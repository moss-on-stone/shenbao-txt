# 1906 - 6 - 4911756

 

Page 1

 
 
[電傳上諭]  
　　十二月十一日奉上諭户部尙書徐會禮振躬謹慎學問優長由翰林入直上書房洊陟卿貳迭掌文衡擢任尙書並兼管順天府府尹事務宣力有年克勤厥職前因患病賞假調理茲聞溘逝軫悼殊深加恩著賞給陀羅經被派載搏帶領侍衛十員卽日前往奠醊照尙書例賜恤任内一切處分悉予開復應得恤典該衙門查例具奏嗣子一品廕生徐桂軫著以郎中用用示篤念盡臣至意欽此同日奉 
上諭閩浙總督著端方補授未到任以前仍著崇善兼署欽此同日奉 
上諭湖南巡撫著龐鴻書補授英瑞著補授湖南布政司湖南按察司著口鍾驥補授欽此 
[江蘇紳干上江督公函（諭寗垣各校學額學務事）]  
玉帥大公祖大人閣下敬啓者九月要少謹肅函附條陳各節嗣奉鈞諭並於報帋中誦帥致京官論學額書且見藎籌碩畫盛佩勿諼復接外省及寗垣學界來函連篇累債意見下無異同今值台旌蒞滬紳等重行籌議就鈞諭所及各處函牘另摺繕呈以備採擇乞鑒定再紳等前上學部公呈於爭競學額推原究竟請撤銷科第名目及請明定各省學額以昭平允等現正候批示并抄稿呈鑒乞卓裁並請勛安外清摺各件 
[江蘇紳士再上江督清摺]  
（覆議學額學務事） 
前函及摺呈遞後經玉帥於摺内逐條手批仍交蘇紳覆議蘇紳遂將批示各條逐欵聲復此第二次清摺所謂帥批云云卽指此也前摺不另録江蘇學務總會附識 
一陸師學堂○帥批此本暫訂章程此學堂亦非久設等語按旣非久設則紳等所議應卽作爲暫行章程前議如下帥覆江蘇京官函蘇得八外籍得二按九月原議内蒯道言江蘇不再設則皖少步分今遵鈞函以來蘇少對於各省有分明融洽之心無畛域乖離之見惟蘇省人 
 
 
 

Page 2

 
 
第二版 
在各省者亦應在各省外籍二成之内此意紳等於上學部公呈内業經聲明俟部議定時各省公共實行 
一將備學堂○帥批此本選營弁肄業將來必撤等語按此學堂必撤前議已見及此仍録前議如下師復京官函此堂一二年後卽裁撤仍如前議以其校舍經費爲陸軍小學其學額及總辦均遵定章辦理 
一陸軍小學○帥覆洋官函第年徵收一百人以三年遞徵爲度所選皆由江蘇各州縣考送無外籍謹遵按此條無須更改 
一寗屬初級師範○帥批現無房舍無學費難定額已有之小學堂皆蘇籍何止二百人等語按此條與紳等所議情事未符紳等所議係儗以算繪師範擴充並非指已有之小學而言前議如下 
擬請增設學科暫定額二百名（定名寗屬指建置之地言之蘇屬亦可來學猶蘇屬師範亦兼收寗屬之人） 
至江寗府初級師範能否同時並設或從緩議請隨時酌定 
一水師學堂○帥批云先無章程故姑照此訂等語仍照前議如下帥到京官函江南七成外籍三成江南七成之中又定爲蘇六皖四擬仍照蒯道前議八成歸江南二成歸外籍八成之中可遵鈞意蘇六皖四 
一警宗學校○帥批云俟現辦學堂規模大定然後再議推廣每縣三名可行恐無費耳若已收之人碍難剔退等語按紳等前議北洋辦理警察著有成效寗省現已舉行儗請整頓擴充飭各屬考送每縣至少以三名爲率爲地方警政普及之基歴茲紳等覆議此項學堂目前祗須籌開辦費至常年費除學生任納膳學費外其餘不足者請官補助此校就江寗省城建置卽定名爲江南警察學交定額五百名仍係蘇六皖四由兩省所屬各州縣匀派如有此縣人數不足應由同屬之鄰邑配量加派以足其數爲將來學成歸里便谥地方自治張本已收學生無剔退之議出額之時應先儘本省人補足如額應卽截止 
一高等學堂○前儗蘇六皖四今儗視水師例八成歸江南二成歸外籍八成之中蘇六皖四惟蘇省人在各省者亦應在該省高等二成之内此意紳等業於學部公呈内聲明仍候部飭到時各省公共實行 
一實業學堂○照水師江南八成外籍二成之中蘇六皖四蘇省人在外省者亦如前例師批云以上兩學堂聞係劉前督任内訂爲蘇皖各半今可重訂章程但章程只能管以後事以前所收學生剔退否等語鈞裁至當紳等覆議已收之學生自應俟其畢業未便中途剔退但將來出額之時必須先儘本省人補足外籍人不得逾於前所定之額數已另附條議於後 
一三江師範學堂○帥批云三江卽是兩江本無浙江在内皖贛每生學費一百元原訂名額亦混似應分某州縣幾名爲是卽如張任訂蘇生五百名贛皖各二百名究竟每縣若干恐蘇籍又援秀才名額相爭矣且無此經費等語按兩江總督兼轄江南江西故此項學堂應定名爲兩江師範庶幾名實相符仍照前議釐正名稱爲是前督部堂張原定蘇額五百名原因寗蘇分爲兩屬故額數舟寛帥意恐本籍自相爭論故定爲每縣三人具佩鈞裁但江蘇僅七十餘州縣每縣三人祇得二百一二十人視前督部堂所定額數幾減十之五六而江西州縣獨多額數驟增反在江蘇之上此學生視之所以疑爲喧賓奪主也紳等所爲另議擴增寗屬初級歸範補以蘇額不及皖贛之缺者在此倘擴增之議一時不能實行應請帥意酌定將蘇額量爲擴充不至有相形見絀之勢庶士望翕服矣紳等又議皖贛兩省奏定章程每年每生貼費一百元今仍其舊蘇省本不出費今亦擬定每生每年各納膳學費六十元其騰出之欵項應請卽作爲實行擴增寗屬初級師範之用又聞徐屬已設初級師範淮海二屬擬合設初級師範揚州府屬應請飭運司並揚州府籌設揚屬初級師範爲是三江師範俟此次畢業後應請升爲優級師範三省四布政司所轄每一布政司定額一百五十名卽在所屬之各州縣匀派共六百名如前議以上學額未完 
[議擬川督移駐雅州另設巡撫於成都]  
北京 
　　政務處近日議准四川總督移駐雅州建昌道兼察使銜巴塘裹塘設總兵一缺道一缺另設巡撫於成都不日當見明文（盈） 
[批飭擅委代理江西]  
　　鄱陽縣陳大令與前任某太守因事齟齬當經禀請病假卽由某太守委浮梁縣縣丞梁二尹先行代理昨奉藩憲周方伯批示云各廳州縣因病請假就醫自應禀候院司核示遵行從前間有患病甚劇不能理事禀府先行委員代理本係一時權宜辦法非通例也饒州府忽於九月交卸之時以陳今病狀有增無减現經札委浮梁縣縣丞梁啓熙兼代印務禀請遴員署理等情奉撫憲面諭仍飭陳令力疾從公不得先委代理籍昭慎重井飭陳令病痊卽行消假勉爲循良共濟時艱（信） 
[江督札飭關道與領事爭論洋商内地設棧鎮江]  
　　中外通商條約注明洋商不得設行棧於内地日前鎮江英美日三國商人屢遣華夥至山東嶧縣等處以採土貨爲名實則設棧屯積甚至包攬船旗門前高懸洋商牌號幾同局署遇事則以商夥輒與地方官爭抗殊屬不成事體頃由山東巡撫咨請南洋大臣札鎮江關道向英美日三國領事據約力爭聞領事已允查禁矣（定） 
[粤督與葡領事爭辨私鹽廣州]  
　　葡國領事因盧華富么鹽船被獲一事屢與岑雲帥爭辯岑督謂三角島本係中國海面當時有巡船查獲假如在該船搜出軍裝亦應扣留嚴罰私鹽與軍裝同一比例况一船兩旗譬如人民一身兩籍亦爲中西法 
 
 

Page 3

 
 
第三版 
律所不容云云（日） 
[工部局出資代修溝道鎮江]  
　　毗連租界後馬路之中國地界頃英工部局以其溝道淤塞一經陰雨不便行路遂具禀領事咨明鎮江關道擬由局出資雇工將溝道大加修理云 
　　按路爲中國之路豈有煩外人代修之理卽令托工部局代修亦當由關道衙門照給工價又豈有需人出資之理郭觀察豈肯貪此小利耶故此事甚爲可疑（安） 
[小輪改縣華商旗號鎮江]  
　　鎮江利濟輪局本係華商而掛洋旗者今撤去洋旗改懸華商旗號以挽利權並添置恒安鳳翔兩小輪由鎮往來清江淮安等處特禀請稅司函致關道轉飭沿途各州縣保護（常） 
[皖撫札飭關道會丈租界蕪湖]  
　　蕪湖關道童瑶圃觀察前因英法兩國領事催丈租界業經禀撫請憲核示前日奉到皖撫札飭略謂查江灘租界旣經定議本可丈量矧招商局欲畱之地復爲鐵路所需前據該道禀報會商英領事猶未就範當經據情電逹外部並批示在案將來卽使能如各半分用之議商局租地一層亦須作爲罷論况太古瑞記租地旣在怡租指租地叚之下鐵路車站又係與怡和均分則卽予丈量當亦無妨現准孫領事來函本部院已允其飭催會丈仰卽遵照仍將給租收費情形隨時報查（子） 
[皖省土藥局禀復碍難驟加膏捐蕪湖]  
　　日前督辦八省膏捐柯中丞移文皖撫謂鄂省土藥膏捐章程皖北是否可行皖撫因飭辦理皖省土藥稅務道員陸觀察核議旋經觀察議覆云此項膏捐將來必須遵辦而今尙非其時昨聞八省膏捐蕪湖已經設局則各省膏捐勢將次第舉行惟土藥向以川雲爲上蘇豫次之皖北爲下川雲土藥每兩成膏七八錢蘇豫土藥每兩成膏六七錢皖北土膏新漿每兩成膏三錢成十亦不過五錢此出烟之遜於他省也川雲烟瘾五錢者吃　豫膏尙可相仿吃此膏則須加數此烟力之孫於他省也川雲等十藥山湖北來則宜昌可以堵截由輪船來則洋關可以堵戳江蘇土藥來皖北各卡可以堵截豫省則距皖太近成擔者可以堵截少者則藏之懷袖中萬難堵截若皖北之土藥處處皆種家家皆有城巿中買賣者尙可稽查由鄰鄉中兌換者從可搜訪現在土稅已畏其重而私販者多若再加膏捐勢必人人販私徒有加捐之名而無收捐之實况今年土藥甚多價值亦賤佳者每兩百餘文次者六七十文徒以河南土藥稅輕每百斤折完稅銀五兩餘人人舍此趨彼是以皖土滯銷若此時再加膏捐恐販者將絶跡矣然則膏捐終不可加乎是又不然價不論貴賤吃者斷不能不吃特驟然加之則販者不敢販耳江蘇徐州府一藥每年收稅三十餘萬金今年重加膏捐以原係三十二兩之稅已加十二兩膏捐聞乂加二十四兩因之土行關閉十多家土客無人開買亦操之過急之弊要之皖北之辦膏捐必須遲於各省輕於各省尤必須遲於河南輕於河南否則爲叢毆爵不但膏捐不能日多恐土稅亦且日少云云（奉） 
[加捐鹽斤充辦新政池州]  
　　銅陵謝令具禀誠中丞以開辦學堂警察經費不敷擬仿照含山全椒等縣鹽捐辦法每包捐銀三分内提二成作警察經費其餘均充學費等情當經誠中丞批司移會督銷局徐觀察刻日妥議詳覆（奉） 
[廣東工藝廠等集股已成廣東]  
　　粤省南務局日前電致舊金山中華會館云大工藝廠及工藝學堂踴躍成立需本銀一百萬元每股十元請電告各埠詳細章程隨卽郵呈云（歲） 
[閩礦之約准可作廢北京]  
　　法商維次前稱承辦 
福建汀州建寗邵武三府礦産詎限期届滿未能開辦該省紳商因力爭廢約自辦而法使以展限爲請遂由外部更准其展限一年今已又屇限滿外部照會聲明廢約而法使仍請量予展限當經外部以礙難允准照覆聞法使亦難再執此約准可作廢（月） 
[洋礦師查勘樂平煤礦江西]  
　　贛省煤礦向推萍鄉宜春爲首而樂平次之本年萍宜二縣曾經洋礦師查勘一周上月督憲周制軍咨會撫憲胡中丞委員向大令帶同日本洋礦師石井八萬郎并通事僕丁等四人前往樂平查勘煤礦旋勘得康托山大碼頭兩處礦苗甚旺爰於冬月二十四日可省禀覆（信） 
[滇匪竄擾麗江北京]  
　　日昨滇督致外滇邊巧家叛夷匪首禄汶義拿捕正法又聞禄汶義之黨羽有竄擾麗江焚燬德國教堂之説（閏） 
[樂平匪案賠欵核議分給汪西]  
　　上年樂平縣匪徒夏混天麻子等焚毁衙署學堂搶刦紳屋釐卡一案事後官紳酌議共須賠銀二萬金今冬始據紳士如數繳清近由張大令禀經當道批飭饒州府何太守確核妥議分别給發（信） 
[誣良爲匪案發反坐江西]  
　　候補縣丞調辦廣西營務處委員陳汝霖之父前因經商道出會昌縣宿於客店該縣團長歐子良見其额囊甚豐遽誣爲會匪頭目扭送交案前任劉大令加以刑責並無口供其孫陳景虞係廣東興寗縣興史聞信電禀贛州道府辨誣並求查辦陳汝霖亦飛禀來省時劉令已因别案撤任省憲批仰贛州府查太守委現署會昌縣楊大令查明實情卽將團長歐子良及助虐團丁二人拘解至贛州府訊辦坐以誣良爲匪罪名劉大令亦須予以叅處云（信） 
[禀請嚴懲威逼窑工自盡蘇州]  
　　徐州道袁大化觀察以蕭縣職商朱象鼎在白土山開挖煤窰聞現有威逼窰工褚姓自盡私埋匿報情事飭知傳朱其欽等解道訊辦據供認朱象鼎開挖煤窰招集小隊二十名交伊帶領私立公堂窰工人等稍不如意令伊坐堂笞責本年十一月初三日褚姓窰工吊死鐵匠屋裏 
 
 

Page 4

 
 
第四版 
涇圩董朱述曾往找屍親來窰費錢六千買棺成殮抬送銅境劉莊掩埋並覇佔孫光遠等地畝開窰不給地價平時借勢嚇詐上年正月初四年象鼎聞在倉屋内毆斃不知姓名窰工一人腦漿流出卽囑令地保劉雙檯至白土山頂太山廟後窰洞内抛棄等語朱象鼎似此不法亟應嚴拿訊辦現已禀請督撫憲通飭緝拿矣（所） 
[維持學界同志曾第七次意見書（省令撤廢之利害）]  
讀近日日本新聞見聯保會代表人紛紛於各新聞社及政黨之前要求其代籌取消此次文部省省令之法各新聞亦漸多賛同之論陽歷十二月十九日朝日新聞又載進小黨决議將勸告文部省撤廢此次清國學生入學之學校規程如文部省不聽則於議會迫之云云使此議得行今後吾同學者必相慶相慰以爲我輩之目的竟逹一閧之舉動果足以濟爭也某等爲反對全部取消説者其反對之理由不專在此省令之不能使全部取消以爲此省令實有不可取消者在同學之主張全部取消者以我留學生不當受日本政府特别之取締爲絶對之理由而未嘗平心靜氣一研究其中之利害關係也不當受日本政府特别取締之一前提已陷於大惑莫解之地且此省令非取締留學生乃取締我留學生所入之學校某等已著論痛切言之茲不再辯試舉一問題以質同學諸君日本人爲吾國留學生特設之學校果能盡適我輩求學之目我乎如其不能我輩能勿望文部省監督之于涉乎今使文部省從進步黨之請而毅然撤廢此省令今後猶能望文部省爲吾國留學生更發一省令以監督干涉爲吾國留學生特設之學校乎若爲吾國留學生特設之各學校有大不利於我留學生者我留學生將何以對待之公使則不信任總會更無能力同學諸君又將號召全體以停課退學要求其改良乎抑將依賴在野之政黨爲後援而請求其代爲緩頰乎二者如無一可則惟有默爾而息耳來日方長新機頓阻此某等所以悲歎不置也且今日日本爲吾留學生特設之學校其组職雖未必盡善然猶不至甚腐敗者亦賴有文部省監督之耳文部省非盡拳拳於我留學生特虚其邦人之舉動有足爲文明國之玷者不能不自盡其責而我輩因亦得受間接之利益（文部省取締使清國人入學之學校規程中有凡爲清國特設之學校其維持經費之法須報明文部省一條最足限制爲吾國人特設之私立學校日本人固甚以爲不便云）今後如文部省一取放任之主義營利者四起爭爲吾國人設立學校内地初來之人無由知其底藴貿貿然入之遠適異國以求學爲目的而不克收一善果留學生之前途尙可問乎某等敢昌言之曰文部省此次所發之省令對於吾國留學生利多而弊少對於日本各學校貴重而利殺而同學者則囂然曰此辱我也此特别待遇我不平等不自由之苛則也不惜犧牲一身之學業以爭之爭之而不勝也則悻悻然歸爭之而勝也以爲從此可以自由求學目鳴其得意嗚呼舍甘旨而欲飲酖毒之藥舍嚴師而樂就姑息之媪何其不思之甚耶此次進步黨爲我學界運動政府撤廢此省令也使我留學生得撤回歸國之成説怡然就課誰不當感其調停之苦心然此省令果撤廢吾學界必受最惡之影響甫已詳言之今更當推究日本人今後對於我國人之意見（未完） 
[東京各校聯合會公報第一號]  
清風亭會場紀畧○十八日晚本會開代表會於清風亭當會决議要件擇録於下 
（一）各校總代表人每日於九時前齊集會舘辦事十二時前散會仍按派四位輪值至晚始散（二）由糾察部舉派糾察韓事二人前往上海組織上海糾察部（三）致書復旦各學堂請其擴充寄宿舍爲同學歸國暫時豫備地步并請特别相待（四）各會員有實不能歸國者由各省同鄉會調查確數若干再由總會設法辦理 
同學歸國之確數○十三日安徽出帆同學之歸國者近三百人十六日法公司輪船出口其數亦如之明今日鎮安出帆尤形擁濟計不下三百五十人之多現調查各省之先期寫票者恐後爭先東京廻漕各店咸有應接不下之勢大概已歸國者已寫票者實逾二千人外矣 
横濱調查員來函○上州屋主人招待草率種種無理萬不可再與交涉現有華人永樂樓主特設之招待所房屋寛大可容一百餘人住宿諸事均極周到以後歸國諸君切勿再向東京各店寫票可將行李交同漕店運至模濱永樂樓由拓　代寫船票妥當之至特此報告 
省令撤回之交涉○十八日午後進步黨特聞内政部會提議清國留學生問題先由委員合田棚橋兩氏報告與留學生總代表及仲裁者長岡子爵會見之顛未旋即恊議辦法决定如下（一）本會當勸告文部大臣撤回取締規程之省令如不見許則將於開議會時迫請之總以撤回爲止（二）清國學生所主張之辦法吾輩所共諒也然欲逹學問自由之目的應擇正當的方法以對付此問題同盟休校者不鬱當之行爲也清國學生之總代表人宜如何注意及之當時選定政府交涉委員大養關合田三氏旋即散會 
上海商會復電（十七夜十二時到）詩君鑒來電已交商會現正會商目來有無轉機情形何似乞仍電時報館 
上海學界電（同時到）會館鑒取締辱國祈堅特和平力爭學界公電 
[英助日本饑荒]  
　　初十日倫敦路透電電云新威爾斯南部之首相已允恊力將麯粉運往日本北部救助該處之饑荒 
[摩洛哥問題]  
　　初十日倫敦路透電敦路透電云豫摩洛哥會議遲遲未開各國又起憂懼之心西班牙及意大利兩國報章頗不滿意於此事意國各報更特别著論反對德國卽德報亦有譏刺德官塲之論議且以外問謡傳德國有預備陸軍之説頗覺困難 
[叛黨又佔據城巿]  
　　初十日東京電云俄叛黨又佔據西比利亞之克臘司拿易司克城將護兵擊斃無數該城總督則爲叛黨縊斃財寳之爲叛黨所得約值六百萬盧布 
[俄兵彈壓亂黨情形]  
　　初十日倫敦電云俄官塲 
在聖彼得堡出示謂官軍在莫斯科誅滅亂黨時革命黨之殺傷及被獲者不可勝計現在莫斯科已脫除彼黨之難云云至各處彈壓亂勢之舉實爲暫時之問題官軍之忠勇在莫斯科深堪培尙目下宫軍彈壓沿波羅的波各省之亂仍前進甚力 
[俄軍律之嚴]  
　　初十日倫敦電云有汽車站站長一人因抗拒預備汽車被陸軍大將奥洛甫君當堂縊斃譯字林報 
[美國干預摩洛哥事]  
　　十一日倫敦路透電云華盛頓半官場之意見晝謂美國旣有放棄搶掠主義之德而與巴巴利諸國訂立第一次盟約則毆洲諸國亦有極大之權利以判斷摩洛國事件云 
[英日郵船公司聯合]  
　　十一日倫敦路透電云英 
國皇家郵船公司已與東亞汽船公司訂立合同互相聯合共圖奥大利洲之事業（卽將稱爲英日郵船事業）譯文匯報 
[俄國擬扣留各國停留艦]  
　　初十日栢林電云俄諾伏伊佛蘭米島報頗反對停泊羅的海之各國兵艦要求各國將兵艦扣留俄境（此專指泊於黎加海灣及芬蘭海灣者）譯德文報 
[英擬改革印度軍制]  
　　十一日文匯報云據泰晤士報載稱英國新簡管理印度全權大臣將改革印度現行之陸軍制度 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
第九版　 
[給侍中吴煦奏整頓翰林院并國子監事務摺]  
奏爲請以學務大臣兼翰林院掌院井管國子監事務以資整頓而保國粹恭摺具陳仰祈聖鑒事竊維翰林院一官仿自唐貞觀之初時召碩學名儒入内草制是爲設官之權輿至開元置翰林院待詔選張説徐堅張九齡等充其任使以文學言語上備顧問分掌制誥書敕號曰内相職司漸重禮遇益隆歷朝因之至明期制尤備於是翰林院遂爲人文淵藪清望攸歸國朝稽古右文鴻儒碩彦應時奮興故内自樞臣外自疆吏大半取給於翰林而得人之盛亦復度越往古國子監本太學遺制順冶以來列聖繼承頒書賜敕卸碑林立臨雍釋奠典制綦隆誠以翰林爲儲學官之地國子監爲養諸生之地皆爲中國國粹所繫今朝廷鋭意整飭百度維新羣職庶官咸有振興氣象况科舉停廢學部不日成立此両衙門於學部最有密切關繫正宜首加整頓擴充旣未可輕議裁併尤未可聽其仍舊不事整理今議整頓翰林之法擬清釐職司爲三類一撰述之職凡典章制誥進奉文字悉以翰林主之并令輯中國要聞加之删潤凡新理新學有裨實用者悉予選録編纂成篇并附論斷如經筵講義之例每五日或旬日進御用備乙覽之資并乞皇太后皇上以時召見賜對考察其識見之通塞學術之純疵實於治道人才多所裨益至隨時隨事應行編定如聖訓方略會典等書除欽派正副總裁外毋庸另行開局調員卽以翰林官任之庶名實相副矣二圖史之職查西國均有圖史收藏至富今宜仿製建設廣庋中西圖併遵四庫之例分别部居繫以提要進呈欽定兼立志書輿圖局地志本史官之職應令各省府廳州縣等志凡有修改者悉由翰林院撰定條例分行知照輿圖學素精而又非翰林出身者則仿外班之例由掌院奏請改爲館職以襄其事國史亦兼仿西國藍皮書之法分專史通史二種心内治外交之關係重大及東西各國近日要事悉仿紀事本未例輯爲專史凡内部行政大綱按月遞載則仿通鑑專編例輯爲通史以後各衙門所行緊要公牘應請飭令按月彚咨以備採擇三編譯之職近來譯本漸多然率佶屈難讀良由信逹雅三字不易兼也今待譯之書甚夥宜聘請精通東西文字之人令之口譯而俾翰林官司筆述之任庶幾不失本旨亦壯外觀其有涉及中國者蠲除忌諱以資殷鑒每成一書進呈欽定并仿照西例立國家印書館凡各局署官書文件曁學堂課本私家箸述經官鑒定者統由印書館刋行庶愈昭同文盛軌矣夫翰林本文學之官自有應掌之職任如此一轉移間以各事厥事在當局旣舉其職而無閒散之慮在旁觀亦重其事而無冗濫之譏此正因時制宜之妙用也現院中創立學會應卽以教育學爲主備設立學部及各省視學官之用以後出路亦當籌及查前科三年一試館選者恒十餘人編檢諸員多至百人已上近來逐加增廣在館者或三四百人故有食俸十七八年而不能晉一階者鄭重取之而閒散置之坐令蹉跎歲月壯志銷磨亦殊爲人材惜矣擬請廣予出路俾之及時自効凡編檢食俸三年以上者保送知府九年以　者保送道員到省後歸入截取儘先酌補庶人才不至放廢未　　 
[松江府戚太守接篆松江]  
　　新授松江府戚升淮太守於本月初九夜由申抵松初十日青晨乘輿進城至府署接篆（鳳） 
[滬江官事]  
　　欽派出洋考察政治之尙大臣因起程在卽昨日四下餘鐘命駕入城詣道縣各署辭行○委辦醒護俄艦委員劉荔蓀觀察崇惠昨日因公由申乘輪返山東原籍○補用知府北洋保工部會辦陸觀甫太守宗遊由津來申住昌壽里又候補道李儀廷觀察鳳年昨由直隷來申寓大方棧又道員用候選知府吴吉卿太守馨寓新馬路又指分湖北補用知縣陸籛士明府長倍昨由原籍太倉來申住吉陞棧午後分别到道拜會禀見○警察北局委員汪禹臣少尉景龍到道禀知本日已將局務交與馬午橋叅軍接辦○救生局委景陳嵩屏别駕到道禀知由松送新任松府戚太守赴任回（近） 
[示招武備學生]  
　　縣尊汪大令昨接蘇撫陸中丞札發武備學堂招考學生告示多道卽飭各鋪地甲按段黏貼俾衆週知（近） 
[飭抄濟良所章程]  
　　公廨讞員關司馬接奉上台札文飭將濟良所内創立之新舊章程開摺録送司馬當卽遵照辦理（見） 
[公共租界火警]  
　　公共租界新閘路三百零一號門牌義泰火腿店於前夜二點餘鐘忽然起火延燒間壁大順公南北貨店計屋五幢聞大順公正當冬令貨足之時祇保火險銀三千兩爱虧頗鉅云（見） 
[火警傷人補記]  
　　初七日英界寳善街通濟公客棧火警已記初八日本報茲悉在火塲中扒出屍首三人均是棧客尙能辨出係鎮江人某某其一則已不能詳認現經三圖地保報堂收殮發壇招認（見） 
[搶女案移縣辦理]  
　　鄧余氏投江督行轅控粤人曾芳四曾阿華梁劉氏等搶女一案經督憲周玉帥發廨前晚奉關司馬提訊後飭將曾等一併押候禀詳督憲候示遵行在案昨日午後司馬奉玉帥面諭將此案人証卷宗一併移送上海縣辦理（見） 
[　　寳山縣境王家宅王得生家之包車夫黄阿三買一皮帽前夜回至該處被湖北日音之某甲搶去黄卽跟至甲家向索被甲喝令同黨凶毆直至奄奄一息始已並將身畔之洋三元二角抄去鄉人聞黄喊救鳴鑼集衆聲播四遠閘北巡局聞警出隊馳往帮同鄉人拘獲郭桂子王立夫劉四明等九人解至局中經唐二尹訊得郭等三人因拒捕受傷而黄阿三傷勢甚重當由王得生舁回殹治郭等交地保暫行看管候核（見） 
[搶案報縣]  
　　張阿仁將值洋數百元之首飾寄與往在洋涇鎮素識之陸阿木處忽於前晚被匪糾衆搶失陸於昨日開單到縣報請緝拿大令諭俟查明核辦（近） 
[覆訊私收鉅帳案]  
　　成聚公草帽邊行朱品三控駱吉昌私收帳銀三萬八千兩經探拿獲吊出洋一萬一千四百二十二元奉判押候訊追餘贓已詳本報前日午後關司馬會同美安繙譯官覆訊朱供駱係店夥每月薪洋三十元專與劉姓做草帽邊生意此次被收怡和瑞記等處帳銀逃逸求請嚴追質之駱供悮聽劉姓指使所致須提劉姓到案繳銀司馬商之安君判還押捕房兩禮拜如不繳洋再行定罪（見） 
[會訊翻刻書籍案]  
　　美商美華書館控華商羣學社文寳齋書局校經山房文政堂文池堂等五家翻印書籍奉關司馬差傳集訊前日午後兩點半鐘美安副領事蒞廨會同司馬升座原告洋商禀稱各家所翻書籍均購有樣本呈案文寳校經二家之格物入門一書已將翻印人交出應請另案訊辦將文寳校經此次控案注銷質之文政堂夥趙楚臣供萬國通鑑一書乃數年前由同業十萬卷 
 
 
] 

Page 10

 
 
第十版 
書坊抵帳收下文治堂朱紹林供筆算數學一書乃本年正月盤店所得共祇三部有帳可稽司馬問店向何人盤下朱供先名文海堂係陳少山所開有盤貨帳呈驗司馬將帳詳閲無訛遂商諸安君判將趙朱交保候示其羣學社之格物測算一書該社已延穆安素律師伸辯是日穆律師有恙未曾到堂應再訂期另訊（見） 
[縣案彚録]  
　　王胡氏扭黄成榮闞三到縣控追逃妓身價前晚經汪大令提訊胡氏供在香粉弄開花烟間闕三領黄成榮來稱願將胞妹經寳爲烟妓立據收去身價洋六十八元另出借票三紙計洋三十一元尙未交付某夜黄來與妹言談翌日詎卽逃逸向黄根究黄約小婦人來城還洋入城後反向婦人索妹爲此扭控求追黄供揚州人挈妹來滬謀事未成賣於王胡氏爲娼大令斥黄不應賣妹喝重責二百板黄稱曾捐監生不能笞責大令怒喝速責且命掌頰五十下闞三供由汪奶奶託令作中未得中金大令判黄釘鐐收押闞與胡氏交保候照賣良爲娼例分别懲辦○太陽廟巡局函解袁合祥控潘其昌搶佔寡嫂王氏等情亦奉訊究氏供被潘被搶到家逼令爲妾婦人不願關閉月餘幸母從阜寗到申始將婦人領回現由夫弟遇潘扭局解案是實潘供王氏夫故再醮小的胞弟爲妻由氏之夫叔袁明堂出立婚據收去洋四十元求察大令判潘交保聽候查明復審○又訊劉王氏扭追許長庚借洋一案氏供夫故多年許開帽作向婦人借洋五十元還過五元其餘本利無著求追許供欠洋是實求恩寛限理償大令判許交保限年内還洋二十元明春還二十五元了案○凌全福凌銀海因爭産互控大令飭提研訊銀海供故父與全福之父尙未分産有祖遺田單六張被全福獨覇求追全福供田單係伯母傳給大令判全福將各單呈候核分如違入官充公○皮匠朱繼昌前與趙忠壽爭鬭誤將皮刀穿趙手掌訊押在案刻因保辜已滿趙手尙不殘廢將朱提案申斥判卽交保開釋（近） 
[總工程局紀案]  
　　孫似卿李良臣扭認包麫粉捐之徐錫卿到局禀稱被吞股本由孫明府提訊孫供徐欲設立認捐公所由李糾令職員出股本洋五百元今被吞没求追李供介紹股洋是實徐供孫僅出本洋二百餘元餘係李及孫之親戚附股茲因虧本是以另招新股明府核得均有不實不盡著令帶同帳房帳簿到案候核○徐榮珊在某押店質物被無賴小毛疑竊拆梢由巡士拘局請訊孫明府察得俱非善類各責手心二百下逐出○裏鹹瓜街嘉廣生藥材行被賊竊去綢皮衣物開單投局報緝明府准之○歐樹基欠久記樹行銀四十五兩前經訊判限繳在案昨已如數繳到明府飭傳原告具領○傳長根欠興大米行小麥銀兩訊押在案昨有興大經手章祥鴻朱松坡投案禀稱被傳欠銀八百両均有帳簿可憑請追質之傳供實因春間風潮虧折然祗欠找二百餘兩明府判押候繳欠○和泰張記等桂圓行控萬利豐記桂圓店主張采豐虧欠往來銀一千餘兩奉判償限八百兩在案昨已到期先經繳到洋五百元明府判存候給領（欣） 
[英美公廨早堂案]  
　　新閘燕子路十五號洋房於本年元旦夜失竊鉅贜又靶子路第一百三十一號洋房内後亦被竊甚鉅均經報捕查緝由包探李星福拿獲積賊朱連栢供出將金鋼鑽戒指寄與女人王阿大處因此同押捕房以吊到贓物缺少甚多故未懲辦在案昨日捕房解請定斷讞員關司馬商之英副領事判朱押捕房八年王阿大業已押禁四月從寛斥釋○方金友控李金生在某烟間竊提籃一只内儲洋三百七十六元及金戒手槍各物將李交捕逮解公方因情虚不到判李廢押捕房半年在案昨包探趙銀河禀稱查得原告亦不安分籃中藏有手搶故未到堂今將贜洋送請核奪司馬判棲流濟良幼女等三所各助經費洋五十元外餘洋分送同仁仁濟兩醫院完案○流氓王錦春至任義記曹正大李發昌等衣店以購衣爲由强攫衣服經包探倪順泉獲案解究判押捕房一年作工○粤人單阿鴻李阿性前經犯事懲辦今又向粤妓李阿鳳調戲起釁用扁担將妓凶毆報捕獲究司馬判押西牢一年○唐小福竊戴正林對時表報捕解究因唐狡供不認判候傳到當夥再訊○鄭子明羽黨鄔阿記前日闖入蓬路宗惠如店内攫竊洋五十三元由包探朱桂生解究鄔供尙有同黨小油炸檜小子珍小寳寳等司馬判還押捕房候拘同黨復訊○梁阿松竊宗如星家衣物報捕解究判押捕房兩禮拜（見） 
[法租界公堂案]  
　　茂興隆船局主嚴茂生投捕房控泰安樓客棧司帳張海三棧客夏梅堂硬寫船票不允搶去牌子八塊大洋五十餘元昨日解廨請訊嚴偕局夥李香圃伸訴前情旋有大方昌執事胡成昌投案禀稱與兩造相識求准交保調處大令准將張交胡保出限三日理明禀復夏還押○李杏林禀表嫂王胡氏在鎮江原籍被宋邦臣誘拐來滬藏匿菜巿街報捕往拘宋已避匿故將伊妻陸氏並王胡氏一并拘請訊究質之胡氏供被宋誘拐是實宋陸氏供該氏隨王桂廷來滬暫住小婦人家大令判王胡氏覓保具領宋陸氏押交伊夫訊究○邱阿和偕弟毛富禀稱弟媳某氏被包張氏之媳誘拐來滬藏匿新街姘夫所開之餅店内已幸尋獲又被另匿别處爲此扭案請究旋有楊順發投稱伊女許字包張氏爲童養媳今忽不見亦求究追大令判包張氏交保限三日内交到二女訊奪○顧梅卿控管棧人徐錫泉串竊牛油六件賣與張榮卿一案昨日復訊張供牛油由崇明客人買去三件尙存一件在家問官著交原保將油交案徐交保候核○盛蘭生在羅店竊洋八十元與吴三寳一同來滬購衣爲包探緝獲一并解訊供有友竇紀中可以具保吴供爲茶葉生意同伴來滬大令判吴無干省釋盛押候查核（居） 
[美租界捕房事]  
　　俞阿琴在蜜勒路十號西人家服役有西人所雇之某傭婦忽於日前避匿婦夫某甲疑俞誘拐糾衆兇毆由俞報捕請究奉飭甲如再來鳴捕拿辦○某甲飲酒過醉在西華德路滋鬧由捕拘獲押候醒釋○東洋車夫張阿二推某西人至漢璧禮路不名一錢向索反將車照搶去由捕將兩造一併帶入捕頭著該西人交回車照了事○姜阿其在華記路違章傾倒垃圾由管垃圾西人拘入捕房捕頭着姑退去聽候公堂出單傳訊○吴阿六昨持板烟火柴等送給捕房押犯爲六十六號西探所見拘押候辦○李阿四闖至西華德路胡阿林家圖竊爲胡撞見送捕押辦（古） 
林函 
[排琥宗社書記員報告]  
　　龍游官學教員詹熱夫願組織振武分社並廣刋勸戒説帖到處散投○海寗王淵甫願就海寗商會附設振武支社俟辦有眉目報告註册以徵實在○海寗吴啓周願立誓不吸逢人廣勸○無錫揚名鄉開智小學校袁顯西願剏設支社於該校内備册簽名廣勸同胞○平湖陸芝汀朱藹生辜讓卿徐緝卿邱咸汀伍榮生華亭許墨林胡志揚慈谿王震泉上海程心怡願永遠不吸雅片由程籛萊報名登册○烏程紀琮林立誓終身不吸洋烟並竭力勸人戒烟○馬驥良函云僕乍浦世籍僑寓滬墧願擔力勸同鄉親友曁同志不吸之任茲將立誓終身不　雅片者録呈登備計開鍾琴孫方省齊方菊孫方榮祥屠艾香倪子上洪德卿傳豐嘉陳馥庭○崑山初等小學堂朱季屏函報朱學浩徐澄濟王光謨徐士彬陳紹先徐士鑾徐方鋆殷容保殷蓉春王家驤朱學徵胡和聲錢四元陳金聲等誓不吸食 
 
 

Page 11

 
 
第十版 
[無錫紳士撥禀請江浙兩省撫憲設立兵輪添撥炮船駐紮太湖汊港會同分段巡緝以安行旅説]  
　　敬啓者太湖地跨江浙商船運貨往來要道湖面遼闊汊港紛歧巡缉匪易現在青紅兩帮以及梟匪游兵散勇羣集蜂藏匿其其間始則或僞扒漁舟或假冒民船私藏軍械偶遇小船行刦不敢明目張膽豈料愈聚愈多係湖廣划子船最多小船隻約有五百餘號軍械俱備任意則刦行蹤無定毫不畏懼經過商船無日不大刦該匪勢钜船多兼有軍械商船誰敢與敵且各處湖邊巿鎮有等地痞棍徒與該匪爲伍聚賭漁利藏匿烟間窺探根由是以擄人勒贖之事數見不鮮江蘇向有太湖水師炮船巡緝無奈匪船多而巡船少勢必無濟於事有名無實伏查江浙兩省江蘇爲吴江震澤吴縣無錫陽湖宜興荆溪浙江爲烏程歸安長興等縣素稱財賦之區紳商繁盛四海聞名前奉蘇憲添設淺水兵輪在太湖巡緝迄今未見實行際此冬令刦案更多各縣紳商亟應禀請兩省撫憲會同設立兵輪並添撥太湖水師及飛划舢板炮船駐紮汊港照長江水師定例嚴記功過分段巡緝保護商船俾太湖中行旅可安湖邊居民亦不致受害倘任其刦掠勢必蔓延日多湖中變爲藏匪之窩無可收拾此等善舉不但商船感激實有救民之恩務祈録入貴報功德無量特此敬啓 
[恩膏疉沛]  
　　啓者今秋霪雨爲災江潮陡漲崇寳沙等處盡成澤國民民衣糧雜物漂没無存啼飢號寒何以卒歲做同人孫君復瑞心焉憫之勉力勸募集資往給以濟窮黎除已登清册外尙有湧興裕寳號助洋二百元蕭谷蜂善士助洋三百元作爲崇寳沙賑捐之欵承一片之婆心拯災民之疾苦傲堂感謝莫名乞附報章藉希鈞鑒滬北天后宫前廣益善堂司董嚴信厚施則敬曾鑄朱佩珍祝大椿葉貽釗周鴻孫等謹誌 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
寸之謀嗣復陸續添購鎗枝砲彈及砲位應用機器共計馬克金磅兩項約合銀二十萬兩上下計軍火價欵共不敷銀三十三萬餘兩加以上年建造京旗營房借撥銀八萬兩無欵歸墊已另案會奏撥歸京旗列收造報益以原案短撥銀三萬兩統共不敷銀四十四萬兩内除軍火價銀二百萬兩本係按庫平計算並無平餘外其餘三百二十萬兩以庫平申合湘平計有十餘萬兩亦經抵用此外尚不敷銀三十四萬兩以額撥有限之欵項加增京外之開支虧短過多彌縫無計自應奏請敕部另行指撥第值部庫鞙窘之際司農仰屋深知籌借之難而軍實所需又不能絲毫短絀北洋當物力之凋敝值新政之繁興一切用欵皆係本省自行籌畫亦復羅掘俱窮一時絶無的欵可以籌撥惟有暫行設法移挪以紓眉急將來運關兩庫除應解京餉曁各項正支外如有餘款可資接濟再行通力合籌分期撥補庶可無誤軍儲除分咨練兵處户部查照外理合恭摺貝陳伏乞皇太后皇上聖鑒敕部立案謹奏奉硃批練兵處户部知道欽此 
宫門抄九月十三日工部鴻臚寺正藍旗值日無引見岐公等因派穿孝完竣請安濤貝勒請假五日橚貝子續假十日崧蕃續假二十日召見軍機松溎 
[山東巡撫楊奏爲揀員升補要缺同知以資治理摺]  
　　頭品頂戴署理山東巡撫直隸布政使臣楊士驤跪奏爲揀員升補要缺同知以資治理恭摺仰祈聖鑒事竊查准補兖州府運河同知姚延壽於光緒三十一年二月初三日奉旨勒令休致應以第五日行文按山東省照限减半計算扣至二月二十日作爲開缺日期歸二月分截缺所踁兗州府運河同知孫管河題調要缺惟山東河工同知前經分别裁留只此一缺無可揀調無坐補原缺卽用廻避卽用新選留省另補並無實缺丁憂起復曁欽奉特旨留工並先儘次儘候補人員例應於現任人員内揀員升調據布政使吴廷斌會同兖州曹濟道兼管運河事務黎大鈞查有在任候補同知現任兖州府捕河通判高凌雲堪以升補兖州府運河同知等情詳請具奏前來臣查高凌雲年五十四歲直隷建昌縣人由優廪生於光緒十四年戊子科中式順天鄉試舉人遵例報捐國子監學正學録十八年十月十六日經部帶領引見奉旨補授國子監學正二十一年九月起銷試俸捐免歷俸截取以通判呈請分發東河二十四年十一月十三日由吏部帶領引見奉旨照例發往欽此二十五年二月到工委署兖州府捕河通判嗣因兩宫回鑾調豫辦理渡差二十七年十月因黄河兩屆安瀾案内保准俟補缺後以同知用十一月因辦渡疘出力保加四品銜二十八年奏署兖州府捕河通判到任試署一年期滿三十年十二月十一日請咨赴部引見奉 
旨准其實授欽此三十一年三月十四日回任該員老成諳練熟悉修防且於運河情形尤爲熟悉以之請補兖州府運河同知洵堪勝任與例相符合無仰懇天恩俯准以在任候補同知現任兖州府捕河通判高凌雲升補兖州府運河同知實於要缺有俾銜缺亦屬相當惟該員尚未赴引應俟奉准部覆再行送部引見仍照例試署一年期滿果能勝任再行保請實授所遺兖州府捕河通判員缺東省現有應補人員應請扣畱外補除咨部外謹恭摺具陳伏乞皇太后皇上聖鑒飭部核覆施行謹奏奉硃批吏部議奏欽此 
宫門抄九月十四日内務府國子監鑲藍旗值日無引見增韞謝授直隸臬司恩道府汪詠沂等謝恩希朗阿請假十日毓秀續假五日杜本崇預備召見内閣呈進勾到本掌儀司奏二十六日祭奉先殿洵貝勒行禮召見軍機增韞杜本崇 
[江西巡撫胡奏爲會匪糾搶軍械焚燬敎堂獲犯懲辦查明在事出力員弁請旨保奬摺]  
頭品頂戴江西巡撫臣胡廷斡幹跪奏爲會匪糾搶軍械焚燬教堂獲犯穂辦查明在事出力員弁請旨保奬恭摺列單仰祈 
聖鑒事竊照洪江會匪首彭雲山聯合會黨傳先大等糾搶派紥新喻縣續備左軍槍械焚燬高安縣教堂及教民房屋圖謀起事經營縣兵役及鄉團擊散先後捕獲首犯彭雲山及匪黨傳先大洪陞傳生遠熊十等五名分别嚴訊就地正法洪潘會有羣洪蠢等分别監禁先經前署理撫臣夏旹將拿辦情形貝奏並請在事出力員弁擇尤保奬數員以示激勸欽奉硃批知道了欽此欽遵恭録轉行去後嗣據臨江府知府徐嘉禾袁州府知府傳鍾麟查明在事出力員弁開列職名禀請保奬復經前護理撫臣周浩查核員數太多恐涉冒濫卽經批飭切實核删在案茲據營務處司道核明删減開列清單詳請具奏前來臣覆加確核查明原案出力稍次者一概删汰委無冒濫情弊伏查江省近年會匪充斥動滋事　亟宜責成文武隨地嚴拿信賞必罰以期人心思奮所向有功此案匪首彭雲山聚衆蠢動先則刦掠防營軍械繼則焚燬教堂房屋各該文武員弁拿辦迅速不致星火燎原均屬辦事勤奮異常出力不無微勞足録謹將在事員弁銜名開單恭呈御覽合無仰懇天恩俯如所請准予照單奬叙以示鼓勵而昭激勸出自逾格鴻慈至防營副哨龔文斌及各營勇失於防範先經從嚴責革示懲請母庸議除飭取各該員弁履歷造册送部查核並將武職員弁造册咨部給奬及出力兵丁鄉團分别酌給功牌以資奬勵外所有拿辦會匪出力各員弁開單請奬緣由謹會同兩江督臣周馥恭摺具奏伏乞皇太后皇上聖鑒訓示謹奏奉硃批該部議奏單併發欽此謹將拿辦會匪彭雲山等糾搶軍械焚燬教堂案内在事出力分别異常尋常文武員弁銜名開列清單恭呈御覽計開福建儘先補用縣丞朱上清拿獲匪首異常出力請免補縣丞以知縣分省補用哨弁五品軍功宋廷和差官宋慶録什長李元初四路密訪拿獲首從匪犯異常出力宋廷和宋慶録李元初均請以把總補用文童李嗣沅誘獲首犯異常出力請以巡檢分省補用在任補用直隸知州南昌縣知縣江召棠拿獲匪犯出力請俟有直隸州缺出儘先補用試用知州金沛田會拿匪犯並審辦出力請俟補缺後以直隸州用續備左軍後營左哨哨官拔補外委李光祥拿獲匪犯出力請以把總拔補前署宜春縣知縣李嘉芬拿獲匪首出力請俟補缺後以直隸州用前署清江縣事補用知縣劉采年獲匪出力請俟補缺後以直隸州用　以上異常勞績請奬五員尋常勞 
 
