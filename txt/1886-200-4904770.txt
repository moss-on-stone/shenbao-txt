# 1886 - 200 - 4904770

 

Page 1

 
 
[搜印大題文告白] [  點石齋主人啟]  
朝廷以制藝取士士舍是靡由進身而所挾之技則鋒利可自主也刻本己洋牛充棟然皆習見不鮮本齋兹特敦聘名才遴選大題文二萬篇均取理法清眞詞句雅正之文以作觀摩善本一切冷淡庸濫難邀知遇及大題文彚文府凡己經石印者概不收列一篇惟是篇章旣富選擇仍精　　所見未廣尚希海内士林有藏先輩稿本書院課作近今窗課不吝金玉郵寄本齋卽付收條爲據或選入後酌送潤儀或印出後酌酬　部均無不可其有名人鉅製多士傳抄一文而數處寄來本齋均以先到者選用至原稿之選與不選一概未能寄還特此預啟再惠寄鴻篇請逕寄點石　不必由申報舘轉交請鑒之 
[畫報後幅招登告白] [  點石齋主人啓]  
本齋創印中國畫報爲時己踰兩載四處通行無遠弗届曩年曾登各寳號告折於後幅衆情翕然僉謂與日報可以相輔而行且可益日報之所不逮今議於六月二十六日八十三號畫報後仍登各寳號告白價目較昔年爲亷連登亦可减讓一切規例均詳此次畫報後誠恐一時未盡周知用特馨明如蒙各寳號惠顧請至點石齋南局帳房面議可也此布 
[八十二號畫報出售] [  申報舘主人啟]  
美國某報舘人挾其私智煽誘各廠工人以作奸犯科聚衆至二萬人之多巡捕懼滋事前往彈壓而工人發槍砲以拒捕嗣經巡捕嗣經巡捕緝獲匪首於該　中起出槍砲炸藥等件而其事遂平本齋按照西國畫報摹繪成圖以供衆覽淞隠漫録圖說一則仍附畫報之末准於十六日出售此佈 
[論中國兵船送官員之弊]  
客有造廬請見者寒暄旣畢促坐談心漸及于時事嘅然言曰子前者曾著論說謂中國兵船不宜專可迎送以悞懆防此說也可謂切中時弊者矣然而官塲中則必不喜何則兵船之停泊各地本無事事暫假之以爲　送之官舫坐其船似覺體制尊嚴威儀赫濯與民船大不相同且行駛可以從速往來可以從便而於各兵船初無所耗彼停泊一日亦須日費若于所費者不過煤斤而己故卽上憲不欲有此體面而下屬亦必自獻殷勤若一旦而欲止其　送專事操防未必其樂爲聽從也抑兵船於無事之日本未嘗按期操演日事訓習與其常停而致有朽窳之病不若使之可迎送尚足以稍識水道子雖正容而道之恐未必有人焉改容而聽之也余曰客之言誠然矣然余之爲此言則亦但知日國事而己一船之費計價幾何皆國家帑項之所出也船中有管帶帮帶有水手及一切人衆月費幾何皆國家錢粮之所開支也國家當此庫欵支絀之時而猶不惜巨費以用此兵船者何爲也哉固欲以固海疆盛邊防作士氣成敵愾其用心亦良苦矣而乃不事操習專事迎送豈國家創設兵船之初意也哉夫以爲兵船久泊不動恐多朽窳是也顧旣有此兵船則亦當使之駛出洋面由近而遠漸習風濤熟知海線豈但使之往來長江沿海各處而己乎且各大憲或以到任或以過境本有地方官辦差當先此未會兵輪之前又將何以乘坐外國各官雖行重洋數萬里亦不過附坐公司船初無特坐兵船之事今中國各官凡有兵輪之處竟若非兵輪不坐何其示異若此耶竊以爲中國之兵船宜定其制不得派其迎送官憲官憲而必欲乘坐輪船則或各省自行置備不開銷國家帑項倘有捐壞等事仍由坐船之人賠修或明定章程每日出資若干以路之遠近日之久暫爲準而一切煤斤火食等類或仍照向章由地方官當差夫　憲過住而令地方官當差此本中國之陋習諺云官出於民民出於土彼一路供奉夫馬沸騰其錢皆何自來乎仍屬民脂民膏而己若　定其制卽當一律革除以舒民力而兵輪則但令按期操演或隨時駛出外洋以資歴練庶幾有備者可以無患區區之心如是而己客曰兵輪不宜專司迎送而令各省之欲以兵船奉承上憲者另自製船另給資斧此言固屬正理至於使兵船出洋歴練則其中猶有弊焉前者有輪船往高麗夾帶私貨致滋事端此曾見諸報牘若兵船出洋名曰歴練而竟私帶貨物往來牟利則更不成其局將更貽我中國羞其將奈何余曰外洋兵船本有定例不準載運貨物惟有商輪不到之處或有兵船前往則可以知照書信舘倘有該處信件許其送之船上代爲帶去此外則雖一絲一粟亦不能託帶若中國而欲使兵輪駛出外洋各國藉資閱歴則亦當仿其法而行之嚴定章程責成管帶諸人不得任聽水手人等私帶貨物倘經各海關查出則不但帶私之人從嚴懲辦并將該管帶從重處分設管帶官有串通縱容情弊則照監守自盜之律照例重懲如此則又何慮有弊且天下之事無一不可以有弊但在辦理者之得法否耳倘能認眞辦理管帶得人控制得法則又何慮乎此總之兵船乃國家兵備所最要斷不能任其優游無事且斷不能專事迎送聖人復起不易吾言矣客曰言則美矣善矣然各省兵船頗不乏其數卽曰明定章程不准迎送而朝廷耳目有所不及各省宫憲或未及周防又將何以稽之余曰是亦不難外洋各國莫不有兵船無事則操演歴練不使空閒有事則一聲令下卽可成行派到何船何船卽時應命此其故何哉由於海軍總歸水師部節制調遣其權專一故令出惟行也今者中國特設海軍衙門其制度亦與外洋之水師部相埒無論南北閩廣各洋所有兵船皆籍而呈明海軍衙門外省倘有事調派兵船必先報明在案倘海軍衙門一聲令下命何船前往何處立時卽當遵令不能影射彌縫如調來之船操演生疎立卽將該督撫及管帶人等叅辦如此則有數可計無從作弊黜陟之道明刑賞之用當而兵船庶乎有用矣客乃撫掌稱善而去 
[本舘接奉電音]  
　　昨日上午十點鐘時本館住京訪事人電傳本月十八二十二十二日諭旨九道敬謹譯登○六月十八日欽奉慈禧端佑康頣昭豫莊誠皇太皇懿旨醇親王奏重申愚悃籲請勉允訓政禮親王世鐸等奏　　籲懇訓政數年錫珍等奏揆時度勢親政尚宜稍緩貴賢奏舉行親政關係綦重各一摺覽奏備悉垂簾聽政歴稽往代皆出權宜之舉行之不愼流獘滋多史册昭昭可爲殷鑒前因皇帝典學有成特降懿旨及時歸政此深宫十餘年來殷殷盼望之苦衷天下臣民自應共諒故于十四日王大臣等合詞籲陳均未允准數日以來皇帝宫中定省時時以多聆慈訓俾有禀承再四籲求情詞肫擊兹復披覽該王大臣等章奏瀝陳時事艱難軍國重要醇親王摺内兼以念宗社仰慰先靈等詞諄諄籲請廻環徧覽悚惕實深國家值此時艱飭紀整綱百廢待舉皇帝初親庶政决疑定策實不能不遇事提撕期其周妥旣據該王大臣等再三瀝懇何敢固執一己守經之義致違天下衆論之公勉允所請於皇帝親政後再行訓政數年爾中外大小臣工務當各紓忠赤盡力劻勷以期力振委靡俾臻郅治於諸臣有厚望焉 
 
 

Page 2

 
 
至錫珍等及貴賢摺内請飭廷臣會議等語皇帝親政係國家及時應舉之盛典業經特降懿旨　諭遵行豈如臣下條陳事涉疑似者尚須集議况王公大學士六部九卿兩次陳奏衆議僉同豈必待添入翰詹科道乃爲定論耶所奏殊屬非是着毋庸議醇親王前次片奏内有親政前擬交缷神機營印鑰等語業旣　准　政醇　王亦當以國事爲重略小節而顧大局所管事宜仍着照常經理俟數年後斟酌情形再行降旨欽此同日奉上諭張之洞等奏叅知府等官請旨革職降補等語廣東候補知府國文狡詐牟利行同巿井着卽行革職候補知府程卓山鄙俗多事難勝表率着以通判降補試用同知元沇品行猥下不守官常試用通判凌紱曾居心鄙陋攬事妄爲候補知縣姜光萃素多不謹難膺民社均着以府經歴縣丞降補試用同知賈裕昆前經差委均有貽悞試用通判畢聨珠舉動多謬習染頗深調補縣丞陳嵩壽命案降調仍不收歛以上三員均着驅回原籍不准逗遛以肅吏治該部知道欽此○六月二十日奉上諭李鴻章奏己故督臣張樹聲請准於原籍建祠等語己故兩廣總督張樹聲於咸豐年間在安徽廬州府原籍辦團剿賊迭克各城實屬有功桑梓加恩着照所請准於原籍合肥縣建立專祠由地方官春秋致祭該部知道欽此同日奉旨稽察廂曰旗滿洲旗務着桂年去欽此同日奉旨逹崇阿稽察右翼前鋒統領軍統領事務欽此同日奉旨巡視西城事務着慶苞去欽此同日奉上諭直隷天津道員缺着胡燏棻補授大順廣道員缺着鐸洛崙補授欽此同日奉上諭梁肇煌着留京另候簡用江甯布政使着許振褘補授河南按察使着邵友濂補授欽此○二十二日奉上諭江蘇蘇松太道員缺着龔照瑗調補山東登萊青道員缺着盛宣懷補授欽此 
　正任蘇松太道邵小村觀察升任像臬一事本館早據官塲傅述録登嗣經駐京訪事人發來專電得悉蘇松太道員缺奉諭着正任登萊青　道龔仰蘧觀察調補而以前署津海關道之盛杏蓀觀察補授登萊青道亦卽綴諸報簡以饜閱者先覩爲快之心至昨日接奉電傳諭旨全　文與前報一一符合益見本舘於官塲要事見聞較速消息較靈故得寰海風行無遠弗届也至此次電碼過多間有數字不無疑竇本舘恪守　尊王之義不敢懸擬率登姑付闕如一俟京報郵來當卽敬謹補註也[  本舘附誌]  
[永定河漲]  
　　客有來自京南固邑者謂水定河水陡然盛漲拍岸盈提泙湃之聲無殊牛吼兩岸廳汛官兵分叚駐守畫夜隄防來往行人頗難揭厲有於河于守俟水消者時值聖明河神効順安瀾之慶可預卜也 
[京華新說]  
　　本月十六日正白旗人某甲攔入内廷隆宗門向御前大臣呼冤當卽諭交景運門值班前鋒統領辦理據聞甲曾充護軍本管叅領以其當差懶怠回堂駁回本旗降補馬甲故以本管辦事不公控請伸理云○醇邸諭令神機營王大臣等於馬步鎗砲各隊查明各項隊官隊長弁兵等將應保之人擇尤開列或保以升階或給予頂戴或補錢糧均須繕具清單以備本爵堂查核量予獎勵聞此次二十四隊中列入薦牘者不下千餘人云○順天府行文八旗滿蒙漢二十四固山略謂現届歲試八旗繙譯童生之期相應行知各旗將願考繙　童生造具三代年貌履歴印册咨送以憑核辦查繙譯童生無論候補候選及領催前鋒親軍護軍鳥槍護軍馬甲弓匠敖爾布養育兵閑散並官學生義學生俱准考試非若文童之不准食餉兵丁應考也○三海大興土木需料實繁其中黄松黄柏求之山林頗不易得各廠無奈就近畿一帶購屋拆用聞廣恩木廠於京西琉璃局購屋五楹寛一丈三尺深二丈六尺所有柁标椽柱均係細絲老黄松所製議定銀九百兩正欲以斧斤從事忽見屋脊上有大蟒一條圍約五六寸頭角崢嶸兩目如炬工匠畏之遂商諸房主作爲罷論說者謂此房建自康熈年間素爲神蟒所居云○月之望日崇文門内船板胡同法國奉眞堂雇定四瓦匠挑挖堂後隂溝擊動大墻登時塌下壓死工匠二人其二人亦受傷甚重次日經南城司相騐殮埋○今歲直隷各州縣雨水頗爲調匀惟保定府所屬深州境内縱横百里許自五月迄今未得一雨秋麥無獲民不聊生刻又傳言蝗蝻爲患飛囓田禾州尊因泒役四出撲捕云○六月十三日總理衙門考試滿章京計取三十名題爲有備無患論務須文字皆佳方能入選○十五日夜間鼍更二下大雨傾注雷聲隆然遥見天際火光紅如朝旭次日傳言前門外打磨廠南城坊署後院後椿樹一株被雷所擊署中書役咸見一黑物約長尺餘躍上屋脊向北飛去並不知其爲何物也 
[吳下官塲紀要]  
　　松海防同知劉筱舫司馬啟彬因病禀請長假二十一日薇垣牌示委候補同知劉司馬元稭署理著于二十三日來轅禀見面給委札以便履新○馬漁珊明府幹練明敏寛嚴昨中權篆中吳蟾圓八易遇有盜竊重案不惜重賞購綫緝拿匪黨畏之相戒不敢犯境内至於興修太湖水利重葺宋公祠及體恤商艱嚴禁浮收良法善政實爲牧令中所罕聞其尤爲感恩圖報者則莫如金鋪各商因現辦貢金每塊十一兩有零金價過昻未免賠累明府一再代求援引户部則例按照時價造辦酌請加增故於其去也公上匾額一方德政牌兩對明府竭力辭謝商等以葵曝微　聊盡敬意再三堅請始肯收受各郷亦集有耆老數十人要諸道路執香跪送堅請脫靴並送德政牌若于對沿路鋪户居民均恭設香案以表敬忱闔署書役等人亦皆衣冠恭送云○衛靜瀾中丞前請陛見曾奉批諭俟新任藩司易佩紳到蘇再行請旨現中丞量移浙江特再專摺請訓日内尚未奉到綸音新撫崧振帥月内總可莅蘇靜帥專候批摺如可毋庸晉京卽擬逕赴之江故暫假三賢祠小住以免跋涉云 
[香涇銷夏]  
　　有客自采香涇畔買夏而可瓜戰之餘清談霏玉據言吳門各畫舫例于炎夏時入廠興修朽者易之黯者新之務使髹漆輝煌軒窗明敞以便新秋風月載客遨遊邇來慘緑少年題紅詞客每遇尋花問柳終愁欲渡無梁于是有别開生面者或賃數椽之屋或泛一葉之舟繡幕珠簾暗藏春色每至更殘斗轉猶聞箏韵簫聲誦昔人闌于三面月苿莉兩鬟風之句猶想見雪藕調氷興復不淺也○火傘威揚洪爐燄搧偶向水窗靜坐猶苦瑞若吳牛農人戽水辛勤日盼甘霖之沛至有鞭陽石咒鉢龍以冀雨師稅駕者連日簾外濃隂壓　似墨而慈雲座下終未肯以楊枝一滴水灑遍大千惟早晚天氣稍凉八尺龍鬚不致汗如珠顆云○瓜浮寒水韻事斯傳亦以清可鎭心足備詩人清供耳今歲西瓜頗昻每斤須費青蛈二十餘翼客有向瓜田納履者無不怨東陵侯聲價過高云 
[天津官報]  
　　天津道萬蓮初觀察聞訃丁憂己登前報兹悉觀察瀛眷尚住衙齋須俟本月廿三日開吊之後冉行遷出云○江寗藩憲梁檀圃方伯肇煌俸滿晋京陛見於本月十三日到津小住紫竹林春元棧當日謁見傅相拜會司道各員翌日卽乘舟就道 
[古潞近聞]  
　　六月初五日倉憲提騐江蘇第四十五起漕糧初六日提騐江蘇第四十六起漕粮浙江第三十九起漕糧初七日提騐浙江第四十起漕粮山東二運粟米十三票初八日媞騐江蘇第四十七起漕糧山東二運票米二十五票初九日提騐浙江第四十一起漕粮浙江漕糧掃數報竣初十日提騐江蘇第四十人起漕粮十一日提騐江蘇第四十九五十起漕粮十二日提騐山東二運票米二十八票山東未騐粟米尚餘三十九票十五日卽可報竣江蘇未騐漕米尚餘十二起約二十左右卽可報竣○山東粮道福觀察升授運司定於十五日回省交缷○新任山東糧道誠觀察於初六日出京赴山東履新○浙江應交東陵兵米初六日由東陵衙門委員到通查收○江廣海運頭起漕米己經放關不日抵壩○漕粮由通運京行經大涌橋由抽查御史抽掣因虧欠過多當將承運經紀傅集查問未知如何辦理○初九日爲通永道許觀察壽 
 
 

Page 3

 
 
辰寅僚紛紛叩賀極衣冠之盛○初五早北關浮橋雜糧店因篩酒遺火燒去廚房二間堆房一間○府丞牌示定於二十六日在京考試大宛兩縣文童七月二十日按臨通州府試○初二日急雨狂風聞天津洋面吹翻沙船一膄江浙兩局天棚亦吹折大半十一日夜風益猛東郷某村有老槐一株被風折斷十二早凉風蕭瑟恍似新秋天氣 
[粤事彚紀]  
　　肇慶府屬某基圍日前被河水冲决十餘丈大憲責令監修委員照數補築并記大過一次○炎日薰烝兵土不能操演現在旗緑各營均改于卯刻開操己刻收隊○礦政局前設大佛寺中商民禀商礦務者多形不便局憲體察情形將局遷至撫者右偏以便來往○初四日方照軒軍門差官赴督署投文督憲卽發回文仍飭差官帶去想爲辦理土匪之事也○初三日蔣都轉觀風卽在粤華越秀兩書院考試都轉素以愛士爲心故此次生童應考者十倍於尋常也○鄭心泉軍門之太夫人於十三十四兩日在籍領帖按太夫人榮封一品壽享八旬去年恭遇皇太皇覃恩蒙賞匾額綢縀等物殊膺曠典海内榮之有子三人位居提鎭諸孫輩亦保至副叅將材之盛萃於一門太夫人秉性慈祥凡遇水旱凶灾慷慨施賑母有吝色說者謂福壽之隆皆由德澤所致云○初九日上撫署前安懷里李姓家被匪行劫匪徒共有五人三人入室取物二人在外把風手執洋鎗勢極凶悍計　劫去洋銀首飾多件及營勇追捕該韭己由清風橋蓮花井西湖街育賢坊而逸當經南海縣親臨踏勘懸賞查緝○初九晚有匪徒以火藥一大包放於西關某號門首上燃香一枝時則鼍更三下街道寂然適某號火夫因　中作痛出門便溺見對門有火一點近前察看始知匪徒縱火遂卽滅火報知鄰里地保聞藥包約重斤許倘被然着其禍可勝言哉 
[淮左新談]  
　　十四日晚上燈時有人至揚城丁家灣四岔路口某雜貨店購洋油學徒某甲卽携油紙捻至箱前照取不料火墜油内烈燄轟發甲遍體皆火狂呼救命店夥某乙聞聲往視見板壁櫃檯皆着乙情急衝火而出其時油箱己裂乙下體亦被焚傷隨卽暈倒街隣人等一面將乙救出一面帮同澆灌幸賴某公飽傭人急用曝灰等物將火悶熄乙于當晚斃命甲于翌日醫治治不效而死現該店東己將甲乙備棺成殮遣人分報各屬恐難免唇舌也○揚郡現　俯試各邑士子紛至沓來城内客棧酒館甚爲熱鬧程太守誠恐良莠不齊以及奸商擡價滋事特先出示誥試略云士列四民之首理宜敦品爲先凡購買物件不得强賖硬欠各該鋪户亦不得居奇擡價及以膺物騙人各士子之父師等尤當勤加約束勿任其耽情花聊溺志摴稱以及烟館流連酒樓轟飲等事本府不憚諄諄話誡無非愛惜人材冀盡成爲佳士倘有不遵一經訪聞或被指控定卽扣考照律嚴懲○連日迎賽觀音勝會又值試期在邇街巿上無處不肩摩轂擊而小竊剪綹之徒亦乘間施其会俩灣子街某烟攤主飯罷午倦遂於攤旁小憩以衣作枕迨夢醒黄粱枕底之衣及攤上之烟己歸烏有又運司街某舊貨攤忽一人來檢看物件另一人遽伸妙手將寄售各物攫去遥望在前而不敢追緣攤上零物甚多恐顧彼失此也檢視物件者緩步從容莞爾而去說者謂此必是同類專作此勾當云 
[袁江雜録]  
　　十一日奉都天神出巡十六日奉東岳神出巡白袷青衫往來於炎天酷日中揮汗如雨嘘氣成雲而個中人則不以爲苦反以爲樂何趨炎附熱者之多耶○近因小竊繁多巡防局勇照常出外巡邏民間得以安枕而臥乃知抱關擊柝有益於民也多矣○十二日暮河流陟漲次晨水卒走報水高六尺有奇浪冲石閘聲若牛鳴比之往年盛漲固有盈無絀也 
[營口述新]  
　　同興宏油坊某夥購得鮮魚數尾囑漁人偕赴櫃上支錢夥以其爭論低昻舉手一　悞中耳根要害漁人卽倒地而僵急筵醫士救之良久始有呼吸旋經漁　之同伴來扶令横陳榻上餉以鴉片烟吸至數筒卽覺精神抖擻衆皆拍手狂笑漁者亦報報而回○月之十五六日傾盆大雨水溢街衢至十八日天始放晴火傘當空揮汗如雨農夫皆欣欣然有喜色謂秋收可望豐穰云○永同慶當鋪慶成厚油坊皆百十年老店也本月十七日忽皆倒閉現營地當舖惟義順東西兩家而己巿面之壞可見一斑 
[袁江官報]  
　　江蘇試用道張錦瑞于初六日自省來浦赴都引見○新委署理銅山縣缺樊大令燮由省捧檄赴治于初七日過浦叅見漕憲趨程西上○淮楊海道憲于初八日自桃源閱工回轅○候補知縣程延鴻候補鹽大使許之璸候選知縣楊士琦均奉漕憲委隨辦文案○候補游擊朱徴庸奉漕憲委東城門稽查 
[普天同慶]  
　　六月廿六日爲皇上萬壽聖節昨報誤爲皇太皇萬壽疎忽之咎實有難辭兹特謹敬補註 
[滬濱紀事]  
　　俗以昨日爲雷祖誕辰新北門内丹鳳樓供奉雷祖往年香巿頗盛近因西門外建造雷祖殿有某羽士住持其中神誕前數日以燈籠一盞分送各信士邀請拈香赴會者出資若于以故是日香烟繚繞鐃鈸喧闐較丹鳳樓有過之無不及也○老閘浜北郷人某甲有池一方養魚其中唼花穿藻住趣盎然日前有乙丙等六人在此捕魚甲見之以爲此池中物我自有之豈容他人設餌耶糾衆將乙丙　縳飽以老拳始縱之去乙丙受創後於前日紏集多人持械而往意圖報復幸有某丁知之出爲調處而鷸蚌之爭始解○寳善街某寓門前有小菜攤寓主因其有礙出入喝令移開擺攤人不依以致爭毆而寓主微有損傷聞己央人調處矣○粤人吳阿寳之妻固勾欄中人也其弟阿土前日與嫂戲言遂致用武阿寳隨與妻及弟扭至英公廨喊冤值日差禀明蔡太守飭令分别管押候訊 
[限交逃犯]  
　　刃斃隣婦案内之兇手楊茂和充發後濳逃回滬由屍屬徐錫堂赴縣喊控莫邑尊斥退不准等情俱己詳書報簡前日徐復赴縣控稱昨日小的緝得楊在虹橋南首啜茗急往扭住忽有七鋪地甲夥出爲攔阻致楊乘間脫逃邑遵略詰緣由隨於昨日傳到七銀地甲劉仁山限五日内將楊交案違干咎戾 
[研訊兇手]  
　　惡侄斃叔一案本報己疉録讞詞前日下午莫邑尊飭差將在押之曹佛勝等叔侄四人帶案研鞫四人堅執如前邑尊提訊地保孫士香據禀伊等毆門時小的適因事他出故未目擊情形事後鄰里傳言死者實與堂兄佛勝口角紛爭迨毆擊時春榮兄弟曾在塲相助邑尊怒謂命案重情豈容信口胡言着卽掌頰該保俯首求恩邑尊飭令退去又將佛勝等四人反復研詰四人皆矢口不移邑尊飭仍管押候補提人証復訊 
[惡丐宜懲]  
　　昨係雷祖誕期先一日凡吹伍子胥之簫挾鄭元和之板求賜太公九府錢一文者環繞於黑橋雷祖殿前盼望善男子善女人大發菩提心解囊施捨甚至愈聚愈衆千百成羣狹巷通衢皆爲之塞至晚丐頭高舉籐條向之驅逐各丐皆如魚之避餌鳥之驚弓一轉瞬間逃逸無跡惟一丐百般蠻横扭住丐頭髮辫飽以老拳丐頭孤掌難鳴幾欲若巡檢之呌賊爺爺幸有夥役到來將丐扭送巡防總局 
[法界捕房瑣案]  
　　昨晨翁太守臨　房時飭提尤六駕至案問爾究竟作何事業家中尚有何人尤供小的今年二十五歲習畫人物曾至杭州太守間爾係何處人氏答稱原籍無錫先人寄住蘇州復遷上海小的生長滬江太守謂爾昨在公堂一味慌說爾旣能畫諒亦讀過幾行書爲何作此下賤之事家中父母具在此事可曾知道爾父現作何事答稱父親售字以雞毛筆擅名太守謂爾至杭州住在伊家己屬不是今又將女帶來是拐逃也旣係拐逃理宜懲辦尤稱此由伊母面囑領來太守謂人各有父母今該女父親尚在豈能由母一人做主此等習氣杭省無之諒是租界中壞俗爾家中亦有父母凡事由父作主乎由母作主乎至昨日繳到之婚書庚帖明係在滬買來並非杭州之物本分府籍隷杭城 
 
 

Page 4

 
 
素所習見烏能任爾欺瞞尤仍堅稱確是伊母親許帖託郭姓寫成實向蘇州買得太守謂爾到滬後深恐流氓拆梢故寫成庚帖以作後來脫缷地步遂着仍舊還押○一女三字案内之徐桂華於昨晨投案遞禀訴稱箱物己經領到惟少洋七十三元及衣服若干件翁太守謂洋元本係充公衣服係何人之物爾可好好回籍勿再節外生枝徐稱實緣尚有許姓等索取錢文太守謂爾初時爲何不說今日言之晚矣諭畢揮令退去說者謂許姓卽前次到案之金陵人自稱醫士許壽田之子文生許釗者也○前日有張義成者手持鵰翎扇摇摇擺擺翔步于法租界中被周掄才偕一人　取奔逃烟舘夥蕭阿桂見之道獲解案翁太守訊詰之下張投案訴明被搶緣由包探稟稱扇柄己不知去向周稱扇柄在新北門外水果攤主處太守着包探帶往吊回周卽向袖中取出所云在新北門外盖躛言也昨晨太守在捕房提問包探將情禀明太守問尚少扇子一柄是何人所搶周初不認喝掌頰二十下始稱有名阿東者在義豐烟館中向小的言及實被别人偷去太守着暫押候訊少頃包探將阿東拘到太守着押至禮拜四卽本月二十八日解案質訊 
[上海四馬路文報局内協賑公所接嚴佑翁六月初十十五號來信]  
　　五月杪奉上十四號信想己逹台鑒頃奉到第九第十號公函拜悉一切廿一廿二批賑欵到省可抒綺念弟等正查惠民不料徒河北岸堤埝　決横流漫溢以致查户不能迅速現在各灾區均經散放一次轉瞬饑寒交迫被災之户倍於舊災欲辦秋冬之賑非得三十萬金不可未識有何妙策惟放賑終非長策趁此下游無水挑挖蒲利兩縣河淤加脩民埝方是正辦計蒲利兩縣約計需銀百萬耳專此佈逹敬請均安嚴作霖頓首六月初十日濟陽泐十五號 
[浙省撫轅抄]  
　　六月十四日尹彦　禀辭回硤石局○十五日候選府繆鞏由京來省差人禀到禀安○十六日候補同知黄瀛海由餘姚緝私交缷回省禀到○十七日巡檢曹晉泰由京騐看來省禀到 
[江督轅門抄]  
　　六月十五日丁憂四川補用道劉麒祥湖南來○十六日新授鳳陽府趙舒翹　到安徽來卽辭○十七日知縣詹聨芳禀知到普育堂差金士準禀知銷普育堂差○十八日縣丞慶多禀到直起服回省 
[蘇省撫轅抄]  
　　六月十八日候補同知金鍾彦禀知奉委管解京餉差候補縣錢清嚴銷解京餉差准補吳縣光福司巡檢高捷謝飭知赴任委署昭文縣白茆司巡檢萬庭樾禀辭赴任指分江蘇試用道庫大使何英琦直隷人五品藍翎分發江蘇試用巡檢孫慶恩安徽人均禀到新授江蘇臬憲張富年金陵來赴浙江○十九日記名提督前署湖北宜昌總兵何紹彩湖南人自籍來○二十日新授江蘇臬憲張辭行浙江候補道庫大使許丞湛服闋回省禀到藩轅牌示照得松江府海防同知劉啟彬患病請假遺缺查有候補同知劉元楷堪以署理限於二十三日來轅禀見給札赴任○廿一日日三品銜補用道浙江候補府陳璚廣西人由浙江來卽辭赴都候補同知敖工金禀知奉臬憲委赴江北公幹准補吳縣陳汝欽禀銷發審局待質公所差新選金匱縣吳灼禀辭赴任有於七月初二日接篆主簿劉恆德禀知本日到楓橋釐卡差○廿二日准補吳縣陳汝欽禀知本日接印署吳縣馬海曙禀知缷事分發江蘇試用按經歴鍾進賢浙江人禀到縣丞熊嘉楨禀知奉委葑門旱關盤查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年六月十七日京報全録]  
宫門抄○發抄旨四道○疆撫劉奏爲伊犁屯防均關緊要謹將凝辦情形據實陳明摺○滇潘龐奏報到任日期摺○滇臬史奏報交缷藩篆日期摺○陜督譚奏爲揀員借補副將摺○又奏爲委署副將片○又奏爲揀補叅將摺○又奏爲借　叅將摺○又奏都司在途病故片○疆撫劉奏爲調署同知片○六月十七日工部鴻臚寺廂藍旗值日無引見○工部奏派承修堆撥工程之大臣派出延煦徐郙○召見軍機○發抄卡寳第奏審明己革守備王人吉主唆誣告人命案定擬奉旨刑部議　欽此○又委員查辦民欠錢根仿照浙省章程辦理奉旨户部知道欽此○又候補令黄廷賛請免引見奉旨吏部議奏欽此○又請將捐助育嬰經費之提督蘇元春故母黄氏道員朱昌琳建坊奉旨着照所請禮部知道欽此○○欽差大臣督辦新疆事宜尚書銜降級留任甘肅新疆巡撫二等男臣劉錦棠跪奏爲伊犁地方屯務防務均關緊要謹將擬辦大概情形據實陳明恭摺仰祈聖鑒事竊臣承准軍機大臣字寄光緒十一年十一月二十五日奉上諭譚鍾麟奏伊犁辦理屯田應派員督辦一摺等因欽此伏查伊犁爲北路奥區土膏沃衍泉源溝洫處處可通承平時於九城之地分置旗屯兵屯民屯回屯以資耕種邊氓相勸　莫厚焉亂後地畝荒蕪耕者不及十分之二日聽兵民自占舊時經界無可遵循現經錫綸派委三品銜分省補用知府王者彦按畝稽查以期集事惟委員之與印宫其勢不相統屬　鍾麟原奏請將各處同知均歸督辦之員管轄究係權宜之計臣愚以爲欲厚民生須由郡縣欲增郡縣須設監司况新疆北路向設　道廳州縣現在今疆改設行省南路經營建置己亦三年各該地方官奉法順流與民更始其效較然可覩伊犁及塔爾巴哈台等處原屬新疆北路輔車相依不容膜視擬請仿照鎭迪道之制增置伊塔道一員駐紥伊犁兼管塔城事務改伊犁撫民廳爲府改塔城通判爲撫民同知加理事銜兼管屯田水利庶幾官事有聨而屯政亦因之具舉當與錫綸計議並函商明奉均以爲然可否施行伏候聖明采擇如蒙俞允其道府以下等官應如何增設容臣與譚鍾麟錫綸明春等籌度情形詳細具奏抑臣更有陳者伊犁幅　遼廓地處極邊該處增置旗兵屯地當時諭旨有謂新疆重地武備最爲緊要此項地畝祗可專交閒散旗丁代爲耕種不當令官親身力作有妨操練等因仰見聖謨廣運惟懷永圖實百世不易之至計今則邊事日多附近哈隡克又時有勾結游匪搶劫殺人案若不從嚴懲辦加意操防卽切恐民不聊生而屯務亦將終廢是欲興屯以足食必先設防以衛民否則利少害多民將不至也該處營勇現經臣與錫綸會商裁併汰弱解强餉項照章發給誠使各統領營官激發天良認眞訓練自可漸成勁旅前奉諭旨錫綸到任後與劉錦棠扣衷商辦務將各該營積習悉力剪除毋稍彌繙致貽後患亦不得操之過蹙則滋事端 
聖訓周詳無微弗至此後宜如何策勵俾免疏虞　在錫綸隨時體察愼以行之者矣臣忝任封圻自不容置身事外愚見所及理合恭摺具奏伏乞皇太后皇上聖鑒訓示謹奏軍機大臣奉旨覽奏均悉伊犁營勇現經劉錦棠曾商錫綸汰弱留强照章給餉自應隨時訓練俾成勁旅卽着該大臣會同該將軍督飭各訪營宫激發天良認眞操練以免疏虞所請增改道廳各官係爲因時制宜起見着該部妥議具奉欽此○○頭品頂戴雲南布政使臣龐際雲跪奏爲恭報微臣到慎受篆日期叩謝天恩仰祈聖鑒事竊臣恭承簡命調補雲南布政使遵旨來京兩蒙召對慈訓森嚴悚惶無地臣入滇境卽由霑益州取道曲靖府前赴開化謁見督臣岑毓　禀商一切旋於三月初一日由開化取道蒙自等縣行抵省垣面謁撫臣張凱嵩旋卽飭知赴任十九日准雲南按察使署布政使史念祖將印信文卷移交前來臣當卽恭設香案望闕叩頭謝恩祗領任事伏念臣以迂儒渥承恩眷　南當凋殘之後藩司權出納之觀饟糈在所急需民心尤官固結如臣檮昧深懼弗勝惟有隨事時禀商督撫臣實事求是不負初心以期仰答鴻慈高厚於萬一所有微臣感忭下忱及到任日期理合專摺具奏伏乞皇太后皇上聖鑒謹奏軍機大臣奉旨知道了欽此○○布政使銜雲南按察使臣史念祖跪奏爲微臣交缷藩篆仍　臬司本任日期叩謝天恩仰祈聖鑒事竊臣於光緒十二年三月十二日奉督臣岑毓英撫臣張凱嵩會檄以新任藩司龐際雲到滇飭臣仍回臬司本任遵於十九日交缷潘篆　於是日准署臬司熊昭鏡移交印信文卷前來臣當卽恭設香案望闕叩頭祗領任事伏念臣度支權理歲序將周未効寸長重回本任雲南地當邊徼臬司職重提刑敢言就熟而駕輕益當寔事以求是惟有隨時禀商督撫臣認眞經理岡懈初終庶期仰答高厚生成於萬一所有微臣交缷藩篆仍回臬司本任日期並感激下忱理合繕摺叩謝天恩伏乞皇太后皇上聖鑒謹　奏軍機大臣奉　旨知道了欽此○○頭品頂戴陜甘總督臣譚鍾麟跪奏爲揀員借補要缺副將以資整飭恭摺仰祈聖鑒事竊臣接准都咨陜西商州協副將朱正和丁憂開缺所遺副將員缺另揀儘先合例人員請補等因前來臣維商州爲陜東門户界連楚豫稽查彈壓最關緊要非精明强幹之員難期勝任查有頭品頂戴記名提督西林巴圖魯現署河州鎭總兵李良穆老練勤幹馭兵有方以之借補陜西商州恊副將實屬人地相宜于營伍操防大　裨益合無仰懇天恩俯念員缺緊要准以該員借補商州協副將以期得力如蒙俞允俟接准部覆再行給咨送部引見以符定制除飭取該員履歴清册另咨送部外謹會同署陜西固原提臣沈玉遂合詞恭摺具奏伏乞皇太后皇上聖鑒訓示謹奏軍機大臣奉旨兵部議奏欽此○○譚鍾麟片再臣准甘肅提督周逹武咨稱提屬永固協副將謝永祜得患時疾觸發舊傷延醫調治服藥罔效於光緒十二年四月初七日在任病故除查取該故員原領札付印甘各結另文咨送外咨請查照核辦並請以甘標中軍叅將劉得騰署理副將篆務等因前來臣覆核無異除移覆外相應請旨開缺所遺永固協副將員缺現有應補人員容臣另行揀員請補謹附片具陳伏乞聖鑒訓示謹奏軍機大臣奉旨兵部議奏欽此○○頭品頂戴陜甘總督臣譚鍾麟跪奏爲揀員借補叅將要缺以裨營伍仰祈聖鑒事竊臣准兵部議覆督標中軍副將員缺准以鄧全忠借補所遺沙州營叅將員缺行令迅卽揀員請補等因前來臣查沙州營叅將設處關外巡緝彈壓極爲緊要非精明幹練之員難期勝任查有留甘補用總兵蘇得勝精練强幹熟悉邊情前署斯缺辦理妥恊以之借補實屬人地相宜於營伍大有裨益合無仰懇天恩俯念員缺緊要准以該員借補以固邊圉如蒙俞允應請勅部先給署札俟防務一律告竣再行給咨送部引見以符定制除飭取該員履歴清册另咨送部外謹會同甘肅提臣周逹武合詞　摺具陳伏乞皇太后皇上聖鑒訓示謹奏軍機大臣奉旨兵部議奏欽此○○頭品頂戴陜甘總督臣譚鍾麟跪奏爲揀員借補要缺叅將以裨營伍恭摺仰祈　聖鑒事竊臣接據甯夏鎭總兵馮南斌呈稱鎭屬平羅營叅將孟柏林病故遺缺遵卽揀選得記名提督西甯鎭屬永安營遊擊肅勇巴圖魯黄增廣勤幹耐勞辦事實心堪以借補造具履歴清册呈請核補等情前來臣查平羅營叅將設處邊地巡緝防範均關緊要必須精明幹練之員方足以資整理查黄增廣勤明幹練熟悉邊情以之借補斯缺可期勝任合無仰懇天恩俯念員缺緊要以黄增廣借補平羅營叅將以裨營伍如蒙俞允應請飭部先給署札俟防務告竣再行給咨赴部引見俾符定制除將該員履清册送部查照並將所遺永安營遊擊員缺容俟揀選請補外謹會同甘肅提臣周逹武合詞恭摺具陳伏乞皇太后皇上聖鑒訓示謹　奏軍機大臣奉旨兵部議奏欽此○○譚鍾麟片再臣據延綏鎭總兵宫巢端南呈稱據新補鄜州營都司豫芳之家丁張禄呈報伊家主豫芳係正黄旗漢軍由三等侍衛推補鄜州營都司由京赴任途次山西地方感冒風寒於本年四月初四日抵榆林府城病勢增劇醫藥罔效於初七日病故等情隨卽委員查騐屬實取具該故員原領札付限票承查印甘各結呈請具奏開缺前來臣覆核無異除札付限票及印甘各結咨送兵部並　遣都司員缺容臣揀員請補外理合附片陳明伏乞聖鑒訓示謹奏軍機大臣奉旨兵部知道欽此○○劉錦棠片再署鳥什廳同知羅正湘禀請交缺回省遺缺查有現署阜康縣知縣左宗翰樸誠謹飭辦事實心堪以調署遞遺之缺查有候補同知王廷贊堪以委署瑪喇巴什通判楊溢中調省遺缺查有候補知縣夏毓衡堪以委署于闐知縣許茂光病故遺缺查有候補知縣婁紹豫堪以委署署奇台縣知縣楊敏禀請交缷回省遺缺查有候補知縣劉澄清堪以委署據藩臬兩司會詳前來臣覆核無異除批飭分别給委外謹會同陜甘督臣譚鍾麟附片具陳伏乞聖鑒謹奏軍機大臣琴旨吏部知道欽此 
 
 

Page 12

 
 
[邗江官報]  
　　十六日恪靖水師記名總兵黄　戎廷爵過揚陳分轉瀚由十二圩回銷儀徴棧官醫局差十七日新委泗源溝卡趙别駕延珍到揚舒大令霖奉府憲委發審差 
[賑銀藥丸併助]  
　　啟者漢口敦實善堂救生局託本埠恒福油寳號執事胡紹庭兄交到籌賑勸册共匯到九八規元二百十四兩六錢七分并託江孚輪船帶到純陽正氣丸兩箱計一萬服來自無竊荷仁風之嘘拂疾攖不測蒙未雨之綢繆除另祭善士醵助清單並將銀兩藥丸一併彚解外謹列報章用伸感梱肅此奉聞[  上海北巿絲業會館籌賑公所少欽施善昌謹誌]  
[痧丸藥茶併解災區]  
　　啟者接誦李順之仁兄惠函悉閱申滬報章知災區藥味亦需用孔亟俯賜募得天福居士英洋三元五角赴全亨號購得痧丸每洋一元計痧丸一百二十瓶綜計四百二十瓶承全亨主人慨助八十瓶共計五百瓶容解災區善與人同良深欽佩○禄臣洋行梁金池兄助來甘露午時茶兩箱計五千包委解災壤名實胥符得分甘而袪疾仁慈聿逮定消暑以衛生感彌激殷頌歌不己謹登報簡籍抒佩忱[  上海北巿絲業會館籌賑公所少欽施善昌謹誌]  
[良醫光臨]  
　　謹啟者孟河儒醫江雯青兄去年來滬作寓本埠北巿南晝錦里遠近敦請以及門診按脉無不精細調治善昌深悉江君功養兼純延請按期駕臨到堂施診貧病求治者著手成春口碑載道九月間奉令堂太夫人之命回里省親本年天時春夏寒暖不匀病症必多敝堂諸同人公議宜乎照往年定例拔早一月開診今定於四月初一日開局施診貧病給藥來堂求治者日鬧一日善昌備函致雯青兄奉情重臨太夫人得悉後卽命來滬行醫務要存心濟世兹於本月初二日抵埠敝堂諸同人恭邀來堂雯青兄恪遵慈命一諾無辭每逢單日堂中施診之期雯青兄貧病一慨送診　於士宦紳商邀請出門并相好世誼以及眷屬就診者不論雙單日敝堂中另設一靜室爲雯兄安硯診脈之所另行掛號一切請封就診仍照上年在畫錦里格式○吳江世醫秦東甫先生向在江震浙湖行道有年學術兼優今來遊滬上作寓在四馬路蕙風閣箋扇店内善昌素知其樂善不倦能否奉請逢單日施診早上午後接連送診盡一日之長承東甫兄慨允求治者格外認眞早上午後病者求治爭先恐後　不得心應手逢雙日在四馬路蕙風閣内開診各號商敦請就診須到醫寓掛號○計開本堂每逢單日早上九點鐘開診至十二點鐘止午後三點鐘開診至六點鐘止敦請午前内科孟河江雯青先生○吳江秦東甫先生○西曲江里郁笛梅先生○城内紀家弄楊幼蘭先生○城内邑廟東朱新隆香店姚晋三先生○棋盤街中趙炳暉先生○外科四馬路龍興里葉靜川先生○望平街中查省三先生○午後内科孟河江雯青先生○吳江秦東甫先生○後馬路天保棧内李佑之先生○小東門内蔣道崑先生○城内太平街沈志嘉先生○午後外科城内黄菊泉老先生偕令孫菊孫先生○逢三七九期外科大東門外吉祥弄李瑞林先生○逢朔望眼科盆湯弄種德堂内時明齋先生○至於貧病沉重不能到堂就診者來堂通報秦東甫郁笛梅兩方家先生允定前往診治可謂勇於爲善利濟爲懷貧病受惠不淺也仍恐遠道諸君未及週知今特詳細登報奉間謹呈公鑒[  上海北巿六馬路仁濟善堂經理施醫局事施善昌葛繩孝何景儀賈振蔣毓棻同啟]  
[送耐生仁兄之蜀]  
　　揮手江于涙若絲相親纔叙不多時樽開北海拼豪飲柳拂西風悵折枝山好看山添閱歴客中送客倍相思臨歧莫唱陽關曲聊献葑菲訂後期[  惜花侍者弟錢顯甫未定草]  
[元月二十三晚舟過小姑山下遇險]  
　　江流曲曲似廻腸西望春山興欲狂遊子情懷宜作客小　寂寞擬留郎波衝去棹驚　夢浪潑征舟溼被囊想到故郷風景别不禁羅帕涙成行[  惜花侍者葆青氏録舊作]  
[昨讀貴有爲任烈婦蔡孺人徴詩小引爰成此作録寄吟壇詩學弇陋不足表揚萬一耳]  
　　麻衣映雪涙凝血烈婦貞心堅比鐵夫亡誓不甘獨存祝死如歸守同穴亦知堂上姑心悲慰姑賴有懷中兒撫孤成立託夫弟酸哉一語無餘詞欷歔觀解謝父兄此志己决不可爭身不殉夫生猶死今兹身死名則生空房颯颯隂風起依稀如見夫來矣從容素練繫床頭黄泉從此隨夫子烈婦一死宗黨榮煌煌綽楔天語旌徴詩更傅節烈事千秋百世留賢聲[  汝南周泊齋甫稿]  
[寄夢畹生]  
　　春暮爲别驚心又半年蹉跎　燕候懊恼病人天詩句連書寄愁懷帶酒眠申江原咫尺飛夢到天邊申左紅豆詞人 
[閱惜紅生海上十眉曲戲占一絶呈夢畹生粲政]  
　　頻年海上看花行花謝花開總繫情一讀十眉新製曲題詩誰寄惜紅生申左紅豆詞人未鋤稿 
[贈吳秋門孝廉]  
　　淡交如水古人風相見何遲别又怱君幸逹觀知義命文之重價在私衷傾心夜月三更候注意箴言幾字中珍重臨歧無所贈且將新句付詩筒宦海覊人幾輩忙埽愁惟藉酒千觴當頭烏兎雙丸滚屈指魚龍一日光觸我征衫歸未得羡君返棹興偏長他年相聚知何處走馬長安紅杏香○贈葉小萊老人調寄浪淘沙高潔比青蓮風韻翩翩繁華閱盡守眞天賦性知君清若水花月神仙老吏姓名傅神壽緜緜近來　境甚當年遇合人生原有定詩酒因緣[  成都嵩嶽田均未是草]  
[石史明經介黄君品三索書紈扇並屬録近作賦此以贈]  
　　十堂九本偃王裔縱是他郷只一支愧我因循成久客勞君　重結新知春風願識荆州面落月長吟杜甫詩賴有先容黄叔度相將樽酒話心期[  甬上徐土琛未是稿]  
[題倉山舊主楊柳樓臺]  
　　樓閣玲瓏别有天居然巿隠學神仙緑隂排闥遮還密明月篩簾得最先暢叙好招名士飲消閒不受俗情牽沿堤一帶垂珠　幾處勾留誤少年○遊靜安寺一鞭　影指斜橋拂拂垂楊夾路饒緑樹深中鳩語鬧香車過處馬蹄驕名泉一鑑瀾翻湧蕭寺三間境寂寥散步申園茶叙罷夕陽斜掛路迢迢[  古董魯泉氏洪洙未是草]  
[上海三馬路與昌絲棧陳竹評經募山東賑捐六月廿二日第三百四十三次清單]  
　　　嘉善錢善士助足白錢二百千文○杭州致中和洋二元又募裕盛長洋二元劉文記張亞記守樸軒葉生記沈在記槐蔭書屋各洋一元心耕軒陳品記趙蓮記沈立記陳正記柳耀記存德堂丁各洋五角王良夫洋三角陳高坤洋二角以上十七户共洋十四元○　江不書鮑經募逸善堂洋二元會記復明記夢梨氏各錢一千文無名氏錢八千文漱石錢四千文慎記錢二千坤記筑記各錢一千文王秉生蓉記心香閣自省齋各錢五百文春記錢三百郭瑞卿芸記筱記鳳記環記大金雲亭灧華各各錢二百文記錢一百五十七户各錢一百三户各錢五十以上三十三户共洋廿　　○沙頭奠泰昌經募吳　記錢五百從人意錢四百張笙香劉瑞賢曹瑾華各錢三百文毛尚志杮紅山房嚴忠泰止止室嚴益之免留名各錢二百五十汪紹宗周松源鳴岐吳肇梅卿　民吳泰記吳生號嘏卿氏啓迪堂洪瑞康各錢二百三十一户各錢一百八户各錢五十以上六十户共洋八元○沙頭公盛經募毓秀堂戴裕昌各錢五百徐恆順蔣宏茂同義昌張成譪卿各錢二百五十正大昌二百六户各一百以上十四户共來錢三千零五十○沙溪闥鎭公醮積餘錢三千九百安雅堂五百文以上二户共合洋四元○清江盧公舘經募無名氏洋四元又洋一元不具名五知書屋各洋一元談文高文齋談濟川張石菴各錢七百黄鶴泉錢五百王子勤濟陽氏各錢二百六户各一百無名氏錢五十以上十八户共洋十一元○無錫高有源錢一千恭儉堂錢五千戒烟誠錢五百頴川子錢二百四户各錢一百以上八户共洋六元錢五百○萃豐衣莊經募柴亦耕楊學深各洋五角有心氏四角　紹庭錢三百盧献竇二百楊慶貴銅洋一元十二户各錢一百一户錢五十以上十九户共洋三元銅洋一元○正昌號交來王生記錢三百陳福慶錢八十三户各一百十户各五十以上十四户共洋一元○以上均塔册○無錫韜光善士洋一百元由南巿同康莊交來○蕭山陳思敬堂洋廿元○草魚禾氏求椿庭足疾卽痊身體康健洋五元又爲謀利以釋憂慮洋十五元○袁浦胡松翁交來許炳堂洋二元莫厘金祥生洋一元○巢壽生爲椿庭病愈完願洋五元内有花洋一元無力氏洋五元無名氏銅洋二元又小錢一千六百蔣生銅洋一元又生银洋一元翁同興蔡德　豐源三户合洋三元五角查璧記求戒烟疾錢四百陳黼堂潤資移助洋二角○本日共收英洋二百廿八元内花洋一元銅洋五元小洋七角大錢二百另三十九百五十文次錢一千六百文合併聲明 
[上海四馬路文報局内協賑公所經收賑捐六月下旬清單]  
　　廿一日蘇城文報局募第三十七次平陽務滋堂洋一百另四元潘姓洋二十元潘瑛𢔢仙舘祈病速愈三十元茗隠廬主人求病卽　洋八元又銅洋二元重遊洋宫銅洋廿六元貽豐居十元常熟誠修閣黄五元趙褚氏求病安痊無名氏求身體平安二户各二元談天生錢四百文實收英洋一百八十一元　洋廿八元錢四百文陳侯氏求保女生産平安十元杭城諸順山翁募坐花書屋無名氏二户各四百文有心無力人三百文實收洋一元○急單漢口吳朗珊翁募解記規元一百兩武陽保嬰總局交來陸耀卿先生募自求齋洋四十五元又交來薛子範先生募求身儉五元○本日共收英洋二百四十二元銅洋廿八元規元一百兩錢四百文 
[上海四馬路文報局内恊賑公所經收賑捐六月下旬清單]  
　　廿二日安孚莊交來江濟理問廳高太夫人助庸平銀一百雨申規兀一百另七兩六錢又交來金陵祝善隆莊胡蓉卿翁莫尋心子將先人冥書資移賑本洋八元又求先人冥福英洋十二元王　隠英洋四元耳鳴子英洋二元無名氏英洋一元又本洋一元以上共　英洋十九元本洋九元申本洋水一元六角五分又繳上年尾找錢五百文合計洋四角五分實收英洋三十元另一角同　金小蘇翁募夏委一文願捐福記順記元記源記昌記安記六户各錢六千文皆大歡喜銅洋一元實收英洋三十三元銅洋一元錢三十文○同字圖册八千一百三十十號烏鎭總捕署瞿太守交來壽石山房英洋四元無名氏銅洋八元○急單湖北公濟益號交來襄陽縣正堂　大令九八半平它銀三十兩○本日共收英洋六十七元銅洋九元規元一百另七兩六錢九八半平它銀三十兩小洋一角錢三十文 
 
