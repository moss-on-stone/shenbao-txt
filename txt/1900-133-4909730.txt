# 1900 - 133 - 4909730

 

Page 1

 
 
[勸募崇明振捐] [  本館協振所啓]  
崇邑地濵江海易受水災四沙尤水鄉瘠苦之區盖藏甚少去歲淫霖爲虐繼以暴潮以致百數十里間盡受其魚之困迄今沈災未澹嗷雁哀鳴刺目傷心雖鐵石人見之亦當爲之下淚崇邑同人馳函告振請爲設法勸捐本館恊振所以崇地與滬相隔匪遙救災卹鄰自應急爲勸募伏祈四方好善之士各解囊金　爲半菽之分或爲一錢之贈聚沙成塔集腋爲裘俾飢民得以飽飫仁漿同登衽席造福匪淺獲報無涯敢於諸大善士有厚望焉 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學　繪議院史學官制兵政諸門多至四十八卷分門别類詳愼校　附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元續連編三編卅本洋三元單買三續六本洋一元在上海三馬路申報館申昌蘇申南北掃葉山房發兑 
[整頓輪船各弊説]  
　　中國自與泰西各國通商以後内江外海始有輪舶往來南逹閩廣北至燕齊西曁楚蜀之交千里程途颷輪飛渡尅期可至迅速非常貨物則捆載而來行旅則往還稱使官商士庶咸爭趨之招商怡和太古三公司各有輪船若干艘莫不年年獲利日漸擴充麥邊鴻安禪臣瑞記魯麟美最時郵船株式會社諸家接踵而興錐刀競逐得利之厚蓋亦不言可知矣顧輪船旣爲利藪欲保其利宜絶弊端庶來往客人皆有賓至如歸之樂其弊焉在厥有四端一日茶房凡一輪船必有買辦買辦總核大綱不親瑣事雖其次有帳房管事等諸人分爲之理亦旣鉅細靡遺然接待客人則惟茶房之職茶飯供給宜若何使之周詳行李上落宜若何爲之照顧此皆茶房應辦之事也乃今之爲茶房者茶飯則缺乏焉行李則抛棄焉甚有當搭客衆多之時豫占臥地使人不能容身者欲與相商則索小費種種不便人咸惡之縱日輪船搭客至少亦必有數百人爲茶房者斷不能處處招呼周到然苟能隨時留意略爲當心則搭客受惠無窮必爲之交相延譽生涯之盛未始不由於此也此宜整頓者也一日竊賊行駛長江輪船碼頭如林屢屢停泊故竊賊得以隨時上下混跡潛蹤搭客卽防之維嚴時慮爲其胠篋或二三同志約伴偕行尚可互相留心不爲所算倘遇孤單之客行李又稍繁多則雖寢食胥蠲凝神注目而若輩必千方百計以肆其鬼蜮之謀偶一疏虞卽爲所攫斯時緝無從緝搜無可搜惟有負負空呼自爲引咎而已而輪船各水手則類能識竊賊之面悉竊賊之蹤祇以恐被挾仇故各安於緘默然不敢明相告語者要不妨指示於暗中使搭客預爲之防而若輩不敢肆其伎倆倘遇發覺則用照相法留一小影於鏡中懸挂船旁俾知畏懼如尚不知遠避混上輪舟則人皆可指點拘拿送官懲治如是則各搭客皆堪安枕而雜物無被竊之患矣此又宜整頓者也一日接客凡遇輪船到埠每有棧家接客爭上輪舟手持棧單一張招呼往駐此輩覓蠅頭之微利其情亦甚屬可憐然不免有大可險者輪船尚未安傍碼頭而若輩已爭先躍上人多於蟻事亂若麻失足墮水之事往往有之噫以謀生之故而履此危險擲性命於洪濤與鴟夷以俱逝言念及此豈不可傷是宜邀集棧家毋許各接客捨命躍登致遭不測務使俟輪船安泊之後然後從容而上兠攬生涯則保全人命當不少也此亦宜整頓者也一日挑夫輪船到埠各搭客類有隨身行李勢不能親自挈携每有小車夫以照會授人卽可載之以去雖各搭客仍須照顧而終略覺放心此種俗呼爲野雞挑夫者本無所用乃彼等往往厠身其際硬欲肩挑不許則必恣意緾擾不肯他去且一遇此種人在前則小車夫不敢顧問蓋以其性成兇橫以爲主顧所在必與毆爭也搭客或姑許之則行至中途忽然停歇計較價値要索多端此時尚令其挑則心實有所不甘不令其挑則勢又有所不可不得不暫時隠忍故予優容甚或於人多擁擠之處倐忽脱逃文弱者旣無力尾追矯健者亦無從緝獲故輪船搭客登岸之時惟此挑夫最爲可惡是宜請於工部局照小車章程槪捐照會照東洋車例按叚定資庶彼等不敢於中途勒價而亦不敢妄冀遁逃加惠旅人殆非淺鮮此尤宜整頓者也或日輪船以載貨爲利搭客本非所措意然旣附載客人要必使之安逸鄙見所及不知有輪船諸家其亦不河漢斯言否 
[本館接奉電音]  
　　昨日午前京師飛電傳來硃筆一道上諭一道旨一道敬謹譯登○四月二十日奉硃筆景厚轉補翰林院侍讀學士毓隆補授翰林院侍講學士欽此同日奉上諭熱河正總管著恩隆補授欽此同日奉旨這所叅疎防斬犯越獄之管獄官雲騎尉承德著卽革職交壽山等歸案審訊有無鬆刑賄縱情弊照例分别辦理仍嚴緝該犯白雲栅務獲究辦該部知道欽此 
[陸軍紀數]  
　　日本大版朝日新聞云英人查理斯氏頃著一書備紀世上陸軍之數略謂奥國人口只四千一百萬而平時有兵三十五萬人戰時可添至三百萬人英國人口只三千九百八十二萬六千而平時有兵二十三萬八千一百七十二人戰時可添至一百十七萬人法國人口只三千八百五十一萬八千而平時有兵五十七萬人戰時可添至四百六十六萬人德國人口只五千二百二十七萬九千而平時有兵五十四萬四千人戰時可添至三百十一萬三千人叧有護鄉兵三百二十萬人總計六百三十一萬三千人俄國人口只九千萬而平時有兵八十九萬六千人戰時可添至三百四十六萬三千人意國人口未詳平時有兵二十二萬二千四百人戰時可添至三百三十二萬五千六百人 
[海軍紀數]  
　　日本臺南新報歴紀日本兵艦及泰西各國派赴亞東艦隊原原本本如數家珍轉錄報章亦留心武備者所先覩爲快者也計日本戰鬥艦五艘五萬八百九十四墩巡洋艦十六艘七萬二千一百七十六墩防海艦十四艘一萬八千四十四墩砲艦十四艘一萬六百六十五墩遞信艦三艘四千二百七十三墩水雷母艦一艘四千一百十三墩逐水雷艇七艘二千四十九墩都計五十六艘十六萬二千二百十四墩英國在亞東之戰鬥艦三艘三萬五千九百墩巡洋艦八艘五萬五千八百九十墩砲艦九艘五千七百六十三墩内河砲艦四　四百零四墩斯　武式艦三艘三千二百四十墩遞信艦一艘七千七百墩逐水雷艇四艘一千一百零五墩轉運輜重船一艘一千六百四十墩 
 
 

Page 2

 
 
測量船一艘六百二十墩屯兵船一艘四千六百五十墩防海艦一艘二千七百五十墩總計三十六艘十一萬三千六百六十二墩俄國戰鬥艦三艘二萬九千三百十六墩巡洋艦七艘五萬八千六百六十六墩砲艦七艘七千一百四十八墩水雷砲艦二艘八百墩總計十九艘九萬五千九百三十墩德國巡洋艦六艘三萬三千七百八十四墩砲艦二艘一千七百九十墩總計八艘三萬五千五百革十四墩美國戰鬥艦一艘一萬二百八十八墩巡洋艦三艘一萬七千二百六十五墩砲艦十三艘一萬四千八百八十二墩防海艦二艘八千一百二十八墩假裝巡洋艦二艘六千九十五墩轉運輜重船一艘一萬四千一百十三墩斯愈武式艦一艘一千二十墩蒸溜船一艘二千七百十六墩總計二十八艘七萬四千五百零七墩意國巡洋艦五艘一萬八千五百十八墩葡國砲艦一艘五百五十八墩奥國巡洋艦一艘四千六十四墩 
[俄人圖土]  
　　廣州中西報譯日本某報所登俄疉薩友人來函云目下俄國政府議集大兵二十五萬名駐紥本國南部雲屯波湧如火如荼復預備黑海艦隊及義勇船爲運兵之用其意蓋欲併吞土耳其所屬之小亞細亞也按德皇自臨幸土耳其以來土人常託庇宇下今俄人眈眈逐逐肆其雄心德國理當助土以抑之否則土人亦宜秣馬厲兵以防不測也 
[述馬山浦形勢]  
　　廣州中西報云高麗馬山浦有一大海灣勢甚深曲左岸可開作互市塲倘果爲俄人所得祗須闢港口至一英里以外卽可爲海軍立足之地蓋高麗沿海諸處無有過于此港之形勢天然者也但港之前後左右皆有山陵起伏若用爲軍港不可不削而平之然俄人苟盡力經營當無慮其費繁工巨此港早爲日本所購得俄人千方百計必欲于此屯軍港外有加德島最宜聚泊艦隊且可直逹俄人所注目之區未稔韓人果能堅守不移不使臥榻旁竟爲他人鼾睡否耶 
[恩詔將臨]  
　　姑蘇訪事友來函云本年爲皇上三旬萬壽普天土率共效嵩呼先期頒發詔書俾薄海臣民同沾駿惠邇者蘇州官塲探悉頒詔官約於二十日淸晨抵境因飭辦差人役在胥門外官馬頭懸燈結綵俾屇時百官於此跪迎更於城内萬壽宮支搭綵臺以備敬謹開讀想届時佩玉鏘鳴冠裳雍肅當不數唐人大明宮早朝詩也 
[薇旌蒞省]  
　　姑蘇訪事友來函云正任江蘇藩司聶仲芳方伯緝槼入都陛見後奉旨仍回本任方伯日前由京南下道出滬江省中地方官聞之卽飭辦差人就胥門外接官廳預備一切本月十八日傍晚憲舟行抵官碼頭署藩可吳仲懌方伯署臬司朱竹石廉訪蘇州府濮紫泉太守以及長元吳三縣紛紛呈遞手版水師營各砲艇咸升砲鳴虔方伯旋步入官廳與各官茗談片刻然後呵殿回轅定於二十一日接篆 
[星軺蒞贑]  
　　南昌訪事友人云本月初七日江西撫憲松鶴齡中丞接到九江來電知欽命巡閲長江水師大臣李鑑堂星使將次抵省卽飭紫電輪船前往迎迓嗣以星使查勘九江湖口彭澤及鄱陽湖吳城鎭樵舍等處防務遲至初十日辰刻節麾始抵章門時水陸弁勇均列隊江干鳴槍砲致敬文武各官紛紛呈遞手版星使飭材官謝之旋至滕王閣茶座中丞率同司道恭請聖安禮畢星使仍回舟次旣而命駕詣撫轅拜會中丞面商江防事宜移時始出少選中丞前往報謁此外各員之登舟請謁者星使接見之餘勉以自矢淸廉力圖報國至夜丑刻卽解維而去 
[樂平械鬥]  
　　南昌訪事友人云江西饒州府屬樂平縣民情强悍械鬥成風楊葉二姓世仇也數百年來互鬥者已二十有三次被戕者不下數千人迄今積怨未消上月某日復紏衆惡鬥戈矛並舉死者八十餘人傷者不計其數楊姓勢尤兇橫陰召某營兵爲臂助致將葉姓八九十户悉付一炬無一瓦全縣主某大令聞信之餘前往彈壓竟被若輩幽閉一室勒令將所燬房屋估價賠償刻聞兩造已上控省垣未知大憲如何辦理也 
[皖省官塲紀事]  
　　安慶訪事友云署建平縣學教諭某廣文因病求醫禀請交卸經藩憲湯小秋方伯委試用訓導劉廣文瀛濵前往庖代○正任潜山縣調補懐甯縣周大令禀報丁憂藩憲湯方伯札委大挑縣馬大令德光署理濳山縣篆○候補主簿任少尹兆焜奉上憲委署宿州時村巡檢當卽赴轅禀謝擇吉履新候補府經歴黃叅軍應珂卜叅軍雲吉巡檢　少尹廷琛均奉撫憲委充巡捕官候補主簿宋少尹齊姚奉撫憲委辦文案候補府經歴易叅軍景拔奉撫憲委充監印官某日各詣轅　委到差 
[松郡官塲紀事]  
　　松江訪事友人云正任金山縣劉赤帆大令在任時曾被漕總葉少訪侵用洋銀四五千元致結算交代未能淸楚日前命駕來松面求府尊張子虞太守委員前往查辦○華亭縣縣丞朱二尹向駐南鄉漕涇鎭現因瓜期届滿省憲檄飭實授斯缺之錢二尹紹勛來松接篆日前錢二尹投府署禀見張太守面呈履歴旋賃袁姓房屋爲辦公之所涓吉本月十二日接鈐 
[四明山色]  
　　寗波訪事人云署浙江提督余軍門初定於本月初九日在大教塲校閲師徒後因前一夜大雨滂沱教塲中泥　水積爰飭知各將弁攺期十一日舉行届時軍門蒞操塲命健兒操演各陣槍砲之聲不絶於耳操畢賞賚有差○差役私押人證之弊各屬皆有寗波府高嶼卿太守惡之爰申明定章出示禁止其文日爲曉諭事照得待質案證前奉憲飭設立候審公所嚴禁私押勒詐等弊並將看管人數姓名於縣署頭門懸挂粉板分别收管姓名註明案由俾被押者家屬可一覽而知差役無從弊混立法本極周密兹本府申明定章通飭各屬實力遵辦除由府隨時查察外合行出示曉諭爲比示仰合郡軍民人等一體知悉嗣後如有被押之人查看牌上無名者卽係私押勒詐許各該家屬就近赴該地方衙門控告以憑立時查究愼毋自誤特示 
[甌江夏漲]  
　　温州訪事友人來函云前者署玉環右營千總徐千戎顯揚乘舟赴任中途躍入江心屍身日久未獲近經家屬高懸賞格購人打撈而烟水茫茫杳無蹤影僅由靈崑漁人網獲千戎所服長袍一襲是豈屍身已葬魚腹耶何竟至骸骨無存也○温州府王雪廬太守回任以來力籌振興蠶桑之利近知經費不敷捐廉五十金以爲之倡一面分飭屬下各官量力佽助並諭紳董向各典商勸捐以便添購桑秧廣爲培植異日蒼生衣被不將與召棠邭黍同垂不朽之名哉○本月初一日永嘉縣查石生大令接奉省憲釘封公文隨於次日由獄提出斬犯李老二及癞頭四二名飭捕役如法絪綁會同城守營王敬廷守戎解赴市曹處决聞二犯係搶劫樂平縣境大荊某姓家之首盜一朝事發駢首伏誅彼强不逞之徒亦可以知所戒矣○三月杪左營遊擊署被妙手空空兒竊去朝珠補褂蟒袍等物爲數不貲雖經報縣飭差協緝迄未成禽恐冥冥飛鴻早已翱翔天外矣○茶市方興温州各茶商採辦新茶將次開鍋發揀窮苦小民可以多一生計矣○樂淸縣柳市土地神相傳於本月初三日誕生好事者徵召同永義班菊部開塲演唱正在興高采烈突有營勇十餘輩身穿號褂肩荷洋槍聲稱某營官壽辰立卽傳赴營中演唱不待戲畢强將戲箱封閉柳市首事懇以晚間往演營勇不允以致激成衆怒將營勇閉入空房有乘間逃回者訴知營主備文　縣請懲縣主盛大令立命値役往查不期値役利令智昏視爲利藪多帶副役任意驛騒柳市各店鋪遂相率閉門罷市閲三日始經紳董調停了事刻已安謐如恒矣 
[觀察謝步]  
　　新委江南製造局總辦潘芸蓀觀察以前日蒞局任事時本城各當道均往道賀特於昨日命駕入城謝步至上海縣署時縣主戴子邁明府飭丁　駕 
 
 

Page 3

 
 
[解犯過站]  
　　前者南　縣人陶全春沈宗約張考山等紏衆撈取失事之木釀成劫獄閙署巨案前縣主汪蘅舫大令拘獲各犯訊明口供詳請上憲察核案情將陶就地正法沈張科以軍罪日前張已解赴配所沈本定發配陜西昨由南匯縣主吳次竹明府派差押解過申循例投上海縣署禀請寄禁縣主戴子邁明府騐明刑具飭卽收禁獄中候繕備過站公文再行起解 
[汛捕被控]  
　　前日南市安裕寳康等各錢莊聨名投上海縣署控已革四鋪地甲夥役陸長春化名陸福投充二十三七鋪汛捕終日徘徊街市見各莊遺役齎送寳銀遂指爲竊賊乘間訛詐查前年某莊出店馮阿長送銀被搶飮刃斃命至今尚未破案今陸捕又敢如此應請照例究辦等情未知縣主戴子邁明府如何批示也 
[斥革劣勇]  
　　前晚更魚三躍時有某甲者由滬北游倦而回行至南市大東門外突遇小流氓多人尾隨於後甲携有洋銀十餘元深恐爲若輩所算心竊憂之旣　行近十六鋪巡防中局遂入内歴訴情由並稱在長義豆行爲夥請派一勇同行願給資以酬其勞管門勇丁戴雲飛不允所求揮令逕去甲無奈小坐片時踽踽獨行甫數武卽被若輩追至攔住去路將所携洋銀搜括一空次日訴知行中執事人蔡某以當時設有巡勇護送必不遭此毒手遂據情函致局員文娬臣二尹二尹閲悉情由查問戴勇果有其事遂將卯名斥革不准化名復充併叧派巡勇多名隨時在街坊照料 
[客寓須知]  
　　特用府補用直隸州題補陽湖縣正堂辦理上海英美租界會審分府翁爲出示諭禁事奉道憲札開照得上海五方雜處人類不齊近來風氣侈靡日甚一日本道訪聞租界地方有等小客寓租價甚亷備有現成鋪蓋以便空身客商租賃居住往往有不肖之徒句引輕年婦女入内姦宿該棧不問來歴率行容留且匪徒竊賊亦藉此爲藏身之所不特有傷風化亦且貽害閭閻札飭出示諭禁等因奉此除派差嚴密訪杳外合行出示諭禁爲此示仰租界各小客寓主一體知悉自示之後不准再有容留婦女窩藏匪類情事如敢故違一經查出立卽提案嚴懲决不寛貸其各凛遵毋違切切特示 
[斷賠失物]  
　　前日有陳傑者投英美租界會審公廨控東來陞棧主唐毛毛乘災攫物讞員翁笠漁准詞提集兩造倩張柄樞司馬研訊陳傑供監生係崑山縣人賃居寳善街東來陞客棧上月二十四日之晚携妻周氏出外探親至九點鐘時對門突遭回祿監生赶卽回寓已被人把守不能進門事後查點房内衣箱鎖已扭斷失去衣服及現洋銀約共値八十餘元向唐理論置之不睬求卽訊追陳周氏供　略同唐毛毛供是夜對門失火小的棧房門首已被延燒其時棧内並無人進去不知如何失去衣物求鑒司馬謂該棧旣未被災所失衣服唐毛毛不得推諉著賠洋銀五十元限三日措繳違干嚴比 
[捕頭庖代]  
　　本邑英租界大馬路新巡捕房副捕頭惠爾生刻已請假回國老巡捕房柏總捕頭特派老閘唐家弄捕房某副捕頭前往庖代 
[上海縣署瑣案]  
　　高昌廟巡防局員馬午橋叅軍移送持刃逞兇之王竹四俞金海及被傷之李金山至縣前日縣主戴子邁明府倩襄讞委員吳端甫明府研訊李供小的係安徽某縣人來此尋親未獲相遇及往江南製造局謀當小工亦無就緒不得已露宿紫竹菴門前突被王俞假冒捕役各持兇器將小的砍傷叩求究辦王俞同供小的等同在江南製造局工作悞欵李係竊賊自知不合尚乞施恩明府飭仵役騐得李肩背及腿際均有傷痕判將王俞枷號一月發犯事處示衆復給李刀傷藥一包令退去自行醫治○法界公廨讞員朱森庭明府移送僞稱種金串騙僧人智能洋銀一千二百元之趙文初張明發到縣戴明府倩吳明府研訊智能投案供稱僧人因貪利被騙叩乞究追趙供小的係安徽宿松縣人並無騙銀之事求鑒張供小的不敢行騙現患痧症叩求恩宥明府謂本委訪得爾等專在邑廟左近各茶肆騙人財物尚有羽黨何某現逃何處著速供明且細察爾等均非皖音可見所供不實决非善類趙供小的並無此事尚求明察明府喝令掌頰八十下鞭背六十下姑念張患痧暫行免責押候再訊○本城巡防南局委員某君移送吳金高控誘拐童養媳之戎華山一案到縣戴明府倩吳明府研訊之下吳投案訴稱小的係江北某縣人生有一子曾領沈姓女小當爲童養媳本年二月二十六日送之回籍後忽私自來申小的四處找尋杳無蹤跡前日媳姊李沈氏行至本城天燈弄瞥見媳怱怱入戎所開皮梁作内因卽訴知小的同往查問不知戎將媳藏匿何處是以扭控局中今旣轉送案下叩乞究追李沈氏供與相同戎供小的開皮梁作藉資餬口前用楊小三子爲夥嗣以楊與吳媳有私早經小的辭歇前日李沈氏至小的作内問楊下落小的告以並未見伊養媳不料吳卽誣指小的藏匿叩求明察明府問楊現在何處荅在西門外某作内明府卽著原差將戎押往指提楊到案再行訊核 
[法租界公堂瑣案]  
　　晉興安裕等錢莊執事人控裕泰建行結欠往來銀一萬三千二百六十餘兩讞員朱森庭明府研訊之下飭將已故行主楊淸水之弟楊光輝及行夥蔡雙泰董安甫一併押候交人保出勒限嚴追昨日堂期會同陸繙譯升座莊夥嚴介卿等禀請將裕泰帳簿追出以憑核算董供各帳俱在行中容卽呈請　核嚴等同稱楊姓在厦門尚有產業請向追究明府飭將楊光輝押候人銀並保蔡董准予保出理處○恒盛祥元元生等魚行主控徐象賢積欠往來錢一千餘千文明府訊供之下准予交保出外理處嗣因兩造帳目不符飭將細帳呈核昨日恒盛行夥陳秀華等呈遞細帳徐亦呈遞行中收條明府閲視之下判照四折歸還并將徐象賢押候繳銀○陸生控趙四龍夫婦將養媳誘匿明府飭押候嚴究昨晨原告投案求追明府飭提趙四龍及其妻葉氏到案准予交保出外限五日内將女交出如再遲延定干嚴比○蘇婦趙李氏在小東門外開設小烟間其樓上係鴇婦洪楊氏所開花烟問趙女根寳洪女鳳寳年皆十五六歲被流氓陳金福勾引出外姦宿旋由趙李氏尋獲一併送入捕房昨日堂期捕頭飭包探解案趙李氏洪楊氏同供當時失去衣服首飾求卽究追鳳寳供被姦一次根寳不認被姦明府著押候飭傳官媒騐明再行核辦○泰記客棧茶房王阿才禀稱無錫人楊松林假稱米客於正月某日來棧住宿嗣是棧中連次失物因無證據未便誣指前日目覩陳金福扭去門鎖潛入客房竊取所挂報時鐘及衣服等物當塲拘獲送入捕房在身畔搜出質票四張供認曾在某輪船竊得絲絨馬褂一件吊到原贓解案請辦明府判令枷號一月發棧房門前示衆期滿重責三百板○張翠寳禀稱屋主張楊氏容畱陸阿泉住宿竊去小婦人綢洋傘一頂約値洋銀五元叩請追究張楊氏供陸阿泉向習木匠伊母至蘇州時託小婦人暫行照顧實不知其行竊明府判責陸二百板張楊氏押候交人保出賠償贓物○包探禀稱偷兒施山春竊取工部局鐵鏟一柄當塲拘獲解案請辦明府判責一百板○翁榮桂禀稱小的在治下紫來街宏泰烟館執業被劉阿寳竊去水烟袋一枝拘獲送究明府判責一百板贓給翁領去○船户郁蘭卿禀稱小的泊舟西門外被偷兒錢錫林王阿天竊去絮被一條報捕後查獲人贓解案請辦明府判責二百板○騙子秦䕫生前經明府訊明判罰洋銀二十元迄今祗繳五元其餘抗延不繳昨日飭提至案掌頰一百五十下 
[美租界捕房紀事]  
　　昨晨積竊蔡阿五混入吳淞路第六百五十一號門牌某姓家行竊金約指一枚携之而出被包探劉光震查獲帶入捕房捕頭令押候轉解公堂禀請讞員翁笠漁直刺懲辦○前晚偷兒某甲闖入英界三馬路豐泰洋行花園内竊取花瓶一口携往虹口百老匯路某押店求質適爲包探張阿五所見拘入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[火未成災]  
　　前晚美租界武昌路第二百十二號門牌恊豐煤炭店因煮夜膳遺火積薪霎時烈燄熊熊幾肇巨禍幸經人竭力救熄不致成災然亦險矣 
[馬路工程局瑣案]  
　　前日湖北某邑人吳老和扭妻弟張和尚至工程局訴稱和尚恣行忤逆時將小的岳父毆擊請卽訊懲未幾和尚之岳母王沈氏遞禀控吳覬覦產業揑情妄控總辦程雨村大令訊取口供諭令押候飭十二圖地保顧桂榮傳齊里隣親屬前晚升座覆訊張沈氏供小婦人是和尚之叔母與張章氏爲妯娌行姪兒和尚素來安分此次向伊父張老三索取洋銀三元老三吝而不與致相爭閙伊妻王氏平日亦嫻閨教並無不合小婦人據實陳詞不敢包庇張章氏供小婦人亦和尚之叔母老三與和尚時相爭閙至吳所控毆擊伊父小婦人並無所聞沈張氏金王氏等同供小婦人等均係左右隣居老三時與其子爭閙詬詈當其妻某氏臨終時長女及次子乘老三他出將箱開看其時和尚並不在家此次吳所控毆父等情並無其事老三供兒子乘小的飮酒過醉時恣行辱駡小的氣忿已久祗以年衰力弱故於前日倩次壻吳老和帮同扭案吳供小的之岳父時來説及和尚違忤小的一時糊塗遽赴案下呈控今已知過叩求赦宥大令怒謂爾係至親理應隨時勸解何竟從中指使殊屬不合遂援筆判日案内人証均到和尚不孝横言曲語對父有之並未毆父姑念人証代爲乞恩免責下次攺過順親如再有犯送縣懲辦吳旣屬親串應從旁解勸并責以大義不應故加之罪扭到本局姑念代人整頓偷常與常情唆訟者有别免責下次于人家庭事總宜勸解不得冒昧聳人鳴官判畢飭將兩人各押三天然後邀人具保開釋○通州人彭錦齋投工程局控稱父親彭慶榮向爲和祥泰沙船主本年正月二十日裝運江蘇海運糧米赴津沽交代本月十六日滬上義大號接父親來電知船夥繆春榮潘張記兩人串竊洋銀烟膏等物乘某輪船來滬云云因倩何二洪阮川川往北市探聽不料何阮竟得賄將繆潘縱去爲此扭請訊懲總辦程大令升座研訊阮供小的在英界四馬路與繆潘兩人相遇伊等懇求小的設法小的一時難却其情故卽縱之使去並未受賄大令判令各責四十板交人保去仍將繆潘緝獲解案究辦○前日船婦吳孫氏與駁船户羅阿龍口角扭毆由某號巡街捕拘入捕房捕頭令解送工程局總辦程大令研訊之下氏供小婦人係蘇州府屬某縣人丈夫去世多年前日小婦人之女與羅口角小婦人聞知往勸竟被毆擊羅供小的不敢逞兇大令正欲喝責吳孫氏忽代求寛免大令准之飭交妥保開釋 
[英美租界公堂瑣案]  
　　包探趙銀河拘解流氓曹炳生陸杏林　桂生應桂福等到廨禀稱曹等四人昨至徐阿二所開小飯店内果腹及至食畢分文不給卽揚長而去徐向索取反敢恃蠻適爲小的查見是以一并拘送請究徐阿二投案申訴前情並稱共計飯菜資一千餘文求卽究追曹供小的枵腹難堪無奈出此陸等同供此事由曹爲首叩求恩典讞員翁笠漁直刺據情商之佛繙譯判將曹炳生笞責三百板餘人各責一百板○包探石金榮拘解胡泰生到案禀稱此人竊取同居之林寳章家毛巾一百捆質取洋銀三十七元報捕後經小的緝獲起到原贓送請訊究林寳章投案供稱與胡同居致被乘間竊取求爲究辦胡泰生供稱小的向林購取毛巾惟未付價叩求鑒核直刺拜押一月贓給還失主○包探顧阿六拘解流氓沈建三　和尚吳桂生到案禀稱伊等深夜闖入寡婦張唐氏房内肆行調戲隣人不服投報捕房經小的拘獲送究張唐氏投案申訴前情求恩究辦沈建三等同供小的等酒醉所致自知不合叩求寛宥直刺判各責四百板枷號半月示衆○包探金阿三拘解竊賊唐桂生奚金泉到案禀稱此二人串竊老船塢内舊鐵數十磅經小的拘獲送請究懲老船塢洋人投案請辦唐奚二人認竊不諱惟求恩典直刺判各管押七天以儆 
 
 
 

Page 10

 
 
   
 
 

Page 11

 
 
   
 
 

Page 12

 
 
 [G 
[和濟公司中西彩票]  
本公司首先創辦中西大票備足資本遵照禀准駐滬領事曁英美工部局備案定章提存匯豐銀行長期洋二萬元餘存各匯劃莊以昭信實英六月份票卽華歴五月十九日在本埠四馬路丹桂戲園當衆如法開彩經有公司對號單分派經理批發各處以便中彩諸君取閱請卽照彩兌洋可也英六月份票仍出一萬張定期華五月十九日開彩倘蒙惠顧定票百張起碼分兩期出清先收定洋三十元中彩章程附列於後　頭彩一張得洋一萬元　二彩一張得洋三千元　三彩一張得洋一千五百元　四彩一張得洋五百元　五彩四張各得洋二百元　六彩十張各得洋一百元　七彩廿張各得洋五十元　八彩九百五十張各得洋廿元頭彩上下附彩各得洋二百元二彩上下附彩各得洋一百元三彩上下附彩各得洋五十元上海和濟公司經理人德商愛勒謹啓 
上海經理二馬路○廣泰和○益成分行○定票價照公司大盤零拆比衆公道紅票足兌 
[英商和濟公司上海中西大票長江一帶統歸鎭江益成票行縂理平價批發]  
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[老太古告白]  
倫敦格崙西火險公司叭　喇　定　火　險　公司阿　德　來　火　險　公　司勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告丁一 
[美昌公司主人白]  
啓者本公司製器獨精定程公道宜仍則仍宜减則减决不致悮至棧租一節白米起租向定首月一分五厘次月一分以後照次月揭算此仍舊章並無增减惟糙米起租向定首月一分半次月一分現爲每月一分起租並無首次之分若糙米出棧仍歸舊章核算此本公司格外克已以廣招倈倘蒙貴客賜顧請認明本公司招牌可也 
老必得財上海三馬路胡家宅 
合衆票 
售五月票全張五元分條五角 
[怡和洋行]  
經理火險公司 
啓者本行承保岸上火險凡房屋生財衣服貨物等俱可代保倘有不測立卽倍償　貴商欲保者請至本行或二洋涇橋南本分行面議可也　上海經理孻仁士　香港　依士噸火險公司怡和洋行啓 
[包愈遺精第一靈丹]  
神童二仙丸 
此丸專治身體虚弱遺精夢洩溺後淋濁四肢困倦腰膝酸軟或酒色勞傷思慮過度見色流精本堂獨秘奇方專用上藥虔製志在濟人無論年久遺精不愈服之可能包愈輕服一料重者二料此丸温和不寒不熱常服非但身健體壯而且功能延年種子卽日初服一天立覺神清氣爽是晚安眠固精止遺保無遺洩之患功效大見不靈還洋每料三兩一元固精延壽膏止遺如神培元固本眞水火卽濟清心安神每張七角上洋自來水橋東老益三堂發兌0左近僞店串通信局魚目混珠函購有藥書爲憑逢十刋清單 
[亞剌時保火險公司]  
啓者本行承保各家房産生財樓房貨物等件其保費格外公道遇有賠欵極其迅速欲保者請至本行面議可也　天祥洋行告白 
[白濁靈驗說]  
市上白濁丸首推上海盆湯衖壽榮齋第一余患此症屢醫未效往購藥一元服後立愈登報鳴謝同德里王之鈿拜 
[保火險告白]  
美　公司經理永平保險公司　１８０３　imperial 
啓者本公司今託美查有限公司經於一千八百零三年在英國倫敦開設迄今已歴九十年計貲本銀八百餘萬兩理上海分行事務中國客商賜顧者請至申報館帳房面商可也其保險之費照大市一律特此佈聞英國倫敦永平公司上洋經理人美查有限公司仝啓 
 
 

Page 13

 
 
   
 
 

Page 14

 
 
   
 
