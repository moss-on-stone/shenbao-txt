# 1884 - 5 - 4903858

 

Page 1

 
 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人於明正月初起在穗垣代銷申報及點石齋申報舘兩處所印之書籍如有粤友願辦此事所來本舘　議一切惟須在上海覔一殷實大鋪作保方可訂定也此布 
[康熙字典减價出售] [  點石齋主人啓]  
　　本齋石印之康熙字典現在所存無多故願大爲跌價出售計綢面而訂作一本者實價洋一元六角訂作兩本者實洋一元七角訂作四本者實洋一元八角大號中國裝訂者二元五角小號外國裝訂者一元八角大號外國裝訂者三元欲買者祈速來價購遲則恐賣罄也此布 
[論法人劫地索賠之謀]  
　　法人之取越南本屬無理之尤中國寛大爲懷　不與較迨全境殘破兵連禍結而不可解其勢且將偪近愼粤邊界然後與其使臣商議并由曾襲侯說諸外務大臣僅僅以訂立紅河界限爲請是中朝之處置斯事已不堅執保衛藩屬之說自此紅河以南所有越南政令將盡聽法人　置越之國王不過守府越之羣臣無非備員存而不亡者盖已無幾矣所以然者中國於法人初取西貢之日適當内地擾攘無暇外援致壏人失望自與法人訂賠償兵費之約而爲法人所紿久假不歸法之於越得有根本漸成滋蔓之勢以有今日若必欲爭藩屬之名轉令法人藉口往事而西貢六省終難見還故酌中起議但以紅河北岸自固其籓籬而盟誓不渝卽以保邊疆者存越南而已不然豈紅河以北爲越南之地不可使法有之紅河以南卽非越南之地可使法有之乎故斯議初興不知者必謂中國自示其弱欲保藩屬而仍不啻業藩屬也而豈知遲之又久而始以此說請者實有失計於前而一時驟難挽回之意在也然則中國於此亦可謂降心相從未嘗迫法人以難堪矣而法乃堅執其意始終欲至蒙自通商以老撾爲界拒絶中國毫不通融於是中法之交已失中法之戰已成准情酌理中直而法曲夫何待言萬國公法爲中西之通例皆各國已行之成案凡兩國交兵其後講和理直者當取償用兵之費商民資產貨物一切用兵期内應沾之利爲兵事所損亦當一體賠還前者普法之役法敗求和應償普國之銀甫於近年清楚法京之普兵亦始撤戍此舊事之可援爲例者法旣甘爲戎自銳意進兵將來此項兵餉自歸法人所出聚四洲衆國之人而議今日之事斷無謂中國理曲者乃法人先發制勝故爲恫喝之言轉欲取償於中國且將奪踞瓊臺定海以爲質何其言之夢夢也夫至今日而法人猶爲此言眞無賴之尤無恥之甚矣黑旗之拒法人觀其用兵埋伏諸法於夫先占地利蓄水斷道似於數年前圑勦土賊之時早知今日法人之謀預爲準備者夫果預爲準備則必統已軍敵軍之全局大勢而一一布置算無遺策自今年夏初法始與劉相見再戰再敗黑旗所守之地未失尺寸卽使現在桑台法人果獲全勝而北寗未拔勢終難守滇中官軍盡屯北寍不守桑台蓋　諭旨有如攻北甯立卽開仗之語統師者故以此爲界限不必出北寍以迎敵也且險要易守最宜埋伏姑置桑台而從容措置其間以劉之智勇兼優而濟以唐徐兩中丞自有萬全之策法人遠來深入重地船炮之利一無所施欲如河内海防之易必不可得竊意北寍一日不拔法人一日不退其間戰陣傷亡數難懸計而法國之兵不及官軍劉圑之多法國之餉不及官軍劉圑之足相持不下法可坐亡而猶靦顏向人索賠兵費劫地要盟何足畏哉前者聲言攻打廣東亦旣不行今復欲奪臺瓊定海此三處者無論中國有備未必卽得卽使兵力空虚而此時注意越南不遑他顧其有如許兵船分道窺伺乎前日攻克桑台法人舉國若狂謂必請諸法廷務使越南境内無一他國之兵切勿聽人講和此等見解實與法人性情相肖然則索賠刦地亦眞法人得意之語雖爲報舘擬議法廷未嘗有此意而卽此可見法人之志向矣本舘就事論事以爲法人無理取閙固不值與辨是非論曲直第就各峕守備言之目下廣東重兵尙可抵敵如瓊臺定海則布置未必完密道光季年粤東和議未成曾犯定海曩年日本以生番戕殺琉球難民用兵于臺灣卒被索銀以去法人習知其事雖志在越南不能分兵而游奕於洋面之上藉以恐嚇則固法之所能爲也至於瓊州孤懸海中奇險不如舟山而山嶺峻削平原坦夷無異内地周圍沿海處防不勝防又較臺灣爲疏闊省中如此嚴防度必不棄瓊州然法人攻越之師船捩舵而東不啻杭葦朝發夕至自是便捷於此三口中尤爲緊要安得以法兵疲敝而藐忽視之耶余旣惡法人之無理而不能不因其無理而愈畏之於是乎書 
[諭旨恭錄]  
　　十二月初四日奉上諭給事中孔憲瑴奏叅順天府府尹周家楣徇私妄爲各欵一摺着深額勒和布張之萬查明具奏欽此 
[波斯叛耗]  
　　波斯國王之弟近時謀反率其逆黨僣圍王宫幸英國兵船在彼趕卽救護國王得免於難云 
[郵筒駭聞]  
　　東瀛報載有英京郵信數目云現下倫敦府中之某巨商每次信期發信有五十萬封重約半傍一次信資有五千元之多如果眞實殊駭聽聞其次又有豪商每次信期有十三萬封亦有十六萬七千封者發信之時用雙馬載以大木箱運至書信館内誠如此倫敦一府書信之繁可謂中於天下矣 
[初購輪船]  
　　東瀛報言高麗近向德國購得輪船一艘聞已工竣將次可以駛到其船主係德國人水手則皆係華人云 
[分疆畫界]  
　　近得仁川港十一月念二日來信言近時逐日會議各國租界基址業有成議日本之租界在沿海之内各歐洲人租界居中中國人租界在外上落貨物頗爲便捷聞得中國辦理通商事務陳苃南總辦已派李星衢署理領事官設立衙門分中國人爲三帮派江浙人開築馬路立市於傍爲一帮以閩廣爲一帮以津烟人爲一帮立定界限行將定議章程開辦矣 
[完稅轇轕]  
　　上月十七日接釜山來信稱因該港近時設立稅關因兹日本商人間生葛藤盖日本與朝鮮所立條約載有以銅錢納稅明文不料近來各關奉德人穆參判之命槪收洋銀非銀不收因此當鎭西輪船初次進港各商執錢完稅關吏堅執不收以致爭閙衆商禀經領事上請王城公使查辦其大意謂衆商原准條約納稅豈容違背苛 
 
 

Page 2

 
 
求乞迅賜照會三港關吏毋得留難等語卽經日商集議設公使萬一不准在衆情斷難曲從但領事官向關辯論再四尙未定議日商將貨物扯價照估　二銅錢送至領事衙門討貨領事官將貨本核算後著各商人自出票據取貨然貨物起上堆於三菱棧房三菱經手以爲貨物存棧對閉日久不開諸形不便卽向稅務司羅巴島求請撤封稅關被迫不過只得曲從大約卽以銅錢完稅行將了結矣 
[難船獲救]  
　　日本報言十一月初一日鎭西輪船由長崎開往朝鮮等埠取道釜山轉向仁川港時大風猛烈擬進青島避風適見中國難船一隻在口外遭風其船蓬條索櫓盡行被風打壞見船上尙有難民幸有中國搭客馮君耕三在船卽打千里鏡遠照正是關東難船轉請船主廣崗君趕救船主卽飭施放舢板帶同船上雇充機器之廣東人梁作和並水手八名因言語苦於不通並偕馮君一同趕救卽將難船拖帶進入青島細問遭風情形據船主曲介監稱本船係奉天關東錦州姚福慶商船裝載木頭四百二十枝運往山東五里島同泰號交缷後卽於十月十三日駛回關東不料出洋後陡遇西北風猛烈異常船上器具都被打壞任其漂流直至十一月十一方到青島口外同船人七名在洋面飄泊念八日料米無存水汁不進口者六日今日幸得遇救甫慶冉生感德靡涯等語當經馮君代爲傳逹船主亦十分歡悅馮君上岸尋覓朝鮮衙門奈口外荒島向無官吏因此着水手等六名看守破船給以米菜只帶船主同赴仁川交中國領事官備文通商衙門代爲安插妥送回國此事雖鎭西船主不辭險難固屬高義若無華人馮君無以成莫大之陰功也 
[日本火災]  
　　上月二十四日午後二點鐘日本東京左近之加賀國大聖寺本街小田民家失火延燒街坊十四條户數五百三十六家土棧房二百三十四座書信館一所衙署一所銀行三家電線柱十四枝電信局一所燒斃人兩名是誠異常之灾地方官已爲設法安頓難民矣 
[監犯圖逃]  
　　日本長崎監獄署於上月二十七日下午四點鐘時候忽然囚徒騷動内有十五名未决囚徒濳謀脫獄持木棍及竈上器具將守卒石田毆傷而押丁池田傷處較重被逃者十名當塲捕獲二名當塲砍倒者二名其中一名性命難保一名尙可醫治云 
[竊電奇聞]  
　　俄國新聞紙述及一事殊爲巧不可階據稱俄將名港地諾甫創造一機器如小櫝然重止七磅便於携帶其法則將敵人電綫及德律風之綫割斷接入小櫝櫝内有帋條敵人若有傳遞信息者皆入櫝中紙上可以得其消息是眞巧奪天工矣 
[華人被阻]  
　　舊金山報載有禁阻華人一事據云九月間有華人一百六十七名乘坐西低亞北京輪船前往舊金山皆於廣東購有憑據在身據上載明均係士商兩途乃行至該處海關仍被扣住緣海關查得該船華人止有七人可以許其登岸其餘則皆非士商兩途中人故一槪不准登岸現在擬仍坐原船回華聞前有數百人亦携有憑據前赴該處但查得目下禁止華人而華人之來者仍與未禁之時無異故此次格外認眞吾知該華人等自經此番禁阻則雖有憑據仍歸無用亦可從此裹足矣 
[盜刦綢莊]  
　　嘉興府屬之濮院鎭地產絲綢市廛鱗櫛乃於本月初一夜三鼓時突有盜匪數十人明火執仗擁至市中大街向劉永昌綢縀布疋店毁門而入大肆搶刼計失銀錢綢縀等物約共值洋二千元當報地方請官踏勘嚴緝在案竊思銀錢固無從識認若寗綢線縐花素累縀羅紡綢縐等貨其　頁上均盖有永昌圖印該盗劫去後無非典質售賣苟皆肯留意察認要無難破獲也 
[諭繳賑捐]  
　　都中來信云傳聞周大京兆飭差將正陽門珠寳市爐房銀號共十四家傳至署内盖因阜康福號内存有賑濟公欵現值該號暫歇賑需孔亟一時驟難繳解如衆號内有存阜康號銀兩者限日呈繳以濟賑需若該衆號慮及日後阜康再向該號討銀當卽發給本尹憲印收爲執云云傳聞若此想該衆號當有踴躍呈繳者 
[鄂省官報]  
　　十一月初七日長江水師岳州鎭陶總戎立忠到鄂同日穀城縣陳夔麟赴兩院禀辭履新十五日督撫兩院會同司道各憲赴塘角大砲台騐看砲位並當飭演放斯日自辰至午砲聲如雷鎗若驟雨江邊烟陣迷目演畢後各憲始入城回署 
[東夥濳逃]  
　　虹口白渡橋堍清雲里間壁廣利雜貨店虧空洋二百餘元東夥數人均於前夜逃避房東遂報捕看守房屋云 
[屍親欄騐]  
　　昨報列作頭自縊一節兹悉死者係鋸匠作頭邱紀生年約四十左右浦東高橋鎭人由總作頭張國勳派人知照邱之家屬來滬一面協同二圖地保報縣經黎邑尊略詰緣由據張稱在英租界四馬路西首爲曹姓包造樓房一百三十餘鐘共計包價銀二萬二千零立有合同分三期付銀現在工程將竣頭期銀兩尙未付足二期更分毫未付兼年關在邇水木料各行催促價銀各小包頭工資均無着落萬分急迫曾欠鋸匠頭邱紀生錢六十餘千文邱於前日被工人　索工資口角經人解勸詎邱於當夜卽在該房扶梯傍自縊及次晨知覺身畔有洋五元錢十五文鎖匙一个等語邑尊於昨午後二點半鐘帶同仵作書役人前往相騐時邱之父邱六保及妻子等人均已到塲求請免騐情願自行備棺成　邑尊俯准所請着具求請免騐自行棺殮切結身畔之錢洋鎖匙給領再行訊究此免騐之情形也而昨晨據職員曹麒遣抱至英公堂禀稱初六日午後進城至親戚處薄暮出城途中遇鄰人言有百餘人在我家吵閙聞之駭異當報捕房由平總巡派捕同往約束若輩仍在門口聲言因四馬路西首造房處有人自縊竊思是處造房係英商哈味雇作頭張國勳經造職與親戚稍有股分卽或工人自縊應有作頭張國勳料理與職更無干涉豈可嫁禍訛詐當經巡捕拘獲七八人今蒙送案請爲訊究懲辦等語解案者五名同供我等皆是工人被欠工資是以向索黃太守謂爾等旣索工資應向作頭理索奚容至曹姓家吵閙至因有人自縊起　姑著押候發落 
[押候送縣]  
　　昨報列包探捉人一節嗣經法包探將英包探夥趙正發傳到昨晨王司馬臨法捕房時據趙正發稱在英包探名下爲夥王司馬詰其與張榮生如何認識伊在英租界曾破案否答稱去年姚阿二當英包探時以其有舞弊情事曾經喚到詰問今年三月間伊又來過同黨有七八人聞在杭州打官司我故前去問伊此間曾犯案否詎料伊上屋卽逃王司馬卽將張榮生提問據稱此卽今年二月間向我借洋之人前日在花烟舘時烟妓說趙正發帶同多人尋汝借錢我聞言卽走王司馬謂可見汝心虚若肯實說尙可從寛張榮生始認曾在珠家角航船上掉包司馬又詰其究竟與何人爲伍住在何處答稱初跟湖南人李榮之現不知其何往我實清河縣人到申住九畝地教師羅姓處前與趙正發在吳淞營裏賭錢王司馬着趙正發退去將張榮生先責四十板押候送縣遞籍 
[限日料理]  
　　前報列法租界榮康花衣行經手人顧遜泉控行夥葛子俊一案已懸多日尙押捕房經其兄挽花業董事程某料理由葛出洋二百七十元待釋人後卽可收洋顧遜泉卽於禮拜四投注公廨禀稱本年九月有花衣船一艘乃洋商之貨載至輪船交卸被貨捐局巡丁踏住嗣有洋人到船方能將船搖出現在貨捐局查得花衣是榮康之貨因欲傳提詰問等情王司馬又接准貨捐局來文以榮康在法租界請爲移送等因而禮拜四捕房未將葛子俊解案司馬着顧遜泉于昨晨投注捕房候示據稱事已了結局中之事亦已已署舒齊王司馬峕將葛子俊提出詰其事究竟如何答稱現有親戚調處王司馬謂爾能寫信出外可見有負於顧卽着將葛子俊交顧遜泉領去隨謂顧曰現在局中要爾到案詰問自當交保顧遜泉求限三日訐人料理清楚如三日之後局中來催當請重辦司馬准之葛子俊復稱有洋十三元半染票一張在捕房求 
 
 

Page 3

 
 
給司馬卽着候領完案 
[派差解府]  
　　包採曹錫滎案内之正保石友祥及行　信船案内之盜犯八名均由上海縣黎邑尊於前昨兩日先　派差押解松江矣 
[英界公堂瑣案]  
　　開正大信局之陳雨堂　被夥李得元串同劉坤和掉換包封一節經列前報昨又解案陳申訴前因并稱李之妻屢來吵閙包探康阿順禀曾同捕頭到輪船詢問據買辦言經手接包之帳房現在廣東李得元同韓錦順送包去時向例包封上載明送資此次包封上確未載明送資問李則云匆促未寫故囑帳房加寫盖輪船上不能拆包閱看内係何物及包　送至閩省發回陳確同李來查問質對情形李始　塞具有清供呈電并稱陳之控告李劉亦不過懷疑並無實據李則仍執如前稱與韓同去寄包時輪船帳房照包封上所寫内有四件等字樣記帳今寄回之包封上字條並無内有四件之字可見已被掉換確不干我請查閱輪船帳簿便知劉稱我在和泰爲夥無端牽涉乞恩開釋黃太守再四研詰各執如前隨問輪船在滬否包探禀昨日始開　須一禮拜後回滬太守命將李得元仍行管押劉坤和交保俟輪船回滬再飭傳買辦到案訊辦○興隆洋行東控買辦譚潤之欠銀并有羊皮客等附控曾將貨送至興隆行被洋東扣作買辦欠欵由黃太守飭傳恊隆買辦陳阿良訊問各情節經列報昨據陳阿良同洋東投質陳供譚將棧單抵貨由彼洋東簽字然後交與洋東閱看加簽花押抵銀息亦極微並無不合至譚欲贖貨應令備齊本利且係洋東之事我不能專主商减洋東供　相同太守向陳曰興隆洋東言譚將貨抵押與爾處並不知情係私自交易爲此祗肯折半付銀贖貨陳答稱興隆行與我行做押已十有餘年彼洋東豈不知乎太守隨命帶譚上堂閱爾托人懇陳商减押欵如何答稱已托王姓向商祗允照數短少千兩而已陳又稱千兩亦難譚又稱毋論千兩或二千兩不過暫濟目前之急原欲另寫憑據按期抄還者太守一再開導命譚向陳懇情酌减押款銀兩再行核辦 
[上海北市盆湯弄絲業會館主施善昌少欽氏經售助賑各物彩票啓]  
　　謹啓者敝會館自六月初四日起刊登申報代籌震澤貸米賑捐至七月初一日告止初二日仍豪交來震捐當卽聲明改解山東接募至八月二十日承准順天府周大京兆來函告災委籌順天賑捐敝會館遵卽登報加收順天江浙等處水災賑捐數月以來仰蒙本埠諸大紳商曁函托各埠善堂紳董代爲勸募均蒙不棄破格施恩捐輸踴躍敝會館隨收隨解按日彚錄台銜捐數并收解賑銀棉衣一切往來公文電報信札均經隨時登報藉供衆覽並有善士助來各種珍貴之物囑卽估價出售將洋彚入賑捐適值滬地市面清淡誠恐急於覔售價難平允公議仿照洋人搖彩格式復於十一月初五日接奉敝同鄉沈芸閣亷訪陛辭出都帶來内閣中書連文冲年姪在京勸募助賑各物共計三百十八件曾于十一月初六初七初八第一百二十四次二十五次二十六次收捐清單内載明捐户各種物件登報奉聞來函亦欲擬售彩票意見相同是以併入上海各物助賑册内公同集議額定彩票二千號每號收洋兩元得彩者二百號另列告白於後卽請查閱竊思中彩者以義取利未中彩者以兩元助賑亦是無量功德此外尙有助來碑帖善書等件容再酌送兹因冬賑需欵孔亟設此籌賑末議萬不得已代呼將伯質諸高明未識以爲然否伏祈矜鑒不勝盼禱待命之至 
[送别沈九簫明府卽依見贈韻]  
　　何曾祖餞錯觥籌把袂依依羡宦遊壯志飛騰吟興减不妨閒却管城侯幾回惜别數更籌悵望臨歧感遠游從此班生投筆去定教萬里覓封侯[  小樓主人王恩溥未定稿]  
[偶題巴詞卽請小樓主人哂正]  
　　滬江作客兩番過一種深情喚奈何酒地花天增感喟金樽檀板儘消磨欲留鴻爪前因少遙聽驪歌别恨多從此蘇臺思往事夢闌月上費吟哦[  怡萱堂主人九蕭倚裝草]  
[接錄蘇州天庫前電局内順直山東賑捐公所經收十一月十七日清單]  
　　金匱學署可園公寓殷君還甫楊君叔賡來顧晉翁手元吉典十元殷書手徐文柏五元楊琢堂手年少　錢三百錢○盛相蓀先生來四省水灾冊八十二號八十一户洋四十一元錢十六千一百九十九文又募祝同心富貴源頭册同字二千八百二十一號十七户錢六千九百文又　沙洲災册鎭字三百九十五號十八户洋二元錢三千九百廿六文以上三冊實來洋六十八元又募鎭字三百九十七九十八八十八八十九不書名四户十元又募四省水灾册八十三號不書名四元八十四號不書名蘭陵善舉移賑十元八十五號二户二元○萬貽翁來蘇字五百九十七號三户三元無名氏會彩助賑一元五百文○無錫電局來祝寳信募四省水灾册申字一百一號七户洋十三元[  原辦桃塢協賑同人謹啓]  
[接錄蘇州天庫前電局内順直山東沙洲賑捐公所經收十一月十八日清單]  
　　金匱學署可園公寓殷君還甫楊君叔賡來畢濟美手可字册女貞子黃心存二户各二員黃坐春洋九員黃養田畢開益曹濟生何足算畢盈昌顧眉軒黃端居七户各一員又李荻修手可字册無求生棉衣願洋五員以上十一户共二十五員○新塍朱尹如先生募蘇字六百八十九號朱訪梅五員春茂升吳月齋吳錦山瑯琊朱氏親陸氏五户各一員紫陽仲氏五員五角金梅軒朱鏞江不留名三户各對開一個周聯三劉再三吳章瑞吳樂只許愼儀錢誠一堂六户各五角趙鶴楨叢桂堂合助五角張綏穀七角錢馥齋朱宏茂郭來儀三户各三角崔少之無名士二户各二角以上二十三户洋二十一員對開三個○張敬甫先生募三省主人十五員又募愛蘭子十五元又募祈安保福氏十元又募不求知名十元程玉樹一元難得糊塗四元萬君募蘇字五百九十六號張鴻順鮑雪齋二户各二元建平鹽棧洋四元王雨生朱錫瑾趙廷鈞徐根園袁式如許殿臣六户各一元義昌公和合助洋一元[  原辦桃塢協賑同人謹啓]  
[昇茂莊經收第九次桶捐清單]  
　　新北門錢二百四十文新安守拙氏長平安四員無名氏一員又四開一個縣橋錢五百四十吉祥街口錢一百五十文火神廟朱席氏一員熱心人一員十六鋪一員錢一百四十四萬安樓一員錢二百六十五城隍廟足對開廿四個英對開五個四開六個錢一千三百另户三員樹德堂陳二員無名氏求病愈二員沈余氏二員沈茂記求病愈二員滿小女二員無名氏求母病愈二員有心無力人求延壽一員有心無力人求病愈八開二個錢十一文浙紹公所門口錢五十四牛痘局一員錢三百老北門四開二個錢一百七十八三茅閣橋一員四開一個八開二個棋盤街四員錢一百七十三陸家石橋二員錢六十四新開河一員四開一個錢一百無名氏錢一百大關錢一百零四德興里錢三十無名氏錢三百虹廟錢二百廿七楊友四開一個八開一個抛球塲錢二百六十二慕容氏十六開一個錢行轉角三圓四開一個錢二百七十二萬事平安銅洋一圓招商局北棧代捐六圓虚對開一個四開一個知過齋三圓泗水求安居票洋五圓吉祥街口八開一個以上共四十六圓銅洋一圓對開三十個四開十四個八開六個十六開一個票一紙錢四千八百十四文如數解交陳家木橋賑捐公所 
[昇茂莊經收第五次輪船桶捐清單]  
　　保大船司徒世清一圓劉大年一圓寳應城南小隱一圓梁蓮雲一圓越南碧峰一圓越南遊客五圓戴蔭堂一圓越南遊客二圓錫霑九一圓張惠庭梁階平一圓無名氏一圓碎銀七錢二分五江西疚居士銀二兩貴築李世清銀五錢錢江無力子四開一個八開四個金粟人四開一個碎銀八分錢一百零四文江天船一圓北棧捉偷兒賣衣一圓以上共收十八圓銀二兩五錢碎銀八錢四開二個八開四個錢一百零四文如數解交陳家木橋賑捐公所 
[浙省撫轅抄]  
　　十一月二十七日布經歴江鳳藻禀知藩委海寗公幹叩辭縣丞錢鴻聲由京騐放來省禀到○二十八日候選通政司知事臧澤滋赴都禀安知府鄧宗衡由京騐放來省禀到知州蘇嘉淦起復來省禀到平陽典史陳祥雲禀見辭赴任塘棲巡檢李鴻勳瑞安典史吳紹經俱禀謝藩飭赴任○二十九日安溪務安銷臬署監印差署全旺巡檢胡晋遹缷事回省禀到 
[蘇省撫轅抄]  
　　十二月初四日藩轅牌示照得金壇縣縣丞趙爾樾在任病故遺缺查有試用縣丞林啓瑞署理刑部貴州司正郎馮文藻浙江人由閩來蘇往河南服滿赴都元和縣馬禀知本日開倉候補按經歴孫毓棻禀辭回籍守制從九雷星樵禀知換蘇差委○初五日候補府陳福勳禀辭回上海洋務局從九張文瀾服闋稟到 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月十九日京報全錄]  
　　宫門抄○諭旨十道錄前○上諭一道○御史恩奏請嚴拿悍奴訊辦摺○大臣錫等奏請奬員弁書吏摺○倉塲衙門奏請改奬片○直督李奏叅革知縣片○又奏請奬叙片○黔學政孫奏恭報接考歲試情形摺○將軍崇等奏　季統巡防守尉與朝鮮會哨事竣摺○大臣英奏請將籌備銀兩改歸永濟當生息摺○十一月十九日理藩院鑾儀衛光禄寺正藍旗值日無引見○棍公由籍回京請安○桂公成惠果勒敏各假滿請安○景　謝授兵部尙書恩延煦謝放崇文門正監督恩○瑞聯謝革職留任恩○兄蒙額謝降二級留任恩○國俊請假十日○召見軍機棍公○○上諭史部等衙門奏遵旨分别議處一摺瑞聯着開去兵部尙書並崇文門正監督差使仍留正藍旗漢軍都統之任所有應得降三級調用處分加恩着改爲革職　任崇文門副監督廂黃旗蒙古都統克蒙額着照部議降二級留任准其抵銷委員印務章京玉祥著照部議罰俸六个月准其抵銷伊犁委員護軍叅領英聯著照部議罰俸一年准其抵銷東稅局委員輕車都尉英福着照部議罰俸九个月准其抵銷欽此○○稽察正黃旗滿洲旗務掌廣東道監察御史奴才恩隆跪奏爲悍奴欺凌家主糾衆搶奪請旨嚴掌交部訊辦仰祈聖鑒事竊維國初征剿得力戰功素著者原以八旗蒙古之兵爲最如蒙古王公住京建有府第者或係聯姻帝室或因久著勳勞恩眷特隆正聖主念其前功亦柔服遠人之意也奴才居住西城與已故貝子德勒克色楞之府甚近該貝子之子索德那木葉錫經德勒克色楞生前分令在該府西院居住十月間有該土默特旂之家奴德木郤札布率甘黨薩拉布恩合巴雅爾冉扎丹散穆精阿等共領數十人擁至該府西院名持刀械肆行劫奪並將服役之家人扎隆阿搶至後門内嵩祝寺東廟内私設公案嚴刑拷訊禁錮不放又於十月三十日復敢糾衆搶掠物件該旗地面弁兵前往彈壓胆敢持械抗拒鬨然而散遠近傳聞莫不駭異索德那木葉錫業經其父分給該府西院令其獨届該家奴何得擅行刦奪且係公主之後例應恩賞台吉德木郤札布在該旗攬權不爲呈報今復敢糾衆强刦私立公案並敢於禁城重地持械搶奪實屬藐法已極聞該家奴等今皆聚處嵩祝寺白喇嘛院内應請飭下步軍統領衙門嚴拿交刑部訊辦以恤勳舊而儆兇頑奴才爲體恤勳舊起見伏乞皇太后皇上聖鑒謹奏奉旨已錄○○臣錫珍臣游白川跪奏爲全漕告竣謹將在事出力員弁書吏奏懇恩施恭摺仰祈聖鑒事竊照江浙海運漕白銀米改由糧道徑行起剝運通交納直隸應辦事宜經直隷督臣曁臣衙門核議奏咨章程天津通州兩處辦運委員書吏核其勞績奏保每處以六十五員爲度所有天津辦運出力委員書吏歴經直隷督臣循照奏保等因各在案本年江蘇浙江海運山東河運漕白糧米曁奉天額運黑豆先後挽連到通經升任侍郎臣繼格署任侍郎臣孫毓汶督率坐糧廰隨時騐收並飭派出在事各委員認眞經理隨到隨卸轉運入倉業於九月十四日奏報在案所有任事各員未及酌給奬叙旋卽卸署升任兹臣等於接管卷内查悉前由詳加酌核除出力較次員弁兵丁應由臣等酌給咨奬外通永河道薛福辰坐糧廳監督刑部郎中楊澤山均擬請賞加一級坐糧廳監督兵部郎中誠勳擬請交部從優議叙此外辦運出力之咨調委員曁臣衙門書吏共六十五員地方印官漕務專員十一員臣衙門派出監督筆帖式十二員大通橋所調京營巡糧武弁十七員分繕清單三件恭呈御覽可否照擬給奬之處出自聖主鴻施所有請奬本年辦運員弁書吏緣由謹恭摺具奏伏乞皇太后皇上聖鑒謹奏奉旨已錄○○倉塲衙門片再光緒八年臣衙門奏保辦運人員内有同知銜知縣用候補縣丞沈銘勳請俟補知縣後以知州補用吏部查與定章不符奏令另核請奬等因在案兹臣等擬將該員沈銘勳改請俟補缺離任歸知縣　後　五品封典以示鼓勵謹附片具陳伏乞聖鑒謹奏奉旨已錄○○李鴻章片再地方官因案罰　流弊滋多通飭嚴禁乃南宫縣知縣郭功叙於前署慶雲縣任内因徐殿甲置買地畆末將糧銀過割輒指文廟工程壇令徐殿甲摺銀九十兩顯干禁令且並未修廟亦未詳報移交不知銀歸何處實屬荒謬已極據現任慶雲縣知縣丁崇雅稟報前來除行司查追核辦外應請旨將南宫縣知縣郭功叙卽行革職永不叙用以示嚴懲理合附片具陳伏乞聖鑒訓示謹奏軍機大臣奉旨着照所請吏部知道欽此○○李鴻章片再本年直屬被災甚廣賑需所知甚鉅現准兩廣督臣張樹聲來咨揖助直賑銀二千兩前廣撫臣裕寛捐助直賑銀一千兩粤海關監督崇光捐助順直賑銀一萬兩廣東藩司剛毅捐助直賑銀一千兩先後匯解濟用除收齊酌量分撥順直各屬搭放賑撫外查該督撫等或關懷舊治或憫念梓鄉各竭力倡捐助賑崇光並將歴年歴倖所餘湊集萬金鉅欵均屬公忠體國救災恤民並據稱不敢仰邀奬叙臣未便壅於上聞應如何優叙之處伏候聖裁謹附片具奏軍機大臣奉旨張樹聲着交部從優議叙裕寛剛毅均着交部議叙崇光着該部核給奬叙欽此○　貴州學政翰林院編修臣孫宗錫跪奏爲恭報微臣接考上游五府歲試情形仰祈聖鑒事竊微臣自抵任後照例檄催安順府屬彚考旋於本年二月據報彚齊卽於二月十二日出棚二月赴安順按試歲考三月十九日文武各塲完畢四月初二日進考興義二十一日一律試竣五月二十一日仍由省出棚六月初一日接考大定二十日試竣二十二日前赴遵義七月初四日開考二十七日試竣八月初六日回省十八日開考貴陽九月十六日文武歲試完竣照常發落所有各屬文武學額均如數取足每棚照例嚴密關防大定府童試塲查出槍手一名貴陽府覆試棚内查獲槍手一名均發交捷調官懲辦其餘如冒籍跨考重名影射亂號換卷等弊隨事密訪士子皆安靜入塲恪遵規矩文風以貴陽爲最優大定安順遵義皆粲然可觀而興義稍遜臣惟黔省平定已近十年士之嚮學能文材携英拔者各郡不乏其人惟當兵患初平流亡未復其時務廣招徠破除成格加以各郡文卷殘燬簡便從事沿至於本　塲功令猶有未全收復此積久弊生不勝防範臣到任留心訪問初按安順卽申明功令飭提調教官以稽查責禀保教師以約束人情初苦　迫漸次頗知遵行每發落時文則勉以敦行博文武則諭以循理奉法以期稍副聖朝甄求實學廣勵人材之至意所有歲試安順興義大定遵義貴陽五府情形謹繕摺具奏再臣經過地方民情安謐年谷順成堪以上紓宸念合併陳明伏乞皇太后皇上聖鑒謹奏軍機大臣奉旨知道了欽此○○奴才崇綺富陞跪奏爲本年秋季統巡防守尉與朝鮮會哨事竣恭摺奏祈聖鑒事竊查邊外游民佔墾地畝與朝鮮僅一江之隔當經奏明循照舊章按四季派員出邊統巡夏秋二季與朝鮮國地方官公同會哨稽查等因在案本年七月委派態岳防守尉托倫布作爲秋季統巡前往巡查並照章咨行盛京禮部先期知照朝鮮國王飭令該國地方官會哨去後兹據該員詳稱馳抵邊外巡查八月二十日與朝鮮官沈宜奭公同會哨該使臣親遞邊境肅靜印結一帋由該防守尉呈遞前夾除存查外奴才等復嚴飭冬季統巡之員認眞稽查以肅邊境所有秋季會哨緣由理合恭摺具奏伏乞皇太后皇上聖鑒謹奏軍機大臣奉旨知道了欽此○○奴才英亷跪奏爲籌備庫前請置地添租銀兩酌擬變通改歸永濟當生息以期兩有裨益恭摺具陳仰祈聖鑒事竊奴才查前任馬蘭鎭總兵桂昂因籌俻庫欵項支絀欠放各欵爲數甚多請由藩庫籌撥銀二萬兩除發放欠欵外其餘銀兩置地添租使入欵稍豐等因具奏欽奉諭旨允准在案嗣於本年五月間經藩司委員先行解到銀一萬兩當飭籌備庫司員將勽放各欵均匀攤放仍俟續解銀一萬兩到齊除將陳欠各欵一萬一千五百八兩六錢如數找放清楚外其餘銀八千四百九十一兩四錢卽在附近州縣添置地畝以裕常年用欵兹據管理永濟當事務郎中德衡額阿爾薩蘭逹桑阿員外郎廣泰等禀稱現在官當本錢較少不敷周轉雖經該商宋德魁通融借貸亦不能長久接濟　請籌添當本等情前來奴才覆查係屬實情應由永濟庫撥欵接濟無如該庫早經入不敷出無欵可籌是以酌擬變通請將籌備庫前請置地添租銀八千四百九十一兩四錢一俟解到全數改歸永濟當接濟當本俾資周轉而便軍民並擬按八厘生息計每年利息銀八百一十五兩一錢七分四厘四毫分爲四季交納籌俻庫以供發交並取具該管當司員曁商人切結如有拖欠利息以及虧短當本俱著　該司員　人等按數賠補如此量爲變通較之置地徵租諸多便捷且於官當實有裨益俟命下之日奴才咨行户部内務府查照備案所有籌備庫前請置地添租銀兩酌擬變通改歸永濟當生息各緣由是否有當謹恭摺具陳伏乞皇太后皇上聖鑒訓示謹奏軍機大臣奉旨知道了欽此 
 
