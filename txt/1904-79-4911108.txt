# 1904 - 79 - 4911108

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[四書五經義大全] [  圖書集成局啓]  
　　坊間四書五經義汗牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七巻爲文五千餘篇類皆獨渾匠心詞嚴義正本屆鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[撫梟說]  
　　擄劫之案向以直隸爲最多打單之風囊以廣東爲最甚若今江蘇之松江府其殆将兼此二者乎松郡峯泖秀靈素稱樂土不意近年來鹽梟光蛋之出沒於鄉村鎭市者到處呼朋引類日見繁多居民稍有身家一經被劫必須勒索巨金方得開釋此蓋師直隷等處劫人勒贖之故智也郡城殷富之家如某某等姓近均接匪徒信函索借若干金聲稱若不允從無貽後悔此蓋仿廣東等處鋪戶打單之長技也夫直隷廣東二省土匪盜賊之多固無人不知不意松郡之素以風俗粹美著名者一旦竟與之相等瞻言桑梓陡變棘荊吾儕小民其將何以堪此哉推其所以致此之故有謂有新黨中人爲之主謀故彼黨瞻愈大而計愈毒有謂某縣主曾受梟匪餽遺八百金若輩恃有護符故益復肆行無忌語雖末盡可恃然任若輩恣睢不法爲之上者竟等諸陳仲子之耳無聞目無見責以出押毀櫝之義其何以辭或又曰今兩江總督兼南洋通商大臣魏午荘制軍以目下長江及内地各項匪徒甚多本宜痛加剿辦惟以俄日開戰防堵嚴密若再從事於此誠恐急則生變轉肇事端爰師前督憲劉忠誠公優待徐寶山都戎之法將此輩一律招撫或赴地方官處呈請投効或逕圣本轅謁見自當量材錄用絕不究及前愆日前已通飭各府州縣及各防營一體周知並責令廣爲羅致因之浦東南帮梟匪林得勝特於正月某日詣縣投誠大令據情申稟上憲一面飭先繳呈洋槍一百桿再將脅從解散然後帶領赴省謁見各大憲聽候核示而南橋鎮梟目沈阿妺亦以自願就撫由大令帶至蘇松太兵備道轅稟見道憲袁海觀觀察飭令跴緝各處匪徒准其將功折罪倘此說果確則各處梟匪雖多然彼黨中奉爲魁首者亦不過數人設皆攺邪歸正則各羽黨自不難逐漸散歸不知若輩梟獍其心豺狼其性旣暴亂恣睢之習慣一旦忽趨正軌當必非情所樂爲行見不轉瞬而故態復萌陡然反覆卽不慮此而進身旣已不正亦末免爲倩輩所輕不顴昨日本報紀梟匪猖獗事乎報謂正月二十三日鹽捕中營管帶吳金忠都戎乘舟經過閘港橫羅涇突遇土匪公駕槍船三號如飛追逐大呼停船舟子答以吳大人在此匪厲聲日何物吳大人三四年前在周浦時與我輩等耳言次一躍登舟競將船中後膛槍十餘杆劫之以去所謂吳大人者殆亦當時以梟黨而投誠者一旦與同類相遇任令罵聲辱罵竟同無技之黔驢以此輩而令緝匪自贖試問能乎不能要而言之撫亦非必不可行之事特必須先派雄兵痛加剿洗將尤桀黠者擒斬數人俾若輩知所畏懼然後其羽黨中或有願立功自贖者網寬一面許以自新或不至甫就撫而旋形反覆否則自來劇宼之縱橫當其初起時何一不誤於撫之一字哉嗟乎今府尊丁太守旣以此獲咎矣雖終日書空咄咄亦已悔莫能追新太守田公捧檄來松履新在卽尚望堨力振作除暴安良若徒以敷衍爲心謂東海可以臥治則憲威不測殷鑒匪遙太守其毋貽噬臍悔哉 
[粤督岑桂撫柯會奏擬裁廣西緑營官兵改令州縣自募親兵防剿摺] 　 
　　奏爲廣西綠營官兵擬請裁撤騰出餉需令各州縣自募親兵辦理防剿以資得力恭摺仰祈聖鋻事竊廣西游土各匪往來竄擾處處須防處處須剿勇營疲於奔命而匪徒仍乘間焚劫不能兠捕淨盡臣春煊迭次電奏摺奏擬飭各屬自募親兵并經飭柳州慶遠兩府屬州縣先行試募親兵百名辦匪略著成效惟餉無的欵頗難持久臣逢時未到任時先經奏請由州縣自募親兵抵任後飭局籌議各屬募齊歲需餉械約銀六十萬兩一時實難籌措伏思緑營習氣極深久成虛設西省各標恊營兵丁迭奉諭旨裁汰現計通省尚存馬戰兵二百五十七名步戰兵二千零二十名守兵三千一百八十一名零星分布且多疲弱而歲支餉銀十二萬餘兩米二萬餘石徒糜餉糈全不得力臣等往返商酌廣西撫標擬酌留中軍參將及都司守備千總把總各一員馬步兵各四十名廣西督標酌留中軍參將及守備千總把總各一員馬兵二十名步兵三十名柳慶鎮總兵駐柳州府本係新設擬請裁撤而以現駐左江屬百色之右江鎮總兵移駐柳州以現駐南寗之左江鎮總兵移駐百色俾兩鎮之名與地名適合兩鎮鎮標均酌留遊擊千總各一員馬兵各十名步兵各十六名其餘官兵一律全裁應發俸餉擬截至光緒二十九年年底爲止騰出之欵懇准撥作各州縣親兵餉需不敷之數另行設法湊給如此一轉移間化無用爲有用於軍務實有裨益至裁出弁兵如尚有精壯可用熟悉匪情者准由各州縣自行招用俾免廢棄其官階較大及無可位置者或留營差遣或咨部候選再當由臣等分別酌辦綠營額設馬匹本應變價歸公惟一時難變且爲數無多擬卽賞給各馬兵以示體恤所有擬裁廣西緑營制兵改令州縣自募親兵緣由除電請外務部代奏外謹合詞恭摺具奏伏乞皇太后皇上聖鑒訓示謹奏奉硃批署照所請該衙門知道欽此 
商部請補實缺各員銜名單 
　　京師訪事人云前商部傅到考取人員現已請補實缺者共計二十員正月二 
 
 

Page 2

 
 
十八日帶領引見奉旨依議欽此茲將各員銜名詳列於左郎中八缺先行奏補四缺花翎直隸候補知府借補保惠司郞中時寶璋江蘇監分省補用知府借補平均司郞中沈瑤慶福建附花翎湖北候補道借補通藝司郞中毛祖模順天舉二品銜記名道借補會計司郞中陶大均浙江官學生員外郞八缺先行奏補六缺候補郞中戶部山西司主事升補保惠司員外郞楊道霖江蘇甲花翎四品銜禮部候補員外郞充補保惠司員外郞煕彥正白滿甲四品銜刑部提牢主事升補平均司員外郞卓孝復福建甲三品頂戴候選直隸州知州借補通藝司員外郞柏銳鑲白滿繙譯生員花翎分省補用直隸州知州借補通藝司員外郞胡祥鑅江蘇甲分發江蘇補用直隸州知州借用會計司員外郞祝瀛元順天監主事八缺揀員請補禮部七品小京官升補保惠司主事王大貞福建舉刑部學習主事充補保惠司主事單鎭江蘇甲刑部候補主事充補平均司主事徐履謙安徽舉内閣候補中書升補平均司主事邵福瀛江蘇舉戶部候補主事充補通藝司主事王曾綬順天舉刑部候補主事充補通藝司主事魏震直隷甲戶部候補主事充補會計司主事顧祖彭江蘇甲同知銜分省補用知縣借補會計司主事潘斯熾廣東官學生司務二缺揀員請補候選知縣借補司務廳司務力鈞福建舉分省議叙知縣借補司務廳司務陸長㑺江蘇舉 
[鄂督行程]  
　　武昌訪事人云湖廣總督張香濤宮保於去臘出京在南皮珂里度歲日前鄂省官塲接得電音知宮保已於正月二十二日由南皮啓程二十五日至天津不日卽可蒞鄂前夏口廳馮少竹司馬已派護勇前往恭迎矣 
[學憲蒞蘇]  
　　姑蘇訪事人云本月初四日清晨府尊許子原太守聞知江蘇提督學政唐春卿大宗師由江陰起程將次抵境因卽率同總捕同知黃司馬長洲縣蘇大令元和縣金大令吳縣李大令乘官舫至寶帶橋迎迓迨憲舟鼓浪而來各官呈遞手版旋復回至胥門外大馬頭伺候午刻宗師戾止接見各官略叙寒暄卽舍舟登陸乘緑呢大轎排全儀仗呵殿至貢院駐節 
[西征有期]  
　　廣州訪事人云兩廣總督岑雲帥以廣西土匪迭經剿辦勞師糜餉迄未敉平擬再督大軍痛加剿洗除先派棠字營拔隊前往外定於正月下旬起節已飭南海番禺兩縣預備多船以備載送一切軍裝 
[擬徵丁稅]  
　　廣州訪事人云邇者廣西巡撫柯遜菴中丞以匪亂猖狂地方糜爛調兵籌餉在在爲難擬抽收人丁稅以應急需定議每人每日抽收制錢三文已將告示遍貼通衢刻日開辦矣 
[查辦寗晉教案情形]  
　　直隷趙州所屬寗晉縣轄境中天主教民因與耶穌教民齟齬聚衆焚劫傷斃二命由縣宰胡大令稟詳督憲袁慰庭宮保旋奉批示據稟已悉查約載中國習敎民人凡中國律令之事仍由地方官照例懲辦等語又查内地隨同習教之人若已習教而別有不法情事地方官仍應照所犯之案辦理並將案内所犯情由聲明與習教兩無干涉經前總理衙門咨行有案此案該縣天主教民聚衆焼搶傷斃二命該令應赶緊查拿兇犯照例懲辦並將主使釀案之人一併緝拿嚴辦教民同係中國百姓地方官於此等案犯不先自行緝究乃謂事關兩教末便貿然往拿致貽外人口實殊不可解又請飭津海關道咨會領事轉飭主教交犯亦無此辦法且領事並非駐京該令何竟不知要之教民犯案與平民一律拿辦無庸牽涉洋教地方牧令不諳條約不明事理動以民間鬥毆小釁視爲交涉巨案辦理不善貽悮非輕實堪痛恨此案業委沈道桐馳往查辦仰卽迅速勒限緝犯務獲嚴究曁將善後事宜妥籌辦結具報仍錄報趙州吳牧查照繳旣而趙州知州吳剌史奉委馳往查核各情據實稟覆宮保復批其牘尾日據稟並另單均悉此案昨據寗晉胡令來稟當以教民犯案與平民一律拿辦批飭緝拿嚴究在案至謂教民被控教堂會長主使抗傳不到地方官旣懼教民之氣燄日熾又慮教會之嘖有煩言何竟顧忌若此要知教民同係中國百姓安良除莠責在官吏會長亦係紳民尤應奉公守法倘有抗違地方官自可照例懲處若以無理函瀆尤當查究教士不准干預公私事件載明傳教諭單況在會長此案天主教民聚衆焼搶傷斃二命仰卽督飭胡令勒限嚴緝兇犯務獲究辦會長張步灜等縱令教民滋事主使釀案亦卽一併嚴拿按律懲辦何參將旣經撥隊在該處巡紥卽由該牧商令暫駐彈壓會同辦案俟事竣再行回防東汪村受害多至三四十家現由該牧等捐廉撫卹仰卽將善後事宜妥籌辦結具報仍傳諭胡令遵照繳 
[嚴防匪燄]  
　　鎭江訪事人云日前浙西緝私中營管帶李保城都戎以常州一帶近有紅帮梟匪蠢焉思動恐不早防範未免滋蔓難圖因於月之初二日親率師船若干艘馳往巡察 
[大帥閱臺]  
　　鎭江訪事人云自俄日開戰以來長江上下游防務尤不容稍懈長江水師提督程從周軍門有見於此因於日前秉節蒞鎭查勘象山都天廟各砲臺小作勾留事畢起節東下順道至江陰吳淞等處察閱布置情形瀕行時駐防鎭郡之水陸各營勇丁均列隊江于鳴槍叩送 
[局員鹵莽]  
　　鎭江訪事人云正月中旬某日有王某及甲向乙詐擾不遂所欲扭赴城外保甲總局鳴冤當經局員姚詩聲明府升座提訉將王及乙斥釋甲則暫押明府詰知甲欲浼新親嚴某作保卽出票飭差提嚴到案詳詰其意嚴答稱雖與甲誼屬葭莩第不知此案曲直情形末敢貿然具保明府大怒喝令重責手心八百下然後移送丹徒縣署縣主洪鷺汀大令從重究懲旣而嚴某同族舉貢生監等聞知咸抱不平遂據情歴控道府縣各官皆知明府辦事鹵莽公同商酌借用縣宰乘輿掛紅插花將嚴舁送回家沿途燃放爆竹爲之服禮府尊祥遂安太守除將明府記大過一次外復將嚴同族人等傳案勸慰再三始寢其事 
[劣弁串詐]  
　　九江訪事人云姑塘司巡檢朱明齋少尹自奉代理德化縣篆力籌理財之道下車未及匝月輒勾通痞棍索詐多方經道府憲訪聞立子撤任委薛葭生少尹往代一面飭拿痞棍朱幹臣訊明懲辦不料解至廣新橋左近突被其黨楊少卿等奪回刻下朱少尹亦已遠颺不知將來如何定讞也 
[查閱砲臺]  
　　九江訪事人云正月十九日廣饒九南兵備道兼九江關監督瑞莘儒觀察偕陳蘭溪遊戎分詣馬當湖口金雞坡等六處查閱砲臺事畢已於二十二日回轅 
[贛省課吏]  
　　南昌訪事人云江西巡撫夏菽軒中丞查知課吏館向章每至二月始行開考末免太遲且同通州縣與佐貳雜職分爲兩塲亦殊無謂因令併作一場於正月二十二日考試惟人數較衆館中不敷位置遂借用考棚是日中丞親臨㸃名同通州縣題衛文公務材訓農通商惠工論遼東議設總督而日俄方戰西藏議設郡縣而英俄互窺地有所必爭何以籌邊固圉策佐貳雜職題孔子以惠人許子產論江西水利策 
 
 

Page 3

 
 
[京江防務]  
　　鎭江訪事人云常鎮通海道兼鎭江關監督郭月樓觀察近以俄日交兵防務不容稍懈爰諭飭保甲巡防各局員暫緩撤銷著仍照常加意梭巡以弭隱患一面移請京口副都統奇健亭統制轉飭各城門值班官兵愼重門禁每晚下鑰後不得擅自私開如違干咎其各處要隘則由江南武威新軍統領魏軍門榮斌奉兩江總督兼南洋通商大臣魏午帥之命督率所部六營馳往駐紥因恐此輩均來自三湘七澤間技藝尚未純熟隨諭各營官哨弁每日各就營前隙地勤加訓練務成節制之師新委南洋襩備新兵前營管帶陸恊戎厚培則恐各處伏莽繁多派出勇丁五十名在洋馬路各國教堂前輪流巡察蓋皆防患未然之道也 
[花縣得人]  
　　姑蘇訪事人云震澤縣知縣夏大令輔咸現經上憲撤任遺缺由藩憲效述堂方伯酌委候補知縣許明府文濬署理新陽縣知縣陳大令紹唐經撫憲恩中丞參革所遺員缺方伯酌委候補知縣盧明府懋善署理均於本月初三日懸牌示知矣 
[越郡官塲紀事]  
　　紹興訪事人云浙江上虞縣梁湖巡檢劉少尹因病出缺上憲札委某員署理近日始奉明文擬以新海防儘先巡檢陶少尹顯曾請補○諸曁民風強悍閙教之案時有所聞雖由紳耆出具互保切結大憲恐不足恃復委張副戎寶源督軍駐紥防範亦可謂嚴矣近日副戎目擊俄日搆兵深恐匪徒乘機生變爰於日前赴省謁見撫憲聶仲芳中丞面領機宜俾得有所遵守 
[十洲春語]  
　　甯波訪事人云浙江提督學政陳兆文宗師定於正月二十二日由杭省起節赴甬二十七日抵埠旋卽命駕至校土館不期二十九日開考○郡城現屇院考之際各邑應試士子絡繹而來浙江提督呂道生軍門恐有不法之徒乘機滋事特派弁兵若干名就校士館東西兩路來往梭巡藉資保護○上月某日浙江奉化縣有盜犯八名越獄脫逃當由禁卒據情稟知縣主王大令立飭差捕四出跴緝至月杪有一犯因兩足傷重步履維艱得卽擒獲解縣大令飭釘鐐收禁其餘各犯仍嚴緝務獲○上月二十九日之夜濠河頭成章布棧不知如何遺火忽兆焚如霎時烈燄飛揚不可遏抑當經城廂内外各水龍飛馳施救移時始熄僅焚燬棧房一進餘未殃及亦云幸矣 
[上海官場紀事]  
　　已丑翰林劉正卿太史昨日因事來滬赴道縣各署投刺拜會○奉賢縣郭子華大令前日因有要公來滬詣道轅謁見袁觀察晤譚良久辭出繼至縣署拜會縣主汪瑤庭大令○江蘇候補知縣胡萼輝明府昨日因事來申至縣署拜會汪大令飭丁擋駕 
[置產須知]  
　　上海縣汪瑤庭大令以本邑民間買賣房屋田產往往失主立契並不載明價目叧立杜絕加找各契弊竇甚多並有將兵燹以前及賣絕之產向得主滋擾找贖殊爲可惡兹據闔邑各圖董公稟示禁大令准卽出示暁諭嗣後賣產務將價目載明立一絕契以後不得加找另生枝節亦不得任意取贖如係活典須書明典契載定年限備價回贖不得逾十年以外業主亦立一放贖之據給失主收執爲將來取贖之憑卽使活典之契如到三十年不取概行作絕出示之後不得再行故違如敢再犯定行提究不貸 
[示期履勘]  
　　本埠徽寗公所與商船會館互控佔地一案前經縣主汪瑤庭大令勘丈判斷内有餘路一條飭令彼此公分徽寍公所以爲受虧迭赴蘇撫轅及司道府各衙門上控撫憲恩藝棠中丞批飭蘇松太兵備道袁海觀觀察飭汪大令秉公覆勘判斷大令已定於初八日詣南馬頭履勘核斷昨日已飭差知照兩造矣 
[讞員交替]  
　　法租界讞員魏莼塢大令近奉蘇松太兵備道袁海觀觀察札委籌防局差已於昨日到局接鈐至新任法讞員陳楚生大令已定於本月初九日到廨會同法總領事署魏繙譯官訊判各案 
[惡棍定罪]  
　　前者金滎記報關行等控陸毛囡等串竊洋紗一案牽涉著名惡棍范毛毛有私和人命等情由蘇松太兵備道袁海觀觀察專委朱霞林明府蒞英美等國公共租界公廨會同英總領事署繙譯官寶述德君迭次研訊昨日午後鐘鳴兩下明府會同寶君升座後范所延律師哈華托投案聲稱范之見證今已來案請傳質訉顧玉香供向業瘍醫去年六月初旬經人邀至范毛毛處診視外症兒范臥牀不起症係傷寒旣而下體復患白濁約閱一月至七月初范病已痊時范僑居城外並不在浦東餘事均不知情律師瓊師起而駁曰爾爲范視病彼曾否服藥每次出醫資若干當到范處之前曾爲他人診視否答稱祗視范病服藥後見效與否安得而知至每次出診醫金祗須小銀錢四枚叩求明察范毛毛供六月初五日小的上體因患外症偃臥月餘不敢妄供顧福生供小的向業銅匠上年因事至浦東行至陸家渡卽登岸不料流氓陸毛囝起意索詐洋銀兩元七角半後小的卽投浦東總巡局稟控蒙局員老爺簽差曹慶卽范毛毛捉拿未幾小的即赴通州不知如何了結范毛毛供上年新正陸毛囡設立賭攤小的曾奉總巡局大老爺之命前往驅逐陸遂逃逸迨後簽提並末拿獲此次陸毛囡挾仇妄供要知小的實係縣捕曹勝並在浦東總巡局當差卯名曹慶小的旣係奉公之人安敢在外胡行犯法求大老爺務開一線之恩哈律師將陸毛囡前後各供不符之處逐一駁詰謂爾指范六月間分得贓欵洋銀五十元其時范正患病在牀直至七月初始能起行顯見所供不實今顧玉香業已到案供明各情請堂上細察此案始末各情范旣無分用贜銀之事應卽將范開釋以示大公明府謂陸毛囡雖與范有仇是以來案供扳何以各報關行與商業各號紛紛聯名公稟豈亦與范有仇乎總之此案係奉江蘇撫憲恩大人札飭嚴訉范毛毛旣犯衆怒罪大惡極卽就地正法亦不爲過尚復何言瓊律師復將范毛毛所犯各節及陸毛囝等各供逐一聲訴一遍明府商之寶君以案無遁飾罪不容寛判將范毛毛發押西獄二十年期滿提案笞責一千板小馬夫罪有應得判押西獄八年期滿提案笞責五百板陸毛囝從寬笞責二百板與葉香蘭陸全元開釋案遂結 
[案仍未定]  
　　前者英商摩素洋東投本管總領事署控華商廣利錩等號以壤猪油騙取貨價銀兩等情歴經前讞員會同英總領事署繙譯官迪比南君迭次研訉迄未定讞前日午後前讞員鄧鳴謙司馬會同迪君升坐提何養源之保人魏芝顯到案研訊魏供現已發電追何來滬投案候示不敢推諉司馬商之迪君判魏暫押捕房候示飭遵一面仍著速追何到案聽候復訊核斷 
[恊提女棍]  
　　著名女棍王小妹盤踞法界遇事生風迭經英法兩公廨懲辦有案邇因盜賣田畝爲地主控訴縣署縣主汪瑤庭大令特出信票飭差投法總領事署簽字恊同包探將王小妹提入捕房押候解堂交縣差帶回歸案訊究 
[惠普羣生]  
　　　本會昨承湘省葉葵初太尊電致汪仲谷先生允在長沙設立支會勸捐當承汪君電復云來電已轉送紅十會董深感支會請卽辦并承嚴筱舫觀察由甬來函上海源通號暨甯波富康源豐以及粵漢閩廈等處源豐潤號均可代收捐欵各等因同人等祇聆之餘仰見救災紓難一視同仁曷勝感激其餘外洋内地各省各埠本會卽當刊布捐冊公啓由駐滬商約大臣呂尚書領銜廣爲勸募以副諸大善長普齊羣生之德意請登貴報伏祈公鑒[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五羊仙蹟]  
　　廣州訪事人云正月初四日之晚省城東門永勝唐隆輔竹店不戒於火霎時延及左右鄰居共燬房屋餘問○粵東佛山鹹魚街啓利源内所設寶昌荘口專辦貨物運赴西北兩江生涯甚巨年來雖入不敷出而外人尚未之知也去臘二十八日忽閉歇而逃統計各家被欠銀兩約十二萬有奇除佛山某銀號三萬餘兩外其餘各行數亦不資先是二十六日之晚其主人劉某尚招瞽姬前往彈唱以故人皆不以爲意二十七日尚有允其揭銀者亦狡矣哉○粵東臬司程雨亭廉訪以官場積習每屇三節屬吏向有致送上司幕友亁脩節敬名目實則與賄賂無殊特於去臘出示曉諭張貼官廳外復通札所屬各官一體禁革自示之後倘有仍前私相致送者一經查出各干未便亦防微杜漸之方也 
[上海縣署瑣案]  
　　李秋堂前投上海縣控請騐傷縣主汪瑤庭大令驗明傷勢屬實飭差拘提行兇之許阿根朱阿小姚子香三人到案前晚升堂研誠李供小的徐家匯人向業縫工去臘某日因某姓家雇小的作嫁時衣小的轉雇同業朱阿小帮工朱初應允屇時不來幾到誤事是以向之理論不料朱糾同姚子香許阿根將小的頭顱毆傷前經投案騐明今求究辦朱供李秋堂雖雇小的傭工因伊苛刻是以不願並無兇毆之事大令以其狡賴喝掌頰二百五十下始行供認姚供小的亦同業知伊等理論到將解勸並未助毆許供與姚相同李稱許阿根確在旁理論姚子香實曾助毆求向訊究大令判朱再責一百板姚責二百板許從竟免責飭三人各具改過切結交保釋放○梅家弄巡防局員汪二尹以二十七保十六圖地保馬洪根帮同流氓訛詐滋事函送到縣請爲究懲大令提訊之下馬供因金阿華竊取張阿泉園中韮菜張查悉與之理論欲送局請究阿華不服糾人與阿泉爲難阿泉亦糾十餘人至小的所開茶館中齊集同往阿華處尋釁梅董事得悉力爲勸解後有沈順興經過亦再三理勸阿泉以所雇十餘人非洋銀二十元不能遣散著沈出五元梅出十五元爲之了事局員汪老爺怪小的容留彼等在茶肆中是以送案小的自知不合叩求施恩大令喝責二百板收押候提阿泉等訊辦○前日沈木生投縣喊冤大令訉問之下沈供小的閔行人弟兄兩人前年胞弟病故所遺寡弟媳王氏年僅二十有一在家守節並無異志今年正月弟媳之母故世弟媳回家小的親行送往不料行至塘灣忽被姜舒堂糾十餘人攔路劫去小的寡不敵衆祇得投案求提究追大令諭候派差提姜及王氏到案訊辦 
[浦東巡局纪事]  
　　日前浦東招商局棧房執事吳某函送竊取棧内銅器之陳鳳山張仁慶兩名至浦東保甲總巡局請爲訊究總巡謝岳松明府判各笞責一百板枷號示衆俟期滿時一併斥逐○鄉婦王陳氏投浦東保甲總巡局控錢阿四借物不還向之索取反被行兇求請提� 
究謝明府准詞飭提研訉旋據氏訴稱錢已浼人調處小婦人不願多事求恩銷案明府飭具呈不願終訟切結存案備查○浦東天主堂可鐸崔君函送流氓張和尙一名至保甲總巡局聲稱張在鄉間聚黨結盟恣行不法請爲訊究謝明府提案研訊供稱小的素來安分並未犯事亦無結盟情事叩乞恩典明府姑念訉無實據從寬飭具安分切結然後覓人保去○前日江小川赴浦東總巡局控張順福等無站糾衆兇毆請爲提究總巡謝明府判責二百板枷號半有示衆通衢○本邑浦東各馬頭渡船向有定章不准多載渡客以免風浪之險前經保甲總巡謝明府查悉各渡船往往貪利多載且有向渡客婪索錢文情事曾經出示暁諭在案近恐因弛日久玩生因卽重申禁令如違查出提究○浦東保甲總巡謝明府查悉附近各鄉鎭時有人開埸聚賭迭經出示查禁此風仍未稍戢爰派差恊保嚴密查拿 
[馬路工程局瑣案]  
　　昨日王良瑞扭楊雲廷至捕房控被騙去桂圓四箱捕頭解至馬路工程局總辦翁子文太守倩襄讞委員黃衡堂二尹研訉王供小的在永裕桂圓行爲夥去年三月間被楊騙去桂圓四箱求恩追還詰之楊供小的將貨裝至某卡被巡丁查得斤數不符將貨盡行充公當時告知王已經了結且現永裕亦已閉歇與王更無干涉二尹命一併斥退不予准理○船戶張連祥雇林榮金爲夥行至湖州地方林忽自行辭歇迨抵滬結算被其透用工資洋銀四元正在向論有高冬生者代爲解勸反被林撃破頭顱因卽扭控捕房轉解工程局黃二尹研訉之下以其不應行兇判責一百板高傷著自行醫治 
[英美租界公堂瑣案]  
　　本年正月間有木匠王慶雲陶龍生等因事爭毆刃傷顧林全頭顱當經巡街捕將王陶顧等拘入捕房轉送公廨讞員關絅之司馬飭將顧先送醫院敷治王陶禁押捕房俟顧傷痊再行解究昨由包探張寶成將一干人解案襄讞委員王松丞刺史向之研訊王慶雲陶龍生同供因細故爭論並未行兇有宋阿根可証惟顧林全則指定爲王慶雲所砍王刺史以供詞各執商之德總領事署繙譯官麥令豪君判將顧等一併押候俟傳到見証宋阿根再行訊辦○蘇婦張金氏偕十齡女兒携帶衣包雇錢阿三之小車推至新閘某處衣包忽不翼而飛氏投報捕房捕頭飭包探顧阿六將錢解送公堂請究張金氏聲訴前情求爲究追錢阿三供並未行竊刺史商之麥繙譯判錢賠給張金氏洋銀五元並押禁七天○包探何阿春解張阿六至案稟稱此人先後行竊李如昌家鐵器王阿狗家衣被等物報由捕房捕頭節小的緝獲吊齊原贓求向訊究刺史判責二百板禁押一月起案之贓分别交李王具領○薛才寶莫祥元二人在福州路互相爭毆爲包探趙銀河解案請究質之薛才寶供在某號埶業莫係廚司因午餐遺誤與之爭論致被打傷雙目求鑒刺史判莫罰洋銀五元○偷兒陳阿林先後至衛阿鳥家行竊烟槍一枝劉正新家行竊大土一枚烟槍一枝訴知捕房捕頭飭包探竇如海將陳阿林緝獲昨日解案請懲刺史判責二百板發押捕房一月贓分别交失主具領 
[法租界捕房紀事]  
　　前有美國兵船水手一名至某西酒店沽飮大醉在途喚坐束洋車回船被甲乙二車夫駛至隱僻之處將水手所穿之衣服對時表等物一并攫去並在身畔搜取洋銀二十七元潛行逃逸迨水手酒醒投報捕房捕頭飭探將二車夫緝獲並吊出衣服及對時表各一件一併送入捕房捕頭略向訊問即命押候解送公堂請問官訊究○松江人李福林在八仙橋西設開設牛行前日有郷人某甲竊得黃牛一頭水牛二頭來滬賣與李福林得洋銀五十一元被失主查悉投報捕房捕頭飭探將李拘入捕房捕頭准予交保將竊牛之某甲送案嚴辦失主自行投案備質 
[美租界捕房紀事]  
　　甬人唐利春偕其所私婦王氏僑居英界某里近唐又與蕩婦王金娥私識賃居虹口北河南路第一百九八號門牌事爲王氏偵知前晚率同娘子軍五六人至金娥家中不問情由擁入内室大肆雌威並乘間攫得銅質對時表一枚及金娥之小影二紙一鬨而散事後金娥之兄金奎投捕房控稱被盜刧去小箱一口内儲金押髪一枝金戒二枚請爲查辦捕頭卽令包探倪順泉朱桂生前往查勘始悉前情因將金奎押送公堂稟請訊辦○昨晨偷兒劉阿二掩入唐家弄某姓家竊取衣服數件携之而出爲某包探查獲連贜帶入捕房捕頭令押候解送公堂稟請訊辦 
 
 

Page 10

 
 
[金陵官報]  
　　二十三日刑部主事張恆湘分省縣丞顧占　均見淮北鹽務陳桂森辭知府崔辭赴徐州公幹通判連祖福稟知兩廣賑損案内獎叙鹽提舉銜寶　厘捐周衍齡辭候選通判秦培霖辭訓導章曜庚到府經歴禹駿烈稟知縣丞禹門登病故威靖運船王得標辭送武威運軍裝赴鎭江並送漁雷軍裝赴上海補昨日同知常陞謝委湘楚編譯官書局文案差姜泰厘捐准補溧水縣陳鳳蔚到二十四日德國領事郡駰會洋務馬汪水師學堂黎陸師學堂錢均見斅新湘前營副將陸厚培印謝安徽知府李轉　均到知府查濟元奉委長　内河總巡徐州利國礦務知府吳惇蔭厘捐同知錢祥壽均辭准補泰州張沛縣張均叩謝飭赴新任知縣楊尙楷叩謝甄別加考州判於藍先清江來江安輪船恊星田洕江查炮台回二十五日委辦吳淞工程林賀峒辭赴差候補道江忠沆由蘇回通花布厘捐知縣桂嚴稟辭通判胡錫康到知州楊增芳奉委府發審差知縣黃栐南由泰興公幹回安徽知縣鄧英鄭秉璘均辭翰林院邵章到由京來甘肅知縣王啓春辭隨同徐道赴大通差遣署鎭江叅將陶德標回叩謝總兵歐陽到湖南來二十六日准補淮掦道楊支應局曾機器局吳將弁學堂陶軍械所武關辦大通督銷徐　陞辭調辦正陽關鹽厘王銷洋火藥局差委辦洋火藥　局稟知到差候補道黃承乙由皖北公幹回安徽知府李輔　上海縣防捐局委署江都縣朱枚辭准補豐縣王之全叩謝飭赴新任沛縣張　辭赴蘇捐准補溧水縣陳風蔚寶應厘捐周衍齡辭知縣崔作球直隸知縣金萃康泰委赴美國觀賽辭隨劉道赴滬總兵歐陽勝新湘前營副將陸厚培鎭江叅將陶得標均辭新授漕右營遊撃吳健貞均見商務局劉辭赴滬揚州認捐局知府吳炳仁辭准補句客縣龍由蘇回上海會丈局陳曾培到知縣金森由滬回 
[刊江官報]  
　　正月十六日榮分轉恩辭赴淮北查文鹽池　鹹尹豐烈由五河來劉鹹尹以　委京餉差祝鹺尹傅望委留辦呂四漁汍差十七日朱分轉煦銷淮北鹽池差委　總巡丁分轉苪祜銷姜捻總巡十八日諞署板浦塲張鹺尹仁芬稟辭赴任十九日吳鹺尹用中辭赴李家橋卡二十日劉鹺尹景雲起復回淮二十一二日朱分轉煦辭赴姜埝卡二十三日分發大使朱鹺尹占春浙江人稟到二十四日署高郵州洪刺史缷事回二十五日楊少尹永康委城外一二三叚保甲差彭鹺尹輔辰委城外六七段巡查胥鹺尹樹勳委瓜洲二三段巡查二十六日楊鹺尹文俊辭赴五河差二十七日孫分轉多灝辭赴省二十八日范鹺尹慶錫鄂阪來朱鹺尹加樂辭押北鹽二十九日吳分轉作梅王擺渡 
 
 
 

Page 11

 
 
   
 
 

Page 12

 
 
陽振捐案内獎給監生並布理問銜徐鴻翔吳縣人由俊秀在順直籌振案内報捐監生並捐布政使經歴職銜陳春芳安徽婺源縣人由監牛在山東振捐案内加捐州同職銜楊世鍈吳縣人由監生在淮徐海振捐案内報捐布政使經歴職銜倪土樑浙江慈谿縣人承運浙江省冬漕請獎案内保獎六品銜嚴英吳縣人承運浙省冬漕請獎案内保獎六品獎六品銜沈光遠上海縣人由俊秀在皖省振捐案内報捐鹽大使銜並加布理間銜以上十一員各承運漕木二萬石均擬請賞加五品銜悳基吳縣人在修築寶山鎮洋海塘工竣出力保以從九品選用台灣後路糧台採辦出力獎給五品頂戴承運漕米二萬石擬請賞加五品銜並請給予五品封典諸維寶浙江山陰縣人由俊秀在湖北振捐案内報捐監生梁慶榴廣東順德縣人由俊秀在安徽振捐案内報捐從九品職銜霍俊光廣東南海縣人由俊秀在蘇皖捐輸案内報捐監生王廷佐嘉定縣附生王學彭吳縣人由俊秀在福建茶捐案内報捐從九品職銜以上五員各承運漕米五萬石均擬請賞加五品銜王鍾琇新陽縣人由附生襄辦丹徒平糶出力獎給五品頂戴功牌陳建勳新陽縣人在湖北振捐案内報捐監生並鹽大使銜又於開浚劉河出力獎給五品頂戴功牌朱尙廉吳縣人在上海商船捐輸請獎案内由俊秀請作爲監生以從九品不論雙單月選用嗣勦平西捻出力獎給五品藍翎以上三員各承運漕米一萬石均擬請賞給五品銜葉銘德上海縣人蘇省海運出力洊保六品銜並以從九品不論雙單月選用承運漕米一萬餘石擬請賞加五品銜梁福蔭廣東順德縣人由俊秀在晉振新捐案内報捐監生並捐縣丞雙月選用關蔚彬廣東南海縣人承運浙省冬漕案内保獎八品銜顧建章武進縣人由俊秀在順直振捐案内報捐監生並捐縣丞不諭雙單月指分四川試用蔡政旗廣東順德縣人於蘇漕承運案内獎給八品銜盛鈞吳縣人由增貢生在兩江淮鹽商捐案内報捐府照磨指分浙江試用以上五員各承運漕米四萬石均擬請賞加五品銜祁祖鎏上海縣人由副貢生中式光緒甲午科順天郷試舉人承運漕米一萬石擬請賞加五品銜向淇深廣東四會縣人承運漕米三萬石擬請賞給六品銜招商局輪船恊運員董陳德球浙江海鹽縣人由廩貢生報捐部寺司務職銜加捐分省試用府經歴嗣充出洋隨員期滿保舉免補本班以知縣分省補月並加同知銜又於辦理漕運出力保舉免補本班以直隸州知州仍分省儘先補用擬請賞加四品銜王叔銘吳縣人歴運蘇省冬漕出力洊保五品銜幫辦俄德和粵四國及南北洋文報出力保免選本班以知縣遇缺前先補用擬請賞加四品頂戴陳文　浙江平湖縣人由附生承運浙省漕糧案内獎給五品銜並加捐貢生擬請以府經歴不論雙單月儘先選用奉硃批覽欽此兩江總督魏泰爲揀員請補場大使員缺摺十一日 
頭品頂戴兩江總督管理兩淮鹽政臣魏光燾跪奏爲揀員請補場大使員缺恭摺仰祈聖鑒事竊兩淮泰州分司所屬伍祐場大使顧懋烈告病開缺業經聲請扣留外補接准部咨係於光緒二十九年三月初三日奉旨按限減半計算應歸四月分截缺是月分並未出有相同之缺毋庸掣簽並截缺咨部在案應卽揀員請補查籌餉例開佐雜等官用候補一人委用一人捐納一人候補一人委用一人捐納一人捐輸一人候補一人委用一人議敘一人以十缺爲一輪文鄭工例開無論何項到班先用鄭工遇缺先二人海防新班先一人如無人用鄭工遇缺先抵補第四缺海防卽海防先分班輪用一人第一輪用海防卽第二輪用海防先無人仍用海防卽均無人用舊例銀捐遇缺先銀捐遇缺先再無人過班卽接用各項班次一人以五缺爲一週又新海防例載新海防遇缺先等項人員應跟接工鄭事例辦理又定章升調遺並雜項所開之缺與丁故所遺之缺均按一咨二留分爲兩輪各積各缺分別核計各等語兩淮鹽大使一項其雜項所開之缺上次梁垛場大使周潤叅革遺缺按分積一選二補新章歸部選補今伍祐塲大使顧懋烈告病一缺應歸外補第一留缺已聲請扣留在案查上次呂四場缺用至新海防分缺間止又續出金沙場缺按五缺一週新例用第一新海防遇缺先大使張仁芬請補均奉部核准在案今伍祐塲大使一缺輪用第二新海防遇缺先人員到班該班内名次在先者陸恒謙一員該員丁憂起復回淮在後伍祐場出缺在先例應扣補又單金綬一員已奏叅革職又楊定斌一員業已病故均應查扣其名次在先者係劉錫綸一員該員現年五十歲係山東濟寍州人由廩生於光緒十一年應乙酉科本省郷試中式副榜嗣經考取國史館謄錄遵例報提鹽大使職銜十四年皇清奏議告成議敘以本班應得之缺歸於正班輪用二班後選用二十年應甲午科本省郷試中式舉人遵例捐指兩淮於光緒二十四年四月二十八日經簡派王大臣騐看五月十九日由吏部帶領引見奉旨著照例發往欽此二十一日給照八月十三日到淮試用期滿經前督臣劉坤一甄別咨部留淮補用在案二十七年六月在順直善後振捐局遵例報捐遇缺先補用免試用奉部核准過班知照應以光緒二十七年八月十五日作爲新班到省日期杏該員才具幹練辦事勤愼以之請補伍祐場大使員缺洵堪勝任與例亦屬相符據兩淮鹽運使恩銘具詳請奏前來臣覆核無異合無仰懇天恩俯准以新海防遇缺先補用鹽大使劉錫綸補授伍祐塲大使員缺實於鹽務有裨除將該員履歴冊咨移吏部科查核外謹會同江蘇撫臣恩壽合詞恭摺具奏伏乞皇太后皇上聖鑒訓示再此缺向係題補今查照部咨攺題爲奏合併陳明謹奏奉硃批吏部議奏欽此 
兩江總督魏直隸總袁江蘇巡撫恩奏爲金陵機器局收支經費造冊報銷摺十一日 
南洋大臣兩江總督臣魏光燾北洋大臣直隸總督臣袁世凱頭品頂戴江蘇巡撫臣恩壽跪奏爲金陵機器局收支經費列爲第十九案造冊報銷恭摺具陳仰祈聖鋻事竊查金陵機器局仿照外洋製造各式砲位車輛架具炸彈銅火以及　配砲台需用物件分設機器翻砂鐵木火箭各廠雇募工匠常川製造應需經費酌定　年由江南海關撥解製造二成洋稅銀五萬兩江南籌防局撥銀三萬北洋淮軍恊餉項下撥銀二萬兩嗣因日防砲台應需儲備各式子彈每年由江南籌防局加撥經費銀五千兩又駐防江蘇淮軍各營月操需用軍火及防營添造槍帽銅火由金陵支應局每年加撥經費銀九千兩以爲常年額定製造之需又　換捲帽銅槍彈兩廠鍋由江南海關於二成洋稅内加撥價值銀七千九百三十七兩九錢有奇此外江防砲台如有添造軍火等項 
 
