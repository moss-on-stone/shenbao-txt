# 1916 - 38 - 4915444

 

Page 1

 
 
   
 
 

Page 2

 
 
時評 
[平亂（冷）]  
　　物不得其平則鳴人不得其平則亂故國家之亂由於不平來也故欲已國家之亂者莫如使不平者而平之不平者而平之則亂自已不必更以兵力平之也 
　　今之所謂平亂者皆以兵力平之爲能事者是故無論其亂是否能以兵力平即能矣此平而彼亂今日平而明日復亂平無已時亂亦無已時也不觀乎二次革命之亂之已平乎奈何今日復有亂也 
　　嗚呼執政者而果有平亂之心則當三思我言 
[命令]  
　　二月十日政事堂奉策令都肅政史莊蘊寛奏舊病復發籲請解職等語莊蘊寛准予免職此令 
　　又令　特任張元奇爲都肅政史此令 
　　又令　任命汪瑞闓爲參政院參政此令 
　　又令　徐鏡淸加陸軍中將銜此令 
　　又令　任命胡璧成試署審計院審計官此令 
　　又令　鄒雲彪授爲陸軍步兵上校此令　　 
　　又令　海軍部奏請任命陳杜衡爲科長應照准此令 
　　又令　陸軍部奏請將張超授爲陸軍輜重兵中校應照准此令 
　　又令　陸軍部奏請將張寳華授爲陸軍步兵中校應照准此令　 
　　又令　陸軍部奏准正黃旗滿洲都統江朝宗咨請以普銓補公中佐領應照准此令 
　　又令　陸軍部奏准鎭安右將軍督理黑龍江軍務朱慶瀾咨請以達崇阿補佐領應照准此令 
[專電]  
　　北京電公府連日密議征南方畧（一）擬俟革軍集中一地一鼓而攻（二）擇定重慶左近地域及某某等處爲决戰地點（三）戰後無論勝負若何即以外交方法恢復治安 
　　北京電陳宦以軍事緊急請緩辦該省文官考試照准并飭桂粤湘等省亦暫緩辦 
　　北京電政事堂議獎勵前敵四種進封加銜升職加俸 
　　北京電總統昨親與軍事會議聞（一）係電令李長泰速撥該師第十六旅歩騎各一團赴湘邊塡紥餘赴川（一）討論安慰某省政策 
 
 
 

Page 3

 
 
　　北京電元首注重滇軍入轄之謀昨由無線電告陳曹等防範方畧倘疎忽惟是問 
　　北京電政府擬令陸榮廷調和滇事又擬令湯薌銘兼任貴州鎭撫使昨去電徴其意見 
　　北京電駐京美使館武隨員何錦思李路義等前南下擬往滇黔行抵香港忽接美使電改途回京 
　　北京電擬任黎天才爲宜昌警備總司令黎以願赴征滇力辭 
　　北京電總統近研究地圖險夷途徑頗悉擬派飛機赴湘偵探軍情 
　　北京電李凖參與征滇會議指陳水路利害政府以其頗中肯要擬任爲四川江防使 
　　北京電有派張岱杉赴川與陳宦協謀保川之說 
　　北京電政府否認日英法俄要求監視内亂說 
　　北京電傳某某兩使已與陸相口頭質問究以若干時平内亂以維商業之說 
　　北京電電令各省保護路線并 
不得無故截留欵項 
　　北京電特派蔣雁行赴寧與馮面商軍事聞蔣約一星期返京 
　　北京電劉冠雄將復視察長江防務并往湘蜀面商要事 
　　北京電參政院昨因溥倫請假未開會 
　　北京電漢口揚子機器製造有限公司材料出品免稅現届期滿經稅務處再予展限一年 
　　北京電飭政事堂擬訂獎勵前敵辦法（一）進封（二）加銜（三）升職（四）加俸但不得同時得兩獎勵 
　　北京電馮國璋將准假半月 
　　北京電北京高等師範英語理化史地三班定於三月畢業 
　　北京電各國反對某國在長江實地調查 
　　北京電警廳以香場市政開辦在即擬編練保安隊 
　　北京電昨曹次長面見美使 
[譯電]  
　　北京電中政府否認日人所傳中國請英使朱邇典調和滇事之說中國政界現信此� 
項消息乃國引起日人對英之惡感（十日） 
　　北京電袁總統親自致電馮國璋謂西南半壁全賴維持望撤銷請假之文云云（十一日） 
戰電 
[其一（英人路透電）]  
　　巴黎電今晚公報云亞土瓦法軍以炸彈毀拉福里西面之敵軍交通戰壕繼續前進德軍在一四Ｏ山山西面進攻兩次均未得利德軍在勒維勒至台呂大路北面轟發地雷一具由法軍佔據炸陷之地松末河南有敵兵一隊攻即爲法砲逐回戰壕法砲隧毀波佛萊業敵兵防舍一所又砲轟敵營並猛擊香巴業美斯尼爾摩拉爾森林華菱佛之敵軍防禦工程德軍如前兩日之所爲以重砲遙擊具爾福砲臺甫發兩彈法炮隊即注擊德排砲所在地點同時並轟擊未爾化森敵軍營所（十日） 
　　巴黎電今日下午公報云前敵無事可報（十一日） 
　　彼得格勒電今日公報謂里加陣線有活動之砲隊及來福鎗戰事俄砲甚猛曾毁敵軍防禦工程羅夫洛與魯克間之俄軍以鎗刺奪獲二小山且擊退回攻之敵軍黑海俄國驅逐艦在亞拉土里亞海濱外轟擊土軍陣地且沉帆船七艘波斯哈瑪丹南面有大隊敵兵敗退（十日） 
　　紐約電政府報章寂然無言惟共和黨報章痛斥魯西台里亞號一案解决之不善謂威爾遜總統此舉乃欲使國人知國家榮譽之無足保衛也（十一日） 
　　亞姆斯特丹電德政府致文駐柏林各中立國代表内謂商船而設武裝德國雖視若違背國際公法然仍以敵人遇待船中人員並不視若海盜今英國商船奉其海軍部之命僭掛他國旗號攻擊德潛艇德國未便容忍嗣後中立國人民萬勿乘坐協約國之武裝商船云（十一日） 
　　亞姆斯特丹電布國陸軍大臣告客謂布國乃爲本國而戰一俟薩洛尼加戰事告竣布國即將休兵云（十一日） 
　　倫敦電比國某外交家通告路透電社謂德國直接或間接向比提議媾和不止一次今後必續有所爲比之答詞决不稍變英國作戰一日則比國亦追隨一日舍此之外别無他念（十一日） 
　　雅典電希首相斯可洛第復在議院聲明希政府不恤犧牲嚴守中立之决心某議員起謂政府之政策已招協約國之疑忌惟議院仍通過信任政府議案不同意者僅六人耳（十一日） 
　　彼得格勒電德黑蘭電稱俄軍哥塞克斥堠兵在基萊志附近擒獲四歐人内有二人已經認明一爲駐波土使一爲奥國武隨員（十一日） 
　　倫敦電路透電社接官場消息比軍在德屬東斐助戰甚勇已由西面攻入刻正與敵交綏屢獲勝利（十一日） 
　　哇太樺電現已開始調查國會火災案委員某氏論及德人在美國縱火情事謂坎拿大今急當醒悟否則將遭更大之禍云（十一日） 
　　圭貝克電政府官員接有恫嚇信謂將炸毁羅斯來福鎗廠及國會房屋（十一日） 
　　倫敦電今日此間宴待比國殖民大臣倫京君該大臣即席演說謂比利時爲約言而犧牲己國中斐戰事德國實爲戎首德國夢想奪比土地建斐洲大殖民帝國今日大夢業已消滅協約國軍隊處處攻入德境云云主席巴拉勞極讚比人之勇武且謂非俟報復殃害比國之仇戰事决不停止（十一日） 
　　倫敦電海格將軍報稱飛機十八架曾襲擊特化之敵營福克維萊爾等處敵砲隊頗活動敵軍在奇凡希東北轟發地雷一具無所損傷 
格勒尼爾雙方發砲互轟英軍在聖巨里安與敵排砲交戰（十日） 
　　倫敦電德奥政府照會各中立國謂自三月一日起凡武裝商船均照軍艦看待（十日） 
　　倫敦電衆謂德國以武裝商船應作軍艦看待是對於不予警告遽行攻擊一事無實際上之改變也大約德國此牒之目的乃欲使中立國視德國將來轟擊商船爲合法云（十一日） 
　　羅馬電意大利雜誌云法首機之赴意其結果必使協約國之聯絡更爲堅固如敵國希望協約解體則大誤矣（十一日） 
　　亞姆斯特丹電土國財政大臣之報告顯明來年預算之經費尙缺土幣一千四百萬鎊德奥兩國刻以土幣三千四百五十萬鎊貸與土國（十一日） 
　彼得格勒電俄皇已赴前敵（十一日） 
　　倫敦電法首相之赴意絕關重要豫料共結果可得意軍赴薩洛里亞助戰及設協約國外交會議於巴黎並由意國參與製造軍火（十日） 
　　倫敦電土國公報謂土軍與愛爾末將軍在第格里斯河右岸大戰兩次克特附近戰局未變（十一日） 
　　西班牙京城電由喀麥隆運抵西班牙拘禁之德兵共二千六百人連其眷屬共四千餘人（十一日） 
　　華盛頓電美國陸軍總長加里森因國會議員之大多數反對其增練陸軍計畫業已辭職陸軍次長白里金里巨亦辭職（十日）　 
[其二（德人德文報專電）]  
　　柏林電德軍大本營十日公報云德軍於維米西北佔據法軍大戰壕一道並奪回前所失勒維勒附近之地雷陷穴一處俘法兵五十二人獲機關鎗兩枝松末河南面法軍進攻數次均未得利法軍佔據具康柯爾北面之前鋒戰壕一道德軍炸毀公白萊高地之敵軍地道法軍在伏斯巨塞爾須泊萊恩東北轟發地雷未獲效果（西境戰况）俄軍進攻數次力殊荏弱爲林辛干將軍及波士末將軍之兵擊退（東境戰况） 
　　又十一日公報云法軍在維米西北以砲隊轟擊數小時後連攻四次圖復所失戰壕均遭挫衂 
松末河南法軍圖奪回失地一部分亦未得手愛恩河及香巴業有活動之砲戰德軍失繫留汽球一具上無一人該汽球在伐伊萊附近飛過敵軍陣線（西境戰况）特里蘇雅蒂湖北面有俄國重兵一隊進攻受挫（東歐戰况） 
　　維也納電奥軍大本營十日公報云俄軍復攻伏爾希尼亞及東加里西亞邊界奥軍前鋒哨營奥國第十四聯隊所佔之地戰事尤烈澈夜未止敵軍卒敗逃死者二百人被俘者甚多太洛波爾西北亦有惡戰俄軍復攻入公報近述之戰壕仍爲奥軍回攻逐出比薩拉比亞邊界之奥軍迫令俄軍棄其固守之前鋒陣地退至總陣地 
[東方通信社電（日本人組織）]  
　　北京電重慶電云張敬堯所率之北洋第七師步兵及砲兵於十日抵重慶現在北軍之到重慶者總共約一師團 
　　重慶爲輸送軍隊徴集人夫以致商貨爲之停滯商業殆有中止之勢日用品之價格騰貴非常 
　　第七師長張敬堯於九日率其所部向瀘州方面急行（十二日） 
　　北京電長沙電云湖南之革命黨員與侵入湖南西部之雲貴軍連絡將鳳凰（譯音電文不明）之湖南銀行分行佔領並由該地方向黔陽（譯音）前進途中與北軍之一部相遇交戰之結果將北軍擊退 
　　在沅州與會同縣中間之托口（譯音）地方有於七日被佔領之報惟被何軍佔領電文不詳駐屯岳州北洋混成第二旅第一團之一部接到沅州地方警報即於九日由該地出發開向常德（十二日） 
　　北京電赴川防禦雲南軍之北軍凡百皆受統率辦事處直接指揮自八日以來瀘州方面之電報不通政府非常疑懼瀘州之失陷（十二日） 
　　北京電第十六旅長馮玉祥往攻叙州於八日在叙州北方之白沙場爲雲南軍夾攻幾招全滅之敗旋向瀘州北方之嘉明鎭方面退却（十二日） 
　　北京電重慶電云劉存厚於四（電文不明）日在納溪正式宣告獨立即於五日開始攻擊瀘州（十二日） 
　　濟南電山東省之萊州並膠州各地忽有大股土匪蜂起肆意掠奪勢頗猖獗近日似有多數之革命黨潛入努力煽動之形跡事態恐將重大云又曹州府亦有土匪崛起形勢不穩之報（十二日） 
　　濟南電北京之模範軍近以第三次擴張在山東各地開募新兵（十二日） 
　　東京電貴族院今日開預算本會議想可無事通過追加預算之妥協案明日由衆議院討議（十二日） 
　　東京電羅馬法三特使今日由仙台歸京（十二日） 
要聞一 
[西報之重慶消息]  
　　文滙報一月二十五日重慶通訊云一星期餘黔軍未有趨向四川之行動但聞大股軍隊已集邊界待時而動貴陽巡按請召集國會重議國體以覘正確民意因以觸忌落職而去政務廳長已私自出境鹽局釐局皆不收用中國銀行之鈔票聞滇軍刻向貴陽而來貴州事態頗爲　� 
暧昧不明但衆信黔軍已秣馬厲兵果有凖備俟奉滇省總司令蔡鍔之出發令時即將攻入川境今重慶司令已在重慶南面四十英里之松坎附近佈置邊防滇邊軍事進行神速滇軍已越川境而叙府叙府有蜀軍及北軍共六千然似不戰而走聞叙府司令於滇軍未至時已早半日微服出境矣蜀兵脫逃者頗衆蜀軍之不可恃已爲衆所共信北軍星夜馳來但江險水淺終難迅速今抵此者已有數千一部份調赴黔邊一部份開往瀘州滇軍刻向瀘州與自流井而進自流井爲川中產鹽要區稽核鹽欵之洋員已將所有現銀寄往上海等處故滇軍至自流井後不能多獲現資此間民情皆表同意於滇軍北軍來此將見四周無一非仇敵重慶尙安但商務已皆停滯富户皆作遷地爲良之計紛紛遷徙即外人亦有出境過江而去者官場亦以亂事將作遣回家屬但就記者觀察所及目前尙不致有亂且重慶附近似不致即有戰事也滇軍佔叙府後出示安民措詞極爲得體諭令居民照常安業萬勿徒自驚惶並允保護外人成都方面傳來消息甚少不過叙府失後成都有若干驚擾而已文滙報原註曰此函歷十八日之久始至上海亦右見沿途梗塞矣　 
遠生遺言 
[游美隨紀在舊金山（三）（遠生）]  
　　美國之擴張軍備豫想中之破滅 
　　車站街頭遍貼招軍廣告詞極簡單吾人覺爲奇異者乃此廣告竟與尋常店舖之廣告式樣顏色相同且貼于一處非若中國之大張曉諭也 
　　此間戲園開演平和戰爭之絕葉之影片演記麥克沁（發明麥克沁砲者）所著書内内容凡軍艦之形式用法美之武備與各國之比較其標準尺他各國者皆占若干尺美幾不盈寸又管之各國皆同成人而美國乃一侏儒滿場哄笑而影片中即出其敎訓之詞曰此非發笑之問題乃誠實思考之問題也又演一平和家力主平和人道而其言未絕敵軍已攻入紐約凡美國之軍艦兵器當之者無不同于枯朽平和會之會場爲敵戰粉碎破裂凡紐約最大之四十三層之建築／華樓大厦偉大之圖書館大學校／平和之家庭無不化爲烏有中間又雜以家庭間悲壯慘烈之影事／最後乃以國旗之神演化爲天仙美女勵其國人以保護國家與平和莫如擴張軍備而此平和之政客此時已公爲廛灰矣此等熱烈的豫言的之畫片的敎訓以余所見實深予美人以甚深之感動但亦有謂摧殘美國太甚疑係德探所爲又甚爲少數之平和派所不喜耳 
　　此次擴張軍備之（假想之敵人）日人謂係對日德人謂係對總而美國自滇曰所謂數者並非指特定之敵而言 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南軍事之政府籌畫]  
　　督催前敵進兵聞最近經政府密議平滇政案已决定取積極用兵主義故近數日來迭次督催前敵各軍迅速進攻以期早日敉平所有勸慮手續已經取消其原因則係一爲滇軍形勢日益發殿斷非勸慰所能奏效一爲前敵各軍均陸續赴川勢在必戰一爲現因對内對外之種種必要必須定期敉平滇事昨已將此意分别密電前敵各將軍等查照惟於用兵之中仍徴含有招撫意然亦略有限制大致凡不得已而附從滇軍之軍隊人民等如查明確係輸誠來歸者政府仍准其悔罪歸誠云 
　　預防滇省募兵初七日政府召集軍事會議時有人提出一建議案略以滇中兵力一時無從深悉其眞相而以未起事以前之情形揣想曾經訓練之士兵必不衆多値此戰鬭方酣之際難免不有暗赴各處招募兵丁之事亟宜設法嚴防應由各省特别籌維務將無依無業之貧民妥謀安挿毌使貪圖小利附從滇軍致罹後患等語在議者對此均表同情業於當日入呈以備通知各省照辦 
　　秘定攻擊計畫政府對付滇事以爲一方出兵一方派人勸解調和總無大爲難之處即不盡能如願亦只限於一隅於在局阻碍必不甚大近自英國顧問莫利孫南下調查各省情形歸京後詳呈一切政府對於滇事乃頓起一番重視態度昨經各要人迭次籌議已秘密規定協攻環擊等計畫復於初七日由統率處軍務處會同陸軍部等拍發密電分致征滇各路將帥飭令遵行並告以該項計畫如有窒碍之處准即從速詳晰電覆不可稍行遷就致有失利之虞 
　　軍艦遊弋地點最近各軍艦因滇事關係已有調動除已調動者外茲聞初七日政府軍事會議又指定各艦游弋之地點分别妥定大約如下（一）在浙海一帶游弋者爲海圻海琛海籌海容等艦（二）在烟台一帶游弋者爲江元江亨江利江貞等艦（三）在漢陽一夅游弋者爲楚謙楚豫楚泰楚同楚有楚觀等艦（四）在福厦一帶游弋者爲福安建安建成等艦（五）在粤海一帶游弋者爲通濟應瑞永豐飛霆等艦 
　　籌議軍政餉糈初七日統率處奉諭派出高級軍官十餘人分赴各省與各該將軍及統兵大員等有秘密接洽磋商重要軍政其所磋議之事計有四項要端大致皆係各省防禦地方與共同防守要害分擔征討責任及對於軍隊訓示等事宜至於軍餉一層戰事區域既擴張需用自益浩繁政府於上月内曾發五十萬元撥歸征滇加餉内分别開放近於八日又有特諭再捐五十萬元作爲前敵犒軍賞項聞中央臨時軍務處現正核計支配特頒各軍犒賞之辦法以便呈覆　 
[叙州陷失後之成都狀况]  
　　大陸報一月二十七日成都訪函云本月内官場屢現驚遽之象而以上星期六日接叙府失守之消息時爲尤甚聞叙府附近並無戰事雖有小戰然距叙府尙遠且陣亡者寥寥無幾不過七十五人左右乃叙府司令急令退兵向東北而去於是長江與岷江之問空虚無備叙府自軍隊退出後由紳商照料閱一日而滇軍入城矣叙州陷落之消息傳佈後官場頗覺恐慌而民間則反是按諸實情滇軍苟節節勝利蜀人且將歡迎之此種輿情傳佈各處甚至有謂陳將軍亦不熱心於帝制者民間私語謂陳將軍並不贊成帝制不過爲勢所迫乃勉强承認耳此說殊不確陳將軍自始至終皆有贊助中央之表示袁總統所以特派陳氏至川者正因其可恃也外人爲中立派對於中政府之態度皆甚正確惟不增惡此次改革者幾無一人今僅相對而言曰誠哉改革一舉之可惜也我輩唯望吾人境内不發生變亂耳昨聞援軍已由下游而至鹽井其地極富饒光復時滇軍曾至此皆飽其囊槖而歸倘若復來志在發財則蜀人不愚亦知財物之可寶必與之力爭以保財源西北各境皆練鄕團村莊之小者亦有團兵不足百人當道自稱了解事理欲辦鄕團以淸盜匪憶四年半前蜀省革命之成功端賴鄕團之助力當時鄕團遍於全省迨警信一傳四方響應而政府遂爲推倒今之鄕團得不如昔日之受人運動而助其氣燄乎故一般人士有視此舉爲引火自焚者云 
[瀘軍態度之觀察]  
　　字林報一月十九日瀘州通訊云瀘州以南滇軍進行若何邈無確聞所傳述者盡屬謠言雲南獨立衆所共知但黔省是否亦宣佈獨立抑仍徘徊中途則尙未有翔實消息也瀘軍多已會合成都軍開赴滇邊此輩兵士泰半皆本地軍隊其忠不盡可恃自光復後滇蜀兩軍感情不佳兩年前熊克武在重慶起事滇軍曾與蜀軍衝突蜀軍對於滇軍固稍有嫌隙然對於北軍亦無美感故瀘軍之態度正在不可知之列蜀軍而矢忠中央也則大局尙可無礙蓋僅以四川一省之兵力已足以抵抗滇軍若再助以北軍則更易阻遏南方之亂象使蜀軍而附和滇軍也則前途之隱憂正未有已傳說老鴉灘（在叙府南三站）近有戰事未分勝負瀘州官場尙以爲滇事不足慮北兵一小隊在此防衛境内盜匪顯已南去每日正法之犯已较前大減地方尙稱安謐云 
[成都軍事消息]  
　　川省招募新兵情形已詳誌本報茲聞陳將軍所添招之親兵四連其入連者均係從前常備軍之舊兵十九號成兩連連長一爲孫雨春一爲楊定邦十十號又成兩連聞多係陳之舊部所駐地點在提督東街三義廟内又聞所招之親兵第一營營長業經委定淸鄕軍視察員杜正材充任并已於昨日出發矣 
　　參謀本部技術隊機連連長李藻麟日前由京來省與陳宦商定一切辦法後即於昨二十一號出省 
　　二十一號有軍隊輸運大砲六尊及其他軍用品多種似係由外面開來者後經訊問知係砲兵一營由瀘奉調回省將軍行署稽查員牛運龍昨日出省係因一種重要公幹 
　　隆昌縣地面現雖安靜米價如舊每斗售錢一千九百餘文銀價每十兩易錢二十四千二三百文該縣所存各當商公欵現經該縣知事飭令繳案作爲購買鎗枝補助軍隊之用然該地近日謠言頗多謂前此熊克武部下流而爲之兵勾結土匪起事將攻佔縣城云云故人心頗爲不靜也 
[戒嚴中之重慶狀况（特别通信）]  
　　重慶自接雲南軍進佔叙府消息後人心已甚惶恐又悉北軍將次來渝恐被官兵騷擾又加一層驚疑昨道尹爲安定人心計特頒示諭略云雲南抗命中央特派國軍進討原駐湖南一帶紀律素稱嚴明至兵士等曾久受敎育絕無交易不公平之行爲現奉調取道川省已陸續到渝凡爾商民人等切勿妄自疑慮致干未便云云然行軍時此種文告爲一種普通文章實際上果能無擾與否誠難預料故商民終惴惴不安周師長昨亦出示略言現在渝防妥當前方四百里内有本軍抵禦决不容滇軍久事猖狂爲此再行曉諭其各鎭靜勿故事張皇等語然據軍事消息雲南軍正在着着進行警耗迭至當道不准報紙披露故此等誇大之文告人民亦不敢輕信則此間狀况可知矣前重慶某報主筆姚天笑昨被戒嚴督查處逮捕看管其原因尙不知何故 
　　此間人民所恐者除戰事外尙有數種（一）爲惡偵探之騷擾（一）爲地方流氓土棍之暴橫（一）爲土匪之蠭起 
　　惡偵探之騷擾近已屢有發覺懲辦更有一般冒充偵探者到處藉名搜查敲詐爲害閭閻昨巴縣人民朱廷楨又以馮燮臣冒充司令等情上訴於道署奉批據禀痞匪馮燮臣等冒充偵探并膽用私刑勒搕多贓如果不虚實干法紀仰巴縣知事 
即予查拿務嚴辦成都律師葉大豐等昨亦聯名向省公署禀請懲治偵探滋擾擬定辦法懇飭通行奉批云查此次大舉淸鄕調查匪情當然選用偵探該偵探等但有不法行爲一經查覺或被人告發無不立予嚴辦據禀各情候再會同將軍通飭淸鄕軍暨縣知事隨時嚴密防查免滋擾累觀此已可見偵探之一斑矣至地方流氓土棍搶刦之害則徧地皆是茲錄本埠警廳通飭兩則以概其凡　其一云據商民李實三呈稱於本月二十號與胞妹馬李氏代表携龍圓二十大元前往巴縣徴收局上地租路過大樑子暨蒼平街口不知被何人將龍圆全數竊去斯時民未覺出街口始知被竊惟民之胞妹孀居孤苦遭此艱難再借無門是以迫懇仁恩作主以保安寗而恤民艱伏乞等情據此當經本廳批候飭偵緝隊並各區署所查緝正賊務獲送究此批除呈批牌示外合亟通飭爲此飭仰偵緝隊及各區署所一體查緝正賊務獲送究　其二云據第二署詳據本管一分駐所詳報本月十四號據劉和卿報稱午前十二鐘路過　光街被賊摸去衣包内軍洋七十元懇請緝究等語經分所查明屬實除飭長警偵查外應請核飭通緝等情據此理合具文詳請大廳查核准予通飭協緝謹詳等情據此當經本廳批詳悉候飭偵緝隊暨各區署所一體查緝正賊務獲送究此批除詳批印廻外合亟通飭爲此飭仰各區署所一體查緝正賊務獲送分 
　　此外所謂土匪之禍則更難以盡述雖官軍大舉淸鄕而土匪之橫行如故近更乘民心慌亂之際益肆猖獗小民之苦至此極矣茲錄周鎭守使辦匪之文如下（一）據四區淸鄕混成旅獲送潛渝匪犯張春山游炳全等到署覆訊據春山供造意行刧魚子沱分贓三錠炳全供在銅梁葫蘆灘行刧過客洋線兩挑分贓十餘串旋入徐世輝棚内充當夥匪夥刧過客分贓各節不諱張春山照懲治盜匪法第二條游炳全照本法第三條一欵並依據法律均處死刑（一）據本署偵探連長劉彥俊獲送潛渝匪犯鍾銀山等到署訊據鍾銀山供此次來渝潛匿造謠意在擾亂人心乘機生事又爲匪首李炳榮棚内管事先後夥刼永川劉姓璧山亮沙窩張姓分贓各節不諱照陸電刑事條例第二十九條七項又懲盜匪法第三條五欵依據法律處死刑（一）據四區淸鄕混成旅獲送潛渝匪犯汪金廷等到署覆訊據汪金廷牟炳臣供同已斃匪首蔡金廷行刼頭塘新洋房汪匪分皮襖一件牟匪分玉圈一對復同將所拖火鎗七支賣與團防得銀百兩陳淸和供未上盜惟分得賣鎗枝之銀十兩各節不諱照懲治盜匪第二條處汪牟兩匪死刑照從犯律處陳淸和徒刑（一）據四區淸鄕混成旅獲送潛渝匪犯楊海淸即娃娃魚供同匪首彭輝五行刼分過贓銀一錠鹿膠六兩又在馮家場夥匪抗拒官兵各節不諱照懲治盜匪法第二條處以死刑（一）據四區淸鄕混成旅獲送匪犯吳長安等到署覆訊據吳長安供認拖棚糾衆三十餘人持鎗二十八枝曾在湯峽口抗拒官軍擄璧山獅子場劉姓三户得贓二千餘兩擄巴縣謝何兩家得贓二千六百元分用夥匪陳平章羅澤普徐占廷供夥同上盜分贓迭次拉搶不記其數各節不諱照懲盜匪法第四條三欵之規定並依據法律均處死刑觀此則知重慶之匪禍烈矣 
[廣東舊曆除夕之戒嚴]  
　　粤垣警廳長王叶吉於舊曆年底迭據探報均稱港澳黨人紛紛内渡意在縱火擾亂等情當飭各區暨偵探各員嚴密偵查去後果於一月三十晚十一時探得小南門内德政街二十一號成紀書室有儲存禁品等情當派游擊隊前往圍捕當場搜出炸藥多瓶及製造毒彈之藥水玻璃一大羅並在石玉泉身上搜得炸藥一大包經將石玉泉等六人一併解回警廳鞫訊訊得石某等均惠州人係受香港總機關委任准期除夕晚縱火及抛擲炸彈圍攻官署等情現已一併解交將軍行署發落以此原因除夕晚龍將軍特派出親軍游擊隊巡邏四城並由水陸統巡加派警衛各軍二十八隊擇要巡駐各要隘警察廳長亦加撥游擊隊遊行老城西關及長堤一帶藉資彈壓入夜後粤秀山各砲壘用電燈探燭四城與海上兵輪電燈互相輝映因此省垣秩序尙屬安謐各行商務於種種影響之中猶能照常結束可稱差强人意又一訪函云舊曆年底當道訪聞陳炯明糾合寶安石龍匪首梁九等擬於正月初一日起事當即飛電各該處軍警嚴密防範一般黨人因政府防範周密未能如約起事故是日安堵如常 
　　是晚當道接得高州警衛軍統領車駕能艷日電稱水東不靖等情當道據報隨即急電王鎭守使就近派隊剿辦並續派大軍前往鎭壓 
　　巡按使據報李世卿號集黨羽擾亂台山冲蔞海口等處即飭水警廳轉派普安兵艦載兵前往會同李英郝德輝等密督軍警圍捕 
　　淸遠縣屬昨有數百人各持陳烔明示諭分赴通衢路口張貼聲稱某日圍攻縣城以致行旅戒途水陸閉塞當道以淸遠爲北江咽喉防務緊要飭派親軍梁營長督帶行署親軍一營漏夜開差馳往會同楊統領攻擊 
　　佛山陸軍營長去臘除日接到省城特電言有某黨人潛匿鎭内欲圖起事希即嚴密購拿該營長立飭軍隊前往搜拿並無所獲 
　　龍覲光奉命赴滇後昨有電來稱已於二十九號抵邕現正會師進行張司令一軍餉械請即派員運解以資接濟龍將軍接電後當爲轉電北京刻聞梁士詒已有覆電略云餉需必竭力籌付斷無不保之患乞勿過慮 
[滇事緊急中之防電辦法]  
　　鄂省將軍安按使以各縣境内電報局桿線時有被人割斷砍伐情事迭飭各知事設法保護責成鄕董稽查終以耳目難周爲辭不負完全責任現在用兵滇黔軍報絡繹最關重要乃各處電線電桿仍損壞頻聞阻礙交通貽誤軍事莫此爲甚且奉中央電令聞有黨人於偏僻之區私置電機接線於電棏之上以截收傳遞之軍報剌探軍情若不設法嚴防爲害實非淺鮮特囑凡用兵川滇諸省務須於此戒嚴期内特别保護昨特會同商定辦法電飭鄂屬各縣知事遵即督同沿線董保加雇民夫漏夜巡護武昌縣吳知事奉飭已遵令規定章程派員前往沿電線各處會同紳保辦理矣茲將怕擬辦錄下（一）縣屬上游線路從賓陽門外起至補店驛止計一百三十里每十里派夫一人共十三人（二）下游線路至魯家巷分枝起至新店止計七十餘里每十里派夫一名共七人（三）綫路首十里爲第一叚次十里爲第二叚挨次遞推即就該叚村市爲駐在地督同董保選雇勒愼可靠之人飭取保結派充電綫巡丁協同電局原有巡丁漏夜梭巡不得偷惰（四）巡丁每月給工食燈油雜費各七串二百文由縣署支發每人另給手燈一只警棍以資防禦並由縣印給徽章一面報告表三十張（五）上段巡丁應與下段巡丁互相連絡照應如第二叚報告表即交第一段巡丁遞送縣署第三四叚以下皆同不得延擱誤事（六）每段電桿根數號碼開交該段巡丁遵照巡護造具淸册存署備查（七）各叚巡丁如無事故五日塡報報告表一次如有損壞一面知電局巡丁一面將損壞實在情形塡表立時送交上段巡丁漏夜傳送縣署投收以便通知電局立即修復如巡丁遲延不報查明立即拿究 
[日本外交時報之對華論]  
　　日本外交時報近載有日本對華政策論文一篇其言隱隱約約有敦促其政府出兵中國之意味其末叚云日本憂慮中國引起亂事遂發警告今所憂慮者竟成事實日本將以如何之政策而臨中國乎論者有謂日本當發第三次警告然中國政府既不置警告於眼中若再發警告是無意義况亂事未發以前之警告尙有意味乃於亂事發生後始更從事警告恐不能行縱發警告不知如何警告方得其要領也五國恐中國帝政引起亂事請中國延期而中國政府謂不至引起亂事遂毅然進行今日爲中政府負責任之秋惟中政府如何負責任亦一問題也欲使中國政府負其責任第一策須速要求宣言中止帝政如彼不聽則預告不承認新政府新政府苟不爲人承認袁總統雖爲皇帝亦不能有所措施若因受此通告而翻然宣言中止帝政則止的達矣此要求及通告須由五國共同行之有謂五國共同甚難英法俄意終承認新政府然雲南現反對帝政今若承認帝政是引起雲南軍之惡感其初受惡感之餘沫者爲法國法國今當國步艱難不欲其東洋殖民地之安南有事故於承認新政府必不免有所躊又使亂事熾烈蔓延中國南方一帶英國亦未必承認新政府以助長其勢英法既不承認俄意亦將從而附和之也更進一步而研究之日本如熱心主張不承認新政府他四國想亦不爲所動日本或遠派軍艦至印度方面或供給多額之軍需最近更加盟於單獨不講和之宣言爲聯軍後援者不　今關於中國問題遽違背日本而失日本之同情是英法俄所難爲情者也其曾參與對華警告之駐華公使中雖有抱此際承認帝政之竟見此僅京東不一面而觀察之說耳非本國政府之竟見也本國政府須研究眼前之敵及東洋之與國而處决之余謂五國共同預告不承認新政府亦可行也中止帝政當在對華警告以後今縱已宣言中止帝政然亂事既起未必即能告終故須使中國政府擔負速行鎭定亂事之責任設中國政府不能速行鎭定亂事使其範圍益以擴大延及中國南方一帶則日本貿易受異常之破壞其臣民生命财產亦陷於危殆斷不能坐視如此惟有惟保護其臣民之利益爲名而宣言出兵耳此又所以使中國政府擔負蔑視警告之責任也夫出兵非可妄行也然非如此或不能維持東洋之平和吾國對於中國時局須持最後决心與中國政府交涉亦應有之覺悟也要之擾亂東洋和平者爲中國人而恢復東洋和平者必須日本人及日本政府也云云 
[杭城新春雜話（靜眼通信）]  
　　杭城於舊曆新正遊人向稱衆多今年自元旦下午 
 
 
 

Page 7

 
 
下雨連日未得晴霧且道塗泥濘行人裏足氣象乃大不如前一般小本經營者羣以爲苦 
　　旗營自去冬受時局影響後市場不振本年將新舞臺改爲鳳舞臺延多數女優演劇冀以振興市面將軍府念商場之衰落立即批准杭人往觀者甚衆後至者幾無容足地蓋城内女令之輸入尙爲破題兒第一遭也 
　　初五日午後有赳赳武夫數十人持劵至鳳舞台觀劇憲兵之司驗票者循名核實不肯寛假軍人恨之乃相率至門外摘去襟前之符號即以老拳奉餉憲兵憲兵三人受傷其一尤重得勝後乃紛紛散去觀劇者兵老爺如此威風不免受些虚驚亦該舞臺開幕時一種之紀念也 
　　初六以後天公憐我小民光明大放於是新市場及城站一帶遊客陡增各肆與酒食店營業大佳熙熙然太平景象若不知國内有戰爭之風雲也者城站旅館之樓外樓有極長之幻燈影片頗足動人注意且減價以歡迎游客凡乘電機梯而上觀此新影片者僅費小洋二角故往者特多 
　　商人重利新春聚談各言某業贏利若干云云顏料店首屈一指絲業錢業亦稱得手米業及南貨業益者少而損者多藥業及洋廣貨業因貨價逐漲亦頗獲利 
　　政界學界諸人紛紛假歸且莫不以時局問題爲苦索然乃無生氣惟本地新聞紙連載滇軍� 
消息頗足動人耳目 
地方通信 
[成都]  
　　鑪定大火紀略川邊鑪定縣於一月十四夜失愼焚燬衙署商店及居民房屋共一百餘間鑪定橋上之鐵練亦被燒燬僅存兩根現鎭守使已派員前往查災間難民非常慘苦 
[武昌]  
　　水警改組之實施湖北水警係以長江水師及荊襄水師各砲艇改編而成上設總廳一轄四專署八分署三十二區九十六段巡防江河頗稱周密前因省會警察廳改組爲全省警務處即有以水警廳改隸該處之議經水警廳長何錫蕃力爭以水警與陸警性質不同並請改組爲水上警務處業由段巡使咨商中央核准其官制及辦公章程均照陸地警務處改編現何廳長已將内部外署籌畫完備四專署均改名爲廳並將各級官長呈部補授實官刻正呈報巡按核轉下月即可樹全省水上警務處之新幟矣 
　　考試縣佐之揭曉鄂巡按使考試候補縣佐到者共一百七十餘人未到者數與相等滿冀舉行補考不料是項試卷已經段巡按核定以此中人才甚多遂酌取皮曾蔭等九十人於前日放榜揭曉並造册呈送中央核辦按鄂省現只暫設縣佐三十缺照中央定制候補者不得過缺額二倍是此次取錄九十人業已足額决無補考之餘地矣並聞所取各員多係各機關保送之員外間陳請錄用入彀者殊不多見現段使已傳諭各員尅日赴署核對筆跡如其人因公出差者則以一月爲期 
[南昌]  
　　路稅局照舊徴收贛省南潯鐵路新股東聯合會前以該路開車併欲將裝運貨物減輕稅率以廣招徠禀請財政廳巡按使公署暨交通財政兩部准予通融在案茲聞財部以國家所定稅率原爲接濟中央挹注國庫而設不得因該路之請求稍示歧異特咨行戚巡按使轉飭財政廳通知經過各稅局照舊徴收勿稍徇情羅廳長奉飭後已轉飭路線經過各稅局一體遵照矣 
　　警務處將次組織贛省戚巡按使近因各省警務處多已成立而本省尙村闕如特飭從事籌備一俟就緒即當開辦又以處長一席非富有警務經驗者難以勝任聞戚使之意仍擬保閻廳長恩榮充任蓋以閻廳長素爲戚使所信任故也 
[杭州]  
　　征收抵補金之開概杭縣征收抵補金因陰曆新年暫行停止刻已示期各征收主任城櫃已於昨日（十日）開始征收所有各鄕櫃因鄕民狃於習慣正月十五日以前須相率拜年祗得較城櫃略遲一律定於陰曆十六日開櫃 
　　紹鹽改組之試辦期紹蕭運鹽公司自王錫榮以三萬引認 
辦後業經集合股本次第進行嗣緣稽核所以跡近專賣未予贊同因之停頓近日不知如何經營又得官場同意已於二月七日實行成立作爲試辦時期該公司一切布置均由經理沈仲藩（即興漢）協理邵子如主其事王某不過周旋外界總理其成而股東中最有勢力者則爲布業嚴李兩君 
[寗波]  
　　警隊繫傷漁民之風潮定海縣沈家門鎭昨因警隊捉賭釀成傷人巨案一節已略見報端茲悉是案起釁實緣該鎭駐防警隊抽收燈燭規費住龍宕某姓漁商頗有後言因是積成缣隙迨至新年務閑某漁商家敵有多數漁民聚賭該警隊聞風馳往當將賭徒提至宮墩防所各漁民隨即尾追至宮下地方竟欲奪回被捉之人其時觀者如堵哨官傳新當飭兵隊開鎗射繫斃三人傷四人各漁民奮不顧身向前擒住警士一名並將已斃三人扛入防所而該哨官已潛匿他處後經水警協助彈壓始去一面喊訴縣知事請求伸寃魏知事旋於初五日率同檢驗吏等馳赴屍場相驗該各漁民聚衆至三千餘人均在輪埠伺候每人執香一炷沿途跪迎哀求償命並請將開槍之警隊查明詳請懲治等語魏知事以人衆不易理諭令舉代表面商辦法現由各漁民請公所司事某君到鎭交涉不識作何結束也 
　　建帮請減稅率未准寗渡建帮各商南昌等號日前具禀海　監督請將火腿棉花等貨酌予核減捐率以䘏商艱茲悉孫監督批云火腿價値即在至賤之時每百觔平均討算亦須合銀二十餘兩現定稅率未超過値百抽二五法定範圍棉花係照海關稅則拆半征收均難准予核減至轉口各貨目前暫照舊章給發官單將來改用分運單之後一切手續如何規訂應俟會同稅務司核定詳報再行示遵可也 
　　兵士之小衝突前日下午六時駐蘇禁衛軍步兵第四團派在胥門越城守衛士兵因見駐蘇機關槍連衛隊兵十餘名所穿之軍服領縫禾扣關礙風紀上前糾正並言道尹立刻出城如此風紀必遭斥責須各嚴整詎機關槍連各兵士即以惡言相答羣起毆打禁衛軍見勢不敵即將自衛槍枝攔阻致略傷機關槍連某衛兵之頭部當兩下衝突之時已爲閭門憲兵第十連得悉立派官兵十餘名前往排解並即在胥門禁衛軍電報各該管長官請帶回懲治一時附近之商民頗爲恐慌紛紛收店旋見衝突已息始各安心營業 
　　如臯辦學優良之通飭蘇常道尹昨通飭各縣知事云奉巡按使批本道尹詳道視學報告第一届視察如臯縣敎育狀况附陳調查表由奉批詳表均悉該縣敎育行政機關及辦理優良各校應由該道尹分别傳飭嘉獎以昭激勸惟女子師範一校據省視學查報學生甚少辦理不甚守善應再轉飭整頓至該縣各學校辦理優良之點有堪爲他縣則效者除飭該縣知事知照外並即分飭各縣一體知照此批等因奉此查前據道視學報告如臯敎育狀况内叙有統觀如臯敎育頗能於兒童將來生活上注意故各小學之含有貧民學校性質者如入課餘工作及販賣圃園𫊲事等以爲兒童習農工商之預備下學期又擬於各校附設實　� 
業補習科因地制宜以收事半功倍之效此大可爲各縣採法等語合行飭即該知喇轉飭各校一體採酌辦理 
　　拐騙案移解來蘇蘇垣恒孚金珠店西白塔子巷錢葭靑家去臘被向做喜娘之范李氏拐去珠飾一案刻已在滬就獲聞是案在滬拘獲范李氏及其子范順生並贓物甚夥當由北區署長王孟龍禀明廳長會同偵探隊長派探持文往申移提昨已將范李氏母子一併解到蘇垣歸案究辦矣 
雜評一 
[速平（默）]  
　　中央之所謂平滇策本期以六月分爲三時旋以其期太長� 
也而議縮之縮之之法在添派軍隊趕速進攻而已 
　　今又恐不能如六月之期也而議督促之督促之法仍不外添派軍隊趕速進攻而已 
　　所以議縮期議如期者恐外人疑無能力平亂也外人疑無能力平亂與承認問題大有關係也然而以目前之軍情論非特縮期無望如期又安有把握前此目爲小亂不足平者而竟如此棘手欲速平而愈不能平誠爲今日至難之問題矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬𡩋火車碰撞誌聞]  
　　昨晚外間傳言十一號夜十一點鐘由南京開來上海之滬寗快車經過安亭站時因分軌處未及扳機致與貨車相撞拖車側翻數節搭客頗有受傷並有車頭上之司機五人因此殞命致是班夜車及昨日由寗來滬快車甫於七時後到滬云云惟本館由電詢問車站中人則謂火車到站稍遲係因中途掛車之故而於碰撞一節則謂無其　 
事姑誌之以觀其後 
[共和紀念之狀况]  
　　昨日（即十二號）爲中華民國南北共和之紀念日海關仍循睘例先期佈告封關一天已誌昨報茲悉昨日郵務局因出口信件不能驗關故亦暫停一天其餘軍警各機關未有舉動租界商家則仍有懸旗伸慶者蓋所以表示其擁護共和之意云 
[過山砲無須試放]  
　　製造局因有奉部飭造之過山快砲現已告成須先試放曾經該局李總辦定於本月十一號爲始逐一試放以五天爲限並恐滬上華洋商民聞聲驚駭先期出示佈告在案茲悉李總辦奉到部電以此次造成之十二磅山砲實彈試放砲聲甚大滬上爲通商大埠僑寓洋商居多雖經先期知照或有尙未得悉之人聞聲驚恐自應免予試放且解京之後仍須復試可無庸多費手續仰將造成山砲一併解部聽候派邑監試等因是以李總辦遂免試放業已配齊砲件飭匠裝箱 
預備解京矣 
　　按昨報載試放六尊一節係另一訪員報告當係訛傳 
[栽贓圖害之眞相]  
　　匪徒蔡三又名蔡豪泉與住居法新租界藍維藹路十九號門牌之沈小雲子積有嫌隙蔡將炸彈一枚交楊春江携往沈處私行藏匿旋向英租界探夥繆怡忠報告謂沈家中藏有炸彈由繆轉報法捕房右總巡立飭西探目阿而風西華探目沈德福前往在沈同居之周吉林牀下抄出炸彈一枚察知栽贓圖害故將蔡三楊春江路春和路金榮周吉林及沈小雲子繆怡忠等一併拘案於昨日押解法公堂經聶讞員會同法副領事德君升坐特别公堂研訊蔡三供民人與沈小雲子素有仇隙因路春和藏有炸彈一枚故 
此起意向路將炸彈借來託楊春江帶至沈處潛藏希圖報仇是實路春和供炸彈係上年黨人招僱民人帮打警局時所給未曾抛棄故借於蔡三是實楊春江供蔡三因民人與沈小雲子認識故將炸彈交於民人囑令帶往沈處栽贓陷害民人先不允從蔡言如若不允即將你炸死民人畏懼無奈帶炸彈前往實受蔡三威逼所致求恩寛宥路金榮供前在洋龍間執役停歇祇有一月與族兄路春和同居包探來拘時誤爲同黨致被拘案實無串同情事周吉林供與沈小雲子同居現住樓上我住樓下炸彈藏在民人牀下直至包探來查始行得悉實與民人無干繆怡忠供在英租界某包探處爲限線蔡三來言沈家藏有炸彈故投捕房報告餘事不知沈小雲子供推黃包車度日路春和蔡三楊春江等均在英界犯有擒案前有蔡楊兩人之親戚因犯案被英界拘獲懲辦蔡等以民人曾向包探通信（若輩呼爲放龍）挾有仇隙致有今日栽贓陷害之事求察捕房派人禀稱查得路春和蔡三楊春江三人即係搶刦英租界大沽路某米店之盜犯請爲核辦中西官會商之下判路春和押兩年蔡三楊春江各押年半期滿永遠逐出租界現先送請公共公堂訊究盜案繆怡忠驅逐出界路金榮周吉林交保開釋沈小雲子亦非善類暫押三天如英界有案牽涉亦即移送歸案訊辦三天後英界不來移提准予開釋 
[鎗决暗殺交通行長之實施犯]  
　　松滬護軍使楊君昨出示諭一則照錄如下　爲示諭事案據法公廨解送暗殺張行長兇犯劉玉順即劉玉　 
成一名到署已飭軍法課訊明該犯劉玉順聽從陳逆指使開槍繫傷張行長斃命供證確鑿　無可逭應照刑律處以死刑以昭炯戒業經電奉統率辦事處覆准照辦應將劉玉順一犯依照軍法執行槍斃爲此示仰軍民人等一體知悉此諭 
[鄭鎭守遇害後之汽車夫]  
　　松滬護軍使署昨批沈榮春禀云禀悉爾弟沈再春即陳國卿身誜前鎭守使汽車夫於匪黨狙擊鄭侯之際不知開放車脫險卒至大員被害雖訊無通匪證據然玩忽之咎實有難辭業經判處徒刑二年咨陳統率辦事處覆准發監執行以示懲儆所請保釋應毌庸議 
[閘北發生盜案]  
　　陰曆正月初八晚有盜匪六七人擁至閘北陸家莊陸春林家搶刦爲四區一分所崗警得悉急鳴警笛召集鄰崗巡警上前兜拿該盜等即四散竄逃惟已刦去飾物數事並將陸之妻母及一傭婦用刀戳傷幸無大碍業經該署署員詳報徐警廳長請飭各區一體嚴緝矣 
[證明江北人搶刦情形]  
　　江北人彭招川曹正郎（即曹三）倪朝元沈大王六等同居虹口梧州路四百八十六號屋内滙山捕房華探王金壽以其形跡可疑協同一百零一號西探目壳羅香前往該屋内將彭等五人拿獲搜出手鎗三支鎗珠多料連同二房主朱王氏一併解至公共公廨諭着押候查明曾否犯案再核在案茲經捕房查得彭等曾於舊曆十二月初六夜半糾黨二十餘人明火執仗搶刦老朱家宅五百零一號門牌張周氏家衣飾又於十二月十一夜七時持械搶刧元芳路二百零三號門牌某烟紙店大洋四十元小洋二百餘角於昨日傳同事主解廨復訊卽由一百零一號西探目壳羅香華探王金壽先後上堂禀明前情並稱沈大所穿之西式馬甲與朱王氏身上棉襖均經張周氏認明確係被刦原贓繼將抄獲之手槍子彈呈案請爲澈究復經事主投案證明當時被刦情形圖讞員商之德領師君判彭等分别還押候下禮拜六再行核訊 
[引渡盜犯之判决]  
　　徐州人董德標崔明元於上月二十號夜在泥城外愛多亞路墳山路轉角徘徊圖刧被探查獲當在董身畔搜出手鎗一支崔處抄出鎗彈十粒一併帶入捕房解至公共公廨諭着收押並經捕房查得該二人曾於陽曆去年十二月二十五號夜持械夥刦在棋盤街四十七號門牌鄭海秋土棧値洋二千五百五十元烟土又於上月八號糾黨搶刦開封路乾康押店大小現洋三十餘元又於十九號夜搶刦北浙路賚昌源米店大小現洋四十餘元禀奉中西官諭候訊究在案昨由捕房將董崔二人解廨復訊先由中西包探上堂禀明前情繼由各原告投案證明當時被刦各節訊之董崔二人供詞狡賴旋據包探陸桂山投訴被告已在捕房供認搶刦以上各家並將搜獲之手鎗子彈呈案請究董等始俯首無詞會審員王肇之君商之德裴副領事以被告持械夥刧罪已成立判均押候抄供解送護軍使署按例懲治起獲之鎗彈一併送去 
[澈究假鈔票來歷]  
　　浦東人吳寶榮前日持中國銀行五元假鈔票至楊樹浦小菜場朱老興肉摊上混用當被朱察出鳴捕拘入捕房在吳身畔搜出五元僞鈔票三張禀明捕頭收押昨日傳同中國銀行用人嚴得成將吳解送公共公廨請究先由中西包探上堂禀明前情並將僞票呈案請察繼由該銀行夥嚴得成投訴察得該鈔票確係僞造請爲深究訊之吳供該鈔係由住居法租界之紹興人陳先生付來柴價不知是僞求鑒中西官判吳押七天將陳姓交案再行核辦 
[續獲盜匪同黨]  
　　匪徒高荃國迭在公共租界内糾黨搶刧經總巡捕房華探目李星福與二十七號西探目彭山將高緝獲解送公共公廨諭着押候查明曾否犯案再核在案前日又經李探目續獲高之同黨楊某等四人及案證苗以忠等一併拘押昨解公共公廨經中西官略詰一過判苗暫留捕房楊等押候查明與高一併解案質究 
[懲治持鎗攔刦之匪徒]  
　　匪徒杭州人陳金標（即阿會麻皮）與蘇州人周紹昌及在押西牢之王阿六於上月一號夜在新閘大沽路弄内出鎗恐嚇刧取程寄州所携値洋三百元之金鐲金表逃逸業經新閘捕房華探目陳雲忠包探毛伊文周小弟將陳周兩匪先後緝獲解送公共公廨訊供收押在案昨晨復訊由捕房帶同在押之王阿六解案質究先由原告上堂禀明當時被刧情形訊之陳金標供稱此案係在逃之阿桂之起意祇分得洋二十八元周亦供認分得洋三十八元惟王阿六並未同往質之王阿六供不承認中西官以陳周持械截刧屬實判各押西牢三年期滿分别遞回原籍王阿六照原斷加押三月示儆 
[審查私塾敎員續紀]  
　　本邑取締私塾一事前經縣視學朱　等組織審查敎師委員會所有一月二十七日開會事宜已詳誌前報茲將該委員會繼續審定各項錄下 
　　審查得合於丁項資格尙待證明者 
　　姓名　　籍　貫　　　所在地貢晴川　　廣東新會　　　上海市淸雲里三弄馬學勤　　浙江定海　　　上海市天潼路桃源坊以上須有旅滬會館董事或同鄕會會長或同鄕之任上海公立學校校長敎員者具函蓋章證明之審查得合於乙項資格尙等驗明畢業憑或證書者 
　　姓名　籍　貫　　畢業學校　　　　所在地陳起麟　浙江奉化　　剡洹中學　　　　上海市西武昌路東華里俞國珍　浙江鄞縣　　寗波三一中學　　上海市福建路東歸仁里李準人　廣東三水　　廣東法政學堂　　上海市淸雲里三弄黄詠裳　無錫　　　　蘇州桃塢中學　　閘北市美租界北山西路泰安里李滌亞　廣東番禺　　天津新學大書院　閘北市虬江橋松柏里 
　　審查得合於丙項資格尙待驗明畢業憑蔌證書者 
姓　名　籍　貫　　畢業學校　　所在地慮頌虔　廣東香山　　　　　　　上海市淸雲里劉學英　上海　　　輔强女子高等小學校　閔行鄕閔行鎭 
葉子桑　上海　　　三林高等小學校　曹行鄕三十四五圖葉家宅以上乙丙兩項由儧務委員竊取憑證先行出給收條俟送縣證明後發還 
[催領公債利息之文告]  
　　上海縣公署昨出示諭云禀奉財政廳飭奉内國公債局函開三年公債第二期付息本局曾詳訂辦法刋登京外中西各報俾衆周知並會同財政部通飭各省財政廳遵照付息施行細則辦理並飭廣發示諭通造各購票人領取息銀各在案除再登報催領外希通行各屬出示催令購買三年内國公債票户凡有未領第二期息銀者速向就近經理付息機關領取第二期息銀勿再遲延等因由廳飭知到縣合行出示曉諭爲此示仰購買三年内國公債票各户知悉凡有未領三年債票第二期利息者尅日向經理付息機關即中國交通兩銀行領取第二期息銀毌再延誤 
[丐規改充濟益捐之規章]  
　　普益習藝所董事朱佩珍等前曾具禀上海縣公署請將丐頭規費取銷酌留丐頭歸習藝所隨時查察收繳丐規改名淸益捐以充習藝所經費經紀前報茲悉該所已邀集董事公定取締規章禀奉沈知事核准照辦出示曉諭茲將規章錄下　一丐規名目既已取銷改充習藝所善舉即改名濟益捐　一經收此種濟益捐須婉言勸募不得恃强勒索　一經收濟益捐須預備聯票裁付收條存根備查　一向用長帖以爲捐户之記認須另換色樣編號立簿備查　一認定習藝所捐欵每月若干按季預繳不得拖欠此係暫定之數一年之後再議　一所收各户濟益捐不論按年按月按節或春秋兩次或臨時捐等均須核實開報　一每年收數若干支欵若干須於年終將細數總結報告習藝所以便報縣　一所付經收捐欵之辛工火食紙張油燭以及給發散丐等費亦須核實開報　一各舖户如遇惡丐滋擾丐頭即應出而驅遣約束不得藉詞推諉　一丐頭如違背以上辦法或别有情弊即由本所詳縣撤換 
[籌備考試之通飭]  
　　滬海道尹奉巡按使公署通飭云准政事堂佳電開學績考試奉令定於本年五月以前舉行省試及特别行政區域各試奉令定於本年九月以前舉行所有應行籌備各事應請依令妥速籌備如期舉行道試一項限期尤爲迫促應請提前趕辦並希將道試籌備情形先期電復以便入奏等因除將已據報告籌備情形電請政事堂代奏並分行外合飭各該道尹即便遵照仍將籌備情形規定報名期限具報轉核 
[華商維持會開會]  
　　旅滬華商維持會昨日午後開本年第一次常會正會長張樂君副會長徐菊如王少艾均先後蒞會旅滬直隸山東潮州泉漳各客帮商董以及茶業油蔴業米麥什糧業仁穀堂志仁堂麵粉公會商帮協會等十三團體到會者共有數十人先由主席宣布關會宗旨以上海各輪船公司縮短存棧貨物期限一節曾經聯絡要求取銷除油蔴業外各該公司俱已允許惟油蔴業既未達到目的恐難持久故仍須聯絡十三團體一致進行惟現在太古公司船頭大班煞格君告假回國須待陽曆四月間煞君回滬後再行集議以冀達到目的云云衆均贊成旋即散會 
[英文敎授研究會今日開會]  
　　江蔡省敎育會附設之英文敎授研究會訂期今日（十三日）午後　時　開研究會邀請張士一康普陸步靑張叔良鄭富灼等演　曾　本報茲悉演講員又添一人　当中　公學敎員美國芝加哥大學畢　生李植藩具講顥爲敎授英文上文字練習之重要 
[學生會夜館校長易人]  
　　靜　寺路寰球中　學生會　夜館向由楊仲馨君主恃　續甚優茲聞楊君因事繁不能兼顧專任日館校長所有夜館校長一職由該會改推前夜館敎務長徐紉蓀君接充日館現擇舊曆正月十六日開課夜館二十日開課 
[女工敎授所定期開課]  
　　英大馬路虹廟對門勝家公司樓上之女子縫繡敎授所定於陽曆二月十二日開學虹口海寗路Ａ字二十一號洋房内之勝家縫紉女學則於十四日開學該兩校開辦有年投學者衆聞畢業者均由該校給發文憑介紹爲各處藝師者亦復不少云 
[小學校之開學期]  
　　盆湯弄橋北堍泰慶里私立育英小學校係無鍚華杏村君所創辦二年以來就學者衆本年因推廣學額聘請嶺南王瘦桐君襄理敎務並主任英文日課另於晚間由莊海實黃性良二君組織英文半夜學校以造就商業人材定舊曆正月初十日開學 
　　愛文義路晉福里私立啓明兩等小學校係汪春鑑捐資倡辦迄已七載昨日上午舉行同學交誼會到者百餘人定正月十八日開學 
　　閘北南林里五弄私立萃英國民學校開辦已歷五載今届春季開學定陰曆正月十二日又聞該校昔日轉學舊生今歲仍復　歸來故餘額已無多云 
　　浦東洋涇東首倪家宅私立育新初高等小學校擇定陰曆正月十六日開校仍請倪瀾深君爲主任敎員 
　　派克路富華里振新小學校附設之商業英文夜社係徐望先君等創辦歷有年所此次寒假後特聘朱稼甫君爲主任定於陽曆二月十八號晚開學 
[醫學家之講道]  
　　本埠英文講道會今日（十三日）午後五時在中國靑年會開會延請聖約翰大學醫學校醫學博士滿林史主講 
[公濟醫院之新章]  
　　北蘇州路公濟醫院爲上海有名醫院之一開辦已有多年本年由孟色爾君接辦改訂章程頭等房間每日銀六兩二等每日銀三兩三等每日洋二元貧苦無力就醫之人可向公共租界總巡捕房總巡或法工部局總辦或院中女敎士請求免費貧苦人如有各領事館或工部局免票門診不收醫藥費 
[楊樹浦紗廠之營業]  
　　楊樹浦紗廠開設年餘係英商怡和洋行所組織成立以來即由該行經理茲已擇於三月二號午前十一時在黃浦灘怡和洋行開第一次董事會所有股票自二月二十一號至三日二號一律停止過户該廠第一年之營業頗爲發達去年陽曆年終結賬出入相抵外結盈十萬七千二百四十九兩零七分其股份總額計優先股五十萬兩普通股一百萬兩聞將派優先股十四個月利息七釐計銀四萬餘兩機器折舊三萬三千餘兩房屋生財等項折舊九千八百餘兩其餘二萬三千餘兩歸入下届分配 
[自邀中保理處]  
　　吳和美在地方審判廳控陳文榮損失紙料等情昨日午後由推事官開庭研訊吳因事不到遣代表陸實生投稱吳和美前託陳文榮糊裱照相卡紙言明以印報紙六大張裱成一張計裱工每張大洋一分五釐甫辦二三月原告即損失紙料値價頗巨爲此禀請追究陳供稱承攬此項裱工係於去年八月爲始立有合同以一年爲限迨接辦二月吳即悔議違背合同自行糊裱並拖欠民人工洋一百五十餘元當向理說吳即揑詞來案起訴今將合同呈驗問官以兩造供詞各執遂諭各邀中保於三日内在外自行解决復候核奪原被遵諭而退 
[公正人會同理賬]  
　　周義記米行主周問樵控矩興義執事張蘭溪虧欠銀三萬數千兩前經地方審判廳迭次提訊因供詞各執判候移送總商會理算賬目再行訊追在案茲悉審廳長袁君以若往總商會理賬諸多不便業又諭令兩造各邀公正商人於前日到案即就本廳内會同原被理算各賬一俟結淸再行開庭審理 
[夥友私取鈔票]  
　　廣東路鴻泰土棧經理姚林生控夥費嘉生私取鈔票洋一百五十元昨由捕房將被告拘解公共公廨請究原告延斐斯律師上堂代表請追訊之費供詞支吾中西官以證據確實判費押限七天繳洋再核 
[母子串騙珠飾續誌]  
　　蘇州人陳仁昌錢汪氏等在公共公廨同控范紅生與母范陸氏串騙値洋一萬三千一百元之珠飾一案昨晨由廨復訊陳延朱斯芇律師錢汪氏延丁榕律師相繼上堂陳述被騙情形朱律師並以被告現居租界應歸公堂訊辦中西官以此案在蘇發生判母子解送蘇州檢察廳將刑事案訊明後仍送回公廨再歸民事案訊理 
[總會不認賭博]  
　　粤人李阿華在密勒路九百六十八號門牌私設總會賭博被美捕房八十四號西探目利扶司查悉禀報公共公廨出單昨將李傳案請究據李供稱該總會係廣帮各船同業會談之　不敢賭博中西官判李從寛開釋並諭以後不准賭博 
[註銷賭博行兇之控案]  
　　楊樹浦居人徐萬榮控美捕房三百五十一號華捕許連忠賭博行兇並毆傷伊母等情昨由捕房將許捕解送公共公廨請究徐延禮明帮辦律師代表並偕其母上堂訴明前情請究訊之許捕供不承認中西官以原告所控證據不足遂判將案註銷被告開釋 
[聚賭抽頭之懲罰]  
　　粤人蔣拾因在北四川路二百六十六號屋内聚賭抽頭經美捕房捕頭偵悉於前晚密飭中西包探協同前往將蔣與賭徒梁阿記劉阿四周阿慶曾阿徐王阿吉李阿鐵方阿松郁阿淡駱阿九龔阿坤張阿四郭秋吳温盧安何洪等共二十三人拿獲連同賭具帶入捕房准各存洋保出昨經公共公廨傳案訊明判頭家蔣拾押西牢六禮拜餘人各罰洋十元與抄獲之賭洋一併充公無洋改押十天賭具銷燬 
[婦人揑詞誣控]  
　　紹興婦人吳錢氏之姘夫因用僞賭騙取俞和尙等銀洋經俞察出向之理論該氏即以俞攫取包金押髮等詞控由捕房前日派探查明係氏誣控即將氏拘送公共公廨收押昨晨解經中西官質訊明白判吳錢氏押女所三禮拜以儆 
[婦人不守堂規]  
　　婦人韓周氏前日被控由地方審檢廳訊明發送新普育堂留養在案詎該氏日來在堂胡鬧不守規則昨由堂董送還檢察廳由林檢察長諭飭收押候示 
[九畝地已有妓院]  
　　滬城老北門内九畝地自新闢商場後即有娼寮中人擬在該處設立妓院曾經具禀官廳一再要求當奉批示以内地非租界可比斥不准行在案今該處各里中賃屋開設妓館者已有數家門前俱懸妓牌餘如雉妓院亦不知凡幾據聞已經禀准各局按月分級呈繳妓捐故得在彼營業云 
[糾衆搶親]  
　　顏永林住居鐵路北首前曾憑媒聘定韓道玉之女爲室言明聘金洋四十元今擬迎娶成婚韓忽悔議勒索洋一百五十元顏乃於前日糾同多人至女家搶親當被四區崗警一併拘送警署押候訊辦 
[扭控絲廠女工]  
　　江北人張萬方家住虬江橋地方其長女名格子向在絲廠做工曾由住居藥水廠之同廠女工俞李氏勾引與王大連私姘去年張將女嫁於同鄕崔仁和爲媳近忽潛逃無蹝前日張扭俞李氏至四區警署控訴前情請求究追經姜警正研訊之下該氏堅不承認押候查辦 
[領取興工執照之牽涉]  
　　丁春濤前在新北門民國路旁雇匠建造市房當因工巡捐局路政科延不發給興工執照由丁央請顧愚三爲之設法用去洋二十元詎丁領到趙顧執照開工之後並不照章建築迨經該局諭令改建丁不甘服即投工巡捐局禀訴並牽涉該局路政科員吳某該局查無實據斥不准理丁復控由滬海道尹公署批飭該局 
 
 
 

Page 11

 
 
朱局長詳報候核朱局長除詳復外即將此案移送上海地方廳請爲訊明究辦林檢察長立飭法警於昨午將丁春濤縣愚三一并傳案經檢察官提案預審一過判丁春濤等交保候訪查實在再行訊辦 
[理髮匠與茶館主衝突]  
　　理髮匠徐光實王萬台在烏鎭路萬陽樓茶館内包堂營業前日茶館主郭老四將此項生意另包他人徐王等即向索還前付之押租洋三元郭不應允致起衝突由四區崗警一併拘送警署押候訊明核辦 
[問信被毆]  
　　開設烏木作之王阿二昨在虹口北捷路因不識路徑至該處某日人家問信詎被該日人痛毆受傷由巡捕一併拘入捕房捕頭命將受傷人送院醫治再行核辦 
[無賴偷竊棉紗]  
　　川沙航船户張梅大昨日在北市雇車裝運棉紗十三小包行至南市該業認捐公所前報捐不料突被無賴羅小春竊取一包飛奔逃逸經該所司事帮同追獲時至第一區署因張急欲開船故將原贓先行給領羅則押候移送警廳司法科訊辦 
[偵緝隊獲賊]  
　　自陰曆年底以來淞滬警廳偵緝隊隊長翟世淸隊員郝耀光傳 
明業等每晚親率通班隊士在轄境内嚴加巡緝地方賴以安靜前晚該隊隊士張用浦蘇升張福等緝獲積竊虞長奉沈阿三二名吊到贓物多起暫押隊内聽候傳到各失主再行核辦　　 
[誌謝]  
　　四川旅滬德育會定十四號夜假座靑年會開同樂大會昨承贈劵二紙又先施保險置業有限公司贈五彩月份牌二張書此誌謝 
氣候報告 
[（上海徐家滙天文臺天氣測候報告）]  
　　已過者之報告二月十一日大陸高度仍有二中心一在滿洲一在中國中部日本東北之低度漸去海濱一帶有冬季信風　十二日上海天晴而寒氣壓徐升涼風西北向未變　十二日下午四時前二十四小時内上海氣候温度至高四四．四至低二八．八去年同日至高四七至低二九．六 
　　未來者之推測十二日下午四時三十分預測天氣晴朗海濱一帶有新冬季信風 
來函 
[上海縣公署來函]  
　　運啓者今日貴報本埠新聞欄内登載龍華購地築營之疑慮節有業户深恐給價不足向地保宣連甫詰問禀請縣署核示沈知事以給價辦法正在妥議等語查敝署奉飭購地連次邀集經董圖董議定按照時値從優給價詳奉護軍使核准會同工巡捐局出示曉諭在案此項示稿各報均已載過近日並無地保宣連甫投署請示等事恐有誤會合亟函請更正爲荷 
雜評二 
[太平景象（訥）]  
　　粤報謂舊曆新年長堤沙基及十七八甫上下九甫等處士女如雲大有太平景象杭垣通僧亦謂新市場及城站一帶熙熙然有太平景象嗚呼中國今日尙有此太平景象耶然而中國今日無地非太平景象蓋中國人之好娱樂爲一種特性苟有可惟娱樂之時會無不盡情娱樂所謂苦中尋樂者實中國人之本能試觀本地邑廟遊人如此其盛可知太平景象不代粤浙爲然矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[公羊新解] [  姜一]  
　　吾鄕一老儒素以博十通今自請設絳帳於家桃李盈門一片靑氈頗不落寞館中假期悉遵新曆凡遇舊時令節皆不解館有某氏子者爲余戚亦及門而受業焉日昨余因有事詢某氏子至其館適老儒展卷坐臯比集諸生將有所宣講見余至若未諸也者余乃旁立屏息聽之旋聞老儒發言曰（元年春王正月）此篇公羊傳文字前雖節疏句解爲爾等言之然其精意之所在不獨於當時事實論斷謹嚴而實有合於今日之時局蓋素王功參造化至誠前知即聖門之七十二賢亦皆具此知識如卯金之子之類實讖緯所自祖後人謂出之子夏當非誣也子夏身列四科公羊高爲其入室高弟衣鉢相傳悉兼師說按傳云（元年者何君之始年也）蓋言君臨天下之始必改元也又云（王者孰謂謂文王也）蓋言王者必以文明之德王天下夫古之王即今之帝也又云（曷爲先言王而後言正月王正月也）蓋言家天下與官天下異此正月爲帝者之正月也又云（何言乎王正月大一統也）蓋言帝者既改元正始已合五族人民之衆全國疆域之大而統一之也又云（公何以不言即位成公意也何成乎公意公將平國而反之桓）此四句蓋言帝者以公天下爲心故不遽然即位無非成其宿昔公諸輿論之意將俟梗頑反正桓桓之士盡凱旋而後即位也以下傳文則就事論事爾等知之有素母待吾言一生進質曰如師方何以年號闕如豈公羊氏無心遺漏耶老儒曰此則不然自大撓作甲子後歷代皆以干支紀年至漢武始有年號公羊氏非無先見然言之於未行之前徒啓當時之疑議故留待後人會意耳生又曰周正建子與今之新曆相類何以與孔子行夏時之說不伺老儒曰此正見公羊氏應物付物之妙用蓋預知建子之後必有建寅建寅之後仍復建子上下數千年何當出其意料之中足證吾說之非誣也老儒講畢已退入内室余與某氏子晤譚片刻亦出歸而記之以博閱自由談者一粲 
栩園詞選 
[剔銀燈] [  吳眉孫]  
　　影恨靑衫難話慣倒金尊良夜淡月沈沈濃雲漠漠十二銀屏如畫茶蘼滿架彷彿是實釵樓下　持贈芳　盈把轉賺得餃珠鈴瀉烟裏車鈿風前繡藉细問花開花謝雨聲飄瓦帳酒醒燭花紅卸 
[賣花聲春遊]  
　　風送馬歸驕鞭影遙遙夕陽流水謝家橋鶯坐垂揚呼燕子重話南朝　前路買香醒醉倚蘭橈一聲柔檐一聲憲載得小紅歸云也同做花朝 
遺聞軼事 
[彭妃與姽嬧將軍] [  高亞賓]  
　　紅樓夢所述姽嬧將軍事（云姓林）徴之於史乘難考實其人余頗疑是寗藩世子之彭妃或因傳聞異辭或當時忌諱不敢明指姑變亂共姓氏以混之也按施鴻保閩雜記中載寗藩下永寗王世子妃彭氏生有國色足極纎小而驍勇多知力敵萬夫江西破永寗父子皆殉國妃乃率家人數十百間道入閩庽汀州結義勇將范繼辰等聚衆數千克寗化歸化等十餘州縣勢張甚淸兵畏之如虎會歲飢衆稍散遂以順治五年爲叛將王夢煜所破被執不屈絞殺於汀州之靈龜廟前其從婢二人一名金保一名魏眞年俱未及笄而各以沉驇善騎射稱妃殂之日保自刎眞竄山谷間十餘日兵退乃出竊妃與保屍葬之如儀遂爲尼不知所終當時諸野史俱缺而未書情節與姽嬧將軍事極相類當是一非二阮太冲女雲臺應添一佳話矣 
劇談 
[上海劇場最近拾瑣] [  包大圭]  
　　今日伶界妙曲將成廣陵散者（一）劉永春之淨角（一）三麻子之紅生（一）孫菊仙之鬚生蓋近來淨角如金秀山劉壽峯輩均相繼逝世而永春之藝已成崢嶸獨奏之勢其聲凌霄漢之音聲風雲叱咤之行腔大有繞樑三日之根不若後輩善用鼻音者見長也壯繆戲會演者夥而善演者寡三麻子之壯繆其一種令人可敬之關羽態度不失爲懦將之風流而於百忙中仍按步就班不即不離恰到妙處可謂空前絕後之優人矣孫菊仙之鬚生更覺鳳毛麟角說者謂雙處可繼其後然而雙處之藝猶升堂而未入室祗竊取老孫皮毛而已不足爲老孫繼也而此三老均年逾花甲垂垂老矣幸戲迷家切勿交臂失之亦吾歡迎老伶官之微忱 
　　沈韻秋亦爲老伶官之一年亦逾六旬擅長白鬍子劇如𧈢蜡廟� 
之褚彪蓮花湖之勝英義旗令之薛金龍均覺異於俗伶而且毫無火氣尤覺憂憂獨造亦爲戲迷家所不可交臂失之者也 
　　李吉瑞邇演落馬湖飾天壩唱工科白均雄厚過入而於得施公被擒消息後如訪褚酒樓問樵等上下數場均面露惄憂之色尤爲出人頭地可謂深知劇情者矣 
　　聞梅蘭芳已爲某舞台所約定於二三月間來申然則在都所奏如嫦娥奔月黛玉葬花諸劇滬人亦右飽眼福耳福矣而南方之一般中梅毒者必喜也望外趨之若騖也吾誌之於此以覘厥後林樹森初名小益芳亦後起之秀如鬚生紅生武生小生俱能演唱某夕演雙珠鳳起文必正一種温文爾雅不讓於朱素雲所奏崑腔亦娓娓動聽足可當多藝多材四字 
　　南方各劇館每於新正必演一種口彩戲如慶賞黃馬褂龍圖陞官黃龍基加官進爾等劇演之以占生涯發達之預兆計而今年各劇館除坤班羣仙小寶珚演黃馬褂外其他未嘗一聞殆帝制延期中而戲劇亦延演耶 
小說 
[俠情小說紅蘩蕗别傳] [  天虚我生]  
　　第十一章（續） 
　　白拉根内此時英姿煥發朗聲言曰吾諸親愛之兄弟聽之吾儕此來其事實爲太子此語出諸人咸點首蓋當兩日以前衆受令離英倫時即揣知此來實爲太子故安特魯寶星不惜暫舍其新婚之妻而爲行役即亞猛亦復躍躍求一試實則紅蘩蕗此來距其前次不過兩月兩月以前紅蘩簬固猶奔走於巴黎南台倭利亞諸處救諸貴族以去雖有希洛丁伸其長臂時時欲攫其瘦小之肩顧亦未能動其毫髮其魔力亦至偉矣時衆皆靜聆紅蘩蕗發言其義俠之心已各大沸紅蘩蕗亦精神奕奕兩頰絳紅如美婦被酒圍爐坐者雖僅四人而紅蘩蕗英武之狀竟若大將臨師宣言誓衆其氣概實足號令一切言曰今茲事機已熟唯望諸君見助事即可行西蒙夫婦已被海龍所疑將於是禮拜日即十九號斥之去爾時吾儕即可大舉成敗雖未能定然吾甚望蒲而彭先聖在天之靈相其子孫也言次矯然矗立首面壁視壁上地圖目光幾欲洞穿牆壁直入敎堂獄中力拔此末葉王子而出虎口厥狀大似神巫而木立又如石象初不少動良久乃就桌角而坐面向諸人似叢隱憂燈光熒熒照其瘦形於地圖上放大幾三倍又言曰吾之計劃必俟西蒙夫婦辭去職守新來者甫至當此新舊交替之時吾乃力援太子出獄事當較易得手唯其策如何則但有上帝相我我今亦不能自决也既又霽容曰雖然無論如何當耶穌救主降生之千七百九十四年正月十九之晨蒲而彭子孫法蘭西將來之元首路易十七陛下必能安然出獄則可無疑義言次眼皮跳動以指自叩其胸一若大功之已成者因顧亞猛曰小友汝何鬱鬱若是當知大功之成已在眉睫吾所賴於子者多也亞猛曰然則領袖將何命白拉根内曰茲未能告唯有數事可以預言者則太子出獄當在深夜以日間耳目衆多倘使既遁而復就禽則不如不救故此事尤宜籌劃再三吾聞薇南門外防備較疎吾儕遁時當即由此彼間吾已備一笨車届時將屈安東尼勳爵安特魯寶星飾爲御者以爲接應吾已備得通行之證沿途當不患阻撓因從懷中出二紙邊上油汚紙印纍纍此即共和政府用以給其自由國民者倘無此出關一旦被獲則斷頭台上實虚左席以待之矣故雖戔戔一紙而其代價乃有類於天帝之勅 
 
 
 

Page 15

 
 
   
 
 

Page 16

 
 
   
 
