# 1911 - 14 - 4913629

 

Page 1

 
 
   
 
 

Page 2

 
 
上諭 
[監國攝王鈐章十二月十三日內閣奉]  
　　上諭禁烟功令森嚴前經各衙門奏定禁烟章程編訂條例並由各省督撫奏請變通年限復恐日久玩生又經飭令度支部派員赴各省考查凡有奏報不實者均已量加懲戒並將保案一律撤銷朝廷於此事不啻三令五申冀以早絶根株永除痼患乃實力奉行者固不乏人虛應故事者仍恐在所不免長此因循欺飾焉有廓清之一日茲特再申誥誡其已經禁種之處斷不准毒卉復萌其已經戒斷之人斷不准舊汙復染凡未經禁絶者著各督撫懍遵迭次諭旨嚴飭所屬迅速查禁毌得任意宕延倘各地方官仍前粉飾即著從嚴參處並著民政部度支部認眞考核總期實事求是急起直追用副朝廷爲民除害之至意欽此 
上諭現在釐訂外省官制必須詳愼著派錫良陳夔龍張人駿瑞澂會同憲政編查館王大臣悉心參酌遇有緊要節目隨時電商欽此 
上諭朱恩紱著以三品京堂候補欽此 
旨理藩部奏核議捐輸銀兩可否請旨奬勵一摺輔國公銜札薩克頭等台吉那木薩賫捐輸軍需銀兩洵屬出於至誠著加恩賞用紫韁以示奬勵餘著照所請該部知道欽此軍機大臣署名奕劻假毓朗那桐徐世昌 
宫門抄十二月十三日召見軍機榮福 
論說 
[論中國家族制度爲政治上之阻力及將來改良之方法（三續）選]  
　　一原因於姓氏作用之不同。古代之民。因欲辨别族類也。而後有姓氏。姓氏之作用此中西所共有也。然而今之西人。其稱謂也先名而後姓。姓之爲物。其視之蓋不甚重。不特女子嫁夫。輒改從夫姓。也即男子之姓。亦時有變易法蘭之大革命也一般社會多模擬古代提倡民權者之姓名。 
 
 
 

Page 3

 
 
蓋其視改姓實如棄敝屣也。故西人之。姓常有變更非必萬世相承一成而不可變。夫惟其非一成而不可變也。故僅能組成小家族。而不能組成大宗族。况自天主敎興。家廢氏神之祭。姓氏之觀念益微。即家族之組織亦。破若夫中國姓之爲用。寳之如珠玉。閩粤之民。有馬其姓之一字者。輒因此而起械鬥。其保守其姓。不啻保守其權利也。故鄉曲之區其聚族而居者動輒數千人。或至數萬人自其數十代之遠祖相承。株守一隅。而不散。則姓之作用也。故中國之姓。實如地義天經。一成而不可移易。然而此非自古代而已然也。史稱黄帝之子。得姓者十四人。人各有姓。則父同而姓不必同也。又夏商周三代。其遠祖相同而夏之姓姒商之姓子。周之姓姬。則遠祖同而姓不必同也。夫同祖父而不必同姓。故雖有小家族。而不能結成大宗族。而况其姓氏可以自。由更易。魯季友因有封邑而爲季氏。齊陳完因作工正而爲田氏。蓋自春秋以上因官職而改姓。因采地而改姓。因卜筮而改姓此。等之例數。見不鮮故。春秋以上有小家族無大宗族。由於其姓之變更無定。也而。自秦。漢以下。尊祖敬宗之念。深入於人心。人之有姓也。由於祖父所遺傳。而無敢更易。自非爲他人之養子。由帝王之賜姓。則姓之。更改乃絶。無之事。由此之故。於是乎其宗族之團體乃成。卽其家族之結合益固。故中國姓之一字。實爲組織家。族之。利器即爲社會進步之大。阻力此中國與泰西異者三也。 
以上所舉諸原因。其積之皆至久。非一朝一夕之故也。而在今日以家族主義。不適於國家之生存。策中國者皆謀抉去之。於是有以爲宜由國家立法採泰西之制度。不以家族爲本位。而以個人爲本位。以冀破去家族之組織雖然此其事亦非易行也。夫以數千年承襲之制度。一旦而摧翻之。則於社會上將生幾多之變動。或因此而造出。無數之惡果。此實。不可不預爲之。慮也。不見乎日本乎。日本今之民法。猶以家族爲本位。而未能以個人爲單位。故國法上尚承認户主統轄一家。其規定户主權。猶謂其總括一家權利之全體。蓋日本之先。其宗敎。與中國相同。其風俗。亦與中國相同彼其市町村之中小民尚祀氏神。（卽祖先）與中國無異。因東西歷史風俗之不同。故其親族法。尚保存其舊慣。而不能盡化於歐風。而况日本古代之家族制度。尚不及中國之普及。蓋日本。自維新以前。惟士。族以上。乃有。姓氏。一般平民。不得有氏。維新立憲之後。乃舉全國之民。盡賜姓氏。故日本前此雖有小家族。而以姓團結之氏族。尚非如中國之遍國皆然。然因先有家。族之。制故其編纂民法。猶不能以個人爲單位。而况中國於。小家族之外。尚有以姓聯合之大宗族。以固其壁壘。一旦欲摧翻之。使同西洋之制度。實非時勢所可。能故今後而將編纂民法乎。余以爲尚宜倣日本之制。以家族爲組織社會之基礎。而規定户主權。惟於家之組織。縮小其範圍。使殺减其弊而已。今世歐洲諸國。其家之組織。多以夫婦及未成年之子而成。而父母不與焉此制度。固足。脫家。族之繫累。而伸張個人之權。利而於人口之。盈虛。則將生非常之。影響焉。此又。不可不知也。夫今日之世界。視太古之世界。其文野之相去。乃判若天淵者何也。則以人口衆多能爲種種之事業耳。而人口之。得以繁。盛實緣。於有家。族蓋太古之世男女野合無有家族女子之生子也。以纎纎弱質。於分娩之餘。謀自養一身之外。又將謀保養其子。勢將有所不給於是輒抛棄之。故地球之人口。不能繁盛。及夫婦家族之制興合。夫妻二人。以共養一子。力無不給。於是。所生之子乃皆可望長成。而地球上之人口。遂由少以漸趨於繁然而。父母之養子也。非有。當然之義務。乃有未來之希望也。希望何在。則謂其老也。有子。在焉。可以。養之耳今西人之家。以夫婦及幼子組織之。而對於父母。則異地。而居。不負養之。之義務於是。爲女子者。漸有厭。於生子之心。今者西方諸國堕胎之。事棄兒之舉。日見其多。雖其政府輕稅以奬勵生子重罰以防止墮胎。而卒不能禁。故在今。日孝之一字。全球之政治家敎。育家苟不。力爲提倡使人。予負養親之義務。則他日。因女學之發逹女權之伸張。不肯生子之弊。必深中於一般女子之心。而人類不接續之大問題。將於是發。生焉。斯實非細事也。故中國今日。於家之組織。宜以夫婦。幼子爲基礎。而除去兄弟伯叔之同居。惟對於父母。則規定有養之之義務。而全國之中。禁立家。廟（奉祖先公共之祠堂）以破其宗族之組織。使無九世同居之。頽風而存孝親慈幼之國粹。斯則可收家族之利而。亦可殺。减家族之弊者也。而家族之組織。旣善。或者將來世界各國。其女權進步。因子無養親之義務。羣奔赴於墮胎之潮流。其國之人口悉爲此問題所窘。而我中國民族。則逐日蕃昌。分途移殖。將可以支配全世界焉。未可知也。此余謀改良中國家族制度之大旨也。 
專電 
[電一（北京）]  
　　東省督撫電奏鼠疫甚劇現已多設騐局以免俄日干涉請撥大連稅銀十五萬以濟急需 
[電二（北京）]  
　　內務府大臣預算皇室經費明年用欵五百餘萬 
[電三（北京）]  
　　桂撫沈電奏整頓邊軍以杜越南匪黨竄擾免起中法交涉 
 
 

Page 4

 
 
[電四（北京）]  
　　某御史奏叅駐某國使臣素性畏葸專事媚外彼國經營東省並不預偵查報實負任委 
[電五（北京）]  
　　朱恩紱奏報考察各省軍械製造已竣擬陳辦法六端并呈圖說奉硃批軍諮處陸軍部核議具奏 
[公電（長沙）]  
　　湘路借欵經黎議員提議部准取銷 
緊要新聞一 
[路局參案即交尚侍澈查北京]  
　　趙侍御熙日前呈遞封奏一件探聞係指參郵傅部某局長濫用路欵奢侈無度巧立名目百弊叢生請派公正大員嚴密查辦旋奉廷寄著盛官懷吳郁生按照該御史所參各欵逐一確切詳查覆奏請旨辦理 
[盛宫保奏對弊制稱旨北京]  
　　新郵尚盛杏蓀宫保前日特蒙召見聞監國因幣制一事垂詢良久盛力陳幣制關係吾國財政至爲緊要吾國幣制向乏講求因此損失利權者不少且各省貨幣不相統一混亂異常今欲改弦更張非詳細調查折衷釐定將來恐難逹實行之目的故他事可草率規定幣制則關係國內國外之信用行之而善可收統一之效行之而不善不特於國家財政大受影響且恐各國必有干涉財權之事更瀝陳各國改革幣制之歷史及幣制局現辦情形歷時頗久監國諭以卿於幣制旣屬研究有素一切因革事宜仍當隨時與度支部尚書悉心酌定總求可以維持國家信用逹財政改良之目的爲主盛連諾而退 
[嗚呼憲政館之考查成績北京]  
　　憲政編查館上月十三日具奏考查各省籌備憲政情形一摺舉劾多員其中所請傳旨嘉奬之梁建章谷鍾秀兩員係候選知縣並非浙江候補知縣官階旣已錯誤尤奇者梁谷二員係撫署秘書官所兼自治局差係掛名乾薪從未到局憲政編查館竟稱其實事求是成績可觀十四日電諭發表官塲大嘩以憲政編查館如此考查實所罕見閧傳爲笑柄且謂梁谷二員以候選知縣奉特旨改爲候補知縣亦非該館不能有此權力聞現有御史多人擬具奏揭參此事云 
[閩督可向大清銀行借欵矣北京]  
　　十一月間閩督松壽電奏閩省財政奇窘懇飭部酌撥銀一百萬兩一摺又御史葉芾棠奏閩省庫儲奇絀亂萌將兆據實具陳一摺均有旨著度支部議奏現經該部奏覆云詳繹葉御史原奏所稱各節與松督電奏該省艱窘情形大致相同而救急之方無非均以部撥鉅欵爲請惟部庫各項要需向賴各省解欵以供支放乃該省轉須部中接濟近來庫儲奇絀焉有餘力爲該省代謀資助第據該督電奏內稱該省市面奇窘各庫羅掘已空計京餉兵餉賠欵共八十餘萬學堂各局所等行政經費不敷一百四十餘萬除本省錢糧釐金進欵外不敷銀百餘萬兩計無所出惟有仰懇飭部酌籌撥濟又該御史原奏內稱該省自九月以後衙署局廠薪費亦且停支拖欠兵餉一項聞已欠至數月各州縣明年應解之欵間令先行提解又復告罄困竭情狀爲各省所無目下搶刧頻聞會匪復乘機濳煽驚疑四起亂事將萌瞬届年關勢尤岌岌目下治標之法惟有籌撥鉅欵發交閩省將兵餉積欠要政開銷通權緩急量予支放等語是該省困乏情形已岌岌不可終日倘有差誤潰裂堪虞不得已於無可設法之中勉作通融之計應請飭下該督自向臣部大清銀行商借銀若干萬兩以救眉急並青成該督分期攤還妥籌歸欵抑臣等更有請者查福建一省在東南各省中雖不得爲財賦之區然究非邊瘠遐方可比果能切實整理尚非不可有爲即如該省釐捐鹽課兩項於田賦外特稱入欵大宗以臣等所聞中飽陋規往往而有該御史原奏亦云歲入之欵莫大於鹽務釐金鹽務則官運之弊藪久叢釐金則局員之貪囊各飽自非從嚴釐剔焉能涓滴歸公應由該督實力統籌認眞整頓此外更於庶政中分别緩急擇要舉行總期欵不虛糜事堪有濟方爲正當辦法否則平時蹈常習故不規久遠一旦匱乏遽懇部撥即今歲得請明歲又將何以支持際此時局艱難該督務當通權出入勉圖補救不得以通挪借貸爲制用之常庶乎財政前途或有轉圜之望奉旨依議 
[農部預算案果讓步否耶北京]  
　　農工商部預算案初四日會議時雖經資政院議决而該部特派員不表同意當時彼此大爲參商特派員均拂袖而出昨由該部照章咨送覆議其大略云本部宣統三年預算案業經貴院議决惟與恊商意見不同已由特派員是日在會聲明查歷次協商結果本部允减二十五萬餘兩比較修定數三十三萬餘兩所差不過八萬餘兩爲數甚屬無多而行政組織必不可缺之欵項實難再求節减本大臣顧念大局力任其難自信已屬十分讓步當爲貴院所深諒更願詳愼審查和衷協助以副本大臣對於此次預算最後之希望是爲至盻用照資政院章程第十七條咨送覆議至原委事由應由特派員到會聲叙云云當經資政院於初五日大會時由議長命秘書長朗讀畢特派員要求按照議事細則八十六條不付審查即付表决並聲明農工商部大臣極盼此次預算案成立故再於公費項內允减一萬兩以表希望彼此讓步之意當得各議員多數贊成即行通過矣 
[資政院爭論新刑律之怪劇北京]  
　　初六日下午 
 
 

Page 5

 
 
三時資政院開第三十五次大會議員到會者一百二十人入座後秘書官承命報告文件八種內有修正報律一件隨開議大清新刑律股員長潤貝勒未到汪榮寳代爲報告第一總則較分則修正爲多共四次修正删去二條增加一條原爲八十八條現在亦八十八條就中有以兩項分作兩條者第四十條删去其理由以該條文旣規定於刑事訴訟法刑律中不必再行加入第五十條亦删去其理由以責任年齡分新舊二學說一辨别能力一敎育能力股員會主張减輕責任年齡者從現在之新學說以非根據於辨别心而根據於敎育能力也吾國違警律責任年齡定爲十五歲而刑律不與相合亦屬不妥故股員會主張改爲十五歲其增加者爲三十八條分析者爲三十七條而加入則在八十五條八十六條除删去條文外又有删去條項者如第二十四條第二項是也删去重要字句如第二十六條是也其重要字句之修正如中國改爲帝國是也以外人稱中國皆就中國本部而言範圍甚小如改稱帝國則蒙回藏一切藩屬俱包括在內其理由一又此律由本國自定不必再將國名揭出故以帝國二字爲妥其理由二此外如各議員中提出之修正案亦多有不能通過者如楊議員錫田以身分改爲權勢二字股員會多水贊成至於分則中修正不甚多其編訂雖照各國通則然其內容凡可以保存中國特色者俱竭力保存至中國之家族主義股員會宗旨亦無不竭力維持至其第四章關於國際交涉者甚多俱有增改第五章十二條及二十一條亦多删改至彩票一項亦全行删去對於分則之修正共十二處餘爲暫行章程特派員以此爲溝通新舊刑律辦法股員會討論認爲贅疣故全行删去報告畢余鏡清請即付再讀吳賜齡謂罰金一等至五等有一定比例否特派員答無一定比例吳又謂有何理由答以犯罪輕重定之特派員登台提出修正五項（一）四十三條（二）四十五條（三）七十一條（四）三十一條四十四條六十五條六十六條七十四條等惟所說多未明了汪榮寳代爲解釋易宗夔謂對於大體同意否若止修正字句可俟再三兩次讀會吳賜齡問九十條與三十一條不同理由汪榮寳答一係故殺一則不然于邦華請就大體討論謂一爲名義上討論旣爲新律必須將舊律取消此爲中國律非外國律刑律乃法律不能參以禮敎蓋彼是道理方面法律乃權利義務問題刑律對於皇室及尊親屬皆有特别規定此亦權利義務問題以此兩種有特别義務故皆有特别權利也一爲主義上討論中國向爲家族主義今則漸進國家主義然刑法上無所謂國家主義與家族主義蓋此爲民法上問題非刑法上問題也又新刑律効力在减少犯罪人而非增加犯罪人此雖謂爲維持社會亦須視社會程度如何此爲對於大體討論如此雷奮問對於大體是贊成是反對于邦華答贊成陶峻於二百六十七條有修正章宗元謂討論至某條再說某條的話不得毫無秩序衆請付再讀議長問須表决否多數議員請無須表决陶毓瑞謂再讀時須付表决劉景烈謂再讀可否省略本員意似可不必逐條討論此時秩序大亂一時之間一人語未終而他人又復起論辨同時至有三四人發言竟不能辨爲何人語言邵羲請議長維持秩序不可於一時而有三四人發言易宗夔謂勞議員前日提出議案已經多數贊成議員中若有修正者可先於股員會提出商議不能於大會提出此時反對者甚多西南隅秩序大亂萬愼大呼不休易宗夔謂此事股員會已經贊成不必多議萬愼謂本員未提出修正案易宗夔謂各議員皆有修正案貴員到何處去了高凌霄謂於第一條有修正本律凡於口口四字改爲凡帝國內四字汪榮寶答此爲時之效力不能在地之效力中攙雜而言此時衆議員多主張逐條表决秘書官期讀第一條無異議陳敬第主張起立表决江辛主張討論報律時本有先例有修正者始起立表决黎尚雯主張以反對者請起立衆大呼付表决此時人聲鼎沸勢如潮湧次宣讀第二條亦無異議第三條數目字有錯誤者衆爭問之第四條王廷揚主張與第五條歸併汪榮寳言性質不同不能歸併亦通過第五條雖無異議而李素以在塲人數不足不能表决陸宗輿謂只欠一二人原無妨礙雷奮謂核計本日到會人數過半即爲多數遂又表决得多數六七兩條俱無異議通過第八條高凌霄將國際上特别成例一語改爲普通成例雷奮反對之汪榮寳請删去特别二字付表决得多數通過九十兩修均無異議第十一條係責任年齡問題陳樹楷提出修正略謂原案取二級主義而股員會修正案則取一級主義然就時間及敎育兩方面言之决不贊成一級主義仍須照原案二級年齡减輕主義請詢全院表决之此修正案係取消股員會所主張於是衆論大譁彼此互駁爭論不已議塲秩序又復大亂久之始將陳樹楷修正案詢全院得三十人以上之賛成遂成議題後又因表决次序先後起爭論一面主張先表决陳之修正案一面則主張表决股員會修正案議長左右爲難頗形跼蹐卒决議先表决股員會修正案得六十四人多數過通時拍掌聲大震十二十三十四三條均無異議通過至十五條對於尊親屬不適用正當防衛問題勞乃宣有修正案旣主張尊親屬有不正之侵害又主張卑幼不適用正當防衛因果倒置謂瞽瞍殺舜瞍雖不正亦不能用正當防衛云云衆與之大爭論汪榮寶雷奮沈林一相繼駁之籍忠寅謂勞所主張係倫理非法律惟恐子弟有殺父兄之舉此在舊律上雖慮此新刑律則無須慮及也言頗明晰遂表决勞之修正案起立者僅二十餘人復表决股員會修正案得多數通過第十六條沈林一稍有修正衆不賛成仍賛成股員會修正案時已七時遂散會 
 
 

Page 6

 
 
[西報譯要]  
[資政院閉院情形]  
　　字林報載十二日北京電云資政院閉院時攝政王及慶親王均未蒞院由朗貝勒宣讀閉會上諭徐世昌及那桐兩軍機立於朗貝勒之旁倫貝子之前宣讀上諭後各議員均叩首致敬旋又合攝一影軍機大臣告辭後倫貝子在院中讌待各議員謝其協力辦事之厚意各議員公推股員長代表答謝行禮時不准外人參觀又電云資政院全體議員今日由倫貝子設宴餞别 
[滿洲疫氛爲虐]  
　　字林報載十二日北京電云滿洲疫氣據謂仍極劇烈天津法國醫生曼斯萊博士前自請赴哈爾濱醫治疫症現亦感受疫氣今中國議在山海關設立檢疫處辦理防疫事宜公論西報接十三日天津電云據奉天電稱北滿疫氣已向南蔓延而逹奉天該處已發現疫症二十三起自星期四日起滿洲各鐵路除頭等歐洲旅客外悉不搭載津埠現已嚴訂防疫章程哈爾濱外國醫生均爲疫氣所侵現多紛紛離開該埠哈爾濱之地面頗不安靜十二日柏林電云由齊齊哈爾所來之華人欲乘東清鐵路者俄員恐其染有疫氣故悉行截留以便檢疫五日 
[華人紛入坎拿大]  
　　泰晤士報載坎拿大消息云加拿大近年雖苛加人頭稅抵制東方人之入境而華人至坎者近仍絡繹不絶本年半年之中抵坎之華人有三千名之多收入之人頭稅共洋一百萬圓有奇自一九零十年四月至十月七個月內抵坎華人共有三千五百三十六名其中二千八百六十八名各繳人頭稅洋五百圓綜計收入之稅洋不下一百四十三萬四千圓此實從來所未有日本及印度之民入坎者近極减少去年至今一年半內印人入境者僅十五名耳 
[美國鋼公司承造中國軍用品]  
　　文匯報載十三日紐約電云塔塞爾海姆鋼公司及查爾斯愛姆斯乞韋白鋼公司已接定單定造中國巡洋艦所用之大砲鐵甲爲數甚多 
[京師近事]  
　　郵傳部自簡用唐尚書紹怡佐以沈盛兩侍郎三公鼎足而立莫能專主諸事不免延誤現唐尚書因病開缺然盛與沈若同在一部亦有不便政府以盛侍郎於航路二事究多閱歷故升盛爲尚書而調沈至吏部至吳侍郎視盛宫保爲同鄉後進李星使曾在滬寗路局當差其視盛資格較淺如此安置較爲合宜故有初六日之諭旨 
　　變通旗制處現又提出應行調查之件三端决定於年內實行辦理茲將擬查事項探紀如左（一）調查旗署及官所之册檔（二）各旗營旂人全數册檔（三）各部院局所學堂及外省大小文武官員之籍隷京旗者若干人至調查後果有如何之措置尚未探悉 
初一日禁烟大臣恭邸陸相等召見時監國埀詢約一小時之久聞其內容係有要政兩端（一）該大臣本日之奏案陳明辦理京師各衙門禁烟情形訓諭該大臣等務當依照奏限雷厲風行以期盡淨不得瞻循情面飾詞諉卸（一）係埀詢明年萬國禁烟會吾國應報告之禁烟要政成績及預備赴會各辦法飭速奏聞 
慶邸假期將滿說者謂將再行辭職否則必請續假乃據最確消息近諸大老均以王爺不出如蒼生何等詞紛紛勸請銷假故慶邸已翻然改圖以天下爲已任矣 
　　管理欽天監禮邸對於資政院請改陽歷一節極不認可聞昨日特爲此事晋謁樞府某邸及某相國力爲阻撓恐此摺上奏亦將歸於無效 
　　農工商部溥尚書現已决定於年內外再派專員出洋撫視華僑聞此次部中具三項之目的一勸導僑商擔認祖國實業股欵二調查僑民發明之製造品三調查華僑商業情形并聞溥尚之意仍擬奏派楊杏城侍郎一行 
　　温肅前奏甄别推檢一事現經法部奏定於初十日在法律館考試届時並請欽派大臣充當主試官以昭愼重惟進士出身者則可邀免云 
法部廷用賓尚書前擬改革官制聞其大旨法部改作法務部亦設總副大臣各一員其他各司均改爲局至司務廳則仍舊設廳丞一員作正三品其餘局長正四品副局長從四品惟部中員外主事仍其舊名弗改　　陸軍部蔭大臣以陸軍編譯局年來毫無成績且爲費甚鉅現值節省經費之際自應裁撤將來編譯事宜概歸軍諮處辦理 
時評 
[其一]  
　　南漕之宜改折。度政府　　　　　且難於一改者。恐南省受其利。而國帑受其害也。 
今觀資政院審查報告書。則政府之所難者。不足慮。而南省之利。果鑿鑿可據也。吾不知政府諸公。尚欲持天庚正供之說。而不肯貽東南以樂利。否 
[其二]  
　　據九年籌備清單。今年宜頒布新刑律。今已歲暮矣。而所謂新刑律者。尚爭持而未定。 
天下之事。意見紛歧而遲疑不决者。必不能得良好之結果。吾是以爲司法前途慮。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇議局亦將開臨時會矣南京]  
　　江蘇諮議局本届議决之預算案蘇屬已經蘇撫程中丞核准箚覆寗屬尚未接到江督箚文是否照准尚難揣測惟據寗官塲消息江督對於寗屬預算案有駁還覆議之意現諮議局中已得有此項消息故本月初五日常駐議員恊議會時已議决寗屬預算案如果駁回應照章呈請江督於明年二月間召集臨時會一次覆議此事以重預算 
[僑商興修學堂水利奏准立案浙江]  
　　浙撫增韞奏稱慈谿縣紳候選道吳作鏌少游日本僑居神户以經商起家眷懷祖國輸納頻聞光緒三十一年該紳回國省墓慨故里之學校不興水利不治遂於東山頭地方依傍故居闢地百餘畝創辦兩等小學堂一所堂外鑿渠數里導引清流時閱三載建造四式樓房五十二幢平房十九間其他圖書標本凡爲學校所需靡不周備宣統元年正月開辦二年添設蠶業科兼辦蠶業講習會及繅絲傳習所更造樓房五幢平房五間核其買地建築開辦等費值銀六萬九千六百三十元其籌備經常費捐助鹽課地一千二百六畝浙路股票二百張值銀六萬六千元現擬改辦中等實業仍兼小學酌定學額三百六十名加捐開辦費銀二萬元漢冶萍煤鐵公司股票一千張作爲常年費銀五萬元共實用銀二十萬五千六百三十元呈明校內產業後世子孫不得干預至慈谿北鄉水利向賴杜湖白洋湖畜水以防旱迤西築漾塘以障水極北開竺民等三浦以洩潦本屬水旱有資無如年久失修竟無豐歲前年吳作鏌自東回里適值霪雨爲災目擊傷懷矢志興復計自光緒三十一年冬季發起至宣統元年全工告竣修築杜湖外塘一條减水壩二座杜湖裡閘一座石壩一座新築漾塘一條塘閘塘壩凉亭各一座白洋湖竺民浦淹浦灶浦各路建造石橋十二座濬河二道購買杜白二湖墾田五十二畝漾塘基田五十餘畝鑿山麓以疏水勢治道路以利行人又實用銀七萬四百七十六元零籌設水利局以辦善後舊日所有與新贖公田共得千餘畝由局收租以爲歲修之用查該紳創辦學堂水利裨益梓桑捐銀至二十七萬元有奇殊非尋常捐輸可比合無仰懇天恩敕下學部農工商部度支部分别立案以埀永久十二月初三日奉硃批該部知道 
[東三省通信]  
　　東督錫清帥江撫周少帥日前均有電奏懇請開缺茲聞兩帥昨日接到樞府電寄温諭慰留謂東三省時局困難該督撫籌畫周備尚能諸事和平成效昭著值此趕辦新政之際更宜勉爲其難以盡忠忱豈可驟萌退志置國事於不顧所請著母庸議 
　　南滿鐵路附近有日人多名到處調查我國户口茲聞岫巖州昨又來日人三名一名通伊次郎者略通華語云自瀋陽來將在此游歷風景其二人不知姓氏在城內勾留二日即赴鄉間每至一村必詳詢居户若干人口幾何田畝多少即房屋物產以及道里細事皆詳詢靡遺所詢之事皆一一登於袖本現已調查多日尚未出境其用意不問可知矣 
　　東清鐵路一帶俄人屢次增兵外間紛傳究未知其果增幾許茲據日員詳細調查稱滿洲里附近係由四十五旅團增至五十二旅團自滿洲里以下寛城子以上千餘里間新增十二旅團數月以來計共增兵十七旅團此日人陽歷年底調查報告也嗟乎領土主權究竟誰屬外人增兵果係何事我不自憂而人憂之我不自察而人察之哀哉 
　　政府近以東三省處兩强之間勢甚岌岌加以胡匪出没無常某某兩國籍口保護路礦及僑民財產要求增兵於內地殊於我國主權有損擬調撥駐京毅軍及陸軍第四鎭來東分紥藉資鎭攝聞已電商錫欽帥預先擇定地址以便拔隊前來矣 
　　吉撫陳簡帥昨日咨商東督錫清帥略謂據吉林諮議局呈稱東三省荒務積弊由於放荒委員與地方貪狡富户通同作弊委員以多放爲利藪富户以包攬爲居奇能墾與否非其所計反使貧民無地可耕外人乘隙越墾深爲可慮擬請將放荒積弊大加釐剔通飭各屬放荒局將該處荒地未放者若干報領者若干領而未墾者若干已墾者若干逐一查明呈報核奪等情是否可行相應咨商請示遵行 
　　東督昨准外務部咨稱現東三省及東蒙古一帶胡匪猖獗擾害地方迭經官軍痛勦匪黨屢蹶屢振凶燄猶熾查其原因係有北來外商私帶军火售於匪黨匪黨得此接濟遂敢與官兵抵抗竄伏無常請通飭各地方官派該管巡警於衝要地面嚴密查緝認眞防範杜絶外商交通胡匪之路以保治安而靖邊圉督帥接咨後已通飭各屬照辦矣 
　　中俄勘界擾攘多日仍未就緒昨據調查邊界專員呼倫道宋小濂觀察呈報江撫謂勘界一事現僅按陸路由阿巴該圖勘至塔爾巴輪逹呼惟鄂博（卡倫類即國初鄂倫春人祭神處）年久荒蕪非有熟悉邊務人員不足以資把握故現帶同庶務員慶禄（前隨于關道調查塔爾巴翰逹呼界限隨員）前往按鄂博先行測勘並與俄員訂定勘界辦法六條彼此遵守一俟勘竣再行詳報 
分類新聞 
政界 
 
 

Page 11

 
 
[保安會侵越警權之爭執漢口]  
　　漢口巡警定章凡遇失火無論巨細已未成災向由巡警局分别情節輕重酌量罰辦乃本月初七日小夾街袁震和綢緞號失愼未成照章應傳火頭訊罰詎有四叚商防保安會出而阻止函致巡警局謂查明該號並未保有火險實係大意失愼經會員公擬薄罰六串文呈繳前來並稱此舉爲維持治安變通辦法起見嗣後傳訊火頭應由會中審查公議又謂保安會宗旨原輔地方行政所不及各叚業已實行警局總辦嚴令師愈當查各叚保安救火會立案章程載明專講自治範圍不得違背法律祗有袪除災患之條並無准其罰辦火頭之語是以據情禀請警道核示黄警道以保安會均屬自治團體其辦理救火事祗能於平日研究弭火之方法臨時盡其救濟之責任至事後懲罰該火頭一事屬行政斷非該會所能干預若此風一開實於警察行政大有滯碍特移請漢口總商會轉飭各該保安會此後不得逾越範圍凡關於警權以內之事仍由警局直接辦理以專責成而清界限惟各保安會以巡警罰辦火頭每施其魚肉手叚商民實不堪其擾已迭開會議仍欲爭獲此議罰權云 
[兩湖米捐改章辦法長沙]  
　　湘撫楊俊帥以兩湖米捐總局辦法旣不甚佳且有積弊亟應切實改良以資整頓前次曾委候補道袁幼安觀察專赴鄂省與瑞督禀商一切改良辦法茲聞觀察已經議妥於日昨回湘禀陳撫院凡米每石除原捐外加收足錢二百文以六分充湘省本春亂事之賠欵四分充鄂省振費即於年內實行其兩湖振糶米捐總局卽改爲米捐總局並將荆河腦分局改爲復查卡至向有之象骨港復查卡即行裁撤以節糜費而便稽徵 
[咨催報告警政成績安徽]  
　　皖撫頃接民政部來咨以各省府廳州縣推行警政係爲本年第三届籌備憲政期內舉行事宜所有辦理成績自應預爲報告本部以便列入第三年第二次奏報憲政成績案內奏報朱中丞准咨後即札飭巡警道遵照矣 
[警道查禁烟賭之手續武昌]  
　　巡警道黄小農觀察以鴉片流毒盡人皆知而愚民仍多隱匿私吸竟不報明領照殊與禁烟前途大有關碍昨特出示勸戒略謂吸食鴉片禁令日嚴迭經飭派司巡調查吸烟人數分發戒烟丸藥以期早日戒除在案查有無知愚民仍敢玩法私吸實屬自戕其身茲特再行示諭勸戒爾等須知吸食鴉片受害最深若不戒除淨盡何以圖自强而衛身家嗣後務須據實報明每日吸食若干遵章領取丸藥漸次减戒庶期盡絶根株愼勿隱漏自誤云云英觀察又以開塲聚賭一事大干例禁不啻三令五申乃日久親爲具文查有不法賭徒深藏密室晝夜聚賭習以爲常始而荒廢生業繼則流爲匪徒甚至蕩產敗家賣妻鬻子言之良用慨然是以復行出示嚴申例禁勸令各博徒此後各安天分力圖營生何必舍正路而弗由甘蹈法網而不顧如再陽奉陰違一經查拿到案定即盡法以懲云云此兩紙雷厲風行之露布究不知一斑烟鬼博徒亦有所儆懼否 
[敎民燒搶巨案發府澈究杭州]  
　　紹屬諸曁縣楊家樓地方著名匪棍楊殿英混號大計長毛横行一鄉無惡不作迭被官廳訪拿逃遂入天主敎自此勢愈猖獗當經現任臬憲密札拿辦乃兵差下鄉膽敢鳴鑼拒捕事後重賄某委員嫁禍主稿侯某誣爲積訟斷令監禁十年反置匪首於不問致合鄉公僨由被害事主揚蔭藩等先後上控各憲核准嚴飭勒提來省並重要縣案四宗一係該匪燒搶同族楊某住宅一係擒禁楊守棣勒贖一係誣族長楊長松爲裘黨其一即抗官拒捕業於日前禀到當奉廉訪特札發交杭州府督同讞局澈底研訊俾得按例懲辦 
外交 
[委勘聖道會讓修道路漢口]  
　　橋口地方英人聖道會因門首出路爲官修馬路横斷曾經駐漢英領事法磊斯君函請鄂督謂該敎會願以該地與官另易他地以便改修出路瑞制軍已准予所請飭夏口廳會同印委勘辦在案茲又准英領事函開以此事迄今日久尚未退讓且該地並栽有電桿懇祈轉檄拆讓制軍當即檄委交涉科助理員詹直牧貴珊前往查勘該地情形能否掉換昨據禀復到院尚無大礙制軍特又添委知府朱文學會同詹牧刻日前往讓修以篤邦交 
[東福洋行礦石廠被刧巨案漢口]  
　　漢口華景街萬家廟側日商東福洋行礦石廠係巡警四局所管地段初一日夜突來匪徒餘人明火執杖劈門入室行刧買辦容萌初君聞警驚起呼人救援被匪戳傷兩刀廠中工人某甲持鎗追赶反被拒捕殺傷容之妻婢亦被匪以布勒頷搜刮所有而去約計現銀衣飾共值萬元之譜迨匪已去遠站崗警始至追已不及次日報請廳局勘驗緝追詎夏口廳王國鐸顧其考成不允報搶刧勸令以被竊挖開院門欄杆闖入房內行竊容買辦率僕驚起追緝致被拒捕受傷等詞報案方允派捕跴緝聞東福行已訴於日領事以此等殺搶巨案而夏廳諱盜爲竊實屬違背法律已向關道交涉索賠矣 
軍界 
[陸軍部咨請裁汰年老將弁廣東]  
　　粤督准陸軍部咨開防綠各營前經議定次第裁撤惟各處新軍尚未練足清鄉緝捕均甚緊急自不得不酌從緩裁經將議定防營劃一制咨請按遵改辦近查各處防制營缺每以年老將弁濫竿充數殊非整頓之法按防制各營前以係在應裁之列遂未照新軍辦法嚴限遵派將弁現在責成趕辦各處緝捕清鄉自以熟悉情形年富力强之將弁爲當選方足有效其餘年老衰頺各弁應詳加查察一律剔退不得仍前委派云云當即分商水陸提并飭各處標營詳造履歷年歲清册以便彚查辦理矣 
[政府注意桂林防務之一斑廣州]  
　　西撫改駐南寗迭經籌議未定惟政府現以該省匪盜日益披猖無論沿邊匪燄日熾即內地各屬亦竊發時虞查桂林沿江以西一帶地旣偏僻而又緊接湖南爲匪黨北上之要衝現值會盜充斥之際改駐南寗一事無論是否實行均應將桂林沿江防務覆密布置加重防守以杜窺伺而顧大局現已電飭該撫妥爲布置并電粤知照矣 
[鄂督飭逐已革管帶回籍武昌]  
　　湖北楚材兵輪管帶高守備逹用前因送新任杭州將軍志留守由漢赴滬沿途私受地方官餽贐回鄂時又夾帶物貨抗不繳納稅厘經兵艦統領陳主政得龍查知據情密禀鄂督且訐其侵吞軍餉鄂督瑞制軍勃然大怒立飭將高管帶撤差發交江夏縣訊追並飭兵備處派員查其侵吞公欵及受賄實據刻已查明屬實當飭首縣嚴加懲辦勒令賠繳公欵二百餘金將功名咨部註銷一面飭縣派差押解驅逐回籍不准在省逗遛 
[工程營業在省垣附郭徵兵武昌]  
　　鄂軍第八鎭徵兵制度前經張文襄奏准與部章稍有變更所有各標營均分府開招以庽徵於募其 
 
 

Page 12

 
 
工程營則規定在省垣四鄉招募因附郭人民智慧較靈易於敎練也茲工程營管帶王永泉君因該營現有假革事故遺缺兵額五十六名特遵章委派排長鄺世杰至江夏縣東北鄉一帶按格招募特移請首縣出示並派典史羅汝傑會同辦理以便取具該新兵等族鄰甘保及官印民保各結而免匪徒從中阻擾 
學務 
[諸曁中區公學之整頓杭州]  
　　諸曁縣學務近年風氣漸開普及較廣惟經費困難主持者每多掣肘縣城中區公學因常費支絀歷年積虧至六千串有奇均經原辦郭紳商由厚大錢莊借墊本月初一日總副董郭金二君邀集全邑七隅五都紳學界假座明倫堂特開大會公議維持辦法到者二百餘人當塲表决於宣統三年改聘金納如君爲堂長主持全校另舉袁延薪陳望生等十二君爲職員分任敎科籌欵諸事合羣策羣力以謀敎育之普及耳 
[札飭改良中學表册河南]  
　　學部因各中學堂畢業請奬之報部表册多與定章不符前已屢經修正現值中學堂改章添列調省覆試一格及核算分數辦法更難期其劃一茲經酌定中學堂學生履歷分數表格並刷印式樣札行豫學司當照刋分行各屬中學一體遵辦 
[女子組織敎育研究會湖北]  
　　敬節幼女學堂國文兼算學敎員楊國豪女士𤍽心敎育以鄂省女學日益發逹而各女學堂管敎各員半係由家庭敎育養成於敎授法管理法尚欠講求洵爲缺點茲特邀集同志在府城隍廟對門組織一女子敎育研究會以促女學進步並附設幼女學堂一所藉資推廣女子敎育一俟組織就緒即禀請學務公所立案矣 
實業 
[湘潭商務分會選舉董事湖南] 　　 
　　湘潭爲湘省商務最盛之區近年以來益加興旺前經該縣商董帥君麓樵等具禀縣署擬開辦商務分會以資維持當蒙余价藩大令批准即就縣城外火官殿設立商務分會籌辦處昨聞所有應辦一切事件皆已陸續就緒曾於日前用投票選舉法公舉董事並呈請余令親臨監督次日由余令當衆開票以五票爲當選聞被舉定者爲帥君麓樵歐陽君震笙晏君漢循譚君維炳陳君南濱等三十餘人云 
[紡經工業之式微杭州]  
　　浙屬製造綢緞其原料必需紡經（横緯曰紆直條曰經）製經之絲以海寗所產之細絲爲最製法概用人力手搖車紡合而成加以染練方能上機業此者以杭紹人爲最多男婦老幼倚此爲活者數至萬人凡蘇州寗波織業中皆至該兩屬採辦惟業此者工資微薄僅足餬口致子弟之業此者日少不得不改用女工近來絲價昻貴製工又缺故經價逐漸飛漲又因各綢莊出納抑勒以此藉口紛紛停工要求官秤業董中因緣爲利以致同室操戈綢莊反得從中市惠故迄今尚未解决也 
[頒發商務分會圖記安徽]  
　　桐城設立商務分會公舉方祖健等爲總恊理所有擬定會規核與部章不背業經農工商部照准札委並將圖記式樣一併隨咨附發皖撫請轉給該總理祗領悉遵部章妥爲經理以維商政 
雜記 
[禁烟人員邀求奬賞之無效武昌]  
　　鄂省禁烟公所委員司事現因薪水微薄邀求坐辦黄紹第觀察將各屬土藥牌照捐局公棧解所之一半緝私罰欵提充奬賞已經黄觀察據情禀院核示各節業誌本報茲悉鄂督以該公所員司昕夕從公不無微勞若無津貼不足以資鼓勵惟該公所此項罰欵向來抵支何用能否酌量撥給特飭藩司核議具復目前署藩馬方伯遵飭覈議以牌照捐局之設乃萬不得已之舉所以迭增捐稅務使吸者日少速行禁絶縱有緝私罰欵亦當撥充餉需暫彌土藥統稅之失該公所員司月支薪水亦不過薄所請應母庸置議云云昨已詳復到院轉飭該公所知照以免再生希冀 
[保存會選舉解散現狀湖北]  
　　鄂屬大冶縣城士紳近發起邀集四鄉紳富以同組織闔邑公益保存會以爲舉辦自治籌欵之機關於日前齊集城內金湖善局用投票法選舉會長惟東鄉附生胡永清得票最多適合正會長之選當有城紳中之翰林舉人諸前輩以胡資格太淺我輩不能當會員受其指揮但旣經選定無法斥退乃號召城紳全體退會故於午餐後本應再舉副會長及各項職員經若輩破壞遂一閧而散其不散者祗東鄉之一部分士紳 
[清談]  
[不負責任]  
　　樞臣對於資政院。不負責任。督撫對於諮議局。亦不負責任。 
甚矣。何我國官吏不負責任者之多也。說者曰此在預備時代則然耳。 
雖然。後之視今。恐亦無異於今之視昔。 
[爭路風潮]  
　　爭路風潮。至爲不一。浙路有風潮。贛路有風潮。甚至鄂路湘路亦無不浪湧波翻而官曰借欵。民曰商辦。若以路爲風潮之淵藪者。 
或者曰。大吏之對付路案。則何如。曰敷衍耳僞飾耳。非揚外以抑中。即借官以壓商。 
嗚呼其斯以爲我國之大吏。 
[瀛談]  
[測雲新法]  
　　天文之學泰西講求最精事事且能實驗近有在華盛頓星文台之某博士。每欲將雲之高低。窺測明白。特於近年來。創立新法。其法仿用照相而通變之。設二架。一置於左。一置於右。相離約六百英尺之遠。至彼此相通。則以電氣逹之。按所考雲之度數。約及一千一百邁當　。其最高之數。乃至二萬七千五百邁當者。噫彼何人斯竟。能上窮天際謂。天盖高遠不可測者。是亦未得斯撥雲法耳。 
[史乘]  
[小諸葛（三）]  
　　　溪一役。經略欲合全力剿之。檄左右翼會師襲擊。楊遇春曁穆克登布。爲左右翼長。驍悍無匹。勁兵健馬。均隷麾下。各路敎匪。望風胆落。天元懾于先聲。頗滋疑懼。亮基微哂曰。將在謀不在勇。此何足慮。策馬出營前。週覽一過。返謂天元曰。彼軍右翼勇而不整。左翼稍有。戒心。若憑高馳擊。右翼必潰。右翼潰。則左翼爲所牽動。不能獨存。然後合師以擣中軍。可一戰下也。天元從其言。時經略右翼長穆克登布。勇而寡謀。每戰必先登陷陣。左翼楊遇。春則較持重。恆規之。穆輒笑爲怯。不之聽。將戰。穆列營傍山而處。楊勸之曰。兵法有言。居高臨下。君不握險以守。而陣於平原。此危道也。穆嗤以鼻曰。吾滿人無怯敵者。么魔小醜。何足飽吾。刃君胡喋喋。請安坐。觀吾殺賊可耳。楊力爭不納。急退。麾所部列營山巓。遙爲犄角。其上適有廢壘。楊命握壘而守。誡諭士伍。嚴陣以待。母許妄動。甫交綏。穆勇甚身先士伍。短兵接戰。陷賊伏中。天元麾軍圍之數重。力戰不脫。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[蘇省裁釐認捐之預備]  
[農工商務局照會上海商會文]  
　　本年十一月十五日准藩司衙門咨開照得現奉撫憲札飭蘇滬各局卡擬一律改辦統捐係爲恤商除弊起見兼爲將來產銷兩稅之預備所有各項貨物宜按照時價分别民生日用消耗等品酌量輕重另訂捐則以昭平允請局派員按蘇滬兩釐局原訂捐章所載各項貨物會同商會分門别類詳細調查現時貨價列表送司考核至近今新出之貨無論洋貨土貨有捐章所未載者亦應一律查明補列勿隱勿漏望限該員於半月內具覆轉咨爲盼合就移請並送蘇滬水卡捐章兩本咨局查照辦理見覆等因到局奉准此查改辦統捐係爲恤商裕課起見自非派員會同貴商會調查民生日用消耗等品酌訂捐則殊不足以昭平允而杜隱漏茲查有候補知縣姚令文傑本爲本局裁判課員現查審判廳業已開庭商判一課自應撤銷卽將該令改爲本局調查課員會同商會將蘇滬捐章分門别類逐細調查如有向無今有捐章未列之件並即逐行補列俾昭核實薪水照舊支給除札飭該員遵照接辦並分别咨報外合就照會爲此照會貴總會請煩查照希即會同該委員姚令文傑妥爲調查務將現時物價列表送司其有捐章未列之品亦請查明補列 
[蘇事務所通告書]  
　　蘇省釐捐病商已數十年擔荷之重捐卡之密爲他省冠上年釐金忽改洋碼諮議局以捐數暗增議决止其執行嗣又調查各局卡捐數爲各城埠商業認捐之預備並爲裁釐之先聲本年各商會在寗公議設立籌備裁釐認捐蘇事務所先行實地調查俾知商人輸納於公家者落地捐數若干水卡捐數若干出於行商者若干出於坐賈者若干各商利害切已當較官府爲深悉而將來釐卡裁撤舉凡需索留難可以一掃而空况近奉撫憲派委調查期限半月籌備統捐異轍同途皆爲實行裁撤釐卡之張本蘇商久受釐捐之困未悉輸納之數現在寗事務所早經調查蘇地各業自行調查萬不可緩茲將調查須知通告如左一請於調查員到時將本業有無認捐及水卡報捐方法詳細說明一請同業中互相關照說明此次調查爲將來裁釐起見與原有捐數並無加增一調查表格請逐項照塡應須說明之處務須附記表內（事務所在蘇城劉家浜商務總會） 
[蘇事務所調查表格]  
　　第一行塡註府州縣鎭及行業與調查者姓氏以下第一格營業統計（甲）貨物總數（乙）價目總數第二格通常稅（甲產地捐（乙）落地捐（丙）出口捐第三格通過稅（甲）買客自捐（乙）船户包捐第四格認捐（甲）全業認定（乙）各號向本地卡認落地捐第五格無稅貨（土產銷於本地外來貨無稅者）第六格備註（特别性質）後面塡註每年某業共計貨價及統納釐捐洋銀錢總數表後附有說明書如下一此係調查總表格以全業統計俟各商號塡齊散表格後彚算清楚載入此表一每業推領袖一人擔任調查者註明格內一營業統計格合一業計算每年進銷貨物若干及得價若干一通常稅分三種（甲）產地捐歸本業經捐者戰入如土產鋿于本地向不納稅者載入無稅貨格（乙）落地捐歸本業經捐者載入如歸船户包捐及向出售省分捐過本省不再捐者當分註别格（丙）出口稅由本業經捐者載入如歸買客自納等類當分註别格一通過稅約二種（甲）買客自納者旣無標準又難稽核須將每年進銷貨物核實註明統計表格以便約計歸本業納捐者若干歸買客投稅者若干（乙）船户包捐如航船信船等類亦難稽考當將貨物註明格內每年核計若干方有着手一認捐已歸全業包定正稅外有無别項開支是否通行全省均須註明格內一各店號有向本處釐卡認定每月落地捐若干者俟散表彚齊後核實總數註明格內一不有稅之貨物如土產不經本處釐卡即銷于當地者或外省捐過不再向本省納稅者或未定稅額之洋貨（如香烟類）銷于內地者均須註明格內一如有雜稅如船捐等類或各業有特别性質及不規則之稅如釐卡私費等項可載入備載內 
[蘇省裁釐認捐調查表式]  
　　第一行塡註府州縣鎭街及號名　東行業以下第一格土產貨（不納稅者亦須載入）第二格外省貨（有分運統照亦須載入）第三格外國貨（不納釐金者亦須載入）第四格產地捐（以近年捐數爲標準）第五格進口捐（不歸本號捐者亦須註明）第六格出口捐（歸買客自納者亦須註明）第七格認捐（每號認定落地捐或全業包捐均須註明）第八格無稅貨（每年進銷數均須註明）第九格雜稅（如船捐等類）第十格備載（特别性質如私費等項）後面塡註統年共銷貨價及統年共納釐金 
[浙路維持會致駐京代表電]  
　　諸老均鑒蒸接盛尚復電謂已咨外部無不竭力惟僅據初呈恐其延宕末有桂老主持諸老暫南决定撤局進行文 
[蘇撫飭報嫌疑犯供詞]  
　　蘇撫程中丞飭由提法司轉行上海縣着將榮記報關行主金琴孫被仇暗殺案內之嫌疑犯馬阿毛曁馬妻瞿氏與馬之妻舅瞿小林等供詞録明詳報以憑核辦等因聞田大令業已遵照辦理矣 
[尹克昌之護符]  
　　鎭江造紙公司總理尹克昌被股東馬文卿等控告吞没股欵揑借私債業經縣署帮審委員承明府訊過一堂因尹克昌堅執滬道牌示曁現行刑律抹煞一切已由承明府宣布堂諭録諸前報茲悉尹仍不能甘服具呈爭論其文如下具呈鎭江府紳士尹克昌爲誣告要犯不法官吏結黨横行按律聲訴以維國法請鑒核事竊職紳前被自稱鎭江造紙公司股東代表馬文卿在京外部院各衙門迭次控告職紳吞没該廠股欵揑借私債奉督撫憲札道提訊以成信讞案關控告費用受寄財產律有專條乃該原告奉提對質十傳十逃被告拘押兩載經紳迭次禀催訊質蒙督撫憲迭次嚴札限日訊結馬文卿仍十傳十逃畏避不到被告拖累欲死嗣又經督撫憲札道嚴催始於十月廿六日奉滬道牌示大旨謂馬文卿自批提迄今有半載之久尚未到案予限十 
 
 

Page 19

 
 
[第二張第三版]  
日投縣候訊逾期將控案註銷乃馬文卿於限期內仍行逃避案經註銷又突於十一月廿六日由上海縣晚堂傳集馬文卿李國珍等到案職紳到案當即聲明滬道十月廿六日牌示馬文卿等自奉批提迄今已半載之久尚未到案又查大清現行刑律訴訟門內載在各衙門告言人罪一經批准即令原告到案候審若不赴審輒行脫逃並非因疾病事故亦非程途遼遠一月不到案聽審者即將被告及證佐俱行釋放其所告之事不與審理拿獲原告治以誣告之罪等語當將部頒法律原本呈堂閱核乃該承審官竟惱羞成怒非但不將被告證佐釋放竟判令職紳還押證佐吳秀栢收自新所案外之王小崖押待質所而將誣告要犯馬文卿優禮欵待職紳竊謂法律爲人民生命名譽之保障官吏乃執行法律之人官吏公然藐法並蔑視所管上司批示至於此極從此國法掃地盡矣職紳世受國恩未忍坐視列祖列宗今皇帝頒行之法律爲該要犯及不法官吏侮蔑至此與其違律而生不如抱法以死堅執誣告要犯不可開脫大清法律不可蔑視之說至死不移竊謂此案之論斷當先查明十月廿六日滬道有無證明馬文卿等自奉批提迄今半載之久尚未到案之牌示爲斷在滬道决非不知法律之人豈不知訟訴專律在官告人者一月不到即拿獲原告反坐豈肯輕出牌示作成馬文卿爲誣告犯之鐵證今滬道旣已証明馬文卿自奉批提半載尚未到案則除先廢刑律外别無開脫該犯之方夫纒訟殺人罪逾盜賊法律上所以限定原告一月不到案卽不與審理者所以杜纒訟之凶狡所以必仍責成承審官不許開脫拿獲原告反坐者所以保障被害者身體名譽之不可侵犯此案馬文卿應按刑律費用受寄財產律徒罪二年半上加三等反坐爲流二千五百里查馬文卿係捐職律載凡進士舉人貢監生員一切有頂戴官犯罪分别咨革除名犯該徒流以上應收所工作等語此案首犯馬文卿罪證確實自應按律咨革收所工作然後再按照民事及商習慣及法院編制法賠償一切損害應由上海商會信義存户各事主再行另禀向該犯等追取法律爲神聖不可犯職紳誓以死爭爲此據律上陳伏乞公判施行職紳尹克昌謹禀 
[借重西人之無效]  
　　曾竹林何顯元歐鶴伍嚴行方等日前各携獵槍至閘北四路四區境內打鳥並違章亂吹警笛驚擾鄉民由該區張副巡官移送分局判各罰洋五元在案茲悉當時因曾等未繳罰欵故將獵鎗三支扣留在局不料曾等昨忽偕一西人到局詰問經黄巡官據理拒絶該西人遂悻悻而去 
[務本女墊畢業放假]  
　　西門外黄家闕路務本女墊於今日午後舉行中學科第二次畢業並年假式所定秩序如下一報告二畢業生表演三給憑四來賓演說五敎員訓詞六同學頌詞七畢業生答詞八洋琴 
[自治公所選舉問題]  
　　城自治公所議董定章二年任滿每年先選半數現届年終又值應選半數之期已開董事會先行調查並定期十六日午後三時再行開會簽舉應留之半數議董至選舉新議員則俟明年新正開會選舉 
[巡警敎練所招考]  
　　江蘇巡警道汪觀察出示云照得上海巡警奉經兩江督憲江蘇撫憲會同奏准推廣業將學生分班敎練派往各局區分别當差在案現在第八班學生已經畢業原設上海巡警學堂遵照部章改爲巡警敎練所擬仍招警生一百二十名以備接續敎練爲此示仰諸色人等知悉如有願習警務自問身體程度能合後開章程者即於十二月初十日起至二十五日爲止自願投考之人携帶本身相片開具名條註明向執何業以及三代年歲籍貫前赴城內巡警敎練所報名聽候示期考驗合格者照額取録定期入所肄業愼勿逾期自悞計開章程九條一敎練所內外課程以六個月爲畢業期畢業後按照考驗程度詳定等級發給憑照派充差使一應招學生須於考試前數日携帶照片到所報名當面塡　履歷書一通存案備查並候按照章程騐看資格一應招之人須合後開資格（一）身家清白粗知文義者（二）五官整齊身無廢疾者（三）身長在營造尺五尺以上者（四）年齡在二十歲以上三十五歲以下者（五）肺氣在十五度以上者（六）目力能辨二丈遠之物者（七）握力在二十五度以上者（八）言語清亮能通官話者（九）未經充當衙役營勇及刑傷過犯嗜好烟酒賭博者（十）無别項事業分身者一應招學生旣經騐看合格須遵牌示考試日期届時携帶筆硯到所聽候點名考試分爲二法（一）淺近漢文（二）問答一考驗録取後須覔殷實舖户央同户主到所塡寫保證書並志願書存案不取者照相履歷書一併發還一塡寫志願書以後務遵牌示開學日期一體齊集候舉行開學禮式其志願書履歷書保證書所內均有印成格式應招學生母庸備帶一學生伙食由所供給母須呈繳膳宿等費一各學生畢業後概行派至各區充當巡警其得最優等者仍以官弁記存記得優等者以弁記長存記候當差三月後由該管長官詳加試騐如有才能出衆及辦事得力者隨時禀報由本道查孝屬實量予推升以示奬勵而昭公允一學生畢業發給憑照各自領　內載籍貫履歴有無舛誤仍將憑照當堂繳呈由滬局彚總存儲俟服務期滿後如有禀請銷差或赴他處當差者仍將憑照發還倘有服務期限未滿中途告退或因事斥革者概不發給憑照以昭愼重 
[城內]  
[倒換烟照]  
　　禁烟分公所昨發通告云照得吸户小票業經前月底截止現在蘇省禁烟公所憲已將吸户牌照等頒發到所並奉縣尊示期自十二月十五日起至十二月二十四日止以十日爲限各吸户務必遵限親持小票到所倒換牌照幸勿自誤 
[充補地保]  
　　十六舖地甲裘鎭病故出缺之後迄已多時無人接辦茲有喬忠禀求上海縣准其承辦斯役業奉田大令批准給諭着充 
[道批四則]  
　　柯永昌禀批此案前據邵珍珊以帳自非憑公正人核算難以折服請飾商會算理等情來道具呈經察前道具呈經蔡前道批廨核案辦理迄未其復據呈前情仰會審官寳令查照前批禀復察奪周鶴卿禀批周友蘭在押脫逃着役人等難保無賄縱情弊仰曾審官併予查詢一面勒限嚴緝務獲究報曹海押禀批案經控局飭查是何情形應候查明核辦母得來轅越凟 
晉和等禀批候照會裕蘇官錢局查　明白具復飭知 
[一路巡局批詞]  
　　民婦江鄧氏禀批據禀徐福金租紅木器具吞租盜賣伊父長賓認賠游約請追等情候飭傳案訊明察奪此批 
 
 

Page 20

 
 
帳册附卷商民洪佩芳禀批所禀如果不虛則爾子再祥與俞茂林串竊店貨經五區訊明責令分賠自是正辦何如俞茂林又復續控圖翻今又未據遵批捕禀據禀前情候飭提案復訊斷諭以免纒訟商人朱順發禀批此案前經訊據兩造供詞各執諭飭邀同朱順發來案質究據禀前情候飭提案集訊察　商人崔學富禀批該商人欠租三月不還自應遷房交管案經飭傳着投候訊質察奪可也 
[南市]  
[居不容]  
　　太平弄口豐泰肥皂店近來深夜聚賭人聲喧雜且於初六夜遺火幾致成灾昨被隣居恆和公藥材行等五家公禀總工程局求　提究當奉飭提該店股東袁品章到案訊究一味抵賴判罰洋二十元充公並着於十天內遷去 
[船夥負欠]  
　　鮑鼎泰缸貨店執事李海臣昨將久大號某沙船夥李老大扭至工程局控被拖欠貨洋二十七元由王老頭担保延不清理求請追給經陳裁判訊供屬實判李交保限五天內繳洋 
[抑何疏忽]  
　　萃豐弄口某彈花店昨晨收買鄉人挑來之花衣當秤收之時曾有自來火梗悞墜包內未曾覺察後忽炸裂焚去花衣數十斤旋由崗巡報告工程局飭探拘到店夥艾掌泉罰洋四元充公以儆疏忽 
[拐匪宜懲]  
　　拐匪黄伯魚係福建興化縣人日前在滬拐帶靖江婦人張都氏及湖北男孩華瑤同乘大阪公司長春丸輪船販往厦門被茶房朱阿三窺破告知買辦立卽扣住帶回滬上送至工程局訊究氏供金壇縣人年十八歲向在該處城內花街吳四福家爲　上月回家路遇黄之同黨陳姓被伊誘至鎭江同住客棧數天後由黄帶同來滬販往厦門圖賣丈夫張小珠在家耕田尚有表叔紀某在金壇城外某藥店執業詰之華瑤供年十三歲向馬漢口今至南京尋兄不遇仍乘江孚輪船來滬將欲回漢被黄誘拐販至厦門訊之黄匪供在靖江憑陳其說合出洋四拾五元娶都氏爲室呈上賣身據請爲察閱湯裁判以所塡月日不符顯係揑造判戒責二百下押候擬辦張都氏華瑤均留候函追家屬具領 
[閘北]  
[不便代償]  
　　柴販王友生控裕順煤炭店主吳阿邦欠洋二百五十元延不料理昨經四路分局黄正巡官傳案質訊吳供小的止欠洋七十餘元餘係何阿如所欠何前在小的處爲夥去年因事歇退此項欠欵並非小的担保不能代還判吳交保限三天交何到案再行訊斷 
[聚賭麻雀]  
　　印掌生沈小毛侯丙全歸長生等昨在總局路某茶館同賭麻雀被四路一區巡長查獲一併解局經黄巡官訊明判印責四百板枷號半月沈等三人各責三百板罰作修路苦工十天以儆 
[英租界]  
[均須調查]  
　　馬會本控余賢渭吞没絲繭又童渭濱控余圖吞單契等情前晚由廨集訊先據兩原告上當供明前情併請究追訊之余供馬姓絲繭實係虧折有帳可查童之單契曾發據去洋五百元自不備價取贖並非圖吞德襄讞以余所供不實　押候函請商會查明馬姓被吞絲繭俟復到再核童案亦侯吊到單契再行訊斷 
[限日清理]  
　　恆記號主孫松年控余萬利號主余麟書不交子花一案前　由應提訊孫供商人因余不將定購子花一千餘担交出致被洋商控告應請究追訊之余供因價未找清是以貨亦未經交足判余交保限五天赶向原告清理 
[追還押櫃]  
　　迎貴戲園主周永棠（卽伶人四盞燈）因不還案目賈坤林押櫃銀兩被控前晚由廨提訊賈供四盞燈與保人王茂祥不將押櫃交清求請追還王茂祥供此案前纒堂上訊斷折償洋四百元業已付過三百元餘求寛限措繳判王交保再限五天還洋如違提周到案訊追 
[汽車肇禍]  
　　東洋車夫林少金昨晨拖一坐客至南京路山東路轉角被某西人所駕之一百十七號汽車撞倒林跌傷甚重坐客亦由車跌出當由一百五十七號印捕將林車入捕房轉送仁濟醫院醫治 
[縣令驗屍]  
　　前報所載年約三十餘歲之小車夫某甲在廣東路外灘倒斃由捕報縣請驗一節兹悉死者姓陸名永元前日經本縣田大令蒞所驗明係因氣閉身死當由屍弟陸阿福陸阿四求准免封自行棺殮 
[匪徒狙伏]  
　　江北人劉桂元於前日夜半狙伏於新閘迤西麥根路弄內意圖戳刦行人財物適被靜安寺捕房包探陳雲忠巡夜查獲拘入捕房在劉身　抄出利刃二柄押至昨晨解送公堂請究劉供在虹口某粤人家爲包車夫餘語支吾寳讞員與英康副領事以劉决非善類判押候查明於下禮拜一再行訊核 
[僞軍來歷]  
　　錢道生曾將僞單抵於洋人矮白計洋一百四十一元延不取贖昨由包探將錢傳至公堂請究原告洋人投訴前情求追本利訊之錢供方單係向張松林借來轉抵不知是僞乞鑒判錢交保限兩禮拜繳還原告本利洋一百七十一元並候傳張到案根究所有僞單與原告收條一併存案 
[定貨不出]  
　　美商怡昌洋行控任祥茂定貨不出一案因任抗傳不到改爲簽提昨由差探將任提至公堂押候詢明美領再核 
[不付貨價]  
　　英商怡德洋行控張秉鈞孫鳳來不付貨銀昨由包探將張孫二人傳至公廨判均交保候下禮拜一原告到堂質訊 
[洋商追租]  
　　英商老沙遜洋行控陳成興欠租不付昨由包探將陳傳至公堂判令交保候下禮拜一訊追 
[雉妓拖人]  
　　雉妓花巧仙在途拉客由捕拘送公廨訊明判押女所七天 
[祇得賠償]  
　　德商公易洋行控同昌脚踏車行經理杜順才不還修理車輛一案前日午後由廨會訊原告投稱托修之車值價洋一百五十元向取不還是以控追訊之杜與行主楊文元供稱原告車上零件被修車之東洋人取去不能交還判杜楊一併交保限一禮拜賠償原告洋七十元兩造遵斷而退 
[美租界]  
[氣閉身死]  
　　美捕房十一號三道西捕前晚獨在臥室內向爐拷火昨晨侍者等見門未啓人內探視不知何時已氣絶身死當由捕顧禀報卜總巡特諭各捕房均下半旗以誌哀悼屍體候醫生驗明再行收殮 
[跌仆致死]  
　　前日下午有形似小工之某甲乘六十七號電車至百老匯路下車跌暈不知人事由捕車送同仁醫院延至今晨身死現已轉送驗屍所由地保報縣請驗矣 
[私設花會]  
　　廣東流氓徐阿培近紏羽黨吳阿良等在西華得路租賃密室開設花會誘賭昨被捕房訪悉飭探嚴拿究辦 
[行人被刦]  
　　前晚七時有王某行經東嘉興路橋畔荒僻之處被匪搶去銀表現洋等物當報捕房准予查緝 
[拐失男孩]  
　　任阿仁住百老　路四百六十六號屋內昨報捕房稱有四歲男孩名　邦被匪拐失請爲查究捕頭允之 
[法租界]  
[是否誣控]  
　　倪金桂控義豐莊主何錦章吞賴存欵銀二千五百兩經公堂判令交保候訊在案茲又復訊原告稱內有銀五百兩業已劃除尚有二千兩請爲追繳何供此欵係由樊成田將單作抵該單被倪拿去揑詞誣控求鑒判何交保候傳樊到案再訊 
[無可狡賴]  
　　長江賊何子云鄭九鑫吳小山同居榮華棧內專至各店以購買貨物爲由乘間串竊茲被包探訪悉拘獲吊出大興恆洋貨店及某衣莊等所失各物解廨研訊何等均狡賴不認嗣經查明判各枷號一月期滿各押一年 
[是眞賊秃]  
　　遊方僧張雲甫前晚投宿長興客棧翌晨竊取被面圖逃被棧使偵悉拘住連贓送入捕房解送公堂訊明判押捕房兩禮拜 
[包工料葛]  
　　夏友階控馬渭記圖賴造屋工料銀兩一案昨又由廨集訊原包作頭丁寳生偕同帳房李渭川投廨候示李供丁作頭因案押在工程局時一切物料託夏友階經辦讞員謂夏旣無承攬包工憑據祇能照代辦物料核辦馬稱夏應找價互相爭執判各退去李丁交保候再傳訊 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院旁聽録 
[十二月初四日第三十三次議事]  
　　是日下午三時開會仍由副議長代理到者一百二十四人于邦華問禁烟案是否尚未上奏議長答已送到度支部尚未得覆于又請將移民實邊案從速審查劉緯謂四川諮議局來電請核議巡警道不法行爲事是否覆電請早付審查 
秘書官報告文件七種其中質問各說帖均經議長詢全體意見得多數贊成易宗夔倡議謂本院爲輿論機關報館亦爲一部分之輿論機關昨日公論實報羣狗競爭圖是以本院二百餘人皆謂之爲狗本院議員所說之話不必盡合報紙批評原無不可然不得辱罵請咨民政部從嚴取締報館高凌霄謂此議本員甚爲贊成本院旣爲人民代表機關然以二百人爲狗中國直一狗國衆大笑黎尚雯謂恐此畫係罵政府易宗夔謂確是罵本院議員歷引該報肥狗瘦狗各語謂非取締不可本院是否贊成衆大呼贊成贊成 
次爲第四科預算股員長易宗夔報告禮學農工商郵傳部經費謂敎育實業交通一者皆今日極重要問題該三部經費不但不能核减且須增加然明年預算不敷至數千萬度支部又未提出增稅案而本院議員又不能自增人民負担本股員會於明年預算以節糜費裁冗員爲宗旨故該三部預算亦從此處入手禮部核减三十七萬餘學部六十三萬農工商部核减十萬餘郵傳部核减一千八百三十萬餘又將禮部所减詳細數目說明李子爵於禮部祭祀費略有辯論汪榮寳大呼無可以討論之價值遂付表决得多數 
次爲學部預算經費此分兩部一學部直接管轄之各學堂二各省國家之敎育行政費數次上諭提倡融和滿漢何以尚有八旗學務處之設立督學局何以不能管轄本股員會並擬裁撤而學部堅不承認以此爲奏辦今如裁撤亦須請旨故其經費概從原案可决至各省提學使皆舊時科舉時代人物并未知敎育爲何事現在新官制旣未發表故僅從額外股員標準定其經費爲六千兩各省學務公所設立原意頗佳以提學使初到必須與本省紳士接洽藉爲臂助今乃爲提學使位置私人之地而科長科員亦爲位置候補州縣之地故從核減其標準大省三萬二千中省二萬八千小省二萬四千李榘謂此裁撤以何爲標準易宗夔答以科長科員人數及費用爲標準李榘謂於學務有妨碍否劉景烈謂减少并無大碍汪榮寳問大數若干易宗夔謂原數十六萬度支部减爲十五萬股員會又减去八千八旗伙食費原爲六千兩股員會减去二千餘兩學部丞叅上行走减去八千餘兩 
此外分科大學薪水工食太多經費二十二萬餘學生不到六百人而敎員及雜役人等至三百餘人之多已核减六萬餘兩劉景烈請再减十萬于邦華謂何至費至如許之多其監督亦一無所知如何望有進步章宗元謂應一項一項核减不能如此含糊核减請再審查易宗夔謂再審查頗難以表册已送度支部也且劉議員倡議亦有理若核减太多彼辦不成再換人時本院再行增加亦無不可陳懋鼎主張問特派員贊成此倡議否章宗元謂不承認者即是一因人不好一因糜費太多之故陳懋鼎謂此非對人而言惟本國敎育程度尚夠不上辦分科大學汪榮寳謂六百學生何以須三百職員李文熙不贊成裁减經費倡議長福李榘顧棟臣此時俱有辯論易宗夔謂該校經費現只十五萬餘章宗元主張敎習薪水可以不减陸宗輿謂隨便核减不妥須指定欵項核减學部特派員范源濂說明大學內容并謂該校爲獨立機關科目分爲七科學生五百餘人若再核减該校能承認與否實不敢必惟本部僅可轉逹李搢榮謂該校實需經費三十二萬餘劉春霖謂此須看各校情形而言現雖只七科然由七科分門故敎員不得不略多學生雖少然科目旣設亦需敎習不能以尋常學校比例而觀許鼎霖謂該校學生到底若干范源濂答五百餘人許鼎霖謂此較留學日本之費尤多方還謂學生雖少然各科旣設敎習不得不多既開一科雖只一二人而敎習亦須如此多人許鼎霖駁之易宗夔謂明年尚有築費十七萬許鼎霖謂以此經費分配一學生約需五百餘金未免大多陸宗輿謂若該校辦事不核實可另提出問題質問中國旣辦敎育多年經費宜多有宜少但經費自經費辦事自辦事不能混而爲一林炳章謂該校旣有八科即如八個學堂不能不有此費用且須研究是否應辦大學汪榮寳倡議付表决得多數（未完） 
小說 
[軍情小說湘纍怨（十二）]  
　　這幾句話兒。不打緊。貝把那梢長大漢說得大怒起來不由分說。大踏涉趕過來。提起拳頭。照著那掌櫃的當頭就是一下。那掌櫃的躱避不及着了一下。立脚不定。撲的滾倒在地。一時扒不起來。口中大喊地方救人。王少平在旁看了心上覺得好生不忿。又覺得那大漢方才口中說的。幾句話兒。有些意思。便立定了脚。仔仔細細的打量那大漢的形容。只見他生得粗眉環眼。鷹鼻高顴。兩只眼睛裡頭。明明的。露著一團煞氣。王少平看了。暗想這個東西。一定不是好人。正看著。忽然。又見人叢裡頭。走出一個人來。向王少平一看。不覺就呆了一呆。連忙走。過去把那大漢拉了一把。使一個眼色。那大漢正在。那裡揚威耀武的。指著那掌櫃的道。你敢動一動。我直一拳打死你這個奴才。正在說得高興。被那個人拉了一拉。便也回過頭來。看了王少平一眼。不由得就有些慌張失措起來。一言不發。怱怱的往東便走。王少平看了那先走出來的人。覺得十分面熟。低頭一想。猛然想了起來。心中暗道。這個人明明是值堂差役朱洪。　爲什麽平空和他使個眼色。這樣鬼鬼崇崇的。一定有什麽緣故在裡頭。如今不要管他。且把他們兩個人。帶到衙門裡頭去。細細的研訊一悉。或者在這兩個人 
 
 

Page 27

 
 
身上。得些革命黨人的消息也未可知。想著。便連忙回頭。呌過一個家人來。呌他去傳後面跟隨的親兵。原來王少平雖然只帶兩個家人。出來私訪。卻又選了六名親兵遠遠的跟在後面。防備不虞。一會兒那六名親兵飛也似的趕過來。王少平便指揮著他們。把那先出來的朱洪。和那梢長大漢。都帶回衙門聽迅那幾名親兵答應一聲風一般的赶上去。好似鷹拿燕雀一般。把兩個人都鎖了起來。那兩個人嚇得面如土色。連連的說道。我們没有犯什麽法。你們平空鎖我們做什麽。那幾名親兵說道。你們犯法不犯法。我們不知道。你們自已到王大老爺面前去講就是了。 
國外新聞 
[比王注意孔戈航務]  
　　十二日倫敦電云據蒲魯塞爾電稱比王阿爾培脫擬將由獲孔戈所增之法郎三百萬元購買輪船三艘用於孔戈自由國內地之水道 
[葡國不靖之徵]  
　　十二日倫敦電云葡京里斯本所來之電報措詞恍惚國內似有暴動之舉葡政府因諸鐵路同盟罷工已組織汽車隊輸送郵件 
[日本大將無謂之評語]  
　　十二日倫敦電云泰晤士報巴拉瑪通信員電稱日本練習艦隊在此駐泊五日之久總工程司戈塞爾斯君親自指揮各員從事工程日本海軍大將某氏見工程之大頗爲歎服惟謂余意該河興築砲臺實屬失當云 
[德儲擬贈今上物品]  
　　十二日倫敦電云聞德國皇家造磁廠特製器皿多件運往北京以爲德儲宴待中國皇上或攝政王之用事後諸器皿即贈與皇上 
[大國與小國之條約]  
　　十二日倫敦電云法國與里勃利亞（斐洲西部之小國）所訂勘界條約不日將在巴黎簽押法國以締結以約將得土地甚廣里勃利亞從前之界線純屬假設今將代以畫一之地理界線法國反對美國管理里勃利亞財政之策一節亦可作罷 
（以上譯字林報） 
[美總統注意巴拉瑪防務]  
　　十三日華盛頓電云美總統塔孚脫昨致特别公牒於國會請准撥金五百萬元以爲巴拉瑪運河防務之開辦經費聞美總統常云以余斷之吾人應於巴拉瑪運河築造炮臺 
[美員探險之評斷]  
　　十三日倫敦電云據華盛頓電稱政府專門家審查裴里君探覓北極報告公决裴君已逹北極十六英里至十英里之內 
[葡萄牙罷工風潮]  
　　十二日柏林電云葡萄牙諸鐵路官吏及各商業用人均已同盟罷工政府現正設法調停惟各處地面尚稱安靖政府已命各軍隊嚴防民政部大臣業已辭職罷工風潮已蔓延於西班牙之商界 
[英日稅則交涉近聞]  
　　十二日倫敦電云據路透消息日本稅則問題在倫敦交議今已有滿意之進步大約兩國將結商約日本擬修改各稅率以報英國種種之讓步（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
