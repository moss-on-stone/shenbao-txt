# 1919 - 108 - 4916588

 

Page 1

 
 
   
 
 

Page 2

 
 
時評 
[歐會之結果（冷）]  
　　中國人對於重要事件往往有三種時期其始則一往無前其繼則淡焉若忘其終則悔恨互怨其始之立說陳義也未使不占優勝然以無眞心實力以經營之故其說其義終至空虚迨旣失望而又無力以爲之挽回於是悔恨之餘各不咎已而咎人互怨之中乃以互諉而其事過矣 
余謂歐洲和會中他日中國所得之結果大概亦不外是也 
[專電]  
　　北京電巴黎電美外部先在五國會議中提議德在華已得之租借地路礦及各項優先權利利益應還中國惟先由會暫收俟中國將青島及山東省内要點按協約國另議辦法開作商埠後始行交還牧野抗議甚力據某國觀察日對青島必須由彼交還創一中國對於國際外交由彼間接之先例又日本亦提出收管青島要求歐會因有五國收管說現尚在爭議中（二十五日下午五鐘） 
　　北京電伍朝樞爭專使名義甚力王正廷願自辭職讓伍政府仍留王（二十五日下午五鐘） 
　　北京電巴黎唐中將電和會加設航空股如有限止飛機入要塞線各國均可提議請將要塞航空線路詳查造册寄下設法提案（二十四日下午四鐘） 
　　北京電西伯利華僑聯合會及滿洲里商會續呈請追還華僑 
 
 
 

Page 3

 
 
在赤塔等處所受損失（二十五日下午五鐘） 
　　北京電歐洲和約草案由陸使派員密送來京（二十五日上午十二鐘） 
　　北京電新舊議員對國會問題兩面主張距離太遠日來協議已告停頓（二十五日上午十二鐘） 
　　北京電徐决派何宗蓮使陜某方面表示反對現經設法疏通用宣慰名義行查辦職權明令旦夕可下（二十五日上午十二鐘） 
　　北京電黎由電話復徐派員代任疏通（二十五日上午十二鐘） 
　　北京電謝米諾夫與某國人等密議在上烏金斯克組政府用武力壓服内外蒙逐中俄官民與某國訂約交換條件接濟軍械現滿站有謝部四千餘富陞阿三千餘詭謀甚急黑督來電請速籌防堵又聞滿站衣帽商代謝富製軍衣四萬餘之多（二十四日下午四鐘） 
　　北京電滿洲里電俄政府取消前發二十元四十元紙幣美軍四月底進兵恰克圖無黨派之俄人願迎捷克軍並願中國進兵（二十五日下午五鐘） 
　　北京電院部電令庫倫陳毅解散海拉爾大烏里謝軍機關（二十五日上午十二鐘） 
　　北京電外蒙拒絶獨立陰謀洵明大義中央特電嘉奬 
（二十五日下午五鐘） 
　　北京電吉會借欵預備合同規定以津浦路約爲模範現日本要求聘日人爲會計監督及運輸主任尚在交涉中故正約未能調換（二十五日上午十二鐘） 
　　北京電馬福祥電葉荃據耀縣盧占魁曹老九竄三邊已飭三邊司令馬福壽嚴防勿擅開釁（二十五日下午五鐘） 
　　北京電粤匪擾虔南經吳鴻昌派隊會同虔警擊散 
（二十五日下午五鐘） 
　　北京電蘇浙路股代表楊某等謁交通曹總長陳損失情形曹諉謂財政困難訂期再商辦法（二十五日上午十二鐘） 
　　北京電敎育部對滬關撥快鐘針之意見辦法請政府修正 
（二十五日下午五鐘） 
　　北京電英使函請外部切實查禁陜省烟苗（二十五日上午十二鐘） 
　　香港電國會現力爭執行職務之絶對自由權除請助於各領袖及致電唐紹儀不得於國會問題有所讓步外且擬於今日在褚輔成宅内開會籌議達其目的之方法尚有議員數十人將於下屆兩院聯合會議提出議案議員之一部分且稱岑春煊伍廷芳皆贊助彼等之行動 
　　香港電省長與新省議會仍在爭論開會手續新省議會尚無開會日期（二十五日上午三鐘） 
　　北京電儲蓄票揭曉頭彩二十四萬七千八百七十八號在卾二彩三十二萬九千八百十八號在滬三彩七十七萬零六百九十七號在奉（二十五日下午二鐘） 
　　北京電儲蓄票四彩六十二萬八千七百二十四號四川五彩六十五萬九千三百七十一號廣東（二十五日下午九鐘） 
[中國各通信社電]  
　　北京電院電西南各省勿再任用官吏太多致統一後難以收拾 
　　北京電張瑞璣電日内回京國務院覆　請其暫留陜省俾解决乾縣事務 
　　北京電聞政府有調陳樹藩内用消息 
　　北京電徐世昌電唐紹儀否認贊成新舊兩國會自决說（以上二十四日）以上平和通信社電 
　　北京電政府電陸使慰留王正廷俟會議畢給假 
　　北京電許蘭洲電收撫郭樊兩軍編爲兩旅駐守隴寳（以上二十四日） 
　　北京電陸使派員送和約草案昨已到京 
　　北京電陸幹卿表示如法律能達目的南數省可同時罷兵 
　　北京電八年公債以鹽餘押保公使團已允 
　　北京電北方各督均有電至政府贊成裁兵 
　　北京電熊希齡孫寳琦張國淦等奉派維持和議均已赴滬（以上二十五日）以上中華通信社電 
　　北京電政府電陸使魯人爲青島事開大會羣情激昂五國共同管理說未可輕予承認宜再力爭 
　　北京電旅京魯同鄉接青島歸五國共管之外訊特開會議决聯電巴黎陸專使力爭并請轉致赴歐請願之魯代表孔祥柯等接洽 
　　北京電許世英昨謁錢總理面述儘月内赴滬與旅滬華僑先事接洽往南洋 
　　北京電各省官産處原擬併入財廳因有人力持不可改爲重訂條例節減開支 
　　北京電當局對李純設裁兵委員會於南京之建議未有表示似不甚謂然 
　　北京電謝米諾夫進至恰克圖外蒙可慮活佛傾心内向擬出兵會同華軍逐謝陳毅電京請示 
　　北京電王芝祥今日出京南下擬在甯留一日在滬留二日然後赴粤 
　　北京電晋督前陳消納被裁士兵計畫當局認爲可以實行將採用爲各省區模範（以上二十四日） 
　　北京電川訊石青陽顔德基兩軍經熊克武派員點騐後應裁者多衆心不靖漸生險象 
　　北京電甘督電稱拉患未靖回蒙多事省防吃緊無法抽撥兵隊協助川邊 
　　北京電徐語人云南北軍人均主不干涉政治則一切問題和會易於解决言次頗抱樂觀 
　　北京電此間新舊議員日來愈形接近國會問題大約可由兩會自决 
　　北京電内部彚請奬給各省籌助義賑員紳匾額共六十九方現已呈請用璽 
　　湖北電聞川陜交界之城口縣兵變知事劉某被戕現由東鄉縣駐軍往剿（以上二十五日） 
以上中孚通信社電 
[日本通信社電]  
　　北京電本社記者因傳說財政部最近與三井洋行締結三百萬元之借欵以大沾船廠作抵押中國政府將挪用此欵充作政費特向三井洋行代表詢問此事眞相據云並無其事卽該洋行亦無所聞又日本使館方面亦謂當此之時苟有將挪用作政費之疑之借欵縱係商業上正當之行爲日本政府亦將照去年之宣言令其停止故右述借欵之說恐係有所爲者故意傳播之謡言也（二十五日） 
　　北京電政府今日電訓巴黎陸徵祥曰山東問題歸五國共同管理之件與我國參戰之主旨亦相反背此直以處分敵國之辦法待我國也亟應力爭反對望將會議之經過隨時電告云云（二十五日） 
　　北京電政府因代理甘肅凉州鎭守使來京請求派遣軍隊防備邊疆决派西北邊防軍之一部 
　　廣東電昨日國會開參衆兩院聯合會報告預備在和平會議提議之條件及要求補給經費數目内容如左（一）從民國六年九月起至七年四月止八月閱中開非常國會時出席之議員三百餘人每人每月公費原定四百元當時僅給一百元故每人每月補給三百元此項經費共約需七十餘萬元（二）從民國七年四月起至八年四月止一年間開正式會議時出席議員三百餘人每月每人給半數公費故每人每月須補給二百元此項經費共約需七千五百餘元（此處電文稍有不明）（三）前後兩次開會議時議員往返旅費及此後在北京□□（二字電文不明）國會時所需議員之旅費約十餘萬元此外尚有國會事務員薪水向僅給八成時局解决以後當然應將不足之數補足 
　　東京電今日午後在帝國霍推爾開各黨會同之撤廢人種差别問題第三次期成同盟大會决議完全不參加不承認撤廢人種差别之國際聯盟且以此鞭策政府（二十四日） 
　　東京電外交官補田村貞治郎奉命赴中國服務副領事林忠昨奉命赴漢口服務（二十四日） 
　　東京電本日發勅令於文部省内添設實業學務局任命山崎氏爲局長（二十四日） 
以上東方通訊社電 
　　東京電西班牙特命全權公使坂谷重次郎新任命爲講和委員 
　　東京電梅蘭芳等一團於昨晚到馬關將於今夜到日京 
　　東京電昨夜人種問題大會列席者逹二百五十名該會以貴族院議員杉田定一氏爲主席决議曰（日本國民不加入不承認撤廢人種差别待遇之國際聯盟）次更有熱烈演說（以上二十五日） 
以上共同通信社電 
[美國無線電]  
　　巴黎電和約定二十五日向總代表宣讀而正式簽約之期則爲五月十日蓋是日適爲一八七一年德法和約成立之紀念日 
　　巴黎電日代表珍田在日記者大會前演說略云日在　會所提出之要求皆遭失敗實大不幸今後日本祇可培養其國力以備他日大發展又云威爾遜總統始終對於日本表同情再意法羅希四國代表於談話問皆贊成日本之要求云 
　　巴黎電英國代表已奉到英皇御詔被任爲全權大使以簽和約云 
　　巴黎電據北海亞昌格爾消息云過激黨齊集於該地者共六十萬人預備攻擊協約軍奪獲所積糧食云 
　　紐約電紐約世界報柏林通信員報告社會黨政府已招集興登堡大將部下組織一新德軍預備抵抗過激派之侵犯云 
[路透電]  
　　二十二日倫敦電北部英軍司令部戰報云梅那特將軍述維柯齊羅戰情稱敵軍陣亡九十八人被俘八十二人内有傷兵二十人此外傷兵乘車他適者甚多過激黨附火車退走爲砲火轟擊受創甚重協約軍之戰利品内有野戰砲兩尊砲彈七千枚與鐵路材料頗多 
　　二十三日倫敦電陸軍部接亞昌格爾電稱協約軍克復波夏塞基奪獲野戰砲兩尊與大批軍用品士氣甚佳過激黨之逃兵加入俄軍反抗過激黨 
　　二十三日倫敦電公報局宣稱貝柯爾境内之俄軍報稱俄軍會同距貝柯爾河口二百哩烏斯蒂希太之西比利亞軍掃除境内過激黨現敵衆迅速退往伊希滿河之上游當地居民紛紛加入俄軍由亞昌格爾出發之英代表團已與在上述境内之俄軍司令相晤 
　　二十三日倫敦電工部宣稱協約國已允各種貨品除軍用品外自四月二十五日起輸入北面各中立國及瑞士並無限制但須遵守防止轉運出口之條例 
[公電]  
　　辰州田應詔等反對代辦選舉電唐省川總代表熊秉三先生彭張兩代表曁旅滬湘人各代表各公共團體各報館均鑒共和國家首尊民意今日議會旣公認爲民意機關則選舉之辦理必全得民意贊同然後始不自陷於非法行爲而望能發生其效力證之各國理無或異今我湘中長沙等屬聞有悖法開選省議員及派員分駐衡常兩處代辦湘西南各縣選舉情事逞意造作不勝愕然無論和議續開一切要政須待大局完全解决方可别議其他即以選事而言此種手續之繁密非由各縣切實措辦勢必流弊滋生爲害將亦胡底况湖南户口湘西南約佔三分之二現當國局尚未統一之時斷非取之一二部分或少數官僚即可妄指爲公意事屬選政之大又爲湘局所關似此妄行誓難承認况湘西南士紳均經迭次通電否認民意所在昭然若揭務希諸公極力主持伸張公道并懇唐公轉逹朱總代表嚴電張氏尅日停止免梗和議以維法律無任企切之至田應詔張學濟胡汝霖林德軒胡學伸叩 
　　曹銀張作霖通電接讀林莫吕李方李程諸公佳電竦論危言至爲深切怵内爭之不已致兵禍之侵尋馴致途窮國將不國謂宜蠲除成見促進和平對於將來更宜確立軍事中堅共謀改善旨哉斯言自國内交閧以來固嘗鑒於國勢之危岌人民之苦痛輙欲有所宣言而今得以盡言者也軍事政治本不相蒙權責各異迺自改革以還國基未固政變相尋始則政爭繼以兵阨遂致全國軍人亦隨政潮旋轉而不能自已厚集兵力曠日相持民力殫而財源竭矣甚或各懷私見罔顧公安内亂亟而外患戕乘矣軍人職責重在國防軍政苟不統一國家先承其敝倘仍挾意氣以相爭必各恃武裝爲後盾長此擾攘誠如來電所言國將破産民不樂生瓦解土崩危亡踵至夫兵猶火也不戢自焚先哲有言可以借鑒誠能各思挽救亟謀軍政統一則軍事與政治自不至牽綴而混淆庶可分軌而趨徐圖改善今幸人心壓亂協謀國是速息内爭自有正當之解决共禦外侮何有意見之紛歧凡我軍界自守天職至與政治問題截然兩事本無所謂政見抑何能干及政權當此和議期問但有國家觀念亟宜開誠相見消弭釁端爲目前救濟之方即爲將來收束之地而軍事可獨立於政治之外各趨正軌確定範圍也銀霖等庸愚無似比年迭遭世變憂患餘生所勉自惕厲者惟恪守軍人服從之義務更無成見之可言但惕然外界潮流之激刺知内爭不已適足以召亡意氣相乘非所以謀共和之福爲國爱服捍衛之務亟須促息爭端速收統一凡我袍澤當表同情幸聞讜論實獲我心毖後懲前共謀挽救今特敬　悃忱尚祈一察祇候明敎曹錕張作霖養印 
　　長沙張敬堯通電頃讀林莫李吕方李程諸公佳電推本年來内爭由於軍政不分以致國困民病財殫力疲欲救此弊端賴我輩軍人自相覺悟力謀刷新俾軍務政事分途並進思深慮遠欽仰莫名抑敬堯等尤有進者我輩軍人覺悟其道不外兩端一則與政客斷絶關係一則剗除一已之野心是也由前言之則歷年變亂俱由政客爭權而利用軍人之實力軍人政治知識究有幾何或曰護法或曰靖國俱係政客所播弄疇是良心之主張故顯有以護法爲旗幟者而亂法之舉甚於違法明有以靖國相號召者而誤國之念轉足亡國表面雖爲武人之競爭實際全爲政客所操縱是以軍權歸於甲派而乙派必出死力以相爭無論爲鞏固國防爲參加外戰爲戡平邊患爲澄清匪禍苟非與吾同黨則必顚倒是非淆亂黑白加以罪大惡極之名使之有口莫辯凡我袍澤何嘗忍心出此無非二三窮極無聊之政客暗中鼓動謂某派得志某派將無遺類某黨掌權某黨必遭荼毒人孰無自衛之心遂相率而交閧一堂幸而勝而大權歸人而惡名歸已不幸而失敗則凡我軍人皆有血氣誰甘奴顔婢膝朝秦暮楚效一般無恥者流苟且求活容悅他人惟有南走胡北走越棲身異域再圖恢復或竟顚困流離轉徙溝壑死而後已嗚呼我高尚純潔之軍人其不爲若輩所誤者幾希言念及此肝膽爲摧尤可恨者二三寡廉鮮恥南北不容之敗類百無聊賴發憤爲雄嘯聚山林召集流亡以政客惡濁之思想掛軍人優美之頭銜或稱司令或號督軍旣無約束匪類之能力而搶刧視爲固然復無指揮士卒之方略而竄擾乃其本性壞軍人之名譽墮軍人之聲威莫此爲甚此尤我輩軍人所宜深惡而痛絶者也敬堯等以爲欲自覺悟宜與政客斷絶關係者此其一由後言之則民國以來凡有一師一旅聽其指揮者無不思出其位各抱野心流弊所及遂與國家養兵之義大相違背蓋兵以衛國今人則用以自衛兵以保民今人則用以自衛一朝兵權在握幾於百事可爲視稱王稱帝全係擁戴者衆爲將爲帥不過附和者多多數軍人抱此野心國境以内焉有甯歲其故在已旣不肯下人人又焉能屈已兩不相下遂至十人以下猶稱司令百人以下尚名師長以民間有盡之脂膏供私人無厭之谿壑欲國之不敝民之不貧其可得乎是以我輩軍人不以國家爲前提則亦已矣如以國家爲重則當先戢一已之野心雖將相無種用以自勉而不戢自焚足引爲戒此自相覺悟所宜警惕者又其一總之時至今日内力漸竭外患紛乘欲固國家之根本先謀軍政之統一冀逹此　端在吾輩超然於政治以外泯南北之界限化新舊之町畦昭示公誠崇尚道德如是則個人之野心自戢外界之搆煽無從况現時南北各軍同是國家干城半多湘淮舊系夙有共苦同甘之誼何胥爾虞我詐之嫌際此歐戰告終時危勢迫尤應共維大局合爲中堅則庶幾乎奠國基於久安維軍譽於不墜敬堯等軍人也素守軍人本分服從命令擁護中央泰山可移此志不改曩在徐州駐兵之日亦曾以軍人不得干預政治通電全國其時各方尚無覺悟之意故言雖切直而無效兹幸天心悔禍和會已開一切政治問題不難平情解决而林莫諸公適於此時大聲疾呼切中時弊以統一爲目前之要領以分治策將來之安甯凡所建言皆爲我軍人滌除舊玷振刷新機振瞶啓聾足引爲訓欽佩之餘用敢抒其愚忱佇候明敎張敬堯李奎元張宗昌張景蕙陳復初朱澤黄王正雅卿衡屠玉祥吳新田趙春廷田樹勳顧琢塘□振玉張敬湯同叩漾印 
　　廣東參衆兩院議長之通電和議續開國會問題已經唐總代表提出國會完全自由行使職權竊以今兹之役旣以毁法啓其端當以復法爲其鑰國會完全自由行使職權實爲和議中根本之問題若不待完滿解决則其他問題縱能爲我要求亦不過敷衍苟且决非長治久安之計我輩旣以護法爲幟志對於法律問題非一致主張堅持到底誠恐稍縱即逝致違初衷事機急迫立盼卓裁林森吳景濂褚輔成巧 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[巴黎雜訊]  
　　法國無線電社巴黎通信云來因河爲自由河流載見國際公約瑞士本有駛行此河之權利但自歐戰發生後來因河遂封閉矣瑞士可否除來因河外另覓一通海之水道此乃戰後必有之問題今法國工程師已研究開浚羅恩河由瑞士邊疆而逹馬賽之計畫此事果成則瑞士可不復受德國之牽掣聞羅恩河祇須續開二十英里擇相當地段建築河閘逐段開工其事尚不甚難且可利用水力以興實業故投資於河工者不患無利也 
　　法國於戰爭劇激之時凡非軍用之品物多不輸入故民間需求往往無可供給如玻璃一物即其一也近日法國各城巿場陳列代玻璃物數種頗堪適用足見法人之巧思其最賤一種乃用薄紙兩層疊成中間粘以透光之膠綴以蔴製之線外面塗以不漏水之漆故可透入光線而不易毁有所謂充玻璃片者乃一種着火不燃之薄膜又有所謂可折疊之玻璃者捲舒如意係以極細紗網外蒙透光薄膜而成此外尚有價值稍貴之代品如人造明瓦及以化學製成之假玻璃等類雅緻潔净其功用殊不遜於眞玻璃也 
　　潛艇固可行於水下然其瞭望鏡則必高出水面否則失瞭望之效力瞭望鏡管伸出水面雖其直徑不過二寸終難逃斥堠艦員銳利之目蓋危險區域中斥堠艦往來梭巡不絶也協約國所以能屢擊沉德國潛艇者多半以瞭望鏡管可見之故曾有人試行種種方法擬使瞭望鏡管不致易爲人辨識故漆以藍色或灰色或青色冀與水色相混但其自保之價值終屬細微其有時能惑人視線者惟以藍色與紫羅蘭色漆成方格之鏡管耳兹有人别出新裁以圓錐形之玻璃鏡片若干層圍於鏡管四周鏡片返照海水遥望之但見波光掩映渾成一色無從知潛艇所在此亦理論上一新法也 
[荷屬華僑之呼籲爪哇來函]  
　　中國視察世界各國人員唐宜致巴黎和平會中國秘書沈崇勳書云伯英先生大鑒敬啓者此地華僑對於中國收回領事裁判權合荷屬二址八商會一致要求各代表竭力辦到荷屬政府苛待華人無微不至據一千九百十年荷政府與韃靼政府所訂領事條約凡荷人之生於爪哇各屬者皆認爲荷民其所以認爲荷民之故並非與荷人平等實認中國人爲爪哇土人一律視爲奴隷也華人之生於爪哇各屬者其祖父來此在荷人之先數百年辛苦經營開闢此荒島多半有地主權今荷人據一千九百十年之條約視華人土生爲爪哇奴隷强迫華人所有之地賣於荷屬政府價又極賤又無現金凡值百萬千萬之地荷屬政府付以紙票一張每年付息三釐則華人財産不啻爲荷人没收也華人旣不　與荷人平等又不願與爪哇人同爲奴隷故皆願仍爲華人羣向歐陽祺領事掛號註籍已願歸祖國保護者有三萬七千家計十萬餘人弟已視其底册矣總望先生　與荷政府交涉將一千九百十年之條約更換華人之生於爪哇各屬者原爲各屬之地主荷政府不得視爲奴隷應由中國保護今荷屬政府又不準華茶入口華人慣飮好茶不能飮爪哇之土茶中國人極形苦痛華人在爪哇各屬敎土人種榖華人出資土人出力所收之榖照股均分爪哇土人原賴華人得以生活今荷屬政府藉口恐華人將米抬價以防土人無米暴動實則荷屬政府將好米没收待運出口而以暹邏最惡最賤之米代之此殖民政策之一苛法也望先生速向荷政府交涉使荷屬政府速開茶米苛禁爲禱向來華人經營有利之商業荷屬政府皆由華人手中奪去如典當店之類今荷屬政府到處設鴉片專賣局以供給華人洋烟以收毒人大利中國旣與世界同禁鴉片荷人不應犯此禁例以害我有用之華僑土人謀叛無錢發動强迫華人助欵華人不許則殺華人焚華人之房屋有一小鎭古突係華人開闢者有華店六十餘家皆被焚去並殺死華人十三名荷屬政府旣不能保護中國人當自負保護之責所有苛待華人之條律皆荷屬政府不正當行爲中國爲人道起見當派兵船駐此招商局宜速開此地航綫南北官僚以後皆不得妨害中國航業以押商船運兵中國銀行更當連分支局來南洋各島以保華人無數萬之資財此請道安三月十九號自爪哇巴逹維亞發 
國内要聞 
[自决聲中之國會]  
　　新聞　譯社消息云國會問題議員主張自行解决之說近日新舊兩派接洽之結果自决之方針益固政府方面亦希望議員之澈底覺悟免成和會中之難題雙方催促進行極可注意云云然另一消息謂總統昨電覆唐少川否認有贊成新國會自决之事實並請勿信謡諑又聞某使館昨接二十二日廣州電訊云軍政府昨日（二十一）開政務會議議决反對北方主張之國會自决並認斯事爲違法舉動又聞某高級機關前日（二十二）下午接唐少川電詞頗激烈略謂某某派主張自行解决國會卽可證明蔑視護法果政府允某派所請和會恐有永久停頓之虞又聞政府昨接朱代表密電略謂近日和議行將討論國會問題惟京中新舊議員有自身解决之主張所謂自身解决亦無具體辦法而和議因此滯於進行此問人士極望國會問題之早日解决且希望解决於和議代表云云 
　　西南堅持保存舊國會經朱代表電詢中央意見昨中央電朱略謂國會問題希採取折衷辦法以免發生意外而事實方面可由雙方代表核决又政府前昨兩日連接港粤報告謂一般議員最近以恢復民國六年憲法會議爲標的意在無形中消滅新國會 
　　安福俱樂部對於國會問題主張將新舊議員合組國民制憲會制定憲法然後同時解散某謂國會制憲載在約法若組織國民制憲會非先修改約法不可當詢安福要人若實行國民制憲是否先修約法如修約法歸舊國會修正抑在新國會修正某要人云約法有與近日情形衝突者自應修正以謀時局之早日解决修正之任自然歸諸新國會某謂新國會修改約法是否能得南方同意即得同意新國會能否滿足法定人數以修改約法須五分之四出席四分之三表决也某要人云此種問題尚待協商 
　　廣州電稱吳褚贊成政學會主張據政學會某要人云舊國會制憲法舉總統等辦法吾黨主張有年去歲冬間舊國會議員二百餘人曾發佈一通電力主此說諒世人猶能記憶當時蓮伯慧僧尚多不以爲然近此說最爲平允蓋國會問題雙方各持極端終難融洽如此折中辦理則在法律上與事實上南北亦均說得過也至於全國元首竊謂以資望論實非東海莫屬吳褚旣贊助此說在南方總可得大多數惟安福系必欲保全新國會則離題大遠南方亦再無可讓步矣 
　　昨日南方議員來電質問某某云此次在京所討論國會問題是否舊議員公衆之意見抑私人之磋商若借假名義以解决此重要問題則南方極端不能承認聞此項電報政府亦接到一通 
　　自國會問題發生後一般議員皆以國會有摇動之勢大多四出奔走别謀位置或則回返故鄉作第三届選舉之籌備而政府近日亦有顧問諮議等聘書發出以位置議員並聞經濟調查會中亦有某某等議員之名 
[外交要聞]  
　　閣議决定香港設關問題香港設立海關一事前經商得同意所有設關之後實行徵稅條欵當時並已經中外在港官員會同擬定惟迄至刻下尚未施行其未施行原因則由我國稅務處對於原擬徵稅辦法意有改正大致未能即定故爾遲遲頃據政府方同消息現下關於在港設關之一切稅則日前已經提出閣議議定所有應行增改之處可俟將來雙方實行簽定時附帶換文藉示聲明至於原定條文准不改正用省手續並聞現下政府已派定總務司安格聯爲中國政府簽字代表昨並一面致文駐京英使矣 
　　謝軍没收華人資財之交涉謝米諾夫部下人員在白海德利亞車站没收華人之六百五十萬盧布一案俄國公使署切實辯駁該欵曾交哈爾濱該署理俄領事今知確無此等授受之事而謝軍未曾交出該欵此事現交赤塔城公堂審訊且已由俄使署告知西伯利亞俄國執政關於該華人所請求者應由發生此事地方之西伯利亞中國代表設法辦理 
　　中東護路交涉未了中東護路問題業經威埠會議决定我兵擔任由長春至哈爾濱及由滿洲里至雙城子之兩段乃聞日本方面以根據軍事協約應由彼方管理爲理由我當局則以該協約内並無賦與保護　路之權利日内將在北京開始正式談判 
　　戰後之萬國紅十字會紅十字會在戰事告終重議進行方法預定本年五月在瑞士日來弗開萬國紅十字大會世界各國均將派員參列吾國已派定陸軍部軍醫現在巴黎之力樹鈞就近代表赴會 
　　派員接收分得潛艇陸徵祥電略云此次媾和結果應處分之軍艦我國得潛水艇四艘即請派員前來預備接收海軍部已派定馬德驥等四員爲接收此項潛艇委員每員發給旅費一千元即日放洋 
[中國銀行之近况]  
　　中美新聞社云中國銀行自一九一七年政府實行不兌現法令後大失公衆信用紙幣大跌種種不滿意因之而起及後幣制借欵三次墊欵皆被政府耗用公衆愈不信用該行西人亦漸致疑華人管理財政之不善致有代行管理之說實則中國銀行雖在今日窮窘之情形總可補救按該行資本在民國元年成立時定額六千萬元官商各半政府交其全股三分之一即一千萬元庶可開始營業但自元年至五年政府所交祗四二八一○○○元而商股於四年九月始交旋因政變遲至六年九月商股始交三六四三三○○元官商合併尚不及一千萬元之數其後財部續交七一九○○○元凑成五百萬數商人方面又續交二二七九八○○元前後合併已交資本爲一二二七九八○○元此乃中國銀行實在之股本也若外國國家銀行初開辦時資本不大英國銀行祇一百二十萬金鎊法國銀行祇三千萬法郎日本銀行一千萬日元由此可見銀行貴有信用不在資本之多寡也中國銀行股票去年六月間值價最小祗七五成至年底漲至八成至今年本月份漲足百元之數 
　　再關於銀行人員首貴幹練與信實之材且不宜時常調動蓋財政與政治不同一銀行之人員如常更調不獨難進步且失信用試觀中國銀行自元年至前年五年之間總裁十易加之財政總長一動行員必全更換分行亦受影響因此行員有五日京兆之心當然不願盡力此乃中國銀行不發達之大原因也及至去年始加入一條於銀行條例内决定總副督辦應歸政府任命在董事中選出迄今財長雖三易而中國銀行總裁未動 
　　不兌現旣損害銀行信用自不得不速補救之不兌現之原因在墊欵於政府者太多又鈔票發行過度試計近年來中行所墊出之政府欵共達四千一百三十萬元加以利息五百萬元爲數可觀政府又無力償還遂利用庚子賠欵緩付之機會於去年發行長短兩期公債共六千九百萬元分給中交兩行係恢復鈔票原價之用此項債劵自去年三月三日迄今已發三期共得三四三五○○○○元鈔票又現銀一九五○○○○元同時收回未發出之債劵一八五○○○○元連前計算政府所欠中行之欵除已付還一八三○○○○○元外尚欠二千八百萬元如此數不再增加則兌現之期可望早日實現 
　　自不兌現後發出之鈔票大增民國五年時中行鈔票及存欵已達七千萬元而庫内準備金不及三分之一及民國六年八月流行之中鈔及各户存欵共六千萬庫内乃不名一錢不但不能兌現且連借小債以度日自無怪中鈔之大跌價也民國六年八月至十二月中鈔最高價七六折最低價六一折七年十二個月中最高價爲三月份之六六折最低價爲十一月份之四七折今年一月至三月最高七二折最低六四折又算至本年三月底中國銀行所發出之鈔票及存欵共二七六三九二八八元（三月間因南北和議停頓鈔價又跌）按民國六年八月底時中鈔因存欵連墊欵共七千九百萬元以三月份數比較可見中國銀行已收回鈔票五千二百萬元收回之法分三手續（一）用公債收回計三千四百萬元（二）用股票收回計三百萬元（三）用現欵收回計一千三百萬元又民國六七兩年各分行未停止兌現者所發鈔票及存欵頗有增加計六年底共八五六五○○○○元七年底共八五九○○○○○元 
　　由此可見中國銀行頗得公衆之信任北京中行之不兌現自於信用大有影響惟外人以爲中交兩銀行將無恢復原狀之望則純以北京該兩行停止兌現爲根據而於兩銀行之内容實况並無所知今觀上文所述可見中交兩銀行恢復原狀並不困難現望内爭早息全國安甯並望政府再以一千萬元之鉅欵贊助中交兩行則即可收兌鈔票毫不困難也 
[京華短簡]  
　　黑督鮑貴卿昨電政府稱因目疾陡發不克閱牘擬請給假兩星期所有軍民兩署事宜委參謀政務兩廳長代拆代行遇有重大事件仍親自辦理政府以邊防正緊特復電令其迅爲調治 
　　海參崴中東路會議吉督派高士　前往參與高以不能列席電請即日回哈政府電令劉鏡人轉致暫緩回哈俟會議事竣再行離崴又吉督孟恩遠昨日上午來電云護路軍隊擬定爲三支隊除中兩支隊由吉省派出外黑省應派出一支隊黑省一段即歸其守護 
　　蒙藏院昨日通咨内蒙古各盟長及外蒙古各部落扎薩克等令各在本旗設立禁烟分所對於禁烟事務須積極辦理 
　　政府命曹錕保薦人才充陜省查辦使之任已密保何宗蓮堪勝此任政府亦極以爲然如南方表示贊同之意即可决定 
吳鼎昌出京挾有國會外交財政三問題大致參戰軍邊防軍仍積極進行至多祗讓至改歸靳雲鵬管轄財政問題則以借欵爲首要國會問題任和會决定 
　　政府電張敬堯略云前次備戰之際湘中分輕重地點駐兵現今大局可望妥協希將醴陵新化湘潭湘陰湘鄉瀏陽等處撤除備戰痕跡以便施行善後 
[政府關於軍事政治提案（續）]  
（戊）推行全國警察　國家政治之推行屬於警察地方治安之責任負於警察由前之說警察爲政化之前驅由後之說警察執武裝之勤務全國罷兵聿修文治民政之設置未完防兵之額數銳减則警察任務愈益繁重所有地方之治安風化衛生户籍諸要政除京師略具規模外其次則省會尚有可觀商埠即不如省會而縣城更不如商埠鄉警則僅有其名矣據最近調查國家巡警經費計四百二十二萬五千餘元地方巡警經費計一千一百六十四萬四千餘元以此區區經費分配於京師商埠都會及重要城鎭設置已難完備實無餘力及於地方故今後國家行政應注全力於地方警政自縣治始由内部與各省長詳細分别縣治之廣狹人口之多寡民俗之良暴酌定等級分配名額并於一定期間内設立警察養成所施以相當敎育以資分佈至其經積約分三種（一）各縣城鄉舊有練勇團防各費（二）不足者就其地方之財力附徵捐稅（三）興辦房屋稅一二兩項經費一爲固有者一爲附加者性質極爲明瞭至必須設第三項專欵者蓋地方之警察原所以保護地方之住民其經費當然由其地住民負擔故舉辦房稅整頓警政實住民應負之義務政府應規定徵收房稅之普通條例由各縣酌量警費不足數日之多寡分别舉辦以爲的欵則全國警政之基礎立矣以上各種計畫皆爲當務之急所需經費亦屬至鉅方今財政支絀司農仰屋自非另闢財源不足以資應付而開闢財源之法非從整頓舊稅推行新稅入手不可舊稅中田賦則應清查糧額或分期舉辦清丈鹽稅則應平均稅率整頓場産關稅則應解决裁釐加稅問題或另定新約改定稅率烟酒稅則應實行專賣制度此舊稅之應整頓者也新稅中印花稅則應加增課稅範圍並推行於各租界營業稅則應先課特種營業稅然後漸次施行普通營業稅所得稅則應先課特種所得稅然後漸次施行普通所得稅此新稅之亟應行推行者也（三）地方自治歐西諸强國自治之成立往往原因於自由巿府故其自治權範圍之廣者或幾等於自主例如坎拿大澳洲之自治甚至有共守之憲法即所謂愛爾蘭自治問題其性質亦與普通之地方自治不合今欲推行自治當博採各國之制度力求適合於國情兹將地方自治分爲二級略陳其制如左（甲）縣自治各國自治淵源於歷史故重維持我國本無自治基礎純由國家創設當從模範提倡入手前清城鎭鄉自治制施行之後頗鮮成效蓋地方區域過小人口稀少經費支絀其偏僻地方風氣閉塞至不知自治爲何事苟非蒙昧不知所從即放廢莫能自舉雖强與以自台之權仍不能實行自治之實况乎鎭鄉自治往往因分劃區域彼此紛爭甚而致涉詞訟者有之欲行自治反啓爭端殊失國家提倡自治之本意歐洲各國所以能行者以其敎育普及人民勇於負擔故能行之而無弊今欲推行自治當先逐漸推行不宜同時舉辦縣之區域較廣人才經費皆易籌集雖一縣之内不無貧瘠之區而酌盈劑虚尚可挹注庶不致蹈塗飾觀瞻之病也（乙）省自治自省議會成立後各省已具自治規模惟其區域過廣必須以縣之自治爲其基礎故省之一級當爲各縣聯合自治凡一縣之財力不能舉辦者山省自治辦理之縣自治互有爭議者由省自治裁决之縣之貧瘠者由省自治統爲規畫分别補助之省議會運議員則由各縣自治會選舉於是省之自治實爲各縣自治集合而成省縣之間旣無隔閡之弊而自治事業亦可上下相維以漸臻於發達清末自治制度以府廳州縣爲一級城鎭鄉爲一分級過繁成效鮮睹此後籌議自治必須力矯從前之弊當以模範提倡爲主故必使高級自治負扶進次級自治之責且省之區域較廣籌欵自易將來自治發達則一省内高等以上之敎育及重要公益之設備皆可責任省自治自行舉辦以間接輕減國家之負擔也（丙）振興自治事務辦法國家與自治團體以重大之職權本以振興地方之福利行政爲目的故自治設立之後必須責其成效清末自治機關人員過多所籌之費僅敷議董各會開支而自治事業一事未辦今日籌辦自治當先籌另闢財源以爲振興事務之基礎兹分陳於左第一時期在此時期内以維持整頓地方自治固有事業爲主同時籌辦開闢財源以裕自治經費第二時期此時期俟自治經費籌有確數後遵照前期議定之自治制分期逐漸推行同時推廣國民敎育振興地方實業與夫改良巿政及道路水利各端俾地方日臻完備至前所謂另闢財源方法亦分三端（一）特設稅目房屋稅使用人稅使用物稅巿通行稅各項凡合於地方稅之性質者酌量情形分别推行（二）帶微附加稅田賦附加稅所得附加稅營業附加稅等當審察國民負擔之能力由漸施行以增收入（三）國家稅之劃撥將來國家行政經費收入充裕之後凡向由國家徵收之零星稅目而合於地方稅性質者應分别劃撥歸省縣自治以資補助（未完） 
[湘省民食缺乏之險象]  
　　湘南銀行之新票雖經張敬堯規定法價准予兌現無如兌換分所旣經取消而總清理處每日兌换又異常困難以致巿面行使日形阻滯而一般人民購買貨物者又無往而非新票新票愈積愈多旣不能往總清理處兌現又不能向裕湘銀地折換光洋商人於是大困而米業所受影響尤甚緣米業購買榖石均係光洋不得已乃將新票改買光洋銅角於是一般貧民及兵警等怨及米業謂爲阻壓新票紛起滋閙如日昨外北署警察馮黄兩人向謝益和李萬茂買米數石每石僅給新票八十二串該店要求補價馮黄非特不允且聲言須加以違抗命令之罪一時閒人尤而效之竟至聚集二百餘人由天心閣至大小古道巷及學院街黎家坡等處擁至各碓户恃强迫糶新票一串須糶一升兩升不等甚至將米搬去不給一票查清季宣統二年三月閙荒巨案飢民聚衆焚燒撫署學校民國六年一月之案由兵士向碓户强買地痞流氓乘機響應由北門閙至南門勢甚洶洶雖經當道立即解散而人民之損失已不少今之閙米風潮已見其端當局者不可不預爲之防也 
[廣東西江潦水驟漲]  
　　日來省垣各地大雨連綿數日不輟地勢低窪者多積潦未退頃聞西江一帶因雨過度河流湍急已有潦水奔騰之勢德慶封川悅城都城各處河面水勢增高約漲三尺餘附近鄉民鑒於上年潦患之慘多趕急准備一切各基圍决口未修竣者并漏夜施工以禦水潦侵入又聞西江河水猝漲之故因上游梧州大雨十數日撫河水度陡增五尺餘故下游各地受此影響翟代省長據報後誠恐本年潦信比上年尤爲迅速亟應先事防禦以備不虞昨特飛電各縣查照歷年防禦水災章程隨時籌備並將各縣最近水勢情形先行電告察核 
[晉垣近事]  
　　晉省旅京留法工業科之組織　督爲奬勵游學起見前曾委派錢維騏赴京與蔡元培彭濟羣接洽在法文高等專修館内特爲晋省開辦留法工業科兩班業經蔡彭兩君允諾並經省署公佈招生兹將組織之大概情形略述如下校址卽在北京西安門大街高等法　專修館内由該館撥兩大敎室以備應用敎職員則由蔡彭代聘華法敎育會留歐回國之品學兼優者充任之至書籍用品則均用現時高等法文專修館工業科適用者校舍則賃居附近民房於招收之學生赴京時則由省署派一熟習途中情形者護送至京定五月一日以前開課至預備期滿赴法辦法則另訂詳細章程 
　　法公使來省法公使原擬與英美兩公使偕同來普參觀華北運動嗣以有事未克早臨因即改訂期日專以私人資格來晋參觀政治聞今日（二十）下午三點四十分法公使準可抵省各界商定歡迎辦法如下（一）各校學生及街閭長仍照前次歡迎英美公使地點手執法國或中國旗候立歡呼（二）是日下午六鐘在傅公祠開歡迎會各校敎職員及學生之班長等曁各機關人員一同列席於六鐘齊集（三）二十二日早七點四十分各校學生及街閭長等仍在原地點執旗歡送並聞督軍屆時亦擬親蒞車站迎迓 
　　嚴范張返京十九日早嚴範蓀范靜生張伯苓三君乘正太車聯袂首途晉省士紳至車站恭送者有督軍代表趙旅長曁敎育實業虞趙兩廳長大學王校長師範張校長銘賢中校孔校長尚志男女學校荆薛兩校長曁其他各校敎職員甚多至開車前三分殷動而别 
[贛城門礦交涉之緊急]  
　　江西省議會因昨接悉省署函告農部　電飭將仙居公司礦照繳部請該會速推代表赴省署面爲磋商遂於昨晚發出通啓定今日（二十）上午十一時開緊急談話會討論推派代表與省長接洽出席議員約三十餘人結果仍推胡饒兩議長及王鎭寰譚振黄爲柏温肇祥等六人爲代表一面飭秘書印散午後二時開緊急大會通啓而散午後一句五十分各代表由省署返會稍事休憇即飭役摇鈴開緊急大會不謂各議員以本日例假僅到二十餘人遂改爲談話曾報告與省長接洽情形略謂鄙人等往省署謁見省長首由鄙人陳述本會接得省署轉來農部銑電即於今日上午開緊急談話會討論方法僉以礦照關係重大萬不能繳部發給仍主張要求貴省長俯順民意堅持保存到底省長答云我爲此案之困難貴會想已洞悉而所以要貴會派代表來署磋商者亦不欲違反民意見好農部故邀諸位與我商酌貴會旣要我堅持到底固吾所願但須貴會備文咨交本署以便轉覆　部云云同人等見省長允以民意爲前題答以若農部曲徇主戰派要求與貴省長爲難本會甯願解散爲省長後盾嗣省長又飭僱員將實業廳轉呈農部銑電原文抄録一份交同人帶來印散大家參考總之同人等與省長接洽結果無論部電如何催迫均須將礦照扣留以待解决云云歐陽煒王鎭寰等以省長旣允保存礦照本會亟應卽日備文咨請省長查核並主張由秘書趁本晚將文稿辦好以便明日開大會通過經衆議决一面備文咨請省長拒絶部電一面用省會名義將農部催官廳繳照各情逕電旅京同鄉張紹軒等請就近與農部交涉謝鴻藻云頃聞黄用中晤見張紹軒乃弟芝珊新自都門返省謂張紹軒自接得本省寄往函電極爲注意除與諸同鄉設法向農部打銷仙居公司外並擬聯絡贛省碩紳開採該礦以挽利權云云衆主張俟本省礦業維持會成立後卽徵求各公團意見推張爲全省礦業維持會會長議畢散會兹將省署轉來實業廳呈文録下爲呈請事本年四月十八日奉農商部電開農密蒸電悉該廳不候部示竟將部發礦照擅呈省長殊屬荒謬該照卽有緩發之必要或迫不得已自可逕行繳部本部眞電計早到廳該廳爲禀承部令執行礦務之機 
 
 
 

Page 7

 
 
關職責所在豈容規避仍應由該廳長呈請省長將原照發回該廳暫行繳部聽候核辦准遵毌違等因奉此查仙居公司請探九江縣城門山礦照前奉鈞令以准江西省議會咨請令廳呈交保存於本月十日職廳遵照呈送鈞署當經電呈農部商部在案兹奉電令前因理合具文呈請省長鑒核伏乞迅賜施行將該項礦照令發到廳俾便繳還實爲公便謹呈江西省長戚實業廳長夏同和 
[閩南學校聯合運動會（一）]  
　　漳州陳競存南軍總司令召集閩南各校開聯合運動會及成績展覽本擬四月一日起開始展覽六號開始運動嗣以汀州龍巖各屬道途遼遠成績品運輸維難遂改爲七號開始運動十一號開始展覽記者於六號由厦買棹往漳七日到場參觀運動地點在南較場地甚廣闊漳城南門外舊橋頭過一沙地約數百步有鮮花紥成一大牌坊上懸一白布匾額書運動會場四大字入牌坊邊有大草埔則爲球場自此用白布圍繞爲最外圈再行數百步仍用白布圍繞爲第二圈每相隔數尺插一小國旗周圍密插萬壽菊及鮮花五色飛揚芬芳撲鼻近二圈大門爲販賣場入此大門有警察辦事處由此分道自北而西均爲軍隊駐處自北而東偏旁事務所循東而南爲男賓優待席再進爲衛生部席即陸軍醫院諸員所組織各員均懸紅十字徽章再進爲新聞記者席臨時通信員席會計席編輯席報捷席文牘席評判席中搭一高棚爲會長席過此爲女賓席自此而南由南而西均爲學生列隊處各有旗幟標明中分爲省立第二師範（即汀漳龍師範在漳州中學右側）省立第八中學（即漳州中學）省立第九中學（即龍巖中學）汀州中學上杭中學海澄師範龍巖甲種商校龍溪各區小圥再過爲漳浦海澄南靖長泰雲霄平和上杭歸化永定龍巖各小學席與軍隊駐處相接此第二圈之情形也再行數十步爲第三圈即中部中竪一高杆上懸五色國旗四邊懸各國旗入門處爲評判席司令席再進有一檯爲軍樂檯此軍樂係聘厦門同文書院學生軍樂隊檯之兩旁即運動場分爲兩部一爲各學校自行操演場一爲競走賽技場此會場之大概情形也七號上午九時開會先奏軍樂　陳總司令致訓詞省　師範省八中學省九中學汀州中學及各小學校唱歌歌畢開始演操先由龍溪城區各高等小學合演國粹體操次則各師中學校選手競演百碼賽跑其份數省八中學第一省二師範第二省九中學第三又次省立第八中學演普通體操又次憲兵與浙軍演武裝競走憲兵勝又次省二師範演兵式體操又次龍溪縣立第一高小學校演國粹體操又次省二師範附屬高小學校演兵式體操又次龍溪縣立第二高小學校演兵式體操又次師中各選手競演跳遠結果省八中學第一省九中學第二又次各軍隊選手演三百米突高欄矮欄憲兵勝時已近午各生休息用飯會長宴新聞記者以西餐午後一時復開運動先龍溪縣三高小學校演兵式體操次龍溪縣立乙商學校演棍棒體操又次永定縣一高小學校演兵式操又次龍溪一區公一高小演兵式操又次各高小選手競演跳高永定縣一高小第一龍溪縣立高小第二又次長泰縣一高小演持槍大排敎練又次中師各選手演二百二十碼賽跑省八中學第一省九中學第二又次龍溪一區公一國民學校演普通體操又次龍溪一區公三國民學校演兵式操又次高小各選手演跳高永定縣立高小第一又次各軍隊選手演一英里替換競走憲兵勝又次龍溪一區公四國民學校演啞鈴體操又次龍溪公立乙農學校演啞鈴操又次龍溪一區私一國民學校演奪旗競走又次龍溪崇正第一高小一年級與國民四年級合演兵式操又次龍溪育賢高小演兵式操又次龍溪二區公一國民演環舞體操又次龍溪二區公一高小演拳術又次龍溪二區公四國民演國粹體操又次龍溪二區公二國民演劍術最終龍溪三區私一國民演短棍體操演畢復奏軍樂閉會時近六點各來賓告退學生各整隊歸 
[蘇省立學校聯合運動紀（二）]  
　　二十四日爲江蘇省立學校第五次聯合運動會之第二日上午八時開會胡敎育廳長曁籌備運動事務所各項人員均先後蒞會男女賓到會參觀人數較昨尤爲擁擠幸會場巡警糾維得力秩序尚未紊亂上午十時李督派本署中校參謀曲巖一等副官石錦川偕賫送員承啓官江世昌護送彩亭六座實以奬品導以軍樂送入會場繞場一週置於司令台前齊省長亦派金陵道尹俞紀琦代表蒞會參觀撑篙跳高决賽（甲組）第一名二師丁祖儀第二名五中閔文蔚第三名浦東鄔學文（乙組）第一名一商王秉衡第二名五師劉墉第三名二師陸譜華（丙組）第一名鍾英中學朱寶信第二名一師朱以賡第三名五中李魯復百碼决賽（甲組）第一名六師王一五第二名代用師範倪约本第三名浦東任家驥（乙組）第一名浦東陳和慶第二名三師楊公蔭瀏第三名八中彭先捷（丙組）第一名民立姚時安第二名一師張振華第三名二中霍志恩二百二十碼决賽（甲組）第一名一商王健吾第二名代用師範倪約本第三名浦東任家驥（乙組）第一名浦東陳和慶第二名八中王廷椿第三名鍾英中學邱復周（丙組）第一名民立姚時安第二名二中霍志恩第三名二中馬良弼四百四十碼决賽（甲組）第一名一商王健吾第二名三師秦大鈞第三名三師段延齡（乙組）第一名浦東陳和慶第二名四師楊師曾第三名六中夏鶴（丙組）第一名民立姚時安第二名二中馬良弼第三名一商黄紹仁八百八十碼决賽（甲組）第一名一商王健吾第二名三師秦大鈞第三名代師蔣景韓（乙組）第一名浦東張毅第二名五中唐叔華第三名六中夏鶴（丙組）第一名八中劉孝明第二名一商陸鴻德第三名二師朱善慶百二十碼低欄决賽（甲組）第一名二中曹澄宇等二名六中陶慎思第三名四中張光典（乙組）第一名六中夏鶴第二名四中陳念忠第三名五師陸盛德（丙組）第一名七中梁濟溱第二名二師朱善慶第三名七中李鐸跳高决賽（甲組）第一名浦東鄔學文第二名二中曹澄宇第三名水産鄒應荔（乙組）第一名一農邵德緯第二名二中錢壽壬第三名浦東吳純洛（丙組）第一名民立趙煥章第二名三中孫錫爵第三名醫專許鳳章下午六時散會上海童子軍來數最多就會場内搭篷帳露宿曠地不畏風雨設鍋造飯躬自操作養成童子軍堅忍耐勞之性質來賓莫不贊美且各童子軍對於會塲秩序亦頗能盡力維持兹附録開會秩序及李督奬品種類如下上午（二十六）開會（二十七）奏樂（二十八）五十碼賽跑各校團體（二十九）撑桿跳高（决賽）各校選手（三十）百碼賽跑决賽各校選手（三十一）百碼賽跑來賓以下十三節女校團體運動與前四節同時舉行（三十二）柔軟操第一女子師範學校（三十三）甲行進乙棍棒丙游戲第二女子師範學校（三十四）各個操競志女學校（三十五）新棍棒淑琴女師範學校（三十六）甲普通操乙（子）磨托馬蒲（丑）方舞愛國女學校（三十七）甲步伐乙徒手丙舞蹈丁游技上海女子中學校（三十八）甲（同上）來賓上海務本女學校（三十九）柔軟操神州女學校（四十）應用操第一女子師範學校（四十一）舞蹈競志女學校（四十二）國技愛國女學校（四十三）舞蹈（亞嶺梅舞）淑琴女師範學校（四十四）甲步伐乙棒棍操丙舞蹈丁球術來賓務本女學校（四十五）奏樂休息午膳下午（四十六）奏樂（四十七）二百二十碼賽跑（决賽）各校選手（四十八）八百八十碼賽跑（决賽）各校選手（四十九）八百八十碼賽跑來賓（五十）百二十碼低欄賽跑（决賽）各校選手以下二十二節與前四節同時舉行（五十一）武術第一師範學校（五十二）武術第五師範學校（五十三）武術第六師範學校（五十四）武術第七師範學校（五十五）武術第八師範學校（五十六）武術代用師範學校（五十七）啞鈴操來賓上海盲童學校（五十八）奪鈴競走同上（五十九）跳高同上（六十）國粹體操第一中學校（六十一）武術第二中學校（六十二）武術第三中學校（六十三）國技第四中學校（六十四）武術第五中學（六十五）武術第七中學校（六十六）射術及武器第一工業學校（六十七）器械第二工業學校（六十八）武術第二農業學校（六十九）武術第三農業學校（七十）武術浦東中學校（七十一）武器南菁中學校（七十二）籃球及拳術高等師範附屬中校（七十三）奏樂（七十四）閉會第一名正奬一等金色敎育奬章一座連同章照一紙副奬金盃一對第二名正奬一等金色敎育奬章一座連同章照一紙副奬銀盃一對第三名正奬一等金色敎育奬章一座連同章照一紙副奬銀盃一對第四至第十名每名正奬一等金色敎育奬章連同章照一紙副奬白銅大方墨盒一對白銅鎭紙一對羊毫筆二十枝刻瓷筆筒兩個刻瓷茶碗一對第十一至四十名亦均有奬 
　　另一通信云是日運動男女來賓充衢塞巷擁擠非常大中橋半邊街一帶交通阻塞人數之多不下五六萬茶食販賣所等處座無隙地上午八時許開會奏國樂省長代表曁敎育廳長致訓詞全體唱運動會歌南京各校歡迎操爲田徑賽百二十碼低欄（預賽）（各校選手）二百二十碼賽跑（預賽各校選手）八百八十碼（决賽）百碼（復賽）四百四十碼（復賽與决賽）均爲各校選手並同時舉行跳遠跳高擲球等决賽（名次時間不及備載）决賽結果除分最多者爲上海浦東中學省立一商高等師範附屬中學等均已有十餘分團體運動爲女子蠶業學校甲乙丙丁四種柔軟游戲操上海盲童學校之堆金字塔兵式操等均舉動活潑操法嫻熟而尤以堆金字塔一節爲最以盲童而能進退合節運用自如宜乎掌聲不絶也來賓運動爲第六師第二補充旅及警察廳演戰鬭敎練器械體操武術躀跤等至六時許閉會 
[蘇議會紀事（十五）]  
　　二十日開各股審查會預算審查會二十一日開大會以竟日大雨到者極少無效至二十二日續開大會而馮世德等提出錢議長違法應嚴行懲戒案龔廷鶚等提出實業學校預算修正案削减各專門學校經費幾四萬元下午三時開會懲戒議長案列第一由鮑副議長主席王鴻飛主變更議事日程先議預算附議者五人以上徐宗鑑反對之劉伯昌陳述預算之不可遲議長違法案無論其應否懲戒總之與預算無關且陶業工廠銅山警察局兩案十九日明明交初讀是其誤在預算會不在議長現在時期已近非先將預算議决何以對人馮世德謂議長違法爲預算案應否成立之先决問題田震東謂王議員之動議附議在五人以上應請依法表决王鴻藻屠宜厚龔廷鶚反對之議場頗形紊亂卒以一閧而散竟一案未議二十三日續開大會到者纔四十餘人則受運動會之影響也 
上文所述爲記者之官樣文章至蘇議會所以有此現象者其原因仍爲加費問題記者前已奉告諸君矣加費派欲將加費之惡名歸之反對派而不成乃以消極不出席窘議長以勸駕代表之善意請議長提出追加第二臨時會經費案以便財審會如加費者之意以爲報告而審查之結果竟無從著筆乃大窘且忿迨預算審查會終了内務股理事孔昭晋以事實必開二臨時會以按前例會期結爲報告以年支九百六十元爲限加費派尼之非逹每月百金之目的不可孔不允而統計全局亦實無餘欵乞代理審查長陶鍾箎就實業預備費項下撥入内務以達目的陶不可軒然大波之源此其濫觴懲戒議長削減實業學校經費兩案論者謂係對於反對加費派之恫喝手段以爲如此辦法必有交換條件之希望而反對派置之不睬遂有二十二日之一閧而散聞是夕儲南强出而調停而加費派不允其意須由議長提出加費案由四理事具同意之報告提出大會方爲合意蓋幾乎認爲對於條約國之不對等條約矣反對派爲維持大局起見本定對於加費不加可否聞此消息乃大激昂聞四理事將宣言辭職决不稍有遷就而蘇會之命運乃不可問矣二十三日之夕高元陞言願以已名提出加費案以救大局儲南强鄭立三願爲贊成人並聲言提議人贊成對於加費所增之費决不領受以表心跡而加費派仍不允故此問題無調停之餘地矣 
[益林商會改選風潮再誌重公]  
　　江北阜甯縣屬益林鎭商會改選風潮已詳紀十六日本報自該會會長胡宗漢人省呈訴省長實業廳曁商會聯合會請求依法解决後迄已逾旬尚未奉省廳批示而四月一日阜甯縣委監選所産出之非法會長趙仲山等亦派人追蹤而至大施運動措辭不外胡會長把持會務視商會如私産等語冀藉此以聳動觀聽　已據聞胡會長爲皖之貴池人商於益森歷有年所因鑒該鎭商務日漸發達而商情渙散接近爲難遂創議組織商會以便維護共同利益時土著方面視此舉爲無足輕重忌者且從中破壞運動縣署不爲呈報輾轉數月始由通崇海泰總商會呈轉到部批准成立土著嗣後益以創胡爲念摭拾瑣事便爾呈控胡任事兩年如履荆棘然胡原意實欲聯合土著客民二者爲一期得團結之精神更謀商業之發展孰意苦衷不爲所諒一味攻擊轉因是格格不入此次改選原有會員三百餘人忽不先不後於此期間趙公益等又有三百餘人造具名册呈報縣署請求加入選舉此三百餘人者平日旣未負擔經費又不盡爲正當商人會員資格尚未取得選權曁被選權又安所附麗縣知事貿然不加審察逕予批准致釀成此次風潮且按之商會法商會改選當先由全體會員選舉業董再由業董選舉會董然後乃由會董互選正副會長條文規定至爲詳明今趙仲山等取得會長副會長會董資格竟未經過上述手續而能分區票選僅破費一日光陰便行集事甚可異也現胡會長以維持商務維持法律之苦心旣不爲土著與行政長官所諒乃於日昨提出辭職書决計告退藉以表明不戀棧不把持之意志一面退居會員地位靜候省廳之解决其辭職書已由該會會董周鶴生等函致全國商會聯合會江蘇省事務所請爲據情轉請江蘇實業廳准予備案兹録二十一日省事務所致江蘇實業廳公函云案據益林商會會董周鶴生朱則盛柯泮吕銘恩王錫元聶維瀛陸宗秀孫獻廷吕務滋卞耀先宋子堅孫光傑陳松齡匡漢堯孫漢卿等函稱敝會會長胡君宗漢因病辭職略稱竊宗漢猥以樗庸忝膺重職回憶民國五年被選爲會長之初當以衰病之軀難任艱鉅之責曾經辭不藉已勉圖報稱詎任職以來毫無建樹撫躬自問愧悚良深况值國事未定之秋正地方多故之會稍一疎虞隕越立見瞻顧前途如涉春冰益以舊病復發精神怔忡尤須加以修養宗漢再四思維時切隱憂與其貽誤於將來何若職退於此日爲特提出懇辭想會董明達當能有以諒許也所有一切職務應查照本會呈准章程第十二條會長遇有事故時得由副會長代行其職權並請公决報請省聯合會轉函實業廳備案以重職守等語敝會董等以兹事重大迭次會議僉以胡會長袖領商業素孚衆望任職以來於會務進行籌劃周詳矧值改選期間會外土豪非法搗亂雖蒙呈部尚待解决本難遽允惟以去志甚堅若强加挽留確非愛人以德之道當經决議公認准辭並一面推定副會長陸君兆科繼續代行職權以重公務相應函請貴事務所轉函實業廳備案深紉公誼等情據此查敝事務所前據該會代表潘達泉等陳以非會員趙公益等破壞選舉一案據經敝事務所依據議决商會改選規定辦法兩條轉准貴廳函復候請部示在案兹准該會董等函報會長胡宗漢辭職依照該會會章第十二條規定公决由副會長陸兆科代行職權請予轉懇備案等情前來相應函請貴廳長察核備案准於該會改選爭執案未經解决以前由副會長代理俾重會務實紉公誼云云今胡會長辭職已成事實矣不知反對黨亦能服從法律解决此次風潮否也 
[南京快信]  
　　聯合運動會競技運動總平均浦東中學第一得二十五點代用師範第二第一商業第三個人分數甲組第一王健吾（一商）九點乙組陳和慶（浦東）九點丙組姚峙安（民立）九點 
[杭州快信]  
　　省議會昨行開會禮議員秦炳漢謂甯保全議會犧牲個人不可維持個人犧牲議會鄭邁演說謂吾人有過去之觀感今日更有尊崇法律之進步衆皆鼓掌獨姜會明默然無聲現定二十八日開始議事 
　　本省六年度决算省地方稅項下加認欵項多至三十餘起以敎育實業兩部份爲最財政廳已一律造册呈請省署咨送省議會追認 
　　法律派省議員組織之良社内部大致均已就緒日内即通告正式成立 
　　運使蔣邦彦昨柬請澄廬俱樂部列名各議員在署大張讌會對於拆毁忠義祠案業挽有力者出爲調停允即恢復原狀藉此了事 
　　軍警政各機關自本月份起職官薪水一律搭放二成八年公債惟士兵餉項不在其列已飭查照預算填具表册送由財政廳彚總報部至一切經費概不減折 
　　財政廳昨將經募八年短期公債三聯實收單令發各縣應用杭屬認募十萬元已由景知事函請總商會協助辦理 
　　取締踏莊收繭辦法業由財政實業兩廳會呈省長照准咨部備案 
　　吳興縣屬各鄉鎭自本月中旬起發現流行症傳染甚速朝觸夕斃尤以雙林一帶爲甚 
[地方通信蘇州]  
　　縣知事結合團體吳縣温棟甫知事函致常熟崑山吳江無錫等二十餘縣云整理司法收入一案前奉高等審檢廳令自八年一月起實行曾因單表繁多辦理困難具呈高等廳請予緩辦並將呈稿函送貴縣查照在案旋奉指令内開本兩廳增設整理司法收入處係欲於稽核中藉覘全省司法收入實况起見所頒各種書表均係從前所應造送之件手續比較尚不十分紛繁如爲慎重起見儘可就書記中擇尤派充請添專員一節應毌庸議至鈔録繕狀遞送等費應照前頒表式填報所有應支書記等之辦公費仍照舊列入並於司法收入總表說明欄内聲叙等因奉經敝署再陳實在困難情形呈請變通辦理乃高廳未予體察實情仍不准行查遞送費原爲更警辦公費填單雖有千餘户而證人居多收數不過十之五六以之抵支吏警辦公尚虞不足何有餘欵添員辦理此項單表　縣現以旣不能邀高等兩廳體諒惟有　奉頒單表置之不辦倘奉令催即以無欵添員辦理呈復如山高等廳呈請省署令促進行再行聯銜會呈　逹下情除分函外相應將第二次呈稿及指令函送查照如有卓裁並祈賜復 
　　本年繭行之冷淡蘇州城鄉各鎭領帖開設繭行者向來並不自行收繭大都轉租與上海等處華洋各商建行之人坐收租息而已歷届繭巿凡重要地點各行在隔年冬間即已有人租定其次各地之行在正二月間亦必定局詎今歲已屆三月下旬雖經各行主紛紛赴滬竭力兜攬然租定者不過十之二三聞無錫常州江陰各處皆然繭業之衰爲從來所未有 
[鎭江]  
　　農會改選會長丹徒縣農會自成立以來有名無實幾同虚設現經十八巿鄉董事公同議定擬另行選舉正副會長以資整頓惟此次改組須遵照農商部定章辦理會長會員均宜具有農界經騐或在農業學校三年卒業方爲合格聞定於五月一日開會投票選舉云 
　　發還官中登録稅官中已奉令取消所有各官中繳納登録稅欵現經財政廳長擬具辦法凡營業滿半年以上者毌庸置議未及半年者仍將登録稅按數給還已呈奉財部核准昨特令行鎭屬各縣知事遵將官中領證營業未及半年者計有若干户所繳登録稅若干查照隨頒表式於十日内核明填送來廳以憑填發通知赴庫請領轉發云 
[安慶]  
　　自來水與電燈前清末年皖垣官辦自來水業經安設水管所費不資因光復中止兹由馬伯瑶呈請官商合資組織公司集股八萬元請撥官股二萬餘由商籌又以製造機件安設水管需欵甚鉅意欲用電燈廠原有機件乃呈請省長將電燈廠指由自來水公司包辦或合辦云 
　　扣留久大蘆鹽久大精鹽公司自去冬分皖以來銷路甚暢原議購淮鹽以製造精鹽每斤加價十文乃該公司向鹽務署領運蘆鹽來皖製造昨由太古輪船運到蘆鹽四百四十袋計六百六十擔經省城南門緝卡李委員過秤溢出五千八百七十餘斤該卡將鹽悉數查封一面稟大通榷運局核辦 
[嘉興]  
　　中校學生赴甯參觀省立第二中學校四年級生四十六人赴南京參觀定二十六日出發下月一日還校由教員胡夢朱孟紫舫二人帶領其會計庶務等事悉由學生主持先由該級生編成預算表校中津貼一百元餘由學生匀派每人預計派洋三元五角 
　　開濬河道近訊嘉興東城河前經撥欵開濬由舊府署前至東水關計長一千餘丈經事務所雇工分段開深三尺因春雨過多工作阻滯今尚未竣沿河居民汲水頗形不便現該事務所已諭令工人從速開濬限本月内蕆事東大街賽福橋因坍損不堪亦由該事務所於昨日雇工興修 
[杭州]  
　　省議會臨時會開幕二十四日省議會臨時會舉行開會式上午九時四十分開會到議員一百十一人齊省長委政務廳長馮學書代表其餘行政官到會者有警務夏處長錢塘沈道尹實業雲廳長教育伍廳長杭縣景知事等振鈴入席後議長及各議員各行政官向國旗行三鞠躬禮周議長述開會詞畢馮政務廳長代省長致詞後議長述本會答詞馮廳長登台演說略謂此次會期以八年度預算爲重要此外應議之案甚多在官廳方面固當實事求是而貴會亦須力圖實在云敎育伍廳長演說大致以八年度預算於敎育費略有所變更不僅維持現狀尚須力圖進行云議員胡炳旒鄭邁祝紹　均以臨時會期限迫促八年度預算未能草率通過姜恂如痛斥省城售賣各種奬劵散會時已傍午周議長以預算案尚在謄印决定二十五二十六兩日休會二天二十七日係星期准二十八日（星期一）下午一時開議已通告各議員矣 
[武昌]  
　　新省長接任新任何省長原定五月一日接印何本爲王之屬員此次升任又係王所力荐故不願儼然接印嗣由王代爲擇定二十二日始就仟財政廳職員何僅將庶務科主任王采仰調至省署任庶務股主事並撥會計一員事務員一員其餘均未更動政務廳韓廳長因先於十七日接事財政王廳長亦於二十一日接任以便何卸舊任新蓋何本兼財政政務兩廳者也各科人員辦理移交者以督軍令何提前就任以致異常忙碌書記人員日夜辦公迨至二十二日而省公署徧紥彩球夜間電燈絢爛氣象煥然一新矣王督先於十七日通知所屬民事各機關謂或文或電宜逕呈省署不必到督轅云 
[廣東]  
　　光雅里私塾師生被毒案十六日午刻西關九區一分署轄内光雅里求我學塾忽發生師生被毒案查該學塾之地址在鷄鴨行會館教員黎撝仲順德人現年五十六歲在此設敎多年現年學生二十餘生而在塾搭膳寄宿者共十四人多爲十歲以上者是日早膳後該敎員及同膳諸學生及厨伴二人即覺腹内不安胸間飽滿嘔吐不得未幾遂昏迷不省疴嘔并作一時驚動鄰人紛紛往視適眞光公司黄玉衡經此入視即代電知博濟醫院各生親屬聞報亦紛紛電請十字會派員往救其症輕者經各醫生施治後即由其親屬帶回家中自行調理其餘學生八人并黎敎員及厨伴二人共十一人均由博濟醫院抬回醫治黎敎員以中毒太深入院後十分鐘即斃命學生何本森黎鎭濂黎言鉅三人及帮厨鍾佐未幾亦相繼斃命現在博濟留醫者有學生陳代俠岑甜蘇典成李佐佑何兆宏五人及正厨伴何義門據醫生言其中二人現亦危險正用放血法救治（其放出之血帶青藍色）其餘四人雖略清醒亦不能言語舉動此外則由晏公街十字會救愈學生一人名蕭作垣經其親屬領回旋亦嘔吐斃命聞事發生後經該區派員前往查騐早膳之菜係菜乾　猪肉咸旦菜等而猪肉湯　底存有結精如砂形之物甚多類似信石惟因厨伴二人俱已受毒無從訊問據博濟醫生言此物是否信石現尚未能斷定寄往香港化騐後方能定爲何質至該厨伴二人何爲正厨在此服役經已五年爲黎敎員之附近鄉人鍾爲帮厨爲黎敎員之妻舅至此服役未久據黎敎員對警員言彼平日待學生甚好學生亦無頑囂之徒該塾平日亦無人到故該毒物何由放入殊難索解又聞該受毒斃命之諸人其身體皆發黑云續函云留醫之何兆宏因受毒已深延至昨十七日上午斃命李佐佑一名（衆議員李洪翰運子）受毒亦重能否得慶更生尚未可必其餘四人已均能言語諒無大礙該院醫生周活民周貫明等在　底檢獲之毒物約共有小半碗由各醫帶回化騐已證明該藥係屬砒繒第下毒者究屬何人至今仍無頭緒 
雜評一 
[政干軍人（默）]  
　　軍人覺悟干政之非而立志脫離政客關係固未始非軍人之善於自省也然必舉從前之一切罪惡過失悉推諉於政客之身一若數年來禍國殃民之戰事無一不由政客之播弄而非出於軍人本心者又若政客種種之播弄向不知之而今始知之者則未免脫卸太乾净耳 
　　平心論之軍人與政客確有互相利用之處政客不利用軍人則政客之活動無後援軍人不利用政客則軍人之主張無聲勢交相勾結而後交獲其利故以往之禍實由交相勾結而成不能專歸其咎於一方也况乎以軍人干政之字義言之軍人侵犯政治之範圍耳若如張敬堯等之通電所言是非軍人干政而政干軍人矣政干軍人政客又安能心服乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第十七日]  
　　聯合通信社消息昨二十五日爲和議重開之第十七日上午九時兩方代表齊集開正式會議討論地方制度審查報告討論結果仍有意見不能盡同之處决定再付審查 
　　平和通訊社消息二十五日南北總分代表齊集德國總會全體審查財政案此案與地方制頗有聯帶關係如中央與地方之財政如何劃分國稅與地方稅若何區别皆與地方制度息息相通故將政治財政問題合併討論聞彼此磋商尚稱融洽將來此兩案告成雖不能盡一般人之奢望尚可尋出政務上一定之統系不致如現狀之紛亂無章也 
　　國民通訊社消息二十五日南北代表仍按時赴前德國總會開審查會審查財政政治各案情形如何仍守秘密連日和會關於法律事實上稍重大之案件如國會自由行使職權問題湖南罷免張敬堯問題偶爾提議即因和會自身無力解决遂爾擱置故事實上和議可謂不停頓之停頓據北來某君談及東海與某派暗鬭甚烈近日和會法律案中總統選舉及制憲問題東海初無容心然國會問題與安福派有密切關係將來法律案爲和會破裂之導火線其根原全在某派欲實行武力主義而東海無力支配政局亦係實在情形倘和議破裂時某派與東海或即言歸於好亦未可知云 
　　戊午編譯社消息今日（二十五）祗開會半日内容益形秘密惟聞仍係審查各案至從前懸擱之懲辦賣國禍首問題已由南方分代表某君向唐君責以大義迫請重行提出而此案行將再現於和議席上云聞某局中人云此次和議不論是非專講現狀如某事本應如何辦理惟一提及與某方面有碍則不討論其事之是非先討論如何敷衍某方面之辦法愈思遷就而事實愈不可通其嚴守秘密者實由於此并聞每次開會時先不提議案必因報紙上於會議情狀有所揭載互相詰問洩露秘密者究係何人乃爭論移時迄無結果而南北兩總代表對於各分代表之裝置文件之皮夾尤極注意如遇某代表離席未携皮夾則總代表必有嚴重之警告云 
[閩人對於和會之請願]  
　　福建善後協會上南北代表書云竊自和會重開已逾旬日閩省問題久懸未决兩次請願亦未提議閩人處水火之中受塗炭之苦者於兹數　矣方幸呼籲有路得解倒懸顧和議雖開依然未决固知國家大計鉅於此者何啻千百然戰區善後實屬要圖特再擬具辦法臚陳如左懇請我總代表代表迅予議决尅日施行曷勝禱企（一）撤換李厚基李厚基禍閩事實業已呈鑒故李之去閩實閩人第一生路蓋李厚基負固一隅擁兵自衛若不及早撤換則不僅和會議决事項將熟視無睹而跋扈性成一旦發生不測閩人必預受其災且現在除甯福十餘縣外悉屬南軍勢力李厚基命令所及只限省城而平日又引用私黨魚肉閩人感情旣傷禍機尤逼此時辦理善後閩人旣絶對不能與以信任而李厚基狼子野心毫無學識亦絶對不能維持故李厚基一日不去即閩人一日不能安枕縱使和會對閩省善後妥爲佈置而李不去閩閩人亦絶對不能承認且駐閩南軍及閩籍軍隊亦均以去李爲第一義倘不亟行撤換將無以執南軍之口爾時玉石俱焚影響全局關係非細應請於會議期頀電商北京政府先將李厚基撤換其他善後種種問題自不難迎刃而解矣（一）裁遣客軍改編警備隊裁兵之議全國一致現在戰事告終亟應實行以蘇民困查閩省財政每歲收入約在八百萬以上從前軍費已佔三分之一兵興以後驟增四倍財力旣竭何以爲生夫閩省僻處海隅民俗循厚在地理上又無國防關係本無駐置重兵之必要且平時在閩客軍因言語不通習尚各異之故嫌隙易生衝突可慮故當此收東軍隊之時凡因戰事入閩之南北各軍均應悉數遣還而原有之駐閩客軍尤應一律解散遣回原籍此外土著軍隊則應嚴行抽選擇其年力精壯身家清白者改編警備隊蓋閩人受客軍之蹂躪久矣本省人民旣有家族財産之關係决不至爲法外之舉動（一）請撥欵二千萬元爲撫恤賠償及辦理一切善後閩省素稱貧瘠戰事發生以後羅掘俱窮被禍地方如同安莆田洋口等處全縣爲墟赤地千里但就洋口一鎭言之商民損失已不下數百萬李厚基發行公債二百萬强勒商民分配又私以茶捐釐金抵押數十萬加以南方軍隊所發債劵爲數亦不下數百萬現在兵匪充斥民不聊生大局定後不可不爲被災人民謀生計則爲費更鉅計賠償禍區償還各軍所威借勒假之欵收回地方債劵安頓貧民整理全省金融以及振興實業並浚河交通諸要政非在二千萬元以上不能着手且被禍各縣尚應分别蠲免租稅及豁除苛細雜捐故當此民窮財盡之時非預籌專欵實屬不敷分配（一）請另派大員會同地方紳　籌辦善後事宜戰事告終善後事宜亟須籌備應請迅派公正大員會同地方紳董妥籌辦法切實奉行紳董對於地方情形旣瞭如指掌復有專員監督則一切進行必無窒礙以上各節均係目前扼要辦法應請貴會議俯念閩省被禍之慘迅予提前議决限期實行實深感戴 
[和平聯合會評議會紀事]  
　　全國和平聯合會前日下午二時在該會開第二十二次評議會值週主席陳曾亮因病請假公推李傑爲臨時主席黄恩隆爲臨時書記長報告王廷楨來電畢李主席宣告議事日程馬鄰翼動議議事日程所列會計科請求籌措會欵及製定預算又討論國民外交後援會函請公推幹事兩案屢延前會核諸事實已無討論之必要公决删除又葉之喬動議第八條繼續解决時局意見書第一項法律問題曁解决法律問題之具體辦法案主張暫擱俟議及該題時再行列入衆無異議即開議第一案催促南北代表迅速解决法律問題案黄恩隆動議防止破壞和平會議案與第一案大致相同應合併討論遂由馬鄰翼王者塾兩提案人相繼說明陳鶚尤開統柴春霖黄恩隆劉肇隅等主張概括的尊重和會有解决法律問題之權葉之喬周逸等主張兼及事實問題力闢大總統由新國會選出摇動新國會即摇動大總統之說討論許久李主席宣告討論終止以贊成馬之原電大意另舉修正員修正付表决贊成者多數遂公推陳耀先陳鶚葉之喬柴春霖周逸五人修正原電旋柴春霖王者塾報告上次議决爲報載外交部電致陸專使等有箝制專使發言之嫌起草分致巴黎和會中國專使曁政府各省法團各原電葉之喬張崇基主張用柴所擬各電另舉三人修正遂公决推李傑馬鄰翼王者塾修正交主席核發周逸提議本埠各報載本會上次評議會紀事誤書記長爲書記官長應請更正公决備函分别更正時已六鐘遂宣告散會附致北京政府電近據報載新國會一部分議員謂國會問題非上海和會所能議及又謂大總統由新國會選出摇動新國會即摇動大總統風聲所播舉國驚惶竊查上海和會以解决時局爲唯一之天職國會問題爲時局糾紛之起點國會不解决時局烏乎解决和會不能解决國會又奚有其他之機　解决國會是則禁止和會解决國會不啻禁止和會解决時局質言之即欲破壞功虧一簣之和平而驅吾民復入水深火熱之境天下傷心之事孰有甚於此者當前總統任期届滿時國勢瀕危岌岌不可終日繼任總統莫不屬望於確能收拾殘局之人視線集中萬目一致是總統雖由新國會選出斷非新國會單獨之意思事實俱在無可飾言故總統與國會非可相提並論伏懇大總統毅力堅持尊重和會即令總代表代表等解决法律問題專以全國輿論爲依歸勿爲少數讕言所淆惑一面轉告新國會議員靜候和會公平解决勿以少數意見牽動大局重吾民萬刧不復之禍除函和會代表外謹此上陳又致北代表函桂莘總代表曁各代表閣下據報載新國會議員致電閣下謂總代表曁各代表均由國務院委任係屬行政員地位無議决國會問題之權傳聞之下惶憤同深竊和會總代表曁各代表爲全國人民所具瞻即爲全國心理所公認凡軍事政治財政法律善後各問題無不賴以解决質言之即賦有解决時局之全權而國會問題實爲時局糾紛之起點故解决時局當以解决國會爲第一要件如謂和會不能解决國會不啻謂和會不能解决時局即不啻將和會根本打消復驅吾民於水深火熱之境在新國會議員亦豈忍而出此本會爲全國法團所組成負有爲民請命之重責合懇閣下持以毅力積極進行專視全國人心之趨向爲解决時局之標準其他不合事理别有用意之讕言皆可置之不理雖至如何困難吾民誓盾其後除電中央政府外謹此上陳藉頌議安統祈垂察 
[王子銘副使回甯]  
　　長江巡閱副使王廷楨昨晨九時十分鐘乘滬甯車回甯聞係關於和局問題有所報告 
[茶商請英國免徵新稅續聞]  
　　本埠茶業會館因英政府擬徵收爪哇茶進口優先稅有波及華茶消息特開會集議公電外交農商部請轉電駐英公使查明阻止業誌前報兹悉茶業會館因接外交部覆電此案業經駐英羅代辦查明英政府確有此舉召集執業華茶各英商與商補救方法决由茶商會上書英政府請求免徵故該會館特與該國旅滬業茶之怡和天祥天裕錦隆吕大慎昌等各洋行切實商辦各英商以茶業受歐戰影響滯銷迄已五載不獨華商損失甚鉅卽英商營業亦蒙其害今若再加重稅華英各商之生機更將斷絶故對於華商主張極表同情當已經電英政府瀝陳困難情形力請免徵華茶進口優先稅並電致英國各總行要求一致進行以期務逹目的 
[新茶上巿消息]  
　　本年茶汛現在將届上巿仍以甯波天潼温州台州等處爲最早昨日茶行公所已接到該處山客來函謂本屆新貨業已開收貨甚湧旺惟出數雖多而次貨爲衆因雨水不調之故現正打包大約下月初二三可以到申云 
[上海棉巿之報告]  
　　中美新聞社載羅臣斐洋行報告云復活節後棉巿漸形活動已漲價一兩半利物浦紐約巿面均有力大阪漲價四五日元棉花大半仍在農人之手欲俟新棉收穫後逐漸售脫綜觀前途棉業者尚不宜十分樂觀應謹慎從事云 
[日郵船會社添建新船三艘]  
　　字林報云據日本時報載稱北太平洋航線之輪船以昌　公司之皇后船最爲迅速日本郵船會社决議建造每艘載重二萬噸之新船三艘而與昌興公司競爭北太平洋之航業按日本郵船會社現有存備金日洋一千八百萬元加入本期餘利可達二千萬元董事部以北太平洋航線不日將居世界最重要者之一故决議用此餘欵建造新船三艘其速率每小時逹二十海哩自日至美需時祗一星期第一船大約將向英國某船廠訂造餘二船則將在日本船廠訂造日本郵船會社且擬於日本至上海之航線增加每艘載重六千噸之新船三艘利便中日間之商業俟此新船在日本造成後則日本上海問每隔一日可以開船一次該會社尚擬另造新貨船數艘 
[兩日間入口之郵船]  
　　俄羅斯皇后號昌興輪船公司之俄羅斯皇后號於本月二十三日下午五點半鐘抵神户二十四日上午五點鐘離神户於二十五日上午七點鐘抵長崎二十六日下午八點半鐘抵吳淞准二十七日由吳淞開往香港至小吕宋其渡船亞力山大改於是日下午三點半在工部局碼頭載乘客至該號所有乘客行李等須於三點一刻鐘到碼頭其進口之客亦由亞力山大號渡載約下午十一點鐘至工部局碼頭云又據大陸報消息昌興輪船公司之俄羅斯皇后號今夜由長崎起椗二十六日晚間七時可抵吳淞載送搭客與行李之渡船三小時後可抵海關碼頭該船定期星期日午後駛往馬尼刺與香港其渡船於二時三十分離海關碼頭 
　　紐拉維亞號上海泰晤士報云英印汽船公司之紐拉維亞號載運軍隊軍需前往青島明日可以抵滬迨山青島歸後即可免除政府役務故俟改修告竣將載客赴英按該船近由英政府租用作爲醫院船載重一萬七千噸爲英印公司最大之船 
[美公債商定在滬招募辦法]  
　　大陸報云美國自由公債之發行條件業已公佈本埠昨已有人向花旗銀行認購美金五千四百五十元自由公債委員會雖决定不在此間積極招募但擬與各銀行商定辦法俾認購者仍得享有從前之便利想一二日内即可定議此後認購者可先繳十分之一餘則按月續繳此次公債四年償還年息四釐七五下月十日截止 
[徐國樑准緩調魯之飭知]  
　　上海縣知事公署昨致南巿縣商會函云頃奉督軍省長養代電開上海縣轉中國公立醫院縣商會曁清眞寺董事會等巿經董救火聯合會鑒江電悉淞滬警察廳長徐國樑現准山東省長來電從緩調東已飭仍供原職矣等因奉此除分别函致外合行函逹即希查照 
[甌江温州口唦道變遷]  
　　額巡工司昨發布告云照得本巡工司前奉總稅務司剳行以沿江沿海建造鐙塔浮樁等事或係創設或宜改移或有增添或須裁撤營造旣有變更務即隨時彰明曉示各處俾得行江海船隻周知徧喻等因兹本巡工司查甌海關稅務司所屬界内甌江温州口東邊進口之水道現在因有變更之處故特移泊兩浮合將其情形度勢開列於左（一）甌江温州口東浮現經移泊方位自新泊之處視潮　村南邊之寺爲北八度東相距英海里七分（一）甌江山北口浮現亦移泊方位並將該浮改飾紅色係專爲指示水道之北邊而設自新泊之處視潮　村南邊之寺爲北八十度東相距一里有奇以上所開度數均按羅經方向爲此合即遵行曉示各處船隻務宜留心詳記以免疎虞 
[敎育廳接收威廉學校竣事]  
　　江蘇敎育廳前奉敎育部令以上海威海衛路德人所設威廉小學校前由管理江蘇敵國人民財産事務分局收管嗣經本部商准北京總局借用特令該廳派委赴滬接收曾由胡廳長令委第二科科長劉琴生來滬接收一面函致江蘇省敎育會就近贊助兹悉劉科長來滬後迭與財産局王局長磋商接收事宜已由財産局派委將該小學一應器具點交劉科長接收矣 
[美領事歡宴駐亞艦隊司令]  
　　駐滬美總領事薩門司君歡迎駐亞艦隊總司令盧吉斯並柬邀本埠軍政各界長官陪宴昨假座卡爾登西餐館爲會所午後六時半如盧護軍使藍總司令楊交涉員等均御大禮服佩勳章相繼赴會觥籌交錯頗爲盡歡 
[宗敎會赴法代表啓行]  
　　全國宗敎聯合會赴法代表徐季龍君原定本月八日偕青年會赴美幹事余日章乘南京輪船同時啓程嗣以月初偶感不適改延行期直至昨日下午四時始在三馬路外灘新關碼頭乘坐渡船至吳淞口換乘中國郵船公司之中國輪船而去聞徐君此行先赴美國之舊金山更由西美附急行通車赴紐約然後渡大西洋赴歐洲其歐美往復旅費係由敎會供給計共華幣三千金云 
[滬杭路添開夜車之籌備]  
　　滬杭甬鐵路定於七月一日起開駛夜車該路機務洋總管芬燕君以現距夜車開駛之期已促所有應行修理各項客車以及電燈行貨各車輛已經陸續掛往閘口機器總廠從事修配特於昨日（二十四）親自乘車前赴閘口機廠考察一切對於機車上各項機件尤爲留意俟一二日事畢回滬將考察情形呈報局長核奪 
[總商會定期更换會證]  
　　上海總商會會董會員所領之證書向章每屆舊曆四月初旬換領一次今屆又值更換之期經該會擬定舊曆四月初十日爲換領之期業已預備手續定於日内通告各會董會員務須照章於十日以前携帶證書來會以憑倒換 
[展寛高昌廟至龍華馬路]  
　　高昌廟西棚口至龍華一帶曾由盧護軍使令飭展寛馬路面積業經滬南工巡捐局雇工先填路之兩旁小浜並再加鋪煤屑俾路基堅固然後再行築　不日即可開工展寛路面所有有碍路綫之房屋墳墓均當拆讓現由盧使規定上等樓房每帻貼給拆費四十元次等三十元上等平房每問貼給洋二十元次等十元墳墟磚砌者每柩貼給遷費洋十元土葬者每柩五元惟路之兩旁所佔民地概不給價昨經飭令工巡捐局姚局長遵照辦理矣 
[水警廳會勦吳江盜匪計劃]  
　　江蘇水警二廳趙廳長訪聞吳江縣屬之莘塔鎭附近十數里近日一連四夜被盜連刦五六家故特派警察員李仲元往查據復查得吳江關溪村被盜三四十人持槍連刦董子春吳贊臣二家刦去二千餘元之衣飾又南分港葉楚村兄弟兩家被刦衣物約值五千餘元惟韓鎭地方泊有匪船九只正圖搶刦幸居民覺察鳴鑼呼救匪即逸去又澄處村沈楷亭家適有喜事共刦去該家及親友衣飾銀洋值三千餘金又青浦縣屬北卓地方某姓家被刦贓物甚巨各事主家有盜遺九嚮毛瑟槍彈銅壳三四十個各盜均穿黑衣口操土音内有髮辮者聞係二帮結合藉圖蠢動等語查莘塔地方湖蕩紛歧向爲盜匪潛踪之所若不迅剿不但竄擾堪虞竊恐釀成大患應即責成水警三區十一十二兩隊會派巡船十二只會同泗江口振威巡艦防堵巡緝金鷄湖至澱山湖北岸吳淞江一帶以防北竄至東金澤及春浦瀕臨澱山湖東岸責成青浦沈隊長酌帶巡船編爲一隊巡緝搜剿以免竄往松屬吳江一帶責成十五十四兩隊長各帶巡船十餘只編隊追剿又恐警力單薄山游緝隊李隊長率帶巡船二十四只分編三隊即日出發由太湖邊境抄至平望以南蘆墟黎里等處或由金鷄湖抄至周莊澄湖等處探實匪踪會同追剿統限十日内務將此股帮匪緝獲歸案訊辦太湖以内防其竄匿申湖航路尤須注意以防搶刦班輪應由各該管隊長等一體預籌戒備昨已分令水警第一二三各區令行所屬遵照辦理矣 
[火會志願隊辭職後運外訊]  
　　上海泰晤士報云二十四日午後記者往訪火險公會負責之職員詢以保險行對於救火會志願隊全體辭職之意見據公會職員云二十三日工部局覆火險公會之函晚間始到當將覆函分送公會議董閱看定下星期二日開會討論此事依渠個人意見工部局覆函目前可視爲滿意想火險公會未必遽有舉動但須注視將來之發展當靜待一二月以察改革後之救火會是否辦理得力再定行止蓋未見其實際不便有所訾議也云云記者又往見救火會志願隊長得悉志願隊於本月底全體辭職一舉實由個人問題而起據隴長云簡言之工部局欲留志願隊則必不可留救火會主任倍特氏二者必居其一倍特氏與工部局前所訂之任事合同現將滿期工部局已决計續訂合同故志願隊惟有自行辭職耳且工部局不允調查致使志願隊除辭職外别無他法一九一五年倍特氏與志願隊間之調和僅屬敷衍性質暗潮已久近來醖釀愈甚今已無調處之餘地志願隊員將與救火會斷絶關係云 
[星期六俱樂部之午餐會]  
　　大陸報云星期六俱樂部明日將在卡爾登西飯店開午餐會女子與會員之友均可與會昨日下午曾發無線電報詢問乘哥倫比亞輪船明日可抵滬之美國女飛行家魯斯勞女士能否蒞會演說今晨當可接覆是日聚餐會由楊小川君主席演說者有美國公共衛生局之狄克森大佐等員 
[印人猥褻不遂之暴行]  
　　住居浦東爛泥渡向業碼頭小工之王金魁年二十四歲前夜九時許行經華通碼頭門内突被管門印人四名攔住去路將王拖入更房内欲行猥褻經王竭聲呼救致被該印人用小刀戳傷頭部　處血流滿面登時暈倒於地不省人事該印人以王勢將垂斃即抛棄浦邊幸無潮水未遭溺斃旋經三區崗警王金福聞得呻吟之聲前往將王扶携上岸帶署當經曾警正騐得王腦後受有刀傷二處面頰二處額角一處頸項二處共受刀傷七處慘不忍覩當即舁送南巿紅十字分會醫院醫治一面詳報警廳核辦 
[南通縣槍决鄭堯庭案兇犯]  
　　寄居江北如臯縣城内開設機坊之廣東人鄭堯庭因於本年正月問偕如臯人鄧子成在通州附近蘆硜港地方搭趁德和輪船來滬在輪失踪直至該船抵滬由鄭弟鄭惠庭謂被該輪茶房南京人朱阿福推入江中身死當由鄭弟延律師投公共公堂刑事科提起訴訟出票發交美捕房派令中西包探將朱阿福逮至公堂經張襄讞會同英副領事包君迭次開庭研訊以出事地點不屬公堂管轄範圍判將朱解往南通歸案訊究曾詳前報兹聞南通縣知事接准公廨咨文屢經傳集承辦此案之美捕房中西包探以及德和輪船買辦吳日葵要證鄧子成許大臣將朱阿福提案一再研鞫謀斃確無疑義據情電奉江蘇軍民兩長令飭依據懲治盜匪條例處以死刑該知事遂於本月十七號將朱阿福一犯提出騐明正身綁赴出事地點蘆硜港執行槍决昨特録案呈報駐滬江蘇特派交涉員楊晟轉行會審公廨曁外交團查照兹將宣佈朱阿福之罪狀照録於下爲宣佈罪狀事案准上海會審公廨引渡德和輪船茶房朱阿福在通境蘆硜港江面謀刦財物將搭客鄭　庭推入江流身死一案到縣經迭次提訊朱阿福初尚狡展及傳當日由通附輪搭客許大臣並隨同鄭堯庭附輪被害未成之店夥鄧子成當庭指證朱阿福無可遁飾始據供認因見鄭堯庭行李沉重料有銀洋起意謀財害命乘二次下樓搬運網籃輪船將開之際卽將鄭堯庭由貨艙外缺口邊推落下江無人知覺復誘鄭堯庭同行夥友鄧子成下樓仍向缺口處强拖冀圖一併滅口吞没財物詎鄧子成早有戒心力拒聲喊未能推下所有掠取行李及内藏洋九百元嗣經船客許大臣出爲理論恐聲張敗露如數交出外並未另犯謀財害命等情質諸鄧子成許大臣供詞脗合案無疑義查江輪往來長江搭客衆多德和輪船茶房朱阿福因謀取搭客鄭堯庭携帶財物將鄭堯庭推入江流滅口兇暴昭著慘無人道實較尋常之刦財盜犯情節爲重風聲所播行旅戒心地方商民同聲切齒如此設計滅口發覺匪易此次幸有被害未成之鄧子成質證無從狡飾報紙喧傳該輪尚有類似之案不一而足該犯久充輪船茶房狀貌獰惡兇忍異常所犯當不止此若不從速嚴懲何以安行旅而誡將來朱阿福罪情重大心術險詐按其行爲足以搆成懲治盜匪法第三條第一二兩欵之罪供認確鑿未便久稽顯戳因即依據懲治盜匪施行法第一條之規定抄録供詞電請核准執行槍斃此布 
[閘北慈善團剏設醫院]  
　　閘北慈善團總董錢允利沈鏞等具呈上海縣知事署云竊照閘北一帶巿面　興地方汚穢所居之户以貧苦者居其多數每遇疾病無力醫治傳染堪虞前年曾由慈善團集欵於該處設所施診爲時雖祗三月而就診之人不下三千有餘羣情感戴受惠匪鮮本團有鑒於前好義之心情難自已當經集議由團内隙地撥給基地一塊並經議董趙灼臣君捐助洋銀二千元創建醫院作爲本團慈善一部份之基礎公推趙灼臣君主任本團王棟爲醫院副主任延聘醫士分科診治遇有貧病來診不取分文并由院給送藥劑其常年經費仍由本團接濟現雖草創而以後得以常年施診不惟惠及貧病且於該處衛生大有裨益云云兹將醫院章程録下（一）宗旨周恤貧病保衛民生（二）定名本醫院由紳富組織就閘北慈善團内辦理故定名爲閘北醫院（三）醫科内科外科女科兒科傷科眼科　科針科（四）職員主任趙灼臣副主任王彬彦坐辦顧霖周帮辦陳維翰（五）時頀每日上午八時至十二時下午一時至六時（六）掛號來診者先到掛號處掛號分科號金每號銅元二枚（七）門診貧病來診不取診金（八）住院遠道就診往返不便或有確實舖保或由紳董介紹者可以住院調養（九）聘金凡有來院指名聘請出院者照所聘醫生原有醫金規條由院代收（十）給藥貧病就診無力購藥者由本院發給 
[華僑聯合會擴張會務]  
　　華僑聯合會此次重行組織事務所於靶子路預備繼續擴張會務進行並於前日在所開會選舉李登輝君爲幹事長吳蔭培君副之曹讓之等十三人爲幹事（共舉幹事十五人）舉 
 
 
 

Page 11

 
 
定後即公擬臨時幹事部章程十二條及擴充辦法四條於昨日通告各職員一體遵守兹將所訂章則辦法覓録於後（臨時幹事部章程）（一）本幹事部暫定幹事十五人（二）　幹事中公推正幹事長一人副幹事長一人（三）凡本會一切進行及各項事務統由幹事部主持並執行之（四）星期一三五下午三時至五時（舊鐘點）各幹事均須到會籌議一切進行事項（五）幹事部暫分總務文牘交際會計庶務五科由幹事分别擔任（六）文牘科事務繁重應由文牘另聘書記一人帮同辦理（七）本會通用　章戳記應交文牘科掌管之（八）文牘庶務書記每日上午十時到會下午六時散去願寄宿會中者聽（九）凡提議事項須幹事過半數到會方可開會（十）本會有特别要事由正幹事長召集臨時幹事會正幹事長不在會時得由副幹事長召集之（十一）星期日停止辦公（十二）臨時幹事部章程侯正式選學職員後廢止之（擴充辦法）（一）本會繼續籌辦擴充時期自民國八年四月一號起至九月底止（二）本會章程暫依原訂章程略加修改俟正式職員選定後再由正式職員公同修改之（三）本會訂於九月内選舉正月職員（四）本會現組織臨時幹事部一切進行及各項事務暫由幹事部主持並執行之 
[紀愛儷園之古物陳列會]  
　　昨日（二十五號）下午一時爲滬西愛儷　開古物陳列大會之第一日該園門首有招待員騐明證劵分别簽名是目簽到者有耆老會會員一百五十餘人有廣倉學會會員一百二十餘人先後蒞會均由招待導入海棠艇新會員即在斯處繳納會金畢並備包車迎入戬籌堂凡舊會員即在該堂在側納費換領臨時入席證及贈品佩帶徽章隨意遊覽該堂右設古物收件處部中爲各品陳列處其中最優品有周夢坡之伯　父　師田敦蓋等李平書君之乾嘉名人題汪近人乞水圖翁覃溪題石帆詩意圖伊墨卿題阮文達二十八歳小像等謝次洲君明人畫像大軸等徐積餘君洪亮吉鎭圭等丁輔之君天平佛塔拓本卷五百家名人尺牘等汪頌閣君張叔未字聯等唐吉生君八大山人蕉石軸等姚虞琴君雲中小像等鄒適廬君商祖辛壺蓋等黄伯雨君黄忠端錢南園畫幅等楊見心君羅雨峯梅花幅等高魚占君宋拓多寳塔帖金叔田君周虢季子盤等葉宋閣君唐寅花卉幅等江紫塵君丁南羽佛像等高　之君方環山山水幅等而以陳吾昇君金冬心軸黄小松軸爲最三時各會員在天演界開談話會商榷會務進行事宜由該園主人哈同君致詞歡迎廣倉學會會長姫佛陀君演說迨茶點閉會時已六點矣 
[少年宣講團近事記]  
　　少年宣講轉此次徵求　員諸事手續甚繁現已結束聞擬定五月十一日開會歡迎新團員報告團務新舊同志交換意見發給徵求優勝奬章並請名人演說該團化裝演講部演講醒世事實通俗游　部會奏音樂以助興趣又該團於本星期日（二十七日）分往眞茹張華浜宣講各種要題並調查一切以資參考 
[基督敎委辦會年會預誌]  
　　基督教中華續行委辦會定於二十九號開第六次年會以蘇州河新天安堂爲會塲須一禮拜之久每日午前九時至午後五時由各部委員報告事略審查議案各會員提出關於全國宗教問題并討論一切醫務敎育等事先於明日（二十七）三時假座青年會殉道堂開演講大會由外埠代表吳德施陳秋卿等主講已分請各堂轉知信徒蒞會 
[甯波同鄉會長返里]  
　　甯波同鄉會長張讓三日來迭接同鄉來函反對浙省長官勸購八年公債語多激切張君恐釀意外特於昨日午後乘輪返里擬折衷疎解聞其疏解辦法以此項公債一俟南北統一後自當勉力認購但在和平會議未終以前應一方之募債必有助戰之嫌不惟非所以愛國且有延長内亂之咎浙政府不乏明達定能曲諒商人求和之苦衷暫緩勸募云 
[徐世章赴杭]  
　　津浦鐵路局長徐世章素慕杭州三竺六橋之勝前日帶同該路車務總管周慶舫乘車來滬轉車赴杭當由滬甯杭　兩路管理局長任小山招待一切并飭知上海北站站長特備頭等花車　輛於昨夜（二十五）九時由北站特開專車赴杭本埠行政機關到站送者甚夥兩路議員領袖鍾文　　任局長率領車務總巡察楊先芬親送至杭以便隨時照料其杭州城站各員司已先時接奉通電由　務巡察員鄭君率領站長迎迓招待 
[南北要人致祭劉艮生]  
　　昨日午後一時南北代表全體赴徐園湘前督　艮生先生追悼會致祭祭文各　總代表領銜又北京政府滬海道尹王君致祭軍政府派章士釗致祭俱於午前十時頃到園行禮輓誄之作不可勝紀頗極一時之盛 
[海軍學員赴甯練習]  
　　吳淞海軍學校於本月十五日起舉行畢業考試呈奉本埠海軍藍總司令派令本署參謀長吳光宗前往監考現該校試騐已畢所有畢業學員經藍總司令委派總敎官夏孫　於昨日帶往南京暫駐海軍魚雷學校聽候派艦前往以便試騐魚雷實地練習 
[華工抵滬遣散]  
　　大陸報云本星期初有前在上海所招之華工六百人自美沙波太米亞及東斐洲抵滬後彼等於瑪格拉孟買檳榔新加坡途中頗不安分抵新加坡時曾由軍隊押送入營後不許外出抵滬後捕房即慎加防範昨日在四川路福利公司後某堆棧給資遣散百人左右當時有華捕印捕携槍監視今日續發工資時捕房尚將多派巡捕彈壓云 
[閩軍扣留菉笋尚未解决]  
　　南巿青雲堂笋乾公所各行家因福建笋貨被傳兆祥軍隊扣留迭次交涉尚未完全解决昨日該公所又接該地貨客快信謂現在本地山客之貨業已領回而行家之貨尚無把握因請派友到　自　請求方能達到云云聞該公所昨又備函寄去責問矣 
[大通路失火旋熄]  
　　前晚夜半二時公共租界大通路八百四十八號門牌某姓家失火霎時冒穿屋頂經巡街捕瞥見奔告捕房當用電話通知瞭望臺鳴鐘告警救火會西人立騙皮帶車馳往澆息計燬房屋兩問 
[汽車撞傷行人]  
　　北巿某汽車公司第五百八十七號汽車載客至南巿駛經油車碼頭地方適有該處信昌碾米廠内小工沈寶林肩負米石在途行走該汽車適開機疾駛沈不及避讓致被汽車撞跌受傷腿踝等處當爲崗警查見立將該車扣住並拘車夫李阿來帶同傷者至一區一分駐所由王署員問明飭將沈送至公立上海醫院醫治據醫生騐看須半月後方得痊愈因沈無力醫治着李阿來給與醫費洋八元並照違禁律罰洋五元以儆 
[地检廳偵查命案]  
　　曹家渡小車夫徐阿四協同二十保八九圖地保盧壽生具報伊子徐樓高今年十一歳因遭在球塲同拾皮球之劉小子等凶毆致斃由地檢廳派員騐明腰肋委係受傷而死昨由四區四分駐所函送劉小子（年十二歳）徐炳根（十九歲）兩名至廳請辦當由檢察官偵查一過判分别收押候傳徐阿四等到案訊核 
[口角起衅之傷害案]  
　　本地人侯更生昨日下午在大通路與某甲口角起釁互相毆打　甲擊破頭顱血流被而當由新閘捕房三百零八號巡街捕到來將甲拘入捕房並將侯更生送往醫院包紮藥料後帶回捕房禀請捕頭核辦　 
　　又有廣東人楊康受昨日下午向棋盤街某店夥購物因爭價口角起釁扭至門外互毆被某夥毆傷眼目當經老巡捕房六百六十五號華捕查見一併帶入捕房稟奉捕頭諭着楊送醫院醫治再核 
[報騐路斃男屍]  
　　昨日午後有一年約三址餘歲之男子倒斃於南巿十六舖行仁弄内由崗　得悉上前查看尸身穿有對襟青灰布棉襖灰色布棉袍及棉褲外罩軍衣兩件並　下布棉被一條衣袋内檢出信函一封上註福州某營兵士葛玉亭字樣其信内所書類似家信由其胞姊令其回歸天津家内等語諒死者或即係葛玉亭於中途患病不起當即回報第一區警署由趙署長傳十六舖地甲查明有無尸屬並報地检　請爲相騐 
[公共租界破獲烟窟兩起]  
　　住居虹口狄思威路四百十四號門牌之施阿榮因在屋内私賣燈吸被一千一百八十九號　捕查見歸　該管哈爾濱捕房捕頭將施拘獲抄出烟具三副帶回捕房押至昨晨解經公共公堂中西官訊明會判被告罰洋三十元充公烟具烟膏送關焚燬 
　　又常熟人唐阿六姚阿大近在北山西路一千五百五十一號門牌屋内　得餘屋一間私設烟具容留周關松冷德鴻等開燈吸食事爲該管捕房捕頭所聞率同一百九十三號三道頭西捕往將唐等四人一併拘獲連同烟具帶入捕房押候解送公堂訊究 
[水巡捕房緝獲私運烟土]  
　　王德標由外洋私帶烟土七十二兩乘羅松輪船於昨抵申王正欲雇舟携　登岸爲水巡捕房華探查獲解奉梅捕頭飭送地检廳訊辦烟土存　候燬 
[法租界查獲花會]  
　　法捕房探目沈德福包探周寶生楊仁生陳　寶王榮生等日前偵得法新租界李梅路七十二號門牌張阿桂家私自開設花會大聽筒有違禁令故於前晚前往該處抄出花會證據甚夥並將打花會之王有法黄竹甫毛有倫于阿金沈玉堂沈生陳喇炳生張國祥等八名及張阿桂一併帶入捕房昨解法公堂請究先據沈探目上堂稟明前情並將花會證據呈鑒詰之張阿桂供認開設花會聽筒王等八人同供民人等至張處打花會是實中西官會判張阿桂罰洋五十元王黄毛于及兩沈等六人各罰洋十元喇張兩人各罰洋五元抄出之花會證據一併銷燬 
[茶館聚賭被獲]  
　　虹口狄思威路九百零八號門牌某茶館主蔡鴻正因容留茶客人等聚賭抽頭被一千一百六十三號　捕查見當將賭具帶回捕房稟明捕頭請廨出單傳究 
[幼女發所留養]  
　　新　牯嶺路三百二十八號門牌雉妓院鴇婦李劉氏因容留十四歲幼女李阿二被人函告捕房於前日派令中西包探往將李鴇與女一併拘獲分别留押昨晨解送公共公廨請究先由中西包探上堂訴明前情並將李鴇同居婦人李王氏解案請訊據女子李阿二供我與母親住居樓下雉妓院係樓上房客所開與我無干李王氏亦是房客等語訊之李劉氏供雉妓院係房客所開丈夫亦體面商人此事與我無干並延律師到堂代辯否認開設妓院惟李王氏所供不甚清楚經中西官核供會判李阿二發濟良所留養劉王兩氏一併開釋 
[和誘案移送法庭訊究]  
　　西鄉塘灣農民何桂堂之女何杏珍忽於本月十四號逃逸無蹤嗣經桂堂查悉被婦人周丁氏何王氏等串拐藏匿由縣警察所將兩氏拘獲連同原告函送到所於昨轉送地检廳訊究 
[不應阻止寡嫂自由]  
　　江北人張和卿因於前晚十時在滬西康腦脫路將其寡嫂張姜氏曳入馬車内誘至虹口嘉興路一千二百九十二號門牌强逼再醮姜氏不從吵閙不已經氏之同居老叟錢錫泉得悉代報戈登路捕房立飭華探目陳永康西探具麒往將張和卿及附和之張錫明吳阿三一併拘獲昨晨押解公共公廨請究據張姜氏投訴丈夫於前年病故生有一女名金鳳被告是我夫弟昨晚串黨將我曳登馬車誘至嘉興路伊之家内逼我再醮幸鄰人得悉代報捕房請爲訊究訊之張和卿供姜氏是我長嫂現兄長已死乃令其帶同姪女回籍主持家務並非逼醮求宥張錫明吳阿三供此事與伊等毫不相干懇求省釋中西官核供以張和卿不應阻止寡嫂自由實屬非是判押西牢三月張錫明吳阿三姑寛省釋 
[巡警私刑女工]  
　　閘北四區警署派駐長安路瑞豐絲廠之彈壓警王桂榮前日　將廠内某女工私刑吊打受傷被巡官陳作霖查悉稟報張署長傳該警訊明前情先行斥革解送司法科核辦 
[僞據騙錢案展期質訊]  
　　凌哲民偕母凌陸氏在公共公廨刑事科　控湖北路孟淵　館内之平湖人徐仲衡於本年正月二十七號僞造假據欺　洋七百三十元等情由廨照准於前日出票發交老閘捕房派令中西包　協往將徐拘押昨晨解送公廨請究據原告代表律師上堂譯訴前情以原告執有被告所給許多欺騙證據一時不及陳述要求展期研訊云云經兼襄　核供商之英　副領事判徐還押候下禮拜五質訊 
[警區判决刑事案]  
　　浦東爛泥渡三區巡官劉恩誠昨日午後帶同長警安振東等在二埭頭地方捉獲聚賭之小工張二王三胡二徐克寶郭大陳大包扣等七名連同賭具併解至署曾警正判各拘留二日 
[包探失竊]  
　　法捕房十七號包探陳阿東家昨晨六點時適傭婦出外泡水之際詎被竊賊潛入房中將灰色緊身夾　一件竊去内有皮夾一隻藏有捕房包探執照一紙及本人二寸照片兩張携贓而逸經該探察覺當即稟明捕頭諭候緝拿該竊賊到案訊辦 
[烟紙店被竊報警]  
　　肇浜路小橋堍三百三十二三十三兩號門牌餘昌祥烟紙店前晚夜半時被賊從毘鄰張姓牆門間中掘洞而入在錢　内竊去銅元六十千文並零星等件昨經該店主　士舟開單投報警署稟請查緝 
[店夥串竊丸藥]  
　　周友生向在四馬路廣華堂藥丸店爲夥前日因串黨行竊馬　路四百三十四號門牌貨棧内值洋四百五十七元之清醒丸七箱逃逸被控捕房前日由探將周緝獲拘押昨解公共公堂請究原告由經理人謝錦齋上堂稟明前情中西官得稟向周略詰一過判仍還押捕提人證再訊 
[鐵店主收贓發覺]  
　　法租界太古洋棧日前被竊賊竊去生鐵一百二十斤報告捕房跴緝在案現爲包探查得此項贓物由某鐵匠店主張阿榮收買當即前往吊出原贓帶入捕房昨解法公堂請究先　原告稟明前情並稱除吊出外尚少之　值銀十八兩求請訊追詰之張供認出洋一十元收下餘贓已經賣出難以交案求宥官判張罰洋十元再賠原告少贓銀十八兩以儆 
[流氓攫取紅票]  
　　無賴沈堂炳日前在法租界地方搶取大有利彩票店學徒紀太恩手中所持值洋三百餘元紅票圖逃當由巡捕帮同追獲帶入捕房押候訊究昨解法公堂請究先據原告稟明被搶情形質之沈供認强搶不諱中西官判沈押西牢六禮拜以儆 
[流氓串攫金飾]  
　　向爲肉莊生意之甬人葉全福因串黨在北河南路天后宮附攫近取婦人魏陳氏所戴值洋五元之金挖耳一支飛奔逃逸經氏同伴李祝氏帮同鳴捕追獲帶回捕房押候解究 
[過犯再逐出界]  
　　過犯南京人蔣桂生近復潛來租界昨日清早在東唐家弄徘徊窺探被滙司捕房包探陸　奎查見拘入捕房押至九句半鐘解經公共公堂中西官訊明判着押一月期滿再逐出境 
[滬海道署批示兩則]  
　　崇明外沙公民朱明治等呈衙署應設在餘榖鎭地方　請派委勘定由據呈是否可行仰即逕呈縣署察度地方情形呈候核辦此批 
　　南滙四　頭甲公民陶杏柄呈私藏私吸知法犯法請檄縣提吊法究　抗由據呈該縣册書錢景帆違犯禁令私吸鴉片虚實均應澈究候令南滙縣知事查騐核究具報此批 
[淞滬警廳批示五則]  
　　張許氏批查該氏之女蘭仙在廳供明十四歲時經母賣與顧姓得價一百三十元十五歲時又被虐待逃回母家於十六歲時與母親同至漢口妓院營業曾與湖南客人生有一孩等語復准漢口警廳來函聲稱蘭仙在漢口爲支時則更名張寶寶共有四年等語是該氏先則將女賣給他人爲女母則女恩義已經斷絶嗣後旣逃回家不爲送歸即應爲之擇配乃復帶至漢口賣娼昨此不正當之營業尤屬無恥已極旣經漢口警廳解送本廳核辦斷無仍交該氏領回現已由廳送堂留　應即靜候核示該氏揑詞　請給領殊屬不合特斥不准此批　　徐佩東批據呈已悉案據該會呈送月報六册來前經本廳認可照會郵務局請認爲新聞紙類發給掛號執照在案兹准該局填送四百四十一號執照一紙來廳仰該編輯人即日繕具收條來廳具領以資收執此後該報封面應刊印中華郵政特准掛號認爲新聞紙類等字樣俾符定章並於每次出版時呈送三份來廳以憑核閱此批 
　　閘北慈善團經董錢允利沈鏞等批據稱集資創建閘北醫院施醫給藥以惠貧民具見熱心公益殊堪欽佩所訂章程規則亦屬妥善應准如呈備案並候給示保護附件存此批 
　　上海先施公司黄煥南批呈悉查滋事人四名業經飭科從嚴　辦該公司振興工業當然應予作理仰候令地該管警所隨時保護可也此批 
　　茅永金批據呈已悉一面之詞碍難深信且事爲爭買錠灰起釁　見其中有不實不盡情形所請備案着母庸議此批 
[謝贈]  
　　昨承商務印書館惠贈敎育雜誌第四號一册特此誌謝 
[中華職業敎育社通訊]  
　　本社昨接美國留學生陳社員器來函略謂君等熱心社會事業進行妥善尤爲人所欽佩兹聞極力籌辦一職業學校足見熱忱同人等特集特别捐思盡絲毫之力爲吾同胞謀幸福雖爲數區區敢表同人微忱之所至云云兹將捐欵諸君録后以志感謝吳新炳君美金十五元曹珽君美金十元張時行君美金十元蘇榮眞君美金十元何起南君美金十元陳器君美金十元 
來件 
[化兵爲工之計畫（李煜）]  
（一）對於南北調和與化兵爲工之意見書 
（二）送華兵赴法充工之計畫 
（三）以充工華兵振興國内實業之計畫 
對於南北調和與化兵爲工之意見書 
　　民國以來以武力解决政爭者數次南北調和者亦數次若長此以往而無根本之解决恐武力解决與南北調和尚不知有若干次每有一次則中國之實力與積極之事業（如教育實業）必隨之減少一次此最可危之顯象也 
今當世界和平與南北調和之際中國似有絶奸之機會以圖根本之解决即裁兵是也請將裁兵之理由裁兵之機會裁兵之方法分述於左 
（一）裁兵之理由今之言調和南北者不曰法理即曰事實前者爲國會┊┊後者爲位置┊┊即使二者兼得亦尚不足以息爭於永久因國會可以復傾位置未必永固其所以破壞法律與攫取位置者即兵力必去此兵力方可弭患於無竊兵旣去則不但亂源以竭且可以養兵之財力用之於積極之事業是故弭爭與興業之兩大端皆以裁兵爲樞鈕似爲南北和議所當致力者也 
（二）裁兵之機會以中國武人之强悍與其盤據之堅深苟非世界潮流與我以裁兵之機會恐國人無能有此奢望者今以世界之趨勢使然雖彼督軍亦以裁兵爲時尚而言之意雖不誠然亦可爲裁兵良機之標記所謂裁兵應乎世界潮流者有二端 
甲普通關係德國之軍國主義旣破崇拜武力之心理大異於前此可謂以文治代武力之要因 
　　乙特别關係協商各國除日本外無不願中國安甯者中國之兵實爲致亂之源故各國深願有所助力以去之在常時苟以外力之助解决内政尚有干預之嫌或爲國人所難諒今以協約名誼以助協約之一之中國名正而易成此爲千載一時不可復得之機會 
（三）裁兵之方法裁兵之種種理由與裁兵之種種機會皆如以上所云諒爲國人所承認兹復根據前言擬定實行之方法如左 
（子）實行裁兵計畫之起點於南北議和時首先决定一主要之條件即雙方實行裁兵即時由雙方推舉互相承認之代表與協約國相商請其援助 
（丑）要求協約國相助之點由協約國各派一二人助理　兵由協商國供給經費爲裁兵之用 
（寅）裁後之兵之用途裁後之兵之用途約有二端一曰赴歐美之僑工一曰在國内興辦開河築路開墾開礦等重大之工程 
（卯）送一部分之華兵爲歐美僑工歐洲法比等國約可容納華工數十萬南美巴西約可容華工數百萬 
　　詳見送華兵赴法充工之計畫以爲舉例至國内用途現不備舉 
雜評二 
[徐警廳長緩調（庸）]  
　　近來官吏每遇遷調地方人民必有發電挽留之舉然挽留而得免遷調者則亦十無二三也在挽留者有時亦明知其無效不過循例踵行爲被遷調者之點綴而已 
　　徐輔洲之模範警察爲沈冕士所心折而有指調東省之請其相需之殷可以概見即徐氏或惓懷舊治不忍恝然竟去然省警務處之階級較崇於商埠警廳辭尊居卑當亦非人情所甚願乃滬人紛電攀留而沈魯長竟抑其求賢若渴之懷慨允緩調如滬人之所期望挽留問題其亦可以躊躇滿志矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（八十二）] [  一之]  
　　昨就鳥類研究會觀察所得之（權利）（義務）（本分）三義令人聯想而及美國人士之在政府方面供職者以與我華相較尤有無窮之慨念也美國衙署局所中大小員役莫不以職守上應有事爲其本分政治之善良實以此端爲基礎返觀我國尋常習語旣以（升官發財）兩事相提並論而一般人政界者之心理其下焉者竟嘗以仕進爲博取（權利）之終南捷徑以國家公欵爲入仕途得門徑　應有之權利其上焉者亦不過曰旣得國家公欵不得不略盡若干分之（義務）而已其以公家事爲自身『本分』上應有事者叔季之朝百不得一焉若彼美國與此輩適相反以記者之所知頗有種種事實足資吾人之談助者 
　　麥杲明女士MissMcormack者美京總郵局滙欵處主任也芳齡不逾二十而其敏慧處乃過於四五十歲之幹練局員其於每日應有之公務外尚須爲人處理種種事件責任心之重固可敬而才力之豐厚尤非我國交通人員所能比擬美國郵匯章程有一至堪發　之點即細微小數如五仙或一仙（一仙價廉時尚不及我國兩銅元而在美國生活程度甚高輔幣小至一仙已屬無可再小一仙之幣直視之如一文小錢而已）亦可向郵局開滙票也某日記者以美金兩角（一作二十仙）由美京匯往紐約購報適此報發行處已遷移原函退回而記者之滙欵執照已失去勢難得欵不意麥君於此竟爲之懇切查詢費紙筆費時間不以其欵之小而忽之卒至欵能照領而後已以視我國内地包裹處郵政局員之　勢凌人故意挑剔其程度之相去誠不可以道里計也以記者旅美觀察所得則知無論何地無論何種局所凡屬洋員必有幾分責任心我民苟爲此輩恃洋勢者所挑剔正不妨據理直陳洋員之前俾此輩有所戒懼或可稍稍激　其本分心也蓋洋員之心理記者旅美數年間知之已熟如上所述不過千百分中之一耳 
老申報 
[意大利學堂規條（見光緒二年二月十一日）]  
　　歐洲之意大利國考其疆土與輿瑞法毘　即漢書所謂之大　國也向本設有書塾爲里卑所創塾之名曰中華專習中國語言文字一千八百六十九年九月十二日復擬增擴其規統習亞細亞一洲之事故又易其名曰亞細亞書塾現在意國王又擬推廣其道故有學堂　業節略十二條本館因録之左方可見泰西諸國不欲囿於一隅之見而以熟刺外情爲務也其節略一本國納波里地方設立大學堂一所名亞細亞堂内肆業者分爲三等第一等五名專習傳敎之事將來學到成就敎主可使傳敎第二等十名在内學習並不取學資第三等十名在内學習須致送學資至三等人數多寡或有加增須視堂内情形悉由監院酌定一堂内肄業人年滿十五歲已讀二等三等書者須聽教主約束一堂内二等者不獨亞細亞人可以肄業即阿非利加之人亦可肄業一無論亞細亞人阿非利加人皆係歐羅巴人所生可以在三等肄業一如第二第三等内肄業者小則九歲大至十五歲將來學成方不至忘却本國言語一第二至第三等内肄業者所讀書籍飮食規矩事同一律至第一等肄業者亦可入第二第三等内學習 
一授讀時須敎以意國話及本人之本國話那丁話英法等國話並授以繪畫及他國緊要學問貿易道理如學亞細亞及阿非利加學問係本身當習之事無庸出資如習他國語言以及手　則須另送修金也一意國及他國來學者均准於第二第三等肄業但須致送學資其多寡隨後自有一定一第一第二等内肄業者須本身父母崇信天主敎若第三等則不拘何　之人皆准其入堂肄業一監院　緊要者係經管二等三等讀書故有副手兩人輔助其事至於銀錢進出另有堂内司賬者執管所用副手兩人身居第一者須由敎上出身至第二及司賬之人則由國家議定也一堂内各等規矩如司賬及第三等肄業出資並他處人入堂應出修金若干及副手司賬每月工錢皆由國家議定刻因堂内規條未定而本國深望往學者早知其益故先將大概情形刊出以供衆覽一從前本國皇帝所降上諭較現在新降之諭情節問有未符之處是以申明欽遵現在上諭辦署意署謹白 
 
[廣東潮州湘子橋（古蹟圖七十二）]  
　　唐時韓湘子所建橋長百丈每石一塊長五六丈厚二尺餘爲廣東古代最大建築物 
雜録 
[游歐筆記（一）] [  陳義]  
留法勤工儉學會學生赴法者前已二起共百十餘人皆以不得乘直往法國船之故乃附日本郵船會社船取道倫敦再往巴黎此次乘四月十四日伊豫丸出發者僅余及湘陰彭君明晃二人余於四月五日出京七日到申八日加入寰球中國學生會爲會員彭君乃先余由京返湘約在申齊集乃至十三日 
　　猶未到余遂於是日午後五時至新關碼頭乘駁船至楊樹浦登伊豫丸送余者有學生會費君溥及余友楊家齊吳達模顧翔墀譚顯楫諸君譚君亦儉學會學生在申候船月餘未能成行者余所定購之船位爲特别三等艙位登船後即往覓鋪位則皆爲自日本登船之西人日人住滿向船中人員交涉則謂余之船票乃購自通濟隆公司（西人所辦）非日本郵船株式社者渠不負責後乃命茶房安插余於特别三等房中之睡椅上必候至新加坡始有鋪位可補余斯時舍暫時曲從外實無他法費君等别余返申後余方慮雙身去國長途寂寞未免中心悵惘而晚八時許費吳二君竟又送彭君至矣蓋彭君於余登船後始到也相見之下喜慰交集而尤可感激者乃學生會倉卒間能代彭君辦請護照　楊吳三君助余等甚力也彭君亦安插於余對面房中之睡椅上余與彭君之船位乃一月前託友楊君家齊定者愚以爲辦請護照定船位可託北京華法敎育　或上海寰球學生會經理甚爲妥速乘日本郵船由上海至倫敦特别三等船費一百八十八元（因日鈔常有漲跌余此次僅去大洋一百八十一元五角）普通三等一百二十五元伊豫丸載　六千噸排水量一萬一千五百噸每小時行十一英里十四日早八時開是日天　普通三等艙露天窗緊閉空氣殊惡特别三等室中亦不流通余上二等艙甲　上觀望（二等艙甲板上原不許三等艙客上去然衣裝整潔者亦可上去余室中西人日人皆在上面坐談）午後二時許船已出　子江口行入黄海中矣江水翻黄出口稍遠水即碧清海天一色茫無涯際波濤怒號浪花如雪時濺至船面上空中有數　　鷗逐舟而翔一若送余等不忍舍去者時回首一望已不　見吾親愛之祖國矣余下艙後方執　欲有所記而心中頓作逆憶余友以暈船則上甲板散步爲言因立擲筆而上乃無效仍下艙時胸中蕩漾難再强制竟嘔數口心境反清臥至晚七時始醒起至艙而又覺不適復吐數口歸房而寢是夜安眠惟中夜醒時聞風濤聲較日間加厲覺此身隨舟摇動也十五日天仍雨余靜臥終日雖未嘔吐心尚不甯晚餐勉起進飯二小　余未備鹽辣味之物恩之不可得夜間心中稍安倚枕握管記此 
小說 
[歐戰小說老愛國者] [  雄倡]  
　　稽查員答曰半句鐘中將有一客車啓行若下次者至明日乃有一車今夕無回車矣軍部乃未能保客今夕可歸但能載客赴沙森墩客但當以是自期而已翁斜睨此二人聞言心動知已身尚可赴沙森墩軍隊即將在沙森墩出發念苟至彼問或可覓得機緣同赴戰地或在兵艦或在渡港之舟得一賤役亦可得至法境矣逾半句鐘後翁已在道中赴沙森墩逾十八日翁已立一高阜之上俯觀戰陣戰極酣烈地邇法蘭西極邊曰挨塞司邊界AlsaceCorder時翁頂上已加一英吉利騎隊之破冠則於途次拾得者並得軍服一襲及騎士用具之泰半皆取諸死士身畔又得軍用槍二枝與子藥甚充足翁之至法也爲事誠非易易旣抵沙森墩思就兵艦中覓一工役自効顧乃見屏乃往來沙森墩之堪紐街者可二日是街爲行海舟子之巿集至第三日佳運始臻乃於一賣菜傭船中得一汎掃之役而船抵岸處又非翁所欲登岸之地方舟居時又偵得一事則法國此時以秋穫在在需人方殷翁之冒行國中頗足援以自解旣登岸即造謁英領事具陳所以謂身爲年事逾老之人然頗欲爲國自効意惟有一途即往與刈穫之役於戰地庶足自掩其跡時法國旣有戰事全國咸處軍律之下非復如平日行客可以往來自由英領事乃引之謁法國當　法之官長見其老而愛國頗爲嘉歎立署護照文憑予之取其影相箝諸護照之上並授以火車免費之票翁得此遂欣然挾以横越法蘭西國境直趣戰地旣近遥聞槍砲之聲隆隆不絶聲來自其背後少偏左嚮知已至矣翁來時蓋穿越山頂小叢林而過猝然之間已俯臨戰地一一入眼立處爲小小一空曠地處於山側狀如牆次之鳥巢一徑蜿蜒自谷中上趨繞越峯陰之下直踰山巓轉入戰地此曠地中有一小屋似爲村農之家顧乃　無人居且阻人出入翁頗爲奇詫意此屋胡乃未經軍隊佔據孤屋臨衢踞此足以俯瞰山下戰事此戰至劇烈且久第見向烟燄騰起作長行蔚藍色之薄靄裊裊嚮空而没如山谷之間林中生燎然翁自所立處遥觀第見萬人攢動蠕蠕如巨蟲　街塞野而進榴　彈如英國水晶宮前日中燃放之燄火至爲奇觀翁自念未卜我軍據得勝著與否揣西南嚮一軍殆即英國健兒以狀覘之似全師駸駸占得勝著彈無虚發槍技亦精戰極勇毅猛烈而德人則較爲細意其行軍也滯重濡緩合巨股前推後擁而進似所至咸將永踞其地者即已安居槍綫之内軍法亦必如是部勒而驅駕之用以攻敵第一見德軍壕　中士卒如排牆而起横越空曠之塲直趨敵軍守禦之界綫 
[自由談之自由談] [  不冷]  
　　棄如藥渣新國會當此着急萬分之時求之内閣内閣不應求之張作霖張作霖不應求之徐樹錚徐樹錚不應是已棄如藥渣矣 
 
 
 

Page 15

 
 
   
 
 

Page 16

 
 
   
 
