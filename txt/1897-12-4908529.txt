# 1934 - 12 - 4908529

 

Page 1

 
 
[校宋本黃帝内經靈樞王永註告成] [  圖書集成局代啓]  
　　内經素問爲醫家之祖即秦越難經亦發明是書之　皇甫謐甲乙經惟撮是書之精要邇來岥黃家所讀馬元臺注素問厭其繁雜汪氏素靈類算惜又太略板且漫漶誤字亦多吴門汪氏藏有宋刻王氷注内經廿四卷後附遺篇一卷靈樞十二卷爲當時林億孫奇等奉敕校正全部倩本局廠字排此用以潔白連泗裝訂六本碼洋一元存上海棋盤街文瑞樓蘇州閶門緣蔭堂書坊出售 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀據　方書臚列治法斧藻羣言足稱黃岐之功臣青囊之盛業誠醫學入門之階梯刋印行世板久燬生今覔得善本詳加校訂紙張潔白裝訂二十本定價洋每部四元今己出書欲樹醫林之幟者請向各書坊購取此佈 
[論滬上妓女之苦]  
　　世間婦女惟妓爲最賤亦惟妓爲最苦自管子以女閭三百爲聚集市廛之計後世遂沿爲敝俗至今日而其風愈甚滬上爲通商大埠北里之秦樓楚館奚止數千百家良家之女墮溷沾泥者不可勝記此亦烟花之一大浩刧説者謂妓雖賤而賺人之錢莫過於妓妓雖苦而享用之侈亦莫過於妓就滬地而論出一局也需洋二三元設一筵也需洋十餘元近又興麻雀之戲每塲亦須十餘元雖有不能車馬常盈然斷無門前冷落而絶無顧問者大約一妓每年所入必有數百數千而甚至有萬以外者進項愈多者奢侈愈甚花粉之費其小焉者也衣服則日新月異競尚時趨釵釧則非翠即珠迭翻花樣居則頤使氣指出則車輿婢僕問以中饋可不知也責以縫級可不能也日高三丈猶擁錦衾貴介王孫偎紅倚翠則妓雖賤而實非賤妓雖苦而實非苦亦何足爲妓惜哉不知妓爲衆人之妻無論何等之人苟能用錢即能狎暱其賤固不待智者而知然妓亦非生而爲妓即非生而即賤天之所賊貞淫各判固有非妓而亦賤者若妓之爲妓固有非其本心者然既爲妓則有逼之不能不賤者妓遂不能不受其苦或爲父母所賣或爲蟻媒所拐或夫主不肖致墮火坑一入妓院身難自主一修飾有不精一顰笑有不俏一伺候有不周一弦索有不熟則鴇母之呵責立至鞭朴頻施繡闈錦帳之間奚啻荆天棘地晨起晏息人生之常而妓起必晚妓睡必遲非妓之樂於爲此有在客多者客一刻不斷妓即一刻不能自安客少者坐盼客來尤不敢早安枕席一紙飛召風雨不能辭疾病不敢却雖有長三么二書寓之分而其受苦則一降而至於野雞則沿街露坐寒暑無間見行路者則蜂媒蝶使即蜂擁而來牽衣拉袖體統毫無後爲捕房所禁野鷄妓女之因此匍匐公庭受責受押者幾至書不勝書沿途拉客誠屬妓女之無恥不知該妓之家今日不拉一客則明日之斧甑即生塵矣亦有逼之不得不然者其苦不更加人一等哉沿途拉客爲妓女中最下之習夫人而知自遭捕房之禁此風稍息然捕房雖禁沿途拉客而茶寮之雜遝仍依然也茶寮之妓一日不能絶跡則拉客之風一日不能稍息然猶謂茶寮拉客之妓即沿途拉客之野鷄具習慣使然耳若長三書寓么二其品較高從無有拉客者乃自有書塲之設妓女雖不自拉而塲中高聲喊呌代爲之拉聞妓之登塲度曲所得甚微而鴇母必使之到塲者欲其引入入勝也而塲中必欲敦請者欲籍之歛錢也故每見妓輿所過各書塲中人争相攔輿到塲之後值塲者多方挽留以遲客之未到者妓若皆有無可如何之態則非但妓之拉客爲陋習而島司之拉妓以歛錢則尤爲近來之陋習昨報紀驗視倡屍一則亦烏司拉妓歛錢致妓受苦雖係自盡不可謂非伯仁由我而死據云因令狎客點戲爲姊妹行所譏笑回院後憤無可洩致吞烟自盡報中所記如此非目覩情形不能懸揣惟念書塲之中熟客一到鳥司送點牌娘姨送烟袋妓女招呼客人推託姊妹互嘲久己習爲故常人亦司空見慣該妓亦何至因此輕生其或别有苦衷歟總之一爲妓女無在非樂境即無在非苦境知其樂而不知其苦者必終身爲妓女而無結局者也其中非無一二欲離苦海乃無提之挈之而僅有威之逼之者則非昇極樂世界則苦海終不能離妓之苦亦可謂至矣菩心人思救其苦苦無良策因爲下一斷語曰欲救妓女之苦非禁倡寮不可 
[本館接奉電音]  
　　昨日上午京師飛電傅來上諭一道敬謹譯登○十二月初八日奉上諭給事中丁立瀛奏捐納實官請一概議停並請變通漕法以裕利源一摺著户部議奏欽此 
[九門禁鑰]  
　　京師訪事人云浙海關常税自光緒廿一年三月初八日起至廿二年三月初七日止一年期滿短收盈餘額外銀一萬七千三百四十六兩六分二厘前經浙撫廖中丞壽豐奏請寛免刻經户部議覆具奏碍難准其所請援案擬請减免六成九厘一毫按照三成九毫之數着落關道吴觀察引孫照數賠捕奉旨依議欽此不日即當行知浙撫轉飭遵辦矣○巫覡之類於古有之此不過藉以祈禳耳乃彼中人每言頂香可以袪災療病此實讕語未足信也京師近復有一種邪教名曰圓光問事幾與巫覡並駕且於通衢巷口張貼招單惑人歛財前月崇侍御蔭奏請嚴禁頂香圓光一切邪教軍機大臣奉旨交出着五城御史步軍統領衙門嚴禁五城城憲遂在各處張貼示諭略謂員香圓光惑人歛財大干例禁倘悮習此種邪教者各宜及早悔悟免蹈愆尤爾居民人等如有病症祗須延醫調治不准聽信邪教謡言惑衆至該甲捕人等有緝捕之責倘有頂香圓光等人許爾等禀官鎖拿從嚴懲治自此示一出各役用灰水立將圓光招帖分頭塗抺想若輩聞之亦富稍知歛跡矣○近來錢價益增銀價益落每銀一兩僅易京當十錢十二千一二百文較之九十月間每兩又跌落京錢三四百文錢鋪收銀多所折耗上月初内城西單牌樓又倒閉錢店兩家市面艱難於此可見○前月上旬天時和暖十四日陡然下雪二三寸許時值冬至在即皇上親祀天壇前門外長街五里步營照例前期修墊石路忽然雨雪泥淖修道弁兵大費經營幸十五日雪住風起石路兩旁土道凝凍尚易補修十六日大風不息嚴寒凛冽侵肌砭骨頗覺難支是日己刻鑾輿入壇當差人等幾於銀海生花不能注視迨十七日五更後聖駕還宫風雖少减寒氣尤盛各大臣身披貂裘猶不免遍體起粟况其次者只穿棉薄自夜半起即立街頭伺候直至天明始返瑟縮情形不言可想矣○宣武門内西單牌樓倒閉錢店兩家一係三晉人某甲所開牌號悦來亨自開設以來生意極旺獲利甚豐故甲在山右頗有石崇之名惟其子性好冶蕩到京後尋花問柳一擲千金以致虧累日深無所底止近接竹報令其回籍甲子春夢漸醒自思虧負如此之鉅有何面目復見江東父老籌思無策短見遽萌遂於上月十二晚購阿芙蓉膏吞之及毒發掌櫃人某乙始行知覺覓藥解救己無效騐延至次晨命登鬼籙乙見己殞命舉止失措衆論譁然乃赴地方衙門求請將店封閉並請騐屍備棺成殮執持錢帖之家聞悦來亨封閉之信皆 
 
 

Page 2

 
 
向各錢鋪取錢争先恐後擁擠異常直待下午如數付訖毫不短少始各散歸○匪徒陳小秃經官憲懸賞緝拿尚未拘獲不意該匪胆大包身日前又在妓館訛詐爲北城練勇所知即往拘拿該匪用火器禦敵一轉瞬間己被逃脱然其罪又加一等矣 
[初訊解案]  
　　蘇州訪事友云上海縣舉人童廻控學師宣廣文一案解省後臬司吴廉飭將童等一干人發交蘇州府桐太守提訊太守奉飭之下著將童押入待質公所姜等三文生交長元吴三縣學分别看管餘証發吴縣刑房管押此己詳紀前報兹悉太守於本月初七日下午情發審局委員莫司馬葆辰升堂提訊童迴一人童仍金頂煌煌上堂聽訊司馬先將案卷翻閲一周問曰爾所控學師各節究竟是虚是實童稱皆有證據可憑司馬謂學師縱有不是合邑居人奚止千萬何以皆不控告獨汝出頭呈控耶童稱民人不敢控告鄉紳自顧身家若我輩讀書人亦畏首畏尾隐忍不言此等學官殊爲大壞風化司馬謂中一孝廉亦非易易今汝功名有碍豈不可惜答稱功名即壞亦得後世留名司馬笑曰因留此名後世何足取哉既而曰汝功名業己奏革下次堂訊不必再戴頂帽諭畢退堂童仍交原差帶回待質公所候再訊核 
[揚城得雪]  
　　揚州訪事友人云上月杪以來天氣忽轉温和地滑如油礎潤欲滴至初五日上燈後細雨廉纖北風怒號氣侯驟寒入夜風雨頓止四野無聲惟覺冷氣侵人肌骨翌日起視堦除庭院到處堆鹽高下樓臺盡成玉琢細數消寒圖上適當三九之第一天不禁狂喜蓋嘗聞鄉中父老云雪落三九頭來歲定豐收雖云俗諺歴騐不爽量之約寸許惜未至晌午即己融化然此實爲本年䢴上第一次見雪故誌之以徵祥瑞云 
[俄人諭茶]  
　　聖彼得堡日報内論俄國購買中國察葉源流及製茶之法略云四百年前西比利亞部居民初次與俄帥耶爾瑪克開仗彼時相傅有俄人飲中國茶者以牛奶與茶調飲至今此風猶存昔蒙古人以茶入俄貿易貨物考茶葉入摩斯哥之始非由東方運去係荷蘭人從阿耳山受斯克轉販至俄嗣於一千六百九十六年俄政府特派人前往中國採買茶葉專備俄宫需用至後俄商亦漸入中國購茶運赴本國售賣俄人飲茶日增至一千七百八十五年中國茶運入俄國者共有二萬九千薄得之多約價值二十六萬七百三十五盧布至一千八百四年中國運入俄國茶葉約價值一百四十八萬八千盧布一千八百九十五年中國運入俄國茶葉共二百五十三萬四千七百蒲得其中有一百五十萬蒲得運入俄國係由西比利亞經過歐得蕯地方或由德商英商運去不等查茶入俄國不過僅四百年竟至通國之人無不嗜飲足見風氣所趨變遷甚易近聞恰克圖有二商一名摩瓦查中國各種茶葉及中國製茶各樣器具以備觀覽該商等製茶各法著爲論説其略蓋謂每年種茶可採葉四次極嫩者俄人呼之爲花心　採後即送入茶行稍老者爲春茶俄人又名之爲黑茶採後曬乾搓葉成掷復曬一次始置篋内後置閉陰處逾一時之久仍曬往復三四次茶葉始變成黑色即爲毛尖送到茶行後盛於竹筐内用炭火煨烘令其味清遠但用此法製茶不甚容易稍一過火即葉焦味變不可飲矣此項茶葉製成後分爲數等其葉之大者爲老茶茶行用以作茶磗色稍粗而性能耐久其味殊不易變製此等茶時堆置滿屋每日用炭火煨烘一次逾十數日即製成可飲録循環報 
[新創電扇]  
　　四人每逢暑熱慣以風扇取凉第用人力牽扯受者固資凉快牽者不免過勞聞哥林堡議政府現己改用電氣扇不煩人力自能旋轉洵人巧奪天工也録中外新報 
[北通州近聞]  
　　訪事人云十一月初十日後連日陰晦十四日六出花漫六飛雪舞堆瓊積玉深及四五寸雪後仍陰惟不甚寒十六日夜半狂風大作吼聲如雷大木斯拔房屋爲之震動十七日清晨嚴寒剌骨滴水成冰大有墮指裂膚之概街市不見人行寒暑表降至四度實爲近數年所未有○近日城關五處粥廠次第開放南關王恕園北關吕祖祠東關積善齋每日各廠領粥者均在一千四五百人西門内敦化堂北門内敬信齋每日各廠領粥者均在五六百人廠内諸事統歸紳董管理東關潞河煗廠與兩處棲流所統共人數亦在一千上下尹憲遴派汪鏡芙剌史總司其事並給棉衣以禦寒冷挾纊之恩頌聲載道誠惠政也○盜竊倉庫錢糧計贓科罪律例森嚴今年七月間有賊匪耿張即即二劉二即劉成又名劉常兒夥同逸犯計二張大王五劉榮王大即煤王等瞻敢混入中倉盜米經倉甲先後拿獲禀請倉憲送州嚴審定擬在案現值開倉放米之際推米車夫出入如蟻難免匪徒乘機偷竊中倉監督八旗首領示諭闔倉花甲舍皁及看倉人役嚴加防範如有乘機盜米耆扭送來轅從重治罪○北門外吕祖祠旁有某宦宅塋地樹木蔭森佳氣鬱鬱前夜忽有無名男子縊死於樹杈上年約二十左右身穿灰布棉袍元青領衣形似貿易中人次早守塋者報知主人禀官請騐孫邑尊親往騐視委係自縊身死當飭地保備棺埋瘞插標以待認尸者○倉署東有水月院一座前任倉憲祥仁帥捐廉興修後有諸善士在廟内設壇施醫每逢三六九日壇期有求必應神效無比曰不二壇一時神靈遠播届期求醫者不遠數十里而來絡繹於道如赴廟會然○東關天成和成義和德裕四家麥子店承攬各省糧客米麥代客收存銷售領有坐糧廳斛歴有年所近又開設十三家堆房名曰小賣局亦仿麥子店做法彼此大爲不平前經某侍御風聞具奏奉旨著交倉查明覆奏案己訊結前日張筱傅觀察奉大憲札文票傅十三家小賣局商人當堂研訊並聞有牽涉東關蔡二被札身死一案是否屬實容再訪明登報○十一月十七日爲長至節官員例應拜牌是日黎明文自張觀察武自傅恊戎各率屬員在鼓樓後大關帝廟拜牌循舊例也○北門内天后宫年久失修牆垣傾圮只餘正殿三間客冬有雲游僧二人一師一徒擔員葉經行脚過此目覩廟貎摧殘立志坐關四年募化重修并稱前在吉林省時欲修關帝廟坐關四年得吉林長將軍慨然捐助夙願始償今二僧己坐關一年梵唄之聲晝夜不絶未知有大善士解囊慨助俾戊善舉否 
[甯郡天時]  
　　甯波訪事友人云甯郡於上月二十九日下午大霧迷天逾時始散初一初二兩日又降大霧初三夜淡雲籠月初四初五南風忽兢路滑如油初六日同雲密布大有晚來欲雪之意乃入夜不見滕六君税駕但聞擔溜丁東翌日朔風凛冽天氣陡寒凍雲四散又露晴光現在各處井泉半多乾涸城中河道更淤淺不堪居民鋪户日用水泉皆頼城外河水肩挑不濟至有以舟載者水價陡然增漲未識何日渥霈甘霖大甦民困也 
[甯郡市面]  
　　甯波友人來函云近來洋價漸跌每元止換大錢八百三十文以致市面減色百物昂貴各當鋪亦因現錢缺乏凡值十不能當五年關轉瞬貧民將何以爲生耶 
[西湖策蹇]  
　　杭州訪事人云杭地有一種惡少年類皆敗落鄉紳之子弟閒居無事輒在吴山品茶所談者非呼盧喝雉即問柳尋花每見婦女入廟燒香遂呼朋引類偕至殿庭互相品評藉以取笑前月二十五日有一女郎至太歲廟完愿在山門外下輿隨一健婦扶之而入適若輩在某茶肆中見之遂趨而入女郎展拜時若輩任情調笑業己不堪其謔及拈香己畢方欲下殿若輩又復圍如堵墻女及僕婦因在其中竟不得出女貌本屬娉婷蓮鈎又甚窄小竟至寸步難移面容發赤涙點時飄幸僕婦體胖身强力能如孟光之舉白護女突圍而出亟呼輿夫肩之而去若輩始鼓掌大笑各鳥獸散噫少年佻逹至於此極讀子衿之詩得毋慨風俗之每况愈下乎○武林門西大街地方自寳浙局前南至車橋兩遭粤匪之刧房屋俱爲灰燼一片瓦礫塲憑弔者每不勝蒼凉之感某甲租地一方在彼種植四面繚以短墻結茅其中爲蟭螟之巢蚊睫十餘年來陳仲子灌園生計頗足温飽自供妙手空空兒欺其左右無鄰乘隙下賁越垣竊物所失青氈己不止一次矣甲憤甚每當夜深人静加意防維日前胠篋者復肆故態正在撬門甲己知覺從屋後踰墻而出乘其不備扭住賊之髮辫思欲痛毆之以絶後患賊欲奮力脱逃舉足一踢適中要 
 
 

Page 3

 
 
害甲負痛失聲其子聞聲急上前帮助手舉鐵鋤將賊頭上一擊頓成一孔賊亦倒地不能舉動乃遂綑縛於桑樹下扶甲至牀中安睡復將賊痛打一番幾至體無完膚甲妻恐釀命案立喚其子將賊拖出門外次日賊己不知去向而甲之受傷雖非致命尚未能霍然也 
[求志書院丙申春季課案]  
　　經學超等馮玉昆施世杰戴姜福章炳麟楊譽龍彭述古特等韓子庚馮玉崧劉邦霖蔣元慶許玉庚朱貽翼一等余宏淦孫國仁何長慶俞鑑孫恩杓姚炳曦不取蘇汪瀚陳培朱藜祥鑫秉煒季鴻　鍾宏○史學超等章震福張天爵特等張錫琪顧仰基○掌故超等錢麐龔宣耿覲文特等丁桂琪張天爵顧仰基張錫琪一等朱藜祥○算學超等支寳枬李鴻杭陳其麐龔傑黃恩曾一等王國芳不取方乾高爾和○詞章超等李寳鑄朱錦綬沈穀阮惟和保釐東張錫琪特等俞鑑耿覲文楊應環王德冲張大鈞許承棨 
一等易用儀孫國仁許杰戈銘猷陸祖誥章鳳笙 
[求志書院丙申夏季課案]  
　　經學超等施世杰張茂炯劉邦霖特等戴姜福許文蔚潘肇元一等孫國仁俞鑑馮華第何長慶汪錫祺○史學超等章炳麟劉邦霖戴姜福錢桂文沈岱朱景陶文琪張天爵孫國仁劉鼎臣特等章震福張錫琪夏源施世杰王誦芬金文樑耿覲文戈講藝王岱齡唐詠裳汪錫祺馬冠羣陳宗壽一等蕭驖楊仁俊張端甫張逢辰孫紹覽李芳煦孫邦榮耿杏林○掌故超等戴姜福耿覲文朱景陶特等汪錫祺張錫琪一等顧仲基○算學超等支寳枬黃恩曾陳其麐崔銘槃一等王國芳不取方乾高爾和○詞章超等朱錦綬保釐東沈修唐詠裳顔承庚章鳳笙特等凌應霖孫國仁楊應環王德坤戈講藝徐洪度一等許玉庭俞鑑戈銘鄭耿覲文李寳鑄汪錫祺不取張錫琪耿杏林劉鼎臣 
[上海官塲紀事]  
　　署關道憲吕鏡宇觀察奉兩江督憲劉峴帥札飭赴常鎭道本任本報前己紀之矣昨日京口駐防記名防禦正任旗驍騎校尉延都戎子先乘輪至滬恭迎吕鏡宇觀察假寓名利棧内聞吕觀察卸任後即乘福安兵輪船重赴新任所有敬業書院行轅中一切應用箱籠物件己飭勇丁等人搬運出城以便裝船赴鎭故各勇丁頗形忙碌云○候補道劉式通觀察昨因公乘輿入城赴署關道行轅拜會吕鏡宇觀察面談一切○浙江海運滬局五品銜吴松源一尹昨日命駕進城赴署關道行轅晉謁吕鏡宇觀察面禀要務○丁憂回籍宋養初侍御承庠昨日因事來滬假寓老閘厚德里某公館旋即入城赴敬業書院署關道行轅拜會○甲午科翰林陳戟園太史恩棨藉隸順天大興此次來滬假寓虹口仁智里公館昨日進城赴署關道行轅謁見吕鏡宇觀察面談要事 
[整備接篆]  
　　製造局總辦新簡關道憲劉康候觀察擇於今日午時接印上海縣黃大令先期飭書役人等在道署懸燈結彩陳設一新并傅陰陽學届時伺候接篆 
[英廨停訊]  
　　昨日禮拜一英公堂本應曾訊適屠别駕偶抱清恚因特函致英領事及英美各捕房所有應訊各案暫行停解今日又係新關簡江海關道憲劉康侯觀察接篆吉期别駕須至製造局行轅隨班道賀所有各案均定於明日禮拜三早堂會判 
[拘提革保]  
　　己革地保姚文彩經手販賣地畝因田單號數不符被人在寳山縣控其舞弊沈期仲大令准詞後知姚居住租界移文英公堂請爲拘提歸案究辦屠别駕己簽差往提矣 
[滑跌傷人]  
　　日來陰雨連綿天公似將釀雪新閘一帶街衢更爲泥濘舉足難行昨日有一鄉人肩荷扁担怱怱而來不料一滑即如玉山之頽其旁適立一老叟不及避讓致被撞傷眼角血流不止後經人將叟扶入某姓家暫坐倩醫敷治未識能無碍否 
[何太忘情]  
　　有金某者未識作何生理住英界垃圾橋左近前日午後不知從何處取得洋二百四十元雇坐東洋車欣然而回迨至門首一躍而下怱促之間忘却帶有重物及妻孥詢問始知遺在車中不覺大驚失色立即出外找尋則己不知去向聞己投報捕房允爲查緝惟未知能弋獲否 
[易人具保]  
　　黃畊基呈控詹濟堂不還結欠莊欵銀三千兩簷自逮案後經人保出嗣因黃被洋商另案控告會審時曾請傳詹一併會審詎詹保出後不肯到案由黃呈請著保交案昨經原差將詹獲住又由紀姓等四人具保准向原告理處如理處不清一有堂期即當交案 
[經勸聲明]  
　　昨日鄭大令接到新閘巡防局委員藍茂如二尹來函謂閲法公堂案牘有錢瑞賓控朱竹君吞没田單一案勸償洋四百元並未經勸朱供之蘭老爺係繙譯蘭萌君請爲聲明以釋羣疑 
[英界公堂瑣案]  
　　婦人朱顧氏曾娶張朱氏之女爲媳嗣媳患病延醫調治藥石無靈竟於上月間逝世詎朱氏堅指顧氏不肯代媳醫治以致身死嘵舌不休雖經親友理勸終不能了昨日朱氏又令兒子巨生葆生壽生等至老閘左近朱顧氏家争吵搗毁什物不少後由三百六十一號等各華捕將一千人拘入捕房轉送英公堂值日差向詢情節當即入禀屠别駕著分别暫押候核○甯波人楊寳林曾向後馬路某錢莊借出期票一張用於陸錦堂所開之開泰字號内前日到期持票往取該錢莊不能應付陸即以串騙等情投報捕房嗣經包探趙銀河將某錢莊主沈永康及借票之楊寳林一併拘入捕房轉送英公堂值日差禀知屠别駕著押候訊奪 
[法捕房紀事]  
　　董家渡天主堂倪主教於昨日午刻柬請本埠文武印委各員赴徐家匯教堂飲讌法讞員鄭大令咨照捕房將應行發落各案於上午九點鐘解案會同謝副捕頭升座發落○南市十六鋪寳泰豐米行主包佩齋即包元杰控執事王鶴溪侵吞帳欵將行倒閉一案迭經大令訊供吊到帳簿查核著將王鶴溪押候嚴追昨日帶案復訊原告因事回紹興特請同鄉舉人繆顯捕投案代質土供行務由余理堂經手因將帳簿取去是以不能收帳大令檢閲包呈帳簿逐次盤詰王供帳簿係各人經手放出共有數百户計銀一萬四千餘兩其餘食米帳户各有經手職員實出不知大令謂爾爲執事總局其成不得以他人推諉爾稱職員是何功名王稱從九職銜大令著將捐照繳案著還押隨堂帶比○同昌泰煤炭店主徐松堂因買火油涉訟經大令迭次訊供以其有意藏銀不繳上期己判先笞三百板押候嚴追昨日命提到案徐供曾向恒記買定火油八千箱　次往出不府此係葉薇生經手實與洋人無涉大令謂爾不將捐照繳案顯見假冐功名著拖下重笞三百板再核徐連連叩首求恩免責情願赶緊理處大令著還押具結限三日内理明如逾限不理定予嚴比○扒竊陳阿金竊取烟壺爲包探拘案經大令訊供昨日命提到案著重笞一百板依舊狡展矢口不承命再笞二百板還押隨堂帶比○法大馬路榖香村茶食店開設未久己耗去資本二三千金虧欠各家帳項共有數十户紛紛向店王索還此店係陳盛張三人股開由盛張二人經理店務陳姓謂本名下所出資本不必追還任憑爾等將此店拍賣分攤或招股另開與我無涉盛張不允紛紛擾擾互相扭入捕房捕頭詢悉情由著出外各邀中証自行理處一併揮之使出○流氓王阿毛糾同羽黨白毛囝等向周安甫拆梢訛詐駁去衣服攫奪銀洋控經大令訊供著照原斷重笞三百板還押候過堂送縣辦理○命提混入喜事人家竊取銅杓之楊見堂又提竊取恊成祥烟館銅吊之徐中興著照原斷各笞一百板從寛開釋 
[美界捕房紀事]  
　　江北人龔　華昨日上午未知由何處訪麴秀才回行經天潼路至宋毛毛所設烟間内領略烟霞滋味吞雲吐霧之際值堂人遇以言語觸犯龔大肆咆哮打毁器具不少宋見己肇禍喚二百四十六號華捕將龔拘送捕房押候解送英公堂訊究○偷兒奚月生前晚　至北河南路張姓屋内竊取絨毡等物張即投告捕房捕頭飭包探張阿五拿獲拘解捕房押候送廨訊究○昨日清晨有偷兒汪成三由 
 
 

Page 4

 
 
鄉間竊得衣服二包負至北河南路意欲付質爲包探供阿寳緝獲拘入捕房押候查明失主然後送廨究辦○缝工某甲甯波産也賃居武昌路開設成衣鋪爲業日昨有同鄉人某乙囑製袍褂二襲計工價錢一千八百文昨日乙往取衣不知何故致啓争端甲呼集徒衆將乙任意兇毆乙竭力挣脱奔告捕房捕頭准詞立派包探倪順泉將甲拘至詰問之餘姑念初犯從寛斥釋○前晚六點三刻鐘有張姓女郎乳名阿寳者年己及笄由裏虹口胡家橋祥盛繅絲廠散工而出途經公輸子廟突遇流氓四五輩攔住調戲女反唇相稽中有流氓某甲執女之手肆行無禮女大聲呼援甲怒出七首將女臂猛剌一下嗣衆人聞聲赶至甲等始相率遁去女即投告捕房捕頭允爲查緝○前日之晚有某某等七女郎雇坐小車行經西華德路四百六十一號華捕阻之告以租界章程日暮行車例應點燈否則將不利於車夫詎衆女郎異常潑悍各以麻姑仙掌將捕攢毆捕怒甚悉數拘送捕房請辦捕頭姑念女流一併斥釋○粤人某甲前晚至天潼路青雲里第三弄同鄉人某姓家索取欠項洋三百元某姓非但不與反呼家人將甲毆辱甲忿無可洩奔告捕房捕頭諭令走街捕將爲首之人拘案送廨究辦 
[首邱得正]  
　　啓者日前江裕輪船抵滬時有鎭江人朱姓名烺字仲平者在船病故當由敝堂備辦上等棺木并衣衾等在息影公所妥爲棺殮并代爲拍照寄至鎭江招商局招人認領遺下箱籠雜物等件亦由敝堂收存以便屍族來領業經登報奉聞日昨屍子持朱煦翁信并倩華懷清先生作保來滬領棺當將各物檢齊交由屍子領訖遺下銀洋亦己一併交付前次登報時未將銀洋聲叙者恐有人冐領之故兹己悉數交清敝堂所墊棺木等費亦由屍子歸楚此外有王幹臣先生與朱同伴來申因其身故慨助電報費洋二元嗣因往返需時未及發電而止現在其欵屍子不願收受亦無從寄還王處己經撥入敝堂賑欵矣特此聲明上海六馬路仁濟善堂董事嚴信厚葉成忠楊廷杲黃宗憲施則敬謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　沈希呈控王伯言王紀貞延不交房前晚黃大令升坐三堂提訊沈希供本邑人向爲錢業五月間有沈南堂陳紀良前來説及大東門外花衣街有市房五十餘間係王伯言王紀貞之業現欲售賣職員往看合意即由沈南堂等爲中言明價銀一萬一千兩先付定洋三千元由王伯言王紀貞出立定票一纸至今延不交房向説不理是以控請訊斷沈南堂供年五十五青浦縣人四月間陳紀良來説王紀貞有市房五十餘問意欲出售當由小的爲中賣與沈希計價銀一萬一千兩出立票據先付定洋三千元給與王姓向前途贖取方單然後再付豈知王　收洋後置之不　沈希因此投控求斷陳紀良供甯縣人前有王紀貞托小的將市房五十餘間售賣當由沈南堂爲中賣與沈希價銀一萬一千兩據王紀貞言此房基地之方單己經抵出故由沈希先付定洋三千元令伊速將方單贖回以便遷房交價先立定票係王伯言之弟紀貞簽押沈希因王延不遷搬以致投案控告沈錦仁供是文生與王伯川是戚串行此事由周菊坪艾北坪等央文生出爲理勸未能了結是以涉訟王伯川供生等弟兄五人均係在庠本年五月間價賣房屋一事因文生出外未知立契時亦不在塲胞弟紀貞受人之愚以致將方立契出賣求爲明察黃大令得供著王伯川發學看管將胞弟紀貞交案再行訊斷○職員奚元良控北永泰小開金肯堂欠洋不還前經蔣剌史屢次訊比金疲玩不繳前晚蔣剌史又命將金肯堂提案訊比金肯堂供小的因在押所不能回家無從措借况北永泰鼻烟店係叔父管業小的不能向之取錢曾經屢次冩信回家亦無回信今又奉提訊再求開恩寛限蔣剌史謂屢次違限本應重比姑念一再苦求額外從寛免責著再限十日將欠洋如數交案以便從寛發落如再敢延宕定行從重懲責金諾諾而退 
[上海巡局紀聞]  
　　南市老白渡摇渡船金裕源之夥混名鏟刀阿發昨日至肇源樓茶小肆内喚整容匠王普隆剃髮因一時無暇未即往剃阿發大爲不悦欲與王爲難經旁人出爲解勸令出茶資烟鈔數百文並備香燭向伊服禮方謂可以了事不料阿發兇横異常仍不肯干休在茶肆内大肆其洶洶之勢時有王之同帮見之代抱不平立至十六鋪中局禀報各情李蘭史二尹飭局勇往拿詎阿發早己聞風當即逃逸未經拘獲亦云幸矣○小流氓劉阿狗向在洪昇碼頭内開設小烟間雇用蕩婦阿三等數人在内酬應即俗所謂花烟間是也昨日爲十六鋪中局李蘭更二尹訪知立飭甲勇將劉拘局訊辦二尹姑念貧苦生涯申斥一番諭令以後不准雇用女堂倌如違送縣究辦 
[䢴江官報]  
　　十二月初二日華鹾尹鴻儀委南掣監秤項鹾尹兆騋銷通泰水勳分發知事余鹾尹政祥江西人禀到○初三日分發運判朱分轉煦浙江人禀到黃鹾尹淦辭赴十二圩差次○初四日孫鹾尹務本委通屬鹽色唐鹾尹必彬委南掣聽差 
 
 
 

Page 10

 
 
[光緒二十二年十一月二十一日京報全録]  
　　宫門抄○諭旨一道録前○缺單○江督劉奏遊棍訛詐職官牽涉道員一案遵旨研訊確情分别議擬摺○皖撫福奏調署　縣片○十一月二十一日兵部太常寺太僕寺廂黃旗值日兵部引見十九名鑲白蒙四名○李中堂恩惲兵恩果勒敏各假滿請安○文海謝授少詹事○　○文增謝授太僕寺少卿恩○那功請假十日○良培續假五日○召見軍機○楊頤文海○十一日分缺單知州雲南安寍張嘉璧開缺另補　通判廣東惠州黃應昌丁　知縣湖北建始吕慶坡近安徽黟縣孫履材終養陜西洋縣王增祺丁順天永清王言昌修墓　吏目雲南安寍石維藩革　巡檢浙江歸安王紹文故○○頭品頂戴兩江總督臣劉坤一跪　奏爲遊棍訛詐職官牽涉道員一案遵　旨研訊確情分别議擬恭摺仰祈　聖鑒事竊臣承准軍機大臣字寄光緒二十二年八月十九日奉　上諭趙舒翹奏遊棍訛詐干涉地方官員請飭查辦一摺據稱有湖南人曹秉權自稱候選員外郎禀控署元利縣知縣葉　善在鎭江挾妓冶遊被萃軍圍辱經伊排解葉懷善允給洋銀四千元書有墨據又據葉懷善呈出密信一函稱係胡家楨由售局寳來信内聲叙曹秉權談及葉懷善挾妓飲酒被流氓欲索巨欵經曹秉權代兌四千元之事等語覽奏情節支離虚實均應澈　根究　元和縣知縣葉懷善先己撤任江甯鹽法道胡家楨著一併撤任交劉坤一飭提曹秉權嚴訊確情據實價奏至曹秉權是否捐納員外郎著吏部查明斥革原摺著抄給閲看將此諭令知之欽此臣遵即將鹽巡道胡家楨撤任札調安徽按察使趙爾巽前來江甯監同審訊並調齊卷宗暨應訊之曹秉權等來甯以憑研訊附片奏明在案旋據署江蘇臬司陸元鼎檢齊卷宗將原告曹秉權抱告　恕二名派員押解來甯並據葉燠善禀到投案該臬司趙爾巽於九月十二日行抵江寍省城細核卷宗以此案胡家楨之牽涉由於葉懷善之被控治遊呈出無名説項之信葉懷善冶遊虚實在於曹秉權所呈葉懷善筆據是比對字蹟眞價最爲此案緊要關　隨提集縣被到案即據葉懷善呈出無名説項一信及曹秉權二次原信並遞自首切結内稱伊前因此信字蹟與鹽巡道胡家楨相像因而懷疑抄信禀呈現經再四覆看與胡家楨筆蹟不甚相符不敢固執求恩免究等情訊據曹秉權葉懷善兩造供詞各執當飭葉懷善當堂照曹秉權所呈票據書寫比對筆蹟不符曹秉權　執爲葉懷善有心改變字體求調葉懷善任所卷宗查對據經該司札飭候補直隸州知州石鎭前赴陽湖縣調取葉懷善在任時親筆書到較多者五卷到寍逐細比對仍不符合曹秉權始俯首無詞並調取鹽巡道胡家楨在本任時親筆州示兩卷核與葉懷善所呈無名説項信字蹟亦不相符説項之信據葉懷善禀稱係江甯森昌信局所寄檢查該信局收條信函號簿並無本年二三月間胡家楨致元和縣葉懷善信件帳據按名詳訊録供議擬詳請勘辦前來經臣於十月初一日督同該司親提覆勘逐一研訊緣曹秉權籍隸湖南長沙縣先曾在家讀書後因家道艱難出外謀事不成潼騙度日與另案革職前署元和縣知縣葉懷善素不認識光緒十九年以後曹秉權曾在揚州上海江陰江甯等處向人撞騙詐索各一次得洋或數十元或數元不等不記確數亦不計失主姓名贓洋隨時花用無存二十一年十二月初七日曹秉權行至蘇州詐稱係候選員外郎京官赴元和縣衙門往拜葉懷善分送對聨告幫意圖騙錢葉懷善未會接見送洋兩元曹秉權　少不收將對聨索回次日曹秉權勳身前往鎭江住三義公客棧度歲二十二年正月初五日葉懷善由蘇州起程赴揚州面禀要公初七日夜四更時分行抵鎭江亦住三義公客棧曹秉權即起意設法索詐因葉懷善於初八日天明度江十一日由揚州回鎭江未曾上岸附客輪船前往上海十三十四兩日在上海躭擱十五日回署曹翼權無可下手因思鎭江碼頭流娼甚多過往官員難保無冶遊情事若揑造葉懷善於正月初七日在鎭江挾妓被等許洋寫據經伊排解墊洋詐情向其索詐葉懷善係實缺人員必懼上司聽聞不敢舉發定必出錢託人了處遂央不識姓名測字人揑寫英洋四千元憑票一紙下叙葉懷善姓名於本年二三月間屢函柱索葉懷善接信後派人訪查曹秉權下落無著致未禀究未幾葉懷善又接一信其中語意似爲曹秉權説項信尾並無名姓祗寫名心謹叩字樣葉懷善置之不理後曹秉權因葉懷善未曾理會遂擬控告挾制自作禀詞帶同甫至伊處服役不知實情之龔恕到蘇州令伊作抱赴巡撫衙門闌輿禀控飭由吴縣查提曹秉權到案發司訊辦即經臬司吴承潞委員馳赴鎭江並札丹徒縣密查一面飭令葉懷善按照被控各節據實禀復並將曹秉權等發交蘇州府審訊旋據葉懷善具禀逐層辯晰並稱另有介紹之信當時呈出曹秉權索洋原信一封胡家楨因風聞葉懷善在撫臣處呈有排解之信謂係該道所寄知是假造先後函電司道代禀查究嗣後委員及丹徒縣查復葉懷善兩次路過鎭江並無挾妓被圍情事取具保鄰坊結申送並葉懷善將説項原信稱係胡家楨親筆呈送撫臣核對照抄通禀旋經撫臣趙舒翹以織官被控牽涉現任道員情節較重將原信發交葉懷善自行呈遞奏奉諭旨交臣飭提督秉權嚴訊確情據實具奏等因當經臣調督卷宗札委安徽按察使趙爾巽前來江甯審訊臣督同復勘曹秉權等均各供悉前情不諱臣查此案以曹秉權所呈葉懷善親出票　是否葉懷善親筆最爲緊要關　　提集原被到案據葉懷善呈出無名説項一信及曹秉權二次原信並將復看無名信内之字典　家楨筆跡不甚相符具結自首懇請免究據曹秉權葉懷善兩造供詞各執當飭葉懷善當堂照曹秉權所呈票據書寫復派員調取葉懷善在陽湖縣任内親筆書判文卷逐細比對均屬不符並調取胡家楨在鹽巡道任内親筆批件核與葉懷善所呈無名信字筆跡亦不相符詰據曹秉權供無另犯設法索詐假官撞騙及同謀知情之人再三究詰矢口不移案無遞飾查律載斷罪無正條援引他律加減定擬又例載惡棍設法索詐宫民揑告各衙門情罪重大實在光棍事發者不分曾否得財爲首斬立决又例載不應爲而爲事理重者杖八十各等語此案曹秉權屢在各處謊騙得財又詐稱京官赴葉懷善衙門往拜告帮後在鎭江遇見葉懷善圖詐未成輒敢設法妄揑葉懷善在彼處冶遊被散勇圍訛情事並揑其親寫洋筆據屢信索詐復赴江蘇巡撫衙門揑告實屬刁惡惟尚無兇暴重情與實在光棍有間遍查律例並無治罪專條自應比例量減問擬曹秉權除向各處謊騙得財不記確數並無官詐稱有官圖行一事應擬近邊充軍計止二千五百里較滿流爲近各輕罪不議外合依惡棍設法索詐官民揑告各衙門情罪重大實在光棍事發者爲首斬立决例上量減一等擬杖一百流三千里定地發配折責安置據供父老丁單係惡棍積慣訛詐情節較重不准其查辦留養葉懷善於曹秉權詐稱京官往拜時並未見面不知虚實無從覺察即送洋酬應亦人情之常其因公路過鎭江並未停留均無不合惟在上海地方無故逗留兩日雖訊無冶遊重情而玩愒曠職究屬不應葉懷善除將無名信函指爲鹽巡道胡家楨之信一經到案即將懷疑誤呈緣由具結據實呈明即屬自首例得免議外合依不應爲而爲事理重者杖八十律擬杖八十業己另案革職應毋庸議鹽巡道胡家楨訊據曹秉權供不認識葉懷善亦呈明前呈無名一信係屬懷疑檢查信局號簿亦無二三月間胡家楨發遽元和縣葉懷善信件且查胡家楨親筆所批卷宗字蹟亦不相符應毋庸議抱告龔恕到鎭江時己在曹秉權設法揑據屢函索詐之後曹秉權亦未將眞情向告訊不知情亦毋庸議代爲寫據之不識姓名則字人應免查提葉懷善所呈無名信件無從查究曹秉權揑造票據案結塗銷是否允恊除全案供招咨部查核外所有遊棍訛詐職官牽涉道員一案訊取確供照例議擬緣由理合恭摺具陳伏乞皇上聖鑒訓示謹　奏奉硃批刑部議奏欽此○○福潤片再本任合肥縣知縣屈承福前經調署毫州知州所遣合肥縣篆務係衝繁疲難最要缺必須實缺正途諳練清賦人員調往調署方足以資治理兹查有望江縣知縣孫玉銘廉正誠實勤愼有爲堪以調署合肥縣知蘇遞遺望江縣員缺查有現署合肥縣事大挑知縣黃鵬文識明氣充事理通逹堪以署理該員孫玉銘任内並無承緝盜刦己起四叅案件安省實缺州縣每年准調十分之一現值舉遊清賦首在牧令得人該員孫玉銘係實缺望江縣調署合肥縣雖與准調例章稍有未符惟因地擇人實未便拘泥成例應請量爲變通據藩臬兩司會詳請　奏前來除分激飭遵外謹會同兩江總督臣劉坤一附片具陳伏乞聖鑒謹奏奉硃批著照所請吏部知道欽此 
 
