# 1918 - 54 - 4916177

 

Page 1

 
 
   
 
 

Page 2

 
 
時評 
[勸（冷）]  
　　今日馮總統又挽人勸張作霖矣勸之效騐如何今姑勿論特以勸爲經國之大策其策之程度亦可知矣 
　　雖然今日之勸人者亦甚多矣有以調停爲勸者有以忠告爲勸者以通電立會爲勸者各就其地位之所在以行其勸之之方然而勸者自勸不受勸者非但不受且更掀波助瀾若與勸者暗相劇戰也嗚呼自今以後我恐欲求勸人而有不可得者矣斯眞束手無策矣 
[命令]  
　　三月一日大總統令農商總長田文烈呈河南實業廳廳長曹寶江懇請辭職曹寶江准免本職此令 
　　又令任命陳善同爲河南實業廳廳長此令 
　　又令甘肅省長兼署督軍張廣建呈甘肅泰州鎭總兵楊樹德因病辭職楊樹德准免本職此令 
　　又令任命吳桐仁爲甘肅秦州鎭總兵未到任以前著胡立成先行署理此令 
　　又令内務總長錢能訓呈准黑龍江督軍兼署省長鮑貴卿咨請任命孫蓉國爲愛琿縣知事王岱試署巴彦縣知事張霖如試署拜泉縣知事李興唐試署肇東縣知事阮希賢試署安逹縣知事徐國須試署緩楞縣知事趙桂馨試署克山縣知事均照准此令 
　　又令夏詒霆給予二等嘉禾章此令 
[専電]  
[北京電]  
　　某派以張作霖軍隊爲後盾鼓吹段再出山將李督撤換武漢間戰事仍積極進行暗中倪主張最力馮巳毫無主意外交上亦束手無策現象極危現馮又運動趙次珊勸張 
（二日下午三鐘） 
[北京電]  
　　政府電致在奉之徐樹錚詢以奉省出兵眞相徐覆電謂此舉係反對李純陳光遠之主和並憤曹錕張敬堯到鄂後軟化云云段因徐在奉恐他人欵議巳電令回京（二日下午二鐘） 
[北京電]  
　　張軍聲言必赴皖助倪討馮其眞意在反對李陳主和並憤曹張南下後又漸軟化（二日下午三鐘） 
[北京電]  
　　國務院電張作霖囑將扣留軍械繳還如有所需再事分撥（二日下午二鐘） 
[北京電]  
　　馮請趙爾巽電勸張作霖撤兵繳械（二日下午二鐘） 
[北京電]  
　　段自身無積極主張且無上台意（二日下午三鐘） 
[北京電]  
　　徐樹錚在奉活動段已去電促速回京（二日下午三鐘） 
[北京電]  
　　陸徴祥之自願使法因胡有電稱病亟思歸國故（二日下午二鐘） 
[北京電]  
　　陸外長願出任駐法公使胡維德章宗祥均有外長希望（二日下午三鐘） 
[北京電]  
　　東三省已宣布戒嚴（二日下午三鐘） 
[北京電]  
　　王克敏向銀團商提鹽稅餘欵一千餘萬作參戰用銀團以該欵作借欵擔保尙在躊躇（二日下午三鐘） 
[北京電]  
　　唐繼堯薦熊克武督川（二日下午三鐘） 
[北京電]  
　　參戰處宣布成立四處長已發表（二日下午二鐘） 
[香港電]  
　　龍軍復於二十四目占據陽江（一日下午三鐘） 
[香港電]  
　　二十七日林葆懌通電繼程壁光遺任（一日下午三鐘）外電 
[哈爾濱電]  
　　俄京國民委員會致電中東鐵路總辦云麵粉一百七十車停運海參嵗是誰命令望即告中政府已取銷出口禁令如有扣留等情革命軍執法處當唯爾是問云過激黨已截斷赤塔與滿洲里間之電報交通現在波齊車站候援哈爾濱已運飛機至狄哇里亞供西米哇洛夫大佐之用德俘多人已出現於後貝加爾路哈爾濱所選國會議員頃由俄京歸來巳允駐北京俄使之請赴北京一行法使署委員一人已抵此間擬會同各國官員處置運貨入俄國題（二十八日） 
[北京電]  
　　據國務院方面消息出兵邊疆預定人數約四萬人經費約一千萬元業巳决定至於籌措此項經費之方法及關於出兵之詳細辦法目下尙在研究云（二日） 
[北京電]  
　　據某國公使館館員之談話總統府副官長張紹曾巳於今日上午出京前往南京預備率李純部下之一旅與魯軍共赴江西云（二日） 
[北京電]  
　　從日本運來之鎗械其中一部巳由秦皇島運往陜西（二日） 
[北京電]  
　　參戰督辦處於本日開始辦理事務（二日） 
[奉天電]  
　　據某官埸中人語曰此次張作霖突然進兵關内頗喚起一般人士之注意其進兵之目的全在欲依仗兵力强奪由日本購來之鎗械運赴奉天並無如外間謠傅與南北間題有關係之事試觀彼之軍隊於收納此項鎗械後立即潛行退回奉天足以證明之云云（二日） 
[北京電]  
　　俄國霍爾瓦特將軍擬於兩三日内出京（三日） 
[北京電]  
　　據某要人之談話云近日時有多數便服之兵士徘徊於豐台車站有人欵此項兵士係奉天方面派來監視北京之狀况者（二日） 
[北京電]  
　　參戰督辦處組織成立於本日（一日） 
[漢口電]  
　　王督軍與曹銀張敬堯以對俄關係緊迫協議今後方針决議中止南北戰事一致防備外患通電中央及李純等（二日） 
[漢口電]  
　　王督軍奉政府命爲現對俄關係重大於漢口俄國在留人民當極注意其行動云（二日） 
[濟南電]  
　　此問百斯托病又發生者三人皆死亡猶有發生之形迹中國人多事隠匿調查困難故於山東鐵道之禁乘區域延長至濰縣以西自昨日津浦鐵道亦禁止德州以南泰安以北之旅客乘車 
[濟南電]  
　　又今日（一日）北京防疫委員長江朝宗及北鳥博士等來濟研究關於根本防疫之方法（一日） 
[廣東電]  
　　林虎之軍隊自被優勢之龍濟光軍所壓迫暫時退出陽江後近以得有援軍已於昨日恢復陽江（二日） 
[奉天電]  
　　張作霖確曾受中央政府派二師 
 
 
 

Page 3

 
 
團赴北滿之命令然中央府苟不允張之要求負擔一切軍費則張之軍隊恐終不出發此間一般人士之觀測皆謂中國出兵涨滿 ]、 
之說純乎對内問題云云（二日） 
[北京電]  
　　日本第三艦隊司令長官有馬海軍中將預定於本月杪率其麾下之軍艦香取肥前及第三魚雷艇隊至秦皇島椗泊率同各高級武官來京歷訪政當局者並觀覽風景（二日） 
[東京電]  
　　日本海軍省公報云德國公報記載曾經騷擾印度洋太平洋等處而歸之德國補助巡洋艦（胡耳夫）之事曰該艦與日三船常陸丸曾交砲火有砲彈數枚落於常陸丸運轉部常陸丸隨便放下舢板致損少數之人命該船遂被德艦曳之而行並將船中所裝貨物全數運入德艦後該船即被擊沈船長自盡（二日） 
[東京電]  
　　本日日本政府發表領事官交迭事件如左總領事沼野安太郎着赴天津供職領事吉田茂着赴濟南供職領事赤松祐之着赴吉林供職領事深澤暹着赴牛莊供職（二日） 
[東京電]  
　　美國加洲大學創立五十年紀念祭姊崎博士奉命參列講演於今日由東京起程（二日） 
[以上東方通信社電東京電]  
　　紐約來電謂英國人士之意見謂日本崛起之時期已至者逐漸加多美國人士亦謂日本能以少數軍隊恢復西比利亞之秩序而剌載深深失望之俄人是可謂爲日本對於聯合國之眞正後援云云（二日） 
[東京電]  
　　泰晤士報社電英國欲策應極東之新形勢故對於日本所欲取之意見莫不贊助實爲明白之事云云（二日） 
[東京電]  
　　在貴族院之一委員會小早川男爵質問政府委員謂正金銀行有俄國存欵六千萬元政府擬令其不得提取否政府委員答稱關於此事尙未决定方針云云（二日）以上共同通信社電 
[戰電倫敦電]  
　　俄國公報云鳥克蘭民國媾和代表主任柴同斯基氏致文中歐諸國並白里斯特里土夫斯克俄國媾和代表主任請容島克蘭代表由基夫至白里斯特里土夫斯克簽定前基夫議會所訂之和約（二十六日） 
[華盛頓電]  
　　共問新聞宣稱日本現詢問美國及協約國對於聯合出兵西比利亞以保海參威及西比利亞鐵路一帶所存豐富軍將之意見目下正在會議决定日本應否獨行或聯合出兵（二十八日） 
[巴黎電]  
　　日本駐俄大使之離彼得格勒各報視爲日本出兵之預徴（二十八日） 
[倫敦電]  
　　每日郵報天津通信員謂西比利亞奥德俘虜日覺可確日本不日電有舉勸海參威擾亂日甚現由各國組合之軍隊巡還巿上（二十八日） 
[淪敬電]  
　　鐵京電稱德國巴伐里亞邦里哇波德親王之參謀長都夫滿將軍答覆過激黨總司令克里倫柯氏謂德軍須候俄國簽定和約履行德國之條件始能止進（二十八日） 
[倫敦電]  
　　俄國軍工代表總會會長及京城防務委員會出示謂勞催社會現正組織京城防務京城必受久團伹非至最後之時間决不屈服並促產麥各省運糧至京城及莫斯科且買組織軍隊從速遺往前敵（二十八日） 
[若西電]  
　　羅國公報云羅政府因東歐陣線局勢大變故决議開始媾和惟須確知談判之進行乃以不强人所難爲基礎則始能從事於此外間所傅羅國不恤代價接受和局之說實無根據云（二十八日） 
[倫敦電]  
　　德國公報云第四愛沙尼亞聯隊已受德將指攝廓清境内匪隊德軍於期斯克獲機關鎗二千架來福槍五萬枝（二十八日） 
[巴黎電]  
　　公報云上星期内商船抵法者九百十六艘離法者九百零一堆沙沉載重一千六百　以下之船一艘（二十七日） 
[羅馬電]  
　　公報云上星期内商船抵意者四百十九艘離意者三百三十八艘無一被沉（二十七日） 
[倫敦電]  
　　醫院船格里拉特開塞爾號乃在德國所布自由區域中魚雷沉没德國前稱弗在自由區域轟　醫院船今又自食其言查該船失蹝者共一百五十三人内有看護婦八人（二十八日） 
[倫敦電]  
　　瑞典社會黨領袖白藏汀氏現謀將協約國社會黨戰爭目的宣言書散播與敵國社會黨（二十八日） 
[倫敦電]  
　　巴拉勞氏今日在下院宣稱一月份二月份英國造成之船其數未足愜意多因工界多事之故政府决議以大局嚴重情形告知船廠工人使知彼等之工事與戰爭同一有關彼信工人一知此理則人盡其力外間對於造船不多之怨言自可消減云（二十七日） 
[羅馬電]  
　　據絶對可靠之消息云奥國特萊斯特有慘酷之饖患（二十八日） 
[瑪德里電]  
　　西班牙内關業已辦騐（二十八日） 
[倫敦電]  
　　海格將軍報稱英軍襲擊格林山敵軍戰壕及化土斯森林南部敵軍陣地俘敵二十四人獲機關鎗四架今晚報稱英軍在戈尼里曷附近襲擊得利重創敵軍俘獲亦多昨夜英軍在化土爾森林面襲擊深入一千二百碼殺俘多人𫆸康丹·亞美蒂愛爾·松勒白克·有敵砲隊從事轟擊英飛機挾炸彈擲擊列里東面之車站及其他要點擊落敵飛機一架英飛機均安然飛回（二十八日） 
[巴黎電]  
　　今晚公報云美斯尼爾丘境内與末斯河左岸有　烈之砲戰法軍擊落敵飛機三架（二十七日）要聞一 
[西報論中日宜一致拒德]  
　　文滙報社論題爲遠東之新狀態略曰好爲大言之德人今鹽於俄國狀態自羽其陸軍成續吾人謂此爲狂言可也謂爲謊言亦可也蓋事之眞狀未可顚倒不容差悮俄兵苟軍械齊備指揮得人足以戰勝德兵使德人稍能分辦眞僞者亦必承認俄兵之不易與今東西兩境情勢一變者非德國軍功之力實德人奸謀與俄人愚昧有以致之也今日形勢果何如乎是誠中國日本與其友人所宜審愼考慮者西比利亞紛擾凌亂與歐洲俄境無稍差異但亞洲俄境有一最危險之分子即德奥俘虜數十萬人現在西比利亞是巳敵俘多巳開釋甚至有携帶槍械者事態如斯將與中國有何關係乎中國邊省蒙古滿洲新疆皆與俄地毗　是不可不首先注意吾人非謂有責任之俄人願開　於遠東第環顧俄國欲覓一有責任之俄人其事極難而不負責任者則遍地皆是無慮千百萬人以此愚氓加以德人之煸惑將來事變孰能言之俄國墜敵狡計被敵侵犯城邑破壤土地莫保即在其凋零殘破之祖國内俄人將有何爲亦無人能預料之况在他處哉但德人必竭其力之所能及行種種惡謀雖窮凶極惡之事彼亦甘心爲之使德人果有機會則庚子年德皇誓師詞所謂務使華人千年不敢正視德人者或將實現此尤中國所不可不知者吾人僅言滿蒙新疆三區以其接連俄界之故但吾人須知德國野心不僅在此德國抱囊括字内之志已非一日曾精印地國標明其所欲得之區域旁註其政治家之言論德國所欲攫諸中國者爲十八省之中央全境包括黄河長江兩流域中國果欲失此半壁土地乎否則不宜束手以待德人之來吾人知中國男兒愛國情殷必立有正當之决語而不忍喪失地也至於日本則未圈入德人地圖之中蓋日本旣有陸軍且有海軍德國故不欲與之相關但欲困斃之耳德人雖不欲奪取日本之土地但有機可乘德國即將奪取日本之商業而使日人窮餓以死德國果得志於中國則每年輸入日貨億萬元之省分將永遠不容日貨闖入而中國刻方振興之新實業可使中國人民享無窮之幸福者亦將被德人摧殘無遺轉令中國嵗輪巨欵以購德貨矣日人所當討諭者尤不止此他若西比利亞東部亦日人所宜注視者也若俄國果爲德國所蹂躪不能自振則海參威哈爾濱等處之前途將若何乎商業固屬重大茲且勿論姑以海陸軍觀察點言之德國若能利用俄國億兆人民以輔助其兵力則中國與日本尙有何望乎吾知滿洲之哈爾濱將成德國第二美資城矣遠東之海參威將成德國之第二基爾軍港矣而附近諸海島將成第二赫里戈倫矣此豈中日兩國所能容忍者哉前途氣象殊可驚心動魄故西方協約國今所行者東方協約國亦當行之非此不足以鞏固其地位也戰事延長迄今猶未及半奥國知之深以爲憂德國亦知之亦亟願媾和試觀德首相之演說其未能久支戰局之情欲蓋彌彰故中日果互相提携當可應付新時局以兩國之力防遏禍害實綽有餘裕吾人甚盼其善用其力焉 
[俄禍之黑龍江消息]  
　　近日俄人在蒙地新招蒙兵數百名各持鎗械未着軍衣欲由札蘭屯車站乘火車赴哈行至札蘭屯尙未登車被江省駐防軍隊查知以先期並無照會一面將該隊截留一面電請省示聞鮑督接電後即電駐黑鐵路交涉局馬總辦息峻向之交涉　　黑河對岸俄境海瀾泡紛亂形勢與華兵未入哈爾濱之前大致相若現在該埠委員會自専防隊二千名防護居民免受多數黨人之擾亂沿黑龍江俄境之金煤礦因俄亂均行停工華工以俄境米珠薪桂又不堪過激派之擾均逃赴黑河分往庫瑪爾河餘慶溝觀音山都魯河漢河奇乾河各金鑛作工近來各鑛區大有人滿之患　　駐黑河第三旅長鄂雙全道尹張壽增以海瀾池過激派疊次實行均富恐波及我界並以華工回國多至四萬人恐將流爲匪類特會議將兵調至黑河街内駐守並巡查江沿以防不虞並請省吏再派兵十營前往黑河帮同堵守以重國防現鮑督軍爲整頓國防計除電各旅出防國界要隘外又組織第七旅専備國防刻巳布置就緒電請中央備案惟以江省欵項支絀又電請中撥欵接濟參戰與防邊之緊急消息 
[參戰機關之成立]  
　　自俄德媾和問題發生以來我國對於參戰事務現正積極進行頃據某當局傅出消馮總統於前日接見段芝泉督辦時特囑其迅速將參戰督辦機關組織成立以便開始辦公段督辦回寓後委託靳翼靑將軍着手組織靳將軍特於日昨下午五時左右馳往府學胡同謁見段芝泉督辦報告參戰督辦處三月一號即可完全成立至處内參謀長一席段督辦確巳决定以靳翼靑將軍充任機要處處長一席已决定以前國務院秘書長張遠伯充任至外傅外交處處長爲丁士源軍備處處長爲曾毓雋一節則聞日昨尙未决定并聞曾則確係派充參議又一消息昨日上午張志潭曾毓雋等十餘人在靳宅曾開會討論參戰督辦處之進行方法惟尙未具體决定又昨日下午二時元首又傅見靳上將有所諮詢聞靳已以現在進行情形報告元首該處不日卽可成立大總統於二十七日下午四鐘十五分傅見侍從武官長靳翼靑將軍徴詢對於出兵西比利亞及預籌參戰軍費與進行某種借欵各重要辦法聞靳將軍對此三項頗有意見表示深進元首嘉許至出兵兩萬赴東北防禦德俄敵軍問題討論良久據某要人所述魏宗瀚中將所部之第五混成旅有編入赴黑邊應戰隊伍内之消息至五時餘靳始興亂出府 
[吉黑新三督之告急]  
　　黑督鮑貴卿迭來急電其一報告俄國新黨又佔據大烏里距滿洲里僅百餘華里情勢愈緊請速派援其二報告距滿洲里一千四百里之該塔省及距滿洲里六百之庫里有俘虜及俄新黨七萬人皆有軍械云云昨日鮑督又有來電瀝陳黑省邊防日益緊急現已指派諸省六個混成旅及巡防馬隊八營分往邊地擇要扼守惟餉械子彈缺乏懇速接濟聞此電已由參陸辦公處提出會議矣吉督孟恩遠宥是來電准添募新兵略謂吉省外患日見緊急不能不預爲防範戒備前請添募新兵一案務請速籌措轉請將令照准以便尅日開募而遏亂萌即希電覆爲荷云云另有一電報告哈爾濱方面俄過激派又復蠢動有與我尋仇之勢此外又接新疆楊督續報情形電故大總統對此非常注意二十七日特在參陸辦公處參預會議先將防範新疆辦法議定暫由甘肅借調騎兵兩團砲兵一團機關鎗隊二營携帶機關鎗十二架赴新疆分任邊防議畢後即行分電張勳伯楊鼎臣兩督軍遵照進行政府前晚又致楊督一電令其務將重要區域宣佈警備戒嚴令更囑其每三日將新省情形電告政府一次以憑核辦 
[二十八日國務會議之預備]  
　　二十八日（星期四）爲國務例會之期饖代總理於昨日上午十時到院與憛公孚秘書長磋商議案聞列入議事日程均係外交財政兩項例案其稍重要者卽關於籌備出兵駐邊之各項問題曁籌撥贛鄂各省之軍費問題并聞駐俄劉公使二十五日所來之要電亦决於今日提出報告又一消息二十八日之國務列會錢代總理爲嚴防外交議案洩漏起見特墏關於外交之件一律列爲臨時提議以昭愼重其列出議案僅有接濟新疆黑龍江餉械辦法及續議修正捕獲審檢廳條例此外尙有財政部普通議案數件又聞此次閣議凡關外交議案均須議有端倪以便積極進行並聞法制局修正之兩院選舉法施行細則亦提出討論 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[和戰併行時之鄂聞（武昌通信）]  
　　湘鄂戰事因曹仲珊趨嚮和議聽命中央故邇日僅爲張敬堯與南軍之單獨戰爭聞中央電令暫緩一星期進攻後張氏不肯受命復電大意以南軍若就此退出岳州自可緩進否則惟有遵照前令進攻但自十七日以來張部與湘桂軍迭在羊樓崗桂口等地作戰節節敗退七師之二十五團頗多潰走附屬之第一混成旅亦有死傷且有多數之軍械爲南軍奪去二十二日聞直敗至汀泗橋咸寗縣（距縣城只一站）但南軍仍守不佔鄂境宗旨僅據要隘未奪縣城蒲圻縣城遂仍在北軍手中蓋南軍得岳後力向和平運動與鄂督之單獨媾和暗中似巳議妥若主戰派之北軍進攻彼即應戰戰而敗卽繼續交鋒如戰而勝仍持保守湘界不犯鄂疆之宗旨以顧中央與調人之體面俾促和議早成有此原因王子春於張之勝敗遂不視爲切已之利害仍聯絡西南派磋商和局聞張敬堯以曹仲珊不下總攻擊命令曹軍與劉詢李奎元諸師旅均作壁上觀至爲憤懣前日曾發極長通電力詆政府並申言墏率全軍退去二十二日王子春曾宴曹張二氏力爲勸解據聞張氏於席次侃侃而談謂此來勞師動衆實屬多此一舉何謂議和直投降耳其憤懣殆逹於極點然二十四日又聞張有重赴前敵之說豈曹氏已允下總攻擊令耶尙未可知也我人以和議消息證之似大戰終不能免因桂軍退出岳州撤消戰備問題原爲南北重行媾和之倏件苟獲實行主戰派憤氣亦未始不可漸消惟聞西南要人曾要求於桂軍撤退以前中央須取消三道命令（一）討伐譚程與褫職令（二）特赦洪憲黨人梁周等令（三）公布之修正國會兩法及選與令必如是始可退兵議和此項主張主戰派極力反對總統自量於此事亦决難辦到已暗囑調人轉勸其先行退兵後議條件南軍以退兵毫無保障亦必不肯遽退長此相持中央所令緩一星期進攻之期二十五日即滿（自十八日起算）張敬堯之復往前敵殆無欵義岳蒲各方前敵於二十二日以後一致休戰說者謂張敬堯亦有知難而退之意恐不盡然又聞主戰派對於更調三督一事亦不堅持惟以王占元處身局外殊礙戰局要求王須擔任一路指揮以斷其暗通南軍此事王以與本人地位有密切之關係未敢輕諾亦未敢反對大約尙須觀望形勢外間傅王有辭職之說實爲不確馮玉祥在武穴除通電主和外實無十分過激舉動所傅提欵籌餉招兵聚匪聯絡黨人扣留商輪諸說均屬謠言西南各方代表與贛皖鄂黨人求見者馮一槪拒絶據王督昨口對武漢紳商所談謂馮實爲促進和平計匪特與鄂局無關係卽報載仇視倪丹沈各節亦非事實該旅已全到武穴因無公房駐紥乃分駐廣濟圻春現九江有魯省大軍阻隔倪馮間斷不致發生衝突余爲保全地方計早已籌定對付善法所能爲諸公告者武穴决不致有戰禍余可擔負全責云云以王口氣而觀似以馮即受處分亦不致有反抗之舉也然時局變幻多端其前途殊難預斷頃聞張敬堯二十四日仍未果赴前敵桂軍退出岳州之議極盛時局解决之關鍵全繫於此若果以無條件的撤退湘鄂戰事或者由此中止乎然而我恐其不能也 
[戰事危急中之粤邊問題]  
（平生通信） 
　　粤東爲西南主義之策源地近日戰事危急大有火星四射萬弩齊張之勢粤省與湘桂閩贛四省接境近來與諸省沿邊關係或助以財或助以兵無一不關重要茲特將近略紀於後（一）湘邊情形湘邊駐有重兵自岳州得手而後兵力不虞缺乏故援湘粤軍司令馬濟因龍勢猖獗已將其部下之兵分撥八營回粤助戰則其兵力已充可知又援湘司令林俊廷韋榮昌亦願率所部回粤討龍業電陸幹老曁莫代督在案但陸使以北京政府現派重兵南下湘鄂之間首當衝要各部軍隊未便遠離且兩廣討龍兵力已足無須再調已特電譚總司令知照惟聞湘邊需械需欵甚急粤省軍庫之撥運湘省者已源源不絶而湘省紙幣充斥現銀甚爲竭蹶全賴粤省接濟日昨軍署又電財政廳謂據長沙馬總司令電稱餉需告竭請設法籌運火速起解故近來粤省金融甚爲緊急聞銀業中人云其現金輪往湘邊者實佔巨額云　　（二）桂邊情形桂邊以防龍爲最急龍自移動後氣燄遍布近聲言向廣肇進行而實則聲東擊西仍欲暗龍欽廉注意於桂邊一帶故龍旣親自督師而陸使亦親自督師進駐廉城陳炳焜爲兩粤聯軍總司令亦頓重兵於欽廉以爲堵截旬日之間欽廉必有劇戰其戰域非止限於高雷也　　（三）閩邊情形閩粤邊界近來已發生戰事初攻閩滇軍混成旅長伍毓瑞抵汕頭後即派兵士兩連駐紥黄岡附近之汾水關乃至月之八日北軍突然進窺汾水關與滇軍交戰勢頗劇烈陳炯明聞耗立率粤軍援助始將北軍擊退據聞滇粤各軍自汾水關一役擊退閩軍後已以第一支隊李次果所部各營悉數調赴黄岡并以夏述唐洪兆麟所部分赴永定饒平大埔等屬預備夾繫頃聞陳總司令據最近諜報汾水關外之龍嚴縣屬敵軍唐國謨所部共有步砲兵各二營機關鎗二連分頭屯駐布置頗形嚴密井聞此次决定軍略係以滇軍攻閩左翼粤軍攻痋右翼使閩軍中堅難於應援刻經嚴密布置日内當有劇戰也昨陳炯明自汕頭來電云現據前敵探報敵軍因劉使奉命討龍調軍返省希國乘虚來攻各處要塞近見增兵又於咸日發岡方面有敵軍一連越界偵察諫日饒平縣屬白堠地方有敵軍兩連進國襲擊爲我軍擊退并即窮追李逆必奉密命再寇我疆已露端倪惟炯明提師駐紥潮汕責在援閩本宜尅日前進計無公顧乃迭奉莫譚岑諸公各電均以統籌全局暫取守勢爲詞炯明切愛和平何忍一意孤行致撓大計遂爾嚴陣以待兩旬於茲迄未出發然軍心鬱憤已極若遇内犯勢難終遏萬一敺由彼開則兵連禍結咎有所秘歸炯明以隨諸公之後志在護法欲窮兵天日昭昭此心可質仍望時錫箴規俾所率循母任切禱陳炯明叩篠印　　（四）贛邊情形自贛督陳光遠表示和平態度後粤贛邊防佈置兩方均已解散數月以來極稱安謐惟日來當道因據各方電訊駐贛倪軍擬由萍鄕方面入寇湖南同時張懹芝所部亦趕行赴贛相機窺粤等情雖據電傅未徴實事現爲有備無患起見昨特電商第五軍長張開儒着以前駐粤邊軍隊亟調回防所有邊防佈置亦須從新整飭嚴行守禦并着該軍長相機出巡以便親行督率又聞湘桂粤聯軍總司令譚浩明近據探報中央决意以武力解决西南方面並聞倪嗣冲一軍現欲假道贛邊攻湘以擾我之後路並以進擾粤疆云云故昨有電致粤轉商李烈鈞抽調一軍開赴贛邊嚴爲監視一以免其擾粤二使湘中聯軍得以全力注重武岳免受側而之障碍聯軍譚司令又以陳交遠此次出任調和不辭勞怨熱誠毅力爲西南各省仰重且贛處長江下游屏蔽粤桂陳督地位搖動必將首蒙影響特即聯同各省致電陳督敦請勉爲其難勿萌退志軍政府方面亦擬電令駐贛議員吳鴻鈞等面謁陳督合詞挽留矣 
[廣東討龍軍之消息]  
　　討龍第五軍總司令劉逹慶奉令尅日進兵業經將所部前鋒兩營陸續調省除酌留一連駐護沙基外餘衆一律出發至本部直轄之第十五營及新編之陸軍游繫第一二三四營惠州警衛軍之第三第五兩營現已調集惠陽計正副司令全軍共九營茲據劉總司令呈報除第三第五兩營暫留惠外本日即率四營開赴黄埔候船出發昨並派營軍需先行來省備領軍實云第三軍司令劉志陸此次奉令討龍係爲增厚後方兵力起見故其進行區域専係注重兩陽一帶决於水陸兩路分頭防剿現擬除派黄帮統先率頭帮步軍定於一星期内陸續開往登陸助戰外聞劉并親領砲兵各營分配兵艦一隊分由安鋪等處沿海出發以資堵截頃已呈請督軍酌撥三四等兵艦五艘以憑佈置一切又聞林魏兩司令因所部討龍進取現已積極準備惟因砲兵有限調遣不敷昨特電莫督軍請飭加派陸軍砲團尅期馳赴前敵以資戰助又聞討龍軍總司令沈鴻英近擬率部相機進攻電請軍署發給餉械服裝派員解赴前敵昨經莫代督令飭財政廳籌撥餉銀一萬四千元并飭軍械局撥給六八子彈三萬七千顆七九子彈五萬七千五百二十顆機關鎗彈二萬顆服裝七百六十套特派軍署副官黄雲正解赴清不行營交沈總司令驗收又聞駐陽江城之鹽警隊方營長日前奉丁乃揚率隊分紥陽江一帶稽查鹽稅緝私昨討龍第四軍總司令魏邦平取道陽江進攻電白時聞該隊有通龍行爲即派警察游擊隊大隊長楊其偉勒令陽江鹽警隊營長方某繳械遺散以釋嫌欵其辦理之法兵士每名給恩餉一月即行遣散回籍官長則悉數押留聽候審訊聞昨已將辦理情形電呈莫督軍察核昨督署接林虎捷電云萬急廣州督軍鈞鹽口電計逹我軍仍堅守程村一帶敵迭挑先鋒衝我陣地經我軍奪勇迎擊敵死傷三百餘人其鋒大挫現正督率各營乘勝追擊魏司令亦已進兵襲共後路敵軍經挫敗軍心恐慌乞飛飭各路司令同時進攻俾竟全功是爲厚幸林虎呈漾午印又一消息云高州石城化縣方面兼旬以來尙無戰事發生聞沈鴻英林虎近以所部各營將士紛紛請纓軍心鬱憤不可遏抑擬再整軍進攻石城昨特飛電陸武嗚請示辦理現奉電復略謂該司令等熱誠殺賊忠憤可嘉惟兩粤討龍計劃前經决定聯合兩省軍隊同時合圍行總攻擊現在桂粤各軍均已陸續出發應俟大軍到齊同時大舉以收一綱打盡之功不宜零星攻擊使敵有束逃西竄之患該司令可以忍辱負重之道嘵諭前敵將士知照務飭固守防線勿相衝突以待後命有厚望焉 
[粤省九龍快車遇險]  
　　二十一日早由九龍關行來省之第一次直通快車駛至東莞縣界樟木頭站附近忽見軌道已被毁壤司繼人知覺立即停止前進故未脫軌然已經歷十七站萬難駛回後遂電知大沙頭站總即速加派車輛趕赴該處接駁搭客返省各客遇斯意外岡不大驚失色該鐵路遇此變故不能通車車務處恐於交通有碍特爲變通辦理是日下午三點二十分開往九龍之直通快車仍然照常開行惟與各搭客先行約定車至樟木頭站附近即須下車步行轉赴前途之車輛然後駛往九龍各搭客有因聞而生畏者以故行李不無減少至該軌道被毁原因聞由匪徒打單勒索五千元不遂所致另一訪函云二十一日晨土塘樟木頭兩站問之路軌忽爲匪徒掘去鐵軌數條意欲截刦省港來往快車不意在石龍之工程煤炭専車是早由石龍開往行至土塘樟木頭交界處突然領倒司機二人受傷甚重并壓斃工人二名傷者數名各匪見火車倒傾即行紛紛上前繼見係工程車恐事洩兵至即行逃遁事後由土塘電報石龍轉電省城總站趕派工程師前往修理故省港往來早車爲其阻滯又聞是日快車由省開駛往港至樟木頭與土塘交界之隘路前車頭忽然傾倒以至前後列車互撞轟然一聲車内人莫不驚惶失措貼近機車之列車兩乘亦爲牽倒搭客傷數現尙未詳故山港來省快車亦因而不能通過此事發生後即山石龍電省大沙頭工程處趕緊派匠條理以便交通即日下午即已修復如常通行查此次失事綠因係土匪預將鋼軌掘去數條車至該處駛車工師已望見該處鐵軌被掘隔遠停機惟機車力猛非人力可制故傾倒該機車及列車二架是時隨軍路警聞耗卽嚴陣以待并請救於附近軍隊並聞傾倒各車已經設法絞起矣 
[奉車運輸軍火遇險]  
　　政府派員赴日購運大宗軍火至秦皇島被張軍長派兵截留已誌前報而此項軍火截留後卽由京奉火車運輸來奉二十三日早四鐘行至靑堆子火車出軌以其車中技師搬道錯誤所致也蓋火車已至靑堆子站時該技師即行搬道免往來相猎不意將道誤搬車頭當卽横於道中損壤車頭一輛車箱十四個撞壤大砲兩尊碰死兵一名受傷兩名 
　　京奉火車每日早十鐘十四分有快車一次自靑堆子運輸軍火遭莫大之危險後快車莫能西行故停止一日至二十四日照常開車至碰死之兵士一名形體毁爛無法收殮其受傷兩名雖未至於死然傷勢甚重該管官長當卽將受傷兵抬送來省於陸軍醫院醫治將該技師按法收押現聞張軍長以該技師是否出於有意不可不查特電令京奉鐵路局局長將損失情形詳細報告以便咨請交通部核辦 
濟南通信 
[兵工廠之消息]  
　　德縣兵工廠自去歲改造軍用之六米粒五六米粒八及米粒九三種口徑之鎗彈前日奉部令以湘鄂事急需用鎗彈頗鉅仰即裝配七十箱連赴前敵交由張曹兩司令接收以資軍用該廠已於二十七日遵照配齊發交妥員實運南下矣又該縣兵工廠何廠長以廠内加班製造子彈需料甚鉅日昨電請軍署飭各縣駐防之軍隊將　　　　施旅之子彈空壳迅速彙送來廠以便另行製造 
[土匪勢仍猖獗]  
　　出防費縣之二十團奉令調省茲聞該團由費開拔之第一日夜宿費縣北鄕　莊土匪栗鳳玉見官軍不備糾集夥匪數百人乘往襲詎被官軍出哨兵士望見鳴鎗示警全團立卽武裝出莊見匪徒已列陣相待遂開始攻繫約戰一小時土匪敗逃官軍以夜問地域不熟亦未敢追黎明見雪地上血迹甚多並拾快鎗七枝曲阜縣城自去冬以至舊曆年後兩次被匪闖入城裹大肆搶掠損失甚鉅嗣經說州鎭署派第七旅軍隊前去土匪仍不時思逞月前復有大股土匪數百人擬行搶刦縣城經第七旅官軍迎頭痛擊當場格斃土匪數十名生擒二十餘名奪獲快槍三十餘枝現已將拿獲之匪犯解送　州矣 
[膠濟路因疫停車]  
　　日人因防疫起見連日忙碌常膠濟路自濟南至周村一段車輛業於二十七日停止往還矣另一消息云近日喧傅蚱埠一帶發現疫症聞膠濟路靑島管理部爲防止傅染起見自昨日起所有該路往來客貨各車暫停三日以覘疫症如何再定行止 
停戰聲中之湘聞 
[南軍購運飛機]  
　　北洋軍隊每恃飛機以爲恐嚇南軍之計不料岳陽之役所有飛機已被南軍奪獲於是西南軍隊咸目北軍爲西南之輸送隊茲聞譚組安君在上海訂購飛機兩架已由滬解運赴粤請托李烈鈞轉運來湘以爲應付北軍之用昨李司令有電致前敵程總司令報告一切並謂該飛機正在解送中請公速派得力人員赴耶永一帶接收程君得電已派人前往矣 
[開會追悼參謀]  
　　日昨陣亡何參謀治喪事務所通函云護國軍湖南陸軍第一師中校參謀何君霞靑陣亡岳陽鳥江橋所有治喪各節早經緘逹貴處并承惠賜輓章無任榮寵惟參謀慈親載白弱息零靑旅櫬孤存淒涼曷極　啼午於萇宏之血猶殷狐正首邱仙尉之棺宜返嗟嗟郗超云亡作誄者恐後林宗將葬執紼者爭先矧此國殤尤爲定本月十九二十二十一三日恭開追悼大會藉慰護國圌　甚徐子賁臨作生舞之敬尊范卿無恙駕白馬而偕來用將尊期分列於左十九日上午軍警界下午政紳界二十上午男學校下午女學校二十一上午農工商下午閉會 
[歡迎鄂省會代表]  
　　鄂省議會昨派代表分赴北京江寗廣東等處商榷一切茲悉來湘代表爲楊翰芳蕭義純兩君已於前日偕同韓玉辰君抵省暫住聯帥行營昨日省議會李副議長報告該代表來會接洽情形略稱湘鄂兩省本屬唇齒現因南北爭持陷於交戰地位將來如萬不得已聯軍必出武漢應請保全地方秩序除面謁聯帥外請本會轉逹聯帥及湘軍各司令云云昨經衆議决以西南出師素以護法爲宗旨决不至有北兵殘暴行爲鄂代表來意本會全體贊成旋决定准今日歡筵兩代表於本會云 
[撥欵補助國會]  
　　廣東省議會致湘省議會函云昨以國會議員久蒞粤徒以經費缺乏正式開遂致久稽愛國之士輒爲永歎此大局有絲紛之槪國本如苞桑之危非國會正式開會固不足以解此絆紛更非籌有的欵亦不足以資接濟故本月二十二日特開臨時會討論即日議决由本省指撥五十萬元爲國會正式開會之用業經咨逹行政長官知照知關厲注専此奉聞 
[令催商會繳欵]  
　　譚聯帥訓令財政廳云爲令行事案照湘省軍用浩繁庫儲如洗前由該廳向省城商會商定借欵藉資接濟雖經各商慷慨擔任而日久尙未繳齊亟應令催以濟急需爲此令仰該廳即便令商會刻日將認擔借欵如數繳納母再延緩現商會正在竭力籌措云 
[贛垣凖備歡迎張懹芝]  
　　陳督於二十六日接到李督電報後得悉中央特派張懹芝使檢閱本省軍隊僅爲一種示威舉動與陳督地位毫無關係特於二十五日飭副官處預備張使行轅當經某副官指定奉直會館爲張使駐節之所而以附近劉將軍廟（第一小學）爲駐紥衛隊之處猶恐不敷應用另向曾金三商借淵源一貫爲補助駐紥衞隊地點 
　　陳督軍以張使已於二十四日抵寗不日當可抵贛特派本署岳副官長李參謀長並南新兩縣吳余二知事於二十六日赴潯歡迎贛舞臺新舞臺因客軍來省過多均於二十六日起停演以免滋事 
　　本城各界聞張來贛消息均準備歡迎陳督並通令各營長官届時齊蒞滕王閣歡迎戚省長特派政務廰長陳嘉善代表往潯歡迎省議會三議長總商會三會長敎育會兩會長省農會兩會長亦擬往九汪歡迎又聞陳督已令鐵路董事局轉知九江站準備花車以便張檢閱使乘坐又面諭兩縣將腾王閣河岸搭篷結彩並鋪跳板以示歡迎鳴呼歡迎之聲何共盛也　　聞南新兩縣已决定假奉直會館爲張檢使行署惟隨行軍隊甚多並假劉將軍廟爲張檢閱使衞隊駐紥地復以宗𫆸祠與奉直會館劉將軍廟毗連頗爲合用吳余兩知事於昨特赴商會面商龔會長暫時撥用其奉直會館内所駐之京直水災書畫助賑會籌辦順直水災賑捐會旅贛七省同鄕聯合協會及豫章書畫研究會等四團體業於二十五日遷移清都司衙門内又劉將軍廟内所設之三區第一小學亦將一切器具暫寄百花洲第一中學惟該校原擬二十六開學茲旣騰挪駐兵已通知暫緩開學矣 
[皖省近事]  
　　滁縣地扼南北要樞又爲蚌埠前蔽倪嗣冲素注意於此前有學軍一師安武軍三營屯紥防守乃自魯軍第一旅於日前開拔後第二旅亦由施師長親統乘津浦車赴浦改乘華大輪船前赴九江其駐滁安武軍三營倪嗣冲以馮玉祥在武穴宣布主和宗旨已電令即日開拔來皖近倪又以該處防務空虚本省軍隊不敷分防特向山東張督軍求助聞張督已電允於魯軍第五師中抽調一團來滁協助 
　　連日由蚌埠調來安武軍十餘營（係六路七路）現陸續開拔宿松（該縣擬駐十五營）聞日内蚌埠仍有大批軍隊到省頃聞馮玉祥已派兵分駐鄂境廣濟黄梅等縣（與宿松交界處）大有　皖之意 
　　倪嗣冲近在蚌埠開軍事會議爲籌商對待馮玉祥之計畫馬鎭守使特派行軍參謀宋某與議　　皖省自聞政府下令免馮職後謠言繁興馮倪開　即在此間日來人心惶恐萬狀而遷徙避亂者亦紛紛不絶於道　　省垣昨日拿獲黨人一名名陳文波桐城人曾充省某者副官日前來省住呂八街殷寓内友朋往來往往露洩其眞意昨警廳衞隊方某因與陳相識晤談後大爲可疑方返署告知衞隊長即由該衞隊長報告劉廳長立即會同軍隊馳往上呂八街一帶　馬椿港口斷絶交通隨卽擁進殷寓内陳知勢不佳登屋關逃跳於後院吳姓室内警兵亦升屋將陳編縛并將同居者三數人一併逮捕送廳又聞在近聖街劉宅内捕獲一人北城某旅館捕獲一人均訊無關係聞已一律釋放矣 
[張懹芝來甯後之所聞]  
　　檢閱使張懹芝於日前來甯後此開李督軍即備西餐爲其接風今日（二日）軍政兩界於午中又備辦西餐欵待及其隨來人員又四日由齊省長作東道主（聞政法各界均加入）假省公署爲宴會之所又隨來之熊總參議瀾丞在馮督軍任時爲軍務課長督署人員多與有舊临督署同人亦衣今日下午假金陵春設筵歡迎 
　　張使此次赴贛帶有飛機兩架擔架隊一隊輸送隊一營繼續而來者尙有步兵一旅馬砲各一團三兩日内即可扺浦李督已飭駐浦運輸所妥爲招待並預雇船隻俾便届期應用昨日下午山東步兵兩團與第六混成旅業已抵浦俟大軍齊集即隨張使赴贛助防 
　　張使抵寗後此間重要人物紛紛往見藉探對南之主針張使告人云余奉命檢閱遵命而行且僕武人也祇知服從命令實行檢閱中央主張以武力角决懹芝極端贊成至於和平解决一語則非懹芝所願闻云云以故昨日省議會有代表四人赴督署而謁張使叩詢對於南方辦法一面要求和平免開戰爭張使聞言以所詢與已宗旨不合不待詞畢卽忽忽入内代表等遂默然而退督署昨晚接湖北來電第二師玉金鏡前日爲南軍敗退奔竄逃散甚多所有餘軍不足一旅曾經中央褫職責令効力贖罪現在湘鄂交界地方又遭敗挫營連排長陳亡者不計其數聞南軍尙日向前進此外尙有曹亞伯致督署一電内容從略南京快信 
[少校以上軍官改今日（二日）上午十時在軍署開歡迎張懹]  
　　芝大會 
[此間各方面人士因張懹芝逗留在寗頗多懹疑且魯軍陸續]  
　　來浦者頗衆因之謠言繁興聞張赴贛尙未有期 
[李督近日除每日與張懹芝在署閑談外求謁者槪不接見和]  
　　議尙無佳兆 
[贛督陳光遠擬派總參議李廷玉鄂督王占元擬派參謀長楊]  
　　文愷爲駐寗全權代表以免往返電商手續 
[贛北鎭守使吳金彪電李督謂馮旅駐武穴地面安謐]  
[岑西林陸榮廷均來電請李督電中央速下停攻兵州戰令合]  
　　力對外 
[中央派何士章來寗面謁李督述外交狀况]  
[新編之第六混成旅昨已開赴九江]  
[李督昨諭機要處將關於和議文電彙集呈報中央核辦]  
[杭州快信]  
　　此間當道以外交日見危迫擬密派妥員馳往坐探不日出發財部連日電浙催令各機關撥提中央解欵甚急　縣西門外張玉書等家被盜連劫失　甚巨電呈到省已通令各屬一體協緝 
　　寗波船貨局長鍾雲龍亟欲交　電催新任秦　勳趕速馳往接替定今日起程六號履新　　陸軍測量局長董紹祺奉令免職其原因實被測量正張國柱等電控到部咨查屬實董適因病曠職益不安於位現已準備十一日交缷 
　　外海水警廳長來偉良日疥因公晉省昨已辭行回防 
[地方通信]  
　　松江 
[浚河局呈請派警經行松江新橋呂蕩三市鄕之俞塘河道]  
及其支河西千步涇盛家涇沈　涇胡蒲涇中涇五河前經三市 
 
 
 

Page 7

 
 
鄕自治委員公推紳士謝晋昌爲河工總董由謝呈准縣署援用業食個力辦法設局開浚已於舊曆正月初十日開工築壩各情業誌前報茲謝董因所開各河地界本市鄕區域遼闊雖已於雁里菴千步涇車墩三處各設河工局一所猶恐管理不周特呈縣署要求指派警卒會同河差王祖生逐日下鄕紏察工程業已由縣令行新橋警察派出所及東外第四分駐所區員楊根龍遵辦 
[慈善團草定章程]  
　　舊府治七縣慈善敎育聯合會於上月二十一號由七縣代表黄　之等假座西外商會開會成立當經推定金山代表黄芳墅起草會章並约期本月三號開會而散現黄君已將會章草就分函各縣代表請各抒意見以便三號開會時交會集議茲亟覔其原稿錄下（一）本會由舊松屬七縣聯合組織以維持共有之敎育慈善事業爲宗旨（二）七縣會各舉代表兩人爲本會會員縣會未恢復以前由七縣現有之公共團體推舉之（三）本會成立後呈由滬海道尹轉呈省公署並令行七縣縣公署分别備案（四）本會設會長一人副會長一人垮名譽職由會員分次互選（五）會長會員均以三年爲任期期滿更舉連舉任期中解職應另舉接充以補足前任未滿之期爲限（六）本會對於公共之敎育慈善事業應調查共成績及辦法並得以獨立意思指導事業之進行非得本會决議不得消滅及變更之（六）本會會員不得兼任敎育慈善事業之經董（八）本會會期無定時得兩縣以上之代表同意或會長認爲必要應隨時開會（九）議决事件每人得一權非有過半權數之贊成其議决爲無效（十）會議時如因事不能到會得委托代理惟各以本縣之人爲限（十）（一）本會因辦事上之必要或需員助理時由會長副會長合意延訂（十）（二）本會應需經費由七縣公共疑項内酌量支撥（十）（三）本會設松江育嬰堂（十）（四）本章程之修正變更須經七縣代表三分之二以上之通過方生效力 
[火警誤傅]  
　　昨載掃葉山房書坊失愼一節實係西林寺草屋被火之誤傅是晚城内救火會聞警之後正擬驅龍往救忽報火已熄滅故未前往現警區已查悉情形特令長警訪拿誤報之人以資重懲 
　　鎭江 
[市面之條]  
　　鎭埠自津浦鐵路通車後商務日漸疲敗加以去嵗川湘戰事發生金融大受影響因之市面愈形冷淡現届陰歷新正各店舖之困虧本歇業者不一而足如九豐同源仁兩綢緞店延康久昌兩錢莊及愼大昌雜貨舖宏記洋貨號均因虧折太多停止營業兼之去臘日新街及魚巷兩處悉遭大火熱閙之地鑾爲瓦礫之場其蕭條之景象有令人目不忍覩者矣 
[敎育廳長將蒞鎭]  
　　丹徒縣倪知事接到電音知江蘇敎育廳長符鼎升定於日内巡先蒞鎭江視察各學校咸績現聞倪知事已函致各學校校長預備歡迎矣 
[奉令考查軍警]  
　　駐鎭陸軍十九師楊春普師長水警第一専署趙鴻喜署長丹徒縣倪知事同奉李督軍飭令並頒考查軍警辦法四則茲特節錄如下（一）注意外勤之行動及金錢出人之數目（二）精神敎育之講求（三）嚴密注意已經撤差之舊部或斥革之兵士復與所部密切往來（四）調查該管區内警察民團及水警陸軍各首領之性質及其平時之動作楊趙倪三君昨已抄飭所屬一體遵照矣 
　　揚州 
[查禁揑名歛費]  
　　省垣財政廳近據海門縣知事報告該邑肉商朱葵借全國屠宰稅公會名義向各邑肉店索費歛錢除查禁外深恐各縣亦發現此種名稱擾害商民特訓令所屬縣知事一體查禁趙知事奉令後業於本日（一日）傅諭屠稅委員姜廷棟遵照辦理 
[灣邵釐局易人]  
　　灣邵釐捐局長朱芾現因稅收短絀經財政廳撤換另委候補知事祝爕臣補充本日（一日）業奉省令飭知　　安慶 
[使署添招偵探隊]  
　　省垣組織皖南鎭守使行署業已完備所有内部人員並經委定近聞馬鎭守使擬招偵探隊一隊數約十餘名即名之曰鎭守使署偵探隊其經費一項不另開支即由公費項下撥用 
[派員赴蕪採辦軍米]  
　　日前駐紥浦口陸軍第七八混成旅擬派員赴蕪採辦軍米兩萬石又第七混成旅現在山東　州運米六千包均經陸軍部咨行到皖請飭沿途關卡免稅放行　　無錫 
[華昌麫廠之將來]  
　　西門外迎龍橋下華昌麫粉廠前年由常州運村人張景毓招股開創建築工程僅將廠基數房牆壁砌至三層即中途停止兩年以來未再動工上年有浙商戚姓與該廠商定改組牌號更爲協豐麫嗣因華昌舊股東出而涉訟久不解决近有茂新麫粉公司經榮德生兄弟意欲將該廠收買改造紡織廠出價二萬元聞華昌以捐失太鉅尙未應允云 
[普仁醫院十周紀念]  
　　普仁醫院爲𫆸公會所創辦設備完全醫術尤著及今適屆十年院長美博士李克樂君定於陽曆三月内舉行十周紀念大祝典日期尙未確定　　嘉興 
[學務消息]  
　　嘉興縣立女子高等小學校校長錢王婉前被女士張志芳等迭向縣署及敎育廳控告嗣以去年部視學到禾視察時適值該校被拐通學生二人飭將該校長嚴加訓斥伍廳長以該校長辦事疏忽復經人控告特於前日令縣將該校長撤換現縣敎育會以被拐學生在休假時期且年在十嵗左右應由該家族自行負責特於日昨開會集議公决電請伍廳長從寛辦理 
[逃犯業已拘獲]  
　　嘉興縣監獄署日前逃逸原判九年改判五年之重犯錢一文一名經陸管獄員呈請上峯飭屬通緝並明定賞格布告協緝在案現悉該犯仍由原由陳某在滬某旅館尋獲當即鳴　拘拿一面電縣迎提業由陸獄員備文親至滬上引渡該犯矣 
　　杭州 
[省地方預算之近訊]  
　　浙省七年度省地方嵗出入預算書業由政務財政敎育實業各廳分類編造并奉齊省長核定限三月末日以前一律編竣以便彙案審核提交省議會議决聞嵗入總數共有三百二十餘萬元嵗出各費因警備隊經費由國稅稍加補助故實業敎育等費比較去年度可增列二十餘萬元現正從事計書興辦各項事業云 
[難民乘車辦法]  
　　杭縣公署昨致省警察廳公函云本年二有十九日准滬杭甬鐵路駐杭警察局函開據臨不站長函稱一月三十一日一零五次車災民陸續來站約三四十人其先來者購往許長二站之票約十餘張及車到站該災民等不諭有票無票俱一擁而上當由站長及收票路警等攔阻因衆寡不敵無力阻止（中略）希貴知事查照轉知各警察分所嗣後遇有難民到境乘車他往應請飭知地方巡警會同敝路巡警互相協助實力彈壓並勸諭各難民須照章購票其無票者並應禁止攔入至如經地方商會及官廳特許者並希預先知會俾資接洽布置免致臨時紛擾有妨路政布即轉飭各警察分所遵照辦理要件 
[衆議院議員選舉法（四）（續）]  
　　（第一百一條）前條之調查選舉監督若認爲不能徧行時得専就其駐在地行之（第一百二條）選舉監督専就其駐在地爲調查時對於駐在地以外之本管區域應先期詳列選譽事由選舉資格並限定日期令各地之行政長官宣示公衆聽選舉人合格者自行呈報各地行政長官於呈報期滿時應即查實彙報選舉監督（第一百三條）選舉監督應將前條呈報之選舉人一併列入選舉人名册（第一百四條）關於選舉人名册之宣示及更正準用第二十四條第二十五條第二十六條第一項之規定（第一百五條）選舉監督應於選舉期前頒發選舉通告令本管各地之行政長官宣示前項選舉通告應載事項如左（一）選舉日期（二）選舉投票所及開票所地址（三）投票方法（第一百六條）投票所及開票所設於選舉監督駐在地選舉監督得依便宜分劃本選舉區爲若干投票區每投票區設投票所一處（第一百七條）關於投票所及開票所事項準用第三十二條至第三十六條之規定（第一百八條）投票紙投票簿及投票團準用第三十七條至第四十條之規定投票紙除漢字外得書各該地通用文字（第一百九條）投票開票及檢票準用第四十一條至第五十二條第一欵至第四欵及第五十三條之規定（第一百十條）選舉按照本區應選出議員名額以得票較多者爲當選當選不足額時應就原投票所再行投票至足額爲止（第一百十一條）當選人足額後以得票次多數者爲候補常選人其名額與議員名額同候補當選人不足額時準用前條之規定選舉之（第一百十二條）當選人及候補當選人名次準用第五十七條之規定（第一百十三條）當選通知及證書之給與準用第七十六條第七十八條之規定（第一百十四條）議員證書給與後選舉監督應將選舉情形詳細記載連同投票簿並有效無效之投票紙及議員名册於本屈選舉年限内保存之並造具該區議員名册報告内務部議員名册適用第八十條第三項之規定（第一百十五條）關於當選人不願應選及議員出缺時候補當選人之遞補準用第七十七條第八十一條第八十二條第八十三條之規定（第一百十六條）關於選舉無效及當選無效適用第八十四條第八十六條第八十七條第八十八條之規定（第一百十七條）改選及補選適用第九十條第九十一條之規定改選及補選之選舉事項均依本編之規定行之（第一百十八條）選舉人確認辦理選舉人員有舞弊及其他違背法令行爲時得自選舉日起五日内向受理訴訟之官署起訴（第一百十九條）選舉人確認當選人資格不符或票數不實者得依前條之規定起訴（第一百二十條）落選人確認所得票數應當選而未當選或候補當選人確認名次有錯誤者得依第一百十八條之規定起訴（第一百二十一條）選舉訴訟之審判及上訴準用第九十六條第九十七條之規定　　第四編附則（第一百二十二條）本法施行細則以敎令定之（第一百二十三條）本法自公布日施行 
[附蒙古四部西藏第二屈衆議院議員選舉施行法（第一條]  
　　蒙古四部西藏第二屈衆議院議員之選舉得於政府所在地行之（第二條）蒙古四湒西藏之選舉監督以蒙藏院總裁充之（第三條）選舉細則由選舉監督定之（第四條）本法自公布日施行 
雜評一 
[出兵之聲（默）]  
　　今日出兵之聲喧傅矣然而出兵非卽直接與德奥戰也不過出兵以防新黑等省之邊境而已且此防邊之兵非可指揮徴調而得也故出兵之前先議練兵練兵又非有預定之費也故練兵之前先議兵費而此兵費者將籌之於國内乎抑謀之於外債乎又非有確實之把握以故出兵之聲雖喧傅而距實行出兵之期尙遙未知何日今出所謂出兵云云者僅有出兵之聲而已吾恐此聲不旋踵而即消滅也雖然外交上危急如是日本已有出兵之運動我竟不能與之一致進行耶而主戰者猶昌言决戰鳴呼對内有兵而對外無兵竊爲操兵權者羞之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[利用振興棉業之時機]  
　　上海總商會致各紡織公司函云徑啓者頃准江蘇實業廳公函案奉農商部第九三號訓令開查棉花爲中國出產大宗紡績實爲發展棉業根本自　　歐戰發生以來外人所需棉品益多業此者均獲厚利若乘此再加整頓成效怕更可觀本部現爲振興棉業起見特先從調查紡績入手業由部内經濟調查會將紡績工業應行考察事項擬定紡績公司調查表仰即按照表列各種項目將單開該省所有紡績公司逐一詳細調查迅速造報以憑核辦此令等因奉此附發紡績公司調查表曁江蘇紡績公司名單各一紙到廳查單開蘇省各紡績公司强半均在滬埠其中且多外人經營誠恐縣署未能完全接洽故除其他各處分别令行各該縣知事調查外所有上海及浦東各紡織公司擬請貴會按照表列各種項目代爲查塡相應將奉發表式依式繕印並附清單函請查照希即照塡一様兩份尅日見復以憑轉呈核辦等因並附調查表式及清單到會查歐戰以來我國業棉者率皆獲利部令按表調查頗有及時整頓使棉業永久發殿之意相應將送到調查表檢送兩紙請卽查照所列各項詳細塡註一様兩份以便彙繳事關振興棉業幸勿稽遲 
[中國銀行分行之改組]  
　　上海中國銀行行長宋漢章君昨接北京總行來電謂北京總行總理馮耿光君新任斯職會商副總理張家璈將各埠分行改組現已决定將直隷永年中國分行改爲平市官錢局又正定中國分行亦改爲平市官錢局福建三都澳中國分行改爲收稅處安徽毫州地方現因土匪蠢動地方不靖時有搶刦情事故將中國分行撤銷以免損失等語宋君接電後業已分别通知矣 
[西比利亞郵路之梗阻]  
　　中華郵務局出示諝西比利亞郵路封閉寄往歐洲蒙古新疆之郵件均不能遞送 
[西報紀法商電車公司之控訴]  
　　文滙報云法商電車公司在法領事裁判所控告法工部局不允給發增加法租界内電氣費與自來水費之准狀致因煤價昂貴而受重大損失其數已逾百萬佛郎請着工部局如數賠償云此案係於兩星期前起訴旋由原告律師巴仁君建議展期至下星期五日下午開庭俾被告得以預備抗訴此案由陶塞君主審 
[火車搭客均須檢疫]  
　　淞滬警察廳長徐國梁以現在各處發現肺炎疫症蔓延甚廣滬上人烟稠密亟應妥預防以免傅染查閘北滬寗火車站爲行旅往來衝要之地業已特派醫員二人常川駐站専司檢疫凡有火車抵埠對於搭客務須逐一檢查見有類似疫之人即送醫院診治云 
[四誌戳斃婦人之疑案]  
　　住居西内關帝廟後面孔家弄六十四號之婦人林洪氏於舊曆正月十二夜被人戳斃經尸子林連生（即啓鴞）指明兇手爲醫生張慶平報經警署並司法官廳派員騐明飭警緝兇在案茲悉林連生等以伊母遭此慘禍急欲伸寃乃將喪務料理畢後於前日分詣淞滬警察廳及地方檢察廳具禀請求緝兇究辦淞滬警廳徐廳長據禀後特飭偵緝隊士王愼卿王四福等限日緝兇解究當經該探等查得出事之後一日張慶平尙在滬地西門内某店中嗣見風聲吃緊始行逃逸昨午偵知兇手匿跡北市楊樹浦附近遂禀明廳長帶同眼線馳往拘拿及至該處仍無蹝跡乃回廳禀復再行偵緝 
[范高頭羽黨就擒四誌]  
　　伏誅巨匪范高頭之羽黨宋秀生（即宋老二又名崇明老二）曾在内地糾合大帮梟匪截刦老公茂湖州班小輪財物並搶刦公共租界派克路許松春家及麥根路彭友山家等衣飾現洋匿居西門外經派駐老閘捕房専查特别事件之華探目陳雲忠等偵悉協同該管警區警探將宋緝獲解送公共公廨訊供管押在案昨晨由廨復訊據陳探目投訴被告於西曆一千九百十五年二月二號夥刦彭友山家財物匿跡通州曾於民國四年問帶同探夥李光福前往緝拿被告竟開鎗拒捕擊傷李之手臂致被逃逸維又潛來上海肆行搶刦及至去冬始悉被告匿居西門華界設法拿獲今被告巳在捕房供認曾在江浙兩省攔刦商輪由内地官廳兩次移請公堂轉飭捕房帮同偵緝堂上已出有提票三張禀至此卽將提票呈案請察訊之宋秀生供稱家住通州西門外四十里鄕村耕田度日從未到過上海亦無爲匪情事此次來滬謀生忽被拘捕求思鋻察張襄讞得供後即商之義副領事羅君判宋秀生押候解送護軍使署按例懲辦 
[盜案尙待澈查]  
　　同居法租界之金二苗）卽金九苗）陳小妹（即陳小美）經新閘捕房包探張芝卿沈尋章查與新閘愛文義路一千九百五十二號門牌陳張氏家被刦值洋六十餘元之金飾現洋一案有關同往法租界將金陳二人緝拏提回收押昨日解至公共公廨由中西包探投訴陳張氏家於上月十四號夜被刦金飾現洋查係被告兩人糾黨所爲當至華法交界處將被告兩人緝獲搜出手鎗一支子彈五粒一併提回解請訊究並將手鎗子彈呈案請察又以此案調查手續尙未完備請爲展期開審中西官判金陳兩人還押聽候查明展期一禮拜開審 
[海軍部注意軍艦無線電機]  
　　駐滬海軍總司令部昨接海軍部東電略謂現在駐防長江各要隘之軍艦種種布置益宜周密所有各艦裝置之無線電機其吸電針及發電機石或有阻滯者應即趕速修整以資調遣等因饒總司令當卽轉電駐防各艦一體遵照 
[學生玩弄無線電續誌]  
　　住居金家牌樓七十七號之學生吳時仙因在家中設置無線電機爲電局查悉函請二區一分駐所馬警佐帶警前往將該學生及其母吳張氏帶至該分所並起獲電桿電箱等特申送警察廳發科研訊拘留候示各情已紀昨報茲悉此案經劉科長研訊後即據情面禀徐廳長請爲核辦昨午劉科長又以設置無線電機係吳時仙個人所爲與伊母吳張氏並無干涉故已諭令將氏提出於午後卽行省釋 
　　又一訪函云本城金家牌樓吳張氏之子時仙因與同學張姓各設無線電機以爲玩耍經電報局查悉函請警廳轉飭該管區署將吳張氏母子拘解到廳茲悉吳氏母子自拘後即經司法科長劉春團一再研詰據稱實係年幼無知買來玩弄並無他種作用劉科長得供後查得二區一分駐所派警往搜時亦祇獲到電桿機件等物並無所得各處消息之底稿與其他可疑之證据核之供詞似屬近情惟事關重要故除將吳張氏先行保出外吳時仙仍令還押聽候禀報廳長請爲核示惟吳生素來嬌養連日驚恐以致在押忽患喉痛水米不進勢甚劇烈昨晨爲吳隆親戚所聞以吳時仙爲吳氏單傅亟應設法援手临卽同往警廳願爲具保出外醫治一俟稍愈仍當投案候訊聞該廳業已允許交一千元人洋並保於昨午保出返家延醫診視聞吳生之祖石仙係上盡家略有資財時仙幼年失怙性頗靈動中西玩具即價格昂貴者亦任情羅致是以年來乃祖所傅現金漸將用罄所存者祇房產而巳 
[墳屋内查獲無線電機四誌]  
　　龍華西俞家灣奚姓墳屋内因裝設無線電機爲上海縣警佐查獲將墳丁顧聚華拘押一面飭傅墳主奚蘭亭來署候訊等情迭紀前報茲悉縣警佐因奚蘭亭屢傅不到故先於前日將墳丁顧聚華派警解送松滬護軍使署請爲訊辦 
[建造砲兵營房之工竢期]  
　　南碼頭滬軍營舊址所駐之砲兵第四團曁第二營因該地業主欲將營基收歸改造市房是以禀准盧護軍使另在高昌廟炮隊營外面之操場内建造軍房一百二十餘問已於去冬開工聞陽曆三月杪可以落成云 
[護軍使署會議誌聞]  
　　松滬盧護軍使昨日召集所部軍官開緊急會議到會者爲榮道一王賓等司令聞盧使謂迭奉參陸辦公處電令於本師所部内抽撥精銳赴鄂援助當以滬防關係重要無可調撥擬將包頭鎭所駐之三營調回塡防業奉電復照准茲因迭奉電令催促出發故特開會磋議能否赴援應即表决等語經已决定不日出發援鄂云 
[派員弔唁程璧光]  
　　廣東軍政府海軍總長程玉堂在海珠遇害逝世滬上各要人得耗後頗爲傷悼昨聞岑西林及某團體已派代表兩人馳往弔唁並調查遇害情形俾明眞相云星期六日之金融調查 
[上月二十六日至本月二日止滬上各外國銀行並無大條銀]  
　　曁銀洋進出惟交通中國等銀行與各埠來往銀洋共有一百餘萬茲將逐日進出之數錄下星期一交通銀行由蕪湖來洋六萬元中國銀行裝赴煙台洋五萬元星期二客帮從内地及長江一帶來洋三十萬元星期三客帮從松江來洋念萬元又嘉興來洋十萬元杭州來洋十萬元常州來洋五萬元鎭江來洋五萬元長江一帶來銀十五萬兩蘇州來銀五萬兩星期四中國銀行從蘇省來洋九萬元各莊亦由蘇州來銀十萬兩無錫來洋十萬元客帮從烟台來銀五萬兩星期五江蘇銀行由蘇州來洋五萬元客帮從昆陵來洋五萬元星期六客帮從蕪湖來洋五萬元内地來洋五萬元 
[近三日間之墨洋由各銀行購進九十萬元故其價較二十四]  
　　日每元漲銀一釐國幣亦漲起一釐七毫半銀拆自二十六日開盤迄今無甚漲落蓋因各客帮所買棉紗疋頭應付之價係將去臘存滬之銀付出尙未向錢莊支借也國幣因各米麥行連日赴内地採辦米麥用途甚廣故其價看漲 
[大條銀價此七天内並無升降鎊價則於一號午刻長半辦士]  
　　東洋滙水小去五釐 
[期貨驃金之價於先令未長之前尙稱平穏迨改長後每條頓]  
　　跌銀三兩之譜昨日收盤又略漲計二百四十八兩現貨赤條邇因廣帮與天津帮紛紛購進故其價增至二百七十八兩是以銀樓飾金均較上届漲洋五角 
[滬上中外各銀行昨日結存銀洋大條較前星期六爲多細數]  
　　列後麥加利存銀二百三十三萬洋一百八十三萬滙豐存銀二百二十三萬洋二百三十三萬大條七十五條德華存銀四十六萬正金存銀四百五十一萬洋五十萬道勝存銀二百六十九萬洋十八萬大條一百五十五條東方存銀二百三十萬洋十五萬通商存銀三十萬洋六十萬花旗存銀一百八十六萬洋八十九萬大條二百十條華比存銀七十七萬洋四十二萬荷囒存銀五十萬洋一百萬中國存銀一百六十萬洋三百八十五萬台灣存銀九十萬洋七十萬住友存銀二十二萬洋八萬各錢莊存銀五百七十萬洋一百十五萬交通存銀三十九萬洋一百十一萬有利存銀三十五萬洋十一萬中法存銀五十八萬洋二十六萬三井存銀十九萬洋四萬三菱存銀九萬洋五萬總計存銀二千七百九十七萬洋一千五百二十五萬大條銀四百四十條較上月二十三號多存銀八十五萬兩洋亦多存一百二十一萬元大條银未有升縮其中我國各銀行及錢莊共存銀七百九十九萬兩洋六百七十一萬元 
[國語補習會定期開講]  
　　江蘇省敎育會附設之國語補習會敎授李君現已到滬業經通知各學員定下星期一（即四日）下午七時准可開講 
[縣視學須有日記]  
　　江蘇敎育廳令各縣知事文云案江蘇暫行視學規程業經本廳修正呈奉省長核准公布刋登第一千四百九十二期省公報在案該規程第十條第二項有縣視學視察之結果應叙述所至地方敎育狀况附陳意見隨時報告於縣知事每學期終由縣知事呈送廳長備核但遇有重要事項得直接呈報廳長等語各該縣視學應就視察所至隨時報告於縣知事由各該縣知事於六年度第二學期終即行呈報本廳並令該視學就所執行之職務述爲日記每月呈報一次於七年三月始呈由各該縣知事轉報本廳長將以此覘各該縣視學之成績以定考成仰即轉飭遵照此令 
[北京博物展覧會緣起簡章]  
　　上海縣知事接江蘇敎育廳訓令云案奉敎育部訓令内開據博物調查會副會長陳寶泉呈稱竊維訓四方觀新物周禮具有遣規辨功苦相良材管子垂爲明訓矧茲博物包含萬有水火金木土榖無非利用之材羽毛骨角齒牙悉屬資生之具將欲闡明系統推廣用途非合力搜求設會展覧恐無以廣資觀感策勵進行本會同人有鋻於此竊欲本一得之愚衷冀衆擎之集事發揚國產草創規模謹擬具章程印刷成帙呈懇鋻核俯賜分行各省轉飭中等以上各學校先期寄送標本到會俾觀厥成等情據此合亟檢同簡章三十五份令行該廳遵照辦理可也此令等因奉此合行抄錄簡章一份令仰該知事查照博物展鋻會簡章第四條甲項轉行所屬中等學校及農會科學社遵照辦理此令 
[緣起]  
　　就動植鑛三者自然之現象爲有系統有條理之研究而成獨立之科學自十九世紀以來歐洲各國於此益大昌明學者輩出其影響及於全球言其高深則推進化之原與哲學相聨絡言乎實際則利用厚生適工農日常之需要富强之基莫不取給於此歐美物質文明日新月異蓋受博學之賜者多也故普通敎育列爲科目童稚之時卽授以博物之知識使知觀察自然物之現象利用自然物之方法良以有益於人生非徒以虚空之言諭可槪括而稚測之也吾國斯學之發明早於歐洲但甫有萌芽未能切實研究至於有系統有條理之說明不如歐美遠甚日本爲歐化後起之國其所詣反出吾國之上故其近日學術之精進可與歐美列國比栔短長夫吾國幅員廣大物產豐富誠足凌厲全球乃學術日衰而物質之科學尤未能得其禆益可悲亦可恥也近來吾國講求斯學者漸不乏人於動植礦三者亦頗有所研究同人等於去年設立博物調查會欲以微集全國動植礦物以資考究茲復擬辦博物展覧會於京師吾國土地遼遠南北之物產種類紛繁非多方釆取不足以擴見聞非互相比較不足以資進步尙望同志諸君不憚煩勞熱心收集届時郵寄本會以補同人學術之缺憾而揚我國物產之光華幸甚 
[簡章]  
　　（一宗旨）比較各校博物成蹟調查全國物產爲宗旨（二會所）設於北京宣武門外大街博物調查會（三會期）民國八年陽曆一月二十四日至二月五日止每日上午九時至十二時下午一時至四時（四出品）凡出品須由出品者附以說明如爲標本須附註名稱學名產地效用出品之所屬（如某學校某團體或某人）等其範圍及種類如左（甲範圍）學校（高等師範及師範中學甲種實業各學校）團體（博物研究會農會科學社）個人（乙種類）標本模型國盡（實驗圖掛圖照相片等）書籍（中東西籍）著作（除成卷者外凡篇章文字如游記採集記調查報告研究之得等）（五微集期）以民國七年陽歷十一月底爲截止期凡出品者務於微集期内寄送北京宣武門外大街博物調查會查收送費歸出品者支付（六討論）會場設有討論櫃凡參觀者對於陳列之出品或有指正或有疑問或有批評及其他意見可自由發表投書櫃中俟閉會後與本會評定之結果彙印成册一併發表（其批評之有劣點者發表時標明出品之所屬如有疑問則由本會解答或詢諸出品者請其解答）（七評定）閉會後由本會檢定員詳細評定 
分列等次（八給獎）呈請敎育部分别給與獎憑或獎章（九出品之處置）凡模型書籍著作等閉會後由本會寄還出品者（寄費由本會擔任）其採集之標本及圖書可留增本會以資陳列如本人要求交還亦即照寄學校消息彙誌 
[學生會學校]  
　　寰球中國學生會學校自開學後遠近學子報名投考者尙絡繹不絶前日爲該校分配新生班次之期日夜兩校到者共三百餘人日校中學國文敎員添聘涇縣胡樸安夜校英文敎員巳請定意理拿愛大學士俞希　密歇根大學學士費宗藩哇哈哇大學學士黄錫藩等除原設之國文英文二科外並添開法文德文二秋准三月四號正式開課聞日校各級夜校各科現尙均有餘額可補 
[江南中學]  
　　靜安寺路八十號江南中學日校部已於上月二十八號開校昨晚又舉行夜校春季始業式遠近從學者三百餘人八時振鈴開會先由監理徐糿蓀宣布本學期各科敎授法曁擴充學額增聘敎員等種種旋經日校長張嘉壽報告應用課本及上學期經過情形報千畢戈朋雲登壇演說國文不可不加研究次敎務長劉立人訓詞末復由徐紉蓀勉勵數語遂宣告散會 
[廣東小學]  
　　北四川路宜樂里後廣東小學兩等小學部及幼稚部係於民國元年開辦近更力圖發展日昨開學學生報到者二百餘人定四號正式開課 
[崇實學校]  
　　法租界白爾践路吉益里崇實高小學校本季開學巳於昨日（十九）舉行因有外埠學生多名尙未趕到恐須稍遲時日方能上課現各級尙有餘額云 
[義務學校]  
　　中華公義會在閘北新民路協志里設立義務學校専收貧民子弟不取學費日來報名者極形擁擠定舊曆正月二十二日開學 
[英文専門學校]  
　　愷自邇路中華英文専門學校於昨日下午一時行開學禮來賓學生約二百人先由校長程萇碧及斐斯博士相繼演說後由敎員汪馥沅章宗祥黄滌旃諸君勉勵學生聞正科畢業者山該校資送美國留學介紹相當位置是以近日學額已滿而報名者仍絡繹不絶云 
[英文夜校]  
　　新閘醬園衖内上海女子公學曁國民學校附設之英文夜校巳於十八日開課請黄人傑擔任讀本文法二科聞尙人餘額云 
[誠正女校]  
　　愛文義路誠正女校爲薛錦琴君創辦今届從事擴充并續招插斑學生巳於二月二十八日上午行開校禮卽日上課 
[滙豐銀行執管德人道契之手續]  
　　滙豐銀行指控瑞生洋行内之德國人倫脫不理西歷一千九百十三年三月十七號德領事判决之道契押疑銀四萬餘兩業已由廨訊明判决准由原告將道契變價以四萬爲度抵償押欵在案前日又由關讞員會同英卓副領事復訊據原告代表律師譯稱本案於上月二十三號奉公堂諭准原告將地變價查此項道契係偷脫户名應着被告過户原告乃有權執管今將道契呈案請求給諭過户云云中西官卽會同簽判云滙豐銀行代表高易律師請求給諭將此項道契過户等語應即照准候另行給諭飭遵此判 
[口外疫氣漸消]  
　　張家口外察哈爾屬之豐鎭等處前因發見鼠疫經中外防疫醫院醫士檢查郵信火車輪船以防傅染故滬上商家與該處通信須延至二十餘天始到現在該地疫氣已浙消滅遞來郵信十天即可到滬矣 
[縣知事訪謁審檢廳長]  
　　上海縣知事沈韞石昨午乘坐汽車至新建上海地方審檢廳訪謁陸林兩廳長當經兩廳長迎入客廳　茗談良久並導引沈君至各處參觀一周而 
[委定工程科主任]  
　　滬南工巡捐局姚局長以本局工程科主任五睦生因病出缺後曾經前局長杜梅叔委任路政科科員舒之代理接事以來迄巳數月工程頗有進步是以將工程科主任一職委令吳舒之實任並委媾記王蘭蓀爲路政員以資熟手 
[歸併烟酒公賣之機關]  
　　駐滬烟酒公賣事務處處長史久龍近接財政部令墏該事務處撤銷並令知江蘇全省烟酒公賣局長兼領江蘇第二區烟酒公賣分局之殷鐵菴來滬將該處一切案牘等次第點驗查收歸併辦理殷局長昨已來申將該處案卷一併點收歸入第二區分局内布查所有該事務所一應人員均已撤退 
[宰牛稅准予包認]  
　　宰牛作商人姜祥興具呈滬南工巡捐局預繳認稅請求給諭昨經姚局長批示云據禀併呈送認保各結及三個月捐欵洋七十五元前來均悉仰候照案給諭分認着即遵照此批結存 
[蒔花會游資移助戰費]  
　　上海外人園藝會會長英按察司沙君以該會去年秋季在凡爾 
 
 
 

Page 11

 
 
豐花園舉行蒔花展覧大會所得游資内有洋五百二十二元五角應移助法國戰費業於上月下旬將此欵送交法骢領事韋君除抄送展覧會出入賑目外並備函致謝法公董局於開會時照料之周到韋總領事接函後巳覆函道謝矣 
[靑年會今夜之演說]  
　　今日（星期）晚七時半靑年會德育演講會請通問報主筆美國吳板橋博士演說基督敎中之完全人格凡有人屈時往聽一律歡迎云 
[慈善救濟會開會紀]  
　　昨爲慈善救濟會開成立大會之斯到會董事如莫子經陸伯鴻徐乾嶙王一亭杜梅叔宋漢章陳震東魏清濤朱志堯田資民張逸槎朱孔嘉趙芹波姚紫若張文彬朱立吾曹振聲蔡春芳諸君當以朱葆三君因事未到公推杜梅叔君爲臨時主席宣布發起是會之宗旨杜君起言初由朱葆三陸伯鴻徐乾麟宋漢章莫子經顧馨一朱子堯趙芹波諸君公函盧護軍使以去年籌辦京直率災賑雖承各界善士慨助散放冬振未能普及籌備春振不容稍緩且本埠各種慈善事業亦賴補助綠是發行一種有獎慈善救濟劵以爲散放災振補助慈善之需當荷軍使贊成並電呈國務院援例備案又蒙法總領事特許行銷該會現正籌備印刷此項奬劵大約陰曆二月中旬當可發行聞此種獎劵祇發行一次額設五萬張每張售洋十元以二十萬元備充獎金云 
[救濟會招領小孩]  
　　本月二日救濟婦孺會接上海地方檢察廳函稱准福建思明地方檢察廳函開案准福建水警署函送盧蘇氏林朝官誘拐一案並送小孩二名到廳除盧蘇氏林朝官訊押核辦外訊據小孩二名均姓盧大者名依錦年七嵗無錫人有父在揚州小者名全福年六嵗常州人又云常熟人父母均在上海云云該孩等年均幼釋語言未甚明瞭父母住所均屬不知等因茲經該會將該二孩相片懸掛泗涇路事務所門首如該孩等家屬在滬速往認明必能設法領回也 
[閘北慈善團施種牛痘]  
　　閘北慈善團每年春間施種牛痘以惠嬰兒今嵗於陰曆本月十九日起循例施種牛痘每逢戰日上午十二時起至下午二時止按期施種不取分文望有孩之家速往種痘以免傅染天花 
[再誌中華書局之債務]  
　　浙江興業銀行在公共公廨呈控中華書局經理陸費人鴻不理抵欵一案昨晨由李襄讞會同英卓副領事升座研訊先由原告代表律師上堂陳述案情並稱沈固倫氏投案附追之欵雖已奉諭執行然被告尙未清理請爲訊奪被告陸費伯鴻亦延律師到堂聲稱中華書局現已訂定辦法按期分攤各債如各債權人必欲將被告借欵之擔保品保管或變賣使被告不能營業雙方均有不利應請堂上明察中西判候殿期再訊 
[戴生昌添購内港輪船]  
　　日商戴生昌輪船公司近向姚慕記購得新飛虎小輪一艘改名興稱九預備行駛内該輪噸數計二噸零八十三長四十一尺寛八尺一寸業已報請江海關考驗合格塡給一千三百二十三號船照於昨日給發該商領執 
[火油公司新造運貨輪船]  
　　美孚火油公司近新造輪船一艘定名美孚十四號以備運送火油至九江等埠業經該公司禀請新關稅司派員驗得該輪甚爲堅固准予行駛已照章塡給海關執照矣 
[本機粗布漲價]  
　　滬上各布廠所出之十磅本機粗布向以各麫廠購爲紛袋之用途爲最廣茲因協約各國採辦軍糧麫粉出口日多故近數日内是項粗布價亦增漲向來每疋售銀四兩六錢者現已漲至四兩八錢矣 
[永源紗織公司之發輙]  
　　中國銀行副行長張公權以本埠各布廠所出之布如粗布斜紋等白貨已與歐貨無異此外花色一門如夕法布羅緞泰西緞等因機器未全更無悉心研究之人是以出品與舶來品大相懸殊國人乃喜用外貨漏巵甚巨茲特招集嘉定富商袁徐等姓合集股本三十萬金組織一廠定名曰永源紗織有限公司在本邑楊樹沛西引翔港地方購地建築廠屋特聘日本技師並向日本機廠購置新式織機百餘部業已運滬一俟裝置完全卽行開工并聞已與德大紗廠定購椗子紗先織白貨俟成績已着即繼續從事花色云 
[美商詢問獲匪情形]  
　　美商勝家公司司事馮某乘坐招商局小火輪船前往無錫被匪搶去現洋鈔票等件一案現該公司因見報載業經緝獲一匪故即禀由美領函致交涉公署轉令無錫縣知事查明核辦陳交涉員接函後昨已令行無錫縣知事查復矣 
[抛贓圖害案牽涉包探之辯論]  
　　虹口胡家本橋北華界鮑永順糖坊主鮑阿榮在城内地方檢察廳呈控韓有順抛贓關害一案業經該廳預審據韓供稱在滙三捕房華探張金寶處爲夥此次掗售舊鐵係張探指使等語爰由檢廳移文公共公廨請傅張金寶解廳質訊公廨關讞員准即照會麥總巡飭知滙三捕房昨將華採張金寶解送公廨經王襄讞會同英白副領事升坐第三公堂會訊檢廳特派法警韓瑞生將原告鮑阿榮被告韓有順解廨備質中西官飭傅鮑阿榮到堂由鮑所延之代表律師詰據答稱我在胡家木橋開設糖坊因韓有順將舊鐵硬行掗賣是以控告惟被告張金寶素來與我認識去年曾至我處四五次向我索取陋規第一次在五月初三日我即拒却張探稱如果照給規費當可保護我云我開糖坊非小貨行可比迨張探去後又有楊三素來索陋規我角拒絶至十一有初三日有朱姓掮客來買舊鐵三百四十七計洋十九元六角當時朱央我司賑王培昌虚開發票王不允朱卽商量討去空白發票一紙但我坊開出之發票均貼有印花今取去之發票並無印花况自此案發生後楊三素又到我處索賄洋四十元不遂將我拘入四區警署楊稱在張探處爲夥去年十一月二十之前張探屢來吵鬧其時我在蘇州後由家中寫信咨照我乃於十七日到申住法租界客棧内十八日張探來棧我買雪茄煙請張吸食後乃延禮明律師於十一月二十日自投公堂奉中西官訊明將我交保後奉將案註銷我所住之處係閘北五區三分署管輪後有韓有順將舊鐵椏賣不受韓即抛棄而逸是以鳴警拘署包探張金寶係韓供出我無請來懲辦之意云云捕房代表牛門律師聞之即向鮑問曰去冬有賊二人將鐵向爾售賣爾開有發票言至此卽將發票交鮑閱畢鮑答稱此票即朱姓掮客索去之空白票包探張金寶外間均呼其名曰繼思楊三素並未在東洋麫粉公司營業我自奉公堂註銷後堂上諭我以後謹愼詎楊三素又來捉我同入警署張探得信卽到警署將楊三素保出後又有韓有順來坊掗售舊鐵我恐有意陷害將韓拘署韓供在張金寶處爲夥張探至我處索賄有徐生生王培昌邵小興等目覩王培昌係我司賑云云答畢牛門律師即起而譯稱原告鮑阿榮所供各節前後予盾包探張金寶並無索賄等畢且與原告素不相識有西探可以到堂證明應請將案註銷原告律師聞之亦起而辯曰此案尙有見證數人目覩被告索賄可以到堂證明應請展期再訊中西官會商之下判候改期復審 
[日商受騙案又獲一人]  
　　常州人韓正道（即金蘭卿）因與張葉臣湯鍚林等串編虹口乍浦路四百七十七號門牌某日商值洋一千七百餘元之皮貨等物逃逸業經該日商報千捕房先將張湯兩人拘解公共公廨訊供管押前日又經捕房將韓拘獲昨解公共公廨由中西包探上堂禀明前情原告日商亦投案請追經俞襄讞商之日副領事林君判韓押候下星期六帶同在押之張湯兩人到案併究 
[呈請加改渡船定章之批示]  
　　商人朱維藩等因渡夫違章具呈滬南工巡捐局請將定章更改原呈已紀前報茲經姚局長批示云呈悉據稱八長渡渡夫玩違定章等情如果屬實亟應示禁候照案出示布告申明定章責成市舶所分段張貼並傅諭各渡夫不得陽奉陰違致于懲究所請將此項布告由該商來局具領一節示免越俎着不准行此批 
[查拿碼頭匪徒之答復]  
　　浦東太古碼頭每有輪船到埠起卸貨物屢被匪徒硬搶倫竊當經英總領事函請特派交涉員轉令警廳查辦在案茲聞交涉公署接准淞滬警廳復函謂案已令行該管警署警正遇有攫奪匪徒立即會同水警從嚴拿辦以保安寗等因陳交涉員昨已函致英領轉復太古公司知照矣 
[法租界增添包探紀]  
　　法捕房施總巡於各華捕中拔包探五名已誌昨報茲悉升充者爲一百四十八號楊順生一百七十三號王雲卿一百九十一號李友生二百五十五號王富祥二百七十七號王德勝等五人業於昨日一律發給試用包探執照隨同黄沈兩探目上差辦公 
[隊士獲盜得獎]  
　　淞滬警察廳偵緝隊士緝獲行刦南市瀛豐錢莊銀洋金戒等贓之盜匪譚濟斌羅盜臣劉春福譚俊等解廳訊問供認是案外尙供出搶刦公共租界長洪路魏陳氏家銀洋衣飾棉被等贓業經徐廳長一併申解護軍使署軍法課訊實鎗决在案茲徐廳長查核是案通緝單上所註懸賞二百元係指全案破獲而言此次緝獲鎗决之四盜俱係聽糾行刦之從犯爰照原訂賞格減半給賞計洋一百元業已發給偵緝隊游巡隊出力各隊士具領以示獎勵矣 
[包探破獲騙案]  
　　無賴王少興於前月二十一號與婦人李氏陳四寶同至湖北路四十五號門牌某旅館借宿一宵次晨至福建路正秦衣莊内選取值洋三十七元之皮袍兩件囑令送至該旅館内旋復囑令送衣之人再取皮女袄兩件來獲一併取洋詎即乘間逃逸當由該衣莊報告捕房前日經滙司捕房包探陸連奎與九十八號西探將王與兩婦一併緝獲昨解公共公廨經中西官訊供屬實判王少興押西半三月李陳兩婦從寛斥釋 
[巡捕唆使行兇之懲儆]  
　　滙司捕房一千四百零一號華捕山東人馬均與公共公廨出店王大卿細故口角後馬捕即指使乞丐黄魚頭等將王兇毆由捕將黄魚頭拘解公共公廨訊明分别押辦馬捕交保候核在案昨晨由廨復訊中西官以此事業經捕頭麥搿來搿查明實係馬捕指使判馬監押西牢一月以示懲儆 
[崇明拐匪被獲]  
　　崇明拐匪顧阿卿不知從何處拐得二十嵗女子王阿寶一口於昨乘奉天輪船起程當爲救濟濟偵控余長林查獲解送地方廳諭飭分别收押候究 
[被訴人傅案交保]  
　　粤婦麥吳氏指控北四川路醫生梓庭誣控唆使伊妾林吳氏捲逃請追損失洋一千元又馬其隆控盛餘米店經理張志誠不付押欵銀二千五百兩又義大號控閔金泉不理貨欵洋六百十元又萬選靑控王厚菴不付倜金洋一百六十元又宋雲睴控梁來昭（卽樂軒）闌賴佣金銀一百兩洋一百元又張雲卿控興泰電燈店主葉阿香不付欠找價銀一百兩等案業經捕房將被告各人傅至公共公廨奉中西官諭著分别交保候訊 
[拐賣養媳之懲治]  
　　楊樹浦路一千零十七號門牌黎徐氏家之十七嵗養媳蔡小妹於本年一月三十號被揚州女子俞根弟與在逃之姘夫王某江北女子嚴桂芳及沈榮昌王阿三等誘至福建路某旅館内價賣與人得洋四十元經氏偵悉報告捕房將俞嚴兩女並沈王兩人拘解公共公廨訊供分别管押在案昨晨復訊黎徐氏偕其子黎月桂役訴被告等串同拐賣未婚養媳蔡小妹請求嚴究訊之被告男女供詞互推經俞襄讞商之日副領事林君以被告等不能將蔡小妹交出判俞根弟押女所三年嚴春芳押半年沈榮昌王阿三各押西牢兩年分别示儆 
[訊究金釧來歷]  
　　法捕房包探韓邦達前日至某客棧内查見戎維賢衣服檻褸手持金鐲一副約重三四兩形狀慌張詢其來歷據稱係在路上拾來當卽帶入捕房昨解法公堂訊問戎供向在杭州某皮坊執業自停歇後貧難度日是以來申借宿客棧每於晚問至各處弄内唱小調向人收錢以資餬口此鐲係於日前在某弄内拾來持至客棧請人觀看並非金質求察中西官以戎在路拾遣匿不報捕本應究詞姑念無知從寛斥退金鐲充公 
[撤銷傭婦行竊之訴訟]  
　　唐秦氏至法公堂控稱本月十三日下午五時被傭婦金吳氏以上樓收衣爲由乘間私入婦人房間將抽屉内所藏值六一百元之金表一只竊取旋卽下樓泡水烹飯後婦人上樓至房内找尋無著即向吳氏詢問言語支吾是以報捕拘案惟金表已不知去向請求訊追詰之吳氏供婦人是日雖至樓上收衣實無竊取金表之事中西官以原告所控證據不足遂判將案註銷吳氏斥退 
[爭奪航路之衝突]  
　　船户周學渭陳大二人前日在曹家渡因爭航路起　互相　黻周傷頭部陳傷手臂當由四區四分所崗警一併帶所轉解司法科訊辦 
[包探查獲紅土]  
　　湖北人王友生在某公司輪船上購得紅土兩小包行經虹口百老滙路被美捕房包探周耀廷與一百六十五號西探堯克查見當將王與烟土一併帶入捕房經捕頭略詰一過諭飭將王押候解廨請究 
[串攫黄包車坐墊]  
　　揚州人徐金昌在虹口北四川路串黨攫取石榮卿所拖飛星公司二千五百八十六號黄包車上之坐墊圖逃當被七百六十二號華捕帮同追獲帶入捕房押候解送公堂訊懲 
[粤妇聚賭抽頭]  
　　粤婦蘇關氏前晚糾合多人在武昌路三百十五號屋内聚賭抽頭被美捕房西探目利扶使與華探沈阿炳查見當將賭具帶回捕房禀請公廨出單將氏傅案訊懲 
[糾衆搶親之薄懲]  
　　浦東老白渡揚州婦人宋陳氏家十七嵗发女大蓋子前憑郭長林楊振盈二人爲媒許與江北人劉春發爲妻劉曾擬擇日迎娶嗣因陳多索禮金事遂中止前日劉忽糾集親族數十人前往宋陳氏家將大蓋子搶去中途爲三區一分駐所長警葉茂林施長生等截獲將一千人證併解至署經許警佐詰明前情以劉春發糾衆搶親有碍治安判拘留一日大蓋子交伊母陳氏領回候劉姓擇日迎娶不得留難 
[巡警查獲煤炭類誌]  
　　崇明人王紅二昨由浦東其昌棧地方車鶆煤炭八包行經沈家弄附近爲三區一分駐所巡警劉玉山等見疑上前盤詰王言語支吾並出賄洋一元求免解究該警等不受即將人證車同賄洋併解至所經許警佐略詰之下以王車來之煤炭顯係來歷不明判押候查明核辦該警等不爲利誘深堪嘉許候詳報警廳核獎又昨日黎明時三區巡邏長警苗鶴等在其昌棧碼頭查獲無人看管之煤炭約四百餘斤即雇工扛至區内報告解警正飭緝抛贓之人務獲解究 
[三誌燕子窠内之新鬼]  
　　婦人陳三妹（卽陳艾氏又名老三）在法租界前新街同富里四號門牌前樓私設燈榻售賣洋烟因日前晚上有烟客陳順康前往過隠忽然倒斃即由捕房飭探將尸車送同仁輔元堂驗尸所報經中西官驗得死者並無傷痕委係暴病身死諭令屍屬自行棺殮在案茲法捕房捕頭以艾氏私售燈吸殊違禁令當於昨日押解公堂訊據艾氏供認容留外人開燈吸烟不諱中西官判罰洋二十元充公以儆 
[迷路男孩待認]  
　　淞滬警察廳巡警前日在途查獲迷路男孩沈金發一名送由該廳詰據聲稱年八嵗在浦東其昌棧地方家有父母等語昨由該廳將該孩發交第三區警署就近發落解警正當卽飭派巡警將該孩帶往其昌棧遍查並親屬當經暫交該關地保帶回候屬認領 
[鐵廠拘獲竊賊]  
　　浦東陸家嘴英商祥生鐵廠昨日拘獲行竊鐵板之周福生王妙生二名將人賊併解三區經解警正訊據周等供認竊取不諱飭各拘留二日贓給該廠具領 
[雉妓沿途拖人之儆戒]  
　　法捕房施總巡前晚飭探程子卿等至法大馬路寶興里及菜市街寶裕里等處拘獲沿途拉客之雉妓陳老四朱阿寶王鳳仙王金寶王小洪王金鳳張閣仙七人後又在某粥店獲到年甚幼小之妓女王小毛王五仙及鴇婦張杜氏王沈氏楊王氏龜奴陳六裕韓金成王阿元周榮廷等七人一併帶入捕房昨解公堂請究妓女陳老四等供認在途拉客不諱摀婦張杜氏龜奴陳六裕等亦均供認縱妓拉客又訊幼妓王小毛供年十三嵗家中貧苦由父賣於張杜氏處爲娼王五仙供浦東人上年因父親亡故母親難以度日故將女子售於王沈氏家買娼中西官以王沈氏張杜氏收買幼女爲娼殊乖人道判沈氏罰洋三十元杜氏罰洋二十 
元龜奴陳六裕周榮廷各罰洋三十元韓金成王成元楊汪氏各罰洋二十元妓女王鳳仙王金寶各罰洋五元餘妓各罰三元一併充公幼妓王小毛王五仙送往善堂留養擇記 
[婦人禀請開棺驗尸續誌]  
　　住居卡德路之婦人張劉氏前在地方廳控主居閘北之弟婦劉陳氏串同姘夫徐國佐於去年十一月初六晚將伊妹徐劉氏謀斃棺厝江淮公所請求開棺相驗等情已紀前報茲悉徐啜佐聞悉前情即投儉廳具禀辯訴林廳長得禀後以究竟徐劉氏因何致斃頗難明晣乃於昨午飭警往傅一干人證到案質訊至應否開棺相騐俟訊後再核 
[和姦各禁三月]  
　　趙雨三控徐小慮誘姦伊女阿三由一區一分駐所函送地方廳請訊等情已紀昨報茲悉此案經檢察願預審起訴審廳昨午由堵推事官會同樓檢察官等公開辯論命提徐小盧趙阿三至案研訊之下以和誘和姦罪業已成立遂判男女各處五等有期徒刑監禁三個月以儆 
[女傭語無倫次]  
　　住居克能海路一百三十一號門牌之楊裕卿控已歇女傭楊朱氏無端尋　等情昨由捕房將氏均解公共公廨經中西官訊問以氏語無倫次似有神經病候函送棲流所留養醫治來件 
[農商部定海漁業技術傅習所傅習規程]  
　　第一條本所以傅授漁業技術改良漁具漁法爲宗旨第二條傅習依左列各種方法分期行之（一）所内傅習（二）漁場傅習（三）漁港傅習第三條所内傅習每年一月至三月由本所招集漁民授以漁具製造及各種機械使用方法第四條漁場傅習於每年四月至七月及十一十二兩月由所分派技術員乘實習船　携帶漁具航赴漁場實地傅習第五條漁港傅習於每年九十兩月由本所分派技術員前往漁集中之港灤内實行講演第六條本所以八月爲署假期每逢星期除年内傅習循例休息一日外漁場漁港傅習槪不休息第七條所内傅習之漁民每期暫以二十人爲限學膳宿費一槪不收第八條所内傅習之漁民非經本所給與證書後不得中途退所違者須追繳膳費如有特别情由經所長認可或令知退年者不在此限第九條募集漁民入所傅習時由所長酌量情形分區支配額數以期普及第十條入所學習之漁民如有成績特佳者得酌留充本所實習船之漁夫第十一條漁場漁港附近之漁民如關於技術有疑義者得隨時至船所詢問並得請托本所代理設計等事第十二條本規程如有未盡事宜得隨時由所長呈部修正第十三條本規程自呈部核准之日施行雜評二 
[内爭之惯例（訥）]  
　　中國所大可慮者每一問題發生必牽入於政爭漩渦中而此問題遂陷於進退兩難之境必至無結果而止此其例蓋已不一見矣前之對德奥由警告晣交以至宣戰無一不以政爭爲起伏無一不受政爭之影響故其結果雖宣戰而一如不宣戰今進一步而議出捕吾尤恐其爲政爭所牽製而亦陷入進退兩難之地位東電謂出兵北滿純係對内問題此雖僅指奉事而言然已見其　兆矣吾故爲參戰前途危也　　本館啟事　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[　新月令（集自由談人名）] [  召候] 　 
　　集自由談人名文字以去夏爲最盛鈎心關角具見巧思旋因累牘連篇讀者生厭曾由編輯部長宣告停止召侯亦曾擬投稿家上部長書籍表贊成之意（見六年十月十六日自由談）此項文字似不應再發見矣雖然累牘連篇誠爲可厭而逢場作戲興到筆隨正不妨偶一爲之無偶語之嫌疑何须嚴禁笑文章之游戲儘許自出若必因執不通固噎廢食是又失自由之意矣召侯不敏敢爲投稿諸同志一破其例集自由談人名作新月令當茲嵗首敬授民時部長見之想亦不以違令罪我也　　正月是月也逸虎生風冰始角䱐魚游碧波微動二月是月也城花飛小蝶忙栩栩欲活雷乃驚蟄　丐當棉衣三月是月也瘦鵑泣燕賓來羣鳥樂鳴萍寄生癡鳩拂其羽四月是月也南村麥熟鄕農忙汗顔生居士閑閑撫瑤琴薰風至五月是月也日明南陸白雲在天蚊子來塵夢醒老蘭懹馨召侯瓜熟六月是月也綠荷瘦碧紅蓮生小草腐化爲螢狐臭聞千里七月是月虫蟲一鳴秋聲至蔆沼涼秋蕉剝河影横空八月是月也鴻始來燕子歸羣鳥羞鳴兎兒棒月大少影沈九月是月也曉風寒霜天白菊有黄華寒塘水涸十月是有也寒楓冷紅樹凋草木叶黄十一月是月也瑞雪降紫裘見酒丐提壼情僧思婦吟叟聳其肩十二月是月也水心固雪涙流凍血結寒松後凋癯梅冷香野鶴能寒魚乃漱水（六） 
家庭常識 
　　 
[眞珠色之鈕釦製法] [  潘子鵑]  
用貝売製成之鈕釦入於醋酸鉛飽和溶液中煑沸取出浸入稀鹽酸中即呈眞珠色透明蠟燭之製法將無色動膠五分水二○分加温則爲清透液更加十分之屈里設林及單寗酸煑沸蒸發去水分成爲透明濃液冷却即得 
[牛有疾] [  癡膜]  
耕牛若不令便有病可用甜酒餅神麯山查麥芽煑水合之此雖無病亦可食有利無害又耕牛每在春日食野草時誤食害蟲易得膨脹之症不一二日即斃近得一法用薼油拌鼠糞食之即消農家可速試之 
[假薄荷餅] [  賊菌]  
夏日薄荷餅因有鮮薄荷葉也正二月間或其他無薄荷葉之時則以靑葉葉切世薄荷葉大葷食則包以肉麋素食則包以香葷品蘑碎乾製成之包心於兩葉之中葉大則以葉片攔腰對折先將切成薄荷葉大之靑菜略沾薄荷油然後入和生薄糊中蒸之（即生水和乾　如稀薄糊漿也）再入油鍋中炸之與眞薄荷餅之味無别 
[玻鏡去跡] [  海陽吳廷揚]  
有種玻鏡之正面書有白色之字殊不雅觀水磨如故無法揩除後遇程友人敎用錫箔灰少許撒土閱五分鐘草紙揩之居然明亮如銀字跡盡去特錄之以告世之用鏡者 
工業須知 
[苦汁即鹽湳] [  左丹]  
　　苦汁製造炭酸鎂法　　牙粉之原料以不潮不腻性輕泊而無損毁齒質之虞者斯爲上品普通應用炭酸鎂每以蛤粉鳥賊骨粉充之但蛤粉鳥賊骨粉之產出量甚微且烏賊骨粉之構成以顯微鏡鑑之爲無數鋸齒形之突起集合若専用之磨齒蚨容易潔白然難免無剝蝕瓘瑯質之忠故欲得產出量之多而且無傷於齒質者莫炭酸鎂若也炭酸鎂本由一種礦石煆農而成然亦有利用苦汁而製成者蓋苦汁之成分概爲鎂質鹽顂如硫酸鎂鹽化鎂等是也若用炭酸曹逹化合之即得炭酸鎂突日本麯子牌牙粉其所需之炭酸鎂全年釣計四十八萬斤皆仰給於坂越村木材秀藏之工場該工場之炭酸鎂皆由苦汁而製成者吾國爲亞洲富鹽之區夙聞於世每年產額可得十九億二千八百餘萬斤而其廢棄之苦汁何可限量奈國人不知利用之途徒取之肥田外别無他用坐棄其利殊可惜也是用將其製造成法列述如後以貢實業家之采擇（苦汁之濾過及渣清將瀝湳場（鹽池中結晶之鹽或鹽竃中撈起之鹽含有苦汁甚多必須移置於瀝湳場濾去其苦汁然後販賣）中之苦汁用船裝運至工廠以啷筒汲灌於潴溜場場中之苦汁復移注於木製圖形之濾桶中濾過之濾桶高八尺徑六尺其離底一尺餘之處裝置一有孔之板板上舖以棕　再充塡砂石砂層厚約五尺此種濾桶須設備兩隻裝置時一高一低使高桶側面底部通出之管適注於低桶之口於是先將苦汁注入高桶濾過後再注入低桶由低桶濾出澄清之苦汁更流入於埋没地中之木槽内潴溜之（未完） 
集益錄 
[第八十六問] [  墨老人] 　 
　電燈泡往往用之未久其中漸生黑暗後則光明全失而耗電特甚意必有可以預防者在或應如何揩拭使其光線復原或如何改製而廢物利用尙望海内明逹進而敎之 
長篇小說 
[　二城風雨錄] [  英國郤而司迭更斯原著常覺小蝶天虚我生合譯] 　 
卷中　　第二十八章（一） 
　　革命之風潮遍巴黎矣窮村雖在鄕辭潮汛未能遽及而民心皇皇咸知有大亂之將至𫆸愛芙孟爵邸中噴泉淙淙猶與村中溪水相應以爲死人鳴其得意清道夫則冠其藍冠終日立山頂以噉砲台監獄獄固舊磚石多剝落黯晦似人已交否運更無軒昂之狀獄外平原一片衰草連末憔悴無生氣而屋中居民人人有蠢動之心蓋當王室盛時車從時幸愛芙孟之家至則必鑞車跡所過更無寸草之留而征稅之横暴猶不少減人民蓄怒心已非一日蓋亂穖之伏由來已十十年矣自𫆸安東一變消息傅來人心浮動數日以來村中似有鬼祟人口頓增而皆强蠻不衷於理似多外來之人方共增加之速人似蓬蒿雜出初不擇地而生官中對於户口本不查究故人數雖增亦無人加以疑度獨清道夫在山頂之上望之最晰一日爲下午永雹降如急雨清道夫捨其鐮刀不刈卽就山壁避雹坐而吸菸遙見人壯碩之人袒其半臂步行勿勿冒水雹而來以行迅頭髮乃蓬鬆如蝟清道夫一驚起身而迓則其人已迅奔上山略一四顧即問清道夫曰夾克午安事無恙乎清道夫會意則亦曰夾克事甚佳也其人蠶聲曰然則吾二人當握手言時即伸手互握至力即就石堆箕踞而坐其人曰夾克時已過午汝猶未午餐歟清道夫曰嗟乎早晚兩餐且不得飽遑知有午其人曰異哉吾一路至此皆不知有午餐此冋理耶雖然吾問汝吾黨近來消息汝有聞否清道夫曰未能詳也其人曰然則吾當告汝即在今夜舉火爲號先焚侯堡言時忽以菸屑投入菸斗其屑細如泥沙斗中立發燄光明如電火旣而立滅但見一陣靑烟破空而去因曰此即今夜之火種也清道夫欣然曰然則吾人再當握手爲賀但爵邸所在汝知之否其人曰吾未能知故來問汝清道夫乃起立行近由唇此時雹猶未止二人即佇雹中下望村街清道夫指曰循此下山過前街更折而北語未畢其人遽焦急曰止吾奚爲行此汝但示我以鳥道可矣清道夫曰苟於山後一躣而下飛不一里見有噴泉上射者即是矣其人曰佳汝將以何時歸清道夫曰吾尙有一畦之草未刈須徒雹過乃行其人曰然則吾當少憇俟汝歸時呼我醒耳遂不徒其答逕倒身石上而臥清道夫則坐於其旁抱膝觀雹陽光穿墨雲而出照見其人之而作古銅色鬚髮如蝟冠紅冠兩唇緊合有殘忍之色不知已有幾許血腥流其肘下過矣清道夫坐視其人心頗惴惴私念其懹中必藏火種欲竊視之顧兩臂交又動之立醒則遂自止其念天且暮水雹亦止夕陽在地平線後通紅如血晚鴉亂噪歸覔其巢清道夫巳不及刈草因即推醒蜷臥之客其人一驚立拗身而起張眼曰憶之下山不一里有噴泉上射者是矣夾克再見逕不爲禮捷足向山後而去（未完） 
 
 
 

Page 15

 
 
   
 
 

Page 16

 
 
   
 
