# 1888 - 259 - 4905543

 

Page 1

 
 
[附送捐册] [  本館主人啓]  
　　鄭災未澹皖奉直又各報水災東南諸善士籌賑多方而來源不免漸竭然猶不遺餘力勸募　諄與昌賑所踈竹坪大善士昨又以捐册請爲分送本館樂成人美允爲隨報分送諸君幸卽隨到隨捐隨捐隨繳災民幸甚謹啓 
[點石齋訪書啓]  
　　啓者本齋現須購用殿板初　桃花紙九通一部必得卷頁完全無少欠缺者如海内藏書家不吝割愛祈卽寄樣本至本帳房一觀本齋不惜重幣也或各省業書諸君子有深知某處某家有此書設法轉售亦可以獲重酬特此布知統希雅鑒 
[西國印書考]  
　　泰西印書之昉古矣昔迦勒底國藏有巴比倫印章其刻或字或畫鋟版之法實兆於此但印小鈐遲事勞工費不能通之於印書也中國刻印書籍相傳始於長樂老巾箱之製亦　是興然追溯其原唐以前已有之但未盛行耳宋慶歴中布衣畢昇爲活板以膠泥澆成陸深金臺紀聞云毗陵人初用鉛字視板印尤巧斯皆活版之權輿我朝康熙年間編纂古今圖書集成刻銅字爲活板排印甚速事簡而功倍乾隆時又造聚珍板亦極上緻中華爲文學淵數實開泰西之先聲焉明初在毆洲始有以木板印紙牌爲法王迦羅思第六玩物者永樂二十一年又以木板鐫刻圖畫其初印者現庋置英京書院第創始未知何人嗣後繼作者精益求精駸駸　上刊印歴代事蹟全圖旁綴以字刻字肇端於此後分每字母爲活版不必逐板錢刻而數十百種之書悉可取給始造此者爲　敦保世居梅納士生於明永樂元年年二十二至斯　呬吧洪熙末其地有特雒盛者亦講求是業遂與同力合作設局於待舍無向特死谷致書特弟　令人入其室恐人知之而竊傳具法也是時局中四人互相爭乃訟諸官因此尙署中人始知谷爲始作活板者事在正統四年四人由是不和而谷　亦罄回故鄉欲其法克傳名不磨滅特患家貧力不足以濟事　有金工弗思特者家巨富與之謀貸同毆印局始印零星小籍自景泰元年至六年乃用臘頂語印教中新舊約書孝中　之有印本此爲首創　係鉛質用刀鐫　尙未得澆製之法現有一册印於羊革存貯德國書庫谷因是得不朽名家業　自此蕩然書成閱　載費不貲弗思特始料不及此怒甚訟谷於當道責償子母谷所置器物盡爲弗所有弗於是專行　業庸人見書出　畫如劃錐數百部如一且價殊廉盡奇焉因呼之爲巫謂魔鬼傳以伎倆也今西人戯謂人與魔交者則乎爲弗思特　谷所印約書之外更有數種久之在亂紙堆中得天順元年　耳曼歲歴人已置爲棄物矣景泰末年冬所　書籍古　可觀谷目離弗後蹤跡莫詳有言谷目後忽忽不樂隠處山林人罕見其面成化元年國王詔給糈麻四年乃卒谷所造　字有謂錢刻者有謂澆製者聚訟紛紜但觀字之鋒棱實係刀刻澆製之法始於饒紱乃谷後起之雋也饒紱　少思　爲弗思特高足弟子弗與谷相絶後卽偕饒同業年餘始印大闢詩篇書尾言活字之作肇自我二人按是書作　四載明爲谷所未竟之業饒按二十六字母之數以作字模鎔鉛澆製潜與弗思特觀之弗喜甚因妻以女其法秘不示人印書工匠來者先與密誓後令工作天順六年其地　兵城破衆匠離散以印書法傳於他邦於是歐洲列國始知其用亂定弗思物再建局於哈崙及斯達呬吧復從哈崙遷於羅馬成化二年始用羅馬字十二年始造布臘字成化三年法國立印書局於埵耳五年立於法京巴黎斯時在歐洲已有印書局十所天順四年俄羅斯亦設局印書英國刻印書　未知創於何時湘傳始於惡斯佛及京都倫敦後建於阿爾班咸爲教師所勸立所印皆教中書宏治年間設立官局專掌王印書事所印亦教中書籍居多始行之六七十年間皆用臘頂語及他國文士之言後有以英國方言譯印約書者主教嫉之嘉靖五年有博學士子譯印新約以英語倫敦教主盛怒因繙譯他文理旨或有背謬也乃下令國中禁勿　讀諭人盡納是書於官而投諸火否則以背道論令下民勿從售者殊衆十四年克佛臺爾以英文譯新舊約書印於他國十八年英王顯理第八教主格蘭茂以英文印約書然後盛行按印法行於英國甚遲蓋因嘉隆間國中亂甚民不向學印書者寥寥國法局中無得過二十人久而禁弛文學大興國朝康熙年間印至三千五百五十種末年刊印更　於前見聞務喜新奇文理必尙通達按月發書名馳遐邇時速價廉此爲最焉歐洲印書由漸而盛顧惟日耳曼無禁其餘皆有厲禁凡事　關於國家者例不許印每刻一書必上呈於官法京巴黎斯禁稍寛然不若英之不設禁令也以是印法莫情於英富人助貲者衆他國忌諱多人情疑沮貲以不集因歐洲多書禁而米利堅乃興於西崇禎時麻薩朱實創立第一印書局印書器具俱從英國運至明年始印勸善書籍刻歲歴國朝康熙四年印書於巴是敦十二年印書於非拉鐵腓二十二年印書於紐約嘉慶五年印架三百道光十年印架一千二百日增月盛至於無數失洛畿紅人之地亦設印局頒日報其法行於米境爲至速澆造鉛字英爲最精後更以西法變通之於華字嘉慶時英人馬施曼至天竺學華言譯印新舊約書始造華言鉛坯此印刻華字之濫觴也其書至今尙有存於華地者後有臺約爾至檳榔島悉心於華字造陰模陽模澆製成字凡大小二種創建英華書院於麻六甲和約旣定遷於香港開局印書臺君逝世米人谷立繼之廣印書籍臺所作陰陽模之未成者爲竟其業更作小字及數目等字都四種道光年間上海設墨海書館具字　取之於香港甯波聖華書院爲米人所設别行一法拆每字偏旁或分二或分三用字省而工較費近則有美華書院字體乃大備然其大字中字則仍臺君之舊也中國活字板雖兆端於數百年前卒未暢行至今日倣傚西人乃稱極盛而石印亦相繼以起矣嗚呼有開必先極盛難繼余見夫上海今日鉛板石印之多特作西國印書考以著其緣始 
[本館接奉電音] 　 
　　昨接在京友人發來電音有本月十六日諭旨二道敬謹譯登○八月十六日奉上諭　鏜等奏副都統患病懇請開缺回旂據情代奏一摺呼倫貝爾副都統薩克愼看准其開缺欽此同日奉旨呼倫貝爾副都統員缺着隼齡補授欽此 
[恭擬徽號]  
　　明年大婚禮成恭上皇太后徽號號奏蒙慈允已見邸抄旋由禮部移會内閣撰擬字樣 
 
 

Page 2

 
 
恭請欽定近經内閣恭擬所撰徽號繕寫清漢字樣清單奏請欽定奉硃筆圈出壽恭欽此欽遵當由内閣移咨禮部通行京外各衙門一體遵照遂由禮部恭錄大婚禮成恭上慈禧端佑康頤昭豫莊誠皇太后徽號清漢字樣粘單通行京外各衙門遵照並聲明遇有應進大婚禮成恭上徽號各禮節應將圈定徽號繕入其尋常摺件乃照舊式恭繕俟大婚禮成舉行恭上慈禧端佑康頤昭豫莊誠皇太后徽號典禮禮成後再行一體繕入云 
[恭送玉牒]  
　　本年恭送玉牒黄檔紅檔日期已登前報兹聞禮部查照光緒四年成案應行典禮繕摺請旨摺中略謂恭送玉牒黄檔紅檔應咨取王公大臣銜奏請欽派十員敬謹送往盛京於敬典閣内尊藏應由工部能亭五座黄亭八座鑾儀衛照案傳派校尉舁往應由兵部牌劄沿途地方官恭修道路預備黄幄行館並派官兵按跕恭送並由步緑　營修墊近畿道路武備院於朝陽門外大橋支搭黄幄是晨皇上率王公文武恭　該處行禮其正本舁往盛京副本敬謹於皇史宬尊藏並由各處派委侍衛官兵沿途照料護送以示敬祖尊親之意 
[京兆事]  
　　本届戊子科順天鄉試八旗順直各省士子齊赴貢院初八日寅刻禮曹由内恭捧文詩題書藉貢院鳴鼓開放正門監臨等跪於閾内接捧轉送内簾大主考敬謹拆封於書中折角頁内擬題迨四點餘將貢院東左東右西左西右四門開放東西磚門建搭四臺内塲御史在彼點名放簽各士子分四門而入二道門領卷外龍門交簽直至夜間十一點餘鐘點竣封門聞放卷處因士子不依序而入補領旣多未免淆亂搜檢各堂向内塲要實進名數以備繕入覆命摺内而塲内試卷紛紛正領補領反覆檢查其數不易綜該爲時已晏搜檢首衛鄭邸等恐有誤覆命赶令屬員賚摺進内呈遞計應試旂漢士子約有一萬六千人號舍仍形不敷監臨提調仍　搭蓆棚以爲士子作文之所 
[格致新奇]  
　　港報云西人於格致之學日精一日故其所製之物愈出愈奇乃竟有煮木以爲器用者亦爲聞所未聞矣現美國有格致士得有新法能以木屑製成完木其法係以藥料入於木屑更以機器製造未幾遂成完木與未經斧鑿之木無殊且能任施斧鋸开可雕花而此木所遺之屑亦可以再爲製造不致有見遺之憾又於所製器用如木條木片等預定式樣則可以爲之照做若非改作則無須更以斧鑿施之也其精妙如此實爲巧不可階但未審以之爲棟爲梁而人力製成者果能及天地生成之物耐久而任重否也 
[鐘行無聲]  
　　中外自鳴鐘表製雖奇巧然行練尙的的有聲今有法人自創别法以藥水一杯浸練於上行時寂不聞響並於藥水之上可以藥燈惟○練用水不涸點燈則須時常添水置於病人房中不患其聒噪此與無聲之樂同一機抒焉 
[戲鬭毆]  
　　河南沙頭鄉之康公廟神靈素著鄉人報賽甚虔每至誕辰則建設醮壇延羽士以諷經僱名優而演劇久已沿爲常例上月杪因慶祝神誕唱演杏花村戲班連日之往觀者人海人山絡譯不絶本月初一晚爲開檯之次夕衣香人影倍覺周遮乃戲塲中歌舞方酣而看檯上喧嚷忽起始猶拳脚相競　且刀械齊施其中撃格之聲與鑼鼓之聲相應各觀　人驚駭却走恐後爭先後經練勇力爲彈壓始漸止息而受傷者已不乏人聞相鬭者均屬附近鄉鄰因兩鄉素有微嫌故狹路相逢勢不相下其受傷諸人自恥不武尙欲再建旂鼓以决輸贏惟期該鄉紳耆曉以官法之森嚴喻　仇殺之利害或可懲其忿而不至再逞也錄港報 
[臨流巧遇]  
　　呂禮洪本在順德鄉村製紙營生其妻被婦人名亞銀所騙使來港覓工至港串同寡婦陳滿言已懚西人東主每年工銀而三十元呂某之妻不知奸計欲騙賣往外埠因隨其行詎知呂某入宮不見其妻意其必被人騙誘特至港地尋覓同保良局差在馬頭眺望而陳滿適同其妻行至馬頭寃家相逢無處可避遂微保良局差拘拿某呂因控陳滿騙誘其妻於案初七日在巡理府過堂飭押候下日再訊列中外新聞 
[浙闈續聞]  
　　二塲易經題先王以建萬國親諸侯書經題一曰食二曰貨詩經題其軍三單春秋題滕侯薛侯來朝隠公十有一年禮記題言語之美穆穆皇皇朝廷之美濟濟翔翔祭祀之美齊齊皇皇○衛靜帥以頭場點名稍遲致點完時刻已逾常期故二塲仍照原定于六點鐘開點詎士子鍳于頭場之久候其來均較頭塲爲遲至午刻人如潮湧羣待補點擠擁不堪蓋先則一學一班集候者僅數百人此則各學麕至併爲一班集候者千餘人士子嘖有煩言靜帥厚意反不共見矣○二塲患病者甚多故十三日放頭牌時用門板抬出七人内有一人實已氣絶於熱閙中一直抬出並無他人知覺其餘因病不能完卷經戚友續成者不知凡幾以氣候太熱故也○靜帥本有放牌日不准給爛之約頭塲至初十夜三更後塲中人數尙多内有百餘人直至東方旣白始各携具出塲云 
[貨船遇盜]  
　　楓橋港離寍郡約有三十餘里爲鄞奉交界之處前日有烏山船滿載貨物開往奉化其時天已黎明濃霧横江相距丈許卽莫能辨遥　有划槳聲尙不介意繼聞其聲愈近望見船後有一小船正欲舉鈎相向烏山船始知爲盜急呼夥伴齊出用篙亂撃併力相拒一盜手接竹篙勢將躍過幸一夥用棍力撃其頂因之落水烏山船復嗚鑼呼救盜艘乃打槳而去噫内江如此外海可知宜乎商旅歎行路之難也 
[峯迦蟾輝]  
　　松城東南隅左營校場有荒塚一所歴年已久四圍細草茸茸然本月十四日霹靂大震隣近人家見一物從塚中出其形如猴其毛甚白其尾長而且尖隨火球而去不知是何怪也○華邑東北　太平橋地方有某鄉董者生有兩子鄉董故後因田土細故致操同室之戈互相控告幾及三年近奉楊邑尊飭提到案於嘉矜並用之中寓懲勸皆宜之意多方開導一片婆心甲乙遂各悔悟至其所控田土奉諭另飭族長秉公調處議章呈核再行定案○松郡東門外華陽橋東北三家橋地方有某姓者蓄一牝狗於月内産小狗六頭兩頭俱生角其狀如羊毛則一黄一黑聞者初不信迨赴該處看視所見果如所聞是亦異夫○華署南某裁衣店一家七口因患疫而死三人已登前報聞近日又死一人適有隣某亦患症而亡同日成殮時有某婦乘輿而來携冥錠進門拜畢放聲大哭迨入孝帷見屍始知不是所親遂卽收涙而去旁人皆大笑 
[大公照人]  
　　劉省三爵帥自蒞任以來於地方要事無不悉心擘畫而於禀牘詞訟亦皆細心披閱剖晰分明務令閱者心服近有某生者來臺投効因上條陳數則頗蒙奬許派往軍械所充當文案後該所總辦以某生筆墨不佳禀奉撤退生自覺含寃又向省帥轅下呈遞一禀當奉批云該生前上條陳并經陳道所考撫番論文理甚爲通暢本爵部院愛才錄用卽派充軍械所文案何以該生到差後筆墨較前迴别張委員不能不另用熟悉公事之人該生如有品學合則留不合則去何有寃屈此次所上禀牘文理雖順而别字連篇想係倩人代筆自行謄寫錯誤文人首重品行該生於辭退之後縱不内渡亦須别謀他事何必攔輿呌寃仰淡水縣傳諭知照飭令内渡酌賞川資可也此繳又把總盧雲程者上禀請領奬札批云查基滬出力千把總咨奬一案本年二月准部核覆始發飭知案内並無把總盧雲程之名該弁所稱十二年冬奉到奬札在萬年靑船沉失有無冒揑仰中軍查明覆辦繳禀抄發觀此二批省帥之大公照人豈尋常所可及哉 
[瘟疫日盛]  
　　臺地入夏以來瘟疫流行迭登本報自七月半後傳染更盛大稻埕一帶五六里地方每日必死數十人廿七八兩日一日死至二百人之多哭聲載道聞者酸鼻月之初四日該處各茶棧集資出城隍會遍游街市藉以袪疫聞之本地耆老云每年至六七月間雖亦間有死亡然實未有如此之盛者所望蒼蒼者天及早轉機以甦民命也 
 
 

Page 3

 
 
[新船下水]  
　　耶松船廠造一鴨屁股船此船在鴨屁股船中已爲最大於昨日午後相近三點鐘時下水前晚業已挂燈昨早高插旂幟臨風飄曳晚又張燈船主設筵宴客船中可裝貨四百八十餘墩將來一切工竣當往長江一帶行駛云 
[鳧趍跡阻]  
　　本月二十日兩江督憲爵帥夫人壽辰上海縣裴邑尊本擬於今日偕製造局聶仲芳部郎乘兵艦赴金陵祝嘏旋聞邑尊 
以公事繁冗不克成行云 
[奥員辭行]  
　　奥國駐滬正領事夏士君在滬十餘年初爲繙譯推升副領事後升正領事精曉華英語言文字於會審事宜素稱精明强幹兹將告假回國遂於昨日至英公堂與蔡太守辭行其時公案判事甫畢夏士君又與麥捕頭等辭行以誌去後之思也　 
[縣案彙錄]  
　　邰胡氏控潘玉卿王松泉誘匿媳婦一案迭紀前報前日晚堂經裴邑尊訊究胡氏稱媳婦招弟已蒙斷給領回惟尙有捲去洋數百元盡被繙王等誘去叩求究追招弟稱小婦人出外時並不携帶銀洋　王同稱招弟逃逸情事小的等並不干涉捲洋一節更不與聞邑尊謂捲洋無據未便究追飭將潘王及枷號之王東生一併開釋並令自行理處○昨報列王肇元控張桂生周瑞卿私賣蘆柴一案前日經裴邑尊庭訊王稱小的領帖開行買賣蘆柴客人販柴到埠例應報行銷售張竟將柴私賣與並無牙帖之周瑞卿是以報局禀控張稱小的販柴來涙初至王處論價後因論價不合另賣與周王竟挾怒妄控周稱小的近已領帖王明係同行嫉妬廿三保二圖地保錢孟楊稱周瑞卿確已領帖並非私買邑尊飭將張交該保帶去自行理處○十二鋪地甲金文因某花烟館有雛妓急𤵌斃命漏未具報前日爲裴邑尊訪聞卽傳該地甲到案訊究金稱小的實未查悉並非有意匿報邑尊以該甲疎忽異常喝令荷枷發公生明牌坊示衆○上海縣下忙錢糧業於月初開徵各圖之疲玩者尙未將上忙錢糧掃數清繳邑尊於前日晚堂將各差嚴比並令赶速將積欠之各地保傳案訊追 
[英界公堂瑣案]  
　　包探王阿二稱萬順豐烟鋪執事人朱維元投捕房報稱于十二日午刻放在帳臺上之一林豐棧單計烟二箱者一紙遺失無蹤棧烟計價銀四十兩向義大買來卽往掛失據言已由顧錦隆烟鋪夥張仁甫轉換西文棧單向伊鋪執事人抵洋十元因此義大不能掛失及問張據言同事應啓堂託伊暫抵憶應於是曰午刻到過萬順豐請爲傳追及傳各人至捕房　言棧單由朱托伊抵洋交與朱手有張仁甫可証　初含湖答　繼言並未看見應又言尙　　和森之學徒目覩交洋再傳該學徒到時據稱未見應交洋　朱今將各人送案朱維元供在黄晉卿所開萬順豐爲執事與應原是同業被竊棧單初尙不知及要掛失始知前情報捕請究詎料應妄指我託伊抵洋然我旣　伊抵洋安有掛失之理顧錦隆烟鋪執事人遞禀聲稱應啓堂確在我鋪爲夥日前據已歇夥張仁甫持棧單向我抵洋十元原說朱託應應再託伊今將棧單呈案惟請追洋十元張仁甫供應交棧單與我轉向執事人抵洋十元應啓堂供與朱素來交好據言因搬家急需將單託我抵洋我轉輾託張抵洋交與朱手嗣因朱之東人黄晉卿查帳朱揑稱棧單遺失反被指爲行竊求請伸寃黄晉卿上堂稱我開萬順豐全託朱維元經手素來憑信從未稽查帳目此次失單被竊情眞包探又稱查得應啓堂前在某店爲夥作事不端曾被店主驅逐开列新聞告白蔡太守謂朱維元如果託應抵洋安有掛失之理應供交洋與朱之見証二人均不確實况有朱之東八黄晉卿訴　並無查帳事可見應供各節均不合符應旣在顧錦隆爲夥受朱託抵何致轉託已歇夥張仁甫抵與已鋪執事人更不可解飭將棧單交朱領去押令應啓堂繳洋十元給償押本外再罰洋十元以示薄懲張仁甫無于斥釋○包探唐靑山稱昨見唐子才持衣包一個内有布衫　件夾被一條并洋傘一頂又搜出當票一張盤問支吾將人贓送案唐供川沙人衣包在路拾得無從交還蔡太守判唐發捕房管押一月贓交該包探帶回俟失主認領○陳許氏稱開烟館昨夜有同業陳阿金陳良才王小王等來要開燈因與相識遂許之詎伊等自相吵閙致失洋烟筒一枝爲此報捕拘案陳等同供我等實因醉後到彼吵閙並不知伊失物蔡太守判陳等各押二天以示薄懲○王張氏稱與夏張氏爲隣細故口角致被打傷頭　請爲騐傷夏張氏供不敢行凶蔡太守飭夏張氏交保俟王張氏醫治傷痊再行傳訊○何阿寳稱在更上一層樓爲堂倌昨被葛笏蕃行竊水烟筒當獲人贓送案今請給領葛供認行竊蔡太守判葛管押十四天贓交失主 
[法界公堂瑣案]  
　　前報登曹錫榮不准交保一節由包探解案司馬謂曹曰如何至太倉承緝盜犯答稱小的在滬無事可覓故往太倉求管監獄之郭勝二爺代在莫大老爺處保薦小的性命係郭所救因此肯保現在太倉之來差已在外候示司馬命傳進據陳富供是太倉鹽快馬五徐貞供是捕快奉正堂之命齎函投案乞將李昌郎解回司馬謂李從何而獲曹稱係眼線所指司馬隨將太倉來函與祁繙譯官閱看謂李是太倉案犯前因不能憑曹一面之詞遽准帶囘今旣接太倉來函可將李交該捕等帶回祁君允之惟嗣後承緝租界案犯須照章辦理不得任意拉人○前報載有恒洋東偕收租人孫廷標稱因房屋拆卸租户福森錩店主　明眞等不付　錢一案昨據收租人偕洋東投案司馬謂孫曰今租洋已繳清爾能保改造後仍租與周否孫稱難料王司馬隨商之祁繙譯官謂周已繳租洋裝修頗鉅若不再租與周未免吃虧况去年九月租到現在未及一載卽要拆缷改造與生意不無于礙房主旣是木匠頭譚同興等均屬華人可否令譚何二人到案訊明祁官曰可隨飭孫傳該譚何二人於下期來案傳同周明　等集訊○昨報登沈阿德在鳳慺春吸烟無錢管押一節昨據鳳樓春堂倌王阿大供稱沈時來吸白食昨又欠烟錢二百零六文求恩飭領王司馬判將沈押候交保繳錢王叩謝而退○的金玉徐子玉葉梅記烏統依郭秋亭顧阿大等同稱與許麗安合開海市唇樓烟間於七月二十六日開市將至半月忽然倒閉正東汪亦生不知去冋爲將股東許麗安扭請訊追許金玉供做堂倌有押櫃洋十元徐子玉供被欠土洋二十五元係郭來保顧阿大稱是大東門外錦昌綢莊夥該烟間開市來借紅綢一疋值洋三元五角烏統依稱是開煤炭店被欠煤炭計洋五元八角葉梅記稱東家有存欵一百元字據呈閱司馬謂許曰爾與何人合開答稱同汪亦生所開初時本說葉梅記同關後不知如何不肯合開司馬謂爾等兩手空空東挪西措開店未久遽行倒閉各僓户如何理賞總須着落爾一人汪亦生現在何處答稱不知司馬謂汪不到案爾不得辭其實正訊間包探江德林禀外面尙有木漆匠及各店鋪皆是欠户司馬命傳諭各人開單候追許麗安押候復訊許求恩交保出外理處並尋汪到案許金玉等斥退○寍人張順才稱在豐裕洋行爲走街夥昨日行路被惟包車之劉鴻全碰撞致穢我衣及我向論反被劉扭辮楸在地下傷及面額求恩究辦劉供實係誤撞司馬謂劉碰撞汚衣諒非無因判責二十板以儆將來○昨報載某氏婦扭同居之某媪至捕房一節昨解公堂請訊失竊之潘氏供與該嫗同居前日忽失小兒之帽想是伊所竊司馬謂有証據否答稱無又質某媪卽金馬氏供雖與該氏同居然我住在樓上况同居有四五家司馬謂潘氏指竊無憑碍難准理卽行斥釋○前有寍人李尤順稱包攬大作頭陳雨豐名下下海浦自來水立有包工承攬是趙雨川荐保現已工竣尙少洋七百六十七元被趙扣去不敷開消求爲提究經王司馬飭傳去後嗣據陳遣　遞禀司馬命各算帳目將陳趙抑候交保清理並令將帳簿呈案昨據李投案求追趙亦投案遞禀稱劃扣之洋是伊盜賣房子欠我之欵理應償還况成訟後經同行木匠頭李大雪出爲調處先還洋四百元餘洋出票伊未允故將伊承包自來水工洋扣抵據王元祥呈出支摺並合同一紙司馬怒曰合同收尾一句　銀洋歸保人自取字樣筆跡不符且係後添墨淡此是何意王元祥稱不知司馬　旣不知原委爾來案何用又謂趙曰此案總應各歸各帳李尤順盗賣房洋理應另案請追現李無洋開銷各工又將何項劃扣趙稱監生應扣司馬謂卽是應扣亦不應與陳串通承攬上 
 
 

Page 4

 
 
加沗字樣顚倒是非已可概見趙嘵嘵爭辯司馬令將王元祥管押繳洋七百六十七元如果李尤順欠盜賣房屋價准爾另禀究追○寍人張志祥稱被郁全周竊衣逃逸經我跟至打狗椿　始被包探夥拘住包探王榮培禀在郁身畔搜出當票數紙司馬檢閱質票甚多着將呈案之長衫給張領回各票俟吊齊原贓覆訊究辦 
[賑欵特聲]  
　　兹啓者蒙大新號於中秋令節向同人各友處設一逾格募法據云倘得於今夜慶賞中秋節折省花酒貲數席移助賑欵獲福無量殊不知諸公善端之發應念而生衆口一辭並蒙許可計十一位共揭合助賑捐洋六十元正能於花天酒地中作推食解衣之舉然則是舉也不恃家室平安福利占長久之資抑且子孫順昌奕䙫得簪纓之慶並將諸公姓名各户細帳列後陳容記助洋念七元李萊記助洋十一元五角虞脩記助洋四元五角鄭蓉記助洋三元虞澄記助洋三元朱大記助洋三元王稚記助洋二元曹笑記助洋二元張守記助洋二元虞洽記助洋一元雙人品助洋一元中秋後一日奉省恊賑公所同人謹啓 
[續助賑捐册誌謝]  
　　豫皖奉直迭被水災待賑方殷來源漸堨不能不復請發棠藉資接濟而海内仁人或未周知災况是又不可無勸募之册以代呼籲也今蒙同文書局徐宏甫先生續助石印捐册一萬扣俾敷分送溯自辦賑以來先生助印捐册今已三次紙張潔白刷印精良所需工料悉承捐助並荷撥忙赶印得早散送尤徵好書之誠不厭不倦曷勝感佩在局諸君不憚襄校之勞共贊厥成同深欽仰現仍懇託貴報館隨報分送使捐欵源源而來賑務不致中輟　億萬災黎得以全生悉出諸先生之所賜諒四方善士自無不體此之一片婆心焉上海三馬路與昌協賑公所竹坪陳煦元謹啓 
　　寄懷鐵道人并序鐵道人周斌字鹤霄以名下士任丹徒横越閘寓袁浦　往來其間工分籕善丹靑精篆刻兼長詩古文詞旁及風鑑太乙尺牘申韓　技靡不超絶奇古　品也性磊落不覊負大志有包容隠未吏廿載無抑鬱態初不聞長官識拔其不自衒鬻可知懷才不偶惜哉海内非無巨眼當有物色其手蹟以騐子言之不謬者且腹笥甚博著述頗夥甚自矜重不輕爲人落筆久未把晤昨得手書賦 
[此寄贈]  
　　道人自號乃曰鐵不長千磨并百折嗤他頑鐵時生光直是精金世無匹廣平心腸椒山肩桑氏之硯磨已穿胸中有書數萬卷鐵板註脚了了然發爲文章態千變婀娜之中含剛健一詩一畫世共珍鐵中錚錚人爭羡曾策鐵騎從將軍運籌决策建殊勳鐵鎗半叚敵膽懾鐵甲一披壯志伸一官匏　如鐵錨浮沈數載人將老東望巍巍鐵漢樓仰天大呼天容小聽我歌一闋請　吸白鍾君不見豐城寳劍埋獄中光氣猶足動斗宮張華雷煥偶一逢會過延津化作龍[  古越高昌寒食生拜手]  
[贈徐郎介玉卽請吾師高昌寒食生曁補枝桐蓀兩詞友同政]  
　　寳氣騰霄漢徐郎廻出群靑歌招笛怨雅度龔蘭芬問字靑油幕題詩白練裙巡檐向水部相對息塵氛 
[浙省轅門抄]  
　　監臨撫憲入闈八月十二日中恊白禀安錢塘縣丞沈銘禀請寒熟假數天候補府經歴　汝翼禀銷海運通局差甯城外委全清樑來省禀到呈投表支 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[誥封恭人貤封夫人廖母主太夫人八十徵壽言啓]  
　　夫傳稱高士羡老萊之彩衣詩美魯侯頌壽　之燕喜自來聖善每廑八十之　遠跂坤儀允重大年之享况乎宣文之傳經學無間耄期　令之奉板興群欽　編如我廖母土太夫人於今年七月爲八十生辰美意延手　暉愛日令子應蘭副　順親有道昭質　虧　翟笰之華原非其素志而菽水之奉藉展其孝思盖當朋從區衣賓僚撰爵欲就乞言之誼以伸養志之沈敢述出來用爲　引太夫人長由世族遠紹家聲述起居八座之榮門尙留夫行馬籍御史中丞之舊望矣羡大旄車而乃薄鉛華如泥　以詩書　金粉早工三絶兼辨四聲賦鮑氏之茗　能通大義比謝家之柳絮亦覺群書班照多才實本叔皮之教鍾家知禮不墜寅門之風而况王長都門閱十里杏花之勝言歸故里是五茸春艸之鄉迨歸我菊屏都尉也書心曰樂和氣　祥上而潔滫　之　承　君勇内而爲藁　之助守戒女師敦睦六姻陶熙九族香纓旣戴而父母未嘗去懷井臼弗離雖婢媪亦有喜色都尉霞倧秀發玉立森然唾地成　則韵諧金石集化作錦則神奪烟雲旣而一擲　錐置身屯衛值河運方隆之際誦賢勞我獨之萹飛輓二十年南北二千里不逞内事重賴婦功太夫人禮季蘭之姿無愆藻采循師氏之訓載詠葛覃未有　事聞間言未嘗一日懈婦　嗣因肇興海連庋置　丹都尉　世局之變遷　兵革之潛起　氏旣虞　拔幟設宫幾等於贅旒大厦難支潔身思返太夫人决引退之計進知足之方宦槖吳憂貧喜行有一錢之贈里居宜自樂試歸爲十畝之管於是女市男錢　歸撙師梅蘇韭芼亦人經營迄今賴負郭之田以供八口酬褐父之睨無歉臺皆太夫人力也太夫人又以身經况瘁刀　嗣續　納遠氏之筶因求絡秀之賢江氾秋生燕蘭春茁得丈夫子二女子子四懲蘭秉承母教克守家風本是仙才能仿西昆之體更兼妙手梁得南田之眞未上强臺來遊浙水留心禺筴託跡鹺網熬　以比素心不受儻來之物飛雪以喻潔志豈爲非分之邀凡雅望之宜人　貽謀於訓　今者泖湖月朗寳婺星華設帨良辰當烏鵲填橋之月宣綸恩重止彩鸞銜詔而來太夫人神明不衰杖履獨健篝燈夜讀細書河辨夫　頭彤　朝　懿行宜宣於免穎伯歌季舞芬惠長留麟子鳳雛孫枝駢立瑞氣根於　本善果種於無形祜䔍高門詞输前席且以秋初溽著　於九月稱　菊齡乙添舁方長藻　之祝延尤永伏願斷輪之手大雅之才各振金　齊操銀管泐銘松古紀盛於南山之南致頌萱荣快覩在北堂之北庶幾大張　錦慰　君表德之私遠布筆花當樂府壽人之曲謹啓世姻愚姪沈福貽楊葆光張　杰劉至喜陳士翹姚大縉甫聲震　增瑛姚肇瀛汪達鈞耿葆澂　瑞年同　啓 
[贈君孟高]  
　　年少風流獨勝塲萍蹤偶聚水雲鄉雞窓談靜金人準蛾術功深玉尺量傾蓋父遊通四海出羣名譽播二湘席問乍晤如相識材酒聯歐意興長[  甬原小機主八初時戊子中秋]  
[上海可熾順陳春記經辦四馬路奉省水災恊賑公所第十四次收捐旬單] 　　福州太平洋行劉門范氏求兒病速愈來覘銀一百四十三兩五錢○洋貨帮諸君募天福洋行臺惟　行華覽洋研惇信洋行四户各規銀念　天福洋行帳房洋四元○南潯巨順亨東號一百元隠名氏癸未年冬季許覲音大士經懺洋廿五元○南潯周申昌銅洋五十七元○春記烟葉行來求病愈保平安洋十元無名氏因四十歲蒙諸君惠賜隆儀移助洋廿元電報滬局寄中秋節讌洋五元江何氏因病灶君神前求點　卽愈洋五元濤雄廣記號洋五元濤難德源久洋二元無名氏銅洋六元頴川殿論氏保合宅平安洋一元聯盡我心清河記二户各一元蘭新泉四元頴川氏太原氏平陽氏三户得彩栗五元抽三一助賑洋一元七角奏洋三角雙　堂松竹訐三户各一元汪善發來洋一角○　郡東門内　眞昨求胎後病愈洋二元○定海孔松林求病愈洋五元○無名氏二元無名氏省節酒費五元大隆　洋四蜀○又捐册寧　野梅　主人募來五户共洋廿二元○蘇州轉申報舘來輝發内抑氏洋四元入迷道人貢三氏盛鳳娥積厚堂希程氏五　各洋三元二奇使者蕉桂王桐盧帮季貞居易子嘯叟各洋二圓信天翁洋一員○慈谿同　當募來及衆友拆月餅費共洋八圓○金陵招商局洋四十員又幕天元堂積善堂萬衆安周齊善馮人求施方便金普濟水卽退　户各洋一角○楊州聚盛號折中秋節筵及各友月餅費共十圓○太倉直塘顧仁活先生募來二六員○慈谿各紳士士五圓慈谿縣徐五員○定海道頭司着劉光榮來求　安氏一圓○蘇州廟堂巷龔幹龔少仲龔方官讓泉氏端章氏五户各二角○無錫同信昌洋一角○南匯富春堂洋圓○南沙鍾子聰翁募來廿四户共　三圓銅洋二　○蘇垣　姓洋　員又據　李洋十員○京口張積昌洋二圓○秀水署募來養心書屋二圓秉原堂朱懽臣朱雨巖各五角○陳汀記洋廿五圓張金梧領男永耀孫　　求合宅　安　員○張竹齋圓○壽憲室嘉樹　保怡堂福赤居四廫各一員○無力人省中秋節費一員懷愼堂十圓翁性廖洋一員○毛恆山威載生詒糓堂三户各五角鄭性初王裕芳斯德喜　春生　葆記五户各二角再造生懷古軒二户各一角　武堂二圓居安子免細他人各銅一員○一鑑齋三員○大春號周林氏洪榮記洪蔭記四户各五角周仲記二角吳蔚記一角○吳鉅泉洋廿元○怡大號募來十二户共洋八員三角○嘉廣生交來各户洋四員○平望泰源典寄來九户共十三員○復來典友省中秋節費洋四員○以上規銀二百廿三兩五錢洋四百八十元拐一角銅洋六十七員八月十五日奉省　賑公所同人謹啓 
[上海三馬路昌恊賑公所陳竹坪經收河南皖北賑捐五月十三日第一千零四十一次清單]  
　　常州樹德堂黄秉鈞善士續募第十批洪號衆人三元救免災一元誦芬堂嚴二户一元戴樹豐戴潘氏李氏三户各三角戴萬遂戴吳氏等四户各二角劉文照等三户各角世良九百陳九成八百楊世紀七百四十文趙紀綠七百楊仁章六百五十蔣兆卿柳少卿陸榮增等六户各二百不書名二百四十共來十二元○蘇州恆孚銀樓顔子賡續募上旬捕捐王隸華堂保全安康二元趙春記銅一元散捐四元錢九百零五惜生子二百共來英洋七元銅洋一元錢一百六十文○解　册坦直塘六駕人寄來病愈完願一元崇禮堂胡積善堂陸湯滌初曹樹梓張馥亭駕雲等十二户各二百不留名一百四十文周炳春程殿卿王毓村朱恊昌何觀栢方萬順等十六户各一百共來洋五元○又册無錫德源號徐條甫吳子照各一元沈文卿楊仲喻無名氏三户各五百陳溪祥楊耀卿倪鐘鎬二户各三百無名氏二百五十文陳姓張翼亭各二百項立仙立六户各一百共來五元五角○又册古村庵來孫春山一元孫問元九角孫丙煥八角崇善堂七角洪楚卿六角共來洋四元○又册松江娄公堂來怡軒氏募四元○水災册折寗生記號來振翎　士四元○又册張記虚對洋二個○又册知非子一元無名氏五百文又一德册隠名氏四百繼德堂一百又一百樂安居士一百五十文四知十一百念惜陰士一百又五十隠名氏霞峰氏求善堂三户各一百燕翼堂五十無名氏三十文二册共來洋一元錢二千文○受福册蘇州吳中勉力于求生意立就虚對一個○湖州養拙居求保母病全愈一元丹陽愼行堂來拾遺洋一元松江甡源號求山陰思補氏爲兒受室蒙諸友人寵賜隆儀兹將酬賓筵資移賑五元天津人求合家平安一元蘇州許公舘　陳棣園来葉王氏求病卽愈一元○硤石吳講永潤資移賑洋四元木瀆鳳桐蔭來徐甸孫五元桐蔭書屋一元山陰金二元命鴻秀一元萬氏一元張文增三元葉氏十元○○本日共收洋七十八元小洋五角虚對三個銅洋一元錢二千一百六十文 
[上海三馬路與昌恊賑公所陳竹坪經收河南皖北賑捐五月十五日第一千零四十三次清單]  
　　解囊册乍　許寶善來言敬止三角除惜廬無力人解倒懸三户各二角保安氏一角又册安懷道人五角福保無寶氏各二角心誠子一角以上二册共來二元○又册本埠來陳求安平　十元黎以炤以銘以煇以旺四一各七角半玉寶玉懷各五角共來十四元○又册無錫來殷秋亭汪紫旋各五百楊培初華仲泉　三百又六户各二百三户各一百共來三元○救災圖册金華調羹旅人來再生旅人六角汪立本堂汪廣潤各五角王瑞慶堂四角守瓶氏延陵氏各三角汪秉權吳廷賞各二角聚德堂十户各一角共來四元○文報局交來姚文棟文栅爲萱堂六旬大慶壽筵移助二百元○川砂永泰號來丁聽濤曾利移助二元三角硤石無名氏平安願助四縣蕪湖李逄元二元○徐古春來求周秉臣畫潤助八角懷德堂夏完願無名氏銅洋五元○○本日共收洋二百三十三元銅洋五元小洋十一角合併申明 
[上海三馬路與昌恊賑公所陳竹坪經收河南皖北振捐五月十六日第一千零四十四次清單]  
　　解囊册珍怡茶室來浙口提署餘慶堂二十元○又册東來升金號來綵仁安五角澄心書屋如瑞金各三角雲麟等二角增林記等二十一户各一角共來三元四角○又册松江豫隆元記來老四陳新合一元蕉竹草堂半元梅君銅一元胡樹興二角舞名氏○百諸司務三百五十半帆氏香山氏等五户各二百五十俞裕記二百共來一元二角銅洋一元錢二千八百四十文○又册姜同太一元馮善慶二角○又册無錫　雲溪周琴山各一元浦介山王國明各五百二酉堂三百二户各二百四户各一百共來四元○又册無錫免服藥一元馮九思五百二户各四百敬修堂三百九户各一百共三元○又册無錫王明記五百二户各二百錫山氏一伯共來一元○又册無錫一亨號募五元○又册本埠退省氏一元○又册江西求平安無名氏退省氏各一元四户各五角心耕氏四角力不足子隠名氏各三角共來六元○申昌書畫室來南京徐同韻　金一英二百元王干勤施炳如合募四十元○復昌恆來許願主人四十元○永祥泰雜貨號來鄭仰延二十元○本埠來楊浩庸家宅平安五元又銅一元○誠心子丁求病速全十元無名氏本洋一元○○本日共收洋三百六十一元銅洋二元小洋八角錢二千八百四十文合併申明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年八月初九日京報全錄]  
　　宮門抄○發抄○硃批四道○陜撫葉奏爲絞犯越獄脫逃擬議分别處分摺○楚督裕奏爲營員留省委用片○廣西撫沈奏奏署道篆夾片○湘撫卞奏爲營員等均請免其騎射以示體恤片○東撫張奏爲鄉試房官現任不敷調取援案遴選一併考充摺○八月初九日内務府國子監侍衛處值日無引見○鄭王等搜檢覆命○恩中堂等各謝署缺恩○阿克東阿福楙各假滿請安○錫珍請假十日○掌儀司奏十一日祭奉先殿惇王行禮○召見軍機皇上明日卯正至奉先殿壽皇殿行禮○發抄慶裕等奏鳳凰城設立電報分局支用經費銀兩奉硃批該衙門知道欽此○又監犯常得脫逃拿獲請議處奉硃批任鳳林黄毓森均着交部分别議處餘依議　部知道欽此○又開原縣革生楊周南叩閽案審擬奉硃批刑部議奏欽此○又候補道陳寳善暫緩引見奉硃批着照所請吏部知道欽此○○頭品頂戴陜西巡撫臣葉伯英跪奏爲疎防監犯越獄脫逃審明定擬恭摺仰祈聖鑒事竊查前據懷遠縣知縣李士塏禀報監犯馬加盈卽馬三兒越獄脫逃一案經臣將疎防之典史李自新等會摺奏叅革審議處奉旨這所叅疎防監犯越獄脫逃之管獄官陜西懷遠縣典史李自新着卽革職拿問提同刑禁人等嚴訊有無鬆刑賄縱情獘按律懲辦有獄官懷遠縣知縣李士塏雖在公出惟未能先事預防亦難辭咎着交部察議仍勒限嚴緝馬加盈務獲究辦餘着照所議辦理該部知道欽此欽遵轉飭嚴拿並令勒緝逃犯務獲一面行提人卷來省委審旋據該縣以刑書周文清在保病故將禁卒吳　吃兒更夫王的名等解省發委審辦兹因例限已滿犯無弋獲據署西安府知府方其正核卷提審訊明議擬由署布政使李用清署按察使唐樹楠會勘轉詳前來臣親提研訊緣吳行史兒王的名與在保病故之刑書周文清均籍隷懷遠縣吳行吃兒王的名分充該縣禁卒更夫監犯馬加盈卽馬三兒係米脂縣人因擅殺該縣民人胡承先身死案内審依罪人不拒捕而擅殺者以鬪殺論依鬥殺律擬絞監候解審具題經部核覆應入光緒十四年秋審之犯十三年五月初二日該縣李士塏因縣屬雨澤愆期秋苗將就枯萎聞榆林縣屬黑龍潭龍神廟素著靈應該管延榆綏道榆林府前往取水初七日返署初九日大霈甘霖初十日起程送水稟報道府有案十一日已出本境是日傍晚該典史李自新帶同刑書周文清進監收封騐明馬加盈刑其收入木籠如法封鎖牢固諭令看管吳行吃兒更夫王的名小心防範回署四更後吳行吃兒王的名各因困倦睡熟詎馬加盈乘間將籠柱扳斷扯毁監門封條扭斷鐐銬門鎖仍用鎖銬挖開圍墻兩岸水道越獄逃逸五更時王的名睡醒查知喊同吳行吃兒找尋無踪報經典史李自新查勘追拿未獲禀知該縣李士塏馳回會營勘詳當將逃犯勘緝及公出緣由禀據臣批飭勒緝並將疏防之典史知縣會摺奏叅奉旨革職議處行提該典史及禁卒等來省委審據該縣詳報刑書周文清在縣取保病故旋准部議將該縣李士塏照例革職留任兹因例限届滿逃犯馬加盈仍無弋獲據署西安府知府方其正提集典史禁卒等審明議擬由藩臬兩司會勘轉解臣親加審訊各供前情不諱嚴詰委因一時疎忽並無受賄鬆刑故縱情獘矢口不移案無遁飾應卽擬結查律載獄卒不覺失囚者减囚罪二等司獄官典减獄卒罪二等又例載監犯越獄如獄卒果係依法看守一時疎忽偶致疎脫並無賄縱情獘審有確據者依律减囚罪二等治罪又覊禁斬絞重犯越獄脫逃將管獄官革職拿問四個月限内不獲留於地方協緝五年各等語此案吳行吃兒充當禁卒於監禁絞候重犯並不加意防範致令乘問越獄脫逃雖嚴訊委無鬆刑賄縱情獘疏忽之咎究屬難辭吳行吃兒合依監犯越獄如獄卒果係依法看守一時疏忽偶致脫逃並無賄縱情獘審有確據者依律减囚罪二等治罪律於馬加盈絞罪上减二等擬杖一百徒三年到配折責充徒刑書周文清未能先事預防應依司獄官與减獄卒罪二等律於吳行吃兒滿徒罪上减二等擬杖七十徒一年半業已在保病故應毋庸議臾夫王的名疏於巡邏請照不應重律杖八十折責發落管獄官已革懷遠縣典史李自新職司監獄漫不經心致令絞犯馬加盈越獄脫逃實屬疏虞前經叅革拿問業已四個月限滿犯仍未獲應請照例留於地方協緝俟五年限滿有無弋獲再行分别辦理有獄官懷遠縣知縣李士塏前經部議革職留任該縣業於十四年正月十四日在任病故應毋庸置議逸犯馬加盈飭緝獲日另結除咨部外所有疏防監犯越獄脫逃審明定擬緣由謹會同陜甘督臣譚鍾麟恭摺具陳伏乞皇太后皇上聖鑒勅部核覆施行謹奏奉硃批刑部議奏欽此○○沈秉成片再臣接准部咨光緒十四年四月二十一日奉上諭貴州按察使着葉永元補授欽此查葉永元現在左江道任當經轉行欽遵查照應卽委署左江道篆務以便葉永元交缷啓行兹查有候補道沈康保老成練達熟悉情形堪以委往接署除檄飭遵照外謹附片陳明伏乞聖鑒謹奏奉硃批史部知道欽此○○卞寳第片再湖南撫標左營花翎副將銜儘先補用叅將楊定得於同治七年隨軍援黔攻克寨頭老巢並　頗洞等處苗匪右手迭被矢石傷八年克復清江廳城左骽中一槍傷又左營花翎儘先補用　撃譚有勝於咸豐十年在湘果左營攻克川省牛腹渡賊巢並解大邑城圍被賊矛傷左骽又於收復靑神城陣擒首逆周廷洗正法被賊刀砍頭項偏左一傷額角偏右一傷並右肩一傷均騐列頭等又右營留南補用叅將賈紫雲於同治五年在貴州攻克覺林寺等處苗巢　賊砲子中傷右脚槍傷腰胯騐列頭等又署右營中軍守備陳江裕前在黔省攻克黄茅嶺被賊槍子中傷左骽胯又盪除黄飄白堡一帶槍子傷右手腕矛傷右腰均騐列頭等該員等所受傷痕雖均當時醫治平復惟筋骨暗損時逢陰雨舊傷每致觶發力難舉重挽强據本軍叅將崧煜先後禀請查騐奏免騎射改練鎗砲等情經臣札委長沙協副將春祥長沙府知府翁曾桂會騐實屬加具印結呈報覆核無異相應奏懇天恩俯准將花翎副將銜儘先補用叅將楊定得花翎儘先補用遊撃譚有勝留南補用叅將賈紫雲右營中軍守　陳洪裕併免其騎射以示體恤除飭遵照章改習鎗砲並取履歴咨部外謹會同湖廣督臣裕祿署湖南提督臣李勝附片陳請伏乞聖鑒訓示謹奏奉硃批着照所請兵部知道欽此○○頭品頂戴山東巡撫臣張曜跪奏爲鄉試房考現任州縣　敷調取援案遴選卽用分發人員一併考冯恭摺仰祈聖鑒事竊照山東鄉試額定内簾房官十四員例應於科甲員身現任州縣内先期調取考充並恐文理荒疏復須多調十數員校試揀選近科因現任州縣水敷調取歴經奏明遴選卽用分發人房一併考充在案本年尰子科鄉試應調房考自應照例辦理惟科甲出身現任州縣或界連隣省匪盜出没秋禾滿地巡緝正關緊要或助處沿河修枋吃重其未便紛紛更易致滋貽誤兹計可調之員仍屬不敷額數援照歴辦成案於卽用分發人員内詳愼遴選與現任人員一體校試將文理較優者派充内簾房考稍次者無論現任候補均派充外簾差使以昭愼重據署藩司福潤具詳請奏前來除咨部查照外理合恭摺具陳伏乞皇太后皇上聖鑒訓示謹奏奉硃批該部知道欽此○○裕祿片再記名總兵克勇巴圖魯梅開先湖北漢陽縣人咸豐十年投効軍營轉戰安徽湖北陜西甘肅等省剿賊出力荐保今職光緒十一年復經統領甘軍陜西固原提督雷正綰帶赴防營差委現奉遣撤由雷正綰咨送　籍收標委用又總兵銜　先補用副將効勇巴圖魯周得勝湖南寗鄉縣人咸豐六年投効軍營歴在安徽陜西湖北等省攻剿髮回各逆出力洊保今職軍務肅清後在湖北防營充當哨官操防深資得力臣查記名總兵梅開先總兵銜儘先副將周得勝均前在軍營疉著勞績梅開行現由陜西固原提臣雷正綰咨送回籍業已保至總兵並無標營可歸周　勝久在鄂省防營充當哨官年力富强差操勤奮前保儘行副將亦未保留省分該員等久經行陣諳綀營務均屬有用之才合無仰懇天恩俯准將記名總兵梅開先留於兩湖差道委用總兵銜儘先補用副將周得勝仍以副將留於湖北儘先補用出自鴻慈除飭取各該員履歴咨部外謹附片具陳伏乞聖鑒謹奏奉硃揹着照所請兵部知道欽此 
 
 

Page 13

 
 
[光緒十四年八月初十日京報全錄]  
　　宮門抄○諭旨三道錄前○關督世奏爲關稅年期謹將虧短情形摺○東撫張奏爲捐製棉衣銀兩數核建坊例相符懇請旌奬片○關督世奏　需用銀兩遵定章程報銷片○又奏爲傳辦所需之物具呈清册片○又奏爲户部劄開奏撥内務府銀兩籌解片○陜撫葉奏爲佐雜巡檢均請革職審辦片○東撫張奏爲知縣等調署片○閩督楊奏知縣到省檄辦簾差片○八月初十日理藩院鑾儀衛光祿寺廂黄旗值日無引見○麟書尙昌懋各假滿請安○廣東總兵王孝祺請訓○寳昌等接談換卷覆命○睿王續假十日○童華續假二十日○廂黄漢奏派蘆溝橋演放砲位派出希朗阿富森布○召見軍機麟書王孝祺胡隆洵○○　安關監督奴才世序跪奏爲關稅一年期滿謹將虧短實在情形恭摺瀝陳仰祈聖鍳事竊照淮宿海關每年應　正額稅銀二十五萬四千三百六十三兩六錢二厘又蒙欽定盈餘銀十一萬兩共應徵收銀三十六萬四千三百六十三兩六錢二厘兹查前任監督明勳自光緒十三年閏四月十二日新季開徵經徵一日卽行交缷淮海二關共收銀八十九兩一錢宿遷關無徵奴才自光緒十三年閏四月十三日到任接徵起至十四年四月十一日止計三百五十九日三關共收銀六萬一千一百七十三兩四錢六分四厘又河南省採辦賑米免過淮安關稅銀二千八十三兩二錢又山東省捐修衍聖公府並東河工需經山東撫臣委員採辦木植等項共免過淮宿二關稅銀三千六百五兩五錢二分九厘二忽合徵一年期滿淮關共收銀五萬三千八百六十四兩二錢六分四厘又免徵銀三千七百九十六兩二錢七厘宿遷關共收銀四千九百六十四兩三錢七分三厘又免徵銀一千八百九十二兩五錢二分二厘海關共收銀四百三十三兩九錢二分七厘以上淮宿海三關實徵共銀六萬六千九百五十一兩二錢九分三厘共短正額盈餘銀二十九萬七千四百十二兩三錢九厘又淮安倉項下徵收茶稅銀二十兩九錢七分海關徵收海船樑頭鈔銀二百二兩八錢七分三厘遵例儘收儘解毋庸比較本届火耗不敷經費籌支正項銀一萬三千三百八十三兩九錢八分八厘伏查關稅之盈虚全祝商貨之多寡尤視年歲爲轉移清淮爲南北通衢從前商賈貿遷往來無間自江海通商以來洋土各項貨物多向各海關請領單照沿途騐免厘稅淮宿等關徵稅甚屬寥寥近年惟恃徐邳一帶黄豆豆餅爲大宗前監督明勳任内北豆秋成豐稔商賈踴躍運行而南河豆石由湖轉運南下者亦復絡繹不絶是以徵收較旺奴才自上年履任正當夏令向爲極淡之時加以旱潦不均徐邳等處豆糧收成歉薄來源已屬無多又值河南鄭州漫口全黄下注安徽皖北地方被災甚廣黄河豆石不能來淮本年春間上游築　浚河舟楫罕通餅豆兩項大都陸運東趨由靑口出海迨工竣啓壩河水頓形涉阻商船剥運維艱加以清淮錢莊迭經折閉歇業民財難以周轉商販倍形裹足至來往差船各營炮船往往夾帶貨物奴才不避嫌怨　切開導隠漏尚少惟洋單運貨日增月盛實爲侵佔之尤此本届稅課虧短之實在情形也奴才仰沐天恩畀以錢糧重任盡心整頓設法招徠極理諭勢禁之窮爲補苴彌縫之計原冀多徵一分稅課卽稍盡奴才一分血誠無如限於時勢人力難施現值關滿之期徵免並計共銀六萬六千九百餘兩實因歲歉水淺商情畏縮以致收數未及上届而比較前數届均有多徵在奴才勉竭駑駘實已不遺餘力而稅源阻滯艱難情狀亦屬共見共聞不敢恃有朝廷寛大之恩稍存粉飾撫窮循省兢惕難名所有本届短收銀兩可否援案從優寛免之處出自聖主逾格鴻慈奴才無任悚迫待命之至除將撥解支銷各欵並免稅細數造册送部另疏題報外所有關稅一年期滿虧短實在情形理合恭摺瀝陳伏乞皇太后皇上聖鍳訓示再查額解南河銀二萬六千餘兩内務府攤繳參價銀五千兩節省養廉銀五千兩内閣部科司等處飯銀四千餘兩均屬不敷動支又兩淮鹽鈔銀一萬兩蓆抽銀四兩五錢三分均未解到合併陳明謹奏奉硃批户部議奏欽此○○張曜片再據賑撫局司道詳稱候補知縣廉鳳沼因上年齊河縣被災時值隆冬貧民饑寒交迫遵其故父四品封職文生廉瑩遺命捐製棉衣一千　呈住該局轉發散放按照章程每件准作銀一兩共銀一千兩核與建坊之例相符懇請具奏前來相應仰懇天恩俯准候補知縣廉鳳沼爲其故父四品封職文生廉瑩在於本籍照例建坊給予樂善好施字樣以示旌奬謹附片具陳伏乞聖鑒訓示謹奏奉硃批着照所請禮部知道欽此○○世序片再准安關向有飯食罰賠二欵爲充賞公用之需於咸豐二年調任監督文謙奏經部議儘收儘放如有墊用正項之員卽由接任監督查明叅奏奉旨依議欽此兹查光緒十三年閏四月十二日起至十四年四月十一日止共收飯食銀一千一百十七兩一錢二分二厘查出漏報罰賠銀七百三十五兩四錢六分六厘遵照奏定章程儘收儘放並無餘剩銀兩又淮安關正額項下循例提存辦公銀一萬兩除給發淮宿海三關委員養廉飯食銀八百九十二兩八錢外餘剰銀九千一百七兩二錢應解内務府堂上兌收業經奴才批解在案除報明户部外理合附片具奏伏乞聖鑒謹奏奉硃批該衙門知道欽此○○世序片再承准造辦處劄開光緒十四年二月二十日懋勤殿奉旨傳淮關監督上用硃紅絹四龍福方二百張見方一尺九寸湖筆七百枝小紫毫筆一百五十枝小羊毫筆一百五十枝欽此劄行前來伏查奉旨傳辦福方及筆枝二項均有辦過成案欽奉前因遵卽選派妥實家丁前赴蘇州湖州等處各覓工匠敬謹照式辦齊於本年五月初十日齎解造辦處呈進所需工料價值曁裝盛箱匣盤費等項共銀三千零八十九兩三錢五分應請循照成案在於光緒十四年淮安關稅課項下作正開銷以清欵項除造具細數清册呈送户部查核外謹附片具陳伏乞聖鑒謹奏奉硃批該衙門知道欽此○○世序片再奴才承准户部劄開奏撥内務府光緒十四年經費案内擬撥淮安關常稅銀三萬兩光緒十三年十一月初四日奉上諭務於來年閧印後陸續徑解内務府交納先將起程日期報部仍限六月前解到一半十二月初間掃數解清不准稍有蒂欠等因欽此恭録劄行前來臣深知内廷要需未敢遲緩謹欽遵諭旨竭力籌措先解一半銀一萬五千兩循照成案於本年五月十九日發交清江票商三晋源承領匯兌至京由奴才備具文批專差家人前赴内務府交納其餘銀兩俟徵有成數卽當接續籌解以慰宸懷除報明户部内務府查核並分咨外謹附片陳明伏乞聖鑒謹奏奉硃批該衙門知道欽此○○葉伯英片再佐雜末職各有專責自應恪守官箴循分自愛兹查有大荔縣羌白鎭縣丞魯惟勤被民人張坤山等呈控有案查訊該縣丞檀受民詞責押苛索又佛坪廳袁家莊巡檢衛琛於竊犯黨佐堂服毒自盡一案查明該巡檢不卽送廳擅押釀命現在該兩案均已批飭西安漢中兩府提審自應先行叅革以便歸案訊辦據藩臬兩司揭叅前來相應請旨將魯惟勤衛琛一併革職聽候歸案審辦所遺大荔縣縣丞佛坪廳巡檢二缺陜省現有應補人員應請扣留外補謹附片具陳伏乞聖鑒謹奏奉硃批着照所請該部知道欽此○○張曜片再新城縣知縣王雲錦調省遺缺查有新選德平縣知縣凌錫祺現已領憑到省察看該員實樸實安詳新城地僻事簡堪以先委署理藉資閱歴又蘭山縣地當孔道政務殷繁查有嶧縣知縣秦應逵爲守兼優堪以調署所遺嶧縣員缺卽以本任蘭山縣知縣王思湛代理均堪勝任該員秦應逵任内並無盜刼案件及錢糧未完有關降調展叅處分據藩臬兩司會詳前來除咨部查照並將凌錫祺文憑送部查銷外謹附片具陳伏乞聖鍳謹奏奉硃批吏部知道欽此○○楊昌濬片再查定例部選人員領憑到省後經該上司留心察看自應隨時奏咨存案或檄調入闈及委派各項差使亦照此辦理等語遵辦在案兹查新選浦城縣知縣熊汝梅湖北進士現已抵省適本年戊子科鄉試在卽擬檄調該員供辦簾差俟事竣再飭赴任供職據福建藩司張夢元臬司奎俊會同具詳前來除咨部查照外臣謹附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒十四年八月十一日京報全錄]  
　　宮門抄○發抄硃批四道○雲督岑奏爲官軍　平猓黑賊巢等在事人員擇尤保奬摺○又奏爲出力人員從優給奬片○又奏補用知府請開復片○又奏爲鹽課全完議叙片○楚督裕奏揀員升補遊撃要缺摺○八月十一日吏部翰林院正黄旗值日無引見○容山謝授福州副都統恩○周德潤謝放順天學政恩○楊頤謝放江蘇學政恩○霍穆徵請假十日○掌儀司奏十三日祭奉先殿漪貝勒行福火器營奏派蘆溝橋演放砲位派出伯　○召見軍機熙敬周德潤容山楊頤○發抄希元奏請將長春廳改建府縣等因奉硃批該部議奏單併發欽此○又吉林道豊仲泰將届俸滿照章出考並請簡放奉硃批吏部知道欽此　謙禧奏平泉州礟局被搶現在勘緝情形奉硃批知道了欽此○又武列河工程完竣請將佐領霖和賞還原銜奉硃批着照所請兵部知道欽此○○雲貴總督臣岑毓英雲南巡撫臣譚鈞培跪奏爲官軍剿平猓黑賊巢與剿滅木戞寨土匪案内在事出力文武員弁遵旨彙案擇尤保奬恭摺仰祈聖鍳事竊臣等於本年二月十四日准吏部咨内閣抄出光緒十三年十二月二十一日奉上諭岑毓英等奏官軍攻破猓黑賊巢擒獲首逆布置籌辦善後一摺等因欽此又臣等於光緒十四年二月初十日會奏官軍剿滅木戞寨滋事土匪一摺嗣於三月二十七日遞回原摺奉硃批覽奏均悉卽着將逸犯陳清那嚴拿務獲毋任漏網在事出力員弁准其彙案擇尤保奬欽此欽遵當將酌議猓黑地方擇要設城署官兵並先行委員署理各緣由專摺覆奏在案伏查猓黑地方寛廣界連緬甸該猓夷恃其險遠叛服靡常自嘉慶年間三次用兵皆未能擒渠掃穴致張秉權張登發父子作亂猶藉口徒事煽惑夷衆光緒十年間臣毓英督師出關慮其勾結外域爲患卽函商前巡撫臣張凱嵩經營剿撫散其黨與至上年猓目李芝隆等咸來受撫逆首張秉權經雷撃斃後其子張登發仍誘脅夷衆併力死拒臣等再三籌畫以該處地勢非調集重兵未易戡定當奏派署提督臣蔡標親往督飭各將領分道攻剿幸賴天威遠播卽將夷猓一鼓蕩平維時適有他郎廳屬木憂寨土匪陳定邦等先年潛往越南佔踞猛蘇州屬地方屢糾匪黨竄回内地據掠滋事復經臣等檄飭各將領移得勝之師馳往剿捕悉將首要各犯殲除地方亦一律肅清所有在事文武員弁奏奉諭旨彙入猓黑案内請奬惟查該員弁等兩次剿平邊徼悍賊開闢猓黑夷地千有餘里皆能不避艱險得以迅速成功實爲異常出力究與　内平靜省分尋常勞績者情形不同應稍示區别量予優奬謹擇案内尤爲出力之文武各員弁分繕擬保清單恭呈御覽合無仰懇天恩俯准將該員弁等照異常勞績奬叙以昭激勸而勵戎行除將文職履歴並請奬虚銜頂戴曁武職千把總以下請奬銜名造册咨部查核外所有擬保剿平猓黑木戞寨夷匪二案内在事出力文武員弁緣由謹合詞恭摺具陳伏乞皇上聖鑒訓示謹奏奉硃批該部議奏單二件片二件併發欽此○○岑毓英等片再此次剿辦猓黑及木戞寨夷匪地險賊衆調用漢土官兵七千餘人深入其地籌策甚難且饟項艱辛饋濟尤虞不繼臣等發謀决策得布政司曾紀鳳勷同畫昕夕靡遑幸無疏失鹽法道湯聘珍熟悉邊情布置尤多裨助該司道與新授糧儲道前候補道松林多方籌濟轉饋不竭按察司鄧華熙時在迤南道任分派僚屬督兵會剿俾賊不能竄逃候補道鄧在鏞綜理營務亦協戎機用能尅期成功殄兹巨宼平定夷地可否仰懇天恩俯念該司道等均屬著有微勞將雲南布政司曾紀鳳賞給頭品頂戴按察司鄧華熙賞給二品銜鹽法道湯聘珍比照頭等軍功給與優叙糧儲道松林候補道鄧在鏞從優給奬以示鼓勵之處悉出逾格鴻施謹合詞附片具陳伏乞聖鍳訓示謹奏奉硃批覽欽此○○岑毓英等片再補用知府開復留滇補用同知郝映奎前於光緒三年因貴州甄别案内革職是年八月投効雲南軍營經前督臣劉長佑於攻克騰越　屬龍虎山賊巢保奏經吏部於光緒六年八月初一日議奏准其開復原官留於雲南補用奉旨　准在案嗣又委辦騰越邊防並安揷耿馬上族事竣復經前督臣劉長佑奏請免繳捐復銀兩經吏部議以應繳捐復銀兩必須得有軍營勞績方能照准應仍令補繳等因前年剿辦盞達夷匪臣等因該員在事出力仍請免繳捐復及留省銀兩亦未經議准本不敢再事瑣瀆惟念該員自到滇投効於今十年歴在軍營充當苦差經前督臣劉長佑疉次奏保有案可稽此次剿平猓黑該員隨同剿辦尤爲出力核與部議軍功著有勞績方能免繳捐復銀兩之案洵屬相符可否仰懇天恩勅部將該員應繳捐復乃留省銀兩一併賞准免繳悉出逾格鴻施除將該員履歴咨部外謹合詞附片具陳伏乞聖鑒訓示謹奏奉硃批吏部議奏欽此○○岑毓英等片再查定例滇省管井之提舉大使等官按年督煎足額准照課銀全完議叙之例紀錄一次又江西省緝私條例内載正引暢銷溢額一分以上者紀錄一次二分以上者紀錄二次三分以上者紀錄三次四分以上者加一級五分以上者加二級再有多者以次遞加各等語兹據鹽法道湯聘珍會同布政使曾紀鳳計稱光緒十三年分鹽務奏銷核計各井共徵解課銀二十八萬六千二百六十兩九錢三分三厘一毫係於部限之内已復正課原額多徵銀四千八百四十兩一錢五分六毫雖廉役尙未起徵何敢因比較光緒十年連閏收數多徵銀二萬七千一百三十四兩三錢七分七厘三毫卽於册内率請議叙惟查滇省鹽務舊例雖分正雜溢三項除溢數係隨時增解外其經制之常原止止雜兩額又非一時所定溯查康熙間祗徵課銀十五萬餘兩乾隆間祗徵課銀二十六萬餘兩直至嘉慶休養生息已百餘年户口番臻商賈輻輳每年始徵正課銀二十六萬一千六百四十五兩廉役役井費銀十一萬二千九百一十兩零溢額課銀亦因之而加是從前之正雜溢三項併徵者皆因時以定額實運際全盛有不期然而然者非先懸一定額也乃自逆回猖亂蹂躪徧三迤盤踞近廿年户口已極凋零又兼銅運銳减各省無採買之人海船遥通入緬解經商之客並因絀而銷尤未暢故肅清後始則儘徵儘解繼則緩徵廉役限　再展正課未復常恃鹽厘撥補今幸多方整飭各井員均能共體時艱奮力從事乃能徵復正額且有盈餘正宜乘時激勸䇿其後効合無籲懇天恩准將此次奏銷册内比較光緒十年分多徵課銀一分以上之喬後安寍喇雞鳴三井多徵五分以上之石磨者岩景東三井多徵三分以上之抱香按板彌沙等井多徵二分以上之恩耕井多徵未及一分之黑元永白四井均在奏銷以前完解經徵接徵各提舉大使委員勅部酌核查照定例分别議叙以示鼓舞又滇省井鹽初由州縣領銷故井員但有按年督煎足額准照課銀全完紀錄之例自州縣領銷之例罷井員卽兼銷徵之責今則緬私越私分途浸灌疏銷尤重於督煎亦擬仰懇聖恩飭下部臣將墮引墮課及課引全完議立專條或與直省鹽務各官一體議處議叙嗣後遞年卽以上届之收數比較核計分數於奏銷册内照例開列以示懲勸而嚴考成等情詳請具奏前來臣等覆查無異合無仰懇天恩俯准飭部分别核議之處謹合詞附片具奏伏乞聖鍳訓示謹奏奉硃批户部議奏欽此○○頭品頂戴湖廣總督臣裕祿跪奏爲揀員升補遊撃要缺以實營伍恭摺仰祈聖鍳事竊准兵部咨湖北鄖陽鎭標中軍遊撃特蘇布病故遺缺係陸路題調之缺行令照例揀員升調等因移咨到臣遵卽在於湖北省實任遊撃内逐加遴選或缺居緊要或人地未宜實無合例堪調之員自應照例在於應升之都司内揀員升補兹查有遊撃銜湖北漢陽協漢鎭陸路專汛都司胡永發年五十一歲四川劍州人由行伍出師著績薦保遊撃銜儘先補用都司同治八年奏補湖北衛昌營中軍守備調補提標左營中軍守備光緒三年軍政保薦卓異五年領咨赴部引見經欽派王大臣騐放奉旨准其卓異加一級八年補授漢陽協漢鎭陸路專汛都司祗領劄付於九年二月二十四日到任該員才具明幹勤奮耐勞以之升補湖北鄖陽鎭標中軍遊撃洵堪勝任歴俸已滿三年亦覈與升補之例相符合無仰懇天恩俯念員缺緊要准以遊撃銜北湖漢陽協漢鎭陸路專汛都司胡永發升補鄖陽鎭標中軍遊撃實於營伍有裨如蒙俞允俟部覆至日給咨送部引見以符定制除飭取該員履歴咨部外理合會同湖北巡撫臣奎斌湖北提督臣程文炳恭摺具陳伏乞皇太后皇上聖鑒訓示再所遺湖北漢陽協漢鎭陸路專汛都司員缺係題調之缺湖北省現有應補人員容臣另行揀員請補合併陳明謹奏奉硃批兵部議奏欽此 
 
