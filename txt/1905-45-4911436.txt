# 1905 - 45 - 4911436

 

Page 1

 
 
   
 
 

Page 2

 
 
[論漕務之弊]  
　　馮氏校邠盧之言曰今蘇屬完漕之法以貴賤强弱爲多寡不惟紳民不一律卽紳與紳亦不一律民與民亦不一律嗚呼自來漕務之弊可以賅括於此矣夫漕糧爲國家維正之供自應及早輸納使州縣苟無浮收紳民亦安牧包抗其所以敢於抗糧者必其有隙可乘者也在昔明季蘇松嘉湖各屬徵糧最重糧價亦最巨故地方紳衿相率以抗糧爲事小民困於追呼亦皆托庇紳矜之宇下兾得稍輕無理之誅求爲淵驅魚漕務之弊遂不堪設想國初舉行淸賦雷厲風行有欠錢糧數分而因之革職者風聲所播人皆慄慄危懼然徒嚴於治下而州縣浮收之弊未盡除則人亦不能帖然服也比至道咸之間貪污之史日多漕弊又與明季相等民間應繳錢糧皆勒宗折色而糧價又各縣不同其最巨者每石或定至十餘千與當時米價不啻加至數倍於是刁劣之紳衿因得持有司之短長而橫索漕規之事遂至成爲風俗粤匪亂後吳中大吏採馮校邠之議舉行淸漕奏定民間應完漕糧或米或錢聽從其例蓋因米爲田中所出以其所有完之公家於理最爲平允惟零星小户不能以米運創則亦不妨按市價完納折色所以爲便民計者至深切也三十年來吳中漕務之弊雖較前大輕然查歴年所定糧價較之市中米值相懸尙多故紳衿之有勢力者皆欲完納本色卽如去歲蘇省所定糧價爲三千六百文合洋銀四元有奇而巿中所售之米不過三元左右是折色與本色相去竟在一元以外地方官以其有利可圖於是勒令民間完納折色而自購米石解交海運局一轉移間獲利己不可勝計而又懼地方人民之議其後也爰聯絡其地之刁劣紳士作爲牙爪爲之散布謠言謂州縣之所以不收本色者實爲海運局過於挑剔之故噫斯言也何其欺人之甚哉夫使果懼海運局之挑剔則州縣所自購之米將何所恃而不慮挑剔耶此中狼狽爲奸情形實已不言可喻今者鎭江之丹徒及常州之陽湖武進蘇州之昭文松江之華亭婁縣均因地方官勒完折色經紳士控之省垣省憲雖皆批飭地方官米折兼收然皆陽奉隂違未能照辦且完糧必在臘杪地方官雖接省憲批詞皆隱秘不宣民間亦何從知悉待新正宣布而尋常百姓早將折色完納所便宜者仍不過預知消息之刁劣紳衿耳與小民果何益之有哉要而言之民間旣有田畞自應以所收租籽十分之一完之公家其折色本色之分不過各取其便耳使所定糧價與市間米值並無參差則地方官旣不能顯違定章刁劣之紳矜亦無能從中包抗小民知强弱一致亦必平心靜氣早日輸將欲淸漕弊之源此爲最要若糧價與米價相懸過甚而欲使地方官本折並收一無偏倚恐廉吏亦有所不能吾願愛惜聲名之大吏於此稍加之意而勿使人疑爲同惡相濟則誠吾民之大幸哉 
[德人要求山東礦務續章四欵]  
　　德人要求淸國山東礦務一事早已宣布各國兹悉其要索四欵錄於下一在三十里内僅准山東礦務公司用機器開採二華人准將在三十里内至今所辦之礦用土法照向來之大小續辦不准用機器三倘山東礦務公司擬在三十里内用新法開礦須於未開辦之先禀報山東巡撫設法以便自禀報日起二年内所有在新開之礦周圍十五里内各華礦一律停止并德礦採辦時在此周圍十五里内再不得開華人礦井四在三十里内山東礦務公司用機器辦礦之法淸國官塲無辨駁之權譯大阪每日新聞 
[俄國階級制難破]  
　　俄國向有貴族市民僧侣農民四階級制現士民極力要索破除階級制度然貴族之勢力甚厚農民之勢力則尙薄弱云譯大阪朝日新聞 
[日本海軍死傷總數]  
　　日本自與俄開戰以來至十二月三十一日諸海戰調查我海軍死傷之總數共二千九百十二人卽死者一千七百五十八人傷者一千一百五十四人其中因傷而死者計八十八人治愈而就職者八百九十九人治愈而免官免役者二十三人現在病院者百三十人在兵艦治療所者十四人譯大阪朝日新聞 
[黑龍江將軍奏勦馬賊]  
　　黑龍江將軍因該省與哈爾賓毗連深恐爲戰務連累故特奏請募兵三千人剿除馬賊防其牽動俄人以致藉口爲難業己奉旨允准矣譯大阪朝日新聞 
[伊犁回漢不和]  
　　伊犁地方近來回漢不相融洽時相競爭靖寗及塔爾巴哈台一帶亦有匪徒蠢動屢屢滋事且俄在該處力圖擴張勢力範圍故地方岌岌可危譯大阪每日新聞 
[委查潮汕鐡路閙事廣州]  
　　去臘潮汕鐡路閙事傷斃日本二人二名地方官禀報來省大憲已委洋務處總辦温觀察宗堯莊司馬允懿前往查辦矣 
[粤督注意東江防勦廣州]  
　　粤督岑雲帥由行營致營務處電云惠廣防勦甚爲吃緊吳鎮現巳赴潮該處淸鄉暫時無人歸傳乃多盜之區未可稍涉鬆懈撫帥來電擬照該處前議撥續備第一二三四營歸李提督統領專辦歸博東莞三屬其海陸 
 
 
 

Page 3

 
 
八屬仍歸吳鎭辦理甚爲妥恊該處迅卽照辦并電吳鎭知照 
[廣西善後政策廣州]  
　　粤督岑雲帥籌辦廣西善後分爲四路各派委員查探巳札委廣東知縣牛應辰茹欲可覃壽殷黃光厚四員分辦矣邇聞帥意所法重者有四事一在官一在兵一在民一在匪官則查其聲名才具操守兵則查其營哨規章兵額民則查其有無流亡招撫能否安分匪則查其是否土匪游匪大股小股匪目何人各由委員詳查禀報 
[外部推廣取才新章京師]  
　　聞外務部議稱近來京師學務大臣巳經奏設仕學譯學兩館各部院人員研求講習將來照章甄拔必不乏可用之才推取人之途不妨從寛嗣後參贊隨譯各員如有久在外洋熟諳交涉之員無論京外官員准由出使大臣出具切實考語保送到部卽由本部考察錄取奏請記名與各部院人員相間傳補其有曾經出洋之人或游歴或學生亦准由各督撫保送惟須得有各國高等學堂卒業文憑再由本部考騐錄取挨次傳充繙譯以資推廣而示變通 
[軍憲兼理海關之私電]  
　　粤海關監督裁撤後經奉諭旨歸併粤督兼管嗣因岑帥西征先交張中丞接辦前閱京函知趙尙書奏稱閩海關監督係由福州將軍兼理粤關應照辦法兹聞官塲人言將軍壽留守己接私家京電粤關監督事務著交將軍兼管等因大約日内必有明文矣 
[粤東巡撫自請裁撤廣州]  
　　湖北雲南等省巡撫前巳奉旨裁併廣東因有西省兵事暫行緩議現聞粤撫張中丞日内自行拜摺請裁此缺以一事權 
[粤督擬回廣州廣州]  
　　粤督岑雲帥於去歲駐節梧州提督各路軍務兹因西事略定擬於開印前啓節遄回東省 
[鐡星使抵保定保定來電]  
　　欽差大臣鐡星使於正月十五日下午六點鐘抵保定 
[尙書蒞鄂武昌]  
　　前任禮部尙書李苾園大宗伯由長沙寄籍埽墓來鄂駐節芍亭書院聞張宮保擬挽留尙書在鄂監督存古學堂 
[文案斥退武昌]  
　　湖廣督轅文案楊葆初大令壽昌素爲宮保所器賞邇日因擬某要件不合體裁大觸憲怒旋以手諭斥退原諭云楊令派充文案爲本部堂所親選今乃如是實不足以勝任請出請出 
[進呈國幣武昌]  
　　湖北新鑄一兩重之銀幣業巳發交官錢局行用張宮保於年底附片陳明謂此項銀幣有百利而無一害將來推行旣廣定可抵制墨銀惟不便於奸商市儈故造謠梗阻請朝廷勿爲人言所惑試辦三月後再行詳奏以便定爲大淸國國幣云云並將所鑄銀幣精造十枚封存一匣進呈御覽 
[鄂庫存銀實數武昌]  
　　湖北財政支絀巳非一日兹查湖北庫欵實存銀三十六萬七千三百六十三兩有奇 
[鄂省暫停鍊鋼廠漢口]  
　　粤漢鐡路開工日期尙無頭緖鋼鐡之需固可從緩鐡政廠總辦張紹曾觀察爰將練鋼廠暫爲停辦因該廠月耗甚巨也 
[新機到鄂武昌]  
　　漢陽兵工廠附鑄銅元今春定須開辦聞此項銅元機器業已到廠安置停妥約二三月間卽可開爐鼓鑄 
[泒工學習瓷器京師]  
　　直隷磁州産有磁窰前由磁州特解送各磁器至天津交考工廠試驗均係粗磁因函致磁州岳牧傳諭窰董選届本地老手工匠自製坯以至成器上等聰明勤敏者各一人並帶造磁之石料圭料等各一百斤於正月間來津以便派員帶往江西景德鎮學習並將磁州料質與江西所産比較試驗一俟驗有把握卽雇江西良匠帶回指授仿照並擬俟該匠將江西細磁考求得法後再參仿西式製法至工匠等所需川資辛工等費均擬由局籌給工藝刻巳具文詳請直督袁宮保察核批示前奉宮保批云據詳已悉江西景德窰名聞中外該局擬選派磁州匠前往學習考驗係爲攺良直隷磁業起見關係甚重應准如議照行仰卽遵照繳 
[推廣織業濟南]  
　　山東農務學生謝澂淸查得鄒平長山一帶産絲無多而織工甚精所織寛窄欄杆各色絲綢運銷關外得利極厚特禀農工局請將本省現有之桑速令省西各屬種植且省西平原禹城土人素織洋線欄杆如該處有桑有絲可以重利導之俾臻發逹 
[汴省開辦蠶桑實業學堂開封]  
　　河北内縣淸化鎮一帶夙稱農桑興盛之區縣境以東有光緖初年民間呈繳官荒地畝現經淸出三十頃有奇可資墾種前由河南巡撫陳小石中丞就是處籌辦農務實業學堂以資講習派員採購湖桑十萬株分發各屬試種兼募浙人豫先教癫種桑養蠶諸法兹由委員韓觀察國鈞禀稱河北農務實業學堂業經酌定章程延聘教習擬自光緖三十一年正月起招考學生入堂肄業惟考察土性以蠶業爲宜前領湖桑二萬餘株分叚試種多己成活所出繭絲亦屬光潔漸著成效揆之因地制宜及京師大學堂奏准中等農務學堂章程可設别科之例自應分科專習蠶桑以盡地利爰由中丞將河北農務實業學堂奏請攺爲中等蠶桑實業學堂以期名實相副至學生三年畢業後擬請考騐按照中等實業學堂章程請奬所需常年經費約二千餘兩則移會司局按年籌撥云 
[松紳禀辦串捐興設初等小學松江]  
　　松郡合屬紳士李祖錫艾曾恪朱貽翼莊登瀛顧言莊仁鎮張維陸家驥奚文彬王渭周龯宋經湛等於去歲杪公禀府尊田太守禀稱竊維興學育材實自强之命脉發蒙養正爲造就之始基疉奉詔旨促辦學堂不啻三令五申仰見朝庭栽培國脉直探本原凡在士 
 
 

Page 4

 
 
民宜如何奮興鼓舞吾松屬中小學堂業已次弟遵辦而各鄉應設初等小學未能廣興推原其故良由籌欵維艱無從倡始鄉里貧寒子弟就學無門深慨遺珠不少伏讀欽頒學堂章程每四百家必設初等小學一所良以處今日紛爭之世要在開通民智方可轉弱爲强誠使蒙學廣興教育遍及普通畢業後進可作國家干城之寄退可謀全家衣食之資卽如近世東西洋各强國靡不致力於初等小學以强迫教育爲主國之本是蒙學實爲學務要圖職等正在籌辦間得悉常州府屬於光緖二十九年爲始創辦串捐作爲學堂常欵已荷前撫憲批准立案伏查此項串捐取償紙張油珠刷印等費與畝捐不同又非捐上加捐吾松七邑一廳援案仿辦每串五文分之則極細微合之則成鉅欵且以業户之捐輸培植鄉村之子弟關係至爲眞切與情無不悅從職等會議熟商待三年後學費得以擴充隨卽禀請停止爲敢環請鑒核分查各邑漕田軍田鹽場灶地及津銀蘆課等每年忙漕串張總數申詳大憲立案檄飭七邑一廳照章辦理俾得擴充各鄉廣興蒙學庶幼齡子弟咸沾普通教育國計民生利賴靡旣無任戴德上禀等請到府據此查常鎭兩屬勸辦串捐以充學堂經費本府早擬仿行祗以松郡近年帶捐積穀海塘等項民力恐有未逮是以欲行又止郡城中小學堂均由書院善堂撥欵興辦並不另立學堂捐名目亦爲體卹民艱起見迭奉諭旨不准派捐操累此項串費雖非畝捐究屬隨糧帶收與尋常捐欵不同來禀謂輿情無不悅從究竟是否屬實有無窒碍之處除批示外合行札飭札縣立卽牒移同屬各廳縣會同確查妥議一面著令該職等邀集郡紳曁中小學堂諸紳董公同商酌必須衆議簽同毫無異諭聨合公禀由各該廳縣會銜禀候察辦毋稍遲延 
[續紀常昭漕務特别訪函]  
　　昭文張大令勒收折價挑剔米色抑短洋價迭被上控等情均詳本月十二日報端兹悉去歲臘月下旬蔣元慶等控以勒折胡爾熾等控以抑短洋價翁宣孫等控以挑剔米色聨名至二百餘人之多當由效撫電責張令有務卽照章持平辦理勿得貪利忘爲致干叅處等語隨由張令電復以勒折一層上屇收米一萬二三千石本年收一萬六千石已屬聽從民便洋價一層係由本地錢莊照核蘇信抄送米色一層迭經儲憲嚴飭整頓不得不稍從嚴厲云云頗足動聽復經紳士逐條辯駁爰錄要旨於後 
　　一勒折一層据稱照上届多收等語查昭邑漕額不下五萬石花稻各居其半上届米貴至四元四五角漕價錢三千九百文相去不遠故民多樂完折此屇米賤漕遺相去一元以外該令胥照上届一味勒折以五萬石之漕額而收米不滿二萬石何謂任從民便且以同城之鄰縣相比常熟漕額同是五萬餘石而收米至三萬三千石零此昭令勒收折價之一證也 
　　一洋價一層据稱由本地錢莊抄送等語查二十九年收漕洋價較市價短四五十文經紳董禀控飭令錢莊抄送市價不料開漕時由總書請各莊執事王申甫等到署敬以盛筵囑令抑短十餘文故於蘇信不合此張令勒折洋價之一證也 
　　一米色一層据稱遵飭嚴厲等語查憲章如有次米卽令退回該令遇有上米先令篩凈繼以發換終以淋尖最奇者張紳之米該令驗係好米遍令各糧户閱看有須照此樣方可收納云云隨傳張紳至帳房諭以此米須篩以示一律此衆目共見者該令宗旨一律發篩可需時日俟糧户厭惡攺爲完折方快其意此張令挑剔米色之一證也 
　　自張令電復後效撫又派謝令李令分别查復於二十七日到虞旋卽返省風聞縣紳楊邵等面遞說帖於效撫有張令詞訟案内納賄均有經手過付確証故今正又有密查委員來此云 
[鄂督張奏籌議訂造炮艦雷艇辦法並自行試造淺水兵輪摺]  
　　奏爲上游防務必須豫籌亟宜增加實力以備不虞謹將湖北現向日本訂造砲艦雷艇分年付價辦法恭摺具陳仰祈聖鑒事竊照近年來時艱孔亟事變難知湖北居南北水陸之衝素爲上游重鎭自開埠通商以後長江門户幾已盡撤藩籬各國兵輪以護商爲各得以常年駐泊然從前各國上駛兵輪不過一二艘尙有限制近則一國師船並駕而來者多至四五艘甚或指定内湖地方爲操砲之事屢經向各領事商阻每以尋常游歴並無他意事屬水師無權過問爲詞任商岡應近年各國更特造淺水兵輪爲游弋長江之用在平日暫來暫去固已相習而安設有民教偶啓衅端或地方略有他故但可藉口兵輪紛來陽託保護之名隂作示威之計事多棘手措置恒難若本省自有砲艦雷艇足與相抵則外人意有所懾諸事便可和平商辦而在我亦有備無患可不受其挾制之威體察情形非多備砲艦雷艇無以爲建威消萌之計三年蓄艾事已嫌遲及今不圖後將無及鄂省財力本不寛舒近更認籌解京鉅欵及本省練兵興學諸要政需用浩繁原有竭蹶不遑之勢然爲固圉保疆防患未然大計實不敢專顧目前自忘後患兹經臣督飭司道設法騰挪竭力撙節每歲可匀出的欵五十餘萬兩以爲購造砲艦雷艇之用當以日本川崎造船廠其自造本國兵輪已著明效上年春閒臣在兩江署任已與訂造長江兵輪四艘比較英德等國工價格外從廉此次回鄂復與該船廠訂造快砲艦六艘魚雷艇四艘其造成交卸之期極力商訂從速以備急需將所定船式及分年付價按年提欵辦法分條縷陳如左一現定雙機暗輪新式快砲船身通長二百英尺寛二十九英尺六寸艙深十四英尺吃水八英尺壓水重七百四十墎實馬力一千三百五十匹折中速率每點鐘行十三海里以能容十二生口徑頭砲兩尊七生半口徑尾砲兩尊新式快機艦邊砲四尊施放時船身不受震動爲合度較江南所造船式重量加增二百二十墎馬力加增四百匹頭砲尾砲各增一門一船可得兩船之用（每英尺合工部營造尺九寸八分有奇）一現定新式快機魚雷艇船樣船身通長四十法尺一寸寛四法尺九寸四分艙深 
 
 

Page 5

 
 
二法尺零五分吃水一法尺一一零壓水重九十六墩實馬力一千二百匹折中速率每點鐘行二十三海里每艇配四生七口徑快砲二尊十四英雨魚雷管三門每治尺合工部營造尺三尺二寸四分一現定船式經臣督飭善後局與該船廠工程師詳加審酌繪有船身全圖機器全圖及另繕製造工作陳設備用各件英文詳細淸單言明務與各國同式極美備之兵輪雷艇一律無異並可由湖北選派熟悉製造工料委員駐廠監造所選材料均須經監造委員驗明許可方准配用如經委員剔退立卽另選合宜材料復驗許可然後動工以期工料精良堅實未完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蕪湖商會簡要章程]  
　　蕪湖商務局總辦喬小鶴觀察前奉撫憲札轉准部咨飭就蕪郡開辦商會並頒發章程二十六條業經傳集各帮商董一再詳議各商董咸稱應先就地方便宜酌定章程以不礙商情無背部章爲宗旨兹已訂定章程八條照錄如左第一條商會須設公所先將其屋租定宜稍寛敞足敷辦公之用如有公房可借暫時借用亦可第二條公舉總理駐會辦事並舉各會董各會董於每一星期赴會與總理會議一次各商遇有緊要事件赴會與總理並各會董集議辦理第三條原定照公司例註册一項多與商情未便一時未能照辦惟查公司本例如各行號開設處所始開日期作何貿易有無分號及東家經夥籍貫姓名均在註册之例似與商情無所妨礙今議將此數項赴會註册俾互有稽考藉通聲氣至有定貨合同房地文契及抵欠劵據皆商人交易之憑信所在亦均應赴會註册並蓋圖記然亦不勉强不願者聽便第四條各商所用帳簿格式須遵照原定章程分爲流水月記總淸三項由各商董擬定大小式樣送交總會備價印釘蓋用圖記每季由會董發交各商應用繳還原價不得稍有浮加第五條商會收費原定三項曰註册曰憑據曰簿册今註册旣未能照辦憑據亦略有變通皆不便取費簿册一項祗繳原價則欵將焉出兹議就各公所原抽之釐酌加少許按貨價銀一兩以抽二釐爲率仍視各帮貨之多寡分别酌辦第六條公積餘欵原定按季解交總會彚存銀行生息殊於商情未能允洽兹議將各帮所抽之釐除開銷外所有餘積仍交各帮自行分存每於年底開列收支結存四柱淸册報由商會彚造總册報部其公積之欵除照部章所列五項准由商董核議動支報銷外餘須禀部批准方可動用第七條以上六條或遵照原禀或酌量通變以爲本埠商會要領俾易藉手開辦至部章所載甚詳内註册籌費存欵三項業已酌從便宜其餘各節均可通行凡兹所不列未詳盡者悉查遵原頒章程以次辦理第八條各帮情形不同各有便宜應辦之事而章程所載或未能盡應查明各公所原有章程向來如何辦理另議簡要數條各附於後標曰某帮附條 
[委查練兵章程江寗]  
　　南洋督練公所巳於去臘設立署督周玉帥查照練兵處奏定章程各省練兵務需整齊畫一不得自爲風氣因泒叅謀處徐觀察紹楨將弁學堂陶觀察森甲往大津查取北洋練兵章程藉資倣效且使南北洋兵制無少參差兩觀察刻已禀辭就道矣 
[上海道禀盛宮保滬甯鐡路遷塜給費文]  
　　敬禀者竊於光緖三十年十二月二十三日據第一叚購地委員翁令延年稽查坆墓委員黃吏目蓉繁禀稱案奉札開奉督辦憲批開據禀滬寗鐡路應遷義塜請照長元吳三縣禀定通商場章程不計棺數每畝給遷費十五千仍以每元作錢九百文核算以歸一律應遵照行通飭遵照等因奉此遵卽照會仁濟保安兩善堂知照去後准仁濟善堂送到代遷義塜淸摺开圖並據該堂董聲稱照憲札每畝十五千於遷資百不敷一綠遷徙必須葬地大棺須用多夫抬扛拾骨須用骨箱萬分撙節亦須援照定章按棺發給遷費否則實難遵辦等因查該董所稱亦屬實情卑職等現擬除該塜原業主陳黃氏陳氏各棺擬照章發給半費外所有無主大棺并拾骨每棺給遷費二兩小棺每棺發遷費銀一兩以資開銷而昭平允求俯賜批示飭遵等情並附呈仁濟善堂董事謝槐卿原摺一扣圖一紙到局據此查該善堂原圖地二分八釐九毫遷有主石槨磚壙二具土壙七具無主之圭壙一十一具拾骨七十八具小棺三十四具以局章義塜每畝遷費十五千計之僅領欵四千餘文固屬不敷按柩核算則有主之石槨磚壙一具應領銀十六兩土壙七具應領二十八兩無主之土壙大棺二十一具應領銀五十二兩五錢拾骨七十八具應照骨罎算應領銀一百十七兩小棺三十四具亦作骨罎算應領五十一兩共銀二百六十四兩五錢今來禀擬發給二百五十四兩較之按柩核給略爲減少是否照准職道未敢擅擬理合將該員等所呈善堂董事原摺照錄正副兩扣並所繪原圖一紙呈請宮保酌核批示 
[暫緩撤營]  
　　上海老北門内九畝地滬軍親兵營經道憲袁觀察擬將各勇派入警察學堂卽將該營遣散當命上海縣汪大令點名查騐各勇年壯者一律提出其年老力疲者聽候遣歸近以管帶鐡松巖太守赴省未回爰命暫緩日期俟太守返滬然後遣撤 
[嚴查賄隱]  
　　警察總巡朱森庭明府查禁各茶肆開唱淫詞小說内有某局員受賄容隱業經道 
 
 

Page 10

 
 
憲袁觀察訪悉己命嚴查根究矣 
[日領事抱病]  
　　駐滬日本總領事小田切君於本月初七日乘輪船赴江寗詢見兩江總督周玉帥兹巳事畢於十三日返滬惟在路感冐風寒現方靜心調懾往來賓客一槪不見日行公事亦由副領事代辦 
[吊回總會執照]  
　　英租界各帮商人設立總會原以聯絡商情乃有射利之徒以總會爲名開場聚賭卽如上年所辦之課餘總會係前車也凡設會者預在工部局捐請執照前日午後四馬路巡捕房捕頭帶同中西包探至香港路四川路山東路福州路江西路等處吊回執照八處未識壯作何辦理也 
[新署被竊]  
　　前晚新署上房被賊竊去綢皮衣服十三件黃司馬開明失單報知閘北巡捕房捕頭飭西探偕華探顧阿六至廨查察見門閂旁有刀痕餘並無形跡新署係治理地方衙門而該賊竟敢入上房行竊眞可謂視官長如弁髦矣 
[請查劣役]  
　　浦東總巡謝岳松明府查悉前日上海縣某捕頭在爛泥渡聚賭抽頭本局差役上前禁阻反被行兇毆傷遂拜會上海縣五大令請爲查究 
[拘獲撤勇]  
　　去冬儀徵棧飛馬小輪船以破舊不堪駕駛請製造局拆卸興修臘杪船中忽失去舊銅數件約值洋銀數十元總辦委觀察知之以局中警察勇不能先事防範撤去數名旋經警長王錫卿以被撤警勇中有陳占魁者曾潛至輪船一次疑之前日忽在英租界相遇立卽告知包探將陳拘入捕房捕頭詢知王爲製造局警長且辦事遵章免子解堂令卽帶回核辦 
[押解盜犯]  
　　前日美租界包探顧福祺協同西探在楊樹浦地方拘獲行劫嘉定縣城内陳姓家之盜犯劉秀一名解至公廨奉黃司馬諭令暫押昨日司馬特派幹差將劉解赴嘉定歸案訊辦 
[流氓攫財]  
　　前晚爲元宵令節居人閒暇無事糾友賭博消遣良辰不料流氓成羣結隊到處攫財南市三泰碼頭某弄及萬裕碼頭某茶肆均遭是害若輩目無法紀至於此極是所望於有巡防之責者加意重懲之也○前晚有操北貨業之朱某在某處賭博贏得洋銀五十餘元返至南市行仁里左近突被流氓三人扭住搜刧一空而逸 
[火警類誌]  
　　昨晨三點一刻鐘英界寳善街瑞昌鞋店後樓失火延燒蔡鴻泰皮貨店同福和裕興隆二鞋店共焚去房屋六幢後面仁和洋貨號寳泰士行亦稍損傷各家均保火險銀兩捕房恐有縱火情事特飭包探何阿春米順等查明禀覆○前晚十點鐘公共租界新閘路萃豐棉紗號失愼救火會西人聞警往救逾時卽息延燒左鄰顧源泰樓面右鄰廣日新烟室計共房屋二幢樓面一間 
[上海官事]  
　　救生局委員陳松屏别駕日前因公赴蘇現巳事畢返滬昨至道轅銷假○鏡淸兵輪船管帶徐振鵬都戎昨至道轅禀知移泊十六鋪浦江○常熟縣知縣鄭和卿大令鍾祥昨日來滬至道縣兩署拜謁○湖南巡撫端中丞咨送日本考查政務學生陳漢周茂才家鼎黃黼馨茂才右昌昨均道出滬江詣道轅禀見 
[上海縣案]  
　　周慶生控楊寳生滋詐等情前晚由汪大令提訊周供在小東門内祥生泰布莊執事二十四年間在寗波分開一莊延楊經理去年十一月起不將莊银匯滬被欠一千餘元非但不理反索花紅求鑒楊供稱在寗波祥生泰分莊經理已歴十五年虧欠約一千七百餘元去年莊主面許年終派花紅一股因來索取以了虧欠求鑒大令判責二百板押繳欠款○魏和春與張雲生爭毆一案汪大令訊之魏供開設鏡子店十一日有汪姓客來買照片適店中無貨當卽領至張處購買議價之下張怪小的不肯襄助肆口辱駡向論被毆求究張供魏領汪客來買照片言定每洋四十張魏定欲五十張故此爭執求察大令以事屬細微判各交保○常州人李伯懐投縣請領失孩李益三禀稱在武進城内開設大茂衣莊兒子益三於去冬被拐現悉爲匪人拐往汕頭己蒙查獲求請給領李益三供伯懐確是父親愿隨回里大令判李具結領回 
[公共租界公廨紀事]  
　　英商廣智書局經理人馮鏡如控趙蘭生不付書價期票洋銀請傳訊究讞員黃司馬准詞前日將趙傳到著暫交保聽候訂期會訊○華捕送瘋人顧世卿至廨請爲安插由差禀知司馬著送棲流公所留養 
[英界捕房]  
　　陳阿仁徐阿許等與望平街德興飯館有隙前晚邀同沈阿三等三四十人各持高梁酒與花生等物至該館占據坐位店主見其有乵盤踞喚捕將爲首之陳徐沈三人拘入捕心捕頭令押候解送公堂請究○前日田鴻生張利喬在九江路互相爭毆爲捕拘入捕房押候解請究辦 
[法租界捕房]  
　　農汪氏之女巧雲自幼許字安徽懐寗縣人胡姓過門童養巳歴多年去歲忽被農汪氏之私夫查玉亭誘拐來滬匿迹法租界後新街某姓家尙有同來之女巳被押入某花烟間爲娼胡姓得悉請戚蔡某來滬尋訪蔡抵埠後投宿後新街適與農汪氏相遇欲將巧雲帶囘氏不允蔡遂投訴捕房捕頭以案關拐逃着自投公堂禀請問官提究○車寓主徐慕鴻在舊貨攤上購得鐡义一柄工部局工頭見之謂係失贓將徐妻瞿氏拘入捕房捕頭訊係悮認准予交人保出 
[美租界捕房]  
　　前晚有俄兵二名飲酒過醉至蓬路小菜塲一帶恣意行兇爲巡街捕拘入捕房捕頭令押至酒醒再行核辦○前晚某小竊混入澳門路某西人家行竊衣服等件爲事主當塲拘獲扭入捕房押候解送公堂禀請黃司馬懲辦一 
[施種牛痘]  
　　啓者敝堂施種牛痘准正朋十六日循章開局仍請蠶川先生種痘每日自十二點鐘起至兩點鐘止逢禮拜日停種[  虹口元濟善堂啓]  
[定期開診]  
　　啓者敝堂仍循曩例於正月二十一日開診敦請李紫夔韓少懐張紫棠岑仲良李意城王松仙周小農諸君治内科陳偉生岑曙嵐兩君治外科李君文瀾治外科兼鍼科呂君孟卿治眼科女醫韋姓及俞氏治推拿每單日上午到堂施診照方給藥不取分文并請内外專科孟河巢崇山丁甘仁巢松亭傷科徐宗揚諸君遇有危難重症令患病者持本堂號票踵門求治亦不取醫金其藥仍由本堂給[  滬北天后宮前廣益善堂啓]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
鄭家楨楊榮臻高頣鄭溱試用縣丞胡仲莊補用縣丞梁承潤六品銜知縣用貴州試用府經歴錢寳奎貴州試用府經歴楊玉林白耀賢華光藻四川試用府經歴何天錫何鈞廣西試用縣丞石家銘指分貴州分缺先補用縣丞孫覲周貴州試用縣丞陳翰草指分四川試用按經歴陳兆禧四川試用縣丞李含章均請免補本班以知縣仍留原省補用並賞加同知銜分省試用縣丞陳仁靜李振分省試用府經歴陳鼎頣簡協中鄭守欽均請免補本班以知縣仍分省前先補用並賞加五品銜選用縣丞黃燊暉賽家斌王正仁均請免補本班以知縣不論雙單月歸部選用並賞加五品銜揀選知縣楊忠廷請以知縣分省歸候補班補用並　賞加同知銜該員原名德壬現因會試到京赴部呈請註册揀選並更名忠廷合併聲明舉人張維聰趙宗鱻候選教職舉人嚴天駿俸滿南甯縣教諭趙詠周均請以知縣不論雙單月歸部選用並賞加同知銜候選教諭熊國政大挑教職張正倫選用府經後補用州判李濤選用府經歴陳嘉績馬斌選用縣丞張繼善談汝康均請免選免補各本班以知縣不論雙單月歸部遇缺前先選用新選文山縣訓導楊鍾斗舉人蔡維淸曾傳經曾習經副榜田伊耕拔貢李炅馬學易均請以知縣不論雙單月歸部選用補用鹽大使龍廷弼錢壽慈均請歸候補班前先補用並賞加五品銜貴州試用縣丞熊映宗請歸候補班補用補用州吏目陳相淸指分雲南試用巡檢陳廷樑均請免補本班以鹽大使仍留原省補用試用巡檢劉履端張宗祥楊世勲鄭士霖陳兆廉呂聲桂試用州吏目姜綏垣沈鴻基袁照薇試用從九品王慶熊鄒潤湘李穠徐嘉玉羅明丁憂開缺馬龍州吏目周世源試用未入流毛汝霖指分雲南試用巡檢景漣試用典史吳光前鄭國泰均請免補本班以府經歴仍留原省補用並賞加六品銜試用州吏目修名傳請免補本班以縣丞仍留原省補用並賞加六品銜貴州試用從九品趙熙泰安徽試用巡檢陳永燦均請免補本班以縣丞仍留原省補用試用典史林瑛請免補本班以巡檢仍留原省前先補用並賞加六品銜試用道庫大使韓嗣芬試用從九品黃謙吉均請免補本班以府知事仍留原省補用試用按司獄楊金壽試用巡檢陳阜孫振翮均請以本班歸候補班前補用並賞加六品銜試用府知事車鳴臯請免補本班以藩庫大使仍留原省補用試用巡檢商廷倬請免補本班以州判仍留原省補用候選從九品謝錫晉請免選本班以州判不論雙單月歸部選用候選從九品趙祖蔭請免選本班以府知事不論雙單月歸部選用選用從九品名維斗周藩王廷琛曾福順韋德祥蘇和選用巡檢李新附貢生董霖廪生馬申福附生胡光嶽唐蔚椿府經歴職銜陳啓祚均請以府經歴不論雙單月歸部儘先選用並賞加六品銜儘先選用按司獄周永春遇缺前先選用巡檢許永靜兩生錢曾椷縣丞職銜郭瓊琛均請以縣丞不論雙單月歸部儘先選用並賞加六品銜選用巡檢周廷藩請免選巡檢以縣丞不論雙單月歸部選用候選府知事馬鎭國請免選本班以布庫大使不論雙單月歸部選用知州職銜馮國瑞請以府經歴不論雙單月歸部選用已革祿勸縣訓導包映庚請開復原官歸部選用已革羅平州吏目韓嗣魏請開復原官仍留原省補用降補從九品文廷瓚請開復降補處分以府經歴仍留原省補用指分雲南試用從九品蒲沂試用巡檢戎光翰均請歸候補班補用同知銜段爲銘周和軒均請加運同銜並賞戴藍翎文童謝樹藩請以州吏目不論雙單月歸部儘先選用試用未入流張百峻請免補本班以巡檢仍留原省補用軍功司琅楊國材文童施以德顧秉鈞均請以巡檢不論雙單月歸部儘先選用並賞加六品銜候補通判聶樹仁請歸候補班前先補用試用州吏目王禮宗試用從九品田慶鴻均請免補本班以府經歴仍留原省前先補用以上各員剿辦周雲祥等各逆首身臨前敵攻克城池斬擒甚多均屬戰功卓著在任候補道准補開化府知府許之載道員用補用知府王恩溥三品銜道員用補用知府李昌運均請俟歸道員班後賞加二品銜澂江知府錡璘請在任以道員補用曲靖府知府關榕祚普洱府知府孫崇緯前署廣西直隷州知州申甸同知許祖瑞准升永北直隷同知黃毓崧知府用黑鹽井提舉李訓鋐補用知府張霖均請賞加三品銜試用同知洪念江請俟補缺後以知府在任補用准調鎮邊直隷同知劉鈞准補安平同知蘇天爵准補景東直隷同知桂福均請以知府在任補用桂福並請賞加三品銜升用同知准補宜良縣知縣王鎮帮詞免升同知以知府在任候補同知銜直隷州用准補易門縣知縣黃啓鳳請俟補直隷州後以知府在任補用先換頂戴以上三員業經附片奏請更正兹所請擬保官階係照更正之案開列合併聲明升用同知調補文山縣知縣陳先沅請俟補同知後以知府在任前先補用查該員原保以同知直隷州在任補用兹查該員履歴於二十八年勸辦秦晉振捐出力巳保奬在任同知則前保官階係屬重裑應卽更正合併聲明河西縣知縣李傳芬五品銜甯洱縣知縣何文林均請在任以同知直隷州補用並賞加四品銜河陽縣知縣周芳松㠄峩縣知縣羅會元均請俟升缺後以知府在任補用魯甸通判劉世濬阿迷州知州恩綸江川縣知縣崔榮逹彌勒縣知縣傳學憼師宗縣知縣吳昌祀均請以同知直隷州在任補用拔貢試用知縣周安元大挑試用知縣張如燕均請以本班儘先補用並賞加同知銜候補知縣王琳試用知縣田亮勲均請俟補缺後以同知在任前先補用補用知縣文恒請賞加同知銜分首前先補用同知直隷州龍澤周請俟補缺後以知府用揀發知縣竇廷銓郭寳賢張繼芳均請以知縣不論雙單月儘先選用並賞加同知銜候選教職魏家斌楊瑞卿候選訓導徐炳南均請俟選缺後以知縣部選用在任儘先補用鹽大使坐補按司獄江兆蘩請俟補鹽大使後以知縣用布庫大使施允探鹽庫大使石宗洛均請以知縣在任前先補用按察司經歴石宸鼎請以知州在任前先補用補用鹽大使修家鏐試用府經歴李秉彝王毓崧雲臨補用縣丞范天謨均請俟補缺後以知縣用指分雲南試用布經歴李茂春孫鴻楷均請俟補缺後以知州用通海縣典史陳克賢請俟升缺後以鹽大使在任補用鹽大使職銜周予襄請以鹽大使不論雙單月歸部選用選用縣丞雷輝南請俟選缺後以知縣在任補用典史姜汝圻熊嶲藻試用州吏目周世淸均請俟補缺後以府經歴在任補用應補班補用典史魏直試用典史王鈞圖楊大忠均請俟補缺後以縣丞在任前先補用准補富州知事嚴光謙准補白水巡檢馬德輿均請以府經歴在任候補附貢生馬子廉廪生趙樹棠洪長棻李天祚增生梁宗英羅光暄魏振瓊馬運昌胡自光趙治周附生陸法廉秦樹勲洪範疇楊兆榮何椿馬蔭恩馬蔭勲晏體道白文蔚監生何學源縣丞職銜邵榮勲均請以縣丞不論雙單月歸部儘先 
 
 

Page 16

 
 
選用候選訓導戴逢慶廪生徐家琅周汝瑩史宗魯楊永貴楊應先金有庚周世榮吳學寛增生彭慶雲周傳禧韓壽頣均請以訓導不論雙單月歸部遇缺前先選用文生刁兆瑞請以州吏目不論雙單月歸部儘先選用附生李杜鄭雲壽叚錫鈞蕭鸞鑣增生嚴國佐監生端木樂富陳兆李張廷桂劉光熙鄧澤沛從九職銜王澤濡軍功張科元蕭琛李毓鍾文華孫澐文童谷懐智胡紀堂楊廷琛張鴻亮賴允中劉帮傑米裕國潘郁文蘇培芝熊映堂練光斗李傳經鍾家駒武嘉猷張元培錢用宏董杏林莊慶榮邴應奎謝起鳳德銘王見龍李步順劉文龍陳薰陶潘晉陳嘉袁兆華均請以巡檢不論雙單月歸部儘先選用從九職銜李沷楫增生施以惠蔣樹培文童李本仁戚定遠郝元林孫煒李芳駱培材李秉鈞均請以從九品不論雙單月歸部儘先選用廪生趙嘉璽劉僴秦光第均請以府經歴不論雙單月歸部選用以上各員隨勦各匪迭拿首要採辦軍火轉運糧餉接濟不絶均屬勞績昭著再查所保各員有與定章未合者現已酌量更正是以與原單稍有不符又各員履歴前已造送在案合併聲明奉硃批鑒欽此 
[雲貴總督丁奏爲土司藉端尋釁互爲焚掠派兵彈壓查辦殲除首要各匪地方一律安靖摺二十八日]  
　　丁振鐸林紹年跪奏爲土司藉端尋釁互爲焚掠派兵彈壓查辦殲除首要各匪地方一律安靖恭摺仰祈聖鑒事竊維滇省西南沿邊各圭司獷悍性成自相雄長一言不合動起兵端近雖其勢稍殺而弱肉强食習俗依然撫綏緝和一或不愼更致枝節横生查光緖二十八年春間雲南永昌府屬之孟定土司與順寗府屬之耿馬土司索債起釁互爲焚掠幾至肇興邊患經派地方文武帶兵彈壓查辦仰仗聖主威福咸就帖然首要各匪均經殲除並照會英員亦無别議地方一律敉平所有前後一切情形謹爲皇太后皇上陳之先是同治年間耿馬土屬被匪擾亂牛種缺乏曾向夷民播便亞之父借用牛穀槍枝等項合銀五百餘兩夷俗借債按年一本一利層累積算合該欠銀一萬九千餘兩播便亞之父屢索未償旋率其眷屬遷入大帮居住遂欲假木邦之勢向耿馬追索前欠未得其便光緖二十七年十二月内耿馬土司罕華基遣士目南正禮販貨物五十三䭾經過木邦行至滾弄江播便亞卽率衆將貨物牲畜全行截留罕華基向木邦索取木邦函託孟定土知府罕世傑料理耿孟素相猜忌耿馬土目麻奇遽帶領土兵藉捕拏播便亞爲由突入孟境恣意焚掠詎播便亞亦巳約會土匪陳小黑張恩紋等預備迎敵聞報馳往追入耿馬境内燒殺數寨情形極爲慘毒孟定土司罕世傑舉家逃往糯峨山避之勢殊洶洶前督撫臣魏光燾李經羲接據永昌順寗兩府電禀以木邦地方牽涉外人恐滋邊釁當電飭署永昌府知府張賡颺署順寗府知府黨蒙並派署永昌恊副將李寳書管帶叅將謝春霖保山縣知縣江藴琛帶兵馳往彈壓查辦該圭司夷匪懾於兵威始各聽命由官辦理旋經該委員等查明播便亞动去貨物牲畜巳售得價銀三千七百餘兩花用無存當飭耿馬土司再補給銀四百兩以完夙債被難土民分别賑撫各令歸農耿馬土司罕華基不能約束土目麻奇動起兵爭釀禍殃民復揑禀支飾請予革職仍留辦土務若能安分攺勉再行開復孟定土司罕世傑雖無知情主使情事惟嗜好太深且病廢不能理事應卽革職暫委伊交罕忠邦代理土目麻奇解經順寗府黨蒙迭次審訊該犯恃無質証堅不吐實仍發交順寗縣監禁俟質訊明確再行嚴辦並分飭嚴捕該匪首播便亞及土匪陳小黑張恩紋等務獲究辦在案臣等到任據英領事烈敦以播便亞係木邦巨匪屢在滇緬邊界滋事搶擄經緬政府懸賞購緝尙在孟定該圭司不惟不拿且敢護庇經駐騰總領事務謹順照會請飭拿辦等因復飭永昌府知府石鴻韶查明該匪播便弄黨羽甚多槍械尤利由騰越關道松堮商准英領事烈敦由滇自辦乃選派建威後營左哨把總李秀率兵前往偵知該匪與其弟播岩哦率黨潛匿孟定土屬之下村該弁欲乘無備將其生致亟率兵先入詎該匪防備甚嚴輒敢揮衆迎敵播岩哦與各死黨亦持槍共起拒捕將該弁背脊砍傷勢甚危急幸各兵奮勇大呼直前援救始將播岩哦砍傷倒地餘黨奔潰播便亞知勢不敵亦相率敗逃李秀督兵尾追十餘里從後用槍轟斃梟首解驗由該關道會照英領事烈敦傳首犯事地方懸杆示衆邊民不無稱快哨弁李秀旋亦因傷身故張恩紋一匪經鎭康土司刀悶繩與督飭土練在該屬孟底垻地方格傷就擒隨卽斃命陳小黑經宝用千總王學文帶同紳團及巡邊洋員在緬屬南杜酒房山圍拿槍斃邊地一律安靖據該道府先後電禀到臣復經臣等由電迭飭妥籌善後毋留遺孽各在案兹據雲南營務處善後局司道陳燦會同　察使普津等查覆屬實並將出力文武及傷亡員弁兵勇聲懇奬卹會詳請奏前來臣等查此案原因索債截貨釁起甚微祇以該土司等庸懦無能夷目土民獷悍成性動起兵端而圭匪漢奸復推波助焰遂乃大肆焚掠仇仇相尋又興緬境木邦壤地毗連幾至釀成邊患幸經該文武等多方籌畫懾以兵威曉以大義乃克就我範圍並得英領事諸事聽商由滇自辦不爲掣肘土匪陳小黑張恩紋匪首便　亞等均各次第殲除邊境又安所有在事文武各員不無微勞可否仰懇天恩俯由臣等先行查明存記與傷亡弁兵彚案酌請奬卹以示鼓勵而慰幽魂出自逾格鴻施所有土司藉端尋釁焚掠派兵彈壓查辦完竣緣由除咨吏兵部查照外謹合詞恭摺具陳伏乞皇太后皇上聖鑒訓示謹奏奉硃批准其酌保數員毋許冐濫餘依議欽此 
[綏遠城將軍貽等奏爲獨石口駐防官兵擬援案撥給缺地以恤兵艱摺二十九日]  
　　督辦懇務理藩院尙書銜綏遠城將軍奴才貽穀察哈爾都統奴才奎順察哈爾副都統奴才魁福跪奏爲獨石口駐防官兵擬援案撥給缺地以恤兵艱恭摺仰祈聖鑒事竊奴才等籌辦察哈爾左右兩翼墾務曾經先後奏明酌留各蒙旗官弁兵丁隨缺地畝奉旨允准業將擬留左右翼八旗官兵缺地數目情形於上年八月間奏明轉飭遵辦在案嗣據駐防獨石口防守尉隆泰等禀稱自順治年間由京師撥駐獨石口邊關兵丁每月錢糧不敷養贍又無設有馬匹迄今生齒日繁户口衆多懇請援照現辦蒙旗缺地及從前千家店撥給缺地成案賞撥該官兵隨缺地畝等情當經札飭左翼墾務局查明獨石口附近有無餘地可撥並　取獨石口官兵名數曁千家店從前撥給缺地成案去後旋據該局詳稱派員往查正白旗紅旗灘及太僕寺正藍羣牧地方均有餘荒可墾並由該防守尉呈送官兵名數淸册抄送千家店官兵缺地原案一併由局詳復前來奴才等覆加查核原册内稱該處駐防現設四品防守尉一員防禦二員驍騎校二員共官五員領催委領催馬甲一百名養育兵二十名共兵一百二十名内有筆帖式二員委 
 
