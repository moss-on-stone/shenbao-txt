# 1907 - 426 - 4912533

 

Page 1

 
 
   
 
 

Page 2

 
 
上諭 
[十一月十二日奉]  
　　上諭山西平陽府知府員缺著福蔭補授欽此 
[宫門抄]  
　　十一月十二日召見軍機俞鍾頴伍廷芳 
代論 
[憲政編查館奏調員分任館務摺（附清單）]  
　　奏爲館務重要。遴員分任。以専責成。謹開列銜名。繕具清單恭摺仰祈聖鑒事。竊查憲政編查館。自遵旨攺設以來。臣等業將辦事章程。酌定奏明在案。查章程内分設之編制統計兩局。每局各置三科。頭緒紛繁。關繫至重。事當創始。非多得明體逹用之材。不能貫徹條文。發明義藴。此外如譯書處總務處。及附設之官報局。亦皆需材甚衆。待用方殷。從前考察政　館。僅事考查編譯。調員無多。嗣將政務處歸併。留館辦事者。亦不過三四人。共　尙不及十員之數。實屬不敷分派。滋經臣等再三遴選。擇其通知政體。及嫻習法律明悉科學各員。使之分在兩局兩處各事。其官報局造端伊。始規制務取閎通。亦均采取才識並優之員。分理各務。此後事有専責。即由原派兩提調。綜持督率。務令各該員等盡心經畫。併力纂訂。以求早立憲政之基。實收豫備之效。至臣館所辦編制統計等事項。旣爲各署提綱挈領之。地與各署皆有同條共貫之情。所調各部院衙門人員。應以臣館事務爲重。其本官之升轉補缺。及保列京察。皆照各衙門優差辦理。謹將擬調各員銜名。並派定各局職掌。繕具清單。恭呈御覽。如蒙俞允。當卽通行各衙門遵照。至現在所派員數。將來或事務增多。尙須陸續添派者。應由臣等隨時遴調。再行奏陳所有調員分任館務　緣由。謹恭摺具陳。伏乞皇太后皇上聖鑒謹奏光緖三十三年十月二十八日奉旨依議欽此 
 
 
 

Page 3

 
 
謹將擬派憲政編查館人員繕具清單恭呈御覽軍機處三品章京王慶平原機處三品章京曹廣楨以上二員擬派充總核宗人府府丞左孝同該員擬派充總務處總辦前民政部右參議吳廷爕該員擬派充編制局局長二品頂戴山西補用道沈林一該員擬派充統計局局長前軍機處三品章京華世奎該員擬派充官報局局長農工商部主事署民政部參事章宗祥該員擬派充編制局副局長農工商部員外郎錢承誌該員派充統計局副局長裁缺國子監司業蔭桓翰林院編修黄瑞麒試署學部總務司員外郎法部主事楊熊祥民政部主事于寳軒内閣中書張志潛分省試用州同傳嶽棻以上六員擬派充總務處科員署民政部左參議參事汪榮寳外務部主事曹汝霖試署學部總務司員外郎吏部主事思華以上三員擬派充編制局各科正科員民政部右參議延鴻學部參事林棨前學部叅事陳毅以上三員擬派充統計局各科正科員翰林院編修胡大勛翰林院庶吉士朱國楨法部郎中董康民政部員外郎胡礽泰試署學部總務司員外郎法部王事陳曾壽直隷候補知縣嵇鏡直隷候補知縣富士英大理院奏調法政科進士章宗元法政科進士程明超法政科舉人施哷本法政科舉人顔誌慶法政科舉人高种大理院奏調留學日本大學畢業生張孝移大理院奏調留學日本大學畢業生熊垓留學美國法政畢業生嚴錦榮留學日本京都大學畢業生廉隅以上十六員擬派充編制局各科副科員翰林院侍講宗室文斌農工商部主事吳振麟陸軍部軍諮處第一司司長副叅領廬静遠内閣中書張國淦内閣中書夏道炳度支部奏調候選主事劉澤熙民政部六品警官顧鼇法政科進士王建祖　政科進士嵇岑孫商科進士陸夢熊商科舉人張鴻藻法政科舉人錢應清法政科舉人林蔚章以上十三員擬派充統計局各科副科員二品頂戴江蘇補用道嚴復該員擬派充譯書處總纂候選知府傳范初該員擬派充官報局印刷科科員又奏遴選京外各衙門人員派充諮議官片再臣館編纂憲法必先調查而統一全國法制凡大而法典細而各項法規胥歸考核條件旣繁責任綦重自非網羅羣彦博采方聞無以立可大可久之制所辦一切事項與内而各署外及各省無不息息相關尤宜聯絡一氣藉資衆擎擬遴選各部院衙門中諳熟典章通逹治體之員與各省官員中學識精博物望允孚者俱派爲臣館諮議官不必到館辦事遇有疑難隨時咨詢詳復庶得廣集衆思共襄盛典遠取周官聯事之意上符虞典訽謀之同一俟選擇得人再行奏充理合附片陳明伏乞聖鑒謹奏光緒三十三年十月二十八日奉旨依議欽此 
専電 
[電一（北京）]  
　　昨日慶邸親謁英使商議路事以英使堅持仍無眉目 
[電二（北京）]  
　　盛宫保奏陳挽回路事爲難情形慈諭再與英使磋商總須稍爲變通 
[電三（北京）]  
　　袁軍機因路事受上下傾軋甚爲焦急 
[電四（北京）]  
　　兩宫因英日兩國交涉最爲棘手擬飭外部以後凡與該兩國交涉不論何事均須堅愼以免紏纒 
[電五（北京）]  
　　吏部奏廣西右軍山巳克復撫臣張鳴岐可否免議奉旨仍照前旨議處 
[電六（北京）]  
　　廷臣會議桂省伏莾孔多應整頓軍政以懾匪膽 
[電七（北京）]  
　　度支部尙書澤公面奉慈諭速整圜法持平銀價 
[電八（北京）]  
　　山西巡撫恩壽因被叅電請開缺奉旨不准 
[電九（杭州）]  
　　平湖紳士電禀浙撫梟匪勢盛城中居民紛紛遷避乞迅調乍防塡紥縣城以安民心 
[電十（杭州）]  
　　嘉善劣紳郁某誣浙省拒欵會會員何琪爲匪黨現經浙撫及紹興同鄕聯電查辦 
[十一（杭州）]  
　　蕭山夯岳沙民聚衆搗毁清丈牧地局毆傷薩委員請兵彈壓 
路欵要聞 
[江御史摺片交部留中詳紀]  
　　御史江春霖奏摺交部略紀前報現悉摺中所擬持平辦法係仍借英欵由國家担任訂期歸還與 
 
 

Page 4

 
 
江浙鐵路全無干涉即抵押之件亦不再責任江浙等語摺上醇邸極力贊成擬請降旨責成外部按照此意與英使磋商務底於成惟某尚書恐外交棘手仍請旨外務部知道江侍御尚有一片畧言盛宣懷辦理路事實有心得無奈不善用人常爲左有所愚弄朱寳奎前隨盛宣懷辦事時弊端百出罔惜聲名此次以英人默許巳廢之約而盛宣懷磋商不下者賄動朱寳奎故也現在如能持平了結則可不必深究倘相持不下竟失主權朱之罪實不勝誅云云當時慶邸欲請澈查袁尙書謂現在汪大爕鄒嘉來巳遭不白此事不如暫不深究實於此項交涉毫無干涉云云遂請旨留中 
[浙民公會致盛宫保電]  
　　盛宫保鑒公到京即攺初意民情大憤草約公爲禍首不能繫鈴解鈴是公亡我江浙人心不死必有以報請三思浙民公會文 
[天津浙人致甬屬集股處電]  
　　甬屬集股處諸公鑒津巳招萬股續再報公復 
[浙路湯總理致馮撫電]  
　　杭州馮撫院鈞鑒到滬肅電旬日未荷賜復豈公所謂維持妥協除驗資無他策耶商民遵旨保路權缰臣亦應爲朝廷保土域權愛公故以千秋相祝代表何能爲徒分謗耳潛誓自任股東堅不承認張叅議以宿疾不榖食者巳三四月慷慨代行頃送登輪公義私交兩皆慚負知念謹聞潛叩魚 
[江南安徽路礦公會開會紀事]  
　　江南安徽路礦公會於初一日在寗垣安徽會館開會議定簡章草案公推潘偉人李希伯江小樓舒伯勲四君修攺至選舉各項職員用通信投票法選舉限一星期交到會所業於十一日在意會揭示當選識員名單列下正會長李蔭伯副會長方守六劉健之蘇錫岱書記江小樓趙柳塘唐斗南吳應房會計李希伯黎永卿幹事蘇民生桂望之張歧生汪菊友潘偉人舒伯勲陳升安宋雨棠 
[安徽旅滬路礦公會紀事]  
　　十一日下午二時安徽同鄕假斜橋怡園開路礦公會先由竇君希文宣布宗旨（一）對於浦信及銅官山有力爭自辦之責（二）對於路礦公司有監督維持之責次推舉康君特璋爲主席康君起言銅官浦信關係吾皖人身家性命廢約自辦刻不容緩云云次蒯禮卿先生演說謂爭回浦信宜趁蘇杭甬之後聯合蘇豫力爭至於銅官山合同係外部與英使所訂皖人並不舉聞絶對不承認云云次河南代表萬君鴻圖演說次江蘇鐵路協會代表楊君千里演說皆願聯絡皖省合謀對外辦法次汪憲章汪壽丞李振鈞諸君演說次由主席提議浦信問題（一）聯合蘇豫公呈外郵兩部力爭（二）籌欵自辦方法限一星期内各投意見書再行開會集股又提議銅官山問題（一）自行籌欵購地（二）不許賣地與外人（三）不許外人作工（四）不供給外人次由何君雨辰提議電致駐英李使爭持電文如下（倫敦李公使鑒銅官存亡繫公合辦議贖死不承認稍不愼汪鄒可爲前鑒旅滬路礦公會）次提議公電同鄕京官及郵傳部代奏請開去　君歐洲留學監督差専　路事次提議礦務總理吳學廉既有釐差不能専任宜通知本省另行公舉以上均議决次宣布章程投票選舉職員當選者正會長汪頡苟副會長竇价人庶務謝筠亭汪瘦岑書記何宇塵汪允宗竇希文周黼廷會計丁介侯夏玉峯評議續舉時己六鐘遂散會 
[蘇路認股函電]  
　　梧州蒼梧縣莊秉温大令電）路事乖異至此賴鼎力幹旋身在異鄕實深咸系謹合旅居先認千股並告浙僑共效啣螘款交何處乞寄章程（常州府路股會函）莊蘩詩女士等共認一百廿三股又無錫錢舟人開餛飩店韓兆芳經手韓兆植十　胡全榮五股願典鬻從事語以利息若干則深以爲羞周君舜卿稱述其人猶洒然動容云（烟台毓材學堂電全全體認七百五十圓請仍力拒南匯寓滬紳士沈維禮函）今續招得沈按榮五十股陸林華五十股黄金生五十股許成章五十股共二百股（東京警監學校梁震岷函）近日所集股他准明春由三馬路延康里信記土行代交計梁震岷五百股劉有餘五百股（東京早稻大學童蒙求函（同學認整股十股分股一千五百股靑浦白鶴江鶴溪公學函）敝校於初四日開招股會己招得一千股海州板浦張福年丁錫福等函）敝地風氣晚開勉竭棉薄僅得五千股海州中學堂電敝校員司學生先集千股尹克昌函）敝銀行五處分招力盡精疲不易着手計漢路口招得一千股上下滬鎭各處亦招得一千餘股另由敝行同事認一千六百股（旅桂蘇浙路會電）敝會支日集議二百餘人認五午零股再續招代表雖行成敗仍視後援宜更結死力清江浦電）連日紳學界議路事巳認萬股（旅杭陳超立函）江蘇旅同　報告第一次集股單共五千一百零九股（滸關保路分會函）滸關鎭官立小學公立小學同人組織保路分會共認三百七十一股第一期股洋俟省坦　機關部成立即解（景德鎭粤人梁賚生李鏡池電）僕等認股二百圓以盡義務 
緊要新聞 
[東督電覆黑撫程雪帥參案北京]  
　　日前東督徐菊帥爲查覆黑撫程德全參案電致軍機處請予代奏略謂原叅各節均無實據惟新政雖經次第興辦學堂實業未能普及該御史所云不知振作者或即指此應如何畧予薄懲之處出自聖裁至吞没稅欵一節實係知府王昌熾所爲應　革職示懲云云當時慶邸欲請降旨申斥數語經世鹿兩軍機從旁轉圜遂請旨留中（影） 
[政務處會議要政彚誌北京]  
　　前日軍機散值後齊集九卿房會議要政聞所議係組織内閣設立總 
 
 

Page 5

 
 
理大臣及歸併吏部建立海軍各事宜先經世張兩中堂提議内閣總理一席原擬暫緩惟目下吏部歸併在卽總理大臣似不得不先行設立袁尚書謂先請設立總理内閣亦一難題因現在諸事未備僅爲一吏部歸併率行奏請設立恐又步資政院之後塵不如將歸併吏部一節暫從緩議俟明年各大要政議有頭緒再議設立内閣總理至内閣總理安置妥協再請歸併吏部庶諸事不致棘手諸大臣均善其議擬於下期政務處集議時再行會商定奪其海軍組識應需欵目約二千萬兩之譜是日未能詳議仍俟各省咨報後再行詳議云 
　　前日召見軍機土大臣時太后面諭慶親王孫中堂袁尚書等以後會議軍國要政及有關國計民生交涉之事須先在御前將大致節畧會議一次然後再由政務處資政院妥加會議以期君臣一致 
　　預備立憲事宜日前又經政務處會議决定開辦國會以樹基礎據聞巳奏明兩宫並奉面諭務須詳愼計議妥訂章程以防流弊云 
　　政務處集議所内凡設議政王大臣坐位十九座兹將新定各員位次照錄如下上面向南九座慶親土居中左方四員文淵閣世續協揆鹿傳霖武英殿孫家鼐吏部陸潤庠右方四員醇親王載澧體仁閣張之洞外部袁世凱東閣那桐下面向北八員民政部肅親土度支部澤公學部榮慶禮部溥良法部戴鴻慈陸軍部鐵良郵傳部陳璧農工商部溥　東西相向各一員署都察院張仁黼埋藩部壽　聞此次訂定後即於初二日爲始照儀入座 
　　御史孫培元條陳重用東西洋留學畢業生一摺現經政務處議復請准擇尤錄取並請以中文爲重以免荒侈之弊巳奉旨交學部辦理矣 
　　目廷寄各省條陳憲政後　計京外大小各員所上憲政各摺其巳經議覆者凡六白餘件聞政務處擬定每間一日進呈御覽兩册云 
　　政務處奉旨交議之件往往積壓即條陳一項現計有百餘件尚未議覆初二日會議時慶邸嚴催吳王兩提調從速分頭檢齊以便會議覆奏總以離奉旨之日母過一月爲限云 
[資政院近聞三則]  
　　資政院章程草案張中堂略有删攺曾紀前報専電兹聞此項章程共計四十八條内有宗室覺維員額而無八旗員額當倫貝子未赴東時對於此條曾有異議現經各軍機會議張相國亦謂議員權限事宜尙有未妥應交回資政院再爲核訂俟下期會議時與孫中堂當面商定然後再行入奏 
　　昨聞政府電咨各省仿照資政院章程設立議事堂一處每月定期會議各項要政併令將各省調查局之委員銜名限一月内開列清單彚送資政院查核 
　　孫總裁以資政院有統核全國庶政之權此時經營締造斷難草率從事懇請允准凡年高望重無論現任致仕之大員均准叅議院務遇有所見即面謁總裁聲明或由總裁造訪以廣言路而集衆思聞巳奉旨允准 
[張中堂整頓學務之計畫北京]  
　　普及敎育迭奉諭旨實行昨聞張中堂與學部各堂提議非廣立學堂難期普及惟是籌措經費頗覺爲難只得變通章程每州縣設立四五十所責成各省提學使勸令各紳將空廢廟宇設法攺建聞己將此條增入現訂章程之内 
　　又聞相國之意以大學堂監督現既攺爲實官所有各省學堂監督敎員應一併攺爲實官以資激勸並即責成攺良課程認眞敎授以免視如傳舍致學務毫無起色聞俟章程擬妥即當入奏云（寅） 
[商部駁覆俄使干涉礦章北京]  
　　農工商部新訂礦章七十餘條己交各國欽使查照日前駐京俄使照會外部請再增攺當經農工商部核議以此項鑛章　經奏定尚未施行利弊得失斷難立見應俟實行之後查看情形確有窒碍之處方可斟酌增損此時决不可任其藉詞干涉巳咨請外部據情駁覆惟聞英美兩使亦不以此項章程爲然業己駁回未識商部如何答復也（卯） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
奏摺 
[法部等會奏京師各級審判由部試辦訴訟狀紙摺]  
　　奏爲京師開辦各級審判請由部試辦訴訟狀紙再擬推行各省以愼庶獄而杜弊端恭摺會陳仰祈聖鑒事竊維依狀鞫獄律有明條誠以狀詞爲兩造訴訟之原官吏審判之據雖與别項文牘不同而情僞所生係究爲重要周禮大司寇一篇首列兩劑鈞金之制厥後漢有獄辭六代有訊牒即近世東西各國亦於訴訟書類均莫不有法定狀式以爲之程誠重之也中國各直省問刑衙門雖有呈狀格式然未經臣部規定率皆自爲風氣參并不齊其重視法律者或故　繁苛之條件使民隠不得上陳其重視民隠者或又棄置不用聽民間隨意具呈授訟師公無文之漸甚至一詞之入需費煩多而官考代書又往往勾串吏差肆其婪索種種弊竇以孶以繁聽訟一端日形叢脞不僅騰誚列邦巳也方今司法獨立旣以臣院専司審判爲推行憲政之初基而京師創設高等以下審判　尤爲直省各級審判之標準若不將訴訟狀紙先行厘定何以便民情而去宿弊示顜若畫一之規兹經臣等會商釐定格式分爲五等一日民事訴狀凡關於民事原告者用之二日刑事訴狀凡關於刑事原告者用之三日辯訴狀凡被告人無論民事刑事皆用之四日上訴狀凡關於上控者用之五日委任狀凡遣抱呈訴者用之層級不覺其煩名實亦屬相副復查升任直隷督臣袁世凱奏辦天津府屬審判章程内稱一切狀紙由廳發賣並遵章貼用印紙行之數月民間翕然從風良由費省而事便無從上下其手等語可知法古宜今有利無害夫民情不甚相遠法制取乎大同所有狀紙一項天津既由一府漸及全省臣部即可由京師推行各省現在各級審判廳開辦在即臣等謹將各項狀紙擬就簡明章程恭呈御覽如蒙俞允應由臣部督飭官設印刷局所照式裝造分别發由臣院暨高等以下各級審判廳聽民購用並加蓋發行處戳記庶便稽核其有命盜重件急切不及具呈者仍照常准民喊控以免延遲並令各級檢察等宫實力查驗隨時咨部俾資考核俟試辦數月果能推行便利再由臣部置備印刷機器精製印紙會同臣院酌定詳細章程將所定格式奏請頒發各省遵行以收司法統一之效臣等爲清訟便民整齊法規起見所有擬定訴訟戕紙格式請旨試辦緣由理合另繕清單恭摺具陳伏乞皇太后皇上聖鑒訓示再此摺係法部主稿會同大理院辦理合併聲明謹奏光緒三十三年十月二十六日奉旨依議欽此 
謹將試辦訴訟狀紙簡明章程開列清單恭呈御覽第一條訴訟狀紙係奏定先從京師辦起無論旂漢官民關於民事訴訟刑事訴訟在各審判廳上呈者一律遵用第二條訴訟狀紙自奏定之日起所有京城舊式狀紙一律停止其自行在便用紙冩呈者概不受理第三條訴訟狀紙分爲五種如左一刑事訴狀凡刑事原告於第一審審判廰呈訴者用之二民事訴狀凡民事原告於第一審審判　呈訴者用之三辯訴狀凡民事被告刑事被告於各審判廳呈訴者用之四上訴狀不論民事刑事控訴上告或抗告者用之五委任狀不論民事刑事其委任抱告者於訴狀外附用之第四條訴訟狀紙無論何種每帋定價當十銅圓十枚作爲帋張印刷發行等費第五條凡刑事由檢察官或司法警察官營汛兵弁及地方官發覺之案槪由檢察官起訴不用狀紙第六條訴訟狀紙由部指定官設印刷局所印刷分交大理院及各審判廳發行之第七條凡審判官署於發 
 
 

Page 11

 
 
行訟訴狀紙時皆須加蓋各該官署發行處所戳記以備稽核第八條訴訟狀紙如須推廣外省時應由法部體索情形酌定詳細章程另行奏明辦理第九條凡於狀帋定價外任意需索者照受索律計贓論罪第十條凡未經法部允准而擅行仿造狀紙及私售者計其紙數得科以一兩以上二十兩以下之罰金第十一條每月發行各項狀帋若干應由各審判官署分别咨報申報以八成解部爲帋張等項銷費第十二條各項狀帋格式嗣後如有應行變通及增加種類之處由法部援案試辦奏請遵行 
分類新聞政界 
[督批辦理地方自治情形南京]  
　　江督端午帥批知縣陸維李籌辦地方自治禀云所陳各節均屬地方自治之要義前經派員籌設自治局現據擬呈開辦簡章巳籌設研究所調查所及宣講各事該員所陳各事辦法仰候發交自治局酌核辦理至議事董事各會均　循序而進查現辦自治局簡章業巳預爲籌備爲將來實行之地分區爲選舉基本查天津所分巡警八區包括四鄉及海隅一帶地面寗省所辦巡警除城廂及下關等處外其鄕村巡警區域並未劃定該員謂就現時巡警所分區域爲選舉區域似於津寗現辦情形未能比較明確按之選舉區域法制亦有不合之處應飭自治局妥籌具覆再行核辦（商） 
[請撥堤工銀兩未准南京]  
　　揚屬堤工局何觀察亮標日前將東西兩堤工程所需銀兩禀請江督酌撥當奉端午帥批示云前據該局禀陳運河東西兩堤工程險要情形當經批飭將應修工段擇要勘估酌定興辦次序約需工料銀兩開摺具詳以憑酌核奏咨立案原爲愼重工程撙節經費起見該局並未將工段處所估計用費開摺禀報遽請撥銀一萬兩作爲専案工程不在常年三萬兩之内核與部章不符現在迭准部咨如無險要大工不得逾常年額欵如果兩堤工段確係險要應即迅速逐段勘估據實開摺禀復以憑核辦其採辦木石磗杰等料應即由常年經費内匀撥動用所請先行撥欵之處斷難照准（諟） 
[添委江西土稅提調武昌]  
　　駐卾督辦土膏統稅柯大臣近因江西土稅總局事務紛繁原有總辦委員不敷治理昨特添委候補知府杜太守宏基爲該局提調俾資助理（生） 
[麥參事派往南洋查事廣東]  
　　法部前派承政應參事麥鴻鈞前赴日本考察一切回國時並順道赴南洋羣島查閱該處審判公堂及實業註册各事兹麥參事考查事竣由日回港擬上省查看監獄後卽往南洋業由法部電致粤督照會保護矣（甲） 
[批獎辦理冬防蘇州]  
　　川沙廳現辦冬防一切全用巡士當差所有辦法悉照警察章程日前詳奉江督端午帥批示深爲嘉許併飭實力梭巡以保治安（命） 
[法政官紳班考試畢業蘇州]  
　　蘇省法政學堂官紳二班均届學業現由監督方直刺元熙禀請毛提學於十一日蒞堂考試給發文憑 
[札催詳報秋收情形蘇州]  
　　揚州鎭江兩屬之各州縣本年秋收成數均在六成以上業巳陸續通報到省惟淮徐海三屬尙有多處未經册報蘇藩朱方伯特札飭各該縣迅將秋收情形詳細申報以便彚請撫憲具奏云（命） 
交涉 
[外部飭嚴禁私售房産北京]  
　　外務部前日發電十數道分致各省督撫略謂各國敎士入中國境界傳敎按照約章祗准購地建造敎堂不准另置民房攺作敎室近來各省奸民貪圖重價將房産賣與洋商及敎士實屬違犯條約亟宜嚴禁轉飭各府州縣再爲嚴行出示曉諭商民人等槪不准私售敎堂房産　犯約章而滋糾葛云（子） 
[敕諭國書蓋用御寳北京]  
　　外務部將出使俄國蔭蔭圖赴德考查政治于式枚等國書七道暨敕諭二道繕妥咨送軍機處轉咨内閣請用御寳聞巳於十一月初一日在懋勤殿鈐用如儀具監視官係内閣滿本堂侍讀占鳳漢本堂侍讀覺羅崇俊全綍連兆四員并聞此次係請用木質皇帝御寳云（靑） 
軍界 
[江督咨送軍官學堂人員北京]  
　　前月陸軍部咨行各處選擇新軍將弁送入北洋軍官學堂研究陸軍戰術現　督巳選定合格者八員計管帶杜超叅謀何遂隊官張仲鼐汪永清范滋澤方奇均徐森張安邦等於前日隨文到部聞不日即可撥入學堂肄業云（申） 
[稅務大臣不允攺訂採購軍火新章北京]  
　　稅務大臣訂定採購外洋軍火章程各埠洋商不允遵辦禀由駐京大臣交涉等情曾誌前報兹悉上海製造局亦以局中遇有外洋新出軍器即須採購一二以資參考今若攺照新章未免窒碍請予通融而稅務大臣以所定新章爲愼重軍火預防流弊起見仍不允攺訂云（企） 
[批准咨送軍官學堂肄業安慶]  
　　皖省二標三營學習官凌昭近聞北洋軍官學堂招考學員特具禀皖撫請予備文咨送馮夢帥以該生嚮學情殷巳批飭遵照矣（政） 
[電催各省陸軍小學履歴清册南京]  
　　聞陸軍部致各省督撫電云查貴省陸軍小學堂第一班學生業經咨報在案所有以後應招第二第三兩班迄未咨報望速開具續招學生人數暨增設員可履歷清册送部以憑查核並先電復等因江督端午帥得電巳飭江蘇陸軍小學堂總辦遵照辦理矣（小） 
[偵探隊管帶易委安慶]  
　　安徽蕪采營李叅將振標日前奉調赴浙所有營中事務仍歸遙制惟偵探隊管帶一差昨由皖撫札委候補巡 
 
 

Page 12

 
 
檢唐棣暫行接辦云（周） 
學務 
[反對調查師範之眞相杭州]  
　　全浙敎育總會初五日開正式大會巳紀前報兹悉是日提議調查師範學堂不以此事爲正當者頗居多數湖人謂如果有調查之舉我湖人即當出會云云是時遂有數人出會者因此誤傳謂湖人某君喧擾當被驅出其實不確（正） 
[咨請各旗學堂添設簡字科南京]  
　　江南簡字學堂開校兩年成效頗著現經端午帥札飭四區初等小學四十所添設簡字一科以期逐漸推廣昨又咨請江寗將軍京口副都統於各旗學堂一律添設互相傳習使人皆識字以廣開民智之效如敎習需人即可由簡字學堂畢業生中選派云（商） 
[請提田捐撥充學費安慶]  
　　宣成縣近因各學堂經費不足擬將民田每畝酌提錢二十文分撥各學堂充作常年經費業巳具禀皖撫批示祇遵矣（政） 
[提撥師範學堂經費之艱難杭州]  
　　浙省師範學堂應需建築開辦及常年經費前由喻藩司詳請浙撫於運庫鹽斤加價項下提銀二萬兩並將高等學堂附設之兩等小學堂經費由釐餉局籌解俾資周轉巳奉批飭籌解兹崔都轉以鹽斤加價原爲賠欵而設不得不稍留餘地以防將來引銷疲滯之年藉資挹注所議添籌銀一萬兩實難照解等語詳復請飭藩司另行籌議詳辦云（比） 
[明德學堂添聘商業敎員長沙]  
　　湘省明德學堂監督胡紳元俊等前禀准學商兩部就該堂開設高等商業一科今夏親赴日本選聘商業敎員來湘敎授現胡紳巳回省矣（敏） 
實業 
[湘省鐵路近聞長沙]  
　　湘省鐵路現由英工程師羅士復勘路線擬於今冬購地開工惟目前總公司無人經理除坐辦余堯衢參議赴鄂禀商路事外僅留協理席源生觀察獨力支持實屬難於兼顧聞月前巳由公司總協理王祭酒余參議馮給諫席觀察諸紳電致南京催請督辦總理袁海觀京兆迅速回湘經營路事並將現在湘鄂認股情形及大致數目隨電附聞旋接京兆覆電云電悉湘鄂認股早有所聞非諸公誠信曷克臻此擬十一月初赴鄂新正準旋湘等語似此則湘省路事不日當有轉機也（敏） 
[農業學堂投考之落長沙]  
　　湘省北城外官立農業學堂第一班學生巳届畢業現擬續招新班酌加學費而報考者殊屬寥寥聞其原因係該堂科學不甚完備云（亦） 
[工藝局附設漳緞工藝學堂蘇州]  
　　蘇垣絲商程兆濚擬在工藝局内設立漳緞　藝學堂額設三十人年在十四歲以上二十五歲以下者爲合格専習紡織漳緞之法其休息時另延敎習敎授國文珠算等學業巳禀經上憲批准併札委縣丞諸以壯經理學務兼當敎員巳於初九日到差開辦矣（出） 
[寗鎭鐵路裝設電線鎭江]  
　　鎭江至金陵一段鐵路久巳開工現電務科科長王君又由滬到鎭添設電線所有材料均巳備齊大約一月後即可告成以通消息云（退） 
雜記 
[批飭工人擅伐官柳之糾葛南京]  
　　江南巡警路工總局因鐵路工人建造汽車軌路砍伐柳樹詳報江督當奉端午帥批云此項官柳即使有碍軌路亦應由鐵路局勘明移知該局妥爲移植何得遽加砍伐率行抬去該分局巡警當時並不阻止報明請示僅於事後禀報均屬非是現既經移知實業學堂究竟該工人等曾否將官柳抬送騐收應由該堂查明聲復一面由鐵路局諭知在工各員嗣後不得任聽工人率意砍伐以重林業（空） 
[屍塲衝突蘇州]  
　　蘇垣養育巷魏鴻興銅匠店房屋係通知坊沈老五之産租契租摺不知如何在何健眉處何於本月初八日至魏鴻興收取房租該舖即告知沈老五帶同家丁女僕三人同來理論謂此摺係被人偷出强欲取回何云此摺由某姓押去洋一百五十元兩相爭論隨卽扭毆何年老不敵跌扑斃命舁回家中沈老五知事不了即令銅舖赴縣揑控爲先發制人之計沈則避匿不出何之家屬赴縣報騐吳縣王明府飭提光姓人等皆不到案僅提到銅舖内之錢其發一名明府於初十日蒞騐則逕至内室將屍身略爲觀看即行退出卽以何週身並無傷痕由於痰壅氣閉所致等語塡明屍格何之家屬暨同居隣佑各人相率爭辯又觸明府之怒指爲吵閙屍塲現衆人巳繕具公禀赴各轉上控矣（眞） 
[陳川督暫緩赴任湖北]  
　　聞川督陳筱帥於四日乘京漢火車抵漢與趙次帥會商要公嗣於初六日起節赴荆州道署住節（現任荆州道陳夔麟孫筱帥兄）大約小有勾留即欲由湘回黔掃墓至入川履新之期當在明年正二月間也（育） 
[飭查連劫五家盜案揚州]  
　　泰州港口地方盜匪横行一夜連刦五家揚府嵩太守業將署泰州胡牧詳參撤任在客現經端督帥飭委候補縣朱枚大令接署一面札令揚府查明五家被劫情形嵩太守奉文後親往查勘據寔詳覆（易） 
[禀請斥退牛捐董事蘇州]  
　　丹陽縣紳商朱焕文等禀請將牛捐董事任有林斥退另舉奉蘇臬陸廉訪批示云查任有林曾經充當剥户窩買牛隻並縱夥行竊耕牛宰殺經事主控縣訊明追賠並出示嚴禁有案此等不安本分之小人准其更名接辦牛捐無怪擅作威福勒捐滋擾據請將任有林斥退另舉賢董之處既據通禀著候撫憲暨牙釐局批示遵行可也（七） 
[靖江典史撤任蘇州]  
　　靖江縣内監犯人小張乘間扭斷鐐銬樾獄脫逃一案現經蘇臬陸申甫廉訪訪悉該犯小張脫逃日久迄未緝獲自應將該管各官照章示懲特詳請將蘇撫靖江縣知縣何希曾記大過二次靖江縣典史熊飛即行撤任等情巳奉蘇撫陳中丞批准並飭藩司委員接署矣（一） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[時事小說人面獸（八）肝若著]  
　　第二回 
　　張竊吻硬吞公田做媒人頓高身價 
　　話說豭類回到家中。聽得上房裡面有一片喧嚷之聲。不覺吃了一驚。三脚兩步趕進去。只見先前那個趕車夫。在庭心裡暴跳如雷的同妻子錢氏吵閙。心中頓然明白。原來到了米市胡同。呌他回家取錢。却一時失於檢點。忘了家中囊巳垂槖。以致受那市井人的逼索。當時卽聽他說道。什麽烏的老爺。我都看見過。天還没有亮。就來坐人家的白車。我們又不是吃公食的。就是吃了公食。也不能替什麽狗老爺貓老爺來。大清早起白當差。豭類一聽。不由的火星直迸。一脚走到他跟前。把眼睛睜得銅鈴一般。惡很很的直釘到他臉上去。那赶車夫正在那裏嘮嘮叨叨吵個不了。没提防豭類回來。突然看見這個樣子。倒嚇退了兩步。豭類正要發作。那赶車夫撇口光說道。好了。如今你們的老爺也回來了。赶緊拿出錢來罷。坐車不花錢。不如到我們行裡去討個赶驢兒的差使。等着有了便道的。車兒。帶坐帶赶的趁了去。或者討那坐車的老爺們喜歡。倒要給幾個酒．．．豭類越聽越不。像不等他說完。便喝道。你們這班混帳東西。當眞欺侮你老爺窮了些。就敢這樣的放肆麽來。旺兒。你拿我的帖子。把他送到坊裡。譛賈老爺問他去。說罷。踱着方步。向房内就走。同錢氏對面坐下。默不作聲。但聽那赶車夫還是胡言亂語。不肯罷休。經旺兒做好做歹。呌、］ 
他明天來拿。纔嗐嗐囌囌的跑出去了。錢氏因爲受了一塲惡氣。便也和他丈夫尋事。要米耍柴。又閙個不休。弄得豭類滿肚皮不高興。起先回來時候。在路上一圑熱火。足有三丈多高。及到家來。見這情形。好像淋頭淋面的澆了一桶冷水。愁眉搭眼。裡頭坐不住。跑到書房裏去。忽見旺兒犇進來。急口結舌的說道。南邊的太老爺二老爺三老爺四老爺帶了二太太三太太一大羣的姑　少爺們一塊兒進了京。此刻十幾輛車子都在巷擠着。快到門前了。豭類一時摸不着頭腦。心想南邊除了他兒子小夫妻兩口子。還有什麽太老爺二老爺這麽許多人呢。呆了半天。忽然想起一椿公案。立刻面如土色。一口氣跑到街上。兩頭一望。聽得車聲隆隆。隠隠有好幾輛車子。飛犇而來。連忙向對門一家在同衙門辦事的寓所内閃了進去。又連連的招呼旺兒。呌他等他們到的時候。就說老爺不在家内。并且先去關照了錢氏。只算家中房屋狹窄。不便留宿。指引他們到客寓中去安歇。（未完） 
國外新聞 
[澳洲軍備之計劃]  
　　初十日倫敦電云澳敦電云澳洲首相堤根氏在美爾蓬下議院陳說政府籌劃防衛政策之大畧并謂擬於此三年内每年購海底潛行艦三艘滅魚艇二艘再全國靑年滿十八歲者須强迫服從軍事敎育深望入年之内可得國民防衛軍二十一萬八千人足供國家効用云 
[停給郵船補助金]  
　　初十日倫敦電云得亞托　消息謂　拿大政府前於一千八百九十一年起補助温古華至澳洲之輪船按年十八萬元目下此項補助金忽而停給或謂此舉係坎拿大對付澳洲新稅則之舉云 
[德王巳至荷蘭]  
　　初十日倫敦電云德王行抵荷蘭盎斯脫塘時羣衆聚迎歡聲雷動荷女皇及駙馬亨利親王亦親往迎焉初十日栢林電云荷蘭女皇設宴以敬德王席間談及兩王祖系誼屬同宗德王并表示其力持平保之意 
[美艦日人被逐]  
　　初十日倫敦電云鈕約報章近載有新聞一則謂亨白登魯港太平洋艦隊各艦上所有之日本僕役巳盡行登岸其故因日人常在圖取艦内機關並有一日人竊得管理燃砲之新法云 
[美艦隊東來消息]  
　　初十日鈕約電云美總統羅斯佛於星期一日閱視太平洋艦隊該艦即將由亨白登魯扄碇出發云近聞各艦上日本僕役巳盡數被逐登岸之說尚未有確實消息也 
[銀行總理作僞被逮]  
　　初十日鈕約電云美國舊金山銀行總理華爾克君因被查得有作僞情事現巳被逮入官 
[英國颶風爲災]  
　　十一日倫敦電云英國南海濱一帶昨日起有颶風勢極猛烈船隻失事者甚多傷失人口亦無算錫連島相近昨夜有美國七枝桅帆船一隻遭風破壞溺死十八名又有滅魚雷艇斯披魏號之小艇一艘在希納司海角遭風顚覆溺死八名横渡英蘭海峽之船舶交通因而暫行停止 
[韓人謀斃日人]  
　　初十日東京電云高麗漢永省（譯音）亂黨近又謀斃袒日黨員二十餘人 
[韓國儲將至日本]  
　　初十日東京電云高麗特派使臣於昨日抵東京韓皇太子定明日抵東京日人巳預備歡迎矣 
[東京電車歸市政局]  
　　十一日東京電云東京電車公司各股東巳與市政公會議妥允將電車事業交與市政局管理由市政局償付日洋六千七百五十萬元聞定明年三月終移交云電車歸市政局辦理之舉日政府極爲注意蓋因設不如是各財政家之有利益於此事者勢 
 
 

Page 19

 
 
必於年終時起恐慌也 
[南漢鐵路減價招徠]  
　　十一日東京電云滿洲境内苦力工徒當冬令時結隊回山東向乘關外鐵路現南滿鐵路擬減輕車價以爲招徠之計以上譯字林報 
[英國海軍定期演操]  
　　初十日栢林電云英國海軍演操定于明年西正月在北海舉行海軍大將貝賚斯福將爲總司令官屇時與操之艦有一百艘以海軍大將八人統帶之 
[海軍同盟會員出會]  
　　初十日栢林電云德國海軍同盟會會員之在拔伐里亞陸軍者有七百餘名自行出會 
[土蒙搆釁]  
　　初十日栢林電云土爾基國與蒙的尼格魯國各徴集兵隊于邊疆互相抵敵 
[共和黨公舉候補總統]  
　　初十日栢林電云美國財政大臣高海魯現爲共和黨所舉之候補員 
[美總統擬游歐洲]  
　　十一日栢林云美大總總羅斯佛擬作歐洲之游并赴斐洲行獵云以上譯文滙報 
本埠新聞 
[領事公會對於張貼告示之意見]  
　　領事公會集議租界張貼滬官告示一事僉謂嗣後華官發出告示意在管轄居住租界華民事情斷難允許如上海道所出告示關係政界重要事件尚可照辦業巳由領袖西拂君照會滬道查照矣（琴） 
[飭定滬鎭鐵路收稅辦法]  
　　度支部札飭滬道畧云滬鎭鐵路業巳通行其往來各貨應妥定劃一辦法值此禁烟之際由滬運鎭洋藥土藥尤宜認眞稽察亟將一切收稅章程訂定妥協遂部備查云云（甲） 
[中國公學行畢業式]  
　　上海中國公學開辦二年學生約三百人學級分高等豫科及中學科另設速成師範班以應内地興辦學務之需修業期滿於本月十一日上午行畢業式先由學務長黄兆祥報告畢業成績次監督鄭蘇戡廉訪授與證書演說宗旨次敎員楊千里鄭仲勁兩先生相繼贈言兹將華業諸君名籍錄下（最優等一陳澤霖湖南澧州（優等）戴維熙廣東歸善程德麟安徽歙縣汪鳳儀安徽定遠龔從龍四川江津方模贄安徽定遠潘家鋆廣東歸善廣文柱湖南澧州（中等）張天懷廣西武宣廖世驥湖南益陽鍾聲洪湖南醴陵汪道丙湖南永定巫紹咸廣西武宣蘇秉懿江西萍鄕陳世暄湖南永明鄒貢甸湖南邵陽張竟元湖南永順胡炳中湖南武岡樊題元湖南東安劉策南湖南益陽修業四名（川） 
[滬道致英領函（請飭寳山行棧遷回上海）]  
　　昨展來函英商資基硝皮公司及福康外國酒店屈臣氏荷蘭汽水公司謀得利琴行坐落寳山飭令遷回上海一事按照條約英商應在通商口岸開設行棧碍難令其遷回等因到道誠如貴總領事所云英商應在通商口岸開設行棧查上海爲通商口岸載入約章英商在本口設肆懸牌貿易往來誠爲合理而寳山雖與上海毗連己隔一縣係屬内地從無内地可准洋商開行設棧之事貴總領事熟諳約章巳蒙鑒及祈照前函辦理爲荷（琴） 
[滬道札上海縣文（飭查公義民船傾覆情形）]  
十一月初三日接新關稅務司好來函華商瑞盛公禀該商公義掛號民船於十月十六日報關領照出口計裝東洋煤五十六　因連日大雨未及裝齊迨至十月二十一日駛過閔行塔水渡地方後半夜時　遭大風力不能支連船帶貨一併傾覆關單亦被漂流無蹤禀求准將存票註　等情查該商所禀船貨關單在塔水渡地方遭風傾覆是否屬實曾否赴該處地方官具報有案抄禀函請札飭該管地方官查复轉致到關以憑核辦等因到道合就抄粘札飭札到該縣即便遵照派差前往塔水渡地方查明公義民船所裝洋煤究於何時遭風所稱船貨關單傾覆漂失是否確實有無弊混刻日具復以憑核轉（哲） 
[松府批斥妄控移屍滅迹]  
　　劉徐氏前投上海縣署控告黄志香誣控伊子劉燦郎犯竊私刑毆斃一案迄未訊結業經該氏投松江府上控奉戚太守批示云查閱抄粘此案因城隍廟失竊檯　獲賊楊和尚供明氏子劉燦郎即爲同夥鄕民不問皂白遽將氏子拷打控經該縣驗傷集訊以黄志香不知約朿圖衆罰令出洋三十元爲氏子撫卹之需所斷尚屬平允事及半年氏子身故輙謂因傷斃命殊屬逞刁無論氏子先經該縣提驗係因混毒成瘡無傷可指即當時果被毆受重傷亦早逾例定罪限至屍棺究被何人抬匿必有地隣可以查問何得含糊其詞混稱移屍滅迹案經該縣明白批飭猶不知悟來府揑控顯係聽人主唆藉端圖詐本應提抱押發究懲姑寛申斥母再妄瀆自取咎戾切切此批（軌） 
[英領函請扣留汽船]  
　　公廨寳讞員准英副領事函稱據英商派嘉禀前受華商巳倒慶德東號主葉雨田聘爲域多釐汽船總管理並授權本商購買船内一切動用物件現該號主業巳倒欠逃避本商被欠薪俸銀五百兩及代買船内物件價洋一千三百十八元二角五分現域多厘汽船停泊上海請函致扣留提傳該號主訊追等情昨寳讞員己據情轉禀滬道函致稅務司將該汽船扣留並傳該號主訂訊矣（衣） 
[傳見投効警務學員]  
　　浙江警務學員江蘇試用縣丞錢天佑日前赴巡警總局遞禀投効昨奉總辦汪觀察牌示准於今日午後三點鐘傳見察核（衣） 
[巡士分班上差]  
　　城内一路一區正巡官游别駕禀准總辦汪　荀觀察招募巡士七十六名分發一二三四五等區辦公巳誌前報兹擬作甲乙丙三班甲班派往各街梭巡乙班分往各要隘站崗丙班則在本區守信爲預備班業巳禀奉觀察批准於本月十五日起派往各區一律上差（哲） 
[會議興築馬路]  
　　浦東洋涇爛泥渡等處現由紳士議築馬路以興商場其經費就渡船上每載一客加錢五文提抽應用業巳禀明滬道核准照辦昨日午後特邀滬上各紳董暨浦東各局員齊集浦東會議築路要章（夏） 
[河南移提案犯]  
　　本縣李大令接河南葉縣移文稱吳小炳砍斃 
 
 

Page 20

 
 
杜韓氏案内要証杜三觀脫逃無蹤兹訪悉避匿上海請派差嚴緝解究等語昨李大令巳飭差查提矣（哲） 
[禁止書塲鑼鼓]  
　　英租界福州路一帶各書塲每晚九點鐘時鑼鼓喧天行人掩耳偶一不愼即爲車輛撞傷昨日捕房總巡卜羅斯君特飭探捕傳諭各書塲一律禁止鑼鼓倘再違犯須禀請公堂究罰云（戎） 
[英界火警]  
　　昨日午後五句鐘英租界香港路三十八號項富生薙髮店失愼燬屋三間旋由捕房飭探張永卿將項及店夥陳元生張六記拘八捕房聽候訊辦（衣） 
[棧客病斃]  
　　法租界西新橋南首太豐小客棧昨晨有寓客某甲因病身死當由棧主報知捕房飭探協保禀請上海縣李大令帶同刑仵蒞騐委係急症身死並無别故因查無屍屬飭堂棺殮候領（舟） 
[汽車碾傷小孩]  
　　昨有某西人乘坐汽車行至新租界麥根路將五劌男孩沈阿毛撞倒碾傷該西人即將該孩扶入車中送往醫院求治訟案 
[初訊小輪撞沉划船案]  
　　本月初一日晚八點半鐘瑞鎔廠小輪莫軋利裝運機器駛至南市公記碼頭將陸金壽之划船撞翻陸即溺斃弟陸阿六經他船救起旋即奔告父母及嫂卜氏等人雇乘舳板追往高昌廟地方向該輪理論詎竟不睬復鼓輪往北該屍父母及卜氏投控水捕房派探陸阿九查明實情禀明捕頭轉禀公共公廨出單將該輪舵丄顧錦濤於昨傳究陸供小的與胞兄金壽在船被紅色黄烟囟之小輪船撞翻人即落水胞兄隨波而去屍身無着小的由鄕船救起陸卜氏供與阿六同質之陸宋氏供兒子金壽廿四歲慘遭溺斃叩求伸雪訊之該輪水手楊流流朱阿紀同供是晚開往高昌廟沿途並無撞船溺斃人命情事求察顧錦濤亦供實無此事讞員寳子觀明府以人命攸關未便任令狡賴遂商之英巴副領事判顧交水捕房帶回以五百元保出候禮拜三查明復訊（衣） 
[滬道復訊華洋訟案]  
　　德商克魯森洋人延穆律師控華人楊裕興等七家不交所定麵粉昨晨經滬道梁觀察與德總領事卜君在洋務局復訊沈雲書供該貨係楊裕興經手人蔡玉生所定是否牌號糾葛不知其詳求察華昌錦隆兩洋人供稱紅狗牌麵粉實不合用楊延逹商律師分辯良久觀察遂商之卜君判一併退去候禮拜三再訊（衣） 
[上海縣案]  
　　貨捐局送船户朱香泉到　並函稱該船户裝運棉花三百六十包經　厘卡飛駛　逃　卡巡丁鄧壽追獲上船又遭朱同船夥毆傷等情往李大令提訊朱供棉花係三井洋行竊往月杭發運到卡時潮急不克停船非敢倫漏亦未逞兇大令判交差帶往補捐並交船夥到　訊　○船户王元周逃捐亦破　捐局送業訊據供稱某客雇小的之船送往東溝後路遇三井洋行賈先生令乘來滬之便裝運棉花一百二十包每包捐洋一角五分小的因素未裝運棉花答以到該處厘卡詢明每包應捐若干再行裝貨及到該卡詢問司事硬指逃捐喝令巡勇梱毆送局解案求察判押候查明再審○敬業學校失竊一案昨傳頭舗地甲　福到案比責二百板飭同三四舗汛捕查　　賊解訊（車） 
[總工程局紀事]  
　　穗　米行獲賊李阿　送局昨由陳參軍研訊供係寗波人向在鼎　北貨行爲出店今患脚病替工出外至相議之　祥内貪小竊取爲此求宥行主趙仁賢稱被竊金簪金戒金珠押　衣服現洋鈔票等物爲數甚鉅求究判李戒責二百下押辦　給失主具領○四十八號巡士獲賊陳全全解案供在振昌泰夏布莊爲出店貪小竊取莊内夏布三十疋掮出被獲求宥判戒責四十下押候家屬具保贓給該莊具領（夏） 
[巡警局紀事]  
　　城内第一路四區李巧保陳陸寳因竊物口角由巡士拘入押候查辦○楊阿三竊張阿六布衣押候究辦 
　　第四路二區林楊子王阿四犯賭拘入捕房 
　　浦東第二路一區水捕送竊取某廠内銅條之王阿三判押候究○陸林氏王文行欠租口角判押交租金開釋（衣） 
[公共公廨早堂案]  
　　殷春養控大通丸輪船茶房周志祥私取所寄行李内英洋一百元昨經寳獻員與英巴副領事審訊周供寳遭誣指中西官以所控無憑判將案註銷○徐錫卿昨在美界白大橋等處誘人賭博名日拉牌　爲一百九十號西捕所見拘拿解究判枷示七天再押捕房三禮拜○俞壽庠因不交日人三宅所定之花子三千担復率伊兄俞吉甫吞没定洋三百元控奉提究判押候訂訊○陳阿福竊取郭邦義家扶梯判押一月○陳坤生俞玉文姦拐俞阿妹判押候禮拜三復訊○王三先後竊取吳阿友等家綢衣各物判押一月逐出租界○黄梅溪因賭逮案又被洋婦馬太太附控騙去　三千兩訊押　繳在案兹黄妾王氏忽生野心於前日將所有衣飾　逃爲伊子文保追獲交捕解究判押候過堂　　○盜犯沈文照王山劉山李尚等昨解復訊中西官以未准查復判一併　押○江炳　積欠印人摩喇新洋九十元向索圖賴兹奉提究判交妥保限一月　清○嚴天生沈保生沈張大被董質夫疑竊洋元控奉解究判押候查究○張阿二王小弟錢金山王小妹等在牛莊路火塲竊物各押三個月逐出○流氓沈乾生與沈三郎陳阿二王仁全吳松林王培根楊阿隆王阿開等帶刀攫取陳竹如張蔭庭等衣服判沈押西牢兩年沈陳王各押半年餘逐出租界（衣） 
[法租界公堂案]  
　　大馬路鴻運樓酒館失愼一案昨傳該館經理范仁　到案據供火起柴房寳未覺察所保火險僅九千兩損傷之物不止此數求察聶司馬判罰洋一百元充公○洋行街合豐棧失愼一案昨傳該棧副經理王存珍到案據供是晚由厨房失愼計保火險銀一萬八千兩是寳判罰洋一百元充公○龔蔴皮又名俞晉卿係英界越牢逃脫之犯前由法探拘獲訊押在案得日英探呈上信票請移回英廨中西官以法界内亦犯竊案著交英探先行帶去俟英界期滿再行送回枷號两月押捕房一年○鮑四忠强搶除氏金飾判枷一月再押攺過局四月（舟） 
[美租界捕房事]  
　　前晚有一義大利國酒醉水手在密勒路滋閙　又闖入妓院將妓女王阿珠擊傷左目由捕拘押候究妓送醫院求治○西華得路寳和里口老虎灶主董阿岳因調獻泡開水之顧徐氏由該氏投控捕房候飭探查明核辦○計順昌因養媳被伊母劉桂氏領回勒索茶禮洋六十元投訴捕房飭探查辦○王少山在西華得路楊姓衣莊硬用銅洋當被扭入捕頭詰係無心即予開釋銅洋充公（西） 
通信 
[旅蘇干静夫告無爲州學界書]  
　　銅官礦浦信路禍迫燃眉　邑尚電部力争共支危局我州濱大江爲廬陽門户風氣開通非内地可比乃一月以來意寂然無聲不聞一爲援　豈以鐵路礦山皆在我州境地之外非切膚之痛耶抑鑒於近世呌囂之習鮮有成功故守秘密之主義以期事之克濟耶如伯叔兄弟巳籌有切實之辦法鄙人願表同情擬於臘底回州招股集欵一切惟諸君子之指揮若以爲非切身之事不宜狂噪吾恐人人有縣界府界省界之見横梗胸中坐視錦　之河山土崩瓦解而莫之挽救則二十一行省之亡可翹足而待邇者間島界限未譏决而虎視　春者又來矣西江捕權未爭回而蠶食澳門者益急矣西　旣烈東日又炎中原雖陸海豈能爲五大洲殖民他乎 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
