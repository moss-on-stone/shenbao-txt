# 1908 - 120 - 4912667

 

Page 1

 
 
   
 
 

Page 2

 
 
上論 
[四月初六日奉]  
　　上諭禮部奏耆紳鄉舉重逢籲懇恩施一摺二品頂戴前署山東督糧道郭鑒襄早年登第筮仕青齊現届該員鄉舉之年花甲適重洵屬藝林盛事加恩著賞給三品卿銜以惠耆年欽此 
　　上諭徐世昌等奏查明知府收稅增多祇交例額酌擬辦法一摺吉林候補道王昌熾前在長春府知府任内征收牛馬稅祇交例額雖係照章辦理惟當戰事甫平之後地方凋敝田土荒蕪農民購買牛馬自應减收稅課以興農業且直隷熱河以鄰省地方尙且蠲史出境赴奉牛馬稅乃該員仍復按價估征至逾額數十倍之多又並不報明充餉實屬貪苛膽妄王昌熾著即行革職並勒繳銀十萬兩解交吉林巡撫留爲辦公之用該部知道欽此 
　　上諭開缺福州將軍崇善由奉恩將軍補授護軍參領洊升錦州副都統歷自江寗綏遠城將軍調任福州將軍並署理閩浙總督宣力右年克勤厥職前因患病准予開缺兹聞溘逝軫念殊矜加恩着照將軍例賜卹任内一切處分悉予開復應得卹典該和門察例具奏欽此 
　　宫門抄○安六日召見軍機武玉潤陳瀏梁如浩 
論說 
[禁烟問題]  
　　雷厲風行諭令旁午禁烟一事至今日而漸有廓清掃除之希望此誠可爲額手相慶者也夫禁烟之法其要不外二端一禁種内地鶯粟一禁運入口鴉片然欲禁運入口鴉片全視平禁種内地鶯粟效果之若何而禁食之法亦不外二端一标絶官界之吃烟一禁絶平民之吃烟顧欲禁絶平民之烟癮全視乎禁絶官界烟癮之效果若何故今日外人所注意者在此點而一種吃煙之民所觀望者亦在此點 
　　何謂而曰欲禁運人口鴉片全視乎禁種内地鶯粟之效果若何也蓋英雖明知政府實有解除煙害之决心惟深懼華人不能戒除盡凈内地鶯粟不能减種則英人不免受其損失現雖已經英政府允准今歲先减少六萬一千九百箱零九年减少五萬六千八百箱零十年减少五萬一千七百箱然其派員密偵内地禁烟减種情形頗爲嚴密萬一内地不能實 
 
 
 

Page 3

 
 
力禁除。非特煙害不能屏絶。常爲病弱柔軟烟鬼聚集之中國。而賠償損失之說將由此復興。虎頭蛇尾之譏將由此益盛。自是而中國與外人之交。涉更無一事可以取信。自是而中國内政之弊竇。更無一事足以消除。夫中國可亡之道雖多而煙害之不能消除。亦未始不居其一。惟欲禁絶内地耕種鶯粟。當以調查數目爲入手惟中國作事。大抵有名無實者多而實事求是者少。若禁烟一事亦仍此敷衍於各省種煙數目。未能調查明晰。訓减種一事。無由。着手。此禁運鴉烟入口必先禁種内地鶯粟之說也。何謂而曰欲禁絶平民之烟癮。全視乎禁絶官界煙癮之产果若何也。蓋各省烟館。雖於去年。一律勒限閉歇。何如挑膏之店尙。多私吃之館亦不少。而各省戒。烟局。亦未能一律舉行。則其於佈置。之法。未能周備而禁令。之施。未盡。服從也。推其所以致此之由無非由。於吃烟之官吏。故曰其身正。則不令而行。其身不正。雖令不從。上行下效。捷於影響。自上年降旨禁烟後。親王若魁斌若載功。御史若陸寶忠若陳名侃等均遭顯斥。或謂斥責之由。不在。吃煙而在於爲人運動。其議論雖未必足抿然　久而即有開復之諭。則該御史煙癮。能於二。三月間能屏除者。則未。敢深信矣。第觀察近日政府對於此事。似更爲注意。派大員管理禁戒鴉片。初五日政務處。會議御史在松筠庵立研究會。專訪内外大員有嗜好者嚴參。如是則官界之煙癮可望漸次廓清。而民間之烟毒亦得漸次清凈。蓋中國人服從之性質素富。故守法蹈矩者亦多。倘官界能一日掃除而盡絶之。則民間之烟害直振落耳。此禁絶平民烟害必先禁絶官界烟害之說也。 
總之如上所言均係至淺之理數。至熟之爛語。欲禁烟害。必先禁運入口。欲禁運入口。必先禁絶耕種欲禁絶民間吸食。必先禁絶官界吸食。言之雖易。而行之實難。故自有堂官大員得指名請旨發交公所查騐之命。而大員且紛請假矣。則其以至貴至寶之頭銜。而不敵吃烟之嗜好。則甚可爲痛心。者也夫戒烟一事。本館論之綦詳。而此復嘵嘵有言者。以英人近日所注意者注意於此萬民所觀望者觀望於此一事之疏而藉口舌一着之失。而多方推諉。故不得不爲再三之瀆告也。 
[時評]  
　　自昭信股票創辦後國家凡有捐借之舉。人民咸懷疑慮布不敢應。迨國民捐起。政府雖再三曉諭。而國民猶未肯深信。捐輸猶未能踴躍。此無。他信用之失於前也。今在上者。以此項捐欵。成數未多。無補上債。諭令存儲銀行。取回與否。聽民自便。大哉皇言詎不足以挽已失之信用。而鼓未來之民志哉。 
　　或曰。是舉也。爲數甚少。政府將以爲餌。是說也母乃輕視我政府。 
專電 
[電一（北京）]  
　　御史徐定超奏各部院新署員司大都倖進流品太雜舊署人員亦冗請飭吏部變通一律其應得津貼等費除外部外統交度支部匀攤按月給發 
[電二（北京）]  
　　又奏外官進欵全恃漕糧惟盈虧無定動輙賠累即如浙省懸缺甚多請倣照奉天辦法酌量提欵匀給公費 
[電三（北京）]  
　　又奏淮講時請添講憲法講義先送各堂閱看奉旨學部政務處憲政編查館知道 
[電四（北京）]  
　　貽榖吉林原籍京師寓所均已查抄伊子吏部郎中呈請開缺陸尙書批假一月 
[電五（北京）]  
　　昨日奉旨綏遠將軍信勤未到任以前著歸綏道胡孚宸暫行護理 
[電六（北京）]  
　　江督端方奏保道員李保恂奉旨交軍機處存記 
[電七（北京）]  
　　浙馮汝騤奏覆張介祿丁燮参案准予免議 
[電八（北京）]  
　　考察憲政大臣汪大燮電告政府已於二十九日抵英 
[電九（北京）]  
　　和使陸徵祥請假二月奉旨允准 
[電十（奉天）]  
　　東督徐世昌等奏保陳曾壽等十五人 
 
 

Page 4

 
 
[電十一（奉天）]  
　　又奏黑龍江吉林兩省官俸公費請照奉天减成 
[電十二（奉天）]  
　　又奏請以周長齡署理奉關道 
[電十三（北京）]  
　　都御史陸寶忠决計乞休 
[電十四（北京）]  
　　駐俄使臣薩蔭圖電告政府俄皇姪女與瑞典皇子結婚請致賀 
[電十五（北京）]  
　　度支部儲蓄銀行已設立 
[電十六（北京）]  
　　農工商部因各國銀行創議不用中國鈔票特飭商辦各銀行速籌存銀出票辦法並請商會擔保以免外人藉口緊要新聞 
[廷寄張撫順便查察桂省情形廣西]  
　　桂撫張鳴岐前日奏云近來各處匪徒雖甚安謐不過伏而未出聚仍爲患欲絶根株非從善後清鄉造路修電等事下手不可欵項支絀欲辦無從惟有懇恩俯念邊圉關係全局飭部速撥的欵以濟要需等語樞堂仍以部庫無此鉅欵擬令就匪竭力籌維統籌並顧特廷寄張人駿在西江查竣察酌情形順便赴桂一查按此事已見前報專電 
[學部奏准遊學生廷試立法北京]  
　　學部前日具奏云竊臣部於本年二月二十四日奏請欽定廷試日期奉旨著於四月初六日考試欽此欽遵在案查上年憲此編查館會同臣部奏定廷試錄用章程於考試各項事宜僅舉大权未及詳載現值考期伊邇自應另訂詳細條目奏請欽定以資遵守謹參照殿試成例及奏定新章酌擬廷試事宜八條開列清單恭呈御覽三月二十五日奉旨依議廷試辦法八條開列於下 
　　一閱卷在臣及襄校官均遵上次奏章先期開列銜名清單奏請欽派閱卷大臣三四員襄校官五六員一監試　大臣應由臣部咨行領侍衛内大臣届期奏請欽派一監試御史二員應由臣部先期咨取銜名奏請欽派其彌封受卷收掌官各一員擬變通立法由臣部遴選熟悉考試遊學事宜之丞參以上各員奏請欽派一先期由臣部咨取護軍統領銜名奏請欽派一員於試日在中左門專司　查一查向例讀卷大臣執事　官毎日供給係由光祿寺預備現該衙門裁撒擬由臣部派員預備以歸簡易一閱卷大臣及襄校官均在内閣擬題在文華殿閱卷一閱卷日閱卷大臣襄校官監試御史及收掌各官均住宿文華殿兩廊其門啓閉交與景運門護軍統領撥護軍管領一閱卷大臣擬取等第恭呈欽定後由軍　處發下臣部由臣部覆核學部考試等第按照上次奏章請旨錄用 
[江督復外部電（商禁洋商私運軍火）]  
　　前奉江電當查私運軍火迭經嚴飭查緝今粤省乂緝獲大批軍火匪類詭謀百出難保不此拿彼竄自應統籌辦法以清匪械接濟乙源卽經電飭各屬密籌布置並查明所屬近日情形詳細電復去後慈據各屬先後電禀前來復查沿江各口岸均由關道切商稅司於華洋商輪進口嚴密扞查並密派弁勇在大小輪船各碼頭認眞舏巡仍亢法購綫暗緝一面籌議開辦滬寗鐵路巡警兼撥派巡防隊在各車站常川駐巡于火車到站時上下客貨妥愼查緝以防匪械混入内地均責成各文武曁緝私營隊常關釐局隨時嚴密查緝布置尙屬周密至地方情形日前蘇松各屬梟匪猖獗自奏辦緝捕清鄉後迭次痛勦並拿獲梟魁數名匪勢已衰現瑞藩司正在出巡江浙各屬督飭嚴辦清鄉徐州前亦有會黨滋擾迭飭嚴拿查禁近已解散刻仍責董清釐各屬均尙安謐所慮者蘇省居江海衝要輪船鐵路水陸交通匪黨計術多端最易夾帶偷漏清源之策實非易言查各國條約以軍火係違禁之物不准洋商販運進口華官採辦軍械非奉有特准明文不准購運近來各口時有私運之案其爲外匪接濟内匪無疑除由各省合力查緝外擬請鈞部密商各使申明定章嚴禁洋商私運苟無華官憑照無論何項軍械概不得販入中國境内此係各國照約應行之事且保全地方治安於華洋商民均有裨益諒各使必允爲贊助似此商禁在先庶此後若查有洋商私運軍械辦理較易措手尙祈鈞部裁酌施行並盻示復 
[旅滬兩廣同鄉會致留日學生書（爲辰丸事）]  
　　三月二十五日上海各報載諸君來電云廣東排日貨事不合公理在日華僑受害實甚望立論公允使之懾息以全大局等語同人等讀之不禁爲之愕然久之查辰丸私載軍械碇泊於粤東九洲洋面經線東一百十三度三十七分三十杪緯線北二十二度八分十秒有葡國巡船馬郊仔拖駁艇泊於其側意圖卸下當時經水師參將查獲恊同稅關洋員三名拘留其船責以私運之罪證據確鑿雖辰丸船長亦爲之結舌莫知所以對此吾國當日拘捕二辰丸之情形也詎外部媚外棄權竟令粤督釋船賠款鳴砲謝罪啓外人之輕蔑貽國民以巨羞春秋城下之盟不是過矣吾鄉人父老兄弟以抑鬱之氣發不平之鳴萬衆一心誓以抵制日貨圖雪恥於萬一此雖非四面圓滿之政策然於此羞憤之餘亦足以聊表吾民知恥愛國之心乃諸君不諒其苦间指爲不合以理未知何所見而云 
 
 

Page 5

 
 
然豈辰丸之私運軍械日人之恃權辱我反當於公理乎抑彼國輿論巧詞飾說曲護其短而諸君遠隔祖國昧於當日情形而遂爲其所惑耶雖然以同人等忖之諸君素於桑梓公益之事莫不深青同怀有響斯應豈今兹對於抵制日貨之事獨排衆難而甘犯不韙乎則此電或由外人懼我始終堅持則彼國在華商務必受一大打擊因冒諸君之名爲此電以懈鄉人父老。兄弟之心亦未可料果然則請諸君爲之申辨以解鄉人父老兄弟之惑而免外人之譏倘果出於諸君之公意則諸君或有一特别之理由在而非尋常之所能逆料者請有以昭同人等之疑亦爲幸甚抑同人等更有進者日人恃强辱我則爲對外問題政府媚外棄權則爲對内問題吾鄉人父老兄弟徒咎外人而不責政府究非正當對付之手段此同人等之所以對於抵制日貨之風潮未肯起而應者蓋以辰丸問題於吾國主權前途關係至巨非徒以抵制日貨而可以了事者惟日夜籌議欲求一最適當之法以對付政府而不可得倘諸君有以策之實同人等所願執鞭而隨後者也 
[英山縣閙敎案三誌安慶]  
　　英山縣游民暴動情形已兩誌前報現聞皖撫以事關交涉除派撥員隊馳往查拿外昨又札飭親兵馬隊鄭管帶瑞昭督帶馬勇數十名添赴英霍山一帶巡邏同日另委朱司馬有寛會同查勘情形從速禀復其署理英山縣知縣石振埏業由藩轅牌示即行撤任候參（昨報誤作郭集馨特此更正）遴委魏直刺業簵接署並飭妥籌善後事宜 
[度支部限止租界鈔票紀聞]  
　　字林報北京訪函云前次函中曾述度支部電告各省督撫禁止中國内地行用外國銀行鈔票以期維持中國財政一節現知此信已經確實度支部大虑之意擬在各國租界中限制此項鈔票之通行不日並須頒發中國銀行發行鈔票新章以杜濫出之弊 
[閩人議援羅西里華工]  
　　光緒三十二年四月福州洋務局吕文起觀察與法商魏池勸招工人前往美屬羅西里工作慘被苛虐計第一批二百餘人死者過十之七存者呼號待救閩省人士聞之惻然函電交馳力圖援救兹將電文探錄於左 
[福建學生會上閩督電]  
　　褔州松制軍鈞鑒羅西里公司苛虐華工慘死殆盡懇迅飭洋務局向該管領事嚴切交涉設法運回以救民命福建學生會叩 
[乂致福州敎育總會電]  
　　福州敎育會公鑒羅西里華工慘死殆盡懇迅向督署及洋務局敦促設法運回福建學生會東 
[福州敎育會覆電]  
　　福建學生會鑒華工事制府允商該領能否運回續覆閩敎育總會支 
[附華工家屬來電]  
　　（一）福建同鄉會鑒羅西里華工被虐慘死殆盡所餘呼號望救乞電閩督設法救回家屬謝秋汀專（二）三山會館公鑒魏池人美羅西里招華工苛虐慘死懇請救援謝秋汀等 
[廣西匪亂彚錄]  
　　桂省匪亂迭紀前報兹將各處訪函彚錄於左以見該匪之猖獗未已也 
[桂平訪函]  
　　右江李督帶日前率隊搜匪由十八大山取道至觀音坐蓮一帶見有茅蓬空屋數十座屋中碗筯猶列遍搜匪蹤渺無所得 
[武宣訪函]  
　　探得著匪陳煙屎乘晚率匪數十竄聚十八大山一帶　鎭軍莊督帶會同南管帶尋防營勇偵蹤搜剿乂首匪沈少英率黨數十混竄猺境前在高打金龍等處被白管帶擊敗又復他竄日前潯防練軍在黄茅尾被匪合圍時值大霧漫山道途莫辨力無所施正在困難之際幸有右江四隊馬哨官率兵巡邏二十四沖遥聞砲聲赶赴援救潯軍之圍遂解正擬合力兜擊而匪已乘霧遠颺矣、 
[潯州訪函]  
　　唐太守連日巡搜十八大山及洛淥靈機一帶該匪祇有零落小股一見官軍即行飛遁經官軍槍斃二名追軍跌傷一中槍亦損壞現正分呼搜索荆羅篤宜橋各山巢穴 
京師近信 
[議訂禁烟專律]  
　　聞恭邸現與欽派辦理禁烟之景丁二大臣提議擬會商法律大臣編訂禁烟專律如有違背者即照律重懲俟此律訂定奏　即通飭各省遵照 
[資政院遷地辦公]  
　　日前資政院奉到倫總裁交諭令即知會各堂於本月二十六日准已刻到院會議該院已將賢良寺後候飾完畢擬於四月初間一准遷移該處辦公 
[乂議更訂訴訟法]  
　　修訂法律大臣沈家本侍郎近會同法部戴尙書與政務處諸大老籌議以前訂之氏刑訴訟法各省均奏駁不能實行若此情形何能收回領事裁判權故刻下復飭釐訂修改辦法 
[密保提學使人員]  
　　學部右參議戴展誠圖書局局長袁嘉榖總務司員外郎陳曾壽皆素爲張相國所器重聞日前經張密保俟有提學使缺出即請旨擢放 
[巡警道章程不日發而]  
　　前紀政府王大臣會議各省設立巡警道一節現聞政府中人贊成此事者甚多民政部尙書肅邸當與左右堂將各 
 
 

Page 6

 
 
省巡警道章程議定於日前具摺入奏奉旨依議不日即可發表 
西報譯要 
[日俄會商鐵路接軌]  
　　字林西報初五日東京電云日本南滿洲鐵路總裁後籐男爵定於明日乘俄國專車自哈爾濱啓程赴俄京聖彼德堡蓋將與俄國會商滿洲及西伯利亞鐵路接軌問題也 
[唐紹儀之位置未定]  
　　又北京訪函云奉撫唐紹儀近與日使林權助會商法庫門鐵路及各種重要問題至少需時兩月方能議結東督徐世昌已兩次來電促其回任而唐撫遲遲不即啓行者一因日本交涉未了一因唐實不願再回本任方唐撫抵京時即運動慶親王留其在京供職故唐撫嗣後將任何職一時尙難料定云 
[粤人抵制日貨之影響]  
　　字林報北京訪函云中國政府因粤人抵制日貨風潮劇烈大爲惶遽據聞日本之業出口貿易者亦甚張皇現外務部擬派振貝子唐紹儀二人赴粤勸諭商民停止此舉日本亦擬從英公使朱爾典之忠告於日人輸運軍火問題格外注意故此事將有調停之望駐華日使林權助定初一日覲見皇太后辭别回東繼任者爲前任天津總領事伊集院君聞林使此次回國即因抵制日貨之故緣外務部辦理辰丸之失策實爲林使强硬態度所逼迫蓋日人於中國北部鐵路及南滿洲各種問題延久未結日政府蓄憤頗深中國政府恐日人將借此一事爲洩憤之舉故不得不遷就行事也 
[德人贊美遠東進步]  
　　初五日文匯報載柏林電云德國亞東公會於昨晚舉行年會會長高爾子男爵演說遠東發達之現象殊可欽服日本近年進步極速即東京萬國博覽會可以見其實業之程度中國則已練成新軍其國中商人之幹練世界各國皆難比擬至鐵路事業及國民敎育近來亦發達異常云云中國公使孫寶琦道謝會中德人在滬設立醫科學校並德國惠待中國留德學生及官員之盛意並謂今日中德交誼之親可望久遠日本代理公使亦謝德國對待其祖國之利益云 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏催解京餉摺]  
　　度支部奏爲三十三年分京餉限滿請旨分别勸懲催解恭摺仰祈聖鑒事竊查上年原撥續撥京餉共銀八百萬兩均限年内解齊並奏催各在案兹查截至本年二月底止各省關解到共銀六百六十一萬兩報解起程共銀十一萬兩劃撥共銀九十一萬兩欠解共銀三十七萬兩按欵分晰開單恭呈御覽請旨飭將應解京餉全數妥清及劃撥報解清楚之山東山西河南江西湖北湖南廣東四川安徽各督撫藩司長蘆山東兩浙廣東兩淮各運司福建四川各鹽道東海鳳陽鎭江淮安粤海江海江漢九江贛關揚州蕪湖重慶太平津海天津各關鹽督關道均交部照案議叙以示鼓勵其閩浙總督福建浙江江蘇各藩司浙海關監督欠解釐金茶稅稅釐關稅等欵均交部照案議處並請旨飭令各該督撫藩司監督關道即將欠解銀兩限於本年五月以前全數解清現當庫儲支絀倘仍前延欠應由臣部指名續參謹將京餉限滿分别勸懲催解各緣由恭摺具陳伏乞皇太后皇上聖鑒謹奏奉旨依議欽此謹將各省關光緒三十三年分原撥續撥京餉共銀八百萬兩分晰劃撥已解未解各銀數繕具清單恭呈御覽計開山東地丁銀四十五萬兩全數劃撥陸軍餉銀之用山東鹽課加價共銀二十一萬兩全數劃撥陸軍餉銀之用東海關常洋兩稅共銀三萬兩全數劃撥陸軍餉銀之用山西地丁銀五十萬兩劃撥綏遠城旗民生計銀十萬兩解到四十萬兩河南地丁銀二十萬兩劃撥毅軍餉銀十二萬兩解到八萬兩江西地丁銀三十九萬兩解清江西釐金銀十萬兩解清湖北地丁銀四十五萬兩解清湖北釐金銀十二萬兩解清湖北鹽釐銀十一萬兩解清湖南地丁銀二十五萬兩解清湖南釐金解五萬兩解清湖南鹽釐銀十四萬兩解清廣東鹽課銀二十萬兩解清廣東地丁銀十萬兩解清廣東釐金銀十萬兩解清四川鹽釐津貼共銀四十二萬兩解清安徽地丁銀二十萬兩解清安徽釐金銀十萬兩解清福建鹽課銀十五萬兩解清兩淮鹽課鹽厘銀四十五萬兩解清長蘆鹽課加價共銀三十萬兩解清兩浙鹽課鹽厘銀二十二萬兩解清津海關洋稅銀六萬兩解清天津關常稅銀四萬兩解清鳳陽關常稅銀三萬兩解清粤海關洋稅盈餘共銀十六萬兩解清鎭江關洋稅銀十六萬兩解清江漢關洋稅銀十　萬兩解清蕪湖關常洋兩稅共銀十萬兩解清江海關常洋兩稅共銀二十八萬兩解清揚州關常稅銀三萬兩解清重慶關洋稅銀十二萬兩解清九江關常洋兩稅共銀二十萬兩解到銀十六萬兩報解銀四萬兩太平關常稅銀五萬兩解清淮安關常稅銀二萬兩解清贛關常稅並江海關代徵贛關絲繭稅共銀四萬兩解清以十各欵劃撥解到均已清楚應請交部照例議叙江蘇地丁釐金共銀三十七萬解到二十九萬兩未解八萬兩浙江地丁厘金共銀四十六萬兩解到四十萬兩未解六萬福建茶稅稅釐共銀二十萬兩解到三萬兩起程五萬兩未解十二萬兩閩海關洋稅銀二十一萬兩解到十四萬兩未解七萬兩浙海關常洋兩稅共銀八萬兩解到二萬兩報解二萬兩未解四萬兩以上各款未據報解清楚均請交部照例議處 
分類新聞政界 
[核定攷驗安省官吏立法安慶]  
　　日前皖藩沈方伯會同臬司等會議考驗官吏辦法詳覆撫憲當經馮中丞批謂所擬考試變通辦法尙屬妥協惟摺列第三條分差使爲重要次要尋常三等查館章祇重要差使毋庸考試若另增等級轉開趨避之門且次要之與尋常相去不能以寸尤易牽混應改爲除實係重要差使者一律攷試第六條攷列三四等者如差委無誤未便停撤准作校外旁聽員一層如該員實係不能執筆雖至明極淺之公牘文字未能通曉即許其聽講亦必無領會應仍查照館章咨回原籍學習以免濫竽乂所訂課程至十四門之多毎日毎班僅四點鐘排日輪課所得有限騖廣而荒恐無實獲仍應酌減數門以防淺嘗中輟之弊法政學堂改辦伊邇仰尅日先將在省候補人員分别造具簡明履歷清册備具試卷詳送示期攷試母稍延宕餘如所詳辦理（孔） 
[撫署裁减書吏改爲十科安慶]  
　　皖撫馮中丞現擬裁减書吏改爲十科寫生撫署向有八房毎月毎名口食銀四兩八錢惟軍需房稿書二名月口食十二兩清書十名毎名十兩現經馮夢帥於日前陸續考試分爲甲班月給口食八兩乙班六兩丙班四兩丁班三兩軍需房僅留稿書二名其餘一律裁汰改爲十科一吏科二度支科三禮科四陸軍五法科六農工商科七民政科八學科九交涉十郵傳科書吏名改爲寫生共留書吏八十名分爲兩班毎班四十名毎天早八點鐘登號而進晚五點鐘銷號而出并將本日所辦公事開列於下裁减多餘銀兩存署作爲辦公勤愼記功寫生之賞（美） 
[批飭核議條陳各事蘇州]  
　　前豐潤縣馬爲瑗大令具禀蘇撫擬呈條陳六則（一曰選吏）凡州縣官宜愼選良吏任之（二曰除蠧）各州縣衙門書差往往藉案需索宜革除（三曰查匪）江北各屬匪徒甚多請酌派知兵大員辦理清鄉事宜（四曰遏敎）各處敎民恃勢横行太湖東山爲尤甚應請不論民敎遇事嚴辦（五曰興學）江北學界把持横行者甚多應嚴行清查籌欵整頓（六曰勸業）宜籌欵項興辦工藝種植等項現陳中丞以所陳各事是否可行已札飭藩臬學三司酌核籌議詳復察奪（眞） 
[撥匯内務府經費安慶]  
　　安省奉撥三十四年内務府經費一萬兩經皖藩沈方伯查照奏撥之案在庫存地丁項下動撥銀五千兩發交裕皖官錢局限期匯部次納以供應需（賢） 
[織造接印蘇州]  
　　新任蘇州織造棫興業已由滬抵蘇定安七日午時接印視事（眞） 
 
 

Page 11

 
 
[通飭詳報偵探員履歷北京]  
　　近聞政府電致各省督撫飭將所屬之各項大小偵探員之詳細履歷造册送部以便存查立案嗣後如有更換之時亦應隨時詳報以憑註册（爲） 
[皖撫注意人才安慶]  
　　日前皖撫馮中丞札飭鳳台縣略云該縣府學廪生賀斯年本年二月由郵寄呈籌時芻議手摺一通言人才吏治兵事外交四大端遠甄近引粹然經籍之光所陳亦切中時弊頗多可采該生居距縣城三十里可傳來署覘其言論丰采如果品學優粹確係端士導之盡言訪以地方利弊未必不有裨百一仰即遵照（孔） 
[飭查閩省吸烟實數厦門]  
　　厦門道日前奉閩督札飭准民政部咨開實行禁烟期限爲時甚促前已派昌清查烟畝飭令按年遞减種植逐漸凈絶根株唯閩省現在吸烟商民究竟若干亟應調查實數明白註册以憑核辦准此合行札飭查照等因劉觀察奉札後當即轉飭各屬查明禀復以便彚册報部（生） 
[皖省擬設財政統計處安慶]  
　　皖藩沈方伯具詳皖撫云財政統計爲考核歲計出入之要素安省現已遵旨在於省城設立調查局派員總司調查事宜凡關於統計事項均須逐細調查以備部年鑑之用查財政一項最爲複雜非由司先將各項出入欵目一切名稱考其性質之異同究其體類之分合綜核精詳無以供調查之用而得其要領本署司悉心酌核擬請在於藩署内專設財政統計處一所總核全省出入欵項遴派熟悉財政粗于勾稽之員專司其事所有司關局所各庫以及學堂一切常年收支欵項數目無論正項外銷分門别類逐一查造表册送由財政統計處覆核無訛再行移途調查局彚核報部以昭核實而免歧誤所有應訂辦事章程俟奉准開辦後另行詳送（孔） 
[魯撫再請開缺山東]  
　　魯撫吳贊帥日前具摺乞休蒙賞假一月未允開缺現聞袁海帥四月十三日來東蒞任又兼假期將及届滿退志益堅日昨又具摺奏請開缺拜摺後即派人雇覓大船數艘擬取道黄河運河直達蕪湖小住幾日流覽風景再乘江輪回安徽原籍（無） 
交涉 
[法國工師注意中國路工北京]  
　　京張路線中國自工自料獨立舉辦西人對於此事大生疑訝傳聞法工師傭西比利亞路公司數人專爲此事來華調查該路成績詳細研究昨已由京漢公司魯君函請詹督辦妥爲照待矣（爲） 
[俄使交際手段之活動北京]  
　　新任駐京俄使因初到中國政府諸巨公尙未十分熟習特邀華俄銀行總理達君偕往諸府第拜謁禮尙往來彼此頗有疲於奔命之苦（爲） 
軍界 
[陸軍部大宴會北京]  
　　總理陸軍部慶親王面諭鐵尙書與各堂憲於本月二十六在本署花樓上恭請王公大臣宴會自午前十鐘至十一鐘止毎司派司掌一員科員一員書記一名在署内照料所有茶皂隸役等俱穿官衣伺候聞各邸及各堂官均到惟肅親王在内廷有要差不克臨會云（爲） 
[參革鎗斃平民營弁蘇州]  
　　駐防震澤鎭巡防隊管帶劉洪順鎗斃平民一案迭記前報現經瑞方伯貝詳督撫請將劉洪順等先行奏參革職歸案審辦並聞方伯以屍親到省被累不堪特飭將蔣吉茂等先生保釋一面飭將劉洪順等交審判科從嚴審辦（七） 
[部咨改良軍務新章廈門]  
　　提督洪軍門准陸軍部電咨略謂現擬改良軍務訂定新章大綱有二一爲擴充兵學營一爲選練模範隊請速照章舉辦并將情形報部備查等因軍門奉咨後已查照辦理矣（天） 
[軍諮處海軍處之統計北京]  
　　陸軍部鐵尙書提議本部附設之海軍處軍諮處應另設立統計表以便將一切事宜編列現已分咨南北洋大臣查照辦理矣（而） 
[滁州禀設緝捕局安慶]  
　　日前滁州知州李牧禀報皖撫設立緝捕局專司緝捕以靖地方當奉馮夢帥批准略云此等公益之事行之善民受其福行之不善民受其殃全視行之者爲何如人耳經費旣由各保認貼遇有不肖圖董難保無藉端苛派擾害鄉民等情雖經該州分别曉諭尤須平日嚴密訪查務期有利無弊乃爲善政（孔） 
學務 
[奏派學生專習俄文北京]  
　　寗夏志都護日前電奏到京略云西北各省邊務交涉日繁尤以學習俄國語言文字爲當務之急現挑取本營學堂繙譯肄業生巴寗卓錦恩澤恩光等四員派入蘭州學堂專習俄文以造譯材（爲） 
[頴州中學招補缺額安慶]  
　　前頴州府禀報學司以該府中學堂原定額數一百八名迄今開辦數年從未招考足額現經通飭所屬各縣查照所短額數即由高等小學堂挑選程度能入中學者呈送考驗插班上課以補缺額（孔） 
[請奬法政成蹟杭州]  
　　杭州法政學堂創自前撫張筱帆中丞原定分正科速成兩級嗣因經濟困乏僅先辦速成一科將届學業現由監督寗琯香觀察會商藩司詳請撫憲酌定奬勵規則聞馮星帥擬仿照保定法政學堂奏准成案辦理以資觀奮（元） 
實業 
[烟葉銷路將絶盧州]  
　　松陽所産烟葉向在台灣銷路甚廣乃自去年被某日商一家壟斷後諸商皆束手無策且近聞台灣有人派翁某至松陽調查烟葉情形並託古市盧某供聘善於種烟者數人採辦烟子回台敎授種法若竟敎成則松陽出息勢必斷絶現有人創議自設公司一面派人赴台將盧某追回以保權利（比） 
[查究假冒絲綢杭州]  
　　華揚織綢公司創辦人吳恩元近因刁徒 
 
 

Page 12

 
 
假冒仿造禀請商務局飭縣查标當奉批示云該職商等創辦華揚織綢公司以洋莊細絲織成景星熱紗蟬翼生紗誠爲改良絲貨挽回利權惟所稱近因刁徒照樣摹仿以僞亂眞究竟此項刁徒有無行號是何姓名該商儘可指明禀由地方官查究查該公司創辦有年例應赴部註册着即遵照公司註册章程轉出商會呈部核辦（比） 
[抽水耙請立案未准北京]  
　　聞日前有增生王圖芳禀請農工商部以自造抽水耙請爲立案併請由部撥欵等情經部核議以該生研究科學頗有心得惟稍嫌繁笨未合實用飭其自行製造稍有消路再行立案所有由部諸欵一節該部向無此章碍難照准（乎） 
[糖業漸次振興廈門]  
　　泉漳二府所出蔗糖爲出口之大宗毎歲約計百五六十萬乃近數年爲洋糖所奪十去其半現因外洋糖蔗歉收各埠又爭來泉漳定購市面藉此稍振毎担已加漲銀六七錢矣（而） 
[邀請紳商籌集路股山東]  
　　魯署藩胡星舫方伯邀本省紳士汪毛孟三觀察到署籌商招股事宜方伯以前次撫帥認承之一百萬係暫由藩庫代墊俟招集鉅股後如數歸償現因開辦在即除戸部銀行等承借外而本省之商家認領者甚屬寥寥因請衆紳等再行多方勸導剴切曉諭總期路股早成庫欵有著爲要（如） 
[膠濟鐵路加添快車山東] 　 
　　膠濟鐵路自開駛火車以來毎與往返青島與張店之快慢各火車共有四次現以搭客甚多又擬擴充按日再添快車一次以便行人聞自西歷五月三十號即華歷四月初一日爲始（乎） 
雜記 
[廓爾喀使臣到京續誌北京]  
　　廓爾喀王遣使進貢及到京情形曾誌本報日昨該使臣已將貢品呈進當經内務府堂官點驗象牙荳蔲檳榔肉桂哈喇呢槍刀等件即行進呈當蒙慈宫賞收聞尙有賜品多件已於日昨頒交該使臣承領矣乂聞理藩部以該使來京已届換戴凉帽日期請旨加賞凉帽衣服等件以示優異奉旨著照例賞給（爲） 
[嚴禁術士符水惑衆厦門]  
　　龍溪縣奉閩督札開近有自江西來之術士到處與人戒烟自稱不用藥餌不須丸散唯用清水一杯畫符三道唸咒一遍令吸烟者飲之露宿野地一夜次日其癮如脫并以符咒爲人治病似此邪術惑衆欺世歛錢亟宜嚴禁等因現該縣已遵照辦理矣 
[電覆粤省並無林存輅廣東]  
　　兩廣總督張人駿致外務部電云漾電悉廣東並無候補道林存輅派生瓜哇游歷蓋前日曾奉部電飭查此人也（也） 
[拿獲携槍匪徒北京]  
　　上月二十六日民政部飭令外城總廳於西河沿第一棧恩成店拿獲匪徒二名並起獲愉鎗十四桿聞主魁之人已經遠颺（爲） 
[屍子要求緝兇蘇州]  
　　蘇垣紳董沈威田之孫沈祖壽掌毆何健　斃命一案正兇避匿迄未了結前日屍子宿州吏目何某帶同妻子女兒等數人各穿孝服鬨至吳縣署二堂大聲吵閙迫請緝兇王大令無法安慰祗得派令差捕帶同何某等男女數人至通和坊沈宅勒拿正兇沈祖壽解辦乃到彼後僅將沈祖壽之兄沈某拘住解縣押限次到其弟訊辦（七） 
[贛臬由鄂赴京江西]  
　　贛臬陳夔麟廉訪日前來鄂暫假而局爲行台已誌本報兹悉陳廉訪以鄂督趙次帥定本月初三交印遂即日謁見新督定於初四渡江乘京漢快車晉京（也） 
[派員敎練巡警安慶]  
　　皖北壽州轄境之正陽關爲商賈薈萃之區人烟稠密前經該州會集商董創設巡警以衛地方惟敎練警務乏員整理該州趙牧申請皖撫札洀巡警高等科畢業學員孫多疇承乏俾資敎練（上） 
[請撥捕蟲經費北京]  
　　東陵守護大臣滬貝勒奏稱搜拿松蟲需用欵項請飭度支部撥欵二千兩以資急需云云奉旨著度支部照撥（也） 
[搶刧縣令案已破松江]  
　　去冬舊婁令何榮烈雇舟回省道出泗涇左近被匪攔刦現經劉令勒緝先後獲到沈根堂金裕祥蔣柏生沈栢林等數人均供認不諱業已通詳省憲（公） 
清談 
[天人相殺]  
　　今日者一殺人之世界也。兵殺民。又殺匪。匪又殺民。亦殺兵。是相殺無已時也不料蒼蒼者天。殺人之手叚更酷。天之所恃以殺人者。一曰水。二曰風。三曰火。去年江北之荒。近日襄河之漲。殺人無算水也。萍鄉之礦。京師之灾。殺人無算。火也。未幾又有武漢之風灾。房屋倒塌以數百計。船隻沉没以數千計。殺人無算。風也。嗚呼。火也。水也。風也。皆所以養人之物也。乃天旣以養人之物轉。以殺人。又何怪世上　民之兵隊。不衛民而轉以害人乎而今而後。天人相殺。無已時矣。 
紀事 
[鬼夫婦傳（酉陽）]  
　　邵幼卿者。嘉定人。無子。有兄子二。長立夫。以佐雜官直隷。需次河工。次某。爲幼卿後。而早亡。幼卿娶余氏。繼娶東。氏東嫠也。挾前夫之女以來。立夫心薄之。於是叔姪頗不諧。而幼卿善經商。在上海開立興隆綢莊。又開正興隆洋貨號。操奇計嬴。在商界上頗佔優勢。嘉定有高誕生者。在本邑開高永豐綢莊。又開大順公洋貨號。亦雄於財。近年忽中落。長子某。謂乃父才不勝任。奪其權而代之。亦無甚効果。其弟某又奪其權而代之。然嘉邑地勢。僻處腹裹。商市肅條。雖以高氏父子三人如龍如虎之才。心競力爭。終覺勢力圈太小。較之邵氏憑藉上游。操縱如意不能無愧色。然邵氏雖擁巨資。恨無子。螟蛉女已嫁。頗育男。欲以外孫爲孫。又恨隔代間接。統系不正較之高氏三代同堂。二難競爽。亦不能無愧色有此數原因。於是鬼夫婦發現。矣邵居上海。毎回嘉定。必以高爲東道主。今年二月間。邵在高家。杯酒留連。各道家事。邵曰。兄子即吾子。承繼古制也。是區區者而天不余畀。能無傷懷。高慰之曰。立夫前程遠大。足光門楣。邵泫然曰。吾兄祇有一立夫。豈肯謂他人父。且彼已做官。尙能念舊耶。自某兒之死。吾已肝腸寸斷矣。高曰。無怪君。吾女之死。於今數年。吾猶悼之。若此女在。與君兒年相當。頗佳耦也。蓋高有一女。行居三。後邵兒死。未婚。高所愛也。故言及之。邵曰。若吾兒得如此。雖死不爲殤。在譜牒上得占一代之資格。則嗣孫爲有因矣。免仰兼祧子鼻息也。高忽發奇想。鼓掌大笑曰。是何難。是何難兩兒之殤　不殤。在吾兩人處之何如耳。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生每之探案續出三捕愛姆生巨案（六）] [  西泠悟癡生譯]  
　　但華生困於鐵屋。呼汲之間。刻不容緩。究應用何法偵緝。使彼不疑。正沈思無計。忽睨死者而笑曰。矮摩斯脫君。汝何瞑目不答。余將幻君之形。前往報告。以免密司馬倫之盼望於汝也。願借君衣褲一用。於是將敎士服卸下。衣於死者之身。而更剥其衣。衣於已。身復視童子。似屬無可施救。恐警察聞信將至。急返培克街。探察彼黨。有無舉動。 
福方轉步。忽迎面來一自轉車。如電掣風馳而至。頓念天已向曉。此何人有何事。急遽如此。正欲辨其人爲誰。則車聲已戞然止。車上乃坐一婦人。黑紗罩面。短襖窄袖。一似演劇之武伶裝束者。忽見其招余至前曰。矮摩斯脫君。汝所辦之事畢乎。勞勃究作何狀。福聞之駭甚。幾無以應。旣乃知其誤認。即乘機答之曰。誠如密司所料。余偵至愛而士河邊。果見勞勃已爲一敎士。一巡捕誘獲。不知勞勃向伊等作何語。旋見伊等分手。勞勃前行。該敎士遠隨其後。剛行過天主堂。予即動手。先將勞勃制倒。旋乘該敎士目注他處。發手鎗擊斃之。因恐警察聞聲追捕。故擬奔逸。不期與密司相值。福爲此語時。愈將喉音縮小。不意彼婦竟未看出破綻。若作得意之狀曰。我等蒙上帝庇佑。竟能殲厥渠魁。矮君。汝知鎗斃之敎士爲誰乎。蓋即余夫及莫掌敎之仇。歇克洛福爾摩斯也。今幸弊於君手。余已得第一仇人而甘心。而第二仇人。又如獸之在阱。此誠大快事。然余頃又有一失意事。福曰何事乎。曰有人告余。福爾摩斯僞託出游之名。覘余等虚實。實則伏匿家内。余故狙伏其暗室擊之。不料渠已有備。倉猝間。致將我之家傳氣鎗。遺落彼處。矮君。此非我之一失意事乎。然余等立談已久。恐警察將至。矮君汝其速行。余當在彼處相候。福度其詞語將畢。意欲突前擒之。將身轉正。方欲趁勢暴起。忽見其將車上電燈一扭。電光直射福面。遽聞口内作聲曰。咦咦咦。好福爾摩斯。敢欺我。掉轉車輪。如飛而去。 
本埠新聞要事 
[中國銀行鈔票均可通用]  
　　裕蘇裕寗鈔票業經督撫担保由滬道照請領袖領事轉飭通用去後兹得領袖比總領事薛君復文詢及中國之信成信義儲蓄交通裕蘇裕寗通商等各銀行所訂章程是否悉與部定章程符合抑或兩歧蔡觀察即於昨日電奉度支部等查復謂領袖所詢上海各銀行章程一事係與部章符合均據報部立案註册應請領袖諭知各洋商不得過慮一律流通行用等因現蔡觀察已照復領袖領事查照矣 
[旅滬閩省紳商會議礦務]  
　　閩省建邵汀礦産前與法商訂立合同業於去年十月期滿作廢該省紳商正在經營自辦而法使又有請展期限之說當經外部駁覆旅滬閩省紳商學界爰於初四日午後開大會議於三山會館陳閣學伯濳薩軍門鼎銘鄭京卿蘇戡高參議子益均在座到者八十餘人經議决電致同鄉京官尅期呈請農工商部奏派胡紳國廉爲閩省礦務總理實行自辦末議致電閩督敷陳救援羅西里華工之策 
[江督預防閙敎交涉]  
　　江督端午帥電致滬道略云現查各處梟匪仍有搶刦滋擾情事且有聚衆拆毁敎堂毆打敎士藉端騷擾應即就近函致各主敎轉諭各敎士隨時留意遇有地方匪警立即離避一面嚴飭各該地方官妥爲保護勿任波累以免釀成交涉 
[禁阻洋商招募華工]  
　　外務部電致江督略謂現聞某洋商招到貧民百餘人擬赴外洋工作請飭查禁等因端午帥接電後昨即轉電九江蕪湖滬鎭各關道迅即函致稅司遇有外洋輪船出口務須嚴查禁阻 
[電請滬道訪傳樊肇元]  
　　蘇省水陸軍執法官候補知縣樊肇元以擅殺蕭艙長一案經朱臬司查得尙有侵冒營欵假冒職官等事當將該員發交元和縣看管勒限清繳一面咨請瑞藩司查明樊肇元究於何時到省註册並勒令交出實收呈驗在案現經瑞方伯查得樊肇元係江西撫憲給咨於光緒二十七年十月十七日到省其所捐實收當時並未呈驗現已札飭元和縣吊取呈驗嗣聞該員已濳自赴滬遂電請滬道蔡觀察訪傳該員解回蘇垣歸案辦理聞滬道已札飭上海縣密行訪查務獲到案 
[春賽二誌]  
　　昨日旅滬西商第二日賽馬第一次十二馬小大門代蜜司四羅勝第二次二十馬海司代裕泰客人勝第三次六馬祥茂白格而代禪臣洋行勝第四次九馬克來德代馬立師勝第五次十七馬小老令子代小飛輪勝第六次七馬里達代白夫勝第七次十九馬祥茂白格而代禪臣洋行勝第八次四馬䇹生代怡和洋行勝第九次十七馬祥茂白格而勝第十次二十三馬白格而自勝 
[斷絶情根]  
　　本邑龍華相近小陳家宅農民陳如堂因伊妻出外帮傭屢次往喚不允隨歸遂忿恨回家遽將陽物剪下現由家人舁送仁濟醫院醫治未知能保無碍否 
 
 

Page 19

 
 
瑣事城内 
[局差索賄]  
　　虹鎭巡防局差管和尙假日向賭檯收取規費由縣拿獲提訊管供有地保吳琴蘭同謀判管責二百板押辦吳斥退候查 
[跳出火坑] 　　 
　　湖州人田某之女阿巧去年十一月被後弱賣於清和坊惡鴇矮頭阿二妓院改名洪巧仙學習彈唱兹阿巧不願賣娼投縣喊控判發堂擇良婚配 
[旣姦又賣]  
　　松江人顧小弟向在閘北巡警局服役去年十月回松引誘甘談氏成姦今正初三日談氏來滬被顧串同曹張二蟻媒將談氏賣於糖行橋錢祥新爲婦顧得洋卅元曹張各得洋廿五元兹被談氏夫姊投縣控告提顧訊問供認不諱判責三百板押辦 
[不認搶物]  
　　康合興陳財寶俞炳全張福根由公共公廨片送到縣稱係路搶行人財物之犯前晚奉帮審李明府審訊四犯同供於正月十六被巡捕誤拿實未搶物判一併収押候移取公堂原供再行審辦 
[聽候遞解]  
　　張家樓董保前獲形跡可疑之狄八來等八人解由浦東總巡送縣訊押狄與儲桂林旋即保釋其餘繆二陸二季二金阿桂鄧來寶周昌吉等六人奉提復訊俱業扛挑分隸通州如臯泰興東台四邑判各回押候分别遞回原藉 
[爪哇學生過滬]  
　　南洋爪哇學堂學生代表吳世榮林則顔林鳳山張春源等四人絜帶學生三十名由南洋赴寗就學道出滬江暫庽泰安棧昨至道署禀見 
[三月份房捐洋價]  
　　蘇省房捐總局昨日遞到三月份洋價仍作錢一千文本縣李大令即諭飭房捐櫃台准照辦理 
[補充巡長]  
　　一路巡警分局游巡官昨出牌示云照得本路四區巡長王兆榮五區巡長吳瑞榮呈懇銷差遺額請以王震東程　驗補各在案兹奉准傳驗均尙合格惟王震東到區未久碍難即予補充姑准存設聽縣拔用所有四區巡長王兆榮一額應以存記侯升之劉得標抵補五區巡長吳瑞榮一額即以送驗合格之程　抵補合亟牌示仰該巡長一體遵照 
[催繳錢糧]  
　　本縣上忙錢糧開征以來完繳者甚爲寥寥昨日縣中又傳齊各圖地保由帮審委員升堂諭話著令赶緊催繳定初十日起卯 
[官事]  
　　代理松海防同知李喬生明府昨日接印恩達繼亞學堂董事潘炳勳又副總理兼商會坐辦梁頎曁南學堂會稽員葉崧試用縣丞嚴善徵龍華保甲局員梁慶眞昨均到道禀見糖捐局委員正任太倉州姚炳態由蘇回滬本縣帮審委員李光乾銷假 
南市 
[捕盜公所將次開辦]  
　　南市各商號請將捕盜局裁撤自立公所早經滬道詳奉督撫核准兹聞該商等因奉滬道催辦擬在吉祥弄租賃房屋即日開辦 
[貨車碾傷婦人]  
　　洋行街裕源北貨行工人前日推車運貨行至南市悞將蔡石氏碾傷脚踝由巡士拘至工程局判償醫傷洋三元了事 
[冐領賊]  
　　葉阿榮竊浦東爛泥渡某姓衣飾由九號巡士查獲人贓解至工程局請究旋有蘿間夫吉勝金呈單冐認失贓被孫明府察出判葉押辦周交保 
[迷路]  
　　山東孩子王小四年祗八歲昨在南市迷路由巡士帶至工程局留候認領 
[拐案]  
　　崇明人沈柳谷扭林翠亭至工程局控被在籍誘拐弟媳范氐來滬孫明府訊之林供由顧開郎等四人所爲判送至同鄉會保出帮尋 
[搶匪]  
　　張杜氏在新馬頭被匪攫去銀挖耳一支扭獲李阿富一名送至工程局判戒責一百下逐出 
閘北 
警局勒遷老虎灶 
　　洪阿四在巡警總局附近公益里開設老虎灶時有煤灰吹入局内昨奉諭飭遷居不准再開 
[律師遺失新聞紙]  
　　開達律師乘任如德車寓之東洋事失去外國新聞紙一包因任居閘北報由捕房派探至巡警局派差協探將任查獲著交車夫馬阿二到案訊究 
[請允偵探上差]  
　　巡警局添募江輪偵探十二名已誌昨報兹因各國領事不允簽宇仍未上差昨總辦汪觀察已函至各領事商議矣 
[諭催巡弁到差]  
　　偵捕隊巡弁孫駿發因患足疾請假已久昨總辦汪觀察諭令偵探科長汪少尉傳諭該巡弁迅即到差以重公務 
英租界 
[供訴拐妓詳情]  
　　鴇婦錢朱控何祥林拐逃妓女一案昨由包探將何及向何串詐之倪六寶龔子祥並見証趙榮生李掌炳一併解廨訊究錢鴇投供李雅云於三月十四日被何拐匿並被捲去金飾等值銀一千五百兩後由李雅云之母來院將捲去金飾料理明白今已查獲應請究辦何供向爲米業現已失就李雅云前在棋盤街么二妓院時早已相識後調至百化里亦往呌局兩次李妓愿隨小的是以於三月址四日在燕慶樓招李訂約雇舟同赴無錫泊舟新垃圾橋北堍被探夥倪六寶龔子祥上船恐嚇詐去洋三十五元後即解纜至舢板廠附近登岸雇車至西門陳家祠堂居住二禮拜旋有李母與探夥麻皮阿招到來將金飾等物交由阿招領去是實判一併押候於下補拜二再訊 
[佳期伊邇]  
　　無錫人周思紹控包車夫葛阿仁霸佔伊未婚妻劉三妹一案昨由公堂復訊判劉三妹輿母劉朱氏再押官媒兩禮拜期滿准周具結領回葛僞造婚帖飭令銷燬從寛斥釋 
[不還存欵]  
　　石劉沅控道信木器店主唐士鑅不還存洋二千元一案前晚由公堂提訊原被供詞各執判唐交保候傳錢曉昌到案訊核 
[呈繳欠洋]  
　　朱陳氏控趙綸綸欠洋不還前晚由公堂提訊趙將欠洋三百元呈案判令開釋完案 
[混用銅洋]  
　　張阿四金阿二前日持銅洋至閘北某店舖混用當被察破二人逃入租界由探查獲於昨日解廨請究判各押一月銅洋銷燬 
[冐取貨物]  
　　英商太古洋行控朱三星王榮仙萬金桃吳金桃冐取貨物昨由包探將朱等解廨請究判一併押候英領堂期解訊 
[公堂瑣案]  
　　顧福泰欠朱麗記銀洋由差傳案候晚堂訊追董炳水欠德商欵項昨由滬南工程局送案押候德領堂期解訊 
　　鴻源亨號主朱吉甫因向德商天福洋行定貨不出由探傳案奉飭交保候訂期會訊 
　　鄭幹青控鄔長林竊取銀表等物昨日復訊仍不供認判押候傳齊人証再訊徐福記控張和尙竊取烟槍訊不供認押候查明再訊湯蘭廷探女工沈鄔氏竊取絲繭押候吊贓復訊黄阿炳竊陳阿四彩蛋火腿押捕房兩禮拜王蔡氐竊志卿衣物押官媒兩月 
美租界 
[火警]  
巴子路北首來安里大豐雜貨莊前晚失愼共焚去左右隣屋十八幢 
[酒醉]  
　　前晚有一酒醉西人跌破頭角臥於百老滙路福和里口由捕雇車送入捕房飭送醫院醫治 
[馬夫太忍]  
　　馬夫王阿坤將病馬駕車由捕拘入捕房馬送西醫處檢驗車留作保 
[幼孩何來]  
　　張福壽挈五六歲之幼孩行至西華得路孩忽啼哭巡捕見其可疑一併帶回押候查核 
法租界 
[拖累夥計]  
　　粤人王菊仙遣夥陳道利將假造仁大莊期票至利興洋貨號購買洋燭一案昨由公堂集訊陳供洋燭由王親自往購小的並不知情旋有邑廟相士李福齋投稱前日王來算命始得認識故將親戚陳道利薦至彼處帮夥未及一月即被拖累求察聶司馬判陳交保候下期再訊 
[横財難得]  
　　徐家滙天主堂金姓女學生被傭婦蔣氏行竊珠圈金簪等物藏諸飯籮内復被顧姓傭婦等拾去變賣一案昨由該堂司事錢鴻儒投廨聲稱金姓學生現已回藉故仍倩小的投案領贓顧氏等同供贓物變洋後均未用去均藏在鄉間家中求請交 
 
 

Page 20

 
 
保往取聶司馬准之命蔣氏仍還禁候贓洋交案再核 
[同居情分]  
　　陳文朝余得榮將張聖咸道契加價轉抵一案昨陳妻夏氏偕同居葉春瑞投請公廨准予交保交契聶司馬准之諭限兩禮拜交契如違惟葉自問 
[私質珠飾]  
　　邱潘氏將楊王氏之出租珠飾私自質洋二百七十元控由公堂判押在案昨因潘氏挺押不保提案復訊氏稱並非抗刁實無人擔任人銀兩保求鑒聶司馬得供准僅保人限兩禮拜理楚 
[强搶銀釧]  
　　李根生在城河浜紏同黨羽强搶何薛氏銀釧由捕拘獲送廨請究判枷押二月改過所半年 
國外新聞 
[英將赴日]  
　　初五日東京電云英國少將勃腦特威昨日已自大連啓程赴日 
[俄瑞聨姻]  
　　初五日倫敦電云瑞典國皇次子維廉近與俄國大公爵配爾之女在柴斯柯西洛地方結婚皇族到賀者甚衆新婦新郎由俄皇導至祭臺俄皇祝頌瑞皇搿斯塔夫時并謂俄瑞兩國聨姻可以互相維持歐洲之均勢及安寗云按大公爵配爾爲俄皇之叔 
[埃及不靖]  
　　初五日倫敦電云埃及尼羅省副督斯考脫芒克利夫係爲當地酋長所害此人曾聚退職僧徒一百五十人攻擊該省總督狄京生所統之軍隊當被擊退僧徒死者三十五人埃及軍官死者兩人狄總督及少佐勞干皆受微傷現狄總督已從事恢復治安之策 
[捕獲亂黨]  
　　初五日倫敦電云印度班貢省瑪蘇菲帕亞鎭前有暴徒兩人以炸彈擲於歐婦車中現皆捕獲其一人即行自盡喀爾脫省之警察查獲密室兩處内儲炸彈甚多並捕獲亂黨三十人 
[阿富汗亂事]  
　　初五日倫敦電云有阿富汗人一大隊約二萬名馳過邊界向倫提柯脫爾進發攻擊該處防營旋被擊退 
[德頒白皮書]  
　　初四日栢林電云德政府近頒發關於摩洛哥問題之白皮書内載法國布告書甚多申明其必遵奥爾其西拉司條約行事並駁辦法非有意欲侵摩地又載德國度量之寛洪謂此約係兩國外交家協力謀畫當摩國兩皇懇請德國阻止法兵進攻時德國對付此事亦極爲誠直云 
[摩使行蹤]  
　　初四日柏林電云摩皇海連幕飛之專使將抵柏林德國擬以私禮接待之以上譯字林報 
[美海軍議案餘聞]  
　　初五日紐約電云美國議院上星期預選會議時曾經多數决定將羅斯佛總統未次致入國會之書置之不顧今忽更變前議蓋恐固執不解將與西十一月間共和黨選舉之成敗有礙也 
[古巴選舉]  
　　初五日紐約電云古巴電稱今次選舉將有騷擾之事 
[海軍控案已了]  
　　初五日紐約電云美國議院研究海底濳行艇控案委員現已議决此案並無確據即可作爲了結以上譯泰晤士報 
[德國首相行蹤]  
　　初五日柏林電云德國首相蒲羅親王明日可由意國行抵柏林 
[法報議論摩事]  
　　初五日柏林電云法國各報皆謂法宜占據塔菲萊脫（摩洛哥西南部沙漠中之沃地） 
[摩皇出逃]  
　　初五日法國電云喀塞培倫開電稱摩皇海連幕飛已爲部屬所棄現偕馬兵數人逃往米寛萊地方以上譯文滙報 
 
 
 

Page 21

 
 
   
 
 

Page 22

 
 
 [G ] 
[注意注意新發明戒烟要藥徤干療補葯覺支戒烟丸]  
際此華洋實行禁煙嗜煙同胞切勿再延有此無毒補身之妙藥速戒宿癮○效驗妙藥包可斷癮立有包單設不見效原洋奉還 
中國之禍患莫大於鴉片流毒至今漫無挹注幸天心悔禍民智大開善與人同中外並禁此千載一時之機會也於此食烟者若不速尋方藥力圖戒絕則後日大難恐　甚於從前也然僕聞食烟者雖耽於逸樂不欲戒烟者頗多其人然立志欲戒者亦殊不少多因戒烟藥穏妥靈速者甚鮮以致有心欲戒者多生觀望本藥局主人有鑑於此特展轉覔得泰西化學兼醫學博士哈醫士之新發明良方精製戒烟藥二種一名覺支戒烟丸取警覺支那之義因戒烟必需兼補遂就支覺而配以健千療補藥一種相輔而行益形妥速本主人歷售各藥親自督製而於戒烟藥一 
項益審察再三而後出之蓋本主人之存心匪特爲食烟者戒除烟害實欲寒漏扈 
强人種興事業延壽命而犠牲精神餉我同胞以期逹於富國强種之目的者也服法如癮一錢可購療補藥一管戒烟丸一管两　並進如何蟬聯細詳管貼一覽便知癮二錢者各两管餘皆以此類推但遇宿癮及身體大虧之人其烟戒絕之後莫妙再進原補藥两三管則固本養元功更著振作精神益形爽健矣○價目健干療補藥覺支戒烟丸每管各一元每打各十元總發行所上海二馬路鼎新里京都天寳齋餘無分出 
[奏辦湖北籖捐彩票頭彩五萬元四月廿八日開彩]  
本局奉湖廣總督部堂奏明開辦第七十六會票額設六萬張每張售洋六元中彩共九千九百九十八號計六張中彩一張以七成餘發彩派出彩票之高比各公司爲優准定期四月二十八日在漢口開彩得彩紅票憑局對號單兑銀元本總局在漢口鎭上海分局設在南巿萬聚碼頭信成銀行楼上○外埠來信力票力一槪本局不付統歸自給○再得彩紅票如無本局騎縫圖章以及長方上海分局小印槪不收票兑銀因無根可查也特白 
[專治哮喘氣急百試百騐]  
廣東彭壽堂獨秘哮喘氣急斷根丹功力神速立可常塲試騐治愈者不下千萬人矣○立止哮喘洋金每盒一角雙料二角 
哮喘氣急方藥不知凡幾首雖自誇神妙然欲二粒服下立見奇功一瓶服完永不再發者不特絶未之見且絶未之聞本主人煞費苦心覓得一種力大效速良方秘製哮喘氣急斷根靈丹不論新久哮喘氣促而逆　氣虧損久咳不愈痰塞肺喉臨咳虚汗或致失音吃烟人大便秘結等癆症只須此丹二粒服下立刻氣平喘止痰消咳定胸膈寛暢其患若失一切頑痰悉從大便洩盡是以永無氣喘痰咳等患輕者一瓶全愈重者三瓶斷根因此丸純是貴品煉成能以少勝多以奇制勝較尋常大不相同凡醫藥方不能見效及服各種藥水時愈時發者請速一試無不斷絶根株眞百發百中之仙品也每瓶一元每料六瓶五元小瓶六角廣東彭壽堂舖分上海棋盤街石庫墻門内 
[上海怡昌紙煙公司廣告]  
本公司經理德倫廠所出廿支錫包三城池十二支錫包大海棠十支錫包富翁牌十支牡丹牌五支紅　牌無不馨香馥郁四遠馳譽如蒙賜顧定價格外從亷外埠未設批發之處仕商○承欲經理認銷請○駕臨四馬路中和里本公司面閲章程爲荷本公司謹啓 
[奏辦廣東全省壽餉彩票恒豐公司]  
四月十八開頭彩二萬元本公司前屆經辦多年誠信相孚久爲中外士商許可茲復集厚資奉兩廣督憲批准承辦移咨各省及上海道憲一體通行在案每月開彩一次第五會設額票八千張每張價洋六元内有六千張分爲十則則每則售洋六角有一千張每張分爲二十則每則售洋三角又有一千張每張分爲四十則每售洋一角半共大票八千張其號馬係由第一千另一號起至九千號爲止以悦買主之意定於四月十八日在粤東省城西關北帝廟戲檯當衆開彩由大憲派員監督以示大公其票額少而中彩多足飫臘彩諸君之雅興也其中彩紅票銀由廣東省城恒豐總公司兌交或由上會漢口厦門各分局及各分售處憑本總公司印出對號單爲準本分局紅票槪印騎縫圖記若無本分局圖記之票無從查對未便代收恒豐公司駐滬分局上海老北門外新泰票 
[禪臣洋行新到各種機器廣告]  
啓者本行由德國運到各種大小機器鐘爐引擎救火洋龍農工器具新式穀礱糙米做白米捲切香烟印字機器汽燈開� 
礦抽水機火車頭鐵路鋼軌大小車床刨床鑕床線床鋸木起槽機織布織絨衫等一切俱備另有五金物件凡蒙士商賜頭請移玉至本行機器賬房面議是禱該價格外克已定貨限期無悞在黃浦灘北京路口第二家禪臣機器様房經理楊永錦白 
[上海席裕麒經理日本順春堂創製千年起死回生之靈寳丹運滬批發緊要廣告]  
此丹專治霍亂傷暑吐瀉胃病溜飲胸痞　痞食積腹痛感冒時邪痰咳喘息四時瘟疫諸般痧症不服水土坐船乘車頭目旋轉酒醉嘔吐頭痛若染烟毒身體衰弱氣血两虧服此丹還原强壯而且補血補腦烟毒便能捐除或山嵐瘴氣之地口含此丹少許邪毒不侵居家出外隨帶身邊或口含或注鼻能除口臭口熱齒痛以及污穢等氣暴疾危險實有起死回生之功搽服各法詳載包藥仿單按此靈寳丹創自日本老順春堂籐井氏相傳五十三代已垂千年活人無算銷行五洲各國每年發售軍商兩界達金元五百萬以上可謂空前絕後惟一無二之聖品去歲歸上海珊家園丸三藥房經理該藥房經理該藥房心羡其銷行之廣另製一種似是而非之藥揑稱　三靈寳丹朦混出售當經老順春堂藤井主人查悉其奸斥摘其經理之權並將靈寳丹禀准駐滬日總領署存案改歸本公館一家經理特許商標已誌前報宣佈週知現今藥已到申本外埠購藥諸君須認明日本老順春堂藤井仙鹿翁創製之靈寳丹其錫盒上有籐井二字是爲眞品幸勿悮購倘各埠愿代分銷者其零躉批發格外克已以此牌眞藥也功效價廉活人利已有益天下衛生如蒙賜顧請直接本公館交易可也盖此丹爲夏秋必需之品濟人倉卒之虞生死出入關係匪輕若悮購赝品豈不是以性命嘗試而彼賣假者祇圖射利不顧貽害他人實屬居心殘忍敬勸分銷購藥諸君子曁施送該藥諸善士閲見此報章緊要廣告隨手剪貼座右墻壁俾婦儒咸知辯别該藥錫盒上如無籐井兩字卽非老順春堂原牌靈寳丹起死回生聖藥此等公德濟人惠而不費請母忽諸價目每盒售洋一角五分批照暫定章程只須收回原本抵制假藥此白上海英大馬路壽康里第三百三十號靈寳丹總發行席裕麒報告 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[旡生生著悲劇血涙痕傳奇下卷（四）]  
　　（烏夜啼）我當日做姨了一篇一篇文字。哭告那全國民人。郤原來識字是愁根。則落得一生苦惱無投奔。受盡艱。辛歷盡風塵。眼看着江山無語陣雲昏。江山無語陣雲昏。只可惜千斤担荷無人任。同志遠。天涯近。成與敗。無憑準。不但是上天無路。果然是有。口難分。 
　　（日）像你所做的文章。在前也有人做過。不過你適逢其會。反對黨甘心。於你。也是個懲一儆百的意思罷了。但是照你看來難道我國竟没有個復興的日了麽。（生）有郤也有。不過你的眼裡。怕都看不見。照現。在的種種情形。眞令人。氣得不死不活。倒不如早早的死了。脫離這五濁世界。靈魂上還能自由呢。（旦作悲介） 
（生）你以後。看見同志的。人凡有熱心。的事都勸人省做。你現在刺死吳良。風聲不好。不日要有大難。找勸你還是避一避纔好。（ 
旦）哎喲官人官人奴家倒不如隨你去罷（生）還早還早我此刻也要回去了。你第一要保重身體不可愁煩方好。 
　　（尾聲）倒懸。黎庶誰相。拯我便再四呼天也不聞。不知道何時。纔雪我的心頭恨。 
　　（旦持生袖不放生作擺脫急下介旦作醒看介）好奇怪哎呀官人喲你那里去了兀的不痛殺我也（倒地大哭暗下介） 
來件 
[中國人物圖書雜誌發刋簡章]  
　　粤自人文肇興東方震旦開化最先邇者歐化東漸於學識上又别開一生面騖新忘故之士視中土學說若塵羹土飯矣然而蘊有四千餘年之文化哲學蔚起人物輩興國粹所存豈無有足以不朽者在乎有識之士懼國學之不振悼斯文之將喪恒相與惄焉憂之不揣譾陋誓發宏願意欲博採旁搜肩守缺抱殘之任海内士夫如藏有先輩遺稿未經刋刻及近人大箸欲以壽世者無論鴻篇鉅製斷簡零意均祈惠賜刋登忽各珠玉至有遺編已佚文無可徵或具人並無著作而生平一言一行足以昭示來兹下至一技一藝之碻有可傳者亦乞將圖象行略等郵示若夫書畫流傳寸縑尺楮俱足見前賢精氣所存亦在所甄錄之列如係家藏秘本不欲輕易示人亦可照式鈎錄本社當仿日本北村三郎（世界百傑）書例彚刻成編首列畫象隨將其　事蹟及撰箸書畫等插入命曰人物雜誌其欲刋全書者别出爲業書部用以傳播寰區昭垂不朽庶幾發祖國之光煇　文丕煥集中邦之文獻墜緒勿湮豈不懿歟爰綴緒言纂訂條例用以質諸海内宏達君子 
[附刋例七條]  
　　一本編搜集海内偉著定期截収當即校正付刊凡人選者一概不取刊刻之資祇須先繳預約費若于俟出版時敬贈本人刊入之雜誌一期并可照定價滅成購書祗取工料之資較尋常特别便宜 
　　一本編分政法家敎育家哲學家文章家兵法家實業家書畫家美　家醫學家小說家釋老家女學家凡九流百家靡不蒐錄 
　　一搜拾叢殘昔人比之掩骼埋胔其言可謂痛切如有前民遺箸殉後付託無人好善君子能代爲蒐輯俾無遣珠之憾功德實非淺鮮 
　　一名家藏稿無力付梓寒素之士同具斯慨兹編一出則缺憾可彌惟僻壤窮鄉搜羅難遍同志之士或廣爲傳播以此預約之本持贈　儕或代爲分派酌贈辛資藉廣蒐輯不勝跂望一古寺名刹藏有先賢手澤及高僧遺墨者均祈勿吝珍秘惠賜刊登本社當將収藏之人及寄刋者之姓名刋附簡末　誌誼並垂不朽 
　　一摹示圖像均用半體不得　本編範圍或摹寫或好將照片粘入均可 
　　一刋刻之資本社另集鉅欵支用惟搜之力全仗代派諸君廣爲傳布故故預約之費半爲代派人酬勞蓋不如此不足以宏搜採神鼓舞也　衆諒諸 
 
 
 

Page 27

 
 
   
 
 

Page 28

 
 
   
 
