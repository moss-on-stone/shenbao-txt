# 1884 - 174 - 4904027

 

Page 1

 
 
[論温台土匪]  
　　浙省十一府向有下三上八之稱杭嘉湖三府民俗好文繭絲魚米土産豐腴賦則極重而盖藏無真乏之虞地方官素稱易治蓋民食恒足風尚繁奢習於逸樂無剽悍趫健之態故士多守禮而農亦畏官雖抗糧好訟不免刁疲然通郡言之不過十得一二處近自粤匪擾亂用地荒蕪無業客民應招而至實偪處此漸與土人不洽而樹立黨與輒有喧賓奪主恃强凌弱之事已稍稍不如從前而較之甯紹以南向所謂上八府者則難易終覺懸殊矣夫寧紹之富不減於下三府以其致富之道端在田地租息與經紀子母之權衡託業甚苦積資愈艱祖宗數世之勤儉始以富厚貽子孫故根本深遠氣運悠久而習俗純樸創業與守成可以百年拍改惟地皆濱海悍戾之氣亦頗積於人心沙洲風俗與內地鄉村純澆如判霄壤故難治也著余處衢嚴四府山陬僻境上接八閩民俗勤苦而土脈惡劣蠢而不文行爲鄙陋不逮寧紹 
多多至界緒山海之間扼閩浙之衝者當以温台二府爲最形勝最要隘之區而課政績者亦以此考　最焉或曰温州奢靡偷惰其風俗非可稱强悍者自來有小蘇州之稱又以其人無遠志安居嬉游不善行商作客相呼爲温不出即此可見其民情矣然此第就郡城言之三月賽會傾巷出觀喜事坐筵士女相謔奢風敝俗容或有之而如永嘉之柚溪與平陽樂淸諸鄉仇殺械鬥案牘山積謂其桀驚不馴有殺於台州乎浙省武科例取五十餘名軍興以來因捐輸廣額加中十餘名下三府每榜不過數人寧有奉象紹有諸嵊益以嚴州十人而强金之東陽義烏衢之江山常山合以温處二十人而弱此外則台州獨得其半然台人並不以爲榮嘗曰多一武舉多一强盜噫士論如此民俗可知矣咸豐閩粤匪自江西竄浙又自閩之福寧偪入浙東台人舉義團防其時官軍到處譁潰大失外援台人不支全境皆賊迨左侯相籌勦上游七縣合力圍攻賊黨披靡肅淸最早台人因此大備器械鄉堡守望刀牌鎗砲無乎不有而羣不逞之徒藉以作亂土匪四起刦案時聞　成不可收拾之勢温之平樂亦長是風海胐紛歧逋逃有藪出没無常爲害行旅所以克復全浙之楚軍承平十餘年次第裁撤而浙西湖屬一枝與台州防營遥爲椅角竟將永鎭何其猖獗一至於此夫論台州土匪原無滋擾他郡之事莽雖戎伏癰未養成尚不足爲大患緣其人率皆土著有室家有田宅亦有資財無事則雜於農民田間耕作官軍搜捕往往廵行杣村終日而周數十里不見一匪之迹迨官軍已過鄉人又紛報盜案故雖劉蘭洲觀察成　臣太守先後駐防欲搜絶根株而無從下手且鄉間有盜鄉人必懸而首之爲夫莠者自莠良者自良也乃台州之土匪即台人亦無由辨識之即有著名盜魁稔惡已久然其所劫之財大都以有餘劑不足救困扶危慷慨好義紳衿惡之而窮人則反德之雖檄捕嚴急指名索取而無人肯縳而獻者黄金滿之行事大都類是故楚軍謀之兩年而不可得昨報述近來台匪日熾謂該匪搶掠之後自述姓名住址囑被刦者赴縣呈報蓋亦陰效黄金滿之所爲而其實台州土匪無不如此蓋所劑者大都過路商人即海中亦擇他省他郡之船而後逞意刼掠蹤跡雖彰土人之惡之者極少是以有姓名住址而愈不能弋獲也目前海疆籌辦防務飾船不多難敷調遣且並無得力之兵竊謂此等匪徒苟能收之爲用以台人防台亦以温人防温加以劉練專精器械新利船砲堅實海道周知何處當築砲臺何口當泊多船進退恊宜首尾駐絡沿海藩籬蓋即在此輩也彭大司馬以王孝廉偶爾之談定計收撫金滿而去年蒞粤督師首先出示招納海匪誠有見乎此輩之本非凡材而欲因以爲用其度量智計豈尋常所可及哉 
[上諭恭錄]  
　　○五月二十九日奉上諭歩軍統領衙門奏拿獲攔路搶刼盜犯請交部審辦一摺所有此次拿獲之鐵泳太卯鐵圈兒李五鐵兆全陳張氏李大均着交刑部嚴行審訊按律懲治未獲之楊二一犯仍着嚴緝務獲歸案究辦餘依議欽此 
[本舘接奉電音]  
　　○昨由通州電局專發電音到本舘有閏五月初五日上諭二道謹敬譯登○閏五月初五日奉上諭順天府奏遵議添設平糶局並預籌備賑一摺現在京師尚未得雨糧價昻貴着照所請添設平糶三局賞撥京倉米一萬石粟米四萬石以爲開辦平糶及籌備賑濟之用該府尹等務當督飭屬員妥爲經理餘着户部議奏欽此同日奉上諭順天府奏請旨催解充公銀兩一摺現在順天辦理賑務所有阜康銀號應交充公銀十萬兩着撥給順天以充賑需即由劉秉璋德行催　如數解交順天府毋稍遲延欽此 
[倫敦要電]  
　　○初五日倫敦發來電報云本月初二日有華兵四千人往攻朗松地方該處有法兵七百人守之極力抵禦遂將華兵擊退法兵死傷若干人華兵之死傷者亦頗不少現在法外務大臣告粇駐紥中國海面之水師提督令其帶同兵船詰問中國究係是何意見云云電音止此按此電音與前日本報所登初四日電信吻合朗松想即諒山然中國甫與法人立約言和何以又加兵於朗松究竟是否華兵抑係黑旂實難懸揣姑錄之以俟續聞 
[越南近耗]  
　　○越南訪事友人五月二十七日海防發來一信云法使臣巴德諾脱到海防與迷祿將軍商議封禁河口之外又由北寧調兵赴諒山復由河內調兵二千分作兩起一起至高平在太原之北相去一百二十里一起至東廣在太原之西相去一百三十五里該兵先由北甯經過至太原鎭然後分投各赴該兵皆用騾馬任載行李而兵士 
 
 

Page 2

 
 
則皆空身前往然該兵等本欲旱賦歸與况值此炎熱天氣無半勳風影反不能告歸重勞跋涉殊爲可憫其裝兵之尼也弗輪船泊於夏龍灣擬將載兵回國者現在命之暫停又不知停留至於何日蓋迷祿將軍又備辦糧食恐非遣　之景象并聞欲於東京西北邊一帶重加防守恐尚須調兵進攻老開也至於封口之故則以孤拔接到迷祿之文書云自封口以來華人之來東京者計有四萬人是何以故恐係法人之商船中作弊故孤拔見之大怒又有封口之舉而於南洋蘇芝兩火船皆留貨而驅人也又云五月二十六日副將栢禮也由南定坐　世格當兵船至海防閲視營伍二十七日巴德諾脱亦將坐赫墨林兵船到海防即當啓行經香港過滬潰然後進京云又言前有守洪化之法兵脱逃者五十餘名皆逸至關外相近地方一日忽遇法國之守兵直前捕捉逃兵被殺者一人打傷者一人生擒者三人受傷者則送至醫院生擒者則送至河內用洋鎗擊而斃之又言法人之以輪船往來於越南東京者刻下其人將舍此事業其所有各輪船皆售與某洋行集爲公司將來可以往來東京香港并以小輪船駛入內河以廣貿易如此則東京生意必將興旺蓋該處土地肥饒宜於種植出産頗多倘有載運之船則商務定當生色也 
[封河續聞]  
　　○昨錄蘇芝火船載有華客到海防不准登岸復附南洋火船回港一事兹閲香港循環報云聞法元戎美律因見東京華商衆多且中法和尚未畫押施行恐召釁端故不准登岸非有他故也又聞前日東京之法商曾面禀美元戎謂華商多至東京則有損法人商務實非法人之利元戎惑於法商之言所以不准華人登岸云按此説與本館訪事人所述不同姑兩存之 
[倫敦茶信]  
　　○昨日倫敦有電報來滬云裝茶之格檽阿帑爾輪船於本月初四日下午五點半鐘行抵倫敦帶來之茶計永豐茶在漢進價十五兩六錢每茶一磅合英金一先零之數比至英京每磅不過八辨士二五至八辨士七五桃源茶在漢進價二十六兩每茶一磅合英金一先零六辨士比至英國每磅不過一先零三辨士通山茶漢口進價二十五兩每茶一磅合英金一先零五辨士半英國不過一先零一辨士半此外各色茶二五箱一萬五千箱連上統共二五箱六萬五千箱扯算每磅折閲三辨士至去年在上海所買第二次之茶進價皆係二十兩至二十一兩每茶一磅合英金十三辨士現在售出每磅不過八辨士半其去年第三次上海所買之茶進價十六兩每茶一磅合英金八辨士七五至九辨士今年新茶將到以前將此茶出售每磅不過六辨士二五今歳上半年倫敦所用中國之茶較去年减去六百萬磅之多云按今年所買第一次新茶至上海時再爲察騐較之初樣殊爲不佳惟祁門則與樣一律故今年滬上各西商頗形不怏而倫敦傳來消息如此惟願目下華商之入山收第三次茶者各宜小心揀選也 
[日本借銀]  
　　○聞有電報由倫報傳來言及日本近向英國告借國債計英金二百萬磅由西人華生經手云 
[廵閲續聞]  
　　○昨報載傅相廵洋一節尚有未盡之處盖是日傅相與張湘濤制府張幼樵星使吳淸卿欽憲乘輪往烟臺德君㻖璘偕焉丁軍門所統之兵船大艘皆升炮致敬嗣張幼樵星使小覺不適留於丁軍門船上不與閲操而傅相則與湘淸二帥先閲中國兵船操演操畢傅相往拜法國水師副提督利士卑士時法國兵船有三艘泊於該口亦皆升砲恭迓即在法兵船上用膳然後閲法兵之操一切放砲打槍以及各種水雷等莫不逐一布置施放傅相暨湘淸二帥皆細心察閲操畢傅相與淸帥仍回中國兵船即行返斾而湘帥幼憲遂啓輪南下矣 
[金山垂音]  
　　○港報載有新金山押爹力埠西歷五月二十一日信息云邇來聞美路濱及雪梨埠生意頗形冷淡覓食維艱工役之無業賦閒者指不勝屈常有聚會私議欲作不軌之謀此等小人真防不勝防也信息又云聞有思利亞帆船由加拉吉達載有工役五百名欲往飛濟埠駛至蘇華近處猝觸石排受傷綦重登即沈溺船中人盡間諸水濱其時幸獲生還者寥寥無幾聞占滅頂之凶與三閭大夫爲伍者不堪指數吁慘哉二十八日信息云近因米價騰貴各肉尤甚人有玉食桂薪之嘆以故賦閒工役落魄興悲囊槖久虚脯資告竭星留之詩恐不免再咏矣西歷六月初五日信息云聞英國有一火車行至亞雲河處猝爾不循軌路致遭傷壞車中約有四十餘人因此被傷殞命云 
[錢店被刦]  
　　○循環報言邇來省垣多有匪徒冐充營勇或稱局丁遇有鋪店可圖搶奪者無不多方恐嚇甚且持械强刦必遂其欲然後已焉開前　晚第二甫宜民市某錢店兼販賣洋烟者於黄昏後忽有十餘人蠭擁進門自稱奉憲查私故爲恫喝之辭店伴方欲與理論而其人已拔出利刃及洋槍闖進帳房搶去洋銀十餘員及銅錢十六千洋烟膏三罐然後一鬨而散店伴初不敢聲張迨匪徒去後始行呼救更練聞聲出而追逐已無及矣 
[粤東近事]  
　　○西路電線現已告竣東路至閩電綫上月念六日由省開辦據官塲談論西路電綫成功甚速殊出意料之外盖因各縣鄉民無不恊力同助絶無阻　情弊而佘太守亦能曲體民情凡墳墓村庄無不繞避故所到之處皆簞食壺漿以迎焉○肇屬黄江厘廠烏兩粤總匯之區客商往來絡繹不絶日中所入厘金多至千數乃自西省舉辦軍務以來厘金略爲減色推原其故盖由委員解軍裝往梧州者無日不有不免有夾帶等弊廵丁望見軍務旗熾無敢向前攔阻聞日前肇慶府紹太尊細加訪察得悉情弊遂詳請大憲嚴飭各委員毋許再蹈前轍云○督撫兩標上月念五日在東校塲操演洋鎗中有一勇連中紅心十二鎗　協黄龍韜都戎即賞錢一千文以示鼓勵○上月念五日午後陰雲四布頃刻大雨滂沱勢若倒海至念八日未刻河水盛漲西南二關被浸者不少猶幸西江水勢不長無甚大碍而市上貿易寥寥無幾矣 
[龍風爲灾]  
　　○昨得嘉興友人來信云前月念九日午後金澤鎭北栅外四里許地名金石港突有火龍經過正降大雨氷雹之際被拖倒該處房屋七八十家之多壓壞人口不少計壓死三人有一老媪壓破頭面該村之屋所剩惟三間餘盡被拖　不能修理當時飛磚走瓦人無避處又值大雨淋漓一時河中船隻傾覆者不少有兩船被龍拖去直至相近珠家角地方名小連河跌下一船跌作三叚一船八人計斃七人田中耕牛以及猪狗被拖去者亦不少受災諸鄉民一時無可存身殊可慘也 
[掘棺又見]  
　　○前報登濮院東栅秀水界被匪掘棺一節次日西栅桐薌界又拆去殯房四十餘所掘開二十餘具所掘之棺盡是婦女內有一棺枯骨倒　頸骨無存餘缺何骨尚未查出前次秀水朱立勳典史下鄉踏勘時在保元堂將地保珀打小板二百下而不責捕快謂初次從寛下次再有掘棺定當追究故此次西栅桐鄉界紳董亦不進城具禀恐來者仍弗深究徒費週折照此情形焉得破獲將來掘棺之案當不勝枚舉矣 
[崎陽近事]  
　　○中國派駐日本長崎之領事官余元眉中翰瓗夙著吏材在崎數年商民均感去秋丁艱囘粤東原籍適長崎出一交涉巨案黎欽考因奏明請旨飭令回崎中翰辭不獲已今春乃渡海回任顧非中翰素志也在崎之美國領事準氏將軍知中翰心事日前適有美國之符蘭度與韋里近兩按察過境爰約中翰同遊日本之佐賀熊本兩縣遂請假偕行及歸兩按察索取中翰遊歷諸作並叙其緣起寄回華盛頓城刊入日報復贈中翰白綾條幅二幃書以西文以志一時會合之雅外邦人之篤於交誼如此然非中翰恫恂儒雅町畦悉化亦安能使人傾倒乃爾乎故誌之以見中外輯睦之一端云 
[上海求志書院甲申夏季題目]  
　　○經學題　肆于時夏解　夏爲蒼天解　夏不田説　周書史記篇西夏國考○史學題　傅介子以 
 
 

Page 3

 
 
駿馬監求使大宛論　尹珍爲荆州刺史在何時攷　諸葛孔明治蜀不下赦令當即本管子説　明太祖不相劉基論○掌故題國朝文武互改攷　漢馬政攷　釋霆　釋説文閏字義○算學題　前數課屢有甲乙各畀加甲乙相乘數開平方得整數諸題兹引伸觸類又得數題法任取三率連比例整數以六首率加倍中率爲甲倍中率加半末率爲乙或首率內減倍中率爲甲倍中率內减末率爲乙或四首率內减四中率爲甲四中率內減末率爲乙或倍中率內减首率爲甲倍中率內减三末率爲乙此類尚有多題不及備錄能更舉否　又法任取整數句股形以二句弦較加倍股爲甲句弦和加倍股爲乙或句弦較內减倍股弦較爲申倍句爲乙又句弦較內減八股弦較或股弦和內减四股弦較各爲甲各以四弦較較爲乙此類亦有多題能更舉否　又法任取大小兩數以二數之畀相减爲甲二數相乘積倍之加小數畀爲乙　有大差句股或小差句股以句股相乘積倍之爲長方積倍句股較爲長闊較在大差則開平方得闊爲城徑小差則得長爲城徑試各證之○輿地題　東至日所出爲太平考　項羽王梁楚九郡考　沿海練水師議　問沿江海城邑多臨水正近日兵家所忌宜如何補救之○詞章題　一説而定五州賦　以　爲韵　閏端陽　七律四首　擬白香山禽蟲詩十二章　擬東坡三適詩　均用原韵　旦起理髮　午窗坐睡　夜臥濯足 
[登極吉期]  
　　○昨日爲英皇登極之吉期故本埠各商船兵船皆高懸五色彩旗以誌慶浦中一望絢爛異常殊足娱目也 
[法國節期]  
　　○昨日法捕房大自鳴鐘前竪立二桿兀峙東西繫鐵條其上懸五色琉璃燈璀璨陸離聞明日諸西人皆集六角亭中跳舞唱歌相與爲樂此固海國之勝會想届時容袖纎腰發聲鬥影當不數長安女兒踏春陽也又西歷七月十四號即華歷本月二十二日爲法國立國之期故密采里西國飯店昨日亦知照自來火行趕紥鐵條以備結綵懸燈云 
[憲節抵滬]  
　　○署理兩廣總督張湘濤制軍會辦閩防事宜張幼樵欽憲在烟台閲操畢即乘揚武兵輪船於昨午後一點鐘抵吳淞口本埠官場接得電報知憲駕進口後適逢潮漲故蘇松太道邵觀察淞滬捐釐局督辦蘇觀察上海右營陳叅戎松海防廳劉司馬上海縣黎邑尊暨印委各員　至虹口招商局碼頭恭迎憲節各官呈遞手版接見有差惟邵道憲在船陪侍湘濤制軍於七點鐘時進金利源棧房行轅幼樵欽憲並不登岸云 
[軍門行期]  
　　○長江提督唐軍門奉曾爵帥委赴上海騐收南瑞快船兹聞軍門定於初八日仍坐靖遠兵船返金陵銷差云 
[縣訊販牛搆釁案]  
　　○法華人牛販宗阿明挾仇砍傷仝業孫阿瑞脚骨傷重斃命報經黎邑尊詣騐及研訊等情疉列前報前晚黎邑尊提集人証先問地保黄月亭兇手曾否緝到朦求銷案一層究竟若何答稱兇刀尚無着落至求銷案一層因先在鄉調處令宗阿明出洋四十三元給孫阿瑞了案宗先付十八元由宗妻交與宗得良轉由宗書堂交我轉交陳啓堂過手由陳交與沈芳廷轉給孫阿瑞即由　月堂王老祥宗其昌等到案求銷餘洋言明俟開釋宗阿明後付淸邑尊謂據前日孫蘇氏又來案稟稱爾在伊家吵鬧索錢有此事否答稱並無此事邑尊問徐老蘭爾與韓咸和換牛可是宗阿明先來説成後被孫阿瑞聞得賤價起意奪去究竟當時宗與孫如何説成答稱小的之水牯牛換與韓咸和係孫阿瑞説成以牛換牛由韓貼我洋兩元並給孫中費一元此次交易宗阿明並未來過曾憶前次宗阿明曾來問我之牯牛賣否我意欲換牛故却之邑尊問韓咸和即蔡韓和遞禀供稱宗阿明先來説及徐老蘭之水牯牛不肯出賣意欲換牛未成交易旋經孫阿瑞來説成與徐牛調換我曾貼洋三元至宗與孫因何起釁則我與彼等遠離二十餘里故未深悉邑尊問孫蘇氏供稱銷案之事並不知悉至銀洋由沈芳廷手僅交我六元詎前日地保黄月亭聲稱我夫死後不合報騐來家吵鬧被索取洋兩元而該地保則仍稱並無其事邑尊謂孫蘇氏曰爾此言殊不合理旋問孫月堂供稱銷案之事係孫阿瑞憑宗得良等理勸允洽先收洋十九元言明銷案之後付楚銀洋故四月二十八日孫阿瑞允令我等來案報銷邑尊問沈芳廷供稱小的經勸明白曾由陳啓堂三次交我洋六元並無十九元不敢受吞邑尊問陳啓堂供稱小的與沈芳廷是姑表弟兄至宗阿明之事小的等勸明之後由宗妻於四月廿八日交宗得良過手轉輾交我洋十元我即交與沈芳廷旋于三十日又由宗得良交我洋八元因沈稱不敷應用我又墊洋一圓即交沈芳廷洋九圓共先後付與沈芳廷手洋十九元此係大衆俱見無可朦蔽詎沈芳廷只交孫阿瑞夫婦洋陸員侵吞洋十三員以致事不能了况孫阿瑞因此氣忿傷發身死邑尊問宗得良宋書堂王老祥陳春供與陳啓堂略同邑尊謂沈芳廷曰現在衆供相符况陳啓堂與　表親亦供明爾侵吞洋拾三員殊無疑義今宋阿明既應辦罪此洋着爾交還沈仍狡賴邑尊喝責沈始供稱洋被陳春用去陳稱並未用過因沈芳廷令我不認收過洋拾九我不允因此挾怨誣指邑尊謂該地保曰爾因沈芳廷役吞洋十三員在鄉捆綁恫嚇事或有之今姑不深究所有不符之洋十三員除陳啓堂墊給之洋一員毋庸給還外其餘十二員着沈芳廷與陳春及該地保黄月亭三人合賠繳案給宗阿明具領三人均稱遵斷邑尊問宗阿明爾砍傷孫阿瑞究用何刀確爲何故宗初尚欲狡供圖翻及將喝責始稱用切菜刀所砍實出無心因深夜在路與孫阿瑞相遇我前時失竊衣服因孫並未開口我誤認竊賊因此砍傷並無别故現因老母病重求從寛典邑尊謂宗阿明一派遊供本縣察閲案卷爾前供並無母親但既據稱出於無心刀從何來砍於何時砍孫之後刀棄何處宗阿明供稱刀由法華鎭舊貨攤上買來我砍孫阿瑞時在二更以後　孫家約有七八丈路砍孫後將刀抛棄在地我即跑回家中睡覺我只圖傷孫成殘廢之人不意傷重殞命現求恩典從寛究辦邑尊謂宗阿明既據供明着仍暫押班房再候研鞫　餘人証一概交保傳訊即着投案毋得遠離 
[重修碼頭]  
　　○虹口招商局中棧碼頭漸有損壞昨日雇工將活碼頭拆缷重修並用火輪機器打樁棧房屋宇亦一例重修云 
[續獲流氓]  
　　○法會審委員翁太守奉邵觀察札飭查拿本地及浦東等處著名流氓經會捕局各勇獲到張德福等送縣在案前日下午會捕局勇王譽曹錦堂等以塘橋人魏茂茂亦在應拘之列偵知魏在浦東騎馬後潛渡至浦西曹錦堂等躡蹤尋至萃豐碼頭將魏茂茂拘獲立送上海縣署諒當照例嚴辦也 
[續獲逸犯]  
　　○前報虹口白渡橋堍逃逸做工犯人兩名除小揚州即顧阿金業經廵捕拘獲外其小杭州一名尚未緝獲前夜廵捕瞭見該犯在青雲里欲往某姓家行竊當即上前擒獲拘入捕房矣 
[斷給土價]  
　　○前報洋藥局廵丁拘獲走私大土十隻中孚洋行洋人以土已完税投請給還經中西官立議請洋藥局照價給洋初訊時該洋人稱土值洋一百六十元左右嗣稱值洋一百八十元昨復投案請給副領事繙譯官轉達翁太守於下期請洋藥局將洋一百七十元送到公堂捕房亦將大土十只送案分别轉給太守允商洋藥局照辦 
[控追租價]  
　　○公一馬車行至英公堂控西人䉺利積欠租車價洋曾將舊馬車一輛暫抵然已被别欠主扣留該西人滬上並無領事經管請飭差提追黄太守准即飭差協捕往提昨據鉛捕頭至英公堂禀稱查明開利係奥國商人未便恊提太守諭俟照會該管領事核辦 
[平房坍倒]  
　　○英租界興申里內平房皆係經紀小民所居粉垣剥落棟牖傾欹本有岌岌之勢昨午前居人忽聞梁間軋軋作響錯愕走出未幾轟然一聲平屋七八間同時坍倒什物盡壓在內惟人口以先走得免 
 
 

Page 4

 
 
[法界公堂瑣案]  
　　○仙女廟人許同儀稱向做木匠到滬尋兄昨往打狗橋相近客棧中手携袱包一個在馬路上遇見素不相識之人將我拉至僻静處將包奪去故即鳴捕將伊送案翁太守詰之解案人據稱名朱東儀伊同友人在茶肆向我借錢二百五十文去吃飯吃烟將包留下現放在我家我住十六鋪相近翁太守詰其與許同儀素識否答稱前在鎭江相識原告在身畔取出錢四五百文口稱我本有錢何必借用太守謂此可不論但既稱是吃烟吃飯所用必有着落着朱指明以便質對朱語寨但稱烟資三十四文飯鈔七十餘文太守謂然則祗有一百餘文何得言二百五十文明係搶包喝將朱東儀暫押着法包探帶同往取衣包再辦○前報葉菊齋在嘉興搭趙富成船被趙竊去洋元衣服扭交該處地保經别船户夏三保出爲担保嗣因夏到滬食言鳴捕解訊等情昨日捕房又將夏三保解案其母夏某氏亦遞禀葉菊齋投案請追而夏以趙富成在嘉興地保處總須由葉寫信前去方可來滬質証翁太守着將夏三保仍行管押夏某氏斥退飭葉函致嘉興熟識店户轉查趙富成仍在地保處否再行核斷○陳日豐牛行倒閉曾欠彚泰爾昌慶祥三錢莊銀二千餘兩鼎餘莊銀一千餘兩各債户遞稟請追旋經店主婦陳戴氏到案請待其子回滬料理翁太守將陳戴氏交保等因已列前報嗣因陳戴氏之子延不到案原告投案請追太守着保將陳戴氏交案該保人禀請退保太守允之隨訊陳戴氏所欠如何料理答稱兒子現在家鄉變産請展限至月底翁太守謂案懸多日不能再遲着陳戴氏另覓保人限十天務將兒子交到違于比責○前有小東門外東園烟館股東錢樹三控現開東園之張裕三吞投資本洋一百五十元翁太守着檢帳簿呈案昨據張裕三同司帳人鍾友蘭携呈帳簿二本股摺七扣銀太守閲畢謂此係新簿不足爲憑因詰從前之事鍾答稱初開時計十股每股洋一百五十元先下五百元後加至七百二十元今年正月分始行湊足裝修生財共用洋九百元然不甚值錢現在祗值洋二百三十元虧本後郎昌記三股吳紹記鍾景記許玉記等股均不曾取資本尚有鎭江李姓一股亦分毫無着惟施洪義出股在前曾取去洋一百二十元至錢樹三處初時曾允給還洋十元翁太守謂九百元之裝修祗作洋二百三十元似太便宜資本洋一百五十元祗還十元恐不能了今日原告未到此案衡情酌理當還洋一百元着於下期將舊簿檢呈以憑核理 
[押母釋子]  
　　○瞿桂寶之妻瞿胡氏同子瞿慶仁到捕房偵探被管門捕搜出石灰洋烟呅物送押候訊等因已列前報昨日鉛捕頭將瞿慶仁及石灰洋烟等并銼刀一把呈閲捕頭稱瞿子送銼刀與瞿桂寳必係爲銼斷鐵練起見膏藥肉恐銼練時有聲將藥和練使可無聲碎石灰或脱逃時恐有人追趕洒人眼　至洋烟則瞿本係有癮之人也瞿慶仁與瞿胡氏均不認私送各物施繙譯謂瞿桂寳在押尚敢通同妻子希圖脱逃情殊可惡太守飭將該氏交官媒管押瞿慶仁姑念年幼無知從寛開釋 
[轎役送回]  
　　○昨報輪役又拘一節嗣由捕房將顧阿三送英公堂黄太守仍飭差送回海防署太守又將劉司馬已將該轎役笞責掌頰情形曉諭鉛捕頭云 
[致順德礦局總辦書]  
　　○順德礦局總辦台覽啓者敝處有貴局股票去冬承貴總辦以試辦無效停止還本禀請中堂奉批悉照原本歸還方喜貴局以誠信待人體卹商情之至詎料在津持票向收股本則云須問滬局會辦至滬又云須向津局總辦憶集股之時並無津滬之分票上二位一同簽名兼蓋關防豈能互相推諉且弟等携票往返津滬途中遺失誰任其咎竊恐貴局既未能即還股本何以率行禀請中堂殊屬費解解若其中另有情節非始念所及何妨據實明言登諸申報以昭公論究未便含糊了結置之勿聞也　　[  附股仝人啓]  
[順天府尹憲周小棠大京兆由浦州致上海施少欽電覆]  
　　○絲業會舘籌賑局施少翁鑒金苕人兄遞來台翰收到公砝銀二千兩並各九散三大箱正應急需莫名感謝來示誦悉實收五十張即請憑電向　汀兄撥用今先電謝另信排遞　　[  愚弟家覆閏五月初四日發]  
[輪船來滬電音]  
　　○招商局廣利輪船初五晚由香港法公司伊拉滑低輪船昨日下午三點鐘由香港均開行來滬 
[浙省撫轅抄]  
　　○五月二十九日候補通判徐光鎣禀辭回甯郡洋廣局　知縣施振成嘉興公幹回省禀到　牌示仰初次俸滿西安縣丞曾和浩知悉於閏五月初一日來轅聽候本部院騐看毋違特示　○閏五月初一日黎明出轅請　至聖廟行查畢回轅　運司網鹽局委餘岱滬河公幹禀見即辭　通判郭文翹禀知接辦船局禀見　準補太平縣王壽枬禀知藩司委署臨安縣禀見叩謝　補用縣徐懋簡禀見辭赴淳安公幹　西安縣丞曹和浩候騐看叩見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年五月念九日京報全錄]  
　　宫門抄○諭旨八道錄前○署滇撫張奏報接篆日期摺○又奏請飭催藩司赴任片○鄂撫彭奏請旌表摺○署江督曾奏淮北鹽綱擬照正額辦運先鹽後課摺○署晋撫奎奏叅革武舉審辦片○又奏委署廳縣各缺片○署滇撫張奏赴省傳宣諭旨將革撫派解起程日期摺○五月二十九日工部鴻臚寺鑲白旂值日無引見○伯王假滿請安○麟書專摺謝准其開缺恩○托倫布等演放水師砲位覆命○前任直隸提督劉銘傳到京請安○成惠續假五日○召見軍機　劉銘傳○○署理雲南廵撫貴州廵撫臣張凱嵩跪奏爲微臣到滇接署撫篆恭摺叩謝天恩仰祈聖鑒事竊臣在貴州廵撫任內本年三月十四日承准軍機大臣密寄光緒十年二月二十九日奉上俞雲南廵撫着張凱嵩署理貴州廵撫着李用青暫行護理欽此臣遵將本任經手緊要事宜趕辦完竣交缷起程當經附驛陳奏在案兹於四月十六日行抵雲南省城即據已革撫臣唐烱遵將欽頂同字八號雲南廵撫銀關防一顆及王命旂牌八面桿繳納交臣祗領臣當恭設香案望闕叩頭謝恩即於是日任事伏念臣知識庸愚愆尤叢積仰蒙聖慈起用內膺京秩外任監司春間由川藩　任黔撫任事甫及兼旬復荷　理雲南廵撫之命仔承益重陳惕彌深查滇黔同係邊疆黔省土瘠民貧兵燹之餘散勇奸民時虞竊發故説者謂治黔最難治滇較易惟揆惟時勢滇省歳入稍豐供支甚鉅邊防勇餉全持各省撥濟之需近時解運無多司庫搜括一空勢將坐困至督臣岑毓英在滇年久民心傾　畏而且懷故復地行　静謐惟西界緬甸南界越南邊防孔要大軍現屯關外則內地彈壓撫綏遇事杜漸防微尤關緊要如臣　昧兼之閲歷生疏昕夕兢兢懼難勝任臣惟有矢勤矢愼勉竭愚誠於地方重大事宜隨時函商督臣斟酌妥辦其餘應辦事件如整矦吏治保衛民生以及糧餉鹽銅諸務悉心經理次第措施不敢經事紛更亦不敢稍耽安逸以期仰副聖主厪懷邊檄之至意所有微臣到滇接篆日期及感陳下忱理合繕摺附驛叩謝天恩伏乞皇太后皇上聖鑒謹奏軍機大臣奉旨知道了欽此　○○張凱嵩片　再臣接閲移交卷內准吏部咨開光緒十年二月二十二日內閣抄出二十一日奉上諭龔易圖着調補廣東布政使雲南布政使着剛毅調補均着即赴新任毋庸來京請訓欽此臣查雲南布政使員缺前因龔易圖到任需時係委司道遞署現署布政使之接察使李德莪曾經三權藩篆辦理固無遺悞惟現值大軍遠駐關外需餉孔殷運籌匪　又正在整頓銅務之際亟須實缺藩司到任庶幾呼應較靈新任布政使剛毅未知行抵何處合無仰懇聖恩勅下部臣催令迅速來滇以重邊陲而專職守謹會同雲貴總督臣岑毓英附片具陳伏乞聖鑒謹奏奉旨已錄　○○湖北廵撫臣彭祖賢跪奏爲湖北省貞孝節烈婦女及孝女義士據通志局採訪彚詳恭摺仰祈聖鑒事竊照湖北省纂修通志現據該司道將貞孝節義一門分飭各屬採訪申送到局者周石氏等一萬四千九百九十名口由局彚造總册詳請核辦前來臣伏維貞烈足　倫常孝義悉關至性採訪既確自應籲請旌表將恩綸恭錄入志以闡潜德而發幽光惟由局彚辦與各州縣隨時詳報不同謹改題爲奏邀免按名取結除淸册咨送禮部查核並內有先已題請之鄢葉氏等一百九十九口於册內註明毋庸重複旌表外理合會同湖廣總督臣卞寳第湖北學政臣高釗中恭摺具陳伏乞皇太后皇上聖鑒訓示謹奏軍機大臣奉旨周石氏等均着准其旌表禮部知道欽此　○○太子太保署兩江總督管理兩淮鹽政一等威毅伯臣曾國荃跪奏爲淮北陳鹽積壓過多自辛巳綱起擬照正額辦運先鹽後課以挽額綱而復舊規恭摺仰祈聖鑒事竊淮治鹽之法莫重於籌運而尤莫難於疏銷銷暢則引雖少而轉運亦靈銷滯則引愈多而商人之資本盡擱此一定不移之理淮北鹽務經前督臣曾國藩奏定新章每綱開解正額二十九萬六千九百八十二引先鹽後課法簡易行商販稱便鹽則隨售課則年淸年欵歷綱奏銷逐漸提早部中有案可稽光緒五年前督臣沈葆禎覆奏淮北引額碍難驟增摺內謂歷任督臣精鹽政者無過曾國藩引額減運三分之一而課厘比較從前相埓等語蓋所定票法悉循前督臣　澍之矩薙而加密焉遠近商販聞風爭趨追少商多實難徧故不得已而定循環轉運章程由是他商不得攙入妄希增引漁利百計圖維幾於無孔不入方大學士前督臣左宗棠履任之初適值銷數暢旺遂據新商之禀奏加十六萬引原爲下順商情上裕國課起見無如銷路只有此數鹽多則滯勢有必然己卯綱舊無存積新尚易售然運銷至十五個月始行造報奏銷已屬免强庚辰綱踵而行之更形壅滯雖據奏報於光緒九年五月初一日開辦新綱而自五月起至九月止此五月內所銷盡是上綱舊鹽新鹽直至十月初開售臣查接管卷內正陽關摺報截至本年二月上半旬止己卯舊鹽尚未售竣計存八萬七千餘包更無論庚辰綱矣西壩摺報截至二月下旬止共存庚辰綱鹽一百十三萬四千餘包乏術疏通成本已擱此次道經淸江據衆販聨名禀訴苦情僉稱商本半由錢莊通挪近因南路銀源枯窘索取甚廹各販無可如何暗跌爭售在所不免兼之湖販向來自西壩運鹽至正陽出售計利本微全仗一年之中轉運二三次方能合算岸銷一滯守輪幾及一年至少亦須八九個月以致來壩購鹽不能毫無賒欠販本幾何乃一耗於銷疲再耗於價賤三耗於欠帳之重其勢岌岌不可終日從前引票爭先購買前年已難脱售近則不論票不易售即租給他人承辦亦幾無問津者若不急圖補救淮北風氣强悍閭閻日見村窮若又失此正業則場江運户數十萬人决裂恐在目前查　年三四月間鹽河水勢日漲即須預備拙運塲鹽否則秋後水落節節起駁竭蹶萬分今各商販應運新鹽赶運則資本未能周轉緩運則後綱又恐悞期疐後跋前罔知所措臣與運司再四熟商　挽頽綱非疏積引不可欲疏積引非停新引不可擬自辛巳綱起責成舊販悉照曾國藩奏定舊章將正額開辦先鹽後課俾得騰出完課之資以充運脚之費庶幾四五月間可以乘水赶綱不致悞運其新加十六萬引一概扣停俟綱分趲齊運銷已畢方可再議增引惟各新綱於請增新引之時曾據呈繳票費庫平銀三十二萬六千三十六兩業已提充公用無存俟新商　辦過兩綱雖亦略沾微潤而引既扣除自不能不將票費籌還以免向隅興嘆然無他欵可指應請在於金陵泒得五成課厘項下分作三綱如數歸償如此辦法則舊販得復前規可期踴躍新商亦有生路票本不致盡付東流似尚兩得其平臣愚昧之見是否有當相應請旨勅部從速議覆抑或特頒寄諭維繫民心以便督飭承辦各員實力奉行仰副朝廷整飭鹽綱之至意所有淮北自辛巳綱起擬照先鹽後課以復舊章各緣由理合恭摺據實具陳伏乞皇太后皇上聖鑒訓示謹奏軍機大臣奉旨户部議奏欽此　○○奎斌片　再據太原府知府馬丕　詳稱廣靈縣武舉張飛鶴以不法重情控告其胞叔張化育迭次研訊供詞支吾未能指出實據復教倚恃武舉任意狡展不能審訊自應詳請斥革以便歸案審辦等情查張飛鶴係廣靈縣民籍同治癸酉科本省鄉試中式第十九名武舉由兼署布政使按察使高崇基詳請奏革前來相應請旨將張飛鶴武舉斥革以便歸案審辦理合附片陳明伏乞聖鑒訓示謹奏軍機大臣奉旨着即斥革歸案審辦該部知道欽此　○○　斌片　再升補甯遠　撫民通判葛士達前經飭赴新任嗣據呈報丁母憂開缺所遺該廳篆務查有托克托廳撫民通判恩承堪以調署遞遺托克托廳篆務查有分缺先用通判楊逢春堪以署理岳陽縣知縣楊光銓奏叅以府經歷縣丞降補所遺該縣篆務查有新選偏關縣知縣朱煥采堪以署理臣於藩司任內會同臬司具詳撫臣張之洞未及具奏移交前來理合附片具陳伏乞聖鑒謹奏軍機大臣奉旨吏部知道欽此　○○署理雲南廵撫貴州廵撫臣張凱嵩跪奏爲微臣馳赴雲南傳宣諭旨遵將已革撫臣唐烱派員京起程日期恭摺由驛覆陳缷祈聖鑒事竊臣於本年三月十四日貴州廵撫任內承准軍機大臣密寄光緒十年二月二十九日奉上諭前派唐烱督帶滇軍防守越南山西等處該撫未奉諭旨率行回省等因欽此臣恭承聖命遵將本任經手緊要事宜赶辦完竣交篆起程當經由驛奏報在案兹於四月十六日行抵滇省聞唐烱舊患頭風病發未愈臣徑至廵撫衙門　宣諭旨唐烱力疾跪迎伏地叩頭　　倍至聲稱上年秋間回省接受　篆先時未及奏明致千咎戾愧悔莫追今蒙嚴旨逮問惟求皇上從重治罪等請　據將欽領同字　號雲南廵撫銀關防一顆繳納交臣　領臣當囑令作速醫　並行署按察使熊昭鏡照例看守一面遴派委員　用知府冷　先定於四月二十日護解該革　起程進京沿途小心照料勿致稽延除　具咨批發交委員齎領赴刑部衙門投到外所有微臣欽遵傳旨拿問革員唐烱及起解日期理合先行由驛覆奏伏乞皇太后皇上聖鑒謹奏軍機大臣奉旨議部知道欽此 
 
