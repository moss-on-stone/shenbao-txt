# 1918 - 44 - 4916167

 

Page 1

 
 
   
 
 

Page 2

 
 
   
 
 

Page 3

 
 
時評 
[主戰者之戰（冷）]  
　　以今日之中國言南北此次之交戰固不必戰也不當戰也不可戰也亦不能戰也然而今旣主戰者得勢矣悉從主戰者之意以行事矣則今日之事唯有戰耳戰耳 
　　主戰者之戰唯有主戰者戰之不當令不主戰者代之以戰也故不主戰者不妨袖手旁觀不必置身於其間而主戰者自當奮勇盡力以自成其主義 
　　不然天下甯有如是便宜事耶故今茲之戰當名之曰主戰者之戰 
專電 
[北京電]  
　　王辭呈昨晚九時送府今晨馮王田錢協議結果王准辭惟名義爲給假錢能訓代理已發表（二十日下午十鐘） 
[北京電]  
　　錢能訓定二十一午前十時到院就代總理職 
　　（二十日下午八鐘） 
[北京電]  
　　王向馮面辭未遞呈馮昨訪田請田留王並商代王昨晚在第一舞臺見王總理與道德學社人員同觀劇至賈璧雲花田錯王始離座始終未露言笑（二十日下午一鐘） 
[北京電]  
　　王士珍以外不見諒於主戰派内無以澈和平本旨確曾向馮露退意惟今日尙照常辦公（十九日下午七鐘） 
[北京電]  
　　王辭田不允就熊希齡呼聲甚高但熊巳往津趨避 
　　（二十日下午二鐘） 
[北京電]  
　　馮玉祥十八電馮仍言自殘非計外患可憂師出無名徒受潰敗願貫澈初衷 
　　（二十日下午二鐘） 
[北京電]  
　　馮玉祥昨連來兩電一上午呈馮王者仍似主和末言不得巳再戰二下午發覆參陸者言冒死上言不加罪至感俟與曹宣撫等商定進止 
　　（十九日下午七鐘） 
[北京電]  
　　中央對於馮玉祥舉動認爲違抗命令擬加以褫職處分（二十日下午二鐘） 
[北京電]  
　　陳光遠電稱爲維持本省治安起見已將全省定爲戒嚴區域（二十日下午二鐘） 
[北京電]  
　　薩鎭氷謁馮對於解决時局辦法多所陳述聞頗反對攻岳偏重主和（二十日下午二鐘） 
[北京電]  
　　譚延闓昨又來電赴湘巳準備政府催速起程 
　　（十九日下午七鐘） 
[北京電]  
　　譚組庵請勿攻岳歸湘設法疏解（二十日下午一鐘） 
[北京電]  
　　張敬堯自漢來電擬即進兵（十九日下午七鐘） 
[北京電]  
　　王占元密電主和由其代表轉呈總理（二十日下午一鐘） 
[北京電]  
　　王占元曹錕張敬堯因權限問題聨電請中央劃分明白以免牽掣（二十日下午二鐘） 
[北京電]  
　　張懷芝又電告明日由濟出發要求予以江西宣撫明日閣議决定（二十日下午八鐘） 
[北京電]  
　　馮昨召靑木顧問垂詢外交及關於軍事等項 
　　（二十日下午二鐘） 
[北京電]  
　　昨閣議一東清鐵道讓渡問題二有人提議褫奪馮玉祥官職未决定三吉林追加預算案等（二十日下午二鐘） 
[北京電]  
　　收買烟土及七年公債將釀成極大反抗王克敏等正在設法彌縫（二十日下午一鐘） 
[北京電]  
　　日人言張勳巳脫逃並有復辟餘黨謀刺段（二十日下午一鐘） 
[北京電]  
　　張作霖電告外蒙現又派員赴某國借欵關係甚大 
　　二十日下午一鐘） 
[北京電]  
　　陳樹藩來電先辭省長（二十日下午二鐘） 
[北京電]  
　　中行總裁擬馮耿光副仍張嘉璈（二十日下午二鐘） 
外電 
[北京電]  
　　昨夜發表命令數道一爲國會組織法一爲兩院議員選舉法政府擇此時機公仹经法誠爲不幸蓋此法乃臨時參議院所修改而此參議院乃違法指派之機關也此參議院之召集爲南方痛恨段政府之一事南方曾要求解散此參議院爲解决時局之一條件北京英文日報載馮玉祥致總統之長電馮刻率第十六旅駐紥武穴督軍團機關報聲斥馮玉祥阻礙北軍赴鄂之行程馮電略謂前不欲冒昧奉命赴閩者實爲促成和局起見又謂討伐之令出自迫脅云云此電確係馮玉祥所發殆無可疑足爲主戰派之打擊馮得蘇贛兩督之扶助此三人者固未必加入南方然已準備與南方領袖商定解决之道 
　　（十八日） 
[哈爾濱電]  
　　中政府禁止由滿洲里運貨赴俄及取道波格拉蒂區拉運貨入俄境藉以停阻中東鐵路海參崴之貨車一節彼得格勒外交總長已接海參崴發出關於此事之正式電文内謂北京政府此種舉動殊背駐俄中國公使之正式照會今爲保全俄華人民友交起見彼此宜協商解决此事云（十九日） 
[北京電]  
　　十五日歸化電稱綏遠罹疫死者迄今共約一千五百人（十八日） 
　　以上字林報 
[北京電]  
　　山西防疫局接報告二月十三日死四十二人十四日死七十五人十五日死九十六人十八日内務部開會議决儘速於南口設檢疫所綏遠鐵路現分三區北京到南口爲無疫區南口至張家口爲可疑區張家口及西面爲染疫區無疫區交通如常可疑區與染疫區各大車站均設檢疫檢所鄉間旅客均在各關被阻而在南口檢疫檢疫均以五日爲期（十八日） 
　　上電乃北京　英使署發出 
[香港電]  
　　東部調查長報告英艦隊司令云十三日日地震之際彼之小輪震動約一分鐘之久震動後有聲類大汽鍋之發汽近兩星期内有大魚浮於水面狀若力盡據漁人云此因海底大熱之故 
　　（十九日）路透電 
[北京電]  
　　馮總統從主戰派之意或有褫奪馮玉祥官職之發表尙命倪嗣冲討伐馮玉詳之舉亦不可知（十九日） 
[漢口電]  
　　十八日張敬堯接到蒲圻方面北軍之前衛與南軍衝突北軍少有退却之報張與曹錕協議派參謀激勵部下（十九日） 
[濟南電]  
　　外間傳言張懷芝將率師南征已非一次然張氏至今躊躇不决實有左列三原因　一山東省内各地土匪勢極猖獗二深恐南征後山東省有内訌之虞三張懷芝與江西督軍陳光遠之問缺意志之疏通因此種種原因張督軍對於南征之舉暫取旁觀態度近以總統曹錕等督促出征甚急始發出師之命令汲汲準備出征其軍隊將於一兩日内開始輸運聞張督出征時將任張第五師團長代理督軍同時於濟南布特别戒嚴令 
　　（二十日） 
[漢口電]  
　　十九日午後張敬堯率部下一團由漢口出發乘武岳火車向蒲圻方面（十九日） 
[漢口電]  
　　日前破壞之京漢鐵道橋梁修理業巳竣工自十九日北京與漢口之間火車巳照常開通（十九日） 
[北京電]  
　　梁士詒二月底有從香港來京之消息（十九日） 
　　以上東方通信社電 
[東京電]  
　　元田肇於十九日在衆議院提出緊急動議關於美國輸出入限制令嚴行質問本野外相答稱美國對於中立國該限制令即將實行對於聨合諸國當開協議會决定之我國（日本自稱）亦將派遣代表出席以圖緩和云云 
（二十　日）共同通信社電 
戰電 
[倫敦電]  
　　奥德於烏克蘭之運輸現漸減少因波蘭人與在奥德之同志反對割讓恰爾姆省及過激黨對付烏克蘭態度之故烏克蘭議會巳避於齊土米爾以期免受過激黨之控制過激黨人數與勢力日增大有壓倒烏克蘭之勢過激黨實不欲許奥德人運榖出境德人有與過激黨開戰之機現信過激黨正在召集大軍里伐爾過激黨拘捕德人與袒德之愛沙尼亞人且揚言欲加殺戮德人大爲震動現圖報復奥德聲稱奥國不能用兵拒俄蓋俄巳不復爲其鄰國惟擬以材料濟助德國（十七日） 
[倫敦電]  
　　此間自六日起未接彼得格勒電報今日始接七八兩日之電示明俄京現極騷亂街中鎗聲時作刧殺之舉時有所聞軍官若干員圖刦里林氏以爲質案覺不果行過激黨自稱已於克里米省逐走韃靼人拈據西姆菲羅波爾鎭並稱巳於尼柯萊夫擊敗烏克蘭軍而外間又亞力克齊夫將軍在伏羅里資附近敗過激黨之說烏克蘭則稱已在基夫佔優勢（十七日） 
[倫敦電]  
　　德報載稱華沙與萊姆堡發生罷工風潮德兵現巡邏華沙城市以阻開會反對烏克蘭和局　德國柯洛業報載稱德人與烏克蘭所成麵包之和局現殊可危蓋過激黨與烏克蘭議會之戰爭巳迫令該議會移至齊土米爾而基夫四鄉已入過激黨之手故也土耳其太拉特將軍語德國伏細斯區報代表謂俄軍現巳開始離高加索土耳其與亞米尼亞境（十七日） 
[亞姆斯特丹電]  
　　漢特爾斯拉特報接維也納消息羅馬尼亞擬與中歐列强議和惟須中歐列强先行聲明决不侵季羅國主權並任令羅人自决皇阼問題羅國於是擬宣布願以杜白魯加讓與布國惟中歐列强於比薩拉比亞問題須仁惠輔助羅國羅國亞佛斯柯氏組織新内閣尙未告成聞内閣之政綱第一條卽爲與中歐列强商訂和約云（十七日） 
[巴黎電]  
　　法國社會黨於星期日開全國會議通過關於倫敦召集協约國社會黨之决議案英比代表均與會比代表凡特維爾特氏演說謂協约國社會黨應商定一共同計畫俾得邀請德國社會黨聲明彼等是否願助德皇抑願助德民另有比代表胡斯滿斯氏演說謂亞爾薩斯勞蘭問題實世界問題必加解决和局庶可有成又曰吾人不能不論價值而求和平余敢謂懦弱决非社會黨所有之性云該會議以二千六百十八票對二百十八票通過决議案聲明德國巳以實在之戰爭破壞佛蘭克福特條約亞爾薩斯勞蘭問題非領土問題乃正誼與國際公道問題須由列國共同决之否則和局難期公正與持久云（十八日） 
[巴黎電]  
　　今日下午公報云香巴業攻維仰境與萊姆東面夜有激烈之砲戰敵軍在哇白里夫東而襲擊未獲效果（十七日） 
[倫敦電]  
　　公報局宣稱昨晚十時敵飛機飛過坎特與泰姆士河向倫敦進發於倫敦境内擲下炸彈一枚（十七日） 
[倫敦電]  
　　德國公報云德飛機昨夜以炸彈擲擊倫敦登扣克杜佛及法國北海濱之軍隊（十七日） 
[倫敦電]  
　　今晚海格將軍報稱敵軍在拉伐克里與歇里細襲擊雙方遂相激鬭英軍殺敵多人自失若干人坎白萊蘭斯巴香達爾附近敵砲隊更形活動（十六日） 
要聞一 
[西報論李馮之關係時局]  
　　字林報二月十五日北京通訊云陰曆新年前奇幻萬狀歷數星期而不息之政治熖火至今似未引起特殊之發展寒假已過時局未變湘省仍爲南軍所有而北軍則駐於鄂省邊界以睇視之焉督軍固巳添派軍隊矣曹錕張敬堯固巳在鄂矣然其政策仍有徘徊瞻顧趄趦不前之特質多空言而少實行若督軍團果奮力猛進則當去蘇鄂兩督今李純仍高據石城陳光遠雖上辭呈並未批准推測北方督軍團之心理當然亟願排去李陳蓋推翻長江當道痛擊南軍而使全國之内惟我獨尊固督軍之志也第其所願者與其所行者不盡相合究其原因厥有一端卽力不足獲其所願是巳督軍團之趄趦不前其故有二一恐進行偏激則李純等將加入他方一因部下軍隊之戰力不可盡恃至於二者孰爲督軍團尤所顧慮則局外人不易知之李純通電請宣布必須用兵之理由穏健派對於此電頗生良好感想政府迄未有所答覆蓋不便明言段祺瑞所主張之用兵政策乃保全北方督軍應加淘汰者之唯一方法也設採用和平政策則北京將有國會段祺瑞將不能握權段之心腹倪嗣冲將變爲一保險公司之經理人不復爲一省之督軍而中國之政府將繫於民意不復繫於武力矣李純主張武人不干預政事反對用琥主義且見渠所抱之觀念與南方領袖所抱者其問並無根本上之差異又以兵連禍結勞民傷財綿延數月貽笑天下今若繼續用武實無正當理由李之意思如是其人誠可謂沙漠中之膏腴李辦理蘇省政務能使各方滿意中國軍人之能戰者寥若晨星李即其一且有愛國之心能知内爭之足以亡國尤有表明自己意思不畏同人增惡之勇氣苟李早能掃除倪嗣冲之勢力打破督軍之團體則外人尤將崇拜不巳此事在富於韜略握有精兵者爲之本非難事伹以囿於四周境遇之華人而言李純亦可謂舉動甚善矣李之困難在於不能决定繞其四周者之是否可用緣督軍團曾以金錢運動李之部下誘其離貳華人重財此舉當可若干之成效也李純出場干涉遂使戰機又退落於若有若無之鄉今北軍雖大集於鄂省然尙不開攻而南軍亦不挑釁和平解决未始無望李純刻仍致力於此各省議會代表舉行大會之說乃一善策若督軍團不倒行逆施則此會當能發生效果又有一好消息據謂總統請譚延　入湘已得譚之同意又聞南方準備取銷召集舊國會之要求按中國刻所需者顯爲依據舊約法而召集之新國會若南方果不反對此種新國會則可得李純爲其同志矣李純似巳許北軍若干行過蘇省而赴長江上游字林報載稱武穴已到北軍僅言其精壯而不言其隸屬何人使此軍果爲馮玉祥所統則可斷言此軍必不赴鄂與南軍交鋒但爲李純察視時局耳馮旅爲中國奇特無匹之軍其司令爲基督敎徒聞兵士亦多奉耶敎軍中設靑年會午後足球以壯肌肉晚間演講以廣知識將士行爲堪爲表率聞諸可恃方面方馮旅開出浦口之日浦鎭人民多往恭送祝其幸福焉此種軍隊實爲中國所不常有如得之傳聞者盡屬事實則中國苟多得如此軍隊即不難有所作爲中國事情固屬不甚可恃惟就其表面而言人之志向不撓者如李純軍隊之不腐敗者如第十六旅亦可爲全國黑暗中之一線光明矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
關於時局之京聞 
[黎熊佔領宜昌之警訊]  
　　聞武昌王占元督軍十七日有電致元首呈報黎天才與熊克武攻陷巴興並聨合湘匪由長陽漁洋關進窺宜昌勢甚猖獗駐宜兵力單弱務乞趕速增加由巴東進剿且因餉欵缺乏並請轉飭財政部迅撥四萬元以應急需又聞黎天才佔領宜昌一節據某要人新自宜昌歸京所述謂黎天才自襄陽失敗以來即取道保康興山入據歸縣巴東等縣陽曆一月三十日（即陰曆十二月十八日）率兵萬人進逼宜昌是日下午四時駐守宜昌之朱廷燦旅長因兵寡（朱兵僅千五百人）不能相敵比將城門關閉余（某要人自稱）聞風逃往沙市旋於次日（即一月三十一日）得宜昌電局報告謂黎天才之軍隊已於是日正午十二時入據宜昌城朱旅長不知下落因一路電線均經黎軍割斷故鄂督尙無此項報告到京等語似此則黎天才佔領宜昌之說當非虚傳矣 
[西安危急之外訊]  
　　近一星期問各處軍事近狀均無過大變更惟西安警耗頗極緊迫胡景翼三原之獨立巳經徵實西安省城東西北三路被圍業巳一星期之久陳樹藩軍隊大半潰散中央多日未接陳督來電其危急情形巳可想見昨聞某使館消息西安已於十二日攻破胡景翼郭堅軍隊業巳入城陳督軍巳無下落等羋又駐潼關之嚴旅長昨亦有急電到京稱西安不守惟未提及陳督軍之蹤跡政府接一以警電後因當此軍事倥偬之際無法援救惟擬嚴防潼關要路預防其南竄晋豫而巳 
[劉存厚將離成都]  
　　川省現狀近日又極混沌茲得軍界消息政府近得川省諜報均稱劉積之督軍刻擬不日離開成都日内中央必得劉督此種報告更言劉氏離開省坦之理由一爲鍾體道師長失守叙州後今巳無力維持川南秩序一爲重慶滇黔軍隊不日西攻成都劉督决計親往防備一爲川北自管旅長撤退後目下尤應親往妥爲佈置 
[貴督軍來電質問]  
　　日來政府對於川滇黔方面極力主持施用維持方法冀其漸就中央範圍故日前貴州督軍劉汝舟請欵一節（此爲本月初間事）確有允意惟須視察其擁護中央是否出於眞心而定乃日前劉督又來電質問數項一中央對於貴州究持何種政策迄不明瞭懇即從詳指示一政府對於川省是否准其單獨議和更須表示明晰一黔省始終不干西南亂事何以中央仍不推誠相待一於召集國會問題政府有無何等之方針元首如何答覆現尙未知 
[唐繼堯否認局部議和]  
　　雲南督軍唐蓂賡於銑日特致大總統電内容除對北軍攻岳事先未與西南各界解釋明晰將駐京代表由宗龍王燦陳鈞三氏調回滇省電後乂云川滇黔三省局部議和問題中央雖極希望成立但政府今旣主張强硬政策其舊國會之恢復决無希望川滇巳難議和只得暫作罷論云云聞昨日元首爲此特邀王總理進府密商對付方法達一小時之久 
[粤軍攻閩之警報]  
　　府院昨接到閩督李厚基加急刪電稱據確報攻閩敵軍現定八路攻閩計劃並獲得敵軍用地圖一幅現已密令各隊按照敵軍進兵計畫亦分八路防守云云 
[十七日之國務會議]  
　　十七日（星期六）爲國務例會之期上午十時王聘卿總理首先到院十一時左右各部總長一律到齊照常開議首由王聘卿總理將馮玉祥之通電提出報告各部總長相顧無言惟喟然嘆息而巳繼將上次閣議未完之兩法公布問題續行提出討論至下午一時將全案通過即行散會全體閣員均在院中午餐又一消息該日之國務會議案甚少其最要者爲參謀部提議關於某項軍事用欵案其弅例案數件均一律議决又聞是日提議多係屢議未决定案其中最要者一爲續議發行七年内國公債后續及發行日期與債額確數一爲直隸添募新軍中央擔任軍費數目（至多僅能擔任五成）一爲應付鄂局軍事上最要之方針此外尙有重要外交案一件秘密議畢即由值日閣員赴公府晋謁元首報告一切聞是日閣議决定公布臨時參議院所修正之兩法後閣員即赴府報告馮總統亦巳首肯即晚請問副署十八晚當可發表 
[西北之外交風雲]  
　　南北政爭再接再厲三閱月來外界風雲久置度外果外患來矣先是俄屬西比利亞大亂逐漸蔓延西境塔什汗安延一帶均宣布獨立其地回纏均懸掛土德國旗新疆適與接壤阿克蘇喀什尤爲吃緊新督楊增新迭電告急當局束手無策未幾外蒙恰克圖黑龍江滿洲里同時吃緊恰克圖俄領稱激黨巳佔烏金斯克意殊叵測蒙宜自衛黑省日本居留民會會長亦向我當局詰問黑邊將有戰事貴國能否保護日僑等語庫倫大員陳毅黑督鮑貴卿均向黨繋請示當軸僅覆以相機防備一語並無根本解决方法近日協商方面曾迭次會商舊曆新年中某國公使入府密譚聞亦爲此行見外交方面風雲日緊矣 
[中國銀行之股東會]  
　　十七日下午一時中國銀行假江西會館開第一次股東總會預備選舉董事監事到會者三百餘人各股東首先質問按照照例二十八條中國銀行章程應由股東會通過方能作數今行員違例自定章程碍難承認應先將章程交會通過再行照章選舉方爲有效於是投票表决原定章程是否適用經兩次投票方能將原章通過時已入晚場中尙在爭論未及選定董事 
[湘城軍事談（長沙通信）]  
　　湘粤桂聨軍總司令譚浩明氏以馮河間復回北京時局又爲之大變日來迭據報告北方巳决計以武力解决時局且馮氏巳徇段系之主張大舉征討西南此說果實則首當其衝者厥維湖南在此時期自不得不亟圖進取以爲自衛之方業經數開軍事會議决定辦法並巳電致前敵各軍長官指示一切至内容何如則以事關軍事秘密一時未便宣播 
　　近日以來省城忽發生一種謠言謂岳陽又巳失守駐岳南軍大遭挫敗等語譚總司令以此等　言無因而至必係有人故爲揑造以亂人心因特通令軍警各機關從嚴跴緝務獲究辦 
　　前次荆襄危急石黎兩氏曾迭電譚總司令請兵救援譚氏以荆襄自主影響於西南甚大若不速爲援助則　亡齒寒湘西必難自保因電委李書城爲湘西援鄂第一軍總司令田應詔爲第二軍總司令胡學紳爲副司令周則范爲第三軍總司令飭令迅即整隊出發　毋稍延滯昨得湘西來電謂李總司令巳率第一軍由津市進至鄂省第二第三兩軍亦巳籌備行裝數日之間即將繼續開拔湘省財政本來支絀異常邇來軍餉浩繁尤屬無從支付前經軍政會議議决由湖南銀行發出擔保品若干（如股票田産房屋之類）向商會抵押票洋三百萬以供餉糈現已籌集一百五十萬元交湘政府收用其弅一百五十萬元則於舊曆正月内籌足至各項抵押品限期一年内贖回逾期即由商會自由處分 
　　程總司令上譚聨帥電云長沙譚聨帥鈞鑒此次北軍退出岳城焚刧不堪民不聊生商業停頓巳飭職部副官李宗彭曹修焯會同公正紳商趕辦撫恤並維持市政除將辦理情形另呈外合先電聞伏乞備案程潛叩歌印 
　　林總司令通電云國事蜩螗人心蛇蠍中央之和戰任意翻雲覆雨西南之希望巳成泡影曇花長此糾紛未知何極俊廷不學徒抱杞憂然默揣大局暗悴之前途及湘粤軍民之心理覺我湘粤桂聨軍際此現勢有關於事實上名義上兩事雖不敢言而不能復避者敬爲我列憲陳之一粤桂軍實之輸送難繼也粤桂詎湘各千餘里雖粤省素稱富足伹迭次軍興窮於羅掘桂省則貧瘠之區無事猶難自給今以維持湘省之故唇齒相繫自不容袖手旁觀而千里齎糧恐此後實難爲力竊以兵餉一項宜酌量取諸湘省使之分我負擔則因糧而食久暫可以維持急切藉資挹注而軍實庶無竭蹶之虞事實上不能不籌者此其一一湘督省長之名宜正也欲收前項事實之權利必先操此事實之　　實權蓋事權稍鬆即無充分之實利處今日而欲支持危局當正名義名義同事實之精神我聨帥讓德自謙久孚衆望第當此事機逼促來日大難雖現設之廳全權在握而軍民兩署未立機關湘中輿論常戚湘省陷於不均地位無論各坛倵調多所敷陳卽湘西軍隊如張學濟等亦曾有敦請聨帥宣告就湘督兼省長之職如果實行不特饜全湘人民之望而於對待前敵及顧處後方兩面殊足以振士氣而儲財力此名義上不能不急正者又其一抑俊廷更有曉凟者或以爲名義一事昔棄今取未免前後　若兩人竊謂昔之棄者因長沙下後中央倡言和議約以七日爲期復以此次出師係爲護法我聨帥尊重法律以用舍聽之中央靜候和平希冀得一健者以共維湘局息此兵爭不意遷延至今毫無解决近雖有譚绷开菴督湘之風說而岳州北軍不撤難成事實權宜總攝旣不爲擅亦不爲爭時勢所趨不能不喜爲因應庶名義旣正事實相需湘桂粤能始終自顧以此鞏固西南之中堅愚慮所見敢獻蒭蕘列憲節策機宜明見萬里如以爲可懇請列憲宣布明令敦促聨帥速就湘督省長兼職以繫軍心而慰民望林俊廷謹呈文印 
[湘軍將領致鄂督電]  
　　云湖北王督軍鑒數月以來我公與李陳兩督以息事寗人之心解紛排難不遺餘力足徵護國護法心理所同凡我邦人敢不拜嘉潛等感公等盛意强抑士氣靜待和平以爲國家重大問題均可依法解决乃和局久延北京政府迄無誠意突令曹吳出師進攻荆襄重負調人違背信義於是我聨軍不得不攻取岳陽以圖解救戰釁再開實非潛等之咎明適如公諒蒙原鑒現聨軍將士以積憤之餘乘精銳之氣誓必從速貫澈護法主旨僉欲循江而北假道陽夏潛等環顧大局瀕危人民痛苦深不願鬩牆之舉長此不熄果使北京政府尙有一念悔禍之心調人尙有甘苦轉旋之地護法幸福可不勞而得仍必力勸將士勉抑義憤以裕公等熟籌解决之機我公酷愛和平卽望從速停戰畫疆而守惟段祺瑞尙怙惡不悛段芝　猶盜竊兵柄龍濟光跳梁於粤劉存厚稱亂於川慶父不去國難未巳我公亦曾表憤懣不直所爲務希及時彪炳大義先去好權以謀共濟謹布腹心尙希鑒察江天直望佇候敎言程潛趙恒惕劉建藩林修梅叩江印 
[調和中斷時之川南北戰事（成都通信）]  
　　四川戰事糢糢糊糊竟鬧至如此一面言和一面又戰前後兩方軍隊聲氣不能聨絡以故和戰主旨不能一線到底迄至現在言和則敵軍不理言戰則師徒難用樂至内江因又告急矣茲述兩處近况如下 
　　甲内江方面内江爲川軍戰爭最終地點内江一失自井資中堪虞成都門戶因以洞開故一三師在該處爭戰頗激滇軍亦以全力來攻初滇軍攻内巳渡過江（該處爲沱江流域俗呼爲内江河）幾幾圍困城垣幸第一師師長徐孝剛在後方督隊不准兵士再退第三師五旅長李竟成（號挽瀾）在前方督隊前進内江縣城困以保全並追滇軍於距内江縣城五六十里之吳家舖雙鳳驛各地後滇軍又來返攻川軍三師子彈不濟兵士頗見恐慌又經數次激戰每人子彈祗剩十餘粒不能不退旅長李挽瀾命令止之無效因以自戕全軍聞之無不泣下然以彈盡無可如何李旅遂退入城内滇軍乘勢逼至幸一師劉湘旅尙有一部兵士在左側方抵禦二師汪可權旅在右側方抵禦滇軍不致圍城然據曾任三師參謀某君云當道已得前方告急電報言内江危急甚有謂内江巳失守者此說尙未徵實然此間報紙日來皆載有隆昌方面捷音内江之危如累卵自在意中三師原分兩部以一部抵禦内隆方面滇軍以一部攻擊川北熊師與石靑陽楊寳民諸隊伍内江方面旣失勝利又喪旅長三師遂有棄去内江開到川北恢復原有防地之意以報復劉存厚前此不救重慶之仇（三師原與一師同氣擁護周道剛爲督軍重慶危急時周鍾屢來急電請援以吳軍士氣委頓管軍聞風即逃請劉氏速飭川南代總司令舒雲衢派兵增援而舒軍停而不動以致坐失時機渝瀘相繼陷落周道剛之督軍鍾體道之重慶鎭守使他走一三師恨劉最甚）以現在形勢論川軍中再起意見必至自敗而後已然一三師與二師之意見因前後種種關係恐將愈結愈深惟願該軍等速早除之 
　　乙樂至方面安岳樂至方面與接成渝間有絶大關係石靑揚佔順慶後即擬取道於此以窺成都熊克武之縱隊長吕超佔蓬溪後亦分兵向此道進發當時尙有調和餘地劉存厚曾派其同黨（共和黨）議員吳其煥楊績同石清揚原派代表向執中前往石吕各處交涉停戰向巳到石處交涉石巳允退出順慶蓬溪作爲交涉地點以免雙方軍隊接觸不料石軍方退出蓬溪而此方之北路隊左縱隊司令張邦本即進蓬城以爲報功之地時石軍尙有埋伏張軍進城石軍突起擊之張遂棄甲曳兵而走張怪向執中有意賣之即拘而至太和鎭鎗斃其他之代表亦不敢再提和議遂遄返省城現聞熊石兩軍巳逼至樂至該縣城亦有不穏消息三師鍾師長自隆昌失敗後卽退到案岳第六旅旅長張鵬舞亦同住此地今見敵軍逼近只得調其在内江部屬援助内江因以空虚此間接到樂至陷落消息即飭兵站部加派夫馬速運子彈軍用物品到前方故二十九夜間東門城閉最遲三師以原衛戍地逐漸縮小擬移其司令部到綿陽並有迎周保威一以該處組織行署號召一三師以恢復其原有督軍位置消息此種陰謀在該系原不以爲奇可慮者四川從此又不免分裂將來川軍恐難保存其原有地盤矣 
[續誌四川省城之大火]  
　　商業場建築事務所各股東於一月二十七號被焚後已開會議一次主張早日修復并有主張先照前價買皇城脚磚者該場焚後次早警廳派武裝巡警防守場之前後非被災之家人不准入内并出一條令謂敢有乘問竊取場内他人物品者拿獲就地正法云云所獲乘火打刧之王占敖警廳奉令處决後暴屍示衆至二十九號午前共家屬始領屍去該場僅餘一品香餐館一所未燬二十九號該館巳掛出一牌暫行開堂但因場内烟火未絶生意絶少該場各商號亦於今日（三十號）在商會開會討論一切場中所有電燈機械已經該公司請到外國人驗明聞可修復并聞該公司此次損失在十萬以上昨已具訴到警廳控火頭矣本月陰曆十五日第八次抽簽兌現内有天火神聖四字一般人以爲此即其預兆云 
[徐州軍事近訊]  
　　倪嗣冲派兵來徐 
　　李厚基又來招兵 
　　張文生現以駐徐軍隊不敷分布特於日昨電請皖督倪嗣冲迅撥大隊前來塡防茲經奉准巳飭駐福履集一帶新安武軍開拔來徐計共開來十營内騎兵一團砲兵一團步兵四營今巳多數開到張爲分配駐防地點以西北鄉一帶與豐縣毗連（現豐境有大股匪徒哨聚）最爲吃緊特飭馬一營駐黄集鄉馬二營駐敬安集馬三營駐范樓圩餘悉就銅豐邊界擇地駐紮以便就近兜剿匪徒閩督李厚基刻又派員北來招募新軍昨晤招兵委員周某云現擬在皖宿一帶招募十二營下月即來徐開招同時尙須分赴直魯等省續募約共招五十營始行足額 
[江蘇之軍務與敎育]  
　　陸軍第七十四旅之第一百四十七團與第一百四十八團早經該旅旅長陳調元率往江北一帶駐防現中央以防鄂甚急特將陳調元所率之七十四旅之第一百四十七團全部機關鎗一連炮隊兩 
 
 
 

Page 7

 
 
連與陸承武所帶之游擊隊三營改編爲旅即以張宗昌爲旅長日昨張宗昌由京電李督於十六日由京赴鄂准於十八日抵寗並請電知陳調元旅長將所帶之一百四十七團及砲隊兩連機關鎗一連開赴徐州陸承武所帶之游擊隊開至幕府山以便到寗率領赴鄂當由李督電知張宗昌陸承武遵照辦理昨晚（十八）巳得陳調元旅長覆電大致謂所帶之一百四十七團編爲第六混成旅由張旅長節制遵公辦理但各軍巳分駐各縣調集恐需時日至駐淮安之第一營與機關鎗一連砲隊兩連巳電飭尅日赴徐以便聽調萬一調集需時有誤軍機可將所帶之一百四十八團兩營就近撥歸統率較爲敏捷云云昨晚六時第六旅長張宗昌巳由津浦鐵路偕公府參謀長熊炳琦抵寗今晚（十九）由督署參謀副官各處長假座貢院街金陵春公讌陪客有兪道尹張鎭守使齊鎭守使王警廳長等大槪調兵事宜一經電商妥洽即行開赴鄂省矣江蘇敎育之狀况由部視學錢家治等之報告觀之巳可知其大槪其報告略云省立第一師範管理狀况不甚完善似應與訓練聨絡更求精密務注意師範生之修養便覺悟爲師之道要在收束身心納於軌範庶免校風堕落負前楊校長芒心經營之熱忱第七師範宿舍狹小布置不宜訓管狀况亦欠嚴肅敎授狀况就當日視察所及者似不足以發起兒童對於各該科之興趣遑論啓發應飭力求改良無錫縣立女子師範各科試驗成績尙佳惟國文程度頗欠一致太倉縣立毓秀女子師範現有學生兩班計二十九人國文程度粗通字句各科成績佳者亦鮮似可改爲高小學校較爲名實相符省立第一中學風紀素不整肅積弊頗深校長殷　年少氣盛辦事才具稍欠穏練用人亦復授人口實第三農業學校校址適宜規模宏大以之改良農業如果辦理認眞於江北農業社會受益匪淺惜其作物試驗成績寥寥農産製造亦未注意開辦巳歷五年所有表簿報告均付闕如受課時有閱看小說抄錄穢褻文字者校長陳廷翔對於校務似少振作亟宜改良水産學校標本模型大半購自日本本國産僅見一二嗣後關於本國物産亟應注意搜羅第一工業學校學生對於工場實習始勤終惰視察時見出入總門鎖閉並聞不到實習完了時間不准開放此種强制辦法雖足爲一時之救濟恐非學校之正當處置應就敎授訓管方面設法改良第一商業學校風紀稍欠整肅江都縣立甲種商業學校學級編制旣未銜接布置亦欠完善無錫縣立乙種工業學校學生三班合計三十五人辦理殊欠完善校長諸人龍在滬任事每週至多到校三次恐於校事進行不甚有益淮陰縣立乙種商業學校訓管未能認眞敎授亦多敷衍不加整頓恐失社會信用以上各校均應認眞敎授亦多敷衍不加整頓恐失社會信用以上各校均應認眞整頓云云日昨敎育部巳咨請齊省長轉令敎育廳分行各校遵照辦理符鼎升廳長奉令後巳擬轉行各縣查照辦理矣 
[杭州快信]  
　　温防梅統帶衢防王統帶昨俱報稱防務安謐並無匪徒滋擾謠傳實不足據 
　　軍民兩長訂明日（二十二）假陸軍同袍社邀請軍政商學各界飲讌聨絡感情 
　　諸曁縣知事陶鏞獲解黨人周鉅中引渡到省訊辦已判處徒刑昨奉督軍飭二師轉發杭縣遞回原籍執行餘姚建築盬倉案現經袁運司會同中央特派員吳秉澂呈覆總署以相距四五里爲度共計設倉二十餘所劃分七區 
　　日本法部參事池田虎次郎偕長崎控訴院檢事長小山松切游歷到浙昨赴高地審檢四廳參觀一切先期經交涉員林　翔咨請招待 
　　省城體育學校自上年畢業後續招新生現報名業已足額准二十四五兩日試驗二十七日開學旅杭溧陽人彭兪博易善奕（曾在浙江日報擔任著作撰右周易明義十餘萬言爲故紳湯蟄仙輩所企重）近因無心問世遯跡於虎跑寺定今日（二十）午前落髮爲僧 
[南京快信]  
　　李督巳電京銷假惟昨日未出見客 
　　新任第六混成旅長張宗昌昨到寗謁李督未久談卽辭出聞李督患咳嗽惟不其劇 
　　新編之第六混成旅係就江蘇之第七十四旅（陳調元所部）及江蘇陸軍游擊隊三營改編不日由寗開拔赴鄂 
　　徐州鎭守使張文生改任四省剿匪督辦所遣鎭守使缺將以陳調元繼任聞因陳所部之第七十四旅已改編爲第六混成旅歸張宗昌督率赴鄂助戰倪嗣冲昨又開調所部之安武軍六營來浦聞三營係開赴安慶助防另三營開赴九江由施從濱督帶經贛之萍鄉進攻長沙 
　　倪嗣冲又調馬仲凱率兵兩營駐蕪防守 
　　魯軍一師巳全部經過浦口轉輪運贛 
　　李督昨復陸榮廷電謂純百戰餘生無論如何誓必貫澈初志以達和平目的 
　　李督昨去電勸告馮玉祥勿爲特異舉動聞馮亦以腦病復發電中央請病假十日 
　　曹錕張敬堯昨由鄂來電謂譚浩明派使議和現擬緩期攻鄂 
　　范治煥啣命赴滬迎譚延闓赴湘昨范過寗 
　　招商局之江新江永二輪昨經過下關外傳被馮玉祥扣留實不確 
　　督軍署機要處之組織分密電編譯兩股密電股施愚陳用甲高巨瑗文永譽孫虞編譯股温世珍謝傅安白堅武趙瑞祺石景川葛權 
　　浙省長齊耀珊昨日晚車赴滬 
　　寗垣秩序極安舊曆新年已過城廂内外商舖巳全行開市惟生意冷落收歇者頗多 
無錫 
[紀美博士蒞錫演講實業]  
　　無錫聖公會美敎士慕高文牧師介紹金陵大學農科敎員美人倍麗君及美國昆蟲博士胡德華君到錫演講蠶桑於昨日午刻乘車抵錫即由商會派員到站迎接在新世界屋頂花園設筵招待午膳後倍胡二博士即赴城中圖書館於二時在館前空場開始演講農學及改良蠶桑委托楊某繙譯聽講者四百飲人四時許復往敎育會樓上演講嗣赴商便與楊知事叙談一切六時乘特别車赴滬轉往南通演講 
[大刦案之續聞]  
　　夏曆年底招商局溧陽小輪行至北新橋被匪蜂擁入船毁壞機輪刦去現洋五千餘元並奪去水警船上快銷五枝翌日捉獲盜犯多人巳誌前報茲聞自拘獲盜犯李本傑陳鳴臯等供出實情及羽黨所在前日楊知事即派偵緝隊巡長倪谷生會同駐錫憲兵十餘人持文前赴浦口跴緝首犯何寶同不意浦口草屋甚多所謂何犯匿在草屋中者實在無從查拿故倪巡長巳返錫覆命而南京齊省長以此案事關行刦商輪頗屬重要特派分發蘇省知事高幼農來錫調查確情聞高委員今因偵查竣事晋謁楊知事後巳乘車回寗矣 
鎭江 
[衣莊布業近况]  
　　去年鎭郡衣布生意甚屬平淡難於獲利夏布一項産自江西運銷各省鎭埠銷路頗旺一交春令各客商即預備滙欵辦貨茲有夏布商人在鎭發明一種提花夏布係由江西販紗來鎭開機組織但所出之貨鎭地並不行銷反運至江西轉售銷路甚暢將來可期發遠也 
[商會定期開會]  
　　鎭江商會總理吳澤民以戰事影響各業受困不淺訂期二十日邀集衆商開特别大會籌謀維持市面方法以舒商困 
[揚州]  
[請委靈甸棧長]  
　　濟南製鹽各公司在海門靈甸鎭修造房屋組設儲鹽局堆置鹽引現已籌備完竣由大德號禀請淮運使委靈甸棧長前往開辦張司長據此巳委員前往辦理矣 
[鹽官來揚祝壽]  
　　淮北緝私第三團長時桂芳第九營長唐淦澄及其他各場官因張運使太夫人七秩壽慶均紛紛來揚祝嘏以故新勝街一帶旅館營業頗爲發達 
[報告印花銷額]  
　　江都趙知事前以印花稅減色曾令印花委員陸逸仙前往四鄉勸導茲據報稱邵伯商會每年認銷二百元仙鎭商會每年認銷三百元其他各鄉鎭亦先後認銷矣 
[嘉興]  
[呈請飭繳學捐]  
　　嘉興文明戲園出演後每月應繳公益捐洋二十元學捐八十元去年因該園生涯清淡將學捐洋暫行免繳每月僅納公益費洋二十元現該園自元旦開演以來營業尙佳所有公益捐學捐等應照向章繳納業由陸委員呈請張知事飭令該園經理將應納捐費按月繳納矣 
[通令協緝盜犯]  
　　浙省錢塘道尹日昨通令所屬各縣知事云案據嘉善縣知事孔憲熙呈報縣屬保西區柑積圩民人蔣吉甫蔣鳳崗家於一月十六夜二更時分被盜三十餘人手持火械從牆門後破正門入内搗毁箱橱搶刧銀洋二百餘元及衣飾等物當經履勘屬實查此案盜匪三十餘人持械行刦殊屬猖獗已極自非跴緝嚴懲不足以寒匪膽除咨飭水陸營警曁隣封一體跴緝務獲外合將勘驗情形塡表繪圖開單備文呈報擬請懸賞購緝凡獲此案匪首者賞洋五十元緝獲餘匪者賞洋三十元等情據此除指令並分行外合即令仰該知事一體協緝務獲解究 
[安徽]  
[茶釐局改定問章]  
　　茶葉爲皖省出産大宗每年春初由由財政廳委任茶釐局長徵收稅釐頃聞財政廳長以本省原定考核辦理茶釐人員奬罰章程頗有畸輕畸重之弊茲特另訂新章除奬勵照舊外其罰則改爲收數在九成以上者免議不及九成者申誡不及八成者記過一次不及七成者記大過一次不及六成五分者停委三年不及五成者有職人員呈請交付懲戒無職人員通令本省各機關永不錄用現已呈請省公署批令照准云 
[通緝煤稅局長]  
　　日前繁昌涇縣定遠三邑煤稅局長張其繩因虧挪公欵二千餘元棄職潛逃頃經省公署查明當即通飭緝拿并咨請江蘇省長轉飭該員原籍武進縣查提押解來皖以憑懲辦 
來件 
[新發表之國會組織法]  
　　（第一條）民國議會以左列兩院搆成之參議院衆議院（第二條）參議院以左列各議員組織之一由地方選舉會選出者一百三十八名二由中央選舉會選出者三十名（第三條）衆議院以各地方人民所選舉之議員組織之（第四條）各地方選出衆議院議員之名額依人口之多寡定之每人口滿一百萬選出議員一名但人口不滿七百萬之省得選出議員七名不滿一百萬之特别行政區亦得選出議員一名直隸二十三名奉天十一名吉林七名黑龍江七名江蘇地十七名安徽十八名江西二十四名浙江二十六名福建十六名湖北十八名湖南十八名山東二十二名河南二十二名山西十七名陜西十四名甘肅十名新疆七名四川二十二名廣東二十名廣西十三名雲南十五名貴州九名京兆四名熱河三名察哈爾二名歸綏一名川邊二名（第五條）蒙古西藏靑海選出衆議院議員之名額如左蒙古十九名西藏七名靑海二名（第六條）參議院議員任期六年每二年改　三分之一（第七條）衆議院議員任期三年（第八條）兩院議長副議長各由本院議員互選之（第九條）無論何人不得同時爲兩院議員（第十條）民國議會之開會及閉會兩院同時行之（第十一條）民國議會之會期爲四個月但依事情之必要得延長之　前項延長期間至多不得逾兩個月（第十二條）民國議會之議事兩院各别行之　同一議案不得同時提出於兩院（第十三條）民國議會之議定以兩院之一致成之　一院否决之議案不得於同會期内再行提出但同意案不在此限（第十四條）民國憲法未定以前臨時約法所定參議院之職權爲民國議會之職權但左列事項兩院各得專行之一建議二質問三查辦官吏納賄違法之請求四政府諮詢之答覆五人民請願之受理六議員逮捕之許可七院内法規之制定　預算决算須先經衆議院之議决（第十五條）兩院非各有總議員過半數之出席不得開議（第十六條）兩院之議事以出席議員過半數之同意决之可否同數取决於議長（第十七條）臨時約法第十九條第十一欵第十二欵及第二十三條關於出席及議决員數之規定於兩院各準用之　臨時約法第二十一條之規定亦同（第十八條）臨時約法第二十五條第二十六條關於參議員之規定於兩院議員各準用之（第十九條）兩院議員之歲費及其他公費别以法律定之（第二十條）民國憲法案之起草由兩院各於議員内選出同數之委員行之（第二十一條）民國憲法之議定由兩院會合行之　前項會合時以參議院議長爲議長衆議院議長爲副議長非兩院各有總議員三分二以上之出席不得開議非出席議員四分三以上之同意不得議决（第二十二條）本法自公布日施行 
[參議院議員選舉法]  
　　第一章總則（第一條）參議院議員依國會組織法第二條之規定分别選舉之（第二條）參議院議員選舉人及互選人於本法各章定之（第三條）有中華民國國籍之男子年滿三十歲以上合於本法各章所定之資格無衆議院議員選舉法第五條所列情事之一者得爲參議院議員之選舉人　有中華民國國籍之男子年滿三十五歲以上無衆議院議員選舉法第五條所列情事之一者得被選爲參議院議員但蒙藏靑海回部華僑之被選舉人以通曉漢語漢字爲限（第四條）參議院議員之選舉權及被選權其限制依衆議院議員選舉法第六條第七條之規定（第五條）參議院議員之選舉日期以敎令定之（第六條）選舉用無記名單記投票法（第七條）選舉非有選舉人總數三分二以上到會不得投票（第八條）選舉以得票滿投票人數三分之一者爲當選當選人不足額時應再行投票至足額爲止（第九條）當選人足額後並依定額選定同數之候補當選人其當選票額依前條之規定　凡得票滿當選票額因當選人足額不能當選者卽作爲候補當選人（第十條）當選人及候補當選人名次以選出之先後爲序同次選出者以得票多寡爲序票數同者抽籖定之（第十一條）當選人及候補當選人之姓名及所得票數由選舉監督當場榜示同時通知各當選人（第十二條）當選人接到前條通知後應於二十日以内答覆願否應選其逾期不覆者以不願應選論但交通不便地方得延長十五日以内（第十三條）當選人不願應選時依次以候補當選人遞補之（第十四條）凡地方選舉會覆選及中央選舉會互選之應選者爲參議院議員由選舉監督給予議員證書同時彙造名册報告内務部第十五條）議員出缺時依第十三條之規定遞補之（第十六條）候補當選人之有效期間至每届議員改選之日爲止（第十七條）第一届選出之參議院議員於開會後依國會組織法第六條規定之任期以抽籖法分爲三班第一班滿二年改選第二班滿四年改選第三班任滿改選　後每二年就任滿之議員改選之　議員名額不能三分時以較多或較少之數爲第三班（第十八條）議員退任再被選者得連任（第十九條）關於選舉投票開票檢票選舉變更及選舉訴訟本法所未規定者準用衆議院議員選舉法之規定　第二章　地方選舉會　（第二十條）地方選舉會以有左列資格之一者爲初選選舉人一曾在高等專門以上學校畢業及與高等專門以上學校畢業有相當資格任事滿三年者或曾任中學以上學校校長及敎員滿三年者或有學術上之著述及發明經主管部審定者二曾任薦任以上官滿三年者或曾任簡任以上官滿一年者或曾受動位者三年納直接稅百元以上或有不動産值五萬元以上者（第二十一條）各省區地方選舉會以縣爲初選區（第二十二條）各縣初選人以具有第二十條資格之一者每三十人互選初選當選人一名但人數少至三人之縣亦得選出初選當選人一名（第二十三條）初選得票當選及候補人均適用第一章第八條第九條第十條之規定（第二十四條）初選監督以縣知事充之（第二十五條）初選投票場所設於縣知事所在地（第二十六條）初選日期由覆選監督定之（第二十七條）初選監督應就本管區域内分派郮查員按照選舉資格調查合格者造具選舉人名册　調查員辦事細則由初選監督定之（第二十八條）選舉人名冊　載選舉人姓名年歲籍貫住址及第二十條第一欵或第二欵第三欵所列之資格（第二十九條）選舉人名册應於初選期六十日以前一律告成由初選監督呈報覆選監督（第三十條）初選監督應將選舉人名册於初選期六十日以前宣示公衆（第三十一條）宣示選舉人名册以五日爲期如本人以爲錯誤遺漏得於宣示期内取具證憑請求初選監督更正　前項請求更正初選監督應自收受請求書之日起五日以内判定之（第三十二條）宣示期滿即爲確定不得再請更正其由初選監督判定更正者應將更正選舉人名册補報覆選監督（第三十三條）選舉人名册確定後應存投票所并由覆選監督報告選舉人總數於内務部（第三十四條）初選當選通知及證書準用衆議院議員選舉法之規定（第三十五條）各省區選出參議院議員名額如左一每省五名二每特别行政區一名（第三十六條）各省區地方選舉會設於各省區最高行政長官駐在地（第三十七條）各省區地方選舉會覆選監督以各省區最高行政長官充之覆選舉場所由覆選監督定之（第三十八條）蒙古及靑海地方選舉會以各蒙旗王公世爵世職组織之前項選舉會得依便宜於中央政府所在地組織之（第三十九條）蒙古及靑海地方選舉會選出議員之名額如下蒙古十五名靑海二名（第四十條）蒙古及靑海地方選舉會之選舉監督以選舉會所在地之行政長官或盟長或蒙藏院總裁充之　選舉場所由選舉監督定之（第四十一條）西藏地方選舉會由駐藏辦事長官會同達賴喇嘛及班禪喇嘛遴選相當人員組織之　前項選舉會之選舉監督以駐藏辦事長官或蒙藏院總裁充之選舉場所由選舉監督定之　第三章　中央選舉會　（第四十四條）中央選舉會以具有左列各項資格者分部組織之　第一部曾在國立大學或外國大學本科畢業以其所學任事滿三年者或曾任國立大學校校長衣敎員滿三年者或有學術上著述及發明經主管部審定者　第二部退職大總統副總統國務院及曾任特任官滿一年以上或曾受三等以上勳位者　第三部年納直接稅一千圓以上者或有一百萬圓以上之財産經營農工商業經主管官廳證明者　第四部華僑有一百萬圓以上之財産經駐在地領事官證明者　第五部滿洲王公具有政治經驗者　第六部回部王公具有政治經驗者（第四十五條）中央選舉會各部互選之議員名額如左　第一部十名　第二部八名　第三部五名　第四部四名　第五部二名　第六部一名（第四十六條）中央選舉會於中央政府所在地行之第一部以敎育總長爲選舉監督第二部第五部以内務總長爲選舉監督第三部及第四部以農商總長爲選舉監督第六部以蒙藏院總裁爲選舉監督　選舉場所由各該選舉監督定之（第四十七條）中央選　舉會各部互選人之資格應於互選投票前八十日由各該選舉監督按照各項資格派員或委託各省區行政長官及駐外領事分别調查於投票前四十日造具選舉人名册宣示公衆　前項調查辦事細則由各該選舉監督定之（第四十八條）中央選舉會互選人名册宣示後二十日以内如本人以爲錯誤遺漏得取具證憑請求更正　前項請求更正各該選舉監督應自收受請求書之日起五日以内判定之　第四章附則　第四十九條本法施行細則以敎令定之（第五十條）本法自公布日施行 
雜評一 
[今日之所謂要人（默）]  
　　今日時局之有無變化視三數要人行動何如而已馮總統出巡與否於元首前途有關係王總理辭職與否於内閣前途有關係譚延　赴湘與否於湘局前途有關係馮玉祥奉命與否於主戰派前途有關係李陳兩督地位搖動與否於和議前途有關係曹張等三司令開拔赴敵與否於戰事前途有關係故此三數要人之行動極爲全國人所注目而其行動現皆在猶豫未定之間進歟退歟守其故步歟將貫澈其初衷歟抑將一變其宗旨歟所謂時局之變化者無他不過變化於此數人一舉足之問而巳 
　　然而時勢逼人恐當局亦有不能自决者則人又將何從測其變化之所屆歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海關開訊普濟失事案二誌]  
　　普濟失事案昨在海關覆訊前日午後退堂之前堂上曾復諭招商局總船長隆特氏上堂問曰招商局船隻條　理時負監視及察看機器與船身　是否完善者誰乎對於救生艇救生圈等物之完備而負責任者誰乎答曰凡甲板上之佈罫及救生器具余負完全責任局員華勒斯氏負關於機器與汽鍋事之責任若船身則余與華勒斯氏共負其責問曰爾可自由辦事乎答曰余有辦事自由權至若干限度但不可太費錢故經費須注意耳問曰爾有辦事自由權是否至可使爾滿意而知關於船隻船客員役安寗所應爲者皆已施行之限度乎答曰然問曰招商局之船隻爾以爲應修者果皆修理乎答曰以余所知凡吾人以爲未能耐久者輒修理之吾人對於各方面之安寗固常先事預防也問曰各船有應用特别修費之時招商局船亦若是乎答曰然問曰常使爾滿意乎答曰然近三四年來招商局修理數船費錢不少船上大副與正機師對於船之各部往往提出修理辦法交由局中總船長與總機師定之云云昨日到堂作證者先爲新豐正舵夫略謂是夜二時半有一船行經新豐之左約三時許余見普濟燈光在新豐右舷附近東沙並見普濟桅頂之燈其時又有一船行駛與新豐同一方向在新豐船首左面當余見普濟燈光時二副在柁橋上船長則未在彼迨見普濟後二副即傳諭轉柁略向右舷斯時余巳見普濟右舷與桅頂燈光矣逾三分鐘二副又諭轉柁向右當新豐轉柁時新豐並未放氣余第二次轉舵時以爲普濟亦改變其方向旋聞普濟汽笛二聲並見其紅燈兩船相距巳近二副乃第三次命余轉輪向右時船長奔至舵橋大呼移向左邊旋令倒輪但船長甫握電信機時兩輪巳相撞矣撞後普濟巳失駕駛力汽聲不斷新豐亦放氣應之欲駛靠普濟右舷之旁但普濟巳逐漸下沉言畢乃由新豐兩舵夫及瞭望人上堂陳述瞭望人謂是夜三時余在甲板上從船首右舷見普濟白光燈兩盞後見普濟綠光燈未幾聞普濟汽笛二聲又見一紅光燈後又聞汽聲一次轉瞬間兩船遂相撞瞭望人復在堂上就所備之模型指陳兩船相近與普濟忽折向右舷及新豐撞其右舷後部之情狀此後到堂作證者爲普濟舵夫謂普濟行過防舍浮標時二副在舵橋船長則不在二副所諭行之方向爲東南半東此後余未見何物但二副曾見一燈光迨行過防舍浮標後航行方向改爲東南余於改向後未見白光燈但見綠光燈此時普濟放氣一次逾一分鐘又鳴汽笛第一次放氣時船長未在舵橋但第二次放氣時船長未披外衣即至舵橋斯時來船巳甚近不及改變方向矣當初見燈光時普濟放氣一次改其方向隔一分鐘復鳴汽笛但未聞來船之回音迨第三次放氣時兩船巳撞船長旣至舵橋二副諭令移向左邊輪機甫轉船已相撞此後余未能移動輪機撞時普濟尙未行至諾爾浮標也堂上訊至此乃退堂 
[公使團對於處置敵僑之微言]  
　　滬海道尹公署昨奉南京軍民兩長官會令准外交部咨稱接准駐京公使團照稱處置敵國人民一事近查京外各官署均未遵照規定辦法辦理實屬有背戰時國際條例希即迅令嗣後處置敵國人民須依規定辦法辦理等語咨請轉飭各交涉員各道尹等一體遵照等因准此除分行外令仰該道尹遵照辦理 
[奥國人擅自來滬續誌]  
　　奥國人好勒違背中國處置敵僑條例擅自來滬被總巡捕房西探目祁文司拘解公共公廨判交一千元人洋並保在案昨晨復訊由捕房代表牛門律師上堂譯稱被告係敵國人民不遵中政府所頒處置敵僑專條擅自庽居中國領土以内已有不合且查被告於西曆一千九百十五年在香港犯案監禁繼被脫逃匿居魯省濟南此次來滬帶有俄國領事護照惟駐滬俄領否認被告國籍故由俄領簽發提票將伊拘案請究並由西探目祁文司投案訴明將被告拘獲情形訊之好勒延穆安素律師到堂代表聲稱敝律師係由被告之友義國人代延到堂辯護查該義國人與被告爲友已有十五年之久敝律師種種手續尙未完備應請展期研訊云云經關讞員商之英卓副領事判被告仍交原保候下禮拜三再訊 
[墳屋内查獲無綫電機]  
　　報載龍華附近有人私設無線電機業經軍署派員查獲一則茲經確切調查此事並非軍界訪獲係於本月十　六日上海縣警佐據人報告謂龍華以西有人私設無線電機當派李稽查員會同第四區警員董治（號耀龍）秘密前往龍華以西約二里餘之兪家灣地方查得有奚蘭亭者向爲外國紙張生理現居公共租界芝罘路某號門牌四年前在該處（上邑二十六保十四圖）購地十餘畝建築墳墓二年前墳墓築成並建華式樓房三幢東西又造平屋二間中間客堂安設神橱三具門窗髹漆裝修甚爲精緻該屋樓上所用檯櫈器具皆係洋式亦頗講究西次間樓上之西壁裝有無線發電機一具外用四尺餘高二尺寬闊之木橱罩蓋其電房設於次間樓之後面北半間内屋後竪有竹桿一根長約丈許另有電線三根係從電房内接於竹桿之上惟發電針尙未裝配當將電機等件一併帶回四區並將墳丁顧聚華拘獲轉解縣警察所訊辦一面卽由區員董耀龍繕寫封條將電橱電房封閉並派警士二名在彼看守據聞此項無線電機係由　奚蘭亭之次子所設茲因奚住居租界究作何用尙須函致公廨傳提奚姓到案訊究云 
[軍警前晚之戒備]  
　　前日下午軍警各機關又據探員報告謂有黨人集議希圖有所舉動等語軍警兩界當即派隊出防分投戒備故前晚華法交界各要隘及行政司法各機關重要處所均有憲兵及游巡保安騎巡各隊士與各區所派出之巡警來往梭巡通宵不絶云 
[籌設棉花檢查所之愼重]  
　　江蘇實業廳奉令籌設上海棉花檢查所前曾具呈省署擬俟赴滬考察情形後再擬辦法茲經齊省長指令該廳並滬海道尹文云呈悉查檢查棉花事極繁細辦理不愼流弊滋多上海棉花檢查局係棉花同業自行組織經費由商人自籌職員由商人公舉棉商謀事業之發展設局檢查自治其事猶難免員丁作弊索擾鄉販致肇事端若改官辦能否將商人自辦之弊一一革除又上海北市棉花市面較南市爲盛而檢查之權操諸洋商之手如欲改設官辦棉花檢查所斷不能行於上海南市一隅之地尤非將北市洋商檢查棉花之權先議收回不可茲事於棉商利害關係至爲重大必愼始乃可圖終應由滬海道尹轉飭上海縣知事邀集該縣各商會及棉業聨合會遵照令開事理考察商情詳細討論議决辦法分報廳道轉呈核辦 
[串通嚇詐之否認]  
　　漢口路中和洋行買辦宋季生指控安徽人蔣作新葉龍聲杭州人宋祺蓀迭次遞送恐嚇信函勒借洋五千元業經捕房將被告三人先後查獲解送公共公廨訊供收押在案昨晨復訊由捕房代表牛門被告代表聖文兩律師相繼上堂詰據被告宋祺蓀供向爲紗業生意曾入民當與在逃之吳平初不相識由友人楊壽生王慶裕介紹乃與交接據吳言與宋季生係是親戚向之借欵因言語齟龉不成並問我與宋季生是否本家托我轉圜我答以並非同族吳即他去未幾吳又來家談及前事所有捕房在我家内搜出之信稿係吳所棄事前實未得悉至蔣作新葉龍聲二人與吳亦不相識緣吳第二次來家時適蔣葉二人亦來我處遂與認識並不串同嚇詐供至此由牛門律師與西探海明惠華探尤阿根將宋祺蓀在捕房所供各節錄單呈案並令宋祺蓀誦讀一過經關讞員商之英卓副領事判宋祺蓀蔣作新葉龍聲帶回捕房候會商堂諭於禮拜五日宣佈 
[汕頭地震之乞賑電]  
　　上海潮州會館轉各團體鑒十三日未刻潮梅所屬慘遭地震卽汕頭一隅民房商店中外衙署圯坍十之六七餘亦榱崩牆裂危不可居人民壓死數百傷者盈途存者無處逃生鵠立海濱風餐露宿連日繼夜潮安澄海揭陽饒平亦同此慘狀且各屬隄基崩裂灰土亦鬆春水將至横决可慮其尤慘者爲南澳一縣全屬屋宇夷爲赤地人民死傷十分之八屍壓敗垣無人收葬嗚呼哀矣連日至今尙續震動逃死無所遑言食宿現雖籌設救災公所冀以收拾殘局然兵燹之餘復遭此刧實無多力可以自救伏望君子仁人推懷胞與集資賑卹以謀善後各屬災黎引頸待命惟君子急圖之潮梅鎭守　劉志陸巧 
[租界納捐人年會展緩一月]  
　　公共租界工部局議董以年來租界發達出入賬欵因以大增如欲遵照向章按期公布常年報告及賬目詳單其勢有所不能按土地章程第九條規定納捐人常年大會不得遲過三月二十一日而上年經濟報告應於開會前十日公布當擬定此項章程時租界尙未如今日之發展故規定之期限頗覺從容不迫今則時勢大異礙難遵行故由總董丕爾斯呈請領袖領事修改第九條章程内所載駐滬領事團於每年一二月内决定選舉議董之期早十四日出示布告並於一二月内决定納捐人年會之期早二十一日通知各界一句將一二月改爲二三月庶此後年會之期可展緩一個月舉行不得遲過四月二十一日領袖領事接此呈文後卽轉呈北京公使團辦理茲北京公使團與中政府已批准此項修正案矣 
[丁已各業盈餘調查錄（七）]  
[花行]  
　　本埠南北市各花行四十四家丁已全年盈餘頗爲可觀茲特調查列下（南市）南公茂八萬兩　德記二萬兩　沈恒泰五千兩　恒源泰一萬九千兩　大源九千兩　永協興一千八百兩　協興昌一千八百兩　永興昌一千八百兩　公利二千五百兩　聚盛一千五百兩　裕源二千兩　美利一千兩　泰昌三千兩　大昌一千兩　五豐一千兩　德泰恒二千兩　裕春一千六百兩　廣大二千兩　瑞記二千兩　潘正大一千兩　瑞泰恒一千兩　三井二千兩　長和二千兩　永益昌一千兩　恒源一千五百兩　恒豐盛五百兩　華大五百兩　永和四千兩　錢恒興三千兩　恒大二千兩　其餘怡和源大茂元泰萬興束餘寶興長等六家皆平平　（北市）源記六千兩　怡興六千兩　成記四千兩　興泰三千兩　森記二千兩　福昌二千兩　仁記二千兩　公益四千兩　新成和二千兩 
[銅錫鉛]  
　　本埠各銅錫鉛號家專做批發者去年生涯頗爲發達故本年又有景康一家在法大馬路德銘里口新開茲將丁巳盈餘各牌號錄下湧興裕二萬兩　泰順合二萬兩　同順祥一萬二千兩　怡順一萬五千兩　宏承二萬兩　茂興二萬兩　鼎泰一萬兩 
[紅茶]  
　　紅茶産自祁門寗州浙江温台州等處去年收成尙豐惟各茶棧對外營業皆受損失故獲利頗難茲將專做紅茶各茶棧盈餘者調查列下　源和成一千兩　協泰祥三千兩　晉泰福三千兩　復誠隆一千兩　同泰祥一千五百兩　同裕泰二千兩　公泰祥永興昌均平平 
[捕獲審檢廳開庭之預備]  
　　地方捕獲審檢廳近由新任林廳長派員來滬會同駐廳辦事員將内外部趕速佈置業已完備不日卽須開庭理事是以林君將受理各案卷宗分别檢理詳加研究並即日函邀交涉員兼該廳評事陳貽範君訂期會同推事評事各員到廳會議開庭手續以期實行理事云 
[遣送暹邏被難船員]  
　　江蘇特派交涉員昨接寗波交涉員電略謂日前浙屬鎭海洋面有暹邏兵輪一艘因行駛不愼觸礁沉没谬兵輪當失事時曾狂拉回聲經某某等魚船聞警往救幸爲時尙早救得該輪上之管事員以及水手等西人二十三名報由外海水警廳護照到署訊據聲稱實係觸礁失事現須回國等語除派員護送到申外合即電達希速妥爲遣送回國云云陳交涉員當卽函致淞滬警察廳派員將被難船員妥爲接待一面詢知太古輪船公司之新疆輪船於即晚開往香港當將被難船員護送登輪並電致香港當道於到境以後迅即遣送回國云 
[修改稅則委員會開始審查]  
　　修改現行進口稅則委員會於二十日下午二時半開始審查新稅則未定以前暫行辦法中國賴副主任施會辦以及比英美日本法俄各國委員均到公推比國委員爲臨時主席提議加征之數各因意見不一有主張每百分加至五十者有主張不及三十者聞某國會員以旣允值百抽五不應再有抑勒磋商良久迄無結果定下星期一再議 
[實業廳長注重蠶桑]  
　　上海縣公署昨接蘇省實業廳訓令略云吾國實業首重蠶桑本廳長蒞任以來節經通行在案現聞各縣知事對於蠶桑多未講究深以爲恨合再令行將未辦者從速籌辦已辦者積極進行推廣並就各苗圃多種桑秧以資提倡而啓利源并着隨時具報云 
[總商會公宴法意官商]  
　　上海總商會正副會長訂期二十一日（今日）在會特備西筵邀請中外官商會宴由全體會董作陪昨日致函各會董及中西官紳略謂茲於本月二十一日卽舊曆正月十一日星期四六點半鐘在本會宴請法意兩國商會會長會員及法工部局中西董事法意兩國駐滬領事爲聨絡官商情意本會全體會董列席同作主人務祈届時早臨勿却爲幸 
[輪船上查獲大批烟土續誌]  
　　海關托巡洋員前日（十九）在浦東華通碼頭新疆輪船上抄出烟土四十八只值銀二萬餘兩巳誌昨報茲悉此項烟土係粤人集股由香港販運而來每月必有二三次輪船抵埠時大都停泊浦東各碼頭由三十六個黨首領混名松江老大等保險承運由來已久此次因分潤不匀被同黨密報海關得以破獲現淞滬警察廳正在飭探嚴拿務獲解究云 
[破獲公廨比隣之賭塲]  
　　鄭阿春張俊明羅阿二及婦人王朱氏等在公共租界會審公廨比鄰之七浦路七百八十號門牌楊老羊家聚賭抽頭被滙四捕房捕頭偵悉突於前晚率同中西包探前往將鄭等及賭客馬品成吳會生徐朱氏彭徐氏等男女三十餘人連同賭具帶入捕房詢係七百九十五號華捕劉阿囡爲首准各存洋保出昨請公共公廨傳訊卽經張襄讞會同英副領事白君提案研訊一過判楊老羊鄭阿春張俊明羅阿二王朱氏各交五百元人洋並保劉捕交捕房帶回候再核辦餘人各罰洋五元充公如無力繳洋改押七天賭具銷燬 
[寳豐與漢冶萍之定煤交涉]  
　　寶豐煤公司延哈華托帮辦律師在公共公廨控告漢冶萍煤礦公司經理夏階復違背合同不交定煤請追損失銀二十三萬五千八百二十九兩六錢由廨准詞飭傳在案前日午後李襄讞會同英副領事白君會審民事訴訟時由漢冶萍公司延請之高易律師到堂譯稱寶豐公司控夏階復一案現在被告並不在滬今原告律師請求堂上傳案交保據敝律師之意漢冶萍係是股份性質産業頗鉅敝律師可以代表被告請求堂上毋庸交保云云原告律師哈華托帮辦則起而反對譯稱被告産業均在外埠今請由堂上定一交保數目敝律師並不苛求定欲被告到堂惟交保之數目須使敝律師滿意云云繼又由兩造律師互辯良久經中西官會商之下暫時退庭至憇息室磋商片時復升坐公案宣諭曰夏階復係漢冶萍經理並非股東今交三萬兩舖保如夏階復日後有離開上海情事原告再可來廨請求本公堂自有辦法云云諭畢兩造律師遵諭而退 
[郵遞公文附件之變通辦法]  
　　滬海道尹上海縣知事均接省長公署訓令云案准交通部咨開前准湖北省長咨開各省行政機關所發之印刷品郵局向不與公文並寄遞達日期每致稽遲實於行政上不無滯碍請令飭各郵局將此項印刷品分通常重要兩種通常照前遞寄重要即由郵悞加急遞寄等因到部當經抄錄原咨令行郵政總局核議具覆去後茲據呈稱鄂局向來辦法所有内地郵差之郵班係以全力專令信件加快是以信件則由加快之輕班携帶他項寄件則山重班携帶查公文附件常係笨大之物若使輕班郵差隨帶此項附件必致速率銳減則於該差郵袋内緊要公文及各項信件勢必不免稽延公文附件之印刷品等類雖經書明重要字樣委實不易令與輕班及各該公文一併發寄至以同類之郵件收取異樣之資費似覺不合等情並擬具變通辦法兩條呈覆前來查該總局所擬辦法尙屬妥協除令准並咨覆湖北省長外相應抄錄原擬辦法咨請查照轉行所屬遵照等因並抄單到署准此除分行外合亟令仰該道尹知事一體遵照辦理此令　計抄件　照錄郵政總局擬具辦法二條　一倘有公文隨同印刷物一件交寄而該印刷物書有公文之附件字樣者則該公文及其附件可即一併由輕班發寄但該附件重須不逾一基羅且須令該具信件郵之總重不使郵差覺爲太過　二倘有公文隨同印刷類一件或多件交寄而各該印刷物書有公文之附件字樣且各該附件之重量已逾一基羅或於信件郵班視爲太重除信件外不堪容受何物者如此公文係按重　班發寄（乙）或者該項公文係按輕班發寄而其附件則按重班發寄（乙）或者公文及附件兩項均按輕班發寄其資費均按信件類交付以便同時投遞（丙）抑或公文及附件均由重班發寄以便兩項同時投到 
各學校記事一束 
[粤僑中華學校]  
　　北四川路厚德里粤僑中華學校開辦以來校務日形發達聞該校本年仍招新生擴充學額定二月二十二號（舊曆正月十二日）開學高初兩等尙有餘額可補 
[務實中學]  
　　牯嶺路務實中學前日就本校禮堂舉行懇親大會報告上學期各種成績先期由書記部函致學生家長并柬邀各機關團體蒞會參觀是日到會者一百餘人頗極一時之盛現該校特設高初兩等義務額三十名中英並授不分軒轾 
[振新小學]  
　　跑馬廳派克路富華里振新小學校本學期大加擴充國民科三四年級加英文高小科除向有科目外增商業簿記等添聘敎員增加學額其開學期定於舊曆正月十二日夜學則於十六日開課各科均有餘額可以揷班 
[尙質學校]  
　　滬寗車站克能海路存厚里尙質學校現由主任唐慶馥推廣學額添聘男女敎員並增設學科定陰曆正月十六日開學尙有餘額可補 
[英文學院]  
　　新閘路同昌里上海英文學院主任敎員刻已按科聘定並議定添賃該院左右樓房二幢作爲宿舍俟開學後再覓寬大樓房遷移改設又該院夜學創辦迄今亦已三載成效頗著定舊曆正月十九日開學 
[啓明商校]  
　　上海市中區東喬家浜啓明商業學鹇由汪蕉生創辦今歲聘請留日商學士陳景新擔任敎務長並添聘專科敎員特設優待生三十名凡商會或團體保荐者得減收學費本科畢業後擇優介紹職業有志商學者可速往報名 
[競雄女學]  
　　白克路競雄女學定月之二十六號（卽夏曆正月十六日）開學昨日午後特開職員會議决於三月三號開懇親會并補給去年畢業之文藝師範高小三科文憑而師範一科仍繼續開辦 
[淑德女學]  
　　向業關貨行之錢椿年近於大東門外裏毛家弄五十二號寓次設立女子高初兩等小學定名淑德聘請朱仲笙爲校長並延各科敎員四人分任課授昨日十時行開學禮女生到者有三十餘人定二月二十八日起正式授課 
 
 
 

Page 11

 
 
[女子公學]  
　　新閘醬園弄女子公學曁國民學校昨日行開學禮來賓及學生到者三百餘人首由校董報告宗旨及絞長陳世英女士致訓辭後來賓相繼濱說該校校長陳世英女士係南洋女子師範畢業歷任滬上敎職經驗頗深内尙附設英文夜校及算學專科特請江蘇第二師範畢業生嵇俊人主任其事定月之十六日正式開課各部尙有餘額 
[基督敎會勉勵會請人演說]  
　　北四川路横浜橋前美華書館弄内中華基督敎會勉勵會於今日二十一號卽禮拜四晚七時半請文華大學畢業士兼受神品學位季世昌牧師演說（勉勵之精神）想季氏必有至理名言動人聞聽也 
[廣濟開温之反對]  
　　廣濟開往温州後温人異常憤激停止裝貨并不附趁此船茲將甌紳黄溯初致招商局電錄下　上海徐寄廎轉謝仲笙君鑒廣濟到各業拒絶裝貨僅空船離温若再來必起風潮責在貴局君與温人善望速疏通換船以重人命盼覆黄羣哿 
[公賣分局令加稅額]  
　　江蘇菸酒公賣局長兼第二區分局長殷鐵菴與坐辦謝惠塘自接收該分局卷宗後連日召集烟酒二業各分棧主任討論稽征辦法並令設法加認公賣費務照定額酌量增加以補國家公費惟各該主任以力不能勝巳集合同業會議對付辦法矣 
[署員抱恙就醫]  
　　淞滬警察一區三分駐所署員宋壽山近忽感染時疫經廳長徐國樑查悉派員前往察看似染鼠疫徐廳長以鼠疫傳染頗速亟須醫治乃諭令宋署員家屬將宋送入虹口同仁醫院診治所遺職務另派本廳科員劉樹堂往代昨聞宋病勢增重恐將不保云 
[接護德女士來滬就醫]  
　　陳交涉員昨接外交部來電云准開封趙督軍電稱有德籍周福來女士赴滬就醫到時希照章接護等因陳交涉員當卽分别知照各機關到時前往車站妥爲接護 
[碾米廠亦擬漲價]  
　　本埠南北市碾米廠共有四十餘家去年因煤價飛漲大受影響茲擬加收碾費以免虧折惟該業與米業有連帶關係是以定期二十一日（今日）午後兩時假大東門仁榖公所開會邀請米業各董事籌商維持方法昨先通知米業各行號執事云敬啓者近年以來從外國開戰至今輪船缺乏水脚迭增煤炭逐漸加價比之從前加倍有奇我業之中均用煤炭及電力煤氣等核來碾米之費加增不少機件各物昻貴各項開銷浩大如不加　機工以後勢難支持現經同業約定本月十一日（陰曆）下午二時在南市大東門外仁榖堂議事候叙務祈届時蒞臨勿却爲禱 
[槍斃殺人越貨犯三名]  
　　盜犯劉廣富（即夏廣富）錢關福沈榮華（即王貴福）等三名經淞滬護軍使署軍法科訊據供認謀殺船主薛錫寶舵工張貴等二命並刦掠貨物不諱當即判處死刑電奉督軍指令照准於昨日（即二十號）午刻將該三盜由營倉提出驗明正身派令衛兵押往龍華操場一併鎗斃茲錄罪狀於下　爲布告事案據江蘇水警第一廳協同淞滬警廳水巡隊拿獲殺人劫財之盜匪劉廣富即夏廣富錢關福沈榮華卽王貴福三名解送淞滬警廳預審屬實呈解來署發交軍法課審辦旋據告發人船夥夏官寶投案指證劉廣富錢關福沈榮華三犯均係圖刦薛錫寶船隻謀害薛錫寶及船夥張貴二命之盜提訊劉廣富即夏廣富錢關福同供實因彼此窮困商定刦船變賣糾同沈榮華於上年舊曆十二月二十三日前往南通長蔭沙江口假意雇得薛錫寳江船往張王港行至蘆津港適薛錫寶立在船頭先由錢關福用足猛踢因力薄未能踢下復由劉廣富持取鐵棍擊其頭部推落水中後舵工張貴上前援救即將其一併推落入水當因拉住船旁繩索又由劉廣富用刀將繩索砍斷並斬其手指嗣因其身飄浮水面恐不能致死大衆用竹竿猛戳使沉水底夏船夥苦求留命因而未下毒　手遂即關閉中艙載至吳淞縱其登岸隨將船隻駛至上海新閘橋河内意圖變賣得錢分用不料被水巡查獲又據沈榮華即王貴福供認聽從劉廣富錢關福糾約結夥三人圖刦船隻帮同謀害薛錫寳張貴落水身死各等情不諱查該犯劉廣富即夏廣富錢關福沈榮華卽王貴福三名共同圖謀刦奪船隻膽敢將船主薛錫寶舵工張貴推跌落　水身死甚至持用鐵棍鐵刀等物肆行種種殘忍手段以達其殺人刧財之目的實屬兇惡昭著罪不容誅應按刑律第三百七十六條强盜殺人罪並照懲治盜匪法第三條之規定判處死刑除將該犯劉廣富卽夏廣富錢關福沈榮華即王貴福三犯依照軍法一併執行鎗斃以昭炯戒外爲此布告軍民人等一體知悉此布 
[遇盜後求免稅銀之無效]  
　　稅務總公所高所長批船商彭桂年禀云行船遇盜事出意外理宜呈報該管官□嚴緝匪徒追贓給領不得藉海上損失求免入口稅銀仰卽知照 
[謊報被匪搶刦]  
　　向爲茶房之甬人朱永法近因賭博輸負無計彌補於昨晨潛至虹口塘山路華租交界處荒地上指使友人將手足挷住謊稱被匪搶刦旋爲八百九十八號華捕查見將朱帶入捕房經捕頭飭派中西包探查悉前情以朱不應謊報押候解送公堂訊究 
[客民藉屍敲詐]  
　　浦東八埭頭渡口（即楊家碼頭）楊阿新之擺渡船裝載渡客被浪激沉溺斃渡客十五名由救生局撈獲屍身二具渡船夫楊阿新經檢察廳傳案判令禁押二月等情已迭誌本報茲悉前日又由船戶等撈獲屍體一具正在招領間有湖北人彭吉元彭華慶王同祥等前來指認謂係伊等同鄉旋即帶領小工數十人將屍體扛至美孚火油棧工頭賬房内數千枚當由工頭江有元帶赴上海地方檢察廳禀請拘究經林廳長核准除派警下鄉按名拘究外一面函請東溝地方警察第六區湯區員派警協拿務獲解究 
[嚇詐妓院之反動]  
　　浙江路清和坊三十一號四十六號及福致里七百二十一號門牌三妓院鴇婦陳章氏吳李氏借同證人狎　客徐祥生指控劉瑞昌冒充江灣濟良所司事各勒捐洋二元並大言恫嚇等情昨由捕房將劉拘解公共公廨即經陳章氏等相繼土堂禀稱被告自稱係巳故金琴蓀之子來院恐嚇並勒助江灣濟良所捐欵各被取去洋二元請爲究辦訊之劉供不承認中西官判劉押候查明於禮拜五解案再訊 
[呈控違法殃民之道批]  
　　滬海道尹公署昨批嵇茂生呈控偵探得賄濫捕縣署揑詞袒護情急抄呈證據並逐節辯明請求明示祗遵由呈黏均悉據稱上海縣偵探孫阿松等得賄濫捕誣良爲盜各情如果確有證據應即自向法庭依法起訴毋庸來道率凟此批黏件存 
[匪徒擾害鄉民]  
　　本邑西南鄉一帶恒有外來匪徒强斫笆樹攫取田禾等事鄉民苦之莫由聲訴聞前日晚間又有匪徒手持利刃在上海貧兒院左近農田内盜取菜蔬復將貧兒院籬笆拆去數丈迨經人察覺因其手持利刃莫敢近前該處住民因是難以安枕雖經鄉董請求軍警出示保護此風並未稍戢亦足見空文之無補矣 
[漆匠工頭投浦圖盡]  
　　向在本埠先施公司爲漆匠工頭之粤人王子榮前晚趁爛泥渡渡船渡往浦東舟抵中流王忽投浦圖盡經舟子人等趕即救起載至浦東碼頭當由三區崗警查見將王帶署經解警正詰據聲稱因一時神經錯亂誤將浦江當作道路等語判留候知照該公司派人投案領回 
[鄰居婦人之衝突]  
　　寓居浦東爛泥渡怡和里之廣東婦人陳梁氏與隣居甯波婦人陳鄭氏因細故口角打架後梁氏謂有金壓髮已被搶去投訴三區警署解警正諭候查明核辦 
[小孩抑何奸詐]  
　　小孩朱榮桂去臘在法新租界殭臥地上爲捕查見帶至公堂詰據供稱家住寗波此次來申找尋生意詎被無賴將我衣服銀洋刦掠殆盡並將我兩手綑住是以臥於地上請求安揷等語旋由善鐘路捕房捕頭上堂聲稱我見該孩頗爲可憐情願領回派充侍者中西官准予領去詎爲時未久該孩即將捕頭房内之銀水烟袋香烟盒銀鐲等物竊取逃逸當由捕頭通知各捕房正在查緝間該孩又在虹口地方躺臥地上施其故技該管捕房查見包探人等亦信以爲眞欲將該孩遣送回籍適爲法捕房包探曹福昌周寳生所聞前往認明帶回法捕房吊出原贓昨解法公堂訊究朱孩無可抵賴俯首求恩中西官判令管押西牢六月期滿永遠逐出租界 
[搶取小洋之原因]  
　　住居虹口西華德路四百三十二號門牌之之林夏阿林夏阿高指控陳長法搶取小洋四十角等情昨由捕房將被告拘解公共公廨經中西官訊係賭博起釁遂判將案註銷被告開釋 
[大慶大賭大鬧大打]  
　　南市筅帚弄住戶陳姓之同居人江某前晚在家以慶壽爲由於夜深時開場賭博同賭者約有三十餘人有差遣警韓某率領其妻某氏約集本區落差巡長等數人入内與賭嗣因擲骰未平與衆賭徒爭論韓夫婦二人及同來之人各將桌上之洋取去因之大起衝突正在毆打時並將同賭之女子豆腐萬珍身畔銀洋盡行搜去後由巡邏警經過入内查看若輩即行奔避昨爲一區一分駐所楊巡官訪悉親往調查後飭傳江某及房主等到所訊問 
[運送煤斤之舞弊]  
　　日商明治貿易公司與盛昌號同控甬人袁根泉承運煤五十五　送往無錫義昌絲廠中途盜賣並將次貨攙入等情昨由捕房將袁拘解公共公廨經中西官略訊一過以原告明治貿易公司係是日商判被告押候日領堂期解訊 
[借端勒索案請求復訊]  
　　住居北河南路二十四號門牌之粤婦陳梁氏指控畢友生史大瑞來家托詞搜查私土拆梢洋七十元由捕將畢史兩人拘解公共公廨訊實判各押西牢五年期滿一併逐出租界在案茲畢之家屬以與原告仍是隣居當時畢往觀看致被悞拘昨特延請代表律師到廨聲明請求復訊中西官諭候商明再核 
[毆辱巡捕之懲罰]  
　　新閘捕房九百零一號華捕控成都路五百六十五號門牌豆腐店主夏全生與妻奚氏將豆腐擔停放門前有碍道路向之阻止反被行兇撕破號衣等情昨由捕房將被告夫婦傳至公共公廨經中西官訊明判氏罰洋五元夏全生管押七天以儆 
[抵抗印度馬巡]  
　　鍾小弟前日在愛多亞路觀看猴戲經四百三十一號馬巡印捕查見阻止鍾即率衆各持石片向該印捕抛擲當被拘入捕房昨解公共公廨經中西官訊明判鍾押三禮拜以儆 
[剝衣攫洋之關係]  
　　蘇嘉善於前晚七時行經公共租界北海路被匪曳入仁壽里弄内出示手鎗剝去狐皮袍褂一套並刧取現洋而逸事後由蘇報告老閘捕房派探張炳成與一百八十四號西探前往查獲是與案有關之湖北人夏雲祥一名帶入捕房押至昨晨解送公共公廨經關讞員會同英卓副領事訊據中西包探禀明前情判夏押候查明於下禮拜三解案再訊 
[英署指控冒騙]  
　　英公署指控施阿四至北京路六號門牌冒騙洋二十元等情由捕將施拘獲收押捕房昨解公共公廨經中西官略訊一過判施押候查明於禮拜五再行訊核 
[拔取婦人頭上之珠花]  
　　胡朱氏至法公堂控稱日前婦人至大世界游戲場内觀劇不料頭上所戴之珠花一朶被坐在後面之湯順福拔去當時得悉喊捕卽由包探韓邦達到來拘獲並將同黨蔣慶仁一併帶入捕房今巳解案請求訊究詰之湯供民人在某鐵店内習業是日因值年節故至游戲場游玩坐在原告之後忽有一小孩從旁□出在我面前經過致將原告頭上之珠花碰落於地原告誤爲民人拔取求察蔣供在某烟紙店爲夥是日因見朱氏與湯爭執上前解勸被探誤拘中西官判湯押滿七天蔣從寬開釋 
[又有遊客被剪狐裘]  
　　邇來南北兩市各游戲場中忽有一種竊賊專事剪竊游客所穿皮袍背後之下半段皮料新世界游客被剪狐皮袍半段已見昨報前日下午又有商人張毓偕在邑廟游戲場中亦被竊賊剪去狐皮袍半段迨及覺察匪巳去如黄鶴矣 
[先敲鑼鼓後敲人]  
　　江北人孫大照大和兄弟二人拖車爲業寓居閘北大統路興隆里前晚深夜在弄内敲鑼皷往來游行良久不歇鄰居吳應懷因不能安睡出而干涉反被二孫毆傷頭面當由崗警一併拘入四區警署轉解司法科判移地檢廳核辦 
[調戲女子之干涉]  
　　住居滬寗鐵路北之江北女子吳秀英年十九歲前日行經大統路被同鄉張得榮攔路調戲互相口角時有陳玉林曹文平二人亦江北人見而不平上前干預與張大起衝突當由崗警一併拘入四區警署傳到女母吳孫氏將女領回張陳曹分别收押候辦 
[碗攤誘賭]  
　　陳永祿在閘北六十間地方　設碗攤誘人賭博由四區巡長華松亭查見將陳拘入區署押候解科訊辦 
[證人終難規避]  
　　葉瑞馨齋香店主葉寶記控王魯卿不理往來銀兩案内之要證史明煌（係天津路源記報關行夥友）迭經公共公廨飭傳未到改出提票前日午後由探將史提至公堂經中西官訊問一過判史交二百元人洋並保候再訊明核奪 
[地價延不找付]  
　　陳志勝延海德禮律師在公共公廨控告沈木生不繳地價等情前日上午經聶襄讞與英副領事卓君訊據原告代表海德禮律師譯稱被告於去年六月二十三日央中向原告購得二十七保十二圖地基一方當時議定價洋三千二百元至二十四日先付地價洋一千六百元卽將方單交付被告取去尙少一千六百元延不找付請求訊追被告沈木生亦延律師到堂代爲辯護中西官判沈仍交原保候復訊再核 
[地方廳訊案彙紀]  
　　上海地方審檢廳堵推事官會同李棆察官於昨日午後開第五庭飭提浦東人張阿福控族姪張林康行兇傷害一案辯論之下判林康拘役十天　又提住居小南門外小普陀橋之婦人王榮氏控傭工陳毛狗偷竊衣服一案審訊之下判陳收押二月並追私訴洋二十元　又提行竊洋布等物之竊　賊王子興到案訊問一過判押三月　又提陳德榮控吉長元行竊銀洋衣服一案訊明屬實判吉收押三月　又提行竊脚爐等物之竊賊喬根林研訊後判喬押三月抄獲小刀一把没收 
[鳴新新劇社之異彩]  
　　法租界三洋涇橋鳴新新劇社自新正以來諸事改良賣座異常發達茲又由經理王君聘請法國國家戲院優美男女藝員數人在該社演藝看資並不增加如空中飛舞裸體歌舞等等皆爲滬上從未見過之絶技想各界人士必以先覩爲快也 
[印度人喚捕捉賊]  
　　清江人王三前日串黨在虹口港内竊取電燈公司煙煤九籮被該公司所雇印人查見鳴捕將王拘入捕房昨解公共公廨經中西官訊實判押西牢四月以儆 
[串竊駁船貨物之訊究]  
　　甬人張法元吳阿榮胡長興楊阿毛唐阿裕張新彪等日前私駕勞義生之駁船至太古洋行大駁船上竊取洋糖七件值銀一百六十餘兩及蔴袋二百餘只旋僱陳全桂之小駁船運往浦東圖售當被該公司輪船水手林阿榮得悉報告水巡捕房將張等六人及勞義生陳全桂張茂和奚阿鳳等十人追獲吊出原贓帶至法捕房昨解法公堂請究先由該公司代表及水巡捕房捕頭上堂禀訴前情詰之張等六人供認串竊洋糖不諱陳全桂供由張等囑令民人代爲運往浦東是實張茂和奚阿鳳同供在陳全桂小駁船　上爲夥不敢行竊勞義生供民人因回家過年不知張等私駕民人之船前往行竊惟亦自知失察求宥中西官判張法元等六人各押六月陳全桂押三月奚阿鳳押滿三禮拜張茂和姑念年幼從寬開釋勞義生罰洋一百元再交一百六十九兩人銀並保出外候再核奪 
[電燈工匠竊取電線]  
　　英美工部局電燈公司工匠陳阿囡任阿四張一道於本月十號起至十七號止陸續至斐倫路三十號門牌貨棧内竊取值銀一百三十兩之電線十三卷旋被該公司西人察悉報由捕房飭探將陳等一併拘獲帶入捕房押候解廨訊辦 
[謝劵]  
　　邑廟豫園勸業場因值陰曆新年遊客益衆現在燈節將届布置一切頗爲精美昨承以游劵二十紙見貽書此誌謝 
雜評一 
[汕頭地震之乞賑電（訥）]  
　　中國之災禍除兵禍外江浙有蟲荒順直有水災山西有鼠疫人民生命財産之被害巳不可勝計今江浙之蟲荒雖已過去然鄉農尙以復發爲憂順直水災尙有餘禍山西鼠疫尙未全息經營善後振救者至今猶忙碌奔走未息仔肩而潮梅各屬地震之災又起據汕頭電告慘况不下他災何中國之天災迭起不已竟將與人禍相終始耶被兵禍區域日見蔓延被天災區域亦日見推廣一若天人競顯其手段之酷者然而我民何罪而受罰若是嗚呼 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[舊曆新年竹枝詞] [  六宜軒主人]  
　　一聲爆竹萬戶桃符又是新年景象矣吾知海上諸同志乘此休息餘暇必肆弄生花之管製成淳于之文爲自由談之點綴鄙人居去海上且數百里新聞旣得諸馬後轉遞又滯於庚郵於焉投稿致貽明日黄花之誚爰寫就地風光成竹枝詞十二首詩之工拙在所不計不過聊寫習慣藉博閱者之一粲耳（不受酬） 
　　逹旦通宵爆竹聲喜逢元日好天晴家家早把財門啓滿眼桃符萬戶更 
　　萬年紅紙最堂皇寫得春聨大吉祥婦語童言多禁忌臨門横貼太公姜 
　　點燭焚香進棗糕唐花紅趁牡丹嬌圖懸瑞兆邀神福聚寶盆中獸炭燒 
　　接踵聨翩賀柬來親朋相見笑顔開好將吉語逢人祝恭喜新年大發財 
　　鄰家姊妹最温存錦繡叢中笑語喧却向老人前賀禧今年早早慶添孫 
　　連朝春酒樂何如飽啖歸來興有餘喜說年肴滋味美風鷄臘肉與鹹魚 
　　呼盧喝雉氣何雄一局　蒲尙未終贏得銅圓三五百便誇財運頗亨通 
　　鑼鼓喧闐遍六街十番七子總開懷昇平景象年年有引得兒童跳躍來 
　　製成花爆奪天工色色新奇炫眼中看到金盆飛落月隔鄰又放九條龍 
　　沿街都賣上元燈鳥獸蟲魚競異能到晚齊燒紅蠟燭銀花火樹夜光騰 
　　却笑田家禮最虔灰堆打過好祈年門前也換宜春帖顚倒都忘上下聨 
　　多少街頭賣卜人欲知造化是新春流年月建精推測富貴原來八字眞 
家庭常識 
[驗擺鐘平正法]  
　　擺鐘安置每苦不得其平非失之前俯後仰即是左傾右欹平正之法有三雖各不同而其效則一（甲）取大碗一只滿貯清水置於欲置鐘處視其水面與碗緣是否緊切果爾則置鐘必平正（乙）取線尺許一端繫鐵針垂直於鐘之前壁與側壁之角務使其線與角邊成平行則春鐘必正（丙）先測定擺針距鐘之後壁若干將此距離誌記號於鐘底上其左右距相等可以底之闊半之以誌交點然後於此交點上揷一短針（毋使與擺針相抵觸）驗時可視其擺針下端是否與此針成一垂直線不成則其鐘不正綜上三法各有短長前二法則簡便易行丙法則一勞永逸 
[袖套] [  吾愛吾廬]  
　　無論何人當操作時其局部衣服必易汚損我輩文人終日伏案故所穿衣服往往他處尙完好而兩袖先已破損欲免此弊非製袖套不可套以深色洋布（如元色灰色之類）製之須較外衣略寬長當過肘下仍易汚損 
[氣球] [  錢沛浧]  
　　新年玩具中之輕氣球或口吹之呌泡如已破裂無用可勿棄去用以包裏酒瓶之口可無洩氣走味之患 
[製放法] [  鳳歸樓主人]  
　　欲知製放糕之法須先知做酵之法做酵之法可向饅頭舖購　頭用清水及薄粥等做開如不發酵可略加燒酒明日見起沬如泡傾飯籮内下承以鉢瀝滷其中所餘蘿内之渣滓用麵或麩皮以手揑之使黏合成團一一做就曬乾包好備用此做酵之手續也至製放糕之法則將麵粉傾瓦鉢中和以糖（紅白隨意）將上述瀝出之滷倒入掏匀甑底鋪以荷葉將麵倒上其上搨平面洒糖水約二三小時許酵至起泡然後熾火蒸之用箸揷入而不黏則糕熟矣起鍋略冷切塊如欲飾觀可於初起鍋時加紅綠絲及瓜子仁等異常鬆軟風味别饒 
工業須知 
[金屬着色法（四）] [  左丹]  
　　八鋁之黑色着色法一配合液　此種著色時其配合液有三種列記如下甲液硫酸三分水一分乙液鹽化銻百五十瓦硝酸錳百瓦石墨粉末二十瓦鹽酸二百五十瓦酒精一立（即一千瓦）丙液Ｓandaraoh（一種樹膠名稱）五十瓦Ｎigrosin（染料名稱）百瓦酒精千瓦二着色法　先將器物置甲液中加熱至攝氏六十度取出後浸入乙液中更取出之置爐火中燒去其酒精則其表面呈灰色更塗以丙液投入火中加熱再於其表面塗以亞麻仁油之假漆斯時卽可得一種極高尙之黑色 
[九馬口鐵假漆之着色法]  
　　假漆本有三種一爲酒精製一爲脂肪製一爲松根油（Ｔurpentino）製而馬口鐵上所塗之假漆槪爲酒精製如罐頭食物罐之外部塗有五色之假漆皆酒精假漆也假漆之爲用一可以防止鐵面之生銹一可增進外貌之美觀而提醒人目之感覺其製造甚爲簡單原料不過樹膠酒精色素三者而已樹膠之普通用者爲ＳhellioTen-daraok　olp　omy　Mastix　　opal　Karnaclao　松脂等數種酒精爲工業用四十度酒精也色素可任意茲將其一般製法略述如下一無色假漆之製法以酒精一罐將前項所記之ＳhellioTen-darack松脂等搗成粉末放入溶器中密封之每日震盪三四次經四五日後槪能完全溶解而混和矣（未完） 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
　　卷中第二十五章（一） 
　　新夫婦歸矣第一人入賀者即爲卡登蓋卡登自夏間一别卽赴遠游顧仍落落寡合依然潦倒而歸重倚史蒂爾爲嫁線之生涯此日登堂則先賀老人次及湯訥夫婦態度似較前活潑然其邊幅不修落拓之狀且較前爲甚矣與勞雷略一握手即引湯訥至窓次曰湯訥我今日來實有一事奉懇蓋我甚願與君爲良友也湯訥　語不禁失笑曰卡登吾儕寗非舊友耶尙何待夫今日論交卡登曰謝君能作酬酢語然吾心之所謂友者殊不如此而巳湯訥曰此言何指卡登笑曰此言易解於心而難達於口尙憶一夕大醉與君飲於酒肆吾言乃殊不檢湯訥曰即審判出罪之日乎此事距今且六年矣何尙憶之卡登曰吾則甚悔當日之孟浪願君恕之湯訥笑曰彼時何言吾固早忘之矣卡登曰否此汝敷衍語耳汝雖善忘而我則歉仄殊深故今日來請罪决非一二敷衍之語所能釋者湯訥曰君誠絮哉實則凡我生平素不匿怨於人矧爲酒後戲言且汝當時舉酒祝曼萊亦不得爲辱我卡登笑曰如何汝固未嘗忘也汝提前事乃尤使我不寗湯訥曰然則兩忘之可矣君責我爲酬酢語我則且以汝耿介爲可怪矧君有大惠於我我乃敢以怨報德耳卡登曰何惠之有若言前事則不過律師應盡之職務且功在史蒂爾何有於我湯訥曰然則君亦作酬酢語矣卡登正色曰吾豈虚語然吾今日來非欲爲史蒂爾表功但求汝許我爲友足矣夫我淪落人也初不能益君然亦不爲君損但汝見允者則此後倘有驅策吾無不竭力赴之湯訥曰得爲良友吾心至樂若言驅役則吾豈敢卡登誠懇言曰吾爲醉漢自問無長進之日然極願得君爲友吾無他求但於一年中得至君家數次不求以賓禮相待但求賢伉儷不見憎於我我即樂矣湯訥笑而握其手曰卡登亦善作譌謙語汝願夾吾家吾儕豈有不歡迎者乃慮人標而出之大門外耶卡登大樂曰然則許我矣嘉生汝亦許我稱君名否湯訥曰此何不可來吾二人試握手從此交誼當更進一層卡登乃握其手甚力私心慶幸似窶人之獲交於貴爵於是退立屋隅觀諸人談笑直至上燈始去（未完） 
 
 
 

Page 15

 
 
   
 
 

Page 16

 
 
   
 
