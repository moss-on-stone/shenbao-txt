# 1915 - 102 - 4915152

 

Page 1

 
 
   
 
 

Page 2

 
 
時評 
[緊要關頭（冷）]  
　　中日交涉今日殆所謂緊要關頭矣今後之變化雖不知若何然以兩方之接觸點而言今日殆其時乎 
蓋以今日而論中國已退至萬不能再退之地而日本尚必欲中國之退步苟日本而不稍相諒者其途不已絶乎故曰今日者兩方之所爭已至接觸點而無可回旋者也雖然日本要求人者也要求人者稍讓步之不過權利之少得耳中國者被人要求者也被人要求而至再退讓而不能立國則即欲退讓而有所不得矣 
是故日本而非全反於保全東亞和平以存心者今日之事非退讓不能也 
[命令]  
　　四月十八日大總統策令周海洲給予四等文虎章此令又令廣西巡按使張鳴岐呈據武宣縣知事朱承恩電報丁憂懇請免去本職等語應照准此令 
　　四月十八日大總統申令直隷巡按使朱家寳呈稱考核屬吏分别舉劾請予獎懲等語定縣知事孫發緒器議宏逹振拔有爲應卽傳令嘉奬濮陽縣知事周祖訓關心民瘼樸實耐勞應給予四等嘉禾章天津縣知事姚錫章才識優長志行純篤清苑縣知事唐景崙才長心細所至有聲邢台縣知事張書紳勇於任事膽識俱優大名縣知事李豫咸幹練老成有條不紊正定縣知事倉爾楨器局深穏措置有方易縣知事尹宏慶通逹治體懋著循聲臨榆縣知事鄧邦造才具倜儻措施裕如獲鹿縣知事曾傅謨勤政愛民安静之吏安國縣知事伍墉政平訟理輿論翕然鹽山縣知事孫毓秀盡心民事緝捕勤能宣化縣知事張繼善穏練勤明庶政畢舉應均給予五等嘉禾章以資激勵已撤無極縣知事程福海行止不檢縱丁需索已撤慮龍縣知事劉修鑑罰欵甚多延不榜示均涉及犯贓情事應即先行禠職並提交法庭訊辦其已撤署河問縣知事張延藻縱犯私逃巧於掩飾著交文官高等懲戒委員會從嚴議處餘如所擬辦理交内務司法兩部查照此令 
又令　内務司法兩部曾呈准文官高等懲戒委員會議决代理雲南賓川縣知事沈從賢疎阞押犯一案依知事懲戒條例應受降等處分等語沈從賢著照所議卽行降等以示懲儆此令又今　茲　定電信條例公布之此令 
[專電]  
　　北京電　日本黑龍會本係對待黑龍江問題者茲發表對支解决意見共十項内多與要求中之第五號相符凡軍事敎育財政均委之日本至謂訂結條約須得日同意 
　　北京電　稅務處將改爲稅務署直接屬於財政總長 
　　北京電　魯省土匪騒擾至五縣 
　　北京電　瑞典人藍理訓向奉烏里 
雅蘇台將軍那彥圖札委赴庫偵察活佛情形並招撫那遜阿爾畢吉呼後該洋員有功民國充蒙藏院顧問現該洋員索酬銀五萬兩以償前勞貢總裁爲優待外賓起見將銀五萬兩照給 
　　熱河電　熱河所屬敖包罕廟現有蒙匪甚多姜都統已飭米占元統領派兵勦辦 
　　張家口電　何都統宗蓮此次晋京係專籌高測量蒙邊事宜大總統特如所請撥欵五萬元責成辦理 
譯電 
[其一（英人字林報專電）]  
　　北京電　昨日會議復討論關於南滿雜居權之警章稅則問題未有結果日使復申前議謂日本在南滿所享之特權應推行於東内蒙中國答稱東内蒙之地尚未大發逹故不能照允惟允於指定地點開商埠數處日使繼乃表述中國不設法妥爲解决此事之憾意其言微露日政府有續迫中國承認之志漢冶萍要求亦經提及無所進行中國豫備承認日本得享諸鑛管理權之一部分惟申明中政府不能强逼公司股東逆意行事日使又告中國揚子江流域鐵路要求彼已致電政府請示辦法俟接覆電再行照會中國何時開會今暫停會議並無特别關係惟衆皆引領以待後事之發展（十八日） 
[其二（德人德文報專電）]  
　　北京電　中日代表昨日會商東蒙鐵路漢冶萍三問題歷一小時之久由日使提議展緩續議（十八日） 
[特約路透電]  
　　東京電　日本各著名報章登載紐約舊金山發來專電謂洛斯安基勒斯地方發出激動人心之言謂日本擬在特特爾海灣獲取海軍根據地云云美國各報咸著批評華盛頓海軍部因聞日本軍艦在特特爾灣擬救日艦淺間號出險已飭巡艦一艘開赴該灣調查日艦之行動東京國際電社接紐約來電報告美國海軍部之宣言據稱海軍部並未發出遣派巡艦之命令但海軍大將郝華德自行遣派巡艦紐哇林斯號（三四五○噸）前往調查報告云　日本各報批評郝華德大將之行爲謂爲對於友邦海軍之意思顯示無理由之疑慮又謂郝華德助神經過敏者及好倡狂論者之興云　東京接特别電音引鈕約世界報社論之文謂日本軍艦淺間號故意擱淺以便日本軍艦得以藉口占一根據地幸賴海軍大將郝華德應變得當始能免去美國之禍患日本各報皆謂此種論調適足證明一種特别感覺貫激於美國軍人腦中此實由美國德人惡性之活動醞釀而成若輩曾蟄伏若干時近數日來復見活動 
駐日美國大使格氏星期六日休假回國好事之徒復播流言引人注意美使此行美使曾告國際電社代表謂彼到任兩年此爲第一次休假九月初旬必能回任又謂美國對於日本之政策與向中國提出之條件不致有異見云（十九日） 
戰電 
[其一（英人路透電）]  
　　巴黎電　據今日下午公報宣稱德兵一大隊猛轟之後攻擊亞爾薩斯之哇爾洛瓦西北受挫而退棄死屍多具於我軍戰濠前我軍俘敵兵若干　比飛機一架在波萊爾附近毀德機一架我軍飛機隊轟擊該處一飛船所頗獲效果今晚公報宣稱前敵較爲安静僅有炮戰及限於一隅之步隊戰事　德軍攻擊聖瑪爾特叢林爲我軍砲隊所阻我軍於愛恩河流域以鎗剌衝鋒敵兵死亡甚衆德軍在勞蘭巴洛瓦森林攻擊數次殊昜敗之　亞爾薩斯德軍三次進撲小俠開爾柯夫我軍戰濠均未得利（十六日） 
　　亞姆斯特丹電　柏林公報承認昨夜英軍在伊泊爾東南獲勝内謂英軍炸地雷數枚後深入運河北面我軍之陣地炸陷之三窪周圍戰事仍在進行又謂德軍已在亞爾薩斯曼士拉爾西南優勢之敵軍前退走（十八日） 
　　彼得格勒電　俄軍猛攻十八日後已於五日在萊柯化土夫至伏洛薩特長七十哩之陣線占據卡巴西安山主要山脉此後戰事殊形散漫俄軍志在鞏固所得之地俄軍自三月十九日起至四月十二日止共俘敵兵七萬内有軍官九百員獲砲三十尊機關槍二百枚（十八日） 
　　倫敦電　公報局宣稱英國海底濳行艇Ｆ字十五號昨在逹逹納爾海峽哥浦化士水雷區城從事艱難偵探之役時擱淺水邊據君士坦丁公報宣稱將士均遇救被俘（十八日） 
　　亞姆斯特丹電　據君士坦丁公報宣稱Ｆ字十五號已在逹逹納爾海峽沉没軍官三員水手等二十一人遇救被俘内有前充逹逹納爾英副領事一員（十八日） 
　　亞姆斯特丹電　據君士坦丁電稱英國戰艦偉大號穏迅號十五日　擊土國海濱巴巴台倍鎭（十七日） 
　　倫敦電　公報局稱埃及京城來電謂十五日飛機三架從蘇彝士運河飛出偵視直至愛里虚南面二十五英里塞爾地方並擲落炸彈擊中一百五十至二百營帳塞爾方面未見敵軍計飛機行程約一百七十英里（十八日） 
　　雅典電　星期六日聯軍復轟擊逹逹納爾海峽土國飛機一架擲炸彈數枚以擊台萊杜斯之軍艦未中聯軍飛機昇空追擊之卒被逃脫（十八日） 
　　倫敦電　據海軍部宣稱英國運兵船瑪里托號溺斃者二十四人不知下落者二十七人顯因兩小艇傾覆之故瑪里托號本船未受損（十九日） 
　　倫敦電　德飛機數架擲炸彈開槍以擊英漁船兩艘均未命中（十八日） 
　　海牙電　海軍部得悉希臘商船愛里斯彭特斯號（二九八九噸）由荷港開出在北海中魚雷船中之人均遇救已囘荷蘭（十七日） 
　　佛魯興電　希臘商船愛里斯彭特斯號之船員二十二人已抵此間據謂彼等之船在洛特興燈船西面未接警告兩次爲魚雷所擊該船之人已逃避一空彼等力搖小艇二小時半始抵燈船彼等之船長受傷甚重已入醫院（十八日） 
　　海牙電　荷蘭商船加特維史號曾爲德濳艇擊沉荷政府已提出抗議（十七日） 
　　倫敦電　海軍大臣邱吉爾以宣言書致各報否認近今外間之謠言且曰上月北海無海軍戰事逹逹納爾除一隅之轟擊孤艦之偵探外亦無戰事自三月十六日至今逹逹納爾僅有二三人中彈英法軍艦無受損或見失者（十八日） 
　　維也納電　據官中宣稱現因戰事有延長之象故已將未受訓練之國民軍年限改爲自十八歲至五十歲俾預備軍人數得以增加向例乃自十九歲至四十二歳（十七日） 
　　彼得格勒電　據官中宣稱俄軍在泊里齋米塞爾共 
 
 
 

Page 3

 
 
　　獲砲一千零十尊大半皆銅製奥國向以此爲榮者也（十七日） 
　　波特蘭電　德國敦堡因病不能赴某處會議特致函發表意見謂德國如能自由利用海面並穿越比境獲一德國商務之出路則和局方可得也敦堡後又電致該會謂德皇並無侵占土地之心但德國實業必須擴充其範圍比利時乃德人流血換得若英國仍支配其政策則德國不能交出比境云（十七日） 
　　巴黎電　康諾特親王代表英皇以聖米查爾及聖喬治大十字勳章贈予近受傷之曼洛里將軍（十八日） 
　　倫敦電　國民黨議員狄龍氏在格拉斯戈演說盛稱愛爾蘭人之愛國心謂今日而守中立則不爲仇視國家即爲懦怯之夫目下愛爾蘭招　狀况有蒸蒸日上之勢（十八日） 
　　哈爾濱電　彼得格勒電社倫堡訪員電稱俘虜中有加里西亞醫士一人謂泊里齊米塞爾之陷失大使奥人惶恐營中常接奥匈不和之消息軍官中皆信匈國將有革命且將單獨媾和徒因德軍在奥故此計不能實行耳肉食麵包醫士聞皆缺乏卡巴西安奥軍常有傷寒症及神經病曾見奥軍欺凌加里西亞人民見德兵苛待俄兵云巴洛里加來電謂布國已派新兵一師前往道伊倫山洞以加增邊界兵力羅京來電謂奥援軍陸續行抵布哥維拉爲數頗衆匈牙利鐵路局通告羅國鐵路公司謂匈境鐵路刻甚擁擠所有装運糧食出境之車暫行停駛此殆指鐵路刻方運送卡巴西安與外塞爾伐尼亞之缹匈軍隊而言奥國已加增羅國邊界兵力以防偵探（十九日） 
　　巴黎電　據意國墨蘭電稱邊界奥兵攻擊波薩格列里第十一聯隊該聯隊回擊之且追入奥境二百碼聞兩方面損失至少共有百人該聯隊長已奉命赴羅馬報告詳情（十八日） 
　　羅馬電　據某要津宣稱奥意兩國割地交涉雖經德國竭力居間卒歸失敗（十八日） 
[其二德人德文報專電]  
　　柏林電　倫敦每日捷報評論英國與智利政府爲擊沉泊於智利境之德巡艦特萊斯登號事交換之公文曰此案今已道歉了結惟特萊斯登號永沉每底已償吾人之願法飛船乘夜在斯特拉斯堡擲下炸彈十二枚傷二人飛船被擊未中尚有一法飛機以炸彈毀巴丹南部哈汀根火車停駐所該飛機曾被擊落引導員被拘乘機者已殞生法飛機數架飛抵佛萊堡時在一學校附近投一炸彈有正在游戲之孩童三名慘遭非命德飛行家昨在法佛沙姆抛擲炸彈者已安 
然飛回洛特丹消息謂英員希圖施用飛機未能償願某報載有訪函謂據確實消息俄國陸軍大 
元帥尼古拉斯現病勢沉重其 
至友逹里洛將軍已任爲各軍及參謀部全權監督大公爵惟負大 
元帥之虚名荷蘭商船加米克號被沉一案今正由當道澈查如確係德國魚雷艇所爲則德國擬即 
按萬國公法賠欵道歉荷德兩國不致因此齟齬開羅澳兵叛變印兵逃降土軍者甚衆德意志銀行存金上星期增八兆馬克今共有二千三百五十五兆馬克（十八日） 
[東方通信社電（日本人組織）]  
　　東京電　北京電云中日交涉十七日之第二十四次會議日置公使曾以某重要問題勸告陸總長而陸總長之態度極爲强硬故日置公使會見僅三十分鐘即行中止（十九日） 
　　東京電　又電云中日交涉關於滿洲及東蒙未决問題談判頓挫故加藤外相之訓電日置公使之態度均頗强硬如果中國堅不承認日本之要求談判或恐中絶云（十九日） 
　　東京電　日本外務省關於中國問題之緊急會議現尚無所决定聞該會議之内容爲促中國再加考慮之件講求愼重之手叚云（十九日） 
　　濟南電　濟南德人毆傷日本哨兵一案後經日本官憲嚴重交涉德國方面自知理屈遂將該犯人由天津解回濟南由德領事館處罰日本軍隊監視德人旅館之兵亦即撤回是案可謂解决矣（十九日） 
　　濟南電　居留濟南日本人民以居留人數現有八百人之多因特組織社交圑體已於昨十八日下午三時舉行發會式頗極一時之盛（十九日） 
　　東京電　大隈首相今日開大園遊會招待朝野名士數百人（十九日） 
要聞一 
[英報述直隸水災之三辦法]  
　　字林報載直隸祁州英國敎會休士十二日來函據云年遭水災之地已屬可憫而此間竟有一處三年來無一季未遭水災其顚沛離之狀尤慘其地在直隸省深澤平安祁州三縣疊受滹沱何之泛濫已成一片災區前年兩季失收仲冬大水數處村舍爲墟吾人曾募金賑濟去年三月吾人得以收集之賑金留養遇難弱女子四十人否則此輩弱女非餓死卽溺斃或被轉賣爲奴耳然禍根猶未去也去年兩季收成悉爲水毀去秋雖未遇水但新 
年大水三至今年小麥之希望又成泡影居民拆屋換食地濕土鬆房屋多自倒塌固無待人之拆毀也太僕村中有官立學校一所新年後方師生聚集一堂舉行開會禮時忽牆壁剝落有聲校師速呼諸生趨出乃學童甫出而牆壁已傾屋頂已墜堂中桌櫈悉被壓碎矣此乃磗屋結構較堅然猶不免於傾覆則其他尋常泥屋更易坍塌自無待言村中有 
居民五百家今窮乏逹於極點者十居其八余僅言及此村因余知此獨詳然他村之類於此材者正不尠也若僅籌資散賑年復一年乃極不充足之謀且揆諸宗敎按諸新文化亦有相宜今日者已非吾人可以安坐無援而以河水溢流之禍歸罪於天之時吾人當抉其禍源但此等事非有大舉動無以奏全功若任各區敷衍各段河工於事無益今當統籌流越直隸平原趨向天津之各水道而修治之以爲一勞永逸之計方爲正辦此事或當延聘精於治水 
之工程師爲之並在山中築建水池以蓄夏雨至春間再行洩出雖此項工程須有巨欵然籌欵不爲極大困難蓋河道旣修兩岸田地盡成膏腴而 
船隻亦可往來不至如今日之常年不通則農夫之水利稅與商家之貨捐收入必豐以此爲治河經費之抵押固無患經費之不易籌也刻聞官場擬築一長堤在此處之東以保護下流十縣而任令此處成一溝渠不爲設法使此處人民專賴賑濟爲生以故吾人擬辦下列三事（一）徵集本地輿論及與有關係各地方之意見此事刻已辦有端倪先從三縣着手（二）上書政府請籌辦杜絶禍根之完善計畫（三）請中國耶敎中人 
合力贊助及有公益熱忱之人士共襄此舉吾人爲實行第三事起見擬在北京組織董事會以期進行刻英國敎會立芬敦君已允爲董事會書記凡表同情者可卽與之函商再賑濟雖爲不充分之辦法然數千災民嗷待哺欲免野有餓莩室家離散之慘則賑濟之舉亦屬不容或緩海内仁人如有解囊救急者請寄交北京或天津匯豐銀行轉交余收或直寄北京立 
芬敦君收則感偑無旣矣 
[中立國人之歐洲戰局觀]  
　　華德日報曰海牙紐維苦蘭特報之軍事訪員著有論說一篇專論現在戰地之事實觀其評論大有利於德國而其引證美國專門家與其意見相符之評論尤有關係焉和蘭報界不特稱許該報此篇之議論且多轉錄爲社說於是足見其議論必有不偏不倚之價値矣今姑錄下以供衆鑒 
法人以强硬之態度據其陣地抗拒强敵至相持不下之局勢實在令人甚覺爲奇而若是英勇之國民不至於一月期内數戰之後旣爲敵所破步武一千八在七十年之後塵且能大戰半年之後維持舊序不紊不亂此誠可喜之事惟仍不免如衆所言英法俄三强對於其敵迄今旣未有强賓爲主之功且卒讓其敵爲主是大不幸耳英法兩國苟不急進遲遲如前則將來德國大敗俄人之時縱令德國在西方因調其大軍至東普魯斯有勢弱之現象英法亦不能破其敵陣但届時協約國亦必無得利之機可斷言也而吾中立國人尤不得爲英法合力進攻德軍陣地等輾轉聲言之報告所欺焉蓋此種攻勢限於一隅無關大局且卒釀成確無相維相繫之戰術攻勢是此辦法絶不能致有良好之成績緣其中缺乏相維相繫之關係難以抵抗戰略上之攻勢也其進攻之勢猶如炎炎而上之火花未及其燄火大張之際已先經撲滅至若德軍現在法境亦鮮有進步但不宜忘其必須分頭雙方戰爭其在東方旣能力戰以屈强俄而在法國亦得有成績如在蘇哇松附近亞貢林中以及現在佛斯巨北部等戰至少不過亦得有可觀之地舉示世 
人是也然則三靁約國亦有所待乎曰有三事焉其一俟俄人之勝利而迄今卒無所得其二俟春季以爲届時雖有三月之天氣作梗而行軍尚稱便利其三俟吉靑納氏之志願軍即本月内當航海而來者是也 
美國維斯特彭茵特著名之陸軍大學校長宰野將軍有戰局觀一篇試問君等曾讀之乎若用之爲大戰七月後戰况立覽則實屬有益據其所言大約如下曰吾　若立於全然不偏不黨之地點卽不黨於協約國亦不黨於德國而惟戰地之 
地圖是問則有下列之判斷矣 
一今之戰事已有七月而此期内德國在西方幾佔比利時全境且佔有法國大半部（即十州縣） 
二德軍在東方深入波蘭境内當向華沙一帶進軍之時已立於尼們河納勒夫河及維斯土拉河等流域之前 
三自開戰伊始迄於今日除東普魯斯之東部外所有戰爭皆在德意志帝國境外此德保其民無戰禍之恐懼者 
四法國境内德軍戰線之隅點諾永）距離巴黎僅有四日之行程而且沿途皆富有生產之農田 
若論聯軍戰線與柏林之距離縱就最便利之地點計之亦有二十三日之行程而沿途所 
經山嶺雖無難以跋涉之障碍亦須行十八日方能越過山嶺地勢此外美將所設之批評尚有甚多今姑且割愛而錄其斷語於下 
若就軍事學之根據點而觀之則德軍於大戰七月後雖言生命財產犧牲不少而迄今卒成常勝之遠征軍英國如果派其新軍前往歐洲大陸接濟靁約國以固聯軍之陣線則直迎其敗亡耳此即定而不可移之結局鳴呼上帝可以速令此種人命屠戮所收拾結局矣是此最後之希望余心亦甚樂助之惟不知上帝何時大發慈悲以隨吾人之願耳 
新近評論吉靑納軍之組織訓練指揮以及其聯隊之編制等端者多不勝計凡留心及此種議論者則勿庸俟余自述意見與宰野將軍之異同 
也 
新聞日記（四月十日）（遠生） 
[讀報偶筆]  
　　據日本官廳所調查自去年八月歐戰以來至本年正月六個月内所消費之各國戰費英國二十四萬萬元法國三十二萬萬五千萬元俄國四十二萬萬五千萬元德國四十二萬萬五千萬元奥大利三十萬萬元合計一百七十一萬萬五千萬元計德奥同盟國所費爲七十二萬萬五千萬元英法俄三協商國所費爲九十九萬萬元此特指直接戰費而言耳至因此大戰故所被之損害（因生產之休止而生之損害）同盟國計百三十三萬萬元協商國計八十一萬萬元合計二百十四萬萬元二者統計此六個月間之交戰國之損失共計爲三百八十五萬萬五千萬元 
據一生計學者言此次大戰以何日終了雖難預測但因此大戰世界之經濟界所受之損害實不可以億計因此之故生產原動力之勞動者之召集 
勞動材料之徵發鉅大資本之破壤國際運送交通之阻害信用關係之一時的杜絶凡所爲減退社會的生產力者可名爲經濟的戰費其影響所及縱令戰爭結朿不甚持久而經濟界决不能一時恢復戰後經濟界之所　爲苦痛者資本之缺乏是也因此之故利息昂騰生產業不興勞動者需要短少因此而勞動過剩賃金低落將發生向所未有之慘况然因此低廉之工價遂令向來生產業界所認爲收支萬難相抵之事業漸漸勃興同時貯蓄之奬勵又足令集積資金因此世界或發展於新運命以發生向所未見之盛况能否有此結果則一視資本原因之貯蓄之結果如何記者讀此乃覺吾國之資本家固大有可爲也 
若令吾國資本家共同以其所有之存貯於外國銀行及窖藏於土中之死錢組織國民銀行若以本國人無共同組織企業之能力也則請外國銀行家辦之謂非千載一時之機會乎吾暇中輙思趁此機會吾國可爲之事業極多此即其夢想之一也 
雜評一 
[戰事盲談（二一○）（無名）]  
　　戰局仍無新消息據俄電則有大勝奥兵之言其外則飛機互擲炸彈而已戰局外之國際關係英電謂荷德以轟沉商船故將起交涉而德電謂可賠償了事英電又謂意奥邊界之兵衝突割地之議無效此皆極可注意者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[堅拒聲中之中日會議觀]  
　　似議非議之第五號各欵　昨日（十五日）迎賓館中日代表之會議以一時半爲始散會時較早於前此次會議口舌至多而結果毫無日使堅持第五號條件要求中國承認我外交當局則非惟不承認並且不允討論其時日使種種設法强我承認揚子江流域路權我外交當局切實聲明此欵之中中國萬難有通融之餘地以日本所要求者與英國所已得之各種特别權利相衝突也乃日使獨以爲不然堅謂吾國以此項路權給與英國何獨厚於英國豈未嘗將日本在遠東之地位深長思耶遂要求外交當局將此項路權給與日本俟讓日本以後再與英國協定此問題似此非分要求吾國自然拒絶日使知英國關於揚子江鐵路已得某種特别之權利并知中國曾經允許英國凡以後在揚子江流域如建築鐵路英國有投資之特權遂堅欲中國與英國破約而與日本訂約俾日本有權可以反對英國之履行前此與中國所訂之規約其談判時日使態度甚堅决我外交當局一再答辯謂中國之不允以此項權利授之日人非惟爲免去將來中英之交涉起見亦所以使英日兩國可以永持盟約言歸於好小幡氏則云中國允洽之後英日間自有永持盟約自相調和之法又據某方面消息揚子路權問題提議後某使館與某國政府往來之電甚多其國民亦有上書條陳意見之事故預料某國政府對於此事必將有何等之宣言以理想度之其宣言當在下星期議院開議後發表也又聞是日日使對於五號中之購買軍火及福建權利兩事仍非常注意要求特别提出討論我外交當局以五號各項問題中國皆認爲無開議之餘地並不專指某事可以開議某事不可開議故不允其特别討論至聘用日人爲顧問　節我外交當局僅允南滿方面如因改良政治興革　制得聘用日人爲顧問前一星期外　喧稱已得口頭之解决乃日本近又反覆要求依照原有條件簽字以致此問題又起波折前日會議時日使又復要求我外交當局以第十條與第十五條不無牴觸即使討論亦應併議蓋第十條之聘顧問係指滿蒙方面而言不過與日本協商而已若第十五條則指中國全部而言且日本所謂雇用有勢力之日本人爲顧問一語範圍太廣在在國今日之地位實不能承認云云 
　　似結未結之南滿雜居附件　一星期來之中日會議每會必相驚以第五號行將開議臨時經我一番拒絶無不以南滿雜居問題爲退步因此之故第五號諸問題在似擱議非擱議之間而南滿雜居附件談判遂大有眉目綜各方面所得消息歷會爭持者爲與内地居住及土地所有權相隨屬之課稅問題及警察權問題日本雖承認吾國之警察權且承諾繳納地方稅出警察規則及稅則必得日本之同意方能施行此等附件因欲稍稍限制雜居日人之故而遂犧牲警察規則及稅則之一部制定權也至領事裁判權一層日本固執不肯抛棄且主張日本人對於地方自汉行政有發言權我外交當局主張領事裁判若日本必不肯抛棄則　乎田地之訴訟應於中國法庭審判之關乎自治之發言權則峻拒之最近兩會又經多少讓小現在我國方面傳出消息雖謂俟日使接得政府訓令方能解决一若尚在磋議之中者然規日本方面之意思則大都以爲必如上議解决無可讓步不過借請訓本國政府爲名遷延時日爲他種更重要問題談判　問之勝挪地耳蓋第五號諸問題是否已算正式開議日本代表尚閃爍不定也 
[中日交涉中之滿洲觀（化險）]  
　　日兵隊之近狀　營口函云自中日交涉吃緊以來日人在南滿沿線即有種種軍事上之布置所有第十三師圑本擬俟該國第十七師圑來滿駐紮後卽開回本國不意今第十七師圑全隊業已開到而第十三師圑不但未曾開回且有砲兵兩旅圑復由安奉線於日昨乘夜開來駐紥遼陽據日某武員宣言謂該項軍隊非俟交涉解决後不能照常瓜代矣 
　　留學生之被捕　大連函云日前有華人喬某隷河南籍留東學生也近在日本憤其國之强索棄學回國遂在上海聯絡同志開會冀於社會上有所喚醒嗣又經上海某圑體派赴東三省路經大連喬某即寓該埠長勝棧小憇後再進内地籌謀一切不意事爲某國暗探所察覺認爲擾亂租界治安當場逮捕經日官查搜獲得信件一封喬某亦直供不諱現據日署華人方面消息云日官對待喬某極爲嚴緊現囚禁在獄將來能否解送旅順法院判罪未可知也惟日報所載動輙加以（支那軍探）（煽惑排斥邦貨者）及（租界之公敵）等字樣以此推測終恐不得倖免於禍矣 
　　日報紙之疑心　中日交涉我國上下近均持鎭攝態度此爲人所共知者乃遼東新報近刋有東滿支那軍狀一叚未免誤會且多張大之詞意果何在乎其大致有三（一）謂延吉一帶之中國軍隊頻爲輸送火藥軍械而以局子街爲中心馬車及駄与往來頻繁日前陶道尹及第二旅長孟富德氏與吉林省城問電報頻傳察其所况實與時局最有關係云云（二）奉吉兩省之軍官及奉天二十七帥師長張作霖訓諭部下各圑長謂中央命令一下吾人當極力防備生死榮辱固置度外宜各奮厲以効忠國家云云（三）吉林混成旅長裴其勳氏密令軍官汲汲於國境之防務陰期軍備之充實等語此實皆無根之談徒聳聞聽之論也 
　　張師長之歡讌　奉天二十七師師長張作霖以中日交涉謠言四起恐致中日兩國駐奉軍隊之猜疑如不急爲解釋難保不因小事衝突致礙大局遂於日前歡讌在事之日本官員以釋羣疑聞是日中國方面有交涉員張參謀長馬參謀于顧問等十數名日本方面則有落全日總領事佐藤旅圑長沓谷聯隊長黑澤大佐菊池中佐町野白井少佐五十四聯隊各隊長宮越警務署長薄井憲兵分隊長東鄉領事官補岅東書記官鎌田滿鐵公所長等後日官長聞亦讌謝中國官員云 
[再誌南潯路之難關]  
　　江西南潯路議决由總理吳鈁進京請求維持業經股東會函懇張少軒將軍代爲疎通公函已錄昨報茲又得該路董事陳永懋等股東聨合會長曾名藻股東傳國俊等上交通部呈特爲照錄如下竊維江西鐵路於前清光緒三十年由商部奏准統歸商辦先從九江至南昌測定路線着手興工爲幹路第一段興辦以來閱時已久其間或作或輟僅成德化至德安路線一段蓋江西地居腹内風氣未開招股集資在在不易庚戌之禄欵盡工停遷延一載負債已巨辛亥改革損失尤多民國元年除舊更新股東等鑒於此路之難成迫於債項之無着當經召集股東大會提議以後辦法決定借欵繼續進行時李烈鈞任贛都督派彭程萬爲南潯鐵路總監赴滬與日商興業會社缔結五百萬元欵合同一面清還宿逋一面選舉吳鈁爲總理羅兆棟爲協理並聘定工程領袖復請川粤漢　辦詹天佑爲名譽總工程司會同規盡一切分段興工乃布置粗有規模而癸丑之亂又作林逆發難於德安於是國軍進剿悉緣南潯路線而下迨兵事旣起工作遂停橋梁被毀於暴徒車輛悉供乎軍用加以解散工員資遣小工損失旣多糜費尤巨而公司存欵暴徒屢思　取總理等身冐艱險剛柔互用僅乃保存然停工者又五閱月矣事平又後收拾殘破之餘集合散亡之衆開會籌議僉以公司困阨至此决難支持而僨累益深危險尤甚非上籲政府維持援照洛潼蘇浙之例收歸都有實不足以善其後否則查照前次合同續增借欵俾竟全功公推總理吳鈁爲代表赴交通部歷陳困難情形並將損失數目列册具呈荷蒙交通部鑒及於甲寅春月特派部員李大受董元春來贛調查據將實在情形呈復在案於是總理吳鈁復行入都聽候解决嗣經部示仍暫行歸商辦准其續行籌借因各處金融恐慌内債旣無從募集而南潯機器材料及建築物均爲前次借欵之抵押品不得已遂由總協理於是年六月向該會社續借二百五十萬元復經股東開會通過自是路工漸資告成乃於本年正月先就工程材料車搭客售票俾利交通而增收入以上各情先後由公司呈部有安惟是年預算工程項下尚有山下渡楊柳津德安三處橋工九江南昌兩處車站瀛上至牛行一段路工未克完全告竣有此阻碍尚難正式開車營業所入　無把握而外債年利計四十餘萬股息尚不在内加以購置車輛及工需局各項開支極力　節除存欵六十餘萬元信預計營業貨股兩項收入儘數作抵外不敷之處仍在一百萬元内外以全省人民財力果堪分此擔負孰不願顧全桑　合力國成無如兵荒迭告民力維艱加之金融困難異常商業又形凋敝籌欵招股實苦無從着手倘竟棄此路不顧匪伹功虧一簣從前成續盡付東流且恐外人以全工未竟債息難償藉口代謀妄思干預將陷此路於危險之途難免不牽動贛省全局言念及此寢　難安再四躊躇惟有瀝陳下情公推總理吳鈁入都面逹現狀懇乞鈞　鼎力維持埀念南潯路事正値萬分吃緊之時速施挽救以善其後或照前次部議收歸國有抑或另籌妥善辦示代呈大總統鑒核施行抑更有請者　路光復以來辛亥癸丑兩遭兵事損失之　實屬不資曾經請求補助蒙交通部財政部批示應由公家體卹在案可否即以此欵查照報明實數准予發給以濟目前燃眉之急出自逾格矜全云云 
[卸任知事捐俸報國電]  
　　山東卸任惠民縣知事黃盛元以時艱事亟非充裕府庫不足挽救國難因將從前俸入餘欵報効國家當此貪風方熾之時該卸任知事竟能不惜捐俸報國以爲政界首倡誠屬絶無僅有茲將其上政府報捐俸銀電文錄左　政事堂財政部轉呈大總統鈞鑒文官不要錢武官不怕死正我國上下厲行此語之時也知事時懇蒿目孤憤塡膺匹夫有責請先毀楚文之家國恥莫湔應再蹈魯連之海茲將從前俸入餘洋一千元報効公家作爲特别費用倘事機危迫仍當設法續籌力竭乃已千戈可執臧獲亦 
解効忠簪飾能蠲婦孺咸知敵愾除即日將欵解部兌收外謹此電逹伏乞轉呈大總統鑒核並乞予以越級言事處分不勝待命之至卸任惠民縣知事黃盛元佳叩 
[下關新聞岐逸（四月十八日）]  
下關商埠局長劉鍾掾於前月奉安徽韓巡按使調辦運漕釐捐遣缺以記名道尹高毓浵委充劉於奉文後即日赴皖高亦到差交代尚未辦妥與照例接事之議讓者不同蓋劉高各有急速理由也 
高爲直隸人到差後先派一何姓爲庶務高　下關情形素不了悉聞宣言以整頓下關市政爲已任立志寗不可欽惟下關市政之黑蜮高未之知虎頭蛇尾之誚不知能免否也 
下關警察署焚燬後迄未興築現以建築事業多已完工而警署仍瓦礫滿地甚非整齊體制之宜欲圖工作財政無從協濟因循一載現已不能再緩擬祇築洋式門面一道瓦房十數間需欵六百元由稅司捐三百商埠局捐一百警察廳捐二百甫能鳩工亦殊可憐 
下關商會以賑欵呑没萬元一案責令分四期歸還第一期二千五百元爲現金其餘七千五百元悉以六釐賠欵債票充之業已銷案 
石營旁碼頭原屬台營局經这賃於津浦南叚充輪渡之用月租三百七十五元商埠局本擬收回而手續未完一筆財源遂爲財政廳取去商埠局無往而不失敗此其一端 
商埠驗契章程本照普通例辦理而因丈勘延緩去歲三四月之契據於今年方始送縣核加新契其驗費已於繳驗時完納清楚詎縣署援財政廳延期補罰新章責令加四倍補繳商埠局不允磋商再三恐不免一倍之罰驗契之毒流而未已 
下關驗契收到者僅六分之一若莊姓等大宗地皮躱避不驗時有别户契地糾葛商埠局亦以照契數論尚有二千餘新章驗費爲四元四角或八元八角總額當有一二萬元財政廳尚在設法以冀增加二萬元之收入然與勘丈相輔故業户寜罰不肯持驗也 
十七家地址財政廳建築業已完工原估三萬五千元承築者戴某先以領欵延緩已不能支驗收時爲江寗鐵路總稽查劉卓冬百端挑剔不與收工罰洋五百元又扣三千元工料須三年後再發與十七家毘連空基亦已建築大半估價亦三萬元工料粗惡並無挑剔劉之風雨不匀市聲甚爲不平商埠樓房估價爲七千餘元承辦工程者實收其六折事在二年冬間及完工後欵項固不全付其結局欠一千三百元以六釐賠欵債票充之承辦人呌苦不迭聞土木帮相約不當官差以免虧貼下關建築事業可謂已完而空屋遍街市况冷落異常旅館陸續閉歇者數十家情狀可悲之至由於時局影響者其小原因實在下關爲轉口而非集散薈萃之地現只靠娼妓五六百人號召惡得不敗 
[高諮議詐欺取財之報告]  
　　蕪湖長街寶成布店前清曾結欠裕皖官錢局銀五千兩此欵早經繳還惟該店这憑票一紙由前皖蕪軍政分府之弟吳某收匿未繳吳本無爲人刻又串同總統府諮議官高培元（亦無爲人係吳某之戚）出面持據索取此欵蕪湖商務總會前日接寶成布店報告略云敝號於前清宣統三年所欠裕皖九月初一日期銀五千兩立有憑票一紙嗣因武昌起義蕪湖響應改革本埠臨時議會以接准皖蕪軍政分府吳咨照軍糈浩繁發行錢票以濟軍用將裕皖官錢局放存本埠各號之欵按期催取爲鈔票之基本金經全體議决照請貴總會執行當由貴總會照會軍政分府理財部將各號所出憑票咨送貴總會檢查惟缺少敝號所立憑票一紙貴總會以欵經兩會議囑敝號如數交到貴總會以充公用所有軍政分府遺失敝號之憑票當由貴總會會同財政總局臨時議會登明安徽報曁本埠皖江共和各報佈告作廢並給予照會一紙俾敝號收執囑敝號如遇人執持前項廢票希國兌欵准敝號赴貴總會報告以憑獲送行政官廳嚴究等因詎於今年陰曆二月下旬有本埠中國銀行經理宋子衡晤及敝號經理謝世坤據云有總統府諮議官高培元託其京行將票寄蕪向其收銀並據述及京行來信據高稱謂彼於前清宣統三年在蕪購辦軍米存儲敝號光復時離蕪致未向付去年託人來兌敝號曾經出過二千兩彼未認可今再向付如不應兌彼即電請安徽軍督提究待語敝號耹悉之下不勝詫異之至查此項票欵本係裕皖於宣統三年於存敝號立有裕皖抬頭收執票憑高培元與敝號向不認識何嘗有彼辦軍米有銀存放敝號之事當日如眞有銀存放其票抬頭即應書明高培元何致書明裕皖抬頭字樣種種揑飾無非詐欺取財惟此欵前旣由貴會囑咐敝號悉數交會充 
作公用貴會給有敝號執照爲據並許日後持票索欵准即獲送行政官廳嚴究今此票旣由總統府諮議官高培元託由本埠中國銀行來向敝號索兌是此欵廢票已得留存隠匿之人亟應懇請貴會履行照會所囑以絶根株而杜嘵舌云云 
[漢口之日英軍界事]  
　　日軍習夜操　漢口戍防日軍近來時至野外操演戰術茲於本月十四日（卽陰曆三月初一日）之夜六時又經該日軍官白川氏召集在京漢鐵路線附近劉家廟曁桑園地方演習夜操施放空砲至十二時收隊回營十五日上午八時又在抛球廠該兵營與姑嫂樹之間演習一營戰鬭漢口居民聞槍炮隆之聲不免大起謠疑雖鎭守使警察廳預先接有日軍參謀官函知出示布告然不能家喻户曉也 
　　英軍赠繡旗　漢口英國總領事費格思之夫人以女子亦國民一份子特親自繡就白緞金邊軍旗一面上繡五色漢口英國義軍六字於十三號傍晚由英領事命令召集漢口英商圑義軍整隊至府行贈送禮當由義軍掌旗官簡姆生氏代表全軍至謝一時中西士女官商參觀者車馬絡繹領署前途爲之塞 
[巡按出巡紀] � 
　　雲南巡按使任可澄於三月三十一號出巡由滇起身只帶隨員葉大琳等六人電報生邵文琳一人衞兵四十人當起身時身坐綠呢大轎當前則執一大旗上書特授少卿雲南巡按使後爲衞兵荷鎗帶刀並有令字旗八桿於起身前任巡按對各兵丁演說云從前督撫每一巡閱所帶委員兵丁至少亦有數百人何等榮　此次本巡按使出巡係因考查民間疾苦改良各屬政事故輕騎減從爾等 
凡經過地方一切賣均須公平交易不准騒擾民間及藉故磕搕等事倘有如者定行嚴懲云云巡按使去後署中一切政事由倪政務廳長代辦如遇有特别要件則電逹行轅核辦其署中公件則借將軍印代行是日下午四點鐘任使即行抵呈貢縣聞須駐彼三日即往晋𡩋江川臨安箇舊蒙自一帶聞每至一縣均� 
駐節三日此次係巡閱迤南云 
[百忙中之稽古文者]  
浙江文瀾閣藏書餘缺二百餘種現經參政院參政錢恂氏呈請補鈔缺本十二日已奉總統批令嘉許准其備鈔茲錄呈文於左竊查浙江文瀾閣四庫全書一分乃前清乾隆季年用鹽欵鈔藏居海内 
七閣之一誠昇平盛事咸同間粤寇之亂燬失四 
 
 
 

Page 7

 
 
　　分之三　光問浙紳丁丙等創議用善後巨欵補鈔幾幾完備尚有借鈔無從者一百種鈔而未全者百十餘種未免功虧一簣非不思向文　文湖文津三關借鈔而當時禁　森　諸多不便遂輟是舉今天下爲公一袪積習文湖文津兩閣書又運送來京浙中士紳咸具借鈔之志經審計院院長孫寳琦向内務部詳商該部亦以爲事屬要行國民國元年恂在浙江曾將現存之文瀾閣書五萬餘册逐親手點查於缺帙卷知之較詳此項缺帙缺卷今擬向文淵文溯文津三閣借鈔以完文瀾四庫之舊以竟丁紳未畢之功其欵由浙人公籌其事即在京舉辦倘蒙兪允請飭下内務部先向現管閣書人員商斟妥善逐册從容借鈔恂以浙人任浙事凡具領經借鈔畢繳進均由恂擔其責任盡此義務上以佐昇平之郅治下以盡桑梓之敬恭是否有當祇候批示遵行 
地方通信 
[蘇州]  
　　棍責警官之餘聞　北區警察署長王孟龍署員高冠英被殷道尹棍責各情迭記前報茲悉殷道尹已將蘇城警務　敗及親由巡夜嚴懲署長各情詳報巡按使核示警察廳長孫稚宏亦經上電辭職旋經齊巡按使電飭警廳將該署長王宗嘉署員高冠英一併褫革所遺并區署長缺即行遴員詳候薦任並謂該廳長任事以來頗稱得力現當戒嚴之際幸勿　萌退志云云　又聞北區王署長被棍責後兩腿受傷不能行動已於提出辭書後至天賜莊博習醫院柏醫生診治據云須數禮拜後方能全愈　　縣署特設抄錄處　吳縣孫知事昨出示諭略謂近來訪聞有鄉民因路遠不及來城親候批示托人抄一狀批化費銀四元或二元之事抄批如此抄案可知得悉之餘莫名駭怪查請求抄案定章所許公費有限無可浮收若不根據規則調法整頓在鄉民徒費金錢固有可憫而若輩從中漁利弊害更不勝言茲本知事爲體恤鄉民起見已就寫狀處内附設抄錄處添雇錄事一員專司其事以後訴訟當事人如須抄閱關於本案訴訟事件准自向該處提出呈請書照章納費請求抄發倘有員書藉端刁難以及需索多金情事並准當事人隨時喊禀請究 
[松江]  
　　孔敎特别會　孔敎會票舉五幹事後舊曆三月初五日又在明倫堂開特别會票舉評議員俾議進行事宜計被舉者王列文錢鶴平其政兪瓠杜衡顧鴻逹王正瑩姚崇德沈璇尹良史十人當議限消主任名目公家補助之欵由五幹事仿司月例每月預算後分起承領減輕會費每員祇徵五角以每月第二星期爲常會期縣長前者吊去之鈐記即日報告另選備文請領 
　　泗涇烟案解松　泗涇警察兪同壽查昌明侯樹卿三名不奉區員命令乘夜便服持電筒突入富户馬九成家查烟索去洋二百四十元爲黃區員所聞傳三警面詢不承遂到松報告一案經李警佐派壽審判員前往調查昨黃區員已將馬楊兪查侯五人一併解局候訊 
[鎭江]  
　　縣敎育會開講演會　丹徒縣敎育會於本月十七日開參觀報告會畢後續於十八日開講演大會請嚴棟臣楊振聲諸君到會講演是日到會者計百餘人下午一時開會先由王會長陳　　迎講演　君大意次嚴楊諸君相　講演均對於敎育富有經驗之言聞者莫不鼓掌　會已及五時乃攝影以留紀念 
　　染業罷市之詳情　鎭郡城内外各染坊分爲兩種一爲染坊專染布疋零市一爲紅坊專染各綢號織綢之絲經其價格並不一致然價目均係由各綢號自定成爲各綢號定例現因歐戰顏價騰貴加以年　柴米各物無一不貴各綢號原定價目甚廉各染坊因之入不敷由虧耗其鉅是以同行數十家於日昨邀集會議議以一律漲價並開列價目單表持向各綢號磋商以維血本各綢號遂於十八號會議　以江綢銷路不輰不願加重染價特念染業因洋靛及各種顏料奇漲入不敷出亦係實情乃擬每莊經加染價洋二角染業以加價過微不肯承認而綢業又以成本攸關不允再加十九號染業遂相率一律罷市該染業代表嚴萬源雖允王警長　緩罷市而衆口嘵嘵已歸無效矣城内機工見染業已實行罷市無活可做大起恐慌特於十九號在機業公所會議羣謂等候消息三數日如再無解决吾等祇得相率歇業擬一律罷工云 
[海鹽]  
　　校長熱心禁賭　海鹽縣總書陶静芳素有劉盤龍癖常約友爲戲縣立高等小學校長沈旨强與有繼隙一日　陶酣戰時約同敎員鳴警攫取賭具報縣請究王知事以事屬細微罰金了案詎沈等尚不甘心於是訴之道尹及巡按使署得檄縣查辦沈校長等不惜匍匐法庭必欲開庭辯論而陶適丁艱不能到案有人出而調處聞陶又罰去百金暗中償還訴訟費洋二百元以寢其事地方輿論咸謂陶之好賭固昝由自取而校長等抛棄敎務干與外事亦未免熱心過度云 
[杭州]  
　　農校提議儲金辦法　甲種農業學校全體學生於前日（十八日）上午八時開會捐助愛國儲金始由學生部登　演說謂國家之如何危險愛國儲金之如何緊要爲國民者宜如何樂捐詞致頗爲誠懇繼出簿捐助共計到會者八十二人捐金一百七十六元（春假未回校者不在此數）旋念捐金過少乃又提議二條辦法如下（一）將校中販賣所爲學生部自設以所　之利金作愛國儲金（二）將早晨之飯膳改爲粥膳以每人每餐所餘之膳金作愛國儲金以上二辦示即於是日當日實行 
　　辯論分發傳單之被拘　昨日有人印刷救國儲金傳單數百張題曰挽救中國危局之實際辦法沿途分送有甲乙二人佇立城站第一舞台門首適　戲散看客擁擠之際正在分送是項傳單忽有崗警上前禁止甲乙二人與之辯論致觸該警之怒疾鳴警笛號召隣崗將甲乙一併扭至六分署拘留 
[蕪湖]  
　　救國儲金之熱度　自滬上發起救國儲金以來蕪湖一般熱心救國之土接踵而起該埠報紙對於此事鼓吹尤甚未及十日投函報紙認儲之數已逹六千元現正聯合各界領袖組織通訊機關及提議收欵處所等一切手續 
[安慶]  
　　查禁煽亂書籍　韓巡按近使接統率辦事處函略謂黨人最近刋行軍人之寳筏一書語極悖謬意　煽惑靑年學子甘心從逆亟應咨請餾屬一體嚴密查禁等因韓使接函後已飭各屬查禁并飭轉知各學校切實稽察矣 
　　開辦西山牧埸　皖省韓巡按使對於實業頗爲注重特聘美國農師艾伯萊君主辦並派委分赴各　調查某地宜於開　某地宜於蓄牧旋據陳委員勘定滁縣西山一帶地　土記是宜　牧繪圖呈報韓使並會同該縣王知事商定先就民荒開辦面該縣紳民惑於風水之說以墳墓古蹟均應保存遞禀巡按公署阻止韓使以西山牧埸係爲開關利源起見事在必辦至該場附近之墳墓古蹟亦宜加意保護當卽飭縣剴切曉諭各　民等母稍疑慮致擬實實業之進行 
[湖北]  
　　請弛烟禁之被斥　前清湖北知縣歷充宜昌土稅局委員之舒振　近在財政部上一條陳略謂國事多艱實由財政困歎所牽掣加稅增捐無孔不入然取之不得其要恐民困而國亦不豐欲濟時艱惟弛烟禁較易收效查各省禁烟皆係敷衍外表數年以來國稅受巨大影響外人坐漁厚利終無杜絶餘毒之希望不如寓禁於征漸收不禁自絶之效附擬落地過境銷場三稅每兩出產稅一元銷場稅一元過境視遠近爲比例約計全國收入足供全國軍用云云財政部以禁烟爲自强要政現在全國已漸次肅清該員以喪心病狂之條陳希　嘗試殊屬可惡因該件係由湖北郵遞除批示申斥外復分咨鄂省及各省巡按使請勿錄用該員以肅官方 
[江西]  
　　戚使派員會勘烟苗　汪西戚巡按使通飭各道尹文云查全國禁烟一事凡有禁絶省分迭經商由英使派員會勘本省前准部電屢次催訽現據各道尹轉詳各縣具報烟苗一律淨絶業經本使於文日（四月十二日）電部請商英使派員會勘在案惟本省深居腹地風氣未開民情或未盡悉事關内政外交特派明幹專員代表本使届時陪伴部員洋員前赴各縣屬親歷會勘以昭愼重茲已查有九江縣知事汪念祖洞明時局才議宏通於查省各屬情形尤爲熟諳堪以派委所有本省派委隨同會勘委員保護軍隊曁各地方知事均由該員指揮監督以一事權倘有不聽調遣貽誤事機者卽由該員商承道尹據實揭參一面並准便宜撤換仍隨時具報本使察核　 
　　救國儲金之動機　救國儲金辦法自上海發起後贛人之有救國心者遂亦怦怦欲動倫昌紙行周仁齡擬發起救國儲金　昨特晤商曾平齋等均表同情爰定假商會開特别大會爲之提倡現正籌商開會手續不日將見實行 
雜評二 
[再論南潯路（默）]  
　　與第五號之第五欵有關係 
揚子江路權非日人要求第五號中重要之一欵乎江西路權非要求四路權中最扼要之一路乎我外交當局正在堅詞拒絶中結果如何尚難逆料而南洶路適於此際以財窘故且以借有日欵故𨺗起種種之恐慌無欵還息與無欵濟� 
工均足爲債權家藉口之好資料其可危公司中人已覺之故有求政府維持與或歸部辦之呈請我謂苟歸部辦其可危將更甚於前也漢治萍爲民有故政府獊得援不能强奪民有產業之說以却日人要求我國人亦得申其主張爲政府後盾若歸部有則　次之交涉必益難　付南潯路事　一例奈何贛人士尚不見及此耶 
由前之說予日人口實以亡路是贛人士之自亡其路無待政府再四磋商力竭而後亡也由後之說歸部有以亡路是贛人士授其權於政府而使之亡也鳴呼江西之路權 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英使派員會勘烟苗]  
　　英使來蘇會勘烟苗一事業由齊巡按使派委楊南珊赴京接洽已誌前報茲悉英便已派委韋婁兩員偕楊南下於十五日抵𡩋與省委會勘聞擬先從� 
徐州一帶產烟之地入手並　南京鎭江蘇州上海四商埠頗爲注意其餘各内地則隨意指勘抽查現省委已陪同韋婁兩員在徐州等處會勘定二十八日往查鎭江然後順流來滬滬海道尹楊君因查道屬十二縣前已派員調查惟川沙一邑尚未查竣昨特加派本署委員李逹卿馳往速勘免誤全局 
又聞淞滬警察廳長徐國樑君昨奉蘇省巡按使公署飭開本年四月九日准外交部電開查烟事英使派韋禮敦婁斯二員定本月二十八日行抵鎭江與本部簽事許德芬會齊即行分途履勘等因准此查英員韋禮敦等此次旣由鎭江分道履勘該處交通利便與蘇滬等處鐵路相通所有順道經過各屬自必首先沓勘且旣經分派兩員則其對於蘇省查烟事宜尤屬極形注重爲期已迫亟應妥速預備俾無貽誤除分行外合行飭仰該廳長即便速飭所屬一體遵照一俟中央委員與英員到境務須妥愼辦理事關大局母稍疏忽切切此飭等因徐君奉文後立飭各區署長員轉飭各長警等於中央委員與英員蒞境時妥爲照料保護勿稍懈息 
[救國儲金之踴躍]  
　　第九日之收數　昨日（十九）爲中國銀行收受儲金之第九日共收洋二萬零八百八十五元連前作日併計共已收得銀圓二十萬零零一百十三元又銀三十一兩六錢聞昨日之投資者仍以勞働家居其多數不畏天雨聯翩而至内有一人掣取收條而出語人曰吾國人心有死豈徒我輩若是哉旦夕天晴必有紳富財翁多金閨秀　馬香車提　大皮夾而來者矣熱心救國諸君可拭目俟之云云 
　　皮商湊集四千元　皮商公會正副會長王修五鄒静齋馬子彝諸君均係救國儲金圑幹事前日開 
會邀集皮商各莊客敦勸投資存儲當埸公認二千數百元鄒静齋君復提議將該會餘存欵内再提出一千五百元併送中國銀行湊成四千元之數　　藥材業之熱心　本埠拆兌藥材同業昨在外鹹瓜街藥業公會開會到者二百餘人始由董事葛吉卿君宣佈宗旨大致謂救國儲金關係吾國存亡吾　宜踴躍投資以盡國民天職日前吾業中羅包石舒葉諸君均已投儲足見人心有死國事尚有可爲誰謂吾國民無愛國心耶繼請來賓戈朋雲君演說略謂諸君愛國熱度極高母須鄙人鼓吹然提倡工業勸用國貨乃根本上唯一靈丹人人如此未始非救國要藥演詞甚長言至激昻處掌聲如雷至有聲涙俱下者後由葛君請大衆討論辦法楊丹霞君云 
學徒棧司商是國民亦應勸導劉佑年君云本公所分派摺子一扣各行認儲之後由公所彙繳蔣漢雲君謂應從速勿遲莊智英吳煥庭兩君亦然其說遂搖鈴而散聞是日有愼大行庖丁董來橋持洋到會存儲葛君面加奬慰勸其携繳彙繳又聞恒大經理戴君亦竭力提倡該行諸夥已　捐俸金一月由行暫墊於年終花紅内扣除又有童茂芳君對於儲金亦極熱心云 
　　水旱烟業今日開會　水旱烟業昨日分佈公啓　嗟乎諸君吾國今日正存亡危急之秋也近日滬上熱心志　發起救國儲金　以來本埠外埠紛紛投函　必數百起各業會館各帮同行均開會集議　躍捐輸足國勢雖人心未死我水旱烟一業亦爲南北市商業之大宗雖有紙烟同行亦曾提議然吾大多數水旱烟業尚未列入同人等不忍坐視爲特糾集同業定於舊曆三月初七日下午二　鐘（卽星期二）假座二　路抛球埸老介福東首勸用國貨會樓上開會集議各認儲金不拘多寡隨意樂輸志在救國幸勿觀望務希准時駕臨曷勝盼禱 
　　太平同鄉會開會　安徽太平縣旅滬諸君於陰曆本月初五日在三馬路太平坊　邑同鄉會事務開會提議救國儲金事宜到會者異常　躍除當場各認鉅數投資存儲外　分别擔任分勸查太平僅皖屬諸邑中之一而該同鄉會又旅滬之一部分所組織似此熱心愛國其各省各邑同鄉會聞風而興起者必不乏人也 
　　女傭童僕之愛國　長江巡閱使駐滬調查所致函救國儲金圑總事務所略云敝所同人茲湊得洋二百三十四元已交中國銀行查收内有女傭張項氏童僕李小喜能將全月工資捐入尤爲難得云云 
[愼防外人私測地勢]  
　　滬海道尹兼特派交涉員楊小川君通飭所屬各縣略云奉外部飭開近查各省時有某國人藉稱執有華官蓋印之游歷護照任意逕往内地窺察並私測地勢自應嚴加防　嗣後外人至内地游歷倘有以上情事立即飛報該管上官照會該管駐在領事禁阻一面速將該外人婉言勸令出境仍加意保護以免滋生事端等因分行到署合亟飭仰各該縣一體遵照 
[偵查黨人舉動]  
　　駐滬某偵探近奉該管公署傳諭查有黨首孫文等暗派黨徒爲秘密調查員各給僞證分赴各處偵察軍警駐防情形並陽與軍警親暱賄送金錢乘間運動希圖煽　著即嚴爲防查等因現該探等已從事偵查矣 
[盜匪供出首要]  
　　匪徒沈恒集因糾黨持械搶刦新閘愛文義路六百三十二號門牌龍姓家衣飾並沿途開鎗拒捕擊傷印捕與帮同追捕之成衣匠並探夥阿七等右助腿際等處當經新閘捕房包探毛伊文等將沈追獲解送公共公廨訊供押候補提同黨併究在案茲悉沈匪帶回捕房後即經捕頭與九號西探目詳細盤詰聞沈已將爲首之某某等供出故經捕房禀請公廨發給牌票以便按名提究並悉受傷各人均無大碍可保無性命之虞云 
[鎗斃暗殺二命之兇犯]  
　　一則大呼寃枉 
　　一則並不作聲 
謀殺珠家角醫生陳蓉舫傭婦朱周氏之兇犯董朝貴卜阿奎經上海地方審判廳訊明判决各處死刑詳准上台按照懲治盜匪條例一律鎗斃即由地方檢察廳林廳長商准鄭塡守使定於本星期一在製造局西砲台處决各情已詳前報昨日届期林廳長九時函請淞滬警察廳保安巡邏第一隊隊長杜澄甫督率隊士三十名持械蒞廳伺候檢廳全體法警亦預備一切司法巡長梅南枝等亦分投照料至午後一時林君率同陳　記官毛檢驗員梅巡長並法警等蒞監獄中升坐公案命提董朝貴卜阿奎到案略詰據董供揚州人年三十九歲供畢大呼寃枉並請求廳長再行調查實情卜阿奎供蘇州人年二十四歲供畢並不作聲林君得供諭飭將該兩犯分别拍照存查並諭曰爾等因犯謀財害命重案茲奉上台核准判令處决不必曉凟諭令剝去上身衣服如法綑縛　上行刑條由小工分别扛出獄門往南而行前後由梅巡長杜隊長等率領法警隊士等沿途保護林君乘坐馬車在後沿途觀看者途爲之塞董犯仍連呼寃枉迤選出南門街而至製造局經林君入内與鄭鎭守使茗談片刻然後飭將董卜兩犯押往西炮台伺候行刑未幾林君諭飭一併執行鎗斃訖林君復命毛檢驗員驗得該兩犯早經氣絶乃諭令由堂備棺收殮發封厝壤林君等遂即返廳杜隊長等亦率隊士回隊今將林君發出該兩犯罪狀照錄於後　上海地方檢察廳爲公告事照得三年十一月九日准法公廨解送董朝貴卜阿奎等謀殺陳蓉舫朱周氏等一案到廳當經偵查屬實於是年十二月十日提起公訴由同級審判廳於三年十二月三十日宣告判决該犯董朝貴卜阿奎等均處以死刑當以本案依據懲治盜匪法第三條處斷仍由同級審判廳援照懲治盜匪法第五條附具全案詳報江蘇高等審判廳轉報上將軍巡按使侅辦各在案茲於本年四月十五日接准同級審判廳函開案奉江蘇高等審判廳飭開案奉上將軍巡按使批本廳詳爲遵批飭取判决董朝貴卜阿奎犯供及犯罪事實判决主文送請核示飭遵由奉批詳册均悉獲犯董朝貴卜阿奎旣據訊明預謀行竊臨時行强共同殺死陳蓉舫朱周氏兩名實屬兇惡已極自應依法懲辦仰即轉飭將董朝貴卜阿奎兩名處以死刑一律槍斃以昭烔戒仍將槍斃日期具報並即補詳本上將軍行署備案此批册二件存等因奉此合亟飭仰該廳長卽便遵照驗明該犯止身依法執行仍將執行日期具報以便轉詳此飭等因奉此合亟函請貴廳請爲查照執行並將執行日期函復過廳至紉公誼等因准此本廳遵於本月十九日下午二時簽提已决死刑犯董朝貴卜阿奎等到庭驗明該犯正身綁赴西砲台地方依法執行除函知同級審判廳將執行日期轉詳外合亟抄發本案判決書榜示廳前俾衆周知特此佈告 
[請撥興修海塘經費]  
　　江蘇齊巡按使曾於巡視上寳等縣海塘時以堤岸年久失修危險殊甚當經面飭寳山茹知事會商鄰縣籌欵興修在案茲悉此事已由兩縣往復函商並邀集地方紳董妥籌辦理僉以近日春潮𨺗漲危追萬狀籌欵興修實爲急要之舉惟就地籌欵總屬杯� 
水車薪無濟於事且查寳山太倉各沿海堤岸估計工程自上寳崇川起至太倉江陰交界爲止蜿蜒一百五十餘里非有十餘萬金不能興工故已繪具圖說詳報齊巡按使除就地方竭力籌措外不敷之欵請求電懇中央酌量籌撥未知能准如所請否 
[商議追繳忙漕之辦法]  
　　引翔港鄉各業户歷年虧欠忙漕較他鄉爲多計共被欠至一萬八千餘金之鉅現沈知事以省限六月底掃數追繳無可再延特於昨日下午二時邀請該鄉經董王鍂運並各圖　到署商議辦法以便追繳 
[續募公債之急迫]  
　　上海縣知事沈寳昌君近奉江蘇齊巡按使及財政廳長飭開奉財政部飭知以民國因年續募之内國人債票各省均已開募蘇省亦廳即日開辦以江蘇銀行爲募債機關飭着各屬商會等一體遵照　募限兩個月辦竣等四查上海爲商業薈萃之區商會籌募債欵二十萬縣公署募四萬應於四月一日開辦統限五月底爲止飭速勸募等因沈知事當即函知兩商會請即轉知各業商家竭力勸募其正式債票未頒之先即以塡給兩聯單暫行收執以待頒到正票再行倒換云 
[外交後援會致北京電]  
　　北京政事堂呈大總統鈞鑒前讀鈞電謂此次交涉妨害頒土主權各條絶對拒刦阜天后土實聞斯言各報所傳南滿山東問題均已解决今且議及覺書與福建問題其妨害領土主權當復何似若奮厥武怒俯從民意成敗之數正未可卜隠忍退讓不亡何待大事去张各將誰任威信一墮後且噬臍異其專責公之於民不亦可乎冐死陳言幸埀鑒察外交後援會叩 
[孤兒院開會紀事]  
　　龍華孤兒院前日（十八日開十週年紀念及成績展覽會官紳商學各界男女賓到者甚衆如鎭守使鄭子𧪽君鎭署參謀長趙聯黃君檢察廳看守所所長敖雲亭君育童學校校長四人傅步蘭聖敎書會華總理徐維糩編輯柴蓮馥正學會會長梁天柱諸君均先後蒞會先參觀校室曁各種成績品二時開會首奏軍樂次男女兩院學生合奏琴歌旋由院長顧念劬君報告開會宗旨繼由傅步蘭君演說培植育童之理由並由携來育童學生十餘人踏琴唱歌演技讀書畢後由鄭鎭守　演說敎養之必要徐維繪柴蓮馥敖雲亭梁天柱諸君亦相繼演說聞者鼓掌至四時閉會復由該院欵以茶點始各興辭而散 
[報告宿靈辦振狀况]  
　　劉鍾琳致上海各界電云宿東靈北地廣户稀村多垣墟聞辛壬兵水二災死亡十餘萬茲因欵拙擇無麥處查振宿查萬口已放靈三萬口弱欵到即放宿南擇查西鄉求查尚未往懹遠擬分友往查宿靈振事由葛静生君邀杜式臯葛子恒蔣存忠李雨春劉壽春陳子經高朗秋梁葛崔　葛十數君自徐來姚晉卿葉蘭樵林子豐楊　靑熊理臣胡仁甫李尚斌諸君自謠來傅藴齋魏子京陳秀生君自睢來了又堅喬孟乾郝繢甫王祝三君自寳來陳仁先君喬梓自漉來汪舜丞李緒生君自泗來宿友有晉席珍馬潤齋鄭麗白鄭子丹邵夢九黃東嶺金小東張清原張錫純諸君靈友有快幹卿朱壽臣魏禇諸君皆百倍勞苦踴躍審查自宿而靈西界豫北東界徐南界懹遠線徑三百餘里諸公　靈災尤重振奮整齋始終一致如救家難蓋丙午以來查振所僅見葛静公寳主靈振春初姚君履查宿灾傅君汪君履查靈災擇别輕重諦當而姚杜葉喬諸公皆領查一路他日可當一面二邑蓮欵則華復先呂遇石薜體乾諸君喬晉二君現續往懹協會之立始於徐樊小蘭君自去秋勘徐灾迄辦春振有丁潤農胡曙雲崔迅臣顧　如孫子庭陸恒原十數君寳應則王楷珊汪楠齋居芷卿毛渭川刁寳華十數君皆勇盡義務一致不懈續更詳陳劉鍾珊初二 
日 
[通俗宣講紀要]  
　　通俗宣講社前日（星期）午後二時在西門外方浜橋西首英華商業學校關第七十期宣講會首由該校校長張筱剛報告次由袁頒豐兪元爵葛雲龍王立才顧旭侯諸君相繼宣講所講者爲救國儲金勸用國貨貼用印花稅諸問題至四時分送印品散會 
[租户錯過機會]  
　　上海城濠官產丈放局批租户范蓮芳等禀云查南半城濠地限期躉　係奉部批核准當興業公司未經批准以前本局通告躉賣期限以内該租户等始終並未來局禀請承買現在期限已過來禀曉凟　係有心嘗試合斥不准 
[稅務所長易人]  
　　上海稅務公所所長韓萃靑君禀請財政廳長轉詳財政部准予辭職業已批准另委胡雲梅君來滬接辦閱不日卽須更替云 
[爭奪田產之枝節]  
　　昔有滕某因無後嗣招贅馬德順爲婿並將浦東二十四保方十二圖内田二畝餘作爲贈嫁品歷年由馬德順之孫馬阿發完糧耕種管業至前清光緒三十三年間被張文炳將是項田單過户設法取去去冬復有婦人滕黃氏偕同地保錢永生投地方檢察廳禀控　阿發侵佔　地奉諭將馬提案經地方審判廳訊明判决處馬五等有期徒刑判押九個月該田給滕黃氏收管而馬阿發以該田中尚葬祖父馬德順故父馬阿金等之棺　迄今五十餘年單串完全今遭經控心不甘服乃投蘇州高等廳上訴奉諭飭傅一干人證侯訊茲張文炳又投地方檢察廳控馬阿發之妻趙氏同子馬　康等來家行兇打毀門牆等情諭候查明傳案訊究 
[法新租界添派探捕]  
　　法總巡石維也君以法新租界與華界昆連流氓匪類最易匿跡現雖已有西捕與越捕二十餘名往來梭巡伹該處地方遼　不無鞭長莫及之　茲復加派特别暗差捕三十名及得力包探若干名前往分段巡緝以保公安 
[匪黨移提到案]  
　　匪徒葉大德子陳雪雲曾與同黨在滬寗車站　取蔣仲禮皮夾内現洋二百五十元業經捕房將該兩匪查獲解送公共公廨訊知葉等同黨蓬頭小獅子亦經法捕房緝獲判押拨移提人證再訊在案昨晨由探將蓬頭小獅子移提到廨帶同葉陳兩踌解案經兪代襄讞會同英領卓君略訊一過以此案係由美領陪審判均押候今晨解訊 
[縱火竊洋之證據]  
　　新閘橋路四百二十號門牌居户馬桂春控比鄰成衣匠徐阿濤縱火圖害乘間竊取王錫堂寄於作主王晉生處之銀洋二百元一案昨晨由公共公廨復訊據見證王寳生上堂證明被告縱火竊洋後匿居南市曾與烟妓在十产舖申舞台觀劇前往尋獲云云訊之被告堅不承認中西官以證據確實本應嚴究姑念兩足殘廢判仍帶回捕房候會商辦法於下禮拜一帶堂判决 
[幸未燎原]  
　　前晚十二時滬南王家碼頭某籐椅店作場内忽然起火幸經鄰居帮同救滅不致成災後由崗警將該店主張新山帶至一分署詰得無心失火飭罰洋兩元充以儆 
[孕婦交保開釋]  
　　許侯氏昨扭王阿毛至四區三分署控稱日前由滬往大場在途遇見王阿毛被伊搶去現洋十三元因在荒僻之處呼救無應刻又在眞茹遇見請爲究辦當由藍署員判解閘北司法科經李科員預訊據王供許侯氏係友人之妻此次背夫私逃故將其洋扣留李君以兩告供詞各執惟侯氏懹孕將次分娩諭令交保開釋王阿毛還押聽侯偵查核辦 
[婢女被虐濳逃]  
　　女孩王壽山朱福海前日在吳淞鎭迷路由六區警署崗警查見解送閘北司法科經李科員研訊據二妇供在老靶子路周公館爲婢日受主人凌虐苦不堪言故偕逃出外判送慈善圑留養候飭偵探查傳周姓到案訊明核奪 
[找尋蕪湖婦人]  
　　上海縣沈知事接公共租界會審公廨函稱現由巡捕房獲解迷路男孩陳福生一口訊據供稱現年十七歲伊父陳培福病故後伊母李氏改嫁與劉才寳爲妻現因伊母李氏由蕪湖原籍乘輸來滬帮傭因此亦來滬上意欲找尋伊母在途迷失等語應請飭探偵查上海華界有無陳李氏其人請爲查復等因茲經沈知事飭中偵探查得城廂内外並無蕪湖人陳李氏業於昨日函復公共公廨查照矣 
[律師要求銷案]  
　　沈立功控任叔平騙洋五百元昨由捕房將任傳至公共公堂請究原告本人未到延請律師上堂代表請追訊之被告亦延律師辯稱此案原告已在閘北檢察廳起訴經該廳將被告華通坊住　發封不　再至公堂越控請爲將案註銷中西官會商之下判被告交五百元人洋並保候原告到堂於禮拜三再訊 
[婦人勾引賭徒]  
　　杭州人金惜春在虹口西華德路一千七百十七號屋内開設花會賭博雇令婦人許張氏四出招攬當被美捕房二百五十五號華捕查獲昨將金與許張氏一併拘解公共公堂訊供屬實判分别各押一月示儆 
[流氓欺侮船户]  
　　船户湯阿炳至法公堂禀稱前日行經法馬路被流氓沈志林有意將鞋面踐踏向之理論卽被沈之同黨湯才根吳江生等扭住痛毆並用小刀戳傷頭　當喊巡捕拘獲解案請究訊之沈供口角打架實有其事惟並未持刀傷人吳等則均供認不諱中西官以吳係過犯判押九個月期滿逐出租界沈押二個月逐出三年湯押一月逐出一年分别示儆 
[流氓攫取銀洋]  
　　流氓沈平生前日行經新開河地方將行人某甲手巾包内洋四元五角攫取而逸經失主追喊由捕帮同拘獲人　昨解法公堂請訊沈供以後改過不敢再犯今求恩宥判押一月　存候失主具領 
[匪徒不認攫物]  
　　匪類劉小三子前晚在虹口梧州路弄内串黨　取西人金戒被包探蔣阿林拘獲昨解公共公堂訊供不認判押候查明實情再行訊核 
[半年後始許自由]  
　　鎭江人王連生前因在浙江路電車上摸竊乘客時表由探查獲解送公共公堂訊實判押西牢半年期滿帶堂再核在案昨届期滿由捕房將王解案請示判令開釋惟須於每陽曆月底至捕房報告住址營業一次如半年内無違法情事方准自由 
[挖洞圖竊]  
　　前爲飯店値堂之張阿三前晚在南京路長興館飯店隔壁空房内挖洞　至該飯店内圖竊被經理人王金貴所見報捕將張拘押昨解公共公堂經中西官訊知尚有另案判張押候查明再訊 
[小孩挖竊車照]  
　　匯芳黃包車公司西人至法公堂控稱近來公司門首有種小孩專事挖竊車上照會昨經管車人覺察拘獲頑該蔣小四子李正英潘小連一等抄出照會送捕解案請爲訊究蔣孩等同供求恩寬宥中西官判蔣押二月李潘各押三禮拜示儆 
[竊賊禁錮半年]  
　　林阿林前晚竊取公平路九號洋房某西人家大餐司錢進定衣物由探查獲昨解公共公堂訊供不諱判押西牢半年示儆 
[再誌串竊衣服之嫌疑]  
　　新閘重慶路三百七十三號門牌居户劉雲生控已歇庖！陳雲桂串同在逃之劉雲德竊取細毛綢衣質洋分用等情業經捕房將陳拘獲並傳同順大押店夥吳瑞伯解送公共公堂訊押候核在案昨復傅同安濟當夥程静蘭到堂令程指認收當時是否有被告在場據程供稱當有二人同來面目不能辨認訊之被告供仍狡賴代理讞員王肇之君商之英康副領事判陳仍帶回捕房候原告本人到案於禮拜三再訊 
[承認私收賬洋]  
　　薛阿寳在卡德路某西人處爲式拉夫因私收賬洋六十一元被洋東查悉昨報捕房將薜拘解公共公堂請究並經原告西人偕證泰法興上堂證明前情訊之被告供認不諭判薜押兩月如能於限内將洋繳案准予隨時酌核 
[閘北檢察分庭批示]  
　　王金章訴蔣阿元串竊銀洋由　據訴被王錦生竊去銀洋情殊可憫惟蔣阿元是否知情有無串謀故縱情弊仰再明白聲叙以憑核辦 
　　楊金金訴陸林生等藏匿伊妻由　據訴是否屬實候傳訊核奪 
　趙南慶訴談氏誘匿伊妻由　據訴談氏誘匿爾妻並無確據所稱談氏漏言究係如何姑候傳訊察奪 
　　仇十顯訴宋得勝圖姦伊妹由　據訴各節情詞支離殊難憑信惟案關誘拐虚實均應澈究姑候傳訊核奪 
雜評三（訥） 
[英員會勘烟苗]  
　　我國人異口同聲曰救國救國以爲今日者實存亡之關頭也其實我國之存亡關頭不僅在對外即禁烟一事亦爲今日之緊要關頭會勘而烟苗盡絶烟禍從此肅清則可轉弱爲强國之幸也會勘而烟苗未盡流毒延長則國人將益陷於困苦會勘之英員今已抵蘇矣此緊要關頭不日即見分曉也 
 
 
 

Page 11

 
 
救國儲金 
[四月十六日中國銀行收受儲欵清單（續）]  
　　第六十七册一號至一百號 
　　孫玒一元　陸劍秋一元　鄔一如二元　禇鐵華二元　董省吾二元　鄔貞如一元　唐静筠一元　袁大毛二元　丁大弟張禮清合三元　潘阿三二元　季阿炳二元　周關慶二元薛繞寳二元　姚江江二元　丁蘭軒七十元　羅榮春二元韓阿小薛胡郡合一元　丁厚甫一元　黃坤全一元　林福榮二元　費福生二元　胡阿明一元　包阿三一元　包阿生一元　潘阿六一元　孫阿康一元　袁二毛一元　李安福一元張立中五元　沈明江二元　陸志高五元　唐星三五十元康竹溪十元　惠昌銀號二十元　協愼祥五十元　李玉符五元　蕭碩庭五元　黃明軒三元　周竹銘五元　王挹霖五元　吳耀亭五元　干子章五元　王寳善三十元　高雲卿五元　趙寳堂三十元　趙敬堂五元　姚家興三元　陳佐良三元　鄔炳生三元　沙逵九三元　孫信齋三元　慶祥號六十元　瑞蚨祥一百元　董訓記一元　李子記一元　張成榮二元　張毓瑄二元　柴心記三元　潘星記一元　康紹先三元魏鑫記三十元　高俟記三元　瑞生祥六十元　王方楷二元　沙蔭記二十元　張質記一元　孟慶橒三元　孟慶霦一元　于雲記四元　温心記一元　韓竹村五元　同和棧一百元　周用儀二十元　趙嘏軒二元　張亨元一元　許士坤一元　同和泰一百元　源興湧一百元　馬堯庭十元　張俟臣十元　永記五十元　永祥號三十元　逢源公二十元　同源湧二十元　厚發合一百元　馬藎臣一元　李崇厚十元　王條五一百元　李潤生十元　趙秋陸二元　馬澤生一元　唐本初一元　杜馥軒一百元　元亨義二十元　姜舜卿二十元王禮堂十元　同記三十元　同成公二十元　復成廣二十元　裕祥永十元 
　　第六十八册一號至五十三號 
　　張琳生二元　四義記一元　查炳生沈瑞林合一元　屠齡猷一元　錢沚清一元　倪錫朋一元　吳仲甫一元　程朗輝一元　錢惠孚一元　胡福卿一元　方阿福一元　陳順利一元沈財齡一元　林永昌三十元　趙容夫一元　傅澄軒五元張如立一元　王生初一元　徐天勝一元　沈福一元　蔡阿鳳一元　王紀發一元　繆榮林一元　周月金一元　吳錫寳一元　馮榮奎一元　黃照融一元　沈雄軒一元　陸仁川一元　華茂松二元　席子鶴二元　夏彭年二元　董根全二元　竺茂源二元　殷雙林二元　黃福雄二元　張燧初二元錢德林二地　　郁少卿二元　東榮華二元　周金德二元徐鑫甫二元　陸家生二元　楊詠琴三元　陳孟連三元　何根生四元　殷雙懷五元　陸一雷五元　沈偉卿五元　趙可成五元　沈孟才四十元　陸鳳竹四十元　楊英初一百元　　第六十九册一號至一百號 
　　徐乾麟一元　張阿大一元　趙鈺卿一元　吳芝祥一元　金伯聲四元　翁錫卿五元　蔡耀光五元　汪鑑如五元　石榮榆五元　席少乃五元　周叔漁五元　郁洪斌五元　沈叔良十元　錢慶和二十五元　施東榮二十五元　合昌號十元愼興號二十五元　范吉生三十元　蔡養平四元　何進賢五元　胡先逹五元　徐爕鈞五元　汪桂芳一元　張鑑泉二元施念祖五元　徐春生三十元　區　成二元　吳成開一元馮文葆五元　鄭庭樹五元　羅企雲十元　元盛永金號一百元洪榮亭二十元　查德修一元　徐鶴林一元　柏受祺一元　席榕庭一元　沈文煥一元　金杏書一元　朱壽福一元　張漢生一元　汪訓儀一元　陳子培五元　楊子經十元　呂子翰十元　温成九十元　和興厚號十元　和興直號十元　泰豐號十元　鴻昌號十元　仁和永號十元　同益和號十元　王叔理十元　張鳳亭十元　李子明十元　劉債九十元　周雲閣十元　包景湯十元　曲祥雲十元　楊翔雲十元　張惠氏五元　劉嵩齡五元　劉述古五元　王馨亭五元田道符五元　王景午五元　劉吉甫五元　牟子福五元董鶴亭五元　孫葱玉五元　于祥雲五元　王静濤五元恒升泰號五元　黃斌閣五元　姜振聲五元　呂典臣五元　趙少卿五元　曹毛弟五元　周獄生五元　孫允升五元　许寳田五元　馬少菴五元　安純福五元　王乃　五元　王耀卿五元　董秀山五元　莊玉堂一元　王兆甲一元　蔣志炎一元　吳德善一元　姜世義一元　王如生一元　陸煥芳一元謝增坤一元　賈鶴生一元　傅瀛林一元　倪金生一元陸紀生一元　姜承善一元　王禮臣一元 
　第七十册一號至一百號 
　　皮商公會一千五百元　鄒静齋三百元　通聚公二百元和棧二百元　泰森永一百五十元　裕春永一百五十元　裕和成二百元　和聚棧二百元　劉萬靑一百五十元　恒祥間一百元　趙貢之二百元　信義公一百元　洽豐陳渭泉五十元　孫新甫一百元　張興周一元　李昶熙二元　趙聘三四十元　劉左泉二元　李敢夫一元　孫文海一元　許秉和一元　呂占　五十元　張星甫十元　天祥永二十元　劉文蔚二十元　永泰成三十元　隆興泰二十元　合順成二十元同祥裕十元　山東銀行一百元　隆祥五十元　孟昭煜二元孫琢如三十元　田子善一元　何杏蓀一元　尚高陽一元韋永寳一元　滕因溥五元　張履齋十元　鄒秀山五元徐星階二十元　萊永春五十元　劉濟東五元　方經五五元王仲理十元　王夔理十元　王尹理一百元　王酉銳一百元　王留雲山房三百元　王光美一元　黃開運一元　朱全德一元　賈鴻興一元　李汝海一元　王懿軒五元　錢雲生二元　張筱山二十五元　洪惠生三元　王善堂十五元　譚笏臣十元　曲志超二十元　張展元二十元　徐益齋三十元王馨舫八十元　瞿生桂一元　曲德恩五元　許桂生卞谷香一元　焦復興二元　曲紹明二元　王榆亭二元　丁冠生二元　山砥臣二元　史攸康二元　舒薇蓀二元　牛嗣江二元　陶樹德二元　包宏恩五元　王子純五元　陳松令五元程子方十元　黃山孫十元　郭申伯十元　楊志山二元康林海二元　董阿林五元　應交生一元　應小寳二元　董敦湘二元　顧志仁一元　費仁祥一元　洪幼甫二元　蔡經元二十元　宋竹銘二十元　王英芳五元　楊子丹五十元張英甫三十元　張武卿五十元　杜相臣二十元　張葭卿二元　祝阿興二元　　 
　　第七十一册一號至七十四號 
　　殷黼章一元　劉珩一元　尤希祖一元　陳祖階一元　吳啓華一元　王天佑一元　李家驊一元　張春明一元　宋谷水一元　劉永純一元　胡文柄一元　宋國棠一元　徐長和一元　宋國樞一元　劉永祺一元　楊俟才一元　黎世芝一元楊德六一元　沈亮一元　蔣瑞甫一元　姚錦國一元　余興忠一元　金志傑一元　王子秉一元　李璜一元　韋日明一元　曾琦一元　鄭隆瑾一元　左學訓一元　戴貽祖一元王殿臣一元　曲厚恩一元　劉不顯一元　劉日　一元王胡淯一元　于寳昌一元　厚宜升一元　陳鴻陞一元　于敏學一元　張君二元　曲君二十元　遲允仙一元　劉明玉三元　林維記二元　黃駿聲二元　傅柳溪二元　李宗周五元　包壬海五元　黃心銘十元　原麟紀十元　遲菊友十元李璞堂十元　李沛滋十元　張家洲十元　郭耀亭十元趙甫臣十元　王印堂十元　黃商臣十元　孫耀亭十元　焦壽山五元　劉德風五元　劉冠山十元　常瑞亭五元　謝穉珊五元　王育堂十元　于鏡堂五元　傅家西十元　于敬軒五元　李友三十元　郭模山十元　杜佐臣十元　張孚臣十元　張石泉五十元　永豐利號五十元 
　　第七十二册一號至六十號 
　　任揖堂五元　李義臣二十元　恒利福十元　三合棧二十元恒和號五元　公記號十元　張孟岩二十元　趙鑑三二元李元龍二元　楊季良二十元　丁茂堂一元　陳星一一元田維祺一元　沈連生一元　源興號一百元　裕亨永十元王禹初十元　廣記六十元　東長盛三十元　公順西十元德聚號二十元　王雨生十元　王金壽二十元　謙祥益一百元　李允漢二元　唐暉山十元　黃志新十元　施福海十元　徐占鰲五元　田子祥五元　馬從周三十元　張琴譜八十元　王紹坡一百元　張憲堂三十元　林受烝五元　崔伯山二元　邵芹溪五元　趙星垣五元　張華亭五元　楊蘭亭五元　謝振聲五元　曲星舫五元　張鏡軒五元　林如山五元　王堅理十元　朱少雲五元　王季理十元　袁維甸五元遲振聖五元　盧仁棠二元　王静齋十元　王心菴二十元張南州十元　岳文堂十元　劉云來二元　單雨亭二十元胡華堂二十元　申丹臣二十元　于吉甫二十五元　王梅英五元　 
　　第七十三册一號至三十八號 
　　王轉臣五元　丁叔平五元　謝振庭五元　李愼徵五元　王蔭機三十元　王啓文二元　徐履安三元　王春亭三元　于志雲三元　周可俸三元　王聘卿二十元　宋雲亭二十元宋金榮二元　林履平二十元　姜圭方二十元　楊子生二十元　王國强二元　王寳山二元　孫品三二元　楊禾靑二元于德容二元　宮毓淇二元　宋學玉二元　成吉祥號五十元臧瑞生三十元　裕興祥號五十元　同昇德號五十元李志川三十元　朱金全五元　徐桂發二元　董四福二元王文星一元　謝坤元郭阿華一元　王金華周寳雲一元　朱耀鑑　慶呈一元　壬懹仁陸壽根一元　李國章四元　李能寬一元 
　　第七十四册一號至三號 
　　明廣茂一元　薛根坤一元　周春圃一元 
　　第七十五册一號至二十五號 
　　毛長林一元　李顯卿一元　阿海一元　錢爲鎔一元　顏松森一元　吳蔭厚二元　瞿飾清二元　周祥清二元　金　揚二元　曹能卿二元　彭丙乾三元　陳峰卿五元　徐文罄五元　陳梓林五元　賀至芹一元　賀至魯一元　陳鑫芝一元江左生一元　葛章生一元　董財興一元　方瑞生一元胡嘉喜一元　周汝鳳一元　汪文尚一元　汪文忠一元十七日共收儲金銀圓一萬四千五百二十三元連前八日共計已收儲金銀元十七萬九千二百二十八元銀三十一兩六錢中國銀行謹啓 
　　更正　昨報載中或銀行收欵第五十册内有陸企賢儲洋一百元　爲陳企賢又五十八册内沈連升誤爲沈連叔五十九册内潘君昻誤爲潘金昻張耕雨誤爲李耕雨又十五號本報第五張所刋何爕堂一百元誤爲一元許新江一百元誤爲一元林如錦兩元誤爲一元係因總事務所來稿糢糊所致均此更正 
[摘錄外埠來函]  
　　開封何季良君函云外患日逼國事日非貴報諸君子提倡救國儲金鄙人極表同情連日閱報見我愛國同胞踴躍贊助足見我國人心不死大爲欣悅推鄙人依人作嫁家無恒產實乃力不從心茲特勉認薪水三分之一稍盡國民天職一候儲欵成立即行匯繳何季良願　洋八元　通信處開封西大街商務印書分館 
　　宿遷商會函云讀貴報見滬上諸君子組織救國儲金圑閱之良用欽偑敝會僻在江北亦商界一小樞紐用是不揣綿薄先集欵三百元以爲本邑商界倡一俟集有多數再匯交貴報館請代轉交也此事前已電逹茲再專函奉申務懇貴報一爲登載是荷按中國銀行業已收受儲金投資者儘可逕自繳納無須本館轉交 
　　川沙高家行鎭宏源號函云謹啓者目今國家交涉危急申地創辦救國儲金敝同人等力綿數微聊盡國民義務今將儲欵花名開奉祈登貴報其洋容當送奉儲蓄收欵處是也計開張品鑑二元沈鵬林五角陸阿全一元徐古仁五角洪鵬書二元戎雅章一元宋慶生一元馮松發一元宏源號五十元葛海章二元洪勳伯一元方增香一元方寳森五元洪兆熊一元戎維奕一元馬玉林二元沈聚甫二元孫咸照五角王佐良一元方錫耕五角　通信處浦東川境高家行南鎭宏源號 
　　鎭江救國儲金通信處致上海總事務所函云敬啓者鄙人等欲籌辦救國儲金通訊處擬就鎭江鎭屏山商圑事務所爲籌備處鄙人見報載閩粤等埠均已儲有鉅欵我江蘇只有上海一處他處尚未提及鄙人等視此時事多艱不得不盡國民義務但籌備章程未能完備懇將貴處救國儲金章程賜下一份俾可卽日開會採取冐凟上書祈勿見責爲幸章程望原班寄下爲禱 
　　揚州南河下馬氏女家塾致上海總事務所函云救國儲金圑幹事諸君鑒貴圑以偉大思想喚起全國人这愛國熱心實深感偑鄙人等雖居女界亦係中國國民不甘等於凉血諸輩緣節　珥之費揩備若干以作泰山之土壤惟遠道寄欵郵資頗鉅貴圑當有善法希卽登報示明　戴玉傑女士十元楊玉澄女士五元張玉俊女士五元楊玉清女士五元馬玉英女士五元馬玉書女士五元馬玉潔女士五元　通訊處　州南河下馬公館内 
　　定海裘景生函云余　困窮至極亦願籌措洋二元作爲儲金並欲設法勸導同事解　捐助我定海南貨業中亦有倡言及此者想一二日内即可投函前來余特先此告聞　定海裕大號裘景生啓 
　　旅　周家口愼記號洪宏章十元洪惠卿五元朱馥蓀五元 
　　鎭江厚生參　學生徐梅卿願將統年月規錢三千六百文作爲救國儲金卽日化洋寄存中國銀行 
　　邵曉香二元許鼎臣一元戴錦川二元　通信處湖北龍坪鎭裕生典　　 
　　吳縣用直沈惠如二元 
　　漢口陳鍾彝十元吳介眉十元周墅卿十元　春山十元卓慈生三元王大有二元周榮卿二元劉祥銘三元彭炳生十元吳思潤三元　以上住漢口河街安康海味號 
　　嘉興王店區懷新女子小學校義務女敎習徐織雲二元　　盛澤北大街第六十七號門牌協興民局　載揚一元 
　　漢口太平路公興泉印務局工場同人本號戒烟會十元陳永 
順五元蔡國雲五元鄭壽階三元董春生二元鄭以鑑二元盧文鐸二元冼美昆二元梁仕華二元陳偉如二元李昆培二元温進興二元　獻章二元黃日華一元黃國平一元楊益明一元 
　　羅葵蓀五元鄭子宜五元胡春和三元學生洪祖年三元學生曹昌經一元廚司李金濤一元棧司管日新一元棧司顏成方秦樹山合一元共洋二十元以上鎭江柴炭巷厚生參號同人 
　　源昇康記錢莊二十元鄭漁亭二十元王延鶴二十元張四海五元李裘氏五元　自長崎大浦壹番投函 
　　漢口安康海味號陳鍾彝經勸李稼香三十元李蘭軒十元李愼之三元陳順來三元徐全裕三元周榮卿再捐洋三元吳恩潤再捐洋二元周槐卿一元王茂記二元李品棠一元學生陳逸亭一元又陳麓生一元又傅祖康一元又徐美法一元飯司阿華一元（以漢口河街安康海味號）李友泉五十元周鶴卿二十元吳炳章十元白蓮根五元陳少山五元潘華發二元傅和卿一元丁訓來一元李蓮香一元朱才運一元吳來發一元（以上漢口河街和記海昧號）　 
　　蔡蓮山二元玉成公司 
來稿 
[對於救國儲金圑簡章之討論]  
　　外交後援會稿 
　　西人有言以金錢濟國難方之以身力爲犧牲者其功爲尤大今吾國國民以外交險惡之故舉辦救國儲金旬日以來踴躍輸將者指不勝屈其愛國之忱與提倡之力同人等頂禮合十除中心　偑外更無何等之想像也然有不能已於言者則以（此次儲金其前途結果之美惡非僅關係辦事諸公中國銀行及間接關係政府之信用實關係吾民將來對於國家及公益事業熱心之消長）也清季以來募資於吾民者或以圑體名義或以政府名義不一而足其舉辦事業之成績不可得而覩也吾民對於公共事業輸捐之熱心其淡薄亦無容諱言而此次儲金獨能慷慨從事者以根於吾民之良知慮亡國破家之禍至且無日故不惜典物　產而爲此最眞摯最慘痛之舉也試一檢儲金表册爲數目一元以至五元者連篇累牘報紙所載脫衣服賣田宅捐養贍者日不絶書於以見吾民財力之艱窘亦足徵其愛國之眞忱可　可泣也若復辦理不善則貧者已不能復輸富者亦裏足不前矣且此次儲金何爲而舉辦也顧名思義非吾至可親愛之國家將有不可思議之危險而共起儲金以救之乎儲金之結果不良恐吾民將悲吾國之終不可救囊金以從猶太人之後矣吾思之吾重思之蓋不知涕之何從也鳴呼其何可以不言謹於簡章所列各條逐加討論百爾君子幸勿河漢置之也 
　　第一條　本圑以中華國民協力保衞國爱爲宗旨 
此條意義甚善惟文字稍嫌敷闊似宜以提倡國民輸財救國爲妥 
　　第六條　本圑儲金全國假定額銀元五千萬元上海假定十分之一餘由某處分任云云 
此條係根據時報所登投稿惟上海假定若干云者似可不必列之文字若上海不足假定額時恐儲金者望而氣沮超過假定額時儲金者將不踴躍 
　　第七條　本圑儲金專備國家添設武備之用此條甚關重要玩其辭意似批平時而言然此項儲金發生實由某項交涉危及　本人心激昻故發憤儲金以備非常之用若變起不測當然承繼人民初志作爲軍用倘和平解决則國之設武備者其用甚繁如海軍艦艇士官學校兵工廠加　陸軍等事亦武備也所爾添設云者係國家添設抑係人民限　範園内者自設儲金出自人民以之添設何種武備當然順從人民之意思若歸國家添設與民意不無歧異　如人民欲辦兵工廠政府以之　練陸軍卽係凖據此項章程人民亦不得遇問矣似宜明訂變時常時兩種辦法最近國交有變則撥歸軍用常時宜由儲金者總意决定或仿德意志克虜伯砲廠辦法以厚國家武力 
　　第九條　本圑中國銀行訂定儲金利息長年四釐以存足六個月計算 
此條所謂存足六個月計算者如不滿六個月儲金有無利息若不滿六個月不算利息以假定五千萬計之爲數甚鉅中國銀行何爲有此權利 
　　第十條及十二條 
辦法妥善信用昭著絶對贊成 
　　第十一條　儲金如不足定額經總事務所議决後由中國銀行將所存之欵照加利金如數發還 
此條頗有流弊蓋總事務所之權力太重也此項儲金係由多數人民輸出總事務所不過努力提倡而已不能謂此項儲金即總事務所之儲金則儲存發還其手續不能不經過總事務所其權則不能不仍屬之於儲金者實至情至理顚撲不破者也必欲决議以照公正則宜由儲金者决議不宜由總事務所决議如條文所云若總事務所之信用不能孚於全國則儲金者恐以其　錢投諸不可知之地求其熱心奉公難矣即謂總事務所之辦事人儲金至多亦只宜自有其儲金者之權利不能侵越他儲金者之權利何者總事務所之人固發起之少數人不足以代表全體也 
　　第十三條　儲金提用時由總事務所召集各事務所代表决議之 
此條不適當處與十一條同一理由應改爲各省各埠儲金者各舉代表赴滬公同議决此項儲金用途並公同執行提取手續 
　　第十四條　儲金用途議决後儲金者得持中國銀行存單換取證劵其換給證劵之機關及辦法另行規定公布之 
此條所謂換取證劵者是否與股票相同若最近有變當然撥歸軍用儲金者持此證劵何益若添設武備人民持有證劵者得享受武備之權利否意義頗不明瞭 
　　第十八十九兩條 
光明磊落皎如日星美善臻極近十數年辦公者所未有也感激偑服之至 
在簡章所關極重要者爲表决提用兩項若不屬儲金者自有其弊害將不可思議諸公幸三致意焉 
[國貨調查此欄來稿擁積容俟陸續登出]  
　　牙粉　獅球商標牙粉中旺弄大華藥品公司吳德榮君所製吳君向業西藥悉心研究始得此換回權利之牙粉香氣馥郁味美甘凉且能固齒殺蟲每包三分每瓶一角洋雜貨業務請注意又西門外打鐵浜順泰廠所出玫瑰牙粉每瓶一角四分每打一元四角發行所在三馬路慶和里永安昌記號内 
　　潤髮膠　三星商標潤髮膠寳善街化學工業社方液仙君所製市上零售大瓶二角小瓶一角批發大瓶每打二元四角小瓶每打一元二角照碼七折 
　　絲光布愛國布被面等　英大馬路靑陽里理華批發所爲常熟昭勤中興勤華振新維新五布廠之總發行所該五廠組織有年出貨如歡迎圖商標之各種絲光布條格布金麒麟商標之愛國布平布被面等歷銷川粤燕湘黔閩南洋新加坡等埠名舉素著該號經理李翰孫君於廠布一道素有經驗若非優美之貨有肯代銷　又常熟勤德布廠所出絲光條格受國等布種類極多均用旭日商標價目自一兩八錢起至二兩七錢止本埠總發行所在南京路勞合路億鑫里二弄勤德布廠申莊 
　　洋燭　樂安洋燭公司廠設東有恒路八百四十六號門牌製造各種洋燭貨質精良價較舶來品爲廉其八卦商標每订價洋三元零五分零售每筒小洋一角六分其壽字商標每订價洋三元二角五分零售每筒小洋二角 
　　線襪　松江東門内高家沿履和襪廠織成各種線襪如三獅牌每打價元二兩五錢雙獅牌每打價元一兩八錢單獅牌每打價元一兩二錢雙獅牌女襪每打一兩五錢單獅牌女襪一兩一錢五分各襪市上另售每雙洋二角該廠爲推廣銷路已設有分銷處數處如漢口蘇州杭州紹興等上海總發行所在法大馬路吉祥街吉如里九號門牌　又　石鎭中寗巷華通襪廠所繼各種男女線襪有駱駝　球蝴蝶民軍等商標價目每打自六七角起至兩元止本埠發行所在王家嘴角萬鑫園内　又揚州南門街美華廠開辦有年所織警鐘牌加跟頭等雙線襪每打定價一元三角玉兎牌普通市襪每打大洋八角所用線料純係華產其出品之優美頗受社會歡迎並可代客定造種種式樣價亦甚廉每年江北一帶向該廠採辦者必有萬餘打之多各號如願經銷逕向該廠接洽可也 
　　醒酒香口餅　廣生行新發明之醒酒香口餅凡飮酒致醉口含數片立可解醉洵衞生之良品商標雙妹牌頗受國人歡迎已在廣東吉隆石叼佛山香山福州梧州澳門江門石龍天津等埠設分銷處上海一設南京路一設交通路 
　　烟絲　廣新泰烟廠經理張佐卿君前年設廠虹口愛而近路同發里八十一號門牌取雲龍商標該廠總發行近設在三馬路廣新泰烟號 
　　花磗　光華花磗廠選用本國水泥特别顏料聘僱華工購機精造五彩花磗人造石洛缸面盆櫃檯墳山式子等工精料堅色豔花麗價廉物美廠設上海老靶子路鴻安里西四百六十四號　　玫瑰梅醬　胡祥岩發明味與舶來品其姆相似取價甚廉發售處英大馬路畫錦里眞鼎陽觀 
　　天然墨　新閘路文華墨汁廠所製色能經久價亦不昻商標用獅旗 
　　痱子粉　中旺弄中華藥品公司發明扇子商標每包五分每盒一角五分批發另有折扣 
　　時鐘　閘北寳山路天通鎭美華利鐘表製造廠所造各種鐘表較舶來品價廉用萬卷書商標發行所一設英租界河南路一設南京路 
　　墨汁　法租界五路里振華廠所製開明墨汁取花星商標大瓶每打六角小瓶每打四角批發處四馬路望平街振益文具發行所 
　　紙張　漢口財政部造紙廠所造之紙最闊者爲七十英寸每令自二十四磅起至一百磅止如定紙一種每月可出萬令这　若高等紙則出數稍少現有牌子十五種顏色甚多其取價與舶來品不相上下 
　　卿雲緞　杭州天章絲織廠出品分特牌正牌兩種純用頂上絲料織成色亮花新銷行極廣廠設杭州林司後濮家弄滬埠發售處在英租界河南路如意里一弄 
　　萬國旗　黃駕雄明總發行所在蘇州觀前街萃成祥印刷店價目大旗四角小旗二角外埠函購均可寄到 
　　薄荷精　英租界棋盤街普太和丸藥店陳亦臨創製取寳鼎商標大號每錠三角二號二角三號一角五分批發另有折扣 
　　花露水　香港廣生行出品雙妹商標價目大號每瓶五角二號二角五分三號一角五分四號一角批發照碼八折本埠發行所一設英大馬路一設交通路 
　　時花電光紗　蘇州皮市街義豐和廠出品用七夕圖商標本埠發售處在二馬路泰和里義豐和申號 
　　火漆　漢口康成酒廠製造星象商標每磅洋兩角本埠發行所在法大馬路康成酒莊 
　　扇子　大南門外蓋日扇子公司所製者樣式頗多均用醒獅商標價亦不昻總發售處在　大馬路德銘里公和來號 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[忠義之盜] [  劍山]  
　　崇禎初有一長髯客來嘉定不冠不履惟以藍布裏其頭芒鞵蔽其足手一鐵棍外無所持腰　多白金人不敢詰問留居城外古刹中者久之乃去去則不知所之旣而又來迨崇禎十六年十一月客去嘉定久矣忽又來其素所與往來者視之見其容顏憔悴神色蒼皇不復作向日傲睨態叩其故則曰非汝　所知絮絮問徒亂人意耳人或固固問則不對而泣不知者以爲狂咸不欲窮其究竟事聞黃公淳　黃公知爲異人親造古刹而訽之客乃泣告曰公豈不聞闖賊已入陜西乎陜與京師相去不甚遠賊一旦長驅直入京師危矣余於八月問曾集同志數百人與賊戰於定遠初則擊退一二次繼則每戰輒衂終致大敗而回我之所以不死者尚欲留爲報國用昨來是問遍觀市中人民行樂如故竟不知禍之迫在眉𨺇矣黃公曰然則奈何客曰爲今之計莫如編設� 
鄉圑以自衞無事則勤加操練有事則率之守城軍械糧餉當取公家如此庶可以無虞矣黃公曰策固當也乃出遂邀集城中紳耆集議咸以困於財力遂罷黃公心大憤恨念此等事非一人所能辦日夜歡息而已崇禎十七年四月國亡帝殉之耗至客遂日號於市黃公乃於斯時亦曉人民以大義衆皆哭願編鄉圑自衞誓聽黃公指揮客於是佐黃公用軍法部勒城中子弟日事操練迨夜客腰刀抺首跨馬巡邏已而滿兵下江寗破京口取江陰直逼嘉定客日夜督兵登陴力戰無少怠或開城迎戰所殺傷略相當後滿兵攻東門守城民兵咸逃散滿兵遂入時客與黃公在西門仍督兵死戰旣而楚歌四面始知城破黃公與弟淵耀相縊於南菴客見黃公兄弟已死乃枕黃公之尸股而哭哭畢向寺僧索紙肇書云嗚呼張俠一齊魯問盜也旣不能列於士者之林又不獲加於良民之後乃蒙黃公靑睞佐此大事方期効力大明以贖前愆　謂天厭明德不能與爭遂以宏光乙酉七月某日自裁於南菴　舍諸生侯元化葬其骸於北郭外題曰中義之盜 
劍山曰考自古殉節之士首推宋末爲最多從未聞盜而能殉節者以視殘害同胞之洪承疇指斥崇禎爲昏君之魏藻德頌李自 
哉 
游戲文章 
[五分鐘之愛國心八股文] [  東園]  
　　能有愛國之心五分鐘非少也夫存愛國之心有五分鐘之久安能以爲少哉　嘗聞眞函山之言曰上有衣冠之盜斯下有干戈之盜在上者無愛國心故在下者亦無愛國心并五分鐘而亦不存也今之愛國者則上下一心矣上以是心或下以是心應報界之昌言卓然萬古學堂之通告蔚矣千秋宣之於口者藴之於心　止五分鐘哉藉曰五分鐘不爲少也　今天下竸言愛國矣旣曰愛國未有不自五分鐘發此一片熱心哉　華僑之願助若干元華商之願助若干元華工之願助若干元皆人人有卜式輸財之心意　一縣有一縣之愛國會一州有一州之愛國會一省有一省之愛國會覺處處有岳飛報國之心思　執是而論凡人愛國之心未始不由此五分鐘而充之也　試由五分鐘而廣之贛五分爲一時由一時而一日由一日而一月由一月而一年由一年而一紀則愛國之心今日五分鐘如是明日五分鐘亦如是堅忍之性爲何如歟　又由五分鐘而推之驗五分於一鄉由一鄉而一邑由一邑而一都由一都而一曾由一曾而一邦愛國之心一人之五分鐘在茲萬人之五分鐘亦在茲果毅之力又奚若歟　甚矣五分鐘能存愛國之心豈得謂之少哉　譬之博局寇準之孤注一擲輕而獲萬全此五分鐘也　譬之兵家韓信之登臺一軍驚而稱三傑此五分鐘也　譬之昆陽之戰風雷一陣屋瓦比飛此五分鐘也　譬之采石之軍霹靂一聲塵氛盡洗此五分鐘也　浸假尚武之人而愛國也其可忽此五分鐘哉一　同此心一隊同此心一圑同此心一衆同此心一師同此心一軍同此心武官不惜命敵愾同仇之心想爭此幾希夫乃歎困苦中之性情眞性情也　浸假弄文之士而愛國也其苦勉此五分鐘哉上卿矢此心中卿矢此心少卿矢此心上士矢此心中士矢此心下士矢此心文官不要錢和衷共濟之心胸不離造次夫乃歎悱憤時之精力眞精力也　此愛國之叢談也吾想今日超然事外之大人物朝圖粤晝圖湘夢圖閩夜圖浙者當亦幡然同抱此愛國之心復明于此五分鐘時也我故曰能存愛國之心五分鐘非少也（不受酬） 
[自由謠] [  快人]  
士子重精神臨事耐苦辛研學術展經綸五色筆花新上益國下利民勿謂泰無人自由程度果然眞 
農人業在勸光陰惜寸分春耕田　鋤耘四時忙紛紛納稅餉助征軍愛國熱心存自由程度流芳芬 
工藝力求精出品盡文明得褒奬人歡迎金錢勿外溢國日富民日亭自强主義生自由程度不騖名 
商家信　先貿易總無偏銷國貨挽利權有錢樂輪捐濟孔亟解倒懸國泰民安然自由程度乃完全（四） 
筆記 
[西戍途中日記（二十續）] [  桐城劉雨沛]  
　　六月二十日自西紮驛西行八九里卽上靑嵐大山後即由山脊行漸行漸高一覽羣山皆在眼底又行約二十里靑嵐鎭居民數家半皆穴處時萬木無聲山雨欲來遂驅車前進路仍順山梁迂行約三十里將至安定縣城始下坡適大雨泥滑崖危車幾覆安定卽漢之隴西唐之渭川宋之定西元因地震始改名安定自昔嘗爲戰　縣北交流處形如葫蘆名葫蘆川即宋姚麟彭孫襲夏人處縣北三里許之沈兒谷卽明徐逹大敗王保保處縣北百里石峽口宋名磨𠼪隘卽靑石峽宋劉昌祚姚麟曾敗夏軍於是現縣中漢回雜處積怨甚深久則生事亦守斯土者所當注意也子等到城寓東門外店小如斗室内祇二土炕其一漏雨予與張君遂共臥一炕且無桌椅予伏榻上以作字隴上旅行之苦可見一斑矣 
六月二十一日雨霽早五時二十分由安定東門循葫蘆川向西北行三里中山壘卽徐逹拒王保保駐兵處遺跡猶存又十餘里十八里舖又十五里三十里舖又十里巉口午餐渡苦水河行二十里至秤鈎驛宿 
自由談之自由談 
　　今日各埠人士覩於國勢之沽危绵紛紛改用國貨不獨挽回權利將來國家富强之基胥賴於此願吾愛國同胞人人存此心負此志堅持到底不可虎頭而蛇尾尤不可徒一朝之奮一時之閧不獨無補於事敵足貽笑外人[  獨醒]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　楷洛格時方默坐爐次爐上　銅罐一其中　已漸沸香味四溢此蓋楷洛格習慣每於禮拜六必潔其家庭用以歡迎其兄使不隨衆人入酒肆顧勞倍脫亦極愛其妺每當工廠事畢心歸視妹弗他往於時二人旣入楷洛格遂昻其首面容　然及見小意司得則又慼其眉曰湯姆汝乃墮水耶湯姆亟曰否吾與夾克嬉渠乃以漆桶擲我漆沾我衣致如是耳勞倍脫亦曰楷洛格孺子來嬉蓋其天性初不足責願妹恕之卽而又曰楷洛格汝今者又以何物餐我乎楷洛格笑曰羊肉與蔔葡同煨爲汝所喜者今當已熟汝曷視之勞倍脫笑湯姆亦笑且跳躍歌曰羊肉其熟乎吾埀涎其滴兮歌時髮上　漆益顯光彩著者曰蜂蜜村之家庭殆無過於楷洛格矣然其治家之　人亦莫得而知且弗能及楷洛格之爲手套其工亦倍於人每當禮拜六晨楷洛格即以所縫之手套交之廠中以所得工資往購胰皂及一切禮拜中應用什物歸而浣衣及治晨餐日未亭午而上禮拜所易之衣已漿洗淨盡則復從事手工衣有破者則縫綴之故楷洛格之兄及弟無論常日與禮拜六而其所衣之衣恒潔爲蜂蜜村特出者楷洛格之能如此蓋以早起之功爲多也勞倍脫旣坐楷洛格乃出雜誌一册授之曰勞倍脫此爲予新購者汝視其内容佳乎勞倍脫受之略爲繙閱即曰此爲月報述聖地乃製造玻璃之法綦詳楷洛格曰吾亦以爲佳故購之此後汝每夜歸來即可爲吾誦之使予亦得增長智識即於湯姆亦得益匪淺也楷洛格言時忽有一人推門而進其人爲密昔司勃倫即夾克之母旣入室則曰勞倍脫意司得汝見吾夫乎勞倍脫曰見之渠出時即繞道至鹿角酒肆勃倫恨曰此人殊悖吾惟祝上帝使鹿角入其腹中乃佳蓋吾家明日且斷炊矣渠往日嘗爲吾誓謂此次得錢必趣歸供家用今又食言自往覓醉家中事猶可少延特欠密昔司白福而之欵將奈何又頓足曰吾必往鹿角覔之視彼尚能尸祭否此語勞倍脫乃弗敢答蓋有一次密昔司勃倫竟　入鹿角酒肆與其夫相搏致蜂蜜村中一夜不得寗睡密昔司勃倫曰勞倍脫彼一人往乎勞倍脫曰否彼與哈苞特瓊司及亞當桑奶偕 
痴情小說 
[美女花] [  小山梅郞合譯] 　 
　　第八章（續） 
　　侯爵聞言雖餘怒未已而慚愧之心已流露於眉宇之間都而奈勒復從容言曰猶幸共和政府懲之於先故王朝恢復以後法王尚不至仇視汝也顧侯爵仍固執其意大聲呼曰誰曰非余之所有耶卽依汝言亂黨政府之没收余財產爲當然則余之佃户以二士五年之辛勤盡復余產復以忠戴主人之故悉嶒於余余又曷爲而不能享之都而奈勒曰母躁急適余所論但及於汝疇昔失產之方面尚未及於斯當雷贈產之方面也今余當爲汝繼續論之政府没收汝財產旣屬合法之行爲則此財產非汝所有也明矣汝旣出奔外國與本國之關係已絶則汝之佃户斯當雷對於汝亦無應盡之責任彼以十十五年汗血之代價盡復此產則此產之已屬於斯當雷氏也無疑及汝回國彼以無後之故以仁慈之心贈將來無主之財產與汝此產之主人翁及復更爲塞里愛氏然不幸其子復出現於此秀谷之中則按照余頃間所言之法律汝已無居此之權享受此產之幸福侯爵怒曰汝所言之法律非拿破崙之法律耶余何能承認擾亂歐洲妄冀榮耀之拿破崙之法律都而奈勒笑曰侯爵少年時之盛氣何歷久而不衰王家以拿破崙之法律合於國情而便利於民故仍認爲適用之法律汝個人不承認又何補於事至是侯爵尚思　舌自爲辯護奈旣無正當之理由又復拙於口才自不能敵法律家之利舌不禁苦壼中之箭深藏而不敢發視其一種敢怒不敢言之窘態可憐亦可笑而都而奈勒之不惜唇舌之勞滔滔辯論致使侯爵若被蜂剌痛癢難忍者何哉旣有宿怨不願爲力一言辭之足已又何必作此無益之談蓋都而奈勒爲人至奸險正與男爵夫人同其此例思欲藉此以中傷之而必先明示侯爵以目前處境之危使之驚懼方可實行其復仇之手段嗟乎侯爵果墮其術矣汗流浹背不安於座暗念男爵夫人之言良非誑我向者余尚疑之今聞都而奈勒言乃與男爵夫人如出一轍特都而奈勒之言何若助倍而那以驅逐余者一味爲賤奴辯護而反駁奪余權思至此不禁盛怒而向都而奈勒曰休矣先生母再多言余受敎矣汝枉費汝法律家之學問演說家之口才余聞命矣更不願再耹大敎休矣休矣 
 
 
 

Page 15

 
 
   
 
 

Page 16

 
 
   
 
