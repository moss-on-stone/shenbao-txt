# 1890 - 295 - 4906295

 

Page 1

 
 
[珍物求售] [  申報館協賑所啓]  
　　日前承某大善士以翡翠記念全副囑爲變價以助賑捐昨又承粤東無名氏助以枷楠香朝珠一　　到牟尼之串鼻觀香通分來　　之珍　田露潤拜登嘉貺永爇心香已諸君子有欲得奇珍者請速患臨展玩或祇購其一或一并購歸但肯解　總無不可葢合之則二美離之則無變也　綴引言伏維共鑒 
[點石齋發售各種精本石印書藉]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑呈朝各直省地圖十三經廿大史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁四成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘東隔　又設分局在二馬路横街三層樓紅墻洋房内此佈 
[問影]  
　　庚寅秋仲偊値星期招柯亭主人鹿淍後裔說文傳人在三雅園觀劇柯亭主人坐甫定催請赴席者已三五至僅觀蘭蓀花報一齣怱怱辭去鹿洞後裔則獨賞介玉之喬醋說文傳人曰小香之瑤臺亦頗具碩人其頎之致殊不惡也相與撫掌大笑旣而客皆别去余亦遄歸余短於視夜間跬步必令奚童以燈從大有曲禮所云夜行以燭無燭則止之槪雖有誚我以月下提燈者亦聽之而已是夕爲中旬三日月色滿街迤邐由正豐街過楊枊樓臺奚童忽詫曰一人之身何以有兩影余自顧亦然細視他人行於街上者止有一影行於簷下者則并無影絶無一人而二影者乃停趾四顧始知余與童行於簷之外街之旁一影則在街中因月而得也一影在於簷前由燈而得也遂以此理告之童童恍然悟因復問曰一月一影一燈又一影如隨身有數燈則將有數影乎余曰然童曰影附形而見無形卽無影顧何以照相者乃能舍其形而留其影又能以一影化出無數影並能以小影化作大影昨日寳記送與主人之相其大如此實乃從綾照小影内放而大之是不亦可異之甚乎由此以觀無形者亦可以有影則豈特一人二影而已哉充其量卽千百化身又何難之有余笑曰此言也大有一樹梅花一放翁之意童乃進於雅矣因顧影曰我將問爾街上之地大於簷前而影小簷前之地小於街上而影反大是何以故街上地淨如掃其影濃簷前多有水漬其影淡又何以故童之身小於余而影初無所殊余之形大於童而影又無所别余之所衣較童爲華童之所衣視余爲樸而影中毫無所分也豈影之附形而見者非其形之眞者耶鏡中之影則衣之華與樸皆無所掩獨於燈前月下之影則不然豈鏡中之影與燈前月下之影非一人之影乎鏡所以照人之影也外觀有耀鏡能判之燈與月亦所以照人之影内藴之藏當亦有以鑒之顧何以混然者無所區别也水之淸者鑒其影鬚眉畢現水之濁者則昏然無所見矣昏然者水也而人之欲以影自照者抱憾無窮已夫影不能離乎形猶形之不能離乎質木之本水之源雖遠不可忘也若水無源則竭木無本則枯若欲就無源之水而鑒吾影其爲昏然也無疑矣然而古井之水其波不興則又可以鑒人之影盖止水固非無本之水可比也人而具有衣冠則影中亦衣冠也人而秃襟短後影亦秃而短矣形而怒則影亦作勃然以奮之勢形而喜影亦作怡然以樂之狀形而悲影亦有抑抑不得伸之象高下俯仰伸縮轉側之間不但可以觀其外亦且足以觀其内第觀其外者形之可見者也觀其内則由於心而見之難矣而徘徊乎燈前蹀躨乎月下掩映乎鏡檻顧盼乎水中乃莫不如秦臺之照卽有自顧其影恐有短足之狐含沙以射又恐貝錦之徒捕風以捉而欲深自斂戢卒亦有所不能盖以影徵形不啻以我觀我不能喪我則卽不能换形大者不能易而小卑者不能易而高甚至於樂者不能變爲悲怒者不能變爲喜七情之所發影不能掩之六欲之所呈影不能藏之是人之稍有所歉然於心而諱莫如深暗自掩著者爾皆不之間焉爾之於人又安所裨哉不特無所裨而已抑更有損欲盖者因爾而彌彰欲藏者因爾而反露吾恐怨爾者多德爾者少爾其何說之辭影依依無以對童曰影固不能言者主人盍爲之代對乎余曰影非不能對也其意吾已知之矣彼蓋以爲我之不爲人掩其妍媸美惡非影之咎而人自取之也媸者見之謂之媸妍者見之謂之妍美者不可强爲惡惡者不可强爲美人爲之非影爲之人但坦坦白白自審無愧於形卽自顧無愧於影古人云寢不愧衾行不愧影蓋至自愧其影而又將何以對人矣影之意盖如此童鳥足以知之於是卽燈影卜拂紙振筆而成此篇　 
[諭旨恭錄]  
　　九月初五日奉上諭長庚升泰奏揀員請補戴琫一摺前藏戴琫汪靑洛布年老辭退一缺着丹巴明足爾調補所遺之缺着擬正四朗汪靑補授該衙門知道單併發欽此 
[營口瑣言]  
　　田庄臺迤北各鄉民前年患水災時幸蒙官紳施賑得以保全今歲得慶豐收思及再生之德遂醵資製就萬民衣傘匾額於本月初三日恭送道廳兩署及三江公所道廳憲皆衣冠出迎謙辭冉四三江司董亦然○自初三日起油荳忽然昻貴聞之巿中人云今冬必貴至五兩以外蓋南邊菜子歉收北地存油無多之故耳○海防廳章幼樵司馬引見回任後於本月初三日升堂點卯面諭各書役實事求是毋稍延玩又飭鄉約人等逐日上街巡邏蓋蒞任之初宜必有一番誥誡也○某沙船掌舵人上街購物回時與船中貼寫結算帳目將票數張計東錢八十千及現錢三千六百文置諸艙面不隄防一賊狙伏暗處伸手攫取而奔船夥聞聲上岸追逐將賊抓住則錢與票已烏有盖已轉授與人矣遂將此賊送交鄉約押候送懲 
[狎優釀命]  
　　營口訪事人云本月初四日有某票號中人在福合園酒館宴客酒酣耳熱忽動聽歌之興乃召梨園登塲演劇演至捉放曹一折臨風高唱響遏行雲忽聞門外譁然曰殺死人矣殺死人矣座客驚惶無措急問殺人者爲誰突有數十人蜂擁入門棍棒齊施座客皆抱頭鼠竄杯盤殽核毁壞無遺隨舁死人至院中面目模糊血污狼籍細查致釁之故緣前二日仁大園演戯時有小金有者調戯班中小花旦某局跟丁魏四向之攔阻口角之下將金有辱駡一番金有心不能甘意圖報復至是見福合園演劇魏雜在人叢中遂暗帶利刃而來未及數言將魏刺倒并帶傷王 
 
 

Page 2

 
 
姓等兩人當時人數雖多因金有持刃亂揮皆不敢近竟任其逃去不知所之及鄉約聞知當卽據情報縣翌日下午海城縣陶邑尊親臨相騐籖差務獲兇徒夫戯也者戯也原以供人游戯也乃因看戯之故狎及優伶因狎優伶致成命案卒之死者已死生者亦難望倖生然則此優伶也不誠可謂禍水歟書此以儆世之有斷袖癖者 
[文星朗照]  
　　七月二十日安徽學政錢樨菴文宗自太平府節署啓行按臨寗國府舉行科試及試竣於八月十六日馳抵徽州徽試旣畢復於本月初十日按試池州示期初六日取齊屈指東籬載酒西灝題詩正池郡慧業文人奪得錦標時候乂聞池州試畢當按試安慶府次第及六安州廬州各屬云 
[蕪湖紀事]  
　　李傳相之五介弟稚荃觀察仙逝鳩江擇期十月初一日開弔初四日舉襄回籍兩公子以所撫遺像未能阿堵傳神遂另延某姓名畫師重爲撫繪云○長江水師提督李與吾宮保前赴南陵展墓隨於上月二十八日乘猶龍小輪船馳回太平府節署○上月杪臺灣巡撫委員吳二尹來蕪採辦軍米數萬石用南洋某兵輪船滿載而去○中秋以後米價驟昻現在市中上等者每石需銀一兩八錢次者一兩四五錢盖豪商巨賈採辦者多是以利市三倍也○秋來旱魃爲災赤地千里王邑尊自本月初二日起虔心齋戒設壇城隍龍王兩廟祈沛甘霖日來雖有陰雲未見滿城風雨騒人韵士載酒登高試望平疇禾皆枯槁其雨其雨不知何日始灑遍大千世界以慰農民也○自准米石出口以來凡恃肩背之力以營生者羣萃江干爲人負米王邑尊以此輩類皆不受約束飭工頭將姓氏籍貫年貎造具淸册繳存縣中每人給以腰牌諭令隨身佩帶設或滋事旣可按圖索驥以示嚴懲○太平府當塗縣示期本月初二日舉行縣試童子軍共五百餘名秋高氣爽白戰無譁不知中有祖生其人征鞭先着否也傳聞縣試旣竣吳太守卽須接辦府試俾試畢後得以交卸入都陛見云 
[淮南新語]  
　　淸江訪事人云委署海州謝直剌枝先於上月二十六日捧檄過浦○淮安府屬縣試定於九月十八日取齊○某甲在某處開油坊一日晨起開門則赫然一人懸諸户外蓋自縊也駭極報官請爲檢騐邑尊訊無他故卽令苦主棺殮領回○上月三十日淸河縣特邑尊由獄提出盜犯一名會同余都戎派兵押赴西門外迤北城隅正法○今歲秋稼以菉豆爲最豐價亦最廉每石只售錢一千二百文米價現又每石减去二百文○某甲借某乙羊皮馬褂統一件赴質鋪質錢乙索之急甲備本贖出則已非原璧矣向之理論質鋪中置若罔聞甲勢竭力窮痛駡而去 
[袁江官報]  
　　海州運判徐紹垣於上月初十日自板浦回轅調補淮安衛守備姚振國於初十日赴漕轅叩謝飭知赴任委辦五河鹽釐局江蘇候補道陳善於十二日由省過浦赴局分發南河試用同知汪相龍於十六日赴漕轅禀知到工補授徐州鎭標城守營都司劉玉泉於二十六日過浦赴任 
[邗江官報]  
　　初六日黃别駕澤珢委解京餉起程初七日陳鹺尹大榮委寳坊寺緝私龔鹺尹定泰委丁埝卡初八日北掣錢荻香司馬由准北來揚高鹺尉敦厚委廟灣鎭緝私初九日堤工提調許太守寳書到揚 
[江西官報]  
　　署宜黃縣李祥和禀辭赴任署新建縣朱錫祁委辦善後局書局事務花翎新海防同知史廣善禀到係江蘇人儘先府經林德煜繳照係貴州人候補道黃心渠禀銷期服假知縣薛銓李墨林委解九江關餉進京胡宗廉卸辦吳城上卡回省從九葉訓謨委往建昌辦保甲南豐典史劉炳南據報回籍修墓開缺以縣丞陳錫湛署理又准補臨江府經陳耀煃飭赴新任建昌同知董允斌禀丁父憂金福保委辦樵舍釐卡唐繼周崇熙委解地丁進京典史何正邦委查章外保甲通判黎雲福委辦住岐卡沈熙委查德内保甲知縣孫新用委解第十批漕折進京余銑委勘估修大教廠工程署義甯州周文潮禀辭赴任劉先甲過遇缺先補用班陸錫康委解順直振榖進京縣丞萬國琛典史李燧接香廣内保甲徐振先調查德勝門保甲張兆廣銷查保甲回籍守制何鎭海起服來江 
[皖撫閱兵]  
　　皖撫沈仲復中丞於初八日辰刻命駕出轅校閱皖北馬步水陸各軍由陸路向桐城舒城等處進發中丞所帶僕從皆厚給工食先期告誡不准擾累沿途州縣違者提究仰見中丞體恤下情無微不至是日出轅在省文武印委各員均詣北門外接官廳恭送旌麾各營兵丁自准堤菴至十里鋪排列隊伍旌旗蔽野戈戟如林想見大帥威嚴不獨前呼後擁足壯觀瞻己也 
[鳳嶺晴暉]  
　杭垣某宦之次公子好馳馬一日鞍披紅錦埓鑄黃金雙鐙風馳一鞭電閃至杭駐防旗營路直如繩街平似砥正好試磬控之技何妨取威雄之儀拉鐵咀銜久諳馳驟追風逐日益肆奔騰汗赭沾衣塵紅灑面方覺興高采烈不防樂極悲生馬去人來適當其會旗人某甲之子退則不能避尤不及爲馬足所掀翻當頭顱而踏碎肌膚旣裂鮮血交流都因蒲葉鞭長揮來馬腹好比桃花色嫩染到街心嗚呼身仆路旁魂游地下矣旋爲上憲所聞卽飭縣會同理事廰相騐據實呈報眉痕劍竪髮怒冠衝將欲按律例定處分如諺所云王子犯法庶民同罪有爲魯仲連之排難解紛者願償旗人某　鷹餅二千圓爲超拔幽冥之資某甲竟執定王章不爲利誘至今約有十餘日未知如何了結也○月之初三日相傳爲淳佑橋崇善廟惠靈王誕辰里人鳩資出會尋常旗牌傘扇未足以壯觀瞻先一日兩廊開塲聚賭或麻雀或天九或攤或寳不一而足至旁晚開演大木人戯鑼鼓喧闐盧雉呼喝幾至通宵不絶爲民上者當設法禁止也○杭人好鬥蟋蜶近聞嚴衙弄某姓開栅牽草初猶本薄利輕事同兒戲近來每日輸贏竟至數千元之多少年子弟所當及早回頭庶無後悔不然不獨王法森嚴難逃刑律卽蕩產傾家亦由此基矣可不危哉 
[甌江雙鯉]  
　　温處道苑秋舫觀察牌示本月初八日换戴暖帽蓋亦順時布政之意也○本月初二夜鼉更三下有某甲者行至蛟翔里被人剪去髮辮有人嘲之曰子豈欲效製曲家譜光光乍一闋乎特恐人把法聰頭當磐子敲將奈之何甲置若罔聞抱頭而去○樂淸武生某甲現在協轅當差不知因何與人忿争當街受人之辱遂悻悻然赴訴學師適徐芝庭廣文因患足疾偃臥在床甲手之舞之足之蹈之歴述被辱情形幾如梨園之演劇廣文惡其無禮揮令出門事聞於章協戎欵其在外滋生事端將名汰革甲悞以革由學師遂遷怒於廣文夤夜入學署騒擾非常廣文避其兇鋒以致跌傷足踝甲忿無所洩又搗毁都司大門直至請撥營兵彈壓始揚長而去現已將甲送縣懲辦邑尊查得向患癲癇或當格外從寛也○信和街某酒米鋪因兌私錢經公差所拘挽人和息旋爲林朱二縣差所聞以前差非奉票之役不得越俎代庖遂復向舖中饒舌聞該鋪已所費不貲矣 
[淮揚雜紀] 　　 
　　順直山東疉被水災籌振諸君業已筋疲力盡倐交冬令霜冷風高委塡溝壑揚州協賑公所籌思至再遂於本月某日起設立木桶三隻聽人隨意輸捐雖云抄襲陳文或可冀其觸目動念也一設轅門橋街頭一設鵝頸項灣街一設東關大街皆係通衢閙市並書告白於其上略云多寡悉聽人便每届旬日啓桶一次如有成數隨卽解請上海申報舘協賑所彚解災區以昭核實等語揚城地大物博商賈雲屯解衣推食當不乏人不禁拭目俟之矣此據揚州訪事人函述有關善舉爰照錄之○軍營中每年霜降例有祭旗典禮本月初十日節交霜降揚 
 
 

Page 3

 
 
州營叅府牛叅戎預於初九日舉行是日黎明城守營徐守戎曁鄭千戎各帶洋槍籐牌大旗等隊先至叅署會齊然後排列成陣鳴號起行由西轅門迤邐入小東門繞舊城各街出西門至大校塲詣演武廳前循例行禮禮畢三軍稍憇隨進北門經彩衣運司教塲等街入東轅門回轅一路軍容荼火步代整齊戈戟凝霜刀矛映日眞令人望而生畏是日適逢重九遊人甚多所過之處擁擠非常然皆能肅靖無譁卽此可見軍威嚴肅也○揚城北鄉楊家廟地方有某姓女年已及笄小名大來子因事入城忽於本月初六日不知去向尋覓數日影響毫無聞其父母平素極爲鍾愛現在遍出招帖略云有人知其下落送信至大東門龔銀匠店定當重酬又初八日東嶽廟後失去一七歲女孩鳴鉦遍緝不識能有着落否按揚郡失孩之事時有所聞豈城中果有歹人溷跡耶家有子女者其加愼諸 
[金陵多病]  
　　金陵自入秋以來始而痢症盛行繼而瘧疾大作近又似瘧非瘧加以咳嗽幾乎十居八九卽平時體氣充偉從不爲二豎所困之人至是亦隨聲附和非呻吟牀蓐便沉滯刀圭以醫名家者日將落十字街口飛轎如織醫生規矩以門症爲重門症醫金雖不甚豐而此往彼來門常若市易驚駭愚夫愚婦之耳目故非日迫崦嵫斷不肯越雷池一步就使磚影早移簾旌已下閫以外闃然者久之亦必偃息以待惟恐或有高軒枉顧殊不知病家之望眼欲穿病人之心焦似火一朝延醫終日翹盼藥鼎茶爐之外又添此祗候醫生之忙碌上燈以後如乩下降趨而迎者圍而聽者前席而陳者不啻麻姑之降蔡經家雖遭鞭有亦所欣願其甚者更滿口稱其由某署臨某症而來爲某逹官視某姬而出今又須閱某處過某巨室而歸草草一方寥寥數語便起身欲逝全不顧當前之病象安危何若與病家之所延果爲何事也無怪稍明事理者牢持不藥爲中醫之說終年不爲庸醫所愚亦終年不爲無病之病所擾金陵自中秋後病雖衆而朝生夕死已非蜉蝣世界緣節前痢者比户人當新凉乍浥暑伏於中寒侵於表譬如門户不固宵小得而乘之其發也多上吐下瀉四肢厥冷而又多起於小户人家不知病之所由來徘徊瞻顧勳致不及救治麻衣如雪無日無之後旣爲瘧則無人不偷閒半日壯者恃其年富力强病過卽餔啜如平時弱者一經寒熱已黃面如瞿曇矣卒之病由口入痊愈之遲疾全視患病者之戒口與不戒口故往往弱者之防口甚於防川而病早歸壑壯者之縱慾不啻縱火而病遂燎原刻下天氣亢旱不見甘㴻者已兩浹月到處風乾物燥人行秋陽中御棉殊不適意而日之旭月之夕則又非重棉不足以禦寒因此惡寒惡熱作嗽作咳無論男女老稚相沿殆遍藥鋪生意今夏已利市三倍入秋更覺應接不暇户限幾爲之穿業歧黃者其消長原與藥鋪相表裏大抵疏邪發汗一二劑卽可奏功然或淡寫輕描一二日輙多反覆相傳因反覆而致悞事者不一而足盖始之不愼必至源遠流長正不得歸咎於王夷甫之貽誤蒼生也或曰今歲金陵之病實爲近年所罕見因非時疫故閭閻無相驚之色道路無相戒之聲耳 
[松江霜信]  
　　曾襲候靈柩由滬南製造局前碼頭下船道出浦江松郡官塲聞信先期雇匠在大張涇外浦灘支搭篷廠以待初十夜四鼓時侯柩道經其地譚軍門率同叅遊等員曁華婁兩邑尊親至江干登舟吊奠預飭正副兩營新兵及馬步隊樂工鵠候鳴鎗奏樂水陸紛陳比十一日鐘鳴十下靈輀始向靑浦進發各員乃紛紛遄返○胡某者夙有智慧家計頗饒其子某捐納佐雜指分浙江旋經選授某處優缺本月初雇船一艘前往任所帶有皮衣兩大箱中儲英洋四五十元對時表一枚啓行之日該船主老關因事未往雇帮夥大阿森小阿森兩人駕駛舟至嘉善胡登岸訪友囑令泊在某處比回則人船俱杳遍覓無蹤不得已趁航而歸向老關問罪老關聞信之下呆若木雞不復能出一計問卜求籖茫然無主刻經親往尋覓不識果能尋獲否也○松郡每届重陽令節好事者必迎神賽會藉以引動多人流連風景本月初七日會中執事人恭舁施相楊侯兩神像道出東關駐駕初九日迎回本廟惟羅神會則於重九日迎賽出西關進北門旋卽回殿所有儀仗俱極鮮明觀者途爲之塞此亦一年勝會也 
[恭迓襜帷]  
　　昨日傍晚時本埠官塲接到蘇省來電敬悉藩憲黃子壽方伯交卸後已於昨日由蘇起節約計今日下午當可抵滬上海縣陸邑尊卽飭辦差人等預備一切矣 
[糧道來滬]  
　　江蘇糧道景月汀觀察於昨晨乘招商局海宴輪船由津來滬舟抵金利源碼頭本埠印委各員均往迎接如禮 
[賽船例志]  
　　昨今二日寓滬西商爲賽船之舉先期由値年之英領事遵照向章照會江海關道聶觀察札飭上海縣及英界讞員出示曉諭船埠船户等人此二日内自新閘西首大王廟門前起迤西至草鞋灣止自午至晚各船一律避讓免致碰撞之虞昨日氣候晴和烟波澹蕩丹楓絢采白荻作花野岸潮生江鄉秋老賽者旣倚棹以待觀者咸挈侶而來或徙倚乎林隈或徜徉乎水次駢肩接踵不讓春水湔裙之會俄而短棹輕飛浪花亂濺錦標奪得喝采聲喧第一次兩船一爲蘇格蘭人一爲德國人蘇格蘭人勝得一銀盆爲上海西商所贈第二次三船每船一人船上皆插旗一深藍色一靑藍色一紅黑色係深藍色旗船勝得一袋中儲金錢銀錢爲寓滬西婦所贈第三次兩船每船五人一紅旗一緑旗紅旗船勝第四次兩船一係蘇格蘭人一係德國人每船五人蘇格蘭人勝第五次三船每船五人一紅旗一白旗一藍旗紅旗船勝每人得一銀杯賽事旣闌游人亦返今日續賽共賽六次想往觀者較之昨日當更熱閙也 
[誘逃候辦]  
　　居正和卽裁縫阿紀誘匿馬九高之女亦桂賃屋英界集賢里居住馬知下落於本月初九日淸晨鳴捕將男女拘至公堂權理讞員朱明府以馬曾在縣署呈控卽將居阿紀並亦桂送縣訊辦已列前報前日之晚陸邑尊升堂提訊馬九高同妻翁氏投案供稱蘇州人向爲酒釀生意祗生此女於去年三月間許字同鄉人劉姓擇吉本年十月初六日完姻不料八月初九日我女忽然逃逸無蹤旋由顧阿弟通信始知被居誘拐尚有金飾等物被居掯住求請追究馬亦桂供年二十五歲前年由母親領至滬上現願隨居過活不願回里再字他人求請鑒察居正和卽阿紀供蘇州人向爲成衣生理亦桂因做衣認識曾爲伊製辦衣服首飾約費千餘金實非私誘叩求恩典邑尊一再駁詰居供詞游移邑尊以居正和旣爲成衣微業何來如此鉅資其中顯有不盡不實着收待質所聽候究辦馬亦桂背父私奔無恥已極本當懲責姑念婦女無知從寛交馬九高夫婦具領 
[相騐自縊]  
　　前日有廿七保八圖地保王鑑堂投縣報稱今晨圖内西人花園中樹上有無名男子自縊而斃經園丁報知小的查無親屬求請臨騐陸邑尊於昨晨八點鐘時帶同仵作書役人等前往檢騐地保預備屍塲邑尊升坐公案地保伸訴前情邑尊飭仵檢騐旋卽喝報騐得死者年約三十左右身穿藍布衫元布馬甲秃頭脚着蒲鞋實係自縊身死並無别故邑尊離坐親視無誤遂由善堂棺殮發壇召認仍着地保訪查有無屍親禀候核示旋卽命駕回署時已亭午矣 
[投縣請騐]  
　　喬源控何關記拉船兇毆一案由縣訊供將何收所已登前報何母王氏于本月十二日下午親往喬處懇商免辦王氏年已老邁不知如何氣塞身死喬將屍抬回其家該氏之媳何朱氏卽於昨日投縣報騐其相騐情形俟續錄 
[英界公堂瑣案]  
　　包探張九意禀稱小的緝獲竊賊沈阿桂起到衣服三件詰知高陞輪船上沈一梅所失并稱曾在上海輪船竊得寳銀八十兩今亦起案惟尚未查明失主何人沈請領失衣三件該竊供認求恩朱明府飭連贓銀交該包探帶回傳失主到案訊辦衣服先給沈領 
 
 

Page 4

 
 
去○龜奴陶阿根訴稱小的在妓女王珊林處爲傭昨夜舁妓轎出外適王阿四在路旁小便偶爾擠軋致被將轎掀翻爲此報捕拘案王供稱小的正在小便突被妓轎所碰以致口角某包探禀稱小的查得陶將王碰撞後胆敢投捕房誣指王圖竊銀水烟袋及查明並無其事始稱因碰撞而起朱明府以陶不應揑情誣訴判罰洋銀十元王在路小便亦有不是判罰洋銀一元○包探何瑞福禀稱昨日下午新興里被火時小的等在塲彈壓見張桂英手持布衣二件及零星器具盤問來源據言有人囑伊搬取小的令伊指出囑搬之人伊言語支吾因帶至捕房送案請究張無可狡展泥首求恩朱明府判令笞責一百板贓存捕房俟失主認領○陳發發訴稱小的在日本領事公館爲傭同事水雲和闖入寫字樓行竊鈔票洋九十四元因投報捕房將水拿獲起到贓洋尚少十九元小的亦失去衣服二件今已一并起案請爲給領水供認行竊並稱缺少之十九元已置辦新衣被褥如今惟乞施恩朱明府謂水胆敢監守自盜判令笞責一百板枷號一月發巡捕房示衆所有衣服及在水身畔搜出之洋三元一併給失主領去○包探顧阿六禀稱小的查得竊犯顧錦齋前曾遞籍今又濳來圖竊爲此拘案請懲顧供稱小的係浙江甯波人原籍不能度日故又來此不敢犯竊叩乞施恩朱明府判令笞責一百板押候再行備文遞解○日本人乃家哈馬訴稱偶在中途行走突被梁阿興攫帽奔逃追獲人贓交捕送案梁供稱小的係粤東人求賜恩宥朱明府判令笞責一百板枷號七天發犯事地方示衆贓給該日本人領去○包探秦少卿禀稱昨日下午浙江路新興里内火焚時吳阿六等三家近在咫尺將衣服物件搬置路旁被王金友等二人攫取衣物由小的阻獲人贓交失主認明無悞吳及章東來陸雲生各報失物及包探拘獲情形王及楊雲章陳三桂同稱小的該死朱明府判令各責一百板枷號七天贓給各失主分别認領○新丹桂戯園主田際雲卽想九霄以伶人郝登奎黃元祿金元珍郝來榮及孫花林卽十三紅支取包銀之後避不登臺央伊叔田金扭送請究旋有人調停明白由田禀求銷案 
[格言聨璧善書開印]  
　　謹啓者格言聨璧一書皆處世修身之道凡從政齊家農工商賈莫不盡在範圍殊足挽頽風而敦教化敝堂刊刻大版續以文帝勸孝文毁淫書說戒淫歌詳註功過格求心篇惜字律眞銓十二則惜字十八戒後附經騐秘方於世更爲裨益今書版告竣已在開印裝訂二本合爲一部外用書套不致散帙竊以一時勸人以口百世勸人以書若得廣爲印送風俗人心豈曰小補之哉四方君子欲助印送者敝堂代勞止取工料不計版資請登報章佈照公鑒[  上海六馬路仁濟善堂司董謹啓] 　 
[爲善必昌說]  
　　凡童蒙入塾每先課以三字經繼以千字文三字經曰人之初性本善亞聖所謂人性之善也千字文印福緣善慶易經所謂積善之家必有餘慶蓋知性善爲善之說幼而學之壯而行之誠爲人之不可須臾離也夫逹而在上善政善教垂諸百世而不　窮而在下善行善言行之終身亦有益中有巨室富商資擁十萬財積千箱樂得酌劑盈虚時行方便况海上爲天下第一繁盛之區有南北兩市其錢業絲業茶業荳業花業以及各業均經設立公所抽收公欵届期報賽演劇稱觴興歌樂利其間人才濟濟定多善士仁人曷弗倡義樂施酌提什一以備矜孤恤寡之資曾聞蘇垣各業皆有此與而海上紳商輻輳何妨踵而行之且修德必獲報其如竹溪沈氏盛澤王氏見善勇爲樂善不倦迭見開屏藩任封疆簪纓濟美福壽並臻亦未始非性善爲善之有證也不揣冐昧直綴數言就正有道尚望擴而充之力以行之是誠一瓣心香所禱祝者焉[  環渚釣叟未定草]  
[蘇省撫轅抄]  
　　初九日藩轅牌示金山縣知縣夏槐撤任察看遺缺酌委候補知縣王椿蔭署理指分江蘇卽用知縣兼襲騎都尉趙以焕貴州人指分江蘇卽用知縣陳堉四川人均由京領照來省禀到從九郭照藩禀知交卸上海縣典史任事回省卽辭赴江寗見制憲○初十日張寳瑔禀銷委解京餉差藩轅牌示照得崇明縣知縣吳成周調補華亭縣拳部覆准所遺之缺應以卽用知縣傳祁堪以請補又太倉州七浦司巡檢楊儒慶撤任察看遺缺委候補從九品司徒汝堪以署理 
[  百花祠中西大藥局遷法大馬路]  
本局蒙東國醫士異授精煉中西上品珍藥修造此散專治楊梅大毒徵疳横痃　濁魚口囊　陰瘡下　疥癩濕毒其法祇須将藥放在兩手心内搽擦小毒三天大毒二十一日無不結痂退疤淋止毒消既不服食則免脾冐受傷又非敷搽患處更不痛苦最奇者搽擦之後其毒悉從大便而解毒患濳消萬穩萬妥永無後患　希世奇珍久行東國屢試如神本局不惜重資修煉濟世現在祗收半價每丸半元凡被苦海之患者不艱乖寳筏而出迷津如遊花柳塲更宜預備於清晨搓擦脚心庶免染毒本局所製靈實戒烟丹尤膾炙人口葢用參　珠珀製煉濟世非專　牟利也大瓶七角小瓶三角半聖靈解毒丸球珀白濁丸神効白帶丸皆收半價三角半清脯百花露藥水鐵丸等俱全遠處信購原　回件如躉批代售加二成給藥本局主人專治喉症貧病施診給藥東國醫士異授包治一切毒門 
　　恒濟局鍾洪南發兑鎗上拌烟藥粉 
本局創製此粉不但能除烟癮并能固本益元健胃除痰强筋壮骨精神爽朗兼治百病無論癮之大小将此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十數天准能戒絶眞爲藥到癮除早已四海馳名世人獲此粉而除烟患者指不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購藥須認明住址牌號切勿錯悞皆因丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請來本局一試卽多年老癮皆可立除此佈 
　　聲明管氏十四製熟地○寄　輪船顛簸頭暈丹○立　　孩睡　出尿藥○辟邪可壽小盤香上海南畫錦里管可壽内櫃發兑 
熟地爲藥中上品添精益髓補氣生津倘製不得法反致妨冐泥膈本齋十四製熟地製法家傳久爲名醫稱賞可以送官禮敬親長爲日食之需是以每届冬令服補劑煎膏諸君爭相購取嘗有不肖藥店見方中開有管製熟地者輙以該店熟地誑稱僕處寄售射利兜銷去冬受藥店之愚者不可悉數巿儈伎倆實堪痛恨今将具禀當道請示分别惟望購者向本齋櫃售庶不致悞每兩足錢二百文○輪船頭暈丹倘遇風浪此藥服之不但頭暈立止嘔吐不作如在平地一般承友寄售每瓶洋一元○大孩每夜出尿醫治無效被褥淋漓　爲受累此藥無論男女自十歲左右至十五六歲有此疾者一服即止每瓶洋六角○辟邪可壽香仿盤香做法小樣玲瓏香味甜靜宜于烟榻靜室焚之每盒十盤洋二角 
　　專治肝勞肺　癆瘵飲食停積胃口呆滯心悸多諸君賜顧請向上海四馬路中西大藥房大　驚四肢酸軟身虚體弱陰損虧宗筋不舉氣血衰敗路晋隆洋行寶　街晋隆分行產　濟藥房等酒色過度水土不服小兒不長成小兒血不强壯病後四家購辦大瓶一元五角中瓶元起碼小瓶元氣未復精神委頓吸烟人身體廋弱涸瘾新斷精神恍五角原箱十二瓶價目格外公道　折另議惚傷寒症初　軟癱以及五勞七偒等患服此皆效　　佛　斷醫住　啓 
　　飛麟公司彩上加彩票 
本公司新創彩上加彩發財大票按月出售盡善變通盡美源流秉公招商以圖久遠價亷而易得彩全張售洋四元半張兩元分條五角躉批全張分條均可格外克已得彩照吕票按月號單爲憑另外加增副彩四千號共有五千張乃彩上加彩購者甚宜頭彩得洋一萬二千元二彩五千元三彩三千元四彩一千五伯元其餘中小彩數伯元數拾元甚多不及細載另有仿單紅票立兑現洋其票已将吕宋票存底方爲妥實並售按月吕宋票全張六元半張三元分條六角○紳商賜顧請至法大馬路本行購取遠處信購原局卽奉上海法馬路飛麟公司票行謹啓 
 
 

Page 5

 
 
　　　　彩上加彩 
本行今有新到公司發財票出售比衆不同盡善盡美售價從亷得彩較易每張售洋四元半張二元分條五角躉買批發另議公道紅票兌現格外克巳頭彩可得洋一萬元二彩四千元三彩二千元四彩一千元其餘小彩數百元數十元甚多不及細餘共計得彩有五千號之多得彩號碼悉憑吕宋對單以明至公照呂宋對號單一千號之外再加上上下下副彩四千號合成五千號得彩○所增四千號之副彩自頭彩起至九彩止每彩上兩號二張下兩號二張均可得彩倘副彩之中尚得正彩而正彩之中應得副彩乃彩上加彩無論大小得彩向本行可以立取現洋十一月票所來不多欲買者無論多寡祈至本行售票帳房購取可也遠處信購當班寄奉○上洋二洋涇橋南首泰和里口洋房便是○英商紅多士洋行啓 
　　三點老泳記新到彩上加彩票出售 
吕宋發財票通行中國以來本行由吕宋分設上洋起首第一家老行歴年經售大彩名馳四遠買客由此致富不勝枚舉然吕宋票得彩之號似乎大稀着彩究非容易買主未免少興本行今有新到彩上加彩發財票出售全張四元半張二元分條五角批發另議公道一切章程公而且美得彩號碼照吕宋票所得一千號之外另加上上下下副彩四千號共計得彩有五千號之多頭彩得洋一萬元二彩四千元三彩二千元一彩一千元其餘小彩數百元甚多得彩號碼悉以吕宋票對號單爲憑以明至公無論大小得彩均向本行卽兑現洋紅票兑價照吕宋票一式現售英十一月票並售吕宋發財票批發公道零售照市遠處函購原局回件上洋老泳記洋行啓 
　　同文書局告白 
本局石印不惜工資除自辦鉅册外機器尙多海内珍藏圖籍或新著　文均可代辦倘蒙鑒賞亦可定辦價必從亷印必盡善惠顧者面議殿本全史早經訂齊附股若速來取書　附股外尙餘十數部每部實銀一百二十兩永無增减此外史記十元前漢十二元後漢十元三國志六元舊唐念元新唐廿元明史四十元吳清帥古玉　攷四元星轁攷轍　記　路四元中西算學大成十六元此外新出加說文六本大字典又七本小字典附攷證駢字類編全唐詩通鑑綱目大題三萬選五經文府五經四書類典集成佩文齋書畫譜五經　根錄分類賦鵠孫批胡刻文選增廣事類統編四書本義匯參綱鑑易知錄翁註困學紀聞等書無論零躉一槪從亷本局開設上海虹口分設二馬路橫街其餘京都琉璃厰四川　慶府廣東雙門底廣西山西江西湖南湖北均有分局發兌 
　　錦潤堂聲明 
本號開張迄将百年承辦箋扇加等選擇久邀各省貴紳富商賜顧本號益加精選仰荷嘉奬本年四月有歇夥某某開設吉羊樓扇店冐刻本店牌號抵貨混充曾将人貨獲送會審署訊供假冐屬實從寛罰辦在案緣各作塲未能偏諭蒙給示諭裱懸店堂俾得一目瞭然有所儆畏而遠處未及周知爲特登報聲明憲示亦照錄於後并聞現有無恥之徒以金潤堂三字希圖影戤諒賞鑒家自能辨識故不詳贅欽加知府街補用直隸州辨理英美租界會審事務卽補分府蔡爲給示曉諭事據職員孫寅生禀稱故祖開創錦潤堂箋扇店生意迄将百年歴來代客承辦各貨無不認眞選剔精益求精遠近馳名近有不肖同業以低貨冐牌混售不特於職店聲名有礙買客無不受欺經職訪有實據已将人貨獲蒙庭訊将貨充公具結並将圖印各板劈燬在案但箋扇均係作塲製造各作未及周知求請給示諭禁懸掛店堂俾得衆目共睹人人皆知儆懼以杜假冐等情據此查假冐牌號以次貨混售殊非市商誠信之道前據孫寅生指控吉羊樓冐牌起貨騐明屬實是以将貨充公並令具結有案據禀前情除批示外合行給示曉諭爲此示仰箋扇店業以及扇工人等一體知悉自示之後毋再冐牌混售倘有前情一經告發定卽提究决不寛貸凛之切切特示遵光緒十六年八月十一日示發錦潤堂箋扇店實貼 
　　湖廣總督部堂張 
爲出示嚴禁事據署湖北鹽法武昌道瞿道湖北督銷淮鹽局江蘇候補道楊道禀稱竊鄂岸近來銷數疲滯實由鄰私充斥而邊界引地浜江口岸大半被其侵佔若不從嚴堵緝保衛藩籬将來淮界日戚淮銷日疲餉課攸關何以爲繼伏查邊界毘連皖豫北私結隊成羣雖設營卡查拿而頭頭是道防不勝防且民情强悍往往拒捕傷人非由地方官恊力巡邏幫同拿辦不足以儆梟風至若浜江停泊洋船更有夾帶岱私沿江灑賣雖設有洋扞手上輪稽查後派炮勇游巡江岸間有報獲而藏匿深隱黑夜起坡道漏者仍復不少應由税務司飭令洋扞手将到岸輪船以及夾板等船嚴行搜查方資得力禀請出示嚴禁分飭各縣嚴密拘拿盡法惩辦并行江漢關照會税務司查照辦理庶幾私販聞風斂跡官引可兾　銷等情到本部堂據此查律載販賣私鹽窩藏寄頓及夾帶闖越關閘者重千軍遣輕亦徒流其波拿拒捕者斬卽受僱挑担車船頭匹何者不可駄載不可受僱何必犯此科條自貽伊戚其中素有積慣販私查拿末獲者嚴緝重辦罪無可逭其鄉愚罔知利害被誘圖利結夥與販窩藏寄頓者一經巡緝到案同罹法綱厥罪惟均言念及此亦殊可憫除分飭各地方官水陸營汎一體嚴蜜拿辦外合行申明例禁出示嘵諭爲此示仰軍民人等知悉自示之後倘仍執迷不悟故違禁今一經拿獲到案定卽從嚴擬辦本部堂令出維行决不任其倖免其各凛遵毋違特示光緒十六年七月十一日 
　　新開天和茶園 
　　九月十五日演 
下河東進蠻詩沙陀國董家山新九排龍新戲盃探寒窰白馬坡斬顔良 
　　九月十五夜演 
挑華車玉玲瓏背鞭認子新蓮錯排花刺新李戲湖剛取榮陽虹霓關樊城長亭乾元山 
　　天福茶園 
　　九月十五夜演　 
打金枝招賢鎭取榮陽月華緣雙定軍山殺狗勸妻大前名本府 
　　天仙茶園 
　　九月十五日演 
白綾計昊天關金馬門千家飯七星燈快活林置田荘打刀 
　　九月十五夜演 
大賜福牧羊卷魚家樂澲火陽燒城瓊林宴汪准一桂捧芬演雪雙投山巧連環天雄叙 
　　新丹桂茶園 
　　九月十五日演 
丁甲山蘆花河高平關薦諸葛閙妓院黄草山斬竇娥百萬齋晉陽宫白馬坡斬顔良 
　　九月下五夜演 
雙捉放曹哪吒閙海大廻荆洲月英偷情探母回令火燒風月樓轅門斬子七擒孟獲 
　　三雅園 
　　九月十五夜演 
勸農打子翳桑敎歌盜茗孤逅觀畫情勾别姬擋姪十悞面期痴夢出獵潑水回獵賣召興登當巾榮歸 
　　禮拜二拍賣 
准於十五日二點半鐘在仁記棧内拍賣水漬七二線三僧帽漂布人搶P細布八四紅角鹿布共計三十餘件限一禮拜出淸屆時望貴客至該棧面拍可也此佈瑞和行啓 
　　禮拜二拍賣 
　　十五日兩點鐘拍賣和大魚牌龍魚色羽毛生頭紅嘰雙工龍牌魚牌色呢等貨此佈公平啓 
　　禮拜三拍賣 
准於十六日兩點鐘在本行拍賣萬泰蜜蜂深洋淺洋彩呢裕昌色漳絨將軍紅棉呢些厘花牌紅洋元色素羽布餘貨不計此佈安得利洋行啓 
　　禮拜二拍賣 
十五日十點半鐘拍賣藍紅龍色羽毛十二磅十磅人馬市布十一磅十磅藍龍市布八磅四藍龍輪船人馬藍大英藍紅魚翁藍馬鎗原布七磅輪船原布二六二四銀龍輪船紅狗頭頭二號金福人馬標六十四線金藍綠魚翁漂布等貨此佈老太古啓 
　　拍賣車糖 
本行准於每逢禮拜三早十點鐘在本行不限價拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍此佈老太古帳房啓 
　　拍賣鋼絲輪盤 
啓者代客于十六日四點半鐘在本行拍賣新到四輪鋼絲輪盤併兩輪及天申俱全又轎車大馬架生另物不計貴客如欲意者屆時請至面拍可也龍飛洋行啓 
　　禮拜三拍賣 
本行於十六日十點半鐘拍賣紅人馬熊牌雙鹿紅英牌鴨牌鷄牌鸚鵡各色羽毛元色象牌英牌鴨牌鵝牌羽綾紅甫馬頭嘰紅雙鳳嘰紅洋象牌呢單鳳色呢元漳絨二磅二二五二七五金獅紅布五磅金獅紅標　金瓶漂六四線藍龍漂三　三牛頭６０００市漂五磅紅雀八四黑瓶ＸＸ雙鴨三鴨紅蟹藍蟹藍鐘藍瓶　藍雙瓶布八七五藍英ＸＸ八四猴牌布十磅紅蟹藍蟹四四紅七子藍鐘雙瓶藍瓶　　十一磅藍鐘市布十二磅藍瓶細布藍龍四四斜二四紅雀紅瓶藍瓶藍其標等貨此佈怡和洋行告白 
　　心腹氣痛丸 
世之心腹氣痛者有痛死而復甦有跳床擦蓆状不一其患苦况難言本堂有鑑於斯莫不講求喜天假我緣逢善士送來一方依監製有患者服一丸立卽全愈雖二三十年亦服一丸皆云奏效應驗如此故用以公於世不論諸　心腹氣痛用丸一枚無不咸稱神效○廣東百年老鋪分设杭州太平坊鎭江銀山門蘇州閶門内金陵評事街上洋三馬路鄭福蘭堂啓 
　　新開協大土棧 
開設上海小東門外裏洋行街自運大小洋行街自運大小洋藥照箱批發零剪格外克已精製各種烟膏價亷物美賜顧者請認明本號招牌住址無悞計清膏每洋一兩九陳膏二兩四公膏二兩六小土二兩四冷籠三兩熱籠三兩二六成還灰平頭外加二　錢 
 
 

Page 6

 
 
　　四彩誌喜 
　　英十月呂宋票四彩由本號拆今十一月票零躉批發分克巳外埠函購原班回件信指棋盤街北 
　　聲明失根 
　　遺失庚寅科武進士圍姓根四條投富昌榮輔卷母字頗卷刻字州卷刻字州卷願字富而貴色卷畝字巳報明記該店别人拾得是爲廢紙觀喜熙祐堂仝啓　 
　　同文原印圖詠聊齋　 
　　出書後早經膾炙人口目下翻印甚多原本無幾實價一元二角○賜顧者細辨墨色紙張便知發兌處申昌并淸遠里恆泰昌號 
　　義泰洋行 
　　本行到有外國信　信封及葛字　另躉批發格外公　賜顧者移玉至二洋涇　南四首花磚洋房内 
　　廣東水險公司廣東水險公司 
　　分派利息 
　　啓者本公司一千八百八十九年第二次息業經開派凡有股諸君祈携股單到本行寫字樓領取爲盼怡和洋行啓 
　　救急痧良方 
　　馬齒莧極又名野　菜煎湯温服專治轉筋霍亂吐瀉服至筋不拘孿吐瀉漸止爲度竟有起死回生之功望勿輕視　　　 
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業會舘籌賑公所施少欽經收順直山東賑捐八月廿二至廿五日第二千五百九十二至九十五次淸單]  
　　甬江鴻昌黃逹齋求　病　痊由苔昌來洋四十元又爲正得女平安喜初十元常熟責善子爲慈三週懺費移助藉資冥福廿元王鍚齡求妻病速愈十元鍚記由馮文波兄來十元顧榮求妻病速安十元棋盤衛野昧同　因野　罰欵酒英資移助六元　印　求保太平五元乍川同　龍湫遊子四元銅洋一元福應爲志端子求病速愈由吳淞貨捐局員章寄來洋四元蘇城王半疑募薛姓願兒病卽痊二元祥源漆鋪二元菱湖賓襲氏一元○衍大莊來興發永和興玉黃德順　生同泰昌恆恆益公恆茂祥七户各錢二千文有心無力人一千八百文張天泰劉炳豐大生厚乾元貞無名氏五户各一千文共十三户合洋日元○金陵沈紹笙寄來倪士　經募洋一元又募錢五百文楊卿哲募師德堂錢五百文鄭季甲瀚蜚書屋各二百文鄭松庭胡禹誓各一百文無名氏五户各一百文萬募翰募陳伯平五百文王能記王慧記王鐵記王卽記主美記五户各一百文共十八户合洋四元○大通承司馬無名氏錢二千一百六十文陳姓四百八十元王姓二百四十文　姓一百廿文共四户合洋三元以上廿五日 
 
 
 

Page 10

 
 
   
 
 

Page 11

 
 
[光緖十六年九月初五日京報全錄]  
　　宮門抄○諭言二道錄前○發抄硃批四道○粤督李奏籌解京餉及内務府經費委解日期摺○又奏記名提督呈請更名摺○江督曾等奏揀補沿河要缺知縣摺○又奏提督等改留兩江補用片○湖北學政趙奏報歲試已周並宜施鄖三府歲科完竣摺○九月初五日工部鴻臚寺廂黃旗値日無引見○禮王等秋操完竣覆命○麟書張仁黼各假滿請安○湖北提督程文炳請訓並請假一個月○前京口副都統鍾澐病痊請安○肅王續假五日○克公請假十日○召見軍機程文炳鍾澐麟書○發抄鹿傳霖奏審明三原縣客民瞿秀林染房被刧案定擬奉硃批刑部速議具奏欽此○又裁撤茶鎭等處厘卡奉硃批户部知道欽此○又安康縣等處雹災情形奉硃批知道了着卽飭屬妥籌賑撫毋任災黎失所餘依議欽此○又興安等處賑務完竣並請將捐生給獎奉硃批着照所請户部知道欽此○○頭口頂戴兩廣總督臣李瀚章跪奏爲籌解光緖十六年分京餉及内務府經費第二批鹽課銀兩謹將匯兌商名銀數及委員起程日期恭摺奏報仰祈聖鑒事竊照承准軍機大臣字寄光緖十五年十一月初九日奉上諭户部奏豫撥來年京餉一摺等因欽此並淸單一紙内開擬撥光緖十六年分京餉廣東鹽課銀二十萬兩當經恭錄轉行欽遵籌解又廣東運庫解京餉難以現銀解部歴經奏請仍行交商匯兌在案兹據兩廣鹽運使英啓詳稱光緖十六年分部撥京餉並内務府經費共銀二十五萬兩前經先後籌解京餉銀十萬兩内務府經費銀三萬兩共銀十三萬兩分作第一二批於本年二月初三日四月初三等日委員趙承炳吳景萱解京詳明奏報在案兹又在徵收光緖十六年分省河鹽課項内籌銀五萬兩並隨解一五加平飯食銀一千五百兩作爲本年第三批京餉又在鹽課項内籌銀一萬兩並隨解平餘抬費等銀三百三十兩共銀一萬三百三十兩作爲本年第三批内務府經費飭交殷實商號百川通新泰厚日昇昌蔚長厚蔚泰厚遴委試用通判楊繩武試用鹽知事成佐才領齎匯單文批於本年七月初十日由粤起程附搭輪船進京支取足色紋銀分赴户部内務府投納詳請具奏前來臣覆核無異除分咨外謹繕摺具陳再廣東巡撫係臣兼署毋庸會銜合併陳明伏乞皇上聖鑒謹奏奉硃批該衙門知道欽此○○頭品頂戴兩廣總督臣李瀚章跪奏爲記名提督呈請更名恭摺仰祈聖鑒事竊照前准兵部咨議覆御史汪鑑奏武職復姓歸宗酌量變通一摺内開嗣後武職人員除從前捐納各員弁及由軍功保舉遣撤回籍未經歸標人員仍不准其復姓更名出繼歸宗外其提鎭大員及副叅等官或已補實缺或現在軍營効力及業經歸標候補者如有更名復姓等項均取具印甘各結由統兵大臣及各督撫奏明辦理等因奏奉諭旨咨行欽遵在案兹據總辦瓊州招商開墾局記名提督謝鴻章呈稱籍隷四川重慶府榮昌縣咸豐年問投効果毅軍營轉戰各省歴保頭品頂戴花翎記名提督傑勇巴圖魯勇號並借補貴州貴陽城守營遊撃光緖十一年呈蒙貴州撫臣奏准開缺赴粤効力遵於是年七月請咨起程於十二年正月到省奉前督臣張之洞飭歸兩廣督標聽候差委並將抵省到標日期咨報部科註册在案今於瓊州差次接到原籍湖南寳慶府邵陽縣户族函知現修族譜始悉鴻章原名誤同族内祖諱理合呈請具奏准將鴻章本名改爲得龍等情出具甘結並取具同鄉官印結呈繳前來臣查該員謝鴻章旣與該族祖名諱相同呈請更名得龍查無别項情弊自應准其奏明更改以篤宗親而符名義除將繳到印甘各結分别咨送部科查核外臣謹恭摺具陳伏乞皇上聖鑒訓示謹奏奉硃批兵部知道欽此○○兩江總督臣曾國荃江蘇巡撫臣剛毅跪奏爲揀員請補沿河要缺知縣以裨地方仰祈聖鑒事竊照甘泉縣知縣舒朝冕於光緖十六年四月十四日病故開缺應歸四月分截缺所遺員缺係衝繁疲難四項兼全沿河要缺例應在外揀補該縣係兩郭首邑水陸通衢政務殷煩非精明幹練之員不足以資治理兹於通省現任知縣内逐加遴選非現居要缺卽人地夫宜實無合例堪調之員惟查有在任候補班前先補用知縣崇明縣縣丞劉沛霖年五十二歲安徽文童投効軍營攻克牛家圩出力保以從九品選用攻克畢集等圩保以巡檢不諭雙單月遇缺　選兩次截勦東竄捻　獲　保　　本班　縣丞不諭雙單月遇缺卽選宿州蒙村防剿出力保戴藍翎解圍蒙城擒斬苗逆案内保留江蘇補用旋經部駮改俟選　後以知縣用　　　道江蘇肅淸案内奏保仍以縣丞留於江蘇儘先補用同治十年二月先行到省十三年分海運案内　俟補缺後以知縣歸候補班前充補用光緖元年分海運案内保加隨帶二級三年四月請咨赴部蒙欽派大臣騐看五月領照回省六年咨補崇明縣縣丞經部覆准十月二十日任事嗣經咨准部覆應以六年九月二十六日接到准補縣丞部文之日作爲候補班前先知縣到省日期在任候補十年請咨赴部四月初十日　欽派大臣騐放覆奏堪以照例用奉旨依議欽此五月二十日回任新章考試取列三等在案復查該員實心愛民辦事勤敏於河工情形亦極熟悉且係現任縣丞保舉知縣在任候補業經引見回省例准煩簡統補據署江寗布政使馮應壽等會詳請奏前來臣等往返函商意見相同合無仰懇天恩俯念員缺緊要准以在任候補班前先補用知縣崇明縣縣丞劉沛霖補授甘泉縣要缺知縣實於地方有裨如蒙俞允該員係在任候補知縣請補知縣銜缺相當毋庸送部引見亦無須查造叅罰謹會同漕運總督臣松椿合詞恭摺具陳伏乞皇上聖鑒訓示再所遺崇明縣縣丞容俟接准部覆另行遴員請補合併聲明謹奏奉硃批吏部議奏欽此○○曾國荃片再投標學習人員迭經前督臣等奏請　省補用欽奉諭旨在案兹查有記名提督高得勝王淸泉記名總兵土心忠徐全喜儘先副將徐恩祥陳學堂浙江儘先前推補副將朱東成儘先叅將王華春安徽撫標儘先遊撃朱有元叅將銜湖南補用遊撃楊春和都司銜儘先守備　春和歴在江蘇等省隨　迭著戰功嗣經先後投標分别差遣於營伍地方均稱熟悉該員等原保或未經留省或保留他省現在兩江整頓營伍正値需材之際合無仰懇天恩俯准將該提督高得勝王淸泉總兵王心忠徐全喜副將徐恩祥學堂叅將王華春守備熊春和等各以原官留於兩江酌量補用副將朱東成遊撃朱有元楊春和三員改留兩江補用以收人地相宜之效内提督王淸泉保獎都司後並未保過遊撃其保叅將案内係由遊撃底銜開保又保副將案内係由花翎叅將開保從前亦木保過花翎保獎遇有總兵缺出先行簡放並加勇號内係由總兵底銜開保亦未保過總兵遊撃楊春和保獎都司案内保由守備底銜保從前並未保遇守備以上二員保案參差均請勅部照章縮抵以昭　實除將各該員履歴送部查核外謹附片陳請伏乞聖鑒訓示謹奏奉硃批着照所請兵部知道欽此○○湖北學政臣趙尚輔跪奏爲歲試已周並宜昌施南鄖陽三府歲科一律完畢情形恭摺仰祈聖鑒事竊臣於去年七月考完德安漢陽黃州武昌四府並舉辦恩科鄉試錄遺曾經具摺恭報在案嗣於鄉試出榜中式舉人塡寫親供後十月十八日卽行出省接試荊州次及宜昌施南至今年二月十八日由施南起程按試荊門次襄陽次鄖陽次安陸於七月初二日試竣回省歲考現已一律完畢内如宜昌施南鄖陽三府向係歲科並考臣亦卽遵照舉行統計文風以荊州安陸所屬爲最此外亦多可造之才武風以荊州襄陽爲勝其他弓馬技勇亦均有可觀臣按試各棚仍竟日在堂監視愼密關防調覆時認眞校核力杜倖進各屬生童均能恪守揚規肅然就範臣於發落之日必以植品勤學肫切助勖勉仰副聖天子作育人材之至意所有微臣歲試已周並宜昌施南鄖陽三府歲科一律完畢情形敬謹繕摺具報臣俟考課經心書院肄業諸生後當卽按次接辦各屬科考再臣經過地方夏間　水較多鍾祥沔陽漢川一帶低淫處所間有被淹入秋以來漸已减退農田百卜豐收民情極爲安謐知關宸廑併以附陳伏乞皇上聖鑒謹奏奉硃批知道了欽此 
 
 

Page 12

 
 
[光緖十六年九月初六日京報全錄]  
　　宮門抄○發抄硃批五道○大臣世等奏御史暫緩引見片○川督劉等奏請旨優獎儒綽摺○文奏孀婦捐助書院膏火懇恩旌獎片○又奏察看知縣片○又奏委署府縣各缺片○又奏知縣改教片○又奏知縣摘頂勒追片○又奏甄别知州片○江西學政龍奏報歲試已畢並贑南寗歲科連考一律完竣摺○九月初六日内務府國子監正黃旗値日無引見○那王等蘆溝橋演放炮位覆命○海緖假滿請安○掌儀司奏初十日祭奉先殿橚貝子行禮○召見軍機海緖徐會灃○發抄張矅奏請以曹縣令何式珍調補恩縣令奉硃批吏部議奏欽此○又山東捐賑請照現在順直收捐章程奉硃批户部議奏欽此○裕祿奏遵議開辦順直賑捐奉硃批户部知道欽此○又代辦順天賑糧糧價運費順天奉省分半認籌奉硃批該衙門知道欽此○又請疏通盛京五部司員升途奉硃批吏部議奏欽此○○禮親王世鐸等片查軍機章京刑部郎中陳邦瑞前蒙恩記名御史現在編輯剿平回匪方略該員充纂修官兼司校對頗爲勤愼擬請旨傳知吏部遇有御吏出暫緩帶領引見俟方略纂辦完竣由臣等知照吏部照例辦理謹奏奉旨依議欽此○○頭品頂戴四川總督臣劉秉璋翰林院編修四川學政臣朱善祥跪奏爲彭縣儒紳曾昭時篤學純行請旨優獎以資觀感恭摺會陳仰祈聖鑒事竊據布政使　審轉據彭縣羅雲碧詳准儒學訓導趙年煕牒據該縣舉人張鵬等呈稱三品封職同知銜花翎補用知縣曾昭時年六十一歲四川成都府彭縣附生於道光丙午科中式本省鄉試舉人二十七年會試後在部以知縣註册候選是年回籍倡修文廟告成由舉人議叙加一級咸豐五年報捐教諭九年以兩湖捐輸議叙内閣中書升銜十一年辦理城防捐輸由舉人議叙紀錄二次同治九年遵例在駐川協黔捐輸局改捐知縣不論雙單月選用並加同知銜投効黔營隨同大軍克復貞豐州城肅淸安南縣境出力保奏是年閏六月二十三日欽奉硃批另有旨嗣奉旨同知銜分省補用知縣曾昭時着賞戴花翎欽此於光緒元年恭逢覃恩由同知銜加三級捐從三品封典該舉人等以該紳曾昭時學術深純有功文教孝行卓著無間人言又兼利濟爲懐樂善不倦實堪矜式鄉閭咸資觀感核與安徽紳士方宗誠行誼相符查明事實履歴造具淸册呈學牒縣詳府由道移司加具印結層次轉懇給獎虚銜等情請奏前來臣等覆加查核該紳曾昭時濳修有素克稱品詣之崇矜式攸資早樹鄉閭之望可否援照光緖十三年安徽學臣貴恒奏准嘉獎方宗誠成案仰邀天恩准將三品封職同知銜花翎補用知縣曾昭時獎加虚銜以示旌獎而順輿情出自聖裁除將事實履歴册結送部查核外臣等謹合詞恭摺具奏伏乞皇上聖鑒訓示謹奏奉硃批曾昭時着交部議叙欽此○○劉秉璋片再查定例士民人等捐助地方公欵銀至一千兩以上者請旨建坊遵照欽定樂善好施字樣由地方官給銀三十兩聽本家自行建坊如係有力之家免給建坊銀兩各等因兹據黔江縣知縣張九章詳稱孀婦張任氏因聞書院膏火無出慨捐田業一叚併錢四百串又捐酸棗鄉田士山林數幅年收存粒作爲童生縣試卷價共値業價錢一千六百七十千文連捐錢四百串統共合計折値銀已在一千兩以上洵屬樂善好施核與建坊之例相符詳請奏獎前來合無仰懇天恩准予張任氏自行建坊遵刊樂善好施字樣以昭旌獎而示激勸謹附片具陳伏乞聖鑒訓示謹奏奉硃批着照所請禮部知道欽此○○劉秉璋片再查嘉慶十六年八月十五日欽奉上諭嗣後各直省遇有分發試用期滿人員務須嚴加甄别等因欽此欽遵在案又查通行内開嗣後道府丞倅州縣等官無論何項勞績保奏歸入候補人員卽以到省之日起予限一年詳加察看出具切實考語分别煩簡補用各等因兹查有鹽提舉銜試用知縣葉丙勳候補班儘先補用知縣桂天培均到省一年期滿例應甄别由藩臬兩司造具各員履歴淸册塡註考語會詳請奏前來臣查該員葉内勳年力正盛桂天培才具明晰均堪留省照例補用除册送部外理合附片具陳伏乞聖鑒謹奏奉硃批吏部知道欽此○○劉秉璋片再龍安府知府蔣德鈞俸滿引見遺缺查有候補知府　恩　老成稳練堪以　　又江津　知恩何　　　故退缺查有准補宜賓縣知縣國璋才具開展堪以調署兹　藩臬兩司會詳前　除批飭遵照外謹附片具陳伏乞聖鑒謹奏奉硃批吏部知道欽此○○劉秉璋片再查大挑試用知縣劉兆安係廣東電白縣人由廪生中式同治九年庚午　本省鄉試舉人光緒十五年已丑科會試後大挑一等以知縣簽分四川試用是年四月初九日引見奉旨着照例發往欽此於十六年三月十一日到省因體質素弱不服水土自揣才力難膺民社情願改就教職回籍候選禀由藩司轉詳等情兹據布政使崧蕃查明該員並無經手未完事件亦無規避情事呈請改教核與定例相符詳請奏咨前來臣覆查無異合無仰懇天恩勅部核議將四川大挑試用知縣劉兆安准予改就教職註册回籍銓選除咨吏部曁廣東撫臣外理合附片具陳伏乞聖鑒訓示謹奏奉硃批吏部議奏欽此○○劉秉璋片再據布政使崧蕃署按察使黃毓恩會詳竊照各屬經徵稅契銀兩例應年淸年欵不容絲毫蒂欠今查有開缺另補知縣傅維弼前在太平縣知縣任内未完光緒十五年分稅契銀二百五十一兩五錢五分迭經由司催提迄今尚未批解實屬不以賦稅爲重請將該員傅維弼先行摘去頂戴勒限兩個月完繳如能依限解淸再行詳請開復倘逾限不完或完不足數卽予從嚴叅辦等情詳請奏咨前來臣覆查無異台無仰懇天恩准將該員傅維弼先行摘去頂戴勒限兩個月將前項銀兩如數追繳倘逾限不完或完不足數再予嚴行叅辦以儆疲玩而杜效尤除咨部查照外理合附片具陳伏乞聖鑒訓示謹奏奉硃批着照所請該部知道欽此○○劉秉璋片再查通行内開嗣後道府以至未入流凡曾任各官保舉並非應升之階行令試看扣滿一年後分别奏咨甄别後方准按班序補又業經在省人員勞績保舉補缺後以升階用者如係咨補以堂稿畫齊後第五日行文按該省照限减半計算以奉到准補部文作爲升階到省日期各等因兹查有在任候補知州綿竹縣知縣李蓮生前在漢中運辦軍米軍火出力保奏俟補缺後以知州用於同治八年九月二十八日奉旨依懐欽此於光緒十四年題補今職奉准部覆於是年十二月初八日到任起扣至十五年十二月初八日試看一年期滿例應甄别由藩臬兩司塡註考語會詳請奏前來臣查該員勞績保舉在任候補知州李蓮生精明穏練堪以本班照例補用除咨部查核外理合附片具陳伏乞聖鑒謹奏奉硃批吏部知道欽此○○江西學政臣龍湛霖跪奏爲恭報歲試已畢並贑州南安寗都歲科連考一律完竣仰祈聖鑒事竊臣上年考過瑞州臨江袁州建昌撫州南昌六府並請將南安贑州甯都暫行歲科連考均經先後陳明在案臣將錄遺事宜辦畢卽於上年十月初八日出棚歲試南康九江吉安隨將贑州南安寗都歲科連考接辦饒州廣信歲考至本年七月初三日竣事各屬文風南康則都昌九江則德化吉安則廬陵泰和永新贑州則贑縣興國南安則南康寗都直隷州則該州及所屬之石城饒州呵鄱陽樂平德興廣信則上饒廣豐鉛山此十六州縣皆體潔氣淸蔚然深秀武力則贑州南安甯都三屬爲最南安之南康尤覺命中挽强　額將協執技論力莫能過之其餘文具機杼武合程式者所在多有臣於考試各塲一秉前法寛嚴必中凡有講求程術束修自愛者仍子優獎或濡染習氣稍近浮動者亦卽量加裁抑道虞書敬敷之條使知名教可樂寓周官觵罰之意務期細行必矜法外則束傳不敢施法中則名義不容紊愼　如始罔敢失墜再向來學政歲考一周回省小住辦理解部事宜江西棚數旣多又因上年　塲稽延爲日較促臣擬將解部文册赶辦後卽赴建昌撫州一帶依次按行科試庶無曠時如限竣事臣所過州縣雨暘應時禾稼有象人心亦極安謐堪以仰慰宸廑所有歲試已畢並贑州南安寗都歲科連考一律完竣緣由理合恭摺具陳伏乞皇上聖鑒謹奏奉硃批知道了欽此　 
 
