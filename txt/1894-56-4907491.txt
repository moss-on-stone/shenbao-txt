# 1894 - 56 - 4907491

 

Page 1

 
 
[新印仁在堂全集告成] [  圖書集成局代啓]  
　　盩屋路閏生先生文壇老宿海内皆奉爲經師坐擁臯比門盈桃李一時承學之士及門箸錄者多至數千人所居講舍曰仁在堂共集因以堂名　之初時刻于關中後經各省　刻　魚亥豕辨認良難初學蒙童貽悞非淺茲覔得關中初印本用大號鉛字從新排印以廣流傳圈點眉批一仍甚舊紙墨裝訂務極其佳刻已告成定於月杪出售集分十四種曰時藝引曰時藝辨曰時藝核曰時藝課曰時藝綜曰時藝階曰時藝話曰課士詩曰課士賦曰文藝金鋮曰訓蒙艸曰時藝核續編曰訓蒙艸注釋曰賦大抵窮源竟委由淺入深理法詞華兼擅其勝而又悉心評　細意推求　出　鴦金針喑度學者苟揣摩簡練昕夕咀含則破璧而飛正不難于此操左劵焉計全集分裝十六本碼洋三元　購者請臨本埠三馬路申昌書室江左書林及蘇申雨處掃葉山房爲盼 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷　當洵乎　昭代之鴻寳醫林之大成也茲由煥文書局主人倩本局用活字排印刻已告成紙墨並佳裝潢益美計分釘廿四本碼洋四元如祗買外科書則收洋八角寄語杏林老宿楹非名賢有欲得盧扁眞傳者請向上洋申報館三洋涇橋沿浜煥文書局鴻寳齋千頃堂古午閣文賢閣文玉山房外埠則山東膠州成文堂福州益記書局購取可也 
[論鑄銀絶弊之法]  
　　聞南洋小吕宋通用墨西哥所鑄鷹銀由外洋載運入口須按數納稅否則從重罰鍰溯查西歴一千八百七十八年以前墨西哥所鑄之銀與大吕宋銀一律通用近日小吕宋總督出有告示略謂各船到埠如載有外國銀及大吕宋銀心須在稅關報明納稅倘有違例一經查獲卽將銀充公撥交銀局再鑄隨將所得價値提取五成分給眼線及稅關緝私人等以示奬勵云云不禁喟然而歏曰此亦外洋整頓圜法杜絶弊竇之一端也今中國之圜法其壞已極制錢近來愈短有擬自鑄小洋以救錢弊者盖錢籌錢票易於僞作脫一墮其詐所執之籌與票不値半文若以小洋代籌票之用則無異於以銀易錢而携帶又極輕便故福建行之而人人稱便近則劉峴帥亦將仿造想江南本有製造局一切爐火機器皆已具足廢碎銅屑鉛渣且可以鑄而爲錢若移之以鑄小洋則又何難之有廣東之錢與銀皆由機器鑄成頗爲精美故余前者言杜絶私鑄之弊莫妙於錢質則薄模印絶精必有機器鑄乃可成如此則私鑄者無利可圖又不能明目張膽購機開爐而私鑄自然絶跡矣鑄銀之法亦宜小做不可大做小做則弊小大做則弊大弊之難絶盖不自今日始矣說者謂吕宋小國尙能行此嚴令豈有中國而無杜弊之禁令也者夫中國則何嘗無禁令也考户部錢法謂鼓鑄緡錢以資利用農末之交利百物之流轉於是乎權衡焉過輕則民多私鑄過重則民利盜毁權輕重之中以重二銖八十有八黍爲率鎔赤金和以白黑鉛盖其中不盡銅質也及鑄依九府圜法制之徑八分輪郭外周中作字兩面皆陽文高起淸文曰寳泉漢文著年號左右列通寳二字以頒天下凡京師統設二局其隷於部者曰寳泉局歲鑄錢六十四卯以一萬二千四百八十緡爲一卯共得錢七十六萬千二百八十緡遇閏則加鑄四卯得錢四萬九千九百二十緡其　出之錢以兵餉爲大兵餉十分以錢一分或二分配銀給發皆視局錢爲盈絀以定其增减之數銅出於雲南者良故定例歲輸京師五百七十萬四千斤有奇分爲六運皆有程限納部之時以色之高下定其數今日則用機器開挖特派大員以監督之其出數當更多矣其商賈有挾重貲願航海市銅者官給符爲信回時司關者按時値收之以供官用有餘始任其售於市以便民用白黑鉛則出湖南貴州歲輸京師白鉛三百八十四萬九千一百有四斤黑鉛七十萬五百七十一斤分上下二運上運起自四月以十月抵京下運起自十月以次年三月抵京運銅及鉛錫皆有定限計日到京逾期者論經行之地所在有司督催出境毋許淹留法與督漕同不力者糾劾其各直省奏准開鑄者則直隷山西江蘇江西福建浙江湖北湖南陝西四川廣東廣西雲南貴州計十有四省惟雲南卽以所採銅鑄錢其他省或收本境廢銅或買雲南餘銅各隨其地之宜作之泉布以利民用一面鑄淸文寳字並本省一字如寳浙寳蘇之類輕重制度咸如京局而錢禁莫重於盜毁民有犯者立正典刑其次私鑄其次剪邊取鎔其次用古廢錢其次私行小錢犯者悉論如法中外文武官失察者皆劾若夫轉移出入上操其權交易流通下收其利有藏積私家居奇病民者並治之其立法亦何嘗不嚴哉特以有法無人行之不能認眞以至弛而不張今欲鑄小洋不應名之曰小洋當名之曰制錢而其一切法制禁令亦第照圜法斟酌而損益之倘能奉行之人實心實力賞信罰必令出惟行則又何患乎流弊濳滋否則余早言之矣以銅爲錢其利幾何尙有私鑄而况以銀爲錢其有不攙和僞作私鑄强行者乎又孰能盡杜其弊也哉 
[本館接奉電音]  
　　昨由京友電傳上諭一道敬謹譯登○正月二十三日奉上諭前據給事中王會英奏叅山東巡撫福潤縱吏蠧民欺罔行私各節當經諭令李鴻章派員確查兹據查明覆奏前署利津縣知縣博山縣知縣錢鑅將所收淤地租稅留作地方公用尙非欀利肥已所領遷費銀兩亦無侵呑逼結實據惟於汛官王國柱文量淤地籠統招墾收租未能詳查殊屬疏忽錢鑅著交部議處前署利津縣知縣候補知縣吳兆鑅催令災民遷徙遇事操切於地方被災之時開筵宴客實屬玩視民瘼利津縣外委　國柱聲名甚劣淸丈淤地　預卓率不洽輿情吳兆鑅王國柱均著一併革職巡撫福潤官聲尙好於沿河各屬遷民事宜盡心經畫利津縣量地遷民並非該撫任内之事原叅各節均查無確據應毋庸議餘著照所議辦理該部知道欽此 
[蘇省官塲紀事]  
　　本館接姑蘇訪事人來書云去冬陽湖縣知縣葉大令懷善江陰縣知縣劉大令有光經潘轅牌示互相對調兹大憲查得上年調署州縣員額已逾特於新正十五日懸牌免予更調惟元和縣員缺以陽湖縣知縣葉大令調署所遺陽湖縣缺卽委元和縣李大令超瓊前往署理　領各俟本任丁漕報解淸楚後再赴調任云○華亭縣縣丞經上憲以候補縣丞孫二尹繼釗請補現已奉到部覆遵於十四日由鄧方伯牌示飭赴新任○溧陽縣楊大令家　前因政體違和乞假調理並請委員代理藩轅牌示委沈大令熱廷前往庖代兹楊大令接得家報知封翁在籍病故當卽飭丁赴省具報丁憂所遺員缺於十五日牌示以候補正班補用知縣陳大令鳳儀輪委名次在前堪以委署惟現當丁漕喫緊之際仍應由代理之沈令一手經理俟丁漕報錄淸楚後再行分别接卸 
[浙省官塲紀要]  
　　本館派赴杭州訪事人云護理巡撫劉中丞藩司趙方伯均奉旨俟新任巡撫廖榖帥履 
 
 

Page 2

 
 
新後卽入京陛見○前報紀原任浙江巡撫崧振靑中丞靈柩於本月二十四日回旗兹聞改期二月初四日起靈由海道鼓輪北上○官塲傳說糧道幕友許曼孫包攬公事把持局務奉廷寄查辦未知確否○前報登劉中丞札委任觀察查辦鹽務要案兹悉所查者爲崇明鹽務地在江蘇前云乍浦傳者之悞也○傳聞某觀察被言官糾叅然未見明文不敢據以爲實也○糧憲世觀察現惢现痊銷假近日海運各員弁均紛紛禀見辭行觀察以政體尙未復元一切要公槪由津滬兩總辦綜理○學政陳大宗師將次按臨嚴郡接奉電傳諭旨補授順天府府尹浙江學政簡放徐季和京卿至十九日又接到京都來電知京卿須二月中旬由旱道赴任恐錄遺以前爲期過迫處温台三府考試與否再行斟酌也 
[杭州火警]  
　　本館於二十三日得杭州訪事人手書云十八日油局橋南首絡經作某氏婦夜作纔停睡魔已至持洋鐵燈入房就睡悞觸牀帳烈燄狂飛其夫某甲好夢驚回急持竹竿戳開屋頂烟氣從空中透出始息炎威而甲頭面已被碎瓦擊傷鮮血模糊慘不忍覩矣至十九日菜市橋十字路口某烟店灶下又因午炊遺火致兆焚如幸店夥及爆烟工人衆多急將灶屋拆倒汲水以灌得保安全二十日聨橋直街下皮市巷口某米鋪棧房又不戒於火濃烟蔽日烈燄干霄司帳人督率打米夫猱升屋頂取不下注漸漸遏滅詢其起火之由因刮洋火抛入麻袋堆中致有此禍也 
[寍波火警]  
　　本月二十夜寗波水月橋殷家屋某姓家不戒於火其光熊熊上燭霄漢迨水龍聞警押往吸水狂噴萬道飛泉從空直瀉不片刻得以澆滅不至殃及鄰居雖屋僅焚去二椽然被耗者正不少也 
[四明氣候]  
　　訪事人自寍波來書云開正以來連日晴和淑氣融融民皆歡樂十八晨鴛鴦瓦上霜曰如銀十九日濃霧蔽空對面不見二十及二十一日尖風剌面半陰半晴二十二日雨中雜以雪珠入夜檐溜丁東天明始止然重陰不展峭寒無異隆冬士女嬉春依舊須貂冠㺄服也 
[粤諺]  
　　廣東報云鄉間婦女之守貞不字者每至省垣學作梳傭爲富室香閨梳掠雲鬢月得工金或充義會或權子母及至腰　旣富卽買屋僦居或爲娛老之謀或作從良之策計殊得也不謂冶容誨淫者亦漫藏誨盜使半生蓄積一旦成空人孰無情誰能遣此有梳傭阿美者徐娘半老丰韻猶存積得工金二百餘兩僑寓木牌頭與某姓婦同居匪人偵悉其囊有餘　　於某夕　開大門濳入寢室將所有槪行竊去　晨知覺疑爲同居者所竊而同居婦冰淸自矢深防玉玷貽羞令傭閉門冥搜一無所獲始行釋然而傭目被竊後憶財成病迄今形神惘惘終日自語喃喃可知財命相連非達人不能安命况婦德無極一絲半縷皆從辛苦中來哉○城西大巷有娼寮名七窓門者烟花作藪脂粉成叢中有校書名曰阿英年方二八貎亦可人日前曾有大腹賈許以五百金爲之脫籍無奈鴇母高其聲價以致好事不諧阿英墮溷飄茵風塵早厭近與花埭某甲有啮臂盟本月十八日託言有病往平淸某醫館求診甫至館門已有肩輿在彼遂登之而去從此秋鷹脫韝不復受人拘牽矣○肇慶對河鄉人何某椿陰早謝萱蔭猶榮向以攻木藝傭於城東某木店前數月店主命往某宅作工宅有某婦苗條態度花信年華早晚饔飱親自供給弄姿流盼眉目送情何惑之言語間雜以戲謔婦不之拒何情不自禁遂與通焉後聞人言婦夫曾染伯牛之疾初而驚繼而駭終而慟哭然猶疑告者之過也未幾眉毛脫落面目漸非遂於前月杪市阿芙蓉膏携之而歸逕至母前倒身下跪叩首不已其母異而詰之何不答至晚與妻異宿將所市烟膏服之畢命其妻搜得遺書始悉顚末乃爲之殮葬焉嗚呼一失足成千古恨再回頭已百年身三復斯言可不懼哉○婦有七出之條惡疾其一反是以思婿有惡疾女家休婚似亦例所不禁而疾之惡無有如瘋疾者粤中地氣卑混入苟容止不戒時有瘋活之虞有感受瘴癘者有禀諸父母者有傳染淫毒者感受者輕而可治禀受及傳染者則重不可爲也攖斯疾者眉毛脫落面目纍堆手足拘攣形骸臭腐見者望望然去之若將浼焉番禺龍眼洞村譚某生有兩子年將弱冠兄長於乃弟兩齡染有瘋疾譚爲之諱其疾訂婚隣鄉何某之女弟女年二九具有姿首怙恃早失依於兄嫂乃兄以寡於兄弟愛妹倍摰去臘議將有成何恐妹所適不得其人言須相攸而後許媒言於譚譚竊思以子出見則廬山眞面顯然呈露婚必不就遂以次子代之何與相晤喜其英偉遂許婚焉聘旣行諏吉二十日爲星期是夕女在洞房花燭光中見新郎耳大鼻甕臉兒上堆撲的可憎不覺失聲而號曰爾是何人而欲玷我耶譚子曰卿其無恐我卽新郎君也遂明言已染惡疾相攸之時父命其弟出見以代卿旣不允俯就予亦不忍以惡疾之體有玷玉人明晨當送卿歸家遂坐以待旦比曉女使從嫁婦報知乃兄備肩輿接之以元月初九日何具禀控譚以瘋子騙婚親赴番禺縣署待縣主公出回衙攔輿呈遞聞縣主已收呈准理矣○小伶靚卓本姓鄭名卓天祗以柔情媚骨悞賦於男子之身遂易鬚眉而巾幗淸歌妙舞意態形神美婦人無以及幾不能辨其雄雌也每當一齣未終萬人喝彩無不羡其靚而愛慕之而特以靚卓名之自仙花萎謝後卓卽豔幟獨張每年所得不下數千金而浪費爲豪猶不足供其揮霍也有被其負債者息上加息年中略不追問待散班後合班時乃向之追討必班主爲之代償否則債項不淸登塲演劇時有索債而被拘去者卓現隷國豐年班某日在河南大觀院開演冉生緣傳奇突被衙役拘之而去維時面塗脂粉身披繡服踉蹌下臺觀者皆爲驚異班主急往探問方知被人告其舊欠乃卽託有力者代爲保釋如原告到案卽當交出縣主准之始得復回戲院 
[虎入王宫]  
　　高麗來信言上月十七日忽有二猛虎跑入韓王宫内幾及王之寢門弄爪磨牙咆哮不已宫中衛士大驚失色持挺譁逐事爲韓王所聞命勿傷其生祗宜驅之使去後由護衛兵百餘人將二虎逐出幸獲晏然至此物來從何處去則未據詳述也 
[西報譯登]  
　　上海西字報言天津冋有英國機器師六人在鐵路充司車之役現均辭職回國一俟北河開凍　附船南下所遺之職將用德人補充○李傅相以永定河頻年爲患歲耗不資非集成巨欵籌一勞永逸之法保以登斯民於衽席於是特委某觀察會同法人吉利豐查勘此河受病情形現聞吉利豐擬包修此河繪圖貼說呈禀傅相並於去臘驅車入京請法國駐京欽　轉告中國當道俾獲無窮之益而成百世之勳現聞此事尙待斟酌始能定奪外間傳言謂傅相已與吉利豐立約議定工費銀八十萬兩蓋　測之辭耳○英電報云英法人在美江上游暹緬交界地方商訂劃界一事今暫延緩至秋間再議○巴西京城現在黄症盛行頗多傳染當此亂黨恣睢烽煙四起外國戰艦之寄椗贊利路河面者亦或沽染此症云○實叻西字報云日本前向英國定購玉仙爐戰艦一艘於上月初二日由英京駛返日本今已行至星架波此艦長三百六十尺寛四十六尺半入水十七尺重四千一百五十墩船皆鋼製機房水鍋等處俱用四寸厚鋼板障之四圍皆有屏障之艙以爲儲煤之地約共可儲千墩隨時可行廿三英里現在海上礮艦莫之與京船上鎭以近日新式快礮六寸口者四位四寸七口者八位另小砲不勝枚舉魚雷五個船首有軍器房臨時足供需用以備不虞十六日由星架波鼓輪返日本○西報云南洋錫山上年產錫日有起色一千八百九十三年錫未出口共一萬八千八百六十三墩新客到埠者一萬零四百一十九名比上年到多一半 
[芝山春眺]  
　　本館在日本訪事人來書云東歴二月十八號已故公爵三條梨堂内大臣三年週忌天皇眷念舊勳於是日午前九點鐘時使侍從子爵綾小路有良赴墓前供御王串迨鐘鳴十一下又至公邸賜祭金○十八號午前七點鐘時皇太子自沼津别宫赴鈴川停車塲乘馬車往富士製帋塲旣至卽有郡長町長諸吏員孝員及製紙會社人員迎入太子入内小憇有頃村田社長前導技長隨行巡覽各工塲畢再入 
 
 

Page 3

 
 
内小憩會社中將所製各紙及工塲圖上献太子賜金以勞之所有小學校生徒恭候各所唱君代歌以伸敬禮沿道觀者如堵○上年十二月　十一號調查國内各通商埠所居外國人計中國男四千五百一名女千零四十二口泰西各國及朝鮮男二千二百二十五名女一千二百六十口總計男六千七百二十六名女二千三百零九口○三月九號舉行祝典宫内省出示不論官商軍民人等除金銀外願以物品上獻者日皇成婚迄今二十五年循泰西之例名曰銀婚式一槪賞收現在各處官民皆鈎心鬥角各出新裁製成物品以俟臨時呈進宫内省亦命鑄匠鈴木長吉用銀製成小龜四五百枚并各美品數百件供天皇御賞太子于祝典應獻禮物著東京雕工會中製小島座用紫檀刻京高二尺許其岩以銀製成二鶴飛舞其上又銀製龜二枚蹣跚岩下 
[閩嶠嬉春]  
　　閩中官塲定於本月十九日午時開印文武各官咸至督轅站班行禮車馬紛紜街巷幾爲之塞○侯官縣長大令日前奉到部文决囚好事者咸出北關外觀看異常擁擠聞該犯係戕官後被獲到案又圖越獄致干大辟可謂情眞罪當矣○南臺總厘局提調徐眉生司馬調辦竹崎商稅關所遺之差現委郭和卿司馬接辦已於本月十六日視事○兩湖人之筮舉閩中者十九日在湖南會館團拜并召祥升大吉兩戲班登臺演唱藉佐春觴督憲譚文卿制軍藩憲黄直臣方伯糧道陳展堂儲憲鹽道龍仁階觀察督辦南臺稅厘局候補道吳芷献觀察督辦省會稅厘總局孫芝江觀察督辦省會保甲總局楊晴川觀察督辦巡政局楊芝仙觀察督辦善後總局許秋槎觀察長門統領廖軍門得勝閩安恊王恊戎仁昌厦門水師恊劉叅戎萬鍾曁修補府廳縣及各防營將弁皆與焉藉簪裾之會聨桑梓之歡惟楚有材觀此益見○閩中會試士子均於十八日出城在馬尾度夜十九登舟北上塢尾各客寓有應接不暇之勢○閩中妓院往年元宵以前有客入門皆放大砲　接謂之迓財神客於此時須大解腰纒自司閽以及女僕皆予重賞今春城臺各處妓院冷落異常卽平日素著艷名者楊柳簾櫳未見王孫繫馬此固由市廛　寂所致而術院中人則不免折却利市矣○南臺洲邊各茶棧公議停買茶葉俟整頓之後再行開盤良非得已之舉也○有林某與二三良友至某檔子班打茶圍妓見其年少風流頗屬意焉淸談旣倦芳意徐牽翦燭留髠薰香送煖方謂劉阮天台無此佳遇及晨光旣動怱怱辭歸袖出蚨帖十元以爲夜合資妓含笑收受殷勤握手而别迨鴇娘持票購物知係鼐鼎偵騎四出黄鶴杳然越數日在三保路撞見扭回娼寮褫其衣服大加詈辱然後揮之使去有空心之大老官便有辣手之小妮子咎自由取抑又何尤○侯官縣屬　沙鄉店姓望族也十七日族内三十二家各舁一豕至大王廟酬神至晚間族長上香已畢砲響一聲衆將堂下所陳各豕盡行舁回謂之奪猪每豕約重一百斤須極有力之人方可負之而回以先到家爲吉利亦有行至半路跌倒者則以爲不祥鄉中大小男女盈千累白咸出觀看次日陳設洒籩欵待親友謂之吃猪血酒此風相傳已閱百餘年矣記之以見此邦風俗 
[彝陵春望]  
　　東湖縣令周明府於初六日坐昌和輪船赴省賀年約於開印以前回署○某營兵練習洋槍技頗嫺熟前在河干站隊舉槍欲放忽因火繩墮入袖中延及藥引火從袖口冲出致傷廠手大聲呼痛慘不忍聞經人舁送西醫療冶西醫用藥水洗去火藥毒再用藥調敷不知可能痊愈否○赶恩關船隻於除夕停泊江面至新正初二日早開放一時爭先恐後喧成一片初四日下午十一點鐘始　共放上水船三百餘號下水船六十餘號○自初五日後天氣晴和人意暢適惟四鄉乾旱已久深望雨師稅駕庶可旣霑旣足也○數年前南門外鋪户一交新正卽有賭博之人比年以來此風略息今歲南門外某某家局賭數夜敗北者頗不乏人當此市景艱危謀生不易而竟甘作孤注致喪其資當有追悔無從者矣○前日昌和輪船運來貨物三千數百件内有蒲扇一千數百件固陵輪船來宜約載貨物千餘件内有蒲扇七百餘件上水貨物惟昌和船爲最盛且能得利利川保險局於今春開市下水貨物已由輪船運下三百餘件均經保險頗有起色也 
[格致書院癸已年冬季課題]  
　　此次格致書院癸已年冬季課題乃由招同局總辦鄭陶齋觀察所命共題三道其一考泰西於近今百十年間各國皆設立上下議院藉以通君民之情其風幾同於皇古書有之曰民惟邦本本因邦寍又曰衆心成城設使堂廉高遠則下情或不能上達故說者謂中國亦宜設議院以達輿情采淸議苟能行之利益必薄未悉其利若何能一一敷陳之歟其二外國之富在講求技藝日新月異所以製造多商務盛藉養窮民無算未悉泰西技藝書院分幾門學幾年藝乃可成我中土可以尙未設技藝書院各省所設西學館製造局多且久矣未悉有精通技藝機器之華人能獨出心裁自造一新奇之物否必如何振興其事斯不借材異域請剖晣論之其三泰西善舉甚多除育嬰施醫禁酒自新恤孤勸和訓啞教聾等會外又有恤貧院凡丐食街市及無業游民收入院中教以一淺近手藝至期藝成得以自養諸院有設自國家者有捐自官紳者每歲所集經費自十萬至數十萬不等竊思技藝院與恤貧院亦當今急務不悉當道與富紳能立此功德否應若何籌欵其章程如何而始能悉臻美善請切實指陳以備采擇此三題乃切中近事以立言欲立富强之本不外乎是觀察通達時務深明西學所箸易言一書風行海内坐而言者可起而行今命此題藉以覘多士之學識期於盡言無隱又擬自沛廉泉倍於常例更於照常奬賞外别有贈貽前三名另送端硯一方第四名至十名另送摺筆十支自出題之日爲始以四閱月繳卷所以寛其期者無論遠近卽同文之國如日本人士工於文字長於議論者皆可抒已見以陳詞延攬人才無區畛域其志量之閎可知也凡有課卷仍交格致書室發收條爲憑 
[五馬過滬]  
　　松江府恩詩農太守於前晚由松來滬泊舟大馬頭地方本邑印委各員均往恭迎聞太守約於今明赴金陵公幹 
[啓行有日]  
　　上海縣黄愛棠大令將赴金陵已記前報兹悉大令擇於本月二十六乘輪前往謁見兩江督憲劉峴帥面禀要公 
[少尉點犯]  
　　前報記上海縣典史蔡延河少尉定於本月二十四日查點獄囚昨已届期淸晨時各書差及紅禁班等齊集内外監伺候九點鐘時少尉命駕而至先臨内監升坐公案傳各犯點名共計男犯二十八名每名賞錢五十文更夫禁卒等每名賞錢四十文旋至外監點名共有八名每名賞錢四十文點畢出監回署 
[傳訊屍屬]  
　　去年秋間有德國水手刃斃華人楊阿來卽儲阿來一案當經上海縣黄大令會同德國領事迭次會訊已詳去年報章前日傍晚時大令又飭原差凌如赶傳屍母楊施氏屍兄楊阿林及儲友福見証羅永福等到案以便今四日帶往行領事署會審昨晨該差由東鄉將楊施氏等一併傳到未幾大令帶同書差値堂書招房並帶楊施氏等命駕出城往德領事會訊 
[飭領屍棺]  
　　吳妙林與阮阿狗之妻阮張氏姘識串同吳桂華馬阿二曹德標張金堂兪阿六等在西門外將阿狗謀斃一案經屍母阮張氏在縣控告黄大令將一干人提到訊實後解往蘇省由臬憲過堂判將曹德標發押吳縣獄中嗣因曹患病身死由上憲札委長洲縣相騐飭將屍棺發壇候屍屬認領在案兹經省中札飭黄大令赶傳曹之屍屬赴蘇領棺大令奉文後已於昨日飭差往傳矣 
[送縣質]  
　　泰安棧接客夥遭中和棧吕三卽厲三邀同各客棧夥煤炭阿三等挾仇剌斃並刺傷梁阿林經上海縣黄大令分别詣騐者交兇手照例究辦中和棧執事王少坡供出厲三之妻住居法界臨平里許雙奎供出周凝福住居八仙橋黄大令遂於前日飭差移提當經葛同軌咨照捕頭撥派包探將厲三之妻厲吳氏及二房東倪任氏并周凝福之弟周財福一并解入捕房昨禮拜四堂期同轉會同祁繙譯升座包探將拘獲之厲吳氏倪任氏周財福等解案又據原差薛貴投案禀稱昨同包探協提二房東適厲吳氏經過因卽指父厲吳氏供丈夫姓李名大 
 
 

Page 4

 
 
毛郎去年十月回鎭江四月内卽欲來滬倪任氏供厲吳氏來借房屋聞其丈夫爲李阿三同轉謂厲吳氏曰爾不必狡賴倪任氏又供去年八月彼夫婦同來租屋同轉謂案已緝訪明白何必以巧言搪塞厲吳氏供嫁大毛郎已十餘年生有小孩且尙有别家接乳之孩求請施恩同轉謂原差曰此事與倪任氏無干今將厲吳氏周財福交爾帶去原差禀請同帶進城待本官訊問之下卽行交還捕房榮華萬安兩家司帳業已帶入署中請派探協同兩家棧主著交煤炭阿三蔡金和到案同轉准之又諭原差曰倪任氏訊問之後卽在縣署覓保送回捕房薜貴遵諭而退 
[縣訊接客毆斃案]  
　　泰安棧接客夥朱阿萬遭中和棧夥呂三及煤炭阿三夏裕卿周士林兇毆刃斃當經英法二捕房先將夏周及帮兇蔡金和之保人萬安棧司帳劉濟川並許雙奎等一併拘獲解至屍塲惟吕等在逃未獲一面報請上海縣詣騐黄大令騐明屬實並往仁濟醫館檢騐朱之同事梁阿林之傷勢騐畢飭將各兇犯及帮兇在逃之各保人一并帶回候訊其詳已紀前報兹悉大令恐未獲各犯乘機遠颺卽於前日飭是日値差之快班總頭差役薜貴帶同通班各夥照會英法二界及南北各巡防局無論何處如見各犯隨時拘拿該差遵諭而去而屍堂兄朱阿定以死者之母及妻子等尙在廣東原籍卽於是晚乘輪前往知照以便恊同屍屬來滬伸寃昨晨大令著差將一干人傳齊升坐花廳提訊先據尹愼卿訴稱在泰安棧爲執事朱阿萬梁阿林二人均係我棧所用在馬頭爲接客夥來滬未久此次有中和棧夥呂三及煤炭阿三等以朱阿萬等爭攬鄱陽輪船上之搭客是以糾合多人向朱理論當經接客頭目李發解勸服禮了事及本月二十日下午三點鐘招商局江裕船進口朱阿萬登船接客呂三偕阿三等忽糾四五十人在馬頭守候不問情由將朱及梁阿林毆打呂與阿三手持兇刀將朱剌斃及小的聞信前往勢已不及當卽報捕將帮兇之周士林夏裕卿及蔡之保人劉濟川寳生之保人王少坡許雙奎拘獲現已到案叩求伸寃大令問曰朱阿定何在答稱已往廣東報信大令命見証毛升至案問曰當時爾在塲目覩否答稱目覩問究竟何人行兇何人持刀答稱呂三煤炭阿三二人持刀周士林夏裕卿及在逃未獲之蔡金和小兪仔龍生寳生等在旁帮兇大令提李發研詰供稱廣東人在泰安棧爲接客頭目朱阿萬梁阿林等均在小的名下本月中旬呂三等以朱阿萬等違章接客向之理論經小的調停了事令向呂等服禮詎料吕等餘恨未消二十日在金利源馬頭將阿萬及阿林兇毆阿萬當時殞命阿林身受重傷均蒙騐明其呂及阿三龍生寳生蔡金和小兪存等均已逃避阿萬死於非命慘不忍言惟求伸雪周供稱呂泗塲人是日小的由吕三及煤炭阿三糾同前去毆人當行兇時伊等均各下手惟小的在旁觀看不敢幫毆夏供稱本邑人在高陞棧爲夥是日至輪船上接客旋見多人圍合爭扭小的上前觀看竟被悞拘劉供稱在萬安樓爲司帳蔡金和雖由我保不知其如何肇事現亦不知去向王供稱在中和棧爲夥寳生之事實不知悉許供與相同大令一再駁詰諸犯執定前供太令問毛升曰夏裕卿周士林二人究竟在塲否答稱在塲帮毆並未取刀大令判將周夏各掌頰四十下夏再笞二百板與許周等分别收自新待質兩所押交呂三阿三及蔡金利等到案訊究並候梁阿林傷痊來案對質一面仍飭薜貴拘拿各犯訊辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[幼女逃禪]  
　　本邑人某甲向在本邑南市大王廟左近開設麻油作有子一人文定英租界老閘某姓女爲媳童養家中媳幼時悞信佛家言一意修齋不茹葷血其姑某氏時相觀喩一味執迷并言刻已悟澈眞如不久欲赴深山修養氏終以好言撫慰之本月廿三日黎明時呼媳　早膳屢呼不應推屝而入影響全無惟見大門洞開心知有異復登樓尋察則見媳之髮鬐翦放桌上有信一函中述勘破紅塵祝髮某寺云云無奈報知母家邀同親友數十人分投尋訪不知何日始唱還珠之曲也 
[機工斷指]  
　　寍波人周金水年四十有一賃居本邑外虹口源昌路日在老船塢當機器匠昨晨八下鐘時正在操斧斤以從事手指忽被機輪所軋致斷其三霎時鮮血淋漓昏暈於地洎家人聞信而至而斷者已不可復續惟有鼠思鳴哀而已後經塢主雇人舁至同仁醫院醫治用藥水噴醒敷以刀圭大約須閱數禮拜方能痊愈也 
[英界公堂瑣案]  
　　前夜七點一刻時有一四輪馬車從石路載客向南將至北香粉刑口適有寍波老婦李陳氏携物歸家被撞而踣頭顱及右足踝骨均已碾傷路人大聲呼救馬夫懼而停車客卽揚長逕去氏家居附近家屬聞聲齊集舁臥車中旋有車主到來言願延傷科療治及傷科至察得受傷甚重恐老年人難禁痛苦性命似難保全家屬遂將馬夫指交捕房氏不願住醫院中捕頭准其回家醫治馬夫則暫行管押昨晨解送公堂副捕頭禀稱受傷之李陳氏現在家中今不能投質馬夫供稱小的姓曹名仁銓行駛馬車不隄防老婦從側面過來以致悞撞宋通剌飭候察看氏傷勢如何覆訊核辦○包探顧阿六禀稱積竊馮阿雨連次竊取陳與昌等處綢縐單夾棉皮衣服先後付質多至三百餘千兹經小的拿獲吊出原贓知照失主到來認明送案陳與昌主人遺傭人某甲倡婦徐惠珍遺龜奴某氏會同潘景洲應善揚各失主投案領贓當質押諸鋪夥均呈票請追質本馮供稱小的係寍波人連次犯竊死有餘辜質贓所得洋銀早經用罄惟求老爺格外施恩顧探又將男女各失主所開失單呈電通剌判令將馮笞責二百板發捕房管押一年期滿遞解回籍當本著失主照付質本付一半押本不追贓分别認領○某號華捕禀稱小的見李秀山陳春虎在路爭毆據云因賭起釁是以一併拘案李供稱小的係京都人與陳同鄉陳向不安分小的斥其爲流氓以致口角陳供稱小的亦京都人李是賭棍以小的直斥其非致相爭閙宋通剌著押候一併遞解回籍○日前粤婢張阿春訴稱主母張阿秋凌虐殆無入理求老爺拔出火坑宋通剌飭交官媒收管一面傳阿秋質訊昨因粤婦李鄭氏投案訴稱阿秋是小婦人之姊因病不能到案平日待阿春甚好並無凌虐事情阿春訴稱前因被責是以投奔案下氏又稱姊姊確曾管教婢女通剌謂易副領事日本委騐得阿春並無傷痕易君曰曁無傷痕應准領去通剌曰諾隨卽命氏具領○漁婦趙顧氏訴稱小婦人剌船某處碼頭煤船户李阿來無端阻止與論遭毆由捕拘案李供稱小的在碼頭上缷貨伊船强令讓開致與口角求老爺格外施恩宋通剌判令管押五日○四百三十號華捕禀稱昨日小的見金榮昌徐阿五在路旁擲骰賭錢是以拿獲送案全徐同供稱小的等小本營生偶然擲骰宋通剌判令各枷號五日發頭門示衆○包探黄四福禀稱李阿寳與王姓同居王有親戚口不能言偏會作賊一日竊取李之棉衣當塲拿獲人贓據王姓言其人姓汪名世昌家在蘇州今將人贓送案李訴請領贓　稱啞巴係同居之親戚請老爺從寛發落汪以手比式作乞憐狀宋通剌飭李領贓汪交王姓領去○某茶館主孫度子訴稱連日失去茶碗船不少查知茶博士陳子福周阿林所竊是以報捕拘拿吊贓送案陳周同供稱小的等貪小竊物以後决不敢再犯矣求老爺姑恕一遭宋通剌判令各掌頰五十下贓給孫領去○龜奴朱長春訴稱小的在某花烟館傭工洪富金來同烟娼住夜小的見其似大少爺身分並不隄防不圖竟乘間竊取衣　由捕阻獲送案小的是以叩求恩准領贓洪供稱小的行竊情眞惟乞恩典宋通剌判令管押三禮拜贓給失主領去○某號巡捕解送在路爭閙之一干人請訊宋通剌研訊之下方仁山供稱前夜小的偕友至某處野雞倡寮讌飲醉鄉深入由龜奴伴送至陳施氏客寓寄宿忽然嘔吐汚及被褥氏索賠洋銀二元以致口角陳施氏供稱小婦人在治下開客寓方圖賴寓資故向索取湯意星陳春生同供稱小的等皆在治下當馬夫因見爭擾從旁解勸副捕頭禀稱此事兩造所供均不盡不實應命包探往查宋通剌曰諾隨飭分别管押俟下禮拜二覆訊核辦 
[法界公堂瑣案]  
　　和昌成報關行主王益甫控劣夥王殿卿侵呑巨欵一案經葛同轉迭次訊供並飭提保人著追兹以在押日久未便再延昨日堂期王增祿投案禀稱去年蒙飭包探帶同對帳尙少銀一千九百廿六兩有奇洋三百四十餘元五殿卿供照帳尙有不符之處監生同包探往各家對帳包探亦知之又問保人爲誰供稱元合號馬雨農不在此地六吉李建元後又換張心安萬春成兪春圃曾經認賠一股原告又禀保人只認前年所虧之項去年所欠不肯承認求請提追張心安李建元均在此地並不出門同轉檢閱淸單飭原告繕寫明白又飭抱探持名片交薜貴帶回縣署將提到之保人解歸公堂以憑核辦又諭王殿卿曰爾旣稱尙有不符亦須開明細帳呈核郁探卽將淸單呈閱同轉謂對明之户理應交付原告又禀王自已認明之欵應先交出王殿卿供監生不能措繳求追保人且有下情待禀同轉謂准爾具禀王益甫又禀烟臺公太順殿卿亦有股份同轉飭王殿卿還押候提到保人再核○洽記行主遣吳友主投案訴稱葉嚴生欠銀一案去年佘榮堂曾許賠銀一百五十兩葉理之再湊二三百卽可逐漸料理乃理之自經保出後置之不問包探傳到葉理之保人葉安之禀稱公斷之銀本應交案但朱　卿股單亦須交出同轉謂朱葉二人均係理之擔保何以一味延宕安之供稱别項無力擔保求請追提同轉謂本委去年十二月十八交爾保出何得托辭理之供須待丁東升鄭誦坪等到案方可核辦又據葉薇生供恒福内股單求請吊到並提朱之保人王鑑秋及原告鄭誦坪等到案方能淸理朱將股單抵押恒福只有七十餘兩另有兪項二百餘兩不在其内同轉飭將各情繕禀限三日内呈候復核去年繳到之銀一百五十兩先給原告具領葆和張生和祥順兪占鰲投案禀稱屢向保人催促一味延宕求請追比同轉命提在押之甫朱卿供稱小的久押捕房不知兄之下落同轉隨諭原告欠銀究係朱棟卿不應將其弟久押捕房爾等亦須將公所單子交出繕成公禀呈候核辦微生又供伯父理之年老龍鍾求大老爺准小的保出方可料理同轉謂如有的實保人准爾交保限日淸理葉朱仍還押候原告呈遞禀詞　核○朱華氏控吳桂芳徐兆寰等侵呑資本一案經葛同轉屢次訊供並飭邀同中証妥爲理算昨禮拜四堂期朱華氏投案請追據吳桂芳供　月記鶴生吳坤泉在塲經勸蔣係朱華氏保人正月十一十二兩日眼同核算淸單三張呈請察閱前後十户共五百五十六元朱華氏禀稱蔣　記曾經言明歸還殷本所有鄉帪請飭各人經理吳等均有難色同轉謂吳竹軒爲爾等司帳已候年餘爾等亦須酌給房飯工資又諭朱華氏邀同蔣月記將帳核明禀覆呈候銷案各人均遵諭而退○張勝投案禀稱在小東門碼頭撑駕駁船爲業昨日義成號雇令裝棕八十件騐明關尊待過輪船突被野鷄小工楊金生等上船搬取致將棕推落浦内計有三十四件費去洋五元一角始得撈起求請究追楊供初至碼頭爲挑夫昨由同爲挑夫之人糾令同去搬運問此人何名答稱不知張禀貨已撈齊求追費洋同轉著楊賠償楊稱此人向住楊樹　同轉著押候飭探帶同指認拘拿到案再核○又提竊犯蕭正殿李德發金雨卿飭探移送上海縣備文遞籍蕭正殿係湖南湘鄉縣人李德發係湖南淸泉縣人金雨卿係浦東廿四保廿五圖人 
[卾省官報]  
　　新正月十四日委辦金口厘局候補通判黄文桂禀辭缷署長樂縣典史事候補道庫大使羅毓楠回省禀到 
[皖省官報]  
　　新正月十五六日候補知縣方維濬謝奉委發審局正辦典史祖燿知奉洋務局委赴懷遠公幹○十七八日缷署含山縣郭建勳辭赴含山　　　代○十九日本任按照磨兪光烈到採辦貢棕回巡檢毛觀光到赴銅繁提漕折回 
[金陵官報]  
　　新正月十八日缷辦正陽關鹽厘兼淮北督銷候補道譚信　交缷回泰興厘捐同知徐炳焯荷花池厘捐周澄淸邵伯厘捐徐瑞昌州判陳　藩湖南來五位均到泰州鹽運分司沈知縣邢毓馨世職謝崇光奉示騐看候補道楊兆鋆辭赴蘇 
 
 
 

Page 10

 
 
   
 
