# 1880 - 158 - 4902556

 

Page 1

 
 
[照相亞細亞東部輿全圖減價出售] [  本舘告白]  
　　本舘前託東洋鐫刻亞細亞東部地圖銅版以外國紙刷印於中國全境之省食府廢州縣俻極詳明　　　　　　及日本鮮球球等國甚　閱者　許惟鐫刻銅板丅本較大是以每副未裱者價洋二元五角今特將原圖託點石齋以照相石印之法照成而印以　張中國紙不須拼湊且省治字　添改較大原圖或有錯誤修改較正着色較更鮮明卽日在本舘申昌書畵室發售每副未裱者　　價　一元二角五裱者照加諸君祈早賜　可也 
[尊聞閣墨選出售] [  本舘告白]  
　　本舘於去秋以來疉承各省友人寄示已卯科闈墨一一閟之篋中今春延名手選定一百餘篇刻又　　　　履料會　遂併選入顔之曰尊聞關墨選其 * 
中文體不名一家而要以清眞雅正兼合乎時下　氣者爲宗今已裝訂齊全每部共分四册取價洋一角八分正　五月初二日出售想有志投時　 * 
必當家置一編也祈卽賜顧爲幸 
[端午過節說] 　 
　　過節之說不知起於何時逢節索逋之法亦不知創於何人而中國皆通行之凡巿面店家平日做帳至節則必清結其有節間稍爲掛欠者亦不過零尾而已且必多年主顧而後可否則必清必訖無所面情也節前數日開出票紙按户分之有卽付者有不卽付者然後至節期而一結無店不然無地不然自年節至端午其爲日也百二十有五自端節至於中秋其爲日也百日秋節至於年終其爲日也百三十有五兹三節者雖略有參差相去蓋亦無幾而索逋者則三節如一也吾嘗言過節之節卽節用之節平日用度至此而一結其帳則用財之節至是而見而其實則與其已至節而後見其節何如未至節而先受以節之爲愈乎雖然他處縱亦過節過節縱亦索逋而究不若上海之甚何則上海之地花天酒海侈泰逾恒一衣也而費或數百金矣一食也而費或數十金矣至於妓館之局錢多寡無定數也戲園之座頭逐日易積累也或喜馳驟則馬車行亦可以記帳也或躭烟霞則鴉片館亦可欠零尾也若夫日用所不能省者則米錢房租等類猶不在律其初皆不必現錢交易如取如携不禁不竭意甚適也用至便也迨至日復一日漸積漸多光陰迅速節期將屆其有餘者先期算付不使索逋者之抵其家若中人之産已不免有所竭蹶適或所入無幾而所用不節從頭一算不敷開銷皇皇然欲借無門欲避無路於是硬頂頭皮聽各債主之紛至沓來而抗顔不理節間不比年邊亦有硬挺而過者然牌子云何矣更有不能硬挺者則强者爲鼠竊狗偷之行弱者萌輕身短見之心嗚呼詎不大可哀哉人生幾何所宜及時行樂值兹令節泛菖蒲於清酒插艾虎於門庭角黍盈盆龍舟競渡皆足以游日騁懷而顧以催租敗興　　　債坐困愁城何爲也乎則到平日之不知自節故也夫人之一身成奢盛儉各隨其遇貧人日進無　粗糲亦足以果腹韋布亦足以蔽體安步亦足以當車擁　面婆子亦足以有子孫而安家室一椽之屋五畞之田亦足以養天年而傳後世而一經稍有積貯便若前後兩人珍饈之味惟日不足錦繡之衣因時屢更出必轎馬居必亭臺珠圍翠繞以爲樂遊戲徴逐以爲豪當其窮奢極欲旁觀未嘗不忻羡之而孰知外强中乾胸無成算一至節期將屇百債蝟集顧此則失彼長無可截短又不容不補而後因愁成悔清夜自思前日某欵可省某事可節皆以一時高興至今日而無可復追倘過節之後必將事事從儉步步留神斷不使再有浮費以致節間受累不知旣過此節則又日久漸忘可省而不省可節而不節者又復逐漸增多至下一節而依然如故人情大抵如斯可勝歎哉古人用財量入爲出於家於國莫不皆然今人則不然所入之數有限所出之欵無窮雖有鄧氏之銅山郭家之金穴亦將消蝕於無形彼紈絝之子不過藉祖父之餘蔭貨殖之夫不過恃子母之權衡設或遺囊旣罄生意虧損失其所恃已慮江河有日下之勢而况依人作嫁之輩月入不過數金數十金而竟忘其前日之本來面目居移氣養移體飲食衣服酒醴笙歌日與豪客相徴逐其有不至節而索逋盈門憂悔交集者幾何矣端午特一年中之第一節耳此後尚有兩節及此時而幡然思改斤斤自守尚不至流而不反不然則一節之後勢如破竹將無復有着手處而俗語所謂過一節如過一難者是直爲若人寫照也試觀今日之過端午樂者多耶抑憂者多耶 
[恭錄諭旨]  
　　四月二十七日奉上諭岑毓英奏貴州在籍運銜侯選知縣詹懷清四川補用直隸州州同朱傳薪藉充義倉書院紳董勒折浮收侵蝕公欵銀六千數百兩被紳民安永松等具控查訊屬實該員等恃符狡展不將公項繳還請革職嚴追等語詹懷清朱傳薪均着先行革職嚴行追究以重公欵該部知道欽此○二十八日奉上諭此次散舘之修撰王仁堪業經授職二甲庶吉士吳郁生周鑾詒程夔于鍾霖胡湘林吕鳳岐崔舜球吳大衡治麟陳崧齡李兆勛嚴家驤張嘉禄支恒榮朱光鑒周齡楊文榮會章盛昱楊佩璋何福堃丁立瀛江樹畇張楨林壬龎鴻文錫鈞霍爲楙盧俊章胡孚宸戴兆春楊晨吳祖椿洪思亮唐景崶劉永亨孔憲曾孫宗穀龐璽何榮階孔祥霖張仲炘許澤新孫宗錫陳思霖俱著授爲編修三甲庶吉士翁斌孫劉秉哲吳日升廖正華俱着授爲檢討潘遹張泳徐堉長萃王綽朱顯廷徐道焜王引昌王驤林翰清俱着以部屬用趙樹禾潘彬朱益濬黄紹謀謝若潮管辰焈徐銘勳黄汝香樊增祥朱錫蕃鄭成章梁枚羅經學黄中理任煥奎鄧倬堂張東瀛陳炳奎熊祖詒俱着以知縣卽用 
 
 

Page 2

 
 
第二章 
欽此同上奉上諭御史鄔純嘏奏正途州縣各班壅滯請量爲變通一摺著吏部議奉欽此同日奉上諭御史鄧　修奏已革雲貴總督張凱嵩辜恩負咎忽蒙甄錄廷臣中必有妄加薦剡者請毋庸錄用以杜取巧並將原保之員照例議處等語前據侍郎殷兆鏞將張凱嵩保荐當以該革員曾膺疆寄雖經獲咎于前尚可棄瑕錄用是以諭令來京交吏部帶領引見查其才具是否可用再降諭旨此中自有權衡張凱嵩到京仍着吏部帶領引見該御史所請將原保之員照例議處着毋庸議嗣後中外大小臣工仍當秉公薦引各舉所知毋得徇私濫保用副朝廷延攬人才至意欽此同日奉旨内閣侍讀學士員缺着劉緒補授國子監司業員缺着錢桂森補授欽此同日奉上諭李長樂着調補直隸提督湖南提督着鮑超補授仍遵前旨來京陛見欽此同日奉上諭銘安玉亮奏職官畏罪　逃請革職嚴　等語吉林五品花翎記名驍騎校德恒勦賊不力迨提省究訊復敢潜逃實屬目無法紀著先生革職並著步軍統領衙門順天府五城一體嚴拿務獲究辦委叅領春壽緝捕尚屬認眞着卽給還頂戴餘着照所議辦理該部知道欽此同日奉上諭李鴻章奏提督因病出缺請旨子諡建祠宣付史館一摺直隸　督郭松林前隨曾國荃李鴻章出師江西江蘇浙江福建等省克復城池殄除羣醜旋因李鴻章督勦捻逆該提督戰無不捷東西捻股賴以肅清實屬忠勇性成功績懋著迨授任湖北提督办能整頓營伍此次調任直隷方資鎭攝遽聞溘逝憫悟殊深郭松林著照提督例賜卹加恩子諡並將事跡宣付史館立傳其湖南原籍江蘇福建山東立功省分准其建立專祠靈柩回籍時地方官妥爲照料伊子郭人濟郭人鴻郭人彦俟及歲時帶領引見以彰忠績該衙門知道欽此 
[議開海島] 　 
　　招商局前曾以和衆輪船往來太平洋中之三危海島今在該島經手之西人已廩於三危王略云招商局常有輪船往來於三危島於通商帶信諸事甚有利益查島内已有華人十二萬若能常川往來關稅亦大有起色應請按照澳斯利的亞輪船來往三危三危撥給津貼銀兩之例係每年亦中貴國撥洋一萬八千元以資臂助云云特未知該島王能允准否也 
[忍心害理] 　 
　　近聞浙之餘杭縣屬前月初有謀財害命案先猶未得其詳今訪得縣城中　街某姓酒店一日午後來游勇三人皆湖廣口音短衣佩刀在店小飲各盡三爵忽忽欲去然皆不名一錢者店家謂之曰旣無玉壺之資當作春衣之質否則汝歌提壺盧我將呼脫却布袴矣三人聞而大怒各欲以老拳奉敬店主視錢如命勢將動手旁座有一老翁獨酌靜觀許久出爲解紛曰所欠酒資幾何遽致相併我當代作東道主以了此事遂將手巾包打開以百餘錢擲付店主自算計三人酒資共需七十餘文占主如數收訖卽將餘錢送還老翁三人旣感且愧齊向翁躬身稱謝翁亦遜謝之遂以餘錢包入手巾不料包内有英洋三十四元並無紙裹一時不及遮掩致露衆目彼三人見之尢爲動色逾時翁起登途向於潜大路而去三人亦追隨其後願與同行蓋翁係徽人而業於杭者每歲往還道必經此是以獨行夐夐毫不介意扺暮投宿飯店晚餐方具三人已繼跡而至據案高座呼酒命肴共肆大嚼翁雖見之而不與之交接忽一人疾趨至前揖翁而請曰酒店之惠刻骨不忘我三人已路極無君子得翁略借川資俾回鄉里則恩同再造也翁曰我囊中所帶不多勢難分給君等果安心回里不致逗遛滋事我當以一洋相贈言罷卽於手巾包内取一元與之其人唯唯領受翁亦卽携燈登樓安臥三人飽飯後共謀寢處店主以樓有閒榻引之與翁同室未幾有一販賣奩具者俗名之曰貨郎亦踵門而求宿店主以樓中客滿卽以樓下一便榻與之緣貨郎時相過從係舊相識無不可遷就也不期臥至半夜忽聞樓中狂呌一聲音頗慘急諦聽之又無聲息意以爲夢中藝語踰時若有滴水聲落在被上暗以手摸之覺衣襟上已沾濕以鼻嗅其濕處腥氣逼人忙取自來火一照則悉是淋漓血跡貨郎遂故意作呻吟狀大呼腹痛店主聞而起部因曰急欲如厠相求一扶步至門外私語店主曰我病僞耳樓上之客必有謀害情事請觀我襟上之血跡可知倘一聲張必遭走逸則人命案件惟店中是問汝仍扶我入内假說請醫徑向汛防處出首必能帶兵掩捕店主驚魂始定依計而行乃大聲而謂貨郎曰此症十分凶急衹得請某醫來診視或得止痛汝亦不可任意呌喚致滿店客人不能安臥將歸咎於我言罷卽怱怱出門直至汛弁處細告其事而返詭云先生待黎明卽至先取得藥末一包吞服卽可止痛貨郎稱謝再四謂我之死生未卜居此諸多不便我將掙札至前村某親串家躭擱店主欲爲護送力辭之遂踉蹌扶病而去是時天將明汛弁已帶兵念餘名執械負戈而至將該店前後門守住迨三人起身一人手持一元向店主算帳店主請共少緩則答以有差使在身急欲前往店主回身出外而汛弁卽挨門而入一見該勇卽詢以何營何哨因何差使到此三人猝不能答汛弁喝令脫下號掛三人唯唯自脫又問其軍器何來遂各解佩刀送上汛弁卽喝拿住門外衆兵一擁而入以巨繩一條穿入三人辮頂縳作一處因問店主可有他客店主云尚有老翁一人與彼等同房想尚未起汎弁心已恍然卽帶該勇同至樓中看視而榻上並無一人四處搜尋絶無蹤跡房内别無他物只有小竹箱一雙係三人帶來者汛弁喝令打開則上面有破衣兩件盡爲血痕染徧衣下則肢體狼籍目足零碎數之共得八塊汛弁笑謂三人曰此事祇須直說無俟訊究三人見此情形直認不諱搜其身畔則三十三洋俱在汛弁卽帶該犯同赴縣署當堂錄供上刑收監次日文武會銜備文申詳選幹役六名護勇念名押解到省省憲以該犯罪大惡極刻不容誅兼以遊勇滋事罪更加等是以無分首從皆判立决卽於十六日按照軍法在清波門外將三人一律斬訖傳首於犯事地方懸竿號令該縣與汛弁獲犯有功皆得邀叙汛弁以此案實貨郎一人之功因以兩洋當給而店主又感貨郎之情得免人命拖累又封八洋酬謝之至某翁之親屬若何則未訪明也 
[邑尊去任]  
　　本埠南巿源大煤炭店友來云奉賢韓亞琴邑尊於四月二十四日解任先期四鄉紳士各製錦縀匾額鼓吹送署及舟經鎭巿各紳耆皆於官亭相迎捧爵餞行兩旁舗户俱擺設香案以申敬甚有攀留而泣下者蓋以韓邑尊三莅是邦如書院義塾修志清粮育嬰恤嫠同善濬河諸事宜次第興辦並令免輸漁課均沾實惠故歌去思而民不忘民 
 
 

Page 3

 
 
第三章 
[上海絲巿]  
　　滬上新絲已於上禮拜一開巿至禮拜止僅售出三百五十包光景此已列報兹據泰西絲客言已有電信傳至外洋接到囘電則稱已嫌太貴十兩之譜大約玉豐絲日内只可三百四十五兩價跌若此殊失望也 
[石幢落成]  
　　西士馬嘉利在滇南死事諸西商聞之皆爲心惻故擬在本埠建造石幢以誌悲思而垂久遠前日工已落成工部局首董及衆西商共三十餘人俱臨是處徘徊贍眺有隨威公使駐京之參賛官更親繕碑銘藉申憑弔之意云 
[午節停訊]  
　　今爲端陽節故英會審公堂循例停訊已飭捕將所有應解事宜歸下禮拜一送案辦理云 
[誤落河浜]  
　　前日午後有某甲坐在山茅閣橋東首身倚浜沿之鐵欄杆上稍不留神致翻身落河當經法捕救起人似氣絶惟手脚尚能舒展故雇東洋車送至仁濟醫院調治此人身穿藍布衫白布褲死生尚難預卜也 
[馬車傷人]  
　　昨早八點鐘英界大馬路正當早巿之際有某洋行之馬車由西往東至盆湯弄口撞倒一鄉人輪傷右脚當經巡捕將馬車夫與受傷人一併帶至捕房未審如何了結也 
[控欠追保]  
　　有楊子山者前開永茂猪行今已倒閉講折歸欠永茂與生大肉店往來生大欠永茂洋一百三十九元因生大業亦倒閉所該之洋經别店李忠觀擔保而楊子山因生大無着隨投控法公堂請追傳李忠觀到案李稱欠主四和尚外出可爲傳追　楊子山又執定生大之欵由李擔承須李歸款李稱生大是已倒之店亦應折讓歸還况現在楊已將生大生財收去計洋四十元楊子山則稱並未敢過生財物件兩浩供詞各執張司馬限於半月内理處 
[送押待查]  
　　昨日法公堂據捕房解到李太來一名小皮袋一隻内洋八元另有小洋并信一封又扇袋摺扇等據包探稱其夥小春生在花烟間門首見李形跡詭異略爲盤詰而李太來卽袖出洋三元賄令不要聲張因此報明拘押請訊質之李太來供稱原籍寍波鎭海在蘇州黄鸝坊橋勞永福家充當家丁近因母病沉重因此請假回籍而兄弟李桂生亦由申囘家今已先往我因在花旂兵船當細崽之王小汀託寄家信一封内有洋八元前日路遇小春生挾有宿怨不問情由將信拆開意圖拆稍并謂我非安分之徒將我送押等情如若不信可寫信到蘇詢問也張司馬輾轉研詰詢其法界可有親友作保答稱保人雖有但遠在虹口張司馬着暫年飭再查明核辦 
[硬欠交毆]  
　　廣東木匠店夥周阿發　英公堂稱昨有定做之傢伙送至新德里廣妓郭氏家計共價洋二十餘元言明貨洋兩交豈知有香山縣人鄭阿再出爲硬要賒欠以致爭論被毆我因受傷避至郭氏隣人家又被拖出毒打幸逢巡捕拘案也鄭供曾替郭氏約日付洋周因不允爭毆我亦確被打傷巡捕頭禀鄭係著名之流氓屢次滋事犯案送奉勒令回藉今又來滬擾衅務請重立陳司馬隨將鄭判發捕房管押三个月周阿發應向郭氏收洋設有推諉準卽控究提追 
[竊案類列]  
　　廣東京貨店夥錢昇昨至英公堂稱有主顧在櫃買物忽來一人乘間挨進竊去法蘭絨一疋當被看出追過三間門面始得人贓并獲交捕送究徐竹軒供原籍徽州向在江北仙女廟開設徐德興木行因父親故世後閉歇今已五六年矣現住在元發客棧誤犯行竊原是該死惟乞責釋當卽回籍云巡捕頭禀徐素逗遛租界是行竊老手陳司馬隨飭將徐管年查究有無别案再行核立贓給領○又包探沈阿德稱太古洋行之藍煙囱輪船主失去銀錶金鍊寳戒指等又楊子江輪船主失去千里鏡一个均報捕房昨在光福里廣妓家緝得竊犯李炳中搜出銀錶千里鏡翡翠錶件并押票二帋吊取原贓知金鍊押洋十元寳戒指押洋三元半兩共十三元半然祇有現洋四元半矣今一併送案惟楊子江船刻未在埠故千里鏡暫存捕房李供向爲京貨生理兹因失業犯竊叩求施恩陳司馬飭捕將李帶囘查究有無别案下禮拜一再行解訊藍煙囱船主雖未投案其贓件由捕房傳領也 
[海寗同人募捐直賑啓]  
　　竊維指囷贈友名臣之高義可風救災恤鄰覇國之宏圖漸擴前者晉豫告急南人靡不好施邇來燕朔奇荒西士尚多　義胥歸不忍共此含生覆育之儔悉數難窮不盡垂斃飢寒之態憐兹蟻命望援手於雲天慰彼鴻嗷免喪身於溝壑多方措置端賴同人發願哀矜敢求善士昨中蘇州桃花塢直賑公所謝君來函并寄到天河水災圖册銅人墮涙繪成顚沛之圖鐵漢傷心譜出凄凉之曲諄嘱逢人說項以冀集腋成裘攷海昌爲浙西首邑代有傳人矧天河乃直北要區地聯畿輔誰無惻隱願共解推獨力難成衆擎易舉施報最優於活命陰功莫大於扶危惟祈仁漿共沛義粟同輸息息相關多多益善俾鳩形種子重游再造之天鵠面黔黎復慶重生之日拯伊涸鮒祝君搏鵬仰乞玉成聊爲磚引譁啓 
[蘇州桃花塢浙江公寓經收直賑四月下旬清單]  
　　蘇字册本寓經收徐子舂募安節局内堂節婦九十六位捐錢四千八百文九十二歲考婦等六百文王孫氏五百文王張氏潘王氏五百文徐月記一百文安節局西席司事十一人一千一百文王遠塵白玉翎管兩个四碧兩片洋三圓　餘堂一圓柯壽門一百文朱太太二百文張悅帆募陸連貴關榮　長壽山民妙慧通長生客五户各二百圓今有人五十圓勉力善士五圓志欲子一圓子求壽母一圓澄江句餘　十圓英記五圓力不足兩圓又一圓吳興瑞珍祈　福一百圓二百七十六號莫厘半痴道人募五户四十六圓五角二百七十四號五湖漁孫募四户五十三圓五角愼獨廬代懺五圓又求痊五圓施直堂五百文蕩口來祈病愈十圓一百四十七號顧春生募十四户七圓三千五百文一百四十八號俞竹安募十九户洋四圓錢三千一百八十文照忠後裔懺分三百文求病速愈人銀二兩四錢一百八十六號蔣憩生募六户十圓一百八十七號又募九户十圓三十八號丁松泉一圓沈賡茂兩圓董記兩圓海陽武功福福子三十圓朱貲培求母病愈廿元二百五十七號南塘隱名募十二户洋五元二百另七號袁海翁募三户廿八元二百十五號古松堂募五　五十元易安廬徐十圓留耕堂五角六號瑞記廿圓求消災四圓治祭子陳永　等荐欽旌節烈徐太　人廿周忌兩　二百八十四號一百八十五號王春堂募一百三十五户四十圓四百六十文有六無力氏兩圓十號强復昌募十三户洋廿圓陳祝三洋四圓古吳不敢求福人杜韓集韻一部鄉黨圖攷一部一百十三　達源莊顧森伯手七户一百另六圓一百十四號又募十九户一百廿四圓二百十一號尤宅募七户一百十四圓五十千文李吉安烟痢全愈節減烟　還　十圓有心無力人一圓溧陽彭兩圓七十三號凌子與王楚賓席小齋募清河無名氏二百千文貽仁堂祈愈疾五圓二百另六號陶辰卿募十一户十圓江左穆仲氏子愈還願三十 
 
 

Page 4

 
 
第四章 
圓一百八十一號朱幼柏募五户八圓六百文一百八十九號縣左堂潘募十二户十二圓一百九十號運同銜鹽運判孔遊擊銜福山守備葉募三十三户十八圓八十九號王惟三募六十三户十五圓八十八號又募七户廿五圓一百另二號燕譽堂五十圓無名氏十圓炘記十圓易記兩圓了心願人三十圓浙字册杭州同善堂五批銀五千兩此稿未完 
[光緒六年四月二十五日京報全錄] 　 
　　宫門抄○發抄旨六道○分選單○河督李奏桃汛安瀾緣由摺○皖藩盧奏爲陳明請旨片○東撫周奏候補府給咨囘省片○恭親王等奏充補章京摺○江藩梁奏恭報接印日期摺○大臣恩等奏爲請旨摺○署粤督裕等奏粤海關籌解第一批京餉等款銀兩摺○四月二十五日内務府國子監正紅旂值日無引見○邵亨豫等各謝調授缺恩○内閣奏派騐放之王大臣派出惇王殷兆鏞宜振朱智○侍衞處奏派主宴之大臣派出阿公○吏部奏泒騐看月官之大臣泒出廣壽麟書長叙鍾濓薛允升許庚身程祖誥○召見軍機○發抄左宗棠等奏請以康遠等補都司等缺奉旨兵部議奏欽此○譚鈞培奏關稅解部奉旨該衙門知道欽此○又奏輪船稅銀解部奉旨該衙門知道欽此○又奏解本年第一批京餉奉旨户部知道欽此○又奏海塘沙水情形奉旨該部知道單併發欽此○銘安奏羅景雲京控案審擬奉旨刑部議奏欽此○光緒六年四月分選單主事户部山西趙濱彦浙江監知府湖南寳慶蔣常垣陜西甲知縣湖北宜城齊維昌直隷副廣西武緣彭啓瑞江西甲縣丞浙江永嘉世德正藍監東陽仲思愼四川貢龍游馬如飛四川附典史直隸河間李遇祥四川江蘇華亭姚應連順天武進余榮春陜西俱監○○頭品頂戴河東河道總督臣李鶴年跪奏爲黄河桃汛安瀾恭摺仰祈聖鑒事竊照黄河以清明後二十日爲桃汛之期修守巡防與交伏秋並重必須將應辦正雜料物預爲購備庶免臨時周　臣節經催司籌撥料價一面通飭兩岸道廳設廠分投採買先於年前購積數成交春後接廠續辦截至目下止據報到工稭麻已有七分餘數仍在段手赶運月内外當可律全完磚石爲保險要需並飭上緊採運長堤土工亦令核實確估尅期興築統限大汛以前完報候騐臨黄卑矮　撒有必湏澤要廂辦者已由該管道逐一勘明督廳酌動騐過料物撙節廂護俾禦汛漲其上南下南等廳上年生險之處刻值水小溜微情形似覺輕減但河勢變莫定一經漲水誠恐復形吃重現加意修守實力籌防以昭愼重計自二月二十五日節交清明起至三月十五日桃汎已過各廳水勢報長無多工程悉臻平穩安瀾誌慶堪以仰慰聖懷惟夏汎瞬臨河水不時長發臣現赴運河勘工一切修守事宜責成南北兩道妥愼經理仍俟事竣返豫再行周歴兩岸逐加查勘督率勤愼巡防不敢舟有疎忽所有桃汎安瀾缘由理合恭摺具陳伏乞皇太后皇上聖鑒謹奏軍機大臣奉旨知道了欽此○○盧士杰片再臣世居河南光州歴年久遠惟溯查臣始遷祖於順治年間由安徽穎州府遷居光州現今皖省境内並無臣先代塋地祖遺田産亦無宗族往來應否廻避之處謹附片具陳伏乞聖鑒訓示謹奏軍機大臣奉旨看毋庸廻避欽此○○周恒祺片再湖南候補知府麻雜緒經前撫臣文格　調來東辦理洋務該員於於四年十一月到省遇有中外交涉事件均能悉心講求經理妥協委辦南運總局興利除弊整頓鹺綱尢爲措置精詳悉合機要臣到任以來察看該員才大心細幹練有爲洵爲候補中不可多得之員前准湖南撫臣李明墀欽遵諭旨咨調該員仍回湘省差遣　時正值叅酌南運章程未便遽易生手經臣緘商俟料理就緒冉行給咨在案現在南運一切事務均有規模據該員稟請給咨前來除分咨查　外理合附片陳明付乞聖鑒謹奏軍機大臣 
奉旨知道了欽此○○軍機大臣臣恭親王等謹奏查滿洲軍機章京理藩院員外郎承恩因病出缺所遺軍機章京一缺應以署缺行走之工部候補主事文明充補其文明所署之缺應以記名挨次補用之刑部員外郎吉順充署爲此謹奏奉旨知道了欽此○○江甯布政使臣梁肇　跪奏爲恭報微臣接印日期叩謝天恩仰祈聖鹽事竊臣於二月十三日跪請聖訓仰蒙訓誨周詳莫名欽感陛辭後卽束裝起程於三月二十日行抵江　省城奉署兩江督臣吳元炳飭知赴任卽於二十三日准調補安徽布政使盧士杰將印信文卷等件移交前來當卽恭設香案望闕叩頭　恩祗領任事伏查江甯地稱繁要　司責重旬宣舉凡察吏安民理財籌餉諸務均關堅要如臣檮昧深懼弗勝惟有　時禀承督撫臣實心經理以期仰答高　鴻慈於萬一所有微臣　印任事日期及感激下忱理令繕摺叩謝天恩付乞皇太后皇上聖鑒謹奏軍機大臣奉旨知道了欽此一○○奴才恩承等　奏爲請旨事據山東曹縣民耿六雨以寨匪王冬菜等　仇將伊堂弟耿六起勒斃身死等詞控訴前來奴才等督飭　員詳加訊問據耿六雨供我係山東曹州府曹縣人年四十二歲在縣屬大更庄地方居種地度日原因一千王寨内王冬菜等被安陵滋事土匪裹去後經官兵剿散逃回至我們村内我堂弟耿六起等截拿由此挾仇我堂弟耿六起往一千王寨前看　被惡根王嵐峯暗串王夢同王冬菜等將我堂弟毒毆挖壤二目成廢我堂伯耿化周禀控府縣批飭差拘因一千王寨係直隸長垣縣境界並未緝拿於光緒二年十一月間我堂弟復往一千王寨赶集王冬菜等抬架寨外勒斃殞命我堂伯耿化周赴本縣禀　並赴木府呈挖未獲一犯經族人禀請　源營獲犯王大邪送縣被縣捕曹健弄權曹放赴臬司巡撫前呈控均批本府轉飭本縣會同長垣縣辦理仍未弋獲現在我堂伯耿化周病故至今案懸是以我具呈來京赴案呈告的等語查耿六兩控因安陵土匪滋事將一　王塞匪王冬菜等裹去後經官兵剿散逃至伊村被伊堂弟耿六起等截拿逃匪未獲僅　獲賊馬一匹報營收餋由此成仇嗣緣耿六起前往樂並看戲被惡棍王嵐峯串屬王冬菜等將耿六起毒毆挖去二目成廢經伊堂伯耿化周　控府縣飭　拘拿後耿一起　赴一千王寨赶集復被王冬菜等抬架寨外勒斃身死曾經桃源　獲犯王大邪送縣究訊　被縣捕曹健賄縱現在伊堂伯耿化周病故至今盎懸伊來京赴案呈控等情如果屬實亟應究辦以儆兇頑而重民命謹抄錄原呈恭呈御覽伏候訓示遵行再遵照奏定章程取良該原告耿六雨結稱控經巡撫並未親提合併聲明爲此謹奏請旨奉旨口錄○○兼署兩廣總督廣東巡撫奴才裕寛粤海關監督奴才　　　奏爲粤海關籌解第一批京餉等欵銀兩委員起程日期恭摺具陳仰祈聖鑒事竊照翻海關　户部奏撥光緒六年分京餉案内奉撥洋稅銀二十萬兩新增盈徐銀六萬兩限五月以前解到一半十二月初間全數解清又户部墊發神機營軍餉每年撥銀四萬五千兩墊發榮　月餉　月撥銀一千二百兩墊發添撥榮全月餉每月銀二千五百兩均在六成洋稅項下解部歸欵又户部墊發景亷所部吉汀馬隊月餉案内每年撥六成洋稅銀五萬兩嗣於光緒五年七日内接准部行現由户部墊發金順　統景亷所　吉江馬隊月餉内匀撥烏里雅　臺月餉銀六千兩仍令各關查照匀撥數目每年歸還部墊銀一萬八千兩除匀撥外尚應解部墊景亷餉　三萬二千兩以符原撥銀五萬兩之數又接准部行扺還閩省借欵自光緒二年正月起在四成洋　　下每結　銀六千兩解部以抵閩省應解京餉又應解光緒五年分造辦　俻貢銀五萬五千兩又内務府廣儲司公用每年額撥銀三十萬兩例分四季起解以上各欵均應赶緊　解　光緒三年正月間　　部　京餉應解　銀不得再行匯兌惟粤海關節　起解京餉向由丙商先行借墊實難起解現銀案經前　撫臣會同奏明仍請交商匯兌奉旨知道　钦此　光緒六年分應　解第一批京餉等項銀兩經向西商志成信恊成乾元豐玖等號借銀一十九萬三千二百兩先生墊解隨後由稅收歸還以資周轉飭據廣東布政使覺羅成孚委試用知府張　楷大挑知縣嵩齡試用鹽知事鐵勛候補巡檢振樹　候補巡檢夏德順領解光緒六年分第一批京餉銀五萬兩另加平銀七百五十兩飯銀一千四百五十兩又部庫墊覆神機營軍餉銀一萬二千兩墊發榮全　　　自光緒五年十二　至六年二月計三個月銀三千六百兩墊撥添榮全月餉自光緒五年十一 
 
 

Page 5

 
 
月至六年正月計三個月銀七千五百兩墊發景亷月餉銀八千兩墊發烏里雅蘇　月餉銀四千五百兩扺還　　　　　大　兩又造辦處備貢　二萬兩另加平　三百兩新　　公加平銀五百兩又光緒六年春季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩統共解銀一十九萬三千二百兩飭令該委員等領齎匯單文批於光緒六年二月初六日起程附搭輪船由海道進京前赴户部内務府分别報到聽候飾傳交納以期妥速而昭愼重除分咨查照兌收外奴才等謹合詞叅摺具陳伏乞皇太后皇上聖鑒再廣東巡撫係奴才裕寛本任毋庸會銜合併陳明謹奏軍機大臣奉旨該衙門知道欽此 
[蘇省撫轅事宜]  
　　四月二十九日探得十七日江藩轅牌示碭山典史高萬青句容典史黄啓仁均已奉准覆自應飭赴新任二十二日又示調補江都縣顧景　升　邳州遺缺以六合縣謝延庚調補○三十日縣丞彭邦猷聞訃丁父憂知縣馬光勛鎭江分局回○五月初一日臬憲薛銷假兩江補用副將鄭迺洪奉委齊門路巡查到　縣丞林鴻勳謝委署長洲縣縣丞事○初二日京日　防印務章京白山由鎭江領餉來省浙江試用同知吳壽昌禀辭　浙江從九何頌清銷押解秋審人犯下　差又張　謙銷蘇常鎭彈　　花船隻差准補婁縣内史郁耀宗辭赴任 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
