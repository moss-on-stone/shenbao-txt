# 1887 - 171 - 4905099

 

Page 1

 
 
[敬印雍正硃批諭旨告曰] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片刻彌　彌珍西四海臣民轉無以　建極之　心而郅治之謨不著今有友人出其家藏初印本付點石齋石印仿巾箱直行本大小而凡三擡　擡單擡諸欵式悉仍舊貴不敢輕易體　致違功令敬印硃字赤　分明絲毫無悞非比鉛板梨板之字跡模糊易於差謬本齋隨股附發樣張明眼人自能辨别也現已開印定本年九月底出書預定每部價洋二十八元先交八元掣取書票書成找洋二十元憑票取書一部其未經附股者統定四十元發售每部計六十册外加文木箱子一只提　鎖匙悉用雲銅隸字顔蓋　緻絶倫凡在同志幸早賜顧售股處上海點石齋　局帳房淸遠里新泰絲棧杭省薦橋街晋義莊蘇垣閶門各錢莊鎭江鹽公棫京都源豐潤票號 
[古事比開印告白] [  點石齋代啓]  
　　古事比一書爲國初方田伯先生所著閻百詩微君奇賞之每舉一事必上下千古求其偶以相比附計五十二卷爲目二百七十六其分門列　較之各種類書獨爲詳晰欲用何典卽於何門中求之怪怪奇奇如披秘籍卽如身體門有云曉眉八彩魯僖司馬馬卿亦眉八彩世祖日角唐高　亦日角寳憲鳶肩馬周駱賓王亦鳶雇班定遠虎頭燕頷包拯亦虎頭燕頷司馬懿狼顧周嵩亦狼顧而形同者事不同人不可以皮相也云云略　梗槩可見一班凡駢四儷六之文人刻肩裁紅之賦手得此一編可以用之不竭惜原板久佚書肆罕　今聽蕉主人出其家藏原本付點石齋石印字跡必求工整校對不厭精詳洵爲藝林鴻實訂成六本定于八月出書如蒙賜顧請至點石齋帳房面訂可也印書無多幸勿遲悞 
[錄耕硯農人覈議黄高峯樵擬稿]  
　　竊嘗謂天下有治法固須有治人然必天下有治人始能有治法有治法而無治人與無治法同無冶法而有治人與有治法等蓋我朝自定鼎以來綱紀典章成法具在班班可考苟得冶人正不難按圖索駿措置裕如卽或政非因陳事　創始亦不難權衡至當規畫維新左文襄之規復新疆劉爵帥之撫綏番境可爲明証今苟不得治人而但繩之以治法則文章繁密而趨避有常條告紛陳而依違莫是孰有能事求實是者亦惟有徒飾虛文耳其若之何如樵之所擬具良法美意煞費苦心而不得治人仍屬空言莫補是惟有定以求實之規使不能售其飾虛之技冉加以治人治法則庶乎其可矣吾故於黄高峯樵所擬之稿而重有感焉用敢逐條覈議叅贅芻言聊希附驥之榮敢效續貂之技但鄙人幼遭離亂長乏師傳旣蹈不學無術之愆復存擊磬有心之念尚乞高明斧削大雅剪裁登諸報章以俟採擇所有覈議各條謹列左方一原擬督撫宜不分畛域一條據稱前機雖失後機可乘擬令南洋兩廣酌派兵輪前往會剿等語口雖已往之事而目下各處海防仍可援照辦理但僅令會剿而漫無定草在深明大義者自必多方籌畫畛域不分否則必以防務吃緊兵輪無多難以調發爲詞敷奏了事而於車務省分仍無實濟愚謂嗣後凡有海防省分應就現有兵輪之内酌派守口之外量撥兵輪一二艘平時爲巡洋遊輪有事爲應調之用仍先將酌派情形奏明立案倘有臨時推諉重譴隨之庶平日有一定之規而臨時有濟急之實矣一原擬開捐宜酌量推廣一條據稱今擬推廣二條准舉貢生員報得到省人員捐升旣無流品混雜之弊亦無仕途壅滯之虞等語惟是舉貢生員半多寒士或遇家道殷實人思奮跡雲霄何肯以摺班就職至於到省人員類多爲貧而仕偶得一官已竭畢生之財力縱或有宦囊充裕及家本殷實者亦爲數無多而况各處富戸鄉農爲多莫不思稍紓報効之　藉畢顯揚之願倘置此等於門外似於捐務無裨愚謂刻下海防海軍各捐旣已次第開設似不必過立限制但須按此時成數核實收捐不得再加遞減以重名器其封典職銜及　選榮身者不計外遇有新捐新選到省人員則由督撫面試策論判說一事成令面點律例會典及講　律例會典之命意所在以試其才不能者黜之仍將捐班人員按季面試一次查照京城月課之例將考過試卷彚奏磨勘則捐生旣可踴躍輸將而宦途亦可澄清流品矣且使空疎不通之輩不敢嘗試而卓犖有用之才得以自見誠爲一舉兩得至於講求例意一節不但捐班應講卽科甲出身亦當實力探求似宜倂同考試以定去留　捐班不乏人才而科甲儘多迂腐耳一原擬州縣宜杜其虧空一條據稱欲杜州縣之虧空必須上卜崇尚節儉以清其源擇誠樸無華不務虛聲者任之則其廉俸足用自不致有虧挪倘仍虧欠照例分賠庶幾上下交儆等語查州爲五品例俸八十兩縣爲七品例俸四十五兩養廉則視缺分之繁簡而定銀數之多寡大缺不過二千兩小缺不過四五百兩及至請領則有扣平減成攤捐攤荒諸名目而州縣處分極多俸銀全抵罰俸銀全抵罰俸所餘廉銀除攤　外所領不過七八成此稿未完 
[上諭恭錄]  
　　五月初二日奉○上諭本日道旁叩閽之領催鳳岡着交刑部嚴行審訊欽此 
[滇池大火]  
　　雲南昆明縣陸家小板橋等地方居民不戒於火延燒民房百餘間粮草牲畜被燒甚夥並傷斃人口良多已由該省督撫委員會同地方官前往確查被災輕重並將流離傷斃者分别撫卹以振災黎幷由岑制軍據情入告九重云 
[捐輪新例]  
　　得京師信云軍機處咨行吏部略謂神機營經費支絀業由醇邸奏准外省大小臣工自願報効該營經費者自數千兩至數萬兩當特旨賞給職銜并隨其原職之大小加升官級並准其於奉旨之後憑領部文到省當差毋庸同鄉官出結等因計道員捐銀一萬兩知府八千兩知縣六千兩其餘以次遞减不論繁簡之缺統壓各班云 
[桂臬抵滬]  
　　新簡廣西臬台張丹叔亷訪聯桂請假回揚州籍復於前日乘江孚輪船抵滬聞俟廣利船到卽乘赴新任按廉訪請假係在閏四月初今假期未滿卽馳赴新任所謂公爾忘私賢勞王事者非歟 
[旗人閙事]  
　　廣州訪事人來信云省垣四牌樓潘某花郎也舉凡擫鬢之珠蘭助妝之茉莉以及夭桃文杏碧奈紅梨無不抝以銅絲盛之筠筥喚賣於珠箔皛簾之外傅曉妝人慨擲靑錢上月二十四日有旗人向之購買議價不合遂起釁端將潘按住痛抶之以致受傷甚重街鄰見事關人命商議禀官適有某都戎經此不平則鳴徑赴軍憲衙門面陳此事軍憲惡旗人之平地生波也立傳八旗恊領諭將頭目革去口糧勒交兇手該旂人聞之謂軍憲係堂堂大員何得回護漢人欺壓我輩獨不念故鄉桑梓情乎脫巾一呼霎時集到百餘人先向各恊領衙門滋閙旋復折而至軍憲署肆意咆哮所有大堂上案桌屏門多被毁壞幷布散流言務須放火焚燒四牌樓不令仇人高枕而臥各家間而惶搗 
 
 
 
 
 
 
 
 
 
 
 
 [ 
 
 

Page 2

 
 
幾如耗子之間狸奴聲吳　卿中丞恐　事端親領營兵赴四牌樓一帶巡緝以資彈壓而安閭閻事後軍憲責成各協領每旗交出二十人以　懲　名恊領皆　事多棘手　　推諉未識軍憲將來如何辦理也 
[輦下紀聞]  
　　塔爾巴哈　所屬索果克卡倫侍衞阿勒精阿坐卡已屆五年例應由京揀員更替現經祥仁趾叅賛麟奏請飭侍衞處於奉旨記名卡倫侍衞人員内簽　一員迅卽馳往以重卡務○馴象所官役恭牽馴象至　地壇試演䭾瓶駕輅各儀節行至宣武門大街象　　　慮有意外事因卽牽回隨經本管冠軍使以象野性未馴應否牽往演禮禀請酌奪御前大臣諭無庸牽往卽初二日亦勿庸預備蓋已據實陳明矣○　　　　已奉懿旨先行酌　欵項查照成典舉辦經禮部等衙門會禀醇邸繕摺入奏禮曹已飭同員查照同治年間恭備大婚典禮具奏分行京外内務府會同戸曹將應需欵項撙節核計約用銀在六百萬數内酌核各省關情形定籌撥數目黏單入奏分飭各省關提前發解工部擬將大婚應需物料曁應修工程委司員查核同治年成案戸部將應用彩賞項飭查庫儲以便移知購辦皇上皇后應需龍袍褂衣服綢縀等件由内務府傳知織造辦理其鑾儀衞亦查照成案奏備辦理云○戸部知照景運門值班統領謂本部火倉僅與大清門内東朝房相連近曾失去米石雖將竊賊拿獲送部懲治其前朝大清天安東西長安四門值　官兵雖無應管火倉之責然亦不可視若旁觀應咨貴統領轉飭大清門等四處值班官兵嗣後晝則嚴禁閑人混行出入夜則來往傳籌認眞巡緝庶竊賊潜身無所倘仍前怠惰偷安一經查知從嚴懲辦不貸○上月二十七日晚膳後由内傳出恊和東華東安等門迄燈市口東四牌樓至雍和宫沿途道路赶爲修墊因初二日皇上祭禮成後至雍和宫拈香用膳須經此路還宫故也此信一出歩營節飭沿途地方官將甬路兩旁蓆棚屋夜拆去隨於翌晨分叚修墊旋有大臣以道路赶墊不及奏懇恩施奉旨毋庸修墊仍走神武門往來各叚墊道員弁遂卽撤去○東四牌樓船板胡同剃頭鋪係宛平縣民李某所開李之妻弟某甲亦在鋪中一日與李爭執李忿甚找岳母至請分曲直中仍不相下詈駡不堪李之岳母謂伊旣不服任爾管教可也中年輕性躁呌駡益厲李卽持棍毆之一失手甲竟倒地而斃衆夥急前施救已返魂無術矣母見子已死頓改前言揪李赴正藍旗官㕔涉訟廳官見人命重情立卽解送北署訊辦○有某甲衣服修潔至宣武門外延壽寺街南首順天昌錢鋪聲稱欲購十足小元寳一錠約重十兩有奇鋪夥持出一寳平重十兩零二錢合票一百十二吊付甲觀看甲以銀不足色爲言鋪夥謂委係十足高銀令甲再爲細辨甲將銀接過向外飛奔鋪夥畱心出外尾追無如巷口紛岐一轉瞬竟杳如黄鶴矣輦轂之下公然白晝攫財胆大包天其甲之識歟 
[壺觴雅集]  
　　閏四月之二十日有朝鮮副貢使趙玉坡在京師述職事竣乞假南行躡太岱絶黄流沿途攬濟南袁浦諸名勝俯仰平山堂下放棹金焦登松寥閣揖妙高台酌中冷泉於銀蒜之麓乘興泝黄天蕩泊或子磯觀漁洋山人秉炬題詩處遂蒞金陵而止焉新章凡他國人之游歴内地者必先詣洋務局騐行止局總辦劉冶卿觀察因先接鎭江關道陳觀察之信知該副使號　峯負工詩善書之雅望如得管城子爲之介紹便可歴罄名士風流觀察卽爲假舘於雞鳴山南之昭忠祠祠内亭台幽靜水木清華六朝陳迹棊布目前觀察又使人司扞掫庀牧圉凡所以體柔遠之道者無微不至該副使益有賓至如歸之樂翌日該副使以其官謁南洋大臣用手版銜名書朝鮮進士行通政大夫事兼春秋官正四品趙玉坡　轅門内降輿紗帽角帶藍角圓領袍補服如其官之級稽首不請安以曾任咸鏡道知府自稱卑府曾宫保先以筆問其清門閥閱星軺去國時日南下風塵辛苦該副使荅詞謙抑質而不樸宫保許其爲東國禮讓君子繼又問其民生之休戚兵力之强弱與夫府藏虛盈交涉誠僞又謂本國與貴邦安危相係今貴國有幾柱石臣誰竭股肱力人才爲治國之本皆本大臣所代爲籌者貴使盍明示一二以慰愚忱該副使惟答以民情靜謐國是安平皆大皇帝覆幬之所賜敝邦君臣全賴保護之力得以安上全下和外輯内而已此外不贅一詞識者謂宫保深得休休有容氣象該副使亦能知大體不蔓不支洵皇華之選者查朝鮮之歲以職朝貢　師者冠葢相望來不必重譯去不必經年在同文之審屬最爲恭順今觀該副使益信劉觀察以宫保持楹帖爲餽贐亦贈數聯輟木瓜之好緣該副使先屬意觀察書法知觀察家藏金石碑板數百種銀鈎鐵畫不用簪花媚格如彩鸞之寫唐韵故必欲乞其得意之筆以爲宗族交游光寵亦可知其人爲風雅士矣觀察曾宴副使于局邀見聞明敏者與之俱終席各能以其辭會意無瞠視噤聲觀察又以其前後所叙述錄爲一紙洋洋千百言其談至朝廷歴年削平諸宼亂皆隱隱指天命人心爲依據從不涉絲　詭道失正大寛宏之度此雖紙上空言然非深識時務者見不到說不透故該副使尤折服劉觀察意在無淮風暴雨之外適宫保以所鈔之問答送至副使亦乞觀察分惠一紙存爲鴻爪卽席有依劉客賦七絶八章呈觀察與副使云詩曰星鞀曾說日邊來五馬爭看海外才可惜江南好風景無人再賦鳳皇台相　已過暮春時此意應教客自知曾記雞鳴山下路落花如雨雨如絲水雲深處客思家應有金錢卜遠槎爲語雕梁新燕子可知同忘在天涯副使於閏月廿日至金陵距去國已八閱月綺筵今日集羣仙不藉舌人語亦圓更乞東瀛平似鏡與君共享太平年元侯兄寫紀功碑九帥當年績最奇底事丁簾猶仿佛幾回腸　道州詩城旣復文正公爲九帥立石龍脖子以紀功時　州何子貞太史義疴安慶聞報捷卽東下歴游諸舊跡作金陵雜事詩四十首吊古感今于是乎在駿烈清芬第一流當年鐵漢尚名樓傳家自有千秋在豪氣公然壓五洲洋務局爲地球上冠裳之匯異邦之以禮來者觀察多藉樽俎交歡官商皆悅服昔憑鐵艦問扶桑旭日微茫水有光今忽蛟龍舞蓬壁點睛生怕顧長康副使以擘窠大字見贈故云也有皇華紀詠無乞君分與舊吟廬不須便作思歸計千里蓴羹九柳　以上係金陵友人函述爰照錄之 
[信船遇盜]  
　　前報信船被刼一事兹得嘉興訪事人來信其情形較爲詳細據云初二晚三鼓時嘉興各信局船次第開赴行至南門外野茅墩天已微明順成局船在前全盛恊大恊源等尾隨其後突有一船飛牀而來將順成局船截住一躍而過撳住船夥將銀洋貨物搜掠一空船中本有兩搭客其一爲紙爲業時適收帳回杭帶有洋銀數百元見有盜來立卽抛棄河内在後之船見前船遇盜迅速飛逃回報本局旋由順成局主會同各局執事據情禀報秀水縣朱邑尊得報迅卽帶同書役差捕前往踏勘諭令事主補詞一面飭捕嚴查務獲據報約失去千餘元之譜云 
[扶櫬回潯]  
　　前湖南巡撫李中丞明墀上年在揚州寓所仙逝今夏經其長公子扶櫬回九江原籍雇大紅船一艘裝載靈輀用飛龍官輪拖帶後有砲艦一艘護送於五月初三日午刻抵九江碼頭現雇各工匠在九江後街搭盖孝堂想領帖時當道名公故鄉親友當有撫琴興歎執紼偕來者矣 
[漢臯慶典]  
　　英皇登位五十年滬上西人本定於初一日舉行慶典嗣爲梅雨所阻遲至端陽日舉行未嘗不怨天公之不做美也昨接漢臯來信知漢上於初一日已行慶賀之典時則新雨初過嫩晴乍放歡騰水陸誼恊中西較滬上之賽會於雨絲風片中者眞不可同日而語豈雨師亦以畛域爲軒輊耶先是漢鎭諸西商預備燈旗匾額照相屏圍及一應慶賀典禮以　臨時舉行嗣由英領事署照會關道憲請派營勇及砲船彈壓免致匪徒乘熱閙而滋事也閏四月杪風雨連朝不稍間斷至初一日忽露晴光傍午時租界中綵幟紅燈與翠柏青松相掩咉從一碼頭起巡捕房懸掛五色燈陸離璀璨有若繁星門外高搭一架篾紥西字二其中節　安設料燈至夜然點雖不及電登之明耀已足光摇銀海矣 
 
 

Page 3

 
 
江邊欄杆直至領事署前一律懸燈望之如長虹然中路碼頭古波樓館紥成一臺懸掛燈旗四面圍以紅幔約計旗燈多至千餘　臨江紥成旗　狀内列交掎以爲延賓小飲之地是日華官自關憲至仁禮兩少尉武則自恊戎都戎及升字營統領吳軍門俱於是處及領事署道喜以示睦鄰之誼江上茶船各備燈旗近中碼　處又列洋駁數艘接尾銜頭日間密佈旗燈夜來燃放烟火約有數點鐘時皎如明月之當空密若繁花之飛舞其餘惟領事署前羅列旗燈點綴繒綵窮江極巧足以悅目賞心沿江一帶洋行十餘家亦均結綵懸燈午初巡捕房與各茶船升砲致敬各二十一響其時洋街遊人已雜　而來人山人海似蟻聚如蜂屯婦女小孩亦連袂接踵而至七點鐘後遊人愈衆曠闊地面猶覺擁擠不堪憑高一望街頭水面明燈萬盞如遊不夜城中緑楊一色掩映其間風景尤勝上元時也約近九點鐘時遊人漸稀至十二點鐘後燈火寥落如晨星人亦盡散 
[撞破木船]  
　　前日有一船滿載木料下　浦江中適有寍波某姓釣船揚帆駛過疾如箭之離弦砉然一聲木船竟爲之撞破猶幸船身雖損尚不致沈溺波心聞此項木植係奉大憲派員裝赴山左修築黄河所用船上有某委員爲之押解事後委員卽詣縣署面陳請蒯邑尊飭提該釣船賠補不知邑尊如何辦理也 
[孀婦訴冤]  
　　張俞氏以盛長壽逞兇毆傷頭額控訴琴堂蒯大令當飭書呈節略至昨日升堂集訊該氏訴稱丈夫張慶甫在時與陸姓等股開通裕信局局中帳目卽由丈夫經理現丈夫因病物故突被盛等覇阻圖吞向論逞蠻致被擊傷頭額盛供張故後經我等調停令通裕局日給該氏錢二百文該氏未允昨忽率同張妾糾領多人前來爲難乞恩明察可也大令以兩造各執一詞未便定斷該氏略受皮傷並無妨碭因着自行醫治候傳集該局各股東再行覆訊 
[伶人挺撞]  
　　留春戯園管班人郭同來控被伶人郝二銘同張桂卿前來尋釁被郝持棍打傷數處由蔡太守飭將郝張押俟郭同來至仁濟醫院騐明傷勢再訊已列前報昨經捕房將一起人解案包探戴金寳禀稱送郭至醫院據醫生言受傷甚微如在醫院醫治七日可愈如欲出外則須十日全愈郭同來仍執前詞并稱郝意圖訛詐伊前被王三土子戳傷已經將王解蘇在吳縣懲辦與我無十兆豐洋行買辦兼爲該園執事之陳芳水上堂稱郝二銘因向郭同來索洋不遂以致行凶郝二銘供我已殘廢何能行凶我前遭王三土子戳傷係郭同來晙使王在吳縣供明因郭　匿在滬故特來滬找尋張桂卿供與兩造相識不過從中解勸並未助郝毆郭太守檢閱吳縣馬明府備文移提王三土子郭秀華等之案隨諭郝二銘曰爾在蘇被王戳傷投吳縣控告由馬大老爺移提王三土子郭秀華郭勝等本分府已先後飭差捕獲王三土子郭秀華解歸吳縣懲辦並無郭同來字樣爾如何請將郭同來移蘇如來文有郭同來字樣木分府安有不解之理郝答稱王三土子到案後供明由郭同來唆使行凶且郭勝卽郭同來之乳名太守謂然則馬大老爺於王三土子到案後又備文續提郭秀華何以未及郭同來且查來文載明郭秀華在留春戯園之郭同來處等語顯見郭勝郭同來實是兩人郝又稱小的在吳縣質訊時曾請補提郭同來馬大老爺允准備文來滬移提太守謂馬大老爺當堂分付本分府有所不知惟照來文辦理案牘現在奚容任意妄言卽使馬大老爺移提郭同來本分府當派差拘拿豈容爾自往尋釁郝稱小的實未敺伊太守謂傷己騐明何謂不毆惟傷勢甚輕可毋庸議爾以後不再尋釁可也郝又稱小的已成殘廢不能唱戯突有伶人郭秀華到案稱郝二銘受刀傷致成殘廢確係郭同來畯使而起請將郭移蘇太守謂爾旣移解到蘇訊無干涉現在之事與爾無干郭秀華稱戮傷郝二銘之案與小的無干反致移解到蘇此冤應請伸理太守謂此語爾應在吳縣申辦今爾欲再到蘇乎郭秀華又稱願與郝郭等同到吳縣并請將吳縣初次來文檢出一觀太守大怒喝令跪下諭曰爾疑本分府偏護郭同來欲將來文交爾觀看殊屬藐視公堂郭秀華又嘵嘵置辨太守愈怒命押候虎籍又向郝二銘曰爾受刀傷致成殘廢情殊可憐姑飭陳芳水酌量調處以示體卹惟不得再向郭同來尋釁如果遵斷准爾與張桂鄉覓保靜候議卹郝稱小的無人肯保祗得請陳芳水作保不再向郭同來尋釁陳芳水稱郝二銘向在滬上唱戲豈無相識之人我不能保伊太守飭將郝二銘張桂卿帶下候示郭同來仍到醫院醫傷又諭陳爲之調處陳稱遵諭太守又將吳縣來文三道當堂給聽審人觀看果無郭同來字樣云 
[暫發善堂]  
　　錢丁氏尋見失女阿鵝在桂珠家爲娼改名周小紅情願備洋向贖被桂珠藏匿報捕傳桂珠到堂供中阿鵝之祖母錢查氏抵洋一百十元六年爲期現將屆期錢查氏亦投案稱抵押孫女本欲向贖媳婦錢丁氏已經攺醮孫女之事與伊無于蔡太守飭桂珠將阿鵝交案再訊已列前報　因錢丁氏至桂珠家尋女桂珠邀錢查氏到來婆媳爭執錢丁氏又報捕房由包探往查伊婆錢查氏言被媳糾人打傷頭顱中包探將一干人及阿鵝卽周小紅送案錢丁氏稱我未打婆前被丈夫價賣時立有賣身契載明女歸我養婆與夫俱有指印契已呈案錢查氏稱兒子病故無力棺殮將孫女抵洋現欲贖回擇配與攺醮之媳無干今被打傷請騐何鵝供願從祖母擇配恐母領去轉行販費况父親被母害死現在又要害我乎桂珠供周小紅由錢查氏抵洋一百十元在後屢次加價太守閱錢丁氏所呈賣契載明女歸該氏夫與姑均有指印隨問錢查氏指印眞否答稱實被勒印太守謂此何言耶揆度爾等之意皆視女爲錢樹子姑將女暫寄善堂兩造均不准領又諭女曰爾以爲娼有好處耶甚無志氣周小紅與錢查氏同稱不敢爲娼實因無錢之故太守謂現已押在娼寮旣稱無錢抵押之洋何用斥令退去錢丁氏又稱願將女發堂則不致流落娼潦矣 
[英界公堂瑣案]  
　　包探土阿二稱陽和縣人李德金曾在嘉善縣犯案避匿來滬專門行竊住在四美弄中共有五人拘李後韓老三金老五陳春喜吳春祠等四人均已逃遁在李身畔搜出錫鑿鎖匙等物呈案且李臀板痕宛然李供不得已而犯竊並無他案蔡太守飭將李管押一月遁　原籍賊具存俟併解○沈阿珠稱持籃到小菜塲買菜被賊竊去錢一百零五文由捕拘案請辦該竊梁子昌認竊求恩蔡太守判梁鎖押頭門七天錢交沈領○巡捕稱昨在兆貴里門口據管房人言有許多人在門房下擲錢小賭請爲驅逐我見十餘人皆奔逃推毛阿仁鄧二寳依然不懼爲此拘案毛阿仁鄧二寳同供不敢賭博蔡太守得供准其從寛開釋如再犯賭無論大小總須懲辦○包探顧阿六稱據謝松坪報稱伊友馬鴻炳在杭州被庖人林阿炳竊洋四百元來滬當卽派人拘林據林稱洋二百元交與無錫航船戸阿方處尚有二百元置辦衣服並購大土兩隻等語及尋阿方已被逃匿惟將其船扣留林之衣服大土一併送案謝松坪申訴前情林阿炳供認前因推稱與馬是同鄉人蔡太守飭將林阿炳管押起案之件存堂俟補提阿方究追洋二百元一面着課邀馬鴻炳投質○孩子王阿四稱被裘阿五借錢百文向索不還反被毆傷頭顱請爲騐傷裘阿五供未欠伊錢因細故口角伊自　傷蔡太守騐得王受傷屬實飭將裘押候王投醫院醫傷再行核斷 
[書畫助賑]  
　　四明陳君笠盫紉齋先生之仲子也善寫山水本其家學用筆渾厚深得宋元人遺意今來滬上小有勾留因見東省災荒待賑孔亟願將筆資格外减小半助賑欵半資旅費自端節起以三個月爲限並將潤格附後遠處半月寄回本埠七日取件如有海内賞鑒家留意書畫者幸速賜教旣得妙繪又襄善舉誠一舉而兩得者也○紈摺扇三角帳沿一元四尺屏幅五角五尺七角半六尺一元堂幅倍之手卷册頁等另議其件統交三馬路本公所遠處寄來信資自給[  三馬路陳與昌恊賑公所陳竹坪啓]  
 
 

Page 4

 
 
[詞註]  
　　昨報登視潘桂馨生日詞漏去三十六江外史名又於共舉句下脫聲華足矣四字又於此之此訛作其誰能似句訛作諧爲特補註於此 
　　端六晚惜紅生邀意琴與余觀劇於留春園余以相隔太遠遂不入座而出主人知我亦不堅留歸而得蝶戀花一闋卽呈惜紅意琴同政聞道歡場容易過我欲留春未得留春住金粉六朝何處去烟花三月揚州路忽地閒情分菊部怎奈看花却似籠烟霧分付周郎宜獨顧多情莫被無情誤[  高昌寒食生戯筆]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收賑捐五月上旬清單]  
　　初四日作善降祥册本埠製造局募乞星樓孟記蘇記靜記貞記五戸各二元勤記彩記二戸各一元○又　周浦講書堂蔡怕勤先生募顧芷卿一元金山衞署講書堂學徒不留名三戸各二角汪翼齋不留名壺天隱程鼎卿胡榮春胡長友硯雲齋王者堂　志仁潘蘭池沈德全陳春山蔡夢漁包錫餘十四戸各一角○又册本埠益記洋貨號交來無名氏五元○又册公平洋行經租帳房募敬修堂一元鍾先鋒三角消災生四角師竹生二角余光村余伯堂二戸各五分○又册本埠順記綢莊諸同人節省端陽酒筵五元○又册本埠春源馥綢莊交來同安居士募孫梅　徐應祥施松甫范平甫范厚甫陳杏墅馮濟生余采泉王振麟施琴杆十戸各二角○又册怡如福棧五元○又册誠大寳號一元○又册本埠利豐綢莊募張連生胡增元葉藹生沈亮夫孫予嘉五戸各一角○又册無名氏一元○又册春源綢莊交來碧運舘主人募補過軒有願無力人合利號隱名氏無名氏不留名汪桂記七戸各一角○杭恆同善堂續募四月分賑捐江右黄餘勇堂求保清吉江蘇候補道王爲庶母翻胃永速痊二戸各十元王春泉五元董李黻四元吳漁莊吳趙氏合助二元保平安問心人代遺失下物人求福壽康寗有心人代休寗程芳圃求冥福有心人代休　鄭彤甫求冥福時刻在心人代休寗汪雲浦求冥福沈樓氏六戸各一元王世　王尚榮王利和王趙氏王章氏王孫氏王桂甫王費氏王　氏王陳氏十戸各二角潔記銅洋七元無名氏銅洋二元○使君受福册白鶴江通源再節省端陽酒筵三元又交來金士植五百四十文○又册讓廷讓四元○本埠張松雲二百文○常熟滸浦裕通號交來謝燕香先生畫潤一百五十六文○本日共收英洋八十二元銅洋九元小洋十二角錢八百九十六文 
 
 
 

Page 10

 
 
   
 
 

Page 11

 
 
[光緒十三年五月初二日京報全錄]  
　　宫門抄○上諭二道錄前○蘇撫崧奏爲追獲因姦謀殺幼孩重犯案例定擬摺○漕督盧奏河運漕船全數挽行出境摺○又奏查　黄河情形片○河督成奏江蘇第一起漕船挽入東境日期摺○蘇織造奉奏丙戌大運織辦造成委員交納摺○五月初二日内務府國子監正白旗值日無引見○台裴音祥普預備召見○倉塲奏漕船五日回空○召見軍機台裴音祥普○○江蘇巡撫奴才崧駿跪奏爲因姦謀殺十歲以下幼孩重犯解審中途脫逃追獲審明按例定擬恭摺仰祈聖鑒事竊據沐陽縣知縣張振鐄詳報光緒九年六月二十八日據民人張忠慶報伊子張季餘娶章氏爲妻生子名大馬年甫三歲六月二十四日夜伊媳章氏被姪婿吳步閣拐逃並將伊孫張大馬帶出今伊尋至塘溝鎭見張大馬被勒身死等情到縣前縣王廷魁帶仵前往騐明塡格詳報經前撫臣衞榮光批飭訊明擬解旋據海州詳報該犯吳歩閣翻供發回中途鳬水脫逃移會營縣緝拿卽據元和縣申報將該犯吳歩閣會營協獲復經前撫臣衞榮光將犯札飭海州提同解役人等訊係依法管解並無鬆刑賄縱情弊解由淮揚海道覆訊分别擬解在案兹據臬司張富年審擬相同解候　奏等情前來奴才提犯嚴鞫緣吳歩閣張章氏均籍隷沐陽縣張章氏許嫁張季餘爲妻夫婦和睦生　張大馬年甫三齡吳歩閣係張季餘堂姊之夫與張季餘時相往來張章氏亦習見不避光緒七年不記月日吳步閣又至張季餘家閒逛一值張季餘與其父張忠慶外出吳歩閣與張章氏調戯成姦以後遇便續姦不記次數並未給過錢物張章氏母家夫族均不知情九年六月間吳歩閣又至張章氏家正在談笑適張季餘回家撞見斥駡禁約時加防範吳歩閣因不得續舊起意拐逃是月二十二日吳步閣遇見張章氏在田工作趨向商議同逃張章氏戀姦允從二十四日吳歩閣探知張季餘外出私向張章氏約定是晚卽在門外等候二更時分張章氏候其翁張忠慶等熟睡懷抱張大馬並携取隨身衣服一包潛出門外隨同吳步閣逃跑張大馬在路號哭吳歩閣哄騙不理心生氣忿又恐天明在途被人窺破起意將張大馬勒死向張章氏商說不允吳步閣用言恐嚇硬將張大馬奪抱過手並在衣包内尋出布帶張章氏哭阻吳步閣嚇稱如敢聲張一倂致死張章氏畏懼不敢聲喊吳歩閣卽獨自走入秫地將布帶結成活扣套入張大馬項頸用力勒死棄屍路旁卽與張章氏沿途揑稱夫婦一同逃往各處躱避經張忠慶查見屍身投保報縣前縣王廷魁詣騐先後獲犯訊詳未及覆審卸事署縣樊燮抵任提犯審擬兩次解州犯供翻異發回覆審十年六月初七日解至海沐交界之傅家坊因風逆難行舟泊河口吳歩閣卽於是夜四更時分乘兵役人等睡熟扭斷鐐錫潛逃解役禀經海州訊供詳緝吳步閣於是年七月初四日逃至元和縣密渡橋地方卽被緝役獲送遞解回縣禀奉批飭淮揚海道提訊兵役人等供無得賄鬆刑縱放及託故潛冋情事議擬詳結將犯發縣復訊詳批擬解行據該縣復寗議擬中州審解前司提訊犯供狡翻發委蘇州府審係畏罪狡展仍照原擬解司清訊審供不諱嚴詰不移案無遁飾查例載如將十歲以下幼孩逞忿謀殺者首犯擬斬立决註云或有因姦情事加以梟示又姦夫誘拐姦婦之案本夫不知情姦夫仍依和誘爲首例擬軍姦婦减等滿徒又解審斬犯中途脫逃原犯斬决者卽行正法各等語此案吳歩閣先與張大馬之母張章氏通姦和誘同逃將張　馬一倂拐帶　因張大馬在路啼哭輙敢起意將其謀勒身死棄屍不失實屬淫凶不法張大馬年甫三齡該犯釁起因姦自應按律問擬吳歩閣除和誘爲首棄屍不失各輕罪不議外合依將十歲以下幼孩逞忿謀殺者首犯擬斬立決仍照例註加以梟示該犯解審中途脫逃應照例卽行正法先於左面剌兇犯二字事犯到官雖在光緒十一年正月初四日恭隆恩旨以前係謀殺擬以斬梟不准查辦奴才已於審明後飭將該犯卽行正法梟示張章氏於吳步閣謀勒其子張大馬身外雖與商謀並未應允阻被嚇禁亦未加功惟與吳歩閣通姦和誘同逃亦應按律問擬亦應按例問擬張章氏合依姦夫誘拐姦婦之案姦夫仍依和誘知情爲首例擬軍姦婦减等滿徒例擬杖一百徒三年事犯到官在恩旨以前核其情罪係在准减之列所得徒罪應准減爲杖一百係犯姦之婦照例的决給交本去領回聽其去留餘訊無同謀加功之人應毋庸議屍棺給屬領埋勒帶案結銷毁所　疏脫該犯吳歩閣中任脫逃之長解張成等護解兵役劉保等犯係限内拿獲業經准揚海道訊明並無鬆刑及託故潛回情事將該兵役等分别擬以杖責革役革伍詳請批結亦毋庸議除供招咨部外謹會同兩江總督臣曾國荃合詞恭摺具奏伏乞皇太后皇上聖鑒勅部核覆施行謹奏奉硃批刑部議奏欽此○○頭品頂戴漕運總督臣盧士杰跪奏爲河運漕船全數挽行出境恭摺馳陳仰祈聖鑒事竊照本屆河運漕船於三月二十一日挽過清江各閘經臣由驛馳奏在案臣拜摺後督率印委各員堨力催　任停留惟河道雖通底水甚少又值天晴日久來源幾斷徐州道　哲將所堵各水口一律啓放稍助底水之不足各帮起剥磨淺百計挽行甫得勉過宿汎適山東運河挑工告竣於四月十三日啓放湖口壩鋪水接濟竭力上挽江蘇八帮於四月二十九日全數出境江北十帮於閏四月初五日全數出境據江安督粮道馬恩培總辦江蘇河運候補知府潘學祖先後馳報前來臣仍催令各帮儧行前進以冀乘汛渡黄俾可早抵通壩仰慰宸厪除咨東河督臣山東撫臣轉飭各員實力催　外所有漕船全數出境日期理合恭摺由驛馳陳伏乞皇太后皇上聖鑒謹奏奉硃批戸部知道欽此○○盧士杰片再臣欽奉懿旨會商治黄事宜當經奏明先行派員查勘本省舊黄河各工俟漕船過竣再行親詣履勘會商覆奏在案臣先經函商督臣札委候補道朱澂會同署淮揚海道劉鍾靈徐州道叚哲將河道堤身逐一查估造送圖册前來臣因漕船得水上駛無虞阻滯卽於四月二十五日起程先勘下游雲梯關出海故道勘畢折回清江閏四月初四日赴上游察看淮徐一帶舊河情形並查騐新修各閘惟接東河督臣成孚來函擬約山東撫臣張曜在濟寍會議臣俟本省工程勘畢卽行赴濟以便會同妥商具奏所有臣衙門日行公事札委署淮揚海道劉鍾靈代行代印遇有緊要事件仍封送臣行次核辦理合附片陳明伏乞聖鑒謹奏奉硃批知道了欽此○○頭品頂戴河東河道總督奴才覺羅成孚跪奏爲本屆河運江蘇第一起漕船挽入東境黄林莊日期恭摺馳陳仰祈聖鑒事竊奴才前經在豫奏報起程後旋卽出省北渡先至銅瓦廂口門逐細籌度工程情形卽由北岸節節履勘循查而東於閏四月初一日至濟候晤漕臣撫臣妥實商辦查本屆河運前准漕臣咨稱蘇漕船八起共船四百二十四隻裝運正餘米十萬五千七百餘石江北漕船十起共船五百三十一隻裝運正餘米十三萬三千九百餘石均經受兌開行於三月二十一日全數挽過福興通濟惠濟等閘連檣北上所有運河各屬應挑淤淺河道應修隄閘等工先紅奴才嚴飭運河道督令在事各工員赶緊分投儹辦現將南路緊要各工均已催辦就緒餘仍勒催完報以利漕行並已飛飭運河道督同泇河廳照章啓放湖口壩鋪水接濟一面派弁持令前往　提催　北上兹據運河道轉據泇河廳禀報江蘇第一起漕船五十三隻已於四月二十三日已時挽入山東嶧縣黄林莊境後帮各起亦均依次跟艄前進等情除仍嚴飭司漕各員倂力催提上挽迅抵十里堡候汛渡黄並咨山東撫臣一體飭催外所有江蘇第一起漕船挽入東境黄林莊日期理合恭摺由驛馳陳伏乞皇太后皇上聖鑒謹奏奉硃批戸部知道欽此○○蘇州織造奴才奉曾跪奏爲丙戌大運織辦造成委員交納恭摺仰祈聖鑒事竊查接管卷内前奉戸部内務府派辦光緒十二年丙戌大運赶運縀紗綢綾等項先經前任織造世勳咨由藩司江海關撥解五萬兩辦解赶運部庫縀綢一千二百二十四疋内庫縀綢綾縐一千七百一十四疋大小手帕一千五百個衣線七百斤白絲七百斤線二十斤於上年七月專差解京分别交納在案嗣奴才到任催據藩司江海關查照成案陸續補解銀五萬七千兩當卽採購絲斤提揀純潔煉成經緯分别發染督飭工匠敬謹造辦得内庫大運上用縀一百七十四疋件宫用緞紗綾羅綢縐一千七百六十疋件大小手帕一千五百固衣線七百斤白絲七百斤細布三千疋又部庫大軍縀七百二十疋分别裝箱封固龐卽委員仍照向章由陸路起解除遴委筆帖式璊齡庫使文熙督同丁差於三月二十一日起程解京交納除呈明戸部内務府查照外所有辦解丙戌大運綢縀等項緣由理合恭摺具奏伏乞皇太后皇上聖鑒謹奏奉硃批該衙門知道欽此 
 
 

Page 12

 
 
[鄂渚官報]  
　　閏四月二十五日署漢陽縣林禀知赴江永隄閘騐收工程新選松滋縣陳慶祉見辭赴任候補縣李觀濤奉委帮脩貢院號舍禀見謝署蔡甸巡檢汪佑淦禀辭赴任二十八日候補府札勒哈哩見辭赴荆州府會同舒守督修隄工候補縣丞黄新鍔奉武昌府委赴武昌府屬各州縣抽查保甲禀見知補二十七日候補府許炳恭奉藩憲飭知給予儘先提前拔委繁缺一次禀知候補巡檢周錫祉因病請假銷查漢鎭居仁坊差回省調理候補典史姜葆仁來省禀到二十九日候補縣余吉甫自招賢里查保甲回省禀到 
[廣州官報]  
　　閏四月十八日補用鹽大使興義禀知委補抽省河海口厘務差新選鹽運同文炳禀到京來十九日從九品柳培堅禀辭赴雷州差委准補定安縣陳第榮禀謝飭知二十日遂溪縣汪椿恒禀辭赴任補用縣王壽民禀知由北海勤軍來指分廣東省分前開建縣謝維孚禀知就近呈報起復試用直隸州判曾宗泗禀到京來候補通判符翕禀知奉委解京餉廿一日前先用通判徐賡陛禀到由新寗回廿二日候褂巡檢趙錫齡稟知奉委辦香山沙田分局文案廿三日卸陽江廳輔良禀知委總辦陳村補抽厘務從九品張祖恩禀知委辦永安龍王巖礦廿四日候補通判潘維祺禀謝開復頂戴候補通判陳嵩申禀謝超委廿五日候補縣丞劉裕陔禀知瞽目院工竣禀銷監工差廿六日候補縣丞張煥斗禀知由廣西開轟險灘回另補縣唐大琬禀知委鄧營審案廿七日截取知縣張向辰禀知委往新會審案廿八日先用直隸州曾紀渠禀到服闋回署合浦縣危德連禀到卸事回藩轅牌示昌化縣缺委候補縣賈培業代理崖州知州缺委候補知州唐鏡沅署肇慶府缺委試用府黄杰署廉州府吳錫璋惠州府李燧均飭赴新任 
[京江二事]  
　　前記常鎭道之家丁乘輿行經鎭屏街輿夫悞撞太古躉船水手張同谷致被毆辱並將家丁批頰且失去道憲衣包云云兹悉張經保甲局員孫君帶回訊究並無確實口供因於次日移解縣署王邑尊升堂研訊令張供出帮兇人姓名而張堅不吐實邑尊怒飭踹　兩次方供有熊汪魏孫四人與之同黨邑尊遂飭將張收禁行文洋務局着解帮兇人到案以憑訊辦○粮捕㕔蔡分府經上憲委赴江北裏下河一帶勸各紳商慨輸山東賑項甫歸署卽接蘇垣竹報因有要事請假回蘇前月十六日有裏下河某戸籌得山東賑洋百元由維揚課船寄至鎭江粮捕㕔署交納時適家丁朱姓在署乃卽交伊收下至十七日朱言送洋至下游局不料竟一去不回迨分府得信馳回卽信致朱父着火速查明其子下落旋經朱父覆禀云不肖子並未返棹倘日後逃歸自當解送鎭署待罪若逃往别地務請備文追捕一俟獲到定求盡法懲辦是不獨儆戒效九且　　除家害則感激恩施於没世云想吞匿賑洋與尋常欠逃有别天鑒不遠弋獲自有期也 
[遊雙清别墅賦詩一首步鏡湖釣徒原韻希鴻印軒主人敲正]  
　　除郤繁華自一家不妨絢爛襯朱霞閒來好種兒孫福悟到無言對落花[  霅溪青藜閣主人待定草]  
[謹和鏡湖釣徒遊徐氏雙清别墅元韻請鴻印軒主人粲正]  
　　申江一望萬人家高閣憑臨天半霞富貴熏心嗤逐逐不如開徑課栽花錢塘施則忠待定稿 
[奉和小樓主人小樓吟飲圖元均錄請指政]  
　　勝境何時鼓棹尋臨流傑榸豁塵襟半生餘事耽詩酒兩字高風繼醉吟異地樹雲勞夢想良宵梅月証同心蘭亭家世人爭羡觴詠流連此嗣音[  東武潄玉山樵居益謙六皆氏待删草]  
[玉樓春奉題小樓主人小樓吟飲圖㕔詠彚錄卽請高昌寒食生詞宗正拍]  
　　太原公子翩翩度酒地詩天隨意住小樓一角浦江濱魚躍鳶飛饒興趣輞川圖畫蘭亭序四海文星奎宿聚一編著作重千秋我愧駑駘將驥附拙作四首亦列編中未免珠玉在前自慙形穢耳 
武陵漁隱倚聲初稿 
[詠鍾進士錄請鴛鴦舍驪睡軒主洎種榆小樓惜紅同政並乞高昌寒食生吟丈教之]  
　　藍袍烏帽好風儀意氣飛揚正入時罔兩趨承常恐後堂皇高坐却相宜腰懸捉魅菖蒲劍威示降魔艾葉旗窮鬼纒人無計送可能爲我盡驅之[  西湖花隱未是草]  
[午日述懷索鴛鴦舍人驪睡軒主種榆惜紅玉和]  
　　笛聲吹到落梅風三載申江感雪鴻蓬梗飄零憐客裏榴花爛漫又天中西湖競渡鄉心切南浦懷人旅思工助我清吟連日兩好償詩債寄郵筒[  西湖花隱未是草]  
 
