# 1907 - 393 - 4912500

 

Page 1

 
 
   
 
 

Page 2

 
 
   
 
 

Page 3

 
 
[論説諭外官改制不應從清查中飽入手（間）]  
内官制改。而龍頭蛇尾之譏騰播於中外。外官制將改。而清查中飽之。法又傳布於津垣嗚呼何吾國官塲。當此國力日微變法圖强之際。而其思。想其目的仍不外以利之一字爲開宗明義第一緊要問題而於其大者遠者。反置之腦後也。 
夫吾國外官制之不善。莫甚於司道府層遞太多。州縣官職務太重。層遞多則機關呆滯。而政務動多壓擱之虞。職務重則精力易。窮而庶事不免因循之病。是則改制之重要關鍵第一在裁併不急之道府第二在增設分治之職官而意中目中。尤應有力行新政。實心爲民之一片熱誠準此以爲入手之方。則省繁冗而劃事權官界或有轉移補救之望乃議改外官制度將及一年。而七司之設僅先從東三省試辦其餘各官擬先從直隸試辦。是奉直兩處固將以樹外官改制之模型當其事者宜如何規畫精詳。爲天下作之則。不謂奉天旣不。聞於七司外有特别之嘉謀。而直隷改官制之人。又僅欲從清查中飽入手。除將各州縣分爲三等酌給辦公經費外（一等每月五百兩次四百兩次三百兩）其餘陋規中飽盡行提歸公家旣混改官制與籌欵爲一途。又以改官制爲羅掘之機會其入手辦法如此。則主持改制者之識見。可知而將來改制之効果亦大可知欲求用當其才職無虚設。而造福於斯民詎不南轅而北其轍耶。 
且夫各州縣中飽非不當提各衙署陋規。非不當查也特查陋規提中飽祇爲清釐財政問題與改官制問題不相關涉。若認外官制爲清厘財政而改。爲裨益公欵而改。則凡改之而有利於上者直可借改革之名。以行搜括之實改之而無益於上者且將以撙節主義設爲緩辦之言於是員缺之當增者不增制度之宜變者不變不揣其本而徒粉飾一。二以敷衍改官制之重大問題則其　也亦仍因陋就簡或且併會議官制局所定之草案。而不能實行則外省官制真永永無改良之期而各省弊政。亦永永無剷除之望所謂庸臣誤國者此類是已。 
且規而名以陋必其不應取於民而官吏假設名目。以强取之者也强取於。民而民安之正懾於專制政體之威不。得不以此填其慾壑今。朝廷旣欲立憲矣。官制旣欲改變矣。陋規旣已查悉矣。則爲正本清源計。理宜一律革。除以引起官吏之革面洗心。而並示天下以大信。乃明知其規之陋。而猶利用其陋以爲挹注之資。則是貪吏所需索而得者直可爲公家之補助品值此實行預備立憲之際。而官塲對於不正當之收入尙不肯毅然决然洗除此汚點於公欵縱不無微益於政體不已大傷耶况陋規旣可以不裁則夙弊亦可以不革而敝敗不適用之官制並可以不更。是則觀沿用陋規一層可見官制决難改觀。而私費且成爲定例嗟乎吾國自不肖官吏爭。索陋規以來民。膏民脂之消納於是者已非巧歷所能算矣。迄乎今日而尙不除是上先以魚肉視吾民而。所謂分等給費之州縣官。必更於提去之陋規外設法以充私槖是直借改官制一説使吾民多供一分養官費也豈不重可歎耶。 
要而言之。天下無論若何美政。一經卑鄙齷齪者之手。則其所能見到者祇有財利一門至於官制若何而始良國計民生。若何而始有益。均可以不問。此官塲所以成一弊藪而中國所以不可爲也歟。 
專電 
[電一（湖北）]  
鄂臬梁鼎芬昨中風痰不語勢頗危險已請假 
路欵要聞 
[蘇路股東特别會紀事]  
　　初八日下午二點鐘蘇省鐵路公司假愚園股東特别大會到者一千二百餘人會場情形分類録左 
（一）恊理報告張恊理宣讀意見書（原文録後）並言今日前任蘇撫陸春江中丞陛見過滬中丞籍隸浙江曾撫吾蘇與蘇浙有親切之關繫少頃預曾時各股東行一鞠躬禮可求其挽回路事請于入覲時面奏江浙情形不壅上聞衆拍掌　 
　　意見書今日股東特别大會爲拒欵起見緣外部於九月十四日奏奉廷寄内有江浙股欵不敷尙鉅勢難尅期竣工等語故今日欲言拒欵必先集股股分集足無所謂不敷即無所用其借此一説也蘇浙兩省路綫不獨蘇杭甬規畫全省期以十年工可竣而期不可尅此一説也外部欲速路工之成而爲厚集欵項之計亦應先商之兩公司今以强硬秘密之手段迫我借欵而爲之設辭曰股欵不敷故我股東今日當先預備對付第一層則欲言拒欵必先集股此事蘇浙利害相共 
 
 

Page 4

 
 
浙路長故原定股額三千萬元蘇路較短故原定股額先招一千萬元今交到之股欵六十萬股弱四期收齊當近三百萬元南路滬嘉一綫似已敷用然規畫全省則北綫之海州至開封南綫蘇至嘉興原擬額數實有未足茲擬於舊股之外另招一千萬元江蘇全省八府三州一直廳量地方財力之豐嗇分任認股更變通五年分交之辦法以人口論一千三百餘萬每人歲納一元固已過無不及况五年分交汰其尤貧瘠及未成丁者以七成之一計亦綽有餘裕也今浙江分府認股踴躍爭先已逾二千萬元江蘇豈宜獨後惟寗屬各府縣相距較遠近蘇各屬爲之模範儘一星期報到公司以便與浙路同時報部此層解决則對於外部之借欵我有辭矣至於尅期竣工股足則工自有把握滬至松江材料業已開車此其明證外部對於銀公司逾期不廢之約而不責以尅期開工轉責公司以尅期竣工乎浙路長期以十年蘇路短或期以五六年此層不煩言而自解至於銀公司草合同及竇函非竇約應作爲無效之理由並公司奉旨商辦不應反汗請作爲部借部還與蘇杭甬無干卽不當在蘇浙指欵抵押各情歷經兩公司合呈督撫請代奏並電外郵商各部並軍機處在案文牘較煩另行印出以供衆覽清穆等奉職無狀不能爲各股東弭外來之侮内疚於心今幸諸公賁臨統希賜教 
　　再兩省熱心之士不滿意於商借還之説實未深悉此事之原委兩公司本以堅拒借欽遵旨商辦爲目的九月二十六日兩公司咨呈督撫（載昨日各報）已將前説取銷合并聲明 
（二）陸春帥預會二時半陸春帥衣冠登檯演説挽救路事中間忽有一拆字先生起立謂現在鐵路宜先派兵駐守種種措詞不倫不類會場股東疑係瘋人幹事員强掖之令其出席馬湘伯言蘇省滬寗鐵路估價極巨蘇人旣難望贖回此路若又借欵擼荷益重惟有遵守商辦以示民信沈信卿言此次衆股東要求大帥大旨以堅拒外欵遵旨商辦八字爲入奏之緊要關鍵旋多數股東伸明蘇股已集至一千餘萬不須借欵其時拍掌之聲震動全座春帥言人人有國家思想極爲難得緩日覲見當以欵足不須再借等情上逹黼座惟有盡我之心竭我之力以副諸人之望云云語畢乃出座起行 
　　按去年交卸蘇撫時各校送行依戀莫釋今聆會塲之言乃知春帥之果不忘情于吾蘇也 
（三）各屬認股蘇州府三百萬元松江府三百萬元常州府二百四十萬元鎮江府一百萬元太倉州一百萬元江寗府程一夔君報告俟開寗府同鄉會後再報告實數約認股三百萬元其餘寗屬各府州廳因到會者較少須俟各屬議定再行報告六屬共認一千三百四十萬元千三百四十萬元 
（四提議事件） 
（甲）變通招股辦法一照原章分交卽日起息（二）照原章躉交五元卽日起息（三）照前章躉交仍扣還十五個月息（四）分五年繳卽日起息以上四條均進過（五）每年能准期交一元者至第四年卽作爲足五元之數惟須扣足五年後起息各股東之意多有以此條爲不便者迭經兩方面辨駁多時久而未决忽女股東創議此次招股係由義憤不須爭利息爭方法致費時刻後由王總理伸明招股方法人人各有見地苟有方法存而用之可也卒不取消後又加入一條如舊股今年年底所缴之二元改爲新股則舊股應繳之二元可延長至明年繳一元後年再繳一元如非改作新股仍照舊章本年年底繳清此條亦即通過 
（乙）代表問題夏頌來宣讀初八日江督電文勸代表北上（電文見後）張恊理謂立憲方始萌芽此次代表到京卽是人民參預政權之始若不派去反蹈放棄之咎且今之代表係不借欵之代表並非商量借不借之代表衆皆贊成惟代表舉自公司舉自全省國民兩問題頗有爭執主張舉自公司者爲頌來沈信卿諸君謂各屬無選舉機關故以公司爲宜然浙江張菊生馬湘伯諸君則以此次拒欵集股多非公司中人故以全省國民爲宜且公司舉代表範圍小國民舉代表範圍大範圍旣大力量較厚若謂無選舉機關則各屬所認幾百萬之數安從而來最後議决民選當場公推王文韶爲代表衆贊成推許鼎霖亦贊成又推楊廷棟雷奮隨行亦贊成五時半散會 
[江督致蘇浙兩總理電]  
　　張殿撰湯京卿鑒諤密轉外部支電諒逹微電悉承示代奏之件但使宗旨相同詞句之間儘可斟酌擬即將大咨删繁就簡凡關眼目筋節處皆存其空論稍行節去於原文宗旨毫無出入裝叙原文之後將兩省人心憤激情形及兩公司繼恊理爲難之處痛切上陳請飭外部查照支電所言竭力設法斡旋以順輿情而維大局擬定電奏稿電逹蘇撫浙撫請其核定後一俟復到卽當入告並於奏尾聲明將兩公司原咨呈及各處紳士商民來呈來電一律照録咨送軍機處外務部查核俾下情皆得上逹不知能挽回否前外部來電曯兩公司派代表入京查閲擋案面述情形來咨聲明不能前往已於電奏内叙明茲接陳筱帥由京來電言入對時上詢路事已將江浙紳士激烈情 
 
 

Page 5

 
 
形直陳並切告兩府宜明白宣布以免誤會暴動並屬方婉勸諸君從速來京共籌辦法竊国外部前囑代表入京係因查閲擋案並將外部辦理情形相示而設是以諸公皆不欲往今外部支電内有縱有委曲情形儘可囑來京人員詳細陳述但有維持之方本部斷無不竭力斡旋以副江浙父老之望等語是可將外間委曲情形向部中陳述與前次用意不同且以竭力斡旋相許是翰旋之機操諸來京人員之手似諸公不可不勉爲一行以副内外之望設或不往因而不能斡旋人轉將以此歸咎矣是否有當尚祈酌奪見復季公如能來寗一行面爲商度尤爲深幸 
[江督致上海道蘇路公司商務總會電]  
　　頃接軍機處電開奉旨現因蘇杭甬鐵路添借英欵一案各處商民頗爲疑懼由外務部電知江浙督撫將軍等剴切開導並將原電呈覽所叙迭次成案及此次辦法實係迫于萬不得已外顧邦交内保路權舍此别無兩全之道著兩江總督江浙巡撫杭州將軍按照部發原電迅速多方勸諭於民生樂利必當竭力維持勿任輕信謡言致吾民驚疑紛擾以副朝廷曲體輿情安靖大局之至意欽此等因查昨准外部支電已于微電詳逹一切諒諸君代向紳學商民人等剴切開導必能鑒察愚忱此事昨外部旣以斡旋自任今奉電旨又于民生樂利明示以極力維持可見上下一心共圖轉圜之策凡我官民正宜仰體朝廷德意妥熟籌商斷不可爲浮言所惑自取紛擾轉于大局有碍務祈諸君將鄙意再向紳士商民人等剴切陳述以釋羣疑鄙人亦日盼羣公議有轉圜之策據實代陳力圖補救切盼速復方陽印 
[浙省學校聯合拒欵會第二次開會]  
　　初五日浙省大小各學交聯合拒欵會第二次開會先由會長許養頤君將簡章（附後）逐欵討論遂即通過旋由王偉人君請會員評定致各府縣學校電文當交庶務部逐一照發迨斟酌致外商郵學各部電文時魏伸吾君謂連日電致政府並無效力不如節省電費留爲有益之用衆各贊成魏君又將各校已經認定股數當衆報告鐵路學堂首先認起截至今日已集一千五百八十九整股五百二十五零股最後有張子欽君演説謂馮撫電致信撫請籌欵備抵洋債將來到任不知如何壓制須先籌對付方法各會員磋商良久擬公禀信撫請于交卸時將浙人抵死不願借債情形切實與馮撫説明以免多所牽掣均賛成遂散會 
[附暫定簡章]  
　　一定名本會聯合全省學校成一團體在學界上爲獨立機圍對於國民拒欵公會爲補助機關定浙學校聯合拒欵會一目的以力保路權堅拒外欵爲目的三組織正會長一人副會長二人幹事暫定八人會具無定額几學界中人現在學校者（各學會及藏書樓視同學校皆爲會員如現不在學校而能貫行本會之辦法者亦同四辦法聯合各府學校以籌集路股爲入手辦法五經費本會經費由全省學校分别量力擔任會員外有樂助者本會當認爲贊成員六會所暫假浙江高等學堂爲本會事務所七會期 
會期分三種（甲）職員常會期定星期六三時至五時（乙）各校職員（丙）特别大會（均臨時通告） 
[蘇州股東開會紀略]  
　　蘇州鐵路股東于初五日在商會集議拒欵方法先宣布各股東致同鄉京官電（九月漾電）及同鄉京官復電（十月江電）次議派赴滬代表人數公議至少四人遂公推倪詠裳潘賓如姚清溪章式之四君（章君如到滬當委託吴子鈞君）旋提議商借商還一節全體均不承認又議舉代表進京主不舉者居多數末議集股方法僉謂續招股欵應另貯殷實錢莊以完全商辦公司爲目的如攙入外欵卽照股收還云 
[皖省師範傳習所上都察院電]  
　　都察院列堂鑒蘇杭甬路債成他省路事各國援例後患何堪乞聯銜力爭以保路權安徽全省師範傳習學生公叩 
[尙公小學校職員認股]  
　　尙公學校職員因鐵路借欵一事浙人認股異踴躍頗爲激動遂開全體職員會公認路股五百股一俟繳欵卽擬函致蘇路公司知照云 
緊要新聞 
[醇邸倫貝子之慈眷北京]  
　　醇邸在貴族中本以幹練謹飭稱自入樞垣辦事極其認真不時調查卷宗每逢會商之事不甚多言然緊要事件從未稍事推讓故聖眷亦日見優隆如果允准慶邸乞休繼膺樞垣領袖一席者必係醇邸無疑近來倫貝子聖眷亦極好不時領召進内面詢各要政雖醇邸不克與之抗衡或謂醉邸遂日入對無須奉召其説亦頗近埋然前兩月間都門忽起絶大謡言現雖漸次平息而人人猶屬目於倫貝子云（影） 
[郵部電催嚴辦敦仁船員南昌]  
　　敦仁撞沈西清溺斃李方伯一案經郵傳部電催瑞撫嚴辦後瑞撫以未有行船專章電請示復等情曾紀前報今郵傳部又電復嚴催照録如下 
瑞撫台鑒宥電悉敦仁撞沉西清一案兩造旣已提訊商會亦屢評判兩造各有錯誤自非重懲不足以戒將來且該船行駛不循路線撞船又不赶救西清吴某遇事先逃情罪顯然何能寛宥至行船章程本部正在妥議定後卽日通行惟慘溺多命咎有攸歸雖無撞船論抵明條而酌理度情正有應科之罪道生公司用人不慎致釀多命亦應懲罰以警玩視或 
 
 

Page 6

 
 
勒停行船日期之處並由貴撫持平迅判以杜浮議而慰沉魂俟辦結望咨覆郵傳部江 
[江西南贛拳匪閙教二十誌]  
　　地方官獲咎此次贛南匪亂地方官亦有失察處分南安府裕太守隆贛縣張大令學部均由沈方伯撤任調省所有南安府印務以李士俊署贛縣印務以陳克焜調署 
　　萬安縣禀結戒烟案初一日邁萬安縣王大令作綍電禀吉安府云查卑縣東鄉二都因籌欵設局戒烟紳士陳泰臨等向教民周興福寫捐不遂被在局戒烟之蕭丕春藉端滋閙一案當拘被告蕭丕春等六人訊供管押茲據都紳查明處息禀銷并在管被告亦經教士片請釋放除將該情另禀外卑縣現在四鄉均極安靜並無約期閙教之謡顔管帶已拔隊馳往龍泉縣查辦 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[内閣中書朱興汾呈請代奏立憲頃備摺]  
爲立憲預備敬陳管見懇請代奏事竊見朝廷銳意維新自去年七月間恭奉諭旨布告立憲時時爲預備之計近日伏讀上諭政治館著改爲憲政編查館又飭派汪大燮等出使英日德三國考察憲政具見宫廷博採周諮集思廣益之至意竊維英日德三國爲君主立憲之國而德日又與英異以其持立憲帝國主義也又英爲不成文憲法德日則爲成文憲法查日本預備立憲時之階級具見於政制法制史大約始則借輿論以鞏固政府迨至兩院成立各府縣會議員名目議其地方之行政費用而憲法乃臻完備找國雖以日本爲法亦不必於其所歷之程途爲刻舟求劍之計惟日本立憲雖遣伊籘等至外洋考察頻年歸而改制然一切憲法仍以日本向來之國體爲主此日之憲法非但與英不同亦且與德有異也我國地大物博二十二行省形勢旣甚渙散而風俗又多歧異其人民之性質又復微有不同不獨與東西洋各國情形迥别也而我國所有法律財政諸書合之憲法多未完備不足以爲大同之準除已　大臣出洋考察憲法外内地應設之編查局洵爲不可緩之舉中書之愚見擬請將憲政編查館作爲中央編查館各省另設調查局名爲地方編查局其調查各員可令各省地方官保舉熟於地方情形及諳法律者若干員官紳各舉其半别爲等級以上級之少數官紳充中央編查館員以下級之多數官紳充地方編查局員同時再於各州縣自治團體中附設憲政法研究會以調查地方情形爲責任州縣官須與聞其事額定十人或二十人自治團體未立以前卽附屬於中小學堂内先由考察大臣及編查館王大臣將行政機關所應有之法典别爲門類章節子目若干條交由各省編查局分給各州縣按條加註有中國法律向所規定者詳之無則紀其類似者但有向來之習慣或竟從此事例一一條陳呈之各省局再由各省局釐訂後彚呈中央編查館寄與考察大臣考察大臣再逐條註以各國法律以資比較門類旣定卽可按月查寄以後研究漸熟調查亦易半年以後調查之件皆可倍於從前各大臣亦不致久滯外洋大約二三年後必已事畢回華將所有調查之案交之編查館該館平時已得外洋及地方之報告研究有素再得各大臣回華面商要義則全書不難告成恭呈聖鑒釐定後即作爲立憲之划案析分憲法法律二種憲法則一成不變法律可隨時改更此日之法典以於法律獨詳而憲法則揭舉大綱今之立法擬即仿此法典所旣定而立憲之精神亦不外是矣中書管窺蠡測罔識精微謹獻一得之愚恭候採擇伏乞代奏謹呈奉 
旨憲政編查館知道 
輿論一斑 
　　蘇省鐵路學堂拒欵意見書 
（上畧）同人遠去故鄉來茲負笈牀頭金盡力不從心雖典衣質物竭盡綿力僅集有七百三十除股杯水車薪殊深愧憤所望吾全國父老伯叔兄弟姊妹羣德羣心各盡所能不論多多少少方可集腋成裘（中畧）政府黨外人爲外人作倀者卽以之拒外人者并拒之紳商士庶有黨政府而爲政府爪牙者即以之拒外人拒政府者并拒之故對於拒欵主意有反對者無論直接的間接的皆當以罪盛宣懷汪大燮鄒嘉來者罪之庶幾一鼓作氣不致有再衰三竭之慮當借債未畫押以前則發電上書以求挽回招股籌欵以固根本演説開會以激衆忿政府而醒則全國之幸萬一不醒將奈之何吾同胞若弗籌善後將來必有朿手待斃之一日所謂停房捐也不納稅也皆吾民唯一之策也（下畧）全體學生公啟 
[勸人速賈鐵路股票白話]  
現在兄弟爲什麽要奉勸諸君必須赶緊去買鐵路股票呢原來這宗事體實在有了人意外的好處在裏頭諸君但看那一條滬寗鐵路就是從上海動身到什麽蘇州常州的那來來往往的人擁擠不堪豈不是生意興隆得了不得麽再説那天津到北京的一條鐵路北京到漢口的一條 
 
 

Page 11

 
 
鐵路都没有不發財的這樣説起來鐵路這一行生意真正是極好的了所以我們江蘇早早有人開了鐵路公司要奪回這大大的利權恨的是欵子缺少不過先能把上海到嘉興的一段先造起了此外像蘇州到嘉興上海到清江清江到河南的幾條都不得動手目今果有英國的人看見我們股欵不曾招足借此機會便拚命的硬要出他們去造咳他們要搶得去造無非是搶去這生意反爲他們所做就是賺下來的許多銀子他們可以搶去而已咳真正可恨咳真正可惜兄弟那裏舍得過去所以極力奉勸諸君必須赶緊去買鐵路股票况且諸君入股之後按年有七釐的利息假使入了一股那拿出了五元之後便有三角半的利息年年到手入了兩股便有七角再者鐵路造成之後利息一大股票隨時飛漲轉買他人竟可一張股票買進五元賣出去郤十元二十元四五十元都不可知道好不快活麽奉勸諸君快快人股若再是疑疑惑惑等到股分招齊諸君方始懊悔正是那裏再有尋處呢招股地方各處都有就是上海西門内龍門師範學校諸君也可以去的 
[休寗程焜庠汪模陳煥警告同鄉書]  
（上畧）况我安微欵未足路未成車未行外人豈有不生覬觎之心設英人奪蘇浙路權而不得改弦易轍棄浙而奪我安徽紳南士民團體不結人心散漫更無浙人之好義急公一朝命下將何法爲拒絶借欵之計（中畧）敢大聲疾呼忠告找同鄉英英俊鐵路總恊理衆股東學界軍界熱誠豪俠亟起提倡互結團體一面担任迅速集足路欵一面赶緊將路造成路成車行庶可免外人覬觎之禍 
[胡邦幹告台州同鄉書]  
蘇浙路事以集股爲最要我浙江十一府同鄉於十月初五日在滬開會集股到者數百人我台只六七人各府皆有代表我台獨無（中略）鄙意此舉不惟我台民亦浙省之分子義當量力承認即以利權計之我台民亦不可失此機會現公定簡章以繳欵之日始七釐起息暫存銀行或路事萬一中變子母奉還路事成立則紅利當在正息之上伏望各界諸君趁此未截止之先急行購股或聯合成個人均可直接公司以五十元爲整頓五元爲零股分五年繳每年繳五分之一則台州一府合認二百萬每年亦只須四十萬元台屬雖瘠似非大難何多遜耶祈我台州閲報諸君轉爲勸激黄巖寗海若於十二月初十内將首期應繳之數交永利輪局送交滬北澄衷學堂内黄巖胡運九寗海張美品手（或交華英大藥房朱似蘭君轉）當代爲買票年底分送他縣則恕不能代庖也 
分類新聞 
[政界直督電咨規復統捐舊章天津]  
　　直督楊蓮帥致江督鄂督蘇撫電　敝省奉准開辦七項常捐業經設局收捐以京都爲旺近數月中即照三折尙可收實銀九萬兩而現在減至一五只可收實銀四萬五千兩徒利捐生金店於正欵傷捐實多經飭洪道恩廣與江南局孫道建中蘇局徐道鼎康鄂局馮人使圻往復熟商僉謂非規復統捐局舊章不可查統捐係二十九年袁宫保奏設將在京之捐歸該局統收按省分普通填用該局實收分省盖戳分省造册彚齊詳院咨部當經奉部覆准今擬從本月起按照前章辦理凡在京收捐無論月半月底何卯均按順直安徽湖北又孫道之江南徐道之蘇州洪道任道之江南六分匀攤現京捐已跌至一五驟加防有流弊暫按一八核收孫道徐道馮大使均願照辦不再在京另收填用空白咨册報部期於畫一應請電飭孫道等公同監視分成與統捐局和衷商辦仍請就近諭飭總局以後報部捐册悉寄由統捐局代爲投部母庸田原派委員金店代投以便稽考並杜京捐夾雜入册附報之弊卯期已迫謹專電奉布（齊） 
[蘇省海運局開辦蘇州]  
　　蘇省海運局向設蘇官府署内現何太守已禀知上憲于初六日開局辦事（出） 
[禀准設立自治研究所南京]  
　　縣丞劉煥禀請設自治研究所奉江督端午帥批云現正籌設地方自治局從上元江寗兩邑先行試辦並先設自治研究所爲紳士練習自治之地該員摺陳各節所見甚是應候發交自治局察核採擇可也（空） 
交涉 
[禀復商辦軍峯中賽情形江西]  
　　南豐縣軍峯山迎神賽會經駐滬法領函請贛撫禁止等情　誌前報茲悉委員張樹森曁南豐縣徐孝泰以此事關繫重大而民間又迷信甚深未便操切禁止爰會同商議妥善辦法聯銜禀復贛撫略謂查本届舉行迎賽之六都地方係分福龍康安四甲向例每甲派耆長一人經理此會游城四日游堡五日完竣後尙須做醮數日再行送神上山卑職等因思會期愈久聚衆愈多防範愈非易易現經傳集城鄉紳首設法商諭茲據該首等禀稱現擬自十月二十四日起僅在該都迎賽四天做醮四天亦不迎入城廂及各鄉境内至十一月初旬卽送神上山届期並當遵諭决無滋事等情卑職等現復商諭該都紳首自十月初一日起先由該都仿照保甲鄉團辦法每甲選公正耆民十人壯丁十人四甲合計共八十人耆民則在該都内外約朿照料不准有戲賭酗酒打降等事壯丁則在該都内外所有鋪飯及孤廟凉亭處所盤查匪類如有不遵約朿或形跡可疑之人准其隨時送縣訊究一俟十月十五會期將届之時再選派幹役巡查彈壓至城鄉各處教堂保護尤應妥慎擬届賽期之前半月即由卑職孝會督防緑各營員弁及警察員長往返梭巡實力防範並於城内擇定附近各教堂之關帝廟城隍廟北門城上三處作爲分駐其各教堂教士卑職孝泰原禀擬請由本府先期函致駐郡各主教轉飭暫赴郡城小住數日原爲慎益求愼起見惟現奉批飭駐滬法領函内以此項辦法於教士不便爲言等因自應遵 
 
 

Page 12

 
 
飭由由卑職等婉商各教士視其如何意見卽行另文禀陳云云（因） 
[禁阻外國郵件運送之交涉]  
　　九月十四日中政府電諭中國北方鐵路除特許之英法德日軍事郵件外其餘外國郵件一概不准携帶京津兩處西人聞之大爲驚駭現駐京英法德俄日美欽使已聯請外務部轉郵傳部請速定在華外國郵政局由中國鐵路輸送郵件章程以免將來扣留等事聞外部已請郵傳部尙書陳璧籌理此事矣譯字林報軍界 
[禀詳改編巡防陸師情形蘇州]  
　　蘇省巡防營務處詳撫憲文略云本司道等復查蘇省巡防隊陸師現經籌議分爲左右兩路各設統領一員仍兼帶坐營照給統費所有各營營制悉照此次部章編定餉項仍照　章支放尙復有盈缺計改編每路三營每營三百另一員名應放餉銀每關一千四百五十九兩七錢每路第一營兼支統費六十兩計左路三營其第一營以原駐黄渡陸師第一旗改編即作左路統領坐營以原有餉額改編抵放每關實餘銀六十八兩六錢第二營以駐上海浦東蘇捕陸師半營改編除將原有匯員等一律裁汰改作關餉每關實餘銀一百七十八兩六分第三營以駐震澤陸師第二旗改編尙餘銀六十八兩六錢　　路三營以原駐省城陸師中營四百十人以三百一員名改編爲第一營即作右路統領坐營尙餘百人合憲轅衞隊一百人曁添募挑出警兵百人編爲第二營此兩營餉需除陸師中營原有額餉曁衛隊原有月餉以之抵放改編外費不敷關餉銀一百七十一兩一錢六分右路第三營以原駐宜荆陸師第三旂改編每關實餘銀六十八兩六錢其右路第二營不敷銀兩前經詳准于飛划各營旂每划核减一人合計飛划一百九十四隻騰出底餉一百九十四名截存餉銀六百九十八兩四錢以之抵放此項不敷外又憲轅衛隊百人現編入第二營改放關餉前詳准將餘出餉數提存作爲津貼犒賞每關計銀六十　兩六錢現衞隊底餉　數歸人改編抵放所有津貼銀兩亦應在此項截餉内劃出抵放以上共抵文銀四百三十四兩七錢六分實餘銀四百三兩三錢二分又陸師三旂及蘇捕陸師半營餘出底餉共銀三百八十三兩八錢六分兩項共計實餘每關銀七百八十七兩一錢八分現蘇省設　巡緝隊應卽以此項餘欵作爲該隊之用倘有不敷再行由司局設法籌補此遵照部章就原有軍隊改編陸師左右兩路及現放餉銀之大概情形也再查飛划船小人多虚冒等弊久人口如綫勇名目早經由司詳定不得以之編入營額以　兵匪不分近飛划前後旂仍襲用綫勇名目此　應請卽將此項名目裁减以符前案是否有當詳祈憲台核示遵辦（留） 
[電飭各省詳省砲鑑砲位表北京]  
　　前日軍機處政府會議以現擬實行興復海軍之際非將各省存儲砲艦實數清查不足以期整頓日昨會同陸軍部鐵尙書電飭沿江海以及各省督撫詳細調查所有砲艦及砲位數目該省統計若干飭應列表咨報來京以便整頓海軍而圖恢復云（木） 
學務 
[府中學堂第一次運動會蘇州]  
　　初六日蘇州府中學堂開第一次運動大會是日來賓至在三千餘人茲將其運動之順序録左（一）百 
碼賽跑（二）跳高（三）二百碼賽跑（四）擲鐵球（五）四百四十碼賽跑（六）跳遠（七）換旗賽跑（八）單足競走（九）收插旗賽跑（十）八百八十碼賽跑（十一）阻障賽跑（十二）一千碼發燈競走（十三）拔河（庚） 
[府校監督辭職紹興]  
　　紹興府學堂監督袁滌菴現因欵項支絀辦事掣肘决意告退已函告八縣勸學所另行選舉矣（遠） 
實業 
[奬賞藝徒鑿井北京]  
　　農工商部藝局前因奉旨飭開頤和園仁壽殿旁洋井四口當經該部諭令該局管理派員督率井工科藝徒前往開鑿現已將次竣工慈意以監工各員及各藝徒均能日夕勤勞頗堪嘉尙特於日前賞給福壽銀錠二百兩以示獎勵（自） 
[膏土公司批飭緩辦杭州]  
　　前日釐餉局及杭巡道會詳傳訊職商方國祥等膏土公司辦法茲奉浙撫信懷帥批云查實行禁烟自以官膏專賣爲扼要辦法現奉諭旨調查洋藥進口土藥出産及行銷數目等因即經轉行各司道局欽遵辦理在案將來是否官辦抑歸商辦應田司道各局迅速調查明確詳候報部妥議辦法奏請定奪該職等所請集股擬辦之處應從緩議希即傳諭知照（木） 
[雜記]  
[羅定大水慘狀詳誌廣東]  
　　上月二十四夜羅定州大水爲災河水暴漲高至五丈餘其水面與東門城頂相埒州城崩决一百零三丈城廂内外皆成澤國居民屋宇崩壞者不可計數自州城上流而下至古篷五車四墟一百三十餘村落屋宇田禾十去其九屋旣掃蕩人亦隨之其尸之浮於江河者不可勝數此外如黎川口林濮口兩處渺無人烟獨竹村全境祗剩一祠神灘廟對面祗剩一塔大山一角所有居民男女老少被水溺斃者總在千數百人以上而尤以連灣一埠爲最慘因該處地盡平坦避無可避惟州城内外則傷亡較少然倉榖米石衣物器用非失則濕十去八九的有各處禾稻初甚豐茂至是亦一掃而空居民流離失所哭聲震天地現在三羅旅省學界聞此消息定於初五日在學會集議補救辦法并由林某繕就禀稿具禀當道乞爲賑濟以救生命而靖人心（石 
[庇護革書被斥鎮江] 　 
　　徒邑槽書石寳山奉旨責革監禁乃宗前縣輙受人運動代爲轉詳乞恩從寛并僅將該革書押入待質公所並不監禁及王令履新始令改收内監現聞蘇撫陳中丞大不以宗前令爲然擬照袒庇欽犯之例予以懲處宗令惶悚殊甚亟赴撫轅叩求成全始被申斥一番得以寢事（子） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[旡生生所著悲劇第一種血涙痕傳奇]  
第八齣之續 
　　（玉交枝）（生）别離俄頃似燕勞你西我東恨沈沈奴隷千年夢再休提重振雄風赭衣著體滬痕濃银鐺押領心兒痛（合）知道是何年再逢怎能彀今生再逢 
　　（前腔）（旦）風波意外苦哀哀離鸞斷鴻小心窼酣昧如潮湧似溝水各自西東（官人呀）你若是刑塲血染杜鵮紅我拚向泉台覔個晨昏共（合知道是何年再逢怎能彀今生再逢） 
　　（衆）不用留連了我們誰能等得你（旦又脫金簪與衆介）請諸位稍遲一刻方便則個 
　　（川撥棹）（旦）官人呀心驚恐甚來由將人斷送願君前一試青鋒願君前一試青鋒省多少離雌拆雄（合）料今物難再逢要相逢是夢中 
　　（衆又催介）（生旦相抱哭介）（生）哭也無益你讓我去罷 
　　（前腔）（生）我待向黄泉見玉容你獨處空閨途路窮歎人生憂患千重歎人生憂患各重頃刻間飄萍斷蓬（合）料今生難再逢要相逢是夢中 
　　（生旦抱哭（衆扯生下）（旦）哎喲（作暈倒地介）（丑扮婢上） 
　　（挨旦起介）（旦醒介）（哭介）天喲天喲你害得我好苦也（又恨介）吴良吴良你出如此毒手我若不能替韓復仇報分雪恨我不成個自由花了 
（尾聲）（生）雖死别堪悲慟只落得個一塲空我只得今夜喲做個蝴蝶莊周魂靈兒相過從哭下 
[第九齣訊獄]  
　　（末扮刑部堂官内吹打付小生扮皂役丑軍牢老旦扮門子隨） 
上）（末）笑罵田他笑罵好官我自爲之。一生能有幾多時。萬費留遺孫子。下官刑部尙書是也昨日巡警局捉到犯人一名。姓韓名拂疇乃是一個維新黨的首領。今早拿解前來下官以案情重大。須要嚴行審訊（坐介）副末扮長隨獻茶介（末）把刑具全付拿來（付小生應介）有（將各具陳列兩旁介）（末）（標硃簽介）將昨日所拿韓拂疇帶來待訊（丑應下）（副凈扮禁子押生囚服帶鎖上）（副爭跪介）禀大老爺犯人帶上。（付小生）韓拂疇當面。（末拍驚堂介）你就是韓拂疇麽犯了彌天大罪還不跪來（生冷笑介）我犯何罪。我跪誰來。你道我配跪你嗎。你也太不自量了。　 
國外新聞 
[坎拿大工部大臣抵日]  
　　初七日東京電云坎拿大工部大臣兼日本專使萊密氏已於星期日乘中國皇后郵船秀抵横濱今日午後往謁外務部 
[德國汽船失事]  
　　初七日東京電云德國汽船落斯開（二千零五十六墩在海參威裝載俄國松木開赴澳洲西特來於中途罷林島地方失事昨日該船已飄至横濱 
[德后擬見荷后]  
　　初七日倫敦電云德皇與后在撲斯毛及維特蘇地方大受英人歡迎德后擬於十二日由英啟程往謁荷蘭君后 
[德皇游英續聞]  
　　初七日紐約電云德皇御艦中途遇霧經維爾親王駕滅魚雷艇駛往護送入撲斯毛海口又倫敦電云德皇因在撲斯毛維特蘇等處皆受英人歡迎故致詞答謝 
[美國經濟恐慌之餘聞]  
　　初七日紐約電云國家銀行查察員因各銀行曾受經濟恐慌擬調查各行管理之法初七日倫敦電云美國各處之銀行員皆集於紐約以求現金以故利息日漲美國南部及西部各省仍乏現金巿面不能活動云 
[愛爾蘭田事歉收]  
　　初七日倫敦電云英國愛爾蘭特勃林之農務部預報今冬收成異常减色以上譯字林報 
[美艦隊東來之佈置]  
　　初七日栢林電云墨西哥政府已允讓借麥大倫那灣中某地以便美國艦隊駛赴遠東時到此演習擊射之用 
[島民又攻荷人]  
　　初七日栢林電云太平洋中鐵毛島僑寓荷蘭人民近又被十人襲擊 
[香港兇犯治罪]  
　　初八日香港電　前箱裝女屍之兇犯愛特塞業官府訊實於今農絞弊該犯自認謀殺係一時被惑現甚自悔云以上譯文匯報 
本埠新聞 
[岑陸兩大臣來滬]  
　　前粤督岑雲階宫保前日來滬仍住杉板廠行轅前江蘇巡撫陸春江中丞昨亦由杭到申聞即須乘輪北上（車） 
[新任贛臬定期赴任]  
　　升新贛臬瑞莘儒廉訪定於十二日乘江寛輪船赴贛履新（車） 
 
 

Page 19

 
 
[請禁口岸邊界抽收釐金]  
　　領袖領事照會滬道畧謂上海口岸邊界每有華人自稱係厘局所雇向貨客收捐各貨客以爲數甚微不願控告遂通融照付但此事未可視爲正辦蓋因洋貨由口子領進經過海關應付關稅及子口稅或將該貨留在船上當由中國國家所雇之理船廳司員囑咐該船應在某處停泊或卽將貨物存放棧内惟此種船隻慣常靠在租界以外因租界内並不再有安放之處是以斷不應出此釐捐擬請貴道出示諭禁凡洋貨進運在口埠邊界以及在　商口岸邊界不論何項捐欵除約章訂定外其餘均未便收取云（企） 
[滬道札南匯縣文（爲妬婦虐斃夫妾事）]  
昨閲報載妬婦虐妾斃命一則大致謂周浦馬祥泰店主馬某娶粤人楊姓之使女鄭氏爲妾大婦王氏悍妬異常屢次將妾毒毆前日忽稱猝斃輿論譁然當由地保喚同稳婆往驗下體傷痕顯然禀縣帶同刑仵人等親蒞相驗仵作妄以小産致斃飾詞禀復沉寃莫雪輿情大憤擬將該氏被虐情形印發傳單云云並迭接各種傳單歌曲寫馬妾被虐致斃情狀殊堪憫惻馬妾鄭氏之死旣則地保驗傷禀報何以該令親目蒞驗仵作復報無傷究竟刑仵人等有無舞弊朦混該令曾否聞此訾議復加查察事關人命合亟札查札到該縣立即查明限文到三日内禀復察奪毌稍違延（企） 
[粤紳鍾文耀等禀公廨文（爲李春來案）]  
竊職等前據怡泰公司周樹奎來函稱已故黄子元星使之妾朱氏不顧廉恥交結匪類淫伶李春來不但私與往來儼然以公館主人自居且誑騙巨資開設春桂戲園醜聲四布遐邇咸知等語昨閲各報又有金琴孫廣告内稱常見李春來與黄夫人同坐馬車招摇過巿並李妾土素香自言開春桂時已曾用黄公館洋二萬元各等情並經廣肇公所紳董聯名函請公祖嚴辦在案伏查子元在日身爲京堂朱氏業已扶正爲妻淫伶李春來託身下賤胆敢强佔其妻騙吞其財傷風敗俗破壞治安周樹奎函中稱其不但私相往來儼然以公館主人自居可爲强佔之確証金琴孫告白中稱李妾王素香自言開館時曾用黄公館洋二萬元可爲騙財之確証衆証確鑿李罪何逃此等淫棍貽害地方天地之所不容神人之所共嫉况職等與黄子元同鄉同硯更屬誼不容辭爲此瀝情呈請公祖大人將李春來按騙人錢財强佔職官妻室例照平人加等治罪並追出騙洋二萬元撥充學堂經費以儆凶頑此次如再寛假恐効尤者多殊於租界治安有碍務求破除情面從嚴懲辦以肅紀綱而端風化 
　　附批李春來淫惡昭彰萬人共憤本分府嫉惡如仇定當盡法嚴辦以慰輿情仰卽知照（敬） 
[商務總會移滬道文（爲茶館請免學捐事）]  
案查茶館業請免學捐一案接准貴前道來移以據上海縣詳復據勸學所呈稱茶捐每碗一文捐助學費創議之時原因四鄉紛紛舉辦城廂自應一律且城廂之中廟園茶捐充養正學堂經費辦已多年倘此有彼無旣非平允辦法且恐藉口牽掣請將碗捐案未便註銷並遵照憲批飭遵之八條嚴催辦理以免觀望延誤各節屬再邀集各董妥爲理處等因當經抄録原文函送商會分所傳示先春公所妥議去後茲接復稱分所前次議决此案一以前升道瑞歷次來文學務商情兩不偏廢爲宗旨不意勸學所竟加以隨聲附和殊屬可嗤等語至其所稱呈報數目亦與原案不符一節然一千二百千之數原由該業董按户查到並聲明老虎灶茶館不在　内今勸學所旣稱不符又未將實數聲叙分所亦無從核對合將先春公所節畧並原件録請鑒核前來相應移復鑒核施行（琴） 
[電告滬巿錢業照常交易]  
　　山海關道電致滬道云營商東盛和等號倒閉鉅欵銀根奇緊誠恐牽牽動各埠現與銀行商會設法維持各號商均已安業乞轉上海商會告滬帮各錢莊照常交易毌庸疑慮云（企） 
[棧司跌斃]  
　　昨日午前城内侯家浜有某棧司挑送火油兩箱行至該處忽然跌撲斃命旋經地甲金文到塲察看即在該尸身畔抄出發票一紙係送至唐家弄某京貨店該地甲遂尋縱訪查該尸之店主再行報騐（軌） 
[滸浦口查獲私運米石]  
　　滸浦口常關委員近日緝獲私運白米二百八十餘石遂將販私人及船貨一併就近解至昭文縣訊究一面由該委員將緝獲情由繕禀到滬請關道王觀察核示辦理（泳） 
[預備分派騎巡]  
　　閘北警同騎巡成隊後業已操演純熟將此出差昨正巡官黄大令已飭巡士恊同地保查明梅園等處道路不平之處雇工修築以便撥派騎巡（衣） 
[公廨停訊]  
　　本月初十日皇太后萬壽聖節公共公廨讞員寳明府照會西官於初九日起至十一日止停訊三大（衣） 
[上海官事]  
　　分省補用知縣金鴻翥貨捐局會辦陳文藻浙江海運局會辦楊永昌昨日先後到道禀見○新委三路一區巡警分局正巡官洪銘昨日到道謝委（車） 
訟案 
[上海縣案]  
　　張毛毛砍斃察福生放火圖逃一案前晚奉李大令研訊仍不供招大令喝跪鐵練刻許並被皂役將髮辦拉脫判仍還押候再嚴鞫○毆死朱阿三之兇犯張月林於襄審員堂訊時祗認毆打一拳大令親自復訊詰曰當時驗得尸額傷痕係用何噐擊傷供因朱打翻貨物小的舉茶壺蓋擲破死者頭額判還押再究○陳海寛吕金才朱小二子夥搶西門外瞿曉雲家衣洋一案亦奉復審承認不諱判一併收禁外曁候詳請勘審核辦（車） 
[總工程局紀事]  
　　陳叅軍昨在高苍頭查獲已閉烟户李春如處有楊毛毛在内吸烟連烟具拘解到局經孫明府提訊楊供向討欠洋並未吸烟判斥退着李限三天遷出境外○傳阿七同妻張氏扭吕文元至南區指控被吕紏往法界寳昌路盤開東成信小烟館因被吕禁閉空屋來家騙去衣服絲料質錢九十千請爲究辦昨日解局判押候訊追○顧大豐向在德興樓茶館爲餅師前晚至法租界酒醉胡閙被法捕房拘押顧冐稱在總工程局充當門差昨奉開釋由南巿巡目查獲解案孫明府訊判押候查明是否安分再核○積竊張阿四掩入小南門外談益三米店圖竊扭控南區解案判押候吊贓○剃頭匠宋百琴去年贅入同業徐封氏店内爲婿尙未完烟近忽出外紏人將氏女巧根搶出爲巡士拘至南區解案判宋出外邀同媒人勸理○鴻泰莊貨行執事唐立齋捲欵逃逸即由敲泰等莊將伊侄蘭生扭局奉判押交在案昨又由原福公司附追欠銀一千四百餘兩經陳叅軍帶訊即由潘少蘭保出招尋○陸家浜銀匠店主胡少雲挈眷逃逸欠陸增福洋四十元鄭福山錢五十五千昨均控追判著地甲恊同將胡之生財攤抵（夏） 
[巡警局紀事]  
　　總局李許氏與郭阿海口角毆打傷及在旁之吉王氏頭角由巡士一併拘局判郭償還 
 
 

Page 20

 
 
　　吉王氏氐養傷費若干再笞一百板李許氏戒責二十下一併開釋○頑董王阿正竊永順里某姓木板巡官姑念年幼從寛斥釋 
　　北巿第四路分局沈阿三控同居張小毛竊長衫油燈等物判戒責五十下斥釋○胡金桂投稱今年五月間身妻在下海浦紗廠做工後不知逃往何處今忽有人報信云身妻在車袋角今已因産身故得信前往見妻已死訪之鄰居知妻與方姓有私是以將田單一張金飾衣服等物曁七歲小孩一口同捲逃請提方姓訊辦局員准之 
　　浦東第二路分局地甲夥役刑泉華違禁售烟由巡士查獲解訊判令重責不准再究○樞小龍竊棉花二十斤判枷示五天○陳金生竊黄荳一包押候訊辦（戎） 
[公共公廨早堂案]  
　　粤人張杏之騙趙六雲代荐至西平輪船爲買辦取去押櫃洋二百元經趙報捕拿獲於昨解究讞員寳明府商之英巴副領事以趙供有馬姓從中牽引判押候補提人証再訊○陳松林私取王廷山家金長金練及鐮金籘鐲一只約值洋二百元報捕拿獲並將形跡可疑之趙湘雲孔阿大等解訊孔趙同供並不竊取訊之陳松林供求恩典判趙孔開釋陳交保自行理楚○貝同甫與孫炳生串拐鄔蔣氐女兒賣媪控奉簽差恊探於昨將貝孫提案判交保候原告到案訊奪○翁阿根至沈雲奎所開花烟間内持刀滋閙報捕解究判枷示兩禮拜逐出租界○黄震之積欠英商品物銀四千二百五十兩控奉提究黄供愿覔人銀並保限一月還銀判還押捕房復訊再奪○法界寳昌路徐晉記前向鞏華製革公司攬做牛皮桶一百只共價銀一千七百兩先付定銀四百兩約二十天交貨詎逾期不交人　避面經　該公司控奉提究判交人銀並保限三天了清如違擬罪○邱梓琴王廷國前被袁長卿控騙金戒一案昨解請追邱供求寛限王供已挽人向理下欠三百餘元立據袁不允是以未妥判還押限至本月二十六日向原告清理如違辦罪○某學堂學生陳某不知何故掩至十號洋房内經洋人控究判押候下禮拜一訊奪○朱明郎張阿大等拐賣張屠氏之子根福賣在十六舗内報捕解究判押　移提再訊（衣） 
[法租界公堂案]  
　　秦劉氏失去男孩小虎子一口張阿大亦失養媳同報捕房由探在韓雲生織帶店内查見小虎子及王小紅兩孩遂將雲生及伊妻鄧氏店夥韓阿六並陳阿桂王伍氏等一併拘獲解訊劉氏投求給領張阿大求追養媳伍氏供小紅係出洋三十元向伊父購來爲子小虎子與小婦人無涉陳阿桂供小虎子由王阿四領至伍氏處暫寄旋爲包探拘案小的並不拐賣韓阿大从在帶店爲夥店主業已逃走韓雲生供與帶店爲鄰並不開設帶店小虎子供被陳阿桂拐賣與伍氐處是實官判阿六阿桂伍氐俱還押雲生鄧氐交保查明再核小紅發堂小虎子給伊母領去○夏任福前因持刀强搶陳姓洋十五元奉判傳到原告再訊在案昨據包探禀稱原告無處傳訊且查得是案實因爭風起釁並非搶洋官判夏從寛逐出界外○包車夫李雲舉因辱罵巡捕經公堂判罰洋兩元李無力照繳昨又解訊判再押二天免罰完案○趙增寅前被薛根記控圖賴造屋工價洋五百四十五元經公堂判令中人葛阿順黄和尙調處在案詎薛前日在茶館不聽調處肆意行兇故趙於昨日偕人投訴判薛具切結一面令邀魯班殿董事將工程估值禀復核斷（舟） 
[美租界捕房事]  
　　杜阿慶張和生二人昨在乍浦路某雜貨店購買香烟口角將店夥李某兇毆並擊碎玻璃窗由捕拘入斷令酌償修費了事○馬夫余毛大駕車至元芳路撞傷女孩金鳳由捕舁送醫院余押候送究○垃圾夫朱阿三在西華得路撞壞華錦章包車斷賠修費洋一元○徐阿桂持金戒求售包探以其來歷不明拘押候查（西） 
來件 
[長崎商務總會第二次選舉報告]  
茲者本商會遵農工商部奏定商會章程係一年期滿先期三月投票選舉已於九月廿一日舉定總理沈明久君續任恊理繆鴻基陳世望會董蘇道生劉行謙黄守庸潘逹初周馥葆倪鶴青歐陽仁黄聰明徐君調再有上海商務總會定本月十四五日在愚園開大會討論商法草案本商會已舉定蘇君道生届期赴會特此一併聲明 
[紳商學界歡送關太守頌詞]  
甲辰之歲始奉憲间夙企我公裁判有方内政外交攷究惟詳特任會審保民永康多士歡迎邦人戚喜厥惟明公知周道濟名動租域學優衆美保佑羣倫懷柔宗旨顧兼中外咸與繕新黎庶仰慕百族咸親所過者化克寛克仁三年蒞止實懷我人翳惟吾申夙稱僻陋通商以來民雜良莠豈無端人而多習舊默化潛移賴公補求通州何幸父母呼君南孱北悍民氣紛縜或振以武或柔以文教育普及端賴陶甄世方爭競百務騰躍商學農工愈宜研策富圖强救貧挾弱拭目而視我公振作文明大啓非公曷由權失利奪仰公之周因民之利教養兼籌今公　矣誰與綢繆肅肅君　惟公將之濟濟多士惟公成之聞聲相應千里一堂咸懷去思頌聲洋洋 
[關太守答詞]  
大吏不以鄙人爲不肖移牧通州荷諸君子餞以華筵寵以軍樂以爲臨去之紀念自維凉薄旣感且慚海上爲華洋之衝新廨爲交通之紐主權出入關繫全局不僅一隅鄙人治廨二年奉職無狀惟此區區不敢失權之心足以質神明而對父老今茲量移他去繼者賢明所冀諸君子輔翊贊襄共圖保守使國權有磐石之固華民有袵席之安則鄙人雖去滬如未去滬也臨别贈言余心黯然敬謝旨酒并答嘉音 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇教育總會上學部公函（續）]  
顧或者曰。科舉取士歷更數朝魁奇龐特之士。前後相望。明之王文成 
國朝中興時曾胡林左諸人曷嘗不致身於科舉是説也主張科舉者爲最有力之議論稍稍明逹者亦多爲所持顧吾中國自秦漢迄今論世尙友人才蓋莫盛於三國蓋三國勢均力敵。其人才多出自經騐然不數十年。其有經騐之人才稍稍澌滅而國亦隨之今之勢均力敵者幾何國。吾國之勢與力視耽耽强鄰是否尙在均與敵之列不言自知前所謂中興時之人才。不過吾國區域内偶有此軍事上之礲錯相摩相盪數十年。此其勢與力之解逐不在國外而在國内更無均與敵之可言故當時所謂人才其實亦得之經騐而非得之。科舉其偶有一二自科舉進者所謂人才能取科舉非科舉能取人才也今者黄運藩所陳奏海隅僻處未覩原稿難悉其詳以意度之或以學校成效未睹有一二爲世詬病故憤而思復科舉歟抑且興學校且復科舉思廣其途以造就歟。由前之説。謂之因噎廢食。病在噎而不在食。治者但愈其噎可也由後之説謂之飲酖止渴渴未止而死已隨之。夫噎可救而酖則不可救。謇等不敢謂今之食者之必無噎。而斷不願今之渴者之或飲酖因會員有所陳述爲引伸其緒如此。總之黄運藩之奏是否已上及是否交議。尙不得知自報紙紛傳就各省情形而論有某校教員請於邑宰復科舉矣甚有國文教員欲以八股試學生矣上好下甚不可殫詰前者竭無數之心血筆舌以得此罷科舉興學校之明詔今若自擾之甚知其不可也會員等所請大部奏請明降諭旨之處自係爲齊壹觀聽堅定趨向起見未敢壅於上逹伏乞俯賜卓斷施行曷勝屏營待命之至（完） 
[萬國農業會合同]  
一千九百五年（光緒三十一年）五月二十九號（中四月二十六日）至六月六號（中五月初四日）各國使臣因設立萬國永久農業會會設於羅馬京城是年六月七號（中五月初五日）擬定約文呈請入會各政府核准簽押各使臣均奉有妥善合式全權代表本國政府議定條欵如下第一欵在羅馬京城設立萬國永久農業會 
第二欵本農業會應屬國家建設之會入會各國遴派會員赴會代表本農業會組織會常會各一其組織及職權歸下載各妥定 
第三欵本農業會總會由入會各國代表組織而成每國不論派會員多寡在總會内均有權利投票投票數目各照第十欵内載所屬之等級而定 
　　第四欵總會每次開會在會員内公舉會長一員副會長二員嗣後開會定於先一次總會訂定之日會議條目由常會擬議八會各政府决擇　 
　　第五欵總會秉本農業會綜理大權總會察核常會預備之組織事宜及本農會内容之作用條議限定經費總數並稽查核准帳目總會將本農業會因更張之故以致增經費擴充職權各節並入會各政府核准並訂定會期擬議會章各會員前赴總會已滿人會各國投票數目三分之二者卽可討議事件（未完） 
雜人俎 
[香料]  
阿刺伯爲著名之香料出産地今則大爲缺乏咸仰給於他國該處稍售香料最多者爲法國所製近時又有價廉之美國香料取道印度運往阿刺伯與法國香料競爭 
[結婚]  
德國法律海陸軍士非預儲一萬五千元於政府不許舉行結婚此項預儲之金每年由政府給三分利息 
[鐵道]  
據最近之調查全世界之鐵道延長哩數不久將逹六十萬哩其中南北美三十餘萬哩占世界鐵道全長三分之一歐洲二十餘萬哩亞洲五萬哩非洲一萬五千哩 
[商船]  
據羅愛德船籍所載除軍艦並百噸以下之小船不計外英國船之噸數占世界之首位即商船五百八十五艘總噸數百三十萬六千噸此外比利時二艘三千二百噸丹麥七艘九千七百六十五噸法國十七艘四萬三百噸德國九十四艘二十六萬九千九百五十二噸希臘四艘七百七十四噸和蘭二十二艘三萬九千五百七十噸挪威三十二艘三萬三千三百五十八噸西班牙一艘千六百五十噸瑞典十艘九千零六十噸合衆國三十七艘六萬六千零六十八噸 
[美術]  
丹麥國會最近議决一事嗣後國中所有鐵路停車塲皆須懸掛丹麥國古今著名畫師之傑作複製品每年由政府支出此項費用金九千元其意盖欲令國民咸具美術之思想且將著名美術家之名深印入國民之腦中也 
 
 

Page 27

 
 
   
 
 

Page 28

 
 
   
 
