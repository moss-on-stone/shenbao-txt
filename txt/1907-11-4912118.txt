# 1907 - 11 - 4912118

 

Page 1

 
 
   
 
 

Page 2

 
 
[電傳諭旨]  
　　十一月念六日奉上諭馬蘭鎭總兵兼總管内務府大臣著承佑補授欽此同日奉旨德麟着調補密雲副都統所遺廂黃旗漢軍副都統著豐陞阿補授欽此 
[電傳宫門抄]  
　　二十六日召見軍機鐵良壽勳王士珍 
[論立憲不可僅恃政府（漢）]  
　　東西各國。政治之改革。其主動之力。均在下而不在上。如日本之立憲也。雖係出於和平。然前有西鄉隆盛之興師。後有阪垣退助之民黨。皆所以促憲政之頒行也。俄國自立憲宣布後。一歳之中。炸彈之發見者。以十百計。此亦下有民黨之證也今中國已頒立憲之詔矣。夫立憲之詔頒於上。固屬曠典。然數月以來。上而學士大夫。下至農工商賈。均懽忻愉悦。一若立憲之詔旣頒。則吾民隱受其福。夫立憲爲人民之福。是固然矣。然亦知憲法二字之内容乎。考憲法所制定者。不外權利及義務二端。權利者。人民之所固有者也。憲法者。又所以限在上之權者也。夫人人咸有爭權之心。孰甘放棄其權。以分之於人。如市物然。惟賈氏稍昻其値。然後購者所償之價。可臻於公平。若賈民諱言求値。一任購者之付價。未有不賠折基本金者也。今中國人民。於立憲重要之典。一視政府諸人之意向。是猶賈民諱言求値。一任市物者之付價也。無論在上者不欲分權與民也。即使在上者果欲分權與民。然當其未得也。不聞有要求權利之願書。及其旣得也。又不聞有保持權利之預備。則與奪之權。仍持於政府。稍與以權可也。不與以權亦可也。即與以權而復奪之。亦無不可。又安得謂之立憲國民乎。况政府見民氣之不昌。以爲國民無立憲之資格。則實行立憲之期。必將因之而延滯。試觀外省改革官制。其始也。非不欲大爲改革。而今則主略更舊制之説矣。豈非以在下者爭持不力乎。吾深望吾民之因此而鑒彼也。要而論之。中國人民之劣性。惟依賴一端。譬如醉人。扶之東則東。扶之西則西。初無所謂意見也。亦無所謂權利思想也。故以仰承政府。爲人民唯一之天職。今立憲之詔旣頒。則人民應有請願之權。藉曰政府萬能。然與聞國政。亦人民應爭之權利。安能不趁此時機。以爲要求權利之舉耶。故今日中國所急需者。莫若政黨。蓋政黨者。與民黨相表裹者也。民黨結於下。斯政黨成於上。夫政黨者。所以伸多數人民之意見於政府。非反對政府者也。有政黨然後憲政易以實行。有政黨然後憲法益臻於完美。否則政府視此事爲可忽。日復一日。以粉飾其民。是名爲以其責歸政府。實則與政府以諉責之地也。夫豈可哉。 
[專電一九江]  
　　新贛撫由漢抵潯。新任贛撫瑞良於二十六日午刻由漢口抵九江（先） 
[專電二北京]  
　　設局專辦東省事宜。振徐兩欽使由奉回京後所有調查各節擬設專局辦理（白） 
[專電三北京]  
　　都察院官制之更動。都察院官制議定裁去給事中四缺御史十六缺設各省掌道二缺京幾道四缺添設吉林奉天遼瀋道四缺共六十四缺裁缺御史暫食原俸有缺仍推補用竣後由各部院各督撫保送中書州縣以上實缺人員條陳政績交軍機處彙奏請派王大臣殿試進呈後引見圈者按名傳補不圈者與前記名者均勿庸議（孔） 
[專電四北京]  
　　定期開議外省官制外省官制現由厘定官制大臣奏准念八囗開議（兄） 
[農工商部不允巴拿馬招工]  
　　前准駐美梁使函告農工商部謂巴拿馬開河歷來白黑兩種人均不堪其苦以致死亡枕藉現在擬招華工若干前往工作惟此事萬難允許務望。通示華人勿爲所誘惑。免貽後悔云云茲已由農工商部通咨各省督撫並咨呈外務部預爲防備矣（同） 
[美國對於亞洲人民遷美之政策]  
　　二十五日倫敦電云美開列封尼亞省總督于每年報告中宣告開列封尼亞省立法院謂美總統視日本人中國人與高加索人並不存種族意見惟日本人欲爲美國完全國民似尙未能且美國欲如何辦理各學校爲固有權利美國不得不要求保守又述琳在華盛頓上議院佈告意見請必須與日本商改條約禁止日本丅人之來美者述君又聲明亞洲人民來美者川流不止若無限制于美洲工人大有妨碍譯字林報 
[中國鐵路借欵之傳聞]  
　　二十五日倫敦電云中國不久將有鐵路新借欵股票發行譯字林報 
[滬寗鐵路小票之漲價]  
　　二十六日倫敦電云中國滬寗鐵路發行債票計値六十五萬磅現在出售小票購者甚形踴躍且昨日在倫敦發行價値已漲至一百零八分之一譯文匯報 
[郵傳部近事]  
　　會議應行要事郵傳部張尙書與各堂官議定應先舉辦要事有六（一）考察司員才識（一）各堂分任專責（一）淸查鐵路弊端（一）剔除電政濫欵（一）擴充航路（一）試辦船其餘商辦應築鐵路以及推廣蒙古郵政各事亦均須逐漸實行云 
 
 

Page 3

 
 
　　議擬奏請選派議員郵傳部堂官會商路政郵電航河等事甚屬紛繁擬卽奏請飭令各省大吏選舉精通各項學問者保充本部議員一切章程悉照商部辦理（受） 
[度支部泒員調查漢關税務漢口]  
　　度支部鐵尙書派出本部主事曹葆恂候選通判盧祥同知陳樹勳禮部主事忠文等四員乘火車至漢口調查江漢關收税情形現桑觀察已接到京電飭夏口廳預備迎迓矣（鳥） 
[外部咨飭保護法國敎士南昌]  
　　外部咨行贛撫略謂法國巴使函稱本國敎士白懷德梅玉淸均赴江西省游歷繕就漢洋文執照二張送請蓋印等因除由本部札行順天府盖印訖並函復巴使轉給外相應咨行貴撫查照飭屬于該敎士等持照到境時照章妥爲保護並將入境出境日期聲復本部云云（勿） 
[彙誌邊防事宜]  
　　熱河都統電請添練新軍熱河廷都護日前電致政府略謂現在馬賊滋蔓出没無常兼之墾地開礦均需派兵彈壓所練各軍不敷分佈擬請再行添練四營伏望代奏如蒙兪允即可設法籌欵招募以固邊防云云 
　　會議改設庫倫副都統政府擬將各處辦事大臣改爲副都統早有是議並未實行現又議以庫倫爲邊要重地且與俄界毗連時有交涉擬將辦事大臣裁撤改爲副都統擇派熟悉洋務人員無分滿漢奏請補授（訓） 
[袁統領電請贛撫另委管帶南昌]  
　　十七日袁統領電禀贛撫云前次匪起倉卒迭奉電飭勦辦因兵力過單復奉飛調右營許管帶登雲助勦坦令催三次該員竟聽袁州府趙守截留守署惛憒不前幾誤事機應請撤差遺缺查有駐紥吉安贛防水師正右營管帶余承恩南昌人明白幹練前帶左軍防營吉袁萍屬甚爲熟悉坦現辦淸鄉因地擇人倘蒙恩准乞速電飭贛防張統領電飭該員速卽來萍接帶右營坦得臂助易淸匪源云云（何） 
[蘇省軍界近况蘇州]  
　　督練公所自羅道長裿接總辦參謀之差卽至二標演説現擬每逢星期之一三四等日至營演説一次冀以言詞感動兵士一面擬調用本地武備畢業生爲各營將校以聯絡其情誼至北洋電調來蘇之管帶隊官排長等數十人程度尙淺甚有當兵出身者現擬暫留公所隨員再加斟别以定去留其可用者聞將用之於馬砲各隊至敎練處總辦袁道世輔因爲蘇紳攻詰大有自請辭職之意云（望） 
[札泒陸軍移駐鎭江鎭江]  
　　江督以駐鎭之巡防軍隊恐緩急不足深恃爰飭南洋第九鎭步兵三十六標第一營移駐鎭郡以資防禦該營已於二十三日由管帶王念祖督率登輪到鎭駐紥（巧） 
[旗兵上省守衛督轅鎭江]  
　　江督端午帥前調京口駐防旗兵一百名充當本轅衛隊二十三日適有三十六標第一營兵弁乘海籌海圻两兵艦到鎭駐紥午帥特委陳協戎馳赴鎭地督帶旗兵即日隨該兵艦上省（修） 
[研訊棧客私藏火藥鎭江]  
　　鎭江老新街長興客棧左首客房内於二十三夜十一點鐘忽然振振有聲轟倒墻垣三丈許並傷郭姓主僕二人由警勇查檢起出火藥五箱來福鎗一枝知由住客杜在中帶來報五箱中僅轟去一小箱未成巨禍遂卽將杜拘局警政科提調饒應褘别駕隨同道府縣在局研訊杜供淸江浦人世襲雲騎尉職因赴南京考課遲期貽誤乃與同伴解姓各購火藥回家以資防守過鎭小作勾留不期藥性忽發等語各官以供詞不實不盡又於二十四日午後嚴加拷問尙未供實所有解姓現亦獲案受傷之郭姓主僕訊知與杜解二人不相干涉云（朗） 
[贛撫自陳政績南昌]  
　　贛撫吳重熹自奉上諭補授郵傳部右侍郎茲已具摺奏請交卸并自叙種種政績略謂臣自蒞任以來將南昌敎案善後一切妥籌布置中外尚無間言時値春夏霪雨爲災米粮翔貴饒州撫建等府會匪相機作亂卽經分兵勦辦次第敉平此外乘饑搶米抗粮及藉端毁卡各重案亦經派營前往會同地方官嚴拿懲治並飭各屬舉辦平糶俾資安撫入秋米價漸减民情悉臻綏輯正在督練新軍籌建學堂嚴加整頓而萍匪事起旬日之間已將竄匪擊散免致蔓延現責成臬司秦炳直於抵萍後嚴飭各軍搜捕山鄉餘匪淸查伏莾務絶根株上紓宸厪一俟撫臣瑞良抵任當將地方情形詳舉以告然後交卸篆務起程北上云云亦可謂廣自鋪陳矣（何） 
[粤省認解京師學部經費廣東]  
　　日前學部以京師各學堂請飭各省督撫援案認解以應急需當經咨會粤督每年籌解銀五萬兩現善後局以粤省各庫支絀巳久近年奉派新舊案洋欵賠欵及本省應放水陸營勇薪粮辦匪經費以及舉辦巡警興學一切新政事宜所費不資歲計不敷甚鉅羅掘已窮本屬無可再籌惟首善興學關係甚大自應勉爲其難每年認解銀二萬兩由藩關運善後釐務五庫匀籌匯解昨已詳院咨部矣（出） 
[贛撫批飭會同詳議考優日期南昌]  
　　江西本年考優一事黃前學台任内本已定期考試嗣因交卸在卽通飭緩期現有舉人張菌等禀請吳仲帥預定試期出示曉諭等情奉批云年内爲日無多贛南各屬距省窵遠揆時度勢舉行似不宜遲該舉人等所請預定試期通飭各屬出示曉諭限日取齊俟提學使到任再行考試之處仰學務處處同布政司能否照辦迅速核議詳奪（何） 
[蘇撫通飭官塲戒煙續志蘇州]  
　　昨紀蘇撫陳中丞諭令屬下文武官員染有烟癖者限期明年正月初六起五個月一律戒除一面委員調查各同鄉勸令遵戒等情茲中丞續委候補道舒體元調查江西劉更年調查安徽張辰調查廣西知縣尙崇 
 
 

Page 4

 
 
基調查山東知府李和鈞文林知縣金銓等均傳諭各同鄉遵禁戒除烟癮各員已奉札遵照矣）望） 
[江督會奏江南北賑務原電]  
　　初十日電奏蘇省水灾情形經方等電奏初八日奉電傳懿旨前已頒發帑銀十萬兩又准給漕折銀三十萬兩並諭度支部續籌接濟著再貧帑銀十萬兩等因欽此仰見皇太后皇上憫念災黎恩施稠疊鴻嗷百萬泣戴皇仁方等亦得稍寛罪戾無任悚感屏營近日疊據淮揚道楊文鼎來電淸江留養徐海灾民己及四十萬口日需銀萬餘兩灾民暫雖得食而無棉衣者甚多大雪嚴寒恐多凍斃且災民麕集一隅所需錢米過鉅　濟爲難勢頗岌岌其散入蘇松一帶者亦日有所聞鎭江揚州江寕就振之民有增無减莠民混迹其中地方在在堪虞力等一面廣籌米穀銅元運濟一面派安徽候補道許鼎霖飭赴徐海散放急振漸可招集流亡並派丁憂知府魏家驊襄辦安淮振務惟遣回本地領振須較淸江留養稍優方能勸令還籍并飭淮徐二道趕修堤堰以工代振約計工振需欵二百餘萬常捐久成弩末閑款羅掘一空上累宵旰焦勞天恩優齎至再至三方等智盡能索何敢再有凟求而所短甚巨需用尤迫息借商欵則重累公家加鑄銅元則飲鴆止渴且皆難得巨數如湯沃雪部庫與疆臣同一奇窘籌畫爲難方等亦所深悉迫不得已查有各省解滬賠欵磅餘一項除部提八百萬外所餘尙多明知磅價漲落無常尙可燃眉救急擬請查照粤省援充賑糶成案自三十一年起將蘇省賠欵磅餘由滬道核明結數撥濟急賑仍俟賑務完竣即行截止此項輸自蘇省百姓還以拯濟蘇災旣於賠欵無碍於部款亦無出入而蘇省得此大宗的款人心頓定保全甚大設將來磅價增漲所擴不敷當由蘇省加籌補足不使部臣爲難此外尙有廣西實官捐己逾部定百萬原額碍難退還已經吕盛兩大臣電奏懇恩將逾額捐欵撥充蘇省賑濟現皖北災重欵絀正在爲難此項逾額捐項如蒙准撥併當分撥幾成濟皖以上兩項併懇特恩允准實於蘇皖大局裨益匪輕方等現飭淮徐二道大修運河隄工劃定地界各專責成計可招集飢民數萬人前往工作此外老弱隨往者約可遣散十餘萬人其於設法資遣務使陸纘回籍此項撥欵除充提賑外卽備河工之需籌欵如此艱難方等自當督飭該道等撙節動用庶巨欵無虚擲之虞萬衆蒙重生之惠請代奏端方夔龍廕昌叩特聞（乎） 
　　十八日電奏淮徐海賑務及籌欵情形經方等續行電奏十五日准度支部電蒙恩准撥廣西餉捐六十萬兩鴻施稠疊至再至三以一隅偏灾累荷聖慈憫念凡臣民祈請無不曲從先後賞賚曁飭撥之欵已逾百萬實曠古之殊恩聖朝之厚澤下懷欽悚莫可言宣現在淮徐海三屬官賑均己開辦欵交義紳官爲監視隨查隨放查一村卽放一村每口千文小口減半由義紳各帶耐勞任事之人分批辦理不令差保與聞力除向來辦賑造册匀攤上下侵冒之錮習所派義紳由方等加札以專責成遇事徑電方等以杜隔閡仍飭印委赴鄉抽查互爲稽察州縣辦賑不力者均經陸續撤換仍隨時密訪不敢稍涉疏懈統計發過賑欵徐州府屬銅山邳州宿遷睢寗蕭縣先後已發十八萬兩海州及所屬沭陽贛榆已發十二萬八千两淮徐府屬淸河桃源安東阜寗山陽己發九萬餘兩又發交淮揚道籌　淸江浦留養資遣銀四十餘萬兩修復運河堤埝以工代賑銀十萬兩發交兩淮運司籌辦揚州畱養資遣銀十五萬餘兩發交徐海官紳採辦賑米平糶米銀六萬餘兩委員赴蕪湖辦米銀十二萬餘兩此外如江寗鎭江瓜洲江浦六合隨時截留飢民資遣之費收當牛隻之費以及墊發義賑目前截數共己支用一百三十餘萬兩其淮徐兩道自行挪借湊用之欵十八萬兩有奇尙不在内方事之殷省城則銅元缺乏散放不敷江北則米粮告匱商販裹足方等呼籲鄰疆撥購銅元接濟一面赶籌加鑄米麥雜粮則大張曉諭不論官辦商　凡運往灾區年内槪免税釐錢米兩項漸集賑務始稍有頭緒明知冬春爲日方長欵項不敷甚鉅方等仰體皇仁拯民水火惟有放手赶辦斷不稍涉遲誤十月以前由徐海至淸江浦飢民日聚日衆留養四十餘萬人設廠八十餘座不但巨欵難籌抑且疫癘繁興奸宄混雜禍患不可勝言方等督飭署淮揚道楊文鼎多方籌畫招工修隄以分其衆優給路費以誘之歸赶放本籍賑以速之返該道辦事切實恩信及民一經苦口勸諭飢民皆願回籍就賑計月初至今逐批資遣五日一截數十七日該道來電截至十五日止已遣回八萬八千餘人赴隄工作亦數萬人徐海旣經放賑此後來者必稀卽間有出境流民亦飭隨到隨遣庶不至麕聚以生意外亦可免流離以誤春耕現淸江一帶地方安謐賑務亦均順手堪以仰慰宸厪方等德薄愆叢濫膺疆寄當此飢饉洊臻之日實賴朝廷浩蕩之恩灾黎旣獲慶更生庶政始可從容措手所有籌辦賑撫情形謹請代奏 
[暹羅鐵路問題]  
　　二十五日倫敦電云路透訪事員得官塲消息謂盆高（暹羅首府）經過馬來等小國之鐵道已不懼爲德人壟斷立樊克那君曾親見暹羅鐵路總理確知彼實無意使此鐵路利權盡爲德人所據現暹羅新借欵股票英法各購得一兆十二萬五千磅德購得七萬五千磅其發行價値係九五零二分之一 
[記波斯王崩逝]  
　　廿五日倫敦電云每日電信報得泰海倫地來之消息謂波斯各國使臣于波斯王崩一事已得報告惟在波斯國此事倘未佈告國人按波斯王名麥財發賴廷生于西歷一千八百五十三年三月廿五號于一千八百九十六年五月一號繼父登極譯字林報 
[女侯崩逝]  
　　廿六日倫敦電云漢努浮女侯崩逝 
[英國奬勵能員]  
　　廿六日倫敦電云香港總督麥修已升爲陸軍中佐因其功烈頗著故特加奬勵 
[英貴族遠游]  
　　廿六日倫敦電云英公爵考那脱由英起身往抵香港 
[德大臣盛贊德國殖民政策]  
　　廿五日柏林電云樞密顧問方滕白格即代辦理藩部者在柏林演説時甚贊揚德國之殖民政策 
[俄將謀斃又見]  
　　廿五日柏林電云俄國副將名包維者在聖被得堡被被人鎗擊而死○廿六日倫敦電云俄將名拍太洛甫者在聖彼得堡被人謀斃 
[日艦往美]  
　　廿五日東京電云日本艦隊三艘將于本月十五號駛往美洲譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[德國領士游歷回省南昌]  
　　德國駐寗領事倫愛森副領事珂鞠德博士威根納等君携同文案李太守測繪生李德國（江南督練公所派）於上月到江内地游歷已經洋務局派委吳攸濟沿途護送照料現因游歷已周由吳州同護送於十八日抵省仍寓賜福巷洋樓内爲行署聞該領事等擬在省盤桓數日卽行返寗（勿） 
[禀准派員驗收玻璃税項南京]  
　　耀徐公司具禀江督略云公司出貨若由淮運各河上游及陸路轉運並不經過宿關請飭宿關酌派親信司事駐廠附近於運貨時按照上海洋貨進口税章核實估算箱面烙蓋宿關騐訖火印箱口粘貼封條運單内加蓋騐訖戳記應完税銀由宿關訂立印簿註明加蓋公司圖章按月結算解關核收其分銷外運各埠經過關卡但驗明箱面宿關火印封案及公司運單隨時驗放等情茲經江督批云仰候札飭淮安關穆道遴派親信妥人報明姓名籍貫飭令駐廠查驗征收運出之貨須按値百抽五税章抽足一切均照所議辦理如有私行减讓漏報等弊一經查出定將該司事從重罰辦决不姑寛除分行本省各税關釐局遵照隨時驗明單貨戳　立即放行不准留難外聽候分咨農工商部查照立案曁安徽山東河南撫部院分飭各關卡一體遵照（南） 
[通飭關卡永禁白釐名目安慶]  
　　督辦裕皖官錢局馮方伯以省城設立總局業奉撫憲奏明開辦錢票並頒發示諭通飭各州縣關卡一律通用在案茲恐地方遼闊商民未及週知特又出示曉諭云查各省錢票無不通行一省之内鄂省錢票且可完他省之釐税其故在示民以信民自坦然懷之而不疑而錢糧關厘實其樞紐皖省甫經開辦先於省城設立總局行用錢票與銅鈔相輔而行凡完納本省錢粮釐筊鹽課均准一律通用惟是完納釐金向有白厘名目現在制錢缺少白釐更不多得各厘卡借用白釐名目種種抑勒殊非體恤商民之道本司現將白厘名目革除通行錢票以惠爾商民誠恐地方遼闊商民未及週知致生疑阻又恐有奸商把持及州縣櫃書關卡司扦從中阻撓有礙錢票銷路爲此合行示諭仰商民人等一體知悉凡遇　櫃書扦手作弊巧假名目短作隨時控訴定行嚴辦不貸（寔） 
[巡警分校所擇地開辦蘇州]  
　　蘇省巡警學堂以房屋狹隘奉撫憲飭令另設分校所茲悉此事業經總辦嚴守分别擇定一設承天寺一設盤門内巡警總局至前經備取之自費生原議每名繳洋五十元現因經費不敷每名加　二十元定期有杪考試臘月初開學（且） 
[學校涉訟停課江西]  
　　章江小學校爲燕孝廉善達創辦將逾一年頗著成效現因倉神廟學校地址與曾紳秉鈺涉訟以致停課云（勿） 
[馬路支路將次竣工漢口]  
　　漢口後城馬路續修支路多條現由工程局各員督飭夫役趕緊興築年内可望竣事（人） 
[咸寗航路復通漢口]  
　　由漢口來往咸寗之輪船前因江水大涸並有沉没之石灰船多隻阻碍河道暫停行駛現已由順昌洋行設法撈起故往來航輪仍照常行駛（人） 
[批准宿海行駛小輪南京]  
　　耀徐海豐贛豐三公司擬行宿遷海州淺水小輪妥議章程具禀江督茲經端午帥批示云此案業經周前部堂批飭議章試辦在案茲據摺開簡章六條尙屬妥洽應准暫行試辦仰候札飭上海道函致税務司發給官輪執照曁咨請江北提督部堂會銜出示曉諭並會飭淮安關淸江釐局轉行各關局遵照隨時查騐放行不得需索留難及通飭沿河文武一體保護至現今各條應作爲暫行試辦章程將來如有窒碍仍應由各地方官妥商公司禀明改訂以期周密併卽遵照（南） 
[工藝局添招藝徒蘇州]  
　　蘇省工藝局現議推廣學額添招藝徒二十名愿學者即日赴局報名以候示期考驗（且） 
[丹鳳公司呈控被刧之失實北京]  
　　丹鳳火柴公司前具禀農工商部運料被劫請咨順天府嚴拿搶匪張姓一案後經順天府查復搶劫各節實屬子虚緣公司貨船至香河雇車運岸車經土人麥地不無損傷土人阻路不令前行意在索賠後來觀者愈聚愈多遂經人理處並未令賠償一文先是未卸貨時岸上有一乞丐向船主乞錢船主以布巾裹錢擲岸上乞人取錢訖以沙土置布巾中擲還船主而去前後情形並無搶刦實跡可指公司亦無司事等人在塲僅憑一下人訴説故致失實如此（同） 
[英領照會追索欠欵漢口]  
　　駐漢英領事近以該國波彌文洋行被華商潘維同拖欠巨欵延不繳還并蓋有華商同升店圖記向之索討亦置不理因照會關道桑觀察請飭夏口廳傳潘等到案研訊押追（官） 
[美領照會催結訟案漢口]  
　　美商某與華商吳恒心等在夏口廳互控借銀糾葛案件己及一年尙未斷結近日美領事又照會關道請飭夏口廳迅速刋結否則請移送租界會審公堂裁判云云現桑觀察已札飭夏口廳速令兩造請商董調楚矣（衣） 
[來函]  
　　兩江端午帥來電曾少卿施子英觀察鑒皖北需振蒙極力兼顧已墊劃两萬金仍許續籌具徵願力公溥裨助良深感謝之至方有 
[蘇省鐵路公所經收淮北丄賑捐欵第四五次淸單]  
　　頃由洋布公所郁屏台先生交來經募第二批徐淮海賑捐九八元五十兩英洋七百十元謹將各大善士翰銜列下新康號洋一百元源盛號洋一百元郁藻翰洋五十元恆記洋一百元日新增元五十兩增泰洋一百元隱名氏裕豐號交來洋一百元恊豐義安會洋十元公信源記洋五十元恆泰孫瑞康先生公子申壽申駿女公子靄雲押歲銀助賑洋一百元紗業公司元三百两錢梓林洋一百元吳仲祥洋一百元鮑雲生洋一百元源茂號洋五十元景康號洋五十元仁裕祥洋三十元曹式記洋五元免過子洋十五元以上九户係洋布公所屏號郁屏翰先生經募紀魯香遵諭自賑洋二百元 
[  籌勸淮北工賑事務所蘇路公司啓]  
[今日尙有本埠及各省新聞均列入第三張閲者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[信船被刧重慶]  
　　十六日有信船行至涪州石家港地方被匪攔阻刦去銀七千餘兩越日某鄉團捕獲三匪搜出八百餘金送究官治供出夥賊三十餘人（古） 
[西鄉盜案松江]  
　　馬天山後和尙浜地方陳姓家前夜忽被盜刦失賊不資翌日事主開單禀報婁縣何大令即於二十三日前往勘驗（夕） 
[上海官事]  
　　川沙廳同知左念慈昨日飭丁到道禀請銷假太陽廟巡局委員沈祺禀展病假五天虹鎭巡防局委員王篤基禀請病假三天（宜） 
[總工程局禀滬道文（爲改造寺院爲南區局舍事）]  
　　（前略）查小普陀前面房屋向設念二七鋪巡防保甲局歷年已久其後面房屋爲滬學會并附設義務小學堂當南區開辦時初擬將房屋大加修葺爲南區辦公處及巡士駐宿之所嗣經察勘見房屋破舊已極且南區辦事及巡警人等共有百數十人斷不敷住并須設立選舉廳爲選舉之所而滬學會及附設之小學堂亦必爲之位置通盤籌畫必須重行翻建因商明滬學會及小學堂統行遷出而南區暫借之商船會館北廳於明年亦須開設學堂董局欵項支絀萬不得已因向業盛公司商借銀萬餘兩爲改建之需該屋椽柱欹側勢將倒坍佛像亦大半脱落向無僧人居住亦無香火人所共知從前曾當念三七鋪保甲委員者尙有其人一問便知且紫霞殿僧人奇緣於本年六月十七日曾於電燈公司案内具禀憲轅内稱僧在紫霞殿出家繼因念三鋪内之小普陀禪院乏人照管兼當住持兩寺均係枯廟寺屋之外别無恒產亦無香火之資本年四月間因南區開辦警察僧以警察爲當今要政事關公益當將金廟淸讓交重收管並未議租亦未提及銀錢二字等情在案其禀中曰乏人照　則小普陀本無住持可知曰均係枯廟則破舊可知曰亦　香火則無人進香可知曰全廟淸讓交董收管則全數歸總工程局收管　知皆出於兼管該廟之僧人奇緣自己申明自己情願具禀在前已成鐵案董局且未有抑勒情事安得而云强佔且事隔半年從無以此舉爲非者乃於本月二十日拆卸該屋時忽有僧人永淸糾集無賴僧人七人聚衆阻撓經南區區長兼警務長穆湘瑤理説該僧等竟將穆紳團繞揪毆經巡士瞥見解圍始將五僧拘送到局解經裁判官審訊驗　該僧永淸身繫楊妃色縐紗腰帶足穿挖嵌緞面鑲鞋顯　不守淸規並敢聚衆滋閙阻撓公益尤屬不安本分當判責手心二百五十下管押其餘釋放此小普陀先田奇緣等情願淸讓復經永淸僧無理滋擾之實在情形也（後略）（助） 
[學部批准書業商會]  
　　現學部批書業商會禀云該商等組織商會整頓書業裨益敎育實匪淺鮮所擬章程亦尙周妥應即切實興辦務令刷印工藝日見精良圖書事業逐漸發達以爲輸入文明普及敎育之助所請立案之處應即照准仰該會將所出圖書月報按期　呈一分以憑查核（外） 
[尙賢堂末次講期]  
　　法租界石牌樓後尙賢堂於本月念八日下午四句鐘爲該堂末次之講期敦請前任山東學政姚菊坡太史蒞堂演説題爲近世學説之謬誤任人往聽無須入塲劵云（外） 
[道批照錄]  
　　錢林寳禀批陳老大與爾初會向無仇隙何至不問情由任意拖至空地喝衆攅毆且旣被毆傷又何以不赴縣請驗房東近在一處目覩情形曲直是非當有公論何以反爲所誣情節不無可疑究係因何起釁仰天通庵巡防委員查明據實詳復○鄭勝銓禀批此案前經批縣並行局查察在案鄭安山管押該民人田單滿期取贖祇還半張控經前縣屢次訊追未繳禀報有案現在旣未理淸仰上海縣核案從嚴押追具報並移會丈局知照○民人孫恩曾禀批察閲抄粘該田係於同治七年佃給吳少梅之伯耕種應有佃據可憑又稱吳少梅於二十九年私自過户承糧則以前完糧抵租之糧串應由該民人收執此等要據一無呈驗憑何取信不准○孫恩曾續禀批前禀業經明晰批示母得多瀆（宜） 
[上海縣署紀事]  
　　縣差姚吉因分差費不匀致被各差夥毆辱前日投縣請究大令諭飭總頭查明禀候核示○黃量海前因拐賣婦女被控交保在案昨由王大令著保交案收押候訊○周寳大冒名曹文玉將曹姓祖墳盜賣茲由曹族紳董曹基鐃函縣禀明周復具禀控爭茲奉縣尊王大令批示云現據曹董基鐃來函以爾曹文玉的係周寳大化名冐充並非曹姓子孫且援有二十七年輔元堂董曹基善禀請保全墳墓之案來縣控爭應候澈查察辦母庸混瀆（宜） 
[玉佛重光]  
　　江灣玉佛寺前因工人與鄉民起釁流氓乘間搶物禀縣懲辦在案隨卽出示曉諭總甲彈壓保護不准再有棍徒流氓藉端滋擾云云嗣經該鎭紳董邀約鎭江江寗兩公所職董創捐修理於二十五日重招本照回寺住持以復舊觀（南） 
[裕泰典罰銀五百兩]  
　　日前南市裕泰典新修墻壁被某車夫撞壞另有一車夫向該典報告司事范姓聞之出與車夫理論車夫不服致啟爭端巡丁見之卽將范辮扭住范見勢不敵逃人典門巡丁持鞭追及仍將范辮扭住該典衆友向巡丁理勸不允某事徒以身蔽范巡丁并力爭毆時觀者甚衆一擁入内該典懼别釀事端將大門暫閉該巡丁知犯衆怒遽將號衣自行分裂臥地作傷狀經人勸出反向工程局誣控范某及學徒痛毆各節局董偏聽一面之詞翌日派捕拿范及學徒范某到局呈訴裁判官置不　竟將范及學生收押并不許親友探視南市典業十餘家繕禀具保初許用典號圖記即可保釋迨用圖記後忽變議須俟翌日裁判後交保又言須典董到局具保次日邀典董到局與局中各司事面商司事始言罰銀千兩旣而減至五百兩裕泰經手素畏事遵諭繳銀乃將范某及學徒釋放（顚） 
[禀請查辦勒捐]  
　　美租界北河南路有美德葡三國洋商開設猪鬃棧近因收齊客貨運往外洋日前被貨捐局勇丁十餘名前往勒收捐欵洋東堅持不付該勇丁强將猪鬃十二包攫去因卽報知捕房飭探朱桂生前往查辦並分别禀知該管領事照會滬道查 
 
 

Page 18

 
 
（似） 
[法界火警]  
　　昨晨四點鐘吉祥街臨平里十二號房屋失愼計燬去同石庫門内鉅康號潤昌東洋庄沈大義申號及隔壁洽興和行等十餘椽幸經皮帶龍馳往救息捕房查各店均保火險故將起火之鉅康號夥董蘭生韓雲生拘入取保候查明傳究（深） 
[美租界盜案]  
　　前晚有盜匪數十人持械至楊樹浦大花園沈步雲家刦去衣飾銀洋共値二百餘元又至某舖圖刦由印捕撞見當鳴警笛盜遂逸去由沈等投報捕房當派包探前往查緝（似） 
[轉解盜犯]  
　　昨甴英捕房解送行刧揚州甘泉縣城北鄉丁溝地方王姓家盜犯黃十仔一名到廨甘泉縣差潘標王林禀請移解上海縣轉爲遞解尙有曹香保五保子吳四九子求請續拘讞員關太守商之白繙譯判送上海縣轉解甘泉縣歸案辦理（力） 
[環控流氓拆梢]  
　　新閘江北流氓沈阿四李昌善邱紀新於前日在該處茶館内向同鄉賣草鞋之沈裕慶拆梢洋五元經沈報探徐阿華拘辦昨晨解送公共公廨請究時有潘學成投稱曾被沈阿四詐去一千文陳泰隆供被詐去洋七元陳大發供被詐去洋四元一角崔長榮供被詐去二元尙求嚴懲讞員關太守判沈李邱各發押西牢六個月以儆（力） 
[粤妓求脱火坑]  
　　英界香港路粤東妓院于前晚有馬鳳英馬根心二妓女携帶婢女鳳金桂英二口至濟良所請爲留養並請超拔該所女董包小姐隨即告知捕房捕頭飭九號西探奔馬將馬鳳英等帶入捕房詰問口供據稱不願爲娼等語昨早捕頭飭該探將四女解送公共公廨讞員關太守會同美白副領事升訊包女董禀訴前情訊之馬鳳英十九歲馬根心十八歲均天津人三年前被人販賣至此鳳金年十二歲桂英年八歲此二婢先己在院尙祈拔出火坑時鴇婦麥陳氏投稱鳳金桂英两女實係親生乞爲查訪太守商之白君判將馬鳳英馬根心二妓發濟良所畱養擇配其鳳金桂英二女暫交該所留養俟查明是否親生於下禮拜二定斷（力） 
[定期訊結誣控拆梢案]  
　　錢鼎成控朱海郎王毛毛串同應桂馨陸頌和等誣控拆梢一案曾經中西官會訊至二十餘堂尚未了結茲悉此案已由原問官英副領事德爲門於日前照會讞員關太守略謂本副領事擬於十二月初五日會同尊處將此案判結容特知照務請先期將在案原被各見証交保在外者望卽預行傳集以免臨時局促並請於期前先行晤商一切其應桂馨一名屇時未知能否傳到云云太守已經照覆矣（則） 
[會訊定貨不出案]  
　　英商時維洋人在公共公廨控華人吕渭川定貨不出前午後奉襄讞孫明府與英巴副領事復訊吕渭川堅供定貨一事請提店主到案訊究明府商之巴君判吕交原保候補傳店主到案再行訂訊（力） 
[總工程局紀事]  
　　認包垃圾船捐之喩思榮因揤勒捐款被窰貨船帮及客帮百餘人環禀總工程局及上海縣署業經王大令提訊爲首之人分别慰論退去候移知工程局飭令照常安業並候查明有無勒捐情弊再行定奪昨由局董飭探查得各船户實由好事之徒從中唆串所致因令喩遵照局章經收照費不得用蠻一面飭探將爲首唆使之人按名提辦並禀明滬道瑞觀察飭縣會查懲儆○吳本恆前將髮妻黃氏由徽州領來滬上押入妓院氏不願爲娼被蟻媒方阿巧等轉賣與仁和染坊主諸誰卿爲妾吳忽又報局提訊判氏發堂候其母兄來案領回近由吳禀求給領完聚並挽曹素功墨作夥汪利之作保孫明府不允著將氏移縣遞回原藉○寳華輪船買辦周雨香以推荐生意爲名向劉琢雲騙取洋二百元先付四十元嗣知受欺扭控到局官判周還洋外另罰洋二十元交保○同來油蔴行夥楊俊卿控航船户翁雲生欠貨洋六十五元訊判先還十元餘限至年底還三十元了案（尺） 
[公共公廨早堂案]  
　　李桂利身藏尖刀至某弄内挖門圖竊爲包探楊掌生拘獲昨解請究太守判押半年○陳甘棠圖賴何肇康洋元控奉傳案判交保候訊○周喜莊前拐劉仲文女兒案發判押三月賠身價洋三十元在案昨解請示太守以無力繳洋判改押廿天○張阿二攫取謝先林銀鐲由捕解辦判押改良所三月（力（ 
[法租界公堂案]  
　　袁仁生前因担保張靜卿向杜鴻標收領白煤定銀一千兩逃避不交控由公堂判令袁代償當交銀五百兩餘銀尙未理楚近原告又一再禀催昨由陳明府著保交案供俟尋張交案請究商人實無力再墊明府得供判仍交原保赶理○過犯周阿六屢辦不悛　又行竊衣物爲探拘獲送案判押捕房三月○周少卿控戴照寳不還牛皮欠洋反被行兇一案昨又傳訊命仍交保理楚○王阿狗行竊太古棧芝蔴由巡丁拘住交捕解訊判押捕房半月（深） 
[美租界捕房事]  
　　劉阿三王阿來前晚行經外大橋堍與印人相碰口角互毆劉失去緞帽由八百零一號華捕拘入捕房飭投英署控告○前晚有甲乙兩俄人恃醉在太平路强攫某茶食店食物又將亂石擲入店中由捕拘入押辦○張仁福陳冬生在海寗路互毆由捕拘入押辦○新龍飛馬房馬夫來喜抛工不做由洋東報知捕房當投公廨請單傳訊○陳老和在匯山碼頭聚賭違章由捕房查獲亦投公廨請單傳案訊罰（似） 
　　 
 
 

Page 19

 
 
   
 
 

Page 20

 
 
　　户部等部謹奏爲遵旨議奏事内閣抄出署兩廣總督岑春煊奏籌辦廣東鹽務剔弊增欵己著成效懇將辦理出力之員優加奬勵一摺光緒三十二年六月初七日奉硃批該部議奏欽此欽遵到部臣等伏查廣東鹽務始則改埠歸綱繼又改綱歸所近年以來引課尙仍舊額徵釐遠　不如前經臣部於光緒二十四年三月三十年十月先後奏令該省將徵收各項仿照兩淮鹽釐册式分櫃分埠引數科則按款聲注　據覆稱北櫃中櫃各埠皆係有釐按包抽收東櫃由商包完平櫃另由委員稽徵西櫃歸西省收報南櫃及朝橋各埠槪免抽釐並稱有釐各埠抽釐雖有定數　粤鹽辦法向有合櫃通銷融銷之别其於徵釐科則並應銷引數應收銀數均未叙及復經臣部以鹺法所關綦重凡各省章程之沿革科則　異同務當觀其會通於本年三月奏令兩廣總督督飭鹽運司及厘金局司道將三十一年分徵收各欵仿照兩淮各局卡開報運銷引數出入欵項程式限於本年六月以前送部儻再延不登覆或覆仍不詳即將該運司等叅處等因奏准行知在案茲據兩廣總督岑春煊奏廣東鹽務積弊已深光緒二十九年奏設濟查局派委司道查明利弊設法整頓復派知府汪大鈞充當提調隨同籌辦嗣以弊己查明而本局司道各持意見迄議定整頓之法提調汪大鈞熟悉粤鹺情形亦隨唯阿毫無建白奏請暫行革職拔去翎枝責成隨同運司籌辦改章整頓事宜先就官商積弊　層釐剔凡弊之在埠商運商者去其太甚力加禁革其有相沿已久牽制太多不能驟改者責令和盤托出化私爲公整頓經年於運商項下歲約提繳銀十四萬餘两埠商項下歲約提繳銀十二萬餘兩其官中陋規責令全數繳出另給津貼以資辦公歲約提繳銀六萬餘两計自上年五年開辦起迄今一年收數己逾三十萬兩此後若場曬豐收埠銷暢旺全綱又無更改籌欵尙可有著懇 
恩准將三品銜廣東補用知府汪大鈞開復暫革處分翎枝並請俟補缺後以道員儘先補用以勵勤勞至所籌欵項均係零星裁節積少成鉅欵目紛雜無從分晰開報現統歸入鹽務溢收項下撥充新定賠欵等語查該省鹽務當積年叢弊之餘查出枕年常款三十餘萬両在事人員勞勩誠有不容没者惟所稱零星裁節欵目紛雜無從分晰開報一節該督　常年奏銷删除繁冗起見或可准如所請至請查之始若何剔除弊端若何責繳規費並不令臣部與聞僅將運商埠商及官中陋規之項歲提總數籠統奏報倘此後經理易人該司道仍各持意見於己查明之弊不肯認眞整頓以致欵項無著誰任其咎且該省鹽務徵收各項科則迭經臣部奏令督飭運司等悉行開報並明定限期逾限不報卽將該運司等叅處此次奏奬辦理出力之員其於增出欵項輒稱零星紛雜冀免開報該運司等固無所事事則臣部又將憑何考核總之該省鹽務積習已深縱不能大議更張另籌配運行引之法卽此剔弊增欵亦整頓之一端亟應將詳細辦法繁瑣欵目分晰開單列表爲將來整飭鹺綱有所考核乃該督並不詳細陳奏卽於臣部本年三月奏查各埠運銷引數徵收科則亦並無隻字登覆殊與釐頓之本旨不相脗合應請旨飭下兩廣總督迅即查明該運司等己否遵照臣部前奏辦理如尙延未遵查卽行查取鹽運司及釐金局司道職名送部議處以警玩洩至所請將汪大鈞開復處分優加奬勵之處應俟該省鹽務釐剔辦法提繳欵目備細臚報到日再行核議所有臣等遵議緣由謹恭摺覆陳伏乞皇太后皇上聖鑒再此摺係户部主稿會同吏部辦理令併聲明謹奏奉旨依議欽此 
宫門抄九月十八日商部鑾儀衛廂黃旗値日吏部引見八十名崑中堂因伊子得保奬謝恩占鳳承瀛得保奬謝 
恩召見軍機 
　　署貴州巡撫岑奏爲署仁懷同知揑報學堂工程縱容家丁妄爲據實劾叅請旨革職以儆欺飾而肅官常摺 
署理貴州巡撫湖北按察使臣岑春蓂跪奏爲署仁懷同知揑報學堂工程縱容家丁妄爲據實劾參請旨革職以儆欺飾而肅官常恭摺仰祈聖鑒事竊維圖治之要以察吏爲先牧令之賢否民生　休戚繫焉當此時局日艱各屬舉行新政不能不借助民力以資振興全在地方官時存恤民之心於一切用項撙節開支庶幾欵不虚糜而事皆舉辦斷不容欺朦粉飾稍滋弊混前據署仁懷直隷同知涂步衢詳報奉文設立學堂光緒三十一年二月間籌集充公勸捐各欵諭敕紳董貢生董賢猷等建造學堂一所共計一百二十四間垣墻甬壁藏書樓觀遠亭各一座於本年三月十五日落成此項工程係廳屬自行籌欵由紳董經理毫無弊竇請免委勘繪圖造册詳請查核等情當以察核圖開房屋建造多不合法且册報用銀至一萬二千餘兩之多是否實用實銷有無浮冒即經臣檄委試用知州李大森前往該廳逐一查勘禀辦並因據廳屬紳民具控該署同知辦理各事諸多欺罔兼有縱容家丁需索情事飭令一併密查具覆去後茲據該員禀稱查騐所造學堂房屋間數與奉發造齎原册多不相符如册開講堂五間現查只有三間藏書樓側寢室各三間現查只有各二間會食堂十間現查只有七間兩操場十一間現查只有九間觀遠亭五層現杳只有三層其房間高抵寛深丈尺亦多與册載不符天井太窄光線不佳按之學舍規模未能合格所有籌提公欵及捐罰各項共計銀一萬二千六百餘兩錢七百四十餘千文除典置田產支銀二千零八十兩外其餘均係建造學堂及置備器具支用調查勸學公所流水總簿核與該廳册報不符甚多所辦勸工局係專製竹黃器具雇有敎男二人學徒僅只一人所有呈驗竹器均係敎習所做其舉行警察不過於向辦保甲易以警察名目毫無實際所報種植樹木數目亦多不符其家丁王福與該署廳同鄉平日差案賣票聲名本劣上年在署娶妻竟用該署官轎由大堂中門而入大讌紳董書差即此可見毫無忌憚該家丁因人言可畏巳於三月間回江西原藉等情並據該署同知涂步衢以學堂房屋多有拆改致與前齎圖説不符支銷欵項因先未謂核紳董流水細帳故多不合另造表册申請將原册發還塗銷前來臣查黔省地處邊陲素稱貧瘠惟遵義仁懷兩府廳民物略臻繁庶然集此鉅萬之欵亦非易易地方官用以興辦學堂及各項要政自應欽遵前奉諭旨撙節動用核實經理不容絲毫濫費該署同知涂步衢承辦工程旣不能　求學堂規制致一切未能合格建造講堂寢室各屋復揑報間數高寛丈尺均與册報不符迨經委員查勘不能掩飾妄稱於完工後拆改另造工料淸册請爲更換任意欺誕實屬荒謬已極其家丁王福竟敢擅賣　票並在署娶妻由大堂中門直入飲讌紳董書差似此胆大妄爲則其平日縱容丁差毫無約朿尤可槪見至所收捐欵工程旣多不實更難保無通同紳董侵蝕情事亟應澈底根究 
 
