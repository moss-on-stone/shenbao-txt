# 1913 - 91 - 4914409

 

Page 1

 
 
   
 
 

Page 2

 
 
時評 
[可怪之君主說（無）（名）]  
　　異哉湖北爲共和起義之鄕而今乃有此君主復活之說也夫自民國成立之後雖怪誕之言日出然君主二字固未嘗有人敢出諸口也前日馮倪勸進之謡馮倪已竭力伸辯而不敢承認矣北方且然况南方乎况首先起義之湖北乎今竟有此事是誠大可異矣使其人而出於眞心也則國民之知識若何可悲使或出於嘗試或有意播弄則中國今日内憂外患纷亂如麻正當之爭論方日應接不暇而尙作此意外之風雲使摇民國之根本耶彼誠何心與中華民國何仇而忍出此也 
　　夫國有常典反對國體者是謂謀叛逆謀叛逆者罪當死是數人者死不足惜者也 
[命令]  
　　三月十九日臨時大總統命令民國二年一月十日本大總統業經按照約法發布國會召集令所有當選之參議院衆議院議員均限於三月以内齊集北京查國會組織法載民國議會之開會兩院同時行之等語茲定於中華民國二年四月八日行民國議會開會禮此令 
　　特任農林總長陳振先兼署敎育總長此令 
　　陸軍總長叚祺瑞呈請任命誠明爲吉林陸軍混成旅第一團團長孟富德爲吉林陸軍混成旅第二團團長應照准此令 
　　陸軍總長叚祺瑞呈請授謝秉璋李選廷徐占標余炳董 
鴻勛鄧太中楊秀林彭權沈德全丁恩遠蕭榮昌施繼伯蕭澤周秦光第劉經綸龔澤潤王景茀皮楚芳潘煒章鍾湘藻陳松壽馬騘方炳賈紫綬華封歌高蔭槐楊星焯李學詩李紹文爲陸軍步兵少校鄧勛王璧鈞耿金錫聶民德楊福楨吳楚材湯聘伊侯奉鐸戴春成爲陸軍砲兵少校王士濟黄實爲陸軍工兵少校應照准此令 
　　共和爲最良之國體治平之極軌中國共和學說醞釀於數千年前祗以壓伏於專制之威未能顯著近數十年來志士奔呼灌輸全國故義師一舉遂收響應之功洵爲厯史之光榮環球所敬歎本大總統受國民付託之重就職宣誓深願竭其能力發揚共和之精神滌蕩專制之瑕穢永不使帝制再見於中國皇天后土實聞此言乃竟有湖北商民裘平治 
等呈稱總統尊嚴不若君主長官命令等於弁髦國會成立在邇正式選舉關係匪輕萬一不當全國糜爛共和幸福不如亡國奴隷曷若暫改帝國立憲緩圖共和等語謬妄至此閱之駭然本大總統受任以來自維德薄能鮮夙夜兢兢所以爲國民策治安求幸福者心餘力絀引爲愧疚而凡所設施要以國家爲前提合共和之原則尙爲全國人民所共信不意化日光天之下竟有此等鬼蜮行爲若非喪心病狂意存嘗試卽是受人指使志在煽惑如務爲寛大置不深究恐邪說流傳混淆觀聽極其流毒足以敗壤共和謀叛民國何以對起義之諸人死事之先烈何以告退位之清室贊成之友邦興言及此憂憤塡膺所有呈内列名之裘平治等著湖北民政長嚴行查拿按律懲治以爲猖狂恣肆干冒不韙者戒此令 
[專電]  
　　北京電財政總長周學熙不日將赴議院說明大小借欵始末前喧傳英最大資本家路司卡脫獨力貸巨欵一節已無望　　北京電甘肅前由總兵馬麒赴西𡩋等處宣慰所有南番等均傾向共和特由拉卜楞塘呼圖克圖派員赴省表示翊戴 
　　北京電江西李都督兩次電趙表歡迎有高風夙仰甘雨時來爲桑梓距躍三百此間分治早 
有端倪務盼速臨示我行期等語而一面利用該黨人反對李安陸係其所派代表乃聯合吳景濂等以個人名義勸趙辭職其狡險如此 
　　北京電財政部賦稅司風潮已息罷工之各司員已到署但衆所排斥之司長宋壽徵科長雷多壽已辭職 
　　北京電定初八日召集兩院 
　　北京電常德小亂所傳長沙兵變譚督逃亡不確 
　　北京電黄銊運動甘督由湘督保薦 
　　北京電陳錦濤荐王鴻猷爲審計處長將發表 
　　北京電金鼎辭職周總長以張 
茂炯代張又辭將令單坐辦代理 
　　南京電新委軍務司許翊武刻未來𡩋已由程督令丁鴻飛暫行代� 
理 
　　南京電昨衛戍團第二營開往浦口以資防範 
　　南京電第五旅長張斯　一再辭職昨經程督委參謀錢謨暫行代理 
　　南京電昨（十九）程都督遊覽北極閣 
　　南京電明日（二十一）女子同盟會大學校開會籌議進行辦法 
[特約路透電]  
　　哈爾濱電聖彼得堡電社寛城子訪事電稱中國征蒙隧三千五百名現由遼源法庫門及開登三路向齊齊哈爾進發 
　　哈爾濱電昨日（十九）下午二時有鬍匪二人由某華人住宅搶去羅卜三千枚爲警察所見卽往追捕經過各大道繼乃開鎗互擊鬍匪一名中彈斃命尙有一名携贜逃逸當時道中行人頗多紛紛避讓幸無受傷者 
　　哈爾濱電據新生活報載稱現在鬍匪極形猖獗因吉林兵隊大部分已奉調他往之故吉林各商人現正在 
組織團練以保省城以外各地與左近各村落 
　　哈爾濱電寛城子華人傳聞日本警局拘一經人告發犯竊及他罪之華人慘加拷問因此大爲憤懣華商現正討論抵制日貨問題 
　　奉天電此問全城懸旗清故宮門口搭一紀念牌樓人民對於清隆裕后竭誠致敬幾於全城一致各街衢人極擁擠 
　　北京電據政府宣稱蘭州兵變之說實屬子虚 
　　北京電顔惠慶夫婦已於昨晚啓程前往柏林 
　　東京電漢城行刺朝鮮總督一案各犯上控後茲經判定榮吉利（譯音）等六人各監禁六年兼作苦工尙有一人監禁五年餘悉釋放 
[譯電]  
　　華盛頓電美總統威爾遜君撰文宣稱美政府不欲請美國銀行團接續借欵談判以期得以沾潤中國欲得之借欵美金元一萬二千五百萬元與此有關之美國銀行代表曾謂僅須得政府一言則自當於該借欵中爲美國求佔一分至美政府不願提出此請實因對於該借欵之條件及連帶之責任均不承認之故所謂責任質言之則即包含於此請也威君續曰該借欵之條件以吾人觀之距干涉中國行政之獨立相去僅一間耳美政府之意美國對於此項條件縱不得已亦不應與聞美政府若請銀行家承借此債則其中包含之責任設遇不幸之事變必致無時可以脫卸終至强逼干涉中國之財政或政治而後已夫此東方大國頃甫醒覺知有國家之權力國民之義務遽加摧折不忍爲也威君復反對以沿行已久之捐稅强作借 
欵之抵押品且謂美國國民願開濬中國閒棄無匹之利源使中國與世界同受其利而美國維以恢宏之度稍求沾潤而已威君並允贊成輔助美國在華銀行業之法制該文維僅宣述美國政府對於中國借欵之態度而據某要津聲稱威爾遜君在總統任内時凡中美洲及他處與中國相同之大局均擬以此政策對付該文已由内閣贊成通過 
　　倫敦電英國外相葛雷君今日（十九日）在下議院答告統一黨議員哈姆胡特班拉君謂中國借欵談判目下仍在進行之中中政府現所研究之條件已得六國同意英國擬仍專意贊助磋商該借欵之銀行團云 
　　倫敦電倫敦匯豐銀行舉行半年會議時由總董主席據其論及鴉片問題謂彼信將來必能訂定正當辦法而爲目下之存貨籌一出路彼向印度政府購買鴉片之人若因中國條約失效而受損失則似欠公允又謂六國借欵最後合同已與中政府完全商妥今惟候中國與各國政府將關於聘用外國顧問一事議决則此事卽可告成該總董且信中國前途殊有希望蓋其民習於勤勞其國富於天然利源卽此二端已可保其必能發逹云 
　　聖彼德堡電據俄國洛伏佛萊雅報載稱自中政府 
發布通告謂恐因征蒙而與俄國開釁等情哈爾濱華界之商業幾全停止多數華商均清理債務預備收歇其餘各處情形亦均相同邊界商業已全中止满洲華員已禁止各項食品出口預料不日將有重大之事變發場現云 
　　聖彼德堡電波蘭台白里俄國總領事茂納璨赴庫倫任俄總領事該處之領事署已改爲總領事署俄國各報皆謂中俄兩國興戎在卽蓋聞中國現作進攻庫倫之預備故有此說也 
　　北京電蒙古各王公在洮南府開會决議取消哲布尊丹巴僭奪之大權並擬設法派兵征討庫倫各王公皆不承認庫倫條約且不承認其餘各約並促中政府從速協助彼等實行此項决議 
　　北京電據聖彼德堡電社庫倫消息中政府已與哲布尊丹巴决裂談判派兵向齊齊哈爾進發柏林電據聖彼德堡喀什喀爾消息新疆軍隊圖謀不軌經當道發覺顯因兵餉愆期不發之故 
　　柏林電俄國首相柯柯沙夫之地位殊不穏固拉愛特黨要求另簡强毅之員以任此職聞該相近屢爲多數國務員所窘云 
　　薩洛里卡電希王於下午偕其子尼柯拉斯出宮散步隨以副官一員甫將止步忽有人由後開槍擊之鎗彈穿身而過王卽倒於副官之臂有兵士兩名聞聲馳至舁皇登車送往附近之陸軍醫院未至而已氣絶蓋鎗子貫穿心房是以如此速亡也文武官員得信卽紛趨醫院探問而院内遵依敎禮寂靜無聲乃由王子尼柯拉斯當衆宣布王已溘逝並發誓忠事新君康斯丹丁衆呼萬歲王族之在薩洛里卡者僅尼柯拉斯一人寡后哇爾茄已於 
晚間由茄里拉回京旋於深夜乘俄國巡洋艦前往薩洛里卡聞新王將儘速回伊皮納斯指揮軍事　　倫墩電據泰晤士報薩洛里卡訪事電稱希王向喜於下午偕從者一人出外散步其近侍請率衞隊相從王輒不許昨日（十八日）閒談戰務及希軍勝利等事欣然自得且曰明日將正式登戈班奪雷諾特式戰艦一游德國戰艦而在薩洛里卡崇敬希王令余不勝快慰云云語猶未畢忽背後槍聲訇然副官拂蘭戈里斯聞聲回顧見有刺客一人正欲攀機開第二槍乃急執其手并以身蔽王旋乃緊扼其喉直至路過兵士馳往助之乃始釋手英人聞此噩耗深爲倇惜皇太后亞力山大尤爲悲戚昨晚各處會場提述此變者頗衆各報皆連篇累牘稱揚希王政績 
　　希京電據希人宣稱伊皮納斯地方全爲希軍所佔土軍均逃往亞爾巴利亞 
　　柏林電希軍已占據伐洛拉據意政府宣稱意國將正式抗議希臘永占該地列强現向巴爾幹各邦要求須以早日停戰爲調和之重要條件 
　　倫敦電路透電稱得悉列强之提議布國殊不满意謂布土界線自洛杜斯托起至米堤亞止就商業軍務二層觀之皆屬必要列强所定之新界線將令曲爾羅附近之戰塲復爲土有布國於該處犧牲血肉金錢甚巨豈甘委讓且由亞得里亞那堡至堤特亞茄區之路線將處不利之地位布國惟由此海口可入愛琴海設布國不欲於瑪洛拉海維持海軍艦隊則界線始可更動云 
要聞一 
[六國團之索債問題（北京特約訪員一葉子）]  
　　財政總長周學熙在天津經開平煤礦公司代表之手向羅斯確伊路特銀行爲一千萬磅之借欵已開始交涉英政府對之亦如對於格利斯浦之借欵持冷淡之態度蓋英政府今日猶依然希望由六國團以六國之資本通融於民國政府不欲羅斯確伊路特銀行單獨應民國當局者之交涉於政治以外之投資與民國訂結借欵契約也因是羅斯確伊路特銀行亦不欲進與我國交涉而頗有躊躇不决之勢焉 
　　日本政府亦欲民國政府由六國借欵以救其行政上燃眉之急而不贊成單獨自由之小借欵政策與英國意見一致且聞英國政府對於此次羅斯確伊路特銀行爲一千萬磅之投資不遽表同意而兩同盟國之關係實息息相通知該一千萬磅之借欵到底不易成立故也外交之關係旣如此則此次羅斯確伊路特銀行之交涉果能收良好之結果未可必也加之六國銀行團因去日周總長一書詞旨游移莫據大有愚弄六國之勢蓋其書中之意固以爲若小借欵成則拒絶大借欵若小借欵不成則依然復爲大借欵之交涉無論如何皆可以自由以逞其伎俩也遂以大傷其感情其結果遂欲就其本利爲精密計算以追索其自去年所墊出之一百八十萬磅論者於此以爲民國當局者苟非瞻顧前後而愼重出之則不特當於借欵問題以外别生枝節卽其有望之小借款亦必受其妨害 
[勳位年金案之不成立]  
勳位年金法案業經國務院委員會詳加討論僉以此種法案應暫擱置不議其理由如左 
　　（一）勳位制度可否適用於民國臨時約法第三十九條榮典字樣是否包括勳位在内實屬國法一大疑點此應從緩議者一 
（二）藉勳位制度勳位令已有明文然勳位令乃敎令而非法律將來制定憲法時此種敎令能否繼 
 
 
 

Page 3

 
 
續有效仍屬一大疑點此應從緩議者二 
（三）即令勳位制度適用於民國勳位條例明著夫憲典而有勳位者是否必有年金証諸先例亦不盡然此應從緩議者三 
（四）藉曰勳位令第四條有（受有勳位者得依法律給與年金）之規定然敎令斷無發生法律之效力此應從緩議者四 
（五）藉曰有勳位者必有年金然當此財政奇絀之時行政經費且有不能支持之勢遑論年金此應從緩議者五 
（六）凡法律案之提出卽政府政策之表現此種無關重輕之法案實無政策之可言即無提出之必要此應從緩議者六 
[奉吉直司法界之風潮]  
　　月前司法部宣佈部令電告各省凡舊有審檢各廳規模多不完全自非從速改組法院不足以收美满之效果其法官一項必在國家所設法政專門學校或外洋三年以上畢業以及留學外洋年半以上者方爲合格等語不謂奉天吉林及直隸司法界對於此項命令極力反對迭起風潮茲將情形錄左 
　　奉省奉省司法界自奉部令後極力反對相約暫停辦公並以此項部令實爲抑中崇外現民國旣已成立人民待遇自應平等故一面電致政府詰其理由一面倡立改組進行會以與法部力爭非逹到目的不止連日集合討論對待方法甚爲忙碌 
　　聞舊法官日前曾電請司法部凡在國立學校二年及年半畢業現任各廳推檢並無過失者請准留署旋得許總長覆司法界電云此次改組期在必行不合格人員應卽行取消實非出於個人之私意事關法定資格萬難變更法界諸君學養有素富於經騐何途不可謀出路而必斤斤爭執何爲耶轉瞬正式政府成立英能否連任尙未可知當此過渡之際勇流競爭在職一日卽應盡一日之職務不得已而爲之務望見諒苦衷 
　　日昨張都督呈袁總統電稱部令各級審檢廳員須用畢業人充任現時在廳供差各員咸以旣在淘汰之列遂不俟派員接替全體自行解散各廳無人到庭停止辦公將及半月奉省審檢廳管有華洋訴訟向無積壓之弊現以未能開庭雖案關外人亦無從審理致各國領事紛電本國誠恐各國有所詰責致起交涉應請飭部速派審檢各員即日來奉以便開庭毋令外人干涉云云惟又聞各級審判官以停止辦公一事理由不甚充足現其中之主要人物擬於日内開庭矣 
　　吉林長春審檢兩廳自奉部令頗爲反對已停辦公事數日由兩廳長召集各庭員司會議以長春法庭開辦最早吾等同僚不無歷練之可取如以無畢業文憑者爲不合格則何妨就法律上之考試已全體贊成擬按照所議電請收回部令否則全體解散並不暫候交代 
　　直隸津埠地方審判廳及高等分廳推檢不肯遵照部令數日以來連次會議决定不辦公事因此各級審判廳未能受理訴訟案件堆積如山情形甚爲可慮現聞政府已與司法部磋商一調停之法大約於資格一層或有所變通也 
[贛省會反對趙從蕃之激昂呼打聲帶哭聲]  
　　省議會於三月十五號開曾簽到議員一百餘人任議長出席報告謂昨晚李督備有正式函來云中央又簡任趙從蕃爲贛民政長如何答覆應請諸君討論涂樹霖顔丙臨兩君先後發言謂前已致電拒絶汪瑞闓現又發生一趙從蕃此種問題關係甚大應照本會章程凡遇緊急事件須變議事日表提前議决議長卽將此問題付表決多數贊成遂提前開議饒正音亦謂此事關係甚大照章應先開審議會討論經衆贊同饒復云旣開審議會請議長禁止旁聽及新聞記者衆然其說任議長遂請魏調元主席審議反對分治問題涂樹霖發言王張拒趙郭衛城痛陳本省今日政治腐敗已極若再不分治將無瞧類諸君只閙意見但知是國民黨員爲民政長則承認非國民黨員則不承認大失議會價值其言甚爲激昂李儒修登台謂民政長一事已發電不承認若今日自爲反汗成何立法機關郭衛城又苦勸同人爲大局計須請委曲求全語至此台下呼打打聲如連珠起有十餘人用强迫手段禁制其發言於是會場秩序大亂經議長三次摇鈴阻止郭君猶侃侃立談不改神色語畢退下吳鴻鈞依據約法慷慨陳述拒趙之非同時又有某號議員登台陳述語帶哭聲饒正音亦登台痛言拒趙之不合又謂江西人望分治甚切黄炳煥則因觸於呼打之聲謂會場不應挾迫個人之發言自由權又有某號議員謂我蓋今日必存黨見然聽其語則又偏於一黨聞者咸爲不解鄭維賢謂中央接電後若仍任趙長贛是中央違法詞氣亦甚激烈金光錫主張打電拒趙惟措詞宜守和平鄭觀濤主張電大總統國務院外仍電趙從蕃勸其勿來是時黄炳煥起立要求仍用投票法表决饒正音謂中失與贛已生惡感若再偏執嚴拒請諸君平心思之前途是否危險後由吳鴻鈞擬定電稿分别起立表決起立者八十餘人不起立者僅二十餘人遂摇鈴散會茲將表决電稿錄左 
　　北京大總統國務院鈞鑒本會前電不承認汪民政長純爲恪守約法起見文電改委趙從蕃署江西民政長竊地方官制未經參議院通過民政長一職在法律上無委署之依據况正式國會成立在卽此項官制當俟决議踐行若於約法有效時期驟事變更無論改委何人贛民抵死不能承認本會爲人民代表斷難緘默伏乞收回成命以維約法而順與情江西議會叩 
　　北京江西同鄕會轉趙從蕃先生鑒省官制未經叅議院議决民政長自無從發生贛省前次拒汪實守約法中央不察復蹈過舉任公長贛鄕人愛公不能蔑法請自裁奪以順與情而維國體江西議會印 
[湘省禁烟之大騷亂]  
　　湘省烟禁最爲嚴厲槍斃烟犯之案不下十數起故省城附近違犯烟禁者近來已屬寥寥惟距省較遠之各州縣未能一律奉行日來有兩處因禁煙一事致起絶大變亂茲特分别詳紀如左 
　　桂陽州桂陽州禁烟委員熊淇因查烟轇　與州知事大起衝突兩不相下嗣禁烟委員竟以守備隊與地方土著小隊激戰守備隊敗創之後重整旗鼓再與父綏小隊隊長何玉林被擒立予鎗斃州議會議員被拘知事已遁逃不知下落現已紛紛電禀到省請予核辦聞該州駐省士紳雷洪接得州紳劉銘譚符等急電云禁烟委员熊淇贿通巡防鎗斃何玉林議員拘知事逃合州惶惶銘等與令兄兼程來省請就近轉乞政府維持暫緩北上 
至該州知事鄧錫奎之禀譚都督及各司長電則已錄昨報矣 
　　乾州廳湖南陸軍第一營駐紥乾州廳營長羅本義前奉都督命令往西路一帶剷除煙苗二月間該營長以該廳離城十里許鴉王溪地方土民强悍不知法律竟敢練團製造軍械大種煙苗預備抵抗官軍該土民團駐紮鴉王廟羅營長念鄕民無知不忍遽加殺戮先行出示勸 
令自行剷除乃該土團團長將貼示兵丁拿獲斬首羅營長以其藐法太甚隨卽拔隊前往該土民團竟敢接戰並以土砲擊斃官兵二名幸有協鎭高君國俊帶隊馳援合力並攻鎗斃土團二十八名拿獲十四名解回廳署立予正法近日以來聞廳商民一體罷市土民聚衆數萬挑戰不休幾至不可收拾昨該廳王知事電呈都督謂陸軍第一營羅營長因剷烟苖與土民激戰格殺抗禁土民共四十二名現今釀成商民逃匿罷市土民抗繳賦稅聚衆在五六萬之多駐紮該廳離城四十五里許請戰特懇速發大軍彈壓維持大局 
[雜評一（無名）]  
　　怪現象一俄人日助庫倫内犯而又日日宣言中國將用兵蒙古與俄開戰 
　　怪現像二英人斷絶中國之自由借欵而又日日宣言扶助中國之財政勿生危險 
　　怪現象三六國借欵團深憤中國之漏洩合同視爲决裂而又日日宣言大借欵之必成 
　　怪現象四江西都督一方再三歡迎簡任之民政長而一方又與議會以商反對 
　　怪現象五官僚專制已恐其有危於民國而湖北商民 
今章請改君主反對共和 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湖南外府聯合會開會之衝突直把會場作戰場]  
　　湖南外府六十四州廳縣士紳以湘省自反正以來所有各機關辦事人员自司長以次凡科長科員多係長沙府屬之人外府大抱不平屢欲出而爭論現已組織外府聯合會於本月十號在敎育總會開成立大會並歡迎六十四屬國會省會議員及研究聯合問題各會員相繼演說諸多反對湘政府用人不均致外府人毫無勢力求一各司署科長且不可得又有謂今日湘政府名爲湖南全省之政府實乃長沙一隅之政府今日組織斯會特爲推倒長沙政府並爲六十四屬議員之後援云云旋復有張守庚演說謂欲推倒長沙政府須用暴烈手段語未畢即有機關鎗營營長張君松本（機關鎗營係王鐵珊軍長前次帶來之桂軍留湘鎭懾者）登台質問何出此言擾亂湖南秩序並謂各父老兄弟張守庚之言應如此說否忽場中有人厲聲答曰誠應如此張營長即叫拿人登時呼聲動天鎗聲震耳會場什物半遭毁壤當卽拿去一人以憑究辦各會員仍欲繼續開會又有人謂明日再開一時紛紛走散次日並未開會其結果如 
何容俟續探 
[湘省近事紀]  
　　國會事務局查辦陳家鼎長沙譚都督昨接北京籌備國會事務局來電云國務院昨奉大總統發下長沙籌邊會唐道均自治協贊會吳作霖農會馬溶煥工會常治等二萬一千百三十人電稱陳家鼎自運動選舉不顧國事潛自回籍實無議員資格且本月一號在都督府持刀逞兇侮辱官署除由當事者赴法庭訴訟外查陳家鼎現已當選爲衆議院議員茲湘中各界業已連日開全體大會公議决不承認等語所稱各節是否實屬應請貴總監督就近查明辦理此案旣由當事者起訴現在已否依法判决並希查明見覆爲盻此逹 
　　湘鄕麻陽之罷市風潮湘鄕縣釐金專局 
前奉省垣令文飭將專局河卡移設倉門前以便稽征已於三月一號成立凡過江船隻均應一體完厘該縣商民羣起反對當由商會發佈傳單開會議定罷市毁卡兩策卽有和太豐運紙五十塊抗不完釐將欲實行罷市昨由該局專辦具呈到省請示辦法麻陽縣因抽收房捐開辦警察一般商民不肯担負由是集衆會議釀成罷市風潮旋由該縣議會呈請民政司暫予豁免當奉批駁仍責成該議會調處並電飭該縣知事和平收取毋任徒閙意見 
　　益陽匪黨之蠢動湖南益陽縣大塘庵與安化𡩋鄕漢壽等縣地界相連該處匪徒王南佐等聚衆千餘人分爲三股一股七百餘人一股五百餘人一股三百餘人據山建寨經該縣知事飭該里團持諭前往開導遺散匪首王南佐等主謀抵抗負固不散當由知事江海宗電呈都督及各機關請予速撥軍隊前往剿辦一面由周副官率帶軍隊前往該處防堵匪黨僧玉蓮突然開鎗傷小隊號目郭連陞一名衆兵一閧而前隨獲該僧解至山麓立予正法匪等又率衆運出土炮各持鎗刀矛棍下寨直攻官 
軍周副官督隊抵禦相持數小時復傷小隊號兵數名周副官乃率隊鼓勇奮擊匪始退去追獲匪徒姜漢香危國梅丁義梅劉世元劉開和羅維政文合喬等七名並獲鎗刀矛棍數十件當卽星夜拔隊回縣江知事以匪首王南佐等旣有謀亂行爲亟應多派軍隊分安化甯鄕益陽三路圍剿以擒首要而免燎原昨又據情詳悉電呈都督察核矣 
[鄂省米埠駐軍謀變未成]  
　　湖北麻城縣米埠駐紮之陸軍第二師八團三營司務長張某司書生劉某等均哥老會中人現受純粹社會黨煽動暗中勾結該營一三四連兵士約於某日起事搶刦該埠紳富爲實行均貧富之計並造謡謂黄州一帶戍兵及駐紮襄河各營均已聯盟同時起事以堅附從者之心該營長周炳武雖有所知然以部下皆在其黨不敢遽行拿辦致速其叛爰密報該團團長馬得勝請示馬一性情急躁之徒立時傳令第二營全軍隨同至米埠剿辦馬親自督隊二營陳營長以長官命令不能不遵發下子彈啓行此信傳播米埠附近商民惶恐異常紛紛閉門停市惟謀亂之三營駐地偏僻尙未得信時有八團徐參謀聞知趕至中途力諫馬團長謂三營叛亂尙未顯露今遽加剿辦彼必反抗地方將大蒙害不如令二營假爲野外演習而使人密告周營長以計擒其首要餘概不究以期平和了結周營長當卽詐稱省城有電來調第八團返省編制爲征蒙軍傳集該營官佐全體站隊宣布意見該營各兵之謀亂者本因懼遭淘汰而起茲聞調出征蒙肇亂之心已懈匪首張劉二人因夢昩不知居然隨衆站隊詎周營長預令衛兵突將張劉二人拿下面揭其隠而數其罪并宣言與衆無涉各兵均無異言正擬解送團長懲辦而馬團長已帶隊前來略訊數語卽命斬決梟首示衆並在室内抄出證據名册一槪焚燬免其株連惟有三連兵士胡某等數人授有僞職匿据不繳致被查獲鎗斃高團長又集全營兵士演說曉以軍法誡以大義各兵皆知服從此絶大之禍遂消於未矣燃 
[漢口拆蓬逐攤之交涉]  
　　前歲南北軍大戰于漢口死人數萬去歲漢上西人卽恐有疫症發生防備甚密幸無何種疫病發現茲屆春暖之際各國租界西人會議注意清潔以防時疫並以各租界毗連後湖之地叚茅蓬纍纍污穢已極業請領事團函致交涉員飭地方官於一禮拜内勒令拆遷不准接近租界有此汚穢人居住乃夏口縣知事與巡警廳長接交涉員函後延不辦理昨十四號英工部局特派捕頭率同印華捕多名至後城馬路一帶將茅蓬拆毁蓬中什物如鍋碗瓶燈之類多踐踏毁碎有不服者卽拘赴捕房暫禁計被拘去男女共八九名老少不等並將數十棚屋拆盡而去又俄租界後馬路與大智門接近地叚之華界有擺售𤍠食攤者甚多俄捕房以其汚穢派俄兵越界一律驅逐搗毁刻聞該貧民已公訴於保安商團請將被押者保出再行呈請交涉 
[行政官何偏與言論界爲難耶]  
　　王陳之立言則巧矣其如事出有因何 
　　海關道與芝罘日報交涉煙台芝罘日報於二月六日登載王監督與某某數人在得月樓挾妓小飲該署見報卽飭巡警前往聲明更正該館不理又致長函辯白略云昨閱貴報二十六號新聞欄内載有本監督與某某在得月樓挾妓飲酒一則曷勝駭異本監督前抱微疴至今尙未平復故凡遇公宴槪行辭謝本不待辨而自明當此戎馬倉皇之際豈宴酣娛樂之秋本監督身任地方力疾從公方且維持秩序之不暇寗不解此若如貴報所載何以表示商民昨飭巡警赴貴館切實聲明不謂本日報列如故且加厲焉用再函請貴館詳晣調查據實更正並望訪明是日酒樓聚飲究係何人冐名影射誰主誰客座共幾人訪明確登决不能李代桃僵爲人受謗也云云又致駐烟陸軍部特派員某函略云執事在得月樓請客報紙竟誤登不才不識高明尙有何和平解决之法否佇盻裁奪云云又致周都督電略稱自二月二十日至本月初潛剛抱病力疾從公足不出户而二十六日報紙忽登王監督在得月樓挾妓飲酒殊堪詫異卽令警察局嚴查據覆得月樓執事稱二十五日六七鐘有四人叫局記有閻郝二姓並未見有王監督在座其二客不認識等語又據陸軍特派員某面稱因同友人小飲酒樓當時召妓不至故戲託尊名寫局條告以地方長官傳喚該妓始至嗣後局條亦卽改寫一時游戲致兄寃屈特爲道歉云云查潛剛忝任地方稍知自愛乃爲人冒名損壤名譽情何能甘此事關係個人名譽者小關係地方觀瞻者大應否遴派公正大員來煙澈底嚴查以明是非而昭公論等語紛紛擾擾不知若何了結也 
　　警察廳令新醒報停版廣東新醒報登載　　陳景華外交之一斑一則警察廳以海通輪船搜煙一案英領事並未向粤政府交涉經於二月二十六日函請更正後日昨又發指令云前日不過於辦理此案旣畢又以外國尙未正式承認我國未便用公文通知當用本廳長個人名義繕發英文私函逹知英領查照乃該報竟復登載今聞該輪船主報知英領事向粤政府交涉等語此其倒亂事實者一又因防女子私帶軍火男子不便搜檢故特用婦女稽查亦於前更正函聲叙明晰卽致英領事函亦謂該稽查冒昩已定監禁罪云云乃該報故作疑詞又謂顧何以公函上又發現此等名目耶等語此其淆惑觀聽者二在該報以爲此叚新聞錄某港報可以藉此脫卸不知一經登載應負責任况該報以此之故遂於十二日車大炮欄内由女稽查之違法受懲竟至掉弄筆鋒痛詆一般之偵探實屬嬉笑甚於怒駡又十三日車大炮欄内謂堂堂官長尙可諱有爲無遂衍出英雄欺人小人欺世等聲東擊西之謬論此其有意詆毁者三總之該報不聽本應迭次之忠告猶復顚倒是非藉端侮弄實爲擾亂行政萬難再予姑容應卽停版禁止發行此令 
[浙省烟民亦有據險拒捕者]  
　　金華東永浦義各縣匪風猖獗近更加入刀匪光復會保衛團等名義鄕愚被惑勢尤蔓延此拿彼竄兵隊疲於奔命禁烟愈多阻力聞東陽所轄之玉山等處鶯花遍野地方官竟無如之何現又悉永康縣屬八寳山形勢險峻隣近遊匪近日嘯聚至數千人以上山中平原悉植烟苗禁煙委員陶昌權疊據探報親率防兵三棚鼓勇入山犁　不料匪黨據險設防用巨大石塊由高峯滾下以身擋之必成　粉昨經該委員電呈都督曁禁煙督辦轉電該區監督會同清鄕會辦迅派新軍防營合師助剿以冀摀穴擒渠云 
[清揚鐵路與比公司之糾葛]  
　　自清揚鐵路歸併中國鐵路公司後日昨鐵路協會電國務院參議院交通部及各分會文云據江北分會電稱清揚鐵路歸併秦隴豫海已派員接管比公司復電令法人沙海昂駐浦全權管理並稱該路已賣與比公司施督辦函亦云浦路歸比公司管理云云同人等本以前清喪失路權爲鑒故發起斯會今忽發生此事何敢緘默爲此電乞維持俾得尊主權而維路政鐵路協會叩 
[王潤身案提起公訴]  
　　南京王潤身打毁中華報一案經應民政將其榖米局差撤去王心有不干昌言控告民政長以圖洩忿茲悉是案已由大總統發交江蘇都督查辦所有都督致民政長曁民政長致地方檢察廳函稿登錄於後 
　　程都督致應省長函逕啓者承准國務院咨開奉大總統發下江蘇省江甯榖米局長王潤身呈稱省長應德閎違理滅法呈請查究等語相應將原呈咨行貴都督查明辦理可也等因並據王潤身先以前情具呈到府查王潤身圖賴中華報廣告刋費派人打毁報社妨害地方治安據報社代表赴行政公署具控經貴民政長以案旣呈請地方檢察廰提起公訴已有刑事犯之嫌疑批令將其榖米局差撤銷聽候裁判此亦正當之辦法乃聞王潤身竟有至行政公署向内務司長馬士杰吵閙侮辱並兩次函牘痛詆之事今復牽涉多人信口誣衊呈諸公牘情殊荒謬本都督以其人本近無賴其言尤屬不經此等妄人妄言太舞價值是以不予深究今旣奉院咨行查自應依法辦理查人民對於官吏執行職務公然侮辱應受刑律第一百五十五條之制裁且其呈内一則曰虧挪官銀號五六十萬兩再則曰重金賄託是直以贜私汚人名譽侓律以誣告之條更屬罪無可　除電復國務院轉呈大總统核示並函送江寧地方檢察廳提起公訴外相應抄錄原呈函請貴民政長查照　 
　　應省長致江甯地方檢察廳函逕啓者案准都督函開承准國務院咨開云云函請查照等因並抄送原呈到本公署准此查王潤身圖賴中華報廣告刋費派人打毁報社毆傷社員一案前據中華報代表張升裕來署具控當因旣據聲明業已呈請地方檢察廳提起公訴王潤身已受刑事犯之嫌疑其榖米局一差自應卽行撤去聽候裁判即經批示並訓令江甯縣知事轉行知照在案乃王潤身因此逞忿卽至本公署向内務司長馬士杰大聲吵閙肆言無忌並兩次函牘痛加詆毁曾據馬司長呈閱其在公署侮辱情形合以函牘内種種之狂悖語言本應受法律之制裁本民政長以此等狂妄小人何知懹刑且本民政長受事之初王潤身曾有反對之舉此次因案被控理當撤差尙可藉口指爲報復若遽送諸法庭必將更肆簧鼓是以忍而不發待其自悟孰知王潤身竟誣揑多端牽拉多人上呈於大總統之前且謂本民政長有虧挪官銀號五六十萬兩及重金賄託之事似此信口汚衊卽個人名譽姑置勿論本民政長現服公職於中央政令地方信用均有關係自非澈究不足以正是非夫處分本省官吏乃民政長應行之職權官員犯事解職亦於法規上當然之手續若因其曾經反對即可謂之報復則下叛官吏對於上級官長莫不可豫示反對一經反對之後莫不可任意横行上級官長更無履行職務之地充其流極勢必至公道不彰紀綱盡隳國是尙可問乎且現據江甯縣知事呈報王潤身退回公函堅不銷差以致該知事不能接管尤屬妨害公務罪有應得旣經都督函送貴廳提起公訴自應檢同呈批函牘一併送廳檢查以憑公訴除咨呈國務院轉呈大總統鑒核訓示外相應函請貴廳查照核辦 
　　查是案程都督業已電復國務院現由國務院電傳大總統令王潤身挾嫌誣告長官行同無賴亟應按律嚴懲旣據送廳起訴辦理甚是云云不知檢察廳如何辦理也 
地方通信 
[南京]  
　　九龍山又抄獲一機關三月十六日駐寧第四旅派兵出巡行至漢西門龍蟠里前經探訪行跡可疑之屬官嚴雲橋（僞江蘇都督）家内拿獲劉曹氏郭徐氏屬官劉子春張玉山龍元林駱壽彭鮑錦　及不知姓名者二人並搜出木印一顆僞旗一捆名册一本當由該旅一併解送都督府經師長章梓嚴訊劉曹氏等供認伊夫劉學太現充十七團排長等語立派十七團團副將劉學太拿往軍務司收押並派軍法科科員兪星齋雷光華及鄧振淦研究數次卽行正法將劉曹氏郭徐氏開釋免究其餘嫌疑各犯大約亦將取保釋放聞此案係由第七師某兵士在都督府報告派隊前往拿獲者（日昨專電劉學成成字係太字之誤） 
 [P蘇州> 
　　詳紀破獲幇匪情形飛划營統領鍾堯階於本月五號接到軍政司公函内附程都督江電開帮匪過子楨等在無錫芙蓉山地方大開香堂誓盟夥刦並有同夥宜天順孫廷標蔣瑞森莫軒之等勢力甚大普及於上海蘇州無錫常州宜興等處黨徒約有萬餘人當時鍾統領奉函後卽派四營管帶湯鳳梧親自督率師船前往無錫與常軍秦團長接洽一面立派幹員偵探該匪等下落旋得報告於六號夜半在無錫内城脚下土娼陳月娥家拿獲宜天順一名隨乘夜班火車押解來省次晨復拿獲莫軒之一名亦卽解省後又探得孫廷標住八字橋卽芙蓉山左近距城約二十餘里湯管帶卽密派右隊官吳正榮星夜趕赴該處將孫廷標拿獲因該匪聲名浩大恐有疎忽未敢乘火車申解乃由湯管帶選派得力幹員加派兵士乘師船親自押解到省現已訊明確供已於昨日移解軍政司矣 
　　吳江縣議會反對幇審制吳江縣議會費玄韞致南京省議會電云司法獨立憲制精神改行幇審破壤憲制蘇民何辜遭此　奪請速抗議又致北京大總統國務院法部電云審檢獨立法治精神現行幇審制度不惟破壤憲制亦且摇動約法人民萬難承認應請取消前令 
　　設立偵探隊之計畫都督省長自加縣知事以軍法科長銜後頗有人以此舉爲妨害司法獨立者然必設法清除盜匪而後此項加銜可以解除查江蘇司法經費原定十個月一百八十萬今應省長擬規定每年以一百萬爲司法經費以一百萬爲設立偵探隊之用刻蘇檢察已預備設立偵探隊另委專員督率其警察廳本有之緝捕隊仍照常供職並不取消閱縣知事署亦有設立偵探隊之說未知確否 
[鎭江]  
　　搜查新民戒烟局前日丹徒縣于知事奉都督電令謂寧省迭次拿獲九龍山逆匪先後正法在案前據該匪等供稱各埠開有新民戒烟局均係該逆黨之機關部鎭地如有此等局所迅卽緝獲嚴辦首要惟不得株連脅從云云于君奉文復查得西門大街有新民戒烟官藥局一所隨即函請　蓋山楊營長於十八日會同饒警長率領巡士多人馳往該處搜捕詎該局經理已聞風遠颺當時搜出小皮箱一隻内置信札多件恐有交通匪黨証據帶回騐視並將局内司事四人一併帶至警務總所于知事亦至總所會同警長營長研訊未得要領遂令保釋一面知照各營嚴緝正犯矣 
[湖南]  
　　湖南茶業之大會議湖南茶業總會自去歲成立以來各茶商羣起反對迭次要求删改章程現該總會以羣情不洽亟廳切實考求聯結團體以收一致進行之效惟解决問題實非文牘所能宣布爰定於三月二十號特開研究全省茶業大會應請各屬知事傳諭各該埠茶商山户人等各派代表數人屆期來省與會公同議决以策進行昨已呈請實業司電令各屬知事一體遵照矣 
[雜評二（默）]  
　　湘省之亂象湘省可謂多事之省矣湘鄕有移卡罷市風潮麻陽有抗捐罷市風潮桂陽有禁煙軍隊激戰風潮乾州有禁烟鄕民抵抗風潮長沙有三次革命風潮益陽有土匪起事風潮然而不僅此也更有外縣開聯合會以冀推倒長沙政府之大風潮 
鳴呼湘之騷亂已如是而省外各縣猶以都督府多長沙人而欲推翻之是湘人之不欲生也省界之見猶不可存而况乎縣界是湘人士之不知大局也 
鄂浙之兵變與抗煙兵變事已書不勝書而鄂省米埠之駐軍又以謀變聞抗煙事已記不勝記而浙省金華之鄕 
民亦以抗烟聞 
　　夫兵變之多因有種種方面勾煽之也抗煙之多以有種種原因醞釀之也吾不責軍隊不責鄕民而深責夫勾煽而不知預防醞釀而不知消解之長官 
　　贛省之議會贛議會之討論省長案一方依據約法一方按切事實而互相辨難固政客之所宜有事也然因辨難而致呼打因辨難不勝而强制他人之發言權則爲中國政客獨具之能力吾未之前聞 
　　魯粤之言論界明明其爲有人冐名招妓侑飲也而偏藉口莫須有三字一再向芝罘報曉凟若以爲他人之過聽者明明其有英文私函通告英領也而偏指爲倒亂事實斥爲有意詆毁傳令更正之不已復從而禁止其發行鳴呼亦已甚矣 
　　幸王濳剛僅東海關監督耳使王而如陳景華之身任警廳則芝罘報其不鄰於新醒報者幾希 
或曰王殆中唐羣英流行病耳不然何獨於此事發見後不責冐名招妓者之非而偏集矢於芝罘報之過聽耶 
 
 
 

Page 7

 
 
本埠新聞 
[電請取締商輪]  
　　湘人楊正標被招商局江孚輪船帳房張惠江兇毆絶食投江斃命詳情已屢紀本報茲將湖南同鄕會致交通部電錄下北京交通部鈞鑒退伍兵楊正標湖南湘鄕人於三月五號由潯附搭江孚輪船因無錢買票被該輪帳房張惠江屢次兇毆並復剝衣絶食致楊情急投江殞命屍身漂失幸有同船二十餘人目見不平來會報告本會已據情向上海檢察廳提起公訴請予究辦理合電呈大部察核乞將該局航業章程實行取締以重人道旅滬湖南同鄕會朱枚陳本端等謹呈皓 
[小販捐領執照之不易]  
　　公共租界内各水菒店主以及肩挑小販近因英美工部局取締過嚴生計益艱同至總商商會曁公共公廨環求設法維持經商會總恊理與關讞員會商工部局總董除允准水菓照章捐照設店以及冷𤍠食物照常售賣外其餘弄口攤頭並肩挑另售者恐有� 
霉爛之貨不能剔除未經允許嗣因王根松陸木全等各小販仍在四馬路一帶弄口設攤售賣食物被衞生處西人查悉禀請公廨將王等傳案據稱因無店基門牌工部局不允給照判令免罰着各補捐照會在案茲因該小販等仍在該處一帶弄口設攤售賣未捐執照前日又被衛生處西人查見報明捕房於昨日飭探將小販王根松陸木全奚根生高阿三王德生張坤林標並婦人陳氏一併傳至公堂請究訊據王等供稱實因工部局以無店基門牌不允給照並非故違求開一線之恩以保貧民生計關讞員商之美海副領事判各存洋五角保出聽候會商辦法於下禮拜二宣佈飭遵 
[嚴緝二次革命黨]  
　　混成第三旅長奉江蘇都督令開准湖南都督譚青電開叛逆匪首王豫卽紆生在湘省倡謀反亂又冷得斌易經生二名亦係同謀之犯茲因事發遠颺已於二十四號晚捕獲刦械大犯李勇三訊明正法查王豫係祁陽人年約三十餘歲湖南兵目學生身長面削無鬚王豫懸賞洋二千元冷易二犯懸賞各四百元除通飭緝拿外請飭拿究等因准此除函請應民政長飭屬一體協拿外爲此令仰該旅長立卽遵照飭屬迅將該逸犯王豫即紆生冷得斌易經生三犯嚴拿解究等語昨聞李 
旅長除飭探訪隊各探員查拿外並已分令所部步兵各團營曁水師各營一體嚴緝矣 
[三誌閳北水業之爭端]  
　　閘北水業公所董事蔡光漢費煥庭陳雲梯等控虞少棠戴方榮蔡和尙沈毛毛等違章設灶一案前日經第二初級審判廳董推事傳集一于人開庭辯論蔡等供公所於前清時成立光復後呈經市政廳批准立案虞等六家不遵定章請究虞供我店於去年陰曆五月間開設迨至十二月内忽有沈兆林在距離七家以内門面開張新店蔡等反指我店違章朦請發封實屬不公戴等供稱開張時該公所未來關照今忽呈請封閉何堪受此損失求請維持董君諭衆一併退去着蔡等檢呈批示通告聽候察閱再行核判 
[鄉民公憤難平]  
　　滬北分水廟因被該處商團會董事董鯉庭及馬隊長楊尉如等率衆佔居開辦學堂由各鄕民向之理論致起衝突詳情屢紀前報茲又由各鄕民公舉代表沈蓉蓉等至地方檢察廳控訴董鯉庭等侵佔廟産鎗傷無辜呈請提究昨經廳長陳松生君批示云來狀已悉候飭傳董鯉庭等到案質訊明白再行决定處分所請將楊康康等先行交保一節未便遽准 
[油豆業認捐議事廳經費]  
　　滬北總商會在天后宮側建造議事廳一所曾經總協理知會各業領袖董事等公同認捐並擔任勸募在案茲由南市油豆業司年司月等在龍王廟開會議决辦法計分甲乙二等甲等認捐十元乙等認捐五元除當埸認定外其餘各行家另行派人勸募 
[南商會定期推舉總協理]  
　　南商商舉行第七届選舉議董業已揭曉茲又定期本月廿三日卽陰曆二月十六日下午在會推舉總協理等職昨日已由會長函知新舉各議董届時蒞會公同推舉 
[救濟婦孺會分部辦事]  
　　中國救濟婦孺會前在總商會由發起人投票選舉幹事三十三人茲因會務紛繁亟須分部辦事以專責成乃於三月十號在泗涇路事務所由各幹事互選分職因成立大會尙未開設故暫不（設立會長董事僅區分總幹事而已茲將各幹事姓名列後 
　　總幹事）王一亭虞洽卿徐乾麟（交通部幹事）周金箴陳彦清魏清濤郁屏翰陸維鏞（經濟部幹事） 
席錫蕃貝潤生宋漢章（文牘部幹事）許默齋孫藹人陸伯鴻（調查部幹事）黄搢臣王亦梅黄翊昌紀望溪朱鑑堂蔡春芳（庶務部幹事田資民何秋士袁芸生胡芝青朱榜生（評議部幹事）陳潤夫朱葆三龐萊臣沈聯芳錢貴三徐相宸郭襄士李佳白 
[新開米行之紛亂]  
　　董家渡新開之源泰米行於本月初旬開張當時因購者雲集有不及付米僅給發票一紙令其隨時取米者不料昨有浦東人楊文榮因曾經購定二石付過洋十三元持票取米該行拒絶不認又近處裕成昌燈籠店主李廣熙亦曾購米三石先取一石昨日持票向取存米二石亦不承認隨卽同至二區控奉傳到該行執事張永生詢問據稱米已取去楊李二人實是冐取區長以其各執一詞着送第一初級廳訊理 
[再誌袁勵準與隄工局之關係]  
　　前清湖北隄工局總辦袁勵準於前年光復時捲吞公欵洋十萬元逃匿租界經黎副總統派員來滬禀凊陳交涉使令行公共公廨轉飭捕房將袁提案訊判存洋十萬元保出着自赴武昌投質違則即將存洋歸公在案茲悉袁無現欵未經保出昨日復由捕房解案請示關讞員商之美領海君擬卽備文起解詎袁忽延律師上堂聲請訂期復訊中西官會商之下判袁帶回捕房着該律師將聲請復訊理由呈候核奪 
[老犯敲詐新犯]  
　　罪犯習藝所（卽前清改過局）前清時代所押各犯有卯簿頭等之名稱每遇新犯入内均須行賄否則私刑吊打無所不爲自前年光復之後此等惡習悉已革除不料日久玩生又有陳海朋自稱爲總卯簿頭王永義爲副卯簿頭凡有新犯入所仍任意敲詐此次有陳楊各犯無錢應付竟被綑縛毆打事爲該所范所長查悉卽將陳海朋王永義拘送地方檢察廳預審屬實起訴審判廳於昨日午後開庭辯論問官以王陳在押敲詐罪已成立援照二等有期徒刑除原斷外陳加押六年王加押五年零六個月以儆 
[查緝拐餉潛逃之軍需官]  
　　混成第三旅李旅長奉江蘇都督令開據秦軍第一師師長張雲山呈稱民國二年二月五號案據本部第十九團團長張雲漢報稱月之一號軍需官張德斌自省回乾道過咸陽歇店詎料該軍需張德斌乃於是晚即由草攤地方逃遁計拐去餉銀五千二百兩當經派弁四出找尋並無蹝跡查軍中餉糈絲毫爲重該軍需輒敢監守自盜拐餉潛逃實屬罪無可逭若非呈請通緝究辦何以儆貪頑而肅軍紀除再派兵嚴拿務獲懲辦外爲此具呈伏祈師長鑒核轉呈都督請予咨行河南山西湖北湖南江蘇四川雲南甘肅新疆各都督通緝以重餉糈等情據此查軍餉所關何等重要該軍需長張德斌竟敢監守自盜拐餉五千二百兩非通緝究辦洵不足以昭烔戒而懲貪婪除一面據情呈請都督咨行各省通緝外理合具文併檢粘該犯相片一紙呈請貴都督俯賜鑒核伏乞轉飭所部各軍隊曁各府廳州縣一體查照協拿務獲究辦等情並粘抄據此除函請民政長飭屬一體協拿外爲此令仰該旅長卽便遵照飭屬將該逸犯張德斌嚴拿務獲解案究辦 
[城内]  
　　縣知事批○（二十四保一區九圖圖董胡文逹等呈批）據呈已悉濱江田地漲坍靡常原有兩種辦法如果猝遇坍没應由該圖董保隨時查明時期輕重情形詳細報告本署會同鄕董履勘繪圖造册呈請委員復勘吊騐單契串據丈確畝分呈請豁免稅額倘因瀕臨江滸歴受潮流之衝激積年旣久雖非片叚之坍塌然照額日見其短此等情形係屬勘不成災沿江沿海田地在所難免故征收科則亦輕祇能由董保先行調查保圖圩號繪具草圖造册報千鄕公所查勘明確轉呈本署立案仍俟辦清丈提出彚案分别除稅更換實存畝分田單給執着卽照批辦理切勿藉飾欺隠田粮是爲至要 
　　地方檢察廳批○（楊施氏呈訴陸桂生等兇毆請求驗究批）此案昨經驗明左膝蓋下微有碰損面部鼻樑略有淡青一點均不得謂爲成傷不入刑事範圍如果爾確係被毆着卽邀同證人投請警局按照違警處分可也 
　　利用土藥○仁者壽戒煙丸藥店私藏川土十二塊調查員查獲等情已紀前報昨日午後經地方檢察廳楊檢察官預審該店經理樊心田供此項川土係備合製戒煙丸之用並非煑煙私食若丸中不用此物食者實難過癮問官曰爾在内地售賣煙丸已經違背定章且又於丸中和入煙土妨礙衞生尤爲可惡着卽收押俟繳保證金洋五百元方准取保候起訴審判廳訊明判决　　得其所哉○趙耕生至地方檢察廳禀稱家住二十九保二圖向以耕田度日近因内顧乏人至普育堂擇定婦人張鳳揚爲室彼亦同意請求恩准給領等情又據楊樹生訴稱南京人現住尙文門外大興街爲織帶生意因無家室擇定普育堂擇配女子林花彼此同意求恩成全陳廳長查得趙楊二人確無揑冐情事姑准覓保來案具領至昨日午後陳君飭警到堂將張林兩女傳案略詰數語當交趙楊分别領去 
　　低頭不語○周如玉控沈順蘭誘姦伊女珠由警局解送地方檢察廳於前日下午經葛檢察官提訊周訴稱漕河涇人女兒舜珠本已許字與人因未婚婿病故現尙待字不料被沈順蘭引誘成姦爲此扭局送案請究沈供該女自願嫁我爲室並非勾引質之舜珠則俯首無言問官以沈順蘭和姦之罪已經成立判令收押候起訴審判廳判决舜珠暫交伊父領回嗣因周不願領去判令收押候核 
[南市]  
　　舉目無親第一區門崗巡士李伏橋前夜落差後查見閔行婦人袁唐氏在途露宿哭泣當卽帶區詢問據稱被夫袁國興虐待逃出無處棲止故露宿區長着送商埠巡警廳候傳伊夫具領　　吸烟受罰○住居敦仁里之葛周氏前因違禁私吸洋煙由禁煙局調查員查獲搜出烟具等物解由一區轉送禁煙局移解第一初級廳由檢察員預審判令繳呈保証洋一百元保出在案昨已起訴同級審判廳科罰洋九十元傳諭該氏即行照繳 
[閘北]  
　　冐掛失票○王志超現充蕪湖陸軍六十團一營二連連長前日至七區報稱去年有天緞草上霜馬褂一件值價七八十元在江灣乾元當舖質洋七元一角旋被軍人李光耀串同地保陳祥元羅蘭亭冐掛失票向該當取贖請爲究辦徐區長以案關民事飭赴寳山審判廳起訴嗣王自扭李光耀到區由區長併解總局經凌科長提訊一過判移寶山檢察廳核辦 
　　勾引潛逃○徐超满前日扭任時氏至一區控稱伊媳名羊子被該氏誘往新大橋南欲搭電車逃逸幸卽追回請爲究辦等情張區長卽將兩造解送司法科經凌科長訊問一過判移檢察廳核辦 
　　父子失散○浦東顧家路口人倪秋桃年十三歲前日在閘北迷路由崗巡帶區據供其父生文送伊來滬習學洋鐵匠在途走失等情當送司法科暫留候查 
[公共租界]  
　　工人猝斃○萬利春向在滬西小沙陀路第三紗廠内爲加油工人前日偶不經心觸電致死廠主日商當即給予撫恤由尸屬備棺收殮旋爲戈登路捕房捕頭得悉以事關人命該廠主匿不報告殊違定章業已飭探查究 
　　流氓攫物○張阿三在法租界搶取美商白克圖眷屬之金表等物被法包探拿獲昨解公共公堂經聶襄讞會同美領强君訊實判張禁錮法捕房一年期满逐出租界又張揚振在虹口崑明路攫取張王氏金挖耳由捕追獲昨解公堂訊明判押一月以儆 
　　將錯就錯○江北婦人谷谷韓氏於三年前背夫逃出被某老嫗拐往海參崴得錢一百七十千賣於王才爲妻已生子女各一茲韓氏偕　後夫來滬探母被本夫得悉控由戈登路捕房昨派包探將韓氏與王並氏母韓徐氏一併抱解公堂經中西官研訊明白以原告自愿離異且韓氏與王已生有子女自應曲予成全着王貼還原告洋一百元准將韓氏領回韓黎氏開釋 
　　領回逃妻○法界某煙膏店主林子巖偕妻母邱楊氏控妻林邱氏捲逃等情昨由捕房將邱氏拘解公堂請究據原告投稱去冬與邱氏成婚未幾卽被捲取衣飾逃匿浦東新場鎭近復潛回租界是以控究氏母邱楊氏所供與林略同訊之邱氏供稱丈夫欲將婦人帶回原籍潮州圖賣因之走出今不願隨回中西官判林取保領回不准販賣 
　　女傭串竊○七浦路二百七十六號住户趙慶生控乳傭馬張氏與婢女張大寶子串竊金鐲金戒等情昨由捕房將被告二人拘解公堂訊供不諱判張氏押女所三月大寶子押兩禮拜 
　　遺回家鄕○無錫女子趙順寳常州婦人丁朱氏被俞德福黄 
如吉誘拐來滬圖賣由探查獲一併解送公堂訊明判俞黄分别押辦兩婦併發濟良所留養在案茲經西女董詢得朱氏之夫丁芝連現在原籍趙女尙有父母未便擇配昨復將朱氏與趙女一併解案聲明前情關讞員商之美領海君判均暫留候函送審判廳分别送回原籍 
　　並非滙票○鼎和號代表周筱山控許慕陶過培卿以久和庄滙票騙取烟土一案昨晨由廨復訊原告代表律師投訴前情請追訊之被告亦延律師辯稱兩造交易有萬餘金之譜貨價向用十日期支票此次實係久和支票並非滙票且被告之煙土已被平望禁烟局抄去原告不應以刑事起訴中西官磋商之下判許過併交人銀並保案歸晚堂訊理 
　　店夥逞兇○海寧路某鹹貨店夥張發根昨將買主帶來之女孩揪住肆毆被西探頭經過查見令捕拘入捕房押候究辦 
　　劣馬傷人○陳阿才昨駕馬車過西華得路馬受驚狂奔撞倒小車夫蔡阿慶磕傷頭額血流不止由印捕拘送捕房捕頭諭償養傷費洋五元了案 
　　賭博害人○葛劉氏昨報捕房云住居密勒路一百七十一號有子葛萬高前日在附近天生雜貨店内賭博輸去洋八十元歸家後呑煙圖盡幸卽救愈請爲查禁捕頭准之 
　　養媳逃逸○北四川路一千七百二十七號顧熊標家之養媳名妹子年十三歲忽於前日逃逸昨顧投報捕房捕頭准予查緝 
[法租界]  
　　不能卸責○逹興銀公司派人赴廨控稱上年十月廿九號由施松青代人作保將某貨棧内茯苓二十件之棧單押去銀四百兩書明三月爲期至今未贖核算本利共計銀四百四十餘兩迨向該棧查察並無此貨向施理論亦置之不問請爲訊追施供棧單係棧主吳玉田所抵由韓芝山托商人作保實有其事惟須歸韓料理其管棧人枈竹生已由商人扭案求請追究柴供棧主現不在滬商人於此事實未知詳細求察聶讞員商之李副領事判施交保限十四天理還柴開釋着施另行具控 
　　男孩待領○張李氏前與男孩和尙女孩丫頭在輪船上被探拘獲解廨盤詰氏供丫頭在蘇州出洋娶爲養媳有婚帖爲憑現帶回籍至和尙則並不相識因與婦人同在一艙包探誤爲婦人所帶帮亦帶案判押候查辦在案昨又提訊丫頭供女子實由父母許與李氏爲養媳和尙供實被别人拐往船中拐匪已乘隙逸去並非李氏拐帶判女孩給氏具領開釋男孩送婦孺救濟會留養候父母具領 
　　婦人受罰○二百另二號華捕昨至公堂稟稱蔣張氏在小東門外吊橋堍擺設食物攤我因該處係是往來要道向來不准擺攤囑令搬往别處詎該氏非但不允反出言辱駡是以拘案請究張氏供婦人不知章程並未駡捕求宥判罰洋兩元以儆 
　　空言無憑○金洪方控房客吳王氏虧欠房租五個月向收不付等情昨經公堂傳訊王氏供晒台年久失修以致母親跌傷向金理論情願讓去房租二月貼償傷費故此未報捕房今忽食言求恩公斷讞員以所供無憑着卽交保限七天交洋 
[雜評三（訥）]  
　　取締輪船以江孚一案故而思及航業章程電請實行取締誠得根本上之解决矣 
　　然而法律上之效力每因執行人勤奮而生倘執行人視若無睹則法律亦等虚設而已故此後之招商局尤當注重於用人一事 
　　取締小販漢口英人拆毁界外之茅蓬俄人騙逐界外之貨攤皆因其汚穢而有礙於衛生也然以華界衛生事宜華官不能謀而使外人謀之誠華官之羞也 
　　雖然居處而在茅蓬中營業而設小貨攤已大可憐矣一旦拆毁驅逐使之棲身無地謀食無方實爲我人所不忍而主 
持人道之文明國尤應曲爲體諒者也 
　　今觀漢口之已事而知上海租界對於各小販之邓締已覺格外體恤矣而猶曉曉不已愚哉小販可憐哉小販 
專件 
[中華民國學生會暫行章程]  
　　第一章總則 
　　第一條本會由中華民國學生共同組織定名中華民國學生會 
　　第二條本會以聯絡感情交換學識發逹敎育（包女學在内）開通社會爲宗旨 
　　第二章會務　 
　　第三條爲欲實行第二條宗旨起見暫規定左之會務以次推行 
　　一設談話游藝會一月或閒月召集會員暢敍其中 
　　二調查各會員履歷彚輯成册於歲終或大會前分布 
　　三設學生招待所凡會員有因投考學校休假升學將遠行或遠道至者一經通知招待反得酌量情形盡經理扶持之義務 
　　四設學生答問部凡會員於求學有關之事不能明悉或學有疑難具書訽問本會當竭誠答覆 
　　五籌辦學生會雜誌會員所有心得發爲文章者入之專明學理廉價出售 
　　六刋行校講義各校講義擇其優者上石公之天下 
　　七提倡義務敎育已畢業會員當任實行（如半日學堂之類） 
　　八提倡夜課 
　　九提倡函授 
　　十别立分科學會集合同類專門之學生研究學術之眞理折衷至善發憤著書謀將來敎科之統一其有獨闡新理有利學界者本會贈以徽章以示旌異 
　　十一多設講演會隨時敦請通人或推本會會員到會講演輸入國民之常識或精密智識 
　　十二刋送雜誌附張本會除刋雜誌外復隨時印刷附張（文言俗語均不拘）普送同胞不取分文 
　　本條第一第三第四第五第十一各欵所需場所或分立或附合酌宜另定 
　　第三章會員 
　　第四條會員規則如左 
　　一凡國内外之中國學生係畢業於高等小學或畢業肄業於中學以上（及同等者）之學校表同情於本會者均得以介紹爲會員 
　　二凡會員有發表意見選舉及其他本會章程設定許可之權 
　　三凡會員有遵守本會章程負擔必須經費（參照本章第十二條）購閱本會雜誌募集特别捐欵之義務 
第五條會員中有納特别捐欵者認爲本會名譽會員非會員而捐助本會經费者認爲本會名譽贊成員（參照第十二條末欵） 
　　第四章會地 
　　第六條先設總會於北京綜理全會事務續設支會於各省會及交通便㨗之地 
　　第七條留學生可於在留在國設立支會 
　　本會在北京者名曰在華民國學生生會中央部在各省及各國者以所在地之名名之 
　　（例如在河南者名曰中華民國學生豫部在山東者曰魯部在日本者曰日部餘仿此） 
　　第五章織職員 
　　第八條設置總務評議文牘會計交際調查庶務七科經理本會事務 
　　一總務科主任幹事一人代表本會統籌會務對於各科有整齊分配之權責開會時則充議長 
　　幹事二人輔助主任幹事執行一切事務 
　　二評議科暫定十人乃至二十人若會員發逹時得由公議増加額數 
　　三文牘科五人任文書之記錄選擬編輯保存諸事 
　　四會計科五人任會費之收支預算决算報告有催收會費之責 
　　五交際科五人以上任招待接洽交通事務 
　　六調查科五人以上調查會内一切事務得受各科員之付託商同辦理 
　　七庶務科五人凡不屬各科之事歸其管理 
　　第九條評議各科均設主任幹事一人總攬科内事務以其餘科員輔助之 
　　第十條各科職員均由會員中公選 
　　總務科主任用無記名單記法公選之各科員用無記名連記法公選之以得票最多者爲該科主任 
　　第十一條職員任期定爲一年期满仍得連舉充任 
　　第六章經費 
　　第十二條本會經費分爲三種如左 
　　甲會員必須捐（一）爲入會捐每人五角於入會時繳納（二）爲常捐每學期二角按學期繳納 
　　乙會員特捐自由酌捐 
　　丙會外捐助會外同志捐助財産欵項於本會者當隨時登報誌謝 
　　右二項數在百元以上者除照第五條辦理外並榜示會場以誌高誼或更贈雜誌若干期千元以上者特製像片永懸本會 
　　第十三條會費出入由會計幹事會同總務主任按月小報告（略表報告）年終大報告（詳細報告） 
　　第七章會議及會期 
　　第十四條本會中央部會議分類如左 
　　一全國學生聯合大會每年於暑假期内舉行一次各支部自由派代表赴會期限以十日左右爲率會期於一月前通告 
　　二中央部大會每學期一次以中央部全體會員組織行之 
　　三評議會每月舉行一次乃至三次平時發生事件及會員十人以上之提議均由總務主任交評議會議决 
　　第十五條大會時會員提議事件應於開會前三日具理由書交評議會審查後始得開議 
　　第十六條會議以到會會員過半數决之可否人數相等則取决於議長 
　　第十七條評議會至少須有該會員三分一以上到會方得開議 
　　第十八條議决事件交總務主任分配執行 
　　第八章規約 
　　第十九條會員不得破壤本會各譽不得侵蝕本會財産不得以本會名義干涉會外事 
　　第二十條會員如犯上條規約得以公議令其退會 
　　第九章附則 
　　第十一條本會各項細則（如會議細則職員辦事細則）及各支部與中央部之關係及其他未盡事宜均另行訂定 
　　第二十二條各支部除會期曁施行細則可酌量情形自定外餘均應按照本章程辦理 
　　第二十三條本會辦理情形每半年出報告書一册宣布之 
　　第二十四條本章程之修改於大會决之 
　　發起人 
　　秦汝翼林肇煌譚凌雲劉應鏞方思叡楊廉李時品楊淓林卓午唐友松林學奮朱海珊金延甫崔　林金壽昌趙毓琳韓國棟魯若愚謝序璠沈瑜楊湜倪徵晹黄超宗陳葆仁張　朱綸煥賈永德申忞黎晰趙斌王延煦郭嚴徐建勳李培英繆秋术胡震東廖學張一新李天職白桂林蔣秀峯李含芳陳國樑張星亞徐中晟公羊壽文 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[游戲廣告] [  率] 　　 
　　政體改革咸與維新所號爲當世巨子者類皆有特别之手叚而後有非常之榮譽使非研究有素别具心得斷不能朝三暮四屢更面目日肆其欺詐之術而當世曾不稍覺悟也然國有偉人衆流仰望卽樹新國民之模範不有嘉言懿行昭示來茲竊恐薪盡火滅難爲一線之傳諸巨子惕然憂之爰各出其實習上所得之經騐著爲成書餉遺後進爲世界作金針之度鴻篇鉅著满目琳瑯刻已陸續出版不日發行現身說法非門外之空談努力進行悉個中之妙術世有誤人家國之思想者度必欲先睹爲快也書目列下外交失敗史議員選舉怪狀議員運勳史參議院缺席談行政必讀之唯一良書無恥官吏之㨗徑行賄入門亡國先鋒傳總長風流史都督平妻艷史議員捐例大成清吏投効必讀逃内閣楊梅都督傳吹牛拍馬術合刻金錢主義鑽狗洞之金針嫖界引導線厚皮學賭法食譜賭博規則大全弔膀秘訣麻雀學纂要黑心符生理敎科書美人計運用騙術之設施法其他書名繁多不及備載賜顧諸請認明上海亡是大書局標識爲記（二） 
尊聞閣詞選 
[洞仙歌] [  蝶仙]  
　　吳門長爪郎製菩薩蠻見贈棖觸舊情爲譜長調奉酬 
　　六年前事更那堪提起爪印空留感情記惜眞眞小影不見多時可能彀再把一幀重寄（前承惠素心並長爪小影爲亡友華痴石竊去如荷再賜則請交鈍根轉擲至盻）美人無恙否天上蘭香巧笑　容尙能擬屈指向花前一寸愁苗又長到廿三分矣算辜負當年惡情魔便剪斷情根不該抛棄（近爲惡情魔著魔綃記小說俟脫稿當供一粲） 
[綺緖] [  佐彤]  
　　一夕狂歡百夕思任伊忍笑我何痴琴書賣盡非爲活枝葉隨來總帶疑貪看梳頭嫌飯早偶尋　臂換衣遲春花不及春人艷眼角眉梢欲活時 
[有感] 　　 
　　少小聰明壯不如别人騎馬我騎　追思二十年前事第一傷心讀死書 
自由談話會 
　　自由談話會國會議員聯袂北上到京者已逹二百餘人清宮除道極意歡迎何莫非下民一點膏血今距開會尙有半月得能和衷共濟於正式總統之選舉憲法之訂定悉心研究不爲私情阿不爲勢力屈以副吾民这希望斯誠幸事若仍如參議院諸公閙意氣爭黨派泄泄沓沓貽誤事機反不如到八大胡同去消遺消遺莫辜負明媚好春光也[  氷]  
　　死法死慘境也然苟得其法則有愈於生者碌無名者一死而萬人景仰矣家無擔石者一死而妻子飽暖矣可兒不敏敢以所知録告世这願死者 
　　烈　飛騰奮身不顧舍生取義報章鼓舞優卹義烈惟豐惟巨出殡儀仗洋洋满路是爲名譽金錢並得者 
　　痛　之　哀民之隋烈强環侍如狼如虎萬丈波濤隨之以堕全國震勳萬人哀慕是爲得名譽者 
　　　　車聲一瞬即過失足堕軌筋折骨破二十五兩卹之常度一介乞兒登時暴富是爲得金錢者可见 
　　今之所謂一打今之所謂五族共和者蒙藏獨立今之所謂熱心國事者營私利已今之所謂民匣偉人者風流總長今之所謂遵守法律者放縱自由今之所謂高尙軍隊者結匪淫掠今之所謂勸用國貨者騙人肥已今之所謂國會議員者沽名釣譽今之所謂歡迎長官者脅肩諂笑今之所謂自由結婚者私情撮合今之所謂保存國粹者髮辫長垂今之所謂民權發逹者司帳殺人今之所謂禁煙認眞者發還煙具[  夢生]  
　　拆字者言旁午過拆字　見某拈得一許字拆字者問曰何事某曰欲爲省議會議長何如拆字者曰一邊言字公舉爲議長握言論之權不忤人意位可久也君乃北人利在南方午字出頭爲牛南方農業興盛正需牛且今爲丑年屬牛其今年出山乎言論界雖從旁反對祇損牛角耳予聞而奇之錄寄自由談話話會[  北人]  
　　觀卜昨日卓午散步通衢偶過賣卜處見有一偉丈夫昂然入立於卜者之前曰卜　卜　卜卜者曰卜奚事若人曰吾吾生平待人無不相見以心而人之反之者則殊不然曷以故隨拈字卷授卜者卜者展閱一過援筆自言曰附勢者必驕人重利者必輕名奸險之徒必相傾千金之子必無情噯老翁聽者茲字爲丑當頭是一把利刃將似割去下底是一根門閂又將心横了轉來就是有心總是忍心害理的人所以你愛他他不親你你敬他他不重你你好好兒敎他他不來聽你况丑屬牛子之溷跡於風塵内者大都對牛彈琴耳若人乃長吁而去[  毋意]  
劇談[  玄郎]  
　　蓮花湖從酒樓爭閙鏢傷黄三太演起韻秋之白鬍子戲白口工架刀法檯步身叚手勢處處蒼勁老到純任自然的係爐火純青之候每逢兩手抛鬚時分得根根清晰一絲不亂非養到功深曷克臻此若小逹子則精神雖好猶有火氣存乎其間應寳蓮飾桃花郎韓秀英俊風流豐姿甚稱寳蓮之扒扛工夫素好惜三王廟找鞭一場止甩三只檯而不翻扛子猶有缺憾楊香武行刺一場亦草草而入精采未免不足 
　　界牌關七歲紅之旋子觔斗自不及小福安之多然武生須於工 
架身叚唱白傢伙上賣足其力若一味於把子上用功則變成賣技一流之人物花樣雖多本領雖好識者亦無取焉七歲紅身段精悍傢伙嫻熟工架着勁的是武生正派其工力火候亦不在蓋叫天之下惟與穿山甲鏖戰一場較遜一籌然亦勝於小福安之與馬長德起壩一場頭上之帽未曾紮緊摇摇欲墜欲顧全其帽致不能用足十二分力量而工架上遂不見得機得勢减色不少後宜愼之又愼毋再以一着之差而牽動全局也 
　　賈璧雲與呂月樵合演海潮珠璧雲演此等戲性質不近無長足錄月樵秦腔亦甚外行惟徒以極漂亮之行頭炫耀人目而已 
劇本寫實 
[雅觀樓] [  便便]  
　　雅觀樓演唐將陳景思往沙陀國借兵事考唐書黄巢陷京師代北起軍使陳景思發沙陀降卒萬人往救之中途軍亂景思思沙陀兵固可用然非克用不能將乃以詔書如克用爲節度使此借兵之說所由來也克用爲李國昌子善騎射能仰中雙　軍中號爲李鴻兒其一目眇又號獨眼龍正妃劉氏多智略習兵機常敎待妾騎射以從征伐無子勸克用納曹氏爲次妃言曹相當貴必生貴子性賢不妒忌曹亦謙退相得甚歡後生一子存勗卽唐莊宗也劇中因演克用怕妻者以此此劇無甚重要處故名伶多不屑演之 
小說 
政治小說 
[鐵血男兒（八十）] [  常覺　獨鹤]  
　　第二十七章 
　　白來特進見躬身謂烏曰陛下烏急摇手止之曰知君必有極重要事相告請速言勿拘繁文白曰諾乃環矚室中室爲顧問大臣集議之所屋頂環拱支以巨柱四壁施彩畫懸古軍器窗帷皆陳舊室中央置橡木圓几一其餘陳設亦楚楚顧不適於密議蓋室過巨如空谷之能傳聲雖細語嚶嚶亦難避屬垣之耳烏覩白躊躇不語已悟其意即曰另有密室可以談心君請隨我行尼公爵方留後當無人敢排關人也 
　　二人相將入一小書室室作十角形在層樓最高處烏自據安舒椅復指他椅肅白坐白仍屹立卒然曰陛下　西奥司危矣烏從容曰僕早預料及此僕固知臥榻之旁久已有人鼾睡也白曰勢已迫矣日來所得消息甚多風片雨絲皆足驚魂動魄倘蒙見信將一一陳之烏曰爾我肝胆相照安得不信君言請竟其說白曰邇來俄奥德各國對於西奥司情狀陛下披閱報紙其已洞悉否乎烏頷首曰若曹詭計陰謀不一而足報紙所載無非毁吾名譽詆吾政府冀以淆惑人心摇動大局蓋今日全歐與論皆已目我爲悍鷙而好戰怠惰而耽飲種種失德必取危亡僕亦唯有一笑置之自知警備而已惟英國有一極有價值之報獨樹異幟爲僕知已凡所以揄揚藐躬者無所不至甚媿無以副其實也僕固知吾至友俠腸義胆方於驚濤駭浪之中爲吾作中流砥柱實令人感佩無已言次緊握白手表示敬愛 
　　白稍憇仍續言曰敞國駐西公使利思君亦陛下友也其人懦而無才言檢行事無所輕重非不欲以忠信待人而卒懾服於列强威勢莫敢抗議因坐視他人之對於貴國王不待詞畢　言曰僕固知之若奥若德若俄方秘密集議協以謀我且以僕所見土耳其尤未有不與其事者惟若曹進行方法以及首先發難者究爲何國則尚未能預言耳白曰陛下所未盡知者外臣方刺探得之（二） 
失不見此項票欵早經　清且已過期多時該標當然作廢惟票旣恐生出意外枝　除已　　　及検察　商會　案外合特登報聲明後如該標發見　　作　各界切勿收用此布　湖州溫蔗青壽豐莊同路告白 
[新舞臺協濟社戒煙丸]  
本社林方加減戒煙丸經同人等督製逐漸遞減煙質參以補品丸分仁義禮智信五種○仁字丸是最初丟槍服藥之第一期純照林方配製專選上等藥品配入真正清陳煙質不敢攙用土渣劣藥以致力薄害人○義字丸為第二期已減去煙質四分之一加入○寗肺安神等藥能使戒者毫無咳嗽等症○禮字為第三期又減去煙質三分之一加入○○扶元健脾等藥能使戒者無四肢痠痛泄瀉疲困之苦○智字丸為第四期又減去煙質二分之一加入○滋陰補腎等藥使戒者體氣漸復無腰痛衰弱等症　信字丸為第五末期煙質已減盡祇除他藥參以培元固本各種補品以善其後洵善治良藥也每癮一錢服丸十料如服仁字丸十料者五天後可每日減去仁字一粒加入義字一粒俟仁字減盡再減義字加入禮字以後如法換服至信字丸並不覺絲毫痛苦而　已斷絕矣自己酉發行以來海內風行脫除黑籍者真不啻恒河沙數價照各項補料成本而定　每元一百七十粒（朔望）九折每大盒一元　每打十元新增　半濟丸價目減半常年敬送本舞　　藥本社濟世為懷非圖漁利服者幸弗輕視焉今為便利起見將總社遷移四馬路石路口分社仍在布告　總發行上海英租界四馬路石路○分社滬南新舞臺 
 
 

Page 11

 
 
   
 
 

Page 12

 
 
   
 
