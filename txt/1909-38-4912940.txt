# 1909 - 38 - 4912940

 

Page 1

 
 
   
 
 

Page 2

 
 
上諭 
[正月二十三日奉]  
　　恩詔奉天承運皇帝詔曰朕維有娀太姒聲詩詠於商周明德宣仁史筆徵諸漢宋莫不遵揚駿烈祇奉鴻稱矧偉業邁乎古今令聞播乎中外緬懷德範同深愛戴之誠勉盡孝思爰備追崇之禮隆名允受鉅典聿彰欽維皇祖妣大行太皇太后撰合乾元道符坤厚型垂雍肅普德敎於六宮績奏隆平播恩膏於四海啓累洽重熙之運宏光前裕後之模秉籙綏猷一二日幾康用敕垂簾訓政五十年宵旰維勤用羣賢則輔弼得人明符日月誅元惡則奸回畏法威震雷霆旣肅朝綱遂伸天討整戎行而雄揚貔虎邊圉聿淸殲醜類而孽掃豺狼河山鞏固中原底定咸慶中興寰海交通益求上理農桑並課本計先籌道藝兼包人才廣育愼刑章以恤訟獄嚴警政以衛閭閻文德覃敷闕里羞明禋之典武功丕振全營儲有備之兵立圜法而財政以修興鑛務而利源日闢訂商約則法稽列國五方之貿易偕來振工業則制補周官萬物之菁華畢獻舟車所達胥蒙樂利之休版籍所登咸沐涵濡之澤蓋統宣朝之謨訓實綜六合以經營乃猶以道貴化裁法宜通變宸謀獨斷示憲政之頒行衆議僉同期國會之召集而且推恩仁以綏藩服講信義以睦鄰封整飭紀綱以修吏治敦崇禮敎以正人心覩大業之平成邦基永奠秉貽謀之深遠世祚孔長朕自維幼冲仰蒙覆育追思美善彌切推崇是用博采羣言詳稽婦制昭告天地宗廟社稷先師於宣統元年正月二十二日率諸王貝勒文武羣臣謹奉册寳恭上皇祖妣大行太皇太后尊謚曰孝欽慈禧端佑康頣昭豫莊誠壽恭欽獻崇熙配天興聖顯皇后旣鏤文而紀實宜錫類以颂恩所有事宜開列於後一嶽鎭海瀆廟宇傾頺者該地方官奏明修葺以致誠敬一内外大小各官除各以現在品級已得封贈外着照新銜封贈一在京滿漢文武大小官員俱各加一級一在京王公文武官員任内有革職留任及降級罰俸者咸予開復又在京官員現在議降議罰者悉行豁免一外藩蒙古王公以下台吉以上有罰俸住俸者咸予開復其現在議罰者悉行豁免一滿漢孝子順孫義夫節婦該管官細加咨訪確具事實奏聞禮部覈定以憑旌表一各省道路橋樑間有損壞者着地方官查明修理以利行旅一各處養濟院所有鰥寡孤獨及殘疾無告之人有司留心以時養瞻勿致失所一現在内外監候質審及株連人等俱着准其保釋一軍流人犯有本人身 
 
 
 

Page 3

 
 
故其妻子情願回籍者該管官報明該部准令各回原籍於戲垂萬年之顯號慶錫孫曾翔八表之仁風澤施臣庶布告天下咸使聞知 
宮門抄二十三日召見軍機洵貝勒倫貝子澤公鹿中堂論說 
[論國民不知儲蓄之弊害]  
　　我國財政。旣無統計之方法。又無確實之調查。敝壞達於極點。今者度支部淸理財政章程旣頒布矣。則國家財政。必有淸理之一日。顧我國民。素不研究經濟學。而適值經濟缺乏時代。缺乏之極。至於恐慌。是以去歲若上海。若漢口若江西倒閉莊號。不絕於報紙。推厥原因。皆緣資本不週轉之故。然則我國民。豈可不思整理。以求救淸之方法乎。 
資本者。以現在有用之物質爲母財。生將來之子財也。但有用之物質。雖足爲資本。然亦視用之者爲何如。儲穀可以爲種子。可謂生產之資本。若盡以供食用。則非資本矣。畜馬足以助耕作。可謂生產之資本。若僅以供馳聘。則非資本矣。故善蓄資本者。必不以。有用之財物。浪供一已之消費也我。國民間資財。多消費於有用地乎。抑多消費於無用地乎。固吾人所亟當研究者也。茲依經濟上消費之性質。分類如左。（一）主觀的消費主觀就人而言。意中之消費是也。（二）客觀的消費客觀就物而言。實物之消費是也。（三）生產的消費消費之後而復有功於生產者。如農業家消費肥料而生五穀。工業家消費薪炭而生物品是也。（四）不生產的消費直接於人以滿人之慾望。滅郤財之有用性。至於消費而止。不能復事生產。如游戲奢侈之爲是也。 
據上消費之性質以觀。則知民間財用。日期於生產。亦日期於消費。無消費則生產不流動。而經濟亦不發達。此經濟學之公理也。但須用於生產的消。費不可用於不生產的消費。蓋用於不生產的消費。則終於消費。而一國之財政危。我國人數。號稱四萬萬。其間無職業而不事生產者。不知凡幾。不事生產。而一人之身。消費數人之生產者。又不知凡幾。即有職業。以國内工藝未興。商務尙未發達。所得勞力之報酬。不足以供消耗。益以近今風氣。習尙奢侈。衣服則求麗都。飲食則求美備。一切酬應。可簡而不簡。不諒其能力若何。一以求達奢侈之慾望爲目的。若是則國内財用。消費於不生產者多。而消費於生產者寡。苟循是不。變國用日乏。生齒日繁。數十年後。必至不堪設想。吾輙一讀英人馬達爾之人口論。未嘗不爲之寒心也。馬氏謂生人公例。每二十五年。約增加一倍。而物食之增加。不能如之。人多食少。何以生存。故吾人在社會。須知人口食物之數。而研究經濟。即如日本通國之人口四千萬。每年約增至六十萬之多。而國内財產增加。不如其數故經濟不免困難。今我中國人口之多。冠於各國。生產旣不敵其消費。而國民又不知儲蓄其母財。則將來弊害奚有極耶。一國之中。無論何事。非財不舉一人之身。無論何事。亦非財不舉。故財也者。與國家之存在。人民之生活。有寗切之關係也。若一人不儲蓄其資財。生產不足以供消費。則必至變詐百出。道德喪而廉恥亡其弊害一。一人旣喪其道德。則必有損害他人之財。他人又從而效之。則影響遂及於社會。其弊害二。社會旣乏其財。則百事不舉。百事不舉。而財益困。民益貧。國亦因以不國。共弊害三。由是以言。則個人不儲蓄。其害遂層累而及於國家。我國民其烏可浪擲資財耶。嗚呼。民生凋敝。非一日矣。今者攝政王監國於上。孜孜圖治。無在不以理財節用爲前提。然則我國民。又烏。可不體朝廷德意而早爲之所耶。 
專電 
[電一（北京）]  
　　承修崇陵大臣定於本月二十五日帶員赴陵勘估工程 
[電二（北京）]  
　　貴胄學堂工程告竣定六月内添招學生百名 
[電三（北京）]  
　　慶邸議關於憲政各項統計表應飭速辦 
[電四（北京）]  
　　某御史以力鈞爲陳璧私人之尤調換案卷得未革職頗不滿意 
[公電（法京巴黎）]  
　　申報館鑒李孟實因蒯光典勒費威脅墜樓自盡留 
 
 

Page 4

 
 
法學會 
緊要新聞 
[徐督調補郵尙之原因北京]  
　　東督徐世昌自去臘被御史参劾後頗不自安曾具摺請退當蒙攝政王批諭慰留惟批諭中有該督向來辦事尙屬認眞等語徐督以尙屬二字不盡滿意之詞欵慮終不能釋爰於日前乂電商某樞臣略云東省事棘病體日增斷難勝任擬再續行奏請開缺届時請力爲代懇務期得邀兪允某樞臣接電後即於昨日電覆略云時事多艱我内外臣工惟有恊力贊襄共圖治理幸勿遽萌退志貴恙能否即愈深以爲念聞徐督初無大病其一再求退之用意某樞臣早已洞悉遂以徐在東省辦事爲難情形面陳攝政王王以徐才具雖短然非盡無用惟其獨當一面無人贊助或易受人蒙蔽若在京師則監察較易而徐亦得時時禀承辦理或者其才尙可造就適值郵部尚書缺出而徐又堅求去位故爱調補斯缺 
[吳侍御奏請禁止價買妾婢北京]  
　　昨日御史吳緯炳具奏略云價買婢女早有禁令泰西各國例禁綦嚴英美尤甚現在中國預備立憲事事效法泰西此項賣買婢女更宜取則應請飭下政務處另訂章程無論滿漢官員不准收買婢女違者以違詔論即買妾亦須憑媒說合不得立契價買奉上諭交議 
[恩撫電告達賴喇嘛行程北京]  
　　陜督恩壽電奏達賴喇嘛於去年十二月十三日抵臨潼縣境駐八日二十六日抵省駐五日三十日抵邠州度歲本年元月初二日起程初三出陜境沿途派員照料均甚安靜聞此奏係十三日到京奉旨知道了欽此先是樞臣因傳聞達賴喇嘛沿途遲延不進曾請旨於元月十二日廷寄陜某督撫略云達賴諒已行抵陜甘境内着傳諭達賴迅速回藏沿途毋許遛逗滋擾該督撫等亦須督飭所派各員妥愼照料 
[籌辦變通旗制近聞]  
聞變通旗制處王大臣日前致各省將軍電云本處業已决定設立八旗實業學堂添設工藝廠以爲旗民資生之計惟各省駐防旗丁數目多少不一該營原有莊田牧廠及附近州縣有地可購者自當遵照前年八月間諭旨切實辦理如或本省無地可授其素無營業之閒散旗丁若干名亟應分别調查編造表册詳晰咨復以憑妥愼核辦 
　　那相國以開印之期已届變通旗制處應行籌辦事件甚多而該處尙無一定辦事之公所殊爲不便亟須尋覓刻已决定在内閣各處斟酌一相當之地稍加修葺卽行開辦 
　　那相國所擬化除滿漢政策已單　出奏并聞那相此議已歸入變通旗制章程 
　　日前變通旗制處各大臣議定辦法先將四大弊除去一空額二冒領三侵吞四尅扣擬即以查淸四弊爲入手辦法 
　　昨日各大臣會議籌辦各旗事宜擬將八旗叅佐領各項官缺酌量裁併以歸簡易并將各旗度支欵項化私歸公作爲擴充工廠設立實業學堂經費之用聞已令各旗查明具覆實行辦理 
[孫那兩相查辦陳璧覆摺之内容（一）（續）]  
　　一原叅丁惟忠者嘗爲刑部書吏舞文弄法無所不至今學部左丞喬樹枬在刑部時斥革有案該尙書取其辯給　部當差丁惟忠亦時時效忠於該尙書以求固寵如臨淸宮該尙書住宅後空曠民地即係丁惟忠經手賤價勒售其平日之逢迎取媚可知一節臣等查丁惟忠現充民政部員外郎郵傳部官册並無其名是並未調部當差惟咨查法部覆稱前據查辦事件大臣鹿傳霖咨查東城副指揮丁惟忠是否已革書吏經本部查明丁惟忠即係湖廣司書吏丁厚田早經自行告退出署並無過犯被革情事茲復查該書吏係光緒二十三年十二月告退原咨所稱經前司員喬樹枬斥革之處查無案據等語查光緒二十八年六月御史徐德沅奏參順天府府尹陳璧信任東城副指揮丁惟忠派充練勇工藝等局差徒滋糜費該員貪汚卑賤尙謂操守可信一片經升任尙書鹿傳霖查覆奉上諭陳璧被參各節或事出有因或查無確據即著毋庸置議前東城副指揮丁惟忠雖無劣迹實據既招物議即著撤去工藝局監工差使勒令出局等因欽此且訪詢臨淸宮左近居鄰據稱該尙書所買房產約有三十餘家新蓋房屋約在百間内外西由八寳坑迤北至東斜街東由皇城根迤北至穿堂門均係陳宅用圍墻圈界或作爲花園或租與人住聽說從前是丁惟忠經手現歸同春木廠經理本胡同内祥姓房已賣與陳宅止差六天未經搬家即經該尙書飭匠拆房硬將祥姓逐出又有連姓住宅修蓋門樓該尙書因其高過圍墻强令拆去過半各等語當經密咨民政部轉傳同春木廠掌櫃安正平到案訊據供稱替該尙書做工已有十五六年現在郵傳部前後工作每日有千餘人該尙書後房上年　有五十餘間並爲經手買過住宅三處等語原叅謂丁惟忠逢迎取媚　買民房不爲無因 
 
 

Page 5

 
 
一原参林壽熙者木行夥計前天津縣知縣廖秉鈞在任時曾受笞刑四十該尙書因與合股貿易調部以郎中候補屢欲保升丞参爲鄉人攻擊而止其信任仍復如常一節臣等查林壽熙係福建閩縣人由直試用縣丞捐升同知經該尙書於工程案内兩次奏保洊至道員光緒三十三年十月札調到部業於三十四年十二月二十一日身故至廖秉鈞任内有無笞責木行夥計林壽熙之案咨准直總督復稱天津縣各項案卷自遭庚子亂後全被毁失無從查考其合股貿易之說原参並無字號碍難遍查致涉牽累 
　　一原参該部本有郵電兩司今乃别立郵電派辦處揆諸設司之意已同贅癅况電政一司尙有例行公事郵政則向歸總稅務司兼辦部中司員二十餘人有同虛設復從京外各衙門續調多人入派辦處有名爲議員者月俸皆數百金一節臣等查該部設　廳曰承政曰参議五司曰船政曰路政曰電政曰郵政曰庶務二局曰鐵路總局曰圖書通譯局三處曰統計曰公債曰郵電派辦一所曰承值　廳司局所人員多少不等電政司則有十九人郵政司則有十二人郵電派辦處亦有十二人其中名爲議員者四人月薪自一百四五十兩至二百兩不等郵政向歸稅務司兼辦於外部自光緒三十二年六月改歸稅務處統轄現在一切事宜尙未併入該部雖爲籌備接辦起見另立一處不知該司人員平日所司何事此原叅所謂揆諸設司之意已同贅瘤也且以臣等所聞該部船政司應行管轄之事久爲北洋大臣兼管該司亦只有虛名並無實事可辦一原参該尙書到任甫及一年分司分處分局所用福建同鄉已至三十餘人之多而位置於各路局電局者更不可指數一節臣等查該部丞参上行走以下各員福建籍者計二十九人他項路局電局頭緒紛繁無從檢查惟京漢鐵路一局自總監督以至司事約計三百人福建則七十餘人其薪水之優者總監督外以提調副總管爲最月薪四五百元不等所有該局總監督暨提調副總管如鄭淸廉廬學孟鄭誠李大受王孝繩各員莫非福建人其他局所已可槪見此原叅之所由來也 
　　一原参與農工商部尙書溥頲互調子姪該尙書之子陳緘由陸軍部調至農工商部而溥頲之子毓彤同時即由宗人府調至郵傳部派在電政司當差續又調其姪毓厚到部在承政廳行走一節臣等咨取農工商部司員陳緘履歷内開係陳璧之子並准該部覆稱於光緒三十四年六月札調到部工務司行走等語查郵傳部官册毓彤一員名下則註有光緒卅四年五月咨調到部字樣至毓厚一員據郵傳部開送履歷係溥善之子該部官册亦注有光緒三十四年五月咨調到部字樣核計時日均甚相近形跡可疑此該尙書等不能遠嫌之故無怪原参謂爲互調子姪也一原參與度支部侍郎紹英互用親戚該尙書之壻黃曾朂由正陽門樓等工程攛名列保度支部侍郎紹英爲之補授員外郎而紹英之舅覺羅同林由度支部主事迴避調郵傳部該尙書即爲驟補郎中倍稱爲償有同市道一節臣等咨取度支部司員黃曾朂親供稱係該尙書之姪女壻其履歷則曰刑部筆帖式於光緒二十九年九月因西陵工竣經承　大臣景灃陳璧奏保免補本班以主事無論咨留遇缺即補簽分戶部三十三年九月經承修正陽門樓工程大臣陳璧奏保以本部員外郎遇缺即補三十四年五月補筦榷司員外郎咨查吏部所復亦同至覺羅同林一員咨取該員親供據稱度支部侍郎紹英係該員胞姊夫檢查郵傳部官册該員係由戶部主事於光緒三十二年十月因廻避姻親改掣吏部是月咨調到部三十三年七月補庶務司主事三十四年四月升郵政司員外郎九月升郵政司郎中原參所謂倍稱爲償者亦即該尚書等不能遠嫌之過也况黃曾朂　係該尙書之姪女壻一再列保尤爲不合未完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 
接緊要新聞 
[攷核州縣命盜詞訟辦法北京]  
　　𤍽河都統廷杰具奏略云伏查吏治以刑名爲先務刑名以命盜爲大宗命案自相騐以迄招解皆有例限即以能否依限辦理爲承審官功過盜案應責成地方官巡防營綠營捕盜營認眞緝捕常以獲盜遲速多寡爲承緝文武官功過至於地方詞訟尤與百姓身家姓命相關查有四川督臣趙爾巽在山西護撫任内奏定淸理詞訟日記册最爲簡當業經通飭熱河府州縣實力奉行茲謹酌擬命案功過暫行章程六條盜案功過暫行章程八條詞訟日記册原章均札行𤍽河督飭淸訟局委員分立命盜詞訟功過簿逐案登註日考月計必詳必明年終三項彚核功過相抵者照舊供職供差功餘於過者酌量調劑過餘於功者撤任撤差有功無過積功至九次以上或大功至三次以上者從優保獎有過無功積過至九次以上或大過至三次以上者從嚴叅劾各該文武自顧考成當不至如乂蘇台一里拐兩案之積壓矣再查𤍽河民蒙交涉之案居多蒙古人證全恃該盟旗早爲傳送方能依限審結奴才恭候命下即札行兩蒙旗一體遵照 
京師近事 
　　法部堂憲自奉攝政王面諭承審貽穀案須早日了結後某丞叅擬即日改由夜堂提訊並擬親信司員記錄供詞所有書記槪不准上堂聽審以防洩漏近日外間宣傳有貽榖案將於月内入奏之說惟昨聞法部人云貽穀呈遞親供與原叅及查辦情形大相懸殊行查綏遠城各件率皆與查辦相同而貽穀堅不承認承審官對於此案大費躊躇恐非一時所能判結也 
　　昨報紀某侍御攻擊某御史聞被攻者即係常徽摺中并有謂該御史奏參某中堂某藩司顯係爲革員貽穀解護其餘某某大臣不過連類及之云云聞此摺雖己留中而攝政王對之頗極注意現聞有派某中堂查辦消息 
　　禁衛軍制度聞係參照常備軍定章分設四科挑選八旗兵丁訓練并聞成軍後凡京師地面所定警察衝要崗位均派此項兵丁添站以資歷練豫親王𢡟林元旦奉旨進内學習當差己誌前報今聞豫親王係曾充貴胄學生對於陸軍情形頗屬嫺習聞有派在禁衛軍上當差之議 
　　京師大學堂總監督早經學部奏准定爲實官秩視正三品京堂聞張榮兩中堂昨日在部會議謂今年開辦分科大學總監督一官統轄各分科監督事繁權重體制較崇擬卽奏改爲正二品實官秩視侍郎不久即可定　 
　　外部梁尙書與各堂議商謂本部人員洩漏公務屢經嚴行查禁而事關交涉事件仍有洩漏者自後心關於交涉各摺片一律親派司員缮寫以昭愼重其無關緊要尋常摺件仍照例辦理日前由政府致川督趙次帥電略云修明刑律爲第二年憲政之籌備應迅將川省何如籌備改良監獄一切辦法擬定詳報以備核辦 
民政部議將開闢香廠已繪成詳圖聞本年即將興工期以二年一律建築完竣 
　　政府前曾電飭趙侍御啓霖來京供職已誌報端茲聞日前張中堂復奉攝政王諭電催該侍御迅速來京 
　　聞崇陵工程用欵數目議定援照東陵之例請六百萬兩日昨承修大臣各派廠商七家計共二十八家分擔責任協辦修理現聞有續派之說惟尙未發表 
西報譯要 
[香港鴉片問題近聞]  
　　字林西報載香港訪函云香港政府對於禁閉烟館事宜非俟萬國禁烟會議有結局當不先有舉動英政府於去年西歷五月間所致香港政府之電港政府因其過於急遽即向抗議目下已大有效力據議院宣言港督曾條陳意見至其内容若何未經探悉大約不外中國公會香港支會提議之欵現已載登該會常年報告中者其大略如下（一）各烟館於承攬期内不得加以干涉惟每年應用之鴉片當自一千八百箱减至一千二百箱（二）一千九百零十年起每年所用之鴉片須減至九百箱（三）至一千九百十三年則再議按年遞減之法其詳細情形須視中政府禁止栽種鶯粟之進步如何再爲核奪以上各欵已遵會長之請電達倫敦總會俾香港稅務可以設法釐定而財政不致受累云 
[越南驅逐華民]  
　　文匯報云據西貢報載稱東京上區所捕之中國盜匪現已陸續由越南總督運往新加坡凡由東京行抵此間之船必載惡徒多名皆運往新加坡者大約一時尙難運凈也東京上區之游擊隊目下竭力搜捕華匪每日必獲多名新加坡泰晤士報則稱據官塲消息新加坡政府已允收留東京運來之華人七百名此種人民其實並非盜匪在理宜稱爲避難人現已紛紛抵埠此間人士皆目爲上等華民 
[中葡勘界交涉近聞]  
　　字林西報載二十二日倫敦電云中葡兩國已 
 
 

Page 11

 
 
第二張第三版 
在葡京簽定條約互派大員一人勘劃澳門及其餘屬地之界綫按此事自一千八百八十七年開議迄今始定 
分類新聞 
政界 
[粤省印花稅辦法决定廣東]  
　　粤省舉辦印花稅一事前由司道會商擬詳先就藩署内附設局所從田房契據營業合同各項入手俟省城辦有頭緒即行推及於各府廳州縣惟督憲以現定辦法雖係按遵部章一以寬简爲主而部頒印花票式約分數等所應黏貼之契據合同亦有價值高下輕重之不同發購該項印花應將所有契據合同分爲幾等某等宜黏某項花又如何特派經理委員常川在局俾便於商民隨時購買黏貼之處均宜恪遵原頒部章妥定辦事規則及購售黏貼詳細辦法通行諭飭各省商民人等遵照即行設局開辦至全省各屬亦須先從各府廰州縣辦起俟再推及於各州縣復經各司道核議詳復奉批赶行籌議妥貼務於年内即須先將省局開辦并即由藩司督辦一切外再行特派專員及經理司事各委員分任辦理　售印花各事 
[添設商務裁判員蘇州]  
　　蘇省農工商務局以商民每以錢債爭訟延宕糾纒致令破產傾家甚或牽動市面本局旣有保護商民之責自應設法維持現添設裁判員一缺專管商務詞訟凡商會所不能調處之訴訟或移請本局裁判或由各商民直接具控者均由本局裁判員禀承審斷以期隨到隨訊滌凈官氣業將情形詳奉兩院憲批准照辦 
[禀請撥還淸鄉墊欵蘇州]  
　　吳江縣李令以本邑淸鄉經費先後籌墊二千數百元亟須早日歸還查有本邑白契罰欵除一半納稅外尙有一千餘兩並詞訟罰欵四百餘兩擬請先行撥還墊欵尙有不敷銀四百兩容再籌措爰特具禀淸鄉公所核示當經該所以此項白契等罰欵公所無案可稽飭即仍收該縣自行票請藩司衙門核示飭遵以昭公允交涉 
[咨請保護勘路洋員湖北]  
　　鄂督陳筱帥於十六日准督辦粤川漢鐵路大臣張中堂電云頃有英工程師德禮賽粤漠璧兩員赴武昌勘視鄂境内粤漢路線准于明日到鄂祈飭照料該員等係自往勘視祗須照料保護不必供給 
[日商課捐問題議結蘇州]  
　　蘇州日商課捐問題迭誌本報茲經洋務局與日領事一再磋商上年冬間通融擬結自本年起日商按月補捐繳呈日領轉解工程局查收現已禀由撫憲將擬結情形咨部立案 
軍界 
[遂安洙水村械鬥彚電]  
[嚴州府上浙撫電]  
　　據遂安黃令禀洙水村章姓又向吳姓尋仇彼此途遇相毆先後各斃一人現聲勢洶洶恐將糾鬥請營彈壓等語查前案善後事宜迭催該縣迄未辦妥若復聚鬥必釀巨患除先派員馳往勸解並函請蘭谿沈督帶撥勇外乞賜電飭沈督帶親率赴遂以資鎭懾黃令已奉撤任並乞飭鍾令星速到任志濂叩 
[浙撫致沈督帶電]  
　　據嚴州府楊守來電遂安洙水村章姓又向吳姓尋仇彼此途遇相毁各斃一人現聲勢洶洶恐將糾鬥已派員前往勸解並請閣下撥勇彈壓等情查此案前據尊處來禀原恐再起釁端今果滋事釀命望即親率勇隊星夜馳往會同縣委妥爲彈壓解散勒交兇犯如不遵勸諭不服彈壓即嚴拿首要解府審辦如敢抗拒格殺勿論事平後仍酌留軍隊以資鎭懾惟須約束勇丁不准騷擾滋事切囑院元叩 
[浙撫復嚴州府電]  
　　眞電悉已電飭沈督帶率勇馳往會同縣委彈壓解散勒交兇犯如兩造不遵勸諭不服彈壓即嚴拿首要解府審辦如敢抗拒格殺勿論此案前因該府縣未將迅過客犯供詞及查辦善後情形具報曾經專札飭催今又復起釁端實由該縣玩視要案所致應仍責成黃令增瑩設法辦結方准回省不得因已撤任置身事外如再辦理不善定即嚴叅並候札催鍾令迅速赴任院元印 
[蘇藩安插鹽捕裁勇之計畫蘇州]  
　　蘇藩瑞方伯以鹽捕等營現已改編營制新章將次頒佈所有應裁副中營一營爲安插裁勇之計特諭飭飛划營陳統領調查内河緝私各營有無裁减缺額以便將报裁之勇歸撥抵充 
學務 
[添招候補人員肄業法政浙江]  
　　浙撫增中丞牌示云照事法政一科關係綦重現值定期立憲百度維新尤爲官吏必要之智識本省法政學堂講習科第一班已舉行畢業刻正添招新班現定報名日期自正月十七日起至廿四日止凡候補人員除照章本應入堂外其前曾考列一二等曁非高等以上學堂卒業之正途出身者如果有志向上均應迅往報名肄業本部院愛人以德所期於僚屬者至大且遠時乎時乎稍縱即逝尙其急起直追勉爲通才共濟時艱本部院有厚望焉 
[學堂製品之精美長沙]  
　　湘省官立　升藝徒小學堂甲班學生已於去臘畢業所有製造物品如鐵質小椅小刀螺起筆架搖鈴啞铃圖鎖小鋸西式翦燒瓶架以及銅件平行尺千人震油墨布疋等項均極精美適用昨由該堂監督許君子訓挑選數種呈送各上台察騐並將餘存各件以次陳列備人觀覽 
實業 
[贛撫提倡領欵辦路南昌]  
　　贛撫馮中丞現接浙路公司湯劉兩京卿來函請提倡領欵倡辦贛境與浙交界常山玉山至河口一帶鐵路以便贛浙路綫交通經馮中丞會商諸紳擬由本省勘路購地由南　鐵路公司經理向浙路公司領欵認息訂約分年攤還一俟電商京紳認可卽行舉辦 
[商務總會紀事蘇州]  
　　蘇省商務總會本届第四期選舉已定於廿六日舉行茲悉總理尤紳鼎孚以濫竽三載愧乏微勞協　吳紳似邨 
 
 

Page 12

 
 
第二張第四版 
亦因承乏二年未著寸效本年選舉轉瞬届期商界中不乏老成練逹名望素著之士紳堪膺是選均於日前致函到會先行告辭並表意見切勿再舉以滋媿恧又吳江商務分會總理龐元潤前被該邑衆商臚陳事跡上控農工商部請爲查辦當經大部行文商務總會飭令該會前往按照所控各節確切查復以明虚實現該會協理吳君等已於日昨前往調查一切矣 
[擬設女子工藝廠松江]  
　　府尊戚太守照會陳謝兩紳以全節堂而附設學堂似與名義不甚相稱學務陸議紳亦以爲言茲擬改該堂松筠女校爲　藝廠無論在堂釐婦或民間婦女均可入廠學習工藝松郡以顧繡著名未必今不逮昔凡粗細工藝不妨量材施敎該堂經濟雄偉能輔以精神定有效果嗣後一切組織本府亦無不盡力贊助冀觀厥成雜記 
[捕拿巨匪黃連生詳誌浙江]  
　　紹興府職員毛寳瑩於去秋赴省控告紹興巨痞黃連生徐元喜周吾三等敲詐一案當奉撫憲增子帥批飭前任紹興府劉守查辦黃連生等聞風逃匿久未獲案經毛寳瑩一再赴省上控增子帥乂密電現署紹興府蕭叔衡太守密拿適黃連生等回紹度歲正月初九日上午十二句鐘各差役訪得黃連生在華巖寺白菓樹下王姓茶店啜茗恐彼黨羽甚多寡不敵衆禀請蕭太守添派警卒帮同協拿太守即派警卒十餘名督同差役拿辦至五句鐘時有某差役奔至府轅禀稱連生業已拿獲因彼死黨甚多圍住不能帶署而警卒差役均受重傷云云蕭太守大怒即片傳山會二縣巡防二隊管帶到署命各速即帶兵差前往幫拿韓管帶率勇二排江陳二令各帶親兵差役百餘名蕭太守亦率勇一排差役數十名前往迎提當時大街各店舖均上排門如臨大敵黃連生死黨見府縣營汛水陸防練各軍前來始紛紛逃散山會兩縣差役與府轅警役將黃連生帶至府署已鐘鳴十下即將黃連生發交會稽縣釘鐐收押内監受傷警卒廖月星陳振坤二名送醫調治惟陳受傷甚重恐有性命之虞聞此案不日即可開審 
[請拿竊割電綫匪徒安慶]  
　　朱撫札皖北道文云據上海電政局眞電内開據壽州電局委員陸登善電稱卑轄曉天集南初一被匪徒割去電綫十丈賈家小廟竊桿二根趙家港竊桿二根初三通修到兩小時之久湯家坟又竊桿四根扒扒塔二根　修後竊連派工丁趕修於初五始通報等因伏查皖北電綫屢被偷竊阻碍實多應請飭縣嚴緝並力保護以重電政實爲公便等情到本部院據此查皖北接展電綫前已飭屬保護在案乃目下開工未久竟被屢次竊割足見地方文武漫不經心致使匪徒肆無忌憚言之實堪痛恨茲據前情除徑札遵照外合亟札飭札到該道立即勒飭壽州會同營汛務將此案匪徒懸賞購綫按名嚴緝務獲究辦一面責成嚴督董保並由該道分飭綫路所經各地方文武一體實力防護以重電政毋再稍涉疎虞致干重咎 
[菜攤罷市要挾浙江]  
　　浙省淸和坊小菜場業於十六日將各攤實行遷徙近聞各販因塲内限於地位不能如向日之可任意擺設并須日輸捐錢六十文大不滿意遂有倡議擬於明日起全行歇業數日以示挾制 
小說 
[潘傑小史英國梅特撰著泖浦四郎信譯]  
　　（一）情誤（十）潘傑旣目送奇南出門。轉身復睡。約一小時。殆覺則痛愈矣。忽有一種奇異之思想。感觸腦筋。獨居　内。綦覺鬱悶。欲至外室。稍調換空氣。潘傑天趣活潑。喜談笑。嗜游玩。衣物服御。均愛精潔。每不喜獨居冷淡狀若牧師披衣起坐。偶憶奇南至房中時。衣服麗甚。殊覺娟美可羡。舉目視窗外。天無片雲。萬籟沉寂。即御一至麗至潔之外衣。整理髮髻。復舉鏡自照。目似秋波。脣若丹硃。嫣然一笑。齒如銜貝。潘傑整理己畢。自樓而下。 
宛南夫人獨坐於書室中。窗簾低埀。室靜且幽。忽覩潘傑突然入室。笑曰。汝己愈乎。 
潘傑曰。謹謝上帝。女己愈矣。 
宛南夫人曰。甚善。弗命痕將至。余將欵以酒膳。汝往園中折數枝玫瑰。花以資點綴。惟須在樹影之下。少受日光。較爲經久。 
潘傑曰諾。乃行　膳堂中。於棹上取一小籃。復行向園中。口中高聲唱歌。聲若黃鶯晨囀。歌曰。 
玫瑰花兮玫瑰花。余將折兮爲所縳。爲所縳兮奈若何。。置諸瓶兮肅賓客 
潘傑信口唱歌。怡然自樂。適有一偉丈夫。嬌而長美。貌豐而偉。氣肅而淸。方至園門。園之右有小徑。旣繚且曲。瞥見一女子。於樹下採摘玫瑰。弗侖痕駐足凝視。不復前進。 
文苑（選） 
[吊大沙頭火災文]  
（仿吊古戰場文） 
熊熊乎一望無垠。光可照人。河水騰沸。檣桅紏。紛慘兮深夜。風急火　。篷斷楫飛。儼若掃塵。小姑喪魄。蕩子亡魂。路人告予曰。此大沙頭火灾也。常召奇殃。時多慘局。隔年則聞。傷心哉。命歟運歟。抑自取歟。吾聞夫客歲七月。箕伯暴怒。濁浪排空。雲捲風掃。飲客嫖官。倉皇回顧。海闊天空。欲走無路。葬身魚腹。茹恨誰訴。自是而還。恢復則難。舍舟登陸。限於有司。世稱刁官。不敵狀師。禀詞疊投。龜公用奇。政界注意於經濟。巡費借重乎嫖資。嗚呼噫嘻。吾想夫春茗鬭闊。祝融伺便。撲滅不及。社哥手顫。心同獸駭。命等狗賤。赴湯蹈火。實所罕見。燔髓　骨。焦頭爛　。岸上觀者。心驚目眩。累得水車。急如奔電。至　巡兵聞警。奔走海隅。火炭滿頭。烟　在鬚。提防搶匪。莫敢踟蹰。火熱水深。痛等切　。三眼華光。甚於强胡。恃其氣燄。以相剪屠。數　生靈。如坑趙卒。紅員身亡。富商覆没。屍陳長堤之岸。命送龍川之窟。無貴無賤。同爲焦骨。可勝言哉。刦至兮命盡。數定兮　絕。潮水急兮江流咽。楚炬殘兮歌聲歇。泅矣哉無。氣無力。待矣哉。身受灼爍。屍上浮兮影　直。夜正長兮風淅淅。寃魂聚兮天沈沈。水鬼號兮雲幕幕。烟入鼻兮氣短。水果腹兮眼白。傷心慘目。有如是耶。吾聞之陳塘遭刦。地屬通衢。縱耗財物。尚保殘軀。谷埠被灾。無可逃通。脚踏實地。可不知乎。香港鶯花。罕見燎原。行商大賈。樂與周旋。洋廳巍樓。和樂且　融。　洩洩。主客之間。洞天覽勝。歡賽　欄。靑衫紅袖。時兒一斑。澳門陳村。以及佛山。未聞慘禍。如此艱難。堂堂歡場。誰無相好。憐我憐卿。畏其不久。燈前話舊。如足如手。酒後談心。如賓如友。生也何温。死也何咎。其存其没。人莫聞知。細認浮屍將。信將疑。奇容慘狀。誰愿見之。生難招魂。哭望天涯。領回無人。寃魂何依。雖有善堂。無補凄　。嗚呼噫嘻。時耶命耶。多次如斯。爲之奈何。少　爲宜。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民實行調查]  
[江蘇蘇屬（松江華亭）]  
　　華婁兩縣投票區域華境業已劃定南北鄉共分六區城中爲第一區東門外華陽地藏呂蕩鹽鐵石匠六莊之新橋爲第二區十字車墩梵修太平陸家行五莊之莘莊爲第三區顓橋朱家行娘娘沙港趙家五莊之亭林爲第四區葉榭張澤南橋袁家大洋望河運港七莊之汝河爲第五區前崗後崗寒字歡庵夏横嚴家六莊之漕涇爲第六區蔣莊李家柘林漴缺砂磧五莊之投票處城中貢院新橋關帝廟莘莊全眞觀亭林顧野王祠汝河洞橋廟漕涇城隍廟開票所松城縣學堂明倫堂華共一千三百八十一人 
專件 
[上海選舉調查事務所申上海縣]  
　　爲呈送事竊奉照會内開本年正月初十日奉本府戚批本縣申送選舉人名册由奉批查先後送到選舉人名册並未分劃按區查造與定章不合且送府應造四份以憑存查轉送並須另造三份送籌辦處備查及存投票所並開票所現奉籌辦處憲函札已另札轉行矣仰即轉飭遵照册共三十一本發還同日又奉另札案奉蘇省諮議局籌辦處司道憲函開抄奉電稿一通因電線中斷故改從郵寄請覽後即速備文轉飭各屬遵辦查抄電以據武進陽湖靖江江陰長洲元和等縣呈送選舉人名册均僅分城鄉並不按照分劃投票區所每區一本造具將來照繕投票簿時難免重誤惟漂陽縣按區造册甚合辦法除將各名册分别批示發還外合再通電希即速轉飭各屬按區造册以便按册造簿是要等因到府奉此查該縣送到册籍並未分劃按區查造且不敷存查轉送除另行批示發換外茲奉前因合亟轉行札縣立即遵照今次並上年十二月廿六日轉奉籌辦處憲來札照章分劃區所按區造册須造四份送府存查並轉報兩院憲曁咨部查核又另造三份送籌辦處憲備查曁分存各投票所及開票所毋再錯誤遲延致干一再駁換各等因到縣奉此合將奉發原册照送爲此照會煩爲查收希卽遵飭分劃換造八份送縣以便分别申送備案等因奉此查選舉章程第十六條投票區應於選舉期三個月以前籌定申報第二十條選舉人名册應於選舉期六個月以前一律告成各等因是名册告成在籌定投票處之前相距三個月何能預料三個月以後籌定之分區而按區分造乎投票區之分劃雖按道里之遠近亦須兼顧選舉人數之多寡若名册尙未告成多寡無從預料此尤必須先成名册後劃區域之原因也定章如此並無按區造册之文况上海情形與他處不同儘有一人而住有二三處者調查員各就地叚一體入册經編輯員再三較對剔去重複二百餘人設非編姓則此二百餘名之重複無從察出非特此也初選當選人以選舉人名册爲限則開票檢票時必須與選舉名册對照若非編姓則任舉一人茫如大海亦恐無從檢查此所以仿照史姓韵編尙友錄體例分姓編輯之實在原因也上年造送四份晝夜分手赶造需時一個月之久現奉發還換造八份即使加倍添　寫手恐欲接册造簿以應投票日期之用斷赶不及况寫手亦一時無從添雇乎本邑分區調查其後即聨合數調查區爲一投票區現有刋印宣示名册雖非按投票區分造尙係按調查區分造似足供按册造簿之用除將宣示册印本三份逕行呈送籌辦處酌奪外合將發還原册三十一本連同宣示册五份備文呈送仰祈俯准詳籲府憲仍以原造各册連同宣示册詳送免其換造實爲公便 
本埠新聞 
[滬道電詢坐轎則例]  
　　滬道蔡觀察電禀江督略云前奉行國恤期内服色各節有百日外帽套坐轎各按品級之語查此項坐轎爲禮部則例所未載所謂各按品級是否即常用之藍呢綠呢大轎乞示遵 
[籌議購回自來水公司]  
　　城廂内外救火聨合會各董前因内地自來水公司於遇有火警時關閉龍頭勒加水價曾開會公議擬將該公司購回自辦經紀前報茲該公司亦以虧本難支情愿脫售業已禀奉滬道照會總工程局董事協同各商籌欵備購昨日午後局董即特開一會邀請滬道到局與各議董公同籌議 
[禀請接築沿浦駁岸]  
　　南市沿浦灘駁岸曾由總工程局於去年七月間先將楊家渡迤北一叚築就尙有一半因招商局恐有淤泥壅積碍及該局碼頭商請新關稅司轉嘱工程局暫緩興築在案茲悉總工程局又於日昨　禀滬道謂招商局碼頭與南市塡築駁岸之處相距較遠斷不至有淤泥留積碍及該局停泊輪船請即轉商稅司從速給照以便興築 
[會訊電車撞斃洋人案]  
　　德國領事署書記洋員瑞慕於十三日下午被二十一號電車撞傷斃命一案昨晨由公廨李襄讞與德裴繙譯官及英巴副領事會訊先據見証某洋人訴稱是日下午二時行至虹口兆豐路附近聞電車鈴聲擬往趁車詎已駛過忽見路旁臥一西人頭面有血旋由一華捕雇車載去餘事不知復據七百四十三號華捕投供是日在百老匯路兆豐路轉角站崗見二十一號電車由西往東時有一西人乘坐脚車由兆豐路衝出被電車撞跌傷及腦門此事實因該洋人不照工部局行車章程所致訊之司機人張渭池及收票人瞿洪山供詞均與該捕相同旋由電車公司所延之某律師上堂將當日肇事情形繪圖呈閱並聲明司機人遵章駛車並無不合判張仍交保候查明確情再訊 
[印捕毆斃押犯]  
　　已革華捕夏裕山前因犯案判押西牢三月茲在押患病送往同仁醫院騐明脇骨受傷據夏聲稱係被西牢印捕毆傷前晚身死捕房當飭地保查明家屬備棺收殮一面飭派西探查明行兇印捕禀復核辦 
[副領代理正領]  
　　駐滬大西洋國正領事官現奉該國政府派爲萬國禁烟會代表以致署中一切公務未克兼辦業由該正領事電奉該政府札委副領事沙君暫爲代辦昨已照會公共公堂知照矣 
[函請續撥調查經費]  
　　本邑選舉調查事務所函致縣令云所中 
 
 

Page 19

 
 
第三張第三版 
經費前蒙頒發洋一千二百元倘僅辦調查事件確已敷用惟現在時期已經添長刷印物件又增許多至少再需洋七八百元前經將情面禀務祈恩准速籌撥下無任感禱 
[訊結作證說謊案]  
　　美國國家律師白山控華人張桂生在美公堂作証謊言一案前日復由公廨會訊據見証美臬司署書記員海克勒聲稱張桂生初在公堂作証供局萬生並未帶刀第二次忽供持刀等語顯係說謊應請究辦張桂生延穆安素律師投稱局萬生係張之東家第一次到堂張悞認白山爲領事當時白山不許被告言及帶刀故張未直供後恐被累復將伊東持刀情形供明當時有海軍統帶塔丙台維司與洋人溫克拔到堂証明並非說謊應請將案註銷中西官以大淸律法見証口供不符無甚罪名且張第一次口供係因白山逼嚇所致更屬可原應准將案注銷開釋惟張交保後不應畏避不到判將保洋二百元充公 
[謝贈]  
　　昨承英美烟公司惠贈縀地五彩月份牌一幅所繪鄭家詩婢飄飄欲仙至布景妥貼設色鮮明尤其餘事書此以誌謝忱 
城内 
[拿獲流氓]  
　　本縣李大令訪聞浦東流氓成寳生等有手持刀械洋礮向民人唐月山借錢不遂持刀向砍開礮恐嚇情事派差密提去後茲據唐月山呈控並據該差等復稱流氓成寳生沈柏生陶松林湖北大毛湖北老三等勒借行凶後匿居租界等情大令當即飭差到廨協同探捕將成寳生沈柏生陶松林等三人拘住歸案訊究 
[安置押犯]  
　　本縣待質自新兩所翻造房屋　將動工昨日先將在押之命盜案犯裘炳春等三名收禁内監奚海潮等二十二名收禁外監其餘輕犯九十六名交各原差管押班房盜賊三十二名由捕役收管以便擇日興工 
[索帳被毆]  
　　高子山控施翠福欠洋不還經浦東總巡局解縣訊問高供在德順米店爲夥被浦束粥店主施翠福拖欠米洋八元數角小的往索施即邀同天生堂藥店主施希楨結算祇認二元有餘彼此爭執竟將小的於别處收來之帳洋七十餘元打失求究訊之施希楨施翠福供照帳實欠洋二元有餘判兩施交差照帳還淸失洋候查明再核 
[家庭變故]  
　　閘北巡警總局函解何湯氏控夫弟何學成逼醮一案到縣經李大令提訊湯晴嵐供爲姑母何湯氏作抱何湯氏供鹽城人嫁於何學松爲妻住南碼頭船上去年十月初七日婦人往親戚家初八即歸據婆婆稱丈夫暴病身亡業己棺殮婦人早有所欵今夫弟學成逼令再醮更覺欵惑爲此控局解案何學成供胞兄病故時嫂嫂亦在家中今嫂嫂自欲再醮勒令小的出據不允遂被揑控求察判湯氏交官媒湯何交差候提氏姑等到案再訊 
[偷竊路燈]  
　　江保泉偷竊馬姚弄口之路燈由東二區巡警拘獲解送一路巡局判責三百板枷號游行示衆三天 
南市 
[肥皂充公]  
　　英廨讞員昨派包探至總工程局禀稱去冬英商祥茂洋行控祥盛公司及禎和愼和等洋貨店出售冒牌肥皂一案請將該店所有僞皂起出充公局董當即派探至禎和號起出七箱因與原數不符諭充來探回禀候核 
[庵觀聚賭]  
　　丐頭周永春前晚紏集賭棍在大南門外送子庵内聚賭抽頭旋彼縣差查悉進内獲住周等十人交由巡士拘至南區判周罰洋十元餘人各罰兩元一併開釋一面飭提庵主究罰 
[失火即熄]  
　　前夜一點鐘時董家渡鹽公堂西首高姓家起火幸由天主堂洋龍到場救熄未致蔓延 
[懲辦收贜]  
　　會舘弄阜泰小藥棧主陳茂順因收買太古洋棧所失之熊膽十一枚由工程局勒令限交在案昨法捕房又派探至局請將該棧主提回候解公堂懲辦 
[交保理償]  
　　鼎茂莊執事李宣甫昨至工程局控告已閉鳳來閣帳簿店主張小鴻欠銀三百兩圖賴不還經陳叅軍訊明屬實判張交保理處 
閘北 
[巡警總局批詞]  
　　民人李佩紳禀批查此案前經訊明斷令婁和尙措還該民人洋一百五十三元由吳金有人銀並保出外理淸取具保狀在案何以避匿不面任意延宕殊屬刁狡仰警法科迅提婁和尙及吳金有到案嚴追押令淸繳毋任再延職商劉鑄　批據禀各節是否實情仰一路分局併案澈究禀復核奪毋稍徇延 
英租界 
[責成保人]  
　　日商瀧廣三郎控信康號主葉炳章騙取貨物昨經公堂會訊原告延律師聲稱葉所騙之貨寄於龔德明處應請向龔究追龔亦延律師到堂代辦中西官以龔無干開釋判限保人盧之培於半月内尋　到堂如違押交 
[擔保不易]  
　　英商祥泰洋行控戴登川擔保徐文達銀兩延不料理昨由公廨會訊原被均延律師到堂辯駁判戴徐分别交保候下禮拜一再訊 
[摧折梅香]  
　　姚兆中與妻瞿氏將婢女梅香肆行凌虐由捕查獲昨解公堂請究判婢發幼女所留養姚夫婦各罰洋五元充公 
[幸得脫累]  
　　粤人沈鈺記控妾沈王氏捲逃一案昨由公堂覆訊兩造均延律師到堂申辯中西官以原告自愿離異判氏交其姊具結領回 
[水落石出]  
　　金管氏控林和尙翁順禮錢阿寳串拐伊女阿二昨由公堂提訊據差探禀稱氏女係由厦門提回中西官以此案與三人不涉判一併開釋女交氏領回完案 
[殆非串拐]  
　　沈陳氏控沈陸氏莫玉兆劉桂榮陳王氏串拐小孩昨奉公堂訊明實情判沈陸氏押女所一月餘人一併開釋 
[巨竊收禁]  
　　林鳳生等控巨竊章毛豐葉瑞卿串竊互贓由探查獲解廨訊供屬實判章押西牢三年葉押一年期滿一併逐出租界所有各贜著失主具領 
[騙珠續記]  
　　王惠卿控唐春金唐吳氏袁福壽串騙珍珠一案昨由公堂復訊判唐夫婦還押袁交原保限兩禮拜繳欵 
[候提人証]  
　　錢玉成控王紀福串竊金條昨由公堂復訊判王還押候移提人証再訊 
[私用帳洋]  
　　某洋人控吳益生私用帳洋一千零十三元昨經公堂訊責判吳押西　九月减折還洋 
美租界 
[焚斃婦女]  
　　楊樹浦北某鄉民家失火後起出屍首一具己紀昨報茲悉火起於十二　沈仟仟家沈妻吳氏逃避不及遂致葬身火窟詐沈仟仟恊保赴縣求准免騐遂即自行棺殮 
[緝獲逃犯]  
　　某西人專竊洋人衣物前因案發判押厦門路西牢旋被逃逸前晚復由一百七十三號西捕拘獲帶入捕房押候解送該管領事署嚴辦 
[男女互毆]  
　　陳金標　與蕩婦夏胡氏在元芳路互相扭毆由捕捕送捕房捕頭詢悉陳被該氏積欠房租氏亦被陳質去衣飾飭陳將氏衣物贖還所欠房租禀請公廨究追 
[日人行兇]  
　　某日人昨雇陳阿二東洋車至北四川路陳索加車資被該日人突出洋刀刺破手部而逸陳即訴知巡捕同至捕房捕頭飭派日探查拿核辦 
法租界 
[一再被控]  
　　流氓李咸林前被邱王氏控告調笑搶戒經公堂提訊據供氏係雉妓阿三向來認識此次調笑成怒誣控搶戒判令交保候查在案茲又有董國香禀控李咸林紏黨陳阿根林小狗李桂榮等在家局賭被騙洋銀二十餘元復奉提押一併查辦茲經中西官查得李　非安分之徒姑念己押四十天著再押二十天期滿斥釋陳等三人各罰洋五元充公 
[不止一次]  
　　王榮　由蘇州誘拐周少泉 
 
 

Page 20

 
 
第三張第四版 
之女兒招弟來申送入王四寳花烟間内爲娼取去帶擋洋三十五元茲由周追蹤來滬報知捕房一併拘解公堂請究王供招弟先在帶鈎橋浜某花烟間内爲娼由自稱包探之陳連生說合調來鴇婦張文卿投供五榮寳前已拐一蘇婦領來取去帶擋洋六十元今該婦已由蘇州提去求究判王枷一月押二年招弟給周領去王四寳罰洋十元 
[能否成全]  
　　德裕提莊夥吳連卿串通某典當夥蔡棟侯盜取莊摺一案曾由公堂判定各枷一月茲吳之家屬以顏面攸關禀求免枷聶司馬諭候商之西官再行核示 
[徘徊道左]  
　　昨有年約十齡衣服襤褸之男孩一口啞不能言不辨路徑由巡捕送廨判送善堂留養候家屬認領 
國外新聞 
[英國海軍近聞]  
　　十二日倫敦電云據每日新聞載稱英政府將實行上年十一月十三號首相愛斯奎土之約言允於來年添造奪雷諾脫式戰艦五六艘故建造經費即將自英金三百萬磅增至四百萬磅海軍大將曼氏現已簡爲北海艦隊總司令官兼統海峽及呂克納司兩處艦隊海峽艦隊次司令官海軍副將密萊及第二巡洋艦隊司令官海軍副將史考脫將簡爲以上兩艦隊統領 
[基督敎士會近舉]  
　　十二日倫敦電云基督敎士會感謝金現已分定中國日本各得英金三萬磅不日將在東京建設神道學學校一所 
[英德解釋嫌疑]  
　　十二日倫敦電云栢靈日報載有宮塲通信謂德相蒲羅親王近與英外部次官哈定其暢談數小時之久頗形滿志德國對於英國政策之疑團茲已氷釋 
[日本新使抵英]  
　　十二日東京電云日本新簡駐英大使加籐男爵已抵倫敦大使館之職員及日本僑民當時均往車站迎接 
[排日事宜彚誌]  
　　十二日東京電云聞華盛頓立法院已决議將日人所忌之各政令展緩提議紐約商務總會現已决議刋發傳單忠告該埠人民抑制一方之私見順從全國之輿論同日紐約電云紐約下議院近有人呈遞議案請派員與各省代表商訂驅逐日工文牘呈請國會施行開列福利亞省上議院議員配京斯對於排日問題近忽變其素態並迫於羅斯佛總統之壓力箴勸開省下議院遵守其萊脫知事之訓戒惟其改變之故今仍未明 
[英德海軍條約預望]  
　　二十二日栢靈電云英國各報皆望英德兩國能於一千九百十二年締結擴張海軍條約 
[西葡國君互會]  
　　二十二日栢靈電云西班牙王將應葡萄牙王之請在某獵所互會 
[德書記盜金縱火]  
　　二十三日倫敦電云智利京城桑的愛哥電稱前德國大使館被火焚斃之屍實係使館闇者並非書記員該書記爲智利國人現已被捕聞因賭博輸空巨金盜用使館公欵故　該闇者殺害且縱火以圖滅跡該闇者當時身衣書記之服曾以官塲盛禮葬之 
[林肯總統百年紀念]  
　　二十三日倫敦電云林肯百年紀念日美國各處追祝頗盛是日國人皆輟業以表敬忱羅斯佛總統及英美兩國大使均在各處預會演說頗極一時之盛 
小說 
[官場小說衣冠影（三十四）]  
　　第十回嚴交涉領事起風潮緝大盜中丞傳密電 
洋人還不肯信。口中駡道。什麽大人不大人。敢來拿我。你們那種灰堆程扒出來的大人。只好管管你們中國人罷了。他要來管起我們外國的人來。你呌他不要想昏了頭。那兩個差官聽了大怒。面面相看道怎麽這個東西。這樣的不知好歹。我們就鎖他去見大人。看他怎麽樣。那洋人聽了。又駡道。你們這一起賤種奴才。竟敢來鎖起我來。你們小心自已的腦袋。兩個差官聽了。更加發怒。也不和他說話。搶步上前。兩個人伏侍一個。就如鷂鷹抓小雞的一般。那洋人被他們拿住。動搖不得。兩個差官恨他猖獗。便把一條錬子。鎖住了他那洋人見兩個差官當眞把他鎖了起來。方才慌了。不敢開口憑着他們擁到金觀察面前。聽了金觀察的一番說話。一句話都答應不上來只低着個頭一言不發金觀察又道如今只有兩個辦法。聽你自已的便你要是情願聽了我的話兒。立刻離去這個地方。便萬事休提。如若不然。就把你照着違背約章的辦法。立時把你看守起來。辦你個故違條約。擾亂治安。况且你酗酒撒潑。强搶民間的貨物。就是你們領事知道了這樣事情一定也要把他按律懲辦。押回本國的。那時你回到本國去。又怎麽有臉見人。那洋人聽了。低着個頭。沈吟不答。金觀察見他不答。便道你旣然不答。那就是不肯聽我的話兒。我也顧不得許多的了。說着。便呌一聲來。你們把他送到洋務局去管押起來。那洋人聽了當眞要管押他。便也發起急來便道我情願立刻就走。但是我旅費已經空乏。一時不能起身。這便怎麽　呢。金觀察道。那倒不要緊。我送你盤費動身就是了。便叫人去拿了一百塊錢出來。給他做盤費。派人好好的送他出去。那洋人拿了一百塊錢。倒歡喜喜的的辭了金觀察走了。金觀察又呌人。拿一百塊錢去給那洋貨舖。算是賠還他的金表。有幾個金觀察手下的人。便問金觀察爲什麽不追他的金表出來。却要自已拿出錢來賠償。又有幾個精明的幕府。替金觀察揑着一把冷汗。說金觀察不該用練子去鎖他。將來一定要有人出來講話的。金觀察聽了。只是微微的笑。不肯說出緣故來。只說你們將來自然知道。果然不多幾時。廣西巡撫白中丞那裡來了一個札子。裡頭開着接准領事照會。說他們本國商人。在龍州地方被金道三緘無故鎖拿實屬渺視鄰邦。故違條約。請爲查辦的這些話兒。叫金觀察據實禀復。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
