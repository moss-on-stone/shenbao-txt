# 1916 - 343 - 4915747

 

Page 1

 
 
   
 
 

Page 2

 
 
時評 
[骨鯁在喉（冷）]  
　　骨鯁在喉云者爲旣不能茹又不能吐之謂也中國近來諸事何多類此 
　　曹汝霖使日贈勳旣與日政府接洽矣而議會反對欲徇議會之意另易一人而又碍於日政府之已經承諾於是使日贈勳一事旣不能進又不能退如骨之鯁於喉者一 
内務總長孫洪伊免職政府應提繼任之人交議會通過然而政府提交任可澄而議會不與通過於是政府所欲提者議會無通過之望議會能通過者政府决不願提於是内務總長一席政府黨不能得非政府黨亦不能得如　之鯁於喉者二 
他若老西開案旣不能徇民復不能徇外如骨鯁於喉者三興亞借欵旣非解約亦非定約如骨鯁於喉者四又如政府之骨鯁於借欵憲法之骨鯁於省制無一不在喉間而成爲不出不入之阻碍物 
[命令]  
十二月十日大總統令張鳴岐給予一等大綬嘉禾章此令 
又令前中國銀行總裁湯叡陸軍少將譚學夔原任廣東警察廳長王廣齡廣州商團總董岑伯護國軍司令吕仲明前清道員左小藩等奔走國事慘遭海珠之變實堪憫惻當經令飭陸軍部查明死事情形一體從優議恤又據唐繼堯岑春煊梁啓超等電請將湯叡等特予表彰優恤遺族並經發交該部核辦在案兹據呈覆查明各該員等死難事實按照陸軍恤賞章程分别議給遺族恤金又從優請給治喪費並請將各該員生平事蹟宣付史館立傳等情湯叡等　意救時志行卓絶同攖世變各有抱氷握火之忱等諸國殤早下志士仁人之泣睠兹簡册宜播靈芬著即將各該員等生平事蹟宣付國史館立傳以昭義烈而示來兹餘均如擬辦理此令 
　　又令國務院參議王鴻猷學識明通志意淵粹奔走國事夙著勤勞兹聞溘逝殊深悼惜著特給賻銀兩千圓并交國務院從優議恤此令 
十二月四日大總統令裁缺肅政史五瑚夏壽康蔡賓善周登皡徐承錦夏寅官張超南江紹杰雲書方貞午孟錫玨傳增湘麥秩嚴徐沅吳敬修史紀常均著交國務院存記此令 
又令路其恩徐大宏給予六等文虎章此令 
又令任命周祚章爲河南高等檢察廳檢察長袁鳳　爲安徽高等檢察廳檢察長屈永昌爲廣西高等檢察廳檢察長此令 
又令海軍總長程璧光呈請任命王崇文爲視察應照准此令又令陸軍總長段祺瑞呈請任命鄒魯爲竞州鎭守使署副官長應照准此令 
又令陸軍總長叚祺瑞呈請將高敖修授爲陸軍步兵中校應照准此令 
又令陸軍總長段祺瑞呈准正紅旗滿洲都统志鈞咨請以榮堃承襲世管佐領應照准此令 
又令陸軍總長段祺瑞呈准正紅旗滿洲都統志鈞咨請以松全補驍騎校應照准此令 
專電 
[北京電]  
　　議場决鬭案檢廳今午傳兩造豫審昨府院一日間得各省督長電數通莫不表示忿訝惟某督語尤激請下令解散國會元首已派人出而調停如再相持不下聽從法律解决 
[北京電]  
　　參衆兩院均發議程明日常會照開元首恐某派仍抱消極延不出席訂今午後約各派領袖談話將勉以賡續期大法早成 
[北京電]  
　　憲法討論舉代表黄贊元等十六人分赴各團接洽兼事調停所表示者（一）雙方懲戒案均不贊成（二）主張另提地方制度大綱協商後再行公决（三）審議會繼續開會另議省制外問題 
[北京電]  
平社蘇園均主張調和平社擬提議另製省制草案重行表决至研究會之發通電各派均不謂然但其原因實係誤聞益友社方面已發通電故即發電抵制 
[北京電]  
研究派報紙同載某派改組内閣之密議謂將以許世英爲總理敎育張耀曾内務范源廉司法王寵惠交通于右任外交財政仍舊谷更動否未定陸海軍亦未定 
[北京電]  
　　今日（十一）午後各政團會議對研究益友兩派確守中立地方制度另提星期三仍開審議會加入表决 
[北京電]  
　　憲政討論會議决（一）對於他政團之互擊决不加入（二）對於研究會之通電各省設法請其取銷以免院外干涉（三）與他團協議解决目下難題先繼續開會議省制以外各問題四）推舉二十餘人與各派接洽 
[北京電]  
　　此間將有憲政促成會出現係在野黨組織又東海與汪大燮張鳴岐與李盛鐸正在造黨（一）集基本金七百萬（一）號稱三百萬均藉辦實業設銀行爲名實以第二屆選舉爲目的 
[北京電]  
　　孫洪伊虧帑質問案府院均主派莊院長查辦 
[北京電]  
　　選舉訴訟解釋案大理院提出國務會議認前制决有效閣議主交兩院覆議 
[北京電]  
　　國務院今晨八時半即開特别會議專爲選舉訴訟解釋法曾經兩院三讀通過而大理院前判决之張于潯案應作無效該院頗有異議今日卽决定緩行公布交兩院覆議又熊希齡赴日得日復電否認如何辦法亦附議云 
[北京電]  
　　老西開案夏次長前議均經打消今日再開談判可就根本上解决伍外長擬明日出席國會報告經過情形徵求結束同意 
[北京電]  
　　熊希齡赴日已中變聞日本來電不贊成現仍擬勸東海或以閣員一人充之 
[北京電]  
　　日人消息定期今日開議之大借欵聞因事須改期 
[外電]  
[成都電]  
　　近蜀人與滇人間頗有暗潮蜀人擬排去滇人但滇人已據要位勢頗穩固且加增滇兵若干（十日）路透電 
[奉天電]  
　　張督軍接到外交總長伍廷芳氏電報謂鄭家屯問題有與日本和平解决之望中日關係最要親善勿徒平地而起風波如有輕舉妄動殊非大局之益等語張督軍得電後即嚴重取締公民會並嚴命爲此問題騷擾之各學堂監督（十一日） 
[漢口電]  
　　本年長江之減水較諸往年爲甚因九江上流之水道夜間航行危險故由漢開赴上海之輪船自十五日起開行時刻改由午前十一時（十一日） 
[南京電]  
　　甯省朱劍霞女士現欲恢復省立第一女子工藝學校正在熱心奔走具禀當道且已得省議會之贊成不久即可開校（十一日） 
[南京電]  
　　開於特派使節擇人一事竟致參衆兩院猛烈反對與招聘青木中將問題及興亞借欵問題異曲同工其全供爲政爭之具有可推測之理由日本政府深鑒前轍方避投入似此旋渦之中無論派遣何人來日均不拒否惟作旁觀靜待此問題之推移耳（十一日） 
[北京電]  
　　熊希齡之特使問題似又挫頓此時非徐世昌或唐紹儀出當其任恐究難得議會之承認而兩氏此時似均不願出山觀則兩氏之中孰肯出山者其時機當在段氏辭職之後云（十一日） 
[北京電]  
　　議會形勢日非各派之黨爭日甚大有議員眼中只有黨派並無國家之怪狀恰如第一次國會時之醜態都中人民厭倦議會政治之弊發嗟怨之聲者頗多云（十一日） 
[東京電]  
　　駐俄大使之後任日本政府擬派内田康哉子爵因從外交上之惯例特電照會俄國政府求其承諾兹於十日之夜接到俄國政府復電承諾大約一兩日内即行正式親任式（十一日） 
[東京電]  
　　十日奉特晋大山公叙從一位（十一日）以上東方通信社電 
[戰電]  
　　亞姆斯特丹電君士坦丁電稱君士坦丁與雅典之無線電報今復可通信（十日） 
[雅典電]  
　　路透訪員得確實消息協約國之哀的美敦書將於今日提交希政府（十日） 
[倫敦電]  
　　洛伊特新聞比列烏之訪員電稱希皇通告某使署謂協約國苟與希臘斷絶外交則彼擬附從德軍（十日） 
[倫敦電]  
　　錫拉電稱希兵紛入雅典聚集兩萬之衆協約國公使要求希政府解釋此事希首相答稱乃供維持治安之用（十日） 
[彼得格勒電]  
　　一般人士對於布加萊斯之陷落未加輕視以其地爲鐵路與道路之中心點也俄羅軍現向東退走地乏交通不利運動麥剛森元帥之軍其來絶速而避難人民復充塞於途故羅軍不能爲有秩序之退走俄國 
軍事機關報羅斯基英伐里特預料敵軍將在馬其頓取攻勢且謂俄國今急當從事决戰面其他協約軍亦當奮力擊敵俾使敵軍不能固據羅國中央與多瑙河低地以度冬蓋其地存糧足供六個月之用敵軍旣據之則可出兵攻擊薩洛尼加來軍春季復可攻擊俄軍總陣線（九日） 
[倫敦電]  
　　布軍公報宣稱俄羅軍現由多瑙河左岸特土開與塞拉伏逹間向東北退走布軍已在特土開附近渡多瑙河佔據哇爾特尼柴鎭另有一軍在錫里斯特里亞附近渡河俄軍焚燬里斯特里亞對面加拉拉虚鎭及周圍各村落（十日） 
[亞姆斯特丹電]  
　　德國亨利親王已任爲布加萊斯總督（十日） 
[亞姆斯特丹電]  
　　比境德軍行動甚忙衆信此爲西境戰事復行活動之先聲（九日） 
[亞姆斯特丹電]  
　　德潛艇德意志號急駛回國已抵維塞河口之外（十日） 
[倫敦電]  
　　星期週刋云喬治行政計畫包括（一）商船武裝（二）凖備冬季攻勢（三）徵集十六歲至六十歲之國民四）施行有效力之封鎖（五）發給食物憑票（六）　充自産之食物（七）停辦與戰事無大關係之事業（　）實行禁絶奢侈品（九）素食日期諸大端（十日） 
[巴黎電]  
　　國會動議限制國務員會議之人數以五人爲限（即外交陸軍海軍内務四部部長）其他諸部一律改組（九日） 
[要聞一北京特别通信（四十七）飄萍]  
　　吉長鐵路借欵之過去現在未來（一）是項借欵之過去歷史　　吉長鐵路云者自吉林省城逹於南滿長春間八十英里許之鐵路也（或云七十九英里或云八十二英里）因此鐵路而與日人發生借欵之關係蓋遠在前清光緒三十三年三月初三條約簽字之日（即日本明治四十年四月十五）其時兩國之代表我國方面爲那桐瞿鴻禨及此次辭職不就之外交總長唐紹儀而日本方面則今日又爲駐京公使之林權助氏當時之計畫原以預防日人之要求敷設全權先以自造繼以合造故以自築之名借入資金之半額其協約要點垂至於今尚不失爲修改之根據今略揭之以供參攷（此爲第一次協約與新奉鐵道並列約中者） 
（一）資金之半額由南滿鐵道會社借入（因未測量故未注明數目） 
（二）償還期限二十五年期限未滿以前不得全部償還（三）以該路財産及收入爲擔保 
（四）償還期限已過不能照付時以該路歸該會社代爲經營（五）在借欵期限中技師長用日本人又會計主任用日人一名於會計事務有布置管理之全責關於收支監督之事與總辦協商辦理 
至光緒三十四年十月二十九日（即日本明治四十一年十一月十二日）清郵傳部鐵道局長梁士詒又與日本使館書記官阿部氏訂立續約實根據於上述之條欵要點如下 
（一）借吉長鐵路資金之半額計日幣二百十五萬圓 
（二）年利五分 
（三）實收九三 
（四）技師長及會計主任用日本人 
　　至清宣統元年七月初三日（即日本明治四十二年八月十八日）我國郵傳部委員候選知府盧祖華乃與日人南滿鐵道會社理事野野村氏結吉長鐵道借欵細目契約書從前關於此項協約皆與新奉鐵道並舉此次始立關於吉長鐵道之獨立契約要點多與上同薑聲明根據於上之二約者也 
（一）欵額二百十五萬圓 
（二）實收每百元付九十三圓 
（三）還期二十五年自交欵之後第六年始行開始償還分全額爲四十二份 
（四）利率自交欵之日起算每年五分 
（五）以營業收入存諸吉林長春之正金 
 
 
 

Page 3

 
 
銀行分行此項存欵於付出該路之經費而外須留存借欵本利六個月份之額再有盈餘則依局長之命充中國國家用途（六）用人及抵押規定等均與上述者同 
吉長鐵道自借欵成立而後即行開工於辛亥之役略事停頓至民國元年而全線告成去歲中立交涉發生關於南滿及東部内蒙條約第七條中有以與各外國資本家訂立鐵道借欵契約爲標準速以吉長鐵道諸協約及契約爲根本的改訂之語又云將來中國關於鐵路借欵對外國資本家與以比現在各契約尤爲有利之條件時須依日本之希望行吉長鐵道契約之改訂云云此即今次吉長鐵路借欵契約之所由新訂也 
（二）是項借欵之現在情形 
　　新訂之吉長鐵道借欵契約今尚未達可以明記之機會日來有已交衆院請求同意之說今日之衆院秘密會羣料其即爲此事且云已付外交財政交通三股審查許總長之出席報告質問者殊屬甚少云云其餘不可得聞也但據某外人方面之消息則謂此次之约仍以舊約爲根據加以修正而欵額年限均有增加此爲可注意之點今依所聞略述一二於左 
（一）借該路建築費日幣六百五十萬元但扣除前次續約已付之二百十五萬以現金交付 
（二）利息五釐 
（三）實收每百元九十一元五十錢（即九十一元半） 
（四）期限爲四十年未滿期不得全部償還 
（五）以該路財産及收入爲擔保未清還以前不得再爲他處擔保 
（六）路權屬於中國政府 
（七）期限内委南滿鐵道會社代指揮營業 
（八）會計營業及管理均聘日人爲主任 
（九）資金不足時由中政府籌給不能則由該公司代籌 
（十）在期限内中國政府不得課特别稅 
（十一）警察行政司法各權仍屬中國政府 
（十二）該路收入以中幣存日本銀行 
（十三）警餉由路給保護軍隊之餉由中政府給 
（十四）將來欲延長而無力自造時須與該會社商辦 
（十五）與南滿鐵道聯絡等 
　　上所列者不過依據所聞謂此次契約章案之内容大略如是且未經國會議决則變更之處或不免有之也 
（三）其未來如何 
吾人假設以上述之各項爲皆屬於事實則欵額自二百十五萬而增爲六百五十萬年限自二十五年而增爲四十年較之彼所要求九十九年固似已見其短面與舊定年限比之則加十五年此十五年中鐵道事業之進步變遷國際情形之日新月異當爲何若又如三主任之聘用日人則中國人之總辦不過一傀儡必與前此傳良佐及李鳳年爲局長時大異其趣此皆可注意者又日人之計畫不僅在吉長鐵道更欲延長而爲吉林與會甯間之鐵道自會甯而出朝鮮之清津與防衛朝鮮鞏固北滿勢力兩相爲用故草約中已預有延長敷設之言矣（十二月五日） 
[美欵答覆後之再抗議]  
　　四國團對於美國借欵之抗議尚未磋商妥洽兹更彚録日人所傳消息如左據新支那所載我政府業於七日重行答覆大致仍維持前次之主張以爲今日之四國團不能與訂約時之五國團作爲同一團體而中美借欵之用度又專在實業方面不能作爲政治借欵聞四國團接到此項答覆後將再集會討論决定應取之態度又滿洲日日新聞載七日北京電云四國團代表因財政陳總長不認四國團之存在大爲憤慨將更提出第三次抗議今後或且有第四次交涉因求援於駐京四國外交團外交團亦認爲正當容其要求將助銀行團貫澈其主張今後將視中政府答覆之如何向中政府開始交涉又大阪朝日載東京電話云中政府答覆四國團之答覆（一）謂中美借欵爲實業借欵而非政治借欵（二）中美借欵無害於四國團之利益而據北京電報則謂中政府主張除外德國之四國團不能承繼五國團之特權此說恐係私人之放言而非中政府全體之意見中國政府蔑視四國團之特權與美資本家締結政治借欵不憚爲無稽之答辨則其後必有所恃大約在華英人嘗私助美國借欵之成立遂以致此也云云 
[字林報論國會與内閣]  
　　字林報六日北京通訊云憲法會議之編制民國永遠憲法也已數月於兹矣今則意見參差進行中止其所互爭者爲省制與選任省長權應否加入憲法抑或另行規定之問題國民黨主加入並擬定條件其性質足予各省以若干脫離中央自行其政之權而擁護政府之進步黨則不欲插此問題於憲法之内憲法之産生遂因以延擱矣維　有數省未經中央許可遽卽召集議會刻呈請中央承認之兼請准許袁氏前解散之各縣議會一律召集國務院不從其請但通諭各省謂非見明令不能承認云以上所述僅爲今日政象之一部此外尚有妨碍進步之處國會議員多數不贊成段内閣惟其人數尚嫌不足不能通過彈劾案否則黎總統可據之以解散内閣而内閣一方面又無權力可施之於國會故國會仍得以比較上無甚重要之事件與段總理爲難兹者曹汝霖之使日贈勳乃頗可注意之一事曹爲帝制派苟袁氏帝業成曹必顯爲貴族此種使命無論如何不能爲國會所贊成參院要求總理出席大肆攻擊究其實際不外反對帝制派之起用而已衆院亦因此事嚴陣以待但是日段總理不復出席於衆院自吾人觀之臨時約法似爲内閣與國會衝突之根蓋約法集權於國會過嫌偏重若完全依法行事行政者必致麻木且行政者日理國事遇不得已時勢難顧及國會是以國會權限問題誠有許多爭論今國會所持者似爲法律而政府所持者則爲能力以中國現狀觀之似能力尚須爲支配時事之物也 
[審議會大閙後之調解與抵制]  
　　星期五日憲法審議會　　制問題研究會與商榷中人衝突至於用武一節事後各政團對於閙事各議員均不直之有多人欲提出懲誡案將在場毆人之議員按名處罰但又有人謂此係黨派關係雖明明毆人亦不肯聽其受罰必至廻護到底懲誡案提出亦是空話云云故國會現尚無辦法究竟憲法審議會尚能繼續開會與否亦一問題所賴中立派議員出而作和事人雙方調停有言歸於好之一日耳據公府最　消息前日（八日）夜間十時餘衆議院議長湯化龍副議長陳國祥同往公府謁見大總統接談之間異常嚴密僅聞係報告憲法會議劇烈戰爭始末（九日）晚六時餘大總統又傳見政治顧問國會議員吳景濂君並有參議院副議長王儒堂議員郭同等七人晉見總統所議各事關防特嚴無從探悉據府中某要人云元首傳見吳君及接見王郭諸氏不外下列兩項（一）係疏通温世霖君等彈劾段祺瑞案（一）係調停憲法會議搗亂辦法吳王諸君至八時始作辭出府今日午間總統又電召研究會派議員梁善濟君入府　其從中調解使憲法會議仍得照常進行梁氏答云照昨日情形觀之再開會時本會議員恐尚不免捱打萬一釀成人命誰負其責此事在本會議員一方已無辦法總不能附和他人推翻表决也總統又言頃問詢諸吳王諸人彼等通電尚未發出汝等亦可不發梁氏答云彼爲打人者本會議員爲被打者彼即不發電本會議員亦不能不訴諸全國一明是非梁氏辭出時總統仍諄諄囑附並以調解自任惟是此次爭執事件聞研究會已通電各省前途如何殊未可測同時又有研究會派議員提出懲罰議案其文曰爲議員陳策葉夏聲劉成禺謝良牧鄧天乙蒙經陳時銓張我華焦易堂等擾亂議議逞兇毆人請依法付懲罰事查議會爲神聖尊嚴之地議員爲國民付託之人應如何恪守法規互相尊重乃於本月八日憲法會議之審議會審議增加省制問題投票表决審議長依法宣告結果後陳策等竟至蔑視規則恃强毆人以致藉忠寅劉崇佑陳光燾張金鑑等均身受毆傷此於議會前途憲法前途極有關係若不即付懲罰何以維議會之尊嚴而保國民之信仰爲此依據憲法會議規則第五十二條第五十三條第五十五條提出懲罰案請付公决此爲一方面之進行恐於調解之處益增障碍也 
昨（九日）下午一時參議院開會王議長請假副議長王正廷君代理主席始開會議員不能出席幾成爲一種習慣後十分鐘只有三四人列席議長宣告延長三十分鐘至一點三十分人數仍不足百人議長又宣告延長一點鐘於是議員三五聚談論前日審議會爭鬭之事議場幾變爲劇場直挨到兩點三十分議長謂現在兩次延長時期均滿而在場者有一百二十五人尚差十三人其不到者有請假者有缺席者吕志伊君主張檢查缺席者照院法懲戒議長謂不足法定人數按本院規則之規定兩次延長時間仍不足人數應爲延會之宣告遂宣告延會各議員遂一擁而散是日之不足法定人數不能開議查係憲法研究會議員因前日審議會關於省制問題與商榷會議員衝突未有調停之法遂以消極爲抵制俱告假不出席議院使法定人數不足額開議不成云 
[粤省財政與有奬義會]  
　　廣東有奬義會自奉中央下令停止財政廳曾出通告將省外各縣承辦投標日期暫行展緩一面卽由省長電呈政府謂前奉明令着將善後有奬義會尅日停辦等因自應遵照辦理惟粤省財政枯竭籌欵維艱而軍餉等費多在有奬義會經費支出若遽令進止恐爲患更甚稍能洞悉粤情無論智愚類能知之且此項義會性質雖與簽捐票相似其實與他項賭博有别旣有特别不得已之情形不能不藉此鉅欵稍資挹注勢難即令禁止以博美名甯負重謗以救全粤請准照原案辦理一俟期滿卽行飭令停止云云此電之外朱省長尚有呈文一件其略云案准内務部漾電開准國務院咨開奉大總統發下衆議院議員鄒魯等建議請將廣東一切賭博刻日禁絶經審查可决一案　逹查照將辦理情形隨時報部等因查賭博害人理當禁絶粤省毗　葡漢向與賭國爲鄰習俗移人非伊朝夕得規庇　數見不鮮外溢金錢更難勝計前清大吏採化私爲公及挽回漏巵之說准令商人承餉視等普通之營業遂成歲入之大宗宣三禁賭風聲旣樹官廳耳目所及確見成效改革而後地方多故舊染重汚軍警紛龐不無庇縱浸至本年干戈四擾綱紀益以蕩然賭客博徒無絲毫忌憚凡從前開禁時代所嚴爲取締不容假借攔入者至是悉明目張膽布滿郊垌光怪陸離波譎雲詭而全省賭禍且滔天矣慶攔下車伊始目擊心傷引爲大感誓與粤民湔此鴆毒所有花會牛牌白鴿票等類及舊時認餉最鉅之番攤上年業經弛禁之牌館概已會同督軍出示嚴禁現正研究進行計劃鞏固提防無使日久成爲具文有禁之名無禁之實惟地方善後有奬義會前龍上將軍李巡按使因急籌賑欵繼以軍需萬不得已始行開設嗣經財政部奉飭核議以東西各國亦有因災眚時行許地方發售彩劵募集欵項第此等政策急則治標仍應嚴爲限制即以該會原定章程三年爲限期滿停止限内迅速籌備以便届期實行呈奉前大總統批准照辦在案廣東頻歲兵事繁興災寝洊告支多收少日積月虧加以本年獨立揭竿紛起應征之欵到處截留省庫幾同虚設龍前督計窮羅掘提用中央關稅及官産變價銀行庫藏鐵路餘利將來應由粤省籌還者一百九十四萬六千餘元減折預收六七年份當按押餉及商包釐費將來應短少收入者不下五十萬元目前急　籌　　付必不可少者滇軍欠餉一百四十萬元民軍編遣收買鎗枝一百二十萬元又各項支欵截至十一月底待發支付命令曁已出命令尚未支付者三百一十五萬六千餘元新舊長短到期債務本息七百三十萬零二千餘元均屬刻難延緩其各路司令就近挪用關鹽等欵由運使監督陸續呈咨分請撥還者尚未結數計算燃眉旣急來日更難百孔千瘡以較當初龍李治粤時窘困情形尤加百倍實爲共見共聞似未便以尋常繩墨之言施諸危急存亡之日况查有奬義會售募則劵標定價開彩則月有常期事雖近於投機性不同於孤注該義會年餉照案本在限内非可空言廢止本省議會適同時提議禁賭連類及之本非喝雉呼盧相比亦與飮鴆止渴齊觀是蓋推廣禁賭範圍充類至盡但使公家籌有的欵能與該義會歲收相抵斯卽年期未届亦當立時停罷以迅副咸與維新之渴望卽表示服從與論之决心經慶瀾咨逹省議會切實答復并親自出席陳說理由徵求意見各議員旣洞悉粤中現狀再三討論僉謂應請官廳速　抵欵隨時禁止如一時未能籌得欵項仍照部定原案期限禁絶不得再言籌抵當付表决多數贊同日内准省機會具覆過署總之禁賭爲粤籍議員心理所同亦卽慶瀾治粤職志所在建議原案先得我心部電到時各項賭博本已厲行申禁重承建白益當盾以實力期於終始堅持其有奬義會旣并　爲不正當之收入而地方財政又關係全省安危亦不能不兼　統籌期無貽誤目前解决方法 
以達到禁止爲目的以速籌抵補爲前提此間議會官廳主張一致准電前因除分咨國務院内務部外理合將現辦情形報　　核自省長前項文電去後聞國務院卽電准續辦三個月惟朱省長以本省艱困情形甲於他省此項義會卽使准予開辦亦屬杯水車薪而况僅辦三個月其效力與不辦等至少非以一年爲期商人决不肯投資承辦昨已將種種爲難情形專電入告政府懇再開閣議俯予通融再辦一年一面并由財政廳布告定期再投各屬山舖票其布告云照得本省地方善後有奬義會前奉北京皓電宣布大總統命令禁止當經督軍陸省長朱會電中央懇照本省議會議决依照原定年期辦滿再行禁止兹奉國務院奉大總統令有奬義會前經明令禁止兹據稱粤省餉糈奇絀自是實在情形此項義會姑准暫辦以濟急需并着迅籌抵欵等因電復到粤奉此查此項義會前郷本廳於十一月廿二日在本廳投定省城河南佛山鎭南海縣屬三　沙頭官窰番禺寳安東莞等六處其餘布告暫緩在案兹奉前因其已經投定各處合行即日進行未經投承各屬定於本月八日仍在本廳分别投筒開標所有底價保證金悉照前次布告規定之數仰各承商人等一體知悉 
[徐州特别快信]  
　　宿遷匪亂甚熾聞已蔓延至滕縣交界張勳擬派第七路統領康永勝親率所部赴宿遷剿匪 
　　山西閻錫山昨派崔廷獻來徐謁張勳内容未悉贛省長戚揚昨遣程某來徐懇張勳疏通國會提出之查辦案 
　　國會議員各派决鬭甚烈張勳昨語帥秘書云議員又來搗亂怎叫我忍得住我看仍是非駡不可 
各路統領日前來徐領餉昨已各回原防 
十一月份軍餉昨已由京轉運局解送來徐明日發放 
各路統領昨均來徐請領十一月份餉銀 
火藥庫附近居民昨已遵令遷徙一空 
張巡閱署之上房前晚失竊聞祇被竊去日前做壽安徽省某縣知事朱餽敬之黄金杯盌一桌上刋有大帥雅篆字樣價約值五千金現正在密查中 
周樹模昨日出京來徐謁張聞不日卽乘車赴滬張勳之顧問鄒暌東昨出京來徐 
[南京快信]  
　　聞岑西林定本月下旬來甯乘津浦車入京齊省長接北京全國禁烟會電稱昨（十日）日開幕省議員馬其驥等提出查辦武進縣知事翁有成違法殃民案卽日列入議事日程付大會討論 
倪嗣冲因三河尖釐局扣留南京和記洋行芝蔴子交涉案昨特派秘書董嘉會來甯面謁駐甯英領接洽一切 
副總統公文程式已定昨已發表 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[赴日專使與日本答禮使]  
　　曹汝霖爲贈送勳章特使已與日人商定又起種種波瀾一節迭誌本報聞曹氏前日進見總統總统告曹謂汝此次赴日贈送勳章可以去惟須單純負贈送勳章之職務不帶其他性質國内耳聞之語不可傳出即在彼邦有所聞亦不必携帶回國云曹禀命退出迨至今日總統意思忽然變更又欲撤換曹氏不使當特使之任嗣全體國務員以此事業已與日人商定信用攸關復向總統要求仍以曹充之總統執不允後遂磋議改派梁任公但任公現居上海守孝弗願入官恐不同意後又議及熊秉三熊現駐天津擬派范靜生前往接洽待熊同意後再電駐日公使章宗祥商之日本東三省議員聞曹氏此行暗銜有東三省重大交涉之使命特於昨日面謁總統詢問是否屬實總統答不知議員謂如此重大事件總統豈得諉爲不知總統云余實知惟余揣總理當不至有命曹潤田送東三省權利與日本之事云云議員不得要領而出又聞前日上午兩院議員約四五十人分途赴總統府請謁大總統要求撤換計分兩班一班爲郭同汪彭年等二十五人一班爲金鼎勳等三十餘人均力陳曹氏在外交上名譽信用失墜已盡國人心理極不滿足贈勳之舉關係邦交甚重不能不另易聲望較隆之選某君並謂曹氏如果行車站之前必有非常變故云云 
　　八日東文天津日報載六日東京電云某閣僚云關於對華外交之發展現内閣以中日親善爲目的今中國特派曹汝霖來日一可以除彼此之誤會二可以解决向來之懸案三可以固將來之親善故日本亦宜特派答禮使云云 
[部院與使署之官制修改]  
　　此次政府提出之國務院官制比較元年制度似稍擴充權限增加員缺祗因手續不清致被議院咨回兹悉段總理以此事關係特大蓋近來各部自改組後多有溢出官制範圍者若不速行釐定將來責任内閣制何能實行其中有最困難者三（一）現在各部員缺已經超過原額對於現行閣制已生障礙（二）員缺已溢俸額自增預算一定追加爲難此則對於財政上之困難（三）現在部中權限多不明瞭亟應釐定以明責任是以段總理特於昨日會議時將困難情形說明一面趕速釐定官制附加修正理由務於年内提交國會以便通過實行而免有以上之困難情形 
　　伍秩庸自就職外交總長以來除迅　清理新舊各重要交涉案外並以現行駐外之使署官制有不完備之點擬酌行提出修正已略决議各使署官制於現有各職員外再添設以下之三項人員一曰參事官補助公使爲一切交涉案件之參贊公使若有事故及請假時即以之代理職務藉昭鄭重並此項參事官設置擬暫以駐英法德美俄日奥意八使署爲限二曰商務委員由外交部會同農商部稅務處選派以爲調查報告各國商工狀况及我國對外貿易情形之專員三曰海陸武官於使署添設此項武官不唯增益公使之威嚴並可隨時調查各國軍備及與各國軍界爲相當感情之聯絡 
[盧鎭瀾請檢舉選舉舞弊]  
　　盧鎭瀾上大總統曁司法總長書云竊以議員爲人民之代表職司立法與行政司法並重責任何等重要邇來各省省議會已着手改選參議員比聞各報紙喧傳各省之希望當選者大都勢金運動甚有一紙投票價需萬金者參議院爲立法最高機關參議員之身分而可以賄取得充類至盡恐將來該議員立身議場苟有可以取償金錢之處雖犯賣國之大不韙亦可爲之故欲挽此頽風非急籌防止之法不可按刑律第八章所載之選舉罪律有明條苟使各省檢察廳依法實行檢舉人雖至愚誰敢因希冀當選而躬犯罪刑乃各省檢察廳對於選舉運動之事竟未聞有依法實行檢舉者損司法之威信長罪惡之階梯曠職養奸莫此爲甚『大總統爲國家元首當甚望得多數由眞正民意選出之議員與之共圖治理務懇命令司法部迅電各省檢察廳『』總長居司法行政最高機關當不願各省檢察廳放棄職權務懇迅電各省檢察廳『對於選舉犯罪依法實行檢舉以重選政而維法權不勝屏營待命之至盧鎭瀾謹上 
　　按省議會之選舉參議員其權匪省議員自身所固有實全省大多數公民所賦予也全省公民以此至寶貴至尊重之選舉權授諸省議員固欲望其代表已意間接選舉已所最爲崇拜之人以增進國家幸福匪憐省議員之窮困無聊而以此選舉權爲調劑之資也議員諸君而明此意則雖無刑法之制裁而良心上自不容有絲毫賄賣之意思攙雜其間又誰得而運動耶乃今之省會諸君而明此意則雖無刑盡由選舉人本意所選出而匪以種種不正當之手段所威脅利誘以成者根本旣誤自每况愈下吾廻想民國元年問之選舉史尚感嘅不已也 
[紀八日交通會議]  
　　交通會議於八日下午二時開會會員到會者五十二人議長陸夢熊主席開議第一案官電軍電紀費應行變通辦法建議案由提案人厲藻青君說明理由張競立贊成此案蔣尊褘贊成本案預付及扣付兩種辦法姚國楨謂此事須由交通部與各電局分負責任復由吳煥榮俞兆桐李郁胡先春諸君相繼討論旋由議長以此案成立並付審查付表决贊成者多數遂議第二案爲郵局代遞電信以擴電政範圍建議案由提案人陸家鼐君登台說明曾鯤化請不付審查姚國楨謂應付審查表决多數贊成付審查第三案全國各鐵路中下級員司未受相當敎育者開班補習案交通傳習所提出姚國楨主張不另設專科應入傳習所與一班學生共同上課曾鯤化主張須選其稍有普通學識者孫多鈺主張須先定用人章程李郁主張由各路組織一公共講習所王景春主張將此案與將來相類之案一併審查時届三點五十分鐘主席宣告休息十分鐘四點摇鈴因不足法定人數遲至四點二十分始繼續開會駱通水釣韶等相繼討論劉成志請先將本案表决嗣後遇有同類之案再一併審查多數贊成第四案唐山工業專門學校卒業學生之録用及派遣遊學案由提出者駱通君說明派遣理由畢華南圭贊成請先入中國工廠實業然後再派入外國工廠駱通不以爲然曾鯤化君贊成華說主席表决多數成立並表决不付審查第五案整理交通財政建議案由提出者葉瑞棻君說明理由大致分治標治本兩法時已五鐘半說明畢由議長宣告歸入下日討論散會 
[海軍派送學生之波折]  
　　劉靖中告同學諸青年　　歐戰以來我國留歐學生以道途多阻地學費滙兌爲難因而發生意外困阻者時有所聞兹有閩人劉靖中者在歐戰將開之際蒙海部准派送法留學旣而戰事作遂不成行忽忽二年餘未有着落今自請援案赴法海部不之許劉不勝憤鬱作一書自告同學其文略云靖中偕兄北來三年一月考入北洋大學習法科甫四月不幸患冒病復來京就醫在京撰有敎育雜說一卷七月上書前海軍總長劉蒙准派送法國學習軍法即由軍學司謝鏡如司長引見呈驗文憑檢驗體格並會同鄭技正同試法文在案八月奥塞失和歐戰事起西行遂阻其時家人促靖中在京謀館顧巖岸之性不能少改欲求得一席也實難親友憐靖中之愚復以其貧貸之以金俾入美立萬國函授學校修業四年秋得兄由巴黎函悉海道可通其時適留學監督朱炎氏將有法國之行因復呈請海軍部沐批暫從緩議其十月函授學校將届卒業復商諸軍學司謝司長請呈請總長改派留美承允將呈文代遞唯呈文並未奉批僅得軍學司謝司長覆函内開前禀業已面遞蒙總長電詢魏總監可否據覆電尚須暫俟一時等因今年函授學校業已考畢查卾省已有派送留學之舉因復呈請程總長查照前案准予派送嗣得軍學司通知據說程總長有辦不到三字之諭其具何種理由則不可知細揣軍學司謝司長之意則以同鄉名義不便提說當託廣東人關說爲妥云云以下皆就謝函所暢發其不平之意其事實則止於此也 
　　接中國官場往往前後任經手事不能無所出入劉之批准在二年前則程總長之不即允許固亦官場恒例所常有之習慣然仍有暫緩暫候一時等之批發而始有辦不到三字之諭者蓋以其有成案也今日官場何事不以人而異同劉君事關敎育其待遇已較其他稍勝一籌矣惟是吾人求學立志當求堅决不可因一二小波折卽萌灰頽之意念改派之議雖不可行劉總長批准之成案自在不過時日之問題而已國家海軍人才尚缺乏當不至久屈劉君向隅也 
[黔奉兩省之禁烟辦法]  
　　字林報十一月十三日貴陽通訊云紫江縣新知事辦理烟案頗爲認眞就記者所知境内烟苗殆已拔除净盡而村長地保之辦事不力者已撤換多人黔省罌粟遍地記者前曾言之今見此雷厲風行之禁烟辦法亦記者之所樂爲報告者也苟他縣皆能如此則黔省將有烟毒肅清之望矣 
　　字林報載稱本月四日滿洲日日新聞略謂海城知事决用嚴峻方法以除鴉片與嗎啡之毒凡有烟禁或嗎啡癮而不戒絶者一經查覺卽送入戒烟所並掘一大穴以示衆人凡在所中因戒烟而死者輒委棄穴中俾衆人知有癮不自戒絶者末途之可慘而有所警惕穴中今已積屍百餘具俟有三百具後即將用土掩没云 
[濰縣民軍之大决戰山東人吃苦]  
　　魯省駐濰民軍編遣問題經居覺生與朱霽青及各級軍官迭次磋商已大致解决不論何部軍隊每連各裁汰老弱四十名以昭公允至軍官編制則師長降爲旅長旅長降爲團長其餘軍官佐吏均依此類推此議一定衆皆表示滿意尹司令錫武首先遵辦以作第二旅之倡率進行已略就緒詎第二旅部下之三四兩團』團駐紮于家莊營園四團駐紮西關『爲競爭權利屢起衝突相持多日不受編遣而以三團團長王冠臣爲尤甚與趙旅長仲玉　開釁端經朱霽青尹錫武極力調說終歸無效竟於月之初四日午前十鐘第三團團長王冠臣率領軍隊兩支計有千餘名各持槍砲勢基洶洶其第一支擁入南門向空中放槍一排以施其威一面留兵把守城門一面登城拒敵此第一支之布置也其第二支則自城外直奔西關與第四團奮力攻擊並縱火焚燒其駐守營房登時火光冲天不可嚮邇城上城下之槍聲炮聲響成一片朱霽青聞警倉皇失措亦無法統馭只得袒向王之方面與之统一兵力攻擊四團維時軍馬馳驅萬分悾惚約戰有五小時之久始各罷兵是日變起倉猝出於人所不料合城驚慌莫可言狀猶幸三團進城時卽將四門緊閉四團兵始未得衝入因此城内秩序尚未大紊此亦不幸中之幸矣聞是晚四團兵敗退西鄉三里莊及夜間寂無人聲頗爲安靜至黎明六鐘時四團兵忽又捲土重來進攻城下於是兩方互相攻擊甚爲劇烈直至十點鐘槍聲漸稀蓋四團兵知難得利遂紛紛逃散趙旅長亦不知下落所有軍裝器械盡行抛棄悉數爲三團所得計是役三團被傷者五六人四團被傷者三十多人被擒者四五十人刻下西關已爲三團兵駐守城門仍然緊閉不許自由出入三團團長王冠臣並以趙旅長之出走潍縣左知事早即知情恨左不已立於初五日將左知事拘禁追究趙之行蹤云 
　　濰縣南鄉一帶當民軍攻城時爲維持治安起見特連合三十多村組織一連莊會以防土匪擾亂今善後問題將就解决自應解散歸農各安其業詎該會會長孫曰俊近來擅權自恣任意横行其最足駭人耳目者凡鄉間民刑訴訟概歸孫一人收理一經判斷輕則笞責重則槍斃所有三十多村之鄉民竟俯首帖耳不敢與抗尤有怪者其會場中之布置有站崗者執刑者傳案者儼如第二縣長現聞附近村民不堪其虐擬聯名禀請師長查辦以除民害 
[川省國民公會之近狀]  
　　川省國民黨改組國民公會日前選舉未得結果有一部份仍擬籌備進行一部份則分组小黨近日憲友社民生俱樂部等相繼發生皆舊國黨分系所擀成國黨正系尚在改修選舉方法國民公會籌備處刻已發布公啓定期於十一月二十三日起由各縣在省同志凡有國民黨籍者與省垣學校的係國民黨所辦者每縣每校自行酌派代表三人限於一週期内在純化街籌備處報名註册一俟報名齊畢代表團成立再由代表團開會議决選舉方法定期開會選舉並有會員張子釗等鑒於前次選舉之不善特發啓事云爲臚陳選舉弊狀以昭公理事竊子釗等對於國民公會選舉種種情狀本無研究之必要然良心所在又不忍徇少數人之私見以自反乎公理兹特將當日選舉違法及子釗等維持公理苦衷略爲我同人一詳述之查此會之發生原冀組成一最有價值之大政黨並非爲一二私人造攬權之階進關係旣如此重大宜如何慎重方不至貽人口實致碍進行當選舉之日子釗等以糾察之職竭力維持秩序井然不紊殊少數無恥之徒妄思當選惟恐失敗竟敢違反選舉規則嗾其私人挾最多數之票在選舉場外（省議會門首及街道中）散發甚至一人發至數十張或數百張之多填註被選人名强入會場内投票迭經同人報告子釗等均以爲不過一種風說絶不信有此明目張膽選舉違法之事實而報告者力爭其說不虚子釗等以職權所在未敢放棄乃親赴檢查發見弊端與報告人所言確合當在會場搜得甚夥於是場内全體之人睹兹情况咸爲不平僉呼此次選舉作爲無效遂至秩序大亂無法維持不得已將搜得各票曁舞弊情形報告籌備員游運熾諸君并當衆宣佈依衆議將此次選舉票一律認爲無效而衆心乃服此爲我同人所共見者也竊思會未成立弊竇已生公理不明何以服衆旣無公理國奚以存言念及兹涙涔涔下子釗等爲社會前途悲更爲國家前途哭所恨者子釗等忝司糾察旣未能以同人一分子之責監督於籌備之前以致籌備人中有此不善辦理之結果又未能破除情面去此少數之敗類致演出票選舞弊之醜態以辜負我投票人之一片熱心實屬抱憾已極惟子釗等以保存公理爲惟一之主旨毫無私意存乎其間耿耿此心天日可白知我罪我夫復何辭凡我同人幸鑒諒焉張子釗張弼權何紹培謝紹鶴胡柄權啓事 
[皖省會議撤裕繁礦權]  
　　皖省繁昌縣裕繁鐵礦公司借欵一案業經省議會一再討論審查結果總以取消該公司收回礦權爲目的兹將省議會審查是案報告書摘録大致如下一審查得此案前經北京同鄉周學熙李經義孫毓筠等先後迭次函電阻禁兹查核霍守華與日人森恪訂立賣砂合同先借欵二十萬訂聘日人高橋雄治爲技師旋又聘日人爲助手名爲自辦實爲外人所利用名爲買賣性質實爲代外人承辦之替身影射詭譎喪失礦權其情節尤爲離奇其始農商部曾一再批駁旣而爲其所朦輕於核准迨至請築輕便鐵路又借三十萬元卽聘訂日人羽生庚午郎爲鐵路工程師農商部見該公司旣無資本迭借外欵又迭用日人爲技師助手工程歸等情頗有悔禍之機曾令行安徽財政廳查該公司聘用日人充任鐵路技師一節爲原訂合同所無亦與特准探採鐵礦辦法所陳洋員技師之性質不同非本部主管碍難核准照辦且該公司採礦築路事前自應妥籌資本乃售砂之前已先支定貨欵二十萬因而聘用日本技師兹又以修路備欵復聘用日本技師使各礦皆如此辦法恐於國家礦業路政不無影響現交通部專用鐵道尚未發給而該公司已自由測量並任意購地各等情再將原訂賣砂合同詳細觀察逐節指出該奸商借賣砂以賣礦尤爲確鑿查原訂賣鐵質合同共十二欵後經部更正將原訂第二欵自行建築每日銷費礦石二百五十順以内之製鐵所第三欵於限期内於該鐵礦不得與第三者訂立何種性質之合同二條全行删去其餘十欵雖有更正之處而第一欵之每日一千　限以四十年依然如故又改正之第四欵卽原訂之第六欵净得之利每一噸限以規元銀一兩其公司辦事費及間接費不得過洋一元可見資本旣受之外人即利益亦操之外人果係自辦何至受此限制又改正之第八欵即原訂之第十欵按照預算甲所築造採運礦石鐵道碼頭及開採礦石各機件等所需經費得由甲請乙預付礦價以資應用卽此一端可見該奸商全無資本之鐵證恐將來履行此八欵者尚不止以前之二十萬與鐵路之三十萬也如果有資本何至各項需用全賴預付礦價并甘認六釐息該奸商旣全無資本所需悉依賴外人聘用技師助手修築鐵路工程師全又係外人訂立合同種種限制双悉操之外人是則賣鐵質礦砂者其名而賣礦權者乃其實也再查聘用技師合同第十二條本合同未滿限内甲乙同願註銷或本合同限滿後甲願續訂應與介紹人森恪協議决定又聘用助手合同第十條雙方欲解除或繼續契約均與介紹者益田逹氏協商决定即此更可見該奸商名雖自居爲總理其用人之權全在日人非代外人開採而何夫資本權用人權買賣價值權以及出鐵噸數并開採年限并礦質成分與鎔銷礦石等項事事皆由外人操縱該奸商悉聽命焉謂爲自行辦礦不招外股賣砂合同係買賣性質非用外人資本有是理乎兹該奸商譸張爲幻之情形旣已明白披露京師上海各埠皖人全　注意急應取消該奸商礦照官回本省礦權應咨請省長轉咨農商部吊銷裕繁公司礦照并咨交通部停止該公司請修專用鐵道照一面飭繁昌縣知事禁止該公司開採并購地修路等事並將該奸商霍守華陳梅庭等飭提到案按例處罰送交法庭懲治以戢奸民而保礦權 
[蕪湖快信]  
　　蕪湖士紳陸如珩鳳朝　濮文波翟鳳翔等刻因偉人索還墊用鉅欵事前旦特上大總統國務院參衆兩院電略謂旣享大名不應再牟重利此等無稽用欵如有徇情主撥國民誓不承認云云 
　　旅蕪湘人追悼黄蔡曾紀前報現聞紳商學界以蔡公感人甚深刻已單獨發起追悼張督軍刻徇皖紳余誠格等之請飭令蕪湖繁昌兩縣知事查辦裕繁公司鐵礦事 
蕪湖烟禁警　因大辮兵時來私販每每熟視而無如何邇因張督車通飭嚴拿故亦放膽着手偵緝矣 
　　皖南巨紳周馥刻由建德原籍到安慶改乘江孚輪於七日過蕪下駛聞在鎭江大照電燈公司小住數 
 
 
 

Page 7

 
 
日仍回天津 
　　段芝貴乃翁段日陞前日由合肥來蕪終日在迎春坊某妓家吃酒碰和消遣 
駐蕪英領事官柏德氏前月奉英公使命赴重慶辦理亞細亞煤油交涉案已結刻又調查四川全省烟禁回蕪尚無確期 
海軍第二艦隊司令饒懷文於七日由蕪仍乘楚泰艦上巡赴大通 
[浙省議會審查報告]  
　　浙省議會昨日建議股開審查會兹將建議案六件審查結果彚録於下（一）請取締警佐受理民刑訴訟案警佐辦理違警事件本無受理民刑訴訟之權限若果違法受理儘可由人民提起控訴地方自治團體對於違法警佐亦儘可施以相當辦法所請另行取締由自治會彚案呈縣查辦未免畫蛇添足應母庸議（二）請安插永嘉架房案胥吏把持是其慣技觸處皆是豈獨永嘉若以其有挾而求卽代籌安插之法在胥吏固如願以償在國家甯有此政體所請應母庸議（三）請革統捐苛捐案浙省改辦统捐局竭澤而漁固有苛細殃民之事如所稱肩挑小販貨物數量在限度以下者亦須勒捐諸如此類往往而有應請大會公决請省長飭知財政廳通飭各局對於此種苛捐嚴禁員丁任意需索請卽付議（四）請改茶葉捐章案查塘工捐一項光復後絲繭兩業均邀豁免而茶業獨仍存在且又有浙東西之分商民負擔未免不均至捐票效用期間與變更地點次數限制過嚴於營業諸多不便可否准予修改請大會公决（五）請設化驗所案化騐所之設關係於農商工業至爲切要惟該陳請書未列預算可否由大會公决先付審查並補列預算請卽付議（六）吳興甲種商業學校請補助經費案據稱網捐短繳該校的欵動摇有難以維持之勢可否援照甯波商校成便酌予補助請大會公决 
[杭州快信]  
　　浙省改選參議員屈某張某汪某三人共出洋八萬五千元擬賄通省議員一百零五人以逹當選目的現有公民褚懷新許三林任三育王諒忱陸厚夫董厥孫等竭力反對已組織公民大會監督省議員之行動並刋發傳單通告各界 
　　省議員許祖謙提出彈劾書彈劾塘工局長陳廷緒 
　　省道籌辦處函請陶壽鴻蕭嘉禾何勳業黄强童養正等三十五人爲第三期評議員 
内河水上警察廳長徐則恂現因時届冬令防務緊要特與各區隊長會商防務辦法 
蕭山縣知事王右庚親自下鄉催征錢糧並查勘烟苗電呈省長察核所有署務聞委第一科主任代理 
　　省公署民政秘書陳去病前晋京會議敎育當南歸時大總統親自捐銀四百元諭令便道帶交競雄女學用示奬勵 
高等審廳刑庭推事陳選庠因由范廳長調往粤省現向該廳辭職 
[江北紀聞（冷香）]  
　　淮揚鎭守使兼第五混成旅旅長劉詢久戍甯垣現值冬防吃緊江北匪風不靖聞馮督軍擬飭日内回防江北以資鎭懾 
　　此問盛傳前江北護軍使劉之潔有淮揚鎭守使之希望俱恐此說不確 
省公署以英使委員將於明春來蘇查勘禁烟狀况特訓令江北各縣知事認眞禁烟以免藉口并印就白話布告（第六號）勸諭人民改種桑麻靛榖如敢仍種罂粟定即從嚴罰辦已發交各縣知事實貼通衢 
　　上海江蘇縣議員聯合會將墊用各欵開具報銷郵寄江北各縣議會通訊處 
　　財政部近訓令各省略稱前派高琦度督查卾豫等省印花稅頗有成績現擬派往各省調查財政及督查印花稅事宜并訂督查規則五條（一）督查員會同各縣知事在商會召集商民講演勸諭并發白話通告（二）會同知事指揮巡警對於商民票據實行檢查（三）在執行督查期間内所有罰金悉充奬賞俾巡警知所鼓勵（四）督查次序首由省會再及各縣巿鄉擇要辦理（五）推行不力之縣知事會商財政廳酌量懲戒云云蘇財廳長接到後已訓令江北各縣知事遵照辦理矣 
　　宿遷縣知事嚴型聞有詳請省吏辭職之說 
大豐盈記麵粉公司經理趙芸卿在巿董周某名下承買萬壽宮官産拆賣磚瓦木料獲利甚厚殘餘物料存該公司者尚多此等營業以外之營利行爲其利益不知歸公司抑歸個人 
駐浦憲兵第一營第二連連長高厚甫以喉病殞命已由營長周鳴鈞暫委排長劉杜代庖 
江北有法政學生赴蘇高等廳呈請發給律師證書以母校未經司法部認可由部駁回 
淮北大粒鹽價格板浦每石約七八角新安鎭每石約一元七八角西壩每石約三元左右清江浦每石約三元五角 
[地方通信無錫]  
　　公産之爭執西門外顯應橋西岸有鎭溪道院係邑中顧秦兩姓捐建之公産上年有顧景璐秦瑛等聯名禀請縣署給示保護自此以後附近居民誤會爲顧秦有收回之意已伏爭執暗潮近日不知發生何種新問題致有住居該處一帶公民凌學攽等電禀軍署原電略謂秦毓鎏恩釋後益肆横虐結黨强欲佔據公處羣情惶駭叩乞飭縣查辦以安閭閣云云馮領督軍據情即電飭縣署秉公查辦楊知事奉電後以秦毓鎏糾黨佔據該道院一事並未聞知隨將案卷調查一通電復軍署聞居民之意以爲鎭溪道院從前旣已捐建即屬公産有鄒廣生爭收菴産可按該處自迎龍橋至榮巷一帶通行人力車以後頗有漸興巿廛之象顧秦兩姓上春禀請縣署給示保護並未露有收回之意未知左近居民何故電禀攻訐並涉及秦毓鎏也 
　　稽查員不明權限上海三省禁烟公所派駐無錫江陰稽查無印花私土員喻兆元自到錫以來對於稽查頗見認眞然大都均屬私開燈吃及私吸之户多不會同地方官警單獨進行至破獲私土之案十無一二且聞羽黨頗多其中難保無冒名佐役混充之弊而居民已被騷擾不堪如北塘某米行之烟案聞係同業挾嫌慫恿稽查員而成者迨證據不足私土尤無因此輿論鼎沸利之所在皂白不分權限不明徒爲無賴所利用日來蘇州亦發生同樣之事實吾願駐滬特派員注意及之 
[南京]  
　　派員調查警政内務部因各省警政　度參差未　　統一特派委員王君由京南下調查成績以便整頓聞王君先從江　　手日前已抵南京日内將赴鎭江考察鎭江章局長得信後　　各警區預備歡迎矣 
　　浙江旅甯同鄉會之選舉浙江旅甯同鄉今日在會館開　舉職員會計丁君宗度當選爲正會長王君定生曹君豫謙爲副會長毛桂生劉燿東張桂生江鑅生沈啓熙等爲評議員嗣因時間已迫故幹事一項須另日再開會選舉云 
[揚州]  
　　佈置淮南緝私辦法揚州稽核造報分所協理此次出巡通泰各屬以淮南水陸各緝私軍隊辦法不甚妥善特另議辦法　已呈請北京總所轉鹽務署核辦矣 
　　稽查稅務委員將蒞揚江蘇財政廳長爲整頓稅務起見特分别委員往大江南北稽查釐局以便整頓國稅聞江北係委分發道尹樓汝增稽查運河一帶不日先行到揚順次查察 
　　批准恤嫠加額江都縣周知事前據善堂董事徐泰芳來禀請求加增卹嫠名額現經批准照辦聞此次所增者約二十名連原有計算共有七百餘名每年開支在一萬數千文之譜 
[嘉興]  
　　澈查緝私分統擾民嘉興公民潘保才等以緝私分統趙廷玉在嘉興北鄉一帶縱放鹽警搜查農民菜鹽滋生事端於日前呈請兩浙鹽運使請予查辦已蒙鹽運使胡思義批示略云此案已令兩浙緝私統領澈查核辦矣應俟具覆到司再行彚案辦理仰卽知照 
　　馬窰鎭添設分巡所嘉興馬窰鎭與平湖乍浦鎭距離僅六十里近因盜匪充斥士民再三呼籲經省長指公警務處飭行内河廳相度情形酌設水警分巡所以資保衛前日由徐廳長呈復擬於第十二十三兩署中抽撥水警二十名組織一分所設二等巡官一員已於日昨成立矣 
[武昌]  
　　請議保全國土漢口公民劉國華向省議會報告劉家廟與東洋兵房接近一帶地皮聞有外人購置陳請提議迅予查核省議會於六日交外交特别股審查其陳請原文如下夏口四區洋火廠後鐵路下滑坡外劉家廟一帶地皮與東洋兵房接近頃聞外人購置該處大段地皮奸民惟利是視鑽營作中各業主被人勸誘不無怦然動心聞駭之下秘密調查據稍知梗概者稱係購作兵工之用但不知究係何國陰謀買賣是否成熟惟風聲所播必非無因查東洋兵房地點購自民國初年惟時共和新造凡百官廳倉猝任事地方情形多半隔閡奸人乘隙串通某洋行買辦張某出面購買業户受其欺騙禀請縣署批准具結稱孫賣於外人掩耳盜鈴預占地步巧爲他日脫身之計嗣後果入外人圈套臥榻之側聽人鼾睡不敢過問噬臍已無及矣懲前毖後殷鑒不遠凡我人民稍有心肝應如何憤慨不忍覆轍相循殊人之無良不可意料又有擅賣國土之動機設不早爲防範保無仍用前日串通手段演成事實後患何堪設想可否由公家籌欵數萬金於劉家廟左近地皮間段抽買隱爲牽制藉杜陰謀否則責令地方重要绅耆出具切結該處地皮無論他日何人或直接賣給外人或間接抵押賣給外人均以該紳是問嚴申禁令勿稍假借或不至爲所愚弄除前密函禀請漢口警廳夏口縣署外合亟申明 
[雜評一吾之所悲（一子）]  
　　世界上苟成爲國家者必有一信仰之中心焉有此信仰之中心而後民心乃有歸束人羣乃有依賴一切設施乃有實力國會者共和政治信仰之機關也此信仰之機關鞏固而後政治乃有進步否則失其維繫之具矣中國之國會前因自失信仰而後人敢悍然破壞今旣恢復信仰漸歸乃議員諸人必欲毁壞而無餘嗚呼是誠何心哉 
起訴可以打消也打傷可以醫愈也院内之事可以不令院外干涉也今後之議會可以調和而復開也而獨此信仰一失而不可復挽是則吾之所深悲而浩歎者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[金融界之譚話金價最低之推算]  
　　記者昨晤某經濟家談金融界近來之狀况云近數月來金價低落銀價騰貴就前兩星期而論金價每條至三百兩以内規銀每兩至三先令六辦士爲近數十年所未有於是一般人士競買標金金鎊冀獲厚利甚至内地之人羣輦現銀赴滬而納諸外國銀行一若千載一時之機不可坐失者初未嘗詳考其眞因所在而漫投鉅資行見金融恐慌影響全國良可懼也夫物價漲落原因大不一端而大要不外供求之不相應金巿亦然金價何故低落其必銀之求過於供可知銀之求何故驟過於供其必有人收買　宗現銀又可知而現銀日益收買金價必日益低落更可推想而知然則欲金價之漲必須收買現銀者少而後可欲收買現銀者少祗有二途一則買之無用而不買一則買之無利而不買如有用銀之途而收買現銀又可獲利則買者必多而銀價必將日昂金價益將低落矣 
　　英金一鎊約含純金七十五格蘭姆合漕平二錢二十先令爲十鎊一先令含純銀約五十四格蘭姆合規銀一錢五分强美金一元之金幣含純金一百五十五格蘭姆合漕平四錢一分一元之銀幣含純銀二百五十格蘭姆合規銀七錢左右由此核算其純金銀之比例如左 
　　英金一鎊含純金漕平二錢二十先令含純銀規元三兩零美金十元之金幣含純金漕平四錢一分銀幣十元含純銀規元七兩 
　　即依英幣之核算純金漕平一兩合規元十五兩强依美弊之核算純金漕平一兩合規元十七兩國際滙兌則每規元一兩合英金六先令强合美金一元四角强（卽美金一百四十元合規銀百兩） 
　　世界有幣制之國家本位貨幣大率名實相副毫無溢利輔幣則不然法定之值恒與實值相去倍蓰平日鑄造輔幣限制極嚴故能維持其法定之價交戰之時一則從成本方面着想多鑄輔幣較有利益一則從前敵方面着想多用輔幣較爲利便故不顧平日之限制日夜添造銀價苟未漲至與彼輔幣法定之價相等其鑄造仍有溢利可圖用银之途終不能少收銀之利仍復甚厚銀價决不能平金價仍將繼續低落人但知現在金價低落之率爲數十年所未有而不知此　歐戰範圍之廣且爲亘古所未有歐戰不止製造輔幣亦必日多勢必有一日銀價漲至與彼輔幣法定之價相等其結果遂爲標金每條換規元一百六七十兩滙票至規元一兩合六先令强萬一至此則今日以現銀納諸銀行者將何以善其後也 
[大宗現銀來滬]  
　　文滙報云太古公司司九江輪船昨日由香港抵滬載來現銀九十五箱 
[西報之保禽譚]  
　　十一日字林報載有要焉人哲白森所投爲野禽乞救書略謂數年前長江下流各處野禽本夥而以雉爲最繁惜保護無人日漸稀少若長此以往不圖補救恐數年之後野禽將無噍類矣江蘇浙江安徽三省爲獵诹最盛之處故首得野禽絶種之禍者厥惟此三省外人之遊獵者雖非人人盡尸其咎然專以殺野禽爲生涯者實有其人吾人苟一研究此事則當知華人所以爭捕野禽者全由野味銷場之佳而野味銷場所以佳者則以出口故兹且不問火車郵船載出之野味是否全爲商務起見抑係供船客口腹之欲然一去不复返野禽將絶跡於中國則一也欲謀挽救厥有一法即禁止野味出口並縮短上海售賣野味之期限是已若野味交易不便取締則當責成恃殺禽爲生涯者以養育野禽之法抑余尤有請者上海游獵家及憐愛野禽者宜速組織一保護野禽會以籌保護之策而免將來有野禽滅種之虞有力者曷起而圖之云云 
字林報時評曰哲白森君之言想旅華外人除恃捕禽爲生涯者當無一不贊成之保禽一事爲中國一嚴重問題二三年前賴佑尼干君之力本報（字林報）嘗披露保禽法律之必要及野禽減少之警告當時袁氏曾一注意之頗有整頓之望詎至今日終未見諸實行野禽於人無所費而其爲物苟實行規則以保護之則甚有價值近日豫皖兩省方以牛隻出境太多設法禁阻若當道確知野禽至少與牛有同一價值吾知其將立即垂聽哲白森君之言矣記者之意此事當由海關稅務司爲之以其知運出之數較他人爲詳也以江皖兩省言保禽一舉記者尤不能不屬望於馮副總統云 
[蔡公追悼大會之預備]  
　　上海紳商學各界定期於本月十四日假九畝地新舞臺開會追悼蔡松坡先生已誌前報兹因開會之前尚須佈置會場及推舉各項臨時職員是以昨日公欵公産經理處及上海地方自治研究會均發通告知照各預會之二十一團體會員届時蒞議擔任職務其通告如下 
　　通告一敬啓者本邑地方各團體定於本月十四號公開蔡公追悼會所有會場佈置招待一切務須公同會議兹訂於十二號（舊曆十八日）下午三時集也是園會議届時務請駕臨或請代表到會亦可 
　　通告二敬啓者本月十四日本邑各團體在新舞臺爲蔡松坡先生開追悼大會除登報通告外合行函逹届時務請駕臨爲盼 
　　並悉追悼蔡先生之大會各團體已有推定臨時幹事者上海縣議員會推定莫子經李右之韓孝先上海地方自治研究會推定沈潤挹姚玉蓀謝純如上海縣修志局推定曹幹臣錢遜齋唐慕儒均已函復公欵公産處知照矣 
[運送蔡柩回籍之佈置]  
　　蔡公松坡靈櫬自十二月初五日扺滬後當即迎至寳山路蜀商公所殯宮兹定於十二月十三十四兩日在滬設奠十五日已刻發引扶柩回湘卜地安葬現由政府特派楚有軍艦來滬運送蔡公靈櫬歸湘該艦已駛抵滬濱泊金利源碼頭江中艦長佘起周君已至治喪事務所接洽一切矣 
治喪事務所同人前本擬將蔡公靈親由商輪運回湘中惟因商輪有營業性質沿途碍難久停且鎭江各界已遣代表來滬詢問蔡公靈櫬經過鎭江日期以便公祭通州各界並請裝載蔡公靈櫬之輪船過通時停泊天生港碼頭以便各界公祭治喪事務所黄溯初蔣叔南以有上列種種原因若由商輪運送似有未妥現已决計將蔡公靈親由楚有軍艦運回湖南業已佈置一切矣 
[國貨出洋須經商會保證]  
　　滬上各公司輪船裝運華貨出洋現因歡戰期内由英政府令駐滬英總領事轉知各商輪公司如遇華貨裝輪前往斐列濱等各外埠者除在滬報關外若非經商會出給保證書預爲知照各該以司轉爲呈准不得擅專裝輪起運現南北兩商會因接此項消息刻已預備一切手續 
[敎育界恐慌之救濟方法]  
　　昨日（十一日）江蘇省敎育會延請蔡孑民君講演題爲敎育界之恐慌及其救濟方法於下午四時開會先由黄副會長報告次蔡君講演大致謂敎育恐慌由來有三（一）少高等敎育機關（二）少預備入專門之學校（三）缺乏道德次謂救濟方法須由注重職業敎育入手（一）於普通敎育中加入職業敎育（一）於實業學校注重實習並謂提倡道德首宜提倡美術即以美術代宗敎之作用聽者大爲感動講畢黄副會長復登壇將蔡君所講要旨提出以供研究並報告江蘇小學校畢業生出路之壅塞情形而歸本注重實業至六時始散是日到會者約三百餘人其詳細記録聞該會有臨時刋布印發云 
[寰球學生會前晚之兩會]  
　　演說英文自習法寰球中國學生會夜校於前晚請張士一君演說『英文自習之方法』謂習練英語大要有四曰聽曰看曰說曰作聽者須用適當之方法日夕訓練必能成功凡初學英語者每聽人講話輙嫌出言太速不能辨别語音此乃未嘗久練慣聽之故若隨時留心西人語言必可分别其所語云何蓋語音猶之音樂使知音者聽之自能分别高下也近有語音學一書出現以數個子音母音相聯成聲以記語言從簡單而至複雜熟讀其書必有成竹可無誤聽之弊考音之出口亦含有科學之理如舌音齒音喉音等不可稍有糢糊旅居滬上者常與西入接近可注意其出言之輕重遲速高下及其口齒之動作形態而摩仿之則更易進步也看之一字亦須熟練譬如常觀醫書之人而使之讀地理必然生疏非細細察視不能知其理論設易以醫書觀之彼必一望而知此篇此段 
法有當特别注意之處（一）認字先認其單字而後認其聯字猶人之耳目口鼻旣能件件認明則置之一處自然認識更清楚也（二）凡讀本於一頁之中如熟字多生字少則生字亦易記認譬如於一羣熟客中而認一二素不相識之人必易於認明故讀書須擇其容易者切勿以爲易讀而輕棄之（三）無論何種書籍皆當瀏覽多閱一書卽多增一份學識多認幾個生字於是則各方面咸悉大概進步較捷也說話以辨别語音爲最要一語有一語之音調有關於問句者有關於答句者有驚嘆悲歡之神氣出言吐語均宜注意大概英語最重在末一字音初學語音者於此須留意焉至於練習作文尤宜勤懇未成文之前胸中先構成全篇之段落意義方可下筆初學作文亦有數種界說先搜羅材料次選擇字句次彚集歸類乃思得其完美之法而運筆直逹其意再與同學論其缺點而後呈諸敎師批閱則其文自能逐漸增長也總之自習英語不外乎聽看說作四種熟練旣久自然出類拔萃與日俱進諸君其一試之可乎詞畢由校長徐紉蓀君答謝並謂張君所述實爲學習英語之精萃凡我學生不特宜熟記其敎訓且宜勤於試驗始終勿怠如能日夕研究余知其成效必然可觀也謹記謹記旋卽散會 
[開會歡迎新會員]  
　　寰球中國學生會前晚舉行歡迎新會員會七時振鐸開會主席唐紹儀先登壇致歡迎詞並謂日 
本會舉行徵求會員會每年一次今年爲第六次徵求前月杪結朿增添會員不少諸君熱心公益提倡盛舉本會榮幸無極今日開會爲欲新舊會員握手一堂聯絡情誼固結團體以求學術上之進步願諸君共抒其羣策羣力以造社會之幸福云云次朱少屏報告第六次徵求情形謂此次徵求結果之盛爲始願所不及實由全團隊員共抒熱心有以致之非特本會之幸鄙人亦與有光榮也嗣後又報各徵求團分數朱少屏徵得一二○八元楊德鈞五五七元唐露園三二七元李登輝二九七元吳和士二八八元沈叔玉二七○元徐紉蓀二四七元郭仲良一二四元洪炳甲一二三元林蘭森一○一元古逹程一○四元張士一張叔良各五六元張燃生四四元林翥青四二元周越然四一元畢靜謙三五元韓玉麔趙晋鄉各三三元夏霆軒三二元朱成章二八元朱榜生袁履登各二五元鍾文耀張鶴隱各二四元許樹屏一八元陳文萃一六元朱紫湘江逢治張　雲劉鴻生各八元俞鳳賓六元報告畢郭志超女士獨奏鋼琴張　雲梁芳亭黄兆熊管絃並奏凌文之以影燈映演共和戰爭及遠東運動會演時鼓掌不絶李松泉變紀戲術捲檯上之燭一揮即化爲五色巾三方更奇者令一人執雙巾高舉鎗聲一發卽化爲三巾觀者無不稱奇其次又有郝伯陽吳崇眞及凌鄭二女士同唱西歌郭志超女士再奏洋琴繼又欵以茶點盡興而散 
[烟酒業抗議公賣抵債之請願書]  
　　全國烟酒聯合會駐京請願總代表陳良玉等上大總統請願書其略云竊思我國烟酒兩業合農工商三界而賴以謀生者數踰千萬人自公賣厲行捐稅苛擾國産滯銷外貨充斥長此以往勢必至人民生計與國家稅源同歸於盡兩業痛深切膚爰組織中國烟酒聯合會並各省推舉代表詣京請願廢除公賣乃代表等駐京已踰三月議會尚未解决正求提前開議忽發生中美借欵五百萬金以全國烟酒公賣稅作抵押得悉之下不勝驚駭按英美烟公司於民國三年曾向政府有專賣烟草之議嗣因輿論反對幸未成議就中國烟草而論卽使稅則相等已難與之抵抗觀於該公司去年報告各種捲烟盈餘計二千七百餘萬元近在湖北闢地自種烟草運銷全國獲利甚豐其盈餘之金錢不啻攫我烟酒業農工商人之手今若以公賣稅抵押於美銀行是何異授予抵押權與該公司他日要求多端將見該公司昔日專賣烟草之議勢必成爲事實且變本加厲或爲烟酒專賣而我國奄奄一息之烟酒業悉歸諸該公司掌握之中壟斷獨登恐烟酒商業不旋踵而淪亡殆盡此非故爲危詞聳聽也當此國庫支絀政府不得已而借用外欵商民具有天良何敢抗議第思公賣旣名實不符且爲人民所痛苦亦當雙方兼顧祗能以烟酒稅作抵萬不能用公賣稅名義爲擔保受合同之拘束代表等近接各處函電人心憤激實由於此爲此迫切具呈請求大總統眷念民瘼俯順輿情迅交財政部將此次借欵合同内所載以全國烟酒公賣爲擔保等語删去公賣兩字改爲烟酒稅作擔保並附加條件聲明將來改良稅則債權者不得干涉以免牽制而保主權 
[長沙之花巿消息]  
　　昨日旅滬商帮接到湖南快信略謂長沙之實業除煤礦辦有成效外其官商合辦之第一紗廠組織數年嗣因辦理不妥資本不足屢經停止今年重集資本刻已訂定合同修造房屋開車日期尚無確定惟長沙非産棉之區係薈萃賣買之處所銷之棉概係常德津巿曁澧州來者今日（舊曆十一日）皮花之價售開每擔（十六兩人錢秤）長平銀高者五十九兩次者四十八兩如欲運至上海者每擔須加長銀七兩（一切關稅水脚雜費均在内）惟近日銀根仍緊錢帮已罷巿半月目下滬上滙規銀一千兩至長可得長沙紙幣紋银二千六百數十兩云云 
[五團體追悼盛杏蓀續誌]  
　　前日紅十字會招商輪船公司等五團體開會追悼盛杏蓀情形已誌昨報兹將是日招商局董事會會長楊杏城演詞補誌於下略謂招商局數十年經過之波折鄙人相知最深當前清同治初年招商局開辦運時有朱雲甫創議條規經李文忠奏准試辦其時僅輪船數號專運漕糧同治十二年李文忠派盛到局曾文正力主輪船以攬儎爲第一義運漕次之當時各口輪船除英法美日各公司由香港漢口上海等處直達外國不計外其專在各口往來者計五十號而旗昌洋行獨有十七號之多本局何足與之抗衡會旗昌不欲競爭願將航業退讓本局乘機進行奔走籌集官商各欵於光緒二年盡將旗昌所有之船棧碼頭訂約歸併規模於是大定光緒四年本局與怡太互爭股票跌至四折後訂約和解至今四十年來本局得與怡太相安無事營業蒸蒸日進創中國之航權雖在局諸公之羣策羣力實盛爲之先導云云 
[長義米店被刦]  
　　昨晚句餘鐘有盜匪三人一穿西式太衣二穿短衣突至九江路雲南路轉角長義米店門首由穿大衣之盜匪躍入店堂各出手鎗嚇禁聲張搜刦賬檯抽屜内大小現洋六十餘元呼禁聲逸臨行時開放手鎗兩響示威迨事主報請就近老閘捕房立飭中西包探協往兜拏該盜等已携贓遠遁卽向事主詢明該盜等年貌服式回禀捕頭業已轉禀麥總　通飭各捕房中西探捕一體留心偵緝矣 
[無錫派員詰問梟匪口供]  
　　梟匪徐老窩子（卽孫老窩子）又名王志强迭在江浙兩省糾衆持械搶刦近因糾集大帮匪徒至無錫縣境圖刦被水警廳得悉派隊往剿徐率衆拒敵致被鎗彈擊傷潛行來滬自投虹口同仁醫院醫治當經醫生察其形跡可疑通知美捕房飭探往查而無錫縣知事署警探亦追跭而至始悉徐係梟匪故派捕至病房看守兹徐病勢甚劇由捕禀奉公共公廨除電請無錫縣知事派員來滬協同捕房録取口供外一面先由本廨派人至病房詢問供詞在案兹悉昨晨由無錫特派員王賢蒞廨謁見關讞員聲明前情當由關君諭令美捕房八十四號西探目利扶司及本廨録供生偕至病房向徐詳詰口供以憑察核 
[製造局紀事兩則]  
　　上海軍廠自停造步鎗後曾經陸軍部令飭改造白郎林七響手鎗每月限予造成一百桿在案兹悉部中以邇來水陸軍警皆須佩帶手鎗因此撥用較繁該廠每月額定 
 
 
 

Page 11

 
 
之一百桿尚嫌不敷以後按照原定額數每月應再加造二十桿改爲月解手鎗一百二十桿以濟軍需聞於前日電令滬廠遵照核理矣 
　　製造局之部撥經費月定五萬金李總辦以進不敷出迭次電部籌商而部庫支絀亦難增撥前日李總辦調查炮廠工匠七百餘名機器廠工匠五百餘名炮彈廠工匠三百餘名人多事少擬酌予裁減以資節省特飭各該廠長考查如果廠内之工匠有工藝不精或可歸併者著逐一細查以便明年正月起實行裁減 
[私土朦混報關之查獲]  
　　同寓公共租界山西路維新旅館二十八號房問内之甬人金則足張家瑞近在海參威发方買得值洋九千餘元之紅土裝入海參桶内私運來滬希圖販賣前日抵埠時經海關稽查西人查悉將土扣留並悉該私土係由南巿裕昌仁報關行代爲報關卽通知總巡捕房派探周志仁將金張兩人拘獲昨晨併解公共廨請究即據海關代表律師與洋藥公所代表律師相繼上堂譯明案情咸以被告將私土朦混報關破壞海關定章且碍烟禁進行關係重大聲請特别訂期研訊訊之被告二人各延律師到堂代爲辯護要求准予交保候訊王襄讞核供商之英康副領事判金張兩被告各交五千元人洋並保候訂期會訊 
[省視學視察各校之評語（續）]  
　　上海巿立比德國民學校是校學生一百三十餘人三四年合級一二年各爲一級一年體操二年習字三四年唱歌尚有法度仍宜注意於敎態之和靄爲是 
　　上海巿立時化國民學校此校自校長奚敬垚接辦以來校務頗見整頓現有學生三百三十六人編制分五級商業講習科一級國民科四級各員敎授方法多合學生成續亦大致可觀 
　　上海巿立倉基國民學校是校含有貧民學校性質學生二百五十餘人概免學費校長吳宗玠人頗誠篤察閱修身國文算術等科敎授尚無大誤惜少啓發休息運動亦見活潑惟烈日中宜避免耳 
　　上海巿立朝宗國民學校校長潘如樑現有學生四級九十九人張敎員祖蔭授三四年級珠算敎授懇摯筆算聯絡頗合學生練習亦勤胡敎員毓台授一二年級圖晝範畫尚可指導欠合敎室管理欠注意 
　　私立初級國民學校校長朱程頴現有學生五十餘人視察時適值修身試驗命題有失之簡單者如（言可妄發否）之問是也雷敎員雲寰授唱歌範唱及演唱均佳 
私立紫金國民學校視察到校適學生考試方畢休息一日故未見敎授查視一切設備尚無大差惟國民學校應注意平時成績考試可廢卽欲舉行考試亦應隨上課隨考試不必公然停課考畢尤無須休息也 
　　私立旦華高等小學校（附屬國民學校）校舍用竹林庵屋甚狹隘高等敎室尤甚胡敎員授國文科唱歌大旨尚合惟對於幼年生尚欠注意周敎員授高等科（合級）勤懇有餘啓發不足 
[擬建忠烈公園之集議]  
　　民黨曾貫吾張子騫黄奠華孫維奎陶震軍等二十餘人昨集議於法租界嵩山路某號擬建一忠烈公園以誌紀念聞已刋發通啓從事進行矣 
[澄衷民立比賽籃球記]  
　　上星期日（十號）民立中學與澄衷學校各學生决賽籃球自上午十時起　至十時二十分爲第一次民立勝十六分澄　勝四分休息十分至十時三十分起互易地位重行比賽雙方頗形奮勇至十時五十分爲第二次民立又勝六分澄衷爲○分通計民立勝二十二分澄衷勝四分賽畢茶點而散是日各校赴場參觀者逹數百人一時鼓掌若雷頗爲熱閙 
[通俗宣講社宣講紀]  
　　通俗宣講社於前日（十日）午後二時在南巿大南門街迎春高昌廟南區通俗宣講所開第九十八期宣講會（前報誤爲九十七期）來賓聽講者工商兩界爲多先由發起人袁頌豐報告繼由黄凱辰講爲人處世首重仁義次印培講兄弟和睦交友宜慎葛雲韶講國民之淺訓單貽孫講國家之關係及愛國要旨並由不吸捲烟會分贈各種印刷品及振鈴閉會已鐘鳴五下矣 
[工商研究會之通告]  
　　工商研究會昨發通告書云敬啓者本會現正積極進行所有手續至繁且重凡各職員自應共同負責現經議决陽曆十二月二十二日所有職員是晚必須親到事務所公同開成立大會籌畫冀收實效素仰諸君子熱心公益敬祈光降指示機宜如確因事煩實難兼顧亦請賜示以便另選免誤職守母任盼禱之至 
[徵求有清史料之通函]  
　　江蘇省上海縣清史館徵書分處專員李味青昨發通函云敬啓者前以修志事宜辱蒙蒐訪俾利進行凡兹邑乘之觀成端賴高賢之鼎力私衷感佩莫可名言比者北京開辦清史館咨行各省博徵羣書味青奉縣知事委爲徵書專員當卽擬具辦法十二條由縣詳由滬海道尹轉詳江蘇巡按使奉批核准照辦設立徵書分處卽於本月初就也是園修志局内開辦竊以事由衆擎而易舉力以羣策而方成此次徵書事宜苟非協力蒐求不足以收效果爲特函請先生廣加采訪從事徵求事實爲主藝文次之或則典册高文珍藏篋衍或則殘编斷簡零落人間苟有關於有清史料之書悉在本處搜羅之列旣家藏之盡出復書肆之是求庶幾鳴鶴橋邊當見琳琅之滿架吐蝦潭畔無虞文獻之無徵矣所有辦法悉載章程卽希察照施行 
[普益紡織廠行將開幕]  
　　本埠西鄉小沙渡地方近由南通張季直君組織普益紡織廠計設紗錠三萬枚現廠屋已竣惟機器尚未裝齊花衣亦已陸續採辦即日試車聞年内尚須開幕云 
[部員籌商推廣印花之宴會]  
　　財政部特派調查蘇贛皖三省財政專員姚直之刻已在各該省着手調查事畢來滬稽查上海征稅情形聞該員此行財政部曾以蘇省印花稅一項未能暢行上海華洋雜處租界一面旣爲中國官廳權力所不到商民貼用印花尤易觀望特飭該員在滬妥爲勸導以重國稅故姚專員抵滬後當即會同上海縣景代知事及吳稅務所等分至南北商會與正副會長籌商印花稅進行事宜並於昨晚假北巿一枝香番菜館内會讌商榷此事 
[英國皇家律師回國]  
英國皇家律師威金生因病回國定明日啓程皇家律師一席由莫肅代理 
[稅務司因公晉京]  
　　本埠海關正稅務司恩文君前日因公前往北京所有職務由副稅司何思頓君暫行兼代 
[火警迭告]  
　　前晚六時半楊樹浦蘭路振華紡織公司内不知如何忽然起火由英美界救火會皮帶車到場救熄燬去房屋十餘間又十時許湯恩路某鋸木廠機器間内失慎當由捕房鳴鐘告警經西人救火會騙車馳往火已熄滅遂卽折回 
[三誌飛花廠火災後之控案]  
　　閘北新民路洪吉里張預記及梅園路三和兩飛花廠保險起火由被害鄰居陸夏氏等十餘户具禀警署稱目睹廠中人縱火逃避情形請求澈查嚴辦閘北救火聯合會亦函請四區警署傳該廠主張預誠到案訊究經姚警正屢派法警往傳張避匿不到兹經姚君查悉張於出事後曾回洞庭山原籍業於前日回滬當派法警至梅園路張之住宅催傳仍未傳到現由徐警廳長指令查明該兩廠究竟共保火險若干係何行承保具覆候核 
[查明火場内硫磺之用途]  
　　餘秦油花棧失慎延燒黄誠記木行甡源押店並在火場内檢出硫磺三袋已誌前報兹經捕房查得該花棧之硫磺係備作燻染黄花之用並無别情且係各花廠均有之物已飭令發還矣 
[發給長警寒衣]  
　　淞滬警廳徐廳長現已辦齊所屬各區署全體長警應穿之棉大衣警服及皮帽等前日已分發各區署分别具領現在日間各長警出差全着呢大衣並呢警服晚間六時始至天明六時止各差一律穿棉大衣棉警服頭戴皮帽以資禦寒 
[乍浦人投河圖盡]  
　　高昌廟警察分所巡士鄭鴻奎昨日巡邏至望道橋見有人投河圖盡當即救起解所經李巡官詢據該人聲稱姓丁名桂林年十八歲在乍浦開設信秦雜貨店本月初三日偕店夥康星槎來滬購物詎到滬後與該夥失散身無銀洋致將所穿衣服典質度日今因落魄異鄉擬圖投河畢命等語當由李巡官判令暫留候函致乍浦飭令其家屬來滬認領 
[匪徒攫取銀洋]  
　　廟西街香花橋附近朱裕記鞋子店昨午因買客擁擠賬檯上滿儲售下之洋元詎有匪徒朱桂榮躍入店堂攫取洋銀數元飛步奔逃經店夥潘勝全店主婦朱李氏在後窮追由警帮同將朱拘獲押送二區一分署警局抄出贓洋諭送地方廳請辦一面着原告自投檢察廳候示 
[别開生面之索詐]  
　　近來城廂一帶居民遇有婚喪喜慶每有一種無聊之徒假民黨名義餽送禮物順便向之需索此等事已數見不鮮前日本城縣橋附近某姓家爲子成婚正當賀客盈門忽有朱楊李三姓具名合送聯對一付外附書信略言我等皆民黨中人現因流落滬上悉貴主人大喜特來恭賀諒貴主人定必設筵欵待未免驚擾不如折償爲妙該主人明知來意許以給錢致被索去洋數元而去此可謂索詐之别開生面者 
[烟土犯被獲]  
　　烟犯周榮前日身藏私土十五兩七錢又土皮六兩至滬寧火車站搭坐火車被五區崗警查獲轉解司法科判送地方檢察廳核辦 
[公共公廨瑣案録]  
　　攫洋搶帽匪徒俞小袁（卽俞小毛）前晚糾黨串攫浙江路恒新烟紙及西式成衣店内小洋七十七角銅元二十八枚圖逃當被該店夥等鳴捕追獲搜出原贓昨解公共公廨經中西官研訊屬實以俞係過犯判押西牢半年期滿逐出租界又匪人周正照在浙江路攫取行人西帽圖逃被捕攔獲連贓帶入老閘捕房昨解公共公廨請究經中西官研訊屬實判周押西牢四月贓存捕房候認 
　　缺席判决奚松鹿在公共公廨呈控曹占春不理欠洋七百元一案由廨飭傳被告無着判候　期研訊在案昨晨關讞員會同美博副領事升座民庭研訊據原告投訴被告屢奉傳訊不到要求缺席判决中西官准予將案缺席判决予限被吉一個月照原告控數還洋違干未便 
[小孩被賊竊去]  
　　城内縣橋大街二十七號門牌木匠鄭錫記家有生甫襁褓之男孩名阿根昨日裹臥棉被中詎嚮午時鄭妻正在厨下作炊被竊賊潛進將榻上之被連同該孩挾之而去經鄭妻覺察追捕無着號哭不已後經鄰居代報一區二分駐所王警佐得報立即飭派警探分投嚴緝 
[雜評二美欵之抵押問題（庸）]  
　　國家對於烟酒之應否取專賣制度吾弗知也現今烟酒公賣制之善否吾亦弗知也吾所知者以中國外貨之日多國貨之日絀烟草一種自紙烟盛行而後本國所産烟類已駸駸有被奪殆盡之虞爲維持國貨起見誠有未可重征困商以自窒其稅源者則今日公賣制度之是否絶對不可變更或廢棄固大有研究之價值也 
　　烟酒業之反對公賣久矣此次聯合各省公舉代表竭九牛二虎之力以圖廢止乃公賣之取消尚未解决而美欵之擔保已入合同其震駭之情可以想見特是此項抵押問題英法兩國方牽入酒稅以爲抗議之資經政府一再聲明何者以酒稅抵押何者以公賣擔保剔清界限以明絶不相蒙恐請願書中所希望者政府即表同情而外交上未必果易就範然則吾儕他無所望惟望政府之顧恤商情期於合同上多留一分活動母便公賣問題因借約之拘束而阻塞其改良之機耳 
[專件上海縣收欵調查表]  
　　欵目按何項目的物或行爲徵收及負擔者徵收機關於何時經何機關核准何時開始徵收存儲處所及保管方法近二年收數月途 
房捐按商舖房屋租金抽收一分五釐上海縣署根據前清辦法民國元年開始徵收縣署　　縣地方月收月支每年約七萬二千元體育場巿敎育縣警察經費 
茶館捐按每茶館收捐原擬分三等現查每季每户收洋銀一元茶館主蒲淞巿經董辦事處民國二年前任吳知事核准民國三年開始徵收經董辦事處月收月支每年約二百元敎育經費 
鮮地貨捐按鮮地貨價值百抽一鮮地貨行主蒲淞巿經董辦事處民國二年前任吳知事核准民國三年開始徵收經董辦事處月收月支每年約三百元敎育經費 
船捐船隻停泊蒲淞巿大號月收銀五角中號月收銀四角三角小號月收銀二角船户蒲淞巿經董辦事處民國四年經董詳由沈知事核准民國四年開始徵收經董辦事處月收月支每年約七百二十元公益經費 
路燈捐蒲淞巿經董辦事處經董辦事處月收月支每年約收一百六十元路燈經費 
渡船捐洋涇巿經董辦事處經董辦事處月收月支每年約收五十元敎育費用 
渡口蘿捐洋涇巿經董辦事處經董辦事處月收月支每年約收九十元敎育費用 
爛泥渡茶館捐洋涇巿經董辦事處經董辦事處月收月支每年約收三十元敎育費用 
攤基執照捐洋涇鎭巿橋北首各種貨攤酌量收捐設貨攤商人洋涇巿經董辦事處民國四年經董詳由沈知事核准民國四年開始徵收經董辦事處月收月支每年約收六十元慈善經費營造執照捐洋涇巿營造房屋報經董辦事處領照酌量收捐營造房屋之户洋涇巿經董辦事處民國四年經董函請縣署立案經董辦事處月收月支每年約收六十元慈善經費 
恤嫠捐洋涇巿經董辦事處經董辦事處月收月支每年約收五十元慈善經費 
清道路燈捐洋涇巿經董辦事處經董辦事處月收月支每年約收一千四百元清道路燈經費 
清潔捐洋涇巿設清潔所二處每處每年捐二百四十元洋涇巿經董辦事處經董辦事處按年收支每年收四百八十元公益經費 
房捐此欵由房捐項下劃歸法華鄉經收法華鄉經查辦事處經董辦事處月收月支每年約收八十元清道衛生等項 
公益捐法華鄉經董辦事處經董辦事處月收月支每年約收五百六十元清道兩生等項經費 
胡家木橋商舖捐欵向該鄉商舖酌收二角一分及一角八分不等引翔港　經董辦事處民國三年經董函請洪知事立案民國四年開始徵收經董辦事處按季催收支撥每年約收一千八百元充清道衛生等項經費 
花米捐花米行號閔行鄉經董辦事處經董辦事處酌收撥用每年約收一百二十元敎育經費 
公益捐閔行鄉商舖閔行鄉經董辦事處經董辦事處月收月支每年約收八百四十元清道路燈經費 
茶捐閔行鄉經董辦事處經董辦事處月收月支每年約收四百元敎育經費 
路燈捐北橋鄉經董辦事處經董辦事處月收月支每年約收一百二十元路燈經費 
常捐顓橋鄉經董辦事處經董辦事處月收月支每年約收四十六元施棺掩埋及清道路燈費 
公益捐塘橋鄉商舖塘橋經董辦事處經董辦事處月收月支每年約收二百九十元清道路燈經費 
公益捐三林鄉經董辦事處經董辦事處月收月支每年約收二百四十元清道路燈經費 
公濟堂特捐馬橋鄉經董辦事處經董辦事處月收月支每年約收四十元充慈善經費 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[陸雪寳傳] [  杉園]  
　　陸雪寳者振動一時之大人物也其先世爲英産遷於美故與二國最有密切之關係至氏乃僑寓中國愛其易於有爲也遂無歸志從事商業手段至靈活凡所經營若有一種特别吸力者人無不仰其鼻息與通聲氣以是金錢甚富其祖國亦賴以沾潤焉中國南洋有兄弟二人忿之起而與抗不敵氏所居周以叢林緑陰如水饒有幽逸趣隱置大砲三座以備不虞蓋氏自知以異國人而攬他人之利權雖其國愚蠢者多不與之較然有一般人必不快意旣不能逐之去自必有抵拒之策矣故嚴待之至是　原雙侣果駕飛艇以乘之惟風溜不利始終未能逹其他旁攻側擊者亦概爲大砲所抵不得近氏之營業依然蒸蒸日上彼兄弟益奮進思欲喚醒國人之痴魂俾羣起制之乃作自由鐘鼓其皇皇之聲不遺餘力但國人沈疴已深嗜痂成癖一如未之聞者而氏之氣燄乃益盛焉今兄弟二人心仍不灰聞不久將有新機械出以雪宿忿而挽國運云 
　　贊曰與之比者籠絡之與之敵者摧殘之氏其今日之外交家平（五） 
[書抄襲家傳後] [  覺迷]  
讀天虚我生抄襲家傳竟竊願爲抄襲家一吐其不平夫古人造字之初有象形有會意有諧聲是造字之初已非杜撰簡言之直自形象上意思上聲音上抄襲而成耳且夫文字之能傳世者非以其有典故有出處乎是文字一道實貴抄襲不尚杜撰故吾人作文之初套得一二古文師傳便加密圈未嘗斥爲抄襲也進言之某偉人嘗於演說台上宣言曰吾人字典中無意見兩字此言也非抄襲拿翁所謂予字典上無難字之一句乎然人未嘗斥某偉人爲抄襲家也今中國國號曰共和曰平民政治凡此種種非由抄襲而來乎將來憲法亦難免不東抄西襲凑合而成若如天虚我生言必須事事杜撰則亦難乎其難矣 
天虚我生曰洵如是言則大著亦由抄襲而來試一繙查字典固無一字不在其中 
聯話 
　　吾邑聽雨茶樓楹聯極多其中以盧蔭南先生一聯爲最佳聯云　　近樓居朝聽巿聲暮聽巿聲任大地風謡掩耳不敎驚鶴唳』主賓列坐次舊雨如約新雨如約儘巴山夜話論心直許到雞鳴』又李東白先生集句聯云盡日淹留佳客興好風時捲巿聲來頗覺出於自然 
笑話 
　　某店來一新夥素稔華碼不諳羅馬數字某晨店主欲踐友人之約因曰頃何時矣新夥聞之思承其意乃急趨時計前序聲報告曰十四點鐘『按羅馬九字頗似華碼十四故云』[  江馥蘭] （一） 
一人問水手曰子之祖父不均死於水乎何子不懼而仍往來於海上曰然則子祖父之死處不均在狀第乎何子亦不懼而仍夜夜憇息其上[  孫劍華] （二） 
 
[大好鋼刀光閃試看利鈍在今朝] [  悲𠦃]  
小說 
[言情小說妍媸鏡] [  常覺小蝶合譯天虚我生潤文]  
第十六章（二） 
　　予修飾本不注意草草已竣曼睞則猶對錢端詳予促之再四始勉强下樓而猶於爐鏡之間顧影一笑始挽塔賓登之臂婷婷上車予則與菲雪共車車精而馬馴轉瞬已抵查理木器店則有店夥數人立前爲啓車箱迓吾人入肆予於購物之事初未嘗習亦不審何者爲美故一切但任曼睞指揮曼睞以爲佳者予亦無否認之權蓋即否認渠必有說也而菲雪亦但唯唯承命與其金錢爲仇盡數購之而已此次所費共在千鎊以外在人視之固無不嘖嘖羡予以爲何福得修嫁此富人實則此等舉動但有增吾孽債蓋吾人婚姻本如舉債益此則債角且愈重矣是日歸曼睞尤嘖嘖不去口且向予曰柰梨汝誠幸運得嫁菲雪凡人而處汝之地位更有何求予冷然曰吾有何求者吾但求汝能與我易地而處耳曼睞哆唇曰嗟乎柰梨汝之爲人誠無心肝出語乃大類狂 
　　癎旣而又冷笑曰汝意所在吾亦何嘗不知予曰汝何知者曼睞曰汝欲我言我實恥之汝不聞外間人言嘖嘖僉以此譏汝柰梨使我而爲汝者實早羞愧死矣予曰汝亦知羞愧死耶曼睞微　曰卽不愧死吾亦不肯戀戀於一棄我之人柰梨實語汝汝當力除此念不則且癎發矣曼睞此語實同毒螫予一時竟不能答乃怒曰曼睞汝今日辱我已甚予亦不願再居此卽今晚歸鴉巢村可耳曼睞聞予欲歸則變色曰柰梨汝勿癎汝宜三思當知吾家安危咸懸汝一人之手予見曼睞亦有失色之時幾欲嗤聲而笑顧仍冷然曰曼睞汝勿駭吾身已分犧牲何致自食其言但吾未嫁菲雪以前吾身行動終爲自由吾今當歸即汝一人在此置辦妝奩可耳予言至歸字時心中忽有一異常感觸似予靈魂向予耳畔呼曰柰梨歸也而予心乃愈決因曰曼睞汝勿跽吾歸心已决時曼睞已跽予前而爲哀告曰吾親愛之妹汝當恕若姊狂言且汝即欲歸者亦當於明日吾伴汝同歸不然汝來倫敦時阿父以汝付我今汝獨行而歸吾將何以對阿父予見曼睞委婉之言則亦不得不曲從然吾耳畔則猶有巨聲曰歸耳歸耳 
　　附白鑽石花揭曉列墨　君答案於一等兹接墨盦君來函却贈並聲明半癡亦即墨盦至紉雅誼以住址未蒙詳示無從通訊特此答謝編輯部啓 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
[短篇小說亞森羅蘋賊史之一黑珠常覺覺迷合譯]  
　　霍格路九號巨厦中司閣夫婦方熟睡時鈴聲忽大震二人遂自好夢中驚醒媪曰時過三時居此屋者當盡歸來此時胡有人至司閽人曰安知來人非延醫生者此時門外之人已出聲曰哈蘭爾博士居第幾層耶司閽人曰博士居第三層樓之左側但在深夜博士例不出診不如去休其人曰病人垂危此次須破例勞博士駕矣司　人乃始下床出拔拴啓關納之入司閽人仍自閉户歸寢其人則奔上樓先登第二層樓復登三層然猶疾奔而上直至第五層間遂出兩鑰先取一鑰啓門鎖門遂應手闢其人乃自忖曰吾事竟告成功惟予必須先籌退步始可從容入手沈思有頃遂即復奔下樓叩司閽人臥室之窻咻咻然曰博士拒予使予徒勞往返汝爲予一啓其户司閽人出遂啓户其人出門去司閽人即闔其户復歸臥室然當闔户之時其人立以銅皮塞入門縫門掩而鎖舌不伸頃之其人即捱身入重上第五層樓復以一鑰啓廳事之門入卽以電筒置之案頭卸其大衣除其呢冠置一椅上復擇一椅而坐出其氈鞋套之屨上復出一紙屋　默識之曰此爲廳事此爲應接室此爲餐室臥室廳外爲甬道自此甬道行三碼許當見貯藏衣飾小室之門入此門後即爲伯爵夫人之臥室夫人平素服御節儉珍飾不多而藏珠之處我已深悉則我但一舉手之勞耳費時亦必不多念至此即熄其燈出廳事向甬道而行行約三碼果得小門其人初欲以器械撬之使開及試推之乃竟應手而闢則大喜竊自慶曰運佳哉房屋詳圖爲我所握黑珠貯藏之處爲我所悉今此小室之門又不費力而闢但啓玻門即入伯爵夫人之臥室矣（未完） 
[詩話]  
　　閨中小兒女於緑牕人靜時私語喁喁嘲風弄月誠有甚於畫眉者人生艶福無逾於此泰興陸味蘇歸同里孫進之茂才嘗作蝶戀花一闋調外云遠看渾如蝌蚪字壁上蝸涎篆破書窗紙香氣襲人紅又紫玫瑰花好偏多刺徙倚中庭無個事笑與壇奴賭食青梅子飽啖不嫌酸濺齒秀才風味宜於此寥寥數十字閨中情景歷歷如繪爲之婿者當不知如何消受也（能寒）（二） 
聯話 
　　黄漱　督學江蘇其時按臨淮安得揚州府何金壽訃音挽之云作宦共江南憶冬月維舟花下清談陪水部思君在淮北正秋風隕　笛聲哀訊到山陽人地巧合確切不移 
泰縣錢樨庵先生十九入詞林文名譟甚都中有歌董生春者爲上所眷生春爲二月十一日生三月三十日死樨庵挽之云生在百花前萬紫千紅齊俯首春歸三月暮人間天上共銷魂尤爲傳誦一時 
江甯　光宇嘗眷一妓名花君其妹名花相一日贈花君聯云花開堪折直須折君問歸期未有期花相在側亦索贈聯遂走筆又書云花開堪折直須折相見時難别亦難均用成語可謂天造地設（天鐸）（二） 
[家庭常識]  
　　食鹽食鹽和以蜀黍粉少許可常乾燥不潮 
食橱食橱内置炭屑一盤可使食物不易腐敗罐頭食物開後亟須移置瓦器内因鐵罐生銹食之不潔 
墨水漬鮮豓之紙張上如染墨漬可用芥末研細塗其處越一晝夜稍潤以水移去之不留痕跡 
玻璃拭玻璃時用樟腦一小粒同擦可使晶瑩 
磁器古磁等類其積垢可用食鹽和醋滌除之 
牛乳牛乳以新鮮爲上歷時稍久即變薄如入雞蛋清少許熱之仍稠白如前 
靴鞋靴鞋欲使滴水不漏須在夏令融蜂蜜二分份羊油一份塗其上一晝夜後用法蘭絨揩去之更刷以皮鞋油（元元）（二） 
[續刋小說絶塞奮椎記（野鶴）]  
　　第八回乍覯朋簪自投樊網却說春巒見了軍服的和鼠竊似的兩個人忍不住呵呵大笑笑罷說道踏破鐵鞋無覔處得來全不費功夫瑶峰兄别來無恙麽那軍服的聽了這話掉轉頭來驀地見了春巒唶愕着道哦春巒兄久不會了接着又說道我現下有些小小事情没功夫多譚請兄長枉駕到那邊局裏茗坐片刻罷說完便挈着鼠竊揚長而去春巒回到店裏晦軒柳娘便問他是甚麽人春巒詳叙了一回晦軒不覺喜形於色說道如此我們便省却多少路程眞個是得來全不費功夫了春巒道他也┊┊晦軒又道我倒忘了這裏又是甚麽地方適才你說到椿樹堡有三四十里路此刻還没上三十里呢春巒舉杯說道那是我說誤了這裏已是椿樹堡我前兒曾來過一回哩說完又喝了好幾杯這時晦軒等早已啖罷他却酒興大發一壺纔罷又是一壺喝到興頭上還擊着桌子嗚嗚咽咽的歌哭一回簡直和發癎一般這一回不打緊早把酒保嚇得同遇鬼似的背着他們咕噥道不知那裏來的晦氣星偏生和俺糾纒平白地碎去了幾只杯還要拍一回桌駡一回人這樣做去眼見得要没客來了說罷轉身一看却見春巒已離了座把臂出去纔歡天喜地同着犴狴裏的囚犯得了恩赦一般睨着他們的影兒說道這樣客官下次可不必惠顧了說時回轉頭來見桌上遺下一錠光彩曄曄的銀子便納了懷際嗤的一聲飛也似的進去了如今且按下不表（未完） 
 
 
 

Page 18

 
 
   
 
