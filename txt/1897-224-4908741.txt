# 1934 - 224 - 4908741

 

Page 1

 
 
[皇朝經世文正續選增時事洋務三編] [  圖書集成局代啓]  
自長沙賀耦耕先生仿切問齋文鈔之例輯皇朝經世文編凡　求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美必收而於海防礦務諸學尚付闕如因　輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪　院史學官制兵政諸門多至四十八卷分門别類詳愼校讐附于經世文續編之後情本局印以新鑄鉛字現已裝釘成書價目格外從亷計皇朝經世文編廿四本洋四元續編卅本四元三編八本一元六角并購者碼洋九元六角在上海三馬路申報館申昌蘇申南北　葉山房發兌 
[閲光緒二十二年通商各關華洋貿易總册撮其大略系之以論接前稿]  
而又分爲華洋分爲内地凡税鈔價值船隻墩數并洋貨運入之發給税單土貨運出之發給報單亦以各國分核總數某國得若干張貨價得若干兩税項得若干兩統計出入而洋藥釐金别爲一項附於其下此統計出入之帳略也自一欵至九欵皆條分縷晰層次銜接而又統將各國之來往船隻進出次數以及貨物墩數價值税鈔洋藥釐金等項均分爲成數以一萬成爲率某國得若干成則某國之興衰盈絀可以一目了然此爲通商之大綱出入之要領而爲一册中最不可少者也因又推及各國所設洋行若干家人丁若干人并估計華人之數凡通商口岸二十餘處之華人亦按口分核恐中國之烟户册無此詳細計英國洋行六十三家美國四十家德國九十九家法國二十九家荷國四家丹國四家日國四家瑙威三家俄國十四家奥國四家比義各五家日本八十七家西洋六家無條約之國五家人丁共計一萬八千五十五人各口華人丁數共七百十四萬七千人西事會計可謂詳審周密毫髮無遺矣此第一節十欵之大略也至於第二節則共分三欵其第一欵將洋貨之進口者分門别類註明某貨出自某國價值擔數附於其下先之以洋藥類曰小土曰大土曰新土曰雜樣次列棉布類曰原色布白色布曰粗細斜紋大小扣布以及素花各布剪絨巾帕棉紗棉綫不下數十種有同一名目而出自兩國者并有出三國者故不能詳註其下也其次爲絨毛布類曰羽紗曰羽縀曰羽綾曰嗶嘰曰粗哆囉呢曰哈喇呢曰花素絨布曰氈曰絨曰線其次爲雜樣布類曰帆布曰麻布其次爲銅鐵類鐵者曰條曰板曰片曰絲銅亦有板條片釘之分且有黄白生冲之别此外又有馬口鐵錫磚條白鉛水銀之類其次則雜貨類則名目更繁不能備舉共計進口之貨洋藥價值共估銀二千八百六十五萬一千五百九十二兩棉貨價值估銀七千八百二十四萬三千四百三十一兩絨貨價值估銀五百三十六萬三千一百四十三兩雜布價值估銀三十七萬六千五百五十二兩銅鐵價值估銀九百七十五萬九千一百三十四兩雜貨價值估銀七千九百十九萬九千九百九十四兩本年統共洋貨進口計值銀二萬二百五十八萬九千九百九十四兩較去年多三千餘萬是爲中國一年出欵之大宗若第二欵則專列出口之土貨並不分類而其中究以絲茶爲大宗絲則有白絲黄絲野蠶絲機器繅絲蠶爾亂絲頭之分白絲是年出口計三萬八千二百二十三擔估價一千三百二十八萬五千八百四十三兩黄絲出口六千七百七十五擔估價一百八十九萬四千七百八十四兩機器繅絲二萬七千四十一擔估價一千一百十二萬六千二十二兩蠶繭一萬七千八百四十五擔估價八十五萬八千九百五十兩亂絲頭四萬四千九百三十七擔估價二百十萬二千一百十四兩較之二十一年各項絲貨皆减據個中人云所以减少之故自二十二年四月湖絲開巿之日起二十三年四月止一年之内存貨頗多而意大利又出絲不少繭亦便宜廣東出絲亦多兩處均願速售上海以絲廠接踵而起鄉人以爲需繭必多屯積居奇不意竟失所望美國因易總統停辦銷塲遂滯黄絲本年各處所出無多山東收成不旺四川湖北又因制錢價貴運至上海成本愈大銷運愈難除印度埃及稍賺外歐邦竟無顧而問者野絲所出亦少皆因東三省遭兵燹之後樹木均傷蠶種亦壞如欲復舊恐非加意栽培不能望於將來也未完 
[諭旨恭錄]  
　　七月初十日奉上諭崇歡志鋭奏扎薩克不候結案擅離職守請飭懲儆一摺扎薩克鎭國公阿育爾色德丹占扎木楚前經因案被叅追繳銀兩延不遵交復聲稱進京引見不候盟長給咨徑行由牧起程實屬糊塗任性阿育爾色德丹占扎木楚着革去扎薩克之任令該公之子蘇倫承襲餘著照所議辦理該衙門知道欽此 
[改期出轅]  
　　前報江南鄉闈輪應江蘇巡撫趙展帥爲監臨筮期本月十七日啓節出轅嗣悉改於二十四日用小火輪船拖帶至寍又聞中丞一俟鄉闈事竣回轅後卽當交卸北上履刑部侍郎新任云 
[日艦游歴]  
　　沙巿訪事友竹簡云日本大島兵船停泊洋碼頭江心二旬有餘六月廿五日起椗下駛蓋遊歴通商各口岸以資保護故往來無定也 
[商議租界]  
　　沙巿訪事友人手畢云候補縣梁崧生大令熟悉洋務現奉憲委令來沙與日本商定租界開議數次尚未有成想須重行商妥也 
[會訊巨竊]  
　　蘇垣擒獲巨竊姚某一案已兩紀本報兹又接姑蘇采訪人函云姚某年三十二歲係江寗府上元縣人平日起居華煥貌亦彬雅往來蘇常二府間蹤蹟甚秘去歲蘇郡宦家富户報竊巨贓之案甚多今春毘陵惲宦又報失竊金珠衣飾價值不貲由陽湖縣張大令踏勘一週許爲嚴緝迨將捕役嚴比事經數月蹤影毫無捕役楊麻子屢見姚蹤跡靡常頗生疑竇因事無實據未敢鹵莽此次跟蹤至蘇因有破綻始禀明總捕府飭捕拿獲業已訊過口供認竊汪府餘尚支吾中元日總捕府劉司馬會同長州縣王芸莊大令提出覆訊據陽湖縣捕禀稱惲宦一案必係彼竊無疑求請嚴究大令允之姚初猶抵賴大令飭鞭背至八百下始行招承繼問汪宦之案答有金表一隻朝珠兩串當於山塘洪興當中餘當某某等家云云又鼻烟壺一個於某處茶館售去又供出養育卷開膏子店之安徽人某甲曾經窩贓大令籖差提甲到案再行覆訊 
[搶刼又聞]  
　　寍波西門外後沐家漕范姓家於日前夜半時聞叩門聲甚厲雙扉甫啓突有匪徒多人蜂擁入内搶去衣箱四口事主因所失不多故未報官然該處乃附郭之區匪徒贍敢肆行搶刼是眞不畏王法者矣 
[旗營保甲]  
　　杭州自遭粤匪之亂旗營駐防人數稀少雖經他省分撥來杭駐防至今尚未足數房屋空閉甚多旗民人等將屋賃與漢民居住以其價值較廉爭樂就之惟其中良莠不齊前軍憲深恐有匪徒溷迹其間嚴飭左右兩協領率同各佐領認眞查察如有來歴不明者槪行驅逐現因竊案繁多旗營中亦時有所聞濟軍憲以營門啓閉綦 
 
 

Page 2

 
 
嚴　更甚密外來竊匪似難潛蹤其中必有窩藏之家特立保甲局派員稽查凡流寓居民無論何人統限一月内槪令遷移如旗民中有私行租賃者重辦不貸如此辦理想宵小無從托足矣 
[荆州水患]  
　　湖北荆州府公安縣屬西湖廟江隄於六月廿九日被水冲決湮没田廬不少是處與江陵所屬虎渡毗連虎渡幸在上岸未受波及又枝江縣百里洲隄防近日亦遭河伯肆虐刷成巨浸附近居民不免有其魚之嘆云 
[鹽號歇業]  
　　沙巿廣生同鹽號開設於巡司巷下首川帮著名之紅牌也六月廿七日忽然停歇所欠沙巿各錢店二十餘萬金重慶各商家六十萬金沙巿管事李姓並未遠匿廿九日在同帮大生厚鹽號肆筵設席敦請所欠諸家商議此事尚無成説未知將來當作何了結也 
[潯陽火警]  
　　九江訪事人來函云本月十三夜九點鐘時遥見江北二套口火勢熊熊詢悉係某宅焚化冥錢延燒草屋數間幸人手衆多得卽登時撲滅亦云幸矣 
[寗郡火警]  
　　寗波訪事人來函云本月十六夜四鼓時霓橋巷口某餅店不戒於火一時紅光燭漢警鑼亂鳴遠近水龍及寗防局洋龍皆疾馳往救文武官員亦均到塲彈壓約歴一點鐘時共燬房屋十餘間其詳俟訪明再述 
[流民爲患]  
　　重慶訪事人函云蜀東飢饉兩湖之米逆流而上成嘉之米順流而下挹彼注兹以致成都米價由五百文漲至九百文省垣貧民過多殊有不可支持之勢相約成羣名曰吃大户在四鄉各富户需索錢米雖經地方官飭役彈壓並設局平糶然無賴流民仍有搶刼拐帶等事月前東門外正法八人以招炯戒某日城内忽謡傅新津縣匪徒嘯聚滋事督憲立飭兵弁往查係拒捕細事地方安謐如常始各廢然而返 
[揚州官塲紀事]  
　　揚屬東台縣湯明府曜奉調簾差遺缺上游札委閻大令懋曾代理日前大令捧檄過揚等情均登前報兹有從東亭來者云大令於初五日抵東隨頒發紅諭擇吉七月初六日卯時接印是日天甫黎明大令卽朝服出堂行拜印拜闕等儀然後另易公服升座由典書高唱吉語開啓印信書吏等役挨次排班叩賀而後退○淮南批騐廳陳殿香鹺尹因病出缺後經上游遴委王鹺尹永祺署理等情早登前報兹悉是缺輪應候補批騐大使趙子猷鹺尹經綸核補到班當經運憲江都轉照章詳請督鹽憲題補在案刻聞已蒙部文覆准咨由劉制軍轉飭到司都轉奉文隨於本月初九日牌示轅門一面札飭遵照聞趙鹺尹諭委後尚擬赴省一行大約履新之期須在桂子香飄時候也 
[本洋大跌]  
　　前報皖省通商較後他埠風氣所開故亦略後民間交易至今仍專用日斯巴尼亞國所來之本洋且必須從前舊板以致本洋巿上愈用愈稀錢儈遂得隠肆其壟斷與鷹洋同一輕重而作銀竟擡至九錢有奇忽漲忽跌操縱自由小民吃虧誠屬不少皖撫鄧小赤中丞慨然興整頓之念謂國家近於鄂粤等省鼓鑄龍紋銀元通行各省爾儕商賈何得任意抑勒嗣後務各持平遵用完税納賦槪許照巿作銀上兌各國銀元亦只准照實銀抵算不得再有擡漲等情此示一出默窺時局者遂謂將來本洋勢必比照英洋無甚低昻囤積之家遂紛紛出售以免吃虧皖省各錢莊卽於初二三兩日將本洋運銷蕪湖蕪地各莊則又運至鎭江於是各埠牌價同日大跌初二日蕪巿每元猶作九錢零三厘半者初三至初四清晨僅一旦夕間卽已跌至八錢七分零午後各莊接得鎭江三等急電錢業公所立卽開盤又跌至八錢三分四厘五俄又跌至八錢二分幾傍晚則更驟短至八錢零五厘相距不過三日而跌落如許闔巿商賈無不色然以駭非但貨店放出之帳槪照銀巿核成本洋萬難搘挂卽錢店自囤之本洋盈干累萬以待挹注於巿者亦豈能禁受因而是晚卽又買空盤於公所牌示遂將掉頭復漲夜間九點鐘後卽已八錢二分八厘五初五早晨又漲至八錢四分午巿則更八錢六分九厘回顧巿井中人始稍爲神定蓋店家向錢莊出入都係銀兩而巿中交易則係按照本洋一往一來叅差實非　　老於貿易者謂此等跌而復漲之巿皆莊家自圖暫便不久必仍跌落蓋憲諭旣已煌煌各埠勢必遵照實銀實用而後已當初四日各莊接　鎭江來電之初卽紛紛轉電廬州安慶兩埠同業以便知所趨向不謂鎭江俄又傳來再跌之電少頃又續一電如是者三次致各莊隨到隨轉電局幾於應接不暇所收電費亦屬極盛一時似此大起大落誠不識伊於胡底忽初六早晨牌價又漲至八錢七分零晚巿更加至八錢九分一落千丈之後倐又升至天際不知錢業中人果是何主見也又銀價初四日每兩一千三百七十文初五日卽漲至一千三百九十文英洋初視本洋七五折是役已可抵作八三四折蓋英洋此數日内牌巿亦略有起色云 
[東嶽審瘋]  
　　杭州訪事人函云世間之患瘋者率多狂言妄語歌泣失常甚或披髮跳號持刀尋釁中國醫生輙謂痰迷心竅所致西人則謂病在腦經方藥雖多而奏效卒鮮杭俗崇信鬼神因其形狀如有鬼魅所憑遂聽瞽巫言或延僧流解禳或命羽士驅除並有請神判斷以解寃孽亦間有效騐者是以每屆東嶽秋審之時則有審斷瘋案之事本月初八日爲某號班期有城内顧姓婦病瘋年餘多方調治卒未見功因於是日由其家屬雇輿將該婦舁至東嶽投禀呈訴少頃由案書批示先將該瘋婦並寃魂發瘋癲司管押候提審訊卽由書吏備辦草人一個與該婦押下地獄至晚間俟神升殿傳發三梆各書役站立傳呼用虎頭牌一面命提牢廳將婦及草人帶上跪於階下案書傳神命云有何寃譴速卽禀供以便訊斷婦並無一言因命將草人重責百板皂等如數笞責畢復訊乃由婦供稱前生爲河南某宦之公子鬼係婢女因寃其行竊無可分辯投水身亡押入枉死城中已數十年現屆期滿釋放心實不甘故欲索命叩求恩施案書復傳神語云爾前生雖受寃誣究係自尋短見不能索命况汝與該婦旣有主僕之名豈凛犯上之戒姑念爾之苦衷加恩令婦多焚經卷冥鏹使爾超生所有前生罪惡亦加恩豁　從此寃结全消不准再行滋擾致於譴責婦乃叩首稱謝隨將經卷冥鏹焚化然後退堂至天明入城該婦漸覺神清氣爽不　瘋癲家人咸　　之有靈然乎否乎請還質之個中人 
[第二十九次會訊租船案]  
　　昨爲二十九次會訊租船案之期午前九點半鐘蔡和甫觀察偕英總領事韓能君副領事薩允格君先後蒞廣肇公所升座先由原告信隆洋行所延威律師起問支應局徐委員次舟曰前堂請將各船合同底稿檢出曾檢出否答無從尋檢問有一少年人在信隆行帳房做事與同事意見不合時有爭閙是爾姪否答是外甥不多時卽行辭歇問帳簿上所寫之字可是爾甥所寫答非是問信隆行與税務司之信何人簽字答洋人沙浦問各項之事與此信有干涉否答與此信不涉問此信是否祁扣留輪船之信答三船已扣留惟寗州因往香港未扣問可知上海道憲扣留江寗輪船之意否答扣船時並不與我商酌是以均不得悉問信隆交爾一千兩之借票倘日後交船此票檢還否答因伊行中無向我商借銀兩事與還船不涉此八月七號扣船以前之事問七月十六號之信卽扣船之信否答信隆先打電報與制臺後由寗州船回滬知照與我問諒此信内爾早知要扣船之事答信隆報出口烟臺後忽改走香港因此生疑隨卽扣留問江寗船泊在製造局前知否答扣船後一切之事槪不與聞問後來何意又將兩船忽然扣留答信隆所約各欵調停不妥故急欲扣留問何以如此緊急答一切由我經手將船扣留便可交還問扣船之後另有兵船在旁看管武寗新福建兩船知否答此事與我不干係郭委員之事問畢由担律師起立問郭委員名勳當何差使答在籌防局管理機器等事惟船事不涉問機器槍砲等事知否答不知問西歴三月間接到籌防局飭知否答接到問接到後如何答駕時斯美新福建租與信隆現都修好租出後有洋人沙禮往看機器據沙禮云兩船被信隆開往臺灣擱壞必須修整邀我同往看視其時寳納在旁令其看過船上音琴各件都皆堅固後寳納定欲將船中風箱拆去我　此箱係外洋造船時裝配在旁現爾暫時租用定要拆去日後交 
 
 

Page 3

 
 
　亦須裝還豈不費事因此未曾答應後來又送修理單來係寍州新福建兩船之帳徐委員卽寫信與我並附信隆洋行之信忽稱武寍船爐子損壞不能開行等語當因爲時已晚次日又適禮拜我卽往沙禮家中尋見沙禮述明爐子損壞情形沙禮云諒必伊等不諳機器情形耳約我明晨十點鐘同往信隆寫字房會晤寳納訊至此時交十一點鐘威律師忽患嘔吐之疾中西官互相退堂訂於次晨再訊 
[縱火未成]  
　　前晚二點鐘時有匪徒在虹口北四川路第四百四十二號屋外以帋煤薰灼門隙居人關芍棠瞥見火光急披衣追出匪徒已聞聲逸去細視户外有煤油漬歴歴可騐卽據情奔告捕房想當緝獲治罪也 
[流氓圖詐]  
　　南巿老白渡南順記肉莊夥殷文卿前晚偕夥某甲在恒昇碼頭某姓家閒遊談笑間偶言及某氏婦女瑣屑之事爲門外諸流氓聞知一躍而入卽被圍住大肆咆哮意圖訛詐嗣由甲告知十六鋪巡防局比及蔡二尹飭勇往拘若輩早已星散無蹤矣 
[客死堪憐]  
　　江北某邑人鈕仁階年約四十餘孑然一身在南巿訓蒙餬口邇因阮囊羞澀以致鶉衣百結飄泊異鄉日在倉橋街福隆烟館内帮傭近因與樓上堂倌口角卽移至樓下前日之晚正在吞雲吐霧一榻横陳詎鈕素有怯症忽若吳牛之喘冷汗交流店主恐患急痧特雇薙髮匠前來挑治無如祿命已盡遽爾溘然當由店主某訃知其友及同伴諸人湊資辦棺收殮亦可憐已 
[琴堂花判]  
　　前者妓女張月蘭投英廨喊控鴇婦掯阻從良一案經前讞員屠興之别駕飭將張妓暫交棲流女所令赶緊函追狎客陳實甫到案候核日前陳實甫投案經翁刺史提訊以張與陳旣訂白頭之約遂當堂配給飭陳領回完聚其判詞曰蜃樓海巿同命鳥每惜分飛酒地花天可憐虫如何結果墮風流之孽障結露水之情魔解語花所以傷心隨風絮未可同論也如張月蘭者七年落魄非趙璧之能完百折不回比精金之入鍊獨舒慧眼自作良媒之死靡它臥元龍於百尺樓上有生不貳剌文鴛於七襄錦中詎意鴇金未饜錢樹子不肯讓人於是鍻鼓頻撾英公堂因而對簿謂他人女不知身所自來順我者生豈竟志爲彼奪乞發堂而待字望好月之重圓物色前度劉郎却似重來崔護桃花人面居然璧合珠聨紅葉詩情還藉硃符墨牌點翻鴛譜喜嘉耦之天成懲彼狼貪載輕車而風駛看此去宜家宜室青蓮花拔出火坑爾當知用經用權黑心符難逃法網此判 
[上海縣案彚錄]  
　　前有梅徐氏控被黄胡氏毆傷等情當經蔣剌史訊明騐得略受微傷飭令醫治在案前日又經刺史集訊先據地甲裘鎭供黄胡氏在十六鋪開設烟館本年二月間與梅徐氏在巡防局互相控告此次又復互毆不知何故求鑒梅徐氏供某日至黄福慶處被其妻黄胡氏無端兇毆已蒙驗訊求恩究辦黄梅氏供年二十有二於九歲時至黄福慶家爲童養媳婆婆黄胡氏開設烟間欲令小婦人接客小婦人不肯時遭籐條鞭責因回母家母親梅徐氏遂在十六鋪巡防局控告蒙斷另居不料婆婆兇性不减又來兇毆母親勸阻亦被毆傷求恩作主黄福慶供年廿歲在英界某盌店爲夥父已故世母親胡氏領梅氏爲童養媳業已成婚時回母家有岳父之寄子葉阿增挑唆岳父來案控告並無逼令接客等事當有高俊良出勸令母親收洋二百餘元將梅氏退還母族求鑒黄胡氏供與寄子福慶同費咸林供年五十有六在黄胡氏烟館爲夥已有多年祗知生理餘不知情錢升供是廿三鋪地甲黄胡氏住在小的鋪内因令梅氏接客在十六鋪巡局控告蒙斷另住此次二人互扭之下又來案下呈控求恩公斷刺史得供判黄梅氏已配與黄福慶未便斷離着令先行領回所云葉阿增之事著地甲查明禀復再訊○烏杜氏扭控高新蕖私收帳洋前日蔣刺吏升堂提訊烏杜氏供寗波人高前在婦人店内經理帳目被私收帳洋三百廿七元向索推諉後令施某來勸愿還洋三十元婦人不允控案求斷高新蕖供在米行爲夥並無私收帳洋之事因氏時至小的店内吵閙故央人料理愿出洋三十元了事無奈不允求恩鑒察刺史以兩造各執一詞候再訊斷○蔡啓才控外甥媳王氏捲物遁逃前日亦由蔣刺史訊問蔡供閔行鎭人外甥許月容患有癲病時發時愈外甥媳許王氏不遂其心捲物逃至北橋鎭喬連家求恩提究許供娶妻王氏與小的不睦時把小的毆打現在逃至喬連處求究刺史判飭差查明是否屬實候禀復再核○前奉升科局憲許太守函致黄愛棠大令飭提匿報升科之地保陳蘭廷到案經黄大令訊明笞責枷示兹據原差禀稱枷期已滿解案發落經蔣刺史提訊陳供實已知錯求請開枷赴升科局清理刺史准之隨飭差帶往升科局查明實情再行釋放 
[上海巡局紀事]  
　　十六鋪巡防中局已革局勇姚福昌前晚與高益舟尋釁滋閙經蔡蓉卿二尹飭勇拘拿當時避匿不出卽由比鄰某公館家丁爲擔保至前晚姚自行赴局經局員蔡二尹升堂研訊姚福昌供稱係嘉興府海鹽縣人年四十有六曾在局中當勇丁去年臘月有寳祥客棧餽送節儀洋若干係在局諸人分用反被頭目兪某在李老爺處朦禀以致被斥心有不甘故與高益舟理論並不敢滋閙求開一線之恩高供稱小的前日早晨携玻璃瓶往街頭買物比至毛家弄遇見姚福昌伊稱有要言相告近就與語突被批頰致將玻璃瓶跌碎爲此具禀案下求請訊究二尹謂姚曰局中章程不准收受規費今爾違章舞弊以至被斥實屬咎由自取何以與人爲難今爾與高有無别情可卽供明姚稱卽因此事實有不甘二尹叱曰本委察爾無端向人尋釁顯係不安本分喝令重責二百板旋命姚具呈嗣後不再向人滋擾切結著覓的實人投案具保回籍不准逗留多事○野雞包車夫戴阿六前日傍晚拉車至滬南祥記碼頭向北而去其時適籌餉貨捐局委員朱明府迎面而來互相碰撞衣裾略染污泥斥其不應如此鹵莽詎戴非但不自引咎反敢出言挺撞明府大怒卽喚家丁扭送十六鋪巡防保甲北局請究經局員楊聘侯二尹升堂研訊戴俯首無詞一味泣求恩宥二尹謂戴曰爾撞及於人理應服罪何得持蠻實屬可惡飭拖下笞責一百五十板具呈改過切結交保開釋 
[法界捕房發落]  
　　昨禮拜一鄭大令蒞捕房會同鈕副捕頭發落各案王樹生投案禀稱有蜜蠟朝珠一串值銀七十兩因有急用向徴康錢莊抵洋六元今該莊倒閉所有生財雜物派捕看守乞將原物贖還大令命提執事陸漢章質對無訛著王備齊洋六元交案覔保贖出旋據包探禀該莊有學徒四人收取飯資講定一年爲期今未及兩月莊卽倒閉徒等無處容身請爲安揷質之陸漢章供學徒四人均由小的收入學習生意現當再行計議大令謂爾莊資本祗有二三百元乃發空票及拖欠各户竟有一萬餘金情同誆騙實屬罪無可逃陸供有恒德裕大大昌萬昌等各莊拖欠本店銀兩爲數不少以此彌補實祗所虧數百金求准交保出外限兩禮拜内將帳目理清大令不准交保飭探將存堂之莊簿帶入捕房眼同莊主蔡增林司帳江秉監執事陸漢章等理算明白禀覆核奪○大南門德大印花作坊失竊花布二百二十餘疋經包探拘獲竊犯楊萃生起到原贓解經鄭大令訊供飭傳失主到案具領昨日作坊主周興德持原樣印花布投案呈閲請領原贓大令著存候查對給領○竊犯龔金桂在虹口竊得洋人衣服雜物行經法界爲包探拘獲解經大令訊供贓交失主領回昨日命提龔金桂覆訊供稱同黨周阿狗取去衣服四件尚有扒竊朱天標現在英廨犯案大令得供著照原斷笞責二百板還押再核○竊犯董德友經大令訊供枷號一個月昨日滿期命帶案開枷照原斷重笞二百板勒令回籍不准逗留如再犯到案送改過所重懲不貸○烟妓楊陳氏因事涉訟經鄭大令訊供押候本夫到案具領兹在押患病由管獄西人禀知大令帶案騐視飭送仁濟醫館療治 
[美界捕房瑣事]  
　　前晚十一點鐘偷兒周安福掩入西華德路第二百五十七號屋内圖竊爲事主當塲捕獲扭交五百零七號華捕拘入捕房押候解送英公堂訊究○江北小工徐阿生昨晨在公和祥碼頭做工時乘間竊取廢鐵四十餘磅途經包探石金榮緝獲人贓一併拘入 
 
 

Page 4

 
 
捕房押候解送英公廨訊辦○賭徒王金生設攤天后宮廟塲糾人賭博昨經三百零三號華捕拘獲解送捕房押候送廨訊究○前日下午有乞丐某甲因病倒斃在百老匯路日昇里内旋經三百零三號華捕告知捕頭飭傳二圖地保奚坤寳請某善堂給綰　殮舁往義塚浮厝 
[助賑摭要]  
　　災區需欵甚亟所幸仁人量力傾資俾窮蹙無依者得以轉困爲亨其造福靡有涯涘焉微力子善士移七十壽辰資洋三百元任悟園善士求卻病延年洋二百元無名氏洋一百元平望達順坊惜陰居士送樂移助洋一百元蘇州絳霞主人爲令郎病求愈洋一百元吳趨隠名氏洋一百元胡善士榜年求子洋一百元杭洋蒼佑子由徴餘莊來洋一百元携李由德豐莊來洋一百元湖州夢花館主爲尊閫陸氏分娩後病稍安祈消災延壽洋一百元鑑湖黄燧臣善士爲令郎久患泄瀉虔求速痊由厚餘莊來洋一百元無錫徐錦春善士爲令郎麒寳求病速愈洋一百元熊良臣善士二七寳銀五十兩吳萬泰善士二七寳銀十兩二户合規元六十四兩五錢山陰羅漢章善士爲尊人病求速愈洋五十元高郵王默庵善士求病速愈湖北洋五十元王少坡善士求保合家平安湖北洋廿元疁城省過子祈保尊閫病速愈洋五十元靖江吉陽居士因令郎病求速愈由惠泰莊來洋五十元高郵丁玉軒善士募姚陸氏太太續助二次各助洋五十元淮城府學署募項郝屠李洋四十三元趙福疇善士同源順布莊同新洋布號合助洋三十四元滸浦曹雲溪善士爲令孫桐森求諸恙速愈易於健旺茁壯並祈合家平善洋三十元鄞縣陳善士烺求合宅平安洋三十元隠名氏前月十六日五旬誕辰蒙諸友公祝理宜酬答將筵資移助代爲造福由衍大莊來洋三十元浙省萬承志堂棣華堂太乙救疫丹二千錠無名氏一千錠委解拯濟愴沈災之未澹轉徙靡常沾實惠於頻頒成全不少救時多術種德者怦怦於懷善氣彌綸可爲晚近來樹之準矣[  上海北巿絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　捕送在路爭吵之男婦薛氏薛瑞卿浦思泉等至廨翁刺史於前日晚堂升座提訊薛氏供蘇用府　長洲縣人今年二十有五父母均已物故並未婚配前年春間被浦思泉誘騙來滬託稱薦爲傭工抵申後逼氏成姦相安至上年九月間以度日艱難卽被押於　鄰里野雞妓院内賣娼嗣又調往會杳里小婦人無可如何祗有含羞忍辱而已前日浦又欲將小婦人售賣圖得身價洋銀幸被胞弟瑞卿尋見爭論之下互相吵閙經捕送案叩求拔出火坑公侯萬代訊之瑞卿供業木行生理前日聞友人説及胞姊薛氏在上海爲野雞娼婦至滬尋獲交捕請究餘事不知浦供蘇州吳縣人年四十歲上年八月與薛氏來申押入娼寮自知不合求恩鑒察刺史謂爾係拐騙無疑答是續娶妻子婚據在友人處未經帶來刺史以浦誘拐婦女尚敢於姦宿後賣入娼院不法已極判責六百板押候備文遞解原籍交地方官嚴加管束蔣氏交其弟具領○捕送在途相打之朱金虎朱陸氏等至廨翁刺史亦於晚堂提訊朱供蘇州人務農爲業髮妻陸氏於三年前逃走四處　尋杳無蹤影前日在德鄰里忽見陸氏在途拉客因卽扭交巡捕解案請斷訊之氏供來滬帮傭並非逃逸現願隨夫回去務求恩宥刺史得供判著朱金虎將妻領回完案○捕送在路互打之戚金生及婢女阿銀謝高升等到廨刺史亦於前晚堂提訊戚供廣東人阿銀於七歲時買爲婢女今年九　不料有素不相識之謝高升糾黨十餘人僞稱阿銀係伊女兒向論不服交捕送究訊之阿銀供與謝素不認識刺史大怒謂謝曰爾之所爲形同流氓答稱小的實有女兒前年被拐無蹤刺史謂阿銀如係爾女豈祗隔年餘已不認識喝責四百板逐出阿銀交戚領去 
[界公堂瑣案]  
　　四百四十六號華捕禀有西洋人在途胡閙時已深夜小的當卽喝阻反被毆打是以拘案請究翁明府商之傅繙譯　　此西洋人並無管轄判交捕房管押七天押送回籍○包探黄四福禀稱葉桂卿行竊周德甫油衣一件請究明府判責五十板○顧包探禀　　五行竊胡阿三布衣等件請究明府判責五十板○孔包探禀沈芝安行竊金王氏綢褲一條請究明府判責五十板○包探何瑞福禀奚　又失竊銀練綢衣等件查被張友堂行竊起到原贓請爲究辦張俯首求恩明府判責三百板○包探陳阿九禀過犯李大彩手持雕翎扇及綢衣等物查係竊來送案請辦明府判責一百板贓存捕房○包探黄四福禀稱陳阿四向陳掌四詐　七元請爲究辦明府判責八百板○杜德仁禀陳阿生至店飲酒不名一文反將器皿搗毁求恩嚴究明府判責二百板○趙包探禀吳金海前因犯竊遞解回籍今忽復來拘案請究吳供至滬尋友不敢再犯竊案求恩寛恕明府判責二百板仍遞回鎭江原籍○黄四福又禀朱福青行竊楊芝香家銀飾衣服等件　究明　判押三天○四百零三號巡街捕禀馬夫顧云鶴駕車不愼撞傷吳恩光頭額送案請究明府判令管押俟吳傷痊再核○竇包探禀王　　　　　蔣高塵行竊戚美方綢衣等件請究明府判責一百板○石包探禀方士來行竊王世賢水　袋一枝請究明府判責五十板 
[廣益堂六月份月捐清單]  
　　怡情軒唐傑臣趙馥疇半年三户各六元陳善亭五元戴耘萊四元戴綏之李光琴義昌成三月黄省三半年四　　　　　朱葆珊譚幹　　棣山陳望生韓山曦黄佐卿南順記老順記戴生昌福昌復泰兩月順泰兩月十二户各二元　通銀號錢一千八百源豐潤洋一元八角莊源大一元二角　　樓洋八角五分　升兩月洋八角何瑞棠何值園李墨君蘇寳森睦金木柳鶴亭金松泉兩月界仙舟兩月祝源昌新順記老悦生宋晉泰存濟堂錦奉鳴昌兩月十五户各一元扑福壽康延康和康厚康彚康永康福餘大衍大宏大正大升大鎰大瑞大晉大恊大寳和寳順寳源義善源餘源餘泰愼餘崇餘徴餘元甡元茂永豐同　　　福裕晋和正祥惠泰存德鉅亨恊　　元源吉四十户各錢六百文嘉綸洋六角錢四十八保安丹會兩月洋六角錢四十二九章北成永　成泳記元泰兩月福來洽兩月繼述堂陸七户各六角大吉廬五角卞　　洋五角錢三十愼餘堂李珊記益昌萬有全源和豐大梁煥南隆昇龐竹卿萬和祥天益恆來源思補齋十三户各五角四海昇平樓洋四角錢甘青蓮閣成泰兩月徐祥順兩　　源永兩月四户各四角大章允章宏章泰恆合祥瑞源五户各錢三百文春　洋三角錢三十張家鶴洋三角錢廿四錦章洋三角錢廿怡昌徴昌熾大　興升施德豐其萃　　　　九和復記恆泰升和恆茂晋昌咸章曹裕順兩月十五户各三角鴻運樓元利五雲日　樓　　順　大五户各　二百源順元茂怡隆恊興曹德大萬榮順純泰祥順萬　通　　愼裕泰寅記義成恆生義沈元來瑞芝書屋林恆生生大大昌復昌森和廣盛一壺春三元同慶樓廿五户各二角恊成祥永愼萬興三户各錢一百萬源　一角一文愿　洋八元一角錢四千四百七十五文總共計洋一百十六元二角錢三十三千二百八十九文[  滬北廣益善堂嚴信厚葉成忠施則敬唐榮俊啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年七月日京報全錄]  
　　宮門抄○諭旨三道錄前○江撫德奏委員採辦額木定期運解摺○江督劉奏揀員調補陸路都司摺○又奏揀員請補參將片○總兵買奏接印任事摺○陜督陶奏揀員借補副將摺○七月初四日内務府國子監廂藍旗值日無引見○椿壽假滿請　○克文眼　　安○睿王卓公載瀛各請假十日○綿宜續假五日○興伯續假十日○橚貝子續假二十日○熒公奏請開缺○召見軍　　熙元○○頭品頂戴江西巡撫臣德壽跪奏爲江西委員採辦額木定期運解以資工用恭摺仰祈聖鑒事竊臣前准工部咨具奏嚴　湖南等省欠解木植如數採辦迅速運解來京等因一摺鈔錄原奏飛咨遵照辦理計單内開現值承修普陀峪萬年吉地工程浩人約計需用架木十　　根均由臣部木倉取用奈臣部廠存架木僅有八千餘根不敷甚鉅總計江西欠解十四批欠解添辦杉木肆百根請旨嚴飭江西巡撫速　妥員赶將歴年欠解額木並欠解添辦杉木務卽設法如數採辦限於來年春融運解到廠等因奉旨依議欽此欽遵咨行到臣當經行司遵　　辦去後兹據藩司翁曾桂詳稱復查江西省欠解額木並桅木及添辦杉木總計爲數甚多若同時一併採辦不特鉅欵難籌而江西産木之區僅南安贛州一隅之地所産有限無從採辦卽赴就近省分購買亦因近年以來各省均須辦木搜羅殆盡購齊亦屬爲難是以擬請　　　　二十二年一批額木杉木三百八十根架木一千四百根桐皮槁木二百根共木一千九百八十根提前委員採辦以爲菩陀峪萬　　　　　　需卽經札委補用通判翁寳仁領價赴湖南湖北一帶迅速購齊運解定限二十三年八月以前到京其桅木及所欠添辦之木仍　　　　　　有木價等銀請照各屆成案辦理陸續籌給飭令迅速購齊提前解京交收以濟要需詳奉批允轉飭遵辦在案兹據委員翁寳仁　　　　　　粘單木數長徑丈尺選派委員分赴湖南湖北各處採辦現已照式辦齊額木一批應卽由海輪裝運解部以濟要工造具册結　　　　　　　數屆成案向雇招商局圖南輪船裝運此次奉委後卽親赴上海與總辦輪船招商滬局商雇圖南當據該局面稱圖南輪船准　　　　　　　口運木無誤惟木植經過關卡例應聽候稽查程限應請移會牙釐總局委員就近在於省河查騐一次札飭自省至湖口沿途　局　　　　　以免躭延各等情到司查委員翁寳仁辦解光緒二十二年額木一批内杉木三百八十根架木一千四百根桐皮　木二百根共木一千九　　十根又該員外備護水各水一千五百根原限定於二十三年八月以前運解到京不准延誤兹該委員禀稱招商總局圖南輪船定於六月初　往湖口裝載水植自應照辦現將辦齊木植委員在省逐一量騐定於五月十五日起程運解催令兼程而行飛速運京交收並將應動木價年　另詳請咨所有江西欠解額木並添辦以及應行補解杉木請俟此次額木解京交收後再行察看情形辦理詳請奏咨等情前來臣查光緒　十二年分額木一批旣據購齊除飭趕緊運解交收以濟要工外至江西省以前欠解額木並添辦及應行補解杉木請俟此批木植解京交　　再查看情形另行辦理所有江西委員採辦額木定期運解緣由理合恭摺具奏伏乞皇上聖鑒謹奏奉硃批工部知道欽此　　　　品頂戴兩江總督臣劉坤一跪奏爲揀員調補陸路都司員缺恭摺仰祈聖鑒事竊准兵部咨江西浮梁營都司詹鴻寳病故遺缺　　　　調之缺行令迅卽照例揀員陞調等因伏查定例各省題調之缺應先儘現任人員調補臣會同江西撫臣德壽在於通省現任陸路都司内逐加遴選查有興國營都司王定邦年三十九歲安徽太和縣武舉人光緒十二年會試中式武進士由藍翎侍衛行走期滿十八年四月選補今職是年八月到任該員王定邦年力强壯營務勤明以之調補浮梁營都司洵堪勝任歴俸已滿三年與調補之例亦屬相符合無仰懇天恩俯准以江西興國營都司王定邦調補浮梁營都司員缺實於營伍地方均有裨益如蒙兪允該員係對品調補毋庸送部引見應請勅部換給　付以昭信守除將該員履歴咨移部科外謹會同江西巡撫兼提督銜臣德壽恭摺具奏伏乞皇上聖鑒訓示再所遺興國營　司員缺係陸路部推之缺江西省現有應補人員應請扣留由外揀補合併陳明謹奏奉硃批兵部議奏欽此○○劉坤一片再江西　　營叅將壽　病故遺缺前經臣揀以儘先叅將張開甲請補接准部咨查核張開甲履歴册開由安徽儘先把總於克復沿江城隘案内經　　　總督曾國藩保奏咸豐十一年十二月初一日奉上諭著免補千總以守備仍歸安徽儘先補用欽此檢查是年月日並無此　　　　　　　難核議應　查明保奬守備究係何年月日彚入何案保奏詳細聲覆到日再行核辦等因光緒二十二年十二月二十七日覆奏奉旨　　欽此欽　　經轉行遵照並飭取該員原領守備奬札呈騐去後兹據江西撫標中軍叅將鮑莊移取該員張開甲原領守備印札核　　於同治元年十一月經前督臣曾國藩彚入疉復沿江城隘水師出力員弁案内保奏是年十一月二十一日内閣奉上諭把總張開甲著免補千總以守備仍留安徽儘先補用等因欽此該員前造履歴保奬守備一案奉旨年月繕寫錯誤以致部中無從檢查合將原領守備印札呈騐經江西撫臣德　　查無異咨送核辦前來臣檢查檔案該員張開甲保奬守備前督臣曾國藩於同治元年十一月奏保疉復沿江城隘水師出力員弁摺内及是　十一月二十一日所奉上諭均列有張開甲之名該員前造履歴實係繕寫錯誤應請勅部更正以昭核實所有饒州營叅將一缺仰懇天恩仍准以張開甲補授實於營伍地方多有裨益除將該員原領守備奬札抄錄咨部查核外理合會同江西巡撫兼提督銜臣德壽附片具陳伏乞聖鑒訓示謹奏奉硃批兵部議奏欽此○○記名提督調補直通永鎭總兵奴才賈起勝跪奏爲叩謝天恩仰祈聖鑒事竊奴才於本年六月初五日接奉北洋大臣直督臣王文韶行知通永鎭總兵吳宏洛因病出缺所遺篆務奏委奴才署理接統宏字及練軍　營遵旣馳抵北塘防次於六月初九日據調署鎭標中軍遊擊黄懋澄將直通永鎭總兵官關防一顆曁卷宗文册等項齎送前來　卽恭設　案望闕叩頭謝恩祗領任事旋奉北洋大臣直總督臣王文韶行知六月十九日准兵部咨開光緒二十三年六月初七日奏　　諭直通永鎭總兵員缺著賈起勝調補等因欽此跪聆之下感惕莫名伏念奴才起家行伍久領偏師　　殊恩而閫寄衡湘竊慮曠官致　　　寵命而量移畿輔敢云遷地爲良聞命自天悚惶無地查通永地居衝要總兵責重操防奴才檮昧性成深懼弗克勝任惟有督飭將弁實力　　並將轄屬汛兵勤加訓練以衛地方遇有緊要事件隨時禀商督臣殫竭愚誠悉心經理冀答高厚鴻慈於萬一所有奴才接篆任事日期及　激下𢗑除循例題報　理合恭摺具陳叩謝天恩伏乞皇上聖鑒謹奏奉硃批知道了欽此○○頭品頂戴陜甘總督臣陶摸跪奏爲　員借補副將要缺以裨營伍恭摺仰祈聖鑒事竊臣接准兵都咨甘肅寗夏鎭屬中衛恊副將李泰山開缺回籍修墓遺缺係題補第二輪第二缺應用儘先人員行令　　　補　因臣查中衛副將一缺地處邊隅漢回漢　必須久匯戎　勇敢有爲之員方足以資鎭懾查有記名留甘簡用總兵現署河州鎭總兵　多歡巴圖　何得彪久經行　　著戰功此次河湟軍務隨董福祥帶隊前驅吏　　戰尤爲出力以之借補斯缺實于營伍地方均有裨益亦與部章相符合無仰懇天恩俯念邊　　　員缺緊要准以　　何得彪借補中衛恊副將以期得力如蒙俞允俟　准部覆後再行給咨送部引見以符定制險查取該員履歴清册咨部外謹會同署甘肅　　　　清合詞恭摺具陳　乞皇上聖鑒訓示謹奏奉硃批兵部　奏欽此 
 
