# 1884 - 331 - 4904184

 

Page 1

 
 
[第二十二號畫報出售] [  申報舘主人啟]  
　　天子之孝與庶民異以天下養是謂大孝今年十月初十日恭逢皇太后五旬萬壽皇上預飭工部在宫中興建土木　茨丹獲　奂美輪宫名長春列九鼎九獅於其庭玲瓏嵌空斑斕毛色洵屬巨觀再本埠浦灘新建一球球質非銅卽鐵製片鑲成形同橘絡遠望之如細絲圍繞　而有理視其升降以騐時刻亦奇觀也兩圖俱編入此次二十二號畫報准於十六日出售後仍附淞隱漫錄圖說一則閱者　之此佈 
[論法人增餉]  
　　文匯報分發傳單接到法國來電言法國議院刻已議定增籌兵餉六千萬佛郎克因議員中有一百七十二人意主添餉故定此議次日又言六千萬之數係屬訛悞實則一千六百萬佛郎惟未言此餉作何處軍需本報攤議　卽前日英國所發電音謂法人以中國議和之意過分故欲添籌兵餉以與中國從事兩處電信適相符合然則中法戰務　未可以時日計也法國近所用兵之處埃及與馬逹加斯加皆於中國無涉且埃事聞已定由英國辦理英將戈登督軍剿撫前爲亂黨所圍勢頗岌岌嗣有悞傳戈君噩耗者旣而知其不實識戈君者大爲慶幸但該亂黨之勢固未稍殺　務敉定不知何時法人以蘇彝士河從前開通係由法人創議興工埃及之亂有礙於河道出入故欲與英人協辦此事然紅海每歲田入船隻英屬最多四洲生意英人占其利者百之七十餘分而法人往來海上大都行教者流　洲貿易之利法不及英之什一故以亞歐通道言之似乎埃亂宜歸英人專辦别國不能侵權法雖强詞奪理而目前之勢斷敢敢違歐洲之公論是以法人於埃及英已辭之不必有用兵之事也至馬　之役經年累月糜餉孔多該島女主能　大體以正言激厲國人必使共保疆域不失寸土如前所述舉行冠禮對衆宣言之語同等嚴厲何等正大國人世受主恩忠藎之忱勇敢之氣一齊奮發則法兵亦無如何偶有被佔之地充島人之力尚不難旋失旋得法人於帶麥帶尾等埠之外不聞奪踞一地可知此時已自知徒勞無功暫置緩圖不復汲汲攻擊矣此二處之外所用兵不已者厥惟越南　中國越中自宣泰北甯相繼失守法人巳自　奄有全越設官以治事　戍以衛民置關以榷稅幾等諸外府矣陸路旣有守兵海口復泊戰艦目前中國方令粤滇兩路進兵以圖恢復失地第觀前月底郵來軍信則知岑潘王諸軍整隊出關道路險遠均在關外百十里之處駐紥相度機宜卽劉永福一軍亦未敢輕離砦堡以防深入而不能險出是中國於越南固非謀之急則法人於越南亦可應之緩被其揚言電致法廷請　多兵第繼隊軍業已東來第　隊軍亦經待調數月以來中國海面　有紿入馬尾之諸船不見續到一船卽海防西貢等埠亦無有西　之户艦連輪接帆而至者是其於東京尚不必添此重兵而現仕越地者除爲劉軍所殲與疾疫死亡之外所餘者不過本里也　　統　鎭守之一二千人而已以目前暴歛横征取諸越人者充其軍餉當無不足何必更需此巨欵耶然則增餉之舉　　久與　　　持無疑矣盖現在中國海面之戰艦雖不加多攻打各口之兵儘在十餘艘之内其不增兵兼異於越南顧越南　地有可虜掠之財而中國各口則無一處可任其取擕臺灣守備單薄險墊已人法人雖可登岸而開礦　煤設關收稅究爲夢想中之事近日南北洋兵輪未曾放洋白厦門渡臺船經法船游　分泊之處必被　截臺北情形與省帥軍中　置無自探其消息而法人傳來則謂基隆煤礦大加採取第前次基隆轉敗爲勝已聞該處煤礦經劉爵帥飭令官軍先行轟燬此豈無稽之言度法人斯時卽欺官軍無船不能堵口彼艦傍岸上下自便吾意礦中之物未必有可恣採者藉曰得之亦屬無幾至於内地土產米糧等物更非法人所能有若關稅則口岸堵住商船不通尤無可圖也現在已成兩不相下之勢瞬届隆冬必難大舉北犯彼僅於基隆淡水時來窺伺以疲敝　駐臺之軍而震　我各口之勢所難者如此局面自必支持下去然後可圖後舉而中國以各省轉輸各口更以内地恊濟海疆如取宫中不煩他計彼久頓十餘船於數萬里之外卽有接擠亦須價買得勿預備乎然吾以爲法勢窮蹙屢次籌餉府怨已深數千萬佛郎之說出之誠非易易然則猶是虚張聲勢以桐喝我中國欲使我知其兵餉之充足慮戰事之無有已時而低首下心於其要挾之數端斟酌允行速與言和而已狡獪之謀何難以一語破其的哉 
[東報述歐洲事]  
　　英京泰唔士日報登有中法時事論一篇大略謂法國首相尚未預備戰事遽開兵端致水師提督待援不至詐謀百出面目何存就法國民情而論並無一人願開國會添派大兵往東助戰我輩時將花利隱謀登諸　章叅之法新聞見孤拔之意俟攻得基隆後卽休兵以待中國遵行天津條約查當初法國惟求中國將天津條約遵行不料巴公使竟思恐嚇中國賠償兵費自謂唾手可得不料中國置之度外毫不介意是以一無把握僅求基隆一港其技亦可謂窮矣且基隆得後置兵戍守費用浩繁而僅得而掘煤炭所得誠不足以償所失計亦左矣若照平常處　屬土全用土民僅派有數鎭兵及些少官吏管理其地然法人苛酷土人所共知土人怨恨不服勢必聚衆滋事恐法人欲於基隆地方旗其伎倆頗不易易實不免多費躊躇也○西字日報登二十日接得愉敦電報謂英廷以法國水師在臺灣封口不准各國船隻出進一事不可不行　止盖前英外務侍郎以法人封堵臺灣有所不合今則不獨侍郎一人之見實英政府皆不以爲然也本月廿五日復得電報則以爲英廷已准法人封禁臺灣口岸云○中法議利之說近已到處風傳去月上旬英京某新聞言中法之事謡傳百出雖難　信然觀法廷咸望和議克成卽上議院亦不願多籌軍費且近　議院總選之際各員皆節省朝廷費用又法京巴里半官等報自稱若我軍再攻中國亦屬無甚光輝大有俯首求和之意云○美國政府現擬酌减信資祗收半價近已由　會議定將全國人民遞送新聞書籍等物信資一律從輕定章自重三兩二錢以下有收資一分若英國亦肯倣行其便民豈淺鮮哉說見倫敦商法雜誌○　報載將軍軋闌它知國中人喜聞南北花旗爭戰之事惜無人著述成書因卽解組歸田苦心撰紀以慰　人之望業已纂成南北戰紀二十章付之梨棗些它李新聞館主卽酬以英金二千磅以爲潤筆云○倫敦日報稱俄國兵船之在東南洋面者無不留心訪察近察得俄人似有覬覦高麗海峽門户濟州島之意云 
 
 
 
 
 
 
 
 
 
 
 
 
 [ 
 
 

Page 2

 
 
[公建馬江表忠祠啟]  
　　夫何造化小兒顛倒犬羊之性致令大招君子慘傷猿鶴之魂在視死如歸舉飯不忘君祿而　淵勿廢瀝酒亦屬人情况乎裹革棄　固有某也正某也枉攓篷起舞何分鬼而餒鬼而雄旣爲匶藏　宜盂荐今甲申秋馬江之役敗在意中逃　刼外其地雖同㶚棘之戲亦天俾續種胥之濤哀哉弁卒匠民付諸刀兵水炎艦排一字已成直突之謀繊鑄六州早墮開門之計痛九輪兮盡喪嗟一炬兮何辜爰正首　易其　葬同安體傀奠此椒觴伏懇阿閦佛光諸皋　力灑濛濛之埃𡏖衛袞袞之旌旗卅二章白馬西䭾慈悲救我五千言　牛東跨道　濟人天上帆來江干旙舉目連持巧缐塲中演傀儡之班太乙化長梯井　脫暇蟆之厄成爲正果登化兢拜葛三弔此國殤并命無慚南八敢呼毅魄同證生天際兹十月上潘衍以二宗同教宴修三昧會敞九闤　鼓山頭碧血請題片碣覆星塔下素車長逐來潮待縳五單于　佞一齊授首重開十世界報忠幸有同心篇告魂兮皓歌欵乃○齋壇設中洲天后宫等處善信附荐親屬初十十一二日赴壇報　　居姓氏 
[前事補述]  
　　李傳相與　祿諾在津訂草約五條相助爲理者璀琳稅司繙譯文件者馬眉叔觀察自諒山啟釁和議中變論者多　咎眉叔觀察繙譯退兵一節未能細致　貼以致激成是變此說似是而實非也當福祿諾去津之日遺李傳相一　重申關外從速退兵之意在傳相以爲酬酢之當殊不知福祿諾卽伏下敗和張本查福祿諾係一船主常泊天津與傅相有一面緣四月初間船在烟台傅相遂着德君璀琳到烟　之商議轉　法廷俾歸和好福祿諾開章第一義索償兵費餘尚要求多欵德君决意覆絶謂兵費斷不能償餘件可同到津面商傳　定奪我於明日由豐順言旋請子三思能否將兵費一憎抺煞如或不能我將棹頭不顧亦不必與子偕行矣福祿諾聲色俱厲略無婉商辦理情形而翌晨十點鐘豐順解維福祿諾未到以爲該議决　矣孰知船巳啟輪該兵船遽放杉板福祿諾怱怱跳下時德君在吊橋上與船主閒話　實則偵探該兵船動靜也見杉　來知有轉機囑略停輪福祿　遽上豐順比上船時仍索兵費德君謂如此請仍速去毋溷秘公福始語塞德君恐有中變未將情形詳禀傅相福祿諾見傅相亦未將兵費提起傅相喜出望外遽與成和福恐議院衆口難調遂遺一信爲後來地步前後合觀　之欲和較之中國尤甚不過虚聲恫喝係其長計耳兹聞法國來電不欲與我國聨和失晨之鷄望勿爲其摇惑也 
[改赴閩防]  
　　陜西雷軍門正綰十月初五日到京寓居東安門關帝廟初六日召見聞軍門遵門廷寄已將視軍五千名撥往營口駐紥刻傳言皇太后懿旨令軍門改赴福建矣 
[嶺南錄要]  
　　　總理衙門電致制軍謂法人現有議和之說皇太后以兵連禍結貽累民生亦　俯如所請諭令疆吏大臣主和主戰其各抒己見入告以待朝廷採擇前日督撫兩院及彭雪琴欽憲藩臬二司會同商議各憲皆以議和爲上策惟彭欽憲默默無言議尚未畢卽行告退○刻下軍餉浩繁需用用亟聞大吏　於各行貨　加抽厘金外再於售出時每銀一兩抽　三分銀水向例九七扣一俟開抽之日俱照十足計算如此辦理係向買客抽取與商人毫無關礙每月各號賣貨多寡自行到局報明呈繳刻已派有委員向各行勸諭并設局　辦矣○清查　膏稅厘一事早經列報刻商人仍未允遵依然歇業承辦各委員再三勸諭終不肯從施以威不能感以恩不可眞有進退維谷之勢云○前日某號巡船押餉往虎門有勇目二人心懷不軌竊去餉　數百兩營宫知覺立卽拿解省垣禀請大憲按照軍法懲辦○葉學憲塲　嚴肅有犯必懲槍替之風爲之頓息童試正塲後先出草榜提覆額進三十名者提覆六十名當堂面試以定去　前月三十日考順德本月初四日招覆入選者皆知名士衆論翕然學憲又以南海番禺香山等縣科考人數視歲考加增數百名恐廪保多　花名爲保槍之計飭令將花名除去務令與歲考人數相符在學憲實爲防弊起見並非細意苛求乃各廪保詭計多端惟將府案尾列者扣　不送故凡殿尾諸君咸　向隅之歎云○本月初三晚有拐匪二人誘得幼孩數口道經觀運街欲向某家寄頓以待求價而沽營勇偵知上前攔截帶回營中審訊該匪供認不諱隨交縣監禁想賢父母除莠安良當不惜盡法懲辦也○初二晚黄沙某號杉店有盜匪十數人蜂擁而入勢極猙獰店中夥伴蜷伏如蝟無敢與敵計刼去贓欵約千金次日報官履勘未知能破案否 
[津門消息]  
　　普濟利運兩輪船現在北洋改作兵船往來天津旅順裝載軍械及餉銀間或搭錢散放旅順向來小錢通行自散餉搭錢加以水師統領禁船携帶而錢制忽蒸蒸日上刻下砂亮等錢雖不能根株盡絶然不似從前明目張明居然　搭流通矣○明春糧米仍由海運從前撥　招商局船計若千萬聞已由唐景星觀　包定轉裝旗昌輪船而來津郡有裕隆春米號聞亦同唐觀　合包一十萬也 
[奸人就獲]  
　　日前漢皋正街郭家巷口湖南人所開悅來客棧中忽來一客　馬輝　　從甚夥有人詢其家世白稱係恊鎭銜現奉鮑爵帥之令至　購買軍裝募添新勇其人出入必乘怒馬　帶勇丁數名月初某日至各衙門拜會官憲經上憲詢伊履歴及文檄令箭等事則對答含糊有舍箭而無劄子其所坐之船帶有軍裝幾捆上憲以其形跡可疑密飭胡都戎永發暗中　訪初八日午後都戎帶勇親往該棧拘住七人帶回都閫署中管押一面囘明大憲飭交漢陽縣劉明府確切番訉旋又經都戎到船起出軍　若干一并存署俟訉明後再行辦理嘻此果江湖撞騙之流歟抑竟敵人之奸細歟想上憲　鏡　懸斷不使妖犯遁跡也 
[吳淞紀事]  
　　寄泊張華浜之德律洋兵艦於昨日十一點鐘時展輪開入浦江○前日南瑞兵輪從江陰進口暫泊張華浜○馭遠兵船從江陰開來寄椗三隔水○昨各營統領并營哨各官均至六營公所禀見營務朱觀察途中翎頂輝　頗骨十分熱閙○前晚狼山鎭楊春舫鎭戎帶　陳薄二哨官并水師勇丁等乘坐領港船親自梭巡洋面以防盜匪爲害商船云○前日寳邑尊張秋泉明府飭差至淞協同地保往各防營左近查緝有無匪類搭盖　房在旁樓宿亦謹小愼微之意也○距淞鎭西三里之遥有泰興菴菴前一橋卽名泰興　橋該處鄕人來淞必由此橋經過目下橋已中斷夕陽影裏不能徐度虹腰本鎭紳董擬募　修建昨日特邀地師看定方向定於年内開工云 
[兵頭謝世]  
　　德國寄泊浦中之水師提督兵船上有一兵頭于昨日謝世所有各國在滬兵船俱下半旗以伸哀悃聞該兵頭定期今晨七點鐘舉殯安葬云 
[星使行轅事宜]  
　　昨晨徐孫麒星使　至天后宫正殿拈香下午兩點半鐘越二刻赴日本領事署拜會 
[會銜示]  
　　辦理順　　捐　奬滬局松江府海防分府劉署理上海縣正堂黎爲展　示催事照　本局辭理順直賑捐核奬事宜自九月初一日在本分府衙門東側門土地祠内設局開辦原限一個月截數造册詳報當經示諭在案現已限滿查各捐户未經赴局報奬者尚屬不少未使卽行截數致令向　　再限二十日合行示催爲　示仰各捐户知悉凡捐輸順直賑欵未經請奬者赶緊開具三代履歴指　虚銜升銜封典貢監等項尅日執持損票連同公費銀兩赴局上兌以憑彚册詳請奏咨勿再遷延觀望自悞切切特示 
[雇船肇事]  
　　老閘大橋地設有船行代客雇舟前日有某客欲雇船隻船户張某向客攬成同至船行與施姓言明登簿　因客嫌張船不佳卽由施引客至某甲之船另行購定將張　退回張不服與施評理施亦糾人至張船將張扭毆劃傷手臂因卽同赴捕房張稱施持刀傷人將刀呈騐施稱係玻璃劃碎刀寔張目己之物捕頭送受傷人至醫院敷治醫生騐得實係刀傷捕房隨卽將施管押待辦 
 
 
 
 
 
 
 
 
 
 
 
 
 [ 
 
 

Page 3

 
 
[續述瘋人]  
　　昨報列瘋人妄語一則兹悉甲實姓余由福建帶銀來滬採辦麻袋前日在縣署被驅後田小東門自將頂帽抛河内口中喃喃謂　頂實不中用致被縣署下逐客令旋復雇東洋車至洋涇橋車夫詢以何往則稱須至小東門該車夫遂拉至十六鋪橋中　　四顧行至金利源碼頭海琛輪船旋又登岸　遇陳順利煤炭店主婦不覺大驚失色躍入浦中經人入水救起店主婦遂將其扭入捕房捕頭以肇事不在租界未便查理飭同赴巡防局局員查訊之下店主婦稱余自福州帶銀三千二百五十兩來滬辦過麻袋數百兩仍由匯豐銀行匯還福州原銀二千餘兩至前夜火發實係余某所爲小婦人有一姪女因由樓窓躍下跌傷甚重不但店内貨物銀洋衣飾悉成焦土且　貽害四隣余某言語不倫仍稱謀財害命局員廉得其情當　將余送縣辦理並飭順利店主自行投案侯　云 
[擲瓶肇事]  
　　前日下午有某甲手持洋　至本埠小南門外萬益糟坊購買醬油爭論多寡卽將洋瓶擲中店夥頭顱血流如注傷勢不輕甲見事不諧卽圖兎脫當經該店各夥立將栅攔關閉甲飛　無從富　押送巡防局請究云 
[英界公堂瑣案]  
　　丹　人某訴稱曾向沈昌發煤炭鋪購辦英國煤半墩言明每墩價洋十元詎沈將日本煤混充故收洋時掯不付與令其調换英煤沈竟恃蠻扭我毆打跌落帽子拉斷鈕扣適　西捕到來拘住送案沈供的係英煤旣不合用儘可退還然巳被燒去其半收洋時旣言是日晒煤我卽願作日煤價每墩七元半伊亦不肯付致與爭執黄太守謂煤翫不合如何巳燒具半沈旣願作日煤價收洋緣何尚不肯付該丹人殊屬非是至沈行凶亦有不合隨斷丹人繳洋三員七角半沈管押上天○包探康阿順廪稱有寓華記棧之粤人何童瀛在虹口西文館習業棧中所放皮棉衣八件盡行失去開單報捕經我往查並無外人入内形跡鹽問茶房楊阿二初不承認及帶至捕房又至茶館究詰始　行竊典押在福元等押舖其中有皮衣二件押洋十四員票則賣往法界某衣庄已備洋取贖卽行分别吊贓一并送案何略訴前　楊供另有廚司行竊質洋交票與我廚司巳回徽州押舖衣庄各夥叩請追本太守判楊管押兩月贓交何領押舖衣莊係收竊贓例不償值○西人某訴稱仕曹家渡開設牛奶棚時時失竊零物今由傭人周四撞見鍾桂林行　鉛　獲住交捕送案周供鍾賣點心爲活前日晚上八　鐘時來竊鉛　我卽知照洋東送交捕房　供在　安寺小本營生與周口角卽被　指太守判鍾管押三天鉛　交周領去○甯人陳惠訴稱前開茶肆被第一樓茶舘　沈成德先後借去洋二十元向索爭執沈竟持刀傷　右手因卽鳴捕拘到帮兇之夏華良沈初避去後始投到請爲騐傷究辦沈供並未借陳銀洋其中實别有轇轕黄太守謂陳索欠　憑惟受傷屬實判罰夏等洋五元給償養傷陳具以後不再尋釁甘結陳又稱恐成殘廢其妻某氏亦稱丈夫傷重堪憐太守飭仍投醫院　治○陸某訴稱前日到某錢庄收洋百元有一素不相識之人在外探看我卽心疑因雇坐東洋車還家行至中途其人將車　住又有四人帮同將　擒去搶去銀洋我慌卽呼喊適巡捕到來將首犯及羽黨二人獲住及帶至捕房始知爲首者係津人金阿　胆敢造言妄供黄太守訉明情節判金劉均發捕房各押三月以儆○鉛捕頭禀稱前昨兩日係騐車給照之期車户何三紀　　好車四輛騐明給照後卽將火烙印削去又來請騐領照希圖爽捐照會移釘壞車當卽察出將何及車夫湯明山管押解案愚請罰以儆何供前日將車請　領照不知被何人削去烙印爲此再行推去領照湯俯首　詞黄太守判罰洋二十元○一百十二號三道頭華捕禀稱前同西捕獲賭解案奉判罰洋其間有著名賭棍二砲金之子繳洋出外後縱令妻子等至我家與我母尋衅且擊碎物件爲特禀明捕頭泒西捕前　拘獲請辦富捕頭禀二砲金係有名賭棍妻子等亦極潑悍郭氏遞呈禀詞俯首求恩黄太守判罰該氏洋十元以六元半賠償碎物其餘充公並着該氏具結以後不再往該捕家尋釁 
[法界公堂瑣案]  
　　捕房解送火藥肇禍之陸耀山朱桂祥二人因在捕房時曾供火藥係從洋涇浜某廣貨店買來因將該店主劉阿三傳案　豫店主訴稱彼等吸烟時將小罐火藥放舖上其一人取向燈邊觀看立時轟發致玻璃燈等的均遭爆碎且忙亂中失去烟鎗四支水烟袋兩支陸供駕湖羊船爲業有鄕人患疥瘡據云將火藥可療故出錢一百八十文向該店買得後獨自一人在彼吸烟適朱桂祥到來將藥罐取近燈邊觀看落下火星將伊兩　及右手轟壞朱稱是湖羊行中司帳餘語與陸同太守隨問劉火藥從何處販來此等禁物何可放在店中究竟共有火藥若于劉稱火藥約祇二兩乃從舊彈子中挖出店中現無存留太守着將陸交捕帶回管押朱送仁濟醫院施治并諭包探將劉帶至店中查看有無火藥存留再爲核辦○方瑞福偕母方顧氏投案訴稱前日晚間帶同妹子兩人出小東門卽遇唐阿其等出言戯謔招同吸烟我正言斥之伊等卽逞强毆打致母親所紥包頭被其打落順手將去金約指一個爲此拉住一人巡捕亦獲住兩人一併送案請究唐供在小東門内張同興帽鋪爲廚司同店中人周得心出外見伊等打架地上遺有包頭因卽拾取交還詎被伊等誣我謔浪㧦押捕房李恒生供成衣爲業送衣至二馬路見打架爭論在旁觀看悞被拘來陳福生供在老學宫前和記兠作爲夥與伊等碰撞爭論　被拉送翁太守見孪恒生口舌伶俐詰其成衣店在何處李含糊莫答繼稱實亦做兠套爲業詰其金戒何在若交出尚可從寛二人矢口不承太守謂爾等總非安分之徒着將金戒交出李唐二人交保陳　押候核○裕茂酒店主陳小福偕船户陳星壽孫瑞福趙泉來訴稱在福興樓啜茗爲爭論水烟起釁有流氓十二人向之索詐會去酒錢一百四十八文并向趙索去洋兩元次日又來糾纒因卽拘住王勝荃徐阿榮兩人請　翁太守見王曾屢次犯事因將該兩人研詰洋元究是何人取去爾等分得若干兩人矢口稱並不訴梢太守　交捕帶回押俟嚴比○昨在八仙橋拘得之賭犯今日解來送公堂口顧阿壽周福壽李順昌三人洋五元錢一千五百五十餘文各犯皆供語游移翁太守分别判周李各押三日顧無辜釋去賭具銷燬錢洋充公捕房又解在鄭家木橋獲到之賭犯二十五人搜出洋一元錢三千七百餘文賭具兩副翁太守　詰之下各人供各不同太守衡情酌斷判將寳未犯賭之棕榻店徒蔣阿大交該店夥蔣頣林領回張黄羅王四人從寛省釋任壽張徐奚五人各押三天趙二及沈陳周李吳胡八人各押一天魏林頣陸顏沈顧七人另押候辦○英公堂派差投案　將曹青章交差帶案緣另有洋人控告故須質訊翁太守提曹至案詰其欠昇茂莊抵欵究竟如何料理曹稱現挽人調處請寛限五日完結太守吩咐來差謂現可將曹帶去如英公堂　案料理後何如發落均須先行知照云 
[來書照登]  
　　啟者本年閏五月間招商局保大輪船由津來滬有揚州客施姓中途病殁到滬後同舟之搭客隣其無伴湊助銀三兩零囑敝堂代爲收殮權葬義塚遺有網籃一只存堂待領當卽登報俾使該家屬聞知來領等情嗣蒙貴館詳細列入報章今果於本月十二日據亡者之胞弟施廣生轉同龍門書院費大來堂　領將其　兄施廣寛棺木並網籃等照收前去因思該棺屬係任泰州東鄕之婁庄村落偏僻道途窵遠若非貴報遥傅廣播搭客惻隱捐資何以使異鄕旅親早歸故土於以知日報之功用有及乎冥漠之中者矣不禁所幸代爲鳴謝果　堂啟 
[山東登萊青兵備道方佑民觀察復上海籌賑公所施少欽封翁書]  
　　前月杪奉到尊處交旗昌洋行鎭東輪船解送第二批加長新大棉衣六十包計三千件並陳雋臣中丞陳冠生殿撰凾函當卽轉解山東撫轅騐收頃又奉到尊處交旗昌洋行海定輪船解送第二批自一百一號至一百六十號加長新大男女棉衣三千件用廣包綑成六十包並致山東撫憲及陳冠生殿撰　振聲孝廉各信已飛速派員赶運山東撫轅 
 
 
 
 
 
 
 
 
 
 
 
 [ 
 
 

Page 4

 
 
騐收矣東省天氣較寒災民饑寒交迫困苦難堪仰承大君子廣爲集腋推解情深萬萬哀鴻得免無衣無褐弟感荷仁恩當望空九頓馨香以祝專肅奉覆敬請籌安統希愛照不備　愚弟方汝翼頓首小春初十日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[知兵不關勝敗說]  
　　論事貴乎持平有因人以立論者有因時以立論者因乎人則賢否邪正之别確不可移因乎時則運會氣數之差自非一致此不必有顚倒是非軒輊曲直之見也賢者之過固有不能深諱者矣張幼師星使在翰苑時卽有知兵之名又嘗糾劾疆吏不避嫌怨直聲震天下其奏疏之發鈔者閱者自可想見其人朝廷登進賢能補救時事旣於建言之地默寓權衡復又諮詢臣僚博參輿論然猶恐貽躁進之譏是以不次之擢僅止於學士而所以特示黿遇者則如前年副憲出缺奉旨署理以四品氷銜而權二品堂官時值秋　命知鄕舉此皆累朝以來羣臣叨膺恩遇所不經見之異數而幼帥獨承信任可見深宫倚重將來必且大用故以破格示之也屬當法宼猖狂海疆告警幼帥首先條陳以沿海師船必合七省以專立大員統率調度聲勢乃能聨絡南北洋接應便捷無事則分有事則合然後可以强兵可以禦　鄙人不諳軍旅竊見此疏以爲事若有成此幼帥千古不朽之業而國家萬年有道之基也宫廷省覽深知海疆防堵非此不行而幼帥之學識才力能言人之所不言自不比空談無補於是飭總署南北洋大臣曁海疆督撫悉心妥議具奏施行爾時閩省適無知兵之大員特派幼帥往治軍事以試其才而責其效不謂事不及措到閩數日法船卽藉上海和議爲言陸續駛入馬江與中國兵輪相望而泊而船廠亦卽遥對其船夫法之船堅砲利誰不知之我船雖非不堅砲雖非不利而司船司砲之人　不及法人之十一此又誰不知之馬江仄狹實偪處此苟眞交戰安得不靡且船廠兵輪藉砲臺陸營以相輔勝負之數猶可希兾萬一今敵船　泊江中　臺陸營舉無所用此時此勢無論知兵不知兵莫不料其不可收拾幼帥處之顧尚從容坐鎭者盖竊意和議猶可圖成戰事或不眞見耳試思幼帥此際略示張皇之狀則不待戰而潰矣况乎張皇亦無能爲力也各省救援無可奏請局廠形勢無可改易增兵製器爲時局促惟有株守成局以希兾不至於戰而觀於七月初三以後閩省郵信情形以及在京閩人聨名公劾一摺固不得不咎幼帥之失機然前後參較詳詢博訪失事之由實不在於幼帥盖法人下書約戰是初一日之事書遞何子莪大臣不以持示幼帥而幼帥先聞上海議和屢次展期度其必無卽戰之事故不預設備至於管駕等員請生火請起椗亦恐擾亂軍心不之允許迨初三日法人懸旗幼帥始慌急無措不及出門飛彈已至而何君於匿書之後暗自防備搬運存銀迄開戰而未盡以是知幼帥實受何君之愚至其奏報不實謂擊沈法船親自督戰盖奏在事後當日先已發電到津上海是日將晚亦傳擊沉法船之說此必虽事未完据左右之人傳報情形而幼帥身在鼓山兵輪用命旣毁敵船自是獲勝况爾時船廠尚未被轟逆知其勝是以如此發電而厥後具摺　有以彌縫前電故亦云然出總之平心論事幼帥難逃諱敗爲勝之咎至於所以致敗之由則何大臣實心知之處必敗之地而不存萬一不敗之心以愚人而　自免何之罪實浮於張也自來兵家不以成敗論人以孔明之精子治兵而猶用馬謖以致猇亭之敗以張魏公之老於戰陳而亦有苻離之潰　江一役吾知幼帥斷不因此而隳其志氣也法人無理取閙罔顧信義朝廷特命幼帥豈前知法船之不日闖進而故試之以危地乎之數　然幼帥知兵之名自不稍减也日來諭旨自張撫軍何大臣革職之後部議于幼帥罪名不知若何擬覆未有宣示外人之爲幼帥危者心急如焚或且欲據閩人所知以訟其冤然鄙人以爲此次幼帥卽獲重讉亦臣子之分應然受之者固無可幸逃言之者亦不必曲諱以聖朝之大幅員之長兵備之足馬江一敗未必遽壞大局目前法人縱肆狡謀欲如前者之乘間闖入猝攻不備已知其難然則幼帥正可　罪立功而况請立沿海七省水師一疏又爲絶大文章絶大經濟可以見諸實事而非僅托之空言也哉[  平心論事人來稿]  
[奉酬鑑湖漁隱見懷之作]  
　　記從海上逢朱大潭水風萍遇亦奇落拓一衿名士習唱酬十索㺯人詩烟花舊日追歡緒雲樹深秋　夢思準擬消寒開飲社間君把臂定何時[  願花常好舘王安初稿]  
[十月之吉管君秋初有續膠之喜賦此奉賀郵呈郢政]  
　　休將錦瑟怨華年重賦房中樂一篇熊夢好憑鴛夢　　巢喜見鵲巢聨畫　手仿初三月却扇人稱第一仙只我相望隔煙水催粧聊寄衍波箋吳門波雲詞客蔣兆棠稿子管氏紅　山莊之可　　 
[奉和申左夢畹生喜晤原韵卽請指政]  
　　病免遊梁歲長謡適越年中山千日飲東壁五星聨勝賞歡傾蓋芳塵感墜鞭還　氷仙操　悵又移船[  楚頌亭長初稿]  
 
 
 
 
 
 
 
 
 
 
 
 
 [ 
 
 

Page 10

 
 
[光緒十年十月初七日京報全錄]  
　　宫門抄○上諭一道錄前○發抄　旨四道○御史舒等奏請將職官解任交部訉辦摺○日講惲奏請嚴飭統帥約束將弁夾片○晋撫奎　奏請飭部立案夾片○鄂撫彭　奏請　旌奬片○閩督何奏請留武員差遣片○皖撫盧奏調署知縣片○將軍慶等　奏請補知縣摺子○浙撫劉　奏察看知府摺子○十月初七日工部鴻臚寺正藍旗值日無引見○延煦等由山東回京請安○大額駙英麟各假滿請　安○托倫布謝賞朝馬恩○前任金州副都統恩佑到京請安○截取知府王賡榮預備召見○内閣奏派稽查本章派出慶福○召見軍機延煦祁世長恩佑王賡樂○明日聽戯辰正入座○發抄陳士杰奏陽榖令陶　祺升膠州牧奉旨吏部議奏欽此○劉錦棠奏署吉昌令楊敏等署奇台等令奉旨吏部知道欽此○曾國荃等奏淮安守　雲　調補江寗守奉旨吏部議奏欽此○又儘先叅將江憲誠借補江西九江城守營守備奉旨兵部議奏欽此○○巡視西　掌河南道監察御史臣舒曾吏科掌印給事中臣孔憲榖跪奏爲職官私宅糾毆逼冩借約擬請旨解任交部訉辦事竊臣城焚本月十三日據醫生張桂林以惡棍聚衆私立公堂非刑栲打持刀威嚇逼立借約勒　衣物等情赴案呈訴當因所控支離簡正指　　明實係被籐物毆打多傷始令指傳被控之文姓到案則供係禮部實缺筆帖式文裕經臣等行查禮部屬實提訊文裕但據供認曾爲張　林作保借過王姓銀二百兩而於毆打逼勒等情堅不承認詰以張桂林係被他人所毆何以能指稱伊宅内後院小屋旣認　保借銀焉知非卽影射逼冩之借約文裕亦無詞可對且臣等風聞文裕平日私設賭局行使假票則起釁要由安知不别有夥賭不法情事均宜研究確實除將傷單草供送部外查文裕係屬職官應請旨暫行解任與張桂林一併交刑部審訊務得確　按律核辦是否有當伏祈皇太后皇上聖鑒謹奏奉旨已錄○○惲彥彬片再兵貴有勇又貴知方當此庫欵支絀之時各統領自當共　時艱和衷商辦若動以奉旨招募爲藉口横索餉項騷擾地方似此驕兵臨敵豈能得力現聞湘鄂兩省因招募紛紛地方實深受累　請嚴勅各募勇統帥務當約束將弁不得稍有滋擾如再以索餉等事挾制地方卽令該督撫據實奏叅從嚴懲辦庶各將弁知所　懼旣以紓地方之累亦可成節制之師謹附片瀆陳伏乞聖鑒謹奏奉旨己錄○○奎斌片再晉省幅員遼　路徑紛歧祲後烟户蕭條外盜伺隙而逞每遇冬令向派樹練各軍分叚巡防其間雜路歧途尚多罅漏上年冬間因盗案迭出經升任撫臣　之洞於調派樹練各軍巡緝之外添派太原鎭武弁十六員營帶馬兵八十名步兵四百名太原營千總四員營帶屬兵二十名步兵八十名潞協武弁十六員管帶馬兵六十名步兵三百名蒲州協運城營粟城營各派武弁一員各帶步兵二十名分防省東及省南大道横　陜豫各歧路以輔練軍兵力之不及迨至本年三月東作旣興當將添派弁兵飭令一律歸伍所有樹練各軍均有防練餉乾可支毋　另給津貼其添泒緑營弁兵係查照同治四年奏定本省軍需章程酌給津貼應請歸入營務善後案内一併造銷據清源局司道具詳前來臣覆核無異除將哨弁銜名兵丁數目起止日期津貼細數開單咨部外理合附片具陳伏乞聖鑒勅部立案施行　奏軍機大臣奉旨該部知道欽此○○彭祖賢片再鄂省前因沔陽監利等州縣被水勸捐助賑援照直隸章程給予奬叙業將所捐銀數先行開單奏明在案伏查定例凡士民人等助賑荒歉捐銀一千兩以上者請旨建坊給予樂善好施字樣等語兹查黄罔縣在籍提督劉維楨前捐銀二千兩俱係其故母一品命婦劉范氏遺金及其妻一品命婦劉范氏積資又陜甘督臣譚鍾麟咨匯解賑捐銀一萬兩内有甘肅河州鎭　兵沈玉遂捐銀一千兩應請援案代奏爲其母沈曾氏建坊等因行局查覆去後據賑捐局司道詳請核　前來臣等覆查該提督劉維楨總兵沈玉遂所捐銀數均與建坊之例相符合無仰懇天恩俯准將劉維楨之已故母劉范氏並其妻劉范氏沈至遂之母沈曾氏各於本籍照例建坊給予樂善好施字樣以昭激勸而示旌奬出自逾格鴻慈謹合詞附片具奏伏乞聖鑒訓示謹奏軍機大臣奉旨劉范氏等均着准其建坊該部知道欽此○○何環片再記名提督蔡圃喜廣東南海縣人由武童投營積功遞保今職光緒元年來閩派赴揚武輪船隨同督習操駕並出洋遊歴各洋面及日本英屬之新嘉坡回工後委　平海右營師船久歴閩洋熟悉風濤沙線准福建水師提臣彭楚漢咨請奏留閩浙差委又記名總兵廖得勝湖南衡陽縣人由武童投入　軍以功遞保今職光緒三年來閩委帶霆慶前營練勇又總兵銜遇缺題補副將龍惠南湖南湘鄕縣入由武童投効水師軍營積功　保今職光緒五年來閩委帶祥子左營兹據統領慶祥營福甯鎭總兵曹志忠以廖得勝訓練　明請留閩浙遺用龍惠南辦事老成請留閩浙水師補用又記名提督鄧祖興由行伍効力轉戰數省遞保今職光緒八年到浙經前撫臣陳士杰委帶楚軍已歴三載緝捕　眞兹准浙提臣歐陽利見咨請奏留浙江差遣委用又留浙副將易陶懹由軍功歴保儘先叅將續於撲滅浙昌黨匪案内保以副將留浙補用奉部改爲俟補本班後按所請官階補用嗣經就浙收標咨准部覆查該員現係儘先叅將並未留省今請在浙收標　令奏明辦理等因轉行遵照現准浙提臣咨查易陶懷收標有年於浙地情形熟悉雖原保儘先叅將並未留省惟續保補用副將已有留浙字樣自可先以儘先叅將留浙補用咨請覆奏各前來臣查記名提督蔡國喜記名總兵廖得勝遇缺題補副將龍惠南記名提督鄧祖興儘先叅將易陶懷帶勇均各得力已在閩浙有年地方情形熟悉現當海防需人之際相應請旨將提督蔡　喜總兵廖得　均留於閩浙差委副將龍惠南留於閩浙水師補用提督鄧祖興留於浙江差委叅將易陶懷留浙收標候補除咨部查照外臣謹附片陳明伏乞聖鑒訓示謹奏軍機大臣奉旨着照所請兵部知道欽此○○盧士杰片再當塗縣地方濵臨大江現　籌辦江防　緝稽查在在均關緊要該縣知縣金耀奎辦事謹愼惟於該縣地方現在情形不堪相宜查有青陽縣知縣華椿精明　練堪以調　所　青陽縣知縣一缺卽以當塗縣知縣金耀奎對調署理一轉移間人地均屬相宜該二員各本任内並無承緝盜刼將届四叅案件據藩泉兩司會詳前來除分檄飭遵外謹會同兩江總督臣曾國荃附片具陳伏乞聖鑒謹奏軍機大臣奉旨吏部知道欽此○○奴才慶裕裕長跪奏爲照章請補簡缺知縣以資治理恭摺仰祈聖鑒事竊查開原縣知縣魏樾告病開缺奉部核准光緒十年八月初五日行文照限減半計算應以八月二十接妻部文之日作爲開缺日期歸八月分截缺所遺開原縣一缺係疲難簡缺業　聲明扣留外補查奉省簡缺知縣一項上次用　卽用知縣請補廣寗縣知縣盛昌華止例應委用到班查委用班内現無銀捐常捐　用班前人員應以到省先後序補兹查有委用知縣李葆善年四十三歲直隸廣平府永年縣舉人光緒丁丑科中式進士以知縣歸班候選光緒八年五月二十五日經欽泒王大臣騐看奉旨李葆善以知縣發往奉天差遣委用欽此七月初二日到省奴才裕長　任未及三月例不出考奴才慶裕看得該員年力强壯辦事認眞以之序補開原縣知縣洵堪勝任與例相符合無仰懇天恩俯唯以委用知縣李葆善補授開原縣知縣以資治理如蒙　允該晨係委用知縣請補簡缺知縣銜缺相當毋庸送部引見仍俟試　一年期滿果能辦理裕如克稱厥職再行題請實授所有照章請補簡缺知縣緣由理合恭摺具奏伏乞皇太后皇上聖鑒勅部核　施行謹奏軍機大臣奉旨吏部議奏欽此○○頭品頂戴浙江巡撫臣劉秉璋跪奏爲知府試用試看期滿循例出考恭　仰祈聖鑒事　准部咨捐納道府及道府保歸候補人員應於到省一年後察看考核分别補用等因遵辦在案兹查籌餉試用知府李寳　余庭訓等二員均已試用一年期滿候補知府胡晉甡張淋等二員亦均試看一年期滿據藩臬兩司分案會　前來臣查試用知府李寳章器宇開屐堪膺煩缺余庭訓年力强盛堪膺簡缺候補知府胡晉甡年壯才明堪膺繁缺張琳辦事穩練堪膺繁缺相應請旨留省照例補用謹會同閩浙總督臣何　合詞恭摺具奏伏乞皇太后皇上聖鑒謹奏軍機大臣奉旨吏部知道欽此 
 
 
 
 
 
 
 
 
 
 
 
 
 [ 
 
 

Page 11

 
 
[光緒十年十月初八日京報全錄]  
　　宫門抄○上諭一道錄前○東撫陳奏爲遵查蠲緩擬請酌辦緣由片○滇撫張奏委調署各員片○楚督卞等奏爲審明匪犯正法摺○浙撫劉奏請暫緩升運司北上片陜督譚奏請借補守備摺子○大臣紹奏爲總管因病乞休摺○十月初八日推班○　年假滿請安○内務府呈進九九盒○又奏派致　馬神派出崇光○關防衙門奏十五日大高殿拜表濂公行禮○召見軍機○明日聽戲辰正入座○○陳士杰片再准户部咨議覆御史程鼎芬鄭訓承奏嚴定災緩停徵日期核議章程五條請旨　下各直省一體遵辦並奉上諭前據御史程鼎芬奏各省辦理災緩應於勘報日期照例停徵鄭訓承奏蠲緩恩旨地方官任意延擱等因欽此仰見聖主體恤民艱無微不至跪聆之下欽感莫名遵查所議章程本乎定例而叅酌時宜立法甚爲周詳東省辦理災緩及各州縣徵收錢漕大學士臣閻敬銘前撫東時均經分别定章嚴加整飭二十年來恪守成規尚無别項情弊惟牧令之賢愚不一書差之朦混易欺臣自當督同司道隨時稽查實力奉行倘有不肖官吏陽奉陰違卽子從　叅辦以仰副朝廷飭吏安民之至意惟查各條中尚有稍涉疑似及煩瑣之處若不再行斟酌轉恐流獘滋多兹據藩司崇保詳稱第三條章程内開如有因災請蠲請　者不論已完夫完均以應蠲應緩之分數爲準如有先期全輸在官者除應徵分數外下餘應蠲應緩分數俱准流抵下年正賦不得以未完之項請緩等因伏查蠲緩之典原爲體恤小民而應蠲應緩二者輕重不同辦理亦當有區别東省辦災向章除蠲免項下溢完銀兩照例均準流抵外其或成災不及十分例有蠲剩之項與夫勘不成災只應緩徵具災前已完銀兩向不查辦流抵定例亦無準抵明條緣成灾與不成灾情形本屬懸殊成災者辦理蠲免小民異常困苦灾前如有溢完特准流抵次年正賦以示格外體恤不成災者例只緩徵在間閣亦僅收成歉薄並非顆粒無收故暫緩於歉歲仍應收復於豐年如次年又被灾傷再請分别展限例章甚爲公允至成災地方按分數蠲剩之下餘銀兩當年亦作緩徵隨後察看豐歉分年帶還誠以災案有輕重之别流抵與不流抵辦理各有限界也今部定新章將蠲緩合而爲一似概論之而未析言之若蠲剩緩徵兩項灾前已完銀兩均准流抵下年正賦似屬漫無區别於庫欵所損甚多又查第一條内載嗣後各州縣遇有災緩應將某區某村幾圖幾甲業户某某被灾幾分應蠲應緩　米若干開具細册依限申詳督撫具題等語在部臣原爲嚴杜弊竇起見惟辦災之限期甚迫聖朝户口殷繁卽以東省現被黄水而論一州一縣有波及數十莊至數百莊者按莊計賦已覺紛紜按户而稽更形煩重東省歴年辦法均係按莊歴勘一經准災頒發簡明告示而關莊之民卽已晏然隨後按籍而稽糧賦造册申詳就一莊而論册籍已屬不少蓋有一户承糧數名者亦有承糧全數十名者較之查賑情形尤爲煩瑣如責令州縣將業户地畝逐一開造恐册籍多而所用之書吏亦多轉啟需索刁難之弊臣等再四籌商以爲治民本乎安民剔弊先期簡要小民僻處鄕隅以不見官吏爲安如因被災而令其自報名糧未免轉滋煩擾似不若仍以村庄爲綱領一庄之内比隣而居情形必無高下其地畆粮名若干本有徵册可考凡災分相同之區應蠲應緩數目簡而易核等則旣定雖有千百十户而無不皆同告示開明卽奸猾吏胥亦無從摘徵冐緩盖被災之村庄與　定之分數其區圖庄名核對徵粮底册皆有成數可稽地畝之數定卽糧賦之數定至應蠲應緩按總數而核成數亦無不皆定凡花户之在其中者自可賅括無遺其共實惠書吏易欺一二户而不能欺全里全庄也據藩司崇保詳請將蠲剩緩徵兩項仍照舊章如有災前預完無庸流抵下年正賦並辦理災案仍行按庄開報免其查造業户册籍以符定例而免煩擾等情前來臣覆查無異現當查辦秋災之時合無仰懇天恩飭部迅速核覆以便遵照謹附片具陳伏乞聖鑒　奏軍機大臣奉旨户部速議具奏欽此○○張凱嵩片再署臨安府知府庭中　調省遺缺查有新授該府知府松林應卽飭赴本任蒙化直隸同知夏廷爕十年俸滿奉文調取引見遺缺查有在省差委之景東直隸同知卞庶凝堪以署理祿豐縣知縣伍懋郇因案撤省遺缺查有現署永北直隸同知羅振雯堪以調　遞遺永北同知缺查本任同知姜瑞鴻應卽飭赴本任石屏州知州楊華本撤省遺缺查有羅次縣知縣王秉鑑堪以調署遞遺羅次縣知縣缺查有試用同知楊若霖辦事勤敏堪以署理署寍洱縣知縣侯樹棠調省遺缺查有卽用知縣石香圃心細才明堪以署理據藩臬兩司先後會詳前來除分檄飭遵外謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道欽此○○署湖廣總督湖南巡撫臣卞寳第湖北巡撫臣彭祖賢跪奏爲拿獲匪犯審明就地正法恭摺具陳仰祈聖鑒事竊臣等准前漕運總督升授閩浙總督臣楊昌濬咨拿獲教匪王繼太審辦抄錄供詞有在逃夥黨趙雲山一名經臣等飭拿去後兹於光緒十年七月十一日據署湖北嘉魚縣知縣補用同知黄秩柄禀稱訪得趙雲山又名子崙潛回該縣中洲地方當會同把總謝勝元巡檢周忠璞督帶兵役將該匪拿獲解送到省臣等發交臬司督同武昌府審訊據趙雲山供稱係嘉魚縣人小貿管生與巳獲正法之章殿元熊定幗認識光緒九年三月章殿元約該犯全黄鶴樓坡下議事並令往拜大老板王繼太入教該犯應允章殿元卽告知劉至剛已約定是月二十八九日在省城漢口同時起事放火爲號有鄧玉亭已安排妥當令該犯招一百人聽劉至剛調度該犯允從隨至漢口招人聽信後聞省城案破教匪被官兵拿獲該犯畏欋逃避等語又據廣東協防統領振字營記名提督王永年禀稱拿獲會匪劉鳳亭供出匪首陳幗忠在樊城開山堂放飄係哥老會坐堂大哥等語並起獲飄布呈送前來臣寳第函致湖北提督臣程文炳密派弁兵將陳幗忠拿獲解省查陳幗忠卽陳幗楨係鍾祥縣人上年曾經被獲起出飄布一束發武昌府審訊據稱係已故革勇顏太治交給伊僞印飄布令其放賣不認坐堂爲匪情事因究出該犯前曾殺伊妻王氏身死罪應擬抵解歸鍾祥縣審辦中途脫逃兹被拿獲到案將廣東送到飄布與去年所起飄布僞印語句樣式俱屬相同是該犯開堂放飄爲會匪頭目毫無疑義此案趙雲山聽從章殿元邀拜王繼太入教並招集百人計期起事實屬罪不容誅陳幗忠開堂放飄爲會匪頭目又毆妻斃命解審逃脫亦屬　無可貸據臬司黄彭年禀請正法前來臣等覆核無異值此地方多事嚴拿教會等匪之時未便稽　當卽　令就地正法以昭炯戒除逸犯鄧玉亭仍飭拿獲究辦外所有獲匪正法綠由謹合詞恭摺具奏伏乞皇太后皇上聖鑒謹奏軍機大臣奉旨刑部知道欽此○○劉秉璋片再准吏部分又咨開光緒六年分大計保薦卓異之安徽安廬滁和道升授浙江鹽運使覺羅成允應行赴部又前後接算歴俸巳滿七年例應調取行令轉飭交代清楚出具考語給咨赴部引見等因自應遵照　理惟七年浙西一帶鹽梟充斥甚有搶刼鹽棧監船之事經臣督同該運司整頓巡務現甫漸有起色又值松屬收買拆竹辦有就緒若遽易生手竊恐前功頓棄殊　課項有關令無仰懇天恩俯准暫緩給咨送部以資熟手除咨部查照外理合附片陳請伏乞聖鑒訓示謹奏軍機大臣奉旨着照所請吏部知道欽此○○頭品頂戴陜甘總督臣譚鍾麟跪奏爲揀員借補守備員缺以實營伍恭摺仰祈聖鑒事竊查陜安鎭標中營守備雷長庚請開缺以總兵歸標所遺守備員缺據陜安鎭總兵余虎恩查有花翎叅將銜留陜甘儘先補用遊擊現署中營中軍守備胡成福年富才明辦事勤愼造齎歴册呈請酌補前來臣查花翎叅將銜儘先補用遊擊胡成福年力臣壯辦事奮勉以之借補陜安鎭標中營守備員缺洵堪勝任合無仰懇天恩俯准以該員借補守偹實屬入地相宜如蒙俞允應俟接准部覆至日卽行給咨赴部引見以符定制除該員履歴清册隨摺送部查照外謹會同陜甘固原提督臣雷正綰合詞恭摺具奏伏乞皇太后皇上聖鑒訓示施行謹奏軍機大臣奉旨兵部議奏欽此○○奴才紹祺永德跪奏爲察哈爾總管因病乞休照例恭摺　奏仰祈聖鑒事竊據察哈爾正監旗總管吹　普報稱竊職現年六十五歲前因染患腰腿病症請假調理至今醫治罔效疾病纒綿實係不能當差不敢　棧懇乞休致等情當經奴才等派委鎭白旗總管布彥德勒格爾確查去後兹據報稱遵查總管吹管普病勢甚重不能動轉將來就痊委係不堪起用出具印結呈報論東奴才等伏查總管乞休例應專摺具奏今該總管吹魯普因病呈請休致查騐属寔相應照例具奏請旨道察哈爾正藍旂總管吹魯普原品休致除將該員履歴循　造册咨送兵部偹查外所有察哈爾總管因病乞休緣由理合恭摺具奏伏乞皇太后皇上聖鑒訓示遵行謹奏軍機大臣奉旨若照所請該部知道欽此 
 
 
 
 
 
 
 
 
 
 
 
 
 [ 
 
 

Page 12

 
 
   
 
