# 1896 - 288 - 4908402

 

Page 1

 
 
　 
[諭旨告成]  
　　本年夏季諭旨刻已彚齊排印告厥成功每本收回工料碼洋六分正大哉王言如綸如綍薄海内外有欲敬謹莊誦者請移玉趾至上海三馬路申報館帳房申昌書室及各埠經售處購取可也 
[新印王叔和脉經青雲集試帖詩出售] [  圖書集成局代啓]  
　　王叔和爲西晉太醫令素以醫學著名所箸脈經膾炙人口顧輾轉翻刻貽悮良多茲從黄氏原刻及錢氏守山閣叢書釐訂校　印成書本後增刋誤每部四帙價洋一元又全註青雲集試帖詩選擇精良雅合絶時眉樣爲應試者不可不讀之書每部四本價洋六角賜顧者請臨北巿掃葉山蕩及各書坊購取均可 
[與友人談醫]  
秋暑偪人偶攖小極幽齋兀坐鬱伊尟驩偶與管城子楮先生輩周旋卽目眩頭昏不可終日有客就而問焉曰子旣崇於病魔其亦有術以治療否乎曰曾治之矣僕之疾爲感受風邪而起前日之晚服發表劑一分許未幾卽大汗涔涔其劑爲鴉片乙畢格𨦗磺養三物相合而成乙畢格能發嘔制以鴉片則不嘔而汗隨之生又以大便四日不通恐久之成腸炎症乃於昨晚服大黄精粉一分五厘今日晨起已更衣大約二豎子可不再薵張爲幻矣客曰子之所服西藥也然則子其信西醫乎曰豈惟信之且曾習之客曰西醫與華醫優劣若何曰優劣僕不敢言然其同而不同不同而同之處則不妨爲子略言之今夫治病猶治國也泰西國勢日張每以雜霸驩虞爲事觀其經營商務整頓水師惟日孜孜進而益上充其量直欲囊括宇宙横跨五洲銳氣方興有進無退故其醫術亦蒸蒸日上精益求精國家開設醫學堂延明師爲之教授研窮藥性參攷病情猶恐臟腑不明則准諸醫剖解屍骸以相質訨每年必由化學士用格致之法製成新藥嘉惠病人迹其用心如此周詳誠不知冉閱數十年數百年醫法更若何精到若夫中國則自堯舜禹湯文武以迄於今日素以王道爲治功故醫者亦必心氣和平從不敢以猛劑療人之疾近且每况愈下積弱相沿不特用大黄芒硝附子肉桂諸成方不敢輕於一試卽人參爲大補之品而人每謂用之實足殺人家有病人醫生惟開一無關痛癢等藥單愈則居其功不愈則不任其咎是猶執政者之摸棱處事遇有外侮之至惟以償銀割地爲務决不肯與之相見於疆場嗚呼噫嘻醫道如斯而欲使起死回生折肱著譽能乎不能所以同一醫而其法竟不同若此也然則曷謂之不同而同曰諺有之云醫家有割股之心泰西醫生固欲以妙技生死人而肉白骨卽中國之操軒歧業者亦孰不樂對症用藥使病人一劑而瘳特技之良楛不同所以未必能其效如響然其程效雖異而用心亦何嘗不同乎客曰然則今世而欲習醫其習西法乎抑習中法乎曰習中法之爲便曰子旣言西醫之技獨佳曷爲而勸人習中法曰醫所以濟世也亦所以謀生也溯自西人航海來華迄今巳歴五十餘載通商各口岸咸創設醫院爲人治疾不取分文而人之求醫者惟是喑癃跛躃形同乞丐之流其稍有身家者寍使華醫治之不獲功效决不肯求西醫診視以冀妙手回春今子而習爲西醫將欲槁餓以終身乎毋寍習爲華醫俾病者請封須一羊兩羊多至三十餘羊日高坐官式肩輿飛駛於大道通衢之爲愈乎此僕所以勸人家之不必習西醫也客曰目今風氣大開漸行西法無論槍砲舟艦事事舍中而學西卽民　日用所需凡洋布羽呢鐘表燈鏡桌椅烟酒殽饌之類無一不以泰西爲依歸何獨於西醫而不肯信從豈西醫果有所未善乎曰非西醫之未善也原其故厥有二者一在於求效太速人或患病沈重華醫不能奏手始改而延西醫西醫而亦無法可施原可置諸不論不議之列苟或尙有生機一綫徐爲治療原可得生乃服藥甫經一二天病人未甚就痊卽捨而不服而耳食之輩遂羣謂西醫之術不精矣一由於不聽醫言胡亂服藥泰西藥餌類皆去糟粕而取精華往往一屢二厘可抵華藥兩許病家見藥少也并數劑而服之虚弱之軀每致因以僨事迨僨事矣人皆不咎病家之鹵莽轉責西醫之藥死病人而西醫豈肯任咎乎哉緣此二者人每不敢信用西藥甚至視西醫如虎狼彼西醫研練半生學有心得不遠數萬里跋涉而來苟徒就醫院中治喑癃跛躃形同乞丐之流枵腹從公烏能持久則亦惟舍而他適一任華醫之暗中摸索以人命爲草菅而已矣客默無一言一揖而去觀其色似有甚不以爲然者執筆人乃喟然歎曰嗟乎哉我 
中國之委靡相仍何一至於此哉我壹不知夫中國之講求洋務已歴多年乃卽此小道如醫而尙膠守成法彼大於醫者更何望其改絃易轍整飭一新哉乃書其語而列諸報端謂爲杜牧罪言亦無不可 
[武林官塲紀事]  
　　浙江布政使龍仁陔方伯於上月十四日將飭署各員照例牌示湖州府南潯通判飭令新選是缺之孫籛赴任孝豐縣典史缺委儘先補用巡檢張鏐署理定海直隷同知缺飭令本任是缺之趙惟喻回任宣平縣缺飭令部選是缺之劉肇甲赴任○浙省江防各營水師兵船照例三年一小修現値天氣乾燥各營概將船隻暫行起岸雇工修整所有工程事宜由撫憲委廖都戎天佑往各哨查騐以歸核實○大挑縣潘明府志頴上年委署松陽縣篆現已交卸尙有交代銀兩未清由藩憲委徐大令寳晉催提○杭省鑄錢局需用銅斤由滬採辦前經防軍局委德大令赴申採購并委余二尹文爚運解來杭尙有續購銅斤仍委余二尹往申運解○藩憲龍方伯前因政體違和請假調養現在已占勿藥於上月十三日銷假進謁撫憲惟値政躬初愈之時尙覺畏風故十五日聖廟行香物委杭府林太守恭代○浙江臬憲聶仲芳廉訪於上月十四日接奉電傳諭旨補授江蘇布政司使當卽恭設香案望闕謝恩隨有各官齊來道喜廉訪概命擋駕次日卽命駕赴院禀見廖中丞出轅後卽往各署謝步○上月二十三四等日藩轅牌示云仁和縣臨平務稅課大使缺現定以籌餉分缺間補用未入流湯守銘請補長興縣泗安巡檢缺現定以海防遇缺先補用巡檢周文炳請補湻安縣教諭缺委孝廉方正教職吳名玉桐廬縣縣丞缺委試用縣丞張慶鏞長興縣主簿委候補主簿蒯廷爕壽昌縣典史缺委試用典史翟福田均署理又德清縣典史缺現定以新海防遇缺先補用典史朱金耿德清縣黄史缺現定以廻避卽用典史葉培俱請補○新選鮑郎塲大使孫鹺尹傳豫現奉運憲王心齋都轉飭知赴任 
[禾中秋信]  
　　嘉興訪事人傳語云北門外荷花堤向有停泊絲網船十餘艘該船每年春夏來此專攬玩遊生意艙内裝飾精美每年以六月廿四七月七日爲最盛價亦最昻上月某晚楊姓船有又麻雀一席夜半時天忽大雨雨點飄入乃呼遮蓋船夥正在安置適値雨猛偶不經心失足墜入河内諸人聞警狂呼冐雨撈救直至雨停後始得撈獲 
 
 

Page 2

 
 
　視已氣絶矣天明乃傳電飛報該家族到來收殮死者年約而立○上月某日午前有身穿白羅衫之某甲至北門外中街向某衣莊謂壇弄内姚宅欲買單夾綢縀女衣數件望略多取著人同往送去以待揀用該莊夥以姚宅近在咫尺不疑遂多備數件飭學徒同去是日宅内雇工做米牆門大開卽由大門而入甲接衣包入内囑暫等候詎久俟不見出來向問始知並未著人買衣學徒情急回告店中同往詰問果然並未飭人買衣入内細視大約該賊接包後卽由後弄逸去聞衣價約計三十餘千○傳聞上月某日午後塘匯之長縴塘有一網船後拖一屍據云係木輪船上途中失足墜河者不知係何等搭客抑係船夥也○嘉興縣署官幕以及書差集資特延精嚴寺僧就本署儀門内建臺設壇禮懴臺上懸燈結彩頭門揭竿揚旛普濟孤魂九連燈一座另有紙紥各色鬼卒狀貌猙獰見而生怖自上月廿四日爲始至廿六日圓滿入晚施放瑜珈燄口歴來三年一舉圓滿之晚恭請城隍神至縣署大堂名爲監壇兩旁僧道施放甘露法食兩廊各房科懸燈紥彩陳設供玩並奏樂數班此次劉邑尊以城隍未便來署遂只建清醮而已○前報冐取莊洋盡獲扭禀嘉興縣管押今悉其洋係在嘉善某莊冐取據云當時有人至該莊以訪執事仲姓爲由先後三次不遇乃向他友說及緣由並出嘉興王廣文之信言因有要需取洋二百元莊夥拆視來函果言取洋且言禾地現有本洋若干望不日由便來禾估升收取該夥顧及本洋有利遂如數將洋付彼以去不意後有近處南貨店經手某閒步至莊談次指點忽覺猜疑不定乃卽來禾問明並無此事詰問經付之夥面貌又未認清遂疑及廣文之子前有鋪夥李某近已歇業某日到善遂將此人搜獲不由分辯扭送究辦刻尙在押然聞嘉善已獲有冐取此洋之人究係何如想個中人自有分曉云○兹悉新任嘉興縣河廳魯君奉大憲檄委署理斯缺由省來禾已於上月十九日接印矣 
[南昌近事]  
　　據訪事人函云正任南昌縣汪芍卿明府宦遊三十年兹已升補寍都州缺○湖北鐵政局上春有委員來會同江委前往萍鄉縣查勘煤礦是否合煉鋼之用今夏復委惲明府積勲帶同洋礦師二名來江翁小山方伯亦委張明府曾詔會同前往萍鄉確實查勘此次較爲認眞較有把握也○南昌府江訒吾太守因號房玩悮飭縣重笞斥革已列前報兹聞太守因正月晉省拜會前任倪太守號房並不回明本官擅自擋駕迨太守一再稱有公事定須拜會該號房仍僞往宅門一望卽回改日再往拜會亦如之太守親見其事怒謂待寅僚尙如此待屬員何堪設想朦蔽專擅尙復成何政體至是見其故態依然始發其奸而聲其罪由是各衙門一律嚴諭號房凡寅僚拜會屬員禀見者必須回明本官不得擅自阻擋再蹈上下朦蔽丁役擅專惡習違者重懲不貸○江省六月中旬新榖每石跌價八百文旋因兼旬不雨漲至一千文幸七月初七日大雨十二日復雨有水肥田生機蓬勃晚稻當卜有秋刻下上熟米第升二十五文秈米二十九文 
[迎江寺鈴語]  
　　安慶訪事人函云安廬滁和道丁潛生觀察升授浙江按察司理宜晉京陛見廉訪因出京未久禀請撫憲福少農中丞伏奏籲懇天恩容俟赴浙接任後再來京請訓○安徽練軍統領特授江西九江總鎭宋鎭軍朝儒不日馳赴九江新任所遺練軍統領經撫憲福少農中丞札委攔江磯精健營統領韓軍門大武接統其精健營卽委精健右營沈遊戎振慶暫統韓軍門沈遊戎奉札後於上月二十日一同晉省詣撫轅禀見謝委韓軍門擇東關迎江寺爲行轅諏吉二十二日未刻接任各營哨弁咸往伺候一時旌旗影颭槍砲聲喧極爲熱閙○特授安慶衞吳守戎啓榮於上月十四日在署出缺經安慶府楊太守綜清札委府經歴鈕叅軍俊達代理叅軍已諏吉於二十日接任矣○上月二十五日安徽撫憲福少農中丞傳藩臬兩司上院未悉商何要務也○安省練軍統領特授江西九江總鎭宋軍門朝懦上月二十二日交練軍統領差於二十五日辰刻詣撫轅禀見隨詣兩司及各當道處辭行擇於二十六日乘輪至白下禀見兩江制軍請領飭知回皖後再諏吉履新○安省大小兩書院每月輪流應課向係散卷現經臬司趙廉訪爾巽改章定例每月初二日在書院扃試上月初二日係撫憲課期因事改二十四日舉行少帥因在請假期内未及親臨特委兩司命題監課是日黎明于方伯趙廉訪先後呵殿臨塲府縣學府尊提調官及縣尊在考棚頭門點名給卷各士子衣冠魚貫而入點名後封門出題投考者約三百餘名每人給發中點塲内委員梭巡極嚴諸生交卷仍分頭二三牌升砲而出于方伯趙廉訪至日暮清塲後始各排導回衙○皖城東西南北及小南門計共五門惟大小南門濵臨大江東北西關皆通鄉道凡灌園鄉人入城挑糞者皆走東北兩門糞桶向係闖口無蓋經過巿中穢氣薰人且時有濺穢衣裳等事前因天氣炎熱地方官特令仿照滬上凡糞桶一律加蓋以免臭氣蒸人致生疾病一面出示曉諭並飭知五城員弁遵照辦理並限日令造違者究懲上月十八日有任家店鄉人某甲挑無蓋空桶入東關適遇司城委員袁少尉見之謂甲曰官長前月出示令造桶蓋方可入城挑糞人皆遵造爾獨無蓋不准入城甲云我不會做蓋偏要入城少尉聞言飭勇扭甲送保甲總局由局笞責二百板荷以巨枷發東關示衆 
[鍾阜秋光]  
　　金陵訪事友人來函云上月某日有某甲赴油坊巷探親携其五齡之子偕往唤渡時尙抱子在手及上渡船正在槳打中流忽置子於船邊俯身以水濯手船身搖動子隨向後翻跌水中甲赶緊躍下援救迨挈孩上岸則已氣息奄奄逾刻抵家設法救治究因受水過多氣虚質弱療治無及雖其子之命該絶而甲不能辭疏忽之咎也○城南鈔庫街上月某日午後突來肩輿一乘輿中婦人年逾花信風致嫣然見一美少年閒立道旁婦自轎中向少年問陳姓公館云是安徽人與已同鄉少年因姓陳惟與婦不相識且非徽産因告以安徽陳之處婦感謝而去未幾婦從原路回剥啄少年之門少年出視則纔所見之婦也下輿直入聲言欲進謁太夫人少年辭之婦乃至書房中道來意命屏退僕媪自陳籍隷皖省久寓揚州現住本地綾莊巷甘姓宅内因前有戚眷某氏女當髮逆亂時爲賊所脅不得已而從之曾目覩甘姓後房藏鏹一百廿萬賊平逃出適淮城楊氏爲婦以恥從賊故此事從未告人近因夫殁擬來寍掘藏窖金囑先至賃該宅居诠挨來時一同掘發但妾由揚到此携帶僕從過多且來省後不吝重價租賃甘姓住宅費用浩繁近頗拮据因想及同鄉陳姓欲向措資將來掘藏攤派詎彼德薄慳吝故轉造尊府可否情借洋蚨三四十圓如不見信未便遽付可請袖携辱臨敝寓以覘虚實惟窖金在妾臥室中白畫惠臨恐致招搖若晚間移玉最爲穩便茗談良久始興辭而出臨别復再三致意後聞少年屢擬邀友同往蓋意中不免涎其色慕其財也有識者爲勸阻謂此輩斷非善類必係馬扁一流人少年因不果去○江寗已故某太史生前以寒士起家屢主文衡積資鉅萬殁後子襲父業罔墜家聲日前賣出巿房一所頗得善價事輕其姻長某君極力說合及房銀兩交所有中用雜費悉爲某君所得寗俗凡田地房産無論主人租賃典賣其奴僕等類例得攤派雜費以沾餘潤此次太史家之僕見某君獨專其利心抱不平屢向索取未蒙慨付上月某日忽途遇某君乘坐藍呢官轎僕攔輿不放向索前欵某君大聲喝責僕益肆凶横逕從轎門外伸手而入刦奪其所握之洋巾包某君隨用扶手板向外遮架僕誤以爲毆已奪而反毆致將某君之頭額打傷於是塗人轎夫羣起而呵斥之僕懼而遁某君卽飭轎夫舁至太史家與主人理論逾刻某君之母亦至必欲與之拚命後聞竟致結訟云○省中於七月間城廂内外舉行盂蘭盆會每會又常捐資購放烟火本屆各處舉放熱閙逾常前幾日下江考棚計放五架軍師巷計放六架朝天宫計放十七架凡作社會等地方現尙接踵舉行哄動街巿其製成戲法愈出愈奇如一統萬年魚龍變化和尙變驢砲打襄陽城各名色觀者無不采烈興高故雖當夜阧更深而緑女紅男猶絡繹不絶也○聚寳門内李姓家業荳腐店於上月廿五日五更時候店夥執爨廚下遺火積薪逾刻燃著烈烈轟轟幾致冐穿屋頂幸左右隣竭力撲滅得未成災 
[道批照錄]  
　　職員宋維翰投江海關道憲處投遞禀詞兹奉黄觀察批示云此項馬路工程現經本道督同縣委時往查勘酌中定擬卽 
 
 

Page 3

 
 
在宋揚張三姓地外公共水溝作爲官馬頭路基准其以曹家供之泥塡溝成地並將自西至東出浦大陰溝由該職備資承辦限日完工業已九洽仰上海縣飭取切結備案至工程局打椿挑泥查明均在官灘不准升科之内旣與該職租地無涉無庸置議並飭遵照繪圖二件並發 
[上海官塲]  
　　前禮部侍郎汪柳門少宗伯從津門來申擬旋珂里前晚九下鐘到埠黄大令聞信出城恭迓暫假長發棧駐節道憲以次咸往請謁少宗伯亦乘輿入城分赴各處回拜○前任水利廳主簿鄢景書二尹金階日前起復來滬禀見各當道均蒙傳見 
[演習秋祭]  
　　初五日秋祭至聖先師昨日灑掃局董姚孝廉學師宣廣文等邀集際祭樂舞生等在明倫堂次第演習俾臨欺將事不致隕越 
[解犯自盡]  
　　日前浙江温州府永嘉縣解到私造假票之胡二一名投縣暫寓縣西小客棧内詎於前晚吞烟斃命幸有同來之伊妾某氏備棺收殮 
[散勇過滬]  
　　招商局利運輪船由天津裝載山海關遣撤之營勇三百名來滬過江裕輪船駛往蕪湖遣散由該輪船主咨照買辦飭將貨艙先行位置以免臨時侷促 
[失火卽熄]  
　　城内廟前館驛橋南浜人和館東首森盛和煤炭棧四圍竹籬向來鎖閉無人住宿中間堆積松柴高可齊簷上蓋蘆席昨晚七下鐘有頑童燃放松香及五色自來火抛入柴堆霎時燃着烈烈轟轟紅光四射經對隣桂記烟館中瞥見率衆取太平缸水竭力灌救沉香閣洋龍近在咫尺首先馳至取水噴射移時乃熄海防廳洋龍及晝錦牌樓洋龍正集人馳往因探明已熄旋卽折回事後檢點僅焚去松柴百餘捆當由地甲查獲頑童經人說情釋去聞該處時有頑童及各作塲學徒手執五色自來火在附近高泥墩嬉放抛擲隣近屢遭驚嚇現聞局中將查究矣 
[英界火警]  
　　前晚二點鐘時新凉一味蝶夢方酣忽聞捕房中蒲牢亂吼旋分四下訪悉英界二馬路第四百三十六號廣祐隆烟館因捉蜰蟲以致失火延燒板壁然及樑柱冐穿屋頂未幾火會中各西人聞警驅皮帶車風馳電掣而至時已延及西鄰第四百二十五號之王仁記水木漆匠作急開自來水管接上皮帶汲水狂噴比及洋龍赶至早已火滅烟消矣計共焚燬樓屋四幢至東鄰之老富椿帽莊及南鄰之某洋貨號後披均僅一墻之隔不至殃及亦云幸矣 
[電燈將竣]  
　　法工部局首董奥理尤君與衆商集議禀請前法總領事吕班君在三角地起建電燈公司鳩工疕材建造洋房一所旁設烟囱一架高約十餘丈現在房屋將次落成寗馨街一帶已竪立電杆挨次入法大馬路並八仙橋小東門一帶一俟外洋定購之機器來滬卽當大放光明矣 
[拿到流氓]  
　　本縣黄大令訪聞二十三保引翔港流氓不法飭差嚴拿旋因差役下鄉捉拿反被敺傷已請騐訊在案兹續選差夥前往廿三保八圖拿到辛炳全十圖拿獲陳咸全共二名解回黄大令飭令開單送訊 
[抄獲淫書]  
　　淫詞小說久干例禁自經前蘇藩黄子壽方伯開列各種淫書名目通飭所屬一體嚴禁此風爲之稍息乃各書賈日久玩生私自翻印在四馬路一帶茶寮烟室兠售者如肉蒲團則改名覺後傳桃花影則改名牡丹奇緣等不一而足昨經英界包探黄四福查得專在青蓮閣唤賣小書之某甲有私售桃花影者當卽拘獲取閱書中詞句大都淫穢不堪因卽至甲家抄出共有二百部之多當卽拘入捕房想亦當解案嚴辨也 
[醉漢無禮]  
　　前晚有醉漢三人自壚頭覔醉歸醉眼迷蒙西斜東倒行至英大馬路德仁里闖入某姓家悮以爲迷香洞也十八羅唣某姓大怒扭住一人贈以麻姑仙掌無算兩人見勢不佳卽飛奔而逸嗣經巡夜華捕聞聲而至將扭住之人拘入捕房想須解案訊究也 
[縣案詳述]  
　　郭子餘扭控丁方瑞經蔣剌史升坐提訊郭稱監生上虞縣人在籍開南貨店父母都過家有胞兄監生去年在上海與曹子章認識因識丁方瑞後來丁曹同勸監生夥開錢莊勸認十股之三每股銀一千四百兩勉强應允因央人故得銀四千二百兩當與各股東至聚豐園集議屠雲峯見議並保其外甥曹定川做副擋手南巿致元莊傅金生保其外甥丁方瑞爲正擋手共本錢一萬四千兩盈餘亦有四千左右算來不致虧倒不知如何與源昌永金店往來以致副擋手逃走董事陳笙郊並曹之母舅屠雲峯云每股要墊銀三千兩尙可支持監生實在無力現只求追還四千二百兩本錢感恩不淺丁供監生寗波人去年由曹認得郭子餘就合同晁貴方修五邵也斗開乾和錢莊從正月開巿後每月放出帳面總在二十萬以外郭東從不到莊此次因曹之弟在源昌永虧空連累乾和於五月廿四倒閉欠帳有七萬存帳有四萬做五月生意共虧二萬内曹定川用空四千餘源昌永倒去一萬餘曹已逃走現經董事北巿陳笙郊屠雲峰羅秉衡南巿孫荻洲劉杏林商議說出銀三萬兩可了郭自認派出三千兩要到紹興去取餘七分都已取來交董事郭原定十天詎延不交各董於六月初六代墊至曹定川係屠董之外甥具父世豪今在延康莊内求究追剌史得供以曹父世豪旣在北巿應備文移提押交伊子出爲清理丁方瑞交的保郭子餘帮同部署仍候照會錢業董屠傅陳等調處明白覆銷○徐茂堂徐阿慶扭趙揚寳喊控誣竊等情亦由蔣剌史訊判先質徐供浦東人胞姪阿慶在上海當小轎班本月廿三請小的到三陽樓吃茶告訴被趙揚寳誣竊到家搜贓被騙到上海交捕役要帶往捕廳審辦姪子素來公正並不爲非後悉趙家失洋是實因趙妾張氏被莊春榮揑造與阿慶有私致趙疑心其實並無此事求鑒阿慶供年廿七歲做小轎班離趙家約一里許並不來往趙妾在路上見過年紀約在三十左右聞人說趙家失竊偷去東西不少前天趙忽唤小的至縣前吃茶被捕夥軋住無奈請胞叔茂堂至三陽樓理論問趙於六月廿八來家搜贓何以並不將贓搜出趙竟不睬扭求訊究趙揚寳禀浦東高家行人在海運局當斛手妻妾只生女兒無子本年二月十六被竊賊由屋上下來偷去衣箱飾物等贓經汛捕看過說是熟人所偷後聞成衣匠莊春榮在外講論是徐阿慶所偷尙有水烟筒贓証往搜已被匿去並說阿慶與妾張氏有糾葛是以疑心向之詰問求追究趙張氏供住在叔婆家内徐阿慶從四月前後時常到叔婆處閒坐氏夫被竊在二月内後因叔婆兒子阿桂因借錢不遂揑山穢話其實並無影響氏夫來問小婦人向有耳聾聽不清氏夫又說阿慶前在妹夫楊粹甫處推過包車熟人偷去恐卽此人所以向問剌史得供判謂趙揚寳失竊情眞現著自行覓線赶緊尋訪仍催捕衙嚴比捕役勒限破獲徐阿慶等交的保如日後查係實在偷竊定行重辦張氏交趙領回鄉民駱隆寳挈姪福祥投縣控族姪駱雲山謀産等情前晚由蔣剌史訊問駱隆寳供胞兄無子撫領外甥福祥爲子已爲娶媳生子胞兄遺田三畝房屋二間半駱雲山是無服族姪向嫂嫂駱張氏將住屋二間半田單騙去央出向做蟻媒之孫雪卿等連夜寫契逼張氏簽押小的不知求察福祥供同駱雲山供族伯母張氏從前借去錢一百零一千小的因勸將房屋立契作抵定價二百七十千方欲找洋被叔父隆寳控告求鑒駱張氏供借錢是實以房屋二間半暫抵作價二百七十千以後有錢隨時取轉因卽簽押因未告知隆寳剌史判雲山繳出屋價五十元給福祥具領除劃過一百零一千其餘存放爾處按月出利給張氏以後不得再行干預張氏别項産業張氏身後應令福祥爲嗣遺産亦福　承管以後有錢准其取贖完案○葉大觀控何阿土糾衆將伊子刼去等情經蔣剌史訊問葉大觀供兒子南林被胡阿土糾同徐福生福英卽東發褚阿妹等在家中拔去經鄰人追至半路救回扭住交保解案求嚴辦詰之徐福生褚阿妹徐福英等供在沈長　 
 
 

Page 4

 
 
家吃酒席散後因賭牌口角旋被扭解廿九保三十一圖沈桂華供犯事三人尙有羽黨住廿一保三十一圖胡昌榮係地保旋原差禀稱胡昌榮在閔行收糧一二日方可到案旋有何國明上堂禀稱兒子阿土實在不安本分求請嚴辦剌史問兒子待爾好否答稱不聽訓誨剌史許以提案重辦○監生劉高鋐控姚福園霸房賴租求請押遷等情已准詞飭差提案去後昨據劉高鋐具詞求銷剌史閱詞畢詰曾否遷讓劉稱已經中保勸給姚洋十元欠租不追已經遷出房屋收管遂令取結准銷劉叩謝而退○法讞員鄭景溪大令函送行兇流氓渾名小烟冲陸金文到縣剌史訊之陸稱向做玉器因在法界打傷顧阿二已蒙責過五百板現求釋放旋陸母朱氏上堂禀求保回管束剌史謂此係兇惡流氓著發改過局收押俟後有的實保人來案察看保釋 
[英廨晚堂案]  
　　蘇婦蔣徐氏與張桂和對鄰前日張弟將汚水傾倒蔣之門首口角揪扭經某號巡街捕將果婦拘入美捕房轉解公廨屠别駕飭押候前晚倩帮審委員在花廳提訊蔣徐氏遞詞稱居住虹口丈夫屠户廿一午後有對宇之張桂和兄弟將宰猪汚水傾倒門前向論遭毆傷小婦人腰際鳴捕轉送案下求懲辦張供弟金寳與蔣氏丈夫同業前因傾水口解有之不敢行兇金寳因疾未到求恩原宥問官訊得蔣徐氏受有微傷姑念釁起細微將張桂和申斥一番飭具安分結叱退○浦東婦人章王氏昨在馬路與沈少蘭索討會洋爭執由二百六十五號捕拘入捕房轉送公廨别駕命押候前晚提訊先據氏供本縣人丈夫阿金在浦東元昌行爲廚司沈少蘭於上年二月間糾氏入會按月出會洋三元現因在會諸人不願搖彩小婦人所付沈手會洋三十一元有零向索不睬扭案求追沈供向業緣線欠該氏會洋三十一元零惟氏曾欠小的洋五元尙有已得彩之户會洋可收求恩寛限問官訊得控欠瑣凟本不准理姑判將沈少蘭押候交保出外卽具限一個月理楚結呈查章王氏叩謝而去○昨准意大利正領事計細君照會内開在貴署管押之已革地保韓俊卿曾欠地價銀一千餘兩兹查該保有地一方價値二千元之譜請爲提案訊飭將地抵欠等情前晚提訊韓稱欠銀有之惟地不知坐落何圖又供該地約値洋二千多元惟原契已抵押在外問官判著還押核奪 
[法捕房一則]  
　　小車夫某甲裝運白米數袋交卸時秤見缺少三十餘磅在車籃内搜出原贓爲失主拘送捕房捕頭命押候解送公堂訊究 
[新昌參號聲明七月廿一日起月底止遠方寄局購藥清單○内附存濟堂清單]  
香港陳蘭圃翁馬寳十二元又狗寳四元常熟鄉下裕通典再造丸兩元汕頭順記再造丸廿元塘棲凝雲閣主再造丸五元馬寳兩元餘姚趙公館必孕丹十元蕪湖至道堂馬寳八元蘇州梯月樓再造丸必孕丹共六元邵伯裕康號必孕丹四元嚴州大生號狗寳四元泗涇張有翁必孕丹四元唯　求愈子再造丸八元○存濟堂兌出邵伯鎭汪國治翁肝胃散兩元揚州董公館内痔丸四元大團錢小軒翁白鳳丸兩元羅店沈宅白鳳丸十二元靖江周硯香翁肝胃散四元溧陽源大號肝胃散兩元木瀆鎭馮宅回春膏二元四角又唯道人疝氣膏六角一併聲明請遠路購藥諸君台腎覽如報上無名請速追究一面函致本號以便恊查照辦絶弊之法莫妙於此以後惠顧可交局寄也惟本地交易一概不登而免瑣屑諒之 
[心得奇文]  
余業西醫闡詳體用得音羲之精微創制新字十八筆字母能譯天下音義書法奇速八下鐘盡人能曾毋嗣啞　一月亦會　者　知書譯音瞽者能誦讀抄寫試諸各書院評諸中西大儒均許爲奇文便利天下略述七篇梗概於時務報上以兾衆鑒予志在　播傳證並不圖利訪道數月後將有遠行茲每日下午暫駐一林春樓上品茗候敎另有器具圖考可觀來學者一有成效卽將姓氏登報以誌好學多才免勿精濫師之悮如有高明之士能得更勝善法予願酬洋三千元爲師資之敬决無遺言　　沈學謹白 
[聲名周昌記棧]  
啓者周昌記棧於光緒十年開設上洋寳善街十有餘年房屋潔凈寛大招呼備極週到價亦克已遠近咸知久藏什宦紳商見信源源而來自創設以來並無接客人在各碼頭兜攬近有無恥之徒不顧廉恥冐充小棧在各碼頭持昌記招紙接客魚目混珠小號自開設以來以周昌記牌號人所共知是此申明恐　貴客一時未及細察受其若輩欺騙迨到棧後開銷一切諸多朦混小棧無此積弊亦無人在外接客用特登報佈告倘蒙　光顧認明寳善街周昌記牌號幸甚禱甚　　寳善街眞正周昌記棧啓 
[批發]  
　普惠利增彩票批發 
啓者本公司設立長崎創辦彩票經歴有年至道至公信行久矣茲復運申批發各埠以廣招徠額設四萬全張每全張拾條計得正附彩四千五百零九全張售價每全張英洋三元半張分條照核且價較廉得彩甚易今售英一千八百九十六年九月份票卽華八月十九日在長崎開彩三大彩先行電報餘彩約兩禮拜内對號單到如蒙　賜顧得彩卽兌現洋所有得彩章程開列於後　頭彩一張　得一十仙洋三十萬元　二彩一張　得一十仙洋十萬元　三彩一張　得一十仙洋五萬元　四彩十張　各得一十仙洋二千元　五彩廿張　各得一十仙洋一千元　六彩一千四百七十張各得一十仙洋二百元　附頭彩上下各一張　每得一十仙洋八千元　附二彩上下各一張　每得一十仙洋四千元附　三彩上下各一張　每得一十仙洋二千元　附四彩上下各一張　每得一十仙洋二百元　附五彩上下各一張　每得一十仙洋一百元　附六彩上下各一張　每得一十仙洋二十元　所有得彩一十仙洋十元合計英洋一元正　長崎分申普惠利公司謹識京都同德堂七月廿六到廿九日清單○嚴杜假冐　特定新章　遠埠信購　五日一登　報上無名　卽係假充　一經查出　嚴究不鬆本堂藥品數百種名馳天下紙此一家遠近均無分　邇因不肖之徒專門假冐現已查明嚴辦一面會商信業首士重整新章來洋一元本堂優給帶資酒力五十文多則遞加　　其廉隨到隨送隨收隨發倘再存串通假冐等弊定從嚴辦不寛　仕商賜購儘可放心託局寄帶本堂五日一登報章以昭信實來信洋數錄下江西黄公館五十元杭州江　莊　十五元寗國府　學吳蘇州悅來棧湖北吳公館杭州航船金陵倪公館姜堰丁德和行均二元湖北撫暑幕府周二元五角通州廣源號又吳福太號淞南守署石港裕隆福號洋河元泰興均一元沙溪范長隆號一元二角金陵　應　鄧六角西塘徐子榖翁五角羅店陸成茂號常州許督屏翁各四角運漕長裕莊靑浦署周各二角本埠交易一概不登外埠由局寄購無論數目大小特定新章五日一登　　倘有不願來函刊登另售别號以便心照此係嚴杜假冐起見　閱者鑒之　上海英大馬路五福衖口京都同德堂藥局司事謹　 
[飬身第一法]  
各省馳名上洋務本堂虔製固精封髓膏○在棋盤街同芳居隔壁協記呂宋票號發兌○又在寗波日升街興號綢縀莊發售 
固精封髓膏○此膏按道家秘法用三十六味良藥虔誠修合專治五勞七傷諸虚百損凡下元虚損陽事痿弱　虚火旺玉關不固遺精淋濁遇動卽泄甚至不時流滑等症卽將此膏貼在臍下關元卽能砥柱中流之力壯元　固腎精有神效之功久貼反老還章延年益壽功難盡述購料一元單料六　○再有婦科調經種子膏○治行經腹痛月經失期子宮寒冷赤白帶下久不受孕等症靈驗第一每張七角　　上洋務本堂謹啓 
[真老永隆土棧告白]  
　告者今于無恥之徒假冐移徙店跡　碍本號老　　商味利奸詐百出不存　天理誘騙客商爲害不淺但本號開設上海大東門外新碼頭小橋惠者以來數十年遠近馳名四海共知毫無移　原照舊店舊底老　號開張交易無異凡仕商賜顧者　牎明新碼頭小橋東自永隆老店老　號交易以免被欺務　愼重庶不致悮專此佈聞 
 
 

Page 5

 
 
   
 
 

Page 6

 
 
[拍賣車糖]  
本行准於每逢禮拜一四早十點鐘本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞　老太古帳房啓 
[禮拜二拍賣]  
初二日二點鐘拍賣和大魚頭色羽毛牛頭紅嘰雙工龍牌牛頭金鹿色小呢等貨此佈公平啓 
[禮拜二拍賣]  
准於初二日兩點半鐘在本行拍賣地亞士妓女美人羽綢敎子色茶標天祥十磅大旗市布雙馬輕布泰隆藍五虎市布公茂人搶００細布茂生牛頭粗布喴厘縐地　絨花布瑞記原布廣昌印度十六支紅獅棉紗餘貨不計此　瑞和行啓 
[禮拜四拍賣]  
啓者禮拜四卽八月初四日十點半鐘拍賣路燈九老　七　嗶嘰九老小呢船牌九老羽綾彩二美彩九獅羽綢十一磅彩三元十磅十二荷花彩人鎗十磅彩全紅四　紅三元紅人鎗紅萬壽圖市布八磅四五子登科紅萬壽紅三元烏金三元藍彩人鎗藍三元金二美藍四美藍人鎗洋房雙人綠九獅七磅藍三元蓋四美藍人鎗採漢圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人頭十四磅松鼠老人頭雲獅九獅粗布十磅荷花圖人鎗九獅吉慶細布拍賣荷花劉軍圖彩四美紅五星紅金星七十二線紅雙路燈紅二美白金三元六十四線烏金三元藍雙路燈藍洋房光毛市漂布等貨特此佈聞　七月廿九日　元芳行啓 
[戴生昌輪船]  
八月初二日起添開湖州南潯菱湖等處申湖每逢雙日開行杭州每逢單日開湖風雨無阻 
[博古蘭石行書]  
養涵館主减潤限後遲多不及之憾今再减潤四五尺單條每堂四角　披堂幅同法大馬路叚大房醫室代收 
[聲明]  
啓者小號與各洋行定貨及各莊號往來一應收銀取貨均以小號圖章爲憑如無圖章卽本號經手并夥友有在外收銀取貨切弗付給否則與小號無涉特此預聞　同益豐號啓 
[耀華照像說]  
佳士寫眞由來己舊自泰西照像法出而韓魏丹靑瞠乎後矣顧世人論相貴白而不貴黑不知黑爲陰白爲光光非陰不顯白非黑不浮故骨格高隆鬚眉隱現以及精神之流動層次之深微必藉黑以施其巧倘白太多則像與紙平焉能浮凸試觀西人各畫全講光陰其所以惟妙惟肖者非徒曰傳神阿堵而矣凡照像必靠聚无之室小號耀華係由德國著名光學師　造其法盡善盡美故一經泰鏡象憂亦憂象喜亦喜非藉修飾餘事以眩人之清視也原賜顧者審之　大馬路亨達利對門耀華照像謹識 
[天儀茶園]  
特請内城府 
眞正第一等名角　一齊登檯 
[小嶶州]  
電光紅子玉旦晚香玉 
八月初一夜准演 
柳林池明月珠 
[瑞生洋行]  
經售各種機器 
英國第一著名朶白生倍老廠所造紡紗機器早已風行寰字中國各紗廠購用共有十八萬錠子之多他如華特廠之鍋爐引擎修理機器利物賽廠之織布織器格利内而之灑水滅火機器復推克斯之溥潤機器無不推陳出新靈巧適用又名廠所造引擎發電機器電汽燈以及可　運動各項機器用之電汽箱尤爲心裁獨出精巧絶倫現該廠派一洋匠駐滬專司包裝電燈機器以上各廠皆歸小行一家在華經售貨可包用價亦克己倘蒙貴官商賜顧請移玉至小行看圖而議價值可也此白 
[品定潤格]  
韓君璧人四明逸士也精六法於山水人物博古花鳥大小諸派各擅其勝凡游蹤所蒞獲其一紙者無不如拱珍之璧今來滬上暫安榻於法界泰來洋行爰爲代訂例規俾資筆潤堂幅丈二十二元八尺八元四五六尺二三四元立軸三尺一元屏條照堂幅例减半紈摺扇五角摺易人物不畫點景工細泥金等箋以及手卷册頁大小不一均零議劣紙假金不應潤資先惠約期不誤人物加倍　嚴信厚　何良棟　蕭榮爵　朱佩珍　王予坊　陳世　瀾　袁坊　李濤　仝啓 
[元亨洋行經理]  
全乃利水險公司 
培勿林水險公司 
埃圑德水險公司 
英德納水險公司 
啓者以上四公司開設歐州六十餘年資本充足今託本行在滬經理中國及東方各海口水險事專保貨物船隻所有保險章程均照英國辦理賠欵迅速保費格外克巳倘蒙賜顧請至三洋涇橋北首泗涇路口長清里内保險帳房面議　經理人啓 
[天福茶園]  
特請内城府頭等名角回申 
[汪桂芬]  
擇吉登檯起演祈請駕臨 
[天仙茶園]  
請看第三本文武新戲 
[人頭當夜壺]  
魏齊問報逃遁須賈復旨彼斬獄卒擋道得智嬴叔護送范妻趙勝收納魏相范睢夫妻團圓秦王御駕伐趙廉頗帥師鬥陣擇吉登台起演連下續演四本 
[接寅第四本連檯新戲]  
人頭當夜壺 
昭襄王假書請晏平原君單身赴關魏承相迫投虞卿虞相國敬友解緩信陵君沐浴輕士候先生大笑辰主老魏齊情急自刎賢虞卿棄世歸山衆使臣搶頭爭功信陵君葬屍解隙大報仇頭當夜壺看後本再軿再演登檯日重行佈告 
[醉臥生知悉]  
吾弟自五月三十離家後至今杳無音信父母懸念幾憂成疾要知人子所不可一刻忘者惟親今子忘親而親友不能一刻忘子罪莫大焉見報之後卽刻來信茸城詳明住處立等毋遲　醉經啓 
[專釋沉疔疴]  
上海美租界德榮里世醫俞鐵橋大方　又精針炙風氣吐血痔瘡癧　極許永保斷根更歎沉難怪病不妨前來評視 
[經售絲廠機器]  
啓者本行經售各等絲廠機器應用一切器具倘蒙貴客賜顧者請至四川路卅七號門牌　上海福勒洋行啓 
[丹桂茶園新戲告白]  
接連新軿第四本新戲 
[目中無人南瓜報]  
馬永眞目中無人新戲本園文琥名角業經演過三本早荷仕商賞識原班連接四本名爲南瓜報係在安慶省合肥的確寔事毫無淫褻爲特接其後文以冀諸尊 
娱目刻巳演練如式卽擬登台屆時務請早移玉趾是所至禱爲盼此佈　桐蓀主人訂 
[專理眼科]  
茸城儒醫錢楚材方脉貧診不計寓寳善街老椿記棧 
[中西啓蒙館]  
業師戈鹾尹以詩家而擅金石尤長西文增經出洋館二馬路興申里多載茲增新額日夜華英並敎欲專習西文寄榻俱可○隸書扇册潤四角鐵筆三角○傷時詩稿取刊費一角門人啓 
[化學師啓]  
啓者德國化學師曉爾芬能用化學法分辨五金及各物并可詳析藥料各質如有人欲面談一切者請至九江路十五號門牌寓處可也此佈 
[告白裕昌洋行經理火險公司]  
本公司開創英京已有五十餘年現存英金四百零五萬七千磅合上海規銀二千一百六十三萬兩零如蒙賜顧請至本行帳房面議可也 
[杭州德記號]  
發兌外國藥水香水丸粉糖片各貨俱全圖申批拆信購卽奉近多假冐賜顧認明大井巷元元銀檯間壁石庫門内 
[軋花鐵車出售]  
今有頂上軋花車出售另碎物件一應俱全貨高價廉貴客賜顧請至北泥城橋西首鴻慶西里對門方記便是 
[英大馬路萬有利告白]  
有一本萬利 
呂宋票一物以紙售洋全憑信實本行售出頭二三大彩早經屢次登明得彩甚旺亦叨購者之福遠路信寄原班回件雙張十三元單張四開照算分條大洋 
六角半○寄售法字入門每部洋三角 
[戒烟第一靈丹]  
舍弟年未二旬烟己要上屢次令戒苦乏良方幸蒙敝局同事指示購上洋詹誠德堂鎗上戒烟三香膏得以脫離苦海感德難名書此鳴謝此佈　招商局許玉臣白 
[管可壽老藥店]  
在南畫錦口第一家書坊内櫃 
纒脚藥五十六爛脚藥七十文雞眼藥七十文可壽盤香兩角消食飯灰十四玉容散八十四狐臭藥洋三角肝胃氣洋三角 
[春風得意入]  
舊歲過滬大方棧嚴茂生兄述及五福衖口京都同德堂彙船平安藥極靈用者甚多余亦購一瓶適逢大風顚搖異常遂頭暈嘔吐極危當將是藥冲服如履平地追思往事登報以謝兼告知已 
[添丁誌喜]  
前在上海五福衖口京都同德堂購五鞭種子丸服之甚難果名不虚傳刻内人幸舉一子特登報章以謝靈藥並告世之望子者閩垣唐鳳州識 
[仙機]  
明經子六壬星相衆稱仙衛日前請占謀事云今日申刻有兩友說合次日成功毫釐無差館胡家宅三山公所滬南吳仕源 
[源來字號]  
本號向在渝城專辦頂上川土發客今分設上海法大馬路永興里内如蒙　賜顧請認字號爲記庶不致悮 
[天寳洋行經理水險]  
本行經理福得南水險有限公司專保洋面輪船銀錢貨物等事今接領事文憑據有　衡一切章程均　大律倘蒙賜顧請至五馬路天寳洋行可也　經理人貢倍而白 
 
 

Page 7

 
 
[　頭標六萬新章英九月吕票華八月初十開彩]  
[快發財又送附彩]  
本行久設自運呂宋大票常得大彩早已聲明加送彩票不取分文今售英九月票雙張價洋十三元又送附彩一雙張單張四開照算分條洋七角附送二條躉批公道紅票現兌信購卽奉　　江海四馬路 
[○馳名夾紙膏○萬應如意油○]  
夾紙膏　治各種熱毒瘡癤皮膚 
[英八月號單到○外埠函報請速兌洋]  
鴻福來附送彩票為記 
小行大彩連捷中外咸知時有假冐故送彩票以絶途弊今售英九月呂朱票雙張十三元○附送彩票一雙張單張四開照算○分條七角彩票照送函委卽奉上海四馬路 
[賴家園橘紅]  
普仁堂止咳順氣化痰丸 
肺　最驕每傷於咳夫咳由痰作痰由氣升故止咳莫先於化痰化痰尤宜降氣常考化痰降氣之品以粤東化州賴家園橘紅爲最然所出無多本堂不惜資本親往園中摘取故無假冐且照東醫寳鑑仙製半夏及自藏數十年老陳皮製之均以去痰化氣之品故去痰而不燥無論外感作咳及遠年咳嗽老年夜咳服之立奏奇功每瓶洋二角○并有正化州賴家園橘紅出售每個洋五角○廣東普仁堂分設上洋棋盤街開張 
[乾血癆第一聖藥]  
婦女閉經不靈還洋 
耑治婦女衛任損傷及腎虚血枯血少血閉而或憂鬱思慮　度而經不行則中氣益損陰氣益乾致成瘀血凝聚癆瘵險症本堂家傳奇騐無論婦女老幼遠年初起一服此丸三日血脉調和功效大見重者服丸二料足矣痊愈因此丸十分靈效敢稱第一絶非誇口也每料價洋二元函購信資自給　洋鐵馬路東首廣東保壽堂啓 
[槍上三香戒烟膏便極 
啓者前讀各報有戒烟捷徑極讚京都同德堂戒烟藥妙然其似猶有闕蓋其藥妙在槍上裝吃毫無苦楚病易痊面癮易消陽勿痿面人勿瘦余因得此膏戒除故藥於現身說法也是爲啓　嘉定彭梅蓀手上 
[五馬路公信洋行]  
經理火險公司 
大英士干的士祐能　拿臣那而火險公司 
此公司創自倫敦始於一千八百廿四年資本四千二百萬兩今在申江招徠倘荷　貴紳商賈保險房屋棧房住宅保費從廉倘遇不測賠償迅速用特佈知 
[新出泰西采風記]  
駐英參贊宮當順宋芸子太史編輯泰西諸法有裨時政者成彩風記五卷并撰紀程詩百韻附焉又時務論一編因時制宜詳籌利弊二萬五千餘言誠鉅觀也合付石印每部四本價洋五角在上海四馬路古香閣發售 
[痔瘡聖藥]  
余患痔瘡七年矣内外皆有硬塊大便時膘血淋漓萬分痛癢幸購上海二馬路廣東濟世堂珍球熊胆人參蘆飛龍化痔丸雙料四元服之不一月竟將久年痼疾一旦除根世之患痔者盍往求之　漢口馬王廟劉伯樂白 
[蜃樓外史二集告成]  
此書仍請大名家撰終諸君子請從速至上海四馬路聚豐園後理文軒書莊購取每部洋二角　阿芙蓉主啓 
[燕製除痰聖藥]  
燕醫生除痰藥 
專治傷風咳嗽哮喘痰瘵以及一切咽喉氣管肺部各症此藥各大藥房發售每瓶價洋一元 
[廣東趙同春堂如意油]  
同春堂第一家萬應如意油 
本堂始創萬應如意油氣和力厚疎風解毒扶正除邪統治四時感冐○傷風頭痛○霍亂吐瀉○山嵐瘴疫○風火眼熱○傷寒食滯○胸脹壯痛○風火牙痛○偏正頭風○眉心剌痛○頸項强硬○肝氣疼痛○風痰鶴膝○酒濕腫墜○手足抽筋○小腸疝氣○跌打腫傷○蛇犬咬傷○瘀血凝滯○烟喉痛癢○癱疽瘰癧○頭面瘡癤○頑癬爛癩○皮膚燥癢○無名腫毒○花柳疳疔○魚口横痃○已上等症搽之卽愈每瓶洋一角廣東同春堂鋪在上海老巡捕房對門開張 
[新開二章號]  
本號自製香油宮粉各種花露香水奇巧銀線珠花西式罐頭食物洋廣雜貨仕商賜顧請至四馬路中市朝北門面其價格外克巳以廣招徠此佈 
[施哩文紀]  
啓者本行代包造磚窰用石灰司名聽兼辦造磚機器每日不拘大小磚瓦三萬至五萬塊之數風雨無阻機器造之磚一千塊不過價洋三元至四元之譜利比繅絲棉紗廠獲利妥穩雖有三分至六分必有閒費倘最低之磚價洋五元可得利一分半至二分資本銀一萬五千兩每年可造磚二百五十萬塊如銀一萬兩資 
本每年可造磚一百萬塊本行可能敎學華人燒造之法本行經售德國華夫司行動機器約有一百至二百匹馬力之勢音琴及氣鍋所用柴煤省儉此亦具便此等行動機器電氣廠或棉紗廠均可以用又經售弗而司　鐵廠代辦便易遷搬之小鐵路長三尺約價銀一兩至二兩之數小電氣火輪車心鐵路亦可用倘欲辦者觀看圖式請至望平街滬報館隔壁寫字間便是 
[福和告白]  
啓者本行獨運派雷脫紙烟風行各埠遐邇馳名○各寳號有欲定辦請○駕本帳房面議本行又專辦呂宋各廠各種頂上雪茄及各國名烟烟絲紙烟等一應備全兼批呂宋逐月大票並收紅票格外克巳倘蒙○中外仕商賜顧請臨　上洋英界大馬路鴻仁里口謹啓 
[廢票無用]  
光緒十五年間有鄉友李友亭劉文輝託余偘作生意李劉當合立洋票二千元正由張芝翁代筆付余質信旋因所商生意未做彼此有事遂分道遠行此票無從檢寄今七月間李劉與余遇於滬上向余索還原票余一時忘記收存何處驟難尋覔恐貽患後人爲此登報聲明如後檢出或失落他人處概作廢紙無用餘姚魏昌壽啓 
[吕宋發財大票]  
英九月分批發雙張公道分條大洋六角三分新章程定有頭彩請諸翁大家發財紅票代勞申三馬路南石路　天寳齋范財記大家有同啓 
[分條大洋六角三]  
錢軍來 
英九月分呂票批發雙張格外紅票申足信購上洋棋盤街南首面東高大新房 
[英商泰隆洋行經理佑寗火險公司]  
泰隆保險 
啓者本行經理佑寗火險公司自英國一千七百十四年設立倫敦京城惴保各國房産家私貨物資本甚鉅實事求是克巳招徠承蒙　貴紳商信保生意愈推愈廣遇有賠欵均從迅速諒已周知諸　尊賜顧請　駕臨二馬路泰隆洋行帳房面議可也司事竺錦章謹啓 
[廣東普太和]  
[萬應如意油]  
此油能治百病無論男婦老少内外諸病或四時感冐中風中痰心氣肚痛霍亂吐瀉及山嵐瘴氣一切無名腫毒或搽或食無不如意居家出門護身至實也○每頂大　洋五角大瓶洋一角中瓶五分小瓶三分并有薄荷油檀香油丁香玉桂玫瑰等油價仝上○上海棋盤街轉角高 
大洋房開張○分鋪蘇州紹興京都江西 
[皮酒减價]  
啓者本行出售之紅手牌巴德皮酒久已遠近馳名今新到大小瓶均有價值便宜如　貴客欲賈者祈請至本帳房可也計大瓶每桶四打計價洋十一元小瓶八打價洋廿三元如買十桶以外扣佣可也此佈　美最時行謹白]  
 
 

Page 8

 
 
   
 
 

Page 9

 
 
[南碎錦]  
　　成衣匠施新裕前被徐鳳卿欠錢三百文前日施將徐託裁之套褲扣下兩相口角扭至十六鋪中局禀控李蘭史二尹判貢施一百板交保具結了案○昨日有人竊王萬華家母雞一頭賣與龍德橋南首張阿新後被王尋見卽至十六鋪中局禀知李蘭史二尹飭勇將張提至判責手心五十下交保了案○十六鋪各巡局昨傳地甲裘鎭著傳諭各店鋪及烟館於三更後一概閉門收巿如違拿局究辦○馬路工程局總辦朱森庭明府託水利局總辦周司馬於今日雇灘船十六艘至城内裝載泥土以爲塡路之用並託水利局將沿　艒艒船一併赶逐 
[英界公堂紀事]  
　　英商斐來德控順泰木行船户吳阿東擅將所置地上之界石拔去轉租與人堆存木植等情當屠别駕與西官會審時吳並未傳到因定於傳到吳阿東再行覆訊等情已列前報該原差聞諭後知吳匿跡吳淞因赶往傳提已於昨日到案矣○婦人金氏與薙髮匠李玉喜笪四隆等在垃圾馬路左近爭扭當經一百六十五號華捕一併拘入捕房轉解到廨别駕著分别押候訊奪而金氏之　夫王某適 
是日因發痧身死急欲出外料理喪事當經和事老從中排解均願罷訟因於昨日投遞和息了案矣 
[美界捕房瑣事]  
　　前晚十點鐘有崇明沙船由北向南駛至虹口琼記馬頭相近適是處泊游船一艘猝被沙船撞傷高卽扣住將崇　人王　福送至水巡捕船看管昨晨船至某西人騐得受傷非重咨請將王釋放○賈定林葉阿新駕駁船一隻前晚行至浦中誤將江海新關 
某輪船磕撞卽將賈船扣住送交水巡捕騐視輪船無損當卽揮去○寗人某甲前晚携衣服一包至北河南路經二百八十三號華捕拿送浦房中自　姓蔡名阿雪現居老閘唐家弄昨晨捕頭飭包探倪順泉查得所供合符卽開釋○寗波人周小明前晚偶至楊家灣閒遊行近清芬堂烟間門首遇流氓矮子金寳與之尋釁某號巡街捕巡至一併拘解捕頭詢問斥釋○楊樹　流氓華連生在是處魚肉良懦無惡不爲前晚經走街華　拿至捕房禁押昨晨黎副捕頭咨照虹口捕房遣包探施奎江帶回候送英公堂訊究○前晚有某兵輪水手某甲游至華記路西華德路轉角處有本邑人某乙於此設西瓜攤甲駐足而觀又有同伴二水手相繼而至喃喃數語突取西瓜一枚而逸乙隨後追上甲等棄瓜於地將乙兒毆一百六十一號華捕聞而赶至甲等遷怒於捕遽與爲難捕卽吹號呌三百零一號華捕八十四號印捕到來始得拿送捕房捕頭判給洋銀數角了事○粤人周阿啓爲洋房庖司昨晨至漢壁禮路小菜巿收買魚腥唤東洋車裝回二百四十九號華捕以其違章周恃洋東勢力異常兇横故卽拘解捕房捕頭令將車照充公周與車夫釋放○江北小工李德富昨晨由某碼頭上竊得廢鐵若干途經百老匯路經一百七十二號華捕將人贓獲解捕房押候解送英公堂訊究○寗波人劉雲卿挑磁碗一擔前日下午至篷路與某甲議價不合互相爭毆甲將劉之頭顱擊破旋經四百九十七號華捕拿送捕房捕頭飭送劉至同仁醫院敷治醫生騐得略受微傷帶回釋出○虹口二十三保十三圖墅子灣地方有流氓宋發發者本有基地一區因見近時虹口　風稍息遂在自已基地上搭棚聚賭該處雖屬租界惟路徑稍遠意捕頭卽知當不至跋涉到此遂大張旗　晝夜不停以爲從此可利權獨擅矣豈知捕頭訪悉後咨請老巡捕房派出中西探捕多名捕頭督令中西通班探捕擬昨日午後二點半鐘密一兠拿賭徒無一脫逃當獲二十二名並賭具悉數搬至捕房押候解送英廨訊究捕頭尙須飭各包探嚴查宋發發到案懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光绪二十二年七月二十一日京報全錄]  
　　宫門抄○諭旨一道錄前○缺單○御史潘奏奉天三省每年監斃人犯太多請加整頓摺○粤督譚奏請准建坊片○又奏請奬救護船隻出力人員片○又奏總兵呈請陛見摺○漕督松奏委署同知篆務片○湖督張奏報上年秋季分宜昌川鹽總局抽收正課加課及籌餉加價數目摺○又奏解宜昌關稅銀數目片○七月二十一日吏部翰林院廂紅旗値日無引見○慶福假滿請安○　侗東陵回京請安○大額駙續假五日○興伯愛隆各續假十日○永隆請假十日○召見軍機熙敬○光緒二十二年七月分缺單知縣湖南龍山周仁壽近山東東阿李誠保丁廣西興業吳紹澄修墓四川崇寗姚良椿丁奉節曾秀翹陜西定邊朱宗城俱修墓陜西清澗張冲霄未騐看安徽銅陵姚鵬翕勒休縣丞浙江樂清王汝藩病縣主簿浙江烏桯吳鍾彦升 
巡檢江西南康王傳敬故典史江西興國張樹森丁順天懷柔陳廷勲革湖南湘渾李玉書近四川峨眉邱焕奎○○山西道監察御史臣潘慶瀾跪奏爲奉天三省每年監斃人犯太多宜加整頓以除積弊而恤民命恭摺仰祈聖鑒事竊以奉天吉林黑龍江三省自二十年慘罹兵燹休養生息亟爲目前要務臣以爲欲謀休養尤以清厘獄訟顧惜民命爲先臣前充刑部奉天司員外郎辦理三省咨題稿件歴年以來每遇人命案件往往具題之稿尙未辦齊而該省續報各犯病故咨文接踵而至有首存從故仍具題者有首故從存卽改咨者有首從俱故但咨覆者如此等件不一而足其餘軍流徒罪各案尤多稽遲積壓藉口於人證之不齊查傳之隔境有遲至數年始行辦結者有原被告正犯俱故就餘犯辦結者閭閻拖累莫此爲甚查各省人犯除罪犯立决卽時正法不計外其罪犯鹽候之犯秋審時不必皆入情實也乃不問可緩不可緩先使之不死於罪而死於獄旣國法之未伸亦民命之罔恤其罪不至死而牽率致死者其無辜更可憫矣查外省一州縣監禁之犯斷不能如刑部之多刑部每年新舊各案及現審隨時出入之犯　下二百餘名口而監斃者歲實寥寥况三省每歲監犯口糧均由户刑兩部按季支領放給並無闕欠雖每次呈報監犯病故咨文到部亦取有印典各員並無凌虐情弊甘結竊恐日久已成具文而刻扣苛虐諸弊仍在所不免現値三省整飭吏治擬請旨飭下奉天吉林黑龍江將軍於所屬州縣實力整頓認眞稽查倘有苛虐情弊嚴行叅辦以示懲警庶可以挽積弊而恤民生至尋常案件務使依限清結無任拖延囹圄少一無辜卽隴畝多一耕作於休養之道實大有裨益臣爲顧惜民命起見是否有當伏乞皇上聖鑒訓示謹奏奉旨已錄○○譚鍾麟片再廣東鎭平縣紳士知府銜林鵬舉捐銀一千餘兩修理該縣文廟核與建坊之例相府據廣東藩司張人駿等會詳請奏前來臣等覆查無異合無仰懇天恩俯准給予林鵬舉急公好義字樣飭令自行建坊以資觀感謹附片陳請伏乞 
聖鑒訓示謹奏奉硃批著照所請禮部知道欽此○○譚鍾麟片再本年二月二十五日法國益得利商輪由北海駛至澄邁縣屬洋面遇霧觸礁署海口營叅將陳良傑聞報立乘廣玉兵輪率師船二號冐險駛往見該船半已浸水勢將沈没督同廣玉船管篤姚河清將貨物及搭客水手三十二人撥運海口安置酌留師船在洋保護至五月初五日該船始行運到機器將壞船拖帶出險又本年五月初七日法國河内商輪運米搭客由香港駛至文昌縣屬木欄朗溯面擱淺勢甚危急叅將陳良傑復率弁勇乘望師船駛往將船内半右華洋官商人等共一百二十一名口分次撥運海口安置船身輕浮乘潮出險據廣東雷瓊道馮光遹禀報請將出力人員奏奬前來臣查前准總理各國事務衙門咨行嗣後中外船隻在洋遭風觸礁將沈没者文武汛官及外海水師管駕人等果能奮身冐險救出至三十人以上准照異常勞績奏奬等因今署海口營叅將陳良傑兩次在洋冒險救出華洋官商人等共計一百數十人之多管駕廣玉兵輪儘先守備姚河清於驚濤駭浪之中往來裝運客貨物件均屬異常出力核與請奬之章相符合無仰懇天恩俯准將署海口營叅將廣東外海水師儘先補用叅將陳良傑免補叅將以副將仍留廣東儘先補用先换頂戴管駕廣玉兵輪儘先補用守備姚河清免補守備以都司留廣東儘先補用以示鼓勵出自鴻施除飭取該員履歴册分咨查照及出力稍次人員另行咨奬外謹會同廣東巡撫臣許振褘合詞附片具陳伏乞聖鑒訓示謹奏奉硃批該衙門議奏欽此○○太子少保頭品頂戴兩廣總督臣譚鍾麟跪奏爲總兵呈請代奏叩謝天恩籲懇陛見事竊據新授廣東北海鎭總兵劉邦盛呈稱接奉行知光緒二十二年三月十九日内閣奉上諭廣東北海鎭總兵員缺著劉邦盛補授欽此當卽恭設香案望闕叩頭謝恩伏念邦盛昔隷淮軍從征髮捻光緒六年以叅將奏准留粤遞補惠州恊副將愧涓埃之未報荷簡命之榮頒跪聆之餘莫名悚感查北海地屬要衝總兵職司專閫自維檮昧深懼弗勝理合呈請代奏叩謝天恩籲懇進京陛見俾得跪聆聖訓有所遵循等情到臣謹繕摺代奏伏乞皇上聖鑒訓示謹奏奉硃批著來見欽此○○松椿片再堰盱同知何維楨業經題請實授自應給咨送部引見恭候欽定所遺堰盱同知篆務查有候補同知魏大綜明白安詳辦事穩練堪以署理除檄飭遵照外謹會同兩江督臣劉坤一附片陳明伏乞聖鑒謹奏奉硃批吏部知道欽此○○頭品頂戴湖廣總督臣張之洞跪奏爲光緒二十一年秋季分宜昌川鹽總局抽收川鹽正課加課及籌餉加價錢文數目恭摺具陳仰祈聖鑒事竊照湖北宜昌設立川鹽總局抽課濟餉所有光緒二十一年夏季分抽收鹽課錢文數目業經前兼護督臣譚繼洵恭摺具奏在案查前准部咨議覆編修張百熙奏籌餉各條案内令安襄鄖荆宜等府州運銷川鹽每斤加收錢二文隨同正加課按季奏報以資查考等因當經轉行遵照兹據署湖北鹽法武昌道朱其煊將光緒二十一年秋季分抽收鹽課錢文數目開報前來臣覆加查核宜昌川鹽總局光緒二十一年七月抽收正課錢八萬一千四百八十二串一百九十二文内提備解京餉錢二萬八千七百串文加課錢三萬五千四百二十七串四十文籌餉加價錢一萬四千一百七十串八百一十六文八月分抽收正課錢十萬九千九百九十四串四文内提備解京餉錢二萬九千文加課錢四萬七千八百二十三串四百八十文籌餉加價錢一萬九千一百二十九串三百九十二文九月分抽收正課錢六萬七千七百三十一串五百十五文五毫内提備解京餉錢二萬三千串文加課錢二萬九千四百四十八串四百八十五文籌餉加價錢一萬一千七百七十九串三百九十四文除籌餉加價錢文收存道庫聽候提用外其正課全項内共提備解京餉錢八萬七百串文下餘錢文同解鄂一半加課及節省五成公費均仍照向章或現錢或易銀分别由局撥充荆州　營兵餉水師月餉餘則儘數由道栘解善後局接濟軍餉除解支細數造册咨部外所有光緒二十一年秋季分宜昌川鹽總局抽收正加課及籌餉加價錢文數目謹恭摺具陳伏乞皇上聖鑒謹奏奉硃批户部知道欽此○○張之洞片再前淮户部咨議覆宜昌關徵存稅銀八十六結以前實存銀兩准其照數解交藩庫委員解部交納其自八十七結以後各結所存稅銀務於期滿報解時先行詳咨備查一俟關稅暢旺仍卽查照奏案辦理等因行關遵照辦理在案所有宜昌關一百三十七結起至一百四十結止四結一年期内應解户部京餉業經先行委解銀十四萬六千一百二十七兩一錢八分赴京交納附片 
奏報在案兹據湖北布政使王之春詳准署荆宜施道監督宜昌關稅務曹南英咨稱掃解宜昌關一百三十七結起至二百四十結止四結一年期滿應解户部京餉銀十萬七千四百七十八兩六錢八厘三毫六絲又總理衙門三成罰欵并三分之一船牌費二共庫平足銀二百二十二兩八錢二分咨請由司詳請給咨搭解等因又經飭委候補知縣胡俊采史久齡搭解銀四萬兩詳奉奏咨亦在案兹查有管解第三批京餉委員候補通判王作霖候補知縣鄧壽椿等堪以搭解銀三萬兩赴京交納其餘銀兩容俟飭委便員掃解等情詳請奏咨前來臣覆核無異除給咨搭解外理合會同湖北巡撫臣譚繼洵附片具陳伏乞聖鑒謹奏奉硃批該衙門知道欽此 
 
