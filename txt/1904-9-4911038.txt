# 1904 - 9 - 4911038

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[四書五經義大全] [  圖書顀成局啓]  
　　　問四書五經義汗牛充棟口互相　襲十九雷同本局有見於此特請名夙廣收古今名人經義之作　爲一編題有未備埃次擬補共五十七卷爲文五千餘篇類皆獨渾匠心詞嚴義正本屈鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[恭印諭旨告成]  
　　拳亂旣息朝政攺觀王言如綸宣布遐邇本館覓得光緒二十八年諭旨敬謹排印刻已告成裝釘紙張與前一式薄海内外有欲恭聆渙汗者請臨英界三馬路申報館及申昌書室本埠外埠各書坊備價購取可也每本計收工料洋銀三角正 
[興工藝說]  
　　善乎哉地方之設有工藝局也夫人生天地之間所恃以資生者固不外乎爲農爲商爲工顧農雖爲天下之大本然犁雲鋤雨辛苦異常自非生長田間安能耐此胼胝之瘁是謀稼穡者雖易而實　易也商人糴賤販貴逐什一之利仰事俯畜固屬裕如然貿易非托諸空言苟非貲財充盈果何術以爲之營運是言貿遷者雖善而猶未善也惟工藝一事旣非若農之盡瘁於田疇又非若商之取給於貲本但使習成一業每日必可得靑蚨數百翼藉以爲合家餬口之貲是農與商猶非盡人可能獨工則無論賢否智愚不難仿行之而自謀生計雖然亦有難者小民學藝皆在幼時倘父母管教不嚴任其日習遊蕩浸假而年華漸長無一藝之可名雖萌悔心已嗟何及此幼年之失於學習者一也工之托業雖賤然非勞心卽勞力終歲勤動實無閒暇之時而少年子弟浮蕩性成殊不耐此勞苦心卽於怠卽業荒於嬉此半途之自甘暴棄者二也工之爲業無論攻金攻木攻皮設色刮磨塼埴雖不必如商賈之廣集金貲然僅恃手足之烈於事亦未必有成雖懐赴功趨事之勤苦無官府造作之處心爲力絀願亦難償此常人之阻於境遇者三也由是言之工藝者固貧民之所賴以謀食然苟無人焉爲之提倡爲之勸導則事仍未必有濟而利仍不能廣開今者各省大吏欽奉上諭講求工藝京師工藝局所成之仿景泰窰磁器及線毯等物於法國河内賽會時竟得列爲上品聲名洋溢譽滿環球此外各省如直隸則由袁慰帥在津建設工藝局招集學生教以化學染織及普　各科又　度地一區爲遊民罪犯覊禁習藝之所江西則進賢門外之工藝局由紳商貲雇染匠二三十名招集學生三四十名授以㡛人之業另有織工數名教諸學生以組織布疋毛巾線毯之類又有工藝廠收養流民數百名或學織布織巾或學製造爆竹或學泥塑人物人各一業頗能粗具規模而京師五城所設留養饑民之暖廠亦由坐辦責令就食者分習各行手藝勿使飽食滋生事端教養兼施尤爲治民之良法凡此皆據近日報章所載其餘未經奏報未見明文者當亦逐漸興辦期在於成僕嘗謂凡人之生未嘗不知爲衣食之計惟少壯不努力老大徒傷悲芸芸衆生皆坐此病今得在上者爲之提撕而警覺雖未受父母教育尙不難求補於桑榆是有此局而幼年之失於學習者可無慮矣始勤終惰人情之常習於嬉遊遂忘本務而種種作奸犯科之事遂從此起焉今局中章程凡無業流民皆須收入令各習一業未學者尙須責令補習豈已能者反令任其怠荒是有此局而半途之自甘暴棄者又無慮矣百工居肆以成其事載之典籍實爲名言今一局之中貨物則無種不備教習則無業不精以資質之高低定學藝之粗細量能而使各盡所長是有此局而常人之阻於境遇者更無患矣　之在局我一工作之子卽在外少一遊惰之民閭巷增一手藝之徒卽囹圄减一獲罪之犯果使人人皆勤於所事工業旣盛國勢自興而農與商亦將交受其益謂非中國轉弱爲强之機哉夫亦期在上者之竭力提倡勸導而已矣 
[諭旨恭錄]  
　　十一月十一日奉旨分發江蘇道馮祖蔭直隸道趙秉鈞山西　劉敬修江蘇道趙曾槐賀熙隆雲南道吳成熙江蘇知府蔡薰廣西知府白均奉天知府孫葆瑨江蘇知府袁世輔施煥安徽知府劉熙臺江蘇知府程先進廣東知府徐書祥福建同知李鎭藩廣西同知李祥麟江蘇同知歐陽熙陜西同知善昌湖北直隸州知州志琦四川直隸州知州姚汝芳雲南知州張世祿北河通判郭鑒光直隸通判丁其珪江蘇通判萬立鈺胡子勷山東同知鹿學畬山西通判馮元銳河南通判許師謙沈炳成甘肅通判孫之安江西通判李光第劉光湖南通判陳光業廣西通判戴紹裘雲南通判羅澤山西知縣譚家祥奉天知縣鄭鴻勳直隸知縣瑞泰江蘇知縣陳其珩山東知縣徐德潤周行廣河南知縣王文光甘肅知縣余澤溥阮士惠江西知縣陳人瑞奉天知縣戴章勳董元亮直隸知縣周忠績江蘇知縣倪漢耿朱炘熊驤保陳錡楊蔚光廖明潔彭昞灃張可均安徽知縣章宗俊李樹梓李光綸山東知縣商濬章文華山西知縣胡懋釗江南知縣孫多瑬甘肅知縣劉啓烈浙江知縣李煒江西知縣盧璵璠葛誦棻李詩意汪都良福建知縣丁先達湖北知縣兪燿坤歐陽友焱劉霖澍徐禮隆湖南知縣徐燮陳鵬運李繼靑章瑞年廣東知縣謝涵毛瑨濂俱照例發往欽此 
[電傳宫門抄]  
　　昨日午後京師友人專電告知本館云十一月二十日皇上召見軍機大臣及孫家鼐是日内閣並無明降上諭 
 
 

Page 2

 
 
[粤西近事]  
　　聞之廣西友人云邇來南寗潯州梧州等處大股匪徒早已遁跡其零星散匪往往四五人爲一隊各孰長槍利械見有小船經過乘機肆劫勢燄不甚猖狂而南寗城内自降匪李向欣正法後尤形安靖不聞再有劫掠情事惟濱州尙有匪衆盤踞滋擾然大股三四百名小股不過三四十名不相聨絡各自爭雄官軍果能奮勇進攻勦而平之當亦甚易粤督岑雲帥性嚴厲除將桂省貪殘各官陸續懲治外旣而典史之因罪被押者又有黎沈何三人近復傳電飭斬富川縣門丁一名親兵二名其縣屬典史某少尉押候訊懲一時聞者無不懍然本年秋收豐稔目下南寗上白米每百斤售洋銀二元八角其餘各物價仍昻貴所恨電線時被匪人割斷百式以上更甚不知何日始得將醜類聚而殲之俾吾民共享承平之福也 
[匪黨成禽]  
　　寗波訪事人云前者寍海縣匪首王錫彤釀成閙教巨案迭經當道設法搜拿迄未弋獲日前浙江提督吕道生軍門聞知王匪匿跡下山府某處立委李都戎春和韓守戎福成帶同眼線馳往掩捕至則王匪業己遠颺僅獲其弟王錫光帶回提署轉解道署道憲惠樹滋觀察發交鄞縣縣主周少軒大令研訊之下飭卽釘鐐收禁聞錫光與其兄錫武先經革弁周友勝拿獲發交寗海縣被縣主蕭大令釋回不料此次又被擒獲恐不免明正典刑矣 
[州尊被控]  
　　廣州訪事人云粤東連平州知州某刺史近被州屬紳耆聨名列欵控諸督轅牽涉幕友門丁有通同舞弊情事督憲岑雲帥已委候補知縣樊大令淙携帶封鎖公文九件副以佐雜民數員諭令馳抵州署始將公文拆閱聞係將某刺史撤任併幕友門丁等九人解省訊辦所遺印務卽委大令接署 
[大學重興]  
　　廣州訪事人云粤省大學堂肄業諸生前因與教習大起風波紛紛散歸幾有一發難收之勢嗣經當道禮延吳玉臣太史爲總教習已於十月十九日進堂整頓一切其支應處則以鹽巡檢張少尹錫晉任之聞太史之意於堂中舊章尙擬變通辦理前次所聘教習分别去留以免矯同立異之弊至學生原分甲乙丙丁四班今聞各學生咸以分班爲不便擬請攺歸一律末知主持教術者若何斟酌其間也 
[皖撫程才]  
　　安慶訪事人云皖省各舉人以明年恭逢恩科會試具禀撫轅請將孝廉堂春季課提前考試撫憲誠果泉大中丞准之爰於本月十六日發出題目漢孝武時國用饒足而民不加賦論君子信而後勞其民義農學家言肇源管子泰西農政尤精樹畜皖省襟江濱淮率多大陸今欲講求農務試條舉其土宜物産與其種植之方畜牧之法期於速成而維生計策 
[松江府試初誌]  
　　松江訪事人云松江府丁次軒太守示期本月十八日令所屬各縣應試文童齊集郡城聽候分别考試因於十九日傍晚排齊全副儀仗迤邐入貢院中因念時屇隆冬年關伊邇擬將七縣文童向分三塲者併作兩場迨書斗送册禀稱奉金兩邑文童尙未到齊乃牌示二十日先考華婁兩縣文章二十三日考奉金外南靑五縣文童聞二三塲須併試故未將場期單頒示也 
[陳斃梟匪]  
　　松江訪事人云日前有著名皖梟某甲或言王姓者糾黨五六十人滿戴私鹽八船護以槍艇道出亭林左近與鹽捕營哨弁王某相遇一言不合遂致開槍互鬥王弁見衆寡懸殊知難而退梟黨駛至亭林王弁尾之而至意欲令彼留鹽一船以便解歸塞責遣人言之於梟衆反被斥辱王弁無奈乃乞援於彼處土人十七日集衆與戰彈雨横飛擊破一身穿棗紅寗綢皮袍之梟首當場飲彈而踣其黨某甲亦卽擊斃某乙則臂受彈傷仆地復起飛步脫逃餘衆遂紛紛竄逸鹽船八艘一併獲住王弁以一船犒土人餘悉帶回其梟匪所駕槍船仍被兎脫時華亭縣陳仲陶大令因公在鎮王弁登舟謁見面禀一切情形大令諭令速將陣斃之二梟備棺收殮王弁唯唯而退 
[示禁冶游]  
　　京師訪事人云此間自張侍御奏叅振貝子後皇太后赫然震怒諭令嚴禁各官挾妓冶遊一時雷厲風行并禁及花柳場不得倚門賣笑初時鶯鶯燕燕尙能匿跡銷聲迨閱旬餘依舊高張艶幟惟所謂南北小班數十家差鮮徵歌選舞之事巡視五城察院聞之因特出示嚴禁曰照得本五城於十月二十六日承准軍機大臣字寄本日面奉諭旨京師首善之區豈容有流娼土妓混雜狎處至官員狎妓尤干例禁著步軍統領衙門順天府五城御史認眞嚴行查禁如再有此等情事無論是何官職著各該衙門一體嚴拿照例懲辦毋得瞻徇欽此遵旨寄信前來除通飭總分公所委員練勇各局將妓院娼寮一律嚴禁外合亟先行出示曉諭爲此示仰諸色人等一體知悉須知官員挾妓例禁綦嚴匪徒窩娼罪名尤重自經此次示禁之後倘敢故違惟有欽遵諭旨一體嚴拿照例叅革治以應得之罪事關欽奉諭旨交辦之仵不得陽奉陰違致干罪戾各宜懍遵切切特示 
[梟黨宜防]  
　　金陵訪事人云邇來長江上下游一帶梟匪密布大抵皆渠魁曾國漳之黨徒雖迭經督鹽憲魏午帥飭屬嚴拿疉次緝獲十數輩先後解省發縣收禁其情罪較重者已陸續明正典刑而曾匪漏網無蹤仍不免譸張爲幻且自僞先鋒被獲禁諸囹圄中迄未定讞日遣其黨若而人濳來省會偵探獄内情形說者謂若不及早嚴密防維恐不免有意外之變不知在上者亦有所聞否 
[浙學鶯遷]  
　　杭州訪事人云浙江學政衙門自前學憲張燮鈞大宗師起節北上後卽經仁和錢塘兩縣主雇工修整布置一新禀由新任學憲陳蓀石大宗師筮期本月十二日率同瀛眷遷移入内一時省中官紳屬吏前往道賀絡繹於途 
[遊學登程]  
　　漢口訪事人云兼督端午帥近由鄂省各學堂中遴選聰頴諸生出洋遊學除赴英德兩國外以派往比國者爲獨多蓋以目今中國興辦鐵路開礦需才孔亟此二事夙爲比人專門之學故欲師其所長已於本月初六日由監督閻部郎帶領登程午帥之少公子亦隨之以去諸生均年在十六以上合計此行共二十四人破浪乘風成兹大志異日回國出其所學以利邦家不禁於此舉望之矣 
[維持圜法]  
　　蕪湖訪事人云日前徽寗池太廣兵備道童親察出示曉諭曰本年十月初三日奉兩江督憲魏札准外務部咨准總稅務司申稱蕪湖關稅務司墨賢理申詳現由本省鑄錢局發出新鑄銅錢三種卽五文一枚十文一枚二十文一枚者此項銅錢應否照平常銅錢辦法如欲出口先在此口繕具保結俟到彼口時由稅務司查騐蓋戳於六個月内繳還本口注銷以免私運外洋等語總稅務司查善後條約第五欵載明銅錢此口運至彼口應如何具呈單信據定期繳回等辦法新鑄銅錢雖與定約之銅錢不同乃係同類之物似應一律辦理請酌示等因本部查銅錢一項無論新式舊式均關民用自應於出口時一律稽查以防私運除札復相應咨行貴大臣查照轉飭各關監督一體照辦可也等因奉此查銅錢向不准運出外國惟准通商此口運至彼口赴關報明數目取具保單或結實信據方准給照准運由彼口騐註收到字樣限六個月繳照回銷若過期無照繳銷照數罰繳入官在案兹奉前因除函致新關稅務司查照辦理外合行出示曉諭爲此示仰本埠商民人等一體知悉爾等如運銅元進出口務照銅錢定章繕具保結給照依限繳銷毋得故違致干究罰切切特示 
 
 

Page 3

 
 
[續獲鑄匪]  
　　蘇州訪事人云本月中旬某日吳縣知縣李紫璈大令訪悉胥門内外有私鑄匪窩各一起因飭幹差某某偕勇役前往掩捕　塲拿獲鑄匪七名連爐灶砂鉛一併帶回縣署俟訊明口供卽當按律嚴懲 
[鄂省决囚]  
　　武昌訪事人云本月十二日湖北臬司李少東廉訪接奉刑部釘封公文著將僞造官票之某某二犯卽行正法等因遵卽轉飭江夏縣原小蓬大令知照大令升坐大堂著將二犯由獄提案喝令如法綑綁隨會同城守營王采臣千戎督率勇役押至武勝門外臬取首級懸示藁竿以昭炯戒 
[州署被焚]  
　　漢口訪事人云本月某日漢陽府屬沔陽州署不知如何失火竟將上房焚燬殆盡幸經人竭力施救得卽撲滅是日適值州尊牛書農刺史恭祝太夫人壽誕正當開筵宴客之際遽肇是災吳回氏亦眞惡作劇哉 
[漢皋火警]  
　　漢口訪事人云本月十二日之夜四點鐘時漢鎭小關帝廟正街某綢縀莊不戒於火致兆焚如時莊中人均已深入睡鄉不及逃避葬身火窟者多至十餘人幸僅燬起火之家餘未殃及同時大智門外某姓茅屋亦稅祝融之駕延燒鄰戶四十餘家殊可憫也 
[南昌火警]  
　　江西訪事人云本月十一日上午楊家廠某銀匠店因煆金失火頃刻上炎延燒樓板卽經警察勇及各水龍馳救拆斷火路僅焚去後進餘未殃及先是初八日四更後章門外河街火爆鋪因作葉子戯致兆焚如居民鋪戶之被災者不下三百餘家皆係貧苦小戶惟二三米鋪囤榖數百石同付一炬乃曾不數日楊家廠又肇斯災何祝融氏之不憚煩耶抑亦居家者不愼所致也 
[邗江火警]  
　　揚州訪事人云本月十六日寅刻揚城南河下湖南會館照壁後某姓草屋不戒於火濃烟烈燄頃刻蔓延左近鄰人好夢驚回咸披衣出救時適北風甚勁茅龍比破壁而飛迨各水龍馳至吸水噴薄吳回氏始捲斾而歸然已燬去房屋六七家矣内有某姓童養媳合卺有日矣因慌亂間未及逃出以致葬身火窟中次日由瓦礫中檢出屍骸已額爛頭焦令人慘不忍覩豈亦劫數使然耶 
[上海官塲紀事]  
　　江蘇臬司朱竹石廉訪札委候補巡檢秦季雲二尹來申稽查保甲事宜二尹於昨日抵滬詣道縣各署謁見○前廣東廣州府梁緯臣太守昨日來滬赴道縣各署拜會○分省知縣陳俊卿明府昨亦至縣署拜會汪大令飭丁擋駕○滬南撫標滬軍營管帶龍葆珊遊戎昨午命駕詣縣署拜會汪大令晤商要公良久始别 
[英廨停訊]  
　　昨禮拜五英美等國公共租界會審公廨輪應英副領事蒞廨會訊因副領事另有要公不克分身特飭知各捕房並知照讞員鄧鳴謙司馬暫停讯案一期 
[大令騐屍]  
　　昨報紀二十七保五圖地保顧榮堂投縣報請騐屍兹悉縣主汪瑤庭大令於午後四下鐘帶同刑仵前往相騐旣蒞屍塲先據顧保禀稱此處係西入新築馬路名同和路蓋有小屋數間爲工匠棲息之所今晨見有無名男子縊斃於内查無屍屬出認求請相騐大令飭仵騐得該屍形似鄉民年約二十左右衣服均爲人褫去以破布馬甲遮蓋上身下體則蔽以舊布髮辮内穿有蔴繩實係被人勒縊頭項而斃爰片請同仁輔元堂給棺收殮暫厝義阡一面飭差保查緝兇手解辦並傳屍屬到案訊核 
[會鞫監犯]  
　　日前太倉州謝柱卿刺史獲解搶劫戴王氏家贓物案内之盜犯王竹林葉老六二名到道轅請勘經袁觀察兩次研訊葉供認不諱王稱向爲縫工因與鹽捕營勇丁有隙致被挾仇誣指在詶署畏刑混供觀察判兩犯暫寄上海縣獄札飭州尊謝刺史來申與上海縣主汪大令會同復訊刺史奉飭於昨午來滬卽詣道轅謁見袁觀察面禀一切然後檢齊卷宗到縣署拜會汪大令商談公務定於卽晚會訊 
[違章罰洋]  
　　行刼蘇州黄鸝坊某典當之盜犯余麗卿匿迹滬上法租界爲吳縣差役宋炳生偵知禀請縣主出票帶同副役五人來滬拘提未投總領事署簽字先行獲犯有違租界章程因被拘入法捕房解奉讞員魏蒓塢太令訊供判罰洋銀二百元昨日大令接到吳縣來函著將在押之差夥五人及余麗卿一併帶案復訊宋炳生呈繳罰欵洋銀二百元太令判將差夥五人一併開釋余麗卿移送上海縣署著該差投縣帶回歸案訊辦 
[上海縣署瑣案]  
　　本月十六晚南市新馬頭計寶元住宅内因聚賭失火延燒比鄰某飯店柴間事後經衆鄰查悉計在工程局充當六十八號巡捕因禀請馬路工程局總辦翁子文太守提案訊辦計供詞狡賴太守因送縣署請究前晚上海縣汪瑤庭大令升堂研訊計供小的靑口人來滬充當工程局巡捕向王姓轉租餘屋與胞弟居住小的常住局中十六日之夜失火時小的正在上差巡夜並無聚賭情事大令判收押候移工程局查明是夜計是否上差復到再核○朱錫羹控姪澍璇霸吞公産經大令提訊澍璇供祖父兄弟四人各自謀生祖父故後産業遺傳故父前被叔祖借錢四百千立有借據今叔祖之子錫羹復向小的許擾欲分家産求斷錫羹供家居喬家栅曾祖遺産共有七八萬金向由長房澍璇之祖管理大半被其霸吞今小的向姪分産置之不理求恩公斷大令謂旣係四房自有公議何得爾一人控告斥不准理○王祺祿控錢海林虧欠銀兩大令提訊之下王供廣東人在三洋涇橋開設祥生錢莊與錢海林水菓行往來已歴多年每至年終結帳歴屆均清今年被錢匯借五千兩本欲待至年終收帳刻緣莊已閉歇是以向之收取錢祗還現銀一千二百兩再出期票三百兩分三期歸還尙欠三千五百兩不約日期意嘿延宕小的因急欲清理欵項不得已投案求追錢供本地人在十六鋪開設水菓行與祥牛莊往來多年從無蒂欠今用莊欵五千兩約定年終歸還刻已先還一千五百兩餘欠年内還一半明正續還一半大令判交的實保人限年終再還二千兩期票三百兩亦在年内歸楚再有一千餘兩明年正二兩月拔還取結存卷 
[浦東保甲總巡局紀事]  
　　前日江海關巡江吏梅羅在浦江中查獲竊賊張鳳子一名並起出原贓衣服兩件一併送至浦東保甲總巡局請爲究懲總巡謝岳松明府判責一百板枷號半月贓存候給失主具領○前日僑寓浦東之日本國商人梅井帝太郎遣丁拘送私伐柏樹之張長生至浦東保甲總巡局禀請訊究總巡謝明府判責二百板枷號半月發犯事處示衆○浦東塘橋鎭巡防局員任二尹函送流氓杆木長生至保甲總巡局聲稱據鄉民黄木郎呈控被詐去洋銀八元請爲究懲總巡謝明府判令笞責一千板枷號一月著將所詐洋銀如數繳案飭黄具領 
[巨欵遙頒]  
　　昨承王君載陽代朱珮紳善士交來振濟山東災民洋蚨二百五十元本館祗領之下卽日匯解災區當此三冬風雪孑餘黎庶無食無衣雖鄭監門流民圖當亦不能繪兹慘况兹幸瓊漿一滴灑自長空中澤哀鴻眞不啻出水火而登袵席矣特志數言代災民九頓首以謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　十一月初七日禮部太常寺正藍旗值日禮部引見九員正黄蒙四員兩翼二十七員熙貝　假滿請安奎公由東陵回京請安裕中堂溥良成章各因伊子得保奬謝恩劉玉麟謝交軍機處存記恩子振江預備召見崇中堂續假五日瀛貝勒續假二十日溥興續假十五日銘公榮公各請假十五日召見軍機大臣及于振江○初八日兵部太僕寺廂藍旗值日無引見莊王醕王等由東西陵回京請安恭王普公延伯各假滿請安熙貝勒等查騐箭枝覆命祥普因伊子得保奬謝恩于振江謝交軍機處存記恩壽勳預備召見阿公請假十五日掌儀司奏十三日祭奉先殿恭王行禮召見軍機大臣及壽勳○初九日刑部都察院大理寺八旗兩翼值日無引見溥倬由西陵回京請安壽勳謝交軍機處存記恩何宗遜預備召見葵公文璞各續假十日岐公續假二十日召見軍機大臣及何宗遜○初十日工部鴻臚寺侍衛處值日吏部引見八十員前湖北學政胡鼎彝到京請安馬蘭鎭總兵延祉請訓徐世昌謝賞副都統銜恩何宗遜謝交軍機處存記恩程德全預備召見祥普續假十日德公續假二十日工部奏派承修工程派出景灃郭會炘召見軍機大臣及程德全延祉 
[淫僧宜逐]  
　　金陵訪事人云城東石觀音菴住持僧如春因不守清規肆無忌憚今年六月間由紳士趙某等控之於保甲總悞總辦徐次舟觀察飭發江甯縣查辦後賴彌縫無事七月又經韓士唐某等赴總局續控觀察札發東南路總巡龍大令曜樞查覆含糊了結九月下浣復經紳士程某等再控於總局奉發江甯縣查辦久之仍無動靜程等又赴局禀催觀察乃於十月十四日親提到堂訊得如春有妻有子及廣收女弟子結納痞匪種種不法實情當堂笞責一面將菴發封且飭縣勒令還俗是晚縣主袁大令飭將如春收押外所次日侵曉提入後堂密訊良久攺爲交差看管十七日經劣衿鄭蘭縣署刑書李培元等矇混保釋如春潛復入菴揚言太令已許仍住此菴唐等不服復將各情禀知觀察本月初五日觀察發出批詞略謂該僧如春前經本局訊明不守清規當堂責懲發江寗縣勒令還俗斷無復令居菴之事仰該縣迅速查照辦理另召妥僧居住侍奉香火等因如春知難挽回私將此菴售於城北火星廟僧炬如議定洋銀五百元說者謂以衆紳之力而不能懲一劣僧其廣大神通槪可想見矣 
[竊案何多]  
　　蘇州訪事人云邇來省垣竊案甚多雖經各事主報請緝拿而破獲者寥寥無幾以致若輩之膽愈大本月中旬某夜僅四路總巡所轄境内連出竊案至有六起之多總巡楊壽之明府聞報立傳各該地甲詰以失察之咎各重笞二千板荷校示衆說者謂省垣現方開辦警察專司巡緝之事乃竊盜之案層見疉出更甚於前明府不此之咎而反歸罪於地甲是殆别有用意非外人所能知歟 
[老婦被撞]  
　　前日午後有老婦高錢氏行經英租界雲南路爲長利洋行之馬車撞倒受傷當由巡街捕雇車送至仁濟醫院求醫嗣其女某氏聞之投院將母領回自行醫治 
[英美租界公廨晚堂案]  
　　朱增榮扭吳阿根金勝泉至案控被賴債行兇讞員鄧鳴謙司馬於前晚升堂提訊朱增榮供稱被吳阿根金勝泉賒去粉麫等貨計共洋銀三十二元屢次向索一味延約前日又往索取詎被吳金將小的兇毆逐之門外爲特扭案求追質之吳金同供所欠洋銀求寛限付還行兇一層實遭誣指司馬判吳金押候交保出外均限七天將帳歸楚違干提比不貸○英商怡和洋行執事人某甲控式拉夫高春祥用虧帳洋三萬餘元一案迭經讞員鄧司馬會同英副領事迪比南君提訊並將高之家産查抄備抵外尙少洋銀一萬數千元嗣高在捕房因病身死又經中西官會訊將其妾高張氏提案押追兹因高張氏在官媒處患病禀經讞員鄧司馬據情照會英副領事交保出外醫治前晚保人鄔立昌投案具保司馬判准保去俟病痊禀候核奪 
[英租界捕房紀事]  
　　某西人寓居跑馬塲某號房屋前日忽失去洋箱刀义等件疑係侍者意新所竊因卽函告捕頭立派某所探前往將意新拘入捕房捕頭命押候解送公堂禀請讞員鄧鳴謙司馬訊究○前日雲南路第三百二十六號門牌某姓家失去灰鼠皮衣等物當卽開單投捕房報請查緝捕頭已派包探方長華前往查勘矣 
[法租界公堂瑣案]  
　　某西婦假寓蜜采里西客寓前因房内失竊洋銀將侍者谷文卿送案請究谷供小的在彼服役已及一年從無差悞前日與出店及大餐司一同入内並未見有洋銀求恩明鑒大令著交人保出下期邀同大餐司出店來案候核○前者龍興洋行失竊高麗參數十斤價值銀二千餘兩報捕後經所探查悉爲葉阿二王阿四所竊托玊世忠倩虹口義大豐米店蓋印圖章售與南市養源參號計重十四斤半得洋銀一百七十二元吊到原贓將收贓之張金茂擔保之陸子橋一并拘案奉大令訊供判張罰洋銀二百元陸罰洋銀五十元王世忠王阿四押候補提葉阿二一并嚴辦昨日龍興行主倩律師蒂羅投案伸訴謂此案罪魁係在擔保之義大豐因當時養源參號以此貨來歴不明尙不敢承買義大豐貿然爲之擔保顯見與王阿四等串同分肥請堂上另傳店主到案將參價照數賠償從重議罰王世忠供義大豐實爲小的連累求恩明察大令與代繙譯蘇君會商判將二王押候傳到陸子橋質訊核辦○殷啓禀稱原籍安徽桐城縣娶妻柏氏已歴多年去年六月私自逃出不知去向旋接伊姊來信知匿跡上海在某姓處爲傭前日小的來滬同往訪尋詎柏氏己被薙髮匠陳五元誘姦旋賣與興聖街某花烟館爲娼會晤之下擬卽領回陳出而霸阻故鳴捕將陳與柏氏一并拘案請辦質之柏氏供被姊得洋銀四十元押入花烟間現由陳客代爲贖出陳五元供亦相同大令判押候補提其姊到案質訊核辦○李榮甫禀稱在西門外開設茶葉店與朱阿狗往來貨欵陸續被欠洋銀八十一元有奇拘案請追朱阿狗求准交保出外分期拔還大令判交的保限年内先還洋銀五十元其餘限至明年正月一并歸楚○張金濤顧金培由浦東携帶皮箱二隻來滬假寓金德興客棧次日忽稱箱内先去狐皮褂及洋銀對時表等物將茶房馬榮生馬裕生顧阿裕三人拘案請究奉大令訊供以洋銀衣服旣未交明櫃上未便斷賠著將馬等三人押候查明復核昨日張顧投案求追大令著候下期傳到該棧帳房復訊核奪 
[美租界捕房紀事]  
　　前晚有酒醉臬西人在百老匯路一帶恣意行兇並闖入新記生洋貨店内擊毁玻璃窗等物店主急喚一百四十二號印捕及五百十七號華捕到來將甲拘入捕房押送至該管領事署禀請究辦○前日傍晚時東洋車夫姚仁章在百老匯路舉足狂奔偶不留意將某西人之馬車撞壞三百九十一號巡捕見之將姚拘入捕房捕頭姑念事出無心從寛令償修費若干釋出○提籃橋西國牢監押犯倪阿五前日因病身死由管獄者投報捕房捕頭令傳是圖地保到來備棺收殮○日前積竊洪成錦至靶子路三號洋房内行竊銀質花瓶茶壺銀臂釧等物報捕後昨爲包探顧福其查獲拘入捕房押解公堂禀請讞員鄧鳴謙司馬訊辦○昨晨江北人陳大奎行經裏虹口被流氓劉學蓬借 
 
 

Page 10

 
 
端索詐洋銀二枚事後陳投訴捕房捕頭令包探倪順泉將劉拘到押候解送公堂禀請懲辦 
[皖省官報]  
　　十一月十四日委辦大通釐卡知府許炳榛到分發安徽試用知縣張翊六到湖南人號貢吾藩經廳董壽祺到由上海回十五日江南採辦積榖江蘇候知縣符振庠辭委解三批京棕典史吳文煥四批京棕縣丞繼格均辭十六日新科翰林班吉本辭行委辦大通釐卡知府許炳榛謝奉北洋大臣袁保准免補本班以道員仍留原省補用咨補廬江典史薛燦謝奉行知淮補知縣張學鑄謝奉行知甄别留省補用縣丞李旭陽謝奉行知吏部註册行文十七日指分安徽試用知府胡彤業到湖北人前署巢縣陸恩壽到交代清楚知縣萬雲松謝超委一次劉潔到由霍邱查訊案件回並奉臬司委發審又發審局帮審行走孔廣籍直隸州邰寳琛均面試同知袁家　辭奉課吏館委赴江西採買書籍府經寶鼎辭赴鄂探磺價十八日淮補壽州錢文驥謝記大功一次知縣衛献瑤謝行知過班分缺問補用陳兆煊谢超委一次州同沙琦知奉委土藥局差遣典史范守正謝超委一次並記大功一次藍翎提舉銜福建迴避改補安徽候補班前先補用布都事張興留到江西人號鳴謙 
[上海虹口元濟善堂十月分經收送堂一文愿捐清單]  
　　天津唐山陸雲清翁經募陸茂庸洋十二元陸程氏賴福二戶各二元陸程氏陸李氏陸昭宏李明文李明壽鮑金官顧春生許光顯李孝康鄔友諤左雲王福懷張永福么貴祥賴戊十五戶各洋一元陸球等三十六戶各洋五角檀廣祿等四十三戶各洋四角艾寳春洋三角王寳印等八戶各洋二角馬萬秋等五十五戶各洋一角延公館十月分洋三角李細地十月分洋一元合共收洋七十四元九角 
 
 
 

Page 11

 
 
   
 
 

Page 12

 
 
   
 
 

Page 13

 
 
夏旹片再定例應歸月選之缺改爲題調要缺必於本省要缺内攺簡缺互換查江西安遠縣羅塘市地方緊要需員巡緝彈壓前護撫臣柯逢時請以贑縣原設之縣丞移設安遠縣作爲分防羅塘市縣丞分轄該處附近地方攺爲調缺附片會奏奉諭旨勅部議准遵行惟贑縣縣丞本係簡缺今旣攺爲調缺按照定例於要缺縣丞内攺一簡缺互換以符定額今查有南昌府屬之武寗縣分防木高縣丞本係由外揀選調補之缺現在地方安靜彈壓較易應請將武寍縣分防木高縣丞攺爲簡缺如此繁簡互易各得其宜庶幾名實相符所有現任人員應否更調再行察看隨時辦理據藩臬兩司會詳請奏前來臣謹會同兩江督臣魏光燾附片具陳伏乞聖鑒敕部核議施行謹奏奉硃批吏部議奏欽此 
[署贑撫夏奏整頓内河水師巡警軍積弊摺二十三日]  
　　頭品頂戴署理江西巡撫陜西布政使臣夏旹跪奏爲江西内河師假巡警軍積弊甚深擬酌量攺編認眞整頓以肅戎政恭摺仰祈聖鑒事竊江西内河水師經前護撫臣柯逢時攺爲巡警添設飛划梭巡河道開辦之初防緝尙爲認眞惟汛地縱横千數百里水程遼遠汊港紛歧統領一人巡察難周營哨官弁遂生懈弛臣訪聞該水師積弊如孱弱充數短雇應名擅離礮船上岸滋事久已習爲故常尤可異者每遇營官哨弁更換均須墊交上手銀二三百兩不等謂之頂脚銀卽一介武夫初入營門卽先出此鉅欵非取赢於空額卽索償於替人惡習沿雖經前撫臣再三申禁仍屬陽奉陰違若不盡法嚴懲何以止未滿意而除錮習且恐廉幹官弁有未肯承接者輾轉因循營務萬難起色今擬將該水師全軍六營分爲兩軍一轄省西河道上至吉安名爲内河水師巡警左軍一轄省東河道上至撫信名爲内河水師巡警右軍軍各三營派統領二員督率操防責令親自出巡實力整頓官弁有懈弛者隨時撤叅其頂脚名目永遠禁革官弁接替令具並無頂脚切結責成該管將領嚴密稽察層遞加結具報如或私相授受查出以軍法從事與受同科似此嚴刑厲禁當不至視爲具文庶可清除積弊所有營制餉章已飭司道核議略爲增損卽行攺編總期欵不虚糜兵歸實用以仰副聖主整肅營伍綏靖地方之至意抑臣更有請者聞他省水師頂脚之弊亦所不免請敕下統兵大員一體嚴查禁革分别懲辦是否有當除咨政務處戶兵二部外理合會同兩江督臣魏光燾恭摺具陳伏乞皇太后皇上聖鑒訓示謹奏奉硃批另有旨欽此 
[署贑撫夏奏遴員統領巡警左右軍片二十三日]  
　　夏旹片再現在整頓水師必先選將江省承平日久知兵大員寥寥無幾臣攷湘軍創辦水師時選用將領但求才具不論官階往往以諸生武弁分率師船卒收成效今内河水師巡警旣經分爲兩軍必須得廉勤樸幹之員躬率操防恊力同心破除積習方足以資整頓兹查有舉人揀選知縣周先稷於兵法地理素所究心勇敢耐勞毫無習氣堪委統領左軍江西候補知縣黄宗敟早歲從軍才猷幹練熟諳營務曉暢戎機堪委統領右軍除檄飭遵照並咨部外理合會同兩江總督臣委光燾附片具陳伏乞聖鑒謹奏奉硃批該部知道欽此 
[署贑撫夏奏參劾巡警軍管帶片二十三日]  
　　夏旹片再丙河水師巡警前營管帶山東補用叅將韓元昌性情猥鄙馭下無威右營管帶補用都司林新章徇庇劣勇各船哨弁擅離營汛並無覺察值此整頓水師未便稍事姑容相應請旨將韓元昌林新章二員卽行革職以肅戎行理合會同兩江總督臣魏光魏附片具陳伏乞聖鑒訓示謹奏奉硃批著照所請兵部知道欽此 
[出使大臣廕奏循例請奬期滿出洋學生摺二十三日]  
　　頭品頂戴出使大臣侍郎銜正白旗漢軍副都統奴才廕昌跪奏爲遵照部文請奬期滿出洋學生恭摺仰祈聖鑒事竊奴才於光緒二十九年六月初七日承准外務部咨開准出使俄德大臣胡惟德咨以同文館學生前經總理衙門奏派出使肄業現已三年期滿查據光緒二十一年二十五年兩次奏案應否由部奏請奬叙擬請察核辦理等因到部查自同文館歸併大學堂之後與奏定章程時情形旣有區别辦法亦宜變通此項出洋學生出使大臣知之最詳應由認眞考騐如已學有成效卽行出具切實考語一體奏請奬叙六年畢業得有優等文憑者續行奏奬一次等因咨行前來奴才伏查先後派送出洋德文學生八名内除業經期滿回京得奬與未及期滿或因病或由部飭調回華者計凡共四人此外金大敏一名自光緒二十二年九月十九日到德連閏扣至二十五年八月十八日已届第一次三年期滿因甫送入礦務學堂經前任使臣吕海寰函商總理衙門仍准留洋復扣至二十八年七月十八日續屇第二次三年期滿又恩祜永祜唐德萱三名光緒二十五年十月初七日到德連閏扣至　十八年九月初六日均已三年期滿恩祜當於是年十月禀請歸省由奴才給咨回京經外務部考試派本部德文三等繙譯官其永祜康德萱仍行留德派入律法學堂肄業該生等在洋日久於德國語言文字皆能濳心研究功候巳臻熟悉考試均堪入格實屬著有成效且並不染外洋習氣尤爲可嘉而金大敏永祜唐德萱刻習專門尙未畢業察其材質足资造就立志亦堅而有恒自應照此次部文分别年資核予奬勵惟該生等原係同文館出身恩祜已在外務部供差其餘據稱亦願將來仍回外務部聽候錄用兹雖攺由奴才處請奬應仍請援同文館三年大考酌保京職之例擬開清單呈覽合無仰懇天恩俯念該生等遠涉重洋深歴歲月勤學有得始終不懈准照所擬給奬以示激勸出自逾格鴻慈除將該生等履歴備册咨呈外務部轉送吏部查核外所有遵照部文請奬期滿出洋學生緣由理合恭摺具陳伏乞皇太后皇上聖鑒　　謹奏奉硃批著照所請該部知道單併發欽此 
[南書房奏峽江學官著書可嘉請旨奬勵片二十三日]  
　　南書房片發下江西學政吳士鑑奏進前峽江縣訓導李有棠所著遼金二史紀事本末一函臣等公同閱看謹案史家之例炎漢以來不過紀傳編年二體自宋袁樞創爲紀事本末遂使紀傳編年貫通爲一其後如陳邦瞻谷應泰等沿其餘條例各有纂述列諸 
 
 

Page 14

 
 
四庫燦乎有文惟遼金二史異同互見疏漏滋多錢大昕考異趙翼劄紀等書曾枚舉之誠以鈎稽蒐輯從事良難故紀事之作久尙闕如今該員以類排纂成書九十二卷用力甚勤而於政治得失之間尤多深意足備幾餘乙覽其應如何嘉奬之處臣等未敢擅擬請旨施行謹奏奉旨欽此 
[甘肅學政葉奏考取優貢循例奏聞摺二十三日]  
　　甘肅學政翰林院編修臣葉昌熾跪奏爲報明考取各屬舉報優生恭摺具陳仰祈聖鑒事竊照乾隆三十四年淮禮部劄開内閣奉上諭嗣後學政舉報優生循選貢生之例會同該督撫一體考核果係文行兼優者　其會銜保題庶諸生不致濫邀而甄拔益昭公備其報劣之例照舊加意核實辦理欽此欽遵在案臣查接管卷内准前學政臣吳緯炳移交歲考且各棚據府州提調及各儒學教官密報所屬優行生員各册曁臣接考各屬續報優生共一百四十六名本年癸卯恩科鄉試除中式舉人七名外兹據各府州申送前報優生起文投考前來臣謹遵定例會同陜甘總督臣崧蕃嚴加考核公同面試詳細甄别合選得秦州直隸州學廪生張汝翼迪化府昌吉縣學增生蔣舉清二名品行端謹文理優長應請升入太學肄業除考取各生姓名造册同試卷送部磨勘外再前學政任内曁臣到任均無據報劣生此案向係題報現謹攺題爲奏合併陳明謹會同陜甘總督臣崧蕃合詞具陳伏乞皇太后皇上聖鑒飭部核覆施行謹奏奉硃批禮部知道欽此 
[四川學政吳奏綏定學官離經畔道請旨革職片二十四日]  
　　吳郁生片再綏定府教授廖平學非宏博逞臆說經多離經畔道之語近今所著益加誕妄且行檢不修孶孶爲利從前主講書院及今充該府學堂教習生徒不服屢經控告若不從嚴懲治實爲川省人心學術之害相應請旨將綏定府教授廖平卽行革職交地方官嚴加管束並請飭下四川總督及新任學臣查取該革員著刊各書凡立說奇袤者槪行銷毁以端士習而崇正學是否有當伏乞聖鑒謹奏奉硃批著照所請該部知道欽此 
[署川督錫奏劣紳狼狽爲奸索詐鄉民請旨革究片二十四日]  
　　錫良片再在籍雲南試用知縣江津縣舉人張泰階平日索詐鄉民目無官長好訟生事劣蹟多端與拔貢生杜柄廪生江淮附生張家修等串同一氣狼狽爲奸現因控案由該府縣查禀飭提人證卷宗來省發交成都府讞局審辦先就提到之張汝朝張松森等查訊據將疉被索詐情節逐一供指並據張錦雲張海帆等確切證明於杜柄手内將詐局銀票追出張泰階等猶敢堅狡不認似此劣紳爲害地方串詐得贜訊有實據未便任其恃符狡展由藩臬兩司會詳前來除將拔貢生杜柄等咨部斥革外相應請旨將在籍雲南試用知縣江津縣舉人張泰階革職歸案提同嚴訊按律擬辦以示懲儆謹附片具陳伏乞聖鑒謹奏奉硃批著照所請該部知道欽此 
[署川督錫奏報川省徵收地丁等項數目摺二十四日]  
　　頭品頂戴署四川總督閩浙總督奴才錫良跪奏爲川省上年徵收地丁等項並本年新賦徵完各數目恭摺具陳仰祈聖鑒事竊查各省每年完欠錢糧例應隨奏銷時覈實具奏四川省每年額徵地丁錢糧屯租等項銀六十六萬九千一百三十一兩六錢六分八釐零隨徵一五火耗銀一十萬一百六兩八錢六分一釐零又一切雜項稅課銀三十三萬六十二兩六錢七分四釐零正雜總徵銀一百九萬九千三百一兩二錢五釐零内除夔關短收雜稅銀一十六萬八千兩八錢九釐穆坪堅叅土司免納單糧折收及馬折銀五十四兩六錢六分六釐零七毫實該徵完正雜等銀九十三萬一千二百四十五兩七錢一分九釐五毫二忽九微又額徵米豆一萬三千四百五十四石七斗八升三合五抄光緒二十八年分地丁正耗等項先徵完銀七十萬九千七百五十一兩四錢四分五釐四毫三絲續徵完銀五萬九千四百八十七兩八分五釐三毫七絲雜項稅課徵完銀一十六萬二千七兩一錢九分九釐米豆徵完一萬三千四百五十四石七斗八升三合五抄以上錢糧均於奏銷前掃數全清並無蒂欠其二十九年分額徵數目同前今已徵完地丁正耗銀三十四萬四百七十兩四錢五分一釐六毫内除留支祭餼官俸等項連閏銀九萬三千六百一十九兩三錢四分四釐四毫外實解藩庫銀一十四萬六千八百五十一兩一錢七釐二毫其餘未完各種銀糧應俟催徵掃數歸入下屇奏報據布政使陳璚查照清册詳請奏咨前來奴才覆覈無異除將清册咨部　照外理合恭摺具陳伏乞皇太后皇上聖鑒謹奏奉硃批戶部知道欽此 
[署川督錫奏報解尾批京餉摺二十四日]  
　　頭品頂戴調署四川總督閩浙總督奴才錫良跪奏爲籌解光緒二十九年尾　餉以濟要需恭摺仰祈聖鑒事竊查前准部咨本年京餉指撥四川鹽釐銀一十五萬兩津貼銀一十二萬兩重慶洋稅銀十一二萬兩又續撥京餉指撥四川鹽釐銀十萬兩津貼銀五萬兩共銀五十四萬兩前已三次籌撥鹽釐銀一十八萬兩津貼銀十四萬兩共銀三十二萬兩先後飭委候補直隸州知州趙文偉姚汝芳候補知縣祥泰等領解交收在案現在尾批期屇自應竭力騰挪湊集鹽釐銀七萬兩津貼銀三萬兩又動撥重慶關洋稅銀四萬兩共庫平銀一十四萬兩飭委試用知縣章儀慶承領於光緒二十九年九月十八日自川起程解赴戶部交納作爲川省本年尾批京餉據布政使陳璚鹽茶道黄承暄詳請奏咨前來除分咨查照外理合恭摺具陳伏乞皇太后皇上聖鑒謹奏奉硃批戶部知道欽此 
[四川學政吳]  
　　奏爲舉報優生摺二十四日 
四川學政臣吳郁生跪奏爲舉報優生仰祈聖鑒事竊查定例學政任滿應舉報優劣生員臣到任後歴據各學教官呈報經臣核實陸續册報在案兹屆任滿照例彚奏伏查報過優生共六十六名尙多循分自守之士惟有成都府學廪生高祺操履端嚴詞 
 
