# 1909 - 192 - 4913094

 

Page 1

 
 
   
 
 

Page 2

 
 
宮門抄 
　　六月初二日召見軍機那王朱恩紱論說 
[論考試優拔之兩大害] （逹觀）　　越明日。爲我江蘇考試優拔之期。不謂科舉久停之後。而復有此盛舉。且聞士子之應試者。較諸科舉時代。竟多至數倍焉。此係我國之進步歟。抑退步歟。吾不敢言。試言其害。約有兩端。此實人人所知者。固無待記者之贅言也。略述梗槪。以爲主張考試優拔者告。國家自停科舉興學堂以來恐舊日之學子不無向隅之憾也。遂有考職考優拔之令。於學堂勃興之時代而又存科舉之制度。可謂計出萬全。兼顧兩面矣。其爲一般學子特留進身之階。亦可謂仁至義盡矣。顧理無出於兩可。事無出於兩岐。學堂興科舉。必不能並容者也。旣興學堂。則宜剗盡科舉之謬種。若以學堂爲不足栽培人才。不如科舉之善。則竟復科舉。還我舊觀。亦無不可。今旣興學堂。而又雜以科舉。徒使一般學子傍徨失措無所適從甚至騎跨兩途。擇善而從將見紛紜錯雜。於學堂有害。於科舉無利。且於國家亦無絲毫之裨益。當事者亦何苦。自取煩擾乃爾。記者誠百思不得其解也。前者魯撫（即升署粤督袁海帥）以考試之有妨於敎育之發逹也。曾有會同各督撫奏請停罷之謀。後以表同情者少。遂作罷論識者咸歎魯撫魄力之雄厚。惜其未果於行也。雖然考試優拔。藉以維繫科舉人物之心猶不爲過所可異者定優拔試期於暑假期内。以便學堂人員亦可應試令人殊不可解。夫考試優拔。原爲調劑無所托足之寒士起見。今廣羅學 
 
 
 

Page 3

 
 
堂之敎員而亦與考試。中式者。且將朝考授以官職。是則惟恐學堂之發逹。欲以此梗之也。我國自興學至今。將届十載。各地學界之狀况。不有進步。反見退化。當事者急急謀改良之方。普及之策。猶恐無濟。何得以無益敎育之舉。再爲之阻。旣以考試優拔調劑寒士。則仿考職例嚴定一令。使與聞敎育事者不得應試。俾其專心學務。猶之可也。何得以暑假爲試期。用示招徠之計。考前預備。考後休息。中式者。且有力求上進之志必多辭職告退之事。而今年各地敎育之成績。將何如乎。其有妨於敎育之進步則如此。上所云云。猶其小。者此次各省諮議局選舉之議員。半係文人學士。出身於科舉中者。今旣以考試優拔招徠學堂人員。烏可必其不與攷試諮議。局九月成立去今不滿百日。如此短促歲月。全以之豫備議案。商權辦法。已恐無濟於事今再以攷試優拔紛擾其間。則諮議局之開會。勢必敷衍了事而已。安有良好之効果乎。况各省初複選舉。刻今正在進行。統觀各省預定初複選舉日期單。必延至七月方可竣事。當其事者。亦多係學子。倘舉行選舉之際而適逢攷試優拔之候。亦必有一番之。紛擾。（前江西籌辦處已請憲政館咨明禮學部。轉飭學司改期矣。浙江亦如之。其餘各省恐亦不免效尤也。）吾人辦事。最貴專心壹志。當此選舉重要之際。而忽有攷試優拔之舉橫衝其間。當事者即不與考。安能保其辦事之心。不因此而有所虧。至選舉人之不能如數齊集。更無論矣。其有妨於諮議局之進行又如此。考試優拔。事關特典。原爲朝廷厚待士子之美意。然其貽害一至於此。固非。朝廷初意所及料方今百度維新。振興敎育。關係最重。預備立憲。尤爲我國一勞永逸。長治久安之要圖。而籌辦諮議局。卽爲預備立憲起始之點。我上下固當以全力注於斯也。考試優拔。旣有妨於敎育。復有害於諮議局。可謂一舉而兩害備焉。吾不知當事者何專爲區區之士子計。而不爲國家之大局計也。况近年來我國之敎育實業。正當發逹之際。凡屬士子。儘可投考學堂。或改計經商。出路固甚寛裕。殊無需别爲之謀。今次應試之士可决其無專爲此而來者。不過因優拔之名甚美藉此以卜虚榮耳。旣無裨於國家。復無益於士子。徒見多此一舉而已。本届試期已近勢難收回成命。下届一次。其亦可以己乎。一之爲甚安可再。當事者尙其熟計利害而出之也可。來稿 
[江蘇省視學侯鴻鑑上樊提學意見書] （續十九） 
[（乙）對於各屬敎育會之意見]  
　　各屬敎育會。尙未能一律成立。即有成立之者。亦未能於敎育二字。實行研究。視學以爲敎育會。非實行研究。敎授管理各方法。不足以言敎育也。苟欲實行研究。則有四端。（一）組織敎育研究會凡敎育研究會。即以敎育會會員組織之。研究會資格。必以現任敎員管理員者。方能入會研究。平時各以所任學科。自爲研究其敎授法。并研究單級敎授法。至星期日集合於某校。借小學堂之學生。各會員分科分任輪流實習。或用多級。或用單級。爲實地敎授之謀。且令在會之各會員。彼此互相批評教授之合法與否。爲實地之研究。果能實力行之。敎育前途。或不致日有退步也。（二）調查會員之敎授法凡會員之在各校任務者。應由敎育會派調查員。實行調查其敎授法究竟合法與否以求名實之相符。或每月調查一次。或兩月調查一次。皆無不可。（三）編緝敎育雜誌敎育雜誌。爲敎育機關之必要。學務公所。本應早爲編輯。以示敎育之模各屬敎育研究會之會員。苟能以平時研究之方法及調查所得優劣。編入敎育雜誌。分送各會員。凡在會研究者。有相得益彰之樂　鄉僻之敎員。亦可得互相觀摩之益。（四）聯絡勸學所之機關勸學所爲行政機關。敎育會爲立法機關。凡勸學所之實行各學堂敎育上之事項。敎育會皆有輔助一切之責任。各屬之敎育會。有與勸學所毫不相值者。有與勸學所居於對待之地位者。是皆失敎育會固有之價格。應請通飭各屬已立敎育會之地方。平時敎育會之會員。務必聯絡勸學所。處處爲補助之計畫。則機關靈。通庶無阻礙也。 
[（丙）對於各屬小學堂敎員之意見]  
　　初等小學。爲强迫敎育之地。調查各處學堂。覺今年較少於去年。學生之數。亦有減無增。推其原因。大致不出經費支絀人才缺乏之兩者而已。然經費支絀。將來地方自治辦成。以地方稅爲自治經費。小學經費自可出於其中。至於人才缺乏之一語。竊在四端。可以挽救之。（一）小學敎員宜久任而不宜時常更動。凡任小學敎員者。必責其久於其任。以所敎某級之學生至畢業爲限。某級學生旣畢業。方許某級敎員受他校之聘。欲敎育行强迫。先行强迫敎員。終所授某級之敎科。此雖出於不情。然欲謀小學生徒。良好畢業之果。非强迫敎員有忍耐終業之年不可。（二）增小學敎員之薪俸。以安其身家。今之視小學敎員爲無足重輕者往往謂某人無甚學問。不過小學敎務。尙優爲之。此則輕視小學敎員之確證也。惟人人輕視小學敎員。故小學敎員。無眞正良敎員。出乎其間。日薪俸之薄。甚至六十千一小學敎員。八十千亦一小學敎員。宜乎小學敎員。不安其位者多矣。（未完） 
專電 
[電一] （天津） 
　　振貝子在天津與那相晤談極稱日本君主立憲之完美推其本實在市町村制之組織完備謂我國今 
 
 

Page 4

 
 
　　日應首先注意地方自治庶憲政進行漸有基礎 
[電二] （北京） 
　　攝政王今日（初二）與各樞臣商議振貝子位置有以仍簡農尙爲請者王躊躇未决 
[電三] （北京） 
　　澤尙書以東南各省圜法敗壞已極昨特與唐紹怡會議速定幣制之策 
[電四] （北京） 
　　經科大學敎員學部議向禮學館咨調考送舉貢學生擬取科舉舉人四分之二優拔貢各占其一 
[電五] （杭州） 
　　杭州府複選舉今日（初二）開票當選議員十七名范耀雯　洪錫承　姚祖範　章毓才　胡仁壽盛如彭　彭秉文　汪秉豪　張宣藻　駱　恒　邵羲　潘振麟　梁有立　吳錫章　朱寳瑾　陳敬第　王渡　駐防一名　墨爾根圖 
[電六] （寗波） 
　　寗波府複選舉今日（初二）開票當選議員錄下王序賓十票余鏡淸九票　丁中立八票　王世釗八票沈椿年八票　王禹袞七票　陳時夏七票　柳在洲六票　范翊鉁六票　顧淸廉六票　候補六名初三再選 
[公電] （常德） 
　　各報館鑒安鄉遭荆澧奇水全境淹没死亡枕藉素仰貴館鴻慈乞援粤皖賑代募禱切湖南安鄉縣籌賑公所何養模周道藩等啟東 
緊要新聞一 
[振貝子返國記]  
　　答謝專使振貝子於五月二十三日由東京赴名古屋等處游覽二十四日。由名古屋起程二十五日午後二時坐專車抵神戶埠宿常盤旅館。當晚僑商領袖。麥少彭等在留春别。墅恭請私宴二十六日。午後坐新銘船逕返天津海琛號隨同護。衛日本官塲恭送如禮海琛號於二十三。日應川崎船廠主人松方君茶會之招來客八十餘人。至三小時始散駐日胡欽使於二十四日。午後六時乘車起程二十五日。午前九時抵神戶。俟振貝子到神寄請聖安畢。即返東京 
[戴尙書使俄行程記北京]  
　　昨得聖彼得堡來函云戴專使鴻慈。於四月二十八日由京起程二十九日抵奉天謁陵。三十日抵長春初一抵哈爾濱。初二抵滿洲里。初三抵貝加爾湖。初五日抵義耳古斯克。初六抵盾斯克初七抵思斯克。初九過烏拉山十一日晚五鐘抵俄京聖彼得堡。十七日俄皇回京。十八日戴專使覲見俄皇。呈遞國書定二十以後起節回國惟。歸經墨斯科（俄舊都）尙須小作勾留 
[貽穀獄中之豪讌北京]  
　　貽穀一案外間議論紛紛不一其時該犯官自入春以來。並未提訊一次前次淸供措詞甚好頗難結案并聞該犯官在獄。頗優遊自得行所無事每數日必讌會一次賓朋滿座豪飲無忌其所與往來之人。大抵皆一時顯宦現居要地者故貽穀之事目下恐不易照案了結云 
[秘密了結福公司案之傳聞北京]  
　　外務部各堂對於河南福公司一案將用秘密主義逕與英商白來喜訂立讓出三府不賣煤之約以便了結此事傳聞如是姑誌之以觀其後茲將豫礦會致北京各電錄左　　北京排子胡同陸軍部何轉豫委何王鑒讓出河南之議豫人誓不承認懇仍主持取消契約勿受誘喝豫保礦協會楊源懋等叩巧　　北京豫學堂豫礦代表曁京官鑒讓出河南之議於國權民命猶多損失豫人寗死不能承認祈堅持到底勿稍讓步豫懋等巧　　北京外務部王爺中堂鈞鑒白董避議暗串奸商賣煤民情憤激將生他變懇速飭開議取消契約勿任狡展强行銷煤致生枝節愈難收拾豫保礦協會楊源懋等叩馬 
[張侍御奏叅擾民之管帶北京]  
　　御史張世培具奏云河南省洛陽嵩縣宜陽三縣之交爲刀匪出没之地大吏慮其害民派防營駐紥該處管帶謝寳勝奸猾凶殘甚於刀匪被其毒者指不勝屈去年該管帶得揭帖一紙歷數惡跡尾署洛陽武生白景江名即時將武生拘至營中杖斃武生趙得光向無過犯因與營兵有隙竟羅致於縣獄中瘐死該管帶在宜陽湖南村嵩縣海山邨爲匪所困喪失甚多遂遷怒於二邨勒罰銀七百兩了事武生楊中元出而理論被其很打生投并死又在嵩縣元東邨遇匪鎗斃營兵遂縱火燒民房數家並拿去良民李華貴鞭斃支解其尸又杖斃洛陽程印桂徐小妮宜陽李席研李黑囊皆係愚民該縣知縣雖知民寃不敢救止洛陽文生馬　圖因受匪害到營請捕竟被謝毆辱監生季河圖以支應不周鞭撲幾死罰銀百兩廩生張庭祜等以匪勢兇橫禀營捕拿謝誣爲通匪罰銀五百兩宜陽河工主簿蔡文光文生李上林等謝　誣爲通匪毆辱不堪取保釋放居民李道一楊保治家各有良馬一匹謝誣以通匪强奪其馬劉鼎甲方震乾各有一女謝 
 
 

Page 5

 
 
欲强娶爲其子傳麟傳祿作媳二姓不允遂誣以通匪欲往抄擄二姓不得已允送女作親乃免又縱中哨馮殿甲强佔監生許威南學房一所其弟謝寳誠强佔姜凌氏住房一所又縱兵四處捐錢捐器具以修營房爲名近邨人家皆派工往役不出工者出工錢作工者稍有怠惰則鞭打從之不給工食因之人人怨怒四境騷然似此兇惡之徒其縱兵擾民實較刀匪尤劇亟應請旨飭下河南撫臣嚴確查明置之重典以警效尤該省幸甚 
[東三省近事]  
[海倫淸丈局之風潮]  
　　近聞海倫淸丈局淸丈至東鄉一帶因員司舞弊賄賂者以多報少足畝亦指爲不足不與錢者不多亦指爲多以賂錢之多寡定地之多寡每淸丈一叚憑繩差報告不准當地巡警近前視繩之尺寸卽地主亦須遠望不准近前不足而報浮多者不准爭論一時興論譁然小民不敢與爭該處警官張某見淸丈局如此野蠻遂鳴不平帶巡兵數十名硬視淸丈差役所報之尺寸遂致大起衝突淸丈局立即停繩回海倫總局張擬聯合各佃戶俟督憲來省具情上控 
[電詢洮南交涉]  
　　東省俄領事反對我國在洮南增設官治一節屢經東督飭交涉司極力爭議迄未就範日前政府議及此事以洮南旣非租界亦非商埠設官分治爲我國行政主權外人不得干預當卽電詢交涉近况並着貴成交涉司據理力爭毋稍退讓 
[吳督辦電陳邊務]  
　　邊務督辦吳綬卿都護因傳帮辦前在延時諸事廢弛以致外交更形棘手故此次到延竭力整頓不遺餘力昨致公署長電兩道關於外交内政聞各千餘字 
京師近事 
　　聞奉省提學司盧穆齋學使日前爲湘鄂鐡路借欵事特電張相國鄂省大吏力爭不可簽押按盧本倡議借債興實業者今乃爲此恐必不確 
　　唐紹怡侍郎進呈考查財政書後聞已擬定派在外務度支兩部行走贊助外交帮理財政其在外部爲額外侍郎候有缺出即行簡補其在度支部則特旨簡派督辦淸理財政處及幣制調查處事務大臣日内即可發表 
　　法部各堂日前與樞府諸大臣提議擬俟明年舉行萬國監獄會議時選派通曉中西法律之員前往蒞會俾得研究一切以便歸國後叅酌仿行藉謀改良監獄之進步各大臣均已認可 
　　禁衛軍大臣濤朗兩貝勒與諮議官議商擬定該軍衣領上徽章係與各鎭軍士領章特異以昭區别聞所定之章爲鷹形銅質鍍金軍官兵士一律其取義以鸇鳥有搏擊之力故用以爲徽章而表軍人尙武精神云　　度支部澤　書近與稅務大臣鐡尙書議商以琿春開闢商埠實爲完全商港惟需欵甚鉅籌措不易現已電咨錫督允爲設法籌欵亟宜會同吉撫將測勘該埠地圖詳繪貼說齎送到京以便參考 
　　度支部前接東督錫淸帥電稱東省財政困難民力凋殘各項捐稅較各省爲重若再加印花稅實恐難堪請查核從緩發票該部以所陳各節自係實在情形已經允准併擬查核各省如甘陜黔等省亦擬暫緩頒發　　美人索尼伯欲叅觀京師大學堂函請外務部介紹於學部昨已由學部咨飭該堂照外賓禮接待導引叅觀 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[津浦鐡路建造渡淮長橋之計劃揚州] 津浦 
　　津浦鐡路南叚工程業已修至靈壁縣境擬在蚌埠鎭建造渡淮長橋公司中人意主節費建造平橋迭據淮北全體票販及皖北商務總會曁商航各業全體公司電禀力爭江督端午帥據情電商郵部及津浦鐡路大臣在案午帥日前除分别電咨外當抄來去各電札淮運司轉飭海分司傳諭各商遵照電文錄下 
[淮北全體票商販商上端午帥電]  
　　督鹽憲鈞鑒竊皖北懐遠縣河道爲淮北運鹽船隻往來必經之路現該縣半堡地方因爲津浦鐡路攔河造橋通車所定丈尺低於船桅路局議令鹽艦經過下桅開行查淮北鹽船來去裝運順由洪澤湖南逹淮河身極笨桅高約十丈尤爲粗重矗立船身並無機關不便起落若以多人聚集重船下桅稍一疏虞傾側可慮且該處河道爲七十二道山河總滙之區河窄水溜安設橋座勢更湍急兩岸又無船塢停泊設照路局所議將來鹽船抵橋必須鹽船靠岸無塢可容而下桅豎桅非躭擱四日不可重船無桅過橋尤險有此種種窒礙各船戶異常惶急販等伏查路政鹽務同爲利國便民之舉淮北擔任稅課爲數尤鉅今造橋有碍運道亟應通盤籌劃以期兼顧據聞路局原議橋高河心十五丈可便船行無阻嗣因費重改低鹽路兩重似難偏廢販等恐一經開辦改造更難尤恐無知船戶激而生事爲此迫切電陳伏祈俯賜電商郵傳部咨請呂孫兩欽憲曁總協理仍照原議將橋加高以無阳船桅爲度俾利鹽運而保課釐大局幸甚販等幸甚除禀度支部外淮北全體票販裕源保泰昌等湖販源盛新福源等同叩禀（未完） 
[豫撫奏報省垣大火河南]  
　　豫撫吳重熹片奏省城一帶入春以來雨澤稀少天氣乾燥四月初九日午前據報省垣南土街福順長錢鋪失愼其時風在日燥該處街道狹窄市廛櫛次以致四面延燒消防隊及各水會因火勢猛烈取水尤難施救迄無大效經臣用電話飭調陸軍工程全營進城督同司道等揮令分路迎頭扒毁房屋拆斷火道始行熄滅計南北東西焚去鋪戶三十八家房屋三百四十七間拆毁者六十七間此處爲汴垣商貨薈萃之區猶幸時在白畫貨物大半搬運出險並未傷害人口亦未延燒官署倉庫已飭藩司籌撥欵項擇其窮戶並房屋被拆各家分别撫卹諭令府縣商會董勸商民多開井眼整頓水會此後火塲重修新屋勒令讓出地叚推廣街道督率巡警局將消防隊亟行擴充改良以善其後仍飭嚴懲失火之人曁查取文武應議各職名另行照例開叅五月二十五日奉硃批知道按豫省大火曾由訪員報告錄報茲見豫撫奏報損失情形與前報所載不同爰錄此奏 
[那相請建潘萬才專祠北京]  
　　署直督那相奏竊原任貴州提督潘萬才於光緖三十四年二月在籍病故經兩江督臣端方奏懇照軍營立功病故例賜卹並宣付國史館立傳附祀淮軍忠義祠五月十一日奉硃批着照所請在案茲准喀喇沁札薩克多羅都淮郡王貢桑諾爾布洛據本旗參領蘇格都爾等呈稱光緖十七年𤍽河敎匪作亂匪首李國貞聚衆數萬出没於朝陽赤峯間故提督潘萬才督隊進剿身受重傷猶復裹創血戰卒擒巨憝全境肅淸所部紀律嚴明秋毫無犯時蒙漢百姓之遇賊者遷徙流離所在皆有資遣護送咸獲安全茲聞該提督病故追懐往績情不能忘懇轉咨奏請捐建專祠以崇報饗等因並據翰林院編修王震昌等呈稱同治初年髮逆肆擾江淮間故提督潘萬才籍隷阜陽首倡團練以衛鄉里旋投毅軍四出攻剿屢建奇功其後收撫甘肅潰勇剿辦𤍽河之役被創力戰一鼓盪平厥功尢偉嗣任江南淮陽鎭總兵安良弭盜轄境又安迨任貴州提督堵截粤西竄匪黔邊肅淸旋丁内艱遽以毁卒仰蒙賜卹備極優隆惟念該故督轉戰地方並桑梓蒙福之區尙缺報饗公懇上逹宸聽俯准於立功省分並原籍建立專祠等情呈請轉奏前來前督臣楊士驤未及核辦奴才伏查已故貴州提督潘萬才在皖淮將領中稍爲後起而驍勇敢戰卒能自奮功名晚歲渥荷殊知擢署江北提督方謂大用可期乃因母憂旋里哀毁遽殁人咸惜之其平日戰功曁立身治軍始末具見於上年兩江督臣端方請卹一疏無俟續陳合無仰懇天恩准於蒙旗地方及原籍捐建專祠以彰藎績而順興情五月二十五日奉硃批着照所請 
分類新聞 
[政界]  
[金華警費籌捐之爲難杭州]  
　　金華縣開辦巡警籌欵爲難經董羡欽大令創一特别辦法邀集紳商調查縣屬各項實業酌量勸捐警費詎商民嫌其苛派羣起反對擬舉商會總理楊鼎領銜公禀省憲伸訴昨經董令通禀到省奉增中丞批飭司道妥籌謂該縣辦理警務經費難籌請於鹽當肉捐之外調查各項實業每年進欵一千元者月捐洋二角股戶有租穀百石者月捐二角爲數尙屬無多倘從此警費有着警務起色該縣商民出少數之捐欵資保衛之利益楊鼎等何得任意把持多方推諉該縣爲地方籌欵亦須妥爲勸導以底於成仰布政司會同巡警道核飭遵照辦理 
[派員帮辦統計事宜寗波]  
　　寗波府統計處早已成立業經陳守先後札委吳大令劍泉胡經歷廷瑞分别辦理在案現因期限日促事務殷繁擬再加派編纂兼調查員分司責任刻已添委府訓導孫樹義廣文會同前派各員認眞辦理 
[畿輔士人將發現大同會天津]  
　　現因考試優拔直省士人咸　津門張君曰田劉君孟揚郭君心培擬即時召集羣相團結藉通聲氣以爲籌商地方自治之預備按以𤍽心優拔之人而與之籌商自治可乎 
 
 

Page 11

 
 
否乎 
[江震自治公所紀事蘇州]  
　　江震自治公所經費明農觀察發起成立後該所公推辦事員六人預備一千串經費以爲辦公之用現擬先從調查戶口入手并子弟學齡亦在調查之列其餘一切辦法尙屬井井有條 
交涉 
[抵制洋商請建馬路之計畫江西]  
　　江督前因牯牛嶺經理洋人栢乾即栢敦來寗謁見言廬山自開租界以來每届夏令各國洋人來山避暑者絡繹不絶道路崎嶇遊人皆以爲憾如准抽取車馬等捐以爲修路之費該公司擬集欵將牯牛嶺山脚以下之路先行興築等語當以此事於主權有礙面加駁阻並即密致九江文道令其詳加籌度商同該處紳商自行設法籌修俾免外人越俎致滋侵捐茲據文道復稱派員測勘如修鐡路可由九江直逹山上約需銀六十萬兩惟工艱費鉅修築匪易如修馬路則只能由九江修至蓮花洞計長二十五里約需銀十萬兩原路亦嫌太窄必需加寛惟購買民地及抽收路捐兩層均於原訂租約不符請派委黎道經詰溝通紳商各界籌議辦理等情午帥以修治道路各國皆極注重原訂租約雖有不得加寛佔及民基及不准抽取路捐之語但係預防該公司修築恐其侵我主權起見今若由我自行籌修彼必樂觀厥成斷不致别生異議且此爲公共有益之事若竟任其蕪穢不治羊腸紆險行路嗟難縱原約有所限制亦難免彼族不來要求似宜及早綢繆預杜覬觎刻與贛撫函電商妥會派黎觀察經誥爲總辦並以九江道文觀察會同辦理督飭府縣防營合力贊助以期有成云 
[電請始終主持余案南昌]  
　　江西全省紳商學界因余發程一案日昨公電上海國民協會云余發程案關繫國權民命務祈諸公始終主持勿稍鬆勁現在如何進行之處請就商敝省同鄉會詳晣電復以慰羣情又公電上海大馬路江西同鄉會云余案如何進行之處請就近商國民協會爲盻（原文略同前電） 
軍界 
[統領示禁冒充營兵湖州]  
　　湖防水陸營隊各勇丁其中有入伍多年求請銷差者或因老弱或爲違犯軍規斥革出營者往往逗遛城鄉市鎭三五成羣勾結外匪流民乘間刦搶或冒稱營勇藉拿盜拿賭爲名到處敲詐即如端午日有冒充營勇在招商輪船碼頭左近藉端詐洋四元又獲盜犯方金生供出徐長生在新市冒稱先鋒勇丁手攜先鋒營私做燈籠兩盞身穿無字軍衣在各鄉鎭藉捉賭爲由索詐民財或十元二十元不等迨後搶刦雙林徐姓家燈猶在船此等鬼蜮伎倆實與該營名譽大有關礙除由該防周統領將拿獲盜匪方金生徐長生陸雲元大頭等移送歸安縣訊辦外誠恐商民未及周知殊多猜疑而滋隱患日前特行曉諭通衢示禁冒充云 
學務 
[女校附設美術假期補習社揚州]  
　　揚州彌勒菴橋幼女學堂監督郭堅忍君以大小學堂刻雖一律停課然處此學戰時代竟因炎暑虚擲光隂未免可惜特就暑假期内在校設一手工美術社招待諸女士互相研究其學科注重造花編織自六月初十日起二十九日止爲一學期并給卒業文憑現報名者頗居多數云 
[振淑女校開假期美術造菓專修班南京]  
　　江寗振淑實業女學校於光緖三十三年正月間由班亦超君發起開辦今春已畢業一班學生程度尙優班君現乘暑假特開美術造菓班自六月初三日起至七月初六日止計五星期聞該校畢業生與未畢業生均可入習云 
[民立學堂開遊藝懇親會蘇州]  
　　蘇城吳公祠民立日日學堂本年推廣學額不收學費以期敎育普及日昨因放暑假特開遊藝懇親會到會者三十餘人先由校董吳紳宣佈開會宗旨次由敎習報告學生學期成績次由各學生演講各種科學均屬斐然可觀 
實業 
[勸業道提倡實業之計劃杭州]  
　　勸業道通飭各府州縣札云查東西各邦國勢隆盛民生充裕類皆於實業交通諸政切實振興籌畫完善用能日新月異馴至富强實業之大端曰農務曰工藝曰商務曰礦産交通之要旨曰電政曰郵遞曰輪船曰路政事繁體大浙省於斯數者次第籌辦或粗具規模或亟待推廣即如農務範圍甚廣各地方農會及農事試驗塲雖間有報告成立而尙未籌備仍居多數其關於墾務者若地若山塲若沙塗若湖蕩荒廢淤漲亟應開闢以盡地利森林畜牧爲大宗利源未甚發逹蠶桑之利浙地獨擅近以拙于飼養其利權幾爲外洋所奪濱海諸郡島嶼星羅漁業尤當注意又如工藝杭嘉湖三府紡織之業誠冠他處維於工藝製造機器專利改良土貨仿造洋貨等事項未能切實研求至於手工釀造美術陶冶等業率多沿用舊法獲利尙微又如商務全省各府水陸交通生意繁夥貿易較盛各市鎭墟集或爲商賈輻輳之區或爲貨物出産之地所在而有現查各屬商務分會已多告成其經理是否得人章程是否完密關係尤重又如礦産浙省藴蓄尤厚仙居鉛礦淳安銻礦桐廬煤礦迭經禀請開辦然測勘礦苗試驗礦質查察礦産延聘礦師與夫獨創集股之基本購地開採之條規頭緖紛繁均應愼重將事以上所舉均關於實業之大端也至交通要旨涉於電政者有電報電話電燈之擴張涉於郵政者有文報通行之籌畫僻處郵便之增加涉於輪船者有航業之籌議沙綫之測量碼頭之營繕涉於路政者有鐡路馬路通行路之展闢通運行車之業規畫交通責無旁貸當茲受事伊始自應實力預籌次第整理現經遵照定章設立勸業公所分科任事總務科掌管機要訂章及實業交通學堂諸事項農務工藝商務礦務四科掌管實業諸事項郵傳一科掌管交通諸事項各守令皆有辦理該管境内 
 
 

Page 12

 
 
實業交通事務之任嗣後應如何提倡如何整頓如何擴充均應會督紳董及商務總分會　實研究禀陳察核並應遵章每届年終將所辦實業及本境交通情形分門别類製成統計申報本衙門查考該府州縣有地方之責務當認眞辦理毋任遲延本道仍隨時遴員分别派往各屬逐細調查如有辦理妥速確著成跡者無不轉詳優與奬勵其或因循延怠玩視要政毫無實際者亦必照章詳請懲處弗稍寛徇本道爲實事求是起見不能不先申誥誡也 
雜記 
[烏程災黎鬨閙衙署詳情浙江]  
　　湖州田畝淫雨成災各情迭誌本報茲悉烏程王大令於上月二十四日减從出勘首道南鄉郭西灣二十五日續勘西鄉楊家莊雲水八字等橋至塘口鎭而返一帶田畝宛成澤國水勢汪洋慘不忍視沿途居民婦孩接踵哀求振撫二十六日正擬赴北鄉履勘適該鄉南北皋橫塘等橋下塘田西南灣戴山稻市田等處農佃人等約計千餘人蜂擁入城直至烏程縣署大肆咆哮異常鬨閙王大令升坐二堂擬傳年長者並各莊保善諭令退詎各鄉民一擁齊入直闖至内署廚房時值午餐所有菜飯盡爲災民奪食檐前懸掛腿鮝等類悉被携去時大令雖善言勸導舌敝唇焦始終無效旋由該鄉紳耆等趕來喝解約計四小時而退後查署中什物噐具均有毁失大令當於鄉民退去後飛輿上禀夏太守傳歸安令會紳妥商辦法一面恐别鄉效尤立商營協派弁駐署防守至平糶籽種已定二十八日開辦分西南北三城外設局每石定售洋二元二角每升合售錢二十四文一升起碼至一斗爲止業已由夏守編成白話告示分貼城鄉俠衆週知赴購又湖防周樹森督帶梭巡在潯聞警飛赶來湖連夜備文通檄駐防水陸官弁整齊隊伍各保各防按界輪流放哨聯絡聲援游擊隊飛划營分東南西北界限四出遊巡一體保衞毋稍鬆懈 
[德淸鄉民刦搶紳宅詳情浙江]  
　　德淸鄉民閙荒刦搶紳宅請兵彈壓已詳昨報專電茲悉德淸惡習每届淸明節各鄉人肩神四處行走如與某商家有隙即將神像抬至該店肆意搗毁嗣後轉須該店主出來服禮然後將神像抬回數百年來未之或改今年淸明有胡家埭鄉人肩神打毁施榮盛麫坊商會總理施容齋以商會有保商之責不能置之不問特將首事之鄉人送縣懲辦在案上月淫雨兼旬湖水泛濫田禾盡没該處鄉民以爲天降水災均由施總理得罪神明所致連日敲鑼聯絡各處無知愚民於昨日午後聚衆數百鬨至商會總理施宅將門牌噐用什物搗毁一空計值爲數甚鉅德淸縣令專電撫憲派兵前去彈壓矣 
[𤍽心科舉之醜態蘇州]  
　　蘇垣本届考試優拔經樊學司定於初五日分塲開考各情已詳前報茲悉各府屬與試各生日内均已陸續來蘇貢院前一帶考寓林立幾無容足之地各客棧飲食店生意莫不利市三倍而一班𤍽心科舉者日在寓内臨摹端楷咿唔之聲鄰右動聽均有躍躍欲試之勢甚矣科舉之毒人一至于此說者謂此時若有人開會議復科舉贊成者必占多數也 
[婦女迷信神權之效果無錫]  
　　上月二十七日爲本邑老城隍神誕辰每年有婦女宿夜念佛之舉演戲唱曲極爲𤍽閙是晚城中東大街楊姓婦携帶一六齡兒同往念佛入廟時約晚間八九點鐘適游客如雲擁擠異常流氓數人恣意調笑將該婦兩腿拉傷迨逃出人叢中而該兒童已走散四處尋覔竟無縱跡其夫恨甚該婦氣極欲死亦可憐矣 
[禀報地棍滋閙衙署情形安徽]  
　　鳳陽縣主簿祖廷恩奉委照料鳳靈懐三縣交界之蚌埠鎭鐡路工程到差以來認眞照料詎該鎭著名靑皮郭洪近忽毆傷工夫四五名該主簿閒警前往彈壓當時解散詎有訟棍高樹官等復率領百餘人稰同郭洪前赴該主簿衙署鬨堂滋閙該主簿無可如何擬即禀縣按名拿辦乃高樹官自知難逃法律當卽央求劣董高霞雲運動靈璧縣袁令前往該鎭誣拿民人張金海鎖帶至署擬以枷打了事該主簿以該棍徒等如此情形誠恐日久滋生他變若不嚴行拿辦何足以重路政刻巳禀報撫院查核矣 
淸談 
[嗚呼浙江]  
　　嗚呼浙江。何多故哉。土匪之乘間滋事也。商民之因捐毁卡也。鄉民之抗糧鬨衙也。饑民之因灾鬧荒也。敎民之積嫌鬧。敎也。近數年來。不絶於報紙。乃不謂德淸縣昨又出鬧荒拒捕案。（見昨報專電）鄉民因鬧荒而搶毁紳吏住宅因搶毁住宅而淚兵彈厭。因派兵彈壓而拒捕。因拒捕而湖州全府人心浮動。省吏驚惶。是果鄉民之罪耶。抑紳吏之罪耶。俱不得知。然而最無知識之愚民。格斃者巳格斃矣。拿獲者巳拿獲矣。嗚呼可　乃不謂諸曁　昨又出兩敎衝突案。（見昨報要聞）天主敎民因衝突而焦黨持械尋仇。因持械尋仇面擊傷耶穌敎民。因擊傷耶穌敎民而敎士申訴大吏。因申訴大吏而查辦委員。繹絡於道。是果曲在天主敎耶。抑曲在耶穌敎耶。俱不得知。然而最怕閙敎之官吏。擔驚者已擔驚矣。發極者已撥極矣。嗚呼可憐。 
[閘北巡士方嘉謨嚇斃小孩]  
　　巡士一英洋 
小兒一條命 
　　閘北巡警局定章。引致迷途小孩記功一次奬洋一元。原意非不善也。而流弊竟至此極。閘北巡士之種種不法行爲。書不勝書矣論不勝論矣。不第嚇死小孩一事。更不第方嘉謨一人。茲且述最近發現之巡士方嘉謨嚇死小孩一事。在巡士之意不過欲冐賞一元耳。冐記一功耳。不惜以小孩之性命易彼區區之功賞。我不知該巡士之心肝究何若也初。猶得諉之曰不知此孩來歷耳。迨至附近隣居向之申訴。則該巡士已知非迷途之小孩。而仍復拉。去非特貪利邀功。　屬蠻　巳極。此罪之在該巡士者也。迨其父母赴局認領。而該局門番巡士。復勒交殷實店舖具保。夫必欲殷實店舖具保者。恐人冐領耳。今其父母親自到局認領。則其子必能認識其親冐領。與非冐領。當必能辨。尙何有誤認之慮。萬一宋某無殷實店舖具保。則其子終不能領出乎。在該門番巡士多方作難。不過藉爲　索地步。　罪之在門番巡士者也。迨至掌福嚇死。宋小毛夫婦哭至局内巡士狂吹　。呌尙　拘入經。旁觀羣抱不平。一擁而入。吳巡官見事不佳立即逃逸。此罪之在衆巡士者也。夫巡士者所以保衛地方治安者也。今若此。尙何言。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[籌建諮議局]  
[浙江]  
　　浙撫增中丞片奏浙省設立諮議局籌辦處所有開辦情形曁第一届籌備事宜業經奴才先後奏報在案惟查該處爲創設諮議局之機關事關重要其開辦常年兩項經費及建築諮議局經費均經飭司籌議去後茲據布政使顔鍾驥詳稱此項開辦經費約需銀三千兩常年額支活支及附設司選研究所並選派司選員各項經費需銀四萬六千餘兩又該處兼理地方自治事宜自奉憲政編查館通咨籌備之日起至九月以前一切籌設經費均由該處節省項下開支不另請欵合計以上數項共需銀五萬兩左右擬在司庫截存光緖三十二年災賑餘銀内儘數動支用尙不敷由司另籌撥補至建築諮議局一節工程雖不事鋪張規模亦必須完備現擇定省城適中之歡樂巷總織局舊基爲建造議場公室住舍之用由諮議局籌辦處詳考各國議院與議會公所成式參酌繪圖仿造以期適合規制建築工料經匠撙節估計實需銀六萬八千九百餘兩擬暫由籌防絲捐存洋項下酌量動撥仍歸諮議局籌辦處承領督飭監造核實造銷等情詳請具奏前來奴才覆核無異除將所有籌撥諮議局開辦常年及建築經費緣由並送到摺單圖樣分咨立案外理合繪繕圖樣附片陳明伏乞聖鑒五月十九日奉硃批該衙門知道 
瑣聞 
[浙江] （寗波定海） 
　　定海初選當選額定十四名日前馬岙莊王亨彦被沈椿年訟訴業巳托病告退茲複選舉期近諸當選人已陸續赴郡投票惟臯洩莊王士璡患病未起昨亦向廳辭退繳還當選執照由史司馬批准一面知照候補當選俞兆熊周安鋆二人赴郡選舉以足定額 
本埠新聞 
[信成銀行總協理致滬道函] （爲胡令請設銀行公會彩票事） 
　　昨閱本埠各報載有試用知縣胡鏡淸擬請創設彩票賠償信義銀行欠欵業已具禀崇轅候示遵行等情默計我公智珠在握自有權衡本不必遽叅末議惟胡令原議有牽涉銀行公會之語不能不爲我公敬陳之查銀行公會之名詞由弟等所發起巳於三月中艸創章程邀齊各銀行集論辦法具有端倪適值信義事起暫從緩議然公會之名固尙未消滅也今胡令禀稱之公會售票公會存欵未知是否卽指弟等擬設之公會而言惟無論是一是二第以理論之公會之性質但能維持信用於事先斷不能擔認虧賠於事後况彩票之舉近於賭博此風一啟非特公會損高尙之名并使同業長覬觎之漸名實兩乖事之不便莫甚於此且彩票至今已成弩末而胡令所擬得彩不過二折有餘更有何人樂購此票如曰爲銀行大局計則同業至廣烏能保其必無失敗不過實者自實虚者自虚苟資本不足縱塗飾耳目而何功如根柢已深即稍遇震驚而何害况天演淘汰似亦非人力所能挽回再四思維殊乏良策用是不揣瞀瞀略陳芻蕘以備採擇惟我公其圖之 
[上海道移商務總會文] （爲信義銀行事） 
　　本年五月初九日准常鎭通海道劉咨開宣統元年四月二十八日據丹徒縣知縣王令得庚禀稱業奉道札奉督撫憲電開據滬道電上海信義銀行因謠被擠周轉不靈由商會將該銀行受抵之鎭江造紙公司全廠房屋機器等産向荷蘭銀行暫押銀五萬兩兌付所出銀元票以保信用旋據尹克昌投稱押欵已罄未兌銀元票尙有五萬餘兩商由商會再籌現銀三萬兩即以所押造紙公司全廠財産一併抵償共合銀八萬兩等情電飭將該造紙公司機器房屋財産封存備抵等因飭即遵照將該公司廠機財産查淸封抵並將信義銀行所存各項簿據及未用鈔票督同朱董查明封存商會一面飭傳原保之雄興公司等幫同籌墊淸理並查明尹克昌有無别項産業可備變抵等因下縣奉此遵即會同商會總理朱董紹周前往信義銀行查詢據該行經理銀房之蔣少臣等聲稱尹克昌現不在鎭本埠該行出用鈔票約在一千元左右儲蓄存欵約有七八十戶共一萬二千餘元當即眼同查點該銀行各帳簿四十五本計兩箱廢鈔票一箱内二十八包共一萬三千八百五十八張將票上一元字樣挖去作廢又漢口行用之鈔錢票一包共一百九十九千五百文亦將票載錢數挖去並將已用儲蓄帳簿未用儲蓄帳簿三千二百三十七本連同尙未蓋戳之新鈔票一箱有鎖無匙曁各項圖記二十個開單一併封存商會此查封該銀行簿據鈔票之情形也復又馳赴造紙公司詢據該公司夥友吳秀伯等聲稱該公司係尹克昌總理共招股分規元八萬兩在儲蓄銀行借欵二十萬兩共合銀二十八萬兩卽將此欵在英國購辦機器全副計金磅折規元十二萬八千兩轉運水脚關稅合規元二萬三千兩購買地皮三十畝計二四寳銀三千九百兩建造機器房屋未成已付規元三萬一千兩建造辦事處各房計二四寳銀一萬四千兩槓路造橋洋三千四百元廠内上下中外同事工人辛俸火食及一切費用自丁未年迄今共用規元四萬八千兩生財一千五百兩鍾勉之透支規元二萬八千兩來往申鎭用費二萬兩核計前欵已動用無存當即眼同盤點存廠機器鍋鑪引擎三件計四百匹馬力一副小引擎馬力九十五匹又小引擎馬力六十匹統共機器全副大小共一千四百五十九件内已裝箱印水印十五箱頭蓬廠七十六箱二蓬廠七十一箱車頭一個餘均未裝箱應即遵照憲論將各箱貼封飭據吳秀伯何子樑出具保管切結嗣據管理機器洋工程司聲稱内有機器必需時常擦油一經封閉每易銹壞且查裝箱之外未裝箱之件甚多現均散佈在地勢難逐件加封又經知縣禀奉面諭飭派營兵一棚會同縣役駐廠看守不准將箱件零物搬運出入似可不必一一加封等因因未將各箱件貼封責令具結保管之吳秀伯等妥爲照料此查點紙廠機器財産看守備抵之情形也至尹克 
 
 

Page 19

 
 
昌開設銀行房屋查詢商會據稱係租賃天主堂房産行内現銀詢據蔣少臣等供稱銀房帳簿上僅存現洋八元尹克昌向係租房住家現在查無産業是否别有寄頓除俟回鎭飭令設法淸理並飭傳　保之雄興公司祥記糖棧泰森裕錢莊勒令帮同籌墊理償外合將奉飭查封造紙公司機器財産等件並封存信義銀行各項簿據鈔票情形開摺肅泐禀陳等情到道據此復據鎭江商會總理朱紹周復稱信義銀行資本不實上年迭經憲台查明詳院咨部奉諭後遵卽隨縣將該行收回未用鈔票及儲蓄簿據檢查存便惟原具保之雄興公司祥記糖棧泰森裕莊均非殷實商號敝會未肯於結内簽字上年業將萬靠不住之實情呈蒙詳咨有案今查祥記糖棧業經閉歇雄興公司之經理聞風他往現不在鎭僅傳有泰森裕錢莊執事來會據稱當時尹壽人情商作保受其蠱惑其實店小本短即勒令閉歇亦不足代爲淸理等語所言與上年查復相符至造紙公司旣在鎭江將來無論抵售何埠總應將本地儲蓄存欵扣除淸理以免貽害桑梓申請核示前來查此案迭奉督撫憲電飭並准貴道電咨均經札縣會同鎭江商務分會總協理查封淸理並將辦理情形先後電逹在案據禀前情除詳報督撫憲並批飭該縣會同商會再行詳查該經理人等實在有無别項寄頓及别項田房産業可備變抵隨時咨請核辦外照錄咨請查照核辦等因到道准此合亟備文移會爲此合移貴總會請煩查照施行 
[魚販罷市二誌]  
　　小東門外各魚行公議改用洋碼各魚販羣起反對罷市要挾己記昨報茲法捕房深恐肇事飭據包探查明復稱魚販向有大行販小行販等名目賣魚人欲向魚行購魚不能直接須由大行販經手價錢一千購戶祇交錢九百七十文大行販交行九百五十文其餘二十文則歸大行販所得作爲扣用至魚行之秤亦大小不一有用十二兩者有用十三兩者如小販欲向購魚數百文則甚爲吃虧此次大行販聞各魚行改用洋碼貨價槪作九五折計算秤亦一律用十三兩六錢無論何人均可自向各行直接大行販因無可沾潤是以勒令各販罷市希圖壟斷捕房聞之即飭包探諭令各戶照常營業如有人覇阻滋擾定即提究又聞昨晨各小販復集一百餘人在公共租界四馬路西胡家宅西園茶館内會議抵制之策適老閘捕房包探錢壽生經過是處深恐人衆肇事立即回禀捕頭飭派通班中西包探到塲解散旋又擁至縣署喊稱各魚行主新定章程如價錢一千文定欲收洋一元身等小本營生何以堪此猶憶數年前洋價八百餘文身等將錢找足並未稍有異言今驟攺洋碼實欠公遵應請核辦其時縣尊田大令尙未返署適有法廨讞員聶司馬與商董虞洽卿觀察因公到縣當命各魚販選出年老曉事之王國良李春芳二人同至花廳諭令善言解散不可滋事靜候照會法總領事派捕照料以防匪徒附和爾等速卽退散一面田觀察函請各魚行主瞿長順同信昌等多家到商務總會商議良策豈知各行主均觀望不前不肯到會未知如何了結 
[上海醫院落成誌盛]  
　　六月初二日上海醫院行落成禮午後二時開會奏軍樂先由創辦人李君平書報告醫院診病養病之辦法並演說醫院内參用西醫之緣由次由來賓沈君縵雲演說大旨謂地方上人均應扶助醫院成立次由育賢女學生陳衡哲演說上海醫院係李平書先生與女醫張竹君先生費盡心力始得成立爲我中國第一特創之醫院願大衆扶助等語次官長致頌詞次答詞次育賢女學生唱中西賀歌次奏軍樂次推定梅問羹　王一亭　顧馨一　沈縵雲　莫子經　嚴子均　周金箴　虞洽卿　蘇葆生　李平書　爲董事並推舉梅君問羹爲主任董事次募捐上海道蔡認寫特别捐洋一千元來賓約共認捐洋六千餘元次奏軍樂散會 
[開會詞]  
　　上海醫院設在地方自治區域之内何以叅用西醫請爲諸君言之吾中國自古以來有絶大之學問二皆於人身極有關繫一曰算學一曰醫學算學始於伏羲之結繩醫學始於神農之嘗草人自有知識父母無不敎之以數人自知寒暖饑飽無不知調衣食此即算學醫學之本也但凡百學問皆須研究而後有進步吾中國人日日用算學而不知研究算理人人用醫學而不知研究醫理孟子所謂行之而不著習焉而不察此於生計衛生俱有障礙者也顧數千年來算學則日漸發明而醫學則日就晦塞此豈吾中國之人知有生計而不知有衛生耶夫有人此有財人之身命譬之禽獸之皮人之錢財譬之禽獸之毛皮之不存毛將焉附何世人但要錢而不要命耶自中外通商以來洋人以種種學問輸入中國吾中國人無不崇拜而迷信之顧吾以爲西學盛行有大害於吾華人者一亦有大利於吾華人者一大害何算學也大利何醫學也算學何害於吾諸召試思之中外通商以來吾華人之財爲洋人算去者共若干億兆京垓豈非大害乎獨有西醫出其醫學以治華人之病數十年來受惠不少蓋中醫日就晦塞西醫方日漸發明此吾上海醫院所以叅用西醫且不免偏重西醫也顧利用其利我者亦當思抵制其害我者否則吾華人之身命保全矣而錢財則日失譬之鳥獸毛盡脫落徒存其皮孔子所謂虎豹之鞹猶犬羊之鞹將來吾中國之人盡是一鞹尙可以爲人哉尙可以爲人哉 
[謀財害命未成]  
　　前晚十一時半巡邏隊巡至王家宅地方見有一人手足被縛口内塞滿泥沙衣服亦被剝去奄奄垂斃當由巡士灌救甦醒帶入三路一區詢問據供姓王名阿五浦東人帶洋五十六元來申付帳在法界茶館内遇見匪徒二人誘至該處將洋奪去並被攫去金表一只值洋二百餘元又羅紡衫褲一套德正巡官諭候派探查緝並傳家屬到案核辦 
[巡士嚇斃小孩誌]  
　　三路四區巡士嚇斃四歲小孩宋掌福巳詳昨報茲悉此案業經一區德正巡官飭令二十三保二圖地保朱兆金傳諭該孩之父宋小毛允將巡士方嘉謨解送總局從嚴懲辦一面勸宋赶將孩屍收殮並由地保償還衣棺等費洋十四元宋已遵勸將孩收殮城内 
[看管巡士]  
　　巡士王裕成日前誘拐源盛彩票店主俞連生之妻請假逃逸由俞控奉上海縣禀請巡警總辦著保交案在案前日王裕成投局禀到當奉汪觀察函送到縣看管候訊 
[旋逃旋獲]  
　　流氓王阿二周介順等聚吃講茶口角爭毆由一路巡局送縣交差看管在案詎王阿二即於前晚夜半乘人不備越窗脫逃看役聞之立即追捕至新弄内獲住亦云幸矣 
[化爲有用]  
　　滬道蔡觀察批袁容禀云該職辦理精動小學校因所賃民房地位狹小另建又乏經費請借海神廟作爲校舍旣稱該廟並無僧道仰海防廳查明借給具報 
[阻礙水道]  
　　邑廟豫園四美軒後面之荷花池通逹水道近由某甲等串令某校出面禀准填没建屋收租現爲點春堂萃秀堂等 
 
 

Page 20

 
 
各帮董事查知昨特分發知單訂於今日會議禀官禁阻 
[兇徒送縣]  
　　木匠衛盛發被同業紀貴淸用刀戳傷扭至一路巡局審訊衛供向開木作於三月間用紀爲夥刻已停歇前日無端紏衆多人至小的作場内藉索斧鑿爲名將小的兇毆並被戳傷頭額求驗訊之紀貴淸供詞支吾判兩造一併移縣驗傷訊究 
[跳出火坑]  
　　東二區昨將花烟間妓女高蔡氏及龜奴馬扣子解至一路巡局訊究氏供南京人丈夫高少泉現在原籍今春被趙明與子義方將氏誘拐來滬私自押入馬扣子花烟間爲妓計出身價洋八十元龜鴇責氏不善逢迎時遭凌虐求請趨豁訊之馬扣子一味求恩判罰洋三十元該氏發堂留養候伊夫來局認領 
[官事]  
　　前廣西左江道俞明頣四川候補道趙鶴齡分省補用道朱立岡昨均到道拜會 
南市 
[曾否送局]  
　　尙林學堂敎習史國棟前冐李平書之名向江南製造局冐領新水據供所盖圖戳係向城内醫學研究曾某茶房出洋一元購來卽由工程局實押在案茲工程局查悉該會在外聲稱已將茶房送局訊得史國棟所供盡屬子虚等語但該曾並未將茶房送局局中不能担此資任業巳派探調查以憑根究 
[再押一月]  
　　南匯人李新貴前竊伊母顧氏之珠簪飾物因　西門外壽祥里　顔氏之女小洪即李之姘婦呑匿不還控由工程局判李押候伊母領回再傳小洪訊該在案茲由顧氏投稱見子新貴不務正業求請再押一月俟期滿頒回送押南匯自新所以待悛悔　副裁　　即提李復訊判戒責一百下再押一月 
[限]  
　　許汝休控　　順興麫館之殷錫錫　該　　單三帋央中唐　　辭　生抵去洋一百元　　不　今正又　　地二分之方單一帋推抵另央　森林担保荳知仍不淸理求請追究昨經工程局陳副裁判訊供屬實判殷交保限六月底八月底兩期照數還淸 
[賴債行兇]  
　　薙髮匠張福林向小販羅阿榮索欠無着反被持刀刺傷右膝控由南區解至工程局訊明屬實判羅戒責一百五十下交保還洋 
閘北 
[上行下效]  
　　四路一區蕭正巡官凡遇違犯警章之人拘局後往往罰令長跪一二時開釋前日下午四點鐘時有某甲在南川虹路大便（閘北巡警開辦三年大小便所尙未設立）被巡士李季書查見亦效蕭巡官辦法令甲長跪道旁往來之人駐足圍觀莫不詫爲創見云 
[何不提訊]  
　　寗波人邱增方於上月二十七日在永順里後與賣桃子之某甲論價口角由四路一區巡士上前驅逐復起衝突當被拘局奉蕭巡官諭令押候訊辦在案迄已四五日尙未提訊昨由邱之親戚投局求保巡官惟之 
[誣控車夫]  
　　住居三路一區境内之某西人昨遣侍者劉阿蘭將車夫紀阿三扭至控被行竊衣服紀供上月十四日由劉引荐在該洋人處拖車連車租每月洋十二元二十六日拖至白渡橋老旗昌地方洋東在車内吸烟致　車蓬焚去向索賠償不允反被誣控求宥判紀暫押候查明核奪 
英租界 
[欺凌弟妹]  
　　女子王秀金前與其弟實金控告伊姊王秀林姊夫王培坤霸呑家産行兇毆　由縣判令王秀林夫婦分給弟妹洋三千元詎夫婦抗斷不繳嗣經榮杏芬出爲理勸令王夫婦折給洋一千九百元曾付現洋九百元餘洋言明　産給付今又悔議嗣　榮以王秀　王培坤不應欺凌弟妹復令具禀英廨請追寳繼員准候飭傳訊究 
[醮宜究]  
　　南匯人　星橋之女杏寳　於陶冠卿之子　生爲室其夫病故　時　乃翁陶冠卿强行　醮張得悉後向之理論陶將伊媳移匿他處不使見面張因具禀公廨移請南匯縣查提解究 
[烟舘違禁]  
　　廣東館第一家蘇膏烟間已奉禁閉詎該烟間主胡金生出價洋四百元盤頂附近嚴正寳所開之增記烟間仍懸第一家招牌事爲老閘捕房查悉昨飭包探葉長亭與七號西探往查屬實請廨出單傳訊 
[負債逃避]  
　　王友麟虧空吳商老沙遜洋行洋六千二百二十七元五角逃匿松江華亭縣境茲被原告債悉禀知公廨移提究追 
[婦人短見]  
　　住居三馬路收賣舊書之沈雙桂昨與其妻張氏口角氏即呑煙自盡旋由捕房淚探將屍車送虹口斐倫路驗屍所飭保報縣相驗 
[自害害人]  
　　住居厦門路一百九十四號之吳夏氏昨至附近袁根生家索取賭債口角被辱夏氏忿不能平即在袁處呑烟圖盡袁妻陳氏情極投報老閘捕房飭探將吳夏氏車送仁濟醫院醫治再核 
[妓女負氣]  
　　西棋盤街老長春堂么二妓女梅月閣昨與狎客口角呑烟圖　經龜奴薛其山察覺投報捕房飭探將該妓送往仁濟醫院醫治再核 
[冐名行騙]  
　　粤人陳仲箎向爲西醫住居漢口路二十號門牌近由伊父托香港匯豐銀行匯洋五百九十元來滬　陳收領詎被騙子知情即冐陳震泰圖章將洋領去昨陳得伊父電音往取無着即投總巡捕房控究飭探往查 
[巡捕越界]  
　　前晚老閘捕房所派巡視頭路之九百七十四號華捕越至四路拘拿妓女被四路九百九十二號華捕所見扭至捕房捕頭諭候查明核奪 
[日人行兇]  
　　昨有日本人某甲在山東路無端將乞兒沈阿金毆傷被七十六號西捕查見一併拘入捕房捕頭飭將沈送仁濟醫院醫治令該日人給還傷費洋一元開釋 
[不應毆打]  
　　馬夫杜阿四昨在松江路駕車不愼將某法人所乘之東洋車輪撞壞該法人怒不可遏奪取馬鞭將杜揪傷旋由巡捕一併拘入捕房飭杜自投法領事署控告美租界 
[洗澡溺斃]  
　　成衣匠王三泰住居楊樹浦路前日午後偕同伊友至委妥路浜内洗澡竟遭溺斃昨晨由捕房將屍車入驗屍所飭保報驗 
[投河遇救]  
　　昨晨有王翌生因落魄無依奔至楊子路碼頭投浦圖盡由駁船戶援起交捕帶入捕房解廨請核 
[口角互毆]  
　　粤人鄭阿友昨在天津路與王阿榮口角互毆鄭以洋傘戳傷王之左目由捕拘入捕房王送醫院醫治鄭存洋保釋 
[因何被毆]  
　　何衍東昨至捕房報稱前晚在北四川路被黃其福紏黨蜂毆致傷鼻孔捕頭飭赴公廨控訴 
[擲傷頭面]  
　　葛福成昨在西華得路被吳紫卿以碗擲傷頭面虫捕一併拘入捕房葛送同仁醫院醫治吳押候究辦 
法租界 
[合股糾葛]  
　　漢祥同洋貨號股東陳漢標控股東張祥君私取棧單盜押一案前日由廨提訊陳供張乘該號閉歇時私取洋貨棧單盜押其貨現存金利源棧房且號中定貨虧耗被告槪置不理均由商人料理請爲追究張供定貨虧本雖巳由陳料理但號中所欠莊欵八千餘兩商人亦已料理數成所有棧單簿攎確由商人收存聶司馬以陳張賬旣未算股亦未拆存棧之貨張不能私自抵押判張交保各赴洋貨公所將帳算明再行核辦 
[牽累多人]  
　　王茂芳前被陸友蘭將假方單騙抵洋四百元當將赴莊取洋之朱梅生拘解公堂押限交出陸及保人裕泰煤棧主張榮培訊核在案前日捕房解　請　據供見有地保盖戳是以盖章保　不知其僞求鑒聶司馬以此事旣由愿告行十八　金林引進高亦不能置身事　判張　保　論原告將高交案訊斷朱無干　　 
[押追欠欵]  
　　作頭徐桂祥前　大昌行控告欠銀一千兩保出　　遭漢口　之不理茲移提來滬昨日解廨　令揮　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[順天府奏順直紳士創辦蠶業講習所援案請撥備荒經費摺]  
　　奏爲代奏順直紳士創辦京師蠶業講習所援案請撥備荒經費以資補助恭摺具陳仰祈聖鑒事竊據順直紳士前湖南岳州府知府魏震法部員外郎鹿學檀等聯名呈稱蠶業之興以中國爲最古自嫘祖敎民蠶織遂以衣被萬世禹貢兗州桑土旣蠶厥貢絲織蔡沈書傳謂河昔北流兗州之境北盡碣石蓋包今日直東之域後世大河以北蠶事廢墜或諉爲天時地利之不宜不知北土宜蠶於古有徵徒以人安惰窳遂使蠶絲之利爲東南各省所獨擅而北方風氣男丁尙知力勤於隴畝婦子相率坐耗於室家此不待飢饉薦臻而因惰致貧效已可覩重以近歲偏災屢告上煩振卹而下鮮蓋藏紳等心竊憂之上年順直紳士倡辦農工學會曾蒙奏准歲撥備荒經費銀一萬兩用資接濟特蠶業未振遺利尙多紳等公司籌商現於宣武門内購地建校創設京師蠶業講習所選購桑株置備圖書器具延聘蠶學畢業女敎習招考女學生講授育蠶繅絲諸法以廣傳習而資倡導即以輔農功而裨荒政開辦經費業由本省官紳籌捐數萬金常年經費除已呈由農工商部奏明每年撥助銀三千兩外預計不敷尙鉅擬懇援照農工學會成案於備荒經費項下歲撥銀一萬兩俾資補助而規久遠等因呈請據情代奏前來臣等伏維富國之本並重農桑勤民之方兼課男婦古人言一夫不耕受之飢一女不織受之寒而近世西儒言富亦兢兢於生利分利人數之多寡順直民俗丁壯力田婦孺坐食誠有如該紳等所云者一遇荒歉動煩振撫而民因莫蘇與其議補救於臨時曷若圖本根之至計今該紳等振興蠶業爲闢利源惠桑梓起見與農工學會用意正復相同合無仰懇天恩俯准援案於備荒經費項下每年撥給銀一萬兩以順輿情而助公益出自鴻施如蒙俞允再由臣衙門咨請度支部照數撥欵以便轉交該紳等祇領仍令撙節動用核實造銷總期帑不虚糜事歸實濟庶以仰副朝廷嘉惠元元敦崇本業之至意所有據情代奏緣由理合恭摺具陳伏乞皇上聖鑒訓示謹奏宣統元年五月十八日奉旨依議欽此 
要件 
[外務部奏定出使報告章程]  
　　第一章使臣之報告　　第一條出使大臣應隨時將以下所列之事報告外務部一關乎所駐國與本國之事二關乎所駐國與他國之事三關乎所駐國國内之事 
　　第二條上條之報告應分别門類如左一外交門分二類甲所駐國與本國相關之事乙所駐國與他國相關之事 
二政治門分八類甲所駐國政體及關乎憲政隨時更改情形乙現時政黨及政策丙現時財政情形丁政府用人戊議院舉動及報館議論已關乎司法部之事庚新定法律辛新頒命令三軍務門分二類甲陸軍乙海軍四商務門分三類甲所駐國與本國之商務乙所駐國與他國之商務丙所駐國國内之商業及農工等業情形五學務門 
　　第三條以上五門報告應分别最重要事件次重要事件最重要者先行電逹次重要及先巳電逹之最重要事件一併詳細郵逹 
第二章領事及商務委員之報告 
　　第四條第二條所列各門報告内應出領事及商務委員報告者另行詳列第六條内責成各該員等詳細調查由各該員等一面報告農工商部一面呈由該管出使大臣核閱報告外務部 
　　第五條第六條所列各項屬于各領事所管區域内者由各該領事報告其不屬于各領事所管區域内及事關全國者由商務委員報告其未設商務委員之使館或代辦使館由出使大臣或代辦自行報告凡代辦或領事駐于獨立國呀屬地與所駐國相離較遠者（如澳洲等類）第二條所列各門統由代辦或領事報告均仍呈由該管出使大臣核閱轉逹　　第六條領事及商務委員應將以下所列各項按照第二條第二第四兩項内所分之類詳細報告 
甲調查以下所列各項統計（或按月或按季或按年就其有法可查得者列之）一進出口貨物價值之統計（以運往或運自本國者屬于第二條第四項之甲類以運往或連自他國者屬于乙類合併之統計屬於丙類餘類推）二進出口金銀之統計三進出口船舶之統計四進口稅之統計（進口稅分貨稅船鈔他項雜稅三項有出口稅者亦應列入）五所駐國進欵出欵及公債之統計（公債分國内債國外債）六本國人往來所駐國男女老幼人數之統計乙調查以下所列各項情形一關稅及内地各稅之稅率（如值百抽幾之類應逐貨列明遇有變更隨時查明報告）曁抽稅之辦法二所駐國現行錢幣及市面金銀流轉盈朒之情形三所駐國之主幣與外國之主幣滙兌之價值（分所駐國與本國滙兌及與他國滙兌兩項按日或按星期列表四所駐國各種銀行情形（資本預備金出貸欵各項之多寡比較）五所駐國各種工藝情形六所駐國各種農産情形七所駐國與本國及他國交通情形並國内交通情形（指輪路郵電言）八本國人在所駐國經商情形九本國人在所駐國傭工情形十所駐國人民之風俗習尙有關於本國貨物在所駐國之消路者（未完） 
小說 
 
 

Page 27

 
 
[奇情小說美人虹] 英勞倫斯著瘦狷譯意（五） 
　　倭瑪史曰。梅黛嶺亦知其母之預爲計乎。安索曰彼苟知之者。志必益高。寗肯容老夫預聞婚事。吾知之。防閑甚密。又恐其同學衆多。或偶聞斯事。流長飛短也。更力守金人之戒。甞胆臥薪。焭焭在疚。吾之老境。亦可憐生。嗟乎。吾友。當知吾之爲此。皆所以爲君計。今君苟决意娶吾女者。則他日遺産之襲。舍君莫得。惟事成之後。君必以吾之負劵畀吾。否則吾垂暮餘年。猶必償此萬金之重利。不幾將窮荒顚沛與彼乞丐相同乎。老耄之倭瑪史坐而嘑然曰娶妻乃如是流費耶。得毋奢侈過甚。然佳人難再得。吾固。語未終。安索儳曰吾女誠艶絶萬金身價殊不爲昻。且求婚者踵相接。而吾一不之許。若特留以待汝者。亦汝之幸福哉。今吾於彼之去就。無足重輕。汝苟欲之者。娶之可耳。成婚之後。足下鄉老温柔。領略人生艶福。僕亦釋此重負。飄然一身。飽享軟紅塵味。不且兩得其益歟。此事僅一交換之問題。且殊無需外事商榷。且老耄之倭瑪史。默思少頃。覺爲彼香温玉軟之梅黛嶺而輕擲此萬金巨欵。尙非付諸虚牝加以安索之力勸。謂遲恐有變。鐡人煆鐡。最妙當鐡熾之時。遂决計承認此約安索乃速倭瑪史至已家。受其欵待。謂將指倭告梅黛嶺。此實爾異日之所天。令倭德　怡悅安索平時嘗强迫其繼女從其命令。　更不懼其抗拒。自思彼胡能抗拒吾乎。彼即欲抗拒吾者。日用所需。藉吾供給。獨不懼决裂之後。吾將不予一錢耶。兩人語移時。始相將出林去。此時梅黛嶺何如者。百折回腸。愈思愈苦。父兮何怙。蘭泣孤生。夫也不良。花難並蒂。黛螺慘綠。頰淚飛紅。低徊久之。乃决意作鋌而走險之舉。暫從埒根他適。來函 
[醫學研究所來函]  
　　敬啓者尙林學堂敎員史國棟假冐李平書圖章撞騙一案經工程局孫裁判審訊據供向醫學研究所某茶房購來敝所聞之不勝駭異立即函送茶房到局候質　究豈知史國棟所言全屬子虚除由局重辦外乞登來函一門俾衆周知是所至禱 
賑務 
[滬北廣益善堂代收甘肅旱災振欵五月十四日至廿七日止淸單]  
　　袁錫如壽筵移助洋一百元無名氏洋十元劉閣臣洋十元王小娘俞順刑來洋十一元李蓮記胡繼鋆陳叙湄王棠記隱名氏五戶各戶洋五元鄭鍾鎔川漢股票一紙計洋五元虞江氏邵成豪二戶各戶洋三元袁氏彭鹿生二戶各戶洋二元應松鶴無名氏魏李氏嚴庚生四戶各戶洋一元盈康小洋十四角何彬臣銅洋四元二角康銅小洋一百八十六角次錢九千二百六十文又收捐桶内洋十一元小洋八十三角票洋一元銅洋三元銅小洋六角錢票二紙計十千另三百文錢五千一百六十一文共收大洋一百八十一元小洋九十七角銅洋七元銅小洋一百九十四角川漢股票一紙計洋五元票洋一元錢十五千四百六十一文次錢九千二百六十文以上照數送交甘肅籌賑局彙解災區特先登報以揚仁風[  司董祝大椿 
朱侗珍葉貽釗等謹誌]  
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
