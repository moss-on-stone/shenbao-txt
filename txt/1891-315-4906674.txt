# 1891 - 315 - 4906674

 

Page 1

 
 
[新印左文襄奏議繡像三國演義出售] [  圖書集成局啓]  
　　二書俱用本局新式鉛字印成校對裝潢並皆佳妙夫文襄公中興碩輔奇才偉略並世無雙其條陳赭宼之披猖敷奏官軍之犀利老謀勝算寰堪媲美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名手繪圖書中行列究然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[書車夫胡阿庸事]  
　　車夫賤役也車夫之中而有胡阿庸其人則亦不過一食力之人已耳何足書乃自有胡阿庸其人而車夫若有不得概視爲賤役者其人足以傳世其事足以風世揚善闡微吾儕之責也是又烏是而不書盖胡阿庸者居於上海法租界密采里西國大客寓之後孑然一身以力自養曾爲英國人馬爾生推包車馬爾生向爲各洋行掮客當其生涯盛時朝出而暮歸東來而西往皆胡阿庸之爲效馳驅旣而馬爾生時乖運蹇經營不順年又漸老景况日窘甚至無以爲生胡阿庸見之謂此吾故主也何一寒至此小人雖辱在泥塗顧尚可以自食其力且有一椽之室可以棲止當竭吾心力供奉吾舊主人理亦宜之乃導以至家家雖逼仄尚不至湫隘之甚因汎掃一室以奉馬爾生馬爾生貧且老無可謀生或憶及舊時朋友與夫生意往來之家或有可收之欵則繕函命胡阿庸持以去有收得者卽以爲旅資亦有收之不獲者胡阿庸亦未嘗告勞馬爾生衣食有缺則以已車資所入爲之接濟無吝色亦無德色如是者數年馬爾生心感之而無以報焉數日前馬爾生病胡阿庸見其勢瀕危乃奔赴密采里客寓中爲之作秦庭之泣有某英人義之從而往視馬爾生病恐不起急命車送至西醫院爲之療治乃行至中途未及醫院卽已奄然物化　英人爲之告於本國諸商人如禮裝殮送之墳山且以胡阿庸之義遍告諸西人咸欽服之且謀所以報其義各出資先爲之給衣履籌用度復擬醵資以爲謀生之計視其質之所近性之所向而位置之或開店或經商悉從其便胡阿庸至此乃得食其報諸西人之見義勇爲固足嘉已而胡阿庸之爲人實有不愧爲義士者夫當馬爾生留居其家之時胡阿庸祗以念及舊主之情不忍見其淪落因而留以養之以一車夫終日胼手胝足奔馳於路夏則日炙雨淋冬則風饕雪虐一日所得除却捐照之資租車之費其所得能有幾何卽使車係已産不須租賃然一日之中所獲不過數百文而止以贍一身或尚可以敷衍猶恐不能蓄旨作御冬之計又何堪再增一人之養贍且其所養者又係西人卽使馬爾生素患難行乎患難亦不妨隨遇而安而胡阿庸乃以向日曾受豢養之恩今日安敢過於褻瀆其飲食起居必有稍高出於自奉之上者倘其供奉祗數日則亦尚可以竭其綿薄今不以日計并不以月計而以年計供養至數年之久竟能不厭不倦絶無悔意絶無怨辭此等高誼求之近今中豈易得哉且當留養之時胡阿庸又豈逆料異日之必獲其報不過以故主情深繡袍念舊遂有此義舉其所望者要亦僅在希兾馬爾生鴻毛遇順生意轉機克復舊業此則痴心所不免此外别無所縈也至於今馬爾生老病遂死更復何望惟剩一副痛涙哭向諸西人以求殮其故主而已又豈料諸西人之不欲使胡阿庸一人獨爲君子而亟欲糾資圖報其高情咸慨然義形於色吾知此後胡阿庸乃可以食報於無竊矣夫今之人有昔日屢受其恩義一旦時異勢殊眨眼厪不相識甚且有見其落阱而反下之石者前此之恩誼悉付之東流而不復顧若此者往往而有勢利形於骨肉陰賊伏於蕭牆直令人防不勝防避不及避忘恩負義之輩滔滔者天下皆是也况車夫不過與雇工等核以情誼無異平人或念及舊情義贈數金卽已不可多得而况居之食之經數年之久而始終不變此豈尋常厮僕所可同日語者是又烏得以身爲車夫而藐之耶諸西人感其誼爲之籌善後圖報施宜也可以受之而無愧者也吾更爲之表而出之使其名永傳於世且以勵天下之薄俗亦宜也所當闡之而無隱者也 
[本館接奉電音]  
　　昨由京友電傳上諭六道敬謹譯登○十月十五日奉上諭前據王文韶奏已故湖南提督馬如龍有功於滇據本籍紳士呈請具奏籲懇恩施當經降旨議卹並准於雲南省城建立專祠戰蹟宣付國史館立傳兹據都察院奏雲南京官編修陳思霖等臚列該故提督功不掩過各欵呈請代奏收回成命等語馬如龍在雲南曾著戰績嗣以傷發身故朝廷賞功宥過恩恤有加惟建祠一節必須輿論咸孚方稱褒揚鉅典今旣毁譽參前半所有建立專祠之處着卽撤銷該部知道欽此同日奉硃筆武塲正考官着周德潤去副考官着朱琛去欽此同日奉硃筆這塲内彈壓副都統着恩光去欽此同日奉硃筆着聨𨸚劉桂文監試欽此同日奉硃筆這收掌試卷着點出朱孫茀王湑棠去欽此同日奉硃筆這外簾官着圈聉雷天柱楊國璋李秉瑞舒孔恂去欽此○現換羊灰鼠 
[鸞坡淸話]  
　　神機營左翼五處馬隊專操長副都統春因病奏准開缺所有左翼五處馬隊專操一缺經慶邸等諭將八漢排槍隊專操廂紅滿副都統色楞額調充遞遺八漢排槍隊專操一缺將八漢砲隊幫操正黄漢副都統奕功充補已由總理營務處分檄馬步各隊查照矣○庫倫額爾德呢商卓特巴逹什多爾濟輪應光緖十七年終入京隨班朝覲之期可否來京之處預請庫倫辦事大臣代奏請旨遵行經安副都統德據情奏聞奉旨着准隨年班入京欽此○福箴亭大協揆錕於初五日令誕王公大臣年戚僚屬恭往祝壽者濟濟盈門協揆張筵欵待並召梨園子弟演劇一晝夜藉以侑觴天保九如之什可爲協揆詠矣○本年仰山窪八旗合操帶演交衝馬轉旗連環例由前鋒護軍統領奏派四人分翼帶演經景運門將十處堂銜緑頭牌咨取到齊於初六日晨具奏請派奉硃筆圈出正白旗護軍統領德隆署正藍旗護軍統領秀吉廂紅旗護軍統領芬車廂藍旗護軍統領恩普欽此得旨後卽由景運門檔房分行兩翼前鋒營八旗護軍營遵照矣○正藍旗滿洲都統爲知照事摺房呈稱前准多羅定郡王溥煦門上現出包衣佐領一缺揀定正陪咨送到旂經本旂於十月初三日帶領引見奉旨定郡王門上包衣佐領着擬正之三等護衛文廣補授欽此等因到旗相應知照多羅定郡王溥煦門上查照○宗人府爲知會事准内閣票簽處片傳所有本年十月初十日○慈禧端佑康頤昭豫莊誠壽恭欽獻皇太后萬壽聖節是日應　遞之王公百官照例呈遞先其日自行呈交○奏事處等因前來相應知照親郡王貝勒貝子公各門上遵照辦理○貝勒載漪之子頭品頂戴溥僎奉懿旨 
 
 

Page 2

 
 
指定候選道惠綸之女爲室曾登前報兹經内務府查照成案凡遇奉旨指婚應由内務府奏請欽派大臣爲漪貝勒惠觀察舉行拴婚典禮其自納采以迄奉紀一切禮節應由本府自行咨查辦理已由内務府繕單請派奉硃筆圈出禮部右侍郎景善欽此遂經内務府分行貝勒載漪門上曁廂藍滿都統轉傳惠綸查照預備○宵人府爲移咨事本府於光緖十七年十月初二日具題請將承襲奉恩將軍宗室載玢添撰誥命以昭信守一本奉旨依議欽此欽遵到部相應將該員呈出原領誥命一軸一併移咨内閣典籍廳照章添撰○吏部爲移會事考功司案呈光緖十七年十月初六日由吏科發出本部彚題盜案議處各官一本于十月初四日具題奉旨孫楫共十三案其七案着每案於現任内罰俸一年又六案着每案于現任内罰俸六個月龔照瑗共二案其一案着罰俸一年又一案着罰俸六個月劉樹堂着于現任内罰俸一年松林着於現任内罰俸六個月長祿着銷去紀錄一次免其罰俸餘依議欽此欽遵到部相應移會内閣稽察房遵照○宣武門内劈柴胡同東口内當街有井一口供附近人家食用本月初二日晨有人汲水似覺井中有異探之知有人在焉轉報地方廳官飭人下騐果有人淹斃耳尚帶圈紅繩繫髮辮廳官卽以淹斃女子呈報提署移坊詣騐越三日西城指揮帶領穩婆來騐及井内撈出並非女屍乃十五六歲之童子也指揮以廳官不暇看明率意悞報不禁大怒廳官再四乞情指揮始派役傳仵來騐委係自行投井身死塡格送案並將廳官記過當塲並無屍親認領遂飭地方查訪屍棺暫厝井側聽候認領說者謂死者派系天潢家中尚有兄嫂素不相能死者負氣而出五日未歸不料其投井身死親屬並不當塲認領者盖因宗室例領白事銀五十兩若自尋短見例不支給故也○吏部爲咨行事騐封司案呈本部議覆河道總督許題以東河所屬陽封縣丞沈乃釗試署期滿於河工事宜認眞經理毫無舛悞請銷去試署實授是缺等因核與例案相符應准令實授一本於十月初一日具題奉旨依議欽此欽遵到部合卽咨行東河河道總督查照○京師近來盜風甚熾每於黄昏時或攔路截搶或入室刼掠盜案迭出幾於無日無之大金吾三堂憲以時交冬令盜賊出没無常面諭左右烏廣兩翼尉嚴飭八旗各官廳及技勇營海查海捕練兵隊各弁兵每日於申刻下夜巡察各廳官弁兵當於汛地往來梭巡有犯卽拿其兩翼各弁兵務宜不分畛域認眞緝捕以安閭閻而靖地方倘有緝捕不力或巡夜怠惰者一經發覺立予叅辦不貸 
[禾中紀事]  
　　新任嘉興縣由省來禾各書差得信後至石門迎接隨同憲舟一路行來於十二日午前抵埠縣尊乘輿入城在宏文舘暫駐行旌旋赴府轅禀見並往文武各衙門拜會各官以次答拜輿馬紛紜一時稱盛縣尊頒發紅諭定於十三日接印任事○十二日淸晨嘉協左右兩營弁兵齊集外教塲鵠候宗太宗閱操俄而楊都戎宗太守張協戎皆用全副儀仗出北門赴外教塲各弁兵在道旁跪迎肅靜無譁各憲至演武廳前降輿遂升公座令旗一揮衆兵齊出先閱各種陣法繼閱馬步箭終閱雜技極變化雜奇之妙五花八門之觀至下午操畢太守忻然色喜次第犒賞各兵踴躍而前歡呼雷動各憲次第鳴騶回署○浙撫崧振帥派撥撫標護軍旗親兵數十名來禾以助冬防抵郡後經宗太守飭令分駐南門外南堰鎭餘則駐紥府轅儀門每晚出外巡查庶使匪類不敢竊發閭閻得以安堵云○南門内大街恒隆煤炭店養媳自盡一事現經和事老再四調處勸令從豐棺殮母屬始首肯業已言歸於好可免涉訟公庭矣○朱捕廉奉邑尊委往大俞家橋履勘盜案現已回郡禀覆並飭捕役嚴密緝拿竊犯以憑從重懲辦 
[閩中閒話]  
　　出福州西關六十里許有森昌雜貨店焉店主危姓有子年方及冠娶媳後已兩産男孩某日兩孩在床中戲謔忽帳内火光熊熊媳見之急入撲救而帳已燒成數孔大約尺許兩孩均未遭剝膚之痛然已胆俱嚇破不移晷相繼而殤噫慘已○南臺閩安關徵收落地稅雖竹頭木屑亦必榷及錙銖某日有脚夫挑火腿數條闖關而去被巡丁扭住令其照章納稅始得放行亦可見其細意搜求不遺餘力矣○近日時疫流行有患嘔吐等症者多不及救樂連江疫氣尤甚有一家十八口相繼病殁僅遺數丁者田禾亦有蟲災閭閻頗形困悴有地方官之責者將若之何○圜法之壞已極雖經地方官嚴行示禁奸儈終視若弁髦近日南臺錢商又將城内錢價抑低三四文不等此種伎倆大爲錢市之害聞官已出示禁約但未知能令出惟否也○本月初九日爲張笏臣方伯懸弧令旦合省官僚及地方紳士皆詣薇垣叩祝樽傾北海頌獻南山濟濟冠裳頗極一時之盛○自卞制軍申禁花會後此風爲之稍戢邇者游匪土棍日久玩生小試其端大有死灰復燃之意愚民貪圖三十倍之利往往如蟻附羶未知地方有司其亦聞而知之否若果知之則朝廷三尺法具在恐不能令若輩事外逍遥也 
[邦江客述]  
　　督辦揚州保甲趙小溪觀察之文孫曩年與舊戚薛氏聨姻兹涓吉十月十一日迎娶張燈結彩熱閙非常都轉以次文武各官均往道賀門前車馬擠擁於途○兩淮泰屬東臺場魏鹺尹裕光以讀禮交缷鹺務沈分轉札委鮑鹺尹毓東庖代一面詳請委員署理運憲江都轉以是缺輪應酌委知事到班查有洪養泉鹺尹溶堪以委署遂於本月十一日懸牌檄委洪鹺尹擇於下浣履新○前報紀通泰兩屬鹽河淤淺而以通屬爲尤甚塲商禀請挑濬經都轉咨調江蘇候補知縣陳鎔庵大令來揚勘估大令奉札後帶同熟諳河務之各員弁前往適上月淫雨兼旬直至本月初始行開估據聞片叚甚長河身亦深淺寛窄不一現擬擇要細估屈計估定後造册劃叚從事畚挶大約總須臘尾春頭矣 
[瓣香南豐]  
　　許仙屏河帥當開藩江左時創立文正書院原期顧名思義使江左儒林無忘湘鄉相國之遺澤也落成之日於東西栅欄署曰東吳文學南豐瓣香闊大光明　與題稱主講席者爲楚南鄧公博採蜚聲庠序屢列前第者十餘人致之門下物色于廣衆之中賞識在風塵以外公門桃李濟濟成陰今秋肄業弟子登賢書者六人惟葉君文翰素蒙特賞山長顧而樂之擇於十月十一日懸額題名並邀集得意門生二三十人公祭曾文正公是日整肅衣冠行禮畢設席相欵冠盖紛紜觥籌交錯熱閙非常主位周旋者山長外復有監院劉大令酬應賓客秋祭文正公次日卽山長課士之期按例每月二十日師課今移前數日四書題子曰巍巍乎舜禹之有天下也至予有亂臣十人賦題陶通明畫一牛着金籠頭賦以一人執鞭以杖驅之爲韻 
[金陵武闈紀事]  
　　金陵武闈於本月初九日開考先步箭次馬箭次毬箭再次試硬弓刀石連日天氣淸明風和日煖赳赳者可免帶水拖泥之苦如風伯雨師並不稅駕大約十八九日可以畢事矣○瑞方伯較射早去暮歸用全副儀仗途間排列煥然一新此外入間各員亦均如是惟監試馬儲憲例有關防未便回署云○初十日西闈試步箭之期有一兵役偪近皮鵠之旁相離約一丈有餘方欣欣得意作壁上觀忽一矢飛來穿肩而過役卽負疼倒地幸去胸尚遠不至殞命聞此生素不善射是以差之毫厘失之千里或謂役曰子立處如與皮鵠相對渠不能申的又安能申子哉役聞之不覺破涕爲笑 
[金陵官報]  
　　十月初十日候補道穆克登布禀知胞兄在山西河東道任内病故請期服假廿一天淮揚水師親兵右營周國興禀知沿江巡查回省知州湯華衮句容查辦事件回分省補用縣余仁由京來十一日副將李邦富禀知接辦親軍副右營同知張恩敝奉糧道委赴皖南北訪查米價差卽辭江西同知許應銑解榖米來通判羅繼琛奉委通濟門粥廠差方道成禀知到河北叚保甲差知縣王治觀銷河北段保甲差 
[接錄臺灣保案]  
　　理問銜福建試用縣丞雷維熙請仍以縣丞留原省歸候補班前先補用福建試用府經歴鈕承藩請仍以府經歴留原省歸候補班補用貴州試用主簿雷錫庚請免補本班以縣丞仍留原省補用選用巡檢黄鳳翥請免選本班以縣丞不論雙單月儘先選用福 
 
 

Page 3

 
 
建補用巡檢胡廣恩請免補本班以縣丞仍留原省歸候補班前補用福建試用巡檢徐銘森請俟補缺後以縣丞補用選用巡檢劉朝標請俟選缺後以縣丞在任前先補用福建候補知縣李淦請交部從優議叙大挑教諭張忠侯請俟得缺後以知縣不論雙單月在任候選選用教諭陳儒林請賞加内閣中書銜縣丞銜王弼請以縣丞不論雙單月儘先選用舉人余紹賡請以知縣不論雙單月遇缺儘先選用六品頂戴附生陳受益請以縣丞不論雙單月儘先前選用附生汪興錫請以縣主簿不論雙單月儘先前選用五品頂戴文童雷毓恒六品軍功文童陳琦五品軍功從九銜黄應麟均請以巡檢不論雙單月儘先前選用監生雷懋德六品軍功文童呂驥均請以從九品不論雙單月儘先前選用文童陳疇請以典史不論雙單月儘先前選用員外郎職銜楊廷翰同知銜林右藻均請賞加四品頂戴湖北補用府經歴王秉壽福建試用縣丞胡守正均請免補本班以知縣各留原省補用七品頂戴選用從九品汪金波請免選本班以縣丞不論雙單月儘先選用福建試用從九品李受祿請免補本班以府經歴縣丞仍留原省補用福建試用巡檢王增華請俟補缺後以縣丞補用六品銜調署大甲溪巡檢本任淡水縣典史朱岱源請以府經歴縣丞在任候補福建試用按照磨方祖彝福建試用從九品葉笵均請以本班各留原省歸候補班前補用福建試用從九品陳膺森請以巡檢仍留原省歸候補班前補用候選縣丞鄭如漢俟得缺後以知縣補用前先補用縣丞福建試用未入流方世傑請賞加六品頂戴縣丞銜管毓德請以縣丞不論雙單月儘先選用舉人鄭虞請以教諭不論雙單月儘先前選用舉人陳濬芝請賞加五品銜廪生陳朝龍請以訓導不論雙單月儘先前選用五品頂戴貢生陳炳奎請以縣丞不論雙單月儘先前選用從九銜魯遂良請以巡檢不論雙單月儘先前選用文童楊英麟刑以典史不論雙單月儘先前選用州同銜劉緝光高廷琛均請賞加五品頂戴選用府經歴縣丞湯紹斌請免選本班以知縣不論雙單月儘先前選用福建試用府經歴史鑑淸理問銜福建補用縣丞范啓元均請免補本班以知縣各留原省歸候補班前先補用補用知縣福建補用縣丞張正淸請免補本班以知縣不論雙單月遇缺儘先前卽選指分廣東鹽引批騐所大使呂兆奎請俟到省後歸候補班前先補用湖北試用巡檢王鎭福建試用從九品涂步雲均請免補本班以縣丞各留原省歸候補班前補用分發補用從九品張承澤請以巡檢分省歸候補班前先補用六品頂戴分省補用典史馬甫臣請免補本班以縣主簿分省補用前甘肅河州知州李望洋請賞加四品銜福建候補知縣沈繼曾同知銜浙江卽用知縣楊士芳均請俟補缺後以同知前先補用前先選用訓導莊鴻澤請以訓導歸入勞績班前先選用同知銜布經歴職銜楊際泰請以布經歴不論雙單月選用仍留同知銜國子監典籍銜附生蘇朝輔請以國子監典籍用監生李捷元文童黄光第富隆均請以巡檢不論雙單月儘先前選用廕生主簿林天樞請俟入監讀書期滿後免選主簿以縣丞不論雙單月選用選用巡檢黎培澤請免選本班以府經歴縣丞不論雙單月選用選用從九品呂鳴源請免選本班以府經歴不論雙單月儘先選用選用巡檢李錫年黎鳳鳴均請免選本班以縣丞不論雙單月儘先選用江蘇試用從九品雷星樵張楷均請免補本班以縣主簿仍留原省補用福建候補從九品沃晋請俟得缺後以縣丞補用選用從九品黄作霖請俟選缺後以縣丞用本任福建武平縣永平巡檢任德溥請以縣丞在任歸候補班前先補用福建試用從九品李忠文請以本班仍留原省歸候補班前補用福建台灣府經歴林桂芬請以知縣在任候補雙月選用縣丞陳煦湘請俟得缺後以知縣補用東河分缺先用縣丞潘鍾麟俟補缺後以知縣補用開復理問銜前廣東順德縣丞王焱請俟得缺後以知縣用選用縣丞魏邦勳請賞加六品頂戴雙月候選訓導楊宗浚請仍以本班不論雙單月儘先選用福建試用巡檢梁袞夫請俟補缺後以縣主簿用留陝補用從九品葉國鈞請以道倉大使仍留原省補用候選從九品唐明誥請賞加六品頂戴[  此稿已完]  
[東振續紀]  
　　此次東瀛地震經寓滬西人倡募捐欵藉撫災黎前已彚解五千元兹又續捐五千元解往災區似此好施不倦彼受惠者有不同聲感戴哉 
[賞給功牌]  
　　上海縣捕役趙金柴樛拿獲哥老會頭目陳金龍不無微勞可錄由縣詳道轉詳制憲請給功牌等情已列前報兹聞業蒙大憲允准賞給六品功牌發交上海縣給趙柴二捕以示鼓勵 
[懸首藳竿]  
　　會匪頭目陳金龍由上海縣捕役在蘇拿獲押解來申轉解金陵經兩江督憲劉峴帥餽照新章就地正法此已見諸前報兹聞陳金龍首級已於前日解至松江經華亭縣飭差懸竿示衆大約日内卽可解至申江矣 
[發落拐案]  
　　蟻棍毛桂松串合台州人某甲某乙騙得黄巖女子許阿鳳意圖變賣等情屢詳前報昨晨法捕房將甲乙卽朱老五張國良及毛等解至法公堂法通事稱張至捕房時身穿浙江寍波城守營號褂法讞員朱明府問張曰爾號褂由何處得來供稱小的與城守營本係中表親謂爾若在營中當差斷不能將號褂帶來滬上顯見不情不實轉問阿鳳曰爾由誰挈至此間供稱由朱張帶來問張曰阿鳳已供認鑿鑿尚有何言供稱小的家中與阿鳳相隔三里許阿鳳之母雙目已瞽家中寒苦不堪曾托小的將阿鳳帶至寗波許字與人略得禮金料理債務小的允之協同其父帶至寍波轉來治下問阿鳳之父曾否來此供稱當時與小的同來自下已回去矣阿鳳稱父親並未偕來聞伊等欲售入花烟舘自問出身淸白不願爲下賤生涯明府謂張曰大凡婚姻之事須先與男家說妥然後送女過門豈有憑空說親之理此係販賣何謂爲媒毛供稱朱張由台州携阿鳳至寍波聨姻不就於上月三十日乘某輪船來滬先至老閘上老嫗徐氏家至初一日始携至小的處據云只圖得錢不必門當户對小的見其來歴不明將女扣留令其邀女父前來方可設法明府謂爾著名蟻棍誰人不知若無爾爲水販伊等不致將阿鳳圖售隨商諸魯繙譯官判將毛押候笞責二百板枷號一月朱張各責二百板枷號兩月阿鳳發果育堂留養待其父到來再行訊核 
[糾黨攫物]  
　　江北人蔣第安家住滬南十六鋪施家弄地方現爲沙船生意風波閱歴家道頗稱小康有表外甥某甲賦閒日久困頓無聊屢向蔣告貸常遭白眼甲因此懷恨前日探悉蔣有事出外遂糾領無類十餘人從後門而入不問情由將蔣妻手上金釧及衣服等物約值洋三百元悉行攫去迨蔣回家詢知情由報知該鋪地甲請爲查緝光天化日之下甲竟糾同無賴入室攫物幾同刼盜此風亦烏可長耶 
[上海縣署瑣案]  
　　前日英公廨解送湖南人吳萬春楊谷香唐九江朱明山王金海五人至縣值日差據情禀明袁大令飭令分别收所聽候訊供核辦○地保呂根寳遭陸泉福拖至浦東塘橋地方藏匿經呂弟子卿投縣喊控袁大令提訊之下立飭公差下鄉拘拿已列昨報昨經該差等將陸及羽黨二人拿獲解縣候訊 
[英界公堂瑣案]  
　　包探唐寳榮稱張德桂王阿三在公和祥碼頭做小工行竊舊鐵拿獲人贓送案張德桂王阿三同供以後不敢再犯務求施恩宋二尹判張德桂王阿三各押七天贓存捕房給還失主○西人某稱開設皮鞋店用陳阿揚爲夥昨晨陳出外時夾帶虎皮一塊顯係竊贓爲此交捕送案陳阿揚供詞以吾惟求施恩宋二尹判陳阿揚管押七天贓交該西人領去○包探孔阿才稱在各客寓稽查見有陳漢卿形狀可疑送案請究陳漢卿供係揚州人此次來滬探望親戚暫住客寓中不敢爲非且有人可以到案具保宋二尹飭陳漢卿覔保開釋○包探沈金隆稱西人好司經管之教堂雇陳阿生修理屋面被竊鉛皮售與金阿揚卽金炳生旋拘陳送案奉飭傳到金阿揚再訊在案今傳到金阿揚據西人言被竊之鉛值洋二十八元八角陳阿生供認前情金阿揚卽金炳生供收買陳阿生交來之鉛不知是竊贓值價無幾惟求施恩宋二尹判 
 
 

Page 4

 
 
陳阿生管押一月金阿揚卽金炳生罰令賠贓 
[法界公堂瑣案]  
　　捕房將水巡捕頭送違章傾倒垃圾之舟子張秀甫張阿坤陳龍壽陳阿金朱阿珠五人解案垃圾頭目陳阿五到堂侯質水巡捕頭亦偕水手頭目周阿頭投案朱明府謂察得舟子皆窮苦之人况陳亦非正頭目難以判罰隨商諸魯繙譯官判令將張秀甫等五人押候各責四十板驅逐出境諭令陳不准雇用并罰陳鷹洋二元爲看管圾垃船之資船給陳領去○前者洋鐵店主施福昌控張阿銀哄去洋鐵不給價洋朱明府疑其中另有轇葛着張將原物送還再行核奪昨晚包探王榮培禀稱當日張已將原物送還而施不來案禀覆今特傳案請究明府問張曰此事究竟如何轇轕爾須從直供明供稱張松林欠小的鷹洋二元四角向索不還據云施亦欠伊洋四元有奇命小的僞爲買主向伊購買洋鐵送往協成祥烟館俾得三面料理不料取貨至彼松林並未見面施卽將小的扭送捕房明府謂松林欠爾之洋爾不鷹以施貨作抵姑念愚昧無知押候責手心二十下施已收回貨物不應屢傅不到判罰鷹洋一元○張李氏之夫張仁壽欠債避匿被李太川控押捕房此已屢詳前報矣昨日解送公堂請究旋有張李氏之父春生偕妻朱氏投案求將女兒保出追尋女婿到來料理朱明府允之限八日料理如違提究張稱謝而去○包探王榮培禀稱竊賊陳阿培竊取車寓主費金山之被一條有寗波人方金壽冐充探夥將人贓帶去費得悉情由先將方送押今又拘陳來案請究朱明府問陳曰被在何處供稱已押得錢四百文問方曰爾操何業因何冐充探夥供稱當法界初設捕房時小的曾充當巡捕現在太古公司某輪船上充當掛得買司偶沾微疾雇人替工賃屋治下醬園弄第七十一號與妻女同住前日中途見陳言及曾經行竊被人扭獲小的念陳年輕無識爲之解勸令將被交還據云被已典錢小的乃帶陳同往取出押票豈知陳心存歹念半路脫逃明府謂爾雖不串竊終係多事着押候笞責四十板陳責二百板○通事稱前晚潮州人廖阿銀在大自鳴鐘捕房前雇坐東洋車往十六鋪忽然爭論致將車夫擊傷朱明府詰問之下廖供稱車夫欲加車價四文小的不依致遭辱駡明府謂今日車夫未經投案想必傷不甚重遂判罰養傷洋一元隨由廖之族人名阿福者代繳罰洋遂得釋去○翁榮茂洋貨店夥張幹甫積欠聚元等十八錢莊洋銀一案已紀報章昨晨聚元等七莊夥甲乙内丁戊巳庚投案請追並稱蘇州翁榮茂店内物件已經廣貨公所查封收管惟張尚有衣箱鋪盖中藏貨物務請諭令交出朱明府着張將餘貨檢交到案方准交保往蘇州尋店主料理○小烟館主劉正六訴稱九月十四晚李阿三獨自前來過癮乘人不備竊取烟槍從後門逃出當時追赶不及今始在途中相遇朱明府訊究之下李一味抵賴明府謂劉已言之鑿鑿爾無用狡猾及早從直供明尚可從寛辦理李始供稱槍由友人所竊現已售與永安街某甲矣明府着押候吊到原贓再行核奪○某烟館夥温阿三訴稱田和尚來館吸烟撬去槍上所嵌象牙僞作買物去而不回店主查知令小的扭田來案朱明府訊問之下田直承不諱并憑是物售洋四角明府判押候笞責四十板○通事稱江北人徐有江在新北門外設廿一門賭攤經某號巡街捕連賭具拘送來案朱明府判責五十板枷號半月發犯事地方示衆○舟客劉蘭芳方瑞初徐子勤等在舟中失去洋銀八十五元將舟子柴福生徐阿江送案訊押朱明府諭令船埠頭張春生帮同料理昨日張偕原告投案由張訴稱小的業已致信嘉典咨照船主令其赶速來甲料理如再延玩定當將船粕賣變錢明府謂然則爾可退下限八日料理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邦上官塲紀要]  
　　十月初八日傳考舒鹺尹士傑朱鹺尹麟祥初九日江南主考李星使辭行北上初十晚湖北正主考劉主司過境方鹺尹模經解金陵餉起程江西陳遊戎有明解鹽課來揚十一日高郵駐防水師統帶陳總戎淸泰來揚公幹分發巡檢徐吉祥禀到 
[續恊濟順直賑捐滬局八月分淸單]  
　　蘇元春志壽臣以上二户各助洋一百元貴縣孫馬盛治以上二户各助洋五十元馮德材蔣乃翰姚長齡孫憲敦曾裕德堂以上各户各助四十元左秉壎張汝梅胡潤南向必慶什靜遠黄守忠莊常春李勉賢張璧封謝祚舜以上各户各助洋二十元陳桂林陳世華李極黄忠立以上各户各助洋十五元晋昌押楊樹榮蔣兆奎謝讚汪菊泉楊昌魁關駿傑秦元佐芋香仙舘劉得勝蕭德生萬益餉押韋正光楊予吉靜安堂硝磺局謝洪慶福昌當以上各户各助洋十元徐通介堂歸滿記全州九房以上各户各助洋九元陳慕杭楊煥樞楊爲樑趙來彦高徽梓李奇芳許慶慈黎兆瀛陳啓賢洪雨亭蔡小村謝錫恩西延分州羅韋正光以上各户各助洋八元敬修堂　水徵鄧庭彪潘應發張留餘堂龍顯馨祠聨壽厚昌張開成鍾健文彭淸章彭駿臣梁正源李玉川文上貴文成榜朱錫康莫火生姚可定何濟生陳天宋英抬隆益興相安泰源廣裕承盧崇善彭鍾秀許光宗萬祥豐無名氏全州厘局劉以上各户各助洋六元李德新曲福綬榮謙柴照張師厚以上各户各新洋二十四元致遠安蔣慈濟未商共以上各户各助洋十二元無名氏洋十七元全州徐洋十一元蔣志持洋四十二元黄雲高洋三十二元源遠堂洋七元無名氏七户共洋三元五角丁仁子銅洋四元陳唐卿冬榮堂同安押何錫祥長泰順吉隆源黄德勝王聨芳元亨店信昌店左仁昌胡義昌愼安押難新押均益號致和號張育英利洋車永貞斐榮慶程道生洗鑑洗鈺緝私廠英黄天和臨全公堂大江公堂協和蕭孚集義堂以上各户各助洋五元雲集祥源李鈞和幼蘭軒岐生堂昌記盛裕安昌中和泰百色鹽行公信羅涘福徐培高李日昇羅茂亨義昌號京利號進記號逮利號合德利號蕭福德堂徐名光李奉培姚善鏞蔣炳勳温振相劉慶賓蔣乃黼蔣乃　遇意子賈遺澤夏蓉生吳乃斌耿定安張勉齋陳少平陳厚光鍾樹德汪保友白衡德丁益陞郁藴山堂培蔭堂金紹璜裕芬堂張道生天隆泰英利祥永福興利興店和興店忠信店安和店恆昌店均昌店恆安店順安店元貞店利貞店浩昌店永昌店裕生店厚生店和盛店利濟仁郭廷煥榻廷輔宜昌押合濟押謝均蔡湘畢拱辰余德潤謝三聘朱忠廉秦運琦廣裕錢店羅廣茂肖德生全州參將張西延汎林譚慶嵩裘應成蔣鼎元蔣秋无張竹軒聚昌號李賢吾燕山堂羅運漢左江右營譚無名氏婁蘭以上各户各助洋四元頴川堂東昌棧聚星堂林善福堂李卓揚羅有年貴縣學文貴縣學莫泗興隆號福萬隆號元安號德信號雷茂興陳成利均祥隆祥源號馮光賢王正明張席珍牟懋圻謝玉樹堂北流縣户科常華押源興押均福押悅來押恆隆押南安押隆昌押黨庭超利和號聚泰號隆泰順李光烈悅來店黄高泰張德和楊正和那連合濟押寸耕堂今興仁孫漢章余席珍廖夢罷恆盛號秀昌號黄合記泰昌成酌雅堂五柳堂馮敦厚堂劉懷德堂劉永泰仁厚堂劉宗海陳繼盛唐啓程湖洗文翰班藹芳周葆善雷竹君李麟書徐季逹張梓卿曾錦城曾和笙曾燧芝霍式淸中營蔣裕隆謙無名氏以上各户各助洋三元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十七年十月初七日京報全錄]  
　　宮門抄○諭旨六道錄前○發抄硃批四道○浙撫崧奏撫恤朝鮮國遭風難番摺○河督許奏請奬勵片○將軍長奏查明官犯母老丁單請免發遣緣由片○豫撫裕奏請分别核奬片○陝督楊奏保留武員序補片○十月初七日内務府國子監廂紅旗值日無引見○漪貝勒謝署新營房恩○耆年謝授四川順慶府知府恩○吏部呈進冬季搢紳○内務府奏派致祭雨雷風雲派出海公恩公博公英侯○又奏派致祭馬神派出福中堂○又奏派致祭火神派出巴克坦布○又奏派致祭内外城隍廟派出崇光海緖○又奏派拴婚派出景善○堂儀司奏初十日祭奉先殿濂貝勒行禮○召見軍機耆年現換灰鼠袍褂黑袖頭○發抄許振褘奏請仍以何保榮署下南同知奉硃批何保榮着准其署理下南同知嗣後不得援以爲例該部知道欽此○又大挑令曹德沐等請改掣豫東兩省候補奉硃批吏部議奏欽此○希元奏解海軍經費奉硃批該衙門知道欽此○又福廈二口收支輪船稅鈔奉硃批該衙門知道欽此○○頭品頂戴浙江巡撫臣崧駿跪奏爲朝鮮國難番遇救到境循例撫恤恭摺具陳仰祈聖鑒事竊據鎭海縣知縣王承煦禀稱據船户金益和報稱本年六月初八日伊船由天津缷糧回密駛至石島對開之黑水洋面見有遭風小船一隻在洋漂汆當卽駛攏救援船内並無貨物有番人三名救護上船其原坐小船旣無槓具不能携帶等情查該難番蓄髮挽髻身穿短衣褲足穿草履言語不通無從譯訊内有一人粗識華字不能書寫旋據該難番各從身旁呈出小方竹腰牌一面寫列姓名年歲一名李良寔年五十四歲一名姜頭息年二十五歲一名李太生年二十歲詰其何國人氏不能對答書以琉球日本相示則摇首爲非復娌朝鮮則點頭爲是問其某府某縣亦復不能書答隨以手勢作樣在洋遭風同船十人溺斃其七祗剩伊等三人當經設館安頓分給口糧衣被等項妥爲照料護送至該管之寗波府轉護赴省再該難番等言語旣已不通又不能書寫供詞前叙情節皆屬意會合併聲明等情由署布政使龔照瑗核明詳請奏咨前來查朝鮮國難番遇救到境自應循例撫恤委員護送進京附便遣歸本國以期仰副聖主懷柔遠人至意除先經飭令妥爲撫恤按名優給衣糧毋任外出滋事現在該難番等業據護送到省另行委員護解進京附便遣令歸國並咨部查照外所有朝鮮難番遇救到境循例撫恤緣由理合恭摺具奏伏乞皇上聖鑒謹奏奉硃批該部知道欽此○○許振褘片再查黄河工役自臣抵任後已見六汛安瀾大小各員實能始終奮勉勤於所事所有維持大局不誤要工如河南布政使廖壽豐總筦度支品端才裕勾稽工欵精核持平開歸陳許道蔭保守潔才長洞悉險要於修防布置悉合機宜河北道明何識明才逹器局閎遠於河岸修防辦理穩固前署開歸陳許道吳重熹遇事細心於正當大汛時奔馳河防講求穩愼以上司道各員辦工最爲得力合無仰懇天恩俯准將廖壽豐蔭保吳重憙三員交部從優議叙明保一員賞加二品銜俾得藉資鼓勵又臣自設立河防局派員日夕在工逐處勘騐凡百推求以至有險必防無弊不剔實賴辦工各員之力就緖如候補通判黄履中才長心細前辦鄭州大工實有大功而未獲優保衆論惜之今臣派採石方其價廉工省爲從來之所未有前武陟教諭李筆端屢次承辦壩工開支僅及河工四分之一淸廉耐苦遠近皆知候選教諭馬汝駿候選州　劉倬自襄辦沁工官民恃以無恐及委入河局終年在工不僅諳悉險要能任勤苦其廉能方正實亦人所難及孝廉方正知縣劉于澣守潔心精長於算學凡估工監作悉合機宜勤愼耐勞衆論翕服以上五員本有大勞而皆力辭奬叙只得籲乞天恩傳旨嘉奬所有兩年河工廳員營汛在事出力並沿河隨同防守大汛文武員弁可否容臣擇尤開單酌量請奬及新設河防局辦工各員亦屬加倍出力可否容臣擇尤另單請奬出自逾格鴻慈謹將擬奬緣由會同河南撫臣裕寛合詞附摺陳請伏乞聖鑒訓示欽遵謹奏奉硃批另有旨欽此○○長順片再查官犯榮廉前於同治十三年間因賊撲寗古塔城榮廉以佐領帶兵剿賊敗退審依臨陣先退律擬斬監候秋審情實五次嗣於光緖七年間因同監盜犯劉付溎等結夥闖獄榮廉首先堵禦奏准改入緩决九次後因十四年同監盜犯周萬生紏衆闖獄殺傷禁卒復帮同堵禦受傷奏明奉文减流照章改發新疆効力贖罪正在起解間旋據榮廉生母胡陶氏呈稱伊夫輔淸阿由佐領委營總於同治元年在河南陣亡只生榮廉一子保無次丁該氏現年七十八歲孀守二十八年懇請留養等情據此當經咨准署寗古塔副都統協領吉陞阿以查明官犯榮廉實係母老丁單取具族長隣佑各結存案加具印結咨報前來奴才查職官犯罪例無不准留養明文盖留養本聖朝法外之仁而養親之禮逹於官民未便因係職官卽不得恤其父母仍須以所犯情罪輕重爲衡今榮廉犯係臨陣先退由斬减流核其原犯情罪固屬非輕但犯父陣亡殁於王事犯母年逾七旬孀守二十八載只此一子别無次丁旣經行查明確應否准予查辦之處相應請旨飭部核覆施行除將印結咨報刑部外謹附片具陳伏乞聖鑒謹奏請旨奉硃批刑部議奏欽此○○裕寛片再辦理鄭工賑務在事出力人員經前撫臣倪文蔚彚案奏保請奬嗣經部覆除核准各員外尚有核與定章不符行令另核請奬於光緖十六年七月十一日具奏奉旨依議欽此欽遵行令轉飭知照在案兹據兼辦賑撫善後事宜布政使廖壽豐將應核各員遵照部文分别改奬詳請具奏前來奴才覆加查核知府用候補同知王維國原請俟補缺離任歸知府班後以道員用同知銜直隸州用候補知縣汪正已原請侯離任歸直隸州後以知府用部議定章不准層遞預保今擬請將王維國改爲四品封典汪正已改爲補缺後歸直隸州班後加知府銜又候補直隸州前鄭州知州馬玉麟原請俟起復歸直隸州後以知府用部議尋常勞績不准保舉免補該員服滿應歸直隸州候補所請俟起復歸直隸州後以知府用係屬免補核與定章不符應另核請奬兹查該員業經服滿應歸直隸州候補擬請俟補直隸州後以知府用又在任候補同知前鎭平縣知縣劉成身原請俟補同知後以知府用部議定章不准層迭預保查該員前在東河得俟補缺後以同知用改指河南地方題署鎭平縣知縣丁憂開缺起復後應歸同知候補今擬請仍照原請給奬又同知銜前署尉氏縣知縣　一德原請歸候補班補用部議尋常勞績不准保候補班今擬請改爲加一級又山東候補巡檢徐鑑原請俟補缺後以縣丞補用部議尋常勞績不准指定官階該員前已得有補缺後以應升之缺升用應另核請奬今擬請改爲六品升銜又從九職徐承銳原請以從九品不論雙單月選用部議行查捐案該員係在河南賑捐第四次案内報捐光緖六年十一月奉户部核准給予執照由局調騐應免送部擬請仍照原請給奬以上七員均係在事出力因前請奬叙不符奉部行令另核請奬旣經分别核明相應仰懇天恩俯准所請以資策勵除各員履歴前經彚案造册送部有案此次無庸重造外理合附片陳明伏乞聖鑒謹奏奉硃批吏部議奏欽此○○楊昌濬片再武弁在營出力材堪勝任疉經匝隨時奏明分别改留以資差遣兹查有補用總兵王大發補用總兵倘勇已圖魯譚吉士花翎儘先補用叅將周見恒花翎儘先補用遊擊補遊擊後補用叅將鍾靑雲藍翎留黔補用叅將王金和花翎儘先遇缺補用叅將陳芳樹藍翎儘先補用都司陽藍田藍翎遊擊銜儘先補用都司賀鎭魁遊擊銜儘先補用都司周秉鈞花翎儘先補用都司楊紹原花翎儘先補用都司王稼春花翎都司銜儘先守備王金誥儘先補用守備馬恒益藍翎都司銜儘先補用守備張得玉等十四員均隨征陝甘有年歴著戰功熟悉邊防情形若以原官原銜留於陝甘補用實於營伍有裨據甘肅提督周逹武河州鎭總兵沈玉遂署西寗鎭總兵李良穆西寗鎭總兵鄧增督標中軍副將鄧全忠先後請奏前來臣覆查無異合無仰懇天恩俯准將王大發譚吉士周見恒鍾靑雲王金和陳芳樹陽藍田賀鎭魁周秉鈞楊紹原王稼春王金誥馬恒益張得玉等十四員留於陝甘按班序補以資差委除該員等履歴淸册俟查取至日另咨送部外理合附片具陳伏乞聖鑒訓示謹奏奉硃批着照所請兵部知道欽此 
 
