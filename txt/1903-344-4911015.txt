# 1903 - 344 - 4911015

 

Page 1

 
 
[敬募山東急振]  
　　今夏山左利津縣南岸漫决被災極重上游費縣平隂范縣東阿等處臨黄民埝衝潰無存隄内各村莊淹斃人口漂没資糧不知凡幾此外東平州被淹四百五村烟臺亦大水傷人不可勝數哀鴻千百萬呼號於洪流目浸中一飽難謀情殊可憫邇更北風凛冽飢寒交迫身命尤難倖全勢必弱者溝壑喪身强者干戈盜弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[和文攷略]  
和文者目文也日本古稱倭國和蓋倭之轉音攷日本古無文字迨應神天皇甲辰當晉太康五年始於百濟得中國書延博士王仁教國王子穉郎子論語千字文始惟逐字指象以實之虚字無可指以故之乎者也之類後人以和文代之和文始於唐開元中其時古書寖廢代以草書伊吕波四十七字謂之平假名另有片假名五十八字如伊作亻吕作口係楷書之渻文片與半音相近猶言不全名卽字之謂也稽之彼國志乘片假名受自唐王化平假名或謂唐建中時僧空海假漢文作此用以譯俗語婦孺咸便之顧其體又分而爲四曰古文足利前文也曰新文豐臣後文也曰官府文曰通俗文則一用於公牘一用於私家書函大同小異者也至攷其音有淸有濁而片假名又有次淸音濁音二者字之作次淸音者於去聲處斜加二點作　濁音則於去聲處加小墨圍作○然僅用和文不能成著述必實字仍用中國文而以和文作虚字用每句意義上實下虚庶婦人孺子農工負販之流咸得曉然於心目抑其中雖有漢文錯雜而義旣迴異音亦不同且有沿用之數十字爲我國字書所無者如富爲源親房姓讀若哈打格畑音與　同旱田也忰異子也讀苦寫卡勒麿童子也讀若馬洛　俗圓字　俗錢字　衢也又姓讀若之基　入也讀若可姆　歎美詞讀若阿洼勒梯面容也讀若卡劃偖然也讀若沙特掟政令也讀若我溪特抔與誼同讀若那奪拵作也讀若可洗拉額魯拤無倦意也讀若卡寫我働勞動也讀若哈打拉苦嘸語助辭讀若沙作誂先訂後作之意讀若洛知拉額椙同杉讀若司額析櫔俗字讀若卡擠籾同榖讀若磨米夈人名讀若古麥糀同　讀若柯五擠腚同確讀若西額多　　皆漸也讀若啞憂特　魚名讀若打洛鮱亦魚名音未詳凡此之類和文中皆習慣用之而其音也五十八片假名一名一音謂之直音其下分註者乃合二名爲一音析而言之厥有十五曰正喉曰淺喉曰深喉曰牙曰腭曰齒曰舌上曰卷舌曰半　半舌曰半舌半齒曰縱脣曰縫脣曰重脣曰輕脣濁音次淸音凡七十五每音各合五聲都一百七十五除重出者三字十五音外得三百六十音以應朞之曰而其源實與華音皆出自天竺華嚴字母蓋梵音也我乃因之有感焉今之少年好事者遊學日本略解和音和文卽詡詡然號於人曰我新黨也我欲以新學振興國本也其尤爲狂悖者甚且謂故國己舊妄思革而新之排滿滅淸妄騰口說每一搦管則獵取和文字面如起點極點義務國民團體攺良國魂國腦幹事廣告出版揭載之類如塗塗附不顧取憎於人敬以故曰新名詞也嘻曾亦思此固由晉王仁教授以來舊學相仍將二千載而尚得謂之新乎哉抑日本和文惟婦人孺子農工負販之流用之其文不雅馴學士文人胥不屑道歴觀古來作者如伊藤維楨之周易古義太極論太田元貞之周易攷尚書孔傳纂註詩精義皆川淇園之儀禮繹解由本信有之經義掫說緒餘古文尚書攷中庸辨大學弁春秋孔志土屋弘之孝經纂釋物徂徠之論語徵中井履軒之小學雕題七經雕題紀淸人之日本書紀龍照近之神武紀集解賴襄之日本外史日本政記凡所攷求經史者類皆舍和文而用華文卽文士詩人大集觥觥壽諸梨棗若菅家文章若羅山詩集若梅洞詩集若錦里文集若草廬集若鳩巢集若帨巖集若熊耳集若元圃集以及近人土井格竹添光鴻中村正直矢土勝之藤野正啓宫島誠一郎岡千仞重野安繹岡本監輔諸君之以古文詞鳴者亦無一雜用和文卽反點亦悉行芟薙乃彼旣以新學自命不思取法乎上而僅效婦人孺子農工負販之粗陋文詞夫亦殊可鄙矣而尚詡詡然號於人曰新學新學乎哉或曰起點極點義務國民團體攺良等字我中國如由康梁諸巨鶉用之厥後鄒容章炳麟所箸革命軍答康有爲諸逆書更尤而效之涉筆卽是安見其肇於新黨中人曰若是則彼自命爲新黨者非特效日本之婦人孺子農工負販直自儔於作亂犯上之徒矣下喬入幽謂之何哉我試正以告之曰和文者日文也惟日本用而便之我中國自結繩易而爲文字蟲書鳥迹籕文繆文降而爲小篆爲八分爲餓隷爲草書爲正書爲行書巍乎煥乎日星同炳生今反古然且烖及其身矧復心存變制哉於是爲作和文攷略以戒少年好事之流 
[本館接奉電音]  
　　昨日午後一下鐘越三十分時京師飛電傳來上諭二道敬謹譯登○十月二十七日内閣抄奉上諭浙江學政張亨嘉奏酌保教職等語浙江嚴州府學教授管世駿著賞加五品銜歸安縣學教諭孫德祖象山縣學教諭丁謙均著傳旨嘉奬懮貢周鉅煒舉人馮巽占均著以教職選用欽此同日奉上諭劉永亨著署理工部右侍郎兼管錢法堂事務欽此 
[電傳宫門抄]  
　　昨日午後一下鐘越三十分時京師友人專電告知本館云十月二十七日皇上召見軍機大臣及溥良 
[粤西軍務]  
　　昨得廣西南寗來函云目下由南寗至龍州己無大股匪徒惟零星散匿各鄕村今日爲匪明日爲民兵來則民兵去則匪行蹤詭秘出没無常髮非兵力所能及幸今歳秋收豐稔或可漸次解散化莠爲良耳武建各營於九月初二日由龍州陸行初三日抵大連城其地縱横二三里鋪戶十餘家四圍山石嵯峨瘴氣甚惡各勇到此不 
 
 

Page 2

 
 
服水土病者甚多死者亦復不少十一日得鄂省兼督端午帥電文飭覓良醫爲病者施治死則優給卹銀十萬貔貅歡聲雷動至督辦軍務大臣鄭蘇龕京卿則派右旗第一營第四營駐紥東路第二營第三營駐紥西路註此兩路皆與安南毗連旣復派左旗第二營駐守大連城外各砲臺第三營第四營駐守鎭南關左右各要隘京卿則駐節大連城内日夜輪流派勇邏守操練一事刻下尚未暇籌及也 
[閩軍抵粤]  
　　廣州訪事人云日前兩廣粤督岑雲帥電咨閩浙總督李勉帥商調閩中常備軍三百名以資策遣勉帥允之當卽轉飭此軍乘琛航兵盤赴粤抵省後暫駐東校塲營房一俟命下卽須馳赴前敵 
[會匪復熾]  
　　廣州訪事人云邇聞粤東碣石龍江惠來等處復有三點會匪數千人肆行滋擾負販之輩道經彼處必納買路錢按里數之遠近以定多寡如行十重須納錢數十文方得安然無事否則卽將所携銀錢衣物搶奪一空附近居民不勝其苦不知有地方之貢者將何以平之 
[續山東巡撫周中丞查覆知縣被參各欵摺]  
　　又原參李舒馨徵收地丁錢糧每兩折京錢四千八百文之外加鹽課錢一百四十文執照一紙收錢十二文徵收稅契以少攺多加倍議罰盡入私囊並出示用官契一紙納制錢五百文價銀過五百兩者納錢一千文一節查山東省徵收地糧前於光緒二十七年經布政使胡廷幹在護理山東巡撫任内商承前撫臣袁世凱奏定章程每銀一兩連耗銀解費等項折收京錢四千八百文通省一律福山縣鹽斤向係民運民銷課欵歸入地丁銀兩編徵每地丁銀一兩應攤徵鹽課錢四十文光緒二十七年籌還償欵案内經袁世凱奏明除例徵正雜課欵外每票加徵銀一兩一併攤入地丁另欵徵解計每徵地丁正銀一兩加攤鹽課錢九十六文共合錢一百四十文並非浮收至串票一欵該縣因辦理學堂經費不足每張收京錢十二文除去紙張工本每年約餘錢四百千撥作學堂經費此後應將串票錢文卽行停止其學堂經費應由該縣另籌以免紳民籍口至稅契核减浮費每兩祇收銀三分二釐尚較章程有减無增契尾每張亦照章收制錢二百五十文又刷印官契紙發交各莊長凡買賣田房均用官契書寫以杜隱匿契價之弊並無每張納錢五百文及一千文之事又原參李舒馨因烟臺修築碼頭所佔海灘四百八十餘畝均係商民餘地多年租押該縣復逼令重繳租價二萬餘圓東海邊義地私賣與哈利洋行得價三萬五千圓私賣官沙一萬二千餘畝每畝得銀四十八兩多由鴻順德號過付該縣恐人不服於衙側蓋瓦房數間名自新所借此彌縫吞欵聞該縣由鴻順德匯銀五萬兩至家有該錢號帳簿可查一節查烟臺修築碼頭共填海灘地三百七十畝係衆商集資包與稅務司承辦計銀三十六萬兩李舒馨並未經手無從染指該商等又每畝提繳公費銀二十七兩共銀九千四百餘兩充公經李舒馨修蓋學堂等工動用有縣卷可查東海邊約有義地五畝與德國哈利行毗連向歸廣仁堂經管有地棍許德明等揑造賣契契内載德商哈利字樣朦混投稅李舒馨未經查出嗣經廣仁堂禀究許德明早己逃匿經登萊靑道李希杰致書德國領事官商辦該行情願找價二千圓交廣仁堂收訖西海灘官沙地李舒馨任内押出五百畝又烟臺街有換帖沙地一百二十餘畝每畝向收帖費銀四兩八錢共收銀二千九百九十餘兩除津貼書役丈地紙筆飯食等項外計銀二千四百九十餘兩李舒馨移交後任修建書樓尚未動工調查鴻順德帳簿並無爲李舒馨匯兌銀兩之事又原參該縣幕及胡桐生專司刑錢重務乃不住署内租居南門裏蕭姓民房遇事生風專受賄賂且該縣門丁與該縣妾父常出入烟館以便賄賣詞訟一節查胡桐生並無其人李舒馨妾父劉薪傳係浙江人間來福山看視其女旋卽南歸查無與門丁出入烟館賄賣詞訟之事又原參李舒馨倫常乖戾因其妻不允納妾遂用洋槍將伊妻雷氏轟斃其内弟雷某將以血衣訴諸上官李舒馨爲之捐官竟寢其事一節光緒二十四年七月十四日李舒馨携帶轉輪六響洋槍帶勇查夜回署後將槍置放桌上十五日早李舒馨出署謁廟雷氏收拾桌上什物見有洋槍隨手玩弄不料槍内裝有子藥觸動機關誤中受傷雷氏之弟端亭聽聞槍響往看李舒馨亦卽回署醫治無效至十七日因傷殞命死由自傷雷端亭目覩情形並無異言亦無欲訴上官之事原參謂其用洋槍將雷氏轟斃迄今多年無人指控似係傳聞之誤又原參李舒馨去歳冬殁一愛妾卽停柩署内不理民詞積壓案件至數百起在署内開吊自二堂至儀門滿懸白彩並逼令紳民送金剛經咒綾傘四十餘柄復於今年在財神廟開吊每錢鋪一家勒索奠儀四十金一節查李舒馨之妾劉氏於光緒二十八年十二月病故棺殮後停柩財神廟並未在署内開吊同城官紳間有致送紙箔等物並無逼令紳民致送經傘及勒索錢鋪奠儀之事又原參代理福山縣知縣王用霖通同作惡唐榮浩助人爲虐均未指明何事查詢以上各節旣據該道等訪查明確或事出有因或查無實據均請無庸置議惟李舒馨在任五年毫無政蹟平日辦事常多疏忽不洽輿情該員現己調補泰安縣知縣相應請旨開去泰安縣缺原品休致以示懲儆至烟臺海灘沙地招租等事應賁成藩司會同登萊靑道妥定章程核實淸理不准由縣擅自出放所遺泰安縣知縣係最要調缺另行揀員請補盜賣東海邊義地之地棍許德明等飭縣嚴緝務獲究辦所有知縣查明被參各欵緣由理合據實覆陳伏乞皇太后皇上聖鑒訓示謹奏奉硃批另有旨欽此 
[懲逆興學]  
　　聞之廣州友人云日前兩江總督魏午帥由電奏請飭下沿海沿江督撫查拿革命黨懲辦等情兩廣總督岑雲帥欽奉諭旨遵卽札屬辦理其文曰光緒二十九年六月十三日准兩江總督部堂魏咨光緒二十九年五月二十六日准外務部電開直隸總督閩浙總督兩廣總督湖廣總督四川總督江蘇巡撫江西巡撫浙江巡撫安徽巡撫湖北巡撫湖南巡撫山東巡撫廣東巡撫廣西巡撫奉旨外務部呈遞魏光燾電據稱查有上海創立愛國會社招集羣不逞之徒倡演革命諸邪說己飭查禁密拿等語朝廷銳意興學方期造就通才儲爲國用乃近來各省學生潛心肄業者固不乏人而沾染習氣肆行無忌者正復不免似此猖狂悖謬形同叛逆實爲風俗人心之害著沿海沿江各省督撫務將此等敗類嚴密查拿隨時懲辦所有學堂條規並著督飭認眞整頓力挽澆風以期經正民興勿誤歧趨是爲至要欽此等因前來除分别咨行外相應恭録咨會查照欽遵希卽飭屬一體嚴密查拿務獲隨時懲辦並將學堂 
此事先准外務部來電當經會同撫部院札飭司局通飭各屬遵照在案准前因合就札飭札司卽便遵照先行札飭通飭各屬隨時嚴密查拿務獲懲辦並將學堂條規督飭認眞整頓毋違 
[蠧吏供招]  
　　廣東科場彌封書吏舞弊等情迭登前報兹得廣州友人手函云本月十七八日准補欽州知州李直剌象辰命駕至番禺縣署會同縣主吕明府覆提研訊各吏始圖翻供加以重刑乃各吐實據稱如中闈姓可得花紅二成給以何人給爾各吏含糊以對稱祇憑某人來說内有陸棠者僞稱曾入耶穌教因飭掌頰陸仍堅稱入教飭再施刑始攺稱小人並不入教連升等供稱小失係在押之李宣同及在逃之陳某所雇在彌封東所辦公時陳言某人在外立有大公司我另立一小公司每股貲本銀一十圓如同夥者不願入股則給洋銀四圓爲花紅將來 
 
 

Page 3

 
 
獲利仍提二成攤給詰以大公司何人總理均諉爲不知嚴鞫之下連始供據陳言李某爲總理送仍收禁聽候覆訊詳辦 
[華婁縣試三誌]  
　　松江訪事人云本月二十五日爲華婁兩縣考試童生初覆之期華亭首題悦周公仲尼之道北學於中國義次題王莽法并田安石法周禮論婁縣首題以不教民戰是謂棄之義次題宋何承矩請以折中之禮待遼使論補考首題學則三代共之皆所以明人倫也義次題惟事事乃其有備有備無患論二十七日午後華亭陳仲陶婁縣屈吉士兩大令將諸卷評定甲乙先後發案示期二十九日二覆兹將前列二十名録左華亭　陳鵬飛　夏紀中　吳宗璘　李　華　秦中龢　雷應蓬　陳邦傑　兪宗彞　韓錫圭張宗明　張整聲　吳汝梅　張友騏　譚翼章　徐光祖　陳宗華　嚴騰蛟　張　井　沈　羽　張瑞芬　婁縣　金　章　何　啓運　王壽籛　杜葆琨　惠朝瑩　杜　朴　蕭　炎　兪殿華　宋景賢　王承羆　兪　夔　楊作朋　費源深　湯　史　張大中　王開屏　許　瞻　黄　熙　顧宗丞　韓綺章 
[靑浦縣試二志]  
　　靑浦縣試正塲題己紀前報兹又得友人寄示正塲案前本月二十名並二十五日初覆各題因照録如左　徐正常　李元晉　陳福萃　邵獻琛　黄挺生　董人遠　張澤涵　徐士莪　徐公明　張壽豐　金　潤　盛毓桐　徐寶璜　葉世昌黄咸澤　吳謙受　吳念椿　李鴻儀　朱斯煌　初覆題　范仲淹鎭杭州富弼鎭靑州論　問學生培植之人才擬仍以科舉進身不使分爲兩途有無窒礙策 
[盜匪正法]  
　　杭州訪事人云月前浙江省垣艮山門外某姓家被盜行劫報經仁和縣主蕭藴齋明府勘明飭捕拘獲甲乙二犯訊實口供詳請上憲按律定擬咨部施行近日接奉部文著卽正法署臬司陸廉訪遵卽札行到縣本月二十三日明府升坐大堂飭將二犯由獄提出騐明年貌箕斗喝令如法綑綁會同城汛李千戎督率兵士押赴法塲斬决將首級裝入木籠發交地保携赴犯事處懸竿示衆 
[七寶盜案]  
　　松江訪事人云本月二十六之晚婁縣與上海毗連之七寶鎭某質鋪忽來盜匪多人肆行劫　事後駐鎭汛弁楊君派人至松投營禀報刻尚未識失去贓物若干也 
[浙省官塲紀事]  
　　杭州訪事人云浙江乍浦理事同知某司馬署事期滿由藩司翁筱山方伯札委候補同知王司馬接署○杭省製造軍火需用硝磺前經撫憲誠果臬中丞在徐州設局採購現因所需甚急特委候補縣史大令光治赴徐運解來杭己於本月二十二日奉檄首途矣○浙省鑄造當十銅圓所出不多巿上仍難周轉現復添造當二十之銅圓發行巿上未知能有所補救否也○新選昌化縣訓導費廣文晉裴奉撫憲誠大中丞示期十月二十二日到署考試以便給憑赴任 
[蘇省官塲紀事]  
　　蘇州訪事人云本月二十五日江蘇撫憲恩藝棠大中丞率同藩臬兩司詣中西武備各學堂考察學生功課旋令諸生排列兩旁用西法照成小影然後分道回轅○本月二十五日蘇州府知府許子原太守乘舟赴滬江勾當公務○江蘇候補知府孫太守葆珪於光緒二十四年海運案内蒙上憲奏保補缺後以道員用近己頒到飭知矣○近有某省難民五六百人擁至元和縣境車坊等處各鄕民家任情盤鋸滋擾不休鄕董見無可理喻因於本月二十三日投報縣署翌日縣主金苕卿大令率同書差人等下鄕驅逐 
[上海官塲紀事]  
　　昨日新委本邑絲茶北卡稽查委員兪壽田明府命駕至上海縣署拜會縣主汪瑶庭大令茗談片刻而别○江蘇候補知縣李平泉明府新奉上憲委令帮辦甯滬鐵路事宜昨日因公至縣署拜會縣主汪大令互商良久始别○昨日澕蘇試用典史李潤生少尉持手版詣縣署謁見縣主汪大令 
[訊結革命黨案]  
　　蘇報餲革命黨渠魁鄒容章炳麟二名迭經上海縣主汪瑶庭大令命駕至英美等國公共租界公堂偕讞 
司馬英副領事迪比南君訊明按律定擬昨日復提訊同案拘押之龍積之陳仲彞二鴝奸師瓊師投案聲稱陳前蒙堂上諭令交保應請卽行保釋龍供稱職員係廣西靈桂縣人由優貢應朝考授職知縣分發四川業經到省當差前者富有票匪首唐才常在漢口謀亂旋卽事敗伏誅職員雖在上海時與唐有一面之緣迨後天各一方伊之所爲概不知悉突被誣栽以致含寃莫白兹願具呈甘結日後職員如有不法情事一經查出甘受重刑大令著繕就甘結當堂簽押以便附結詳請鄂督批示瓊師又稱蘇報館自遭封閉龍陳等人所有衣物均在其内應請發還大令許之瓊師又稱蘇報館所欠房租三月計洋銀二百七十元今案旣訊明應請明如何辦理大令謂俟本縣據情禀請蘇松太兵備道袁海觀觀察核示可也 
[貲遣難民]  
　　高麗漁戶金鍾文等二十四名在寗波洋面遭風覆溺經人救起由地方官解送撫轅浙江巡聶仲芳大中丞備文轉解至滬請蘇松太兵備道袁海觀觀察貲遣回國適觀察因公赴江甯經署中人發交上海縣署昨日縣主汪瑶庭大令飭購船票乘招商局新濟輪船往烟臺以便換船回國 
[夜禁森嚴]  
　　前晚本邑城廂内外保甲總巡朱森庭明府督率勇丁巡至南巿十六鋪二十三七鋪嚴諭各烟館客寓不准將來歴不明之人任情窩匿並飭各叚栅夫遵照定章每夜二鼓時一律一下鑰如違察出重究 
[名儒講約]  
　　美國名儒李佳白先生定於今晚八下鐘時在英界六馬路要各致書院宣講中外議和償給兵費之條約留心時務者不妨入座共聆焉 
[滬城瑣語]  
　　本城邑廟東首正大京貨店悮收租界中某店所失洋燭經失主投報捕房昨日捕頭派某包探入城會同巡防東局勇丁到店稽查隨將主夥甲乙丙三人一併拘入捕房管押店門由局標封○就阇出德堂主人孫瑞卽孫鏡湖私用毒物名嗎啡者製售富强戒烟丸貽害於人良非淺鮮經人列欵控諸道署蘇松太兵備道袁海觀觀察委員查確飭將告示弔銷孫知無可彌縫遂於日前將分設邑廟豫園之富强戒烟局所懸告示浼人呈繳到道惟英界大馬路本店依舊門常如巿購者紛紛 
[上海巡局紀事]  
　　日前南巿萬裕馬頭沈姓家後門被匪人塗抺煤油意圖縱火遫张投報二十三七鋪巡防局局員李伯屏二尹勘明飭傳汛捕地甲到案予限三日務獲送懲○南巿二十三七鋪巡防局員李二尹以時届隆冬宵小最易乘機竊發諭令地甲隨時查察境内茶寮烟館如有窩匿匪人或開塲聚賭者立卽拘案重懲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　十月十一日推班值年旗代奏八旗兵丁等謝賞半月錢糧恩召見軍機　　　　　日理藩院光禄寺正黄旗值日無引見李盛鐸等同鄕官謝恩延伯請假十五日召見機軍大臣○十三日外務部欽天藍正白旗值日無引見陳鍾信等同鄕官課恩召見軍機大臣及聯芳○十四日商部鑾儀衞正紅旗值日無引見江寗將軍永隆請訓廣西布政使張廷燎請訓庫倫辦事大臣德麟請訓召見軍機大臣及永隆張廷燎德麟○十五日吏部翰林院廂白旗值日吏部引見七十七員河南河北鎭總兵郎桂林請訓瀛貝勒請假十日召見軍機大臣及李傅元郎桂林○十六日戶部宗人府廂紅旗值日無引見直隸提督馬玉崑請訓岫巖城守尉英茂請訓溥興續假二十日召見軍機大臣及英茂 
[批示銀行]  
　　粤商鄭應和擬設銀行仿行鈔票等情曾志前報兹得廣州訪事人來函知此事由善後局憲詳請督憲岑雲帥核核奪旋奉雲帥批示云查銀行准出鈔票殷實如英商匯豐獲利又厚國家尚且於續定新章照本銀提存國家三分之一本行常年存欵亦須照所出票數存現銀三分之一以備兌付所以防範如此之周無非因官爲批准試辦鈔票則商民交易公家丁稅課蠶皆應通用不脂不預爲之防今該商議設寶豐銀行集資本二百萬元章程第九條不論華洋均准附股該商自己究有資本若干未經切實聲叙且該行旣名有限公司設或資本浙閱虧歇所出鈔票豈能如數歸給官民交困是又不可不慮自應先傳該商來局詢明能否不附洋股所集資本能否照匯豐所定章程辦理再行核議詳辦 
[嚴懲惡棍]  
廣州訪事人云惡棍李世桂横行不法案積如山近經紳士探諸督轅督憲岑雲帥札飭廣州府沈太守提案嚴訊聞除科塲舞弊外尚有侵吞緝捕經費等情恐一經訊明難免從嚴治罪也 
[行騙被拘]  
　　有鄭湘藻者不知何許人前將五金礦苗向某洋人編取洋銀嗣被洋人查知投英界捕房聲訴捕頭合包探徐阿華禀請英美國公共租界公廨讞員鄧鳴謙司馬出票提案隨商諸英總領事署繙譯官翟比南君 
[上海縣署瑣案]  
　　倪金寶控姚晉揚承造房屋延不完工等情前晚縣主汪瑶庭大令升堂研訊供小的欲在虹口楊家灣起造房屋十八間由姚承攬議定洋銀一千二百四十圓付過六百圓事前復借去二百元合供八百圓後伊向某木行賒取不料久不歸償經小的代付三百零四圓核之造價祗少二百三十六圓言明房屋竣工卽行付楚今屋雖造就牁壁延不粉刷隂溝亦未開通叩求公斷姚供小的承造之屋業經告竣由倪租賃與人歴次祗收工價洋銀六百圓木行之欵經小的自行算結大令怒其刁賴飭笞臀一百板掌頰五十下諭令倪將所少二百三十六圓付姚責令姚速將房屋交代然後協差算帳○寡婦胡王氏控夫弟胡雨宸借端纒擾等情大令研訊之下胡王氏供小婦人家住西門外丈夫去世己閱七年年弟雨宸曾向丈夫借貸洋銀四百圓將祖遺房屋一幢及墳地若干福丈夫管業迨後由小婦人接管前年雨辰出外管易伊之兩子屢向小婦人纏擾小婦人曾投案控告奉大老爺訊明取具改過切結今雨宸回家見八仙橋迤西有墳地六分去年洋人開築馬路時劃去四分給錢數十千遂向小婦人索取不知小婦人將棺遷葬用去錢二百餘千尚餘地二分伊又强欲分派並收回房屋半幢一味恃蠻求恩公斷雨宸供小的年己六十向操錢業祖遺房地店業昔由胞兄經管今店己閉歇墳地亦經賣去四分尚存二分及房屋一所盡被寡搜壩占小的前雖向兄借過洋銀四百圓然受虧甚大叩求公斷大令曰爾子前次控案業己斷令不許再擾今爾又敢借端興訟要知爾婦所賣之地祇因法人新闢租界關築馬路所給官價甚微爾如欲將房屋半幢取回須照原價付楚至現在所餘地二分應歸爾嫂胡王氏經管爾搜遷葬棺木費錢二百餘千爾應認償一百圓雨宸稱小的無力照償求恩豁免大令准之飭各具結而退○湖北女郎丁福香被匪人誘拐來滬賣與寄居虹口之某粤人家爲婢乘機逃出行至高昌廟在途啜泣經巡勇帶至巡防局禀請局員孫羹梅二尹備函移送縣署前晚大令升堂研訊福與供年一十有五家居湖北某縣鄕間涇口地方母親早己去世父親私識一婦兇惡異常兹被匪人騙至漢口乘某輪船來滬賣與粤人某姓家服役甫經半月主婦時加凌虐是以乘隙逃出求賜矜全人令飭發普育堂留養 
[南巿捕房紀事]  
　　本邑南巿太平馬頭老德記鞋店主王雲林前將洪裕錢莊期票洋銀一百元付給店夥龔新記旋由龔轉付某甲向收無著與王理論置之不理因卽扭訴捕房捕頭令解送馬路工程局禀請總辦翁子文太守訊究 
[英美租界公堂瑣案]  
　　韓阿五掩入和豐廠内竊得鉛皮等物報由包探黄鶴林獲案請究襄讞委員王松丞剌史商之英總領事署繙譯官寶述德君判責二百板枷號十日○姚阿米掩入某洋人臥室行竊未成報由包探黄鶴林獲案請辦剌史判責二百板枷號一面拜○偷兒張永龍竊取楊阿四等家衣物報由包探陳金標獲案請辦剌史判責二百板○偷兒陸雲生掩入先照元等五家竊取衣物報由句操張寶成拘獲吊到原贜解案請辦剌史判責三百板管押捕房一年有半贓分别給各失主具領○王子良持銀首飾及洋銀若干徘徊道路包探張寶成見其形跡可疑拘案請訊王供小的家住揚州南門外永宏洲五玕父親曾在泰州開設銀樓後因虧本閉歇就圩中開猪作小的所携銀臂釧三雙銀押髮簪數十枝及零星首飾共三大包均係巳物並非竊贜刺史著押候查明核奪○餘泰押店夥陳連生私取店中金首飾約值洋銀二百餘元由股東蔡良濟報知捕房捕頭令包探方長華拘案請訊旋有席玉書者投案聲稱曾保陳至餘泰押店執業現己向蔡等理勸願賠洋銀一百五十元求免究辦蔡供此事雖由保人認賠然所許洋銀尚未交付刺史判將陳發押捕房兩月以儆 
[法租界捕房紀事]  
　　前日恒豐里某姓家失去衣服首飾等物疑傭婦某某二氏所竊向之盤詰言語支吾因於昨日扭送捕房捕頭命押候解送公堂禀請讞員魏蒓塢大令訊究○積竊沈阿四屢因犯案受懲近日甫經釋出卽行竊某姓家銀質對時表一枚携至某押店求質經失主報捕拘獲解入捕房捕頭命押候解送公堂禀請訊辦○前日偷兒某甲至某姓家行竊衣服一包携至某押店求質適爲包探所見連贜解入捕房捕頭命押候解送公堂禀請訊究 
[美租界捕房紀事]  
　　前日傍晚時東洋車夫朱才富拉車至有恒路轉角處適甬人王柄桃乘脚踏車飛馳而至不及避讓致將王車撞倒輪軸捐傷王忿甚喚令七百四十一號巡街捕將朱拘入捕房捕頭詰知兩造各有不是一併釋出○前晚僑居吳淞路左近之甬人國啓堂家及八百七十四號門牌某甲家均被偷兒竊去衣服銅錫器因於昨晨開列失單投報捕房捕頭令某包探前往勘明緝拿賊犯解送公堂禀請讞員鄧鳴謙司馬訊辦 
 
 

Page 10

 
 
[邗江官報]  
　　十月十一日張鹺尹汝廉禀奉保甲無委文案差朱鹺尹士良委吳家集卡總局提調戴分轉文備禀知到局十二日署餘東塲邊鹺尹幾榮禀祥赴任十三日陳鹺尹熾昌委三塲緝私差十四日軍　王司馬山　工到揚王大令尚忠抵揚公幹詹鹺尹　森多鹺尹祥均委總局學習文案襲鹺尉士麟辭回十二圩十五日署泰垻監掣府杜分轉際辰到揚公幹是日並將試　學諸生十六日失鹺尹蘭由淮北到揚葉分轉爲楨由焦山差次來任分　文瀾起復回淮分發知事河鹺尹國燿順夫人禀到十七日北批騐袁鹺尹國藩補用叅將張叅戎學環均到揚公幹十八日繆鹺尹延祉辭押北鹽 
 
 
 

Page 11

 
 
   
 
 

Page 12

 
 
頭品頂戴署理江西巡撫陜西布政使臣夏旹跪奏爲揀員調補要缺知縣恭摺仰祈聖鑒事竊照樂平縣知縣孔昭珍告假修基經前護撫臣恭摺具奏接准部咨開缺所遺樂平縣知縣係繁疲難三項相兼要缺例應在外揀調必得精明幹練之員方足以資治理臣與藩臬兩司在於通省中簡知縣内逐加遴選查有金谿縣知縣杜璘光年六十二歳福建邵武縣人由廪生中式丙子科舉人考取石景山官學漢教習到班三年期滿奉旨以知縣試用欽此籖掣江西領照到江嗣遵例捐遇缺先補用免試用題補金谿縣光緒二十二年十二月初十到任現署新建首縣印務臣到任未及三月例不出考據署藩司陳慶滋署臬司汪瑞圓查明該員才學兼優任事實心以之調補樂平縣知縣實堪勝任本班内並無積案及欠解錢糧承緝未獲盗案己起降調革職叅限之案與例亦屬相符會詳請奏前來合無仰懇天恩俯念員缺緊要准以杜璘光調補樂平縣知縣於地方實有裨益如蒙命允該員係現任知縣調補知縣銜缺相當毋庸送部引見至該員係初調之員任内罰俸各案銀兩另行造册送部按限催全完繳謹會同兩江督臣魏光燾恭摺具奏伏乞皇太后皇上聖鑒訓示再所遺金谿縣係繁難二項相兼中缺容俟接准部覆照例請補此案藩司於光緒二十九年九月初九日出詳合併陳明謹奏奉硃批吏部議奏欽此 
署贑撫夏奏爲考官請假省親據情代陳片初二日 
夏　片再行接准江西正考官張仁蒙函稱奉命典試江西現己事竣應卽回京供職惟服宫在京親母年高未能就養查江西九江府屬之潯陽驛距河南本籍還遠擬懇天恩賞假一個月俾得自備資斧回籍省親一俟假滿赴卽回京覆命請爲代奏等因理合據情附片具陳伏乞聖鑒訓示謹　奏奉硃批張仁敝著賞假一個月欽此 
陜甘總督崧奏陳明甘肅各屬夏秋禾苗被災情形摺初二日 
頭品頂戴陜甘總督奴才崧蕃跪奏爲報明甘肅各屬夏秋禾苗被雹被水大概情形恭摺仰祈聖鑒事竊甘肅自春徂夏雨暘應　收成頗稱豐稔惟邊地多寒每逢夏令間有宗報捐傷禾稼今年夏秋之交有禀報被災之處均經批飭該管道府確查妥辦去後兹據甘肅布政使何福堃將各屬被災情形彚詳請奏前來奴才查蘭州府屬之事蘭縣沙泥州判金縣渭源縣鞏昌府之洮州廳涼州府屬之平羅縣寗夏府屬之寗夏縣寗朔縣中衞縣平羅縣西寗府屬之西寍縣碾伯縣於本年四五六等月先後被雹打傷夏秋禾苗嬰粟輕重不等惟蘭州府屬之河州四鄕七會等處閏五月十九並二十一二等日大雨傾盆中夾冰雹平地水深數尺傷斃男女大小八口倒場房屋三十餘間淹没七十餘晌又狄道州西南二鄕宋家坪劉家灣等處閏五月十九日雹雨交加將夏秋禾苗一律打傷計地三萬三千五百餘畝均被水沖泥淤不能耕種災民八百四十六戶又涼州府屬武威縣閏五月初十日大雨滂沱山水暴發將附城金大等渠一帶田房冲没並將東門稅房冲淌無存沿城鋪戶亦多被沖又安西州屬之敦煌縣於閏五月十八十九等日大雨連緜山水河水同時暴漲黨橋湖壩十渠坪口齊被沖毁倒塌土房三四座淹斃男丁一名牲畜十餘頭冲壞田地一十六頃有零又奏秦州東鄕花牛寨地方於八月初四日猝來暴雨莊後小溝山水驟發平地水深二丈有餘冲去房屋五所共計瓦房一下五間淹斃男女大小一十二丁口水冲地畝二十餘响均先後由各管道府親履查勘聯銜結報被災較重之戶分别極次先發急振一個月淹斃丁口隨時捐棺飭埋房屋按間發價飭令及時修蓋以資棲止其受灾較重之戶酌借社糧接濟地畝俟水涸查明設法墾復其應徵錢糧如何蠲緩統俟查報齊全另案彚報所有甘省本年夏秋禾苗被災大慨情形理合恭摺具陳伏乞皇太后皇上聖鑒訓小謹奏奉硃批著卽查明分别蠲緩撫恤毋任失所欽此 
陜甘總督崧奏己故疆臣功德在民據情籲恩建立專祠摺初二日 
頭品頂戴陜甘總督奴才崧蕃跪奏爲己故疆臣功德在民據情籲懇天恩在於甘肅省城建立專祠以隆報饗而順輿情恭摺仰祈聖鑒事竊原任甘肅新疆巡撫調任安徽巡撫臣饒應祺在哈密途次殁後甘肅紳民追念舊德感泣難忘兹據在籍翰林院編修劉爾炘庶吉士羅經枚等以該撫臣功德在民臚列事蹟呈請奏建專祠前來奴才查饒應祺湖北恩施舉人同治初年投營爲前大學土陜甘督臣左宗棠所器重其生平出處事蹟己費會同現任新疆撫臣潘效蘇奏明在案當饒應　之度隴也適左宗棠督辦陜甘軍務隨營贊功迭著勤勞以功叙知府留陜委署同州府篆旋補授甘州府知府正歳歉回平之後地方凋敝籌辦振撫不遺餘力及升任蘭州道旋署按察使殷殷以恤刑墾荒興學飭吏諸大端爲首務隴上爲新疆咽喉邊關重地回番雜處控馭尤難光緒二十一年河湟不靖餘黨分股西竄關隴騷然勢殊洶湧饒應祺維時以甘肅新疆布政使護理巡撫與督臣陶模諸事和衷又分畛域勦撫兼施卒能消除伏莽而搜捕逆首劉四伏餘黨一案至今尤嘖嘖人口前在哈密途次因病出缺仰荷恩施賜卹優渥並將政績宣付史館立傳惟祠祀之典今尚缺如旣據甘紳禀由藩臬兩司詳請奏建專祠前來合無仰懇天恩俯准在於甘肅省城建立故撫臣饒應祺專祠由地方官春秋致祭以順輿情之處出自逾格鴻慈所有甘肅士紳追念故撫遺愛難忘據情轉懇建祠緣由謹恭摺具陳伏乞皇太后皇上聖鑒訓示謹奏奉硃批著照所請該部知道欽此 
陜甘總督崧奏報寗夏守備因病出缺遴員接署片初二日 
崧蕃片再據統帶督標防軍馬步等旗莊浪協副將傅殿魁申稱管帶督標防軍右旗馬隊正任甘肅寗夏鎭標左營守備沈瑚督修營壘得患痢疾牽動舊傷醫冶罔效於光緒二十九年八月十一日病故呈請核辦前來奴才覆核無異除馬隊旗管另委接帶外所有甘肅寗夏鎭標左營守備相應陳明請旨開缺委員承查各結俟查取至日另咨送部其所遺守備員缺甘省現有應補人員容奴才另揀請補謹附片具陳伏乞聖鑒飭部查照謹奏奉硃批兵部知道欽此 
陜甘總督崧奏報寗夏叅將開缺回籍遴員擬補片初二日 
崧蕃片再據署寗夏鎭總兵湯詠山呈稱靈州營參將盧萬德年力就衰請開缺回籍等情據此奴才覆核無異相應陳明請 
 
