# 1892 - 162 - 4906879

 

Page 1

 
 
[第三次印快心編告成] [  申報館主人啓]  
　　快心編一書　天花才子所撰章回小說也雖同一敘才子佳人之　際而和平雅正絶無淫褻之詞中間雜以記　子記匪人記　　　方土　 
及老僕之忠肝義膽惠奴之巧語花言無不如顧長康頰上添毫神情栩栩欲活以故緣　麗質靑　才人酒尾燈　一編閒展　足　　　　　 
　實近時說部中妙品也前經二次排印購者趾錯於庭寒暑未更篋笥已罄兹者重加　校付諸手民刻已告成照常出售計每　　本碼洋　 
角諸君子有說部之癖者請臨本埠申報館帳房申昌書室及各埠申昌或經理申報人處購閱可也 
[一號至三百號全部畫報發兌] [  點石齋啓]  
　　本齋畫報自甲申年創設以來海内風行已閱十年之久其間散佚闕漏愈積愈多賞鑒家雖重價蒐求亦有未能重窺全豹之憾今本齋不惜工　特將缺號逐一補印齊全他若淞隱漫録風箏誤功臣　　媛叢録乘龍佳話及各名人册頁等燦然全備蔚爲大觀如　賜　請向本帳房及本　分局北申昌比可購取各省本分局亦有寄往可就近購取價仍　例如欲裝釘成册外加布函另惠釘工可也另有岑宫保介福　碼　兩元 
[論捕蝗]  
　　比來各處之以蝗蝻見告者時有所聞本館屢接訪事人來函先後録登於報初時皖省南北屬邑蝻子發生蠕　欲　鄉民猶未據情禀報適彭受臣觀察由皖北公幹回輿馬所經見江濱田畝蝗已孶生蠢動幾於接陌連阡觀察以其有關穡事不得不愼重視之遂星夜發電禀報各大憲而大憲關心民瘼一面遴派委員分赴各處督　民天奮力撲捕以期保衛田疇一面檄調貔虎之士束裝就道迅赴有蝗之處或以打麥之　紛紛撲擊或以洋布逼在一處然後聚而　旃而揚州各屬又設立捕蝗局令鄉民掘挖蝻子送至局中　所掘之多少給以靑蚨若干鄉民貪此微利自無不踴躍從事他如溧水丹陽等處以蝗蝻飛報者亦復接踵而起兩江督憲劉峴帥以愛民爲心一聞禀報卽愀然於心除分派員弁督飭農夫設法撲　外又親往八蜡廟拈香祈禱深望神靈默佑俾　　者早就殄滅不致蹂躪田疇　食多稼書不云乎至治馨香格於神明峴帥爲民請命盡誠盡恪至於如此則史册所載蝗化爲蝦之盛事或不難再見于今日耶且八蜡之祀戴於禮經古者八蜡旣通然後年榖順成是則八蜡之關繫於東作西成也蓋已久矣夫迎猫爲其食田鼠也迎虎爲其食田豕也黄冠卉服之儔於不甚靈顯者尚且表其誠敬而况八蜡之列於正祀則卽敬爇瓣香冀神之降福我民亦固其所古之聖人以人道治天下卽以神道治天下夫豈不知人道之切實有據神道之荒遠難稽哉然而伏羲作八卦箕子演九疇類皆通陰陽之奥妙洩造化之機緘神道旣彰而人道已無不囊括其内嗚呼此聖人之道所以蟠天際地震古鑠今後有作者莫之能易也是故天尊地卑乾坤定矣卑高以陳貴賤位矣王者撫有天下子惠元元合一統之車書享萬方之玉食天下莫與比其尊然而先天弗違後天奉若其在書曰顧諟天之明命其在詩曰畏天之威于時保之伊古以來聖君誼辟未有不以敬天爲事者征伐以討不庭則曰恭行天罰福禄以眷有德則曰荷天之庥而且臨軒試士則曰奉天承運祈雨拈香則曰昊天眷佑夫以九五之尊高拱法宫恪恭寅畏如是其至而謂承流宣化者敢以怠惰將之乎是則神道設教之不容已也亦明矣然使但乞靈於神祗而於人事之當盡者或反闕焉不講無論聰明正直者未必果邀降鑒而返諸勵精圖治之心亦必有惄然不安者是以峴帥雖竭誠祈禱而仍分派幹員馳赴各處竭力撲捕以期滅此朝食捕蝗之法古人言之詳矣大抵捕蝗不如捕蝻捕蝻不如挖子讀本報所登徽寧池太廣道楊觀察告示而歎其言簡意賅實能揭示大要焉考蝗孽之生大抵以陂塘之水漲落不時魚蝦遺子土中得氣而生苟遇冬令寒冷滕六君頻頻稅駕則蝻子入地必深瞬交來年可不慮其出而爲患東坡咏雪詩有遺蝗入地應千尺之句蓋謂此也去年天氣不甚寒冷得雪又少蝗孽萌生固在意計之中所可幸者爲時尚早新秧分蒔未久若將么魔小醜及早撲滅尚可無虞蠶食而有不得不顧慮者蝗孽雖除而其子之在土内者隨在皆有若不掘挖盡凈令其死灰復然將來苗葉已長縱使竭盡人力亦覺防不勝防此則熟　長顧不得不作除惡務盡之計者也中國自古迄今皆以重農爲務國以民爲本民以食爲天蝗蝻萌生將害我稼穡稼穡害而民食將何所取給民不得食而有國者又安所倚以爲治是以定例凡地方有蝗蝻官府隱匿不報及捕治不力者厥罪綦重此無他凡以重民命也雖曰今日海禁大開梯航四集以有易無不聞扦格卽使此處無麥無禾不難向他處作輸粟汎舟之舉然自荒其業而仰鼻息於他人工藝且羞爲之豈謀國者而忍出此且卽鄰國無遏糴之舉而關津運載僕僕往還事勞而費鉅終不若自治其田畝自足其倉箱之爲得計也更推重農之心以重商贸易日旺資本日充安見庶者之不能幾於富哉日望之矣 
[本館接奉電音]  
　　昨由京友電傳上諭一道敬謹譯登○五月二十二日奉上諭卞寳第奏　陳病狀懇准開缺一摺閩浙總督卞寳第著准其開缺欽此 
[薇垣新政]  
　　頭品頂戴署理江南安徽等　承宣布政使司按察使隨帶加七級紀録十二次嵩爲諭飭事照得本司服官京外三十八年淸白乃心氷兢自矢事無鉅細悉出親裁案牘文移均經寓目凡屬稍關緊要俱有親批字句並不假手他人兹復權篆藩條飭紀整綱安民察吏所司益重凛惕彌深願我寅友務各共體此心各安義命切勿妄生希兾揣摩迎合此後委缺署事以及各項差使均係按照官册查明科分資格按名開列一秉大公所有八行請託不特枉費　營且恐本司白眼相加徒自取辱况上憲耳習於所聞則喜諛而惡直目習於所見則喜柔而惡剛心習於所是則喜從而惡違此乃自是之根不拔則機伏於微而勢成於不可返黑白可以變色東西可以易位自是之心久假不歸敗檢骫法率皆由此而一悮不可收拾此本司終日兢惕不敢存自是之心時刻洗心留神聽屬員議事之用意僚友討論之眞僞機械百出豈逃天理人情謀幹鑽營不過求缺討差圖眼前之小利忘一世之名節白晝驕人昏夜乞憐逢迎諛媚下賤卑汚良可嘆也合將大略規條開列於後一本司凡遇各項差委無不按名輪派從無偏枯徇情之弊卽或該吏胥等將不應輪委之人誤開在先以應委之人開列在後除本司隨時查出究處外准本人自行呈明立卽查册更正本司凡有八行請託無論何人付丙不閱一本司向不收受禮物至三節兩壽陋習更所不容卽平行送禮亦有刻板謝帖璧還一本司庫收錢糧照章兌收斷無絲毫增减不得誤聽人言暗加名目查出干究一本司向無薦給幕友司事家人情事爾等切勿被人朦混倘有假託信函冐名勒薦爾等務各立時禀請查究如敢隱忍察出一併 
 
 

Page 2

 
 
叅辦一本司所延幕友向不准干謁屬員襄校案牘仍出親裁并無任聽擅專情事一本司署中買用什物各店鋪均係現錢不准家役人等私立賒帳以杜拖累之弊一本司履任以來向不延請屬僚飲酒以杜丁役私索押席之弊一本司向不收外薦家人致有招摇生事之弊 
一本司雇用家人六名均係自幼教養從不假手事權亦不准在茶館酒肆各處閒遊并冐名偷薦僕隸之事如有過失一經查出立卽驅逐斷不徇情姑容以上諸條本司平日兢兢自守不敢怠荒以是不惜　　告誡凡我僚友務各共諒寸衷同守淸白一切違律之事自當有則改之無則加勉骩法嘗試品行前程關係匪淺弗謂言之不預也切切此諭 
[吳門巷語]  
　　有陳二寳校書者築香巢於蘇州元妙觀前由巷過其門者惟見簾波漾緑爐篆霏靑望而知爲此中有人與障袖塗脂者迴别近則鶯遷他處其舊居另有他妓卜居本月十四晚有某武員之公子偕哨官某姓及親兵四名閒步平康思一覩玉人風貌七十鳥微笑承迎曰今日兩位貴人甚風兒吹得到此無怪昨晚燈花送喜的溜溜圓若紅珠也但二寳業已移家空勞貴人玉趾將奈之何公子問然則室内何人曰老身新種得錢樹一株現方有月中伐桂人同在枕函邊聽神雞報曉也公子曰彼何人斯敢來據此　窟速下逐客令毋令乃公揮老拳也客聞之勃然怒曰藐爾小子只好在馬糞堆畔敲火吸烟敢溷乃公是何膽量公子微哂曰誰不知我汝敢與我挺撞耶喝令親兵動手拽客而出將肆兇毆客亦非雞肋戔戔者攘臂一呼互相格門公子突出利刃向客亂揮客身著數傷奄然倒地公子乃率黨呼嘯而去龜子懼釀禍急延 
者治之然傷勢非輕恐不能免於饒舌云○本月十八日午前有對買賊李和榮者至養育巷永義昌洋貨鋪僞言購物乘間一試其胠篋生涯鋪中人手快眼用當塲拘送總捕府署惠司馬提訊之下李供稱小的係上海人向在新設小茶寮兹者因事來蘇未及半月初次犯竊尚乞施恩司馬判令笞臂六百板荷以巨校發吉利橋示衆限一月後開釋有善謔者曰時方夏五卽已方盤托出大西瓜意者蘇人其喜及早嘗新耶李曰君欲嘗新盍買之去 
[金陵火警]  
　　金陵花雨岡在長干里之南相傳梁武帝時雲光法師在此說法天花繽紛而下因以爲名卽俗所謂雨花臺也赭宼削平後駐有新湘合字營迄今已歴二十餘寒暑十六日午後茅棚中不戒于火火綫蜿蜒而去宛若常山率然城内諸水龍風馳電掣而來吸水噴救僅焚去草屋三四所卽時火滅烟銷事後總統王蓴農觀察查知營官方以捕蝗他出立傳帮帶官面加詰責然未經災及或不致有疏忽之愆也 
[殯儀紀略]  
　　原任廣東巡撫到芝田中丞靈柩由家屬扶至申江附鈞和兵輪船抵金陵寓所已紀報章本月十三日鈞和旣抵下關江滸經四公子匍匐扶至聚寳門外暫厝永寗庵前導有紙糊之黄門官開路神靑獅白象碩大無比高與擔齊繼之以銜牌萬名傘銘旌亭誥命亭御賜亭盔甲亭朝衣亭玩器亭黍稷亭採蓮船雪柳哀門之類幾於更僕難終至於衣冠而送者爲僚屬執旛而送者爲僧道數之約有三四百人眷屬在布帷中嚶嚶啜泣哀動路人開弔日期且俟訪明再録 
[抱告訊供]  
　　金陵賭棍孫惠然經人控發一案前已兩紀報端當被逮時適江寗縣藍雲峯大令奉檄捕蝗乃將孫覊諸翼房未經提訊本月十八日孫忽遣其戚某甲充當抱告家人以原告索賄不遂挾嫌誣指等情向琴堂瀆訴呈内屬意於張許二姓大令當堂閱竟謂中曰爾主人孫惠然究竟是何職銜有何差使爾每月工貲若干公館房金幾何除爾供役外尚有僕從否供稱家主係從九職銜公館在中正街只十二圩有乾修洋銀八圓此外别無差使月出房金六圓小的工貲三圓另有女僕工貲二圓其他衣食日用小的不知其大令曰進項只有八圓出項除衣食不計外已有十一圓之多尚有酬應洋烟不在此數然則其平時之聚賭抽頭已可想見究竟何人同賭通同串騙者幾何人爾自入孫家共分得頭錢幾何須一一從直供明如敢支吾卽予重責一面呼伍伯持小板伺候甲大駭供稱家主賭錢實有其事往來朋友不計其數小的不甚認識大約候補官及少爺輩居多至串騙情由小的實不知悉小的計算所得頭錢不滿洋銀一百圓不敢虚言求大老爺詳察大令曰爾主人旣聚賭是實何又遣爾控人訛索此事本縣已訪問明白爾主人實非安分之徒姑候提集原告諸人對質核辦一面飭差將甲交保聽候傳訊以上各節係遞呈時所問大概情形是日適逢放告之期有同時遞呈者述之如此 
[臺北魚書]  
　　臺灣訪事人云署理臺北　艋舺營陸路叅將兼撫轅行營中軍周雨亭叅戎起鳳刻因營務紛繁勢難兼攝籲懇遴員接署俾專責成邵筱村中丞允之卽委來臺投効之兩江補用副將徐曉湘副戎文慶署理仍兼管本轅衛隊親兵事宜叅戎交卸後遷入試院辦公日内又移眷口於南門郵政局○撫轅發審委員李榮生别駕麟圖奉憲行知另候差委所遺差使以廻避來臺之本任石碼同知藩儀卿别駕文鳳接辦○縣署發審收呈委員羅潤甫少尹汝澤奉委改充撫轅文巡捕日内已到差矣○邵大中丞莅任後查得臺灣候補人員如果因公病故眷屬前來扶柩者概予護照不收船貲准附便船得以内渡而輪船司事水手人等不能仰體憲意凡遇靈柩起卸往往恣意索錢不與則袖手旁觀或且多方撓阻日前某兵輪船因公内渡有某姓靈柩業邀大憲批准附載司事某甲竟敢明目張膽向舁者勒冩洋銀筆據限定抵埠時照付否則棺柩不許上船所望當軸者澈底根求懲辦一二則存殁均沾實惠亦宦途中造福之一端也○距城南五里許有霞坎莊焉莊民多佞神家家供保儀大夫偶像香花燈燭享祀甚　相傳五月望爲大夫誕辰首事者雇就梨園登臺演劇一家爲之倡百家卽從而和之　麗爭奇互相比賽笙謌袍笏到處喧闐有往觀者謂莊地甫三里餘而同日演戯者多至七處此外淸音雜劇棋布星羅至晚萬盞明燈輝同星　直至參横斗轉游人始緩緩而歸亦昇平之勝事也 
[東語簡要録]  
　　日本内務大臣副島伯因憫愛知岐阜二縣地震成災百姓流離顚沛亟籌振撫之方屢與内務省次官白根君熟商意見相左後白根君將承認事件付議院會議而副島伯允主張更派吏員前去嚴爲查察白根君以爲旣報議院堅欲維持其事内閣各大臣又大半贊成次官之論副島伯遂具表辭職陽歴本月六號午後二點鐘時東京傳電音至各屬云昨夜松方總理大臣奏稱本日副島内務大臣已上辭表卽由官邸遷回私第矣至八號午後七點鐘時又傳電云本日宫中舉行親任式副島内務大臣調任樞密院顧問官所遺内務大臣缺以松方總理大臣兼管○長崎縣知事中野君札行北原市長略謂中國北洋水師定遠等六兵艦由提督丁軍門自上海帶領至　崎煩諭飭市中軍民商人等務於中國各士兵注意懇篤俾主客各戒其部下以臻二國官民交誼之敦厚云云市長奉文後卽於次日出示通知○出口縣玖珂郡高森氏生有一兒頭細如解結之錐鼻居左眼下口横闊如蛙探以小指其深無底手指各四足僅三指二指如常人中一指長逾五六寸下體有陽具而無熼門有欲購以居奇者許出銀百圓旣復增至百五十圓又橡木縣芳賀郡上籠谷村人某氏生一兒兼男女二體父母遍延醫者施治世無扁鵲殊不能使造化轉移也○去年俄羅斯儲君遊歴日本時初偕其介弟同行旣而介弟抱恙遂從印度折回今者駐日俄領事得信悉介弟將於本月杪來遊先至長崎故日内調集俄國各軍艦以壯聲威又聞介弟名其姚其年二十二歲現居海軍尉之職 
[譯東報紀高麗雜事]  
　　朝鮮平安道江東縣官吏越例苛徵賦稅民人羣起作　毁官署十餘楹上月下旬平壤道監營派出官吏十數員前往撫綏先是咸鏡道内亂大作忠淸道繼之今復見江東之亂何朝鮮民情之不靖若斯耶說者曰此皆苛政之所致○邇來大院君精力漸衰喜靜厭動國家政事幾不欲入於耳中舊日官僚每有欲見其面不可得者○楊歴五月二十三號韓王特遣史官赴前領議政官沈舜澤邸第 
 
 

Page 3

 
 
傳諭履任言辭頗爲懇篤沈君深感厚遇婉言辭之越二日復上疏乞授他職○全羅監司閔正植江原監司尹榮　二人同日上表乙骸　五月二十四號韓王下詔略謂今後宜益自奮勉以盡牧民之責而副朝廷之望其勿再辭○慶尚道一曰嶺南所屬閈慶縣爲古來用軍之地韓王特就鳥嶺之衝設關以資警備邇年其備已弛此次縣令特請都護府派駐重兵○袁慰亭觀察世凱初由中朝簡派駐紥朝鮮國辦理各口通商事宜至前年加總理交涉通商事宜字樣現與各國使臣宴會列於美利堅日本兩公使之次其謁見國王也必與各公使先後入内各公使肩輿　大門卽步行獨觀察可直入大門以内云 
[沽上問津]  
　　天津來信云來水縣爲　西陵大路前者因出洪驟發爰於扼要處建一鐵橋由法商吉利豐包攬至春間正擬鳩工興造又奉北洋大臣李傅相委修旅順隝門現在隖門工已告成吉遂於前月下浣回天津月初卽驅車赴來水○當周武壯公生時總統馬步全軍其步隊駐防小站馬隊曰飛騎營駐於馬廠馬廠地形卑下每有南運河水洚洞爲災因督率全軍審地之宜順水之性開挖河道百餘里以便水有所歸命其名曰南减河俾免斯民沈淪之患事隔十餘載故道雖未湮浸而河面日窄河身日淺不加修治恐致枯涸之虞接統此軍之賈制壇衛達三兩軍門深恐斯民復嘆其魚遂禀明李傅相督軍修理就其故址開闊加寛百餘里中復開支河五六十里現經竣事具禀傅相錫名衛津河委吳觀察贊誠於本月初九日前往收工○東門外有開張包子鋪者曰周昌被某行販積欠若干約於重五節償訖節前後周兼裏角黍出售某又向之賒取不名一錢周忿而詈某羞忿交加舉手批周之頰周引以爲大辱歸取刴肉刀當頭劈某五下骨斷而血湧如泉經親屬舁回投縣控訴邑宰騐得某傷勢沈重籖差拘周到案以其狼心辣手飭責皮鞭及竹枝各三百下相君之背幾無完膚想兇惡之徒當不寒而慄矣○五月十三日相傳爲關帝誕辰河北武帝廟司祝會首届期賽會以慶昇平會中有秧歌高　一班預於數日前招摇過市美其名曰拜客初八日高蹻至紫竹林法租界正在摐金伐鼓西捕遽出阻之手執鞭竿驅令出境蹻上人心慌脚亂幾於跌仆街旁乘興而來者不免敗興而返矣○今春農民苦旱雜糧難於下種以致市價加昻現在暘雨應時來牟將熟所有糧價不復增高繼長矣惟大米因來數不多未免高擡聲價云 
[盜犯已招]  
　　浙江慈谿縣屬洪家道頭陳姓於三年前被盜行刼報官後陸續拿獲案犯數名供出提中營茶房葉連生同往刦掠迨移文至寗波　提葉已聞風逸去至日前鄞縣差役遇諸滬上協同英包探拿獲一面電禀縣主一面將葉送押英捕房鄞邑宰得禀面請道府示下道憲卽派城守營文叅戎督同府縣差役多名往提到寧胡太守會同慈谿縣曹大令及鄞縣主在府署訊供葉初猶狡展不承飭鞭籐條數百下始供稱行刼後小的分得洋銀二十五圓金練一條已在杭州換銀用去遂飭釘上脚鐐收禁鄞縣獄内按此犯弋獲情形本報早經探録兹又接寧波訪事人信爰再記之 
[江西官報]  
　　署貴溪縣何　祥山東賑捐獎叙花翎並禀赴任新防補用縣唐我圻禀到係貴州人典史張庶貴禀謝分缺先行知從九張鴻勛帮辦輿圖館沈乾元接查永内保甲廣昌白水司鄧光煃禀赴任余錦榮禀謝咨補吉安府經候選部郎李丹時由廣東路過來江江蘇候補通判恩芳回金陵候補府聨震委辦軍裝所宜黄典史朱熾昌往新昌辦保甲湖口典史劉榮茂禀謝飭知孫奎禀謝咨補新喻典史行知知縣毛文源加一級紀録二次新淦典史毛世榮因案釀命撤任以補用從九汪樹勳署理卽用縣楊廣欽委辦高郵市厘卡候補府歐陽鴻濟修整紫電官輪船由滬回江通判史保恒加一級紀録二次張步雲禀謝准補萬年縣丞新選盧陵典史李鬯春興安典史王藻均應飭赴新任 
[瘋子傷人]  
　　英租界後馬路某公館内家丁某甲於昨日下午二點鐘時瘋病大發持刀亂舞逢人便剌先遇侍婢連砍數下侍婢大聲呼救廚房中之某乙及管門人某丙聞聲奔至甲又將乙丙二人亂剌小主人見勢洶湧卽報巡捕及巡捕前去甲又持刀自剌其面該捕拘甲主捕房捕頭命將甲及受傷之乙丙侍婢等送往仁濟醫院療治據醫生言乙及侍婢受傷頗重恐難保無性命之虞甲及丙尚無大碍卽爲用樂敷治厥後如何容俟續録 
[滬城瑣綴]  
　　滬城石皮弄某姓家前晚被妙手空空兒混進竊去水烟袋三枝綢布衣服數件當時未之知也後始查悉立卽開具失單投巡防西局禀報高小雲二尹立飭汛捕前往查勘赶緊緝拿未知卽能破案否也○某甲家住北門内前晚有事出外及回時行過南門内喬家浜失足墮河大聲呼救旋經旁人設法救起雖未與波臣爲伍然已拖泥帶水矣 
[烟妓拉客]  
　　野雞妓在途拉客最足使行路者生憎而烟妓之接客則又百出其計以相嘗試每遇鄉人之初來滬上者贸贸然來東張西望知其可以計誘媚以甘言調以謔語如或不爲所誘則不用軟而用硬拽以入室强令開燈烟霞之呼吸未終蠻觸之紛爭已肇或呼又桿至飽以老拳或交諸巡捕以吸白烟爲名以打失物件爲嫁禍之計鄉愚何辜受此誣陷良可憫也前日有烟妓汪李氏扭鄉人陳桂金至捕房訴稱陳屢次吸烟不名一錢向索不付反遭毆擊捕房當將陳管押一宵昨晨轉解公堂汪李氏投案禀稱　桂金於日前來吸花烟兩匣長揚出外不給分文前晚又來吸烟四匣仍不付值反欲住夜是以扭送到案務請從重懲解葛同轉研訊之下陳供小的由鄉間來滬欲往是處尋友被烟妓汪李氏攔住去路强將小的拉入臥室逼令吸烟小的茫無主見且素不貪呼吸推讓再三而該妓等見小的鄉愚可欺將小的百般恐嚇旋卽鳴捕拘入捕房轉解到案小的惟以耕種爲生從不敢闖事求請明鑒同轉謂爾雖屬鄉愚無知不應前往是處又謂汪李氏曰花烟館妓女拉客本干例禁何得到案妄瀆著一併管押候各掌頰四十下以儆將來 
[交保調停]  
　　武昌輪船掛得買司金順興將堂弟金咸林剌傷一案已詳前報昨晨解至公廨咸林投案訴稱堂兄順興無故行兇惟求究辦同轉問順與曰爾等是否同族兄弟答稱不但是兄弟且是連襟此次咸林虧欠鄉間廟會中費用洋三十八元七角因之來滬避匿其欵由小的代爲料理今遂同在武昌輪船執業日前偶然遇見向伊索取前欵咸林手持尖刀突向小的腿上剌來小的以其恩將仇報心不能平次日帶刀向伊還刺小的知事不了當卽懇請族叔金阿二從中理勸允爲養傷另酬鴻運樓酒菜一席不料咸林尚未首肯據稱欲酬鴻運樓酒菜十五席方可了事否則尚欲持刀行兇同轉以兩下各執一詞當傳其叔金阿仁到案問曰咸林之事爾詳悉否答稱欠洋確有之惟兩人均係小的之姪袛能勸其息事不敢帮同肇訟同轉謂如此甚好著將順興押候交保令阿仁理勸禀覆 
[送院療治]  
　　陸周氏携子阿坤投上海縣喊稱兒子阿坤在泰興棉花棧作工被同處作工之張阿海擊傷求請提究此已記諸前報旋經原差將張提案袁海觀大令　訊之下判將張荷枷半月發廿三鋪犯事地方示衆前日大令升堂訊案時陸周氏情人將阿坤舁至案下訴稱兒子自受傷以來勢益加劇且患寒　前堂奉訊後工頭孫長生置諸不顧查當兒子被張毆擊時棧主王文郁袖手旁觀並不解勸求請明察阿坤供與相同大令曰爾經本縣騐過並無重傷今日忽據供稱病勢加劇本縣察爾形狀實係裝腔做勢如果屬實亦屬無關緊要卽著送往仁濟醫院療治 
[大令騐屍]  
　　無錫　工許浩德僑居本邑英租界潮陽樓西首其子長金能世其業錐刀之術頗足以赡饔飱及長娶紹興王鄭氏之女王氏爲室旣合　　婦不甚諧和王氏因回母家長金往迎與之口角後長金患病沈重其父浩德以爲被妻弟王秋濤毆傷遂於前日下午舁至 
 
 

Page 4

 
 
老閘北首王鄭氏家王鄭氏見婿病已垂危喚秋濤來勸令浩德舁去浩德不允吵閙之下被秋濤扭至英公廨時已入夜蔡太守立卽升堂訊問秋濤申訴前情浩德供稱兒子長金被秋濤揢其咽喉以致受傷叩求騐視太守騐得長金病勢沈重著卽舁回醫治浩德唯唯及舁回復舁至公廨外時已氣絶身死遂棄諸照墻旁差役及地保孫仁卿據實禀陳太守飭將浩德秋濤王鄭氏及屍妻王氏屍妹許阿金帶案覆訊秋濤曁王鄭氏執定前詞　氏供稱小婦人自幼在許家爲童養媳成親後丈夫不務正業吸食洋烟無奈回母家苦度太守問爾夫因何與爾母爭閙答稱丈夫來時適小婦人在親戚家故不知其細浩德堅稱兒子被毆身死太守怒謂爾如何將死屍舁至本廨遂飭將浩德秋濤解送上海縣諭令地保偕屍妻王氏屍妹阿金看守屍身以待袁大老爺臨騐昨晨十下鐘時袁大令帶同仵作書役出城地保預備公案邑尊升座問供浩德秋濤及王氏阿金王鄭氏各訴前情仵作檢騐屍身遍體無傷委係久病身死大令循例離座親騐一周浩德堅稱兒子被王揢傷咽喉而死大令謂爾稱傷斃可指明傷處浩德稱喉間揢傷大令謂本縣已經細騐身實無傷地保禀稱王鄭氏備有棺木大令諭令收殮隨著浩德具騐無傷痕因病身死切結並將棺木領　否則照藉屍圖詐懲辦浩德仍呶呶置辯大令再四開導飭將一千人帶縣候訊供發落 
[縣案彚録]  
　　姚周氏控被姚耀堂行兇袁海觀大令請帮審委員宋莘樂二尹升堂提訊姚周氏訴稱係本邑人今年六十七歲家住治下七鋪虹橋南首丈夫在日昆季三人均無子嗣曾有遠房族侄姚耀堂係姚湘泉之第三子堪以承繼五年前因耀堂違忤隣人代抱不平欲送官請辦俄而耀堂自願改過遂由小婦人撫領在家察其能否改過再行定奪嗣後見其稍能安分卽可授室詎料授室以來故態復萌專與無賴爲伍嫖賭吸烟恣情揮霍將家中物件私自取出質錢浪用小婦人迭次訓斥置若罔聞丈夫逝世後遺下樓房十三間租與他人開設豆腐店等前日小婦人向租户收取租金租户均稱此處房屋已由姚耀堂售與他人租金豈能由爾收取小婦人立時回家查檢房屋契據均被耀堂盜去向伊查問一味逞蠻並將小婦人批頰二下小婦人心實不甘投案喊控求請提究二尹得供著退去聽候查明核辦○西門外隆順館飯店夥張阿堂毆傷同事朱春錫旋經送往仁濟醫院療治無效而斃屍兄朱毛寧投縣具報由袁海觀大令騐明朱春錫實係被毆後發痧身死身上並無傷痕遂令毛寧將屍收殮一面將張帶回縣署治以行凶之罪此皆見諸前報者也前日大令飭提張阿堂至案研詰張供稱小的係浦東三林塘人家中尚有老母小的在隆順館爲夥多年今年端節生意停歇本月初八日小的確與朱春錫爭扭不知伊如何患痧身死此後小的情願改過自新大令判將張阿堂枷號半月發頭門示衆 
[英界公堂瑣案]  
　　日前聚樂園酒館學徒柯四狗訴稱小的至淸和坊某龜子所設娼寮收取麫碗被龜奴錢阿金陳金福毆傷蔡太守飭將錢陳二龜押候柯傷痊再訊此已列入報章矣昨日柯訴稱錢陳已央人料理乞免究懲錢陳同供稱此事已由小的等調停明白求恩開釋太守允之○二十四號西捕禀稱胡桂寳用受傷之馬駕車拘案請罰胡供稱小的係蘇州人現在治下某處當馬夫以後不敢違章矣蔡太守飭將傷馬發公一馬房醫治愈後著胡給償醫料資始准領去○廣東人梁阿東訴稱小的家居治下與何阿明結隣偶有微嫌以致口角突被何擲傷頭額曾倩某醫院醫生診治據言須閱一禮拜方可告痊何供稱小的亦廣東人祗此一遭以後不再閙事叩求恩恕感戴無垠蔡太守判令管押兩禮拜○某處管作塲人吳爕昌訴稱王阿大來竊木料經小的追獲送案請追王供稱小的係本地人窮苦無聊拾取零星柴火倘得煖衣飽食安肯鮮恥寡廉尚乞憲恩宏開湯網蔡太守判令管押三日木料給吳領去○耶松船廠支更之印度人某甲　稱王林生從虎眼籬間抽竊鐵絲拘拿送案王供稱小的係浦東人向以織屨爲生道出籬邊見有鐵絲是以拾取自問可藉手藝餬口豈屑曖昧圖財蔡太守判令管押三日贓給甲領去 
[法界公堂瑣案]  
　　通事稱陳阿寳至某甲家詭言甲被捕房拘押向甲妻騙得小洋八角旋經甲扭送來案請爲究辦同轉訊究之餘陳稱由友人唆使前往騙洋並非自已之意同轉謂姑念原告不來質訊判押候掌責四十下以示簿懲○陳顧氏控王桂生挖門行竊水烟袋銅銚等物當卽拘獲人贓送案請究王桂生供稱失業無聊且有疾病是日黎明行經是處見該氏家後門洞開乘間混入携取物件非有心行竊者可比同轉謂其時天尚未明該氏家後門何以洞開顯見說謊判押候掌責四十下○通事稱小東門外捕房西人失去洋銀三元有奇疑細崽金小餘所竊令將金扭送來案金小餘供房中共有西捕三人有兩人與小的不甚投機欲雇别人有一人與小的情洽不肯將小的停歇兩人因此懷恨日前將白巾藏匿牀下謊言失竊向小的查問當由小的在牀下尋出該西人卽將小的批頰一下西歴本月十二號小的欲辭歇伊等不肯又言失去洋銀三元有奇誣指小的行竊尚求明鑒同轉以金小餘堅不承認著押候再核○扛夫陶阿六控張小毛行竊衫褲人贓並獲送案請究同轉訊明張小毛行竊屬實判押候笞責一百板○燮昌自來火廠金榮炳等數十家控張湧源廣貨店主張金狂虧欠銀數千兩一案屢列前報昨晨據金榮炳及乾大祥正大恒之趙子雲曹正卿等投案聲稱張金生所欠之欵均已料理明白是以來案求銷同轉允如所請此案遂結○沙遜洋行收租人李夢梅偕西人投案訴稱房客欠租不　業將住居普安坊内欠租洋九元之姜靜夫及德順里欠租洋廿八元二角之鄭老四並德興里四十三號欠租洋一元五角之周金寳廿三號欠租洋二元之陳周德又欠租洋二元五角之嚴家寳欠租洋三元之董王等一併送案求請追究同轉著押候交保限五日理楚○收租人孫厚卿控丁阿大欠租洋十四元二角八分王顧氏欠租洋十四元三角向索不付送請追究王顧氏稱此屋由粤東人轉租下來孫稱粤東人所欠之洋係王顧氏當面認還至今尚未料理同轉著將各人交保限一禮拜理楚 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　五月初一日候補縣吳鴻賓禀銷閩省查　　磺差叩見初二日候補道彭由嘉湖查絲捐回省禀到進見銷差運副司　坷由京起服回省禀到過鑄禀知賑捐狀叙花翎奉到部照叩謝代理仁和塲邊保樞禀知本日受事禀見初三日候補道李交卸温處道回省禀到同知胡福保禀見叩辭解餉赴京　鑑光禀見叩辭解餉赴京桐鄉縣典史王臣璧禀謝飭知赴任叩辭初四日運副貝澂禀奉運司委專辦紹興鹽局並銷廣信鹽局差禀見丁憂候補通判延康禀知祗領咨文赴粤奔喪回旗叩辭題補瑞安縣蘇錦霞由温州專丁來省禀知藩司飭知准補叩謝初五日調署鄞縣楊禀知藩司飭知調補鄞縣專丁來省禀謝初六日署西安縣何禀見叩辭赴任福建候補縣丞朱上淸由閩來浙禀到叩見准補開化縣丞李應珏禀知厘捐局委龍游厘卡差叩謝初七日候補同知桂冬榮禀知藩司委赴嘉善公幹初八日牌示仰前任鎭海縣教諭謝光樞新選武義縣教諭朱寳珍知悉於本月初九日來轅聽候本護院騐看考騐給憑毋違特示正任龍游縣馬芳田禀知交代豁案銀米等欵一律解淸奉委查探奉天等處硝磺差禀見叩辭鄒壽祺由籍服闋來省禀到初九日新選武義縣教諭朱寳珍禀謝考騐給憑叩見候補巡檢藩誦年禀見叩辭赴　浦厘局初十日葛利賓禀知奉憲委調辦艮山門絲捐局差叩謝候補縣徐寳棻禀知臬司委衢郡帮審差禀見叩謝卽辭縣丞傳萬禀知藩司委關嶺厘局差禀見叩謝十一日新選武義縣教諭朱寳珍禀辭赴任十二日候補府郭之楨禀知厘捐局委辦蘭谿厘局差禀見叩見代理仁和塲邊保樞禀奉運司委改爲署理禀謝十三日署上虞縣丞陳浩禀知藩司委署禀見叩謝 
[上海六馬路仁濟善堂籌賑公所施少欽經收山東熱河各賑捐五月初一至初十日止淸單]  
　　浦昌浩大善士服符病覺稍好并求速愈夏樹嘉求保肝氛等諸病速愈乾昌信局來金陵無名氏三户各助洋一百元柴樛雲爲孫女毛毛病愈完願三十二元淸勤堂宋爲妻葉氏柩返故鄉求佑途中平安二十四元湖北來張鳳圖爲子病愈完願　江延陵氏求子病速愈江西裴根名產後大小平安完願三户各二十元隱名周甲人壽筵移助十九元何潤生求病速愈碧雲忏求佑生意興隆瞿梅閣求佑内子病速全愈益泰號求生理興隆河南吳玉章求延壽算脩本爲父完月平安願本月林求妻咳嗽卽速全愈七户各十元海昌任道居士因子鑑松彌月湯餅移助并求妻病速全愈七元無名氏不留名完願武林兪陳氏求痰氣等症速全平安三户各五元翁氏錦江錦山各二元吳氏石氏陳氏各一元六户合九元金記二元銳記一元應章氏無名氏各五角四户合四元神山遊客三元永和局來嘉湖巡道房章沛雲鑑湖榮桂軒二户各二元徐鄭氏病愈完願江右王晉候僧人三户各一元無名氏銅洋十五元新市紫陽氏銅洋四元隱名周甲人何松茂二户各銅洋一元○以上共收山東賑洋五百五十元銅洋二十一元○熱河崇川信士洋一百元安節局來憩橋里周承元祈母福壽綿長又來陸鴻樑二户各二十元求病愈人十元劉成珍求嘔吐各症速愈　湖免殃子安節局　來醉艸居因子病痊完願三户各五元保安氏二元安節局又來綿力子一元又來桶捐　見錢六百文祥泰成銅洋十一元○以上共收熱河賑洋一百六十八元銅洋十一元錢六百文 
[五月初一日起十四日止第九次施醫給藥延壽捐淸單並附大善士藥助施藥痧藥等項]  
　　王欣儒翁交來倪秀山翁助洋十元蕪湖榮舁土莊五元祥發源二元吳殿嗣翁二元寳應保平安一元鍾記一元蔡李氏一元韋應章翁五角韋翁氏五角金　棧五角餘慶堂五角錦山氏二角五分無名氏二角五分以上共收洋二十四元五角阮星階翁助川樸八觔姜黄七觔鄭福蘭堂助痧氣丸六百瓶[  鐵馬路廣益善堂啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[年五月十四日京報全録]  
　　宫門杪　　　一道録前○發抄硃批三道○川督劉奏保留武職各員差遣補用片○大　光等奏庫存祭器被竊飭州審　並自　　　　○陜撫鹿奏鼓鑄制錢仍請開局試辦片○五月十四日内務府國子監侍衛處值日翰林院引見六十三名○啓侯由口外　　回　請安並請假十日○祁世長請假十日○德隆請假五日○霍穆歡松安各續假二十日○文璧續假十日○掌儀司奏十五日祭奉先殿瀾公行禮○桂芳德山預備召見○倉塲奏漕船五日回空○召見軍機孫楫桂芳德山○發抄福潤奏　信　焦　霖署惠民等令奉硃批吏部知道欽此○又請將疏脫解審絞犯張北方之署壽張令王澂等議處奉硃批著照所請　　　道欽此○又候選同知劉鶚學術淵深通曉洋務咨送總理衙門奉硃批着照所請該衙門知道欽此○○劉秉璋片再記　　放總兵蕭永淸湖北麻城縣人由武童投入安徽軍營充當勇目轉戰安徽江蘇江西浙江山東山西等省著續　保今職又儘先　用叅　李延鴻安徽懷寗縣人由六品軍功投効江西九江鎭轉戰甘肅江蘇湖北河南山東等省著績遞保今職又　安徽補用　　　以叅將儘先補用　儒修安徽壽州人投入皖車充當勇目轉戰江蘇直隸山東等省著績遞保今職又總兵銜自先副將王金成安徽合肥縣人由武童　効淮軍轉戰江蘇浙江福建直隸山東廣東等省著績遞保今職又儘先補用游擊金占魁安徽舒城縣人由武　　効甘肅軍營轉戰陜西甘肅並四川馬邊夷　出力遞保今職又儘先游擊鄒永賢安徽合肥縣人投入淮軍　單安徽浙江福建江蘇湖北河南山東等省著績遞保今職又　先都司王品有安徽歙縣人投入淮軍充當親兵轉戰江蘇湖北河南山東浙江等省著績　保今職又儘先都司　得　安徽壽州人由武童投入淮軍充當勇目轉戰江蘇湖北河南山東浙江等省著績遞保今職又儘　都司　　洲安徽巢縣人由武童投營充當勇丁轉戰浙江江蘇福建等省著績遞保今職又武進士佟樹棠直隸天津縣人於丁卯科中武本省鄉試舉人戊辰科進士三十　守備用歸人直隸督　効力改歸天津鎭標候補又儘先守備費定邦安徽壽州人由武舉投入鳳陽　營轉戰安徽浙江等省著績並剿辦雷峨夷匪出力遞保今職又儘先守備曹懷甲安徽六安州人由武　投効長勝營充當什長轉戰山東湖北河南直隸等省及四川勦辦馬邊夷務出力遞保今職又儘先守備錢學成安徽壽州人投入淮軍充當通丁轉戰江蘇湖北河南山東直隸等省著績遞保今職又儘先守備王宗譜雲南昆明縣人由武童投入湖南果毅營轉戰陜西甘肅四川等省著績遞保今職又總兵銜升用叅將儘先補用游擊方玉興安徽合肥縣人投効愛勇營轉戰江蘇浙江福建廣東廣西四川等省著績遞保今職又留浙補用副將翁本裕安徽六安州人由武童投入壽春鎭充當馬兵轉戰安徽浙江四川等省著績遞保今職又儘先補用游擊卞國昌江蘇泰州人由武童投入并字正營充當教習於收復常昭太倉鎭洋福山楊舍江陰無錫等城並轉戰鄂豫山東四川馬屏夷務案内出力遞保今職又叅將銜儘先補用游擊汪添吉安徽涇德縣人於同治三年投入老湘軍充軍親兵轉戰陜西直隸山西甘肅等省著績遞保今職又儘先都司張友勝浙江嵊縣人投効四川軍營由勇目勦辦滇匪攻克五里浩牛　渡並大邑縣綿州榜山塔子山十賢堂西山觀石羊腸眉州馬邊等處匪夷出力遞保今職又儘先守備韓榮春安徽頴上縣人投効豫勝營由東南及直隸肅淸各案並轉戰浙江四川馬邊邊防出力遞保今職又儘先千總王全勝梁國忠袁本祥儘先把總羅金標外委唐文廣甘得有馬玉山黄家福鮑應春唐步瀛陳有珍姚占魁由各該營造具嚴歴分别禀請留川差遣補用等情前來臣查該員弁等俱係久歴戎行當差勤奮應請將蕭永淸等三十一員弁均請留於川省收標差遣補用除飭另造各員弁履歴淸單送部查核並咨明各原省督撫臣知照外理合附片陳明伏乞聖鑒訓示謹奏奉硃批兵部議奏欽此○○奴才光裕意普英廉跪奏爲庫存祭器被竊現飭遵化州審訊並自請議處恭摺其陳仰祈聖鑒事竊於本月十四日據裕陵奉祀禮部員外郎慶錫禀稱本日内關防領取祭器官員等持領率役赴領取十五日望祭應供器皿隨會同領取官役值班章京多存及甲兵等公同騐看得外庫門鎖　崩裂據該章京多存並已過班章京景禄聲稱於四月初一日封庫後景禄班上風裂按班接替俟啓庫時查騐儻有情形咎有所歸語隨騐看内庫門上小鎖口上花押係職親臨標冩同衆騐看筆畫不符實非原封並在庫門檻下遺有半截飄瓢鐵絲　梁一根隨卽進　查看器皿各箱惟内有雙封條折斷顯有情形其箱上鎖鑰係内關防官員分掌無憑查看除將應領器皿按照印領數目足數發出仍將内外庫門封鎖將小鎖三把取下備查一面知照内關防官役携帶鑰匙器皿數目册豫備查騐等因禀請查辦前來奴才等隨卽會同前往該庫詳細查騐與該司員所報無異其木箱四隻封鎖折斷箱上鎖封亦與各箱筆跡不符當經開看三隻銅器箱無缺短　一隻箱内係收存純惠皇貴妃園寢四時大祭應用銀大盤十五件銀中盤九十一件全數被竊其餘各箱逐什查點均與印册數目相符並無缺少奴才等伏查金銀器四庫收存祭器設立八旗章京中兵值班看守每遇祭祀前期丙關防用印領赴禮部領取祭畢交回禮部發給印收其收發時均係禮部打果人經手該部司員公同值班章京查點數目其收存祭器箱隻禮部内關防各黏封條一紙箱上鎖鑰係内關防分掌鎖門黏貼鎖封入庫收存内外庫門大小鎖鑰均由禮部掌管黏貼封條鎖封向章本極周密不意竟至失去銀器一百六件奴才等不勝駭異現懸賞格嚴飭所屬放附近地方嚴密訪查並咨行直隸總督飭屬一體嚴拿其值班章京甲兵職司看守禮部差役經管收發均應澈底根究當經牌調遵化州知州陳以培前來查訊旋據該州禀稱現因患病不能前來復另行牌調薊州知州趙文粹刻卽前來審訊嗣據該州申稱現因督修堤閘各工不克分身等因前來查奴才等衙門向無刑訊之責難得確情除將值班官兵禮部差役仍牌調遵化州嚴行審訊外理合先行奏聞一俟該州訊有端倪再行奏明辦理惟所失器皿查訪尚無下落應請旨飭下順天府五城並直隸總督轉飭所屬府廳州縣一體勒限嚴緝其總管翼長值班官兵禮部員役俟查明究係何項人偷竊及被竊日期責有專歸再行分别叅處至奴才光裕意普英廉係有統轄之責未能先事豫防應請旨先行交各該衙門議處再查所失銀大盤十五件銀中盤九十一件並請飭下總管内務府照數補造務於中元大祭以前委員交送以備供用所有庫存祭器被　現飭遵化州審訊併自請議處緣由謹恭摺具奏伏乞皇上聖鑒訓示謹奏奉硃批另有旨欽此○○鹿傳霖片再查陜省前遵部議鼓鑄制錢經前撫臣葉伯英議定章程於厘金外銷項下酌提成本銀三萬兩派員前赴上海採運洋銅白鉛並飭鎭安縣就地開採銅礦煎鍊搭用奏准開爐試鑄自光緒十三年十月起至十四年十一月止共鑄成錢一萬九千八百千嗣因局存洋銅無多上海續購不獲經前撫臣張煦奏請暫行停止鼓鑄在案自停止以來鎭安縣銅廠仍復督飭認眞開採年來採獲銅礦日見其多而街市行使制錢日見其少若不變通開鑄則銅有滯積之虞錢有缺乏之患兹查寳陜局存有用剩洋銅近又設法採買擬仍開爐試鑄俾得泉貨流通查原定章程一切均尚周妥惟原　配搭傾鎔銅六鉛四係於鎭安銅内攙用洋銅四分之一現值洋銅缺乏而鎭安銅礦煎鍊日精體質較前堅緻兹擬用鎭安銅五成洋銅一成白銅四成如此配搭於錢式並無增减而洋銅可少爲節省隨卽督同藩司張岳年鹽法道江匯川派委妥員修整爐座於本年二月初五日開爐試鑄旋據呈閱新鑄之錢形質堅圓字體完好與昔年所鑄無異洵堪流傳經久當令按照現定章程接續鼓鑄仍以一年十卯一卯四爐爲限其餘一切章程均應仍循其舊一面札飭鎭安銅廠陸續報解並委員前往上海採辦洋銅以期源源接濟實堪經久並據寳陜局司道會詳請奏前來臣覆查無異所有陜省鼓鑄制錢仍請開局試辦緣由謹會同陜甘總督臣楊昌濬附片具陳伏乞聖鑒飭部立安施行謹奏奉硃批該部知道欽此 
 
 

Page 14

 
 
[光緒十八年五月十五日京報全録]  
　　宫門抄○陜撫鹿奏監犯越獄脫逃驟難弋獲先提管獄官及禁卒人等審明定擬摺○又奏揀員升補叅將摺○滇撫譚奏分别請補選缺知州摺○五月十五日理藩院鑾儀衛光禄寺廂黄旗值日無引見○　璜因伊弟以庶吉士　謝恩○施侯請假十日○孫家鼐續假五日○舒存常陞預備召見○召見軍機容貴敬信舒存常陞○○頭品頂戴陜西進撫臣鹿傳霖跪奏爲監犯越獄脫逃驟難弋獲先提管獄官及禁卒人等審明定擬恭摺仰祈聖鑒事竊查前據商州直隸州知州李素禀報監犯徐玉　乘間越獄脫逃一案當經臣將　脫之管獄有獄各官會摺奏叅革審議處奉旨這所叅疎紡監犯越獄之管獄官商州吏目徐源濤著卽革職拿問交鹿傳霖提同刑禁人等嚴訊有無鬆刑賄縱情弊按律懲辦有獄官商州直隸州知州李素著先行交部議處仍勒　將逸犯徐玉魁嚴拿務獲究辦餘著照所議辦理該部知道欽此欽遵轉飭　拿並行提人卷來省發委審辦兹據西安府知府文啓提集犯卷訊明議擬解由布政使張岳年按蔡使唐樹楠覆審招解前來臣親提研鞫緣黨知淸任金良郭興哲均隸該州分充該州禁卒更夫刑書監犯徐玉魁係故殺周治　身死審依故殺　斬律擬斬監候已入光緒十七年秋審之犯是年七月十八日晚該吏目徐源濤帶同刑書郭興哲進監收封查騐徐玉魁刑具完固收入木籠　鎖諭令禁卒黨知淸及更夫任金良小心看守巡邏當卽回署刑書郭興哲同不在監值宿亦回房辦公是夜四更時狂風大作黨規淸任金良一時困倦俱各睡熟徐玉魁乘間扭斷鐐銬脫去紅衣褲扳折籠柱　監房西墻根挖孔　出將斷籠柱携至外監西南墻角靠立跴柱越獄逃逸更夫任金良醒起巡更瞥見墻根挖孔喊同禁卒黨知淸查找無蹤告知刑書郭興哲報明該吏目進監看明追拿未獲　時有獄官李素因所屬鎭安縣禀報水災遵照新章親詣勘騐先於十一日公出經該吏目禀知李素馳回勘訊差緝通禀經臣會摺奏叅奉旨將徐源濤革職拿問李素交部議處欽遵行司將徐源濤同禁卒等提省發委西安府審明詳由藩臬兩司覆審解勘前來臣提犯親鞫據供前情不諱查例載禁　不覺失囚者减囚罪二等又例載監犯越獄如禁卒果係依法看守一時疎忽偶致脫逃並無賄縱情弊審有確據者　律减囚罪二等治罪又覊禁罪應斬絞重犯越獄脫　　管獄官革職拿問四個月限内不獲留於地方恊緝五年各等語此案禁黨知淸於監禁重　並不加意防範　令乘間越獄　逃雖訊無鬆刑賄縱情弊惟疎忽之咎難辭應於徐玉魁斬罪上减二等擬杖一百徒三年到配折責充徒更夫任金良陳於巡邏應於向不在監值宿未能先事預防乏刑書郭興哲均請照不應重律各擬杖八十折責發落管帶官已革商州吏目徐源濤疎脫斬候人犯一名業經奏叅革職應照例留於地方協緝限滿逸犯有無弋獲再行分别辦理有獄官商州直隸州知州李素於徐玉魁越獄脫逃時查明實係先期赴鎭安縣勘災公出應俟部議除備録供招咨部外所有審明定擬緣由理合恭摺具陳伏乞皇上聖鑒勅部核覆施行謹奏奉硃批刑部議奏欽此○○頭口頂戴陜西巡撫臣鹿傳霖跪奏爲揀員升補撫標叅將以重營伍恭摺仰祈聖鑒事竊照陜西撫標中軍叅將常瑛於光緒十八年正月二十八日在任病政業經臣附片奏明開缺並聲明遺缺遵例揀員請補在案查該叅將係省會要缺有整頓營伍之責非精明幹練之員難期勝任臣於各營實缺叅將應調人員内逐加遴選非現居要缺卽人地未宜惟查有儘先補用副將借補陜安鎭標中營遊擊李志剛年五十八歲湖北人由武童投効軍營轉戰鄂豫陜甘等省歴保花翎儘元副將留於陜甘補用光緒九年九月借補陜安鎭標中營遊擊十二月委署寗陜營叅將十五年五月卸事委帶撫標馬步防營駐紥北山十六年閏二月委署延安營叅將十七年六月交卸仍帶防營該員樸識勇敢曉暢戎機所至之處均能整頓營伍實力巡防民情感戴且在陜多年於地方情形尤爲熟悉以之升補撫標中軍叅將洵堪勝任與例相符合無仰懇天恩俯准以儘先補用副將借補陜安鎭標中營遊擊李志剛并補撫標中軍叅將實於營伍地方均有裨益如蒙兪允所遺陜安鎭標中營遊擊員缺陜省現有應補人員俟奉部咨另行辦理除將該員履歴咨部外謹會同陜甘總督臣楊昌濬固原提督臣雷正綰恭摺具陳伏乞皇上聖鑒訓示謹奏奉硃批兵部議奏欽此○○頭品頂戴雲南巡撫臣譚鈞培跪奏爲分别請補選缺知州恭仰祈聖鑒事竊查昆陽　益嵩明等州知州叅革改教遺缺前經吏部掣得昆陽州第一留缺霑益第二留缺均照章扣留外補嵩明州第三咨缺照章歸部銓選光緒十七年十一月初四日奉上諭等因自應照例以奉旨後五日部中行文按照限减半計算扣至十八年正月初四日接到部文作爲開缺日期均歸正月底截缺定例道府同知直隸州知州通判知州如係奉旨命往或督撫題明留於該省候補者無論應題應調應選之缺令該督撫酌量才具擇其人地相宜者悉准先儘補用又定例如遇終養廻避改教降補丁憂叅革選缺知州一項將候補班前與候補正班酌量請補又道府直隸州遇應用候補時先儘科甲出身人員如科甲出身人員不合例或人地不宜應令詳細聲明方准以别項出身候補人員請補又曾經引見分發到省之官保舉升階仍留原省卽用准俟補缺後再行送部引見各等語今由部掣得第一之昆陽州知州留缺滇省知州班内現無奉旨命往與督撫題明留於滇省候補之員應照例將　　班前與候補正班知州酌量請補候補班内科甲出身僅有拔貢李春霖一員於此缺人地不宜兹查　在任前先補用知州現任布政司經歴王作楫年三十七歲係江蘇常州府武進縣人由監生報捐主事不論雙單月分部行走旋遵新海防例改捐布政司經歴新班先選用赴部投供候選光緒十二年十月分選授雲南布政司經歴是月二十八日蒙欽派大臣騐看覆奏奉旨照例發往欽此十三年八月二十七日到省遵章考試十四年二月初十日到任試俸期滿註銷試俸在案嗣因辦理滇省剥隘電工出力保以知州在任前先補用十七年七月初三日奉硃批着照所請欽此應以奉硃批後五日行文按照限减半扣至十七年九月初三日作爲知州到省日期又由部掣得第二之霑益州知州留缺查有前先補用知州李春霖年四十二歲係四川成都府崇寧縣人由增生考取同治癸酉科拔貢赴京朝考挑取八旗官學教習在賑捐局報捐直隸州州判分發雲南試用赴部騐看領照來滇光緒七年六月三十日到省委署普洲州判調赴越南館司關軍營差遣出力保奏光緒十一年五月十五日奉上諭著免補本班以知州仍留原省前先補用並賞戴花翎欽此試看一年期滿甄别留省補用請咨赴部十六年閏二月十一日經吏部帶領引見奉旨著照例用欽此十六年八月二十二日到滇委署蒙化直隸同知十七年十一月十二日到任臣查該員王作楫年壯才明辦事穩練並無叅罰案件以之請補昆陽州知州實屬人地相宜與例亦符該員雖非科甲出身惟人地實在相需例得聲明李春霖才優學裕明幹有爲並無叅罰案件係正途出身以之請補霑益州知州亦屬人地相宜與例亦符據藩司史念祖臬司岑毓寳會詳請奏前來合無仰懇天恩俯准以現任布政司經歴保舉在任前先補用知州王作楫請補昆陽州知州前先補用知州李春霖請補霑益州知州均於地方有裨如蒙兪允王作楫一員再行給咨赴部呈繳捐免保舉銀兩並由部帶領引見恭候欽定李春霖係曾經引見前先補用知州請補知州銜缺相當毋庸送部引見所遺布政司經歴係咨選後第一留缺滇省現有應補人員應請留外補俟覆准日另行遴員請補除咨部查照外所有分别請補選缺知州緣由謹會同雲貴總督臣王文韶恭摺具陳伏乞皇上聖鑒勅部核覆施行再此案應以光緒十八年正月二十九日截缺之日起限扣至四月二十九日限滿今請補係在限内合併陳明謹奏奉硃批吏部議奏欽此 
 
