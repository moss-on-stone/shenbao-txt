# 1894 - 64 - 4907499

 

Page 1

 
 
[蒐求大淸一統志] [  圖書集成局啓]  
　　大淸一統志一書囊括古今搜羅宏富本局擬蒐求原本重付手民諸君子藏有四百廿卷或五百卷者如蒙割愛當不惜善價以沽或俟印成後璧返原書酌量酬答或與本局合股同印以廣流傳本局一聽尊裁不膠成見世有具鄴架曹倉之富者幸毋金玉爾音也手此佈陳惟祈雅鑒 
[新印温病條辨] [  圖書集成局代啓]  
　　温病條辨一書爲淮陰吳鞫通先生所著條分縷析精括詳明誠岐黃家所必讀者也本局用新式鉛字排印刻已告竣寄語杏林橘井甲人尙其家置一編以供揣摩之助乎訂成四本每部碼洋六角欲購者速至蘇申掃葉山房江左書林汲各外埠購取可也 
[物理篇下]  
　　余昨論物理而謂格致之學肇自中國自中國失傳而後爲外洋所襲取反得以傲我中國之人此説也非無稽之談蓋中國之講物理者正如石塘子云炎黃之所言山海之所稱豈無附會要當存證以推其理不必拘其名與事也子產知實沈臺駘黃熊仲尼知商羊玉羊羵羊萍實陳章知胡克折齒知鵠嗉中人東方曼倩知騶牙曅方藻廉怪哉巨靈晏嬰知盤庚伊尹介葛盧知牛生犧公冶長知鳥言覆粟管輅知雀言東隣殺夫張華知蛇化雉洛鐘嗚武庫火海鳬毛龍　胡僧知昆明刦灰荀朂知勞薪苻朗知黑白肉郭璞知驢鼠齊徐之才知瘤骨諸葛恪知桑熟老龜雷煥知枯木照妖陸敬叔知彭侯樂藹知積油爲灰杰公知蛇鶴二珠知高安國鹽知天竺國鏡知扶桑繭絲唐元宗知龍皮扇江陵書生知息壤伊祁元解知龍虎玉耶律楚材知角端凡此猶以僻異見奇者也若至理在耳目前人不之察往往而是先儒曰陽交於陰而生蹄角之類剛交於柔而生根荄之類陰交於陽而生羽翼之類柔交於剛而生枝榦之類天地交錯飛走草木互變因偶知奇草走之獸虎豹毛如草之莖木棲之鳥鷹鸇羽如木之葉飛之類喜風而敏於飛上走之類喜土而利於走下木者星之子故果實象星禽蟲之卵果榖類也榖之類多子蟲之類亦然蠶之類今歲蛾而子來歲則子而蠶無菁之類今歲根而苗來歲則苗而實鷹鵰之類食生而雞鳬之類不專食生虎豹之類食生猫犬之類食生又食榖走者𥈤上接下飛者𥈤下接上惟鸚母之𥈤上下齊合類使然也木之枝葉陰也華實陽也枝葉軟而莖榦堅剛柔之等也陸中之物水中必具各有陰陽寒熱之性焉大抵陸爲陽中之陰水爲陰中之陽水之族陰爲主陽次之陸之類陽爲主陰次之陸多走水多飛者其交也是故巨於陸者必細於水巨於水者必細於陸飛之走雞鳬是也走之飛龍馬是也在水而鱗鬣飛之類也龜獺走之類也水之花鹽硝是也水之木珊瑚是也風類水類小大相反在水者不瞑在風者瞑故水族出水則死風類入水則死出入之者龜蟹鵝鳬之類是也動物自首生植物自根生自首生命在首自根生命在根有一日之物有一月之物有一時之物有一歲之物有十歲之物至百千萬歲皆有之天地是已天地亦物也動者體橫植者體縱人宜橫而反縱者也飛者有翅走者有趾人兩手翅也兩足趾也飛者食木走者食草人皆兼之而又食飛走也體必交而後生故陽與剛交而生心肺陽與柔交而生肝膽柔與陰交而生腎膀胱剛與柔交而生脾胃天以氣爲質以神爲神地以質爲質以氣爲神人兼萬物而爲萬物之靈者也上古聖人備物致用煉金揉木取火耕土建宫室造衣服分干支明歲月立書契紀制度使物各得其宜而至化行焉後世聖人繼而述之遵而守之斯至化無消息之日矣然而作者之爲聖述者之爲明後世之人視之若不勝其鄭重而欲繼其緒者轉因憚其任大責重而葸焉不前此中國之格物致知其失傳所由來也顧古人生聖人之後而如以上所引能知物理者亦何嘗無人卽降至今日以我所知如徐君雪村之精通化學至今其哲嗣仲虎觀察猶能繼其薪傳湖北鐵政局提調馮敬菴直刺亦精機務他如會辦江南製造局潘芸孫觀察實能製器運機曾以手製新機見示而劉康侯觀察則又能通其理知人而善用嘗與楊伯景先生談及製硝製藥鍊鋼以及製造水雷電機水機皆能原原本本如數家珍可見中國人材未嘗讓西人以獨步第西人心精力果製器創物必期其成而後已而中國則或有中道而廢者矣旣不免中道而廢則雖有能知之而卒不能成之物物而不物於物以是爲學問之一端而已一若斷不可以見諸實事也者此則中國之病而西人之所以能以格致之功傲我中國也夫 
[觝稜日麗]  
　　頤和園等工程由海部派商興修所有監督監修等員皆由海部派員分任其事自開工以來時閲數載該監督等親駐工次逐日督催克竣其事抑且工堅料實撙節經費海部擬照異常勞績將在事人員從優保奘於客歲抄奏乞恩施當蒙允准擇尤保奬等因在案刻由海部工程處開辦保案俟禀明慶邸核准後卽可繕摺奏保矣○禮部爲移咨事儀制司案呈本部議覆江蘇巡撫奎俊題將年逾百齡五世同堂之江蘇邳州壽婦陳張氏請旌一疏覈與例章年限相符應請旨准旌一本於光緒十九年十二月十四日具題十六日奉旨張氏照例旌表加恩賞給上用縀一疋銀十兩餘依議欽此欽遵到部相應抄黏原奏移咨江蘇巡撫查照辦理○廂藍旗蒙古都統恩佑爲咨行事印房呈稱本旗公中佐領富克津布病故遺缺照章咨取三四五品京堂翰詹科道内閣侍讀郎中員外郎頭二三等侍衛冠軍使雲麾使治儀正前鋒叅領侍衛正副委護軍叅領鳥槍護軍叅領協尉步軍校等與本旗應廾各員一同揀選相應咨行貴衙門卽將前項人員保送一員務於卽日咨覆本旗以憑辦理○管理太常寺事務禮部尙書臣宗室崑岡等謹奏爲具題請旨事恭照光緒二十年二月初七日孝淑睿皇后忌辰應行遣員恭詣昌陵讀文致祭謹案臣寺祀則應由陵上守護公等中題遣一人就近恭往主祭准宗人府將守護公載卓載遷等銜名開送前來臣寺繕入題本進呈恭候欽遣一人俟命下之日再由臣寺轉行遵照謹此題奏請旨於光緒十九年十二月二十日奉旨遣奉恩輔國公載卓行禮欽此○刑部滿漢各堂曁本部滿漢司員筆政等於正月初四日在沙土園安徽會舘行新年團拜禮召菊部名優演劇一晝夜長安冠蓋極盛一時不可謂非昇平佳話也○侍衛處爲知照事正月初七日奉旨朕於明日辦事後由乾淸宫檐前乘轎出乾淸門由後左門中左門走太和門出午門端門至太廟行時亨禮禮成後仍進端門午門走太和門中左門後左門進乾淸門還乾淸宫暖閣更衣用膳召見大臣寅正預備欽此○福崇長三金吾嚴諭八旗滿蒙漢工各廳固山達步軍校知悉本管地叚無論住户鋪户嚴行禁止施放雙響爆竹起花以杜火患爾等務當蒙喩户曉咸知利害尤不准鋪户小販私行出售並由兩翼撥派官兵於西苑外圍禁城外圍周流巡 
 
 

Page 2

 
 
察並於各街梭巡遇有住户鋪户假敬神爲名不遵禁令仍行施放當卽鎖拿解送衙門究懲該官兵當認眞巡察勿得瞻徇致干咎戾此諭○侍衛處爲知照事正月初八日奉旨朕於明日辦事用膳召見大臣後乘轎出内右門由隆宗門出西華門進西苑門德昌門出仁曜門至豐澤園門步行至頤年殿皇太后前請安侍膳午正出瀛秀園門至時應宫拈香進垂花門武成殿至紫光閣升黃察察里筵宴曅出福華門由三座門走隨牆門進神武門順貞門還宫欽此○郡王銜多羅貝勒載漪現已蒙恩封爲多羅瑞郡王所有該門上原設司儀長照例應拇撤去將該門上改設長史一缺以符定制惟該門上現任司儀長應否卽升作該門上長史抑或另行咨取人員揀補之處咨照兵部查照成案辦理○年例正月間白雲觀開廟都人士每於宣武門外西城下河干策馬馳車往來游玩衣香鬢影千百成羣更有豪華公子挾妓游行致肇爭毆種種情事不堪枚舉經該城坊營汛於河之東西要口密紥栅木派撥兵役看管惟行人仍准往來一切車馬槪不准由此行走並黏告示如有不服禁阻卽由該兵役扭禀究辦 
[報効情殷]  
　　本年皇太后六旬萬壽普天同慶各直省及在京吏部等衙門皆率屬報効銀兩沿途點綴景物以光盛典兹　侍衞處奉有堂諭擬自廂黃正黃正白三旗領侍衛内大臣以迄侍衛人員除俸銀應扣報効銀數外再行籌集一萬兩以供沿途點綴景物之需飭由侍衛處綜覈三旗員數酌核成案視官職之大小定報効之多少俟通盤核算後禀明堂憲繕摺入奏請旨賞收聽候撥用 
[京口官塲紀事]  
　　本館在鎭江訪事人云江南提督譚靑崖軍門由上海赴金陵叩賀劉制軍年禧事曅於上月二十八日午刻自金陵乘招商局江裕輪船順流而下金烏西墜駛抵鎭江先是寳蓋山城守營各勇丁已在風神廟碼頭排列隊伍迨輪下椗一齊升砲鳴鎗砰𥔀之聲震動山谷俄而在城文武各員弁均詣躉船恭迎軍門接見之餘互叙寒喧各官卽興辭而出直至鐘鳴八點卽啓輪下駛直抵申江○松江府恩詩農太守於上月二十五日薄暮乘招商局江寛輪船抵埠少選卽溯江而上逕赴金陵謁見劉制軍面禀事宜兼貨年禧○鎭江洋務局曹大令明志近奉藩憲牌示著署理六合縣事所遺洋務一差遴委候補縣陸明府詵接辦明府奉委後於上月二十六日午刻由姑蘇蒞鎭擇吉二十八日進局視事曹明府則交卸後於二十九日淸晨詣怡和碼頭乘官舫赴六合履新臨行保甲總局劉明府曁各叚巡員均至江干送别○丹徒縣王伯芳大令前赴姑蘇叩賀各大憲新禧初一日午刻乘滿江紅船由内河出丹徒口抵鎭江小泊六吉園碼頭署中差役等人均在碼頭迎接大令遂命駕回署○督標新兵前營統帶吳養吾軍門前赴白門公幹上月二十九日午刻乘德興輪船遄返京江○常鎭通海道黃幼農觀察署理江蘇臬篆於上月二十二日往姑蘇謝委二十七日自姑蘇起程翌日傍晚由上海乘招商局江孚輪船溯江而上二十九日下午七點鐘時抵鎭江交卸之期尙未擇定也 
[南臺火警]  
　　福州訪事人手畢云南臺霞浦鋪山邊地方戴元壽家中於正月廿六夜三更時失愼其時東南風甚緊火鴉萬隊飛舞半空西突東衝當者無不披靡由總管廟至魯船廟約共焚燬二百家南臺保甲局委員徐殿臣少尹聞警之餘卽督率水龍立時赴救祗以風狂火猛有力難施遂致被焚如許之多搶火之徒乘機四出有某婦手携皮相竟被匪徒刦去平時搶奪財物已不可恕况更迫人於危乎有巡緝之責豈可博寛大之名而貽無窮之患哉 
[熾炭遺殃]  
　　日本美路西報言上月初八晚美國駐橫濵副領事贊麥連因天時寒冷熾炭於房而後就寢正在夢入華胥忽爾燼傾爐外以致燃着樓板皮氈延及帳幔贊從夢中驚醒見火烟蓬勃卽撕下被燃之帳躍身下牀疾聲呼救欲趨近窓口告警惟未及到窓早已被烟熏倒當時有日本廚役聞呼救聲出而觀看見東主房内火烟蓬勃卽登樓察視見東主業已倒地負之出房安頓然後呼同人汲水灌救將火撲熄隨卽請醫將贊調理惟手足俱已焚傷必須醫治多日方能痊愈云 
[海客談瀛]  
　　英國輪船公司派船在東方來往已歴有年卽香港名爲鐵行者是也近以東方生意頗不如前不得不籌整頓之法故特函知各埠司理人前日到哥林保埠寫字樓聚議當時到會者有倫敦公司之總理濵士香港鐵行之司事左是富新嘉坡公司之司事京君及是行在地中海之總巡慳利濟濟一堂各抒偉論經此一番籌畫生意當蒸蒸日上也○神户報言橫濵埠製造脚車公司從前不過在本地消流現下所製車式日臻精美卽販運出口可無覆轍之虞有車六輛經人購買寄往俄國又有兩輛一寄往厦門一寄往檀香山目下定車者甚多故公司赶造甚爲忙迫聞其所製之車價値甚廉比諸由别處運入日本者大相懸殊云○前者西班牙國議有例章凡屬洋人到南洋飛獵邊諸島遊行者須領取執照否則不得越雷池一步兹閲倫敦報言西國業已出示將向例删除不復如前禁止從此歐美兩國之人到飛島遊行者定卜紛至沓來也○法京電音言法國前赴暹羅使臣威刺士現已回國曾在孖些士城商務局與衆論及西貢等處興旺之機並勸法商當在東京貿易以廣商務○葡國新派駐澳門總督哥士打聞於上月十三日由法國之孖些士埠起程附航東來前赴澳門以履新任○西歴去年四月有俄國戰船名滑沙士在高麗濵海地面觸礁失事兹聞俄國水師衙門曾將此事查究以該船沈没由於舟師悞發號令所致咎實難辭遂判將舟師革職以蔽厥辜○巴担一地爲產火水之區故該處每年販運火水出口不知凡幾惟火水一物最易惹火稍一不愼卽兆焚如以故凡買賣此項貨物者多鑿地爲池儲積其中俾免災生意外兹聞巴担埠有西人思打禮士以製造火水箱爲業前日箱局忽遇祝融之災盡成灰燼其中有火水池兩所並無損壞卽火水亦未被焚由是觀之該池建築得法可見一斑矣○歐美各國耕種多用騾馬中國北方亦然南方有用牛者至於俄國南境則多用駱駝代之蓋以畜養駱駝費用少而收功多比騾馬更爲便利也○日本出洋輪船購造目多兹聞有日商又與鐵行商議購買該行之地夏蘭火船訂定價銀一萬磅擬於西歴三月十四日交易○創造火車鐵路其軌道須用木料駕墊此定例也現聞日本有巧匠獨出心裁製成瓦器以代木料之用其價値雖較木料略昻然瓦器經久　變比木更形便宜也○神符報言西歴去年外國帆船之到麽治埠載運煤炭者共有三百五十艘查前年是埠煤炭出口共有二十一萬墩去歲出口約倍此數至於日本火船到此埠落煤者共有五千六百艘約共載煤五十萬墩云○火柴一物爲人生日用所必需故銷流極夥中國所用火柴從前多來自歐西近年每由日本而至以故日本火柴流銷日廣但向來祗在中土發售而運赴新嘉破出售者間亦有之惟運往加刺吉打發賣則未之前聞兹閲大坂信息言有日商因三菱　安輪船來往孟買之便故寄火柴一單前往加刺吉打埠試行沽售惟此火柴到加時税關人員以其箱外墨頭係寫瑞典國字疑非日本所製於是將火柴扣留以俟查訊問貨主現下函請大坂日官代發執照寄交香港日本領事轉達加刺吉打埠申明火柴確係日人所造而非瑞典國所製云○暹羅國王前此病魔纒擾朝野方切杞憂現接濵角來信言王得名醫調理精神漸長宿疾全消上月初四晚已能乘輿出宫隨意遊覽以暢胸懷約歴一點鐘之久然後命駕而返○舊金山大埠踵芝加高埠之後塵擇期賽會集萬國之奇珍羅五洲之貨物舉凡連城之玉照乘之珠與夫薄技寸材吉光片羽皆得擺設以賽優劣誠不世之鉅觀也現聞此會經於去臘廿一日開設其議文之盛珍寳之奇幾令人目不暇給云○暹京濵角來函言暹廷擬築火車路一道由高辣直達囊海地面故特委暹員那浙及布羅巴地前往高辣踏勘聞不久卽由濵角起程以襄厥事查此路前者已由王子布刺澤及英領事碧杰查勘一次惟未得其詳今大工將次興辦故又重勞大夫之駕也○美國前經定議在鳥鉢烏士處裝造淺水砲船三艘派赴東方海道駐泊聞三船中有兩艘船身略小食水甚淺惟舵門則加意防護免被樁杙阻碍此兩船擬派至中國内河來往其餘一船食水較深惟三 
 
 

Page 3

 
 
船機器俱十分堅固每點鐘可行十四海里訂約兩年卽須將船造竣云 
[文宗起程]  
　　江西學憲盛省傳宗師去冬科試袁州臨江瑞州三郡事畢回省度歲已紀前報兹定於正月二十六日取齊九江府屬宗師卽於是日由章門乘坐官舫用小火輪拖帶不日卽可抵潯在省文武各官臨行皆往滕王閣恭送行旌宗師謙讓再三長揖而别江天在望頗覺黯然銷魂也聞宗師俟試竣九江接考南康復考廣信饒州是爲科考一週大約端陽即後卽可回省歇夏再考遺才 
[會匪近耗]  
　　前報迭紀南安邊界梅嶺地方會匪蠢動云云兹聞該處本有匪徒希圖元旦起事奪據南安城池迨經官軍先期嚴備該匪遂不敢蠢動南安各處皆安然無恙惟匪蹤飄忽倐聚倐散急須設法購線掩捕頭目以杜亂源且各屬地痞過多無惡不作流爲匪黨滋蔓難圖甚有漏網匪犯積案盈千私招鏢手設立公堂造刑具仗生員種種行爲勢同叛逆亟應遇案嚴辦庶可杜絶亂萌至瀏陽匪黨僅布謠言並未舉事現有各鄉團練嚴密防範當可無意外之虞也 
[地棍站斃]  
　　江右各屬地棍多而且悍往往無事化爲有事小事釀成大事良善任其魚肉呑聲飲泣敢怒而不敢言有心人每以爲慮去臘底進賢門外有某氏婦由粥廠領粥回行經甲乙門首適陣雨忽來婦小立簷下以避之甲乙誘婦入内幽閉一室强逼輪奸閲三日氏夫某内尋蹤而至甲乙勒令出錢數十串始准贖回丙無以應命請保鄰再三緩頰甲乙令出二十串丙仍無以應命欲控諸官甲乙大言曰官若嚴明不過押數月笞數百而已終無如我何倘官不嚴明我仍可得錢何畏之有且我卽日携此婦往遠方出售十斛明珠立時入手較贖錢多得數倍何憚而不爲哉丙情急遂赴南昌縣控告錢筱卿明府飭拘人犯到案訊悉各情並查甲乙犯案纍纍據實禀明各上憲德曉峯中丞以除暴安良爲已任欲請王命正法南昌府倪覃園太守以時値年終不必行刑但用站籠立斃亦足懲一警百中丞俯准所請於是甲乙二人之計始窮各屬棍徒類此者多安得遇案嚴懲一二以挽頽風耶 
[蜃海春潮]  
　　永嘉縣邵補棠明府本擬正月杪晉省賀年兹因藩憲已有牌示遴委鹽厘總辦沈子谷司馬署理永嘉縣缺屈指百花生日前後卽可接印任事至鹽厘總辦改委何人接辦尙未奉到明文俟有續聞再錄○前任瑞安縣蘇運卿大令交卸晉郡已綴前報兹聞瑞邑各都紳耆臥轍攀轅如赤子之戀慈母知蘇大令於正月十三日啓行卽於十二晚鳴鑼集衆老者壯者約有三日餘人同赴城中挽留再四十五日復赴府署聨名保留庠序中人咸撰詩詞聨句以頌德政論者謂章安風氣澆薄號稱難治兹聞蘇大令將去殷殷依戀若有不忍遽捨者大令果何施而得此於民歟○温州東門匣卡向歸總捕府與總捕分府按年輪辦循曩例也本年應輪吳健侯司馬兼管吕叔良别駕已於正月十一日交卸吳司馬接辦後所有原辦司巡槪行更換新舊交替之際頌德者固多向隅者亦復不少○駐防大荆左旗小隊統帶陶捷三都戎軍律　嚴緝捕勤奮緑林暴客望風膽落相率歛跡商民之往來是處者不復視爲畏途兹者都戎以時値新正赴郡賀年小作勾留卽回差次畏威懷德者爭欲望見顔色也○正月十八日辰刻有飛捷兵輪進口下椗雙門馬頭聞飛捷係閩省兵輪從澎湖駛來近因澎湖一帶荒歉殊甚上憲深恐靑黃不接時民食難以接濟特赴甌江購辦雜糧云○温郡於元宵後迎賽龍燈向以雙門漁棚殿爲一郡之冠本年增設韆鞦擡閣賃得案淸燈板龍雕刻工緻藻綵輝煌夭矯盤旋頗有拿雲攫雨之勢荷龍之人衣履都穿一色簇簇生新筮期廿二日迎賽適遇陰雲潑墨細雨連朝三易其期仍不能一飽眼福慘緑少年踏靑女伴咸怨天公之不做美也○打繩巷金乾順苎蔴鋪屋宇欹斜大有傾倒之勢正月廿二日倩木匠修葺斜者正之破者完之終日經營權用巨木撑住擬俟次早補苴罅漏比隣珍生布店恐於已之墻垣有損遽於人靜時將巨木拔去忽聞𥒐然一聲金店已全行坍倒壓傷老嫗手足皆斷難保無性命之虞隣人聞而不平咸歸咎於珍生店主旋有魯仲連其人出爲調處令將金嫗之傷延醫調治倘保無虞可免公庭涉訟矣○有閩人甲乙兩夥路過三角門外水心地方被台州買帶之丙丁戊等誣指爲匪糾集衆人將甲乙吊打在身畔搜出洋銀百餘元後經甲乙報知裕記棧主禀官究追未知能珠還合浦否也 
[宜昌小火]  
　　宜昌訪事人云某姓茅房十七夜忽見濃烟突起街鄰迅速赴救見房内柱椽皆被焚焦惟屋頂茅茸尙未引燃亦大幸也事後某姓轉誣鄰右施放鞭爆所致相持不下經人調處始息爭端又有河下小划船不戒於火將蓬焚壞幸經别船拖入江心方免殃及池魚然亦險矣 
[會館演劇]  
　　滬城小南門外江西會館每逢許眞君誕辰由各董事集資雇梨園子弟登臺演劇前數日風片雨絲阻人游興故未開演日來天宇放晴遂擇於今日開塲演戲想嬉春士女可以聨襼偕來一擴眼界矣 
[武弁頌德]  
　　駐紥滬南馬家廠地方太湖水師營向　張軍門南屏統領兹由標下弁兵醵集資斧製德政牌數對萬民傘一頂於昨晨九下鐘時送至軍門處前導有大旗隊洋槍隊統領留防太湖水師副中營欽加協鎭銜都督府等銜牌後有淸音一班竹脆簧淸悠揚迭奏各哨官或騎馬或乘轎由南會館而出向南市遊行然後至馬家廠太湖水師營張軍門欵以茶點傾談片刻始各興辭而出 
[雙鳧已返]  
　　上海縣黃愛棠大令前赴江寍謁見大憲事畢言旋於昨日午前乘坐怡和洋行之某輪船抵滬縣中各役咸往碼頭迎接大令卽乘輿回署旋詣道轅禀見復至文昌殿行禮始呵殿而回 
[祀事孔明]  
　　昨日係致祭文昌之期主祭者爲關道憲聶仲芳觀察本邑各當道均隨同行禮濟濟蹌蹌甚盛典也 
[小車被撞]  
　　前日下午五點鐘時有兩輪馬車載客從美租界大新街向北飛馳適有老婦白髮蕭條坐江北小車自北而南被馬車碰撞老婦翻身墮地馬車並不瞻顧揚鞭疾馳而遁俄而印捕華捕相繼而至騐明老婦尙未受傷仍坐小車而去 
[盜犯成擒]  
　　本邑西南鄉王豐崙家被盜日久未獲日前又經松海防廳劉乙笙司馬面諭捕役柴樛須將此案人贓緝獲以便懲辦不得延宕兹聞捕役奉諭之下自出重價購得眼線同往緝獲盜犯一名已於昨日解至縣署適黃大令甫經回署暫卽管押候訊此案旣有端倪當不難追究餘黨并弔贓物也 
[禁唱淫書]  
　　邑廟豫園各茶寮書塲林立其中雖不乏柳敬亭一流人演説故事善惡忠奸描摹逼肖於風俗人心不無小補無如各塲主工於牟利不免招致淫詞艷曲聳人聽聞日前東局委員王二尹曾將灘簧主林歧卿申斥而玩法之徒依然不知儆戒如所唱倭袍描金鳳等説部淫詞褻語入耳難堪貽害誠非淺鮮現聞當道擬將城内各書塲一律禁止不得輕於嘗試是亦挽回薄俗之一端也　 
[賭禁重申]  
　　保甲總巡葉臨恭司馬以近日城内各處賭風更甚於前遂於前日出有告示一道略謂本總巡於日前曾經出有禁賭示諭豈料賭風較前更甚各處地甲並無一人至本總巡處報有聚賭情事其爲得賄包庇無疑兹更出示禁止仰諸色人等知悉現在新正已過自宜各勤各業不得在外聚賭致干咎戾自示之後倘再有聚賭情事一經獲案重責不貸地甲匿而不報定卽斥革各宜懍遵毋違特示 
[博徒評理]  
　　滬城大南門外大校塲官廳後面某甲所開老虎灶每至夜深時有無賴之徒在内聚賭或牌九或搖攤名目不一呼喝之聲通宵達旦前晚各賭徒正在興高采烈突有香作夥某乙擠入人叢欣然入局忽有丙丁等謂乙係牌九活手致我等屢次敗北一唱百和皆欲與之爲難昨日約在陸家浜豐順烟館評理咸以乙爲不是令乙惠去烟鈔又錢若干諸無賴始紛然散去 
 
 

Page 4

 
 
[木戳吊銷]  
　　承辦臺灣硝磺滬局之陳嘉恒有私販洋硝情事現爲道憲訪聞飭縣訊辦已於日前至法界關提至案發交捕應看管近日縣中奉到臺磺總局來文請上海縣將從前給陳之木戳一方吊出交還總局再行訊辦聞此案尙須澈底根究不能含糊了事也 
[華捕倔强]  
　　捕房所用巡捕上差落差各有定候前晚十一點鐘時美捕房各華捕當上夜差忽然倔强大略以捕頭精明太過法律太嚴每逢卸差時不准各捕出外必須安睡號房以便臨時呼喚各華捕因此不服紛紛擾擾捕頭立傳德律風至老巡捕房飭某捕頭馳往勸諭至一下鐘各華捕始聽號令依舊分班上差 
[鑷工垂斃]  
　　崇明人姚再良向在美租界北四川路周阿四薙髮店爲夥昨日因意見不洽姚遂自行辭歇至晚回店住宿姚忽稱床上失去洋蚨二翼遍處搜尋毫無蹤影欲令店主賠償同店夥蘇人楊阿三代抱不平謂姚有意訛索姚聞之不覺髮指眥裂唇槍舌劍各逞其威後經諸友人竭力勸解始各安睡至昨晨楊高臥不起經周妻吳氏近前諦視見其頭額破裂鮮血淋漓口不能言諸人疑被姚所傷欲與理論姚已逃遁周恐人命攸關遂令各店夥出外追尋至北河南路將姚拘獲與受傷人一併解赴美捕房捕頭騐明傷勢甚重據供用鐵鎚打傷立飭巡捕將楊送往同仁醫院由醫生騐明頭破腦流難保無性命之虞遂將姚再良管押俟解公堂訊辦 
[發縣訊辦]  
　　徐譜笙控王漢槎一案亦歴多年至今尙未定案徐又於日前至蘇州臬轅控告當奉發交上海縣訊辦王係道轅當差人現已備文申詳道憲請卽交縣以便與徐譜笙質訊 
[使婢發堂]  
　　前報載虐婢宜懲一則前晚宋通刺提訊之下據陳文川供稱廣東人年二十歲於八歲時由父母售與同鄉人現在虹口公司碼頭開福安外國信局之九子家爲婢常被主人用門閂猛擊受苦難堪求恩超豁宋通刺判將陳文川發交善堂暫行安置擇良婚配 
[隱名救災]  
　　謹啓者順直春賑正在待欵孔殷之時頃蒙不留名大善士俯念災黎慨助賑洋五百元遣同仁交到敝堂囑卽彚辭祗領之下欽佩奚如眼前助賑乃及時種德隱名不求人知殆所謂隱君子歟惟有望風叩謝請登報章用誌心儀[  上海六馬路仁濟善堂籌賑公所]  
施善昌等謹誌 
[推廣育嬰]  
　　嘗思上天有好生之德聖人存保赤之懷無如下愚不察往往以家貧累重忍將初生子女或溺於水或棄諸途敝堂同人心竊傷之爰集捐資創設接嬰之所以收養貧家子女俾免殤折惟是限於經費未克擴充殊多抱憾耳今歲諸同人集議添雇乳婦以廣撫育特恐捐欵未能接濟善舉有中輟之虞惟兾仁人君子共懹惻隱之心用切匡扶之願仁囊慨解壽域同登則福報綿綿定卜兒孫昌盛也謹告同善不勝盼切[  滬北鐵馬路廣益善堂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[烟花讕語]  
　　　子李德富產自邗溝旅居瀆其同鄉張錫臣係著名水販李慕其業願拜門墻盡得此中三昧生涯不惡曩與烟妓愛卿姘識開設焑寮由蟻媒荐一包帳烟妓小金寳貎頗婉麗李艷之令侍忱席得新忘故欲將愛卿抛撇而未得其隙愛卿偵知其意毅舍去與　匪陳金龍姘識自陳駢誅後愛卿淪落天涯渺無蹤跡邇又進一包帳烟妓係江北東臺縣人李又羡之卽與有私小金寳醋海波翻向李饒舌　恨之又將小金寳撇下男兒薄倖自昔已然所可異者頭戴緑巾不自羞縮貪多務得起滅自由若而人者謂非花叢之蟊賊也乎○某氏嫗憤作撮合山卽俗所謂拉馬也在八仙橋相近開設裕成小烟館城内玉器作某甲之妻頗有姿色時與嫗往來有爲木匠之某乙一見銷魂嫗卽迎合其意謂甲妻孀居求偶若嫁　君眞一璧人也乙信之許給財禮洋四十元託嫗代爲作伐嫗慨然應允乙卽賃小屋一椽爲藏嬌之地從此雙飛雙宿方謂露桃花下可度一生而甲自失妻後偵騎四出一日尋至嫗處其妻適在嫗以他詞却之旋爲衆流氓上樓搜獲　稱欲訴捕房嗣經魯仲連一流人出爲排解勸乙再出洋數元爲衆流氓酬勞資乙至此人財兩失計無所施惟垂頭喪氣而已好作狹斜游者當以此爲龜鑑 
[限付房租]  
　　英商韓德善投英領事署控被天成印字鋪主李祥記卽李阿希積欠房租洋一百八十元請爲傳追薩副領事照會代理讞員宋通刺飭差傳李到案定於昨午會訊英商韓德善申訴前情並稱李屋每月租洋三十五元去年九月分欠找洋五元十月及十一十二等三月分文未付本年自新正月算至二月底共欠洋一百八十元李阿希供因生理淸閒積欠房租至二月分尙示住滿不能照欠租論現措洋七十元呈繳餘容緩日拔付問官以李阿希先繳洋七十元算至本月底爲止尙欠洋一百十元諭令按月拔付洋二十二元限五個朋拔淸兩造均遵斷而退 
[妓女擇配]  
　　英捕房麥捕頭訪聞朦保從良復爲娼妓之周鳳林卽花雙林經包探秦少卿解案値日差禀明宋通刺飭交官媒管押候查從良原案一面傳遞龜鴇並傭僕人等到案聽候訊究前日晚堂通刺升座集訊周鳳林供稱蘇州人於十六歲時爲娼前年十月間因案管押當由甯波人戎長生保出本擬從良被各債主催逼萬分不得已仍理舊業至上年八月間經劉阿富薦至會芳里顧王氏所開妓館爲夥共取帶擋洋八百餘元均還前欠當時原由哥哥劉榮卿作主小婦人實出無奈現有某洋行買辦吳惠川欲娶小婦人爲妾求大老爺作主顧王氏供在會芳里開設妓館上年中秋節後憑劉阿富薦周鳳林爲夥妓出帶擋洋銀三百二十元小婦人實不知其先曾犯案保出女傭吳朱氏陸陶氏男傭吳紀來同供稱共掮帶擋洋銀五百四十五元不知周鳳林先曾犯案今奉提訊不敢妄供求恩訊斷劉阿富供寗波人向爲洋行夥目下失業無聊上年八月間有素識之劉榮卿自稱係鳳林之夫托小的薦至顧王氏處爲娼伊等前犯之事實不知情餘供含糊通刺查閲前案妓女花雙林覓保自行從良復改名周鳳林仍爲娼妓情殊可惡着將周鳳林掌頰二百下發交棲流所擇良婚配不准吳惠川冐娶引薦之劉阿富　責二百板具結顧王氏等分别掌責當堂開釋完結 
[英界公堂瑣案]  
　　四百零二號華捕禀沈維生報被羅四仁等毆傷捕頭命拘羅四仁等暫押送沈維生至西醫院療治沈堅不肯去騐其身體並無傷痕據言已受内傷然不到醫院何由知其是否受有内傷今特送案請訊沈維生由妻及父母等扶掖上堂訴稱係金陵人受傷甚重情願自行醫治惟求究辦行兇之人羅四仁供亦係金陵人因所放紙鳶墮在沈維生家前往取回沈言紙鳶墮在伊家大不吉利遂與小的尋釁小的不敢行兇楊金標朱雙喜李烏烏等同供曾爲解勸不敢帮兇問官謂沈曰旣稱被毆受傷須至醫院騐視沈默然不答别駕研問再四仍不答卽飭羅四仁楊金標朱雙喜李烏烏等槪行交保沈旣不願到西醫院如果傷重可投上海縣騐傷候示○張華芬持匯豐銀行已註銷支票收銀不遂又至會而生洋行買表當被覻破交捕送案訊供之下卽飭包探秦少卿帶同張華芬前往搜查有無餘票存匿已列前報昨據包探將張解案禀稱張華芬並無家室又無一定住處無從查搜惟據張言在路拾得支票三紙並無餘存張供寗波人在路拾票原已供明問官飭將張押令回籍廢票發還銀行○郭東狗訴稱被蔣毛廷欠洋三角向索不付反遭毆擊左眼受傷是以報捕拘案蔣毛廷供欠郭洋三角商懇緩日歸還郭堅執不依爭論之餘伊在墻上擦傷並無毆打之事問官騐得郭略受皮傷判蔣毛廷管押五日繳洋三角給郭領去○三百六十一號華捕禀王杏林兪阿三等皆藉小本營生用骰搖彩有違禁令是以拘送案下王杏林兪阿三同供偶然用骰搖彩不敢賭博問官判王杏林兪阿三各押三日賭具銷毁 
[法捕房瑣事]  
　　法馬路迤西之丹鳳樓茶館前晚一點鐘尙有牌聲碌碌爲巡邏之包探所聞破扉直入將四人及賭肯一并拘送捕房翌晨經克捕頭訊問均係東洋車夫以所犯甚微從寛罰錢四百文卽予釋出賭具存候銷毁○某通事前晚在法馬路寳心園浴堂洗澡事曅欲出失去縐紗汗巾一條向値堂人查問値堂人忽憶某丙向索草紙大便一去不返卽往找尋内知事不諧直認不諱當卽解入捕房飭探吊到原贓據稱質錢九百文捕頭命押候堂期解訊○車寓主某控小車夫將小車轉租他人向索不還捕頭命押候交車釋放 
[廣東官報]  
　　正月十九日候補同知孫多璐禀知委善後局文案本日進局候補通判陳嵩壽禀謝委淸查局差○二十日委署花縣周經櫆禀銷善後局差禀見禀辭赴任候補縣彭　河禀知委解京餉禀見候補縣張允武禀知委西關　河事大洲塲孫曲江縣丞張上川司王俱禀見禀辭赴任委署長寗縣潘福蔭禀銷讞局專審差禀見禀辭赴任委署花縣周禀銷善後局差禀見禀辭赴任○　一日候補縣彭本河候補鹽巡檢黃巡俱禀知委解京餉 
[福建官報]  
　　正月十六日署泉州府亞僖專丁來省禀謝奏補興化府傏知同知郭榮禧禀明本日接辦南臺税釐局提調兼海防局事通判徐星鈐禀缷辦南臺税釐局提調兼海防局湖頭轉運局委員鹽場沈宗約禀到巡檢陳乃昌禀明奉調辦洪塘税務分卡○十七日同知沈蕃禀銷會勘水部門城寗差禀見本任建寗縣鋭登雲禀謝奉委調署光澤縣事禀見長樂縣丁振德南平縣郝士珍政和縣胡經一俱禀見禀辭縣丞鄧　升禀明奉委黃田卡並禀接辦藩憲牌示照得建陽縣麻沙縣丞吳安瀾病故　缺以試用縣丞譚祿泉署理特示○十八日府經劉練禀辭赴政和南門釐卡○十九日五虎巡檢歐陽星樓禀謝赴任飭知委署光澤縣典史王念慈禀辭赴任○二十日知府邱晉昕同知郭榮禧俱禀明委兼辦捐輸局通判曅大錞禀見禀辭回福寗府局湯嶺釐局委員知府郭文泰禀到禀見知縣白象賢禀見禀明奉委查騐西北庫西路廠軍裝所火藥硝磺木繭坡釐局委員知縣甘時　崇安縣張翥莆田縣朱幹隆福安縣劉玉璋俱禀見禀辭丁憂前沙縣楊應鑾禀明沙縣任内正雜各欵掃數解淸並禀請給假回籍咨補江東巡檢　玉書禀謝准補飭知巡檢潘作楨自漳龍守催地丁銀兩禀到○二十一日從九品潘履亨自籍起服禀到○二十二日巡檢石桂頤禀辭回江口税釐分局○二十三日知縣郭文泰禀辭回湯嶺釐局巡檢潘作楨禀謝委署永福縣典史事○二十四日同知翁傳煦委見禀辭赴爐市釐局調署光澤縣錢登雲禀見禀銷發審局差禀辭赴任知縣劉錫渠自光澤催糧米禀到銷差禀見禀明奉委讞局帮審差知縣高楓禀謝奉奏補閩淸縣飭知巡檢朱鏡淸自京禀到委署永福縣典史潘作楨禀見藩憲示委署仙遊縣楓亭巡檢李紹光病故遺缺應以試用從九品官德馨輪委署理特示 
[浙省官報]  
　　正月十九日郭之楨禀辭回繭谿厘局○二十日縣丞高登瀛由京騐看來省禀到○廿一日通判羅振謙禀銷金繭東義四縣催地丁差○廿二日侯康田禀赴處郡會算交代 
[鄂省官報]  
　　正月二十一日奉調出使英法隨員試用知府黃邦俊見辭○二十二日侯補從九羅文錦缷辦湘口厘局回省俱禀到署崇陽縣事夏時泰禀辭禀謝　補竹谿縣卽用縣劉翰藻禀知丁母憂 
[金陵官報]  
　　新正月二十四日江南提臺譚碧理到會糧道馬總兵劉本相通判吳瞻文知縣寗英謝委轅下校對差張瑾均見皖南茶厘候補道于直隸特用道張　祜廬州府范葆亷候補府孫葆珪安徽營務處總統練軍馬步等營宋朝儒揚由木税局通判陳壽年丁憂江西知縣王瑞同委辦鄂岸因山縣淮鹽分銷分省知縣朱授生直隸州判朱德魁鹽捕營都司徐連科均到見委署常鎭道蔡候候道朱成渡均赴蘇曾廣照赴上海公幹池州府文貴池縣劉琨均見辭寇從仁由湖北來進京到海運津通局知府朱宜振專丁禀謝蘇浙賑捐奬案蒙保俟補缺後以道員用溧水縣譚辭赴蘇 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
