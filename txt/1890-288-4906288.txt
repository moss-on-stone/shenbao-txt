# 1890 - 288 - 4906288

 

Page 1

 
 
[二十四史第一次出書告白] [  圖書集成局啓]  
　　本局所印二十四史墨必選擇上品可保年久决不變色紙則一律　雪白連史略不參差本可早日告成祗以精益求精不免稍延時日　已紼成二十餘史第一次　出晉書宋書南齊書梁書陳書魏書北齊書周書隋書南史北史　唐書元史等十三史共書一百六十二本與股者如找足洋銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志新唐書新五代史舊五代史遼史金史計九史第三次至本年十一月終可出宋史明史計兩史現在尚有股票出售每股洋五十元至第二次出書時截止務請速來購取否則全書告　後當另定價洋也其書分盛木箱三口大小一式製極工雅惟取書時每口須另加洋六角此布 
[珍物求售] [  申報館協賑所啓]  
　　日前承某大善士以翡翠記念全副囑爲變價以助賑捐昨又承粤東無名氏助以伽楠香朝珠一掛　到牟尼之串鼻觀香通分來琬琰之珍　田露潤拜登嘉貺永爇心香巳諸君子有欲得奇珍者請速惠臨展玩或祇購其一或一并購歸但肯解　總無不可葢合之則二美離之則無　也　綴引言伏維共鹽 
[號寒辭]  
　　吁嗟乎古語有之曰年豐而兒啼飢冬煖而妻號寒竊嘗以爲言之過甚而不知今日順直之情形更有甚焉者也北地此次水災據父老言惟嘉慶六年曾遭是刼屈指於今已八十餘年而此番重惟板蕩水勢且大於嘉慶年間約四尺餘急雨兼旬匝月京都房屋坍塌者十之三而滲漏者竟居十之九大内宫殿亦有屋漏痕　於今日晴霽已數月矣而水尚未能退盡昨有同鄉友人自都中來述及目睹情狀言之歴歴如覩一幅鄭監門流民圖聞之雖鐵石人亦將爲之下淚聞現在所急者正在授衣查此次大刼水勢浩漫苦於多在平陽一望無際旣無隄岸又無山岡而北地人有終身不見船隻者不若南邊地方雖一鄉村小區亦有一二隻小船如江北居家則無論貧富無一家無船隻者倘遇水至尚可以乘船駛避衣物等類或亦可以稍稍携取今北地並無船隻則又從何處逃避况地屬平原一瀉千里以故波濤洶湧中死者不可以數計顧死者已矣生者苟延殘喘已屬仰藉仁漿値此隆冬將近其苦又何可勝言北地早寒此時南邊尚御薄棉北地則已重棉不煖不但地氣使然而大水之後水氣寒沍至今尚未退盡則號寒之人必更較往年爲早據聞目下順天一屬之内赤身待衣之人約有八十餘萬人其餘各屬尚未悉查然則其苦尚可言哉其救尚可緩哉　所以救之者亦云至矣朝廷發帑截漕開捐放賑維彼窮黎何嘗不感激涕零東南義紳源源接濟多方勸募籌賑者旣筋疲力盡勸賑者亦舌敝唇焦聞近日滬上各處赶做棉衣迅解北地以資散放者計每日上棧者約有數千件而輪船竟有不能裝運之勢盖貨物之裝載者多棉衣自不能容且商輪以裝　爲主斷不能卸貨而裝棉衣此亦無足怪者然而棉衣遲到北地一日則北地災黎多受凍一日安保此一日中無僵凍而死者近聞曾宫太保念切民依擬發兵輪專裝棉衣以拯涷者噫如果行此是眞無量功德矣刻下辦棉衣褲者聞其價頗有高下總之各行其是價廉則其數多貨高則其數少但以實心行實事初不必以此爲歧所慮者無所資以辦此則誠無可如何耳東南財力至目前誠乃竭蹶萬狀各賑所淸單收數大遜從前卽朝廷開捐减成以資激勸卒亦收數寥寥如順直賑捐乃聶胡兩觀察曾辦虚銜封典翎枝貢監皆可隨意指捐其價則較之從前實爲大减近日戴綏之太守亦奉順天府尹憲札諭在滬勸募將來可以核奬若仁濟醫院黃春圃先生奉翁大司農來函勸募京城粥廠捐則又與順直賑捐不同而順直賑捐迄今捐生聞亦不甚踴躍竊恐將來名器不足以資激勸而無人顧問則北方飢民啼飢而更號寒其聲凄慘何忍聞之聞曾有人諓及兩種捐項一係輪船上水脚前者亦旣行之每船按洋數加一勸捐積少成多卽已不菲前此行之年餘以賑務稍鬆卽行停止然彼時之公司各衷共濟故易奏功今若行之或三公司中有一家梗議卽無望其成功安得有能聨絡三公司者爲之一下説詞也一爲土捐洋藥税厘統歸洋關固無庸議而各行棧或於每箱内另抽若干無論爲數之多寡統一年計之其數甚鉅誠得有力行義舉之善士出向該業董事等殷勤諄勸多得一分卽可多救一命此又所當及時施行者也此二項者聞有人議及而迄未見諸施行轉瞬時屇封河北河冰沍輪船不能通行雖有賑米賑衣而遠不能致徒望燕雲眺首一任災黎之　觫而死輾轉溝壑也嗟何及矣書竟不禁爲之擲筆三歎 
[諭旨恭録]  
　　八月廿七日奉上諭廣西慶遠府知府員缺着孫欽晃補授欽此 
[金鰲玩月]  
　　提署三堂於八月二十四日在德勝門外將軍教塲閲視五營操兵秋季大操所有各隊器械鮮明號衣官帽一律新整槍砲籐牌雜樣技藝亦　嫻熟三堂不勝欣悦每名賞銀一錢五分由提署公項内發給以示奬勵○中西坊官媒某氏被人行刼所押妓女後經城憲移交刑署收禁伊子某甲突於八月二十二日手持利刃往甘井胡同覓尋中西捕役某乙適乙不在家中忿無所洩自剖其腹與乙同居某丙見而解救刃已入腹幸腸未流出不致殞命惟傷痕甚重醫家不敢保其性命云○兵部司務廳諭本年庚寅科會試於八月二十六日武舉過堂着派皂頭徐林靳亮等十八名務於是日將大堂前後打掃潔凈毋許買賣閒雜人等入署嚴行管束實力攔阻如有疏懈以及瞻循情面等事卽將所派皂役從重懲辦不稍寛貸並諭知該皂役等届期黎明赴廳先行點卯○兵部司務廳爲曉諭事二門外車馬甚多每逢堂官進署有碍車轎行走嗣後不得在此拴歇倘有不遵惟皂頭及内皂等是問○京師賣水烟者敢屬卜流然非師徒卽師伯師姪外人不得攙雜其間日前有自保定府來者携水烟袋一支往前門某戲園謀餬口突被同行某某扶出飽以老拳○吹簫乞食之流本不多見自遭水患災民多半入城往往手提竹籃面帶菜色哀哀乞食相屬於途其有衣服尚可蔽身携有鋪蓋者則皆思傭於大户以免飢寒媒婆家中纍纍者幾不可以數計云○某姓幼童行至琉璃廠迤東見一車迎面駛來疾如飛鳥孩未及躲避撞仆於途頭破血流腿腹扯去肉一條寛不及寸長二寸許車夫加鞭而去不知所之童痛極聲嘶奄奄一息幸有相識者送信其家得以舁回調治○吏部爲曉諭事所有八月分選主事周晋堃一員直隸州知州王儒楷一員同知蔣家啓一員知縣陳諤曹善臻陳鳴秋鄧維琪張維彬五員共八員 
 
 

Page 2

 
 
相應出叙傳令該員等於八月廿四日午刻赴部過堂廿五日齊赴天安門外朝房伺俟簽掣倘是日不到定行指名題叅勿違○山東本年黄流爲患沿堤三十餘州縣地方同罹水厄災民待哺情殷雖荷皇恩截漕發帑並由官紳籌辦義賑無如災鉅民多需賑甚鉅冬賑尚形棘手而明春靑黄不接爲日方長需欵益鉅雖竭力籌維深虞　繼擬將山東賑捐請照現在順直賑捐章程辦理俾免　重彼輕捐務自形踴躍庶多得一分捐卽多活數民命實有裨於山左災民等情由張朗齋中丞瀝情奏奉硃旨户部議奏欽此未卜部臣能否議如所請也又户部接准盛京將軍咨稱順直賑捐已遵議派員曁飭各地方官廣爲勸諭於八月間一體開辦矣 
[瓊州閙捐]  
　　香港西字　云有華人禀諸兩廣總督願繳餉銀一萬六千兩在瓊州海口抽收自厀火棉紗火油釐税督憲俯允所請旋又有人欲承抽洋布棉花等捐瓊民惡之遂於八月二十日閉門罷市拘一收捐人以械牿其頸地方官聞信卽將其人釋去民益不服滋閙異常二十一日道憲勸令一律開門民間依舊譁　不　遂令營兵開　鎗恐嚇民亦持械拒　營兵因實以槍子擊斃四　傷多人　知勢　能支隨各散去事後道憲仍勸令安靜無譁　鋪户謂如能永不抽捐則我等當照常貿易道憲謂此係奉上臺之命仍須禀報上臺於二十二日據情申詳督憲一面諭令將釐税暫停擊斃之人則出資恤其家屬云 
[部曲銜恩]  
　　本任福建建寗總鎭蘇健齋軍門得勝在滬寓病故早已録報兹悉軍門籍隷合肥少有胆略咸豐間髮逆披猖時以行伍起家隨大軍轉戰江浙兩湖安徽等省迭克名城戰功卓著歴保至記名提督甲申秋法人内犯劉省三宫保奉命援臺以軍門爲中興宿將威信素孚奏調渡臺以資臂助基滬役使法人一蹶不能再振克成和局者軍門與有功焉嗣以軍務肅淸倦遊歸里前年復由里渡臺趨轅禀見劉宫保欵接之餘卽畀以統領健字砲隊等營兼全臺營務處自任事迄今凡屯兵開墾築路剿番在在身先士卒勞　不辭今歲旌節出駐　尾整頓海防瘴癘薫蒸積勞　度以致觸發舊傷延醫調治卒未奏功遂上書乞假回籍就醫所有中軍事務禀由其　子前營管帶幹臣協戎暫行管理軍門乘駕時輪船内渡　意樂石無靈大星遽隕車門平日馭卜恩威並濟待人和藹可親凡隷帷幟同深愛戴三軍將士聞訃之日無不如喪考妣痛哭失聲按該軍現在駐防滬尾海口屏障束南自非久歴戎行威望超著者不足以資坐鎭將來是否歸幹臣協戎接統抑　大府另行委員一俟奉准明文再當續録 
[鹿門雁字]  
　　健字右營管帶胡耀庭都戎前營帮帶孔錦堂都戎均於防次先後病故所遺管帶等差上游以陳少峯鎭軍鍾殿臣副戎前往接辦陳鍾二君奉檄後趨轅謝委陸續赴防供職矣○前官醫局總辦吳浩泉明府交卸局事後暫駐北門大馬路興市公司連日臺地士民之　門求方者仍復絡繹不絶并以使君行將去此咸恭送萬民傘德政牌匾等件以誌愛慕○由水　脚下游直抵基隆一帶鐵路久已告成其間橋梁亦將竣事大約秋末冬初火車卽可行駛將來七渚八渚圩子口等地方均應設立票房賣票以廣招徠現有本邑生員陳某禀請承辦是事仍從大稻埕票房商辦例加提以五釐作爲本局經費以五釐作爲包商津貼○長勝輪船年久失修艙面帆蓬以及船身機器均形朽壤春間由管駕陳石齋大令駕赴閩廠修理嗣閩省大憲商諸劉省三宫保將長勝留閩安置另派靖海輪船來臺供差大令奉文後遂督率原船水手人等乘坐該輪於八月十七日下午三點鐘駛抵基隆旋卽晉郡禀明一切矣○湯心喬明府向在蘇健齋軍門幕内辦事有年月前因病晉郡就醫服藥始漸平復乃日前軍門訃　至明府哀悼逾恒疾勢愈劇遂以不起現由其令嗣篆顯廷者在蕃者街寓次設　開喪不日扶櫬内渡○記名提督高楚珩軍門登玉於八月二十二日乘坐駕時輪船來臺晋謁橅憲後旌麾暫駐中軍署内按軍門數年前曾在臺地充嘗將領于山川形勢風土人情無不了然於胸中劉宫保素知其才接見時頗加眷注値此需才孔亟之時必蒙破格擮用　○統領銘軍竇雨村軍門由防次來郡面禀要公業於八月二十六日返旆基隆矣 
[鳩江望雨]  
　　蕪湖訪事者來函云立秋以後雨澤甚稀不特民間火患堪虞且小兒尤多痧痘東門一帶比户呻吟掌上明珠多有因之而殞者安得痴龍睡醒普降甘霖也○節屇深秋來牟將次下種而塍間龜坼幾類石田老圃老農無不慨然興歎王邑尊關心民瘼擬於　内設壇虔禱以兾雨師風伯次第降臨云 
[蟂磯秋柳]  
　　前報紀蕪湖洋關失竊一案經王邑尊籖差比捕嚴密查拿事已月餘仍未緝獲日前税務司以所失頗關緊要函請代懸賞格購線稽查未識果能失而復得否也○總辦蕪湖土藥洋務保甲等局孫詞臣太守因公赴省於八月二十五日言旋○　省自土藥通行大憲特就蕪湖設局徵税向來各商號赴淮徐一帶採辦新土例須在蕪局請領執照待將貨運回始並章納税沿途關卡一律騐票行本届途次各關皆令　地納税因回蕪禀知總辦孫詞臣太守與省憲再四禀商未識能仍復舊章否也○西湖池北灌園叟某甲老而無子上月某日忽患急病身亡族人聞信到來爭欲承嗣屍停七日尚未入棺後輕地方紳耆秉公判斷將遺業歸入宗祠族人始廢然而退 
[甬東瑣綴]  
　　甯波江東某脚夫曾欠同業阿雪錢三百文屢索不付前日相遇於途阿雪又向索討最延約如故阿雪不允跟至灰街弄口某謂今日如要我錢有死而已阿雪以其撒潑圖賴並不介意某遂奔至楊柳道頭躍入江中阿雪見勢不佳赶急救援人已不見常呼救牛局船打撈亦無蹝影想已與波臣爲伍矣某妻驚聞凶耗向阿雪家討命不知作何了局也○甯波東鄉五鄉碶亦一巨鎭也店鋪林立月之初三日有强徒數人假稱難民向某鋪强索硬討該鋪不肯給錢强徒七手八脚攫取錢物出外狂奔該鋪嗚鑼呼衆兠拿僅獲一名綑　入城聨名禀縣想徐邑尊必當從重辦理以儆凶暴而安良善也 
[法界火警]  
　　昨晚十一點半鐘捕房警鐘亂鳴俄分五下悉係法租界八仙橋相近德順東里失火一時冒穿屋頂火光燭天幸英美法各洋龍先後馳至開自來水龍頭噴救火勢少殺約燒去樓屋數間至起火緣由俟探明再録 
[上海求志書院庚寅秋季題目]  
　　經學題外禦其務解祭用數之仂　成六年晉救鄭公羊作侵鄭説大宗伯職土大封賈孔異義説○史學題史通訂譌通鑑訂譌錢氏廿二史攷異訂譌王氏十七史商搉訂譌○掌故題擬以李悝平糴法輔社倉議擬以趙過代田法助墾荒議擬西藏置郡縣議擬减冗官議○算學題有合弦較和甲斷弦和較乙法置甲减乙以甲乙連乘之爲正實次以甲乙相减自之半之於上甲乙相乘倍之以减上位爲負上廉卜廉空一正隅開立方得城徑若將斷弦和較乙攺爲斷弦和和乙則所得之式爲負實餘同前有合　較較甲斷弦和較乙法置甲乙相加又以甲乙連乘之爲負實次以甲乙相加自半之於上甲乙相乘倍之以加上位爲負上廉下廉空一正隅開立方得城徑若將斷弦和較乙攺爲斷弦和和乙則所得之式爲正實餘同前欲作弧矢績令得全圓面四之一有圓徑求弦矢此題以疎率求之以密率求之易難試言其法三角諸乘垜兩截積相乘求乘得積所函諸垜各倍數法命此截積指數爲寅截去層數爲午置截積首層分爲寅項其一項定爲一箇二項爲午箇三項爲午之平垜四項爲午之立垜寅　爲午之寅减一垜諸項之數卽截積所函同乘垜遞降至一垛諸倍數又命彼截積指數爲卯截天層數爲未亦分首層爲邜項兩截積相乘準前課寅卯二垜相乘公式公分計之可各得不 
 
 

Page 3

 
 
同高諸垜合之可得寅加卯减一垜遞降至一垜同高及高遞减一諸積假如以三代寅四代卯又四代午三代未則依法求得同商者六垜一箇五垜七箇四垜二八箇三垜六四箇二垜百箇一垜百箇高减一者六垜六箇五垜二四箇四垜三六箇三垜二四箇高减二者六垜三箇　垜三箇　將同高不同乘諸垜化爲同乘不同高正負諸垜則共得六垜同高者三百正高减一者一零六五負高减二者一六五八正高减三者一三五九負高减四者五七六正高减五者百負試詳證之○輿地題周公居東辨江有三大源考和林考斡難河考○詞章題秋題牡丹叢賦以香山長慶集有此詩爲韻效白香山放言五首詠七月七日漢武帝見王母上元夫人事限七古擬求志書院楹聨用雲南大觀樓長聨體 
[招考續聞]  
　　水師學堂第二案考選學生三十二人江蘇最多粤東次之浙江又次之其榜示已登後幅告白聞此項學生均係精通中英文字輿地歴算諸學者堪充駕駛管輪頭二班學生到堂除給飯食外分别給銀以贍親屬每季考試月有加增五年學成富貴功名可以立致一俟第三案出卽行截止其取定各生准於九月十九日由委員帶同赴甯肆業有志者幸早著鞭勿瞠乎其後也 
[上海北市六馬路仁濟堂施子英電禀順天府兼尹憲並奉電諭照登]  
　　順末府兼尹憲鈞鑒則敬卽日北上是否派辦寳坻抑先進京請電示遵如果辦寳賑應請飛飭京進各牧令及天津一帶曉諭災民回里待賑實爲公便則敬叩○施子英鑒電悉台從卽日北上請逕由天津前赴寳坻爲荷災民流離尚少仍卽通飭赶緊曉諭回里待賑先此致復蔭彝 
[穢濁宜防]  
　　本邑法租界八仙橋西沿河皆屠牛作往時私屠病馬病牛工部局查知深恐將壞肉混售特派一西人專在是處查察各屠夫無從掩飾遇有遭瘟牛馬濳於深夜在僻　處屠割將肉售與窮苦之徒貽害於人實非鮮淺有某甲者在長浜帶交搭小屋數椽時將馬牛羊等油煎成油餅售與燭店煎時穢氣四出令人嘔惡不堪體弱之人聞之且更成病衆隣商令遷避甲等堅執不從諸鄰遂訴諸是處巡防局局員劉月樵都戎飭具不再煎油切結甲等唯唯遵依詎閲時故智復萌依舊在屋中熬煮於是人皆惡其蠻霸相約去而之他云 
[土案訊結]  
　　通州許信成土行向沙遜洋行購　小土及到關報捐被沙遜行扣住劃抵源盛欠欵又有源裕錢庄控被源盛行欠銀旣有小土扣存應請攤派等因疉經訊理尚未斷結訂於昨日下午二點鐘邀同德裕土行人來案再行核辦已列前報昨届覆訊之期許信成執事人仍同西律師担文到案申訴前情並稱德裕土行開在通州無人在滬至奉飭覓保具領之小土三箱現備土行保領狀呈閲原差禀源裕　之陳鼎未到明府商之愛君以陳鼎旣未到案仍准許信成覓保具領惟土行旣有源盛倒閉累人不能以同業土行作保着央潮州董事保領如將來源盛土行主逮　訊明許信成托伊行代辦小土三箱别無轇轕可毋庸議設有别情尚須根究呈閲之保單發還許信成又稱董事郭子靑現不在滬容請董事李貫之具保何如明府曰可 
[縣示照登]  
　　欽加同知銜正任江寗縣調署江蘇松江府上海縣正堂陸爲給示曉諭事據恒濟戒烟局司董職員何鏞洪南　稱竊職等以鴉片盛行害人匪淺而最苦者經紀小民及依人作嫁之人月得工資三五千文僅足以供焑資更何暇計及事畜　一經戒除不特終身有用抑且全家無凍餒之憂故戒一人之烟癮卽救一家之性命也尤可慨者貧苦良民一經上癮志氣全無甚至作奸犯科不勝枚舉職等不忍坐視先自創捐經費洋五百十餘元在治下平康里賃屋數幢於光緖十四年八月初一日開局任人到局戒烟不取分文當創設之始禀请蘇松太道憲龔曁英租界會審憲蔡批准開捐出示曉諭在案開局以來業經三載戒絶之人已及千數均已登報聲明枯槁　來者莫不光潤而土此種明效共見共聞惟捐欵全節皆由各善士自已送來向未出外勸募故三年之内職等又墊經費洋八百餘元且近年賑濟繁多樂善君子未免顧此失彼實屬異常支絀現在紛紛投者戒户限爲穿勢難中止再四籌思擬向各善士量力勸助多寡隨緣不願捐者亦不相强庶幾衆擎易舉職等可始終其事矣爲敢抄録章程禀求恩准給示俾得經費有貲善舉克永黑藉中人共登彼岸實爲德便上禀等情據此除批查閲听議章程均尚周妥應准照行外合行給示曉諭爲此示仰諸色人等知悉爾等須知職員何鏞等捐資創設恒濟戒烟局業已著有成效現因投戒人數過多藥費不敷支應立册向各善士募捐接濟係爲憫念嗜食鴉片贫民癮患困苦起見所有樂善好施及嗜烟願戒之人務速赴局報明公别登册辦理毋許棍徙藉端阻撓以致有妨善舉倘敢故違准卽指送來縣訊明從嚴懲處决不寛貸其各遵照特示光緖十六年九月初四日示發恒濟戒烟局實貼 
[上海縣署瑣案]  
　　流氓兪小富金在租界向人拆梢由捕拘送英公堂經蔡太守送縣訊供枷號一月發老北門示衆已列前報前日該犯枷期已滿　原差帶案晚堂經帮審委員竇明府提訊兪俯首求恩並稱現已知悔以後當攺過自新不敢再犯前項情事明府謂本應將　懲辦姑念一再苦求從寛開枷交保釋放○羅羅與張福卿因索賭錢口角毆傷扭至縣署經陸邑尊訊供之下以兩造均非安分之人判令分别枷號在案前晚竇明府升堂提訊羅羅張福卿同供如蒙開釋定當安分營生永不犯事明府着開枷收押自新所聽候訊供核辦○穆瑞生投縣控曹錦昌私取粮串圖呑基地等情陸邑尊諭飭原差李明將案中人証帶齊擇日詣勘 
[英界公堂瑣案]  
　　英公司行西人控劉同和所開雜貨鋪中所有沙司肥皂等貨皆是公司船之失贓報明捕房派捕看守棧房並將劉同和及司帪人陳禮成解案訊供飭將劉同和陳禮成交捕帶回俟公司船抵滬再訊已列前報昨由西律師哈華托投案稱劉同和等收存英公司船貨之事尚須確查明白再行聲覆劉同和陳禮成同供如前朱明府飭將劉同和等交保再候訂期會訊○三百六十四號華捕稱前晚八點鐘時見崔阿三携帶鐵尺木棒各一桿十違租界章程查崔素不安分前曾將陳芳珊毆打陳不欲多事並未來案控告此次手携兇器難保不再犯事端爲此送案請究崔阿三供太倉人向來推車度日鐵尺木棒在路拾來不敢行兇朱明府謂被毆之人旣未來案無從訊辦惟崔阿三持械在租界行走干違定章其非善類可知判笞五十板開釋鐵尺木棒銷毁○鮑慶榮稱與徐金生熟識伊至我家竊去綢衣二件水烟袋一枝扇一把爲此報捕拘案包探員四福稱徐金生原籍蘇州先曾犯竊獲案三次遞回原籍今又來滬犯竊徐金生供蘇州人以後不敢再犯朱明府判疉次犯竊之徐金生笞責一百板管押一月贓交鮑慶榮領去○邱皆松稱開現兑錢莊昨夜有胡王氏來兑洋一元初看見是好洋及論價已在伊忽將銅洋交我與之理論矢口不承且伊混兑銅洋已非一次爲此扭交捕房又在伊身畔搜出銅洋兩元伏求恩斷胡王氏供蘇州人我不知洋是銅質無心悞用尚求恩典包探唐寳榮稱查得胡王氏與專門使用銅洋之人相識混兑亦非一次所有搜出之銅洋三元呈案朱明府以該氏屢次混兑銅洋可惡已極　發官媒管押七天再罰洋二十元充公銅洋三元劈毁所有該氏之金飾銀洋准先給還○二百九十四號華捕稱昨夜九點鐘時見沈文炳在老閘大橋北首小橋上自縊當有洋人瞥見帮同解救法請安插沈文炳供蘇州人年二十七歲失業流落向叔父告借川資意圖回籍不遂所求故欲尋死朱明府間供之下飭將沈文炳送至蘇州航船勒令回籍○包探沈金隆稱緝獲竊賊沈阿榮詰得行竊周公館内紅呢桌圍燈鬚賣與趙增大贓已無着又竊馮少蓮之水烟袋一枝今將人贓法案馮少蓮請領贓物周公館遣家丁周升投案稱失贓値洋 
 
同 
 
 

Page 4

 
 
二三元沈阿榮　竊求恩趙增大供不知失贓誤行收受業已賣與路人無從指交朱明府判沈阿榮笞責一百板趙增大罰洋兩元賠償周公館失贓如不繳洋管押十四天水烟袋交馮少蓮領去○包探沈金隆稱據杜秋亭稱開鐵店被已歇夥費阿順竊去螺釘機器値洋十餘元今見費阿順與阿順同行一併扭交爲此送案請究杜秋亭申訴前情費阿順供詞支吾陸阿順供在工部局做小工昨日與費阿順同行不知伊曾行竊朱明府飭將費阿順押令繳還螺絲機器陸阿順無干開檡○周文英稱在北京路行走駐足閒觀被賊摸去衣袋内銀洋四元幸卽知覺追上人贓交捕　案徐桂亭供杭州人以後不敢求從恩典朱明府判徐桂亭笞責一百板枷號一月發犯事地方示衆贓交失主領去 
[分發人員騐看名單]  
　　新海防例掣籖分發郎中黄秉彜福建特用主事周頌浙江内阁中書區文治廣東張楙直隷許文勳浙江鹽運判陳康浙江知縣同知銜江鑑順天勞文琦湖南按知事錢心潤安徽○鄭工例指省分發直隷州知州張樾雲廣東福建縣丞張雲慶河南山東吳朝棨四川福建巡檢屈憲章江蘇安徽典史慶祿正白滿河南○新海防例指省分發道花翎鹽運使銜吳本杰湖北福建童祥熊浙江安徽許景壽浙江安徽花翎二品頂戴　學祖安徽江蘇鹽運使銜陳允頤江蘇湖南知府花翎方廷璋廣東江蘇吳京培江蘇浙江知州李大森浙江雲南知縣何厚康山西湖北羅宗美湖南江蘇吳秉鈞安徽廣東魏碩輔湖南江西鹽大使唐雨公江西兩浙魏正鴻直隷雲南買榮福江西河東布政司理問王肇鴻湖南江蘇鹽經歴趙連元江蘇浙江府經歴楊倌山東河南縣丞黄兆蓉福建江蘇陳三金直隸山東楊文珍江蘇北河施傑江蘇廣東屈振聲江蘇江西縣主簿袁雍和江蘇安徽巡檢鄒英麟江蘇山東曹文梓江蘇廣東陳羅烈江蘇山東陳謙樂廣東廣西吳襄臣福建江西屠丙勳順天山東德瑞廂監滿四川德盛廂監滿四川吳祖炎浙江四川萬慶森江蘇安徽馮懋典湖南山東孫秉鈞湖南福建從九品朱盛雲廣東江西王毓喆山東山西藍翎徐澤霖安徽廣東張震湖南江蘇沈壽修安徽四川葉　安徽福建費融江蘇四川聶朝樑江西山東典史崔祥基順天甘肅張於蘅山東河南胡振綱浙江山西孫緖曾浙江陜西周成章貴州廣西伍學涵江蘇湖北姚紹猷貴州雲南○海防例指省分發從九品范维齡福建江西○籌餉例指省分發知州張家煥浙江湖南通判劉鴻漸江蘇安徽知縣葉兀鋆安徽江蘇鹽大使許之芾浙江廣東張錫福浙江福建縣丞屠志勤湖北直隸李文湧江西河南州吏目胡麟順天山西巡檢沈榮浙江福建劉吉勳湖南廣東未入流張履泰廣東福建○勞績指省分發知府花翎余兆奎湖南福建知縣同知銜彭翰藩湖南廣東鄒嘉年江蘇河南劉盛燦安徽山東劉盛芳安徽廣東府經歴五品藍翎陳笏書廣東江蘇○截取呈請指省分發同知許萃江蘇江西○教習呈請分發知縣李祖同直隷劉春旭山東○優貢掣籖分發知縣唐繼勛湖南○應補呈請分發知縣馬樹芬山東廣西同知銜李瑞鍾安徽浙江未入流張嘉楨浙江山西首樹榮湖南浙江楊銘恩安徽浙江 
[敬謝嘉貺]  
　　福建魏紹韓先生工寫生傳眞尤妙近來滬瀆小住索繪者户限爲穿昨介孫君鏡湖以手寫立軸見惠題曰眼前是福一老翁采菊滿筠籃而迥顧蝙蝠子奕奕有神拜領之餘敬綴數語以鳴謝 
[勇於爲善]  
　　昨日本館協振所接奉吳蘭舫大善士桐梁手簡云桐浙東寒士遊宦閩中閲報悉順直山東猝遇奇災數千里幾成澤國自恨宦囊如洗無力捐資又以人微言輕無從勸募因節省寓中食用并質去衣飾共湊鷹　三十圓奇呈貴館請卽彚解災區　賤内於七月間偶患熱症正欲醫冶因知北方人民苦狀决不延醫軧求神明庇護病體得痊將醫藥資十圓助人賑欵乞代彚解分散　與黄君雲龍台助普濟回生丸八百服計裝一木箱亦乞代爲解去此丸在閩分送已久應騐并常有病者服之沉疴若失又覺世新新善書二十部書文理淺近農工婦女皆可閲知云云本館祗領之餘　塡付收條以昭核實并將丸藥送交文報局迅速解去以　飢民其洋則并人各捐以便隨時彚　似勇於爲善不吝傾囊一念之誠天必眷佑正不第瑣尾流離之子齊祝量福壽已也書比　表謝　爲樂善諸　勸 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　從九程沅由京起服來江分發縣丞卲作賓禀到係安徽人知縣劉書畬回直隸原籍措貲署瑞昌縣正任會昌縣沈維善飭赴本任以准補瑞昌縣吳念慈飭赴新任調補南城縣洪汝濓禀辭赴任新海防從九朱秉彝王祖蔭俱禀到係浙江人長甯縣新坪司蔣沛霖據報病故以從九曹龍署理典史劉家琳由京起服來江大挑知縣盧鍾慶繳照係山西已卯舉人知府劉錫鴻禀銷期服假從九張兆廣聞訃丁母憂 
[邗江官報]  
　　八月廿六日陶鹺尹福齡委解甘肅餉銀廿七日分發巡檢汪孝威安徽人禀到廿八日府憲陳太守由儀徴公幹回署諸分轉可詩委赴泰屬查災廿九日徐鹺尹承諫委解蘇州餉起程 
[上海四馬路高易公舘内籌賑所陳詠南經收山東順直福建七月廿一日至廿九日第一百七十五次賑欵淸單]  
　　廿一日長源泰號交來花敦和堂洋四元求安氏二元復興氏不求報怡大安定氏各一元共洋十元○寗國府呂石氏一元宋宏京六角孫信芳無名氏王希翰張坤三各半元宋德壽四角無名氏二角無名氏廿八户合洋二元八角共洋七元○恊同慶寳號交來安源牛記四元徐燕翼堂二元○盤記棧交來補過氏錢一千文蔡從儉延春氏沈詠德平安氏各五百文共捐錢三千文伸規元二兩一錢一分五厘○九江廬德蔭堂洋四元務本堂三元馬春浦惠澤堂知非主人天水氏各二元六也書屋念忠堂各一元共捐十七元○京口同泰豐號寄來無名氏六元○江西補過齋一元○鎭江無名氏一元○日昇昌寳號交來湖南掦吉逢六元○九江復昌洋一元無名雲岩徐姓各錢三百文碧山二百文新發炳榮龔姓新榮各一百文共洋一元錢一千五百又合洋一元另錢四百五十文○蘇州摧仁局募詠董局二元養眞樂安譬如吃藥各一元共洋五元○潮州豐順縣丁遇齋翁募丁依德堂洋一百元劉義合二元丁紹江紹成紹理龍英陳氏裘蔡氏國梁曾春山家住劉成合羅新美各洋一元共捐洋一百十四元合規元七十九兩九錢一分一厘○合肥勉力一角五分畢愷房張毛陳楊河淸敦厚無名各一角不足五分共洋一元○○廿二日善三居保平安助順直洋二十元○蔣朱氏求病愈洋十元陸龔氏二元○益　典中秋席移賑洋四元○鍾駿臣一元王文泰陳寳南各半元共二元○楊州無名有心合洋二元○長沙蕭泰來棧四百文義茂受亭遠大各二百文桂生林同昌合二百元共捐錢一千二百又伸洋一元○閩垣黄卷椿萱并茂堂陳花洋六元楊味蔗堂花洋一元盤記交來常德泰記助規元十兩五兩○蔚長厚來漢口同源長無名氏合助規元八兩○蕪湖　應甫翁募有無力洋四元劉愍氏三元無名二元無懷茹桂敬心無民潘明經堂鎔尚義堂江懷德堂各一元沈搢翁八角武郡堂四角無民二户無力惟愧堂各二角共洋十八元杜害氏銅洋一元○同里嚴磻谷四角仁記維堅惱子各二角共一元杭省城守署科　余春源洋一元李姓于祥金吳氏各二百文霽軒無名王虎了緣吳德培基李氏係氏兪氏炳榮花女湧鑫明善各一百文共洋半元錢一千九百文合洋二元曉記六角無名氏無名氏有之春記各半元四宜二角惠記善愿各一角共洋三元華鎭杜源豐來西山居士洋五元無錫永豐裕怡隆明德崇德源興同和各二百文元益一百四十文北國大興鼎泰乾華恆茂源豐源泰各一百文共捐九折錢二千另四十文換洋二元另錢八百十文鎭江乾亨利來默佑歸洋廿九元虔求小女病愈洋四元賜安堂二元三槐堂一元九角師德堂一元無名氏三户合洋二元一角共洋四十元慶雲樓各友洋五元陳生才五元無名氏一元五角廿三日寡過未能氏助順直山東洋五十元何指陞堂十元廬行素堂三山林各一元王三懷堂三山林棣蕚堂各四角四維堂三山任各三角黄賛如張淸落鄭姓藝成堂講述堂許儀軒陳幼田小山堂無名林方周各二角連冬國器各一角共捐十七元四角蘇垣包衙前韓張氏求夫主消災延壽洋二十元蔣崔氏二元蔚長厚寳號交來孝義堂馬助直隸洋十元景德鎭隱憂子募戴安雅堂洋十元朱謙源堂泰號榮號保康詹同昌各四元九順宏康和裕胡利逹各三元不書名徐竹玉軒羅豫章舒世德堂永春振玉樂善堂無名二户各二元熊貽安堂陳培遠堂任德榮堂留存餘堂羅敦裕堂張姓九峰居士兀利源號新泰輔宸子東成張李堂尊美堂元興昌靄雲山舘無名氏二户各洋一元依竹堂邵記各半元熊李吳胡合一元共捐洋八十元饒州趙心田翁墓無名氏一元一角葉棲梧堂閏泰永泰和興各一元仁和程淸如益成益茂公和義和源昌恆記裕泰緖豐義成各半元萃茂兆成各四角志成竟成萬泰恊茂聚星榮春裕昌長聚兆豐賢賓儆鐵同和忠泰肇昌振豐元祥和順各三角共捐洋十七元江西饒州永豐奇來西淸愼史助銀二十兩合規元二十兩八錢三分七厘璜經曹齒　堂曹雲記各二元衡記一元新記南記各半元共洋六元常州無名三角五分載陽三角定澤魚隱一角五分共洋一元三角浙杭永慶子三十元看申報人錢五百文椿記二角蔚泰厚寳號交來　東全省輿圖局募息塵菴洋四元汪端甫二元一角五分鄭伯文一元八角五分陳默之吳孟飛盛逹夫李湘瑞不書名陳沛亭陳孝堅潘樾堂羅海田王逵吉潘秀生許少卿臧星珠顧七鄉方怡伯趙子欽各一元共洋廿四元湘省阜成參號胡芝生王養物各一元兪保廷淸波鈞客合四角廿四日無爲州江防署王錫福洋一元周尊美堂本洋四元周育齋一元周詩庭錢六百文薛仙九三百文周成章允升洪賓各二百文恭甫任仁合三百文觀成汪氏等合二百文共捐本洋五元英洋一元錢二千文蕪湖天和諕募無力人一元二角王明齋無名氏王益盛逹隱名氏各一元王道興六角吳献之呂炳章李冠羣有意人朱子實葉德江各半元呂洪福四角王順興羅正興合半元勉力二角共洋十元江陰厘捐總局募心香閣四元不書名一元共洋五元大通曹義質堂洋四元寗波李如記一勺水無名氏各一元兪宗記李瑞記各半元王立記一角共洋四元一角汪福幼七月份洋一元章求平妥二元通州順祥隆畢承志堂各四元恆祥典黃三餘堂朱慶餘堂各二元共洋十四元耐生二角恆盛德興潤齋均安煥章蕚芳平橋成雲各一角共洋一元廿五日揚州恰號募廬肯搆堂繼忠堂免災氏各五元慶鳳韶補過氏各三元無记氏雨亭氏各二元共洋廿五元松記求合家平安十元滬報舘繙譯處來侶雲内史祈身體平安一元甬北無名氏立本堂方培松各四元高登瀛堂無名氏行記各二元無名氏十户洋十元無名氏銅洋二元共捐洋三十八元銅洋二元聨和號四元李菊初二元無錫元豐米行上逹徐叚滄合二元寅大錢莊來匯西無名子十元不留名二户高梅軒各一元方德記五角尤懷隱三角經手人錢六百九十文陳超亭五百文不留名四百八十文于東園宗儉堂不具名各四百文高東興三百文徐玉如蔡雲山韓桂春周少巖求忠世派丁子元義興何姓金月翔何姓各二百文　玉堂等二百文子麟瑞堂不名半農梅卿華氏益昌各一百文天生堂等一百五十文共捐洋十三元八角錢六千二百二十文合洋六元二角未完 
 
 

Page 10

 
 
   
 
 

Page 11

 
 
[光緖十六年八月廿七日京報全録]  
　　宫門抄○諭旨一道録前○發抄硃批四道○提督李奏閲伍事暨交卸總統輪船事務摺○浙撫松奏撫卹琉球難番光祿寺　奏請開缺調理摺○河督許奏廂　各工一律记整片○八月二十七日工部限臚寺正白旗値日無引見○良籍回京請安○靈熙服滿請安○　貝子續假五日○大額駙續假十日○海緖請假十日○崇文門呈進笋○召見軍機敬徐樹銘○發抄楊昌濬奏民間栽種罌粟無多請　准照舊開報收釐數目奉硃擒該衙門知道欽此○中衛協都　許兆　精力尚健仍請留任奉硃批兵部知道欽此○又儘先副將張錫光等留甘補用奉硃批着照所請兵部知道欽此○李鴻章奏　獲盜犯出力之淸苑令趙映辰請以直牧升用奉硃批該部議奏欽此○○太子少保江南長江水師提督奴才李成謀跪奏　恭報奴才巡閲營伍事竣回駐太平府曁交卸總統兵輪船事務各日期恭摺仰祈聖鑒事竊奴才於本年二月十二日遵例出江巡閲營伍接閲兵輪船操練當經奏報在案拜摺後乘坐登瀛洲兵輪船泝流上駛先閲湖口鎭標之安慶華陽湖口饒州吳城五營次閲漢陽鎭標之田鎭巴河漢陽簰洲四營進閲岳州鎭標之陸溪岳州荊州沅江四營逐一考核轉棹下游閲看本標中營及大通裕溪金陵蕪湖五營並瓜洲鎭標之瓜洲三江孟河江陰四營事畢接赴吳淞按閲兵輪船操練於四月初十日回駐太平府查各標營員弁兵丁於操演水陸陣式一體純熟槍砲打靶命中在八九成之間優者當塲重加奬賞分别記功劣者撤任隆革並責軍棍勒限學習一面嚴飭各該營將官勤加訓練認眞巡防不准稍涉疏懈所有經過各省日期均經隨時咨會各督撫臣附片奏報在案仍當不時查祭如有庸劣不職員弁再行據實糾叅不敢因巡閲已完略存姑息第奴才自上年大病之後精力日形委頓長江　任重大且昆連五省照料時慮難周若再兼顧海防必滋貽誤是以一再咨會南洋大臣曾國荃請其先將兵輪一差派員接統乃堅留不允且曲陳不能遽卸仔肩者數端情詞極爲懇摯今春三月行抵江寗與曾國荃晤面見奴才神氣蕭索大異曩時退暑後始准函牘商定於立秋後交卸遂於七月初一日將兵輪文卷派員齎送兩江督署卽於是日交卸總統兵輪船事務伏仿念奴才受恩深重未報涓埃從前體氣較强辦事尚不虞　蹶今則風寒偶觸卽牽發舊傷舉動艱難情形甚爲狼狽而値此時艱待濟何敢喋喋言病上瀆宸聰惟有勉力支侍倍加勤愼勿因循以干咎勿瞻顧以誤公遇有應辦事宜自富隨時咨商各督撫臣妥爲布置庶營務日有起色江面可期又安以仰副聖主整飭戎行之至意奴才中軍副將謝濬　器識沉　果敢有爲歴任各缺講求操練不辭勞淬近年奴才出巡後檄委代理署中日行公事揩施允協纎悉無遺實爲水師中不可多得之材合併陳明所有奴才巡閲營伍事竣回駐太平府曁父卸總統兵輪船事務各日期緣由理合恭摺𤁋陳伏乞皇上聖鑒訓示謹奏奉硃批知道了欽此○○浙江巡撫奴才　駿跪奏爲琉球國難番遇救到境循例撫恤恭摺仰祈聖鑒事竊據定海廳同知黃樹藩禀據鎭海縣船户王阿全等報稱本年六月初四日在洋銷賣海蟄瞭見鷄冠礁洋面有船一隻隨風漂船上有人搖旗當卽駛救查有難夷三十二人牛驢各一隻並零星烟葉等情查騐船篷桅舵被風吹折無存該難夷等蓄髮挽髻隨僱略識夷語之人譯詢據稱均係琉球國中山府冲絶縣人船主安里匈其餘内間次高内間克買内間高良西銘次高大城屋先金城眞采城禾城牧啓等九人是水手又東洋人台十年是舵工西銘比嘉安里逮汗朝渡嘉敷采恆有銘大里谷城眞城平安山内間末户彩城眞彩里山口大城克米　山新城知念西銘加朝平安谷等二十一人是趁船之人於五月十三日由琉球府開船往葵松地方銷賣烟葉米麻等貨因六月初三日駛至白竹山洋面忽遇颶風船蓬桅舵均被吹折船幾傾覆當將重斤大包烟葉等貨抛棄海中衣被等件亦被吹失漂流遇救得生船内尚有零星貨物並牛驢各一隻均係别人托賣並稱内間次高内間高良西銘安里逮西銘次高等因受感冐身發寒熱叩求撫恤醫治送歸本國等語卽將該難夷並船主分别犒賞设法安頓該船樑頭二丈船身計長七丈三尺約有二十餘萬斤貨物可裝所有大桅頭桅逢舵被風折斷漂失無存一切槓具不全船身亦多損壞船内剩有牛驢各一隻小包烟葉二十包染色粉九十一包瓦螺三十七包食米九十五袋約七斗苔菜四包芝蔴一包海參一包粟子兩包茹乾一包苧蔴兩包菉荳九包小麥一包牛皮五綑魚翅十綑炭一簍木桶三隻小缸三隻仍交該難番船主安里匈自行收管一面赶將難夷内間次高等撥醫調治務痊按名給發口糧製給衣服等項並將該船及篷索等類購料雇匠配修完竣護送赴閩禀報到司由布政使許應鑅核明詳請具奏前來查琉球國遭風難番遇救到境自應循例撫恤以期仰副聖主懷柔遠人之至意除飭將患病之内間次高等五人赶緊醫痊妥爲撫恤並將船隻作速修整桅舵篷索槓具一併添配完竣放洋候風護送赴閩轉遺歸國曁開摺咨部查照外所有琉球國難番遇救到境循例撫恤緣由理合恭摺具奏伏乞皇上聖鑒謹奏奉硃批該部知道欽此○○二品銜光祿寺卿臣　蔭森跪奏爲微臣續假期滿病勢日增籲懇天恩開缺調理恭摺𤁋陳仰祈聖鑒事竊臣於四月初六日交卸船政事務聲明起程日期並懇恩續假兩月專摺具報在案旋由福州搭坐輪船返至江北順在淸淮一帶就醫迭經診視醫者僉云症由心血虚耗肝脾兩虧以致舌强頭眩少食不寐且年近七旬氣血漸衰卽上緊醫調急切萬難取效等語兹於七月初旬准閩浙總督臣卞寳第咨稱臣前奏續假一摺奉硃批着再賞假兩月欽此欽遵感戴鴻慈實無旣極惟臣數載海濵積受瘴濕胸脘間筋絡拘牽右足時覺酸麻本屬積勞之體現在續假之期又滿不獨舊疾未除抑　新病增作語言蹇　思慮怔忡胸痞已堅眠食俱廢伏念光祿寺卿爲尚食所繋典禮攸關臣以菲材荷蒙聖恩補授斯缺隆施優渥方　報稱之毫無奈福薄災生疾隨日進倘以病軀勉强從事必致貽隕越之羞再四思維惟有仰懇天恩俯開缺調理庶臣得安心醫治倘荷聖主福庇病勢就痊卽當泥首宫門求賞差使斷不敢稍耽安逸自外生成所有微臣假滿病增懇恩開缺調理緣由謹繕摺𤁋陳伏乞皇上聖鑒訓示再此摺係借用漕運總督關防並請漕臣松椿代遞合併陳明謹奏奉硃批另有旨欽此○○許振褘片再各廳補廂另案埽工刻經勘明業已補廂堅穩各段係南岸上南廳屬榮澤汎十一堡順堤頭埽至十四埽係同治九年緩修鄭上汎五堡托壩前埽工五叚係　緖十二年緩修共計埽工十九段中河廳屬中牟下汎入堡順堤護崖頭二埽並頭埽至八埽又人字壩莊頭埽至五埽共埽工十六段均係光緖十四年緩修之工底料捫朽補新埽十六叚下南廳屬　符上汎二十堡魚鱗二壩下首空檔托頭壩埽工五叚係光緖十二年緩修二十一堡新頭壩上自空檔順堤護三埽迤下護埽三叚係同治十三年緩修底料匯化補廂新埽八叚北岸黃沁廳屬武陟沁河汎龍土廟埽工六段西街口埽工五段師家後埽工二段又師家後上水頭二兩埽共二十五叚均係歴年廂修之工交伏汎後分别拆鑲加鑲十五　一律穩實衛糧廳屬封邱汎西圈埝第九叚下首起土壩前埽工六叚伏前水長先後刷蟄分投加鑲搶修埽工六叚河祥河廳屬祥符上汎十五堡魚鱗壩頭埽並四五埽埽工三叚又十六堡埽靠埽工五叚水長溜逼刷勢卑矮按叚加廂埽工八叚下北廳屬祥符下汎頭堡斜壩迤下空檔埽工三叚挑水三壩下首空檔埽工五叚入伏以前溜勢異常迅利先後刷蟄動用实物按叚搶廂埽工八叚以上各工均經開歸河北二道督飭各廳營弁按叚搶鑲盤壓一律高整足資抵禦理合附片陳明伏乞聖鑒謹奏奉硃批工部知道欽此 
 
 

Page 12

 
 
[光緖十六年八月廿八日京報全録]  
　　宮門抄○諭旨三道録前○發抄硃批五道○護新撫魏奏請議卹提督摺○大臣溥等奏請勘修各工摺○又奏請賞撥銀兩摺○八月二十八日内務府國子監正紅旗値日無引見○熙貝勒假滿請安○許景澄謝授侍讀恩○桂公續假十日○榮祿文秀希朗阿各請假五日○内務府奏派致祭内外城隍廟派出嵩申文璧○掌儀司奏初一日祭奉先殿澍貝勒行禮○召見軍機福中堂徐會灃○發抄　　奏春砲台等工攺修完竣奉硃批該部知道欽此○又瑞齡等補烏拉正藍旂驍騎校等缺奉硃批着照所請兵部知道欽此○又員外郎鄂齡留營奉硃批吏部議奏欽此○又伊通牧趙明道署五常廳同知奉硃批吏部知道欽此○又三姓金礦試採封禁情形奉硃批該衙門知道欽此○○頭品頂戴護理甘肅新疆巡撫新疆布政使臣魏光燾跪奏爲臚陳已故實任提督戰績事實籲懇天恩從優賜卹恭摺仰祈聖鑒事竊查頭品頂戴甘肅新疆喀什噶爾提督騎都尉世職伯奇巴圖魯譚上連於本年三月因病出缺業經臣曁陜甘總督臣楊昌濬先後奏報並聲明查取戰績事實另奏請　卹在案兹據提標中軍叅將萬勝常疏勒直隷州知州蔣誥造齎履歴淸册詳請具奏前來臣查該故提督譚上連籍隷湖南衡陽縣自髮逆倡亂慨然有殺敵致果之志咸豐八年仗劍投湘軍隨解寳慶府重圍轉戰湖北安徽江南等省迭克名城以驍勇聞累保花翎副將同治六年隨前廣東陸路提督劉松山援陜剿辦回捻各匪於乾同綏德等州並追剿山東直隷山西河南捻匪所向克捷每酣戰輒入賊陣奪矛奮殺劉松山壯之委帶壽字後營馬隊荐保總兵以提督記名捻平轉剿甘肅逆回八年靈州失守官軍進逼郭家橋賊勢甚張該故提督率隊由右路進奮威衝擊諸軍繼之槍砲聲震山谷賊敗遁平卡壘二十餘座旣詢知賊擬襲舊堡斷我後路官軍逆擊之殺斃無算正追躡間吳忠堡逆回張馬隊作兩翼傾巢來撲該故提督策馬徑進敗之節次復靈州　金積堡並會克肅州該故提督血戰之功爲多旋委統領楚軍副中馬步等營兼帶老湘十旗馬隊駐紥肅州光緖二年奉旨補授陜西漢中鎭總兵今撫臣劉錦棠正出關戰賊飭該故提督提兵先進抵巴里坤諜報賊騎由南山西竄截我餉道分兵扼之自率兩營進屯古城以待大軍當是時逆回踞烏魯木齊倚南路安集延爲聲援尤恃古牧地爲屏蔽負城設險據山爲營聞官兵至分路迎敵安逆亦遣黨助戰該故提督以不得此山則城不可下分隊繞賊後自領親兵冒槍炮一鼓而登踏平山壘遂破南關合諸軍拔其城悍黨兇渠殲除凈盡乘勝直擣烏魯木齊克之敗賊竄逹坂城與安集延合劉錦棠督師進剿該故提督駐兵城後山河賊憑城擎槍擊屹不爲動城高且堅乃於城東築砲台連環施放飛子焚賊火藥烟燄障天賊大亂開門狂竄進據之劉錦棠以逹坂旣下逆賊胆落議攻托克遜開南路門户時賊正焚攻莊堡火光四起我軍由小草湖進賊從旁莊抄出圍馬隊數匝該故提督率勁卒橫貫其陣圍始解會大軍至齊杜城下賊驚潰立復其城該故提督自投營至此大小已數百戰鎗子穿肋嵌膝幾無完骨刀槍痕尤重疉不可辨傷發請假赴湖北就醫五年復調出關歴統馬步等軍講求軍政常若敵至擇要隘發隊塡紥所在盜賊屏迹屹然爲邊陲保障九年調補甘肅西寍鎭總兵以防務吃緊奏署烏魯木齊提督旋　駐喀什噶爾十五年奉旨補授斯缺臣伏查該故提督忠誠幹練曉暢戎機每戰身先士卒摧鋒陷陣踔厲無前顧慮持重猝遇巨宼好整以暇故在軍數十年未曾挫衄其在喀什噶爾提督任内選材練兵彈壓諸部尤能恩威並用中外翕然上年舊創復發猶强起巡閲各營旗以固邊防其不敢安逸如此洵屬提鎭中最爲出力之員嗣疾日增劇吐血輒至數升有骨時從血中咯出皆向被炮衝碎入　者各將弁就榻問視深以國恩未報母年八十遠在衡湘不得一决爲憾死之日案無積牘篋鮮藏金尤有足多者宿將彫零殊堪憫念合無籲懇天恩俯准將已故喀什噶爾提督譚上連照軍營立功病故例勅部從優議卹生平戰績事寔宣付史館並附祀陜西甘肅新疆等省前大學士左宗棠專祠以彰忠藎出自鴻施除將履歴咨部外謹會同陜甘總督臣楊昌濬恭摺具奏伏乞皇上聖鑒訓示謹奏奉硃批另有旨欽此○○奴才溥齡麟嘉英廉跪奏爲恭勘陵寢外圍墻垣及水洞閘　被水冲失情形甚重援照成案陳請查勘應否修理恭摺具奏仰祈聖鑒事竊奴才等恭查風水圍墻自東北正關城起至正西葦子　止計長三十二里每年間有倒闕之處係由永濟庫撥欵派管理石門工部司員等修補案查同治四年十一年光緖五年九年十二年因坍塌叚落較多永濟庫欵項不敷經前任守護大臣等先後奏請欽派大臣查估歸入專案修理所屬錢糧俱由户部照章發給委派管理石門工部司員等按叚修補各在案於光緖　年二月内經户部奏請東陵圍墻工程不得專案請修仍照向章辦理等因奉上諭着景瑞查照該部所奏嚴行責成各營弁認眞看守倘實因年久坍塌亦不得率行專案請修以符舊制等因欽此奴才等隨時轉飭各營弁晝夜巡查不准稍有疏懈惟查本年五六月間雨水過大山水漲發當轉飭各營弁加意防守去後隨據馬蘭鎭左右兩營呈報查得圍墻自正關城起至葦子峪止實因本年夏間大雨連綿山水漲發過於湧猛河道難容致將圍墻冲刷坍塌閃裂六百零一丈七尺冲失木閘櫺二百八十八根並損壞石閘櫺九十四根各等情開單禀請核辦前來奴才等分往覆查均與原報情形丈尺相符併查磚塊多有破碎其整齊處所尚有水沒痕跡奴才等公同籌商此項圍墻工程風水收關且左營坍塌圍墻相距惠陵甚近尤爲緊要自應遵照定例亟爲修整第查永濟庫實係無欵可籌又未便任其敝露此項工程關係綦重非别尺項工程可比必須妥速修整方昭嚴密奴才等再四思維惟有援照成案專摺具奏除圍墻問有脱落墻頂並磚塊酥鹻之處暫請緩修外所有被水冲倒圍墻叚落丈尺曁冲失損壞木石閘櫺根數另繕淸單恭呈御覽請旨飭交工部欽派大臣一併查勘應否修理之處奏明遵辦奴才等謹將圍墻被水冲倒以　閘櫺冲失各緣由理合恭摺具陳伏乞皇上聖鑒訓示遵行謹奏奉硃批工部知道單併發欽此○○奴才溥齡麟嘉英廉跪　爲雨水過大工程緊要永濟庫欵項支絀籲懇天恩賞撥銀兩以濟急需恭摺具陳仰祈聖鑒事竊查本年自五六月間雨水過大晝夜傾盆二十餘日山水暴發河道橋梁多被冲刷沉陷街市鋪户軍民人等房間亦多坍塌傾圮陵寢附近地面水深　四尺不等水勢之　實爲向所未有奴才恭查陵寢殿宇河道橋泊岸等處以及風水圍牆各撥汛禮部龍亭庫各處衙署辦事房間牆垣並永濟庫永濟倉厫座房間内外營房牆垣多有滲漏冲刷坍塌傾倒情形現據各衙門呈報前來奴才等親詣各處詳細履勘情形實係較重與所報均屬相符除陵寢殿宇泊岸以及禮部龍亭庫祝版房各項工程奴才等另摺奏請欽派大臣查勘辦理外所有各内關防八旗禮部等衙署檔案科房永濟庫房間牆内務府樹夫撥汛緑營各汎撥房河道橋梁多有被水冲刷坍塌情形甚重惟查風水圍牆各牛羊圈棚座牆垣以及永濟倉厫座牆垣通州收米廠房間牆垣坍塌傾倒情形尤重且現在正値截收兵米之際若不赶緊修理截收米石無處存儲兵倉收關益難從緩奴才等詳查客欵應修工程均關風水祀典處緊要若不急爲修理如再經秋雨情形愈重需欵愈繁倘有疏虞關係非淺奴才等仍應照章詳核各項工程擇其緊要處所分别修理以節經費無如工程旣多情形又重所需之欵甚鉅惟查永濟庫額徵租銀已屬入不敷出歴年應放之欵尚多積欠支絀萬分現値此等緊要工程萬難停緩所需之項又無另欵可籌奴才等再四思維惟有仰懇天恩俯念工程均關緊要請旨飭下直隷督臣轉飭藩司無論何欵項下迅卽籌撥銀三萬兩以濟急需如蒙兪允奴才等遵卽委員赴司請領歸入永濟庫由奴才等詳加酌核應修各項工程分别緩急擇要核實撙節動用修理務期工歸實用帑不虚糜仍照案於年終一併奏銷奴才等爲愼重要工起見是否有當謹據實恭摺具陳伏乞皇上聖鑒訓示遵行謹奏奉硃批知道了卽着咨行直隸總督照數籌撥欽此 
 
 

Page 13

 
 
[光緖十六年八月廿九日京報全録]  
　　宫門抄○諭旨三道録前○發抄硃批五道○將軍裕奏爲拿獲挾仇放火匪徒審明按律定擬摺子○又奏爲拿獲圖財放火匪徒審明按律定擬摺○又奏爲懲辦土匪請仍照舊例從嚴審擬夾片○八月二十九日理藩院鑾儀衛光祿寺廂白旗値日無引見○貴恒沈源深前往福建查辦事件請訓○英侯假滿請安○松壽謝授陜西督糧道恩○張中堂請假十日○侍衛處奏派口外錫奠派出克公訥欽泰○召見軍機貴恒沈源深松壽○發抄劉秉璋奏知縣傅維弼虧欵摘　勒追奉硃批着照所請該部知道欽此○又試用令華丙勳期滿甄别奉硃批吏部知道欽此○又候補牧李蓮生期滿甄别奉硃批吏部知道欽此○又大挑令劉兆安請攺教回籍銓選奉硃批吏部議奏欽此○譚繼洵奏請將續完南米之監利令諸可權　議奉硃批户部議奏欽此○○奴才裕祿跪奏爲拿獲挾仇放火匪徒審明定擬恭摺仰祈聖鑒事竊於光緖十六年四月十九日據總理營務處拿獲開原縣放火匪徒陳起汶呈送到省當經飭交發審處集證訊詳旋據該處委員訊明各供擬議詳請核辦前來奴才親提覆鞫緣陳起汶係内務府廂黄旗不記佐領下人居住開原縣素日强橫好賭不務正業光緖十六年閏二月初八日陳起汶因向同屯民人程景岳借錢未遂心中懷恨起意放火是月初九日夜二更時分因見風起携帶洋火濳至程景岳家房後將其後簷點燃頃刻火起自行回家睡歇次早前往查看程景岳家已被燒燬西廂房一間因程景岳站立門外當向嚇説秋後當再燒燬禾稼不留寸草程景岳未敢分辯卽行躱避是月十一日陳起汶又因向鄰屯程萬起借錢未遂起意放火至三月十七日夜因見風起携帶洋火走至程萬起家將其秫稭障子點燃火起卽行回家睡歇次早前往查看因程萬起將火撲滅並未燒燬惡心未歇至是夜復乘大風携帶洋火走至程萬起房後用火點燃房屋登時火起程萬起驚起喊救僅止燒燬房屋一間陳起汶在旁站看程萬起向其喝問陳起汶卽用磚擲打聲言是伊陳起汶報仇程萬起未敢答言走散陳起汶又憶及前與姦好之邊劉氏向民人楊連租房未允之嫌卽於是日夜至楊連家放火燒燬柴草一垜尚未延燒房屋並向楊連嚇説是伊所放令其知曉等語四月初二日陳起汶又帶同邊劉氏至民人崔起志家借房未允彼此揪毆經人勸散陳起汶訛索養傷錢五百千當經程萬起程景岳楊連崔起志等鳴保報知駐隊將陳起汶拿獲解省飭交奉營發審處提集犯證訊明擬議詳請核辦前來奴才親提覆鞫供晰前情不諱詰無同夥及另犯不法别情案無遁飾查例載惡徒懷挾私仇放火燒燬房屋未傷人者爲首擬斬監候等語此案該犯陳起汶因向屯民程景岳等借貸不遂輙敢屢次挾嫌放火燒燬程景岳程萬起二家房屋曁楊連家草垜實屬兇惡不法自應按例問擬陳起汶除楊連家僅止燒燬草垛及訛詐崔起志尚未得贓各輕罪不議外應照惡徒懷挾私仇放火燒燬房屋未傷人者爲首擬斬監候例擬斬監候惟該犯以借貸私仇迭次放火肆害地方其情形較之一時一事放火燒人房屋者尤爲險惡奉省此等惡風亟宜嚴加懲創方足以儆奸頑查該犯所犯情節秋審本應入實應否請旨卽行正法以昭炯戒之處謹隨案聲明聽候部議除將供招咨部外所有拿獲挾仇放火燒燬房屋匪徒審明擬請嚴懲緣由謹恭摺具奏伏乞皇上聖鑒飭部核覆施行謹奏奉硃批刑部議奏欽此○○奴才裕祿跪奏爲拿獲圖財放火匪徒審明定擬恭摺仰祈聖鑒事竊於光緖十六年五月初七日據捷勝營拿獲遼陽州放火匪徒栗玉珍曁犯兄栗玉奎呈送到省當經飭交發審處集証訊詳旋據該處委員訊明各供擬議詳請核辦前來奴才親提覆鞫緣栗玉珍係内務府廂黄旗聨善佐領下人年二十四歲居住遼陽西南喇叭屯素無正業光緖十六年閏二月間因貧難度憶及杜家窩棚舊有小廟供奉火龍將軍起意在廟假託神道宣言各屯來廟供奉免受火災恐屯中不信不能多得錢文並憶及從前因竊被屯民栗自義鄊毆之嫌於三月初二日夜邀同素識之王道卽王明興携帶火紙硫磺至栗自義家塲園放火焚燒草垛並將栗萬英塲園柴草一併延燒次日栗玉珍與王道卽揚言栗自義不信神道致有此災三月十三日栗玉珍因栗自恩不信供神卽於是夜復邀同王道携帶火種至栗自恩家塲園放火燒燬草垜並將齊有忠栗得環二家草垛一併延燒是月十七日栗玉珍因徐萬有不信供神卽於是夜復邀同王道携帶火種至徐萬有家塲園放火燒燬草垜栗玉珍與王道假裝救火在彼看視栗天保聲言此火可疑栗玉珍回稱爾如不信神道亦必被火説畢各散至四月初一日栗玉珍被會首人等　逐出廟卽將火龍神像一併搬回家内遂向其兄栗玉奎告知供神希圖騙財緣由並許得錢分給使用栗玉奎應允是月十一日栗玉珍因栗天保前在徐萬有家有此火可疑之言卽於是夜復邀同王道携帶火種至栗天保家房後將其後簷點燒當卽回家次早往看見栗天保家燒燬草房四間並房内物件栗天保畏懼卽與栗萬淸栗萬貴一共施送神案幔帪等件並給供神東錢三百六十千交栗汪珍收用栗玉珍卽分給王道東錢七十千栗玉奎東錢二十五千其餘錢文栗汪珍花用後因無人施送錢物復於是月二十四日夜邀　王道携帶火種至蘇正起家房後將其後簷點燃燒燬房屋三間並房内糧米二十餘石二十七日栗玉珍因栗萬勤不信神道又　　夜邀同王道携帶火種至栗萬勤家房後放火卽被栗萬勤瞥見報知會上查拿王道當時逃逸將栗玉珍栗汪奎拿獲送營解省飭交發審處提同會首蘇德斌曁事主栗自義等將栗玉珍栗玉奎訊晰前情分别擬議詳請核辦前來奴才親提覆鞫均各供晰前情不諱詰無另犯不法别情案無遁飾查例載惡徒謀財放火已經燒燬房屋尚未搶掠財物又未傷人者爲首擬斬監候又强盜同居父兄有知情而又分贓者如强盜問擬斬决减一等杖一百流三千里又律載斷罪無正條者援引他律比附加减定擬各等語此案該犯栗玉珍因貧起意假託神道供神斂錢紏同王道卽王明興向屯民栗天保等家放火燒燬房屋糧石草垜以神謀説得受財物殊屬兇惡險毒該犯係屬事後得財其放火時並未搶掠自應按例問擬栗玉珍應照惡徒謀財放火已經燒燬房屋尚未搶掠財物又未傷人者爲首擬斬監候例擬斬監候惟該犯假託神道紏夥放火五次燒燬房屋糧石積聚柴草至八家之多以遂其恐嚇歛錢之計較之一時一事放火搶奪者情形尤爲强惡奉省此等惡風亟宜嚴加懲創方足以儆奸頑查該犯所犯情節秋審本應入實應否請旨卽行正法以昭炯戒之處謹隨案聲明聽候部議栗玉奎雖未同謀放火惟其弟栗玉珍假託神道圖財輙知情容隱事後分贓例無作何治罪專條應請比照强盜同居父兄知情而又分贓者如强盜問擬斬决减一等杖一百流三千里例上减等擬杖百徒三年定地充徒折責拘役逸犯　道卽王明興仍嚴緝獲日另結除將供招咨部外所有拿獲圖財放火匪徒審明擬請嚴懲緣由理合恭摺具奏伏乞皇上聖鑒　飭部核覆施行謹奏奉硃批刑部議奏欽此○○裕祿片再查奉天地土寒濕民間房院率皆堆積柴草備烘暖炕近年不法匪徒每因挾有宿嫌或計圖得財昏夜放火燒人房屋被害之家老幼嗷嗷坐以待斃甚至一連數户家業蕩然其險惡情形較之行刼盜匪尤爲很毒雖經歴任將軍出示嚴禁並拿獲多起照例懲辦而惡風猶未止息如此次拿獲放火匪犯陳起汶栗玉珍二起一則挾仇疉次放火並敢擲甎拒捕一則假託神道疉次放火圖財逞邪肆惡擾害多家實屬險性成　不畏法現經奴才審明按例定擬奏請卽行正法聽候部議惟思除惡期於務盡立法貴乎因時矧奉天爲根本重地戢暴綏良尤關緊要豈容此等棍徒爲害閭閻相習成風恣行無忌似非稍加嚴懲不足以安良懦而儆奸頑查挾仇圖財放火已經燒燬房屋問擬斬絞監候之犯秋審均應入實本屬情無可原法無可貸若照章具題聽候部覆入於秋審辦理則動經歲月不能立正典刑匪徒無所儆畏自不如早彰　戮以昭炯戒俾匪類共知歛跡擬請嗣後奉天省遇有此等惡徒放火之案除罪應斬决外其爲首爲從應問斬絞監候之犯均照現　嚴懲土匪章程奏請卽行正法爲從罪應軍流之犯均從重發往雲貴兩廣極邊烟瘴充軍俟數年後此風稍息再請仍照舊例辦理庶期辟以止辟以仰副聖主刑期無刑之至意奴才爲因時制宜綏靖地方起見是否有當謹附片具陳伏乞聖鑒訓示謹奏奉硃批刑部議奏欽此 
 
 

Page 14

 
 
[光緒十六年八月三十日京報全録]  
　　宮門抄○發抄硃批五道○東撫張奏堵合高家套民埝緣由摺○大臣志奏銷病假摺○晋撫劉奏叅庸劣州縣片○又奏調派管帶各營遊擊片○又奏叅革已故知縣片○又奏甄别知縣片○又奏甄别經歴片○大臣志奏報修墊道路銀兩片○八月三十日吏部翰林院廂紅旗値日無引見○松溎各謝署缺恩○李鴻藻請假十日○佛佑續假十五日○張仁黼續假五日○召見軍機許應騤王仁堪○發抄剛毅奏奉賢縣民金加溎燒斃弁勇案審擬奉硃批刑部速議具奏欽此○又已故道員潘曾瑋建立專祠奏硃批着照所請禮部知道欽此○廖壽豐奏孟津縣鐵謝河石壩工程銀數奉硃批工部議奏單併發欽此○又安陽等縣境蝻孽化生情形奉硃批知道了欽此○李瀚章奏試用守陳望曾等署韶州守等缺奉硃批吏部知道欽此○○太子少保頭品頂戴山東巡撫臣張曜跪奏爲堵合齊河縣高家套刷塌埝工竣日期恭摺具陳仰祈　聖鑒事竊臣前因高家套民埝刷塌曾於六月初三日將在事文武各員分别叅懲責令盤築裹頭赶爲搶堵恭摺奏陳在案時當仇汛盛漲兼之陰雨日久山水陡發高家套口門刷塌愈寛沿河紛紛報險臣焦灼愧憤不敢再瀆聖聰上勞宸廑惟嚴督在工文武員弁竭力搶護道員張上逹前往肥城平陰北岸搶護險工嗣因𣾴州范縣上游水勢汜濫金堤尾閭堤防關繫至重張上逹又復馳往搶護力保完善惟以高家套刷塌成口堤身壩頭日見塌卸深恐刷寛致成大口臣督飭在工員弁赶將東壩裹頭竭力搶築三晝夜始得穩固卽派主事梁廷棟會同同知葉潤含等力防東壩其時員外郎多培赴長淸北岸搶護黄陡崖陰河五龍潭險工不數日情形稍穩當卽調至高家套赴將西壩裹頭盤築並於口門迤上赶築大挑水壩兩座又調知府李正榮由濟陽馳赴該處以鐵軌連土而稭料新陳不接復於遠道購運經多培相度溜勢續又添築挑水大壩兩座異常得勢並將西壩應辦各工晝夜赶辦道員張上逹搶護上游東阿等縣險工已穩於本月初三日回至高家套相度形勢極力節省做法不免稍涉冐險擬於淺水之處釘椿廂料深水之處兼用占子籌定以後卽晝夜工作以冀迅速堵合庶被水之地得以早日涸出於八九月間播種冬麥本月十五日以後口門收窄河流益急張上逹晝夜催趲工作至二十三日口門剩五丈有餘急溜奔騰情形危險兩壩同時進占遂於二十四日堵合連日將堵合之處加築後　二十七日已無滲水臣維高家套埝身被溜滾刷塌正當河水山水同時漲發竟至愈刷愈寛員外郎多培率同在工各員於暑熱泥淖之中力加搶護添築挑水大壩不致掣動全溜道員張上逹又復竭力節省經費變通工作前後數十日節節搶堵不敢稍爲停待竟於秋汎内迅速堵合民田得以涸實臣初意所不及統計搶護堵合該處工程共用銀六萬餘兩暫於建閘挑河項下先爲挪用將來各工辦竣倘可節省敷用卽毋庸再請勅撥所有在事尤爲出力之總兵銜留東補用副將鍾仕杰請俟補缺後以總兵用四品銜候補同知葉潤含請免補本班以知府補用四品銜候補直隷州知州李恩祥請俟得缺後以知府用候選同知尚其垚請免選本班以知府不論雙單月選用已革同知用候選知縣傅善寳已革同知銜試用知縣劉師向均請開復原叅革職處分省試用府經歴吳承恩請免補本班以知縣分省補用並加同知銜指分山東試用縣丞鍾樸請免補本班以知縣補用並加同知銜遊擊銜補用都司彭全福請免補都司遊擊儘先補用補用守備王步清請免補守備以都司儘先補用千總葉雲升李延椿李慶雲均請免補千總以守備儘先補用其餘出力員弁應與大汛搶護險工平穩出力人員於霜淸後彚案一同請奬所有堵合高家套民埝緣由理合恭摺具陳伏乞皇上聖鑒訓示謹奏奉硃批另有旨欽此　○○奴才宗室志元跪奏爲奴才病痊銷假叩謝天恩仰祈聖鑒事竊奴才前因腰骽疼痛奏懇賞假調治一摺於七月初八日差弁齎回原摺奉硃批着賞假二十日欽此奴才拜讀之下莫名感激隨卽赶緊延醫診視連服解濕理氣之劑日見輕减現届假滿雖腰骽疼痛未能盡除而動轉尚可支持不敢稍涉安逸謹於七月二十七日照常當差以重職守所有奴才病痊銷假緣由理合恭摺具奏叩謝天恩伏乞皇上聖鑒謹奏奉硃批知道了欽此○○劉瑞祺片再州縣爲司牧之官民生休戚所繫晋省丁戊災祲之後閭閏元氣未充全賴良有司撫字盡心庶吏治日臻起色設使庸劣不職必致貽悞地方臣履任以來認眞考察徵之政事騐諸輿評查有代州直隷州知州余振芳辦公竭蹶難資表率此次淸厘通省豐備等倉谷石多寡固未能一律大率咸有積儲獨該州顆粒無存雖稱因災勳用核其禀報類多參差事後並不設法籌補厥咎實無可辭又靈邱縣張建功聽斷粗率擅用非刑岳陽縣知縣舒淸阿闒苴無能緃容丁役平陸縣知縣江際淸才具庸鈍文理尚優以上四員均未便稍事姑容相應請旨將代州直隷州知州余振芳卽以通判降補靈邱縣知縣張建功岳陽縣知縣舒淸阿一併革職平陸縣知縣江際淸攺歸教職選用以昭懲儆此外實缺候補各員容再詳察賢否隨時分别舉劾用副朝廷　敘官方之至意再所遺代州直隷知州係屬要缺應由外揀員請補靈邱等縣均係選缺查照定例靈邱岳陽兩缺應行籖掣先後分别咨留平陸一缺亦歸外補晋省現有應補人員例得聲請扣留合併陳明所有甄别庸劣不職州縣各員緣由謹附片奏聞伏乞聖鑒訓示謹奏　硃批另有旨欽此○○劉瑞祺片再晋省練軍各營旗管帶銜名遇有更換例應隨時奏報歴經遵照在案兹查臣標練軍步隊左營營官補用遊擊王殿魁經廣西巡撫臣馬丕珤咨調廣西差遺自應遴員接替以專責成查有管帶太原鎭標練軍步隊左旗旗官太原中軍遊擊何正宗堪以調派遞遺旗官一缺查有現署太原鎭中軍遊擊准補大同左營遊擊周岳亭堪以派委兼帶除分檄飭遵並彚册咨部外理合附片陳明伏乞聖鑒謹奏奉硃批兵部知道欽此○○劉瑞祺片再前署偏關縣已故知縣丁嘉琳虧　交代正雜各款銀五百兩八錢六分曁本色豆豆三百六十五石一合二勺谷九十三石四斗五升七合前因二叅限滿未據完交經前撫聞豫山於光緖十五年十二月奏請將該故員丁嘉琳暫行革職勒限四個月着落該家屬如數完交限滿不完或完不足數再行從嚴叅辦欽奉硃批允准當經欽遵　司勒交去後兹據布政使奎俊詳稱該故員丁嘉琳虧短銀米谷石迄今勒限已滿未據該家屬完解呈請照案復叅前查丁嘉琳係順天通州人相應請旨將前署昑偏關縣暫行革職已故知縣丁嘉琳卽行革職任所寓所資財先行查抄提集書差嚴訊懲辦並請勅下順天府府尹將該故員原籍家產嚴密查封備抵以期款歸有著除咨部查照外理合附片具陳伏乞聖鑒訓示謹奏奉硃批另有旨欽此○○劉瑞祺片再前准部咨嗣後道府州縣無論何項勞績保歸候補班及分發試用人員均令於到省一年後由各該督撫嚴加甄别等因歴經遵辦在案兹候補知縣李兆勉大挑試用知縣張廷獻先後到省均已一年期滿據藩臬兩司加考詳請甄别具奏前來臣查李兆勉明白安詳張延獻勤愼穩練考以律例皆能通曉堪以留晋各按本班照例序補除將各該員履歴淸册咨部查照外理合附片陳明伏乞聖鑒謹奏奉硃批吏部知道欽此○○劉瑞祺片再前准部咨嗣後分發外省試用人員於期滿時由各該督撫嚴行考察又同知通判運同運判等官凡係補補缺應行具題者試用期滿應由督撫詳加甄别專摺具奏各等因歴經遵辦在案查鹽經歴係屬題補之缺自應遵照辦理兹河東候補鹽經歴丁敷榮早經到省一年期滿據河東道咨由藩臬兩司加考詳請甄别具奏前來臣查該員丁敷榮年强才裕考以鹽法律例頗能通曉堪以留於河東照例補用除將履歴淸册咨部查照外理合附片陳明伏乞聖鑒謹奏奉硃批吏部知道欽此○○志元片再奴才前因河水漲發將赴陵橋梁道路衝刷多處緣値中元大祭在邇所有恭進祝版舁請龍亭典禮攸關當與奴才奎瑛意普公同商酌擬將冲塌橋座暫搭浮橋鋪以木板並被冲道路無可繞越之處先飭緑營兵丁設法修墊擬請銀不過四百兩會銜奏報在案才隨卽揀派員弁將東口子門迤北祝版石橋南馬頭南山口之河先行修搭浮橋二座並重修泰東陵迤西地面浮橋一座大小共計三座所需木植釘鐵繩條灰斤麻刀土方人工等項用過錢三百四十七千四百文修墊道路八叚派出兵丁不給工價每名每日共發給飯食錢一百文連土方用過錢一千一百二十四千文以上修理橋道共計用過工料錢四百七十一千四百文按易州現時銀價每兩易錢二千九百二十文合銀一百六十一兩四錢三分八厘卽由廣恩庫發給此欵應請歸入廣恩庫年例奏銷其搭橋所用木板棌買多係活樹並且價値太昂運脚太費經奴才查得慕東陵公所存有用過廢木飭令該管官擇其整齊者運出百餘塊三座浮橋足敷鋪用是以所需欵項俾得大爲節省合併陳明伏乞聖鑒謹奏奉硃批户部知道欽此 
 
