# 1913 - 244 - 4914562

 

Page 1

 
 
   
 
 

Page 2

 
 
時評 
[鄉士思想）無名（]  
　　鄉士思想與國家主義不想容者也今　豪傑每薄鄉士思想爲不足道然而一至緊急關頭則鄉士思想每無端而流露者此蓋數千年習慣使然一時不能掩飾也於何證之正證之於南昌之李烈鈞此次地方與中央争戰起源於江西而發難於李烈鈞劇戰既敗李烈鈞率兵退南昌南昌人大催北軍來攻李烈鈞宣布苟北軍近南昌者即退往他處勿　南昌糜爛以李烈鈞江西人曾爲南昌之都督者也 
　　反證之於江甯程德全非江蘇人故忍棄江甯黃興非江蘇人故可以江甯獨立而又可棄江寜而逃向海鳴非江蘇人故又可以江 
甯獨立即至糜爛江寜而不去張勳非江蘇人馮感璋非江蘇人故可以盡力轟江甯而無所惜 
　　此皆鄉土思想之發現也雖然其中稍有不盡然者獨有找江蘇之鈕將軍以松江　軍攻上海之製造局復守吴淞砲臺且留其部下以散布我實出嘉定青浦之間而無少吝惜無鄉土思想者凡唯我江蘇人乎我亦江蘇人不能不以此自誇復以此自憐 
命令 
　　八月十八日臨時大總統命令據廣東都督龍濟光迭電　督失兵人粤剿撫互施現在省城亂軍全數擊散商民照常開市人心大定各等情查粤省自陳炯明倡亂以來軍心浮動蘇愼初張我權等乘軍隊驅逐陳炯明之後各争權利互開釁端前以龍齊光遠在肇慶省垣秩序亟待維持曾授蘇愼初以上將銜並給勳三位任張我權爲第一師師長冀其激發天良保持粤民勿使冉罹塗炭乃競争愈烈益陷全粤於水深火熱之中龍濟光兵力本單因粤民呼籲迫切不得不懸軍深入直逹省城是時蘇愼初張我權先後潛逃亂軍四掠無人約束龍濟光於八月十一日督隊入城亂兵據觀音山開鎗攻擊激戰一晝夜亂軍敗退肆行焚刦龍濟光一面派兵剿辦一面遺員慰撫後於十三日辰刻激戰至午後亂軍潰退省城一律肅清其城外及西關一帶繁盛之區均先派兵保護未被蹂躪龍濟光調度有方軍士等忠勇奮發且於戰　激烈之時即預爲保護人民之計尤屬克盡軍人天職嘉慰實深仰即傅諭一體嘉獎龍濟光於粤省利病素能周知此次粤民茹痛口深一切善後事宜務即迅速妥行籌辦俾子遺得慶復蘇以副本大總統登民袵席之至意其在逃之策二師師長蘇愼初第一師師長張我權併著褫革軍官軍職及所得榮典交龍濟光認眞查辦以儆效尤此令 
　　劉冠雄給予一等文虎章此令 
　　戈克安給予二等文虎章此令 
　　山東都督周自齊來京以備諮詢此令 
　　任命第五師師長靳雲鵬暫行代理山東督此令 
　　任命田文烈署山東民政長此令 
　　任命田文烈會辦山東軍務此令 
　　吴金彪授爲陸軍中將吴鶴昌周文炳蕭安國石曾　　聲丁效蘭齊夑元授爲陸軍少將此令 
　　李廷玉加陸軍中將銜此令 
　　任命張煐溥署四川内務司長此令 
　　山東都督兼署民政長周自齊呈稱岱南觀察使汪聲玲呈請辭職汪聲玲准免本官此令 
　　任命鄒道沂署理山東岱南觀察使此令 
　　廣東國税廳籌備處處長廖仲愷著免去本官此令 
　　任命宓壽徵爲廣東國税廳籌備處處長此令 
　　請參謀總長事黎元洪呈請任命宋芳賓爲九江要塞司令部參謀長應照准此令 
　　陸軍總長叚祺瑞呈請授方本仁馬孟驤爲陸軍步兵上校並加陸軍少將銜畢化東趙學濤楊萬琛劉人鏡夏文榮徐源桂郝得志爲陸軍步兵上校馬寳琛劉秉鈞　陸軍步兵中校陳孝思爲陸軍步兵少校並加陸軍步兵中校銜應照准此令 
　　陸軍總長段祺瑞呈　授李殿臣吴廣濤李守忠長敬禹爲陸軍步兵上校劉炳臣潘自涵王錫廣劉錫廣吴新田葉其蓁爲陸軍步兵中校應照准此令 
　　陸軍總長段祺瑞呈請授吴恒瑞爲陸軍步兵上校宋玉峯宫邦鐸劉振玉爲陸軍步兵中校子萬青趙敬忠爲陸軍步兵少校並加中校銜應照准此令 
　　八月十九日臨時大總統命令任命李厚基爲吴淞要塞司令此令 
　　任命胡銘盤暫行兼署廣東國税廳等備處處長此令 
警信 
　　南昌電李烈鈞己得商會洋二十萬元故不致負嵎以抗北軍星期一日豫料南昌城下三十里之王家渡以方將有戰事司令部部備一切極爲忙碌是日下午即約四點鐘時有小艇多隻泊於造幣廠對面開槍轟擊而由贛江之西包圍南昌城之北軍先鋒隊亦開槍數響李烈鈞聞之即倉皇偕日本衛隊十名挑選之精兵二百名逃往上游南軍初見敵軍即紛紛逃散北軍乃長驅入城城内居民大爲歡悦今晨秩序己復（譯字林報） 
　　南昌電北軍終夜緊追李烈鈞之軍隊昨夜南昌之南四十里槍砲 
　　之聲隆隆震耳（譯字林報） 
　　九江專電南昌昨己克復情形平稳 
　　南京訪函下關外人己於日（十七） 
日）晨間離埠避居上游兩英里所泊各躉船各輪船及各民船之中北軍本定下午二時轟城而至晨間十時獅子山砲臺及浦口大砲己交相開砲浦口開放之砲頗能及遠其彈皆飛過獅子山之砲陣且有數彈落於下關民房之中江濱己寂然無人獅子山及浦口終日彼此相間轟擊暮府山亦偶爾向獅子山發砲紫金山復於今晨開戰勢甚劇烈北軍由遠處甚點進攻抵死衝上奪獲南軍所佔山巔優勝之地位南軍乃退至天保城舊砲台兩軍旋復在該處鏖戰旋復由北軍逐走南軍佔據全山今日下午富貴山砲臺按續開砲轟擊北軍五點鐘時南軍復藉富貴山大砲之掩護鼓勇衝至天保城逐退北軍六點鐘時紫金山巔仍高飛官軍紅旗惟天保城復飛南軍白旗南軍此次衝鋒死傷者約三十人全城周圍均有戰事惟不能探得勝負確耗日間北軍會兩次圍攻朝陽門均爲南軍擊退以今昨兩日情形比較之北軍今日之地位己較勝昨日至戰争最後之結果無　置問據留此外人之意該城必於一二日内出降　南軍殊爲勇猛該城雖由兩師一部分之兵士保守而北軍己不易攻克（特約路透） 
　　南京訪函連日開炮城中未受損傷有炮彈兩枚落於西人馬龍君庭前昨夜城中數處有匪搶刧今晨槍斃斬决搶匪四十八人其首級皆懸犯案之處示衆（特約路透） 
　　南京訪函今日（十八日）何海鳴出示宣布城中防守頗固並謂將設臨時行政機關現己舉定張堯卿（譯音）爲都督此後示文悉由都督頒布云云何避匿兩日後今日復在都督府聞柏文蔚亦抵寜城今晨有人赴都督府探悉此説實確按柏於數日前被逼離開安慶其人頗有武名今既抵此寜軍士氣必亦一壯投降之期恐將因此延緩（特约路秀） 
　　南京訪函今日並無戰事僅由獅子山砲台及浦口砲隊開炮數響下關城門爲北軍轟繫十五分鐘之久寜軍稍在紫金山得勢逼令北軍續退馮國璋與張勳並未開議投降事宜大局仍無變動 
（特約路透） 
　　南京訪函十八日何海鳴己無術駕馭城中之軍有胡姓（譯音） 
　　武員己組織保衛軍一圑以保城中治安其餉銀由商民籌付造幣廠亦由該軍守衛星期六夜有第八師兵士赴廠索欵爲守兵擊散拘獲四十八人即斬决示衆胡復出示宣布担任保衛城中治安甯軍連日因注意戰事無暇願及該員之舉動惟昨夜第八師之兵士曾往復雦佔據該廠商民付胡之欵均被刧去胡之庽處亦被搶一空現胡己不知去向今晨第八師兵士己領得全餉（特約路透） 
　　南京訪函上海紅十字昨晚（十九）接有消息云張勳於晨間十時下令轟擊太平門甯軍並未回炮張勳以爲甯軍己退即進兵城内一部分之軍隊既過城門忽轟然一聲炸斃者甚多該軍急即退出下午二時天保城有紅旗招颭張勳正由堯化門進攻以爲該旗乃投降之記號因即向城進發甫抵城墻炸彈來福槍如雨而下死者四十人四點鐘時復作第三次進攻接信之時北軍正在取路入城云 
（譯文滙報） 
　　南京電東門外之天保城昨日（十八日）爲北軍攻克今日復爲南軍奪回浦口北軍砲隊業己增厚兵力（譯文滙報） 
　　南京訪函紅十字會會員一隊在朝陽門外險遭不測北軍攻門敗退後城上望見遺有傷兵多名紅十字會隊即携該會大旗一面出城擬將傷兵舁入行至城外五十碼之處北軍忽開砲擊之不知其意何在幸所發之礮均無準力故該隊得以保全性命逃入城中南軍軍官與馮國璋之調和談判業己失敗現悉攻寜北軍乃由張勳爲總指揮張曾開出條件四欵（一）交出何海鳴及其黨與（二）准張勳及其軍隊入城不得拒敵（三）張入城之際寜軍應由他門開出出城後當繳械解散（四）寜軍出城官軍入城時城内外各炮台均不得開炮以上條欵送交甯軍之後至一點鐘時並無覆音顯係不願承認也昨日曾云何海鳴己失所在至是否逃逸或仍避匿城中無從探悉都督府己派人四出尋覔甚至向紅十字會醫院探問消息（特約路透） 
　　浦口專電南京守城甯軍迭受损傷己無戰鬭力今晨砲聲停止下關一帶甯軍肆掠勢將潰散馮軍長現仍駐滁州稍加布置即行前進渡江痛擊 
　　成都專電成都現狀較佳新津己克復熊軍抵保甯重慶克復在即 
專電 
　　北京電憲法委員會昨日决議參議院三分二出席之三分二表决後總統有解散衆議院權並有權下緊急命令及交覆議 
　　北京電程經世係名伶程長庚之孫頗通英德文識字甚少唐紹儀用爲探辦西式物事之人前此國務院及總統府購辦一切多歸經手後乃用爲秘書而兼庶務開支浮冒竟有月付天津五六次買茶葉每兩五六元云云及開報審計處駁回張國淦竟未禀段總理擅以國務院名義駁回該處又再駁回段始悉怒甚人遂免其官交王璟芳及張查辦但王膽小張又有赡徇能否認眞辦理尚不不可知 
　　杭州電前在車駕橋破獲黨人羅振綱一名經軍政執法處訊實己於十九正法又搶匪兩名兇犯一名同時槍斃 
特約路透電 
　　九江電此間接確實消息李烈鈞率兵二千名 
 
 
 

Page 3

 
 
H>（申報）舊曆癸丑七月二十日第三版 
　　退至南昌城中居民大爲驚惶恐北軍前往攻城商店均閉民人有　者皆逃至四鄉李告人民一俟北軍行抵距城三十里之内彼將離城他往决不在該城附近拒敵北軍云 
　　九江電歐陽武己由南昌循贛江退至吉安府無人知其宗旨吴城稍加抵敵即降官軍惟該城曾爲土匪刦掠 
　　北京電參議院開議時秘書長報告曾任上海謁見議長張繼即宣請張繼辭職之函内謂初期代表人民之眞意　爲事勢所迫不能如願且以担負過重礙及神經故醫者勸其静養一二年病體一時既難痊可國會事務關係綦重故敢告退云云又謂報載彼之政見乃出於外人之口彼不能擔負責任全院己允其辭職定星期一日選舉新議長 
　　北京電愛國報主筆丁保鈞（譯音）被告暗助黨人希圖推翻政府就逮後由軍事裁判所判定死罪業己處决報界爲之大震按丁棄奉回教聞乃馬安良之至交惟此案辦理似爲正當蓋曾獲有明証故也此外尚處决三人 
　　東京電路透電社得悉孫逸仙之寓日爲日不久不日將由坎拿大赴英 
　　香港電香港總督現乘某船離港擬由西比利亞回國 
　　北京電愛里哩特君今日謁見袁總統陳述香港大學情形 
　　廣州電廣州城己回復舊狀警察現正調查人民之損失惟近來開戰之際海陸盜匪頗猖獗擾害内地當道現在辦理清鄉 
　　廣州電近今之大風雨頗礙收成復加遣散之兵士四出爲患開除之官吏播弄是非近來戰事所受直接間接之損失故廣東一時尚難恢復元氣 
譯電 
　　北京電據國權報及國報載稱馮國璋將任爲江蘇都督張錫鑾　任爲直隸都督張作霖將任爲奉天都督 
　　北京電比國五釐借欵法郎二百五十兆枚業己訂定政府擬用該欵築造由大同府至成都府之鐵路該路長一千六百基洛密逹限五年之由告成 
　　北京電英文北京日報載稱内蒙古東部西賓旗（譯音）地方發見一秘密日　會長春亦發見分會一所 
公電 
　　張勳規取南京電國務院參謀部陸軍部海軍郭參議院衆議院都督民政長各官撫陳各鎭守使各師長鑒勳奉命由淮揚南征收撫鎭江之後即朝併合全力向南京方面進攻本月十七日我軍馬隊尹管帶鳳山督率所部長驅猛進道逹甯垣所有駐紥高資龍潭等處長步各隊會同揚軍相率繼進先　本地分划全妥十四日掃曉尹管帶率領十數敢死健兒改馬爲步携帶紅旗直上紫金山樹立敵軍望見遂開鎗射擊敝軍步隊蘇管帶趙麟揚軍方旅長更生趙圑長振東督隊接廳敵軍勢力不支乃開巨砲轟擊我軍猝不及防趙圑長竟爲所中傷重陣亡方旅長及尹蘇兩管帶亦均受傷兵心益憤潮湧而進鎗林彈雨迄無却顧不數小時竟將紫金山佔領敵軍因見我軍進取勝利死力相抗並輦巨砲多尊扼踞天寳城之險對山遥擊我軍盡力守禦卒獲保全自此彼我兩軍互相盪决攻擊不休計閲四書三夜之久殊未少輾我軍迭次添軍前往接應並懸重赏士氣益奮復於昨晚分兵一大支隊由太平門面直抵聚寳門向雨花臺進攻以分敵勢直至今午天保城駐守敵軍力量不支漸行退却我軍陳殷白諸統領暨康管帶承勝督飭大隊乘勢進攻遂將天寳城佔領現仍接續進行甯垣當可不日而下是役也我軍傷亡宜弁兵夫約二百餘人敵軍死傷者竟有四千人之多數逾倍蓰惟以積年百練之師與市井烏合之衆兩相比較得失殊不相償此外搶獲敵軍鎗械子彈之數甚多倉卒未盡查明先此捷聞容後續布張勳洽印 
要聞一 
[南京血戰記（一）]  
　　字林報云據紅十字會消息官軍己於十九日下午攻克甯城星期日赴甯之紅十字會隊己於十九日下午七點三十分鐘乘火車抵滬携來張勳之傷兵十七名　　字林報載十九日下午十二時南京所發之消息云今日正午馮國璋與部下之北軍三萬名仍在江北張勳鎭江一方面攻擊甯城曾佔得紫金山頃己　西端天保城敗退張勳之兵多係北流　且殘酷性成軍中全無紀律人名爲法僅屬無關重要之閒兵而己昨日有兵一名在龍潭車站舉鎗擬管理車頭之西員鄧斯丹君令其停車否則即須開槍幸鄧斯丹君車中裝有空氣　關故得即時停車其餘鐵路辦事華員則常爲各兵舉鎗恫嚇脅逼一切 
　　上海鎭江派出之紅十字會隊由王培元醫士率領己於昨日抵此張勳因不知該隊之宗旨故頗有讐視之意今日上午九時有紅十字隊員十二名偕　舁　傷兵之各工人由西員希爾登約翰生率領行至某鎭爲紫金山之言軍在距離二千五百碼之　開炮轟擊該隊迫不得己故乃退下而駐紥該鎭之張勳兵士一圑亦開鎗轟擊故不得不疾走而退據該兵等自稱因見紅十字旗號而開鎗既而該隊行至距太平門一千二百碼以内之處該地周圍適在大戰傷者甚多無何張勳之兵似己敗北各求逃命於是紅十字會隊復退避其鋒繼復前進見有兵士數百名擁擠於一狹道之中有奔前者有退後者紛擾不己上午十一時紅十字會火車己過堯化門車站一英里向寜城進發旋接通告急即退下蓋天保城己當甯軍以大炮奪回故也鐵路辦事西員克里亞君鄧斯丹君里特君連日辦公頗爲勤勞每日輒在二十至二十二小時之間近三日内天氣奇熱陰處己至一百零四度如此天時大難作戰 
　　張勳携有衛隊甚衆昨夜與衆臥於月臺之上派兵八人駐守身旁四圍夜間張口渴索飲高呼無應者旋知八人皆己熟睡張勳顯以虚名行事彼於近代戰法毫無所知其軍官亦多無軍事學識大約其中僅有百分之五能閲地圖者張勳昨率兵二千名乘鋼貨車由堯化門車站進前約一英里四分之三以探敵情張命軍官一員偕彼及鐵路辦事員乘機車繞行前進衆以過險皆不肯往後由下士一員偕兵四名各携毛瑟槍　往目下兩軍　争者爲紫金山之天保城炮臺該炮臺控制太平門及太平門內之富貴山砲台南京歷代之戰事輒以天保城爲全城之管鑰當知攻奪城池非僅恃大炮所能濟事必派兵猛力衝入城中始能克敵張勳計不出此惟期圍困該城使其糧食軍火告罄之際開城投降該城現惟東南兩面被圍西面並無官兵 
　　十七日南京訪函云今晨兩方面之步軍在城東交戰甯軍炮隊開炮轟繫沿鐵路進攻之官軍江中輪船皆望見炮彈之炸烈外國領事會設法調和兩軍因寜軍之要求未爲官軍司令承認故乃無效正午時外國各兵艦司令接浦口官軍司令之通告謂十七日正午將開砲轟擊甯軍砲隊如甯軍先行挑戰則將提前實行於是各躉船皆拖出戰綫之外外人多暫避躉船之上聞浦口官軍共約六千名張勳之先鋒隊聞距城東數英里此間某外人曾親見兩年前甯城之戰事據謂此次短兵相戰極爲激烈較兩年前之戰事相去甚遠 
　　十八日南京訪函云浦口大砲己置於江面之後一英里距獅子山幾近五千碼昨日下午浦口官軍會開炮轟擊獅子山附近之儀鳳門該城門周圍之磚石及城墻稍受損　調和談判現復在進行之中聞官軍己將較大之炮數尊運前預備續行轟城 
雜評一（無名） 
　　南京之相持甯軍如勝函遂去北軍甯城尚不至大糜爛北軍若勝而攻入甯波甯城即一時糜爛而即可定若相持不下兵土之死傷無論兵而人民更苦 
　　南京之聚　南京若守之稍久其爲黨人之聚點乎柏文蔚聞己至每其餘各地失敗之首領不走外洋者或將悉聚於南京悉聚於南京則守之也力攻之也亦力而南京人民再苦矣 
 
 
 

Page 4

 
 
   
 
 

Page 5

 
 
   
 
 

Page 6

 
 
（）申報要聞二 
[各地兵禍記]  
　　文滙報北軍己漸向嘉定進發南軍大隊己離該城退往江陰一方面江陰砲台是否忠於政府仍在疑信之間昨日載運北軍出發之輪船由兵艦護送聞己駛抵江陰附近如該炮台不允歸誠則旦夕將有戰事南軍大隊雖己離開嘉定其司令部似將仍在該城 
　　據十八日蕪湖訪函云此間現頗安静豫料蕪城旦夕將投降北軍距此四英里之上游某處有南軍甚多大約聞投降消息後即將入城刧掠北軍己抵博魯磯（譯） 
音）攻克南軍炮台再下即至此間外間盛傅此間不致開戰僅患刦掠耳 
　　德文報云昨晨南軍與北軍先鋒隊在嘉定附近開戰上午南軍即棄城而走遺棄鎗炮甚多現向江陰砲台進發江陰砲台仍爲　軍所據南軍現請休戰恊商投降事宜江陰砲台己爲北軍圍住嘉定南軍未能與通消息不知該地之情形故欲投降北軍豫料滬鎭之間數日之内可告肅清 
[吴淞潰軍竄擾青浦記]  
　　吴淞潰軍竄據嘉定後刻因北軍雲集洶懼宵遁當於十九晨由四江口一帶竄至青浦縣城沿途肆行刧掠居民非常驚恐旋有警報到松當由葆安水師營沈統領立飭所部師船駐守由青入松之廣富林要道以防竄擾外間盛傅該股敗兵約有二千人左右現己分往各處其青邑一股竄至小崑山行將來淞擾亂松郡商民大起恐慌聞該股敗兵即係著名强盜牌原名陳惟儉所帶之弁目團勇竄青者數約三百餘人到青後硬當雜物南門李聚順米行北門莊德茂均被硬借約有四五千元嗣由駐防葆安水師第二營沈兆榮營長勦撫兼施會商地方各圑體妥定辦法將敗兵槍械盡數收歸資遣回籍每鎗一支給洋二十四元刻己紛紛繳槍領洋各自散去聞該弁目隊尚係鈕任松軍分府時向温台招來者傍晚西車站浙軍聞己拿獲該項敗兵三名云 
[辨明壽州並不糜爛之要電]  
　　日前壽州克復謡言倪督用大砲將全城洗去凡黨人之家眷無不殺戮此語傅來壽人驚惶萬狀當由胡師長佈告聲辨以安衆心其文略云吾皖此次取消獨立首重人道主義孤詣苦心當爲父老昆弟所共鑒前由萬泰陳情倪督電曰竊維雷霆所及魑魅全消德惠之施蟲沙悉化查此次淮上亂軍類多壽鳳赤子爲冥然罔覺受一二人之謡惑遂陷身於不義及我軍聲罪致討始多醒其惡夢觳觫堪憐萬泰每望鄉雲涔涔涙下今我都督大軍雲集恩威并用渠魁在所必殲脅從應寛既往八公草木復獲滋榮即罪人妻拏亦頼以保衛在省同鄉莫名感泣惟地隔山河謡言不免或謂亂黨官兵之家屬盡被誅夷或謂地方蚩蚩之閭閻己陷鋒鏑眞相莫得徒惑聽聞我都督早日出示或通電宣佈德惠俾奸人無從煽惑游子得釋猜疑血氣之倫同深心感萬泰除勵　秣馬務殲餘孽外血涙陳　是否有當尚祈出自鈞裁旋奉倪督復電咸電并函均悉仁之人言至爲佩級冲此次奉命征勦原以亂黨破壞大局茶毒桑梓伐罪弔民萬不獲己江日通電深切著明諒爲各界所共見鳳壽克復秩序當即恢復地方均幸安堵所以暫駐未進者良以鳳壽梟氣太深欲緝一二首要以儆兇頑而挽頽風兼以採諸輿論壽東北爐橋一帶土匪横行營縣平時尚不敢過問近爲亂黨勾煽猖獗異常是以派隊搜剿然亦止殲渠魁解衆繳械免罪置之人道主義非爲亂黨而設但有一線可原亦斷不忍置諸刑辟其人民生命財産應負完全保護之責更何論焉務望轉告我軍界同胞及紳民人等勿惑浮言致滋疑慮幸甚 
[贛省商民之驚皇]  
　　李烈鈞進城後佈置戰事預備在距城六十里之樵舍地方與北軍交戰所定計畫勝則死守待援敗則退居吉贛再行增兵緩圖恢復一般商民恐省城立遭糜爛均以夥友下鄉暫停交易八字懸貼門首用鎖扃閉者十有八九以致民國銀行發行銀元鈔票街市購物頗屬不便雖經軍政二界長官會同南昌商務總會極力維持秩序市面情形仍然冷淡大有有錢無市之慨兹將緊要文件録下　 
　　南昌衛戍總司令廖伯琅致函商會辭職文云商務總會諸公鑒伯琅章門濫竽忝握兵符一載以來愧無建樹本應早日引退祇以桑梓關懷勉竭駑始以副我邦人父老之責望近因歐督棄職歸田飄然竟去貴會以當此戎馬倉皇之際人心惶恐一日數驚維持秩序保護安寗不可以無人主持謬承諸公採及菲葑責備伯琅担任衛戍司令之職自維德薄能鮮本難肩此重任况復憂惶成疾孱軀日覺頽唐衛戌責任綦重奚敢以病軀負荷雖犧牲一身何足惜無如致悮地方何伯琅現時决計引去除原有任務分别情人代理衛戍之責即祈諸公另舉賢能以保護省垣治安則受賜實非淺鮮矣倚裝草草臨時依依 
　　南昌商務總會挽留廖總司令函云昨奉大函拜聆種切敝會即於本日（十二號）召集會董宣布尊旨羣相驚疑莫名惶恐僉以先生望重梓桑憲兵司令是其本職兵符素綰有保全地方之責贛人託倚感且日深自南北戰禍再見干戈伏莽潛滋意圖竊發先生運籌省地鋤奸除暴莫敢生心此尤我父老昆弟共見共聞者也此次軍政各長相繼棄職全城危險一髮千鈞肩此鉅任以濟時艱衆望所歸長城是賴舍先生其誰屬也盖以先生熱忱毅力方略深諳是以推舉者無異詞仰望者千百輩衆志齊一詢謀僉同比蒙先生慨然担任敵會即經張貼佈告以安衆心昨今兩日市面情形雖有急迫現象李總司令頒發布告人心爲之漸安况更勉公以照常任事加意防範等語尚兾先生以邦人爲力念力任艱難持以决心勿萌退志庶省垣秩序得以長甯此則全贛人民所馨香禱祝者也臨書翹企無任悚惶願賦漐維不我遐棄 
[鎭江現狀記]  
　　十九號早有張勳部下之馬隊三營由鎭開往南京現在地方秩序漸己恢復避往他處之商民人等亦絡繹而回店舗之己開者尚寥寥無幾宫軍則稽察綦嚴縣知事曁商會等現正注重善後事宜 
　　鎭郡之東諫壁丹徒大港三鎭於日前同被兵匪據掠一空三鎭罷市各情己紀前報兹經駐鎭要塞第一旅劉旅長酌派弁兵多名馳往各該鎭鎭壓以安閭閻 
　　鎭地自遭兵燹後匪徒乘間竊發近日又有强悍暴徒身藏凶器潛行街市或集合多數流氓肆意搶刦現經警察廳長張君訪悉訓令各該署長轉飭警探人等一體查拿懲治 
[四川亂事之消息]  
　　總統府消息四川駐紥重慶之第五師師長熊克武於六日宣布獨立政府己電陜西四川兩省派兵進勦旋接陜督電報己派駐紥潼關之張師長鐒率領所部各軍進駐夔州先行索掣熊逆各等情四川胡都督昨亦有電致總統府聞此電係由他處拍發因成都電線爲黨人割斷以致消息不通電中詳述川省情形謂背叛者不過駐紥重慶之第一師其餘各軍並未附和現己派遣軍隊分路往勦不日當可敉平以後電報請暫由滇督轉致云云聞總統府當即去電嘉奬全省之軍隊矣 
　　又聞於日昨午後接到熊克武來電力白前告獨立之寳出於某黨之煽惑軍隊伊因追中得己更爲保地方秩序起見暫行僞言獨立現己分向各軍商定即日取消獨立並由該師長先行宣告脱離黨籍以免牽制等語聞袁總統己將原電發交胡川督查復未悉確否惟此項電報國務院尚未接到也 
[黨人猶不忘武漢]  
　　湖南黨人見贛皖失敗北軍四集己經解散由譚督取消獨立急將岳州軍隊調往他處以明無他惟該黨以此次之失敗係未先佔武漢特收合餘燼乘武漢今日兵備單薄（各主客軍皆己開往赣湘川邊界省垣不足一旅）竭力拚命運動妄冀武漢得手復燃皖甯湘贛之死灰故連日破獲機關斬决黨人雖多餘孽猶形猖獗聞十三號傍晚停泊連魚套之本省差遣楚材兵輪忽有操湘音之匪徒孫海鳴等十人身懷炸彈乘划逕登該輪要挾艦長簽字恊同倡亂事成即以海軍領袖相酬否則立以炸彈奉敬同歸於盡艦長胡君當僞允所請簽字發誓一面以小艇送其登岸令置危險物於艦底板下以免上岸爲巡查軍士所見該黨人不知是計皆徒手上坡一概被軍警拿獲解至都督府訊明鎗斃 
　　蔣翌武前雖在湘統軍因兵力薄弱不能用攻湖北乃廣設機關於武漢日盼内亂前旬蔣忽他出湘軍中人皆莫知去向有謂其知難而退者日昨九江北軍行營偵探長來電報告黎公云探得蔣翌武與湖北黨魁季雨霖王憲章共乘上海粤商利和公司小施輪上駛於十二號晨過九江洋關以該輪扯有美旗且係小船故未注意任聽偷過該輪約於十三夕或十四晨定可到漢請懸賞購緝以除元兇黎公當即檢出蔣季王三犯小照飭江干各兵輪水警各巡船一體嚴密查緝拿獲每名賞洋五千元但至今未見該輪到漢想己由黃州等處上岸矣　　十二號湘軍由羊樓崗退回岳州駐羊樓鄂軍李圑長見彼退却即率軍前進時該湘軍己奉取消獨立命令憤鄂軍之相逼竟回頭散開接仗戰不多時即自敗退　軍僅一營之衆反大獲勝利現黎公己嚴誡湘界各軍勿輿湘軍挑釁然湘軍之離鄂營己日見其遠交界地己無湘軍足跡矣 
　　湘軍日前與鄂軍在羊樓峝小戰係唐蟒之主張嗣以蒲圻一帶防禦甚嚴乃命其弟唐奇往接近蒲圻之嘉魚縣聯合退伍兵等圖謀刦城以助聲勢十二號夜布置未妥即行放鎗起事迄無響應而駐嘉之鄂軍十三圑長喻化龍當率隊捕拿與黨人等在西門城隉廟接戰片時即四散將唐奇等十六人捕獲除就地正法著名悍匪數名並釋放脅從外其唐奇等五名昨己解省處决 
　　前日在漢口日租界高昌里破獲黨人機關爲首者即省會議員丁人傑當時有人洩漏消息致逃遁業經懸賞三千元緝拿乃丁因武漢機關尚多猶有後圖濳居於日商 
書業公司之内以謀進行幸爲劉有才偵探長查悉己設法誘至華景街拘送軍法局訊辦矣 
　　鄂省青年會評議魏繼隆因犯内亂罪拿獲正法牽涉該會之青年以數十計黎分未忍窮加株累特將該會冀圖内亂罪狀令知武昌警視廳勒令解散並電請政府通令各省一律將該會解散以維治安 
　　連日鄂垣暴徒四出以謀擾亂其不敢於輕動者蓋攝於駐紥省垣之留鄂甯軍第二旅也該旅分駐城内破獲傷軍機關不爲利誘副總統極爲嘉許昨特 
頒賞銀五千元按名發給兵士以資鼓勵 
地方通信 
[松江]  
　　葉謝鄉民閙事原因浦南葉謝鎭水月禪寺向附供城隍神清末厲行新政時經衆舁偶像寄頓三官堂寺中則賃設學堂鄉公所商會其前埭更設警察局近日鄉民演戲酬神士豪某甲因不慊於鄉公所竟乘間煽衆欲舁城隍神回寺警察阻止遽被搗毆一時鄉公所商會學堂無一瓦全者傷三巡士幸傷勢尚輕十九號謝知事委沈警長躬往勘察有無頼王阿根鼓衆喝打爲衆指目擬即拘拿詎己聞風逃遁矣 
　　鄉警紛紛告急浦南張澤等處與葉謝毗連近因葉謝不靖該處巡士無多士匪竟有刧奪槍械之謡該局恐一旦演爲事實斷非十餘巡士所能抵禦昨己飛請總局預籌防範矣 
[安慶]  
　　請飭水巡驅逐知事頃有東流縣紳士晉省致電九江段軍長略云前有劉道淙者持討袁總司令委任狀來東勒索前知事印信視事後竟以武力苛征搜刮地方公欵魚肉商民種種横暴實難忍受東民無力驅逐祗有懇求軍長電飭東流水巡派兵前住驅逐另换賢能以維地方而救民命 
雜評二 
　　忠告今之殺敵致果者語曰射人先射馬擒賊先擒王是故行軍之道以殺敵擒渠爲上而攻城得地者次之若徒以迅奏膚功爲榮而逸寇潰軍置爲後圖此則大失合圍兜剿之本心而適縱寇以擾民矣 
　　異乎今之所謂殺敵致果者 
　　敢告今之勇往猛進者謀國之大事首在審時度勢而行苟不問其時勢之何若而惟前仆後起以求一最後之解决則是擾民而非愛民是害國而非愛國嗚呼此在諸公勇往猛進之心則得矣雖然其如民之不堪命何（萍） 
　　勝亦不必喜前清之征蒙匪也討藏番也告捷之電鋪張揚厲自矜其殺戮手段之能説者謂爲張國威計不得不然然而識者己識其不合於人道况此次南北之開戰兩方面均係同胞且僅爲政治問題於同胞並無其他惡感則殺一人斃一命己覺其可慘矧數百人數千人乎倘亦效前清官場鋪張揚厲之故習殊非哀矜勿喜之意矣（默） 
本埠新聞 
[淞滬停戰後種種]  
[各方面報告提要] 　　 
　　十八夜月浦之戰係開往嘉定之北軍自相誤會並非南軍截擊 
　　嘉定南軍棄城逃竄北軍己派隊追擊　　昨晨有軍隊及軍用品由之車開往鎭江海軍各艦亦向揚子江上駛會攻南京 
　　海軍司令部昨又接鎭江來電調派四艦赴鎭候令往甯 
　　鄭鎭守使偵悉黃興又至南京己電張勳嚴拿 
　　陳其美等現仍在滬鄭鎭守使密令嚴拿 
　　劉福彪己於前日隨程都督赴蘇　　龍華浙軍前日將違背軍律之兵士數名正法致有譁變之謡 
　　鄭鎭守使因近日謡言甚多仍飭警備隊戒嚴 
　　莫子經毛子堅王引才蘇筠尚因被人告發凟職助亂己具呈辯訴 
　　上海各項捐税從九月起照舊徵收吴淞特派員函 
　　昨報紀淞口北軍開赴嘉定在朱家宅爲鈕軍舊部羅經伏兵所截擊兩軍死傷甚衆退至月浦鎭由獅子林砲臺開炮應而回一節兹經詳細確查寳出於北軍之自相悮會並非南軍之截擊北軍也十八號晚北軍分三隊向嘉定出發頭隊北軍己過月浦鎭而馳抵朱村廟二隊方行至月浦月浦距寳山城十二華里朱村距月浦約三華里）忽聞槍聲以爲南軍之伏兵截己也不加深察貿然發砲並發排槍爲抵禦南軍之計北軍頭隊在朱村廟遥聞槍砲聲亦以爲南軍包抄其後路也即轉而向月浦一方面開槍猛射爲援助後路之計直至天明並未見南軍蹤跡始知悮會亟行罷手然死傷己屬不少且有排長一人中彈而死鄉人中亦有殃及者其運送輜重之小車夫扛夫人等死傷亦屬不少至北軍在月浦所聞之槍聲或謂係劉福彪所部潰兵所抛棄鄉人拾之適於彼時試放者亦有謂北軍過境羣犬向之狂吠二隊因而發槍者衆論紛紛莫衷一是姑並存之以覘其後 
　　月浦鎭因之於十九號起一律罷市風聲所播寳山吴淞等處又起恐慌甫經恢復之秩序又將岌岌可虞行軍疏誤不能爲北軍諱矣 
　　連日北軍陸續由水陸調在鎭江一帶者己將及萬人昨晨又有軍隊千餘及軍用品甚多掛車七節又掛貨車三節滿裝小車車夫蒙以布篷於六點餘鐘出發西行 
　　淞口所駐海軍各艦亦己於昨晨出發赴揚子江一帶而去南京軍事之緊急己可概見 
　　要塞總司令李旅長厚基以淞口各軍大半均己調赴鎭江爲張馮等軍攻甯之援助軍艦亦都上駛益以日來謡言繁興爰將南石塘獅子林兩砲臺所有砲閂擇要拆除以防意外 
　　北軍在淞口搜羅小車及苦力多多益善惟各苦力皆膽小如　憚於遠行益以月浦之役亦遭殃及更覺憚於從事相率遠颺北軍無法乃强迫鄉民爲苦力致日來年壯鄉民近淞者逃避一空稍遠者羣相裏足故淞鎭居民幾爲之絶跡云 
　　小車夫大抵皆崇明人日來圖一元之工值爲鎗彈所悮斃者頗不乏人家屬聞之悲痛欲絶並有爲之設位招魂者見者均爲之酸鼻其一去不回未得確耗者更有其存其亡將信將疑之槩嗚呼慘矣 
　　淞口北軍幾於遍地皆是除海軍陸戰隊外其餘兵士之舉動與保衛人民之宗旨都有背馳者如搜檢行人見有煙盒則越分干涉見有時表則順手牽羊擅入良家則窺伺婦女兼之南北言語不通易起悮會有統兵之責者尚其加之　哉 
　　昨午後公平新康二商輪滿裝拱衛軍護以海圻海籌海容等艦開赴江陰等處 
特别訪函一 
　　浙軍葉旅長致朱督電云杭州朱都督鈞鑒二十四圑第十連第三排兵士胡一鵬葉昌波二名因違抗命令於昨夜槍斃業經呈報在案本日上午該排兵士周震武陳志華蘇祖唐徐之藻湯作魁徐玉麟黃洲斌陳兆虎温起英詹東美倪學贊李昭梧林　聚陳國樑王聖玉鄭建侯趙洪楷陳阿球李錦標等十九名藉端轟閙毆傷連長朱紱傷勢甚重旅長聞報當即派兵拿辦而該閙兵等己棄械卸裝畏罪濳逃現一面派兵四處兜拿并電各車站守備隊嚴密查拿一面將該排長伊金良拘押訊辦外謹　聞 
　　又葉旅長致鄭鎭守使函云逕啓者本月十九日敝軍二十四圑十連三排兵胡一鵬葉昌波二名因違抗命令業經按律鎗斃並將連長朱紱排長伊金良分别懲辦以肅軍紀詎該排兵士周震武陳志華蘇祖唐等十九人於是日藉端轟閙毆傷連長朱紱敝部聞報立即派軍拿辦該犯兵畏罪棄械脱裝潛逃一面飭廖連長朱紱押訊排長伊金良一面派兵四處兜拿逃兵事起霎時立經平復此係敝軍統治無方深滋慚愧乃傅聞失實上海各報又復誤載乃淞滬警察廳長 
 
 
 

Page 7

 
 
　　穆湘瑶通告人民謂據報駐龍華之浙軍忽起謡言虚實雖未可必秩序尤爲重要爲此諭仰該署隊轉飭警長隊士一體知照等語云云既爲謡言當闢去之既爲未知虚實當偵察之使秩序不至擾亂人民有所倚頼况龍華咫尺迅察即知何至以糢糊影響之傅聞率行通告淆惑觀聽爲亂黨利用之資起人民擾亂之端穆廳長何心忍焉出此浙軍爲國爲民昭昭在人耳目可以對皇天后土而無愧豈若　　者以勢力爲轉移不顧人所竊笑乎事關大局用特函逹貴使請飭穆廳長再行通告聲明並向各報更正以安人心而昭信實至紉公誼 
　　駐紥龍華之浙軍前日午間忽有譁變之謡風聲所播人心惶懼以致城内南市復又戒嚴兹將淞滬警察廳長穆君所發命令兩通録後木月十九日駐紥龍華之浙軍因整飭軍紀正法兵士二名而外間未悉情形忽起謡言南市亦受影響查浙軍駐滬紀律素嚴下級尤服從命令昨日滬南謡諑顯係好事者流藉謡傅誤致起恐慌時值戒嚴豈容不法匪徒從中播動爲此諭仰各該署隊轉飭各長警一體知照如有造言生事淆亂是非者着即拘解聽候遵照上海鎭守使頒布之戒嚴法第七條辦理决不姑寛特此手諭又命令城内外七區署及警備一二四隊文云案奉上海鎭守使頒布戒嚴法每日自十時以後斷絶交通亟應切實遵照辦理每晚自十時以後至次日五時止所有行人車輛非有本廳口號一律不准通行爲此諭仰各該署隊轉飭遵辦此諭 
　　上海南商會昨接縣知事吴　九君函云前接台函以南市商民見法界防務依然嚴密橋梁仍多閉塞未免猜疑觀望囑商法領事署可否准將十六舗一帶橋面所設防件及早撤除以定人心而通要道等因昨經本公署委派黃譯員前往捕房據情與總捕頭藍君晤商業己面允於三四日内即將各要隘前所堵塞之防件一律撤去爲特函逹務希轉知各商民母再疑慮即行照常開市可也　　上海縣吴知事接江蘇都督應省長來電云各縣知事并轉貨物税公所各所長釐金各局長鑒淞臺下後滬事己漸就緒都督府駐滬辦事處本日撤銷一律移歸蘇州行署辦公行政行署亦自本日起暫設蘇州一應公文均仍用部頒印信並加蓋私章在滬所刋行署關防業己銷燬特電通知德全德閎皓 
　　上海因戰事被災居民己由吴知事在公署設立兵灾善後事務所分别調查撫卹茲悉調查辦法係分生命財産兩項現己擬定表式從事調查矣 
　　福字軍司令劉福彪部下殘兵己奉程都督等派員酌給川資一律遣散劉司令則酌留兵士二十名改編衛隊於前日午間隨程都督乘滬甯火車偕赴蘇垣 
特别訪函二 
　　巡閲副使雷震春海軍總長劉冠雄二君曾於十九號早車由滬先赴鎭江相機赴甯兹於昨日由鎭江電致駐滬海軍司令部略謂現己决定水陸並進攻剿南京希派駐泊淞口之應瑞海圻暨駐滬之海容永豐四艦迅速駛鎭候令出發等因現該四艦己預備裝運砲彈出口矣 
　　滬南浦江停泊之海軍各炮艦暨巡洋等艦計有海籌南琛肇和鏡清聯鯨永祥江犀宿字列字楚觀等十艘尚有楚有炮船一艘現在淞口防守並儲留炮臺上之炮閂等械 
　　海軍李總司令以應瑞軍艦艦長毛仲芳因病請假日久現當緊急之時未便久懸故己令委保民艦長甘聯鰲暫行代理 
　　前日即十九號清晨有一日本人身穿高麗服式至製造局西栅附近游玩口操華音定欲進局參觀當由防守兵士婉言聲告謂近因戒嚴請勿入内詎該日人不從强欲進門竟將防守兵士掌頰一下因此衆兵士大動公憤即將該日人拘獲解入局内經鄭上將派員略詰數語遂即飭兵送出局外而去 
　　陸軍步兵駐滬第一營楊營長昨日出示云爲出示曉諭事照得本營長現奉命令將所部收集成軍調回本營重加整頓規模粗定紀律維明曩者淞滬多故不免驚惶今兹恢復有期實爲幸福惟是本營力小任大竭力從公願與軍人士共矢忠心各勤義務以保衛地方爲重以鋤奸誅猾爲先恪守規則之森嚴母逞輕藐之意氣軍律具在國法尤彰兵民均是同胞相見不得歧視軍士豈容騷擾居民儘可安業本營長有厚望焉合行示諭爲此示仰軍民人等一體知悉母違切切特示 
　　又第一營楊錦堂營長牌示云照得前此滬上多故本營有藐法之官長士兵等棄械携槍逃脱在外者迨至事平又來摇尾乞憐求邀恩免似此反覆無常殊屬大干軍律除將前司務長凌陞鉅首犯此條曾己從嚴責懲外此後如有仍蹈前轍窺伺本營者仰該衛守扣留禀候究辦不貸母違切切此示 
　　鄭鎭守使前日示諭云爲出示曉諭事照得製造局本在軍事範圍之内一切辦法自應按照軍事布勒方足以資防守從前局中廠屋因陋就簡陸續擴充雖有圍牆實與民間房屋犬牙相錯其在平時己多窒碍遇有兵學尤屬危險此次防禦甚艱即爲明証若不乘此重加計劃嚴定防禦界址殊不足昭愼重查本局北局門係爲通逹滬租界實爲最關緊要之門户乃局門以外民屋雜居逼窄曲折幾於不成道路此次辦理防禦竟至無從着手亟應首先收買民地開闢道路建築圍牆以期鞏固而重久遠現規定以馬路爲界其在馬路以南凡與本局毗連無論住房墳地一律遷讓並由公家酌給地價仰即開明地畞尺寸四址檢取田單契據呈候酌核辦理如有未經焚燬房屋亦當酌量津貼拆費墳墓亦須酌給遷費以示體卹現己託由造船所副長鄺經理其事此乃軍事計劃事在必行母得觀望遲延致干未便爲此示諭並繪粘應將民地草圖凡在紅綫以内者一律皆須收買仰即一體遵照迅赴造船所鄺副長處接洽其應如何發給地價酌貼拆屋遷墳各費之處仰候隨時察酌核飭遵照勿違 
英租界訪函 
　　退據嘉定之南軍司令居正等因餉糈軍火不繼業己棄城向西北而去沿途騷擾殊甚北軍得悉後除入城駐守安民外並派大軍追擊 
　　未戰先逃之黨首黃興兹又由日本來華規匿南京爲鄭鎭守使偵悉除調水陸軍隊赴甯會剿外昨特電請張鎭撫使通令各軍隊一律嚴拿務擒黃興解京請命或即斬决以安大局 
　　鄭鎭守使前日續派大軍一千名分三路向嘉定進發一軍行至距離羅店十餘里之新興鎭附近劉家巷地方時己深晚突被狙伏之南軍截住開鎗猛擊戰至天明始息當時兩軍互有死傷流彈擊斃鄉民亦甚衆所有受傷兵民己由紅十字前往運回救治兹悉鄭鎭守使以該軍出發時命令軍官到彼後須相機行事以免生靈塗炭而南軍不思愛戴反用詭計截擊殊堪痛恨故昨加派勁旅二隊前往剿滅 
　　前日本埠又起謡傅謂即晚又有南軍攻擊製造局鄭鎭守使得悉後即派重兵防衛實則全無影響事後查得因彼處瓜田内發現炸彈炸斃鄉孩並派委至法華寺解散劉福彪所部兵士兩事致生悮會而起謡諑昨己由鄭君將悮會情形通行知照矣 
　　此次解散劉福彪所部兵士聞有兩大原因（一）劉於軍事上學識甚淺留此亦無大用（二）劉所部兵士均係臨時招募未經訓練以故解散並聞程都督擬將劉帶往蘇垣另行調用未知然否　　本埠中華民報被中央政府以其假造事實擾亂人心電令駐滬張交涉使延高易律師爲代表函請公共公廨飭傅訊究在案昨晨由廨准飭捕房派探將該報主筆鄧家彦傅案交保候訊 
　　交通部電政司通告各局總管領生云竊以服從命令官吏之常經効忠國家人民之天職溯自國體改革五族共和政府爲人民組成總統爲人民選舉既非從前之專制復何革命之可言此次贛甯肇亂實争奪個人之權利並非以國家爲前提不逞之徒藉端推助無知之輩誘使盲從電政爲交通機關亂黨尤所注重查我電界同人深知順逆貞固不摇者固不乏人而被其煽惑從中破壞者亦所不免如上海洋帳處副總管顧祥鍾上海局領班金元奎報生舒桂馨張金水等此次因亂黨來争滬局該生等竟不明大義甘心從逆或暗通消息或明張爪牙平時則仰事畜於中央有事則供嗾使於亂黨言之實堪痛心顧祥鍾業經電飭拿辦金元奎等亦己立即斥革永不録用查本部優待報生備極周至除去年改訂班等普予擢升不計外每遇緊急之際無不立予加薪若再積有勞績經閲艱險者並且特予升等奬給勳章日前請獎案内如王建立等以總管領生資格得八 
等嘉禾章者至二十餘人之多有功必賞無勤不録區區之心當亦共諒現在湖口業己克復南京指日敉平粤湘亂事亦將自消滅但彼等狼子野心難保不再圖煽惑務望該總管領生等辨明順逆抱定宗旨母爲利誘母爲威刧母爲邪説惑果能克忠職守無不量予褒嘉否則或涉游移或甘背叛一罹法網後悔何及尚免勉旃特此通告 
法租界訪函 
　　法總巡藍君前晚得有報告謂華界盛傅浙軍頗爲不靖鄭鎭守便己下戒嚴令在製造局等處安設鎗炮嚴行防備等語藍君除飭探前往調查虚實外傅諭中西安兩各探捕於晚上持械實彈分往各要隘嚴行巡邏 
南市訪函　 
　　上海鄭鎭守使以近日滬地復有謡言實由匪徒藉龍華瓜田發現炸彈炸斃鄉人一事任意煽動民間又起恐慌故己令飭淞滬警察廳長穆杼齋照軍事戒嚴令辦法每夜十時以後無論乘車步走一律由警備巡邏隊按人搜查有無挾帶危害之物以杜擾害而靖地方 
　　日前有曹小樓等向地方檢察廳呈控莫子經王引才蘇筠尚毛子堅等凟職助亂等情兹聞莫君等以被控各節全屬虚誣亦即據情具訴檢察廳指曹等架詞誣告圖陷入罪請依據法律懲治以儆奸宄按此可與城内訪函參觀 
　　上海市政廳通告云照得上月間製造局方面戰事發生市區域以地段迫近商民遷避市面蕭條罹此兵災同深憫惻旋幸滬南戰事即停淞台亦並收復奉鎭守使鄭派兵保衛地方並經都督程省長應縣知事吴警廳長穆本市政廳分别出示布告商民遷復故居照常開市營業其人民被災損害並奉大總统命令撥欵撫恤行縣妥籌善後各在案查本市政廳辦理地方公益惟恃各項税捐之收入爲市區行政之開支在開戰期内困難同遭一切無從整頓現在滬市敉平地方秩序漸復所有各區店舗居户應納之地方税及茶館酒肆紙捲烟店攤等月捐除陽曆七八兩個月應行豁免以示體恤外自九月起應即循照舊章按月徵收以補公用合行通告爲此通告本市區商民一體知悉凡向有之各項税捐從陽曆九月起照舊繳納幸勿逾延除呈縣外特此通告 
城内訪函 
　　上海縣知事公署第一百十九號布告云照得月前猝遭戰釁城廂居民因戰線較近紛紛遷避舗户因而閉市搬移停止貿易所幸時期僅止旬日並未延長製造局解圍淞臺己下戰事可以終止城廂内外居民舗户煕攘而歸秩序逐漸恢復市面照常營業所有應收房捐一項係爲地方警需要欵本知事重念兵災之後格外體恤商艱特將七八兩月房捐一律免收以抒商力惟查七月分捐票業於事前印發飭收今飭各該甲保查明如有己經收繳之户開單呈繳流抵九月分之捐即於九月捐票内加蓋紅戮免收未繳各户即將印照檢齊呈缴核銷除分别訓令遵辦外合行布告爲此布告業主舗户人等一體知悉須知兵災本非意料免捐出自體卹布告之後凡七月分房捐己繳者務將印票保存備作流抵九月之捐以資證據其有尚未照繳者一概免予交納條理分明不容淆混倘甲保人等欺朦私收察覺告發立予提案嚴懲究罰其各凛遵母違切切特此布告　　公民陸永機劉吉仁曹小樓等前投上海地方檢察廳控本邑紳士莫子經毛子堅蘇筠尚王引才等凟職助亂蹂躪地方請求拘捕訊究昨由該廳廳長汪炯孫批示云 
上海爲叛黨擾亂宣布戒嚴查戒嚴法第十一條凡刑事案件與軍事有關係者應歸軍事執法處辦理如該被告果有助亂情事逕向軍政執法處呈訴可也 
　　近日謡言甚多居民惶恐昨聞鄭鎭守使己令飭淞滬警察廳長轉諭各警區一體戒嚴晚間多派長警分投巡邏以免黨人匿跡故自昨晚起各警區傅知商民人等于晚間十時後斷絶交通如有形跡可疑之人應由該警帶區究詰 
　　鎭守使鄭汝成君偵悉陳其美等現仍匿跡滬江若不嚴拿不足以絶後患昨特密令淞滬警察廳長穆君飭派偵探等密爲查緝一面照會交涉使轉知各捕房一體恊拿勿使漏網 
　　聞鈕鐵生之兵前日由嘉定逃往太倉爲官軍窮追至瀏河地方小戰三時之久鈕軍力難支持逃至太倉暫駐該處人民大爲驚慌即紛紛逃避云 
閘北訪函 
　　穆警廳長前日接鄭上將訓令以日來又起謡言應請轉飭所屬各區隊一律戒嚴預爲防範故閘北第二臨時警備隊亦於前晚分班出防 
[水兵吵閙閔行鎭]  
　　本邑南鄉閔行鎭地方前日有蘇省水上警察第二廳所屬第五隊水師兵數名以破舊衣物向典舗恃强硬質未遂其慾遽起衝突情勢洶洶勢將暴動該鎭商民惶懼相率罷市經駐防該鎭之陸軍及該鎭警區得悉立即出隊分投彈壓該水師兵始行散去幸未釀成巨禍旋復由警區署員督同警察勸諭各商照常開市水警第二廳長李英石君聞悉前情己將該隊水師調離閔行一面派員調查起衅確情以憑核辦矣 
[閘北發現炸彈四誌]  
　　住居華興路合興雜貨店樓上之董文遠藏有炸彈炸弊中華法律學校學生董福迭記本報前日經許檢察官提訊二房東喬壽齡供此項炸彈係房客之物不知如何爆發董文遠之雇僕方金銀供主人曾充光復軍書記該軍裁撤後餘下炸彈兩枚手鎗一支珠彈四十八粒向藏箱内前日不知因何忽然炸裂判喬交保暫釋方解地方檢察廳訊究 
[關於棄妻重婚之批詞]  
　　婦人顧張氏偕律師陳則民在地方檢察廳控告伊夫顧維鈞與前内閣總理唐少川之女唐寳玥重婚逼氏另行嫁人一案昨由汪廳長批示云據稱顧維鈞與顧張氏之夫婦關係並未斷絶復娶唐寳玥爲妻如果屬實律有重婚明條惟此項罪名不屬本廳管轄之内仰候令發第一初級廳核辦可也 
[城東女學開學]  
　　南市竹行弄城東女學此次因戰事學生每多遷移致遲開學兹因學生陸續回家該校遂定於陽曆八月念一即陰曆七月二十開學并添招各科學生及師範一班云 
[榛苓小學照常開學]  
　　北門城内梨園路榛苓小學係伶界夏月珊等所辯所有經費向歸夏等担任不取學費此次兵災之後市立小學均暫緩開學而該校則己於十八日照常開學聞學生報名者頗形踴躍云 
　 
[再誌失竊股票之疑竇] 　 
　　寓居四馬路九華旅館内之牛慶譽於本年三月間奉山東周都督命令帶有公欵案内之漢口水電蕪湖益新公司等股票來滬召賣變價歸公詎牛遷延迄今忽稱失竊指係傭人瞿盛堂朱光海所爲報捕將兩人拘解公堂執供管押在案昨經中西官復訊仍無實據以牛專司其事應負責任其中定有别情判瞿朱還押候再澈究 
[偵探緝獲逃犯]  
　　地方審判廳偵探昨至法公堂禀稱押犯周少琴乘開戰時糾衆脱逃今探知匿在治下恊探拘獲求請帶回當經聶讞員訊供屬實准交來探帶去歸案訊辦 
[假調查員入西牢]  
　　陳友卿冒充禁烟局調查員串同在逃之金老和王阿三等攫取李候玉王子金等值洋一千九百七十五元之煙土及衣服等物被控捕房由探將陳拘解公堂押候核辦在案昨經聶襄讞會同英領伽君復訊屬實判陳押西牢一年示儆 
雜評三（訥） 
　　誤會一近數日滬上謡言大起致鄭鎭守復頒戒嚴令至探其原因或謂由鄉童誤拾炸彈爆發致啓驚疑所致或謂龍華浙軍欲整飭軍紀槍斃不法兩兵小啓衝突因以訛傅所致二説均以爲由於誤會即以此小小誤會論而居民之驚皇己不少矣况眞有浙軍變動之事哉 
　　誤會二昨報載北軍輜董隊在朱家宅被南軍攔刧一事兹據調查員報告實係北軍自相衝突並無南軍攔刧之舉也然北軍自相衝突之原因亦生於誤會或謂因月浦鄉人拾得洋鎗試放致後隊北軍疑有南軍製擊遂致與前隊互相衝突或謂因後隊閩犬吠放鎗前隊疑係南軍遂回而攻擊此雖由於細故誤會然其軍中之紛擾己不少矣倘於兩軍開戰之際而有此誤會殊爲危險行軍可不愼歟 
來函 
[紅十字會函]  
　　大主筆先生偉鑒閲八月十九號申報時報時事新報本埠南市新聞欄内南商會董事接紅十字會董事函大意留養避難人民平糶局防疫醫院水陸救護等機關後附北軍戰事維護地方亦頗出力自應籌欵分别犒賞等語語多失實大約係訪員之誤特將本會沈仲禮副會長致南北總商會原函録下希登報端以昭核實 
　　謹啓者淞滬大局雖漸平定贛皖鎭甯風雲猶亟本會療傷瘞死固天職攸關振濟善後亦芻分所當盡　以徐皖淞滬難民麕集待振正殷爰於滬南先設婦孺留養院一所平糶局三所防疫治病醫院二所大場六里橋等處逐日施放麫包餅乾藥物凡此種種設施將以推諸徐皖甯鎭以期曾及惟合原有之醫院醫隊及水陸救護機關計之爲數己屬不資事鉅欵絀心殷力綿殊深焦灼素稔執事爲商業領袖誠信夙孚贊助本會惟力惟殷景仰之忱匪可言喻敦和刻奉大總統令飭與吕會長廣爲勸募際此金融阻滯乞募無方不得不借重長才爲之推毂擬將尊處通函各業董事舉一領袖爲本會募捐贊助員不惜齒芬廣爲托鉢庶此遍地瘡痍平復有望嗷嗷哀鴻不致委諸溝壑臨風九頓無任迫切待命之至專肅謹請善安沈敦和啓 
 [P徐亞伯來函 
　　大主筆先生撰席敬啓者閱昨日貴報本埠時事欄特别訪函二内載鄙人爲劉福彪所逐云云不勝詫異查劉福彪與鄙人素昧平生其部下第三營營長沈韜曾經同事相識此次劉在吴淞反正到滬由沈介紹面晤當承劉即以第一營見委鄙人當以乏軍事經騐却之不允擔任今報云云未免太離事實事關個人名譽不得不請求更正乞假大報餘白登入來函以昭核實是所盼切事泐敬頌著安徐亞伯鞠躬 
[閘北公民函]  
　　大主筆鑒貴報新聞欄登閘北公民命發起人黃百揆被拘一節查黃白揆係當日來賓並非公民會發起人且查因案被拘者是王伯揆非黃百揆用特聲明閘北公民同啓八月十八日 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[我夢園十二金釵傅（續）] [  瘦蝶]  
　　玄香别墅眉史奚黛雲（墨） 
　　烟初謁瘦蝶於我夢園著玄緞龍翔鳳舞春衫拖墨消簇蝶長佑挽雙螺髻掃輕烟眉鏡面松身丰神淵雅呈五律一首云月圓規繡户眉黛埽初匀磨折應憐我聰明總誤人青松吟樂府元圃　仙因養晦頻年慣從郎學隠渝瘦蝶悦之居以玄香别墅飛烟售自言幼時身弱多病購受世界之磨折後遇雲英仙子於玄圃爲擣玄霜服之厥疾若失而體質亦漸堅强云乃知通體黝黑職足故也然不損其妍媚愈覺楚楚動人飛烟有眉癖製百眉圖日易其識淡粧濃抹咸得其宜瘦蝶笑謂之曰昔唐元宗有十眉圖　　韵事今卿日必一易恐所製百眉圖猶未足盡其妙積之久久當可纂修眉史矣飛烟爲之粲然飛烟賦性沈默寡言笑耽書掃眉之暇輒作墨戲鋪桃花之箋翻金蠧之汁隨意塗抺或如鴉雀或如肥猪極揮洒淋漓之致間作人物則一螺點漆能傅神　阿堵中寫山水冷光翠色羣峯宛呈於几案烟雲盪胸心志爲之一夾嘗采芙蓉花取其汁和以麝膠煎以華陽黑水製爲香丸研之清芬滿室瘦蝶每以之投贈吟儔罔不視如琪璧以爲非精　化學者不能製撰有金壺餘瀋蓬萊宫游記各若干卷飛烟饒州人出奚廷珪之後名黛雲飛烟則其小字也 
臨風閣侍書石紫雲（硯） 
　　紫雲字寳瑛系出石氏聊齋志異中石清虚之女孫也産於端溪飛烟來歸挈與偕瘦蝶以玄香别墅館飛烟復開西閣爲寳瑛居處焉寳瑛玉質貞姿秉性凝重蛾眉蹙秀星眼横波矜嚴中别饒　媚工書喜作孹窠字暇輒攤箋臨池尤善書一風字筆勢飛舞識者以爲具剛健婀娜之致寳瑛遂以臨風二字署其居當小窗春暮落盡梨花曲澗水流飛殘柳絮寳瑛每爲瘦蝶書李謫仙之鳳皇台詩禰正平之鸚鵡賦或相與泛舟於墨池璧水之間春波漲緑洗盡糜襟瘦蝶詢以銅雀臺之遣聞疏香館之軼事寳瑛言皆了了翔寔可徵竊歎奸雄兒女而今安在亦祇有供後人之談助而己瘦蝶之於寳瑛愛護周至嚴寒烘以七寳之爐盛暑臥以琉璃之榻寳瑛感之嘗勸瘦蝶置田於蓉溪爲將來歸隐之計謂耨雨耕烟此中固無惡歲瘦蝶頗韙其言顧以阮囊羞澀抱影自慙渤海之金一時難措致所議逡巡未果寳瑛寄情著作撰韞玉集大雅元音其子夜歌云當筵發醉歌紫雲旋乞得願持方寸心磨礱人中傑抱璞謝琱琢妾心堅　堅豈甘爲玉碎伹求爲瓦全不嫌妾貌媸深感郎情厚紅絲擊一朝白首期相守傲骨自嶙峋柔肌自潤澤金線恨年年笑郎常作客（二）（未完） 
[書黃克强傅後（仿讀孟嘗君傅體）] [  大初]  
　　世皆稱黃克强善將兵兵以故歸之而思頼其力以討夫剛斷之袁嗟乎黃克强特逃軍怯將之雄耳豈足以言將兵不然據甯之險統一師焉宜可以北面而拒袁尚效逃軍怯將之行哉逃軍怯將之聚其門此兵之所以不振也 
[讀黃克强傅（倣王荆公讀孟嘗君傅體）] [  燧初]  
　　世皆稱黃克强能激戰戰以故推之而思頼其力以推倒異己之袁嗟乎黃克强特溜頭滑脚之雄耳豈足以言能戰不然據江之南得一戰焉宜可以北向而迎袁尚取溜頭滑脚之策哉溜頭滑脚之存於心此戰之所以不勝也 
　　日前得有投稿兩篇題目與所仿文體皆同可謂不謀而合故兩存之 
海外奇談 
[人口增殖獎勵法] [  跫廬]  
　　毆州列國中人口繁殖之率非常微弱其中以法蘭西爲最此國人口亦未能發逹蓋以避孕之惡德其原因由於生活困難欲去此惡德非先救濟其生活之困難必無效果故唯有奬勵人口繁殖之一法此國己實行之者則爲教父教母開係之獎勵法即此國之皇帝與皇后對於有七人以上之兒女其男兒得以皇帝爲教父其女兒得以皇后爲教母此教父教母者乃屬於卻索力克派之教屬此宗派者於兩親之外男子必有教父女子必有教母是以人一間其教父爲誰若答以皇帝或皇后即知其爲第七人以上之兒女雖身分低末之貧家有第七人以上之兒女即得以皇帝皇后爲教父教母其兒女及其所生之父母皆得享此無上之光榮此國昔日避妊墮胎之惡德犯者甚多至今世則視此爲不知羞恥云 
尊聞閣詞選 
[消瘦] [  徐哲身]  
　　一葉扁舟越又吴自憐消瘦在歧途秦川舊事王公子楚澤新吟屈大夫寒鴈無聲鄉信斷夕陽有影病身孤書生不是英雄氣髀肉摩　億馬瘏 
[觀音門即事有作]  
　　暮寒江上渺愁余風土荒凉勝國餘退緑楊枝經雨静空青山色入烟虚衝波小艇人撈蟹踏葉横矼客買魚苦憶南朝無事日水邊多是莫愁居 
栩園詞選 
[溽暑不寐坐以待旦有感] [  李生]  
　　盛夏愁不寐東方有白意晨光初熹微天曉苦不易山中有儒生高臥世俗忌蛟龍藏淵海誰復議大器哀時悲庾信上書傷賈誼狂奴逞裘馬富貴不足異世亂苦荆棘情深懼魑魅放歌一長嘯宵漢渺無際 
[早秋] [  碧梧女士]  
　　三年游子意萬里故園思旅夢驚秋早鄉心恨雁遲江干烽火急海國羽書馳愁絶黃花約歸田未有期 
[徐公孟以贈花雲舫詩見示次韵和之] [  吴心月]  
　　酒醒羅浮恨月斜重看鏡裏髩堆鴉鈿車子夜歡無迹銀漢秋期夢有涯萼緑舊誇仙作眷絲紅難認燕還家名山夙約空回首獨向青門老種瓜 
[石浦書所見] [  宗俠]  
　　石城彷彿苧　村一水盈盈緑到門浣女歸來清畫氷石磯猶有搗衣痕 
[書感] [  甬江商隐]  
　　螳螂捕雀雀吞蟬依伏天心自有權集鐵鑄成刀偃稱戈翻築閣凌烟畫蛇詎可重添足騎虎誰能不奮拳漫説棋枰争一着鼠牙蝸角總堪憐 
　　己竟全功到兩年重來搗亂更騷然國雖季子賢能讓鼎獨周王德可遷豆剖他年應有恨萁燃此日漫相煎朅來蒙藏頻傅警何不移兵鎭塞邊 
戲攷 
[東昌府] [  便]  
　　施士倫至東昌夜宿館驛中夢土地神領一女鬼跪訴苦狀自稱名爲韓翠雲係被鎭山東郎如豹逼姦不從用滾水澆死求爲昭雪醒而異之告於衆出私訪黃天霸等苦諫不從遂携郭起鳳同行路遇一老者係韓翠雲之父名曰韓佩欲赴省申訴爲女鳴冤施與坐談甚久始知其事果實並聞有僧人郝文增助郎爲虐施遂投郝廟中假作客商偕宿不意爲郝識破將郭起鳳戰敗逃走將施綑綁送至家中其母濮氏乃濮天鷓之姑母與施有宿仇見施大怒欲殺之其父郝士洪苦勸不聽適黃天霸追蹤而至黃與郝本相識始而以禮繼至用武天霸被文增之妹郝素玉所擒强逼成親天霸假允郝素玉遂將天霸釋放天霸又約同朱光祖關泰等將施救出又將濮氏殺死與郝氏父子大戰將其父子拿獲惟郝素玉逃去此戲惟北京喜連成部演之其中角色完全如康喜壽元元旦律喜雲侯喜瑞等無不各盡其妙惟女鬼扮像令人生畏且於風俗有傷似應改良也 
小説 
寫情小說 
[黄金祟（五十六）] [  天虛我生]  
　　明日向晚舟抵里門距筝樓尚可一里遂乃止泊詢其地則萬安橋也因問舟胡不進阿珠異曰吾家己遷於此豈公子猶未知耶予因咄之曰汝乃緘默不言我又安從而知阿珠笑曰然則來書亦不言及耶予不之應第曰胡爲而遷者此屋殆勝於彼耶阿珠曰然言時亟向船頭四望俄指一處曰彼間有高樹一簇枝摇摇而當風者是也此屋乃吾主母以二千金購得者其凉爽殆足嫓於紫雲之洞予因從其所指覘之則惟雲樹可望其他無所見也阿珠遂先登岸僱一藍輿畀予而往時當盛暑輿中悶熱至爲不堪行可數百步怱入深林緑陰交蔽蟬聲滿耳如入清凉之境予雖杭人乃亦生平未履其地詢之與夫則曰陳家園地予聆其名頗以爲異筝兒卜居於此其亦有取於斯名耶方遐想間石徑稍轉而東女牆一帶飾以青粉牆頭以玲瓏之瓦硎爲　字一叢高柳披拂過牆垂絲縷縷直欲到地沿牆轉西始見宅門朱扉悄掩銅環静銜望而知爲美人之居也輿夫扣門爲力至猛訇砰之聲直逹户内苟勿啓者其扉殆可立破予因呵而止之遂下輿而扉己啓其人乃爲雙鬤小女渠不識我我亦不識渠也予心自思得母誤歟因詢之曰此非梅姐之家歟其人愕然曰孰爲梅姐哉予乃大慚因顧輿夫曰然則誤矣汝胡爲而畀予至此輿夫曰阿珠命耳雙鬤聞阿珠名乃展笑曰阿珠乎渠往湘谿豈己歸歟予曰阿珠爲汝家人歟曰然予不禁失笑因曰然則不誤輙往報知但云珊哥來矣雙鬤聞予名則亦輾然失笑似欲有言尋復忍止翩然返身而入予從之則見中門以内濃緑翳暗迴廓盡處現一月洞入視則修篁萬個高不盈丈上蓋緑之棚映人衣袂盡成碧色自湖山石後迤邐而東始見向南一院廣拓五楹卷篷抱檻湘簾翠地雙鬤導予而進闐然無人中間陳設莊嚴皆非素日所見之物惟中懸石谷畫幅則議爲　樓物也（二） 
警世小説 
[妓女鑛師] [  劍虹]  
　　吴西黃某襲祖父遺産益以生平積株累寸陶朱猗頓勿如也武昌起義天災人禍相逼而來凡一般熱心志士奔走號呼到處勸募 
　　吴西素號開通志士輩出籌賬籌餉凡兹義舉集衆開會幾無暇日而黃某則從未一見其面也 
　　人有知其富也而踵門以請者黃必令其老妻閉門謝客而以有事適外出對 
　　人有見其過市者身衣敗絮如窶人子見親戚族人有富不若己者輒避而去之蓋恐其有貸於己也 
　　生平惟有稱其貧者則欣然色喜引爲知己謂財産多則供應亦繁人皆謂我坐擁厚貲其實我與人等耳裝腔作勢雖千萬言不倦也 
　　昔人有譏善居積者曰視錢如磨兒而喻其目光之小也如黃某之視錢也直等諸周天歲入數十萬而出不逾百分之一前後三十年所積黃白物不知凡幾又恐盜賊之覬觎也悉以所積瘞諸地外府内室無在不有其窖金卒至室中纍纍墳起幾無平地一門之内儼然有礦山焉 
　　黃某至此忽大變方針以爲金屋藏嬌古人韻事我年逾半百與世酬酢者得幾何時顧滿地黃金而不得一絶色佳人以點綴其間亦恨事也且膝下無男得此或有碩果之遺藉娱桑榆晚景計亦良得 
　　黃某思至此心怦怦動不可或遏乃入告其妻曰吾與汝行將就木雖有多金而未卜宜男亦祇供族人之紛争他日黄土青塚誰復攜麥飯菜羹一來弔奠乎言至此涙紛紛下悲不自勝其妻聞言亦涕泗滂沱哭失聲 
　　黃見妻之可動也乘機進曰子無慟我年雖邁而精力猶健買妾以圖後嗣蒼天或未必厄我過甚也其妻初不之允黃某不得己效包胥秦廷七日哭妻厭其煩許之黃自以爲得計竊念天下美人無過吴中遂挾巨金作姑蘇之遊（未完） 
文字因緣 
[玉田恨史題句] [  琴童]  
　　夢裏相思太自痴風霜夜立怕姑知窗前花影疑郎影拭涙尋郎説憶詞 
　　未識郎魂在也無黃泉墓下亦無夫狂風吹到妝臺伴又怨恩姑獨自扶 
　　玉女才郎却少緣阿儂閲史也心酸如無三寸江生篆鬱鬱愁情永不宣 
 
 
 

Page 11

 
 
   
 
 

Page 12

 
 
   
 
