# 1887 - 227 - 4905155

 

Page 1

 
 
[一百廿三號畫報出售] [  點石齋主人啓]  
　　洋場設工部局惠司街政分叚設捕日夜巡廻其爲有益於居者行者實不淺而其滌瑕蕩穢不使坦坥之途稍蒙不潔尤爲政之善者日者有牧豕奴驅豕數百頭以過法馬路巡捕惡其作踐也要人以去而豕奴又慮豕之叢逸也務要豕以俱往一時人之爭詈聲豕之哀號聲旁觀之譁笑聲頗堪發噱故圖之以供衆覽准於初六日出售後附淞隱漫錄圖說一則此佈 
[新書出售] [  點石齋主人啓]  
　　啓者本齋所印淞隱漫錄乃天南遯叟所撰卽味閒廬所云後聊齋誌異圖說初集也此書本屬十有六卷今先以十二卷刋出問世尙有四卷歸入續錄遯叟行篋中所有新奇怪異之事甚夥已成淞隱續錄十二卷容俟嗣出至於淞隱漫錄一書其筆墨之瑰瑋詞句之華麗可不必言與蒲留仙聊齋誌異後先嫓美可無愧色近代說部無出其右每篇之前繪有一圖皆倩名手爲之出自吳君友如之手者亦復不少所書蠅頭小楷工整端媚雅近簪花妙格如於無事之時窗明几凈焚香展閱亦可以消遣世慮洗滌煩襟較世間惡札自有霄壞之判想覽者不以余言爲河漢也謹訂四册定價每部洋一元二角準於七月二十日出書凡欲售者請至南北申昌可也如有躉買價當從亷特此奉聞 
[擬印淞隱續錄] [  點石齋主人啓]  
　　啓者本齋現有淞隱續錄十二卷亦係天南遯叟所撰以後當選登於畫報中每期一篇俟十二卷竣事之後另行繪印成書縮爲袖珍小本以成全璧而便覽觀特恐世有藉以翻板者殊非雅道特不思同是一書同在一地彼旣爲捷足之先登我遂不覺瞠乎其在後我則勞而無獲彼則安享厥成言利則誠有得矣揆之於理竊未安也故嗣後若有蹈此弊者則本齋所印數千部盡當奉讓請給價值用是先爲布達祈有以諒我勿哨言之不早也 
[書湘撫卞中丞拿獲匪首解散黨與夾片後]  
　　嗚呼近日哥老會匪横行無忌萌孽匪伊朝夕而謂猶能掩蓋彌縫尙可因循養癰也乎會匪之起大都營中居多曾聞友人之曾隨左文襄公出關者言及文襄在關外曾有一事殊駭聽聞而文襄不動聲色立時轉危爲安不禁爲之穆然神往據云文襄一日夜不成寐忽覺有白光在帳外一閃揭帳中四顧卽又不見閉目片時又覺有人影閃爍心知有異坐起伺之白光又霍然若隱若現乃披衣出帳天欲呼從人則見有一人結束精悍手執利刃兀立帳前詢之則云特來乞公一事問何事則曰某哥老會之首也今五營中已有二營皆入吾會而三營不肯公能爲我勸之入會則已否則五步之内請得以頸血濺公衣矣公笑曰我以爲是何大事乃爲爾耶哥老會無非聯絡一氣同心合意爲國家辦事此最可喜彼三營者何爲而不從殊可笑也因問三營者謂何其人歴指之公曰明日當面諭之如其不從當以軍法從事但爾爲會首殊恐不足服衆不若我爲之首而爾副之此輩無慮不入我黨也其人若信若疑公出盒中乾脯與之食其人不卽食公先食其人乃食公又說之曰爾欲爲會衆之首乃如此多疑耶如不信我則此時何不殺我但殺我則子之事不得成子如尙懷疑惑請手書一諭單爾其持之以爲信并使彼三營者見之必樂爲允從其人首肯者再乃秉燭親書諭單一紙并用印於其上然後付之其人乃歡躍以去公卽刻傅令命所稱不肯人會之三營連夜往攻二營悉掃蕩無遺生摛會首梟示焉事後有謂公辦理此事果稱神速然二營中亦未免尙有脅從毋乃殃及無辜公慨然曰吾固知之然彼時間不容髮所謂除大患者不能顧小節也可見會黨之聯匪伊朝夕其所由來者漸矣至於今日招勇撤勇游手無藉之人多於前時者不知凡幾會黨之散布於各直省者何處蔑有自北而南幾於遍地皆是大則結黨聚衆匿跡於深山窮谷與夫湖汊深處不時出没以害行人小則四處游行爲鼠竊狗偷之行盖此輩中人大半在軍營中習慣驕奢淫佚小本經營斷不足以遂其所欲故爲竊爲盜勢所必然苟有地方之責者嚴以防之密以查之則或者尙不敢公然肆志否則將有不堪設想者獨奈何猶諱莫如深也昨閱邸抄湘撫卞頌臣中丞片奏於本年正月初四日拿獲去年十二月二十四日搶刼長沙縣大賢都職員何光照家之正犯馮祥罄據供爲哥老會首散放山堂飄布結拜弟兄時出偷搶其搶刼何光照家一案亦直認不諱贓經主認案無遁飾確係正盜無疑並有悖逆語句實屬愍不畏法除將馮詳罄一犯并與其黨疉犯盜案之謝潰淋一併就地正法外復委派候補知縣阮大令桂申携帶告示前往該犯住址相近各鄉傳齊團保轉相勸諭凡有被馮譯罄脅誘者限令一月繳飄免罪旋經阮大令禀稱前後收繳在會飄布一千餘塊均各悔過自新仍令各圑各族時加約束數月以來地方甚爲安謐等語觀此則可知若輩會匪號召之易糾聚之衆一處如此他處可知矣夫繳出之飄布至有一千餘塊則此外之不卽繳出者必不乏人此次卞中丞辦理得法始能奏續於崇朝設亦存因循諱飾之見則當長沙縣禀報之時且有怒其多事者又安能獲案如是其神速也嗟夫會匪亦朝廷之赤子耳不能自安生理出而結黨爲盜以理而論自是可誅而一原其情則亦有必不得已之苦衷故卞中丞於爲首及帮同之重犯務令獲案重懲而於脅從被誘之衆則仍網開三面俾得自新此則法外施仁一以體上天好生之德一以溥朝廷寛大之恩然苟非平時捕務認眞緝拿得法則又安得如此中丞之仁恩正中丞之妙用也竊願各直省之辦理會匪者皆仿其法而行之毋掩飾毋因循毋養癰以貽患毋過急以激變是則區區之心而天下蒼生之厚幸也夫 
[資遣難民]  
　　德化縣屬之桑落鄉逼近大江田土低窪前次夏汛江水盛漲各圩壩堵禦不及連潰數十里沃土頓成澤國該鄉民均結巢架木而棲覔草根樹皮而食然無以爲日久餬口計相率扶老携幼約有數百人就食於九江府城分住各庵堂寺觀沿門托鉢鵠面鳩形厥狀甚慘其爲首者又聯名詣德化縣署禀請賑濟並央求發給路票俾得餬口四方德化縣鍾明府將爲首者傅到以好言撫慰謂查前案難民因給路票强討惡索沿途滋事迭奉上憲嚴禁路票本縣不敢開端至大憲有無賑恤一俟據情詳請再行定奪頃又聞李亦青觀察朱春山鎭軍王信甫太守鍾測生明府各捐廉銀按名發給口糧並雇大船十餘艘送該難民回籍勸令水落時佈種雜粮俾免流亡該難民等遂呼歡聲雷動而去 
[誤斃長親]  
　　傳聞德化縣屬之黄雲門地方有劇賊竊牛失牛家不一而足上月某夜有某甲見牛欄内有人影疑是偷牛賊乃持木扁担一根前往捉賊甲有堂叔某乙聞聲趕來帮捉甲於黑暗中不能分辨疑叔是賊用木扁担 
 
 

Page 2

 
 
極力打去正中叔之頭顱腦漿迸流立時倒斃次日苦主卽往德化縣署報案鍾明府帶同刑仵下鄉相騐并將甲帶案詳辦 
[彝陵瑣誌]  
　　江水於六月半前退去丈餘二十外又漲數尺現在水勢已定近半月來每日午後及晚間多降大雨雷電交作午前多晴熱異常時令不齊人多疾病幸服藥卽效醫士不致束手也○城内培元堂每至夏令施送午時茶痧藥又城内黄德順號亦於每月朔望施發膏藥人之求得者往往見效今年釐局中黄觀察亦自製午時茶三妙痧氣丸施送於城内外可見好行其德者誠不少也○操防營自與南門外之天順園麫館打架後因該麫館乃咸武帮人多好事者當日投告會首派人往荆沙招請本帮同人來宜欲與操防營兵一决勝負被中衡蒯君百般勸諭始得息事蒯君當將滋事之防兵三名挿耳箭責罰後卽將該三名革退并查出該兵是後哨所管卽將後哨之弁某君撤委某君係巴東武舉人原在鎭標効力者也其所革之兵弁因鎭憲中衡等於六月廿二日下防營發放滿月糧餉畢後方行革退後營哨弁乃委前營千總王君超蘭兼管亦於廿二日早接鈐辦事○六月二十四日雷祖誕辰城鄉男婦多往各寺觀菴堂做會各出股分錢百零八文卽在該廟内吃齋飯後各歸寺觀分别日期宴會各城鄉香客男婦等人自二十二日起一路負兒抱女呼姊招姨聯羣結伴不一而足殷實家婦女乘輿往各寺觀燒香者亦實繁有徒直至二十四日神誕正期方止亦以見各處之土風然也○北鄉極邊處乃遠安南璋興山歸州各縣交界之區是處林深箐密鄉愚多以刼奪爲事不畏禁令明搶硬奪名曰刀劈蓋因官差往拿多被刀劈趕逐而回以是得名也故差役無敢往拿前此因該處搶刦之案縣官請鎭憲撥派防營董千戎帶兵往拘千戎識力兼優始獲五六人然不敢公然帶回因於五月初四日大雨之時趁其不備早夜兼程並由僻路繞道而行踰五六處溪水或涉或泅始能出險若非千戎之智勇則無能爲役矣鄉愚之蠻悍若是亦有心時事者之憂也 
[釁生刼稻]  
　　安慶北門外百離坵地方稻已登塲已登塲田主某甲以被水災黎肆無忌憚恐被刼掠遂於上月二十三日之晚雇定多人將稻割倒至次晚五更時令人搬運上塲孰料事爲附近災民聞知仍復蜂擁而來恣行攫取并波及鄰舍某乙之田乙含恨及甲適甲之工人悞取乙家挑杙經乙所見輙怒將甲工人之腿擊傷甲遂鳴保訴諸保甲分局局員以乙兇悍笞責二百板令其賠稻兩石以作養傷資乙唯唯遵諭案遂完結 
[殺妻自盡]  
　　杭人名阿魯者髹工也娶妻極妍麗役之若奴婢然常以鞭撻從事妻父母時來探望魯更恃其凶很至則以老拳奉敬妻父旋死妻母憚其兇燄不敢復來日前持妻夏布衫質錢沽酒妻唧唧噥噥稍有怨言魯聞之卽取門閂渾身亂擊以致徧體鱗傷迨半夜已共枕矣忽床上拳毆脚踢妻不能堪躱匿床下魯亦下床順手摸着鐵錐向床下亂戳妻極聲呼救隣人羣起毁門入室取火赶救則已因三處重傷溘然而死矣次晨妻母至但言女兒命苦夫復何言祗須厚備棺衾好爲超度而已旋由林某說合柩用大三拼衣衾半布半綢并拜懴五堂焚紙錠一百萬約旣定棺殮畢魯念一身赤貧將來懴錠之資如何籌措驟扯妻母意欲奮擊隣右及妻黨均不肯干休妻母亦願拚此性命與魯涉訟林復竭力調停迄無定議魯知不得了潛服藤黄以殉當魯妻斃後棺服皆由林賒取今則須林清償而魯家無一值錢物林亦苦矣哉 
[袁江雜錄]  
　　某家子不務正業日事流蕩妻約束甚嚴幾於寸步不能離閨闥一日老羞變怒私購洋烟生服之隨卽畢命亦人倫之大變也○六月廿二日之晚街鼓四下豐隆君忽令阿香驅車而至銀鞭一閃怒鼓疾鳴河北大橋口西首某氏婦正躺臥烟榻上睡眼麻茶突見一物破屋而入神爲之痴其隣舍兒臥母懷云似有一物拂頤際而過翌晨頤腫若抓亦奇矣哉○某甲與弟素不睦一日互相口角甲揮拳毆弟被弟推跌數丈外甲大怒持械以敵弟遂因傷殞命其妻報縣審理尙不知定讞如何也○某甲與妻素不相得時占脫輻之爻某日復怒而痛加箠楚婦不能堪幾致香消玉殞婦家首之官提訊之下婦受甲之愚供並未遭虐實因肝病被人强拽而傷婦家反受官呵斥如該婦者旣受剥膚之慘仍袒護其藁砧誠所謂熱腸如火者耶甲如尙有人心對此亦應速悔已 
[營官逃避]  
　　駐紥湖口縣某營營官徐某因營勇多不足額被某弁控諸大憲委員前往清查徐聞信驚惶乃于某日挈眷逃避旋經該營哨弁尋覓已杳無蹤跡幾如黄鶴凌空矣護撫李中丞聞而大怒檄委馬姓營官接辦營務 
[月湖秋影]  
　　日前由鎭海拿得盗犯四名暫押鄞縣班房尙未過堂勘審不料入夜二犯竟穴隙而逃一犯仍逃往鎭海家中次日卽經鎭海差役所見鎖解來寍尙有一犯則未經弋獲也○某日清晨江北輪船抵埠有送女至甬上某憲署成婚者執事諸人甚爲　擁綵輿入東渡門過廿條橋適有脚夫挑柴過此護衛之親軍某甲惡其碍道持槍連戳三下脚夫受傷倒地血湧若飛泉衆人以該勇兇横太甚譁然不平趕上扭住通知脚夫家送該勇至提署請究歐揚軍門立飭統帶照律嚴懲一面出洋百元給該脚夫爲養傷費刻聞脚夫受傷深重恐難保無性命之虞也以上皆錄寗波友人信 
[鴛湖秋影]  
　　嘉興來信云塘灣鎭某姓餻餅店娶有養媳已有年矣小夫婦年皆十五六尙未成親某日觸怒高堂將子毆打幾下子以釁由養媳而起暗中商議濳購洋土幾許瓜分而冲服之侍毒發趕急施救養媳吐出救甦子則救冶無功氣絶而斃父母大慟買棺收殮至晚延某庵女尼到家禮懴其父酒後愈思愈忿忽發瘋癲手持廚刀大聲呼欲殺人闔家駭甚望外奔逃幸得鄰人赶上自後抱住奪去其刀始免於禍○又該鎭某姓父子開設豆腐店終朝碌碌所得無多近更生意清寥饔飱難繼以致父怨其子子怨其父時相口角爭擾不休日前又值爭閙經隣人勸其子出外啜茗甫坐下子忽起身而去隣人意其歸取茶鈔並不在意去久不來鄰人遂亦歸去不料子走回店内竟在内室雉經後經店夥見而呼救則氣已絶矣嗚呼○某日晚盛澤鎭某絲行棧司在外收得洋千元行至靜僻處被人搶去急忙追捕其人已飛步脫逃該棧司祇得回行告訴報事者始尙不信後訪明乃始無疑曾否報官尙不知悉也 
[設電紀聞]  
　　佘澂甫觀察去歲奉檄督辦東三省事宜秋杪工竣取道俄羅斯從東洋内渡於冬伸回津奉李傅相委辦北洋電報總局現擬續設黑龍江電線觀察勢難兼顧傅相另委周太守冕前往接辦五月二十五日自吉林開工六月十六日抵伯納城設局渡松花江入黑龍江趨齊齊哈爾墨爾根至愛琿城黑河屯若晴多雨少約於秋初當可告竣 
[津門雜誌]  
　　津郡自五月廿八日得雨後計經匝月並無三日暢晴且雨必滂沱如銀河倒瀉至六月廿七夜雨驟風狂通宵達旦比廿八日晨溝澮皆盈海河水勢繼長增高灌入閘口工程局員弁督率夫役築堤禦水始免漫溢聞京師之雨亦大長安道上一片汪洋自張家灣以下已可陸地行舟連日坍塌屋宇有銅山西傾洛鐘東應之勢○法國駐京欽差恭思當君偕其夫人到津傅相于六月廿八日宴於水師營務處座中各客除恭君外計有駐津正副法領事福州法領事兵船主將曁匯豐銀行費君夫婦又伍觀察廷芳羅觀察豐祿聯太守芳廕大令昌等七點鐘入席賓主盡歡而散○賊犯韓憨子由津解往靜海縣歸案訊辦行至葡萄窪於禾稼中突出兩人毆差劉吉升奪犯逃逸追捕不獲該差回津禀明一切予限查緝務獲究辦○某氏本津城望族遇人不淑流落烟花其母族知之月給婿錢數千文迎女歸家資其供給現婿以仰人鼻息難供揮霍領妻圑聚仍理舊業其戚訴之於天津府汪子常太守於六月廿七日派差在花柳叢中大索翌日得氏暫行交保其壻則押候訊究 
 
 

Page 3

 
 
[上海求志書院内戍冬季案]  
　　經學超等胡玉縉汪開祉朱逢中蔡啓盛陶承潞王有德特等陶承侃華彥鈺許克勤潘孝則邵曾鑑胡玉庚壹等六名不取不名○史學超等陶承潞陳汝恭朱逢甲汪贊鈖汪開祉葛士濬特等姚元鈺李鼎頤不取二名○掌故超等朱逢甲汪贊鈖汪開祉嚴祥彬黄錫恭姚元鈺特等王觀國李鼎頤劉炳照葛士濬許文蔚張景炎不取四名○算學超等崔朝慶程之驥蔣學慈特等陳公恕錢來青不取一名○輿地超等許克勤許文蔚葛尙質戴羲特等汪開祉徐候丞蔣同寅潘煕一等五名○詞章超等楊引傳陸珩陳曾彪 
吳大文過炎許玉庚特等曹心怡沈汝豹張之候李鼎頤楊應環李鍾淦一等六名不取七名 
[上海縣署瑣案]  
　　公陽里袁家娘家妓女花寳林被土某等拔至小東門外妓遂投上海縣籲求超豁云云業經疉紀報端前晚蒯太令飭提花妓至案見其形容瘦損嬌怯堪憐問汝有病乎答稱略有微恙大令曰然則曾服藥否答稱服過問服何藥答稱金銀花甘草蘆根等類大令曰此等藥毫無功用須服潞黨參之類汝曾習女工否答稱能製鞋及刺繡大令曰現在本縣准爾從良自此跳出火坑脫離苦海務須勤儉力戒奢華萬不可再墮風塵自尋煩惱花叩首稱謝大令遂着官媒帶回候鄒繳洋核奪○前報載不是店主一節兹悉珍元麫館主迄今仍未來申前日陳南章在押患霍亂急痧原差禀明蒯大令立飭官醫吳鳳皐騐明屬實大令遂諭令交保旋經同業某麫館主投縣將陳具保出外○前報載因病發堂一節兹宋順順病勢沈重業由原差禀明蒯大令諭令交保回家旋經宋之族長及廿三保二圖副保錢師竹連環保出 
[新令將來]  
　　昨據官場中人傅述正任上海縣裴浩亭大令已自津沽遵陸南下至清江浦買棹抵吳門將次莅滬矣 
[緝私轇轕]  
　　蘇州滸關來往上海航船停泊於西洋涇浜新橋相近舟中有食鹽四大包每包約重七八十斤據聞鹽從南巿買來被眼線窺見報知緝私哨官帶勇丁三人均穿號褂跟蹤而至迨鹽甫下船該哨官卽帶勇下船將鹽查出舟子强辨哨官怒喝勇丁將船篷艙　盡行打毁船中有搭客一人蓋該船本擬於今晨開放也哨官喝勇欲將船往東搖出洋涇浜適有法捕房十七號華捕見之時在下午五點鐘隨謂哨官此間係租界須通知捕房然後准拘該哨官不服華捕卽告知捕頭飭法包探嚴頌眉王榮培李雲發等協同中西捕將該哨官及勇丁并彈子一併拘入捕房旋在兵勇身畔搜出手鎗三枝銅帽鉛子等物據該哨官稱係奉丁大人飭令查私捕頭以有違租界章程著將五人一併管押候解公堂所有航船一艘着船埠暫爲看管候核 
[解錢北上]  
　　前報載解錢過滬一節昨日皖省委員胡君飭夫役將制錢二萬串運上招商局豐順輪船北上交納所有上海縣蒯大令所派差役汛兵遂回署禀銷差使矣 
[追還價銀]  
　　邵筱村方伯在蘇松太道任内曾代京内辦機器一副命機匠某甲解京後甲又函致上海電燈公司買辦唐某辦電燈藥水言是京中要買其價向道署領取等情唐卽照辦遣電燈匠解往計銀三百餘兩至道署收領邵方伯適赴香港辦理洋藥增稅事宜及電燈解往京中並不欲辦卽行發回後值方伯回滬交卸道篆陛見入都知電燈業經發回然銀兩則已付出此次升任臺藩順道來滬根追銀兩唐稱運往之電燈等件已有破壞折值銀五十兩方伯以並未用過何致折值若是惟往返之人工船資不無虧耗錯悞之咎在甲姑着唐折還半價唐堅不允方伯隨飭將唐移送現任海關道龔仰蘧觀察發交英會審公廨蔡太守卽坐内堂訊供唐申訴被甲誤累各情業由邵大人准折還銀五十兩太守謂如果邵大人允折銀五十兩則可否則定須照追當由英副領事賈禮土君到來請爲保唐出外太守允之惟須追還銀兩 
[捕頭乞假]  
　　法捕頭備德祿請假匝月於昨晨乘東洋三菱公司輪船前往日本所有捕房事務由副捕頭謝而諾代理 
[英界公堂瑣案]  
　　包探王阿二稱董敬記報失舊鐵絲三百餘斤查獲楊之有卽小桂子據言另有人行竊伊不過爲之搖船運至浦東爛泥渡賣與地保葛月樓同李福春股開之舊鐵行内同往吊贓不認收贓且搜查無贓爲將楊之有卽小桂子送案董敬記申訴前情請爲究追楊之有供我不過爲其人裝運至浦東變賣蔡太守商之易繙譯判楊之有卽小桂子管押一月以儆○一百另四號三道頭華捕稱昨見錢阿二在自已馬車行門前洗馬車有違租界章程爲此拘案請罰錢阿二供昨洗馬車輪有四個惟將二個乘便在門口洗淨並非有心違章蔡太守隨判罰錢阿二洋一元撥充醫院經費○華捕稱薙髮匠羅照坤秦耀定在路爭毆爲此拘案請訊羅照坤供與秦耀定同在薙髮鋪習業昨有人喚薙髮秦卽爭去爲與調笑口角由捕拘案乞求免究秦耀定供與同華捕又稱羅秦在路擾毆不休蔡太守隨判羅照坤秦耀定各押一天以爲在路擾釁者戒○二百七十六號華捕稱昨見陳才卿所開之漆匠店門口堆積許多漆器碍路囑令搬移不依反扭我髮辮欲拖入伊店行兇路人咸言巡捕應管街道打不得豈陳尙不肯釋手爲卽吹呌别捕到來帮拘一面將漆器雇車載至捕房今持解案陳才卿供在門前洒漆器及巡捕喝令搬移已經逐件移進巡捕催促甚急稍遞則將漆器雇車亂裝我懇其稍寛亂搬則壞漆器伊不依我說一句彼此同是華人何必如此捕卽動怒口角決不敢拖拉巡捕蔡太守商之易繙譯判罰陳才卿洋一元撥充醫院經費 
[法界公堂瑣案]  
　　金陵人王永明挈妻鍾氏及週歲小孩暫居永寗里附近前月十七日與隣居鄭胡氏口角有湖北人唐姓帮鄭邀吃講茶經人調處着鄭胡氏以香燭鞭爆服禮事已了矣至前日王之小孩忽然病劇王念或者因受鄭胡氏驚嚇而起遂向鄭尋仇鄭姓以王無端生事復糾同湖北人向之吵閙王孩本已病危至此竟一驚而斃王怒吵閙愈甚巡街捕得知通報以捕頭着包探協捕將王永明鄭胡氏拘押捕房昨日解案鍾氏亦投案申訴緣由王司馬謂事關人命公堂未便訊斷着一并送縣辦理○前報列典當街某花烟館扭送烟客至捕房控其拆梢捕頭着押候解案云云兹悉所押者爲陳阿銀昨日解訊原告楮起鳳投案訴稱伊等三人在午後一點鐘時來吸烟至晚八點時非但不給烟資反聲言借洋五元明是拆梢向之吵閙適巡街捕過因之拘押王司馬將陳詰問供稱寍波人在生大馬車房爲木匠前晚路過是處忽有人自内奔出與之相碰卽將小的拉住拳毆司馬問禇所開是花烟館抑清烟館褚含胡莫答司馬謂爾等花烟館平空將人送押實爲可惡之極隨着將兩造一併管押俟本禮拜三清晨至捕房再詰○五月某日之夜有三道頭華捕巡至新開河被人毆擊回訴備捕頭飭包探王榮培拘到紅黑籌賭棍十三名其中有胡子卿者年歲稍幼爲之望風遂從寛交保出外至前月杪胡至仁濟醫館見陳少卿衣服腌臢乘間謂何不洗淨陳以無人對胡謂我爲爾託人洗凈如何陳允之時捕房適有管押之人因病送在醫院施捕頭派包探夥爲之看守胡與探夥稍熟隨向陳曰爾放心交我他日尋我問探夥可也隨將衣騙去付諸質鋪得錢四百五十文後陳見胡不來尋至捕房包探得知梗槪遂於前日將胡尋到搜出質票吊出原贓着陳領去胡送公堂判責二百板○咸康洋貨店夥薛麗泉訴稱店中包裝順泰洋行縫針至漢口有一箱放在門前囑出店人看守早上出店人出外買物遂被人竊去計針十萬枚此項針前惟分售於鎭江寗波紹興等處上海未曾售過前日學徒往十六鋪見人設灘出售此針當卽報巡防局將設灘人拘送到捕房王司馬研問被告據供姓徐名清奇山東人住楮家橋已二十餘年矣家中眷口共有十三人小兒四人合家男婦兄弟俱賣縫針爲業此項針由一年約二十餘歲之人携來買下出洋一元錢八百文司馬着包探王榮培將徐帶往咸康店認看該店可有賣針之人後再往徐住處搜查可有存留再爲核奪 
 
 

Page 4

 
 
[俚語八句奉贈海上種榆山人指疵並乞高昌寒食生大吟壇同政]  
　　識面嗟何晚雄譚豁素心春風嘘惠澤時雨溥甘霖橘井延芳譽騷壇響遠音絳帷如可託立雪見情深[  莘溪閒農鄭其裕呈草]  
［G>　　淞濵花影目錄　花影樓主人啓 
　　新出淞濱花影一書皆滬上名校書小影計共百人繒手之工書法之妙裝訂之雅早於出書時登列告白有目共賞無煩贅述惟是書目錄未經排列茲特摘錄淤左以供衆覽欲覩全書請卽至本埠及外埠申昌購取可也 
　　王佩蘭　顧蘭孫　吳新卿　姚雪鴻　周月琴　湯蕉林　湯蕉卿　胡薇香　謝蘭香　楊蘭春　謝文蘭　王文香　葉吟蘭　蘭葉濤　周幼卿　林湘君　吳金秀　沈小寶　陸黛雲　林韻梅　胡月娥　周侶琴　呂翠蘭　徐慶卿　顧金鳳　花湘雲　薛定金　張媛媛　姚媛媛　左紅玉　趙紅玉　馮蘭初　唐紅玉　朱蓉卿　姜小玉　王佩蘅　王蘭香　王菊杳　張新寶　張　寶　高十全　高雲芝　王玉雯　馬巧珠　楊愛蓉　王水香　趙斐卿　謝　珊　陸孟劬　陸飛雲　胡瑞卿　林蕊香　鄭雲芝　林佩玉　林芝杳　李琴書　張善貞　張蕙貞　徐蕙卿　朱愛卿　陳金玉　朱愛鄉　楊桂寶　李月娥　張蕙仙　朱筱卿　朱文卿　張愼卿　吳佩卿　張桂琴　周小紅　張春寶　陸玉舫　朱鴻卿　蔡桂生　朱逸卿　謝二美　謝三寶　鈕彩蟾　張小寶　徐鳳林　劉桂仙　王雲仙　朱巧玲　殷畹蘭　陸五雲　李湘蘭　朱秀琴　王金寶　李黛玉　周月卿　陸桂卿　張秀林　王佩雲　李金寶　金巧鈴　謝秀珠　趙素秋　萬翠雅　陳幼卿 
　　越中盛典 
　　會稽禹陵乃夏王大　治水時自擇陵寢吉地　國家有大慶典必欽派大員致祭本屆舉行　親政大典欽派署杭州將　恭問松都護赴紹致祭六月十七日欽使行抵越郡文武各員均鵠立碼頭恭迓憲駕欽使前導用　儀全副黃牌上書奉　旨告祭四字次黄亭三座一設祭文一設香一設帛抬役衣皆黃色後爲銜牌執事勅印扈從　弁濟濟蹌蹌欽使坐綠呢八抬大轎威儀肅穆顧視尊嚴士民夾道觀者如列堵墻憲駕至新司行臺暫駐十八日牌示廿日辰刻祭陵至期敘使五鼓出轅黎明抵禹陵前導後擁較進城時更覺整齊顯赫通城文自霍子方太守武自楊兩　恊鎭以下咸往伺應越中士女雇舟來觀者河流幾壅灰岸延頸跂足者更肩爲之摩而榖爲之擊也欽使更朝服詣陵致祭恪恭將事陪祭者爲越中文武各員祭畢憲駕卽於廿一日卯刻啓節旋杭所帶差員丁役僅十餘人輕車簡從具見風裁聞欽使鎭杭馭下極其嚴肅故此次辦事隨員料理亦甚局匝其餘官役人等供事行臺率皆肅靜轅門外均罕識其面書之以紀我越中盛典云 
　　聲明 
　　前數日見味閒廬告白謂有石印後聊齋誌異圖說初集出售乃長洲天南遯叟所作閱之駭異余並無是書以意揣之當是淞隱漫錄無疑是書亦說部之流每期選登一則倩名手繪圖附於畫報之末自甲申年第六號書報爲始每一篇出頗蒙海內名流所欣賞至今殆盈一百二十則是書凡十有六卷猶未蕆事擬俟書竣之日彙齊裝訂以成全璧不意竟有捷足先登者眞爲咄咄怪事按是書乃由點石齊主人出重價購來以後或照印或排纂或付剞劂氏惟點石齋主人可爲卽天南遯叟亦不得擅自刋售何則以已受書值故也乃今者既不商之點石齋主人又不下詢之余絕不一言毅然竟爲抑何巧取豪奪一至於此余自壬午年言旋滬上惟知杜門箸述不涉戶外事惟此刊書一節有不得不亟爲辨白者一則與點石齋主人早有約言不容擅印一則點石齋主人屢來詰問不免生疑雖具百喙莫能自解平昔所硜硜自信者安在敬問味閒廬主人其將置余於何她祈必有以覆我　光緒丁亥秋七月三日天南遯叟謹白 
　　殿板石印念四史并原本士禮居叢書招股啓 
　　廿四史通行板本有新會陳氏及五省書局二刻或鏤印未精或考證未備遠不如○○○武英殿本之精美完善欲購殿本每部非千餘金不辦且由兵遯　流傳散佚尤屬難購卽近時局刻亦非百金不可本號有家藏初○○○殿本不自秘惜特付蜚英舘石印以公同好原板七　本現　訂三百二十本與慎記合辦另立和記字號訂印一千五百　　定者每股實洋八十四元先收三十元取書票一張準於明年六月先出史記前後漢三國志新舊唐書六史購票諸君如以先覩爲快屆時取此六史再付洋廿四元批明股票如不先取六史卽俟光緒十四牟年終全書告成找付洋五十四元一併統取悉聽其便躉售價可從亷股票售至明春二月杪爲止逾期後每部售洋一百六十八元此書校對精詳紙墨光潔較現行諸書皆有過之無不及印有樣本隨時取閱○又石印原本士禮居叢書是寄係真縣　養　先生所刋張香濤制府書目答問推許甚至其中喜靖本周禮　州本　　明道本國語姚本國策夏小正易林輿地廣記博物志諸書或本諸宋槧或本自舊鈔此外汲古開書目季滄華書目孫氏　書紀要百宋一　賦請求板本縷晰條分尤為有書癬者所必需略舉其目洵藝林之寶也第此書當日刻工甚鉅刻成全部印行不多兵燹後有挾重金以求者往往不護一遇今本號竟得初印原書付諸石印尤爲妙絕行欵字體頁數悉照原本紙墨精美更出其上海內同好當以先覩爲快仍照原書裝訂三十本外用花梨夾板每部碼洋三十元先定者每部實洋十五元預付五元掣取書票書成時找洋十元取書一部准於本年十月初告成本號前售駢字類編本約六月終成書嗣因急欲取信諸君提早一月已於五月二十八日出書詳登申滬兩報諒亦購票諸君所共鑒也以上二書均已開辦屆期憑票取書絕不失信如蒙○賜顧幸早○惡臨經售處在上海三馬路逢源里愼記和記本號並申報館滬報舘外埠申昌售申報處售滬報處鎭江大口奎光閣揚州多子街元發昌皮貨店及各省電報招商局以及朝鮮電報招商局均可就近付洋掣取書票此照 
　　旗記和記謹啓 
　　翰寳閣書彩籌賑票章程 
　　是票其一萬張每張四號每號洋三角頭彩得圖害集威一部新印經史子集題解統編八十部每部石印十冊價洋三元八角其題與同文局點石齋所印無一雷同經題取一題有數解者祥註淵鑑類函纂要廿部每部石印四記價洋一元八角二彩得廿四史一部題解統編四十部淵鑑纂要十三部三彩得皇朝三通一部題解統編廿部淵鑑纂要八部共計正彩九百廿四號副彩一千八百四十八號附彩三萬七千二百廿八號開彩後除三大彩送交外其餘在上海積山局領書一切章程詳淤售出彩票中一票四號未便拆書外埠寄洋售票須加信的售處在上海棋盤街恆德里分售在蘇州觀前來靑閣書坊 
　　詩賦類時朱新出售 
　　是書先五言聯句後四六對句逐句有註分類編部其題有從前詩賦類書朱備者如天文部雲日雲霰雲雨雲雷風月風雲風雨風露雷雨雷電霜露霜雪郡國部蒙古西藏伊　哈密印度緬甸英俄路國又電綫電報水雷鐵路火輪車火輪船寒暑表千里鏡諸題不可勝數新頴異常由積山局石印每部洋二元四角綾套加二角發售在上海拱盤街　和老棧石印胡刻仿元本資治通鑑畢刻續資治通鑑及外紀明紀招股啓 
　　上海積山書局啓 
　　資治通鑑一書淹通貫串爲史家絕作舉歷代運會之盛襄政治之得失暸如指舉洋洋乎大觀也正刻以胡果泉中丞克家仿元本爲最善繼以畢秋帆尙書沅續刻兼以外紀明紀彙爲成書益臻美備惟原書卷帙繁重則潘閱較難茲得原板初印本印成縮本以便携帶亦仿韻府招股之例以一千部爲額每部計價洋十六元先收六元付股單一　出書再收十元取書一部明年二月出書書出後部每　價洋三十元是書校對印訂務極精美訂作六十本合裝文木箱印有樣張關股取閱好學之士宜從早連購股藥勿俟帽滿致欲向隅爲幸經售股票據除本屬外本埠申報舘帳房電報總局掃葉山房著易堂文玉山房醉六堂萬卷樓千頃堂寶文閱文賢　暢　書屋樂善堂文瑞樓顧州樂善堂書坊下杭街通源錢莊湖北森寶齋天洋文美齋保定梁茂齋各處電報局各省票號漢口樂善堂森寶齋　成堂書坊京都文玉山房外埠信申報處均可就近購取 
　　助人爲善 
　　經云天地否陰陽競邪勝正人生病悉謂時行瘟疫之症焉炎自高祖業醫數世每得奇方怪症威爲指示心傳醫之奧旨得矣繼承高祖之志抵申十有餘年再加觀書臨症閱歷彌深惟幸起死回生信從者衆第思人遐室遠未及著手生春踓有博濟之心恨無徧施之衛況本年厥陰風木司天少陽相火在泉料秋後主病三焦及胆癘疫之症難免故將高祖經歷心得良方再選上品藥料虔製各項救命靈丹用公諸世屢蒙各省　官商惠然賜顧然世境多艱恐難採辦茲暫將各藥丸照祖遺規减價發售非同射利一流特欲名揚四海以助樂善之風也○甘露茶餅用以代茶可消百病每盒念塊洋一角買十五盒以外另送紅靈丹痧藥共十四瓶○加料川麝痧氣丸每洋百三十瓶○萬應白痧散○八寶臥龍丹每洋九十瓶○八寳紅靈丹八十瓶○萬應辟疫如意油每洋念五瓶 
　　上洋珊記碼頭東首廣東霍天行堂炎南氏謹啓 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[憲示照登]  
　　安徽巡撫部院示天生萬物牛以耕田若無牛力人何食焉天方之教潔凈爲先猪肉不凈不使登筵若云食牛乃是僞傳回教經典併無此言江圩之破百姓可憐田已被水牛且賣錢深秋水退生計轉艱况乃禁宰法律高懸宰牛三次如一人然得規包庇罪又加嚴爲此示禁四字手編犯者不饒爾其愼旃 
[邗江官報]  
　　六月二十八日鹽捕營曾都戎由裏下河巡哨回二十九日江都謝邑尊從蘇省公幹回七月初一日梁鹺尹建中禀銷曲塘卡務初二日鮑鹺尹奉憲委淮北催捆差吳　判廷謀解湖南餉到揚 
[時症良方]  
　　本年溽暑勝常幾於流金爍石疫癘之氣在所不免昨閱貴報登某處時症盛行患者頃刻莫治聞之殊深憫惻因憶舊存良方兩條均經屢試屢騐其效如神用特抄請鑒察尙乞登諸報端廣爲傳佈獲福當非淺鮮計開霍亂腹痛方白礬四錢用冷水和滾水半碗冲服○天花痘方紫草茸二錢用凈水一碗煎至半碗每日代茶飮之及至痘已結痂乃塗以舊臘梅油數日卽愈倘痘有腐爛用熟番薯擱凉搗爛敷患處可也[  鐵城居士謹啓]  
[助賑摭要]  
　　顚連困乏則解免而末由隱惻仁慈自奮興而靡已欲挽流離於餓子端資鎭撫於善人今有儋石硯齋善士爲令郎求病速愈助洋五十元澄江楊善士爲尊堂痢疾求速愈助洋五十元南沙奚子諤善士祈闔家康健助洋三十元戴善士咸弼爲令孫輩入泮蒙胡練溪太尊賜芹儀洋三元移助賑捐無名氏善士求病速愈助洋十二元丁經笙觀察募退思主人洋三十元又夏善士洋二十容卽彚解直東拯濟同居覆幬之中苦甘迥别矧在豐饒之境援救良多謹抒蕪詞用伸感悃[  上海北巿絲業會館籌賑公所愚弟少欽施善昌謹誌七月初三日]  
[書扇助賑]  
　　吳縣潘芾棠先生莘田觀察之哲嗣也書法絶妙兼精岐黄術觀察宦遊荆楚時輒隨侍焉客歲奉諱東歸倦於遠游今來滬上懸壺于抛球塲後永保棧因念直東災况願書扇二百件全數助賑潤資二角七日取件由分局代收代交[  二馬路同文分局葉守之啓]  
[題節婦錢門黄孺人事略後步高昌寒食生原韵錄請險生姻兄斧政]  
　　寂守閨幃四十年一經回首倍凄然苦衷幾曲誰知爾亮節孤高可質天寒夜氷霜同志潔名山金石與心堅自從老父旌忠後有女差堪汗簡編[  奉賢少巖陸伯棠拜稿]  
[寄懷汪伯明兄卽請徐子琛兄同政]  
　　小叙盈巵酒共斟扶桑駕叱别歌聽寄將徐福當年事好訪遺書補六經此去重洋動客思蓬萊不遠早神馳如瓜棗向安期乞方是他年念舊時[  奉賢少巖陸伯棠未是艸]  
[近作錄請夢畹生指政]  
　　春訊分飛勞燕各西東病緒蕭條一味慵禪榻鬢絲閒歲月繡床燈火好音容未堪薄倖年來慣可省餘歡夢裏逢珍重玉腰纎瘦甚香衾如水夜寒濃年時長看鎖眉顰一别今來况隔春不解相思原俗物太教無賴更傷身袖中密字知猶在枕上啼痕認不眞容易慰卿難自慰幾番愁病咽悲辛○秋懷畢竟如何始是佳半生心事託秋懷離憂有約常來枕艶夢無聲欲上釵蕉葉影搖風隔戶桂花香冷月當階依稀光景憑回首問字鐙前學繡鞋别意無端入早秋幾經消息問紅樓鏡中慘緑描新恨機上流黄織遠愁合德相親元是妬雙文纔見總含羞心知命薄無成事到得鍾情更不由[  紅豆詞人]  
[湘月蓮花生日百花祠香尉招集滬上名流在雙清别墅爲荷花祝嘏璞躬預其會歸塡比解錄呈蓮社諸君拍正]  
　　新秋天氣聯琴尊雅集傳盃歡飮占得園林名勝地來與蓮花稱慶客到如鳬箋飛似蝶觴詠金蘭訂每陽疏柳蠣牆烟景初暝乘興小閣呼鐙四圍照豔入座妝皆靚水佩風裳相對處人面花光輝映凉逼鬚眉醉煩絲竹携手梧桐影香魂喚起六郎依約堪認[  梁溪瘦鶴詞人倚聲]  
[奉和西湖花隱立秋日偶成元均錄塵點鐵并請諸吟壇政可]  
　　一葉梧桐下凉飇動旅愁流光催去燕鄉夢寄閒鷗有客槎乘漢何人笛倚樓海天空闊處長嘯一聲秋[  東武惜紅生稿於侍梅閣]  
[奉和題淞濵花影元玉卽請種榆山人法家正之]  
　　漫策花驄事冶游傳神倩影一齊收黄金不費蛾眉買翠黛爭如鴻爪留風月平章歸彩筆畵圖省識到妝樓蘭因絮果知何似惹得情痴晤寐求[  崇川驪睡軒主未是草]  
[奉和驪睡軒主立秋日客中書感元韻錄請高昌寒食生大吟壇晒政]  
　　秋到江南人未知中庭梧葉已離枝天涯芳訊初過候客子愁懷欲絶時買酒難教千日醉讀書還恨十年遲炎威此際猶銷爍一服清凉乞向誰[  武陵漁隱就正草]  
[滬北仁濟善堂六月分一文愿捐清單]  
　　大豐號大豐諸友以上二戶各一千二百公和祥帳房九百益記茶棧四個月一千八百不敢再悞三百六十菊明氏二個月六百廣和記海興帳房泳記寳善堂資家詩以上五戶各三百味蘭軒蘇受福堂席正甫以上三戶四個月各一千二百仲良氏六個月一千八百黄敏田三個月九百敦睦堂四個月一千零八十鴻昌木行東來升淞隱子姚子廣榮秀齋以上五戶戶二個月各三百正金濤北洪泰華榮昌嘉泰裕鄭朝恩慶和銀樓泳昌升同豐永蕭蔭昆平陽慶富氏黄廣滴胡嘉瑞旭春氏顧少山黄省三錢貴勳以上十六戶各一百五十孺梅齋陳香圃古松氏以上三戶四個月各六百免知齋潤之氏瑞之氏以上三戶六個月各九百余紉秋六個月九百廿唐賜三七個月八十四唐昭祿廬錫齡唐培生以上三戶二個月各二百四十六杏之爲潛最樂周敬爛堂以上三戶四個月各四百八十周均鈺日盛號張國鼓六怡堂王復聲力不足人周承志堂花以上七戶各九十蔡湘湘林元昌永趙稚候宜石主人以上四戶二個月各一百八十公和祥帳祥義和堂以上二戶四個月各三百六十張書樵七個月六百三十怡怡氏平安氏六順堂滴輝軒何竹漁職思居俞以上六戶二個月各一百廿泰順亭和記孺蘭江徐澹賢李留餘書屋聚德堂陳以上六戶各六十鄭力不足鄭吉慶堂席克明以上三戶四個月各二百四十奏百祿三個月一百八十有心無力人三十太倉璜涇曹雲谿林寳奎沈難香以上三戶各洋一元共洋三元錢三十一千七百七十 
[上海三馬路與昌協賑公所陳竹坪經收山東直隸賑捐七月初一日第七百三十三次清單]  
　　靈字册功字第九百九十八號本埠泰昌隆寳號交來隱名氏洋十元顧闔家平安四季平安二戶各洋二元又萬家生佛册加如氏洋十元願利路宏開願母福壽康寗二戶各洋二元求志室無名氏二戶各洋一元以上二册共洋三十元○又册現字第八百五十二號西門姚善士募祥瑞氏洋一元五角隱名氏助醉芙蓉畫譜十部求益氏吉慶氏培德氏三戶各洋一元榮華氏洋五角學德氏洋四角學厚氏不留名各洋二角石秀玉洋一角以上十戶共洋六元醉芙蓉畫譜十部○又册過字五百廿二號成昌烟店父來古虞張銎洋六角又受福册古虞張銎又内室又長女又次女又長子又次子六戶各洋一角以上二册共洋二虎角○萬家生佛册無名氏揚熾孚二戶各洋五角潤昌棧洋三角管玉笙李星甫無名氏三戶各洋二角又册方錦堂洋一元李杜亭陳壽崖黄雨卿映堂孫耀堂陳銘徵李麗三朱月橋順鐵君李愼之十戶各洋二角無名氏洋一角以上二册由張小亭先生交來洋五元○作善降祥册存仁子史乾泰朱慶祥餟雲子恆德興樹德堂熊記保滋堂槿記七戶各洋一元延生子洋半元不留名洋二角朱陸氏錢六百文無名氏錢五百文吳子球錢三百五十文徐天順沈漢各錢三百文鍾錦楓平樂人家同興號朱益源華飛熊史祥號各錢二百文以上由杭省武康朱梅垞善士寄永利局來洋十元虚對洋一個小洋二個錢一百三十文○安定存仁子求病速愈洋五十元恊源錢莊交來黄恆興藥資移賑求病速愈洋二十元覺痴山人求萱堂身體康健並萬平安洋半元又求保先室程吳氏冥福洋半元郭善慶燒香資移賑以保平安洋三角無名氏洋四元高順記洋一元嚴漁汀洋一元億記銅洋二元○○本日共收英洋一百廿八元銅洋二元小洋十七角虚對洋一個錢一百三十文醉芙蓉畫譜十部合併聲明 
[上海四馬路文報局内協賑公所經收賑捐六月下旬清單]  
　　廿九日本埠同康庄交來三省堂求小人病痊廿元○任逢翁交來寳應朱孫間朱孫閶朱稱保三戶各十元○有感期通册要字蘇城汪瑞裕茶棧交來七一老人求病速愈十元○萬家生佛册甬江鹽厫于公策先生募晋豐庄恆源庄杜維記　載記菖湖洪記五戶各一元謙益庄上谷氏侯不留名吳興孫子寛瑞裕號王乾記戴華記七戶各五角無名氏傅蓮卿二戶各四角龔保和史善珍無名氏三戶各二角陳裁縫忠記一角○作善降祥册新巿祥發號募袵號自省堂二戶各二百楊承記洪信記謝錫軒陳錦元沈楚堂開士金坡沈涇舟開士友耕八戶各一百文一德山人五十文實收洋一元錢二百廿○如皐馬舜卿先生爲令親隱名善士祈求暗疾速愈四元○本日共收英洋七十五元錢二百廿文○本旬共收規元一千一百十六兩五錢三分六厘英洋六百七十六元毛本洋二十一元兩共計規元五百另八兩八錢一分原平銀三百三十九兩八錢六分批申規元三百五十六兩五錢五分二厘爐坯爛印洋一百十五元計規元七十八兩二錢銅洋十九元二角烊見規元二兩八錢另三厘小洋十二角計規元八錢七分六厘虚對開洋四個計規元一兩一錢六分八厘錢四千六百十六文計規元三兩一錢八分三厘○九項共合規元二千另六十八兩一錢二分八厘○連前共收規元三十七萬五千一百十二兩一錢三分○解山東第三十九批庫平二千兩計規元二千一百八十八兩○連前共解規元三十七萬九千三百九十三兩四錢九分六厘○實墊解規元四千二百八十一兩三錢六分六厘合併聲明 
[上海四馬路文報局内協賑公所經收賑捐七月上旬清單]  
　　初一日救災單周浦鎭曹星巖先生募百不能一齋四元人瑞山水窼二戶各二元　齋漱芳書屋擁青閣仁裕奚典四戶各一元王萬和堂自然秋舘瓶山小築三戶各五角夢餘子八角畢子榕二角愿心子五百文誠心意自原二戶各四百計愧堂二百八十張步行二百太原郡一百實收洋十六元錢三百二十文有感期通册莫字龕山周聚生號交來龕赭山人爲求病速愈二十元○又册杌字本埠長源泰號交來箭亭友笙氏汪五元○又册過字黎里永泰豐信局募一元○又册現字南通州魚灣處募凌鏡波凌懷青景棠軒琴堂軒顏聚五五戶各一元湖上笠人一千文祥豐和合記南亭氏益泰友蓬氏無名氏和祥豐子雲軒七戶各四百文敦和三百文朗亭氏怡啓堂泰昌達夫氏餘慶子五戶各二百丁亥生一百廿文金敦裕堂余朗軒戴吟香胡維智素位堂汪仁山六戶各二百金鑑堂古月岩餘慶堂松月軒四戶各一百實收洋十一元五角錢廿文○康字册崇明大成號一元又募陳竹樵諸子馥陳靜三三戶各一元無名氏四百翁紀裕潘正義陳靜三張善忠四戶各二百何長庚陳畏山羅保身戎蓮舫吳發興解懷德沈觀章童文政吳天昌九戶各一百實收洋六元○賑字册漢鎭趙萬豐號募無名氏錢三千李榮光莊中和二戶各五百無名氏三百林茂就一百實　　四元○使君受福册常熟震源庄募無名氏足對開洋一個○又册潯陽昭潭客募各善士十八戶洋五元又募有感斯通册各戶洋二元銅洋一元又募康字册各戶洋四元○湖洲湖漶局多安堂陳交來陳照臣善士六元○本日共收英洋八十元銅洋一元小洋五角足對開一個錢三百四十文 
 
 

Page 12

 
 
[上海四馬路文報局内協賑公所經收賑捐七月上旬清單]  
　　初二日蘇城善士交來河陽大善士助規元三百兩○張敬記捐票欵洋四元○湖州補拙子求子病速愈　元○悅册京都全芸軒先生交來顧景翁善士募祈安氏平安氏二戶各十元○作善降祥册九江寳源生號代寄到江西三河局吳佩欽先生募王德馨堂六元王慶農王次元王　甫王繼之王亥生吳佩鄉裘秦川陳謹夫陸寳山九戶各二元馬西峰潘芝泉二戶各一千文曾　梅曾坤喜譚洪六龔太余慶曾寳老吳七戶各五百文無名氏四百廿文曹孫氏　百文實收洋三十元○有感斯通册杌字甬江鹽厫於公策先生募陳錫九林洵安王松生黄順祥靜安居廖洪記龔耀甫羅恆保八戶各一元張稼生靜遠居吳不留名吳三三戶　五角無名氏四角顧墨樵張少香合助五角汪仲記三角汪越記趙怒房趙壽泉李旭初應福記王戶各二角陳裁縫忠記黄兆生康福林三戶各一角○又册功字趙敦仁爲榮兒　痊一元申敦訓爲福兒平安完愿一元○又册成字求合家平安一角求學士一百另六文求利士三十文○康册潯陽守約山人求保次子疾病速愈原平銀八兩五錢○本日共收規元三百兩英洋六十九元原平銀八兩五錢小洋一角錢一百三十六文 
[上海北巿六馬路西首仁濟善堂經收各大善士捐助藥資經費六月分清單]  
　　朱啓忻求病速愈捐助二次共洋一百十元○楊福田求妾病愈合宅平安捐洋五十元○程岷江善士捐助二次共洋三十元朱安山善士捐洋二十元○唐乾初心愿氏徐陳德記鄒希曾四戶各捐洋十元○生昌號黄菊泉二戶各捐洋二十元唐茂枝大善士經募杜　洋十五元○陳鳴壽沈芝庭吳興巽氏余立記陳袁氏汪笏卿六戶各捐洋五元○楊卓堂盛瑞章胡桶青兄交來不留名三戶各捐洋四元○湖北倪桂山兄經慕干培姑無名氏　經記王　山四戶各捐洋二元○程玉峯潤求病速愈陳廷堂姚文熊四戶各捐洋二元○羅善士李善士各捐洋三元秉乾銓菊生氏各捐洋二元○張善士錢菊周占鵬三戶各　洋一元○怡泰昌無名氏移潤生三戶各洋一元○林石香銅洋一元○共收洋三百八十元正 
 
 
