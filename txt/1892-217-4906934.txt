# 1892 - 217 - 4906934

 

Page 1

 
 
[重印經籍籑詁出售] [  點石齋]  
　　是書爲儀徵阮文達公所輯公當視學浙江時以經術偪迪士子恩治經必先通詁訓庶免鑿空逃虚之病爰集經生若干人分籍籑辭依韻歸字而公復以精心卓識總其大成可謂經學之統宗詁訓之淵藪矣本齋前用横行三層式縮成五本頗蒙士林稱賞迄今銷售久罄而　顧者尚源源而來因仍遵前式用潔白聯史紙重印成書較之初印尤爲精美臨文繙閱一目了然現己告成卽日本本分局及申昌發兌每部碼洋二元五角今躉售與雪印軒主人此佈 
[新印駁案彚編出售] [  圖書集成局啓]  
　　律一成而不易例因時而制宜讞獄之道不外乎此然情儒百變有非三尺所能賅者此司刑者所以有平反之舉駁正之條也駁案彚編一書爲金君秋濤所輯基中分門别類比事屬詞不特身膺民社者所當時加披覽卽襄讞之員棠刑之幕孰不當奉爲圭臯哉今由本局以新鉛字排印紙色潔凈校對精詳每部釘成十二本連套定價碼洋二元有欲研究刑律者請至申報館帳房及各處申昌或經售申報處購取可也 
[治術篇]  
　　今之天下中外一家之天下也前此爲中國謀者輙曰閉關絶使大申海禁不與外人通往來乃足以爲自守之計今日之時勢則　所不能矣中國乍見西人避之有若浼者習而久焉喜新厭故之念起爭奇鬥異之意生遂競步乎西人之後塵顧所以步西人之後塵者非必能默察西情遍通西法於西國之風土人情山川道里無不熟於西人之語言文字無不諳也不過愛皮西提温土的里略能辨之於口卽以爲我善西語西文也口含雪匣之烟日飲巴德之酒卽以爲我同西人之嗜好也等而上之非西人之衣不衣非西人之食不食非西人之醫不醫非西人之藥不藥一似西人未入中國則中國之日用行爲無一是處此其性情之怪僻爲何如乎夫中國旣與泰西通商則自當效其所長以補我之所短而亦不可效其所短反舍我之所長卽如此時中國大興礦務講求製造通行電報廣置輪船議興鐵路此　泰西己成之美舉中國仿而行之可也卽所謂舍己之短效彼之長也至於中國所自有之長則亦不可爲其所奪大都談治術者不過分治内治外兩端而己治内者如鼓琴我自調其七絃和其五音凝神壹志按律循聲一彈再鼓此其得失惟自知之旁人之聽者其爲知音耶爲非知音耶固不必辨之但自定其心雖聞他人之所彈者有新聲可以悅耳有手法新奇可以動人而我不能舍其所習者而學之蓋彼有彼之彈法我有我之彈法我祗自信於古法律吕無所舛訛則無負於琴矣治民者亦惟以問心無愧爲第一要義更章變法皆無益也琴瑟不調則改絃而更張之從未聞有本調也而猶欲更張者此則治内之理之通乎琴者也治外之道譬之於弈步步隨人之後未有不敗者蓋弈者所爭先著雖一處勢極危險而忽焉舉頭四望心中爲之一清何處有隙可乘何處有罅宜補一占先著而他人皆爲後著矣先後不並立勝負無常情内度己力外察敵情其中變幻不測之處有非旁觀所能逆料者且惟恐旁觀爲之道破者得先則勝落後則不勝此中所爭止在一著半著之間而今之談洋務者動輒謂西國有治法中國無治法中國此時而欲急求治術非如日本人之盡棄其舊習而幡然改圖不可吾則請以琴棋觀之同一琴也善彈者彈之而娓娓動聽不善彈者彈之而艱澁異常此曰琴之不佳也絃之不調也在門外漢或者信之箇中人則不之信也同一棋也滿盤籌算同時下子黑先白後軍躪砲攻善弈者獨占先籌不善弈者徒生後悔此而曰棋枰之不妙也棋子之宜易也卽門外漢亦且聞其言而嗤然笑之以鼻矣故吾謂治内者莫如以琴理爲法我自求其音之和不必笑人之不成聲亦不必羡人之易動聽也民者我之民國者我之國則我行我法但能不軌於法而國無不治譜之同異調之古今皆不必計也迨至心平調和而取人之長補我之短而我之琴乃無遺憾矣而我之治内者乃竟全功矣治外者當以棋爲法他人所著者此棋我所著者亦此棋並無異同也而他人所著縱横莫當我之所著顧此失彼此其病在乎致於人而不能致人焉耳我但按部就班開局布勢極爲整嚴而乘他人之隙以制其死命乃爲勝算若一著偶錯卽心慌手亂則未有不潰敗决裂者兵法云千里而趨利者蹶上將又云行百里者半九十里中國之古人早己先我言之矣其如滔滔者之不一思及何哉時聽桐逸客正在鼓琴奏緑主人正在圍棋聞余言皆歛手而起曰琴棋小道也而子乃推之於治術不亦夸乎余曰非爲公等賀也其理則然耳老子言天道其猶張弓乎蓋不過取其張弛之義非竟以弓爲天也然則余之以孝棋言治術是遂以琴棋卽治術也哉觸類而引伸之是在秉國之鈞者 
[茶市述聞]  
　　聞茶棧之業平水茶者與掮客商議本年售平水茶十四萬箱爲止惟不知曾核定與否而山上所產之茶則有十七八萬箱之多果爾則西商大爲喜悅何則茶之出洋者少則獲利可以操劵也然山户餘下三四萬箱無從出售豈不大苦竊謂此項章程應在茶市未開時先行核定庶幾山户聞此信息不必多做新茶今茶市己及半途忽有此議其將何以使山户免受大虧且國家亦少收約二萬擔之茶稅恐當事者亦未必允從也 
[日光山避暑記]  
　　日皇降旨陽歴十月中陸軍第一第二兩師圑分兩軍大操於東北之里以供御覽陸軍奉旨後己將一切應辦事宜預行準備矣○美商某船行至阿波海岸遇有失事之船漂流至德島縣海部郡遂救起二十名上月二十八號午後由巡查護衞送赴神户查此船名諸司埃那利硜係美國加奈陀輪船公司所造帆船可積一千五百八十餘墩爲神户租界八番館經手裝載樟腦及雜貨於七月二十二號由神户掛帆出口駛過紀阿瀬户之際適遭二十三號之暴風當時漂至阿波國志和岐村而覆船上水手人等共二十三名或云二十四名内七名在神户出口時新雇之日本人今僅救獲二十名餘三四人之性命必不保矣傷哉○大坂商船會社有輪船名猪名川丸者於上月二十二號午後四點鐘時由大坂裝客及貨望岡山玉島進發次日駛至岡山三番港狂風大作倐東北倐東南怒濤拍天船頓覆没計共搭客二十三名僅撈得死屍二具自船主以下二十八人僅逃出水手火夫各一又獲死屍一具餘悉葬諸魚腹中矣航海之難有如是哉○總理大臣兼大藏大臣松方伯爵一再上表辭官日皇慰留不就刻暫居富岡别墅大約俟内閣各大臣簡定後仍專任大藏大臣之職八月一號京報云日皇因内閣又須更調深爲煩惱屢下問諸老元勳大半推尊伊藤伯爵惟未識伯爵能否欣然從事乎至三號午後一點鐘時東京傳電至長崎云伊藤博文伯爵决 
 
 

Page 2

 
 
計就内閣總理大臣之任黑田清隆山縣有朋井上三伯爵亦决計入閣惟此事得諸風聞未知確否又言自松方伯爵辭職後日皇屢召諸老臣諮調諸老臣退值後咸往來私邸密議一切 
[災害頻仍]  
　　日本德島縣屬海嘯情形曾登前報今又聞縣屬海部郡大户村字久次米荒谷寳字之山嶽忽於陽歴七月二十七號午後八點鐘時崩壞自荒谷至字春森地而止破裂陷没人民一百六十餘户有不及逃者竟致理没百餘名所有富岡町遭灾慘狀與十津川鄉之變不少異又縣屬勝浦郡旭村山嶽時聞有聲如雷恐亦不免崩潰又生實村字中野浦賀霜野妙野等處出畑龜坼時時撼動内旭村又有山水噴湧漂失民人九户畜類二十四頭死亡十四人又中木頭村山嶽崩壞山水横流夜間更遭瀦水潰決民人數百户俱没於水中現在一望汪洋惟郵便局村役塲巡查駐在所寺院尚未全壞其他人畜死傷不勝枚舉此眞言之痛心聞之酸鼻者己同時報水災者尚多和歌山縣西牟婁郡及新宮川兩處於二十三號潰決堤防二里許水增二丈七八尺沿岸人家被害尤甚溺死四人奈良縣十津川鄉野尻山巒崩墮川脉沸騰屋宇頽倒不少靜岡縣連日大雨川水上泛富士川橋及鐵橋皆廢神奈川縣自陽歴七月下旬大雨不止所有相州相模諸川中增出水一丈三尺餘高坐郡新磯村坐間村等凡二十餘處隄防亦皆坍卸計長數十丈不等岡山縣被災尤重災後查見頽牆倒壁中水溜不絶市上道路泥濘没膝商民爲之輟業其流失屋宇者風餐露宿計共五十餘家哀鴻嗷嗷何止以數千計現經山陽新聞社創募義捐先籌米一千石送往散給又鐵道會社許設法排水再築隄防岡山縣知事以災况上陳日皇特命大塚内務書記官赴被災各屬巡視先至墦磨二十九號墦磨縣常置委員開會會議查得水害最重處計吉并朝日笹瀨藤森四大川隄防修繕須費銀一百萬圓兵庫縣署於二十八號止支出備荒貯蓄金一萬二千二百元此後尚需一二萬金云 
[朝鮮近事]  
　　上月二十一日日本人之在外道捕魚者被朝鮮人擊傷數人砍斃其一刻己將兇手拿獲矣○二十四日有二華人在仁川口西島鑿取山石朝鮮人見而兇毆幾致斃命幸爲中國某兵船上人瞭見急駛三板船前往將人救回并拘得兇手五人送交領事官究辦○二十七日有中國北洋鐵甲兵船四艘駛入川口二十八日統領丁雨廷軍門登岸拜客各官皆迎迓如禮軍門先至英領事官署傾談良久旋拜稅務司及日本領事官事畢回至中國領事署小憇二日然後回華○皇上萬壽聖節自六月二十六日起至二十八日止每晚七八點鐘時中國租界中大小鋪户皆高懸龍旗張燈結彩雙盛泰門外扎成烟火二架銀花火樹不夜城開爆竹之聲山鳴谷應各國人觀者如山如海極盛一時○連年華商多有賠累向惟販運布胥及零星雜貨可獲贏餘今則銷路日疲虧折日甚總由頻年亢旱民不寥生所致也○邊門裕增祥早年卽設肆於朝鮮實爲華商之祖旣而虧累無底力不能支現由袁星使遵李傳相札諭爲之剖斷某日過堂訊鞫判令將所久國王銀三萬餘兩先爲清付至被朝鮮人所欠之銀七萬餘兩由國王飭下追取○日前日本朝鮮二國領事官在朝鮮某署會議日人被殺之事日領事官欲將兇手照朝鮮例斬首朝鮮領事官以爲屈計上年一年之中日人之在外道者殺我平民計有二百名之多並未抵償一命現在撫恤銀兩可請按名增加至於背前案而戮我民斷然不可因此所議不合各自遄回○爾來月餘不雨禾稻乾枯糧價日漸加昻非惟鄉民望澤情殷憂心如擣卽華人之在此貿易者亦皆以米珠薪桂謂爲長安大不易居云 
[扶南藩報]  
　　安南征收鴉片稅項各處商賈潛行偷漏大官飭府縣各員密爲稽查迄無就獲近又開明賞格如捉獲漏稅之物准三分中抽賞一分仍復加以重賞云○安南殿試進士敕賜第一甲進士及第武范諴第二甲進士出身阮尚賢第三甲同進士出身謝穰黎伯歡朱孟楨謝文幹黎詠模謝涵胡中亮查阮尚賢係户部參知阮𩕏之子七歳卽能屬對縉紳先生嘗以見賢而思齊焉命對應聲曰將聖又多能也又出作者七人矣應云見其二子焉又出子曰三人行必有我師應云叟自千里來卽利吾國衆皆以神童目之○東潮所轄安子山時見峯頂火起防營員弁知必有異燃發大砲二轟之火卽消滅及次日派探訪之斃匪三名尸僵嵐際○北寗碧溪社人阮悅從官軍剿匪衝鋒斃命追贈九品百户其弟阮文忠免徭役終身 
[宅郡風災]  
　　距越南西貢約三四英里有地名宅郡者上月十七日下午風雨驟作約閱三四點鐘之久方止風過之處樓房屋宇均遭損壞幸港旁所建巨橋未經吹倒此處向有大市一區用鐵柱而蓋以瓦片者市中建一鐵塔上蓋鉛瓦堅固異常乃遇此狂風倒塌者竟及其半鉛瓦被風吹至空中大有落花胡蝶作圑飛之概路上行人爲風吹倒狼狽景象更有不能罄述者所幸此風所過之路尚屬無多若全境均遇此風卽不堪設想矣是役也計死者十有一人重傷者三四十人輕傷者尚不知凡幾附近有新建之火碓一所烟筒亦被風吹倒說者謂自開埠以來未有如此次風災之烈者 
[自投羅網]  
　　從來作奸犯科之徒雖倖免於一時卒難逃於顯戮故諺曰天網恢恢疎而不漏良有以也聞上月廣東水師提憲派有武員赴南海縣屬查辦積案在龍津地面憑線捉獲二匪解由江浦行營訊據供認不諱遂於本月初九日派弁帶勇護押二匪附搭萬安夜渡來省以便歸案審辦迨渡次牛墟海口忽有一葉扁舟載客二人手携雨傘旁無行李大呼搭渡船主停橈以待俟其旣登然後啓行中有兵勇認識二人爲苻黨衆以告船主分派各勇把守艙中要隘而命各搭客移坐蓬面以避兇鋒二人知事敗露欲出而鳬水逃逸則守衞綦嚴欲爲拒捕則人無寸鐵祗得徒手相搏以冀乘隙遁出卒以衆寡不敵利鈍勢殊俯首就擒迨船抵省河天己破曉弁卽進城禀明營務處添派兵勇將四匪押解登岸交縣監禁各搭客始得上岸當營勇之圍捕二匪也船中諸人深恐困獸猶鬥禍生不測莫不慄慄危懼嚴爲防範迨見匪拒捕無械人心始安而各客己露宿通宵矣 
[鸚鵡脫籠]  
　　粤垣迪隆里大巷口某鴇母手植名花三五藉以摇錢初九日適届設帨之期遂在珠巷住屋張筵慶聚各妓皆回家稱觴聊伸慶祝中有某妓與某客稔久欲玉門贖蔡無如金盡床頭至是妓預爲約定伺於附近迨至是早妓出門注香乘人不覺遽效紅拂私奔時晨光熹微坊隣無有知者迨家人見其久出不歸急爲尋覔而芳蹤己杳當卽懸賞購覓恐未易珠還合浦也 
[日報復開]  
　　嶺南日報館暫行閉歇遷徙己紀前報兹聞其遷徙之由因無人出名刊報與西例有違故奉領事札飭不准在租界内開張現己遷往河南地面於初九日仍前刊派矣 
[嚴緝窩家]  
　　欽加同知銜統帶巡防勇兼帶卓勇緝捕卽補縣正堂李爲曉諭事照得本委員前奉札委辦理老城緝捕業經派弁帶勇分叚梭巡數月以來地方漸臻靜謐而偷竊之案究未凈絶者良由窩户尚未全行查獲所致兹本委員復奉大憲檄委兼帶巡防營遵將裁留勇丁分叚駐紥巡緝惟查省垣地方五方雜處街道紛紜不能不加意防維以資保衞現在各叚勇丁每日自子刻起寅刻止卯刻起己刻止午刻起申刻止酉刻起亥刻止週而復始輪流稽查并令勇丁身帶小鑼仔一面銀雞一個遇有盜警聞聲齊出圍捕庶免匪徒逃竄其中間暫不穿號衣亦必以腰牌爲記以示區别第盜匪自應設法緝拿而窩户尤當認眞查辦除飭弁勇隨時稽查外合行出示曉諭爲此示諭諸色人等曁各街地　　夫知悉嗣後本營勇設在各街捕匪該栅夫等一聞鑼仔銀雞迅將栅門關閉俾盜匪不致逺颺其各街業主有屋租賃務須究明來歴再行 
 
 

Page 3

 
 
招租現在未經發覺以前如果佃有形跡可疑之人客宜退佃另租倘或貪圖容隱或明知係屬匪類不行舉發一經查出或被供開定將該屋禀請查封并提窩户禀辦以示懲儆至於本委員所部勇丁歴來約束惟嚴從不准絲毫擾累因思近日分紥勇廠較多誠慮耳目偶疎或爲本營不　勇丁在外藉端勒索曁收受規費等事一有實據爾等務宜捆送來營以憑盡法懲辦惟不得挾嫌妄指致干并究其各凛遵毋違特示 
[閙塲告警]  
　　番禺縣屬西朗鄉大橋去月底廣開醮會高搭錦棚鈎心鬥角增螺臺蜃市之觀炫異爭奇造鳳落龍樓之巧蕊珠宮闕飛下人間未足以喻其麗也廠中陳設以五綵結爲人物故事無不惟妙惟肖繪影繪聲瑶草琪花豔爭霞綺金鐙寳炬光奪星輝爲水陸之道塲作無遮之大會不料然放花爆火燼飄墮篷上微風潛扇至入夜之頃一星之火遂成燎原烈焰冲霄起於棚上無從撲救廠中陳設一時烟消燼滅光沈響絶可憐一炬破耗千金諒值事者不免賠償也 
[金陵官報]  
　　閏六月初九日辦釐捐局候補道歐陽霖銷假辭赴江西公幹請補碭山縣陳守晸禀謝内簾記大功一次知縣葛祥熊邢毓馨戴輔道龍璋均禀謝内簾委署一次江西解餉委員候補縣許弟樸由京解餉回廟灣營守備田接勳清江來均禀到初十日請補鹽巡道桂辦籌防局候補道曾辦城内保甲局候補道馬辦城外保甲局候補道羅提督蔣良眷謝委管帶督標水師前營署太湖協朱德明長江田鎭營副將許雲發湖北來均到委署鹽城營遊擊劉本桂叩謝委辦東臺厘捐知縣朱文炳辭知縣汪以誠辭赴蘇縣丞徐炳璋巡檢劉學偉奉示繕寫履歴均見帶新兵中營副將簡以和展假三天通判邱光燦知縣顏守銘均請假三天正任豐縣王乃霖謝委府發審差淮揚鎭標候補守備彭亮桂到由清江來督標水師後營右領哨官王賢諭右哨遊擊萬愷後哨哨官張前勝三位禀知奉調紥鎭江卽辭巡檢沈蔭韋交卸中閘查稅回省銷差督轅牌示宿州營守備員缺查得補用守備吳天祥堪以請補補初五日江防同知興奎禀謝記大功一次功一次 
[匯豐帳略]  
　　匯豐自本年西歴正月至六月杪之帳刻己結清計六個月内一切俱付清後尚贏餘洋銀七十三萬二千五百九十三元六角五分去歳之杪滾存三萬零九百九十六元五角八分兩共餘七十六萬三千五百九十元二角三分現以上半年幾處被人虧空難以收回因於所存贏餘内提出十二萬四千二百三十六元八角八分再在公積銀六百三十萬元内提出三百萬元兩共三百十二萬四千二百三十六元八角八分預備補足他人所欠之歀似此則公積銀祗有三百三十萬元矣至贏餘一項尚存六十二萬九千三百五十三元三角五分支付各股友利銀每股英金一磅合計銀三十五萬五千五百五十五元五角五分再因從前先令價與現在不同又補給各股友洋銀二十萬二千九百八十九元九角除去尚存洋銀七萬零八百零七元九角滾入今年下半年帳内本館按匯豐生意可謂巨矣顧市道盛衰本無一定觀本年上半年生意未見十分生色所望下半年生涯鼎盛庶幾明年結帳之際各股友皆色舞眉飛乎 
[東戲六志]  
　　安達操一鐵子媽戲開演於五馬路和春戲園僕之得以憑軾而觀者屈指蓋己五次矣前晚新凉薦爽秋味微含正思安排著衾兒枕兒一選漆園之夢又承吉島氏折簡以招乃呼趾離而謝之偕友乘巾車以往入門園主大浦氏速之入導以登樓見有雛伶名操者玉貌絳衣掀簾而出嫣然一笑向客折腰以水盛銅壺隔臯置空杯喃喃數語聯以紙條則壺中水化作碎紙屑而杯内己清泉汨汨濺玉跳珠矣旣而安達氏携一小洋缺出笑謂諸君有性耽麴蘖者乎僕當與之一角酒兵座客皆曰諾乃呼從者以玻璃杯進惟客所欲挹注不窮或玫瑰燒或紹興佳釀或牛莊高粱酒取之無竭且味各不同一時觀者百餘人無不得飫醇醪香生齒頰是非戯玩直是神仙矣酒星煌煌其大如斗醉鄉中眞無奇不有哉酒戲旣終接演帽戲術者持一小氈帽遍示諸客其中空洞無一物忽出自來火數十盒繼以東洋紙燈六輝煌蠟炬光徹重霄末則一鴒出自其中盤空飛舞雖曰習成手法然亦可謂通靈己鐘鳴十下燈火盡熄臺上張白布幔射以燈光見一人提筐貨香蕉數無賴圍而擾之攫食殆盡旋有二人作葉子戲因爭勝負以致揮拳所異者人能忽高忽低忽大忽小離奇變化五花八門旣而一歐西美人窄袖輕裾風流自賞一男子向之脫帽握手突有莽漢二邁步而出弛其衣襦蓋皆狀無藉游民隨風選事也及燈復明麗人裝束登塲爲米雅諾阿都利風飄仙袂舞徹霓裳盡態極妍幾難摹繪憶僕昔年有贈桂林小史詩嚴妝初竟繡簾開髣髴天仙謫降來笑我持裙無氣力痴心要築避風臺移贈彼妹當稱雅合至於分贈同人諸物則定爲常例無俟贅言其他己見報章者亦不復記蓋避覆也 
[滬上叢談]  
　　某甲保甲局傭工也昨晨持青蚨數百翼至南市王家嘴角某乙魚攤上購買鮮論己成乙因秤大不允甲大怒批乙之頰乙亦不肯干休以致互扭至十六鋪南局聲訴局員鍾二尹升座研訊甲乙俱伸訴前情二尹惡乙兇横判令笞臀五十板甲亦有不合申斥再三喝令退去○前日有車夫某甲受載哆呢數疋迨交卸竊藏一疋行至十六鋪南首被流氓某乙所見不問情由將呢攫去旣而乙黨某内亦向甲索詐正在爲難之際適地甲經過始喝散○艾禮生者本邑人也向在南市大碼頭左近開設嘘雲閣小烟館其妻己故鰥緒無聊雖傷伯道無兒尚幸中郎有女女小字阿寳年己及笄待字閨中尚未得乘龍怏婿惟令日坐櫃内作賣酒之帘有向爲船户之李子興日往吸烟眼角眉梢時傳密意前晚巡夜者以門牌不合傳艾赴局館中祗留阿寳一人適李踵門來訪阿寳遂捲取衣服偕李脫逃乘舟過江由楊家渡登岸行至斗姆閣經艾友所見立卽拘住令人喚艾到來艾怒髮衝冠連批男女之頰並帶交地中收管以便控請訊懲昨晨李自知情理難容央人出爲解勸不知以後如何 
[下窆再述]  
　　法捕頭備德祿逝世後於前日下窆其中大略己列報喘當追思時新北門外天主堂中週圍均懸掛素旗中搭亭式追思臺安置靈柩兩旁皆以冬青柏葉紥成十字架及各色花圈四面遍燃洋燭法又公書館塾師帶同肄業生數十名在樓上鼓洋琴奏法曲謝副捕頭偕各捕房三道頭素服佩刀率西捕數十名由大自鳴鐘工部局排隊而出至堂前分班站立三道頭華捕張湘寳亦率通班華捕尾至並有救火會中洋人銅冠紅服臂上加元色圈腰束曰帶率紅衣救火工人數十名列隊而至時交五點二刻法總領事微席葉偕繙譯官祁理恒工部局首董及各西商次第到來讞員葛蕃輔同轉及宋世生兪莘耕張雪香夏子欲先後至堂中弔唁神兩身穿教服左右隨兩童子手捧洋燭臺步至追思臺前喃喃諷論孝子孝女皆衣元色衣抆淚痛哀迨追思禮畢有十餘人上前將靈柩舁出安放馬車中田神甫在前導引迤邐至墳前其時執紼以送者中西人約共百數十名旣至神甫又口誦教中經用聖水灑在柩邊領事復取祝文讀之讀畢高呼備德祿名字孝子孝女慟哭墳頭目爲之腫送者皆檢泥圑向壙中抛擲柩墮下窆各人乃取道而歸 
[發痧猝斃]  
　　前晚十一點時有年約三十餘歳身穿短衣不知姓名之寍波人雙頰微渦醉容可掬獨行至彩視街鴻發客棧借宿由棧夥引至樓頭就榻安睡其人酒力未退疫氣頓生霎時間膒吐不休腹中絞痛急下搜索茗棧夥意其爲醉也並未爲之施治待鐘鳴四下早己魂赴重泉矣棧主聞知立卽投報捕房捕頭頭飭包探郁庭湘查得並無屍屬遂輕請同仁輔元堂給棺收殮舁送義塜瘞埋 
[屍親控縣]  
　　馬某向在城邑廟東聽月樓酒館對門開設正興班鼓店學徒某乙忽於昨晨氣絶身死屍親出爲理論聲稱昨晚被爾毆擊以致因傷斃命經人排解終不允從遂於亭午時投縣喊控 
[押犯同逃]  
　　本邑虹口西華德路捕房管押人犯之所最爲鞏固堅牢顧諸犯狡獪者多仍或時圖逃遁近日押有著名積竊阿福及孔 
 
 

Page 4

 
 
阿二等十名或押三年或押二年一年要皆罪不容寛是以覊諸犴狴前晚三點鐘時諸犯鑿開地板潛伏其中將牆脚挖通逃去其八及印捕見有牆洞立卽告知值班三道頭盤詰未經逃去之二名同稱我等不願同逃惟知有行竊老介福綢縐之湖北人某甲起意先有其友將鐵鑿菜刀各一繫於繩上從忩口　入班房隨與各犯商量掘墻逃逸洎細查各處見菜刀抛葉洞口鐵鑿無蹤遂告知麥捕頭命中西各探捕四處緝拿　 
[上海縣署紀事]  
　　黄夔棠大令示期本月十八日考取代書昨己届期上午有趙畢龔叚等八人投考題爲禁止教唆詞訟告示一道俄　樸成呈閱大令旋牌示定於本月二十一日查點書役午後大令命駕出城假張氏味蒓園筵宴在滬印委各員盡歡而散　　　 
[英界公堂瑣案]  
　　包探陳阿九稟稱豐　吕襟票店夥沈耀祥投捕房報稱失去衣物若干及小的往查伊主人某甲言沈虧欠客欵因將衣服質錢料理今特送案請訊甲供稱沈私用客人購票洋銀且復虧欠源泰祥等家之欵計共五十二元五角河之催促歸償卽於十五日蔣衣付質十六日回店開帳交明隨又出門奔至捕房報失沈供稱小的在矍和吕宋票店爲夥是日有事出外店主不應將小的衣服質錢小的並無虧欠洋銀之事蔡太守以兩造各執一詞碍難定斷姑飭將沈交人保出自行清理否則禀候覆訊核斷○八十四號華捕禀稱陳松茂等至六馬路張順興飯店訛詐爭毆由小的拘拿送案張供稱小的莅治下六馬路開設飯店與陳及孫四維同業因之相識不料陳等竟藉端尋釁擁小的至某茶寮訛詐是以交捕解案陳孫同供稱小的等均業飯店張將未滿師之學徒改爲夥計有碍行規故與評理不敢訛詐尚花施恩三圖地保某甲禀稱伊等打架時適小的行經其處向之解勸亦被混毆蔡太守判令將陳孫管押一禮拜○包探何瑞福禀稱昨日小的偕捕房稽查烟酒見螘香閣等酒肆致和祥等烟館深夜尚未閉門有違禁令且螘香閣悅來致和祥三家前己因違禁三次罰鍰恒興泰亦罰過二次惟張福記是初犯今特一併傳案螘香閣等各店夥同供稱邇來天氣炎熱收肆略遲以後自當遵守定章此次尚求恩恕蔡太守判令暟香閣悅來致和祥各罰洋銀六元恒興泰罰洋銀四元張福肈罰洋銀兩元二百十一號華補禀稱何一亨投捕房報稱被陳阿根所毆以致失去對時表小的因將陳拘送案下何偕何毛氏同訴稱小的及小婦人在家午餐陳突來亂毆致失去對時表八開小洋銀不得己而報捕拘案陳供稱小的係廣東人飲酒過醉誤入伊家蔡太守判令管押兩禮拜失物無憑不予查究○副捕頭鉛門禀稱昨日見一百十五號華捕拘拿違章之車夫陸松林陸竟恃野不服駡不絶口今特送案請懲一百七十五號華捕供禀前情陸供稱小的雖與爭執不敢駡人蔡太守判令管押五日○包深顧阿六禀稱積竊蔣阿八屢經送案訊懲今甫釋出又竊取某龜奪水因袋經小的拿獲送案請追龜奴楊阿福訴稱小的在楊巧鳳娼院爲傭旣己由包探吊出原贓請大老爺給領蔣供稱小的係上海人連次犯竊各實難辭如荷施恩願祝大老爺公侯萬代蔡太守判令笞責三百板驅逐出境不准逗遛贓給龜奴領去○包探顧阿六禀稱洋人某甲控談炳全冐收馬庫租值小的拘談盤問言語支吾今特送案請訊洋人訴稱談夥私收租庫之值並不交帳請卽訊追談卽談阿全不敢强辯俯首求恩蔡太守判令枷號一禮拜期滿再管押二十三日○許錦堂訴稱朱錦三曾阿小的借錢不遂所求行兇滋鬧將小的連毆三次致受重傷朱供稱小的向許借褲一穿不料竟無端口角並不敢行兇只求恩釋蔡太守判令管押五日則滿覓的實人保去 
[助賑摭要]  
　　災區需振尚無己時兼之臥牛山紡織局小清河以工代賑日前李傳相電諭永定河泱口彼流離無告者指不勝屈用度浩繁萬分拮据所賴各處善士仁人隨緣佽助俾資接濟彼災閭受惠良不淺焉蓴鱸隱逸代介六房寄助由惠泰莊來洋一百五十元又十一齡童子張時帆求心靈無病洋十元崧厦武陵郡人爲尊閫求郤病延年洋一百元泉州府施敏先太守爲尊閫病求速愈由源豐潤號來洋一百元陳仁丈偕尊閫馮氏求病愈無疾患洋一百三十七元江西弋陽縣署無名氏求病速愈由永豐莊來洋一百元脩俟齋善士由立大莊來規元一百零七兩四錢一分一厘湘省樂安堂仁丈由承裕莊來長沙平銀五十兩合規元五十二兩天水味蓮氏求現患立愈保護安全規元五十兩射眞琅玡無名氏代胞姑己木榴仙信女求消陽罪乞賞冥福洋六十元射眞琅玡叢木信女求消病延年洋二十元又無名氏求消災洋二十元句章餘慶堂東海氏完愿洋五十元又求得子洋二十元勉力子洋五十元邗江吳伯華翁募隱名善士因尊閫病愈完愿洋五十元蘇州趙徐氏洋五十元南沙宏農氏求病痊由振豐恒來洋五十元湖北麻城縣程南浦善士由盤記棧來洋五十元鴛湖勤廉堂主人金親友所贈芹儀移助由彚陳莊來洋四十元委解瘠區鱸鄉隱逸猶縈濟世之懷鴛渚清廉爲種遊庠之福振家聲於天永匡時而旋頌敉平瞻德政於泉州救困則定臻柔順扶厄頓知勉力拯危洵願無名憫人不敢藥安愛物除非脩俟餘慶者詎難昌後宏農氏定卜延庥挹彼注兹鳩工溥惠矜狐恤寡鴻集銘恩用請表彰藉增感奮[  上海北市絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇臺月色]  
　　前報紀江蘇藩署胥吏沈馨堂經奎大中丞札飭蘇州府魁太守提訊究等因兹悉是案係光緒十四年丹徒縣王大令交代錢糧之事由府詳報藩署不知如何被沈匿而不報而十五六等年之案早己咨部兹者中丞接奉部駁故特札飭蘇州府提沈詳細研究太守連訊數次沈諉爲失察並無别情現方飭差看管俟詳禀中丞再行核奪○王某向在上海某局當司事家住蘇州葑門内其子娶某氏女爲婦性極温和事丈夫以順奉翁姑以孝隣里咸尊敬之本月某日姑患急痧不及救藥而逝氏哀慟欲絶粒米不沾牙戚族勸慰再三始略節哀傷料理後事迨姑含殮畢戚族皆散氏復撫棺大慟逾時竟倒地而殂○本月十五日傍晚有某甲者年逾不惑老態龍鐘扶一十餘齡之幼孩行至三多巷口跌坐於地面色若灰土旁人詢之不言其故旣而孩向甲曰伯伯請少坐我當喚父親來也言己冋西而去甲漸横臥奄奄而斃孩竟一去不返是以無從知死者之姓名翌日地甲報知善堂爲之棺殮揷標待認○某姓嫗年逾耳順家在元妙觀前某日午後持西瓜食之未下咽卽倒仆於地家人撫之氣己絶矣是亦急痧之類乎○本月十四夜道前街口王頤吉米鋪被宵小所算穿壁而入撬開錢櫃竊去錢八十餘千翌日據情報知保甲局局員詣勘之下許爲緝查但燕尼兒一流人海闊天空行蹤無定不知果能入弋人之手否也○有名阿金者不詳其姓氏就元妙觀前儹屋一椽開設烟館膝下一子年甫弱冠頗能世其箕裘十四日午後阿金飭夥熬煮烟膏正起鍋時其子突伸手取一握張口卽夻旁人見之上前奪取則指被嚙斷而烟己入喉矣逾時斃命究不知因何自盡也 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
