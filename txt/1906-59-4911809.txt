# 1906 - 59 - 4911809

 

Page 1

 
 
   
 
 

Page 2

 
 
[電傳諭旨]  
　　二月十一日軍機大臣面奉旨外務部左丞著鄒嘉來補授朱寳奎著補授外務部右參議欽此同日奉 
上諭從來敦篤邦交端在講信修睦朝廷與東西各國通商立約開誠布公固已情誼交孚毫無隔閡各國亦均稱歡洽親密有加中外相安實天下所共悉乃聞近日以來訛言肆起適偶有不虞之暴動遂突起排外之謡傳巿虎杯蛇衆情惶駭推原其故必由奸人播弄匪徒煽惑或思離間我交好或欲激怒我民心詭計隱謀莫可究詰關係大局良非淺鮮不得不明白宣示一釋羣疑方今時局艱難正賴列邦互相聨絡庶幾寰宇恊和豈有自啓猜嫌擾害治安之理我君臣上下惟當力戒因循勵精圖治以實心行實政期於漸至富强各處學生尤當深明忠愛爭自濯磨精修本業學成待用以儲楨幹之才應遵照奏定學堂禁令章程朿身自愛尤不得干預外事妄生議論總之團體原宜固結而斷不可有仇視外洋之心權利固當保全而斷不可有違背條約之舉若士大夫宗旨不明愚民將何所倡導一有兇有乘機滋事必至貽害地方經此次宣諭後著各省將軍督撫嚴飭該文武各官認眞防範所有外國人命財産及各敎堂均應一體切實保護卽遇不平之事應候官爲理論如有造言生事任意妄爲者必非安分守法之人卽著赶緊查拿立行究辦倘或防護不力致出重情事定將該地方官從重懲處决不姑容該將軍督撫等務即剴切曉示隨時約束懲前毖後防患未然用副國家輯睦友邦保安黎庶之至意欽此 
[與人論蘇杭甬鐵路與滬寗鐵路之關係書來稿]  
蘇杭甬之草約。經在事者電續交馳。迄未得當議者歸咎外部之溺職。夫外部之有權力而兼管鐵路者。非督辦滬寗鐵路之唐侍郎乎。唐侍郎以素諳路政。且長於外交聞。我知。溺職諸公必爭自濯磨以蓋前愆也。其督辦滬甯也。適奉命恊議中日修約。繼又簡爲議俄約之全權。兩事相衡。自以議約爲尤急。顧自盛氏交卸滬寗之職務已將三閱月。此三閱月中。於此項路工。並不聞稍有核議之處。而購地之欵。聞又曲從外人之說。添借三萬磅。嗚呼此項路工而果無浮冒也易一督辦奚爲者吾知唐侍郎欲不負。朝廷之委託欲不負江蘇之請命其必自實行核減浮冒始也。蘇杭甬之草約。與滬寗性質全然不同。辦法亦不同一則議廢。一則僅先議減。在江浙兩省之人各抱其自保公益主義。不相謀亦不相襲。但滬甯鐵路。不幸開辦在先。工程將及半。始有人發難。各省鑒於前車。又適有粤漢收回自辦之事。紛紛請命於朝。派紳經理。而蘇杭甬及津鎭。則又不幸有所訂之預約。此預約之可廢按之公法。無待贅言。顧余謂當今時局。凡辦一事。必須有統一之主義。統一云何。卽通力合作。不當支支節節而爲之更當以是非論人不當以成敗論人。更當以同胞骨肉待人不當以同舟秦越待人蘇杭甬之當廢也。與江蘇人亦有寗切之關繫江蘇人自無不贊成之滬寗之當先議減也。與江蘇人尤有密切之關繫。爲其以領土主義消。納於銀公司也。江蘇人號呼焦灼。豈惟自衛桑梓計哉。而一二自命淸議之流。遂謂他省爭路。江蘇亦從而效之。似嘲似諷。然則如蘇杭甬及津鎭之草約亦幸而尙爲草約耳。彼訂草約時何寂無所聞至今日而始知爭之也。此皆所謂以成敗論人。不以是非論人者也。若夫冀幸其事之不成。并謂全省人無辦事之資格。以一人而遂槩全省人。嗚呼。吾試舉一最近之比例。洪楊粤西人也。不能謂盡粤西人皆洪楊也。毓剛諸人。釀禍至此。彼論者又何說之辭。天下事不顚倒於千百無識之誹毁而淆亂於一二士夫之譏評言之不可不愼也。顧余聞外部之溺職。蘇省人尤居多數。且路事之壞。亦依緣此數人之手。此則蘇省人所當自訟。而亦不第蘇省人所當自訟也。否則成則相嫉敗不相救。吾恐十八省如十八國我支支節節爲之而不及者。人乃支支節節取之而有餘此。又豈惟蘇杭甬與滬寗之關繫而巳耶。（下略） 
[法總領事電請江督奏叅胡撫]  
　　探聞法總領事電致江督云前貴大臣以贛撫胡電屬法艦駐潯以示鎭靜又請法艦兵不上岸砲不演放勿使驚動人心云云此節號令惟本國駐京大臣主持相告再者胡撫以江令被逼自刎本總領事前接電後卽密派幹員往贛密查今己得確實情形與胡撫來電大爲不符固係謊言猶謂堂内有人加戳誣極我法員萬不能認想贛撫如此欺誣不但有失邦交睦誼且與貴國之律不容本總領事故特電逹貴大臣宜從速代爲奏參以昭公論或可和平云云（助） 
[法索南昌敎案賠欵]  
　　初九日北京電云法政府因此案己向中國要求撤贛撫之任並索賠欵甚巨譯字林報 
[江令之妾殉節自盡]  
　　初九日南昌電云駐潯英領事昨日抵省上高瑞州兩處敎士由地方官護送出境將於明日抵省已故江令之妾已殉節自盡現正擬請旌以表彰之譯字林報 
[電防宿遷縣有排外暴動]  
　　今日午後得宿遷電云此間甚不安靜恐將有排外之暴動英總領事己電告該縣切實保護敎士江督亦已電諭該縣令加意防範譯十一日文匯報 
[中俄議約紀聞]  
　　初九日北京電云無論中國或准或不准俄已决計在齊齊哈爾及阿根兩地之間建造鐵路現方測勘路線唐侍郎與袁宫保互商之下己派曾與俄訂密件之某道員参議約事據外交界言觀此則中國將允如俄之所請矣譯字林報 
[俄人要求協約條欵之根據地]  
　　北京電云俄國對於淸政府之要求其根據之處全在革道周冕所訂之密 
 
 
 

Page 3

 
 
約其一以爲當時該約曾有黑龍江全體礦山歸俄人採掘並許俄人以擴充權之條欵目下俄人欲占領觀音巖等處之礦山及黑龍江岸之礦地不願歸還淸國者蓋據此密約也其二爲拳匪亂後曾假奉天增將軍之名與俄極東總督之中將訂立十二個條欵有滿洲之淸國兵歸俄人訓練並礦山及其他權利有淸俄共同經營之議此外又有開放滿洲通商埠須與俄人商議各條然此等條約當時並未經淸政府承認更命駐俄公使胡維德與俄政府交涉將該密約作廢今俄使所根據之十二個條約是卽今日撤兵問題及當時日俄戰爭之原因俄人主張此密約之有効以要求北滿洲權利故本地之外交社會對於此事之觀念大憤俄人之暴横云譯大阪朝日新聞 
記者按當日增祺派己革道員周冕與俄阿提督所派武員訂立之密約。其始末情形及各條欵。均詳載於本報連日所登之中俄會商交收東三省全案中。本館早料此次議約。俄人必欲牽連是案。藉爲口實。以求逞其數年蓄積未遂之陰謀。故亟將全案登報。以揭俄人之隱情。而供留心外交者之研究。所憾限於篇幅。不克逐日登載。至今尙未及半。誠有負閱報諸君先覩爲快之意。今俄人果以此爲議約之根據。然當時俄人因急欲淸政府承認俄外部所擬之約稿。己面允駐俄公使楊儒將該約作廢。况此約實係周冕擅訂。政府並未知情。誠有如東報所言者。惟拳匪亂後。周冕所訂之密約。名爲奉天交地暫章九款。其時俄外部與楊全權磋商交地之稿。初則十二欵。後改爲十一款。當時皆協商不成而罷。今東報所謂密約十二欵者。其實卽九欵也。蓋爲俄外部擬欵之誤。又所舉密約滿洲兵歸俄人訓練各欵。亦與九欵中所要索之事。略有不同。又當時政府命駐俄公使要求作廢者。實爲楊儒。非胡維德。大約均係傳聞之誤。 
[端戴兩使至紐約情形]  
　　紐約函云中國考察政治之戴端兩大使等於二月十二號（華正月十九日）抵紐約埠旋至該處手巧格物院聖丕自列大禮拜堂典美利堅動物格致院以及梨芳大禮拜堂等處游歷先後閱數點鐘云（歲） 
[壽總憲奏裁御史北京]  
　　裁併科道曾紀前報茲悉上月二十四日都察院堂宫壽子年會銜奏請以各科道給事中御史等缺繁事簡應請酌量裁减現擬每科道祇留給事中御史滿漢各一缺其中三十二缺卽請裁撤停止簡選至各被裁之員請仍照給俸米但母庸進署當差等語現已奉旨著政務處會同吏戶兩部議奏（吕） 
[會議特設籌欵局武昌]  
　　日前武昌司道奉張督諭令會議另設籌欵局專查全省關稅釐金及其他各項中飽餘利遇有此項情弊卽撥充一切新政但現在尙未議有頭緒也（公） 
[營勇與土棍大鬧流娼安慶]  
　　初七日傍晚有奚家園揚帮流娼鴇母二十餘人各持千香一朿奔赴督練公所喊寃口稱有三營官兵打傷男女帮及妓女多人　懇伸寃等語當經該所提調略詰數語喝退卽派人查復據聞初六日晚本地流氓與緝捕營某甲乙同狎流娼致起口角緝捕營某甲乙及流氓旋又號召多人兩相報復次日渠等又聲稱晚間仍須挨家拆打龜鴇聽此消息因此相率喊控現聞督練公所辦法擬一面查出實在滋事之人及營勇從重懲辦一面訊究揚帮誣控之事並卽日將流娼盡數驅逐出境以絶禍原（丁） 
[十三紀粤省籌議路政事]  
　　商會致商部電北京商部貝子尙書侍郎大人鈞鑒敬電謹悉路欵擬二月初一開收小股俟收有成數卽將所存行號電禀鈞部至岑督電奏責黎紳籌辦惟路是全粤之路股是全粤人資本自應公同肩任若專責一人似於商律未合又前牌示令藩司主政之商務局稽核股份銀數人心疑懼仍慮于涉旋奉鈞電衆復感奮認股倍踴於前將來路事逕禀鈞部主持乞早定商辦概免抽捐並除衆商所疑慮俾股東踴躍繳股粤路幸甚仍賜電示以慰衆望廣州總商會九善堂七十二行首凌朝康等同叩儉 
初三日鐵路議案商界在愛育善堂會議提出三大件目（甲）招股章程當將各人獻議逐條磋商各有獨見處俟駢合衆長下期决議後卽行付印（乙）代表員事宜一議借愛育堂爲會議處一議每逢二五八日十二點爲會期如有特别會議先期三日將提議各件遍發傳單必要齊到如有别事不到先期報明一議各代表每名出銀五毫一議各代表員刻一本人小印以便定議蓋用一議每行每堂各刋代表印一個以爲信守一議代表員銜名住址事業請爲詳列一議公舉郭仙舟朱南洲二君專管代表員傳單及簿記各事宜均經决議實行（丙）公舉權理人問題所舉權理人分兩時期九善堂商會各舉一員初六日舉定期股東之權理之俟二月十五日將己交小股之人股東編列數十員行名登報定期由各行代表及已交小股各股東齊集投筒公舉數員以多數取决與商會善堂所舉權理人協同辦理 
銀行對於路股之踴躍初二日銀行傳單云粤漢鐵路爲全粤之命脈本次認股踴躍具見同心惟必先交小股方成實際我行認股三萬份有奇今擬從公交去以爲各行之先導茲請行内各寳號同於初五日將所認股份每股一圓算交與各善堂代收幸母觀望 
開收鐵路小股初一二三三日七善堂收得小股銀両明善堂七千一百餘元廣仁善堂四千三百餘元述善五百餘元愛育善堂千餘元惠行善院一萬四千餘元廣濟醫院二千六百餘元崇正善堂三千餘元共計三萬二千七百餘員（暑） 
[商辦浙省鐵路有限公司暫定章程四續昨稿]  
第五十九節董事任滿續舉時用抽籖法預留前任董事四人第六十節董事查帳人闕員時股東臨時會補舉之補舉者續滿 
 
 

Page 4

 
 
　　原缺者之任期 
第六十一節董事闕員未逾四人查帳止闕一人可緩至下届定期會補舉 
第六十二節董事查騐人若有失去第五十一節之資格及倒産犯法等事哉卽退任 
[第六章總副理]  
第六十三節本公司旣奉奏派總副理二人不另設董事長 
第六十四節總副理以執行董事議决之事件爲任務 
第六十五節總副理之任期由股東會議决呈部查照 
[第七章職員]  
第六十六節本公司大小職員必由本公司五十整股以上之股東薦保總副理酌量錄用其責任仍由薦保之股東擔承 
第六十七節本公司緊要職務有闕員時總副理可延名譽董事充之無須股東薦保其責任由總副理擔承 
第六十八節名譽董事所薦之職員須另覓相當之股東妥保以擔承其責任 
第六十九節董事有爲本公司職員者可無須他股東薦保 
第七十節本公司大小職員無掛名乾脩等名目 
[第八章辦工]  
第七十一節第二節所載各叚勘路包工等事本公司按叚分辦不相牽涉 
第七十二節工程師先延華人如須延東西國人本公司當妥訂合同規定權限 
第七十三節本公司路工先設單軌以英尺四尺八寸半爲率預留雙軌之地以便擴充 
第七十四節路綫所經應用地畝仿照京漢寗滬章程酌給公價第七十五節路線所經遇有廬墓無可繞避自應酌給遷費悉遵奏定鐵路簡章辦理 
第七十六節購用材料包攬土工以開標法行之 
第七十七節路工所須之材料如有土産適用價亦相當者必儘數先用 
第七十八節鐵路例得附設電報德律風木公司俟開辦時另訂詳章（附說）電報德律風路工必需路成開車後所載各貨其厘稅之完納稽查均應定妥善章程以利車行屇時呈部變通訂定第七十九節本公司路線有與他公司聯接者當隨時商訂共同行車章程（未完） 
[中俄會商交收東三省全案七續二月初七日]  
　　光緒　六年十二月初四日午後五點鐘率　譯陸徴祥往晤俄戶部大臣維特寒暄畢維云貴大臣接北京消息否揚云日内未接電報云今日貴大臣約晤有何事見告楊云今日我來仍爲增阿暫欵一事此暫欵務必作廢維云我與外部大臣意擬請貴政府批准暫欵再商正約揚云向己與貴大臣詳言之矣訂此　欵政府初不知情一誤於委員之未請示將軍再　於將軍之未請示政府政府决不肯認今日何復如此說維云暫欵定議時俄政府十分看重特諭阿提督　將軍商訂該將軍旣奉訓條接收地方則派委員訂定條欵業經畫押豈可不認　楊云該將軍接收地方固係奉旨然訂欵並未奏明若先奏明政府亦必不允若該委員預將各欵告明將軍恐將軍亦未必肯允故各欵只算是委員擅訂並非政府飭訂維云該委員奉有畫押全權諒非擅訂楊云一巳革道員斷無給予全權之理維云中國派員情形我不甚明白總之委員乃將軍所派將軍乃政府所派今委員奉全權訂欵畫押而貴大臣謂委員將軍均未請示政府全不知情實屬可異楊云此事我接政府電亦以爲異我想是俄武員故意令委員與將軍消息不通將軍與政府消息不通以至於此維云我想未必楊云茲姑勿論總之訂欵是一事批准又是一事按公法兩國議定約章如不批准仍不作數可見奉政府之命議定約章有時尙不批准此次暫欵並非奉政府之命卽不批准有何不可維云公法雖有此節然非萬不得己即無此等事外部大臣最講公法亦謂必先批准此欵再商正約楊云外部大臣與我言此事全由貴大臣主持維云此事因關係保護鐵路利益故由我主持然我祗擬定條欵至兩國批准例應由外部與貴大臣商辦揚云前日貴大臣已允我細想之後再定辦法何以今日如此堅執維云我不願堅執奈此事實關係甚重揚云貴國旣欲我在此商訂正約今先以此萬不可行者　逼暫欵固無請批之理且因此躭誤正約甚覺不値暫欵並非我訂我奉電皆知政府甚不謂然貴大臣欲勉强我請爲批准徒費時日於事無益維躊躇良久乃云貴大臣執意不欲將暫欵批准我有一辦法異日商議正約各欵如貴大臣一無阻難則目前我當勉强遷就將批准一層作罷楊云暫欵與正約是兩事如正約各欵近情著理自無不可和商至允許與否全在政府我惟有一一代奏請示而己但暫約一層作罷我尙不便開議正約維云我看重貴大臣面子批准一層姑且作罷異日商訂正約總望勿過爲難楊云貴大臣之意我甚感激至正約各欵可行與否政府自有主張我何敢爲難貴大臣旣允暫約不必批准我見外部大臣當以貴大臣之言告之維云甚好今日之言我亦當告外部大臣與之接洽言畢握手而散以上爲第七次會議情形 
[日本鐵路政策]  
　　初九日東京電云日皇已抵准國家鐵路之條議文初十日電云國家鐵路條議現己交由國會覆核所有與國家交通有利便之鐵路將於五年内購入至漢城釜山一路則於一千九百零六年購買 
[日本軍政]  
　　初九日東京電云日本陸軍大臣宣言伊愿加惠於陸軍之步兵定以二年爲軍役之期 
[摩洛哥問題]  
　　初九日倫敦電云德國官報聲稱愛耳其西亞斯會議將能和平了結又初十日電云會議員所擬銀行條陳德法兩國當可定議惟尙有數端須待商酌英國所派會議員尼克而孫君聲請銀行一條定議後應即會商警察問題惟德奥及洛摩哥均不以爲然 
[俄行新政]  
　　初九日柏林電云俄國皇族議院與國民議院章程均己發見定國民議院每年開議一次有提議律法及批准律法之權並得以各項條件直逹各大臣開會時並准民人入座旁聽 
[英德皇相會之不確]  
　　初九日柏林電云近日傳言英皇與德皇相會德國官塲不認有此事 
[英藩行程]  
　　初九日東京電云英藩矮瑟親王己於今晨抵開庫西瑪地方又初十日電云該親王於該處備受種種之歡迎該處人民並於昨晚設筵欵接譯字林報 
[德皇謙德]  
　　初九日栢　電云德皇及皇后以前當二十五年成婚之期　各處餽貽厚禮深爲感謝譯德文報 
[法誇軍備]  
　　法報云伊丁君覆答會議軍政時之各議云法之軍實皆備法之將校皆並選　法之兵隊皆有忠愛之忱聞者皆鼓掌稱善譯文匯報 
[英艦出險]  
　　開往中國之英國巡洋艦唐稱耳號前在蘇彝士河撞擱海岸現巳浮出 
[振濟日本]  
　　澳洲維多利亞政府己運麫粉五十墩至日本爲振濟日本之用　在　　　　　助日本之賑欵巳有英金一千磅譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省大憲批示不便更改新定刑章蘇州]  
　　署太倉州蘇靜菴刺史以皖省曾奏請將平人犯笞罪罰金一節劃除緩議蘇省可否奏請援案辦理等情通禀各憲請示署臬司朱竹石廉訪批云新章罰金一項誠不免不肖之吏故意苛求藉逞其欲來禀所陳頗有精當語自非平日留心民瘼者不辦惟此事朝廷原欲以哀矜之心存人廉恥爰作折罰之法聊示戒懲查原奏外國人來華者旁觀州縣之間案疾首蹙額譏爲賤視人類驅民入教職此之由等語用意固甚深遠中國居官以武健嚴酷爲尙由來己久以爲笞責不過略示薄懲不至傷和笞責之數亦絶不遵照定律因此庶民亦司空見慣其冥頑者直以受笞爲無足重輕廉恥道喪未必不由於此旣奉刑部奏定章程除罪犯應死証據已確而不肯供認者准其刑訊外凡初次訊供及徒流以下罪名概不准刑訊其笞杖等罪改爲罰金無力完繳者改爲折工原係兼籌並顧法美意良業已特奉諭旨通行自應恪遵辦理倘有營私藉案苛罰者應由本管府州及各上司隨時查察得實立予參劾各牧令果能精白乃心虚衷核辦自無流弊斷不能因噎廢食致生異議滌舊習而煥新政端以恤刑爲始基未便以平人犯笞議罰一節劃除緩議致干部詰至皖省官報所載奏請之案未奉通行似難援以爲據又笞杖罪名相近何者應笞何者應杖自有律例可循或律例所未載者權其所犯事理之輕重按律酌斷之平時固宜講求臨事再行詳審自不至有所出入今來禀僅言緩議平人犯笞之罰而不及平人犯杖之罰亦屬疎漏推該牧禀陳之意蓋欲問案隨時笞責耳不知犯笞犯杖自理詞訟止須摘叙簡明事由彚册具報原可不必詳細逹部若命盜案内擬笞杖人犯應隨案聲明豈能置之不議總之事關改革幾經中外臣工詳議定章非本署司所能代爲轉請停緩也蘇撫陸春帥批示云鞭樸之刑仿於虞書尙矣顧自中外互巿外人之旅華者每藉口於中外刑律不同交涉每多爲難朝廷有鑒於此採取各國刑章修訂法律笞杖罪名改爲罰金折工實爲收回治外法權之計用意深遠該州慮及官吏因案議罰致滋流弊此因噎廢食之見非通論也至皖省奏請緩議之案未准部咨通行所請奏明援案辦理之處碍難准行巳批飭臬司遵照矣（吉） 
[寳蘇局停鑄後情形蘇州]  
　　寳蘇鑄錢局已於初九日停鑄經蘇藩札飭委員楊蔚光將所乘之當五銅錢運赴銅元舊廠以便改鑄當十銅元（且） 
[皖省禁止運入銅元安慶]  
　　日前銅元總局遍出簡明示諭嚴禁外省銅元入巿如商店敢私自販賣查出拘究罰懲不貸（武） 
[吳淞營務彚誌]  
　　福山鎭總兵丁華榮蒞任數載尙得民心該地紳董及内外十一營將弁等均置備萬民傘德政牌等於昨日齊集福山恭送進署○蘇松狼山福山三總鎭所轄内外洋巡緝水師十一營近由水師學堂畢業生在各該營訓練純熟經三總兵定議會操札飭各該艇管帶擇于二十日齊集淞口聽候示諭會操○蘇松鎭總兵徐傳隆于初八日由崇乘策電小輪來淞因駕駛不愼悮將停泊之崇明水橋河米船撞損幸經鄰船援救並未肇禍然舟予己飽受虚驚矣（不） 
[軍裝局員易委寗波]  
　　甬郡軍裝局委員某二尹現經上憲撤回遺差由寗紹台道高與卿觀察委王二尹壎接辦（故） 
[限制舉人揀選北京]  
　　舉人註册揀選向例須於會試後或某省呈請揀發始一舉行上年吏部以科舉旣停所有舉人出路亟宜大加推廣許卽行註册後遇有請發分卽以此就揀或請旨特選近日註册者擁擠異常現奉堂諭以年在三十五歲以内者不准就揀因其年力較强尙可考入學堂云（露） 
[禀辦學堂批詞揚州]  
　　運司趙都轉以某紳援案禀辦學堂批云該紳擬自行集欵興辦學堂洵屬熱心敎育惟若何籌欵及課程規制等項未據呈閱無從查校仰江都縣查明詳覆再行批示飭遵立案至少懷學堂辦法雜凑成章毫無規制業經學務處調查明晰咨請撤停在案嗣後該紳等興立學校務當認眞察辦仍候學務處批示祗遵（詳） 
[傳領學堂地價杭州]  
　　杭省創設完全師範學堂正額四百名復設速成傳習所等無合宜之所議鳩工建造現已勘定新開弄内靈芝寺一帶基地數十畝甚覺寛廣劃定界址内有民地按畞給價五十元由司發交錢塘縣示傳各地主於初六日投縣具領（詳） 
[紀學堂爭産械鬭事湖南]  
　　湘省常德府城後鄕靜陽村地力有顧姓梅姓兩旗均以從前有酌提廟産興辦學堂之說於是各就該處寺觀公産分别提撥旋以分撥不匀互相爭論俱各具禀武陵縣請予立案被陳理卿大令駁斥不准該兩族仍各不相下彼此糾集多人持械互鬭兩造各有夷傷聞現在又將復到縣矣（車） 
[新道諭派穆源學董鎭江]  
　　回敎中人馬源興頃見同敎開辦穆源學堂遂擬在學界占有勢力因與鎭關道同鄕饒某相識托爲揄揚於關道之前給諭派充學董矣（笑） 
[揚郡學務揚州]  
　　揚州蘆柴每担認繳團練捐五文一年共計四千串之譜然柴業設篷於城外與城内團練風馬牛不相及昨由柴業首戶康少平哈雲程會同本業四十餘家赴南京學務處聯名禀稱外出團練經費擬買地於缺口城内北河下作爲建設學堂學生膳宿等用己奉批准飭府縣遵照聞有柴董趙希曾出而阻撓恐亦無濟○安定梅花孝廉堂等校士館現奉趙都轉裁改爲尊古學堂仿照湖北存古學堂辦法一年十課每課僅取二十人茲已定期二月十五日開考所課惟經史詞章而已○江都縣屬仙女鎭向以米木二業爲大宗昨由米業史姜諸君木業王梅旋等姓公議開辦學會定期二月十三日開辦○江都甘泉二縣公立之篤材小學在東關瓊花觀街今趙都轉以該學房屋改爲八區學堂之一將該學堂暫移於縣學内俟再擇地另遷（答） 
[紀蘇撫啓節情形一蘇州]  
　　開缺蘇撫陸春江中丞交卸之前數日城鄕紳商均恭製萬民傘德政牌萬民衣紛紛送至撫轅迨初 
 
 

Page 10

 
 
　　九日午後一鐘中丞交卸撫篆由署啓節至胥門碼頭登靜平輪船所經之處鋪戶居民恭設香案燃放邊爆各大商家集於西門餞别紳士則設祖帳於盤門蘇綸紗廠各學堂敎員率領學生服操衣步行恭送尙有各鄕耆民數百人執香跪送各營兵士荷鎗鵠立直接平望所有貧苦小民及經紀小店均深惜中丞之去爲之嗟歎不置沿途觀者送者路爲之塞歷任蘇撫之去未有如此之盛者若非中丞德澤之深烏能致此（南） 
[運司整飭課吏揚州]  
　　両淮課吏由二月起依舊舉行茲趙都轉發出牌示一道略云課吏舘本年二月初六日舉行惟投考各員旣任鹺曹自應熟諳鹺政若儘恃抄襲鎗替則非唯不自愛惜亦有負上憲期望之心現擬每課出題兩道一鹽政一時事或文牘聽其自擇能兼作者更妙總以理明詞暢自出心裁爲上選他日酌委差缺卽於此中取材倘敢代鎗以及冒名頂替勦襲等情察出卽行扣考並停委三年茶號等役及監塲委員僕人代爲傳遞查明重懲云云昨日第一課投考者計共八十九員云（詳） 
[蘇省火警喪馬]  
　　初八日下午蘇城飲馬橋北北衛前街口馬房失愼焚去草瓦屋各二三間併斃馬一頭（且） 
　　蘇州裕大莊盧少堂先生經募南　寳山川沙崇明水災振捐第二次另登淸軍○光緒三十一年八月十五日竹記同人公饌洋三元十七日費承蔭堂洋三十元又四戶合十九元小洋十角廿一日倚德堂洋廿元鄒義豐二元廿九日陳辛伯來陳王氏求子病好保安洋十元○九月初五日李　若規元三十六兩五錢龔魯卿來景泰主人洋廿五元○初九日容忍居士洋廿五元○二十日三畏堂李洋二元樂安孫　記洋一元○廿五日揚秋濤洋五元○十月廿三日介眉山人洋五元蕉蔭軒主五元○十二月十八日袁汪氏洋五十元○廿八日汪兆柏求子病速愈洋四百元共十九戶合洋六百零三元規元三十六兩五錢○上海北巿北巿絲業會館籌賑公所施則敬抄登 
　　上海六馬路仁濟善堂籌振公所施子英經收山東各處等賑捐正月初一日至廿九日第一百卅八次淸單○初二日武林太原子求增妻壽保佑合家平安洋一百元初四日顧新鏞新銘合洋十元初九日揚州蔣顯吳交來改過子洋十元十一日蘭陵平子求百事順利洋五元江葉郡求佑鎭武消災納福洋五元十二日常熟裕記交到求是軒洋二元十四日無名氏洋一元恆孚銀樓交到宋懷素洋三十元又無名氏小洋四角又惲蘭生洋五元本月份共收洋一百陸十八元四角址七二七申元一百廿二兩四錢二分自丙申年四月初一日起至本年正月廿九日共收規銀十陸萬三千四百五十陸兩五錢六分七釐除解各處賑欵外淨存元二百九十四兩四錢一分銅洋八十七元九十五角 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[政務處奏考覈州縣事實開單分别勸懲並另擬通行畫一章程摺二月初三日稿]  
　　謹將直隸等省州縣各官列入最優等員名繕單恭呈御覽計開直隸州縣各官列入最優等二員延慶州知州劉鳳鏕學堂（官立三十一所民立三十二所）巡警（局三所共巡兵一百名四城有巡警樓四座修墊街道創設路燈）工藝（局一所學習織布毛巾機器成衣並修鐘表洋槍以及造作花砲帋烟捲等藝敎習十名藝徒三十八名另輕罪人犯責令學藝無定數）種植（種桑三萬餘株又種出桑秧數十萬株又種楊柳松榆四萬餘株又種葡萄一百餘株）詞訟（八十七起全結）監押（監犯一名押犯無）錢糧（未全完）定興縣知縣黄國瑄學堂（ 
一百三十餘所）巡警（警察公所一處巡長巡兵共二十名）工藝（立棉花廠一所經費八千六百六十二千）種植（栽楊柳四千五百餘株立蠶桑局桑秧成活三萬餘株）命盜（命案四起未結一起盜案二起未獲一起）詞訟（已結一百二十三起未結四起）監押（監犯十八名押犯五十名撥歸學堂供役及習藝三十二名）錢糧（全完）江蘇州縣各官列入最優等一員高淳縣知縣李普潤學堂（十五所）巡警（巡勇一百名團丁三百名）工藝（捐廉發罪犯學造絲網蚊烟各件）種植（各圩桑秧成活城内設課桑園）命盜詞訟監押（均全結）錢漕（錢糧上忙及漕全完下忙未完）山東州縣各官列入最優等一員臨淸直隸州知州張承爕學堂（三百二十四所巡警（巡勇八十名站崗駐紥）工藝（敎養所習藝所各一處創興商會工會）種植（種樹八萬餘株成活）命盜（命案五起未獲四起盜案五起全獲）詞訟（一百零八起全結）監押（一百零八名開釋七十名）錢漕（錢糧未完漕欠）山西州縣各官列入最優等一員汾陽縣知縣莫如晋學堂（官立八所民立三百二十九所）巡警（馬兵十名步兵五十名）工藝（立自新所一處敎習輕犯製麻繩布袋整頓石器木器）種植（勸栽成活八萬八千餘株兼設農工試理塲一所）命盜（命案一起已結盜案一起未獲）詞訟（二百六十四起全結）監押（監犯三名押犯無）錢糧（未全完）河南州縣各官列入最優等一員禹州知州曹廣權學堂（五所）巡警（局一所兵七十九名）工藝（習藝所一處工師三人另設工藝實業學堂磁業公司礦務公司）種值（濬泉開渠闢稻田十餘頃治有桑由分種橡實並勸種椿檞豆宼石斛）命盜（命案十七起未獲十一起盜案一起己獲）詞訟（三十七起全結）監押（監犯二十四名開除十五名押犯十六名）錢糧（全完）甘肅州縣各官刻入最優等一員渭源縣知縣梅樹南學堂（一所學生三十六名蒙學二所）巡警（於城鄕編爲里正甲長互相警察地方安堵）工藝（敎習軍流人犯編製羊毛衣褲九百餘件施濟貧民）種植（勸民種植桑樹七萬八千九百餘株）命盜（無案）詞訟（一百九十三起全結） 
監押（無）錢糧（全完）雲南州縣各官列入最優等一員易門縣知縣張祖蔭學堂（三十五所）巡警（圖丁巡防）工藝（辦蠶桑局一所）種植（種桑五千三百株）命盜命案一起盜案一起俱結詞訟（一百一起未結一起）監押（無）錢糧（全完）（仍未完） 
[批斥商堂擅用鈐記長沙]  
　　湘省會同縣洪江巿　　余坤培等在該處創辦公立商學堂目前以學堂十弊辦法三端具禀學務處旋奉批示云禀及章程悉所陳十弊洞中竅要顧此猶在辦事上論也若研究内容則如敎習非人以提倡國民主義爲口頭禪使兒童心識狂　不知秩序又如敎授不得方法徒存科學空名按之毫無實際諸如此類尤爲學界通病至所陳辦法三端亦皆切實簡要而其末一端尤辦事一定之法非知之艱行之惟艱尙望該紳等加竟云云惟此案現奉撫憲批示與葉令禀定原案不符該紳等擅用巡警局鈐記申禀己奉批飭並行查會同縣俟復到再行立案仰卽知照（旦） 
[禀請開墾荒地鎭江]  
　　丹徒紳士嚴良沛以丹徒山鄕荒地甚廣無人開墾仍須完糧民累有堪爰與在籍紳士丁立瀛李培楨等議集貲本設立收荒樹藝所凡己報墾而實未墾之荒地無論本籍寄藉皆可認買照價擬地願助善舉者卽以地作爲公産興辦樹藝成片叚者招民佃墾不成片段者給發樹秧歸原領佃將來得有租利可充學堂及各善舉經費現由嚴紳先籌貲本四千串禀請江督批准舉辦茲奉江督批示云據禀集貲收荒樹藝倡籌貲本四千串原屬墾闢興利之舉足見該守勇於任事但貲本太少恐於事無濟且查戶取結等事非會地方官必滋訟擾鮑紳心增墾荒之例請緩升科查鮑紳乃未經報墾之地若已報而未墾之地概緩升科其中保無隱匿尙待斟酌所請立案給諭之處候札飭農務局轉行鎭江府縣查明有無窒碍復核（露） 
[烟捐加抽減解江]  
　　省屬各州縣烟館燈捐去冬加倍抽捐每售膏一兩抽錢八十文每收錢千文解銀七錢二分錢低銀貴州縣不無賠墊今自本年正月起每收燈捐錢千文减解銀六錢二分則各州縣當不能再言賠墊矣（主） 
[拿獲匪首電請正法江西]  
　　新正初旬三點會匪在龍南縣鄰界信豐縣三石村搶劫官兵聞信圍捕匪黨數百人星散登時傷斃數名拿獲　首葉光榮葉復勝二名解府審訊供認不諱日前電禀來省請就地正法明正典刑撫憲胡中丞當卽電覆照辦（百） 
[新道改期入署]  
　　新任滬道瑞觀察因初九日不及進署故改於十四日遷入惟進署後聞所有軍夜旗鑼等役均須撤去（事） 
[護勇管帶辭差]  
　　道轅護勇管帶都司王少賢自升道袁大京兆卸篆後不欲當差具禀新道瑞觀察請辭昨奉觀察批飭准另委别弁接辦（事） 
[委祭風神]  
　　昨爲致祭風神之期縣尊汪大令别有要公委主簿孫立幹少尹與守備葛岐山守戎詣滬南龍王廟後面風神廟恭祭如儀（　） 
[局批照錄]  
　　淞滬厘捐局督辦陳觀察昨日發出批示兩道 
 
 

Page 18

 
 
　　照錄如下永諧堂衆商禀批查窰貨認捐前據陳曜等來局具禀當經批飭貨捐局飭同南卡查議具復在案茲據具禀前情仰貨捐局查照前今批示察酌商情併案議復母延此批米業職商恊源豐等禀批據禀己悉查所呈淸摺第二條内靑荳一項如由沙船進口者核諸貨捐局繳存備查係列入百貨捐内抽釐未便統歸該商等收捐應卽剔除所有每月繳欵應按照比較數目淸繳内除學費四百十六千六百六十六文由該公所每月逕解學會又前呈保結内漏冩遇閏照加字樣雖于前禀内叙明惟保結爲備案之據應仍添註並將弛禁期照加二成亦應一併註入以憑查考茲將原摺及原保結各一件一併發換著卽遵照批飭分别剔除逐一加註換具摺結各一分呈本總局及貨捐局備案母再延悮切切此批（事） 
[移撥製造良匠]  
　　南洋大臣周玉帥接北洋袁慰帥移文内開因刻下籌創北廠製造機器請將金陵機器局停造槍砲專製槍珠節省經費撥歸起造北廠之用玉帥接文後轉飭金陵機器局總辦張觀察將工匠考選精壯者移撥上海製造局充用瘦弱者概行遣散觀察當卽遵照辦理今查有精壯最優之工匠廿四名開列年歲花名禀明玉帥札飭上海製造局魏觀察俟該工匠到日均予錄用云（寳） 
[猝斃免騐]  
　　前日有代人収放印錢之山西人某甲至滬城邑廟東首信興烟間吃烟不知因何一息奄奄竟將垂斃該店主並不報局輙將甲舁至如意橋上至晚身死爲該處四鋪地甲嚴升查悉報知警察東局郁二尹飭傳該烟間主訊究一面由甲報請上海縣蒞驗昨午汪大令帶同刑仵駕蒞屍塲由死者之東家某乙投求免騐大令詰其死者有無親屬供稱有一族叔因病在家大令核供准著出具領屍收殮免驗切結呈候核奪（嚴） 
[小工軋傷斃命]  
　　自來火廠小工陸小春被機器軋斷左腿由廠中西人飭送同仁醫院求治無效延至前晚身死當由家屬前往棺殮（似） 
[覆訊定貨糾葛案]  
　　美商茂生洋行西人控己閉協昌泰洋貨號股東李坪洲葛茂常李愷記等定貨不出跌價虧銀由美領事照會廨員關司馬傳訊未結昨晨美安副領事蒞廨會同關司馬覆訊原告延哈華托律師被告延高易瓊司律師到堂伸辯李坪洲供恊昌泰於三十年正月開巿每股銀五百兩共計十股由朱文德執事至六月杪朱稱虧去銀一萬二千兩每股應派一千二百兩小的名下両股當時賣産歸還執有退股據爲憑所有恊昌泰圖章卽在號内劈毁帳簿由李文德當衆焚去以後另招股東加添裕記開張盈虧不涉前東之事求察中人葛子生殷琴舫同供拆股及議立推併退股各據皆在四逹瑞洋貨號樓上簽字劈毁圖章實有其事茂生洋行所定之貨約數萬兩尙有好時地亞士怡和利康順利等各洋行亦有定貨其中嬴虧不一訊至此時已過午原被兩律師向李葛殷三人覆詰二　畢中西官判各退去候下禮拜一午前再行會訊核奪（當） 
[總工程局紀]  
　　七十七號巡土張日和至冬因私受賄洋十七元允釋竊安康棧内棧客洋六百餘元之張立品後張仍被逮案判發改過所　押近緣押期届滿於前日提案開釋張即向該巡士索還原洋該巡士　而逃逸事爲局中總董查知立卽出示斥革○毛骨認捐公所局事沈榮耀前日在馬路查見同興叅夥楚　記與譚慶記雇車載雞毛什骨五担向查　無捐票意欲解局互扭之下將沈皮馬褂扯碎扭控總工程局副裁判官陳二尹判譚照章激捐並備香燭服禮了案○巡士查　王福生在潮惠會館塲上設灘聚賭喝停不服當即拘究陳二尹判責手心四百下　示該處一天押兩禮拜○正裁判官孫明府前日乘馬車至新馬路楊家渡左近馬夫羅福標偶不小心碰懷車輛反怪停船之攬䋲碍路將船戶奚東林拘交巡士解局昨由陳二尹訊問奚供先己知照馬夫緩行實係自行撞壞二尹判奚釋放車輛著羅自修（尺） 
[英美公廨早堂案]  
　　粤人唐長根調戯潘潤生之妾經潘斥阻糾人毁物報捕解究己詳本報昨日復訊唐俯首求恩明府以釁起細微商之英副領事判唐罰洋五元給原告領回完案○荷蘭水廠洋人以巳歇工頭邵榮森刁唆工人李勝法等抛工報探解究邵供因有所薦之工人兩名向大工頭索取工洋口角不敢刁唆明府判押候具不准干預該廠工人結送釋○十歲女孩朱阿根被父賣與朱姓家爲義女詎朱氏爲之延師敎曲將令爲娼並肆毆打該女昨投濟良所由所董送廨請訊明府判發幼女會留養候示○孫連方在坟山路被流氓陳玉林等持刀剝衣攫物繼中西官訊明判各發押酉牢在案昨由包探將前堂訊不承認之王連生張紀郎張洪生蔡小根等解訊傳訊在押之沈桂林供蔡與張洪生是夜在塲王張並非同黨中西官判王張當堂開釋蔡張兩犯各押西牢兩年○著名流氓石寳寳持刀拆梢報捕拘拿未獲茲又向蔡四良借洋元不允用刀戳傷報由包探拿案解究明府以蔡受傷未愈判押候再訊○過犯劉洪召又向徐伯仁　借洋五元軋人茶館内嚇詐報由包探拿究明府判押西牢一年期滿逐出租界○方阿慶傳阿友前因托毛阿榮赴海參威銷賣貨物半途售賣得洋吞沒昨日在途遇見撕碎衣服報捕解究明府以毛供認賣去貨洋十一元判給還洋六元與方外再著方傳二人合罰洋兩元貼補碎衣完案○王祥保在大慶樓酒館竊取虞姓貂皮藍頂大帽並翎管等物寄在新閘錢王氏家報探獲究明府判王押捕房三月氏交官媒押一個月贜給失主○雉妓王四保張四保李王氏張阿妹違章拉客由捕解究判各交官媒押一禮拜○黄錢氏與夫黄晉卿用繩將親子小狗即樹堂謀斃一案迭詳本報昨由捕房將黄夫婦解廨請訊供稱因小狗歷來不法公廨上海縣各捕房舊案纍纍前日竟欲持刀殺弟故用繩綑綁欲俟其母舅到來釋放不料旋即氣絶己蒙上海縣驗係氣悶身死叩求明察明府以案關人命判還押捕房俟商定後再行核奪○着名流肈孟洪方劉榮來硬向王家高拆梢不遂行兇報探拿究判孟押捕房三月劉押兩禮拜（當） 
[法租界公案堂]  
　　西人莫尼收控胡經一周炳忠承辦湖北自來水工程由某洋行買辦宋秀峰介紹託該洋商經辦訂立合同現在不照合同辦事應罰銀一萬兩請爲傳案訊究等情陳大令於昨日准詞提訊胡周二人同供並未立過合同大令以原告不到無從質訊判交人銀並保俟下期傳同原告覆訊核奪○陳同興銅器店主阿妹控宋菊仙至店購買事件騙至金德興棧中誆稱自巳亦欲開銅錫店請小的經理店事須墊押櫃洋一百六十元小的信以爲實致被騙去求請究追質之朱不認騙洋大令著押候覆訊○周阿順憑沈朱氏爲媒於去年十月價買八歲男孩一名計洋三十元又媒洋八元本年二月忽被沈朱氏領去昨日扭氏請追該氏不認領孩情願賠洋周堅不允大令判押候嚴追○押犯胡賢成忽患瘋病在押胡　解案請訊大令判發普育堂醫治○揚壽亭竊衣由失主呈報捕查獲送案請究大令判押廿天○捕解竊洋紗之英阿金請辦大令判押十天（臨） 
[美租界捕房事]  
　　張阿四闖入西華德路朱仁甫家圖竊同朱扭交巡捕押候查辦○前晚有葡人二名在崇明路互毆由捕一併拘究捕頭詢悉情形著自赴該管領事署控訴○馬夫王阿二駕車至吳淞路撞傷王朱氏男孩面部由印捕將兩造帶入捕房王愿出給傷費了事○郭阿三陳四寳李金全在西華德路索取賭欠口角互扭至捕房控訴捕頭以俱非善類飭各押乞丐牢一宵以儆似 
[更正]  
　　昨報紀皖垣學務内有嚴幾道到皖一則係該處學生傳聞誤報合亟更正 
 
 

Page 19

 
 
   
 
 

Page 20

 
 
   
 
