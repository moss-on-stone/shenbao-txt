# 1883 - 357 - 4903832

 

Page 1

 
 
[重印三寳太醫西出售]  
　　前明永　時　監鄭和奉命至南洋各　國徽貢徑抵西印度此固見諸正史而二南里人遂編爲西洋記通俗　義行世鈎寄志異語多　空校之西游記西堪悦目惜　片　佚間有存書亦聽漫不能卒讀本舘近自湖南霜竞到初印者全部卽用活字照排計共一百回分訂十本於月之十三日發賣每部　洋六角正閲者祈來購取此布 
[開印各書目錄] [  點石齋主人啓]  
　　本齋不惜重貲搜求各善本書籍用石印照相法印成出售此爲中國之創舉所有印成之書均不脛而走現在又有數種　印行將發兑其紙料印工　色裝潢無一不精益求精足爲藝林清賞兹將書目開列於後計開直行中版康熙字典毓秀堂畫傳此二種不日出書經藉纂詁年度告　發寳五經體註十二月初印成皇清經解明春出書文獻通考明年印出以上數種兹皆開印尚有諸珍本待明年仿照時再行布知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器連到立卽開工有願附股者務近速來預定此布 
[書英高條約税則後]  
　　閲此次英國與高麗所　通商條欵税則而知現在辦理通商事宜較之從前中國初與泰西各國立約爲公平而且簡易也夫高麗接壞中國立國最古今王李氏自前明開基今五百餘年國祚之長軼乎三代以下其所以内外無患者實惟臣服本朝之故盖其地雖附中國東偏而北境極東處　路身通俄羅斯東面對海又有予智自雄之日本介乎諸大之間有晉鄭交爭之勢無滕薛相維之形顧自明以來微特俄國大勢重在歐洲所拓亞細亞極北荒寒之土遼　無垠而且民人稀少經營殊非易易或者有東下之志而力實未逮高麗因是保全若日本則剽悍成風狡焉思逞已垂數　年前明屢宼海濵中　幾歲用兵迄於鼎革未能寍謐爲中國憂者豈不能爲高麗患然卒未聞大肆鯨吞者則以高　中　前則竭誠於育明後又效順於本朝日本利其土地終不免有所顧忌耳本朝龍興於東北萬歴之際國勢　大滿洲諸部留歸版宇南望高麗猶以世爲明藩之故不卽景兩且時以兵從明出征我太宗皇帝兩次興師居然寳服中原多故遂不能救高自此與明絶面臣服我朝　今不渝不謂日本頓變舊俗力圖富强思柘疆土而俄人啓宇漸及東南高麗介乎其間勢瀕於危因而中朝勸以通商聯交各國以成中外相維之勢而向之執而不化者一且翻然改悟氣象頓新説者謂苟非中國之言則高人决意不與日本通商此後之事正不可知高果有難中國亦震故中國向來之待藩屬不過以禮往來時其朝貢而已今於高麗獨不惜爲之代謀凡事關通商大局禀命而行且派員經理焉此非異數哉雖然高之通商首與日本立約其條欵内容有畸輕畸重之處若此約歀則已儼然列高麗於諸國之中而無所軒輊也前看美高之約大率類是而此次高麗之約所幸者則尤在能禁鴉片烟土一中盖烟土之禁中國與英立約所不能聲明者也今不能行於中國而竟行於中國之屬國不特高麗永絶其害卽中國亦與增其光矣其他税則之輕設官辦事之公亦較中英之約尤爲妥善故觀於此約而知高麗於通商之事其利益正未可量也夫中國曩年與各國所訂和約衣通商條欵進出口税則何以事事吃虧盖其時中外之情尚無今日之融洽而又乏諳練洋務之才朝廷寛大爲懷拘拘於柔遠之義凡事可允無不允行而各國商民初入中國齟齬多年始有成説不免顧慮太深因而逐欵詳參微寓　求之意今則人情相習坦白無嫌彼此不妨稍恕是以能簡易而公平也然吾有慨於鴉片之害之甚焉盖鴉片本屬藥材中一物四國用以療病如華人之以鎗燈吸食者則諸國皆禁之英人得印度全土而鴉片之出漸多初來中國亦不過以爲療病之用不謂華人創爲吸食之法喜其新奇漸相傳染澳門互市愈銷愈旺於星英商參販而印度亦多種焉事　由來禍幾莫挽迨道光之季中國譁然羣知有此害人之物而吸食已徧天下林文忠督辦粤事首先痛絶勒繳焚燒將爲拔本塞源之計其時英人已喻中國之意但以重喪資本挾制賠償苟繼文忠者開誠布公諭以違禁之物不准販入則和議一成而烟害從此可絶乃於議和之際汲汲焉允其賠欵而於禁烟本意未有一語提及於是烟土之來愈覺光明正大漸而收税漸而抽厘而市卜縣招室中餉客舉國之人毫無忌諱積至今日竟以洋土税項爲　家進欵之大宗幾幾與英人在印度所收之税相將獨不思英之富於土税者國享其利而民不受其害我之富於土税者國有其利而民實罹其害也故老相傳道光時和　旣成英人聞中朝肯賠被燒土價又約内不提禁烟一字皆狂喜大呌酌酒稱賀盖英人初意止希兾賠償不思再販鴉片且卽賠償亦不料有二千餘萬之多也庸臣誤國貽害蒼生至今日而猶鰓總然咎英人之毒中國何不知反已之甚也然有今口英高之約倘中國執以相詰吾知英人亦有悔禍之心鴉片之　雖深而尚可挽此固有心人所私心竊幸者也特未知當軸諸公亦舉中英約欵與此較量而知其故否也 
[杭事碎錄]  
　　杭垣自十月初五日雨後今已一月其中惟十六日晴明餘則無日無夜不淋漓浙瀝令人增閩市中經紀小民無不呼難呌苦生機欲絶卽各項店户亦皆以生意清淡貿易艱難爲憾市境如斯而天意若此有識者頗爲扼腕云清河知巷内之阜康錢莊爲浙省中之第一巨號本月初二日忽然閉歇滿城皆爲驚駭按省垣中字號以德馨阜康兩莊爲生意塲中之大關鍵不意未及兩月而兩莊竟一齊閉門竟有銅山東崩洛鐘西應之勢貿易塲中咸爲之不寒而慄也○城中四隅粥廠現於初一日皆已開設食粥貧民較往年多至數倍甚覺不敷散放現在城中有數家典當每號止能當二三千文貧民更難活動矣○本月初五日爲胡雪巖方伯女公子于歸之期是日綵輿儀從盛極一時觀者爲之傾度街巷晚間尤形熱　前驅則以明角高照數十對次則燈牌數十對間以各式玻璃燈四五堂後則綵亭一座有花爛亭送子亭和合　等共計四亭每一亭則各式玻璃燈四堂間以高照燈牌等件望之竟如火樹銀花如入燈市最後則大紅統玻璃彩轎一乘四面俱以燈彩結成轎前則有家人執事數十名或提燈或宫燈或子孫　不等加以清音樂工長吹細樂旗鑼　扇官銜執事官亭後擁人等通計約有二百餘人聞是日行人之上街者每名喜 
 
 

Page 2

 
 
包共有三百數十文計共有五百餘名之多故小夫人等無不欣欣然得意也其親家係西太平巷王第杭人共稱爲王六先生者係方伯數十年之故交也○阜康庄於初二日關閉是日之持票索錢者人以數百計且有擁至隔壁公濟典者盖典亦同此東家也下午後德曉峰方伯偕杭府吳太尊命駕親臨飭莊夥角將　牌懸掛照常貿易　出各票　及千洋者照票付訖其各姓存歀暫緩三日俟庄主還杭自能理涉故初二日關門半日初三日當卽開張如舊城中所有公濟公和成大　豐四典　慶餘堂藥店現皆一律照常惟武林門外之泰安典初二日爲綱鹽局委員封去其細濟則不得知也○艮山　外之東鄉賭風最盛經吳太尊訪聞皆係仁　兩縣之著名蠧役開設故敢横行無忌太尊因密飭兩縣將各役傳提到案嚴刑究辦無一人　能漏綱知澗橋白澤廟喬師大王廟上澗埠各處賭塲皆以無護身符已一律收拾净盡云 
[白門近事]  
　　金陵每屇寒凍必設粥廠向來以十月朔爲慈舵發軔之始分設四廠一在下關兩在南門外一在東關頭聞今歲約以十一月爲開宗第一章想蒙袂緝屨而來者不至垂頭喪氣而去也○水西門外賽公橋之面寛十丈長數十丈俗傳可攤少麥一百石爲江南橋梁之冠今夏忽被雷擊一洞周圍可容大厦兩　然仍無碍於行旅之往來也工程局恐其牽損全橋已委承修武廟之程大令估看指日便可興工矣○貢院前向有辦關差公所東西列數十幢平時賃與人爲寓邸前月西邊宅内忽出薄槥一具無送者意其必丁役厮養也乃少許更有髮星星之老嫗倚門檻席地慟哭該處爲城中熱閙所在一時往來問訊始知其有女纔破瓜所謂遼東少婦年十五慣揮琵琶解　舞者因命薄母女落拓江左上年得委身於某爲小妻幸大婦尙能容納無獅吼苦乃其夫日以咆哮爲家常便飯一日見有少且艾者降其輿於中庭便迎謂曰汝胡色入火坑耶因歷述所身受者且訕且泣而則人赤之知也先是某善飲無酒德因思媚小　遂不近杯勺者數日一夕技癢不可遏小試三爵忽縱飲無算大婦見是狀早閉房櫳而去留小妻在左右尙嬉笑不知何故忽撳抑於地上覆衣於首棰其上下無完膚棰罷口中猶恨恨謂必制其死命詎此豸自受此創又念入門數語深悔遇人不淑不如早自爲計適家有阿芙蓉膏遽舉以吞之天旣曙醉者朦朧撫視則軟如綿而冷如冰矣幸老嫗係異鄉人至此益孤掌難鳴聞者亦勸其母徒自苦然當下無論識與不識莫不欲唾某之面云○天下事譬如積薪往往後來居上江南　九紋財賦之冠故商賈之輻輳其間者各有會館會舘之雄嚴者昔惟湖南安徽兩省乃近來兩粤會館在八府塘得地利又得人和駸駸乎包一切掃一切不僅粉墻丹要動光彩而已也○通濟門外去冬創建不閘一座現在工程漸次可觀聞握籌者昨已通盤打算以經費僅彀今歲而止故在工者亦擬以今歲竭力告竣云○江寍府之普有育嬰等堂近又添置房屋三四十間添收若千難民之間聞星消息爭求其黨屬中之有體面有脚力者爲之從上游張羅俾得有此日米八合鹽菜三文聞委員金大令處已登簿者百數十名其未登簿而僅留薦條者又不下百數十名其實額只六七十名將來必有孰厚孰薄之誹嗟夫人至難民亦云極矣乃難民也而猶必鑽門路方得入難民之籍則其他可知矣是安得不爲阮步兵窮途之哭耶 
[竊負而逃]  
　　○昨據金陵人述一近事頗堪發噱謂有一因人成事者性極迂緩因見隣婦美遂盜之而將終焉隣一日忿其婦有勃谿聲其人轉爲不平隣卽興晉陽之甲以問罪其人從容答曰婦人不貞亦某所惡然尊嫂十弟尙無不貞之處吾兄又何必芥蒂有靦面目一若置身局外者鄰不得已思徙宅以避之乃　相多處殊一蟹不如一蟹盖金陵除市廛公館以外所有小户人家往往望宇對衡曲折十數姓了無閡隔凡有引朋呼類之事彼此輒若不聞不睹然此種人家亦者阱人于不覺者昨見街頭有一招帖叙述頗詳稱有某氏子年方十九係初由田間而來白下者家素封見慣　閲婦女沾體塗足原不知世間　此等艶絶嬋娟故傾心竊玉割臂盟香幾平無口不花無花不夜然自顧眉宇有三斛塵不足當珠圍翠繞者之一盼　此釣魚巷從未問鼎惟日在花明柳暗間爲巢穴月初忽杳如黄鶴者十晨夕其叔以其久不歸也遺人遍訪之竟不可得於是檢其行李悉屬　　且携其叔藏之三百金而去此所以乞楮先生爲之勸駕也究竟此人其爲范大夫之載兩施與抑竟爲綵鸞之引文簫仙去也不可得而知之矣 
[保護電線示]  
　　○　辦粤閩等省電緣事務鹽運使銜直隸卽補府正堂余爲剴切曉諭事案奉欽差大臣直隸閣爵督部堂李奏辦各省陸路電　以杜外人覬觎之　歛奉上諭着照所議妥愼辦理並者名省督撫嚴飭沿途各地方宫一體照料保護勿使稍有阻撓損壞等因欽此欽遵檄委本府督率華洋委員工匠兵勇先由蘇浙閩粤勘路繪圖業已完竣卽於十月下旬自粤興工立桿設線仍赴閩省與後路蘇浙入閩之　相接以期速　合亟出亦　諭爲此示仰沿途各麗軍民人等知悉此係奉旨設立電線要工以通軍報往來而杜外人窺伺爾等食毛踐土俱是貝　當知仰體皇仁井圖何護開列間明條約庶使一見了然各宜凛遵母違特示計開○一中國創辦電綫因恐外國海綫通入内地滋　商民而殷縱　十省綿亘萬里先　三年經費百萬原爲通軍報衞地方起見爾民須念國家厚澤大憲苦心協力保護以持入遠○一電綫均由大路安殿更宜裁灣取直本府親督工程相　鼎料沿途所過城鎭村庄田園祠墓等處但能設法無不繞避以順輿情並於各叚公舉明白　董户長數人慘同地保隨工照料倘遇應商事件不　據實而陳如有無知愚民浮言聚閙卽惟户長董保是　○一工次洋匠只有二名係由丹　重價麗來指點兵勇　工本府督同逐叚前進沿途並不停留非他國洋人王意遊歴可比爾民母得懷疑生事至做工執事人手衆多尤宜　速各户長董保相　子弟從旁觀看毋得擁擠　欄躭誤要工致于面斥○一本府督帶員弁司事洋　兵勇跟丁夫役以及本省營縣撥派照料彈壓開兵遂勇人　終日不離工次所過　處　毫　犯食物柴草公買公賣如有私自離工强賒硬欠嫖賭　酒藉端訛索滋擾商民准載董保來工　究　不偏護○一　在法越多事電線奉　大工期在速成宣涵軍報倘有奸民造言聚衆阻　損壞抗違聖　貽誤軍情　羞滋事村庄董保户　按　户交出首犯一名折户十名從犯一併嚴拿請奏從重治罪再工程經費每口需銀二　兩如果　撓停工按日着賠以憑報　　　損壞物料　　　保户長　　勿貽後悔○一粤閩　風命稱强悍本府沿途詳　頗有忠義之心此次電線工成係派　兵巡守每名十　御　疎虞願爾紳民同　協力隨　保護共享舁平如果始終出力定當　尤　勵從此遐邇知粤閩百姓忠義可嘉並非頑梗不化此尤本　期望之深　光緒九年十月十十日示 
[奇警世]  
　　○四月威遠縣　生菜秉性聰慧弱冠卽游庠　餼人皆以玉堂金馬其之但牛　貧以操訟爲業屢科不第自述其某年考得縣西鄉義學難館數武有某孀婦居之婦亦脱略人也往來見面　相詢起居習以爲常一日心　館夜吸烟時突見有二　來常問何事差以學官命　始辭以鄉轎未便行差促愈急因怒　以烟霜　遂出索拘之且詈且行俄見一官署　曰至矣心訝之　卽上堂罕到官遂升座望之儼然方回長髯不似常　之學官某也揖立堂右　作包　汝是某何不下跪尚不知罪耶乃懼而跪曰未知所犯何非官怒曰汝於某婦之事尚言無知則余間而竦然官愈　　汝前人有隂　汝當某科舉於鄉某科成進士因汝唆訟兩科皆失今尚欲不保身命耶遂命左右斥余冠余自忖來時無冠何以明明　冠去便叩頭哀懇一從此洗心滌命攻過自新　頃宫怒稍霽曰據汝今夜之言尚思改過以保爾壽復令　右換一冠與之余下階後自思曰此何地也視　匾乃桂香　三字尤爲驚　升堂者得無文　　君乎余冠已革幸又換新因以手　其頂柔而軟急欲轉 
 
 

Page 3

 
 
求擅　者官已公　役者驅　出甫降階庭一驚而寤乃一夢也自此爽然若失不敢出見某婦益旬日是年歲試學使爲某太史古貌人也時保有文童二十餘人缘上年出保間以賣鎗冒貼旅費之資今因前夢不祥未敢仍蹈故轍適有某鎗手懇之再四且曰往年多放從未一犯今胡爲瞻怯之甚也余心動亦諒放一鎗手或可無虞不意鎗手入塲卽遇其童約銀二錠榜後始過付數日梓發果售鎗手得銀遂竄及某而覆文字不　學　效之某懽　以鎗旦言余所保遂命於廪保而革去衣頂余嘆日前有奇夢今果有此奇禍矣衣頂已革何由將復旣試畢院前挂一牌云明日　凌霽寺生童有長於詰賦者准納卷請題優者有賞余乃喜開復有路次日學使提調俱赴凌雲寺賦題爲載酒遊　雲次題爲登峨眉山放　余向舊於歌賦因速　二首以献次口牌出准復庠牛而革食　餼噫殆夢中所換軟頃者直是故耳放歌中有句云不上巫山十二峯不到蓬萊第三　瓦鳳擁我登峨　峨眉山月一輪小山僧揖我我長歌銅琵鐵板震崖阿人生行樂到處是况傳此間勝境多尤爲學使所賞此　生自述之奇夢於　爲　人之　枕也夫令聞某生果得壽考而某氏孀婦亦守簡以終云觸日警心人代述 
[癸未夏季求志言院案]  
　　○經學超等徐春生張人龍王廷鼎陶承潞朱逢中許克勤特等徐森王光熊 
忠訥陶有銘管應麟倪承墳一等沈紹烈許玉洲陶承慶陶承侃郁運申蕭鑾不取十二名○史學超等朱逢甲葛士濬蕭鑾張人龍章家祚嚴祥彬　　戴義金易　倪承瓚李廷楨潘孝則一等陳允豫侯城不取五名○掌故超等朱逢中蕭鑾陳紹昌特等陳士毅曹煒徐任中○算學超等沈善蒸華世芳陳維祺程之驥崔朝慶陳有信特等韓恩榮朱璟錢來青蔣學慈不取一名○輿地超等張錫恭沈家桂王廷材章家祚嚴祥彬王廷鼎徐森倪承　特等陳允豫金承熙陶承潞許克勤戴義姚雲鶴營元善周寳箴韓柳文詹光墉一等郡錫祉秦在鎔張人龍胡昌年宋文煦李鼎頣許慶堪季鴻焈○詞章超等錢衡韍楊應環陳曾彪楊引傳朱昌鼎特等陸珩邵曾鑑王廷鼎徐廷棟王士駿秦榮光一等秦慶楣章家祚許玉庭李鼎頭戴樹圭尹熙棟不取十一名 
[水管紴裂]  
　　○英租界偷雞橋南首一帶工部局命名曰北京路該處所埋之自來水管忽於昨日午刻破裂水勢噴射街道成渠行人必須　道他處想　公初定當殿法修理也 
[猝斃憐]  
　　○前夜三點鐘時虹口頭壩地方有一人驟然倒地年約三十左右卽經西捕帶至捕房轉送同仁醫院遂卽氣絶現輕捕房飭傳地保報堂收殮矣 
[拔刀彬砍]  
　　○四馬路某馬車行之馬夫前日在行門首適有熟識之友人經過彼此晤談不知何言懷怒馬夫忽將小洋刀戮傷其右周霎時鮮血流注當送仁濟醫院據聞馬夫之友在水木作傷爲庖人云 
[倒帳梧案]  
　　○虹口魔東銜之生利牛肉莊因虧耗倒閑昨被開牛肉作之某甲尋獲該莊執事人某乙扭送英會審公廨請追欠項黄太守飭將某乙押候訊追云 
　　十一月初九日接到登萊青道方佑民觀察來書○少欽仁兄大人閣下頻年慕藺未遂瞻韓荷華翰之先施撫蓬衷而詰感敬惟鼎裀篤祜履繶延釐引企矞輝定符　頌弟之罘筦權建樹臺無比幸中外又安商民靜謐差堪告慰厪懷東省濟南武定一帶黄水漫溢民歎其魚賑務浩索需欵孔急仰　勸集鉅欵隨時接濟貝徵痼瘝在抱救災恤鄰莫名欽佩兹承寄到賑銀元寳四十隻計一箱棉衣三十四包氈被十六捆正氣九二千服當卽派員管解赴省並將閣下寄中丞信函一件轉呈矣肅泐奉復敬請台安統希雅照不備愚弟方汝翼頓首 
[吳遊喜晤錫之尚衣世動歸舟賦此寄之]  
　　○居然舊雨後重聯小别怱怱已一年自有文章同錦繡更教意氣傅雲天張筵頗觸春明夢歸棹難忘冬日緣爲約後遊期隔歲金閶重放來家船癸未初冬來安絲點聖與　稿 
[仍赴州留别家人]  
　　○隔江又欲采將離爲檢輕裝暗鎖眉每值相逢先易歲便能小聚豈多時飢來驅遣誠難住情到纒綿只自知慣定歸期期慣左者番無語立臨坡孫聖興錄稿時中冬之四日也 
[題鎭洋王二笠夫禮小照]  
　　○婁康王子今之奇獨來獨往羞趨時折節讀書始弱冠俯仰今古如前知書畫清健罕其匹金石刻劃尤能爲足令時流警退避莫敢與之爭天姿子子虚懷慣若谷謂有長者皆吾師用是所造益遠大卓然傳世當無疑繪圖索句寫胸臆知君身世亦多悲憑欄長立無一語含情豚脈寄遐恩女今東南起邊患海波萬里楊旌旗匈奴未滅恥未雪能濟世變今爲誰我生三十一無就近年湖海徒奔馳腰鉞不鳴等廢鐵頭臚空自羞男兒子才會須爲世用無爲鬱鬱守毛錐新圖題罷擲筆去茫茫烟水復誰覊癸未中冬五日來安孫點聖與甫將之廣州倚裝作 
[頑石以除夕見懷詩郵寄賦此答之]  
　　○四照樓頭始識君筆如風雨氣如雲素心人語長相憶緑鬢天涯總不羣除夜得詩勞寄遠幾時呼酒約論文壯懷　爲劉蕡悔金石當從擲地聞北平錢檯笠湖甫稿 
　　答笠　濟南昆寄　次元韻並懷王四素仙○傳來一紙若逢君悽絶鄉關日暮雲豈慣江湖常作客那堪風雨久　羣竟憐五夜傷懷句教理千秋壽世又夢　齊州　舊約　心人語願相聞來安孫點頑石甫稿 
　　輓姻伯齊玉　先　聯並詩○公有著作雄才八十年湖海馳名乖死猶親丹槧業我是私淑弟子一千里鄉關就試歸來空愴素帷懸○詩云　字名中外逍遥八十年　詩常滿袖大筆信如椽屢下公卿榻時乗書畵船玉樓今赴詔腸斷九秋天○别箸憂時句新亭涙慣盈見聞頻牖　諸　著　　隨筆汲引及諸生梁木增今痛人琴感舊情哀歌來四域最遠數東瀛公交日本文人甚多○我是通家子臨風倍感傷憶從珠　返猶共酒樽香前自廣州囘猶及一見嗣以還里應試遂成永該小别竟千古凄然泣數行詩成和淚寫無復望平章癸未中冬平安孫　聖與甫稿 
　　接錄上海陳家木橋金州礦務局内順直山東等處賑捐公所經收十一月初八日第廿七單○二品封職花翎知府用前江蘇候補直隸州知州實任嘉定縣知縣曾紹傳規元一千兩由延康庄交來○麥日　麥　岐　海珊詠錦　屋鄭月巖王子燕謝逹誠堂七户各一元陳起瑞半元無名氏戴流芳汪潤生王炳餘吳秀山胡輝撫無名氏周星齋柯鳳巢凌墨香十户各一千交詹廷珪程琴軒胡翰卿狄旭初　克明詹崇吉朱賜安吳　臣無名氏無名氏胡嗣文楊梁氏十二户各五百文以上三十户九江廣泰　經募共交來英洋廿一元又八開小洋四　○王還棉衣欵洋七百元○花竹山　虚對開一個太倉伯勲氏爲求病痊一元○同源莊十元三槐堂積善堂沈各二圓胡葆賢一元五角絲延平鈺記慶福樓裕順堂黄墨　堂源記行吕恊盛　汝盟無名氏九户名一元恆大號五角以上十四户甌同源經募廿五元又甌裕康經募十五元又祝萱氏求母病愈五元以上十六户由恆豫莊共交來英洋四十五元○滴露揅經室主人節用助賑三十員○福州楊臧稼爲妻病速愈助錢一千二百文○福州招商局經募洋八十八元二角七分 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月二十七日京報全錄]  
　　宫門抄○上諭三道錄首○直督李奏搶護黄河平穩摺子○又奏爲請將災區减租情形知照曉諭片○東撫陳奏番明定擬摺○將軍金奏擬補驍騎校片○十月二十七日户部通政司詹事府鑲白旂值日無引見○福錕假滿請安○嵩申等謝管理處所恩○海英謝稽察火藥局恩○那貝勒續假二十日○截取知府季邦楨許道培預備召見○掌儀司泰初一日際奉先殿惇王行禮○召貝軍機季邦楨許道培○○前大學士署直隸總督一等伯臣李鴻羣跪奏爲直境東明黄河南堤伏秋大汛搶護平穩獲慶安瀾恭摺仰祈聖鑒事竊查東明黄河前築南堤六十餘里劃歸直省防守因地勢北高南下大溜愈趨愈南工程吃重經臣奏明移撥廳汛各官分駐髙村中汛及上游李連莊下游黄莊雇募河兵酌撥汎夫添派大名　軍步隊一營會同駐札常年修搶歸大順廣道統轄節制並經前署督臣張樹聲以原議歲費銀四萬兩實不敷用奏准添撥俟三數年後再行酌定等因在案上年霜降後工作猶未停息今春凌汛屢出險工伏汛以前水卽大至塌坎墊埽不一而足亦經張樹聲陳奏一面與臣籌添銀欵赶辦料物以資防護迭據護理大順廣道國鈞轉據委辦東明河工知府桂本誠調署該河同知朱豫復練軍營官韓凰昌等禀報伏秋大汎期内黄流節次盛漲大溜緊逼堤身埽前水深至四丈五六尺高村北壩本係迎溜頂冲對岸又生鷄嘴灘激射中南壩亦被刷塌數十丈司馬集已堵串溝復多冲壞黄莊河勢坐灣新險迭出劉莊一帶狹容逼溜更甚串溝皆被刷透李連莊情形尤重該處坐灣五六卑對岸淤沙挺入河心水勢直冲堤壩動輒蟄埽數叚至十數叚宋寨上格立時塌没屢堵屢圯且迭遭西北狂風浪花高滖洶湧異常八月初七八等日全河大溜搜淘更猛樁料隨下隨冲如塡無底之壑本屇雨水過多堤裏亦積深數尺須兩面塘護凡取土運料皆較往屇倍難又值料缺價昻隣省爭購經該員等會同東明縣節矣設法收買挽運親率兵弁沾體塗足添雇外夫無分雨夜加勁修搶該護道國鈞亦時往督防料理除舊有壩埽屢蟄屢廂外計李連莊添新埽十三叚高村添新埽八叚李連莊新抛磚壩三道高村新抛磗壩一道其帮堤壓埽護壩堵溝各工不可勝計幸衆心踴躍雖頻經危險皆能不辭况瘁力禦狂瀾積數月之勞始得搶護平穩節過霜降水漸消落伏秋大汎安瀾由該護道國鈞會同大名鎭總兵徐道奎禀報前來臣維東明黄河南堤關係東南各省運首民生甚大近年溜勢側注卽在埽前走水高村李連莊黄莊一帶皆成巨險本屇迭次盛漲險工林立屢瀕於危仰蒙聖主福庇工員竭力搶廂幸保平穩遠近胥免昏蟄之苦堪以仰慰慈厪查高村李連莊黄莊曾各建大王廟前蒙賜頒匾額欽遵祀謝月案本年水勢過大遇險祈禱卽見化身寳邀佑護擬懇特頒大藏香十枝由臣祗領發交現任大順廣道國鈞虔詣三處大王廟敬祀谢謝以答神庥在事出力員弁照章存記俟下屇安瀾彚保除仍飭隨時認眞防守毋稍大意並查明動用經費另行核實開報外所有東明黄河南堤伏秋大汎安瀾緣由理合恭摺具陳伏乞皇太后皇上聖鑒訓示謹奏奉旨已錄○○李鴻章片再順直各屬向有王公貝勒等府莊田光緒六年御史朱以增請遇災酌減租數並佃租歸地方官微解臣以事有窒碍奏明仍由各府自行經理欽奉諭旨允准並以遇有災歉應如何減收租數之處由各府自行酌辦等因欽遵在案今年各属水災甚廣小民困苦異常其情形較重者不特租無所出實皆餬口無資各府應徵租項自必分别酌减用示體恤惟鄉民以莊頭攬頭賢否不一深恐各府已准减收而經手之人矇混舞弊仍向追索滋櫌紛紛呈訴據遷安等縣禀經通永道薜福辰藩司崧駿詳請具奏前來合無仰懇天恩明諭王公貝勒等府並各京旂自行體察莊田災歉情形將如何减收租數之處行知坐落州縣出示曉諭俾窮黎得沾實惠其内務府革退莊頭歸官代徵地租香燈租步軍統領衙門西河歲修地租及東陵衙門永濟庫等項地租事同一律應請一體减收分别和照曉諭以紓灾困理合附片陳請伏乞聖鑒訓示施行謹奏奉旨已錄○○山東巡撫臣陳士杰跪奏爲命案屍屬京控審明按律定擬恭摺仰祈聖鑒事竊平隂縣民婦王陳氏遣陳士德以縱巡誣良斃命移屍卧弊等情控經都察院於光緒八年九月初六日奏奉諭旨此案看交任道鎔督同臬司親提人証卷宗秉公嚴訊確情按律定擬具奏　告民人陳士德該部照例解往備質欽此當經前撫臣任道鎔欽遵核行臬司飭提研訊兩造供詞各執飭提要証郭和堂等未到群經咨部展限兹據該司催集人証審明辯擬解勘前來臣親提研鞫緣王陳氏李梆立均籍隷平隂縣李梆立與干陳氏之夫王屯泰先不認識亦無嫌隙李梆立同在逃之趙方東曹保和向雇於平隂縣鹽商張菊田鹽店充當巡役均未詳報院司有名趙方東前曾借欠王屯泰京錢二千文屢索未償光緒七年十一月間張菊田有事晉省王屯泰復向趙方東索欠口角辱駡經店夥安爾昌喝散趙方東因被王屯泰催逼難堪起意栽鹽訛詐藉圖抵制央李梆立曹保和帮助李梆立等允從是月二十二日趙方東探知王屯泰赴下溝趕集當用布袋裝鹽四十六斤邀同李梆立曹保和前往李梆立有携帶馬棒背着鹽袋趙方東曹保和身帶鐵刀馬棒走至集上放下鹽袋李梆立趙方東指爲王屯泰販賣私鹽喝令李梆立曹保和上前捉拿王屯泰不服混駡李梆立回詈王屯泰僕毆李梆立閃避順用馬棒毆傷王屯泰左助左骽腆　王屯泰奪捧不放趙方東曹保和分用鞭桿刀背毆傷王屯泰右額角右太陽穴相連右眉叢右眼胞相連右腮脥右鼻竅上下唇吻右肋鬆手倒　經地保郭和堂聞信趨至趙方東曹保和俱各逃逸當將李梆立拿獲邀同張玉環井玉賢帮同看守令劉金榮通知王陳氏前往問明情由詎王屯泰旋卽因傷殞命王陳氏赴縣呈報適值該前縣吕式枚因公晉省經代理典史張守慤循例禀府檄委前署肥城縣知縣陳伯熊帶領刑仵過境騐訊吕式枚回署訊詳飭審屢經批緝趙方東等無獲當將張玉環郭和堂并玉賢劉金榮分别保釋劉金榮等旋各有事外出于陳氏痛夫情切因正兇趙方東等未獲傳聞張菊田自省回店情願帮給喪網銀兩張書賢等出與説合疑爲張菊田安爾昌縱巡訛詐喝令毆打並　張玉環等將王屯泰屍身抬送縣案揑禀人鹽並獲賄囑刑仵匿報傷痕改單揑詳私將張玉環等釋放開以前情由府司控輕前撫臣任道鎔批司飭縣勒限比緝趙方東等確訊　辦士陳氏回家因趙方東等日久仍未弋獲適撞遇趙方東族人趙方安曹保和族人曹第五均因避水遷徙又心疑趙方安等將趙方東等　匿潛逃復以前情並查照歴控呈詞又圖准添砌瑣碎情爵具呈遺陳士德作抱晉京控經都察院奏奉諭旨交審提訊供悉前情不諱詰非有心致死亦無起釁别故並訛詐擾害别案及另有同伙訛詐帮毆之人案無遁飾查例載刁徒平空訛詐拷打致死者斬監候爲從减一等等語此案李梆立因王屯泰借與鹽巡趙方東錢文同索辱駡趙方東梜嫌起意栽鹽訛詐該犯　聽從背負鹽斤誣王屯泰販賣私鹽恃旨捉掌致相爭毆該犯與趙方東等公用馬棒鐵刀共毆致傷王屯泰移時身死實屬平空訛詐王屯泰先被該犯用馬棒所毆左肋左骽腆　傷甚輕淺不致戕生惟後被趙方東曹保和分用鞭杆刀背毆傷左額角等處倒地爲重應以趙方東等當其重罪恃强捉毆卽與栲打無異自應按例問擬李梆立合依刁徒平空訛詐拷打致死者斬監候爲從减一等例擬杖一百流三千里據供係在逃之趙方東爲首難保非恃無質証狡供避就仍應監禁俟緝獲趙方東等到案質明辦理據供親老丁單惟係刁徒訛詐浞毆斃命情節較重母庸查辦留養王陳氏京控方東等將伊夫土屯泰証良毆斃業已得實其餘情節亦係痛夫情切懷疑圖准添砌並非平空誣事藩從寛免其置議張菊田安爾昌均無縱巡訛詐喝毆行賄情事應與並無揑禀人鹽並獲之張玉懷等俱無庸議書差李松亭等並無得賄改單揑詳趙方安等亦無藏匿逃兇應與聽從作抱之陳士德槪無庸議趙方東飭縣勒限嚴緝務獲另結除供册審限咨部外理合恭摺其奏伏乞皇太后皇上聖鑒勅部核覆池行謹奏軍機大臣奉旨刑部議奏欽此○○金順片再奴才所部吉林滿洲正藍旗常魁佐領下驍騎校記名副都統委叅領永貴因病身故業經奏報在案其所遺驍騎校一缺卽在於軍營應陞人員内逐加揀選以資擬補查有吉林正白旗漢軍永海佐領下領催副都統銜花翎儘先卽補協領魁英打仗勇往辦事精詳堪以擬補該員現在軍營差戰得力如蒙俞允一俟軍務完竣再行送部引見以符定定制謹附片具奏請旨軍機大臣奉旨着照所請兵部知道欽此 
 
