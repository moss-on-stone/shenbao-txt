# 1887 - 179 - 4905107

 

Page 1

 
 
[一百八十號畫報出售] [  點石齋主人啓]  
　　金陵近多疫癌民間賽會驅邪有裝點鍾馗故事者前呼後擁皆魑　罔兩亦古者儺以逐疫之遺意特繪之以供眾覽進於十六日出售後附淞隱漫錄圖說一則再此次蓋人慶典為從來希有之奇觀本齋擬彚集諸景繪為全圖合成一册惟是图尙工细逐一描摹不免稽工候须待下旬出售附此预为声明 
[五車機五訂四書告成] [  點石齋代啓]  
　　高頭講章貽害學子不一而足惟平江罕九霞先生著有四書篡序說約一書雖用講章之式而所採錄者皆先儒心得之有所閘發者皆聖賢欲亨之蘊斬釘盛幾下語如鑄毫無　響之說圈點精當尤易醒目書成於康熙庚戌歲凡經五訂校核最精後值三藩之變屢遭兵火流傳遂少今時敏齋主人藏有五車樓鳳本不敢自秘繕寫宋字　本齋石印因恩時下文風返具歸樸看題若漫無分寸斷難見賞於有司此書出知有不脛而走者盖先生宏通博達非小儒詹詹　也價洋一元八角寄售在各書坊蔓買向新開河全益洋貨行面議 
[古事比開印告白] [  點石齋代啓]  
　　古事比一書為　國初方田伯先生所著閻百詩徽君奇堂賞之每舉一事必上下千古求其偶以相比附計五十二卷為目二百七十六其分門列目較之各種類書獨為詳晰欲用何典於何門中求之怪怪奇奇如披秘籍　如身體門有云堯眉八彩魯僖司馬馬卿亦眉八彩世祖日角唐高祖亦日角寶憲鳶肩馬周駱賓王亦鳶雇班定遠虎頭燕頷包拯亦虎闊大燕頜司馬懿　顧周嵩亦　顧而形同者事不同人不可以皮相也云云略舉梗　可見一班凡駢四麗六之文人刻肩栽紅之賦手得此一編可以用之不竭偕原板久佚書肆罕觀今聽蕉主人出其家薇原本付點石齋石印字跡必求工整校對不厭精詳洵為藝林鴻寶訂成六本定於八月出書如蒙　賜顧請至點石齋帳房面訂可也印書無多幸勿遲悮 
[論廣東旗人鬧事]  
　　嗟夫中國畛域之見其為患也豈小也哉中國人之品類不同而要皆同處　域之內則是為滿為蒙為漢無非中國之人民而已乃滿之視漢也如魚肉漢之視滿也如寇　其初由於國初之時從龍諸旗人半屬舊其勢力可畏受創已深故漢人一見滿人莫不畏之如虎爾時滿人固不乏功高德廣公私兩忘者而倚勢凌侮漢人者盖亦不少因是而民遂不免於蓄忿　朝廷知其然也於是大加　治務令滿人不能欺凌漢人漢人不致　視滿人而後已三令五申法長意美始漸安於無事而成見則終未盡化　近者廣省駐防旗人與民間爭毆軍憲秉公辦理而旗人竟也指為袒護外人轉忘梓誼至於聚眾滋鬧辱及各協領噫何其謬也夫此事之起　本屬甚微該旗人無故毆人豈不自知其過即旁觀諸旗人雖多係赳趕之流然豈有目不能辨黑白心不能別是非而貿貿然助桀为虐以自干罪　者顧何以一呼百應屬然而起如　其暴也本朝立法最為持平而惟滿漢不能兩化其　域之見猶為憾事凡遇滿漢交涉之件曲在滿則懲滿人曲在漢則懲漢則懲漢人固無絲毫之偏見然竊以為懲一滿人而諸滿人怨懲一漢人而諸漢人又怨雖以極公極正之舉動而猶將為眾喙所亂此則所謂胗域之見矣夫兩晉之時五胡雜居中原卒肇南北之禍凡所謂匈奴也羯也羌氐也鮮卑也各率其部各長其民而天下分裂數百年亂猶不止迨後各部並吞悉歸於北魏又折而入於齊周然後盡歸於唐迄乎今日則不但胡越一家柳亦羌氐一類同處中原之胡且不止此五種而意見胥化人莫能辨其名已亦不能分其類然則前此之伊讐今日無非昏媶矣惟滿之與漢然兩歧滿漢不得聯姻則顯分族黨也滿漢不統　官則故為歧視也駐防旗人另為一營不與漢人雜處則判然不同也古云和水土為泥有爭乎無急也分半為佛分半為天尊則有爭矣然則於分之中見有爭者何妨於合之中見無爭滿漢雖曰不同而為中國之人民則一　定鼎之初或尙有彼此之分迄今數百年來相安以久又何容異視為耶杭州昔當紅羊之刧駐防營死傷最慘皆為斷頭將軍無一降將軍且前一年髮逆攻陷杭垣經旗營奮勇殺退以故痛恨旗人營破之後老少不遺婦稚盡喪追肅清以後由他處調撥若乾人數無多殊覺寥落乃不幾年而生齒漸繁至於今日約計二十年間旗營中悉成丁壯其數乃與前此不相上下蓋由於過江婦女以及本城遺民凡有弱息寡嫠無從覓升以自活者往往投身旗營中為司縫紉炊　之役日久漸稔則多為旗人所佔或竟嫁與旗籍夫是以生齒之繁且速至於如此蓋旗人雖例　娶漢婦而當無可如何之日亦不得暫泯畛域之見而此一節也於旂人大有益而無損然則畛域之見又何足云哉近來中國與泰西各國通商各處埠頭無論京外皆有西人寄跡此其畛域之所判豈止滿漢之分哉然而論及交涉之事輙以化除畛域之見為言夫人畛域之見固不可不化者也欲化中西畛域之見而先不能化滿漢畛域之見其謂之何竊以為中國必先自化其畛域之見而後可以化中西之畛域卽如各省督撫各治其兵各防其邊而一有覺端往往囿於爾疆我界雖當軍報緊急之際而彼省有警此省不發一兵不派一船坐視其淪陷而不顧但曰吾能自保其疆域斯可告無罪矣命盜各案畛域　嚴雖明明凶犯在其所轄境內而不事屬隣境置若罔聞任其逋逃而不問雖賞不勸雖罰不懲如此而曰吾能馳驟宇內聯絡與國其孰從而信之滿漢同是中國人民而其意見乃各其是至於如此此尤畛域之甚者今欲化其私見則必使滿漢人聯為一體而後可然而舊制不易於變更新章不獲於見用滿人自以為與　朝廷情關桑梓則不免有所恃而生驕心漢人知滿人之橫而不能制則不免怨國法之不公而懷忿念天下車之可隱憂者孰有大於此者哉廣東東駐旗人之滋鬧特諆　顯焉者爾 
[上諭恭錄] ○五月初十日奉　上諭御史慶祥奏八旗置買房地納稅未能劃一請飭量為變通一摺着戶部議奏欽此 
[本館接奉電音] ○昨接在京友人發來電音有本月十四日　硃諭三道敬謹譯登○五月十四日奉　硃筆林維源補授太常寺少卿欽此同日奉　硃筆稽查鑲白旗蒙古旗務著本貴去欽此同日奉　硃筆著順齡稽查值年旂務欽此 
[欽差過鄂] ○朝廷　恩薛兩欽差　帶司員前往文本查辦早已見諸邸杪茲聞欽差於初七日行抵漢口計有官船八艘地方官早在大碼頭結綵懸燈以備　　及官船到時因襄水溜急不堪停泊遂移泊接駕　碼頭　力官 
 
 

Page 2

 
 
自道府以下紛紛呈遞手版加意照料漢鎮　都戎帶勇在該碼頭彈壓聞欽憲將從大江直達南楚查勘要務未知確否十一日梅雨初晴欽差船遂　起椗經鄂省大憲派撥官輸拖帶啓行文武各官恭送如禮 
[大水續述] ○前報載處州大水一節茲悉宣平景　兩邑受災甚重男女被水沖去者約有千餘人田畝廬舍遭水沖塌不計其數處郡城內街道水濼四五尺鄧太尊以及文武各官均已移居船上居民書將門窗板壁卸去以防山水驟至沿途屍首隨波逐流各處皆有迄　天睛數日兩青田之平淹地方尚有浮屍八九十具無人打撈掩埋其凄慘情形實非楮墨所能盡述溫溪東驛頭所築之塘被水盡行沖坍處州各縣之水得以宣　尚不致十分為害又前報紀樂清大水情形茲復探悉虹橋出蛟沖坍一山壓壞民田數百畝平地水深數尺西鄉白石地　亦被山水沖刷箱櫃傢伙等物遭水飄沒亦復不少幸其人早已逃避山上水勢宣　甚快未與波臣為伍惟早晚稻禾業已靡有子遺矣又永嘉叩溪如臨福白沙菰溪驛頭四洲外　等處皆與處州青田接壤前月陡發大水括蒼千縣山水奔注而下均由各處地方沖過水勢過大一時不能宣洩致將各村高阜田畝沖坍不計其數較處鄉民於初三晚手執火把齊赴縣署　荒口喊皇天聲如鼎沸富經恩邑尊慰以好言始各鳥獸散又開溫郡西門外江心寺後以及靈昆筲箕塗等處被水沖來樹木傢伙見有所見沿江居民善鳧水者撈獲物件甚多惟隔江某甲等貪得無厭在水中過久被水沖去屍首無着共有七八人此真所謂鳥為食亡人為財死者矣又端節前三口筲箕塗撈獲一稻桶中坐一婦年約三十餘　抱一小孩帶有洋蚨百餘元當撈住時婦女小孩均已昏迷不醒似飢餓數日者身上衣服亦被水浸濕幸木桶高大水浸日久愈無罅漏且連日無風浪故不致沈覆也 
[京華紀勝] ○神機管　器局現用外洋所購鋼鐵製造洋式鋼砲多尊蓋因陸軍以砲為利器故須添練砲兵二隊也又聞該局　下製造洋式火箭水雷魚雷槍砲藥彈大小銅帽等物每日自晨至午工作不遑亦未雨綢繆之意也○八旗抽調練兵一事迭記報　客歲計調練六次共一萬四千餘人更番教練已具規模近因醇邸有另練新兵四萬之議八旗各固山又復挑選兵丁分期訓練俾有勇知方無負　國家有備無患之意聞此項兵丁悉練洋鎗由神機營派撥教習指示每月一次由本旗列隊携鎗赴教場合演大陣其津貼一項仍照前章每於演練日放給云○初四日在　內廷潄芳齊承差之什不閑五虎棍太獅少獅扛子花磚八角鼓開路高腳秧歌花鈸跨鼓各玩藝人等每名賞以一兩　銀錁四個交掌儀司分給各人○日前直隸保定府委解制錢二十萬串到京經錢法堂官員驗得錢質輕小銅色未潔遂發交原解官運同○察哈爾都統呈進黑馬二匹毛皮口齒步力均係一律無此強彼弱之判洵良驥也旋經御前大臣在　景運門外驗看試騎奏請　賞牧交上駟　喂養○值年旗咨行前鋒獲軍營本年兵丁軍政之期奏明緩至七月舉行相應咨行各管卽將本營兵丁中空缺若干現有事故若干各項佔役若干實應入看若干內有逾歲若干查明數目分晰咨履本旂以憑核辦事關大典勿得遺漏○年例自小署節起至處署日止　乾清門堦下安設木桶二內盛消署湯由　御藥房熬備逐日易新俾進　內有差官員人等欽此以去炎署現屆小暑經內務府行知　御藥房屆時預備我　朝恩隆制備凡為臣子者莫不食德欽和矣○工部都水司行知八旗各營謂德勝宣武兩門外水窖儲水二萬以備各旗營自初伏日起至末伏日止每處日支水一方以消伏暑現在初伏伊邇合行將水票蓋印填寫日期咨送各衙門以便按日持票注取○惇親王定於初七日晨在東安門內南池子正白旗教場捒選廟黃旗滿州固山佐領驍騎校等缺並挑領催馬甲養育兵各缺○湖北巡撫以該省錢局需用銅鉛因派員往上海等處探辦經過關卡應納稅厘奏請飭令戶部行文轉飭各關一體免納聞此摺於五月初一日發交戶部核議不日卽當飛咨各關矣○前門內戶部衙門右富貴街向來凸凹不平今春福箴亭協揆飭興隆木廠砌以石片約百丈有奇至五月初工竣由廠具稟祥請驗收聞此項工程需銀五千兩之譜協揆未便開銷庫項商之各部於戶部領取飯銀內坐扣一成以付木廠俟發齊數目卽照舊章全放矣○雷軍門正　於四月下旬 
　　陛見時面奉　皇太后懿旨著醇邸派描繪得勝圖之書工為軍門書一行樂凌烟閣上褒鄂齊名誠　熙朝之曠典也 
[天津紀實] ○津海關道劉觀察委崇司馬元孫大令傳栻押解餉銀二十萬兩晉京交納刻已領批回津銷差矣○北洋水師統領丁禹延軍門政躬不豫現在烟台就醫天相吉人當佔勿藥也○節屆端陽各軍統領及道府廳縣來津賀節兼稟要公者絡繹不絕事畢各回防所任所以重職守○前敵營務處吳　峯軍門前署通永鎮時紀律嚴明軍民悅服　臺為軍門舊治現在創辦鐵路李傳相委令彈壓勘估事宜遇有頑民阻撓生事者軍門必開誠布公曉以大義其佔用地基稟請傳相按照原契給值如有　　還徒者除照給地價外更酌發葬費棺木腐爛則加給棺資曲體民艱可謂無微不至矣○天津道胡雲楣觀察會同督辦鐵路事宜正任津海關道周玉　觀察督率天津縣宮玉甫彈壓委員龐筱梧二大令於初八日馳赴河東查勘老龍頭至小聖廟一帶地基擬由鑒坨支架鐵橋　達　先農壇後既保民居又存坨地不日卽當加工建造矣○江廣漕糧陸續到津以便運通交兌督辦招商局東海關道盛杏蓀觀察札委候補知府張戟門太守振棨辦理一切太守在直雲次有年歷辦要差兼任繁劇區區漕務自能措置裕如也○武備學堂購到氣球當卽鳩工庀材建屋位置現已工竣定於二十日後由總辦楊藝芳觀察稟請李傳相示期演放○鑒關廳後設局鑄錢每日約僅鑄成二百千猶覺不敷過轉遂添募匠人購備器具擬於堤頭分設錢爐二盤○估衣街義成估衣鋪失去衣物一包疑係某甲行竊呈送縣署訊究宮大令疉加刑訊矢口不承正不知有無冤抑也○某甲就河東十字街開張絮彩作近患瘋癫兩次向比隣　義棧縱火未成被棧中人獲住協同地保稟送縣署宮大令飭醫驗明痰迷屬實法外施恩飭家屬領回不加深究 
[保甲得力] ○辦保甲者不難於人烟稠密而難於地段遼闊蓋稠密則敦良敦莠聚而易稽遼闊則或隱或藏散而難察金陵城垣周廻八九十里劃青溪以北多層戀衍阜炊烟縷縷如在目前然可望而不可卽故保甲以城北為尤難先是劉冶卿觀察總局時芒鞋草笠親歷街巷紆折之處凡所為鷄鳴狗盜鴇窟蟾宮無一不存記在意中間有迹涉疑似者雖夜分亦必屬耳於垣以窮其低蘊故發奸摘伏一如黃次公治穎川之神至有嫉惡如仇愛民如子之目沈文肅會為之首肯者再自是以來蕭規曹隨而閭閻遂相沿安謐矣近因會匪挾游勇擾害鄉村蔓延江表上下數百里甚至如板橋茅草凹一帶距城僅二三十里而搶劫迭聞新任江寍府李太尊力思厘剔嚴飭兩首縣下鄉勸辦保甲綠省垣向設七屬保甲總局用紳望素著者領局事因是上元陳大令江寍陸大令詣局商議僉以不就鄉鎮設局則事權不一若就鄉鎮設局則不肖董事作威福以魚肉鄉愚比遊勇盜賤而更甚截長補短終難得有利無弊之法現在兩縣均請幹員幫辦先踏看各鄉情形再因地制宜因宜制事蓋天下事利弊相仍有一利必有一弊惟在為民上者知利而使之可久知其弊而使之不過庶　不大乎利則利日重而弊日輕矣如曰弊絕風清必也聖乎尧舜其猶病諸書至此客有自春榖來者謂皖左如宣州所屬皆一律嚴行保甲綠各屬多著姓聚族而居先是形跡可疑之人皆藉肩　結伴為強暴令人不敢正視今則鈎棘營兵不受盤結者卽下令驅逐否則送官究辦民氣一揚奸宄居然歛迹皖南总镇探知伏莽所在迭派弁兵擒獲四五十人崔軍門已親至南陵鞫問虛實內中多身經行陣凱微無歸之臬悍英雄末路流而為豺為狼想當場肯認改過自新知必有救張蒼於斧鑽之下者又聞有反　自首者百六七十人情愿回籍或散處四方各自　口想軍門必　　從　　　條為之綱開三面也客又稱蕪湖溯內河而上數百里自西河日劫二十八家之後遠近至不敢安枕咸指宣城南陵為客民淵藪客民風氣當農則爭以奪稼為生農罷則　 
 
 

Page 3

 
 
以劫掠致富二十年來明目張胆各有混號頭目宮府至不為聞且從而彌縫之名為化有專為無專以故開墾售田官局設有多年徒為殃民民書痛心疾首敢怒而不敢言今若趁客民犯事之際以兵力除其暴戾以官法懲其　驁有業者列入魚鱗册使之完課　業者令其認業主使之交租其游手好閒者則驅之逐之以清其嘯聚之源有木具出眾者則紳之士之以盡其幹練之用未始非地方之一大轉機也時乎時乎不再來不禁俎豆馨香以禱祝之客言如此或卽愚者之一得亦未可知姑錄之以備關心民瘼者之采擇焉 
[水手受厄] ○有美國極大帆船一艘由美國裝載火油來滬卸空後駛入船廠脩理工程既竣煥然一新泊在公和洋對面昨日裝載草帽邊三千五百墩出口用小火輪拖帶正在行駛而拖帶之繩忽斷繩力還摯適中該帆船上之水手其一受傷舁至醫院醫治其一已墮落浦中與波臣為伍是亦不測之災也 
[團兵操演] ○本埠西商團練兵定於今晚操演九點鍾時在江海關前會齊戎容　　當有可觀也 
[直刺過申] ○升授太倉州莫善懲直刺於前日乘舟抵滬昨卽前赴蘇垣聞係稟陳公事云 
[上海縣署瑣案] ○奚凌氏投縣控稱周希和欠錢六十千向索不還蒯邑尊准詞飭提案內一干人於前日升堂集訊該氏伸訴前因周供小的在製造局為工匠錢由父親所欠父親故後小的無力歸還會央友人向氏調停止利拔本月給氏洋一元分作四年歸楚會陸續付過八元近日該氏不知聽何人唆使遽釀訟端該氏稱所收之洋乃是利息尚有前欠利錢為數不少請卽一并追繳邑尊日此種利息並無證據何可理追姑著周於四十天內措繳本錢六十千交爾具領可也兩造遂各具遵斷切結而退○前報紀生員奚錫華控天福樓茶肆主陸榮茂欠租圖詐叩　押遷云云日前　邑尊已派差將該茶肆器具發對候陸繳清房金再行核斷云 
[女犯交保] ○總巡委員馮直刺查獲南市女堂烟館枷責遊行前已紀諸報牘昨日直剌諭令除荷校之江三等三烟館主及懷孕之江沈氏押候核辦外其童朱氏願周氏等七女犯着該親族赴局具保各具不再違犯切結備查 
[英界公堂瑣案] ○包探願阿六稟稱廖紀仁等三人在荒場賣拳所用長槍短棍大刀之外又有鋒利無匹長五尺許闊約五寸許之單刀三柄三道頭西捕見之恐其誤傷觀者因將廖等及刀械一併拘拿請訊麥捕頭稱前有賣拳人演刀誤傷孩子今廖等所用刀槍更加利　且租界中携带軍器向干例禁廖供四川重慶府人向在滬上售賣膏藥祗用連環　棍茲有喬德雲陸風橋舞弄刀槍致被西捕拘案喬陸同供小的等亦是四川人向在杭州賣藝兼售膏藥今來滬上不知租界章程乞恩開釋蔡太守察得刀上有吳寶泰三字問從何來喬陸同供在杭時向吳寶泰刀鋪買來內有二柄價洋七元一柄則並不值錢太守判將單刀存候镕毀給還伊等價值驅令出境○西捕稟稱昨有西洋人看車利尼馬戲突被姜炳良攫竊衣袋內之時辰表當卽知覺扭獲然表練已被拉斷今將人　送案西洋人中訴前因姜供小的亦在該處看戲西洋人將表放在椅上小的見財起意並非攫竊蔡太守判姜管押二月　交西洋人領去○隆茂洋行女傭胡汪氏訴稱小婦人與同為傭人之沈金生相識時常與小婦人尋　昨又行兇毆　由捕拘案張桂林稱小的亦係隆茂行傭工昨日該氏被沈兇毆小的確會目見沈供小的與該氏私識　六年已生兒子茲該氏又與他人私以致爭論蔡太守謂該男婦等均屬無恥之尤着各具嗣後不再尋　切結交人保釋○包探李錦堂稟稱浦東船廠失鐵四塊報捕請查旋有張金福來言是小工沈桂生所竊可以指獲人　小的令其留神緝拿張遂冒充小的之夥向沈拆梢小的開心將張拘案沈供小的為小工　口日前張忽來言爾所幹之事務須料理小的茫無頭緒與論爭執伊卽指揮羽黨拖小的至法界某老虎灶內聲言須洋二十八元方可了事小的因無洋銀無奈將衣服質錢算給烟飯資暗使人報知英捕房派包探前來拘案張供鐵寶　竊小的向之根問以致被诬蔡太守謂張乃何等人沈果犯竊亦與爾無干竟敢冒充探夥向之拆梢殊為可惡判責二百板管押一月起案之錢還沈○包探楊阿炳稟稱王阿生家小孩被陳阿紀等計串誘賣報捕獲陳送案蔡太守命將陳等押候過堂覆訊重辦○王氏訴稱鮑坤祥到家　　攫去金銀飾金戒指等件因之報捕拘案鮑供小的與該氏姘識會代辦　凳諸物今該氏另有所私小的因向索還　凳詎被妾指攫其首飾蔡太守飾將鮑押候覆訊核斷○西捕稟稱昨有西人報稱周阿四將表攫去為此將周拘案當見該西人面有醉意今日並不到堂周供昨日下午在家突有酒醉西人由窓　入向妻子言要洋銀否隨卽伸手調戲妻子大聲呼喊小的因將西人拉出豈知竟以竊表诬控蔡太守以該西人酗酒滋事才問可知將周開釋○張永生李寶春等各報失衣由補獲賊吊　送案竊犯王利川認竊求恩包探李錦堂稟稱王係積竊會經犯竊破案送懲十餘次今將開列案情呈請鑒閱蔡太守判笞王二百板管押半年　給失主分別認領○新關辦公西人拍門忒訴稱會用施生生為細崽被竊洋銀衣服質錢報由包探拘施吊　送案施供小的並未竊洋東辭歇後向索工資西人不付小的因取其衣物質錢拍門忒稱並不欠伊工資蔡太守判施管押十四天　交西人領去○西捕見姚阿二順寶在路爭毆解案阿二供小的拉東洋車至西國妓院門首停歇管門人姚順寶喝令　移小的稍遲致被毆傷頭顱由捕拘案順寶供稱西妓會知照小的門外不許停車為此將阿二驅逐阿二不依與小的口角以致誤傷蔡太守判罰順寶洋一元給阿二為養傷之費○印捕稟稱張小寶王紀梅二人在路爭扭為特拘拿豈知張將小的推倒飛步奔逃當經小的追獲送案見證人葉德友可囑其投案張供小的係湖北人拉包車為業昨見王在寶善街被流氓所毆小的代為報捕反被拘案王供小的前為細崽現已停歇餘與張同蔡太守謂據印捕稟稱張王爭毆及訊張王又稱遭流氓毆打不知何故印捕囑葉上堂聲稱昨日小的路過該處確見張王爭毆印捕欲拘被張推倒太守判張管押三天以儆○馮正甫訴稱失去水烟袋由捕獲住人贓送案請究竊犯陳阿雲認竊求恩蔡太守判管押十四天贓交馮領 
[法界公堂瑣案] ○昨報列捉到川土兩塊捕房昨將送土之邱金林解案新關洋藥局巡丁沈寶和王紀軍投案呈驗憑單並稱土從江裕輪船上岸共有五塊抄到二塊後伊携兩塊逃逸上前拘到適過巡捕拘進捕房王司馬詰問尚有二塊何在答稱在關上邱全林供土是友人囑我送到洋藥局蓋印祁　譯謂洋藥局巡丁往往不遵租界章程擅自拿土此次亦未知照捕房先取三塊後提兩塊適被巡捕看見始行拘解不然伊等巡自取去捕房有所不知王司馬將土取看見貼有貨捐局戳記載明是掛號土藥赴局黏貼印花加蓋戳記方准發售隨　王沈兩巡丁曰彼是掛號之土何得妄拿該巡丁稱實是私土卽使赴局稅已漏去司馬著將邱全林交保着兩巡丁將土三塊於今晨投捕房呈驗再核○昨報列永安街客棧寓客失衣一節捕房將拘押之陳春廷解案原告吳兆基偕棧主蕭桂濤　呈稟帖失單王司馬閱竟據陳供安徽人做　貨生意寓居該棧已四五年此次於上月十八日到棧與吳認識亦有四五年是日同在南誠信吸烟伊回棧後忽稱失衣先兩日間伊將當票給我觀看　有衣服吳稱湖北人去年九月初四日到滬帶來貨物價值三四千兩現尚有三百五十件寄太古十三號棧內　　銀一千六百兩王司馬詰之蕭桂濤據稱開　與福棧十二日我自外歸見陳合吳往南誠信約我同去既至陳忽稱有友相約去後卽來又稱要穿馬掛回至棧中在後吳稱失衣曾問茶房李生鳳可有人上樓據云陳客偕友同上樓過半晌友去後陳借馬掛穿去王司馬謂吳陳兩人均住爾棧今日交爾帶去明　到捕房候訊○昨報列捉獲賭徒　節捕房將楊秀春　起同陳阿五解案陳供年十四歲本地人為伊等望風每日得錢十餘文父親已死 
 
 

Page 4

 
 
祇有一母家住彩視街意供路過被捉在南市德昌參店做下灶楊稱浦東人住鴻春樓法包探將賭具及錢七百文八開洋三个呈案并　拘　楊　搖椀當卽拘到王司馬著將楊秀春笞四十板枷號一個月章押候店主具保陳亦押候發落○前報列法包搩拘到做紅黑籌賭之徐阿大等十二人一節昨日復將十二人解案王司馬研詰之下著將張阿桂徐阿大吳阿順王阿二沈阿生王和尙周阿全蔡小山趙梅生徐寶生倪子林吳子卿十二人分別交保出外限五日將毆打三道頭捕之人查到交案如不交出爾等著保交到一併嚴辦○侯金林王富南前竊老北門內某姓衣服經法包探獲到吊贓押辦後釋放未久昨晚復携破衣兩件在法界行走復經包探獲到解案王司馬研問之下著將兩人送縣辦理○法公司碼頭扛煤小工某甲因扛煤失足落浦身死於昨晨撈起暫放碼頭經法捕房報堂收殮 
[意琴室主為周月琴事題扇作引徵詩敬步原韵錄請高昌寒食生哂政] ○轉瞬黃梅細雨時瀟齊獨坐繋相思會當載酒申江上任醉花間不自持　不知識面意何時暫把瑤琴寄素思一曲求凰明月照願君金　好扶持[  評花生稿於春申草堂]  
[輪舟晨眺請海上諸友郢政] 月落江　曙邑分茫茫愁思感離羣鐵雲幻作雲北顧有山皆繞郭南朝無事亦屯軍回看沙畔閑　鷺獨自修翎　澺氛○潤州寓樓題壁　浪携書劍作遨遊四月清和過潤州北固金焦平昔夢今朝山作一宵留　朝水東來海氣腥枕　樓閣晚霞明烟花不亞楊州路旅邸相逢未識名　鐵　城邊古　場而今華屋樂洋房登樓覽徧江山勝水面風來愜晚凉　落魄江湖慨遠征行裝羞澀一肩輕只愁前路無知已題壁新詩不叙名[  監官太憨生徐慶齡綏紫甫稿]  
[登金山偶成錄呈桂笙夢畹座今壇政可] ○新晴斜日照金山石壁苔紋翡翠斑幽處晚鶯啼夏樹靜中老鶴伴櫸關松風不為吹愁病澗水何能洗醉顏明日掛帆江北去此身難得片時閒○渡江　霽色山光接遠天片帆雙槳汲江船烟花三月詩人夢此去揚州住幾年　四月江清似畫圖風和浪靜水平鋪六濠渡口　　過應有垂楊識故吾[  海昌太憨生脫稿於江都萬壽司署]  
[昨日有友約赴] 壺春樓啜談及其尊人庭訓常常惕勵以為人生斯世能修　德譬如一盞燈添油多些其光可以達旦若不添油轉 
　　瞬就滅矣味乎其言可不懼哉人欲　善卽論資財多寡遇有可助之事量力而行　始非培植心田暮鼓晨鐘動人猛省其里以此言為 
[迂論可賦詩誌感對偶恭用雙聲韻呈霧裏看花客海上忘機客北濠居土花縣後人吟郢政] ○箴言淺近人都喻悟到燈檠夜繼油明滅相隨洵轉瞬支持有術此回頭蘭膏挑剔輝何限梓俯思維警不休除卻灰心行莫弛羨君積厚台光流　霅溪青藜閣主人待定草閏四月二十七日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年五月初八日京報全錄]  
　　宮門抄○諭旨一道錄前○川督劉　奏厘慶教案內續獲要犯提證審擬緣由摺○預臬鞠　奏報署理臬篆日期摺○預撫李　奏獲匪審明照章懲辦摺○五月初八日刑部都察院大理寺八旗兩翼值日無引　見○桂全壽昌各假滿請　安○嵩申請假數日○召見軍機　祁世長清安壽昌濂公　○○頭品頂戴四川總督臣劉秉璋跪　奏為重慶教案內續獲要犯石開陽提同王明堂質證明確謹將審擬緣由恭摺具陳仰祈　聖鑒事竊查上年重慶民童打教滋事之犯前獲石開陽之子石匯一名業經併入羅元義雇殺渝民多命案內　奏奉　諭旨一併斬梟在案嗣於十二月二十四日復經已革巴縣知縣國璋派撥勇役懸賞購線在貴州餘慶縣地方將石開陽拿獲解省發府提同王明堂審明定擬解由按察使游智開勘博到臣隨卽提犯親鞫緣石開陽卽石興受王明堂分　綦江縣巴縣王明堂仐素行醫度日光緒十二年六月初一日教民羅元義因渝民打毀教堂率衆滋事預雇呈炳南等糾衆持械將渝民毆斫傷致斃三人追逐踏斃八人六月半間渝民因羅元義殺傷多命益激公忿糾集五十餘團約三千餘人二十四日至白菓樹教堂滋事石開陽與子石匯一同前往維時王明堂赴渝醫病經素識之楊子青等誘令王明堂同行王明堂徒手往觀不期主教聞知先期營勇在彼運壓因此互鬥王明堂隨同楊子青等聲喊助勢石開陽用　八將楊什長紅旗格落石匯奪過楊什長手內尖刀將其截傷倒地當卽殞命楊子青等聲喊放火王明堂畏累先逃石開陽等隨同團衆復將教堂用火燒燬分路逃逸經前護督臣　奏奉　諭旨飭拿經該縣拿獲王明堂石匯解省發府訊供定擬將石匯併入羅元義雇殺多命案內奏奉　諭旨處斬梟示聲明王明堂未經供認旁無質証應俟拿獲朱姓石開陽質審另辦各在案石開陽因差拿嚴緊逃至貴州省餘慶縣地方藏匿經國令派發勇役懸賞購線跴至將該犯石開陽拿獲解省發府質審定擬解司勘轉前來臣提犯親鞫據供前情不諱案無遁師查例載兇惡棍徒糾衆商謀計圖得財放火故燒官民房屋已經燒燬搶奪財物者均照強盜律不分首從擬斬立决誘脅同行者杖一百徒三年又名例載斷罪無正條援引他律比附定擬各等語此案石開陽卽石興受因渝民以羅元義雇衆殺傷多命忿恨集團向白菓樹教堂滋事該犯與子石匯同往將奉調之營勇楊什長旗幟格落致伊子石匯奪刀將楊什長殺斃復聽從放火燒燬教堂實屬不法石匯一犯前已比例擬子辦該犯石開陽係石匯之父雖係一家共犯惟事屬侵損應以凡人首從論查石開陽隨團打教營勇楊什長系被石匯戳斃並非該犯殺傷自應比例問擬石開陽卽石與受合比依兇惡棍徒糾聚商謀計圖得財放火故燒官民房屋已經燒燬搶奪財物者均照強盜律不分首從斬立决例擬斬立决王明堂當渝民糾圖打教之時並未聽糾迨楊子青等聲喊放火亦已畏累先逃惟其被誘同行在場聲喊助勢亦屬不合王明堂合依誘脅同行者杖一百徒三年例擬杖一百徒三年到配折責充徒逸犯楊子青等獲日另結是否有當伏乞　飭部議覆施行再該縣國璋前因羅元義雇殺渝民多命當時辦理遷延經臣　奏奉　諭旨革職欽遵在案查該縣國璋於拿獲羅元義石匯王明堂解省後復選勇役懸賞購線偵至黔省餘慶縣地方將要犯石開復知銜已革巴縣知縣國璋合無仰懇　天恩俯准隨案開復並免繳捐復銀兩出自　逾格鴻慈理合將此案獲怨審擬緣由謹會同成都將軍臣宗室歧元薛摺具　奏伏乞　皇太后　皇上聖鑒訓示謹奏奉　硃批覽此　○○二品頂戴署理河南按察使開歸陳許道臣鞠捷昌跪　奏為恭報微臣署理臬篆日期叩謝　天恩仰祈　聖鑒事竊臣於光緒十三年閏四月初九日接奉河南撫臣邊寶泉飭知以河南臬司邵友濂奉　旨補授福建臺灣布政使所遺篆務委臣署理閏四月十三日准邵友濂將臬司印信文卷移交前來當卽恭設香案望　闕叩頭謝　恩祇領任事伏念臣叨竊科名備員牧令荐任宣防之責愧無建樹之才茲復臬事權陳益覺材輕任重竊維豫省為中原要衝臬司乃刑名總匯舉凡安民察吏禁暴詰奸在在均關緊要如臣梼昧深懼弗勝惟有隨時隨事稟承撫臣實心經理斷不也以暫時攝篆稍涉因循以兾仰副　高厚鴻慈於萬一所有微臣署理臬篆日期並感激下沈理合恭摺叩謝　天恩伏乞　皇太后　皇上聖鑒謹　奏奉　硃批知道了欽此　○○護理江西巡撫布政使臣李嘉樂跪 
　　京報　第二千三百六十三號　丁亥五月十六日申報附張不取分文 
　　奏為盜匪糾刧得贓獲犯審明照章懲辦恭摺具奏仰祈　聖鑒事案據崇義縣通詳盜犯陳星魁等糾夥持械行刧事主吳光靖家得贓拿獲首從各犯訊供擬辦等情當經前撫臣德馨批飭確審詳辦嗣據崇義縣知縣廖鼎璋提犯審明議擬由南安府知府周浩轉解　寗道文　覆訊明確杳照　奏定章程將陳星魁就地正法錄供具鮮文輕批司核明詳辦茲據按窕使瑞璋核明具詳撫臣德馨　奏請　陛下未及核辦卸事移交前來臣覆加查核緣陳星魁卽飛沙謝順偵分隸湖南桂東廣東翁源等縣陳星魁曾充管勇因悮村退　外游蕩謝順偵備工度日俱先不為匪光緒十一年十二月初三日陳星魁在廣東仁化縣地方與素識已獲病故之翁源縣人黃　菖包　古黃亞芳並現獲之謝順偵在逃之許美光包漢古王亞苓謝文順會遇各道貧難陳星魁稔知崇義縣塘凹地方事主吳光靖家積有銀錢地方僻靜起意糾刦得贓分用謝順偵與黃亞菖等均各允從約定在附近茶亭會齊初四日陳星魁携帶洋鎗黃亞菖等分帶短刀木擔油捻謝順偵徒手俱至茶亭聚會謝順偵陡患腹痛不能同行當時走回陳星魁同黃亞菖等一共八人卽於是夜三更時候偕抵吳光靖門外各用石塊撞開大門一齊進內雇工局家鳳驚起喊捕陳星魁喝令黃亞芬許美光將周家鳳兩手用繩捆縛嚇禁聲張陳星魁卽與黃亞菖等擁進房內用刀劈開箱櫃分手劫得洋銀衣物逃出門外將贓物携至僻處查點有洋銀六十九元男婦皮布衣服共六十二件零細二塊風帽一頂布單被四床洋傘一把鑲鞋一雙並醃肉臘鴨按脛骨俵分陳星魁尋見謝順偵告知行刧情由分給單夾布衣七件醃肉一方各自逃逸陳星魁陳星魁等各將分得贓洋換與不記招牌錢店得錢花用卽經該縣廖鼎璋訪聞查拿並據事主吳光靖投保報縣會營勘緝據兵役緝獲黃亞菖包求二名並移會大庾縣派差會同安字營弁勇協同該縣兵役續獲陳星魁黃亞芳謝順偵三名並起獲原贓衣物及盜械鎗刀解案訊供通詳並請查照奏定章程將陳星魁黃亞芳二犯就地懲辦前撫臣德馨批飭由府道親提覆審辦理案犯黃亞菖包求古帶病進監黃亞芳在監患病俱醫治無效病斃分別飭委騐訊詳報批飭核入正案辦理茲據將該犯陳星魁覆審解由府道提審處斬錄叙供招詳報批司核明具詳前撫臣德馨未及核辦卸事移交到臣伏查陳星魁起意糾刧得贓並謝順偵臨時患病不行事後分贓之處旣據在縣供認前情不諱復由府道提訊明確究無窩夥搶刦不法別案及另有同夥知情容留分贓之人贓犯均經主認正盜無疑查律載強盜已行但得財者不分首從皆斬雙例載共謀為強盜夥犯臨時患病不行事後分贓者發遣新疆給官兵為奴各等語此案革勇陳星魁起意糾刦事主吳光靖家喝令夥犯綑縛搜刧得贓寔屬不法夥犯黃亞菖等聽糾同刦入室搜贓厥罪維均自應按律問擬陳星魁黃亞菖包求古黃亞芳均合依強盜已行但財者不分首從皆斬律俱擬斬立决陳星魁業於說明後照章就地正法黃亞菖等已在監病故俱毋庸議謝順偵聽從紏刧臨時患病不行事後分得贓物亦如所擬依強盜夥犯臨時患病不行事後分贓得發遣新疆給官兵為奴擬發新疆給官兵為奴仍照名例改發極邊烟瘅充軍仍以足四千裡為限到配後鎖帶鐵桿石墩二年於左面刺強盜右面刺改發各二字陳星魁等在外為匪原籍牌甲犯殳無從覺察禁約應與黃亞菖等在監病故訊無凌虐情弊之刑禁人等均免置議換買贓銀之不記招牌錢店無從查傳獲則給主認領未獲各贓黃亞菖等身死勿徵陳星魁據供家實赤貧無力賠繳是否屬實由縣移查取結辦理監斃一案內盜犯三名管獄官例得免議逸犯許美光等飭緝獲日另結此案盜犯陳星魁等首夥力人已於疎防限內拿獲五名獲犯過半兼獲盜首文武職名邀免開衆所有協獲隣境首夥盜犯陳星魁等三名應叙職名係調署大庾縣事信豐縣知縣陶繼曾陸路防軍安字營哨官藍翎補用都司高連陞相應開報除錄叙全案供招咨送刑部查核外理合恭摺具　奏伏乞　皇太后　皇上聖鑒　勅部核覆施行謹　奏奉　硃批刑部議奏欽此 
 
 

Page 12

 
 
[光緒十三年五月初九日京報全錄]  
　　宮門抄○諭旨三道錄前○發抄　旨九道○熱河都統謙　奏遵　旨嚴訊定擬○台撫劉　奏剿服生番各員請查照原案核獎片○又　奏請援例建坊片○又　奏請開復翎頂片○直督李　奏請照例序補道員片○又　奏請照例序補知州片○又　奏請新選欒城縣知縣暫行留省片○五月初九日工部鴻臄寺侍衛處值日無引　見○晚魁連慶各謝調授副都統　恩○會章服滿請　安並請假兩月○召見軍機　怡王六額附　岡志顏○發抄　岑毓英奏昆明等縣民房延燒撫卹奉　硃批知道了着卽確查被災輕重核實撫卹毋任一夫所餘依議欽此○劉秉璋奏要犯石開陽審擬摺繕寫遺漏補呈原摺奉　硃批刑部知道原摺併發欽此○又查閱營伍回省奉　硃批知道了欽此○希元等奏教諭楊景和注銷知縣仍歸教諭選用奉　硃批吏部知道欽此○又敦化縣荒熟地畝勘辦升科奉　硃批戶部知道欽此○剛毅奏知縣蔬防盜案請摘頂勒緝奉　硃批張建阞郭秀均著摘頂勒緝餘依議該部知道欽此○又查閱管伍出省奉　硃批知道了欽此○又俞廉三補太原守奉　硃批吏部議奏欽此○又隄工賠修同知徐秋處分開復奉　硃批著照所請吏部知道欽此　○○奴才謙禧跪　奏為遵　旨嚴訊定擬恭摺具　奏仰祈　聖鑒事竊照熱河總管毓秀兆慶具　奏張幗詳等行竊　園庭內脫落對畫等物請　旨飭交熱河都統訊辦一摺光緒十三年三月二十四日奉　硃批覽奏已悉所獲賊犯張幗詳張得發著熱河都統嚴訊究辦不准稍涉寬縱五岱慶昌均著交內務府議處毓秀兆慶五福慶如均著交內務府察議欽此欽遵當經該衙門抄錄原奏連該犯張幗詳等解送前來奴才督同刑司司　員刑部員外郎陶堮候補主事蔡揆忠熱河道德克精額承德府知府廷杰連日提犯嚴讀緣張幗詳係內務府正白旗人不記佐領在　含青齋值班張得發係內務府革兵不記旗佐負苦度日與張幗詳素職均先未為匪光緒十二年十二月初十日張幗詳下班十二日與張得發遇道貧好張幗詳起意偷竊　宮內什物賣錢均分張得發允從卽於十三日夜間與張得發同夥二人徒手偕至鹿栅子溝值　宮牆被雨淋場尙未修整缺口用笆遮攔張幗詳等鑽進從山路至　旃檀林後門張得發拔開橫閂與張幗詳扒門入院進　雲潤樓張幗詳偷得撤下之字畫九卷字對一付用脫落棚紙包裏張得發偷得散卸紫檀邊黃榆心腳踏一個仍從原路而逸逃至楓木嶺梁牛坡上天已明亮張幗詳等展開對畫查看均係被風吹裂雨截尚未裝裱不識上寫何字張得發聲言恐有名欽防售賣時被人識破彼此心生畏懼又不敢送歸原處卽用身帶火鐮打火將字畫焚化各自歸家張得發將腳踏收藏其餘棚紙賣與過路不識姓名收紙擔上得京錢二百一十文分用至二十九日張得發赴街售賣腳踏經副千總慶昌盤獲贓賊究出張幗詳緝獲訊供稟經總管衙門查騐質訊屬實奏奉　諭旨飭交嚴訊遵卽督同司員道府節次提集犯訨嚴鞫據供前情不諱詰無另犯窩夥竊刧別案及知情容留分贓之人案無遁帥查例載凡偷竊　避署山莊與服物者照例不分首從擬暫立决等語又道光三年六月間前任熱河都統會奏蘇拉李春和行竊　避署山莊玉翎管等物一案七月初三日奉　上諭慶保等奏審擬熱河蘇拉李春和行竊禁苑賞件一摺等因欽此欽遵在案此案張幗詳胆敢糾允張得發將雲潤樓內存之　御筆字三張字對一付弘旿　二張那彥成字一張袁　畫二張錢維城畫一張脫落棚紙一捲及足踏一件肆行偷竊逃後畏罪將字畫焚燬棚紙賣錢分用雖據該總管聲稱被竊畫業經風烈腳踏亦係散卸核與進　御服用者不同究屬水運　自應照例問擬張幗詳應革除名粮與革兵張得發除燒燬字畫字對輕罪不議外均合依偷竊　避署山莊乘輿服物者照律不分首從擬斬立决例俱擬斬立决照例刺字均銷除本身旗檔此外訊無另犯窩夥竊刧別案及知情容留分贓之人應毋庸議起獲散卸之腳踏已交回原處收存字畫字對俱巳焚化無憑查起買棚紙之不識姓名人請免查傳奴才失於覺察應請　旨交部察議無干省釋除供招咨送刑部外所有督同審擬緣由理合恭摺具奏伏乞　皇太后　皇上聖鑒　勅部核覆施行謹　奏奉　硃批刑部速議具奏欽此　○○劉銘傳片　再臣於本年三月初八日　准吏部咨開所有台灣巡撫劉銘傳　奏保剿服中北兩路生番出力各員請獎應補送斗貌籍貫出身履歷清單到部再行核議查明具　奏一摺於光緒十三年二月二十九日具奏奉　旨依議欽此相應 
　　京報　第二千三百六十四號　丁亥五月十六日申報附張不取分文 
　　黏連原奏知照並單開查該撫原摺內並未將出力各員年貌籍貫出身履歷另更清單詳細聲明臣部礙難核辦查該撫出　奏日期係在接到此次申明定章部文之後相應請　旨將原保之臺灣巡撫劉銘傳照章先行議處並行令該撫將　奏保剿服中北兩路生番出力各員年貌籍貫出身履歷開列清單補送到部臣部再行照章核議等因前來臣查部定章程於光緒十二年四月二十五日具　奏五月二十九日奉行到臺富經轉行各營遵照辦理惟臣上年九月剿撫中北兩路生番深入內山當戎馬倥偬之際繕摺　奏報未及另列清單茲經列保各員陸續送到履歷合無仰懇　天恩　飭部查照原案核獎以昭激勵駼各員履歷另行造册咨部外謹附片具陳伏乞　聖鑒訓示謹　奏奉　硃批該部知道欽此　○○劉銘傳片　再據臺北府知府雷其達詳稱據淡水縣監生洪龍九稟稱故祖四品　對典例貢生洪騰雲前因臺北府城建造考棚行署捐助上田一千四百七十八丈地基又捐建蓋考棚經費銀一百九十四兩四錢經該府查明捐繳銀數屬實契載田價洋銀一千八百兩現在核實估計值銀九百五十一兩三錢三分八厘合之已捐現銀一百九十四兩四錢共計銀　千零四十五兩七錢二分八厘的數已在千兩以上與請建坊之例相符又據新竹縣知縣方祖蔭稟稱新竹大南坑一帶毗連番界地方屢因爭佔懇地民番仇殺現在該處生番一律歸化無地耕種而山外番地百姓佔墾多年更易數姓又不能斷令歸還據候選縣丞姜紹基稟稱伊母姜胡氏願備田價向墾戶金慶福等購買大坪長坪兩處田畝歸還各番以免仇殺經該縣履勘大坪等處田地每年可收谷八九百石契載田價洋二千三百餘元當此生番甫經歸化無地耕種姜胡氏慨然捐買田畝價洋二千三百餘元合銀一千六百餘兩寔屬急公好善等情先後詳請給獎前來臣查臺灣現在設官分治辦防撫番需費浩繁洪騰雲姜胡氏慨然捐資相助合計田價銀　在一千兩以上似應照例給獎已故四品　對典例貢生洪騰雲候選縣丞姜紹基之母姜胡氏合無仰懇　天恩給予急公好善字樣飭令自行建坊以示觀應謹會同閩浙總督臣楊昌濬附片具陳伏乞　聖鑒訓示謹　奏奉　硃批着照所請禮部知道欽此　○○劉銘傳片　再據糧台前貴州藩司沈應奎詳稱已革監運銜前廣東試用道張鴻神祿於光緒十二年承辦電線來台在大嵙崁內山見新撫生番寒冬赤體情狀可憫由上海捐製男女番衣兩萬件由大嵙崁撫懇局建補用知縣陳文泉詳報兩次如製收到轉發浙撫各番社查所捐衣二萬件計合銀一萬兩該革道係被議人員就懇援案具　奏給委員福獎等情前來查已革監運使銜廣東試用道張鴻祿於光緒十一年辦理招商局因虧欠大與公記餘利銀六千餘兩經大學士直隸總督臣李鴻章奏恭奉　旨革職所欠欵項已於被恭後一律繳清此次捐助番衣二萬件合銀一萬兩為數甚鉅當此羣番向化之時於撫務寔屬有禆合無仰懇　天恩將已革監運使銜廣東　試用道張鴻祿開復翎頂出自　逾格鴻慈謹兩片具陳伏乞　聖鑒訓示謹奏奉　硃批張鴻祿准其開復翎頂著該部知道欽此　李鴻章片　再道府無論候補試用各班應以到省之日起予限一年詳加察看出具切寔考語　奏明分別煩簡補用茲查有三品銜試用道世龔雲驕尉金福曾到省一年期滿例應甄別據該員稟請核辦前來臣查金福曾樸誠明練辦事寔心堪勝煩缺有應補缺出照例序補除咨部外理合附片具陳伏乞　聖鑒謹　奏奉硃批吏部知道　欽此　○○李鴻章片　再道府縣保歸候補　人員應以到省之日起子限一年詳加查看出考　奏明補用茲查有順天府差委候補知州石賡臣到省一年期滿准前任府尹臣韓福辰會同兼尹臣以該員年力正富能耐辛勞咨會核辦前來應俟有缺出照例序補除履歷册咨部外理合會同兼管順天府府尹臣畢道遠順天府府尹臣高萬鵬附片具陳伏乞　聖鑒謹　奏奉　硃批吏部知道欽此　○○李鴻章片再新選樂城縣知縣李琢領憑到省該員旣係初任且年未及壯於吏治民情素未閱歷欒城地當孔道差事煩雜詞訟緝捕均不易治若遽令履任恐其貽誤地方自應暫行留省派人保定府讞局幫審案件俾資練習俟情形稍熟再飭赴任據藩臬兩司具詳前來理合附片陳伏乞　聖鑒謹　奏奉　硃批吏部知道欽此 
 
 

Page 13

 
 
[光緒十三年五月初十日京報全錄]  
宮門抄○論旨一道錄前○台撫劉　奏台灣各路生番歸化並開山招撫情形所有尤為出力將領懇　恩給獎摺○閩督楊等奏為台灣學政仍請由巡撫兼理摺子○又　奏調委通判等缺片○台撫劉　奏為請更正同知銜名片○五月初十日內務府國子監鑲黃旂值日鑲黃漢引　見五名○湖廣總督裕錄到京講　安○湖南總兵張捷書到京請　安○齡公假滿請　安○鳥拉布謝署鑲白蒙副都統　恩○掌儀司奏十五日祭　奉先殿濂公行禮○福中堂請假五日○召見軍機　裕祿　敬信　文壁　張捷書 
　　○○督辦台灣防務降二級留任台灣巡撫一等男臣劉銘傳跪　奏為台灣各路生番歸化並開山招撫情形所有尤為出力將領懇　恩給獎以不鼓勵恭摺仰祈　聖鑒事竊臣於光緒十二年四月並九月剿撫南北各路番社情形先後奏明在案上年十月據署台灣道陳鳴志統帶鎮海後車副將張兆連先後稟稱後山番社未撫尚多番在深山之內北抵蘇澳岐萊南至埤南恒春若由水尾適中之地與前山彰化遙遙相對開通道路聲氣聯絡先撫後山中路其餘聞風向化招撫較易否則一撫之後聲氣仍然隔絕徒糜經費難求實效等因臣當檄署台灣鎮總兵章高元統帶砲隊並鎮海中軍前營定字左營及練兵七百人兼雇石工民夫由彰化境之集集街開山而東張兆連由水尾開山而西兩面刻期會辦章高元率勇由祓埔社開至丹社嶺計修路一百二十二里張兆連自水尾開至丹社嶺計程六十里均係崇山峻嶺該鎮等盤石伐木自冬至春一律修竣張兆連當乘開山軍勢卽派管帶黃定國畢寶印先將水尾南北　丁仔老等二十四社番丁四千餘人招撫歸化一律薙髮擇立社長頒給憲書脩欵使奉正朔次由蒓連港至岐蘇沿山一帶招撫他良等十二祉番丁二千餘人當有毗連岐蘇之大理閣爪等社丁眾勢強意圖抗拒張兆連因大魯閣社為北路最強之番若招撫歸化則岐蘇一帶卽可一同就撫親帶三營隊伍札駐山口聲言開砲攻剿該社番目廉盡溢等畏威乞撫並願同大馬鞍大吧壟等五十三社一同歸化先後薙髮一萬五千餘丁此水尾至花蓮港後山北路番社一律歸化之情形也張兆連子北路生番歸化之後卽會同埤南同知歐陽駿移軍向埤南平埔一帶內山招撫南路生番平埔以南各社以呂家旺左右為最強該社地大丁眾雄其儕偶不獨不遵薙髮之令且統眾強阻附近各社不准就撫各番因而觀望張兆連歐陽駿當傳通事米清吉到營告以該社素仃恃眾敬藐法此次是降是抗立卽回報一面滖營進札　兵山麗呂家旺番目卡海盈齊骨　康大鰲等見官軍逼近勢在攻剿聚謀數日各隨通事到營乞撫並約同附近巴六凡等二十六社一律歸化並有人栳等十三社亦聞風歸化統共薙髮番丁一萬三千餘人其毗連恒春鳳山兩縣屬境層戀疉嶂內有番社在鳳山轄境者以三條　為大枝在恒春轄境者以高山牡丹灣為大枝張連督同鳳山營都司藍鳳春管帶林維楨分道進山招撫三條六儀等十五社高山牡丹灣阿眉等二十二社中心　等四十二社又飭管帶黃定國畢寶印招撫大蘭大打腦打南等十二社地極幽深各番皆伏處山頂寒苦異　自呂家旺至大蘭等處共撫一百二十九社計番丁三萬五千餘人此埤南恒鳳所屬後山南路番社一律歸化之情形也鳳山所屬前山尚有未撫各番臣上年檄飭統帶鎮海前軍副將陶茂森率隊由牛欄棍內口半路店招撫沙摩溪等六社由山猪門招撫柏葉等十八社由萬全店招撫異糞箕等四社統計二十八社番丁一萬二千餘人均皆薙髮歸化其毗連台灣嘉義兩縣所屬內山未降番社經署台灣道陳鳴志檄飭鎮標中軍易豫俊招撫大喃等二十四社番丁四千三百餘人又派遊　劉智坤續撫大武龍內倏等四社番丁四百餘人章高元由彰化水底　開路至埔裹社沿山招撫北港萬霧等五大社眉毛納吻吻等四十四小社番丁九千餘人又由拔埔社開路至丹社沿路撫卓大意東等六十一社番丁八千餘人中路嘉彰之交經斗六門縣丞陳世烈於雲林坪設局招撫沿山郡番十六社　番丹番等三十七社番丁四千餘人樟腳楠子腳等七社番丁四百餘人均在後薙髮歸化新竹前山番社上年已一律歸化惟內山石加錄京孩兒等百餘社素行凶悍降番墾民歷受其害仇殺不休迭據民番稟請調兵剿辦臣於上年十二月檄飭道員林朝棟督同營官鄭有勤兩營隊伍前往相機剿撫林朝棟率帶正營由十八孩兒社進攻名　錄南路派令營官鄭有勤率領副營由西熬進剿石加錄北路各帶化番數十名為之　導深入內山七十餘里節節開路 
　　京報　第二千三百六十五號 
築卡石加錄五社並哇西熬楳雪中明都郝等十七社番衆見官兵分道深入畏威乞降並願勸導京孩兒南界密拿栳社一同歸化林朝楝富派鄭有勤率帶化番親往京孩兒邊界將密拿栳碧牙闌布南口等社土目哇油老瓦丹打勞邦朗等生番二十四社一律招撫歸化此前山各路自冬至春績　開山撫番之情形也查臺灣生番種類繁多處處與民仇殺自上年九月臣親督大隊剿撫中北兩路生番歸北後現在數月之間所有後山各路生番二百一十八社番丁五萬餘人一律歸化前山各種續撫生番至二百六十餘社番丁薙髮三萬八千餘人水尾花蓮港雲林東勢角等處可墾水旱田園數十萬畝不獨開疆闢地且可免民番伊殺之禍此皆　朝廷威福遠播遐荒使深山幽谷野居穴處之類咸知向化歸仁化獉　而登袵席實非微臣意料所及惟招撫番社僡多經費愈大現在捐輪截止經費支絀異常臣已檄飭各軍仍回防所籌畫設官分治俟有經費再行續撫以期全臺生番一律歸化查前後山將士自開山撫番以來披荊斬棘奔走於深山窮谷之內從　於蠻烟煒雨之中兩年以來倍嘗艱苦不無徵勞足錄所有尤為出力之總兵銜閩浙儘先補用副將張兆連留閩補用副將協勇巴圖魯陶茂森均擬請以總兵　記名簡放閩補守備鄭有勤擬請以都司儘先補用並　賞加遊擊銜其餘在事出刀官弁可否由片彚案請獎以示鼓勵之處出自　逾格鴻慈除將已撫番境籌商設官分治另行會奏外所有各路生番歸化並尤為出力將領懇　恩給獎緣由謹會同暗渠浙督臣楊昌濬恭摺具陳伏乞　皇太后　皇上聖鑒訓示謹　奏奉　硃批另有旨欽此　○○頭品頂戴革職留作閩浙總督兼營福建巡撫事臣楊昌濬督辦臺灣防務臺灣巡撫一等男臣劉銘　福建學政詹事府少詹事臣陳學　跪　奏為臺灣學政仍請由巡撫兼理緣由恭摺覆陳仰祈　聖鑒事竊照光緒十二年十二月初二日承准軍機大臣字宥光緒十二年十一月十四日奉　上諭御史陳琇瑩奏臺灣考試宜添設學政以專責成等因欽此當經咨行欽遵伏查臺灣現雖改設行省擬添縣治係從售有各屬幅員較大者量為品分所有新撫番地甫經薙髮授衣分治尙早卽現考各秘屬計之臺南澎湖一廳臺鳳嘉彰四縣臺北淡蘭新三縣向分兩棚考試省會擬建中路自必再添耐郭一府割中路各縣以隸之然亦僅止三棚而中路應試士子仍卽嘉新竹等縣之人為數並不加多專設學政一員經費尙屬有限而事太簡略似未相稱近來通行輪船與徒前配坐帆船夷險逈判改由福建學政渡臺考試原可照行惟臺洋係屬橫流如遇　濤海霧輪船亦多阻滯臺地士子向於府試後卽在郡等候道試福建學政問歷上下遊各屬均係陸路歲科兩試除日已覺無多再由內地遠涉重洋倘中途有阻必致兩誤似不若巡撫就臺兼試之便先於議覆臺灣改設行省案內曾經奏奉　勅部議准行知在案至整頓士習巡撫事權重於學政自可隨時隨事認真辦理臣等彼此籌商請仍照先前奏案臺灣學政事宜由巡撫暫行兼理俟將來關地日廣人文日盛再行擬請改設以專責成而　登進並據福建布政使張夢兀會同署臺灣道陳鳴志詳請奏咨前來除咨部查照外臣等謹合詞恭摺覆陳是否有當伏乞　皇太后　皇上聖鑒訓示謹　奏奉　硃批該部知道欽此　○○臣楊昌濬臣劉銘傳跪　奏再台北府基隆通判梁純夫病故遺缺查有代理捕裏社通判試用府經歷林桂芬電以調委代理所遺捕裏社通判查於候補班前同知吳本杰堪委署理又署中路同知蔡嘉鷇撤任察看遺缺查有現任鳳山縣張星鍔才具明晰本任內並無承緝盜杀以及經徵錢粮將屆四恭限滿處分堪以調署中路同知篆務該員林桂芬係廣東番禺縣監生考試取列三等吳本杰係湖北鍾祥縣附貢張星鍔係四川峨嵋縣進士均毋庸考試俱距原籍在五百裡以外據福建藩臬兩司會詳前來臣等謹合詞附片陳明伏乞　聖鑒謹　奏奉　硃批吏部知道欽此　○○劉銘傳片　再查基滬歷次戰守芒勝保獎案內同知銜劉清河原保請給五品藍翎因當時誤　州同銜奉部議駁劉舉不勝舉可已聲叙有州同銜該員銜已無可再加改為議叙等因臣查劉清河系基隆紳董當法兵佔距之時該紳糾集大武崙等處團練並由臣飭募士勇一百名防守基隆西北一路屢次接仗獲勝立功本有同知銜係誤寫州同銜奉部議駁自應更正另核請獎應懇　天恩　飭部將劉清河州同銜更正為同知銜註册並照原保　賞戴藍翎以示鼓勵出自　逾格鴻慈謹附片具陳伏乞　聖鑒訓示謹　奏奉　硃批吏部議奏 
 
 

Page 14

 
 
[助賑摘要] ○謹啓者今有湖北省漢口鎭諸大着士俯念山東順直水患隸茲土者尙在嗷嗷待哺　集同人擬定一會助錢一千文自一會兒迄百會均各隨緣樂助名為湊集戲資實則轉移腲賑今由上海南古永安街怡和泰報關行內元豐昌漢號汪蘭生先生交到第一批清單一張計開各寶號經勸各善戶出資共移助來錢四百千文合來九八規銀二百六十七兩四錢五分先行登列報章代被災各戶叩謝仁施各善士捐數按戶另登清單謹呈德鑒浹洽輿情頌昇平而蒙福殷勤囊解蘇困乏以行權市面生財人心響善多方拯濟殊有超越尋常者不禁為昏墊餘生稱盛德弗置焉　上海北市絲業會館籌賑公所愚弟少欽施善昌謹誌五月十二日 
[助賑摭要] ○直東水災不已愾賴各省善士出資佽助藉以療飢今有吳瀛洲善士求高堂病速愈由練溪全盛局來洋二十元雙楝山房章善士求尊閫病痊由蘇州全盛局來洋四十元陔蔭書屋居士病試獲雋續助並求餘恙速痊由泰州福興潤局來洋二十元委助災區賑欵色笑超承聿溢北堂之慶唱隨聚順　歌南澖之章在居士抱恙入場果奪錦標筆下定有神助而救灾誼篤足以為多士儀型焉用特登報佈勸　上海北市絲業會館籌賑公所沙欽施善昌謹誌五月十三日 
[來啓照登] ○敬啓者敝局創設施醫承蒙登諸報章仰見貴舘善與人同不勝銘感之志現擬設在西門外萬生橋南首於五月十六日開局每號只取號金二十八文凡寶在無力之家方中應用川樸參茋連員犀角九散膏丹等貴重藥品由局給發深恐未能周知為特函請貴館再行登報俾使咸知病者幸甚敝局幸甚　普審局同人拜手公啓 
[揚州元亨利復茂恆代收山東賑欵清單] ○孫濟翁手一高堂何四十兩程履平六兩張修園五兩馬正平十千文合銀六兩六錢餘人富六千文合銀三兩九錢六分程月輝十六元合銀十一兩敦善堂方四千文合銀二兩六錢四分梅花閣何四十兩留春錦三十兩紫騰仙舘三十兩慶餘堂孫二十四兩八錢○存恕老人劉晟齊二十元齊眉老人樂安郡二十元合銀二十七兩一錢二分○孫氏夫病愈一百千文顧道存手三十二千文胡氏求翁病愈十千奉凱臣手八十千共合銀一百六十五兩一錢一分○徐厚餘十元合銀六兩八錢三分○吳子英手六元合銀四兩零九分八厘○隱名氏　手二百兩○唐退庵鞠記十元合銀六兩八錢三分○友於堂求史病愈五百兩○刧餘生手一千五百兩○隱名氏二十兩○鎮江鶴手由東省會兌一千兩○敝所墊解一千兩共解庫平寶銀四千六百十兩統由嚴紳作霖隨帶至東省以濟賑需合併聲明 
[上海四馬路文報局內協賑公所經收賑捐五月中旬清單] ○十一日閩字册廈門濟啻社協賑公所募交第九批賑欵規兀一百廿三兩一錢銅洋三元細戶清單另登○作善降祥册石門寶成典募至善為師無名氏二戶各二元陳曹氏五角陳寶寶二百文陳老太太四百文陳至　等十四戶共助九角以上實收　六元○又册寗波浙海兩彭城氏募保安橋　金一元胡潤來青雲書屋胡利記三戶各五百文長興四百文怡然子恆源二戶各三百合成程茂新公泰三戶各二百文實收洋四元○又册镇江张愼德堂二元○又册本埠順昌絲機募沈陳氏求病速痊一元禮和堂如心堂存心堂三　各二百文潤生堂一百文成數氏三百五十官收洋二元○又册鎮江客募綏記壽記銘記月記紹記麗記耀記鐵記愼記松記步記潤記十二戶各二角雨記一角○使君受福冊湖北寄客三元○本日共收英洋十九元規兀一百廿在兩一錢銅洋三元小洋五角 
[上海四馬路文報局內協賑公所經收賑捐五月上旬清單] ○初十日作善降祥册本埠惠泰莊交來蘇垣瑞康寶庄募廣嗣人十元程義記五元得記延記二戶各一元○又册江陰大善士募迮姓郭姓張姓李姓四戶共助八元○又册白茒新市交來三省齊英祥一元貽經舘銅洋一元○又册免過氏一元○又册白茒新市交來三省齊英洋一元貽經舘銅洋一元○又册嘉善廣昌寶典　萍香書舍一元隱名氏二角惟心願有心無力人二戶各二百文李幼舫永年氏有心無景夏炳玉呈山人五戶各一百汪子文李傳梅二戶各五十實收洋二元二角○又册本埠福興祥號募老劉無名氏朱滋德堂錢厚記袁恆記五戶各二角○又册太古洋行帳房募六角○又册本埠孫熬愧善士募蔡記陳記二戶各二角孫記楊記席記三記黃記二記六戶各一角○又册吳長寶二角敬業一角○使君受福册無錫王步衢先生募王　蒼求合家平安五元王旭丹求　疾速愈王步衢二戶各一元○又册揚州棠湖厘局陳在廷先生募丹桂書屋一千文王選亭秉鳳鳴陳敬亭胡經義堂四戶各三百五十實收洋二元又錢三百文○洙徑大成典交來盧山老人為求媳病速愈十六元○呈淞　李養源堂主人求保人丁平安諸事清吉八元○金陵諶善之先生交來河南吳元之先生轉由汪小庵先生經募銀六兩正○本日共收英洋六十四元銅洋一元小洋十一角銀六兩正錢三百○本旬共收規元廿二兩六錢宜平等銀十九兩二錢批申規兀十九兩四錢五分九　英洋六百八十一元毛本洋二十元兩共計規元五百十兩另三錢二分八厘虛對開三個小洋一百另七角兩共計規元八兩六錢六分三厘啞板爐胚爐胚洋二元計規兀一兩三錢六分銅洋四十六元二角烊見規元六兩七錢二分七厘錢七千一百廿文計規元四兩九錢一分○九項共令規　五百七十四兩零四分七厘○連前共收規元三十六萬七千九百六十四兩零六分六厘○連前共解過規兀三十四萬八千四百八十五兩四錢九分六厘○實　解規元五百廿一兩 
 
 
