# 1910 - 326 - 4913585

 

Page 1

 
 
   
 
 

Page 2

 
 
交旨 
　　十月二十二日軍機大臣欽奉 
　　諭旨農工商部奏遵議密雲工藝廠請奬出力人員毋庸置議一摺著依議欽此　又奉 
　　諭旨郵傳部奏遵旨派勘廣西鐵路路綫並分别緩急情形一摺着依議又片奏派直隸候補道許引之接充京奉鐵路總辦等語知道了欽此 
論說 
[論閩粤兩議局風潮之異點（續）（樊）]  
　　或曰。然則廣東諮議局議員。以反對禁賭之故。廣東全體人民。禀請粤督要求除名。若依子之說。則廣東人民此舉非乎。曰不然。廣東人民是也。然吾第是其意思。而不是其手叚。何也。賭之宜禁。盡人知之。議員苟非受賄。或與賭商有至深之關係。决不至反對禁賭。故吾謂粤民對於議員。宜調查。其收賄之實據由。全體受害者。控告議員個人於行政官廳無妨也。若其議員收賄者爲多數。則宜認爲關於諮議局全體之事。即不宜控之於行政。廳而宜上書訴之於資政院。不以行政侵犯立法。此第一着也。聞劉冕卿爲山舖公司文案。其餘議員。與有股份者極多。粤民苟能查出確據。上書於諮議局指其有犯第一第三之資格。（指品行悖謬條及營業不正條）則經議員之審查。自在除名之列。旣不犯蹂躙議會之名。又可行國民監督之實。此第二着也。今粤人要請除名之。理由。乃據局章所載語言行止謬妄一語。爲要求督撫除名之資料。不知。此院内之懲罰權。惟議長副議長行之。非督撫所得。過問也。然劉冕卿等三十五人。動粤省全體人民之公憤。甘心庇賭。明犯天下之大不韙。則粤民此舉。雖未合於法理。而其意思。則毫無謬誤也。吾故曰粤。之人。民是也。 
　　或曰。然則福建人民之控諮議局亦是歟。曰否否不然。福建人民以諮議局質問法政教育案。害少數士紳之感情。於是有牽合多人。控告諮議局之舉。其控告之禀稿。雖尚未見。然吾第就此次質問案觀之。則實不能證明諮議局有絲毫。之錯也。若謂該局有要脅教育行政長官及保。護私人之舉。則一質問案而已。安有要。脅之實據。抑私人云者。惟一人始有之。安有以全。體之。議員。共私一人乎。（如指某乙爲某甲之私人此可成論理也若有甲乙丙丁戊已庚申壬癸十人而獨指癸爲以上九人之私人則不成論　　　抑私人之界說如何乎。保謬之現象如　乎。此皆毫無　 
 
 
 

Page 3

 
 
值不成爲法律上之名詞也以。同在諮議局之人同。受法律之。保護原無須於法律之外。别求保護之理。今乃於全體之中。指定一人。爲其全體公共之私人。則謂某省官吏。保護某某省人民。爲保護其私民。某國政府。保護其某國人民爲保護其私民。於說通乎。且諮議局者地方議會之性質也。地方議會。與地方政府。就法理而言。本立於對等之地位。而諮議局以外之人民。與　諮議局。亦立於同等之地位也。今乃以同等地位之人。控告其意思機。關於對。等之政。府且指之。爲要。挾行政長官。是不。啻以甲。國之國民。投降於乙國。而入其國籍。且借乙。國之。異種。而自殘同。種此其可恥。之甚。爲萬國憲政史所無有。不謂見之於福建人。吾故曰福建土紳之控告諮議局非也。 
　　今政府之仇忌資政院及諮議局亦至矣。記者居恒持論。凡涉於諮議局資政院事。不肯輕聽浮泛無據之言。恣意揶揄。以長政府之燄。而資爲口實。苟有實在之缺點。則正言以規之。所以愛之重之也。夫以費時二年。上書三次。請願國會。猶難即得。吾民要求權利之難如此不謂現有之諮議局。吾民猶不知加意愛。護而徒以蠻横之手叚。摧殘而凌踐之。使此地方議事機關。吾民意思機關。長陷於孤立之境。嗟夫吾民。眞自暴自棄之甚者矣。於政府乎何尤。 
要件 
[龍參議建章上　皇帝萬言書（七）（續）]  
　　七辦學經費之濫索。查各國教育費。均由地方自治經費而出。中國國家稅地方稅。尚未剖分。故不得不求之募捐及公共産業。若果辦理得善。量入爲出。將舊有之村塾鄉庠。稍改面目。所費亦有限。即令學生出加倍之常脩。當亦勉從。乃辦學者往往藉學漁利。無論巨細。搜括靡遺。及核其支出之數。大半薪水雜用居多。故輒動公憤燬學之事。層見疊出。甚至將僧道廟産。藉端充公。更爲無理。蓋僧道之徒。不過宗教稍異。均係中國子民。現在入天主教者甚衆。何不一律照充。畏强欺弱。實非情理之平。臣愚以爲學堂之費。實在無多。不過一張黑板。數條破桌。幾部殘書而已。此外銷費皆屬無用。如祗重科學不在外觀。隨處皆可作爲學堂觀也。今人不察。動以辦學爲名。營私罔利。要挾長官。壓制平民。學部若不即行嚴定章程以限制之。恐人人視學爲仇。於學務影響甚爲大也。八教習之缺乏。查中小學堂教科。最爲淺近。凡名爲讀書人。皆可按譜而歌。足勝教習之任。若多設師範簡易學堂。三月卒業。便可抗顔爲師矣。乃向之聘請學師。年修百金者。便覺可觀。今則費數百金。且不可得。其故何哉大抵原因一誤於舉貢考職。再誤於優。拔加額。三誤於選舉孝廉方正。遂使。讀書之士。一綱而盡。驅諸仕宦之一途。鄉間雖欲求一中文之學師而不能得。於是從前尋常國文私塾。亦日漸消滅。數十年後。思得一識字之人。恐非易也。嘗論考職諸科。似乎嘉惠。舉貢。實則反以害之。計其措資赴京。應試。及領憑到省。所費不貲。其欵大半。盡括家資。告帮親友。始得成行。及到省候補。人多差少。不能遍及。典當殆盡。或至貧病以死。即苟存者。雖自悔恨。又無顔復回鄉里。言之可爲酸鼻。臣愚以爲各省候補人員。太多。已紛紛奏請停止分發。若輩發往。充塞載途。必無僥倖。不若令其。回籍。辦學充當教。習免扣資俸一舉而兩善備。化無用。爲有用。最爲得計。但此項章程。祗就教習人員而言。凡監學齋。長等。不能援。以爲。例辦學諸人。若年資卓著。者可外升學官。内補部職。使之有所希望。則趨之若騖。師道立。而人才多矣。（未完） 
專電 
[電一（北京）]  
　　攝政王召見倫澤兩貝子面諭憲法須趕速纂擬和衷商榷毋各執已意如有疑難之處進呈酌核折中辦理 
[電二（北京）]  
　　樞垣議裁内官俸十之四外官俸十之三 
[電三（北京）]  
　　資政院議員爲開平礦事秘密會議嚴復袒庇張翼及外務部所議辦法致遭衆斥 
[電四（北京）]  
　　張翼爲開平礦事三次上奏攝政王意稍動惟以關係甚鉅密諭外郵兩部派員與直督晤商總期疆土交涉兩無妨礙 
[電五（北京）]  
　　憲政館奏遵限考覈京外籌辦憲政成績又奏續派人員赴各省考查憲政均奉旨知道 
[電六（東京）]  
　　日本政府謂清日兩國人並無在南滿洲衝突之事並謂南滿洲鐵道附近安奉鐵路一帶現極靜謐 
[電七（東京）]  
　　日本生産調查會於西三十日開總會决議勸告政府以現存銀行更爲有便益之金融機關並應設立日清銀行 
[公電（合肥）]  
 
 

Page 4

 
 
各報鍳合肥城區議員許世清力持正論被張文運運動各議員排擠除各羣情憤激乞主清議函續張仰民等公叩 
緊要新聞一 
[憲法大臣與憲政館之權限北京]  
　　自决定縮短國會年限後監國深恐憲政編查館仍如向來之因循敷衍致悞籌備各政爰有憲法大臣之設立以輔憲政館之所不及不圖某樞邸甚不謂然以爲此事有碍憲政館之權限暗中與憲法大臣屢起齟齬且外間皆言憲政館將不日裁撤以是該館中人咸向某邸運動保存因之某邸心愈不平聞監國日前已查知此事特召某邸至三所面諭朝廷設立憲政大臣之用意謂憲法大臣專主編纂憲法憲政館專主督促憲政其權限旣截然不同兩不相妨即兩可並存等語某邸始釋然而退由此觀之則某邸把持大權之心尚復無已外間所傳其有退志等說恐不盡確 
　　又聞纂擬憲法大臣倫貝子澤公於十九日上午七鐘齊赴軍機處與慶親王互商政事適慶邸小有不豫未克詳商旋定二十日午後一鐘假憲政編查館特開會議探之即係商訂關於纂擬憲法及與憲政館分劃權限各事 
[西北電綫將與川藏聯絡北京]  
　　郵傳部因西北蒙邊交通機關最爲緊要而修築鐵路工艱費巨一時又難著手現擬先行添設電線兩條以利交通一由西藏拉薩至四川成都一由新疆綏來至阿爾太山以上兩端旣可聯絡川藏機關復爲西北要路之總滙萬難再緩聞此議與新撫袁杏南中丞興辦新疆新政須先利便交通之意見適相符合該部唐尚書擬俟銷假後即面商袁中丞决計從此兩線入手如袁中函肯擔任新疆一線之協欵即先舉辦此線一面再電商川督趙次帥請其籌欵一半繼續興設以爲交通蒙邊之要點 
[京熱路線决定明春興築北京]  
　　張熱鐵路久經提議迄未建築其原因係爲該路共有三線可築一由北京直修幹路二由張家口接修幹路三由京張路線横接支路且前法部主事葛維森又有由京另接幹路之議聚訟紛紜竟難决定惟此路關係甚重將來開設國會召集議員及籌畫邊防征集軍隊等事均非鐵路交通不足以期迅速刻郵傳部有鑒於此綜核各線一一比較當以由京興築最爲簡便聞日内尚須派員往查該線距離里數若干有無窒碍果否發達如能合式即擬明春開工興修按此路告成熱屬礦産素豐且承德府出口皮貨亦多不特實業從此振興而强鄰窺伺蓄志已久路權亦可不致旁落云 
[各省代表到京之行動北京]  
　　汴省力爭修武鐵礦代表杜王二君蒞京業已數日念一日午前十時至午後三時兩代表與福公司代表在石橋别業開始交涉乃稍談數語福公司代表即以條約中已確有懷慶左右歸彼採掘之一條爲口實謂河南無干與此事之權且謂外務部前已許福公司有採掘之權河南人士何得喋喋於後彼此互爭數小時各不相下遂至决裂而别 
　　湖北教育總會會長胡聘之中丞辭職各節及職員等通告書均紀本報兹悉該會恐受此摧挫將來鄂省教育前途益難設想現已舉定楊霆垣胡三傑二君爲代表入京呈請學部及資政院設法挽救 
　　浙路風潮迄今未息旅京浙人迭經集議均未籌有辦法兹該路全體股東代表朱太史福詵等到京後除向郵部再三爭辯冀達完全商辦目的外一面復將該路自開工至今其間種種事宜編輯一書名之曰浙路始末記已徧送各大老及學商各界以期共曉然於該路之眞相云 
[三多奏報覆訊喇嘛滋事情形北京]  
　　庫倫喇嘛登曾酗酒行兇衆衆拒捕一案前經庫倫辦事大臣三多派員訊擬奏請按律懲辦當奉硃批交理藩部會同大理院覆核具奏嗣該部院等以原奏情節支離定斷艸率駁令再行覆訊咨行去後現經該辦事大臣飭員覆訊明白特於日前奏報訊結情形略謂登曾一案本年七月間准理藩部咨駁後卽經臣札飭理刑司員瑞諲庫倫章京景昌會同印房滿蒙漢各員提集案中人犯並添傳一應人證重加研訊據德義湧木鋪學徒劉珠供稱今年二月二十七日有酒醉喇嘛因論價打罵伊將同來之喇嘛敦都克推出門外誤碰丸木墩子上舖夥與同院住人將該喇嘛等推出關住大門不料聚集多人入内搶奪後經官兵拿住三人伊跟同到案行至馬市東邊復被現獲之登曾率衆抛石亂打將拿住之喇嘛三人全行奪去又據舖夥尹全福供與劉朱大致相同又據見證馮步雲蘇玉庫二人同供稱伊等與德義湧木舖同院居住二月二十七日該喇嘛等因論價打罵後又紏衆搶奪伊等均所目覩經官兵當塲拿住三人解至中途聞被登曾帶衆奪去又據巡兵隊官阿穆爾巡警隊官曹拉孟同供稱二月二十七日喇嘛等與西庫倫德義湧木舖毆打搶奪經巡街營兵拿獲三人解送審訊蒙古巡兵車林多爾濟同行至西南橋間馬市東邊被該喇嘛等抛石傷人將獲犯悉行奪去當時滿洲大臣帶領印房各員並巡警官兵前往木鋪查勘伊等隨同前去見敦都克醉坐門外頭額微傷曹拉孟當即拿住訊悉木鋪打架搶奪係崗登喇嘛車林多爾濟爲首彼時衆喇嘛正聚在崗登地方滿洲大臣即由木舖前往查拿該喇嘛登堂呼喝衆人抛石兇擊阿穆爾與蒙漢各兵將登曾力拿到案並由各兵拿住在旁附和之額林沁一名後訪實中途奪犯傷差亦係登曾爲首又據蒙古巡兵車林多爾濟供稱該喇嘛等與西庫倫德義湧木鋪毆打搶奪經巡街營兵拿獲三人伊遇見後隨同解送行至庫倫西南橋間馬市東邊 
 
 

Page 5

 
 
忽有現在被獲之喇嘛登曾帶同衆喇嘛一齊抛石在伊右耳後打傷一處又在肩甲腰脊拳打兩下將被獲之喇嘛等奪去巡街營兵亦受石傷又據宣化營巡街營兵張元王慶安等同供稱二月二十七日奉差出外巡查行至德義湧門首遇見有該喇嘛等正在搶奪兵等上前拿住三人餘人携贓四散立將獲犯解訊不料已散之喇嘛又隨後追來至西南橋間馬市東邊抛石亂打將獲犯三人一同奪去首先抛石之人即係現獲之登曾兵等均受石傷幸傷勢尚輕旋卽平復滿洲大臣隨即親到該木鋪查驗見有現訊之喇嘛敦都克醉坐門外當經巡兵哨官曹拉孟拿獲並據敦都克稱係屬崗登喇嘛車林多爾濟打架彼時各喇嘛正聚集崗登大臣復往查拿兵等負傷同往又見登曾帶領衆人在前面抛石經弁兵奮勇上前始將登曾拿獲又獲額林沁一人又據見證黑人車林多爾濟供稱是日午後伊遇見該喇嘛等聚集多人内有一人手拿石塊大聲呼喝說大衆隨我將官兵打退奪回被獲三人前已供明今蒙復傳到案將登曾當堂細認實係當日帶衆奪犯之人並不訛錯又據登曾供稱現年四十一歳係沙畢敦都克多爾濟鄂都克屬下人父早故母吕濟特現年六十九歳並無兄弟向在庫倫居住本年二月二十七日午後上崗登找人走至廟前見有多人吵閙小的赶在衆人面前站立當被衆人碰倒不料被官兵拿獲送訊各等供當經該員等詳加察核該犯登曾前在崗登率衆拒捕該員等隨同前往查拿目所親見其中途奪犯一節亦據各供証指認確鑿並有甲商公禀現該犯與額林沁等迭次訊供未肯承認實屬狡賴然登曾供詞内有赶在衆人面前一語是當衆情洶洶之際該犯獨能赶在衆人面前其率衆行兇情形已歷歷如繪該犯登曾爲奪犯拒捕之首要實無疑義現據該員等會同禀請照律定擬前來臣復親提研鞫雖該犯登曾與額林沁敦都克仍無確供而登曾供内有趕在衆人面前一語其胆之横其勢之兇昭然若揭誠如該員等所禀率衆行兇情形已歷歷如繪且臣與印房各員當日旣目擊情形現又加以各甲商之公禀各人証之供詞兇暴情節萬難遁飾自應按律科斷喇嘛登曾合依官司差人捕獲罪人聚衆中途打奪首流三千里律擬流三千里遵照新章仍卽定地發配到配收所習藝罰作苦工十年惟據該犯供稱母老丁單應否留養併請飭部核議額林沁敦都克雖亦訊無確供惟當塲拿獲時酒尚未醒且敦都克當時同入木舖帮同毆打額林沁並在旁附和均非安分之徒應一併酌照不應得爲而爲事理重者處八等罰律擬處八等罰此外案内各証人一體省釋弁兵等仍舊當差除將供招傷單并甲商等公禀鈔咨部院外理合恭摺具奏十月十七日奉硃批該部議奏 
[贛省校閱陸軍秋操記江西]  
　　贛省陸軍舉行秋操所有省潯標營官兵約有四千員名之多十九日行抵建昌縣境分爲南北兩軍以南軍駐紥東門外北軍駐紥北門外十餘里地方預備十月二十一日開操馮中丞於十八日午刻會同巡警道陸長佑（鹽道楊會康臨行折回預備駐萍事宜）及在事各大員乘船起行次晚抵建以該縣考棚爲行轅前設經理處中央審判處布置一切頗壯觀瞻二十日早間馮中丞會同巡警道出轅閱看高等小學堂該堂職教員及學生等列隊歡迎由馮撫發給訓詞畢即匆匆出堂隨往回拜府縣回轅休息午後復出赴北門外閱看操塲（離城十餘里）周圍約有二十餘里轉赴東門外閱看南軍宿地回轅二十一日早晨北軍自樟樹埠（離城約二十餘里）宿營地出發分爲前衛及右側衛兩路前進南軍自建昌城東宿營地出發經過城中即向北門亦分爲前衛及左側衛兩路前進至午前九點半鐘兩軍尖隊相遇於九里橋一帶地方彼此開擊馮中丞自爲統監先經擇定九里橋高山之上爲統監部卽從行轅軍服乘馬督率衛隊官兵前往觀戰（參觀者約千人左右以官軍兩界人居多）所有閱兵處人員均隨同前往至十二句鐘兩軍對戰頗爲激烈北軍地勢優勝南軍火力强盛勝負相等隨集合兩軍官長在統監部講評以兩軍戰鬥方法不相上下午後乃令北軍在茅六岡南軍在饒莊附近露營駐宿預備明日再行開戰惟兵備處提調朱夀同充當審判官乘馬在操塲附近跌傷頭部幸傷勢尚輕當由統監飭醫治理矣 
[東京通信]  
　　日清銀行與對清貿易　日本生産調查會爲擴張清國貿易之增長起見曾組織日清銀行委員會先行調查一切陽歷十一月二十二日又開全體大會决議設立日清銀行限十二月上旬招集股金據該會某委員云今日對清匯兌及貸借關係爲正金銀行所獨占而該銀行資本不充於對清貿易上大缺圓滑清人多不便之故欲期將來對清通商上之發展則日清銀行須臾不可緩也日本對外貿易以清國爲其大得意塲而湖南地方尤爲注目此所以决議設立日清銀行云 
　　日政府又派赴清調查員　日昨日政府又有命令特派拓殖局一等書記官立花氏赴上海漢口厦門香港等處遊歷考查准於二十二日由新橋乘車至長崎坐弘濟丸赴華豫定來年一月十日回東 
　　華商販買私烟案發現　日本紙烟向由政府專賣不准商家私販外國紙烟違者有罰昨有在留華商横濱山下町百三番地清國人李鏡洋私運墨西哥製之紙烟五百餘盒價值五千六百元來東爲紙烟專賣局 
 
 

Page 6

 
 
員童氏查獲人貨一併拘留業由花唉町署主任本田嚴審供出同黨山下町百五十一番清國人黄泰等共五人刻已監禁矣 
　　日本又向英國定製軍艦　日本政府現向英國依斯卡司造船會社定製價格五千萬磅之二萬七千噸巡洋艦一隻竣工期限三年昨據某海軍當局者言英國海軍日新軍艦亦日發明各國定例海陸軍之秘密向不授人現今日本之軍艦式稍嫌陳舊故特定製新艦一隻以爲研究地步云 
　　亡國大臣之亡國樂　朝鮮貴族團到東觀光日本政府以籠絡手叚對待之而朝鮮人多銘感刺骨頃者朝鮮子爵趙重應氏在某會演說略謂朝鮮合併當時余甚恐惶將爲印度之續今觀日政府視我韓人如同赤子余反覺政令日新未始非朝鮮之幸福也惟余所最不快心者朝鮮貴族踵接來京而無一適當之旅館日政府嚮待雖優其風俗習慣終不相同余决志在東京設一高大之俱樂部擬即以韓國公使館舊址改築並雇朝鮮厨房專做朝鮮酒菜以供朝鮮貴族之娛樂庶幾日韓一家無旅行之苦等語噫嘻亡國之大臣 
[京師近事]  
　　監國攝政王日前辦事後面諭各軍機謂現在起用之内閣侍讀安維峻考其事績確係直言敢諫關心國政非如毛舉細故希圖邀名者可比將來可儘先擢用以復其御史原官俾示朝廷優待諫臣之意 
　　聞海軍處昨將海軍經費預算至宣統五年列册送度支部核閱册内有此係實開不能絲毫扣减等字樣澤公見之大不謂然以册中所列欵目未免奢侈殊屬無法應付擬即咨駁 
　　日來政府紛傳有資政院某議員因受某國之運動破壞中美借欵交涉政府諸公對於此事極爲注意擬即澈底詳查並就此厘訂取締各議員質問事件之辦法且因此事謂各議員品格不齊除設法密查外所有一切軍政交涉要案决定暫不交議以防洩露 
　　度支部澤公前曾飭丞叅廳將上年鴉片進口數目詳細列表呈堂核閱據聞昨已由丞參廳調查自宣統二年正月起至六月底止共進口二萬二千箱較宣統元年下期減去四千箱 
　　駐某國星使昨早有加急密電寄致外務部略謂現偵悉某國政府意欲聯絡日俄兩國訂立關於東三省之協約其心叵測乞即格外注意防備 
　　庫倫辦事大臣三多昨日又有要電到京謂庫境俄兵曾允於九月内撤去三分之二以重邦交乃至今仍未實行屢次責問置之不答請即向駐京俄使開正式談判 
時評 
[其一]  
　　京師各報。近日屢稱許江蘇某議員善調停。民選議員與欽選之衝突則調停也。政府委員與議員之衝突。則調停也。若國會請願案。若湘省公債案某議員皆介於其間。作雙方之和事老。而最近第十八次之會議。全體議員多斥樞臣爲違法。而某議員。獨曲爲之辯。曰錯誤。全體議員多主張彈劾。而某議員獨取其輕。曰用文書質。問嗚呼某議員。何善於調停至此。 
　　記者曰君不。見樞府諸大老。方議畀以副議長之任乎。無德不報某議員眞解人哉。 
[其二]  
　　南海滄江。固足勝政黨之領袖耶。胡同志會推重至此。 
　　或曰南海。滄江在海外。僅出其些須之本領。已足以奔走華僑使其踴躍輸將而不吝。則挈而置之政黨中。以號召天下。何不可之有。 
　　記者曰允若兹。則同志諸人捐納之資有著。而載酒看花之費。更予取予求。而用之。不盡矣。其歡迎也亦宜。 
[其三]  
　　妄哉温肅。何慣作竊名賊耶。 
　　始也竊族人之名朦混會試。今且竊同鄉之名。而電革議員矣族人已死。固無有發其覆者。若同鄉諸人。則猶無恙也。何物温肅。乃敢公然冒。竊而不懼。 
　　記者曰温肅自得御史後。目中無餘子也久矣。其視同鄉諸人。固亦一已死之温肅也。夫又何懼。雖然。不見大理院審辦冒充　貝子隨員一案。乎 
[其四]  
　　軍機大臣以議員在資政院大聲呼叱。要求到塲質問。引爲奇辱。夫軍機爲至大無二之官。平居趨承於左右者。皆咶癰吮痔輩。日聞唯諾諛媚聲。從未敢有道一不字者。今忽爲後輩議員大聲呼叱誠第一奇辱矣。 
　　然記者則謂諸大老受議員之呼叱。不得謂爲奇辱也。倘由今之道。無變今之政。一旦國勢危殆。大禍倏至。竊恐諸大老之受奇辱。將有千百倍於今日者。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[直督行知議决實行案三則天津]  
　　直督陳小帥日前箚行順天府公文三件探得均係諮議局議决核定實行之案彙誌如下　一爲兩縣移署案大興縣移駐海淀宛平縣移駐黄村其原有之兩縣衙署改爲審判廳辦公地址新署建築遷移等費業經籌出每縣二萬金　一爲警務公所裁撤案順天所立之警務公所於奏定章程不符應即裁撤以歸劃一而節糜費　一爲嚴禁彩票案彩票性質原賭博之一種已經議决禁止自應定期實行限至本年底止直隸境内無論本處或外處彩票一律停售以上三事現已由丁京兆諭飭籌備處員備文分行各屬一體遵照辦理 
[福建諮議局風潮詳紀（續）]  
　　先是諮議局互選議長省紳之爲議員者竟不獲選紳界以此頗怏怏而二三依附圖利之人亦積不能平是爲省紳反對諮議局之第一因諮議局建築以貢院舊址爲之貢院廣袤局用地四分之一餘地畫作新建高等學堂之所諮議局提案以省會規模觀瞻所在南向正門當爲局用學堂宜另闢門徑高等學堂梗之相持數月卒以正門歸諮議局是爲省紳反對諮議局之第二因速開國會第一次请願以各省諮議局議員具名福建代表旣歸以請願不達有同志會之組織同志會之規畫悉根本於第一次請願諸人在滬在京之决議於是聯合各團發起茲會亦以諮議局爲中心教育總會諸紳頗有藉端阻梗者然迫於公義卒派代表有第二次請願之行第三次請願由各府縣在省之人各合團體發起並舉代表到教育總會請首府人出爲提倡謀赴督轅呈請代奏會長鄭錫光潘炳年故藉詞延宕之會議中大起衝突及期赴督轅者竟數千人松督升堂受呈立予代奏而謗書蜚語益多是爲省紳反對諮議局之第三因會法政學堂爭議事起自費生事與全省教育多所窒礙諮議局提出質問案一時反對諮議局者遂羣起攻擊不遺餘力又今年諮議局初議地方行政預算福建歳出屬於地方行政者一百十四萬兩有奇教育之費至四十餘萬兩學司據學堂所擬詳督箚交局議省城諸校所擬之數溢出今年實支約三分之一諮議局按各校歷届報銷諸册爲之核實酌其盈虚謀補助各府縣中小學堂之發達然尚留省校擴充餘地省校諸監督乃集會抵抗預算案以諮議局破壞學務號召諸校員爲推翻議會計挾平日之私忿至展其種種手叚要結官府恫嚇小學教員聯合其勢力關係者以與諮議局爲難集上數因演此怪象是耶非敢質諸閩人之關心閩事者 
[東三省通信]  
　　奉天與外人交涉事件甚繁錫督前准外務部咨開現在辦理統計所有已結未結之交涉均應查明報部當經札飭交涉司韓紫石查辦聞韓司使細查自接前司陶大均任起共交涉積案三百餘起已議結者一百餘起尚有二百餘起未能解决刻已逐一造册呈報督署以憑咨復外部　　東督錫清帥以東省自改行省以來中外王公巨紳時常來東遊歷無不赴宫殿瞻仰而商學各界亦接踵相至照料接待及一切導引保固等事在在均關重要交涉司并宫殿人員幾有應接不暇之勢前曾諭飭交涉司會同旗務處核議在大内擇定隙地修築樓房將所有庫存金銀磁銅各項珍寳器皿悉行陳列樓中取名大内博物院以便中外人士之觀覧現交涉司正在會議共擬修建樓房二十餘間約在明春即可開辦 
　　江省興東對岸爲俄國東海濱省邊地與我僅一江之隔俄人近日越江在荒地放火正值南風驟烈之際焚燒數十里所有山林民房以及柴草牲畜等項損失甚鉅昨經興東道飛報江撫一面派員調查損失確數再行詳報以便與俄官交涉索償 
　　旅江順直八旂同鄉會會長墾務局總辦李蓮舫幹事員趙醴南以江省待墾之荒甚夥大吏屢議由内省移民開墾因經費不足卒無成效故現提議俟本會成立後即厚結團體招待直民赴江墾荒兹事體大未知能實行否 
　　本年滿洲新豆上市至陽歷十一月十三號大連出口已至七千五百三十九噸又據哈爾濱俄國貿易公所報告至俄歷十一月五號從海參崴出口者四百火車俟至十五號預料有五百火車共計九百火車云 
　　奉天諮議局各議員以東三省大局阽危非速開國會不足以資挽救雖已縮短三年爲期仍遠現已函電交馳會合吉林黑龍江以及内地各省聯名卜即開國會請願書頗有不達目的不止之勢 
　　東督錫制軍日前准外務郵傳兩部咨錦愛路欵現已由部借定美金五萬千德郎應即趕緊籌辦一切聞錫制軍日昨咨行江撫周中丞派員會勘路綫以便妥定工事 
　　近有俄商由俄境運入俄鹽甚鉅在北滿一帶銷售其鹽味美價廉華人頗樂用之經北滿各稅務局紛紛呈報江撫周少帥以東省鹽務自改官運以來已照會各國公使領事不准外鹽輸入今該俄商竟自私運實屬不合特飭交涉局照會俄領事轉飭查禁以免鹽利爲其所奪 
分類新聞 
政界 
 
 

Page 11

 
 
[長元吳禁烟分所成立蘇州]  
　　蘇省巡警道會同禁烟公所通飭各州縣均另設禁烟分公所以期帮助辦理禁烟各事等情已記前報兹悉蘇垣長元吳三縣禁烟分公所合設一處已由三首縣等會商紳士議定即就東善長巷前設禁烟公所之房屋内開辦業經舉定前常州營守備朱紳小汀徐紳漱芳二君爲該所總董其餘分董尚未舉定所有分所内應用辦事人等已由縣會商總董分别派定日前業已開辦矣 
[電飭禁止小輪裝載饑民鎭江]  
　　江督張制軍日昨電飭鎭關道以徐海災民業經奏明准予就地給賑不准結隊南下滋生事端除派員在清江揚州等處設法截留外合亟電飭該關道轉諭往來清揚鎭等處之華洋各小輪毋得私自搭載飢民南來以免騷擾地方等因陳道接電後當卽函請鎭關稅務司載諾爾君諭飭各小輪公司遵照辦理 
[籌振會請借鐵路股欵安慶]  
　　皖省籌振公會員紳以皖北本年水災極重饑民遍野需欵孔殷冬令振欵尚無着落來春青黄不接亦應接續振濟核計欵數甚巨雖經設法勸捐惟恐緩不濟急難資應付頃特禀由撫憲照會鐵路公司借撥路股銀五萬兩俾資接濟而救災黎 
[鄂省續辦法政學堂官班詳情武昌]  
　　湖北法政學堂第一期官班講習科前已考試卒業迭經該堂監督咨請藩司曉諭候補人員報名迄今數月三令五申而報考尚不及三十人日前經鄂督瑞制軍查取官册指名傳考候補道府州縣佐職六十餘員已在兩湖師範學堂扃試兹於日昨揭曉分列四等擬遵照館定章程凡新章前到省考列一二等者免入法政學堂故此次應入法政學堂者有五十餘員之多該堂監督梅吉雲觀察現擬將前次報名與此次制軍考送人員合之可分兩班日昨已移請高藩台速飭該員等來堂報到以便訂期上課惟各員前因制軍傳考不敢不到現聞須入法政學堂極爲憤懣而在新章後到省之員歸入長期班且須四年卒業尤爲憂形於色 
交涉 
[咨商龍邊解犯交涉廣州]  
　　廣西太平思順道李開侁日昨具禀粤督略謂邊關緊接法越跬步可達凡我莠民如在内地搶劫或犯他項私罪往往有濳逃越境一經法人緝獲其辦法有二（一）或懲治驅逐（一）或定限拘留然地方官有請解則多方延滯種種碍難查上年奉頒中法交犯新章第四條内載凡在中國搶刦或犯他項私罪人犯中國有請解交應由中國官照會越督並將其人犯罪案卷隨文附送以便稽核如有可以允交之處一經交犯案件應行各事均皆辦妥後即照光緒十六年二十二日商約第十七欵將該犯解交中國辦理如其人供稱係國事犯或國事案内有交涉者應將所犯罪案切實根究毋任朦脫等語定章中國字樣原未指定督撫乃職道迭次索解人犯及民間逃越婦女迭准諒山公使曁高平四畫來文均謂請解罪犯須由地方官督撫照會始能解交嗣因索解匪犯何老鴉一案經職道禀奉電飭查明案由與駐龍法領事官伯樂福實力要索旋准該領事復稱提交犯人非其權力所能又并照譯所奉越督轉發交犯章程内開凡中國官請提犯應將犯罪證據由兩廣總督核准行文廣東領事官請其轉交越督查明如何解交即將該犯解回辦理等語核其意義實與中國文交犯新章第四條互有參差固無怪其藉口第邊匪外逸隨時皆有似此輾轉交涉殊多周折若不亟求變通將來遇案動滋轇轕延壓終無了期懇賜咨商大部特與駐京法使實力磋商或更訂解犯條約指明由兩國對汛督辦直接交涉以便接洽而免滯碍等因督院據此已咨請外務部與駐京法使磋商矣 
軍界 
[海港議設漁團之結果揚州]  
　　兩淮運司增都轉緝私統領王有宏日前以定字營張管帶巡視海口禀報擇要設防情形並聯絡各紳議辦漁團以厚兵力等情會禀江督當奉批云掘港濱海一帶港紛歧盜匪易於出没近因拼茶被刧人心益形惶恐以緝私而兼辦緝捕所有營隊不敷分布自係實情現紳董擬籌辦漁商團原足輔兵力之不逮惟事屬創始倘經理不得其人無論不能收保衛之効且恐苛派勒索諸弊叢生究竟開辦常年兩項經費共需若干值此民情困苦是否衆所樂輸應飭各紳董禀呈地方官體察情形禀由該司等核議詳奪以昭愼重仰即遵照 
[巡艦統帶撤差之餘波蘇州]  
　　蘇浙巡艦統帶一差前係仁勇艦長封爕臣兼充日前程撫以封辦事不力札飭將統帶帶撤去仍留艦長差乃封頗不願意竟于日昨上禀請將艦長差亦派員接管等情蘇撫閱禀後大爲震怒卽以該艦長來禀托病藉詞跡近負氣等詞嚴行批斥並准予銷差所遺仁勇艦長差仍委巡艦統帶張連勝兼帶已分札飭遵程中丞又以蘇省水陸各營兼差照章不另支薪仁勇艦長封爕臣前領兼代統帶差使之薪水應卽追繳已查明自代統至交卸止共一百七十五天計銀四百二十兩札飭如數繳還存庫聽候撥用 
[戕害哨弁之梟匪正法蘇州]  
　　江巡鹽捕營哨弁胡得勝被梟匪戕害一案日前由江巡營分統朱大令拿獲首犯熊公葆一名解省各情已記前報兹悉該梟解蘇即奉蘇撫程中丞發交鹽捕總統洪觀察審辦觀察即提該梟熊公葆到案連日嚴審已據供認紏衆販鹽在江隂護漕港地方遇江巡營弁勇拒捕戕殺哨弁胡得勝等情不諱觀察得供即開摺禀呈昨奉蘇撫批飭將該梟就地正法旋經蘇州府督同三縣立提該梟熊公葆飭令綑帮押赴黄廢基操塲處斬 
學務 
[振興盲人教育之計畫鎭江]  
　　鎭郡瞽目王某等日前具禀省憲以泰西各國均有盲啞學堂爲廢疾人籌生活之計法良意美擬請照福建靈光學堂辦理以期培養盲人等因蘇撫閱禀後以蘇省財政困難達於極點公家恐難籌此經費至所陳勸捐之法是否能行特批仰樊學司核議具復 
[新任提學司接印視事武昌]  
　　新授湖北提學司王次泉學使夀彭現由京携眷於二十二日乘車抵鄂當即禀見瑞制軍奉飭卽赴新任學使乃擇於二十四日辰刻在學務公所接篆現正與高澤畬方伯盤算交代聞學使係癸卯狀元在學部編書局有年爲人秉性剛直到任伊始卽與會計課長張某意見參差稍緩數日公所人員必有一番更動矣 
實業 
[外部催繳存欵耗銀杭州]  
　　外務部咨行浙撫略謂江浙鐵路公司存欵章程所有虧耗銀兩原定度支部每年認墊銀二萬兩本部一萬兩江蘇督撫三萬兩浙江巡撫三萬兩兹查宣統元年分度支部江蘇督撫均經解清惟該撫以該省鐵路公司有請退存欵之議遂致屢催莫應查英公司於浙路辦事已屢有違言若彙交之欵再行貽誤勢將更出枝 
 
 

Page 12

 
 
節且令外人謂我中國官吏亦因商民一時意見故違奏案則其曲在我更難解决應請迅速撥解以重交涉而免紏葛等因中丞准咨後已札飭藩司會同浙路公司妥擬辦法矣 
[厦門鐵路股東大會紀畧福建]  
　　本月十五日爲厦門鐵路局第六届周年開會之期股東到者甚多先由鄭坐辦代總理陳寳琛辭職甚力衆股東以繼任無人再三慰留次由各股東提議辦法均以招股續建完全商辦爲宗旨至于股欵除外洋已招若干萬外尚需若干萬刻下無從議决俟南洋代表回厦再議乃散會唯該縣近日開車每日所收車費不過一二十元因沿途所經皆小鎭市非大碼頭若達漳州則客貨雲集矣以此各股東尤於招股續建深爲注意云 
[漢市近况之可危漢口]  
　　漢口市面自受三怡倒閉震動元氣至今未復今歳夏初錢市又起恐慌竭力支持窘狀畢露故各外國銀行咸不敢多拆現銀上月又遭恊成源豐潤之拖累破産者纍纍以致銀根異常奇緊兹届十月底大比期各錢莊行號以房約地契託人押賣者甚夥然祗有賣主並無買主市面之可危蓋爲歷來所未見者 
[江綢滯銷之可慮鎭江]  
　　鎭郡商業夙以江綢爲大宗出産行銷東三省一帶現因奉天北京營口吉林等處銀根奇緊異常滯銷該業大受影響積貨滿架無人過問該業同人等均以今年生意更不如去年轉瞬年關諸多不了莫不憂形于色 
雜記 
[藩司大吏竟有曲護錢店者福州]  
　　承源錢店虧欵倒閉後閩侯兩邑令當於十九夜躬帶封條到店標封檢查櫃内僅存票蚨四千串而未支各票尚有萬餘串遂一面出示曉諭謂店東范某經理何某均經拘押所有未支票帋另行定期開支以安民心其房屋亦於二十一日標封當塲點明産物登簿惟該店家無長物聞於事前已將粗重器皿陸續搬去預爲官府標封地步因之官塲素與來往者嘖有煩言僉指該店爲有心倒閉黏貼告白十二條略謂按照新律虧累之家寸草不留方准儘産折支該家屬旣將器皿移徙安知非暗運銀錢且有目擊移徙處所不難跟追一也此案稍存寛恕决難究出眞情特公舉代表三人請將一干人証交其收審二也該店東之子與楊合春結姻難保産業非移存該處請提楊合春訊鞫不難水落石出三也該店東子姪一係出赴某省候補知縣一係出赴某省候補鹽塲請電咨扣留押解回閩清理四也其餘八則未得其詳日前候補州縣三十餘員黏連告白通禀司道其宗旨謂該店係奉藩台給諭遵辦錢糧以至官欵被倒如此之巨糾集十餘員趨赴節轅遞禀時適司道畢集官廳經巡捕先將此禀送藩台察閱藩台卽傳各官諭曰此禀萬不可遞蓋該店遵辦錢糧不過着其過平過鏨進庫間有短平次番着令補足退換以專責成該店并非本司所開亦無准寄錢糧明文在各州縣平日錢糧往往遲延不解任意寄存生息及至被倒則欲罩我頭上若經大帥批斥於本司臉上甚下不去且恐轉貽重咎云云各州縣遂唯唯而退 
[自治學員竟有冒充調查者揚州]  
　　揚州舊城北小街地方昨有甲乙兩人一稱黄龍臣一稱葉本華突至胡某宅内自稱自治公所調查人員謂胡姓不應私吸洋烟勒罰洋三十元胡以有開吸烟並無不法一再磋商給錢二千文黄葉心仍不滿彼此爭論鬨動多人適江甘自治研究所畢業學員茅君幼菴經過該處查問情由（茅君與黄葉兩人素來相識）察知並非其人索閱調查執照乃係僞造茅君以自治禁烟名譽攸關旣經查獲假冒得實當交巡警局報告禁烟自治兩公所照章核辦 
[測繪考生竟有賄賂監督者武昌]  
　　湖北新辦陸軍測繪學堂現在招考學生有漢陽某生因與該堂監督劉香逵觀察同鄉爰託某紳向劉說情面交名條一紙劉監督當即婉辭某紳頗含怒意即接過名條撕毀是以劉監督不記得該生名姓乃日昨該生趁劉監督在學堂時倩人負黄色油布大包裹一件直送至劉之私宅　房匆匆而去劉監督回宅後聞信極爲詫異卽飭人將該包裹送至學堂門房並飭丁役不得私自拆視一面將此事始末牌示宣佈飭該生親自來本堂門房内報明包内物件當衆解驗取去决不追究現已數日尚無人前來認領亦未悉包内何物誠奇聞也 
清談 
[賣礦張某之小歷史（希夷）]  
　　賣□□礦之張某本老□親王府中一馬夫也。其爲馬夫時。□親王尚幼張某常保抱之。游於園中。因得主人歡迨□親王長出使德國。拔張某爲隨員。得以置身通顯聞其賣礦。在拳匪亂後乘東省未交還之時機。串同洋人。作此交易云 
　　記者曰。朝廷之所以待張某至矣。拔之於厮　之中。畀之以通顯。之職誠千古不易有之奇遇也。今張某所以報朝廷。者乃如此。 
盲話 
[幸哉柯大臣之馬]  
　　昔之大臣。以利國爲心。今之大臣。以害民爲事。昔之大臣。利國而民無能名。今之大臣。害民而民不敢怨。 
　　嗚呼。大臣之勢力。洵如是耶。吾聞昔之日。有牽牛以蹊人之田者而奪之牛。今柯大臣之馬。怒號飛騰左衝右突。有將攤户踏翻者。有將行人撞倒者。有面銜眼鏡口吸紙烟由人力車上避讓不及而傾出者。吾不知柯大臣於此。又作何語。 
　　記者曰。幸哉其爲柯大臣之馬。設使他人於此。則攤商被損者。行人被撞者。鮮不紛紛然擾擾然。牽馬索。賠靜聽官府之處置矣。烏有所謂隱忍不言而自歎晦氣者。 
[不幸哉度部之烏布]  
　　度部腴地也。烏布。美差也。處全。國之腴地。任一部之美差。其一二深得堂官之奥。援者。以六尺微軀。兼三四要差某處月奉夫馬數百金。某所日進薪水數十金。鮮衣怒馬馳騁天街。朝博公爺歡。夕醉妖姬。艶酒肉膏梁。酣歌恆。舞此亦。人生之至樂也。 
　　乃忽。焉特頒新例。凡鹽政處財政公所人員一律開。去本部烏布。一紙。堂諭儼若青。天之霹靂然。吾不知該兩地當差人員。其將自此降心下氣。永不兼差乎抑仍百出其計蠅營狗苟以破壞新例而後已乎。記者不敏。謹拭目。以俟其。後 
 [L雜錄> 
[近日之二大發明]  
　　一照心鏡　照相一事本光學家之小技。不過使人五官畢現精神流露。爲表面之觀耳嗣經德國雷挺庚君發明一特别鏡遂能將人身内之物畢現。並窺。見其心。初發。明時。只能照其心之若何動。尚不能將人心搖蕩之形。一一照。出更經逐。漸改。易現已能令人身織微無隱。此技實於人身病症。大有關係。醫學家爲詳細研究之。 
　　二融鍊質　德京柏林什勒白爾君。新創一法。令素不著火之物爲之融化。業經禀官專利。查此新法熱力極大爲向來所。未有凡向稱火磚不灰不以及五金内種種不能化之品。用此法歷數分鐘能融之。此法又極。簡便。將來一切製造必利用之而與製造松璃。及鍜鍊純綱之用。。尤不可限量也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十月二十一日第十八次議事（續）]  
　　雷奮云我資政院有一種責任爲保全國家體面軍機大臣亦有一種責任亦爲保全國家體面本員對於資政院發生事件苟可以保國家體面無不持漸進主義但資政院乃國家之資政院非議員之資政院資政院之體面乃國家之體面亦非議員之體面議員辭職受政府解散議員之體面未嘗失也若犧牲國家之體面而以玉成我議員之體面我議員實不敢存此心惟今日之事尚有政府特派員要求發言更有不得不先聲明者今日舉一切政治之責任均委之於皇上一人之身其現象之危險何如我等亦並非以各國内閣副署制度責之於軍機大臣但即中國署名制度而論凡一上諭最先恭讀者爲軍機大臣軍機大臣對於上諭苟有發表之意思不難造請於皇上之前前次之資政院章程及諮議局章程亦經皇上欽定而以上諭頒布亦係軍機大臣署名軍機大臣旣見資政院章程及諮議局章程即可引伸章程之義以陳明資政院之權限故今日先决問題當先自問資政院究竟立於何等地位議員對於上諭誠無贅辭然自問地位實無可以自立或者謂資政院議决上奏未與鹽政大臣及民政部會同上奏故有交令察核之諭然資政院之權限本可以核議各省諮議局爭執之事惟以君主大權所在故核辦决議不得不請旨裁奪以斷其曲直何在若因爲朝廷不知原案歷史故必須諮詢鹽政處及民政部則軍機大臣係備顧問之官乃無論何事皆不能知必待諮詢主務大臣軍機大臣卽不知鹽務民務豈並其自行上奏之資政院章諮議局章而亦忘之耶旣如是則軍機大臣旣不足以輔弼朝廷資政院應陳之於皇上資政院並非與軍機大臣爲難因資政院章程所稱軍機大臣違背法律就謂凡關於法律之事皆在彈劾之列故易議員提出之彈劾案實不必謂軍機大臣侵奪資政院之權限實軍機大臣自違其軍機大臣應遵守之法律也許鼎霖謂此次上諭係軍機粗心之過因素來不負責任所以粗心現在不必多議可請軍機大臣到院質問軍機大臣旣不負責任特派員亦可不必多言 
　　劉春霖言湖南事件本員卽謂軍機替督撫開脫是爲自已留地步不料今日果然以資政院議决上奏之事其結果與御史摺奏相同要資政院何用雷議員謂此旨軍機必應看過其實此旨即爲軍機所擬軍機大臣與本院恐生惡感故嫁禍於鹽政處民政部使之議駁而軍機乃作旁觀此不特侵奪本院權限實乃失君主大權想此兩處必不至上此當將來必仍請旨裁奪謂此爲君主大權非臣部所得擅擬其結果必至仍交本院核議李榘謂今日所要求者卽在彈劾軍機軍機雖自謂不負責任本院不能承認若不負責任尚要軍機何用今日諭旨即爲軍機所擬又爲其署名不必再質問雖質問彼亦不知如國會問題如湖南公債今日尚未答復只彈劾其侵權違法可也請議長指定起草員（未完） 
本埠新聞 
[公立醫院查疫續誌]  
　　二十八九兩日天雨途滑中國公立醫院派出檢查鼠疫之四醫生及寗波同鄉會友仍不間斷兩日間查過五百餘家并無疫症惟前日在阿拉白司脫路查見身患熱症形似鼠疫之李陳氏一人當由繆頌懋醫士勸令入院調治兹經黄瓊仙女醫士細心診治並略取身上血點交由大清紅十字會西醫亨司德君用顯微鏡考驗並無疫毒所患實係冬温是以仍用橡皮臥車囑該氏之夫陪送回家其夫以家寒無力延醫爲言董事沈觀察允請張驤雲醫士每日親至其家診視　餌一切均歸醫院代備槪不取資李某遂感謝而去 
[租界檢查鼠疫風潮之餘響]  
　　趙阿四鍾阿青等十八人曾於英美工部局檢查鼠疫時造謠滋事經公共公廨中西官執明已將趙鍾等十四人分别押辦顧阿福方阿九林阿狗陳阿有等四人與續獲之著名流氓周毛毛即飯桶毛毛押候被毆之西人施丁辦克及衛生員貪爾傷愈再核在案昨日上午上海縣田大令曁德師副領事先後駕蒞公共公廨會同寳讞員升座樓上公堂命將顧等五犯一併帶案研訊先由捕房刑事檢查員侃克君上堂譯稱顧等各犯均於檢查鼠疫時造謠生事喝衆毆人並查周毛毛係虹口賭檯上著名賭棍曾經蔡前道訪拿發縣收押兩年開釋未久是日周又爲首閙事實屬妨碍治安應請逐一嚴懲旋據西人施丁辦克投稱本月初十日因事行經西華德路被周毛毛攔住用手塞口即遭陳阿有等用扛棒毆傷右額下頷及腰際等處當時倒地血流不止旋復扒起逃入某華人所開之店内該店不納即跳於電車上詎是時電車亦不能行駛又被打失鑽戒等物後有西捕到來向空開鎗得蒙救出請將陳等嚴辦又據衛生員貪爾投稱是日乘脚踏車行經武昌路蓬路轉角見有多數華人胡閙即操華語向體面華人詢問何事詎未回答即被顧阿福方阿九林阿狗等毆傷現在右手之骨已斷勢難復元請將顧等重辦又據包探施榮福投稱是日閙事時見周毛毛毆打西人當即往拘已被逃逸至念五晚復往查拿遽被周撕破漳絨馬褂查周係流氓應請重辦旋由二百十七號二百九十八號兩印捕及八十五號馬巡西捕八十四號西探等上堂證明當時周等行兇閙事各情形訊之周毛毛供稱彼時因患目疾在家靜養並不出門從前雖曾犯事現已安分求恩明鑒陳阿有供在碼頭上爲小工不敢毆打西人中西官諭將周陳二人帶下命提顧阿福林阿狗方阿九三人至案詳加研詰均供詞推賴寳讞員與田大令會商德師副領事判將各人帶回捕房候商明辦法再行解案核斷 
[南市並無鼠疫之確據]  
　　城自治公所前據公立醫院董事沈仲禮君函報滬南地方亦有鼠疫發現即由該公所董事竭力防備迭紀前報兹悉前日所董又派巡員會同上海醫院監院張竹君女士及王醫士等前往郎家橋弄内三十六號門牌由北市源昌里遷來之周伯華家詳細調查始知周係醫生其姪女子姪三人已在源昌里患病身死其弟履芳於九月初起一痰核當倩中西醫生醫治西醫云是疔毒後由華醫金某開刀流膿碗許未見輕減延至二十三日在家病殁停柩 
 
 

Page 19

 
 
中庭旣而周履芳之妻蔡氏因丈夫子女及姪先後喪亡不勝哀痛遂於前日私將金板戒一枚吞下圖盡嗣經家人察破急倩上海醫院女醫士設法施救得將金戒嘔出然其臟腑已被搾傷喉管亦已損破奄奄而死昨已將周履芳夫婦兩柩同時舁出一面由周父醒儂將藥方及蔡氏所吞金戒檢出呈局聲明並非鼠疫所董廉得其情立即函復公立醫院沈董事以釋羣疑 
[滬道移商務總會文（爲皖省災賑事）]  
　　准江南製造局張來函以皖省本年入夏以來驟雨連旬江淮暴漲皖南一帶現值秋穫被災之宣南蕪繁等縣尚可勉爲搘拄皖北靈夀鳳等十餘州縣被災尤重且去歳已被水災孑遺之民重搆淪胥之厄慘酷殆難言狀加以外匪勾結飢民藉端煽惑擾亂數州縣幸蒙撫憲派兵鎭攝得以綏謐尚未撤兵大寝之後又繼以兵燹轉瞬冬寒災民無衣乏食壯者鋌而走險老弱轉徙四方淮徐魯豫及江南亦將受其影響不獨皖罹浩刧即中原大局不堪設想昨奉江督憲檄行敝局飭弟勸募振欵解皖協濟業經備文咨達嗣復奉皖撫憲電飭籌助并稔已由江督皖撫憲合電貴署請爲勸募弟誼屬桑梓尤難漠視兹奉上王字德字號捐啟各一百册並抄錄皖撫來電一紙卽希察覧請速賜於貴屬各府州縣及上海各局所並義振諸紳及商會商界諸君轉囑廣爲勸募以冀集成巨欵俾災黎得免溝壑時局藉獲乂安感禱何似此次皖北災情極重必須辦理急賑并懇照錄皖撫憲電致尊處及敝處兩電先行電達各府州縣查照囑令從速籌勸然後分寄捐册藉期迅速集事現敝處正專電奉邀劉蘭階來滬籌議急賑辦法等因並附送捐啟二百册到道准此除分行外合行移請貴總會一體勸募集有成數逕解道署兌收核轉 
[關於信義銀行與鎭江紙廠紏葛案之牌示]  
　　滬道劉觀察昨日發出牌示云照得信義銀行與鎭江紙廠糾葛一案迭據紙廠股東代表馬文卿呈控節經前道移行商務總會上海縣核議見復旋於本年四月間據信義銀行總理尹克昌以被控侵吞鉅欵虚實均應澈究請親提刑訊以成信讞等情又經蔡前道批飭上海縣速傳股東代表馬文卿及應訊人等到案提同該總理曁紙廠帳據解送來轅以憑集訊本年七八九月間屢奉部院憲批發尹克昌馬文卿及股東李近仁等呈禀並據尹克昌先後來轅禀催旣據馬文卿等來呈復經蔡前道曁本道先後移行勒吊帳據會同查明解道集訊並批飭該商等赴滬投案候訊在案乃自批提迄今已半載之久尚未據該商等投到亦未據上海縣吊到帳據解送來轅殊屬玩延現奉憲批期限迫促未便冉遲自應由縣會同商務總會詳細查軋並提尹克昌曁該商等秉公質究斷詳免滋訟累除行上海縣遵照辦理並移明商務總會外合亟牌示爲此示仰該商等遵照限十日内投縣候訊如再逾延定將控案註銷毋違 
[承襄讞亦自謂喜聞已過者]  
　　婦人喬氏前在上海縣署禀控母舅張考山經理造屋從中舞弊等情曾由田大令飭提張考山到案訊知吞用洋七百九十五元有零判令收押追繳在案詎張挺押不理復令伊妻串同訟棍朦禀道署幸未邀准前晚復由襄讞員承明府提案訊比張供赴道朦控一節實係妻子不知事理聽人唆使小的在押並不在悉所有舞弊欵項叩求寛限措繳判仍還押旋發堂諭云復訊張考山前代爾甥翻造房屋包與作頭王炳仁價銀六千三百兩言明分三期照付第一期應付二千三百兩第二期應付二千兩均已付訖有王炳仁收條爲憑第三期二千兩因房屋未成價銀未付此乃一定之理乃初次禀稱工程只有五六成已付銀五千四百兩後王炳仁抛工逃避復經伊司帳催工造好其後找之一千多兩都交王炳仁司帳手中取有王炳仁收條察閱收條第一二期係王炳仁所出以後收條十餘紙皆零星散付並非王炳仁所出殆因喬氏控追遂私刻王炳仁戳記希圖吞没前次旣已訊明具限認繳免予深究已屬從寛乃日久抗延猶復令伊妻架詞上控有田憲明察秋毫迭次訊諭均以氏夫爲寃枉不料委憲復訊不察根由亦不觀原斷一味將氏夫威嚇不容理辯勒限一月繳洋氏夫懼怯受刑無奈含涙具結總之氏夫付清王炳仁之造價在抛工之前故執有收條爲憑承憲偏聽一面之詞不將案卷詳細察閱中其巧計欠債者逍遙無事受屈者含寃莫伸似此偏枯太甚恐中外古今均無此例各等語希圖翻案以遂其吞没之志本委察閱案卷最爲詳細來滬不過兩月所審之案已有三百餘起果有受屈者含冤莫伸偏枯太甚之處不妨一一指出本委喜於聞過自應痛改前非若毫無其事亦不得不從嚴追究以禁刁風 
[醫生欺騙婦女]  
　　江湖醫生張寳山托詞包産男孩出售僞藥向三泰路鍾林書之妻王氏騙洋十元又向徐仁貴之妻史氏騙洋八元嗣經鍾等回家詢悉前情將張扭控捕房昨解公堂訊究判張將騙洋如數交還原告逐出租界 
[匿名信函之牽累]  
　　四路分局黄正巡官前日接一匿名信函稱有江北人沈三在烏鎭路搭蓋草房碍及公路巡官當派地保前往將沈逮案訊據供稱草屋係另一沈三所蓋聞當時有江湖醫生陳漢章向之訛詐沈三不允陳稱欲報警局後沈出洋三元始得無辜小的與伊姓名相同致被悞拘巡官飭令退去候再查辦 
[巡長與婦女絮語]  
　　總工程局三級巡長陳德勝即劉樹堂前晚至萬聚馬頭陳徐氏划船上與陳友貴之妻范氏絮語適被其夫撞見指爲犯姦立持樹柴毆擊傷及頭顱血出如注是時范氏乘隙逸去遂將徐氏及陳扭至工程局控訴陳友貴稱上月間該巡長無端來船撞見後褫其號衣後奮力奪回今又來船與妻私語求請重究訊據該巡長供係到船索欠並無别情陳裁判以夤夜闖入非姦即盜著先送往醫院醫治候再究辦陳及徐氏均交管帮保回候移請警務處查明核奪 
[復訊學徒竊洋案]  
　　新閘平橋路同康米店主王興記控學徒陳仁生竊取鈔票洋一千六百五十元已由公廨將陳與陳母分别押辦昨日又由捕房將匿吞贓洋之張王氏及陳之保人陳榮堂解案訊追張王氏供無力措繳判仍還押候函請太湖廳查明該氏家産再核陳榮堂着交原保出外帮同料理 
 
 

Page 20

 
 
[城内]  
[通融交保]  
　　王阿良前由廣東乘坐招商局致遠輪船私帶嗎啡二桶被海關查獲解經稅司諭將嗎啡充公王阿良函送道署發縣收押在案兹王遞禀求請交保昨奉承明府提案准交某公館保去 
[毆辱尊長]  
　　李老四昨將伊姪李順台扭至一路分局喊控順台因借錢不遂胆敢行兇致被毆傷請爲驗究經代理正巡官孫明府略訊一過判一併移縣訊辦 
[竊犯收押]  
　　吳錦江偷竊張士奎家衣物被張追獲後吳即出刀將張戳傷手背　由浦東二路巡局送縣責押在案前晚經田大令提案訊實判吳押改過局半年以儆 
[官事]  
　　北洋警務畢業生候選縣丞母瑤光　農工商部主事葉基楨昨日到道禀見鎭江陸軍警察警兵官馬玉章禀知伴送升署烏里雅蘇台將軍奎留守來滬 
[南市]  
[協吊贓物]  
　　法捕房昨日派探至工程局禀稱太古洋棧失竊樟腦數十斤查悉由新北門外城脚畔專收贓物之王阿金收買請爲弔贓局中准即派探同往吊獲交付來探帶回一面將王拘局管押候訊 
[學徒不端]  
　　西門外王家闕路祝馬有銅作學徒許開海王阿根私竊該銅作物料在途求質經租界包探查獲解至公廨轉送工程局訊明判許戒責一百五十下王責一百四十下交祝領回管束物料給還 
[閘北]  
[幸未燎原]  
　　德生里後江北人王阿二家前日因放鞭炮遺火草屋上起火延燒比鄰何全貴之草屋幸經鄰衆帮同救熄未釀巨灾事後四路一區黄正巡官諭將王提案判令賠償何損失洋三元並罰洋三元充公 
[騙取行李]  
　　計信山由南京乘輪來滬抵埠後被同船之劉玉卿將行李騙去前日計將劉之同伴陳世祥扭至四路分局控請究追黄正巡官訊供之下判陳交保尋劉到案昨將劉及計之行李一併交案判劉責三百板還押候辦陳從寛免究起案物件給計具領了案 
[不歡而散]  
　　甬婦王陳氏手携衣包棉被深夜行走由巡士拘入四路分局昨奉提訊據供因與姘夫口角分居衣被均係已物判氏交保開釋 
[英租界]  
[定貨紏葛]  
　　德商榮華洋行控恆茂盛號經理張炳南不理定貨虧銀一案前日午後由廨會訊原告延滿斐特律師請追被欠銀二千五百兩張延律師哈華托辨稱張非經理該號係王榮嘉陸瑞卿等合股開設另有經理司帳等人况店已收歇東夥各散此項欠欵未便令張認償應請察奪寳讞員商之德師副領事判張交保候查明實情再行訊核 
[地販還押]  
　　著名地販沈學安因與許陳氏地皮紏葛被氏扭控㭝航渡巡防局嗣因沈逃匿租界由局移請公廨提獲迭經中西官訊供因沈不認華界居民押候會商　辦在案昨日復由捕房將沈解廨請爲訊奪孫襄讞商之英康副領事判仍還押候商明核辦 
[拐匪待罪]  
　　拐匪張二因在揚州地方誘拐小孩來滬經汪毛氏控奉上海縣移廨提獲收押在案昨日復由捕房將張解廨訊究中西官判仍還押候函催江都縣覆文再核 
　又趙李氏控陸定華王阿二串拐六歳男孩福寳一案昨日復由捕房將陸解廨復訊德襄讞商之英潘副領事判陸仍還押候下禮拜三訊究 
[違背烟禁]  
　　陳王氏　居六馬路二百十七十八兩號屋内專事私售烟膏並容留過犯張阿大李裕甫王阿六張金甫及王天喜等開燈吃烟被捕查獲昨將各人併解公堂訊供屬實判氏押女所三月張阿大押西牢半年李押四月王阿六張金甫各押一月期滿均逐出租界王天喜押兩禮拜烟具銷燬 
[誘拐婦女]  
　　許樹卿即樹森控陸王氏誘拐伊妻李氏昨由捕房將陸王氏拘解公堂押候原告到案於禮拜五訊奪 
[情虚行賄]  
　　大英公司輪船控張友炳竊銅銷贓於小章郎昨由水巡捕房將小章郎拘解公堂訊知曾經送給水巡洋兩元及雪茄烟一箱中西官以雖無收贓証據究屬情虚是以行賄判小章郎罰洋十元與行賄之烟洋一併充公 
[藉端索詐]  
　　法租界花烟間妓女楊桂洪因被鴇婦沈娘娘虐待奔入法捕房呼寃旋由狎客馮阿星出洋五十元代爲贖身移居英租界内詎前日忽有流氓李小和子錢金法欲向楊妓索詐洋三十元報由捕房派探將二人查獲昨解公堂請究楊妓與馮到堂訴明前情訊之李等供稱當時言明身價洋八十元馮祇付過五十元今由沈鴇囑令索找並非訛詐判李錢兩人押候移提沈鴇到案訊核 
[私設花會]  
　　方配記王福根在楊樹浦二百四十四號屋内私設花會聚賭由探一併查獲昨解公堂訊明判方押三禮拜王押七天 
[茶館聚賭]  
　　徐道馬在虹口西威路開設茶館違章聚賭昨由包探將徐妻王氏傳廨訊實判罰洋十元充公賭具銷燬 
[美租界]  
[有何忌諱]  
　　頭埧路一百九十八號門牌陳阿江家之小孩近患天花昨日隣居蕭雲桂家適煮赤豆陳以其故意衝犯忌諱怒不可遏赶至蕭家將鍋灶擊毀扭至捕房捕頭立即知照衛生所派醫往查再行核奪 
[圖賴工資]  
　　吳湯氏前在河而培路二號門牌某洋人家帮傭昨赴捕房控被該洋人圖賴工資捕頭飭赴領事署控告 
[索債衝突]  
　　王金榮昨至百老匯路向韓開金索討欠欵口角相毆由捕一併拘入捕房捕頭諭赴公堂控訴 
[論價口角]  
　　李金山張小四昨向西華得路小販周阿慶購買食物論價口角扭控捕房捕頭以事甚細微分别斥釋 
[流氓兇横]  
　　顧阿連昨至捕房報稱頃間行經北河南路被流氓胡阿二扭毆捕頭允爲查究 
[法租界]  
[深夜火警]  
　　前晚十二句鐘時西門外惠順里某姓家不戒於火焚燬房屋兩間捕房恐有别情即飭包探前往查勘 
[女孩迷路]  
　　昨有年約十一二歳之女子洪秀英迷路徘徊由巡捕查知帶入捕房轉送公堂請示聶司馬詰其住址言語不清判送善堂留養候領 
[限期還債]  
　　范桂生前向陳茂芝借洋一百四十四元延約不還由陳具控公堂准詞傳訊據供實因時勢窘迫無以應付求恩寛限判交保限一月理楚 
[藉詞賴債]  
　　魚行夥費桂林前代魚户沈月舫向恆泰魚行作保往來當時借去頂首洋五百元後又陸續欠去四百餘元詎近來貨旣不送且欲再借數百元行主張九林知其存心不善婉詞却之沈即藉詞圖賴故將費扭控公堂昨日審訊判費交保限七天交沈到案訊追 
[擒獲拐犯]  
　　拐犯張秀德被人在閘北巡警局告發避匿法界經該局偵探訪悉投報捕房協同法探前往擒獲昨解公堂略詰數語准予該探帶回歸案訊辦 
海上閒談 
[試問租。界各房主]  
　　當此年關將近之秋。市面蕭條之際。若房租堅執不减。則商民無力擔任。而遷徙而閉歇。而空房愈多。請房主一游租界各馬路其貼紅條召租者幾何矣。昔開而今閉者幾何矣。然則寗租昻而迫以遷閉。抑寗稍抑其租值。而使有休養之資。以繼續租借其房屋。此中孰利。孰害。願各房主一商榷之。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[陸軍部奏定官兵卹蔭恩賞章程（續）]  
　　第七章　卹賞細則　第二十四條　當國際戰爭時陣亡等項官兵如有生前功勳卓著或臨陣首先遇害或死事極慘被害極烈等情均得分别按照各表奏請從優議恤或指照何官從優議恤　第二十五條　查向來陣亡等項文武各大員其生前職任重要卓著勳勞者除照例優恤外仍復渥荷天恩予諡立傳賜其祭葬官其子孫及准予建祠列祀並給以治喪銀兩等一切特加之飾終典禮嗣後陸軍一二品大員應請按照職任勳勞一律加恩以示褒榮而彰功勩至陣亡官員有立功最著死事最烈者即非一二品大員亦得邀予謚附祀諸盛典嗣後陸軍官佐無論中次第級如有立功最著死事最烈者均應查照向例一律辦理　第二十六條　凡陣亡等項官員如奉特旨優恤或請優恤奉旨允准者均應欽遵辦理　第二十七條　陣亡等項官員如有奏請指照何官階議恤或指照何官階從優議恤者只准大於原官原銜一級槪不得超越至二級以上其有超越指請者由陸軍部查核奏駁即經奉旨允准亦應由部聲明定章請旨辦理　第二十八條　陣亡及限内傷亡官員請從優議恤者均各照應升之階給金贈銜仍照原銜原官議給世職如係從八品則照正八品給金贈銜各項兵可以類推至王以下各宗室世爵及大將軍將軍品秩尊崇應如何加增給金及優予恩施之處臨時請旨遵行其餘限外傷亡等項從優議恤者祗照本條分别給金及世職廕監毋庸贈銜若正一品之將軍以上應否增加給金抑如何從優之處仍應請旨辦理　第二十九條　陣亡等項官員如有記名升階職銜等項請照章議恤者均各照其記名升階職銜品級分别按照各表辦理如請從優議恤者則各照其記名升階職銜品級分别議給世職或給廕加一級給金第三十條　陣亡等項官員如奏准指照何官階議恤與第二十六條相符者卽照所指官階辦理其指照何官階從優議恤與第二十六條相符者所指官階如係從二品以下即照所指官階從優加一級辦理倘所指係正二品官階亦僅照正二品辦理毋庸從優加至從一品以示限制第三十一條　陣亡等項官員議恤其有官階兼有世職者世職大照世職辦理官階大照官階辦理　第三十二條　陣亡等項官員議恤有以小銜署大銜如係奏署照所署品級辦理如未奏明仍應照原銜辦理第三十三條　陣亡等項官員或緣事革職留在軍前効力者如先經奏明署理員缺者則照其所署品級分别按表辦理若未經奏明署理員缺或未經署缺者均按其原銜分别照各表减半給金其應行給與世職或給廕之處亦分别降一等辦理均於議恤時聲明賞還原銜　第三十四條　凡降調暫停開缺仍留原營効力人員請照章議恤者則照所降職銜分别按表辦理　第三十五條　凡暫予撤職並未開缺仍留原營効力人員請恤者仍應照其官階分别辦理　第三十六條　凡軍營僱募之工役傭人及官員子弟人等有册可稽者如有各項事故均分别照正兵减半給予恩恤金毋庸給予恩撫金　第三十七條　凡陣亡等項官員履歷聲叙有記名委署職銜各項經部已註册者即照其委署職銜各項品級議恤如未經註册者仍照原銜原官辦理　第三十八條　凡請恤之案須將各該員詳細履歷三代並各項切結隨案送部如未送履歷先行奏恤之案自奏准之日起予限二年如逾二年之限履歷等件仍未到部者即將恤案由部奏請撤銷　第三十九條　凡襲廕各員子弟須在陸軍小學堂或普通高等小學堂以上之各學堂畢業得有畢業憑照者始准襲蔭若未經入學須令補入學堂畢業後再行核准至請襲請廕各項事宜應暫照舊例辦理 
　　第八章　恩撫細則　第四十條　各表所列之恩撫金均係年額應按年照數給予其恩撫金憑證由該督撫大臣於二年以内咨部由部查核發給　第四十一條　恩撫金係給予死亡者之寡婦或其孤兒如無寡婦又無孤兒應移給其父母或其祖父母　第四十二條　恩撫金給其寡婦或其父母祖父母應終身給之　第四十三條　恩撫金給其孤兒於十八歳以内給之　第四十四條　應受恩撫金如有左列事故之一者即行停止並註銷執據　一入外國籍　二被處重罪之刑獄　三寡婦死亡或再醮或去其户籍　四孤兒死亡或爲他人之養子或滿十八歳以外　五父母祖父母死亡或去其户籍　六自恩撫金議准之日起二年以内未曾呈禀申咨到部請領者　第四十五條　旣無寡婦孤兒又無父母祖父母應將此項恩撫金註銷　第四十六條　凡給予恩撫金應由死亡者之本籍地方長官或本旗佐領詳細查明取具宗圖履歷並出具切結詳由該督撫大臣於二年以内咨部由部查核相符然後照章辦理　第四十七條　恩撫金憑證不得賣讓典質亦不得以之抵償貨財債務等項違者查明註銷　第四十八條　以上所列各條如有未盡事宜及應行增改之處隨時斟酌具奏請旨遵行 
小說 
[義俠小說盜俠（十一）]  
　　已而麗榴鼓勇言曰。如將軍之言。則將罼愛我甚摯。然貧女尚有一言。貢之將軍。昨日見獲之少年。雖得罪於將軍。然以貧女之故。而致彼少年於死。在理不可。將軍能否釋此少年。麗榴語至此立止。少頃乃繼言曰。將軍苟聽貧女之言。貧女亦敬信將軍之語。否者。似將軍之語。出不由衷。貧女殊未敢信。格蘭那極始聞麗榴語而怒。張目而起。往來疾走。忽立俯其首。沈吟約數分鐘許。乃仰首笑曰。密司恕我。吾深知天下之女郎。苟舍其生命。而脫其情人於網者。亦奮然爲之無恤。密司之前。倨後恭。或即如此。吾雖不欲以小人之心度人。然密司何爲於俄頃之間。立變其態。吾固武人。而亦不受人紿。幸密司宥我之執。語已仍向麗榴鞠躬。又搖首笑曰。吾苟釋此撒克遜之豕。密司又將立易其狀態。詈吾至於無地。矣吾必先求得當於密司。然後釋此撒克遜之豕。密司幸勿懟我。麗榴聞格蘭那極之 
 
 

Page 27

 
 
語。心房之霉懣。乃不可狀顧詐爲矯厲之容。兀然無動。朗然謂格蘭那極曰。何如。貧女固知將軍之言。特一時譎語。安可聽信試思將軍矢言愛我。而區區一事。靳不之聽。所謂愛我者安在。且吾特一柔弱之女子。已在將軍之勢力圈内。而將軍之威勢無倫。何患貧女之食言反汗。貧女即不惜生命。將軍獨不能靳吾勿死耶。貧女一身。悉爲將軍所筦。以將軍之勇。何施不可。貧女詎能撓抗。果至彼時。貧女進退勿能。生死不可。詎非自投於戾。麗榴已微。哂斜睨格蘭那極之面。似有鄙薄之狀。格蘭那極雖不信麗榴之甘服無忤。而聽頃間麗榴之言。亦至有理。一則自信已之威力。實足以筦此女郎。令其生死莫可。且自視已之一身。旣爲王室大將。又勇名遍於倫敦。天下安有身爲女子。而能恝置格蘭那極於不顧者。 
國外新聞 
[英國選舉事宜彙誌]  
　　二十八日倫敦電云克洛末君投函各報力勸自由貿易者投票選舉聯合黨　愛爾蘭培爾法斯脫之曷爾斯脫廳近開會集議到者甚衆未得坐位者共有二萬餘人演說者均謂内國治制如經議准實行則將施用酷烈之辦法以爲對付云　倫登特萊君宣稱如有流血之事則政府須擔其責任曷爾斯脫廳之會議當經議决籌欵招募聯隊購買軍械現認定之捐已有英金一萬磅寇仲君在赫爾演說要求以已之一生行事與矯治君互爲比較寇君聲稱彼寗截斷其手而不願敗壞國人之心志以挑起政治之戰爭首相已有書允於下次國會集議時呈遞議案准蘇格蘭有本處政務准駁之權 
[美總統注意巴拉瑪防務]  
　　二十八日倫敦電云據美總統塔孚脫之契友隨與同往巴拉瑪者聲稱巴拉瑪建築砲台一事雖國會中人擬向主張運河區域中立之各國宣明意見而塔總統則深信該處之砲台萬不可少云 
[日員亦圖探極]  
　　二十八日東京電云白瀨中尉南極探險隊已於昨夜由東京出發各報皆以同情之言祝送該隊惟以該隊組織殊不完全故此行能否成功都有疑詞云（以上譯字林報） 
[葡國共和政府近舉]  
　　初九日里斯本電云葡政府現已計議籌付皇太后瞻養金事宜意大利公使開爾卜里伯爵即謁見葡國外務部大臣詢問政府意見據該大臣答稱葡政府擬每年付以英金一萬三千五百磅與其向受之數相等聞皇太后以居葡已達四十載故仍有回葡隱居之意今日德國公使謁見葡國外務部大臣謂接本國政府訓令着與臨時政府交好如舊云（譯泰晤士報） 
[德國國會選舉豫聞]  
　　二十八日柏林電云本届德國國會議員雖須於一九一二年二月滿任聞德政府擬出諭於來年十一月間舉行選舉其提前之故大約因欲將一九一二年至一九一三年之豫算案由新國會通過耳 
[土使更正開戰流言]  
　　二十八日柏林電云土爾其大使館近發文告更正波斯邊界開戰及土國進兵波斯之流言 
[土法最近之條約]  
　　二十八日柏林電云土爾其已與法國訂定斐洲阿爾其愛斯保護權條約 
[墨西哥國會近事]  
　　二十八日栢林電云墨西哥國會因總統狄愛士力能戡亂故已通過信任總統之議案 
[波斯風災近聞]  
　　二十九日倫敦電云卡斯比安海近遭大風吹沉機橋一座波民淹死者約三百人並沉船十艘沿海各鎭均遭水淹 
[墨西哥亂事續聞]  
　　二十九日華盛頓電云墨西哥亂事復行猖獗亂黨現阻止墨西哥中央鐵路辦公並在乞華華召集大隊擬與政黨决戰並聞該亂黨所立之臨時政府現正運動美國承認 
[澳門海軍人之騷動]  
　　二十九日香港電云星期二日澳門戍軍及海軍人員曾鼓噪要求立卽實行驅逐教士之訓諭目下均已安靜（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
