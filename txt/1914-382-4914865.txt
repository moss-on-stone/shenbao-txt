# 1914 - 382 - 4914865

 

Page 1

 
 
   
 
 

Page 2

 
 
時評 
[志喜（抱）]  
　　日來得可喜消息一二爲北京王治馨之被拿交訊一爲南京韓巡按使維持敎育之通飭 
　　王治馨案虚實未知吾所喜者使案而實也依法處理法伸而民大快萬一出於吾向所謂出主入奴擠排傾陷者之所爲一訊而其心大白總之無論結果如何必可使世界少一不平事故可喜也 
　　韓巡按通飭維持敎育文有曰附税名目雖滅敎育事業萬無滅理又曰捐税充敎育有案者不得藉口停止苦心分明不惟盡釋各地恐慌且可杜絶屬吏藉口部令减削敎育其措語誠摯處與吳江丁知事文可稱雙絶眞可喜也 
　　懲一王治馨而無數之王治馨喪胆得一韓巡按而其餘二十一巡按或不肯讓韓專美於前不尤可喜耶 
　　苟國事盡如此民望不絶民心大定國非不可爲也 
[命令]  
　　六月二十六日大總統策令署理四川西川道道尹倪焦奎代理四川東川道道尹裴綱署理廣西鎭南道道尹何治方均着來京覲見此令 
　　又令廣西南寗道道尹范雲梯雲南　中道道尹周鍾嶽雲南蒙自道道尹吳良桐均着開缺另候任用此令 
　　又令任命方履中爲四川西川道道尹霍勤煒爲四川東川道道尹蔣繼伊爲廣東粤海道道尹王連嘉爲廣東潮循道道尹王典章爲廣東高雷道道尹王壽民爲廣東瓊崖道道尹朱爲潮爲廣東欽　道道尹張緝光爲廣西南寗道道尹龔育麒爲廣西鎭南道道尹楊福璋爲雲南　中道道尹周沅爲雲南蒙自道道尹劉鈞爲雲南普洱道道尹林炳華爲貴州黔中道道尹此令 
　　又令任命梁政麟署理四川建昌道道尹梁邁署理廣東奎南道道尹楊晋署理雲南騰越道道尹任可澄署理貴州鎭遠道道尹此令 
　　又令陸士芬給予五等文虎章此令 
　　又令新疆巡按使保薦政務廳廳長人員呈請任命等語應准以王學曾爲新疆巡按使政務廳廳長王學曾未到任以前准以徐謙護理此令 
　　又令財政總長周自齋呈據署江西財政廳廳長王純詳稱景德鎭統税徵收局局長洪漢文自上年到差截至本年四月底止較原額盈收三萬六千餘元前辦湖口進口統税兼出口税捐徵收局局長陳春華於任差期内經徵税欵除因亂事减免　計外實照原額短收五萬八千餘元請予分别奬懲等語現在財政困難巳極全在經徵賦税之員淸白乃心竭誠爲國使中飽凈絶涓滴歸公乃以裕度支而資挽救其虧短公欵自肥囊棄者則是害民　國法無可貸節經明發命令著效者優奬舞獘者嚴懲各在案查景德鎭統税徵收局局長洪漢文於　亂初平之後徵收税欵竟能額外增加至三萬元以上辦理認眞成續昭著應准給予五等金質單鶴章其應支勞續金卽按照奬勵條例第四條第六條之規定辦理至前辦湖口進口統税兼出口税捐徵收局局長陳春華經徵未及八月而短收之欵竟至五萬八千餘元之多實屬有虧職守更難保無侵挪情弊當此庫欵萬絀之際該員陳春華竟　藐視法令短收鉅欵自非嚴加究治則相率效尤伊于胡底財政又安望起色且該員並經被控有案着即發交該省普通文官懲戒委員會查明控案澈底根究從嚴處罰以昭儆戒此令 
　　又令蒙藏院總裁貢桑諾爾布呈駐京綽羅斯多羅貝勒唐古色之次子花連　年巳及歲請授台吉並給予廪餼等語花蓮布應授爲二等台吉並照駐京台吉例支給廪餼此令 
　　大總統申令虞舜大知猶察邇言諸葛善思願攻吾闕自古善旌諫鼓以逮矇誦瞍箴眞不播爲美談載諸史乘凡政治淸明之世必有靖共正直之風本大總統日昃不遑勤求治理思夫所以奠邦基而答民望而惴惴焉惟蔽聰塞明是懼故於上次覲見肅政史時勗以願聞己過直言無隠茲據代理都肅政史夏壽康等呈稱請降明令以彰索諫求非之美德而紹拾遺補闕之成規時政得失尤宜建議應謂一并宣布等語查肅政廳本有糾彈官吏之職權條例謹嚴僅規大義與其發覺於事後不如防患於未然嗣後肅政史封呈事件有能獻納箴規指陳利病者本大總統必親加省覽虚衷　納藉彰臺官　　之休力懲晚近阿諛之習有厚望焉此令 
　　又令廣西巡按使張鳴岐呈稱中渡縣知事藍迺憲袒庇濫押有玷官常除撤任外請付懲戒等語藍逎憲繼　　　王湘泉强取民物並將事主　　　傷復敢濫押平民　　詳覆實屬荒　己　藍迺憲著付文官高等懲戒委員會議處以儆邪王湘泉曁犯事警兵仍由該巡按使飭令該管道尹勒送法庭按律懲辦並交内務司法兩部查照此令 
　　又令廣西巡按使張鳴岐呈稱署融縣知事楊道違法受贓縱警殃民擬請從嚴懲辦以儆官邪等語查官吏犯　治罪條例第二第三兩條規定枉法贓至五百元以上者處死刑不枉法　至一千元以上者處無期徒刑該知事身　民　乃竟藉端焚索贓欵纍纍貽害地方殊堪痛恨旣據查明屬實著即發交該省高等審判廳訊明確情依法嚴辦以爲貪　殃民者戒並交内務司法兩部查照此令 
專電 
[北京電]  
　　中德路約傳稱一爲高徐一乃由黃河對岸附近之一地點起直達京漢線豐樂站或由道淸路之道口鎭起點此節與前各報所傳大異 
[北京電]  
　　張謇前謁袁頗以搜括可慮爲言袁謂將規復自治張云如此須留自治經費 
[北京電]  
　　改軍區設將軍計畫將發表聞先設一將軍府於北京令各督來京後再行分配 
[北京電]  
　　今日各報皆用向例未有之大字刋布懲治王治馨之命令以表示歡悦王所任知事有到任五日而得資五千者王己身所得贓欵蓋五萬以上 
[北京電]  
　　陸軍部以各處請撥軍火甚多而中央庫空如洗擬向德國訂購快槍一萬枝陸路砲山炮各二百尊機關槍二百架前日有克羅伯廠駐京辦事員根次巳與徐次長接洽一次 
[北京電]  
　　外交部接西藏會議陳使電言中央提議之更改條件達賴堅不承認 
[北京電]  
　　内務交通兩部呈將順治崇文正陽三門修改並於正陽門旁東西各門旁門餘地雜種花草此等創舉大爲外人歡迎 
[西安電]  
　　白匪之先鋒隊巳過荊紫關該處居民均搶掠一空其大部分仍在山陽一帶 
[蘭州電]  
　　此間軍隊時有殺害之事出現張督無法調辦决意留西援軍陶雲鶴一旅歸甘督調遣 
[安慶電]  
　　倪都督得陜督電悉狼匪有囘竄皖六消息刻派馬聯甲師長所部四營卽日開六安防者 
[安慶電]  
　　上年之亂安徽紙幣悉由商會籌欵維持現倪督擬以七折收回商民大譁 
[安慶電]  
　　皖路國有方夢超得欵專擅經股東呈控二十條現倪督調查屬實飭令密拿 
[蕪湖電]  
　　贛督招募直軍二千七百人由津浦南下昨乘江輪過蕪 
[南京電]  
　　巡按使電六十縣知事三年度縣巿鄉敎育費仍照二年度預算辦理 
[南京電]  
　　蘇省出洋學生經費每年十四萬一千元巳劃入三年預算經韓巡按籌有的欵特電敎育部備核 
[南京電]  
　　韓巡按准農商内務兩部咨調查外人商業妥籌善後辦法 
[南京電]  
　　内務部飭將前淸督標世龔職員調查報部 
[南京電]  
　　韓巡按擬在揚通各屬設立墾務局 
[南京電]  
　　水警第三專署張玉山因事撤委下關商民以全體名義禀留 
特約路透電 
[北京電]  
　　據張家口來函近今之刧掠乃第一師之兵所爲旗兵並未附和近來當道一再出示禁止賭博當日有兵二人當衆賭博爲警察所見即執送警署旋有兵二百人入城擬責問警察警察不服乃起衝突且用武器互鬥於是土匪乘機附和從事劫掠有予紀律之兵一小隊在場恊助第一區警察以機關槍一架扼守通鐵路局之石橋第二區警察則扼守該鎭下叚外有圍牆各銀行皆在圍牆之内被掠者爲商巿大街一條約長二英里銀行支店數家住宅數家互鬥時死者約四十人内有平民數人受傷之平民四人現由敎會醫院療治當時街中彈如雨點衆皆伏匿户内星期五晚當道曾派兵保護外人住宅官員之眷屬多居避敎會星期六日處決搶匪二十六人亂後有兵多人逃入鄉間繼經拘獲在宣化府處决本地之兵現防守各山隘及張家口附近各村警察現均携帶手鎗電線並未被割惟在宣化府與北京之間中斷搶匪顯　同營兵士二千人齊起響應大肆刧掠而不意多助警察禦敵夜半軍官調集大隊擬淸除叛兵叛兵乃作鳥獸散逃入四鄉 
[北京電]  
　　北京運往西安偵探白匪蹤跡之飛機兩架均巳損毁據華人消息一架疑係白狼之細作所爲一架因駕駛不能得法所致 
[成都電]  
　　東藏河口至襄塘間復起匪患運送軍械之隊伍曾爲匪所擊 
[成都電]  
　　聞現有攜械之藏人一隊駐紥孔谷嶺（譯音） 
[成都電]  
　　北京派來調查藏務現狀之委員一人因向各員勒索巨欵巳在打箭爐處决 
[東京電]  
　　貴族議院巳通過海軍預算案 
譯電 
[倫敦電]  
　　整頓中國鹽政之丁恩君回抵倫敦時晨報訪員前往謁之丁恩君否認奉特别使命至英之説且謂彼之暫歸徒爲休假計彼殊愛中國且信賴之中國近來大局進步頗速云 
[華盛頓電]  
　　美日兩國所布之公文微明日本巳拒絶承認美國提出處置開列福里亞州購地律糾葛案之條約日本於兩星期前致文美政府謂美國提出之條約足以發生新糾葛且仍要求日僑應受同等之待遇及言如目下之情狀長此不變則該問題不得視爲業巳解决美國國務卿白乃安君巳於六月二十四日答覆日政府該文兩國均未宣布聞一面重申美國之前議一面則留續行談判之餘地 
[巴太維亞電]  
　　蘇門答臘忽遭劇烈之地震海陸電線皆斷房屋官署均經震倒死者甚衆 
[蕯萊姆電]  
　　美國維區古城半爲火燬損失之數約逹 
 
 
 

Page 3

 
 
英金四百萬鎊流離失所者共有萬家現有五十人傷臥醫院 
[鈕約電]  
　　墨西哥叛軍佔據柴加台加斯之前曾與官軍鏖戰四日山邊及城中各街道死屍枕藉叛軍統領維拉將軍曾親率大隊進攻致傷參謀五員軍官死傷者頗多據稱官軍死者四千人傷者二千人被俘者五千人叛軍死五百人傷八百人 
[里亞茄拉電]  
　　墨西哥立憲黨領袖卡蘭蕯將軍之代表日内將抵此間與烏爾太總統之代表討論一切調和會議業巳暫停 
[華盛頓電]  
　　美日政府關於開列福里亞州交涉案之公文業巳宣布美國於六月二十四日答日本十個月前之公文謂　繹條約有不許日人在該州享購置田地權之義云 
[公電]  
　　敎育部覆浙江省敎育會電省敎育會電悉范氏藏書如實係被竊又確知贓證所在應令原失主向地方官廳禀請追辦 
　　浙委員報告張家口兵變巳平電朱都督呂師長鑒敬日張垣兵警衝突處斷欠公故是夜十時步一營兵變别隊少數附和大肆焚刧天明始止彈斃軍民五六十人現變兵逃散地方平靜如常委員等安謹聞劉端宥 
　　張鳳翽通告北上電都督巡按使並轉護軍使鎭守使將軍都統公鑒鳳翽奉令入覲遵於本月二十三日將印信文卷咨送陸都督接管卽於是日起程北上謹此電聞張鳳翽漾　 
　　　建章通告接陜　印電各都督巡按使　軍使將軍都統徐州行營　昨　大總統任命署陜西都督張鳳　來京覲見等因奉此茲於本月一十三日准張鳳翽將陜西都　印信文卷等件移交前來即於是接印視事除電中央外相應分電查照統希惠敎是幸陸建　敬印 
要聞一 
[江蘇巡按使復省敎育會維持學電]  
　　上海江蘇省敎育會鑒沁電悉自國税地方税名目取消後深恐各縣悞會致敎育經費有所減縮妨碍進行業經　飭照舊支配並先電飭知照知注特復 
[江蘇巡按使通飭六十縣敎育費照上年度預算辦理文]  
　　爲通飭事案本公署前以政府公報第七百四十七號載財政部　准取消國税地方税名目　便支配而利進行文當經飭知各縣知事刋登省公報第二百六十八期在案查本省各縣敎育經費大都取給於附税附税名目今雖消滅敎育事業萬無隨之消滅之理且現所變更者祇在名目與收放各　至於地方一切應辦事宜曾不少異前飭所謂將附税用途臚列欵目開册詳核即是此意即本公署前令塡報二年度縣巿鄉敎育費出入計數表蓋亦預爲維持三年度　後經費地步但各縣奉飭之後或因誤會而起恐慌致下學年敎育計畫　滯進行是不特本巡按使維持之苦衷廢於一旦且將使各地方固有之成績付諸東流影響所及關係匪細各該縣知事須知取消國税地方税名目爲一問題支配用途爲又一問題此項向在附税内所占敎育經費但使與地方有重要關係支配適當核與部定辦法無慮抵觸合亟通飭各該縣知事將三年度縣巿鄉敎育經費在附税用途未經列册詳奉核定以前仍暫照二年度預算辦理其地方所收捐税指充敎育有案者並卽繼續徵收不得藉詞停止一面並候制定三年度縣巿鄉敎育費出入計數表或另行飭　塡送　憑稽核此飭云云 
[荊紫關傳來之狼訊]  
　　漢口英文楚報曾接荆紫關訪員六月二十二日所發之函謂巳倉皇逃往老河口東竄之白匪一股長驅直下過寳雞　屋　縣藍田其次所抵之處卽爲龍駒寨　地之民聞風而逃故龍駒寨今巳成爲空墟樊特沙斯敎士亦擕眷逃往　關惟白匪並未進取荊紫關巳變計折入南山按該訪員今正向老河口進發逮至其地將見亦十室九空而外人則均巳出亡據最近消息該地諸敎士巳率眷來漢今巳在途矣白匪匿跡終南山不知將由何方面衝出據官中消息匪隊現欲逃回豫省老巢今其進行之一路如入無人之境前途當猶然也 
[説匪]  
　　談虎客上年　平亂事之後地方秩序漸次回復宜乎人民可享安寗之幸福矣乃事竟有不然者則以各處匪徒乘機擾讓小之刧掠鄉村大之蔓延數省雖由防營陸軍之不力實亦生計困難迫之使然耳茲據最近所聞分述如下 
　　白狼白匪起於河南　初人數本不甚多因張都督誘其來降　又殺之而受降時白狼即豫料其有詐僅遣其部下之頭目前往故白狼遂號召匪徒蹂𨈆豫南一帶以爲報復旋　安徽過湖北陜西甘肅等省所過之� 
處無不廬舍爲墟雞犬不留小民何辜遭此茶毒最近且由甘肅之秦安冋竄陜西經隴縣　雞扶風盡　而窺西安趙倜部下之統領高雲彩及其他軍官與兵士死於役者多至數百人遂不能不退守西安迨陸建章出城拒守而匪又由孝義山徑中趨龍駒寨及至商南附近分爲兩股一向東似欲窺河南之淅川内鄉一帶一向南似欲由山陽進窺四川之夔府又聞河南人云一星期前白匪有一股約數百人擾及項城距今大總統之舊宅僅數里其餘各縣小股土匪亦復不少聞均白狼餘黨現白狼又回竄河南人之浩刧正不知何時方能歷盡也而張都督（指鎭芳）之遺愛在民將永矢弗諼矣 
　　弓富魁山西近日省城及包頭鎭岢嵐縣亦有匪人蠢動互爲響應考其致此之由則有所謂弓富魁者本　巿井無賴之徒當辛亥南方革命時與一貢生續同喜聯爲同志紏合幾班戲子聲言赴大同鎭樹獨立旗適該鎭防營譁變遂唾手而得堅城其時總兵陳希義欲往攻之然大同城内居民不少頗爲繁盛聞信電省城諮議局請阻進兵派人前往招降該省諮議局即商允當道撥十餘萬金派副議長杜上化前往招降杜即取道正太京漢京張各　路前赴大同（以旱道梗阻且不如火車之速）弓續欣然就撫該鎭賴以保全然弓所部之人猶留一小部分回省後由閻都督委用而續亦令署巡警道旋以續不勝任方易人而弓亦投閒置散矣近來弓續以包頭鎭有匪滋事遂號召其舊部在岢嵐縣響應而太原又有一般反對金巡按使者乃亦欲揭竿而起爲裹應外合之計故本月十日前後省城頗爲戒嚴幸經閻都督拿獲數人立予正法人心始覺鎭定亦云險矣 
　　其他各匪近日山東之曹州亦有一股土匪約二千人畫符念咒酷似當年之義和團並有某某眞入之徽號日前該處有電來京請派長江巡閲使張勳率隊往剿以張久在山東情形熟悉而其部下又敢戰　前也但陸海軍統帥辦事處是否照准以關軍事秘密即知之亦未便宣布閲者其恕我乎新疆古城一帶有太極山會匪散放票布尤以聯絡中下級軍官及軍隊爲惟一之目的幸都督楊增新覺察尚早派員嚴密查緝將匪首劉萬鵬拿獲訊明直認不諱即按軍法處决其餘脅從及被誘諸人則一律解散然雖有電到京呈報辦理情形而根株未盡餘孽能無復萌此時尚難預必又聞福建與浙江交界之某處亦有土匪滋事聞人數不多當易撲滅嗟夫萑苻滿地不以嚴刑峻法固不能治其標而人孰無良徒爲飢寒所迫流爲盜匪若不速爲吾民籌生計恐良民日少而匪徒日多將有誅之不勝誅者矣因附誌數語質諸讀報諸君 
[雜評一抱]  
　　白狼又來矣其死耗言之者且不敢自信乃其蔓延東竄之耗則言之鑿鑿也 
　　張家口之兵變乃謂白狼間諜煽惑使然飛機之失其能力又謂是白狼之力白狼眞神矣哉抑亦言者之過也 
　　但其前隊確巳遇荆紫關從此又將軒然起一大波未可知也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交部提出修改税約之理由]  
　　修改　　一事政府向公使　提　以來幾經談判各　　使　巳有表示　　　然尚未能得其完全承認　此事在政府則　　全力以　公　　交涉務期辦到　　　　　　前外交部曾提出理由説明書四節送交政事堂討議以便積極進行茲將其槪略誌之於左 
　　税則經過之四期中國自與各國通商以來進口税之征收約分四期第一期爲鴉片戰爭時代　　百抽十或十五第二期爲英法聯軍時代减至值百抽七八第三期庚子亂後又减至值百抽三五及至民國成立爲第四期或納或免更無完全之税則不可不亟行修改以歸於平允 
　　屆滿時機之莫失　　一千八百八十一年即光緒十七年中俄改訂條約准俄民在伊犁塔爾哈台喀什噶爾烏魯木齊及關外之天山南北兩路各城貿易暫不納税惟納中規定十年後須另行修正届期雙方若不提議得繼續十年當光緒十七年爲第一屆滿期彼時當局者了不經意未從提議修改及至第二届爲光緒二十七年又值拳匪亂事未及辦理今巳至第三屆期滿不可不急起直追以符定約之履行 
　　優待税約之宜改中日甲午　事和解後曾訂立一種優待税約係（一）凡日本船隻進中國通商各口岸按噸數交納船鈔滿百五十噸以上者每噸納鈔銀四錢百五十噸以内者納一錢（二）凡日本貨物運進中國照章納税若自此口運至彼口無論貨主及運貨者係何國人所有賦税鈔課釐金雜捐各項一槪豁免（三）凡日人購運中國貨出口時只納出口正税一次其税賦等一槪豁免之此項優待税約與通商税則亦頗有關係而亟宜修改者也 
　　海關用人之關係中國海關收税權向操之於外人之手緣江寧條約之規定上海設立海關由英美法三國派員辦理百數十年來迄未經收回惟此項條約之規定關係主權至爲重要現當修改税約之際亟宜乘此機會向外交　要求取消以挽回用人之權 
[新官制之連屬問題]  
　　地方官品級之制定中央各官之品級制度案巳由政事堂起草交付法制局現在地方官亦將分别等　據訪員報告所有分品之計畫内容如左（一）巡按使從一品或正二品（二）道尹從二品或正三品（三）財政廳長正三品（四）政務廳長從三品或正四品（五）縣知事及巡按使公署科長從四品或正五品（六）財政廳署及道尹署科長從五品或正六品（七）縣署科長從六品或正七品（八）科員從七品至正九品 
　　官等官俸條例之修正政府日前以刻下官制變更所有現行官等官俸多不適用且民國成立以來官　不分以致平政院所具有之褫職免官二　界限不淸故特將現行之　　　　條　　　法制屬從　　　以　　　　　　局現巳　此項條　　　完備呈復　　核定施行大約一俟政事堂會議議决卽可　由總統以申令公布 
　　道尹公署組織之大致道尹公署組織法　巳由政事堂起出革案其内容係設兩科凡警察賑　　　　　道路宗敎　俗　兵選舉官產官物土地各事項歸第一科辦理其敎育學藝農林工商内河航政水陸運輸等項歸第二科辦理 
　　修訂邊防官制之襄贊政事堂會議外官制增修一節擬定於各邊　另訂特别官制昨間國務卿之意見以各邊防情　各有不同必情勢符合始能收效無碍擬呈請總統物色於各邊防素有實地經騐者　干人隨時襄贊以資完善 
[研究敎育問題者共視諸]  
　　地方敎育之會商總統以地方敎育經費若按二三年度　　規定之數目則與現在財政不符即應由政事堂會同敎育部規定此項要點四件（一）省敎育經費應否再事核减（二）省視學員宜由巡按使委任即宜規定各省應派幾人（三）縣敎育經費是否由附加税劃出（四）其各縣劃出此　　規定幾成 
　　敎育事業之難題敎育總長湯化龍到部以來頗欲做　事業惟目前有最難解决之三問題（一）小學讀經兒童旣不易領悟且無敎授之時間不讀則王學曾倪嗣冲等現　以此爲請（二）小學爲國民敎育自應擴充惟部中不能直接管理無論何國皆歸自治團體籌辦　現在自治機開舊者業巳解散新者尙未成立擴充之法究應何從（三）各種專門實業學校雖限於財力一時不能添置然固有者亦以經費問題幾有不能繼續之勢亟應設法維持籌畫多日迄無善法乃令該部所有人員互相研究條舉以聞而備採擇然聞各員對此三問題亦覺束手無策云 
[司法界之重視人道者]  
　　息事寗人之通示京師地方檢察廳卽日通示云照得國家設立法　原用以保民非用以擾民檢察廳代表公益發覺犯罪者自應依法檢舉對於無辜者尤當盡力保護京師五方　處地面遼濶訴訟事件最爲衝繁就中薄物細故鼠牙雀角之爭什而五六其他挾嫌攻擊恐嚇詐財者以爲現在涉訟較易率皆遇事生風揑詞聳聽詭許百出棼如亂絲又如無知愚民刁頑婦女往往祗憑好惡不辨是非所告稍有不遂即便纏訟不休紊亂社會之秩序妨害地方之治安其事至爲可惡而其愚亦甚可　本廳斟酌地方情形應於有罪必罰之中隠庽息事甯人之意故凡收受之案間有情節輕微卽予從寛免寛抑或犯人逃亡暫行中止以及告訴無理由當時駁回者無　無之本難　喻户嘵按之從前京外間刑衙門亦復如是乃查近來　　涉訟者恒多不解其故被人愚弄廢時失業呆候傳訊　以積慣訟棍不肖吏役多方鼓惑藉端漁利一經訟累遂蕩家破產殃及妻孥此外因事牽連偶遭經告者亦多不安其業待罪　　　　　　　　　　　　　　及此　　　　爲此　切　　　　　等凡　　　旣經取保或由本即批示面諭免究及中止之類者自應各安生業毌得　空等候並不得輕　浮言致中棍匪之計倘有　藉本廳　官名義在外招搖或應内吏役藉故敲詐留難者准其分别指名喊告一經查有確據定即嚴行究辦以樹風　　而維法紀自此次通示以後商民人等遇有前項訴訟事務須留心辨别幸勿聽人指使自貽伊　切切此示中華民國三年六月二十二日 
　　尊重生命之電令日昨司法章　長電令各省高等審檢廳略謂現在節届夏至天氣漸熱各看守所人犯衆多暑氣薰蒸易致疫癘日久聚處病斃堪虞　從速清理應轉飭所屬各廳縣務將刑事案件認眞迅速淸結　於民事案件際茲炎暑苟有確實保人勿得濫押以防疫癘而重生命云云 
[俄日兩國之北滿觀]  
　　俄人又傳增兵據海拉爾函云該處原駐有俄國鐵路護軍及工程隊等千五百餘名突於本月十日由西伯利亞開來火車又載到綠牌俄兵一千餘名抵海站下站卽配布於原有各兵營中商民見此非常惶恐咸謂逆酋勝福聞我國征蒙軍隊業抵大興安嶺不日即能抵海深恐蒙兵難以抵　特請俄兵來海爲護符又據外交界人云係駐大務里之兵因海站左近山林叢密故每軍至夏節後來此避暑並無别項問題又一訪函云大務里爲中東鐵路赴俄之首站又爲俄人屯駐重兵之所前數年該處僅有華俄商舖數家常駐之俄兵亦不過二千餘名自蒙人獨立後大興土木建築營壘華俄商人亦漸　　軍隊亦陸續增加茲據最近調查該處共駐馬步砲工各隊巳達兩萬餘名逐日在郊外操練並有砲兵兩大隊野戰砲數十　練習各種戰門術畫夜不息據此則大務里爲俄邊要塞駐有重兵何僅此一千人來海避暑内幕殊不可知 
　　日人經營交通日人經營南滿不遺餘力所獲各項利權比之德人於山東英之於揚子江流域殆無多　近日對於北滿之交通極爲注意據齊齊哈爾日領事署傳出消息云該國交通部大臣後藤氏擬於下月初旬來北滿調查一切交通事宜以便進行聞該氏此來尙擬就便調查北滿經濟狀况云 
[直隸各縣經費之核定]  
　　直隸巡按使通飭各縣文云照得設官所以　民餼廪必期稱事量人乃能爲出度支貴有常經直省各縣自改組以來調查報設佐治人員往往事少人多徒滋糜費至臨時活支等欵尤屬漫無限制此等情形什恒八九實爲年餘以來財政紊亂之原因吏治進行之障礙現在縣官制旣奉明令頒行亟應將各縣經費分别等差重加核定查政費之多寡固應以事務之煩簡爲斷而值此財政困難亦不得不參酌各縣原有之入欵暫定各縣行政之歲需茲經本巡按使督率財政廳參酌情形分别釐訂除順屬二十縣現正籌議劃分應暫照舊辦理外將全省縣署經費暫分六級現定數目彙列一單計第一級天津等五縣每縣年支銀元一萬五千六百元第二　邢台等二十縣每縣年支銀元一萬三千二百元第三級獲廳等二十縣每縣年支銀元一萬一千四百元第四級安肅等二十七縣每縣年支銀元一萬二百元第五級新樂等三十縣每縣年支銀元九千元第六級完縣等十九縣每縣年支銀元七千二百元其新鎭一縣事務簡少收入更微另定爲年支銀元三千九百六十元以上所定之數但舉大　不標細目應責成各知事從七月一日起一律實行經此次核定之後所有經常臨時雜支活支各欵均各遵照單開數目就原有入欵分别動支斷不准托故推延及稍有踰越至如何酌盈劑虚支配用欵應准各按事實於總數内自行伸縮不爲遙制如俸薪一項新章掾屬由知事自辟則辦事人員但求取其勝任無庸再拘定額　活支各欵亦可權衡緩急隨時分配如遇特别發生重要事件另行詳請核示辦理似此兼籌並　庶各縣辦事無製肘之虞而財政前途有統一之效惟是制定出欵必先周知入欵各屬前此所報曁委員查覆原案多有未能詳盡及敷衍含混之處當此整頓伊始攷覈不厭周詳應仍責成各該知事將所有入欵確切覆查限七月十五日以前詳晰開報財政廳彙案詳請覆核茲將應查各項分條另列一單應卽按照單開辦法確切詳查造册具報其爲單内所無之欵亦應據實查開一併彙列册内如果覆查之數多於此次核定之數自可將支出一途酌予增加寛爲留備另案飭遵倘實係入不敷出除一二著名極瘠之區應候另行議擬餘均切實聲叙應准於政體無傷不涉紛擾者就地自籌詳候核奪以資挹注計開第一級歲支一萬五千六百元（每月平均一千三百元）第二級歲支一萬三千二百元（每月平均一千一百元）第三級歲支一萬一千四百元（每月平均九百五十元）第四級歲支一萬零二百元（每月平均八百五十元）第五級歲支九千元（每月平均七百五十元）第六級歲支七千二百元（每月平均六百元） 
[魯巡按公署成紀]  
　　蔡巡按使巳於昨日將各科辦事人員分别派定舊人居十之九新人居十之一並聞辦事細則亦巳擬定不日即可宣布茲先將各科派定人員詳誌於下秘書沈兆褘徐源殷德霖（專辦外交）外交委員蕭彝元總務科（主任）陸家駒（第一股）主稿劉寳泰委員余秉甲高福生（第二股主稿袁克儉委員潘光組張克豐俞安澄童植管慶同郭惟祐（第三股）主稿汪福熙會計委員張廬劉士烜（庶務委員）　世勳吳傅會内務科（主任）姚朋　（第一股）主稿沈寳瑩委員王政高徵嶧邢兆燦（第二股）主稿湯允中委員申心培傳善慶范鼎榮（第三股）主稿喻秉國委員方頤恕諶待敎育科（主任）胡家祺（第一股）主稿念梅蔭委員徐亮羲范炳辰劉毓芹（第二股）主稿林修竹委員張樹椿周之楨邢同泰部定視學員鞏秉秋彭芝蔚李賜驥孫房王之鑑實業科（主任）　方騏（第一股）主稿孫維璧委員岑剛李琪萊孔慶年（第二股）主稿李繼沆委員汪懋林苪畯高茂棻財政（主任）樓兆梓（委員）未定司法（主任）梅光羲（委員）洪筠特派技士徐芝田（專辦繪圖測繪等事） 
[江西水災近聞]  
　　近日江西淫兩爲災附郭之圩　多年坍場以致豫章溝之水倒灌城内東湖水景溢滿不能容納故高橋三道橋水關橋爲國求賢墩子塘等處盡成澤國附近居民大有寸步難移之槪昨午有數人赴城外煤炭城上觀水不意足下之土被水洗空忽然崩塌有三人竟遭沒頂南昌之東北兩鄉地處低窪連日破堤男婦老幼望洋而嘆者遍地皆是惟東鄉之大色圩北鄉之新垾尙未冲決耳 
　　賑濟水災一事今日（二十二）商團又派團員陸俊英鄒兆俊涂相焜鄒魁元閔宜廷徐金華徐鏡秋傳興中黃錢林等偕同商會所派會員朱春閣燕仰高李巽靑蔡夢生胡金邦等携帶各項食品及小票若干親赴災地按户散給聞該團員等施賑之地方爲大溪塘徐姓百瀝黃姓翁姓葉家聊葉姓潘坊潘熊萬劉胡徐王七姓小新　李姓但見各災民携兒負女流離失所一種悽慘之狀目不忍覩 
　　刘南昌商務總會以災情重大需欵甚巨特電請中央援救原電錄下北京政事堂呈大總統鈞鑒天禍吾贛　雨兼旬洪水爲災大小圩隄決口者不計其數田禾淹沒人口死亡兵燹連年又罹浩动耳聞目覩慘不忍言現由會籌辦急賑權顧目前水退　後即應擇修圩隄以工代賑重栽晚稻可望秋收否則災亂相循公安莫保惟工鉅欵絀勸募難言應如何撥欵救濟之處伏乞鈞府軫念哀鴻仁恩速沛救災捍患功德難忘南昌商務總會漾印 
[皖督防範黨人之計畫]  
　　蕪湖警察廳長成逸安接到倪都督通令略云准統率辦事處勘電開探報黃興胡漢民陳其美在東京新組織兩支隊附設新同盟會一名激動隊一名捷進隊激動專聯絡匪類煽動軍隊捷進專習造炸彈暗殺要人凡黨人窮乏投効來東量予資遣回國擔任上項事件各省各要埠有卓著成效之黨可遴充執行重要事務内地設秘密交通機關四（一）駐長春境管吉直（二）駐上海管蘇浙皖贛（三）駐香港管兩粤（四）駐漢口管川豫湘鄂大連支部爲各該處直接機關遇事不及達東京逕由大連支部執行某駐大連黃駐東京資遣黨羽胡認經費又據探報黃興等籌得百四十萬爲川湘鄂皖贛粤滬浙緊要各省運動費議决粤先發難湘鄂響應陳炯明爲統將鄧鏗鄭芳蓀容著爲先門沙面陽江等處總司令陳現匿汕頭云云又據探報黨人在上海開皖江鄂三省連合會議决一致進行分途組織機關擾亂正會長柏文蔚副會長季雨霖　振鵬財政長管鵬凌蕉菴　事長張孟介鈕永建參謀詹大悲凌沼龔克定周宗澤曾翔天李文輝文牘范鴻仙駐漢通信員劉少舫等巳派人至湖北漢陽一帶又五十餘人分四路出發首先一路議定十餘人並女黨員數名携帶有炸藥手鎗及危險物甚多巳於前日由上海出發武穴登岸至湖北襄陽府及河南信陽該黨悉亡命之徒均須嚴加防範以遏亂萌　因轉行到廳成廳長巳轉呈鎭守使及咨行縣知事一體查照辦理矣 
[紀美國醫術考察員過蕪事]  
　　美國最大富豪柔氏世所稱火油大王者近捐美金七千萬元作世界醫術美舉此欵大半將爲造就中國醫術人才　辦醫院及　傷紅十字會之助故特派數員來華調查所派者皆彼邦名士現任美國駐漢口總領事顧臨君亦在其列前月抵京謁見袁總統時極爲歡迎並致有謝辭同行者爲國務院編輯員何極華何君閩人也少年精於英文兼通各省語言該　查員特聘爲譯員刻由河南湖北湖南等省凡有中外醫院處調查一周本月十七日由九江到安慶倪都督在署設筵歡迎於十九日晨由皖乘江華輪來蕪同行之西人駐漢口美領事　臨氏美國華夏大醫學校校長巴禮氏又美國芝加哥大學校校長某氏及譯員何君共四人顧臨氏等駐弋磯山美以美會醫院即紅十字會醫院何君則住公安旅館無埠紅十字分會擬開會歡迎因四君不能在此多住力辭此舉巳於二十日晨乘江輪赴金陵乘寗滬火車下行如沿途鎭江常州無錫蘇州均須次第攷察約定本月三十日到滬勾留數日再赴閩廣等省調查云 
[梁任公之講經（續）]  
　　世界上進化之極點可一言以蔽之曰人人各盡其本能而巳世之人則不然往往不但不能盡其本能而反戕賊之抑或舍棄其本能而强爲其所不能焉此即孔子所謂不知命也夫人之生斯世也一面須求有利於世界一面須求有於自己此人人之本分抑人人之所能也不知命者恆以現在之地位爲未足而妄求不可得之境富貴利達宮室妻妾日　於胸其終也無往而不失敗居常戚戚不安虚度一生人己兩無所益凡反乎本能未有不至於此者也其原在於不知命不知命則不能盡性夫能盡性則雖化育而可贊不能盡性則雖小己而無成差一毫失千里是不可不深長思也至能盡其性則能盡人之性其故若何曰人性不甚相遠孟子云凡同類者舉相似也凡人旣能盡其本能即能引誘他人各盡其本能蓋互相摹仿相觀而善本人類之共通性質知此即可見盡其性則能盡人性一語簡單明瞭終身受用不盡世之論孔子者或以爲尙私德而罕及公德重入世而不言出世予謂不然孔子者乃以個人主義與世界主義合而爲一又以世間法與出世間法合而爲一者也何言個人主義與世界主義相合也孔子之道重在修身若人人皆能自　自貴各修其身則世界之人俱臻於善此即個人與世界合一之理論語天下無道則隠一語似與世界無關然隠居不仕亦是發揮本能易曰居其室出其言善則千里之外應之又曰行發乎邇見乎遠使其言論行事足爲社會模範無論現在與將來必有受　感化者此種人物遂成不可磨滅之人物眞理亦賴之以長存古今亂世多矣其遺老遁身林野感化甚遙故孔子之道雖當亂世而不衰數千年之社會賴以維持所謂乾坤不息也由此言之將謂之個人主義乎將謂爲世界主義乎子曰誠者非成己而己也所以成物也故曰孔子之個人主義卽世界主義何言入世法與出世法同也孔子言必稱天天乃抽象物其所表見在於命命何在在各人之性人 
 
 
 

Page 7

 
 
之性不能盡知我之性可得而知從此體貼終身由之而不能盡各人皆有可以自樂之道出世法非以樂爲究竟乎孔敎所言天人合一天人相與之際甚多實人人所能到故曰世間法與出世法一也吾人欲利己欲利人欲入世欲出世固可知所從學矣學者何學爲君子也君子者人格之稱也欲造君子資格其條目甚多而知命實　其要素今服習孔子之道須知根本在此能體貼至此則身心安泰樂天知命所謂仁者不憂道在是矣諸公又須注意知命者非委心任命之謂乃謂知天命我之本能知其本能所在即須竭力爲之其有不成庶返諸吾心而安萬不可見義不爲多所膽顧而棄其本能也不獨個人爲然國家亦有國家之本能社會亦有社會之本能吾人從事於國家事業社會事業者亦須審其本能竭力發揮如有不成或天命尙有所待返之吾心而可即安如此則無入而不自得記曰淸明在躬志氣如神知命者方有此境象求其在我盡人合天願與同會諸君子共勉之 
地方通信 
[鎭江]  
　　鹽務稽查員到任距鎭江五十里之十二圩地方係鹽務匯聚之處向設有儀鹽總機茲又添設稽核造報所由中央政府聘請英人安德生君爲該所鹽務稽查員經理一切並委任林孚爲鹽務收税員焦作霖爲繙譯員該員等巳於日前蒞圩由儀棧倪總辦派員招待暫借該棧西花廳房屋爲辦公之所不日　到所任事矣 
　　學校之風潮鎭屬揚中縣新洲高等小學校有學生王某不守校規被王校長革斥嗣有張趙二紳向校長再三説情校長未允於是戊巳兩班學生遂全體罷課出校至今尙未了結云 
[揚州]  
　　捐助岸工石料江邑瓜圩一帶岸工經逐日小輪來往迴浪衝刷坍塌不堪時届大汎危險異常謝知事撥欵興修昨有前第二軍徐軍長夫人孫氏　所購修岸石料助其修築之用並捐飾物數種謝知事巳委員點收矣 
　　剷除烟苗記功江邑東北鄉與泰屬吡連地方距縣境遠農民私種罌粟前經張警長赴鄉　除刻警務所據宜陵周區員報告該處　　　巳　淸　　　予記功並移　縣署核奪 
　　縣署科員易人江都知事署第一科科員胡汝立日前請　回里現因縣署行將　組特由里寄來辭職文一件謝知事卽改委司法主任樓光兆兼任斯職 
　　劇盜就地處决江都南鄉劇盜王連元𪟀案　　前由謝知� 
事懸賞拿獲到案巳訊明供認搶刦許王等姓案件多起爰卽錄供詳請都督核示昨二十四號奉批飭即歸入軍事範圍就地處决謝知事即於晨間人時將該犯押解南門内大汪邊鎗斃 
　　招生肄習種痘上海中國牛痘傳習所現因各處痧症甚多擬招各處醫士至所講習俾廣爲布種以避時疫昨巳將招生章程函送縣知事署請出示勸令各醫士前往肄業 
[浙江]  
　　土匪聚衆戕科員朱都督昨接温嶺縣知事張紹軒電呈略謂本月二十四日據下半莊許朝蘭呈報被匪摀搶並請蒞勘適知事因發年金事　絆承審正在淸理積案故於二十六日派科員駱鴻治帶同法警四名小隊八名到地踏勘路經趙家墩詎該處土匪糾聚四五十人鳴號荷鎗俟該科員　至即行開鎗擊斃駱科員並傷及法警李官增勢甚猖獗除由知事會營嚴拿外迫切電聞 
　　裘美根暗殺歷史傳聞此次捉獲之暗殺隊長裘美根　縣大明巿人向在紹城大通學校燒飯買菜及安徽恩撫遇刺嫌疑涉及該校遂與學員某等潛逃日本更習東洋拳術充革黨暗殺　意欲暗殺南方各當道不意爲滬軍警所獲轉解浙都督府業開軍法課審訊據稱供證確　即日須宣布罪狀此以極刑 
[奉天]  
　　部員之敎育談近日北關中學校大起風潮適中央敎育部畢陳二員因公過奉聞有此種消息遂極力主張全體解散謂國家雖號稱共和而學生須講服從主義歐美皆然且今日世界爲學生時代光陰之寶貴學業之宏深　勉以　猶懼不足苟任意作無價值之行爲則今日旣爲暴烈之學子他日必爲駁雜之國民與其留此奇毒傳染爲虞何如及早掃除以惜此有用之財力再養成有濟之人才之爲愈也云云 
[濟南]  
　　蔡巡按禁用四六賀信紅紙四六賀信本爲前淸積習民國成立久巳廢止近聞蔡巡按履新後忽有某縣知事又有此種賀信出現蔡巡按昨特通飭各屬略謂此等虚設之文易啓浮僞之漸函　　止以杜　　其非　　　　　　　可用白行　　　云云 
[四川]  
　　巡按署改組近聞川省陳巡按使昨巳將省公署秘書司長等改作政務應　　以備顧問茲將姓名　下吳嘉謨楊光　　訓田明德謝樹　吳淞　鴻詩王國輔其政務廳總務科主任各科員亦巳委定李伯任張驥鍾　文路朝鑾陳蔭祖沈其秸陳國常馬　諸人 
　　檢察使檢閲確期檢察使胡忠亮由渝起程巳於十日抵省都督以下各師軍官均至東門外沙河鋪歡迎至后子門行轅聞胡巳定期本月十四日至西校場檢閲軍隊並代授都督巡按使及各師長勳位聞所帶衛隊不過二十名在渝時周鎭守使添派軍隊三連護送并有隨員十餘人 
[雜評二默]  
　　敎育韓巡按巳通飭縣巿鄉敎育費仍照二年度支放吾固言韓巡按必不自負其維持之素志也數日前人人爲敎育前途憂今而後學界人心將爲之一定乎顧或者謂此僅支配未定前之維持也其支配之能否不減縮尙未可料記者敢曉之曰韓巡按之熱心毅力巳流露於飭文必能維持到底且巳申明變更祗在名目而以辦學者之皇皇爲誤會矣我人又何虚 
　　司法司法部之通飭迅理積案勿事濫押者屢矣然而審判官對之漠然也各縣看守所中之人犯動以百計前據廣東調查全省囚犯之報告其數至可駭異他省當亦相同羈押人數旣多或有意外之譁變或以私刑而斃命或以　穢而成疫此種現象非特適予摧殘司法者之口實亦豈主持人道者所忍出此乎今章總長又有電飭以防炎夏時釀成疫癘各省司法官亦能稍體此意否耶 
　　行政政府對於行政官可謂慮之周矣知事分期考試所以汰其劣也嚴訂貪贓條例所以防其貪也有委員會　戒有肅政史糾彈所以治不職也今又擬增加官俸以養其廉重定行政費以寛其用官吏於此捫心自問宜可稍出其良心矣然而今日之官吏果何如耶或曰此政府之優待官吏也故官吏對於政府必盡力 
　　校正昨評第三則末句狼之功上漏一捕字 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[修理新大橋之解决方法]  
　　修理閘北新大橋一事近日正由閘北官商集欵招工投標詎忽被工部局阻斷交通又起齟齬巳誌昨報茲悉代理交涉員虞和甫君自得閘北警廳報告後業巳與代理領袖領事麥斯考君决定最後辦法探錄如下一該橋係在華租交界之處現議屬於華界一方面者由交涉署飭知工巡捐局派員測量繪具圖説呈報交涉署一屬於租界一方面者由領袖領事知照工部局派員測量繪具圖説呈由領袖領事轉送交涉署一俟此項圖説送到由交涉署呈報外交部鑑核並派員辦理此項建築工程一此項建築工程等費完全由華界自行集欵並派工程師切實估計如有不敷由交涉署呈請外交部撥欵支　以上數端聞巳磋商解决一面由領袖領事知照工部局將阻隔之竹笆拆去一面由交涉員署分别籌議進行務期從速開工以利交通云 
[楊道尹暫緩出京之原因]  
　　滬海道尹楊小川君前奉袁總統電召入京面詢東南近况並飭會同外交部與駐京公使團磋商規復公共公廨管理權及外人要求在閘北開放租界一事迭經磋商就緒有電來滬曾由總務科長虞君邀請英法兩公廨讞員到署面商接管手續及受理上控案件辦法巳誌前報茲悉楊君於該兩問題議妥後本欲返滬嗣因袁總統以前淸歷任滬道與駐滬領事團辦理交涉各事諸多失敗故挽楊君再與外交部將歷任前淸滬道經辦各事逐一查明具復以資查考是以暫留大約在一二日間可以竣事至該署添設司法一科曾經楊君電述應俟返滬然後組織云 
[記殖邊銀行之籌備]  
　　徐紹楨王揖唐馮麟沛等前擬組織殖邊銀行當己呈請政府批准在　茲徐馮諸發起人巳派定徐幾亭徐君紹楨之公子）金慰儂二君爲上海籌備主任昨晚假座大觀樓開籌備會座中有周金箴顧馨一陳彥通張公權莊得之陳新孜楊心一諸君徐幾亭金慰儂周金箴三君相繼演説盡歡而散 
[蘇門答臘地震之影響]  
　　據二十六日巴太維亞來電謂蘇門答臘大地震死者甚衆本埠之購藍格志公司股票者聞此消息大爲震動因該公司之產業適在地震區域之對面中間隔以高山不知曾否爲地震殃及而該公司上海經理除接商情電報外未接他電報告地震情事因是購股者乃紛紛發電探詢消息巳有數人接得覆電謂蘇門答臘地震藍格志公司產業所在之地毫無所知故本埠購股者均巳稍慰矣 
[江北查獲胰皂内之密令]  
　　上海軍界前日接江北蔣護軍使來電一通照錄如下逆首黃興等謀爲不軌異想天開近又於囗囗人所賣之胰皂内暗藏僞命令雇人傳遞茲爲江北總稽查宗增祿查獲胰皂一盒此皂外實中空内有黃缎僞令一件文係日本王軍都督黃令本都督業經照會各國領事請其均守局外中立頃接到各國領事復大均經承　　守局外中立卽下助北軍亦不助我軍確守局外中立範圍我同胞人等卽應尊重其局外中立之權利不得稍有侵犯無諭何地何時各　均不得干涉我之行動正可乘時光復不至有交涉之憂本都督深恐我國同胞不知此中情節爲此令開淮關復漢軍騎兵第四團團長王君祿代爲通知漣水縣胡君各柱可將此令傳知江淮各員通訊處速將家務辦妥等候月底本都督差遣韓司令辦江淮事議事畢即速囑同來本都督令到諸事小心事關重大切切勿違中華民國三年五月二十日發下蓋一紅色僞印係日本王三字不知係何取義此僞令長七寸四幅摺疊裝在胰皂中心外面絶看不出其中有物胰皂凌綠色兩面有字一面係一二胰子一面係洋密煉等字查此等陳皂即前日來浦　藥帶有寗領事護照之囗囗人所售此人現巳出境不知去向前日到浦時亦陳有駐寗領事獲照不料竟爲逆黨秘密作用殊堪痛恨除請都督咨請江甯特派交涉員速與該領事交涉並分别飭緝外合電聞希請查照一體查緝 
[嚴緝戴天雄供出之黨人]  
　　上海鄭鎭守使前日接奉統率辦事處令開案查亂黨組織俠義團於本年三月二十六日經前軍事處奉大總統諭令各省查緝在案茲據該使電告拿獲俠義團發起人戴天雄一犯訊據供認充任該團交際員係季雨霖爲團長邱冠軍爲實行部長王鐸卽王廣陵爲籌備部部長張超爲調查部長王伯嶠爲南方交際部長現均在逃等語事關謀亂應請通緝等情前來業經據呈奉大元帥批飭嚴緝除巳通函内外各省一體嚴密查緝以杜勾煽而遏亂源外合亟令仰該使仍飭所屬各軍營偵探在逃各黨魁踪跡設法查緝務獲究辦並將所獲之戴天雄一犯趕緊按律懲辦以寒匪膽云云 
[盤詰德婦被害之嫌疑犯]  
　　虹口禮查路十四號門牌德商南門牛肉店主婦密雪司南門被人謀斃並刧去值洋三萬五千元之鉅贓業經五十號西探總目安姆司脱郎率同弋登路捕房包探陳永康前往揚州甘泉縣提獲嫌疑犯朱某一名由該處警局派巡警四名荷鎗由滬寗火車押送到滬就近解入匯四捕房因該犯身染梅毒甚重故先送工部局醫院療治在案茲悉朱名小八仔連日在醫院調治病勢巳減故於日前由中西探向之盤詰據云去年因找尋史長到過上海一次然因兄巳病故卽行回籍並未逗留詰以南門被害一案堅稱不知惟聞捕房對於此案因關係僑滬西人生命財產辦理極爲注意以故連日研究口供搜查證據不遺餘力務達破獲正兒之目的云 
[三誌蘇省改訂税章之抗議]  
　　電催部示產銷併征問題前經上海商業維持會與各業認税商家羣起反對曾由總商會南商會電致北京財政部農商部南京國税廳籌辦處請求暫緩更章巳接籌辦處回電批示未蒙准行至財政部農商部迄今仍未批答茲各業商對於此事甚爲迫切必待部中批示方可遵辦以故總商會與南商會昨又電致該兩部請卽電覆電文錄下北京財政部鈞鑒蘇省產銷併征商情窐碍馬　請求飭廳緩行未奉鈞復　税　仍執前議期届情急均盼電示免滋事端 
　　客帮集議寓滬營口及山東帮各號商因蘇省頒布貨物税產銷併征章程核其種種辦法殊與商業前途大有窒碍爰於昨日午後邀集油荳餅業各商會議僉謂產税及進口税自上海光復後由商會諸董一再向同業商勸勉爲擔任而銷税則向由買客自出現欲在上海併征萬難再加入貨本之内况沿途一再扦騐不無躭擱必致貨欵轉運不靈無可營生當經議决如果產銷併征卽一律停止買賣以免虧折各客帮號商亦表同情遂公同允洽簽字而散 
[遷移道行政署之準則]  
　　滬海道尹公署昨奉江蘇巡按使飭開奉總統府政事堂敬電開奉大總統令此次規定之道區域仍係採用舊有道制道行政署之所在槪以採用舊有之地點爲宜若視爲必要亦可酌改惟須具有下列情形之一（一）該道區之適中（二）交通便利（三）商務繁盛其地點改用之際應詳呈該省巡按使轉呈大總統核奪等因奉此合行飭仰該道尹遵照等語代理員虞君奉飭後以道尹公署業就交涉員署組織有無酌改之必要須俟楊君回滬核復云 
[審計處塡給核准狀之手續]  
　　滬海道尹公署昨接審計處咨開本處審查各機關收支計算　支出計算書於審查完結後現依會計條例第三十條三十一條之規定制定核准狀狀内須塡會計員出納員姓名交該員收執解除其責任惟各該署管理會計各員屢有更換本處對於以前之决算某月係某員承辦不知其確無從查塡請將自二年一月起至三年五月止各該月經辦會計事項之會計員出納員職名列表註明送處以憑查核等因聞道尹公署巳將財政科長梁冠期列表函復矣 
[崔鳳舞仍任分廳長續誌]  
　　滬南警察分廳長崔鳳舞君前日接中央來電仍令留辦巳誌昨報茲聞閘北分廳長徐國樑君自升任淞滬警察總廳長後曾傳見南北分區署隊長員議定將閘北第四五六各區改爲一二三區滬南一二三各區改爲四五六區巳令各該區署遵照改換名稱在案今崔君奉到留任電令後又飭滬南各區署長員仍循舊名不得更換並以本月分滬南警餉巳經徐君在省一併具領特於昨晨由電話向徐君詢問題本分廳未奉明文取銷應領警餉自應仍歸本分廳長自領今貴總廳長在寧併領是何理由徐以滬南警餉前因在寧公幹之便故代爲帶滬等辭答这崔徐兩君後再有言聞皆根於平日之感情而發云 
[北方戰馬來滬]  
　　上海鄭鎭守使向天津馬廠調派馬隊來滬駐紥巳誌前報茲悉該馬隊應需馬匹現巳由津陸續南下昨巳上午招商局開平輪船自津抵滬載有戰馬八十餘匹在白蓮涇地方上岸聞該馬隊擬卽在派白蓮涇塡紥云 
[線人情虚]  
　　滬南警察分廳偵緝隊昨據線人報告謂閘北華盛頓路設有黨人機關請往查緝等語該隊長以查緝黨人照章須禀明上官方可逮捕遂邀該線人同見廳長詎該線人不允隊長知其必有挾仇誣陷情事遂斥退不理 
[犯兵自縊殞命]  
　　海軍某兵輪兵土錢玉坤陳貴二人前因報告黨人舉動致涉嫌疑經駐滬海軍司令部飭將錢陳二人一併看管嗣因查得錢玉坤並未錯誤業由海軍林代總司令開釋在案而陳貴一名尙須查明核辦仍押營倉昨日午後三時適因看守營倉之某弁有事暫離陳貴忽自縊身死現爲林代總司令查悉巳派員澈查看守營倉之員有無獘資再行核辦 
[李元箸失踪後誌聞]  
　　國民黨人李元箸由相識未久之友人邀往飲酒旋即失蹤經紀前報茲聞黃浦灘巳發現李之屍身見者以死者爲路斃不甚注意嗣經其友得悉恐被謀害業巳搜覓証據預備請求官廳澈查眞相矣 
[王明鐸被拘誌]  
　　　北警廳偵探查獲形迹可疑之王明鐸一名巳紀前報茲悉司法科業於前日秘密預訊因案關黨人巳解鎭守使署歸軍法處訊究矣 
[罪犯暫緩解蘇]  
　　上海地方審檢廳袁汪兩廳長因監獄罪犯擁擠不堪禀奉高等廳審檢兩廳長核准飭將監禁一年以上各犯押解來蘇禁錮吳縣監獄即經袁汪兩廳長檢點罪犯二百五十名定於昨日（即廿八號）飭派軍警押解赴蘇巳詳昨報茲悉袁汪兩廳長復於前日薄暮接到高等廳飭文略謂吳縣境内監獄現改上海地方檢察廳分監邇來正在興工修葺尙未完竣所定本月廿八號押解各犯來蘇看緩起解俟工程告竣再行解蘇等因袁汪兩君當於昨晨飭知模範監獄獄官並司法巡長等暫緩起解一面禀請鄭鎭守使緩派軍隊來廳護解起程俟有定期再行呈報云 
[塡塞肇家浜紀聞]  
　　本邑拆城塡濠築路以後業將城中各河道先後塡平改築支路惟肇家浜迄未塡築茲聞該浜亦將塡塞以便華商電車公司埋設軌道通行電車故昨巳將西門外萬生橋浜（通肇家浜）先行興工塡塞傳聞如是姑誌之以觀其後 
[胞弟刺傷胞兄]  
　　住居滬南蔡陽弄之賣豆辦小販蔡海大年逾花甲昨晨被其同居之胞弟蔡慶堂因爭索銀錢起釁慶堂遽持小刀刺傷海大頸項血流如注慶堂乘機逸去海大即負傷奔告崗警帶至第一分署察得傷痕屬實立卽送往上海醫院醫治候再緝兒究辦 
[因鳥傷人]  
　　滬城邑廟内裹園茶樓昨有茶客邢太生將該樓主所蓄之秀眼鳥竊去當爲店夥吳阿六陳和尙覺察急往追住大肆兒毆將邢擊倒在地不省人事旋有巡警到場將吳陳及邢併送一區二分署署員王國珍君察得邢受傷頗重立命巡警送往紅十字會醫院醫治一面備文將吳陳二人解送地方檢察廳押候訊辦 
[同族大傷和氣]  
　　二區警署境内談家宅鄉婦談陳氏前日投區控稱被同族談毛郎談三貴談錢氏談黃氏等糾衆兒毆至傷手臂下部等處請爲究辦當由該區署傳集一干人解送閘北警廳司法科押候訊辦 
[省庫無力補助女中學]  
　　私立上海女中學校校長王蘇本喦禀奉江蘇巡按使公署批示云據禀並册均悉省庫支絀即省立各學校三年度經費亦復力求縮减尙未准財政部核定所請補助該校之處實無餘力應毌庸議此批册發還 
[務商中學舉行休業式]  
　　閘北務商中學於昨日上午十句鐘舉行休業式學生共百餘人來賓十餘人首由校長吳衡之君報告本學期成績次由來賓張君演説商業敎育之要素次由該校敎務長余裴山君勗勉學坐抱定趨尙勤修學業鍜鍊適應社會之性質以爲他日主持大商業之張本聞者爲之動容繼由校長及敎職員率學生向校旗國旗行一鞠躬禮並謝來賓遂搖鈴散會 
[出品展覽會之熱鬧]  
　　江蘇籌備巴拿馬賽會出品展覽會自開幕以來各團體之蒞會參觀者日必數起現因距閉幕期僅餘兩日故昨日各團體及遊人之赴會者自早至暮絡繹不絶較之開幕時尤爲踴躍本埠泗涇路中國救濟婦孺會江灣留養院亦於昨晨九時由會董何秋士君及陳莊兩敎員帶領男學生四十人又女敎員周延慶率領女學生二十人蒞會參觀其形式均極整肅云 
[租賃紅木器具案辯論終結]  
　　江子良前偕律師在地方審判應控訴徐長炳徐福全父子圖賴貨欵等情曾經開庭辯論未結前日午後由鄭推事官續開辯論被告亦延律師金鴻翔出庭辯護先據江訴稱徐長炳等於前年租去藍木房間傢伙二間半共值價洋七百五十元每月租洋二十元不料租去之後徐等避不見面紅木傢伙亦不知去向直至舊曆去年七月間在途舉徐子徐福全遇見商人即向索討當由福全在茶肆中出立筆據書明不久算　後向收取福全頓食前言不認立據因此情急來案起訴請求追償徐長炳因事不到由徐福全至案供稱並無前項情事實係　控請察問官向徐再三　　始供認簽字有之實因當時被江糾集多人在茶肆中勒令簽字所有筆據並非民人所　旋由兩造律師辯論良久問官以辯論終結諭候送達判詞旋即退庭 
[漢口郵務局失竊金條之賞格]  
　　漢口中國郵務局因於四月二十六日失竊金條五條特懸賞格照錄如下爲懸賞格事照得本年四月二十六日漢口郵局被竊金條五條每條約重庫平九兩有譚寳山（譯音）鴻記（譯音）字樣如有人能查獲者賞洋二百元如果知風報信再由洋商水險公司重賞所懸賞格係由本郵務總辦及水險公司會同所給因由本郵局興水險公司合保險之故儲欵以待决不食言 
[莫干山之臨時滙兑]  
　　時屆夏令寓華各國西人多有前往浙省之莫干山避暑者以故中國郵務局特於該處分設支局由杭州轉遞以利交通日前上海郵務局長魯士君特發出關於該處匯兑之通告一則抄錄如下時届夏令莫干山之郵局（辦乙類匯兑）業巳開辦凡寄往該處之郵件　局每早交由第一次火車遞送杭州通商場郵局轉行寄去特此佈告 
[嚴緝寶山盜案]  
　　江蘇都督咨行上海鎭守使云案據寶山縣知事詳稱五月八日夜三句鐘時據縣屬四十五圖朱家宅公民朱芬荃遣丁報稱今夜十句鐘時忽有二三十人由宅東木橋而來擁入宅内將大廳東邊之腰門撞開分赴各房逢人即綁將箱橱打壤搶去現洋衣飾珍珠等物並見在外把風者均執洋鎗在内搜括財物者或着黑呢軍衣腰纒白帶或着排扣藍布短襖手執手鎗單刀指揮刀鐵尺電筒等項凶器家主姪孫貴興被匪用鎗托擊傷頭面眼睛及上下身等處又毆傷家屬雇工迨經隣警聞聲追捕匪巳携贓逃逸無蹤開單呈請緝騐等情並據警務長姚紹虞同報到縣據此查該處距縣署十五里當即選派幹警分投偵緝一面帶同錄事檢騐吏等馳往該處勘明情形查有匪遺麻繩入條及彈壳五個各　橱櫃均有翻亂痕跡勘畢繪圖一面飭據檢騐吏陶如珪驗明朱芬荃之子朱則之左眉左肩甲有鐵器傷左助有木器傷一處塡單飭醫詢據事主地鄰人等供與報詞相同旋據事主之子朱則之報稱在引翔港地方查獲嫌疑犯王阿全等就近扭交該處警區請求訊究等情前來業經派警將王阿全等迎提到案迭次預審供詞閃爍亦無原贓暫行收押一面飭查朱則之等傷巳平復催緝贓匪無獲誠恐遠颺除加派幹警並分别函知水警一體協拿務獲究辦外理合抄單具文詳請仰祈憲鑒俯賜通飭各縣知事曁水陸各軍警一體嚴緝此案贓盜務獲解究實爲公便等情並抄呈失單前來據此相應咨請貴使查照轉飭施行 
[婦人途遇暴客]  
　　住居貴州路榮　里九十七號門牌之婦人吳胡氏於前日午後二時半乘坐黃包車回家至該里口下車時突來匪徒三人將氏　住即出手鎗恐嚇將氏所帶金鐲一副攫取逃逸事後由氏報請老閘捕房飭探查緝未獲於昨日禀請張代總巡轉飭各捕房中西探捕一體留心偵緝務獲解究 
[查禁售賣土皮]  
　　我國自禁烟以來土價日益翔貴以致一般貧苦烟民大都購呑土皮過癮而各烟紙雜貨等店遂各出售土皮今工部局以其有碍禁烟請行飭探嚴查禁阻茲有新閘派克路六十七號門牌陶元聚一百零五號朱春裕四百六十三號范子懷四百六十八號裘雲記四百二十六號吳聚甫均因出售土皮業巳報告捕頭禀請公廨出單傳究矣 
[得主急欲建屋]  
　　李桂卿與周詠泉因互爭地產李將該地託英商新瑞和掛號而周亦將該地託英商愛爾德掛號是以各由洋商出面在英按察公堂涉訟迄未判决前日由高易律師投廨譯稱此案兩造均自認爲地主因均託由英商掛號故曾赴英公堂涉訟未决然查李桂卿與周詠泉均係華人應歸貴公堂訊理且今得主急須建造房屋因訟案未了延擱至今應請察核王襄讞與英卓副領事會商之下判此案地皮糾葛同託英商掛號而該英商巳在英按察使公堂起訴有案惟此地主均屬華人應歸本公堂有權訊理仰兩造繕就訴禀呈候核奪 
[停訊民事案件]  
　　公共會審公廨　届暑假停訊民事案件之期業由關讞員商准各國陪審西官於前日飭知駐廨檢察西員麥丁發出通告粘貼公堂門首茲特照錄如下照得現值暑假在即本公堂民事案件今訂自七月十六日起至八月三十一日止停止廳訊惟　　民事其數額如不逾百元者仍准在此期内每星期開庭一次特此佈告 
[　　連日天氣炎熱寒暑表升至九十餘度以故一般貪涼之人每於晚間坐於門首納涼椅杌縱橫阻碍行人茲經捕房查悉以不但有碍道路且與衛生大有妨碍是以飭捕禁阻乃有新閘路一百七十二號門牌張阿桂因不服巡捕勸阻致起衝突業巳報告捕頭轉禀公堂出單傳突矣 
[查封鍾藹庭房產]  
　　陳少卿姚芝友張仁甫等前投法公堂控稱鍾　庭與商人等號往來共被結欠銀一萬兩有零延約不付求請訊追判交人銀兩保限交在案迄今逾限不理各原告投廨續稱鍾在城中置有房產價值甚巨並非無力求請封產作抵判候移請審判廳查封房產備抵 
[地保不能卸責]  
　　粤紳唐露園控沈耕莘押地不贖沈亦控宋仲　單地不符均經法公堂傳訊因宋仲蓮供地產買賣巳由地保蓋戳爲憑故又傳到四圖地保林鴻生詰訊林一味支吾推諉讞員以該地保旣經蓋戳豈能辭咎着交三千兩人銀兩保出外擔任轉立道契如違究辦 
[女婿繫鈴解鈴]  
　　張春生前投法公堂控稱妻子張吳氏於上年冬間歸甯母家日久不返小民往接岳母吳韓氏一味推託後偵經知實被岳母藏匿求追等情韓氏供女兒於正月間來過一次旋即回至夫家並不藏匿判交保限交在案今張又禀稱妻子現由岳母尋見巳經小民領回求請核示聶讞員判准予銷案 
[幸未燎原]  
　　前日下午湯恩路六十二號某姓樓上不戒於火旋由鄰人瞥見鳴捕到場帮同撲滅未致成災 
[誌謝]  
　　嘉定暉吉醬園發明之衛生醬油曾在南洋勸業會及義國都郎賽會華洋第二次出品研究所得有金牌奬品此次又因美國巴拿瑪賽會江蘇出品協會開會來滬陳列昨承惠贈四瓶書此誌謝 
　　復旦公學定七月一日下午三時舉行中學生畢業式昨承東邀觀禮書此誌謝 
雜評三訥 
[可喜之三消息]  
　　今日得有可喜之三消息其一韓巡按之通飭縣巿鄉敎育費仍照二年度支放其二農商張總長以搜括爲慮而總統即言將規復自治張又請留自治費其三敎育湯總長以新自治尙未成立與部員研究擴充小學之法此非於我國敎育前途自治前途皆有極大之關係乎雖然此三消息僅吐露前途一線之光明而巳此後果能由此一線之光明而逐漸擴大以滿足我人之願望乎抑此一線之光明仍倐焉消滅也吾知國人於此必不暇計較而巳喜而不寐矣 
專件 
[江蘇巡按使擬訂地方保衛團條例施行細則]  
　　第一條本細則依據地方保衛團條例第三條由巡按使訂定咨陳内務部備案 
　　第二條江蘇各縣除縣城所在設有警察地方外各巿鄉得　照地方保衞　條例第一條由縣知事報明巡按使設立保衛團 
　　第三條各縣知事應遵照保衛條例第四條任爲各該縣保衛團總監督 
　　第四條各縣得於知事公署内附設保衛關事務所並得視　務之繁　　委地方公正士紳二人至四人　保　　　　　 
 
 
 
] 

Page 11

 
 
無美不　　　商學各界則　批價格外從廉外埠　　即班奉　報關裝運一切均可代理請　王至上海東棋盤街八十號門牌　　　　三十八六　　　　　　　　　 
　　第五條各縣劃分區　依照地方自治區域凡一巿或一鄉有二保以上之居户者合併爲一團不滿二保者合併鄰近之他巿鄉村落組成之 
　　第六條各縣遵照保衛團條例第八條遴委團總保董甲長牌長後應先調查户口數目造具淸册然後編定轉丁另造保衛團名册 
　　第七條各縣應將團總保董甲長牌長名册及團丁數目詳報巡按使備案 
　　第八條各縣除繁盛區域户口較多以及户口雖少便於合併之處應遵照保衞團條例第七條編列保甲牌各數外其村莊地方偏僻户口稀少不便合併者得變通如下不滿十户及十五户以下均得列爲一牌十六户以上二十五以下均得列爲二牌不滿十牌及十五牌以下均得列爲一甲十六牌以上二十五牌以下均得列爲二甲不滿五甲及七甲以下匀得列爲一保八甲以上及十二甲以下均得列爲二保依第五條之規定如一巿或一鄉户數不滿一保者仍爲一保設保董一人不設團總 
　　第九條各團辦事處得附設於原有之巿鄉公所 
　　第十條本細則於公布日施行 
[江蘇各縣知事兼理司法分級表]  
　　一規定以下各縣分特别級及甲乙丙三級共分四級特别級吳縣常熟無錫武進右共四縣甲級江都丹徒南通銅山松江東海江浦寶山崇明崑山丹陽南匯宜興靖江寳應興化泰縣如臯東台泰興海門淮陰鹽城吳江高郵奉賢右共二十六縣 
　　乙級淮安金山川沙太倉靑浦江陰句容金壇阜寗泗陽漣水豐縣宿　贛榆灌雲睢寗六合嘉定儀徵沛縣右共二十縣 
　　丙級溧水高淳溧陽沭陽蕭縣邳縣揚中碭山右共八縣 
　　二在規定特别級及甲級各縣應准酌量設置承審員乙丙兩級各縣槪不准設置 
　　三各縣知事兼理司法月支經費參照前審檢所原定分級表酌加增減分四級月支數如云 
　　特别級每縣每月經費應支銀六百五十元 
　　甲級每縣每月經費應支銀四百二十元 
　　乙級每縣每月經費應支銀二百五十元 
　　丙級每縣每月經費應支銀二百四元 
[附月支經費表]  
　　特别級承審員月支薪水銀八十元錄事三人月薪以抄錄費抵支檢騐一人月支薪水銀十六元司法警察以縣警察兼充庭丁二名月各支銀七元共支十四元相騐調查費月支五十元紙筆郵費月支銀三十元看守所押犯口糧每名月支銀二元姑以二百名計算月共銀四百元看守所雜用月支銀六十元共計每縣月支經費六五○合計四縣經費二六○○ 
　　甲級承審員月支薪水銀八十元書記三員月薪以抄錄費抵支檢騐吏一人月支銀十六元司法警察以縣警察兼充　丁二名月各支銀七元共支十四元相驗調查費月支四十元紙筆郵費月支銀三十元看守所囚糧每名月支銀二元以一百名計算共支銀二百元看守所雜用月支銀四十元共計每縣月支經費四二○合計二十六縣經費一○九二○ 
　　乙級承審員由縣知事兼理不另支薪書記二人月薪以抄錄費抵支檢騐吏一人月支銀十六元司法警察以縣警察兼充庭丁二名月各支銀七元共支十四元相騐調查費月支四十元紙筆郵費月支銀三十元看守所囚糧每名月支銀二元以六十名計算支銀一百二十元看守所雜用月支銀三十元共計每縣月支經費二五○合計二十縣經費五○○○ 
　　丙級承審員由縣知事兼理不另支薪書記二人月薪以抄錄費抵支檢騐吏一人月支銀十六元司法警察以縣警察兼充庭丁二名月各支銀七元共支十四元相驗調查費月支三十元紙筆郵費月支銀二十元看守所囚糧每名月支銀二元以五十名計算共支銀一百元看守所雜用月支銀二十四元共計每縣月支經費二四合計八縣經費一六三二 
　　四級合計二○一五二 
　　附記右表分特别甲乙丙四級除特别甲級可酌量請委承審員外乙丙兩級卽由縣知事兼理審判不另開支以節經費表内所列書記名額應需薪水均以各縣所收錄事鈔錄費抵支多寡悉聽盡數支用無須列報特别級吳　等處看守所人犯較多如有溢額經費不敷准隨時詳明於罰金解省項下酌量抵補 
　　按此係巡按使公署規定於七月一日起實行 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[馬屁之研究] [  劍秋]  
　　語云千穿萬穿馬屁弗穿馬屁馬屁汝眞人類之救主也是不可以不研究 
　　馬屁之歷史馬屁始於何時無載籍可考大約因貧富貴賤之不平等而起其貧而賤者見富且貴者之可　而求之不能得因遂以討好之法冀達非分之想於是乎發明馬屁學 
　　馬屁之取義何以謂之馬屁蓋　人遇有强馬無法可施輒掇其屁股而拍之馬受人拍即俯首就勒馬屁二字其義蓋取於此 
　　馬屁之進化馬屁始發明時方法甚簡　有語言之一種即孔子所謂貧而無諂之諂字訣也其後世界　降人類之知識愈進化於是語言以外復發明種種新方法至前淸而極盛至民國而馬屁界乃發生新光彩 
　　馬屁之分類馬屁之分類大别爲二（甲）人的（乙）物的今列表以明之 
　　右表所列馬屁之類别巳略具於是妻妾所以列於乙類中者蓋以拍馬屁之人往往藉之以求容悦其作用直與犬馬無異故不曰人而曰物也夫馬昆之拍人各不同有直拍者有聞拍者有正拍者有反拍者惟善拍者神而明之耳 
　　馬屁之魔力馬屁之魔力極大有不知爲馬屁而受之者有明知爲馬屁而受之者有爲馬屁所惑而至死不悟者有當時不知爲馬屁事後知之則巳爲共所拍而無可如何者除非閣羅包老鮮有不墮其術中者也 
　　馬屁之結果世有不吃馬屁者亦有拍之太過而反爲馬脚所陽者然究不多見蓋人類之特性吃馬屁者居多也因此而得下列之利益一升官二發財三其他一切利益大抵拍之術愈工所得之利益愈大反是即不能得（三） 
　　廿二日游戲文章拍蚊解作者爲天放誤署劍秋特此更正 
尊聞閣詞選 
[聞近事有感四首] [  李生]  
　　三輔悲笳震洛陽忽聞豺虎淚沾裳　生有志憂銅馬上將無謀靖毒狼千里赤眉烽火碧萬家焦土麥田荒臨淮子弟今何在　有廉頗白髮長 
　　　　　　　　　　來　　　　　　人角逐中原　海　　生子夜　女　黃皆新鬼哭　　　日五　嘶　　不解長　苦十萬征衣　紫泥 
　　虎兒居然出綱羅蒼天　奈甲兵何三城白骨歸魂少五月黃巾野器多愧我無名遁滄海倩誰洗劍挽銀河征南部曲輕肥　落日重揮仗魯戈 
　　金湯歌舞古秦州蔓草荒烟感處愁豪士沒垂戎馬淚蒼生苦爲　梁謀猶聞北　追胡　底事南冠泣楚囚一局與亡彈指事　羊都尉　封侯 
自由談話會 
　　可憎一打男子　長髮向後拉得光滑滑不男不女可憎着妃色洋　者可憎戲　喝采作警笛聲可憎演武戲時一班重笨身體翻觔斗更替不休可憎老學究讀八股搖首脚不定可憎麥家圈某洋貨店高站一人目洋眼鏡帶哈哈笑荷洋毯敲磁盆疾呼大減價快來買可憎東棋盤街某盆湯燈籠上亦盡一對國旗可憎結婚轎前用軍樂隊可憎道士登壇　劍噴水假作神樣可憎未患疾而帶洋金絲藍色眼鏡可憎垂髮辫者可憎[  火油爐]  
　　儉德會規則一不狎邪二不賭博三不着華服四不心以酒肉宴客五不輕寒素 
　　入會者紹興宋志民　　黃晋三紹興略春　高春霆上海王承　太倉張錫　蘇州　　忠寳山張其祥黃陂魏國珍江都王爕增上　張景　上海鄭祖源 
劇談 
[滑稽新劇錯姻緣（續）] [  天虚我生]  
　　第五幕惡偵探栽　換珠寳 
　　（佈荒郊景柏公子提皮包上云）　　 
　　咳我雖然巳經逃了出來可奈我從小不曾出過遠門輩子在書房裹面也不曾有一個半個知己朋友我只有一位姓樂的先生如今也不知他在那裹你看前路茫茫待往那裹投奔去呢我打五更天起一直跑來跑到這裹也不知是什麽地方你看這個光景分明是個荒郊曠野倘若遇見了歹人把我珠寳搶去可不是要了我的命嗎（　八字鬚西裝扮偵探上）你看那個少年鬼頭鬼腦的行逕怕不是個好人噲朋友你大清早起一個兒在這裹自言自語幹了什麽事來（公子）老先生有所不知只因我跟一個朋友同出門來想到上海去趁了輪船往日本留學去的如今他失散了我又不認得路找來找去找到這裹也不曾找着想必他巳先到上海去了老先生我謝謝你煩你指引我一條去路待我好樂了船去趕着他（偵探向場下云）你聽這人眞個是鄉下曲辫子如今到上海早巳有了火車他還不知道呢噲朋友你那個朋友是什麽人呌什麽名字（公子　疑久之云）他麽是......姓王他呌他呌王...（丑）你看他又是鬼話神色倉皇畢竟有些作怪（因向公子云）你那姓王的朋友可是王金發麽（公子）不是不是他不呌做金發（丑）邢麽黃克强麽（公子）你愈説的多我愈記不淸了總之他姓王罷了（丑）你這皮包裹什麽東西待我看看（公子）阿吓我的皮包你如何向我要看你莫非是個歹人（丑）我倒看你像個歹人咧老實説我是個有名的大偵探莫説你一個皮包便是你家老子的棺材咱要打開來看看時誰敢講個不字快快自己打開來免得你老爺　手（公子）放屁你這種行逕簡直是個强盜（偵探打奪皮包介）（公子急逃偵探吹警第介）（雜扮警察閧上）（偵探）快拿住他他是個歹人（警察捉公子公子呼寃警察不容分説擁下）（幕　）（偵探自　外開皮包介）哈哈不　我之所　這人原來是　竊贓你看他這皮包裹一個現　也沒有只有這些首飾東西分明是新娘娘戴的不是偷來的却是那裹來的呢不過拿住了竊　於我有何好處我不如説他是個亂黨把這些東西收了起來換一支手鎗幾個現錢和那亂黨的委任狀放在裹面我旣得了珠寳又好得了功勞豈不是一舉兩得老　便是這個主意（掏衣袋出手鎗洋錢委任狀入皮包換出珠寳入囊得意下） 
小説 
[俠女花彈詞（十二）] [  東埜]  
　　第五回嘆月（續） 
　　桂香賞一回月色使一回寳劍把心頭一股煩悶之氣略略解除恰待轉身忽聽得鎗聲砰然起於岸旁心知有異仗着劍疾忙回去從月光之下遠遠望去見拍舟處所聚集了一羣人也有執刀的也有　鎗的也有跳上船頭的也有把住路口的有的穿一套軍衣有的赤着雙腿紛紛擾擾正在動手搶刦桂香呌聲不好正不知道太太小姐吉凶如何一時憤氣塡胸不管他山高水低揮劍向前殺去白光到處紅雨横飛那些亂兵土匪猝不及備被他砍倒了十數個後來究竟寡不敵衆那殺不完的匪類個個舉鎗在手瞄準了對他施放可憐桂香　身救主却被一彈擊中立足不　翻身墜入江中流水無情落花有恨伴着他春魂俠骨隨流共逝了痛哉痛哉那匪徒見敵人巳餘膽量愈大一擁入艙把艄公一脚　個踼入江内他們起初原想擄掠些財物後來見中艙之内有個絶色女子伏在一個老婆了身上巳經慌做一　那匪首登時又起了一種淫慾之念對着女子嗤嗤獰笑正在千鈞一髮之際忽然船窓上訇砰一聲嵌的琉璃碎爲　粉一柄雪白的七首從窓格中直射進來不偏不倚適中那匪首的咽喉登時鮮血迸流跌倒艙内接着一陣風過有一個短衣窄袖的人閃將入來不及問訊疾舒左臂挾着他母女兩人右手從匪首咽喉中拔出七首跨出船頭躍上岸去羣盜罔不辟易一轉瞬間巳去得無影無蹤了羣盜經此大創無心搶刧又聽得遠處角聲鳴鳴恐官軍到來便呼嘯一聲各自散去月光之下仍舊是一片白茫茫大地一條大河一隻船只平空少了幾個生人添了幾個寃鬼正是 
　　搖落鄉魂不可招碧天無語彩雲消從今細雨黃梅節襄水風寨咽暮潮 
[俠情小説北美婦（二十四）（美人柏列希著）] [  是吾譯]  
　　正夢想問忽聞克登呼曰密納等來矣隊長驚醒見密納卓立門側密納遂呼曰愛迪此卽叛徒冒充克倫女士之兄者隊長聞愛迪二字喜不自勝不待仰視彼巳急步至駭絶倉卒間即抱持隊長而哭曰汝在此重傷乎隊長曰血虚乏力毫不重傷又問曰汝於彼叛徒亦生惻隠之心乎對曰吾雖愛國渴望敵人敗北然不願傷亡也騎隊之戰汝在彼處督率否吾聞是役全軍盡　衆人咸謂非常之　又云就殘者爲負極尼亞騎隊自聞此惡耗吾心無時不在戚戚也隊長聞言不覺滑然淚下謂勃來納夫人曰有勞注意銘感肺腑汝仍在血列勝將軍之司令部乎對曰此不過暂駐因軍隊之調動無常也密納姑娘今日聯袂來此爲看護副隊長克登因彼受重傷也吾固不能舍彼於此彼係吾友明日將同赴彼家作數日勾留隊長曰吾知此省爲密納姑娘之故鄉也勃來納夫人曰彼家在藍嶺之山麓屋舍甚精緻吾幼時曾在被家避暑隊長曰刻下戰事發生彼處有碍治安否對曰彼處　戰線甚遠人咸謂可保無虞隊長曰軍士之騷擾固不必　所慮者土　之　　　所不　吾非　　　　　　汝等之　　　　　納夫人曰决無此慮請　　吾　　遊於此以待戰事之告終也吾信不久可　和平解决矣隊長見其立　甚　　不　　勃來納夫人曰　　長汝之冒險精神良足稱矣隊長曰刻下如　　囚無能爲力苟吾精神復原明日又將督　矣勃來納夫人曰汝　知此次之叛亂於義殊不合隊長曰彼此均有不合吾乃兵士是　服從上官命令　天職臨陣必勇乃幼時所受之敎育也勃　納夫人盈盈之淚奪眶而出又恐被人窺見屈身俯首滴於隊長之手謂隊長曰此固傷心兩方均有傷亡同胞骨肉視若秦越　汝於吾不能無此芬蒂於　也隊長曰否吾甚警汝勃來納夫人曰眞實不欺乎曰然勃來納夫人曰吾信汝乃誠實之輩受完全軍人敎育者隊長掘其手曰汝言奬　　甚吾負汝開罪處甚多勃來納夫人曰此亦非汝之　吾輿汝邂逅相遇克成心腹之友亦天賜也言至此轉謂密納曰吾等當返乎醫士囑汝看護副隊長祗須一二小時足矣密納對曰吾預備離此者巳有半點鐘之久但汝與叛徒握手談心吾不敢中阻也勃來納夫人曰勿嘲笑遂卽與隊長告别曰望汝即痊並與副隊長告别曰不久將與汝會面隊長目送二人出及門勃來納夫人回首一望隊長卽舉手作接應狀意甚慇勤克登欲與隊長交談而隊長心不在意胡　而巳克登亦即默然隊長細思勃來納夫人之愛情心殊竊喜雖係巳婚而吾仍沒世不忘也時巳薄暮帳中燈光如豆看護婦在各病人處察視一周遂即歸臥黃昏寂　惟鼻息聲輾轉聲談話聲然不久亦寂帳外一守卒巡邏頗護愼隊長卽安然就枕 
[弔了靑先生] [  畸道人]  
　　連朝梅雨氣如秋痛哭詩魂涕淚流糟粕乾坤腥不耐飄然高蹈去難留 
[了靑爲同譜弟兄死生契闊哭之失聲海内追悼無詩不和亦聊盡寸心於萬一也] [  珥姒]  
　　驀然石破與天驚淚向西江共一傾我亦　瓢嗟屢空百城坐擁一燈靑 
　　一生一死見交情與世長辭不世英貧似立錐慚後死去如絶跡哭先生 
　　感澈人琴倍黯然問天不語泣旻天情緣未了眞　識　仗陳蕃續舊編（蝶仙老友搶任續不了缘） 
　　車殆而今更馬煩束芻追悼到前村闈幽賴有王郎任大雅扶　説鈍根 
[輓了靑先生] [  懶僧稿]  
　　名留著作斯眞　家有藏　不算貧河嶽秀靈收拾去我爲風雅　斯人 
　　洛中英譽曾推賈城北丰姿未　荆才士終場才媛命（謂先生德配倚桐女士）一般最是可　生 
　　一代　　老作手十年宦海萬生涯淞濱多士　　淚國學凋零又一家 
　　肅然刧後惟殘稿凄絶身前不了緣（先生　著有刦餘吟草曁不了　説部副未竟全功爲憾）我拜多情王逸少守先待後有全　（報載王鈍根君將搜　先生遺作而保存之其功不小） 
 
 
 

Page 15

 
 
   
 
 

Page 16

 
 
   
 
