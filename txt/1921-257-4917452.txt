# 1921 - 257 - 4917452

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
H>申報第二張 
時評 
[不可分] （默） 
　　一國之中最不可分者國家與人民也政府能聯國家人民爲一體而後對內能統一南北不至於分裂對外能一致主張不呈弱點於列強之前此即不可分之精義亦政府生存之要素也若不能與國家人民聯爲一體而僅與軍閥聯爲一體則所謂不可分者抑末矣 
　　况乎軍閥不僅曹張也曹張之外尙有無數軍閥僅與曹張不可分仍不能操縱軍閥之勢力况乎曹張亦未必不可分也張與曹分曹與靳分且將由分而至於不相容則所謂不可分者更空言矣 
　　政府依賴軍閥以成立者結果必倒於軍閥蓋軍閥之結合非有他也有錢則合無錢則分內閣之受種種苦痛即在於是而財部尙盡力羅致借欵發行禍國害民之債劵不顧破產之危險但求一時取悅於軍閥以此言不可分其維繫能有幾哉 
命令 
　　九月二十日大總統令徐尙武授爲陸軍砲兵上校此令又令司法總長董康呈請任命王義檢署大理院推事應照准此令 
　　又令陸軍總長蔡成勳呈請授張建爲陸軍憲兵中校楊愛源周良臣爲陸軍步兵少校閻春郊爲陸軍騎兵少校李桂生爲陸軍工兵少校陳雲章爲陸軍二等軍　正李錫藩爲陸軍三等軍法正姜文祥爲陸軍三　司　　　　准此令 
　　又令內務總長齊耀珊呈准江蘇省長王瑚咨省會警察廳警正施濟晉黃桂芳趙永平陸宗保王文貴另有差委請免本職均照准此令 
　　又令內務總長齊耀珊呈准江蘇省長王珊咨請任命劉祚　爲省會警察廳警正孫松永試署省會警察廳警正均照准此令 
　　又令鄭長　晉給三　嘉禾　此令 
　　又令張蔭榮劉毓昇均晉給四等文虎章此令 
國內專電　　 
　　北京電王迺斌往奉丶來電留靳丶張亦來電留靳丶謂曹張靳不可分丶早有成約丶餘託恩溥面陳丶（二十日下午一鐘）　　北京電曹錕篠電丶因病不能來京丶特派參謀長趙玉珂至京丶挽留靳閣丶（二十日下午一鐘） 
　　　　　北京電潘復因財政異常困難丶十九起不到部辦事丶靳辭職心仍堅决丶（二十日下午一鐘） 
　　北京電張志潭十八日午往保定常夜歸京丶聞曹要求發直餉百萬丶鄂餉百萬丶由財交分擔丶昨最張志潭達靳丶願與潘共籌丶靳云二百萬去後丶將何以善後丶仍未允留任丶　　北京電曹錕感電丶報告海軍杜錫珪需運槭彈情形丶靳批嗣後闢於軍事電文丶由蔡陸長批交參陸處辦丶靳退志已决丶卽留亦無多日丶 
　　北京電顏外長昨表示不就太平洋會議總代表丶（二十一日上午十一鐘） 
　　北京電章祖申覆部電丶魯案節略丶（一）旣定事實及山東全省開放丶（一）路礦合辦丶我經濟權一無所有丶寗失敗於太平洋會議丶不可直接交涉丶（二十一日上午十一鐘） 
　　北京電潘又印外幣國庫券丶運三千萬法郎到滬丶以賤價折成華幣交欵丶華法華北承借一半國庫券已出到民國十四年三月底丶鹽餘抵到十三年六月底丶（二十一日上午十二鐘）　　北京電劉景山與中交行商行中東路公債發行辦法丶訂簡章七條丶東路借欵改爲募債丶（二十一日上午十二鐘）　　北京電湯薌銘介紹某商借欵丶商塲督辦之說所由來（二十一日上午十二鐘）　　北京電曹銳挪用井陘鑛德股丶德使抗議（二十一日上午十二鐘） 
　　北京電外部復英使丶中英公司楓滬借欵利息丶交部準本月二十日滙滬（二十一日上午十二鐘） 
　　　北京電今日外部宴伍特丶丶停見外賓丶昨伍特語人中國前途丶尚有希望丶是愛好和平之歷史所賦丶近年內亂丶均因交通梗阻所致丶苟將鐵路貫通丶南北感情自洽丶亂源自滅丶（二十一日上午十二鐘） 
　　北京電周緯瑞士十七日電丶新約通過丶二十四國簽字丶又謂委員會准加入技術運輸顧問數人丶 
　　北京電王寵惠十六日由瑞士來電丶顧使十月上旬渡美丶惠俟聯合會事竣卽行丶不出雙十節丶 
　　北京電外部調婆羅洲領事李方回部丶（二十一日上午十二鐘） 
　　北京電張仲仁到寗謁齊督丶調廬山會議丶可以解决國是丶弭兵消禍丶胥視此舉丶齊據張之陳述丶電某要人丶探聽東海口氣丶（二十日下午一鐘） 
　　北京電鐵路聯運事務處函各路局丶第十次國內聯運會議丶定十月在杭州舉行丶各路應於開會六星期前丶將提議問題丶先期送處審核丶請將擬提議案并說明書及應派赴會會員顧問等職名丶速於期前開送本處以便彙核丶（二十日下午一鐘） 
　　北京電本月二十五六日丶中東南滿兩路丶又將開運輸會議丶中東路在長春丶南滿路在大連丶或在奉天開議丶（二十日下午一鐘） 
　　北京電財部致各省電丶各省區十年度軍政各費丶在預算未核定前丶暫照八年度議决預算及八九兩年度續經部院核准追加之欵開支丶業經國務會議議决通電在案丶應請勉爲其難丶力照議决辦法丶以維通案丶（二十日下午一鐘） 
　　北京電張志潭爲京綏通車禮丶赴張家口丶（二十日下午一鐘） 
　　北京電姜桂題電院丶巳交卸丶馬（二十一）日起程丶漾（二十三）日到灤丶敬（二十四）日入京丶並謂龍濟光失粵丶尙領到欠餉公債丶桂題統熱尙無貽誤丶墊欵應照給丶（二十一日上午十二鐘） 
　　北京電院覆皖紳丶巳派王瑚查辦皖潮丶宜靜候解决丶（二十一日上午十一鐘） 
　　北京電新疆阿克蘭一帶丶大雹災丶　　天津電奉軍第七混成旅來津丶駐小站丶 
　　天津電全國銀行公會天津代表爲林瑲生丶王璧侯丶卞白眉楊子芬丶曹覺民丶王郅卿丶（以上二十日下午十一鐘） 
　　蕪湖電蕪湖逐李丶箇（二十一）日全體罷市丶大通則於哿（二十一）日罷市丶 
　　（二十一日下午二鐘） 
　　香港電聞攻龍前鋒丶昨電告捷丶黃大偉劉景棠丶巧（十）（八）日撥隊進城丶桂軍將領多請降丶現正從事改編丶此訊雖未證實丶惟陳炯明確巳移節太平丶指揮前敵丶限日下龍丶以罷敗桂軍丶决難久支丶 
　　香港電廣州獄囚丶冀國慶日大赦丶昨聯函各界代籲丶（以上二十日下午八鐘） 
國外專電 
　　紐約電今日紐約時報社論丶綜述美國對南政府之感情丶略謂北政府僅爲軍人之傀儡丶故其所派赴華盛頓會代表丶當然不能爲中國發言丶南政府能維持秩序丶能承認對列強之義務丶華盛頓方面完全覺察從代表問題上觀察丶應有統一之中國丶華盛頓會議幷願全中國在會議席上均有代表丶故將邀請南政府一併派遣代表丶今中國有兩政府丶南政府非徒爲實在之政府丶且其情形丶當較彼由軍閥手造之北政府丶似更稱正式政府之名義丶故在太議席上亦應有代表丶　　紐約電素與哈定關係密切之華盛頓郵報社論丶謂日本之在中國丶政治地位日見騰高丶此爲西方各國所萬不能容忍者丶美國亦抱此見解丶與其熟視中國主權之消滅丶無寗出之一戰丶蓋中國而在中國人手中丶西方各國絕無所顧慮丶若中國而在日本人手中丶則西方各國之大患也（發電日不詳） 
公電 
　　蕪湖來電申報傳各報館鈞鑒丶李兆珍賄長皖丶安慶蕪湖丶昨今兩日罷市丶學校罷課丶誓不達目的不止丶蕪湖敎職員聯合會學生聯合會馬丶 
　　九江來電申報轉旅外皖同鄉均鑒丶李兆珍突然南下丶到蚌即先電保俛道烺留任丶入城即封鎖郵電丶縱　拘辱代表毆傷女生丶倪氏鷹犬丶悉置要津丶日以戒　　殺恫嚇迫壓丶凶暴恣睢丶愈激衆怒丶號（二十）日全城罷市罷工罷課丶誓死驅逐丶除電請府院撤李外丶懇諸公仗義執言丶用紓皖禍丶安徽省敎育會商會農會律師公會學生總會及各公團叩號丶 
　　山東來電上海申報轉各省省議會敎育會農會商會各報館均鑒近自太平洋會議也現以後日人見我國將預備各種案件提交該會丶求世界公平判决丶竟又誘我與之直接交涉丶查我國自前年駁回通牒拒簽德約丶旣已向世界各國鄭重聲明丶揆情度勢丶尤斷無再與日本開始交涉之理丶茲除急中電中央請其毅然謝絕日人無理請求丶一面趕速預備赴美與會外丶謹再籲請貴會協電力爭丶不勝禱切丶山東外交協會會長常勉齋叩丶 
世界路透電 
[解决中國難題之主張]  
　　二十一日倫敦電中國國際聯盟同志會丶歐洲分會會長羅良（譯音）函致泰晤士報丶述該報所論中國之窘狀文丶羅氏之意丶解决中國難題之道丶在調整各省與中央政府間之憲治上對待關係丶而以隨經濟敎育與社會情形逐漸施行眞正代議制政府丶並培植地方自治爲根本原則丶 
[國際聯盟會與德國]  
　　二十日日內瓦電國際聯盟行政會聆貝爾福氏與波學懐氏之宣言後丶一致决議贊成比代表希滿期氏解决維爾拉問題之計畫丶並請希滿斯氏向議會解釋現局丶貝爾福氏之宣言丶指波蘭齊里哥夫斯基將軍負佔據維爾拉之責任丶波學懐則謂波蘭立陶宛二國爲維持世界租平計丶均有所犧牲丶修正聯盟公約委員會决議向議會建議丶每二年應選舉行政會會員四人丶比代表並主張擴大行政會丶 
　　二十日日內瓦電被舉之國際法庭裁判員均已聲明願就職丶討論新會員入會之委員會議决許立陶宛國加入國際聯盟 
　　十九日巴黎電哈伐通訊社探悉上西萊西亞問題提交國際聯盟行政會後丶已漸有解决希望丶今委員四人各就一端丶加以硏究丶且曾提出若十問題丶幾全經專家答覆現料行政會在十月上半月內可以發表意見丶 
　　二十日巴黎電據柏林消息丶前志在佔據魯爾境之法兵丶已於本月十五日開始撤退丶此乃由佔領軍總司令台得特將軍及來因境高等委員蒂太爾氏倡議丶而由　陸軍部核准實行丶蓋以難覔度冬營房之故丶而非取銷軍事懲戒條例也丶 
[華盛頓會議與英國]  
　　二十一日倫敦電據官場消息丶首相喬治氏與外相克松貴族均不參與華盛頓會議丶大約波拉勞氏將爲英代表之一丶其餘三代表丶聞爲貝爾福氏丶伊文斯爵士丶（陸軍大臣）李貴族丶（海軍大臣）丶台里爾爵士丶（華盛頓大使署參贊） 
　　二十日倫敦電路透電社探悉丶倫敦未聞美政府現以請書致參與華盛頓會議之英代表事丶且未聞曾籌商此事丶華盛頓最近之公文丶並未提及會議事務丶蓋以討論之基礎或性質均未商妥之故丶關於此事丶近未有舉動丶且亦不致有何舉動也丶 
[英俄訂約後之交涉]  
　　二十日倫敦電自英俄商約訂定後丶英國遵守約文丶不向勞農政府取仇對之行動丶而勞農政府於該約簽字後即在中亞細亞與阿富汗竭力散播謠言丶中傷英國丶英　府已覓　種種證據丶不能再加容忍丶故已以嚴詞牒告　斯科丶合注意重大之失信丶並向要求解釋丶 
[荷蘭國會開幕之羣衆示威]  
　　二十日海牙電荷蘭國會今日開幕丶女　　臨致詞　謂戰爭影響丶仍未消滅丶荷蘭於世界經濟擾攘中丶受　匪淺丶國民應各努力恢復興盛丶力求節儉丶財政部之統計丶殊令人爲之不安丶前數年內國用超過收入甚巨丶收入已臻極度丶今已漸見低落丶苟再增稅丶則國民不堪　負丶此實不成問題丶今國民生活有指於更樸實地位之必要丶各殖民地亦宜以節用是務丶國際時局丶仍應大加注意丶惟荷蘭與各國之邦交丶殊堪告慰丶女皇又慰述國際聯盟决議在海牙建設國際法庭事並宣布提出各種議案丶其一爲擴張荷蘭海軍丶蓋此爲保衛荷屬東印度之急務也云云丶一九二二年之豫算案丶計缺乏佛洛林四千人百萬枚丶政府决議停施不急之務丶力求節省國用丶 
　　二十日海牙電國會開幕之際丶有羣衆示威丶以期開糧因拒絕從役被禁之某氏丶示威者圖趨至御車之前丶爲警察拘獲數人丶國會中反對黷武之人曾大聲狂呼丶致女皇演說丶暫時不能宣讀丶後經恢復秩序丶 
[各國近事紀]  
　　二十日華盛頓電據可靠方面消息丶美國航務部長拉斯克氏擬請政府採納一種岐視經營間接貿易各船隻之政策丶例如英船來往於英美口岸者丶不加干涉丶惟英船來往於美國與非英國口岸者丶則擬征收取貨物稅百分之十丶各國船隻一律照此辦理丶惟對於英國日本及斯坎狄拉維亞三國之船隻丶取締最嚴丶如哈定總統費成此政策丶則彼將施用一九二○年商船律授予之大權丶照會列強丶聲明擬取銷妨碍新例實施之各種條約丶 
　　二十日倫敦電斯文西運出鉛皮九千噸丶値價二十萬鎊丶運往新嘉坡及中國之上海等口岸丶此爲近數年來運出之最大一批丶 
　　二十日里加電據目擊者云丶運糧赴俄之火車丶於本月四日在甫出里特倫之邊界處脫軌丶貨車十二輛所載之罐頭牛乳麵粉肉食丶完全被毀丶現疑乃有人暗算丶以圖搶刦丶翌日有委員到場查視丶僅見麵包數袋丶餘與砂泥相混丶不能需用丶 
　　二十日里加電自薩瑪拉與薩拉土夫載運飢孩之火車丶其第一列車已抵白俄之哥美爾地方丶據莫斯科無線電報稱丶輪船三艘滿載大料等物丶將由彼得格勒開往歐洲丶勞農報紙載稱丶美國成衣工聯合會之代表吉爾滿氏已携在美所募賑捐美金五十萬元行抵莫斯科丶 
　　二十日里加電俄國哇倫堡境有蝗患丶菜蔬均爲蝕盡丶人民更爲困苦丶薩瑪拉之居民一萬七千名丶已遷居他處丶有輪船一艘載穀赴亞昌格爾丶在加拉海失事丶所載之物均沉沒丶德國救濟船一艘丶載醫藥品赴俄丶已抵彼得格勒丶 
　　二十日日內瓦電羅馬敎皇以里爾一百萬枚捐助賑濟俄國飢民之萬國紅十字會丶 
　　二十日巴黎電日內瓦及雅典均否認希政府謀請列強調和希土爭端之說丶 
太平洋路透電 
[靳未出席閣議]  
　　二十一日北京電內閣現狀今日無重要發展丶靳總理雖不參與閣議丶但仍在私宅辦公丶據政界消息丶靳極欲辭職丶總統不加允准丶 
　　二十日北京電靳總理仍不參與閣議丶今日閣議由外交總長顏博士主席丶此足證顏决不欲辭職丶惟顏謂華盛頓之行丶擬作罷丶 
[宜昌激戰中之和訊]  
　　二十一日北京電吳佩孚報稱丶兩次出戰丶擊敗川軍丶宜昌不復有陷落之虞丶 
　　二十日漢口電丶昨日宜昌無線電報稱丶夜閻及侵晨 
 
 

Page 7

 
 
　　城中頗形安靜丶北軍陣線曾展至距城五哩處丶午後戰事復作丶薄暮白寺附近丶砲火甚厲丶足證北軍已退至原防線丶今晚北軍在下游五哩渡登南岸丶蜀亨未開往漢口丶聞長沙因兵士索餉未遂丶發生騷亂丶 
　　二十日宜昌電川軍現復由東北猛攻丶未甚得利丶川軍共有兵三師丶據確實消息丶曹　專使周駿已由重慶歸來丶携有川軍議和條件丶㈠北軍退出宜昌丶㈡川省應管理鹽之專賣丶㈢未詳丶吳佩孚答稱丶須川軍退出　府丶始能開議和談判丶日本砲般一艘今晨起椗赴漢丶離港時丶受排槍猛轟丶南岸川軍仍發槍亂擊丶江濱死傷華人數名丶 
國內要聞 
[斯內閣動搖之形勢]  
　　靳氏辭職之醖釀丶已有月餘丶至其原因丶不外㈠各方面對現內閣認爲不能滿意丶靳亦感於應付之難丶殊不能再事戀戀丶蓋現下之所謂內閣丶亦只周旋一二有力方面丶而伺其顏色丶其地位亦殊可憐丶㈠外交緊迫丶又無應變之具丶㈠財政困難丶誅求交迫丶而四周之敵丶更以坐困政府丶使之不得不坍倒丶爲謀上台之一種計畫丶除此三因之外丶更有對湘問題丶因主張與府方面有出入丶遇事不能貫澈丶故必負氣一走丶又有新近發生之熱河問題丶姜氏不去丶固無以對張丶姜氏旣去丶則毅軍欠餉二百八十萬丶又相催逼丶於此庫空如洗時代丶更覺難以應付丶有此種種丶遂不得不辭丶然溯靳辭意之發生丶本在秋節以前丶但因節關窘迫丶諸待籌欵維持丶華銀團方面聞信丶又提出警告丶謂內閣設有動搖丶萬難通融丶故東海極力慰留丶請待節後再爲從長計議丶靳以情不可却丶暫寢其議丶茲節關已過丶於是毅然提出辭呈丶昨公府方面雖將原呈送同丶並極力慰留丶但靳辭意頗堅丶聞尙擬續具一呈丶請早日批准丶至各方要人對此態度丶除東海以外交吃緊內閣不宜動搖爲言丶表示挽留外丶曹張方面丶據接近政府之某通訊社消息丶謂曹錕曾先後三次來電堅留丶且派其王秘書長親赴靳宅面陳一切丶謂希　去則同去丶張作霖方面丶亦有同樣之表示丶農商部長王迺斌前日晚車業赴已奉丶大約與張氏就商此項問題丶又據保定消息丶曹錕確於前昨兩日共發三電丶挽留靳氏丶最後一電丶措詞最爲懇切丶內有天津會議丶共攩危局丶言猶在耳丶豈敢忘心丶務以國家爲重丶共濟時艱之語丶并聞電中尚有擔保吳佩孚决不與中央爲難之意丶是曹氏方面主張留靳丶確已顯著丶惟奉方面態度丶尚未明確丶自靳閣動搖以來丶各派政客奔走活動丶一時朱啓鈐組閣說丶周樹模繼任說丶呼聲皆甚高丶但朱氏業於昨日辦礦赴山東丶是否以退爲進丶尚難推測丶至公府方面丶主張如勒力辭職丶擬以周樹模繼任丶若周不同意時丶則將總揆一席虚懸丶暫以齊內長兼代丶並以張弧長財政丶此中頗具調和奉直之作用丶或將爲事實丶惟預計王迺斌十八晚始可抵奉丶究竟奉張態度如何丶迄今未有電告丶因此靳之辭呈丶尚難批准丶又據天津益世報消息云丶靳閣恃面子挽留四字丶支持至今丶而默觀前途丶固無日不在風雨飄搖之中丶當節前之一星期丶靳嘗擬就辭呈草稿丶决意下台丶後經東海勉勸丶囑其維持節關丶謂不如是丶節下所需者近二千萬丶誰能作笨伯挾此巨欵上台丶子必欲去丶可在節後丶靳得此言丶故又勉強支持十數日丶然外交內政丶項項急迫丶靳已早有侷促不安之態度矣丶中秋節關丶以軍餉爲第一要項丶潘復極力應付丶雖巳度過丶而以其長袖善舞之故丶大不理於大軍閥之口丶且東海觀其才近於小徐丶亦殊惡之丶潘不自檢點丶遂成內外夾攻之勢丶靳雖極力護之丶事勢至此丶亦無可如何丶前數日尚有人爲潘緩頰丶請留其代部丶而裁却兼署之鹽務丶然徐東海認潘爲靳之謀士丶終不願潘把持財政以顚倒一切丶潘知不能轉　丶遂亦决定下台丶昨報有載潘爲裁併烟酒署之策丶因之得罪於徐氏者丶蓋尙爲最近之原因也丶靳旣有去志丶復加以潘氏之遭忌丶愈不能安丶中秋前三日丶靳即命其屬員收拾一切丶準備下台往津丶因在百忙之節關中丶暫不將辭意提出丶以免閣事紊亂丶及節已過丶靳遂將從前預備未遞之辭呈丶略加修飾丶屬秘書謄好丶遞諸公府丶星期六日徐曾將辭呈退回丶而靳仍未出席於閣議丶觀其行動丶去意似决丶閣員之中立派丶如蔡成勳齊耀珊等丶尚在紛紛勸駕丶冀靳轉　丶然靳左右臂張志潭則避津未回丶潘復則携眷出城丶徜徉於郊外丶以此度之丶又似靳系一方有意將內閣解體丶轉　之說丶希望實不多也丶靳氏此去丶表面似專爲財政丶然足以使其不安於位者實在外交丶當魯案節略提出時丶靳因某種關係丶頗欲先作非正式之談判丶此消息丶一出丶輿論大譁丶二三反對靳閣之報紙丶且隱隱揭破其事丶顏惠慶身長外交丶首當其衝丶良心旣說不過去丶又恐爲章宗祥之第二丶遂亦向靳說起外交空氣之不佳丶請先告退丶且並微示不願赴太平洋會議之意丶靳以顏氏言辭丶外交愈形困難丶與其進退兩難丶不如以重責讓人丶尚覺損失者小丶因此去志愈决丶靳此次組閣丶完全爲奉直丶力丶奉以軍事問題早有所不滿意丶經略之職丶三留三辭丶現尚在推挽中丶奉張之辭經略丶當然非出自謙遜丶以理度之丶內幕有予靳氏以難堪者丶又可斷言也丶吾人試轉其目光以觀長江丶浙旣有西湖會議丶鄂又有廬山會議丶考其內容無不與內閣有關丶不特此也丶鄂無異直之代表丶奉之態度如彼丶直之態度乂如此丶靳氏向日之所恃者丶現尙何在丶靳之欲去丶殆亦見機之舉耳丶至繼任之人丶若朱啓鈐錢能調等丶均在紛紛傳說之中丶北京空氣作用太多丶現尚未可斷定也丶 
[魯案與太平洋會議]  
　　日本所提之魯案節略宣布後丶京內外人民羣請政府拒絕丶並將爲示威運動以促政府注意丶日來各省來電丶日必數十起丶聞政府先擬將節略宣布後丶同時發出通電丶諮詢各省長官及議會法團對於是項之意見丶該項電文業經起草丶然遲至昨日丶該電尙未發出丶探其原因丶則以在閣議提出討論時丶外交總長顏惠慶與內務總長齊耀珊意見不一丶顏氏主張該電應徵及各省會法團丶以示外交公開丶而普徵國民意見丶齊氏主張只徵及各長官丶不宜徵及省會法團丶以彼此意見參差丶不能决定丶該電遂致不能拍發丶據某外人觀察丶我國當局對於日本所提魯案節略丶不表示拒絕與否丶實係故意延宕丶前途異常危險丶 
　　太平洋會議開會之期丶日益逼近丶我國赴會代表丶至今仍未悉數確定丶顏外交總長之親自出馬丶固爲各方所贊成丶然顏氏屆時究竟可以成行與否丶尚有若干疑問丶緣自內閣問題發生丶我國太平洋籌備之進行丶亦受其影響丶原此次內閣搖動之主因丶由於財政丶今日財政之困窮丶殆已達於極點丶我國代表團之經費丶爲國家體面計丶爲國際活動計丶原不應靳此數目之多寡丶試看日本丶專就宣傳經費一項而論丶即有中國所不能夢想及之者丶而我國則不惜數百萬之軍餉丶爲自殘同類之爭丶對此國家體面國命存亡攸關之代表團經費丶反計較錙銖丶外交部所設太平洋籌備處丶迄今未領得一錢丶而最近靳氏復對顏外長言丶請其將原定之一百五十萬經費丶核減一半丶並希望外交部自行籌借丶將來再由財部撥還丶顏氏不得巳業允照辦丶據聞因經費核減影響丶一切籌備範圍丶均須收縮丶其預定隨帶人員丶亦將减爲半數云丶 
[京學界對魯案之表示]  
　　北京學生聯合會及女界聯合會丶十七日前往外交部丶請見外交當局丶陳述關於反對中日直接交涉意見丶茲聞該會等昨復正式上呈國務院及外交部表示態度丶原文如下丶呈爲誓不承認魯案直接交涉丶並請從速决定態度事丶頃據十六日外交部發表日本公使館送交魯案直接交涉條文九條丶生等閱畢丶不勝憤慨丶山東全省丶木爲我國土地丶歐戰前德人恃其武力丶強行佔據青島及膠州灣一帶丶吾國於對德宣戰之際當一切收爲我有丶彼日本早抱侵略野心丶乘勢佔據丶不以無條件歸還我國丶則吾國人對日本之佔據丶根本上已不能承認丶非無條件的將山東德人從前所有侵佔權利丶全部歸還丶絕無交涉餘地丶今日本利用時機丶竟提出直接交涉文丶送達我國丶生等姑無論其條件之有無絲毫利益丶而照凡爾賽和會拒絕簽字以來丶國民之人格丶國際之信用丶萬不宜作繭自縛丶內失國民之信任丶外失友邦之同情丶朦蔽一時甘言丶遺召萬年大禍丶生等赤心愛國丶矢志無他丶若政府不俯從民意丶拒絕直接交涉丶則生等爲救山東數千萬同胞計丶爲保全中國之權利丶爲免避將來滅亡慘禍計丶勢不能與政府兩立丶赤手空拳丶敢效秦庭之哭丶勒馬悲歌丶同指燕山之穴丶區區熱忱丶想爲國人鑒諒丶時機迫切丶謹此上呈丶不勝惶恐待命之至丶 
　　又八校敎職員十九日午後在美術學校開會丶由尹炎武主席丶首討論經費問題丶當議决致函校務討論會及敎育部丶對於交部公文從速辦理丶並速發九月分及七月分半個月之經費丶旋又推舉尹炎武李建勛錢秣陵三人丶定於星期三上午前往敎育部催促早日辦妥丶次討論山東問題丶僉謂據各方面觀察丶政府有直接交涉之傾向丶本會應極端反對丶當經議决由入校出席代表各一人往外部質問丶陳述反對直接交涉之意見丶並通電全國一致主張丶主席又提議如遇必要時丶可否約集敎職員全體與學生爲一大規模之游街講演運動丶以警告國人丶當經一致贊成丶遂即散會丶 
[北京太平洋團體聯席會議記]  
　　决定魯案方針 
　　北京各外交團體自正式成立聯合會後丶十八日爲第一次代表聯席會議丶假江西會館開會丶到會者除前次共同發起之九團體外丶（太平洋問題討論會丶太平洋會議後援同志會丶國際聯盟同志會丶國際研究社丶國民外交協會丶第一屆國會議員太平洋問題商榷會丶第二屆國會議員太平洋問題討論會丶華盛頓會議中國後援會丶鐵路協會太平洋會議鐵路問題研究會丶）又加入京兆同鄉聯合會所組織之太平洋會議研究委員會丶故共有十團體之代表列席丶（惟太平洋問題研究委員會則非正式出席丶故實有十一團體丶）公推熊秉三君爲臨時主席丶（國民外交協會代表）先由文羣提議修改章程丶規定各團體提出議案之手續丶施公决在執行規則內規定之丶主席先報告出席各團體代表姓氏丶宣布議事日程丶並報告各團體推定黃濬·俞誠之·黃霽九·羅正緯·葉景莘·劉奇甫·林天木等爲執行委員丶繼由陳振先·藍公武·兪誠之·凌文淵·羅正緯·葉景莘·黃濬向·乃祺·呂瑞庭等丶提出關於魯案之討論丶最後議决三事丶（一）議政府於一定期限內丶正式聲明不直接交涉丶（二）製一關於不能直接交涉理由之議决書丶宣布中外並供政府參考（三）如政府不採納丶則用如何方法監督丶（此項尙未具體决定）遂公推熊希齡·王家襄·文羣·陳振先·藍公武等五人丶爲聯合會代表丶於十九日上午謁晤外交總長丶請限期聲明魯案不直接交涉丶又推定藍公武·孫幾伊·葉景莘·俞誠之四君起草議决書丶推定陳振先·王賡·葉景莘三君翻譯議决書丶並訪問美國來華遊歷之伍特將軍等丶定於下星期四開第二次會議丶至下午六時宣告散會丶 
[美報質詢日使署魯案方針]  
　　世界新聞社譯大陸報云丶本報記者陶爾氏對於山東問題丶因欲搜集材枓丶爲理論之根據丶近特向駐華日使小幡氏提出質問八條丶昨始得日使署秘書德川氏答覆丶并附一函丶以答覆遲遲丶深爲道歉丶函中并述津浦路以大水冲沒丶交通阻斷丶迨通車後丶日使署即得悉不久日政府對於山東問題丶將有一種新提議丶遞交中國丶因而稍待丶意俟適當之時答覆丶庶無不適時之患丶函未幷云丶此項提議丶旣於本月七日提交中國政府丶今日巳公布丶爰逐條答覆丶并此附上云云丶茲特將其問答之詞丶不加論評丶臚列如下丶（問）貴大使預料山東問題直接交涉丶將於十一月十一日以前開始或終結乎丶（答）直接交涉之是否開議丶與其開議之時期丶均在中國政府自决之丶迴憶日政府於去年一月問早希望中政府丶爲交涉之準備丶至去年四月丶日政府又敦促中政府籌備交涉丶以便將此問題解决丶雙方有益丶中政府答覆請從緩議丶日政府在本月七日以提議細則爲交涉之根據者丶提交中國政府丶然在去年六月十六日東京發出之官塲公布丶已將山東問題經過情形丶盡情宣示丶中國不論何時丶欲開議此項交涉丶日政府無不準備與之談判也丶（問）日本政府係據何項條約或協定丶而得在濟南設立營倉丶其中置有無線電台乎丶（答）日本軍隊在對德交戰時丶佔據山東鐵路丶沿綫駐紥護路警備隊丶自須建設營倉丶此項營倉之建設丶亦祇限於鐵路界綫以內丶至今猶然丶因中國拒絕交涉之故丶（問）據報日使署在十一月以前丶將迫令山東鐵路問題得一解决丶其事確否丶（答）第一條答案已包舉此條質問丶（問）日本鐵路警備隊撤回丶由中國路警接充丶已確定其期日否丶（答）未有確期丶此事在中日兩國政府協定之丶（問）青島闢爲萬國商埠一問題丶亦將列爲中日兩政府在十一月十一日以前議題之一乎（答）此觀於本月七日日本政府致中政府之覺書自明丶此覺書已於本月十五日公布丶（問）據貴大使之意丶觀於中國人民對於直接交涉之態度丶日政府能否循華人之意丶允將山東問題提交華盛頓會議丶公開討論丶并放棄日政府根據凡爾賽和約要求之特權丶（答）對於此問丶余未便答覆丶此中情事丶足下固已了了丶（問）日政府曾否供給濟南一日本醫院之經費丶此欵如何籌集丶（答）吾人對於該醫院所知甚微丶余惟知該處原有一軍醫院丶後改屬私人之手丶至其經濟方面丶余一無所知丶（問）設青島闢作萬國商場丶日本在該埠所投市政費丶是否須由中國或共管各國償還丶（答）余對於此種假定事項丶未便答覆丶 
[駐外九使痛告息爭]  
　　我國駐外各使丶因太平洋問題關係甚鉅丶特聯電國內丶加以警告丶此項電文丶外交部於本月十六日接到丶原文如下丶外交部代呈大總統國務總理鈞鑒丶並轉各部總長各院長經略使巡閱使巡閱副使各督軍省長都統將軍鎭守使總司令丶各省議會各報館各商會農會工學界各團體公鑒丶華盛頓會議之主旨丶固在於裁減軍備丶然軍備隨政策爲轉移丶能否裁減視列強對外政策有無衝突爲斷丶太平洋問題丶爲列強爭端所叢集丶故其對外政策率以遠東爲矢的丶而中國實首當其衝丶所謂太平洋問題丶質言之丶即中國問題丶我國被邀與會丶實一自新機遇丶會期轉瞬即屆丶而祖國政爭丶有加無已丶內訌如此丶何以自解於外國丶竊謂當此危急存亡之際舉國上下丶宜表示一種發憤悔禍之誠意丶使現在用兵各省丶立即停戰丶一面商議統一治國方法丶一致對外丶以爲後盾丶庶幾會議席上丶尙有發言餘地丶否則長此紛擾丶恐列強以世界和平爲詞丶越俎代謀丶國將不國管見所及丶不敢不言丶合詞電陳丶惟希公鑒丶陳籙·劉崇傑·王廣圻·魏宸組·黃榮良·章祖申·唐在復·汪榮寳·願維鈞元丶 
[旅京皖人再請願罷李]  
　　旅京皖人因接安徽省敎肓會等五團體由九江拍發丶報告李兆珍喬裝進省接篆丶衛隊毆傷演講女生之寒電後丶（原電曾錄十七曰本報從略）當即發出公啓丶召集全體同鄉開會討論辦法丶其公啓云丶﹁本會因省政問題丶迭次開會研究丶迄未解决丶茲接省垣各公團寒日由九江拍來電報一通丶亟須討論辦法丶特訂於本月十八日丶下午二鐘丶在後孫公園省館開會集議丶屆時務乞撥冗準臨丶是爲至盼丶旅京安徽同鄉會刻丶﹂上述公函發出後丶當於昨日（十八日）羣集後孫公園安徽省館丶全體計共數百人丶首由江朝宗派出之代表江蔭堂主席丶報告開會宗旨丶略謂此次政府任命李兆珍長皖丶各處同鄉方鼓力抵拒丶李竟偷入省垣丶嗾使衛隊丶毆傷學生丶實屬暴虐已極云云丶當將皖各團體由九江拍來之電宣布大衆丶全體莫不爲心眥欲裂丶嗣由安徽各界代表潘蕙齋報告全省人民反對李兆珍之情形丶惟處軍人積威之下丶雖有激烈之表示丶亦難達撤李目的丶仍求旅京同鄉向政府請願丶以死力爭丶因伏地大哭丶對諸同鄉叩首者再丶繼由王仲宣張承之等發言丶謂院事緊急丶應由積極方面着想丶此次請願若政府無具體辦法丶當同死府院丶以報皖父老付託之重任丶次由朱紹雲以赴府院請願付表决丶一致贊成丶遂同赴府院請願丶詎至新華門後丶被守門衛隊擋住丶直至晚間十時丶始由公府傳諭各代表互推六人入府談話丶各代表中遂推董亨衢·鮑庚·汪一城·王仲宣·潘蕙齋·陸仲庵六人入府丶由楊秘書（稱代表府秘書長）接見丶代表等即述來意丶楊不能爲負任之客覆丶談至十一時丶仍不得要領丶後由殷總監派人今各代表出府丶此幕遂告終止丶各代表旣至新華門後丶皖同鄉聞訊紛紛送致被具食物等丶各代表亦皆决意在新華門雨中露宿丶非達目的不散丶乃至一時左右丶而步軍統領及警廳忽派一大隊到府丶令各代表散歸丶各代表與之理論丶各軍警仍照老例丶兩警夾扶一人丶迫令向東西散去丶各代表散歸之後丶有十餘人又至安徽會館議定今日上午八時仍在會館再開會議丶討論辦法丶屆時同鄉到者百餘人丶全塲對於政府漠視民意丶非常憤激丶遂議定再赴公府請願丶如仍不得要領丶則分請願代表爲甲乙丙丁四組丶輪流赴府請願丶必達到目的始止丶其甲組之請願代表丶推定董亨衢·周其棠·劉一仙·盧仲岩·汪一忱·主紹銓·鄭傳甲·孫伯亨·湯師業·宋懐斌·吳樹屏·等十一人丶午後又加增人數赴府請願丶仍係潘惠齋六人入府丶自秘書劉體乾接見丶雙万談話結果丶劉允將來意代達丶並謂數日內即有明白答覆丶各代表即退出丶又聞皖人江朝宗許世英等丶十九日均在中央公園丶準備爲請願代表後援丶茲將皖代表上總統府呈文錄後丶竊李兆珍自奉命長皖以來丶旅京皖人知本省羣情憤激丶李若到任丶必釀事端丶曾迭呈大總統曁國務總理丶請收回成命丶在中央顧全威信丶或尚有其他不得已之苦衷丶以致迭次呈文丶未蒙批示丶李兆珍果稍有人心丶宜如何謹愼將事丶以期上不負總統丶下不負皖人丶不意李甫抵蚱丶即電保旣奉明令撤任之鳳陽關監督倪道烺丶蔑視中央威信丶敝會前曾瀝叙緣由丶呈請嚴懲在案丶李於本月十四日接印丶當日有女學生數人游行演說丶李竟嗾令衛隊攢毆丶致重傷一人丶輕傷十二人丶此事業經安慶各公團電陳鈞座丶並詳告敝會丶電文具在丶確鑿可憑丶尤可慘者丶檢查郵電丶在戒嚴期內始適用之丶李爲省長竟敢違背約法丶濫使職權丶封鎖郵電丶即如此次敝省各公團來電丶當須潛赴九江拍發丶即其明證丶中央派李赴皖丶原爲平息學潮丶今一波未平丶一波又起丶上負總統息事寗人之心丶下增皖民水深火熱之苦丶李到任未一日丶即倒行逆施至於此極丶此後茶毒皖民丶當不知伊於胡底丶爲此呈請我大總統另簡皖賢繼任省長丶並將李兆珍褫職治罪丶以爲不法之官吏戒丶敝會幸甚丶安徽幸甚丶國家幸甚丶 
[東三省通信] （隱） 
　　汲金純之熱河都統熱 
　　前此京津三頭會議時丶解决直奉兩系支配地盤問題丶直以閻相文任陝西督車丶奉以汲金純任熱河都統丶綢姜桂題爲陸軍檢閱使丶表面上似已允洽丶孰意姜都統老氣橫秋丶不表同意丶張作霖擬以武力脅迫丶假征蒙之名丶令汲部二十八師向熱河進發丶姜亦嚴陣以待丶併宣言誰攫地盤丶即以武力從事丶時與論頗不直張丶且姜背後有人丶態度強硬丶張未敢倉卒丶送頓兵執邊丶未越雷池一步丶而陜閻則早經發表丶最近吳佩孚之兩湖巡閱使丶蕭耀南之湖北督軍丶併進而將及於湖南丶直系勢力丶著著發展丶張作霖固未嘗不思利益均霑丶第以地利人和丶奉不如直丶雖屢議出兵湘贛丶爲亡羊補牢之計丶然終未邀曹吳之同意丶猶豫未果丶回溯熱河問題丶不禁憤火中燒丶遂舊議重提丶向靳詰責丶並促速予發表丶靳本黨張丶且懾其威而不敢不從丶因商姜勸其勿再爲難丶一面將姜汲新任命提出開議丶爲形式之通過丶於十一日明令發表丶汲奉令後丶當即來奉晋謁張作霖丶請示赴任機宜丶並磋商二十八師師長繼任人物丶即在軍署招集上中級軍官大開會議丶汲恐姜要挾抗拒丶未能安然就任丶擬援吳黑督第二十九師到任前例丶要求將二十八師全部隨同前往丶以備緩急丶張深韙其言丶並許隨時援助丶至師長繼任人物丶張擬於　朝璽鄭殿升二旅長中丶擇一升充丶而代理奉天督軍張作相則力保奉天第六混成旅長鮑子揚擢升丶刻未决定丶而汲氏之預備到任丶已在積極進行中丶巡閱使署顧問欒佩石·已被延爲將來之熱河政務廳長云丶 
 
 

Page 8

 
 
   
 
 

Page 9

 
 
   
 
 

Page 10

 
 
H>申報第三張 
國內要聞二 
[用軍二次逼攻宜昌之戰况]  
　　（漢口通訊） 
　　川軍自變更窺鄂計畫丶側重陸路丶圖襲襄鄖後丶宜昌形勢丶乃漸　和緩丶且川軍潘正道一師丶久經戰圖丶兵力已疲丶又經十一日晨大戰丶軍械損失過半丶不堪再戰丶遂由新灘西茅坪退守巴東丶另以新由夔巫下駛之唐式遵一師丶張冲一混成旅丶調來前線丶適乘十一黑夜風雨夜作之機會丶由南沱溪分路反攻宜昌丶唐師任攻宜正面丶張旅任攻側面丶鄂軍盧金山趙榮華兩旅丶久戰力疲丶且黑夜不辨敵人所在丶川軍前隊丶又皆衣青蓑衣丶以混鄂軍眼色丶故川軍緣兩岸前進丶鄂軍並無所知丶及距離稍近丶而川軍槍砲齊發丶鄂軍大敗丶乃下令退却丶以致朱家坪·斷江山·東山寺·安安廟·磨子山丶均復被川軍佔領丶鄂軍防線共八個山頭丶當夜被川軍奪去四個丶河西亦爲川軍所有丶十二日丶川軍大隊擁至丶鄂軍節節退却丶張旅且抄出長陽丶繞過宜昌下六十里
丶宜城西南北三岸丶均在川軍包圍中丶鄂軍僅保守東岸丶藉海軍掩護丶得以未受川軍攻擊丶而磨子山川軍丶架有大砲丶發聲如雷丶流彈飛落街市丶人民多有誤傷者丶故十一日後丶宜城內異常混亂丶商民皆關門逃避丶城門亦有三日未啓丶各領事館及外商各大公司門首丶皆架機槍警備丶完全藉外艦陸戰隊之保護丶領事團以川軍包圍宜昌丶槍彈亂射丶外人生命丶殊覺危險丶遂與雙方將領交涉丶指定外人所居大西門奎星樓至一馬路一帶丶不得有作戰行爲丶並干涉川軍以大砲轟城丶然是時宜昌城內人民丶俱巳遷徙丶若非外僑在此丶幾成一大空城矣丶十三日晚丶鄂援軍二十四師四十八旅丶十八師六十九團丶及第八師十六旅各部隊丶陸續開到丶加入防禦線丶軍力較前爲厚丶吳佩孚乘楚振艦丶杜錫珪乘楚泰艦丶十三日晨由沙市出發丶十三日晚到宜昌丶吳並帶其砲隊一團丶來宜助戰丶鄂軍見援軍開到丶吳又親來督陣丶士氣大振丶雙方鏖戰甚久丶東山寺附近川軍丶首被趙榮華第十八混成旅擊退丶惟西南岸之安安廟磨子山川軍丶佔有優勝地勢丶苦戰不退丶雙方互以大砲轟擊丶死傷極衆丶而宜昌形勢丶比較十二三日丶已覺鬆緩幾許矣丶十四日丶宜昌城門始啓任人出入丶新知事汪文鈞亦到任丶並出有鄂軍戰勝布告丶以安人心丶顧商店僅一二人守門丶大宗貨物丶則均搬往他處丶雖當道派人勸告開市丶仍無有應者丶其抄出當陽荊門以圖襄勛之川軍丶但懋辛一師丶行至當陽丶即被襄鄖鎭守使第十七混成旅張聯陞派隊堵截丶但軍見已有備丶即思由三界嶺退至宜昌丶嗣得劉湘電令丶復行折攻當陽丶以牽掣宜昌直軍之兵力丶吳氏接到張聯陞告急來電丶業派鄂軍一旅（聞爲劉佐龍第四旅）馳往當陽應援丶正面自十三日以後丶即無激烈戰事丶惟小衝突則無日無之丶（九月十七日） 
　　川軍自十二日二次逼近宜昌後丶城外西南北三面丶無日不有戰事丶惟川軍每於風雨交作或黑夜間丶作戰尤力丶鄂軍恒爲所窘丶且其抄攻當陽之但懋辛一師丶似與攻宜正面軍隊爲犄角丶鄂軍顧及宜昌時丶但則力攻當陽丶及鄂分兵往援丶但又來攻宜昌如是者數四丶鄂軍幾防不勝防丶兼以南津關東山寺安安廟磨子山等險要丶皆爲川軍佔據丶憑高視下丶全城如在掌握丶鄂軍雖兵多械足丶仰攻頗難奏效丶故十四五六三日雙方激戰三晝夜丶鄂軍損夫甚巨丶且有宜昌已被川軍藍文蔚部攻下之謠傳丶據某方面消息丶藍部攻下宜昌丶尙末足信丶惟川軍陸續抵宜者違四萬餘丶十五夜南岸川軍丶曾攻破鄂軍防哦禦綫丶佔領白廟丶並已通過南門附郭之街市丶適吳佩孚率所部生力軍趕至丶拚命抵抗丶始將川軍擊退丶且俘虜二百餘人丶夜吳尙召集軍事會議丶實施對川總攻擊丶十六日午前時丶即開始向豐寳山沙河方面川軍陣地猛烈進攻丶川向白寺山襲擊丶雙方皆以大砲轟擊丶響聲震天丶彈如集丶同時西南北三面丶皆有猛烈戰事丶鄂軍曾二次肉登山丶皆被川軍擊退丶川軍亦紥木簰搶攻東岸丶仍被鄂　聶沱丶雙方激戰七小時丶各無　　丶乃暫行休息丶午後又繼續作戰丶適大雨滂沱丶川軍乘勢猛進丶唐式遵聞現在正面督陣丶勢極銳厲丶吳佩孚亦親率軍迎敵丶激戰至晚兩不相下丶適但懋辛部自三界嶺趕來助攻丶藍文蔚部亦從施南出宜都丶來宜合圍丶宜昌三面受敵丶吳雖督隊拼命抵禦丶仍行不支丶陣亡團長一人丶.連排長死傷十餘人丶兵士死二千餘丶傷不計數丶吳率以督陣之衛兵丶亦死傷數十人丶狼狽返城丶仍扼住東岸丶死守未退丶但聞趙榮華所部丶巳退至鼓樓背丶大約係趙部不堪再戰丶特調至後方休息耳丶開吳對人言丶彼極不願與川軍延長戰禍丶深盼其接受和平丶早日息爭丶如至不得已時丶亦必以全力驅逐川軍出鄂境丶顧川軍總司令劉湘丶業向領團表示丶决意攻鄂丶非取得宜昌丶達到鄂人眞正自治目的丶决不罷兵丶且宜昌險要丶十得八九丶此時欲其無條件退出丶决爲不可能之事丶故吳氏憤怒異常丶前日敗回城內時丶並將餐桌推翻丶可見其失意之一般矣丶(九月十九日) 
皖省驅李風潮愈烈4已實行罷市 
　　皖省拒李運動雖烈丶記者方謂商界分子不一丶恐罷市一時不能實現丶不意今早陡然以罷市見告矣丶查罷市一事丶本爲拒李團所議决採取之手段丶惟連日會議丶尙存觀望態度丶後因李兆珍於十八晚四出布告丶謂開會爲藉端生事丶有言出法隨丶切究不貸等語丶又因公民拒李圑丶致覺書於李兆珍丶李竟置不顧丶（覺書原文甚長丶大致勸李辭職）各界乃大怒丶商界亦謂李兆珍迫人太甚丶故於昨晚丶巳有明日（二十日）不罷市丶後日一定罷市之謠丶是晚（十九日晚）天津同鄉又有急電致史星珊旅長程處長省長衛隊長丶略謂李任意凶殘丶勢必釀成巨變丶軍警職在衛民丶勿代人受過等語丶幷有電致拒李大會丶請堅持到底丶京津力爲後援丶因此各界運動愈烈丶於昨夜四句鐘時丶有學生多人丶分散於三四牌樓各店門口丶而此因循不現之罷市運動丶遂霹靂一聲而成事實矣丶 
　　三四牌樓西門外所有商店丶均行閉門丶滿街水陸警察滿佈丶學生多人及童子軍分組在各店門口守候丶另有散傳單及糾察之學生丶游行不息丶同時又發出傳單多種丶茲錄其最痛快者如下丶㈠（安徽公民大會第二次宣言書）各公團各機關各報館曁吾皖內外父老兄弟均鑒丶頑朽無恥之李兆珍丶本係帝制餘孽丶倪氏老奴丶往年巡按吾皖丶黷貨殃民丶助倪作惡丶皖人回憶往事丶痛澈於心丶此次倪道烺等以重金賄買李兆珍長皖丶借此傀儡丶謀執政權丶續施其禍皖毒計丶皖蕪各公團丶及京津蘇滬各父老丶迭電反對丶并對李兆珍竭誠勸阻丶最後則各公團代表丶﻿日夜露立江干丶爲羣衆堅拒之運動丶距李兆珍侮蔑皖民公意丶仗有倪馬後援丶悍然到省丶接任之始丶即縱其武裝衛隊丶拒辱公團代表丶毆傷女師學生丶擅行封鎖郵電丶斷絕交通丶聲稱將宣告戒嚴丶捕殺各界人士丶跡其非法行爲丶仇視皖民丶直俘虜奴隸之不若丶本會憤李賊之凶殘丶慨皖禍之日亟丶業經宣言丶絕不承認李兆珍爲安徽省長丶并一致主張丶拚死驅逐丶期於皖賢長皖丶自救危亡丶任憑李兆珍如何凶暴迫壓丶誓必貫澈始終丶不稍撓屈丶茲再揭明前旨丶㈠自九月十四丶李兆珍到皖日起丶凡兆珍假借省長名義丶所發命令文告丶槪不承認其有效丶全皖官民丶均無遵行之義務丶㈡凡李兆珍所委任或調換之官員丶各機開各公團一律拒却丶决不承受丶㈢李兆珍假用省長職權丶動支之公欵丶一槪認爲盜竊丶事後清查數目追償丶㈣各縣商民所納賦稅釐捐丶非俟李去皖之日丶决不交納丶㈤凡有甘助李兆珍爲惡者丶無論皖籍非皖籍丶槪認爲皖民公敵丶必施以極正當極嚴重之對待丶事危機迫丶全皖人格所係丶生命交關丶希合羣力丶共與李賊相周旋丶一洗吾皖入士積年隱忍偷生之大恥丶亟願邦人君子丶速起圖之丶其餘多種紀不勝紀丶現時闔城人士丶均通力合作丶决不達李不止丶日昨旅京皖紳張伯衍等已經回省丶而李兆珍所裁汰之省公署辦事人丶亦竭力運動丶大通蕪湖丶已分派代表疏通丶大約亦將起而響應矣丶(二十日) 
[江蘇水利協會之新組織]  
　　　　　　　　(南京通訊一留） 
　　江蘇省水利協會丶成立於民國七年丶去歲十二月三年届滿丶業經改組丶因該會一切水利計劃丶皆須取决於研究會丶故此項研究會不得不從新組織丶上月間丶曾發出通知丶並通函用紙及說明書各一份丶查照原定會章丶由各縣會員丶通函提　研究員丶每縣一人丶以便定期集會丶通函期問丶截至本月十五日爲止丶本日（二十日）上午十時丶當衆公開丶省署派水利處主任武同舉蒞視丶會員之在省者亦多到倉參觀丶結果六十縣中四十四縣提出丶餘尙須補推丶當此大水爲災時代丶深望各縣新研究員丶對於地方水利切實計劃丶萬不可紙上空談丶使目前大患丶再見於異日丶惟從前每開一次研究會丶前後數日丶每員送給公旅費二十元丶自上屆省議會不慊於協會少數重要分子丶因將省欵補助之八千四百元滅去四千丶該會擬即將研究員公旅費一項丶完全減去丶果爾恐非眞正熱心公益之人丶勢不克按時到會丶切實研究矣丶陳列各縣新研究員於後丶江寗李如楷·高淳陳錦鸞·六合徐本·句容兪仁愈·阜寗王汝塏·泗陽胡起龍·淮安陶鍾箎·鹽城卞同慶丶淮陰香國楨·漣水朱際雲·江都任桂森·寳應鮑友恪興化徐存義·高郵吳曾訓·泰縣陳謨·東台周立德·常熟龐樹森·崑山蔡璜·吳江金天翮·江陰趙珏·靖往張援·宜興楊壽勳·無錫胡雨人·丹徒朱翼雲·丹陽林懿均·溧陽狄乃健·松江毛樞·奉賢胡樹鍼·青浦莊堃·金山黃芳墅·大倉蔣乃曾丶寶山陶慶豐·銅山祁慶墀·沛縣張若臣·蕭縣王昌鋕·邳縣莊增藩·睢寗夏祥露·東海楊毓藻·灌雲宋球·贛榆許鼎年·沭陽徐守增·南通達亨·海門黃祖溫·如臯叢逵昌丶 
[南京快信]  
　　﻿美國伍特將軍丶十八日下午四點二十分丶由滬抵寗丶未入城丶即由煤炭港渡江丶轉乘下午五點十分津浦特別快車北上丶軍政各機關長官丶均在浦口車站招待迎送丶　　曹巡閱使代表邊守靖來寗丶與齊督接洽事畢丶昨（二十)日早車赴滬丶即轉車赴杭謁盧丶聞係疏通廬山會議事丶 
　　高郵等縣災民代表王紹鶴等電省云丶連日風雨大作丶水漲尺餘丶上河房屋沖毀丶露宿風餐丶慘甚丶恐轉括西風丶河堤崩决丶下河更慘丶千求速開昭關丶上河退水種麥丶下河免遭奇災丶 
　　淮陽道尹胡翔林因啓昭關問題丶來省請示丶齊王兩長均主愼重緩啓丶胡即於今晨乘輪赴高郵丶　　　　　　　　　　　　　　　　　　　　　　　　　 
　　湘督趙恒惕昨（二十）致齊王兩長電云丶頃誦虞電丶敬悉蘇省被水成災丶待哺哀鴻丶嗷嗷滿野丶遠承台囑丶誼當賑䘏丶惟湘省甫了春荒丶復遭夏旱丶公私交困丶籌欵維艱丶容當竭力代謀丶一俟集有成數丶即行奉寄丶特電佈復丶又直隸警務處長楊以德電允捐洋五百元助賑丶 
　　靖江縣知事金國書丶代電陳報該縣災情丶乞速委勘丶迅撥巨欵救濟丶 
　　高郵縣公民王士衡等丶代電稟陳水災及辦糶情形丶乞迅撥巨欵丶速辦賑糶丶嚴飾知事破除情面丶清理公欵丶詳晰榜示丶悉數撥充急賑丶並邀集公正士紳商富妥籌善法丶剋日先辦平糶丶以濟燃眉丶 
﻿　　省會警察廳長王桂林呈軍民雨署丶報告查獲庚源錢莊私運安徽新鑄銅元二十五箱丶共計二千五百千丶當將該店夥于慕良丶帶廳訊辦丶旋據安徽長艦隊統部函稱丶此項銅元丶係還該店借欵云云丶應否准予放行丶請核示丶　　齊王兩長會委任元照丶申振剛丶鮑秉忠丶張一嗚丶趙師鼐丶張世駿丶李廷棟丶梁逢森丶倪鴻書丶劉潛丶陳澹然丶連德英丶陸恒隆丶劉承熙丶焦文基丶王希曾丶徐延年丶充賑務處幹事丶 
　　王省長委劉宇和充省署第五科辦事員丶財廳又委陳寶珍赴吳江丶汪本源赴寶山丶查勘水災丶 
　　省署昨日牌示暑川沙縣知事周慶瑩丶據報病故丶遺缺﻿分　蘇任用縣知事儼森署理丶 
﻿地方通信 
[松江]  
　　更委大批警官新任溫知事咋將警所各員丶照例重給奬狀丶惟經此次加委後丶內部情形丶大爲變動丶計停職者三人丶　　德昭稽查長及那夏兩稽查員丶二等警佐宣杏帆外調爲亭林分所長丶前由沈代知事委任之亭林沈分所長丶則謂充楓涇分所長丶而　　涇舊分所長沈惟康爲總所稽查長丶至城區及各鄉分駐所巡官丶一律不動丶 
　　截獲販土女犯向在張　販賣烟土之徐阿眞之妻丶昨由上海﻿夾帶大土四十兩丶至松江換乘划船回張丶　警探王長慶截獲丶當將該犯及大土五小包丶（約十餘兩）一併解交縣署丶由縣開庭審訊丶判罰該犯洋四百四十元云丶 
﻿ 
[崑山]  
　　物品展覽會開會記略十九日崑山縣商會開徵集物品展覽會丶是日會場布置井然丶陳列室以夏布爲大宗丶絲織品次之丶其餘農產製造等品甚多丶上午九時開幕丶商會會長方惟一陳劍剛丶曁各董事均到會招待丶該縣汪知事亦派代表范唐君蒞會丶下午二時攝影丶三時商業學校校長汪子臯率全體學生到會參觀丶男女來賓簽名者有一千五百三人丶至四時閉幕丶 
　　售賣書畫助賑徐寳山身前任第二軍長時丶收藏字畫丶丶爲數頗多丶其夫人孫閴仙女史丶慨邇來本邑水災重大丶特將書畫列編一室丶盡行售賣丶得資助賑丶以期引起一般人熱心賑災丶 
[蘇州]  
　　籌備國慶紀念本年十月十日三十節國慶紀念丶現由蘇州總商會吳縣敎育會等十四團體丶於昨日下午在舊皇宮議决慶祝地點丶假公共體育場丶典儀式分十二節目丶即奏樂開會集合升旗行禮式辭唱歌演說歡呼升炮奏樂閉會丶並决定舉行提燈會丶下午五時齊集公共體育場丶六時出發丶所有開會經費丶由各團體分任丶刻己將議决案通知外界矣丶 
　　﻿道自治所舉辦畢業蘇常道自治講習分所丶自今春開學日丶已滿六個月丶所有各門功課丶敎授亦將次完畢丶現定於本月底止溫課三天丶自十月四日起至八日止丶舉行畢業試騐丶其旁聽學 
員丶已由道尹牌示丶不准與試丶 
　　定期議選義倉董事蘇城豐備義倉丶爲吳縣積穀之所丶十餘年來丶從未清查一次丶該倉亦並將歷年收人報告丶客歲失火丶焚去積穀數十石丶經管董事吳汪二人報至數百石之多丶迭經蘇紳呆控省署丶請予派員清查丶迄無結果丶現聞該倉擬於本月二十六日丶在吳縣公署開會推舉董事丶清理存穀丶以息浮言丶 
[﻿無錫]  
　　鐵路貨棧罷工風潮錫邑鐵路貨棧工人丶平日工資以貨物﻿往來之上下力計算丶在力大而能負重者丶每日可得五六角丶否則僅有三四角丶近來百物昂貴丶所得殊不足以贍家丶故集全體議决增加脚力丶嗣由運輸公會提議丶於車貨往來之上下力丶准每噸照加一分丶每車加洋三角丶其支配方法丶則小工得一角六分丶工頭得﻿五分丶運輸公會亦得五分丶俊記駁運公司得四分丶各小工以工人﻿方面所得甚微丶大爲不服丶於前日一律停工丶旋由駿記公司出任﻿獲停丶現時准每噸加價一分丶靜侯車務處解决丶各工人雖已允照常工作丶然此次團體甚堅丶苟無滿意答復丶或仍不免發生波折也丶 
[﻿鎭江]  
　　災民紛紛南下江北淮徐揚各縣丶均被水災丶秋收絕望丶近日災民扶老携幼丶紛紛南下丶乘船至鎭者丶日有二三百人之多丶現均流散於各市鎭鄉村丶到處乞食丶情狀殊慘丶 
﻿　　運河水勢又漲江北一帶丶連日風雨大作丶運河水勢又漲尺餘丶清淮高寳等處丶城中街道水深數尺丶宛然澤國丶運河東堤與水齊平丶近日鄉民紛至堤上丶竭力搶護丶並挑泥土加築堤身丶以免崩坍之虞丶河工各防汛具弁丶亦晝夜巡護丶勞苦非常丶聞運河局張督辦昨已親赴高寶等處查勘矣丶 
　　米價增漲未己連日大雨之後丶江河並漲丶水勢奔騰丶米船阻滯丶來源稀少丶一時米價飛騰丶人心惶惶丶昨日開盤丶上白米竟漲至十三元二角一石丶聞尙有續增之勢丶 
[清江]  
　　道署委勘水災本年江北各縣水患丶災情極重丶淮錫兩屬紳董均紛紛來浦丶向道尹公署呈報災况丶並懇派員查勘情形丶分別施賬丶此項災呈丶除中道尹先後批答外丶昨日已派委本署名譽科員吳其鉞赴漣水一帶丶周蓮葉赴寳應一帶丶先行查察丶其餘未經派委各縣丶大約日內亦當發表丶 
[嘉興]  
　　敎育聯合會開幕全浙敎育會聯合定於二十日在嘉興舉行丶會　即在城中敎育　　廳丶先由禾邑縣敎育會推定職員丶佈置就緒丶是日下午一時舉行開會式丶各縣敎育會代表僅到十七人丶由吳文開爲主席丶因到數甚少丶改關談話會丶旋於四時即行散會丶定二十一日起賡續開會七天丶茲將二十一日議程錄下丶（一）學校一律改行春季始業丶以合國情案丶（餘杭縣敎育會提出）（二）浙籍留奉實業學生請援例補給官費案丶（提出者同上）（三）小學校因調查畢業生狀况丶予以相當指導案丶(蕭山縣中區敎育會提出）（四）各縣敎育會應設立小學敎材審查案丶(提出者同上） 
　　監盤自治欵項嘉興第一區自治委員金福田丶因對於各種欵產丶延不刊布丶由縣勒令停職報在案丶現縣署已委蔣輔卿暫 
代職務丶一面再委譚步升方書生二人監盤各種欵項丶並令限於九月三十日前盤清丶惟聞金之公欵有人挪移丶非個中人一時尙難清查也丶 
[江西]  
　　酒食運動省議長江西省議會前經楊省省長咨請於九月十五日﻿召集各區新選議員丶現到一百三十餘人丶其未來者聞不曰亦可續到丶議長運動丶非常狂熱丶內以戴秉清（蓮花人）組議長張嘉猷（奉新人）歐陽莘（贛縣人）組副議長之呼聲爲最高丶並有打破金錢　　選舉之說丶戴氏所設贛園俱樂部丶其吸收人物丶多爲吉安十屬同鄉丶他區議員間或加入丶後到議員丶意重金錢丶非訂交換條件丶不選議長丶即前承認舉戴之人丶臨時亦多變卦丶僅吉安議員丶一致擁戴丶團體甚爲堅固丶近日他區議員丶紛紛設立俱樂部丶籌議反對丶衆意願藉此題目丶多得幾個錢丶十五日省議會開談話會丶公推吳　田爲主席丶一時議論紛紜丶良久丶始議决本日爲召集會丶不選議長丶﻿又十六爲中秋節丶十八日爲陳督軍生日丶應酬事繁丶無暇及此丶復以十九二十兩日續開談話會付表决丶衆以十九日督署或將請酒丶自以二十日爲妥丶遂議决散會丶十六秋節丶戴於贛園 
俱樂部﻿內肆筵設席丶邀請同鄉議員暢聚來丶以資聯絡丶席間頗有談論丶其他﻿俱樂部亦如法泡製丶蓋組議長者不能不於此時多多破鈔丶買人情賬丶亦可謂佳節中之小小點綴也丶 
來函 
[霍邱財政局來函]  
　　敬啓者丶霍邱霪雨爲爲災丶山洪暴漲丶灣塲淮隄潰决丶淹沒人口田廬牲畜無算丶岡保雜糧受傷丶僅餘禾黍丶又疊被烈風丶籽粒搖落殆盡丶哀民嗷嗷丶待振孔殷丶除分呈各憲外丶敬請登報丶是所感禱丶霍邱財政局水災籌辦處謹啓丶 
﻿雜評 
[王瑚查辦皖案] （訥） 
　　此次皖省拒李風潮較之六二風潮更爲激昻六二不過引起學界公憤此次省長問題則激動全部之人心省垣蕪湖已相繼罷市倘不速謀解决則全省之紛擾不知陷於若何境象也 
　　此事之導綫固在倪氏而成之者則在中央當局中央能發之而能收之其禍尙小若發之而不能收則在此危機四伏之際恐其爲禍不僅在皖且爲長江各省擾亂之導綫禍機爆發將在皖而不在贛亦未可知中央果覺悟者自當首先收拾之也 
　　然而今日之中央已無收拾之力量如有力量收拾宜速撤李以定皖人之心乃計不出此而令鄰省之王瑚查辦夫此種家實利害彰彰有何疑竇而必用此曲折之一手段其不欲遽撤李氏而以此敷衍皖人已灼然可見矣但無論如何中央終不能逃其責任王瑚旣負查辦之責固不能不憑良心秉公道以實行其查辦之職權而中央亦决不能再以尋常查辦案視此有關大局之問題也 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[赴檀香山報界代表昨日放洋]  
　　由滬赴檀香山世界報界大會之中國代表董顯光君·許建屏君·與本館代表王伯衡君丶已於昨日下午四時丶由海關碼頭乘小輪丶駛登中國郵船公司之中國號丶赴檀香山列席大會丶江干送別者丶有報界人士與聶雲臺君等丶輪動時丶或脫帽相招丶或揮巾示意丶直至輪行已遠始已丶聞除董許王三代表外丶尚有廣東報界之黃顯君亦擬赴會丶但尙未定丶旅居檀香山之王天木君丶亦由本館請其爲出席代表云丶 
[太平洋會議代表消息]  
　　願維鈞將任總代表　鍾文耀被派爲參贊 
國聞通信社云丶茲據外交界方面消息丶外交總長顏惠慶丶因太平洋會議經費籌撥爲難丶對於山東問題丶又有掣肘之處丶故巳决計不就太平洋會議總代表丶政府亦已諒解其意丶不加勸勉丶擬改任顧維鈞爲總代表丶刻正在考慮丶不日即可决定丶又前造幣廠長鍾文耀丶已奉派爲太平洋會議參贊丶鍾氏業於昨晨（二十一）抵滬丶於十月四 
[太平洋會議國民代表之近訊]  
　　﻿擬定十月四號赴美 
　　﻿風聞通信社云丶上海總商會等九團體所組織之太平洋﻿會議協會丶前經議决公推蔣夢麌余日章兩博士赴美丶爲太平洋會議中中國民意之宣傳者丶刻聞此事當由總商會電告北京外交部丶已得外交部復電丶允准加入代表團隨同赴美丶至此次費用丶協會中擬即舉出委員五人擔任此事丶至代表出發丶擬在十月四號丶九團體即將開會討論提案方針丶又上海各路商界總聯合會昨接民國路商界聯合會函云丶查太平洋曾議丶關係我國存亡甚巨丶昨日敝會副會長崔奇峯君丶召集本路同人丶開會討論丶對於國民代表余蔣二君丶極爲滿意丶以二君之學問才識丶﻿將來必能有以慰國民之望云云丶 
﻿ 
[滬北六路商界聯合會之近電]  
　　對於太平洋會議之意見 
　　滬北六路商界聯合會對於太平洋會議丶昨致南北政府要電丶略錄於下丶（致廣州電）共和肇始丶十載於茲丶紛擾頻仍丶國無寗歲丶現值內憂外患之際丶全國驚心動魄丶咸冀息內爭謀統一丶以備太平洋會議丶爭國際生死存亡丶上下一心丶共圖挽救丶尚恐蹈凡爾賽復轍丶不能解除制我死命種種之困難丶忽歌電傳來丶有中國太平洋會議代表丶不由廣州所派丶關於國際各事丶絕不承認等語丶披露之下丶驚駭莫名丶廣州自樹護法旗幟以來丶聯省解體丶兩粵自殘丶國人素抱以憲法奠邦基者丶已無幾希之望丶茲欲以一偏理想丶破壞出死入生太平徉會議丶不啻自處危舟丶不求芍活丶幷欲推波助瀾丶置全舟生命於不顧也丶喪心病狂丶莫此爲甚丶籌備開會提議之扼要丶諸先生眼光燭照丶悉心研究丶勢所宜然丶而太平洋會議代表丶只問人之當不當丶不可有南北之見存也丶兄弟鬩牆丶外禦其侮丶正此謂也丶事關迫切丶速宜自返丶（致北京電）太平洋會議之期丶相屆不遠丶忽魯省懸案丶日有八條提議丶明明欺我政府可以利誘威迫丶掠此直接之名丶破壞我於太平洋會議席上之提議也丶設計傾陷丶言之痛心丶退還條件丶絕無疑議丶所最不解者丶湘鄂之爭丶可已不已丶破產之兵丶當裁不裁丶不獨國內無建設之望丶皆於太平洋會議授人口實之資也丶政府動曰威信爲望丶國體攸關丶違背命令丶以兵服之丶試問各人自衛之兵丶果爲國家謀統一乎丶抑爲私人爭地盤乎丶無論此等無紀律之兵不可用丶即鄰武力貫徹統一之計畫丶亦　對竭力盤丶政府廳對立窮丶國家因而破產丶任意孤行丶國人皆曰不可丶當機立晣丶速宜自反丶而九死一生之太平洋會議代表丶尚未派定丶其數又欲减之丶經費本宜速籌丶到今尚且無着丶急要緩圖丶能無浩嘆丶茲引領金矚者丶息內爭丶謀建設丶處處﻿採納民意丶共謀國是云云丶 
﻿ 
[菲島簿記案之菲總督等覆函]  
　　﻿華僑聯合會昨致各團體函云丶逕啓者丶爲菲律濱華僑西文簿記案丶辱承貴會鼎力協助丶聯名呈請美政府及非律濱總督與菲議院取銷條例丶固不特敝會同人感激不已即菲島十數萬華僑丶亦咸稱戴德也丶茲敝會得接菲律濱總督府秘書廳及上議院秘書廳來函兩件丶照錄於后（原文英文丶）知關錦注丶肅此奉達丶順頌公綬丶﹁菲律濱總督府秘書廳函﹂中國華僑聯合會諸君鈞鑒丶接到貴會及各團體聯名於本年六月一日來函丶敬悉種切丶所請取銷菲律濱華商簿記用英文或西班牙文案丶已由本島總督咨飭菲律濱上下議院於下期開議時詳細討論審察丶再行定奪丶現請貴會轉達公團知照丶俾慰遠望丶敬此幷請公安丶（上議院來函大意相同丶不另譯丶） 
﻿ 
[中法銀行有復業消息]  
　　﻿英文滬報云丶上海頃接到巴黎來電丶據稱中法實業銀行各處支行丶可望不久改組丶恢復營業丶此種好氣象丶已佔十分之九丶凡在該行有存欵而亟欲知其前途者丶開此消息丶定欣然色喜丶 
﻿ 
[公共租界第二次抽閉妓寮]  
　　﻿定十二月十四日抽籖 
　　﻿公共租界工部局丶今日佈告丶依照去年四月七日納捐外人年會通過之議案丶妓寮執照丶應於明年四月一日减發四分之一丶故定於今年十二月十四日午後三時丶在議事廳當衆抽籖丶决定應令閉歇之妓寮丶凡注意此事者丶屆時請來參觀丶入塲券可至江西路二十三號捐務處索取丶﻿自十一月二十四日起丶各捕房與捐務處丶皆貼有領照妓寮之名單丶以供衆覽丶 
﻿ 
[法租界商民請取締雉妓]  
　　﻿公共租界取締娼寮被抽之妓女丶紛紛赴外埠跑馬頭丶或改充房侍丶而揚帮雉妓丶近有一部分遷入法租界丶大世﻿界後及菜市街等處丶驟見增多丶昨有商界黃金山查得貴陳錦堂等丶擬具說帖丶向法租界商業聯合會提議丶託其　　　　　　 
轉請法捕房嚴重取締云丶 
﻿ 
[法租界取締交易所之先聲]  
　　﻿大陸報云丶本埠法總領事因中國交涉員之請求丶已聲稱﻿丶法租界於管理交易所之章程未成立以前丶不再發給執照丶許人開辦交易所丶查近月內交易所之狂熱丶流行一時丶幾無物不有交易所丶操縱股票丶使執股者大受損失丶﻿大半交易所皆保留本所股票丶以抬高價格丶迨票價漲至﻿離奇之高度時丶則將所保留之股票售諸市塲丶價旣低落丶則又賤價收回丶以圖再事壟斷丶法總領事韋禮德氏丶以爲限制華商之自由丶固非所宜丶然目前交易所之經營方法丶實有取締之必要丶至於取締用何形式丶則須俟透澈調查後方可决定丶韋總領事因此巳請租界中外商人丶陳述其對此困難問題之意見丶總領事以爲許多交易所丶若由公董局管理之丶則華商所預料之危機丶或可免除丶但若驟然勒令交易所閉門丶則必使持股者受莫大之損失丶丶而釀成恐慌丶故取締之法丶先須審愼考慮丶然後方可實施也丶 
﻿ 
[禁止木業組織交易所]  
　　﻿上海縣沈知事昨致縣商會公函云丶逕啓者丶案奉江蘇實業廳第七二七號訓令開丶案奉農商部訓令開丶案據上海總商會電稱丶報載錦章等設立上海板木交易所丶茲據南市木商會館北市震巽木商公所函稱丶南北市同業丶共六十四家丶茲六十二家公意反對丶乞部電勿予核准等語丶合行代達等語到部丶正核辦問丶復據該廳呈同前情丶查該交易所並未呈部有案丶且板木一物丶殊不合於交易所之交易丶自應嚴行禁止丶以免擾亂金融丶而保商業丶合行令仰該廳迅速遵照辦理丶嚴行查禁丶呈報備案丶此令等因丶奉此丶合行令仰該縣遵照辦理具報丶以憑轉呈丶此﻿諭該木業商人等遵照部令丶不再有組織交易所情事丶致干查究丶並請見復丶以憑呈報丶至紉公誼丶 
﻿ 
[擬請限制房租之外論]  
　　﻿字林報評論丶工商友誼會函致房客聯合會勸令呈請工部局仿照香港辦法限制房租一事丶略謂丶此議不幸不能發生效力丶蓋工部局縱收到此種公呈丶而予以優惠之考慮丶然亦無能實施如香港所行之辦法也丶上海與香港丶在行政上彼此逈異丶華人於此丶往往不深知之丶彼等以爲上海香港同在外人範圍之內丶當有同樣權力丶其實不然丶香港立法會能制法律丶以對付貪得無厭之房主丶而﻿上海工商局則不能也丶藉曰能爲之丶然亦成效難覩丶蓋工商局不能使其所制法律丶得適用於各國公堂也丶 
﻿ 
[張欣生案高廳判决後之消息]  
　　﻿各犯家屬均預備上告 
﻿　　張欣生等毒斃張駕雲一案丶上訴高等廳後丶改判朱潮生死刑外丶其餘各犯仍照地方廳原判處刑丶已誌昨報丶茲悉此案原告發人朱潮生家屬丶待悉撤消原判丶改判死刑後丶當即赴某君處哭泣不休丶現擬仍延湯應嵩潘承鍔兩律師丶提出不服理由丶於日內在原審衙門聲明上告丶請大理院撤消原判丶發回重審丶其餘之張欣生朱健臣等丶亦奉判不服丶由家屬與原辯護律師蔡倪培等接洽丶代擬上告理由丶預備即日聲明上告丶惟趙杏城之家屬丶以高等廳辯論時丶當庭證明趙杏城並無欺詐取財證據丶滿擬宣告無罪丶現高等廳仍將控訴駁回丶照原判執行刑期二年丶於是趙之家屬丶擬另延某律師提出不服理由丶上告大理院云丶 
﻿ 
[蘇社理事會常會記]  
　　﻿昨日丶蘇社開理事會常會丶到者有黃伯雨錢強齋沈信卿穆抒齋方唯一黃任之張仲仁朱德軒韓紫石（黃伯雨代表）馬雋卿（沈信卿代表）王丹揆（金松岑代表）諸君丶茲將議决案錄後丶㈠整埋長江委員會案丶議决（甲）贊同由太湖運河兩工程局及吳淞商埠局共設委員會丶（乙）請由本省議會聯合長江流域各省議會丶籌議整理方法丶（丙）由本社發布特刋對於救濟本省水災之意見丶議决本年受災各縣丶應以辦理工振爲主要丶（如修改省縣道路·修築塘路圩岸·挑浚河渠等項工程丶）究竟某縣災情如何丶宜辦何種工振丶應請省長行知查災委員丶於查勘時特別注意丶先行籌劃丶俟籌有的欸丶分別舉辦丶 
　　㈢電請繼續加徵貨物交通振捐半年丶移救江蘇災黎案丶議决照發丶㈣即本社臨時特刋案丶議决查照上屆議案丶即時舉辦丶 
﻿ 
[安慶罷市之滬訊]  
　　﻿聯合通信社頃得安慶各公團快函云丶安慶自安徽全省拒李大會成立後丶皖人民治運動丶已由宣傳時期入於實行時期丶現在拒李大會丶擔任重要職務者丶如程慶福（現任商會會長）蔡正（前商會會長）爲商會兩系首傾丶其餘如阮仲勉光明甫馬伯瑤何叔瑤丶皆地方有力份子丶安徽新舊各派丶冶爲一鑪丶合力拒李丶頃旅滬安徽公團丶已得省電丶安慶二十日已全體罷市丶而蕪湖大通宣城合肥等處丶爲議决一律罷市丶爲省垣後盾丶惟聞倪馬秘密協議丶如此次李兆珍被逐丶倪氏勢力將從此瓦解丶已籌備破壞安慶市民罷市爲入手辦法丶其辦法則指使據省安武軍丶抽調軍士中蠻悍無意識而又精於拳術者丶穿著便衣丶乘黑夜之際丶打刦商店丶然後嫁名地方人民自起暴動丶淆亂聽聞丶但旅長史俊玉頗不同意丶而史之部下某團長係倪道烺中表親丶甘心逢惡丶得罪地方丶在所不惜丶惟皖省各商團及學生界預備組學生高級童子軍丶擔任彈壓丶此輩技倆丶或不得逞云丶 
﻿ 
[旅滬皖人電阻張繼煦辭職]  
　　旅滬皖民公社同人丶因李兆珍到皖後丶首先迫敎育廳長張繼煦辭職丶昨通電本省及各埠同鄉及報界丶請一致阻止張氏去職丶原文如下丶李兆珍偷人安慶丶竊據省長丶皖人正在聯合全省丶力謀驅逐丶不圖李氏就任伊始丶即實﻿行倪馬摧殘敎育計畫丶首先迫令敎育廳長張君繼煦辭職丶將以倪馬私黨相代丶設竟聽其所爲丶則吾皖敎育一線生機丶且將因此斬斷丶同人等爲此通電揭破陰謀丶昭示大衆丶務主省內外各公團聯合一致丶力阻張君去任丶俾全省敎育不至根本搖動丶事機迫切丶幸吾父老兄弟急起圖之丶旅滬皖民公社叩箇丶 
﻿ 
[太平洋美輪變更經理之不確]  
　　福來總公司巳有復電證明 
　　﻿本埠自福來洋行經理美國青星輪船丶撤消遠東航業之關係後丶一星期前丶上海美商方面丶忽發生一種傳說丶謂美政府派航中國方面之輪船丶刻下巳另有新計畫之規定丶即以舊金山一路之美輪丶無論貨船班船等丶統歸花旗公司(即太平洋郵船公司）獨家經理丶而西雅圖至上海（包刮香港小呂宋）班輪丶純由提督公司一家經理丶又波特蘭至上海班輪丶則完全由華洋公司經理丶本埠某西報曾據以記載丶如果斯事確實丶則福來與茂生等均將無船行駛丶而且無輪經理矣丶前日丶香港小呂宋等處之福來分公司丶因此事關係利益至巨丶均迭次來電至申詰詢此言是否確實丶滬公司亦因此事關係遠東之營業與勢力問題丶當即飛電美國質問總公司丶究竟美政府航務部有無此項之新計畫發表丶昨日已接到復電丶謂此事純出謠傳丶並無奮金山與西雅圓之航線歸一公司專利級理之事丶惟太平洋郵船公司之貨船班輪丶適於斯時調改船舶丶與另行支配行期丶此外華洋公司之波特蘭班輪丶刻下該總公司（即哥倫比亞汽船公司）新定有加添四輪來華之舉丶舍此而外丶別無他種如上述之變動丶並令速轉各屬分行丶免起淆惑丶且證明該公司之西雅圖班輪西愛維思號丶已於本月十七日開出丶船上有木料二萬五千呎丶零貨一百八十噸丶而舊金山班輪阿波斯號丶茲亦開出丶﻿業赴羅城裝貨來滬丶由是太平洋美輪更動經理之說丶至斯可證明其不確矣丶 
﻿ 
[航業不振之外訊]  
　　﻿英文滬報略云丶此間航業丶近頗不振丶裝貨稀少丶收入微細丶就長江而言丶上游事變亦大有影響及於航業丶聞太古船隻之經營沿海岸生意者丶現有七艘聞泊於江南製造局附近丶因生意蕭索丶所入不敷所出丶不如停駛也丶航業停頓如是丶商業疲弱可知丶而因船隻停駛間接受影響者丶當亦不乏其人也丶 
﻿ 
[最近輪運出洋貨物之調查]  
　　頃據航業中人言丶中國麵粉一項丶目下已停止裝運出口至歐美各國云丶 
　　今晨怡和洋行之外洋輪船麗生號丶開赴日本丶上海有菜子餅二千件裝至神戶丶 
　　昌興郵船公司之日本皇后號丶將於明日赴溫哥武丶本埠出口貨丶共有湖絲一百噸丶茶葉一百噸丶雜貨五十噸丶　　近日好時洋行之德荷班貨輪丶由華裝去之貨丶大宗爲漢口轉裝之芝蔴及蛋黃蛋自等項丶本年因黃荳缺貨丶故出口量亦減少云丶 
﻿ 
[昨尸車運進出之銀洋]  
　　昨日（二十一日）滬寗路大通運銀公司丶承運祥裕莊現洋二萬元丶又益豐莊二萬元丶餘大昌莊二萬五千元丶均裝至天律丶又中交兩行寳銀各九箱丶共五萬四千兩丶又金城鹽業銀行各二箱丶共一萬二千兩丶均裝至南京造幣廠丶又現洋五萬元裝至蘇州丶 
　　﻿滬杭路同和公司承運中交兩行寶銀各四箱共二萬四千兩丶又日夜鹽業二銀行寶銀二萬四千兩丶又現洋二萬元丶均裝至杭州丶又現洋五千元至嘉興丶昨日（二十一）丶由杭開滬之早快車丶在杭州造幣廠運來新幣十七箱丶計八萬五千元丶係上海日夜銀行四萬元丶鹽業銀行二萬元丶中國銀行二萬元丶惠興銀行五千元丶又滬嘉區間車在松江甡源運交上海鴻賚現洋二千元丶又松江典業銀行運交上海新華現洋七千元丶以上共計現洋九萬四千元丶﻿均運抵上海南站卸車丶 
﻿ 
[昨日金價又跌]  
　　﻿昨日丶大條祇長一二五丶標金毛盤丶漲跌不過雨許丶先令揭曉勿動丶金價最高至三百十九兩六錢丶旋因先令漸硬丶各銀行先令祗有賣出交易丶至十二時許丶十月份先令有三先令十一便士三七五可結丶東滙較之前日暗盤丶每條鬆去一分左右丶美滙亦有七十三元七角半可結丶故價跌至三百十六兩丶收盤係三百十六兩七錢丶現貨標金丶各銀行因價不合算丶致未成交丶下午開盤丶爲三百十六兩五錢丶後因賣者太衆丶於是最小至三百十四兩收盤丶烚赤午前售開十餘平丶(價見金市欄）恒孚等各銀樓首飾每兩又小半元丶據銀行中人報告丶今日大條尙須再長丶先令亦必跟隨丶金價不日將到三百十兩之內云丶 
﻿ 
[新花上市後之價格]  
　　﻿本埠新花衣雖已登塲丶而出數尚未暢旺丶故行家開秤者祗有少數丶昨日丶南市董家渡興記永盛等花行門莊所收新陳原乾丶皆放至四十三元丶每日仍祗二三千斤云丶 
﻿ 
[內地水荒之影響]  
　　﻿前昨等日據內地各縣鄉農來滬述及丶畧謂丶近來天雖放晴丶然沿海各縣丶如奉賢川沙金山南匯各縣丶四鄉農田丶低窪之處丶悉成澤國丶所種花稻丶一無所望丶稍高農田丶尚有一二成希望丶　在各該縣鄉鎭街上積水丶尚未消退丶深且沒踝丶商市高搭木板丶暫時交易丶內地各小輪丶停駛已有二星期丶據該處老於農事者稱丶此等荒象丶實八九十年所未有丶農家咸憂形於色丶故本埠一隅丶連日米價丶已到十三元五六角丶零星食戶往購丶則須十三元七八角丶前昨等日丶雖稍減退丶然仍在十三元左右丶兼之餉元充斥丶每元可兌一千五百一二十文不等丶經紀小民咸呌苦不迭云丶 
[糖北雜貨之市况]  
　　﻿車糖市面丶仍然靜寂丶緣節期初過丶照例商業應現活動丶無如河水未退丶小輪不通丶致客帮不裝丶漢口宜昌軍事未息丶所以糖貨殊不活動丶潮陽青暗鬆二錢丶尙無交易丶嗬白陸續有運到丶皆各行前次拋進之拋貨也丶 
　　川產米心川占丶漢口報信云丶因宜昌軍務緊急丶一時輸運難通丶故漢地之價已二百兩出關丶新切蔴已有貨到丶售洋十二元六角丶生仁車貨九元劃六兩外丶沙船貨市斷丶瓜子自天律大連等新貨到申後丶業已開通丶市價頂高到十四兩丶至亳州兗州等貨丶爲水災關係丶尚未到申丶天津栗子丶前日頭帮巳由招商局輪船裝到五六十包丶爲南市行家買進丶市上各栗子攤皆爭先購買丶價每擔比上年漲洋一二元丶尚居爲奇貨云丶 
﻿ 
[近週中之公債票股票市况]  
　　﻿近一星期中各種交易所股票市面平平丶證券物品交易所股價好起十餘元丶計價一百三十七八元丶華商證券交易所股價三十九元丶較上週不相上落丶棉業股計三十九元丶雜糧股計四十元左右丶麵粉股六十三四元丶紗布股六十元丶均較上週略疲丶中國證券股新股五十五元丶滬海股十八元左右丶本星期中新交易所股票丶開始在證券交易所拍價者甚多丶華商證券所開拍之金業交易所丶計五十元左右丶中國證券交易所丶開拍之上海內地交易所股價十八元丶星期證券物品交易所價四十三元丶中外貨幣價十九元丶棉紗交易所十三元云丶 
　　﻿公債票市面平平丶惟元年六釐疲至二十四元丶其餘三年六釐七十七元丶四年六釐八十三元丶五年六釐五十一元丶均與上星期無所上落丶七年長期四十二元丶短期九十三元丶金融公債七十七元丶十年六釐六十元左右丶十年七釐六十元左右丶市况平平丶無甚變化丶本週中供求適合丶市勢堅定云丶 
﻿ 
[最近之洋布市面]  
　　洋布市面丶近來頗有起色丶因長江帮旣有發動之機丶而先令放長丶進口各貨均見發動丶是以數星期來市面步見轉機丶上週因節屆中秋丶各呌莊停止開呌丶故無市面丶至本星期開呌後丶客帮辦貨頗旺丶如營口安東天津厦門北﻿帮野鷄及長江諸帮丶均有辦進丶價格大都看高丶據洋布商之觀察丶謂觀於客帮辦貨之趨勢丶似銷胃尚甚浩大丶布市一年以來丶呆滯異常丶各埠存貨丶早巳空竭丶且目下先令日趨長風丶可看至四先令以上丶則進口貨之活動丶更立可待云丶 
﻿ 
[進口貨中之熟皮市况]  
　　﻿熟皮一項丶本爲我國進口貨之大宗丶去年輸入之數計十萬擔丶今年自元月迄今丶進口數約七萬二千擔左右丶查一九零三年時丶熟皮輸入總數丶不過二萬擔丶至一九一一年丶遞增至六萬七千餘擔丶一九一五年暴增至十一萬擔丶歐洲戰事發始丶稍見衰落丶至近兩年又大見旺盛丶近來熟皮銷塲甚大丶客帮以天津帮去路爲最大云丶 
﻿ 
[紗業出廠捐實行接辦]  
　　﻿紗業出廠捐改歸紗廠聯合會代表先行試辦兩月在案丶茲聞嚴廳長現又委派袁昆和（光裕）來滬丶會同試辦丶昨已由上海兪稅所長丶將紗商認稅收回丶移歸該委員接辦矣丶 
﻿ 
[吳淞商會改選紀]  
　　﻿昨日爲吳淞商會改選會董之期丶由寳山縣馮知事派第三科主任王鍾麟　會監視丶當衆開票丶茲將當選會董姓﻿氏列下丶顧丹巢丶許伯賢丶劉雲深丶林梅卿丶徐勝章丶周彩生丶張玉　丶須維周丶陳松生丶孫慕襄丶楊元康丶沈亦球丶鄭似珊丶王英如丶顧不謨丶翁靜波丶張誦清丶陳某丶董渭臣丶林星六丶黃益卿丶朱紫珊丶朱屺瞻丶蔡春芳丶王靄堂丶載夢花丶周子常等二十七人丶 
﻿ 
[孫寶琦抵滬]  
　　﻿稅務督辦孫賓琦丶携眷由京南下丶昨已抵寗丶轉乘滬寗夜車到滬丶 
﻿ 
[姚文敷北上]  
　　﻿江海關監督姚文敷丶因有要公丶於昨日（二十一日）乘滬寗路快車赴寗丶轉車北上丶 
﻿ 
[青年會昨晚之演說]  
　　﻿顧子仁君演說赴世界學校青年會大會之情形 
　　下屆世界學校青年會大會定於明年在中國舉行 
﻿昨晚八時丶四川路青年會丶特請青年會全國協會幹事顧子仁君丶演說其代表中國學校青年會·赴世界學校青年會大會之情形丶該大會係去年在荷蘭國舉行者丶顧君赴荷後丶並　歐　各國及美國丶至本月中丶始乘俄國皇后號輸船回國丶先由陳維新幹事登壇介紹丶顧君遂起而演說云丶﹂鄙人去歲由滬放洋後丶先抵美國丶登岸後丶曾受檢驗身體之感觸丶此種檢驗丶已成慣例丶蓋乘客登岸丶各國人士皆可先登丶惟中國人須獨留受驗丶稍有病情丶即須扣留緩登也丶其後乘輪赴英轉車赴荷丶列席大會丶討論種種丶並報告中國學生方面之詳細情形丶其後察得各國代表對於下屆大會來華舉行一層丶均無踴躍之分丶遂竭力設法丶最後幸能如願丶明年定在華舉行大會丶故在荷蘭開會之後丶須往歐美各國再預接洽丶遂由荷而法·而德·而瑞·而丹·而英·而美丶再由美歸國丶所幸歸國之船中丶有美國敎育參觀團等丶將赴日本後即來中國丶故與船中由美回國之十餘學生丶先開一會歡迎之丶又有門羅博士亦在該船丶故亦預爲接洽焉丶今夕所欲奉聞諸　者如此丶﹄時已九時許丶遂散丶 
﻿ 
[麥警務長通飭嚴緝兇盜]  
　　十八號夜丶北海路發生盜刦時錦濤所携內儲產科器具之皮夾一只丶並開槍擊斃住居是處周文卿之子周小弟一事丶已兩誌本報丶茲悉捕房連日飭探至該處調查眞相丶以便着手偵緝丶未得要領丶而前晚滬西小沙渡路乂發生盜刦潘義泰米店拒傷事主東夥三人情事丶麥警務長得報後丶以界內迭出越貨傷人之事丶殊碍治安丶昨特通飭各捕房捕頭丶於即日傍晚起丶加派探捕四出巡查外丶並着嚴飭中西探捕務獲兇盜解究丶 
 
 

Page 15

 
 
H>申報第四張 
[公共租界總巡捕房賞格兩道]  
﻿　　緝拿毁壞怡和廠機器人楊树浦怡和纱廠丶被人潛入搗毀重要機件一事丶己譯誌本報丶昨日總巡捕房刑事稽查處發出緝拿毀壞機器人之賞格文一道丶　錄如次丶照得於西曆一千九百二十一年九月十七號夜至十八號晨丶在怡和妙廠內丶有人故意損壞機件丶爲此懸賞查緝丶如有人能知毀壞者之下落丶因而拿護解案訊實者丶當給予賞洋五十元丶儲欵以待丶其各凜遵丶 
　　緝拿顧子楊順竇公共租界總巡捕房利事稽查處丶昨又發懸賞緝廬騙子之賞格一道丶除分發所屬各捕房張貼外丶並函送華法兩界官廳請爲協緝丶茲將該賞格文　錄於下丶照得楊順寳一名丶寗波人丶業卜者丶年三十歲丶身高五尺一寸至五尺三寸丶身約一百二十磅丶面瘦略有微麻丶眼黑丶髪剪短丶身軀瘦弱丶面色淡白丶前住蕪湖路一百四十二號旅館內丶身穿藍色長衫丶因詐騙鈔票洋七百八十九元一案丶業經會審公廨出票拘拿在案丶爲此合行通緝丶仰諸色人等一體知悉丶如有人能將其拿獲者丶原主當給予賞洋五十元丶如能人贓並獲者丶給予洋二百元丶儲欵以待丶其各凜遵丶﻿ 
[控妻與妻弟通姦之離婚案]  
　﻿咋有張樹榮者丶偕代表律師至公共公廨丶聲請與其髮妻張楊氏離婚丶被告因屢傳不到丶故遂缺席審理丶據張樹榮所訴與其妻離婚之理由丶甚可駭異丶張稱現在界路某轉運公司執業丶其妻與妻之胞弟通姦己久丶伊曾目覩多次丶故於民國元年丶兩造分居丶惟未經過法律手續丶本年七月間丶揚氏姊弟二人復回上海丶同寓於天津路開泰客棧丶經伊得悉丶延律師致函與彼丶並投案起訴云云丶又邀徐子和到案丶證明楊氏姊弟丶確係同寓一室丶開泰客棧之循環簿內丶已有登記丶關讞員得供丶恐張樹榮所稱不盡屬實丶當一再向詰丶張堅供如前丶遂商諸美丁副領事丶以被告屢傳不到丶應照原告所訴缺席判决丶 
﻿ 
[已閉蔚豐滬行經理請求回籍]  
　　陳樹藩於本年五月底丶向北京蔚豐商業銀行提欵五十萬元丶該銀行致被擠倒丶並影響及滬上分行丶亦停止營業丶由滬行經理人冀壽伯稟准公共公廨丶派定葛邁羅爲該分行清理賬目丶並諭冀具結出外帮帶同清理各情丶嘗誌前報丶茲悉冀壽伯奉諭後丶以自身有病丶難以　理丶遂派該銀行司賬庖代丶迄今將屆三閱月丶賬目尚未理楚丶昨晨丶冀偕代表律師到廨丶聲明久病未愈丶且自該行清理後丶即停俸給丶因是經濟困難丶滬地萬難久住丶請准其即回山西原籍丶俾資養疴丶關讞員商之美丁副領事丶諭聲請人請求回籍養病一節丶應詢明清理員該聲請人有無經手未了事件丶報告本公堂核奪丶 
﻿ 
[縣欵產董事會定期成立]  
　　﻿上海縣公欵公產經理處丶新舉總董秦硯畦副董張煥符及董事姚文稱等十人丶上月間在上海縣公署開會攀定後丶經沈知事呈報省公署丶已奉指令核准丶現聞秦張二董丶定期陽曆十月一日接辦丶董事會亦定是日開成立會丶己由姚經理飭知各職員備辦移交冊籍丶以便屆時交代丶 
﻿ 
[友華銀行銀市報告]  
　　中美新聞社譯友華銀行二十一日報告云丶昨日倫敦近遠期解銀價俱高一便士之八分之一丶紐約銀價高一分之八分之一丶今日此間開盤金螃金洋俱不動丶交易價金鎊九月份爲三先令十一便士半丶十月份爲三先令十一便士又四分之一丶金洋九月份七三又四分之三丶十月份爲七三半丶市沈強固丶中國人方面售出者多丶 
﻿ 
[湖南永州旱災乞賑]  
　　﻿英文滬報二十日湖南永州敎會某西人電云丶永州爲產米之區丶自六月二十日起丶迄今無雨丶以致田禾乾枯丶一無所獲丶雖有一二處情形稍佳丶然所產者丶較諸平時僅十分之二耳丶災情嚴重丶米價十倍於前丶飢民爭食丶樹皮草根丶餓殍載道丶離家他適者頗不乏人丶永州又盜匪所攻丶歷五日之久丶鄉間受害尤甚丶聞城外民房被毀四百九十七間丶城中存糧有限丶苟無外米接濟丶則數月後情勢將更儼重丶今新穀雖己登塲丶米價猶高四倍丶永州籌集賑欵丶已得三千元丶然杯水車薪丶無補於事丶昨日官紳請余籌借至少五萬元丶用以購米丶願以公田爲抵丶此問商務全停丶事勢追切丶不可不有以振救之丶捐欵請交中國內地會丶以充州麻陽晃州三處賬費丶 
﻿ 
[兩義務夜校開學記]  
　　百老滙路商界聯合會義務夜校於前晚開學（一）振鈴開會丶（二）向國旗行禮丶（三）學生行禮丶（四）許廷佐校長及劉仲英職員訓詞丶略謂本校聘請中英文敎員兩位丶於今日開學丶性閱學生名額丶較前稍多丶均由各商號執事囑其來校讀書丶務聽敎員訓敎丶嗣後學生如有特別要事丶須來校請假丶亦不可託名讀書丶在外遊玩云云丶(五）翁楊兩敎員演說丶多勉勵學生之言丶旋即散 
　　全國工界恊進會義務女校丶於昨晚行開學禮丶來賓有卓炳耀楊廣財吳耀榮卓瑞棠李鏡波陳瑞生等丶八時開會丶（一）黎景珊主席﻿演言丶（二）學生向國旗行禮丶（三）學生向敎員行禮丶（四）來賓陳瑞生演說畢丶次楊化萍演說丶（五）敎員陳十字女士訓詞丶（六）搖鈴散會已十時矣丶 
﻿ 
[聖彼得堂演講會第二日記]  
　　昨日丶爲該堂演講大會之第二日丶秩序如下丶（一）開會唱歌丶（二）主席報告（鍾可託丶）（三）唱歌丶培立學校特別唱詩班丶）（四）演說丶題爲﹁基督是新文化的創造者丶﹂講員爲全紹武神學士丶大意謂中國今日之所謂新文化者丶惟新思潮之實現而已丶無所謂新文化也丶末引耶穌之思想丶足爲今之研究新文化之母云丶後由主席報告丶謂明日本堂特請范子美先生演講云丶是日來賓約四五百人丶﻿ 
[儉德儲蓄會勸導會潰消息]  
　　﻿儉德儲蓄會勸導會丶於本月十日開幕丶又得盧緯卿王叔賢周華林諸人之贊助丶特增加二隊丶舉盧君爲峻極隊隊長丶王君爲參謀丶周君爲井徑隊隊長丶各隊積極進行丶而九龍居庸黃澤三隊丶均特宴請隊員丶聞各隊共已有二千餘分交進丶第一次結束期丶爲本月二十五日丶屆時當有一番競爭云丶昨晚（星期三）黃榆隊隊長陳君景塘·參謀王君衍慶·在大東旅社宴請隊員丶藉謀聯洽丶聞到者甚爲踴躍云丶 
﻿ 
[閘北經售米糧公會開會紀]  
　　閘北經售米糧公會丶昨日下午一時丶開臨時會丶到者副會長范和笙曁會董會員及各米客等丶公開談判丶因有常州束清鄉人糜玉根丶未經米行過手丶私自斛進該處鄰近了和橋客楊桂生之白米十二石丶衆以糜玉根私自買進丶楊桂生亦不應與其直接成交丶雙方各有不是丶今自願各罰洋十五元了結丶除十五元收入罰欵項下外丶十五元送交北市米行公會丶收入售客項下丶當由兩公會各出收條丶交客收歸了結丶議畢丶散會丶 
﻿ 
[南市米行公會開會紀]  
　　﻿南市各米行與碾米廠家丶前因斛費攙肩力糾葛丶廠家祗允每石扣錢二文丶而行家則需扣十四文丶雙方堅持不肯通融丶由來己五閱月丶不能解决丶現各行家以新米登塲丶特於前日在米行公會開會丶籌議對付丶衆以此事遷延多時丶致每於米客廠米回賬時丶發生種種糾葛丶皆係北市來廠二三家單獨之意見丶並非各廠一致反對丶惟有揭發該廠等隱情丶宣告同業丶如該廠固執堅持丶則我行家與之斷絕交易丶今日行家到會未齊丶擬擇日再開會表决云丶 
﻿ 
[電訐滬油餅雜糧交易所之省批]  
　　米業董事張嘉年等前以滬江油餅雜糧交易所違法組織丶會電呈江蘇省長請咨行取銷丶昨接江蘇省長公署第二千五百九十六號批示云丶電悉丶候令實業廳查明核辦具報丶此批丶 
[花邊線網同業聯合會通告]  
　　花邊線網業聯合公會昨發通告云丶敬啓者丶本會成立於浦東丶已屆數載丶對於上海南滙川沙無錫江北寗波等處丶雖早己聯合丶惟因交通不便丶不克時常討論丶緣同業意見丶非在上海設立辦事機關丶不足以策進行丶故特在上海英租界廣西路寗波路口丶（即先施公司後面三百八十七號門牌丶同業多數認爲交通便利丶地點適宜丶房屋寛敞丶集會討論丶毫無窒碍丶）組織辦事機關丶着手籌備一切進行事業丶於夏曆八月初一日遷入丶由專任辦事員佈置丶一俟佈置就緒丶即行擇日開會丶討綸章程丶着手辦事丶積極進行丶執事對於章程如有規畫宏論丶請將意見書即日寄下丶藉作南針丶無任盼禱丶 
﻿ 
[浦東花業交易所籌備會紀]  
　浦束花業公會同業發起之浦東花業交易所丶己呈請松滬護軍使核准丶着手籌備丶發起人及同業會員之股份丶業己繳足丶經紀人亦己組識就緒丶市塲房屋丶己租定民國路雲外樓舊址四層棲洋房丶昨日午後二時丶在浦東公所開籌備會丶公推秦介侯主席丶討論各項進行事宜丶議决定陽曆十月二日開創立會丶選舉職員丶嗣又討論火機同行進行辦法丶推舉邱桂峯等八人爲勸導員丶勸導同業丶整頓商標丶切勿攙水云丶 
﻿ 
[浦東公所籌議辦賑]  
　　浦東南匯川沙奉賢等縣境內水災情形丶迭誌本報丶茲悉本埠浦東公所各董事丶連日正在籌議救濟方法丶擬與滬南慈善會協同辦理丶定於陽曆十月初一日午後二時丶開緊急會議丶討論籌賑方法丶聞川沙方面士紳丶現正派人下鄉實地查勘丶再行酌奪云丶 
﻿ 
[遊巡隊士攢毆學徒之公憤]  
　　前日午後三時丶有淞滬警察游巡隊隊士三名丶身穿灰布制服丶肩負槍械丶在途游巡丶經過小南門外水神閣地方丶向某舊貨店購買絲帶一條丶彼此論價不合丶致起衝突丶該隊士等即毆打該店學徒丶常經站崗警察上前解勸丶詎反將學徒拖出街心丶恣意毆擊丶致該處各商店聞訊丶羣起不平丶該隊士等尚不折服丶繼知己動衆怒丶始各散去丶事後丶各店商查明丶該三隊士號數係三十一五十一五十三等號丶己預備公呈淞滬警察上級官佐丶請爲查明處分丶以儆蠻﻿橫而安商業云丶 
[營長申瑞霖病故]  
　　現駐龍華陸軍第十師輜重軍第十營營長申瑞霖丶忽然患病丶醫藥無效丶業於前日病故丶報由何護軍使丶昨日轉呈陸軍第十師司令部核示矣丶 
[迷路男孩待領]  
　　前日下午丶有年約四五歲之男孩一名丶身穿對襟柳條布夾襖袴丶禿頭赤足丶胸前懸有大制錢一枚丶在法新租界迷路啼哭丶爲巡街捕查見丶帶入捕房丶昨送法公堂請示丶詰其姓名父母住址年歲丶均不能答丶中西官判送堂留養丶聽候家屬到案認領丶 
[南市電燈廠前晚火警]  
　　前﻿晚十一點半鐘時丶南市救火聯合會丶忽然鳴鐘報警丶各救火會正在查看火光丶旋得華商電氣公司電話報告丶謂該公司引擎間車頭下所設之五千磅總線銅板丶適爲老鼠躍入其間丶致兩銅板之電流丶從鼠身穿過丶火光因之四射丶俄而延及樓板丶一時濃烟四佈丶當即竭力設法施救丶得即熄滅丶一面將電機立即停止丶始免危險等語丶未幾救火會之汽車皮帶車丶均駛至該公司電廠門前丶查詢火已燒滅丶遂各折回丶聞是晚夜半後丶南市電燈丶雖全部熄滅丶然未及半刻鐘丶即己回復原狀矣丶 
[﻿昨日公共公廨訊案紀]  
　　昨晨丶公共公廨民四庭丶由關讞員會同美丁副領事訊理各案丶彙誌如次丶（一）漆業泡力水公會董事徐錦堂聲請立案事丶﹁結果﹂准予立案丶（二）林觀錦訴韋子清韋子農不理欠欵案丶兩造律師同意請求改期丶﹁結果﹂照准丶（三）華勝公司訴朱某將霉壞香烟混售丶請追損失案丶被告延雷聲布律師到堂丶謂朱與此案無關丶要求註銷丶而原告律師反對丶﹁結果﹂應由被告律師具訴丶聽候復核丶（四）錢備康延許理律師訴楊良桂不理欠欵案丶楊講求開釋丶﹁結果﹂准予具結出外理結丶（五）消間別墅菜館請求破產案丶﹁結果﹂候核供宣判丶理賬員報告書附卷丶（六）城內審判廳函請協傳毛詠池案丶﹁結果﹂被告毛詠池交一百元舖保丶一面函致審判廳查照丶 
﻿ 
[法官蒞堂騐傷]  
　　﻿學生虞祖望丶因躍電車丶碾傷左足丶由警將華商十一號電車十三號司機人喬喜文·證人譚兆年丶拘送地檢林丶虞送新普育堂醫治在案丶昨午丶該廳許檢察官同沈檢騐員等丶詣新普育堂丶騐得虞之額上傷勢丶無甚重要丶惟其左足踝已斷丶現僅有筋牽連丶醫生以其殘廢無用丶遂將其足截去丶用藥敷治丶許君騐畢丶即返廳稟復丶 
[監犯騐明病死]  
　　盜匪湯阿香丶於民國三年間丶奉法庭訊明丶判决監禁十二年丶發往江蘇第二監獄執行在案丶前晚該犯忽倒斃獄中丶昨經該獄官報告地檢廳請騐丶奉委許檢察官沈檢騐員等前往騐明病死丶因無家屬丶判由堂棺殮丶 
﻿ 
[盜犯獲解警廳]  
　　閘北偵緝隊士張福蘇升會同四區巡官李壽山丶緝獲本年五月間行刦姚家宅橋仁大烟紙店之盜匪蘇小年子一名丶已誌前報丶前日由該隊解送閘北司法科丶經段科員研訊一過丶轉解淞滬警廳核辦矣丶 
﻿ 
[尋獲拐婦請究]  
　　﻿著名蟻棍菜飯阿桃即金阿桃丶同女阿二丶前因案被人告發丶去年奉法庭訊明判决丶金父女各監禁五年丶上訴無效丶送監執行在案丶茲有住在西門義弄中婦人華吳氏之生女名林妹丶今年十八歲丶三年前被人誘拐丶賣在黑龍江妓院爲娼丶茲由某狎客代爲贖身丶帶至上海丶將林妹送交救濟會丶飭探傳到華吳氏丶將林妹具領而去丶據林妹聲稱丶昔年係被金阿桃之妻陸氏同伊女阿二等丶設計哄騙丶將我拐出丶由該氏母女丶將我伴送到鎭江丶後到包頭鎭丶然後逕到黑龍江丶賣人妓院爲娼等語丶昨晨丶華吳氏同女林妹丶在西門小菜塲地方丶將金陸氏尋獲丶指交巡警丶押送二區警署丶轉送地檢廳訊究丶下午丶奉檢察官預審之下丶制金陸氏收押候究丶 
[私藏煙土罰鍰]  
　　法捕房探目沈德福丶偵悉菜市街永康里八號門牌內郭順元家私藏烟土丶前日丶稟明西探丶前往該處丶抄出烟土數十兩丶帶入捕房丶諭令交保候究丶昨日傳至法公堂丶先由西探上堂稟明前情丶並將烟土呈鑒丶詰之郭順元供丶此項烟土丶實係朋友寄在民人處丶求宥丶中西官判郭罰洋一百元充公丶烟土沒收丶 
[科罰燕子窠主客]  
　　婦人周張氏丶在楊樹浦路賃屋私設烟間丶被匯山捕房華探目金福壽查悉丶往將氏及烟客曹阿仁王龍如錢榮甫袁友卿李根興等丶連同烟具一併拘押丶昨解公共公廨丶經中西官訊實丶判氏罰洋二十元丶餘人各罰洋三元充公丶烟具銷燬丶又新閘捕房包探周少連丶前日協同西探丶在新閘路一千六百四十號屋內破獲燕子窠一所拘獲烟犯沈瑞元施富卿張濤之侯阿毛沈阿四顧金生等六人丶連﻿同烟具一併帶入捕房丶准各存洋十元保出丶昨解公共公廨丶經中西官研訊之下判到案者罰洋三元丶不到者着將所存補房保洋十元一併充公丶烟具銷燬丶 
[串騙大衣押兩月]  
　　廣束路五百四十四號門牌呢絨店夥寗波人陳束林丶因與伊弟陳生林串騙店內值洋二百三十元呢大衣雨衣十餘件逃逸丶被控捕房丶由探將陳弟生林查獲丶吊到呢大衣兩件丶解奉公共公廨丶諭着押候訊辦在案丶昨晨丶由廨提訊丶據原告黃錦堂投訴丶被告與其兄串騙情形請究丶訊之陳生林供認分得大衣雨件丶質洋用盡丶求宥丶經張襄讞核供丶商之英赫副領事判陳生林押西牢二月示儆丶贓交 
原告領去丶 
[乘火搶物之拘究]  
　　北浙江路怡大染坊丶前日起火焚燒時丶其附近蔣不如洪子文等各戶丶搬出之衣服洋鐵箱等物丶悉被人乘火攫去丶後由捕房查係李阿慶所爲丶昨將李拘解公共公廨請究丶中西官判押候查明再訊丶 
[攫金鐲禁押三月]  
　　流氓問洪生丶前日午後丶在北京路攫取女子梁寶英金鐲一雙圖逃丶當經女與同伴魏素貞鳴捕追獲人贓丶帶入捕房丶昨解公共公廨丶經中西官研訊屬實丶剎周押西牢三月示儆丶金鐲交梁女領回丶 
﻿來函 
[金陵大學來函]  
　　敬啓者頃閱本月十八日貴報本埠新聞欄內載有假名辦學行騙新開一件並附刊李君松年原函所稱校長係周君霽聲據彼面稱曾在金陵大學畢業等情查本校歷屆各科畢業生並無周霽聲其人即現在本校肄業學生中亦無與此相同之姓名今如該函所云有關本校之名譽即希貴報將此情登入來函攔內以資更正而明眞相是所盼禱金陵大學校談啓十年九月二十日 
﻿ 
[安徽水災急賑會來函]  
　　敬啓者本會辦理賑務本爲救濟災民慈善事業何等重要近聞有王田瑞霖其人竟竊本會名義假造信件在外招搖殊屬可恨誠　各界受其誆騙特此登報聲明事關公益務祈登入來函欄爲荷安徽水災急賑會謹啓九月二十二日 
﻿1雜評二2 
[願勿乾凈其表齷齪其裏] (旡用) 
　　﻿賣淫事業齷齪事業也使欲其地而爲乾凈世界者斷不容留此齷齪事業假人類爲生利之標的物官廳又從而徵之捐以自養工部局之次第抽減妓寮是也 
　　雖然婦女豈生而爲妓哉爲窮所迫輾轉墮落犧牲生人固有之廉恥名節作買笑生涯覓蠅頭微利其情亦大可憐已工部局之毅然决然抽减妓寮保風起即以維人道用意良善第此輩賣淫爲生之婦女不能無因被抽而失其生活之慮故婦女職業實與此廢娼政策有聯帶關係所謂抽减妓寮之善後問題洵急切不可緩焉脫當局置不聞門徒行片面之廢娼善政竊恐明娼消而暗娼長爲害風紀爲傷人道將更甚于未廢娼以前乾淨其表齷齪其裏奚裨哉 
公布欄 
[江蘇高等審判廳]  
　　民庭判决沈邵氏等與蔣楊氏等爲借欵糾葛執行異議控訴一案（决定主文）本件控訴准予註銷本審訟費由控訴人等共同負擔趙蓮興不服武進縣知事公署之批不聲明抗告一案（决定主文）原批撤銷本案應由武進縣知事公署依法裁判唐吉安不服吳縣知事召買羣英旅館等產之命令聲明抗告一案（决定主文）原命令撤銷本案羣英旅館及前開聚興樓房屋各一所應俟唐吉安判行異議之訴判决確定後再予執行楊鳳仙輿楊瑞　爲離婚涉訟控訴一案（判决主文）本案控訴駁回控訴審訟費　挨訴人負擔哭陳氏不服松江縣知事公署之批示聲明抗告一案（决定主文）原批示撤銷本案熙由松江縣知事迅予依法審判 
﻿　　批示毛寶生一件呈爲案經和解請發還訟費由呈　查該氏控訴時所繳訟費經本　於决定書內叙明俟更審終結時一併宣示等語在案現在旣經和解該具呈人請求發還訟費前來本廳查訴訟通例當事人若爲審判上之和解費用及訴訟費用視與各自負擔同但有特別之獎約者不在此限又訴訟費用徵收細則十六條規定原告預繳之審判費用除超過定顯逾越上訴期問及無管轄之案件應　還原價外其餘槪不發還本案具呈人此次和解對於控訴　訟發旣無如何約定依照上聞通例及細則碍難予以發還此批以上九月二十一號 
[江蘇高等檢察廳]  
　　批示徐世罕狀悉仰候令飭南通縣知事迅予依法傳訊判結所請傳提到廳審訊之處無此辦法此批嚴金奎狀悉案關請求損告賠償即係私訴問題本廳未便准予理處批示徐虎泉狀悉仰仰補具上告理由到廳以憑呈送總檢廳核辦此批陸順昌狀悉查成小慶幷未來廳呈遞抗告狀詞據訴各節仰候訓令海門縣知事迅予依法訊結可也此批沈樹珊狀悉查此案旣經該民訴奉省令飭查究　應即靜候該縣遵照依法辦理此批吳炳銓補陳理由遞一狀李鑑才等追加抗告理由呈遞一狀夏盧氏請求迅賜傳訊幷委文超等辯護呈遞一嚴永才等對於袁五郞案爲事主俱到請求一體到庭訊問呈遞一狀以上四狀業經本廳查閱函送同級審判廳核辦仰即知照此示以上九月二十一號 
﻿ 
[上海地方審判廳]  
　　判决主文（民一庭）一件判决張榮泰爲與馮楊林因貨欵糾葛聲請補傳其他債權人一案主文本件聲請駁回聲請費用歸聲請人負擔（民二庭）一件决定吳伯春聲請展限一案主文本件聲請駁回﻿一件决定陳文奎爲與劉榮哉欵項糾葛聲請再審一案主文本件聲請再審照准　 
　　批示一件李根福等狀請給領由狀悉准予來廳繳證具領此批﻿一件兪達生等狀請傳案由狀悉候再傳顧金標到庭訊質此批﻿一件陳孝財狀請銷案由狀悉准予銷案此批一件馮裕興狀領單據由准領此批一件鄒金生狀請執行由狀悉方萬氏業經押追仰候傳訊再奪此批一件胡鈞南狀領賬簿由准領此批一件陳汝霖狀領欵洋由准領此批一件葉餘泰狀交租洋由准交此批一件胡鈞南狀交查封由准交此批一件王 
季 
林狀領租洋摺契由准領此批一件王華記狀交欵洋由此交此批一件王慶林等狀領單據由准領此批一件楊開祥狀請展限由狀悉着即同原告將賬目算清毋得藉詞延宕致干未便此批一件陳阿榮狀請銷案由狀悉准予銷案方單六紙借據一紙幷准由朱錦堂來廳繳證具領此批一件陳汝霖狀請銷案由悉准予銷案此批以上九月二十日 
　　批示一件程敬魁狀請銷案由狀悉准予銷案此批一件花蕚亭狀交租洋由准交此批一件朱益三狀交欵洋由准交此批一件唐介眉狀領租摺由准領此批一件徐彭氏狀領保證金由准領此批一件諸友三呈爲田單被竊請求備案由呈悉據稱田單被竊業經報警請緝並登報聲明旣已報警有案自無備案之必要此批一件柏春海狀交租洋由准交此批一件王祥芳狀文扣押費由准交此批一件孫晋和狀領欵洋由准領此批一件林雲秋狀領欵洋田准領此批一件刑貴福狀領欵洋由准領此批一件李炎大狀保龐王氏由准保此批一件楊景芳狀請傳訊由狀悉仰即來案候諭此批一件姜煥章狀請銷案由狀悉准予銷案賬簿一本並准來廳繳　具領此批一件朱丫頭狀請銷案由狀悉准予銷案租契一紙租撂一扣着即來廳具領此批一件顧金標聲請抄錄由准抄此批一件王慶瀾狀保董冕齋由所請不准此批一件沈映泉狀請查封由狀悉着即墊交查封費洋五元以憑核辨此批一件楊開祥狀領保　金洋由准領此批以上九月二十一日 
﻿ 
[上海縣公署]  
﻿　批示　閔南拓長途汽車股份有限公司發起人李顯謨黃申錫等呈爲組織公司創辦長途汽車依據條欵提出書類圖說請會轉立案給照由批呈件均悉候即分咨會呈核辦附件分別存轉此復雙輪兩合公司黃恢權呈爲設廠製牙刷請核轉註冊給照由批呈件均悉候據情轉呈繳到註冊費銀十五元另案葉解附件分別存送此批二十七保七圖梱保吳純甫呈爲遵章憑保具結請求傳騐給　戳由批據稱第一捆諸　泉充地保期滿自應由第二梱挨次輪充惟查存案議單及曾經輪充之案該梱吳純甫均列於第五梱何以來呈及圖　保請均指爲應行接充之第二梱顯有情弊仰二十七保七圖圖董查明聲復核辦此批結二紙存查朱鵬搏呈爲田單遺失檢呈歷年板串並申報切結陳請立案賜給印諭由批候令冊書查復核辦此批糧串四十三紙報紙保結各一紙存葉王氏呈爲產係己有突被盜佔陳請立傳玩保訊辦並函官產處吊銷部照由批候提地保談福山到案查訊核辨　氏亦到案備質此批二十七保十一圖梱保談詳生呈爲奉批補述理由聲明請示俯准由批案經令行圖董查復毋庸多凟此批二十七保十一圖鬬　　隧賢呈爲奉令飭查據實申復仰祈鑒核由批來呈援引本公署批示文復更改原批　有情弊查該圖充地保之梱業並無規定非領梱不能承充之案現因怕請以領梱陸春霖接充遂將本公署原批增加領梱二字實屬興案不符果係遵守原案何以該圖地保　梅生自六年份承充之後迄未賄存案議單按年交替着將援引原批呈聲叙理由呈候核辦此批 
　　批示南北市咈布踏業小行兪正坤　呈爲選批補具理由並附舊行規請賜給示由批呈悉據稱該業董忱宗約確因事冗不及兼顧聲請辭退　同業開會改選實已互商妥洽此次　正行規係根據丙辰年舊規修正檢同刋印原單呈騐前來該業舉董整規兩端旣經同業全體公議妥洽連署簽名准予給示遵守可也舊行規附存此批泡力水同業顧少華等呈爲諭單被竊請求俯准補給由批呈悉查前據該業請設　體議訂規章呈准本署給示在案茲據呈稱諭單被竊請予補給等語此案查無諭單給領所請應毋庸　此批 
 
 

Page 16

 
 
   
 
 

Page 17

 
 
   
 
 

Page 18

 
 
H>申報第五張 
自由談 
閒話 
[旅歐觀察談（十）] [  中一]  
　　（八）百業彫敝中巋然獨存之大公司 
　　維也納各商店建築之宏麗與陳設之精雅實於各大國各名城中首屈一指而全城最著稱之第一商號知惟白"Ｚｗｉｅｂａｃｋ"分部大店主人反屬一女子是又足覘維也納社會生活之一斑矣知惟白分部大店創始於知惟白羅緯氏Ｌｕｄｗｉｇ　Ｚｗｉｅｂａｃｋ向以對於婦人服御英飾采擇佈置盡美盡善著稱全歐而自一千八百六十七年以來日興月盛却不因奧國經濟界困况而稍爲減色現計傭役共數八百人雇員三百五十人總店之外復有分號三處其主要營業爲代東西各國經辦各式時樣女衣女帽各種輕裘薄紵及維也納特別著名之針線細工等大宗出口貨因知惟白牌號各商品可代表維也納人士精心結搆之意匠也羅緯君早去世繼其後者即其女公子齊烈知惟白夫人ＦｒａｕＥｌｌａ　Ｚｉｒ丶ｒＺｗｉｅｂａｃｋ其小影見本報如圖二）夫人善法語嘗往巴黎調查喜佩鮮綠寳石孔雀其所措置最能體貼婦人心理故上流婦人咸樂就之其夫齊烈君Ｍｒ　ＡｌｅｘａｄｅｒＺｉｒｎｅｒ　因於奧京商業界經濟界多所建白維也納市民公贈以商務諮議"ＣｏｍｍｅｒｚｉａＩｒａｔ"之榮銜此外更有葛樂利Ｍｉｌｏ　Ｋｒｏｓｎｙ閔合德ＬｅｏＰｏｌｄ　ＭｅｎｂａＰｒｔ兩經理協助夫人管理商號全部 
筆記 
[朝露記] [  西雲]  
　　沈永陸窶人子也家居吾虞西鄉之冬林業商起家復納賂得京官夙以敏幹著稱蓄資累百萬一鄉之富塂稱巨擘婦人孺子販夫走卒都能道其姓名知其華腴焉而沈某盛時之擁厚資享大名意必有卓越之才過人之智詎則不然蓋全恃一幕內繊弱女子也初沈某經商厦門鬱鬱不得志惟略有積蓄遂摒擋所有遄歸故籍道出滬上宿逆旅適比隣清廷某王公寓之某王公固秉掌樞要賄賂公行凡苞苴畫進者榮顯夕膺矣王公隨侍金某與永陵同鄉一面如舊傾心折節頗相契洽談次謂有稅關遺缺正待價而沽君其有意乎某當力爲進言永陵心動然一時躊躇不能决自計囊括所有不過萬金而已相差至鉅思告貸於素識又莫能臂助事敗垂成意氣頹喪興味蕭然遂躑躅花柳聊以遣悶非直尋芳探艶也偶經一家門前忽聞嚦嚦鶯聲出於街樓乃呼者正爲已名竚立仰視則似相識匆促問不能記憶耳翌日設宴於其妝閣旣見諦視之始知爲同里鄰母之女巧玲也急詢其何以至此 
劇談 
[崑曲叢話] [  孤潔]  
　　西樓記 
　　袁籜庵于令撰西樓記江浙間爭相演唱相傳袁嘗月夜乘輿過一大姓家方宴客演霸王夜宴一輿夫謂如此良宵風月何不唱繡戶傳婦語乃演千金記耶袁聞之狂喜幾至墜與繡戶傳嬌語者西樓記錯夢劇中句也顧相傳籜庵撰西樓記初成往就正於馮猶龍馮覽畢不置一詞袁惘然莫測所以逡巡辭去時馮方絕糧室人以告馮謂無恐袁太守夕餽我百金矣乃誡家人勿閉門袁相公餽銀來必在更深家人皆以爲誕袁旣歸躊躇至夜忽呼燈持百金詣馮至則門洞啓逕入書室馮笑出迓日吾固料子之必至也詞色俱佳惟尙少一齣今已爲子增之矣即錯夢也 
　　訓子 
　　訓于爲三國志劇之一關壯縿單刀赴會前興關平問答及記東吳下書事首痊粉蜨兒之第一句那其間天下荒荒清高宗南巡時某名伶應召命歌是劇伶知此句不可邀宸聽乃改唱那其間楚漢爭強旣較原本爲勝高宗亟賞之 
歌謠 
[秋雨秋風愁煞人] [  楓隱]  
　　秋雨秋風愁煞人長堤决水實奇聞未遭潦患逢兵禍一樣同爲魚鼈呑 
　　秋雨秋風愁煞人鄂川粵桂正鏖兵豈愁水旱有遺孑特助天公殺萬民 
　　秋雨秋風愁煞人廬山開會枉勞心將軍假面今朝揭全國如何肯贊成（余嘗謂吳若初至湖北即與湘携手召開國民大會必得金國贊成南北雙方皆不能阻撓之今則機會已失矣惜哉） 
　　秋雨秋風愁煞人口天巡閱悶沈沈南川北奉垓心困四手雙拳敵豈能（雙拳不敵四手見吳諺） 
　　秋雨秋風愁煞人鬩牆爭逞究何心太平會議（謂太平洋會議）空籌備國內依然未太平 
　　秋雨秋風愁煞人東鄰有女正窺臣陽標親善還青島口蜜誰知腹劍存 
　　秋雨秋風愁煞人拐仙赴任（謂皖省長任）意欣欣如何風燭殘年屆甘作小兒傀儡身 
　　秋雨秋風愁煞人蒼穹何日放晴明撥開雲霧青天見狐虎天吳（水怪名）悉隱形 
雜錄 
[二樹居贅談] [  質庵]  
　　李夢航太史詩有盡人意中所有而筆下所無者如凡斫難求皆是好及能如願便平常但如今日談何易再想當年事恐無好事乍來翻膽怯愁懐轉覺是家常傷心每在歡心後得意翻生失意中豈眞登第都名士不必專房是美人運去無風偏作浪時來有病也回春更惟名士貪心重越是僧家俗氣多莫到懸崖方勒馬須知歧路慣亡羊人生缺陷君休憾戲到團圓是散場抒寫性靈意到筆隨不資塗澤自足動人 
小說 
[劇賊胠篋記（七）] [  一圭]  
　　（一）惡因 
　　我嘴裏不響心裏也很爲高興我們走了半天已到了辣弗里司家中我這纔心定了辣弗里司就把他袋中的物件掏了出來放在桌上映着燈光都發出很耀目的光彩來共有戒指十多只鑽石手釧耳環冠飾頸園珍珠藍寶石和紅寳石擺滿了一桌子辣弗里司又道你看我的本領可大麼人不知鬼不覺就得了這許多貴重的東西我以爲你一定很佩服我可不是麼我沙聲答道我果然很佩服你但你以前可曾做過這種事麼辣弗里司道你以爲我第一次做麼我早就做過了我道你可常做麼辣弗里司道這種犯法的事那能常做我若不遇到極因難時我也不肯去做從前不是有件迪姆孛里弼鑽石案那就是我最後做的一次去年在車利地方我也曾做過一案就是陶姆船的案子了他說的這兩件案子我都還記得當時却不曉得那案中的賊徒就是這人如今曉得了很覺他有些本能纔能做出那些案子來我又問他道當初你第一次做這事時爲何肯做辣弗里司道說起這句話可就多了那時我正在哥羅尼司作球戲詳細情形也沒工夫細說權且擱起罷但我有句話問你倘我再做這事時你可能再帮助我麼我道我定然帮助你事雖犯法但有你這種機警人在內我還怕甚麼這時他站在我的前面望着我笑一會纔說道這樣很好你就是我的同伴了我不知不覺的說道今夜我們再去做麼辣弗里司道那能再做天快亮了你忙些甚麼以後日子正長着呢我道很好我事事都依從你便了唉我做了辣弗里司的同伴我的身子就陷到罪惡道中去了豈不可嘆呢 
餘瀋[  滿湘白蘋]  
　　　少年如含苞待放之花需夏雨春風之培植而後可期成陰結實使方寸靈台鎭日爲愁魔所佔據但見其常在蕭瑟嚴酷之秋冬中不復知天下有春夏氣矣每見聰明人強半聰明誤用小受委曲便抑鬱不歡憤懣牢騷齊流露於言詞文字間大有舉世無我知之槪憂能傷人此少年之所以多夭折古人所謂造物忌才欺人語也 
 
 

Page 19

 
 
   
 
 

Page 20

 
 
H>申報第二張 
常識 
常評 
[共和自修身齊家始] [  老圃]  
　　孟德斯鳩有言共和政治之元氣在道德此萬法精理中之警句也世界不論何事固皆賴道德以維持而共和政治則專賴道德以維持此共和政治之所以可危因人性多弱最難恃者實惟道德故專賴道德以維持之政體實世界最難維持之政體也以人心風俗之窳如今日中國而欲其維持最商尙之政體故十年以來之歷史當然爲失敗之歷史 
　　舉世駡軍閥以軍閥無道德然民選之議員鄉董果皆有道德乎在野者必駡在朝軍人政客固無道德然純粹脫離政治之商民豈皆有道德乎市井之蠅營狗苟喪盡愛國心者豈必優於官僚今乃知國事如此非獨少數人之各亦非獨在朝者之咎凡在國民固當分任其各者也即潔身自好之國民苟不能爲公理奮鬥以消極態度而坐聽小人之跋扈亦在分任其咎之列 
　　昔人有言國之興亡匹夫有責故匹夫各盡其責則國興匹夫各忘其責則國亡一言以蔽之中華民國之興亡仍視於匹夫之道德（未完） 
道德 
[正本清源之湔滌國恥] [  萱百]  
　　今之談國恥者出版界則有國恥小史等書各團體則有國恥紀念之表示皆所以誌不忘而思湔滌於將來也夫對於鄰敵侮辱之恥是通國之恥人人當有此湔滌國恥之心顧徒有此心無補也當見諸行事見諸行事多途竊謂道德其最要之素矣嘗披讀顧亭先生集見有標題﹃國恥﹄一段其言日五代史馮道傳論日禮義廉恥國之四維四羅不張國乃滅亡善乎管生之能言也禮義治人之大法廉恥立人之大節蓋不廉則無所不取不恥則無所不爲人而如此則禍亂敗亡亦無所不至况爲國大臣而無所不取無所不爲則天下其有不亂國家其有不亡者乎然而四者之中恥尤爲要故夫子論士日行已有恥孟子曰人不可以無恥無恥之恥無恥矣又曰恥之於人大矣爲機變之巧　無所用恥焉所以然者人之不廉而至於背禮犯義其原皆生於無恥也故士大夫之無恥是謂國恥此亭林先生之國恥談也起觀今之士大夫其所行之事深惡痛疾於吾民而爲笑於鄰敵者豈但十有八九其數且占百分之九十幾矣然則欲湔滌今所談之國恥其必先湔滌亭林先生所談之國恥而後可也非有此正本清源之湔滌必無幸矣（乙種酬） 
[自修語] [  影]  
　　貧病非藥可治惟勤儉二字乃對症之良方 
　　家有萬貫資財不若胸茂萬卷之書爲可貴也 
　　滔天大禍皆起於不能忍些小之忿 
　　自愛之人必無仇敵 
　　聰慧者母驕愚鈍者宜勤 
　　寡言可以遠是非爲防身之要旨 
　　逆耳之言爲人身之藥石 
　　忠誠勤愼爲作事成功之訣 
　　人有合羣之性無侮我之人 
　　氣量淺窄在社會上必惹下許多仇怨（不受酬） 
經濟 
[食甘蔗之不經濟] [  魏友值]  
　　甘蔗爲閩粵特產行銷於各省公認爲水菓之一用以餉兒童或遺親友以代禮物不知於無形之中消耗經濟力實爲不少也取甘蔗之汁煎於釜中蒸去其水分即成沙糖再提瀘之是爲白糖糖爲人類日有必需之物初無異於食鹽而我國則仰給鄰封年輒數百萬擔其値銀更何止數千萬元涓點之水將成江河矧年以幾千萬元計耶猶憶前年抵制某貨之時我國自製之糖供不應求不得不網開一面弛禁糖類是果孰令致之耶夫亦日吾人不自知振興糖業而將其原料作爲消閑食品之故耳此不獨損失經濟而又銷耗國力矣况食甘蔗者半係兒童其手未必清潔黴菌汚穢終究難免握甘蔗而食之菌即隨之而至矣更有賣甘蔗爲營業者預將其物截斷併去表皮浸於水中或陳擔上穿街越屋沿途呌賣其浸於水中者固不能必其無寄生物之存在即陳諸擔上者灰沙細菌亦難保其不飛集此又因營業者處置之不當爲間接造病之原因致妨礙個人經濟者也故予以爲食甘蔗本屬閒事儘可不食爲個人經濟計儉用度免危險爲國家經濟計興實業挽利權豈非至善也哉是在官廳宜禁止以甘蔗作水菓之買賣在人民宜集資籌設製糖廠以救濟之也（乙種酬） 
衛生 
[清潔牛乳法] [  勉]  
　　牛乳爲吾人最要之食料亦吾人滋養之物品然不清潔則其爲害實非鮮淺因其中含有無數之微菌足以傳染疾病今特將其清潔之方法略說之於下 
　　㈠牛之身體須肥壯須潔凈有病之牛决不能產有益之乳故爲保護牛之衛生起見牛舍須寬敞汚穢之水及腐爛之蕈不宜飼之然後始得清潔之乳 
　　㈡塵埃糞泥微菌叢生一入乳中繁殖極速據　Ｃｏｒｎｅｌｌ農塲試騐置乳於空氣中有塵埃之處七分鐘之問能生五○○○○○○微菌故牛舍宜時常晒掃牛身宜時常洗刷取乳之時不宜在堆塵及積草之側取乳之後宜善置乳桶庶免其患 
　　㈢乳桶宜時常以熱水洗滌不可草率了事洗後須使其乾燥苟用冷水足壞新鮮牛乳至於桶之樣式寧口高小而底巨大須無罅隙微菌不得而生 
　　㈣取乳者之手須燥又須清潔指甲須時常剪去最好外穿一白色套（乙種酬） 
[余所得之靜坐利益] [  劉國光]  
　　鄙人自幼身體羸弱又因童時刻苦讀書舊時學堂不講運動以致消化不良及得不眠病食後每覺腹漲夜旣不安寢日中神志昏惰作事無味民國七年旅居漢口時由友人介紹入同善分社學習靜坐法每日臨睡及早起各行一次今幾及三載所患各病皆已痊愈腦力日見充足精神日益強健究其愈病之由亦甚淺近蓋不眠症皆因思慮太甚靜坐 
[天助自助者]  
　　太平洋會議中之種種困難及危險 
　　能使心神歸一故每晚不待靜生後已昏然欲睡就此倒臥遂酣然入夢矣至消化不良亦由思慮所致習靜坐法後心中常怡然自得故不藥亦愈矣靜坐法有益於心身有識者皆已公認此不過其小者耳（不受酬） 
法制 
[火險賠償責任之限制] [  張延祥]  
　　保火險在法律上爲一種契約其保單後面附有約件若干保戶大都不加注意今擇火險公司不負責任之條件譯錄之庶免保戶受虧 
　　㈠火險公司對於下列各欵不負賠償損失之責任（甲）火災時或火災後被盜竊之損失（乙）貨物自己發熱以致自然燃燒或貨物經燻乾之手續以致被焚之損失（丙）貨物經地方官命令焚燬之損失或貨物受此種火焚之帶累所受之損失（丁）貨物經下列各種情形受直接或間接之損失或受其影響以致被焚之損失㈠地震颶風火山爆發或他種自然地崩等凡地方經此等情形後某時期內之一切損失均不負責然若能證明所受損失非關係於上列情形者不在此例㈣軍事行動敵國軍隊之侵犯暴動內亂反叛兵變戒嚴期間及不法軍隊之行爲然若能證明所受損失非關係於上列情形者不在此例 
　　㈡火險公司對於下列各欵若非有他條件註明在保　內不負賠償損失之責任（甲）代爲保管之貨物（乙）金銀塊及珍貴寳石（丙）古董或美術品値逾二百兩者（丁）文稿計畫書圖畫計畫圖樣專利品模型標本（戊）一切文件保證物圖章錢幣紙幣支票賬簿或其他簿據（已）煤之自然燃燒（庚）爆裂物（辛）爆裂之損失惟煤氣之爆裂而非煤氣廠者不在此例（壬）受森林野原叢林火災之損失 
　　㈢火險公司對於下列各欵若非簽定附約不負賠償責任（甲）貨物遷移或貨物四周情形改變以致增加危險者（乙）若所保房金或房屋內有所保之貨物而此屋經三十日以外無人居住者（丙）貨物主權從保戶移至他人者惟遺囑或法律判决不在此例 
　　火險保單各公司不同條件因亦稍異茲所學者以其普通者言也（乙種酬） 
雜錄 
[婚姻問題之我見] [  沈笑影]  
　　中國現在雖有少數自自婚姻而全憑父母之命媒妁之言的舊武險惡婚姻亦復不少所以家庭中的黑暗仍如舊觀不見一線曙光即就此少數自由婚姻中言之所謂自由之眞義殆十之八九不能充分了解多因一時男女間的接觸便發生神秘的愛情而雙方品行學力體質家庭諸項盡都模模糊糊不有詳細考察不過因一時意念的轉移和傾向遂即盲然從事而眞誠的神聖戀愛毫不發生給果至於廢約離婚種種弊病甚至演成瘋狂自殺的情事或在結婚以後因學力不齊情意不洽雙方均感受無限苦惱與所謂眞正自由婚姻之意義大相悖謬此誠吾人所極宜注意而不能不研究之事件也 
　　夫自由婚姻之眞義在普通一般人旣不能充分了解致演出種種弊端而舊武婚姻亦萬不能施行是此問題將何以解决耶按現在中國男女交際之程度下一論斷以自己主張選擇而父母立於監督地位關於雙方之人品學行體質性情家世務須加以精密考慮鑒其是否對等然後確切判斷庶不致有肓從之悔而貽終身之痛苦也（乙種酬） 
問答 
[趙文彬問二則]  
　　一翁生二子子各分炊甲生一子乙無子螟蛉一子甲子勤儉能繼父業乙子不務正業致將祖產或賣或歸併均已蕩盡且一再貼價年來甲子已許乙子每年津貼數元乙子猶以爲不足不時強借硬許甲子無以應付幸明達者有以敎之 
　　墳上植樹爲我國通例植者有之代者無也偶有宗族無人剩一不肖子孫或有賣墳賣樹等事苟尙有宗族而爲一人所盜賣一經告發法律如何對待諸大法律家不吝賜敎 
　　更正昨日常許第五行不過誤爲不遇合亟更正 
[君欲學文乎]  
　　上海棋盤街文明書局 
　　有作文初步一書 
　　淺顯明白閱之即得作文門徑 
　　每部碼洋五角門售七折各省中華書局代售 
 
