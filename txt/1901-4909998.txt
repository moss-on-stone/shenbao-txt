# 1901 - 43 - 4909998

 

Page 1

 
 
[灶神模出售] [  申報館協振所敬啓]  
　　歲律將終黃羊薦灶禮崇五祀數典敢忘本館協振所承某善士以舒君萍橋所繪全紅泥金灶神模售貲助振每張洋銀二分旣可用以敬神復得藉之行善當亦諸君所不吝解囊也 
[籌振芻言]  
　　自晉豫奇荒而後連年各省雖不無水旱偏災然爲地不至過廣爲時不至過久故籌振尙易爲力今歲陜省旱災赤地千里幾與當年晉豫無異本報疉紀陜民困苦情形幾於目不忍睹耳不忍聞其食草根樹皮猶小焉者也甚至易子析骸貨賣人肉烏鳶爭啄餓殍盈途回溯籌辦晉振之時國庫雖未嘗不絀民財雖未嘗不竭而時值承平羅掘尙易故無論帑項捐輸振欵之多奚止千百萬晉豫之民得以離水火而登袵席者賴辦振之速也俗云救荒如救火救火稍遲則已成灰燼救荒稍遲則皆爲道殣同一迫不及待之情形然在富足之時朝悉災情帑金夕發取之内府自可裕如乃際此庫欵空虚又值多事之秋籌欵不易固不待智者而知惟情有緩急事有重輕則剜肉補瘡亦急者先之之意也昨報紀兩湖督憲張香濤制軍以陜省慘遭荒歉軍民嗷嗷待哺爰採辦軍米二十萬石解往西安俾資接濟旋因襄湖水淺擬造淺水船二百艘而庫欵支絀非但經費難籌水脚亦不敷甚巨爰電商兩江總督劉峴帥會銜陳奏請將各省京餉之經過武昌漢口者一律截留以資挹注刻已飛章入告遥想朝廷視民如子雖京餉萬不可少而補救目前終必允疆吏轉移之請能將米二十萬盡數運陜則陜省之民奚啻枯木逢春從此可望生機之轉矣然觀香帥之所以奏留京餉者似專爲造淺水船及水脚起見必待造船而始運米恐非一朝夕之故將塡溝壑之民其能枵腹以待乎且多至一二百艘卽多集人工廣購木料昕夕而作一時豈能竣事况運米救荒亦暫時之事將來無米可運此項船隻無所用之不亦白白費此巨欵乎鄙意襄水非今日始淺平素客商往來運載定多合用之船宜仍雇民船運米用船一多水脚必大然益以造船之費當有餘而無不足似自造之不如雇用爲宜現在造船之費尙待籌辦則後不果造亦未可知惟水脚過巨似不能不留京餉以資挹注然京師需欵亦急於燃眉若盡數截留恐不免顧此失彼之患不若另籌閒欵庶幾有益於此無損於彼無已其惟提用各州縣積榖乎夫各州縣舉辦積榖原爲濟荒之用除現儲榖石外所存銀兩無不累萬盈千於此欵内酌提或十分之一二或十分之三四約計各省已可得數百萬巨欵或販買雜糧運往災區或徑將現銀解往若將此款由南省辦糧則可將現在辦米之銀作爲水脚似乎不必截餉而振欵可以裕如矣或謂州縣積榖各爲本地荒歉而設恐多窒碍難行不知盡數移挪固多妨礙若酌提若干於各州縣並無大損以各省之所餘補一省之不足尙何有窒碍難行耶今惟恃民間之捐輸雖舌敝唇焦仍如杯水車薪之無補何當軸計不到此耶抑别有良法耶　　之　幸一納焉則陜省災民之福也 
[恭迎大駕]  
　　昨日京師采訪友人飛函相告云日前鑾儀衛衙門傳諭各員带領差弁赴西安行在恭迓鑾輿限於年内馳到大約聖駕還都不難翹跂以待矣 
[照覆各國和議十欵原文]  
　　條覆約章已登昨日報惟是東西各報輾轉傳譯詞意不無增損抑揚兹由本館派赴京師采訪友人覓得慶王李相照覆原文專函飛遞因卽照錄報端閱者其亦以先覩爲快乎其文曰爲照會事照得本月初三日接各國欽差全權大臣公議和約十二欵業經本爵等電奏現奉大皇帝電旨慶親王李鴻章電奏並條欵均悉曷深感慨值此時局艱危不得不委曲求全所有大綱十二欵應卽照准其餘詳目仍應竭力磋磨該親王等務當勉爲其難惟力是視以期挽回全局欽此除恭錄知照外本爵等展閱各條欵有尙須引申其義詳細聲明者並有體查中國情形不得不與諸貴國商酌者係爲永敦睦誼共保太平起見兹將各條開列於後望准照復是荷爲此照會須至照會者○第一欵此次肇禍由於民教不和懲前毖後當將永遠相安辦法公同妥議和平詳細章程以資遵守○第二欵内載諸國人民被戕害凌虐之各城鎭五年内槪不得舉行文武各考試等語查各府廳州縣所管城鎭甚多查明何城何鎭地方如有戕害凌虐諸國人民之事按照條約將該城該鎭住籍人民不得舉行各考試其他城别鎭並無干涉仍應照常考試以分良莠而示勸懲○第三欵此次和約簽字批准之後凡外國兵隊除第七欵酌留保衛各使館及第九欵由京至海邊暢　酌留屯兵外所有在京以及在天津保定之兵請酌定日期全數撤回本國未撤之前不可分往各州縣城鎭致令居民驚懼無以爲生其有被軍隊拘留之地方官應卽釋回○第四欵各國現與中國重敦睦誼所有各軍隊占據北京之地面宮禁城垣衙署倉厙以及一切公家物件均應酌定日期全行交還中國國家○第五欵使館屯紥衛隊酌定兵數詳訂約章以期彼此人民相安○第六欵凡各國各會　人等以及爲他國執事之中國人民所受公私各虧中國自應認賠惟中國所入賦稅有限亦各國所深知必須通盤籌畫此次賠欵爲數不少將來入口貨稅不得不商議加增應如何加增之處俟後另議專章○第七欵内載各使館所在境界自行防守中國人民槪不准在界内蓋屋等語其境界係由何處起至何處止應將公所劃出並須先行勘定界址以便傳諭該處居民遷徙○第八欵中國内地土匪隨處皆有且均執有洋槍火器中國兵勇若無精利槍械僅恃内地土槍難以抵禦所有第五欵禁購外國軍火並製造各種器械之物料似應酌定禁止年限一俟限滿仍可照常購買○第九欵内載京師至每邉暢道諸國應分自主請酌定數處留兵駐守以免附近居民驚懼至此暢道中國人民任便行走各國不得攔阻中國國家並力保護各國人民由津至海邊决不使有斷絶之虞如果保護得力三年後各國亦可酌量撤去各處駐守之兵隊○第十欵内載凡通商行船各約以及關乎通商各事宜各國以修攺爲有益者中國認與商議更攺等語查各國以修攺爲有益者自係中國與各國均有利益起見如果各國以修攺爲有益者中國自應認與商議更攺 
[電催訂約]  
　　西字報云邇日各國朝廷咸電飭駐京使臣從速會同中國欽命議和全權大臣議定和約子目俾得前嫌盡釋和好如初 
[德帥行程]  
　　京師來電云聨軍總統華爾得西氏曾於日前由京赴山海關一带察閱鐵路及各防營待事畢回京尙須馳往易州保定 
 
 

Page 2

 
 
[籌借洋欵]  
　　廣州訪事友人云省中在憲近因餉項支絀籌欵維艱特委某某二員向沙面某洋行商借銀一百萬兩行主允如所請惟須周年利息九釐刻下大憲尙躊躇未决也 
[飭裁楚勇]  
　　安慶訪事友人云本年五六月間北方拳匪肇亂譌言四起風鶴驚心安徽撫憲王芍棠大中丞添募楚勇十五營以壯聲勢其安徽練軍所裁之額亦一律招募補足蓋所以備不虞也兹者和局將成又可昇平重覩中丞遂擬將添募之勇先行裁撤酌給恩餉遣送歸農 
[奏請變通江寗章程開辦秦晉實官捐輸摺]  
　　山西巡撫臣錫良陜西巡撫臣岑春煊跪奏爲叅考晉省成案變通江甯近章籲恩特旨准開秦晉實官捐輸冀集鉅欵以救兩省生靈恭摺仰祈聖鑒事竊此次陜災較光緖三四兩年大槪相同前次陜捐集欵至二百數十萬兩其時海内殷富地方儲偫亦多現在地方旣艱窘異常而各省亦較前困苦僅恃振捐常例誠不足集鉅欵救災黎臣春煊昨因各省來電欲援晉省成案請發實職空白部照當經飛函臣錫良查取當日辦過成案一面經臣春煊先行附片陳懇頒發實照已奉硃批著照所請該部知道欽此欽遵適臣錫良亦將成案底册檢出核閱以一分飛遞臣春煊並函稱前項成案與近今内外捐法不同尙須斟酌聲請晉中郡邑自去冬至今禾麥無收哀鴻徧野災區旣廣時日又長雖疊蒙聖慈發帑截漕並准開辦振捐以資撫恤而庫欵奇絀早已羅掘一空各處防餉又復紛至沓來仰屋興嗟束手無策若能同辦實職振捐廣集鉅欵則晉省百萬生靈俱被朝廷博施之仁臣春煊細核遞來案册誠與近今捐法不同緣從前道廳州縣實官除黔捐局之外皆歸部庫收捐别省不得上兌其餘實官外省俱皆准捐故給事中郭從矩奏請晉省振捐推廣收此四項實官直隸總督李鴻章原任山西巡撫曾國荃會奏復請晉捐大小實官准其報捐分發指省及各項花樣惟銀捐先前班次仍不准兌收各等因均經奉部文准行並令將實職空白執照約計數目咨部繕發在案近年各省藩庫大小實官均准上兌惟所兌收者係歸新海防捐輸照章造册解部其外省各種振捐只收貢監虚銜翎枝封典並無實職可捐今旣仰荷特恩照請先發實職空白部照若卽照新海防例並行分勸恐各捐生莫適所從轉致觀望因循是大有礙於新海防而甚無益於各振捐也臣等悉心電商似非减成分等不足以兼顧並濟覆查近日兩江總督劉坤一會同護理江蘇巡撫聶緝槼奏開江寗籌餉捐輸請照新海防例减成核收凡四品以上實官曁各項班次花樣照籌餉例四成實銀核奬五品以下三成核奬並准其移奬子弟奉特旨允准本擬援引聲請惟江寗捐係以一半留備部撥一半留爲本省辦防之需是於新海防一邊雖絀而猶未絀也今秦晉振捐本請全辦撫卹若無論大小實官一槪减成收捐則捐生避重就輕新海防必致大絀臣等不敢但顧兩省致部庫有所爲難今擬變通寗捐之意而爲分等之請凡四品以上實官及州縣遇缺先最優之花樣均歸新海防兌收五品以下實官曁各項班次花樣劃歸振捐均照籌餉例三成核奬如有事先輸將及事後願攺者並准移奬子弟其飯照费部庫辦公所需仍照新海防隨收不再减去所有振捐實官銓補一切並照新海防辦理請勿區别此項振捐名之曰秦晉實官捐輸臣等飭歸義振局妥爲開辦並揀廉幹之員分發分省廣爲勸募以奉文開辦之日爲始勸辦一年集欵若干陜災較重分用六成晉省分用四成造册請奬則統歸陜西核辦免致兩歧先請飭發實職空白部照五千張隨後有餘繳還不足再請臣等愚昧之見冀於振濟可集鉅資而部欵亦不致遽絀合無仰懇鴻施逾格特旨允准臣等謹當卽行開辦至兩省銜封等項振捐業已奏定有案仍各歸各辦不必會同爲是所有叅考晉省成案變通寗捐近章籲懇特旨准開秦晉實官捐輸冀集鉅欵以救兩省生靈緣由謹會詞恭摺具奏伏乞皇太后皇上聖鑒訓示再此摺係臣春煊主稿合并聲明謹奏光緖二十六年十月二十五日奉硃批另有旨欽此 
[示安民教]  
　　欽命二品頂戴賞戴花翎江西分巡廣饒九南兵備道督理九江關稅務兼管窰廠事兼通商事宜兼理營務處加三級紀錄五次明爲剴切暁諭事照得各國教士前往内地傳教本係勸人行善是以迭次欽奉諭旨嚴飭地方官認眞保護凡我士庶理宜仰體朝廷柔遠之懹共敦睦誼本年夏間北方拳匪滋擾釀成中外兵端江省民風素稱愿慤乃各屬愚民亦多悞聽謠言睚眦時起殊不知朝廷誼重邦交同仁一視現在和議將成教士重來傳教可見中外和好如初並無他意所有各屬教案除飭地方官秉公辦理倘有匪徒任意播弄藉端滋事卽欽遵諭旨從嚴拿辦外合亟剴切暁諭爲此示仰闔屬紳商軍民人等一體遵照爾等須知北方軍事皆因匪徒造謡煽惑愚民羣相附和以致慘罹鋒鏑塗炭生靈自示之後務各互相勸導安守本分遇有教士至境遊歴傳教必須以禮相待其各屬教民亦當知習教原係行善爲惡理無不報與鄉鄰共處一方朝夕相見尤宜格外修睦共享昇平倘該民等瞻敢誤信謡言仇教滋擾抑或挾嫌逞忿藉端報復則在地方爲匪類在國家爲莠民本道定當飭拿到案盡法懲治吾民各有身家性命愼勿自蹈刑章致貽後悔切切特示光緖二十六年十二月十三日 
[請領軍裝]  
　　安慶訪事人云安徽撫憲王芍棠中丞示期前月某日傳見楚軍正五營統領黃軍門諭令將所部各營攺練洋操以爲他日禦侮折衝之選軍門辭出卽繪成泰西各種陣式呈送撫轅每日督同將弁認眞訓練槍砲之聲隆隆不絶邇因槍彈不敷所用特委候補知縣曹大令文境會同管带吉安輪船委員彭大令馳赴湖北支領 
[武試再志]  
　　姑蘇訪事友人云蘇州府濮紫泉太守考試文童旣畢卽於本月十五日取齊各屬武童十六日在王廢基操塲校閱馬箭聚而觀者人山人海某武童虚發一箭悞中某甲之額雖血流如注幸無大碍一童馬忽驚躍掀翻於地以致撞倒數人迨太守試畢回轅已日墮崦嵫銀燈齊上矣 
[潯江歲景]  
　　九江訪事人云自上月下旬以後曜靈匿景天氣陰霾時而凍雨連天時而雪花飛舞市中生業頗覺寥寥持籌握算之流無不愁眉雙鎖而米價日貴每石售至錢四千餘文湓城謫居人應不第歎長安之居大不易矣 
[烟海寒濤]  
　　烟臺訪事人貽我雙鯉云此間有萬翁者好交游性尤慷慨親友之有急難者不惜傾囊以贈人以是重之邇者忽染微疴遽爾逝世本月初一日爲出殯之期官紳士商之送嶂額對聨者多至數百起貧民執紼以送者約以千計是亦可見德惠之入人深矣○本月初一日之夜二鼓時奇山所南關劉姓茅屋内忽然火起熊熊之𦦨如蛇吐信屋中有兩屍棺倉卒未及舁出竟爾同化劫灰是亦可爲停柩不葬者戒○烟地冬防章程由地方官擬訂十餘條凡戱園演劇至晚間十點鐘卽須停歇以故邇來六街三市一至更魚二躍行人卽覺寥寥非復如從前之漫無稽攷矣○市中行使錢帖例由殷實鋪户具五家互保之結近日縣主某大令查得某某二錢肆所出錢帖未經具保殊與定章不符因卽出示曉諭責令浼各鋪具保以便稽查違于未便是亦整頓市面之意也○狗偷鼠竊之流咸以烟館爲巢穴日則一椖橫陳雲霞吞吐一至夜深人靜卽濳施其胠篋之謀爲害閭閻莫此爲甚近由地方官出示各烟館至二鼓後卽須一律熄燈并不得容留閒人止宿果能遵守不違彼奸宄自無從托足矣 
[嶺嶠春光]  
　　廣州訪事人云上月二十八日沙面某營弁带有勇丁十餘人至十二鋪張宅搜出公文底稿因卽將張及同黨孫某解至南海縣署交裴大令收押有知其底藴者謂孫向在沙面美領事署辦文案所有署中文件往往私印一紙带回事爲領事察知移請營弁拘送縣署訊懲○善後局牌示承充小闈姓公司商人定期十二月二十六日携銀單到局傳詢定奪等因旋經商人繳到洋銀二十萬元由濠畔街協同　 
 
 

Page 3

 
 
慶西商銀號出票聞商人一陳姓一朱姓一方姓一楊姓俱潮州籍○宏遠公司紳商盧華具禀藩憲略謂近有奸商在外招摇自稱福泰公司邀各予廠主前往掛號領牌實屬有碍餉源請飭禁止以恤商艱等情未悉藩憲如何批示也○上月二十七日傍晚城西錦榮里橫巷陳宅突有盜匪擁入開槍指嚇不許聲張旋搜掠一空揚長而去迨防勇聞聲齊出則盗去已遠弋人不得而篡之矣○上月二十八日四點鐘時城西津橋小闈姓票館驀有劫匪三十餘人明目張膽毁門而入搜掠一空新城晏公街城下公昌票館亦以被匪劫掠臨行放槍擊傷館夥一人事後報請南海縣騐傷緝捕 
[渚宮衰草]  
　　沙市訪事友人云江陵縣境各鄉地處低窪頗難耕種去年天時亢旱湖田收穫頗豐今歲旱象較去年尤甚某湖與荆門州毗連鄉民均就湖濵播種五榖胼手胝足不憚辛勤邇當刈穫之時忽有荆門州差役數人下鄉查勘謂此田未完國課者已十餘年今旣有人承種須補完歴年所欠錢糧鄉民膽小如鼷相率不敢承認閱數日州役竟將田禾刈之而去江陵縣差某某等聞之亦效州役之所爲串通地保向各鄉民多方嚇詐或數千文或十數千文不等鄉民雖恨之刺骨然亦無可奈何惟有忍氣吞聲自怨所得不償所失而已○本月某日四五埠倒斃無名男屍一具身穿羊皮馬褂棉布袍足穿靑縀棉鞋地保鳴鑼二日迄無屍親認領說者謂係遠方人來沙貿易偶遇急病而斃者然乎否乎 
[派差巡綽]  
　　歲云暮矣鄉民之至滬購物者肩摩轂擊來往如雲邑廟中各茶肆書塲咸於此數日内略覓繩頭微利而探囊胠篋之輩乘此混跡其中偶一疏虞卽遭暗算昨日上海縣主汪瑶庭大令及保甲總巡傅辛厓明府各派差甲前往巡查 
[詞涉包探]  
　　光緖二十二年流氓邱少卿卽邱六眼戳傷徐福生身死案内之傅羊羊現由松江府余石蓀太守親提研訊牽涉包探竇如海石金榮太守遂札飭英美租界公廨讞員張柄樞司馬查覆昨晨司馬商之英總領事署繙譯官梅爾思君提竇石二探研訊竇探供邱係著名流氓光緖二十二年由小的拘獲解經前任某大老爺訊明移送上海縣署管押二年後不知如何釋出至徐福生被戳身死報經縣主大老爺騐屍時並無屍親到案今傅稱小的將兇手縱去殊屬寃誣且前者傅曾犯案經小的與石探拘解請懲有堂簿可稽此次想係挾嫌誣指叩求明察石探所供略同司馬著退去聽候備文錄供詳覆 
[日人慶典]  
　　昨日寓滬各日商皆門懸旭日徽章日總領事署中更裙屐聨翩往來如織浦中各兵艦則高揭大小旗幟衰柳寒烟之際映以五色繽紛閒眺江濵如游畫裏蓋以慶彼國神武天皇紀元節也 
[美界火警]  
　　前晚十點半鐘時忽聞捕房蒲牢怒吼旋由救火會各西人急驅英美兩租界中皮带車滅火器奔馳於北吳淞路靶子路一带久之不見被火處遂分道而回事後訪悉裏虹口源記繅絲廠後毛姓地上有茅屋一間其時屋中人方煮夜膳悞遺灰燼于積薪中延燒篷壁幸四圍皆係空地故僅焚燬一家 
[上海縣署瑣案]  
　　蕭許氏控葉盛氏之女翠娟卽蕭葉氏不願與伊子成親揢傷要害等情已紀前報前晚縣主汪瑶庭大令升堂研訊氏子因傷重未能到案氏稱兒子前蒙大老爺恩斷於本月初八日成親不料葉盛氏萬分留難小婦人槪不與校迨翠娟入門忽啼忽笑頭插白骨簪命其除去吵閙不休且欲自尋短見不得已勸使歸寗迨前日接回至晚間突將兒子揢傷要害小婦人情急是以投案禀陳大令飭將翠娟提案謂爾母與爾姑涉訟皆因爾倔强起見今又將爾夫揢傷要害倘有不測爾罪尙可逃耶翠娟供小婦人現願隨姑回家奉侍氏供此時媳婦回家斷斷不安於室求恩暫發善堂俟明正挈回鄉里大令准之有善謔者曰氏子要害處旣被翠娟之手所揢當借英美租界公廨新製刑具痛責手心僅予發堂恐毒心尙不能攺然非新郎情急亦何致受此傷夷乎一笑○田子殷控王學奎圖賴貨銀前晚經汪大令研訊田供去年在膠州販雜貨至海門被王騙去銀三百六十餘兩錢五十餘千文求恩究追王供小的祇欠錢五十餘千文餘銀係叔父王昌寳所欠大令飭責二百板押候提昌寳到案質明追究○鄉人黃毛毛控毛二掯匿田單前晚經汪大令研訊黃供日前曾將祖遺田畝售與果育堂田單押在毛處尙未交去邇者堂中屢次催取故備資向贖伊竟掯不交還毛供此單係祖遺之物現已押於某處大令判令掌頰五十下限三日内呈繳田單如延于比○前者姚阿四因犯竊到案經汪大令訊供收押前晚飭提到案略詰數語從寛開釋○前者某差拘獲戳斃孟金定案内正兇寗波瑞生之羽黨郭木金大令升堂訊鞫刁賴不承暫令收押前晚提案詰訊郭供稱小的向在某紡紗廠爲小工與瑞生素未謀面大令諭令交保出外限一月内尋交瑞生到案 
[法租界捕房瑣案]  
　　邵寳齋朱松甫串同王守初開設公和昶號向葆裕順元等行騙取貨物報捕後捕頭遣某包探拘獲邵朱解經讞員杜枝園大令訊供押交同黨王守初到案連日原告投案求追大令因於昨日蒞捕房提案覆訊邵朱同供小的等禁押捕房實難設法求准交保出外尋王交案大令飭探带出覓人擔保限三日内將王交案如無保人带回捕房押候嚴比○偷兒金阿桃沈海泉前經包探解請大令訊明昨日著各責三百板然後釋出○偷兒范富春王福昌前經包探解請大令訊明昨日著將范笞責一百板王責手心一百下然後斥釋○日前車夫陳三郭四串竊烟槍二枝被失主扭案大令訊明管押昨日著各責一百板一并斥釋 
[美租界捕房紀事]  
　　浦東人錢阿炳在北吳淞路第九百零二號劉士康飯店内爲夥昨日午前忽患急病身死經劉告知家屬前來收殮詎知錢子竟以其父身死不明向劉滋閙劉不得已奔赴捕房據情聲訴捕頭令某包探查明實在情由然後解送公堂禀請讞員張柄樞司馬核辦○昨日破曉時梁上君子周阿德混入斐倫路粤人某姓家竊取衣服携之而出適爲某號巡街捕所見拘入捕房捕頭令押候解送公堂禀請究辦 
[陶心雲文叔問兩先生書畫助振]  
　　會稽陶心雲先生書名滿天下得其片紙隻字者莫不什襲珍藏奉爲至寳兹念敝善會開春接辦義振需欵甚鉅慨然願以潤資移助第先生現已買棹回里往返零件寄遞不便最好有墓誌大件助書一二先生潤例神道碑二百金墓志百金小碑記五十金皆銀數也件交敝善會約期不爽○鐵嶺文叔問先生文章老宿書畫亦無體不臻有美斯備今願减價助振畫例扇一元全金倍之屏每尺半元琴條每尺半元橫幅每尺半元册頁每尺半元堂幅加倍點景亦倍之書例照畫例减三折匾額擘窠書每字一元上海慶順里救濟善會總局誌 
[申報館協振所經收陜西振捐十二月十一日至十二月二十日止第三十八次清單]  
　　十二月十一日不書名洋五元揚州裕興福來淮安吏隠洋二元○十二日勉力氏洋六元虞脩篁爲長子出瘄求卽痊愈洋十元沈樹庭洋一元○十四日榮陽銘記求内病速愈花洋五十元兌見英洋四十九元知足居銅洋一元○十六日寅記洋十元蘇省全盛局來方永貴因合家平安龍洋廿元楊崇信因合家平安洋二元金沙塲福興潤來力綿子洋四元倪知止經募徐曉初等小洋二十角○十七日安慶全昌仁來窮坦生花洋四元傅姓銅洋一元○十八日衍大質銅洋十一元銅小洋十角保太衣莊筵資移助洋五十元○十九日紀蓮溪洋二元無名氏洋二元全泰盛來湖北漢陽槍砲局砲廠王雙福經募孫長華等十一户龍洋六元小洋四十四角大豐銅洋五元○二十日九江老福興來安徽宿松縣公記洋七元龍洋二元韓江壬子生求消災延壽龍洋二元又爲先母陳安人求資冥福龍洋二元又爲故女碧蓮求資冥福龍洋二元王鹾尹王宗瀅求太夫人病速愈洋十元無名氏銅洋一元以上總共收洋二百元零零四角花洋四元銅洋二十元 
 
 

Page 4

 
 
 
[源通官銀號陜振徵信第十第十一]  
敝處所收振欵九次登報徵信茲蒙李叔純善士爲室人病愈還愿洋五十元浙甯求覺子洋廿元無名氏祈小女嗽症速愈捐洋十元隱名氏龍銀十四元英洋六元又數處所收陜振十次登報在案茲又蒙吉安堂還愿捐助龍銀一百元永記捐助英洋五十元馬静夫筵資移助洋十二元胡敬堂公遺命捐洋十元郵正局遞來消秋故鈔洋十元諸君子慨解仁囊脩德自然獲福當此雪地冰天饑寒交逼災黎苦狀筆難罄述仗求四海仁人行善及時迅賜援救爲禱　嚴信厚啓 
[耳聾須知]  
僕年未五旬兩耳重聽已歷十餘載求醫服藥毫不見效且耳内常鳴作響心殊焦厭每謁見　大憲諸多不便今幸友人指示英大馬路萬康醬園對門德仁里内廣東陳恆德堂精製耳聾奇藥靈驗無比僕聞其言將信將疑親至該堂先購耳丸一元服之覺有略效着人再購六元服之三十餘日果得全愈功德欽佩乞登報伸　謝　寓上海道署南首江蘇候　補同知杜承思白 
 
 

Page 5

 
 
   
 
 

Page 6

 
 
   
 
 

Page 7

 
 
 
[英商巴勒火險公司]  
本行經理北英商火險公司資本銀四千餘萬兩○又家定火險公司資本銀三千餘萬兩在申開設最先迄今已數十餘年專保房產貨物機廠一切火險遇有不測無不立即照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○光顧者也此佈 
[聲明匯票]  
茲啓者於五月十五　由福興潤信局寄天津信一封内統有申江蔚豐厚五月十三日立黄浚齋抬頭向京都蔚豐厚見票收二千六百兩會票一張遇京津拳匪擾亂誠恐信局將信票遺失亦不知被盜搶去亦不悉在津郵局壓存至今並無追回已向前途説明作爲廢紙望仕宦洋商各寳號祈勿收用特此　申明蔚盛長具 
[普益票頭二彩誌禧]  
啓者第四會普益票已於十二月十八開出○頭彩第二千一百六十號○二彩第一千零廿九號○其頭彩之下附彩○又二彩連下附彩一概均由本行開莊分條售出先此誌禧○得主後詳○上月頭二彩連捷今次又逢頭二彩連捷小行眞有厚幸焉○上海英大馬路五福衖口员得財票行○又新北門内同發財仝啓 
[京都天寳齋]  
色愈肝胃氣痛 
此散專治男女九種諸痛初染緊痛一服霎時立止久患時發三服永遠除根謂余不信痛時當面可試各症服法仿單諸痛詳明每服一元鋪設上洋二馬路西鼎新里石庫門 
[同利公司告白]  
啓者本公司第一次紅票業經陸續收兑惟訪聞外間有假造紅票希圖射利務請外埠各得主將紅票持至本公司騐兑以杜假冒特此聲明 
[大彩捷報]  
第廿二會江南義賑大票頭彩第五千九百六十二號二彩第四千八百二十七號三彩第四千一百十九號此佈　上海廣揚興謹誌 
[失票聲明]  
本月十三期祥字第一百十五號瑞祥介恆和莊元五百兩此票被盜刧去望各寳號切勿收用以作廢紙特此登報盛澤仁記綢莊告白 
[失票聲明]  
今遺失承裕莊票一紙計卽期元廿八兩九錢零七第二萬二千五百八十四號已向該莊説明作爲廢紙望各寳莊號切勿收用鎰大莊具 
[廣東恒德堂]  
珍珠琥珀立止白濁丸 
此丸專治五淋白濁小便刺痛難忍溺管閉塞點滴不止日久不愈致成血沙等症無論一切淋濁此丸服之立刻清濁止淋止痛利便消腫化毒去濕祛熱輕症兩天重則四天包可全愈倘若不效原洋奏趙輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
[儒醫旋滬遷寓 [ 
主人王在揚廣文承甬滬諸家延診致兩地往返頻仍茲復由甬旋滬準月之廿四日遷至胡家宅三馬路口鴻寳書局間盛興申東里作庽特此登告近日暫住佛照樓客棧并聞掛號人白 
[日本郵船會社]  
啓者本公司西京丸准於本月廿八日卽禮拜六上午八點半鐘開往長崎神户横濱等埠小包收到禮拜五午刻客票賣到五點鐘止倘蒙各寳號如欲裝貨搭輪者務祈早臨爲幸　郵船株式會社 
[匯票被劫]  
初九日林仁記局被盜刧去張源泰上申寳莊徐客三號廿四期元一千五百兩前途説明作爲廢紙望各寳號切勿弗收用南潯莊和森告白 
[茂生經理火]  
啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此佈　華正月十一日三馬路茂生泽行啓 
[嫩面玉容散]  
此散治男女面上油腻黑氣烟色酒刺雀班暗晦等患每晨搽擦自然嫩嬌滋潤清秀眞整顔妙品也每瓶三角每洋照拆四瓶鋪分上洋二馬路中市京都天寳齋便是 
[中英礦務公司]  
本公司專辦礦務開礦機器一槪俱全所有試騐苗成色毫不差錯如辦礦諸君乏本本公司可以代墊欵項其工價一切格外從廉欲賜顧請至本行面議可也上海四川路四十九號 
[遺失匯票]  
新市愼康支申元大亨第七千九百九十五號本月廿期九八元三百五十兩被盜刧去已向該莊説明作爲廢紙請各寳莊號切勿收用黄萬昌特白 
[祥茂洋行]  
保火險公司 
本行經理英國孟這士打保火險公司專保租界及南市房屋棧房住宅保費從廉倘有不測照例賠償迅速如蒙貴商賜顧請至後馬路本帳房面議可也　　 
[三六軒畫片批發]  
今歲新出五彩描金京戯比前精工賜顧上洋打狗橋南堍 
[被盗聲明]  
茲告於初九日寄申鼎昌士棧收内有蘭記匯票二紙第二百廿五號支申餘大莊十二月廿二規元二百五十兩在泖河被盜刧去業已向兩造説明作爲廢紙望各寳號切勿收用新市恆康啓 
[遺失匯票]  
臘月初十日交全盛局寄申世興源記支申震昌絲棧徐硯芸騐付第六百四十一號十四期元一千兩其票在途説盜刧去已向前途説明作爲廢紙望　各寳號莊切勿收用硤石謙吉莊具 
[内外綿株式公司]  
資本一百二十五萬圓 
收過股本六十八萬七千五百圓 
各項公積五十萬圓 
本公司　大坂北區源藏町二番屋敷 
分公司　神户榮町二丁目三十九屋敷 
分公司　大坂西區西野上町十三番地 
分行中國上海英租界廣東路十三號有信洋行 
分行　中國天津法租界紫竹林　有信洋行 
分行　美國紐約埠威廉街二十七號　他他内外公司 
代理處　印度孟買埠維多利亞比爾丁克　他他公司 
代理處　埃及亞歷山得利亞城　納里松斯公司 
總經理阿部彥太郎經理中野太右衛門經理兼管事人川村利兵衛 
一本公司資本共一百二十五萬元各項公積五十萬元在日本全國中推爲殷實可靠之第一家 
一本公司開辦以來已經清算帳目二十七次每次分派各股利息扯算每股本百兩中約有利息十六兩餘 
一本公司係專販綿花進口售與本國著名各紡織紗廠并販運綿紗綿布出口 
一本公司進口棉花上面ＮＭ記號產自印度美國爾處久爲中外所贊今不贅言有此記號之棉花其剔選貨色及觔兩打包第事均於各產地處處母心且格外克已 
一本公司可與殷實之各紗廠約定一手經售棉花照章收取一定用費一本公司特立便法可與最誠實最可靠之各紗廠用產業或資本等作保或用票劵城抵現洋所有通用票劵係指定在銀行進出 
一本公司在下開各埠及著名出棉各埠均託有商家經故一切裝貨等事非常妥便　　計　開 
印度　孟買　邱比庫林　馬德攎斯　坎耳加達　美國　夏脱波土蘭多　新金山　加耳貝斯敦　尤尼倭烈安斯　煞巴纳爾拾勒斯敦 
内外棉株式公司上海分行英租界廣東路十三號門牌有信洋行告白]  
 
 

Page 8

 
 
   
 
 

Page 9

 
 
[上海縣署紀事]  
　　本邑十九鋪汛捕陳才捕務廢弛盜賊繁興事經縣主汪瑶庭大令查知特於時日出示斥革另行召充○今歲陜省奇荒人民相食上海縣汪瑶庭大令迭奉上憲札飭勸捐助振因於昨日發出捐册數本諭令本署書差量力捐助各書差奉諭後或助一元或助數角不等亦集腋成裘之舉也○　鼓聲中黃綾裹篆縣主汪瑶庭大令諭令各房書吏將本年詞訟案内所有充公之欵共得若干彚開淸單呈送查核 
[上海巡局紀事]  
　　前者駁船户姜松華承裝裕發源米行米石至中途逐袋竊取若干事爲行中人查悉扭送十六鋪巡防北局前局員文韻松二尹判責二百板管押追贓迨蔡蓉卿二尹到差查閱按管卷卽於昨日命地甲带往泉漳會館碼頭錦汞以昭烔或○張茂仁前托友招雇木工梁某建造房屋數幢現已工竣前日梁因工資無著使其夥往搬窓格等物張怒投二十三七鋪巡防局禀控局員邱友林二尹飭地甲傅案研訊著判將所取各件照數交還所少工資俟傅知張茂仁淸理○大南門外江北小車夫姜金扣家有一男孩無端失去欵被房主婦陳胡氏藏匿控經二十三七鋪巡防局邱二尹提訊限交同居之成衣匠張榮卿到案旣而姜將陳胡氏家器物搬取氏遂投局互控前日將張交案二尹研訊之下張不認匿孩二尹謂爾無端逃遁殊覺可疑著帮同姜將孩尋獲如違比究不貸○本邑人謝某前被其姪毛生私取洋銀一百元持至中途無賴姜交交偵知自稱探夥向之俵分前日事爲謝查知控諸二十三七鋪巡防局旋由地甲將姜拘獲解至局中姜願賠洋銀十三元哀請免究不知局員何以處之 
[英美租界晚堂瑣案]  
　　王步高扭控陸福薦肉莊執事陸阿虎圖賴洋銀前晚讞員張柄樞司馬提案研訊王步高遣抱呈吳佩卿投案供稱店主王步高前被陸福薦王春芳借去洋銀二百元屢索不償旣而王病故店由陸阿虎經理迭次往催被陸霸阻叩乞究追陸阿虎供稱王實欠洋銀二百元立有借據小的安敢帮同圛賴惟店内苦遭回祿無力淸還現已邀人理勸言明年内先還洋銀一百元餘俟明年二月歸楚王堅不允從叩求公斷司馬斷令年内先還洋銀一百元再找利息三十元其餘一百元准於明年歸楚兩造遵斷具結而退○前者職員劉更新違家丁許升控專爲倒脫靴之賭棍陳燮堂卽陳連卿又卽陳殿臣串同孫蘭軒俆少臣带同其子陳信甫騙去金條鈔票約值二萬金讞員張柄樞司馬飭提信甫到案押交其父迄今屢次違限前晚司馬升堂提比信甫供小的已著人查訪不知父親下落務求寛限司馬謂爾亦係被控之人非僅尋交其父可以了事姑准展限三天如再違延定卽嚴刑比究○前者趙美郎控陳楊氏抵銀紏葛迭經讞員張柄樞司馬研訊押追本利銀一千九百兩嗣經頭門地保黃士泉保出迄今逾限日久置若罔聞前晚司馬提保人带比黃士泉供稱小的臥病數日以致有違鈞限現在准於二十三日繳銀惟求寛宥司馬諭以如再延違定卽嚴辦 
[英美租界公堂瑣案]  
　　前者周阿榮有事至新閘被匪人攫去洋銀六元報捕後經包探張泉林拘獲蕭春亭錢金榮等復在船上搜出軍裝五件解案請訊周投案申訴前情蕭錢同供小的等向在糧船當水手不敢爲非求鑒讞員張柄樞司馬謂糧船均領有護照或不致有刦奪情事商之梅繙譯令交人保開釋軍械發捕房充公○方雲生訴稱船户陳雲福王阿茂袁連仁唐任昌等竊取美最時洋行煤二十四敦售與沈耀喜由水巡丁何瑞福拘獲請卽究懲司馬將陳雲福管押捕房一年王阿茂袁連仁唐任昌訊係無干一并斥釋沈耀喜罰洋银一百元充公○董里庭蔡毛郎前因違章提人管押捕房半年日前同押老犯俞阿士等訛詐不遂任意兇毆捕頭查悉將一干人解送公堂請究司馬判令將俞等各加押半年董蔡還押○賭棍王阿姚祥生等二十餘人在虹口大開博塲捕頭密派中西探捕前往拘獲一十六名搜出賭具昨晨解案請究司馬判各責二百板賭具銷毁○陸全記木作頭被楊冬法王大龍竊取木料售與董阿狗報捕後經包探查獲起出原贓解案請究陸全記投案聲稱贓已吊回叩求免究小的願作保人將伊等保出司馬著具結保去旋判罰董阿狗洋銀二十元○歹人顧桂令攫取王錦堂所戴皮帽經包探李四春拘解請究司馬判責二百板○鄭壬生竊取方阿初張才寳家衣服銀耳環等物經包探趙銀河拘案請究司馬判責二百板 
[籌辦陜振三十五誌]  
　　啓者則敬昨承出使日本大臣李木齋星使經募一百四十九户共洋銀三千二百八十五元合來規元二千三百四十八兩七錢八分天順祥陳潤夫先生籌墊規元五千兩葉楚善先生求父母康健兒病速痊助規元一千兩安徽協振公所吳芷林諸公墊解規元五百兩琴軒宗丈募虞長祿兄規元五百兩輔善堂余助規元三百兩長崎無名氏助日金五十片又三十片又十片又十片四户合來規元七十四兩吳志和募無名氏洋銀一千五百元杭州協德善堂募第二揘六百元浙江提督軍門余募瑞字營四百元顧緝庭方伯募六户合五百三十元皖省宋玉田先生募第二批二十五户合五百元上海縣汪瑶庭大令募南市錢業公捐五百元袁粹初兄募塔捐第一批二百元檜陰堂助二百元朱潤生兄募朱李炘求病安二百元葉雲推先生募六户合一百七十元高湻縣署官幕及同城寅僚節省年酒資一百元又保嬰局董籌墊一百元定陽刦餘生爲次兒病愈酬願並祈大兒早得孫子合家平安一百元補過子病痊助振一百元同善集藏經閣主人一百元班馥齋軍門募營臺共助一百元武陵敦睦堂曹四十元揚州葉翰甫兄募三户合一百元顧壽卿兄募二户合七十元韓芸根募十八户合一百十五元龍銀五十元宿松縣許大令募六十五元四角陽湖縣翁大令募十五户合四十五元紹怡昌茶棧五十元琴鶴寄廬趙因病許願先繳五十元歉齋將年費節省勉湊小銀錢四百九十八枚劉思誠還願三十元先後拜登莫名感荷除照數匯解災區擇尤散放並繕具收條外謹抄乞登報奉揚仁風再三十一誌永達仁昌記助規元一百兩百字悞萬合併聲明上海六馬路仁濟善堂盆湯弄絲業會館奏辦陜西義振總局施則敬錄 
 
 
 

Page 10

 
 
[奏疏彚錄]  
　　邵積誠片再前准部咨奏定章程道府州縣無論何項勞積保歸候補人員應以到省之日起詳加試看扣限一年期滿出具考語奏明分别繁簡補用等因歴經遵辦在案兹查試用知縣賀昌期補用知縣朱繼昌業已到省試看一年期滿應行照章甄别據署藩司林紹年署臬司黃元華造册詳請會核具奏前來臣查該員賀昌期年富才明朱繼昌才具明練均堪留省酌量補用除册咨送部科外謹會同兼署雲貴總督臣丁振鐸合詞附片具陳伏乞聖鑒謹奏奉硃批吏部知道欽此 
奎俊片再光緖二十六年六月二十日奉上諭御史劉家模奏請勸捐助餉一摺現在軍務緊急需餉孔殷各省紳商食毛踐土當解激發天良毁家紓難著各督撫遴員選公正紳耆設法勸辦有能倡捐巨欵者奏請破格優奬等因欽此遵卽設周議章奏明開辦在案兹據四川合江縣紳士郎中銜兵部候補主事陳時利報効庫平銀一萬五千兩又合江縣紳士三品銜刑部學習郎中陳時政報効庫平銀一萬二千兩交漢州紳士候選員外郎張志乾報効庫平銀一萬兩共銀三萬七千兩當經飭司收存備撥奴才查該員等器識宏通講求經濟折變家産慨助軍餉洵屬深明大義忠愛出於至誠自應欽遵諭旨奏請破格優奬查該員等所捐銀數按照新海防例覈算由主事郎中報捐三班分發指省補用道員及由員外郎報捐三班候選道員均屬有盈無絀合無仰懇天恩俯准將郎中銜兵部候補主事陳時利三品銜刑部學習郎中陳時政均以道員分省補用候選員外郎張志乾以道員儘先卽選俾昭激勸出自鴻慈是否有當理合附片具陳伏乞聖鑒訓示謹奏奉硃批著照所請該部知道欽此 
　　奎俊片再准兵部咨開軍機處具奏各省應題之案酌量緩急一摺奉旨依議欽此等因鈔錄原奏咨行前來伏查題咨各案定例均有限期而咨案例限尤迫前次奴才拜發之本章及應咨各部文件俱以無從呈遞先後濟回兹奉前因自應欽遵辦理惟查原奏内稱本年尋常題本暫緩送部俟回鑾後再辦免扣例限若實係緊要事件准由各督撫攺題爲奏等語其於咨案應否扣限並未指明誠恐各屬誤會辦理未能劃一現經商同藩臬兩司擬將川省題案分别緩急其事關緊要如請補員缺及罪犯立決之案攺題爲奏隨時遵辦外其餘一切題咨案件均俟鑾輿回京之後再行補遞並請免扣例限如蒙俞允仰懇勅部查照施行謹附片具陳伏乞聖鑒謹奏奉硃批著照所請該部知道欽此 
　　調補黑龍江將軍奴才綽哈佈跪奏爲恭報奴才交卸成都將軍印務及起程日期恭摺仰祈聖鑒事竊奴才於光緖二十六年九月十一日恭閱電傳邸抄初六日奉上諭黑龍江將軍著綽哈佈調補成都將軍著奎俊兼署欽此欽遵當卽具摺叩謝天恩並請陛見在案兹於光緒二十六年十月初二日將成都將軍印信及敕書文卷等件並兼署副都統事務委協領廣善署中軍副將穆德沛一併移交四川督臣奎俊接收奴才卽於是日交卸其四川提督篆務亦經會商督臣奎俊飭委建昌鎭總兵閃殿魁接署奴才隨於九月初六日起程迎摺北上所有奴才交卸印務及起程日期理合恭摺具報伏乞皇太后皇上聖鑒謹奏奉硃此知道了欽此 
邵積誠片再黔省地闊兵單緑練各營迭經裁汰歸併實屬分布不敷自駐省各營派紥興義獨山等處省防空虚不得不先事籌備臣與營務處司道林紹年等商議署行招募新軍二百名委補用都司廖康任管带名曰貴靖營於六月十五日成軍飭令駐省認眞訓練期成功旅以資鎭攝所需薪餉仍照黔軍定章於裁節兵餉項下暫提支發一俟時局安定卽行裁併以節餉需是否有當謹附片陳明伏乞聖鑒訓示謹奏奉硃批該部知道欽此 
　　劉樹堂片再准署衢州鎭總兵敖天印咨稱衢標各營游擊兼带練軍後營陵嗣愷因剿匪不力業經撤任應將所带練軍一併撤差等因當經照准撤换查該游擊於本年六月間率带練軍兩哨駐紥江山縣未能竭力堵剿以致匪勢蔓延亦未便姑予寛容相應請旨一併革職以肅軍政謹會同閩浙總督臣許應騤署浙江提督臣余宏亮附片陳明伏乞聖鑒謹奏奉硃批著照所請兵部知道欽此 
袁世凱片再查有補用都司劉鳳鳴候補守備于鳳鳴拔補把總王連中張炳成四員曾在總兵夏辛酉軍營充當哨弁隨同带隊出征臨隧潜逃回籍當經查緝先將守備于鳳鳴把總王連中拿獲照軍營例卽行正法又有哨弁拔補外委尤樹屏何鴻寳二員縱兵擾民亦卽軍前正法應請旨將都司劉鳳鳴守備于鳳鳴把總王連中張炳成外委尤樹屏何鴻寳等均行革職其劉鳳鳴張炳成二員俟緝獲日一併正法以肅軍紀謹附片具陳伏乞聖鑒訓示謹奏奉硃批著照所請該部知道欽此 
　　二品頂戴署甘肅布政使新疆鎭迪道兼按察使銜臣　效蘇跪奏爲恭報微臣接署藩篆日期叩謝天恩仰祈聖鑒事竊臣於甘肅新疆鎭迪道兼按察使銜任内經督臣魏光壽奏調入關接奉行行署理甘肅布政使按察使何福堃欽奉諭旨暫護陜甘總督篆務所遺藩司篆務奏委臣署理旋於十月二十七日准署布政使何福堃委員將印信文卷移送前來當卽恭設香案望　叩頭謝恩祗領任事伏念臣湖湘下士軍旅　材奉職世年歴秦龍而多經宦轍分巡遠塞兼臬事而兩攝新藩捧星檄以遥征又旬宣之暫寄自慚懤昧益切泳鋴查甘滿地屬邊荒藩司任尤繁重貧　全資鄰協則理財未易開源凋殘且値亂餘必得人方能策治行在密邇時會艱難雖幸稍悉夫邊情仍懼貽譏於覆餗惟有殫竭血誠諸幸禀承謢督臣認眞辦理不敢以　時攝篆稍涉因循以期仰答高厚鴻慈於萬一所有微臣接署藩篆日期並感激下悅理合恭摺叩謝天恩伏乞聖鑒謹奏奉硃批知道了欽此 
頭品頂戴陜甘總督臣魏光　跪奏爲知縣告開缺回籍修墓恭摺仰祈聖鑒事竊據署甘肅布政使何福堃署按察黃黄雲會詳稱據　著徴縣事平涼縣知縣唐受桐禀報年五十歲湖南湘潭縣人由監生報捐縣丞新疆南北兩路蕩平案内保以本班分省補用南路諸軍五次　平邊宼案内保以知縣分省歸候補班前補用委署玉門縣知縣照章留甘補用補授崇信縣知縣光緖十二年十月到任調補平涼縣知縣光緖十六年十一月到平涼縣調任委署張掖縣知縣於關内外及靑海一律肅淸案内保以直𨽻州知州在任候補奉文以二十四年十一月初二日作爲到省日期調署徴縣知縣因自光緖元年從戎來甘並未回籍塋墓年久失修禀懇開缺回籍修墓等情由司核明會詳前來臣查知縣以上官員告請開缺例應題報現奉部咨攺題爲奏所眞該員告請開缺回籍修墓綠由理合恭摺具奏伏乞皇太后皇上聖鑒飭部查照施行至所遺平涼縣知縣係要缺例應由外揀補合併聲明謹奏奉硃批吏部知道欽此 
魏光壽片再卸署姚州同知惠安營捕通判熊振槃應卽飭赴本任以專責成署岷州知州陳大章調省遺缺查有候補知縣趙先榘堪以委署通渭縣知縣竇金聲撤任遺缺查有優良試用知縣盧术古堪以委署除分别檄飭遵照外理合附片陳明伏乞聖鑒謹奏奉硃批吏部知道欽此 
　　自聨軍入京乘輿西幸臣工章奏久未發抄本館特派友人馳赴西安輾轉向行在内閣抄錄星夜置郵除有關緊要事機排日錄登正幅外其餘恐致積壓特於今日添印附張一俟皇上回鑾邸抄刊布本館當仍循　例每日付刊也閱者鑒之　　　　 
 
 
