# 1921 - 328 - 4917523

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[壞與延（冷）]  
　　抱樂觀者每謂中國國是至於今日已壞至無可再壞自後必有否極泰來之說斯言未嘗無見而亦孰不願聞然壞之程度固有至極而時之久暫則無一定苟使今日之壞而日延長則其害實有甚於更壞者 
夫中國所以至於今日之壞者其病非在倉卒而即在於能延延之愈久而積壞愈深然以今日内外之情形觀之甚有不再能延之機會是所謂否極泰來者或即以此假使不事他圖而仍以苟延性會爲策則延之愈久而國之病愈不可救矣 
[命令]  
　　十一月二十八日大總統令財政總長兼鹽務署督辦高凌霨呈鹽務署秘書吳晉夔呈請辭職應照准此令 
又令財政總長兼鹽務署督辦高凌霨呈請任命王徵善爲鹽務署秘書應照准此令 
十一月二十九日大總統令任命宋文郁兼愛琿闗監督此令 
又令任命李心曾暫署熱河都統署審判處處長此令 
又令魏聮珉晋給二等嘉禾章陳延齡晋給四等嘉禾章此令 
十一月三十日大總統令尹鳳山授爲陸軍中將于化龍加陸軍中將銜馮獻瑞徐世芳均加陸軍少將銜王實　周中審均授爲陸軍步兵上校此令 
又令袁家驥李允昌均加陸軍中將銜此令 
又令誠明加陸軍中將銜趙振綱加陸軍少將銜崇海授爲陸軍步兵上校錢向彬劉順和均加陸軍步兵上校銜此令 
又令耿錫齡授爲陸軍少將鮑竹蓀授爲陸軍步兵上校此令 
又令外交總長顔惠慶呈請任命宋文郁兼愛琿交涉員應照准此令 
又令司法總長董康呈署江蘇高等審判廳推事李承烈因病辭職應照准此令 
又令盧經邦給予四等寳光嘉禾章此令 
又令崔其樞晋給四等文虎章此令 
[國内專電一]  
　　北京電昨午後四點英使赴外部正式勸告山東問題勿提太議恐遭破壞巴黎和約之嫌某之研究凡爾賽約規定薩爾流域以人民投票决定所屬後投票結果屬德及法波反對復提交聮盟判爲獨立國是巴黎和約歐洲已有變更原案先例况我埮簽字於五百五十六七八三條聞政府意只求免於直接談判形式而使中國較有利益之辦法可不急急提出太議 
　　北京電今日午前十一時小幡偕西田到外部爲魯案英美斡旋有所訪問未談該案辦法（一日下午二鐘） 
　　北京電美京電告闗稅可增至十二五裁釐後實行未實行前可按中政府請求闗稅加現徵額四分之一但仍由稅務司任稽核 
　　北京電美京電收回治外法權可决但需列國專門委員證明中國確實法律改良時然後實行 
　　北京電美使照覆孫文以廣東全省礦產向美人借欵一節美政府並未知悉茲遵照來函通知粤領事阻止（一日下午一鐘） 
　　北京電中日國境對巡辦法迄未解决外部主日本撤去軍事聮絡員及警察方可簽訂（一日下午一鐘） 
　　北京電英人退勒與田中玉借欵係空頭的其背後並無坎拿大銀公司經魯團體函詢英使英使詰問退勒囑將實情宣布使知山東借欵决不能成爲事實（一日下午二鐘） 
　　北京電昨午德新使巴愛訪外長通知就職卽日謁總統遞國書 
　　北京電天津裕大紡織公司由股東屠某與日本東洋拓殖會社訂借三百萬日金利分六實交九五期限二年以廠產作抵昨日議訂草約查屠爲農部科長外間疑此項借欵流用政費（一日下午二鐘） 
 
 

Page 5

 
 
   
 
 

Page 6

 
 
[國内專電二]  
　　北京電交行决議承受張作霖現洋三百萬作短期借欵葉恭绰赴奉晤張作霖商整理交行辦法聞交行風潮平卽改選總裁中行基金已佈置妥貼請中外人士到津行查倉票子已流通無慮三五日回復原狀（一日下午一鐘） 
　　北京電陸軍部員司以積欠薪水五月要求蔡成勳籌發蔡不允行將同盟罷工又參謀部員主張與陸部取一致行動（一日上午十二鐘） 
　　北京電財部支配近畿軍餉以奉軍十六師不列入昨張景惠特向高凌霨質問現高巳允追加 
　　北京電滬寗路向英商借欵分兩期交百萬除折扣及利息祗七十餘萬惟粤漢本息十六萬鎊屆期仍難應付（一日下午八鐘） 
　　北京電閣議决定賑品免費辦法如昨電馬龍潭爲四洮路督辦劉道仁調江漢道林樹藩署荆南道又電催各省依法趕辦選舉結果院及内部同催（一日下午八鐘） 
　　北京電馬福祥電俄黨竄擾已派蔣文煥李西峯等率隊開赴伊盟各旗偵察嚴防（一日下午十二鐘） 
　　北京電徐諭張壽齡速辭職 
　　北京電梁士詒覆院三日内到京　　天津電直省議會與三特别區爭執省界問題多日未開會現邊議長擬定辦法如下（一）直省與特别區之議員合併（二）各辦各事（三）以前直省議會名義所辦之事三區議員均須承認但能否解决尙在磋商中 
　　天津電磁縣知事劉孟揚派張某携欵萬五千元呈請省長購快槍四百五十枝子彈萬五千粒爲剿匪衛民之用 
　　天津電葉恭绰專車去奉聞與張作霖磋商中交事（以上一日下午十鐘） 
　　蘭州電巨紳盧應麟包辦狄道縣十藥假借軍隊到處搜查誣賴良民任意磕索鄉民之傾家蕩產者不計其數 
　　蘭州電靖遠縣河工開辦六載爲近最大工程現省長派員查勘督修以期早蕆厥事據稱趁此河凍冰結趕運石料添工建築期於春分竣工（以上三十日下午六鐘） 
　　漢口電吳電蕭自十二月份起鄂省鹽稅餘欵全數截充軍費 
　　漢口電沈鴻英部駐萍鄉醴陵交界峽石口極狼狽派參謀黄國權到長請示於趙趙令解散由湘資遣沈因見拒於贛已允 
　　漢口電川軍鄧錫侯部侵入興山孫傳芳調保康歇馬河步一團兩營赴興增防（以上三十日下午五鐘） 
　　漢口電直魯豫鄂駐岳各師旅長張福來彭壽萃王啓貴陳嘉謨張克瑶林鑫劉佐龍等聮電曹吳蕭以趙恒惕態度曖昧請先用實力驅趙固湘防粤 
　　漢口電杜錫珪自保定電蕭海軍欠餉直省無力撥給請就鄂通融蕭昨撥二萬元散發各艦 
　　漢口電聞洛陽來電吳陷（三十）自洛赴濟南 
　　漢口電蕭電吳保竇以珏爲鹽斤加價監督 
　　漢口電通川案内被捕之二十五師參謀趙金玉訊明無闗陷（三十）具保釋出連日又在武漢捕獲嫌疑犯多名均在嚴訊中 
　　漢口電湘訊沈部已由萍鄉竄入醴陵東部清水江羊田橋西林錫舖象鼻嘴等處意欲由醴進駐瀏長平江因爲湘軍葉鄒兩旅所阻仍擬退歸攸茶所過處搶刦一空湘趙電令攸茶各軍實力解散 
　　漢口電傳聞王占元近秘密來漢匿居某銀行（以上一日下午七鐘） 
　　清江浦電柬（一日）下午七時地震 
　　揚州電今晚地震二十秒鐘 
　　松江電東（一日）晚八時地震 
　　香港電舊將軍署有變賣說 
　　香港電聞孫艶（二十九）抵陽朔一兩天必抵桂林 
　　香港電劉震寰集軍官會同葉舉曁各司令部分赴百色各屬剿辦土匪限期肅清（以上一日下午十鐘） 
[國外專電]  
　　華盛頓電山東問題將在會外解决英美擔任斡旋（三十日） 
　　華盛頓電撤退外兵案日本意見如下（一）膠濟路警備隊俟中國編練警察後可撤（二）漢口安寗可擔保時日本卽撤駐漢軍隊（三）天津日兵俟時局安寗後可撤（四）中東路日兵與西比利亞軍隊同時撤回（五）南滿匪熾暫不撤兵（三十日） 
　　華盛頓電遠東會治外法權决議案已發表規定休會三個月内組成委員會每國一人調查中國司法情形自委員初次集議日起一年内提出建議改革之報告由各國單獨核辦未與華會之國亦得於期内加派委員中國亦派一員會同調查中國無必受建議之拘束（三十日） 
　　華盛頓電在華外郵停閉日期惟日代表未决定須俟東京訓示但他國决定後年元旦爲撤銷外郵日期此事在一年内或可實施同時規定海闗人員檢查外來郵件　　華盛頓電哈定組織萬國聮合會說已引起參議院之反對波拉氏語人渠反對聮合會與反對聮盟會同因聮合會較聮盟會更不美滿以其受聮盟會章之限制且更不穏固也非俟凡爾塞和約修正後美國斷不可加入任何公會云 
（二十八日） 
　　華盛頓電現有人擬將歐洲問題牽入大會以中歐在春季前必大潰裂列强遲早必有舉動必請美國參加爲理由（二十八日） 
　　華盛頓電意國聞白里安詆斥意國之消息後發生不滿之表示並有暴動休士否認法總理有詆斥意國之言論法代表維維愛尼擬半月内返國法國新聞記者已漸離美法人不信邀請德國參與大會之說維維愛尼聲稱德國與海軍遠東兩問題皆無闗係故無邀請入會之必要如欲討論經濟問題則法國現方與德國直接磋商但法國並不欲因德國加入遂拒絶與會云大會閉後將再召集會議以辦理此會未完事件並考慮歐洲問題之說聲浪日高各外國代表團現顯有耶節前離美之意 
（二十九日） 
　　華盛頓電海軍比例問題現巳切實提交大會加藤今日正式向休士貝爾福提議謂日本爲安全計要求最低比列百分七十聞英美代表皆贊成休士五五三原議視日本提議爲不可接受（三十日） 
　　華盛頓電東京電訊雖稱日本堅持什七比例惟據此間消息加藤决計於努力爭持後允受什六美代表團聲稱陸軍問題卽將提議如有阻力當爲公佈庶世人咸知協定不成孰負其責不容有所掩飾此可視爲美國不願任何兩國如英法間發生衝突妨礙大會國際大事之表示衆視哈定組織萬國聮合會邀德加入之言論爲法國態度强硬不允合作而發法國如再堅持恐白里安所慮之完全孤立將成事實英相喬治來美消息頗爲人注意衆意喬治當愛爾蘭問題未解時忽有來美之决定殆因欲抵制白里安演詞之影響並博取美國對英國見解之贊助而起（二十八日） 
　　東京電東京日日新聞稱星期一日外交顧問會决定西比利亞濱海省撤退日軍一事無期展緩决遣第八師赴西比利亞以代戌期己滿兩年之第七師原定瓜期在八月嗣因大連會議或有立約撤兵希望故未遣代今派第八師往代是立約希望已絶日軍駐紥西比利亞之期至少將再延長數月據日日新聞云日政府决計不待赤塔之依允其條欵日人責赤塔談判無誠意俄人消息則否認之反斥日本無誠意就近事察之日本似不復有卽日撤回駐俄軍隊之意（三十日） 
　　東京電刻在大會討論中之戰艦陸奥號定十二月初設備完竣聽候調遣已奉命撥入第一艦隊日本海軍界始終一致不贊成拆毁陸奥艦（三十日） 
　　柏林電德國準備正式答覆白里安之演詞否認德國軍事機闗之存在並願予法國以切實擔保 
　　倫敦電愛爾蘭和會勢甚嚴重英相喬治赴美說尙屬疑問（二十九日） 
　　倫敦電駐德英使返國報告德國因向英美借欵未成故一月份賠欵將無力償付（二十九日） 
[特約路透太議專電]  
　　三十日華盛頓電中代表施肇基於討論駐華外兵外警問題以前在遠東委員會演說謂中國不獨請將現有條約或習慣凡限制中國土地權與行政權自由無碍之執行者一律酌視情形從速完全取銷日請糾正可繼續破壞中國爲獨立國權利之事件現請大會遵照十一月二十一日大會所通過之原則贊成中國提議即（與會各國聲稱未得中政府每次明白特許之同意不得在中國境内駐紥軍隊·或鐵路警備隊·或設警崗·或立電信交通機闗凡中國境内現有之此種軍隊·或鐵路警備隊·或警崗·或電信機闗未曾豫得中國之同意者須立即撤回）中代表團提出詳細事項以證明施氏之言並謂提交此種事項僅爲表明中國土地上與行政上完全現被破壞之程度起見並非含有减除此種破壞中國主權事項中政府即可滿足之意查中國提出之事項内有一單詳載駐華之外兵外警及鐵路警備隊表明日本駐兵如下山東四大隊又憲兵一隊漢口一大隊又特别支隊若干滿洲一師又警署逾二十七所未得中國同意而設立之無線電臺日本十一座法國四座英國兩座美國五座日本未得中政府核許在北京天津設立電報局在山東鐵路一帶設立電報局十四所南滿鐵路一帶三十四所中東鐵路一帶亦有俄人電報局若干日本警察數南滿約一千四百九十九而沿兩條鐵路尙有一千奉天等處尙添置警署 
世界路透電 
[華會中之中國法權問題]  
　　三十日華盛頓電中日代表已接受貝爾福氏與休士之調處俾中日兩國得協同解决山東與膠州問題日本已允俟中國警察抵山東鐵路時即撤退該路之日衛兵惟以南滿鐵路區域時有匪患故反對撤退該路衛兵埴原氏宣稱日本俟中國設法維持漢口秩序時即將撤退該處駐兵北華駐兵俟時局安謐亦將撤之中東鐵路駐兵俟日軍退出西比利亞時撤之埴原氏今日在遠東委員會前發言切實否認日本維持戍華軍隊抱有任何侵逼目的或違法侵犯中國主權之志願山東日衛兵俟有中國警察代之日本即擬撤退之惟日本之駐兵南滿鐵路其情勢不同照目下之狀况實有駐軍絶對之必要蓋日兵一旦撤退地方必遭匪患也故日本未便維持滿洲衛兵之責任該地之駐兵實爲條約所承認施肇基氏宣稱彼擬保留答覆日代表言論之權俟得機研究後將詳細答覆之委員會於是乃討論在華無線電臺事决議將該問題移交起草股員會 
[華會中之海軍比例問題]  
　　三十日華盛頓電英美日海軍股員會今日開會討論縮減軍備之詳則無何即休會下屆開會期尙未擇定 
 
 

Page 7

 
 
據當道宣稱現已籌議中日直接談判山東問題事遠東委員會已休會至星期五日俾中日代表有一暇日可討論該問題日本增加其海軍力比例之要求仍爲大會中重要問題有數方面以爲日本總代表德川所稱加藤海軍大將之意見並不代表日本正式態度一語已使時局有進步惟切實發展是否在下届全體大會以前發表今尙未定英代表貝爾福氏等擬赴紐約應星期一日英語統一會之宴會故下星期初或未能開全體大會　　三十日華盛頓電海軍股員會巳將五五三噸位議案之事實與數目考慮完畢並未投票將以此案送還軍備委員會聞日代表仍稱日本有增高比例之理由 
　　一日華盛頓電加藤海軍大將昨日親自通告休士氏與貝爾福氏謂日本所提出海軍噸位百分七十之建議爲國家安寗必要之舉聞該建議已得日内閣與外交會議之充分贊助美代表某氏表示意見謂大局殊爲錯綜但非毫無日代表終將接受原定計畫之希望美英兩國現仍視該計畫待遇各國甚爲公允昨晚休士氏與美代表開會討論大局歷三小時之久 
　　三十日紐約電裴蒂海軍大將首途回國之際語客謂今能視大會已告功成英國對於五五三海軍計畫殊爲滿意有問以日本如堅持增加海軍比例則將如何聞裴曾答稱則他國亦將照此辦理 
太平洋路透電 
[日報之海軍問題評論]  
　　一日東京電德川公爵所稱日代表團對於海軍比例及其他諸事將不商諸東京政府而作决議一節今晨各報對於此言皆加稱許謂政府曾决議將海軍比例問題聽令加藤海軍大將决之中央商報探悉美國如允擔保限制夏威夷瓜姆及菲列濱羣島之防禦工程日本願接受百分之六十之比例其他各報提出折中辦法惟據消息靈通者聲稱美英日海軍專家之意見雖不一致但日本極欲與美英兩國商得同意 
[日報之華會評論]  
　　三十日東京電朝日新聞社論云華會進行之途徑極可滿意日本對華政策愈爲人明白了解殊堪欣悅埴原所發日本以極大同情考慮中國欲取銷領事裁判權之議一語似已引起美人之訝異視爲日本政策之新方針而日人見美人之誤會日本眞正目的至今方悟亦有同樣之訝異日政府宜予中國以適於情理之讓步俾永遠取銷兩國間衝突之原因海軍比例之討論雙方各有理由今似有調和之意時事新聞即衆所視爲海軍言論機闗者登載一文謂英美日三聮盟可代替英日盟約而貫澈英日盟約之目的構成三聮盟之可能性與海軍比例問題相較則後者爲無足輕重前司法大臣尾崎氏亦謂噸位比例無闗重要戰之勝負不恃百分六十或七十之比例但繫於國力發展之程度 
[日本近事記]  
　　一日東京電第二海軍支隊自今日起取銷此舉與限制軍備無闗乃十二個月前商定撙節經費計畫之一部分 
　　一日東京電諾貝爾委員會請日本舉員一人競取諾貝爾和平奬金 
[政府之借欵展期]  
　　三十日北京電中政府今日已將太平洋發展公司借欵利息付清其本金議定展緩三個月償還由該公司董事美葉氏簽定議定書 
國外要聞 
[遊俄通信記俄京旅行（天我）]  
　　俄自大彼得帝由莫斯科遷都聖彼得堡爲新京農工政府成立未幾敵烽内偪西園騷然乃復遷回莫斯科城而聖彼得堡又爲舊京矣余居留莫城已兩閱月以上乃請於外交部爲彼京之旅行外交部代辦護照車票以九月七日晚八時廿分乘急行車首途至翌晨十一時二十分巳達彼京第一車站此行爲游俄以來最適意事路軌平整輪過如飛車中設備亦頗完美惟無電燈以燭代之無熱水須在各站汲取無食堂須自裹餱糧或零購小食其餘敷陳裝飾招待伺候一切如歐陸普通客車較之西比利道上有登仙之樂矣同車室者有英國每日新聞記者色格魯君Ｍr.　Segrne,London　Daily 
Newg.及貴格會救災女醫士索普君Ｍiss　Thorp並余夫婦共四人俄自革命以後實行男女雜居外國女士殊感不便亦無如何索君惟和衣假寐而已余等之來外交部已電彼京屬以汽車來站相迓乃自十一時二十分候至一時半尙不見人電詢彼京之外交科時許乃得回復又時許乃得汽車比抵旅館已二時矣此數時間託人向街頭雇車雖重價亦不可得有行李者及不識途者誠苦境矣蓋汽車皆收公有非政府命令不行私有之馬車寥寥御者居爲奇貨大約必預訂乃可恃旅客往來或負戴於道途或麕集於貨棧曠時廢事所損不貲惟彼京電車照常開駛並不徵費則較之莫斯科便利多矣莫城電車惟早晚兩次限工人有常票者乘用自八月十五日乃開始售票自早十時至晚五時每站盧布二千云 
彼京街衢廣大樓宇崇閎遠勝莫城一切制度習慣純粹歐洲式與莫城之夾帶東亞色彩不同馳道皆以木塊鑲成較上海之南京路尤爲美觀惜自革命以後年久失修凹凸　臲尤有多處被居人掘爲燃料交通爲之斷絶良可傷已余等所居爲外交部特備旅館名曰（國際）專爲招待外賓食宿均較莫城各旅館爲優管理尤有條不紊聞主者仍係革命前舊人此經騐之所以可貴也 
旅館斜對一大敎堂名依薩克金頂鐘聲數十里外可見之聞之外交部距離匪遥惟隔一大街名理夫斯豈Ｗevsky彼京之幹路也外交部主任乃一女子故科員亦大半女子并多妙年大抵皆能兼操數國方言交際場中當行出色來者有賓至如歸之感余等行裝甫缷即從事游觀小雨廉纎不妨雅步理夫斯豈肩摩毂擊無異承平惟商肆停閉百貨不陳零星兜賣者亦不如莫城之普及耳根眼界清淨多多 
居彼京之第二日由外交部派員招往參觀聖彼得海港汽車半時可達港面狹而甚深輪步與車線銜接其總貨站興修甫半而革命已起至今工輟未成鄉導者告余革命至今年五月間埠頭荒寂如墦間自封鎖告終通商開始五月尾德商船第一入口市人爭集快睹如入馬戲塲爾來十二週間共到外艦百五十隻英德最多瑞荷次之載貨過千二百萬封以上食物煤鐵爲大宗内有巨額爲英美救災會贈品余等步入美國救災會貨棧晤執事數人皆自新大陸道利加Ｒiga而來屬虎佛氏Ｈoover部下虎佛氏現駐利加自設獨立機闗埠頭轉運工人皆隸蘇維埃制現已有二千五百餘人雖較之戰前人數不及三分之一然繼長增高直指顧間事工資以食料取凖多者日賦　包十磅魚肉糖茶紙烟各若干工人恒出其羨餘向市塲交易他用品制服爲紅色或綠色鑲邊背心望之不怪可笑每日工作六時爲率多作者加給工資放工時有軍警攔截搜檢然盜竊夾帶之風仍不能絶焉 
同游者有一軍警執法處委員談及兩星期前此次槍决反對黨六十七人事據述乃俄舊黨與波蘭人陰謀在彼京起事事成則以彼京劃入波蘭機闗破獲證據確鑿由政府正式宣布其賣國内亂罪狀執行死刑内有三人爲共產黨黨員又有政府官吏謀内應者此事暴露防範益嚴余等曾數見紅軍武裝巡行彷彿戒嚴景象蓋彼京爲白黨巢窟普通居人亦太半持保守態度斥新制爲擾民然禁網四張緹騎載道反對者惟腹誹目怒而巳聞有老婦數百輩每於深夜向敎堂禮拜默祝農工政府之速倒其愚而無識弱而無能可憐亦復可笑已余等是日所乘汽車乃外交部官備本不須付資同乘者色格魯君犒御者以慮布二十四千余祗得分任其半其鄉導者亦由色君招請在外晚餐聞一湯一菜一茶兩人共費七十五千約合華幣三十餘元可謂昻矣 
[華會中中國問題之美人公論]  
　　世界新聞社譯美國人斯蒂芬龐沙爾Ｓtephen　Bonsal文云太平洋會議爲世界和平之機會其闗鍵則在中國問題之解决而解决之責任乃在美國觀會議之試擬日程可知會中主要議題爲討論中國領土完整與主權獨立之保障吾美本以從事此種保障自任者其自任之始距今已甚久實在一千八百五十八年吾美與中國訂約如有第三國以不公道待中國吾美當仗義執言爲中國助以後之開放門户政策不過追認此最初之條約而更鞏固之而已今者中國受種種之迫害危機日急其得救之希望即在吾美之諾言倘吾美或忘其責任則不但對中國失信亦非吾人在遠東利益之福中國如在太平洋會議中請求吾國贊助吾知吾美利堅人民爲國家威信計爲利益計均將奮起以響應之也 
日本之友輕視吾人之條约義務並欲使問題失其眞相特倡一說謂亞洲情形今已大變吾人之政策亦應隨之而變其意以爲中國現在内亂不巳黨派紛歧已不復爲一國家而吾美從來對中國之態度亦已爲藍辛石井協約推翻矣按後一說直不值一駁須知藍石協約之朿縛日本·使依守門户開放與機會均等之主義其力實較自海約翰宣言以後任何特别協定爲巨藍石協約談判之時正當英法兩國外交部對於日本對德之態度非常驚疑之時當時德國武力正盛日若轉而助德實爲協約國之大憂藍辛氏藉中日地理上接近之事實而訂此特約自係徇協約國之急請而爲之聊以戢日本之野心然考其實際則日本之贊助美國對華政策正因此而約束愈固此固東京外交當局所明知者也 
至於謂中國内亂吾美當改變政策亦爲無意識之言彼輩以爲中國現有南北政府外國應有所左右袒猶憶當吾美南北戰爭時英相格蘭斯頓力助南方至今爲吾人所恨曷爲對中國而出此不恕之言耶中國南方政府爲根據約法而產生之合法政府且未嘗與一外國勾結讓予國權在事實上比之所謂中央政府亦差强人意夫中國苟能有一代表全國之代表團出席於華會其對外之力自可較强然吾人對於中國之内爭實多誤會且中國大多數人民以十年來經驗今巳不願以全國政權授諸一中央政府之手而主各省分治則雖南北分立又何害於中國人民之團結吾美當年自獨立以至统一歷時多年固非一朝一夕之功中國改革較吾美尤難則豈應望其成績較吾美尤爲速成哉 
中國近年國民之覺悟已日見進步吾美新任華公使舒爾曼氏之言曰（中國雖政治上不统一國民已有强固之覺悟愛國心日漸發達其領袖人物與後起之青年均以此爲行事之指導）其言固爲確有見地非漫然而發者中國四萬萬人果能自助吾美自應盡提携之責况有條約上之義務耶 
中國爲世界之最大市場際此世界破產岌岌可危之時尤當努力愛護助其開發利中國即以利世界試觀吾商部所編之統計吾美今年前六個月間對俄對德貿易莫不减縮獨對於内憂外患災荒紛乘之中國則反較去年增百分之十二近來定貨之單仍續續而來吾美已閉之工廠不乏爲造中國之定貨而復開者由此觀之中國實爲世界失業問題之一種救濟物而於吾美目前之勞動界尤大有裨益也 
英國未廢英日同盟而加入華盛頓會議實爲美國人之遺憾亦爲英國各屬地之遺憾高麗之合併滿洲之佔據山東之侵略西比利亞之駐兵凡此種種日本舉動實英日同盟有以助成之此無可諱言者然英國固亦參與保障中國之領土完整與主權獨立其在華商人亦皆力主門户開放今華盛頓會議中顯然將解决此問題克松爵士之外交術行將入於窘境非否認山東之盜竊即須否認門户開放主義而吾美現政府之政策則固已决定繼承海約翰麥荆來羅斯福塔虎脫氏所負傳統的　任者此責任之意義如何吾姑簡舉塔虎脫氏於一千九百零八年十月十日在上海之著名演說詞中數語以明之即以殿吾篇其詞如左（美國對於遠東大局根本的予以注意尤於對於中國之運命與幸福爲特甚美國期望無論任何行動凡闗係中國前途或太平洋之控制者應考慮美國之意見） 
國内要聞 
[山東問題形勢混沌]  
　　日來闗於山東問題之消息都中傳說有謂各國不以我國提出爲然者有謂美國勸告我國勿提出者吾人以其消息多來自日人方面未敢深信然頃據某通信社所傳二十八日華盛頓電訊謂我國代表對魯案堅持大會解决之主張惟綜合現勢列强在會重要人物有曩與日本手訂密約者有親自署名於凡爾塞和約者似多袒庇和約我國代表仍堅持某某兩國顧全大局希望互讓力任調停免中國提出後發生不良結果聞已分電北京東京主張會外談判 
另據外人方面所宣傳某某兩國雅不欲魯案提出太會以增會議之煩擾業向中日兩國代表提出調停之條件該條件中最要之點首列中日合辦膠濟鐵路一節爲中國朝野所極端反對日本應將是項主張完全抛棄又闗於順濟高徐兩路之建築問題日本亦應容納中國意見爲相當之讓步此外各條則屬於中國方面應行折衷退讓者聞日本代表已允電商本國政府請示辦理我國代表則尙在考慮之中未爲明確之答覆此事是否已成如是具體之程度尙難證明但聞某方面昨接東京官電亦謂日政府已接到該項調停條件日内將由内閣及外交委員會分别開會討論 
[京津中行定期無限制兌現]  
　　交行亦將籌備妥帖 
　　京津中行籌備無限制兌現業已就緒日内即將恢復原狀聞其步驟係先將津行鈔票完全恢復信用使之可以流通第二步即將張家口行鈔票同樣辦理計津行鈔票現在流通於市面者約尙有二百餘萬元（有已由京津兩處兌現收回者）張家口票則約五十餘萬元據昨晚天津該行電話已從各方面調齊現洋三百萬昨晚均可到津故今日（三十）即擬邀集天津總商會·錢業公會·銀行公會等前往查驗並請稽查帳項之某西人將行中帳目一概清理約需一二日之時間預定十二月一日起實行兌現津票現旣解决張家口票數目更少不成問題昨晚山西該行又有鉅欵到京已貯京行俟鈔票清楚即對於存欵設法復原中行存欵原屬不多不至發生困難問題至交行情形較中行爲複雜益以平時辦理不善其系統頗爲混亂而自發生問題以來政府與銀行及銀行内部意見亦有不相一致之處遂不易確立具體之辦法但聞本星期内各方之商議已漸有進步且咸有如不能恢復原狀則將牽動金融全局之覺悟故皆捐除私見合力以圖據曹汝霖氏之宣言現正向各方面籌集鉅欵且已確定根本計劃惟有預先聲明者自身因與日本之闗係大招國人反感故此次决不向日本方面設法查該行共欠日欵二千五百萬今年本預定還清已到期之五百萬但以此次風潮而又擱置惟目前現象雖屬如此而該行財產抵押品皆尙確實並不空虚况各方旣有覺悟即不至於無辦法所以尙未宣布者則因有數項問題尙未完全解决大約一星期内外當可佈置妥帖完全公表也 
[京師敎育經費之危機]  
　　交通部取消協濟定案 
　　國立八校敎育經費前次敎育界以巨大犧牲經無數波折結果由四月三十日閣議通過京師敎育經費由　通部每月直接撥交敎育部二十二萬元在財政部未有確實的欵或基金以前永遠有效乃交部直接撥交公文雖經敎職員累次催促迄今猶未辦妥而八校經費除七月下半月積欠至今仍未撥付外十月及十一月又虚懸無着日來八校正擬再促敎育部轉請交部從速撥給不意昨日（二十九）交通部忽有一咨文送致財部内容略謂闗稅加二五　敎育行政之經費前此交部承認　　敎育部經費二十二萬現在收入减縮實屬無法應付所有該部經費請在前項增加闗稅内撥付免致該　屢向敝部苦索云云似此則交通部不啻欲將四月三十日閣議完全打消而京師之敎育經費根本上又發生動摇矣 
敎育次長馬鄰翼前因鬧薪風潮潛行去津觀望風頭今見金融漸次和緩遂單騎輕從翩然回部昨八校敎職員因薪金積欠未發特致函詰問語語鋒芒可謂　氏回部後之當頭一棒書云前肅一函亮呈記室候望嘉命忽逾一旬嗣聞襆被出都誼無反顧鴻飛冥冥延頸爲勞私謂賢者出處不同流俗尸位素餐非其木懷旣形格勢禁不能少行其志而縛束馳驟又不容　食其言遂動其皎然不欺之心迫而爲陳力就列之舉孤懷謇謇天下人所共見也自公出走事事廢弛所懷萬端無所告訴方擬陳請撥席速任替人國務紛紜俾免叢脞何期單騎輕從翩然來儀傳告之餘歡欣鼓舞誠以百年之計惟在樹人中國阽危敎育是賴我公雅量豈以素位爲樂哉徒以憂國如焚不能忘世盤根錯節乃見眞才藎畫閎籌必能置首都敎育於磐石之安者固不僅屑屑然廓清學校積欠按月發薪一事而已除屬校中會計赴部坐領七月欠薪及十月十一月全薪外並希示定接見日期俾得晉挹清光恭聞明敎抑又有進者世人不察謂公蟄居津門窺察形勢此次印組重攝猶吾大夫崔子也此則陽五侣伴之戲言敝會同人誠不欲以此逆億賢者惟觀諸旣往亦無以間執其口朱浮不云乎凡事無爲親厚者所痛而爲見仇者所快誠願公一雪斯言也辱在下風竊聞聲欬冬日嚴寒伏維珍攝 
[赤塔籠罩中之庫恰　交還尙無希望]  
　　闗於交還庫恰問題赤塔曾向我國提出六項要求外部昨已睚將應駁之點電知李垣遵照辦理日昨俄事委員曾復開會討論一次聞已决定三項辦法電詢赤政府（一）庫倫蒙王公是否已全釋放（二）赤政府交還庫恰是否具有澈底誠意（三）赤政府應明白答復華僑在俄之確實情形 
又據外交界消息赤塔政府鑒於兵力單薄不敷分配外蒙各區舊黨與王公時有秘密結合發生仇視行爲若不亟爲防範前途殊多危險特在尼布楚招募新兵四千成丹特招募新兵一千五百補　貝加爾各隘防務將該處赤軍第三團調赴外蒙　揮察勒庫倫汗山多倫小庫倫等處增防預防舊黨與活佛各王公再有聮合發生别項情事一方面責成該軍監視活佛行動 
[孫烈臣電陳中日會巡意見]  
　　應以撤退日警爲先决問題 
　　中日國境對巡交涉迄未妥協外傳外交部巳與日本駐京公使館將此項全案卷宗移奉交由赤塜日領與奉張全權解决者尙非事實據聞政府確有此種提議曾徵求奉吉意見昨吉督孫烈臣巳電覆府院其原文大致謂烈臣前奉電詢闗於中日國境對巡案之意見當即令行延吉道尹核議具覆茲據該道尹呈覆謂延邊日警及聮絡員未撤退以前無談判對巡之餘地併主張由部交涉蓋日本之所以要求締結國境協約者意在利用日警聮絡員等互相呼應乘機侵略其用心叵測概可想見我國自應堅持撤退日警聮絡員等爲締結對巡協約之先提以杜陰謀等情烈臣察核該道尹所陳各節均係實在情形務請一致主持 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[順直人反抗糧捐與紙幣]  
　　旅京順直同鄉反抗直省當道苛歛進行甚力除遍發傳單外並具呈府院部三處懇請立飭取銷以免禍變其文略云竊以直隸省長令行各縣加徵糧捐每銀一元增收三角以爲備荒積穀及辦理自治之用並設官錢局發行紙幣大縣約兩萬元中縣約一萬五千元小一縣約萬元每元以銅元一百五十枚計算先將各縣現欵照所發票額提省等因順直公民等逖聽之下惶懼萬分不得已邀集同鄉開會討論咸謂加賦徵稅必須經議會議决此立憲國家之通例共和國家更無待言今直省加徵善後糧捐陡增三分之一如謂爲國稅也則須俟國會之通過如謂爲地方稅也此時合法之省議會尙未組成是議决程序旣未具備則此等剥削政策無論如何不能任其肆意孤行乃指出用途則爲備荒積穀及辦理自治殊不知備荒爲自治之一端自治旣不能由官代行積穀更何用官辦縱或官辦亦僅可由現在收入項下劃撥數成以爲之用斷無因此而額外加征之理又發行紙幣僅限於國家銀行始可有此權利發行以前尤須有相當之準備金以資維持信用即所以維持人民生活此各國銀行家所公認今官錢局爲如何之機闗竟欲行使國家銀行之特權而凖備金更分文未備此就法理上言之不能任其實行者也民國紀元以後直省疊遭水旱蟲災而兵變匪擾無歳無之近年尤甚各縣田畝有數歳不得一種者中等之家有連日不得一飽者流離轉徙飢饉搴途民不堪命險象環生政府及地方各機闗急籌振濟猶虞弗周而直省省長竟倒行逆施仍以搜刮爲能事若惟恐吾民之不速斃直省之不速亂者然旣爲一省之長則民間疾苦舉應熟知倘知而故行是爲欺朦不知而行是爲昏瞶果任其所爲不加制止則其結果必至田無農耕衣食將無從出紙幣停兌財政將實行破產勢非舉吉江及西南各省之紊亂狀態盡移於直省也不止此就事實上論之不能任其實行者也順直公民等災患餘生休養之不暇何堪罹此剥削故爲身家計爲子孫計爲維持全省命脈計對於此等横征暴歛誓死不能承認爰集合同鄉父老子弟三千餘人泣血陳詞務乞迅飭直隸省長立將善後糧捐及官錢局一併取銷以紓民困而免禍變無任感激此外另又致函曹錕曹銳兄弟痛加駁斥矣 
[東三省通信（隠）]  
　　吉林木業之銳敗 
　　吉省森林豐富爲天然特產自民國七年以來木業甚形發達其中以省城及哈爾濱兩處爲滙集地點茲查省城一般營資木業者除少數小股木帮純由自備資本外至需欵較巨之大木帮資本均仰專營木業中日合辦之華森·豐材·黄川·與純粹華股之松江·安撫·丹華·各公司而木業利權實巳操諸日人之手近因東北多故木料銷路銳减去今兩年木價大落更以感受官帖毛荒金票漲價之損失十九歇業以致投資木業各公司貸出之資本無期收回亦與一般營木業者受連帶影響惟日商三井·三菱·大倉·石光·阿川·茂材·各洋行均以販賣現木爲業尙無賠累之虞木業現狀如此誠爲我國東北實業之一大悲觀今將調查所得分誌於下（一）豐材公司資本日金五百萬元爲中日合辦股份有限公司共分二萬五千股以周自齊及日人大倉喜一八郎等爲重要股東於民國七年十一月十五日開辦設總公司於長春設支店於吉林哈爾濱設購木所於濛江樺甸二縣現計損失約在百萬之譜其直接經營之木商受害實深該公司股東因營業虧賠議决除已交第一期股本一百二十五萬外不再續交第二期股本目下債權人紛索欠欵大有不能維持之勢本月十五日開三週紀念會時内部巳經宣告裁員收縮營業偌大公司遭此挫跌誠屬可惜（一）華森公司係由吉林官辦之　江林業局與日人合資組織爲有限公司資本日金二百萬元指定　江縣未放之林場爲營業區域於民國八年開始營業尙無重大虧賠今年該公司藉擔負濛江山林警餉之名商通木稅局擬留捐存票向採木者抽收十分之二之山份半給本稅局人員爲交換條件而木稅局徵收百分之六之山份依　併徵各小木帮以力量單薄未敢抗拒而所徵之山份並未作濛江山林警餉正當開支大不見值於濛江地方人士今秋因扣豐材公司在濛江伐來之木按十分之二徵收山份惹起豐材之反抗遂在吉林省署奉天巡署日總領署及北京國務院·農商部等處具呈控告雙方正在爭執間乃該公司向奉天省署交涉徵收中日合辦之鴨綠江採木公司及安東各料棧在濛江已伐未運之存木山份案均大失敗豐材與小木帮及　江人民以事同一體亦請求當局援例不納併有誓與力爭之議將來不免訟爭然此尙係外部事也尤闗重要者該公司於去今二年收到貸欵人之木頗多均未作價惟木稅本由該公司估價代納秋間曾有報效减稅之舉發生極大風波近日與貸欵人商作本價即將所收陳木按照去歳估稅數目作價今年新木亦給價極廉較行市不及一半主張强硬頗爲各貸欵人所反對雙方大起齟齬而該公司所收之木於未作價以先已經售出大半訟爭恐難倖免本年秋季營業因此發生反響現該公司内外反對恐未必有圓滿之結果（一）黄川採木公司由日本富寧造紙公司與永衡官銀錢號合股組織爲有限公司資本日金二百萬元總公司附設於省城二道碼頭富寗造紙公司内指定官銀錢號所有黄花松甸子四合川兩處林塲爲採伐區域於民國八年開辦迭遭吉林人士攻擊其出張所於去夏曾被木商在省廳控告今夏官銀錢號總辦劉海泉考查該公司對於原訂合同諸多違背且以官銀號之林塲而假與外人採伐實屬利權外溢故極力主張收回自辦建議於省署咨准農商部將該公司根本取銷並於本月六日佈告商民週知所有該公司之敦化蛟河等處派出所現已撤回結果約賠日金百萬元之數　虧賠原因亦與豐材公司同出一轍惟日商則堅持要求賠償損失尙在相持中（一）松江林業公司係由官銀號與周自齊劉敬輿等合資組織爲股分有限公司資本現洋五十萬元於民國初年開辦報領濛江縣二道花園林塲一百九十六方里總公司設在吉垣東大灘並設有製材火鋸及運木輕便鐵道等項規模極爲完備因職員不諳營業情形舍棄沿江林塲面於蛟河採木蛟河道遠水小不易放運兼有侵佔資欵情事以致營業賠累告貸外債夏間鴨綠江採木公司理事長李香齋來索陳欠貸欵無力償還李聲明扣押該公司全部財產曾經官銀號劉總辦代表股東調查賬簿發現呑欵情事當經分别撤懲聘前任濛江縣知事董斗垣代理經理職務着手調查蛟河等處陳木及公司裹虧外欠與所有財產結算尙可相抵劉總辦以官帖在外縣尙有信用且不能流入外商之手做出木料運出境外可換現欵擬將松江林業公司增加股本由官銀號投資實力整頓以官帖貸欵開採濛江縣花園及黄花松甸子四合川等處林塲藉爲救濟錢法之助已與各當道商妥一俟徵得京内股東同意即可實行改組（一）安撫丹華兩公司安撫林業公司係劉海泉·王樹翰·張瑞軒·孫百斛·開海清·談國桓·王光烈等合股組設資本奉票十二萬元分爲一千二百股定名爲奉天安撫林業股分有限公司設總公司於奉垣收到第一期股欵三萬元於民國四年在吉設立支店開辦木業貸欵奉票均化爲官帖貸出頗受損失近年抽收安國縣境内各木商運到吉林之木山份甚巨賴以維持丹華公司係北京華昌與天津丹鳳兩火柴公司合組而成民國九年秋在吉垣新開門外設立事務所專營該兩公司在　化縣境内報領之林塲及購買火柴木事宜暫撥資本現洋十萬元去冬亦曾辦理木業貸欵其理事吳玉珩頗有經騐故開辦後並無若何損失今冬仍可繼續進行（一）貸欵與小股各木廠松花江上游流域以額穆·樺甸·濛江·三縣及奉天撫松·安國·二縣爲產木區域尤以濛江　甸爲最多貸欵木廠約共三百餘處自本木廠二十餘處小股木廠約共千處資本以吉帖論多在數千萬吊少則數百萬吊不等近二年來濛江·撫松·二縣江水頗好木巳運到吉林損失尙輕惟安國·樺甸·蛟河·等處則以江水過小木材積滯二年未運到省更受金票漲價損失賠累不支十九歇業二年來驟减十之七八木業凋敝不堪回首惟據木業中人云以歷年木業盛衰狀况推測今年木廠廠明年木材必形缺乏木價勢必昻貴今年凡能勉强維持之木廠來年當能獲厚利也 
[隴海路風潮解决]  
　　結果工人勝利 
　　隴海路此次罷工自十七日起迄今車運停通已届旬餘路局方面因感損失過巨允予讓步並對路工方面立一擔保契約（該約路工路局各存一紙）軒然大波於是遂告解决先是路局以若里有合同闗係不能輕撤嗣路工方面深諒當事此種苦裹乃建議限路局以三月爲期辭退若里管理處乃據情申請督辦核示施督辦知工人所求情至堅决非撤若里不能了事遂派員諷使自辭又經多數洋員從中調停若里始願自行告退管理處并允賠償該氏一年薪俸共兩萬餘金惟若里須於三個月後辭職工人方面對此表示滿意故今日起（二十八）全路工人全數照常上工（昨尙有一部未上）當開封站開車時各轉運公司均派代表在站歡送祝其交涉勝利并製旗幟多種旗上大書（勞勝會）取勞動與資本家爭得勝利之意同時又燃鞭砲至十餘擔之多烟火迷漫對面不見其狂熱興致當可想見至鄭州方面（鄭州與開封站隔一百餘里）工人聮合會亦在會内開會慶祝有著名工黨多人演說大致謂勞工之正誼所以易得社會同情者以其具（可以欽敬）之原理也蓋吾黨終年服役不懈不倦實天地間之完全人格彼官僚與資本家不過一（貌善之强盜）即已世界若一旦無我勞動家巳萬幾停頓遑言國家與個人社會乎末謂此次隴海罷工同人等奮起爲之援助并非有意氣及黨派之作用不過盡人類互助與平等之原則而行心之所安耳因同人等鑒於該路工等爲苛待而求解脫起見并非妄求增薪及種種無謂舉動可比故極端表贊助之意也演說時聽者千餘人掌聲雷動亦可見其得意矣 
[山東各界聮合會與外交]  
　　日昨下午二鐘山東各界聮合會招集評議會議由董君星五主席首先報告太平洋會議山東與會代表徐冠生唐蜀眉兩君之函報謂途次接無綫電報日本之赴會代表奉到該政府訓令日本國在我東三省南滿等處之殖民案務令提出華會要求列强承認查該項殖民範圍雖經曹陸章輩與日本結有秘密協約　未經我國正式國會承認當然不受該約拘束我東同人對此應作如何主張請即開會公决等語結果以此項問題非由代表全國之團體向歐美列强表示意旨不能收完全效果議定由本會致電上海之全國國民外交大會請其主張其次報告赴滬代表朱韾齋函請求本會對於全國國民外交大會加派代表參與會議並籌寄應攤會費結果因該會對我東外交問題闗係重要必須加派代表携欵與會於最近兩三日間即可成行其次報告坎拿大銀行借欵一節我東各方面之贊成反對甚不一致此問題闗係我束之生死必須共同考量結果杜塞河口係屬要政只好就用途公開上研究切實之保障又其次報告日本人變更燐寸會社之名義在商埠開場製造及南滿麫粉公司濟南銀行等等均有討論結果俟下次會議時逐項提具文件依法抗爭乃散會 
[武漢破獲川軍機闗續誌]  
　　武昌探警百餘人二十六日夜九時在鴻翔巷二十三號周庭字住宅破獲川軍機闗捕獲人犯四名各情已見前報此案破獲後牽涉頗多勢將愈擴愈大故極爲鄂人所屬目茲悉該晚被捕者一爲第二十五師參謀趙金玉一爲軍署秘查吳傑其他二人則爲周宅敎讀李雲中及張次荃抄出闗防一顆文曰四川川東邊防總司令名册一本首列即爲總司令吳仲實（即吳傑）其中列入人名甚夥又抄出吳與川軍往來密函二三十件並有其他證據是此案主要爲吳傑諒無疑義吳年約三十曾在上海春柳社學習新劇及音樂民國六年因在川行騙逃之河南其時吳之姊丈任河南高等檢察廳長即周庭字也吳又得藉周勢招摇撞騙事露於八年冬季來鄂貧困無聊遂敎坤伶六歳紅新劇以爲活旋偕赴沙市百計夤緣得結識吳光新所部旅長劉文明又弄得劉欵萬餘開豫彰烟草公司吳充當水客携欵來漢購貨盡擲諸花天酒地中遂私至宜昌適逢川人方茂山在宜召集土匪自稱川東游擊總司令吳投其部下得爲總指揮嗣得某人介紹投誠於王占元被命爲軍署秘查但其野心未除暗中時通聲氣於但懋辛張冲等又詐稱吳使與彼爲一家已委彼充清鄉總司令兼陜川聮絡議和委員長且設清鄉司令部於華界某里委某爲副官委某爲調查集合黨徒爲數頗不在少並聞其四出接洽曾派蕭某羅某赴滬向孫中山駐滬辦事處購買手槍其欵傳係得之於萬縣四川江防總司令劉某有二萬餘元其所以徧處活動人不之疑者皆係詐稱彼有土匪若干槍枝若干均在樊城老河口一帶靜候舉事遠在川滬者莫由察知其虚僞也吳旣號召黨羽暗設機闗其行動漸爲人所注意而援鄂司令部調查胡鐵三與武昌探訪隊秘探某常跟踪其後以探察其動靜旣調知其實遂於二十六夜動手吳趙等其時尙在周宅作方城之戲故皆束手就縛是晚武昌校塲湖小金龍巷兩處同時起火均被崗警察覺登時撲滅而軍警旋又在漢口漢江旅館内與省垣武勝門外捕拿數人其有謀亂闗係者三人餘皆釋放至李雲中一名亦經軍法處訊明確係敎讀次日即釋出餘皆在押訊究蕭督以該黨膽敢暗設機闗私通川敵且内有二十五師參謀案情極爲重大特派邱參謀會審是案又派周副官將抄出各證據調齊到署親加考察以昭慎重據聞吳已供認謀亂通川不諱並供認黨羽有千六百餘人宜沙皆設有機闗蕭督除已密電各處查拿外又宣布省垣臨時戒嚴以防彼黨之思逞顧此案破獲後其謀亂情節已有幾分的確乃外間傳說周庭章曾充鄂省督署諮議顧問各職現尙奉命赴川調停未歸其妻乃日本留學生憤其住宅之查封心頗不甘刻正徧託旅鄂川人代向陸部控訴軍警栽誣之罪而旅鄂四川同鄉會亦以川人無辜被捕擬召開會議欲與鄂當道交涉然證據確鑿川人縱有反動當亦無甚效果也（十一月廿九日） 
[湘省最近之政潮]  
　　譚系有結沈軍倒趙說 
　　年來湘省政潮起伏不定各系軍人互相傾軋互相消長彼伏此起絶無已時自趙恒惕繼任以來始則不過程系軍人日謀倒趙近則譚系軍人亦謀將趙推倒其原因則以趙氏日思擴張勢力鞏固地盤對於譚系軍人以疑忌之深遂歧視之甚最近於裁兵問題尤多厚此薄彼之處由是引起譚系軍人之憤激乃益速其扶譚倒趙之心不過以無機可乘故暫爲容忍此次沈鴻英因不見容於贛陳乃圖再入湘省譚系軍人遂密與沈氏勾通令爲倒趙軍之先導於入湘之後即逕趨長沙不意此事復被趙氏偵悉即與親信葉開鑫等籌商以湘東所有湘軍半屬譚系一旦有警必將任沈軍長驅直入省城地方即不免發生危險因决由葉旅調所部若干營進駐醴陵以上各地以資防堵省城則由葉氏將前巳調往各屬之軍隊全體撤回會同憲兵司令王德慶擔任防守日來第一混成旅之兵紛紛由湘陰等屬及長沙各鄉調省即係爲此故又岳州方面北軍近又增兵張福來並親至前方布置一切蓋因川軍旣再行攻鄂而粤軍北伐湘川携手之謡又愈傳愈緊直軍對此自不可漠然不顧因有上項軍事行動而腦筋過於靈敏者乃謂此亦與譚系倒趙有闗則未免附會以譚系實力本尙充足又經與沈軍聮絡力量尤爲雄厚無更行聮絡直軍之必要亦無與直軍聮絡之理也 
[湘中之北伐說與沈部]  
　　南軍北伐之說近又甚囂塵上據湘中所得消息南軍之大舉北伐因計劃尙未確定一時本難實行近因川軍再舉援鄂已着着得手而陳樹藩以不甘岑寂又宣布陜人治陜以逐直軍直軍處此環境已應付爲難就湘省而言直軍已將其駐在岳州者抽調一部份回鄂兵力旣减遂將防線縮小範圍吳氏前在岳州所展布之防線其前進軍隊已一律退回原防聞孫文已令擔任右翼之軍迅由南雄前進攻奪贛南擔任正面之軍亦飭尅期進發仍取道湘省反攻岳州至有謂粤軍已抵衡陽者則不甚可靠因其無論如何斷無如此之迅速但粤軍旣不日出發則湘軍取何態度極爲時人所注目確聞湘省當局刻下尙無定見已令各重要軍官即日來省共商辦法因此沅陵鎭守使蔡鉅猷諸氏均將於日内來省 
沈鴻英之不見容於贛已如前報所云陳光遠旣不欲開罪於陳炯明故决計將其解散曾致趙恒惕一電請於湘贛毘連各地嚴爲戒備以免沈軍侵入云云聞沈軍自得解散確耗即有一部份於二十五日由萍鄉逃入醴陵縣境二十六日上午漸向瀏陽前進是日因該軍在株萍路經過故該路即停車一日至二十七日仍照常開行該軍自入醴陵即沿途騷擾醴陵知事張伯英除會同第一混旅之四團團長鄒振鵬極力防範外已一面電告總部及葉開鑫鄒序彬兩旅長請示辦法並聞沈軍之意似擬逃往岳州 
[南潯路之大借欵說]  
　　南潯鐵路開辦迄今借日本興業會社日幣七百五十萬又欠第一二三期息金約七十萬去歳秋節續借四十萬（由九江台灣銀行匯交）已陸續歸還二十萬尙欠二十萬合計日債不下八百四十萬識者早知其危在眉睫前在李木齋總理路政時有續借二千萬延長至三都澳之說幸未成事實此次蔡志賡總理於九月晉京後迫於各處欠項需欵孔急仍密謀借欵作飲鴆止渴之計近傳續向興業會社借債一百五十萬究其内容秘密外間鮮有知其眞象者茲據某方面消息蔡氏以江西全省鐵路名義向興業會社借欵三千萬其二千萬屬於將來辦理其他各路綫暫不交欵以一千萬屬於南潯一部分除扣去以前所欠之八百四十萬所得不過一百六十萬又除去七五回扣該洋七十五萬實得不過八十五萬以前利息爲六釐現時利息爲八釐五較前又增二釐五分所有該路各重要職員除總協理仍用中國人外其餘如會計營業工程警務長及各主任概用日人是爲管理路權之漸簽字以後未交欵以前須由江西當道（指督軍省長）省議會署名並擔保提出利息擔保品若不足時由南潯公司極力推行之（按推行二字包括甚廣）此事果成不特於南潯鐵路命脈攸闗即江西全省路權亦因而斷送尙望吾贛人民勿疎忽視之也 
[川議會與省憲問題]  
　　四川省議會自第二次臨時會閉會以來各議員以省憲規程案尙未通過三讀會省政府組織大綱案亦未協商妥善多主張開第三次臨時會但因各部份意見參差迄無成議幾經疏通始定於十月一日開第三次臨時會贊成簽名者約七十餘人乃正式開會時到會議員僅三十餘人逐日均不足法定人數改爲茶話會其内幕係由一部分議員因省政府組織大綱選舉省長之規定恐引起政治風潮祇得取消極辦法暫時缺席使不足法定人數不能正式開會又有一小部分議員取中立態 
 
 

Page 11

 
 
度以大部分議員均未列席即到會仍不足法定人數因亦缺席故自决定開第三次臨時會迄今一月有餘尙未正式開會近又由劉總司令電召各俱樂部重要議員赴淪籌商要政於是更不足數乃暫行休會兩星期由各部份分頭疎通現巳漸趨一致所有赴渝議員日内將完全返省實行開第三次臨時會其所提重要之案有三（一）省憲規程案（二）省政府組織大綱案（三）補選省長案省憲規程案各部份議員意見尙稱一致初擬根據前案讓出制憲權一大部分由該會及各縣議參會·各縣敎育會·農工商會·曁省敎育會·省農工商會·協同制憲惟因川東北善後會議對於制憲主張由各縣自治會及善後會協同制定省議會以此種主張破壞法系於省憲前途必多阻碍乃决將制憲權收回由該會聘請學者起草省憲再由該會審定交人民總投票該會一讀二讀會通過此案均係根據此項主張繼以全川自治聮合會及一般輿論反對甚力三讀會迄未通過現在時勢變遷又非昔比故該會仍取最初之主張將制憲權讓出一大部分此次正式開臨時會當可完全通過至省政府組織大綱案從前各派議員意見極不一致現該會提出條件經各方之調解已與當局協商就緒大約將前次提出之省政府組織大綱略爲修改即可通過俟以上兩項完全通過即實行選舉省長聞日昨（十二日）該會休會期滿召開大會到會議員有七十餘人巳足法定人數此後當可逐日正式開會矣 
[唐蓂賡在港之談話]  
　　香港某君以報載唐蓂賡出山消息言人人殊因以新聞記者資格往謁唐公於其寓邸詢以對於時局之意見茲將問答詞錄下問曰外間盛傳先生將就大本營參謀長及滇黔聮軍總司令職有諸唐曰孫中山回嘗請余出山滇黔兩軍亦迭有函電來此間推余爲聮軍總司令事誠有之但余均未有答覆因余須親赴前方一行實地觀察始能决定日間即當啓程現尙無成見也問曰先生對於北伐意見若何唐曰用兵本爲不得已之舉年來各省迭遭兵燹人民所受痛苦至慘且太平洋會議旣開中國命運能否有良好結果尤屬疑問此際正舉國上下臥薪嘗膽之時遑忍言兵但時局終要解决最好是大家想個善法能達到不用武力惟現時國民大會旣有種種阻力廬山會議恐亦無甚影響究竟能否和平解决亦正難言然我以爲國家養兵當爲正義戰當爲國民幸福戰若祇爭個人權利是一件最壞的事我生平祇知有正義民國初元我希望項城爲華盛頓不願其爲拿破崙顧項城竟實行稱帝不得不有護國之役段祺瑞再起組閣大可有爲顧又蹈項城覆轍任用私人解散國會西南爲護法計又不得不訴諸武力然國家元氣由是斵喪人民生機由是摧殘言之亦至足傷感當馮副總統在蘇督任内時歐戰風雲緊急予嘗提議由南北各撥軍隊若干實行參戰果能見諸事實不特國際地位可以提高軍人旣知對外或亦不至鬧到不可收拾惜馮不贊成余本决心裁兵故當日廢　後即厲行軍民分治積極進行詎政潮發生予亦决意讓他人一幹蓋予不知有富貴不知有黨派得失固不足以動予心也十年來事與願違實愧對我同胞至以北伐言當王占元在鄂兵變時代原爲最好時機自湘失敗局面又一變似亦不得不稍事觀察耳唐公言至是笑問予曰君對於時局意見又若何予曰予非絶對反對武力解决但武力能否解决不得不認爲先决問題愚意果南北當局有覺悟肯以解决時局之責放諸國民之雙肩即訴諸民意或較訴諸武力爲尤易耳唐曰若南軍佔領武漢則國民大會自可產生爾時憲法聮治諸問題皆可根本解决此點君以爲有商榷餘地否予亦笑曰打倒吳佩孚尙有張作霖且南軍得武漢亦决不肯罷休以武力革武力結果若何某以爲尙待試驗也時適有客至余亦告别此爲日昨談話之概略也 
[蘇議會中之省參事會問題]  
　　江蘇省參事會條例上届議會曾議决有案去年内務部開地方行政會議議决案中亦有該項條例但束縛過甚僅足爲官廳之附屬機闗當時蘇會曾派議長錢崇固代表赴會旋以該會所有議决案件均出政府指揮故即將代表撤回此蘇議會對於該會根本否認之表示也現省署咨請省會照内務部參參事會條例選舉參事員與蘇會所持宗旨殊相抵觸議員俞祖堂日前提出駁回議案文云（省參事會條例本會第二屆曾議决有案茲准省署請照内務部省參事會條例選舉參事員移文來會查此項條例係由内務部地方行政會議議决本會前以該會主張不合人民公意曾將推赴該會之代表發電撤回以示根本否認之决心今本會雖已改組而宗旨仍無變更該會一切議案自無認可之餘地爲此應將省署咨文迅予駁回以維初旨至本會議决之省參事會條例在省憲未成以前應咨請省署早予公布實行以表明本會非不贊成省參事會實不贊成非法會議產生之省參事會也） 
[南京快信]  
　　賑務處前委汪嘉棠赴揚勸募兩淮鹽商捐助本省賑欵計票商七萬元場食商三萬元 
　　灌雲縣公民王樞等電稱淮七公司僱大輪入港裝鹽鼓盪河水冲毁堤岸現在各鄉公團開内港拒輪會請飭七公司勿准大輪入港或照淮北三塲辦法停輪口外駁運上輪庶可弭患 
　　南通縣呈報建築篐江長堤實行以工代賑並修堤岸涵洞藉禦潮浸 
　　兩長以丹陽知事范鐘湘漠視賑務令金陵道尹查辦蕭縣知事呈報截留災民辦法開摺請示 
　　邳縣各公團集議賑撫辦法並送清摺兩長批應如所擬辦理又淮陰三市清鄉聮合會總事務所主任周緒傅呈請撥水利餘欵以工代賑兩長批令淮陰縣知事查核辦理 
　　北京鹽務署指令代理下闗掣驗局長周大鈞調京遺缺委錢崇坡署理昨抵寗今日接事 
　　睢寗匪首王得勝在泗陽被獲解省經軍事審判處訊實昨提赴雨花臺刑塲執行槍决 
[杭州快信]  
　　浙議會法律股昨（三十日）上午九時開第七次審查會一户口登記暫行條例案二編輯浙江單行法令類纂案三查辦蠶種製造塲塲長王毓驥凟職營私案四查辦德清知事營私舞弊案五浙江制憲法程序案六提議浙江修正憲法會議組織法案七提議浙江制憲規程案八提議修改省憲會議組織法案九修正浙江省憲規程案今日（一日）下午一時開會議事日程計省立甲種農業學校請追加十年度臨時費·修築夏季作業塲走廊·及九十兩年度留日特約學校逾額學生經費·請分别追認追加等案共十四起 
　　省敎育會四日開第十三次評議會提議組織學制系統討論案及學生會借用會所各事件 
　　本月份軍政警各費甫於昨日一律撥發惟敎育界及雜項機闗補助費仍無着落各局縣征稅又值淡月間有欠解者亦任催罔應財廳頗費躊躇 
　　餘姚公興鹽號在東區新灣地方瞞住秤放局私收鹽觔一倉約五萬餘觔意圖影射夾帶日前被緝私巡隊查獲馳報營塲勘驗屬實當將該倉發封一面經公亨老廠六團體鹽民公呈運署請予嚴懲 
　　杭州學生聮合會今日（一日）下午假省敎育會開評議會討論蘇省學生杜冰坡在北京被捕對待辦法 
　　前浙江制憲時有第一師退役下級軍官姜良揑名發電經潘師長獲案研究現由軍法課判定徒刑六月昨已送監執行 
　　扇子巷宓家昌總烟廠今午被火損失不下萬金 
地方通信 
[蘇州]  
　　西中市火警之慘劇昨日（三十號）晚十時許間門西中市大街同泰生紙舖忽然失慎霎時火光燭天該處爲熱鬧市　路人均站立觀火移時各處水龍紛紛馳至經過泰伯廟橋致橋上擁擠異常遂將兩旁橋欄擠坍靠立橋欄之人盡隳河中幸即經人一一救起當即送往樹德醫院醫治有某木作之子及某甲以受傷過重數小時後即行斃命事後調查該紙舖焚去上下樓房匕間因保有火險一萬當不致受大損失鄰右義源齋紙舖亦被延及焚去上下樓房七間添和館樓面一間義源齋主王啓宇患病在床聞警後向外狂奔至泰伯廟前倒地身死亦云慘矣 
　　蘇城肉業罷市蘇城屠宰稅經新認商龔黼卿認定後即擬定新辦法四條肉業全體接得此項新章後認爲妨害營業内以（每日黎明時由該認商所設之稽徵所分派妥人往各宰作查對隻數按隻加戳然後方可出售一條尤爲窒礙當即召集同業公推代表一百餘人赴龍認商磋商詎該認商堅執己見不稍通融肉業同人遂全體議决於今（一號）日起一律停業一面函懇蘇總商會持平解决俟辦法商妥後再行開業云 
　　組織科學研究社蘇州青年會智育部幹事姚鐵心刻因普及科學智識起見特發起組織科學研究社遍邀蘇城各科學家定於本星期六開會討論進行方法聞其宗旨頗注重於實業方面云 
[青浦]  
　　演劇籌賑青邑地勢低窪本年水災甚重爲數十年所未有縣治東南門外各區大都顆粒無收災民流離失所日前上海江蘇水災義振會派義紳趙玉亭來青調查據稱災情較南匯爲重現地方士紳組織水災善後會分投募振以資救濟舊曆十月二十七日始特請上海文明女子新劇團來青半盡義務假邑廟劇塲演劇助振連演五天各界男女來賓異常擁擠當塲特捐有二千餘元南洋兄弟烟草公司特派專員來青售烟連本助振所有水陸警察及地方各機闗各團體旣各商家均到場分任 
 
不敷尙鉅所賴江蘇振務處及義務會等各善團加以補助庶克有濟云 
[無錫]  
　　典當紛紛添設無錫自開闢馬路以來商務日見發達典當一業亦紛紛增添當馬路初建時北門外竹塲巷保興典即在吉祥路分設一典及至本年春間又有人在漢昌路開設永盛一典上月東門外亭子橋又添一永康典近聞西門外保仁典亦擬在申新第三紗廠附近分設一典現正在籌備之中又縣屬萬安市葑莊地方富户楊汝霖亦有在該地創設一典之說 
　　會館函催振欵旅錫寗紹會館因丙舍不敷應用擬添築新丙舍於本年六月間開全體大會議决一致贊成分認捐募以便建築現因限期將屆而合同鄉所認之欵尙未全數交到前日（三十日）特分函各同鄉請速交司年處核收以成義學 
[松江]  
　　金山縣延聘承審金山縣朱伯平知事前委水警專署督察員徐公庶兼充縣警所總稽查茲徐因該邑警界中人疑其圖復金山縣警佐舊職特向縣署懇辭稽查兼職以明無他惟朱因徐會畢業法政近在水警專署審理盜案頗著能名爰荐聘該員爲縣署承審所需月俸由朱捐廉酌給緣金邑例無承審也 
　　經紀人增股風潮松邑證劵交易所有經紀人二十七名每人繳保證金千元由理事會給予木所股票二百股惟此種股票例須保存不得買賣故有與理事會不接近之十二經紀人發生異議要求加給股票百股以資活動而理事會則祗允給五十股惟仍須由各經紀人繳進股本二百五十元兩方各執一說醖釀至昨日月終結帳乃發生爆裂當以經紀人會長避不見面尙無結果聞理事會允今日（一號）發表最後之答復而當晚經紀已有遞辭職書者究不知如何結果也 
[鎭江]  
　　丹陽籌辦平糶丹陽縣各鄉本年霪雨爲災濱湖田禾淹没無算顆粒無收災民遍野飢寒交迫且多染疾病若不從速救濟行將垂斃現經該縣范知事於日昨函邀各紳蒂曁市鄉董事等到署集議開辦平糶辦法以濟災黎 
　　二洲鄉民被盜近日鎭江對江二洲各鄉盜刧之案時有所聞昨（二十九）晚九時該洲左近周姓家又被盜匪持械入室翻箱倒篋搜掠一空及鄰近鄉民聞聲趕至鳴鑼喊救羣盜始逸聞損失約二百餘元並刃傷事主一人由周姓呈報縣署矣 
[清江]  
　　維持豐濟倉之函電淮陰紳士朱紹文張藉增喬國楨等近爲豐濟倉事致函江蘇王省長並電淮揚胡道尹淮陰朱知事其之維持茲將往來函件彚錄於下（致王省長函）鐵珊省長鈞鑒竊查淮陰有豐濟倉一所專爲備荒而設倉志内載大荒全振中荒振糶各半小荒平糶每年三四月間出隙糴新倉内特設倉長一人又設義務議紳十人此外如農商敎育會長勸學所長縣視學均爲議紳凡發生事件必得多數議紳議决倉長方能行使職權歷年行之無異該倉自地方公正士紳公推程紳震　擔任倉長一職七年於茲成效卓著除歷年賑濟平糶開支每月報銷陳送縣署備查現尙存洋二萬元加之今秋收入約計存三萬元左右成績不爲不優現聞有人控告倉長紹文等旣有所知用特據實陳明敬祈省長鑒核維持勿爲浮言所動俾梓鄉慈善事業得以保全而無量數哀鴻不嗟失所是則馨香禱祝者也（省長復函）敬復者接准大函備悉種切查豐濟倉闗係備荒歷辦成績旣屬優良自應維持俾免破壞准函前因己令淮陰縣知事查照妥爲核辦矣此復（致胡道尹朱縣長電）淮揚胡道尹朱縣長鑒盤算倉賑務懇召集議紳及城鄉公正士紳公同核算維持完全慈善機闗勿任破壞朱紹文等公叩（道尹復函）敬復者馬電誦悉清江豐濟倉查賑一案係奉省長合道派員會縣盤查似未便與地方公團混合昨據公民朱世霖等呈請於盤查之後將各項振欵油印多張公送各公團限以時期任人指駁業經准予照辦此即昭示大公之意也緣闢諸君綺注用特奉復 
[揚州]  
　　船户要求加價十二圩駁鹽船户取值例係錢盤近各船户以生活程度日高不敷餬口一致要求鹽商改用洋碼以資貼補經圩地四岸運商事務所司事電請揚所解决聞在揚各商僉不允許已由所中函復圩所抑制矣 
　　催繳鹽商賑掛皖省振務處張許兩督辦以皖紳余誠格等曾函運署轉勸鹽商捐助振欵以濟災黎迄未認定轉瞬天寒災民餓殍堪憐日昨特會函運署請轉飭塲運食各商迅速認定彚解當經丁運使行知塲運食商事務所遵照辦理又上海蘇省義振會長馮煦昨電揚州籌振會方會長謂冬振萬急募墊已窮運商欵請代催速匯塲食兩商仍望切募多多益善並希電復 
[嘉興]  
　　衣業夥友之新團體嘉興衣業素稱發達统計南北兩市夥友约有三四百人之多向無聮絡機闗近有該業夥友談子良沈秋漁褚伯良徐志英陳春樵顧恂橋等發起組織聮合會以資聮絡感情交換智識共謀業務上之進行昨日邀集同業徵求意見當得多數贊成尅日召集全體再開成立大會 
　　絲廠招收女工嘉興東門外鹽倉橋塊之緯成公司裕臺分廠房屋已將次第造竣所有鐵機及繅絲機刻正製運到廠從事裝置預定年内須開廠試機特於本月初一日起開始招工規定招收繅絲女工五百名工織女工一百名掉絲女工一百名准備女工五十名合共招工七百五十名凡年在十四歳以上身體健全之女子皆可入廠報名聞連日到廠報名者已頗踴躍 
　　錢業開出毫息嘉邑商業習慣每於陰歷月終結束賬項故各錢莊亦於此時將各商號之存欠欵項議定利率通告往來商號藉資結束茲悉陰歷十月份毫息已由錢業公議開出計存息二角八分欠息六毫半規元一千三百三十六元六角刻已通告商號知照矣 
　　師長蒞禾檢閱陸軍第四師師長陳樂山於二十九日由省乘夜快車蒞禾夏旅長鍾團長曁各營營長率同全體軍士至站迎迓俞區長汪知事張警察所長並各警佐亦率同警士到站迎接陳師長蒞禾後即於三十日上午在南營大操場檢閱軍隊操演聞一日再行檢閱後擬赴所屬團營舉行檢閱 
[徐州]  
　　鐵路號燈被竊津浦路柳泉茅村三堡符離集各站附近號燈時被竊去今徐州站又接得該站等失竊號燈消息當以此種號燈於行車入站時最有闗係已令各員司認眞查拿矣 
　　令復讓利辦法徐海道尹公署昨令縣署文云查江蘇典業公會修改章程有貧民取贖寒衣讓利一案經省會議决刻各典商對於讓利究竟如何辦理仰縣查照前令從速議復核奪 
雜評一 
[蘇議會之前途（默）]  
　　蘇議會中反對金陵俱樂部一派吾知今而後必覺悟前此贊同兩張除外之非計矣一問題之爭必有是非曲直斷無一筆抺煞其是者直者而强爲調停之理兩張而除外是自承認兩方有同等之是非記者於此議初倡時即已闢之非好爲推助爭長之波瀾也第以理不可通不敢爲此寃屈之主張且逆料此主張亦未必能遽平爭長之風浪使議會獲有良好之結果今者兩張除外之結果如此此其失敗雖爲當時主張讓步以求速和者之所不及料然以理論之當贊同兩張除外時即已大失敗矣 
雖然已往之事不必論以後之蘇議會將有如何變化乎旁觀推測不外兩種一金陵俱樂部中人用逆取順守之法幡然一洗其金錢之臭味而盡力以謀蘇民福利一切建設能博國人同情則亦未始非好結果二則金陵俱樂部中人挾乘勝之勢横行無忌内部則愈趨而愈分裂或以自相搗亂而敗壞或以不容於衆而消滅反對者得乘機以收漁人之利此亦爲必至之結果是二者究趨何途乎吾人將有以觀其後矣 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[再誌展收附加振捐之反對]  
　　各貨停運　呈請護軍使電部取銷 
　　貨稅附加賑捐展期一事本定十二月一日實行征收昨日屆期南市各業商對於此舉均表示否認且以路局郵政電政海闗等對於展期加征賑捐一事俱未允准 
商界安能獨認現當銀根緊急百貨滯銷之際商家萬難再加擔負是以一致拒却昨日各貨俱行停運以候解决 
上海南北市兩商會會長以展期附加賑捐一事各業商俱抱否認宗旨故常會時未能通過查上屆辦理此舉原由松滬護軍使宣示一年爲限係奉政府頒布决不失信等語以故商家認集春賑九萬元要求取消上海一部份之附加稅名義今屆忽然變更前言所以各業商反對甚烈昨日公同提議决定仍由兩會會銜公呈何護軍使要求電請北京内務部財政部及賑務處等取銷展期之令仍照上年命令辦理云 
上海稅務所俞所長對於貨稅附加賑捐展期事本擬仍照上届成案先行記賬惟記賬辦法亦必待商會復信認可然後可行且昨日浦江中各沙船起缷之貨均因加征附稅阻滯一律暫停起運故暫行記賬亦難舉行 
[再請取銷加貼印花之電函]  
　　全國商會聮合會爲印花稅加貼一案昨又電呈財政部請暫緩施行原電如左財政部鈞鑒准印花稅駐滬辦事處轉奉養電並由劉委員到會宣達鈞命均悉查本會迭次文電呈請維持元年稅法收回加貼成命係根據大會議决案現在大會已畢代表各巳回籍無從覆議應俟下屆大會方能再議而各省函電督促本會據案繼續力爭均謂非達目的不止本會鑒於輿情之堅决恐當軸操之過激致生變動不得不再電呈請仰懇大部迅賜收回成命或令准暫緩施行留待國會解决以順商情而重法律中華全國商會聮合會總事務所東叩 
又該會致財政部劉委員函云伯中先生台鑒辱承光臨藉稔執事此次銜命來滬爲印花稅加貼一事今向各商疏通依照辦理勿再反對等因查本會迭次文電呈請維持元年稅法收回成命係根據本屆臨時大會議决案現在大會己畢代表各已回籍無從覆議須俟下屆大會方能再議而各省函電督促本會據案繼續力爭均謂非達目的不止本會此時祇能根據原案辦理舍此不敢别有主張希即據情代陳並祈執事於回京報告時懇請大部俯順輿情將印花稅加貼一事留待國會解决暫緩施行不勝跂禱之至 
[回國勤工學生團之昨訊]  
　　回國勤工學生團前日在嶺南樓開茶話會之結果綜計可分三層（一）謀公共寄宿舍（二）籌臨時經費（三）謀求學問題之解决闗於寄宿舍一層由林長民擔任與中國公學校長張東蓀接洽昨日張君來一覆信謂宿舍巳有人滿之患惟有願入該校讀書者或可容納數人酌量减費昨日該團又派代表赴聶雲台處接洽由聶君介紹與徐乾麟商籌寄宿金問題徐君謂須與聶雲台王正廷李登輝諸人接洽約今日午後聽候回音李登輝處該團亦派代表前往李君允於晚間發出通啓請各界援助約下星期可得回信再行集會討論辦法交涉員署昨由該團派代表携帶各項表册前往許交涉員承認對於該團生活費之維持展限數天并囑從速回家未到行李可託上海友人轉寄或設法直寄内地否則旅費浩大萬難擔負云此次回國學生在里昻曾受二十餘日之拘留又經四十餘日之海程抵滬後奔走呼號迄無寗時因此身體多感不適庽居新中和棧之葉濟瀾·夏時燥·金滿城上海旅館之蘇言川·周禮患病更重惟迫於經濟不能就診殊爲可危該團抵滬後散居各處人數旣多接洽非易昨由幹事部議决定今日上午九時召集全體同學假寰球中國學生會開一大會報告經過情形并討論對内辦法云 
[國民外交大會開執行委員會]  
　　昨日午後三時全國國民外交大會執行委員在寰球中國學生　開會到者三十一人公推蕭劍秋爲臨時主席孫鏡亞爲臨時書記首由主席報告開會次羅正誼報告執行委員名册孫鏡亞問同一團體可否有兩人當選爲執行委員討論良久衆决不可有兩人當選乃查得王正廷褚輔成係同一團體衆决致函選舉王褚兩君之團體請其選定一人次討論選舉主席委員·副主席委員之方法衆决用記名連舉法寫明主席委員副主席委員字樣各以過半數票爲當選如第一次無當選者則再選又不足則各就多數兩人中選一人推羅正誼發票楊春若趙南公檢票翁吉雲記票汪劍農唱票當時在場投票者共二十八人第一次開票結果李登輝以十九票當選爲主席委員至副主席委員因兩次投票無當選者於是就得票多數翁吉雲喻育之兩人中决選一人開票結果翁吉雲以十六票當選爲副主席委員次推陳蓉光王毅沈釣儒翁吉雲李登輝楊春若喻育之趙南公楊恕林景澍孫炳元蕭劍秋速籌電費次决定本月二日午後四時在寰球中國學生會繼續開會爲委員分股推定執行委員會細則起草員及討論應行事項遂散 
[厦門太古築埠之風潮]  
　　厦商界停止運貨　碼頭帮一律罷工 
　　太古公司在厦門建築輪船碼頭侵入華界經厦當道與該公司交涉無效致動厦人公憤現厦人巳决定（一）不乘太古之船（二）客貨不裝太古之輪（三）華人不代太古輪裝缷貨物故刻下厦門太古碼頭之小工已一律罷工連日由上海裝去之貨不但無人搬運且辦貨客家巳拒絶該行之運貨提單將裝去之各貨一律退還厦門方面似巳一致與該行脫離商業上之闗係矣日來太古公司尙無轉圜辦法而怡和洋行向來不走厦門班者今因各客帮裝貨之需求巳於下星期一起特派裕生號開行厦汕矣 
[旅滬閩團體爭厦門海後灘電]  
　　請府院部迅向英使交涉　請本省團體一致力爭 
　　旅滬閩人團體昨致北京電云北京總統府國務院外交部鈞鑒厦門海後灘地係我領土並非租界案卷俱在斑斑可考乃太古洋行强佔該地建築碼頭當經各法團環請交涉員向英領力爭並推代表黄廷元盧心啓赴京請外部向英使交涉太古洋行自知理屈已暫停工現此案尙在交涉中太古洋行竟違國際先例不待交涉結果近復續興工程並嗾工人毆打華民英領偏袒令英艦兵舁砲登岸示威厦官廳阻止無效羣情憤駭深恐發生重大事變查此案闗係領土主權豈容漠視懇迅向英使嚴重交涉先飭英領令太古洋行停工靜待交涉結果一面由中央會同派員赴厦勘查以明眞相倘英領一意孤行不顧國際先例則因激生變孰負責任事機危迫乞迅賜核辦不勝惶悚待命之至旅滬福建同鄉會泉漳會館興安會館晋惠會館三山會館沙永公所同叩 
又電云北京福建同鄉會學生聮合會各縣同鄉會均鑒厦門海後灘地一案現尙在交涉中太古洋行竟違國際先例不待交涉結果近復續興工程並並嗾工人毆打華民英領偏袒令英艦兵舁砲登岸示威羣情憤駭勢將發生重大事變除電政府向英使交涉先飭太古停工並由中英會同派員勘查外乞一致力爭結果如何盼復旅滬福建同鄉會泉漳會館興安會館晋惠會館三山會館沙永公所同叩 
[全國各界聮合會代表會紀]  
　　内有致厦門各團體電 
　　全國各界聮合會於前日（三十號）下午一時開各省區代表聮席會議推舉周霽光主席首由主席報告湖北最近情形及官票加印鹽斤加稅房租預徵提收現銀吳佩孚種種禍鄂事實請求本會援助當經公决積極援助爲鄂人後盾次由翁吉雲提議（一）本會對於全國國民外交大會應取之態度（二）聮絡各省區代表交換意見當經議决本會應始終扶持國民外交大會希其成立以貫澈歷年國民外交上之堅决主張聮絡各省代表爲本會分内之事一俟籌有經濟定期歡迎以盡東道之誼又毛一豐朱心芳林景澍等相繼聲述外交大會各省區代表預備提出修改章程事喻育之提議致電華府會議以表示我國民之主張之希望全體通過邱醒五提議厦門海灘交涉英人竟舁砲登岸示威事請求援助當經全體通過繼討論本會經濟問題議决由各代表擔任向各省同鄉募捐以資維持至三時散會茲將致厦門各團體電文錄下厦門商會敎育會轉各團體鑒海灘交涉愈趨愈緊英人竟舁砲示威此孰可忍同人僉以我國領土尺寸不可以與人仍懇羣力誓死抵拒此間當作絶大後盾以維主權全國各界聮合會東 
[閘北越界築路之近聞]  
　　閘北各團體各公民以閘北東新民路來安里東首越界築路一案交涉日久迄未解决雖經各公團聮名函呈省部及本埠各當道嚴重交涉尙無切實辦法本擬組織請願團向各當道要求確保主權並擬露宿該地阻止工程經某鉅紳力爲勸阻靜候解决始寢其事民氣憤激可見一斑現聞閘北地方自治籌備會疊接各團體或來函責問或代表到會詳詢交涉經過情形該會亦以不得要領故惟有仍請總代表徐乾麟君專謁護軍使曁交涉員請將交涉經過情形宣示以便轉告而平衆憤旋據徐代表轉述各當道答話前次交涉停頓因本埠領袖總領事及工部局總董均不在滬現在該二氏業巳先後返滬該事正在交涉中不日自有正當解决緣該地本有界路必可得該二氏之諒解囑轉致各團體各公民靜候解决切勿有過激舉動云業巳由該會分别轉知各團體矣 
[浚浦局有改組說]  
　　改爲港務工程總局 
　　上海浚浦總局前於十月中旬延請英美法日荷各工程師及中國工程代表瑞典好奈爾在局組織工程委員會迭次會議改良上海港口問題現已告終各工程師各就個人意見提交會議合作報告署名簽字現正在繕正以便呈請政府核奪昨據交涉公署方面消息將來實行改良港口時原有之浚浦局行將取消其辦理港口機闗經委員會公决定名曰港務工程總局置局長一人（中國政府委任之闗員充任）副局長一人（鐵路局長任之）所有浚浦局一切機械器具局員人等悉行移交港務工程總局接收辦理聞各國工程師除瑞典好奈爾已得本國河工局電催定本月十八號回國美國專家勃臘克少將定十四號回國外其餘各工程師亦將於月内回國云 
[昨日傍晚地震]  
　　昨日傍晩六點五十分時本埠忽然地震靜坐屋中者但聞屋瓦格格有聲計歷時四五分鐘之久始行停止 
[全國道路建設會消息]  
　　聮合通訊社云此次全國道路建設協會徵求會刋有繪圖紅色廣告多紙說明修築道路化兵爲工之必要昨特具函分送本埠各大公司商號請准在玻璃窗内向外懸貼引起行人注意同時去函復旦滬江交通约翰四大學請組特别徵求隊原函分錄如左（一）致各公司商號函敬啓者敝會提倡建設全國道路冀於短少時期便能流通全國貨物振興工商實業挽回受損利權茲屆第一次徵求會之期特印精緻繪圖各廣告擬貼貴公司寳號玻璃窗内向外披露以資鼓吹而利進行此舉與商業交易運輸前途均極有闗係務祈熱心贊助允許粘貼徵求期内（十二月十日開幕一月九日止）保護母損感甚謝甚（二）致四大學函敬啓者歐戰以後世界國際道路會積極進行交通愈形便利惟我廿二行省四千年來道路崎嶇障碍交通實業文化發展無由寳藏富於全球破產懸於眉睫懷璧啼饑外人非笑皆以道路不治爲總因同人有鑒及此乃註册立案提倡建設全國道路茲特徵求會員以樹進行基礎素稔貴校同人學具專門救國心切故特敦請發起組織特别徵求隊以竟數千年未竟路工而啓億萬年無窮福利一旦功成永留紀念務祈速組賜覆以便發印特刋臨穎無任盼切即頌校祺 
[京綏路加入聮運之預備]  
　　滬寗滬杭甬兩路管理局昨奉交通部電略謂國有各鐵路辦理聮運頗著成效現經聮運會議議决准將京綏鐵路加入各路聮運以利交通而便客貨於民國十一年一月一日起實行云云現經路局長飭下賬房預備定製京綏路綏遠車站各種車票發給各聮運大站以便來正一日起實行發售 
[交大滬校大建築之先聲]  
　　籌建會集室·健身房·游泳池·養病室· 
　　徐家滙南洋公學自改交大滬校後學額加增宿舍不敷支配近聞將撥部欵着手添築而師生全體又以會集室·健身房·游泳池養病室·四種尙付闕如校中經常臨時各費雖較前已增因有其他設備一時不克分力於此惟此四者之設備在學生練習辦事增進健康方面有極大之闗係將來對於國家社會復有極大之利益籌欵興築不容稍緩故全校師生立一宏願各以自身之動力舉辦此四者之建築物該大會校長葉恭綽氏及校董會諸氏聞之深贊滬校師生熱心毅力咸願竭力助之以觀厥成昨日滬校已開第一次籌備會出席者有主任張劍心·及敎職員張貢九胡次珊李松濤沈叔逵過養默等十四人商量辦法當時推定胡次珊周明誠沈叔逵胡粹士過養默五人爲委員規劃一切定於下星期内按照委員所擬之辦法再行會商 
[電請爲葉立民留紀念]  
　　扣省議員公費辦學 
　　胡善繼等電云南京王省長鈞鑒議員尸位爲歷史留污點烈士死身爲公道發曙光溺職者無受祿之可言殺身者有紀念之必要鑄金以范不如興學以風應懇鈎座扣留兩月以來全體議員公費辦一學校闢地於議會之側揭櫫以立民爲名永資觀感而昭激勸臨電迫切無任主臣胡善繼葉飛陷 
[冠蓋往來　梁士詒晉京　施肇曾到滬]  
　　梁士詒氏及眷屬男女八人於昨日（一日）乘滬寗路一號花車掛在由滬九點三十分鐘開行之特别快車上赴京聞梁君此次係爲交通銀行兌現案赴京故經過各地並不勾留云 
隴海鐵路督辦施肇曾氏因有要公於昨日（一日）乘滬寗路特别快車來滬 
[加租問題之面面觀]  
　　聮合通信社昨日闗於房租事件之報告分誌如下 
（一）南桃源坊該坊房客聮合會王奠世等宣言略謂該坊房屋裝修洋台無遷居之必要房主系屬華人洪錫卿不念多年賓主竟請律師代表限九月底遷移阿何以又將九月份房金收去（下略） 
（二）北海路該路工商聮合會昨日據多數會員報告該路西段永定里房主新沙遜洋行經租賬房上月卽出通告九月初一起每幢十四元加租四元值此米珠薪桂房客無力擔負請該會致函婉商并組織房客聮合會加入總會一致進行 
（三）洪德里浙江路洪德里舊年已加租一成近又通告房客加租兩成各房客中係薦頭剃頭小本經紀者居多數均以地主并未加租又與會審公堂之公佈顯有違背昨巳公函請求該路商界聮合會與淞滬房客交誼會維持聞兩會巳訂期開會集議主持和平辦理 
（四）銀爐公會上海銀爐公會因前後房東交替手續不清並另索小租挖費等情特於昨日下午開會與會各銀爐代表二十餘人首由常年董事陳蘭芳報告開會情形次由萃昌代表謝廷燦主張（一）先用函達上海總會因本會係加入總會總會必有正義主張（二）去函報告房客總聮合會主張公理討論結果將謝君提議者實行 
（五）慎德里國聞通信社云白克路慎德里房客與房主交涉案業經房客總會雙方調處和平了結並函房主新瑞和洋行代表羅傑律師大致謂現在房東方面承允不增租金房客方面則情願住到明年夏曆三月底一律將房屋遷讓以維繫房東房客之情感云 
（六）永吉永慶兩里西門林蔭路永吉永慶兩里房客於昨日致函房主李學暢函云本月二十一日曾上一函迄今一星期未復深知所提三項爲最公平之辦法母庸答復巳表示默許也其九十兩月原有租金各房客均已如數籌備儲洋以待尙希即日派人來取可也云云 
[汽車展覽會之上海日]  
　　昨日爲汽車展覽會之第六日即上海日是也來賓之多爲各日冠游藝之佳亦非他日所能項背參觀者對於各種汽車機器零件等種種均加研究良以該會陳列各種活動模型有足研究之價值也中央亨茂中國三家汽車公司均有活動汽車陳列將車身完全除去車内機械之眞相畢露應用電力及發動機械各部由專家詳爲說明指示一切使觀者得明汽車行動時之眞相及機械之原理廣人眼界增人學識實非淺鮮更有怡和洋行裝置之小電廠亦完全開放隨人參觀計有發電機三架及各小件凡會場内外大部分之電燈電爐所用之電均由該廠供給怡和洋行更於陳列棚内陳列各種車牀馬達等亦用電力發動一如工作時之狀况並有專家說明一切參觀者有所詢問無不解答如此盛會實爲人人所不宜錯失者也據該會總幹事（Ａ．Ｗ 
est）之調查各汽車公司至昨晨爲止共計售出汽車值七萬五千兩至閉幕日止其數必大有可觀昨日游藝均滬上一時名流跳舞唱歌種種俱有大陸西報及星報之汽車展覽會會歌亦於昨晚决賽並由某君唱比賽各歌中最優之二者唱後則由跳舞者同唱副歌今日爲社會日有某敎徒之滑稽唱歌以助餘興並聞該會總幹事偕同美新照相館經理已將各陳列台攝影以便閉會後發行紀念刋永留紀念又聞中華全國道路建設協會特請汽車展覽會執行部將會期展延數天以便未覩諸君亦得到會參觀現雖尙未正式定奪大約會期可展延四天至下星期三即十二月七號閉幕云 
[萬國義勇軍贈奬典禮紀]  
　　中華隊共得八奬 
　　昨晚九時萬國義勇軍在南京路議事廳舉行本年全軍賽槍贈奬典禮禮堂布置極爲莊麗中外男女來賓及各國隊員到場者約千人其開會情形如下（一）億秀武夫人Ｍrs.Lsherwood唱歌音節婉妙異常（二）葡萄牙隊員全體奏樂絃樂器居多故其音纒綿柔細時露清澈處滌人煩思（三）愛雪登夫人Ｍrs.Ashton唱歌一起如葉底黄鸝音曲而迅琴聲和之尤覺美聽其後音節亦均入妙（四）中華隊員演拳術兩人相搏氣虎虎然鼓掌之聲不絶（五）穆雷爾君Ｍr.　H.E.Muriel唱歌音調洪闊而沈着甚佳妙（六）施道某斯君Ｍr.G 
B.Stormes唱歌爽甚亦甚動聽以上數節奏琴者爲狄克司透君Ｍr.W.L.Dexter（七）工部局總董布魯克史密司夫人Ｍrs.A.Brooke-Smith發奬此次全團中分數最優者爲英國愛字隊總排長好治司次爲葡萄牙隊員雷拖再次爲過山砲隊排長高倫工部局杯係爲司令部總排長蓋姆浦所得前總司令屠魯門盃係爲葡萄牙隊員雷拖所得中華隊得奬者如下副棚長陳家祥得五奬排長郝伯陽得一奬隊員陳如松得一奬棚長陳文龍得一奬奬發後休息進茶點復有各種歌樂至十一時許始盡歡散 
[萬國賽槍會國際比賽預告]  
　　不論團體　祗限國籍 
　　本埠萬國賽槍會向例每年除個人及團體比賽外尙有國際比賽一次日前經董事會議决本年國際比賽擇十二月十七日星期六下午一時三十分在虹口靶子塲舉行每國須挑選最優槍繫者三人各充任本國代表無論何種團體祇以國籍爲限聞華人方面該會已函請華董陳景塘君組織想我國陸軍海軍義勇軍警察商團等各機闗不乏此項人材凡精於槍擊願意充本國代表者於本月十日以前向公共租界廣東路十三號樓上景泰洋行内上海萬國賽槍會華董辦理處與陳君接洽惟須有下列資格者方可報名（一）諳熟萬國賽槍章程（二）槍械子彈自備（三）槍械扳機重量須在五磅以外（四）三百四百碼每墩各射十響足一百分扯分至少在八十八分以外（五）自備望遠鏡（六）每名隨帶報名費洋兩元聞日來報名者惟義勇軍中爲最踴躍如報名逾額尙須先期預賽擇最優射分三人充中國正式代表云 
[中華義勇軍月盃消息]  
　　本埠萬國義勇軍中華隊十一月份月盃比賽已於上月二十三三十兩日早六時三十分在靶子場舉行全隊隊員均凖時戎服到場比賽課程爲四百碼臥射慢槍五響又五百碼臥射慢槍五響又行軍進攻射十響每距離一百碼限時一分十五秒鐘五百四百三百碼均臥射二百一百碼均跪射三百碼以内槍上剌刀並禁用風尺皮帶結果每班獲勝者五人錄如下（特班）常備隊員齊潤生七十分勝（第一班）正備隊員楊文卿六十五分勝（第二班）正備隊員劉春洲五十四分勝（第三班）正備隊員張芙伯三十六分勝（第四班）正備隊員楊德昌三十一分勝 
[航業消息彚紀]  
　　芝加谷銀團代表阿卜脫氏由滬乘太平洋郵船公司之金邦號赴港後茲聞渠由香港逕赴東洋取道還美不再來申矣 
　　昨日招商局之新豐號由津裝來金洋一箱計值一千六百元又怡和洋行之吉和號從漢口裝來小洋三箱計十五萬角又太古公司之通州號昨日裝至烟台有現洋二萬元裝至天津有現洋五萬元 
　　昨日東洋汽船會社之天洋丸赴美上海有湖絲六百包羊毛及雜貨八百噸運去旅客以赴日本者爲多至舊金山者祇西人十二名 
　　近日烟津方面之麫粉去路頗爲暢達本日招商局之圖南號出口有大批麫粉二萬二千包運出其中一萬八千包係在龍口起缷四千包至烟台又太古之通州號亦裝去一萬一千五百包係運至天津者又烟台之野絲·絲頭·及山東綢等項日來以出口至法國者甚多故昨日又有四百件由新豐·圖南·順天·等輪運來云 
　　法公司之第一摩托機輪安康號昨日七時巳從海防開出電告六日抵申仍泊南滿洲碼頭云 
　　招商局之江華買辦王子莊病故昨日該局巳調新銘買辦唐百川接充所遺新銘買辦缺即以江慶買辦唐耀階充任江慶買辦缺一時尙不委派因該輪在宜重間行駛時船身已遭軍隊擊傷現在上海修理竣工尙　時日也 
[無錫米市之報告]  
　　昨日閘北某米客接無錫快郵報告市况略謂該處近日仍有人收買白粳等貨預備上棧囤積故銷路頗見活動糙粳帶緊好起一角之譜秈米平常無甚升降元米自出省被阻後亦稍鬆動茲將市上做開貨價報告如下高糙粳七元七角至七元二三角糙元八元三角糙羊尖七元二角至七元糙大子尖七元三角至七元一角糙客尖六元六七角至六元四角粳稻三元八角七分大子稻三元七角六分 
 
 

Page 15

 
 
[交易所停市消息]  
　　昨日·法租界某交易所所付出之支票各銀行錢莊皆因該所並無存銀大都退却及客家退向經紀人轉向理事會交涉詎理事長已避匿不面遂致停市 
[油廠虧倒消息]  
　　浦東某油廠自開設以來生涯不惡外間所打出棧單各行家往出荳油時遭拖延時期有七八月前之單尙未得貨内容不足外間頗有議論昨日因漢口某廠虧倒牽連亦已不支計共虧倒莊欵及各債權有百餘萬滬廠名下二十餘萬金云 
又滬西又袋角某榨油廠開設已二十年信用昭著近來售出油餅爲數甚大各户執有該廠棧單近日向該廠出貨該廠推諉日期至昨日不能支持即行擱淺聞虧折爲數頗巨下午油餅業執有該廠棧單者邀集會議對付辦法並聞該廠内之存油祇三百餘件售出有二千餘件云 
[昨日滬寗車運出之銀洋]  
　　昨日（一日）滬寗路大通運銀公司承運本埠金城商業儲蓄二銀行現洋六萬元又益豐惠興富豐等莊現洋二十四萬元均裝至天津又中國銀行現洋十萬元寳銀三萬兩交通寳銀一萬五千兩又金城六千兩均裝至南就造幣廠鼓鑄現洋 
[銀洋市况之報告]  
　　金融通訊社一日報告云今日洋價略漲雖銀市仍緊買户已見增加早市價爲七錢二分四釐五較昨漲一釐午市又漲至五釐天津帮有大批需要故市價漸見回高聞津埠洋價已高至三分有餘今後津商之需要必將有增無減也 
銀拆早市六錢五午市跌至五錢五分銀行略有做出押欵收欵五十萬兩明日有大批絲經出欵市面可望鬆動大條裝香港四百十二條 
[昨日棉紗之市况]  
　　二十支本廠棉紗向銷於四川者甚夥邇來久無大宗銷路因宜昌之上江水已涸淺水商輪不能上駛之故如遇必要之貨須裝白木船（民船）赴川約四十天之行程始到重慶是以本埠各廠曾訂定與各棉紗號之二十支紗積存甚多適各帮銷數减色以致紗價大跌昨日川帮致和祥等趁此賤價機會遂購進二十支如意牌現大包五百包每包銀一百五十五兩又五福五百五十包價一百五十二兩半又牧羊二百包價一百四十八兩半又孔雀牌二百包價一百五十八兩又寳塔牌五百五十包價一百五十六兩其中萬縣帮買一百包據斯業人云此價已三載未見况上月初尙售一百八十兩之外每包已小去銀二十兩之上故存紗多者莫不大受影響至十六支本紗現貨及期紗各帮亦見轉機現紗價稍高標準紗漲起三兩左右今後各帮交易苟能綿綿不絶市上銀拆回小至二三錢紗價方可站定也 
[商品陳列所暫停展覽]  
　　審查事竣再任參觀 
　　陳列所自十一月一號開幕即開第一次展覽會計至昨日止巳屆一月限滿茲聞該所定於本月一號起已邀請各部專家審查各處所送出品經會公决暫停展覽一俟審查完竣再行訂期啓鑰任人參觀昨特繕具中西文通告張貼總商會大門俾衆咸知矣 
[輪船撞沉釣船之慘劇　溺斃五人]  
　　寗波釣船金龍順號船主周禮榮出海名生順老大王阿全該舟裝載松板炭貨進滬缷清儎脚於前日下午抵淞至五句鐘時啓椗出口開往寗海該船懸有燈火駛至相離鴨窩沙不遠海闗置有浦面之白燈火方面適有進口之日商盛京丸輪船迎面而來釣船預先靠近燈邊詎該輪疾駛而至該釣船不能再爲避讓致遭攔腰碰撞截爲兩段全船沉没舟中夥友十六人盡行墮水當由該輪救起十一人即登該輪於昨日進申在輪時由該輪華人某甲用紙書字令救起之人簽字其人均不識字所書何語並未知悉尙有失落五人無從援救已遭溺斃聞内出海一人夥友三人又年輕乘客一人係在滬購得物件隨帶銀洋回家將於本月十三日娶妻者並聞該船前年新造價值萬餘元今該船夥友到淞告知信大經報行家擬報洋闗河泊司要求該輪賠償損失及撫卹云 
[盜匪拒捕槍傷巡警]  
　　閘北五區四分所巡警三人前晨二時四十分奉差巡至所轄洪鎭地方見有十餘人在一皮鞋店門前擊門形跡可疑上前盤詰詎知若輩果係盜匪正擬入内搶刧見巡警到來即開手槍拒捕一彈自巡警謝光石之背部射入由前腹穿出盜等逐乘機奔逸旋失其踪當經二營舁受傷之謝警至警所即由署員率同全班長警四面追緝匪已去遠未能捕獲當派警送謝光石往同仁醫院醫治一面呈報警廳請示謝入醫院後傷勢已減聞旬日無恙即可無危云 
[美塔克失斯省女士來華敎授]  
　　美國塔克失斯省伊失倍爾女士Ｌsabel　Powell近應蘇州東吳大學之請偕其姑納斯女士自美同乘Ｐolden　S 
tate船來華敎授音樂女士前在Ｓouthern　Methodist 
大學畢業曾任拍活爾敎練學校敎習此次來華乃爲其同學瑪鼎女士Ｅlna　L.Martin代庖云 
　　伊失培爾女士肖影 
[羅克之法國飛航演說詳紀]  
　　本週禮拜一法國陸軍上尉北京法公使館航空參贊羅克君在本埠中法通惠工商學校演說法國飛航事曾畧誌昨報羅君之演詞業由該校總幹事向季堅君譒譯茲將詳細原文照錄如下 
飛艇最初創於亞德爾Ａder約在西曆千八百九十年發動者爲蒸汽機已能離地惟形太笨拙不能高翔繼經樓那Ｒenard白里約Ｂliriot發爾門Ｆarman諸氏之研究試騐於一九○八及一九一○問飛艇乃告成功是時白里約乘白里約單翅機飛過英法衣袖海加羅Ｇanos乘慕安Ｍorane單翅機飛過地中海班得儒Ｂrirndejouc寰游歐陸而白谷Ｐegoud及鄉脫路Ｃhanlrloup二人能自由駕駛作種種危險姿勢如翻飛如絞飛等此最近歐洲大戰爭前法國飛航事業之大略也此時僅德國飛機差可與法抗衡一九一四年法德開釁時法國有飛機百艘駕機人二百一九一八年休戰時法國飛機數竟逾萬發動機四萬有奇飛艇隊達十五萬人駕機人一萬二千專司觀察者二千人就此數觀足以顯明法國戰爭時飛機之優點而得控制敵人矣時飛機種類大别如后（甲）偵巡及測準（即砲隊耳目以無線電報告）飛機 
　　白郭式Ｂreguet雙翅三百馬力阿洛Ｒenault動機載二人機闗槍三照相機一速率每點鐘一百六十法里 
　　士巴式Ｓpad雙翅二百六十馬力載二人機闗槍三照相機一速率每鐘一百七十法里 
　　沙目松式Ｓalmson雙翅二百五十馬力載二人機闗槍三照相機一每鐘一百七十法里 
（乙）追捕飛機 
　　士巴式Ｓpad雙翅二百二十馬力載一人機闗槍二每鐘速率二百法里 
（丙）轟城飛機 
　　發爾門式Ｆarman雙翅二百六十馬力動機二載炸彈六百法斤每鐘速率一百三十法里 
　　白郭式Ｂreguli雙翅三百馬力載炸彈三百法斤每鐘速率一百六十法里 
（丁）衛城飛機 
　　古種式Ｃaudron雙翅二百二十馬力動機二駕機人一司機闗槍人二機闗槍四速率每鐘百七十法里 
戰事告終法國即竭力從事創辦航空旅行及郵便事業法國政府購置大批地皮爲飛機塲一面出資助各航空公司以爲提倡蓋創辦之初就旅行論當然不如鐵路便宜一時自難赢餘不得不有經濟上之扶助也凡從事研究航空之工程師政府亦時加奬勵故商家及專門家皆極踴躍進行以今日論法國航空路線之多當推爲世界第一其要線如后 
（一）巴黎－倫敦 
（二）巴黎－北京－荷京 
（三）巴黎－士岔士堡Ｓtrasbourg－柏拉格Prague－瓦爾稍－羅馬尼亞京城Ｂucarest（此係國際航空線） 
（四）土魯司Ｔonlnnse－馬士隆Ｂarcelone－加沙白郎加Casablanc 
a（此係國際航空線） 
（五）波杜Ｂordeaux－土魯司－孟卜里葉Ｍontpellier－里目Ｎimes 
（六）巴果Bagonne－比巴俄Ｂilbao 
各航空公司所用飛機種類大别如次 
（一）白郭式雙翅四百馬力Ｒenanlt駕機人一旅客四每鏡行一百六十法里 
（二）ＳＥＡ雙翅四百馬力Ｌonanre駕機人一旅客五每鐘行一百八十法里 
（三）士巴式雙翅二百六十馬力駕機人一旅客四每鐘行一百八十法里 
（四）發爾門式Ｇoliath二百六十馬力動機二駕機人旅客十每鐘行一百三十法里 
用白郭式最好機善駕者曾由巴黎飛至那巴Ｒobat經十六鐘之久中途不停其距離約與北京至廣東距離等有曾駕此機飛過薩合拉沙漠者 
用發爾門式之Ｇoliath有由巴黎百達加沙白郎加者有連飛二十三鐘不着地者 
用士巴式之飛機三百馬力Ｈispano法國駕機人列管提Ｓadi－Ｌecointe曾於萬國飛艇競賽時奪得第一錦標超過最近全世界公認最高速度每鐘行三百法里以上就種種成績觀之法國雖經此次大戰之巨創經濟上大受影響仍不失爲航空事業之領袖今年到羅馬尼亞京城之線可望延長至土耳基京城以後尙日有擴充也據近得旅客人數統計今年陽曆十月旅客己達二千四百去年十月僅一千二百最近法國工業界正從事製造一千五百馬力之飛機可載二十人每人携行李四十法斤能以九點鐘由上海飛至北京中途不停由此推之將來航空事業正未可量也 
[華捕侵義人之自由受罪]  
　　因公負責 
　　義國人披挨挪在公共公廨刑事科狀訴匯山捕房一千三百十七號華捕邱長安濫用職權非法逮捕違背刑律一案昨由張襄讞會同義副領事費洛氏開庭審訊原告代表律師譯畢案情即向該義國人詰據供稱我職任義國軍官上月十八號早由西華德路三十二號門牌西飯店内步出門首被告突將我攔住禁止我自由行動搜查身畔是時我妻在樓窗口覩狀因驚幾致成疾而其時路旁之二十餘華人見我受巡捕搜檢均笑我被辱後即往匯山捕房報告捕頭曾向我表示歉忱我並報告領事官但以受名譽上之損失故而起訴云云捕房代表費斯福律師遂起而聲稱此案發生之初滙山捕房捕頭得報西華德路三十二號英國人所開之飯店内有寓客俄國人私藏大宗鴉片烟土該捕頭稟奉總巡諭令派捕前往搜查上月十八號督同西探奎兒及兩華捕往查因飯店主人出外致不能行使檢查手續故命該兩華捕在彼把守並着其如見有人携物出外應即搜檢未幾本案原告步出因彼此言語不通遂起誤會然被告執行搜查係奉總巡命令查公共工部局章程第二十六條規定奉公差遣之人所爲本人可以不負責任且原告並未因此受及任何損失應請將案註銷而原告律師聞語又稱被告之所爲要求予以儆戒俾將來不致再有此等案件發生云云中西官乃退入休息室磋商之下升座宣判云被告發押二個月緩刑以後不再犯事此諭 
[養性女校之十週紀念]  
　　派克路養性女學校自新紀元開辦成立迄今十稔茲　校長周袁學孟女士以事闗學校紀念特定於十二月四日（陰歷十一月初六）星期晚七時假座寗波同鄉會舉行十週紀念大會由全體女生表演跳舞唱歌拳術等種種游藝並扮演新劇以助逸興現已分送入場劵並柬邀政學商各界名人蒞會參觀並該校編印十週紀念狀刊一厚册由王正廷氏親筆題書封面全書議論純粹共印五千册行將出版預備屆時會塲奉贈大賓以誌盛况 
[愛國女學之念週紀念]  
　　海寗路天保里愛國女學創辦迄今已歷二十年成績卓著社會久爲稱道茲定於今明兩日下午一時起至晚間十時止開念週紀念會兩天所定秩序大有可觀屆時想必有一番熱鬧也 
[神州女校助賑游藝會先聲]  
　　本埠北四川路神州女學校演劇賑災准於三號開幕假四川路青年會爲會塲計半日一夜並錄其日夜秩序單如下（日間）（一）開會歌（二）菊花舞（三）表情故事（良心測騐）（四）短劇（惡環境）（五）國技徒手（六）趣劇（影）（七）英歌獨唱（張女士）（八）家庭鑑（九）潑來福兒納斯舞（十）正劇嗷鳴涙血記（夜間） 
（一）英歌（二）西班牙舞（三）古裝新劇孟子見梁惠王（四）雙雙簧（散花獨舞（中一韋杏琦）（六）正劇美的人生（七）美術的歌劇（兩個靈魂）（八）趣劇（新催眠術）（九）火棍（中一程雪蘭）（十）西樂合奏（十一）正劇太平洋夢並聞日内除由各員担任銷售外並在該校及男青年會設一臨時售劵處云 
[復旦同學會募捐消息]  
　　復旦同學會因母校江灣新校舍將次落成特行續募損欵添置校具截至上月底止第一次收數報告錄下（邵仲輝經募）王頌堅一千元（畢靜謙經募）陸仲英一百元周扶九李仲連合捐洋五十元孫彦記四十元大成當三十元信和當三十元李子美二十元邢鳴臯二十元（張季量經募）商務印書館二百元浙江興業銀行三十元（洪吉人經募）鄭詠春十元（鄭詠春經募）唐翔之十元吳雨生五元路季納張從之陳晉賢高卒生各二元合計共收到捐欵一千五百五十三元尙有史惟記鐘表廠由畢靜謙介紹認捐大時鐘一座約價二百餘元以上僅少數人之成績其餘本外埠同學甚多或已認有確數或正竭力進行想本月中旬二次報告時爲數當數倍於此又聞北京同學認募萬金則上海方面自必更爲踴躍也 
[再紀華興里增租事]  
　　日前本報載華興里增租肇禍一事昨據華興里增租處來函大致謂該里經租賬房劉象德對於各房客開誠佈公招待從無惡感此次由夏曆九月起該里房屋每幢增加租金二元早經七月間佈告徵求各房客同意經衆應允惟各房客要求裝設太平龍頭疏通陰溝各件已經次第舉行至九月份所增之租金業已收清一百六十五家其餘數家未付確係一時因銀不便展限緩交日昨劉又收十月份房租已收多家突有房客陳學華隨後大聲疾呼遍發傳單抵抗聲稱要退九月加租劉質問理由陳不服用拳毆劉遂致彼此糾扭到五區分署經杜署長勸解寢事後查陳增租已經自付突然翻悔究屬其意何居始知陳某見寳山縣馮知事取締房主加租告示頓起搗亂之心其不知縣示出在十一月二十一日本里增租加在九月初一日事隔月餘前後各判蓋縣示限止增加以後並未言要退加增於前此係陳某誤解縣示無怪其然至劉某對於本里治安時刻在念因春夏兩季鼠偷拘盜之案層見迭出時值冬防火燭盜賊尤切緊要用是僱工二名囑令輪流日夜梭巡專司起閉各弄閘門之責以備巡警之力所不逮者所云招集游民在里内舞槍弄棍當以武力征服居户云云未免以好心爲惡意又劉糾衆攅毆陳某受傷甚重事經警局理處有案可稽等語是爲經租處一方面之申辯也 
[江北人草棚限令拆除]  
　　南市滬杭甬路車站附近之陳家橋地方來有江北客民在彼隙地上支搭茅棚棲宿其間茲因該地業主在是處建築市房招人居住已由匠頭報告滬南工巡捐局填給執照預備興工而該客民等以一時無從遷移聚集男婦老幼數百人羣起爲難以致不能動工昨日該業户某布莊主具呈到局聲請押逐姚局長據呈前情除飭傳十二圖地保到來諭令迅行傳諭趕遷外又咨請淞滬警察廳令知該管警所協助驅趕限令即日拆除 
[汽車傷人兩則]  
　　昨日下午二時許某號汽車駛過新世界前西藏路口撞倒寗波人陸少卿跌傷頭部等處當由新閘捕房一千三百十五號華捕瞥見押令汽車載送陸少卿投醫院醫治旋即帶該汽車夫入捕房請究又新舞臺伶人趙君玉昨晚八時許乘坐四百八十三號汽車駛至九畝地大境路口撞倒江陰人吳寳興碾傷腹部甚重當經崗警將汽車號碼抄錄飭該汽車載送受傷人往醫院醫治 
[電車肇禍兩則　碾傷行人　撞壞汽車]  
　　崇明人王慎棠前晚十時許行經北山西路界路口被某號電車撞倒碾傷頭顱左眼珠已被鐵梗撞出傷重倒地當經包探孔慶平查見抄錄電車司機人號碼姓名將受傷人車送醫院療治 
昨日午後有某西人駕駛一千四百七十五號汽車行經北浙江路被英美電車公司之七路九號電車從後疾馳而來司機人開車不慎將該汽車後面玻璃窗及汽缸撞損該西人即鳴由四百七十五號印捕到來抄錄電車司機人　碼姓名歸稟捕頭一面由車主向電車公司交涉 
[馬車撞傷男孩]  
　　昨日下午四時許有二百四十七號馬車駛過元芳路撞跌一歳男孩江北人王子寳頭部受傷甚重經提籃橋捕房一千二百二十五號華捕前來送受傷男孩投同仁醫院醫治一面帶馬車夫入捕房請究 
[小竊跌斷右腿骨]  
　　寗波人王榮寳昨晚九時許潛至法租界八仙橋某小客棧竊取棉被一條爲嵩山路捕房三百七十二號華捕瞥見上前捕拿王榮寳即飛奔圖逸爲水門汀絆倒跌斷右腿骨當由捕帶入捕房請示捕頭諭着送王榮寳投廣慈醫院醫治候傷痊解案訊究 
[獵槍轟傷手面]  
　　蘇州人李阿狗昨晨在泗涇鎭玩弄獵鎗誤被轟傷左手面頷等處經其家人趕即送來滬上投同仁醫院醫治聞恐將成爲殘廢云 
[貧病人送院醫治]  
　　甬人孫龍貴前日至法租界小東門黄浦灘碼頭投浦圖盡幸有船户設法救起鳴捕將孫帶入捕房昨送法公堂請示孫供民人實情貧苦且患疾病無奈圖盡可否將民人送至醫院醫治判准予送院醫治後再行核奪 
[咬耳擊眼案合誌]  
　　王金明指控徐州人方少義與南京人張海山於前日在廣東路新新景園浴堂内向之借錢起釁被方等咬落左耳半隻等情昨由捕房將方張兩人解送公堂經中西官訊明以被告等兇狠制令各押西牢兩禮拜示儆又王成林前日因在滬西愚園路五號屋内將婦人許吳氏右眼擊傷被捕拘押昨解公堂亦經中西官訊實判王罰洋十元充公如無力繳洋改押西牢七天以儆 
[高玉山命案與顧阿三]  
　　滬西某纱廠工人高玉山於十月二十六號在西蘇州路被人刀傷後醫身死由其兄高玉順報請捕房派探拿獲兇手王寳樹王實祥兩人解奉公共公廨訊明判王實樹押西牢五年期滿帶堂再核王寳祥押候一月後再行核辦在案茲經戈登路捕房包探薛正昌查得日商某紗廠内之工頭顧阿三（即小王子）與此案亦有闗係於昨將顧拘解公堂請究即由顧之東家某日人投案稟稱顧向來安分各節中西官得稟以案闗人命未便遽釋判顧存洋一百元候查明再行訊核仍飭緝提在逃正兇大古子到案訊辦 
[拐案中人准引渡]  
　　婦人顧董氏在城内檢察廳狀訴周根根畧誘伊女案内之闗係人李招弟係在公共租界北河南路一百三十七號開設荐頭店設廳備文派警投虹口捕房加派包探耿德標於昨將李拘解公共公廨由法警上堂呈文請求引渡當經張讓讞會同美約副領事預審得案發生於内地遂判李招弟准交來警帶去歸案訊辦 
　　尙有本埠新聞公佈欄等轉入後頁 
雜評二 
[不合時宜（旡用）]  
　　不合時宜者不能因時制宜之謂也凡不因時制宜之言其言終不能有益又不因時制宜之行其行終不能有效竊嘗觀乎外人之施行政策每以三數十年前之政策而施行於今日今之受之者不覺驚駭欲絶而起反感卒之難免不利外人之發表言論亦以三數十年前之言論而發表於今日今之聽之者不覺驚駭欲絶而應惡聲卒之未免傷情推究其故由於外人慣施此種政策慣發此種言論以爲是可以壓服人焉不知環境所迫潮流所趨陳腐之政策之言論不能不歸於淘汰是爲天演之公例記者深願其省悟也不惟外人國士之於國内亦然舊頭腦之見解不適於今之時勢誠然即新頭腦之見解而陳義過高落入理想理想雖可爲事實之母不能謂理想即事實新之與舊過猶不及其失均也眞欲其言行之收實效首當問言行之是否合時宜記者亦深願共省悟也或者謂當世不乏時髦之士甲倡一論乙和附之同然一詞眞理幾不可見而效績亦無可稽將謂之何曰時則時矣宜其未也 
 
 

Page 16

 
 
本埠新聞二 
[男女兩拐匪定罪]  
　　朱如明禁五年　陳張氏禁十八個月 
　　蘇州婦人朱巧寳（即朱張氏）前遭揚州拐匪朱如明誘拐來申圖賣又拐婦陳張氏拐得少婦陳氏到滬正在兜售主顧問經救濟會探員虞占順余長林高金林等偵知分投將朱如明陳張氏並被拐之巧寳陳氏等一併拘獲押送地方審檢廳前日下午經推檢各官開庭研訊之下以朱如明陳張氏等略誘罪已成立判處朱監禁五年陳張氏監禁一年零六個月朱巧寳陳氏送該會留養候查傳家屬來案認領 
[劉崔氏不服之聲訴　減輕一年]  
　　婦人劉崔氏因犯畧誘案經公共公廨訊實判押女所二年茲氏不服昨延律師投廨聲稱實係被此案拐匪夏佳節挾嫌誣攀請求將氏開釋經中西官磋商之下判劉崔氏准予改押女所一年 
[尋獲十七年前逃妻]  
　　無錫農人江明奎妻江張氏今年四十三歳昔於二十六歳時背夫逃逸迄今已閱十七年之久茲有人向江報告謂該氏匿居上海於是江來申找尋前日在小西門内將氏尋獲正欲領回忽有該氏姘夫姜阿二出而覇阻聲稱與氏姘識到今已有八年曾生有四歳女孩等語雙方爭執不休由警到來一併拘送二區二分署昨午將兩造轉送地檢廳訊究 
[女巫與夫衝突]  
　　婦人姚楊氏近在浦東洋涇鎭設立香堂自稱仙人有大仙附體能看香頭及爲人治病一時愚夫愚婦信從者衆該氏之夫姚順生係在上海爲皮鞋業出外日多在家日少前日回家查見大爲反對勒令伊妻拆除香堂該氏不服致起冲突姚之妻母楊馬氏親戚林韓氏上前排解不了由警到來將一千人拘入三區二分署於昨轉送地檢廳研訊之下諭令押候查明辦理 
[盜犯分别判斷　王榮生與陳老虎]  
　　崇明人王榮生通州人陳老虎因與已經解送護軍使署槍斃之張二及在牢自縊身死之王葆林等於夏曆去年十二月二十五夜大雪時持械夥刧愛多亞路三十六號半門牌陳源大號内值洋一萬元之金飾現洋羅卜票契據等物逃逸乃於前月與搶刧愛而近路十七號門牌粤人林姓家值洋三百餘元之盜匪楊慶福等同在廣東路大同酒店内飲酒被英法兩捕房中西包探拘獲先解法公堂訊明分别拘押旋經老閘捕房探目黄潤甫包探榮錦林與十五號西探目依克將王陳楊三人提解公共公廨訊判楊慶福押西牢五年王陳二人押候訊究各情昨由捕房傳同事主之用人季新隆陳佳元將王陳二人押解公堂先由中西包探上堂稟明前情並將二人所供之供單呈案請察又據季陳二見證投訴當時共有十餘人來曾見四人持有手槍惟被告二人是否在場不能辨認等語·堂上即命錄寫供單之繙譯陳仲華到堂將被告二人所供復向二人細問一過該兩被告均承認所供實情不諱經俞襄讞核供以王榮生供認持槍入内恐嚇事主而陳老虎祗認由仲連貴等邀往事前並未說明搶刧應予矜諒着陳永遠逐出租界美領以王持械搶刦應處二等有期徒刑判王押西牢十年俞襄讞則簽判王押西牢五年期滿帶堂再核諭令捕房照斷執行 
[親戚竊取巨贜之追究]  
　　闗兆林竊取程桂亭家貴重物件當洋花用由警廳偵探將闗緝獲解送到廳諭飭吊贜再核在案茲由偵緝隊將闗解送司法科 
前日午後由嚴科員提訊據闗兆林供稱程桂亭爲隆茂洋行買辦是民之姨丈此次將首飾箱一只取出所有各物皆典質一空業經偵探知照姨丈備本將贜贖出惟箱中還有傳記户名存銀一萬七千四百餘兩之存摺一扣當民人寓東亞旅館時已經焚燬求宥嚴科員得供以本案各贜旣經失主領去但闗兆林行竊各物爲數頗鉅已搆成刑事諭令押候解送法庭究懲 
[圓光人可憑信耶]  
　　住居閘北宜興里之江北人郭學聲因失竊衣物迷信術士圓光之言指二房東王孫氏行竊控經四區分所劉署員判解司法科經段科員質訊被告王孫氏供郭栽贜誣衊希圖敲詐判着郭邀到圓光人再核 
[公共公廨訊案彚錄]  
　　昨晨公共公廨民三庭由陸襄讞會同日副領事田中氏訊理日商東京電汽株式會社訴虞洽卿戴將才不理擔保包安甫用空賬欵案原告代表律師譯畢案情即向原告日人卡其詰據訴稱去年九月一號虞戴兩被告介紹包安甫訂立經售博利安電料合同簽字時原告方面由我代表並由日本人高岸開司作證被告三人均各親自簽字蓋章虞戴兩被告各爲包安甫擔保一萬兩並由包照約先繳保證金三千兩嗣我回日本約隔三四個月來滬至陰曆今年歳首我檢查賬目始悉被包舞弊巨欵除將其保證金扣抵外尙欠銀三千九百十八兩洋三千四百五十三元即開明細賬交與包閱彼已在該賬單上簽字承認云云並將虞洽卿包安甫等與原告往來信函多件呈察以資證明包安甫實係由虞洽卿擔保而各被告亦延律師代辯結果改期續訊民四庭由闗讞員會同英包副領事訊理（一）城内審判廳移傳王堯臣所訴租約糾葛案内之被告祝蘭舫到廳候審案結果被告自赴審判廳辯訴（二）趙世福訴汪孝記不交黄砂石子請追損失案結果告律師臨訊不到應着繳堂費二十五兩改期下禮拜四訊（三）楊寳富訴陳雲根誣登廣告請追名譽損失案結果被告保人臨訊均不到案應着保人遵照前判履行 
又午後民一庭由闗讞員會同英包副領事訊理英商羅白臣訴西蘇州路申新紗廠經理榮宗敬私移界石佔地建屋請着將所佔之地交還並追損失案據原告代表律師聲稱原告在滬西之地係註英册第一萬零二百零六號與西曆一千九百零九年購買去年有人欲買該地原告不賣嗣後遂被其佔去一部份要求着被告先行將地交還而後再請斷損失云云被告亦延律師代爲辯護結果改期續訊民四庭由陸讓讞會同日副領事田中氏訊理（一）婦人馬崔氏延甘維露律師訴其夫馬大虐待請求離婚案被告屢傳不到結果改期再訊（二）趙鳴歧訴秦貴榮不還米洋案結果被告應於兩個月内給付原告洋一百二十六元並繳堂費（三）鮑仲乾訴袁德興欠欵案結果註銷（四）汪福康訴陳小昌不理欠欵案結果被告應於兩個月内給付原告洋三百四十元並繳堂費 
[法公廨審訊瑣案記]  
　　混用鉛角押六月福建人張子良日前手携鉛質僞四開至法新租界按户使用適爲三百七十六號巡捕查見上前盤問言語支吾當在張身畔抄出鉛角數十枚帶入捕房昨解法公堂請究先由該捕上堂稟明前情詰之張供此項鉛角係朋友羅姓給我餘供含糊中西官判張押西牢六個月以儆抄案之鉛角銷毁 
　　妓院不捐照罰二十元婦人陸老二在法租界設立妓院不向工部局捐納執照現爲包探方福林查知以其違章稟明捕頭於昨日傳至法公堂請究先由捕頭稟明前情陸老二供婦人不知租界章程故未捐照求宥中西官判着罰洋二十元充公以儆 
　搶金挖耳押兩月婦人徐瞿氏前日下午行經法新租界霞飛路被無賴柴本仁從背後將該氏頭上所戴之金挖耳一支搶取而逸經氏大聲喊插適包探在水揚巡緝到來查見將柴人贜追獲帶入捕房昨解法公堂請究先由原告投訴被搶情形詰之柴供認因貧搶飾不諱中西官判押西牢二個月以儆贜給原告領去　　竊黄包車各押兩月陳國法孫壽高兩人日前在法新租界維而蒙路串竊王者興車行内黄包車一輛希圖售賣現爲包探周寳生偵悉前往將陳孫兩人拘獲吊出原贜帶入捕房昨解法公堂請究先由原告投訴被竊情形詰之陳等供認串竊不諱中西官判陳孫兩人各押西牢二個月以儆 
　　帶土各罰四十元陶順卿黄金山兩人日前身藏烟土各十餘兩行經法租界爲探查獲帶入捕房諭令交保昨日傳至法公堂請究先由捕頭稟明前情陶等供稱烟土係朋友托帶餘供支吾中西官判各罰四十元充公烟土没收 
[誌謝]  
　　昨承愛國女學惠贈念週紀念會入場劵兩紙又養性女校惠贈十週紀念會入揚劵兩紙又新世界惠贈十一月份游劵十紙誌此併謝 
公布欄 
[江蘇高等審判廳]  
　　民庭判决俞林福與許振轅因租屋涉訟上告一案（判决主文）原判除駁回上告人償還洋二十元之控訴部分外撤銷發　上海地方審判廳迅予更爲審判上告人其餘之上告駁回　張順卿與唐桂卿爲贖田上告一案定於本月二十九日下午二時（宣告判决）　陳小新與高炳勳爲贖房上告一案定於本月二十九日下午二時（宣告判决）　沙姚氏爲嗣產糾葛對於本廳决定聲請回復一案（决定主文）本件聲請駁回聲請費用歸沙姚氏負擔　　施穀郎等與陳王氏爲田畝上告一案定於本月二十九日下午二時（宣告判决）　陳秉鈞等與葉鍾甫爲租房涉訟上告一案（决定主文）本件上告應予註銷　任長松與高士源爲債務上告一案定於本月二十九日下午二時（宣告判决）以上十一月二十九號 
　　民庭判决陳趙氏等與王福祥等爲執行異議涉訟控訴一案（判决主文）本案控訴駁回控訴審及前上告審訟費均由控訴人等負擔　奚隆金與丁天龍等因贖田涉訟上告一案（判决主文）原判撤銷本案發還上海地方審判廳迅予更爲審判　金寳賢與陳漢卿等爲婚約涉訟控訴一案（判决主文）本案控訴駁回本審訟費歸控訴人負擔　陳小新與高炳勳爲贖房糾葛上告一案（判决主文）原判撤銷本案發還上海地方審判廳迅予更爲審判　張順卿與唐桂卿爲贖田糾葛上告一案（判决主文）本案上告駁回上告審訟費歸上告人负擔　任長松與高士源爲債務涉訟上告一案（判决主文）原判撤銷本案發還江寗地方審判廳迅予更爲審判　朱錦榮與包永生因保證債務涉訟抗告一案（决定主文）本件抗告駁回抗告訟費由抗告人負擔　顧永清與朱　貽爲田地涉訟抗告一案（决定主文）本件抗告管轄錯誤發交上海地方審判廳調查裁判　施穀郎等與陳王氏爲田畝涉訟上告一案（判决主文）本案上告駁回上告審訟費歸上告人等負擔　　批示顧錦文呈一件爲起訴年餘案應莫結請飭縣進行由呈悉仰候飭縣迅即查明原案依法辦理此批　陳凱呈一件爲涉訟兩年案懸不結請予督飭由呈悉候飭縣迅予妥速辦結此批以上十一月三十號 
[江蘇高等檢察廳]  
　　批示吳兆福狀悉仍候令縣迅予偵查法辦此批　狀悉候調卷核奪此批　周源大等對於鮑宏保案聲明障碍委任代表到庭呈遞一狀　劉唐氏對於朱良才案請求繳票摘除安業呈遞一狀　徐少康請求迅賜偵查傳證早日判决呈遞一狀　厲子來爲瀝陳下情叩求矜全呈遞一狀　劉維廣委巢堃辯護呈遞一狀　王寳田補具理由呈遞一狀　杜廣田陳明一切呈遞一狀以上七狀業經本廳查閱函送同級審判廳核辦仰即知照此示以上十一月二十九號 
　　批示　趙　狀　本　准予上告此批　嚴丁氏狀悉本　卷宗業已發還原縣　該氏如有所請求逕赴縣公署具訴可也仰即知照此批　鄧文芳委律師沙訓義辯護委狀悉本廳井未收有此案應候寳山縣知事呈送到廳再予　辦此批　苟三小子狀悉准予上告此批　曹少堂等爲補呈事實以明眞相呈遞一狀　經查閱案闗民事該民等應逕赴高等審判廳投遞茲據誤遞前來本廳爲便利起見除將原狀逕送同級審判廳核辦外仰即知照此示　張欣生補具上告理由呈遞一狀業經本廳查閱候呈送總檢察廳核辦仰即知照此示　胡繡章聲明因病不能遵限到庭請求延期等情呈遞一狀李雲青求傳集訊判並請附追私訴呈遞一狀王慶甫委張懋績辭護呈遞一狀狄阿堵委陶廷枋辯護呈遞一狀顧樹舟交奚衞氏狀稿呈遞一狀徐海　不服高審廳决定提起再抗告呈遞一狀以上六狀業經本廳查閱函送同級審判廳核辦仰即知照此示以上十一月三十號 
[上海地方審判廳]  
　　公示送遠（全文在本廳揭示塲公布）第一六二號（民二庭）一件施申福與丁清泉等因貨欵糾葛一案茲本廳續定於十二月八日上午十時半爲公閱審理日期仰被傳人丁清泉等依期來廳候訊毋違特示右仰被傳人丁清泉王靜成遵照 
　　判决主文（民一庭）一件判决黄允章與沈念祖等因租地糾葛控訴一案主文原判撤銷沈念祖楊安禮與施雲龍所結之轉租契約應認爲無效黄允章應償還沈念祖楊安禮頂首洋四百八十元又河工等費洋一百零九元沈念祖楊安禮應償還施雲龍洋五百八十九元施中和周殿山應償遞施雲龍洋六百十一元内施雲龍收回小安沙倪鳳昶案内地一萬二千步交還原業主黄允章收管本案訟費歸沈念祖楊安禮周殿山施中和平均負擔　一件判决劉錫記與張景培因債務糾葛回復一案主文本廳民國十年十月二十日所爲之即時判决除奚鶴鳴部分及訟費外應予變更奚鶴鳴所欠原告人本利銀三百七十五兩如無力償還時應負代爲清償銀一百八十七兩五錢之責原告人對於張景培其餘之請求駁回窒碍後訴訟費用歸被告人負擔　一件判决奚桂芬與朱成章因田面涉訟再審一案主文本件再審之訴駁回再審訟費歸聲請再審人負擔　一件判决祝裕利與黄根華等因欵項糾葛控訴一案主文原判撤銷控訴人在第一審之請求駁回本案訟費歸控訴人負擔　一件判决金仰孫與焦桐齋等因租屋涉訟一案主文焦桐齋張鍾麟向金仰孫租賃大東門外老白渡龍德橋北首朝南門面二幢三進計上下十間房間契約各即解除除本年陰曆九月十七日起之租金仍以每月洋二十元計算應用焦桐齋張鍾麟付至出屋之日爲止本案訴訟費用歸焦桐齋張鍾麟負擔　一件判决程賓與程梁氏爲離婚涉訟一案主文原告人之請求駁回本案訴訟費用歸原告人負擔　一件判决魯世慶與武彥高借欵糾葛一案主文武彥高　償還魯世慶洋十二元訟費歸武彥高負擔　一件判决游海濤與洪阿五飾物私訴一案主文原告人之請求駁回訟費歸原告人負擔（民二庭）一件决定沈抑洪與徐黄氏爲田土糾葛控訴一案主文本件控訴駁回　一件决定龔佐周聲請受理一案主文本廳民國十年十一月十二日之决定更正之本案聽候本廳定期審理　一件决定朱鳳傳等與沈少堂因欠欵糾葛控訴一案主文本件控訴駁回　一件判决徐錦餘等訴吳芝蘭爲和誘私訴糾葛一案主文私訴原告人之謂求駁回訟費歸私訴原告人負擔　一件决定毛漱池與劉紫卿因債欵糾葛控訴一案主文本件控訴駁回本案應由常熱縣知事公署繼續審理　一件决定陳俊昌等爲抵產不贖涉訟聲請休止一案主文本件聲請照准　一件判决丁友林與陳新木等因違約糾葛一案主文原告人之請求駁回訟費歸原告人負擔　一件判决唐鑑星與王榮生因匿女糾葛一案主文原告人之請求駁回訟費歸原告人負擔以上十一月三十日 
　　批示一件王妙生狀交期欵由淮交此批　一件陶炳炳狀領欵洋由准領此批　一件楊樹年狀請催繳由狀悉已據王妙生將第一期拔洋一百五十元具交到案矣仰即來鹽具領可也此批　一件王薛氏狀領保證金及糧串由准領此批　一件王季林狀領欵洋由准領此批　一件王楚材狀領分據由准領此批　一件沈觐舜狀領案欵訟費由准領此批　一件張鍾氏狀領訟費分據由准領此批　一件徐榮林狀領欵洋證據由准領此批　一件蔡順發狀領欵洋證　由准領此批　一件單湛園狀請鎗案由狀悉准予銷案此批　一件龔志慶呈爲恐强勒搬遷請求備案由據呈付租不收各節儘可自房主當面理說毋庸來廳遽請備案此批　一件陳子祥狀請銷秦由狀悉准予舗案此批　一件倪盛才狀交期欵由淮交此批　一件吳德欽狀請執行由狀悉查本案卷宗尙未奉江蘇高等審判廳發回所請廳從緩議此批　　一件秦高氏狀請傳案押追由狀悉候飭追此批　一件華冠臣狀請銷案並請發還訟費保證金由狀悉候傳案訊明核奪此批　一件沈邵氏等狀領交案各據由准領此批以上十一月二十九日 
[上海縣公署]  
　　批示楊泉鏞呈爲聲明混用僞契請求覆廨塗銷由批朱錫春在上海會　公廨涉訟案内周錦濤原執單契由公廨送縣詳查已函復在案據稱周錦濤以典契揑作絶契着逕赴公廨呈明核究此批　楊獻廷呈爲附呈攝影字據呈請備案由批鄭秋亭邀同中證訂立字據專爲將來翻造房屋預定辦法旣係雙方各執一紙有字據可憑毋庸備案此批攝影字據姑存　二十七保九圖地保姚徐祥呈爲揑情朦控請求查核以免被累由批案經飭提着到案候訊毋庸多凟此批　二十七保十二下圖捆保張子全呈爲陳明父故具結投充請求傳騐給諭辦公由批候提案查訊飭遵此批保切結各一紙存　二十七保北十一下圖圖董蔣其佐呈爲地保病故具呈報明由批已批張子全呈内　知照此批 
[江蘇淞滬警察廳]  
　　布告爲布告事案照本年二月間奉江蘇省長兼振務處會辦函寄上海佛敎慈善會捐同十本係交由郵局寄遞乃迄今多時杳無復音郵局亦未將原件退回本廳前奉省長兼振務處會辦王電飭詳查當經查得上海祗有佛敎會並無佛敎慈善會名目復經派員赴佛敦會及佛敎慈悲會查詢據會員程紳　樓王紳一亭狄紳楚青等面稱確無收到前項捐册情事據經電復在案茲奉省長兼振務　會辦王宥代電開巧代電悉捐册十分旣　查明佛敎慈悲會曁程紳雪樓等確未收到自　　情除向原寄郵局根查外茲將捐册號碼抄寄仰即就近布告並登報聲明遺失以杜流弊而昭慎重等因奉此爲此布告並將捐册號碼開列於後仰地方商民人等一體知照須知此項捐册失誤現正奉小長兼振務處會　澈底根查倘有人執持此項捐册在外募捐者即　假冒應即扭送該管官廳究辦切勿爲共所愚是爲至要切切特此布告計開捐册十分號碼目一千七百十一號起至一千七百二十號止 
 
 

Page 17

 
 
自由談 
閑話 
[踏燈瑣記（三）] [  禹鐘]  
　　是時道塲上香火薰天燈光耀目而萬頭攢動其間大類潛淵之魚聚唼於日影之下但見水紋波動不能辨其多寡也移時余等離廟至塘東街緩步往來者又數次明燈之下紅男綠女不知凡幾而沿市各肆之欄干内每有妙齡之女郎盈盈徙倚鬢影光激爲異彩佐梅作踏燈詞有衆裹猖狂抬醉眼嬋娟盡倚畫闌干之句蓋紀實也余等流連光景逸興遄飛旋以疲於步履至萬福樓啜茗用資憩息未幾雪塍之紀綱持燈至謂天忽降雨余等恐雨勢將漸而厲遂怱怱散去一番清事至此闌珊矣綜觀三日内各商號所懸之燈綵以綢緞號及衣莊最爲繁盛其次爲南貨洋貨各店餘則略事敷飾而已此次燈會余與諸友相約各爲踏燈詞記之聊存一時盛槪且以彰風雅焉 
禹鐘曰斯世競尙實利凡虚靡無益之事咸爲通人所不許然承平皥熙之象吾無見巳鼎革以還國中都城大邑莫不日以文明事業相倡導舊時俗尙蓋强弩之末矣我鄉一彈丸小地僻在噉隅東西洋磅礡之新潮流波及者少故遠非當世所謂模範省縣之可比鄉之父老尤有敦古誼於里社者今觀於三日之盛會卽不難知我鄉風氣之何若然我知必有病其迂腐者焉至此三日中所影響於地方者則各商店之營業均有巨額之增加而燈綵之所費者不及盈利之什一也 
筆記 
[曉行記（中）] [  范存忠]  
　　慧長揖謝過女顔稍霽慧心煩意亂竟於無意中自吐其名頗自覺其狂妄女以是知之慧方欲語劈見有僮施施自外來女立自歛避慧亦徬徨出然偶一廻視則見女方凝視不少瞬目光相觸女顔立頳悠然自去慧亦跨馬去馬上思潮起伏情伏頽喪若犯重僇者翌晨復至則雙扉靜掩伊人不見徘徊籬落間卒廢然而返如是者三數卒不遇慧以爲彼美無心日久漸忘之矣雁奴曰慧君誤矣蓋女子之情譬如中游絲崇朝蕩漾迨一附情人之身乃膠結而不可擺脫伊自一度邂逅芳心蓋已固結矣茲吾當補述麗者麗者周氏字小翠父早故有龍鍾老母視之如掌珠蓋此媪無兒煦寒問暖者惟此一人耳小翠侍母與其季父同居針黹餘暇輙扶老母至後園述異引歡娓娓談遺聞軼事母悅則絮絮道小翠兒時事語已而　一日者母輕拍翠肩笑語曰小妮子豈慣索居者倘得乘龍快婿綠窗畫眉終身無憂老身亦可無憾矣小翠痴笑曰兒意句語至此止紅潮被頰粉頸低垂戲以母杖盡地默然者良久却於無意中作胡慧居三字心滋愕然因而顔色大頳蓋小翠自見慧居積思成痗矣一晨慧與友携短銃跨馬出城穿叢林而馳金風乍拂細雨纔歇紅葉啁啾一林如洗也林中烏聲椷椷方作嚶嚶求友之歌慧納彈短銃砰然一聲鳥撲撲墮地慧樂甚復前行纔過短籬便聞　吹一　者聞聲出　　　　客　波返　微笑嫣然 
劇談 
[西崑雜憶] [  江南顧九]  
　　吾邑文士之工度曲者前此祇有清唱約期齊集一處謂之合曲子東道主人則供饌務極豐盛前此祇有邑中諸文士互相酬唱往還今則江浙諸名士往往以崑山爲集中地點每歳之中冠蓋不絶來者羣謂唱崑曲而至父母之邦非極盡生平不已而本地諸人亦不肯示弱經此雙方互競　揚雅樂之功當非淺鮮也 
清唱不已繼以演劇自丁已年始社中雇定崑班角色二人常川司踏演諸事於是紅氈毹上復覩文人雅舞如爛柯山義妖記水滸記三國志鐵官圖牡丹亭琵琶記精忠傳鳴鳳記等諸院本均能擇要串演蘇滬籌振會中恒覩諸文士之色相因係文士深知劇中情節故悲歡離合演來倍見精采自是談崑劇者更進一步矣 
工藝談 
[照相話] [  朱天石]  
　　照相展覽會之舉在歐美各國時有所聞中國則猶幼稚未嘗夢見但放觀各照相館所陳列各報各雜誌所刋載亦不乏精品倘更徵諸私藏搜諸海外而試一一羅列以示國人必洋洋一大觀亦庶於藝術界放一奇彩留一佳話世多解人當韙余言 
侯疑始著心靈試騐篇滑稽的科學小說也篇中有云（尋常人眼所見的光線雖只七色可是赤外紫外尙很有人眼不見的光線存在功用無窮無盡譬如隔黑布幕看人是看不見的若點一富於紫外線的弧光電燈用照相器隔着黑幕照人相片上人影卻濕得清清楚楚）又云（此外西洋有心靈照相的法子給一個照相可以連他心象一同照出來東洋有念寫的法子一個人心理所想事物的形狀可以不用照相器直接照在乾片上）按此雖滑稽寓言之作要非漫無根據將來科學進步或竟有實現之一日果爾造化之功用不盡被照相所奪耶 
友述某君之攝影偶一不善則寗棄而重攝至再至三必達佳妙而後已友殊嫌其太費但此熱心毅力殊不可及因小見大使其研究學術倡辦事業者當母　其濫竽至論耗費本亦視其力量如何爾無此力量而妄自浪費固不足爲訓倘有餘力借此賞玩以自娱以視沉湎於烟酒嫖賭中者終不可同日而語此可以釋然矣且照相究所耗區區嗜癖古　者且擲數千百金不少吝亦同一嗜好耳 
小說 
[劇賊胠篋記（六六）] [  一圭]  
　　第八章　錯誤 
　　我催他道走罷這裹旣然不是生意我们何必還站在這裹辣弗里司道我何費了半天事開了這條進路一些也没得着甚麽眞正倒霉極了我道我们能個好好的回到家裹不鬧出亂子來也算是不幸中的大幸了辣弗里司望了我一眼道你打算此刻就回去麽我道這個自然你說不回去難道再往别處去麽辣弗里司道自得再往别處去如今我们回去不是空着雙手麽我不出來便罷旣經出來若要我空手回去那是萬萬不能我道那麽我们又往那裏去呢辣弗里司道這個那能說得定我们姑且向前面走遇着機會就動手便了我又勸他道這樣大霧的天氣應得在家裹歇歇我们偏要出來第一次生意又不順手何妨等到明天再出來呢依我勸你還是回去罷辣弗里司道我们不是享福的人不能因爲天氣不好就不出來你也不必多煩了你就跟我走罷我可奈何祇好答應了他當下我们就跨上脚踏車再向前走這時霧氣更濃辣弗里司在我前面不過離開幾十步的光景我幾乎看不清他這樣又走了一會我忽聽得辣弗里司喊道到了就是這裹罷我聽了連忙下車辣弗里司也下車來我見這裹是一道圍牆牆裹面是甚麽所在被霧氣遮着一些看不清楚祇看見黑魅魅的有一件很高的東西立那那裹想來定是所房屋了我問辣弗里司道適是那家住宅呀辣弗里司道難道你不認識這個所在麽我道我不認識辣弗里司道這裹正是密司脫約翰的住宅我不由得笑出來道我眞被霧迷昏了約翰是一個大商家他的住宅我向來認識如今走到面前還没曉得眞是個笑话了這時辣弗里司順着圍牆向前走去不到一百步就有一道小門辣弗里司用手推推並未加閂當即開了他就喊我一同進去 
餘瀋[  隠厂]  
　　夫人之立志雖云非徒温飽然亦必須温飽而志乃可行樂道雖云首在安貧然亦貧尙可安而道始可樂世未有飢寒切於肌膚而猶能行仁義尙禮讓者故行仁義尙禮讓必自有職業始此生活獨立之所以可貴也若無職業者依人生活其志至鄙其德已虧又何能行仁義尙禮讓哉 
[葉新民徵家庭刋截止]  
　　鄙人徵求家庭週刋即日承本埠諸同志寄到多份長沙路謝企梁君白克路周錫琛君先到各贈最近期學生雜志二册說集一册後到者略附薄酬原封璧希同志勿再寄 
 
 

Page 18

 
 
常識 
常評 
[娼業抽籖矣] [  老圃]  
　　上海各業以何業爲濫開或曰娼業或曰交易所疑不能明也然交易所不抽籖而娼業獨抽籖娼業退有後言謂娼業爲特許營業交易所亦特許營業何以一則干涉一則放任道學先生謂娼業傷風敗俗固也然自交易所發達而呑欵潛逃之風大熾亦不得爲善良風俗昔有妓女謂學究曰我誤人子弟爾亦誤人子弟則娼業與交易所雖執業不同其誤人子弟則一也娼業之言如是頗類滑稽之流然其善良風俗之說則徵之近例固未必無因也 
昨聞人言有人將發起娼業交易所以龜奴爲理事以老鴇爲經紀人以（撑門頭）爲顧問此外名譽職則以現任官或退任官或議員爲之是說也吾聞之而未信今娼業當抽籖之際方恐慌之不暇何暇設交易所然談者津津謂發起交易所者向無所恐慌即全國恐慌而交易所中人仍漠然不動娼業果有交易所以後蓄姬妾者可以姬妾在交易所買進賣出抛進抛出以今日蓄姬妾者之多娼業交易所之本所股票必漲過額面數陪可在本所賣買而獲巨利余聞其言亦類滑稽之流然其全國恐慌之說則徵之近例亦未必無因也 
道德 
[我之自勵語] [  雷生]  
　　傲慢之人不可與之爭禮節暴戾之人不可與之辨是非 
凡事肯喫虧便不喫虧凡事討便宜便不便宜 
養身莫如養心用氣莫如用力 
自家好處要掩藏些别人不好處要遮蓋些 
有毁我者我當痛自刻責有譽我者我當深自愧勵 
知足則富妄求乃貧 
忍耐爲成事秘訣忿怒乃取禍階梯 
能濟人於危不如不迫人於險 
有德於我可念不可忘有怨於我可忘不可念 
畏人侮勿先自侮求人助須先助人 
以義爲利無不利以利爲利終不利 
能獨立方有合羣之資格不畏難方有任事之才具能鎭靜雖忙亦閒能恬淡即苦亦甘 
風雨蕭條百無聊賴披閱常識忽焉有觸書此自勉並質諸海内大雅君子（乙種酬） 
[西方格言（二二二）] [  謝介子選譯]  
　　惡腦每多疑草莽皆軍吏（莎士比亞）（Ｓhakespeare） 
人皆自以爲能忠告人（英吉利諺） 
貧困懶惰之愛女也（德意志諺） 
詞宜婉而意宜嚴（英吉利諺） 
夫婦之相需猶首與身然（德意志諺） 
購智慧價太貴（英吉利諺） 
無識者愛浮名（德意志諺） 
虚浮生煩惱（英吉利諺） 
創遇寒而最痛（西班牙諺） 
得意能得友失意能試之（拔苛勿斯）（Ｐacuvius） 
經濟 
[商業問題之研究] [  吳東初]  
　　商業競爭 
　　競爭二字本無定義謂其有利固可謂其有害亦可全視人從何方面着想也甲乙二商競爭甲勝乙敗在甲爲有利在乙爲有害商店競爭减價出售不顧血本在購者爲有利在商店爲有害商店競爭臨時削價利及顧客俟弱者退敗强者獨存則不能不謀補償以前之損失有意抬高價格勢所難免在商店其害是暫時的在顧客其害是永久的是以競爭不論如何若宗旨不正大手續不光明畢竟爲有害而無利矣 
今所謂新競爭者不全在價格上着想而在服務上貨質上管理上比較也價格上之競爭是爲自殺的競爭服務上貨質上管理上之競爭是爲協助的競爭一出於妒嫉心一由於進取心一則結果失敗一則結果成功一無益於社會即有益亦是暫時的一有利於社會一鬭財一鬭智一眼光淺專與近鄰爭一眼光遠每圖境外之發達一爲治標的競爭一爲根本的競爭二者之區别極多勢難全行舉出閱者或嫌吾言之屬空論則吾不得不進作具體之陳述矣 
所謂具體的陳述者即商店於新式競爭之舉動宜如何也換言之即商店須如何行爲始能爲新競爭也吾已言之新競爭不在價格上之削減雖云經商不可不知同行之售價但知之爲一事知之而不暗中減價奪其生意又有一事吾旣知其售價矣彼人也我人也彼能賣出我如何賣不出乎然則我於减價之外即無足與人爭者乎是以稍具商業新知識之商人不與人競爭則已如與人競爭非徒於價格上計較即爲了事其對於同行必留心調查其店中之歷史現狀資本生意顧客與政策等等此外再從事於下列問題之研究俾眞能如兵法所謂知彼知己其競爭爲有價值矣 
（一）同行是年老力衰乎抑年少力强乎 
（一）同行做此生意有幾年 
（一）同行做事有秩序乎或混亂乎 
（一）同行是進取派乎抑守舊派乎 
（一）同行之名譽如何 
（一）同行之購客是老顧客多乎抑是新顧客多乎 
（一）同行生意發達之原因何在是否因黨派闗係親友闗係廠家闗係或另有别故乎 
（一）同行之歷史如何有無失敗或向來順利乎 
（一）同行目前之經濟狀况如何 
（一）同行之信用如何 
（一）同行之於顧客是否優待相處是否公直平允 
（一）同行於顧客之要求是否處置適當 
（一）同行之廣告是否根據實情或專事大言欺人 
（一）同行之售價是（一價）乎抑視人索價乎 
似此問題不無煩瑣更不無費時始能查得實情然果能一一調查清楚即知其優點何在弱點何在再力圖本店之整頓取長舍短精益求精則無患不能與同行爭勝利也 
衛生 
[月經帶使用之注意] [  馬鍾山]  
　　月經帶爲女界所當第一注意何以故因此帶在幼年婦女及中年婦女每月必用之（除孕婦）用之不慎實足以誘起經水不調及其他雜症故鄙人不揣譾陋對於使用應注意之要點略述如下（一）帶宜擇柔軟者柔軟可輕减陰部皮膚之磨擦力並兼能吸收多量液分（二）宜擇清潔者清潔可免病原菌之傳染（三）宜擇白色者白色不獨能顯血色程度之如何且能鑑别混有其他分泌物與否（四）宜多備數條開水洗滌曬乾摺好輪流更換即不至有污穢不快之感（乙種酬） 
法制 
[請願與訴願之不同] [  迺頌]  
　　請願與訴願均爲人民之請求權但其性質各不相同請願乃人民爲圖謀個人或全體之利益對於國家請求更張法令改良政務是也訴願乃人民對於行政官廳之行政處分有認爲不利於已或有害公益要求上級官廳取消或變更之是也其不同之點有四（一）請願乃法律許人民申明意見於官廳有容許之性質訴願爲人民受官廳不當處分法律特許人民請求救濟是有權利之性質（二）請願不問闗於法令處分之一切請求皆得爲之訴願則僅限於不服行政處分不得及於法律命令（三）請願不論已往未來均得提起訴願則以旣往之處分爲限（四）請願不過促官廳之猛省受理與否純屬官廳之自由訴願則爲人民之權利官廳負有不可不受理之義務（乙種酬） 
敎育 
[敎育二字的解釋] [  林雨春]  
　　中國做敎育事業的盈千累萬這盈千累萬中眞能了解敎和育的意義實做敎和育的工夫的人我敢說句大膽話怕是鳳毛麟角哩敎和育本是兩事中國做敎師的不要說育字未加研究即一個敎字也都没有得法我看那些坐擁臯比的人凡遇着學生不知不能的總以爲殷勤敎導他就算是能盡我的重大責任了殊不知這種敎法是敎學生無所用其思考判斷任他们安坐而受不勞而獲這習慣養成了不是有害無益嗎譬如到一處生地方去乘車坐船的雖往返五六次終不如自己跑的人熟識路徑哩我說敎學生也是這樣做學師的不可做那車夫舟子要做一個旁觀的人等他不辨路徑或跑錯了來問我然後再告訴他纔好 
至於育一件事是和敎截然不同的敎是指示學生的塗徑解剖學生的疑團增長學生的能力育是涵養學生的天性鍜鍊學生的意志發達學生的體育如其體育不强意志不定天性不保那是雖敎也無益的所以育比敎還要加重數倍哩我勸中國做敎育事業的人不要把敎育二字囫圇呑棗的看去那（敎育萬能）一句話就可在中國實現了（乙種酬） 
問答 
[埜魂問]  
　　泰州自西水泛濫後一般苦力咸跋涉營生據云兩腿近來疼痛異常且發奇癢海内醫家如有良方宣布本欄則埜魂當代衆苦力九叩首以謝 
　　更正十一月三十日商業問題之研究間接之間誤簡不能賤賣之賤誤筏○十二月一日常評知其二字誤倒我國商店急宜改用新式簿記之原因對外之對誤付 
 
