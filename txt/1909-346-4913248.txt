# 1909 - 346 - 4913248

 

Page 1

 
 
   
 
 

Page 2

 
 
上諭 
　　監國攝政王鈐章十一月初七日内閣奉 
上諭甘肅布政使著何彦昇補授直隸按察使著王乃徵補授欽此軍機大臣署名奕劻世續鹿傳霖那桐戴鴻慈 
交旨 
　　十月二十七日軍機大臣欽奉 
　　諭旨翰林院侍讀吳士鑑奏請申明裁奪議案權限摺又奏各省議員宜限制兼差摺磉片奏籌備立憲各省行政司法官吏宜愼擇其人由憲政編查館覆核奏派等語均着憲政編查館議奏欽此又奉 
　　諭旨給事中聯魁奏保舉太濫請將已保實官升階人員分别開去底缺歸入所保官階候補一摺著吏部議奏欽此又奉 
　　諭旨都察院奏代遞翰林院學士許澤新等呈請將已故開復原銜革職禮部尚書李端棻開復原官一摺李端棻著加恩開復原官該部知道欽此 
　　十月二十八日軍機大臣欽奉 
諭旨本日引見之記名總兵馬文翰著仍交軍機處存記已革記名提督韓大武著以總兵用欽此 
　　十月二十九日軍機大臣欽奉 
　　諭旨憲政編查館奏遵限考核京外各衙門第二届籌備憲政成績一摺著依議欽此又奉 
　　諭旨徐世昌等奏查明津浦鐵路南段總辦舞弊營私各欵據實覆陳一摺著依議欽此又奉 
　　諭旨順天府據紳士惲毓鼎等呈稱已故戶部尚書立山内閣學士聯元忠藎可嘉援案懇請於宣武門外擇地捐建祠宇一摺又奏請頒給高等學堂大清會典一部均著依　欽此 
　　十一月初一日軍機大臣欽奉 
　　諭旨鑲紅旗漢軍都統崇勲等奏應襲伯爵揀選承繼聲明請旨一摺著該旗廣俊帶領引見應銓照例進簽欽此 
代論 
[度支部議覆都察院奏舉人張毓英等條陳銅元充斥請設法挽救摺]  
　　奏爲遵旨議奏恭摺覆陳仰祈聖鑒事本年九月十七日軍機大臣欽奉 
 
 
 

Page 3

 
 
諭旨都察院奏代遞舉人張毓英等條陳銅元充斥請設法挽救呈一件着度支部議奏欽此欽遵抄交到部原奏内稱銅元充斥病國病民敬陳八害。一曰勞働工人束縛之害。二曰商業虧折之害。三曰農業耗損之害。四曰非農非工非商普受之害。五曰債權損失之害。六曰地方公欵暗蝕之害。七曰庫欵短絀之害。八曰國財外溢之害。皆根據學理。體騐實情。洵爲扼要之論。所擬辦法。標本兼治。亦多可採。惟其中有爲臣部規畫早已見之實行者。有碍於事實而不能不量爲變通者。謹逐條詳議。期臻妥善。爲我皇上縷晰陳之。一原奏所稱停鑄銅元。將各廠機器。改撥别用。以絶後來續鑄地步一節。上年二月臣部奏令各省停鑄銅元。嗣各督撫奏請俟餘銅鑄完即行停鑄。現據津廠江廠鄂廠湘廠汴廠閩廠陸續申報停鑄在案。此外粤廠川廠。餘銅將次鑄罄。前擬購銅續鑄。均經臣部咨駁。滇廠開鑄伊始。本省尚不敷用。交通不便。亦難運銷外省。因未遽令停鑄。此後各廠應裁應留。所有機件物料。如何量爲歸併之處。卽由臣部妥愼籌畫。專案奏明辦理。一原奏所稱禁止私鑄。尤宜重懸賞格緝獲外私一節。前年臣部議覆直隸總督奏京津銅元紛雜遵章查禁摺内。請飭下各省督撫實行嚴禁。并設法查拿私鑄。嗣復咨行稅務處飭各海關認眞嚴緝各在案。惟巡緝雖已甚嚴。而根株尚難盡凈。誠如原奏所云來踪去跡詭秘難防。擬如所請由臣部咨明各督撫。廣設巡邏。重懸賞格。如有人拿解原贓者。分别給賞。并按照光緒三十一年前刑部遵議私鑄銀銅元治罪專條。切實懲辦。庶賞罰兼施。較易收效。一原奏所稱收回錢票令各省準備眞貨限期兌换一。節本年五月間臣部奏定限制鈔票章程第十三條内開。將來新幣發行地方。凡有碍輔幣之制錢銅元銀角等票。由部臨時專案飭遵等語。錢票宜收。臣部早已見及。惟現在市廛交易。半係用錢。若遽令收回此項票紙。恐小民聞風爭先兌換。眞貨旣未準備一時苦無應付之資。市面擾亂。危險何堪言狀。應俟新幣發行。供求足以相劑。再行由臣部妥訂詳章。逐漸辦理。一原奏所稱匀銷邊省由度支部通查多寡酌中撥運一節。查邊遠各省風氣迥殊。新疆習用紅錢。甘肅習用制錢。奉天則習用銀毫。近據奉省清理財政局盤查司庫報告。該廠尚存銅元三四十萬枚。未能通用。誠以錢幣價格。宜與生活程度相合。過高固難使用。過低亦不能流通。今欲以腹地習用之銅元。投之邊境。非惟交通未通。運費維艱。而旣與習慣相懸。市面必不樂於使用。一原奏所稱發給庫欵定期收買以一銀元祗換百枚爲限一節。查抬高價格。以十進位。誠爲要著。惟行之苟近操切。匪特損失國家財力。而銅元一時踊貴。或爲狡商居奇。預蓄銅元。以俟貴售。或因銅元愈貴。獲利旣厚。僞造愈多。不爲拔本塞源之計。但求削趾適屨之謀。恐滋流弊。一原奏所稱官爲通用錢糧釐稅均准暫收銅元一節。光緒三十二年四月間。前財政處具奏整頓圜法以防流弊摺内第四條。凡公家收受錢糧。銅元與制錢一律行用。不得挑剔。違者叅處等語。銅元可以納賦。早爲國家所許。惟必如原奏所云地方官吏省中司庫。一律收納銅元。恐於事理多有窒碍。誠以各處丁漕釐稅。徵銀徵錢。至爲不一。且公家放欵。向係銀兩。今若悉徵銅元。何以支放。至所稱丁漕三七搭用。而洋價抑短百數十文。或至二百餘文。釐金房捐不收銅元。洋價强作一千。竟抑短三百餘文。自係官吏舞弊。應由各督撫嚴飭所屬徵收稅項。無論銀銅各元。須照市價折收不得仰勒。至其治本方法。以速定幣制爲歸宿一節。自屬要論。所陳官庫出納商民交易。均以銀元爲主。銅元爲輔。使舊時銀兩錢串名目。一掃而空。及千文以下。始用銅元。百文以下。始用制錢。各項辦法。均不爲無見。本年二月間臣部奏設幣制調查局。所請試鑄通用銀幣。暫濟民用各節。其用意與原奏大致相合。應即詳細研究。逐漸推行。要之銅元固亟宜補救。幣制尤力當籌維。臣等再四商酌。除飭總廠遵照本年臣部所奏速鑄銀幣以廣流通外。仍督飭幣制調查局。將國幣制度。詳愼妥擬。博稽各國往事。參合中國情形。務求完善。見諸實行。庶國幣旣定。銅元之害。不禁。自絶。所有臣等遵議緣由理合恭摺具陳伏乞皇上聖鑒謹奏宣統元年十月二十八日奉旨依議欽此。 
　　按春間滬上各紳商。以銅元充斥。流弊無窮。官紳商民。普受其害。特發起銅元研究會。廣集意見。博採衆議。討論數月之久。始公舉張舉人毓英草擬公呈。赴京陳請都察院代奏。而其結果僅止於此。實行改革幣制。仍邈邈未知何日也。可慨也已。 
專電 
[電一（北京）]  
　　吏部度支部會奏趙爾豐奏改邊務人員薪水保奬辦法准照所擬辦理 
[電二（北京）]  
　　粤川漢路借欵近又開議擬照前數减半 
[電三（北京）]  
 
 

Page 4

 
 
　　東督錫良奏請以張福田署度支司 
[電四（北京）]  
　　分科大學明春准開辦 
[電五（北京）]  
　　民部又議裁撤外城總廳 
[電六（東京）]  
　　日本明年十一月在九州舉行陸軍特别大演習預定以久留米地方爲中心點 
[電七（東京）]  
　　日本水雷驅逐艦雷號昨於函館近海與輪船金龍丸衝撞沈没溺死二名因水底過深不及救出 
緊要新聞一 
[錢恂封奏之内容北京]  
　　上月廿五日外部代遞出使大臣錢恂奏摺二件探得第一件係表章自已在外國廿餘年保存漢家制度不爲外界所奪並請旨通飭駐各國使臣不許削髮髮服應一律如中國官塲模様以示尊崇本國制度云云其第二件係主張一妻制度並帶以鎖港議論略謂近來各國使臣在外日久往往有取納外婦爲妻妾者此乃傷風敗俗之舉其有傷於國體甚大懇請朝廷明降諭旨嚴行禁止等語聞錢恂上此二摺之原因係與和使陸徵祥有隙而陸又爲錢之原保大臣在列不可明參遂欲借此以爲暗傷之計緣陸使曾娶外婦且喜着西服也不料此摺上後甚不稱旨朝廷閱畢即交與那相那出謂人曰錢恂眞可謂熱中但惜遠在萬里揣摩意旨不免南轅北轍云 
[毛慶蕃革職原因北京]  
　　甘肅藩司毛慶蕃奉旨革職已見明諭兹悉此事原因自監理財政官劉次源抵任後毛遇事與之齟齬致清理財政局之詳細表册此時尚無從編纂日前由劉京卿電禀度支部堂官和盤托出并懇辭差經部中調查明確知該京卿所陳毫無揑造左右各堂僉以清理財政其樞紐全在監理官而藩司之與監理官爲難者近已日有所聞非懲治一二不足以警其餘遂將毛藩司阻撓憲政情形據實上陳請旨革職 
[澤公自請辭職不准北京]  
　　度支部澤公因財政困難自請辭職已誌前報專電兹悉原奏内容略謂財政不外開源節流二說以言開源礦路其大宗吾國自開辦礦務以來利益不見其多路政則除京漢以外率多虧折而節流又無流可節未來之開支尚不知其所底止奴才才力不及務懇另簡賢良云云摺上即荷攝政王召見温語慰藉謂我尚無休息之時汝當始終報國云 
[湯提學奏對詳誌北京]  
　　湯提學壽潛所上封奏屢誌本報頃更探得詳細第一次封奏之第一件治本治標二說其治本四策不外用人興學正宮廷定朝議等語其治標四策第一懇請促短國會期限第二募集國民公債清還償欵第三聯絡與國締結攻守同盟之約第四易服削髮一新天下耳目至第二件則係懇請放歸田里中問可誦之語如臣自入京以來却步於正陽門之鐵軌迥車於克林德之石坊奮不欲生安能入仕語極慷慨未後并有伏懇朝廷厲行霹靂之手腕持此積弱之國勢微臣雖不入官亦得完全我國民資格等語 
　　湯提學請訓時陳詞頗多略謂人臣事君以言今當闕辭不敢不盡（一）報紙爲朝廷第一喉舌縱有過激之處要無不肖之心當此外憂内禍交迫之時萬不可有封閉將館之事使志士寒心輿論不彰（二）言官爲朝廷第二喉舌朝廷尊崇言官方是好氣象國會未開設之前所恃以通上下之隱者惟此不宜過抑（三）用人當求之恬淡一流人物方能擔任國家大事若使躁進者濫登榮顯則知恥有爲之士必掛冠而去甚非奬進人才之道（四）國際上之交涉宜大權操自朝廷萬不可輕聽外交官之邪說使主權盡喪陳詞旣畢又伏詢方今朝廷之上有血性而可與共患難者有幾人攝政王亦相顧歎息不止湯又奏稱壽潜年已五十餘再見朝廷不知何日今當闕辭尚望再容壽潜一言攝政主頷之叩其所陳則曰伏懇朝廷再不可用袁世凱詞畢即退 
[組織諮議局機關之反對者北京]  
　　江蘇同鄉京官以本省開設諮議局公舉議員輔佐行政京都爲首善之區定須立一總機關以相聯合自秋間擇梁家園惜字會房屋每間一星期即十四日招集同人於下午到會集議業已舉行四次贊成者尚不乏人現公議推陸潤庠陳名侃二君爲代表而陸陳二公頗示反對之意不知能逹目的否也 
[國會請願之響應北京]  
　　自蘇直諮議局提倡速開國會問題全國人民幾於同聲響應兹聞攝政王日前曾在三所特召諸王大臣垂詢此事並有民氣勃興至爲可喜之語那中堂亦極力贊成惟某 
 
 

Page 5

 
 
某王大臣則以事體重大須候各省呈遞請願書時再行從長計議 
　　聞順直諮議局現舉王君勵齋張君鼎臣孫君伯蘭赴上海聯合各省請求速開國會 
[籌還國債之響應天津]  
　　直紳發起籌還國債會電請各埠商會贊成等情已誌前報兹將各處覆電列後以徵我商界同胞之熱誠 
　　杭州覆電天津商會有電悉祈並電浙撫轉逹紳商會同發起籌議　　奉天覆電天津商會鑒電悉敝會全體贊成 
　　承德覆電天津商會鑒來電已悉籌還國債義不容辭惟熱河商務未臻發逹籌集不易但同屬食毛踐土自當盡心竭力協助貴會以盡人民之義而保財政之權 
　　濟南覆電天津商會鑒電悉俟接到章程後議覆 
　　九江覆電天津商會鑒電敬悉事關國事如何籌辦俟章程一到卽將會議情形電知 
　　山海關覆函二十五日接到电函足見諸君子身誠擘畫爲國家紓因難爲國民謀幸福欽佩之至當於二十六日開會集議各商幾於聞聲響應踴躍贊成隨即互相簽字除分逹各鎭分所一體照辦外靜候章程寄到照行 
　聞攝政王以天津紳民舉辦國債會確徵愛國熱誠亟應加以鼓勵以促民氣之進行日前召見軍機時曾飭酌擬鼓勵國債會章程刻樞府諸公已在磋商一切 
　　京師勸學所聞天津紳民倡辦國債會特擔任此項演說以資提倡而促鉅欵之速集 
　　天津國債會倡辦以來贊成者甚多聞天津耶穌教公會現亦開會贊成此舉又北叚某巡官聯合警界多人倡議量力捐輸 
　　奉天學界聞各國監督中国財政之說人心大爲激昻當由各學堂發起倡辦國債會師範學堂舉曹君忠周吳君雲舫爲代秀高等學堂舉楊君景時欒君沛生爲代表中學堂舉劉君宗升等爲代秀由各學生節縮膳費捐銀三千餘兩聞各州縣學堂亦將陸續舉出代表到省會議辦法 
[吏部議覆核實保案北京]  
　　日前給事中聯魁封奏保舉太濫一摺當奉上諭着吏部議奏頃聞吏部已經議妥擬稿呈堂略謂吏部對於京外各衙門之保舉綜覆未嘗稍寛惟奉旨依議之件部中無從過問至該給事中所請實缺人員已保丞參及京堂者開去底缺一節自應如其所請伏候聖旨裁奪云云聞不日卽將呈遞惟該部右參議吳敬修即以實缺參議保在任候補京堂者不識能開底缺否也 
[翦髮易服最近消息北京]  
　　秋間軍諮處朗濤兩貝勒曾上封奏請定大元帥服制其摺當交政務處議奏現聞各部尚書中鐵寳臣尚書贊成最力其餘各大臣皆膛目不敢有所主張惟日來洵貝勒又由外洋電致朝廷謂非剪髮易服不足振起全國之精神懇請明降諭旨而湯提學所上封奏亦申言此事故日昨朝議對於翦髮易服之事决定先從軍學界變起以遞及於一般人民并嚴諭軍機大臣政務處下期會議赶緊議覆上聞 
　　又聞濤朗兩貝勒日來游說各王大臣甚力故慶邸已十分贊成澤公亦無異議惟鹿軍機尚期期以爲不可 
[清理財政處人員名單北京]  
　　日前度支部財政處傳奉堂諭清理財政處開辦之初業經先設總務收掌兩科除提調帮提調總辦帮辦各員業經另單派定外總核坐辦科員書記等現已派員充補兹將派定各員列後總務科總核帮辦吕彦枚坐辦周宏業劉保慈京畿科總核幫辦張茂烱坐辦左景亮遼瀋科總核幫辦李蘭馨坐辦葛毓芝江贛科總核帮辦應國樑坐辦朱文鈞青豫科總核帮辦劉澤熙坐辦陸定湘鄂科總核帮辦吳晋夔坐辦李思浩閩浙科總核帮辦稽岑孫坐辦陳威粤桂科總核幫辦雷多壽坐辦樓恩浩秦晉科總核帮辦李維熙坐辦許壽昌甘新科總核帮辦錢錦孫坐辦朱鈞聲梁益科總核幫辦徐文蔚坐辦陶壎收掌科總核奎濂坐辦宋文祚科員兼書記程𩆩楊廣元安當世胡鳳夔吕宗恪榮勛秦興生金興華王之愷共分設十二科 
[京師近事]  
　　聞海軍大臣洵貝勒之隨員致函京友云抵某埠時逋臣康有爲投刺請見謂有要言面陳洵勒貝以黨禁尚未開釋格於成例不便親與接洽囑隨員某某見之康有爲與隨員寒暄甫畢知不得望見顔色即向隨員告退曰貝勒爺旣不許見逋臣亦無所言卽默爾以出 
　　法國學務委員現由學部派定前駐法公使館員王石琴充當比國學務委員則派前留學日本學部小京官高逸充當聞該二員赴任時須先繞道英國與現駐英國之代理學務委員刁作謙核算賬目緣刁作謙本蒯禮卿京堂隨員當京堂歸國時游學經費盡交與刁作謙管理刁受事後染指甚多其所娶外婦消費即已不資英倫留學諸生久有煩言日前 
 
 

Page 6

 
 
　　與刁同事某某聯名具呈學部盡揭其短懇請派員查核帳目故學部派遣王高二員遂附加以會計檢查之職 
　　聞近有留學生電致政府均係關於外交各事一東三省之交涉一山東之交涉一河南之交涉一澳門之交涉一雲南之交涉此電有三千餘字之多聞有交政務處會議之說 
　　雲貴總督李仲仙制府昨日電致政府及東督商酌滇省路礦與某國交涉辦法政府已飭力爭而錫督覆電亦謂此項交涉前在滇任已與劃清界限無如某國久思染指横蠻無理請調查劃界原約再與力爭 
　　西寗辦事大臣慶恕電致外務部稱青海地勢隆高饒魚鹽之利爲天然游牧塲蒙古人居此者凡五部二十九旗現有多數俄人攔入此間畜牧與蒙人時起爭端請向俄使先行駁詰以免釀成交涉 
　　前俄商羊迷量夫持光緒二十八年之勘礦廢照擅開黑省謨爾河五處金礦及附近煤礦屢經阻禁不從經外部與駐京俄使開議俄使已允禁止惟要求賠償該商用去各欵方能交還外部以此礦並無成約係屬私佔所云籌贖一節不能承認故一時尚未决議 
　　攝政王日前召見軍機時垂詢湘鄂路借欵問題及湘鄂紳商拒欵情形某中堂力陳借欵之害與自築之利極爲明悉懇切攝政王頗爲動容當飭會同郵傳部徐尚書並電湘鄂兩省督撫妥商辦法 
　　聞攝政王因振貝子近辦各差諸臻妥善日前散値後另起召見慶親王諭以將派載振御前大臣差使慶邸代辭未蒙允准不日定見明文 
　　前直督端方曾上封摺數件均誌本報兹聞尚有一摺係保染鼎芬鄭孝胥等四員者惟尚有二人姓名未得其詳 
詩評 
[拙哉毛慶蕃]  
　　我向謂度部之清理財政。所以爲各省藩司地也。外以總其責于藩司。内以受其成于大部。早一日清理。卽早一日有所歸宿。則藩司自以早日清理爲得計。而不謂毛慶蕃之玩延有如此者。 
　　我向謂正副監理之奏派。所以佐藩司之不及也。藩司于督撫爲堂屬。監理則以京秩而位居敵體。有正副監理。斯督撫之權日削。則藩司自應與正副監理。相爲指臂。而不謂毛慶蕃之違抗有如此者。 
　　然則財政之清理。赤于藩司有不利乎。噫嘻。吾不知之矣。 
[傷哉楊梅八株]  
　　牟勉與王鄭氏之互控也。其原因不過爲楊梅八株。而控之府縣。控之督撫。控之都察院。控之不已。而御史參矣。而牟勉革職拿問矣。 
　　以區區八株之楊梅。而糾結不解如此。所謂形同無賴目無法紀者。於此可見一斑。 
　　各地紳士藉權力以欺壓良懦者。往往而有。而合屬尤以健訟著稱。吾知此案發現後。其必稍稍斂迹也哉。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[增撫覆奏牟勉叅案之内容浙江]  
　　御史徐定超奏叅牟勉居鄉不法地方官扶同徇袒曾奉旨交浙撫查覆增中丞奉諭後當經密派候補知府邢延慶前往確查刻已查明禀覆由增撫覆奏云原奏稱黃巖縣監生山西候補知府牟勉光緒十八年間有同城俞德茂之妻陳媒孀居牟勉涎其多金欲陷以罪白晝誣姦率衆糾搶一空知縣蔡秉澄票差往拿未獲知府潘祖貽趙亮熙先後札縣嚴究卒以在逃案懸至今未結一節查俞德茂故後遺妻陳氏年逾五旬頗有財物牟勉卽牟甫生維時尚應童試與俞陳氏鄰居俞陳氏有子俞學培從翁繼善讀書翁俞兩姓本係親戚光緒十八年正月間翁繼善至俞宅與陳氏商訂館事牟勉率衆闖入誣爲通姦勒寫伏據並將衣飾物件搬搶一空俞陳氏赴縣呈控牟勉因刑書陳璞珊爲俞陳氏蓋用保戳投呈因此挾嬝將陳璞珊擒據關禁經前黃巖縣知縣蔡秉澄將牟勉拘案責押旋即保釋迨俞陳氏一再上控由前台州府知府趙亮熙遵飭親提而牟勉已隨其父牟育前赴四川以致案懸未結又原參牟勉與醫士張子棠有隙牟勉率衆毆其妻幾斃知縣朱濫章領闔署差勇圍捕其家竟越屋而脫一節查牟勉與醫士張子堂同院居住光緒二十二年六月間牟勉之子有疾激張子堂診治因往診較遲牟勉即率人至張子棠家毆傷其妻蘇氏並捲掠其衣飾張子棠控經該前縣關鍾衡差提未到是否差勇圍捕越屋而脫無從確查亦非朱鑑章任内之事嗣由進士梁殿標出具保結聲明牟勉以後恪守法紀不敢再生事端張子棠亦具有理明願息切結在案此牟勉未捐知府以前之劣跡均有縣捲可稽原奏謂其自少年已近無賴殆即指此又原叅牟勉冒捐知府分發山西光緒三十三年冬間丁父憂回籍守制恃符居里惡膽益張前軍機章京太常寺少卿王彦威家買有同城林桂芬楊梅山一片彦威殁後交其妻王鄭氏管業牟勉欺其孀老懦怯本年五月王鄭氏遣僕鄔升到山採摘牟勉誣爲盗摘伊山楊梅拖擁至家毒打甚慘鄰右居民幾爲涙下然畏其勢燄不發一言嗣鄔升之父來報王鄭氏遣族人王士江持其子王恭爵名片往詢杳然又遣馬興同去亦久待未回王鄭氏乃親赴牟宅大門深閉不得入聞士江號慟聲嘶恐遭不測擬赴縣署控訴俄見巡官賀翰銓率警兵數人舁王士江馬興同鄔升等到署市人來觀者甚衆邑令盧全章初不肯驗繼見衆洶洶始出驗得王士江等皆負重傷鄔升傷勢稍輕驗畢仍未拿犯勉恐事敗乃令其僕楊匡明破臂探肩裝傷求驗誣爲王鄭氏之姪恭贇所毆王鄭氏於五月十五十八兩日各遞一呈求邑令覆驗均置不理牟勉於六月初二日赴府誣控恭贇知府啓續派委員黃慶雲來縣偕盧金章赴山查勘王鄭氏繳驗契據甚明晰牟勉之山則無中證糧號府委畏牟勉兇横不敢發給勘單盧金章邀牟進署面商數次勉欲强縣令誣良爲盗雖未允行然案懸數月之久尚未訊辦一次（未完） 
[部員督運土貨出洋河南]  
　　河南許州至信陽州一帶所出芝蔴向銷售於沿江各省近日由京漢鐵路運至漢口卽整船載往歐洲前半月附輪船名廣西者逕運至法國馬賽海口共載重芝蔴五千噸合八百四十萬斤近日由京漢裝赴漢口者絡繹不絶徐尚書以鐵路性質固主招徠且土貨運出外洋尤於農商有益特恐站長仍有需索特飭梁局長阮總辦曁車務總管三員輪流前往各站督運以期交通利便聞上月三十日爲阮總辦輪往督運之期 
[粤督商撤桂邊法兵廣東]  
　　上月粤督袁制軍因桂邊法人駐兵一事密派李準前往查辦兹悉李已返省并帶有兩邊員及桂撫與該國交涉公文一大束并呈督轅據稱此次越境及要求駐兵各事係藉口邊勇勾通越黨而原因更由於西邊之南關後面及欽邊之白龍前面各地界限不清故肆意逾越有所藉口現由諒山親見法使商定清理界綫嚴定限制各事該使亦甚通融并云祇求地方治安均可商辦自當電知越督充行云云自應由粤速派妥員往辦等語袁督據情當即分檄司處刻日妥擬辦法派委魏瀚前往曾商妥辦 
[商法調查案討論會紀事]  
　　商法調查案討論會於昨日在上海愚園開會到者數百人午後一時摇鈴開會先由上海商務總會商學公會合詞報告本年商會總理爲周金箴君故兩會合詞由周君代表次由預備立憲公會會長鄭蘇戡君報告辦事之次序次由編輯員代表孟庸生君報告編輯之成績（原文見第二張） 
分類新聞 
政界 
[憲政館統計表核准展限蘇州]  
　　蘇撫接准憲政編查館王大臣 
 
 

Page 11

 
 
咨案准貴撫咨據江蘇調查局詳稱奉發民政財政統計胳表迭經遵飭電牘交催迅速赶辦而各署局所報送之件紛紜歧錯一經核駁復與未送相同屈計三十三年分全表告成財政當在年底民政當在明年二月仰懇垂念統計繁重咨請展限四個月俾得悉心辦理等因查各省塡送統計各表事關奏限本難再展惟如來咨所稱歧誤駁換各節自係實在情形若不酌量加展深恐舛漏百出仍非核實統計之意如如所請展限四個月未免爲期過長現據陜西吉林熱河等處業經陸續咨送到館雖或民政財政詳略各殊但使果能認眞督催未嘗不可從速辦理所有該省填送前項統計表應准酌展限期三個月務在本年年底以前詳細填表咨送到館以後三十四年統計各表並即接續趕辦毋得藉延是所至要除咨明民政度支部外咨復查照辦理 
[招考司法人員及檢驗吏辦法蘇州]  
　　蘇臬左廉訪以招考司法研究所人員陸續來轅報名者已有二百餘人再有法政畢業生及蘇州府獻局人員法學研究所人員足敷考試去取應即截止報名其廩增附貢各生中恐有假冒情事除札行各儒學查明具复並另行彚集示期考試外昨特出示遵照定期本月初六日起至十五日止報名各員邀同殷實紳商來轅投呈履歷親填志願保證各書如捐有職官及曾在各學畢業者務須帶同捐照及畢業文憑來轅呈驗不合不取再有曾習名法者須呈明在何處所習從師何人且須有監生出身方爲合格其招考檢騐吏學習所人員陸續來轅報名者亦已有一百二十餘人足敷考試去取應即截止除另行定期示諭考試外昨亦示期定於本月初六日起至十五日止着邀同殷實紳商來轅親填志願保證書並須聲明身家清白不食洋烟方爲合格 
[嘉定自治公所舉定議員太倉]  
　　嘉定西門鄉籌備自治公所於六月初十日成立即從事調查戶口及選民於八月底竣事計人口在五千以上照章應得議員十名即於九月宣示定期選舉曾經呈請地方官轉詳蘇省籌辦處批准照辦兹已於十一月初一初三等日舉行乙甲級選舉計乙級舉定議員五人周傳詔黃世祚陳宗元黃守恒王安福甲級舉定議員五人查楨爕陳宗鑒蕭嗚盛潘錫祺吳宗淦業已分别知會并呈報省城自治籌備公所矣 
[太鎭巡警教練所成立太倉]  
　　警政本治安基礎爲實行憲政之預備兹聞太倉州湯直刺鎭洋縣胡大令提倡警務籌備開辦經費照會警務公會會長錢紳泰階爲教練所所長並札委巡警畢業學員李紳家騏楊紳瑛汪紳昌鼐分任教習文牘庶務稽察事宜李紳等以經費支絀均盡義務並不支取薪水及夫馬等費官紳協力想警界前途自此當日有起色矣 
軍界 
[江南陸軍第二次退伍鎭江]  
　　南洋第九鎭新軍騎砲砲工輜各營曁三十四五六四標目兵已於今春辦理退伍共計五百餘人業經分别歸農兹徐固卿統制以各營續補兵士截至今冬已届三年期滿飭令開册呈送定於嚴月十五日行第二次退伍禮其人數約在一千餘名左右來春遣送回里一面續行開徵以足兵額現駐鎭陸軍第三十五標統帶敖君正邦已奉札遵照矣 
[派員扼守閩江海口福建]  
　　閩口自馬江以逹白犬盤旋屈曲足稱天塹之雄若棄而不守豈非坐失地利近日傳言松帥已擬遴委陸軍小學堂畢業生王麒督兵駐守要隘以當一面 
[咨請協緝標營司務長安慶]  
　　江蘇某標營隊司務長張玉得原籍皖省近因經紀隊下帳務在外虧空甚夥乃藉採辦物件之隙私行潜逃當經該管帶偵知派員四處找尋嚴行拿辦以肅軍紀禀由統領官轉詳蘇撫咨請皖撫札飭該逃弁原籍地方官嚴密拿獲解營訊辦 
學務 
[旅寗學界對於袁州革董之呼籲南京]  
　　江西袁州旅寗學界致學部電云宜春毁學一案贛撫前據已革周守朦禀奏革學董廬元弼現經清鄉委員楊道確查具覆盧以辦學見忌虎紳徐貞等乘前革縣吳徵收統計揑稱學捐糾衆圍城脅周守出示禁學燬全邑學校二十餘所是盧實寃屈咎在徐等今徐仍負嵎盧寃未伸學務生機斷絶乞大部電撫憲拿徐等嚴辦以懲銀黨學務幸甚旅寗袁州學界葉鈞等四十人公仰 
[北洋中學堂實行停辦天津]  
　　直隸提學司前奉督憲面諭因北洋中學堂費用特鉅一切急難整頓應即停辦以節經費並將學生分送各學堂等情當經學司札行該堂遵照已據該堂管理人開送學生願請咨送各項學堂清山前來業已分别照咨以備前往求學云 
[宣城學欵支絀之現狀安徽]  
　　宣城縣創辦模範小學各學堂經費及委員薪水銀兩所有原捐之欵核其所需實入不敷出又無别欵可籌賠累甚巨現經該邑沈令擬請統歸公欵内支銷俾免缺乏刻已上禀撫台核示祗遵矣 
實業 
[展覽進行會開會紀盛天津]  
　　直隸出品協會於本月一日在公園開會一切鋪陳點綴極壯觀瞻士山前有松坊一座額書展覽進行會東西兩馬路亦各有松坊西額書展覽售品處東額書展覽陳列處沿路均懸紅燈售品處在學會處内陳列處在考工廠内是日早工藝局總辦孫多森觀察於各處照料一切下午三鐘護督崔方伯蒞會演說聞該會曾委員三十餘人往各縣徵求物品用欵至三千數百兩之多而各處送來天産及製造各物品僅二千餘種未免太少云 
[公儲局限制存欵用銀之不便武昌]  
　　湖北公儲錢局與儲蓄銀行性質無異現因各商號以錢欵來局存放者有二百餘萬之多該局放出生息則須改用銀兩銀元一經兌換虧折甚鉅而部章又以各錢局印行錢票太濫特行限制將來官錢局錢票必少誠恐各存戶一時來局領取錢欵無以應付是以公儲局特向官錢局提出錢票二百萬示令各存 
 
 

Page 12

 
 
錢之戶赶將錢欵全數領出嗣後一律不再收存錢欵須以銀兩銀元交局方爲儲存云云但公儲局係爲便利貧民而設小民食力所入皆係錢欵今改章須以銀存放是何異禁止貧民存欵乎 
[維持湘省銻業之計畫長沙]  
　　農工商部湖南礦務議員莊紳德鈞以近來時有外人來湘包攬銷售生銻因擬隨時杜絶設立湖南銻業公會以爲維持前已呈請撫部院略稱湖南商礦生銻每年約一萬噸每噸現在時價八十兩每年約需銀八十萬兩擬請憲台發官本銀十萬兩三路礦務總公司籌集本銀十萬兩各屬分公司礦商籌集本銀十萬兩共銀三十萬兩設立湖南銻業公會官商合辦官主保護懲罰之權公司任統攝稽察之責礦商任辦事買賣之責官商聯爲一氣將各路商礦生銻之願出售者照時價收買不願賣者抵押售價之半以資接濟通省生銻統歸本會銷售自不致跌價搶賣必能漸有起色惟本銀三十萬兩尚恐不敷周轉查大清銀行廣告有借欵押欵等條生銻性質甚佳水火綠繡均毋庸慮以官商合辦之銻業會將性質最佳之生銻向銀行押欵較之尋常放借更爲穩確銀行貸欵錢店每三四月結算一次付給利息今以生銻押欵如存儲逾三四月未售亦照錢商通例清息轉押事關湖南全省公益大清銀行亦必樂予贊成仰懇憲台知照銀行豫爲商定並請飭令勸業道迅速妥籌辦理庶能外弭約患内保利權各路礦商於萬難搘柱之時得此拯救鴻施感戴曷有涯涘至押欵多少　難豫定每年多或三四十萬少或一二十萬總以現貨押銀隨售隨還萬不至有扯空拖欠之獘云云已由岑中丞檄飭勸業道唐觀察會同蔣紳妥籌辦法並會商大清銀行可否以生銻押欵禀候核奪矣 
[查封私開宿松煤礦安慶]  
　　宿松縣㹀牛山煤苗甚旺當兹講求礦政開闢利源之際殷實紳商遵照新章原不禁其開採詎該縣武生張顯光不遵開礦新章在該山私行開採以致山主具情在上憲衙門控訴飭縣查封不准爲他人占有矣 
雜記 
[擬請變通海河裁灣取直辦法天津]  
　　海河裁灣取直已經修改河灣兩處刻下仍續挖第三叚擬將上口設在大趙比庄及小趙比庄之間下口設在大鄭庄及王四樓之間開挖直河一道約三十里不日插標買地明春開工傳聞該河灣一帶之居民惟恐海河取直該處河灣作廢一帶村民食水灌田殊多不便擬請海河工程司變通辦理以濟民食 
[諸無賴調笑婦女紀聞蘇州]  
　　蘇城道前街一帶近有王和尚詹和尚王壽田錢桂男鞋子阿慶及李姓查姓等一班無賴忽而衣履翩翩忽似學生裝束横行街市或乘馬冲突專以引誘良家婦女及恐嚇詐騙爲目的前日西支家巷倪德升銀號内倪某之女作女學生裝束傍晚倚立門首若輩即遂向之調笑人衆口雜互相傾軋遂致用武倪女亦被打倒在地經巡警聞聲前來若輩遂鳥獸散僅拘獲王壽田一人至西路三區局中判王罰路燈十盞先行交保俟獲到全案各人再行解辦 
[盤門内火燒情形蘇州]  
　　蘇垣本月初三日夜二鐘時盤門内梅家橋地方某姓家因洋油燈潑翻起火延燒當經衆鄰居四處敲鑼無如天寒夜夜經理救火聯合會務人員及各水龍人等皆在熟睡之時無人顧問即糾察使廟及附馬府堂之水龍亦不出來後經衆鄰居極力救息老媪一人被燒斃命房屋則僅燒去兩三間云 
[難民凍斃慘聞湖北]  
　　本年漢沔被水冲淹之灾民赴郡城逃荒乞食者甚夥均在各山脚一帶隙地等處搭蓋蘆棚居住上月二十七八等日天時陡變大雪紛飛者幼荒民等不惟無食度日且無綿衣衞身聞十有八九爲嚴寒凍病而致斃者 
[巨宦遷松瑣志松江]  
　　現護兩湖總督楊制軍及其介弟前淮揚道楊觀察之眷屬均遷居松城分租城北于宅城内孔宅定初四日進宅先期函請府署派人照料行李 
清談 
[我]  
　　我誦胡議員之言曰。凡我省興革要政。百思而不得一語。而空言敷飾。藉露頭面。又非所甘此非冷袁語乎。 
　　又曰。以故到局月餘。飽食終日。絶無事事。惟三五日一至會塲靜坐。拱手聽命。即起立一端。亦以質魯未能細究。竟致盲從衆人。捫心愧汗此非冷嘲語乎。 
　　又曰。若復不知自足。濫受加費。濂即至愚。何至無恥若此。此非熱罵語乎。 
　　又曰。又復請加旅費。督憲將視議員爲何等人。天下將謂諮議局爲何等地。此非熱罵語乎。 
　　又曰。生民瘠困極矣。又何必僕僕焉不憚煩。設此優孟衣冠之諮議局。令我湖北同胞擔任此。每年數萬虛糜之巨欵耶。此非熱罵語乎。 
夫以同爲諮議局議員而先自冷。嘲熱罵若此。又何責乎外人之冷嘲熱罵爲。 
[胡大濂殆未知議員之爲]  
[議員者]  
　　異哉胡議員。矯哉胡議員。吾不知湖北各議員。見此當作何語。吾又不知二十一省各議員。見此更當作何語。 
　　今日之諮議局。固諸議員應享權利之地也。在諸議員之意。豈不曰以全省所托命之人全省人出貲以公養之。分也亦理也。即或竭其血汗之金錢。省其俯仰之事畜。以公養此全省人民公舉之議員。或厚其廩餼焉。或優其川貲焉。果誰得而議其非者。而孰知竟有胡議員其人在。 
　　雖然。記者不敢謂胡議員是。是胡議員者。必非各議員。則非特開罪於各議員滋甚。且將何以處夫薄議員而不爲。甘心犧牲一時之利益。而屈充書記長者。 
嬴談 
[研究魚壽新法]  
　　欲研究魚之壽夭。可由耳鼓骨上之膜計算。蓋魚每年必生新膜兩片。灰色者生於春夏。黑色者生於秋冬。且每片層疊。井井有序。見而易辨。一年必生兩片。按是法求之。几深海重洋之魚類。可驗得年數。並可知最長壽者。能活幾年。 
[獻館弭患新法]  
　　戲館建築法。宜求精密。西人思得一法。凡造戲館者。須擇空曠之地。造高大數層房屋。或因人多。偶致失愼。則一切器具。不須人手移動。將所設機關一轉。則各式器具什物。俱移於門外矣。或於失愼時。人多擁擠。不能行動。則將轉關一動。可使房屋旋轉。而人已各得乘間而出。無一損傷。此亦弭患之妙法也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
本堂諸品陳膠先由主人不惜鉅資在未開張三年前設厰於後馬路選青里内此固昭昭在人耳目擇料旣正製法尤精清潔道地與衆不同高明自能鑒别當此冬令以供遐邇購取諸凡補劑飲片丸散膏丹莫不竭誠考究加意精研聊副主人之用意凡仕商惠顧請認明本堂庶不致誤 
[老公茂洋行廣告]  
茲有英國孟皆斯德地方堆得利司曼利廠所造各種機器本已馳名久遠業經精益求精特出心裁專造現種紡織機器並里脫斯地方格陵蘭培脫萊公司所製之油廠機器其機器之靈捷質料之堅固均稱獨一各歸本行一家經售凡鉅紳大商賜顧者請駕臨江西路念二號本寫字房閱看樣本裁酌可也此佈 
 
 

Page 18

 
 
各省開辦諮議局 
[蘇撫剳復諮議局議案彙錄]  
　　（一）據江蘇諮議局呈稱議决實行禁烟案一件繕摺呈請公布等情到本部院據此除咨請督部堂會銜札飭南洋官報局公布並分行藩司臬司禁烟公所外爲此劄行諮議局查照 
　　（二）宣統元年十月二十二日據江蘇諮議局呈稱會議議决整頓稅契方法一案等情到本部院據此除行蘇藩司按照劄復各節悉心酌核具復核辦並將推廣原案一節咨請督部堂核飭遵辦爲此先行劄復諮議局查照 
　　（三）宣統元年十月二十二日據江蘇諮議局呈稱議决整頓征收丁漕積弊一案等情到本部院據此除行江蘇兩藩司核飭各屬一體遵辦外爲此劄復諮議局查照 
　　（四）宣統元年十月二十三日據江蘇諮議局呈稱議决整頓運商違章朦收一案等情到本部院據此除咨請督部堂主政核辦外爲此劄復諮議局查照 
　　（五）宣統元年十月二十三日據江蘇諮議局呈稱議决補救淮南鹽務一案等情到本部院據此除咨請督部堂主政核辦外爲此劄復諮議局查照 
　　（六）據江蘇諮議局呈稱議决代呈商法調查案呈請咨送法律館以資採擇一案等情到本部院據此除咨請督部堂挈銜咨送法律館大臣採擇並飭登南洋官報公布外爲此劄復諮議局查照 
　　（七）據江蘇諮議局呈稱議决整頓商會以圖進步一案等情到本部院據此宣原案四條切中情弊力謀改良進步辦法至爲切當各處雖有商會而商務毫無起色皆未注意於此之故應即飭知總分各會即日妥議辦理一面資會農工商部立案除咨請督部堂主政挈銜分别公布外爲此劄復諮議局查照 
　　（八）宣統元年十月十九日據江蘇諮議局呈稱公决建議本省漕糧改折銀兩併歸地丁征收奏銷一案等情到本部院據此除行蘇藩司糧道確核具復并咨商督部堂外爲此先行劄復諮議局查照 
　　（九）宣統元年十月十八日據江蘇諮議局呈稱議决度量權衡改制推行一案等情到本部院據此查諮議局章第二十二條諮議局議定可行事件呈候督部堂撫部院公布施行前項公布施行事件若督撫不可爲然應說明原委事由令諮議局覆議兹察核所議度量權衡推行案聯合農會組織農林公司案一件本部院尚有意見欲待磋商者合照章說明原委事由盼即覆議具復以便公布施行除將即可公布施行者先行蘇藩司曁農工商局並咨督部堂核辦外爲此劄行諮議局查照 
[各省諮議局議長副議長人名表]  
　　憲政編查館對於各省舉定諮議局議長副議長一事屢經咨催昨聞各行省均已報到兹特揭錄於左 
　　直隸正議長閻鳳閣副議長谷芝瑞王振垚 
江蘇正議長張謇副議長蔣炳章仇繼恒 
奉天正議長吳景濂副議長孫百斛袁金鎧 
黑龍江正議長王鶴鳴副議長李品堂戰殿臣 
江西正議長謝迼涵副議長黃大壎郭賡平 
安徽正議長方履中副議長李國筠竇以玨 
浙江正議長陳黻宕副議長陳時夏沈鈞儒 
山西正議長梁善濟副議長杜上化劉篤敬 
山東正議長楊毓泗副議長王景禧于普源 
河南正議長杜嚴副議長楊凌閣方貞 
陜西正議長王恒晉副議長郭忠清李良材 
甘肅正議長張林焱副議長郭銳嘉年黼堂 
湖北正議長吳慶喜副議長楊化龍夏壽康 
湖南正議長譚延闓副議長曾熙馮錫仁 
四川正議長蒲殿俊副議長蕭湘羅綸 
福建正議長高登鯉副議長劉崇佑陳之麟 
廣東正議長易學清副議長邱逢甲盧乃潼 
廣西正議長陳樹勛副議長唐尚光甘德蕃 
雲南正議長張維聰副議長張世勛叚宇清 
貴州正議長梁嘉藻副議長譚西庚牟琳 
要件 
[上海商務總會商學公會兩會合詞報告]  
　　本會前年四月發起由商界調查商習慣擬訂商法調查案一事業已於前年七月商請預備立憲公會主持其事又於是年十月邀集各貴會代表在上海討論一次衆皆以爲此事極應辦且不可緩辦本會承各貴會之贊成深爲欣悅自發起之日起至前次大會時一切情形均於前次會塲陳述各貴會均已周知大會之後又經疊次通告雖二年之中各貴會總協理不無更易而文書固在自無庸複述此次邀集諸君之宗旨一則聯絡氣誼藉此籌商我商業上改良改步之策一則編輯所編成之公司法調查案雖經郵寄請各貴會研究而各貴會亦均有信來表示贊成之意惟其中尚恐有應行商榷之處非文字所能盡傳晤對一堂終勝於文書往復故此會亦决不可少一則第二編輯商法總則於前日始能脫稿未及郵寄亦須趁此大會當塲計論以便一併呈送農工商部法律館核定呈送部館應如何措詞亦須公同商定此爲本届邀集大會之宗旨至吾國商業凋敝全賴國家法令維持應否由我衆商會合詞請求政府將最切用之商事法令從速編訂以資利用之處亦爲我商界中一大問題諸君旣不遠千里而來願盡數日之長一一商妥是所至幸至此事辦理之次序前已議歸預備立憲公會主任應請預備立憲公會會長報告 
[預備立憲公會報告]  
　　此事自經上海商務總會商學公會議歸本會主任後本會卽於前年七月間設立編輯所聘任編輯員秦張湯孟邵五人而秦君瑞玠寔總其成 
 
 

Page 19

 
 
至上年秋間諮議局籌辦事起邵孟二人先後辭職本擬續聘一二人因一時不獲其選遂由秦張湯三君終其事而秦君之辛苦益多其始終在事料理一切者爲孟君昭常孟君並不支取薪水故與編輯所經費無關而辛苦經營實亦並匪淺鮮上年春夏間以爲第一編公司可儘秋間脫稿故先約各埠商會於秋冬間開會不意編輯諸君屬稿時反復詳審一再商改費時遂多至十二月始克告成今年三月始印刷成本及寄至各埠再假以時日從容研究當在秋令而其時各省諮議局正在開會期内各商會及編輯諸君均有被舉爲議員者此開會之所以遲延至於今日也今日應議事件按之發起時之初意正宜將所編各稿公同討論取一同意然後上之政府蓋我商人旣得同意則我政府自無故拂與情之理故此次開會之結果宜將呈詞商定本會并擬請編輯員中公推一二人前往京師親赴農工商部法律館投送旣可向部館陳述我商人之意見亦可請示部館對於我商人之意見總之以要求早日審定早日頒行爲主調查案中所列各條有應認可者則認可之有應駁改者則駁改之吾商民固無所容心惟有此一份資料或認可或駁改均可省却無數時間而吾商人可早受法律保護之利益此即前年發起時之本意也鄙人述此以定今日會議之範圍至討論稿中内容應請編輯員陳述意見再由公衆决之（編輯員意見明日續登） 
本埠新聞 
[關於城廂自治選舉之文告]  
　　上海縣由大令昨日出示云准總工程局總董李紳等呈稱本年更選局董遵照城廂自治章程辦理將總工程局作爲城廂自治以所曾經呈報在案查本届選舉照章由董事會辦理假同仁輔元堂爲選舉調查事務所於五月初一日開辦現在調查選舉名册業已告竣定於十月二十五日起至十一月十五日止爲宣示人名册之期在此二十日期内如本人以爲錯誤遺漏得按照章程第三節第十一條取具憑証聲請更正所有選舉合格者計共三千五百六十五人以稅捐核分甲乙兩級計甲級三百十七人乙級三千二百四十八人定於十二月初六日乙級投票初七日乙級開票初九日甲級投票初十日甲級開票又准另呈以原定投票所僅祗一處查照章程以本邑城廂區域人口計之自宜分設現定城外東區南區投票即在總工程局其城内各區投票在同仁輔元堂選舉事務所城外西區北區新閘老閘江境廟投票在官契總局開票處設在總工程局請賜出示俾衆周知各等情到案准此合行出示曉諭爲此示仰闔邑選民人等一體知悉工程局宣示名山如有錯誤准於期内聲請更正俟届時分别前往遵章投票聽候在工程局當衆開票務各恪守定章毋稍觀望違延自誤 
[總工程局選舉總董之預備]  
　　本邑城鎭鄉地方自治事宜現經地方自治公所董事開辦選舉已紀前報兹已會同學界董事將各處區域劃定後分别繪圖並將西南兩區圖式一併繪就移送各該區收管以備稽攷 
[瑞升督抵滬]  
　　升任鄂督瑞莘儒制軍於昨日午後三時半由蘇乘尃車蒞滬卽換乘雙馬車至小沙陀公館駐節本埠官塲均赴車站迎迓沿途由閘北騎巡隊與捕房所派警衞隊護送聞制軍暫駐幨帷即須入都請訓然後赴鄂履新 
[城東女學開設游藝會]  
　　城東女學社定於初九日開第七次游藝會聞會中分商業新聞成績烹飪洗濯音樂游戲七部并於音樂部中特設模範小兒室滬南初級小學幼稚生演習洗濯法及洒掃應對進退等作法併將自製手工物品及烹飪練習會所發明之糖食供來賓購辦聞於上午招待男賓下午招待女寅兒童入會觀覽尤所歡迎云 
[俄皇延辰]  
　　昨爲俄皇萬壽之期駐滬俄總領事在黃浦路公館盛飾供張以伸慶祝昨晨滬道蔡觀察並公共公廨寳讞員均赴俄署道賀 
[麥總巡由蘇回滬]  
　　福州路總巡捕房捕頭麥突生君請假四天赴蘇游玩業於前日返滬昨入捕房辦事矣 
[錫金日報違章被扣]  
　　無錫近創錫金日報在涙印刷每日由火車託人帶錫銷售因未赴郵政局掛號昨經郵政包探王梅廷在火車站查獲五百餘張連人一併帶局禀奉總理郵政西人諭飭存候核辦 
[輪船起火卽熄]  
　　本埠寗紹公司經理之德興輪船昨日午後由長江各埠運貨開回滬上抵埠後適値星期未將各貨起卸不料旁晚時該輪貨艙中所裝芝蔴堆内不知因何起火幸即覺察該公司立刻報知總工程局驅皮帶龍到船施求得熄未肇巨災 
[城内]  
　　召充地甲○十九舗地甲楊馥病故業由頭舗地甲施福投案報明旋有楊復之子楊貴具禀到縣請求接充田大令不准另出示諭召充 
　　飭檢規章○徽州人郎桂山即郎桂亭因雇用湖北人日前具禀到縣稱同業恃衆把持一案經各同業將郎扭空奉諭收押昨日田大令諭飭郎桂亭將同業所擬規章速爲檢出呈候核辨 
　　盗刦學董○西鄉蔣家樓學董蔣菊蓀家前晚夜半有盗匪二十餘人撞門入内將衣服洋銀各物搶去不少並將該董之弟所開南貨店亦搶刦一空昨日二十八保頭圖地保沈哲成投縣報緝 
　　道批○王豐玉等禀批案經禀縣核准詳道批明立案此項公地本係沙柴業顧盛葉三姓輪流管業現因三姓皆係婦孺故議歸西成小學校承糧經理在顧盛葉不過收回歷年修費並非價賣而西成小學校亦祇暫管收租充費未可據爲已有應再切實申明以免爭執並將學校所繳之洋由縣暫存勿遽分結俟議妥再行飭領仰上海縣核明諭遵具報王賡詩禀批已據情詳復浙撫憲核辦着即知照 
　　官事○候補知縣沈師增昨日到道禀見新委巡警總局巡稽課員候選縣丞孫濤清禀知謝委並銷清道課員差上海綢捐南局委員知縣張運萬由蘇回滬銷收上海綢捐北卡委員候補縣丞吳德培禀謝蒙委新任湖廣總督瑞行轅文巡捕差江蘇撫標滬軍營管帶王雲華禀請感冐假一天 
[南市]  
　　瘋人圖盡○向業銀樓之浙江象山縣人陳雲興前因瘋疾復發經人送至城内普育堂留養醫治不料忽自行潛出前晚至南市 
 
 

Page 20

 
 
投浦圖盡由救生局救護得生仍送該堂收留妥爲醫療 
　　爭加船價○老白渡仁和船局主印阿元被倒印夢安扭至工程局控稱前因借洋五十七元出立期票逾期不理又圖將已賣之船加價昨奉傳同中証嚴同和陸國良訊得阿元所出賣契早已杜絶何得爭加船價判着帶出予限阿元明年起分期拔還 
　　搶取耳環○搶取油車碼頭軋花廠小主朱蓉生銀耳環之匪人陸根寳一名由南區移至工程局訊據失主投稱三次被搶均朱破獲詰之該匪供認此次貪小搶取餘贓並不供認判戒責二百下押三天贓給失主 
　　扭控庽客○寳興祥小客棧主顔瑞華扭控庽客王德標私取夾被出外當塲追獲人贓請究詰之王一味求恩判戒責一百下逐出境外 
[閘北]  
　　搶親罰洋○成衣匠李松亭前聘顔長豐之女爲妻近擬迎娶因顔索聘過奢李於前日黎明邀集多人並雇朱阿林之馬車前往新閘橋北首西街某絲廠門前搶親被巡士一併拘入四路一區經黃正巡官集訊判兩造邀到原媒理勸完婚朱違犯警章罰洋二元開釋 
　　報信受責○公益里居民周陶齋因伊甥張永泉之妻湏氏於八月間被包車夫陸阿金拐逃經周各處招貼懸賞尋緝前日有包車夫江阿六江阿大至周處報信被周扭至四路二區移解一區奉黃正巡官研訊阿六供陸拐出時曾在伊家住宿一夜餘供舍糊官以其刁狡可惡判責二百板還押阿大交保帮尋 
　　爭奪生意○永順地貨行股東蕭金榮李景永等前日與同業復泰行夥朱正和爭奪生意起釁蕭即紏集流氓多人將朱扭毆受傷由巡士一併拘入四路一區奉黃巡官諭朱先行延醫療治蕭李等暫行交保候查明實情再究 
　　控欠米洋○叉袋角陳鳳卿控陳阿寳欠米洋十二元經四路一區黃巡官集訊阿寳供此項米洋係顔寳喜經手與小的無干官判交保候傳顔到案核辦 
　　拐買婢女○鄭墨卿控張雪山拐匿伊婢瑞香經黃巡官訊押候查在案昨鄭復投案訴稱探明該婢實被開棉花店之某甲拐賣與張等語巡官命將瑞香提出覆訊供與鄭同判還押候提某甲到案質訊 
[英租界]  
　　懸賞查緝○滬南已閉鼎生錢莊經理王調甫因虧欠厚泰鼎昌等莊銀兩被控上海縣訊押究追旋經王友滬北順全隆洋行買辦保出料理詎王避匿不理兹原告一再禀催邑尊田大令飭差着保交案該保人被王波累昨投總巡捕房聲明能將王拿獲者愿酬洋二百元通風拿獲者酬洋一百元捕頭允爲飭探偵緝住居新北門城内案平街六十四號金宅於本月初三夜被賊竊去珠玉金飾房契借據保險單及綢皮衣等共五十餘件計値洋三千餘元曾報城内各區巡警局查緝無蹤昨金復投總巡捕房訴明前情請緝並稱能將人贓並獲者愿酬洋二百元捕頭准爲飭探查緝 
　　减半賠洋○西人某甲控廣西路二百零三號雉妓王黛玉竊取鈔票洋四十元等情由探將王妓與傭王張氏一併獲解公堂訊押查辦在案昨日王妓愿賠洋二十元到廨求釋寳讞員即與西官商明准將王妓與傭一併開釋完案 
　　竊刀义○陳少山因竊英商新利洋行刀义銀表等物將贓分消揚州等處由廨訊押在案昨奉寳讞員派差協探李星福徐阿華帶同陳竊持文赴揚州移吊各贓以憑核辦 
　　竊鈔票○南川虹路宏盛米店夥華筱揚昨日身帶鈔票洋六十元行經乾記弄被賊悉數摸竊華察覺後投總巡捕房報告捕頭即飭中西包探往查 
　　失物○漢口路妓女凌雲别墅前晚在天仙戲園觀劇失去金荳蔻匣等物即投老閘捕房報告捕頭飭探蔣文彬前往查緝 
　　火警○前晚一點二十分鐘英租界厦門路源昌東里第一百六十七號汪姓家後披屋内起火一時火勢猛烈延燒左右居鄰共燬樓房七幢旋經救火曾西人馳往灌息事後捕房恐有别情飭探目張寳榮往查復核 
[美租界]  
　　冐充巡捕○向在斐倫路宰牛公司包運牛糞之崇明人顧長江昨忽冐充捕房暗差向虹口老街方仁才葉桂生魚攤藉查臭魚爲名取去鮮魚數尾經人識破鳴捕拘入捕房押候解廨究辦 
　　跌傷頭額○周仁玉昨乘四十七號電車至西華得路新記浜路轉解處下車跌傷頭額由捕送入捕房轉送同仁醫院醫治 
　　女孩迷路○昨有年約十餘歳之女孩在百老匯路迷途由捕送入捕房轉送公廨留養候領 
　　流氓搶帽○匪徒陳阿發前晚在西華得路搶取行人張關保之絨帽又陳阿桂在北四川路仁智里口搶楊炳之所戴之皮帽先後由探捕拘獲送入捕房押候解辦 
　　飭埋孩棺○南潯路二十七號洋房門前前晚被人抛棄孩棺一具報經捕房飭傳地保移去掩埋 
　　拿獲積竊○積竊唐小順福前與同黨阿良等行竊漢碧禮路某印人家鈔票洋傘等物昨經包探將唐緝獲押候補緝同黨解究 
[法租界]  
　　洋東拆股○福裕洋行主朱孔揚前被大昌洋行東具控避匿未獲前日始由英公堂拘獲移案聶司馬謂朱曰爾有控案三起一係福勲洋人控爾合開福裕洋行因爾避匿不願合開聲請拆股餘二起即是大昌洋東所控朱供福裕行係商人獨開雖在西歷九月一號與福勲洋人訂立合同然該洋人並未出過資本司馬又曰現在該行生財已存在九江路地方准爾前往檢查所有福勲合股之事准今日起作爲拆開如有與該洋人交涉之事准爾另行具控遂諭英廨來差謂朱孔揚尚有他案候訊一俟訊明再行送回 
　　律師押地○逹商律師控楊伯生吳德明抵單紏葛一案前日七圖地保鍾書堂十八圖地保馬天榮俱投廨候示馬供楊前持田單至小的處云欲向逹商律師處抵銀恐單是假故倩小的蓋戮但小的圖内並非租界故無官戮鍾供略同逹律師稱當時曾與楊至曹家渡看過地一方餘地未看未知是否租界不能記憶楊供坐落曹家渡地三方法華鎭宗家巷地四方俱在租界之外司馬判楊交原保兩地保退去候下禮拜五再訊 
　　餘生幸獲○上月十八日烟台地方颶風爲災傾覆船舶數十號傷失人命甚衆有某甲者墮海兩日夜爲太古公司温州輪船行過救起已奄奄一息幸經船員調治得慶更生遂帶至上海由買辦方某給予川資衣服令附他輪北上遄歸故土 
　　怙惡不悛○積竊陸德仁曾經公堂懲辦有案兹又掩入唐理家圖竊被獲送究官以陸怙惡不改判枷一月期滿再押捕房二月 
　　險遭不測○彭四燕掩入某輪船行竊水汀艙上鐵蓋險遭不測由水手梁海獲住送解捕究判枷號一月期滿再押一月 
通俗談（東）（吳） 
　　西園之菊花會徐園之琶琵會張園愚園之金石書畫賽珍會此極雅之事也而觀者趨之若鶩 
　　避暑園之灌簧書塲之彈詞各戲園牛鬼蛇神之新劇此極俗之事也而聽者又趨之若鶩 
　　豈耳目異用歟抑雅俗並賞歟 
　　上海人之好附和而無宗旨蓋有如此 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[憲政編查館奏遵限考核京外各衙門第二屆籌辦憲政成績摺]  
　　奏爲遵限考核京外各衙門第二届籌辦憲政成績恭摺仰祈聖鑒事竊查臣館奏定考核專科章程内開九年籌備事宜欽奉懿旨責成内外臣工每届六個月將籌辦成績臚列奏聞並咨報憲政編查館查核應自光緒三十四年八月起至十二月底止爲第一届以後每年六月底曁十二月底各爲一届限每年二月内及八月内各具奏咨報一次俟報到臣館後查核所辦是否核實於每年四月内及十月内各分别殿最彙奏一次等語臣等已於四月内將上年八月至十二月京外各和門第一届籌備成績考核具奏在案兹届第二届考核之期所有京外各衙門籌辦成績除甘肅雲南兩省尚未奏到外餘俱陸續臚陳具奏均奉旨該和門知道欽此十月十三日奉上諭前奉先朝諭旨諄諄以籌備立憲爲要圖業經殿定年限各專責成期於計日程功届時頒布不啻三令五申朕臨御以來又復疊降明諭或於批摺内誥誡再三其於憲政前途實事求是之心早爲天下臣民所共見現據各部院堂官曁各直省督撫奏陳第一二届籌備事宜均尚妥協果能實心實力次第興辦何難日起有功所慮積習相沿難保無但以一奏塞責者須知此項要政上禀前謨下慰民望關繫至爲重大自兹以往益當振刷精神認眞整飭無取乎虛文粉飾徒事鋪張若揆諸現在情形辦理或有窒碍亦准其剴切臚陳並妥籌善法仍一面持以毅力務底於成斷不可遇事畏難互相諉過方今時事之艱朝廷宵旰憂勞無時或息爾内外諸臣受國厚恩理宜殫竭血誠擔負責任倘稍涉虛假將來憲政不克依限實行試問能當此重咎否耶即著憲政編查館將所奏成績隨時稽核如查有措辦遲逾或因循敷衍毫無實際者據實叅奏朕惟有懍遵上年八月初一日諭旨按照溺職例懲處紀綱具在决不姑寛要之存肩固無旁貸而協力乃克有成尤望爾内外諸臣共矢和衷屏除私見母黨同而伐異母勤始而怠終庶幾上下一心弼成郅治朕心實嘉賴焉將此通諭知之欽此仰見我皇上循名責實懲勸兼施之至意伏查本年應行籌備事宜共十四條一舉行諮議局選舉各省一律開辦除新疆一省前經奏明變通辦理俟届舉行第二次選舉之期如期照辦外其餘各省均據報明已於九月初一日一律開辦則六月以前籌辦自無貽誤一頒布資政院章程舉行該院選舉查資政院章程及選舉章程已由該院於七月九月先後奏奉諭旨頒行中外其在京各項人員選舉則定於九月行知次年二月舉行各省諮議局議員選舉則定於十月十一日舉行六月以前籌辦亦無貽誤一籌辦城鎭鄉地方自治設立自治研究所查城鎭鄉地方自治章程由民政部擬訂臣館覆核於上年十二月奏奉諭旨頒行地方自治研究所章程由民政部擬訂臣館覆核於本年三月奏奉諭旨頒行各省均已陸續開辦直隸籌辦最早於光緒三十二年已設所研究先於天津試辦次年規畫全省歷次畢業者將近千人統計前後設所研究者已有七十九處廣西於三十三年即奏設全省自治局旋附設研究所現將全省劃分三區按屬分配名數入所研究並於籌備期内澤要試辦以爲實行之先導各屬有自行設立研究所者有提前設立籌辦公所者且有士紳請將境内膏土各店一律禁止各屬亦多繼起應係推行自治之效該兩省成績最爲可觀其餘各省亦均按照章程循次進步届限當可期成立一頒布廳州縣地方自治章程業據民正部奏明應由該部督飭司員擬訂草案詳細斟酌於第二届期内另行具奏應俟奏到再由臣舘覆核奏頒一調查各省人戶總數迭經民政部通咨各省限於年内十月間將查報戶數塡表送部據各省奏報均已着手開辦四川則稱部章戶數口數係分兩次調查川省近年迭奉部文試辦清查戶口事宜業已略有端緒因利乘便正可一氣辦理因飭各屬於調查戶數時卽一併調查口數以期迅速安徽則稱於查戶之外概行提早一年查口以立城鄉自治之基吉林則稱前經通飭各屬遵照調查現查核各屬陸續所報其表册尚皆明晰不特人戶總數已得大凡即人口總數亦不難按表而稽均屬著有成效一調查歳出入總數查清理財政以調查出入總數爲入手兹經度支部奏派各省監理財政官業經先後赴差各省清理財政局亦俱次第設立廣東省已將春委司局出入欵總分册咨部查核江蘇各屬春夏季報已得過半之數辦理尚屬認眞餘俱陸續辦理當不致誤部限一釐訂京師官制一編訂文官考試章程任用章程官俸章程現經臣等督同館員準酌古今參合中外悉心核訂不致誤第五年第三年頒布之期一頒布法院編制法查司法爲憲政要鍵編制法爲司法總綱前經修訂法律大臣擬具草案奏奉諭旨交臣館覆核現經臣等督飭館員復加考訂已漸就緒年内必可具奏請旨頒行一籌辦各省省城及商埠等處各级審判廳查現在省城如奉天業已成立吉黑兩省亦俱籌設商埠如天津營口均先後開辦其餘各省亦皆次第籌辦法部又慮其開辦之營規模未能畫一是以補訂外省省城商埠各級審判廳試辦章程及編制大綱籌辦事宜奏明通咨在案天津改良裁判籌議最先光緒三十二年經前督臣袁世凱奏訂章程經營搆造規制粗備因在部章未布以先一切官制員數未能合符復經臣那桐前在署督任内飭司妥議改定辦理湖北前於武昌省城漢口商埠設立初級地方高等審判各廳先就各署試辦係屬一時權宜行政司法二者未能分清權限殊失立憲政體之精意現經該督奏稱飭司按照京津審判廳辦法先將武漢兩處應設審判各廳勘地興工限年終一律完竣本年仍按照原奏暫就各署設庭正名爲審判見習所俾免牽混應令迅速依限分設以符立憲之制一核訂新刑律查前據修訂法律大臣奏呈新刑律草案以内外臣工奏請再行妥訂奉旨令會同法部斟酌修改應俟該大臣修改奏呈再由臣館核訂一頒布簡易識字課本創設廳州縣簡易識字學塾一頒布國民必讀課本據學部奏稱擬俟編訂成書先在京師地方教堂數月如果士林稱便再行奏明請旨頒行現在該部業經編成識字課本兩種飭督學局先在京師地方試行教授其國民必讀課本亦不日成書當不致誤本年頒布之限簡易識字學塾各省多已預爲籌備俟奉到課本開辦山東江蘇山西則先暫編課本以民間常用之字斟酌課授俟奉到部頒課本再行遵用辦理尤爲迅速一廳州縣巡警限年内粗 
 
 

Page 27

 
 
具規模各省巡警直隸開辦最早規模較具統計廳州縣巡警名額約有二萬六千餘名疊經歷任督臣加意整頓一切保衞公安等事略有成績可觀奉天開辦亦早不但廳州縣巡警經始較先而鎭鄉巡警亦復規模略具近復大加設備於廳州縣各設警務長一員限期設立教練所官紳互相監督業經將編定通則咨部立案頒發各屬類若畫一浙江各屬巡官教員專用警務畢業人員兼辦水巡需以時日水陸巡警必能日有起色其餘名省亦俱亦第籌辦綜計以上籌備事宜十四條據京外名衙門臚列奏陳均尚能認真辦理不涉因循臣等仍當恪遵諭旨將所奏成績隨時稽核如查有措辦遲逾或因循敷衍毫無實際者遵即據實奏叅請旨懲處不敢稍涉竟縱以期仰副朝廷注意憲政實事求是之懷除甘肅雲南兩省業經電詢現據雲南督臣電稱已於前月具奏尚未到京甘肅尚未電覆廳俟奏咨到後另行辦理外所有臣館遵限考核京外各衙門第二届籌辦憲政成績緣由理合恭摺具陳伏乞皇上聖鑒訓示謹奏宣統元年十月十九日奉旨已錄 
專件 
[學部咨憲政編查則保送資政院碩學通儒議員辦法文]  
　　爲咨行事總務局案呈准資政院咨稱本院會奏資政院議員選舉章程一摺奉旨著依議欽此業經刷印原奏清單通咨在案查旨統二年係屬選舉年分照章應於前一年九月内行知兹届行知之期相應若行貴部查照章程辦理於明年二月以前咨送過院等因前來查原奏内稱碩學通儒一項資格標準確定較難人數幾何調查不易互選之法勢所難行擬略仿從前保薦鴻博之例酌量變通寛取嚴用以蒐訪之任寄諸庶官以抉擇之權授諸學部等語是此項議員應由本部遵章辦理兹將原章八條並本部酌定保送簡明辦法十條分别刷印清單咨行京外各衙門依限辦理相應咨行貴館查照迅將合格人員保送以便照章審查彙案辦理可也須至咨者（原章八條已錄前報故略） 
[保送資政院碩學通儒議員簡明辦法十條]  
　　一京堂以上官翰林给事中御史各省督撫提學司及出使合國大臣均用印文保送 
　　一候補京堂各官如或在各部丞叅上行走現充館院處所等差者即各用本衙門公文保送共未兼任各項差使之候補京堂本部無從知照自可毋庸保送 
　　一各衙門保送人數照章每員各保一人或二人（如各部院堂官每堂應各保送一二人餘可類推） 
　　一在京各衙門無論何人保送應於本衙門彙齊咨送過部惟须於所保議員名下分别註明某某保送以備考核 
　　一所保之人無論合何項資格須開具簡明事實造册咨部以便本部遵章審查擇定合格人數咨送資政院辦理 
　　一具有原章第一條第一項資格者應以學行著稱奉特旨賞加卿銜或京銜或翰林中書等官爲合格 
　　一具有原章第一條第二項資格者應於保送時將其所著之書附送到部以備審查 
　　一具有原章第一條第三項資格者現在分科大學正籌舉辦尚無堪入通儒院之人即以東西洋留學畢業經本部考試得有進士出身者爲合格 
　　一具有原章第一條第四項資格者係指教授各學堂每科主要課目而言（每科主要課目詳見奏定學堂章程）應將此項教員所編講義附送到部並將教授成績擇要注明 
　　一保送期限務於本年年内到部 
小說 
[社會小說自由女（三十五）]  
　　第十回標新解演說自由魂賣風情初遇懷春女 
　　且說江鏡波回到自家寓内。過了一宵。到了明天。差不多將近十點鐘。那兩位女士已經來了。花枝招展的走了進來。江鏡波見了。連忙讓他們坐下。嚴景羅和吳夢珠對着江鏡波。又說了許多感激圖報的話兒。江鏡波便趁勢說道鄙人今天有幾句話兒。要想奉勸兩位女士。不知兩位女士可見怪不見怪。兩個人齊聲答道。鏡波先生有話請說。我們受恩未報。那有見怪的道理。江鏡波委委婉婉的說道。依鄙人看起來。兩位女士。平日之間。一定是崇拜自由平等宗旨的。如今那些自命維新的豪傑。講解起這自由平等的四個字來。大都總說天地生人。不論何事。都可自由。不論何人。都是平等。做了一個人。若不能有自由的舉動。不能享平等的權利。便是自已放棄應有的利權。若依着鄙人的意思。講解起來。這自由平等的幾個字兒。却不是這般講法。在鄙人看起來。這個自由平等。就是那道德的範圍。倫理的界限。要在道德倫理以内。去講那自由平等。斷不能在倫理道德以外。再去講出什麽自由平等來。爲什麽呢。一個人生在世上。受了國家法律的保護。不怕外人的欺辱。不受政府的壓制。舉止行動。無不自由。只要不犯法律。不碍道德。斷没有人去干預他的事情。像他們這個様兒。就是自由到極點的了。若要舍了道德以内的。自由要去講起那道德以外的自由來。就像如今那班擄人勒贖的著名匪首一般。放僻邪侈。無所不爲。賊盗奸淫。無事不作。豈不也是他們的自由麽。像他們這様的自由。究竟還是應該的呢。還是不應該的呢。總而言之。法律所在。不得自由。道德所在。更不得自由。不過這個法律。就是從道德中間發生出來的。只好算道德的一部分。所以鄙人的意思。揀直說自由是道德的範圍。斷不能逸出道德以外的。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
   
 
 

Page 35

 
 
   
 
 

Page 36

 
 
   
 
