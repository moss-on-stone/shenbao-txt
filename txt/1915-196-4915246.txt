# 1915 - 196 - 4915246

 

Page 1

 
 
   
 
 

Page 2

 
 
時評 
[模範國民（二冷）]  
　　模範國民與模範人之别 
　　模範人者何所謂使人景仰者也若耶蘇模範人也若釋迦模範人也若穆漢默得若孔子模範人也若華盛頓若俾士麥若拿破崙模範人也蓋模範人者非有大智慧大德行大才能不能也即所謂聖賢君子英雄豪傑也所謂人類之出類拔萃者使多數人崇拜少數人倾心者也 
　　若模範國民則不然居是國者盡是國民則其所行所爲必使盡國之民除殘廢癡騃者無一不能效法其智慧必平常其德行必平常其才能必平常即於此平常之中而設一程度立一界限勿使并此平常而下之則國民之責己盡而國家受其福己不淺矣 
　　余恐模範國民之說出而有志爲之者過於經心作意好爲其難如是則其始在人視爲高不可期其繼在己亦或暫不可久而失我所謂模範國民之本意矣故先爲之解别如上 
專電 
　　北京電徐樹錚案情節甚重先交王士珍查王請廻避乃交周學熙及朱查中有一欵謂其辦某報派勒軍官欵至三十餘萬 
　　北京電　胡文藻事頗生暗潮叚巡按有辭職說 
　　北京電　傳稱屈映光將調閩張壽齡任浙巡按 
　　北京電　昨訊葉恭綽至兩時之久後交保 
　　北京電　財部又大汰鹽務署人員今日發表 
　　北京電　據調查外國人顧問之數如下英一一零五法一零零三德五三三俄四六三日二零七美一七四比一七一意一七五奥五九其他一五八零 
　　按大約係連海關人員等在内 
　　廣東電　城西水漸退屍骸暴露檢獲己千餘具廣肇各鄉尚多在溺中災區太廣粤吏請截留協解京餉三月己核准連日拿獲亂黨多名軍警戒嚴暴徒在各街種火破獲多次譯電 
　　北京電　駐京英使朱邇典口頭照會外交部謂英政府並不欲驅逐中國英租界内之德奥土人民（二十二日） 
特約路透電 
　　香港電據廣州抵此之人謂廣州盛行虎列剌疫患今晨患者五十人（二十二日） 
戰電 
（英人路透電） 
　　倫敦電　德國自稱德軍己入温杜可見德軍强襲波羅的諸省之謀籌之己久其目的大約乃欲得里加灣爲海軍根據地也但德軍攻勢今在里加西面四十英里被俄軍堵住俄公報未曾言及温杜戰事殆俄軍早己委棄温杜矣哥塞克兵攻擊德軍之後隊奪獲重要運送車俄軍在米托與夏夫里中間亦頗勝利（二十二日） 
　　彼得格勒電　據今日公報宣稱星期二日全陣線有大戰俄軍在數地點逐走進攻之德軍且進攻獲勝公報又謂陣線北部分之戰事以米托西之地爲中心點敵軍在稍南轟擊哇斯得蘭加且進攻拉里夫河俄軍所守之橋端俄軍在該河右岸擊退敵軍　魯白林方面敵軍之攻擊己在和台爾至譬亞斯錫陣線被阻維泊里士河兩岸全夜惡戰德軍負重創而退俄軍力攻在蘇開爾境内己渡布格河之敵軍俘敵千人（二十一日） 
　　亞姆斯特丹電　爭奪華沙之烈戰仍在進行未分勝負惟據今日柏林公報所云俄軍己由拉里夫河一帶砲台線發重要之回攻公報謂俄國援軍己迅速馳至德軍顯未在白洛尼得有進步白洛尼爲該部分陣線最重要之地點德援軍己開抵該地戰事極形慘烈德人僅稱由拉里夫河南面全陣線俘俄兵一千五百人德公報中有可以注意之一語曰我軍己在各方面得有援軍俄軍己開始委棄格洛桀克西南之陣地按昨日德公報曾稱德軍己抵格洛桀克德公報又稱華爾士區將軍之軍現向伊凡哥洛取路而進東歐全陣線最激烈之戰事大約乃抵禦麥剛森將軍之處俄軍現正奮力攻擊德軍僅稱稍得進步惟目下德軍曾否行近恰爾姆至魯白林鐵路尚屬疑問戰事仍在進行中（二十一日） 
　　亞姆斯特丹電　柏林公報承認英軍炸烈地雷數枚後在伊泊爾東面進攻且承認英軍得有進步哇斯得蘭加北面之德軍沿拉里夫河支流而下在兩地點抵拉里夫河德人自稱己在哇斯得蘭加該河西北岸奪得久守性質之防禦工程一所德公報謂德軍己抵距華沙西南十五英里之白洛尼及距華沙南三十英里之格洛桀克各地位俄兵被俘者五百人並謂德馬隊在稍南進抵拉杜姆至伊凡哥洛鐵路枝線俘敵軍五千人惟承認俄軍曾奮力回攻俄國援軍己抵陣前（二十日） 
　　彼得整勒電　據公報宣稱俄軍在恰爾姆附近所俘之奥兵謂德軍在加里西亞拉伐魯斯加鎗斃俄俘五千人奥豫備兵之抵前陣者曾見巨塚纍纍（二十一日） 
　　羅馬電　伊森沙境内戰事續作極爲激烈意軍行至泊拉伐奪獲可以在南岸控制戈里西亞與伊森沙諸橋之高原陣線一部分意軍日夜惡戰奪得加沙高原之戰壕數道及麥肯沁砲來復槍與彈藥若干並俘敵兵多人三日來共俘奥兵三千四百七十八人據俘兵言奥軍損失甚巨（二十一日） 
　　羅馬電　今日公報謂意軍沿伊森沙全陣線續取攻勢在加沙高原奪戰壕數道俘敵兵五百人奥軍回攻未成戰事進行终夜未止（二十日） 
　　巴黎電　今日下午公報宣稱夜間砲火甚厲德軍在亞泊勒芒森林進攻兩次完全失敗法軍在控制番區河流域東邊之高地進攻獲德軍防禦工程一部分進距山頂陣線甚近法飛行家復大舉進攻飛機三十五架以巨大之炸彈三枚擲擊公佛蘭之鐵路交點且以小炸彈擲擊車站敵飛機三架見而飛逃法飛機兩架復以大炸彈八枚擲擊柯爾瑪鐵路均落軌道上（二十一日） 
　　巴黎電今晚公報宣稱前敵各地點有劇烈之砲火惟除亞貢東邊外無步軍戰事德軍在亞貢東邊法軍線凸角處戰壕數通得有立足地（二十二日） 
　　倫敦電　　威爾斯礦工風潮己了工人己復行工作（二十二日） 
 
 
 

Page 3

 
 
　　華盛頓電　美國决計告知德國此後如再有美人因德濳艇攻擊而喪生命之事則美國將視爲德國不友好之行爲美牒大旨謂潛艇行動亦應遵照國際公法美國不能因其爲濳艇而遂曲恕其不遵公法之行動魯西台里亞號美人生命之損失應由德國賠償再德國所提議不裝禁品之美船得免攻擊及交戰國商船四　可在美國註册經營大西洋航務之說美國不能承認云云衆料此牒將於星期五日寄交柏林（二十一日） 
　　紐約電　紐哲西省巴榮埠美孚油公司僱工五千人罷工有商船六艘因以未能駛出（二十日） 
　　華盛頓電　威爾遜總統及内閣己通過致德政府新牒文之草稿（二十日） 
　　倫敦電　今日下午平民議院討論殖民部豫算案時殖民大臣波拉勞君宣述殖民地之軍情據謂東斐地位乃屬死地德軍進攻烏干逹鐵路失敗而止英軍匪特能自守且能進攻其故實因英國殖民地人民之能盡責耳開戰之初尼安鐵倫最爲阽危賴格文杜蘭夫人號汽船之　議乃得轉危爲安斐洲德人其備戰也與歐洲同故砲隊機關槍子彈等在在皆占優勢彼等於喀麥隆有飛機兩架幸爲英軍所獲送交波　將軍英軍人數較衆此皆由殖民地人民熱心補助帝國所致波拉勞君又稱讃西斐邊軍及斐洲來福槍隊之戰績且紀律嚴明全無非理之舉觀于斐洲土著之行爲足見彼等願受英治故始終竭忠英國彼等昔旣受德虐待則今日自能感激英人之善加處置也殖民部次官梅特倫謂帝政府對於殖民地負責任之大臣願推誠相待凡關于戰局與在戰爭時代發生之事及由議和而起之問題皆願一一相告直言無隠内閣之志願乃欲與殖民地大臣暢論一切此所以近來坎拿大大臣巴登氏有列席内閣會議之事也 
（二十一日） 
　　倫敦電　軍械大臣喬治氏親往加狄夫故礦工風潮得以了結鑛工要求各條除一條外皆暫承認今日礦工舉代表決議（二十一日） 
　　倫敦電加狄夫礦工代表會議己接受昨日所擬之辦法（二十一日） 
　　倫敦電　解決礦工風潮之新辦法大約係加薪百分之五此種辦法與新近施行於英倫礦地者大致相同惟　於威爾斯者乃包括礦産外面工人而言　（二十一日） 
　　倫敦電　美克拉瑪拉君在平民議院宣稱七月二日在波羅的海以水雷擊沉德國戰艦波墨恩號（一三○○○噸）者乃海軍少佐郝登也（二十一日） 
東方通信社電（日本人組織） 
　　東京電　北京交涉未决之滿蒙鐵道兹己決定以三百五十萬元歸南滿洲鐵道會社經營（二十二日） 
　　東京電　設立日華銀行一事因爲力避誤解起見特以中國之經濟狀態爲基礎作爲中日共有之業專以中國利益　基礎編成設立案一面徴集民間財政家之意見并中國官民之意向着着實行以謀進步此大藏當局所語也此案最熱心者爲澁澤男爵以日本之利益與中國之利益務當公平無私以期完全凡近壟斷利益之事悉當排斥云（二十二日） 
　　東京電　明年度預算預擬海軍充實案之軍艦以與扶桑及他之無畏級戰艦編成主力艦隊殊不適宜故擬更造無畏級戰艦四艘并輕巡洋艦驅逐艦潛航艇等約需經費二億萬元有奇當此因恐歲入減收不能減稅之際有此莫大經費之擴張案勢必至招反對之論云（二十二日） 
　　北京電　前四川巡按使陳廷傑被　經平政院審理之後解赴步軍統領衙門監禁 
（二十二日） 
要聞一 
[中國主張參與歐洲議和會之理由]  
　　字林報十七日北京通訊云歐戰風雲今仍黑暗终了之期尚不知在於何日而此間華人今己着手請政府預　設法俾戰事了時中國得在議和會中佔有一席衆信議和會重要事件之一必爲解决遠東政治之地位及解釋中國獨立與夫維持開放門户諸名詞之疑義華人抱此觀念誠非謬妄蓋遠東之均勢己大爲近事所擾亂若以明文解釋關於擔保中國獨立保全現狀維持在中國之均等主義諸條約按諸事實亦固其宜也華人謂無論將來有何等辦法中國皆有極重大之關係故中國應有在議和會列席之權利英日合攻靑島之一切情形應爲議和會所討論當日本陸軍擇定山東北部中國口岸距德國租借地一百英里之龍口爲登陸之地點時中國曾提出抗議此爲世人所共曉後日人在中國土地敷設輕便鐵路設立電線且率兵西進直逹濟南中國對之屢有抗議之文中國雖指定戰域而日本陸軍竟悍然不遵中國之種種抗議縱未爲日本所理會然檔案具在　以覆按他日戰後處置諸問題時應爲議和會所議及再交戰之際華人之損失生命或財産者不乏其人此次戰非華人所自召且爲華人所抗議今旣重違華人之意在華人土地施行戰事致使華人慘遭損失若不予以賠償何以昭公允乎中國於磋議日本要求時曾提出此項問題以爲華人之損失實日軍所釀成日本當以中國所發賠償損失之請求合於情理詎日本竟視此爲中國對於曰本不友好之行爲雖然此事不能因之遂謂了結也歐洲三協約國會宣言日德國因戰事上之必要侵入比境以致比國受損故將來和約之第一條件即爲比國損失之賠償查日本之在中國土地作戰亦藉口於軍事上之必要協約國苟不顯分歧視則當贊成中國賠償損失之要求庶免自相矛盾中國誠當有此機會向議和會呈訴一切請求公斷焉日本佔據山東一部中日新約今己簽字中國地位己異從前然兹事不足爲重提舊案之障碍蓋中國之簽定新約乃屈於威力所致且此約與現行之他國條約有侵犯處在法律上當然不得視爲有效此固中外人士之公言也中國接受日本哀的美敦書後美國卽致牒照會中日兩國聲明不承認侵犯他國條約權利之約美國之微旨己可灼見其意蓋以中日兩國無乘此時機私立條約之權利所立約文應由有關係之各國公同核察也以上皆華人主張中國應列席於議和會之言論吾人就道德方面察之不能不謂爲言之成理也 
[紐約之和平大會]  
　　華德日報日數星期前據電稱美國紐約有和平大會議卽前國務卿白乃安氏亦曾到會演說惟其詳情不得而知兹據美國所來之報纸稱美總統聞該會之舉動亦甚費躊躇蓋是日紐約馬狄遜斯奎爾公園之大廳集有萬人而至春園門因不得入而回者亦有萬人顧人雖衆多而秩序安然絶無夙日散發傅單紛紛暄嚷之亂象故該會散後其地警察聲言向來尚未見有如此安然整齊之大會也該會由祖籍德國之美人維斯曼氏爲首據維斯曼稱該會之宗旨在使不知眞情之總統洞悉嗣後當於英國之報紙絶不能再亂言美人之感情而美人之無論祖籍何國者大抵決定以不令美國陷入歐戰漩渦是爲切要然不供給交戰國以軍火乃吾美人自尊自重之要求也　維氏聲明開會之宗旨後前在國務卿白乃安出席只　掌聲如雷表示歡迎白氏先聲明其辭職之故志在維持和平嗣言美人必須自知保維重視其國家之名譽苟國會决議開戰則各美人亦當自知其所事然各美人力阻美國勿墜入戰爭漩渦莫若以言行爲證也白氏謂紐約報界向不注重本國利害而惟己利是圖日專爲利外而陷吾國於不幸且晝夜惟鄙人是攻擊云嗚呼是言誠令美人聞之痛心疾首者也及白氏痛斥羅斯福之判論德國不當後又有多人相繼演說遂經衆决議曰吾人要求眞正之中立不准偏袒交戰國之一黨云而是日會中最足注意者即美國女工黨首領聲稱美國女工業己預備苟其事有碍和平者即辭謝不爲也彼人旣有此言則大罷工之風潮必將因此而起蓋各軍火製造廠中適以德奥兩國工人爲主要德奥工人必藉同盟罷工以破供給敵人以軍械軍火而害其祖國之隂謀也 
[南京快信]  
　　馮將軍四入都日久所有直接中央籌商各項要政昨特赴巡署與齊使密譚一切 
　　財政部來電謂四年公債認定九十萬儘本月内掃數解部並商齊使蘇省再加認二三十萬請勉爲其難 
　　浦口商埠局長劉恩源昨謁齊巡按使籌商要政財政廳以現届第二次清還本省短期公債本息之期凡上年查對滬寗各報號碼均認爲有效定於七月二十六日起在公債發欵處分别照發儘一個月内全數清償 
　　齊巡按使又通飭各縣凡查獲烟土先期造册詳報聽候委員監視焚燬以昭愼重 
雜評一 
[暗潮（無名）]  
　　官界之爭將愈出而愈多甲彈之黨而有暗潮丙劾丁黨而有暗潮彈劾之案愈多而暗潮愈甚暗潮愈甚而彈劾之衆愈多輾轉相循官界無寗日矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[教財兩部之裁員情形]  
　　財政部大舉裁員自外交部以裁員特蒙總統嘉許政事堂又交片各部令將類似顧問諮議之冗員再行切實核減於是財政部遂起大舉裁員之念　報紀以甄别被淘汰者有三十餘人之多兹聞昨日午間實行發表所謂三十餘人者乃僅指實缺人員而言若以總共淘汰人員論實爲六十八人内有參事上行走各司行走僉事主事及辦事員等等若實缺則僉事七人主事二十四人合計共裁三十一人其中有　往各省財政廳酌量任用者有全無下文者大約實缺各員尚須有一停職命令此輩得官後皆曾經過甄别自謂有穏固之保障平地風波固　出於意外然外間輿論皆謂此次被淘汰者多數爲向不辦事之人尚無不公不平之處參事上行走如方爾謙孔祥柯等均在其中在當局辦理此事亦自謂實事求是不稍瞻徇者矣又聞財政部此舉並無推陳出新之意合計每月所省俸薪實有七千餘元之鉅未知他部亦有繼起行此大掃除之事否 
　　教育部無員可裁　教育部之名譽顧問爲楊寳　何震彝史寳安氏實名譽諮議昨報微誤兹得該部呈復總統文其對於裁併人員之實情固猶是昨報云云也文云本月八日准政事堂交片奉大總統諭財政支縐用人行政務以節儉爲先前曾交諭各部裁併員額母滋冗濫現在公府顧問諮議人員業己大加裁汰所有各部院有似此類人員亦應切實裁減以資節縮而免虚麋并即分别具覆等因到部奉此竊查本部各項職員多係根據官制分别酌量任用初未有顧問諮議名目惟前年十月以來曾經先後委派楊寳銑何震彝二員爲名譽顧問史寳安一員爲諮議員均名譽職向不支給薪津旣無冗濫情形似無庸再議裁汰至本部額定職員除從前缺額暫不補用業經呈明外近今數月所有僉事主事缺職各一均係專就本部聘用各員内遴員任用綜計辭職及遞遺之編審辦事各員概未添員補充實己力求撙節此外僅有呈准分部任用之留學畢業生胡文耀等十餘員因係屬肄習專門人才不得不酌予相當月薪略資津貼雖爲數無　仍不敢溢出預算範圍以仰副大總統節用愛人之至意云云 
[經界局以銀行爲後盾]  
　　經界局開辦己久除内部組織外别無進行之可觀推厥原因實由於經濟缺乏蔡松坡督辦甚爲棘手頗懷去位之思嗣因某要人力爲勸慰事遂中止兹聞蔡以凡百政務非財不舉東西各國無論辦何種事業必有一經濟團體立於兾後其嗣内銀行林立有所謂工業銀行商業銀行農業銀行及其他種種銀行故取之不畫用之不絶而事業乃能成功近上書總統請先辦農業銀行爲辦理經界之後盾並說明欲正經界必先辦銀行之理由其資七定額爲四千萬元籌集之法分途撥擔一千萬元由四年度預算内官産項下撥充其餘三千萬元則由各省分擔以農業公債發行之總統以該書說明應辦農業銀行之理由甚爲充足其籌欵之法亦屬可行頗有允意 
[財政討論會中之遺産稅法]  
　　日前某參議提案請試辦遺産稅法經總統交財政討論會核議在案兹探得其提案之二要點如下甲徴收之範圍此項遺産稅伹徴收繼子之承受産業及親屬之分受産業者至於親子之正式繼承均予免徴乙徴收之則率徴收之率從於産業之價格爲遞加法即（一）千元以下者免徴千元以上者徴千分之十（二）萬元以上者徴千分之十五（三）五萬元以上者徴千分之二十（四）十萬元以上者徴千分之二十五（五）五十萬元以上者徴千分之三十（六）百萬元以上者徴千分之三十五（七）五百萬元以上者徴千分之四十（八）千萬元以上者徴千分之四十五 
[鑄印舞弊案證明無罪]  
　　陸軍部印柄斷裂一案早誌前報兹聞袁袁局長當時飭該局技正史久望查明工匠有無舞弊攙雜銅質情事史力保工匠無弊並請將原印化驗並附銀錠隨同比較以明心迹聞局長僅將廢印送農商部化驗置原料於不問遂以内含銅質謂工匠有舞弊嫌疑而史久望亦以廻護偏聽呈奉褫職矣後將工頭焦振鏞提交法庭經檢察審判各廳調收原印原料復送農部化驗兩相比較證明内含銅質實係原銀内本有之銅確非工頭舞弊另有攙雜遂將工頭焦振鏞宣告無罪己於日前開釋刻聞史久望以受冤旣白擬卽呈請政事堂代爲乞恩開復褫職處分對人常云若非司法獨立則此案永無平反之望矣兹錄審判廳判决書如下 
　　事實焦振鏞向在政事堂印鑄局充當工頭鑄造印信舊曆甲寅年十二月間伊向該局技正史久望領得十足銀錠鑄成陸軍部銀印一顆經陸軍部啓用未久印柄折落函送政事堂發交印鑄局轉送農商部化驗處化驗經該處驗明印内含有銅質印鑄局遂以　驗廢印確係攙雜銅質等情詳請政事堂轉呈大總統究辦本年三月十九日奉大總統批令工頭焦振鏞著提交法庭　辦旋由印鑄局將焦振鏞咨送司法部飭交同級檢察廳查照辦理經檢察廳詳請司法部將該廢印全部轉咨農商部化驗處化驗復經該處驗明該印内含純銀百分之九八·一九純金百分之○·二一純銅百分之一·五九鉛及酸不溶解物百分之○·○一當由檢察廳以該印旣係純銀鑄成何以雜有銅質認定焦振鏞有刑律三百九十二條之侵占嫌疑起訴到廳并於公判請求書内聲請先行分庭　審經本廳豫審决定焦振鏞應付公判本廳於開始審理間復函調印鑄局鑄印所用十足銀錠一錠送交農商部化驗處化驗旋據該處出具證明書聲稱就銀錠化驗成績觀之其純銀量與前所化驗廢印成績不相上下銅量雖稍少鉛鐵諸雜質稍多金量較廢印逈少如將金價一併計算則該銀成色尚不及廢印等語並將所化驗純銀一盒純金純銅各一管一併送案 
　　理由本案據被告焦振鏞供稱鑄印銀錠由伊向堂上領來鑄造之時有科長史久望技士馬錫恩在旁監視並未攙雜銅質至於銀錠成色是否十足我亦不能分晣等語質之史久望亦稱每次鑄印均往監視未見焦振鏞等攙雜銅質查該被告之侵占罪能否成立應以該被告於鑄印時有無攙雜銅質之事實爲先决問題本廳詳核農商部化驗處所具化驗證明書旣稱印鑄局鑄印銀錠内含有銅量百分之一　三六足徴鑄造陸軍部印信之原料本係含有銅質是該印内所含銅質百分之一五九並非該被告有意攙雜顯而易見蒞庭檢察官於論告時聲稱鑄印銀錠旣經農商部驗明含有銅質實非焦振鏞攙雜應認定焦振鏞無侵占嫌疑請求宣告無罪等語理等語理由尚屬正當本案被告焦振鏞卽宣告無罪故判决如主文 
[旅京粤人之籌賑]  
　　廣州此次被災情形大水之後繼以大火其慘狀己疉見近日各報兹聞廣東旅京京官合詞呈請總統特派委員赴粤辦理施賑事宜總統准如所請故昨日有加派李翰芬偕同凌福彭前往會同該省官紳籌辦一切善後之命又聞梁敦彦等呈請將本省有獎義會月餉撥作賑欵己奉批令交財政部轉行廣東巡按使察辦矣又日昨旅京粤人以此次災情重大特假南横街廣東會館開籌賑大會凡旅京粤人到者甚衆當即討論籌賑事宜以便設救濟 
[廣東水火大災三誌]  
　　水火之狀况連日潦水暴漲下四關一帶高己没頂城外無處不浸十三號又增尺餘而長堤及新城各處多被浸没十四號水仍未退老城之各城門均皆没膝西關一帶轎價高至數十元艇價高至百餘元猶無以應付也當十三號下午二時水勢浩瀚之際忽聞報火警查係十三行九如茶居對門某油燭店失愼時水勢正急赴救極難遂至四路蔓延燬去商店三千餘家興隆同興同安街一帶多付焚如火勢趨於近海方面故近城方面燒至太平街西榮巷其勢略緩槳欄街商店則多遭焚燬十七甫十八甫一帶聞眞光公司尚未燒到其登龍街拱日門溶光街一帶己在烈熖之中連燒一晝夜有餘至十四號下午午八時火始稍熄當火勢極烈時消防隊出勤適值某店傾倒聞全隊人數多失蹤回者僅數人十四號下午一點鐘各人見火蔓延無法可救乃紛紛電請官廳拆開火路直至三點鐘始由警察廳王廳長傳令督隊拆開火路并由龍將軍派軍隊協同往拆火勢始行稍殺是日午後第六甫崇德堂書店隆然一聲舖面全座傾倒六點鐘時有軍隊押兩人一姓譚一姓李在西門鎗斃聞係搶火者 
　　此次水勢由北江超下故省垣北方高地　多被浸昨日小北門外己見有浮屍千餘　西村地處卑下受　尤烈聞全村居民盡没於水遠望伹見高屋之脊數角及樹杪數株而己西　水勢旣盛復遭大火其災民逃入城裏者流離載道龍將軍昨出示准其在東關之寺觀神廟暫行棲止水退卽行還徙其西城之金剛庵玄妙觀光孝寺五仙觀及南門之禺山關帝廟等均許難民暫住聞光孝寺人數最故粥飯稍有欠缺禺山關帝廟則有餘十四號之夜本城紳商在廣府學宫設一全省難民招待所 
　　十五號上午五點鐘火勢己完全熄滅所焚舖户多少因交通斷絶仍未能查悉各善堂及紅十字會己派出多人到火場撈屍計自下浮出屍首己逾千數水勢亦己退下三尺有奇長堤近靖海門以東略能行動是日各四鄉到救災公所求急賑者多至二百餘起均以絶食對河南火船因水勢浩大今日下午兩點鐘始由省河啓行計期今晚九點方能抵港 
　　十六號據警察廳調查焚去店舖約二千八百餘間被焚而死者萬餘人現己撈獲死屍一千六百餘軍警因往救護火災而死者亦逾千數消防隊三十三名死去三十人僅存三人亦受傷今日下午水勢略有增漲因復遭風雨之故此間火熄後各街舖户相繼倒塌磚瓦塞途加以水浸未退交通仍然阻碍其詳細無從調查紅十字會今午由北路第一津檢獲屍骸一千二百餘具己舁往高崗掩埋警廳拿獲搶火匪徒及淫掠婦女匪徒共二十餘名當場場槍斃沙面現尚水深三四尺聨興街左右約水深水深五尺長堤先施公司左右約二尺西關逢源街左右其低處尚有八九尺靖海門外左右不及一尺現天己放晴光而頃間雷風大雨又歷一句鐘之久水勢乃因風潮復長三數寸 
　　羊垣被火各街調查如下十三行（起火地點）被累者　白米街　顯鎭坊　杉木欄　福德里　槳樣街　十七甫懷遠驛　楊巷　裝帽街　故衣街　甯遠坊　登龍街　打銅街燒至　秦來上　興隆街　興隆東　清樂街　長樂街　拱日門　鷄欄　聨興街　靖遠街　榮陽街　同文街　同安街同興街 
　　省中雖火己熄水漸退而搶刧時聞鎗聲四起聞濟軍警兵奉命到灾區救難其謹守軍律捨命救人者亦不少間有見財起念施其刦奪手段者守律軍士喝之不聽因以鎗轟之水警處借勸業場爲辦公之區當時分發小舟四處救人遇救者不少聞因勒索重金見危不救被拘之舟子亦甚多想必施以重罰也 
　　當道之急電　十四日龍將軍李巡按再致北京電云大總統鈞鑾政事堂統率辦事參謀内務陸軍財政各部鑒粤省東西北三江同時盛漲省城適當其衝西關各處被災奇重迭經呈明在案詎本月十三日下午四時西關十三行商民避水樓居午炊遭火遂兆焚如附近之同興街全係火油火柴商店被其延及火油箱炸火油隨水浮流各街油到之處店房悉行着火瞬息之間數路火起風猛勢烈不可嚮邇當經濟光督飭軍警竭力施救無如各街水深數尺横流湍激駐足不易人力難施自來水廠早被浸没原設自來水龍全失效力僅恃拆卸少資撲救崇墉櫛比所益幾何且同時電燈電話兩局均以浸没停止全城黑暗耳目不靈措施尤極困難計自十三日申刻燒至十四日午刻尚未熄火約計焚燒舖户二千餘間生命財産損失尚難查悉水深火熱實未有之奇災國筠本與廣惠鎭守使龍覲光出巡各處勘撫災區中途聞警遂將勘撫事宜委託龍鎭守使前在趕於十四早折回省城會同濟光妥籌救護赶辦急賑安撫難民並據探港澳亂黨又擬乘災擾亂謡風所播人心惶惶濟光等業己密派軍隊妥爲防範一面撰發簡明佈告廣爲曉諭以安人心凡此竭　佈置僅以暫顧目前伏懇我大總統俯念粤災奇重特撥巨幣以資救濟而甦災黎不勝延企謹電馳陳伏乞訓示振武上將軍督理廣東軍務龍濟光廣東巡按使李國筠呈寒印 
　　　譚督辦至香港各界電云肇慶以下基崩將盡沿江各縣難民待食省中水火交迫屯米不多加以水流洶湧輪船力薄接濟匪易務希各團體設法分送又省城接收賑濟糧食總機關設在西濠口鐵碼頭小欖拖渡以便轉運較靈譚學衡等删 
　　港人之心熱心　香港定例局於十七號十二點鐘開會港督提議謂廣東今年受千古未有之水火慘禍本局深爲憐惜且願表同情於該省政府兹擬撥欵五萬元以救災黎云云廣東銀行賑災昨晚首帮申播寳船出發赴省散賑煤商元昌店張易初君怡興公司吳顯榮郭曉東何作霖君發起籌賑善舉捐資購糧僱輪散賑又旅港南海商會七司籌辦賑務己雇定輪船四艘准明日下午出發又本港亞力山打行内之品利洋行東人聞水災慘狀即發起捐銀二千元爲救濟之用并有港商多起擬雇小輪或載米石餅干等物上省散賑或接救難民或專接家眷來港故目前不但餅干絶市小輪亦罕見此外各國洋商教士熱心賑濟者甚多不暇悉載我國人所當深感者也 
[四川峨眉破獲僞皇帝]  
　　峨眉朱復明謀亂破獲奉電正法兹得當日實在情形分誌如下 
　　峨眉縣向稱僻野峨山横障西南山嶽綿亘盜賊恒窟穴其中知事張君伯英到任即緝獲樂山著匪張吉興早維前兼代　按使呈請給獎在案近因天早民饑兼朝山香客結隊入山者極　張知事特派偵隊秘密梭巡六月二十七號遂破獲謀亂之朱復明復明本名王虎林合江人年約四旬自稱前清光緒時夢諸葛武侯謂爾係朱洪武後身始更姓名後遇建昌星士曾三多以復明雙手遇滕兩目垂肩胸有黑痣尻有龜尾左手有十王上下如字實有帝王之相遂生異志本年六月在雅州聚集邪教紅燈教尹復初等百餘人借名朝山勾通萬年寺僧妙全煽聚香客豎旗爲亂勢頗猖獗 
　　朱旣占踞峨山乃分布黨羽散入各縣張貼僞示並派人　送僞諭加封僞文武大臣一面由郵函致孫文事爲密探侦悉當卽破獲龔廷章等五人起出告示名片旗幟信函多件旋復查獲僞行軍軍師林長靑等數人訊供確鑿張知事卽派警備隊分隊長許紹忠星夜帶同隊役前往剿捕并調九里場隊目賈文光赴賊巢會合進攻警備隊長葉占林隨後應援又飛飭附近該山之第四團第七團四面包圍時駐城兵隊全數開出風聲鶴映居民甚爲警惶乃復檄調北區團練入城會同警察防守一面出示禁止香客朝山稽查客棧嚴察好究人心稍定 
　　許隊長等以二十八日黎明抵白龍洞距匪巢可二里定議目率隊役攻後山賈隊目率峨山夾攻後山團丁抄團左右兼防隘口朱等當兵團逼近撞鐘擂鼓阻咒作法持械衝出勢如騾雨隊兵李錫三陣亡隊目賈文光等亦受傷並奪去快槍兩枝許君命收隊少息未幾仍冒死前進鎗彈如雨首擊斃僞哪吒太子吳靑雲奪回鎗枝適葉君應援亦至不移時八大金剛老么僞武大臣錢鑫如等均先後中彈倒地餘匪退據磚殿少休一小時復入殿追捕生擒僞皇帝朱復明僞娘娘楊胡氏僞正軍師王萬靈副軍師陸瑞廷尹復初八大金剛老么僞國師僧妙全等四十餘人起獲奉旨體天行道大黄旗一面朱姓王姓方旗各一面小尖旗十餘面銅玉印各一顆經咒一束僞官名册一部法衣數件刀械數十件火鎗兩支二十九號押解近城訊問朱等均直認不諱聞張知事己電禀將軍巡按使請將首要各犯准予正法現己核准矣 
　　當事勢緊急時新開寺避暑西人聞警極爲驚惶張知事當飭許君等盡力保護並嚴諭峨山甲團丁塞斷萬年寺至新開寺要路一面派兵護衞英國牧師安抵嘉定隨即分隊駐防峨山盤查旅客緝捕餘孽捕匪出力及受傷兵團酌給賞金並通函樂山雅安各鄰縣協緝逸匪詳報將軍巡按使請特派專員至峨會審分别辦擬矣 
[桃源破獲自由黨]  
　　湖南桃源縣近日發現一新自由黨係由宋天猷趙海廷等在該縣連合匪類組織而成派定荀繼周爲僞司令並在縣屬鄭家店另設機關秘密招兵希圖起事經該縣警察署長李楷偵悉立派警士葛東生前往鄭家店詭稱應募投入該黨旋將一切内容　查明悉遂即潛逃回縣至知事公署告密楊知事　報立派警察署長李楷曁分署長郭耀斌率同警察二十名查拿該黨總機關又派警備隊排長張爕林管鎭湘率同隊兵兩排赴鄭家店查拿僞司令機關同時並發意在乘其不備李署長等至該機關前後門分途擁入竟將黨首宋天猷及唐春明二人拿獲並搜出僞印布告微章等三大箱及炸彈十餘枚解交縣署訊辦至派赴鄭家店之張排長等夜深尚無音耗楊知事恐有他變又派李署長等趕往援助及至該處見該首領荀繼周正在率衆據險與官軍酣鬭未下並傷諭 
 
 
 

Page 7

 
 
兵二人李署長　曰左側猛擊而入用炸彈炸毁牆壁匪徒無險可據遂即潰逃經隊警追擊連斃十餘人　　　　問　海廷鄧還馮福　等四人抄獲槍械十餘　僞物　　當將房屋封閉所獲犯證一律解縣　　　知事立將要　六名提出　訊據供組繼黨會聚衆　　不諱隨即一併斬決梟示三日並出示　告　從匪及曾應募當兵者務將僞札徽寧等件自行　毁改遇自新絶予柒　昨己　辦理情形禀報省使查枝陶省使據　後以李籍郭耀　二員剿辦異當得力准咨部給以二等二級　章警察葛東生排長張變林管鎭湘各給以三等三　獎章食餘出力隊警撥給　二百元由該知事分别給獎　示　勵 
地方通信 
[鎭江]  
　　提議添築馬路　鎭江南馬路之外己築有新馬路一條惟由火車站至關口不能直接中有租界阻隔　力車行經該處必須繳納揭稅且　准二十兩行駛交通因以不便現廣利安平兩東洋車公司具當城厢市公所請由新馬路山巷寳安新街等處添築馬路一條直逹關口以利交通而便行旅該市董專等均己贊成惟刻下市公所經濟異常困難必須該公司將築路經費自行籌　方能興工云 
　　荒山興辦樹藝　丹徒城廂市區城内荒山　地較他處爲多兹悉城廂市薰事等以此項山地任令荒蕪殊爲可惜爰特提議先將城隍鳳凰兩山由公所收回創　樹藝以爲將來推廣始基並將該山紅梅閣修理以爲看管樹藝之所業經王董等公同議决實行興辭矣 
　紳董請懲惡姑　鎭郡城内高橋北解姓家蓄有養媳其未婚安係　轉目其始梁氏性頗兇悍平時對於養媳種種凌虐不堪忍受該養媳遂於日昨投入城河希圖自盡幸經該河内所泊羹船救起未致殞命當由該坊鄰佑兒送濟良所請其留養該所董張金門以解梁氏凌虐養媳幾釀命案殊無人道乃函請警所飭提該　到案訊究並飭具退結以憑留養而重人道未知王警長如何辦法也 
　　緝士委員蒞差　江蘇禁烟委員特委王剛華君駐鎭查緝私土己經丹徒縣章知事函致警察總所知照兹悉王君己蒞鎭到差昨特函告警察各機關一律知照 
[杭州]  
　　教育命　合會開幕記　昨日（二十一）爲全浙教育會聨合會關會之期因各縣代表尚未到　於上午九時在省教育會事務所開談話會當議定自是日起正式開會每日以上午八時至十一時爲會議時問並公推省放育會會長經子淵爲主席昨爲第一次會議之期議案計五件（一）開小學校校長聨合會議案（二）設立巡回教師團案（三）改正初等小學校立别字樣案（四）籌編復式教授講義案（五）嚴定學務委員資格責任案以上經各代表第一件表决成立己付審查今日所議者（一）小學校修身科應兼授作法案（二）擬分縣稅教育費爲縣教育會經費案（三）小學教員講習所應講習單級教授案（四）請巡按使通飭各縣宣示縣稅小學費清册案（五）修改縣稅小學費分配規程案（六）審查小學教科書議案（七）組織學生談話會案（　）請各縣教育會機關速辦社會教育事業案其列席　表姓名如下　華褒卿江山　陳端表縉雲　熊稚由臨安　端木梅鄰麗水　宋佐唐松陽　周季綸平陽　錢墨卿杭縣　葉蔚三靑田　王子明富陽　吳襄黼新昌　范嶽甫崇德　吳品藻義烏　楊旭初朱怡生蕭由　袁伯彭天台　羅颺伯張苞舲蔡庽仁王賡三省教育會　沈俊夫餘姚　沈　平嘉善　藍芾　雲和　黄秋濤浦江 
　　調查漂没　斤實數　上江大水之後開化鹽棧竟漂没鹽斤至一百八十餘萬斤之多計六十餘引此番損失實爲從來所末有該商等據情禀陳鹽運司求將此項漂没鹽捐豁免以示體恤前日奉批略云漂没鹽斤是否有如許之多俟調查屬實再行核辦聞昨己委王少卿馳往該處切實調查矣 
[安徽]  
　　令鹽加價之呼籲　皖岸食鹽售價改用洋碼後人民頗爲反對刻聞榷運局傳出消息中央接皖民公電後己先電飭該局長母得操切從事聽候後命又聞揚州運使亦來電詰問前次禀部改洋情形何以不由使署轉詳致此案無從查考且電中亦有勿操切之語惟聞大通局長決計飭令實　己派某君往通密查現大通紳商李秀崖等日前晉省謁見韓巡按使面陳下情懇求轉逹中央　民請命取消原案不知　否逹其目的也 
　　縣教育會之規復　懷寗縣教育會於民國二年會經组織　立旋因二次革命之變該會遂至停閉日昨七月十七日）復由學界發起開會表决規復該會並决定假縣中學校爲會址因請該會舊會長程君　擔負會中任務一面咨行縣知事曁省教育會備案 
[武昌]  
　日領代辦比國通商　漢口比利時國總領事穆勒德氏現奉寄居法國之比政府調升爲日本寄物浦埠之領　己於前日離漢聞其漢口比國通商事宜己由比政府商妥日本政府倩駐　日本總領事代爲統轄因漢口比商現在僅有數人領署並無多事也 
　　交涉員愼重職權　湖北特派交涉員丁士源以現在商務發逹交涉日繁各學校聘用洋員亦復不少各機關及商氏等與外人訂立合同曁一切買賣契約在在均關重要稍一不愼非獨　生枝節糾葛紛紜且恐於主權亦有妨碍本署職司交涉凡有與外人訂立契約合同者無論何種機關及何國商民發生皆係職務所應與聞除將華商與洋商契約買賣礦砂一節商允財廳從嚴取締外昨特詳請巡按嗣後各機關與外人訂立合同須飭先將合同底稿送由本署審查再行簽訂以昭愼重聞段使己准如所請矣 
　　副總統預購私邸黎副總統久擬在鄂垣建築私邸以備將來休養祗因未有相當屋字延未購置兹以鄂垣空閑之舊官署均由官産處估定價值招標拍賣特派員回鄂與官産處總辦黄小農接　擇定現辦法政學校之前巡撫署計價三萬元己於十七日立契交款點收房屋法政學校則限於本年内擇地遷徙明春即招工修葺 
[長沙]  
　　湘省附亂黨人之結束　湘省近年拿辦亂黨之案有後不下數十起除隨時處决外其寄押陸軍監獄人犯尚不一而足湯將軍現飭軍法課各課員將凡未判决之犯一律加以覆訊以便分别結束兹查得附亂有據之蕭潤吾等十餘名均從輕定以徒刑其謝祝選等若干名附亂雖屬有據而於證人證物尚多搜檢未齊或洪不認實未便遽處刑罪故仍判處拘留俟覆訊明確再行核辦至黄湘生等若干名均以　疑犯被逮下獄究竟多爲連帶所累並無若何從逆證據自不能認爲有罪應飭覓保　予開釋但有案須質訊時仍應隨傳隨到以上辦法不日分别舉行云 
雜評二 
[非常之災（默）]  
　　今日官方非常之敗壞生計非常之困難社會非常之齷　盜賊土匪徧地皆是流言妖孽到處繁興人民復非常不安幾乎全國同處於水深火熱中矣而不謂廣東又遭非常之災使非以非常方法拯救之則水雖退而益深火雖滅而益熱人民之困苦甯有極耶 
　　然拯救粤省有形之水火猶易而拯救全國無形之水火更難吾不知政府之所謂非常手叚何如也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[築埠事宜之進行]  
　　障礙各物之勒遷推放沿浦岸線問題經浚浦局與工巡捐總局會訂合同後訂期二十六日上午撥派挖泥機前往動工開挖曾經工巡捐局長出示曉諭於二十五日以前一律將障礙物遷去等情詳紀昨報今日朱局長派員會同浚浦局工程司赴碼頭開工處指示一切所有大碼頭南首之平湖班立興小輪船碼頭亦屬阻礙工程前經諭限三日遷去迄己逾期仍未遵照昨又由局飭催限令速行拆遷如再違延即當由局撥匠代拆至沿浦所泊之江北艒艒船早經飭知總船目傳諭遷至浦東空曠處停泊乃亦延不遵照昨日餘飭該總船目再行傳知外特移咨淞滬警察廳長轉飭浦江水巡隊自今日（二十三）起撥隊會同該船目前往按段趕逐矣　　塡寛岸線之劃定　沿浦灘木業米業各商因恐建築輪埠之後上落貨物不便迭次具禀道縣各署要求維持經官商籌議另設官碼頭五處以便各商指定起卸貨物之用現經工巡捐局擇定大碼頭關橋工巡捐局門首生　碼頭萬裕碼頭等五處地點建造官碼頭爲各商起卸貨物其自關碼頭起迤南經洞庭山碼頭保泰碼頭萬聚碼頭久大碼頭新碼頭生義碼頭竹行碼頭王家碼頭萬裕碼頭公義碼頭至永順碼頭爲止按照現下岸線放闊二三丈不等一律塡高作爲建造堆積貨物棧房之基址預算塡平之後計有棧房基地約二十餘畝由工巡捐局一併租給大通公司建造行棧議定每畝每年徴收租費銀七百五十兩所有自大碼頭起至永順碼頭爲止（董家渡因係教堂之産不在其内）沿岸線計長英尺三百五十丈除建築官碼頭佔去五十丈外其餘三百丈一律砌造泗門汀駁岸計需工料費銀十萬兩之譜此項駁岸一經築成亦歸工巡捐局出租與大通公司建築輪埠每年由該公司願繳租費約一萬兩現由工巡捐局將塡寛岸線之處飭令工程師挿豎標記矣 
[紀縣署關於田賦之會議]  
　　上海縣沈知事前因驗契事宜接奉省飭設法查擠使民問無契不驗又清理沙田之蘆課升科清理官産之屯田繳價均着各委員會縣清理自應併籌辦法故特函邀各市鄉經董於七月二十二日午後二時來縣會議在案昨日爲縣定會議之期本邑四市十九鄉各經董曁清理沙田局長蔡堯　清理官産楊股員等均於午後陸續蒞止縣公署當經沈知事延入休憇略事茗談遂於三時在署内花鏖開會先由沈知事將查擠驗契蘆課升科屯田繳價三事發爲議題說明原委請衆籌議以利進行遂由各經董人等互相討論咸以驗契一事旣奉省飭設法查擠自應各就市鄉區域督同　保挨户查催早爲呈驗惟現在時值農忙靑黄不接各鄉民力有未逮懸俟秋收成熟方爲有效經衆决定八月杪再行開始切實辦理至蘆課之升科屯田之繳價均擬以該田時價爲標凖每畝繳價一成議畢時甫交四句餘鐘云 
[同源莊倒閉紀聞]  
　　滬北公共租界後馬路同源莊近因浙鹽北棧被參發封該棧與同源莊於春季交易長欵及抵押等項爲數甚鉅以致陡起恐慌雖經該莊經理竭力支持暫維大局無如内部欵項空虚週轉不靈遂於前日倒閉虧空約有三十餘萬上海縣沈知事查得本署亦有公欵三萬餘金存於該莊因即密派幹員於前日晚上赴閘北該莊經理韓楚香住住將韓拘解到署奉諭先行看管至昨日上午由沈知事親自審訊諭令韓楚香迅將本署所存公欵即日料理韓稱本莊此次倒歇實因被鹽商李徴五抵欵到期未歸因此市面不靈但莊内尚有股實股東某某等故鈞署所存之欵不日當可料理請求寛限等語沈君仍飭將韓管押限日措繳又聞金山縣公署亦在該莊存有公欵數萬金現在亦悉前情不日派員來滬嚴追並聞此次該莊擱淺北商會非常注意預備開會籌議維持辦法云 
[籌備國貨展覽會出品之進行]  
　　開會情形　前晚（二十一）八時國貨維持會爲籌備農商部國貨展覽會事集總會及各公所籌備員舉行籌備員會成立大會由趙鏡清君主席報告農商部來函司長陳蔗靑約期來申會商一切並報告公舉籌備員臨時籌備事宜己舉定十八人今日得各公所推舉到會者又有二十餘人所有一切進行各事今日到會諸君悉心討論以便入手繼由北京商會報社經理馬剛侯君演說繼由王文典君報告此次國貨展覽曾關係甚大吾國民對於此舉應當各盡其力將來物品運送京師參考團品評會及發行臨時日刋我儕應爲竭力助理者繼由李卓民君報告一星期來籌備情形並宣讀所訂國貨維持會籌備國貨展覽會出品辦事規則（全文錄後逐條通過即於昨日二十二）起實行出品人先行到會掛號一面在半月内各自凖備陸續送往比及散會己十一時矣 
　　辦事規則中華國貨維持會籌備國貨展覽會出品辦事規則（一）本會受農商部委託對於此次國貨展覽有代表中央徴求出品之義務所有籌備事宜正副會長督促全體籌備員限日觀成（一）民國四年七月二十二日（隂曆六月十一）起出品家到會掛號八月一日起收貨（一）鑄備員分勸導駐辦兩部分頭辦理（甲）勸導員各人認定或派充分業與各出品家接洽（乙）駐辦員每日自上午九時起至十一時止下午二時起至五時止輪班到所掌收受物品驗看貨樣並隨時交與總事務所保管立簿以各人簽字爲憑每班時間以三時爲率人數以二人至四人（一）駐辦人員經收物品由會中刋給名字小戳於收品時即在收條上加蓋以昭愼重而杜流弊並由各人在徴品簿上隨時記錄以備查考每夕人散該簿田總事務所保藏明日再交當值人員（一）時間急迫星期暫不休息每星期二五午後八時開籌備員會勸導與駐辦員各彼此報告一切（一）籌備員祗以帮助總部辦理此次徴品事宜對外一切通告及往來文件均由本會名義行之（一）徴品裝箱之後籌備員責任方能脫卸將來回件由總事務所清理如有差誤總事務所辦事人員與籌備人彼此有諮詢顧問之義務（一）對於籌備事宜如有辦事人不敷之時經開會公决由總事務所派人帮辦或另雇臨時人員爲之助理（一）八月二十二日之後如有籌備之事尚未告竣本規則仍繼續進行（一）本規則如有未盡之處每星期二五開會時公决修改 
[研訊從盜辯論終結]  
　　盜匪潘得勝等前在閔行鎭附近搶刦沈昭林家財物由縣警察所探警先後拿獲潘德勝嚴忠進葉長壽三名解經鎭守使署軍法科訊明判令潘得勝執行鎗斃其嚴葉兩犯情罪較輕發送地方廳按照通常程序辦理在案昨經趙刑庭長會同褚檢察官開廷辯論飭提嚴葉兩犯到案先據嚴供小民實未犯刦實遭播得勝誣扳葉供小民祇在外面把風並帮同運物問官得供認本案今日爲辯論終結仍飭一併還押聽候宣判 
[拿獲私造軍用僞票之案犯]  
　　美捕房八十四號西探目劉四協同華探在轄境内拿獲私造軍用僞票之案犯甲乙丙丁四人解入捕房押候解廨訊辦 
[救國儲金昨日之收入]  
　　昨日（二十二號星期四）爲中國銀行收受儲金之第八十七日計收銀洋一百十四元又交通銀行收受儲金之第六十一日計收銀洋十七元又銀七百三十九兩一錢四分兩共計收銀洋一百三十一元又銀七百三十九兩一錢四分連前共計己收銀洋七十一萬四千七百零七元銀五千三百零三兩九錢六分八釐 
[勸用國貨會致各舞臺函]  
　　勸用國貨會爲鼓吹國貨計昨函致各舞臺云貴舞臺以濟世熱腸作衣冠優孟漢宫角觝狀人生哀樂之情唐代梨園演今古興亡之恨滄桑世變板蕩中原正長沙痛哭之時所南呼號之日同人不才思効棉薄以爲救亡莫先於儲財貧國莫甚於漏巵涓涓不塞將成江河星星之火可以燎原此勸用國貨會所由設也然而廣厦非一木所支大事維衆擎可舉貴舞臺爲各界集中之點文人聚會之所笙歌沸處衆耳傾聽角色登場萬眼齊集可否以勸用國貨之廣告挿入戲單處幕之中俾望之者觸目驚心知之者頑廉懦立或亦世道人心之一助乎區區之衷當表同意云云 
[組織紗廠之競起]  
　　自提倡國貨之聲喧傳後注意振興工藝者頗衆兹聞又有紳商組織紗廠四家爰特將廠名基址列下（一）溥益紗廠在小沙渡大有油廠附近係周某發起由徐戚二君爲經理計設錠子一萬五千只（一）山北紗廠係商董虞洽卿君發起集股六十萬現己在小沙渡浜北購地建築計設錠子二萬五千只（一）鴻裕紗廠廠基在义袋角係鴻安土棧主鄭培之獨創計資本銀二十萬兩設錠一萬五千只尚有小東門祥泰布莊主發起之祥成紗廠地址未詳 
[紅會籌賑粤災]  
　　　本埠紅十字會昨接廣東分曾來電略謂西江各屬堤圍崩缺冲没屋宇無數飢民嗷嗷待哺分會己派出醫隊往救請趕募急振協力救濟云云業經該會長沈仲禮趕即籌募協濟矣 
[學校畢業彚紀]  
　　參業小學　本埠南市裏鹹瓜街私立參業小學校開辦業己數載學生頗形發逹今届爲第一次畢業之期於本月十七日舉行初等小學畢業式是日午後來賓先後齊集校董蘇筠尚葛行慶李韻芾童寳慶等均到校至三時振鈴開會首由主任董疄蕉報告歷年狀况繼由蘇校董給憑并致訓辭葛校董分給獎品及來賓相繼演說散會時己鐘鳴五下矣兹將畢業生名次列後 
陸利章王金水陳昌華　王金榮　陳明書　竺聨仁 
　　比德小學　法新租界寶隆路市立比德小學校開辦己歷四載日昨舉行第二届畢業式是日來賓到者甚衆上午七時攝影九時開會先由該校主任王君報告一切次爲學生唱歌繼由董事及教員致訓詞來賓演說復由主任給發證書及獎品聞獎品係錢廣甫陳雲堂吳正甫韓曉岩四君所捐贈云 
[養性女塾暑假休業紀]  
　　派克路養性女　開辦以來成績卓著五月間不戒於火全校被燬聞者惜之事後各生家庭以該校管理周密教法完善各生不願改入他校均以續辦爲請校長謝强公案重教育雖經此阻力亦不願因此中止遂商諸該校經理周學孟女士假靑島路某屋爲臨時課堂招集原有學生照常授課前日行暑假休業禮先由校長謝强公演述刧後重組之困難及以後整頓方法並以假期内仍宜在家自修母荒學業等辭勉　諸生次周女士報告一學期學務並謂派克路原址工程將竣不日遷回重行組織房屋較前寛大下學期定於舊曆七月初九開學尚須推廣學額添聘家政剌繡等科教員力求進步其餘教員如王胡諸女士亦各有演說無非勉勵學生勤學之意末行師生暫别禮禮畢合攝一影以留刧後重組之紀念云 
[公債經理處取消常會]  
　　駐滬公債經理處處長日前特發通告擬定二十三日（今日常）會期邀集南北市各商董提議公債進行事宜兹悉該處長因現在天氣炎熱且所議並無重要事情以故常會集議一節刻己取消昨特致函南北商會各商董查照矣 
[高等檢察廳長來滬查案]  
江蘇高等檢察廳長徐聲金前日下午因調查某案來滬親蒞閘北審檢分庭考察一切當由推事孫濟汝檢察官李素軒接談之下並傳電話至地方廳請檢察長林仲立到來互商良久至徐君此次來滬是何原由尚容探明續報 
[美國提督來滬]  
　　美國提督温德和君前日因公來滬暫庽虹口禮查旅館 
[禁止同種商品影射商標]  
　　齊巡使昨飭滬海道尹公署轉飭所屬各縣知事略謂案案查商品之有商標原以重信用而杜欺朦故保護商標各國皆視之極重近聞蘇省商人往往冒牌影射有同類商品或牌號之形聲相似或花紋之色樣略同雖非絶對冒牌實係有心影射此等行爲若不嚴行查禁其何以重信用而安商業爲此飭仰各該道尹轉飭各縣知事傳知工商各界嗣後商人所用商品標記不准以類似之牌號花紋用於同種商品如敢故違一經官廳查出或被人告發即由該管地方官提案究辦以杜欺朦而昭商信云云 
[論遷房屋之告示]  
　　上海工巡捐局朱局長日前規劃老北門内穿心街東段一帶路線曾經出示曉諭關於路線各房主居户尅日遷移以便興工乃日久仍有未遵者昨特發出示諭云爲出示嚴催事案據公民吳雲龍曹堯卿夏靜卿毛作霖張宗啓謝翰生莊裕林等禀稱願將穿心街東段自福佑路至侯家路面北一帶房屋援案遷建浜基請即派員規畫路線俾得早日動工等情當經飭據工程處測勘規定繪印圖樣釘立木椿標記並示諭南首一帶業主住户遵照尅日遷移在案迄今日久尚未動工遷讓除諭飭地甲挨户督催外合再出示諭催仰該處業主住户一體遵照尅日來局取閱圖樣一律　工以憑派匠翻砌切切此示 
[私種烟苗案上訴駁回]  
　　南匯縣民人錢景範以前遭該縣署警勒索不遂誣指私種烟苗報告公署經該縣承審官訊判處罰金洋四十元心不甘服投上海地方廳具狀上訴迭奉該廳審訊以控告人錢景範在第一審判决後未於當庭聲明上訴理由故本案雖未經過上訴期間然與北京大理院解釋刑事上訴時效大爲抵觸應認定本案上訴爲不合法之舉動故於昨日午前由趙刑庭長會同曹吳賀推檢各官蒞第一法庭飭傳錢景範到案宣告駁回上訴着令退去 
[扭控揑名禀訴之舊同事]  
　　常州人顧有容（即顧春先）本邑人蘇欽君（卽蘇仁欽）昔日同在南方報館執事因而相識迨該報館停版後顧蘇二人仍常叙一處彼此頗爲密切嗣於西曆一九零九年間因被陳沈氏祝王氏在公共公廨指控二人串騙洋三百元顧則聞信離滬由捕將蘇傳案訊諭交保後亦避匿不到曾經公共公廨出票提究迨光復後顧又來滬覓得道尹公署内務課員之職蘇屢往求顧代謀差事不知如何二人忽生嫌隙未幾有人用揑名禀詞分呈統率辦事處及江蘇巡按使署控顧十欵曾經分别飭查旋顧偵知前項揑名禀詞係蘇所爲即禀請楊道尹諭飭警局查究後蘇即移居公共租界以前被陳沈氏等呈控騙洋案係顧所爲且提票未銷遂至滙四捕房自首聲請派令中西包探至第垃圾橋南首貽德里顧之寓所指提未獲顧亦以蘇避居租界復禀請楊道尹令行公共公廨轉飭捕房查究前晚蘇在虹口爲顧偵悉前往將蘇扭控滙四捕房捕頭以顧係串騙陳沈氏等押櫃洋三百元案内飭提未獲之犯着兩造一併拘留昨晨押解公共公廨請究先由羅傑律師上堂譯稱敝律師爲楊交涉員及顧有容代表因蘇仁欽用揑名稟詞至統率辦事處及江蘇巡按使署指控顧有容十欵己奉查明不實飭緝揑造人究辦在案且蘇住居華界小南門内應請將蘇引渡歸中國法庭訊理至陳沈氏等所控騙洋一案頋係牽涉且事隔六年之久請爲將案註銷否則准顧交三百元人洋並保候訊云云繼由蘇仁欽之代表禮明帮辦律師及日本福崗帮辦律師相繼上堂辯稱蘇係日商用人准蘇交保此案應歸公堂訊理等語王襄讞核供商之美領畢君以陳沈氏一案前由英領陪審諭候電商英領再核卽由羅傑律師至檢察處用電話詢問據英領電復請美領主裁故羅律師又投案請示中西官會商之下判顧春光交三百元人洋並保蘇仁欽候日領來函聲明再行訊核 
[賭博欺騙案之辯論]  
　　蜀人陳原玉董雲昭在公共公廨控被方積順陳鴻猷朱錫泉陶新福劉萬清等賭博欺騙等情業經由廨將方等先後提案迭經訊判該被告等各交五千兩人銀並保候訊在案昨日午後復由捕房將與是案有關之吳松廷與方等五人一併解廨訊究先由劉萬清之代表羅傑律師上堂譯稱洪姓附控之吳松廷亦由敝律師代表甫經延請案情尚未研究應請交保展期研訊云云繼由阿密逹律師到堂譯稱此案未經訊明被告未便交保捕房代表牛門律師前未離滬時亦請求將被告交保取銷至於敝律師代表之原告實係洪世科並非洪子和但被告方面曾託人向原告運動且有人至敝律師處行贿鈔票洋一百元等語又據被告代表費信惇律師起而聲稱阿密逹律師所述情形殊欠明瞭推揣其意欲添入一新原告冀加被告之罪然所言原告洪子和即徐景明與黄少泉控案内之證人洪淡如現己避匿己奉公堂飭提則洪之行爲己可概見今阿律師忽改稱原告係洪世科爲前清津海關道洪瀚香之姪與初次到堂請求不符堂上己准被告交保後復行取銷事屬罕見按諸各文明國公堂非極重要刑事案之被告無有不准交保而阿律師代表之原告不但名字前後不同且無實據故其所請不准交保一層敝律師大爲反對云云旋據穆安素律師投稱本月十五號堂訊之後即由自稱洪思科其人及俞錫林二人至被告處云及如酬伊洋一千元可將洪子和控案了結窺察來意欲藉此詐取錢財翌日由被告訴知敝律師故囑令被告如其再來儘可允許所付鈔票須用暗記故阿律師所述行賄之欵即係此欵云云又以被告交保事一再向堂上辯論美領畢君與聶襄讞判准該被告等各存現銀五千兩保出候再復訊 
[又查獲拐孩匪徒]  
　　著名拐匪盧文彬羅阿囡蔡阿唤李阿三串同拐婦盧劉氏等拐得崇明男孩四口一名友才年十歲一名明全年七歲一名生海年六歲一名友泉年四歲日前乘招商局海晏輪船啓程赴閩圖售該輪由申啓椗之後爲該輪買辦查見各孩形迹可疑擇其年齡稍長者向之詢問始悉確係被拐因即將各拐匪派人看管一面發電至救濟婦孺會待船返申時請爲派員迎提兹該輪己於昨晨抵滬該會即派會員唐壬坤協同水巡捕房何偵探並由該會函請地方廳法警等至該輪船將拐匪五名被拐小孩四名口一併押送地方檢察廳預審之下諭令分别收押候辦各小孩暫爲留養候召屬認領 
[領回被拐女孩]  
　　滬西靜安寺附近鄉婦王錢氏之十四歲女孩根妹被賣藥草之陳田芳誘拐出外串同郁李氏議價洋七十元欲賣舉婦人金文蓮被女母偵悉報捕將陳與李氏及女一併查獲於昨傳同買主金文蓮併解公共公堂質訊屬實判陳押西牢一年郁李氏押女所半年金文蓮開釋女交其母領回完案 
[控訴拐匿小孩]  
　　吳步堯投警廳閘北司法科控王得生拐匿伊六歲小孩請求提究當經段科員飭探將王逮案移送檢察分庭由李檢察官預訊一過判解地方檢察廳究辦 
[俞重威被虐圖盡]  
　　紹興人俞重威因被繼母虐待前日吞服紅頭自來火圖盡由捕查見帶入捕房救愈昨送公共公堂請示據供伊父俞某在内地警察署爲警佐並稟明前情中西官得供會商之下判俞函送紹興同鄉會妥爲安置 
[戲謔悞傷腰部]  
　　萬山徐鴻　同在蘇州路十四號門牌日商第三紗廠内做工前日因戲謔起衅萬持洋刀誤傷徐之腰部被控捕房於昨由探將萬拘解公共公堂請究經中西官略詰一過判萬押候原告傷愈再訊 
[婦人被夫砍傷手足]  
　　揚州婦人祁季氏向在鴨綠路永定里朱姓家爲傭工前晚其夫祁阿發至氏處索錢見氏修飾妍好疑有外遇不問情由用廚刀將氏之手足砍傷一時鮮血淋漓經其主人鳴捕到來一併帶入捕房捕頭命將受傷人先行送院醫治阿發收押候辦 
[積竊持刀砍人]  
　　南市新大碼頭某鞋店夥甬人孫阿水因見小孩陳阿五被積竊李福生欺侮毆擊代抱不平上前干涉李即逞兇奪取近處舊貨攤上之菜刀向孫亂砍由警瞥見上前阻止得免受傷當即帶至一分駐所詰得李係迭次犯竊怙惡不悛未便輕恕飭即移送警廳司法科訊究 
[索舊欠毆傷局外人]  
　　花衣掮客張炳奎前因代伊友人季子卿擔保吳長秦機器作内找頭洋二百四十八元久未歸楚昨悉季由松江來滬就花販范秋瑞處經賣花衣吳長泰主吳慶德特邀張至范處向季索取前欵不知因何觸范之怒出爲把持因而口角互毆兩造各有微傷季即乘隙避去置欠欵於不　後由崗警將吳張范三人帶至一分駐所問明原委因范受傷屬實飭即一併移送警廳司法科訊究 
[用人私取貨物]  
　　南京路福利公司用人施金裕私取該公司内值洋四百八十餘元之皮鞋等物由探錢壽生將施查獲並吊出原贓昨解公共公堂訊供不諱奉判施押西牢半年贜交原告領回 
[大司務私用帳洋]  
　　石利泉在泥城外南陽路九號門牌某西人家爲大司務因私用帳洋一百二十三元被洋東查悉於前日報請捕房將石拘押昨解公共公廨經俞代襄讞會同美領郭君研訊屬實判石押西牢九月如能還洋准予減輕半年 
[男女准各自由]  
　　蘇婦陳小紅延德會禮律師代表投法公堂控稱小紅於今年三月間嫁蔣瑞祥即姜楚祥爲室詎姜家中己有妻子小紅遂自租房屋購置什物所有日用開支姜亦分文不與均由小紅自己開銷而姜反將小紅金鐲金咬嘴强行取去向論不　故請堂上追出金鐲各物給還原告姜亦延穆安素律師代辯稱小紅嫁姜爲姜由周時氏爲媒立有憑據自娶小紅之後姜置辦金鐲金戒有發票可證現被小紅質去姜並無强取小紅金物之事况小紅前己嫁過劉姓等兩人因不守婦道被出嫁姜之後舊性不改今反揑詞朦控請堂上訊究聶讞員商之德副領事判將案註銷男女自由所有什物各歸收管 
[無心失火之免罰]  
　　住居法新租界居民王利生家日前不戒於火幸時在白晝經各鄰人帮同取水救熄未肇巨災事後捕房以王不愼之咎難辭將王傳解法公堂請訊據供因煑膳遺火積薪所起當場撲滅房屋未損亦未保險是實判姑念無心失悞從寛免罰斥退 
[工巡捐局之批示]  
　　上海工巡捐總局批張世澤堂禀請驅逐艒艒船呈云禀悉查陸家浜一帶停泊　艒船阻碍交通迭經咨請警察廳驅逐在案據禀前情候再咨請飭警驅逐可也此批 
[不理貨欵]  
　　怡懋號控協興木作主竺芝卿（即竺開湧）不理貨洋三百餘元等情昨由捕房將竺傳至公共公堂請訊中西官判交保過堂候訊 
[茶館聚賭抽頭]  
　　黄著定在北河南路四百五十六號門牌開設茶館聚賭抽頭被捕查悉於昨將黄傳至公共公堂訊實判罰洋七元充公 
[介紹科學雜誌]  
　　科學社發行之科學雜誌第七期現己出版昨承惠贈二册内有 
 
 
 

Page 11

 
 
楊銓之（學會與科學）胡明復之（說倫德根射線文名（愛克司光線）謝家榮之（質射性元質概論）任鴻雋之（化學與工業上之價值）沈溯明之（分子重之測定法）張景芬之（富於功用之　物）李　身之（說塟）錢崇澍之（天演新義）秉志之（細胞原理之由來）過探先之（植物選種論）楊銓之（電學略史）趙元任之（地果圓乎）胡先驌之（說文植物古名今證）趙元任之（八板湘江浪合調）等篇均爲一時傑作寄售處在商務書館及中華書局書此介紹并誌謝忱 
[誌謝]  
　　愛羣女學校於二十四日上午行畢業式并開懇親會昨承東邀觀禮又催眠術家陳維新華僑梁芹生假座域多利戲院開演催眠術戲售資助賑粤災昨承廣肇公所惠贈入場劵六紙書此併謝 
來函 
[烏木店帮積敬堂來函]  
　　敬啓者本月十四十七本埠新聞欄内載烏木業集議及烏木業夥帮來函内稱店帮破壞合同代表方雲卿尚未允議等語查與事實不符緣吾烏木一業中有東夥兩帮因上年發生第三次加給工價問題店帮方面以東夥手臂相聨當經照加惟因各店學徒不敷應用當時議得添補學徒一人禀奉上海縣公署立案給示遵守並將合同黏載縣示自應雙方遵守乃有夥幇一二少數人挾持私見一再纒訟不休屢奉官廳傳訊諄諄諭飭兩幫各安生業母得健訟固應遵照官廳示諭各守行規己無變更餘地來函謂店帮多數贊成惟代表方雲卿尚未允議此語尤爲栽誣因同業公共之事各有立案行規遵守與方雲卿何尤深恐或生誤會懇求登入來函一門以昭核實　烏木業公所積敬堂謹啓 
[同仁醫院甘姓來函]  
　　大主筆先生電鄙人從曬棚墜地跌破頭部及折手骨血流如注奄奄待斃後由親友等送入同仁醫院診治得愈刻當出院再生之樂固不待言各大醫士藥到回春不啻扁鵲之猶存也而且看護全世俠等亦確有看護資格兹旣由死入生再造之恩没齒難忘惟是聞該院賬房張先生說該院經濟異常困窘有巧婦無米難炊之勢該院仁心仁術惠我同胞惟望各界諸大善士慨解金　俾該院得以支持而呻吟病夫亦得有再生之望豈特該院之幸抑亦吾同胞之福也 
雜評三 
[救災爲國民之責任（訥）]  
此次廣東之災港政府及各國商人教士猶盡其救災恤鄰之誼或捐資財或輸食品僱輪運送竭力協助而我休戚相關之國民獨漠然視之而不一援手耶不能救同胞烏能救國我國人當深思其義也 
　　大災之後往往繼以大疫廣東水火適值酷署之時水餘腐物火後餘燼爲此炎熱所逼穢氣薰蒸皆爲釀成疫癘之資料哀此孑遺何堪再遭荼毒是又辦理善後者所當預防之也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[九九消夏歌] [  覺迷]  
　　一九至二九　請吃官賈酒　二九一十八　將軍遇炸彈　三九二十七　路案查辦急　四九三十六　彈劾無完局　六九五十四　人人鬧抵制　五九四十五　廣東遭水禍　七九六十三　新泰遭風翻　八九七十二　熱得汗淋漓　九九八十一　擱筆暫停歇 
譯著 
[間諜生涯] [  天虚我生]  
　　（四）君士坦丁之游（續） 
　　予抵埠後第一事卽爲探聽各國使館地址及各部大臣之宅邸其次則探聽一般女伶及各大臣之罷嬖曾集之所予初庽在靜僻之旅館曰奥斯門者旣又遷至各大臣所住處就近而庽俾得聞見較爲親切次日乃以柏林慈善會中之介紹書投入德國之醫院中列名爲名譽警員日必報到且簽字故予後來出院簿上所簽之福洛倫斯馮格那佛之各殆無慮以數百計也此事雖覺累墜但欲蔽人耳目亦無奈何厥後予以旅居不便乃於配拉　一小屋爲庽在理予亦未始不可租一較大之屋祗以君士坦丁之人類至爲不齊多疑而善妬苟見人費用較寛卽足引起一般注意故吾乃抱與奢寗儉之旨慮賈禍耳昔者英國大文豪喀丁嘗謂斐洲之水德港實爲人類罪惡之藪然吾以爲君士坦丁又何嘗多讓哉良以此間人種至雜幾合五大洲之人種而成譬有一希臘及斐洲之雜種人於此乃又與亞拉伯且雜有法國血脉之婦人結婚則讀者試爲推之其所育之子女固宜屬之何種耶以如是之人而乃令與歐洲文明人種相處則又安得不生嫉妬者哉論者每以此種之人皆混稱之曰土耳其人此實大錯蓋土耳其人固慈善而親人即其所居之宅清潔亦與英美相等固不可與君士坦丁之土人同日語也吾於此次之事探聽實至費時其他姑勿論即此遍識君士坦丁各處之女伶及娼妓一事實己費去光隂不知凡幾而此事尤宜愼之又愼稍一差誤卽足以盡棄前功良以此輩交游至廣自内閣起下隸輿臺販卒莫不爲彼輩知交故如稍稍獲罪於其人者則吾人之身立可爲衆矢之的吾於此乃不得不求救於克姆矣蓋一般紳貴其家庭問之内容雖至秘密然其奴厮輙能知之此輩奴厮固以黑人爲多也惟與白種人實無情感可言故予欲從此輩中探聽消　實爲難乎其難語曰黄金爲萬物之鑰然於黑人殊不見其效力所幸者黑人之口雖緘而同種之念獨熾所謂不能以利動者當以情動之也故予每探得一大臣寵妾之名姓及地址時必令克姆往見其家之鏞與之友善便中探問其家常來之客以及女主人之姓氏國籍並其所用之金錢大半爲何人所供给者克姆旣受予教亦必有美滿之清息告予 
海外奇談 
[活埋二十五日之奇聞] [  麗廬]  
　　意大利國地多火山故近火山之地時有地震之事地震時房屋震倒而人民被其壓斃者不可枚舉於是近火山處之居民組　一隊約百人之數專救被壓而未死者雖地震旬日後亦必將倒下之屋掘關恐有尚未壓死之人也故常有一星期後始發見奄奄待斃之人然最奇者莫如密克哈耶羅氏彼當地震時跳入洞中二十五日之久竟能得救而未死可謂奇矣今將密克哈耶羅自述在洞中之情形記之於後 
　　當地震時余正在市場余本思逃奈奈之四週均爲昔日地震時倒下之房屋所壅塞當此進退維谷之際余見市場左近有一洞甚深乃石洞也蓋取石而掘關者余心中以爲入其中可免死矣乃躣入洞中此時神經昏亂視洞中無一線之光自以爲爾自己盲矣在此洞中時間甚長但因四週漆黑余亦不能計算時間之長若干後出洞時聞救者之言始知居洞中者蓋二十五日之久矣時間旣長腹中亦因之饑餓非常竭力呼救卒無應者余亦自分必死矣後余用兩手在洞中　索覺有潮濕之泥土一塊乃用手指挖成小孔孔中出水少許余此時幸有水可飲矣則又得在洞中多活數日矣後有一隊救護者行經此處互相言曰壓於此處者皆死矣余等前行可也余聞人聲乃竭力呼救彼等初猶以爲鬼怪之所致也後屢聞有呼救之聲乃各竭力救之約三小時間余乃出洞而享自由矣 
詩選 
[郊外閒步] [  温倩華女士]  
　雨過芳郊濕踏春携展行四山靑入畫衆樹綠成城岸柳綠溪曲野花沿路路生東風能啼鳥多半不知名 
[乙卯三月十四記盛]  
　　錫谷是日爲賽會之期每至通宵逹旦畫舫如雲河爲之塞誠盛事也 
　　珠簾十里捲春風士女如雲踏軟紅寳馬香車行不得樓船齊泊晝橋東 
　　結隊游人趁落暉一般新試碧羅衣綺塍隨處停芳屐要待更深踏月歸（五里街一名綺塍街） 
　　華燈寳月好良宵夾岸垂楊擊晝橈載得名花兼載酒淺斟低唱彀魂銷（鍚邑畫船甲於江南酒肴亦精妙無倫） 
　　四圍人語靜無譁一串珠喉繞碧霞最是更闌證　候滿船明月聽琵琶（至晚歌聲不斷兩岸人皆屏息而聽） 
　　瓔珞琉璃白盞明繡旛寳蓋翠雲旌晚風陌上人多少着意金　第幾聲（鑼聲鳴十三下者必有燈亭或燈塔是崴多至十四座）花氣芸香裊碧虚莊　寶相是神輿殷勤合掌還回首笑說儂家習未除 
　　畫船簫鼓閙芳塘羅幕重重捲夕陽鏡木黛山春欲笑窺　好助美人妝 
　　選舞徵歌興忒奢新河山比舊繁華便宜拾翠尋春客看遍長安一日花（光復後賽會之風頓寂至今崴又大盛而畫舫中以北里中人居多故云） 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十一章（續） 
　　皮靄卡曰密斯脫特雅此大衣果作何式者特雅笑曰吾眼殊有福今日乃得見此古董古之　可笑人董此衣實己陳舊不堪衣爲藍色格子呢所製高絶高肄以紅邊且···皮靄卡忽呼曰然則必是···　雅曰果誰人物罪皮靄卡易其辭曰然則必是甚酬雪笠兒　言曰　則格　符斯又作何語特雅曰格賫符斯謂此兩件大衣之主人被均識之一爲威廉一則尚不肯語而换支票者則卽此不知名之人也哈勃克不然曰否否此不知名之人縱有大衣又何致竊安西來之支票吾知其爲威廉也必矣特雅曰吾意亦如是吾嘗語格格賫符斯不論安西來之意見如何且將或廉收　禹作商權亦不爲遲哈物克點其首不己彼蓋决定有此大衣之人必不能竊此支票也而雪笠兒則滋恐唯恐格賫符斯果知此大衣之主人者則己事亦且暴矣思極乃不能食密昔司特雅曰雪笠兒汝　者不　　飢耶奈何不食雪笠兒自撫其胸曰吾鮑悶甚不欲食矣言次遂起坐私取利剪及燭匍匐上樓而入哈勃克之室反鎖其門而開其　則其中一大衣赫然在焉衣爲黑呢所製而其衣裏則爲藍色格子呢所製其裁縫之法一如威廉之衣其領亦緣以紅邊苟反而着之與威廉者直無一亳之差别比時雪笠兒亦不更事躊躇　其手以剪其大衣之裏且剪且扯頃刻己下乃捲之成團而挾之於脅下滅其燭欲出顧門上拉手忽廻旋作聲雪笠兒大驚力鄰其衣片於床底扁其身直向窗口而蹤然則躍而下乎果下者則其身且成縻　故亦不敢乃伏其身暗陬屏息不敢聲頃之門外之人忽徐步而去其聲似爲婦人雪笠兒氣始少蘇以爲管家婦來巡夜耳俟其去遠亦即重取其團蛇行出室計此衣片雖己割下但究作何區處苟焚之者則焦灼之氣必且爲衆人所聞而碎之則又與不碎等思之久終乃决定埋之土中較爲妥便思决遂立奔園次以菜刀掘地葬之土中曰可矣吾明日凌晨當更來視苟有一毫痕跡者則殆矣 
奇情小說 
[秘密汽車] [  東埜譯]  
　　第四章（續） 
　　斯德笑道密司脫臄逹你放心這些奇異的事跡我不是耳聞全憑目覩的滕逹益發詫異起來問道那麽密昔司斯聽你以前同這位姑娘結伴同居過了斯德笑道你誤會我的意思了我和他結伴昨宵乃是第一次以　何嘗見過實告訴你我所謂目覩乃是目覩他字跡不是目覩他事跡滕逹道這話怎講斯德道昨夜我同他攀談就問起他的里居姓氏他摛着兩包熱涙告訴我道薄命人遭逢偃蹇所遇非人自分一朝奄然物化舉我胸中一部悲慘的歷史隨我福薄之軀深深埋入地下除出幾根枯骨以外再没有第二個人曉得了誰知否極粲來今宵邂逅着你們幾位恫瘝在抱薄命人自從父母亡故還是第一次遇着好人身受你們殷勤看護之意實令我感激涕零身體上區區傷痛何足介意精神上己愉快得多了旣承你們垂詢我薄命人的里居姓氏我倘然秘而不宣或不以實告便是以僞報德不和你們相見以誠了我聽他言辭滾滾就止住他道密司你疾痛在身不宜多言只告訴我名字和住址夠了那姑娘說道我衣袋中有小小一本簿册上面寫着柳仙日記一行細字的半生辛苦盡在此中你可以取出來翻閱以當面述只薄命人身世飄零所如輒左被你曉得之後切不可告訴他人單只可以告訴···告訴密司脫滕逹 
救國儲金 
[中國銀行收欵清單]  
　　七月八日第七十五次報告（續） 
　　第四百六十五册一號至號徐維一一元徐紹康一元印盤德一元黄富記二元黄永昌二元眞鑑周一元董紹鴻董紹基一元 
　　第四百六十七册一號至五十八號　方楊春一元王阿四一元施鳳其一元歐陽勝一元姚宗秀一元姚阿華一元張永靑一元趙瑞堂一元黄邵康一元黄海浪一元陳小臣一元黄浩桂一元蔣長根一元朱阿粉一元蘇阿四一元董啓生一元鄭其榮一元張阿松一元周源來一元陸阿灿一元鄭阿坤一元王阿狗一元宋金良一元葛銀生一元何嘉祥一元王大法一元岳雙喜一元羅嘉炳一元孫得法一元趙金才一元鬭元廣一元張文炳一元夏金山一元霍鐘夫一元謝雲周一元蔣懷德一元　阿二一元沈帶友一元永張祥一元朱阿姚一元杜記有一元樊毓相一元張永生一元十朱瑞一元陳連魁一元趙仁壽一元嚴寳裕一元陳氣良一元顧阿其一元李阿義一元陸亭祥一元郭金發一元周培銓一元王根遠一元陳美照一元田順瑞一元鄭長清一元傳阿記一元 
　　第四百六十八册一號至四十五號　邵士英絩安保陳錫璜錢永貞莊維賢鈕俊義王文彬王端林黄愛生王杏春翁開元徐士秀莊菊芳藍連珍楊愛媗楊淑　李文慰鄭國練沈秉鈞韓文元錢宗耀陸康美陳金生王錫其顧惠珍許蓉邵元芬屠恩湛劉靜珠劉慧珠傅寳珍孫懷貞曹坤元吳增寳陳浣華陸振玉周珠寳沈瑞珍嚴寳琴劉心寳費錦文錢美貢陸潤玉陳玉音蔣髦儀以上海人均小洋一角合元六分（以上均南潯來） 
　　七月八日計收儲金銀元四百三十六元銀六十六兩四錢七分連前共計己收儲金銀元六十三萬一千八百六十六元銀三千七百九十二兩四錢六分　中國銀行謹啓 
[七月九日第七十六次報告]  
　　第五百六十一册二號　人和雪茄烟廠各工人五元　　第五百六十五册八號至九號　鄧老太太一元鄧志遠一元　　第五百六十六册一號至一百號張阿林一元余小娘一元楊福元一元陳翠香一元常阿蘭一元蔡芸一元陳阿英一元王修鳳一元陳阿三一元范才梅一元王夏悔一元鮑阿大一元張月田一元洪翠月一元小毛兒一元魯阿生一元戴阿花一元張阿英一元吕阿英一元兪包珠一元王阿友一元王子恒一元沈方卿一元徐阿五一元王阿寳一元邵蘭靑一元錢依香一元繩雲一元王愛桂一元方幼香一元錢阿鳳一元張林弟一元周福金一元沈金田一元杜阿悅一元張月成一元姚夏雲一元張連英一元王金梅一元沈阿翠一元胡良法一元姚寳華一元熊金元一元周蘭花一元曹愛才一元周翠英一元常州人一元陳阿秀一元劉春香一元周枵鳳一元林阿三一元陳衣新一元董婉曾一元雅友一元葉小章一元姚金娥一元張松林一元李阿玉一元王阿球一元毛阿意一元朱金木一元蔣志高一元陳阿金一元陳秀英一元張阿玉一元董秀曾一元周巧月一元吳林芳一元張阿三一元徐小意一元葉阿香一元鄭愛葆一元陸阿春一元李阿金一元張才生一元鮑阿菊一元劉培曾一元張翠英一元虞阿鳳一元方阿英一元胡宏甫一元陸成生一元張阿七一元施翠福一元孫阿三一元張阿毛一元施桂香一元毛媛娘一元施雲香一元錢阿英一元陸阿恍一元韓阿巧一元湯阿五一元陳善英一元沈桂春一元樓阿秀一元應金雲一元朱春香一元虞杏英一元洪杏金一元 
　　第五百六十七册五十九號至七十七號　朱棣華祝夏逸帆九十壽儀四元公興號五十元陸本才五元金開堂五元傅才楝五元施子濤五元徐金生五元林鑒甫五元魏廷標五元戴文卿五元馮欽珊五元胡鳴德五元胡鳴鳳五元錢連大三元費輔堂三元林大茂二元陳作柱一元徐連貴一元戈根寳一元 
　　七月九日第七十六日共收儲金銀元二百二十七元連前共計己收儲金銀元六十三萬二千零九十三元銀三千七百九十二兩四錢六分　中國銀行謹啓 
[交通銀行收欵清單]  
　　七月九日第五十次報告 
　　第四十四册五十七號　澄衷學校高等一年乙級學生十元　　第四十四册八十二號　文記一百元 
　　七月九日第五十日共收儲金銀元一百十元連前共計己收儲金銀元七萬二千七百八十四元銀七百五十二兩二錢零八釐　交通銀行謹啓 
 
 
 

Page 15

 
 
   
 
 

Page 16

 
 
   
 
