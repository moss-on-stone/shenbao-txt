# 1909 - 9 - 4912911

 

Page 1

 
 
 [G　　湯餅助賑 
　　趙君伯漁喜慶弄璋嘉平月初九日彌月送來捐助賑洋一百五十元除掣付收條外用特登報爲災黎九頓以謝　申報館協賑所啓 
　　盤店聲明 
　　吳淞路鍾春泉麵包店挽中將牌號生財爐灶等具於十二月十六日一切均盤與小號爲業所有十六日以前鍾春泉收付款項仍向其自行理取概與小號無涉特此聲明　順泉號告白 
　　上海謀得利分設在棋盤街中平和里口洋琴風琴拉琴唱戲機器戲片京調小曲軍營皷號樂器比衆公道謀得利總公司啓 
　　計票作廢 
　　啓者南昌晉益升漢口晉祥上海晉益升皆熊石秋兄弟所開小莊與該三號互相均有存欠往來本年六月間存放小莊銀五千零七十兩當取去五百十號十月底期計票一張十月念四日該三號同時倒閉短欠小莊之銀爲數甚鉅理應存欠品抵早經禀官立案其票作爲廢紙敬再布告中外官商諸公切勿收用免受欺朦是禱南昌信成祥莊謹白 
　　王香蘭女士彩票臘月廿一日開彩 
　　啓者王香蘭女士遺物變價助學彩票展期原因在售票不敷物價故十月底登報聲明至今售票仍屬無幾而購票諸君嘖有煩言當商諸王西星先生爲難情形不論盈虧的於廿一日下午一句鐘在商品陳列所舊址上海俱樂部當衆開彩伏乞熱心志士及早賜購向上海俱樂部帳房面詢可也　商品陳列所事務處白 
　　益利公司廣告 
　　本公司承辦安徽點字副票係由安徽鐵路公司新總理周所允許因周總理未曾接事尚未定正式合同今年此票仍由路公司自辦所有各銷票處仍當照常批票繳欵即本公司訂定正式合同後亦與路公司事同一律並無歧異 
　　安徽勸股票局廣告 
　　奉周味西總理面諭云本局點彩副票並未與益利公司訂立合同各票店照常交易無生疑慮特此聲明 
　　安徽鐵路勸股票局廣告 
　　又奉　周總理函諭本局點彩副票决不與益利公司訂立合同致碍鐵路各股東利益恐未週知特再登報聲明 
　　欽定大清會典事例全書出版預告商務印書館啟 
　　宣綂元年正月出版定價二拾元預定拾六元 
　　本館石印是書疊承　諸君 
函詢價值並欲預定本館以欲俟全書告成再行定價不售預約劵致無以報命刻會典業已出版事例亦已印完正在裝訂預計新正可出全書估計成本每部定價二十元如欲預定者照八折計算每部减售十六元先付六元即交會典拾册並發收條一紙俟事例出版時再行找足拾元領取事例一百五拾册　所印無多務請速定遲則須俟再版方能交書再預定之收條限宣綂元年年底書欵兩清過期作廢又布套拾二函加一元木箱二個加二元郵費輪船火車已通之處一元三角未通之處二元陜西甘肅四川雲南貴州五省四元各省分館酌加寄費會典一時不拆賣並此聲明 
　　安徽五十九會點彩副票十二月廿五日開彩 
　　本埠外埠年内一律兌紅 
　　江南副票十二月廿七日開彩總局分局均年内一律兌彩 
　　寗紹商輪公司代收股欵處 
　　上海南市安康莊元大亨莊立餘莊久大愼記元興莊元昌參號上海北市源吉莊兆豐莊升大莊宏大莊崙餘莊鈞康莊會餘莊和康莊福和烟行瑞豐莊晉和莊四明公所美界瑞昌順號寗波乾豐莊賚餘莊洋布公所元升莊大和莊永康紙行謙和莊咸恆莊甬順記號甬泰北號源豐銀號鎭海鎭餘莊奉化商會杭州乾大莊豫和莊元大莊源豐潤恆豐號蘇州裕蘇局吳淞萬隆布號鎭江順記號裕蘇局蕪湖順記號九江順記號漢口大慶元票號老順記號天津大慶元源豐潤老順記北京恆利號源豐潤大慶元烟台合順號營口可熾號廣東源豐潤汕頭源豐潤厦門源豐潤南京裕寗局福建源豐潤日本神户承茂順號横濱萬壽莊 
 
 

Page 2

 
 
今日本報目次 
[第一張]  
　　上諭宮門抄交旨論說專電緊要新聞 
[第二張]  
　　接緊要新聞分類新聞文苑覆書 
[第三張]  
　　各省籌辦諮議局本埠新聞小說國外新聞 
上諭 
[監國攝政王鈐章十二月十七日内閣奉]  
　　上諭明年正月初十日孟春時享太廟遣載潤恭代行禮後殿派溥橚行禮欽此 
上諭朕兼祧皇考德宗景皇帝梓宮奉移山陵著欽天監於宣綂元年三月内敬謹選擇吉期具奏欽此 
上諭外務部左丞著張蔭棠署理吳宗濓著署理右丞左叅議著周自齊署理曹汝霖著署理右叅議欽此軍機大臣署名奕劻世續張之洞鹿傳霖那桐 
[宮門抄]  
　　十二月十七日召見軍機陶大均 
交旨 
[初十日軍機大臣欽奉]  
　　諭旨會議政務處奏議覆錫良奏速請一律改縮烟禁期限一片又奏請派勞乃宣等充帮提調片均著依議欽此又奉 
諭旨翰林院侍讀榮光奏變通旗制預備立憲基礎摺變通旗制處大臣知道欽此又奉 
諭旨翰林院侍講阿聯奏預籌八旗生計首重敎育請特設學務處摺又奏請飭學部將普通學年略爲縮短片又奏請將蒙古子弟留學京師特設一班以宏造就片會議政務處議奏欽此又奉 
諭旨都察院奏代遞山東湖南貴州三省京官等呈稱已故雲貴總督張亮基功德在民請援案代奏籲懇加恩予諡一摺張亮基著准其予諡該衙門知道欽此 
論說 
[論謝御史請設審計院]  
　　甚矣哉御史謝遠涵立言。之無倫次也。從前御史風聞言事。或賄賣參摺以遂其私或摭拾陳說以塞其責。雖其言一無價值。世亦未嘗不原而憐之。今則涉獵譯書。剽竊新說。得其半解。公然列之章奏以爲名高。而按諸。事實。乃至紕繆百出而不自知。臺諫風氣之壞。變而益厲。而謝遠涵之片。 
 
 
 

Page 3

 
 
請速設審計院。特其尤甚焉者也。審計院。日名會計檢查院。西名綂計院。爲常設之會計監督機關。其地位與國務大臣同等。其權限在檢查歲出歲入之决算。中國第。七年試辦决算。距今尚有六年。（據憲政館籌備立憲清單）一旦組織此院。將憑何種之册報。而一一檢查之。譬之商號開。張之前。交易未起。簿計無字。而號東乃欲先派查帳人。爲檢查之地。有是。理哉。在謝御史趨時上奏。不過取快一時之言論。而不知其迂遠而不切。事情也。各國審計院之搆成。多規定於憲法。而權限與職務。以法律定之。（日本憲法第七十二條普魯士第百零四條荷蘭第百二十二條丹第五十條）其所以定以法律者。盖以財政大臣。旣爲財政上行政監督之。機關。不可無他種機關以制限之。此審計院之所由來也。彼中以豫算之。權。付之議會。爲財政上之立法監督。以决算之權。付之審計。院爲財政上。之司法監督。觀其所定會計法。百數十條。密如牛毛。細如繭絲。有層層之。關聯之趣。若如今日中國之現象。憑單簿據。無一定之存根。物價商情。無切實之登記。審計之資料。旣無一而可恃。而行政官之各項報銷。無論内。銷外銷。又均東挪西湊。無一有實帳之可查。試問審計院將何從入手而。鈎稽之。此則財政未清以前。不宜驟然設院者也。日本各省官制。多由天皇大權所定。惟會計審查院。憲法明揭之曰。定以法律。則此院官制。已與。他官吏不同。故會計檢查院法第一條。直隸天皇對于國務大臣有特立之地位實確認爲獨立之制。此制旣已獨立。故亦爲議會有關繫之。機關。往往由議會行之者。即如白耳義自下院選舉院長及副院長。任期六年。荷蘭亦於下院命之。丁抹則自下院兼出候補者姓名簿。以俟皇帝之選拔。英德之制度。亦離行政部而獨立。與日本略同。各國之審計院。其與立法部有關擊者。如此其切。若我中國則九年籌備。僅有權輿。即議。會雛形之諮議局。尚亦甫經籌辦。有待成立。是立法部之規。模未經大定。旦建設此院。將出納官吏。旣不肯受其拘束。証明規程。亦難確定其權限。雖有其名。亦不過於新官制中添一衙門。多一行政官之附屬品而已。庸有當乎。此則議會未起以前。不宜驟然。設院者也。不僅此也。幣制未一。則金融之權操諸市塲。漲落之價。一年萬變。而各省之所製之銀銅幣。又復。省自爲界參差不齊。會計之難。難在無制度。平色。未一。則庫京湘漕等平。化寳松江等色。名目歧出。紛不可詰。度量權衡。糾葛不清。計學專家。亦將。束手。會計之難。難在無標準。以上數端。皆爲審計之犖犖大者。而機關不。完。豫備無素。吾不知謝御。史何所依據。乃欲襲取審計院三字之新名詞。敢于奏請速設也。然則爲今之計。唯有一面責成度支部逐漸清釐速爲。豫備。一面希望諮議局早日成立。監督豫算俟有頭緒。乃規定會計法以。設院焉。則亦庶乎。其可也。 
專電 
[電一（北京）]  
　　憲政館覆奏清理財政章程三十五條大略分爲新案舊案舊案不深究以後各省各設財政局派藩司等爲總理由部派監察員二名如有不依期限造册報部者准由度支部將該藩司等奏叅 
[電二（北京）]  
　　某御史奏叅江蘇丹徒縣王德庚將奏准緩免漕糧照常徵收吞欵數十萬瑞藩素稱精明亦爲所愚應請澈查以蘇民困寄諭端方陳啓泰查辦 
[電三（北京）]  
　　袁世凱由京啓行時語人曰看他去辦就是了 
緊要新聞 
[攝政王召見時刻北京]  
　　近日各樞臣辦事勤愼進内甚早每日黎明五句鐘時均已到齊攝政王亦於六句鐘乘坐二人肩輿至乾清門驈進養心殿先閱章奏一小時至七句鐘時召見樞臣比兩宮在時早一鐘樞臣退值後攝政王再召他人垂詢極久初七日召見御史江春霖幾至兩鐘之久因江有參袁之摺也 
[奏參江西州縣私抑洋價北京]  
　　某御史奏稱江西各州縣藉口銀價增高禀准撫臣奏請每兩加錢一百文部臣原議試辦一年體察情形即行奏請停止乃所加者尚未停止而各州縣近來竟敢私抑洋價每元作九百文或八百文不等民困不支勢必滋事銅元係官辦者也官得其餘利而民實受銅元之害長此侵剝其何以堪應請飭下江西撫臣嚴行查禁云云當日廷寄贛撫馮汝騤奉上諭江西州縣違章抑價民困不堪著該撫按照所參各節確切查明據實覆奏毋稍徇隱原摺抄給閱看欽此 
 
 

Page 4

 
 
[柯督辦奏解土藥稅情形北京]  
　　督辦土藥綂稅事務柯逢時等具奏云開辦土稅兩年以來徵銀至二千餘萬兩撥還各省居其大半湖北係創辦省分自光緒三十二年五月分開辦起至本年八月分止計二十八個月共銷土藥二萬一千八百一十二擔八十九斤零而撥欵則已解過銀二百八十萬兩以每担正稅百金計之實溢解銀六十一萬八千七百一十兩九錢均係挪用解部正欵又宜昌局卡發給員弁薪費銀三十三萬六千四百二十兩七錢零以上二欵共溢解銀九十餘萬兩當時收數尚可通融近則無從周轉卽如本年八月之欵分局須十一月始能解省鄂中未經查明遞以相責欽奉諭旨勉爲代籌並經撥解九十兩月銀十四萬兩惟嗣後收數益少應付爲難必須三月後方能照撥至按月解鄂七萬兩擬將湖北每月銷數報部查核萬一銷不足額無欵可籌仍由度支部設法維持總期鄂欵有著不必定與部局爲難初八日旨交度支部議奏又片奏各省土稅溢收解部之欵自第一次至三十三次共銀七百二十二萬六千兩迭經奏咨在案本年七月由武昌總局解銀四十萬兩並飭由山東分局解銀二十萬兩陜西分局解銀四十萬兩作爲第三十四次至三十六次解欵又遵部電劃撥雲南省銀九千六百五十五兩一錢七分二釐又分局照付山西甘肅調查司員川資銀一千八百兩又由部借撥陜西省銀十三萬七千七百兩又撥解湖北兵工鋼藥兩廠經費銀五萬兩作爲第三十八次至四十一次解欵復於十月間由武昌總局解銀四十萬兩曁兩次劃撥雲南省編練新軍常年經費銀二十五萬兩又飭由陜西分局解銀四十萬兩河南山西分局各解銀十萬兩作爲第四十二次至四十七次解欵綂共解銀二百四十四萬九千一百五十五兩一錢七分二釐匯費另給綜計前後四十七次解過銀九百六十七萬五千一百五十五兩一錢七分二釐至前次奏報未列次數銀五十二萬六千兩除甘肅分局解抵山西協餉銀六萬仍俟部庫兌收另列次數外餘均咨明度支部併作第三十七次解欵此外尚有奉撥江北練餉局銀三十萬兩應俟蘇皖兩局陸續解清再行造報 
[六誌鎭海火藥局失愼事寗波]  
　　鎭海火藥局失愼情形已迭誌前報兹悉浙撫增中丞接陸軍部電詢問此事當即電飭鎭海縣立將圖竊火藥之犯陳准生應阿善兩名以及錢張氏董包氏兩口解府審辦並將管局兵丁沙甫卿吳安心馬賢桂等一併送甬待質昨夏太守提犯研訊據供稍異究詰至再仍屬游移爰將该犯陳准生等四名暫行收禁再審所有陸軍部浙撫電文錄後 
[陸軍部致浙撫電]  
　　浙撫鈞鑒鎭海縣火藥局轟毁關係緊要希切實查明分别奏咨辦理 
[浙撫復陸軍部電]  
　　陸軍部鈞鑒密庚電敬悉鎭海火藥局轟毁一案該縣獲犯二名已飭寗波府提審復札委寗紹台道切實嚴查容即分别奏咨辦理 
郵部派查皖贛鐵路北京 
川漢洛汴蘇浙等路先由郵部奏派人員往查已誌前報本月初五日該部又奏安徽江西兩省先後開辦鐵路其股欵工程究竟如何亟宜派員前往查勘以期辦理一律早日觀成兹擬派調部差遣鐵路總局科員鄭鴻謀直隸試用道陶湘查核該二路欵項工科進士顏德慶臣部七品小京官何肇基汴洛鐵路監工唐乃倉勘驗該二路工程均令尅日起程遵照奏定辦法確切查報其餘各路仍由臣部陸續選有妥員奏明辦理 
[京師近事]  
　　政府擬於明歲在北京實行强迫敎育以爲各國之倡惟學部總核京師内外城之户籍計十四萬八千餘户每户以一學生計之每百學生學堂尚須建設蒙小學堂千餘處一時籌欵甚爲棘手 
變通旗制處大臣議商八旗生計仍擬行請旨規復所有旗兵之口糧餉銀按照十成放給惟須將本人年貌清查每月自行關領不准他人替代云云 
濤朗兩貝勒鐵尚書籌議禁衛軍辦法聞先定官員兵丁數目共一萬二千名官員兵丁均由兩翼十處内府三旗内外火器營内拔取内中尚有近支一營由貴胄學堂及宗人府保送 
郵傳部贖回京漢鐵路已經接收聞該路外國工程師現用二十餘員所需薪金每月頗鉅擬於明年開印後酌留四五員其餘皆行辭退 
内務府都虞司此次承辦大行皇帝之黄槓繡輿等項用銀三十萬兩日前具奏報銷經攝政王以報銷過於浮冒嚴詞駁斥當允給以十萬兩内務府恭辦喪禮王太臣諭查於本月二十一二十二等日係德宗景皇帝及孝欽顯皇后二滿月之期應辦金銀橋仙童女船隻兩分該府業已飭傳匠役速卽糊齊於前日呈堂閱看届期恭備焚化 
前月拿獲闖入禁門人犯由景運門交送大理院審辦一節今聞訊明该犯姓郭名珍現由大理院堂官擬定罪名按照藐視宮禁擅闖宮門擬以發遣浙江十年刻已繕摺具奏請旨 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要美使詰問袁氏開缺]  
　　字林報載十六日倫敦電云據美京華盛頓宣稱美國駐京公使已奉政府訓條着向中政府詰問袁世凱開缺之事 
[中日滿洲交涉]  
　　又載同日東京電云東三省總督署之交涉司已於昨日由奉啓程前往北京與議滿洲各交涉目下因袁世凱開缺故各項交涉均已暫停開議 
[南滿鐵路公司之經營]  
　　據日本官報載稱南滿洲鐵路公司現正設法欲與滿洲航線互接故凡輪船之至大連者均擬免徵泊船稅並以撫順煤斤廉價供給各船需用近復在大連對面某處覓得廣泉圾清水一項亦可隨便取用此計果成則自澳洲曼爾旁前往倫敦僅須需時四十五日（曼爾旁至大連三十日大連至倫敦十五日）不至如目下行程須六十日始逹云 
[禁烟會各國代表銜名續聞]  
　　荷蘭禁烟會代表將乘大英公司輪船地凡哈號來滬銜名如下巴台維亞鴉片局總稽查員巨恩君又代理稽查員威脫姆君英國之代表爲斯密司君何西愛君萊特勞君白羅叶脫君美國之代表爲爾拉愛脫君丹白君白倫脫君其餘中德法日葡代表銜名已見前報不復贅錄至俄土波斯暹邏四國代表銜名尚無所聞 
[英員來華設學]  
　　文匯報載十七日倫敦電云英國議紳塞西爾君已應惡斯佛及開姆勃利巨兩大學卒業生大會之請啓程赴華與美國所派之員合籌在華建設萬國大學之策並推廣傳道之處聞其宗旨擬訓練華人能獲大學學位及安置外人使獲職業云 
[皖路工程調查之更正]  
　　昨日本報新聞欄所載皖路工程之調查一節係據友人來信照登刻經本館詳細調查得悉該公司所有工程收支帳目現在正由查帳員逐項調查約須一禮拜後方可竣事所有公司以前辦事内容須經查帳員宣佈之後方可憑信該路查帳員二人北京同鄉官股東所舉者爲葉君玉書上海股東所舉者爲金君介堂此二人係經皖路公司認爲有查帳資格之人且俱係股東所舉有財産之關係必能秉公調查有切實之報告昨報所云係傳聞之詞合亟更正 
分類新聞政界 
[兩江禁烟公所章程南京]  
　　江督端午帥札查騐官員戒烟所文云禁烟事宜關係重要且事理複雜應即設立兩江禁烟公所仍以查驗官員戒烟所附隸其中即以查驗所監督改爲禁烟所總辦並以提調帮辦提辦均改爲禁烟所提調及幫辦提調仍各兼管查驗所之事由本部堂撰定章程飭發開辦合行札飭札到該監督提調等即便遵辦兹將章程錄後第一章宗旨第一節公所設立之後所有一切關於禁烟之事悉隸本所第二節公所辦事宗旨應欽遵迭次諭旨及禁烟王大臣各大部奏咨章程以曁本部堂先後所定各章程認眞辦理第三節禁烟時期應欽遵十年斷凈之諭旨以宣綂七年爲斷凈之期惟貴以急進爲主義期於不及十年亦能斷凈本所亦即以斷戒之日裁撤第四節公所辦事當以沈毅堅忍爲主惟禁吸限賣頭緒紛繁易招嫌怨本部堂悉予維持該所各員不得稍有瞻顧第二章規制第一節公所應設總辦一員即以查驗所監督充之仍兼管查驗所監督之事第二節公所應設提調一員幫辦提調二員即以查驗所提調等充之仍兼管查驗所之事第三節公所事體繁雜應酌量分股如總務禁吸禁種限賣庶務等項由該總辦提調商定詳辦第四節每股分派股員書記官或專股或兼股各任責成仍派文案總司稽核以期貫注第五節公所應用員司人等由總辦提調酌議或以查騐所所員兼充或請加派詳候核辦第三章事項第一節禁吸之事如編查吸户發給吸照以及查禁私吸設立公會驗製藥料等類或會巡警局或督地方官分别辦理第二節查種之事業經本部堂勒限本年停種迭次委查應由該局總司督率嚴行查禁並可隨時委勘第三節限賣之事如土市公行土膏店牌照及查禁燈吃私賣各項事體均會同該管局所並督飭地方官認眞辦理第四節凡一切禁烟事宜爲上項所未盡者應由该所詳細籌議至一切推行之法及變通之事亦由該所隨時議詳核辦第五節凡各衙門局所一切關於禁烟文牘均應詳移該所查核第六節查騐官員戒烟所旣附隸該所所有辦法應照原章第四章附則第一節本章程舉其網要所有推行細目及未盡事宜均俟該所詳定續予核行 
[巡警道電催各屬戒烟表册山東]  
　　警道通電各屬云頃奉撫憲札飭各屬調查戒烟會社表册迄未一律造送部限嚴切飭即查明未經造送各屬分别電飭限本月十五前按照表式一律造送其已送而未載已戒現戒人數者一併飭令重造如有違延即按照新章分别揭參等因除另文分行外合先電逹希卽轉飭務於十五前將此項表册造送到道勿遲干咎印魚 
[詳定巡警員弁功過蘇州]  
　　蘇省巡警總局詳禀撫憲以定章各路區内如有連刦等重案巡官巡弁區員一併撤差區員停委二年巡官巡弁停委一年尋常搶刦盜案亦均撤差區員停委一年巡官巡弁記大過二次竊案滿貫區員撤差巡官巡弁記大過一次竊案贜至百兩區員記大過一次巡官巡弁記過一次等語現在整頓巡警分區辦事每區添設副巡弁原有之巡弁改爲正巡弁自應另定功過以示勸懲應將各路區内無分水陸出有竊盜案件除巡官責司綂率照章核計外其正副巡弁應計功過概照區員一律辦理等情已奉陳中丞批准飭遵 
 
 

Page 11

 
 
交涉 
[倒欠滙豐洋欵議結漢口]  
　　漢口三怡錢莊共倒滙豐銀行銀五十餘萬兩久未議妥攤賠辦法兹悉業已磋商就緒以三怡所置地産作抵銀二十二萬兩其餘之欵由鄂督向滙豐行借銀一百萬兩五釐行息期限五年攤還鄂督即將此次所借之欵轉發官錢局作八釐行息其盈餘之三釐息則代三怡抵還匯豐欠欵 
[外人干預土商罰欵安慶]  
　　皖省禁烟前經巡警道釐定章程凡屬吸户均須赴禁烟公所買照方准購土挑膏日前有某甲因在姚裕昌店購土未領執照致被查獲當即勒令該土商罰洋九十元充公以示懲勸詎該土店有洋股東某即行報告該國領事電致卞道略云商店存貨豈有不售之理售即被罰匪特中國無此定章即外國亦無此例請將罰欵仍行退還以保商本云云 
[收買糧豆之交涉長春]  
　　寛埠出口大宗向以豆子爲最現有日人在頭道溝設立糧棧收買豆子及高粱等物城内豆價每石中錢十五吊五百文日人則加至十六吊又無捐稅以致鄉民圖利趨之如鶩殊于商界大受影響刻聞道憲陳觀察正與日領事交涉此事 
軍界 
[鄂督批飭拿究逃兵武昌]  
　　鄂軍各標營下級軍官及各目兵現多爲皖軍余協綂密招往皖許以擢升計逃去七十二名嗣經張虎臣綂制將逃去各弁兵姓名籍貫年貌開摺禀請鄂督核示當奉批云軍人最重紀律鄂軍訓練有年各軍士應如何恪遵國法以保名譽乃目兵蒲國勝等竟潛逃赴皖惟利是趨尚復成何事體亟應從嚴究辦以免淆亂軍心旣據查明實係皖省協綂余大鴻招誘而去候即咨明安徽撫院將該逃兵悉數拿解回鄂按律懲辦查律載將弁兵丁如有私逃者均嚴拿正法有轉投别營者同逃軍論定律森嚴斷難曲宥即新定懲儆逃亡章程亦復詳盡嚴密各該將弁目兵斷無不知若以身試法惟有執法以從萬不姑息應飭該綂制即將在逃之官兵按名嚴拿務獲訊明分别首從按律懲辦嗣後即永遠遵守不得視爲具文並飭該綂制迅即通諭鎭協全軍一體凛遵至皖省咨調各員弁除應派赴貴州及經手未完仍應暫留者不計外其餘仍准一律派往其已逃復回之隊官雷明亮廖守忠二名應由該綂制發交執法官照章懲處 
[徐綂制慰勞軍人鎭江]  
　　南洋新軍第九鎭徐固卿綂制於十一日由省蒞鎭檢閱三十五標大營徐綂制以該標各軍隊當時赴皖秋操頗能顧惜名譽慰勞備至並朂以忠君愛國爲主義云 
[鄂督奏留武員武昌]  
　　鄂督因湖北新軍編成一鎭一混成協應陸續編成兩鎭以符部章爰擬來年起逐漸擴充所有供差各員尚多不敷查有裁缺廣西鎭安協副將歐陽友貴曾從役於諒山之戰前在桂省敎練軍隊於武學頗有心得現因公幹來鄂堪以留供差遣特於日昨專摺奏聞 
[派兵嚴加防堵寗波]  
　　定海城守營柯都戎以現届冬令宵小易于溷跡特派撥弁兵分叚巡查以靖地方 
[駐皖鄂軍一律撤防武昌]  
　　鄂督前因皖亂派秋操軍第二十九標駐皖鎭攝嗣於十一月中旬調回兩營兹因匪已四竄人心安堵王恊綂又派兵四百名馬六十匹乘江裕輪回鄂至原營駐紥 
學務 
[學堂舉行大考鎭江]  
　　鎭郡各學堂近因年終例應舉行大考故日來已傳集各生排日攷試至二十左右放假 
[勸學所總董易人寗波]  
　　鄞勸學所總董張申之因病告辭昨經學界同人在高等小學堂開會公舉章許泉君以承其乏 
[組織僧俗學堂安慶]  
　　渦陽縣西鄉義門集龍興寺僧悟太擬於所住持之廟宇改設僧俗學堂本鄉廟産變爲常年經費現已增修廟宇聘請敎員期於明年正月開學昨將所擬章程詳細妥訂呈請學憲立案當奉批准開辦頃聞該僧又與亳州叢林咸平寺住持僧本月會議擬將組織皖北僧人敎育分會會所設立咸平寺内以輔助省垣勅建迎江禪寺所設安徽僧人敎育總會之不逮刻已刋佈傳單定於宣綂元年二月初二日開會集議 
[藥工學生請費實騐南昌]  
　　贛省留日帝國大學藥工科學生王煥文擬往各處調查以爲實地練習等情禀懇學使酌核旅行等費兹奉批云查該生在東肄業東京帝國大學之藥工科前經照章改給官費在案兹據擬往各處調查以爲實地練習洵不可少之舉惟查學部奏定管理游學日本學生章程内稱由官立高等學校畢業升入官立大學之學生除支給學費外所需實騐旅行等費得由副監督酌核支給等因兹未准該監督咨會前來核與部章不符碍難照准 
[西路師範學堂之辦法湖南]  
　　湘省常德府西路師範學堂開辦已九學期其第一班學生不久將届畢業現由該郡學紳曁該校辦事人調查切實撰擬辦法八則一初招甲乙兩班均值畢業在邇但現在甲班尚祇九學期乙班尚祗八學期兩班程度自合班後實已相等二甲乙班自改辦理化選科已歴兩年一切科目均照優級選科簡章編定並無讀經歴史科目三自開辦之初即聘有外國理化專科敎員甲乙班初由理化本科畢業繼由理化示敎畢業至丙午下學期始授高等理化本年夏間又添購實騐器機即乘暑假時每週行二十四時間之實騐本學期尚每週實騐八小時理化一門現已研究完全四自乙已冬間即聘有外國數學專科敎員其敎甲乙班代數係用大代數理解以便於微積程度接近現在甲乙班數學科惟解析幾何及微積大意俟明年上學期補足此外應講數學均已敎授完竣五甲乙班爲優級選科第二類理化選科非第一類外國語選科外國語之在理化選科不過通習科目其程度如何自有標準六卒業與否學部自有定章非各學堂所能自爲變通至該校學生對於該校事務素無開評議抵抗之惡劣氣習七敎務長已於去年正月由張君伯良充任各科敎員均於開學以前先期聘訂其歴史一科上學期本係謝君擔任下學期即由謝君北上過省之 
 
 

Page 12

 
 
便另聘李君和卿並無缺略八所聘日本數學敎員田澤時四郎於本年暑假回國至八月中旬即已返校 
實業 
[川路公司調員辦理勘路武昌]  
　　鄂督陳小帥昨准四川商辦鐵路公司駐京總理喬樹柟電因川漢鐵路蜀鄂連界之處軌綫需人測勘查有湖北候補知縣舒令正爔堪勝斯任懇即札派前往宜昌公司等因小帥接電後當即札派舒令迅即起程往宜 
[信義銀行近聞漢口]  
　　信義銀行新股東李黻青觀察電告天津綂捐局總辦洪翰香觀察將原存天津股銀伍十萬元一併撥解漢口不日親携瀛眷由京乘快事到漢口接辦總辦一席振興營業各事漢口市面諒可受活動之影響并聞將該行大加整頓將來營業當更蒸蒸日上 
[籌設農會長沙]  
　　湘省永順縣令以地方大概情形禀報勸業道旋奉批示云該縣山多田少森林之利宜饒於耕耨乃農守舊俗樹藝未興以致利源莫闢棄貨於地一遇旱澇束手無計來禀謂宜講求種植洵爲當務之急第小民慮始難圖終易僅以文告勸導恐仍於事無濟亟宜籌設農會就該境内物産土宜切實調查董率農民將應墾之荒土應闢之水利深爲研究盡力經理方可收實地振興之益仰即遵照此外應興應革等事並即悉心考察妥籌辦理 
[改塡農綂計表式長沙]  
　　湘省城步縣令塡具農田等項綂計表申齎勸業道旋奉批云該縣轄境不廣查辦官荒民荒甚易爲力應卽清查明晰以備補塡免於部詰畜牧一項須塡飼養之法旣有皮毛運銷其價值釐稅及歴年衰旺情形亦應查明列表茶絲之利甚大縣境皆無出品亟宜督勸紳民研求新法及時振興工業爲當今要務一切學堂局廠均付闕如尤應從速倡興縱一時籌欵維艱不能大開局廠亦須酌設塲所雇募匠目招集學徒先就粗工薄技分門敎授以植基礎一面設法擴張至境内現有之熟貨雖製造須恃客民而出品究在本境亦應查明品類價值分别塡表方昭核實仰即遵照批飭各節詳細調查補塡各表於半月内飛速齎送以憑彚詳其應興各項實業並即會紳體察情形切實籌辦 
雜記 
[不允開釋售賣逆書監犯武昌]  
　　鄂省震旦書店主人蒯光爕因售賣悖逆書籍並剪髮改服西裝經前督張中堂飭江夏縣逮案判定監禁十年現其父病故伊母陳氏爰具禀督轅懇求列於國恩大赦案内開釋已奉陳小帥批飭不允 
[哨官卽是鹽梟揚州]  
　　兩淮緝私虎字營哨官馬玉坤曾在阜寗縣販私拒傷人命在逃未獲兹江督端午帥又於前日札催淮運司轉飭查拿惟聞該梟消息靈通恐一時未易緝獲云 
[監禁盜賣鎗彈勇丁漢口]  
　　漢陽兵工廠勇丁李得勝夥同小工胡順將廠内守衛之鎗盜賣於民人王維啓被游擊署差弁查獲並在王維啓身畔搜出子彈百三十餘顆解交漢陽鎭張鎭軍移送武昌營務處轉發首縣訊明屬實將李等各笞責數百板收入模範監獄監禁 
[定海廳捕務廢弛寗波]  
　　定海孫紳上月間由滬回里所有庽所衣飾器物被金塘人孫小火偷竊一空嗣經孫君風聞追至金塘傳同該處地保在孫小火家查獲原贜多件惟孫小火被逃未獲兩次禀請定海廳龔司馬飭拿該賊迅追餘贜詎先後奉批一則曰空言無憑再則曰仍屬空言卒不爲之飭捕勒緝又洞莊某木行被盜搶刦刀傷事主一案亦置之不理似此捕務廢驰豈地方之福哉 
[警察學生之多武昌]  
　　湖北留學警察畢業生人數極多難謀位置刻由學生吳清等禀求巡警道設法安插奉金峙生觀察批云現查本省警學畢業曁官費自費優等各生尚未派事者共有二百餘人諸生株守省垣旅况維艱殊堪憫惻且以有用之材久令投閑深爲抱歉本道現正設法疏通候有位置即行輪派該生等靜候可也 
[派兵彈壓革員滋閙江西]  
　　江西候補知縣金鼎元黄作元因終日設局誘賭經前護院沈愛蒼方伯奏叅革職驅逐回籍嗣該革員以被革係朱觀察葆成運動所致率同婦女向朱滋閙迭經調處尚未了結朱卽禀懇大吏遵旨實行驅逐以致金黄大憤糾集七十餘人在朱宅花廳大閙並遣婦女逕入内室擊碎物器由警察南局聞警當即電話通報總局派兵前往彈壓未成巨禍 
[納妾罰鍰松江]  
　　華境娘娘廟莊董張虞賡身有重孝且在國恤期内納妾爲鄰莊人所知控諸府縣華尊張大令謂士尚如此何以責民守禮爰傳該董到署面加詰問張董自知理屈願罰二百元充學堂經費一百元充火藥局遷費其事始寢 
文苑 
安徽馬礮營兵變礮隊管帶陳君彥龍死其事。聞者莫不壯之江寗之官紳學界亦爲之悲其節壯其志歎其事之可風也爰設座以奠之寗藩樊雲門方伯亦爲詩聯以美其事亦偉矣兹將方伯所撰詩聯錄左 
[樊方伯輓陳管帶詩]  
　　叱咤羣狐捍國危呀堂堂南八是男兒。古稱飛。將多無命。今縱牙兵復是誰。名與豹皮俱不。死。魂依馬革竟無屍。都將江表英雄涙。併入。青獅酒一巵。 
[樊方伯輓陳彥龍聯]  
　　變起倉猝間。刀在頸。鈹在胸。臨終大節凛然。出萬死不顧一生之計。身爲軍鋒冠。上對君。下對母。後來談兵學者。求忠臣必於孝子之門。 
覆書 
[敬覆溧陽戴程二君]  
　　來敎猥以解釋法律之事見委。愧赧滋深。惟苟有所知。亦不敢過自引避。以辜盛意。被選舉三字。在章程乃混合初選複選而言之。初選之被選舉人。必在選舉人名册中。其年齡亦止需二十五歲。蓋純然一選舉人之資格也。複選之被選舉人。則誠如尊恉。不必定在人名册中。止需有第五條之資格即足。其第六七八等條之消極資格。則六七兩條爲選舉被選舉所同受限制。而第八條則惟複選被選舉人。受其限制而已。章程本已分明。近日憲政舘電覆各省。尤於此三令五申。萬無疑竇。珂鄉人士。不應復倡異說。謂鄙語不足信。試質諸籌辦處質諸憲政舘可矣。二公虚懷若谷。詢及芻蕘。輒貢其愚。不盡縷縷。本館謹覆 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立山東]  
　　山東籌辦處以諮議局章程舉貢生員應有選舉權查高等小學畢業照章奬勵廪增附生同一生員名稱同一學識上之資格此項奬勵生員似應一并有選舉權然諮議局章程又有須中學以上得有文憑方有選舉權資格則小學畢業又似不在内惟目今新舊交閧錄舊遺新殊欠公允且恐阻嚮學之心查照條文又難兼顧已詳請撫帥咨詢憲政編查館矣籌辦處辦事權限凡上詳下行各稿送藩學臬三司畫諾然後發布而三司中又推羅學司核稿每日送核之稿隨到隨核絶無稽遲尋常公牘彚送藩臬補行日行事件經坐辦會辦參議科長科員每千後二時起圍坐議决錄之於簿然後施行開辦兩月餘頗見和衷之意又處中人少而責成頗專如去取司選員及派往各屬均三司主政督催期限及儗訂章程及一切文牘必經參議認可簽字立法行政權限頗分明云 
籌辦處以初選舉之期甚促各州縣或恐有延誤致碍全局詳明撫帥將初選舉分爲三小期以正月底造成草册爲第一期二月望造成清册爲第二期四月初一行初選舉爲第三期每届一期各屬須電逹籌辦處其有届時而不電逹者籌辦處卽詳請撫帥派員前往督催以免或有延誤專件 
[青浦縣選舉事務所第二次通告書]  
　　一本月二十日前尚在補遺期内各調查員務須再行查詢以免遺漏一此次審查草簿悉遵憲政編查館辦法詳加核對以定去留一草簿上明白塡注經本所查不合格者概即剔除（甲）僅有武生資格者（乙）辦學務或公益事而未滿三年者（丙）學堂畢業非與中學同等者一以上剔除之人並不在剝奪或停止公權之列此外有無别項資格當再查詢一草簿上塡注不明本所無從考證者暫且剔除俟調查員詳細報告再行補列（甲）僅塡學務或公益事並不指定某項者（乙）雖指某項而年數未注者（丙）畢業未注校名及修業年期者（丁）陸軍是否中學其業後曾否應徵概未聲明者（戊）里正無圩業名目者一里正一項本邑情形與别縣較異必由圩業兼任方始合格其由衆公推爲官廳所承認者仍爲各圩業之雇役未便入册一學務及公益事其年數但可分項併計如學務辦過一年公益事辦過二年等類即不得合算一吸食鴉片一項草簿上塡有願戒現戒及已戒未絶等類一概剔除惟此項人員是否現已戒絶尚須切實查明一草簿上失於塡注而其人實吸食鴉片者本所雖據此宣佈然將來有呈訴等事調查員應擔責任務宜查明補報以便剔除一凡資産合格照章應剝奪或停止其公權者其人願將年齡及格之子弟入册儘可更正一各調查員有補報事件本所當隨時續佈極遲務於期前三日到所一此次調查秉公者多惟間有於消極資格故意吹求與原章諸多不合者業經本所辯正外幸各勉持公德勿再稍涉偏私一遵憲札敬避今上尊號如人名内遇有此字當改作同音之貽或怡字 
本埠新聞 
[查報功臣後裔]  
　　政府咨行各省調查功臣後裔預備封賞迭紀前報本縣李大令奉文後遵即照會紳董詳細調查兹聞上海功臣有浦東高家行趙文哲公係在乾隆年間征金川酋匪時殉節沙塲頗建功勛業已由紳董禀報矣 
[元源莊追繳放出欵項]  
　　已閉元源莊主沈尚志前被邱潤初將運米單及麫粉單抵去巨欵除還過銀九萬餘兩外尚欠七萬三千兩兹該莊倒欠公私各欵年内即須先還二三成因無欵可籌禀縣提究邱供所欠欵項内有三萬兩係屬莊票早已無效其餘自應清償乞准交保判沈交差邱還押赶速理楚 
[晋益升號東到案]  
　　晋益升匯票號主熊石秋熊石愚弟兄倒欠巨欵逃匿已久前日由公共公廨差役協同包探將熊石秋提獲昨晨解廨熊延侯魯公律師到堂代表寳讞員以華商錢債訟案毋庸律師到堂判熊押候禀請道憲核示 
[又一晋益升股東]  
　　公共公堂寳讞員前接四川鐵路公司駐滬辦事處來函謂晋益升曾託陳作霖先後借去公欵八萬兩除收回外尚欠五萬三千兩現在該號倒閉欠欵無著查該號係前嘉興縣劉矞祺開設請移江西原籍提解來滬勒令清理等情寳讞員當即具禀滬道請爲核示現奉批云查此案現據上海縣禀奉督憲批示該號號東必爲熊姓無疑所有前項虧欠之欵仰道刻日飭提熊石秋勒期清理劉紳矞祺是否確係該號股東自非查實不能遽行移傳併由道查明核辦具復等因行縣遵辦在案據禀前情仰即遵照憲批辦理可也 
[民敎齟齬之原因]  
　　美總領事前因中心河美國長老會新分敎堂時被愚民滋擾函致滬道札飭南匯縣查辦去後兹據禀復謂案因該堂向姚桂林租屋一間以備講書嗣姚將此屋賣於曹詩志爲業曹令該堂敎民張作霖出屋未聽致起糾葛當時姚桂林不將租給敎堂一節告知受主以致曹詩志誤控强佔曹亦不先查明贸然承買均有不合業已判各罰錢五十千文以充地方善舉仍令曹詩志照舊租與敎堂三年彼此具結完案 
[飭查著名訟棍之劣跡]  
　　著名訟棍陸道生騙吞奚徐氏田單一案屢誌前報兹蘇藩瑞方伯以陸道生究於何年充當地保因何斥革及歴年所犯各案飭縣查明詳復核辦昨李大令因即移請公共公廨將陸道生所犯案情查明速復以便彚案詳報 
[飭查有無梟匪蹤跡]  
　　本縣李大令昨日發出諭單云案奉憲飭籌辦清鄉當經分别飭查按五日開報嗣奉停免仍飭認眞稽查在案兹准清鄉局憲委員核實清查合飭傳知爲此仰该傳差即便遵照立卽分赴各該保圖切實查明地方曾否安靜如果並無梟匪出没應取具各鎭 
 
 

Page 19

 
 
董曁各該圖地保並無窩藏梟匪及棍徒聚黨開賭情事切結綂限五日一併呈縣以憑核奪一面仍飭該保等務各隨時認眞查察不得疎忽從事該差亦毋稍縱延切切 
[嚴家橋請兵駐防]  
　　嚴家橋紳董以近來時有梟匪出没地方不靖公議函請滬軍營王管帶請將後哨第八隊一棚移駐該處以資彈壓 
[批斥巡警禀留巡官]  
　　閘北巡警總局批三路三路巡警營逸等禀云據禀已悉該區前委李副巡官到差以來即漫無紀律經本總辦查悉另委譚副巡官接辦原以其年力富强才具可用迭經諭勉飭令常川駐區實力整頓不料該副巡官裒如充耳若罔聞知平時不常駐區遇事敷衍本總辦前夜密查不惟该副巡官不在區内卽弁紀亦不知何往似此玩愒情形僅予撤退已屬從寛該警長等乃竟砌詞禀留并擅用全體字樣迹近要挾情殊可恨夫用人行政在長官自有權衡本總辦待人以寛凡局内外各員司旣經委用苟非實不得力不肯輕易撤退諒素洞悉而此次竟贸然具禀想係該副巡官平日一味寛縱該長警等利其如此故感情所係不得不以秀才人情姑爲嘗試耳以不駐局不辦事之巡官而爾等可以砌詞禀留則巡官之約束嚴明者爾等不又將聯名禀控耶此等刁風决小可長應即將爲首具名之巡警及隨和之巡長佟德纯石瑛陳兆麟等各記大過一次以示懲儆其餘各巡警業經飭叅事官調局研詰多係不知底藴從寛免予深究仰新委劉副巡官轉飭遵照此批 
[東區小學行畢業禮]  
　　大東門外老白渡街東區小學定於二十日九時行初等小學第一次畢業禮請縣尊學師蒞校給憑明年改辦兩等小學命名東區第一小學校另於小九華南設立東區第二小學校以謀敎育之普及 
[奧國銀行分設支行]  
　　法文報云奧國銀行現已决議在滬設立支行並已派定特洛米厄君爲經理員 
城内 
[續放洋價]  
　　本邑漕糧洋價於開征日起至十六日止作錢一千一百五十文自十七日起減縮十文已紀昨報昨晨城鄉耆董到縣禀求仍照原放之數李令准如所請自十七日起至廿五日止仍作一千一百五十文 
[難免寃誣]  
　　去冬浦東開河閙事一案兹又獲到三人解縣訊究據張玉發朱蘭汀供被董保挾嫌誣禀王稚堂供該處閙事時並不在鄉判各交差候查 
[限交棺木]  
　　薛德才控楊林卿掘棺二具交還骨箱等情昨日提訊判楊收押限令交還棺木再究 
[子媳違忤]  
　　程林生圖售房産其母徐氏追打跌撲磕去一齒遂將子媳扭縣控告違忤李大令訊悉情形判林生掌頰二百下收押媳童氏戒責五十下伴姑回去 
[道批三則]  
　　馮蓉洲等禀批楊子京係信大莊控案的被旣准交保何以馮蘭洲仍予管押應否一併交保責令幫同料理仰公共租界會審官秉公核明飭遵湯洪氏禀批案據廨員查復洪增祥所竊之洋寄與爾夫處一千元係由洪增祥親自供出旣經起出三百元未便任其狡賴判押捕房一年等語旣係訊明定斷詎容飾瀆圖翻不准陸富寳禀批前因爾子陸生林不允拆讓故由浦東總巡送縣訊究如果洋商租地上所蓋草屋均已拆去不再覇阻自可從寛開釋仰上海縣查明辦理並移公共租界會審官遵照 
[官事]  
　　蘇路公司彈壓委員候補知府盧懋善浙江金華府巡警上區區長縣丞趙琴浙江金華府差遣委員巡檢于寳廷胙均到道禀見 
南市 
[騙子留影]  
　　孫驩　即子昌假冐官場騙竊綢緞曾由總工程司派差赴縣提回拍照適爲公共公廨提去是以暫緩現英界讞員已將該棍及其同黨一并解回縣署歸案訊辦昨局中爰又飭派司事再行投縣請將該犯等提出照章拍照携回存查 
[僞造莊票]  
　　棉陽里昌記花布棧小主沈茂高私判圖章僞造順康莊票三百元一紙囑令學徒沈琪清至信成銀行調換鈔票當被察破送至工程局請爲究辦旋又查悉沈茂高已於今春僞造怡慶莊票騙去洋五百元一併請究曾提沈茂高到案訊供不諱判押限繳還騙洋兹因逾限不理又於昨日提案復訊茂高一味求恩判戒責二百下押本局三年仍勒繳騙洋五百元如違嚴比 
[原被交保]  
　　亷思文筆店主沈子俊控帳房王贊清私收客帳一案昨由工程局復訊沈稱王在順風樓茶舘附股現將拆出请爲追繳孫明府准傳該樓主陳鴻源到案訊明屬實判先繳洋六十九元七角其餘著王覓保理清惟沈被英商咪吔洋行在英美公堂控告定貨不出由公堂移請協提有案判沈交保候示毋得遠離干咎 
[吞匿鈔票]  
　　奉賢人莊振升前日來滬寓居王家碼頭正興客棧旋至附近張阿三剃頭店薙髮因無零錢遂將十元鈔票一紙囑令兌洋詎被吞匿並取去緞帽一頂莊即投報工程局提張審訊據供由夥小松江經手判交保限交該夥到案訊追 
[一年報告]  
　　總工程局自去年九月底起至本年十月底止已届一年所有經辦各項事務業已開列報告單分送道縣各署請爲存查 
閘北 
[禁約訟棍]  
　　一區分局昨日出示略云本分局詞訟之煩固由民情刁健亦由訟棍唆使竟有兩造均願息事而訟棍欲壑未盈從中煽惑者種種弊端言之深堪痛恨嗣後如該商民呈遞禀詞務將此禀係何人代作書明禀後方准提訊如供詞與呈詞不合即將原禀擲還並追作禀之人懲辦决不稍寛 
英租界 
[藉詞賴婚]  
　　張鈞堂控陳少卿串同媒人胡敦懷賴婚等情前晚由廨提訊張供於去年十一月間由胡敦懷爲媒聘陳妹爲妻擇定今秋八月二十四日完姻詎届時託稱新人患病由胡商請改期繼竟賴婚請爲究辦胡供因陳姓探知張有姘婦不願嫁張並非小的串悔求察訊之陳少卿供與胡同判陳將茶禮衣飾交還著張另娶 
[騙子宴客]  
　　朱錫臣前將僞單向英商羅拔臣抵銀一千七百餘兩延不料理前晚朱在九江路叙商菜舘宴客被探查獲昨解公堂請究朱延某律師代　判押候飭知原告到堂再行訊奪 
[僞票何來]  
　　張文秀前將僞票向于　俊買貨被于控奉公廨飭差協探於昨日將張傳案判過堂訊核 
[弔驗承攬]  
　　傳德盛控作頭顧桂記不付塡泥工洋前晚由廨提訊傳供顧包禮和洋行塡泥工程轉包與小的現已竣工延不付銀請追顧供因傳所塡泥色不佳故行中尚未將價付齊請察判顧交保限七天將承攬呈案再核 
[盤店涉訟]  
　　劉沈氏控學徒楊瑞林串同伊孫劉琴三私盤店業等情前晚由廨提訊氏投案求究訊之劉琴三供盤店後曾父祖母洋四百元餘洋携回寗波是實判劉交保著每月貼氏洋六元楊無干開釋 
[人銀並保]  
　　久大莊控張漁笙何承福央沈雲樵方梅卿担保借去銀四千四百兩延久不理前晚由廨提訊判各被告交四千四百兩人銀並保赶緊料理 
[不諳章程]  
　　楊益邦携帶軍刀在途行走巡捕以其違章拘入捕房昨解公堂請究判罰洋一元充公 
[命案訊結]  
　　周如廷控湯阿二毆斃伊孩由廨判湯交保候訊在案兹接到縣署復函謂周孩驗係病斃昨又傳案判將案註銷湯 
 
 

Page 20

 
 
即開釋 
[資遣回籍]  
　　王生泉因貧不聊生投河　盡由捕救起解入捕房昨解公堂請訊判給川資著回寗波原籍 
美租界 
[險遭滅頂]  
　　昨有日本小孩三人在北四川路虬港橋畔游玩一孩失足墜河經人援起交捕送入捕房由父領回 
[屢戒不悛]  
　　匪徒王金林迭次犯案近復誘拐小孩由探朱子藩拘入捕房押候解辦 
[各有不合]  
　　王小芳昨雇方阿二之小車裝運行李至公平碼頭方因爭加車資被王毆傷由捕并送捕房捕頭以各有不合一併斥釋 
[挾嫌尋釁]  
　　洗衣司施阿如張阿堂前將姚炳順肆毆受傷由捕解廨訊明斥釋昨日施等復至姚處尋釁由姚妻王氏報捕查辦法租界 
[偷竊鮮魚]  
　　同順昌魚行魚船前日被夏老海周四七子兩舟子竊去鮮魚一百數十斤後由行夥雇船追至楊家渡喚同浦東巡警拘住移回公廨訊究夏等供所竊之魚賣與陸永林得洋八元判夏周陸各枷一月期滿後夏押四月周押二月賊船拍賣償還陸永林 
[搗毁什物]  
　　酒店夥陳金寳控王阿二與人口角恃蠻用武致將店中什物搗毁等情兹由捕房將王拘獲查係積竊昨日解廨判枷號一月押捕房半年 
[追繳房租]  
　　張錦川徐順太李榮昌丁榮發陳阿三等俱因虧欠新沙遜洋行房租由廨傳案判十二月分房金准於明正交還以前所欠租金限於年内理償 
[失火獲恤]  
　　朱阿生蘆柴行日前失愼朱母焚斃朱弟亦躍牕跌死昨日公堂中西官以朱人財俱喪殊堪憫惻結予恤銀三十兩 
[失火被罰]  
　　公舘馬路聚興銀樓失愼延燒多家及新租界德興茶葉店失火未成兩案昨由公堂將店主孫炳昌胡硯筆等傳案判聚興罰銀七十兩德興罰銀三十兩一併充公 
小說 
[官場小說衣冠影（五）]  
　　第二回出賞格克復鎭南關降嚴旨拿問袁宮保 
且說蘇觀察聽了這班爛罳。要去收復砲台。看著他們紛紛擾擾亂七八。糟的。没有一些軍器。又没有一些紀律。覺得心上十分好笑。倒有些兒躊。躇不決起來。看官。你道什麽呌做爛罳。原來就是那些市井小人。無賴棍徒。成天的拆梢打架。遇事生風。没有一些兒行業。只靠着訛詐爲生。揚州人叫做青皮。京津一帶。叫做混混。上海蘇州。叫做流氓。又叫做光棍。廣東廣西一帶。却都把這班人。呌作爛罳。當下蘇觀察聽了他們的話兒。暗想這班人那裏會打什麽仗况且現在調了幾十營兵馬。在這裡。没有一個敢出來擋個頭陣的。却憑著這班爛罳來告起奮勇來。在那些將士面上。也下不去。想要不答應他們罷。這個賞格。是没有限制的。又覺得有些不便回他。想了一回。便請了那些營官綂領進來。和他們商量這件事兒的辦法道。我想大帥調了許多軍隊過來。那裏用得著他們這班痞棍。來自告奮勇。所以請你們諸位進來。商議一個法兒。蘇觀察說著。一手拈着鬍子。看着他們的臉兒。指望他們回答。那曉得一班綂領聽了這番說話。就和周朝太廟裏頭的金人一般。一個個紅着個臉兒。回不出一句話來。停了一回。方才有個。綂領開口說道。大人的話兒。自然不錯。但是我們初到。這裏。不知道敵兵的虚實。雖然發了偵探隊。去偵探敵情。恐怕一時探不。明白。不便冒冒失失的就進兵。他們旣然自已情願收復砲台。就憑着他。們去試探一下。究竟亂黨有多少人。馬我們帶着大兵隨後進勦。倒也是。件一舉兩得的事兒。不知大人的意思怎麽樣。蘇觀察聽了。明曉得這幾位綂領大人胆怯怕死。借着這個機會。說出這一番道理來。當面又不好說破他們的心事便也只好點頭答應。登時傳話出去呌那班爛罳公舉一個頭目出來。準他們前去收復。那班爛罳紛紛擾擾的。閙了一回。方才舉了一個叫做王大頭的出來。算做他們的頭目。依著那些人的意思。還要求蘇觀察發些軍器給他。 
國外新聞 
[意大利大地震十誌]  
　　字林報十六日倫敦電云美西拉地震災黎據官塲報告迄今共救起二千三百餘名昨日尚救起十二名惟其餘之人目下已無生望遺骸之已埋者約二千具同日東京電云日本下議院致電意政府弔慰災事泰晤士報同日紐約電云美國開收意大利地震振捐各處捐集之數已逹美金洋百餘萬圓 
[俄國召募外債]  
　　十六日倫敦電云俄國四釐半利息之債欵英金四十八兆磅現已定期正月二十三號同時在倫敦巴黎聖彼德堡三處發行大約每百實口九十或八十九云 
[波斯簡放外務大臣]  
　　十六日倫敦電云路透代理人接波京德里蘭電稱塞台特獨萊現已簡爲外務部大臣波斯内閣得此剛毅卓識之人大局殊可有望云以上譯字林報 
[波國賠償英國損失]  
　　十六日柏靈電云英國因前此運欵至台勃利斯銀行爲波民刦奪特向波政府要求以蒲喜亞及波斯灣兩處關稅抵押以爲賠償現已定奪 
[俄國不欲干涉波事]  
　　十六日栢靈電云俄政府宣言俄國並不欲在波起領上之干涉 
[近東大變局七十四誌]  
　　十六日柏靈電云奧政府要求塞爾維亞外務部大臣宣言不欲開罪奧國如是則近起之齟齬即可消滅十七日倫敦電云奧國現有排英之議論而尤以某半官報所載最爲激烈其内痛詆英國不應鼓動塞土兩國起讎奧之舉謂英國實以恫赫聯德各邦爲惟一之宗旨云以上譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
