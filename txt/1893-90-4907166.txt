# 1893 - 90 - 4907166

 

Page 1

 
 
[新印醫宗金鑑告成] [  圖書集成局代啓]  
　　醫宗金鑑　書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寶醫林之大成也茲由煥文書局主人倩本局用活字挑印刻己告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橋升名賢有欲得盧扁眞傳者請向上洋申報館二馬路東首煥文書局鴻寶齋千頃堂古香閣文賢閣文玉山房外埠則山東膠州成文堂廣東鴻文書局購取可也 
[論塾正私收贄敬事]  
　　杭州爲浙江省會之區善堂林立其章程亦多美備書院而外又有義塾以教養人才向章必須書香子弟淸曰門　貧而無力者方准入塾讀書其額數亦有一定挨次序補不能攙越塾中有塾正一人凡入塾者先向塾正報名備查後冉傳本人考騐而後註册待補若非本鄕子弟或家世不甚淸白一概不收其棄取之權全在塾止是盖仿古者家有塾黨有庠州有序國有學之義名之曰義塾者專以作育貧家子弟而不費其分文與范文正義莊義學之意正是不殊貧家或有子弟質性聰俊而家無擔石無以具東修之奉往往任其游蕩而不之教漸與販夫牧覽爲伍而廢棄以終身良可惜也故設立義塾以教之固以義舉自任顧其名而思其義凡塾中之事宜如何認眞辦理一秉至公毫無偏意私見而乃不負乎義字之意乃據杭友所述有某塾正私立塾規美其名曰贄敬貧家子弟欲入塾者於報名之時先行饋送卽不論其家世若何亦不必傳其本人考騐無不卽予允准其入塾之遲速亦可不必挨班序補但視贄敬之多寡以爲衡多者無不速少者無不遲倘不知塾規不送贄敬僅與報名而得以補入者盖十無二三焉若如所言則是藉樂育之名遂管私之計豈設塾之本意哉然而此等弊端固不止義塾一處爲然其他善堂莫不有之淸節之堂所以養嫠婦也乃入堂婦女往往備禮物數事以致送於董事司事諸人收其禮則准其入堂否則多方作難矣又如育嬰之堂所以養乘孩也雇用乳媪亦卽爲小孩養命之源出資雇用殊甚公允而乃於朔望等日騐看小孩之時多方挑剔肥者可以指爲瘠白者可以指爲黄乳媪之黠者或於司事中之有權者私與好處則隨意看騐並不認眞矣凡若此類者其弊端不可以僂指計名則爲善而實則不啻爲惡用不獨杭垣一處爲然各處所有善堂皆不免於此弊欲絕其敝惟在董事之實心司事之得人而己普杭城初克復時蔣果敏公開藩於浙首以培養人才爲先務之急草創書院愼選監院廣招肄業捐廉備辦諸生火食爾時紫陽歸撫憲崇文歸藩憲敷文歸臬憲而果敏公竭力提倡凡諸生之供給必從其優謀期之膏奬必從其厚時或親至院中查察一切有時卽與諸生共食如有供給不豐者則傳監院申斥或將庖人責革而於諸生則温慰冉三而後去至今杭人士猶咸稱其德不己巍巍蔣公祠瞻禮者無不肅然起敬也僕於庚午辛未之間過武林曾往崇文書院訪方信宿而返其時蔣公雖己陞任粤撫後人猶守其舊章不攺初服規模禮意殊有可觀至甲戌内子等年再過之則大異從前院内庭中高萊没徑住院者亦不若前此之多詢諸友人則曰近來院規大攺肄業者不照向例憑文取入但以條子鑽營而得之院中廚役龐然自大當值諸人亦呼喚不靈欲尋監院而訴之則監院一月之中或來一次或數月不來卽訴之亦無所處分以故鄕試之年或尚有住院以省房金者若非鄕試之年則院中閴其無人焉回首當年不禁動人盛衰之感其所以然者則無蔣果敏公其人爲之督率而培植之故也顧書院由官主之可以官法從事倘得如蔣公之認眞培植實心督率尚不難易衰而爲盛若義塾則或在城巿或在鄕閴往往不屬之於官惟紳董自主之苟其爲紳董著人皆以范文正公之心爲心則亦不難收效無如人心不古品類不齊如某塾正者則以義塾爲利藪而贄敬之名目步武於廣文塾規之私收比蹤於差保任茯顚倒播非於其間勎必至於眞正淸白人家書香舊族貧而不能讀書欲求入塾肄業者反以無塾規之故而屏之不取而身家未必淸白者乃轉以收其贄敬之故俾得濫竽其中久之而世家之子弟書禮之家聲均不屑與若輩爲伍江將望望然去之若將凂也此亦事理之所必然者矣然則官旣不能與聞此事將聽其顚倒播弄而不之禁乎是又在乎搢紳之碩望公正之耆老禀官而示之懲庶可望其一變也夫 
[本館接奉電音]  
　　昨圸就友電傳上諭一道敬謹譯登○二月十八日奉上諭本年輪應查閱福建浙江廣東廣西四省營伍之期福建卽派譚鍾麟浙江卽派崧駿廣東卽派李瀚章廣西卽派張聨桂逐一查閱認眞簡校如有訓練不精軍實不齊著卽將廢弛之將弁據實叅奏毋得視爲具文欽此 
[御苑春風]  
　　戶部爲知照事所張家口監督一缺本部於二月初三日帶領引見相應知照貴衙門傳知内務府廉中莊健刑部郎中覺羅明照禮部員外郎斌儒内務府員外郎文廉宗人府副理事官宗室墨麒戶部郎中興福刑部郎中常凱内務府員外郎文興等於是日五鼓赴景運門外茶房報到以便帶領引見○侍衞處爲知照事初四日奉旨朕於明日辦事用膳由乾淸宫檐前乘轎出乾淸門走後左門升中和殿閱視視版禮成後仍走後左門進乾淸門至乾淸宫檐前下轎還齋宫召見大臣卯初二刻預備欽此○年例於新漕起運報明後由都察院開列旗漢銜名淸單請派各一員抽查漕糧凡漕糧有無攙雜偷漏一切弊端卽由派出待御查明糾叅俾天庾正供涓滴歸公本年江安浙江等省應解光緒十八年分冬漕新米起運有期經都察院開單請派抽查漕糧旗漢御史二月初三日奉硃筆圈出掌四川道監察御史宗室托佛歡掌山東道監察衘史孟繼壎去欽此○張家口監督戶部員外郎　頲一年差滿應卽史換經戶部將各衙門保送人員於二月初三日帶領引見請旨更換奉硃筆圈出這張家口監督著内務府郎中莊健去欽此新授内閣學士兼禮部侍郎銜志愚伯中書侍郎銳詹吉於二月初七日午刻履新經典籍廳付知合署侍讀中書供事以及蘇拉人役至期一體謁見○文華殿大學士臣李鴻章等謹奏爲繕具說帖仰祈聖鑒事查朝鮮國王李　恭進知萬壽聖節長至令節元旦令節賀表三道方物表三道據禮部文稱請旨賞收一摺於本年正月二十二日具奏奉旨依議欽此臣等謹擬簽進呈其呈進皇太后宫中方物有狀無表謹照式録出一併呈覽再方物表進貢表奏例不票簽理合聲明請旨二月初三日奉旨覽欽此○兵部爲咨行事職方司案呈本年舉行八旗各營兵丁軍政應由本部開列領侍衞内大臣都統尚書侍郎副都統銜名奏請欽派王大臣八人校閱馬步騎射相應咨行貴衙門卽將堂銜於三日内開送過部以憑繕單奏派至開送後如有出差告假等項 
 
 

Page 2

 
 
事故亦卽隨時咨報以便於單内註寫事關鉅典勿遲勿漏○侍衞處爲知照事初五日奉旨朕於明日辦事用膳後由勤政殿檐前乘轎出德昌門西苑門進西華門隆宗門内右門至坤寍宫東暖閣吃小肉畢仍由内右門走隆宗門出西華門進西苑門德昌門還瀛臺召見大臣卬初二刻預備欽此○初七晨由内廷頒出神肉一盤由内監以黄龍盒奉盛舁出神武門送至恭邸恭邸拜而受之詰旦具摺謝恩聞醇賢親王福晉亦有神肉之頒領 
[調充叅贊]  
　　津郡電報商局由余毅齋太守思詒辦理歴有年所太守曾歴重瀛熟悉外務楊子通觀察奉　召回京道出析津與太守相晤縱談時事嘆爲未易才及拜出使美日秘之　命卽聘太守爲叅贊藉資臂助太守感激馳驅當向督辦盛杏蓀觀察禀辭交代局務於初八日驅車入京 
[何地無才]  
　　西報言馬巴地方有某甲開張小店日弋蠅頭以資餬口共子乙以負販之生涯忽作驚天之舉動以書一函寄呈德皇啓而視之内言理學一道爲近世所宗蟻民久欲厠身書院俾資學習惟民父生有子女數口家乏餘資以供誦讀有願莫償奈何皇覽畢立委某員訪得其人許賜麥士銀圓三百枚分三年給之俾助膏炎德皇之樂育人材於此可見乙以一介平民上書闕下其瞻略亦有過人者乃知人才固不擇地而生也 
[扶櫬南旋]  
　　桂禮堂觀察向爲河工老斵輪手去年晉京陛見半途疾作殁於旅次聞者傷之現由公子於十二日扶柩南旋由閘日 
下風神廟運上民船隨流下駛再附輪船回籍卜葬津郡寅僚在風神廟預搭祭棚兩座藉展哀思是日執紼者素車白馬爛其如雲 
[閩人閙教]  
　　明報云厦門西友來信言距厦門東北約七十西里爲泉州府屬某縣治今正土人演戲以答神庥勒令崇奉西教者捐銀教中人不允土人忿甚俟在某鎭行祭禮時鼓衆滋閙將教中人肆行毆辱洶湧異常有某氏婦被其當堂毆斃婦之夫則拉脫辮髮婦有二子皆被毆傷其一勢己瀕危其餘教友亦被吊毆并褫去衣褚終宵綑綁事後地方官將爲首者拿辦土人益忿又與教民爲難將教堂毁傷牧師羅士亦被擲石以擊羅士奔訴縣署縣官派兵送赴某處避匿事聞於英領事卽委員往勘情形並設法辦理迨委員馳至見衆怒難犯無能爲力至於 
斃命之婦現尚未葬其二子亦被土人看守不准禀官請騐西人見縣官不能辦理此事遂擬上控督轅請爲調處恐將來難免多耗國帑矣 
[傭奴無禮]  
　　蘇鄕木瀆鎭有某甲者年逾而立在本鎭某姓家爲傭初頗勤愼深得主人憐旣而主人逝世主婦某氏年老性淫不减夏姬之雞皮三少甲遂引誘成奸衾枕綢繆不畏屬垣有耳氏子素患癆瘵自抱凱風之怨中懷憤懣病益不可爲延至上月勢將易簀執妻手而告曰我雖病然不致中道夭折促我命者甲也我死後守與醮一任卿便惟洒中墮甲術中能聽我言九泉之下亦當瞑目言畢而逝妻哭泣甚哀誓守柏舟之節甲果有得隴望蜀意謀之於氏作援琴之挑媳雖出自小家頗知大義語鐵顔冰絕不爲動本月中旬甲於夜靜更深時撬門而入媳夢中大呼救命甲又以棉絮塞其口幸鄰右己有所聞趨而視之甲始下牀遁去媳忿恨交併一言不發惟對鄰人垂涙翌晨往甲胞叔某乙處細陳甲無禮狀乙大怒欲將甲懲治氏疾趨而至拍凳搥楻吵席不己乙子在襁褓中適出天花受驚而斃乙憤極將甲扭赴吳縣署請懲凌大令提訊之下飭將甲重責數百板荷以巨枷發頭門示衆侯期滿其永不與某姓家往來切結始准釋放迄今經過縣署前者咸指而數之曰此惡奴也爭欲嘺其面以爲快有氏之淫蕩偏有媳之貞烈十步之内必有芳草信然 
[壯哉此遊]  
　　英國佐治皇孫擬於今春駕言出遊前赴美國蓋因紐約有操練海軍之舉皇孫雖貴衍天潢不忘武備故欲作憑拭之觀也英皇及水師大臣聞皇孫具此壯懷皆爲許可皇孫將來若果起程定由水師撥巨艦數艘護送過大西洋復派巡船戰舶先至美國以備迎迓又言佐治皇孫赴紐約觀操後必順道赴芝嘉高城歡覽賽會以廣見聞惟此事尚屬未定云 
[上忙開徵]  
　　天津縣應徵本年糧租並　年舊欠銀兩現位上忙亟應開政以供報解經李摶霄大令出示曉諭除上年秋禾被水災歉村莊分别緩徵外其餘成熟村莊定於十三日設櫃開徵令花戶人等務將應納本年上忙反積年舊欠　租赴櫃掃數淸完掣串收執以重國誅 
[海口地震]  
　　海口來信言本月初二晚十一點半鐘時地維震動隆隆之聲止而復作約歴二分鐘之久始寂然有從黑甜鄕中驚回好夢者惟聞犬聲狺狺噪聒不息幸不聞損傷人物云 
[查點軍額]  
　　各省水陸兵丁每届三年大閱一次所以期訓練而懲游惰也然補苴於倉卒未能稽察於平時爲問軍籍之中果無曠額荷戈之士悉屬精良乎恐亦茫然無以應也福建總理營務處龍縣蔡有鑒於此禀請督憲檄委興泉永道許秋槎觀察就近查點水師兵勇并赴泉州府城查點陸路提督孫庚堂軍門統帶各營如有老弱則當從嚴裁汰更以少壯者充之庶幾餉不虚糜軍無暮氣許觀察擬於二月十二日往泉州查點擢勝各營 
[民教糾葛]  
　　惠安縣民人與耶穌教民爭毆互控一案經縣令將某茂才拘押該縣適值考試諸童生因斯文有玷忿不平相約停考縣令不得己禀請道憲檄通商委員賴别駕前往辦理未知卽能轉圜否 
[救生善法]  
　　西二月十一號英國倫敦人牙那新製救生小船兩號告成其式與常舟無異以木爲之但於船縫中多以水泡塞之船底則壓以鉛鐵等重物船旣不虞覆没卽間爲巨浪擊沈霎時浮起如故是日在下議院對河操試甚爲靈敏觀者如堵衆議員見之無不稱善牙那之言曰余製此船可大至載二十四人爲限中貯火食可供四禮拜之用船上布帆及駕駛之物一切俱全船身雖輕然較之輪船所懸救生船位置寛展有餘甚爲適用云此其妙想天開爲救生第一善法如各處依樣多製以備不虞則不啻寶筏慈航普渡羣生有功於世豈淺鮮哉 
[盜刼鄕落]  
　　南海縣某鄕落日前有匪徒多人明火執仗肆行刼掠受其書者凡數家失贓甚鉅鄕人出而追捕被匪拒傷數人邑宰聞之立卽帶領兵差馳往勘騐飭捕查緝未識何時破案也 
[一擊不中]  
　　美洲有富翁名麥基若問其所有則十萬一紫標百萬一黄標尚覺多難悉數人以其富也羣以銀王稱之蓋以一郡之中數富以對者無與倫比也日前在山符冷思士高大埠行遊有一人尾隨其後突出火鎗向其背轟擊旋卽掉轉鎗頭自擊其喉而死麥驚而審視不解何故幸己傷甚輕當卽延醫施救現己漸愈有人識此兇手名辣忌利符向以賭博爲生據麥云與之素不相識不解何以出此辣手也語云盜憎主人觀此益信 
[彩雲飛去]  
　　蘇城胥門内倉米巷有吳姓者其妻早逝僅生一女娉娉嫋嫋貌可傾城與世家子結秦晉緣親迎有日矣侍婢名阿三性　聰明善伺人意西方迦陵鳥也常至恒生廣貨鋪購物該鋪夥洪東生者少年無賴見阿三屢至屢以計挑之並囑在女前代逹設勤一日乘吳出外直入香閨月地雲階相携繾綣久之兩情似漆遂訂終身之約於本月初八日夜携取細軟衣飾雙雙逃遁迨吳回家忽失掌珠所在向阿三研詰始吐眞情且言引誘則有之拐逃實不知情吳令阿三往海宏　巷洪家尋覓洪之母若妻己不知何往僅存空屋數椽而己吳卽繕禀控告未識堂上者能設法緝獲否也 
 
 

Page 3

 
 
[奇珍赴會]  
　　英皇宫中珍奇玩好紛錯雜陳無奇不有其尤異者以金銀鑲絲線幻作人形百獸栩栩如生洵屬得未曾有兹因美國芝嘉高地方賽會聞英皇己允准將此項珍物擺列會中英爲第一等富國英皇又爲第一等偉人所製人形百獸自不愧爲第一等珍物想赴會之人必有爭先快覩者矣 
[戰艦將來]  
　　俄國新派駐紥太平洋鐵甲兵艦名干利老富於本月初一日由歐州行抵新嘉坡在搬鳥埔頭灣泊一俟上足煤斤卽行解椗至中國海道巡閱○英國兵艦名泰利約於三月中旬可抵香港載有水師兵弁以代戰艦之在中國海道駐紥者 
[輪船爭載]  
　　厦門得忌利士公司船往來臺灣南北獨擅其利前數年雖有招商輪船駛赴淡水與彼爭利不久卽駛往别埠該公司享其利者如故近日茶巿將興由厦赴淡水做茶者數以萬計該公司海龍福建科麽沙三輪船循環載運絡繹如梭不料商務局之駕時輪船亦往來厦門淡水十二日海龍與駕時在厦攬載客貨彼此跌價向來每人收洋三元者至此僅收八角貨物水脚每件照三折收取鷸蚌相爭漁翁得利信然 
[領事回國]  
　　德國駐厦正領事樊德禮君蒞任以來業經三載辦理交涉事宜一秉至公中外官商無不悅服兹者請假數月携眷回國定省高堂藉伸孺慕於二月十一日交卸乘麥利士輪船前往香港搭坐公司輪船回國瀕行時中西紳商均赴江干送别茫茫烟水後會何時握手臨歧　有黯然神傷者矣 
[壬辰年格致書院春季特課出案]  
　　壬辰年格致書院春季例有特課其題乃係北洋大臣直隸爵閣督李所命題凡三道其一楊子雲難蓋天八事以通渾天說其二管子地數篇解其三德奥義合縱俄法連衡論去歳彚齊諸卷恭呈合肥爵相鑒閱今春蒙爵相甄别優劣詳加評覽釐定甲乙分列等第計取超等八名特等十六名一等十七名超等許克勤葉瀚錢文霈項藻馨楊毓煇陶師韓彭壽人林季賢特等張天爵許象樞馮澂項蘭生儲桂山楊典林黄志曾汪錫祺李道謙殷之輅孫維新陳培尋胡廣淵李光斗李昌祺董琪一等王德坤李傳杰李元鼎江宗海賈其福宋應祥王輔才諸作祚朱其濬劉子傅施寶熙江鏞孫廷璋黄恩曾胡永吉朱其駿施寶潛書院例有正奬銀二十五兩合肥傅相加奬格外從優以示鼓勵計洋二百二十四元今開超等一名正奬銀十兩加奬洋十六元二名正奬銀七兩加奬洋十四元三名正奬銀五兩加奬洋十二元四名五名正奬銀各一兩五錢加奬洋各十元自六名至八名各奬洋十元特等前六名各奬洋八元自七名至十六名各奬洋六元一等前六名各奬洋四元以下概不給奬傅相樂育英才造就後進凡在院肄業諸生自後務須益加勤奮究心實學以副厚望庶幾將來可備國家之用自出案之日爲始諸生領奬閱卷仍至三馬路格致書室可也 
[節會例誌]  
　　昨爲淸明佳節各會首舁城隍神曁四司出巡午後二點鐘時排齊儀仗迤邐游行經過道廳縣各衙門出大東門往南過斜橋至邑厲壇晚間自壇上起馬進老北門繞道叅府守備等署然後回廟是日天氣晴和紅男緑女夾道縱觀異常擁擠上海縣黄大令恐無賴乘機肇事飭差彈壓傍晚大令命駕往邑厲壇拈香致祭當會出大東門時忽有無賴子揷身其内沿路吹彈差役以其視禁如弁髩當塲拿住又有馬執事中之扮軍健者行至陸家浜畔縱轡飛馳中有三人墮入河中旋經同伴援起紅衣二班甲乙二快手見邑厲壇左近行人雜齊驅之不散遂將手中銅練向人亂揮某丙避讓稍遲擊破頭額鮮血被面襟袖通紅旁人大抱不平羣起譁噪將甲等拘獲扭送西門外巡防局請懲局員蔡二尹著看管候訊 
[移提船戶]  
　　航船戶費玉祺因盜賣客絲經管押於法公廨此己屢記前報嗣因原告在元和縣衙門控告言費所竊絲經皆押在蘇州地面經元和縣派差來滬赴葛同轉公館投文請將賢玉祺歸案訊理同轉接又後昨日保人將費交案聽候核辦 
[難民訴苦]  
　　日前有朝鮮國遭風難氏投道署求撫卹聶觀察飭發西門内萬壽宫暫爲安頓兹悉此項難民共十六名人有向詢行蹤者中一老者自言姓申名伯弘向以販魚爲業此次載淸餐魚來滬二月初一日行經某處海洋中忽起大風以致全船覆入波心船中子姪輩及夥友共二十四人有八人葬身魚腹餘雖得蒙拯救然銀錢衣被無一得存殘喘苟延苦無可說擬待本月二十二日有便船開往附之遄回言己雙涙汍瀾襟袖俱濕殊可憐也 
[油瓶幾碎]  
　　有某氏早喪所天不甘岑寂數年前與寍波人某甲姘識甲在外虹橋堍開設小客寓門庭如巿囊槖充盈遂與氏同居若伉儷焉氏有女年方二八倚母爲活俗所謂拖油瓶也詎料甲得隴望蜀乘氏深入黑甜潛赴女處效楚襄社女故事氏枕畔夢回微有所聞惹起無明火竪起雙眉提起明晃晃柳葉刀欲置女於死地女閃避不及被傷手指血淋淋下痛極聲嘶經鄰右聞聲趨至多方排解令女向其母叩頭始得無事旣佔其母又玷其雛甲眞無賴之尤哉 
[賣牌]  
　　無賴之持僞洋銀混用者彼中切口謂之賣牌有壽康者賣牌老手也日溷跡十六鋪小南門一帶專以僞擁哄錢贋本河豚不知售却幾許矣昨晨偕著名無賴糙米和尚至小南門外水神閣左近復新館呼庖丁具羊肉麫狼吞虎嚥頃刻而空值堂人向索麫錢三百二十文壽康出洋銀一元給之令將所餘找訖值堂人估知銅質以致互相口角各奮老拳扭結之餘突飛一足適比鄰有設攤售水菓者攤爲之例荸薺甘蔗抛擲盈途遂軋至吉祥樓爲喫講茶之舉蜂喧蝶閙擾擾紛紛事爲廿三鋪地甲夥銅匠阿珠所聞出爲理勸令壽康照償水菓價攤主始默默無言麫館中所質僞洋銀亦令備錢取贖 
[泰水被誣]  
　　日斯巴尼亞國人必得麥乃扭妻母陳氏至英捕房謂爲謀害伊妻捕頭查得陳氏籍隷寶山曾嫁己故日商某甲亦應隷諸日籍而該管領事署册籍上並無名氏因送至會審公堂請訊蔡太守向訊情形知陳氏有女嫁與必得麥乃歸寗時急病身亡致被誣控遂豐將陳氏交官媒留養擬禀明道憲會同領事官核辦 
[上舍籲恩]  
　　指拿流氓己登前報兹又有監生成仰芝等六人投英公堂聨名禀稱陳桂亭卽陳定靜實係生理中人此次雖代娼母沈張氏觀借票究未得過分毫今與流氓同科雖屬咎由自取然監生等均與生同鄕里不忍坐視爲此不揣冐昧伏求從寛發落出自鴻恩蔡太守諭候批示 
[屍身己殮]  
　　前報紀元隆絲線店夥陳德元急病身亡攤屍未殮兹己由親戚協同地保勸令店主婦出資棺殮運回江北原籍爲之瘞埋事遂得以寢息 
[老嫗尋子]  
　　某嫗年近古稀居於滬城西門内昨日午後携一子往道轅前觀看賽會行至火神廟地方行人擁擠其子遂在人叢中走失東尋西訪消息杳然灑涕風前哀動行路不知能珠還合浦否 
[驅逐秃奴]  
　　滬城小南門外校塲中近有秃奴坐關揚言七日不飲食村夫蠶婦深信不疑羣欲縱觀以爲快每日熙熙攘攘此往彼來不可以數記作小本經紀者亦聞風而至蜂屯蟻聚荒凉之境變爲熱閙之塲前日下午有山東人某甲牽猴一頭至校塲玩弄把戲有小孩作壁 
 
 

Page 4

 
 
上觀及弄畢甲向孩索錢茫無以應遂將孩批頰一下孩之親戚某乙見之以其欺人太巷嘯侣呼朋　欲一决雌雄適有某丙經過上前喝阻始名罷休不然校塲中當有一番鏖戰也事聞於上海縣黄大令以該僧妖言惑衆法所宜禁且是處爲營中散牧之地未便任人作踐因函知守備張守戎請卽飭勇驅逐守戎遂於作晨督率營兵親往校塲立將此僧攆之出境 
[遇人不淑]  
　　陸沈氏曾投縣署攔輿控稱遭聶秀林吞没衣節黄大令以其情節支離斥退不准至昨日午後該氏又將聶扭至縣署控稱丈夫己逝世聶屢央某氏前來引誘小婦人再巡據言聶在洋行爲買辦塲面闊綽舉止豪華小婦人信以爲眞致墮其計及過門後見聶爲洋行出店每月辛工所得無幾不敷用度將小婦人皮箱内衣服首飾典質一空婉言勸戒反將小婦人及前夫所生之子任情毆打不得己扭案喊控聶稱被該氏母子毆打衣服均己扯破值日差據情禀報詎該氏又與聶在宅門口互扭不釋聶大呼救命門稿聞之立飭值差將男婦帶出分别看管候禀明大令再行訊辦 
[失媳控案]  
　　昨日午後二點鐘時有一鄕人至縣署大堂上擊鼓鳴寃值日差詰問何故據稱姓許名阿海現住廿六保廿六圖地方向以耕種餬口生有一子業己授室去年冬間忽矢媳婦所在查無蹤跡現知被堂弟許海泉誘拐售與太倉人家是以來案喊控叩求提究該差禀明黄愛棠大令飭令補詞候訊 
[賭棍被拘]  
　　有兪子山糾集同黨在浦左北蔡鎭開塲東賭被柘林營汛弁夏姓偵知帶勇往拿兪自恃人多公然拒捕該弁寡不敵衆致被脫逃當卽馳回禀知營官移文上海縣請爲提究則大令接文後飭差往拿前日將兪拘獲解案候訊 
[茶寮猝斃]  
　　鄰婦某氏年約五旬愛己頒曰前日至英租界石路某客棧採望其子旋在懷芳閣瀹茗小憩倦而假寐忽然氣絕身亡茶肆主恐肇禍端奔告三圖地保石茂卿召其子到來告知以故子言母本有疾决不禍及他人惟無力棺殮將若之何茶肆主願出資購棺其子遂親視含殮雇人舁以回鄕 
[英界公堂瑣案]  
　　三百七十五號華捕禀稱小的巡至某處見工　生將委全等擊傷頭額以拘案請懲魏訴稱小的有子名曰風時昨日挈之出外突與王遇遽向拆梢不遂所求卽被毆傷額角風時訴與相同王供稱小的係河南人向作餅師被撞與爭只求恩赦蔡太守判令笞責一百板押候備文遞解回籍○徐錦生訴稱家中失去載物之塌車一輛查知被陳仁金姜安泰取去向之索取陳姜勒索錢一百文允給七十文堅不依從口角之餘由捕拘案陳姜同供稱小的等見伊將塌車抛棄路旁是以代爲照料蔡太守判令各管押兩禮拜塌車給徐領去○胡戴氏控張阿餘倚醉尋仇毆失金　金耳環等物約佢洋銀四十九元張供稱是日與氏同入某酒肄沽飲醉後口角不知失物緣由蔡太守著包探查明禀覆此己列入報章矣昨日某包探禀稱小的查知胡戴氏確曾失去金飾胡戴氏及張各執前詞太守判令張折賠洋銀二十元再罰三元充某處四醫院經費○八十四六十三號兩印度捕同禀稱余桂生所駕馬車並不照章行駛致與陳金華之馬車相碰因卽拘案請懲陳申訴前情余供稱是日駕車出外彼此均未留神以致互撞現己自向理明矣蔡太守准之○二百六十二號華捕禀稱方阿四前曾犯事送請訊懲今又奪取小孩葉景星之小洋銀四角經小的拘拿送案葉孩訴稱小的有小洋銀四角方强行取去堅不交還方一味支吾語無頭緒蔡太守判令管押一月並著交還小洋銀四角○某號華捕禀稱昨日小的巡路時見僧人素録手持僧衣一包遮遮掩掩向之盤問知竊自寶山縣境天樂寺中今特送案請究素録東張西望賊形畢露供稱僧人原籍寶山年衣來盋蕩然以致忍死犯竊求看佛面發菩提心蔡太守飭連贓移送寶山縣請馬大老爺究辦○一百五十四號華捕禀稱夏杏春駕馬車而出停歇路旁蜷伏車中鼾聲大作是以拘送案下請卽罰鍰夏供稱小的執鞭困　假寢片時求沛宏恩終身感戴蔡太守判罰洋銀二元如數撥充某處西醫院經費○二百七十號華捕禀稱昨晨小的出差時見挑糞夫嚴金生等五人糞桶上并不加蓋有違定例拘案請懲嚴等同供稱小的等不知工部局規矩以致誤違此後不敢如是矣蔡太守判令各罰洋銀一元如無力遵繳則須管押三日○李沈氏訴稱江意福竊去家中布褲一條追獲人贓交捕送案江供稱小的流落此間飢寒交迫初次犯竊乞免刑章則他年攺過自新皆出自大老爺之賜矣蔡太守判令管押五日贓給氏領去 
[法捕房瑣事]  
　　前日乃教堂瞻禮之期教中男女往法界天主堂自晨至暮接跡於途忽有滬南祥和煤炭店出店人某甲肩挑煤擔機衝直撞婦女畏其兇横相率避之甲瞻氣愈豪適有某洋行買辦挈眷屬至此見而不平婉言勸阻甲不肯稍讓經買辦扭至大自鳴鐘捕房管押昨日有某乙等爲之調停始得釋放○禮查洋行侍者某甲與法捕房侍者某乙少年喜事前晚同至大自鳴鐘孫家弄花煙館門前閒玩烟妓百般勾引欲令登樓甲等因囊底空空願作門外漢烟妓以拉客不成頗形怨憤卽取洗便桶帚任意揮灑甲等與之理論聲勢洶洶適有專管花烟館事務之巡街捕至此將甲乙拘送捕房昨晨經克捅頭訊問以甲乙咎由自取與人無尤旣己管押一宵從寛斥退○甲乙兩賊前日在北京輪船行竊搭客水烟袋棉襖等物被捕房包探所見送入捕房管押 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖中試事]  
　　安徽學憲吳肅堂文宗於初六日由姑孰起節按臨寗國己紀前報兹悉文旌於初八日行抵離寗郡十五里之連魚套水淺膠舟遂舍舟而陸乘坐肩輿於傍晚進城地方文武各員郊迎甚恭文宗旋卽牌示翌晨謁廟下學講書初十日開考想風簷寸晷中下筆千言麗藻淸才當與桃李爭其絢爛也聞文宗以今年恩榜特開玉節現從寍郡起次徽州次池州三棚告竣己是棚紅藩緑時候轉瞬闈期己届辦理録科事宜計惟有自池州考畢逕渡江北接考廬州兼及和州然後一帆風利直抵石頭城此蓋於未出轅前胸有成竹曾經奏逹天聽者至於省會及皖北鳳頴滁泗六壽等屬惟有俟諸闈後矣至太平府院試聞文宗出轅時曾與地方官談及謂池州考後倘有餘閒當間道回署刻日舉行然輶軒來往曠日需時不識果能如願以償否也 
[鹺務紀聞]  
　　蕪湖鹽局爲皖岸分銷九局之一向兼緝私掣騐二差自近年鹺員擁擠位置無多上游遂將掣騐一役另委專員辦理兹聞總辦又將緝私一缺派員前來獨當一面蓋緝私係爲各砲艇領袖終年出没洪濤巨浪間瞯察私銷非局員所能躬親其事也聞新委之緝私總巡爲葉姓云○蕪局委員沈學甫鹺尹莅局數月頗能恤商愛民兹奉上游調辦樅陽局務所遺蕪局攺委歐陽伯元太守前來接辦約本月望後莅差按太守前年曾辦此局僅加運同銜今者舊地重臨居然皂蓋朱旛觀瞻有耀亦可謂乘時得意者矣 
[蕉鹿夢醒]  
　　蕪湖立大源水菓行購買吕宋票獲中頭彩得洋二萬五千元雖學徒火夫亦皆瓜分槖中纍纍然頃刻作富家翁惟平時逋負甚多一旦蓄有多金索債者相逼而來幾如馬陵道上其有挾而未遂者又以訟籘繼之雀鼠紛爭喧呶不己而此輩旣得償來物又不善爲居積在嫖賭塲中任意揮霍曾幾何時仍還了窮酸面目而忌之者更百出其計以相嘗聞前年所稱股東未經分得彩銀之宿松夏姓近又挽出原籍搢紳十餘人聨名在撫轅翻控蓋夏因未能得志卽將所爭之數捐入宿帮公所作爲公欵蒙沈仲帥批仰臬憲轉飭安慶府委員萬鴻生少尹來蕪查提全案人証王大令奉札後將行中得彩各人及案外株連者共十餘名親自提集於本月初十日乘輪解赴省門疆塲之鹿尚不知死於誰手惟前此得意各人則己囊垂槖罄甘盡苦來回憶當年不勝悵　與蕉鹿一夢將毋同 
[粤東官報]  
　　督憲牌示崖州協水師守備缺委候補都司張高貴署理淸遠左營左哨頭司把總缺委儘先把總馮樹福署理南韶鎭右營左哨頭司把總缺委儘先千總鄭昌朝署理連陽營左哨頭司把總缺委儘先千總孔屏署理三水營二司把總缺委儘先把總賴來署理連陽營右哨頭司把總缺委千總羅揚貴署理淸遠右營右哨二司把總劉定章廣西潯州協右營守備廖明安廣西撫標左營守備黄欽亮均飭赴新任又同日藩憲牌示准補琼山縣縣丞郭繼昌飭赴新任陵水縣典缺以候補典史劉式廉詳補 
[皖垣官報]  
　　二月初三日候補知州錢文驥奉委赴天長會存公欵委辦霍邱孫家溝釐卡通判孔廣洋六安釐卡知縣史悠康五河厘卡直隸州湯沅宜惟補全椒縣劉慶光泗州文翰署理鳳陽縣蔣翊廷均辭候補縣郭繼泰赴潛山閱卷徐景鏞謝超委一次吏目吳淇沛由蕪湖差遣回按照磨祝震鈞巡檢邢雙濟主簿邱聨輝典史華炳榮均銷冬防差初六日委辦鳳凰頸釐卡通判張煥楨到蒙城縣胡肇祺辭准補安慶府鈕俊逹謝飭知准補安慶府經候補直隸州王大慶奉委解京餉初九日卽用知縣陳瑜候補布經歴姚嗣崇均辭赴桐城閱卷准補太湖後部巡檢譚德森由蕪湖差遣回委辦休寗屯溪厘卡候補知縣汪大奎到鳳廬同知劉鎭辭 
[邗江官報]  
　　初七日張鹺尹壽祺等辭赴淮北押運北鹽初八日新委東台縣倪大令光熊過揚履任泰壩任分轉餘西塲唐鹺尹均辭回署沈鹺尹郁文銷收發江船水脚差汪大令祖文委解京餉起程初九日歐陽鹺尹煥由泰屬海道口來沈鹺尹師濂許鹺尉承廣均辭回差次 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年二月十一日京報全録]  
　　宫門抄○諭旨三道録前○發抄硃批五道○尚書松等奏爲請旨摺○浙撫崧奏保奬獲匪出力各員摺○新撫陶奏桂叅貪庸溺職各員請旨分别降革攺教摺○陜督楊奏陜甘續辦第五案茶票情形摺○又奏委署各員缺片○二月十一日刑部都察院大理寺侍衞處值日無此見○榮公黄永安积假滿請安○奎秀請假十日○孫楫續假五日○召見軍機徐用儀阿克丹○發抄譚繼洵奏請將江夏縣之貞女劉蕭氏旌表奉硃批著照所請禮部知道欽此○又當陽令李元才署鶴峯牧奉硃批吏部知道欽此○又通城令舒榮壽等委署各缺奉硃批吏部知道欽此○又大冶令程懋祺署黄陂令奉硃批吏部知道欽此○劉永福奏出洋督巡日期奉硃批知道了欽此○○革職留任理藩院尚書臣宗室松森等謹奏爲請旨事竊臣等恭讀光緒十八年十二月初二日内閣奉上諭慈禧端佑康頤昭豫莊誠壽恭欽獻皇太后至德光昭鴻猷並　勤九重之宵旰措四海於乂安歸政以來朕侍膳問安長聆懿訓仰見慈躬康强悅豫茀禄駢臻朕心實深歡忭甲午年欣逢花甲昌期壽宇宏開朕當率天下臣民臚歡祝嘏所有應備儀文典禮必應專派大臣敬謹辦理以昭愼重等因欽此伏查會典内開恭遇皇太后萬壽慶典内外扎薩克蒙古漢王貝勒貝子公台吉塔布囊及回子王等應行來京祝嘏其西藏喇嘛亦應差人來京呈進萬壽貢物等語恭照甲午年慈禧端佑康頤昭豫莊誠壽恭欽獻皇太后六旬萬壽普天同慶所有内外扎薩克蒙古漢王貝勒貝子公台吉塔布囊及回子王等應行來京祝嘏可否令御前行走乾淸門行走並是年年班外邊行走之内外扎薩克蒙古漢王貝勒貝子公台吉塔布囊及回子王等均限於甲午年九月内來京恭候祝嘏以光盛典抑或合内外扎薩克蒙古王公及回子王等全行來京之處臣等未敢擅擬謹恭摺具奏請旨伏候命下敬謹遵行其西藏喇嘛所差堪布亦應令其於是年九月内到京此外如有呈請來京祝嘏者應由臣等隨時具奏請旨所有内外扎薩克蒙古王公及回子王並西藏堪布喇嘛等應行來京祝嘏請旨緣由謹恭摺具陳伏乞皇上聖鑒訓示遵行謹奏請旨奉旨己録○○頭品頂戴浙江巡撫奴才崧駿跪奏爲拿獲著名巨匪並積年拿獲台匪案内出力各員弁遵旨擇尤酌保以示鼓勵謹分具淸單恭摺仰祈聖鑒事竊照浙江省温台地方前以著匪毛炳一結黨創立洋槍會名目放火刦殺肆擾爲害經該處文武員弁協力斬擒業由奴才將剿辦情形並查明台屬積年拿獲巨匪聲請在事出力各員弁可否擇尤彚案保奬緣由於光緒十七年十二月十六日會同前閩浙督臣卞寶第恭摺專差具奏十八年二月初一日差弁齎回原摺後開恭奉硃批准其酌保數員毋許冐濫該部知道欽此欽遵仰見聖主鼓勵人材有勞必録至意下懷欽感莫名當經恭録轉行去後嗣據統領温台防營升任海門鎭總兵楊岐珍曁記名總兵黄錦文等陸續開報當以請奬員弁人數太浮批飭核實删减兹據分别核定移由藩臬兩司核明會詳請奏前來伏查台屬負海面山夙多盜匪久邀聖明洞鑒該員弁等在陸則登山陟嶺在洋則破浪衝濤艱險不辭奔馳終歳其歴年斬擒巨匪計不下二三百名實己有功足铛此次該匪毛炳一結黨創立洋槍會名目在温台連界地方放火刼殺勢甚猖獗該員弁等均能戮力同心殲厥大股消除隱患尤爲異常出力與行軍立功無異察核楊岐珍等請奬各員弁委係核實開保减之又减奴才固不敢以聖恩優渥稍涉冐濫亦何敢以實在出力人員没其勞勩轉無以鼓舞士氣謹將台屬積年拿獲巨匪並此次拿獲巨匪毛炳一等各案内尤爲出力各員弁分具淸單恭呈御覽合無仰懇天恩俯准各照所請給牂以示鼓勵而昭激勸出自逾格鴻施除將各該員弁履歴咨送吏兵二部查核並將千總以下各弁咨部核奬其出力稍次者酌予外奬一面仍飭會拿餘匪務獲究報外所有拿獲著名巨匪並積年拿獲台匪案内出力各員弁遵旨擇尤酌保緣由謹會同閩浙總督臣譚鍾麟合詞恭摺具奏伏乞皇上聖鑒訓示謹奏奉硃批該部議奏單二件併發欽此○○頭品頂戴甘肅新疆巡撫臣陶模跪奏爲特叅貪庸溺職各員請旨分别降革攺教以肅官常恭摺仰祈聖鑒事竊維吏治之淸濁關地方之安危新疆平定後元氣未復必須得人而理臣蒞任以來於所屬正佐各員隨時留心考察其中勤愼趨公盡心民事者固不乏人而劣跡昭著之員實未便稍事姑容兹查有留甘卽補同知前署喀喇沙爾直隸廳同知劉金藩任用劣幕辦事顓頇知府銜烏什直隸廳同知袁運鴻性情偏執用人欠愼五品銜候補知縣前署于闐縣知縣夏毓衡工於牟利民有餘怨補用縣丞借補喀喇沙爾布告爾巡檢武緯藉端科罰擅責平民據該管司道揭叅前來相應請旨將留甘卽補同知劉金藩以府經歴縣丞降補知府銜烏什直隷廳同知 
袁運鴻係舉人出身文理尚優開缺以教職歸部銓選五品銜候補知縣夏毓衡補用縣丞借補喀喇沙爾布告爾巡檢武緯均行革職以肅吏治而儆官邪此外實缺候補正佐各員臣仍當認眞考察如有不堪造就者再行隨時嚴叅以副朝廷澄敘官方至意所有特叅貪庸溺職各員分别懲處緣由理合會同陜甘總督臣楊昌濬恭摺具陳伏乞皇上聖鑒訓示再所遺同知巡檢員缺新疆現有應補人員容臣遴員請補合併聲明謹奏奉硃批另有旨欽此○○太子少保頭品頂戴陜甘總督臣楊昌濬跪奏爲陜甘續辦第五案茶票情形恭摺仰祈聖鑒事竊照陜甘茶務經前督臣左宗棠招商試辦以票代引計五十引爲一票每引納課銀三兩銷竣繳票厘己奏明奉准在案光緒十二年續發第三案茶票共計四百九張每歳約銷一百餘票計自十四年至十六年歳己三週係應發新票之年特以私茶充斥官引滯銷茶商坐耗成本苦累不堪前據各商以連年虧累懇將應納課銀仿照淮鹽章程辦理商領官票每五十引應預繳徵課銀一百五十兩此次分作三分先繳二分課銀一百兩其餘一分五十兩俟運茶到蘭船騐時同厘並繳臣查恤商乃可裕課該商旣以成本坐耗虧累滋深不得不稍予變通以示體恤且下餘課銀盤茶時同厘並繳於公家尚無妨碍而該商等實受益不淺當經批准照辦前據蘭州道轉據各該商請領第四案茶票仍照第三案發票數目分别填給因屢准部咨整頓茶務在於各商原存六成票根内加發懸票十張又填發寍夏茶引一百七十道填票四張共發茶票四百二十三張經臣於光緒十六年續發第四票新案内奏蒙諭旨允准各在案本年八月十三日接准戶部來咨陜甘行銷茶數每年皆有定額軍興後以票代引領崇並無的期遂至年復一年並未大有起色兹就十六年所發荼票數目定以三年爲期届期再領新票分年核計雖每年僅銷百餘票虧額尚多惟較從前銷有限制自應寛予限期再令試辦三年計自十六年續發第四案茶票起扣至十八年三月限滿卽應飭令自十九年起承領新票只准較第四案加多不得藉詞减少並不准任意延玩第因札飭遵辦去後兹據蘭州道黄雲詳稱東西南三櫃各商請領第五案新票仍照第四案所發甘寗同前加票共計四百二十三張照章掣檔輸銷俾杜弊混仍遵部章試辦三年自光緒十九年正月初一日起扣至二十一年止共發陜甘寗茶四百二十三張計引二萬一千一百五十道先繳到課銀四萬二千三百兩由道批解藩庫收存至每票欠繳茶課銀五十兩隨厘並繳詳請奏咨前來臣查陜甘新疆地廣人稀銷茶固少且各處私茶雖屢經　禁卒難盡絕而晉私爲尤甚以致茶務滯銷未能復額從前所定一案三年前後率搭卽逾限制現在飭發第五案新茶業飭蘭州道轉諭各該茶商仍遵部章扣至光緒二十一年止試辦三年應俟二十一年續發第六案新票只可加多不准減少酌爲定額目前祗能如此辦理除咨陜西新疆各撫臣曁通飭各局一體嚴禁私茶以暢官引並咨部查照外所有陜甘續發第五案茶票情形謹恭摺具陳伏乞皇上聖鑒訓示謹奏奉硃批戶部知道欽此○○楊昌濬片再新授寗夏府知府祝維城現己到省應卽飭赴新任以專責成海城縣知縣劉熙純丁憂遺缺查有補用知縣鄧朝卿堪以委署巴燕戎格通判陳誾病故遺缺查有候補通判李附枝堪以委署據藩臬兩司會詳前來除批飭分别給委外理合附片陳明伏乞聖鑒訓示謹奏奉硃批吏部知道欽此 
 
