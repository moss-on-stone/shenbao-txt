# 1893 - 172 - 4907248

 

Page 1

 
 
[希世之寳全帖已出] [  點石齋代舊啓]  
　　希世之寳控裱錦而加楠木匣晋唐小楷加錦套請繳半價持票取帖未入股者請速購鴻文局買票者由乾德奎發前印廟堂碑墨色不佳今全棄去由本齎加工重印又印成宋搨夏承碑翁閣學攷證千餘言有豐道生楊繩祖潘奕雋吳榮光宋葆湻諸公跋靜娛室好雲樓題七古潘題大隸於帖首宋搨多寳塔有靜娛室沈鳳王虚舟攷證王又題大分書於首宋搨化度寺有陸深胡讚宗劉石庵王夢樓願南雅靜娛室跋翁閣學攷證帖首飛自分書李東陽題三種挖裱錦面再者各帖裝池工繁時久遠方郵寄尤艱今擬變通除巳銷票外希世之實裝潢者仍五十元未裱者减裝費廿元小楷已裱十二元未裱减四元夏承已裱十元未裱减二元多寳化度已裝各六元未裱各减二元京都琉璃廠永寳齋上海太古昌棧乾德奎上海廣東蜚英晉記漢口小夾街積昌號蘇州山塘大街愼記棧江西書街天寳樓分售 
[再論巴西招工事]  
　　巴西國簡放欽使來華欲招雇工人前往耕作本報已譯登其事且著爲論說冠諸報端矣有客問於執筆者曰敢問巴西一國究隷何洲其國中疆域若何風俗若何政教號令若何曾與我中國訂立和約乎我子素研洋務幸爲僕縷析言之則應之曰巴西一國在南阿墨利加洲之東北界北緯綫五度十分南界南緯綫三十三度十分東界東經綫八度二十一分又百分分之二十四西界西經綫三十二度以法國步弓量之縱横八百三十三萬七千二百十八萬里得地毬十五分之一憑臨大西洋沿海山形綿亘多有翹峙海中者其南爲智利國西爲秘魯國東北皆大海廻環其始土番穴處狉狉榛榛有明宏治間爲歐人品光氏所覓得披荆斬棘徙民人而實之漸漸成邑成都土番震於火器之威相約避匿不敢出由是葡萄牙荷蘭爭相割據撫有其民至國朝道光二年始由貝德路第一自立爲國主卽當今伯理璽天德之父也當今伯理璽天德名貝德路第二其長女適法國男爵魯彝士佛立且同奉天主教故甚與法和好一切政教號令皆奉法爲準繩光緒七年遣使至天津議立和約隨於八月十一日議定然中國雖有工作之輩航海前往謀生巴人則罕有來華者是以未派欽使駐京惟在上海設一總領事有事則由總署行知江海關道據情照會旋亦將領事調回而聘問乃由此隔絶矣我華之赴巴西游歴者初有香山唐景星觀察奉北洋大臣之命由歐羅巴繞道而往默察其風土人情至光緒十三年傅正郎雲龍顧比部厚焜奉命游歴日本美利堅古巴以迄巴西越三載而歸正郎著有游巴西詩志比部著有巴西地理兵要夫而後華人之留心洋務者乃能番心披覽了然於胸蓋以巴西僻在美洲素無商賈來往以故事多隔膜非如英法各國之耳熟能詳也客曰今者彼國既簡使招工不知所需者是何工作果能隻身而往滿載而歸不致蹈寓美華人之覆轍乎曰巴西在赤道之南氣候常温地甚肥饒物産頗旺加非烟葉所出頗多果實纍纍如珠四時皆備山間産有苦茗惟未解焙製之方田疇向多半汚萊各礦亦未開鑿其急須華人前往者大抵雇以作此項工程歟猶憶其開國之初輙誘令阿非利加洲及中國閩廣無業流民越洋工作雇主或不免作威作福不甚愛惜矜憐自與中土立約通商臨之以官早已永除苛禁閒嘗取約章披覽其第四欵云中國民人在巴國如安本分但能不違巴國律例章程無論何處任便游歴第十欵云華民有被巴國民人違例相欺巴官按例查拿究治逋欠案件應由欠戸所屬之官勉力設法使其償還竊盜案件應照被告者之國律辦理第十三欵云中國民人在巴國有控告事件聽其至審院控告應得名分與巴國民人及與相待最優之國民人無異若是則章程一律持平略無偏倚我中國人民之衆冠於五大部洲謀生夙號艱難何憚而不出洋就食哉雖然前車之覆後車之鑒也前事之壞後事之師也華人之前赴美邦者初時闢草開山咸資其力一切看待無不從優洎夫草已闢矣山已開矣而不念前功横施挫辱至目下而令嚴逐客遇事吹求然則今之欲其前往巴西能無瞻戰心寒相與裹足鄙意宜由北洋大臣奏諸當宁令出使美日秘大臣就近爲之保護派設叅贊常駐其都并擇華人羣聚之區設立領事終歲辦公之費捐自華人倣照他國牌費章桯每人歲徵洋銀一圓或半圓以充用度庶幾華人或有受屈之處可由領事與巴官判斷曲直以息爭端如或土人潛生厭惡之心漸相偪迫則由領事禀諸星使斷斷與爭務使華人不致侷蹐難安顚連困苦則今之見逐於美者猶可托足於巴乎方今楊子通星使秉節出洋將與美廷辯論是非不使旅夫華人受虐我知數十萬芸芸之衆自必歌功頌德同荷帡幪他日者或能重荷恩綸兼轄巴西之事諒亦必惠我黎庶使之安處樂郊然則此一事也不更使華人另闢一謀生之路乎草茅下士跂而望之 
[本館接奉電音]  
　　昨由京友電傳諭旨四道敬謹譯登○五月十二日奉上諭山東學政著華金壽去欽此同日奉硃筆廣東正考官著顧璜去副考官著吳郁生去欽此同日奉硃筆廣西正考官著張亨嘉去副考官著勞肇光去欽此同日奉硃筆福建正考官著龍湛霖去副考官著杜本崇去欽此○現換蔴地紗袍褂 
[上苑薰風]  
　　都察院三請揀撥兵馬司正副指揮史目各三員經吏部奏請欽派李懷張長四堂憲將梅兆禧等九名揀定交由吏部將該各員移送都察院差遣委用兹經照章配簽掣城當差計揀發委用兵馬司正指揮梅兆禧掣分中城范金鏞掣分西城盧光耀掣分南城兵馬司副指揮楊紹時掣分南城李光偁掣分西城駱有瀛掣分中城兵馬司吏目戴式棻掣分南城陳寳深掣分西城楊毓英掣分中城分劄中南西三城察院查照○戸部縀疋庫員外郎崇厚弇宫庶寛現已轉升詹事府右庶乎所有佩帶縀疋庫印鑰經三庫各堂憲擬派縀疋庫郎中載續階正郎嗣先行佩帶○親郡王貝勒貝子公以上應備旗纛烏槍長矛腰刀弓張箭枝撒袋箭壺盔甲海螺帳房每届三年由宗人府奏派堂官二人查點一次兹屇查點之期經宗人府開列堂銜請派四月二十八日奉硃筆圈出宗人府右宗正郡王銜貝革奕絪右宗人貝勒銜貝子奕謨欽此得旨卽由宗人府司員請期查騐經絪貝勒等訂於五月初四日辰刻在正陽門外城根查點左翼各王公軍器初五日辰刻在正陽門外城根查點右翼各王公軍器由宗人府分行各王公門上遵照預備 
[與考試差]  
　　進士出身之侍序三四五品京堂願與考試差者於四月二十八日在南書房考試是曰與考者吏部右侍序廖壽恒戸部右侍郎陳學棻兵部左恃郎洪鈞刑部右侍郎裕德工部左侍郎汪鳴鑾右侍郎徐會澧理藩院左侍序鳳鳴内閣學士文冶志銳惲彥彬龍湛霖都奈院左副都御史楊頤大理寺正卿徐致祥詹事府詹事宗室 
 
 

Page 2

 
 
會章朱琛太常寺正卿李端遇太僕寺正卿長萃通政使司副使顧璜國子監祭酒薩廉陸潤庠通政使司參議殷如璋鴻臚寺少卿方汝紹 
[津門藻夏]  
　　前任天津縣升任遵化州知州陳序東直剌去秋卸篆回津旋奉上憲委署津郡河防同知卽以河防同知馮少芝司馬補授遵化州缺時適序東直剌抱恙未經履任迄今已占勿藥禀明上憲於四月廿四日履新少芝司馬交卸後擬於五月初旬赴遵化接篆○今年法租界失火已成未成計有兩次其第二次時宅廚房遺火燃及積新火勢將成鳴鑼報警勝水五局人等聞而趨救法捕不知就裏向前攔阻幾與爲難此次火雖未成租界委員深恐日後或遇火災會中人裹足不前事有不堪設想者禀明津海關道請爲善後之策關道盛杏蓀觀察函致法領事謂津郡火會力能禦患捍災不便阻撓致妨善舉領事亦以爲然除申飭巡捕外商於管理租界房屋之崇德堂神父在租界内蓋房屋三間俾作會所以禦火患鳩工庀材屈指落成有日矣非中西官憲和衷共濟曷克臻此○正任登萊青道劉薌林觀察含方前由旅順防次抵津謁見傅相時有五月履新之說兹以經手事件尚未完竣於四月下旬仍回防次履任之期殆當從緩矣○津城火會勝濟六局前與聚善水局互鬥傷人遂肇訟端李摶霄大令飭令在外調停無如兩造各不于休遷延數月訟藤未斷現由會中總董諭以訟則終凶不如調停了事此事兩造各有不合罰令在東門外天后宫演戲一臺並具筵席釋嫌修好遂向縣署呈求銷案夙嫌盡釋和好如初 
[閩事撮要]  
　　閩中商船往來上游一帶統一年計之爲數正自不少夾帶私鹽希圖走漏往往而有而官商鹽哨又藉查私爲名勒索陋費有羹水名目商販船戸受其挾制無不曲從鹽法道龍觀察前經出示禁止近日故態復萌任意勒詐大爲江面之害因此重申禁令倘鹽哨再有需索情事准商人等指名禀究定行重辦○閩中米價騰貴上憲派員赴江浙一帶采買米石陸續到省城内增廣倉城外大有倉開辦平糶米色頗佳每升官價二十八文較市價便宜四五文貧民受惠不淺○花會盛於秋冬而停於春夏向來如是今者時逢午夏而花會依然未歇設塲之地在閩轄瑯琊鄕城内外小巴約有千百家早晚二時男女道左相逢殷殷問訊不異酸秀才之望榜勞民傷財孰有過於此者乎南面諸君何不爲鄭之昭而爲宋之聾也 
[邀笛步納凉記]  
　　金陵訪事人云南洋機器製造局新鑄砲二十餘尊定於五月初六日在下關演試先期總辦郭月樓觀察委提調張受之司馬匠頭唐履堂都戎及武弁數人代爲閱視是日清晨砲兵操演打靶大聲發於水上波濤壁立蛟鱷潛蹤烟霧溟濛中惟見火光灼灼上下游船舶均有杉板船攔阻恐其無意擊沈也兩岸觀者如堵墻咸嘖嘖嘆火攻之妙○五月初四日藩轅牌示現署上元縣陶令在銘赴銅山本任所遺上元印務委候補縣王令豫熙署理現署江寍縣藍令采錦另有差委所遺江寍印務委現署銅山縣趙令受璋調署此已見諸報章矣兹聞陶仲彝大令擬於本月杪登桯王欣甫大令擬於望前後履任趙小帆大令則必俟陶大令到徐方可交卸攝篆之日大約秋以爲期矣○五月五日天中令節炙艾於房藉驅蛇蝎此江南通例也城西某姓飲酒微醺出觀競渡不料艾火延燒牀帳轉瞬間濃烟四出家人輩方鬥葉子戲無一在意者經鄰人見而大呼破扉撲救則已臥榻全燬板壁上赤燄熊熊矣是役也雖未成災亦已虚驚受盡然則人可不先事預防哉○某甲皖人僑寓金陵南門外課村童十餘人以餬其口邇忽私摹膺福街某錢店印票或每張一千文或每張五百文共計錢七百餘千之譜圖書印記一一相符逐日持往市廛通行無滯五月初二日在城北某布莊購布核價十六千文甲悉以僞票付之莊夥正欲照數收下適錢店夥亦來購物見票色頗爲新潔私念本店錢票於去夏更換已閱一年之久類多破碎不堪兹何得鮮艶若此因卽向之致詰甲支吾以對愈問而說愈窮遂立時扭住大呼假票何來定必送官嚴鞫因知照地保扭往上元縣署陶仲彝大令升堂研訊甲直認不諱大令飭暫收外禁俟拿獲黨羽再懲此事一傳人之持眞票取錢者幾乎應接不暇一日之内支出錢三千餘千持朱提向同業換錢者絡繹於道所不倒閉者只一間耳嗚呼僞票之爲害豈淺鮮哉 
[甬東火警]  
　　五月初二晨寍波助海龍王廟間壁胡大房燈籠店棧房不戒於火烟焰迷漫幸臨安會水龍近在咫尺聞警先至取水狂噴得卽息滅僅焚去小屋三間然四隣已受驚不淺矣 
[迎神驅疫]  
　　寍波每於四月間奉五都神出巡鄞縣楊大令恐肇禍端出示禁止前已列報兹因時疫盛行西門内虹橋頭起至和利橋止百步之内旬日之間共死十八人愚民無知咸謂實因未奉明神出巡之故是以坐堂會大柱於初一日在都神殿聚議徧貼知單自備資斧概不派捐定於十一二日備本神銜牌及清道飛虎等旗遍巡城廂内外以驅瘟疫 
[皖山晴翠]  
　　皖中邇來霪雨連綿山洪暴發勢如箭激江水爲之驟漲尺許近水之處所種菜子大麥業已收穫登塲現又赶雇農工刈收小麥遲則恐被水浸耳○各州縣所解秋審人犯已經沈中丞次第勘審仍由臬憲札飭委員將各犯發回原縣覊禁各委員奉札後業已星馳就道矣 
[負屈自戕]  
　　蘇州胥門内寺祺巷竇公館雇山東人賈某之妻某氏爲乳傭一載於兹相安無事上月十七日竇失去金銀珠翠等物約值千數百元遍查門戸扃閉如故且無外人入内主人謂氏曰我家用人不多得出入内室并汝計之惟四人耳汝常在内室尤不得辭其咎氏聞言默然不語突取并州快剪刀袒胸自刺鮮血直射倒臥在牀主人恐釀人命立喚地甲將婦送至元和縣署請驗李紫璈大令提訊之下氏呼冤枉大令飭仵騐明傷入胸脯二寸委係用剪刀自戳大令謂曰本懸看爾却是好人爾主人誣良爲竊殊屬非是本縣當罰令出資爲爾養傷先出十元延醫調治如有不敷可向續取遂命將氏交與地甲送回其家俟傷痊再核 
[東學已散]  
　　朝鮮東學黨作亂前已屢紀報章兹接韓京來信云黨中人忽焉驛騷忽焉鎭靜此方解散彼又成羣蓋以烏合之徒實喜國家擾亂也西歴本月初旬國王得各地官急報知黨徒伏處草莽其勢日漸蔓延遂命魚允中爲兩湖都御史前往忠清道辦理魚君奉命之下立卽拜辭日夜兼程馳至報恩郡招黨中首領來前百方勸諭黨中人清辨滔滔大率謂我等實由倭洋威脅君父失權三尺孩童亦知攘斥現雖勢力不敵我等甘盡君辱臣死之義云云魚君因勢順導謂汝等既具忠君愛國之忱本大臣此次奉聖旨而來汝等均宜北面稽　再三婉導始得就撫當卽具書上奏其略曰臣於本月十八日奉訊誨東學黨之台命卽日上途直馳至報恩郡先行探採該黨情形察知醖釀在十年以前迄今蔓延八道遍着黨類其衆殆逾數萬其心外托攘夷内萌亂念已非一日二十六日臣率營將羣守親臨該黨屯集之所展讀御書曉以順逆大義彼等首肯遵從祗將文狀數紙遞上狀中言詞惟志在斥倭斥洋爲國家効忠然方伯長吏概以匪類虐待至我等不得已而出此今既奉命咸願退去以得自全之道但望將此情上奏朝廷必蒙明旨我王認我等爲赤子卽行退散各安其業等情臣遂准其狀一面合取宣諭日期及當日辨駁就撫情形謹敬奏知以慰宸厪惟其狀原文不另謄寫直以上聞 
[温州宦轍]  
　　新署温處道蔣幹臣觀察國楨乘坐超武兵輪於月朔抵甌筮吉於初十日接印○防營統領黄綺亭軍門向住考棚現因新署道蔣觀察不日榮蒞預於廿三日遷住岑山里公館考棚已飭辦差書役陳設一新爲署道小憇之所○省委候補縣吳馥芝大令喜孫來甌催解地丁於四月廿七日乘海昌輪船戾止○温州鎭周靜山鎭軍因洋面屢出刦案於廿六日出洋巡視○平陽營都司楊鳳城都戎近被造化 
 
 

Page 3

 
 
小兒所弄請假調攝想吉人天相不日當占勿藥也○永嘉縣邵補堂明府於清和下澣二日壽誕寅僚紳董咸製壽聯屏幛爲贈明府設筵疑待所饋壽禮則概行璧返 
[粤東紀事]  
　　委署雷瓊欽道周曉丹觀察炳勳已將營務處差事移交林舫西觀察接管起程赴任按觀察前曾委署是缺此次重游舊地必當丕煥新猷以慰居民之望也○廣府張太守示期考試文童外縣諸童擔囊躡屩而來肩背相望市面頓形暢旺而客寓飯店尤形忙如在山隂道上有應接不暇之勢○保甲局總辦鍾鏡人觀察以府試伊邇人蹤駢集難保無匪徒溷跡其中飭下各分局委員認眞查察觀察又不時微服出行考其勤怠委員等見觀察如此勤勞莫不踴躍從事老城地面甚形安謐觀察之力也○壬辰料探花陳子厲太史伯陶係東莞縣人其府第在省城大東門外兹者太史渥荷恩綸簡放雲南副考官電音傳報喜溢門楣宗族交遊登門道賀車馬如雲道路幾塞○某夕有綠林豪客三人在金利在街某烟館一燈相對其樂陶陶適被人看出破綻奔告西關汛官鄧千戎督帶勇丁掩捕該匪猝不及防遂爲所獲搜其身畔各有洋槍數桿証據顯然不能狡辯遂解交縣署訊明嚴辦○織機匠中有金彩彩花兩行積不相能伺隙尋仇匪伊朝夕上年由鄭心泉軍門勸令和息又移安勇數營在機坊附近地面駐紥以資彈壓近日安勇調往别處防堵此兩行無所顧忌故態復萌稱干比戈如臨大敵金彩行中傷斃一人彩花行中傷斃二人想賢有司聞之又費調停之力矣 
[宜昌近事]  
　　荆宜施道錫觀察飭丁赴沙市邀戲班至宜昌在城内財神殿登臺演劇約定連演十日計戲資五百千班中俱三湘子弟珠喉玉貌艶絶一時澧蘭沅芷之鄕固宜生此尤物也某日有某甲者捱身而入奮勇爭先一霎時被人擠傷嘔血不止直至戲畢始經人扶送回家不知能免性命之憂否○有某客購辦海蟄皮若于包載運入蜀中途舟覆悉數沈入波心有撈起者載至宜昌每斤祗售錢三四十文想所耗當不少矣○宜昌關稅務司夏君抵任甫數日卽調往重慶關任事隨乘舿船泝江而上行至歸州腰义河口船忽遇險爲復換船上駛及抵夔州府萬縣二道石江深且急水起漩渦正在破浪乘風船忽漩入渦内器具食物蹤跡全無夏君流下數百里之遥始經人救起所携廣婦已水滿其腹良久始蘇亦險矣哉○宜地俗尚湻樸向乏烟花澤藪近忽有蜀中名妓相約而來一舸閙紅風流旖旎以故風流子弟揮霍巨商趁花芳月滿之時約良朋招俊侣飛觴醉月開筵坐花絲竹管絃終宵不絶較之秦淮燈舫珠海畫船有過之無不及了一日有甲乙丙三人尋芳至此嗔妓傲慢大起風波某丁者妓家護花旛也見三人斫柳摧花不堪其擾潛取開水從上潑下致三人肉爛皮焦心不能甘控諸縣署縣主怒甚飭拘丁到案責小板若干直至兩腿血液淋漓始令伍伯住手甲乙丙則各罰鍰以儆妓船驅逐出境毋許逗留從此一水盈盈依然如鏡不復有掃眉掠鬢者倚篷窓而炫新妝矣 
[濬河紀事]  
　　本邑城廂内外河道此次大加疏濬畚挶如雲兹聞陸家浜已由楊鏡崖軍門督勇挑濬頭壩在萬春醬園門前於前日拆去向西開挑築第二壩於小普陀地方前昨兩日軍門諭令各勇夜間工作以期訊速竣事每名賞錢五十文或七十文不等什長每名賞錢一百文挖出淤泥堆積兩旁誤佔某甲田中黄瓜四本軍門引爲已責立傳甲至賞給小洋四角以示體恤所有工程大約再遲二三天可由小南門開至大東門外吊橋其肇家浜一帶工程刻已開至穿心河橋矣 
[循例致祭]  
　　今日相傳爲恊天上帝誕辰本邑印委各員届時均往致祭昨日上海縣黄大令諭飭差役備耕牛一頭由捕廳陸少尉騐看有無疾病以備臨時致祭 
[盜犯起解]  
　　嘉興府城内周宦家被盜行刦事後在滬上拿獲盜匪送縣訊鞫此已詳列報端矣當周宦家被盜後立卽報知秀水縣及嘉興府縣尊卽會同楊都戎親臨踏勘隨移請都戎購得線人姚春山督同把總李百戎含芳錢外委錦鏕孫外委珍程外委興鵬雇舟追赶盜船迤邐至滬上赴上海縣及英公廨投文請緝黄大令立飭捕役柴樛拿獲黄阿冲蔡太守則飭捕役趙金拿獲顧阿虎卽鄔阿虎及妻顧任氏土阿生及妻王陳氏子王長生卽毛長生既而復飭英租界諸包探留心伺察昨日包探何瑞福拿獲盜犯周長榮暫送捕房管押諒今日當移送公堂也當前晚二鼓時大令升坐花廳先提顧阿處至案問曰此事爾究竟冤枉否答稱不冤枉大令曰既不冤杜著再供一遍顧供稱上月廿六日小的由某甲及狂徒等糾合與王阿生同往嘉興甲早雇姚春生之船伺候旋於上月廿九日抵禾是晚一齊登岸入城搶刦問黄阿冲去否答稱去問爾知阿冲分得何物供稱不知大令問曰姚是晚進城否答稱姚實不去大令提黄研訊供稱廿六日小的與姚裝載顧等九人於廿九日抵嘉興當晚伊等上岸上的行至城根中道折回在船守候至天明伊等始回小的在船首接取皮箱大令一再駁詰顧黄各執前供大令著還所候核此十一晚訊供情形也至昨日午後四點鐘時秀水縣派某君會同都司胡君督帶兵勇十餘名赴縣署拜會與大令晤談良久大令飭將顧阿虎王阿生黄要冲姚春生及顧任氏王陳氏楊盛氏小孩王長生分别釘鐐連贓物面交胡君帶回訊辦大令又加派差役沿途護解 
[虹口瑣聞]  
　　混名小胡羊者無賴中之巨擘也手下黨羽甚夥名曰四十二箇黨盤踞滬北楊樹浦周家巷一帶每當織布局散工時若輩成羣結隊調戲婦女絶無顧忌前日被張某喝阻遂將張軋至局前烟館中將身畔洋蚨攫去又將紡綢衫剝下並惠去烟鈔千餘文始出虎穴張力不能敵惟吞聲飲恨而已○有小𩝣餅者因迭次滋事經英公廨判以管押四年該犯在監與同押之小松江有隙兩監僅隔一墻有穴可通前日午後小𩝣餅以紙裹棉花招小松江謂有香烟在此爾欲嘗風味乎小松江信之探首於穴致被揪住髮　一手抓其目小松江痛極聲嘶經人喝阻禀明黎副捕頭飭將小𩝣餅另押一監俟解公堂訊究○寍人某甲者向在老船塢爲銅匠娶同鄕人某氏婦爲室伉儷甚敦去冬甲因病逝世氏誓守柏舟之節矢志靡他其姑逼令再醮百般凌虐氏鬱鬱不樂遂成癲狂前日下午五點鐘時手持竹竿在馬路中驅逐行人其姑阻之氏掌頰兩下姑惱羞成怒欲送入捕房經鄰人勸阻始寢其事 
[滬南零拾]  
　　昨日有一寍波婦人獨行踽踽至南市大碼頭瞻顧徘徊臨流悼歎俄而聳身一躍竟入清流幸有行人見而援救送往十六鋪巡防局局員李蘭史二尹向之詰問供稱年二十有一氏陳丈夫吳進財鞔　也家在英大馬路五福弄兄名大阿連在某處操梓人術邇者災生二豎貧不能市藥餌生不如死故思效屈大夫之賦懷沙耳二尹聞而惻然飭地甲夥胡棠往覓其夫領回團聚及胡至則門上鐍以了鳥叩之無應者乃回告二尹函送普育堂留養○南市各店鋪戸每向團頭購得小紅箋黏貼門前以免乞兒之滋擾蓋丐兒見此卽懾於團頭之勢祗得忍氣吞聲也昨有外來乞丐某甲者蓬首垢面貿貿然向王家碼頭某米店哀乞布施一文錢店中人指紅箋示之丐哀乞不休店中人乃喚團頭至圓睜雙目喝令去休不料丐突從身畔出小匕首向團頭猛刺幸卽避讓得未被傷隨縶以麻繩曳往家内想必有以治之也○鄕婦某氏持銀耳墜一雙至南倉街德大典質錢櫃夥正在評論銀色之高低突有小流氓攫之而去婦見而惶急追至陸家浜小流氓將耳墜抛擲途中氏見而拾之小流氓得以脫身而去○金家宅某氏婦在河中浣衣忽有一匪自後捩其臂攫取腕上雙跳脫飛步奔逃婦大聲疾呼寂無應者乃號咷痛哭而回噫通衢大道之旁化日光天之下而匪類竟横行至此我不知大憲之舉辦保甲保意而各委員乃不爲之稍事偵邏乎○十六鋪保甲中局李蘭史二尹前晚帶同局勇地甲出外梭巡行至新碼頭見王胡氏所開小烟館尚未閉門飭勇入内吊取門牌該氏一再苦求二尹念其初 
 
 

Page 4

 
 
犯再三申斥叱之使退○南市奚紀梅布店被彩盛紅坊欠去會洋八十五元屢索無著前日又因向索口角告知十六鋪地甲爲之調處不知何以了之 
[招認屍棺]  
　　同仁輔元堂來信云本月初十日巡船在陸家嘴外浦撈來男浮屍一具年約二十餘歲身穿藍布對襟小袖短衫藍布褲子白短襪三根頭黑辫線雙樑黑布鞋黑油扇一柄白牛角花鼓烟匣一隻當票一張當經本堂殮埋義塚如有親族卽來同仁輔元堂認領可也 
[不吝解囊]  
　　本館協賑所昨承江裕船帳房遞來下關老湘營寄保吉堂助振洋六十元山西被災既重富此青黄不接之時尤有朝不保暮之勢大善士不分畛域廣被仁慈古所謂萬家生佛亦何以過之哉既掣收條復綴數言以誌欽佩 
[助賑摭要]  
　　天下事之最善者莫如振饑男女老幼戸口多寡均霑實惠瀕厄之人晨得而暮起其效甚速其功甚大也慶軍營同人洋七百元合規元五百十五兩二錢三分三厘永安堂善士由新泰厚來規元四百五十兩寳樹堂善士由協源莊來洋二百六十元荆沙黄元裳善士由蔚泰厚來規元二百兩前任江寍藩庫廳宋玉田善士庫平二八寳銀一百兩合規元一百零九兩六錢溧陽洪謙益堂善士由厚康莊來洋一百元無名氏仁丈洋一百元隱名氏仁丈由孫堯欽先生交來洋一百元微力子仁丈惟禱各處風調雨順人口與物命皆安洋一百元順天明善堂梁仁丈求保合家平安洋五十元有心無力子洋五十元蘇城周寳芝小姐求痰火全愈洋五十元委解枯區駐柳營而講武悉願救災卸藩庫以培仁不忘拯急慈祥在抱惟憑名隱於無知胞與爲懷弗以力微而或閒安與危廻分兩境憫厥艱難謙與益總出一途亟扶困苦有心濟世回首保家迺黄裳之吉爰憐赤地之貧福植華堂厘凝寳樹資移繡闥澤被繩樞用特表彰藉增則傚上海北市絲業會館籌賑公所施善昌謹誌 
[鉅欵疉頒]  
　　謹啓者金陵勸辦山西義賑公所連解三批共洋一千二百元登明報章内第二批於昨日已由蔣合記縀莊交到敝堂是批係金陵知二堂端大善士洋一百元聚星堂陳大善士洋一百元春和錢莊魏文泉仁翁塡洋一百元先應急賑彚解而來當此晉災慘狀急於倒懸籌賑情形艱於弩末大善士解囊救命眞是當厄之施福有攸歸莫名頂祝請登報簡叩謝鴻施上海六馬路全濟善堂籌賑公所施善昌等謹誌 
　 
 
 

Page 5

 
 
   
 
 

Page 6

 
 
　　 
　 
 
 

Page 7

 
 
   
 
 

Page 8

 
 
   
 
 

Page 9

 
 
[匪犯被笞]  
　　昨報列捕房獲犯一則兹悉徐文奎係糾人毆打縣署勛勇金德貴之犯當經巡防東局送縣訊供收入自新所中前日徐與同押犯人陸掌掌商通挖墻逃逸徐先逸出迨陸奔逃已被看役彭春拘獲當時禀明黄大令諭飭赶緊緝拿不料徐行至美界下海浦被巡街捕拘入捕房送至公堂轉送到縣晚間九點鐘升堂研訊徐供稱係浦東人今年廿二歲爲金德貴一案奉訊收押迄今已有兩月今日有事回家大令以徐犯事收押不思改過尚敢掘墻逃逸殊屬不法喝笞二百板還押彭春防範不嚴咎有應得著笞一百板斥退 
[縣案彚錄]  
　　著名地棍姜和尚與高和尚陳裕亭卽陳阿二尋釁由廿三七鋪巡防局將高陳拘獲送縣已紀前報前日由帮審委員葉司馬研訊廿三廿七兩鋪地甲錢升陶陞投案候示高和尚訴稱係本邑人向爲小本經紀父親開設小烟館小的曾與金囡姘識借住陳裕亭房屋近來金囡又與姜和尚有私不容小的居住迭次糾人尋仇陳亦助姜爲虐前日探知姜糾集多人欲置小的於死地因此情急投局轉送案下陳供稱伊等因爭風肇釁與小的無干惟高借住房屋每月租錢五百文前日伊等肇事局中將小的拘送司馬問地甲曰高等安分否答稱從前實不安分司馬著高陳具結備查人交兩地甲帶去聽候提姜再訊○船夥曹亭蘭與同夥朱家洪謝梅爭吸旱烟致被持斧砍傷頭額黄大令騐訊屬實將曹送往醫院朱謝收所嗣因朱在所患病飭發普育堂醫治無效而斃經大令詣騐此已詳列前報前日由船戸蕭子鳳投案訴稱曹亭蘭傷已平復卽可到船作工謝梅尚在所中求大老爺開釋司馬飭將謝提案著令具結當堂開釋並令蕭具求銷結呈案備考○英大馬路豐泰小客棧主胡毛豆卽泰生之妻與歇夥徐阿生犯姦被胡拘獲胡妻羞忿吞烟徐畏罪自刎傷及喉管經上海縣騐訊補傳見証到案集訊爲前報所已紀前日葉司馬訊案時胡毛豆投案供稱此案延宕至今己近三年小的不願興訟叩求免傳証人並請銷案司馬准如所請著令具結完案 
[英界公堂紀事]  
　　男孩閔春林失路無歸沿途彳亍由巡街英捕送至公廨蔡太守研訊之餘供稱小的年十三歲家在浦東洋涇鎭附近閔家宅父親阿桂挈之來滬旋卽相失以致悵悵無之太守飭送交其父收領○娼婦王桂寳被惡鴇吳何氏絶其飲食經某包探拘送公堂蔡太守命將鴇發交官媒收管桂寳則送請仁濟醫院醫生療治此已列諸報章兹聞桂寳醫治數天似乎稍愈忽瘋癲大作扳去窓槅撕破衣衫黄醫生恐其騷擾病人送請太守另行安插太守飭送請棲流女所爲之診治 
[法界雜紀]  
　　有某氏者在新街某弄開設花烟館其子某甲衣裳楚楚懸壺市上好作北里游與護城河畔某烟妓有嚙臂盟欲納爲簉室恐身價過鉅慾壑難塡遂於前晚九點鐘約流氓數輩欲將該烟妓强刼烟鴇知其爲同業人訴知其母某氏到塲喝阻事不果行烟鴇尚擬邀集同類與甲評理經某氏備杳燭服禮始默爾而息○法界菜市街某茶館前有瞽目者演唱化鼓戲今則另換二人雙瞳翦水對坐並唱每至晚間九點鐘聽者蜂屯蟻聚關繫風化實非淺尠曷其奈何弗禁○同春樓茶肆後街車寓林立前日黄昏時有賊闖入竊取棉被一條寓主知覺追至馬路人贓並獲送入捕房押候解訊 
[桃塢晉義公信信昌復昌蘇電蘇賑七公所晉賑記十六]  
　　五月初十日起解六批一萬兩後本俟二十日解第七批現因潘振翁處待濟孔亟准期於十五日提前起解倘二十日再可湊解仍擬赶解第八批如蒙賜助務求從速敝處所散晉振編銳字電字報字復字培字信字亭字理字菊字永字步字等册務祈巨人長德儘六月以前廣募速籌儘六月杪掃數交還俾應急需至懇至禱○接津關電四五批已到卽解振聲六批一萬仍交萱匯歸化薩拉齊如再不得雨請佑之往云云按豐鎭距山西太原省城千餘里歸化薩拉齊又距豐鎭千餘里程途遥遠電報不通音信遂極遲滯彼此互相隔閡此次賑事之棘手前所未有也然管窺所及無論有雨無雨有秋無秋六月以前爲急賑六月以後爲常賑無秋固不能停賑有秋亦不能停賑世豈有拆屋賣人死亡枕藉之際遂能服田力穡家給人足之理乎惟官賑如汛兵難於應急急則以義賑助之義賑如營勇難於持久久則須官賑持之若久任營勇不令歸農則暮氣視汛兵尤甚若常令酣戰不圖蓄養將急難無應募之才此所以三月爲期開店時先報關店也老於荒政者當不河漢斯言 
[再造蒼生]  
　　謹啓者頃奉到張雪堂大善士憫憐晉賑緊急勸募無名氏謙記恒記益記諸記善記方記文記生記不書名十位大善士各規銀五十兩合成五百兩又奉三山何大善士募集鏡清兵輪公捐洋一百元朱侍丞大善士募漢上因心氏求病速愈洋五十元王純立大善士洋三十元江右裝根石大善士求保平安續助紋銀五十兩均歸山西急賑當此鴻嗷遍野飢饉餘生解囊救命無非義粟仁漿集腋成裘更仗婆心佛口辦香敬爇頂祝同深請登報章用彰盛德[  上海六馬路仁濟善堂籌賑公所施善昌等謹誌]  
[浙省官報]  
　　初月初二日丁憂記名總兵成德源交缷清楚扶柩回籍守制禀見叩辭候補府郭式昌天津專丁來省禀知牙釐局委本局提調差禀謝巢鳳儀禀銷紹屬勸辦順直賑捐差禀見乍浦巡檢沈桂榮禀辭赴任○初三日莊承祜由京騐看來省禀到巡檢張炳照禀知釐捐局委龍游釐卡差叩謝○初四日同知桂冬榮禀銷催嘉秀善三縣地丁差禀見 
[金陵官報]  
　　五月初五日通花布厘捐知府趙貽書禀謝記大　二次功一次委辦當塗緝私總巡江蘇候補縣葉元鋆由蕪湖來泗源溝鹽卡陳維新府經歴胡炳綸由蘇來分寗差委海州州同汛地巡緝彈壓委員何亮榘辭赴差○初六日委署贑榆縣典史從九弟五杰叩謝○初七日姜泰厘捐知縣陳紹唐禀謝十八年總比較記功一次高郵厘捐許廷楨知縣董汝誠禀謝拿獲拐匪案内蒙記大功一次主簿　葆昌禀知聞訃丁母憂○初八日知縣邵承灝委赴蘇滬採辦文闈貨物差禀謝又董堃臣謝委同文館提調並到差前署蕭縣桂正華到交缷回○初十日前署碭山縣張瑾到交缷回 
　　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年五月初五日京報全錄]  
　　宫門抄○諭旨一道錄前○卸史端奏請飭嚴禁匪徒肇事摺○將軍依奏請將通判暫行革職歸案訊辦片○護江撫方　調署知縣片○又奏查報上年冬季委調署知縣各缺片○又奏查明豁免光緒十三年以前民欠錢糧及因災緩徵帶徵銀米摺○又奏查明蠲免光緒九年以前民欠錢糧及因災緩徵帶徵銀米摺○浙撫崧奏查明本年三月分海塘沙水清形摺○五月初五日内務府國子監正黄旗值日無引見○福中堂等各謝管處所恩○貴恒謝賞假兩個月恩○召見軍機○○掌廣東道監察御史端良跪奏爲匪徒迎神進香馳騁車馬壓斃幼孩搶擄婦女敗俗釀弊請飭嚴禁以正風俗而重人命恭摺仰祈聖鑒事竊查永定門外南頂廟宇向於五月間迎神進香男女雜遝結隊冶遊馳騁車馬相習成風久于例禁近聞竟有公侯大員部院職官微服混淆其間已屬不知自愛且有馳騁車馬壓斃幼孩調戲婦女互相毆辱情事有司官弁畏其豪横莫敢禁阻以致羣小效尤倚勢肆行搶擄敗俗釀弊莫甚於此且聞永定門近自本月初一日以來遊人車馬絡繹不絶往往遲至亥刻城門尚未掩闔實屬有違功令相應請旨飭下步軍統領衙門巡視南城御史一體嚴行禁止如管城司坊各官知而故縱者應由步軍統領衙門都察院曁巡城御史嚴行叅處以肅地方而儆怠玩至永定等城門應請諭令步軍統領衙門一併嚴飭所屬照章按時啓閉不得過遲以重門禁奴才爲整飭風俗起見恭摺具陳伏乞皇上聖鑒訓示施行謹奏○○依克唐阿片再徐家圍子滋事之際據綏化廳理事通判文杰報稱該逆聚至三百餘人上年四月初二日由徐家圍子起手攻城奪鎭綏化距該處八九十里在在堪虞業經招集鄕勇日夜巡守城池及剿平賊巢復派鄕勇與各隊搜緝逃逆在餘慶街拏獲僞軍師劉秉禮綽號賽伯温僞參謀催玉昆二犯各等情先後呈報前來奴才復查無異惟奴才閱軍至綏化據該廳書吏鄕民呈控多端不孚民望已將該通判文杰先行撤任派員查辦所遺通判篆務亟應派員署理查有理刑員外郎祿祥精明穩練堪以派署惟該通判文杰既已被控多端理應歸案質訊擬請將該通判暫行解職歸案至搜剿教匪該通判不無微勞俟辦結之日再行覈議合併聲明除咨吏部外謹此附片伏乞聖鑒謹奏奉硃批著照所請吏部知道欽此○○方汝翼片再署南昌縣事准補德化縣知縣朱錫祁精明穩練堪以委令調署高安縣知縣所遺南昌縣印務查有高安縣知縣錢寳昌幹練勤能堪以對調署理該員等任内均無盜刦三叅屇滿已起四叅及錢糧未完叅限將滿有關降調之案據署藩臬兩司會詳前來除分檄飭遵外謹會同兩江總督臣劉坤一附片具奏伏乞聖鑒謹奏奉硃批吏部知道欽此○○方汝翼片再案准吏部咨欽奉上諭嗣後各省州縣無論奏調委署代理着每届三月彚奏一次等因欽此轉行欽遵在案兹據署布政使事按察使福裕詳稱光緒十八年冬季分委署代理知縣印務所有南昌縣知縣汪綬之調署奉新縣知縣信豐縣知縣陶繼曾調署永瓣縣知縣星子縣慶錫庚調署餘干縣知縣瀘谿縣知縣王顯揚調署安仁縣知縣新選崇仁縣知縣張起委署德興縣知縣試用知縣黄錫光委署湖口縣知縣徐允升調署鄱陽縣知縣餘干縣知縣鄭李春調署星子縣知縣以上共計八員造册詳請具奏前來臣覆覈無異除清册咨部外理合附片具陳伏乞聖鑒謹奏奉硃批吏部知道欽此○○頭品頂戴護理江西巡撫布政使臣方汝翼跪奏爲遵旨查明豁免光緒十三年以前民欠錢糧及因災緩征帶征銀米開列清單恭摺具奏仰祈聖鑒事竊查前准戸部咨抄單内開光緒十五年三月十五日崇上慈禧端佑康頤昭豫莊誠壽恭皇太后徽號慈禧端佑康頤昭豫莊誠壽恭欽獻皇太后三月十六日欽奉恩詔豁免各直省民欠錢糧公同商酌擬請將光緒十三年以前民欠及因災緩征帶征地丁正耗銀榖錢糧並借給籽種口糧牛具以及漕項蘆課學租雜稅等項概行豁免由各督撫詳晣查明開單具奏一面造具應豁錢糧數目清册送部於六月十一日具奏奉旨依議欽此等因行司遵照臣前在藩司任内卽經會同糧道分别移行欽遵並刊刷謄黄飭發各屬偏帖曉諭曁皆仿照歴屇成案查辦情形詳經撫臣德馨先行覆奏一面飭催各府州督飭各廳州縣查明實欠在民錢糧分年分欵造具册結詳送司道提齊各屬實徵簿册歴任交代案據詳細核對按照歴年奏銷隨奏各册未完數目層層考核悉心句稽正在詳辦間適值接護撫篆卸事移交接署司覆核兹據署布政使福裕詳細核明會同督糧道鄧蓉鏡開單詳請具奏前來臣覆加查核江西各屬因水旱連年收成歉薄民情困苦以致各年錢糧每多蒂欠計自光緒十年起至十三年止節年民欠及因災緩征帶徵地丁屯糧丁耗羡入官田租商稅盈餘地丁脚耗蘆課正耗牙當稅鐵稅救牛田租田地湖州租茶課紙價等欵共銀一百九十三萬五千二百九十一兩九錢七分六釐正耗漕米九十二萬四千一十二石七斗四升二合五勺隨漕屯糧米折共折正耗漕糧脚耗餘租兵加節省米價回疆天津改折等欵共銀五十三萬八千六百六十五兩二錢八分三釐入官田畝租榖七百四十三石六斗五升二合八勺均係實欠在民並無絲毫隱混合無仰懇天恩俯准一併概予豁免以紓民力而廣皇仁其欽奉恩詔以後未接部咨以前已輸在官光緒十三年以前錢糧容俟飭查詳到另行奏咨核實辦理除飭司赶造應豁銀米等欵數目清册詳咨外謹會同兩江總督臣劉坤一漕運總督臣松椿恭摺具奏並繕清單敬呈御覽恭候恩命遵行伏乞皇上聖鑒訓示謹奏奉硃批著照所請戸部知道單併發欽此○○頭品頂戴護理江西巡撫布政使臣方汝翼跪奏爲遵旨查明蠲免光緒九年以前民欠錢糧及因災緩片帶片銀米開列清單恭摺具奏仰祈聖鑒事竊查前准戸部咨鈔單内開光緒十五年正月二十七日大婚禮成二月初四日欽奉恩詔蠲免各直省民欠錢糧公同商酌擬將光緒九年以前民欠及因灾緩徵帶徵地丁正耗銀榖錢糧並借給籽種口糧牛具以及漕項蘆課學租雜稅等項概行蠲免由各督撫詳細查明開單具奏一面造具應蠲錢糧數目清册送部於五月初八日具奏奉旨依議欽此等因行司遵照臣前在藩司任内卽經會同糧道分别移行欽遵並刊刷謄黄飭發各屬徧貼曉諭曁將仿照歴届成案查辦情形詳經撫臣德馨先行覆奏一面飭催各府州督飭各廳州縣查明實欠在民錢糧分年分欵造具册結詳送司道提齊各屬實徵簿册歴任交代案據詳細核對按照歴年奏銷隨奏各册未完數目層層考核悉心句稽正在詳辦適值接護撫篆卸事移交接署司覆核兹據署布政使福裕詳細核明會同督糧道鄧蓉鏡開單詳請具奏前來臣覆加查覈江西省地方雖承平日久而水时頻仍民情未免困　以致各年錢糧每多帶欠計自光緒六年起至九年止節年民欠及因災緩徵帶徵地丁屯糧丁耗羡入官田租商稅盈餘地丁脚耗蘆課正耗牛牙當稅鐵稅救生田租田地湖州租茶課紙價等欵共銀一百八十四萬二千二百六十六兩三錢四分五釐正耗漕米八十九萬二千一十六石六斗六升一合六勺隨漕屯糧米折兵折正耗漕糧脚耗餘租兵加節省米價回疆天津改折等欵共銀五十萬五千九百九十六兩九錢七分入官田畝租榖七百四十四石八斗一升五合九勺均係實欠在民並無絲毫隱混合無仰懇天恩俯准一併概予蠲免以紓民力而廣皇仁其欽奉恩詔以後未接部咨以前已輸在官光緒九年以前錢糧从俟飭查詳到另行奏咨覈實辦理除飭司趕造應豁銀米等欵數目清册詳咨外謹會同兩江總督臣劉坤一漕運總督臣松椿恭摺具奏並繕清單敬呈　御覽恭候恩命遵行伏乞皇上聖鑒訓示謹奏奉硃批着照所請戸部知道單併發欽此○○頭品頂戴浙江巡撫奴才　駿跪奏爲查明本年三月分海塘沙水情形恭摺具奏仰祈聖鑒事竊照浙江省仁和海甯二州縣海塘沙水情形向係按月綸圖具奏兹據布政使劉樹堂杭嘉湖道王祖光會禀稱三月朔望兩汛時届季春潮勢較大查勘得東塘尖山護壩併兩塘范公塘兩處沙淤土及南岸各山之外新舊漲沙誌樁丈尺暨東塘埝尖二汛海中新漲隂沙逐細查量均無升刷與上月相同等情禀報前來奴才復查無　謹繕單繪圖恭摺具奏伏乞皇上聖鑒謹奏奉硃批工部知道單圖併發欽此 
 
 

Page 14

 
 
[光緒十九年五月初六日京報全錄]  
　　宫門抄○諭旨二道錄前○浙撫崧奏查明上年下忙錢糧已未完數目摺○又奏籌解地丁京餉片○又奏鹽課項下籌解各項餉銀片○奉天學政張奏科試錦州府屬生童完竣摺○浙撫崧奏報已未結京　隻審案件各起數摺○又奏籌解北洋海防經費及官兵俸餉銀兩片○晉撫張奏查閱各營春操情形摺○五月初六日理藩院鑾儀衛光祿寺正白旗　日無引見○英侯假滿請安○絪貝勒等點騐軍器覆命○八額駙恩燾各請假十日○明安請假五日○召見軍機容貴慶福皇上明日卯初二刻升中和殿看版○○頭品頂戴浙江巡撫奴才崧駿跪奏爲查明浙江省光緒十八年下忙錢糧已未完數目開單恭摺奏祈聖鑒事竊照浙省每年徵收地丁等欵錢糧例應按忙截數奏報兹届十八年下忙截數之期據藩司劉樹堂查明光緒十八年分浙江省額徵連閏地丁並存留等欵共銀二百四十五萬六千四十二兩零内除富陽等縣被水免徵外實應徵銀二百四十四萬八千八百二十七兩零計下忙應完一半銀一百二十二萬四千四百一十三兩零除於上忙案内預完銀九千三百九十四兩零今已完銀六十五萬九千八百七十一兩零統計上下兩忙未完銀一百一十一萬二千四百一十四兩零内除仁和等州縣衛荒蕪新墾蠲免曁河淤成災全蠲並歉收緩徵外實未完銀六十三萬一千五百八十兩零又額徵連閏屯餉起存銀一萬七千九百八十七兩零内除杭嚴允州二衛所被災豁免外實應徵銀一萬七千四百二十七兩零計下忙應完一半銀八千七百一十三兩零已完銀一千七百一十八兩零又上忙案内未完銀七千九在一十四兩零已據續完銀五百五兩零統計上下兩忙未完銀一萬四千四百四兩零内除杭嚴嘉湖台州衢州等衛所荒蕪新懇蠲免曁沙淤成災全蠲並歉收緩徵外實未完銀五千三百八十六兩零並將光緒十四十五十六十七等年舊欠地丁屯餉及新舊耗羡南米曁糧道衙門漕白錢糧已未完各數分晣開摺詳請具奏前來奴才查各屬上年應征錢糧以實征數目核計已完不及七分仍應由司將各屬荒蕪災歉蠲緩各銀數詳細勾稽歸於奏銷案内核辦其未完足各廳州縣分飭司道嚴檄催提另查日征紅簿如有徵多解少侵匿情弊卽行據實叅辦不得姑容所有光緒十四年以後災歉案内緩帶各項正耗銀兩兹查並無完解已於清册内詳叙咨部查照不復開列以免煩瀆理合會同閩浙總督臣譚鍾麟繕具清單恭摺具奏伏乞皇上聖鑒再漕白錢糧應徵數目現照原額開列尚有荒蕪災歉田畝應扣蠲免緩徵銀兩俟核准後另行開報其外賦項下未解各欵銀兩均於册内分數咨部查照合併陳明謹奏奉硃批戸部知道單併發欽此○○崧駿片再承准軍機大臣字寄欽奉上諭戸部奏撥光緒十九年京餉限五月前解到一半十二月初間前數解清不准截留改撥藉詞延誤等因欽此並奉抄單内開撥浙江地丁銀四十萬兩業經先後二批共籌解銀十萬兩奏咨各在案兹據布政使劉樹堂詳稱動支光緒十九年地丁銀五萬兩派委候補知縣陸爾昭管解循案由滬附搭輪船運津解京交納等情具詳請奏前來奴才覆核無異除分咨查照撥護並取起程日期咨報外理合附片具奏伏乞聖鑒謹奏奉硃批戸部知道欽此○○崧駿片再案准戸部奏撥光緒十九年京餉案内指撥兩浙鹽課鹽釐銀二十二萬兩又内務府經費撥兩浙鹽課銀五萬兩行令於開印後分批起解限五六月前解到一半十二月初間全數解清等因恭錄諭旨行文到浙卽經轉飭欽遵籌解業已解過戸部京餉銀六萬兩内務府經費銀二萬兩在案兹據浙江鹽運使惠年詳爯在於縣塲竈課曁綱票課厘項下籌解戸部京餉五萬兩内務府經費銀五千兩光緒十九年參價銀五千兩委候補鹽大使尹彦銘管解仍照成案飭令該員由浙至滬搭坐輪船運至天津由陸赴都妥速䟎解等情詳請奏咨前來除分咨查照並咨行沿途文武各衙門一體援護前進以昭愼重仍飭將起程日期速行詳咨外理合附片陳明伏乞聖鑒謹奏奉硃批該衙門知道欽此○○奉天府府丞兼學政臣張英麟跪奏爲科試奉天錦州府屬生童試事完竣恭摺具陳仰祈聖鑒事竊臣於本年三月初三日將考試吉林黑龍江旗民生童情形具摺陳明在案回省後當卽清理積牘旋於三月二十八日由省起程四月初四日行抵錦州府城初五日詣學行禮講書初六日扃門外塲考試十六日試竣臣於考試日嚴密關防禁止懷挾並認眞稽查槍冐傳遞等弊各士子均能恪守規矩安靜完塲臣悉心校閱生卷擇其清眞者列之優等童卷擇其明順者取進如額文風與歲試大略相同十七日考試遺才分别錄取發落時臣仍朂以安分守法勵志讀書期副朝廷興學儲才至意臣出省時所過各廳縣地方雨澤普霑麥苗秀發民情亦皆安謐堪以上紓宸厪所有微臣科試錦州府屬生童情形理合繕摺奏聞拜摺後卽日啓程回省接辦奉棚考試合併陳明伏乞皇上聖鑒謹奏奉硃批知道了欽此○○頭品頂戴浙江巡撫奴才崧駿跪奏爲遵照部議將已未結京控交審案件開單具奏恭摺仰祈聖鑒事竊查前准刑部咨嗣後京控交審案件無論奏咨每年將已未完結數目彚開清單具奏咨部以憑稽核等因業輕開單奏報至光緒十八年二月底止在案兹據按察使黄毓恩詳稱自光緒十八年三月分起至十九年二月底止計京控咨交舊管一起新收五起已結陳明順鄧余氏吳朝俊三起尚有未結林步鴻朱景濂李振海三起均因人證未齊難以速結等情造册詳請奏咨前來奴才復核無異除將林步鴻朱景濂李振海三案分飭嚴催提集人證到案訊明究擬詳辦外所有光緒十八年三月分起至十九年二月底止京控各案已未結起數理合彚開清單恭摺具奏伏乞皇上聖鑒謹奏奉硃批刑部知道單併發欽此○○崧駿片再准總理海軍事務衙門咨南北洋海防經費奏准撥歸海軍衙門作爲常年餉需經費之用又准戸部咨各關應解抵閩京餉改爲加放官兵俸餉銀兩仍於四成洋稅項下每結提銀五千兩自光緒十二年正月起按結提解在案旋准海軍衙門咨浙海關四成一半稅銀撥給北洋充作光緒十九年分一切用欵等因當經行關遵辦去後兹據護理浙海關甯紹台道吳引孫詳稱浙海關第一百三十結自光緒十八年十一月十四日起至十九年二月十四日止共收華洋各稅銀七萬九千五百三十一兩一錢六分一釐除提解部庫加放官兵俸餉銀五千兩外尚餘銀二萬六千八百十二兩四錢六分四厘應提北洋一半銀一萬三千四百六兩二錢三分二厘現已照數兌足發交號商楊源豐照案匯兌於光緒十九年三月初六日匯解起程前赴北洋大臣衙門投納等情詳請具奏前來奴才覆核無異除分咨查照外理合附片陳明伏乞聖鑒謹奏奉硃批該衙門知道欽此○○頭品頂戴山西巡撫臣張煦跪奏爲查閱省城滿漢旗綠各營並馬步練軍春操情形恭摺仰祈聖鑒事竊查省城駐防滿營並臣標左右營太原城守營曁練軍馬步旗營每届春秋例由臣合操一次察看該將備騎射官兵技藝能否熟練以資考核因練軍營旗上年冬防出省本年三月間始撤防回營臣卽於四月初九日起至十二日調集滿綠及練軍各營旗分日校閱所演九進十步連環九千八赴速戰並新練五訂各陣式均尚步伐整齊聲勢聯絡馬上技藝及籐牌刀矛跳舞擊刺爬濠雲梯亦俱熟習　捷滿漢將弁中箭三四矢不等且多有馬步全中者除挽强命中才扳優長員弁分别奬賞記拔外惟左營學習雲騎尉杜永吉孫建業太原營榆次汛反總劉洪發等三弁弓馬稍生勒限學習限滿再行考騐分别勸懲兵丁中箭滿洲營及右營均九成以上左營太原營練軍馬隊旗均全中擡槍打靶滿洲營練軍右營均八成以上練軍左營九成槍砲打靶左右兩營太原營均九成以上鳥槍打靶州營六成左右營太原營均七成以上洋槍打靶練軍左右兩營均八成以上其中打靶較多者當塲量予記名奬賞不及分數者分别責懲勒限學習以示儆戒其有出差患病者差旋病愈再行考核臣統閱滿漢各營弓馬均尚可觀打靶亦多命中練軍人馬精壯技　優嫻槍砲刀弓一律嫻熟較之旗綠各營尤爲出色該將備等尚知講求武備操練認眞兵丁委無老弱充數及缺額情事查騐軍裝器械藥鉛均無短缺馬匹亦臕壯足額臣仍當隨時查察如將備中有始勤終怠廢弛營務者定卽據實叅刻决不稍事姑容庶幾實效可收以期悉成勁旅仰副聖主　飭戎行之至意至太大二鎭營伍應由該鎭就近一體校閱所有查閱省城滿漢旗錄各營曁練軍馬步隊營伍情形理合恭摺具奏伏乞皇上聖鑒謹奏奉硃批知道了欽此 
 
