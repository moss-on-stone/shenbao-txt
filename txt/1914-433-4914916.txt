# 1914 - 433 - 4914916

 

Page 1

 
 
   
 
 

Page 2

 
 
時評 
[土耳其與中國(冷）]  
　　歐洲以外之國受歐洲戰事影響之最大者其爲土耳其與中國乎土耳其以德艦之攔入而受他國之威嚇又以發布動員令而來希臘之責問又以保守達達納耳海峽而有俄國通過數十艘軍艦之要求其勢岌岌其情大可憐矣 
　　雖然土耳其之爲難猶屬進取之爲難也爲容留德艦故乃受威嚇爲送兵布境故乃來責問爲阻止俄艦故乃有要求若中國則以青島租人之故日有兵禍延及之虞中立破壞之恐而自徬徨於左右爲難之域其可憐不視土耳其而更甚也耶 
　　嗚呼此次歐洲之戰事與戰外國以利害之機會者也强者乘此機會以取利弱者陷此機會以受害强弱之原在平日而利害之效見於今日焉我國民奈何尙不認時勢而孶孶銷其力於自殘也假使革命以後舉國心以圖國是其可憐或不致是矣 
命令 
　　八月十六日大總統策令據高等軍事裁判處處長傳良佐等呈稱豫審裁缺川邊經略使尹昌衡被控一案訊有浮支漏收各欵擬請　革軍官並將動位動章一併褫奪歸案訊辦等語該前使曩在川中迭膺重寄當中央財政萬艱之際應如何公忠體國力戒虚糜乃任意濫支浮報竟達數十餘萬之多實屬大千法紀尹昌衡著先行褫去陸軍中將曁上將銜並　勳位勳章一併褫奪俟經手欵項之張爾耆解京後歸案訊辦交陸軍部查照此令 
歐洲戰電 
[其一（本館北京專電）]  
　　北京電青島德人聞俄英法比合力與德爲敵膠督家眷並其他重要人之眷屬均由專車送至北京居住中國人及各國人紛紛離青島平時調查人數共有五萬七千餘至十一日祗賸二萬餘人膠督署偵探威海衛駐英軍艦九隻法軍艦三隻日本軍艦二十餘隻傳言十一日日本政府有致膠督一電請退去青島以保東亞之和平膠督十一日晚咨會駐青日領貴國商人限四十八點鐘一律出境逾限卽行看管現有日本軍艦二隻俄國軍艦二隻同在海口外停泊日艦懸掛中立旗有自烟台來者據云龍口等處有日輪來往哨偵測量並有在龍口上陸云本埠已下令戒嚴所有通衢路燈一律停止昨日從港來青英國兵船三十隻在口外停泊德國在青島陸兵約共有八九千人青島大商家皆歇業昨日法艦名登克黎亞里格黎由長江到滬現已卸去軍裝 
　　北京電聞政府近得庫倫報告俄人有令蒙古取消獨立之説中國已具備與俄人交涉意在趁機或可得何結果 
[其二（英文特約路透電）]  
　　北京電英使署以公文一通致路透電社宣布如下英德彼此通電後决定意見當各設法保全英日聯盟所籌遠東之一切利益而尤注重該約規定之中國獨立及國土之完全一節聞日本之舉動除須保護太平洋之日本航線外不欲展至中國海以外之太平洋且不欲展至中國海以西之亞洲海面除東亞德國佔領之土地外不欲碍及此外各國之土地（十八日） 
　　北京電日本宣布致愛的美敦書與德之理由其措詞與一八九五年列國致日政府要求退讓遼東半島之文相同此事頗堪玩味衆信一八九五年之文德國爲主要之參與人青島現有機關鎗隊兩中隊馬兵一中隊野戰炮兵一中隊工兵一中隊海戰炮兵五中隊防守砲兵五百名預備兵二千五百人總計六千人且有義勇隊數千人歸華爾特克海軍大將節制從事公役港内軍艦有巡洋艦沙恩化斯特號格萊斯洛號愛姆登號奥國巡洋艦愛里柴培皇后號砲船伊爾蒂斯號茄格亞號水雷艇愛斯九十號柯爾瑪蘭特號運送船鐵台里亞號俄國義勇隊商船里茄森號及商船八艘其噸位自二千至四百不等各船皆漆成黑色（十八日） 
　　華盛頓電駐美日本大使以日本向德國提出關於青島之意見通告美政府謂將保護美人一切利益美政府視日本所許以膠州還於中國之言殊爲滿意（十七日） 
　　巴黎電法軍在白拉芒特及西爾萊獲勝之説已確法軍將巴伐利亞之兵逐過邊界俘敵五百人已佔據杜龍（昨報誤作特南）（十七日） 
　　巴黎電法軍在比京狄南特進行頗爲順手法國馬軍已在末斯河右岸擊退德國陸軍一軍團内有第五馬兵一師團禁衞軍一師團快砲一隊步兵數隊 
（十七日） 
　　倫敦電法軍現沿亞爾薩斯勞蘭一帶進攻其向斯特拉斯堡進兵異常迅速法軍獲大礮及野戰炮多尊及汽車等運送具多輛（十七日） 
　　倫敦電法軍在狄南特獲勝後法國馬隊復在末斯河右岸擊敗德軍（十七日） 
　　巴黎電德軍復隔邊界轟擊本台摩森僅損一廠及一醫院未死一人（十七日） 
　　巴黎電亞爾薩斯上部之現狀頗佳法國各鐵路除東部各綫外今復陸續開車（十七日） 
　　倫敦電俄軍已由白格河上流及斯蒂爾河入奥俄軍並進攻沙恩及格洛登（普魯士省維新都拉之二要城）德國派大批豫備隊馳往邊界援助陸軍五軍團（十七日） 
　　哈爾濱電聖彼德堡電社消息俄國陸軍參謀總長宣稱八月十三日俄國馬兵驅散基萊士省之奥軍基萊士及漢津二處現無敵兵蹤跡德國步兵第一師團之一部分沿古托夫巴雅里愛特古南基培基一帶進攻俄國前鋒炮兵交綏後德軍即退八月十三日德軍復攻愛特古南俄軍守住所佔地位俄軍在米羅萊斯金特洛斯杜夫斯基拉克爾恩擊敗敵軍德軍退時縱火焚燒俄軍擊退德國第四十四第四十七步軍聯隊俄國馬隊已佔據瑪克格拉巴伏俄國馬兵一團在普魯士東部前敢遇德國野戰砲隊三大隊其地勢不便於馬背從戰故乃下馬步戰擊退敵軍損失頗微俄皇已偕皇族赴莫斯科庫倫政府宣稱華人如有折價兑換俄國盧布者應照蒙律治罪（十八日） 
　　倫敦電據官報局宣稱法國艦隊已將亞德里亞海掃凈至近孟台哥羅邊界達爾瑪的亞之開太洛爲止轟沉愛斯配恩式（載重二千四百噸置四寸一分口徑之砲八尊）之奥國巡洋艦一艘（十七日） 
　　倫敦電塞維亞之薩巴士目下正在大戰該地於前星斯四日爲奥軍乘夜攻克謡傳塞已獲勝惟尙未得官塲確報（十七日） 
　　倫敦電希臘宣稱兹得悉土軍已入布加利亞境向希臘進發希臘照會土政府此項消息如果確實則希臘擬卽籌陸海軍應行方法對付土國（十七日） 
　　倫敦電政府通告韋爾虚之出口煤商現不准與土耳其貿易（十七日） 
　　倫敦電路透電社萊洛皮訪員電稱德人百名佔據英屬東斐之台佛台地方該地逼近德屬東斐邊界（十七日） 
 
 
 

Page 3

 
 
　　巴西京城來電巴西政府請德國聲明前虐待巴西薩保洛省前任省長康姆培士君之兇犯如何懲辦據稱康姆培士君與其夫人游歴過德曾爲德兵以來福鎗之柄擊之繼复爲德兵擲過瑞士邊界云（十七日） 
　　倫敦電據官報局宣稱英國遠征軍已安然在法境登岸（十七日） 
　　倫敦電據官報局宣稱英國遠征軍安然在法境登岸軍隊軍需登船運送登岸諸事進行極爲謹愼毫無意外官報局又稱陸軍大臣吉青納貴族願聲明彼與國家負有極大之義務故凡關於遠之行動概守秘密云（十七日） 
　　聖彼德堡電俄皇俄后赴聖彼得堡參與爲俄國軍人禱福禮俄皇擬不率隨從雜於衆中步行至敎堂禮畢仍照此狀步行回至内部然後由該處赴軍（十七日） 
　　倫敦電政府兵險保費共率已定三釐據華沙消息波蘭政治及社會各代表以表明忠忱及祈俄軍戰勝公敵之電文致與俄軍總司令尼柯拉司大公爵（十七日） 
[其三（英文字林專電）]  
　　北京電日本請中政府用勢力勸德勿戰退讓青島　中國得免遭戰禍中政府對於此事之爲難在所不免蓋德國近自願以青島還與中國因條件過嚴未經中政府承認故也惟中政府今正在研究可行之方法德人皆怒日本提出最後通牒今輿情存不一讓之心且尙有一種見解主之者頗盛謂日人如有所犧牲而獲青島則將令英人日後不能勸日退讓該口岸云德人亦自知此戰處必敗之地惟不甘不戰而降今雖尙可倚賴有人能盡忠告德人能識時務不爲無益之困鬭然有一事爲英國所希望者如戰事必不能免則當由諸國會同進攻耳（十七日） 
　　倫敦電星期日此間接比京星期六日來電謂德國馬隊携帶大砲進窺比京之説不甚可疑此軍頭由第一軍團撥出　信星期日將戰於里愛巨據官申宣稱大局現無變動大約將暫時停戰休養士力（十六日） 
[其四（德文報專電）]  
　　北京電據華人各界聲稱青島如果開戰則日兵將在海洲之北四十基洛密達之青口登岸進攻（十八日） 
　　北京電據京中法人各界聲稱聯攻青島之國擬以青島作爲萬國居留地 
　　北京電據國權報載稱袁總統仍在竭力向交戰國居間調和昨令外交總長孫寶琦往謁駐京美國代理公使邀之談話（十八日） 
　　小吕宋電越南東京各報對於日本干涉戰事頗爲懷疑（十八日） 
　　北京電天津英兵已奉出發令 
　　（十七日） 
　　紐約電奥軍抵比者謂德皇已偕陸軍參謀部赴曼恩士（德國來恩河左岸希斯之第一等砲台）（十七日） 
　　紐約電德國精兵現抵禦法軍進攻勞蘭（十七日） 
　　紐約電據君士坦丁消息俄國要求土耳其准軍艦六十五艘駛出達達納爾海峽不得加以限制（十七日） 
　　紐約電法艦隊轟沉奥國戰艦兩艘尙有兩艘一起火一逃至亞德里亞海北部（十七日） 
　　北京電據可靠之美人聲稱美國不致干涉歐亞戰事擬始終嚴守中立且不與他國聯盟（十八日） 
　　北京電北京日報載稱外交部應駐京外交團之請致電各省巡按使凡交戰國人民領取護照游歴内地者概勿塡發（十八日） 
　　北京電政府派員赴歐觀戰一舉 
暫行作罷（十八日） 
要聞一 
[英日同盟之精神]  
　　大陸報云目下上海街巷所談者皆爲青島之前途而　於德國將以何種舉動對付日本一節頗多猜測德人之意青島防務雖固然日人如由海陸進攻則難堅守現信駐京德使如見日人果照表明之志願行事必向本國政府提議取銷膠州租借條約還諸中國或謂德國於事急之際而出此舉諸戰　不能視爲有效仍將合攻青島據某某數界之意三協約國如果佔據青島則將以此屬於某國云遠東之英人及其他外人均不以日本投入戰爭漩渦爲然據確實消息駐日英國大使葛林爵士林竭力令日勿干預戰事就目下觀之似未收效也 
　　大陸報云據哈爾濱消息俄國現於哈爾濱召集陸軍四萬五千人吉塔一處供給二萬五千人哈爾濱現信俄軍之突然聚集蓋擬預備進攻青島先日本而發問英俄兩國皆求令日本處身青島之外蓋兩國對於將來難免之糾葛不能安然坐觀也 
　　文滙報云明日復有德國預備兵一批開往青島此乃　於預備兵第一第二兩批者本應兩星期前出發因德國各行今惟餘此若林人辦理事務故暫免歸伍聞德政府如决議守衞青島則最後之一批亦將於本星期召集果爾則上海所餘之德人將寥寥無幾上海奥國預備隊十餘人因航務公司奉命不得載運交戰國之旅客故無法可回 
[南京快信]  
　　陸軍部因奥塞戰爭震動全球恐無人衆　謀亂特派偵探分赴各省密查昨將頒給偵探戮記式樣飭　將 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京各界之歐洲戰事觀]  
　　中立事務室開會總統府消息政事堂附設之中立事　　旣　成立昨日（十四）該室特開第一次會議由徐　務　爲主席據聞其會議之事項如下（一）對於駐華各國軍隊舉動之監視（二）對於停泊沿江江海各國軍艦之監視及取締（三）對於各國貨品輸入及運送之檢查事件（四）對於各租借地内我國人民之監查及取締（五）各租借地區域界限之明劃並其戒備（六）對於我國航運業者及轉運業者應注意事項之申明（七）各國僑商敎士之保護至其關於籌議中立附帶之一切事項亦於昨日議定（一）重申保護内地洋商及各國敎士令（二）申明内國船舶保障法（三）派輪勘測領海區域内之中立界限（四）沿海沿邊相當之警戒及設備 
　　指派觀戰員概情昨日（十四）政府對於指派觀戰員一節特籌議其進行如下（一）觀戰員員數之决定及其推選（二）觀戰員選定後對於各國政府之照會（三）觀戰員之行期行程並各方面之分配（四）觀戰員應有之設備及其經費之籌撥又聞將軍府揚威將軍張鳳翽近以此次歐洲戰事實爲近世所未有頗思一觀其大勢藉曾軍事經騐擬日内即遞呈總統自請前往歐洲觀戰 
　　統率處文電紛忙日前外交部接得比艾署使照會請德國違背該國中立該國以軍力敵抗云云總統對於此事異常注意以中國亦中立國之一凡此種種雖屬意外在政府或國民方面均須格外警備但不得出於中立條規範圍昨晚（十四）統率處電令沿邊沿江沿海省分將軍鎭守使護軍使辦理中立事宜務須依據條規而行以敦邦誼又據順天時報云統率處每日所接東南沿海各省巡按使將軍關於布置軍事電報日以數十計惟内容異常嚴密然聞英法各國兵艦紛紛北上已令外交部函詰英法兩公使兵艦北上之用意請卽實告以免人民疑惑云云 
　　財政部籌畫金融自歐洲戰事發生以來政府深恐我國金融機關過受影響曾設種種計盡以爲維持救濟之方刻聞財政部近日對於目下金融機關之眞相極爲注意特擬令中國交通兩銀行將每日發出紙幣現欵及提存存入各欵逐日報告一次以便檢察金融之現狀是否果受影響藉資籌畫善全昨除飭令中國銀行照辦外並行文交通　請其商明交通銀行亦即仿此辦法 
　　農商部奬勵振興土貨　農商部近擬訂振興土貨奬勵條例不日呈請總統鑒核公布其内容振興土貨著有成績　除給予奬章外並有兩層利益（一）减輕本國税率（二）國家支給補助金所以如此者豈因現在歐洲戰事方亟舶來商貨自可减少中國正可乘此時機努力振興土貨此奬勵條例之由來也 
　　日俄兩公使起程來京歐洲戰爭一開其局勢益漸發展而　及於東亞各國之對華外交爲之一緊除避署中之各國公使均後先回京外新任之日本駐華公使日　益君率該國政府命令於十三號由東京起程經由大連來華就戰約二十號可抵京俄國伏假中請假歸國之庫明斯幾公使亦於本月十號由俄京倉卒回華約二十五號可以抵京云 
　　西敎士談論戰國目的美國敎士丁　葉氏近著論曰歐洲各國戰爭之目的節錄如下（一）俄國目的俄羅斯地居歐洲之北前二百年俄皇帝大彼得三十七歲登位極有作爲　國於富强之地位臨終遺囑云余未得土耳其操地中海之　爲平生一大憾事望吾後人繼承吾志云云故俄國在此一百年内用緩進主義侵占卜司那土耳其無抵抗之力代有退步謂余不信請以今日之歐洲地圖改變領土多已非六十年前地圖可比從前巴爾幹卜司那塞爾維亞希利尼均係土耳其土地今日被人侵占也各自獨立也領土範圍縮小然而俄國之野心久欲在南方得占一席本可由黑海繞康士旦丁奴卜城即可直入地中海所防碍即係土耳其故三十年前俄攻土耳其眼看康士旦丁奴卜城唾手而得其時英法德羣起維持俄國不敢有犯衆怒勉强割愛（英國恐俄國出地中海侵占印度德法　　國權力擴張不利於已）前年巴爾幹土耳其之役奥國欲得漁翁之利俄國名爲出而保護實恐被他人先得並非有愛於巴爾幹也（二）法國目的昔日法皇拿破侖特别操縱令國　通步極速常云俄若得康士旦丁奴卜我法國必得地中海商務之權此宗旨　防碍俄國進步之意前四十四年德法戰爭法大敗俄國乘法國大敗之餘無力妨礙之機用手段取得土耳其各國地法國耿耿在心欲恢復此兩城據爲已有也（三）德國目的現在國王性喜武裝心雄萬夫生平志願欲爲歐洲陸軍第一無上强國亦常以英國兵船較多德亦盼望並駕齊驅此次出而助奥誠恐俄得塞爾維亞將來侵入歐洲中心點不利於已也（四）英國目的英吉利本一海鳥之國絶無想得歐洲土地之欲望其領轄海島如埃及亞非利加印度奥地利亞等處散漫各方全賴海軍保護國内之兵船必與世界兵船最多之國加一倍因英以海軍立國何日失海軍之權力即何日失英國之國祚故不能不擴張海　而謀自存之計（五）奥國目的從前奥國并無何等權利圖内種族複雜　能聯合前七年侵占卜司那勢力漸張默視土耳其凡歐羅巴洲之地殆將損失盡淨所有塞爾維亞不妨由我侵占且平日所蓄野心不但擴充疆土并有危險盼望欲令羅馬敎膨脹世界查奥人百人中有九十一人係天主敎徒現奥國强盛之目的無非欲恢復敎主一百餘年來操縱國家之權耳 
　　以上五國所抱目的均係權利思想無一國爲慈善救人起見不惜牲犧人命務求達到目的而後已此等心理有妨公道嗚呼素日尊重道德之國一旦彼攘此奪俱露野心可見世界究非人力所能改造惟望　　再來試練淘汰世界改良麻有豸乎 
[歐戰聲中之下關商政]  
　　下　特約員 
下關商埠帮辦已由金鼎詳請裁撤移交金　道尹王舍棠辦理在未光復前商埠局以金陵關道爲總辦以南捕廳爲坐辦現亦仿照前例以金陵道尹爲總辦南捕廳缺已消滅乃以顧琪爲坐辦　爲江寗紳士鍾英中學校長巡按使署調查員金鼎任務辦時顧爲　裕查而顧之鍾英中學校址　前南捕廳舍顧之得爲坐辦者或亦南捕廳風水之故歟 
　　金鼎與王舍棠在湖北時爲同僚金爲善後局總辦王爲會辦商埠局即移交王舍棠王於十五日接收顧則係王之飭委也商埠局經費在去歲預算案即爲部駁僅於歲出臨時項下列商埠經費年七千元亦未標明爲下關也嗣後卽未規復金任帮辦方議追加韓巡按又調任安徽遂未實行僅在財政廳月領五百元其餘則在商埠局經收租金項下挪撥異常竭　以總統　任之職官如此道尹委任之坐辦可以知矣 
　　秦淮風月自下關勃興乃轉移大半各旅館生涯全恃娼妓爲生活警察廳乘縣農會之請撥妓捐創行侑酒劵後妓女他適者甚多前月有四百餘人現僅半數矣賭博亦下關旅館所恃爲營業者自嚴禁　大受影響而外國旅館則能大义麻雀其寳在我管轄以内而警察署以其爲外人營業不敢干預現聞市井流言謂禁賭係收賭捐之先聲蓋欲擒先縱之術云 
　　下關商業先惟旅館洋貨現則錢米土貨等業開設不少此種現狀殊爲可喜近以戰事影響浦口浦信一帶工作多有停止之勢各處皆爲下關之尾閭如浦口六合等縣自洋貨漲價洋油火柴昂貴百分之八九銷場頗旺碼頭小工失業者不少去歲兵燹全埠灰燼者現已恢復十成之八惟江岸一帶尙未動工建築之迅速商人之腕力均可欽服有云下關商埠越燒越旺兵灾之遺澤如此深厚寗非至奇 
[青島消息之别報]  
　　德督宣言云近因本處戒備　　繁興似謂戰禍即在目前者以致衆心摇摇惶恐萬狀興知所從倉卒之間　捲收財欵急離本埠意在避險就夷殊不知青島租界以外據督署現接禀報屢肇刧案搶妻奪女之事亦有所傳　各處土匪因聞本埠紳商携欵逃命故均在鐵路各站左近守候待有來者即時搶據一空甚至傷害性命本格細　土匪固屬可恨而諸君逕投羅綱禍乃自召深代呼冤極爲憫惻夫青島乃炮台地也駐有重兵以備　敵而市面　因之鎭靜向無搶刧之事此諸君素所深知毋庸贅述者也目下雖云備戰而敵人之來與否尙在未定凡悉敢局而稍　歐洲大勢者詳計利害無不斷敵决不來此者蓋戰在歐西而爭衡萬不在亞東青島得失勝負　　　大局毫不相關此理顯　　　者服或不幸敵果眞來亦决非轉瞬能到尤非立時　戰使居民無躱避之服而同罹砲火之災服敵之來攻志在佔地必須海陸并進方能指望奏功不知本督早已預備兵艦數艘日夜游弋海西並勞山後坡果有敵來即以無　電信報知本署届時本督爲保護民命財産起見準備多數火車送大衆離境暫避兇鋒萬不有悮查德國租借青島原爲商務起見本督奉派來此大半責在保商人民雖華德不同而讑商務則兩面皆須維持未有華商貧困而德商獨獲富利者保華商正所以保總商也本督素承諸君推信故　剴切相告務望各安生業勿再輕信浮言自貽伊咸再小工一節爲作事之必需凡有招雇而來優給工值倘到危險之時本署亦必憑人招募無非工值格外從豐而已决不勒情更不强迫望各放心爲要 
　　督署佈告云自青埠戒嚴後凡軍務地點均曾派兵持鎗站岡　有居民誤近該地站岡之兵必遥呼哈耳特三次（譯言住步之意）如行者不聽仍往前進或退步思逃則崗兵有關鎗之權擊斃莫論此乃歐洲通例老幼皆知故遇持鎗無論日夜一呼哈耳特三字行者無不立卽止步待崗兵來前盤問如無可疑之迹查明卽時放行否則帶至營盤另爲審訊若無代敵窺探軍情之事亦不能判定何等　罪兹恐華人不悉比例及其辦法一遇崗兵呼喚哈耳特三字因而生畏急欲脱逃必反受殃望諸民人等務遵西例聞呼止步候查切勿試逃以自誤也 
　　督署出示云德華銀行銀票辦法事（一）自今日起德華銀行銀票暫行換用中國北洋銀元銀行内所存之英洋暫行存儲俟隨後由他處運來較存欵盈餘再爲兑換鷹洋（二）凡存德華銀票者如不願在此兑換亦可至上海德華銀行兑換現錢並不扣水或向德華銀行換成匯票兑往上海亦無分毫費用此係本署特爲方便金融起見仰各遵照 
　　膠濟鐵路公司布告云爲示知方便行客事查近日搭車　家之人所帶一切傢具行李佔地甚多未免有碍乘客現鐵路公司因爲行客方便起見特手一妥善辦法嗣復每逢禮拜三禮拜六兩天加開載運行李車一蹚早晨四點由青開行晚上九點鐘到濟如有願雇此車者可於禮拜二禮拜五兩天到鐵路公司議訂此車價　每輛價洋四十七元三角外搭客仍照三等票價一位合洋五元三角按人算價惟此車光裝行李傢具不准裝載貨物倘有以貨冒充行李者經公司查明按所定車價四倍核罰此係　格公司特爲　　行李傢具方便之意仰各遵勿遵爲要所有上下行李器具之時本公司預定六點鐘工夫爲裝卸之時並無費用惟裝卸之費須客自理特此佈告西歴一千九百十四年八月十三日 
　　膠州報云青島環界以外屢有搶奪之事被刧者以由青回鄉之人爲多有東鎭王某携帶現銀六百兩洋一百元行至城陽王家女口之問被匪搶刦一空青州府枯棗并張店兩處亦屢有逃兵滋事刦錢搶女日有所聞甚至與官軍對　　匪人均穿舊式衣服持　理夏并毛　鎗枝居民甚爲驚慌青島離埠旱路現只有占山東鎭四方三處可通其餘之路均已堵塞日昨本埠謡傳英日兩國領事通飭各該　商民離青兹經詳　探訪英領事業已離埠所有英人事宜英政府已託美領事代辦而日本則在本埠現尙無領事也昨今兩日　言更夥有謂烟台已被日本佔據者有謂吳淞海面英法合攻德艦者有謂日軍來攻青島者等等謡言不一而足兹經詳細探明均毫無影響惟日本確有攻青島之意云 
[湖南之歐戰影響]  
　　外商之歸國湘省各大洋行以德商禮和瑞記兩家爲最巨自此次歐陸戰事發生德國已與英俄開戰湘中得此消息其瑞記洋行之買辦雷達利（瑞士人）即將該行事務略爲　　率同本行洋商卽日啟行回國并聞禮和嘉利兩洋行之外商亦已草草部畧尅期返國其他各國洋商凡與此次戰事有關係者俱各停止貿易預備　回本國云 
　　礦工之擬停常甯水口山鉛礦爲湘省唯一之最大名礦年來獲利頗優所出鉛砂　爲禮和洋行訂約專銷此次因歐陸戰事該行停貿歸國湘鑛局即向該行詢問謂此項鉛砂係由貴行承銷今貴行停貿歸國可否另售他人該行答復儘可另自覔主承銷湘礦局以戰事方殷海口勞將封禁此項鉛砂斷難覓主銷受擬將該礦暫行停工免受虧損又華昌鍊鑛公司所鍊純銻曾與英商支那公司訂約承銷此次戰事英德亦已開戰必將停止裝運該公司亦擬將礦山鍊廠同時停工此外各項礦産凡屬運銷外洋者亦莫不因影響所及紛紛議停云 
　　英商之慶賀本月九號湘省報紙載有專電英德兩國艦隊大載於艾挺波福德軍艦大獲全勝等語旅湘英商聞之大爲憤恨而是日下午英商太古怡和兩公司接有專電謂英軍艦已護勝仗該兩公司則在碼頭餘坪鳴放鞭爆以詰慶賀 
　　學費之電匯湯巡按使　准敎育部通電歐洲戰爭恐匯兑停滯通合各省速將留歐學生之學費加數倍匯寄以備不虞湯使遵即　留比生李定煥留法戴修驗留德胡庶華楊茂杰冬季三個月學費留法宋式轟秋冬二季學費飭湖南銀行即日電匯刻已電復到部矣 
[外電之停收]  
　　長沙電報局以此次歐洲戰事各國早已斷絶交通所有洲省發寄外洋及青島香港等處之華洋文電報已於日昨停止收發 
浙垣政商兩界之戰事影響 
[愼重電務]  
　　歐洲戰　開後當道甚爲注意因中立辦事處成立凡關於戰事要電均係密碼傳達往往時已午夜猶絡繹不絶軍民二署聞已添設寫生數人遇有緊要者漏夜赶繕呈閲朱軍督嚴諭遵守秘密如有洩漏照軍律治罪 
　　華僑請願　昨聞將軍巡按衙門連接浙籍華僑來電約十餘通均以歐陸環爭僑民生命財産已處危險地位懇請轉電中央設法保護等情朱屈二公以按照局外中立條規第十三條已明定保護寄居各交戰國之中國人民辦法復電　慰並星致事堂查照 
　　修復礮台　浙海鎭海笠山港口礮台及定海乍浦礮台一律護以長隄本前清浙撫陳雋丞（士杰）所建築自後法越之役頗資扼守舟山一捷倚顆該台者甚重光復後仍沿舊制特派張伯岐爲總司令官今歲　　五台以陳步棠爲總台官定乍各台分由縣知事派警兼管近以歐戰甚劇我國旣宣布中立定海映帶外洋海綫要塞砲台理宜及早修復俾爲自　聞已檄行陳總台官相度該台險要酌量籌　仍電呈到省核遵 
　　紡織狀况　自洋貨停運以來國貨之銷路日暢兹悉　襪一項近日之銷場尤廣即如火藥局弄之羣利公司大塔兒巷之華昌公司均以銷路日廣應接不暇特行招添女工添購襪機并加夜班日夜機織近日各處之來批發者日必數十起每日生意均有六七百元杭紡銷路全藉安南羅暹香港以及南洋羣島每年出口實爲大宗近因歐戰發生風雲日亟各處停止裝配銷路頓滯各莊　竭力估收乃金融奇緊貸欵爲難故近日收買已經停止價格每兩雖然跌至七角六分然仍　問無人徒有空盤云 
[歐戰影響中之維持]  
　　江西　江西戚巡按使因錢業會館於十三號公議行情决定申票每千兩售市銀二千七百廿兩英洋每元作銀二兩二錢銅元每九十五枚作銀一兩六錢從此有漲無跌將來歐戰影響益大市面東爲可危除電財政部請速撥款接濟以維現狀外又在署召集財政廳長王純政務廳長陳　　及科主任提議減俸之事王陳兩　長主張自科員以上折半發給惟各科主任中有主張分等折發者聞戚巡按贊成王陳兩廳長之説大約政界減俸不日卽可議决實行 
　　　省民國銀行兼理省庫收納　税動放薪　久爲全省財政總匯之　上月計算總共墊款五百餘萬元公家籌還尙無着落而商家存行之欵一百八十餘萬兩提用不動致失信用以致錢商近來不與銀行往來過帳恐受倒欠之累現經該行總理傳　俊協理張昭文秉商財政廳長王純維持目前將外縣解到官票隨市作價抵還商欵八十餘萬兩尙欠不遇百萬兩左右特於十三號邀集錢商毛佩玉等到行會議銀行擬再籌商欵四十餘萬兩某餘留存五十萬兩在行作　四釐行息存四個月到期即以現洋隨市作價兑付聞錢商頗有允意刻日卽可簽字實行似此　法民國銀行與各錢商又可過賬往來此亦戰事影響中不可不有此結束以免金融格外之阻滯也 
 
 
 

Page 7

 
 
H>第七版 
　　湖北漢口爲通商巨埠長江爲軍　内港奥　戰爭帝及列强論者　爲自拿破倫後乃歐洲大陸第二次之大戰故影響於吾國者亦地鉅段將軍吕巡按對於中立事　　爲注意兹飭　查數事　之如下（甲）商場情形凡内貸外貸及金融等停滯缺乏漲跌各情（乙）軍艦停泊凡各　保商軍艦及預備戰艦有無停泊及關涉此次戰事招募兵投等事（丙）外人去留各外人害居租界去留若干（丁）黨人消息各黨人迭次潜匿租界希圖　亂目下有無聚機復來妄思牽　外交破壞大局之事以上各項聞已飭調查員隨時册報以便依據辦理 
　　安徽皖省倪將軍自奉到中央宣布中立申令後即飭知政務廳迅將所頒各條規刷印多張發交所屬曉示軍民人等力爲遵守矣警察廳長亦以近日歐亂甫興中國正值多事之際深慮匪黨乘機破壞中立貽禍無　昨特傳知各區尅日挨户認眞清查以防亂徒匿跡 
　　鎭江歐西戰爭以來鎭郡商界無不大受影響而洋貨業關係尤要近日所有在鎭之舶來品如煤油火柴肥皂香烟洋布疋頭各貨雖已漲價更懼外洋來貨無期旦復銀根奇緊轉運爲難土貨向隨洋貨爲轉移近忽反爾跌價　顧問者亦甚少荳油芝蔴兩貨亦因銀根阻滯銷路不通價遂大跌丹徒縣知事劉鳴復見此情形不可不設法維持且以鎭江係通商大埠凡百商業不可一日停滯爰於日昨邀集商會曁各業領袖妥議維持方法矣 
　　水上警艦鎭守使本無調遣之權昨通海鎭守使因歐陸戰爭恐内地伏莽潛起要求韓巡按准其隨時調遣水警藉以綏靜地方韓巡按已分飭鎭江江陰吳淞各水警官長一體　辦各國商人在内地游歴護照現鎭江交涉員袁思永君亦已奉令停發 
[湘省又搜獲黨人]  
　　湘省於七月三十一號由將軍府調查員在省城北門外開福寺及派人在湘潭縣先後拿獲之黨人共三十餘名並搜出炸彈多件其詳情已誌報端旋又在省城貴記洋貨號及某某等處拿獲關於此案之嫌疑犯多名又緝獲該　僞炸彈隊團長李越一名又黨中要犯何某王某黎某等數名均押解將軍府交軍法課審訊除將確係嫌疑犯數人准予保釋外其訊有實供或證據確鑿之犯聞已於日内卽在府内連夜斬决多名其屍身即於次日侵晨裝入麻布袋由馬駝運出城就隙地掩埋矣 
　　湯將軍以該黨人旣有湖南總司令及各僞官長名目又有大小炸彈如此之多並已議定尅期起事是該黨人數甚衆又復形蹤詭秘竊恐混跡城廂仍有意外除黨時發出緊急命令分派軍警隨時查察外並由軍馬廠調派多人分發各城門偕同守城兵士搜查往來行旅故日來各城門兵士加多均負鎗而立氣象極爲森嚴 
　　七月三十一號破獲炸彈一案其中首要已在將軍署内先後處死嗣又拿獲王憲等四人由軍法課訊明即於九號予以鎗斃 
　　將軍署調查員粟某探悉洪會首領申亮卿受有黨人委託擔任聯絡西路一帶人民入黨於上月中旬來省濳　小吳門某宅前次發見之炸彈案（係指東門捷徑發見之炸彈案）渠　在場主持兹於本月九號捕獲並將某宅主人一併逮捕聞於該犯行　内查出手鎗一枝洪會符號一枚金質　旗章一枚與黨人來往信札數件概送將軍署發交軍法課審訊嚴辦 
　　長沙電報局於日前接有永州四等商電一件文曰舍妹嫁期在邇所需衣料請速寄來云云當經檢查員由將軍署派來者）閲看以爲無甚關係飭即照送旋聞此項電稿確係黨人發寄因該黨人　　妥帖定期起事亟須趕運槍械故作隠語發電催促者永州電局以發電之人形跡可疑且係寓居客棧必非嫁女之家遂向其盤詰其人言語支吾當　將其拘送官廳訊據供稱爲黨人王某着令發電時王某已聞風遠颺遂即電禀到省由湯將軍派人密拿旋在湘潭將王某拿獲解省已於日昨訊明處决岳州城陵磯有一黨人機關設在該處某鐵店内日前有黨人劉文勳至岳州電局發一密電該局見係密碼不允代發正在爭論適該處警　隊偵探亦至該局發電見其情形可疑遂將劉文勳拘獲於本月八號押解到省交將軍署訊辦聞該黨同謀者多人現在均已逃逸尙須分途緝捕云 
地方通信 
[北京]  
　　棋盤街發現爆烈物　日昨下午三鐘餘正陽門内西棋盤街臨記洋行門前有某甲一人乘坐人力車至該處誤將手提之皮包墜落於地轟然一聲繼之而響某甲急由車上跳落於地而逃當經巡警跟蹤拿獲至内容詳情尙未查悉 
[蘇州]  
　　學務叢錄　蘇州市立各學校署假更換校長各節已紀前報兹悉學務委員張王二君　請撤換校長七人兹經吳縣知事署核定改爲撒四員留三員將西區七校校長程保添免職另委陳爾康接充西區四校校長丁士斌免職另委陶念微接充胥區一校校長徐姓免職另委朱鴻基接充東區八校校長李恩滙免職另委汪克煊接充其南區四校長汪增祚五校長蔣廷瑜葑區一校長袁振聲三員均准暫留責成將敎授管理各法加意研求以觀後效各學校均定於八月二十五號行開學禮九月一日一律上課已由縣署通飭各校遵照 
[揚州]  
　　黨人逮捕到案駐揚陸軍陳國長兆豐前日督飭所部第一營營長趙丙炎在徐凝門外捕獲黨人于樂有並起獲僞公文等件昨（十五日）已解經張錦湖旅長轉送縣署謝知事略訊一遇即飭收入大禁俟與旅部執法官會訊詳辦 
　　派員查勘蝗　江邑西鄉陳家集地方日昨飛蝗遇境幸未落翅當晚過盡並無遺孽江都縣謝知事昨（十五日）據該集　保等報告恐有不實現復派委會同董事履勘飛蝗所過處挖土視察力捕除孽 
　　澈查誘搶舖照江都警察事務所昨據張綱鎭商務分所詳報該處警官誘搶鋪户牙照一案當縣張警務長批飭仙女　區長劉文毅前往澈查情形據實具復 
[南京]  
　　舊巡按致新巡接電轉巡按致北京新任齊巡按電云　　蘇省江北各屬蝗旱爲忠亂民嗷嗷恐被匪徒勾結致　地方並以江南沿海塘工險象迭出雖經搶修仍虞潰决於陽日電陳大總統請撥二十萬元辦理平糶另撥十萬元專備海塘搶險之用嗣奉大總統令飭財致部撥銀五萬元並蒙特捐銀一萬元尅日匯交散放急賑仍飭各屬趕辦平糶又奉另令將　　各欵飭部一併核辦等四祗聆之下欽感莫名業於本日電陳感忱在案竊念此次荒旱淮海徐揚各屬被灾有差災區旣廣自非逐一詳查無由散放不免有稽時日特恐爾時糧價昻貴無論散錢發票所得皆極有限轉慮難以普徧鄙意擬一兩將奉發帑欵赶緊請備雜糧一面分道遴員會勘以被災之輕重定給放之次第能多備亷價之糧即黎民多被一分之澤未諗高見以爲何如此事發端於鈞將來必仗我公竟其全功幸賜明敎無任企仰至另令奉飭由部核辦各節並祈就近接洽商懇核准並請將奉令撥匯之六萬元尅日匯到以資急賑統希見復仗節何日南臨並乞電示　鈞元印 
　　捕獲嫌疑犯昨日下午一時警廳偵探在夫子廟捕獲一衣服華麗之人由東區派隊押赴警廳聞爲黨中重要人物同時警探在銅作坊挂旺源棧將棧東桂中華逮赴警應繼復派警員一人警士一人至該棧搜查並未發現危險物品聞亦關於黨人嫌疑也 
　　擬設諮議員　馮將軍以歐洲戰局我國已經宣告中立關係至爲重要各項交涉稍有不合即誤全局電請依照顧問之例物色熟嫻外交專員充爲諮議員專任協辦關於中立各交涉問題以昭愼重聞已經政府核准矣 
[長沙]  
　　洪江兵變誌略　湖南會同縣之洪江地方商務繁盛駐有防兵數營日前不知因何事故該處防兵忽然譁變（大約因退伍起豈）並聞湘省黨人劉重雷洪等均已潛往該處利用叛兵希圖起事當由該處電禀到省業經湯將軍　派北軍前往剿辦矣 
[山東]  
　　即墨嚴查行旅即墨一邑南鄰膠漢北通萊海實係往來孔道自德署戒嚴後營業男女由青旋里經過城市警官李子俊極爲注意每到黄昏必帶警兵巡街查路見有形迹可疑者隨　至店搜翻行李盤詰履歴存記册簿待至夜深始行回署 
　　官陞輪船抵台　怡和官陞輪船於本月四日由天津開往香港驶至烟台忽停泊不行據聞係駐烟英領事因歐洲戰事之影響恐該輪在青島迤東洋面或遇危險飲勸阻不開聽有後　亟爲放洋 
雜評二 
[以戰保全和平（默）]  
　　我人日夜盼望東亞和平者謂東方勿開兵豈也中國海面勿以炮火相見也夫而後東亞之和平庶可保全然而今日之言東亞和平者不以不開兵釁爲保全而以炮火相見爲保全是故戰也者一保全和平之新方法也遼東之戰旣不免則所以求達此和平目的於戰中者第一須勿蔓延其禍於戰之外第二須速了而勿延長其戰之期第三於戰之結果勿生意外之枝節勿存他種之奢願則雖戰也而和平猶　於恢復否則欲以戰恢復遠東受擾之和平者適反而爲遼東之和平因戰受擾而已世之愛和平者其知之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[戰事與電報]  
　　某西人因外間傳布歐洲之戰報據謂乃得諸德國政界方面者不知由何電線而抵遠東故特致書字林報請解釋此事以袪羣疑字林報按德國電報事務已與世界隔絶一節今　能確言之惟世界各處即非全不能與德通電而亦頗多困難且須耽悮時日上海太平洋商務電報公司已遵總公司命令止收發往德國各處之電報大北大東電報公司雖收發往德國之電報然不擔保遞到大北公司所訂發電特别章程各國名表内已將德國全行删去大北海電由上海通至烟台北京伊爾庫斯克俄京丹京平時致德之電即由丹京傳往今致伯林及由柏林發出之電報均須在聖彼德堡經極嚴之檢查此線全不能供德國官場之用柏林至丹京之交通大約業已中斷惟上海尙未接有正式電報述及此事太平洋商務電報公司之海電與德國愛姆登至鈕約之海線在鈕約接通此路之海線兩條聞均割斷故上海該公司已聲明不收致德之電報大東海電由上海取道蘇彞士而達倫敦該線由地中海分出一線通至中歐此線今或尙可通電惟在歐洲登陸之一線是否無損則爲一疑問也法國有一海線在哈佛鈕約之問電線之經過此線者須受檢查故無論何線今仍可與德國通電者幾必須經過俄國法國或英國之檢查或言德國電力極足之無線電報局可與土哥倫直接通電再由土哥倫以無線電達至美國今姑無論無線電能否經過如是之遠程然土哥倫已爲英國管理其無線電報局已不能有用矣大北電報公司昨令公衆特别注意目下實行之發電章程致英法之電報僅能書英文或法文不得用暗號姓名發電人之姓名必須發去致奥國之電報必書法文英文或德文不得用商業記號或簡寫字致匈加利（書法文或德文）比利時（書法文或英文）致意大利（書法文或英文）之電報不得用密碼姓名發電人之姓名亦須發去致西班牙葡萄牙荷蘭者須書法文英文致瑞士及士耳其者須書法文致歐洲各國及亞洲俄國者須書法文英文德文或俄文云 
[香港備戰記]  
　　大陸報云近得香港消息澳洲艦隊中有大無畏戰艦名澳大利亞紐西蘭及墨爾邦者計三艘已向香港出發大約行將加入英國遠東艦隊進攻青島惟憶前年英國海軍某　論及英德萬一開釁一節嘗言青島砲臺非常堅固恐非英國遠東艦隊所能下今探青島砲臺實在情形此言似尙可信香港現時戒嚴凡海電往來均須查究英國皇后學堂（英人　辦）中各敎員均爲電報公司聘去輪流翻譯成解釋各種電報有時即將譯稿送與當道察閲香港義勇團每夜扎寨防守惟日間除持槍圍護滙豐銀行一隊外均准告假料理私務所有駐港預備兵每日下午自五點至七點聚集操練二小時然後排隊到高等裁判所門前休息并分班輪流邏守全境此夜間應盡之義務也及至早晨六點又操演一小時至七點始行散隊無事其非預備兵而又不入義勇團者則令充充巡警之職每夜按表輪流站崗對於糧食之供給當道特派一委員會規定最高價格之制限不得逾越駐港華人現在紛紛思離聞移居廣州者已不乏人云按澳州艦隊在戰事期間歸英國海軍調遣者兹經調查如下（一）澳大利亞一萬九千二百嚬四萬四千馬力十二寸口大炮八尊四寸口者十六尊千九百十三年建造（二）塞拍拉士三千四百八十嚬十寸口大砲四尊此外尙有巡洋艦五艘每艘約五千八百嚬内裝六寸口炮自五尊至十一尊不等炮船三艘魚雷艇六艘每艘七百嚬最新式潛水艇兩艘 
[歐洲戰事進行談（譯大陸報）]  
　　上海所得歐洲戰事之電皆係零星斷續而費思索研究者也如路透電皆偏於一方面此非記者責備之言也該電社之代理人亦欲以確實無偏之消息傳達各方無奈有檢查員皆與德奥反對不欲傳達其戰勝之消息爲英法二京所聞而德奥之電音交通已絶現由美國輾轉傳達稍得其一鱗一爪紐約電所傳戰事較英法二京爲確再遲一二星期美國報館將在歐洲組織一特别通信機關使其消息靈通矣按近日情形而論北海中之戰雖彼此略有損傷尙無大决戰事英國之海軍計劃無非欲驅逐德國之艦隊限制於一區而使大西洋往來商舶通行無阻據英海軍部正式報告業已達到目的想此後海軍决無大戰至德國海軍在北海之舉動無非阻止英艦載運軍隊至歐洲大陸故將魚雷艇潛行艇及安放水雷之布置大隊德艦則在波羅的海阻止俄艦一面載運陸軍至芬蘭此德海軍計劃之大略情形　德若驅大隊戰艦至北海與英艦决戰則其愚不至此蓋欲制勝英國海軍其希望甚微不如保全領海之口岸周密而不懈怠之爲愈耳由此觀之將來勝負之數必以陸戰决之但觀其近日在比境之軍隊尙非爲决勝負之大戰將來之决勝全視乎德軍之能否直抵巴黎據路透電所傳比境戰報與德國電報所傳適成爲反比例亦許其爲可靠之消息然大戰時戰線之地躉延必廣爭戰之點亦决非在一處僅傳德軍之或敗或退消息而絶不言德軍之捷未免使人疑訝至於里愛巨之戰德軍礮擊紅十字會此等消息故惹他國人注意亦向來交戰國常有之舉動凡會親赴戰場者皆知紅十字會會　常遺殃及　近來槍礮之擊射力甚遠勢所難免並非文明國軍　之有意衝擊也 
　　現且將各處傳來上海之戰電暫爲擱置取　洲之地圖陳列案上凡開戰之地皆用針插之一爲審視而已略得其梗概德軍欲向法京進發决無疑義惟遲速難以預言而比人以傾國之師全力拒敵亦已顯然披露德軍欲由比國之昆吞地方以達法京必先驅除阻止進行之比軍彼里愛巨及那摩二區亦同此性質耳觀近日在比境交戰之消息德軍仍在比國進行向法最近路透消息在那摩東北之戰及比京相近地方之戰又在距那摩二十英里沙賴落之小戰想見那摩已在包圍之内與里愛巨相同故那摩砲臺與里愛巨砲臺皆爲德軍鎖困德軍亦不攻取砲臺將來必有大戰如德勝則兩處砲臺自入德人掌握之中故邇日之戰僅如戲劇之開幕耳比軍之能堅拒德軍者由於法人之相助然德軍進行法境之計畫必欲達其目的德軍現百萬之數已抵比境分其少半攻擊里愛巨及那摩二處其餘大半直入法境比境東南無處無德軍蹤跡皆由德軍聚集處乘火車出發此又未開戰以前預定之計劃也其所以遲遲之故皆因里愛巨之阻礙今别業已向法進行法軍與德軍曾在比境小戰此等消息傳電而來曾經檢查員閲過足見德軍將抵比法二國交界之處而其處已無要塞阻止之力　恃大隊法軍抵制而已 
　　法軍如何抵抗德軍之詳情檢查員决不許人洩漏然德人之預爲計劃亦早在法人意料之中心有抵禦之計劃蓋雙方均有成竹矣在比國及法京之間必有大股法軍厚集其力法人亦知德人之假途比境其目的卽在巴黎耳按其地形勢法軍不便聚集於比之北境以拒德且深信比人能戰以爲前驅而法軍爲之後盾且勿使比京之交通隔斷法之不出大軍至比之西境亦不可謂之失策按此情形德亦將聚大軍於法境故驅比軍向比京一路而往德雖傷人五萬十萬或二十萬亦不惜然達法京之路已通矣 
　　將近法境時或仍在比境内雙方必有大軍相會彼時鏖戰一次或數次有一二百萬軍人對仗此時之勝負現在難以逆料如德勝則無人可阻其直入法京攻其砲台如法勝則德祗能自守恐將退至本國故此等未來之惡戰即可作爲戰事之結果今其期亦將近矣衆皆視爲正式之戰餘他處之衝突皆不與等量而齊觀現德奥二國在俄邊界惟有防守而已所傳德在波羅的海設法運軍至芬蘭頗有關係欲使芬蘭人驚醒以背俄近觀俄國爲波蘭事已覺不安故有准波蘭人回復自治之權一事也歐洲戰事之上海觀（十八） 
[譯稿]  
　　字林報云本埠銀行家昨日開會研究本埠商業之受戰事影響者卒議定凡商家訂立合同帶有投機性質者均可延長至九月十五號各自清理其次爲輸出提單問題各銀行對於輸出各貨大半都已墊付現銀惟現當戰事期間該貨到歐之日提單有否價值購者能否付現亦一問題甚恐多數無處收帳因此各銀行家議定凡貨到歐洲不能收現者本埠輸出商家均須先付銀行墊欵若干惟就現時市面情形而論各商家能否履行此議亦是難言近日各銀行對於運往歐洲貨單一概不收其赴美國者略爲墊助然其範圍亦極縮小 
　　大陸報云據某郵船星期六日抵滬言該船在揚子江口見一德國郵船爲英艦追獲僅五分鐘間該船船員均已更換　然一英國船矣以意度之該德船當由南方繞道而來蓋七號以後並無德船由上海出口者（德船名水母者七號離滬）該船過揚子江口時水面密霧濃布突聞一炮由船頭飛過即行停輪靜候旋見一英國小軍艦名哥利奥者破霧而來德船並不相拒所有船員概登英艦該船改由英人駕駛向南而行按該德船烟囱作黄色船尾塗白漆當屬亨堡美利堅郵船公司云 
　　十八日字林西報載美博士李佳白君論尊重中國中立書云近自歐洲三四固戰禍發生以來各方面人民之心理雖有不同然願此次戰役僅限於歐洲一域不致延及亞東者實居多數日前歐洲駐京外交團業已與中政府同心共濟竭力磋商矣要之中國此際最重要之問題無過於中立中政府旣已按照國際公法條例正式宣布其能嚴守與否雖全恃乎其本國之實力然使歐洲有三數國及日本國以爲不破壞中國之中立不足以收軍事上之效果則中國雖欲保衞其中立之權利亦戞戞乎其難矣夫今日之中國其獨一無二之希望即在各國互相承認其中立之名義是不特於敦崇中西睦誼之道有所增加即於歐洲戰事之繼續亦大有關係當此各國混戰之秋中政府負特别之責任以盡特别之義務保護六國人民之生命財産不僅現在散居中國内地之外人須託其蔭庇即僑居各商埠及北京之外人值此自衞之兵艦軍隊爲數大減之時其保護之重任亦全賴之於中國所幸中政府今日之地位已臻鞏固財政亦稍可維持歐雲雖擾中土猶安維持和平保護僑客　惟中國政府是恃而中政府亦正竭其能力以期勝兹新任故所有各國海陸軍隊其從事戰鬥者務宜力求避去中國洋面陸地以特别尊重中國之中立不使稍有破壞如此則不獨華人之幸亦吾外僑全體之幸也 
[訪稿]  
　　橋居上海凡隷兵籍之法商因本國戰事均須回國從戎故先後詣法總領事署報名現有工部局各西員及電車電燈兩公司並在滬營業之法商六十一人均向法總領事辭行即於前晚十一時在法新租界靶子場會集後排齊隊伍導以軍樂並有帽插國徽者一路歡呼田西往東經過法馬路大自鳴鐘捕房時法總副領事工部局總辦法捕房藍總巡率同副捕頭及辦公人等均候在大自鳴鐘東首洋龍間前歡送並放電光燄火各法商駐足答禮旋復起行往黄浦灘登輪法領事等各乘汽車隨後送行直至碼頭始握手而别 
　　海軍部劉總長以江浙洋面爲往來外洋之要道現值歐戰緊急之際恐有交戰各國之兵艦或在中國洋面及山島港灣停泊亟宣預爲防範除派各軍艦分赴各洋面梭巡外並擬在海州鎭海兩口岸建設無線電臺兩座俾遇有交戰各國之兵艦經過停泊曁如何舉動隨時報告業已電飭海軍李總司令派員馳往海州鎭海兩處擇勘地點以便繪圖復部核辦矣 
　　滬海道尹兼外交部特派交涉員楊小川君昨又致函總商會及各業領袖沈仲禮虞洽卿陸伯鴻諸君略云歐洲戰雲四起商業大受影響敝處疊據各業董函陳困　情形並轉奉中央電飭協商維持辦法業經先後函達台端在案惟滬市輪軌交通工廠林立生意素稱繁盛扛夫工作人數衆多設因商務停滯生計攸關諸君大局關懷熱心社會乘此時機幸將吾國之土貨設法推消俾失業之人不致流離失所實於國計民生裨益良多相應再行函達請煩查照云云 
[偵查黨人機關]  
　　法公廨會審官聶榕卿君接奉滬海道尹兼交涉員楊小川君來文云現接馮上將軍飭關轉奉中央政府電開歐洲開載震動全球我國黨人又乘隙思動探知黨首孫文黄興果然乘此時機密派黨人内渡赴各處煽惑且多設機關密謀運動上海租界爲若輩舊游之地難保不在租界内暗設機關亟須飭屬一體嚴行查緝等因聶君接奉飭知當即咨照法領事轉飭各捕房選派幹探在界内詳細嚴查俾免擾亂治安云 
[探報獅子墩黨人之舉動]  
　　江蘇水警第二廳前日接宣武上將軍電開據探報稱現有黨人祝某在崇明獅子墩地方聚有羽黨千餘人並有軍械約期起事應飭速往密拿等因趙廳長奉電後業於十七號飭派駐防閔行之安靖淺水兵艦與將軍署探員袁某會同馳往該處嚴密查緝矣 
[偵探員拘獲之狼黨]  
　　江寗宣武上將軍府駐滬偵探員許某鮑某前日在滬寧火車站拘獲黄某一名當場在身畔抄出白狼委任狀一紙並各同黨名片十餘張就近報由警區派探帮同將黄某連同起獲證物一併押解上海鎭守使署請爲訊辦 
[强盜開鎗傷人]  
　　盜匪王振華於前晚九句餘鐘糾黨十餘人各執鎗械擁至滬西小沙渡附近蔡家宅前充十三圖地保之蔡欲忠家搶刧當由蔡子蔡富富及同族蔡林泉阿木生等出而拒敵被該盜等開鎗擊傷阿木生腹部蔡林泉左腿蔡富富頭額旋即逃逸並未得贓後經事主報請戈登路捕房派探陳永康協同一百四十一號西探等將王盜追獲帶入捕房禀奉捕頭飭將受傷各人一併車送仁濟率院醫治王盜押至昨晨解送公共公廨請究據中西包探偕蔡欲忠父子先後上堂訴明前情　爲　究訊之王盜供詞支吾聶　讞商之美畢副領事判王押候補提同黨於下禮拜二解訊 
[修理兵艦之催促]  
　　海軍　清軍艦曾奉部飭撥歸南京專供練營差遣兹因修理尙未工竣致難開行尙有通濟練習艦自被藥炸燬損之後亦奉部飭趕修在案兹海軍李總司令因奉部電催迅速修竣故於前日函請江南船塢飭匠加作夜工務令趕緊完工以便　派云 
[巡按使清查官地]  
　　上海縣洪知事昨奉滬海道尹公署飭開奉韓巡按使飭開案查本省各屬官地半係人民墾種私自佔領者有之　意侵佔者有之雖有準單而超過准單之外者亦有之形形色色不可殫述此項官地關係國家賦課非逐一清查不足以去積弊合亟飭仰　道尹卽便遵照轉飭所屬各縣知事先將所轄境内官地限各户於一月之内赴縣呈明准其繼續承佃倘若隠匿不報期滿後由本使派　清丈一經查覺或經人報告定即從重懲處切切此飭等因奉此合行飭知飭到該縣知事仰即遵照辦理 
[縣知事詳報盜案之準則]  
　　上海縣知事昨奉滬海道尹公署飭開案奉巡按使韓飭開查懲治盜匪條例早經大總統公布其第二條第二項載凡犯第一條各欵之犯由縣知事審實後逕詳巡按使照軍法核辦俟得回報即行執行並分報高等審判廳及該管道尹　案等語詳　條文是縣知事審理盜匪案件應俟詳奉本使核定批回後再行分報高等廳備案其未奉本使批回以前原無詳報高等應之必要現高等廳咨稱各縣知事往往於盜案發生後即行詳報該廳核諸條例實有未合合行飭仰該道尹轉飭所屬各縣知事如遇盜案應照審理盜案懲治條例辦理切勿誤會此飭等因奉此合亟飭知飭到該知事即便遵照辦理 
[徐廳長之禁賭文告]  
　　淞滬警廳徐廳長因奉鄭鎭守使面諭以高昌廟地方兹有抽頭聚賭情事飭速示禁等因當於前日出示云照得高昌廟一帶土客雜處居民良莠不齊訪聞近有一般無賴之徒招朋引類專以開場聚賭抽頭漁利爲事無知鄉愚一旦誤入局中無不傾囊倒篋受害何可勝　且賭博之害大則傾家蕩産小亦失業廢時甚至愈賭愈窮尤爲養成匪類之媒介爲患不堪設想迭經嚴禁不啻三令五申本廳長有保衛人民安寗之責用再剴切告誡務各父勉其子兄勉其弟勿再犯賭一經違禁查獲定當盡法懲辦除飭警探查拿外爲此出示嚴禁云云 
[奥署祝嘏之布置]  
　　昨日（十八號）爲奥皇誕辰駐滬奥總領事署門前紥有松柏牌樓遍插詳花並用電燈紥成萬壽無疆四字我國官場如楊交涉員公廨各讞員均前往道賀以敦睦誼 
[謾藏誨盜之宜戒]  
　　匪徒龔三郎王阿生等前在北市携　手鎗沿途搶攫婦女金飾並開鎗繫斃追捕之公共捕房華捕又傷及閳北四區二分署巡警馬如官等逮捕後經公堂訊實將次引渡經紀前報兹由鄭鎭守使查得此案發生後租界又連出搶刧之案殊與地方治安有碍惟查滬上婦女出外往往以金珠首飾自誇富麗經過街市匪徒最爲生心嗣後宜勸導婦女不必過求華麗致遭搶刦爰飭淞滬警察廳長轉知各署各分署出示勸諭以杜盜患現徐廳長已傳諭各區署照辦矣 
[搶奪西瓜]  
　　昨晨八時有形似小工者三十餘人擁至南市大碼頭見張恒大水菓行在彼起運西瓜若輩即上船搶奪該行棧司學徒分投攔阻反被毆擊迨由崗警聞信到來若輩已一哄逃散僅追獲某甲一名解至第一區警察署問明事關搶奪着即移送地方檢察廳訊明究懲 
[是殆有神經病者]  
　　前晚有住居公共租界四川路厚德里之本地人吳德榮打經南碼頭地方被第二十四崗警察杜林桂見其形迹可疑上前詰問吳即慌張奔避旋被追獲帶至第一分署詢其來歴竟呆若木雞不發一言旋在身畔搜出宣統二年分湖北彩票一紙戒烟單一紙及厚德里房租票一紙每月租洋二十一元又京奉鐵路運貨單一紙該署員飭即移送淞滬警察廳司法科預審核奪 
[車夫移禍同業]  
　　前日有王熙齋者由滬杭火車到申雇坐某甲之貢包車行至　 
 
 
 

Page 11

 
 
門外方板橋甲令王換雇徐安張之車推往租界距正在論價問王所帶之皮夾中已失去洋十六元鈔票五元甲則逃逸無蹤王以徐與甲相識遂鳴警將徐拘送二區警署連同原告興車并送地方檢察廳將徐收押候究 
[撞跌小孩之禍水]  
　　亨利黄包車公司車夫朱小二子昨晨拉車經過西門外適三元大菜店主之子出外泡水不及避讓被朱　倒以致熱水潑在該孩胸前燙傷頗重由警拘送二區警署諭將該孩送往上海醫院醫治朱押候核辦 
[女子進退維谷]  
　　前日有口操粤音女子陳阿妹在法租界啼哭爲巡捕查見帶至法公堂訊問據供父親已故向隨母親寓居青島親戚家中此次被避難來申之某甲誘來上海登岸失散上海並無親戚可投故此在途啼哭聶讞員判送婦孺救濟會留養候伊母具領 
[秘密賣烟之敗露]  
　　王四桂蔡老三王倪氏等合租新北門外沿城河浜三層樓房屋在第三層上私設烟榻多只烟具比舊時大烟間更加精緻兹被捕房偵知飭探前往抄獲烟鎗十餘支並將王等三人拘獲又有住在小東門外之張朱氏亦在家中私售燈吸被探查獲吊出烟具一併解送法公堂請究王等同供小民等初次犯禁以後不敢再犯求宥判王等三人罰洋六十元朱氏罰洋二十元充公 
[陸軍遣撫調查所紀事]  
　　陸軍遣撫所將第五批受撫人員遣送回籍已誌前報兹聞尙有浙籍受撫人馮豹雲葛登雲黄振球楊國慶四名特派　查員易承恩護送赴浙以免逗遛滬上業於今日起行 
[警務長奬勵偵探]  
　　上海地方警察長景毓華君查得本事務所偵探戴逢春於浦東張瑞英家命盜案内迭次拿獲兇盜顧掌生殷金祥趙阿根陸順堂等各要犯實屬異常出力業已禀准上海縣洪知事於昨日賞給戴探洋二十元以示鼓勵 
[偷賣棧貨之勾當]  
　　招商局金利源六號棧房曾於三月間失竊點銅十八條當經管棧人王玉生投報法捕房查獲竊賊一名拘押捕房候緝羽黨再究在案兹悉此案當行竊之時由竊賊錢小成子陳小桂子等糾合前　銅服之　三等雇用黄包車深夜乘大雨之時探鎖混入將點銅十八條先後竊出先置福佑門口垃圾箱中然後兜銷與小東門外洽興街羅榮生處得洋八百元此次經警廳偵緝隊將錢陳楊三犯一併查獲詰明贓銷羅處乃將羅并獲到案追究原贓據稱早經鎔化乃知照管棧人王玉生適因有事不到由伊父王春廷代爲投案嗣奉諭飭解送地方檢察廳訊辦陳小桂子仍留警廳候示一面着王春廷自行到廳候質前日經檢察官提案豫審之下判將錢楊羅三人分别收押候查明再行核辦未幾法捕房包探持捕頭名片並公文等請將此案各犯帶回法廨歸案訊究汪檢察長准如所請飭將羅錢楊三名悉交來探帶去 
[吞没銀洋之嫌疑]  
　　婦人張奚氏控女子曹芬芳吞没銀洋昨日午後由地方審判廳推事官賀君　　　論該氏訴稱本年陽曆八月八號氏在親戚家摇會得彩共收得會洋一百十元鈔票洋九十元當將一百元放在自已包車中其餘現洋十元並票洋等則藏在衣袋内嗣因車過曹芬芳家門口乃命車夫高阿三暫停入内少憇放在車墊内之一百元亦即取出帶在袋中當時承曹知照謂帶在身畔諸多不便囑我寄放伊家氏允之遂將現洋票洋共二百元悉寄曹處迨後向之索取詎忽抵賴爲此邀同高阿三來案作證請求究追曹供稱與該氏雖係相識但是日該氏並未到過我家亦無寄放銀洋之事　被誣控問官謂該氏曰高阿三旣是爾僱用之車夫則銀洋放在車中何必再行取出帶在身畔氏稱高係替工故難深信問官曰爾旣不信今帶來作證本推事官豈能信之况所控各節毫無實在證據判令分别退去候示 
[私拆墳墓之控訴]  
　　寡婦朱高氏前日扭吳福大王景春二人至檢察分庭訴稱母家高姓有墳墓二所坐落十一圖倪港地方因高姓無後故此墳契張向歸婦人執管今年春間有前清已革地保沈春山即沈瞿國一再勸婦人將該墳拆賣可得善價婦人因墳内所葬均係親長骨殖不忍翻屍露骸婉言拒絶詎沈等膽敢串出吳王二人私將墳墓拆　請爲　辦旋經李　長預訊屬　判解地方檢　　按律嚴辦 
[萬貞永失蹤之口實]  
　　萬貞永住居五區境内向與寡婦萬唐氏軿識已經五年近貞永忽然不知去向其母萬朱氏妻萬奚氏昨糾多人至唐氏處吵閙由該區一併拘送檢察分庭押候預訊核辦 
[縱妓拖人之慣技]  
　　捕房解野雞妓院鴇婦王張氏至法公堂禀稱該氏前因縱合妓女在途拉客拘案罰過洋三元昨晚又令妓女陳秀英在門前强曳行人當經查見拘獲請爲重究張氏供當時婦人有事出外妓女無知誤犯求宥判罰洋十元充公以儆 
[賄囑行兇之辯護]  
　　住居虹口在某洋行爲出店之張小弟因陳伯順在地方檢察廳控李桂生在浦東某洋棧糾衆行兇並被打失現洋十二元一案牽涉業經該廳移請公廨將張逮案判交二百元人洋並保候原告及證人到案預審在案昨由檢察廳派警帶同原告及在押之李桂生到案請訊原告偕證投訴前情訊之張延律師上堂辯稱張係德商用人並未賄囑李桂生毆打原告中西官會商之下判張仍交原保候禮拜六德領堂期解訊 
[閘北不准再開押舖]  
　　閘北工巡捐分局昨出示諭云照得閘北開設押舖前市政廳訂有章程自本分局改組以來亦經繼續辦理在案惟自本年以來添設較多雖經確切查明悉遵地點之限制然市面未盡興盛典業之便民獨少而押鋪之營業獨多苟非停止添設勢必漫無限制兹查閘北界内原有押舖及業經批准者計共十九家除該押舖等有另易業主等　准其換領執照外凡屬界内無論何處不得再行添設以杜紛濫爲此示仰該業人等體周知切切特示 
[竊賊情急自戕]  
　　過犯王毛郎前日下午竊得百老匯路第八百十八號門牌寡婦周任氏家之衣服等物行經西華得路經包探陳雲忠查見正欲上前拘拿詎被竄入該處永吉里張李氏家該探追赶入内王從後門逸出見事不妙抛棄贓物並以洋刀自戳受傷倒地旋卽被探拘獲連同賊物一　　送捕房王送同仁醫院醫治無效斃命後將屍體車入騐屍所昨由中西廨員蒞所騐明委係因傷身死並由捕房將失主周任氏及張李氏等傳案經中西官研訊一過因死者查無家屬諭飭地保報堂收殮發封厝壇 
[裘美根重復出現續誌]  
　　暗殺前浙江先鋒隊隊長陳子文案内之裘美根匿居法租界内業經公共捕房派探前往將救與要證施金德提獲暫寄法捕房押候提回訊究各情已紀昨報昨由捕房將裘施二人押解至公共公廨請究聶裏讞商之美領畢君判仍一併還押候訂期研訊又聞法總巡以裘美根前在滬城邑廟桂花廳被浙省軍探逮獲解浙訊辦因裘在租界犯有暗殺重案故由公共租界張代總巡函請楊交涉員備文往提據覆已在嵊縣押所病故今救又在法界　捕到案究竟前後所獲是否一人抑係同姓同名倘前後係屬兩人則　　執僞皆爲此案緊要關鍵不容稍涉含湖致有枉縱昨特諭飭辦公各華探查訪確情並尋覓熟悉裘美根之人使其辨認以　　　云 
[妓院女傭控告狎客]  
　　浙江路八百十三號門牌妓院内女傭林阿巧偕　洪蘭玉王老三周老三控狎客粤人楊某竊取值洋二百零六元之金鐲等情昨由捕房將楊拘解公堂請究原告投訴前情訊之楊延律師到堂辯護中西官會商之下判楊交三百元人洋並保候訊 
[病犯希圖脱逃]  
　　浦東人王連生因迭次犯案由捕拘解公堂於本年三月十八號訊實判押西牢一年半嗣因患病送請工部局醫院醫治在案詎王於本月十五號夜半在病房挖洞圖逃當被同在病房醫治之犯人王小弟王阿福所見訴由醫生立用電話知照捕房派探將王帶回收押昨解公堂請究先由見證王小弟王阿福並醫院西崽張某偕中西包探禀明前情訊之王連生供詞狡賴關讞員商之美領事博君判王照原斷加押三月以儆 
[押犯鬥紙牌]  
　　沈患昌黄竹平李景文胡子明均因錢　家經公共公廨管押在案詎於前晚在所聚賭紙牌當被駐廨西擔查悉昨將沈等四人帶堂　中西　訊明判各押捕房三天期滿仍送回本廨收押 
[學徒謊報被刦]  
　　崇餘號經理胡啓豐控學徒程松盛將囑往華比銀行兑　現洋之鈔票一百元吞没謊報被刧等情昨由捕房將該學徒拘解公堂訊明判程押限七天交洋再核 
[泥水匠乘車跌傷]  
　　泥水匠施阿珠昨搭某號電車至楊樹浦橋畔車未停妥一跳而下仆　受傷由捕查見車送捕房轉送同仁醫院療治 
[藉端訛詐]  
　　趙仁保前日偕見證王春林王得安至警廳控告李二藉端訛詐等情當送檢察分庭預訊屬實判解地方檢察廳訊辦 
[滬海道尹公署批示兩則]  
　　民人顧信卿等禀請飭丈立界以杜盜賣由禀悉此案前據該民等環禀業經飭行會丈局在案據禀前情仰上海縣知　會同會丈局查明辦理詳復核奪禀抄發 
　　上海閘北押商禀爲破壞舊章妨害營業求飭局援案禁限由禀及抄黏均悉地方視商務爲盛衰市政按地方而伸縮押商所禀各節其中究係是何實情仰上海工巡捐局長細查詳復候核可也禀及抄黏均發仍繳 
[公共公堂瑣案]  
　　海寗路一千三百八十一號洗衣作主王阿水洗衣不潔又塘山路八百十八號洗衣作主黄廷滙擅將囑洗衣服穿着均屬違章被工部局衞生西人查悉昨將兩人傳至公堂經中西官訊明判王罰洋十元黄罰洋八元一併充公 
　　北河南路四百七十二號門牌押店主陳同盛又四百八十二號門牌押店主翁悦豐均因不照工部局所定時刻開門被捕房查悉請廨出單昨將該押店主併傳到案經中西官訊明判陳翁各罰洋二元充公 
　　白勝記木作主白貴福控公聚疇記報關行股東杜芬林經理鄧友芳不付裝修費洋五百元又張霖甫控周效芬不理抵欵洋三百元昨由捕房將該被告等併傳到案請示判分别文保候訊　　林大成布號北洪泰紙店同控林益梅張章盛串竊夏布股票等物消贓於協大布號主鄭仲洪由探將林張兩人拘解公堂押候補提人證再訊在案昨由捕房將鄭送案興林張二人質訊明晰判鄭罰洋十元充公林張還押候傳收買股單之安裕太號主到案再核 
　　匯亨珠寳號控住居城内之婦人李大寶圖吞鑽戒等情昨由捕房將該婦傳案請究被告延律師上堂代辯聲請交保中西官准交妥保候訊 
雜評三（訥） 
[機會]  
　　愛爾蘭以戰事故而得乘機以打消其自治問題波蘭以戰事故而得乘機以恢復其自治主權若中國與戰事無關者也而亦有機會之可乘其一外貨缺乏可乘機以擴張土貨也其二蒙人無助可乘機以取消獨立也（見本日專電）其三吾於夢中得之即收還今日各國紛派兵艦攻取之青島 
[海軍]  
　　中國之海軍從前用之於迎送官場而已近兩年來攻海盜也用之防黨人也用之而海軍於是大忙今又用之以保中立目攻取青島之信急各國兵艦乃紛集於中國之沿海而中國當道亦遂紛紛調遣失艦駐守各口岸以固其中立國之地位而海軍於是更忙雖然此忙碌於國防非忙碌於對内者所可比其愼之 
 
 
 

Page 12

 
 
   
 
 

Page 13

 
 
自由談 
游戲文章 
[縣知事嘆五更] [  東戲筆]  
　　一更涼月廨東邊縣知事若熬煎脚靴手版　袋　　月　　　能　幾多錢知事而今實可憐吸吸　　知事而今實可憐反不如優孟衣冠一藝員片刻工夫二十元吸吸兒呀片刻工夫二十元 
　　二更涼月滿庭除縣　事費躊躇友朋　　婢　　孥食税衣租月俸萬　敷知事而今局促駒吸吸兒呀知事至今局促駒反不如賣笑青樓女校書一夜　頭百萬餘吸吸兒呀一　　頭百萬除 
　　三更涼月轉庭柯縣知事愼蹉跎忍飢耐　撫字　科折扣云何銷金刻有窩知事而今敢問他吸吸兒呀知奉而今敢閣　反不如洋行買辦薪水多一月　餘百磅　吸吸兒呀一月百餘百磁過 
　　四更涼屋西隅縣知事重欷歔鞠躬傑　　　簿書清水無魚弄得口　餬知事而今做得無哎哎兒呀知事而今做得無反不如商埠車夫與擔夫夜歸十萬　青蚨哎哎兒呀　　十萬數青蚨 
　　五更涼日落遥岑縣　　幾沈吟繭絲叢　案牘勞形　費　營驗契問前程知事而今此政　哎哎兒呀知事而今　政聲反不如狗偷鼠竊匿山林坐地分贓數百金哎哎兒呀坐地分　數百金　 
詩選 
[無題] [  佐彤]  
　　天生　質最銷魂透得　風出院門　　新粧容再覩巫山神夢可重温滿絨紅涙情無價一曲奇衫怨有痕身未　樓心早死茫茫綺刧向　　 
　　惱人意緒斷魂記否輕舟訪白門飛語忽來工兹苡賴顔奚　失寒温已驚蝶夢愁風雨又沸　　　　　身世不同遭　合令名空與萬千論 
[舟中即事]  
　　一年兩度此登　載歡娱又載　凉月入江多是色漢雲無兩便成秋鄉心遠逐天邊匯容興　盟水上　漫　　花花　少白　紅　　芳洲 
小説 
[游戲小説哀的美敦書（顔）] [  野民]  
　　蚊　旣退裁軍即下緊急動員令　枚疾走八月一日已抵西境西境　遭兵燹流血遍野我軍士氣大奮八月三日布帳港炮台已用皮紙　　　漏全無一夫當關萬夫莫開蚊軍　　亦難飛皮矣布帳港　臨海滚　閒炮聲隆隆言者不一有謂旼　　已在北海與　軍接戰蚊軍大獲勝捷我國政府否　此等消息蓋我國實未有一軍艦至北海也有謂蚊　見布帳港防守嚴密無計可施　鳴炮以自示其威此説較近情理港外連日　　之聲不絶於耳港内我　乃盒形戒嚴燈堪照耀夜如白　惟蚊　實無一艦　過港口猶之近日爭傳吳淞口外有戰事實則祗聞　聲而不見軍艦也五日忽　蚊國一飛行機飛過港上我軍瞥見當以毒氣　轟擊二次蚊軍飛行機安然無恙最後我軍乃令我國飛行機艘翔起空際前後夾擊并以毒氣砲遥擊之景軍飛行機見我軍飛機翔起回轉　飛下十尺意欲疾　不意適在我軍砲線之内　聞拍達一聲飛行　左翼頓折從空中陰下而此赫赫大名之飛行家已以身殉　矣 
　　我國旣與蚊國臭國　戰各項貿易頓形寥落而生涯之　藝　者　爲新　紙連日我國京城勞動社會人賣報之聲溢於里巷我國泰晤士報已發行號外其外續山者有臭　戰報蚊　新聞報紙不下數十種然皆千篇一致不過路偷之消息耳 
　　臭國戰報中有餘談一則　解人頤則述臭皇之　史也其　　臭皇格利得年五十四　臭京席　人也格利得初爲窶八子父名黑　鐵工也早没母利甲格氏以寡再醮格利得年十四矣時臭國適　芥蠅　開戰芥　軍强甚臭軍屢敗　蒼軍　臭京蒼軍有大將曰　德來勇士也臭　將士死於其手者項背　　格利得方爲臭營中副將來文禮牧駡來　禮與　德來戰　　失灰晰髮逃歸營中臭國歴史向以戰敗失盔爲奇恥　文禮以勇見稱　中坐是名大挫文禮鬱鬱不樂某夜　明　步營　明然長嘆格利得進曰丈夫不能爲　殺賊乃以長嘆退敵耶文禮駭視之馬童也奇其言乃僞怒曰汝童子烏知國事格利得昻然曰將軍爲國之勇士一旦敗於稚子之手身敗名裂不可復挽將軍尙以童子視我耶假我鎗一馬一我爲將軍斬豐德來之首至於麾下以報將軍一敗之仇文禮愈壯之竟允其請格利是挾戈　　而出時天已大明格利得直拆蒼　大呼　標來就死豈德來聞呼亦馳馬　出見其童子也易之笑曰汝乳臭小兒乃亦欲就死耶格利得大怒曰汝以予爲童子乎汝敢棄　　鞍坐俟子　前　予手搏勝吾者吾服汝矣　寄來即棄鎗笑曰汝速棄鎗　未畢格利得　馬而上一　直洞豐德來之胸豈德來已沐血馬下矣格利得旣刺　德來乃大呼臭營家士出　　　之蒼　大收臭京圍解臭營中皆奇格利得裕利　遂以軍功封大佐值臭國大革命之　格利得乃以兵逼皇帝駱斯里　　而目爲皇帝時年二十矣格利得即位　情　治重工畢國中器械乃大精利中華民國三年西曆一千九百十四年八月十九號星期三舊曆甲寅六月廿八日共四張一千九百七年乃　新式利口　甲鎗屢出兵攻大人國毁其　　　用大充此次大戰爭臭皇蓋早落挑釁　志也 
　　景　旣不得志於布帳港恐失我　之交好蚊　外相康歸連氏乃宣言與蒼蠅　聯盟宣布中立臭國之右援已　然蚊國雖宣　中立而布帳港外之袍聲陸續　絶　蚊　　計甚多陽爲中立陰製吾　軍之时也我國　府亦知其　乃　第十師團趨　布帳港旌旗横空烽火速天布帳港之固乃如鐵　會蚊國皇帝乞米乃得第一殂十乞米乃得第二立國亂大起軍　乃悉　回而港外時聞一二　　之　則蚊　之巡洋　也各蠅國皇帝黑頭施格夫初持首尾兩端　　蚊軍不利乃完全宣布中立面臭　之左援又絶我兵乃悉力以攻臭國矣 
　　八月十五日總統下全　海陸軍動　令第一師　第二師　　三　圍第四師團陸續向席假出發我軍已　廣　數日　獲　　賭後軍至士氣乃大　　臭軍見我軍之衆而已援之絶也兵氣大沮席雙入夜全布　慘之象臭軍有夜遞者八月十八日第五師團續至携有林文烟式野戰砲當日轟奪席堡附近之砲臺臭軍死傷不計其數八月二十一日第六師團　携有雙妹嘿式大砲全軍合　席堡　臭皇之末日至矣臭軍嬰城固守我軍乃以大礦野戰砲臺擊之彈落如雨自晨　午不息臭軍大潰自京　台悉爲我軍所奪臭皇微服出逃爲我軍後隊所獲當即處以死刑而　轟轟烈烈臭國之拿破崙乃騎鯨而西去我軍旣入臭京屠殺臭民不遺餘類居臭京十日我軍始未命班師正是十萬大軍齊奏　王　　得臭　回（完）（不受酬） 
[俠女花彈詞五] [  東埜]  
　　那時秦老夫忽然　身　啓素珠老涙横溢的説道哎　兒呀吾不曉得你有這一回事如今聽得于心裏好病又回頭　懷壁説道先生大　旣保其軀又全其節結草啣環豈足　報懷壁　　了幾句又笑着説道吾生平浪迹天涯那一件　不　做　只有　跪地乞憐之事　算是個破天荒秦老夫人聽是愈加不安垂　却在旁邊笑道懷壁先生請你不要説嘴了將來如玉姐姐　戲一振跪池譜上怕你不做個陳髓季常麽説得衆人哄堂大笑如玉也笑道崑劇倒不曾演過那洋劇中戰皖城一齣吾倒　喜歡看可惜吾没有跟福未得　目呢説得衆人又大笑起來馮家嫂嫂就向素珠説　　姐那副伶牙利齒吾和你素來吃他的虧誰知如今也遇着勁敵了懷璧又笑這諸位勿簿且聽吾説吾自從那晚和素珠姐姐開賊布公之後心裏如釋重負　則形影相偎掩人耳目夜則枕衾異處力避蠟疑到得京裏原想尋着振亞无生交代清楚仍到　浪遊獨行其素豈知　波突起　案　生　翁失馬反因此得與如玉姐姐相遇豈不是三生石上姻　迹定的麽吾所以勸振亞先生早　並無他故只因吾匝月以來枕席之間心如　旌背如芒刺實在有些受不住了就是素珠　　的心理也未始不同吾一樣吾但　早弛負　所以出此下策的吾言盡於此請　位原諒則　　　就另外揀隻椅子坐　素珠却又立起身來説道我現在　　如玉妹妹原諒吾還　移花接木之計並不是要嫁禍妹妹只　妹妹自已向晋陳説你們　　人　深　重情　　　　　姻緣那裏分折得　况且傳　玉三字千古艷稱我　然愚姦亦安有不　成人之美的不遇懷壁先生是男是女吾一則羞於啓口二則恐妹妹多心疑懷壁先生和吾是一　甚麽人早説　　機或至决裂所以不敢預告　妹妹自已去　中換　只此一　未免抱歉原諒與否只好聽妹妹的　了説畢仍　坐　那時垂碧又笑道怪道呢吾想如玉妹妹不過　受虚名何以今天早上這樣羞人答答的不肯見吾吾心　　　疑　他素來豪爽今天忽然老嫩起来必定有個緣故謹　他　經　　個銷魂了　幾句話一説衆　都立起身來　　　如玉仔細看時但見他的花顔果然和昨宵不同了 
　　　　雲　貼　姿深淺眉痕畫入時眸子　來　　玉　唇紅不　胭脂含情脈脈嫣無語想見他一點芳心不自恃今日居然作娘子昨宵猶女孩兒十分春色横眉黛萬種柔情付酒巵顧　猶歌金樓曲泥郎同賦定清　從知眞個銷魂後不數相逢木嫁時無限恩情無限意宵來只有兩心知這呌做才子佳人信有之 
列位聽説俠女花這部書其中情節曲曲折折到得後來各人子他一個好好結局列位聽得有情人都成眷屬想也滿意不過懷壁　　怱而　男怱而是女怱而又是男像他這種裝神作鬼將來難保不更有變催　竟他是男是女作書的也不敢下斷　待吾異日踏逼天涯尋得了如玉問他一個仔細他和懷壁同衾合枕天天在一床上睡覺懷壁究竟是男的還是女的　他應該曉得讓吾問明白了當再告訴列位現在時候不早在下的妻子也在家裏盼得慌了待我回去安慰他一下子列位先生再會了（俠女花彈詞終（二（ 
[蘆中人原名Silss　Maruer] [  英國女小説家Geirge　Ekkuit中華林竹賢譯]  
　　第八章（續） 
　　葛茀蕾旣别白理士馬遲　懶久途返舍私念事已如此勞雖再瞞老父　告之必　其怒然明早必别付租金其時亦終難隠諱繼思若告其父以登士事登士出亦將反噬姑自承傳勒租金被已耗用自虔素無過犯或邀老父見原然　蕾操行薄弱時變宗旨且葛翁平日習見其子外出登士及野駿不返司空見慣並未注意葛茀　即思趁機隠諱使俟時異事移再爲設法姑思今日自承寶極好機會且將來登士出現時变難保不水落石出並　他日　婦（即其私蛢之婦）舉發則更爲不佳故斯時茀蕾之心殆如軸轤上下無片　寗　恃老人性質寛猛不均任其子狎蕩不加約束然一朝四事觸怒則又鋒鋭莫攖茀蕾知之甚審又知其父必願其娶婦成家决不屏逐長子而致家庭醜史貽　鄰里設想及此又似有恃無恐種種幻想往復臘中夜漏更殘方入黑甜鄉裏及醒天尙未　回思昨夜所定方針又覺不妥於是專以　　者想萬不能自承過失祗好以罪名嫌於其　一而息老父之怒便不長怨聲士耳苟登士稍　始歸者風吹雲散事已淡忘將無碍矣孰知葛登士于　于　滿載而去長眠千古久假不歸耶葛茀蕾一念之差竟遺終身之憾能不悲哉 
[徵文廣告]  
　　目由　　求游戲文章酌定　例如左 
　　勿損壞個人名譽勿攙入淫詞穢語篇幅宜短謄寫宜清楚不受酬者請於篇末自行注明受酬者取列一等每千字酬銀五元二等四元三等三元四等二元五等一元 
 
 
 

Page 14

 
 
   
 
