# 1912 - 69 - 4914034

 

Page 1

 
 
評論 
[唐紹儀出京南下感言]  
自南北統一共和告成而袁大總統受孫前總統之推薦並叅議院之同意正式受任組織臨時政府電商南京委唐紹儀爲國務總理於是海内人士熙熙　　以爲治安有望一掃革命專制之習今而後或可振大漢之天聲揚榮光於靡旣矣然微聞南北兩方頗有因此而叢生爭執者國都地點旣因南北互爭之故京津保諸兵士誤會起釁搶掠横生南中諸君子眷懷大局不忍使吾莽莽神臯將或陷於無政府之地位即日建議規定北京此不可謂非南中諸公之讓德令我四百兆人民食德飲和以享共和之幸福者也 
今者國是大定唐紹儀受任南下又將組織新内閣矣此後民國之作新國務之良楛行將於新内閣基之内閣得其人則庶績咸熙治臻上理而袁大總統之令譽絕後空前蜚聲東亞行將爲不世出之一人海内蒙其利人民食其福内閣不得其人則庶事叢脞民國之前途或將因此而大受其損害即在異日之光復史亦且執此而爲袁總統病嗚呼唐氏勉乎哉我國四萬萬人之樂利胥托基於此矣 
　　雖然及此組織未定之時而朝端之物望聚議紛如朝馳一電焉推薦某某暮設一會焉公對某某一若南人之賢俊見厄於北北方之碩彦不容於南者然彼此互相更易互相商榷臨時籌備處之擬議南京參議院之會商孰得通過孰不得通過疇獲位置疇不獲位置若者以聲望最高之人而不可必得若者以運動靈敏之人而驟得大望曠觀未來之新内閣不啻世界一大運動塲也吾憂之吾重憂之吾不識唐總理於此其何以一秉至公顧全大局副南北兩方面之希望旁求俊彦造福斯民也與 
　　抑吾竊聞之意見者肇亂之媒統一者共和之福民國而不統一則已民國而統一則南北兩方面 
相提相𢶮締造民國已無復斯須意見之可言矣苟其人而有叅政之學識也則無論其在南方在北方皆可以膺担任國務之選而無所於讓苟其人而無叅政之資格也則其人雖或南總統之心膂北總統之股肱亦不可以加入臨時政府之列而嫁禍斯民即我南中諸君子亦當兢兢業業效孫總統禮讓之高懷視國務爲服務以表白其大公俾環球列國知此次起義非役役於一人一家之私使無或以意見而肇亂端致唐紹儀此行或以偏黨而貽譏也則民國幸甚共和幸甚 
要件 
[中華民國臨時約法（續）]  
第二十條　參議院得自行集會開會閉會第二十一條參議院之會議須公開之但有國務員之要求或　　　　　出席參議員過半數之可決者得秘密之第二十二條參議院議决事件咨由臨時大總統公布施行第二十三條臨時大總統對於參議院議决事件如否認時得　　　　　於咨達後十日内聲明理由咨院覆議但參議院　　　　　對於覆議事件如有到會參議員三分二以上仍　　　　　執前議時仍照第二十二條辦理第二十四條參議院議長由參議員用記名投票法互選之以　　　　　得票滿投票總數之半者爲當選第二十五條參議院參議員於院内之言論及表决對於院外　　　　　不負責任第二十六條參議院參議員除現行犯及關於内亂外患之犯　　　　　罪外會期中非得本院許可不得逮捕第二十七條參議院法由參議院自定之第二十八條參議院以園會成立之日解散其職權由國會行　　　　　之 
　　第四章臨時大總統副總統第二十九條臨時大總統副總統山參議院選舉之以總統四　　　　　分三以上出席得票滿投票總數三分二以上者　　　　　爲當選第三十條　臨時大總統代表臨時政府總攬故務公布法律第三十一條臨時大總統爲執行法律或基於法律之委任得　　　　　發布命令並得使發布之第三十二條臨時大總統帥全國海陸軍隊第三十三條臨時大總統得制定官制官規但須提交參議院　　　　　議决第三十四條臨時大總統得任免文武職員但任命國務員及　　　　　外交大使公使須得參議院之同意第三十五條臨時大總統經參議院之同意得宣戰媾和及締 
　　　　　結條約第三十六條臨時大總統得依法律宣告戒嚴第三十七條臨時大總統代表全國接受外國之大使公使第三十八條臨時大總統得提出法律案於參議院第三十九條臨時大總統得頒給勳章並其他榮典第四十條　臨時大總統得宣告大赦特赦減刑復權但大赦　　　　　須經參議院之同意 
第四十一條臨時大總統受參議院彈劾後由最商法院全院　　　　　審判官互選九人組織特别法庭審判之 
第四十二條臨時副總統於臨時大總統因故去職或不能視　　　　　事時得代行其職權　　第五章國務員 
第四十三條國務總理及各部總長均稱爲國務員第四十四條國務員輔佐臨時大總統負其責任第四十五條國務員於臨時大總統提出法律案公布法律及　　　　　登布命令時須副署之第四十六條國務員及其委員得於參議院出席及發言第四十七條國務員受參議院彈劾後臨時大總統應免其織　　　　　但得交參議院覆議一次　　第六章法院第四十八條法院以臨時大總統及司法總長分别任命之法　　　　　官組織之 
　　　　　法院之編制及法官之資格以法律定之第四十九條法院依法律審判民事訴訟及刑事訴訟　　　　　但關於行政訴訟及其他特别訴訟别以法律定 
 
 
 

Page 2

 
 
　　　　　之第五十條　法院之審判須公開之但有認爲幼害　寗秩序　　　　　者得秘　之第五十一條法官獨立審判不受上級字廳之干涉第五十二條法官在任中不得減俸或轉職非依法律受刑罰　　　　　宣告或應免職之懲戒處分不得解職懲戒條規　　　　　以法律定之 
　　第七章附則 
第五十三條本約法施行後限十個月内白臨時大總統召集　　　　　國會其國會之組織及選舉法由參議院定之第五十四條中華民國之憲法由國會制定憲法未施行以前　　　　　本約法之效力與憲法等 
第五十五條本約法由參議院參議員三分二以上或臨時大　　　　　總統之提議經參議員五分四以上之出席出席　　　　　員四分三之可决得層修之 
第五十六條本約法自公布之日施行　　　　　臨時政府組織大綱於本約法施行之日廢止　　　　　（完） 
[專電]  
　　各國政府因中國改爲民主政體將來交涉事件宜加愼重大半擬改派大使 
　　聞美公使有電致其本國政府謂北京秩序已復大局漸定請卽提議承認中華民國 
　　袁總統面囑唐紹儀君内閣人員可與南中妥商選派毋生意見惟陸海兩部關係尤重須擇素負人望素有經驗之人員以爲對内對外之備 
　　袁總統擬俟借欵成立後先撥二三百萬接濟南京軍餉以免再蹈北京覆轍（以上北京） 
　　聞藍天蔚君因海軍中人反對擬改委爲陸軍次長海軍總長或仍以程璧光充任 
　　南京政府中人對於新内閣之位置多數不願連任（以上南京） 
　　林激眞兵隊現在各街道分叚把守礮臺時聞礮聲 
　　連日斬决叛兵頗多人心漸見安靜（以上汕頭） 
　　浙省統捐章程因須與商界議改尙未頒布 
　　嘉興塘栖鎭扣留紙木貨値銀十萬財政司已電飭放行（以上杭州） 
[公電]  
　　下關海軍協會電各報館鑒昨日爲海軍總長事駐寗海軍全體將校特開大會到會者數百人同聲一致僉以海軍總長非海軍宿將不能勝任尤非薩君鎭冰不足稱職藍君天蔚爲陸軍人員非海軍出身若发領袖海軍勢必敗壞全局滿清滅亡前鑒不遠公同决定　旨誓不承認海軍協會同人叩篠 
　　南京鐵道營長電各大報館轉孫大總統袁大總統黎副總統陸軍黃總長交通于次長叅謀部衛戍總督第三師長交通團長公鑒各國鐵路隊直轄軍事最高權之下民國新建正宜取法以收實效前奉令組織鐵道大隊應選子弟皆富有經騐屢求一試未能實行即有建議亦苦於層層阻格所由成軍兩月依然困守才不勝任於此可見因愧生憤因憤致疾若再尸位貽誤非輕謹請准予辭職大局幸甚陸軍第三師交通團鐵道營長徐策 
　　南京浙軍參謀部電民立報館時報館曁各報館均鑒頃閱貴報載有在寗各軍領袖聯合反對段軍統爲陸軍總長一節敝軍朱司令已於寒日因公赴滬即留守各將校亦未參與反對之議恐係傳訛特此聲明浙軍參謀部叩巧 
　　宿遷軍界電陸軍部長黃曁各都督各軍司令各報館鑒清帝已宣布退位何能仍駐北京彼族自有舊土自應退回長白否則於共和進行諸多窒礙並聞臨時政府擬設北京若是則人心趨向一如舊日以上兩端敝軍將士皆極端反對究竟曾否議定望火速電示以慰軍心切盻浦揚鎭寗滬聯軍總司令孫岳參謀長李鼐揚軍旅長米占元鎭軍團長臧在新寗軍團長謝時同叩銑 
　　天津電上海陳都督鈕次長鑒今午日兵爲中華報亦登日兵槍斃華人事集三十餘人蜂至該館用武當經法總捕捕得一人日人如此舉動顯背公法除開會公决外煩乞速爲宣布維持乾二 
　　大通皖事籌辦處電上海皖南同鄉會曁各報館鑒頃見三月十七號共和急進報南京來電有都督府轉寅生與靜臣商定取銷大通軍政府等語黎君受皖南父老昆弟委托保衞桑梓維持治安現大局粗定人心未靖土匪蠢動正資鎭攝萬無驟聽取銷之理該電顯係造謠圖亂軍心乞登報並設法維持爲荷皖事籌辦處江謙余峻吳鵬胡文研肴芳黃鐘藻等公叩巧 
　　資州張都督電孫大總統程内務總長參議院四川議員熊成章李肇甫吳玉章武昌黎副總統各省都督各報館鑒成渝合併前經全權代表張治祥朱之洪雙方通電其條約第三條認兩都督爲正副都督由兩處各部院職員票舉以定正副今我渝實行合併培爵已首途赴成自分德薄才鮮倘有隕越外無以報諸君子艱難締造之苦心内無以慰七千萬同胞之希望思維再四甚欲召集人民舉賢自代以戎馬倉皇勢有不可今關隴危殆甘新未平靑海西番頑梗不代而四川經屢次亂離之後火熱水深傷夷未復外交内政亟宜整理以舒民困正都督一職非雄才大略者不能勝任培爵已推尹君昌衡爲蜀軍正都督培爵囗囗尹君之德爲副都督勉盡國民之責一俟大局平定仍賦遂初爲民國自由之民以觀郅治之盛除電告尹君外謹此奉聞蜀軍都督張培爵 
　　上海潮州會館電香港南北公所諸同鄕鑒刻承聚和堂篠電林軍抗令統兵佔汕開炮擄搶商民慘斃多命確否電復 
　　香港復電法界潮州會館諸問鄕鑒篠電確望速設法拯救旅港南北行叩巧 
　　旅滬江西同鄕電江西民報轉議會及各公團鑒我贛軍政亟宜統一常州總司令長趙君樂羣陸軍專門畢業南京漢口迭著戰功茲鎭常州民安匪靖吾楚有材轉爲晋用殊屬可惜現公推趙君回省任軍統職務以收統一之功乞求同意造福我贛旅滬同鄕會廖國仁黃日華胡飛華實等公叩 
　　上海鹽業協會電北京袁大總統鈞鑒民國成立百度維新查鹽業一宗固在整理之列但非調查各處實在情形不能遽然各自更變且鹽稅爲前清收入首位關係極爲重大將來稅制必有統一方法祈電各省都督於國會未决之先鹽業稅制暫仍其舊以維國稅而衛民生鹽業協會叩嘯 
[譯電]  
　　美國銀行家斯乞夫君宴待新任駐美日本大使珍田男爵即席宣言謂美歐銀行家已允邀請日本同紓中國經濟之困難日本爲東方最大之和平保障以日代俄余殊心慰（鈕約） 
　　德亞協會舉行常年宴會時中國公使梁誠及日本使署參贊某君均在座德國陸軍大將戈爾攷男爵爲主席曾宣述中國近今發展諸事頗有嘉讚之詞 
　　俄國已正式聲明未在西南諸省徴集大軍 
　　意國報紙皆詳載行刺意皇一案謂與土耳其靑年黨有關 
　　葡政府宣布英葡聯盟協約兩政府允於外兵侵入國境或殖民地内彼此以兵力相助英國並允如西班牙法蘭西侵入葡萄牙之殖民地則先以調和繼以兵力干涉（以上柏林） 
要聞一 
[六國銀行團投資之爭議]  
　　字林報載北京電云六國銀行家聲明唐紹儀曾請各銀行家出資以濟中國急用唐氏并將應用欵項之數目及現有之財力詳晣告之惟未言及與比國商訂借欵一事 
　　六國銀行團因知中國大局甚危且旣均投巨資於中國自當儘速恢復盛况以求彼此獲益故不避困難豫先付款並允資助中國至陽曆六月底爲止 
　　六國銀行團皆謂唐紹儀與比國商訂借欵一事殊失信實之道葢各銀行先付之欵雖言明併入將來之大借款内而並未卽有抵押物各銀行旣優待中國若此唐氏何必復求助於他人耶 
　　前星期六日應付之欵一百萬兩並未照付今須候各該本國政府發下命令再爲遵行 
　　各銀行家并未指摘袁世凱君大約此事全由唐紹儀一人主持說者謂袁世凱不幸而爲左右所悞致以蔑視各國第一次經濟之助力大損各國信任新共和之意志云 
　　此事結果或將使大借欵合同條件格外嚴密蓋今能接濟中國急需者惟此六國耳 
　　文匯報載北京電云唐紹儀君與比國銀行訂定借欵英金一百萬磅四國銀行團對於此事大爲忿怒因此事與各銀行前訂之合同抵觸也 
　　唐紹儀與比國銀公司所訂之借欵南京參議院尙未認可大約將來總可通過唐紹儀君今日（十七日）已取道天津前赴南亦矣 
　　濟助比國銀公司之人以伏司君爲領袖恐未必能付出約定之數并聞倫敦東方銀行及北京沙遜洋行皆預其列 
[北京變兵潰散之下塲]  
　　前紀三鎭變兵分四路出城一節茲聞在津作亂者爲南路之兵係由豐台赴津其赴西路之變兵有一百餘人行至京漢路站欲奪車赴保經查車某西人以其人數過多恐傷搭客只允騰出兩車爲之載運物件不允運人旋經多方交涉允載二人看守物件不意該二變兵在車中仍不安分欲搶刦搭客行李該西人大怒卽將二變兵逕由車上摔下腿骨皆折而火車已飛馳去矣車中所載物件不知爲誰所得或謂京中所謂奪回　干萬者卽此項也 
　　至赴東路之變兵（出沙窩門者）行至通州本欲再搶見有毅軍八營在彼駐守保護始未敢暴動此路變兵共有二百餘名隨由通州往東行至鄕河縣地方見市面稍爲繁盛盜心又起幸各村民事前早有所聞此時見該軍隊旣無軍官率領又多穿便服物持槍械必爲變兵無疑乃卽召集全邑百數十村鄕團分持抬槍快槍等械設伏以待及晚十一點餘鐘變兵赴村行搶時鄕團驟起四面兜擊將該變兵等二百餘名全行圍住約戰一小時之久當塲擊斃四十餘名奪獲快槍一百二十餘枝變兵知勢不敵始將在京所搶重量金銀器皿等物一律抛棄而逃經鄕團追擊三十里始各回村次日該邑紳士除將　枝送至縣署暫行收存外其餘財物則禀明縣令分給鄕團作爲獎勵品 
　　其赴西北兩路之變兵内有輜重營兵於起變時尙携在輕便快炮一尊是以赴各鄕槍掠時輙以炮擊全村相恫嚇每村强索數千元數百元不等然此項變兵爲各處鄕團殺斃者亦復不少此乃變兵之下塲也 
[兵變中之閒話]  
　　叛兵入齊化門後一隊入南小街一隊往四牌樓大施搶掠伎倆聞麕集世續門前者（燈草胡同）約數十人然世之爲人尙忠厚叛兵平日亦有所聞遂由某排長向閽者婉言此次叛變係出於萬不得已懇求中堂假以路費若干目兵等莫不感激大德云云嗣與以五千金叛兵乃四散而去 
　　禁衛軍原在西苑北苑駐紮兵變後奉總統命令調入京中以資彈壓甫經開到三營外交團出頭阻止謂三鎭旣已譁變北京卽不應再調重兵於是其餘各營又中途而返 
　　齊内南小街竹杆巷某宅度支部之司員也二十九號有叛兵十五人入門借錢某君延之上座奉以茶酒某兵口操山東音曰（我們這回亂搶實在是他們逼的你老要有富餘錢借給我們衆兄弟作個回家的盤費我在山東曹州府住將來你到了我那小地界我必要加倍的還你實在對不住的很）語罷完爾而笑（某君答以我本無錢諸位旣來張口我必盡力而爲遂與以銀百兩洋數十元並衣服四袱各兵歡謝出門而去逾時又送還包袱一個且向閽者曰（這一包袱留着你們穿吧）某君啓而視之則數十雙襪子也 
　　當第三鎭叛兵初起時毅軍向姜軍門要求云第三鎭兵已經搶掠我等亦要利益均沾不能讓彼等專利言罷出鎗相指意在要脅姜即下馬對衆言曰我等患難相處多年庚子以來名譽最著今若因此一旦名譽全失實爲不値乘此盡力彈壓地面將來吾軍名譽必更占優勝爾等寒苦我所深知爾等如此行爲不過欲得財物耳俟此次亂事平靜後我之身家財産誓願出與爾等共之如有誑言誅我母悔爾等朝夕相隨必信我不爾等欺也衆毅軍聞言甚形感服乃各按秩序而出 
　　昨日禁衛軍見有軍人自太廟後門而出携元寳向市閒換洋異之因在太廟查搜果獲三鎭叛兵三名並起獲贓物甚夥所謂禁内者而疏忽若此異矣 
　　上月二十日起北京市面稍爲平靖各商舖陸續開市漸有恢復舊觀之勢五色國旗又飄揚於各巷矣乃昨日午正各巷商舖忽羣將國旗摘下一律閉門詢其爲何茫然不知復詢守望巡警亦莫明其妙後由警察勸告始行一律開門照常營業調查謠言之由來係一兵士在大栅欄雇人力車因爭車價稍起衝突各人力車羣相逃竄於是謠言大起幾致震動全城云 
[宗社黨之餘孽]  
　　升允反抗共和挾兵自逞屢紀本報茲又得京函云甘督升允次反對共和實受宗社黨之運動該黨首領鐵良曾賄以金三十萬兩囑其帶兵北上擾亂大局故日來甚形猖獗北政府已屢接警報袁總統連日在府召集各部首領開會密議籌畫對待方法刻聞已派定陸軍部司令長錫君康爲赶速督率可靠軍隊前往迎敵堵防 
　　宗社黨總首領鐵良在東三省種種籌畫迄未少懈日前（三月八日）又邀集各滿奴秘密談話探其内容係籌畫進兵攻擊地線及力破民國種種進行并聯絡内地頑固軍隊爲内應與商借俄兵諸大問題其勢甚形猖獗我民國若不早爲設法撲殺此獠則後患正未可言也　　又得一消息董福祥之子董超與大阿哥等携帶軍械督率精兵已到奉天秘密投入鐵良部下故於昨日（初十日）特開會議時董超挺身直言曰區區一北京何足掛念吾帶數十名兵即可恢復大清矣其大言不慚冥頑不靈如此 
[汕頭兵亂之眞相]  
汕頭自兵亂後市面異常恐慌銀莊及大商號均不開市現各要塞均已戒嚴卽通衢栅欄亦均扃閉嚴密疊以沙包日間僅容一人出進之路茲將其肇亂之遠因略陳如下 
林激眞君係同盟會老會員曾偕陳競存都督光復惠州林即留鎭該處然惠屬地瘠民貧遠不若潮之富庶糧餉難籌以致軍隊時呼庚癸而又有不逞者從旁挑唆不奉都督命令意欲移鎭潮州當於支歲杪租賃商輪滿載軍士由海道來汕事爲旅港潮汕商界所知馳電各處設法阻止汕埠領事團亦出而干涉就中推英領爲首因林所雇者係該國商輪恐該軍抵汕或肇爭端於國際關係有碍特派兵艦至口外攔截林船進口相 
持兩日林乃變計折回在中途登陸潮軍聞風往阻不知如何互起衝突卽時宣戰彼 
此互有死傷林隨率衆五六百人由他道抵 
 
 
 

Page 3

 
 
汕駐紮審判廳汕頭商會曁潮屬各軍隊均派代表與林磋商冀能和平解决一面電省議會請問都督如何辦法都督電令林君即日離汕如不遵令當派新軍勦除云云林不從駐汕如故而各處匪徒已有乘機而起之勢地方殊爲可慮想林君與陳都督均抱人道主義終必能和平解决顧全大局不使人民遭難也 
[王天縱眞英雄也]  
　　前日袁總統派農工商部司員劉鵬翔赴豫收撫王天縱頃得豫省確信劉到河南逐日與地方官紳計議均言王天縱非流寇可比治軍甚有紀律部下亦多懷才積學通達時局之人陰暦初九日劉遂與王相見告以大局已定袁總統有意收撫情形王深明大義情願就撫並言余本非反對共和者但爲人道抱不平耳劉深器之王當允將河南陜州汝州南陽一帶綠林中人酌量招撫遣散且言軍隊用以對外非以對内今後不論何事誓不以所部殺本國人卓哉王君眞英雄也 
[南京軍政紀]  
　　陸軍部將所有軍隊已編成師團者共有十六師其編組如左第一師長高佐國（駐浦口即柏軍）第二師長朱先志（寗軍）第三師長陳懋修（寗軍）第四師長孫棨（以淮上軍編成）第五師長劉毅（以光復軍蘇軍第一旅編成）第六師長朱瑞（浙軍）第七師長洪承點（以贛軍滬軍先鋒隊編成）第八師尙未成立（擬以安徽陳裕時一旅先編入）第九師長鄭爲成（以許殿爵張性兩協編成現駐淮安）第十師長吳紹麟（一旅在上海一旅在南京卽滬軍）第十一師長徐寳山第十二師長章梓（均駐揚州）第十三師長未詳（江西軍編組）第十四師長許崇智（福建軍）第十五師長孫萬福（一旅駐蕪湖一旅駐廬州）第十六師長顧忠琛（以滬軍進行隊及鎭江巡防營編成）其中一四九三師歸柏軍長文蔚節制十及十二兩師歸徐司令寳山管轄 
　　第一軍長柏文蔚君因軍團司令部本爲戰時編制現大局已定全國軍隊甚多如果將來國防計畫上决定以軍團爲戰略單位則平時宜設軍團司令部如以師團爲戰略單位即可不用此機關故於日前面謁陸軍部黃總長將此意申明擬將軍團司令部名義取銷當奉總長命暫不取銷故一四九三師現仍歸柏軍長節制 
粤浙柏各軍司令官因唐總理到寗組織各部完善後中央機關卽須移動北上届時南方驟失軍事統一機關恐各軍隊藉此鼔噪發生意外問題爰於前日軍事會議時提出此件擬於政府未移動之前即將此項軍事機關成立以便各軍有所遵從致因此紊亂秩序 
　　浙軍一鎭已由宿州調回步兵一標駐紮鎭江另有步兵一標則開回浙江嘉興駐紮以資鎭壓地方尙有兩營駐紮上海其餘步隊及騎砲工輜各隊均分駐於寗省城内 
　　粤軍第一鎭各部隊仍在徐州宿州一帶駐紮其馬隊一標（四隊編制）所需馬匹悉在宿徐一帶就地購辦已於日前開回南京駐紮珍珠橋前第九鎭砲標營房内 
　　第四師長孫棨君因在安徽都督府辦事公務甚忙尙未到任現歸第一軍團長柏文蔚君兼理日昨已委郭君世綸充當該師正叅謀官前赴浙淮鎭組織司令部籌辦一切事宜 
[南北合選國務員咨文]  
孫總統咨叅議院文云茲得北京袁大總統來電按照初六經參議院議决第四條受職後將擬派各國務員姓名電知參議院求其同意等因國務總理經參議院電復同意茲將擬派國務員開列於下外交部陸徴祥内務部趙秉鈞財政部熊希齡敎育部范源濂陸軍部段祺瑞海軍部藍天蔚司法部王寵惠農林部宋敎仁工業部陳榥商業部劉炳炎交通部陳其美郵電部梁士詒以上各伏乞酌核如不合者卽希更正咨送參議院求其同意等因准此合行咨請貴院查照辦理 
譯林（蘇譯） 
飛行家之進步（續）法德兩國不久將以航空術爲專門兵科之一法國現由各兵科中選拔將校入飛行學校因此將校五十名下士五十名一時皆令其罷職而入學校至充指導之任者則在削倫有一海軍大佐在子愛有一步兵中尉在塞脫西而有一技師在愛坦而有一殖民地步兵大尉在比司克那有一騎兵又法國將校中得有飛行俱樂部證明盡者現有一百五十人英國飛行界之進步甚爲遲緩本年豫算航空費約十一萬三千磅以上已編成飛行隊一隊選拔將校中飛行家一百名使之練習現在陸軍中有各種飛行機十五隻空中船二隻現更計畫加造飛行機若干隻可爲飛行事業膨脹之基（未完） 
[清談]  
王天縱本綠林中人其從前有無宗旨不得而知而自民軍起義以後則固以推倒專制政體剗除汚吏暴君爲已任者矣大抵人道一日不絕於天下則專制政體與汚吏暴君必不容一日再見於今後之世界善夫王天縱之方曰我本非反對共和者但爲人道抱不平耳使天下之人而人人能爲人道抱不平則政治之進化寗但如法美之所謂共和國者即進而爲社會黨之理想之大同世界亦無難一蹴至耳 
嗚呼人道我見汝復生嗚呼人道我祝汝不死 
[小說]  
俄王之偵探（三十一）（無名） 
何突老夫的年紀比密烏蘭爾爲長大槪總是其父來脫考脫的老友來脫考脫嫁女於何當有深遠之意故不惜以女爲餌蓋因當時以兒女求富貴者世俗之通病也密烏蘭爾口雖未言面上時露憂愁之色心中似有萬公煩悶且此煩悶每有欲訴不能之苦此等情狀余悉以體驗得之余每欲一探其胸臆然屢欲問而屢止恐生彼之疑反或因而生阻因余不應於初次見面時以綠蠟之事問彼也是日遂各無事而散過了數日何突老夫果然一去不復再至余因待坡之來遂稍淹留於我舅家探知來脫考脫一家郤係上流人士其好客人我舅父家數請他們來打球或茶會或晚餐來脫考脫等也常請我們前往每來往時女客常在坐因此我有機會得和密烏蘭爾交談密烏蘭爾知余未娶然亦不避余好與余同遊密烏蘭爾善放烏槍常偕余同至水草地獵鳥但其父來脫考脫極不喜余雖亦時常請余至其寓中只以我舅父之故連類而及出於必不得已也觀其一見余而面卽設法躱從不與余深談已可槪見是必因余之原委賴方已經告之故彼視余亦與賴方相等雖然來脫考脫旣有厭余之心郤又引起探彼之心矣余嘗私自窺彼行蹤見彼常一人踽踽獨行且行且思偵之旣久得一異事 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[廣東軍隊大激戰]  
粤省自三月九號（舊曆正月二十一日）起陸軍與惠軍連日大戰茲將其詳情彙綠如左 
　　九號之戰惠軍統領王和順日前面　陳都督申　長堤自大巷一帶歸其　查如有失竊搶刧自　任從　庸另派陸軍陳都督經已首　迫　九號午刻有陸軍隊欲入其界後該處惠軍以前情述知請行别處　陸軍等　不理會惠軍即時戒嚴四散放　　陸軍等　言明　定必報復等語故惠軍於入黑時大營推大砲兩　在天字　　安放又提有陸軍四人回一協大營至九點鐘兩軍　然　戰是後也長堤被斃者四人新軍二人過路二人傷者不計其數而永漢門之戰尤爲激烈計是役共傷憲兵二名斃憲兵排長一名又陸軍第五標三營共傷兵士三名已有省中各十字會馳至救傷當戰爭激烈時所有東南關長堤所駐之某軍一律戒嚴且該處各街口均有軍士站守荷槍梭巡遍發口令西村所駐之軍隊又調回省紮於東堤到黃昏時候太平沙關部前五仙門一帶尤爲素嚴行人睹此情形繞道而過是時忽聞東横街附近鎗聲隆隆轟擊一息間斃三人所有 
該處之商店民居關門閉户驚恐異常是晚城内及西關等處均有軍士放搶梭巡以資保衛 
　　十號之戰十號下午有惠軍一大隊由東江抵省欲乘此生力軍攻入城内被駐大南門陸軍從城樓用機關砲射擊將該軍擊傷甚多七十二行自治會九大善堂人安會各團體同往調和冀息爭端無如各路口皆不能入故無從調處各人見時將入黑祇得退回擬翌日再發傳單遍請各街値理於一句鐘齊集華林寺會議調和之法無奈槍林彈雨萬不能入是時惠軍以南關一帶爲地　陸軍則駐守東園以迄燕塘龍軍則駐守長堤西關其南門歸德一帶城基則陸軍防守西北門各處則濟軍把守海面則由兵輪把守但南關一帶舖户居民皆困在内欲出不能此十號之大槪情形也 
　　十一號之號九號十號時兩軍已預備砲隊互相轟擊至十一號早惠軍竟發砲轟入城内砲彈直達舊倉巷陸軍還砲攻擊戰至午後江固江鞏兩兵輪奉到海軍司命令由海面開砲夾攻專向迥龍社惠軍大營及東堤各方面轟放陸軍又在城樓協戰是時砲聲隆隆密如雨下惠軍腹背受敵勢遂不支然附近居户爲砲彈所毁者已不可勝數矣 
　　十二號之戰十二號早七點鐘惠軍又與陸軍在倉前街開戰彼此以機關砲攻擊城樓兵又助陸軍遙應惠軍則佔據亮樓及太平沙某當樓與城樓兵對敵兩軍前後追逐數次各有傷斃數人計放槍一二萬聲大砲二三十嚮至午刻駐長堤之協軍又因陸軍拘去十八人特在五仙門附近出隊與陸軍決戰彼此劇鬥凡兩點鐘城樓兵又紛紛以槍下射助陸軍聲勢故小市街五仙門一帶蹂躪不堪至下午兩點後鐘其事始寢現該協軍之十八人已由陸軍鎭統交由龍統制轉交陸蘭清釋放矣而城内惠愛街一帶亦於是日十一點鐘槍聲隆隆隨查得陸軍與康字營又在惠愛街撞遇互鬥各有所傷陸軍卽出隊入東門沿途擺列機關砲欲與康字營開戰街坊等卽電知陳督諭飭兩軍收隊事乃寢息隨張貼示云已派李統領福林全權安撫安軍各處軍隊切不可再放槍砲以擾商民仰軍民人等一體遵照特諭 
　　都督佈告一都督府示云照得現在南北統一粤省漸定凡我國民自應同德同心共圖建設事業乃惠軍王和順包藏禍心煽兵肇亂希冀推翻政府置吾粤禍患於不顧平日所爲搶鹽船刧當舖縱部下搶擾石龍商場覇踞海豐稅關鹽場復擾害鄕民私自招兵私自購械甚至佔奪虎門炮台其欲破壞治安擾害平和已非一日本都督以其逼近省垣投鼠忌器不加顯戮冀其自新詎王和順不知自悛反欲挑釁初一日該軍參謀李思轅登報辭退初五日調回西村惠軍欲圖起事初九日新軍巡查街道猝被狙　本都督派員持令奔往調和至南門外惠軍伏商店中槍　巡查軍數人是其叛謀已黨本都督一面派兵守衛商場防其豕突一面邀宜撫使黃芸蘇并派海陸軍司令胡毅生廣陽督辦何侶俠委員陳軍衡刁祥等迭經勸諭令其收隊并令我軍亦收隊入城乃初十午我軍遵命甫進城門惠軍卽蜂擁闖進我軍不倘不開　抵禦遂致衝突然猶以電話通信復由國民團體會廣州公安會各團體勸其息兵和順不恤本日辰刻竟燃放大砲向我轟擊是其不顧商場不顧民命賊忍兇殘至此已極自非嚴加懲創無以保商旅而維治安現在遣派水陸軍合力進剿不難殲厥渠魁須知此次禍亂罪在王和順一人本都督德薄能鮮不能感化兇頑致不得已用兵城垣使商民驚恐實滋愧怍惟王和順罪狀或有知之未悉者茲擇出大端布告凡我國民共體此意母忽特此通告三月十一日陳燗明 
　　都督佈告二照得惠軍統領王和順鼓煽兵士攔阻陸軍巡查街道繼復窺伺陸軍巡查經過放槍亂擊以致傷斃官長兵丁十餘人經先後派員前往彈壓從中調停諭令收隊安分從寛免予追究而王和順不惟不知引咎而且四布黨徒佔據大南門外以至長堤附近一帶街道房屋不分良莠亂行鎗擊實屬有意擾亂治安罪大惡極本都督有保衛商民維持治安之責若不殲厥渠魁解散協從無以儆頑劣而杜亂源刻已派出大兵向廻龍社太平沙匪巢圍捕爾等商民如在該處附近居住者仰卽暫行遷徙以免波及無辜至惠軍兵士多屬瓦民不過一時受王賊之愚以致陷於非爲如肯繳槍投誠一律准予自新不復究辦爲此示仰郓紳商民人等一體遵照母違切切特示 
　　都督佈告三王和順包藏禍心煽兵肇亂希圖推翻政府破壞安寗罪不容誅本都督殲除首惡罔治脅從所有惠軍兵士均屬同胞誤投王和順部下被其煽惑可原可矜奚忍一併誅鋤爲此示仰惠軍兵士務宜深維大局保全治安速行繳鎗歸順投交就近巡警區所及駐守各地段軍隊隨領回槍價銀十五元并許免究或願歸農或願編歸吳恊統部下均聽其便倘仍助虐肆兇定受嚴剿孰去孰從爾等其愼思之此示十一日陳烱明 
　　都督佈告四和順已逃同黨散去脅從之人一律免罪聽候安撫母稍疑慮其餘民軍各宜歸隊勿聽謠言致滋疑懼合示周知以維秩序十一日 
[廣西遷省南寗之先聲]  
梧人以桂林失省會資格且又値議會解散決議遷省南寗茲將其電文綠左 
　　桂林軍政府議院分送各府廰州縣自治會商會鑒前南太泗鎭百色歸順八屬代表來電擬在邕組織議院敝府極表同情蓋以桂林爲省會實阻碍進化今民國成立諸待建設以遷省南寗爲第一要着今旣得多數之同意極應實行擬先就組織議院一件以爲遷省之開始凡各屬舉出臨時議員請即趕緊赴邕籌議一切勿再赴桂致稽時日而失機會梧州議案研究會叩 
　　探投行營陸都督鑒秦步衢臨會逮捕議員唆衆迫脅軍府立法行政機關均被蹂躪乞從重懲處并决計遷省南寗大局幸甚梧州議案研究會叩 
　　探投行營陸都督鈞鑒桂人黨爭激烈議員解散旣無立法機關又復糾衆脅迫軍府官房辭職孰與行政乞即决計遷省南寗勿狃舊見大局幸甚梧城自治會叩 
[銅官山合辦礦約作廢]  
日前礦務局局長竇君发玨因皖省財政支絀擬以銅官山礦産與日商三并洋行合資開辦當將合同呈請都督查核一節已詳前報茲經都督將合同發交議會公議並於昨日親蒞會場謂現在經濟困難非闢利源實不足以救目前之急惟議會諸君須知銅官山鑛産交涉經皖人奔走呼號費資四十萬始得向英商贖回究未便因無資挹注復又將利權付與外人掌握遂由會公議此案將合同作廢 
[皖人歡迎李鈞]  
湘人李志士鈞爲皖省戊申建義之領袖當倡義時部分三隊擬佔領省城以爲根據地步隊首領薛烈士哲砲隊首領爲熊烈士成基而李志士則任領馬隊不幸事敗垂成薛烈士登時遇害熊烈士亦就義於遼城惟志士身逮囹圄堅抱最後之希望雖歴盡非刑瀕死者數次終不肯吐露眞實卒得遞解回籍永遠監禁迄湘省光復志士出獄後募得三湘子弟兵千餘號義勇隊訓練成熟滿擬直摀燕京犂庭掃穴清帝退位已達共和目的遂釋兵東下於昨道出皖省經同志諸君開歡迎大會想志士備嘗險阻重覩光明定當快慰於胸懷也 
[文登保皇黨出現]  
文登縣境鄕民聚衆反抗民軍係有保皇黨從中煽惑愚民無知受其唆使起而作亂又暗結榮寗各處土匪衆至萬餘勢甚洶洶頗難撲滅現已由英領事及烟台商界派代表前往勸諭解散未知能和平了結否 
[黔滇軍政與哥會之關係]  
黔省自黃拜卿被部下槍斃後所部兵丁肆行搶擄副都督趙德全因與黃爲同類陰縱使之入城以致楊伯昭胡桐生雷子明等家均被搶刦其餘不能指名者尙多雖經胡劉雨軍極力維持刻下稍安然距城稍遠之地黃部餘黨仍復騷擾不堪張百麟逃遁後率其哥弟數百人西趨安順實行搶掠所至搬徙一空幸滇省北伐軍適至沿途居民藉被保護人心始定省中各界聞此情形亦甚望滇軍速至聞近日紳商父老已紛紛飛書到滇軍前綘乞援矣 
　　去歲西南各省起義多利用哥老會以速破壞現在極難收拾惟滇省於直事前都督蔡君卽與同志約决計不聯絡哥老會免滋紛擾故革命後軍政民政各機關均無哥老會分子援川滇軍出發時蔡都督曾敦諭各司令將土謂入川以後如見有擾害治安行同匪類者無諭係何黨何會均須痛剿云云滇省與川黔毗連川黔會匪横行而愼省獨無此現象皆由最初計書之得當故也 
[飛划營嚴捕梟匪]  
　　飛划營水師統領鍾堯階督師赴光福一帶剿匪已誌前報茲悉匪由太湖竄入宜溧一帶當由鍾君分飭一營鄭管帶二營李管帶各率師船二十餘艘由太湖分途跟蹤追捕一面又飭四營湯管帶率帶師船開往宜興會同陸師合力堵剿更由鍾君親督師船十餘艘直抄港口攔截詎沙塘港地方又被刦去裏河太湖兩艘報船上槍械等件幸尙未傷士卒鍾君聞報大怒立卽親率師船直抄港以清巢穴　　又常州新軍排長陳佩南被匪擊斃傷兵六名匪勢亦甚猖獗鍾君聞警立即馳至奮勇當先親自上岸督兵帮同助剿匪卽聞風逃逸復尾追至曹橋適四營有兩哨師船攔頭迎捕惟時在黑夜風大浪湧船不能進只截獲匪船兩艘斃匪目五名次晨正擬開赴宜興得四營湯管帶報告知已由湯帶領師船兩哨於十二號在宜興會同儲民政長及駐防十九團二營吳營長保恕等合力痛剿斃匪十餘名獲匪四人船五隻搶械贓物多件均經交民政長核收其匪黨四名船五隻槪呈鍾統領發落現鍾統領又飭湯管帶追踪嚴剿而鍾君則於十五號將獲匪押帶回省解送都督府轉發軍政司訊明辦理 
[胥臺片片綠]  
　　省議會記要貨物稅章程原以抵補釐金現已試辦三月稅課大形短絀而各屬商民亦多以不便紛紛呈請都督咨會復議茲經議會公議擬請𡩋滬蘇通四處商務總會各推熟悉商情捐稅二人以上定於三月二十日（舊暦二月初二日）赴會開談話會俾得陳述一切以期斟酌妥善又都督諮詢分配省議會議員名額案略謂江蘇議會法第三條載江蘇議會之議員額暫定一百二十五名以各縣納稅之多寡比例分配之現各項額驟難調查確數但以全省六十縣忙漕額統計支配舊係蘇屬之二十六縣應選出八十八名寗屬三十四縣應選出三十七名視前定額數逈然不同究竟應否仍照舊時寗蘇定額各按納稅額分别核計分配以免大相懸殊抑合全省統計别定支配之法相應諮詢妥議詳復以便施行 
　　植園歸併農會府學旁新闢植園爲程公雪樓經營規畫講求農事之所一切工程種植向由蘇府何小雅承辦光復以後日漸荒廢莊都督恐隳前功訓令撥交農務總會接辦詎民政長兩月以來遲遲未交現以都督嚴檄飭催始於昨日備文移交刻聞農會業已派員接管惟檢點器具僅存十之一二至園内已墾熟田八十餘畝聞均早由民政署出租與曹姓承種矣 
　　槍斃搶匪搶刦北街譚姓案内之匪犯已革巡士兩名又宜興等縣解到搶刦匪犯兩名於三月十七日午刻奉都督令押赴瑞光寺前槍斃　　浙軍又來剪辮浙省駐寗軍隊現因南北統一大局已定奉陸軍部命令調回本省該軍隊當即由寗開拔乘火車到蘇擬在蘇換船赴杭日昨（十六號）到蘇後該軍隊忽派出數十人各持大剪刀分赴闆門馬路及城内中市大街一帶沿路强剪髮辮當被剪去髮辮一百餘條以致城内外謠言甚多一般上城完租米之鄕人無不持辮奔逃回鄕至晚該軍始一律登舟幸次早即已開行 
[松江軍隊之小衝突]  
松江弁目隊管帶陳蓮齋君治軍頗有紀律所部兵士以其過於嚴厲不慊於心十四晚因誤唱口令爲衆譏笑遂至大起風潮司令沈君急派殷楊兩君竭力慰導全體隊員卽要求將陳管帶撤換陳知不洽於衆恐有後禍亦自願辭職十六日鈕司令回郡親至講堂演說懇勸諄諄回署即將罰章宣布陳記大過一次罰俸十五分之一隊 
之結束惟全隊以目的未達頗有後言云 
[浙省官事談]  
浙軍都督府業於本月十四號遷入高等學堂公署内部編制微有更改茲聞參謀處特於十六號咨行各司長略稱都督府軍事組織大綱業經制定公布在案惟軍政司與參謀處均爲獨立機關嗣後各官署軍隊學堂局所等所有關於軍務事宜應分别逕與軍政府參謀處交涉以期迅捷而專責成現以原充本都督府總司令部之軍務處長陳毅接充以周鳳歧爲參謀處長其餘該司應用各職人員亦即以原有人員改編卽日啓用關防云 
[處州改良鐵業之希望]  
處州各屬向産精鐵性質堅韌利製軍械曩年内地敎會某礦師悉心考察據稱合屬鐵苗隨地發現綿亘至四百餘里之廣惜乎棄貨於地製造鍊冶更無專學僅出龍泉劍一種飾爲社會玩具而正當軍用品動求外製國帑日竭漏巵無涯現經該處士民梅華國等結合同志擬向採掘土民收買販運具禀都督府請准領帖運銷聞都督以所陳仍係舍本逐末欲求整頓鐵業必從製造冶鍊爲主要業已批飭民政司悉心核議妥辦云 
[秋社工程進行記]  
西冷秋社自事務所移設後業於三月初一日雇工逐漸修理日來於秋墓原址已編成葩籬一圈栽種綠　梅等二十枝挑池兩方中通一溝不日竣事卽須補植紅白荷花矣風雨亭由張正泰泥水匠洪步灜木作兩家包造計前門鐵欄干一排中峙六角風雨亭一所亭中樹立舊時石刻秋俠墓表一通共計銀三百二十元外加石工漆工陰溝匠挑泥小工等費一百八十元准於陰曆二月朔日從事畚築云 
[湘江聞見綠]  
　　孔廟暫行祭儀湘軍譚都督昨據民政司轉呈瀏陽縣禮樂局士紳函稱至聖孔子德配天地道冠古今民國紀元上丁將届特照舊時典禮略爲變更俟中央政府頒定後再奉新章乞轉呈批准遵行等語譚都督以其維持風化尊崇聖道特准暫予頒行並飭民政司通劄各屬一體遵照茲將改定儀節略紀如下一承祭官仍舊行三跪九叩禮二祝文暫用舊文（德隆千聖篇）三寫祝文式維中華民國元年某月日某省府縣某某致祭於至聖先師孔子曰德隆千聖云云四樂章暫用舊章（頒定更正）五佾仍上祀八佾初干戚終羽籥（遵用明舞不用滿清）六樂舞生及執事生服用藍衫（但不開衩）七冠用繼布冠（按聶氏三禮圖式製）八初舞干戚舞生用現行士官軍服九承祭官暫用皮弁深衣束帶（按聶氏三禮圖式製） 
　　曾祠改祀烈士湘省各界之主張改革者議將曾文正祠改爲烈士祠茲由籌餉總局局長周震麟等擬定大槪辦法呈請都督核示遵行略紀如下一烈士祠以省城曾文正祠改建二烈士祠供奉關於革命各位死事人員及陣亡將士應以死事之先後序列三烈士祠應設總管一員常川駐祠辦事由都督委任之四烈士祠應行附設之件及其人員如左（甲）會議廳（乙）偕行社（丙）史館（丁）公園五烈士祠應於春秋致祭遇有慶祝追悼各典禮隨時定期祭祀之六烈士祠開辦及常年經費卽查提曾祠歲修祭産動用不足則由財政司補助之七烈士祠管理細則俟建設後議定八烈士祠應設職員及建設布置一切事宜此時暫由出征將士慰勞會議員擔任之 
[永𡩋團匪互鬨]  
永新專函云永寗龍獻瑞君於新曆元月二十號圍攻匪黨擊殺百餘人匪首隖某逃脫竟敢於二月間復號召各縣會黨齊集永寗爲復仇計一月以來共合鄰縣匪徒千餘人猛攻龍君村莊龍君家頗殷實自招團丁六十名日夜護守相持數日匪黨無計可施方欲解散忽有龍荃孫者由府民團籌餉局歸聲稱獻瑞慘殺多命大背人道軍政府將來必須根究云云團丁聞之大爲懼怯心散力懈竟被匪黨乘機入村焚燒房屋十餘棟村中財産擄掠一空并殺斃多人幸龍獻瑞君行期改裝易服携帶室家濳避永新由七溪嶺龍源口經過又被該地痞徒糾衆截住搶去物件永新會首劉覺聞信即面謁本縣饒知事携帶公文親往永寗意欲解散并請巡防營章哨官同往擇寗新交界之要道紮營堵塞然後入永寗境行至中途永寗民團以劉爲鄰邑之會首慮其暗中左袒寗匪將劉攔住不放之行公文信件銀錢亦槪行藏匿劉幾遭不測永寗縣知事聞之急派人保護進城劉遂得免是時民團正與匪黨連日大戰擒斬匪徒共二百餘人戰停而劉已至寗邑民團又疑劉係來寗援救匪徒者猶欲以激烈手段對付之旋由永新備文到寗請王知事派兵保護劉回永新并囑劉將永新濳往永寗之會黨一齊召令回新現在兵匪仍在酣鬪之中不知將來如何解决也 
 
 
 

Page 7

 
 
[滇省外債談]  
　　滇省財政實業兩司日前呈軍政府云竊以滇省素稱貧瘠每歲收入支出不敷甚巨今者各省獨立恊餉一項旣不可得惟有就本省之財辦本省之事今由都督躬行節儉爲滇民倡一切冗費冗員無不大加裁减以後全省收支可望適合但滇省之財祇有此數若僅恃以支給軍政兩費更無餘欵以助長實業則滇省經濟仍難望其發達况當此義師反正百度維新爲地方開利源爲小民謀幸福正在位者今日應盡之責本司等再四籌商惟有暫借外債數百萬兩興辦各種實業民間之生産旣盛則財政之收入自多於滇省大局裨益甚巨但借外債一事有主張少借者有主張多借者本局等以爲就目下情形而論宜試借數百萬兩果其條件有利抵押不奢則以後續訂合同再行多借自無不可若驟然借數萬千金一時不能全數用盡則利息之損失爲數不少縱先訂數千萬金之約而後陸續按年取用自表面觀之似甚妥善不知外人最貴信用一經立約則將來無論有無用途勢必逐年照數借用則用舍之權仍不能操之自我况借入之額數旣巨將來之償還必艱能借不能還必至貽害來者不如目前少借數百萬開辦有利之事使民間咸曉然於公家借債並非浪費則將來再借巨款臨時議會亦必樂於贊成是否有當除將草案另繕呈覽草約附開於後 
第一欵雲南軍政府因興辦各種實業向法政府息借大條銀三百萬兩 
第二欵此項借欵作爲二次交付以大中華民國元年三月爲第一次交付期七月爲第二次交付期按期交付雲南軍政府第三欵此項借欵用軍政府名義担保此外不另求抵押第四欵此項借欵自第五年卽大中華民國六年由軍政府分十年償還每年六月末償還十五萬兩十二月末償還十五萬兩作十年償清 
第五欵將來雲南軍政府償還此項借欵亦用大條銀償還之 
第六欵雲南軍政府於償還期前如財政充裕仍可不定額數隨時償還 
第七欵此項借欵其利息由軍政府與法政府雙方合意協定第八欵此項利息由借欵交付之日起算第九欵此項利息每年作二次繳付以陽曆之六月來爲第一次繳付期十二月末爲第二次繳付期第十欵此項借額若干實收若干毫無折扣第十一欵凡一切經手人槪不予以手數報酬各費第十二欵凡交付借欵繳付利息及將來分次償還均在援南省城執行第十三欵此項借欵由軍政府與法政府議定後定期　　執行 
本埠新聞 
[新兵要求發餉之風潮]  
昨日下午五點半鐘時城内各街道大小店舖忽然停市居民亦紛紛閉門人心惶惶秩序頓亂探其原因緣滬城光復之後曾派司令在前清道署内招募台州新兵百餘人昨日要求發餉該司令以各兵士操練未熱照例僅能發給口糧難支全餉婉詞却之詎各兵士羣起不服定欲全餉至起衝突該司令旋發電話通知滬軍都督府由陳都督派出馬隊到彼彈壓是時各新兵恐被拿辦均用磚石飛出以爲抵拒馬隊慮其衝出肆擾開槍對敵誤斃車夫一人新兵與防兵各傷二人旋由各商團及警衛巡士排隊到場始得安靜各商店仍照常開市附滬軍都督告示爲出示曉諭事照得上海地方近來謠傳蠭起全屬不根本日下午五時有台州來兵百餘人因尙未歸伍照章僅發口糧暫借前上海道署今爲改編入師致該兵士等索補全餉鼓噪經本府馬隊排解以言語不通兩下悮會互相衝突以致傷及該隊兵士三名防兵一名並悮傷東洋車夫一名嗣經調派衛隊前往彈壓旋卽平定此係偶起之事與謠傳絕無關係恐商民未悉底蘊爲此出示曉諭仰卽各安生業母自驚擾本都督更當另行防範以安　里如有造言生事不顧大局者查訊屬寔定當重懲勿謂言之不預也切切特示 
[嚴查宗社黨]  
　　閘北市政廳前日發出通告云奉滬軍都督陳命令北京津保軍隊因悮會變亂當由南京政府籌畫防剿大局不致有碍本都督訪聞近有宗社黨黨員到處煽惑希圖破壞民國上海乃五方雜處良莠不齊難保無該黨員混跡造謠惑我人心除通飭各軍隊嚴密訪查外合行令上海民政總長轉飭所屬閘北市政廳通飭各警區並派商團嚴密訪查愼重防守切切此令等因爲特通告各區隊各商團會員遵行 
[民生國計會之籌賑策]  
　　陳請書呈南京孫大總統書云爲請願事竊以國家之盛衰係乎人民人民之衆多係乎生計曠觀時局人民之幸福未成淮海之告災迭至今爲急則治標之計非速籌大振不可欲速籌大振非聯絡各社各黨以統一之不爲功蓋滬上社會林立熱心公益者本居多數營私結黨者亦有其人籌賑之事一社提倡於前百社繼續於後熱心者涓滴歸公徇私者飽充私槖募餉時代覆轍尙存本會有鑒於此故特發起社會黨合義振會以期統一然茲事體大範圍甚廣非有赫赫雄名聲振於環球者以贊成之恐難普及於全國爲敢略具理由先行呈案請書尊名於左以作贊成之首並希委派氏表員届期蒞會協贊機宜實爲德便臨頴迫切待命之至務乞大總統恩准施行 
　　通告書爲通告事起義以來軍學政界各會各黨均注重於國事不復以民生爲重今淮徐等處始遭年荒繼遭兵變每閱報章紀載甚詳一字一淚一淚一血之詞不忍卒讀嗟乎吴天不弔屢降鞠兇凡我同胞同深零涕且駱公緒以童稚之年覩災民而無心獨飽韓樂吾遇歉窮之歲雖升米而猶樂均分慨彼古人熱心可敬則較之今世凉血增慚矣今敝會同人念茲飢溺不童已身無奈力簿才微匡逮無策故將此情就各會各黨各慈善家略爲宣布幸此全國之同胞均抱濟世之道德有財者以錢氏勞無財者以身充任踴躣勸輸足見民國公義之心亦可媲美於歐州大陸矣然事賴統一裘須　集成此善舉不嫌其多惠彼災黎尙嫌夫少用敢發起社會聯合義振會懇請各會各黨曁各慈善家准於陽曆三月二十四日下午一時在京江公所開全體聯合會公推各社會中大慈善家爲該會領袖决議殷實銀行爲振欵備善之處以期統一不致蹈從前籌餉之覆轍以貽民國社會之着敢祈共表同情敬爲衆生請命届期蒞會簽名均爲該會之　起團 
[匿名信何足爲據]  
商人張獻廷投禀民政總局奉前李部長批示云本局偵探隊前因眼線徐居子報告緝獲郁金泉周金山二名經本局司法科研究數次郁周二人已否行刧楊月波家尙無確實証據旋因徐居子經告金長根竊賊押候按律懲辦現在郁周二人究竟有無犯罪情事尙待調碍萬難聽徐居子捕風捉影之睒即成信讞該商謂昨得郵局匿名信稱本局捕獲之人有金鐲本洋爲憑等語查此案經過數次預審搜查被告身邊並無此項物件該商何得據匿名信函告發人罪殊悄屬不合至移送捕房一節尤於我國主權有碍不准并斥 
[三機關之辦事人]  
昨日閘北市政廳廳長錢君允利警務公所警務長蔣君國祥裁判所裁判員孫君濤清會同通告云爲通告事案奉上海民政總長李調令閘北民政總局改爲市政廳附設警務裁判所所列三三端爲辦事機關茲將辦事人員姓名開列於後一（市政廳）劉縏　黃鵬雲　姚玉成　羅興友　汪　堰　高翰翔　熊文焯　楊駿　陸志英　任懿德　包成鋆　黄宙民　凌壬瑞　廬志鍚　王保身　鄔柏如　（警務公所）任起變　陳其仁　黃維廉　李寳琛　符凌（裁判所）唐家振　周企文　郜德超　趙慶　駱明初 
[焚斃婦女小孩]  
前曉八時南市馬路橋南堍沿浜九號門牌柴販王阿春家因撥　火油燈起火燒斷樓梯樓上二房東宓堯春之妻及七歲男孩金生三歲女孩阿三均不及逃出葬身火窟旋殃及朱順興鞋店華順興蔴油店共燬樓房四五　昨晨宓將屍身三具扒出由區飭令地甲報請檢察廳派推事員帶同檢驗吏逐一相驗飭宓分别收殮旣由區長將王移至裁判所轉解檢察廳歸案訊辦 
[索取洋商租地契據]  
能商交涉使温君照會民政總長云准美總領事函開駐滬美國人承租地契華洋文件前由本署送至道署現在上海民軍政府其收存之件如下美册契第六十七號中有所發之地契及地主之田契並切碎之方單一紙美册地契第五百二十五號有本署地契及業主代單並升科單一紙美册契第一千八百五十三號中方單七紙完全者六紙切碎者一紙賣契兩紙美册第一千八百七十六號中有第四百六十九號碎方單一紙賣契一紙美册第一千七百七十九號中有賣契一紙方單兩紙一係一百二十九號以上各地皆在公共租界商之會丈局可出臨時契據按照臨時注册辦法此項契據甚爲緊要如有損失實屬異常爲難務懇將該項契械轉交會丈局委員照辦爲盼等語當經札行會丈局周委員查辦茲據呈復以美領事函開各契前由本局查勘禀送前清滬道核辦後該契均由民政總長保存除函請檢交外祈照請尊處飭承檢送發局辦理等情前來查洋商租地向以道契爲憑現經本交涉使與領事團商定租地契據一律改用本署印信相應照請貴民政總長將前此保存美册各契檢送以憑交局照章妥辦 
[船塢關防嚴密]  
製造局船塢巡警處昨出示諭云頃奉總辦諭開船塢爲修造軍艦重要之地當此工程緊急之時尤宣加意嚴防惟查近來時有並非工作之人混人其間殊於公務大有妨碍嗣後如有因公來塢者須要指明何處應由該巡士帶領入見遇有形跡可疑之人必須細加盤詰倘係入内遊覽立卽逐出不許擅入倘敢不遵准卽扣留究辦事關公務除責成該巡士等盤查外如有徇私情弊定惟該巡士等是問决不寛貸其各懷遵 
[兵輪運送軍械]  
滬軍陳都督前日命令鈞和兵輪速往製造局碼頭候裝軍械載赴蕪湖交卸該輪管駕董仲發遵卽裝載於昨日啓行 
[追償損失之無望]  
法商輝光公司控裕通店主不理失愼損失龍頭經法公堂聶讞員派探持票赴南市華洋裁判所禀請協提許君　屏准卽出禀派探一名會同至城内天官牌樓詢知該店主業已病故祗有婆媳二人甚爲苦楚該探等遂即據情禀復請示核奪 
[軍隊改制之手續]  
陸軍第十師長吳紹璘奉陸軍部黃總長頒發陸軍編制軍令着將所部之步馬炮工輜等各旅團營按照所頒軍令從速改編以歸一律吳師長已於前日分飭各營官長速將各該團營兵士應添應裁遵照部令一體改編一俟編成仍卽造册送查以便核轉 
[索還浙江公産]  
浙軍北伐先鋒隊日前由寗返滬先後共到五百五十名因浙江海運局舊址（卽浙軍駐滬兵站事務所）已被商學補習會及市立巽餘小學佔定無處駐紮商由滬軍都督函致市政廳將該校遷至蔡陽弄毡帽公所内惟商學補習會仍駐局内不允遷去爰復請由浙省都督移知滬督轉令該會趕速遷讓以便歸還浙江公産 
[濟羣紅十字會調粤救傷]  
廣東濟羣紅十字會救傷甲隊於去臘抵滬本擬赴戰地救傷嗣因各處戰務旣停該會即擬籌辦善後正欲在滬開辦贈醫施藥兼贈種牛痘等事忽聞粤省有惠軍之變傷亡不少該會駐粤總務麥吉甫特電商駐滬甲隊總務馮仲五先將甲隊全部人數之半撥回廣東以責救濟其餘半隊仍則留滬開辦贈醫施藥及贈種半痘等事聞該甲隊總務長馮仲五已於前數日將其半隊帶回粤省辦事矣 
[裁判所判决盜案]  
閘北民政總局執法科延請華洋裁判所長許嘉屏君人訊蔡　裕染坊被刧一案業已查布判詞照錄如下（主文）喬大李三處一等有期徒刑呼監禁十二年戲阿四兪德四處二等有期徒刑監禁八年陳阿三泮學成處三等有期徒刑各監禁三年盜法有失主認明具領兇器案結存案備查（証明事寔及援據贓律理由）錄辛亥十月初二日上海閘北巡警六區胡家木橋　順裕染坊在民政總局司法科呈報一月初一日夜間十二點半時有盜匪十餘人破門入内手執刀棍威赫事主不許聲張並擊傷坊主蔡連卿頭面各部刧去衣服首飾甚夥十月初八日又據巡警六區内太平橋民人樊煜文以初七夜有盜匪結隊持械行刦等情呈訴前來當經前民政總長批飭嚴緝本年三月一日閘北偵探隊長隊告租界虹口捕房緝獲盜匪喬大等六名供認迭次在華界内行刧請爲移提訊究當由民政總局備文移會公共租界會審公廨將盜犯等一併解局審理由司法科移請氏訊據事主蔡順裕主婦蔡陳氏供稱當日被刦情形並認明獲到贓物等件與當日呈報失單亦均相符當由本裁判官飭令照章具結備文以案關二等以上徒刑重罪按照刑事訴訟律第三百十六條如無辯護人不得逕開公判特爲照曾伍律師朝桓買律師贊條如負選任律師爲被告人執行辯護並移請租界捕房飭令原獲探捕到庭將拿獲該犯各情形証明備質遂於三月十三日公開審理據閘北偵探供稱會審公廨訊問各該犯時曾有手槍刀械呈案查係在該犯等庽所搜獲復據各事主蔡速卿樊煜文王狗浪均供稱盜匪結隊破門持械行刧　所刧贓物均已認明屬　該犯等究竟是否本案正盜因當日被搶時事在昏夜不能認識未敢指明又據樊煜文樊孫氏劉沛林等供明被搶詳細情形核與各供尚無歧異又以卜總巡來函對於捕房當日控告拿獲情節質問兩律師亦均承認足充本案証據十五日續開審理後據該盜犯兪德四供稱索以拉東洋車爲業及爲碼頭帮扛且所拉之軍係向人租來又稱伊當日係向他人索債偶經喬大門外走過悞被拘獲詰以旣係拉車係何號數其所租車这主係何姓名則均不能答喬大先則供稱只有行竊兩次不辨處所亦不認　人犯五人又供稱泮學成送年禮到庽兪德四爲索債路過李三路過弄内陳阿三係今年正月十一日拘到並不相識各情等施准卜總巡來函指明該盜犯五人逮案時均在湖州路一千二百二十六號屋内並稱李三就獲時尙敢持槍拒捕各等由以上事實係據閘北偵探報告及會審公堂函稱卜總巡指明並各事主等對於本所法庭所自白者本所因得証明前項事實無悞右事實該盜犯等供詞雖極狡展而喬大先供兼不認識五人又供稱該盜犯等係送禮索債而來前後供詞已相矛盾且卜總巡來函亦經証明逮捕該犯等時均在湖州路喬大屋内並稱李三有持械拒捕等情各事主認領各贓查與前日所呈報告單亦復相符其爲共同上盜持械行刧毫無疑義喬大竟敢招集各犯在庽李三亦敢於就逮時持械拒捕旣已証實情節較重自應按律從重治罪兪德四戴阿四雖同上盜而情迹稍輕亦應於會審公廨已判罪名上酌減改判陳阿三潘學成雖無實在實施犯罪行爲証據竟在正犯喬大庽所拿獲然亦不能自証非盗証據具在會審公廨審訊供詞亦極閃爍自應照從犯律減正犯二等擬辦現已人贓兩　証據確鑿詎解任其狡飾致案久懸自應按照刑律第三十一條及三百五十四條第一項第二項分别判决如主文 
[瑣聞]  
　　城内 
　　贈送金牌○滬軍都督陳英士君昨日特製金獎牌一方送賵江南製造局工程司柯尼師君其文云竊去歲克復江寗一役所有軍用槍砲彈濼等品悉承督工趕造物質精美獲此利器克奏膚功仰見貴工程師顧全東亞大局協力贊成足級公誼現在敝國共和建設四方觕平事定論功焉敢辜負勞續茲製呈名譽牌一枚戔戔微物未足言報聊誌記念云爾又聞所製金牌中間用好義急公四大字左邊中華民國光復紀念右邊滬軍都督陳其美敬贈 
　　催納冬漕○上海縣民政長吳君昨出簡示云照得上年冬漕年内完未及半勒限三卯催微務各踴躍清完現在南北統一亟謀利民幸福從此安居樂業抱足熱忱愛國不欠賦稅爲榮且免　呼受辱 
　　檢察廳批示○王福泉等呈訴馮漢梁請究由批訴悉馮漢梁是否誘佔殷德明之妻屬於親告範圍非該商等所能告發至陳坤崙局賭一案無論是否屬實發生在赦文以前應在不論之列該商等母庸從旁插訟着卽遵照 
　　審判廳批示○周阿松呈訴夏幼谷呑賴洋元由批據訴夏幼谷於辛亥年正月間開設大富貴戲圍託爾雇用案目由爾聯合朱阿根等十一人凑付押櫃欵洋八百元立有收據爲憑中間另有借欵四百元訂明一月爲期分十次扣清期限久逾　約不還等情察核訴祠押櫃旣有筆據何以借欵獨無憑証且四百元借欵旣訂明一個月内分十次扣還究竟扣過幾次何以兩項賬目合併計算祗欠八百四十餘元其間如何劃抵並未聲叙明晣無憑審理仰再詳晣陳明聽候核辦 
　　都督府批示○商人鮑炳棠禀請追究信義銀行存欵奉批　該商函稟信義銀行不付存欵等情着具呈正式詞聽候秉公追 
究可也 
[南市]  
　　破獲盜案○舊曆去年十一月初三日洪生馬頭浦向江家曾有匪徒多人突然闖入將石灰包套住傭婦頭面刦去洋十七元七角大土一包緞馬褂一件未徑破獲茲由南區偵探拘以成衣匠潘順生沈阿海兩人解區詰問認刦不諱並供出此事係由趙和海爲首贓已分散區長卽飭移解一區警務公所照章預審　　拖累司賬○虹帮木匠沈行初到裁判所控稱舊曆去年八月 
間將木器九件倩英租界江西路某呌貨行代售被該行買辦柯瑞生呑用貨銀五十八兩避匿不理今知司賬樓丞宰住居南市請爲追究當奉傳訊供由買辦作主陳裁判命交妥保限十天交柯到案核追　　控追存欵○王緒甫至裁判所控稱前將洋銀一千元託歐陽鐵梅代存某洋行取有王雲記久記存摺兩扣嗣被歐陽將存摺騙去呑洋不理請爲追究訊據歐陽供稱此項存欵因行内正在收賬是以暫緩判交保限二十天理明 
[閘北]  
　　阻碍交通○天保里後北南林里附近順徴路轉角處近由房主某姓建造栅門將次工竣昨爲市政廳管理路政之王君查悉因其阻碍交通諭令拆除該房主不從當卽報告市長錢君派員前往勒停工作聽候履勘再核 
[英租界]  
　　私賣手槍○北四川路七百四十八號住户丁雲才前日持手槍兩支至四馬路附近新寗旅館内兜售被人密報老閘捕房派探將丁拘獲於昨日連同手槍併解公堂請究據供手槍係日本人松川囑令代消因有軍人郭海忠稱有汪魏兩友欲買手槍是以送往聶襄讞商之英翰副領事姑寛判罰洋二元與手槍一併充公 
　　凌虐養媳○自來火街一百五十九號住户張毛因將十歲養媳彩雲百般凌虐被鄰婦陳王氏等報知捕房於昨日派探將毛氏與女並傳同陳王氏等各見証解廨質訊明晰判氏押女所一月彩雲發幼女所留養 
　　江湖賣藝○楊益三楊林劉才林福楊沈氏等泊舟虹口斐倫路浜内包探見其形跡可疑上船搜出單刀長槍等物一併帶入捕房押至昨晨併解公堂請究楊等供稱向在江湖賣藝爲生不敢爲匪判分别押候查明再核 
　　串拐女子○住居楊樹浦威妥瑪路一百十九號住户劉立全控鄰婦張倪氏串拐伊家十八歲女兒蘭珠昨由捕房將張倪氏並見証吳王氏到案質訊據倪氏供稱劉女據人傳說係被余意子誘匿惟不知底細判氏交保候補提人証再訊 
　　攫搶金飭○吳張氏控陸王氏硬借不遂在福建路攫取金挖 
耳等情昨由捕房將王氏拘解公堂訊實判押女所一月又吳王氏控高實生在南京路攫取金挖耳亦經中西官訊明判高押一月 
　　被告候審○方雪洪控陳玉祺不理墊欵又劉錦高控婦人陳意智不付租金等費又王坤坤控王金生地皮紏葛案内之地保辛蘊瑜等各被告昨由捕房一併傳至公堂分别交保過堂候訊　　軍人違章○軍人陳沛堂身帶佩刀經過租界被捕以其違章 
帶入捕房存刀保出昨經公堂傳訊以陳不請租界定章着罰洋二元充公刀發還 
　　追繳騙欵○鎭江人宦長喜以舉荐管六根至火車上執業爲由向管騙取押　洋二百元被管控奉公廨押候查辦在案昨經關讞員會同英康副領事復訊原告偕案証虞瑞雲上堂証明被騙情形並呈收據請追訊之宦供不承認並稱所出收條已經收回中西官察核原被所呈收據字跡相同未使推諉姑寛判宦交人銀並保限十個月分期拔付如無保人仍着押追 
　　勿再滋擾○王永林控蔣麒方陳有才藉端圖詐洋一百元昨由捕房將二人拘解公堂請究據王供於正月十六日出洋九十元憑媒娶周氏爲室詎蔣等串同周氏姑母之姘夫指爲姦拐希圖拆梢求究訊之蔣等供稱係向索取飯資並非圖詐判蔣陳均交妥保開釋如再往滋擾定行提究 
　　姘夫强横○蕩婦陳傳氏控姘夫王根來索錢不遂用磚擲破頭額等情昨由捕房將王拘解公堂訊供屬實判王押六禮拜　　男孩迷路○男孩王定子在北西路迷途啼哭由捕查見帶入捕房昨送公堂請示據供年八歲鎭江人父母雙亡隨親戚來滬住居之處不知地名判留廨候認 
　　故態復萌○王浩生因竊事榮啓金飾鈔票由探查獲昨解公堂訊知王孫遇犯判押西牢一年半期滿仍逐出租界 
　　賠償了事○電車公司控坐客李友成擊碎八十二號電車上値洋七元之玻璃等情昨由捕房將李拘解公堂訊明判路洋七元留候繳洋開釋 
　　突兆焚如○昨午十二時新閘孤嶺路長沙路轉角第二十九號門牌張姓家起火殃及比鄰葉姓共燬樓房五幢 
　　收殮路斃○昨晨英界滿庭坊弄内倒斃年約二十歲形如乞丐者一人由捕將屍舁入驗尸所報請公廨王襄讞會同英康副領事蒞所驗明因病身死查無尸屬飭保報堂棺驗 
[美租界]  
　　撞傷小孩○前日下午有一百九十六號汽車經過北四川路撞倒十歲男孩霍阿榮磕傷頭面由捕車送同仁醫院療治 
　　小孩何往○陳阿堂昨報捕房云族弟陳長春將友人杜某之子女各一不知帶往何處請爲查緝捕頭准之　　扣留行李○西帶得路沈阿和剃頭店夥陸阿祥前日已經歇退昨往搬取行李被沈扣留致相爭毆由捕併送捕房捕頭諭沈給還斥釋免究 
　　包探獲賊○楊六小昨至揚子碼頭某輪船上圖竊被探查獲拘押捕房候究 
[法租界]  
　　捕頭銷假○大自嗚鐘捕房副捕頭馬來克於上年請假回國業已滿期回申於昨日銷假照常辦公 
　　先學言語○麥總巡遴選華華學習法文曾紀前報茲已選得一百八十一號七十八號一百四十七號一百九十三號一百九十四號五華捕諭令於每日下午二點半鐘至捕房先由繙譯敎授法國語言俟純熟後再送法文書館肄業　　加等科罰○泰和牛奶棚主潘長榮因未領執照私售牛乳經公廨判罰洋廿五元限一個月將棚屋修整潔淨再行給照在案前經捕房查得潘前因違章已由公堂罰過洋一百元此次有意故犯須加專罰小故復將潘解訊供認不諱判改罰洋一百廿五元充公 
　　限期算賬○壽昌魚行主徐炳生投廨控稱有販魚客人周高 
懷代行辦貨先領洋若干元迨後結算除交貨外尙欠洋六百七十元向索不還請爲追究質之周供内有數次交魚後並未入賬應令扣除方昭公充判交保限一月將賬算明理還 
來件 
[商業銀行則例]  
第一條　凡開設店舖經營貼現存欵放欵匯票等之事業者無論其用何種名稱總稱之曰銀行第二條　凡欲開設銀行者須將招牌資本設立地方出資者及經理者姓名籍貫住址人數呈報地方主管政廰轉報財政部一 
面併須逕行報部奉部核准方可開辦其開辦年月日一併報存案如有開設分行亦準此辦理第三條　凡銀行欲變更其組織或與他銀行合併之時均應照第二條辦理第四條　凡銀行資本有限組織者至少須在十萬元之上無限責任者不得少於五萬元須於銀行招牌揭明有限無限字樣但因人口之多寡商務之盛袞呈部核准得以增減第五條　凡開設銀行須遵照本則例訂定詳細章程呈報財政部核准如有變更章程亦應一律呈核第六條　銀行每半年須詳造營業報告書呈送財政部查核政部無詢何時得派員調查銀行業務之寔况及財産之現狀財第七條　銀行每逢半年必須結賬一次將收付對照表登報公布 
第八條　銀行之營業時問以午剪九點鐘起午後四點鐘止陸 
得因營業情形延長時間第九條　銀行每逢星期祭日祝日及營業地之休息日均得停業若有不得已之事故而欲例外停業者須預期呈明地方主管 
政廳再行登報聲明第十條　凡無限責任之銀行資本主只准設立分行不得更爲其他無限責任銀行之資本主 
第十一條　凡銀行營業不得稍涉買空賣空第十二條　凡銀行如不遵守第六條所定之報告及第七條所定之公布或雖經報告公布而其中有虚僞等斃一經查出以及違反第十條第十一條所規定由財政部酌量情形輕者科以罰金重者勒令閉業第十三條　本則例實行以前所設立之票莊銀號錢莊等一切有銀行性質者均應遵守此項則例凡遵例注册者財政郁　優加保護其未經注册者限本年内一體注册第十四條　本則例自公布之日起三個月後施行 
 
 

Page 8

 
 
自由談 
游戲文章 
[新歲靑樓竹枝詞] [  迷津過客]  
綘蠟燒殘舊歲闌一聲爆竹儘心歡鴉鬢雛婢忙收拾打點客來開果盤合歡床上最蹊蹺底事偏橫節節高想是個中饒蔗境從良兩字等鴻毛 
厭他珠翠向人誇挿鬢幽蘭整復斜歲歲每逢漂賬客疑非佳兆水仙花眞珠頭面縷金裙簇簇紅鞋細繡紋行到喜神方上去自然蜂蝶逐紛紛果盤開處吉詞多可奈親親熱熱何借問從何親熱起尖先生自暈雙渦偶然有酒吃開檯請客誰知盡不來大姐娘姨團桌坐不妨更倩本家陪盈盈下拜不勝羞此禮原應院主修却羡俗奴饒豔福居然消受美人頭玲瓏骰子象牙牌擲一回來抹一回試試今年新手氣問儂可得發橫財紛紛姊妹簇骰盆六博全紅奪狀元此際不須掄色藝春江花榜漫評論 
新歲靑樓美景多些些點綴當描摹竹枝詞裏儘遺漏一任多人信口歌 
[天帝說味經] [  鏡]  
　　自亞當造成男女卽上證天位分世界人種爲五色五官四肢不便移動仍舊布置惟人類繁衍製造大忙於是將心肝五臟手足耳目口鼻分隷各司製造五官爲最要部分所司尤重每世界進化一次天帝考其成績論功行賞一次今者五洲同化爲各司大比之年各述功績司造全體者論繼續運動之功司造腸胃者論曲折潜導之功司造心者論謀慮智巧之功司造目者論伺察辨認之功司造耳者論傳遞消息之功司造鼻者論氣息靈通之功天帝各各升賞惟司造口舌者無功可錄仍歸原職司口舌大不服帝曰汝造口舌但知餔啜橫惹是非有何可錄汝其自陳果有殊異賞責不汝吝也司口舌曰帝諦聽之口舌所長在於知味世間趣味不出甜酸苦辣鹹五種臣於五種之中令其顚倒相生幻成競爭世界由此世界色聲香觸等法槪括無餘彼諸有司僅長一技焉能及我請爲帝畢其說所謂甘者其味不獨在口凡據要津握大利掌重權享厚福五聲五色七情六欲種種滋味皆甘味作用甘不可徧濟之以酸凡軋朋友逞意見起猜忌流短長亂聲變色嘔心挖肝種種滋味皆酸味作用酸不可久受之以苦凡被擠排傷失敗悔孟浪失自由銷聲匿色毁家亡身種種滋味皆苦味作用苦不可耐勝之以辣凡挖深坑下大石施毒攻流暗血揚聲炫色塗腦竭髓種種滋辣皆辣之作用至於辣而味之能事盡矣然辣不可長終成之以鹹鹹者五味之歸束也具硝强碱石之性有收濇消化之功凡收膨脹減熱血顯原形斂放逸和聲一色定心貼腹種種滋味皆鹹味作用鹹極又予之以甘如此五味顚倒循環不絕世界英雄盡在所司五味之中彼五聲之淸濁五色之炫惑五香之美惡五體之齷齪詎能望其萬一哉請受上賞天帝曰善 
海外奇談 
[無線電話大進步] [  頌斌]  
　　法國化學家勃奶特君近又發明一種無線電話機較時下通用者爲靈巧隨身携帶若游歷遇險可以發電求救云按無線電話屢經歐美名家發明終苦聲音不淸談話斷絕不連故祗可爲玩好品而不可爲日用品今勃奶特君所發明之機聲音淸楚凡百里之遙皆可通信機體甚小可懸於頸間故獵户游子莫不爭先購買視爲保險要具惟其原理及裝置法尙秘不肯宣云 
[美中之王] [  慶霖]  
　　倫敦可成子爵夫人爲英國女界中最美麗之女子一千九百零七年嫁可成子爵時年纔十八耳現雖已生二子然其丰釆之動人身體之娉婷無異初嫁時也去年英皇喬其第五加免大典各國貴族至倫敦祝賀者莫不羡可成子爵夫人之美蓋貴族婦人雖多而容貌之艷麗無能與子爵夫人較者艷羡之餘遂公贈以四字曰美中之王 
尊聞閣詞選 
[辛亥舊除夕] [  柳橋氏]  
　　　一年看已盡無計補蹉跎孤館惟杯酒寒燈且浩歌國魂何處著客思此宵多莽莽乾坤裏伊誰保太和 
[早春]  
　　江海樓頭雙短　干戈影裏一吟身回看往事如麈夢却喜年華又早春祖逖先鞭誰已著蘇秦客况豈長貧眼前景色都明媚梅柳迎憲次第新 
[寄栩然代柬]  
　　凉風動簾幕明月飛檐端中夜懷故人此心常不歡昨還我書札令我起長歡上言别離久下言會面難中有眷眷情至語出肺肝感子意獨厚俛仰空悲酸 
　陽二三月桃李皆作花感我江海上飄泊胡　家念子深山裏而無塵市譁靑山作屏障白雲相周遮老幼聚一室歡樂詎有涯無榮亦無辱歲月山中賖何當結隣居與子餐烟霞此願豈易償搔首徒咨嗟 
心直口快 
[新籌欵] [  健振]  
某法律學堂將開而無資乃遺人四出招股曰投資若干可爲本學堂大股東若干可爲本學堂小股東俟學生招滿百人即可年得紅息若干嗚呼學堂可招股而牛鬼蛇神之學堂多矣某會黨將設學堂而無資乃由會員登臺演戲遺人四出兜售戲劵有能爲之代銷十張以上者得八折回扣購劵者爭相謂曰貴婦令孃汙尊爲此吾輩當一瞻顔色不可作優伶觀也記者於是歡 
某會員之苦心 
[自由談之談話室] [  滌骨]  
自由談如晨鐘一鳴而天下醒自由談如暮鼔一響而四邊靜自由談如藥石一服而惡疾除自由談如炸彈一爆而國賊死自由談如照妖鏡一出而鬼蜮驚自由談如毛瑟槍一射而敵人退自由談如陰騭文一讀而冷汗淋自由談如嘉言懿行一見而良心現自由談如東鱗西爪一現而神龍至滌骨曰吾願日日投稿諸君相見於自由談之談話室中　　我不願見（無知公民）我不願見英大馬路妖媚邪淫之野雞我不願見腐敗政府狂爭角觸之蠻牛我不願見共和民國紊亂政治之蠧虫我不願見自命高尙隱居不仕之孽龍我不願見迷信神佛尊崇僧尼之呆鳥我不願見有權在手擅作威福之惡虎我不願見搶掠焚刦塗炭生民这貪狼我不願見妄爭國都欲召瓜分之瞎馬我不願見爭權奪利自相殘殺之武狗 
戲攷 
[獅子樓] [  健兒]  
陽谷縣都頭武松英勇豪爽其兄植人稱大郎性情懦拙身材猥瑣植妻潘金蓮性淫蕩怨夫醜因調松松怒斥之潘慚恚反𧮂松於植松知之别兄去宿衙中潘旋與土豪西門慶私植覺往掩不獲被西門慶踢傷歸而大病潘與慶及鄰媼王婆商購砒霜毒死植而諱言暴病焚植尸以滅迹時松奉公在外及歸知兄死尸毁大疑召鄰居至嚴辭盤詰有喬鄲哥者與慶有隙遂將始末盡告之松憤氣塡胸倩人錄口供鎖閉衆鄰持刀奔西門慶家慶適他出盤詰慶僕知在獅子樓小飲松卽上樓殺慶慶亦善拳勇下座與較松奮力怒砍遂殲慶持頭囘家併殺其嫂與鄰媼王婆拽衆鄰投縣自首縣令愛其直僅擬流焉此劇去西門慶之配角須配置得當則奪刀一塲緊湊可觀大舞台之沈韻秋回家時一叚做工日齒非常老當惜年已五旬精力不足配角呂月來或用許進山皆不着勁以致舞刀一叚毫無精釆可觀 
小說 
[短篇小說湘游紀略] [  愛]  
　　前歲冬余客湘南計自滬至漢由漢至岳州越洞庭八百里而至常德復歷辰州龍陽沅江湘陰等各州縣繞洞庭南岸而至長沙 
　　長沙爲湖南省會濱臨湘江人烟稠常商賈輻凑貿易之盛不亞於西北諸省城高池深巍然湘楚間之一名城巨鎭也湘江在城之西北故西北門尤爲繁盛距城一站路卽爲湘潭貿易之盛不亞省垣 
　　其地山水亦佳湘江中有沙突起如長蛟之出水自一二里至三五里不等最長者曰老龍沙約七八里長沙之稱想本於是距衡州南嶽亦不遠長沙城上有高樓曰天心閣層巒聳翠上出重霄飛閣流丹下臨無地此景彷彿似之余登其閣四望大有城上高樓接大荒海天愁思正茫茫之槪樓上有天朗氣清四大字匾額爲滿人端方所書及今不知作何處置名園爲左文襄祠花木淸幽亭臺入畫結搆之佳不亞西湖蔣左諸祠黃道門外約行二三里有沙水井淸澈如鏡其井方廣祗尺有咫深不盈二尺而一日間取以千萬斛不竭見者莫不奇之此與錢江之潮頭矗立同一有故存焉賈誼治安堂故宅在西門内西長街黝然古貌余游後有句云剝落莓苔跡已荒謁公遺像我登堂憂時飽蓄酸辛淚偷向知音泣數行靑樓多聚於樊西福源兩巷本地風光居多從漢滬遷往者寥寥無幾人焉裝束多衣月白之衫凍紅之袴裙鈎多纖細此湘南風俗然也余之逆旅主人亦浙人有劉盤龍癖兼好作狹邪游每强余往游靑樓余頗苦之蓋余潘鬢凋殘梁園多病已不復有腰纒十萬貫騎鶴上揚州之豪槪矣遇其中秀出者字曰紫珊余於冷金箋上怱促書十四字貽之云紫雲我欲當筵乞珊網人因特地求藉此爲游湘南靑樓之雪泥鴻爪而已 
 
 
