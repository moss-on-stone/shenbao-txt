# 1906 - 214 - 4911964

 

Page 1

 
 
   
 
 

Page 2

 
 
[工藝能養無業遊民説選報]  
　　近世公理家有言曰凡一國之人必當使之人人各有職業各能自養則國大治其不能如是者則以無業之民之多寡爲强弱比例差嗚呼其殆知本之論歟夫民之貧起於惰民之惰起於無業民而無業則凡非分之事皆能爲之小則行竊大則倡亂呼朋聚衆爲蠧鄉閭孟了曰逸居而無敎則近於禽獸又曰民無恒產斯無恒心旣無恒心放辟邪侈此非有慨乎無業游民之足以亂國哉雖然孰使之爲上者使之也爲上者不能養其生命是其所以不免於凍餓操瓢囊爲溝中瘠者也是其所以不免於無賴胠箱篋爲大盜倡者也曰然其治之之術奈何曰是非多設工藝廠不可泰西各國皆多設工藝廠瞽者聾者哑者與夫有罪者皆一一使之習藝不特平民有生業卽廢疾者亦有生業法最美善其各鎭埠工作大廠多至百家或數十家每廠工作萬人或數萬人少亦數百人故其興一廠創一法類皆學參造化思通鬼神大哉其製造之興盛也此雖欲民之不富國之不强不可得也今我國仿行此法由邑而府而行省多設工藝廠博訪名師聘充敎習使貧民千萬各執所業陳百產之貨以觀其化列五洲之物以博其識淬厲其精神發揚其志氣則嚮之手足惰寙啼號寒餓者一轉而爲各營其職各遂其生之人矣豈不大强人意哉大學所謂生之者衆食之者寡則財恒足管子所謂倉廪實而知禮節衣食足而知榮辱非空言也夫無業之人必不能自養而待有業者養之使有業者少無業者多則以少數之人養多數之人其力必不瞻養之則有業者殆不養之則無業者更殆必然之理也惟必使之自養由消極而變爲積極合羣力以研究工業然後生計有進而無退此西人生利之説而地方自治基於是矣惟然又非無學問足以達之也必廣演白話日報使知繅絲鍊鋼紡紗織布之大利又必逼譯泰西新籍使知光學電學化學礦學之事理由淺入深由粗及細然後分工爲三等粗解格致質性聰敏者爲上稍識文字素習藝術者次之體質强健向無嗜好者又次之年終稽其執業之勤惰考其銷路之漲縮登之報章以公衆覽其或有自創新法者考騐適用給以奬牌許其專利設博覽會開比較塲凡昔時舊拙僞惡之物一切禁絶由此家自爲學省自爲會縣廳州府所在皆有而工業可以大盛矣攷工記曰智者創物巧者述之舉凡有志之士日出新奇與西人爭勝則工藝日以發達至工程之借助外人洋貨之奪我權利者舉無足慮矣太史公曰善者因之其次利導之其次敎誨之其次整齊之最下者與之爭意在斯乎現北洋習藝所旣辦有成效由斯而擴充之而工業可永不墜矣 
[續紀捕房與公廨造屋之交涉]  
　　十八日字林報云工部局因公廨翻造房屋不發營造執照一事所致讞員最後之牒文聲明以昨日八旬鐘爲限然其時並未有出乎尋常之事西捕一名仍照常在公廨看守路傍亦有本地工人聚集於造屋之地押所東半壁業已拆毁新屋應砌之墻僅將基址塡平畧砌磚石故其實並無可拆之物各工匠於七八句鐘時到工調和塞門德泥復預備各項應用之物惟並未將磚塡砌以工部局必出而攔阻故也有人向各工匠詢問何爲若是之懶惰各工匠皆以天熱對早間各小車仍裝運磚塊工匠卽將其卸下堆積一處有戎裝西捕一隊印度馬兵四名歸馬兵西捕史泡鐵司胡得君節制於西虹口捕房齊集准備A字隊團練兵五十人於昨早七句四十五分會集於工部局每人各發給槍彈二十顆各團練兵皆奉命便宣行事惟彼等並未離工部局迨八句四十五分鐘代辦總巡麥高雲與見習士官馮登西探頭目矮姆斯脱郎同往會審公廨察得工作情形並無　步麥高雲遂往虹口彙司捕房旋又折回公廨與讞員晤談頗爲满意卽用電話通告工部局謂A字隊可以解散數分鐘後彙司捕房之戎裝警察亦卽奉諭收隊A字聲之警備隊己受命於三日内仍行戒備云 
[中日兩國皆有勦辦满洲馬賊之責任]  
　　十七日東京電云關東總督大鳥大將接受緊要訓條諭令從速設法勦除遼東半鳥之馬賊内指明外人在該處鄰近各境如或受損則中國日前擔承满洲治安責任中國政府固失名譽然卽日本威望亦將減色云譯字林報 
[英報獻英日經營满洲之策]  
　　某東報載倫敦電云倫敦泰晤士報駐北京訪事瑪禮孫前往满洲調查己事畢回京彼謂日本于撤兵各事均能按約實行惟有許多見憎于人之日本人亦前往满洲除此一端外日本在满洲所行之政策洵無間然瑪禮孫君已將其意見錄寄倫敦不久將刋入泰晤士報該報每據訪事所述著論稱道日本之舉動並聲明日本能遵守與英聯盟之宗旨該報明言英國未嘗疑及日本並勸告日本執政者詳加查察在满洲所行政策因何爲外人所訾議以免招人疑慮該報復力請英政府當於奉天省城及安東兩處　派商務委員譯文匯報 
[西報對於中國海關之議論]  
　　十七日倫敦電云倫敦泰晤士報撰論力言現應以嚴峻之法預防中國海關職務之干涉蓋以中外商務與中國准期還款二端皆以海關爲保證故也譯字林報 
[粤督扣留葡萄牙輪船運鹽之交涉]  
　　葡萄牙某報云（在香港印行）云葡萄牙輪船萬和昌（譯音）曾在澳門督署註册由香港裝載鹽斤出口在澳門左近葡萄牙管轄洋面爲中國砲艦捕獲帶往廣東省充賞鹽斤照官價發售船主葡萄 
 
 

Page 3

 
 
牙人及水手華人等均監禁駐廣東葡萄牙領事得悉此事卽聲請粤督將船貨船主水手等悉行釋放粤督僅將船主一人開釋面指船貨爲違禁仍留以充賞當由領事行文抗議澳門總督亦請駐京葡萄牙公使愛爾米達君照會外務部飭令粤督將船貨一切交還葡萄牙政府惟粤督不允遵行澳門總督頗怒粤督不從外務部之訓條復函達駐京公使謂此事有失國體請其注意惟該公使忽易視之一任粤督之所爲並不要求外務部迫令粤督按照訓條辦理是該代理公使愛爾米違君實屬不能勝任應請本國外部立將其撤去改派一勝於彼者以代之譯文滙報 
[聖體告痊北京]  
　　日前兩宮聖體偶爾違和召陸尙書等請脈現己告痊特頒賞總辦官醫局大臣陸尙書潤庠袍料綢緞賞太醫院醫官張仲元姚寳生食四品俸聞陸尙書於初九日謝恩張姚二君於初十日謝恩（閏） 
[施行憲政之籌畫北京]  
　　聞澤公關於憲政大要已於日前具摺入奏據云查英德諸國之憲法盡善盡美然難移於四國盖東西諸國習憤各異君臣之間情誼不同君權與民權互有消長獨日本共在亚東忠孝性成别爲文明宜仿照日本制定憲法以拯時艱云云又聞澤公有派爲政務處會辦大臣及政治舘總裁之議以便編纂各國憲政俾得實行（閏） 
[電飭速遏寳應亂萌揚州]  
　　淮揚海道蒯觀察光典因揚州寳應疊出搶米重案奉江督電諭飭觀察往來淮揚巡防彈壓茲觀察又接蘇撫電云魚電想己庽目頃據寳應紳民王錫元等禀該處兇燄未熄米路斷絶民情惶惶望速解散安撫以遏亂萌卽將現辦情形電復等語（甲） 
[羅田安靖湖北]  
　　霍山縣匪徒張正金仇敎滋事喧傳竄入羅田縣境己紀前報嗣經鄂省大吏派兵馳往駐防人心始定目下已一律開市照常交易矣（千） 
[電飭辦理西江匪徒廣西]  
　　西江上游各扒船向由刁提督經明統帶近日西江一帶匪徒刦搶異常猖獗日前岑督特再電飭切實勦辦電云刁提督沁電悉連日追捕雖有擒獲惟此起匪徒多至數十名若不迅速撲滅勢必回竄滋擾應由蔣道嚴飭營哨會同巡船弁勇聯絡鄉團追勦兠緝務期聚殲獲解匪犯並由蔣道飭提訊明懲辦母延督艶（成） 
[公禀銅元完糧不能通用蘇州]  
　　崇明縣紳民因銅元完糧挑剔由邑紳張枕山等公禀蘇撫略謂銅元完糧挑剔果否通用立候示遵（明） 
[部批酌减浙省小麥捐税杭州]  
浙東寗紹等屬米業商董沈椿年等前禀商部求免抽麥捐奉准咨浙查核在案茲己由部與浙撫憲一再咨商已議定减去三成之二茲將部批錄後前據該商禀稱浙江試辦麥捐迹近重徵龥請據情轉行停徵等語當經本部以仰候咨行浙江巡撫查明收數再行酌核辦理批示在案嗣據浙江巡撫覆稱浙省麥捐係援江蘇及寗波船貨局麥捐之例一律抽收每石七十七文計自光緒三十年開辦截至三十一年二月全省共收麥捐錢四五千串于局務不無補益未便驟令停止等語復經本部一再咨商以籌欵卹商亦當並顧去後茲據浙撫覆稱前奉部咨當經飭令司局會同酌定小麥每石收起騐錢五十文元麥四十文大麥三十文通飭在案嗣復奉部咨仍希于未定比較之際量予減免自應遵辦擬請查照前次試定捐數再減一半抽釐小麥一石收起驗錢二十五文元麥二十文大麥十五文雖于裕課之中仍寓卹商之意等因前來除咨覆轉飭施行外仰該商等卽便遵照可也此批市 
[巡警局與督練公所申明交犯權限蘇州]  
　　蘇省督練公所議詳軍人犯事應由巡警局暫行拘留將犯人送公所裁判等情已記前報現經蘇省巡警總局議以向來巡警拘人不論軍民人等解由分局如訊係口角細故及犯案本輕者隨時由巡官分别釋辦其案情稍重或作奸犯科及鬥毆傷人均卽時送交地方印官訊究詳辦今督練公所旣經詳奉批准以軍人犯事由巡警局暫行拘留將犯人仍送公所裁判自應通飭遵照惟現在徵兵日衆用人日繁誠如抄詳所稱難保其中無不肖之徒作奸滋事倘巡警拘拿犯人時該軍人竟或糾衆將警兵反行扭去則亦應由督練公所送還本局自行裁判以清權限等情呈報撫憲並移復督練公所查照矣吉 
[蘇撫飭議改良警察章程蘇州]  
　　蘇臬司朱金殿廉訪以蘇省巡警徒有虚名毫無實際章程亦不甚妥官弁警兵又皆不諳警章者多亟應實力整頓速爲改良庶有起色遂於本月十五日傳集城内外巡警各官員到署諄諄誥誡諭令公同妥議各抒所見務將如何整頓如何訓練改良章程詳晣議定禀候檢奪各員皆唯唯而退（永） 
[襄水成災湖北]  
　　本年襄河水勢盛漲早紀報端茲悉連日以來水勢又增一丈五尺上游漢川諸地均被水淹己成災象袁鴻遍地待哺孔殷想賢長官必須設法拯救也（千） 
[紀皖省萬頃湖潰决之原因蕪湖]  
　　蕪湖萬頃湖于上月念四日决口等情畧紀前報聞此次决口之由實係辦理該湖屯墾局工程委員朱榖貽辦事草率所致所築圩隄大半雜以蘆柴四面以土附之迨至上月中旬圩隄告警時屯墾局總辦吳董卿始由金陵回蕪所有救隄之杙木悉由領田各公司自備十四日各公司請撥銅元五百串俾發挑泥救圩夫役吳總辦延至十六日始發銅元二千串以致救護不及肇此巨災日前督辦徐次舟觀察來蕪辦理該湖善後事宜諭葉玉生君總辦該湖工程丁桐軒辦理收支轉運事宜江督及江寗將軍又委大通督銷陳養吾觀察查辦其事所有湖中難民萬餘人嗷嗷待哺江督皖撫撥賑米一千五百石交蕪湖關道賑撫關道馮星岩觀察奉到督撫札飭當卽札縣將湖民赶造清册以便散賑（沙） 
 
 

Page 4

 
 
[蘇省藩臬更動之傳聞蘇州]  
　　蘇垣官場傳述蘇藩司濮紫泉方伯病體終未能復舊决意請假俾得安心調養所遺藩篆卽委臬司朱金殿廉訪署理遞遺臬篆本擬仍委朱竹石觀察署理現因正在查辦翻印裕蘇僞鈔票案之際例應廻避大約委蘇糧道陸申甫觀察兼署傳聞如是然尚未見明文也（吉） 
[江督批斥製造局總辦勿稍自足江寗]  
　　上海製造局魏觀察允恭禀詳江督稱自光緖三十年四月到差後攷查局中製造事宜廠所林立端緖棼繁四十年來因革損益疊矩重規旣無章程可攷亦無圖籍可稽調查良爲不易而從前知創巧述與列憲圖强禦侮之苦心亦無以昭示來者因議創設攷工處編輯攷工記畧一書以誌源流詢訪一切隨時記載不能明者附以圖表用資攷証是書以開局迄今割分船場之日爲斷凡爲圖一卷表五卷畧四卷都爲江南製造局記十卷現巳編印完工送請鑒核等情奉南洋大臣周玉帥批云察核所造局記將該局建置原委及製造一切方法著以説畧附以圖表文牘彙編成書詳明完備井井有條藉資參攷之用具見畱心事實認眞考求候分發各屬留備惟該局現在經費支絀機器尙未全備所製亦石未臻精詣應仍切實考究以竟全功勿稍有自足之念是所切望繳（永） 
[奏調陳黻宸辦埋學務廣東]  
　　岺督曾於日前以粤省辦理學務需人奏請將現充京師大學堂編書局編纂員之戶部主事陳黻宸准調來粤襄辦學務聞此次奏調該員係因粤省開辦優級師範學堂雖一應敎員均已聘請中外通儒分科担任敎授然不得一名望卓著學識交孚之員爲之監督經理不足以謀進步因卽奏調陳主政來粤蓋將委以監督優級師範及專門實業各學堂敎育責任云（成） 
[直督己允鄺孫謀返粤廣州]  
　　粤路工程經鐡路公司電請鄺孫謀回粤擔任茲聞直督袁世凱己准鄺返粤昨鐡路公司有電致廣云北京京張鐡路總局鄺太守頃悉已蒙袁宮保准公返粤闔省忻慰乞速回并代請顏工程師同來尤感粤漢鐡路公司鄭佳（冬） 
[粤路購料不准免税廣州]  
　　岺督爲札遵事案照前據商辦廣朿粤漢鐡路公司具禀請將鐡路所購一切材料機器等項免税等由業經據情咨請商部核覆辦理嗣准電復應逕商税務大臣以省周折等因又經本部堂電請税務大臣核復去後茲准電稱粤漢鐡路係屬商辦所有先後來往各電合就抄錄札遵爲此札仰該司卽便查照母違此札（冬） 
[大北公司撈修水綫之價値鎭江]  
　　上海電報總局前派洋員義立生君赴鎭撈修水綫祗以器具不完加之江潮過急以致無從著手茲總局復聘大北公司修綫之某洋員自帶儀器到鎭估修該洋員勘騐以後自願承攬此項工程約期一禮拜左右可以告竣惟每日總局須給銀一千両洋員薪工之巨亦可驚巳（巧） 
[中俄會商交收東三省全案三十四續六月十七日]  
電慶邸李和○佳青蒸均悉俟各國答復再議儒元正日十三日 
慶邸李和來電○本日接軍機處電奉旨奕劻等蒸電李鴻章佳電均悉據日使所言電致出使各國大臣各節昨已有旨分電各使轉向外部婉向俄廷曲爲商减與該親王等辦法大致相同惟交還條欵俄催速定固難延緩致激俄怒然各國旣嘖有煩言若稱不理亦恐藉口羣起爲難此中關係甚重親王等務當壽計萬金總期定約以後各國不致另生杖節乃爲妥善至條欵内仍有應力與磋磨者如陽電所指第六第八第十二各欵必湏商攺鐵路直達長城向京一節尤關緊要又第四欵路工未竣不設兵隊應專指鐵路邊　而言軍火禁入满洲應與公約同時　止不得永禁第七欵將金州白治之權廢除亦知孤城留之無益特恐各國即爲指爲　地實據藉口效尤耳第八欵路礦各判益非俄不讓他國宜聲明中國白辦不在此例或中國借欵先儘俄國第十一欵土項賠欵可將全款或分出若干以他項利益作抵恐係注意陸路關税及山海關鐵路等事必與言明須與此次公約各國利益相　談親王等當要細統籌務與俄使逐欵分晣剖辯力圖挽救並一而電致楊儒按照此電所擬婉切商攺母誤事　爲要欽此慶李元正月十四日 
盛宗丞來電○樞元電茲有國書一道轉駐　楊使接遞並轉知全　其文曰大清國大皇帝敬問大俄國大皇帝好　得還書仁人之言大君之度具形楮墨慚　實深嗣由楊儒遞東三省約章十二條逐細尋繹似中國主權尙未能保全無礙大皇帝書云不欲稍礙主權一切悉照俄兵未據以前辦理惟詳　情節自應訂明免再滋變斯言也光同日月誓等河山今十二欵所擬似不盡照未據以前辦理盖國書君之言也約章廷臣所議也夫思患預防者謀之恿而恤鄰仗義者大君之仁敝國東三省業己失守仍以見還朕圖報不遑但可勉從何忍違異無如東三省主權一失各國皆從而生心中國將無以自立大皇帝欲力固和局而尙不免名國藉口分爭度必不忍出此也况來書所云仁至義盡敝國自慶如大之福大國必昭大信之言前此之釁朕知過矣今日之事帷大國實保全之飭敝國全權大臣楊儒與貴國詳加酌議謹再致書道達惟大皇帝始終玉成朕與億萬臣民同深感幸矣元宣轉正月十四（未完） 
[希臘人不見容于羅瑪尼亞]  
　　十七日倫敦電云希臘人之被逐出于羅瑪尼亞者依舊絡繹不絶反對希臘黨數千人皆麕集于希臘公使舘前當爲兵隊開鎗解散傷及數人 
[英國決棄沉艦]  
　　十七日倫敦路透電云英國戰鬥艦蒙得古號前於會操時在史西雷海島附近沉没現已决定聽其廢棄所存艦内裝修及貴重物件均將拆缷 
[俄京工人勢衰]  
　　十七日倫敦路透電云俄京聖彼得堡罷工之人雖有五萬五千名然觀其情形恐不能持久以若敢之氣旣巳沮喪各者領又皆爲政府所壓服加以官兵亦尙守法不叛而原侍爲後援之鐡路　投更暫不停工故也 
[荷蘭國擬改憲法]  
　　轉戶西報載華盛頓電云荷蘭國擬將憲法内所　大統相承一條酌加修改以免爲德國所兼开譯字怀報 
[意國郵船失事之惨狀]  
　　十八日倫敦電云意大利國郵船塞維號在西班牙沿海岸失事紛擾情形至爲惨然各人爭赴小艇彼此格鬥其被刀傷者甚多死者計有三百人 
[日俄議立商約]  
　　十七日栢林電云日俄通商行船條約已在俄京開議 
[俄國平靜消息]  
　　十七日柏林電云禮拜日俄國全境安靜如常罷工事全無效果俄國克　斯德脱海日之叛兵已有三百人就戳 
[美國更調外交官]  
　　十七日栢林電云美國　駐德京欽使　基君己奉命調充駐日本大使 
[俄大員因欺君不安于位]  
　　十七日柏林電云俄國海軍部大臣俾之立列夫副提督之職位有搖動之勢因海軍人員人心不靖特俄皇曾爲其所欺故也 
[俄相失計]  
　　十八日倫敦電云俄國首相司徒來賓有意延攬平和政　之首領入賛内閣惟事未得行譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[搶刦葉榭典肆之劇盜畫供松江]  
　　浦南葉榭鎭大德典當被刦情形迭詳本報日昨華邑尊程伯棠大令據上海縣解到此案盜犯李老和一名因卽升座研訊李供湖北人在滬爲馬夫由盜首葉姓糾合三十六人用舟載往葉榭鎭刧得贜物分派時多寡不等小的祗分得洋銀三十元金戒指四枚銀戒指一枚兩枚已付當鋪兩枚爲線人騙去僅一銀戒指呈案是夜以二人望風二人守船三十二人入内行刧小的僅充守船之役並供出葉王劉三盜姓氏餘稱均不認識大令乃飭釘鐐收禁以待復訊（酒） 
[撤退武備學生杭州]  
　　浙省武備學堂所有平日學業不進及有病犯規之正科二年生孫佐袁慰雲等七名又速成正科之章顯仁駐防元傑等六名又速成附科之邢炳旦毛朝庚等八名共二十一生槪行懸牌撤退另行招補（的） 
[贛撫詳批倡興小學南昌]  
　　兩江師範畢業生熊鈞禀請倡興小學經贛撫批云查初　小學所以造就全國兒童善良之德行必需之智能强健之身體使人人皆有國民之資格關係最爲重要敎育必須普及此其義稍有識者類能言之惟江省地居腹裏風氣開通較遲故雖省會繁盛之區官私小學堂亦復寥落如晨星今之論學務署動輙謂興學困難非以經費支絀爲詞卽謂敎員缺乏不知初等小學校舍可借寺觀公所設立每校祇須校長一人正副校員各一人卽可課授學童數十人薪水每月每員不過十餘金日本初等小學敎員月薪有不及日　十元者或兼任校長之職兒童均可走讀無須供膳宿之費由官設立者其書籍紙筆酌量發給操衣等項尙可暫省至學科程度均屬淺近上海商務印書館文明書局所編各種初等小學敎科書經學部採用均可購爲課本不特中文稍優之士執書課授可充敎員之選卽村塾蒙師稍加研究按圖索驥亦優爲之如此辦理則經費無庸寛籌敎員亦可隨地取材而學校之林立可俟矣本署院持節來江卽己籌議及此該生等關懹桑梓所陳辦法具有同心深堪嘉慰惟察所陳各條大要參考蘇甯成規尙有嫌於規模較大之處仰學務處會同布按兩司查照批示各節揆度江省情形叅酌寗省分區設學情形章程悉心籌議妥定辦法詳候核定刻期開辦以宏敎育而資觀感並通飭各屬一體遵照辦理母違此批（用） 
[贛撫嚴批奉新縣敎案情事南昌]  
　　奉新縣敎堂購地糾葛一案迭經紀諸報端茲悉委員抵縣民敎兩不相下印委會禀請兵彈壓贛撫批云查民間置買田產房屋照例卽應納税投印過戶不惟白契管業違干罰究原以防日後訟爭地方官得據以訊斷也此案起於王颺蒸等具控張敦貽等揑契盜賣等情該縣當時不能究出揑盜實據又不能將張姓所執王姓上首印契究詰清楚且該地近在城内是何實情難逃衆論該縣亦不難訪察確切乃一味因循模稜以致别生枝節而有築墻阻路之事此該縣所不能辭其咎至王颺蒸等旣控張敦貽等爲揑契盜賣卽應有確切契據何以自己祖遺印契反落在張敦貽之手如謂遺失究在何年因何不具呈報明請給印諭其中已恐有不實不盡且案控在官自應靜候地方官秉公訊斷况該縣又禀請洋務總局派勇前往會訊正欲爲王姓族人了此糾葛乃王道鳴等明知委員下縣反行來省越凟是以本署部院批飭不准飭司押發回縣聽候縣委持平斷結在案據禀前情王道鳴等並不遵批投審復敢聚衆要挾情殊可惡現據臬司面禀已將王道鳴傳案押候仰洋務局迅飭該縣委確切查明究係何人糾衆爲首意欲何爲並訪聞王姓族人有現充縣署書吏暗中把持者查係何卯名據電禀覆察奪現在該姓族人己否解散倘再敢生事端定卽派兵前往拿辦以肅法紀而儆刁風並飭該縣將敎堂妥爲保護勿稍疎忽干咎曁分移兩司查照此繳又洋務局札開查得此案起釁之始實由前署該縣蕭令渭當時並未遵　標示率行印契給執以致枝節橫生而有築墻阻路之事蕭令實爲厲階未便置身事外應飭該令會同印委各員赶緊清理以免别釀交涉（用） 
[滬城官事]  
　　新任江西臬司秦廉訪由粤乘輪來滬昨至道轅拜會○清江銅元局駐滬採辦委員王子仲直刺史昨又飭丁到道禀請續假五天○新關查騐委員嚴參軍曾鋐補用縣李明府瀠昨均到道禀見○浙江寗紹台道世伯先觀察昨日到道辭行（合） 
[牌示慶賀萬壽]  
　　道憲瑞觀察昨懸牌示畧謂本月二十六日爲皇上萬壽聖誕是日文武各官咸衣朝齊赴萬壽宮慶祝並自本月二十五日起至七月初一日止前後七天均穿蟒袍補褂（事） 
[道批二則]  
　　昨日滬道瑞觀察發出批示兩道錄下何雲程禀批查捐資與合資情形迥不相同合資猶如合股我有同操管事之權捐資則委之於人凡事卽不應過問惟集捐建所亦非籌款創建可比裴前縣所給諭單以蘇帮所建京幇有捐資在内勸令同入公所生理最爲公允今京幇以捐資之故謂合資共建致起蘇人猜疑未免眛於事理然商業發達全在互相聯絡　董因此議請分幇殊非和衷共濟之道自應一體入所照常貿易不得别生枝節候移請商務總會秉公調處以息訟端可也僧人奇緣禀批前據各鋪戶等公禀己札行查勘據禀前情仰上海縣遵照前批秉公勘明具報（事） 
[詳查護照義捐]  
　　關道瑞觀察以現在開辦平糶所有去年辦理弛禁之護照義捐因上海縣禀稱無案可查昨日照會總工程局董事速將此項捐　詳細查明刻日具報以便議辦（尺） 
[禀請補收新開鋪戶房捐]  
　　上海縣汪大令飭十六鋪地甲裘鎭詳查境内新開鋪戶近共若干造册詳報以便徵收房捐經該地甲查得五月分十六鋪南北中三叚共念九戶立卽開明禀請補給捐票以便按戶收取（寸） 
[平糶續誌]  
　　日前本報載南市及西門外設立平糶局七處二十日開局現北市五處定期二十五日開局此次又向怡和洋行續定五百墩計米八千餘担怡和買辦祝蘭舫應得用金分文不取可謂好善矣（助） 
 
 

Page 10

 
 
[粤省自來水月杪開辦述聞]  
　　製造局提調李平書明府因粤省來水招股事宜赴省與岑宮保籌商　法聞宮保現定於本月杪開辦并擬卽令明府　　此事　明府卽日又須赴粤寸 
[大令驗屍]  
　　潘聚泰雜貨店主潘松林投法　廨控經手周嘉恒舞弊侵呑賬洋一千五百元屢訊不認經大理勸妥陳大　飭探提案押追嗣因在押患病由捕房送仁濟醫院診治詎於前日因病身死捕頭飭傳家族不到因諭地保赴縣報騐昨午江大令帶同刑仵蒞塲並無屍親禀訴大令驗得實係病斃無訛　令善堂收殮發壇標記（臨） 
[迭次獲盜解訊]  
　　英租界包探王長桂何阿春　拿獲搶劫葉榭鎭大德典盜犯劉錦龍一名押入捕房又由眼線陳寳卿王坤由協同包探拘獲龔長發朱洪耀張阿二等四名志前報前晚又經蘇捕水師營總巡查某員查有是案盜首曾老五十老么等匿跡英界满庭芳街遂投捕房協探王長桂姜長明前往拿獲昨晨一併解廨請訊飛划營弁王世恩及蘇捕營某弁等皆投案陳明拘拿情形襄讞孫耳三明府商之美副領事白君判將劉錦龍等六名及眼線二人一併還押捕房候函致華亭縣程大令派兵來滬於禮拜四再行解案以便歸案訊辦（力） 
[改期訂訊]  
　　道憲瑞觀察訂於昨日午後會同英總領事在洋務局會訊壳件洋人克拉克控倫章造紙局朱培初不付拍賣紙局用銀一案因觀察另有要公不克蒞局故須改期訂訊（力） 
[上海縣案]  
　　警察北局解張海鰲控陳雲泉誘徒逃匿請訊張供在縣東開鞋片作收李和尙爲學徒已經三載關書載明四年半满師不料於本月初三日逃出查係新北門内之王張氏誘逃藏匿當往理論氏偕小的出城邀同包探圖霸小的出示關書始得將李領回包探索去酧洋三圓越日李徒復逃故扭氏夫陳雲泉到局轉解案下是實陳供張氏乃小的聘妻不知因何在局供王張氏張之學徒初次逃出曾到小的家内己經由張領去此次復逃不知下落　鑒大令訊得李年巳十八並非年幼顯係不願在張處學業與張何尤判各斥釋自行找尋○王德昌倩東局巡士谷德昌轉托孫錦榮荐保至警務學堂肄業被谷索洋廿二圓訴　敎習王君禀請汪大令諭飭東局郁少尹送谷到縣收押昨提訊究谷供父親措洋十二圓送至王德昌處不收其餘十圓係孫錦榮分用大令謂爾父禀明孫未得洋求請免提今爾辜負前在學堂敎育違章索洋喝令重責谷始泣求願繳大令判還押記責限七天繳洋廿二元違干嚴比○錢胡氏控錢鍚貴竊單盜抵昨傳族長錢萬金復訊萬金供年八十二歲姪子順金臥病之時將方單撥與姪孫錫貴是實錫貴供伯母吳氏在日托小的出抵方單三張遵諭贖出呈案求給寡堂嫂胡氏具領大令察閲三單共祗宅基地數分順金何以將耕種之地四畞有餘盡給堂姪錫貴不爲寡媳母女稍留餘地顯有不實不盡判各退去候再查奪○寡婦賈倪氏被夫弟賈阿妹逼醮楊全林不願逃至胞姊陳倪氏家楊等卽將陳倪氏搶去涉訟至縣判將賈倪氏姊妹一并發堂在　昨日復訊陳倪氏供無作媒情事賈倪氏供夫弟阿妹與姑李氏逼醮不從　至　家是實大令判賈倪氏開釋陳倪氏交官媒再　○撫道两憲訪得陳阿華等包漏捐税札縣拘獲訊押在案今因有人具保大令命提陳至案申斥至再判暫交妥保俟出示招告再行核辦（宜） 
[總工程局記案]  
　　貨捐局巡丁在王家馬頭三泰荳行所雇駁船上查獲漏捐荳油三十簍由浦東駁至北市裝輪出口當即禀明總辦鐵太守飭甲將油小心看守一面函致總工程局傳三泰行主到局補繳○土棍陳長庚即殺猪長庚前日被縣捕拘獲解局管　已志昨報詎料　母竟敢赴局衰求致被　保得檡故由縣捕徐文禀明上海縣　文移總　程局　回究辦道署　探移魏茂茂孫阿　在王　馬頭茗香園茶館查見無吳蘭亭楊　明向青浦航船　朱小二湯阿小索詐當卽　拿經駐防所巡見之一併拘獲解局押候訊　楊玉麟前因違忤伊母唐氏控局禁押在案茲因患由其　及舅父實雲投案　釋局　准之（尺） 
[訊案二則]  
　　日商三　洋行控華人謝槎朱　樵　花不交經日副領事松岡右君循例會公　關司馬飭差恊探往傳謝朱到　前日午後經　譯官村山正隆君到廨與司馬會訊原告三井洋人稱此案刻下　謝月槎央友向商人説妥銀已收過應請注銷惟朱研樵名下所定棉花二百包分毫不交請追銀一千六百八十餘两質之　供謝銀乃由行中取出商人之欵亦俟行中算到方可交案謝供商人之銀實向　會　來求鑒中東官互商之下判朱押追謝即開釋並訂本月二十九日早堂再訊○增裕　麵粉公司控永愼和不交麥　一案昨早又經英副領事會同關司馬覆訊原告高易律師　將上年下半年永愼和交麥　賬逐一申明李佐紹供前爲增裕買辦已經辭歇現午糾股新開萬信豐麵粉公司增裕與永愼和往來已十二年交易甚大初由商人引進是實司馬商之德　　两造各退俟禮拜四上午覆訊（力） 
[英美廨早堂案]  
　　開烟問之王榮珊與許黑　因事爭扭許以被毆受傷鳴捕將王拘入捕房後經醫生騐許並無重傷開單回復捕頭飭王存保詳十圓釋出此二日事也越日許在醫院斃命地保查無屍屬當即報堂棺殮了案乃昨日忽有吳阿定投報捕房聲稱死者係其堂兄家有父母刻已專電到　等情捕頭飭探解廨請訊旋有屍父吳全福投稱死者姓吳並非許　實係被王打傷斃命求恩伸雪見証王阿才倪阿有同供眼見王榮珊毆打黑炭是實襄讞孫明府商之美白副領事以人命至重判王押送上海縣訊奪吳等自行投縣備質○馮王氏之養媳錢培珠年十二歲因遭凌虐由濟良所查知報由包探趙銀河獲案請究女供母親己回寗波所有右臂等處傷痕實係被姑所毆明府因判發所留養不准給領○濟良所又解不願賣娼之林金梅請示明府亦判發所候示○許阿根攫張徐氏金挖耳由捕解究判押三月繳贓○過犯王菊生竊金阿彩等家衣物由捕解辦判押三月○　文耀欠德商銀两昨日傳案判押本廨俟禮拜六會訊○唐阿紅王二向陳泉福拆梢由探解究判各押十四天○張阿培竊李福根家衣服由捕解辦判押两月○馬夫袁阿二拉韁不愼撞壞王愛生張黑桂車子由捕狗案判罰洋廿圓賠修車費再罰洋十五圓充公○捕解朱毛林竊洋人衣物張正江竊車王阿明竊衣服請究判各押两禮拜○陳阿慶竊主人胡增華衣物約値洋千餘圓報捕解究判押西牢三年○徐阿方攫王福嬌牙扇由捕解辦判押三月○胡仁義因貧在　浦路自盡由捕送案請示判交四明公所資遣回籍○鄉人陸阿海不知因何將印度人毆有微傷報捕辦判交保候訊（當） 
[法租界捕房事]  
　　包探拿獲王阿金專收竊贓請辦捕頭飭押候解訊○寶興里某甲與同居之二房東口角經甲串通三十六個黨流氓李延林向二房東硬借洋一百元報由包探將李拘獲押候解辦○嘉興人陳阿福前晚在招商局遇順船與人打架致碎船中電燈鳴捕　入捕房押辦○某姓家逃婢陳王氏昨在法大馬路被主人撞見扭入捕房押候解究○杭人吳美最因被人控欠銀四千餘两將族中公產抵押法商近由法署移文至杭歸產被吳族人公禀阻止并由原籍奘將吳送至上海捕頭諭飭暫押捕房俟傳齊人解廨質訊（臨） 
[美租界捕房事]  
　　陶桂生報稱在伯頓路某茶肆無端被八百九十一號捕毆傷左腿請究奉飭陶送醫院療治一面飭探朱桂生查明核辦○某俄人乘醉至西華德路胡閙由印捕拘獲押候醒　○周榮金因妻陳氏逃逸昨至妻母陳吳氏處理論氏因被擾不堪投報捕房請究奉飭自赴公廨控告○某西人前乘周阿二馬車遺失大衣一件昨在黃浦路遇見將周扭送捕房捕頭飭探朱桂生查明馬車行主姓名禀復核辦○陸富榮之妻某氏向在鍚家浜某西人家爲傭昨日陸至氏處索錢口角由管門印捕將陸扭送捕房押候核辦○張　合手持水烟袋一包計八十餘支二百五十一號捕以其形跡可疑拘入捕房押候查辦○西華德路倪阿　家昨失四歲男孩一口報捕請查捕頭允之（似） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
