# 1901 - 270 - 4910292

 

Page 1

 
 
[九通股票定期截止并提前出書告白] [  圖書集成局啓]  
　　本局前刋圖書集成及二十四史兩大冊籍出售股票蒙海内稱許購者紛來蓋以本局誠信相孚非此諸凡出售股票者每致有始無終日後竟歸烏有也本局於此二書外亦從未出售股票茲因　朝廷講求經濟實學變更考試章程首先創議刋印九通全書惟此書卷帙浩繁刋成定價昂貴深恐寒士不能購致因此貶價招股俾有志功名者皆得購儲此書迨自部議定章凡大小考試各題皆取資於是購票者較前益衆首批已經售完爰再續印千張以宏遺餉茲因存票亦己無多爰定期本年十二月二十日截止股票俾能核數欲購者尚其從速移玉遲將不能應命矣至本局初定明年十月刋竣全書茲思有鄉會大塲必須先期告竣因定明年正月出　皇朝三通其續三通正三通則提前於四月六月間出書區區苦心惟購票諸君鑒之 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政冶藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有様本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就　購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論郵政局變通寄物之法]  
　　中國之創設郵政局也發端於湖廣總督張香濤制軍時制軍方署兩江總督咨請京師總理衙門仿照西法設立郵政局嗣經總署王大臣商之總稅務司赫鷺賓詳議章程奏請　　朝廷俞允於光緒二十三年正月初一日開辦不計道里之遠近但論信函之厚薄凡遠道鱗鴻向須信貲二三百文者至此不過數十文而地北天南已可隨意寄遞商民皆稱便利因之　國家所收之欵歲入亦頗不貲惟民間所設信局則以投函者少利權日失頗覺難於支持然其猶可敷衍者一以信局寄物甚便而郵局則寄物極爲不便也一以内地無郵局之處仍賴信局轉遞而信包取資甚微信局尚有餘利可獲也今郵局於上月二十五日始信包每磅增收至洋銀六角四分從前信包每重一磅祗洋銀一角今較前驟加五倍有奇各信局因之停班議事信局一停則此數日内民間欲寄物至他處者未免阻滯我中國與泰西各國風俗不同泰西各國苟非緊要之物從不遠道相貽中國則不然往往有以極瑣碎極微賤之物不遠數百里而置郵者積重難返初非一旦可以革除也今郵局於寄函之便交口稱揚而寄物之法則似尚須變通盡善按郵政章程第十三章包裹類其於封寄之法言之已詳且備慮之亦旣周且密矣其加火漆也加戳記也皆所以杜私拆之弊事雖煩不能省者也其珍貴之物必預告郵政局照章保險所以昭鄭重錢雖費而亦不能惜者也其於報稅單上必書明包裹内所裝何物與其物之輕重價值所以絶揑飾僞報之事禁雖嚴而亦不得謂其苛者也此皆妥善之法無可訾議者与而愚竊以爲尚有可變通者則在包裹之限以分量以及包裹之定以形式尺寸按章程第六十七節萬國郵會所訂包裹分理大率以十一磅爲準郵政局亦可仿行第六十八節包裹之尺寸長不得過二尺寛與厚不得過一尺至小之尺寸長不得在三寸以内寛與厚不得在二寸以内其逾所限之包郵局有法寄送寄資應中半倍竊謂此二條似尚宜酌量改變緣十二磅合中權祇得八斤有餘倘逾此限卽不得寄也拘以尺寸形式一不如法亦卽不能寄也且所寄之物或竟有不能如法封固者其更奈何愚以爲分理不必定而尺寸形式亦不必拘凡欲寄物者無論輕重厚薄大小長短郵局均可爲之寄送其寄資應如海關報稅章程估物之價以定其值譬如物值洋銀一元者取郵資或一分或二分酌中以定曉示天下必極其廉必極其便而後民間寄物可無整乎信局斯則沿江沿海民間所設信局雖盡行歇業亦無不可惟郵局寄物有諸多窒碍煩重之處一遇信局停班於是閭閻皆稱爲不便此事雖細與郵局毫不相關然欲有利民生必先順情爲理此郵局總理者所宜熟思而審處者也夫西法無不可仿行而必宜參酌盡善大抵類是鄙人略貢芻蕘卽其章程中所云若疑郵政局有不妥協之處可將情形詳細呈訴以期立改流弊之謂蓋兹事雖非流弊而有不能不推行以求其美善者非商民所深爲繫望者乎 
[本館接奉電音] 昨日午前十下鐘時河南開封府　　行在飛電傳來　　上諭二道敬謹譯登○十月二十九日　　行在内閣奉　　上諭松壽奏豫省供支出力各員開單呈覽各摺片調補山西布政使延祉著賞給三代一品封典河南按察使鍾培著賞給頭品頂戴南汝光道朱壽鏞糧鹽道王維翰開歸陳許道穆奇先均著賞給三代正二品封典餘著照所請辦理單四件併發欽此同日奉　　上諭松壽奏已故總兵戰功卓著遺愛在人懇恩賜卹一摺原任河南河北鎭總兵孫顯寅投効淮軍轉戰江蘇安徽浙江湖南湖北山東各省所向克捷歴保記名提督補授河南河北鎭總兵整頓操防地方賴以安堵紳民愛戴歴久常昭孫顯寅著照軍營立功後積勞病故例賜卹准其於立功省分建立專祠並將生平戰功事蹟宣付國史館立傳以彰勞勩該部知道欽此 
[覬觎礦産] 日本訪事人云日本某云司現方籌添資本蓋因中國長江一帶商務日興而兩湖山脉雄厚所産煤質甚佳故擬於此經營礦務也 
[三韓告匱] 日本訪事人云邇來高麗帑藏甚爲匱乏度支部大臣金奎弘辭職後韓王特簡李容　署理斯缺旋以無術支拄將各官廉俸及兵丁餉項一律停支又因各地田賦積欠甚多特定新章如有欠至銀一萬兩以上者卽將地方官叅革嚴懲似此竭力蒐羅未識能稍資補救否也 
[俄設銀行] 日本訪事人云俄國在聖彼德羅堡新開東方銀行其資本計銀盧比一千五百萬元以經營東方商務爲主說者謂俄國南境近有銀行數家貲本不敷相繼歇業乃又爲此馳情域外之舉甚無謂也 
 
 

Page 2

 
 
[烟價短收]  
　　日本訪事人云自前歲以來各處所産烟葉經政府設局收買不准商人私販本年預計全國可售銀一千四百零四萬元之譜詎料自東歴四月一日至十一月十五日僅售二百十四萬元相懸若此其故誠令人難猜也 
[西兵互鬥]  
　　昨日天津來電云有駐紥天津之印度兵猝發瘋狂開槍擊斃同類二名適爲德兵所見急以槍還擊瘋兵遂斃同伴以德兵之多事也與之互鬥相持之下斃印兵三名德兵四名此外尚各有受傷者 
[示守稅章]  
　　欽命二品頂戴賞戴花翎江西分巡廣饒九南兵備道督理九江關稅務兼管窰廠事兼辦通商事宜加三級紀錄五次明爲出示曉諭事案奉欽命全權大臣便宜行事總理外務部事務和碩慶親王劄各國償欵本息分年攤還以海關進口貨稅收足值百抽五等項作抵均經議定行據總稅務司呈覆定於中歴十月初一日作爲開辦之期向來免稅各物亦議定值百抽五均應同日舉辦劄關遵照辦理等因並奉南洋商憲江西撫憲札飭遵辦在案兹于光緒二十七年十月初三日准九江關稅務司許照會内開現奉總稅務司劄開九江關新章征收貨稅詳列辦法卽于光緒二十七年十月初一日開辦等因奉此應卽遵照辦理並將新章征稅辦法詳譯漢文抄單照請出示曉諭等因前來除申報商憲撫憲並呈外務部户部察核外合行出示曉諭爲此示仰華洋各商一體遵照後開辦法辦理毋違特示一自西歴本年十一月十一日起卽光緒二十七年十月初一日所有進口洋貨稅曁免稅貨物除第二欵另行開列之貨外其餘一概暫照值百抽五收足從前所訂進口之稅則現已停辦二另行開列之貨如左一進口外洋米麫雜糧等金銀已鑄及未鑄錢之金銀均照舊章免稅辦理二進口洋藥仍照舊章征稅三十兩釐金八十兩卽每百斤共銀一百一十兩三洋貨來中國凡在草約畫押後六日内者卽西歴本年九月十三日以前起運之貨仍照稅則征收其未載于稅則者仍照值百抽五征收其免稅之貨亦照舊免稅如在西歴九月十三日起運之貨卽照新章征稅一概收足值百抽五四凡在西九月十三日以前已入具有保結之洋貨及由外洋起運來中國者俱照舊章按稅則辦理其九月十三日以後入具有保結之洋貨卽照新章收足值百抽五五凡進口洋貨有爲北京各欽差衙門需用之件應一概免稅惟請免稅之報單必由其本國領事官蓋印畫押方可放行六凡外國水陸軍兵所用之物無論或裝或卸應一概免稅惟請免稅之報單必由其本國領事官蓋印畫押方可放行三照新章所定之稅則係按一千八百九十七八九三年之市價匀扯核算惟未定新稅則之前宜有一簡便辦法卽照一千八百九十七年海關造册處所刊發之估價單收稅此單不久卽有出售每本價洋五角在上海中别發洋行出售其餘各埠由洋關出售查此單所估之價乃彼時之市價倘商人報關以此價爲不合卽照現時市價除去稅項稅費核稅亦可或仍以此爲不合卽照該貨原有發票之價加上百分之十核稅亦無不可但似此辦法恐易生轇轕事端且貨價升落無常實于商人有碍深望商人各循造册處之估價單辦法爲妥四凡出口貨仍照舊章所定稅則完納五復進口半稅與進口稅不同因復進口稅乃土貨之稅仍應照舊章辦理 
[書院培才]  
　　南昌訪事人云江西經訓書院向以考据詞章爲主邇者明詔迭頒敦崇實學學憲吳絅齋宗師爰將課程酌改重行甄别十月某日發出榜示曰爲揭曉事本部院前於七月在署扃試經訓書院月課途次詳加批閱發榜曉示竊惟經訓書院之設原欲諸生分年窮經期於致用而院中課程經解及散駢文詩賦是以經學爲本而以其餘爲輔也夫學問之道固貴由博而返約尤貴通古而知今自奉特詔罷去時文律賦試帖承學之士皆當奮興踔厲爭自濯磨使者今爲院中功課約分數門曰經學諸子百家皆導源於經諸生宜濳研漢宋先儒大義不僅瑣屑考訂爲長曰史學正史編年皆當究心應就平日所習討論歴代政治之得失人才學術之盛衰目抒心得無取詆諆曰國朝掌故官私圖籍及名人奏議與夫河工邊防兵制鹽政農政商務之類皆是曰中外輿地輿地之學固貴通知沿革然宜略於古而詳於今尤以書圖並肄爲第一義曰算學諸生中本有習算術者宜互相切劘以期日啓新理兼貫中西曰各國政治及交涉之學泰西各國書籍已譯成者不少約分三類曰政曰學曰教除教書毋庸尋繹外宜先閱各國史事及一切政治之書庶於五洲情形瞭然於心然後取約章公法及近四十年中國出洋諸家紀載讀之以愈近者愈要至西學各有專門之書卽各有專門儀器非有師承斷難憑空講求俟學堂設立再議兼習此時但能通知格致之理可耳議論時務之書當分别觀之不能盡據爲典要曰文學文以載道無論所治何學若言之無文行而不遠詩以言志自三百篇以及漢魏唐宋下逮近今風會雖别源流相通功令不用律賦試帖而散文駢文古近體詩仍當以餘力肄之此江河不廢之業也諸生平日各習一經自今以往當於治經之外分門兼習由監院立一總册詳爲注明呈送查核以後官師各課卽以所認門類命題每季送呈札記使者隨時披閱亦可攷其進境此次夏季札記盧豫章盧榮光胡耀樞劉應丙余生騏褚明柄皆尚有心得不同臨時掇拾諸生果能日積月累較之角藝於風詹寸晷者其爲得失何可勝言使者自蒞江西冀多得閎通博碩之士上報國恩爾諸生念切時艱深明大義伸任辨古今之學孟班言利祿之途當無俟使者之再三申告也至實在住院諸生共若干人院中書籍已否購齊仰監院卽日申復毋再因循延玩若復仍前泄沓卽當撤差叅辦所有此次加奬超等第一名奬錢十二千文第二三名各奬錢十千文第四五名各奬錢八千文第六名奬錢六千文第七八九十名各奬錢五千文第十一至二十名各奬錢四千文第二十一至三十名各奬錢三千文第三十一至四十二名各奬錢二千文特等四十五名各奬錢一千文共二百十三千文由使者捐廉與原卷均札發監院卽日轉給閱看 
[軍節回轅]  
　　松江訪事人云月前江南提督兼南洋兵輪船總統李壽亭軍門秉節赴省垣與江蘇撫憲聶仲芳中丞籌商機要事竣而歸道出澱山湖示期十月二十六日校閱水師二十七日午後戎旌抵郡標下四營將弁及正副兩營健兒紛紛馳往南門外大漲涇碼頭恭申迎迓 
[議更兵制]  
　　松江采訪友人云朝廷新政頒行大部電咨各直省疆臣著將營制逐加整頓隨有江陰營遊擊胡某者繕具條陳呈送兩江節署督憲劉峴帥閱而韙之電札各屬飭將所部各營一律改爲常備預備巡警等軍以期實事求是江南提督李壽亭軍門因飭本標各營將備各舉所知呈候核奪旋於十月二十八日召中軍張華園叅戎以下各將備至轅集議大旨擬將駐松正副兩勞練軍額兵退歸各營選留精壯二百五十名作爲一旗正副兩營共建二旗再由本營營主就退歸各額兵中汰弱留强編爲巡警軍亦以二百五十人爲一旗計中左右前後城守金柘青九營共留一千二百五十人作爲五旗每兵月給餉銀二兩五錢以叅將遊擊爲管帶都司守備爲帮帶千總把總爲哨官外委額外爲什長俟部署略定再行擇要分紥戍守地方至正副兩旗月餉向例什長每名銀四兩二錢親兵每名銀三兩六錢正兵每名銀三兩二錢餘丁每名銀三兩兹悉如舊 
[委解貢物]  
　　金陵訪事人云皇太后皇上由西安行在廻鑾道出開封暫時駐蹕各省督撫均敬獻方物以抒筐篚之忱兩江督憲劉峴帥亦謹備多珍委員解赴汴梁恭呈御用各員奉札後已於十月甘日禀辭就道矣 
[設局收捐]  
　　金陵訪事人云時艱迭起帑藏空虛派辦新政處議興房捐烟膏捐以資補助兩江督憲劉峴帥特委潘芸蓀王鹿峯二觀察董理其事定期十月二十日假奇望街行臺設局辦公 
[文宗抵省]  
　　金陵訪事人去江蘇提督學政李大宗師示期十月二十日取齊江寧府屬應試生童當經府尊沈碧香太守分飭所屬各學一律出示曉諭屆期兩江督憲劉峴帥特派平鏡小輪船駛赴江陰　迎文旆旋接宗師來電知二十二日由淮安起節二十四日蒞江寗迨至 
 
 

Page 3

 
 
是日府縣各官均詣旱西門外接官廳恭迓時交酉刻文星始照石城 
[世俸如常]  
　　松江訪事人云前者大吏以餉項支絀議將世職月俸停發二年松郡提標各世職人員聞之惶急異常擬環禀中軍鄭叅戎申禀提憲李壽亭軍門爲之設法近日忽接省垣來信囑將世俸仍照定章給發並聞候補員俸亦一律照常果爾則個中人當喜上眉梢不致春山愁鎖矣 
[信船遇盜]  
　　昨得信業中人手函云十月二十八日清晨全盛局信局遞信划船由嘉興開赴烏鎭等處行至三里塘突遇盜匪蜂擁而上將貨物搶刼一空刻已報請地方官勘明飭緝矣 
[白門火警]  
　　金陵訪事人云十月二十二日天氣驟寒居人夜膳之餘相率擁衾選夢迨至夢回枕上詹前蓮漏正報三更忽聞鉦聲亂鳴知祝融氏冐寒稅駕攬衣而起呼童探之始悉督轅前某姓花爆鋪夜造鞭爆燈煤飛入火藥中以致烈烈轟轟無異燎原之勢洎各水龍聞警馳至竭力救熄已燬去民屋十數間矣 
[邗郡官塲紀事]  
　　揚州訪事人云江都縣湯明府交卸後所遺篆務由省憲檄委劉大令燡調署十月甘日大令由省捧檄抵揚趨詣運轅曁府署禀到本署辦并人役先已賃定南河下木香巷口某宅爲公館大令旣入駐旋發出紅諭擇吉二十二日接篆視事○署淮北監掣同知陳分轉康現屆期滿紅兩淮運司程雨亭都轉詳奉督鹽憲劉峴帥批准檄委淮南總局會辦委員戴分轉文携前往接署已於十月某日禀辭赴任矣○淮南通屬餘東餘西兩塲大使同屆瓜期兩淮運司程雨亭都轉遴委賀鹺尹鼎清署理餘東李鹺尹棨署理餘西○泰屬伍祐塲大使篆務前經某鹺尹代理刻已期滿兩淮運司程雨亭都轉札委經歴龍鹺尹往署遞遺經歴缺委張鹺尹之溶署理 
[襄垣近事]  
　　蕪湖訪事友人云泰西閨舟米氏夙以好善著近在觀音松一帶煮粥以振貧苦婦女此外蘆中窮士醫桑餓人皆不得躬沾實惠每日需米三石數斗閱月餉所費甚巨亦可謂好行其德矣○嶧磯山某國教士近見水災洊告民不聊生爰擬以工代振之法就嶧磯至鷄窩一帶築一大道雇令飢民擊石以塡坎坷每日人給錢一百文誠良法也○前者宣道會長紀君在北門左近開設幼童學堂以資造就數年來頗著成效近日畢教士航海而來復擬在彼處開一大學堂專取皖屬各府州縣各教堂所收成立之童宏其樂育俾成有用之土嘉惠華民可謂厚矣 
[茸城霜柝]  
　　松江該事人云時屇隆冬宵小乘間而起十月某日之晚城南學宫左近七星橋堍某小雜貨鋪忽有梁上君子踰垣入内事主驚覺大呼鄰佑均聞聲而起得卽拘獲解送縣署收押候懲○郡城周公堂左近地頗荒僻十月十旬某日之晚某姓孩童手携一筐内儲錢三百文行經是處適爲匪徒所見攫之而遁童乃垂涕回家○每屆冬令地方官例須舉辦冬防月前華亭縣林霨生大令婁縣屈吉士大令發出示諭照章開辦隨於下旬某夜分道出巡並至圑防局傳集各勇稽察勤惰迨回署時已將更魚四躍矣○十月某日郡境東南得勝港某圖地保携招帖來郡就人烟稠密處所張貼略謂前晚在黄浦江撈獲女屍一具身穿棉夾背心數件襖數件綢布裙數條身畔皮夾中儲洋銀十五元四角珍珠眞僞各一粒年約三十許狀似浙江人現由人代爲收殮暫厝以待認領云云其爲失足隨浦與抑係爲人謀害與殊令人無從索解也○川沙人張甲投臬轅控族人張乙將祖墳地一畝七分盜賣與某西人得銀五千一百兩旋掘去棺木數具等情臬憲朱竹石廉訪准詞札發松江府親提訊究近日府尊余石蓀太守已備文飭提矣 
[備文解犯]  
　　前年本邑錫金公所左近吳鑑璜家被盜行劫報縣後緝獲盜犯于崇戎訊實解省勘招科以流罪發回上海縣獄收禁昨日縣署奉江蘇撫憲聶仲芳中丞札發兵牌飭將該犯解赴陜西配所縣主汪瑶庭大令遂飭書吏備繕公文聽候起解 
[軍犯解回]  
　　月前南匯縣汪蘅舫大令派差押解擄人勒贖之擬軍人犯施梅生張阿順張根生秦阿妙四名赴陜西潼關廳配所到滬過站縣主汪瑶庭大令立卽備文轉解嘉定下站去後昨由嘉定解回文開汴省現當兩宫駐蹕解犯例應廻避云云因飭暫行監禁容再解回南匯 
[法界停訊]  
　　昨日禮拜二爲法界公堂訊案之期緣讞員杜枝園大令新遭介弟之喪尚在請假期内飭丁禀知法總領事署譯員并咨照捕房暫停訊案 
[上海縣署瑣案]  
　　前赶者隆盛布號主吳粹卿倒欠欵被債主控諸縣署縣主汪瑶庭大令飭提至案略詰情由與其姪吳玉齡一併收押所中限繳欠前晚提案比追粹卿供小的奉斷措繳洋銀五百元今已措得一百五十元并倩某號出期票洋銀五十元尚有三百元求恩交保出外籌措玉齡供小的亦奉斷繳呈洋銀五百元實因管押所中無從借貸叩求交保出外理處大令從寛展限十天如數清繳○某店主王松雲扭倪阿四到縣大令研訊之下王供倪前在小的店内習業後因完姻乏資向小的借去洋銀一百三十元言明不取利息今伊另覓生理向索所欠置之不理叩乞訊追倪供小的日久臥病無力措還祇因王處工資甚微不敷用度不得已而另謀别就叩求鑒宥大令飭掌頰五十下著具呈切結按月拔還洋銀二元 
[英美租界公堂會訊案]  
　　前者律師侯魯公控馬金金將地永遠出租不交單契等情讞員張柄樞司馬提馬訊明諭候補傳人證質對昨日飭傳地保陸道生及中人張松桃王德海到案會同曰繙譯官研訊侯律師稱此案由陸道生爲馬金金以田單向本律師抵借銀一千五百兩言明逾限不贖准歸本律師管業現在馬延不交地請即訊追馬供小的曾向地保陸道生借銀一千五百兩至去年將地二有奇售與陸保計銀五千兩劃還洋銀一千八百元及舊欠三百元當時借據被伊掯留兹忽串出洋人砌詞誣控陸保禀稱當時是地確係賣絶小的並未收過所欠之銀王供馬售地時僅付還洋銀三百五十元司馬以陸保所禀　有不實不盡遂商之白君將一千人移送上海縣署查明是單曾否轉換道契署訊供核奪 
[英美租界晚堂瑣案]  
　　流娼沈鳳仙前在德仁里築香巢嗣因厭倦風塵由查鳳山爲撮合山勸徽人　子山納以爲妾至九月查忽唆使鳳仙携取衣飾逃往蘇州前日鳳仙以在蘇無可依棲重復返滬奔投公廨籲乞施恩讞員張柄樞司馬訊悉前情暫交官媒看管令公差往詢詹山尚願領回與否再行核奪○有丁某者遣家丁潘金生控傭婦沈姚氏糾人滋擾等情司馬提訊之下潘禀稱沈姚氏在丁公館傭工係吳薦頭所薦日前將稻草塞滿灶堂以致烟霧迷漫幾肇巨禍家主斥其不應如此氏卽糾人來公館中滋閙爲此家主遣小的投案控請訊懲氏一味求恩司馬判責手心五十下押候吳薦頭來案具領 
[函述江西災况]  
　　滬上諸大善長大人閣下前奉惠緘倍切雅注承示在滬各商垂念各處水災拯救飢民從此蚩蚩者氓齊登袵席囑查江右被水地方南昌府屬之義寗武寗南昌新建進賢等縣饒州府屬之鄱陽餘干浮梁等縣南康府屬之星子建昌等縣九江府屬之德化瑞昌湖口等縣臨江府屬之清江新淦等縣瑞州府屬之高安縣統共十六縣災情較重當時水勢汪洋田廬資産蕩然無存所以至今困苦流離餓殍載道雖經官紳籌欵急振無如災廣欵微爲時過久冬振一層勢難大舉若蒙辦理似應先及此等地方始可推及其餘用特樓述奉達台端卽祈轉致各大善士從速舉辦以濟災黎不勝盼禱之至肅此佈復敬請善安[  輔善公所愚弟李有棻等頓首]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　有林小鳳者榜人女也烟髮霧鬢婉麗可人日前行經南市萬聚碼頭突被無賴陸長生扭住攫取簪環某號巡街捕見之將陸拘入捕房捕頭令轉解馬路工程局總辦翁子文太守倩襄讞委員余叅軍升堂研訊小鳳俠拜階前鶯聲徐吐供稱奴年方二十生長烟波今者母親困於病魔因赴街頭購取藥物有陸長生者突自後追至將手巾勒奴之頸使奴不得聲張致被攫去耳環及銀約指求恩嚴究陸供小的係浦東夏家嘴人年十九歲駕舟餬口並不攫物叩求明鑒叅軍怒其狡展飭笞臀一百板掌頰五十下押候查明再核○前日歹人陳阿三至南市復記樹行圖竊被行夥陸望林拘住喚交二十一號巡街捕解入捕房轉解馬路工程局余叅軍研訊之下陳供小的初次悮犯求恩超鎋叅軍判責一百板驅逐出境○月前松江航船夥馬順元至後馬路崇裕錢莊收得小洋銀五千角雇某甲所御小車運至浦濱檢點之下缺去若干向詰推諉遂訴知船主朱泉海投馬路工程局禀控余叅軍迭次研訊兩造供詞各執前日合將一千人移送上海縣署請縣主汪　庭大令訊究 
[南市捕房紀事]  
　　前日竹行馬頭某靛行主吳仲賢扭衞左泉至捕房訴稱被欠銀一百十九兩請卽嚴追捕頭令將衞押候轉解馬路工程局禀請總辦翁子文太守訊究○無賴江阿三昨與同類某某等人在馬路中任意歌乎大有旁若無人之概四十三號巡街捕向之喝阻江挺身而上與捕鬥毆後經他捕到來帮同拘入捕房捕頭令押候解至馬路工程局禀請訊究 
[英美租界公堂瑣案]  
　　流氓李福元混名小霸王專在新閘一帶遇事生風日前號召羽黨强搶虞巧福王金根所佩銀表及洋銀若干昨由包探徐榮珊拘獲解送公堂讞員張柄樞司馬判責五百板枷號兩月管押捕房半年○沙遜洋行收租人林景仁控房客曹范氏欠屋租洋銀六元向索行兇等情司馬向之訊空氏供小婦人並未行兇司馬判責手心一百下○火匪李小金乘虹口失火時劫得馬阿金所携白菓一袋經包探倪順泉拘解公堂司馬判責二百板贓給還失主○積賊陳阿金行竊某紡紗廠棉花數斤經包探孫阿星拘解請究司馬判責三百板管押捕房三月期滿遞解回籍○前晚吳連堂手持秘戯圖在福州路中求售經包探邵仁初拘解公堂司馬飭將秘戲圖當堂焚毁吳從寛斥釋○王長林行竊奇閒廬烟館中烟槍一枝經包探王長桂拘解請究司馬判責二百板 
[法租界捕房紀事]  
　　某傭婦抱主人家幼孩小立門前突有流氓某甲者攫取孩臂上所籠銀釧飛步而逃報捕後包探緝獲人贓解入捕房捕頭命押候堂期解請讞員杜枝園大令訊究○小竊某甲以竹竿挑取某姓家所晾衣服正欲携之而逸適爲包深所見拘送捕房捕頭令押候堂期解請研訊○偷兒某甲竊取某姓家棉被一條某乙竊取某姓家鐵器一副均持至某舊貨攤求售不虞爲包探所見連贓送入捕房捕頭令押候解送公堂禀請究辦 
[美租界捕房紀事]  
　　趙陳氏賃居百頓路第七十號房屋生有一女年甫十三小字翠林嬌小玲瓏眉目如畫昨被拐甚陳阿品顧王氏誘出賣與范阿嘉議定身價洋銀二百元旋經包探顧福其查悉將陳及氏拘入捕房捕頭令押候轉解公堂禀請讞員張柄樞司馬訊辦○昨日午前有孫翠林者掃眉掠鬢顧盼生姿姗姗至捕房自言僑居元昌路第十八號屋内偶至鄰近某老虎灶購開水被灶主某甲用碗擊破面部流湧如泉捕頭見受傷屬實令赴同仁醫院療治一面派一百三十三號華捕前往將甲拘押以便解送公堂禀請訊究○昨晨甬人周正昌投捕房訴稱在外虹口老街開設小客棧前夜有不識姓名之松江府屬某縣人前來借宿忽患急病遽爾云亡捕頭令地保轉報某善堂備棺收殮○前夜梁上君子沈阿四不知在何處竊得衣服若干件携至西華德路某押鋪求質適爲某號巡街捕所見向之盤詰言語支吾遂連贓帶入捕房捕頭令押候查明失主然後解送公堂禀請懲辦 
[羣黎徧德]  
　　昨承天順祥票號陳潤翁交到經募顧勉夫善士助振洋銀二百元鄭景周翁來李國蘅觀察經募洋銀五十元又近稀主人求合家康泰諸事平安助施衣欵規銀三百兩諸君子念切痌瘝情殷推解仁言利溥救急功崇乞登報章虔申額頌上海六馬路仁濟善堂籌振公所施則敬等謹誌 
[金陵官報]  
　　十月二十三日户部郎中銜主事雲南司黄家驥親拜辭行赴北京善後局候補道趙禀知到聚寳通濟兩門粥廠騐修工程江蘇試用道胡銘業到候補知府徐乃斌由直督咨文先行到省通判熊濟洙叩謝奉飭注冊差委邵伯保甲知縣張燕昌辭知縣鮑孝先禀知先行到省布理問王壽椿州判王華國府經歴評煥章縣丞熊家瑧傅正湘叚宣誥甘守庸葉晉崇劉廣居巡檢黄繼芳彭保齡鄧振　姚超萬寳同從九文正秋胡同祖申汝楫陳鳳　典史秦以瑺江西府經歴王榕桂福建按經歴石耀光安徽縣丞李振遠鹽巡檢鮑斌均奉示騐看訓導金濤奉示考試府經孫銘巡檢汪道炳均禀知到省二十四日新授安徽鳳頴六泗道張成勳到陜西來善後局候補道趙禀知到漢西江東兩門粥廠騐修工程候補道李澂辭赴蘇知縣陳國槃禀知過知縣班並加同知升銜巡檢葛嶽生叩謝奉飭註冊差委二十五日新授安徽鳳六頴泗道張成勳辭奏辦雲臺樹藝公司廣東直隷州宋冶基辭赴蘇知縣王肇慶典史柏培琬均叩謝奉飭註冊差委柘林營都司王俊德辭布理問陶揚加禀知隨陶道赴日本回大使向租佩謝委江東門粥廠差州判蘇致厚府經歴孫履亨秦其鏞縣丞鄧國瀛張蔭相唐際盛孫泌主簿葛爾巡檢錢光裕宋光弼余允峻王炳墀邵樹榖徐振宗施俊煐潘毓蕃羅沅彭忠英曹榮藻張祖蔭孫葆仁沈芾陳倬然鏖又煐沈振鑫宋振元從九韓邦佐州吏目朱克寛蔡熙昌典史嚴型汪鳳岐李邦英鹽經歴郭煜鏖鴻章安徽典史顧垜均奉示驗看藩轅牌示溧水縣王延年病故遺缺查有候補知縣聶培新堪以署理 
[維揚官報]  
　　十月二十二日丁觀察葆元由工次到揚丁分轉乃鎔委赴　工章鹺尹榮本辭赴瓜濠保甲差陳鹺尹元章委赴淮北查江運北鹽王鹺尹與晉由甘肅回銷解餉差新任江都縣劉大令禀知任事二十三日許鹺尹立綱委管書局李鹺尹恩藻銷南京餉差 
[横濵正金銀行上海分行新訂章程廣告]  
本總行創自横濱一千八百八十年資本金洋二千四百萬圓現已收足金洋一千八百萬元公積金洋八百五十一萬元分設英國倫敦法國媽塞而里昂美國紐約舊金山布哇香港孟買東京神户長崎韓城仁川釜　等名　大邑諸有通交以及中國上海天津牛莊北京等分行亦歴有年數專辦銀行應有一切交易無不克已招接存欸更竭誠實久蒙中國達官鉅賈交相稱贊本行格外精心研究接應惠顧現由總行刋到 
[新式存单以及相與往來支觧簿集]  
均用華文專備中國仕商樂取　捷易旋通曉　惠然顧臨者之用爲特布告仰祈俯鑒如欲存欸在横濱總行册者半年期息五釐長年期息六釐如存欸期滿准在横濱支取金洋上海取銀亦可如在横濱存換算則以日本金錢交付隨時註明定價如在上海則以元錠銀價交付庶幾市而仙零上落於貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙惠臨請至本分行面訂可也　經理人長鋒郎謹白 
[瑞鎔機器船廠]  
啓者本廠開設在楊樹浦瑞記紗廠東邊專造大小輪船承接各種機器工作如欲開帳等情請惠臨至本廠或瑞記　房均可倘蒙　賜顧其價格外克已以廣招徠特此　聞瑞鎔廠總經理瑞記洋行總經手培而慶登啓 
[新出富强新書]  
自丙申年錢塘汪榱卿進士創設時務報於上海所譯皆東西洋各國政治藝學一時寰宇風行歴經各省大憲札飭所屬購閲有志經世者無不家置一編惜戊戍政變後不外卽停止學士第以無從購致爲憾今乘槎老人覓得全分七十餘卅付諸石印又恐不便檢閲爲之别類分門另編目錄顏曰富强新書蓋　讀是書者留心於政治藝學俾新機於焉勃發也書凡十六本實價洋一元二角上海南北婦葉同房及各書坊均有寄售此啓 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彙錄]  
宗人府宗令和碩禮親王臣世鐸等跪奏爲請旨事前經吏部奏定章程内開自中外失和以來凡各衙門應行題補各官一律改題爲奏例應引見各員各該衙門開單候旨錄用光緒二十六年十一月初六日奉硃批依議欽此欽遵等因知照前來所有臣衙門應補各項官缺自應遵照辦理查臣衙門經歴宗室祥樞現升副理事官所遺之缺係題缺照例於委署主事内揀選正陪臣等公同揀選得委署主事宗室吉瑞擬正委署主事宗室寳瑛擬陪遞遺委署主事一缺係題缺查有玉牒全書告成保奏以筆帖式遇缺卽補俟補缺後以委署主事儘先補用之臣衙門七品筆帖式宗室福銳一員應以該員截補又臣衙門七品筆帖式宗室寳文病故遺缺仍係文舉人班查有遵海防例捐輸筆帖式本班儘先補用之文舉人宗室寳常一員應以該員坐補又臣衙門七品筆帖式宗室承惠殉難遺缺係効力班照例于効力筆帖式内揀選正陪臣等公同揀選得効力筆帖式宗室恒壽擬正効力筆帖式宗室世珣擬陪又臣衙門七品筆帖式宗室載武現升經歴所遺之缺係新班查有本府則例全書告成保奏以筆帖式不論班次統計三缺後由遇缺卽補之廕生候補筆帖式宗室鍾繼一員該員計缺已足應行截補不積本班又臣衙門七品筆帖式宗室崇祿現升委署主事所遺之缺仍係新班查有遵海防例捐輸筆帖式儘先補用之宗室維寅一員應以該員坐補又臣衙門七品筆帖式宗室定委現升委署主事所遺之缺係繙譯舉人班本班現在無人照例以鄭工捐輸人員抵補查有遵鄭工例捐輸筆帖式遇缺先補用之宗室觀海一員應以該員坐補禮部七品筆帖式宗室溥春已升户部主事所遺之缺係宗室額缺應由臣衙門銓選查上次用至新班止此缺輪用文舉人班查有六年俸滿在任候調之東陵承辦事務衙門七品筆帖式宗室恩普一員應以該員調補不積正班謹將該員等職名遵照吏部奏定新章按班奏補敬繕清單恭呈御覽請旨各補放一員再臣衙門左宗人貝勒銜固山貝子溥倫現隨行在未經列銜合併聲明爲此謹奏請旨 
管理欽天監事務和碩禮親王臣世鐸等謹奏爲奏補官缺恭摺仰祈聖鑒事竊臣監出有漢靈台郎一缺臣等揀選得監候陳壽山擬補遞遺監候一缺揀選得食俸天文生杜塏擬補又出有漢博士一缺揀選得食俸天文生張萬茂擬正徐權擬陪又出有滿洲博士二缺揀選得滿洲天文生繼繕擬補一缺滿洲天文生慶喜擬正松峻擬陪一缺均經移咨吏部查核去後旋准吏部覆稱與例增屬相符臣等遵照吏部奏定新章謹將該員等職名敬繕清單恭呈御覽俟命下之日移咨吏部遵奉施行爲此謹奏請旨 
大學士管理户部事務臣王文韶等謹奏爲筆帖式學習期滿奏請留部恭摺奏聞仰祈聖鑒事查臣部學習筆帖式榮亮由貢生報捐筆帖式簽分户部光緒二十四年二月到部連閏扣至二十七年正月學習三年期滿臣等查該員自到部以來當差勤愼於繙譯繕寫事件亦能留心合無仰懇天恩俯准將該筆帖式留於臣部遇有筆帖式缺出不論旗分按班先行奏補俟有本缺再行調還伏候命下臣部移咨吏部遵照施行查該員係應行帶領引見人員理合遵照吏部奏章先行奏聞俟廻鑾後再由臣等補行帶領引見謹恭摺具陳伏乞皇太后皇上聖鑒謹奏奉硃批依議欽此 
大學士管理户部事務臣王文韶等謹奏爲鹽引銅板遺失懇請鑄造恭摺仰祈聖鑒事竊查臣部刷辦各省鹽引鑄設銅板尚以刷印日久字跡模糊每屆十年題請換鑄一次同治初年因其題請有稽時曰改爲奏請換鑄上年秋間京師猝遭兵燹以致銅板遺失迨和局已定鹽引亟宜舉辦以爲行鹽納課之據當經臣部刊刻木板刷印一面咨行領引省分迅即委員報部請領以憑之銷惟木板質薄刷印未久字跡旋即模糊不過爲一時權宜之用應仍核鑄銅板以期久遠查兩淮兩浙福建花馬小地西河縣隴西縣丞等處自咸豐三年軍興後或改行票運或改課爲釐具不領引擬請暫停鑄造外所有應請鑄造之長蘆八塊山東陸塊廣東八塊四川二塊河東七塊陽曲一塊統共三十二塊恭候命下由臣部劄行寳泉局查照鹽引舊式揀選凈銅妥速鑄造務於本年八月内鑄齊全數齎送到部以便刷印其暫用鹽引木板一俟銅板鑄造到日卽由臣部銷燬合併聲明所有請鑄鹽引銅板緣由理合恭摺具陳伏乞皇太后皇上聖鑒謹奏奉硃批依議欽此 
吏部謹奏爲遵旨議奏事准行在臣部咨送内閣鈔出四川總督奎俊奏稱富順縣知縣鄧維琪丁憂開缺所遺員缺係衝煩難要缺例應由外請補該縣水陸交衝井灶林立政務殷繁爲官運鹽務口岸緝捕巡私最關緊要非精晨幹練實心任事熟悉鹽務之員不克勝任查有大竹縣知縣玉啓才明識練爲守兼優以之調補富順縣知縣實堪勝任仰懇天恩俯念員缺緊要准以大竹縣知縣玉啓調補富順縣知縣於地方寔有裨益所遺大竹縣知縣缺川省現有應補人員應請扣留外補等因光緒二十六年四月二十五日奉硃批吏部議奏欽此欽遵钞出到部查富順縣知縣鄧維琪於光緒二十五年十一月二十九日丁憂遺缺歸十一月截缺係衝繁難調要缺例應在外揀員調補兹據該督奏請以大竹縣知縣玉啓調補欽奉硃批交臣部議奏臣等查玉啓正藍旗滿洲進士由四川即用知縣題補大竹縣知縣於光緒十四年二月初十日到任歴俸已滿三年查該員任内承緝張學斌邱文清湯定魁被刦三叅現係三叅到部核計四叅限滿今調補要缺到部其承緝之案自應照章先行查級議抵查該員任内有光緒二十六年三月恩詔加一級應銷去二十六年三月恩詔加一級張學斌被劫一案降一級處分其邱文清湯定魁被劫一案應令該員補繳降二級處分銀兩其銀兩繳清再行飭赴新任相應奏明請旨准大竹縣知縣玉啓調補富順縣知縣銜缺相當毋庸送部引見所遺大竹縣知縣員缺准其留於該省照例按班序補謹將臣等遵旨議奏緣由繕摺具奏伏乞皇太后皇上聖鑒謹　奏奉　硃批依議欽此 
吏部謹奏爲遵旨議奏事准行在臣部咨送内閣鈔出山東巡撫袁世凱等奏稱嶧縣知縣朱鍾琪報捐離任開缺係衝煩難兼三沿河外調要缺於現任簡缺知縣内逐加遴選查有新城縣知縣崔煥文諳練老成究心吏治合無仰懇天恩俯准以崔煥文調補嶧縣知縣實於要缺有裨所遺新城縣知縣員缺現有應補人員容俟接准部覆再行揀員請補等因光緒二十六年十一月二十五日奉硃批吏部議奏欽此欽遵鈔出到部查定例沿河山東之嶧縣缺出令該縣撫於現任人員内揀選調補又調補州縣必歴俸三年以上方准揀選題調各等語今山東嶧縣知縣朱鍾琪報捐離任臣部扣缺知照光緒二十六年五月初五日行文山東省照限三十日减半計算應以十九日接到部文之日作爲開缺日期歸二十六年三月分截缺係沿河衝煩難調要缺例應在外揀選兹據該撫等奏請以新城縣知縣崔煥文調補欽此硃批交臣部議奏臣等查崔煥文内務府正白旗漢事監生由新海防遇缺先選用知縣選授山東新城縣知縣光緒二十一年十月初六日到任業經銷去試俸在案歴俸已滿三年查該員任内並無展叅例關降調之案核與調補之例相符相應奏明請旨准將山東新城縣知縣崔煥文調補　縣知縣銜缺相當毋庸送部引見所遺新城縣知縣員缺准其留於該省另行請補謹將臣等遵旨議奏緣由恭摺具奏伏乞皇太后皇上聖鑒謹　奏奉　硃批依議欽此 
 
