# 1900 - 52 - 4909649

 

Page 1

 
 
[古今减價] [  圖書集成局謹啓]  
　　本局新印古今圖書集成一書除股　之外多印之書歷經售出現已所餘無多本局因急結帳擬將所餘之書减價出售每部　九　　元二百兩是書間有誤釘處刻已查準補釘完全賜顧者請至申館帳房交易再前所出股票尚有數股未經將　取去者亦請從速找銀取書幸勿再遲特此布聞 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論山東義和拳匪徒肇亂事]  
　　山東義和拳匪徒揭竿倡亂已數月於兹邇來黨羽更多延至直隸景州一帶日前雖經直隸總督裕壽山制軍札委候補道張毓渠觀察督兵剿辦拘獲匪徒七十餘名然其黨散布四方且又與大刀會聯成一氣約計人數必有數千僅獲七十餘名恐尚未能就此解散聞拳匪起事之初實由山東某縣土人與教民爲難蠢蠢欲動勢頗可虞紳士懼相約詣府署禀陳府尊某太守飛禀山東巡撫毓佐臣中丞請派兵彈壓中丞立飭袁軍門帶兵而往及至卽傳紳士到營詰問而人多口雜不免稍有不遜之言軍門赫然震怒遽令開槍轟擊以致當塲擊斃二百餘人於是紳民窮無復之激而爲亂與大刀會義和拳匪人合股欲與官兵爲難事爲言官所聞據情入奏皇上特召毓中丞入都而令袁慰庭侍郎署理山東撫篆侍郎長於兵事威望夙隆區區烏合之衆諒不難一鼓殲旃俾生靈免遭兵革之苦且義和拳本卽八卦教白蓮教之流派詭稱符咒謬託神靈以爲血肉之軀可避槍砲之害種種荒誕無非蠱惑人心其托詞於練習拳棒者實不過欲避邪教之名而藉以招集黨類也恭溯嘉慶年間我仁宗睿皇帝曾降諭旨飭拿義和拳匪嚴行懲辦以靖閭閻不可養癰貽患等因欽此蓋是時陜蜀教匪迭起爲亂故仁廟爲懲前毖後之計不稍姑容乃不謂迄今已近百年義和拳餘腥復染死灰又燃大吏不能先事防維致使羽翼分張横行不法近更勾結大刀會匪衆抗拒官長益肆其不軌之謀回憶昔年直隸總督那文毅公辦理青縣故城等處傳習義和教門各案將匪首葉福明葛立業等分别擬以凌遲斬遣等罪使東省各官早能見及於此解散其衆懲治爲首之人何致誘煽愚民蔓延滋廣今者雖臨以袁慰庭侍郎之素嫻韜略原不難立奏凱歌然與其動衆興師撲滅於事後何如防微杜漸剪除於事前此吾所以不能不爲東省大吏責也且更有不可恕者此事之始由土人與教民齟齬紳士恐釀事故禀之府尊轉禀中丞請兵彈壓在紳士可謂能安輯地方防患於先事矣爲中丞者宜如何愼選賢能　以兵柄俾得馳往勸導民教藉以相安乃漫以剛愎自用之袁軍門掌握兵權統師而往非但不能使民教相安於無事反以意氣之故當塲擊斃平民二百餘人以致紳士義憤難伸聯合大刀會義和拳匪人激成變故衡以知人善任之義中丞能辭其咎乎然猶曰此尚可爲中丞解也乃旣肇此巨禍矣則中丞自宜將袁軍門檄至撫轅治以鹵莽從事之罪甚或奏之皇上斬首巿曹爲已死之二百餘人謝何中丞竟不出此而坐令善良之民激而生變首是則中丞之咎又奚辭耶夫中丞本爲當今守舊之尤去年在東撫任内曾以弓矢爲我朝法度令各營軍士盡廢槍砲仍習弓矢執筆人旣紀其事於報端而不禁爲之捧腹大笑然則如中丞者其才其識竟婦人孺子僕隸厮養之不如又何責其事前之不能知人善任乎更何責其事後之不能彌縫補救殺一將以安靖閭閻乎或曰中丞之才識雖不是而中丞之勢力則有餘觀其應召入都而朝廷仍不加以嚴譴非依托當今權要重臣曷克至此然而東省拳　之禍則固自中丞啓之矣拳匪固足戮中丞殆亦分一半之咎耶 
[入覲龍光]  
　　日本東京友人來翰云刻得京師來電悉東歷二月十九日卽華歷正月二十日中國 
大皇帝准各國使臣入覲一時共球畢集載見龍光瞻仰堂廉天威咫尺誠中外一家之盛事也惟御容仍如前消瘦意者宵衣旰食深宫過於勤勞乎 
[俄窺阿國]  
　　倫敦太晤士日報館得派駐奥京維也納之訪事人來函言俄羅斯國人刻已派大隊陸軍前往阿富汗國邊陲以爲將來在非洲干預英搭戰事之張本或曰俄羅斯人之意實欲阻英國調印度兵往南非洲是耶非耶局外人一時無從得其究竟也 
[籌備軍需]  
　　香港循環日報云本年法蘭西政府預備擴張海軍所需甚巨日前曾由議院中人開單發交通國各海關著籌勿郎克九億枚其中四億七千六百萬枚爲廣購兵艦之用一億四千一百萬枚爲水師中一切供張八千五百萬枚爲防守沿海之需五千五百萬枚爲添募各新埠水師之費尙有餘存用以添設海底電線限七年内一律籌齊 
[日人被衂]  
　　日本東京日日新聞云東歷二月十七日卽華歷正月十八日得厦門電報悉十六夜有甲乙二日人相約直妓院作狹邪游突被華人所窘以致負傷旋又得彼處續電云昨夜有日人被華兵戕斃以意度之其爲暴者是否確係華兵頗難臆斷總之自去年因虎頭山租界事交鬨以後彼我意見尚未釋然故此次乘興閒游突遭意外之禍也 
[德調陸軍]  
　　某西報云本月十五日德意志人由山東青島派兵士一百八十名携行營大砲及墨禪氏砲各二尊迤邐往膠州蓋以保護僑居後山之德人也 
[鐵路述聞]  
　　漢口訪事友人云蘆漢鐵路現己由漢口通濟門外築至汴省信陽州董其事者度地通濟門外江濱建造車站以便日後火車於此發軔傳聞督辦鐵路大臣盛杏蓀京卿前因借貸洋欵未成遂電調比利時國駐漢總工程師沙多籌商一切刻已附某輪船下駛至申江矣 
[試演槍砲]  
　　金陵訪事友人云邇來海外羣雄眈眈逐逐積薪厝火時局堪虞江寗爲東南七省水陸要衝江海口門星羅棋布一旦有事防不勝防正任兩江總督劉峴帥曾於去年籌欵若干遣員赴德國名廠購定新式快砲旋 
 
 

Page 2

 
 
又飭金陸製造局多製快槍以爲不虞之備邇者所購之砲已裝運來省適快槍亦告成爰於本月二十四日飭製造局總辦吳鑑泉觀察親蒞朝陽門外曠野督同中外工匠及槍砲隊勇丁逐一試放軍中得此利器當可稍壯聲威矣 
[黎人未靖]  
　　香港循環日報云廣東瓊州黎人羣起叛亂於今三年矣雖曾殲厥渠魁而餘黨依然未散正月初六日萬州黎匪忽復揭竿倡亂進薄州城城中男婦二千餘人聞警張皇紛紛逃竄有逃至海口者雞棲無地暫時寄宿各廟中女哭男啼慘難言狀按瓊州孤懸海上其中頗多黎峒而萬州西北邊黎人尤聚族而處若果大吏不能及時安撫士民將何以爲生耶 
[制軍盤庫]  
　　金陵訪事友來函云署理兩江督憲鹿芝軒制軍下車伊始卽以興利除弊爲心前曾委員分查省垣籌防支應等局究竟存儲欵項若干現經各局總辦造呈舊管新收開除實在四柱清册制軍恐所報或有不實不盡之處乃於月之二十四日辰刻命駕出轅親蒞各局逐一盤查 
[暫運述職]  
　　杭州采訪友人云浙江藩司惲菘耘方伯到任已逾三載去冬奏請入都陛見奉旨允准兹撫憲劉景帥以目下接署乏人特於新正某日具摺奏請俟新任榮廉訪到浙然後交缷來京 
[管帶易人]  
　　紹興訪事人云紹防楚軍水師後營砲艇共十號勇丁百名分防山陰會稽蕭山餘姚上虞各縣境向由候補縣丞張二尹紹齡管帶現經撫憲劉景韓中丞札委紹協左營守備陸仲延守戎兼帶於二月初一日到差 
[舞弊撤差]  
　　金陵訪事友來函云前年江寧所屬浦口鎭粥廠委員某大令曾吞蝕粥米若干發各米行售去得資以飽私囊上臺未及察知去年仍派管此廠大令貪心未饜盜賣如前現經署督憲鹿芝帥查悉情形立飭江寗藩司善後局憲將大令撤差聽候查辦遣差另委黄㸌宿大令暄庖代大令奉札後刻已趨詣督轅謝委擇吉到差矣 
[調停船戸]  
　　漢口訪事友人云由蔡甸往來漢口之航船不下三百號自創行小輪船後生機日促謀食維艱招招舟子遂聯名遞禀督撫兩轅請將小輪船禁止上憲以此事欽奉上諭准行下江各省創辦已久碍難示禁乃今歲小輪船逐漸增多航船無人過問於是若輩結成死黨一遇小輪船到埠各持木棍併力以攻擾擾紛紛幾釀非常之變事爲漢黄德道岑馥莊觀察所聞諭令各小輪船暫停數日一面委員前往開導至如何調停之處刻尚未悉其詳也 
[局員懲賭]  
　　杭州采訪友人云省垣每屆新正賭風甚熾上年保甲總局王太守出示嚴禁雖在封印期内亦不稍事寛容各叚分巡委員奉令之餘亦皆嚴密查拿盡法懲治意以爲牧猪奴輩當可畏威懷德稍稍戢羽潛鱗矣不謂日來下城白蓮花寺巷某姓屋内呼盧喝雉依然昕夕不休事爲總巡秦大令所聞遂於某夜率役前往兠拿當塲拿獲與賭者九人帶回局中訊明一切判令將爲首之甲乙丙三犯各枷號一月發犯事處示衆其餘笞責有差 
[土棍受懲]  
　　杭州采訪友人云省垣保甲提調王太守錫奎自去冬到差卽訪拿地棍二十餘名從重懲處至新正封印期内若輩知官憲不理刑名遂肆意鴟張毫無顧忌有混名沿街西門慶者張其姓機工也邇者日與黨類陳某等人徴逐於東街一帶藉端訛詐遇事生風不遂所求則呼集多人逞兇毆擊望前一日麕聚某酒肆中豪飮酒保偶然開罪突將杯盤飛擲幾致頭破血流事爲下城總巡秦大令所聞立飭局差拘拿到局重加笞責然後禀請太守嚴懲太守提訊情由知若輩皆著名痞棍遂叱令各笞臀一千板荷以雙連大枷自十九日起逐日飭差保押令遊行以爲之儆 
[彝陵零墨]  
　　宜昌訪事人云宜昌鎭總兵傳鎭軍於正月初九日赴省叩賀各大憲年禧城内外各營弁兵以及游守等弁均往江干送行○去臘除夕有雲南運京之餉鉛行抵宜昌因水淺難行停泊江中度歲迨新正初吉快利輪船到來遂於初四日裝載初六日開往漢皋尚有未裝者須俟固陵輪船續運矣○宜地自除夕放關後今年上水船隻僅百餘艘下水船僅二百餘艘較之往年少三分之一○近因江水枯涸輪船裝貨不多各行商恐誤日期派人往漢皋另雇航船載運○新正以來陰雨不時近數日始晴光大放河岸居民點染春光有迎賽花燈者有唱演花鼓戲者亦足見承平景象也○鴉雀嶺人某甲曾入西教素不安分去歲被地方官訪拿管押函逹教主歷述情由嗣接教主回函令照例辦理因卽提案訊究供出同黨十一人之多不知如何懲處也○邇來西人多往四川或探礦苗或籌鐵路或察商情均向鎭署求撥紅船護送現又有某國人畢閣顯由總理衙門請照入川張香壽制軍電逹鎭署預飭備紅船護之 
[楚江春信]  
　　武昌訪事友人云蔡甸行駛小輪船往來便捷行人趨之皆若鶩航船生計半爲所奪於是若輩怨恨交集聚集千餘人欲與輪船中人爲難事爲督憲張香濤制軍所聞恐肇禍端立卽諭令漢陽縣何大令蔚紳馳往彈壓旋卽解散刻下大令已回省銷差想可波平浪靜矣○新正以來暫弛賭禁大街小港時聞呼么喝六之聲江夏縣陳介庵大令聞而惡之特飭差保嚴行查禁近來牧猪奴一流人已漸知潛蹤歛跡矣○近日司門口忽有匿名揭帖指斥國事類多狂悖不經署臬司孟志青廉訪恐激成禍變面諭保甲名員嚴密查察以遏亂萌○張香帥創設製麻局延日本人爲教習冀得大興利原現已度地平湖門外建造西式房屋限期正月内落成日來監工各員催督甚急築登削馮異常忙碌 
[神誕拈香]  
　　本邑小南門外江西會館係寓滬贛省商人所建内供許眞君像昨日相傳神誕之期董其事者徴集菊部登檯演劇以迓神庥亭午時江南提督目强軍統領李壽亭軍門前任蘇松太兵備道蔡和甫觀察前辦理城廂内外保甲總巡鍾壽伯明府江蘇撫標滬軍營管帶龍葆珊遊戎次第命駕而來拈香膜拜各董欵以茗點暢談良久然後興辭 
[靈輀過滬]  
　　原任浙江臬司李健齋爵廉訪於去年奉旨移駐甬江籌辦防剿事宜偶中風邪殁於防次近由公子扶柩乘江天輪船繞道滬江回籍安葬昨日黎明抵埠旋扶柩登官舫小泊南巿大東門外大碼頭代理上海縣篆務这戴子邁明府會丈局員朱雅林明府松滬釐捐局督辦錢怡甫觀察英美租界公廨讞員翁笠漁直剌法界公廨讞員朱森庭明府守備程厚菴守戎馬路工程局總辦程雨村大令水利局總辦司徒貽芬司馬前任蘇松太兵備道蔡和甫觀察提右營叅將廖楚材叅戎蘇松太兵備道兼江海關監督余晉珊觀察先後至靈前叩奠禮畢始各分道而回 
[查案示禁]  
　　欽加同知銜代理上海縣正堂戴爲查案出示嚴禁事案奉前府憲恩札奉布政司聶札開本司訪聞該府所屬地方賭風甚熾每有一種無賴棍徒在鄕村開設茶館招集游手日夜聚賭鄕民無知墮其術中往往極卒歲之收穫作片時之孤注且傾家蕩産無以爲生又或兼開烟燈引誘鄕民吸食洋烟失業曠時多行不義舉凡窩留匪竊搶孀逼醮拐賣婦女搶船奪牛一切搭串訛詐滋生訟端之事大半由此而起更有一種外來流氓率領婦女演唱花鼓淫戲導人淫靡莫此爲甚札府飭縣一體示諭查禁等因歷經遵辦在案誠恐日久玩生合行查禁爲此示仰諸色人等知悉須知開設茶館聚賭抽頭率領婦女演唱花鼓淫戲以及窩留匪竊搶孀逼醮拐賣婦女搶船奪牛一切搭串訛詐情事均屬大干禁令自示之後務各安分守法别謀正業　勿作奸犯　自取咎戾倘敢仍蹈故轍一經查拿到案定卽從嚴懲辦洋烟一項爲患尤甚 
 
 

Page 3

 
 
爾鄕民人等切勿聽人引誘輕於呼吸致一朝上瘾曠時失業累及終身本縣不憚煩言諄諄告誡各宜凛遵毋違特示光緒二十六年正月 
日 
[嚴懲拐匪]  
　　蘇州人金吳氏挈其女傳金氏其婿傳照福投英美租界公廨控匪人吳小弟姦拐次女阿素反赴捕房誣指行竊襄讞委員張柄樞司馬訊取口供飭將吳小弟笞責管押候關提阿素到案訊核前晚讞員翁笠漁直剌親提覆訊傳照福供小的係蘇州府屬長洲縣人新正初三日吳小弟倩姊吳周氏誘阿纱至家强行姦污至初八日小的知覺富晚卽偕岳母金吳氏倩章全福領至吳家吳見事不妙從後窓逃脫旋糾合不知姓名之若干人將阿素刦去小的與岳母無計無施只得將阿素衣褲取回詎料吳反赴捕房誣指行竊今蒙關提到案求卽嚴懲金吳氏供詞與婿略同傳金氏供胞妹阿素被吳姦拐反誣指丈夫傳照福竊取衣物故特投案叩請伸寃金朝忠供小的係江寗府屬江寗縣人在滬習小貿易與吳交好前日吳將阿素交小的帶往吳淞親戚家藏匿小的一時糊塗叩求恩宥阿素供年甫十九向在四馬路尚仁里某妓院爲傭新正初三日吳姊周氏假飮酒鬥牌爲名誘至家中當晚卽被吳姦污從此藏匿吳家至初八日之晚母親及姊丈聞信而來吳跳窓逃脫旋被刦出交與金朝忠迨十七日帶往吳淞寓宏興客棧旋由廳役查見拘拿管押所有金約指銀臂釧及首飾衣褲等物均被吳騙去今旣提案求恩究追吳供小的係縫工作事不端罪該萬死惟求恩宥直剌喝令重笞二千板掌頰五十下著賠洋銀二十元覓保繳案違干提比金朝忠貢五百板阿素掌頰四十下交金吳氏領回管束 
[節婦含寃]  
　　昨日民人張秀其投上海縣署以命案禀報代理縣篆之戴子邁明府升堂提訊張供小的家在治下十八保三十六圖曹家浜左近女兒嫁章姓子爲婦悲銜寡鵠已閱十年飮柏茹冰自甘守節近被夫叔章生發唆使其姑逼令再樵女兒柏舟自矢無以自明遂於前日畢命於三尺白綾之下小的痛女情切特此投案控陳求大老爷親臨相騐提兇究辦以雪沈寃明府諭令暫回候傳地保到案訊悉實情然後往騐 
[火警可疑]  
　　前日午後美租界西華德路第七百八十號門牌裕記花棧忽然火起幸卽撲滅祗焚去蚊帳衣被等物事後藍副捕頭查得此棧曾倩公平洋行保火險銀二千兩不無可疑之處因倩三十四號西包探將棧主某甲拘獲押候查明是否種火然後解送公堂禀請讞員翁笠漁直剌核辦 
[續譯法國頭品兵官福州船政正監督杜業爾致英提督貝思福書]  
　　竊維貴大臣所以指責之故以所謀者英商之利也設業爾處貴大臣之地恐亦將謂去年北洋兵船在閩廠修葺費至三四萬金不如費於香港等英船塢之爲妙然此特設想之詞耳觀大著記閩廠事宜甚形簡促一則曰無用再則曰漏巵如斯而已矣竊謂出言而飾僞顯係誣人然當言而不言亦是誣人貴大臣記福廠之事多所遺漏兹請略叙以補之天津廠爲英人所理貴大臣謂其鎔造四爐并造機器一座得四十馬力上海廠亦英人所理貴人臣極口稱揚謂其所製砲位能與歐洲各大廠媲美洵如所言直不讓克虜伯勝夏蒙亞福爾等大名廠矣高駕臨福州時福廠造巡船一艘長八十邁當整備已齊行將下水貴大臣竟未之見并　福廠無所作爲雖設何益其故非他因福廠爲法人所理也在塢灘上有鐵棚一長七十邁富去歲用舊鐵爲之費銀無幾爲造船身及鑽釘鉛皮之用該棚中另設機架若干皆本廠自製貴大臣遥臨時汽機始竣正在裝設其機得一百五十馬力制度非細亦未之見耶業爾未抵廠中華員督造船隻各容三千噸則此廠已非無益况自是迄今營造尤多以目前論之則造巡船二艘水雷船報信船各一隻划船三隻各長二十五邁當不久又將造别式輪船卽使工作加多亦可綽然如游刃以上皆實在情形鑿鑿在人目貴大臣何不略記之而後加以評語指其弊竇并示以補救之法乃可服人心而業爾亦感甚矣夫弊端何地蔑有惟多寡不同耳福廠之弊業爾知之甚明殆亦逾於貴大臣且極力整頓已三載於兹查歐廠開銷與福廠相比福廠經費猶省於英法各廠此言恐不合高見而有實証可憑爲貴大臣陳之陳之則貴大臣無端誹謗謂福廠多漏巵一語可以知其虚矣陳之則業爾到工以來各大員督理廠務潔已奉公亦可以明矣初業爾到廠船政大臣爲裕制軍祿其爲人中正愛國忠君罕逢其匹業爾與裕帥非特偶一相見且日與籌商交接至數月之久故知之明晣嘗與裕帥商請中朝重興兵艦嗣以旁人中阻有願莫遂其間緣故恐貴大臣洞悉無遺尤逾於業爾裕制軍深知鄙意所在惟欲振興中華兵力故謂業爾志切忠誠非來華謀利者比也裕帥去後增帥莅任雖水帥事務非其素所講求然增帥仁厚可風和藹可親一心以國事爲念其所問貴大臣諸事早已問業爾貴大臣以福廠爲無益竊恐增帥宋必然之故今年西四月初猶奏請朝廷添造守口大艦并力辨人誣奏福廠只造一下鐘行十一少里之輪船大約彼誣奏者亦嘗來游福廠然如貴大臣不見本廠所造一下鐘行二十三海里之輪船故稱只造行十一海里之輪船耳裕增兩軍帥旣以報國爲心福廠果有漏巵其能默默無言耶若謂其自所染則致辱兩帥莫此爲甚矣兩帥之下有許沈二觀察許現在服官京甸沈則爲沈文肅公之文孫文肅公乃首創福廠者二觀察忠正理廠人無間言外此則有魏觀察贊理局務魏曾讀書英法其忠直行事無異歐人貴大臣將以三觀察爲舞弊之人耶推而下之直至司事工人均不見其積弊何在卽偶有小弊必不如貴大臣所謂弊竇叢生令人駭異者今請貴大臣直指本廠之漏巵何在中飽者伊誰將謂我用銀不當耶將謂廠中所造皆無用之物耶將謂所造不抵所費耶何不詳指其弊而徒尚空言豈理也哉貴大臣自言目覩本廠帳目不知貴大臣所見爲何等帳目業爾則有清單可証將實告之每歲費海關銀六十萬兩合佛郎二百二十三萬八千元内三十萬兩出自洋關二十四萬出自福州華關夫中國爲居民四百兆之大邦以此欵造兵艦當非太過計自三載以來共費銀一百八十萬兩約合佛郎六百七十萬元綜計本廠所造船隻如下一造水雷巡船二隻各容八百七十一墩得七千馬力每下鐘行二十三海里其機器砲位均在福州安置每船費一百十八萬七千五百佛郎總計船身軍械等二船費去二百二十萬佛郎較英法自備此類之船猶省數萬佛郎一造守口水雷船一艘吃水三十墩得五百五十馬力每下鐘行二十海里約費十一萬佛郎一購新式機器爲各廠房所用費十五萬佛郎一造運船一艘長八邁當零六十分應本廠之用費一萬佛郎造拖船一艘容一百四十墩得三百五馬力費九萬佛郎一造鐵棚一個長七十邁當廣十六邁當又造一棚并築牆脚等共費三萬佛郎一造劈鐵板機器二萬佛郎一造圓管火爐二個共費一百五十佛郎一造鑽銅機器一萬五千佛郎一製裁鐵及釘板機器二萬五千佛郎一製鑽鉛皮機器八千佛郎一掘土起架椿木等共費二萬五千佛郎一鋅房救火具小輪船等共一萬五千佛郎一修理船塢及備鐵索等共一萬五千佛郎一三年内法文製造學學堂一切經費十五萬佛郎已上共結五百八十七萬佛郎又有中西員俸金司事工匠薪水及修理各費尚在此數之外貴大臣謂今日之中國不必整頓水師只須增練陸軍以衛内地商務夫謂中國當增練陸軍此言是也然謂不必整頓水師則恐貴大臣自爲計矣若爲中國計富不出此試思中國地大人稠江海各口端賴水師保護一千八百八十四年中國曾有兵禍一千八百九十四年又有日本之戰今意國又生異心他日腦威智利等國接踵而來亦未可知其所以屢有外患正以水師之力不足也中國之需水師無異英國之需水師以已度人借觀甚易何貴大臣未之思也 
[雅貺頒來]  
　　法漢字彚簡編係法國華司鐸所箸由徐家匯學堂總理人董司鐸送交本館取而閱之係以法文譯爲中國官音雖未讀華文者一開卷而亦可知其意義兼之袖珍小本便於取携印釘精良有目共賞誠雅貺也爰樂得而志之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[丁書舞弊]  
　　紹興訪事人云會稽縣東鄕距城四千里有地名春浦者濱臨曹娥江前有牙戸在彼處　設過塘行私開缺口爲人拔船過塘一值江水漲時缺處最易潰决江水衝入近塘村落均受其殃是以十年前經衆紳瀝情稟准大憲勒石永禁以保塘隄而衛田廬不意今正十八日忽有沈某者至是處重張旂鼓高懸會稽縣印示開設過塘行沿塘居民因去夏慘遭水災現方痛定思痛見此舉動不禁大駭相率告諸塘閘紳董旋爲紹興府熊再青太守所聞立傳會稽縣黄大令至署面詢何以弛禁給示大令茫然不知太守知大令爲人所朦諭令速將印示吊銷過塘行押令閉歇一面查拿營私舞弊之人從嚴詳辦大令唯唯而退嗣查悉本署經書串通内署家丁私給印示不禁赫然震怒將家丁驅逐出署經書則收入獄中聽候訊辦 
[上海縣署瑣案]  
　　前日某哨弁在爛泥渡一帶緝獲在南匯縣境六灶鎭滋事之梟黨周上生計惠英施梅生三名解送縣署代理縣篆之戴明府親加研訊計供小的年二　四歲在爛泥渡生泰肉莊爲夥周供小的年三十二歲係南匯縣四圖人又同供稱此次六灶閙事小的等實不與聞叩求恩鑒施供小的年二十八歲在天祥碼頭駁船上執役正月初六日武生葉蘭卿等二十七人來雇二舟言往瀞東賭博小的因向陳小弟借得一舟由公義碼頭開往至夜半停泊六灶左近聞葉在船中言及嚴家石橋人馬維川曾娶孀婦某氏爲妾去歲之杪因事前往馬情虚將船勒住後經餽以洋銀二十元始得贖回積恨至今須往報復小的大懼急欲駛回彼堅執不允初七日葉友張阿仁留衆午膳葉旋率衆至某茶館將情告知地保地介允令馬歸還洋銀十元葉不從不料馬已預伏鄕民二百餘人鳴鑼圍擊以致傷斃某黨十三人陳小弟張阿　與焉葉幸得逃回小的逗留半途得免於禍明府問周計兩人究曾同往否答稱實司往明俯飭分别收押候再訊懲○前者浦東祥生船廠有賭棍肇事控經戴明府拘獲張福林一名前晚提案研鞫張供小的在祥生船廠工作並未犯賭安敢滋生事端明府謂爾與命犯張掌華張勝華同黨今彼等在逃未獲爾可知其躱匿何處從速供明當從寛典答稱小的與掌華勝華實不相識求恩明察明明府惡其刁狡諭令收禁改過局聽候訊懲 
[滬城紀事]  
　　邇來各鋪戸之賃居邑廟者多至三十餘家每將净桶傾入荷池穢氣薰蒸不獨褻瀆神明且恐釀成疫癘董事查知其事函告代理上海縣篆務之戴子邁明府請卽辦派差押令遷徙明府准之○縣署各科房時有偷兒穴隙而入竊去洋銀衣物屢經書吏留心偵緝迄未成禽前晚此輩復惠然肯來科房中人聞聲起視獲交捕役解請縣主戴明府訊懲 
[英美租界公堂瑣案]  
　　包探石金榮禀稱小車夫陳蕙蘭之女招弟年將及笄日前被同業張開雲沈金榮二人在虹口穿虹浜附近引誘成姦旋復領至寳善街藏匿邱徐氏家有張王氏者曾知其事今由小的查獲解案請究陳投案申訴前情招弟供稱前日被張沈誘匿邱徐氏家至張王氏並未見過張沈同供招弟由陳託小的等介紹欲賣洋銀七十元現已有人許給洋銀五十元尚未成交小的等並無誘奸情事且與張王氏無于邱徐氏供張沈領招弟至小婦人家暫寄並不知其來歷張王氏供此事小婦人並不知情誤被牽涉求鑒讞員翁笠漁直剌商之白繙譯判將張沈各責二百板邱徐氏交官媒管押三日張王氏無于省釋招弟交伊父領回嚴加管束○包探竇如海禀稱昨日流氓王小生曹昌壽二人强邀陳金春馬福泰往某處賭博陳馬不允王曹遂攫取皮馬褂二件金約指二枚洋銀三十二元六角報捕後捕頭令小的拘獲起出洋銀惟皮馬褂及金約指不知何在今特送案請究陳馬同訴稱皮馬褂及金約指共值洋銀五十元求恩追給王供詞支吾曹供王在家聚賭抽頭與小的無涉求恩明察直剌判令各責二百板押賠洋銀五十元○前日金春林手持淫書杏花天十餘部至四馬路萬華茶樓求售適被包探竇如海所見拘入捕房捕頭令解案請辦金供小的不知其爲淫書故敢求售以後决不再犯矣直剌判令枷號半月○包探拶順泉解竊賊趙阿二到案禀稱此人不知在何處竊得綢布衣服十餘件經小的拘獲送案請究趙供小的係常州府屬無錫縣人友人囑持衣服赴質叩乞恩寛直剌判責二百板贓存捕房待失主認領○包探劉升堂解積賊陳杏泉到案禀稱此人前曾犯案解經大老爺判令遞解回籍今又潛來滬上竊取吳古辛家綢布衣七件烟槍一枝經小的緝獲解案請懲吳投案領贓陳供小的係浙江寗波府屬某邑人行竊該死惟求恩典直剌判責四百板押候遞回原籍贓給失主具領 
[法租界公堂瑣案]  
　　泰來洋行買辦朱鶴鳴家失去首飾箱將傭婦周鄒氏扭送捕房解經讞員朱森庭明府迭次研訊周鄒氏供認與姘夫王阿寳串竊而王狡賴不承明府連次嚴比并飭傳其父王仁貴訊究此已見諸連日報章者也昨日禮拜二堂期明府偕何繙譯升座包探禀稱王仁貴有事往羅店尚未回申是以未能傳案明府命提王阿寳訊鞫王仍矢口狡賴明府謂爾父因爾忤逆曾送請上海縣戴大老爺懲辦發交改過所收禁爾竟敢乘間逸出將妻子押入野雞娼院賣娼爾父聞之措貲贖出種種劣跡本委早已訪明今復串同周鄒氏竊取首飾箱荒謬已極尚思逞刁以逭官刑乎著押候笞責四百板再行訊核○包探稟稱老嫗俞周氏摇會得采手持洋銀數十元行經興聖街口適王阿二吳阿春等設攤聚賭俞周氏見獵心喜入局賭錢陸續輸去洋銀二十四元七角翌日復往賭被巡街捕拘獲兹者捕頭特令解案請訊王阿二供稱小的祗贏得洋銀二角明府判枷號半月期滿責二百板吳阿春枷號一月責四百板候拘拿爲首糾賭之人到案訊辦○孫洪發禀稱小的在太古馬頭爲工頭日前無賴金阿生沈阿二王阿寳等硬欲作工聚衆滋閙事爲管馬頭西人所見拘送捕房今由捕頭解送案下盚成究辦明府判各枷一禮拜發馬頭示衆期滿各責一百板○包探禀稱洋行街八十三號門牌無賴某姓深夜賭博有違租界章程經巡捕拘獲賭犯方順祥一名起出賭具及洋銀九元三角今特解案請訊明府判將洋銀充公賭具銷毁方卽行釋出不子深求○復盛米店主楊浩泉等控李渭康經理店務舞弊侵吞迭經明府訊供交保出外勒限理處刻已逾期原告投案求追明府著保人將李交案押繳○南巿十六鋪王仁興紙店主雇車夫馮長壽裝載錫箔數包行至租界中被偷兒陳連生竊去一捆售與施阿德報捕後由包探查獲人贓解案請訊店夥施杏春投案領贓明府判將陳枷號一個月笞責四百板罰施阿德洋銀四元旋復諭令施杏春給馮洋銀一元○吳友立前因憺保俞蘭生欠欵牽涉到案經明府判繳銀三百兩去年繳過一百兩今俞在逃未獲昨日明府傳吳到案著將銀二百兩繳案吳遵諭而退○包探禀稱歹人董學寳在途搶帽是以拘案請辦明府判責一百板○包探禀稱顧關福在英界某姓家竊得杉木一株掮至本租界今特緝獲人贓解案請辦明府判責四十板○浦東南橋人王振聲向爲布業連年失就家食無聊前日來滬擬覓枝棲而寥落窮途竟無所遇日昨至金利源碼頭投河覓死經某舟子援起送入捕房解請明府安揷明府與何繙譯會訊著賞給洋銀五元飭包探送至南橋航船載回故里 
[美租界捕房紀事]  
　　寗波人董夏氏賃居虹口篷路某號門牌屋内生有一女小字順金年已及笄日昨忽失所在偵騎四出蹤跡杳然疑係近鄰某氏婦所拐因報捕房捕頭派包探邵潤初將氏拘獲再三盤詰實係無干遂開釋○昨日清晨積竊王順福混入某西人家竊取衣帽適爲包探劉阿炳所見拘入捕房捕頭令押候解送公堂禀請讞員翁笠漁直剌訊辦 
 
 

Page 10

 
 
[江西官報]  
　　遊擊張九錫營務處差遣知縣蕭兆熊陳奎齡俱解地丁京回饒宗羲贑州查案回典史余晉長江催運回程鳳昌　運錦供清江辦堤工回會昌筠門司姚光祿新淦辦堤工回署餘干縣丞葉訓謨缷事回新選鉛山縣丞李藻禀到知縣蔣家駿安徽清查捐務回禀謝題補奉新縣行知林丙往會昌余官濬往萬安俱查保甲回侯青照委　湖北探詢新設籌餉章程陳奎齡回廣信辦發審饒宗羲辦南昌粥廠張鏳延解漕折進京從九董振貽接查進内保甲安義服滿挑選敎職龔振聲長寗俸滿周朝廾俱禀見騐看　曾詒解九江關餉京回廬陵訓導簽升豎城敎諭劉錫疇禀謝考騐領憑委署新城典史李如松查在樂平釐卡病故以候補府照陳長齡署理候補道盧宗儀聞訃丁母憂守備何煥文管帶内河前營水師吳世俊稽查惠民門俱禀謝札代辦内河水師統領唐棣由廣信一帶查哨回豐城縣湯鼎粳繳照並繳批廻黄秉湘清江監修圩堤回王啓烈九江措資　李德利由滬上勸辦江西賑捐回禀謝插委釐卡一次行知沙昌壽往安徽公幹通判李士膠禀謝甄别行知改掣知縣張炳華起服禀到署饒州通州翁寳仁現委代理南城印務所　饒州通判事以吉安通判范啓恒調署遞遺吉安通判事以試用李士膠署理江西督銷淮鹽總局逹斌禀往金陵縣丞童光旭清江帮辦堤工回陸元昌起服來江署九江前營遊　李天元缷署廣信叅將回又禀謝保舉行知候補縣倪望隆委往豐城監修堤工賀昌祺輪委厘卡一次胡上襄委往湖口公韓夏濟安新城公幹回從九章紹曾委往都昌辦保甲金　服滿候選敎諭吳祖蔭禀謝考騐署永寗縣雷樹人據報病故查准補斯缺徐垚麟現未在省應委補用縣王祖彝代理候補縣楊炤禀知鹽局委代行代拆鄭紹康委解漕折進京史枝蕃錢林年俱解地丁進京新喻縣丞姜寳綸往廣信措資吳忠謙禀謝准補萍鄕縣行知林志延委辦南　粥　章乃正騐收契公祠陳希曾臨川公幹回張僧廷解十一批漕折進京鄭在彝解地丁進京恩彦帮辦差後局務德安縣賀煇玉永新公幹回代清江縣吳蘭頤缷事清理交代回方恒學習厘局文案鄭德凝代南新丈田欽賜翰林院檢討李文煥安徽人季廷灼湖北人俱由籍來江呈硃卷候補縣蕭兆熊丁方榖紀德蔭俱禀謝甄别行知候補府鄧在岷劉家蔭候補縣方恒俱禀謝甄别行知胡欽禀謝題補都昌　知通判向世清缷辦角山釐卡回州判胡宗俊贛州公幹回安福縣丞李維翰捐升知縣請咨赴部投供以試用府經張正基署理又永豐表湖司華冕英據禀患病請假回省就醫以試用從九陸元昌坐署分部郎中梅台源親拜知縣李德利葆和供禀謝甄别行知典史鮑壽齡往吉水施澤宏往新城俱催墊欵前山東候補道梅啓熙前湖南臬司蔡希邠工部郎中崔來臨内閣中書吳世熙徐履端俱拜賀分部郎中鄒凌瀚大　國敎主列格司俱親拜知縣余官濬往吉水公幹陳錫疇蕭渭黄作元俱禀謝甄别行知史枝蕃在江西賑捐奬叙同知銜布經錢林年饒州措資回姚拘　辦南昌粥廠廖國楨查引地情形回守備吳世俊接查惠民門 
[皖省官報]  
　　正月二十日知縣吕曾謝超委二次柳元翹辭奉府委赴官洲丈地陳麟瑞知奉撫憲委洋務局差遣缷署桐城馬踏司綦南英到○二十一日花翎知府銜改指安徽候補班補用直隸州芮慶麟到江蘇人號潤森委辦大通厘卡知府許晉祁寗國府通判錢應豐調署南陵縣桂中純滁州態祖詒旌德縣　邦慶全椒縣袁學昌建平縣汪錫麟鳳亭縣馮廷韶以上均辭○二十二三日委辦倒湖厘卡直隸州陳寳柱石牌厘卡知縣李第青署建德縣張廷權定遠縣曾光煦英山縣陸士奎均辭缷署旌德三溪司劉章浩到　補知縣柳元翹知奉委邦辦防軍火藥局巡檢李宏猷辭奉府委赴官洲丈地 
 
 
 

Page 11

 
 
   
 
 

Page 12

 
 
   
 
