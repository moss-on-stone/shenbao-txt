# 1909 - 31 - 4912933

 

Page 1

 
 
   
 
 

Page 2

 
 
上諭 
[監國攝政王鈐章正月十六日内閣奉]  
　　上諭二月初八日祭社稷壇由監國攝政王代詣行禮欽此上諭前因謝遠涵奉叅陳璧虚糜國帑徇私納賄各欵當經派令大學士孫家鼐那桐秉公查辦兹據查明覆奏陳璧於訂借洋欵秘密分潤開設糧行公行賄賂各節雖屬嘗有煩言究未指有確據惟開支用欵頗多糜費前後所調各員不免冒濫等語方今時事艱難該尙書責任綦重自應整躬率屬於用人理財力求實際現據查明各節屬有負委任郵傳部尙書陳璧著交部嚴加議處郵傳部員外郎金恭壽候補小京官王守爵庸鄙委瑣迹近營私均著即行革職民政部員外郎丁惟忠以曾經被叅奉旨撤差人員未至數年復致今職較前尤招物議著即行革職永不叙用餘著照所議辦理該部知道欽此軍機大臣署名奕劻世績張之洞鹿傳霖那桐 
[宮門抄]  
　　十六日召見軍機孫中堂那中堂蘇嚕岱 
論說 
[論地方自治之收入役（西陽）]  
　　地方自治以財政爲生活品故管理財政爲自治機關中重要之方江管理財政之人爲自治職員中重要之資格日本市町村自治制市町村長及助役固皆有管理財政之職然其最重要者實在收入役吾國城鎭鄉自治章程皆依據日本而於管理經費諸條獨闕收入役豈中國之城鎭董事及鄉董鄉佐其會計之精覈操守之廉謹遠過於日本之市町村長不必另設收入役以爲牽制耶抑因財政章程尙在釐訂留以有待耶然而立法之疏已可見一斑幸而董事皆得其人猶可也若有劣董濫厠其間則舞弊不可究詰矣 
　　考日本市制第五十八條市置收入役一名依市叅事會推薦市會選任 
 
 
 

Page 3

 
 
之。又曰。收入役不得兼市參事會員。又曰。選任收入役。要用府縣知事認可。第七十條。市收入役。受領市之收入。支消費用。掌其他會計事務。第百十條。市會議决預算表。市長以其所謄寫。交付收入役。又曰。收入役非有市參事會或監督官廳命令。不得爲支拂。雖受市參事會命令。而其命令不合預算所規定。亦不得爲支拂又曰。背前項規定之支拂。總爲收入役之責任。又曰。收入役應出身元保證金。町村制第六十二條。町村各置收入役一名。依町村長推薦。町村會選任之。又曰。選任收入役。應受郡長認可。其餘諸條。與市收入役冋。以此觀之。經費之收入與支出。均爲收入役之特權。其職務由市町村會委任。對市町村會負責任。非僅爲市町村長之補助機關。其權力可以監制市町村長之濫用。市町村長不得自由支拂。亦不得行使其不規則之命令。收入役如有監守自盜扶同徇隠等弊。即可消滅其保證金。蓋市町村之出納。雖有例月檢查臨時檢查。皆爲過去後之補救。惟收入役能制限於現行之時。吏員之過失。雖有賠償罰則。皆爲過去後之懲戒惟收入役。必擔保於任用之始。此乃管理財政之大關鍵。法意之至精密者也。 
中國舊習慣。有所謂糧差者。近似日本之收入役。然其人都下社會。代莊頭任奔走。其職祗收地丁銀漕銀。隨時交納糧書漕書並無大宗存欵。或有虧欠。莊頭爲之賠補。其以粮差兼保正者則弊混尤多。品格愈卑。地方官催科輒笞糧差。訊事輒笞保正糧差保正。對官如奴隷如犬馬。對民如虎狼如鬼　。故此等人幾不齒於人類。今旣辦地方自治。保正之職務。應歸警察。不必再有保正名目。糧差之職務。應隷董事會。但糧差祇收地丁銀漕銀。而董事會兼收附捐。特捐糧差管入不管出。而董事會管入兼管出董事會之管理財政。較爲重要。非今日之粮差所能擔任。則惟有改莊頭爲收入役。最爲得宜。蓋莊頭者。固有財産之選民。合收入役資格者也。今章程中並無此項規定之職員。而以出納之權。全委於城鎭董事會及鄉董。其賢者。固能愼擇會計員。以爲補助。其不肖者。或引用私人。以便其侵吞挪借。而爲其引用著。祗有對董事之感情。無對議會之公義。狼狽爲奸。深根固蒂。恐有查之而不能查。罰之而不勝罰者矣。 
　　或曰。如日本制。董事將受收入役之狹制。恐行政之能力。不能發展。不知收入役所不認支拂者。乃預算未列之欵。及預算否决之費途。若無背於預算者收入役固不能不支拂也。或曰。如中國制。廳州縣官有撤消董事之權。監督既嚴。即無收入役。董事亦不能作弊。不知官之監督。何如職員。之互爲監督。官以簿册爲監督。何如職員以管鑰爲監督。一治標。一治本。先後緩急判然矣。吾國每立一法。任事之意少。防弊之意多。獨此事不然。蓋於管理財政之法。尙少研究也。 
專電 
[電一（北京）]  
　　攝政王近又諭催速挑萬人綢練禁衛軍已定下月開挑 
[電二（北京）]  
　　攝焉王議以憲政編查館提調作爲實官俾專心任事 
[電三（北京）]  
　　慶邸按東督徐世昌電病不能支擬再具奏請退懇代求 
[電四（北）]  
　　御史趙炳麟江春霖常徽謝遠涵黄瑞麒等十餘人今日密麟擬即日再參陳璧如查無實據願干嚴譴時有某御史極力反對謂攝政王知人甚明陳已部議處請觀其後 
[公電（徐州）]  
　　各報館鑒銅山暴徒劉允炳毁蠶桑學堂刃傷敎員劉啓明焚掠極慘 
緊要新聞 
[萬國禁烟大會紀事五]  
　　萬國禁烟大會十一十二兩日所議全爲禮式上事並舉委員草訂議事規則十五日上午十一時復行集議奚愛脫君力辭副書記之職旋即舉定法國代表之書記員拉福茄特君充當並舉定屈魯君爲速記員旋由草訂會規委員呈報所訂各欵即經會中稍加增删全體承認至十二點三刻始停議當時並決議會中准用英法兩國文語嗣後如遇發議英法皆可任便惟會中紀載須錄英法兩文午後兩點三刻接議舉定會員三人議定嗣後會中所議各事可以宣布者即由該員送交各報館英國 
 
 

Page 4

 
 
專員謝立山日本專員山原法國專員勃倫里厄委膺此任旋由美國專員宣讀美國及菲烈濱島鴉片問題報告之節錄繼由英國專員呈遞英倫澳大利亞香港錫蘭新加坡巫來由羣島威海衞之報告日本專員呈遞日本台灣報告各員呈遞報告之時均略有陳述惟並不討論聞須由專員數人將各報告研究之後再行評議中國專員之報告將於星期一日午前呈遞印度及坎拿大之報告及他國之報告現亦均在預備不日亦將次第呈上議至四點半鐘散會每逢星期六日休議故已展期於星期一日即十八日上午十一時再行續議 
[雲南交涉司電陳禁煙意見]  
　　雲南交涉司使高而謙致萬國禁烟會電云雅片毒禍甚於洪水中外𤍽心之士莫不疾首痛心匍匐呼號思有所以拯救之者非一日矣今兹何幸有萬國禁烟會之盛舉誠爲二十世紀絶大之仁政比之黑奴之禁尤有過焉而謙愚以爲禁烟問題雖似至難實屬極易去其源則其流自絶矣如能各國同心約明自某年某月某日起頒布禁種之令有則必鋤必罪旣無出産之區自無銷售之貨所餘存者亦終有必盡之一日烟民見無術可以得烟勢必人人自危各謀療治斷絶之法所謂置之死地而後生者也即有昏昧之徒因而受累其數亦必甚少何必顧惜此輩而不普救衆生耶此說如若可行在各國政府不必勞心在地方官吏不必費力在人民不至煩擾拱手而成大功計無善於此者區區意見電備採擇 
[吏部奏改傳補滿御史辦法北京]  
　　吏部去臘具奏云查臣部變通傳補漢御史章程内開新章保送御史旣經欽奉諭旨照例考試擬仿特科保薦之例按照欽定試卷名次帶領引見俟記名後通行宣示將來即以記名之前後爲傳補之次序仍每缺帶領三人恭候簡用一員所有京外各衙門憲綱及各員官階俸次但係新章准其保送之員概免比較又舊記名人員祗餘一員卽專以一員擬補各等因在案今查滿洲記名御史舊例中僅有玉春一員三十一年九月遵旨考試記名尙未傳補臣等竊維此項記名御史一切考試保送悉照漢員辦理核與滿員舊例逈不相同若於傳補時仍以官階俸次爲傳補先後殊不足以昭畫一擬請嗣後遇有缺出除宗室人員向由宗人府辦理應仍照舊外其滿洲新舊記名各員即按照臣部奏定變通新章以記名先後爲傳補次序以期仰副朝廷因時制宜融洽滿漢之至意再蒙古御史缺出亦擬仿此辦理是否有當伏乞聖鑒奉旨依議 
[濤朗兩貝勒對於禁衛稽查之布置北京]  
　　日 
前攝政王面諭濤貝勒鐵尙書等著於二月内在八旗各營内挑選精壯議字兵丁三萬名編練禁衞軍自行統帶以重宿衞惟内城巡警旗人占大多數若概行應選於警務地面極有影響現各廳憲正擬面禀堂憲設法維持又聞禁衞軍之確當辦法尙未議定濤朗兩貝勒現擬奏調陸軍部軍學司長良弼總司訓練至其兵丁擬先儘護軍八旂内務府第一鎭中挑選成軍然後陸續再行挑練大約分守護敎練爲兩大宗前次出奏之草章七條尚須詳細核議 
　　濤朗兩貝勒等諸大臣又以禁城各門出入當差官役雖持有門照腰牌仍不免有借用冒替情事現擬嗣後各部院及内廷各衙門無論堂司各官及應差人役一律先由各該衙門自行拍照數片一存本署一送稽察守衞處備核一隨黏連門照及腰牌背面藉免頂替聞昨已通行各部衙門所有各官員携帶之像片限於一年更換一次以明年三月初一日爲限滿一律更換以昭愼重 
[關於陳尙書叅案再誌北京]  
　　陳尙書叅摺内附參之丁某其父係前刑部鎖頭某亦爲該部已革書役此次連帶被叅係因正陽門工程不實所致孫那兩中堂對於此欵異常注意已於正月初二日用外務部印信行文法部查詢此事恐不能保 
　　孫那兩相國業將此案原參各節逐欵查明昨已在外部簽稿定十五日具奏請旨革職者約有三四人 
　　陳尙書去臘奏調到部二十餘人尹祚鼐派在丞參上行走崧岫仍回本部當差崧本係陳尙書舊調人員前已咨回原部日前忽又調回刻聞政府現已特派多人調查郵傳部人員詳細履歷故各司員皆異常驚惶有某部司員派兼郵傳部差者現已遞呈辭差 
　　郵傳部僉事龍建章以吏部實缺員外郎蒙長沙張文達公奏調郵傳部當郵部開辦之始龍尙出力故得有三處兼差每月應有九百金薪水當時龍僉事具禀力辭祗受其電政司司長原有之薪水三百金時郵部諸人皆謂龍爲矯情此次參案内所列謂龍每月六百金後調取郵部賬簿查閱龍祗受三百而已且有前年辭兼差薪水之禀在案故此刻郵部諸人謂龍有先見之明 
[唐專使在英近况]  
　　文滙報載十四日倫敦電云中國專使大臣唐紹怡現已抵英政治界及經濟界歡迎頗摯各報輿論亦頗盡友誼十六日倫敦電云唐紹怡已偕中國駐英公使李經芳覲見英 
 
 

Page 5

 
 
皇聞唐並携有璽書 
[京師近事]  
　　攝政王對於興復海軍問題夙夜籌畫兹聞已與各樞臣及鐵尚書詳細妥訂歷年籌備事宜預定期限約於宣統五年海軍第一艦隊組成　　京察將次開辦昨日孫榮那鹿各中堂諭交南廳提調所有各部院京察事宜一律移歸南廳照章辦理 
　　初四日駐京英德俄法日本美奥義各國公使叅贊等官均往外務部恭賀慶親王那軍機梁尙書左侍郎聯芳右侍郎鄒嘉來得賞寳星之喜　　稅務大臣前准駐京義國公使來文詢及第六次萬國郵政會社恊約中國願否補行簽押等因稅務大臣以此項協約簽押之期已過自母庸補畫應俟下届開會之期再行入會現已會商外務郵傳兩部丞覆義使　　外務部梁尙書昨日面商慶邸擬奏調外省人員及各國使館參賛數員以資委用聞慶邸已允其奏調矣 
　　日前法部某君於召對時攝政王詢及貽榖一案頗極注意並有何以遲至數月之久尙未奏結等語是以法部堂官近日極力催促承審各員以期早日辦結 
　　肅邸之大世子憲章前經奏請自備資斧出洋留學兹聞憲世子已擬定於正月二十日乘京漢鐵路火車起程抵上海於陽歷三月六日搭乘德國輪船前赴德京 
　　邊防大臣趙季帥之兵皆有綠營氣習在西藏其爲淫掠藏人大忿已有電到外部力拒謂趙如來藏藏人必叛 
　　日本振武學堂陸軍學生監督周參領家樹因與學生衝突奉部電調回京聞該監督已於去臘由日抵京　　皖撫朱中丞現有調京消息繼其任者聞梁鼎芬廉訪極有希望 
　　日前内務府請發景皇旁太皇太后梓宮漆畫舍龍工價銀兩爲數太鉅攝政王飭令開具工料清單再行辦理 
　　會議政務處王大臣前因本處人員不敷辦公曾於上年九月初十日考取内閣中書海桂等十七員適因大故尙未飭傳到差聞昨奉軍機諭交除傳飭各該員迅速任差外再將年前議定奏調度支外務等部員司銜名檢出以備奏調幫辦要公聞擬定奏調之各部正副郎共九員均請充該處帮提調 
　　日前駐京英使面謁梁尙書請保護英敎士入藏傳敎梁尙書當即婉辭答謝聲稱西藏一切布置尙未完備相應從辦理以免輕啓交涉致傷友誼 
　　初九日軍機處片交外部吏部略謂雲貴總督錫制軍所請雲南交涉使高而謙賞給頭品頂載之處刻已奉旨允准相應片送貴部迅即咨覆該督可也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[電商另訂浙漕過卡章程蘇州]  
　　浙撫增固帥日前 
致蘇撫電云尊電警悉（已錄前報）貴省前咨嗣後各省採辦軍漕賑米暫繳釐金日後解還等因案已通飭遵辦然來咨係專指採辦蘇米而言與浙米自已片收運滬情形定有區别務祈俯念京倉正供緊要可否飭局另訂浙漕過境章程認眞騐放以免牽混浙省亦嚴飭遇卡報騐不准闖越兩全公益伯帥當即電復略謂各省來蘇辦米執有騐免護照暫將應完之捐收繳再行核明撥還係指採辦軍漕振米而言其浙漕運滬交兌與來蘇採辦情形不同本不在内前次五庫釐卡誤欲一體收捐當由滬釐局移詢蘇釐局核復即飭御舊憑照驗免蘇屬之盛澤釐局曾亦誤會請示亦由局批飭騐放各在案是過境與採辦本爲區别各卡不致再有誤會可毋須另訂章程矣特此奉復 
[電飭嚴防美僑私連炸藥蘇州]  
　　聞蘇省大吏昨接外務部來電略云駐美伍使電稱訪聞近有逆黨由南洋電美華僑籌欵曁有美人代購炸藥乘美國丸赴香港轉運京師各省希圖舉事等語希密飭嚴防等因刻已由大吏分電滬鎭兩關道嚴加防緝矣 
[廣東大沙頭花艇火刦詳情（續）]  
　　善團之施救起火後各善團分赴施救已無可爲力計到塲各善團救災公所方便醫院廣濟廣仁述善仁濟赤十字會自治會戒烟總會消防商團總會警局消防隊所有總理及義務各員皆齊集災塲各善團担任撈屍赤十字會担任救傷辦法皆極井井中國赤十字會會長馬逹臣派救傷隊李頌虞李仲雄謝盛之王輝垣鄧妙泉伍百良鄭瀛洲李銀光吳水生會同醫生何兆熙楊嘉等前往施救聞撈起赴水者九人當塲救生八人有一傷勢最重者因失知覺不知姓名全身均被火傷醫生力救數時乃有呼吸隨由會員抬回河南赤十字分會調治 
　　停屍之辦法初九晚至昨日各善團皆大集該處分僱大小船隻環繞撈屍先撈十三具拖赴海珠第以屍數過多復在長隄沙地闢一停屍塲由救災公所及各善團派昌料理警務公所消防課長邵束篁東南關三局巡官薜樂友及諸警員分派警兵數十名到塲照料辦事所蓋一布帳每撈屍一人賞銀一元方便醫院諸君親督工人將撈得各屍扛赴塲中分錄號數繋以竹牌其身有首飾銀物及字據等逐一檢出按號登錄藏之木箱復由某影相店担任義務按號拍照以俟親屬往認當時環觀者萬數千人屍分十數行有到領回葬者即并號聽其領回有首飾銀物者須蓋舗店圖章無人認領者卽傭棺代殮嗣後愈撈愈多入暮塲中分懸大光燈兩盞警局又續派巡士四十人到塲照料水巡西局亦在局左闢一停屍塲凡各善團檢得之屍及由警兵撈得者多就近停放該處一起辦理河南仁濟醫院又在河南口闢停屍塲撈得流屍九具 
　　匿妓之被補當時有泊近鹽船接去妓女十餘人藏之艙中至昨午始爲警局偵悉即派兵捕獲將妓女起回又某分統聞有兩大船載去妓女數十人不知去向疑係擄刦即於昨午分派兵輪二艘四面追緝其災區附近現仍添派警兵日夜梭巡以防意外 
　　官兵之彈壓當火起時水陸巡警及消防隊到塲施救至昨晨李水提首先帶親軍隊到塲彈壓次爲督練公所衛隊次爲消防隊巡警道王觀察畢小西周維屏及各局警官皆到獨一府兩縣未至當救災公所初闢停屍塲時人甚擁擠不能辦事幸得李提派遣親兵四面彈壓極爲得力刦餘之遺物各女屍身伴多有金銀首飾珍珠鑽石及金表銀幣粤路股單等物由方便工人檢出者分貯救災公所存案外其跌落海中者竟日有多數漁船在該處尋覔每有獲得巨利者其欄板廢木早已爲人拖去現存於該處者僅一二艇底而已 
　　脫險之人數大沙頭艇分三檔其榖埠一檔只餘牛記容記兩廚艇其合昌及水鬼氹兩檔均爲小輪拖帶遠離又旁泊之圓頭篷二十餘隻聞報後解纜紛紛逃避澄鮮滿載百人幾爲風火所攝幸工人得力卒免於難順人滿花艇亦得小輪拖救此船艇脫險之大略也至個人脫險之數現查南詞班靑鳳爲客邀往惠和帶有小艇琶琶仔兩人同去聞警即走打銅街某銀號逃回十數人金陵會館一人天順祥西號一人某局有數員亦幸免其餘不可勝計又滿記之太平艇救得數十人龍驤兵輪救得十餘人某有母屋一小艇載全家十餘人言明給工四十元及抵岸祗給二元又有某飲客數人抵岸後無錢給值以一金標與船家即飛奔而去又某官幕張某鳧水已溺爲士敏土廠李祐石船拯救因物觸傷吐血數口然仍慶生還 
　　善士之名單當時在塲辦事各員名單錄下全四巖衛祝初陳少荃何友泉岑伯著陳香鄰曾堯廷黄香朝朱卓卿黄瑞廷林炎生廖少凡何允生林淡泉麥星南朱榕軒鄺用作倫少宣何英周憲文陳卿雲羅植廷麥慕全鄧祖帶黎福田羅浩川尹東升陳鹤雲林煥羲譚公澤余啓明梁鎭廷黄仲和黄寳泉朱恩甫馮鴻若梁覺非黄智賢周國淦梁伯熙陳官琛張仁初李衡臯另方便醫院工人四十名 
　　大沙頭化艇自去年風災後張督即不欲各艇再行復業曾經飭屬出示諭禁不料今復遭此火刦比去年風災及上届火災死傷更多將來珠江花事恐無復有再盛之一日矣 
分類新聞 
政界 
[議决補運漕米之辦法蘇州]  
　　蘇藩瑞方伯以頃奉倉督來咨本 
 
 

Page 11

 
 
届須補運三萬等情若急切買補恐米價騰漲窒碍殊多不如仍解折色爲便禀由撫院轉商江督請示辦示兹悉午帥來蘇已與陳中丞議决即照原定價值按三萬石核算儘數購運勿庸限定若干以示通融 
[石浦設立統計處辦事所波]  
　　石浦廳葉司馬禀陳上台略謂遵即查照統計處辦事細則第二條會同就地紳十遴派職司當由各紳士分項承認法制科長舉人駱方溶統計科長廩生秤鈞法制管股員廩生余燿宜附貢生吳世鳳統計管股嗣附生黎建藩会生許翰芳編繤員廩貢生楊振鐸調查員舉人陳澤芳庶務員附貢生蔡瑩書記員附生陳贊繕寫員附生於斯盛會計員監生蕭樹棠即就敝廳衙署二門内設立統計處以便隨時督率至局用經費查敝廳衙門專司海防總捕向無錢糧倉庫稅契賓興之責有欵可以籌撥所有應支各員紳薪水只得暫任義務俟有籌撥欵項再行按員分给現在統計處業於去臘成立俾各員紳常川到處分任厥職以資研究統計各項事宜爲撰製問題調查記述製表之預備惟事關要政創辦伊始各員紳並無月薪可領願任義務踴躍從公于應辦事宜遂件考察以俟將來憲台派員前來查核藉資糾正軍界 
[鎗傷營勇案之督札揚州]  
　　新壩鎗傷營勇一案已誌前報兹趙都轉奉江督札云據分統淮北缉私王曜等禀稱奉票至董家集飭提欠繳商稅之徐廷良等不遵繳納該差三人被徐父子捆揑陳浩逃至新壩喊救易哨長代勇七名解救廷良父子鳴鑼聚衆徐廷良與勇趙漢泉奪砲子出身死一案並據廖管帶面斥哨長易載興責以事不干已不應爲而爲請示辦理並移海州勘驗勇屍先將易哨長發交廖管帶看管護勇胡有貴交王哨官管押移送海州訊辦所有各缺分别飭弁代理等情到本部堂據此查此案釁起差勇勾串騷擾情節較重謝牧先將差役嚴懲鐐禁一面切實移查辦理固屬平允該分統再三查訪盡得實情亦屬毫無迥護旣將哨長易載興護勇胡有貴分别管押應即移交謝牧提同州差陳浩與代爲設某之董事張友龍研審明確從嚴議擬禀辦其與趙漢泉奪搶之徐廷良父子例有應得之罪速由謝牧上緊緝拿務獲究報仍先將勘驗情形填格通詳察核該管幫帶賈太充後哨哨官王蘭亭約束旣屬不嚴又不據實查復均難咎辭應各記大過二次以示薄懲而策後效管帶廖基彩旣在病假期内從寛免究 
[陸軍带成學堂經費之鉅蘇州]  
　　陸軍速成學堂定章只准於近畿設立惟蘇省創設此項學堂尙在近畿未設以前陸軍部特變通照准惟該部以該堂月支員司敎習及跟丁伙食茶水燈油雜費或爲近畿所無或比近畿加增特咨請蘇撫查照近幾章程將該堂自開辦之日起所有支過各數目逐項造具絀册報部核銷以重公欵並請俟學生畢業後即停辦此項學堂 
學務 
[江督奏奬大員捐欵與學南京]  
　　江督端午帥以監司大員捐欵 
興學奏請移奬摺云查現任河南布政使未壽鏞於原籍寳應地方創設敦睦小學堂建築校舍捐助田産價值銀一萬五千餘兩之鉅所收學生同姓之外兼收異姓洵屬深知敎本惠及里閭毅力熱心成北盛舉兹據江寗提學使陳伯陶詳請移奬朱壽鏞之子補用知府分指山東試用同知朱孫苾奬給道員仍留原省補用並加三品銜等情前來查朱壽鏞捐銀一萬五千餘兩按諸奏定學堂請奬章程相符合無仰懇天恩俯准將河南布政使朱壽鏞之子補用知府分指山東試用同知朱孫苾奬給道員仍留原省補用並加三品銜俾資觀感 
[豫撫奏奬畢業學生河南]  
　　豫撫吳重熹奏云據署提學使孔祥霖詳稱自到任後除各中學堂辦理畢業歷經隨時詳請奏咨奬勵有案並初等小學照章由學堂自行考試外其餘内外各官立公立高等小學堂師範簡易科師範傳習所每届畢業均先由學堂彚呈各生履歷功課曠課等因並敎科書籍筆記成績到司派員詳核如年級程度均屬相符即委員前往監試試卷成積仍由司親加覆核其年級雖尸届滿而程度尙遜或程度雖有可觀而年級未足者分另飭令補習降等以策精進而杜冒濫惟是各校急需師資故師資多係一年畢業應俟効力義務年滿擇其尤爲得力者再行給奬至各屬高等小學堂均已照章接等擬奬以資鼓勵除光緒三十四年六月以後畢業各學堂應由下届彚報外總計六月以前師範畢業六十六起畢業學生一千九百零五名高等小學畢業二十一起畢業學生四百十一名開具簡明表册請奏咨照章奬勵備案前來臣查師範爲文明之導線小學係敎育之始基關係均極重要惟陶成固貴宏多而考核尤宜詳愼該司嚴核程級舉辦畢業並酌擬獎案洵皆切實辦埋合無仰懇天恩俯准敕部分别核奬備案除將表式分咨外理合恭摺具陳伏乞聖鑒謹奏 
實業 
[蘇撫奏陳開辦習藝所情形蘇州]  
　　蘇撫奏陳籌建罪犯習藝所及各屬辦理情形摺略云罪犯習藝所與現行刑章表裡相關未便久延當督飭臬司及蘇州府覓地建造查有長洲縣舊廢倉厫一座堪以改建臣前在署直臬及皖臬任内兩次經理此事審度地勢此間以用十字式爲官建造罪犯號舍六十四間　能容四百人分設工廠五座又女犯號舍八間工廠一座附建游民號舍二十五間工廠三座餘如獄官醫官稽查監工匠師等房及茅房氣樓望樓浴室暗室病室與各項人役住室存儲貨料器具各庫一應齊備由司委員督匠核實估計並將拆卸舊料作價抵支約需工料洋四萬餘元經臣於蘇糧道庫籌備餘米折價項下先借撥銀二萬兩發交蘇州府承領興工赶造不日即可告竣其不敷之欵及開辦常年各費再行設法籌撥至省外各屬以徐州府城建辦爲最早其餘各府直隸州廳縣亦多次第籌設計已竣工開辦者四十餘處已興工未造竣者十餘處全省通計已辦十成之八餘將未經舉辦各州縣記過示懲責令赶速籌欵興辦並催飭已興工各處刻期竣事外所有籌建蘇州省城罪犯習藝所及各屬辦理情形謹會同兩江總督臣端方恭摺 
 
 

Page 12

 
 
具陳伏乞聖鑒謹奏 
[調查安省紙料安慶]  
　　鄂督陳小帥咨照皖撫略謂度支部造紙廠所派赴安徽江蘇等省調查紙料之調查員戴沂童侃二員道過湖北禀請發給護照前赴安省宣城涇縣一帶攷查紙科應請轉飭該屬俟候調查員到境妥爲照料以便攷查 
[開辦電燈未能完善安慶]  
　　安慶電燈現已擴充四牌樓地方向爲商業繁盛之區業於去臘一律安設每店至少約有四五盞詎意今正開辦後發光不甚明亮該商等甚爲失望若不急圖改良殊於電燈廠前途大有妨碍 
雜記 
[諭飭遣散鐵路小工松江]  
　　婁尊劉大令以鐵路小工流落不歸盜案疊出爰商准公司會同朱委員刋示遍發各圖董略謂滬嘉鐵路業已陸續砌築即日可達楓涇路工將竣所需小工人夫亦已陸續裁汰查該小工等均係江北齊豫一帶遠來投傭工竣裁汰之後歸路無資不免散落鄉間與游民爲伍擾累閭閻本縣商諸工程司傳論工頭嗣後裁汰小工一例給發免價車票趁搭赴滬遣散除出示曉諭外合行諭飭該圖董遵照查明該圖如有鐵路小工逗遛立即押赴車站報告聽候給票搭載赴滬遣散以靖地方 
[匪徒磔害差役安慶]  
　　靈壁縣某差役因訪緝要案在宿州境内楊家集地方某茶肆啜茗意在偵探消息忽突來匪徒十餘人手持快鎗擁入茶肆將該捕差架赴空地磔爲數叚挖坑深埋事爲該縣聞悉上禀通飭宿州及靈屬鄰封等縣會同拿辦以遏盜風 
[取决海盜寗波]  
　　甬道去臘奉撫憲電開據鎭海縣拿獲盜犯陶春梅楊忠新毛重恩李仙鳳朱桂照黄仁春六名請就地正法等情查該犯陶春梅等在洋夥刦殺死兵勇實屬兇暴昭著旣據該縣委復訊確實應將陶春梅等六名即行就地正法以昭炯戒仰按察司轉飭遵照並飭將決過日期同監刑職名報查至金秀朝一犯飭縣另行訊辦又首盜張小紅前據鎭海縣禀報續獲業經催司移道委員會訊在案並飭該縣委作速訊明禀辦仍飭嚴緝逸犯小李等務獲究報等因當卽飛札該縣照辦代理胡令奉諭後當會同吳統領監提該犯陶春梅等六名到案騐明綁赴市曹梟首 
[禁賭之妙訣松江]  
　　松江府戚太守近日出示略謂新年五日已過本府屢次諄諄誥誡無如聽者藐藐竟有無賴之某錢莊爲賭徒後路糧台致若輩意興愈蒙定律糾賭及與賭者一例同科故無告發者今特變通章程凡賭輸來控者决不懲押但提贏家及開賭之人到案嚴辦並追出所贏之欵以三成給還輸家以七成充藥局遷費同賭者出首亦一例辦理彼衣冠中人其親友亦必有體面者倘事前不相規勸事發代來求情本府定必嚴拒云云 
[僞造督札案定讞漢口]  
　　夏口廳署於去各破獲假冒督札關說 
押犯一案兹已經首府黄太守督同讞員提訊據僞造札文之王仁風供稱係在逃之李福成所託許事成謝錢三十串遂起意私自假造實不與在押之李鑑堂曁督轅書吏張萍舟相涉其前供稱李鑑堂託找路徑許銀三百兩指僞札爲張萍舟交給投遞均係挾嫌誣扳刻太守已援例通詳督臬兩憲擬將王仁風發還原籍監禁十年其餘概免置議惟李福成一犯候獲案後懲辦 
小說 
[潘傑小史英國梅撰舊泖浦四郎信譯]  
　　（一）白玫瑰（五） 
僕與密司闊别十有五年。此次懷志以歸。密司其能完僕之志也耶。假令密司無此志願。以密司之貞靜爾雅。僕亦知密司必不更適他人。以重僕戀也。假令密司無此志願。僕將固請諸密司。必務達其自的而後已。僕固不肖。倘能不忘前日之舊情。以爲此言之可採。則祈示以徽號。用慰鄙懷僕不日將造訪高廬。以卜從違密。司如以爲可。則衣裳係一白玫珀。如曰在未定間。則係一紅玫珀。如不以爲然。則紅白均不必繋。取舍之間。務望裁奪。臨頴不勝屏營之至弗侖痕上。 
[遊戲文]  
　　火燒大沙頭賦以題爲韻 
去秋七月。大沙頭風災。不謂閱時半載。本月初九。又遇火災。昔蕭箕伯之揚威。今見祝融之肆虐。求之卦象。似占風火家人。喪厥資財。難爲烟花寨主。老舉似揾嚨之鼠。官仔變撲燈之蛾。性命輕捐。情形可憫。爰爲之賦。 
　　海珠之下流。有大沙頭者。花艇連環。玉樓深鎖。醉拍傅於四絃。逐鴟　於一舸迷魂官仔開筵而意氣豪華。絶世佳人。入座則丰姿　娜。香噴西圍。花簪一朶。不少住烟緣之艇。暮暮朝朝。好多貼梳攏之錢。卿卿我我。風月本無定價。聽五更之珠海笙歌烟。花算是上乘。勝兩岸之樓臺燈火。於是有風流盡醉。江酌相招。趁兹春景。遣此春宵。有佬開應。覺得龜歡獺喜。呌人陪局。居然燕婉鶯嬌。舉杯則欽勝聲聲。量一般席。埋席則笑談句句。氣十分豪。不同妹呌蛋家。艇心要揀。雖或客稱流水。牆脚休鍫。要兩家眞意　綿。母忘海誓。賀一盞横財順利。獨得山票。當此醉生夢死之中。命都唔愛。豈知興盡悲來之際。火會來燒。時也將近三更。灣齊一帶。尙未埋杯。方將起快點心未夾。烟筒方呌裝來入耳頻聞。火燭忽然喧嗌。誰家失愼。不辨東走西奔。立地慌忙。未免大驚小怪。不獨巡警之隊。無處赴援空。令迷信之徒。向空竊拜。望穿秋水。脫身而海而難逃。睇住朔。風轉眼而火頭更大。則見榜人亂棹。艇仔爭　。命賤過蟻。性跳如蝦。捐七尺以遭焚。誰憐少艾。出千金而望救。除是闊瓜。殆如赤壁燒曹。全軍盡没。未得烏江渡項。一死都差。鐵鎖相連。惜躉艇之難超北海。金錢枉散。恨頂架之做錯東家。勢已處於萬難。好似。龍歸絶嶺。曲何堪於一顧。再歌雁落平沙。天乎何罪。命兮不修。遭火刦於新歲。憶風災於去秋。纔過半年。談虎而至今色變。又逢一炬。做龜血加倍心憂。人家驕養之金枝。可惜葬身紅熖。娼户種成之錢樹。誰知結果靑樓。雖兩家了此孼緣。死生似蛄而四處覩斯慘狀。觫觳如牛。來軫須知。杯酒勿貪於河下。前車可鍳。琵琶莫聽於江。頭客有經歷當場。撥開生路。當花底之幽歡。幸蘆中之暗渡。險過飛蛾。出如脫免。遇事而驚。瀝情而訴。從今斬纜。寧爲薄行王魁。此後回車。不作銷魂崔護。願更舊過。誦曹植責躬之詩。抛撤閑情。讀江總修心之賦。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民實行調查]  
　　浙江（紹興蕭餘） 
蕭山諮議局初選舉事務所現已設立初六日下午開會由余大令文鉞及陳元松來銘甫二君演說并派姚鏡西林筠甫陳堯夫來殿卿四君爲繙調查是日到會甚少會塲頗少秩序所議之事又少議决云 
　　餘姚初選舉事務所通告云調查選舉之事對於平素吸烟現稱戒斷者爲最難辦雖由各調查員明諮暗訪或列入原册或僅載於記事簿或併記事簿與原册概不登錄辦法旣有寛嚴之異後來必貽口實之資兹者先由監督其名通告嗣又照會本所紳學商界謂向吸鴉片自稱戒斷者概以親到縣署試騐爲憑本擬逕行函咨各户奈未知其通信處一時無從投遞因按照尊處原名册及記事簿内所載入之吸烟已戒諸君備函奉上祈即飭紀分投又另附數紙以備曾經調查而未載入原册與記事簿者無論其已戒未戒均希加封各送一張俾知厲禁綦嚴不容寛假一經試驗咸與維新幸勿稍稽 
專件 
[鄂督陳夔龍奏陳諮議局籌辦情形摺]  
　　竊查光緒三十四年六月二十四日奉上諭（中略）等因並原奏清單咨行前來臣敬譯廟謨深維治本兢兢夙夜彌切屏營就前督臣趙爾巽奏設諮議局創辦所照改爲籌辦處分别派委湖北布政使李珉琛提學使高凌籌按察使楊文鼎爲總辦在籍法部主事姚晋圻丁憂試用道周雲爲坐辦丁憂翰林院編修夏壽康奏調翰林院編修張國溶法部主事湯化龍丁憂候補知府陳樹屏爲參事率同在處提調科長科員切實籌畫辦理臣仍隨時督飭遇事推求計開辦以來於今數月用敢撮其崖略敬爲我皇上一一陳之諮議局事屬創始籌辦祗限一年而凡百皆應備具成立後之善否實爲籌辦時之疏密基之千條萬緒極爲紛繁而核其要歸莫重於調查選舉兩事使入手之初淆雜無等則差以毫釐者勢必謬以千里不綢繆於先事懼鹵莽於臨時宜於預備之中區爲全體分期二義其全體之預備有二則確定期限統一規則是也杳選舉之前調查尤須明確機關未備條敎爲先鄂境多山交通不爲便利必須計算文書到達之後乃爲施行起限之時館定正月十五初選三月十五複選日期太促疏舛堪虞但使不誤明年九月初一日開局限期自可量爲推展擬定四月十五日爲初選期六月十五日爲複選期又慮奉行者玩於具文而凡民難與圖始所有調查申報等事斷以道里最遠之率爲一律告成之歸後先各有定程事序不容差誤并隨時核記功過俾利推行此確定期限之辦法也原章關於調查選舉各項規則由初選複選監督訂定惟憲焉初基得人不易諮議局以省會爲標準一省之内斷不容稍有紛歧倘由各監督分擬條規異同實所難免間逢抵觸乂起紛更日期無可轉格何暇互相糾正所有調查選舉詳細規則均經飭籌辦處分項擬定由臣覆核通飭一體遵行地方之繁簡攸殊民情之通塞或異務令遵循塗選庶免南轅北轍之虞此統一規則之辦法也分期之預備有三關乎調查前者有關乎選舉時者有關乎議員確定後者選舉事項在各國爲通例在中國爲肇端憲政編查館所定諮議局章程密輳萬端諸煩解部調查之初非使身當其任者了然於胸則枝節横生選期難待因先於籌辦處附設選舉研究所擇在省候補中明白事理各員研究選舉事宜已於十月畢業分派各廳州縣爲初選司選員會同初選監督辦理初選一切事務復選派籍隸本省留日法政專科畢業各生分赴各府直隷州爲選舉襄　員襄理複選一切事務並飭各屬選派調查員前赴該管府直隷州講演章程解釋疑義然後各回所屬調查此分期預備之一也選舉旣屬創行則凡選舉人之職任選舉之關係與夫辦理選舉之程式倘未能澈上澈下明白於心非疑慮不前卽張皇失措因飭刋白話告示廣爲曉諭一面由讓理員司選員邀集所屬調查員及管理監察員練習投票開票一切辦法或以講演或以接談總期僻壤窮鄉咸曉然於選舉權及被選舉權之重要此分期預備之二也諮議局爲人民與聞政事之始基原章第二十一條所列各項以關繋最鉅最要之事責諸數十議員其擔負之重可知雖湖北風氣夙號開通而全局綱維所在苟一事未能瑩澈則衆情不免游移自非預儲成材不足以資因應擬於複選確定後在省設議員講習所招集各議員先期來省講習稍資歷練期可完會議令同攄忠愛共體時艱此分期預備之三也以上各節惟議員講習所須待明年七月設立規則當續行擬定其餘應行預備之事章程條各均經節次通行辦理選舉人員刻亦分赴所在地方舉辦此後仍當督同在事各員按期收效嚴爲考成斷不容稍有遷延致誤成立至建築諮議局房屋現飭令詳細繪圖核實估計一俟妥晰議定再當專摺奏明其該處開辦以及常年各項經費蒙經飭司陸續籌撥懇恩准予作正開銷除分咨外所有湖北省城遵設諮議局籌辦處及辦理情形理合恭摺具陳伏乞 
　　皇上聖鑒訓示敕下立案施行謹奉宣統元年正月初八日奉旨該衙門和道欽此 
本埠新聞 
[外部調查租界四址]  
　　外務部近以上海租界之外時有西人購地築路損礙主權擬先將上海租界四址派員查勘詳細繪圖註明何處爲止並將交界處所釘界石共有幾塊亦於圖内註明以防侵越業已咨行江督轉飭滬道迅卽遵辦送候備核 
[嚴查華船冒掛洋旗]  
　　江督端午帥查悉各處華船冒挂洋旗較前更盛爰於前日分行蘇滬鎭各關道轉飭釐卡以後遇有華船經過務須飭令將船牌呈驗如係假冒送交地方官從嚴究辦 
[江督婉辭會勘界綫]  
　　萬國禁烟會中國代表端午帥前日起節返寗時駐滬英總領事霍君曾函請午帥與工部局西董會勘閘北與租界路綫午帥以起程在即婉辭却之 
[禁烟專員之酬應]  
　　萬國禁烟會中國專員瑞方伯近與各國領 
 
 

Page 19

 
 
事及代表各員同攝一影以爲紀念昨方伯已將印成照片飭人分送並聞方伯須俟禁烟問題議决後再行返蘇大約下月初方可起程云 
[禀請派兵防護]  
　　吳縣胥口鎭張家良家被盜搶刦後經蘇藩瑞方伯查係蘇州中路隊官方弁唆使立予正法已紀前報兹事主張家良以方弁羽黨衆多深恐報復爰特乘車來滬禀請滬道轉移飛划營撥派師船駛往防護聞蔡觀察已允准照辦矣 
[江督禁革纒足惡習]  
　　江督端午帥通飭禁止纒足曾誌前報兹又頒發告示云照得婦女纒足久已通行禁止旣使操作勤勞尤爲强種而起若爲藉此飾觀存心尤覺可恥現在道理旣明陋俗亟應盡洗無如纒足之風久已傳染鄉里通都或已改良僻壤尙未知此賢智或已更新庸愚多不知悔富貴或已開通貧賤甘背法紀嗟爾無知小民識見抑何鄙俚試看天足婦人舉止端莊可喜爾等舉足維艱甘心毁折肢體旣犯朝廷禁令又爲通人不齒如何父母心腸反害自已女子貧弱不能謀生水火不能逃死再不急早回頭吃虧眞要到底用撰六字俗言勸戒爾等再四利害如此分明其各母違特示 
[吳淞鎭賽會肇禍]  
　　吳淞鎭附近東嶽廟内之忠顯王陳明王兩塑像於十六日迎賽至鎭突有南石塘砲台營勇多人與彈壓巡士口角互相毆打營勇愈聚愈多竟將營察周盡行搗毁並毆傷巡士二名本鎭各店舗恐被殃及同時罷市旋由洪二尹出爲撫慰各店始照常交易一而由警察局總董商之徐統領派兵彈壓遂各散去 
[報告訊斷辦法]  
　　上海縣李大令兹將去冬十一月分公共公堂解縣各案訊斷辦法抄錄案由開送滬道昨蔡觀察已備文照送領袖領事着交領事公會查核矣 
[電車撞斃洋員續誌]  
　　德國領事署書記洋員瑞慕被二十一號電車撞傷身死已紀昨日午後四即在公濟醫院相殮由德國官商送至泥城外墳山安葬沿途並有外國團練及西樂隊隨行護送一面由捕房將該電車司機人張渭池解至公堂經襄讞李司馬與德裴繙譯官會訊張供是日駛車至兆豐路口預先踏鈴知照乃該洋人忽從横路衝出致被撞倒小的並無不合請察判張交保候查明再核 
[開學日期彚誌]  
　　城廂内外各學開校日期大半議定兹先將調查確實者分列如下（十七日）西成小學堂新閘和安學堂（十八日）敬業學堂梅溪學堂東區第一第二兩小學校（二十日） 
民立中學堂養正學堂時化學堂染業學堂（二十一日）普通學堂（二十二日）南城小學堂儲實學堂 
[城内]  
　　開曾演說○西北城地方聯合會定於今日下午二時在廣　寺開當會請馬湘伯君演說 
　　定期會議○救火聯合會定於十九晚七時仍在蓬萊路公益會開職員會集該本年應辦各事 
　　秋審預備○本縣李大令奉松江府戚太守來札略謂現奉憲飭查辦宣統元年分秋審人犯事宜著該縣選派繕書八名幹役十二名來府以備造册差遣等用現大令已遵照辦理矣　　牽累良民○浦東婦人姜龔氏因貧住居祖祠去冬被盜搶刦後即由本縣李大令嚴飭查緝兹該處地保丁雲城將形跡可疑之王如貴解案塞寳經大令訊知王開彈花店素居金家行實未犯事因與姜紀生姜子頭積有嫌怨遂被唆令地保解案判暫交差候再查明核奪 
　　遞回原籍○留學日本之李鎔因犯竊案由道發縣收押在案現押期届滿提案復訊判候遞回四川五台縣原籍交保管束 
　　巡士解縣○浦左二路一區沈正巡官將誘拐二女潜逃之巡士汪錦堂　號示衆後復於昨日解縣訊辦汪供詞游移判押候禀請汪總辦核示辦理 
　　官事○河南陸軍小學堂監督知府李翊煌商董候補道虞和德昨均到道拜謁松海防同知查燕緒禀銷嘗育堂點騐差上海縣李超瓊禀銷感冒假房捐局委員知縣陳廷植禀銷腹疾假 
[南市]  
　　禁放風筝○總工程局以時届春令每有兒童戲放風筝恐其兜纒電線阻碍電力特於昨日援案出示諭飭各色人等嚴誡子弟不得在電綫旁施放風筝如違仰案究罰 
　　追獲竊賊○城内太平街荔生園浴堂内前日有浴客王壽康失竊皮袍一件後由値堂人戴才寶在南市查獲積竊王錦山扭至總工程局請究五認竊不諱判戒貴三百下押本局半月 
　　聚衆逞兇○靑口小工王四等多人欲往劉金福沙船上賭博因劉不能在萃豐碼頭鴻昇樓茶舘前聚衆打架由落差巡士齊德时將王及同黨解桂等拘獲解至工程局提到茶店主繆仁仲與妻蔣氏及李田川等質訊繆等供稱均被兇毆詰之王供由在逃之馬三起意判王戒責三百下解戒責二百下均押十天繆交保限將馬三交案再究 
　　限交帳洋○永源米行執事姚春源扭控行夥馬福山經放帳洋三百七十餘元延不敢理當山工程局判令交保限月杪清理 
　　交保理欠○水菓行執事徐永福扭控攤户陸阿福欠洋一百九十餘元當由工程局判令覓保出外赶緊清理 
　　追繳米洋○增裕豐米行執事張子明控輪船夥沈友金欠去米洋一百三十餘元昨由工程局提案訊判交保理處 
　　藉詞騙洋○海州人趙友梅控被王子明陳子仙託名代荐生意騙去洋十元昨由工程局提訊因情節支離判一併退去 
 [P閘北 
　　司機　忽○前日午後四黠餘鐘淞滬火車拖運貨車多乘由淞回滬行至寳山路時司機人悮走又路以致擱住後由他車頭駛往倒拖始得出險 
　　偵探不法○郁如偕其女阿二婿陸阿四投四路一區控稱欠女阿三向在絲廠做工自幼許字朱姓定於本年四月間完婚詎新正初八日出外不歸找尋無着近聞阿三係被巡警局偵探楊玉標姦拐求請究追巡官諭郁　去聽候傳訊旋由偵探隊官郁二尹將楊送　拘留候質　　不准捕魚○徐阿奎張阿三在火車站河内違禁捕魚被管車站人扭送三路一區判押一天以示薄懲 
[英租界]  
　　聚賭罰洋○探夥王關全與過犯張王卿紏合賭徒馬阿六等三十餘人在流氓戴林元家聚賭抽頭前晚被新閘捕房捕頭訪悉率領通斑探補前往拿獲昨解公堂訊究判爲首之王關全戴林元各罰十元餘人各罰五元一併充公家王卿押候　明前案再核　　水手罰洋○輪船水手徐步生前日與楊葵生將假羅卜票向張品坤混用由採查獲昨解公堂請究中西官訊明與楊無涉判令開釋徐罰洋四十元如無力繳洋改押一月　　不安於室○沈王氏與人私識捲逃由夫沈銀記報知捕房將氏查獲昨解公堂請究中西官以人證未齊判捍候下禮拜六再訊　　曾否行兇○李陸氏偕倪阿二李阿明控 
 
 

Page 20

 
 
　　告流氓戚道生搶取金戒用力戳傷倪之手指昨由包探將戚查獲解廨請究中西官因戚不承認判押候查明再訊 
　　拐匪收押○吳郁氏控許加恆陳阿才朱李氏捐拐女孩昨晨由探將三人一併查獲解奉公辭訊明屬實判許陳各押四月朱來氏押一月女交郁氏領回 
　　串拐小孩○金管氏控翁順記林和尙串拐小孩昨經公堂復訊判再限兩禮拜將孩交出如違擬罪 
　　能否遵辦○廣西路小花園八號十二號兩總會新歲以來大興賭博昨由捕房將該總會主倪瑞卿陸愼言一併傳至公廨請究判各罰洋十元若再聚賭查獲嚴究 
　　犯　纍纍○著名騙子朱錫臣綽號滑頭小朱屢次犯案判令逐出兹復混入租界山探拿獲解奉公堂判押三禮拜再行逐出在案昨已期滿解廨發落中西官以朱尙有洋商控案判仍還押候下禮拜一訊奪 
　　違章拉人○鴇婦王李氏縱令雉妓張小寳在途拉客昨晨由探傳至公廨判主鴇罰洋十元張妓罰洋五元一併充公 
[美租界]  
　　連斃兩犯○陳香高前於大閙公堂案内搶刦物件並勒令店舗罷市判押西牢四年近因患病於前晚身死又西牢押犯忻小弟亦於昨日病斃均由捕房飭傳地保收殮 
　　西人被拘○昨有甲乙二人由美捕房八十四號西逢持該管領事署信票前往拘獲帶人捕房各存洋二百五十元保出候訊　　撞傷車夫○馬夫王阿林昨日駕車行經蓬路撞傷人力車夫郭裕德手臂由驗車副捕頭并送捕房飭王給償傷費五元了事 
　　考取英語○總巡捕房面試華捕英語業已竣事共取唐少卿陸金華徐阿四顧小昻王阿松金福生陳根寳葛祖元浦榮貴等九名於本月一號起每名月加津貼洋一元 
[法租界]  
　　約期宴客○法領事已籟達與其夫人定於西歷本月十七號即華歷本月二十七日宴待男女寳朋並舉行跳舞聞邀請來賓有四五百人之多云 
　　不待傅訊○仁記烟問因容留婦女開燈昨由捕頭飭探傳知於十八日到廨候訊詎該店因欠繳房租業已封釘店主陸某已不知去向該探遂門據情禀復請示核辦 
　浮開船價○某西人因出店唐四浮開船價函送捕房押候解送公堂訊究 
　　未必行凶○某號電車收票人陸毛毛與收票西人口角被該西人送至捕房以陸有行凶情事請爲究辦捕頭諭飭收押候訊 
　　强搶金飾○匪徒陸紅元强搶某氏婦頭上金挖耳一枝被人幇同獲住父捕拘入捕房押候究辦 
　　僞票何來○陳福堂將僞票一紙持往巨誠昶洋貨號購物當被察破立即拘送捕房押候查辦 
國外新聞 
[韓皇就見伊籐王]  
　　十五日東京電云韓皇將於明日赴統監衙門就見伊籘王聞王將留宴伊籐王定期本月二十日由濟物浦乘戰艦回日勾當公務 
[錫蘭鴉片議案緩議]  
　　十五日倫敦電云倫敦泰晤士報接計歌倫布電稱錫蘭島鴉片議案現已撤回俟上海萬國禁烟大會報告發布後再爲核奪大約本年年底　將呈入立法院 
[開省排日政策續聞]  
　　十五日倫敦電云開列福利亞省立法院已將另設學校敎授日人之議案核准惟此事尙須重行討論美總統羅斯佛致電該省知事謂各議案皆足激怒於人面尤以該議案爲最顯出憲法範圍未知能即在立法院阻止或反對此案否請電示同日紐約電云萊凡達省上議院擬駁退呈交合衆下議院核奪之排亞政策該省上議院議員李克桑及牛倫特現皆留寓華盛頓該省舉措均由兩君電示機宜喬森氏前呈議案請禁亞人充富公司辦事員現經開列福利亞省地方大會駁斥反對此案者共五十四人贊成者僅十四人 
[萬國海軍大會近聞]  
　　十五日倫敦電云路透電報代理接有消息海軍大會於去年西十二月五號集議後所獲效果大出預料凡關於封鎖港口行航規則及不守中立毁壞捕虜品各問題均經釐定章程至戰時違禁品一事日内亦可議定 
[英國海軍部新政]  
　　十五日倫敦電云據每日新聞載稱英國海軍部要求每年增撥英金三兆磅以充奪雷諾脫戰艦經費至一千九百零十年爲止嗣後則按年增撥經費六兆磅至一千九百二十一年爲止希非爾特地方有某公司現出新鋼一種較目下最上之鋼須堅四倍有奇實業界經此新發明當大有改革云 
[德國水灾]  
　　十五日柏林電云德國近有水災業已殃及多處損失頗巨 
[巴西公司休業]  
　　十五日栢林電云巴西郵船公司已休業停付英美資本家現正議購該公司之輪船 
[奥國議院解散]  
　　十五日柏林電云奥國議院因起風潮業解散 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[西報忠告日本]  
　　文匯報載十四日倫敦電云日本外務部大臣小村伯爵近在議院所發之演說日政府異常注重並撮要電告駐英大使電文之長約二千餘字該使接電後即錄送英美各報館經泰晤士報評論云小村伯爵之演說凡與遠東有政治及商務關繋之各國鮮不注重其語其重申開放門户之言簡明爽直英人聞之無不欣忭此小村伯爵實以誠意喚醒日本執政諸公仍主原定政策耳執政諸公素號明達必當深體小村伯爵之用心曉然知伯爵所宣之政綱關於今日日本之幸福其切要無異疇昔爭戰之時英之商務多在遠東日本不欲振興利源則已苟欲振興則於商業上財政上獲英人賛助揄揚必能獲莫大之利益當日俄交爭時日人旣因英人贊助揄揚之力而得人之信任兹日本所欲經營之事日繁所需之經費日鉅而吾英人舉動能裨益日本者亦較前爲大故英人知日政府將踐行小村伯爵之約言莫不色然而喜近者詬言業生多謂如小村伯爵之政見未見施行於日本權力所及之中國各省爲此言者亦非無因觀於日政府封於新法鐵路之舉措一似與小村伯爵宣言日本恒守開放門户及均等機會主義不相符合詬言之起殆由於此夫日俄戰後之第一月吾英力解日本在滿洲之艱阻且慨然欣納日本之約言此何以故盖期日本之即能實踐其言也迄今數年毫無影響致論者多謂日政府所宣遠大之政綱滿洲各處大都未受效果近據本報北京通信員來電所述亦似滿洲門户今仍嚴扃且日本拒築新法鐵路所據政理實與開放門户及均等機會主義自相矛盾日人辯駁之詞未始非本諸事實而發其究竟於政府發布賀西君報告時即可詳知惟新法路線無礙於南滿路線證據鑿鑿無可置辯中國前曾照會日本請限定日人之範圍華人不得築路之地日又不允此舉實足引起吾人之惡感即前之袒護日人之舉動亦將轉而詬詈矣深願小村伯爵宣言之後日政府能轉其方針速將滿洲鐵路問題調停妥洽以踐前言吾敢謂日人果欲英人輿論之隹及欲英之金錢輸入日本之商塲乎舍此而外其道末由 
　　泰晤士報之社論刋布後政治及財政兩界大爲感動倫敦著名各報及歐美各報咸紛紛轉載地球報亦載有論說其文有曰小村伯爵之言英當詳加審察日人所行各事已與屢次宣布之言有所違背而以在滿洲之舉動爲尤甚雖欲爲之隠諱亦不可得即以對於新法鐵路問題之舉動而論若以開放門户主義釋之雖欲得其微理亦非易易也夫日人之政策行於戰後之時則尙持之有理乃委蛇以至今日似已大違時宜惟願日政府速自變計以饜人望則誠自安之策也英倫著名各報咸載論說切盻中國專使唐紹怡大臣能在外務部討論新法鐵路問題而使日人撤銷抗議各報之論如出一輒云 
小說 
[官場小說衣冠影（二十七）]  
　　第八回飛夏楚族長記前仇博功名孝廉施巧計 
金三緘見了知道金夫人心上難受便咬緊牙齒忍着痛不作一聲好容易打完了才放他起來金三緘立起身來一直走到金夫入面前跪下拉着金夫人的手兩涙直流金夫人已經哭得話都說不出來金三緘只說一句道母親不要氣苦總是兒子該死金思愼站在一旁見金士明打着自家的兄弟只氣得他睜眉怒目擦掌磨拳恨不得一拳打死了金士明如今見金三緘放了起來便道我們坐在這裡有什麽意思不如還是回去罷金夫人聽了點一點頭便辭了衆人坐上轎子先自回去金思愼也同著兄弟一路回來到了家裡金夫人和金三緘母子兩個少不得抱頭痛哭一塲其實這樣的事情要據着在下做書的意見判决起來金三緘假造武進縣的書信自然也有幾分不該但是他的所以假造書信的緣故却是爲了金伯友的靈柩被和尙任意糟塌心上實在過不去所以纔用些權術做了這件事情並不是他自已有心作弊况且通共十三歲的孩子居然竟有這樣的思想這般的胆量將來年紀大了一定是個有用的人材要是在下做書的做了金士明非但並不怪他闖禍而且還要賞識他的胆識兼優呢無奈金三緘合當晦氣偏偏碰著這樣一個卑鄙不堪的金士明又湊着這樣的一班勢利薰心的本家伯叔大家都看不起他們孤兒寡婦以爲這兩個窮小厮將來一定没有出頭的大家放着胆子任意的作踐他們那裡怕他們將來的報復要是一個有財有勢的子弟做了這樣的一件事情别入那裏敢放個屁兒只怕非但不敢和他過不去還要隨聲附和的巴結他呢閒話休提只說這位金家的族長金士明你道他爲什麽要這樣的和金三緘有心作對他和金三緘兄弟又没有什麽寃家却好像含了不共戴天所仇恨在心上的一般這是個什麽原故呢原來金伯友没有死的時候本來是金氏合族的族長却一向看不起這個金士明只說他不肯讀書肚子裡不通時常的責備他說我們姓金的子弟没有你這樣目不識丁的人 
 
 
 

Page 27

 
 
   
 
 

Page 28

 
 
   
 
