# 1907 - 137 - 4912244

 

Page 1

 
 
   
 
 

Page 2

 
 
[上諭]  
[四月十二日奉]  
　　上諭沈家本著調補法部右侍郎大理院正卿着張仁黼 
調補欽此 
選論 
[歐人東漸之新航路（譯法文）]  
近聞美總統羅斯福。决意責成工程隊。開濬南北美洲間之巴拿馬運河。記者不覺欣然。執筆以奔告於諸君。而贊其大有造於世界各國。自蘇彝士河闢。而歐亞間之航路一變。自巴拿馬運河開。而將來亞美間之航路當又一變。巴拿馬運河工程。可與昔之蘇彝士河相頡頏。夫開濬巴拿馬之說。倡於三年前。當時有工程師鑒其地之不毛。而不適於生産。且又不利於世界之交通也。遂倡議開濬。以通歐美亞三洲之航運。而利用之。以發達世界各國之商業。至是始得美總統之認可。而慶其成功。夫自巴拿馬地峽開後往來於歐美及亞洲間之航業公司。當縮短其程途。而運載之價額。亦將因之大减。遠東之商務。當立被其影響焉。昔則瀛海迢迢。今則如在堂。闥此交通上之便利也。昔則運載額重。而商品因之消塲稀。今則運載額廉而貨物因之銷塲旺。此商務上之便利也。記者所以聞美人開通巴拿馬之運河。不禁躍然以起。爲諸君告。而急欲調查其詳也。美洲航運公司官員哈林吞。現在巴黎。正與法國巴拿馬航運公司。籌商一切。嘗調余云。開濬巴拿馬運河以通過地峽。自昔已有其說。蓋自新大陸發現以後。已有人提議此用。但未見諸實行耳。夫發明新地。當推哥侖布爲祖。然哥侖布發明印度航路以後。其發見之地。如日本諸島。終不能於太平洋大西洋之間。覓一通航之處。爲亞美兩洲人籌一交通便利之策。洎後西班牙人發見兩河流。一入太平洋。一入大西洋。欲設法開濬。通兩河以便航業。考查數次。卒以西班牙王朝。國勢凌夷。而開濬之說。亦未竟其 
 
 
 

Page 3

 
 
事。迄於今日美總統始决議開巴拿馬運河。自是環球太勢遂爲之一變矣。嘗考巴拿馬運河開通後。其種種便益約如以下所述。（一）太平洋大西洋。各國相去遼絶。目巴拿馬運河開通後。其程途當减　一半。帆船汽船。嗣後常航行於熱帶之波浪平靜海中。免種種之危險。　程途旣減。商品之運費因之亦廉。而歐美各國。更可殫心於製造。求銷　塲之迅速。海上貿易。因之大加發達。 
（二）凡昔日商船所不能多載之土産。如加里福尼之果。及米麥。以及智　利之小麥。嗣後可運載赴歐。歐洲亦可大减其運價。以便商人裝載各 
　種土産出口。以擴張其商業。 
（三）兩大洋因運河通航之後。可以保持歐美人於太平洋之各種利益。　不致减殺。 
要之巴拿河之工程。除蘇彝士河外。皆未能與之比例。實可除大陸交通上之一大妨害。使船舶不再繞美洲南端而行。猶蘇彝士河闢後。不再取道於好望角。蓋蘇彝士河。及巴拿河同爲兩大洋交通之點。實可彼此使商業發達也。 
攷之未開通前。吾人載運一貨。航大西洋至美洲。上陸乘火車。經巴拿馬地峽。復航太平洋。計經三次跋涉。較之開通後。由大西洋直接航行太平洋。其難易勞逸當可瞭然。約計此工程成就後英美德法各國之商品。皆取道於此河。每年當有七百萬頓。嗣後太平大西兩洋。互相聯絡以擴張其利益。而巴拿馬之衝要繁盛。當爲全球冠。吾爲世界各國商業之前途賀。 
專電 
[電一北京（四月十二日戌刻）]  
　　雲貴總督錫良奏滇省斗米十金請撥銀念萬購粮接濟并請援皖省成案免完釐金奉旨允准（大） 
[電二北京（四月十二日戌刻）]  
　　江督蘇撫會奏推廣上海巡警每月在滬關稅欵内撥銀一萬按年報部核銷並調江西候補道汪瑞闓爲總辦奉硃批着照所請（樹） 
[電三北京（四月十三日丑刻）]  
　　東三省官制已出奏總督隨時佩帶印信分駐奉天吉林黑龍江三省另設承宣廳諮議廳下分三司兩處如京部制奉旨照准（句） 
日下近聞 
己革陜藩樊增祥上月二十四日函致京友云弟現在西安柳巷優閒自適以樂餘生窺其語氣頗覺閒靜然則外間謡傳樊曾入京運動及憤鬱病故之說實屬不確從此燕子春鎧方伯可以悠遊林下矣 
新簡東督徐菊帥以史念祖都護在奉辦理財政頗有起色曾經電請趙次帥代爲訂聘囑其修墓事竣仍須來奉襄辦要政一俟馳赴新任卽當具摺奏留等語乃日前接到覆電謂史决意不就已擬另作他圖飢則翔集飽則颺去識時務者不當如是耶 
傳聞楊翠喜之回天津係某督在津先得岑尙書揭參消息當夜卽傳見叚某問以有無此事叚始朦混迨盤詰再四方以實對某督因飭其星夜派人赴京將楊翠喜接回并密告某貝子如果風潮稍平容再原璧歸趙翠喜遂於是日回津寄送土益孫處令王與之招謡過巿藉掩耳目迨趙啟霖摺上欽派王大臣查辦而楊翠喜已回津數日矣至王竹林借欵聞亦實有其事但王之帳册已改爲陸續向借故日期數目均不相符　趙啓霖遂因是革職是耶否耶抑傳聞異辭耶京師每有一事往往謡言蠭起吾謂此必謡言也不然王大臣豈無耳目者乎 
又聞岑尙書之叅劾慶王係指往年粤海關書吏周榮曜事謂其受賄甚多太后云此事雖人言藉藉然亦不過傳聞之詞尙書卽應曰臣向不敢以風影之談上瀆天總臣固有憑據在手因卽以手探懷作探取紙據狀太后至此顔色大變卽顧左右而言他而尙書所懷之憑據遂亦未便呈出噫太后年高矣臣下正宜善言巧辯以娱聖懷尙書得母重傷其心乎 
緊要新聞 
[岑尙書封奏四事北京]  
　　據政府中人云日前岑雲帥呈　　遞封奏一件條陳四事（一）現在振興武備各省皆宜推廣製造局以免 
 
 

Page 4

 
 
　　需用鎗械仰給外人（一）須實行礦山鐵路航河刑律俾外人不能藉口重輕（一）嚴禁官吏貪黷一面酌加廉俸以礪廉隅（一）禁行印花稅體恤商民（書） 
[匪黨聯合潛謀起事]  
　　十一日廣東電云秘密會黨與廣西亂匪聯合者甚多意欲定期起事反抗朝廷聞各匪皆有新式鎗械云譯文匯報 
[蘇垣議收住宅捐作罷蘇州]  
　　蘇州官塲議開辦住宅捐曾紀前報現悉此事因兩江督憲查得房捐一項積弊甚深收數日少故特札行寗蘇兩藩司實力整頓現寗垣正在籌議辦法亦未實行而蘇州則因陳方伯恐其擾民已决計作爲罷論矣（東） 
[裁判所逕提租界華犯尙未實行]  
　　字林西報載西五月十五號北京訪函云有一可靠之通信員告余謂近日傳言有約各國准外務部之請凡有罪犯逃入天津外國租界内者天津新立之裁判所可逕往提入不必預先知會領事公會此語實屬不確直督袁宮保在天津仿照新法設立府縣裁判所審理各項民事刑事案件每所派候補府一人輔以曾在東京學習法律之學生數人自西三月一號開辦以來外人叅觀者不少各國領事亦有往者西四月間有案數起牽涉西人亦復斷結成效漸著因擬將此法推行全省外務部亟欲袁督與天津各國領事商議准府縣裁判所提拿居住租界犯案之華人不由津海關道從中轉達至西人犯案者亦由各該管領事直接傳提此事雖尙未辦然以上所述外間之傳言恐卽因此而起 
[東督二次電調周提學北京]  
　　東督徐制軍前調蘇提學司周樹模隨往東省經江督蘇撫電請免調已誌前報茲徐制運以東省諸事創辦非才識閎通之員不克勝任因又電商江督蘇撫仍請俯 
允以裨大局云（或） 
本埠要聞 
[滬道復請阻止界外築軌]  
　　寳山縣境結九一等 
圖英工部局五十八號租地前因鋪設軌道致成交涉已屢前報茲滬道瑞觀察以寳邑本非通商口岸洋商在彼租地已屬格外通融乃以租地爲由舖　軌道未免得步進步且洋商之在寳邑租地者甚衆將來紛紛效尤不可不慮爰於前日禀請江督咨行外務部再與各公使重申前議力阻興工（速） 
[日領電請停辦船捐]  
　　駐滬日領永瀧君昨日電致蘇撫略稱蘇屬舉辦船捐其實土貨每石抽錢十文有子口稅單者廿文卽與貨捐無異與約章不符祈立飭司局收回告示停辦並候速復（明） 
[蘇臬批上海縣禀]  
　　（爲賊犯傷斃義勇隊排長事）　　該犯王阿仁紏夥圖竊蔣姓家因聞有人聲喊遂轉至黃勳伯披屋露台上跳落天井卽屬盜所經黃勳伯驚起捕拿該犯輒用刀迭戳致傷身死卽屬行强核其情節實與强盜無異新章絞决之條盖指尋常拒捕懲辦流氓章程詳定從嚴庶合辟以止辟之義該令所請無非爲綏靖地方起見辦理稍涉寛縱何以慰黃勳伯捕賊被戢之幽魂又何以昭强盜殺人之炯戒現在滬瀆流氓爲患日亟再不重懲必至釀成巨禍自應　章解 
道訊明禀辦立予懲處仰即知照仍候督撫憲批示另單並悉圖格存（　）　按臬使前批黃勳伯案有旣爲排長何至傷身小竊殊爲可疑等語故　外間皆疑臬司將爲王阿仁開脫今觀此批則知縣詳先有小竊二字　而臬使以該犯如此剽悍明係劇盜恐縣令爲之開脫故有此批駁之　語也 
[蘇省鐵路近事]  
　　蘇嘉　綫自上年十二月開工經營不遺餘力茲將近日情形節錄如下 
[第一段]  
　　一土方自零號至五百號修改將次告竣五百號至五百六十號已一半完工 
一橋工第一百號橛碼（日暉港橋）東碼頭樁共八十二根上月餘十六根今已打完頭暦底　基已做成西碼頭樁八十二根已打六十九根尙餘十三根第一百八十號橛（龍華港橋）　全樁已打完現底基之土亦將挖竣第一百二十六號橛（姚涇港）八尺環橋擬下樁三十　六根做橋處方坑已挖竣止赶備打樁第三百三十八處橛（張家塘橋）二十尺梁係兩碼　頭做橋處方坑已挖竣每碼頭擬下樁三十八根現已赶備打樁第五百三十二號橛（横） 
　塘）第五百五十三號橛（大浦洪）現正挖做橋方坑 
一材料　　　港料　　　又追反　開而追　　示平算出 
一改河龍華港改河土方已竣惟須稍加修葺 
[第二段]  
一中心橛碼由五百五十二號打至八百六十號 
一橛碼由八百二十號至松江城南一千一百二十號測量抄平均已完竣路線平水各　業　已繪齊送交總局　 
一購應土方各單早經算妥已由工程總局轉達各處 
一擬定一空二丈橋九座一空一丈二橋三座一空一丈橋十五座 
一各橋所需各樣材料已開單請總局照發目下即開工打樁 
[更正]  
　　昨日浙路股東會議董事減薪事揭文中『乙爲六十元』誤排作四十元合行更正 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大清國礦務附章（五）（續）]  
　　第四十四條册報格式按照上條所載所有應具月報之人可向礦務委員發册處預先請領一月或數月册報格式該項應需册報格式倘不先期預爲備領則所有干係應歸該具月報之人自行承擔 
　　第四十五條礦務特别册報本附章第四十三條所載各廠商除呈送月報外凡有本省礦務總局應需之别項礦務情形以備編造册報之用者應當隨時禀呈礦務總局 
　　第四十六條册報考查法按附章第四十三條第四十五條所載之册報於送呈後查無錯誤即將所呈三分中之一分交還呈報之人並將收到日期批於所還册報之末如所呈册報查出所呈不實不盡或含混不明該呈報之人應當科罰惟所罰之銀不得過二十五兩此欵若不照繳該呈報人應當監禁惟監禁之期不得逾兩個月並將所呈册報退還　　　飭令從速更正呈核 
　　第四十七條礦界租完納法礦界年租分爲兩季先繳即二月十五日與八月十五日兩期礦界年租應在礦務總局收租處繳納所有禀准承領礦照之人必須如期親到礦務總局繳納礦界年租無須預先知照以免藉端推諉延誤第一次應繳半年礦租不論何日發照應在發照之日繳納 
　　第四十八條完納礦界租卷格式年租旣繳納卽由該局發給印板收單與繳租人收執該收單應載之文如下（甲）（單名）礦界年租收單（乙）某省某縣（丙）礦名礦地坐落地方礦商名姓應納礦租之礦界數目礦照註册號馬（丁）每半年應納礦租若干 
　　第四十九條礦産出井稅銀兩辦法及格式按礦務正章第四十五欵所載礦産出井稅項應於每月十五日按上月所出礦産之數目如數在礦務委員處或在本省礦務總局繳納礦務總局所給出井稅銀兩收單與礦界年租之收單格式相同另加戊子一欵載明何種礦砂並出産數目及總值若干礦務總局收得各項年捐礦稅銀兩應以一半解呈商部一半留呈本省充餉 
　　第五十條礦産出井稅價格豫報法礦務總局應於每年正月七月發一諭單通飭各礦商此後每半年之内某礦商應按某價值爲收取礦稅銀兩之准則酌定各項礦質價值應按前六個月各省會之巿價折中核算爲定率 
　　第五十一條出井稅數月核准法每月出井稅項之多寡應照該礦商或其代表人報呈礦務總局該礦每月所産礦砂數月定奪如有不實之處即按懲治條欵科罰 
　　第五十二條短納礦界租及出井稅銀兩懲治法如礦商短繳礦界年租或礦産出井稅銀兩者應由該處礦務委員立即申禀礦務總局以便按照礦務正章第四十二欵或四十七欵辦理未完 
内治部 
[派員嚴查囤積杭州]  
　　杭省民食殊形缺乏前因錢塘縣程輔堂大令妄禀鐵路公司囤積漁利迭經由司一再澈查并將城廂及湖墅各米行實存細數調查詳報在案茲又復派候補縣洪錫礽大令督同米董按旬清查以防囤積居奇及私運出境等弊如有隱匿一經察出立將私米充公并不准高抬價值（適） 
[改良西藏關稅]  
　　去年西藏亞東稅關收入僅有六萬元税務大臣以進項太少命西藏辦事大臣聯豫務將關稅事宜切實改良譯大阪每日新聞（穎） 
[仍舊貫如之何奉天]  
　　新簡東省督撫曾議將三省捐釐盡行撤去以恤商民茲以新政初行需欵甚巨若竟一旦撤去誠恐籌欵無著故已暫置不議惟總辦經理人員當有一番更動云（同） 
[杭嘉湖道循例迥避北京]  
　　新簡杭嘉湖道恩潤聞係浙藩信勤之堂姪故簡命後尙未起程擬呈請浙撫代奏循例迥避云（大） 
[江督重禁州縣私用門稿南京]  
　　江督端午帥通飭所屬三省藩臬略謂各州縣所用稿案錢漕門丁等項人役前奉明詔通飭大小衙門一律永遠革除久已通行在案乃現據頴州府聯守禀復太和縣王令樹中被控案内仍有用家丁徐蝮派司錢漕之事實屬顯違諭旨本應立予撤參姑先行司記大過二次並飭將該家丁遞籍管束又上年無爲州孀婦沈胡氏上控案内亦指該州任用門丁張書成比經批司飭府提訊懲辦其餘被控私用門稿者難更僕數均隨案嚴批查辦各在案此等積習自不獨該縣一處爲然亟應重申禁令以期力挽頽風除咨明蘇皖兩撫部院外合行札飭札到該司卽便通飭所屬一體嚴禁倘再有狃於積習私用稿案錢漕門丁情事一經訪聞或被告發除將該門丁等委提懲辦外定將該州縣等從嚴叅辦云云（克） 
[鹽商措繳引本爲難鎭江]  
　　蘇松常鎭太五屬及杭嘉湖三府鹽務去年共加七萬引每引繳銀四兩共計二十八萬兩除已繳十萬兩外尙有十八萬兩均須於四月間繳齊惟現因爲期甚近聞衆鹽商頗覺措繳爲難云（文） 
[沿海駐防以杜私販蘇州]  
　　蘇省鹽捕營統領徐觀察日前准某武員條陳擬於沿海一帶晒鹽之處每間五里駐紥兵勇一蓬每蓬派勇二十名專收附近各鹽戶晒出之鹽併令嚴防私販業已札飭照辦矣（兆） 
[補錄財政局限制售賣烟膏文告福州]  
　　（前略）上年欽奉上諭勒限戒烟事在實行當經督憲曁司道衙門府廳縣剴切曉諭將各處烟館勒限三月底止一律閉歇不准開燈私售並由地方紳士創設去毒社製藥分送以期逐漸消除數月以來上流會社諸人知明詔之不容不遵痼疾之不容不去紛紛戒革業已大收成效惟是積習過深其因循自悮或身染疾病者一時斷難悉數戒絶若不稍示通融殊非朝廷體卹黎元之意經本司道等與去毒社紳士商酌除闔屬原有之鴉片烟館勒令如限閉歇外應准暫存售賣清膏舖若干以應未戒烟者之購買惟此舉爲萬不得已而設必須明定章程飭各清膏舖一律遵守方足以示限制而便稽察章程十條開列于後一各處鴉片烟館限三月底一律關閉後暫准民間開設售賣清膏店舖以三年爲限限滿一律閉絶一清膏鋪不准設在曾開烟館之處如開張之後經財政局及去毒社委員查出實係舊時烟館改設者卽將該店飭縣標封貨盡没官並辦其店東店夥　一凡售賣清膏舖須於五日前開具店號住址及店主姓名赴本府掛號領牌方准開設違者飭縣標封一清膏鋪所領財政局之牌一季一驗一年一換以防串冒一清膏鋪祇准當街設櫃售賣清膏不准暗備房間擺設烟具違者除飭縣標封外並卽從嚴治罪一財政局原有膏 
 
 

Page 11

 
 
　　捐卽由各清膏鋪分攤認繳一各清膏鋪到局掛號以本年五月底止一律截數以後不准再行添開以示限制一各清膏鋪應聽警察局及去毒社委員隨時入鋪稽查察其有無開燈設具一各清膏鋪只准設櫃賣膏不准派人赴居戶人家代熬烟土一清膏鋪如有遷移閉歇應于前三日赴財政局警務總局曁去毒社報明換牌違者封閉以上所立章程如清膏鋪有並不遵辦私行開設者一經他鋪訐告得實定將該鋪存留物件一概給賞訐告之人仍將違章之店東店夥分别治罪（耳） 
外交錄 
[德人在北清增兵之原因]  
　　近頃德人有增派軍隊駐紥北清之說其所據之理由有二一謂北清將有第二義和拳蜂起藉以預備者一謂對於津鎭鐵道之談判而爲示威運動者譯大阪每日新聞（穎） 
[大連稅務問題]  
　　日人在大連設立稅關一事日使林氏已與總稅務司赫德交涉妥當中國政府亦復認可將次簽押惟此次協定條件係暫行試辦一年如無缺點可永久施行若有缺點應一年以後再議修改其稅關之位置則定在大碼頭側譯安東報（穎） 
[華人不諳衛生之可恥]  
　　文匯報云大連灣來信謂駐紥大連灣之英美領事會同行文該處行政衙門謂下等華人不諳衛生令人憎厭應另擇一地以處之 
[東報辯明日本對於滿洲之政策]  
　　十一日東京電云瑪禮孫博士（倫敦泰晤士報駐京訪事）訾議日本在滿洲之行政日本報館兩家『皆不輔助政府之政策者』特援引證據以駁斥之申明日本之舉動從未有與其宣布開放滿洲門戶之議相背者至大連灣海關遲遲未設由於北京會議之延緩若謂日本利用大連灣之自由港口以抵制牛莊之商務則誤莫甚焉日本方竭力設法使由該兩口岸運入滿洲之貨物所納之稅歸於一律再日本已入一千八百九十九年萬國商標會凡戤射商標之事如在日本不能少寛惟在中國則商標章程因各國意見不合尙未實行耳華人任意繙譯日本書籍日本甚爲其所累然中國實不能擔保護外國版權之責任且不能逼令華人不翻印也譯字林報 
[洋工程師攷查西藏礦産重慶]  
　　近日打箭爐地方有比工程師五人遊歷到此意欲進入西藏攷查礦産駐拉薩大臣恐釀亂事業已設法緩阻矣（同） 
軍事界 
[直督飭造無烟火藥]  
　　山東德州府有陸軍機器廠一所軍隊用品皆能製造直督袁宮保以各省擴張軍隊需用無烟火藥甚多札飭該局多製此項火藥以免動輙購自外洋譯大阪朝日新聞（穎） 
[湘撫允濟鄂省軍食武昌]  
　　鄂省米貴情形迭誌本報茲悉鄂督張香帥及鄂臬梁心海廉訪曾電致湘中官紳暫請開禁運米濟鄂未蒙湘省官紳允許現由鄂軍第八鎭統制張虎臣鎭軍復電請湘撫購米以助軍食藉酬去歲助勦萍醴匪亂之功併電託鄂軍第八鎭協統王得勝向湘撫面陳鄂軍米貴餉薄及一切爲難情形當經岑撫允准每月購米三千石以濟軍食業派某弁解運到鄂聞每石只須二兩八錢鄂省軍隊頗頌湘撫之德云（讀） 
[協統墮馬受傷武昌]  
　　鄂軍第二十一混成協協統黎元洪於初五日由公館乘馬往營行至中途馬忽跳躍不止黎卽墮下頭面腰背均受重傷當由隨從兵丁扶回公館鄂督張香帥聞信卽飭轅下巡捕前往慰問統制張彪及各標營將校亦相率前往慰視云（音） 
[札縣愼選徵兵鎭江]  
　　前報紀鎭屬四縣開辦徵兵等情茲悉此次徵兵應徵者不甚踴躍以致缺額甚多日前由江寗督練公所兵備處禀由江督札飭該處地方官即日會同征兵官出示招徵惟須愼選敦品之士方准入伍（射） 
敎育誌 
[公立中學禀請備案之批詞南京]  
　　蘇州長元吳三縣學務紳董爲公立中學禀請江督備案當奉批示云該紳等創辦公立第一中學凡九邑學生具有高等小學畢業程度者一概收學意在普合郡之敎育齊各校之程度規畫極爲周至深堪嘉尙察核章程亦臻妥洽所請立案之處仰蘇提學司查明該學辦理情形詳候核辦（商） 
[女學進化之萌芽黑龍江]  
　　江省上年所開之幼女學堂其敎習卽林提調傳甲之夫人祝宗梁氏彼時上學者僅十五人經該敎習竭力勸導今已添至五十餘人現分兩班敎授而外間意欲進堂者尙不乏人以頑固已達極點之地忽而有此進化其前途之發達可預料矣（光） 
[日本師範生不准改習農學杭州]  
　　駐日楊星使前有咨文到浙略謂浙江官費生何燏時吳松麟錢承誌三名先後卒業歸國遺額擬將存記之目費生蔣智由戴俠陶善堅頂補又稱師範學生楊乃康夏廷綱關鵬九陳簋四人自願力求精進性質且與農學相近擬請改入札幌農學豫科肄業俾資深造等語浙撫張筱帥卽飭由提學布政二司會議所請蔣智由等頂補官費生何燏時等三人遺額自應照准惟查楊乃康等改學農學一節初時派遣赴日曾聲明專學師範務底完全三年内不准自行改隸别校學成歸國應在本省服義務六年到東後如託故告假或暑假潜歸不返須責成賠繳學費各其願書遵辦在案今該生楊乃康等四人請改入農學校未免見異思遷且浙省師範學堂尙未成立正望各生回國以盡義務若相率改校徒縻鉅費仍於師資無益兩司公同商酌似難准行業已據情詳候筱帥咨復楊使矣（更） 
實業類 
[禀報銅幣餘利武昌]  
　　鄂省銅幣局綜計去歲共獲餘利八十餘萬兩由總辦高觀察陳部郎會同禀報鄂督張香帥查核併請酌提花紅咨部立案（泰） 
 
 

Page 12

 
 
[牛皮廠之調查漢口]  
　　漢上牛皮銷數日漸興旺茲將西商所設之廠調查如下立興美孚良濟拔維晏和昌美最時禪臣杜德瑞記義生隆咪吔禮和元發華昌（初） 
[大連漁業之不振奉天]  
　　大連灣一帶自經日人創立水産組合塲以來漁權皆爲其所包攬中國人之操捕漁業者多改而他適故該處漁業日見蕭條雖經商會設法勸導然來者仍屬寥寥云（光） 
[四川鐵路秋後開工成都]  
　　成都函云四川鐵路已擬定秋後開工先從城都至灌縣之支路下手開築蓋因路近工省易於集欵也（同） 
[創辦樹藝公司鎭江]  
　　常州府德太守以該郡地多荒僻非興樹藝不足以盡地利因特禀請省憲擬聯合官紳興辦培學樹藝股份有限公司並附章程十餘則懇予核示想大憲定能准如所請也（節） 
瑣事欄 
[李莛化黨羽被獲安慶]  
　　卓勝營戴統帶日前會同管帶康春魁李振芳帶同眼線至九廟集地方拿獲李莛化黨羽張懷清（綽號二大王）張同春王太順王献臣張和王玉珍王鳳新周祥堯陳文李振標尤小鵝馬振文張新朱文共十四名並搜出軍火數件復至劉以集李莛化窩藏之處拿獲婦人殷王氏一口據稱係江蘇海州人夫家住在阜寗縣東灘被匪徒搶送與李莛化爲室來無多日不知李莛化行蹤等語當卽一併押送靈壁縣分别研訊從嚴究辦（政） 
[飭查是否因姦謀命蘇州]  
　　海州沭陽縣貢生吳景榮以姪吳星康被聶玉田謀斃賄埋屍身等詞投禀撫轅當經陳中丞批云此案吳星康被殺後屍妻吳周氏並不投報尋覔情節可疑來禀謂該氏於騐訊時到案久押官媒併在該氏床下及屋後塘内起獲屍衣血被韜等何以該縣前後仕禀詳均稱屍妻未獲併將該生指控各情及屍衣血被韜概不聲叙縱使書吏舞弊該令等究非木偶何至昏聵若是禀詞顯有虚揑惟據抄粘縣卷各有供詞究竟是否屬實自應澈查仰海州立即遴委幹員馳往密查如果屍妻實已到案則屍衣血被韜等事均可質究虚實不難立判卽行飭提人卷到州究明日否因姦謀命務得確情立拿正兇到案錄供通詳先將委查情形據實具復以憑察核（於） 
[廣東捕獲海盜]  
　　西五月十七號香港來函云有海盜十一人在香港得信乘川圖逃偵探數人守於江州（地名譯音捕獲九人餘黨登岸逸去所獲九人業在廣東省城正法每一首盜之頭可得賞銀一百五十兩云譯文匯報 
[洋人並不担保賭棍蘇州]  
　　三月二十三日本報紀閶胥門外賭棍黃少臣由巡警局緝拿未獲旋有人壽保險公司總理麥聽師君至局擔保並願繳罰洋求免追究等情現調查確實知麥聽師君並無担保賭棍情事係屬傳聞誤云（畢） 
東京通信 
　　頃在友人處得駐日楊使咨學部文一紙其事關係中國學界若依楊使辦法則辱國體不淺矣幸學部能見及此己批駁回覆略謂學生與公使原講愛情今若此則學生視公使若仇讐於公使必有不便之處殊非公使之幸亦非中國愛重學生之意也 
附楊大臣咨文 
　　爲咨呈事竊照本大臣於本年二月初三日電咨貴部以鄧恢宇事旣辦結監察員自應仍往各校調查但嗣後難保無再有毆打情事擬請貴部酌定懲戒處分等因嗣奉庚電内開監察各員仍應照常辦事聞近日學生每有因疑生惑憤成釁端者若依尊處公告辦法隨時隨事明白傳知令釋其疑自可渙然無事其有不可理喻或出於毆打及粗暴舉動者除退學回國外仍將事由咨明該省按照律例懲辦無需另立專條等因承准此未出事以前設法解釋自是正當辦法旣出事以後勒令退學亦是我權力所能及惟退學以後非必回國彼旣知回國以後尙有應得之罪且必不肯回國此次辦理鄧恢宇事係與日本外務省特别交涉非可永以爲例且鄧恢宇性尙馴伏先與約明回國以後不再根究故彼情願回國至如陳廣　卽已抗斷　歸實因保出使館知我法權不及遂翻前供遍出傳單謂我誣陷以期聳動學界我竟無如之何如欲懲辦則非用警察捕拿不可但須用日本法律此亦必至之勢也不知者或以爲於國體有關其實不然現在環球各國除有領事裁判權外皆取此主義屬在何國則被保護於何國之法權亦卽受治於何國之法律卽如歐美人在日本與本國人有事卽在日本提起訴訟受日本裁判所之裁判而處分之非必回歐美提起訴訟也如謂學生資格不合則國際法之規定祇有君主大統領公使有特約領事軍艦軍隊等享有治外法權不能　外國之裁判而學生無此也然則監察員以後分往各校調查如遇有毆打情事應由日本警察干涉學生如係有罪應治以日本法律必無疑義也本大臣爲整頓學務起見爲咨特呈貴部謹請察核見覆施行須至咨呈者 
留學生與監督衝突一節學部密派牛部郎渡東查辦現部郎已安抵東京連日密查一切不久卽可禀覆聞自留東學生電致學部控告欽使後學部已電楊欽使將前拘學生四人一併釋放照舊入學並聞學部擬俟牛部郎禀覆再行决定處置惟牛部郎抵東京後卽住宿使館學生恐爲欽使籠絡故嘖有煩言云 
蒙部土爾扈特王與福晉抵東後現該蒙王在振武學堂肄業成績每居優等第一但數學及體操稍遜至日語日文瀏利　快尤有進步此次陽五月日皇與皇后設讌於芝濱之離宮延請各國使臣貴爵共觀櫻花時該蒙王與福晉由駐日楊星使介紹亦與其列惟福晉適抱恙未至日皇及皇后謂蒙王曰現已能日語乎該蒙王對云無庸象胥略可明白令日榮叨慰諭無任恐悚於是日皇與皇后極爲霽顔並聞該蒙王最喜日本時樣所擕一婢係伊犂籍名赤爾諾以其與日音紫爾諾相近故呼做鶴野蓋日本女子名多如斯呼者好事風流可以見一斑矣 
日本法政大學所辦法政速成科已有四班畢業計共六百餘人校長梅謙次郎以中國預備立憲需人必多特商諸楊公使於現開之五班外添開六班仍分（法律）（政治）兩部目下報名者已有二百餘人開課在即内地有志留學者可以東渡矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（三十四）]  
　　余覩此慘狀。至悽楚不能作一詞。以相勸慰。嗚呼我友。以悲愁交集之身。而啣寃負屈。更重之以囹圄之苦。設此數星期中而海太不被釋者。我知其必無幸矣。今欲以非常之迅疾手叚。一旦禽斯案之正兇。而出海太於獄。舍福君一人外。殆無第二人能爲力者。我故亟亟來此。兾福君之早爲一援手耳。言已。欷歔而嘆。余亦爲之悽然。默默相對者片晌。福突自椅上起。指簷下所懸之雀籠。謂阿根日。阿君。爾見此耶。阿不能解。茫然曰。君所指者。非彼籠中雀耶曰然曰。何謂。福笑曰。我視彼殺君友之妻。而陷君友於獄之正兇。亦如此赤喙碧羽之小鳥。不日且俯首帖耳。以入我樊籠之中。雖有冲天健翮。不能舉矣。阿驚喜日。君豈已偵得彼兇耶。福不答。但曰君頃不云數星期乎。我以爲卽此數日中。行將立致之。若遲至數星期後。彼且高飛遠引。或美洲。或非洲。不復居我英統轄之下。雖欲捕之。不可得矣。阿曰。君何從偵知之。福曰。我昨自海君處出。窮半日之力。繼之以夜。遂盡偵彼兇之所爲。且其人已入我目中。不可復遁。阿曰。當時胡不急捕之。福曰。否否。時機未至耳。我雖偵悉彼兇所在。而尙未偵悉彼兇同黨之所在。我故以偵彼兇者。併偵彼兇之同黨。然後乃一鼓盡禽之。而母使漏網。阿曰。脫彼卽日遠遁。奈何。福笑曰。天地雖大。河海雖寛。而彼以區區七尺身。竊恐無潛匿之所。蓋我今者不啻以千尺之綆。百練之瑣。縶其頸而。縱其所之。彼縱有御風凌虚之能。一瞬千里。而我欲下之。直一引手之易耳。阿曰。君何計能使之不遁曰否。我非能使之不遁也。我蓋已遣眼明手捷者三人。伏彼村左近。一　其室。一伺其人。一則往來報告。彼兇雖狡。無論其往天之涯。地之角。而此三人者。亦如魂之守體。影之隨形頃刻不與之相離。彼遁將安之耶。阿根聽至此。不覺喜動顔色曰。福君。爾能如此。余心大慰。余惟有虔禱上帝。默佑我可憐之良友。而俾君早得成功言巳。起身取帽。叮嚀握手而别。 
國外新聞 
[愛爾蘭國會議事]  
　　十一日倫敦電云愛爾蘭島國會於今日在竇勃林京城開會大員黎德孟創議反對大員勃外爾之條陳衆皆賛成激進黨與聯合黨報章皆以此决議爲政府之失敗而大員勃外爾之條陳將作廢矣○十一日栢林電云愛爾蘭島國會駮斥自由黨所擬改革愛爾蘭島政體之條陳故此項條陳大約須收回矣 
[印度報館主筆被逮]  
　　十一日倫敦電云印度朋嘉報主筆賓狄逹因被控煽惑人民反對政府並鼓動本地軍士變叛於昨早被逮解往勒霍地方 
[日本親王在英游歷行程]  
　　十一日倫敦電云英國歐斯福大學以名譽學位贈給日本伏見宮親上惟親王因赴巴羅地方游覽維克司麥克雪門工廠故未能親臨接受今日伏見宮親王察閱俄國巡洋艦羅凌克號 
[德簡殖民部副大臣]  
　　初十日栢林電云前任南斐洲葛伯殖民地之德總領事卸任德屬西南斐洲巡撫林德克司德已奉簡充新立殖民部副大臣所遺巡撫一缺當由　克孟補授 
[美國共和政體之弊竇]  
　　神戶西報載舊金山電云美國陸軍部大臣塔虎脫與福勒勘君運動歐海歐省民政黨投票指名選舉總統彼此爭執益見劇烈必有一人因而自盡者然衆皆以謂塔虎脫必勝云 
[日法約章簽押有期]  
　　十一日栢林電云日本與法國所立之條約將於西五月二十四號簽押俟交議院後再行發給各報館刋印 
[德簡殖民部叅贊]  
　　十一日栢林電云德國國家測勘工程師貝爾逐已奉簡充殖民部參贊譯字林報 
本埠新聞 
[函請諭令資基公司遷回租界]  
　　日前有華兵十餘人手持武弁　　余忠勝名片至北河南路英商資基硝皮公　藉詞保護索取津貼由英領函告滬道請爲查究已紀本報茲瑞觀察以該公司前因時被流氓滋擾是以飭派留防十二隊余管帶撥兵駐防今該勇丁等不穿號衣竟敢需索實屬但玩究竟余管帶曾否知情或係派往之兵私向索取現已札行上海縣查明撤革惟北河南路並非租界該公司不應在彼開設昨亦函請英領諭令遷回上海以符定章（盧） 
[計家橋鄉民又議私開海塘]  
　　淞口海塘爲殷家行鄉民聚衆私　　開嗣經該處紳耆擬築石閘以爲一勞永逸之計己兩誌前報茲悉此事尙未議妥而離浦較遠之計家橋一帶鄉民因秧田無水澆灌又於初十日集議擬將淞口所拆護塘再拆四丈以期流通將於卽日鳴鑼爲號昨該處地保已將情禀知寳山縣請爲禁阻矣（勺） 
[郵政司函請查辦舞弊信差]  
　　郵政司戴樂爾函致滬道略謂信　　差王烈恒舞弊逃走將收信執照在外押洋十五元又將快信票簿及戳記押洋二十九元執照票簿均已收回至於郵票十元快信票一元六角掛號信二百八十七號内有粤漢鐵路股分票可值洋一百七元五角中英藥房交伊代取匯票一百五十元文明書局託買郵票二十元科學編譯局託買郵票六十五元二章借郵票二十五元均被吞蝕按照西國法律郵件爲政府之官物設有偷竊應較偷竊平常物件者加等治罪用特 
 
 

Page 19

 
 
函請貴道飭縣查提從重嚴辦（列） 
[讞員辦理西牢逸犯交涉之强硬]  
　　美租界提籃橋西牢押犯俞清琴銼斷天牕鐵栅縋繩逃逸各情已兩紀本報茲悉該逃犯本係閧閙西牢案内情罪較重之犯迭經中西官會訊議與徐福生即混名閙天宮及王新生二犯一併解送上海縣重懲關讞員以該犯業旣脫逃故先將徐王二犯送縣又以牢獄重地所押均係要犯該管捕房宜如何愼之又愼乃事前旣未能愼密防閑事後又未准咨照殊屬不解除函請麥總巡迅飭該管捕房將該逸犯加緊嚴拿務獲解辦外並請將該犯逃逸情形函復以憑核辦云（西） 
[商業學堂將開運動會]  
　　商學公會創立之中等商業學堂成效頗著現定於十五日下午借愚園草地開第一次運動會業已遍發入塲券扁時各學校之整隊往觀者必極一時之盛也（川） 
[工部局選定總董]  
　　字林報云本埠英美工部局董事於西五月十五號會議時代理總董繆兆君議推怡和洋行蘭德爾君爲總董濮德君助議衆皆贊成 
[請看上海縣文告]  
　　李紫璈大令昨發諭條一道文曰照得本縣審理詞訟悉憑案卷証據及兩造供詞冋不派幕友丁役查訪如有揑稱奉派訪案之事悉係假冒招摇切不可爲其所惑致受愚弄倘敢撞騙錢財准即扭拿解案訊實立予嚴懲不貸仰諸色人等一體遵照特示（哲） 
[影戲助振]  
　　法工部局董臘番利愛君以淮徐告災羣黎失所惻然憫之爰於昨晚在局開演法國頭等影戲徧請庽滬各國官紳往觀每客取洋一元悉數匯解災區以充振濟之用仁風所被災民之拜嘉惠者多矣（絲） 
[上海官事]  
　　湖北候補道鄒凌瀚前廣東水師右軍副將吳鳳翔奏調黑龍江差遣直隸候補道沈桐新委南洋船塢總辦候補道鄺國華等昨均到道拜會龍華巡防局員徐福謀由蘇回到道銷假（車） 
[縣批二則]  
　　衛駮蕃禀批製賣戒烟藥丸原爲存心濟世並非藉端漁利據禀該職在省城設立洗革公司即以參茸再生丸照方製合設店分銷如果藥性和平並無攙雜嗎啡情弊則公論在人何患不推有盡利若欲以一紙示諭爲招徠生意壓制同業起見此種用意已屬情近壟斷况查閱抄粘各批上憲均未照准乃來禀謂奉臬憲經驗准辦是何依據情詞旣多矛盾所請給示應母庸議○沈宗海等禀批掘賣祖墳圖行重價此等不肖子孫爾祖若宗九原有隱痛矣如未成交著速罷議免起爭訟粘單發還（疏） 
[浦東籌設水龍]  
　　浦東爛泥渡自被火災後迄今房屋均已建造竣工巡警局謝明府鑒於前事擬籌設洋龍以備不虞曾禀經滬道出示曉諭居民並札該巡官與鎭董竭力籌辦以保治安明府奉札後遵卽邀董互議籌欵興辦矣（準） 
[强奪家産]  
　　浦東洋涇鎭閔姓寡婦至巡警局喊稱丈夫閔阿發病故四年所生一子年已四歲今被夫前妻之弟張龍泉覬觎家産將氏騙逐出門乘隙取去方單七紙計田八畆並將衣服銀洋席捲一空等情謝明府立卽派差提張到案訊究（永） 
[乘間攫洋]  
　　前日有某甲至英租界南京路恒生昌洋廣貨店收調龍洋並稱可以貼水該店卽取出龍洋六十元與觀某甲故以皖省龍洋五元囑令調換遂乘店夥入内更換時卽攫洋五十五元而逸店夥報捕房請查捕頭允之（隊） 
[具控拐妻]  
　　浦東張江栅敎民某甲在爛泥渡巡警局呈控十六舖流民費阿東姦拐妻子解由正巡官謝明府提費研訊屬實再提甲婦質明判費笞責四百板枷一月命甲領妻回家管束（夙） 
[捉拿流氓]  
　　英租界老閘捕房捕頭惠而孫君查有松江流氓王梅生在胡家宅福臨里開設長安小客棧窩留匪類前次罷巿案内所拿各犯大半在該棧拘獲今又故態復萌爰於昨日黎明飭中西探至該棧拘獲著名流氓賣牌阿妹小寗波月來小阿新王壽康四名一併解入捕房押候解辦惟王梅生已聞風逃逸捕頭命採嚴緝務獲（莊） 
[何故吞烟]  
　　美界伯頓路陳得興鞋店夥張二郎昨忽潜吞鴉片經店主陳炳順覺察鳴捕送入捕房飭送同仁醫院求治（西） 
[毁損鐵欄]  
　　前日有甲乙兩工人扛擡木頭行經英界松江路將沿浜之鐵欄杆撞斷一根由捕拘入捕房捕頭著令修整從寛免究（泉） 
[西婦失竊]  
　　住居英界蘇州路之西婦昨投捕房報稱失竊金鋼鑽等物值價約二千餘元請緝捕頭允飭中西探前任勘緝（露） 
訟案 
[會訊定貨不出案]  
　　英商錦和洋行控永大店主左永康定貨不出一案前日英讞員王明府與英巴副領事復訊左供去年七月向錦和洋行定貨萬兩係代大豐行代購旋因大豐洋人回國以致不能出貨求鑒原告供刻下計算須耗折四成約　八千金請飭照賠明府商之巴副領事從寛判左交五千兩人銀並保不限日期如果日後該貨能漲卽可少賠兩造遵諭而退（舟） 
[上海縣案]  
　　高金泉偕妻王氏投縣控黃阿二丁金福縣差邱四寳十六鋪地甲夥喬芝山串謀奪産等情己誌前報前晚奉李大令復訊高金泉供岳母無子招小的爲婿去冬岳母病故忽有黃阿二串同丁金福縣差邱四寳甲夥喬芝山謂岳母係黃阿二丁金福生母硬欲奪殮謀爭産業小的與妻不允喬芝山等騙小的進城私押縣巿某客棧遂由黃阿二置備棺木便將岳母盛殮小的所買之棺被喬芝山等攔住不容抬至家中求察高妻供同黃阿二供母親因父故再　去冬病故小的例應收殮並未聽從唆使求察丁金福供與黃阿二並不認請亦未與黃至高處大令核供判高金泉夫婦於十天内繳洋一百二十元給還黃阿二棺木之費所有産業不准黃爭奪唆訟之　差邱四寳劣夥喬芝山收押嚴辦丁金福斥退○兇犯馬土生去年因女逃逸疑學徒顧木泉誘拐竟用石灰洋細調和塗顧雙目引火燃燒並私刑吊打傷殘四股被鄰人報局拘送縣署經前縣汪大令訊驗屬實業已詳禀上憲照律嚴辦在案前日馬在所患病由看役報明大令請驗當晚將馬土生提案察驗患病屬實從寛准交保就醫一俟病痊速即投案候核○蔡小狗搶奪文廟角生瞿錫春衣包並被刃傷手腕前縣王大令驗訊判責押改過局在案茲限期已滿由局解案蔡一味求恩判從寛交保（車） 
[總工程局紀事]  
　　穗盛米店執事秦紹德扭控木工曹子山欠米洋四十元孫明府判交保限二十日將洋繳案○崇海同鄉商會送行　花衣陳江郎小福二到案訊據失主郭士良投稱倩船戶陳榮郎裝出被該船夥串竊求追判押候提船主到案質究○東區送彭映鼎圖詐寡婦陳彭氏及姘夫陳長壽一案明府以彭不　多事判戒責二百下勒令回藉陳責一百下斥退○朱林春因失業向胞弟林雲借錢口角互扭到案判林雲給洋三元（妒） 
[公共公廨早堂案]  
　　姚桂榮之妍婦陳何二將陳張氏女兒小妹拐往天津經陳 
 
 

Page 20

 
 
報探將姚拘獲昨日解究襄讞王肇之明府訊之姚供認不諱且求寛限交人判押限十天交人再訊○過犯范桂山王阿福串同挖竊孫益甫等家衣服衣箱報捕派探吊贓解究判各押西牢一年期滿送案再各枷示一月逐出租界贓給各人領去○細崽趙錫桃因雇坐唐桂峯車子不付車資向論反被趙掌頰以致門牙打落報捕解究判枷三天再罰養傷洋三元嗣有洋婦投案代求遂改判罰洋二十元充公○張小芝向婦人張宋氏調戲行兇判枷示三天○王阿三陸阿五串竊薛雲泉家綢衣布衫各物判各押三月○過犯劉泉亭行竊劉伯生店内拷綢九尺判押西牢六月期滿枷十天逐出租界○三阿四王會竊林阿三在某公司管門前日房客甬人楊益表討娶兒媳王等堅索開門喜錢不允互相打架打壞花轎詎王等反以被打受傷爲詞要求房東向楊索養傷洋二十元楊以王等藉端詐洋報捕解究明府以各係體而人不應打架應將傷費洋二十元繳案賠修花轎王等供有傷單未帶求恩緩斷判交保於下禮拜二將傷單呈案再核○張梁海冐充包探至源泰號索酬若干經源泰查悉報捕解究判押一月期滿再枷兩禮拜○楊朝亭疑王阿亭行竊洋元衣服報捕解究以無證交保開釋○鎭江婦人吳桂卿將周春華妻子夏氏誘騙來申押洋六十元逼令賣娼氏不允於前日報捕將吳解究訊之吳供周親書手據求察質之周供求恩典以後不敢再犯訊之氏供愿隨夫回家判周枷示十天具領夏氏仍遞解鎭江吳罰洋十元（舟） 
[公共公廨晚堂案]  
　　海凡控朱莘梅倒欠貨銀一案奉襄讞王明府提訊朱供前開志大洋布店倒閉後結欠伊銀一千八百九十餘兩現作夥計每月祇有薪水四十元實難深補判令赶緊理處（溢） 
[法租界捕房事]  
　　張子泉前補某甲具控賴欠牛皮五百零四元經公堂准詞飭探將張拘入捕房押候解訊○曹東海前晚在某輪船竊得鋪蓋一個携往押店求質爲探查見拘入押候解究○曹阿海在洋涇浜設三四攤誘騙鄉愚由捕拘入押候解辦（契） 
[美租界捕房事]  
　　武昌路某棧房夥王阿順違章將洋紗堆積路中由捕拘入訊釋聽候單傳訊罰○楊阿寳徐寳寳昨扭惡丐張阿二至捕房稱前日被伊紏黨搶去魚乾數十斤今日途遇扭請嚴究捕頭以無贓証飭押丐牢一天○劉者仁等昨在裏虹口向丁正星强借不遂將丁攅毆由捕併送捕房捕頭飭將丁送醫查驗再核○陳阿三陸阿毛等五人昨在海寜路互毆由捕併解捕房押候送辦（西） 
來件 
[兩江師範學堂移江蘇敎育總會文]  
　　移會事竊照敝堂前奉 
前督部堂魏奏定學額分班招集第一次先招師範生三百名三年後續招三百名奉經轉行遵辦在案茲查敝堂第一次招集三省師範各生業遵定章分班敎授計算至本年第二學期止適届三年期滿所有第二次續招師範生三百名自應照章先期由各省府廳州縣考選備文連同試卷保結申送來堂試驗以便如額取錄茲定於七月初一日齋集來省聽候本堂定期牌示招考除登報廣告外合亟備文移會爲此合移貴總會請煩查照須移 
　　計招考章程 
　　一本堂此次係按照優級師範章程辦理所招新生須由中學堂及初級師範畢業考取升入現在尙無此項畢業生須通融辦理凡有與中學堂畢業之程度相當者卽爲及格無論舉貢生監均可與考 
一學生年齡自二十歲以上至三十歲爲限過幼者不勝師範過長者人事紛心均非所宜 
一願與考者各由本籍地方官或敎育會具結保送其在各本省或他府　縣不及向籍起文者在省由本省敎育總會或學堂出結咨送在他府　縣由所在地方官或敎育會具結保送 
一到寗後卽行來堂投文報名由本堂人數之多少分目考試 
一考取入堂者均應遵照學部新章納保証金銀十圓送堂俟畢業後發還並覓保証人來堂出具保証書 
一入堂後聽候分班授課不得以已意輙請改易應恪守本堂規則畢業　後應遵章擔任敎育義務 
一學部新章師範生所有各費一律免收入堂後如中途退學應按時日　久暫追繳各費 
一畢業後給與文憑如有不盡義務及其他敗壞行檢違犯法律之事查　明將文憑追繳 
[詳記俞閨秀遘疫夭折事]  
　　俞閨秀名婉字道淑無錫俞伸還孝廉之女公子也天性經篤爲乃祖所鍾愛七歲受書入無錫三等學堂十歲來滬入愛國女校未幾改進文明小學堂高等班於去年春插班於務本女塾之高等小學科年終畢業本年升中學僅十五齡耳質敏體健三月中以祖病假歸適其兄在徐家匯高等實業學堂以喉疫回里遂致傳染三日而殁學界傷之昨日務本女塾停課半天開會追悼茲將秩序錄左（一）校長告開會之宗旨（二）述行狀（同班生）（三）同學誄詞（十六人）（四）敎員誄詞（八人）（五）誄歌（）同班生 
通信 
[蘇路公司復松江股東楊了公函]  
了公先生閣下承手示聲淚俱下風世礪俗具佩熱誠去年鬻出一百五十畆入路股捐辦開明女校今又擬鬻出一百五十畆爲劉軍門墊欵助賑犧牲個人之財産一以爲敎一以爲養先生之風可以廉頑可以立懦元和清節同人所深知尊意抵股一層非惟力不逮且不願重違閣下敎養兼施之意也時事方棘憂愁日多幸善自珍衛弟張譽頓首 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
