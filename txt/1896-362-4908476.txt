# 1896 - 362 - 4908476

 

Page 1

 
 
[四百六十六號書報出售] [  點石齋啓]  
　　江右某姓家常見有婦人自室中出狀好武旦首揷雙雉尾倐去倐來不知何妖迨後變端見告始知爲不祥之物盖妖由人要　　　攝分可移重洋巨艦致　北極俊　用布於　　窰金見獲於行人猫有反哺之情虎有乳人之惠能忍辱卽以免禍欲販　竟先典妻貲當　　奇之事及　階要摺卽日出售此佈 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園肊草存案曰敖氏傷寒金鏡錄曰痎瘧論疏曰逹生編曰扁鵲心書曰本原崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[論訓練貴純熟]  
　　海氛籹定海宇昇平各省督撫有鑒於中東一役計自牙山拔旆投衡敵軍卽躡我師之後崎嶇山谷問卒無一人焉敢爲困獸之猶鬥任其長驅深入如履無人之境迨至邊關不守起九連城直至牛莊一帶沿海數千里幾無一片乾凈土當是時徵調遍天下以金陵扼南北之衝卽爲援軍總匯糧餉器械取給於此各省奉調之師皆詣金陵受南洋大臣節制聽給餉械以去遠省如黔之古州鎭兵亦且捧檄前來荷戈北上廟謨神眞可謂周矣東南財力可謂盡矣京畿迤北刁斗之聲徹夜不絶直抵山海關無一處不營壘相望軍容可謂壯矣乃未幾前敵者方爲老羆之臥道接應者早成幕上之有烏其能縈壘固守使甲胄之士得有生還之樂者猶爲今日之韓范是皆烏合之衆未經訓練倉卒成軍致使兵不識將將不知兵彼旣不悟同仇敵愾爲何事而欲其勝則相讓敗則相救也得乎然則訓練之法維何無非於五人爲伍之中明其少長之禮讓而後教之以坐作進退之次序使人人有勇於公鬥之心而不逞桀驁不馴之氣故無事則如子弟之事父兄有事則如指臂之捍手足固非僅旌旗開展矛戟縱横便稱爲赳赳者之絶技也况現在戰陣之間惟槍砲是務一砲之彈可擊至二十里之遥槍彈亦擊及三里以外苟槍砲猛利施放有準卽號爲可恃之勁旅語曰欲善其事先利其器鼍錯曰器械不利以卒子敵故當今日欲臨敵制勝非利器不可而旣有利器則非訓練用器之人使之一歸於純熟不可考中國所用外洋火砲曰克虜伯曰阿姆斯脫郎砲彈之重自數磅以至千磅砲體之大重四順屢四十磅致遠十二里由是而八十磅百二十磅百八十磅以至二百五十磅且八百磅砲體衙十八　致遠二十七里極大者砲體百噸彈重二千磅口徑尺有半英人兼用前膛德軍喜用後膛而後膛亦德製最精德之克虞伯後膛用一横門簡而固英之阿姆斯脫郎不及蓋新砲有數益有準及遠力猛又有來復綫升降機開放靈捷比較舊砲之大而力小施放遲笨抛物綫太曲者有别故識者深知其器之利鈍而每樂從並非見異思遷也至火槍則德之毛瑟法之葛喇士可擊遠至一千一百六十步次則德之衞爾得英之馬梯尼亨利各擊千步美之黎意林明敦瑞之屈得利各擊六七百步此步槍也馬槍則製略小美國温這司有十三響十七響二種雖擊遠僅半里一里而彈捷槍輕馬上尤便以上槍砲在泰西用之各極其妙緣泰西與士習此一藝其寢　出入無不隨時試演惟恐不精非若中國兵勇來自田間手粗脚笨扳機納藥間斷非一再提撕便可從容不迫故必訓練而後知能殺人而不致授人以刃者全在心靈手敏操持有定必純熟而後知宜僚弄丸紀昌射蝨獲由基之穿七札全在平日涵養工夫否則必如始駕馬者反之車在馬前卽如上年新募之軍類皆耰耡椎魯所挑洋槍隊扳櫟而傷人者有之發彈而自傷者有之一日間之有一營竟報損壞洋槍三十餘桿於是迺牒金陵製造局請撥工匠駐營專修洋鎗又吳淞口去秋演放巨砲兩教師爭速率砲口外向海因裝藥遂轉向裏此人性急未遑將砲膛洗刷遽縳藥其中藥燃而人不覺火星飛入火藥房於是與藥房相近之營房同爲灰　而人亦傷斃甚衆又閩省亦因演砲統領遠坐帳中不知何故藥忽由後膛迸出砲身炸裂帳下健兒有多不知去向者統領身邊兩伴當亦已倒地於是檢點殘肢斷脰所傷實多此皆不純熟之明訨也惟本報所載無湖東西梁出某日趙統帶前往看操砲勇在山頂演放萬斤大將軍先就距二十餘里之江面安設水鼓一聲隆然鼓忽不具頓時江水壁立巨浪飛騰鼓乃隨浪上下統帶嘉其操練純熟可見天下事之操縱自如行所無事者無非純熟而已語云熟則生巧如其不然自救不暇何暇謀人所望爲三軍司命者顧名思義焉可 
[諭旨恭錄]  
　　十月初七日奉旨禮部主客司主事着于式枚補授山東費縣知縣著島鴻恩補授山西黎城縣知縣著張其淦補授湖北竹山縣知縣著姚濬昌補授山西河津縣知縣著張駒賢補授江蘇陽湖縣知縣著高承惠補授福建安溪縣知縣著吳葆眞補授湖南　縣知縣著尚宗濓補授詹事府筆帖式著錫恩補授截取刑部郎中調以鏞吏部郎中李光宇浙江道御史彭述山西道御史潘慶瀾山東道御史孫福謙俱照例用保送知府編修連捷著以知府分發省分補用明保揀選知縣黄彝凱著以知縣發往南洋差遣委用保舉新疆候補同知直隷州知州　以潢直隷候補知縣趙振鴻丁恊宣韓廷煥直隷沿河候補知縣劉炳炎直隷候補知縣任汝霖河南候補知縣董瀚俱照例用俸滿兩淮掽茶塲鹽大使趙慶濓著回任開缺送部引見前江西南昌府知府倪恩齡著仍以知府用卓異廣西歸順直隷州知州前凌雲縣知縣顔嗣徽著准其於知縣任内卓異加一級擬補吏部筆帖式英濟福陵總管衙門筆帖式繩武俱准其補授欽此同日軍機大臣面奉諭旨本月初九初十十一日均著推班欽此○初八日奉旨此次軍機處繕修漢字檔册總司校勘之刑部主事鄭炳麟著以刑部員外郎無論題選咨留遇缺卽補兵部卽補員外郎濮子潼著仍以兵部員外郎無論題選咨留遇缺卽補其尤爲出力之供事候選巡檢蘇玉海著以鹽大使分發省分歸候補班補用並加同知銜同知銜分省候補知縣劉汉良著俟補知縣後在任以直隷州知州補用並加運同銜分省補用縣丞汪本源著以知縣分發省分補用俟得缺後在任以直隷州知州補用六品銜分省補用巡檢陳冠第著以縣丞分發省分補用俟得缺後在任以知縣補用六品銜分省補用巡檢陸嘉榖著以鹽大使分發省分補用並加同知銜分省補用巡檢鄒銘訓著以縣丞分發省分歸候補班補用俟補缺後在任以知縣補用候選未入流奚銘敬著以縣丞分發省分歸候補班補用俟得缺後在任以知縣補用以示鼓勵欽此 
[房捐變章]  
　　漢口訪事人抄寄云前者中東事起軍餉浩大湖北督撫兩憲以部咨需餉孔殷因卽創興仙收 
 
 

Page 2

 
 
房捐一舉詎意人心不一至今繳欵未齊漢陽府憲逢子政太尊潤古乃更章收取以示平允其文云爲剴切曉諭事照得漢鎭及南岸嘴抽提房損係奉部咨籌備餉需防費之用前經本府於光緒二十年十月援案議章設局出示禀奉院憲奏准開辦原議以四個月一律繳齊以備急需祗以捐户疲玩任意抗延屢經諭催完繳並嚴飭催捐委員挨户上緊催收迄今一年有餘猶未收清而杳閱捐簿現在每月所收日見其少不特無以助軍餉而且不足敷局用似此逰宕實屬不成事體業經由府禀明各憲將局撤停以節糜費惟前項已捐未繳之户其中有貧苦無力完繳者亦有殷實故意抗繳者若一律豁免殊不足以示平允查去歲止游各州縣被水成災曾奉院憲奏准開辦賑捐祗因在漢各鋪户曾認房捐於前未便以賑捐復累於後本年水災較之去年尤甚亟宜籌欵撫卹現擬按照捐簿將無力另行榜示槪予寛免其有力者提出飭令委員勒限嚴催專作地方賑撫之用以示區别合行出示曉諭爲此仰漢鎭及漢陽南岸嘴及各捐户一體知悉須知房捐局現定於九月底卽行停撤所有已捐未繳之户業經分别查出除貧苦者概行榜示豁免外至殷實各户務卽赶將欠繳之數迅速清完俾充賑撫不得仍前抗違况本年水災甚廣需欵尤殷爾等在漢坐擁厚資亦當酌量捐輸現以分内應繳之項移作饑民賑濟之需旣免重疉上捐之苦又可博好善廣施之名此係本府於勸懲互施之中仍寓格外體卹之意倘敢不遵則是藐玩官府罔顧時艱本府惟有差傳押追决不稍從輕恕也其各凛遵勿違特示 
[觚棱冬日]  
　　京師采訪友人云寓京泰西人士秋季賽馬定於九月十七八兩日舉行其地附近蓮花池斜照一鞭追風逐電游觀之樂不减昔年○有王姓者有於東直門外距城數里年已五旬以外膝下一子甫四五齡愛之如拱璧焉九月杪某日家人方入廚作膳呼灶下婢然火突中湯沸作蚓號聲執爨者偶他適王子竟匍匐入釜救援起已斃命沸湯中矣哀哉○十月初三日前門外大弘廟切麫舖夥三人晌午未起鋪主異之脫𢹞入視則已被煤毒薰死急呼人舁至門外以冷水噴之三人均得蘇然已大病矣○十月初二日金臺書院舉行冬季大課計應課生童約共二百餘人生四書文題宗廟之禮一節詩題賦得輕諾必寡信得輕字童四書文題以身發財詩題賦得多藏必厚亡得多字昱日舉行前門内願學堂冬季太課四書文題豈好辯哉至聖人之徒也詩題賦得砭愚訂頑得銘字應課者僅二百餘人 
[襄垣雜誌]  
　　蕪湖采訪友人云新授長江水師提督黄芍巖軍門少春交卸閩省陸路提督篆務後秉節東上行抵金陵與劉制軍晤商一切事宜旋卽蒞太平府駐節頒發文告擇吉本月初六日接受關防前署水師提督彭紀南軍門旣免戎政勞形卽自姑孰回三湘七澤間　門養疴初七日傍晚旌節過蕪文武各官咸駕一葉扁舟迎於江上軍門分别接見後小泊一宵翌日清晨卽解維而去○江北各屬貧黎之來蕪就食者多赴江于負米藉博數文錢其中良莠不齊往往逞强鬥毆滋生事故督辦米厘局方啓南觀察洞明情弊急思未雨綢繆因擬將稽查米行委員改爲彈壓委員會同關道憲袁爽秋觀察禀詳兩江總督劉制軍制軍允之卽會委布經歴鈕殿三叅軍承其乏就米厘西廂另闢公所專司彈壓小工想從此若輩當不敢肆行無忌矣○本年秋季青皮董二虎與縣署差役彭甲妬姦起釁中途械鬥刺中彭之要害傷重身死其時朱大令方權縣篆聞報騐明通詳各大憲擬定罪名此已紀諸報牘者也日前董之生母某氏趨詣新任萬明府案下籲求豁免明府諭以殺人償命律有明條須靜候上憲批示到來不得飾詞妄瀆氏乃唯唯而退 
[鵲岸軍容]  
　　蕪湖訪事友函云新委精健營統領趙子鎔軍門自蒞蕪後軍容齊整紀律嚴明檢點兵册按名考校必各精悍驍健技藝嫺熟方爲合式否則汰去因之南郭一流未容插足布置旣完又命駕至下游東西梁山查看砲臺考視兵丁一時三軍壯士素承韓范韜略至是陣布風雲無不各具奇正之妙每操一陣間以排槍一排起落戞然不差累黍令旗一展則四面雲垂八陣山立其開合之速變化之奇雖龍跳虎臥亦不足喻其神妙旣而砲勇又登山顚試萬斤大砲預設水鼓於下游十餘里江面轟然一聲水鼓倐忽不見俄而江濤陡起萬仞接天江面如現萬丈銀山始見水鼓躍起數升數落蓋雖水雷炸雷亦不足方其剽悍也閱畢軍門大加歎賞謂非統帶陸君平時訓練得法烏克臻此陸君遜謝不遑迨操畢收隊已斜日啣山暮烟四起軍門遂就營住宿翌日回蕪兹又赴上游攔江磯察閱精健左營並順道晉省禀商要公云○沈秀川副戎交卸精健營統領赴省禀知於上月十六日棒檄往皖北接受長淮統領道出鳩江地方文武以舊雨重臨祖帳紛陳驪歌疉唱副戎小住一日卽片帆東下江于送者咸悵望水雲猶多渺渺予懐之感云 
[滬上官塲]  
　　日昨午前十點鐘德國領事施妥博君副領事辛爾滿君繙譯單惟廉君聨輿進城至也是園回謁吕觀察延入客廳欵以點茗少選興辭觀察遂送之出户○户部郎中陳次亮正郎熾因公蒞申赴道轅謁見與觀察茗談良久始出 
[納徵禮成]  
　　上海縣黄大令三公子友梅徵君一鶴擇於月之廿一日行合卺禮以及坤宅來申均誌前報昨日爲納徵喜期署中分懸紅燈百餘盞頭儀宅門以内綢綵鮮明宅門口鼓吹砲手人等均在伺候臨晨大令飭丁持帖往請氷人少頃廖立忠太守與某太守聨乘抵署當卽作樂升砲大令蟒袍補褂迎入内廳蔣壽林刺史等旣黼黻輝煌陪座欵談隨派家丁十二名著新華服入内捧出禮盒十二座中佩冠裙金珠翠飾一應品物及喜菓等舁以擡箱四座恭送至坤宅沿途觀者如堵 
[示勸湘賑]  
　　松海防分府劉上海縣正堂黄爲曉諭事案奉憲行飭辦湖南賑捐業經勸諭各紳商業户陸續輸繳批解道庫存儲彙解賑濟在案兹查勸辦以來已經五月各業户雖踴躍樂輸其間有書定捐數而迄未呈繳者亦有尚未書捐者現在冬賑方殷奉湖南撫部院委員在滬守催自應赶緊掃數解清並照安請奬以昭激勸爲此示仰各紳商業户知悉凡捐數已經繳齊之户統限於十日内將履歴二代並擬請何項恩奬開送廳署並照章備交公費聽候給發以憑請換部照其已書未繳各户亦限十日内如數繳齊請奬至尚未書捐之紳商業户務卽赶緊書繳毋再觀望遲延致千差催此次因委員守候爲日已久萬難展期幸勿視同往屆切切特示 
[薄海回春]  
　　同仁醫院設在虹口巳歴多年兹印成清單由西歴去年十一月至本年十月杪爲止計一年之内逐日就醫者及留院醫治者共中華病男一萬八千三百七十人病婦六千八百三十五人西國病男二百人病婦二十人共二萬五千四百二十五人亦可謂多矣至醫治未愈而死者祗六人在外受病無可醫治者八人院中另設施種牛痘局求種者頗爲不少且每有貴顯之人另賃精雅之房留治至年内所收捐欵連上年餘下之洋銀七百五十二圓三角共得五千三百二十九圓二角一分算至十月杪除付出各欵外尚存洋銀三百三十八圓五分仁心仁術薄海回春此固本館所深爲忻幸者也因譯其大略如此 
[傳勇點卯]  
　　昨日上午新道憲吕觀察飭轅下護勇頭目車興玉傳集各勇候示諭話點卯 
[幾肇火災]  
　　昨日午刻西華德路第一千五百九十三號門牌某姓家因炊午飯遺火積薪延至四點鐘時火忽上熾所堆蘆葦頃刻被焚烟霧迷漫目不能視適包探石金榮巡邏至此唤同左右鄰撲滅屋椽柱已焦灼不堪乃據情告知捕頭不知捕頭將查究否也 
[流氓拆梢]  
　　賣申報之陸增榮住居大東門外篾作街每日送報至各衙署公館由南而北往返數次日昨將報分送城内畢持報往海運局走至毛家弄口忽有攤賣淫書之流氓胡阿狗卽瑋松扭住拆梢經人勸開比陸從局中走出胡已糾合流氓烏龜老五聾甏小狗等復上前拉住拆梢揚言欠彼書洋銀向大衆辯白等不由分說流氓動手蜂毆陸大聲呼救旁觀代爲拉開查點失去洋銀六元及申報一束計三十餘張乃莾泣上海縣署宅門口欲俟宫出　寃值日差以好言勸令暫歸允卽著差同該鋪地甲往拘流氓料理如其不遵帶縣請辦陸始稱謝而去該 
 
 

Page 3

 
 
差亦卽前往照辦 
[小工慘斃]  
　　揚州府屬某邑人張兆和向以小工餬口昨晨在虹口日本郵船會社碼頭某輪船上運貨偶一失足墮至艙底雖經同夥援起早已傷及要害體冷如氷因卽訃知其兄張兆林苦無棺殮之資一味向人哀乞旋經小工頭目某甲集資殯殮使扶回原籍瘞埋 
[滬南巷語]  
　　本埠城廂内外各處街道垃圾堆積不但有碍行人且穢氣薰蒸一經感觸易染疫癘前經設立清道局一所遴選委員專司查理街道之役一時大街僻巷均極潔凈居民便之現在日久廢弛打掃夫役視若具文不肯認眞辦理以致九達康莊猶且污穢不凈何論小巷一經淫雨尤覺到處污泥不堪蠟屐刻經清道局委員查悉情由飭傳掃夫數名嚴加訓責南市街道積穢爲之一清由此彳亍街頭者咸免行不得也哥哥之歎矣○本邑南市沿浦灘開築馬路各情迭紀本報兹悉南北兩叚工程北叚自集水碼頭以南至久大碼頭南叚自南碼頭以北至董家渡碼頭樁木均已釘齊惟中叚一帶尚未釘全所有低窪之處均由江蘇撫標滬軍營撥兵數名在河干挑泥塡築並在陸家浜二處港口建立木橋二座而馬路出水之處均仿租界之式用碍砌成大陰溝數處以便出水靈捷不致將穢氷日積漸有淤塞之憂一埃馬路告成行人當皆有軍轔轔馬蕭蕭之樂矣 
[上海縣案]  
　　竊賊周阿蘭因偷爛泥渡巡局旁某姓家贓物由捕拘案認竊五次前晚蔣刺史帶案發落周供以後不敢再犯求恩刺史謂到案供明尚可姑寛先行枷示一月發犯竊地方期滿訊釋○永愼和油行執事顧森扭船户王阿海羅連生赴縣喊被偷油亦由蔣刺史升訊顧供前日令王等裝油一百零四件檢點失去五百斤悉王所竊求追王供詞狡執刺史大怒喝笞四百下始供竊取四十斤羅供簍中滲漏所致并非倫竊求恩刺史判合賠洋三十五元著於十天内照繳○日前楊炎武夫婦赴縣控叔丈楊岐山佔房事情解經蔣刺史訊問炎武供四十三歲本邑人原姓王贅楊氏已歴廿三年岳丈名貞保舊房二間半被叔丈岐山硬佔不准放物居住求斷楊氏供房係祖傳歸氏名下而叔父時常凌侮岐山供廿三歲在南市十六鋪賣水果炎武應得之屋由胞弟借來暫用不敢佔住刺史判卽搬出具結存查兩造叩退○顧小毛控顧桂林吞没地價昨由蔣刺史訊判顧小毛供廿五歲因售出田畝七畝七分每畝言明三百兩由桂林作中詎被吞去二百八十三兩求追繳桂林供此案已涉訟英公堂花費洋二百元因之扣除照算尚欠四十元光景訊至此忽有顧鶴松跪案附追顧小毛欠洋一百廿元刺史因判著桂林還小毛洋七十元代還鶴山洋五十元寛限於十一月二十日交案兩造遵斷而退○淞滬厘局失竊報經黄大令會勘已誌報端兹悉前晚該賊匿在後院至後書室除一扣鐘頂子外尚有自鳴鐘一座賽銀烟袋兩隻藍杭紡夾襖一件絲綿錦被一條及番佛六尊玉墜頭眼鏡晶鼻烟壺珊瑚佩件等各物一併竊去估值甚鉅大令當晚卽移知英法兩公堂一體恊緝並著捕頭柴樛上緊緝獲○昨午後法巡捕房飭包探赴上海縣報稱有小東門外某客棧住客身死無屍屬往認請爲蒞騐等情黄大令遂飭值日并知照刑仵一應人等伺候前往相騐 
[英廨早堂瑣案]  
　　包探趙銀河禀稱積竊倪阿寳迭經懲辦釋出未久今又先後竊取應阿五董仁記吳子林陶阿寳等家綢布衣服茶壺水烟袋等類爲數甚多報捕後經小的緝獲起到各贓送究應阿五等投案請領失贓質之倪阿寳供本地人實因家甚寒苦出此下策自知不合如今只求恩典别駕訊得倪委係迭犯積竊判責四百板交捕房管押八個月起案之贓分别給各失主領去○包探顧阿六禀稱馬夫王阿和在中旺街萬公館内當御者昨晚載陳芝軒至某戲園陳有銀水烟袋並上有金練一條遺忘車内比及知覺往取已失所在因卽報捕經小的拘解請究陳遣傭婦投案請追王供陳遺忘車中之銀水烟袋小的並未看見或者被他人取去亦未可知况小的素爲主人所信托卽洋銀亦時時經手從未有不端之事叩求鑒察别駕著仍交捕房帶回查明復訊○包探顧阿六又解應阿七禀稱日前此人在沈朝富家閒玩私取其洋鏡内之金約指兩枚及知覺向詢己被兌去特爲送究沈妻某氏投案訴請究追應供金戒係沈之女兒贈與小的如今情愿賠償别駕著交保繳還價洋三十六元○包探孔阿才禀稱昨有王阿榮王金海張林如吳阿南許陽春許阿山等到葉毛頭茶館内啜茗不知如何忽然爭鬧將店中什物打毁當經三百四十號巡街捕拘獲解案葉投案供被毁物件約值洋二元求追王阿榮等同求施恩别駕以滋事情眞判將王阿榮等五人各責一百板以儆○包探倪順泉禀稱積竊張阿福迭經犯案遞解今又濳來連次行竊洋人頓乃人栢醫生等十餘家紡綢洋傘經小的緝獲起到原贓送究各失主均遣人投案領贓張供寗波人行竊該死叩求寛有别駕判責二百板管押半年後遞解○包探石金榮禀小工王阿三在耶松船廠竊取銅皮數斤經小的緝獲人贓送究别駕判將王管押三天示儆○包探沈金隆禀稱張阿來本是過犯曾經公堂遞解不料甫隔數日又來昨經小的遇見拘解請判張供定海人不敢犯事求恩别駕判責一百板仍交巡捕房遞解○一百二十五號華捕禀稱女子沈阿四昨晚身穿男子衣服由江西路迤邐至大馬路某甲行内經小的看破拘解請判沈供本地人年十八歲向以縫襪度日此次因與姊妹賭勝故偶爾改裝其實並無别故叩求恩典别駕因念女子無知從寛交官媒管押三天○粤婦王金氏曾在某洋人處幫傭此次在天津購得兩女帶來滬上住居虹口之廣東街前日忽有曾爲指南報館經理人之洪在兹向金氏查詢此事並稱現在天津有電信到捕房查此二女我係捕房包探今日值差得悉故先來關切如能費洋六十元尚可彌縫否則須帶入捕房等語約於三點鐘時來聽回信金氏雖則應諾心頗疑慮先往報知捕房捕頭立飭包探石金榮前往向之詢問洪始甚兇横繼知石係捕房值日包探始知不妙竟圖脫身被石探拘住帶至捕頭飭送英公解當　值日差據情入禀屠别駡著留候訊究 
[法界公堂瑣案]  
　　永興里潘承遠東洋莊主潘同熙控莊夥張炳祥私刊圖記向素日往來之各錢莊冐取銀錢販運藥材欠銀三千餘兩鄭大令提訊之下著將張押候司帳人楊春來檢呈帳簿再行核奪此已紀諸報章者也昨日大令會同蘭繙譯官升坐同熙遣抱呈人曹國鑑偕楊投案訴稱去年十二月初旬以後張陸續騙去銀三千餘兩由潘雲山潘賓士二人作保且云只須一月便可歸還小的因放膽允之不料張竟敢販藥材以致延宕張供稱小的實販貨因虧本以致無力還銀楊又稱此私刊圖記被主人查出收回旋又另刊若干方今特呈請大老爺鑒核大令問張曰此項圖記是否爾私刊張供稱去年四月二十一日承遠開張後至五月十八日收貨至日本求售主人原在號中執事人姓錢名西堂同事等有二十四人藥材一項歸小的一人經手共計進出貨銀一萬二三千兩有帳爲憑大令著將張還押諭令楊邀雲山來案候核○長江一帶著名行竊各輪船竊物之賊犯陶大劉寳林潛來滬上窩留金裕興客棧中私用圖章向某處掛失棧主某甲查知其事送案請究旋經殷正元擔保後劉之同黨吳尚榮由法包探拘獲解經大令訊供詞中將殷牽涉大令飭提到案勒限陶劉嚴辦屢次逾限堅不肯交昨日大令留提研訊殷供稱陶劉已聞風避往高麗爲奈何大令謂爾與陶劉同黨人所共知尚支吾其說乎殷供陶於八月十二日到滬窩留大雅棧吳供稱陶劉初次窩留金裕興客棧至十八日又窩留大雅棧隨與小的偕至鎭江復歸蕪湖旣而重來上海甲卽金裕卿訴稱陶來借宿自稱姓李名金山大令着將帳簿呈核未幾金卽呈到簿據大令閱視之下謂殷曰爾何倐來倐往殷一味指東話西大令與蘭萌君會商再四忽有麥邊洋行某西人投案請保大令不准著仍交金保出仍令赶緊將陶劉交案吳還押○品三藏六兩淫僧在小東門外某龜所開花烟館内宿倡被阿毛蔡阿德等流氓褫去偏衫攫取底對時表金約指諸物控案後大令訊明情節著蔡交到阿毛一併究辦兹者逾限已久命提同黨王和尚訊究蔡母陳氏投案求恩大令怒謂養兒不教反敢求恩實屬糊塗之至王供稱阿毛混名百有分對時表與金約指實被伊取去大令飭將蔡押候嚴比蔡陳氏 
 
 

Page 4

 
 
又稱本月十九日係兒子受室吉期可否求恩寛限大令准之仍着赶緊將阿毛交案王笞責百板押候再行發落○王張氏訴稱小婦人家住治下昇平里本月十三日失去報時鐘一架旋在某押鋪查知備錢贖出兹將行竊之小孩吳玉貞送案請訊吳供稱小的年十三歲家住英界六馬路仁濟堂對門押鋪夥汪世恩供稱當時此鐘由一小孩持來付質是否此孩今已認不清楚矣至押本計洋銀二元毛張氏稱此鐘出洋銀十六圓買得大令謂汪曰爾明知贓物故意抑價實屬可惡之尤遂判罰洋銀十五圓諭以此後不准收押竊贓吳著押候其父來案具領贓給還失主營○汪省三訴稱唐景清借去洋銀五十圓立有借票刻祗收到錢五千文其餘錢文無著不得已叩請訊追唐供稱此項實係會欵小的願每月拔還大令著押候三日内歸楚○陶寳山訴稱小的行經鄭家木橋南首突被無賴吳金奎搶去小帽當塲拘獲送案請懲大令判令押候從重笞責三百板遞回原籍○楊家岳稱在治下菜市街開設蛋行昨夜田和尚毁門而入竊去鷄蛋二百餘枚旋追到六十餘枚今特送案請辦田供稱小的初次犯竊叩乞從寛大令判令押候笞責二百板贓給贓失主○某號夥馮楚舟訴稱號中有魚膠若干裝往天津上船時被賊竊去四十餘斤因卽報知捕房旋經包探拘獲陳阿三王阿桂蔣瑞堂金蘭亭四賊犯吊出原贓二十餘斤解至案下禀稱魚膠已被諸犯售去收贓人某甲恐遭株累情願賠還陳等四犯一味支吾大令判令押候笞責一百板贓給還失主爲徐永昌訴稱王桂生向小的借去皮馬褂一件屢索不還昨日中途相遇扭案請追王供稱此衣轉借與友以致無可追查小的願賠洋銀十六圓乞恩免辦大令著押候繳到洋銀始准開釋○陸阿生訴稱小的在治下某烟館供值堂之役賊犯張子琴佯爲吸烟乘間竊去烟槍一枚今得拘送案下大令判令押候笞責五十板贓給還失主 
[美界捕房紀事]  
　　昨日清晨有一不知姓名之男子渾身泥淖兼受重傷彳亍至裏虹口小石橋跌仆於地旁人詢其致傷之故已口不能言旋經巡街捕報知捕房捕頭立遣包探竇如海舁送同仁醫院醫生以無可醫治對甫閱一點鐘許卽氣絲不屬院主飭人向捕頭報知捕頭令二十五保三圖並二十三保二圖地保查明底藴再行收殮○江北某邑人丁步雲與同鄉人胡兆增僦屋漢璧禮路股開宏興米店店中諸務由丁經理久之被吞没股本若干經胡查知控諸公廨前日午後讞員屠興之别駕飭差咨照虹口捕房恊同包探石金榮將丁拘獲帶回公堂禀請訊核○粤東某邑人某氏航海來滬僦居武昌路本願里前日之晚忽有素不相識之甲乙二粤人冐充包探昂然直入指氏販賣人口任意訛錢氏爭論之餘奔赴捕房聲訴捕頭立遣包探石金榮前往將甲乙拘獲連氏解送公堂禀請訊究○昨晨偷兒唐錦生遮遮掩掩至西華德路何連發所開紅帮成衣店竊取某西人囑製之衣事經何查知投捕房聲訴捕頭遺包探洪阿寳將唐拘押大　須解送公堂禀請訊辦也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[撈獲男屍]  
　　昨日同仁輔元棠鑒生局中在浦江撈護溺斃男屍一名業已腹剖腸流不堪注目經堂中爲之棺殮其爲賣長沙之因憤而死耶其爲李謫仙捉月而死耶均不得而得之矣 
[肩擔觸傷]  
　　昨日午前有某姓鹹魚行出店人某甲撈魚一　行經滬南新會館塲繩忽中斷所肩之木江捧蹶然而興致將頭額觸傷頓時血流如注痛極聲嘶當有某米行給以末藥敷之而去如甲　眞可謂災先无妄矣 
[英廨晚堂瑣案]  
　　金陵人張茂林投英公廨遞詞控被丁國安串女滋擾扭求斷離等情經屠别駕准詞飭將丁國安並女愛卿分别押候訊究前晚别駕飭差提案先據張茂林訴稱小的係上元縣人年四十歲在某酒館内爲執事緣前妻丁氏暗疾無孕今正月分有專爲蟻媒黄榮富之姘婦黄阿氏卽二姑娘佯與復新園堂倌餘者二爲媒出洋二百元娶丁女爲妾因丁向小的商懇不必明言有關顔面迨二月廿七日過門詎丁串女要天青披風大紅裙等否則不肯于歸進門後未及半月卽私自歸寗禁阻不聽三月初旬又私出去小的因丁無妻室根追住址據稱在六馬路過房親之好婆家小的訪查該好婆乃開豐基慣行不端至七月二十日該女復私出三晝夜經媒人理令回家查檢衣飾已失去金圖一隻竊内所儲之洋三十元均被私給伊父况丁已迭借去洋四五元尚不滿慾復串女與小的吵閙秋節後丁自將頭額劃破扭投新捕房捕頭索知是詐斥逐不理歸卽持刀覓死又要外居丁又瞻女於九月廿三日將三千根青絲用剪剪去欲與小的拚命小的生意人臉面攸關現在愿具齡異甘結求大老爺恩斷俾免後累女供年十八　興化縣人因父親丁國安卽丁三在長發棧薙頭手藝隨同來滬今二月間父親作主婚配與張茂林爲要先不知有大婦迨廿七日過門始悉張　經妻但小女子聞父親言與他紅帖做親焉能是妾嗣被大婦凌辱不堪因想今生遇人不淑飲恨經身因將頭髮齊行翦去焚修來世供至此　　顧下别駕怒謂女曰察爾年祗十八法堂上毫無畏懼可見不安於室喝令掌頰丁國安忽圖上堂代女乞恩官謂爾父女竟目無法紀訊據丁供年四十五歲興化縣人與張聨姻有紅帖呈電伊云小的時至伊家吵閙實遭誣　乞大老爺恩斷不敢不遵小的前曾伺候過主人深知王法别駕將帖披閱一過怒曰爾年逾不惑女與張年歲相隔宵壤貿然匹配實屬胡塗又謂張曰呈案之紅柬請酒等帖有否張稱乃丁僞造小的　　　　可騐身價二百元情愿不追願甘離異官謂丁曰本當將爾女發棲流所禁　　　苦求遂判張具情願離異由丁國安領回甘給丁具領女回家永不回張　擾索詐如違究辦甘結一併斥釋此案遂結○美包探夥陳三　　事沈李氏出面領奚榮亭竊贓等情已祥本報前晚亦山　馬　訊氏供家羽縣人來滬揀繭採夥陳三王囑氏投案領贓衣三件因陳妻懐　不知陳是誣竊今蒙訊明小婦人一時糊塗乞恩寛　　之丁蓮塘供寗波人在某輪船爲水手妻弟奚榮亭前因歇業當去棉馬褂等衣五件四月十三日持洋四元有零至虹口取贖天將皆晤不料置陳三王自稱包探移計軋人小茶肆索洋二十二否則指賊解案奚無奈付洋四元　小允驀將奚私行拷打抛贓衣三件誣解捕房　案押辦　小的查知禀訴洋　赴美捕房言明實遭誣指今乞恩究奚供與丁同别駕命將自謂所贖馬褂當堂騐穿確是自衣陳供浦東人曾在韋探名下爲夥不敢誣竊餘供含糊官謂此案已由包探秦少卿查訪誣竊詐洋抛贓串領屬實尚敢狡賴喝令拖下責五百板還押再比沈李氏姑念女流無知從寛飭具改過甘結吊案各衣命奚具領一併開擇 
[十月成梁]  
　　敝同　陳君儀泉重修張　浜附近黄泥塘橋季家浜橋有增橋需欵千餘金現在季家浜橋有增橋兩處案已修竣惟黄泥塘橋需欵六百餘金一時尚不籌集昨承王　三善士將桃儀洋三十三元五角移作修理經費節宴客之餘資爲濟人之寳筏土君所見洵　加人二等矣附誌之以爲好善者勸[  上海六馬路曰善堂司董謹誌]  
[申報舘恊振所經收順直山東廣西湖南賑捐十月初一日至十月初十日止第廿七次清單]  
　　十月初一日勉力子洋十元○初三日海　　　朴　　趙　父母　　責洋十元秋鏡洋七元○初六日祝少雲洋八元○初七日所虞天水徐氏洋一元○初八日鎭江胡萬昌來京口周愛　洋一元鎭江全泰泠來京兆季子洋十元以上總共收　六十元正 
 
 
 

Page 11

 
 
   
 
 

Page 12

 
 
[光緒二十二年十月初五日京報全錄]  
　　宫門抄○諭旨一道錄前○桂撫史奏懇請承襲世職摺○又奏拿獲盜猛照章就地正法摺○漕督松奏報湖河水勢　形　○湘撫陳奏　員請補知府摺○桂撫史奏都司阻撓礦務請旨革職究辦片○十月初五日吏部翰林院錢藍旗值日宗人　引見八名吏部二十八名户部十坧名户部三庫二十四名刑部七名正藍滿八名圓明園十四名正白蒙五名○載瀛光公各賑　請安○李中堂等得賞謝恩○祥祺謝授侍讀學士恩○山海關謝都統斌傑到京請安○葛寳華謝授副使恩○陳員　續假十日○召見軍機○　中堂斌傑○○頭品頂戴廣西巡撫臣史念　跪奏爲懇請承襲彙案恭摺具奏仰祈聖鑒事竊准兵部咨同治元年二月十六日内閣奉上諭陣亡殉難各員子孫承襲世職署該州縣將應襲職名迅速查取徑行具報督撫十　半年彙案具奏欽此又准兵部咨各省陣亡將弁以及殉難官紳議維世職署現率諭旨飭令各省督撫半年彙奏一次其以前　　襲職發標各員應請一併　歸彙奏以昭畫　同治一年正月二十五日具奏六日奉旨依議欽此又准兵部咨嗣後辦理承襲須　原立官於何年月日何處陣亡並議給世職奉旨日期另繕清單一併具奏同治四年二月二十五日具奏奉旨依議欽此各等　咨會到粤與經欽遵飭　　照在案兹屆半年彙奏之期據廣西賀縣臨桂平樂鬱林茘浦等州縣詳　世職周郁文現年二十四歲　縣人係殉難廪生周肇端之嗣子前經請襲雲騎尉世職支食半俸在案又世職土永祿現年十九歲臨桂縣人係陣亡六品軍功王　春之　子　　雲騎尉世職又世職劉發源現年十九歲臨桂縣人係陣亡拔補外委劉輔貴之嗣子請襲雲騎尉世職又世職朱桂　現年十八歲鬱林直隷州人係陣亡梧州恊千總朱錦華嫡長孫已故雲騎尉米衍慶嫡長子請接襲雲騎尉世職年俱及歲呈稱騐看發標學習各取具宗圖甘結造册加結詳請　案具奏前來經臣騐看得該世職周郁文王永祿劉發源朱桂楨年力精壯堪以承襲發標如蒙恩准俟接准部覆發標學習支食全俸三年期　給咨　部引見又世職黄子貴現年十五歲茘浦縣人係陣亡儘先補用副　　　　之嗣子已故騎都尉黄子標之弟請接襲騎都尉世職又世職　加言現年十四歲平樂縣人係陣亡把總陳飛之嫡元孫已革接襲雲騎尉陳錫恩之嫡長孫請襲恩騎尉世職皆年未及歲呈請先給半俸以資養膳亦各取具宗圖册結詳請彙奏臣查世職年未及　　准先給半俸今請襲職之典子貴陳加言俱年未及歲應請照例先給半俸俟及歲時再請發標如蒙恩准亦俟接准部覆照例辦理除將宗圖册結分送邵科並將已故雲騎尉朱衍慶原領敕書敬謹包封咨送吏部轅繳内閣恭繳外謹繕列清單會同兩廣總督臣譚鍾麟恭摺具陳伏乞皇上聖鑒敕部核覆施行謹奏奉硃批兵部議奏單併發欽此○○頭品頂戴廣西巡撫臣吏念祖跪奏爲州縣捕獲盜犯飭令照章就地正法按季彙案具陳仰祈聖鑒事竊光緒八年五月准刑部咨酌議盜犯就地正法章　原奏内稱廣西爲革年肇　之區善准就地正法統限一年規復舊制實係距省窵遠長途恐有疏虞亦可酌照秋審事例解赴該管巡道訊明詳由督撫題奏等因當經前撫臣轉行遵辦在案惟查廣西盜風未息尚難卽復舊制數年以來各州縣緝獲强刼盜犯均於審明後解赴該管知府直隷廳州覆審禀請就地正法緣各屬地雜苗猺山深　密最易藏奸自咸豐初年士宼蠭起辦理軍務垂二十年始得以次戡定而伏莽未凈猶虞竊發持械搶刼之案隨在皆有無財可刼卽擄婦女爲害實甚非速加刑誅無以昭炯戒而示懲儆　應正法者該州縣必須細心研究取錄切供就近解赴該管道府廳州覆審果係情眞罪當錄供由司核定轉詳方准正法以昭詳愼自光緒十五年七月起經前任撫臣將正法各盜犯造具案由按季彙奏至光緒二十二年春季分止各州縣决過盜犯各數供情俱已開具清單奏明在案兹光緒二十二年夏季分據臨桂隆安武緣横州新寗州左州鬱林州桂平宣化恩隆平南馬平懐集等州縣先後具報緝獲各案盜犯董新貴等三十九名均據該州縣細心研審各供認持械搶刼得贓或拒捕傷斃事主各等情不諱所供行刦年月日期均與事主報案相符究明此外並無另犯搶刼别案錄供解經該管道府覆審供情確鑿轉報臬司核明無異各該犯均係罪應斬决或應加臬示法無可貸先後由司詳報批飭隨時就地正法並飭嚴緝各案逸犯務獲究　勿稍疏懈其有獲犯尚未及半或首犯未獲者分别照例開叅所有二十二年夏季各州縣緝獲盜犯審明就地正法緣由理合繕摺具奏併將各案盜犯名數供情開具清單恭呈御覽伏乞皇上聖鑒訓示謹奏奉硃批刑部知道單併發欽此○○頭品頂戴漕運總督奴才松椿跪奏爲謹將七月分湖河水勢情形恭摺仰祈聖鑒事竊照光緒二十二年六月分湖河水勢增漲並各工搶修平穩緣由經奴才於七月二十八日專摺具奏在案兹查七月初一日起至二十九日止洪澤湖長水九寸現存水八尺八寸高郵玉馬頭落水一寸現存水一丈四尺淮揚裏運河各汛落水二三寸至九尺不等徐州運河各汛落水八尺餘及一丈不等緣自七月中旬以後天氣放晴來源不湧江水漸退銷路疏通上下游隄埽工叚一律穩固車邏各壩可免啓放據淮揚海道謝元福曁隄工局查看禀報前來除仍督率所屬員弁妥愼防護外所有七月分湖河水勢情形理合恭摺具陳伏乞皇上聖鑒謹奏奉硃批知道了欽此○○頭品頂戴湖南巡撫臣陳寳箴跪奏爲知府員缺遴員請補恭摺仰祈聖鑒事竊照湖南沅州府知府松增開缺另補光緒二十二年四月十九日奉旨遺缺按第五日行文之例照湖南省程限七十日减半計算扣至五月二十九日接到部文之日作爲開缺日期歸五月分截缺咨部在案查定例各省道府如係奉旨命往或督撫題明留於該省候補者無論應題應調應選之缺准先酌量補用又道府同知直隷州通判知州遇終養廻避撤回改教降補丁憂叅劾等項所遺缺應先儘記名分發人員請補不准於摺内聲叙人地未宜如記名分發無人始准以各項候補班前及候補正途人員内酌補又道府直隷州知州遇應用候補時先儘科申出身人員如人地不宜應令詳細聲明方准以别項出身候補人員請補各等因今沅州府知府缺現在並無記名分發人員雖有正途出身人員均與是缺不甚相宜自應於各項候補班前候補正途人員内酌補臣與藩司何樞臬司俞亷三逐加遴選查有候補班前補用知府周簳年六十二歲貴州畢節縣人由監生因親父周起濵前在廣東藩司任内捐助軍餉蒙奏請移奬以知府選用旋遵籌餉例指省分發湖南試用於咸豐十一年二月初六日引見奉旨照例發往欽此領照起程同治元年九月初一日到省試用期滿甄别出考詳奏留省照例補用辦理防勦出力保奏請歸候補班前補用於同治十三年五月十九日奉旨依議欽此十三年丁父憂光緒三年五月初六日起復回省因援黔苗疆肅清案内保奏光緒三年七月十八日奉上諭著俟補缺後以道員用欽此六年辦理晉賑出力保加鹽運使銜十七年丁繼母憂回藉守制服滿在京就近呈請遐復於光緒二十年五月十八日奉准起復回省在案該員才具幹練辦事勤敏以之請補洗州府知府洵堪勝任與例亦屬相符據藩臬兩司會詳前來相應籲懇天恩俯准以候補班前補用知府周簳補授沅州府知府如蒙俞允該員係候補班前補用知府請補知府銜缺相當毋庸送部引見亦毋庸列叙叅罰合併陳明謹會同湖廣總督臣張之洞恭摺具奏伏乞皇上聖鑒訓示謹奏奉　硃批吏部議奏欽此○○史念祖片再本年欽奉特旨開辦礦務專在　　豈容阻撓金州仙人橋地方出産銀礦經臣委員會同地方官勘明挖騐招商集股官紳合辦乃有臣標合營候補部司孟太記平時暗使猺民私挖牟利此次因官商開採輒勾引鄰境痞棍造謡恐嚇希圖阻撓生事實屬藐玩已極經善後總局司道訪聞詳請叅辦前來查該都可身爲職官理宜體念時艱鼓勵商民俾礦務大興庶餉需漸裕乃敢勾串痞徒藉謡惑衆爲阻撓之計若不立予嚴懲誠恐紛紛效尤於礦務大有千礙相應請旨將臣標候補都司孟太記卽行革職歸案嚴辦以爲造謡阻撓礦務者戒理合附片具陳伏乞聖鑒訓示謹奏奉　硃批著照所請兵部知道欽此 
 
 

Page 13

 
 
[光緒二十二年十月初六日京報全錄]  
　　宫門抄○諭旨五道錄前○府尹孫等奏懇恩賞給米石摺○陜撫魏奏揀員請補守　　○又奏請襲雲騎尉世職片○浙撫廖奏圖解加放官兵俸餉摺○　督麗奏調川差委主事請改外任摺○湘撫陳奏籌　頭批備荒經費片○又奏　解春季分節省　兩片○十月初六日户部通政司詹事府八旗兩翼值日無引見○恭王等得賞謝恩○鍾公李鴻藻各假滿請安○八額　　由南苑回京請安○張楷謝授河南遺缺知府恩○彭光譽發往北洋并遣委用　恩○恩輝明桂各續假十日○召見軍機薄長張楷○○臣孫家鼐臣胡　棻跪奏爲循案懇恩賞給米石以　窮黎恭摺具陳仰祈聖鑒事竊照廣安門普　堂收　貧民向於十月十五日開堂起至次年清明節放堂止每年蒙恩賞小米三百石同治五年七月臣衙門以收養人數衆多主不　用會同五城御史奏請每年加賞小米五百石奉旨允准欽遵具領並分給功德林米一百五十石施放在案臣等伏查本年順屬州縣雖雨暘時若秋稼多半豐收而東南兩路因六月初旬以後大雨時行各河宣洩不及多有漫溢及瀝水匯注之處兼之永定河北中北六決口運水灌淹復被水災本當災歉之餘元氣未復貧民生計維艱來廠就食者人數必多所有普濟堂功德林兩處粥廠應援照歷屆成案提前一個月自九月十五日開放起至來年清明後展放一個月止仍察看開廠以後如就食人數過多不敷支放及來春應否展限再行會同監放御史隨時奏聞所有後年恩賞小米三百石並奏請加賞小米五百石一併仰懇天恩照案賞給俟命下之日臣等循照舊章普濟堂功德林等處按數分派委員陸續關領認眞苟放俾貧民早資果腹以廣恩施是否有當理合恭摺具陳伏乞皇上聖鑒訓示尊行謹奏奉旨已錄○○頭品頂戴陜西巡撫臣魏光燾跪奏爲揀員請補守備要缺以裨營伍恭摺仰祈聖鑒事竊查接管卷内有營守備劉成圖借補漢中鎭屬留　　遊擊所遺守備一缺係第二輪第五缺輪應儘先人員到班前經護撫臣張汝梅以儘先守備朱墀清請補嗣准部覆以朱墀清儘先名次在後其名次在前尚有張心廣等九員行令迅揀合例人員請補等因前護撫臣未及核辦卸事移交到臣遵查光緒十二年定革其查次在二十名以内均能請補但如請補之人而以前何有人員須將名次在前之員逐一聲叙其未到　或在標而人地不宜再以其次人員請補等語兹查册開歸標儘先守儘前四名之張心廣李榮寛楊正邦余紹祥均未到標惟查有名次在第五之挾西商州恊標中營分防龍駒寨汛千總藍翎儘先守備胡青雲現年四十九歲甘肅固原州人由馬兵隨營戰賊迭著戰功保以藍翎千總儘先拔補同治十年蕩平金積堡賊巢寗靈肅清案内保以守備儘先補用光緒元年借補龍駒寨汛千總在任多年尚無貽誤堪以請補撫標右營守備員缺且與輪補章程相符合無仰懇天恩俯准以儘先補用守備胡青雲更補撫標右營守備如蒙俞允俟接准部覆後卽行給咨送部引見以符定制所遺千總員缺應由督臣另行辦理除將該員履歴送部外所有揀員請補撫標右管守備緣由謹會同署陜甘總督臣陶模陜西固原提臣雷正綰恭摺具陳伏乞皇上聖鑒訓示再臣到任未及三月例不加考合併聲明謹奏奉　硃批兵部議奏欽此○○魏光燾片再查接管卷内據署藩司李有棻據漢中府轉據褒城縣詳報應　漢中鎭屬東江口營藍翎步兵羅應龍應繼胞姪武童羅元昇請襲雲騎尉世織又詳報陣亡漢中鎭屬河右營藍翎馬兵李秀應繼胞姪武童李迎堃請襲雲騎尉世職等情具詳請奏前來前護理撫臣張　河未及核　　事　交到巨查前准部咨嗣後請　世識半年彙奏一次將册結宗圖彙總咨部等因歴經遵辦在案兹查請襲雲騎尉世職之武童羅元昇李　堃均係陣亡各員例應承襲之人並無　礙情弊兹據該府縣查明由司詳送騐看當經前護理撫臣騐看得該武童等均堪紧承襲現值半年彙奏之期相應籲懇天恩飭部核覆除册結宗圖咨送部科外謹附片具陳伏乞聖鑒謹　奏奉硃批捕部議奏欽此○○頭品頂戴浙江巡撫臣廖壽豐跪奏爲浙海關匯解一百四十二結加放官兵俸餉銀兩恭摺具陳仰祈聖鑒事竊准部咨浙海關應解抵閩京餉改爲加放官兵俸餉銀兩仍於四成洋稅項下每結提銀五千兩自光緒十二年正月起按結解部等因當經行關遵照自一百二結起按結　解至第一百四十一結止在案兹據護理浙海關寗紹台道吳引孫詳稱前項銀兩自光緒二十一年十一月十七日起二十二年六月十八日止第一百四十二結期滿應提銀五千兩又自二月十九日起至五月二十日止第一百四十三結期滿應提銀五千兩以上二結共銀一萬兩現已照數兌交號商楊源豐照案匯解於光緒二十二年六月十三日起程赴部投納等情詳請具奏前來臣覆查無異除分咨查照外理合恭摺具陳伏乞皇上聖鑒謹奏奉　硃批户部知道欽此○○頭品頂戴四川總督臣鹿傳霖跪奏爲調川差委主事辦公勤廉請改外任以資治理恭摺仰祈聖鑒事竊臣前以川省辦理洋務差遣需員奏請調取禮部主事曹穗來川差遣委用欽奉諭旨允准該主事遵於光緒二十一年十二月由京來川經臣派令會辦機器局事務該主事於製造一切頻能悉心考核實力講求旋因奏辦川省礦務復經派令該主事帶領礦師前赴寧　各府所屬查勘礦苗窮搜巖穴步行跋涉不辭勞瘁己據禀勘得　寗縣屬之紥件　鹽源縣屬之麻哈兩處地方金礦尚旺現飭設廠試辦一面運購機器前經奏明在案查該主事通達時務操守廉勤辦事結實能耐勞苦川省人員雖多求如曹穗之樸誠精細者殊難其選如以　改膺外任俾得專心考究不特現辦礦務可芿得力卽將來委任地方亦於吏治民生大有裨益伏查上年山東撫臣李秉衡請以差委吏部主事盧昌詒改爲直隷州知州留於由東補用欽奉諭旨允准有案合無仰懇天恩俯准將禮部主事曹穗改爲直隷州知州留於川省補用俾臣得資臂助而裨治理由自鴻施除飭取該員履歴送部查核外所有川省差委主事請改外任以資治理緣由謹恭摺具陳伏乞皇上聖鑒訓示謹　奏奉　硃批吏部議奏欽此○○陳寳箴片再臣接准順天府兼尹電開入伏後雨水雖多隨時晴霽尚無災象無如前月杪永定河北中决口近三百六十丈淹及大宛兩縣三十餘村東武兩縣幾乎全境皆災平地水深四五尺傾倒房屋淹斃人口所在皆有小民蕩析離居苦難言狀奏請催提備荒經費撥用已蒙恩准請將本年應解之欵掃數電匯以應急撫等因到湘臣查前准户部咨本部議覆順天府兼尹等奏請撥江浙河運漕米爲順天備荒之用擬令將湖南採買米價運費等銀委解部庫以爲備荒經費一摺光緒二十年六月二十日具奏内閣奉上諭所有湖南每年應解京漕三萬石嗣後勿庸辦運卽將米價水脚等項共合銀七萬二千三百餘兩按年解交部庫以備緩急着自本年起如數報解另欵存儲專備順天賑撫提用餘依議欽此欽遵到部咨行欽遵查照歴年分批遵解清楚在案兹准前因當經札行司道籌欵詳解去後今據代理湖南糧儲道劉鎭布政使何樞會詳湖南省光緒二十二年新漕仍辦折徵其應採買京米三萬石自應欽遵前奉諭旨勿庸辦運將米價水脚等項銀兩照案分批解部專備順天賑撫提用惟前項經費應於光緒二十二年漕折二米隨漕等欵内動支現在新漕甫經開徵同未解收有銀惟近畿各縣被災甚重旣奉催提自不能不先其所急設法揶解暫應要需兹擬于庫存節年南糧銀内借支銀二萬兩作爲本年籌解頭批備荒經費一俟催收各屬二十二年漕折有銀卽行撥還原欵隨將銀兩發交號商蔚泰厚如數承領匯兌定限于八月内由京城銀號以足色庫平解赴户部交納撥充順天備荒經費之用等情詳請奏咨前來臣覆查無異除給咨發交該號商蔚泰厚　領匯解並咨部外理合會同湖廣總督臣張之洞附片具奏伏乞聖鑒謹　奏奉　硃批户部知道欽此○○陳寳箴片再據總理湖南善後局務布政使何樞等詳稱光緒十一年九月欽奉懿旨裁勇截餉當經遵議裁撤湖南陸勇三營水師一營並將留存陸營長夫水師船價油燭均裁减五成支發綜計每年可節省銀一十二萬餘兩聲明自光緒十二年起專欵存儲分批提解赴部父納已解至上年冬季分止歴經詳請奏報在案所有光緒二十二年春季分節省銀兩自應如數提解以濟要需現籌備湘平銀三萬兩折合部砝庫平銀二萬八千八百九十兩一錢六分六厘四毫交給二十二年三批京餉委員候補同知方葆庸知縣韋業恒搭解赴部詳請奏咨前來臣覆查無異除咨户部外理合附片具陳伏乞聖鑒謹奏奉　硃批户部知道欽此 
 
 

Page 14

 
 
[光緒二十二年十月初七日京報全錄]  
　　宫門抄○諭旨六道錄前○將軍依奏遴員調補同知摺○桂撫史奏遴員請補道缺摺○直督王奏揀員調補沿河要缺知縣摺○又奏特叅教職佐雜片○又奏留員辦理河工片○十月初七日禮部宗人府欽天監侍衞處值日無引兄○大額駙　侯各假滿請安○斌傑因伊子補主事謝恩○知府連　謝恩○關以鏞李光宇潘慶瀾　賦謙彭述預備召見○内務府奏派致祭内外城隍廟派出啓秀世續○又奏派致祭火神派出崇光○召見軍機關以鏞李光宇孫賦謙潘慶瀾彭述○○奴才依克唐阿松林跪奏爲遴員調補要缺同知以資治理恭摺仰祈聖鑒事竊照金州廳海防同知王志修於補行光緒二十一年分計典案内叅劾經吏部議照罷軟無爲例革職二十二年六月十九日具奏奉旨依議欽此按五日行文奉天照限三十日减半計算當以七月初九日接到部文之日作爲開缺日期歸於七月分　缺所遣係衝繁疲難兼四要缺例應由外揀員升調該處地臨海濵民情强悍　稱難治非老成練達之員不足以資治理查奉天並無記名分發及卓異應升同知而候補同知與循例應升人員均未堪以擬補奴才等於應調人員内遴選查有現任新民廳撫民同知馬宗武年五十八　係安徽懐寧縣人由考取内閣供事議叙以未入流分省補府捐指直隷復保缺後以縣丞補用騐看到省報捐過班以縣丞仍歸直隷補用因辦海運通商等案出力保加五品銜又因直東肅清案内保俟補缺後以知縣留原省補用並戴盤翎報捕過班光緒元年於天津賑局移奬以同知選用二年奏調來奉四年奏請留於奉天補用八月到省五年七月試用期滿甄别因辦理賑捐仕力案内保俟補缺後以知府在任候補又因擒獲馬賊出力案内賞戴花翎七年六月聞訃丁母憂回籍守制九年九月服　起服回省十三年四月因擒獲馬賊出力案内保俟歸知府班加藍運使銜十五年正月奏請試署新民廳撫民同知奉部核准十六年四月初二日到任又因　發馬賊出力案内保俟補知府後以道員用試署一年期滿題請實授因該員係捐納之員應令試俸三年等因十九年二月二十三日奉旨馬宗武照例用餘依議欽此欽遵行知遵照本年補行二十一年分大計將該員保舉卓異各在案查該員年强才明辦事幹練核計所歴試俸已滿三年以之調補金州廳海防同知洵堪勝任該員並無應行叅罰降補處分與例亦符合無仰懇天恩俯准以析民廳撫民同知馬宗武調補金州廳海防同知實於地方有裨如蒙俞允該員係實缺同知毋庸送部引見所遺新民廳撫民同知一缺係衝繁難兼三要缺容奴才等另行揀員請補所有調補要缺同知緣由理合恭摺具陳伏乞皇上聖鑒敕部覈華施行謹奏奉硃批吏部議奏欽此○○頭品頂戴廣西巡撫臣史念祖跪奏爲邊要道缺需員仰懇天恩俯准揀員請補事竊臣接准部咨邊要烟瘴題調要缺廣西太平思順道蔡希邠於光緒二十二年六月初二日奉旨補授廣西按察使所遺太平思順道缺係衝繁難邊安題調缺應由外揀調升補知照到粤以奉旨後五日行文按廣西照限一百日减半計算扣至七月二十七日作爲接到部文歸七月底截缺應卽遴員請補該道駐劄龍州廳地方緊接越南控制邊關經理中外交涉通商事件責重事繁非熟悉邊情老成　紳之員弗克勝任臣於現任道員逐加遴選廣西左右江道鹽法道共三缺左右江道皆居要缺鹽法道甫經請補未奉部覆實無可關之員伏查定例道府以至通判知州如係奉旨命往或督撫題明留於該省候補者無論應題應調之缺該督撫擇其人地相宜　准先僅補用等語兹查有候補道何昭然年五十二歲四川資州直隷州人由附生中式同治甲子科帶補辛酉科第二名舉人四年考取宗學漢教習五年捐免歴俸奉旨以知縣用欽此簽分廣西七年九月到省題補灌陽縣知縣光緒元年奉恩　别一級二年調補　桂縣知縣三年因越南軍務及歴辦土匪案内出力保以同知直隷儘先補用四年舉行大計保荐卓異旋調署機集貨縣衞州等州縣六年會辦武宣土匪案内出力保俟補同知直隷州後以知府用是年題補鬱林直隷州知州請咨并案引見七年閏七月初五日蒙欽差大臣騐放覆奏堪以准其補授照例用於知縣任内卓異加一級領照出京七年八月回省十二月初八日奉上　南寧府知府員缺著何昭然補授欽此八年三月二十四日到任調署潯州府知府卸事後仍回本任因歴年捕除　匪出力保奏辦三品銜復因援剿越南邊匪案内出力奏請從優議叙給予加一級紀錄二次又因出力保以道員用十二年舉行大計保荐卓異　兼左江道事務十三年八月聞訃丁父憂回籍守例因　在南寗府任辦理土匪案内出力保俟歸道班後給二品頂戴又因前辦猺案出力奏請從　議叙給子加一級紀錄二次十五年十一月服滿赴部起復十六年六月初十日領照到省委辦通省厪務十七年四月丁繼母憂回籍十九年七月服滿赴部起復九月初二日以卓異引見奉旨照例加一級註册候升蒙召鑡一次十六日以道班引見奉旨署照例用欽此領照起程十九年十二月二十四日到省二十年委辦營務處六月委署鹽法道兼辦厪金總局事務交　後委　廣西後察使署任查該員　敏有爲任事勇敢能耐烟瘴熟悉邊地情形以之請補太平思順道員缺實屬人地相宜與例亦符據藩　　智開具詳前來相應仰懇天恩俯准以候補道何昭然補授太平思順道實於邊要地方有裨如蒙俞允該員係繁缺知府保以　　補用兼係卓異註册候升均經赴部引見今請補缺毋庸再行送部亦毋庸查叙叅罰合併陳明總會同兩廣總督臣譚　懸　摺具奏伏乞皇上聖鑒敕部核覆施行謹奏奉硃批吏部議奏欽此○○降二級留任直隷總督臣王文　跪　　揀員調補沿河知縣要缺恭摺仰祈聖鑒事竊查青縣知縣趙映辰於光緒二十二年四月初六日病滋　　具題　　照例　本員　故之日作爲開缺日期惟五月二十一日禀報到司仍應勒歸四月分截缺所遺青縣知縣一缺濵關　河　　　　政務紛紜時有命盜案件兼管河道隄工係衝繁疲難四項沿河要缺例應在外揀選因一時未能遴選得人咨部廣　　案謹　　　　　　　　署發　使李興銳在於選缺知縣内逐加遴選　歴俸未滿卽人難治　實無合例堪調之員惟查有故　縣知縣沈幾　　以調補旨詳請奏前來臣查沈晸初年五十七歲浙江歸安縣監生報捐縣丞指分北河同治七年剿檢守　出力保奏引奏奉旨著准其留亽直隷以知縣用欽此補授故城縣知縣於光緒十三年正月二十八日到任歴俸已滿三年該員發　　　　悉修防以之調補青縣知縣實堪勝任惟以繁調繁與例稍有未符第故城縣係疲難二字沿河要缺而青縣係衝繁疲難四宇沿河　缺必須幹　之員方能治　裕如較之故城縣尤爲繁劇且人地實在相需例得據　聲請合無仰懇天恩俯念員缺　　　以故　知縣沈校初調　　縣知縣實與地方有裨該員係繁缺知縣請調每缺知縣銜缺相當毋庸送部引見再該員係　初　任内並無審案緝盜經微　　已起降革叅限處分且題調要缺任内一　　公施分例免核計所有叅罰案件在光緒二十年八月十六日欽奉恩詔以前　應行寛免具奉旨以後叅罰案件已具造册呈　所遺故城縣知縣要缺直隷現有應補人員應俟接　罰還後再行照例揀選請補除將叅罰咨册咨部外理合恭摺具陳伏乞皇上飭部核覆施行謹奏奉硃批吏部議奏欽此○○王文詔片再定例各省敬　佐雖按年騐看分别保荐留任其叅劾之數　隷應劾教職六員佐雜七員如無衰庸戀缺叅不及額亦卽歸案奏明等因兹　光緒二十一年教職佐雜前已照例調騐教職叅不及額佐雜叅已及額除督同司道等隨時留心查察不拘年限認眞甄别並將二十一年已經　别各員題咨外理合附片陳明伏乞聖鑒敕部知照謹奏奉硃批吏部知道欽此○○王文詔片再准吏部咨内閣抄出九月初三日奉上諭江寗布政使著松壽補授張紹華著補授江西按察使欽此自應欽遵轉飭遵照查張紹華現辦　白河　　等上甫經勘估興築未便遽易生手合無仰懇天恩俯念工程緊要准將該員　留通永道任督工兩月以尊　成一俟工竣卽令交卸起程謹附片具陳伏乞聖鑒訓示謹奏奉硃批著照所請欽此 
 
