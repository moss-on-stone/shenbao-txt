# 1907 - 15 - 4912122

 

Page 1

 
 
[電傳上諭]  
　　十二月初一日奉上諭京師入冬以來雪澤稀少前經虔申祈禱尙未渥沛祥　允宜再申禱籲朕於本月初三日親詣大高殿拈香時應宮仍派載灃昭顯廟仍派載洵宣仁廟仍派載濤凝和廟仍派溥倫同於是日敬謹分詣拈香欽此同日奉上諭四川成都府遺缺知府著杜本崇補授欽此同日奉 
上諭朕欽奉慈禧端佑康頤豫莊誠壽恭欽獻崇 
 
 
 

Page 2

 
 
　　熙皇太后懿旨御史趙炳麟奏請定敎育宗旨一摺學術人心關係至大迭經降旨宣示學堂以中學爲主西學爲輔培養通才首重德育并以尊君尊孔尙武尙實諸端定其趨嚮凡在臣民豈容不修明倫理顧行顧言茲據御史奏稱曲阜學堂開辦伊始請以廣人倫重躬行爲要義等語亟應申明前旨俾共切實遵行所有曲阜學堂應如何愼選師儒注重行誼著學部會同張之洞悉心妥議詳訂規則奏明辦理欽此 
[電傳宮門抄]  
　　十二初一日召見軍機陸潤庠 
[論國民今日應爭之事（天）]  
　　自政府宣布立憲以來。爲時旣數月。吾國國民。始則相慶於道。繼而見政府所行之政策。所頒之條告。有雅不稱吾人之所期。於是由極望之餘。變爲失望。日號於衆曰。今日之立憲。非立憲也。誑國民耳。奉行故事耳。掩飾耳目耳。一人倡之。衆人和之。鄙人初亦甚韙其言。繼乃知其誤也。鄙人以爲今日之政府。固有罪矣。我國民亦安能自謂無罪也。　　自十六世紀以來。憲政之範圍。愈推愈廣。至於今日。宇内各國。除俄外。殆無有不立憲者。推原其故。皆由全國之英才。謀之。者數十年。爭之者數十次。伏尸百萬。流血千里。僅乃得之。彼法之大。亂母論矣。英國憲法之成立也。以有克林威爾諸人之爭之也日本。維新之奏功也。以有坂本吉田諸君之爭之也。今日輝煌旭日之國。旗。莫非當時諸人之所賜。即俄羅斯號爲第一專制國。而虚無黨。社會黨。圖謀運動。已數十年。至於今日。愈接愈厲。以我國民之毅力較。諸國問有熱心。愛國之英雄。如格林威爾諸人者乎無有也問民間。社會之運動。有如日本之浪士。俄羅斯之會黨者乎。無有也彼合全。國之英才。謀之而不遽成。求之而不遽得者。而我國乃以數百學生。之鼓吹。十數報館之提倡。一旦遂得動政府之聽。致此千古未有之。創舉。豈我國學生報館之毅力。什百倍於英日諸國乎。不然。何其易。也。夫天下得之太易者。守之必不貞。今政府之一舉一動時時與立。憲國之精神相背謬。是固無怪其然。獨怪我國國民。熟視無睹。於未。宣布立憲之前旣不知要求立憲於旣宣布立憲之後。又不能。要求。實行。其始也見立憲之詔下額手稱。慶一若已享有。完全之幸福者。然。其繼也。見政府之措施則又噸首蹙額。但知責人不能自返。一若。國民無可爭之權利者然。嗚乎是眞可。恥之甚者也。夫成事不說。旣引爲恥。必謀雪之之方。吾以爲欲求雪恥。當先用爭。今日應爭之事。千百端。而最要者三事。 
一曰駐防宜撤也。駐防之設。始於入關。今則時勢變遷。徒爲贅設。乾嘉以來。凡有兵役。無不以漢兵爲長城。區區駐防果何爲者且旁稽。各國。惟俄之在波蘭。英之在印度。乃有此舉。旣已立憲。而留此制不。去。則是名爲放任。而實則未泯猜嫌。起離貳之心。動種族之感。莫此。爲甚矣。此當爭者。 
一曰宦官當廢也。閹宦之禍。史不絶書。而卒無有英君明主。毅然廢。之者。狎呢於左右而不覺也。今東西各國。從無此制蓋使其人無。罪而　以傷殘毁折之罰。則非法律所宜。使其人而有罪。尤當衡其輕。重而予以罰。乃置之君側。使轉得憑籍威勢。又何爲耶。憲政有此。尤不可浣之污點也。此當爭者二。 
一曰皇室費宜定也。往昔專制之國君主卽國家也。故君主之私費。與國家之公費。無有區别。君主之費。取之國庫而有餘。無所謂限制也今憲政旣。立君主在法律範圍以内。皇室費不可不確定。攷之列國。各有不同如英意則五百七十萬圓。日本則三百萬圓其他諸共和國。有自數十萬圓至數萬元者。若憲政旣立。而皇室費仍可任意。取資於國庫。則議會之設。特虚有其名耳此當爭三。 
要之自今以後。吾國民所當注意者尙多。而莫要於此三者。爭之不得。流血繼之。誓必達目的而後已。若其不然而且僥倖焉。而且次且。焉以爲可不勞而獲。而詡詡焉自許爲立憲國民。吾恐立憲國民之。資格。不如是之輕且易也。適亦終於不可救而已。 
[振徐兩使調查與滿洲新政之關繋]  
西正月五號北京訪函云振貝子徐尙書已於四號回京覆命俟駐紥南北滿洲之日俄兩國軍隊（除東道鐵道守路兵外）按照波資末斯條約所載於西四八月間盡行撤退後即可在東三省施行新政據北京天津兩處官塲可靠消息則日俄兩國政府已各將駐紥奉天吉林黑龍江三省之軍隊撤去三分之二兩國軍政官亦皆與中國官員人民和好如是則今年西歷四月間滿洲卽可交還中國主人翁矣傳聞中國政府俟振徐兩使奏報後卽須催俄使濮科第再與唐紹儀會議滿洲約事因此事遷延已久也譯字林報 
[電請外部查察私賣礦地四川]  
　　川督錫淸帥爲保富公司王靜軒私賣礦地事曾將靜軒飭地方官看管一面飭保富公司派員磋商妥辦在案現駐渝英寳總領事向川東道要請釋放靜軒川督復以礦地事尙未了結未准保釋現川督恐其聳公使與外部交涉聞須電達外部請爲查察云云（方） 
[電知湘撫測繪洞庭湖北京]  
　　外部前以測繪洞庭湖一事曾咨總稅務司飭署巡工司額志督同巡江工司奚理滿刻期前往測量繪具圖說擬訂辦法就近呈湖南巡撫核辦在案茲外部現復電知湘撫請爲查照云云（萬） 
[農工商部最近要聞]  
　　派員妥擬農林墾牧草章昨農工商部堂官諭云農林畜木開墾各事宜現在欽奉諭旨由本部詳定專章亟應欽遵辦理着派 
 
 

Page 3

 
 
　　章京楊道霖時寳璋楊壽柟胡子明胡宗瀛葉基楨分門别類妥擬。草章。呈堂核定特諭（同） 
工藝傳習所之撥欵。川督錫良奏京口工藝傳習所擬由銅元餘利項下撥銀三千兩以竟全功奉硃批農工商部知道欽此（同）派員查收沙木。農工商部振貝子到京後所有工部總辦各司官投遞職名並面禀由河南山東等省解到沙木四批請示派員前往皇木廠驗收付給回批闻振貝子諭派司官二員會同工部司員照例驗收發給回批矣（閏） 
飭查薊州煤礦。商人吳寳鈺現糾集股本擬試辦薊州風簸箕山煤礦與該山主訂定合同章程繪具山圖禀請農工商部核辦現該部已咨行順天府飭屬詳細查覆（閏） 
撤銷富華公司原案。北京富華織布公司現擬倒與張方叔爲業所有帳目一切均已結淸業由原業主具禀農工商部請將原案准予撤銷（慈） 
[民政部最近要聞]  
　　部廳調用人員之冗雜。新立各部調用人員最爲冗濫蕪雜者無過於民政部及内外巡警廳两處民政部中多有雙月佐貳等官及筆帖式而補主事者甚至並無官階僅有職銜之員爲内城五分廳知事秩係正五品乃有以一增生一户科筆帖式而居然奏署五品其餘雙月布理問雙月縣丞或縣丞職銜或從九職銜均奏署六七品警官尤可笑者有原係巡長巡捕一物不知之人經民政部考試一次所作文理諸多荒謬亦居然平地擢升至七八品警官名器之濫眞不可思議無怪吏部之嘖有煩言也（戎） 
擬飭警廳查禁麻雀。民政部各堂會議都中麻雀帋牌骨牌等賭博盛行爲害不淺酒樓妓館此風尤甚擬通飭内外城警廳一體查禁日内當見施行（日） 
[陸軍部近事]  
會議添設武備研究所。陸軍部鐵尙書近日時與各堂官會議擬擇地設立武備研究所以冀開通智略無論文武官員均准報名人所云 
議派總理船政大員。二十日政府會議整頓船政事宜擬除福州船廠外另行添建二廠以期廣製兵艦惟此事關繋甚重應請簡派大員總理船政俾專責成現已交陸軍部擬訂章程矣 
面諭鐵尙書鄭重兵政。陸軍部鐵尙書日前召見時兩宮面諭陸軍部爲全國兵政樞紐務須實力振頓汝其勿負委任云（訓） 
[袁鐵齟齬近聞]  
　　西正月五號北京訪函云前信曾述及鐵良以陸軍各鎭報銷册將與直督袁世凱爲難現悉鐵良於袁督所呈淸册頗多挑剔謂有數處含混不淸且有與以前各軍統領呈報不符之處云云袁督如何應付則尙不得而知譯字林報 
[西報訪員論林紹年入軍機事]  
　　西正月五號北京訪函云新簡軍機大臣卸任桂撫林紹年人覲後次日蒙賞朝馬惟林大臣雖任疆吏六年並未爲國家人民辦一非常之事而得此賞是皇太后欲其於此存亡危急之秋爲國效力也林大臣爲人和平出言有章昨已與慶王曾晤大約明日卽到任因鐵榮徐鹿四大臣已出軍機而政務殷繁急須人襄理也譯字林報 
[萍醴亂事餘譚]  
（一）宜春縣淸鄉辦匪情形。萍鄉慈化桐木一帶皆經分管駐紥現在尙無匪蹤並勒族查交仍行搜捕宜春阮令十九日將擬定條規編成告示親赴西北鄉邊界會營督紳舉辦淸鄉並移文瀏陽萍鄉萬載各縣同時舉行以期務絶根株而袁統領獲送匪黨金萬年等三名劉管帶所獲劉興良等四名提訊現已合認入會從逆已均解送袁州府趙守覆訊就近禀請秦臬台核示懲辦（何） 
（二）不准學生赴萍剿匪。江西袁州府中學堂畢業考入明經學堂肄業生吳寅山等以熟悉袁郡情形聨明禀乞吳仲帥札委前往幇同勦辦萍匪現奉批示云查萍醴會匪迭經湘贛官軍會勦撃散現在僅須搜捕餘黨該生等未習兵事卽前赴該處亦無所藉手其善後事宜各官紳亦必妥籌禀辦該生等如有眞知灼見儘可切實條陳但有可採自當見諸施行云（何） 
（三）鄂軍駐防確聞。刻據赴湘軍隊友人來函云卾軍所派步隊二十九標第一二兩營曁山砲一中隊現駐瀏醴一帶進省之要塞處三營移駐萍鄉礦地附近三十二標一營駐長沙南門外三營紥西門外防守省垣其二營由該標統帶白壽銘率領開赴平江縣境現在該處安謐如常年内可冀凱旋云云（八） 
[漢口緝匪類誌漢口]  
　　江漢關道昨札夏口廳文略云匪目朱子龍昨已就獲風聞匪首王勝由新堤改裝潛來漢口務速購線密拿勿任逃逸云云夏口廳接札已密派幹弁偵騎四出矣○江漢關道桑觀察以大智門火車馬頭恐有匪徒混迹昨又札委布經歷周傳仁督帶弁兵三十名駐紥劉家廟嚴查搭客（乃） 
[湘省獲匪類誌長沙]  
　　數年前富有票匪張某當時湘省大吏曾出賞格三千金購線緝拿未經拿獲後張某報捐道員已自改行近日由鄂省回湘外間謠傳瀏醴之事係張某來省辦理粮台上月初十日在某娼寮宴飲爲某公子所識密禀湘臬莊廉訪比飭長沙府周太守派差將張某拿獲到案迭經審訊張供實不知情遂卽暫予監押聞日來有湘紳某某等以當日富有票一案近年已經悛悔得入宦途此次瀏醴匪亂决不相涉擬卽邀同諸紳面謁大憲公請保釋未識能邀允否也○上月初六日有飛翰營勇丁在湘潭十八總地方緝獲會匪由任大令審訊據供鄧姓名玉林在該會中充當紅旗五爺監禁後錄供通詳在案初十日又據駐潭中路巡防勇亦在十八總緝獲會匪解縣研訊據供張四皮在該會爲紅旗九爺大令訊以前日鄧玉林爲五爺今汝又爲九爺自必再有兄4 
 
 

Page 4

 
 
弟現在何處答稱尙有兄弟多人現往株洲及省及一帶大令復錄供通詳省憲旋奉到回批飭即就地正法因於十一十三兩日將各該匪正法梟示（佐） 
[那中堂整頓提署事務京師]  
　　那中堂對干步軍統領衙門事務頗思整頓昨已諭飭司員凡有竊盜及詞訟各案無關罪名者迅即斷結徒流以上者速送法部勿得積壓以杜弊端並擬將聽斷不明當差怠惰之司員分别具摺參劾以肅署務（上 
[奉天將軍再請添練新軍北京]  
　　日前盛京將軍電致政府略謂現因奉省開闢各處商埠兼之鬍匪潛滋彈壓防剿均關緊要所有前募各軍實屬不敷分佈擬請再行酌量招募新軍認眞訓練以備調遣云云（和 
[江督擬募兵添練陸軍南京]  
　　江督端午帥近以江南爲南洋首要之區陸軍雖有一鎭深恐不敷分布擬添陸軍第二鎭以備緩急並聞午帥以江南夙稱文弱徵兵難期得力此次添練二鎭有改徵爲募之意見云（才） 
[郵傳部准粤紳查騐路款廣州]  
　　粤路股東集議所日前經將舉定股東查核公司數目緣由電禀郵傳部昨念四日已奉到覆電照錄如下文瀾書院鐵路紳商同鑒本部接陳紳賡虞等來電據稱存放股欵事宜由股東公舉該紳曁楊紳蔚彬盛紳景璿朱紳秉章四員查驗概由股東公舉並已禀准粤督應由該紳等前往秉公查騐並將所查各情形隨時禀報以憑查核郵傳部漾印（來） 
[粤路公司與盛宣懐來往電文]  
　　鄺工程師鄭總辦致盛宮保電漢廠能造七十五磅軌甚好請速將圖寄來應謀敬○上海盛宣懷覆電鄭陶翁鄭星翁條銑電悉已飭漢廠赶製八五軌二千噸并逕寄零件樣候定鋼爐新就交貨期限能略寛尤感仍候廠覆再電宣馬印○粤漢鐵路公司鄭鄺道漢廠李電粤路軌七十五磅能造軌件圖樣前粤漢公司本已寄廠此次皖路亦用粤式圖卽逕寄粤六月交貨大約得及云祈查照宣碼印（來） 
[粤漢鐵路股東衝突]  
　　十一月二十七日廣東電云粤漢鐵路股東大起衝突以致辦理各事甚形棘手聞政府行將干預其事并切實考察該公司之辦法云譯字林報 
[京漢鐵路快車改期漢口]  
　　京漢鐵路快車向例由漢口開往北京每逢禮拜三夜開行一次近南叚監督鄭觀察奉路政大臣諭改章於禮拜六夜開行往京由京開至漢口則改禮拜三夜已於上月二十四日實行矣（乃） 
[籌定官款開辦銅礦南昌]  
　　江西贛州銅礦原議四省合籌開辦久未舉行李軍門等曾議合籌官欵三十萬另招商股十萬兩以爲開辦始基現經贛藩沈方伯商定籌認官欵四十萬兩已聘奥國礦師潘振鐸暫寓藩署日内將往贛州復勘礦地卽行開辦云（勿） 
[政務處致鄂督電（爲催匯奉天協欵事）]  
武昌張制台鑒頃准趙留守來電奉省善後事宜以賑撫爲第一著辦警察爲第二著招回商民爲第三著練兵爲第四著然在在需欵甚急此間商民一貧如洗尊處籌措請速接濟云云東三省爲根本重地兩宮時深厪念所有尊處允協之欵請刻日匯往俾得有所措手盼切盼切（烏） 
[粤省嚴禁拒約廣東]  
　　南海縣正堂虞爲簽飭事現奉督憲札開照得抵制美約一事飭縣卽便曾同嚴拿馬達臣按律懲辦並將坊市所貼告白一律銷燬嚴諭報館不准登報淆惑民聽如敢故犯一體懲究切切等因奉此除將馬達臣帶案並通諭各報館知照外爲此簽仰該役卽速前去查明坊市怕貼告白一律銷燬母延切速此簽（出） 
[電請鄂商參與意國賽會武昌]  
　　鄂督張宮保前日接奉外部電文略謂意國定於明年春夏之交在米利洛地方舉行賽會之與已柬邀我國贊襄希廣勸各紳商如有願帶貨物赴該國賽會者卽爲先期呈明註册以憑查核並知會駐該國欽使一律保護云云（乃） 
[滬道禀外部電（爲匯豐不匯賠款事）]  
賠欵扣息事計邀鑒及頃匯豐又來函索接扣上半年預付本年上年之息謂須付足方可全數匯英查互換照會辯論賠欵係兩國政府事銀行不過承接代匯並無阻駁之權本期之欵如該行延擱不匯應由伊擔承除駁復外乞照會英使飭收爲叩澂（臣） 
[電車公司越界設軌交涉三誌]  
　　聘白爾電車公司在北四川路等華界鋪設鐵軌由滬道照會西官飭阻各情已紀本報茲悉滬道瑞觀察近據工程局西區分辦處報告知該公司又在西門外婦孺醫院等處打椿並聞有直達徐家匯路之說昨已函詢法巨總領查復（似） 
[俄國警局拘獲叛黨]  
　　十一月廿八日倫敦電云華騒警局拘禁彼處地方之騒擾者百人又拘獲叛黨四十三人 
[德國殖民部大臣之政見]  
　　十一月廿八日倫敦電云德國殖民部大臣佈告商法會議所謂殖民政策乃一勞力問題之解釋其主意在與兆民以衣食與在商務中德國資本應如何措置而已又謂世界航利已盡爲英人所據而德人之補南美洲與中國者又爲日本人美國人所逼今德國惟有擴張殖民地以爲桑榆之在 
[日本艦隊游歷攺道]  
　　十一月廿八日東京電云日本艦隊曾擬至美國太平洋口岸游歷茲經日員考察已知舊金山情形毁敗故不能歡迎此等艦隊現日本艦隊定於禮拜二由橫濱起程繞火奴魯魯至布勒斯賓巴達斐亞新加坡等處游歷回國時將抵吳淞一轉其時當在西歷四月廿二號 
[日本艦隊遊歷續聞]  
　　十一月廿九日倫敦電云阿他哇太晤士報訪員函稱彼處日本領事得日本外務部大臣報告謂艦隊至美國太平洋口岸游歷一事因美國情形已經展期延遲云譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[民政部奏定巡警官弁議恤章程]  
緝盜拒捕隕命者外海内河緝盜遭風漂没或觸礁隕命者 
　以上警官恤銀四百兩巡官卹銀三百兩巡長卹銀二百兩巡警卹銀一百兩 
軍事偵探周歷行陣誤傷隕命者上官驟遇危險警官以下竭力救護受傷隕命者看守交拿人犯破鐐脫逃或罪犯越獄拒傷殞命者人民械　警官以下禁阻誤傷殞命者 
以上警官卹銀二百兩巡官卹銀一百五十兩巡長卹銀一百兩巡警卹銀五十兩 
救火隕命者收儲彈藥或檢查各種危害事件遇險隕命者車馬驚逸或擁擠之區警官以下攔護行人傷隕命者道路橋梁公廨廟宇坍圮警官以下攔護行人覆壓殞命者 
以上警官恤銀一百兩巡官恤銀七十五兩巡長恤銀五十兩巡警恤銀二十五两 
因疫傳染病故者嚴寒盛署警官以下差勤積勞病故者 
以上警官恤銀四十兩巡官恤銀三十兩巡長恤銀二十兩巡警恤銀十兩 
再各條内如雖未殞命而受傷已成殘癈者照恤銀減半給賞仍按月支給原領薪餉其雖受重傷未及成癈者應酌給養傷費用再照恤銀減半之半傷愈當差酌予拔升一級至傷愈後限外續經因病身故者酌加恤餉毋庸議恤（日） 
[軍機咨保章京北京]  
　　聞　機處大臣議擬滿章京將次用竣咨行各部院衙門保送司員務令堂官認眞考試如有滿漢文皆通者出具切實考語再行保送以資需用（閏） 
[奏明念經日期北京]  
　　内務府奏南苑永慕寺念經自十二月初五日起至二十一日止並咨明雍和宮喇嘛矣（閏） 
[柯大臣巡查各省土稅漢口]  
　　督辦土藥統捐柯逢時自復奉旨督辦以來曾嚴札各省專局迅速禀報冬季收稅情形刻聞柯大臣與局中司員會議决定來年二月令會辦程京卿駐局辦事已則赴各省巡查土稅情形以符前奏（人） 
[江西官事]  
　　江西提學使汪詒書于念四日由潯抵省○撫州府通判蔣啟昌署理期滿現以議叙同知李宗洛署理（本） 
[卾督獎勵統帶武昌]  
　　前次派赴湘省防勦之三十二標統帶白壽銘統率全標弁兵抵湘省後察度形勢當將防勦詳情迭次電禀到鄂鄂督張宮保以謂辦事頗洽機宜深爲喜悅卽面諭張統制傳電嘉獎以資鼓勵（八） 
[書記官因電文不合體例撤差武昌]  
　　卾督因開往萍鄉彈壓之步隊二十九標統帶官李襄鄰來電措詞旣未明晰體例亦復失當（謂電文中稱湘撫日岑春帥之過）因電飭將該標署之書記官王椿庭卽行撤差以爲疎忽者戒（八） 
[嚴查小輪夾帶軍火鎭江]  
　　鎭江關前奉督憲通飭稽查輪船搭客夾帶軍火頃又接匿名信函多封均言小輪有私帶軍火之事稅司因商准監督嗣後小輪泊岸所有客商行李貨物暫緩起卸以憑一一檢查如有通風送信因而獲到大宗軍火之類除照例給賞外并函由監督詳請獎叙（工） 
[江督批獎砲台圖說鎭江]  
　　江督前飭繪鎭江炮台全圖總台官温幹臣本精於測繪又兼通曉德文於德國砲學夙所究心茲除遵飭畫圖外并按照地叅考西法列說於全圖之後午帥閱之頗爲愜意特爲之褒詞批答云（工） 
[順天府設立法政學堂北京]  
　　順天府尹現擬在署内設立法政學堂一所業將章程核定大致分爲警察吏治法律三科考取順屬候補州縣以及佐雜人員入堂肄習外並附候選官員一班亦准報考其警察學敎習派候補縣丞劉元棻法律學敎習派候補府經歷孟性善充任惟吏治學敎習現尙未定云（受） 
[確查請撥學費杭州]  
　　海寗耆民曹絜臨等來省投禀學轅請提蔗捐以充學費當奉批示云蔗捐一項經前學務處批飭該州籌辦究竟此項捐欵應否專歸蘇許學堂撥作經費抑或許村學堂亦可分撥仰州妥議核覆（的） 
[鴻安公司租地已准蕪湖]  
　　蕪湖租界瑞記下江灘因鴻安與麥邊互相爭執至今未經丈量現麥邊改歸日商郵船會社承管關道馮觀察已禀請皖撫將麥邊前案作廢允照鴻安妥訂租地三百尺尅日丈量繳價給契免得兩面牽掣皖撫已准如所請矣（九） 
[禀請索賠撞壞貨船蕪湖]  
　　蕪湖江面日前有徐朝榮貨船被怡和洋行之昌和輪船撞破該船户當在關道署具禀索賠茲奉批示云輪船民船一右一左如果輪船忽然橫行過江以致該民船趨避不及被撞破壤錯在輪船自應照章索賠候札洋務局員傳集水手人等研訊當時被撞情形據實禀復察核一面先行據情照會英領事諭飭昌和輪船查明破損船貨認賠可也（九） 
[鐵路墊土工頭逃遁蕪湖]  
　　蕪廣鐵路第一段墊土工程已由湖北人陳炳炎承包　本月初二日開工詎陳忽于前日逃遁挑夫遂一律停工巡警總辦黃潤九觀察恐各工散漫滋事已通諭各區正副巡官一體嚴加查察矣（九） 
[英領請緝謀斃洋人兇犯廣州]  
　　昨巡警總局奉周督札開十一月初七日據廣州口英總領事來函以現准香港總督緝捕局文稱西歷十二月十四號晚半夜紅勘船澳大寫名贊羅拔臣忌力在紅勘船澳第二十二號房内被人謀斃現凶手未獲如有報信者能將凶手拿獲解案究辦審訊定案後卽賞花紅銀一千大元懇請出示曉諭等因現局員遵札已出示如有能將本案凶手報信獲解審實卽轉請查照所出花紅如數給賞矣（來） 
[僞造鐵路彩票被獲蕪湖]  
　　蕪湖吉祥寺橫街永康小錢店主王保仁因私做安徽鐵路副票三四彩紅票令某雜貨號學徒盧某在馬路各彩票局兌彩如春雷快發財得意春等票局均受其害上月二十四日晚各票局將王盧兩人一併拿獲由鐵路彩票總局送交巡警總局從嚴究辦（九） 
 
 

Page 10

 
 
[蘇撫派員會勘海塘吳淞]  
　　吳淞口寳山縣境土家灣海塘自去秋風潮冲坍後已由該縣王大令禀准省憲撥欵萬金以資修理無如工程浩大迄未竣工近大令又續請加撥欵項蘇撫陳筱帥因于上月念七日派委來淞會同王大令詳細查勘禀覆核辦（川） 
[輪船撞沈沙船續誌吳淞]  
　　美最時洋行塘沽輪船于上月念五日由滬開駛至吳淞砲台灣將進口之金順恊沙船撞沈一事已志前報茲悉該沙船當時雖倩某小輪拖至淺處後新關河泊司洋員以該船適在輪帆出入要道擬卽轟去該船主因又自雇小船拖移灘上現船主匡某等除就近禀知張華浜理船廳及寳山縣署外又赴上海道稅務司各衙署據情禀報請向該洋行索賠（流） 
[道批照錄]  
　　職員周晋鑪等禀批來牘閱悉查僧徒有願收寺產興學者一律禀明提學使立案曾奉學部咨行有案留雲寺僧密通等願將寺旁餘屋設立民學其開辦經費及常年支用各項均由寺僧獨任不募收捐見義勇爲洵堪嘉尙而得之於方外之人尤爲難得准卽備案可也秦錫田等禀批該紳等在浦東設立課勤院收管無業游民習藝約束與郭紳等禀設勤生院相輔而行洵係地方公益所擬章程亦甚周妥應俟開辦後由該紳等禀縣親詣考察轉詳立案至所請撥欵接濟一節近來外銷支絀屢奉飭提尙無以應挹注爲難當爲諸紳所共諒也此批（宜） 
[釐局批詞]  
　　淞滬釐局昨批紗業衆商禀詞云此案雖據貨捐局具詳到局本局因念捐項關係要餉復飭該局不厭精詳確切查明具復以憑核詳請示在案該商等自應靜候飭遵母得來局多瀆著卽知照（宜） 
[貲遣遭風難民]  
　　昨有福建難民陳咸柯陳銀如等十三人因在洋面遭風遇救解送道轅瑞觀察轉飭上海縣王大令飭送大東門外福建泉漳會館代爲遣送回籍（宜） 
[諭禁以僞亂眞]  
　　海門商會總理兼通崇太海鎭駐滬商會劉訓導爕鈞具禀滬道瑞觀察謂據太倉花商顧洪盛等二十餘家禀稱太倉棉花不亞於通州向以艸包裝花近被滬商到太購買艸包裝充太花以僞亂眞於商務大有關碍請在太倉請立公所整頓行規包上打以牌號以免混雜并請札廨一體示禁等因昨日公共公廨關太守奉到此項札文已卽日飭承遵照辦理矣（力） 
[函請諭禁滋擾]  
　　英美公共公廨昨接美白副領事來函謂包造靑年會房屋之王金生時有人向其滋擾有悮工程請爲諭禁讞員關太守已准如所請飭吏照辦矣力（） 
[火警彚志]  
　　昨日黎明時法馬路聚成館飯店因遺火積薪幾肇焚如幸八手衆多得卽撲滅僅燬去蘆柴數擔○德順里林姓家起火一案昨日捕房續將林惠卿拘獲一併解訊譯員朱君稱林惠卿在源安保火險四千兩十一月念五晚二點鐘火起探捕入内不見一人惟板壁各處俱洒有火油屋内另有火油兩桶檢查各物約値三四十元另有吊案皮箱七口係在文尉坊林妻住宅内提來林供並不放火亦無火油官得供命林還押餘人一併開釋○臨平里鉅康失愼一案昨傳店主董蘭生到案罰銀六百兩充公（深） 
[流氓白晝攫洋]  
　　昨有順昌火油棧夥向城内源大收得賑洋二百餘元被流氓混名飯桶桂生搶去追至淘沙塲始由巡士拘獲解至北局劉二尹提訊之下喝責籐條五百下卽備函解送上海縣署究辦（宜 
[美華書館被盜之駭聞]  
　　昨晨三時美租界北四川路界外美華書館被盜匪四十餘人明火執仗破門而人搜刦銀洋衣飾共値數百元由捕聞鎗回報捕頭飛飭中西探前往開放手鎗嚇禁聲張前往圍捕盜已不知所之矣（似 
[研訊盜案]  
　　包探陳云忠供連日义袋角等處報有盜案小的協同西包探於夜深時四出巡緝前晚在田内拿獲陳玉林胡寳山兩人帶回捕房抄其身畔彈子數粒及銅帽火繩等軍械係聽從在逃之楊結疤子劫過浦東陳姓及寳山縣境某姓等家昨解至公共公廨請究訊之陳供河南人與陳結疤子等同往搶刦者有沈光銀張姓楊姓等數人彈子由楊交小的收存楊已逃走求宥訊之胡寳山供河南人並不爲匪襄讞孫明府商之英巴副領事判押候補提人証再訊（力） 
[研訊誣控拆梢案]  
　　昨晨匯四捕房包探楊掌生將錢鼎成控應陸案内之朱海郎王毛毛解至公共公廨襄讞孫明府商諸英巴副領事判將朱王仍交捕房管押候屇期判斷美界老捕房包探朱桂生亦將此案牽涉奉提到案之徐聿修送案請示徐稱向在公廨充當書辦並未預聞外事且與顧伯千從未相識無端受誣請提顧質對時捕房已由西牢將顧伯千帶案孫明府向顧詰訊謂前次所供徐聿修是否此人顧供前次所見之源來股東徐雲仙年約四十餘面圓無鬚身材矮胖現在案下者身長有鬚並未謀面明府商之巴君謂旣經顧伯千當堂証明並非其人應卽將案註銷一面仍候補提人証核辦徐即開釋（力） 
[研詰縱火情形]  
　　廣東路六百三十二號恆元洋貨店起火後由捕頭飭探邊槐洲協同二十七號西探將號夥梁爕元及火油浸透之棉被昨日解至公共公廨孫明府訊之梁供店東寗波人范二姓現在不知何往小的係大豐洋貨店卲琴濤所荐因前三日宓身患寒熱臥干上層擱樓其縱火之棉被在二層擱樓當火起時小的睡熟係二房東之車夫將小的曳起倉皇逃出實不知縱火情事明府反覆詰問似非梁爕元縱火遂商之巴君判將梁交保出外著將店東范宓找尋交案候奪（力） 
[嚴懲拐犯]  
　　昨報紀美捕房送廨管押之單童氏程氏鄧彭氏等三口茲悉均係屢犯拐案昨日包探朱桂生將押干捕房之拐犯趙子昌單嘉興等二名解至公共公廨原告趙锡爵禀稱家住南通州上年有四歲女孩名羅英者爲趙單等誘拐來滬由單童氏李程氏價賣與鄧彭氏經鄧彭氏之夫帶往廣東轉賣得錢求向究辦質之趙單等均直認不諱明府隨判將趙子昌押西牢二年單嘉興管押一年單童氏押官媒六個月李程氏鄧彭氏押候俟彭氏之夫到案再奪（力） 
 
 

Page 11

 
 
[上海縣案]  
　　洋涇巡局函解被砍受傷盜犯顏裕到縣幫審洪明府先訊事主滕惠全供開漕坊上月廿七夜被匪十餘人撞門人内攫去洋三元小的潛至後門外鳴鑼鄉人聞而圍捕獲住一匪廿四保十八圖地保姜云堂供顏匪傷重難以錄供明府判滕等退去該匪發堂醫傷○由道發縣之盜匪十四人昨由洪明府提訊春各狡展明府喝令鞭背自五十至四百下不等據李謝一李世林吳海春陳仲卿王初山楊阿二周惠安奚宛章八匪供認聽從在逃之章阿三於上月廿七夜往浦東某漕坊搶得洋三元事主鳴鑼而逃翌早回滬被拿兪金亭陳洪張三范春甫劉天寳王阿四六匪不認往搶明府判仍分别禁押再究宜） 
[總工程局紀事]  
　　小晋陀禪院改爲南區已將劣僧永淸拘押在案茲由住持僧赴道上控受傷各節由道批札上海縣及佛敎公會紳董核議併著先向總工程局移提永淸到案驗明傷痕等因縣主王大令派差到局守提局董知照裁判官孫明府提永淸研訊詰以究竟有無傷痕永淸供畧受微傷官判錄供加蓋指模即交縣差帶回候訊○總工程局偵探在白玉樓拘獲王阿金即抛球和尙一名解局昨由孫明府提訊王供向在龍飛馬房爲馬夫上月廿六日由海參威回滬所有小毛戳　顧爛頭一案小的　亦在塲至此次西人被人謀斃一案小的並不干預官判移解上海縣訊辦○總工程局各偵探近因所報竊案不能尅日破獲昨由孫明府將各探記大過两次如能將以上竊案破獲以功抵過如違一律斥退○恆豐木行於廿四日午後有賑箱一只雇車運至十六鋪橋被人竊去内有契據廿九張借摺三十三扣大洋一百元金四開兩個小洋一百五十角銅元五十枚報由工程局飭探查係三寳等四人所竊在法界分贓當將王榮貴一名拘獲解訊供分得洋十元官判押提仝黨究辦○元豐藥行前失藥料報局後由探查獲比隣裕豐客棧内有天竺黃一包帶案傳棧主周子卿訊供兩造判退去候自向各夥盤詰（尺） 
[閘北巡局記事]  
　　閘北某團丁前夜查獲形跡可疑之王阿四拘解巡局局員沈二尹着交捕看管候查明訊辦○江北人陸某扭某甲至巡局禀稱被甲拐去七歲女孩向之追詰允仝往軍袋角船上領取迨至其處船已遠逃爲特扭求究追局員沈二尹着押候查追（力） 
[公共公廨早堂案]  
　　趙坤榮投公共公廨控著名地販百歧臻盜賣攻地朦請升科求提訊究等情讞員關太守簽差恊探楊掌生於昨將白解案孫襄讞判押候過堂訊奪○寗松泉將光和被楊庸齋控欠銀不還亦奉傳案明府判交保過堂訊奪○李炳生投上海縣控陸桂泉陸伸堂將蔡金林私刑吊打以致打死等情王大令以陸住居租界備文至廨移提昨由包探倪仁全宋張桂恊同八十四號西探將　陸拿解獲案明府判解縣歸案訊懲○金子綬爲人担保銀二千兩控奉傳案奉判過堂訊理○成衣匠許阿榮私將王銀法交做衣服押洋化用報捕解究明府判押七天取贖如違擬罪○去年九月間有謝炳耀者誘拐同居尹汝梅家婢女春喜　至天津寄養在搗母王蔣氏家至今年帶回上海經尹查明報捕解究明府判謝押西牢一年王押官媒三月婢交尹領回完案○瑞泰衣莊股東曹家峰乘股東盧愛春回甬之　私將衣服移寄友人處經盧控奉吊贓解究曹供實係經理之朱明章借嚴姓洋五十元由嚴取去府判一併帶候過堂訊斷（力） 
[法租界捕房事]  
　　徐金生控趙阿　王少卿等騙洋一案昨又集訊官判趙押一年令李星福代趙交洋三百元李不允又王少卿尙少交洋二百五十元著王子芝生交保限日即交○匪徒李阿榮在火塲與張和尙扒得銅元二百枚因分贓不匀張被李連戳四刀送醫救治李解案請訊官判俟傷者痊愈再核（深） 
[美租界捕房事]  
　　某印人乘醉至百老匯路沿途胡閙並毁周少甫雜貨店玻璃窗由捕拘人押候酒醒照償了事○劉仲和劉楊氏昨扭蘇運生至捕房聲稱被蘇拐匿男孩一口請究捕頭詢無証據斥不准理○沈生全報稱前晚行經狄思威路被流氓全阿慶等强借不遂搶去洋十餘元請究奉飭嗣後遇見准鳴捕拘辦○李嘉林報稱被流氓綽號拖雞豹拉去髪辫請究奉飭包探查辦○董阿福報稱被張榮生强借不遂軋入萬丈樓茶肆剝去綢衣請究奉飭包探沈阿岳將張拘人押辦（似）來函 
啟者補助華洋義賑會定於初六日晚間七點鍾邀集著名女校書借大馬路工部局議事廳演戲所有看資賞封悉數助江北賑捐并請本會會員會友屇時到塲照料茲特函請台端暫充接待員務希惠臨共襄義舉有軍衣者請穿軍服未備軍衣者敬請便章襟上綴堆絹花一朶以誌表識再是日在塲辦事人員亦俱須先購辦事票一張所有辦事票及菊花俱於初四日向和囒銀行分别購取特此預告務希撥冗賞光敬爲百萬災黎同深叩禱虞和德啟 
[義紳劉愼之由洙來電]  
　　呂欽差盛宮保曾少卿施子英諸大人鑒電悉籌欵知難灾重難剔灾口大小折實廿五萬因查户嚴剔數處閙事查户友皆回不肯出查何敢濫求派員來察靈甘罪前報發大五小三今就欵只能减作大四小二無濟事氓有死無生非忍心實無法增泣叩 
[義紳劉愼之由沭來第七號函]  
　　盛宮保少卿子英善長大人賜覧昨肅寸函内詳收到尊示並兩電以及收到電匯二萬等情諒先送報鈞覽刻晤沭邑尊米委員知前來急賑四千已早放訖平糶七千五百已買米待到兩欵均不能抵用官賑僅有三萬金作四萬二千餘千加義賑五萬四千共合九萬六千沭境周圍四百餘里計廿七鎭半内韓山高劉兩鎭極大有四萬餘户其餘以數千户約計共有四十餘萬人城廂内外尙不在内現淸江灾民陸續聞賑回來亦不在内查西鄉灾稍輕東南北之賑被灾最重至今尙有低區蓄水未乾者田野荒蕪盡成赤地前因疊奉憲諭已疊飭鄉友從嚴挑剔而賑友無從下手歸告合境統灾剔無可剔如何查法弟旣奉命而來安敢不始終其事因慰令赶緊往查祗以地廣人多至今尙有三四成未曾查畢爲日已多萬不能不將已查者先行開放訂日内出示或廿八遲至初一爲期一經開放若因無欵中止勢必閙事現即照五百三百而計卅萬人作大口十六萬小口十四萬亦須十二萬之外前者屢電請十萬乃專指義賑而言外加官賑庶可敷衍初不料官義賑并作十萬何能濟事曾向本地官紳商借救急無如偏僻之區至多三二竿尙可爲力數至鉅萬萬難措辦情急勢危特發急電請救務乞俯念當事之難待賑之急速賜接濟以奠民生而安鄙意按出示曉諭放後如有餘欵再行補放否則靜候接辦春賑錢止此數不得不作此權宜辦法今冬爲日無多或可勉延殘喘惟春賑萬不能稍遲此目前擬變通辦理之情形也至於鄉間之苦狀弟目覩情形實堪下涙灾民無衣無食鵠面鳩形老弱病　而死此不計共數哭聲遍野耳不忍聞草根樹皮雜以高　以爲食能食豆餅之家已爲上等十室九空大率如此試問如何嚴剔幸義賑之來衆情安謐忍飢而待不致蠢動無如區區之數何足濟事敢爲灾民請命速籌春賑方好 
後畧） 
[奉賢肇文學堂致張毆撰函]  
　　季直先生大人閣下啓者近以徐海告災飢民數百萬待賑孔亟熱忱善士呼籲奔走募捐之法幾於無微不至敝校　　　員學生議以年假酒席費移作義賑業以洋廿元納諸縣署囑與地方捐欵併　邑宰以方今學堂林立雖情形未必從同然化無益爲有益必有起而仿行者謂此舉亦　捐之一法囑將此欵改交海上俾登日報以供衆鑒某等因謀推廣之法今將此項改交貴總會擬請貴總會轉交收賑所並申明鄙見囑令徧登滬上各日報登高之呼　應較速不脛之走無遠弗届苟荷海内人士採取則各减一席肥甘之奉彚集亦足成巨欵於籌賑之法似不無小補且更有進者商業各行號歲底年初均有例宴滬上尤屠靡一席之費所耗不資商會總理曾少卿先生在貴總會有名擬請更將鄙意告知倘荷發起由總商會刊發傳單或登日報勸各商酌减酒席費移作灾賑是又益加推廣之一法也閣下仁慈在抱芻蕘之獻幸賜鑒納焉附上英洋廿元並呈敝校職員學生姓氏錄一本倘銀垂覽亦足見僉議之僉同也 
[  奉賢肇文學校全體職員學生上言]  
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
