# 1912 - 209 - 4914174

 

Page 1

 
 
評論 
[經濟同盟芻議（選）]  
　　余旣反對中美同盟而頗主張中美經濟同盟復以最近借欵之破裂乃獻中美銀行之一策欲使後日借欵由該銀行承受債票而發行於歐美之巿塲此事之有關國家財政主權與否當視内國銀行組織制度之完善匯兌作用之健全與否爲斷夫華俄道勝何爲而制東省之命脈日法銀行又何爲而致兩國之利用此非主權之問題而實内國銀行與國際銀行正負之問題也今日法銀行之組織其權限之如何規定不可知要之非專爲承受中國之債權限於滿韓之拓殖南洋美洲之商業經略蓋無疑也日法提携而膨長其金錢之勢力此非獨中國之害亦美人之所聞而惡也中美提携以組織一半官半私之國際銀行目前經理借欵使吾得以整理内政且興實業於滿蒙囘藏此固美人之所願聞而吾亦樂得行用以免經濟之壓迫者也此經濟同盟之第一步也其第二步則莫如合貲設立太平洋航業公司夫巴拿瑪運河明年此日即告成功東方商業成局必爲之一變紐約上海間己減少一千四百海里首受其影響者爲英屬印度新加坡法屬安南而香港次之首受其利益者爲日本而吾國之上海次之故吾國而欲發展商業於太平洋而以與列强爭覇權也此其時矣惟吾人經濟幼稚不免望洋向若之嗟况貿易競爭實隨國旗之傾向以爲勝負也界商業潮流奔騰拍岸貲力弱小者或爲潮流所旋轉而不能以自存若能兩國提携則物質上之交換即爲經濟上勢力發展之機此非獨美之有益於吾華而吾華之有益於美者亦甚大也曩年實業團來聘中華團員中有達賚者曾勸吾國人投貲加入於其所創之航業國人鈍滯拙劣不識趨時赴勢之機乃至報聘之團成行不果重負嘉賓之美意然及今施聯絡之策感情其猶可挽也此航業公司一成立吾知東大陸之文明乘潮而至即西大陸之産物亦應運而生兩國國民之心理以接觸而日趨於密國交隨而增進蓋國民外交之利益較之政府之舉動常受他人之牽掣者相支懸矣夫國際銀行合貲航業固爲經濟同盟之二大計畫而尤賴各機關以爲之鼓吹焉則海外新聞是矣光復以來新聞之事業如花之爛漫如草之怒生大致政黨之機關爲多一黨之中其機關之報舘增設至數十而未己然而報館之發達嘗與國民之進化程度爲比例且與國民生計上之購買力爲比例國民生計不進則報館之增徒侵他人之銷數而羣言淆亂使國民無所折衷固不如合其資力開一二西文大報於歐美歐美之國民神經最銳往往因一二西文論說於外交趨勢有無形旋轉之功今吾國西字機關僅有遠東通信之社常以論壇筆述寫其如焚如沸愛國之熱心禆益於祖國者爲功不細然而口衆吾寡未能造成一時之輿論吾華文之論說有時雖譯載彼方然烟海浩如不免遺精華而取糟粕若能犧牲一部之意見挈貲併力設大報於紐約倫敦揭日俄之狡謀詘德法之侵略鼓吹世界之人道喚起英美之同情則國交大局受其無形之賜者日多借欵必因而順手矣卽不然而經濟同盟之議美人必踴躍爭先報聘之團聯翻東渡吾所陳之二大計畫有或不成者吾未之信也我國民曷起而圖之乎我政府曷亦知所預備乎若夫攻守同盟竊謂當應事實之發生而投袂赴之非可預計也國力不能爲人輕重徒倚恃大邦而招他人之嫉忌拘束於條約之效力其爲害有甚於孤立者吾不取焉今民國之第一其舍經濟問題無他道耳 
要件 
[暫行國家稅地方稅辦法意見書]  
　　財政部稅務股提議 
　　國稅地方稅從無絶對區分之標準而各依其行政範圍之廣狹爲前提今前提尙未解决則國家與地方所需經費多寡即無從判斷而遽事劃分兩稅翼作法案此稍有財政常識者所必不贊同矣然或前提巳决兩稅誠得以劃分則必權衡學理揆度事實一舉向無系統無理由之各稅而有以厘正之且據以辨别性質孰宜於國家稅孰宜於地方稅而正式區分之以爲法案之準備至施行之其竊謂必在二三年後而於現時無當焉今時所急欲解决者國庫無涓滴之存决不容長藉外資維持國用民力有彫疲之痛又未便多行新稅自促本根故求事實之易行足以救目前危急仍不失爲永久計畫者有二法焉一永行兩稅法一暫行兩稅法永行兩稅法者以收益所得行爲消費爲系統而以吾國現有之稅名及其性質辨别其所屬其不適於系統者則去之其爲向所未行者則加入之如屬收益稅者現行惟田賦一種而純粹之營業房屋利息等稅則向所未行屬所得稅系之所得稅亦向所未行屬行爲稅者現行有契帖斗秤烙印等名目而印花稅不過爲施行之準備註册遺産紙幣發行等稅則尙無萌芽之可睹屬消費稅者在關稅内之輸入輸出稅以限於恊約無自由整頓之餘地其通過稅除常關爲入欵大宗須力求整理外如厘金統捐均非良好之稅法在關稅外之消費稅其性質有近於營業稅或其目的物不適於課稅者甚多而消費稅屬於直接者如使用物稅使用人稅等亦尙未見諸實行本部以稅制爲國家要政未敢輕率以將事故日事討論期於系統之間調和貧富酌劑盈虚去複稅廢惡稅而即以創新稅行良稅一俟國家與地方行政之範圍確定卽據以區别而爲永行稅法者也暫行兩稅法者以前淸最近稅項收入預算册爲根據凡向屬於國家及地方之稅項仍各依舊案不事更張第爲之竭力維持現狀而己如國家行政事項散在於各省者其經費卽由各該省之屬於國家歲入項下留支其直解中央政府者不過京餉部費恊欵洋欵賠欵等數者今一仍其舊於其解中央之部分觀之除關於洋欵賠欵絶無疑問外如京餉部費恊款等雖以行政機關組織之變動運政之改革多與原案不合然其所解欵項其必有絀無贏也無疑於其本省留支之部分觀之亦以現行官制軍政等均非從前之局面各省在前淸時所辦歲出預算可　全行破壞而其留支欵項其贏絀尙不可知顧地方不足尙有國家以補助爲後援國家不足終不能不責國民以負擔而况此少額之解欵現時並無一省遵行者中央政府純恃外資以爲挹注設再遲數月墊欵告罄政府無法以支持豈各省所宜坐視本股籌度再四計惟暫照前淸最近兩稅預算案辦理庶目前可見諸施行不特國家與地方之行政現狀可以維持並得保存財政現狀留簡易劃分之餘地不然或專指數種爲國稅其餘均暫作爲地方稅而此數種者類多含有地方政費在内則將以何者爲抵補如謂以他稅補給吾知枝節橫生糾葛迭起必致政務廢弛而後已其餘作爲地方稅之部分若明辨性質必多不應屬之地方者俟旣改充後再厘定爲國稅恐又成積重難返之勢或以關稅等全屬國稅更於其餘之圖稅内劃撥若干以歸地方然要無至當不易之標準而各省不平之爭論及滯碍之情形且將羣焉陳訴政府將何以應之要之中央需欵急如燃眉完全稅法今惟可籌備而不實施求實施之方法舉舊 
 
 
 

Page 2

 
 
案而稍事變動又多不易貫澈之處此本股所以有現擬當行兩稅之辦法也 
[專電]  
　　北京電國務院議定外交人員遇有對外慶賀弔唁等事採用西國服式己通電各省知照此次弔日本國喪卽用此制 
　　北京電財政交通兩部組織之津浦貨稅問題特别委員會議於月内逐一解决直魯蘇皖四省均已電覆即日派員到京協議 
　　北京電交通部接粤漢鐵路督辦譚人鳳電告該路開工辦法三端（一）路線縱貫三者同時進行（三）開工後遇有糾葛案件由三省都督民政長互相維持（三）工程人才先儘中國人 
　　北京電山西省議會電告參議院土默特雖爲蒙旗向隸歸化現另設議會與定制不合請即提議解散 
　　蘇州電都督府接外交部密電德使藉口蘇魯交界處海盜猖獗不能防剿頗有干涉意當轉電海軍部借辰宿列張四魚艦並電劉護軍及東海贛榆鹽城等縣預爲位置俟艦到卽協同原有水師嚴剿免生枝節 
　　蘇州電滬炮工等營軍士鑒於餉項竭蹶深明大義自願歸田然難保土匪不造謠滋事程都督特飭蘇水陸各軍嚴密防維以全滬軍各譽　　蘇州電聞劉學詢意圖盜賣招商局案程都督己准國務院電派員密查究辦以保航權 
　　蘇州電寗垣因浦口軍人刧餉影響紛起謠諑程都督巳乘特别快車到甯 
　　南京電寗垣因浦口兵變謠言蜂起軍務司己下戒嚴令飭各軍隊於街巿要隘持槍嚴查以防不測 
　　南京電寗垣産銷稅財政司己决計實行凡重征厘卡一律裁去 
　　杭州電蔣都督决定初九交卸初十赴都今日（六日）電催朱都督到任並加派參謀往迓 
　　杭州電敢死隧索犒五千不允揚言暴動武備同口會多數反對勢甚激烈 
[特約路透電]  
　　北京電國會代表選舉分區議案一讀時全院對於股員所擬畫一區域章程業己否認並决議准各省議員自行擬訂章程交院核奪 
　　北京電外交部因聞近有私立之團體向外國公司借用欵項並未禀准政府昨已照會各國駐京公使謂民國政府現守前淸政府成例凡外國借欵合同非經中央政府簽押則無效力云 
　　北京電顧問院是否將照法國制度組織尙未决定現擬以此代總統顧問處與國會同時成立凡遇政府有重要難决事務則顧問院應爲總統建策設謀以德採用該院由參議院及衆議院議員中每省各選一人組織而成凡討論之事特關於一省者則應舉議員二人代表該省請京所知表明該省之意見俾顧問院得以明悉該省實在情开所舉議員當由總統特派該院僅於總統下令召集之時始行集議其議决各案須經國會兩院認可始能發生効力　　北京電參議院今日會議時福建省議員林君出席宣布福州羣報舘因登載同盟會招引哥老會入黨爲警察封閉並拘禁其主筆該處人民頗爲震動若非即將該主筆釋放則恐旦夕將起風潮云云全院對於應行辦不未曾解决 
　　北京電參議院河南省議員質問兵士槍擊河南省議會議員政府應作何辦理即由議長出席答稱政府巳派員前往調查其兇犯巳經當道拘獲惟其動原由政府尙未得悉 
　　北京電甘肅都督電呈袁總統前淸甘督升允爲回民之領袖遷徒無定近由蘭州前往西寗己在該處購有房屋田地擬躬耕隴上以了天年 
　　北京電直隸財政使因與都督意見不合業己辭職現信都督不日亦將辭職 
　　北京電聞張審已辭謝鹽课總理之職 
　　北京電内蒙古近來騷亂不靖陸軍第四鎭大約將調往古北口鎭守 
　　東京電明治皇梓宫奉安大典已擇定九月十三日夜間在靑山校兵塲舉行次日夜間將殯葬京都桃山陵寢 
　　香港電香港大學定期本月十九日起開考報名投考者除醫學當開除之學生外尙有其他學生二十九人 
[譯電]  
　　北京電中國紅十字會定於秋季在京開會聯合中國各處性質相同之會成一總會 
　　北京電參議院已將國會選舉法二十二條三讀通過 
　　漢口電本日下午（初四日）接武昌消息兵士現方於通衢之中互相戰鬥民人紛紛遷逃武昌城業己閉惟悉穝督己佔勝勢本日下午武昌業己安靜城門己開都督衛隊業己增添並派童兵在街巡邏及出示安慰人民 
　　東京電初四日遼陽有監犯五十五人破監逃逸並與警察開槍互門兩方面各有死傷逃出各犯僅拘獲數人 
　　東京電閑院宫親王巳由京都查閱桃山陵寢公畢回京前皇殯葬之期大約將在八月十八日舉行 
　　芝加哥電美國四十七省均派代表參列進步黨大會該會定期初四日開議擬舉羅斯佛爲該黨候選總統代表之中有女子甚多女子參政權將爲會議中重要之一部分 
　　倫敦電各報批評俄法海軍協約其言論全同共相推測此約與地中海大局關係及是否規定將來有事俄國黑海艦隊亦出相助等事奥國各報討論俄法意三國或有在愛琴海設立海軍根據地之舉果爾則奥國亦當提出同式要求云泰晤士報巴黎訪事謂彼信英法海軍部交換意見之前必巳訂成條約云 
　　倫敦電陸軍部己派專員研究以最新式無線電報供陸軍需用事宜 
　　倫敦電法國首相兼外務部大臣帕橫卡爾己於初五日赴俄 
　　倫敦電德國愛肯福爾特拘獲之英人一名斯同一名勞塼脫均係塼士尙有三人一爲律師一爲機師一爲美術家現拘禁於基爾獄中其游船及攝影器均己抄沒入官 
　　君士坦丁電土耳其上議院採納政府解釋憲法議案謂目下之下議院僅係前議院繼續而成故其代表權業己告終云云現料土皇旦夕將下諭解散下議院 
　　君士坦丁電土耳其下議院不認政府及上政府繼即宣布延會並未限定時日故統一進步黨己與政府直接起有衝突該黨嘗組織下議院陸軍界助之者實繁有徒政府則挾持兵力而爲阿爾巴利亞之革命所窘云内閣總理雖經下議院咨告己通過彈劾政府議案而毅然不爲所動仍赴上議院及下議院宣讀解散國會上諭並命卽行選舉 
　　柏林電意大利其半官報載稱意國不望土耳其宣言放棄特里波里惟須各國承認意國有該地之主權及土國撤退該地戌軍則始滿意云土耳其及芒台里格洛邊界近有重大之戰事各國擬出調停布爾莂利亞及西維亞現仍竭力擴張軍備 
[公電]  
　　武昌黎副總統電各省都督鍳軍民分治鄂已實行近措置己有端緖遠懲聯邦酋長之政近鑒督撫專權之弊官制旣定軍政民下分職各殊雖時地異宜措施容有先後而大端不可改更夫光復之初戰在國内則戎事可以并治光復以後戰在國外若以文吏兼統軍民兩政身無戰術士卒豈聽指揮若以軍官兼統軍民兩政遇事出征地方誰爲主宰乃胡都督旣有商榷之條程蔣孫譚張李栢各都督亦陳討論之議原諸公國治这若衷無非爲保全治安維持現狀起見雖贊同之與抗議不厭求詳惟幸無可否之問題不過時期之討論元洪默察内外權衡重輕謹據管窺更申　議夫歴代弊政無過滿淸滿淸弊政無過咸同以後皆督撫民兵兼理民政鹽司爲其奴隷郡縣比於與台以至好恶任心法紀擾亂民國肇造豈可不鑒前車願或慮事權牽製運掉不靈不知中央如首領各省如肢體政權統一何慮分權各都督遠謀勝算不拘近切利害易明公私易判所願率行大法一德同心若夫伏莽未平軍務難别自可略有寬限次第改更期限旣滿即不得以他端藉口内政隆汘胥判諸此至於外界風雲變幻不測軍事運用妙在一心追維前淸之失旣由軍權之不淸歴觀列邦之强實賴軍政之統一夫以外患侵陵之急都督担負之重萬一有事邊陲張我師旅對外之策自急於對内治兵之責尤重於治民不有居者誰守社稷不有行者誰捍牧圉惟先事之預防乃有備而無患諸君將爲維持目前現狀時期有緩急而捍禦外侮則職權有專元洪組織進行心力交瘁非敢膠於故見實爲慮及將來區區之愚實爲先馬維諸君諒鑒矣元洪東 
　　江西李都督電急各省都督均鑒昨接桂林陸都督諫電贊成粤都督限制中央集權之論請各省贊同聯合電粤主稿力爭等語查粤都督前論採中央本對集權制於學理事實討論盡致先後得寗湘都督贊成烈鈞亦極表同意諸公深慮遠識必有嘉謨惟烈鈞擬上貢一言望諸公注意者即以集權分權爲一國政體根本問題以法理論當候將來正式國會成立求憲法上之解决以下治論當察本國内情期應時勢之必要似非膠執東西各國成例偏說囗省適用若中央不察事實貿然編訂省制舉地方現有制度割裂破壞竊慮各地情俗殊異難利推行與其彼時形格勢禁有損中央之威信何如先事忠告善道庶收補救於方來似此事爲地方計爲中央計均非聯合電告不可敝處己電請粤都督主稿尊處如表同情即請合電一省主搞聯銜電陳或各逢抒發高見明達諸公必有以商定國是也卽祈鑒察贛都督李烈鈞叩印 
　　開封省議會電各省議會鑒敝會警耗己詳沁電蒙各處復電慰問不勝感謝茲再將當日詳情電達左右二十七號上午八點四十分鐘時議廳東門外有剪髮着長衫二人求見議長守衛兩次禁阴即暗放手槍擊傷守衛闖入廳向議長擊射伏於議廳左近着髪辮者七八人助之子彈如雨議員從西門逃同時大門外未入十餘人邀擊於東西兩轅門者各數人搜擊十餘分鐘羣退出越東城墻而去議員受槍傷者八朱繩祖鄭敬修宋度第劉子榮潘迺宜張雲成式彬李藏修守衛一陳國俊廰夫一王承麟是日請張都督八句鐘蒞會因病未來事旣發都督飭藩司代慰問軍警各官長來保護現子彈約己取出漸可京痊特此續告河南省議會支 
　　濟南周都督電各省都督鑒茲遵大總統令特派都督府秘書長夏繼泉署提法使龔積柄巡警道丁江彫代表自齊前往北京用備大總統諮詢除給委任狀外謹電聞自齊冬 
　　福建各團體聯合會電上海報界俱進會鑒彭壽松以羣報平日反對其橫暴行爲藉揭載同盟會控哥老會事指爲有意　惑將主筆同盟會會員蘇郁文拘拿都督批交法庭審訊乃壽松於交庭時竟先重刑敲責現又血肉狼藉奄奄待斃蔑視人道蔑視兩總統禁止體刑命令文素性醇謹歴在南洋各埠報館主筆鼓吹革命勸助軍資忽受此橫災人心憤極請主持福建各團體聯合會 
　　霹靂總商會電報界公會鑒京滬各報載南洋七州府華僑公電有謗同盟會華僑聯合會罪狀七條該電全屬子虚敝埠斷難承認莠言惑聽是何居心希即登報以公涇渭霹靂華僑總商會總理胡子春楊壽楠上魚 
要聞一 
[工商總長正式通過矣]  
　　參議院初二日上午九點十五分開會議長吳景濓主席議員出席者八十一人海軍總長劉冠雄代表國務總理出席議長報告前日大總統交到工商總長劉揆一今日投票表决陸總理因事不能到院特請海軍總長代理請海軍總長說明劉君之歷史海軍總長劉冠雄登台說明略謂日前大總統交到六國務員除工商總長未通過外其餘五人均得多數同意現大總統竭力搜索人才特以劉君揆一當之查劉君在武漢起義時頗有功於民國且於工商學問富於研究而有經騐經幾番斟酌始提出於貴院其希望早日通過以完全成立政府云云報告畢遂由秘書散票議長宣告仍用無記名投票法於人名下書同意不同意計投票者八十一人投票畢由各委員長開票内有二票未書人名只書同意不同意者經多數認爲有效計不同意者三十六票同意者四十五票多數遂通過乃重行開議他案云 
[四總長第一次出席談]  
　　新任命五總長除財政總長周學熙尙擬辭職外其餘四總長於廿九日第一次出席國務院宣布其政見茲錄於下（一）范源濓敎育范總長謂前敎育總長蔡君元培對於整頓敎育之辦法首重社會敎育蓋共和國體貴在人人有普通之智識本總長當接續進行無他更動 
　　（二）朱啓鈐交通朱總長昨在國務院宣言謂中國鐵路宜整頓郵政宜收回航業電政當設法擴充云 
　　（三）陳振先農林陳總長言農林不振端由外人把持今日整頓之法有三）一）派員調查（二）設法設收回造就人才 
　　（四）許世英司法許總長言司法獨立首在得人惟中國此項人才現甚缺乏宜先造就人才以爲預備云 
[劃分中央地方地政之大綱]  
　　中央行政與地方行政本應劃分爲二前由財政部提議國家行政應由國家稅支出地方行政應由地方稅支出若不將國家與地方確爲規定則國家稅與地方稅亦無由分析現擬定中央地方行政大綱六條請提交國務會議核准後以便作爲内部之標準 
[外官制大爭論之開始]  
　　外官制問題含有種種困難事項自政府提出草案於參議院後各省紛紛來電反對其主張雖各不同要之繼内閣問題後此爲一大爭論於茲特其起點焉耳用特分記其種别如左 
　　反對軍民分治此等主張皆出自都督如湖南廣東江西皆是此派對於民政總監爲選舉與委任絶不過聞所反對者惟在軍民分治一端而以採取地方分權爲口實其理由則以中國現在情勢萬不能取中央集權主義故各省軍政不能直轄中央此派以江西都督李烈鈞反廣東都督胡漢民反對最力而湖南陜西各省等附和其說紛電來京力爭此事胡李二都督現正聯合各省一致反對惟江蘇來電斤斤以軍餉爲慮其性質頗與湘粤小異 
　　反對民政總監之簡任各省議會對於軍民分治無爭論獨於民政總監之任極力反對如直隸河南山東陜西近皆有電至總統府及參議院要求選舉民政總監至東三省則更派專員來京主張選舉尤力陜西於反對簡任外更反對總監名詞云 
　　主張地方分權之隱衷近來各省都督紛紛來電反對軍民分治省議會又力請選舉民政總監其措詞皆借口於地方分權内容複雜且極隱秘茲由本社各省訪員報告謂南北各都督雖同一對軍民分治而隱衷各有不同南方各都督其用意確有 
 
 
 

Page 3

 
 
把持兵柄防禦中央之意北方則惟恐官制施行即改伊等爲民政總監另簡都督接收軍隊有傷個人權利以故有此不謀而合之電報至各省議會則多不反對軍民分治而希望選舉民政總監其用意有不同耳 
　　政府撤回省官制案省官制案已由參議院交法制審查乃政府昨日忽又將此項官制並省制省議會選舉法一併向議院撤回修正未知何所用意大約由省來電影響所致耳 
　　參議院三黨之意見參議院三黨議員對於此次外官制問題亦分出兩派同盟會統一共和黨爲一派主張總監應由人民公舉共和黨主張尊重約法總監應由中央簡任刻聞兩派議員皆秣馬厲兵預備開戰矣 
[最近借欵問題]  
　　（一）大借欵之轉圜大借款問題自前財政總長熊希齡與六國資本家協議次裂後適値内閣問題疊起風潮此事遂暫擱置現在政府己經成立資本團日前致函財政部請明示墊款用途並支付墊欵証據以示轉圜之意此中原因甚多據本社調查此事全係資本團之自動原來六國資本團可分兩派（一）以主張經濟上之投資獲政治上之利益者英德法美四國是也（二因政治上之侵略始爲經濟上之投資者日俄兩國是也日俄兩國現在滿蒙一帶勢力驟進實行其主義不以投資問題爲輕重故對於借欵問題極爲冷淡大借欵問題决裂後日俄報紙均危言恫嚇極力主張借至於英德美法四國資本團在前淸時代經手鐵路借款在經濟上尙有利益在政治上未獲實權且純係美國資本居多英人己被侵食内部暗潮甚烈大有决裂之勢適値中國革命事起破壞之後必仰賴外資四國資本團遂一變方針爲收之桑榆之計對於借欵問題不願决裂乃其本心此次内閣問題發生國務院對於此事雖暫擱置四國資本家則暗中幹旋以期達到轉圜目的且以中國需欵孔急小宗借欵巳陸續開議若六國資本團堅持到底政策必歸答敗故力主退步云 
　　（二）小宗借欵之協議大宗借欵决裂雖有轉圜之機一時不能開議現國務院與美商己商借一千萬磅每年五釐付息以三十年爲償還期十年以前以礦稅作抵十年以後以京漢鐵路餘利作抵簽字後即可付款 
[海軍制度取法英美耶]  
　　海軍總長劉子英君以海軍制度之完善英美當首屈一指中國海軍宜取法該兩國之制度現已編出議案不日提交國務院議决後即派員赴英美調查一切以便仿效云 
[咄咄俄人之大野心]  
　　滿洲奉天趙都督昨有密電致政府報告滿洲近日情形謂俄人近在邊界增兵甚多海拉耳一帶又新到綠牌隊午餘滿洲里數亦增加其沿線佔用地方並不准華兵進駐且有蒙人從中附從禁止華人充當芟草等事並宣布如華人再有往者則援捕旱獺例鎗斃無論云 
　　新疆總統府昨接駐俄代表急電一道略謂近日俄政府對於新省異常注意該國外務陸軍兩部連日開秘密會議籌畫增兵新省之手續茲聞該政府擬調莫期科勁旅分兩路進兵一由喀什噶爾進取葉爾羌及和闐一由伊犂進取那拉特山務望迅飭楊都督妥爲防範以保國土大總統接閱後隨即致電迪化楊都督妥爲他範矣 
　　催斯提河科布多辦事長宫昨電大總統略謂俄人要求開鑿催斯提河業經迭次批駁乃該國近由西伯利亞帶來工人數百名强行開鑿雖經婉言禁阻柰該國一味强硬請即轉飭外部向該國嚴重交涉以保主權現大總统已飭外交部轉照俄公使矣 
[淸談（萍桴）]  
嗚呼國務員之爭甫終而外官制之爭又始甚矣際茲五族共和之世而爭端之未嘗一刻息也 
雖然吾不知其所爭者爲意氣乎爲權利乎抑亦以福國利以爲前提乎 
無己且觀最後之五分鐘 
傳記 
[日皇明治小史（七）]  
　　明治二十七年六月十日命公使大鳥圭介率八重山軍艦及陸戰隊入朝鮮京城又命陸軍少將大島義昌將一混成旅團赴朝鮮扼守仁川漢城之間七月二十五日吉野浪速秋津洲三艦遇淸軍送船高陞號於豐島冲開砲轟沉之是爲開戰之始二十九日兩軍戰於成歡八月一號帝始下詔宣戰 
按日本雄心勃勃以謀朝鮮由來巳久明治元年因國書稱呼互起齟齬西鄉隆盛等倡議伐韓木戶孝允等以内力未固竭力駁之西鄉隆盛等以志不得行解綬歸里八年日本復派艦測量朝鮮東南海韓民開砲轟之日政府興師問罪時朝鮮新舊二黨互相水火對外政策全無方針磋議多時卒依日本要求訂定條約是爲日韓通商條約之始十五年朝鮮大院君謀殲王妃閔氏諸人未成亂民乘機作亂波及日本使署並殺其中尉以下七人日政府下令海陸兩軍備兵出征繼以訂成滿意之條約遂免開釁十七年十一月朝鮮開化黨朴泳孝金玉均等襲擊王宫殺閔臺鎬以下六大臣日使藉詞保護率兵入宫國人大懼淸國通商委員袁世凱以日使擅專率兵圍宫嚴詞質問國人多從之日兵乃始退出無知之民復殺戮日民焚燒使舘以洩憤日政府派全權大臣與韓交涉旋於翌年訂成賠款懲兇條約此次日本仍忍而不發者蓋以海軍軍力不足與淸抗衡耳然是年復使伊藤赴淸訂定朝鮮撤兵條約兩國對韓自此遂處於同等之地位而日本謀韓方略乂進一步矣厥後復竭力擴張海軍整頓内政逮二十七年海軍嚬位與淸國頡頑且審知淸國内力空虚軍政腐敗是以一遇事機即先發難云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[蕪湖又受虚驚]  
　　蕪湖於八月初三晚八句鐘時長街各店舖一律關閉大門禁止行人往來頗有風聲鶴唳草木皆兵之勢各要隘均有軍隊持槍守衛師長孫品驂團長胡濟芳顧小軒李孟舟等均親率隊伍梭巡一夜不斷直至次晨始知因已取消之皖軍抬砲營顧營長呑餉逃匿以致軍士無餉不肯繳鎗恐激事變特命戒嚴以資預防現聞該團長已派弁追拿顧營長來蕪自行理結云 
[蕪關改革今昔觀]  
　　蕪湖常關滿淸時積弊甚深每年解部之欵僅十四五萬金左右餘欵悉歸中飽光復時地方公推李葆林君爲該關監督李君授任後以裕課寬商爲宗旨將所有積弊革除凈盡悉數化私爲公經此次整頓後每年約可增收三十餘萬旺年尙不止此數凡商船到關隨報隨完以實收數上票立刻放行不准稍有留難在關人員均確定辦公經費據某洋商云各省常關皆能如此整頓每年國家可增兩千萬足敷海軍之用李監督上月已將蕪關改革情形電呈大總統財政部及皖都督立案現因有多人垂涎前淸時蕪關之利益大肆運動手叚故李監督刻特將删訂之稅則改革之辦法刋刷成書以免全功盡棄使商民失望云 
[閩省又封一報]  
　　福建警務司總巡官於七月三十一日率警備隊數十名携帶武裝到羣報舘門首分列嚴守總巡官二人同十餘隊目譁然　至後進巡官入編輯室見該報記者蘇君聲言該司以欲究查該報十七八九等號載泉州同盟會宣布哥老會罪惡之要件請同到司蘇君卽雇輿齊往而大半之警備隊亦隨輿之前後左右奔擁而去餘卒仍環守舘門及編輯室少頃又有巡官來持封條一束勢甚威武將編輯室稿件捲束貼封携去并標封編輯室各窓戶關鎖淸楚又派巡士數名輪流看守據云係彭總監行文到司着其標封也噫三民報舘封後僅有一羣報爲輿論之機關今亦被封何閩省報界之多不幸也 
[甘肅近事紀]  
　　亂黨被捕甘肅連月以來因軍界與省議會屢起衢突時有亂黨散布謠言乘機起事日前甘督趙惟熙及省議會電致政府云甘自承認共和後一意力圖進行袛以經濟困難未遑展布乃有好亂之徒陜人王法等希圖破壞蘭垣推禍甘人以復去歲東征之仇勾煽由鄂回甘之武備學生樊政等密謀起事被警道賴恩培偵悉又據蘭紳報告遂於十七（七月）夜將該匪等二十一人一併拘獲　起出作彈二十顆炸藥槍枝子彈多件云 
　　電請征戰日前甘肅電致政府云達賴回廢番衆響竊以獨立爲名某國又從而利用之藏失則川滇藩離盡去　甘新亦承其弊宜遣威望棄孚之使剴切開導一面與某國交涉請撤兵以守中立乃今見蜀督通電刻己進兵則和平解决之問題無容研究矣然以目下蜀兵進行而論窒碍難行者約有數端道險且長彼易設備俄難深入一也鳥坦不便運輸延遲二也藏地寒冷川兵性不耐寒軍事遷延恐難持久三也愚意以爲由甘肅進抵拉萨路途平坦無崇山大河之阻隔其利一自備駱駝以通餉運沿途水草豐美轉輸不至有缺其利二甘軍性耐勞苦能於水天雪地坐臥迎敵三五日不歸棚恰然無事馬兵於哈喇烏　作根據地得建領之勢以窺拉薩其利三進可以戰退可以守則約同蜀軍以握其咽甘軍以擊其背可收夾攻之効其利四番族備蜀軍不虞甘軍猝下無險可守則敵之心腹盡潰其利五甘省正在裁兵之際散梟桀於田家終成隱患以之西征則六郡之良家共奮跡功名而内地亦可寧靖其利六靑海旣設屯墾使將來各軍士凱撤時移之屯墾免流爲梟桀其利七綜此七利較之純用蜀軍似有勝算請以蜀爲正兵甘爲奇兵愼亦出師中甸以增聲應三面夾攻想絶無知識之達賴懶惰性成之藏番不難俯首來歸也查甘軍人才不乏袛派步砲兵各十營約共七千五百己足調用但目前軍餉支絀非先籌軍餉二百萬軍械如前軍類之數似難進行一得之見幸爲埀鑒 
[溫宿起事眞相補記]  
　　據伊犂新報云阿元蘇（卽温宿府）起事巳三閱月矣袛以道里迢遙交通斷絶言人人殊而阿所派通伊請命之員又被蒙人扣留以致起事實情迄今殊難悉其底蘊茲該處所派之請命員陶伯秋楊定國二君己經都督行文飭蒙人釋放昨日到惠至軍政府謁見都督後遇本館（新報自謂）新聞記者縱談兩小時之久於阿事言之其悉照錄如下 
　　蒙人之誤會去冬伊犂民軍起義槍斃將軍志銳六蘇木蒙古一時驚慌異常誤會民軍挾有種族意見將大有不利於彼族人遂兼程赴阿乞彭道玉彰發放軍械本欲藉以自衛詭言願爲前騙以破伊犂而效忠於迪化彭道當時未允所請並飭該蒙速歸無留此風一起袁大化遂有疑彭道之心矣 
　　陳道之赴南陳道正源號介堂江蘇人原奉命赴和于查辦金礦行抵阿境適新伊衅肇袁大化予陳以營務處銜調查南疆軍遂陳遂駐阿不去適聞彭道不允蒙古之請外間均疑彭表同情於伊犂袁大化遂調彭道速回迪化府本任飭陳暫署阿克蘇道缺（陰曆正月十六日接任）並准其便宜行事此彭陳交惡之所由來也 
　　王守之輕躁時温宿府王守乃發少年喜事未經閱歷平日自恃才學已大有瞧人不起的意思前彭道不允蒙人進攻伊犂心實非其所爲今陳道又得袁大化之信任故王守極力迎合其意狼狽爲奸欲藉遂其願是以二人之交情日益親密 
　　黨派之由分阿克蘇鎭軍查春華號商亭安徽人本係軍功出身目不識丁王守素甚輕之及與陳道交厚愈益肆焉而陳道亦自恃袁撫之腹心時値中原多事於一切籌餉壓民之事獨斷獨行槪不使查鎭與聞故查與彭因同病相聯之誼遂日接近於是陳王爲一黨彭查爲一黨兩黨分途謠言遂由此起矣 
　　調兵之轇轕斯時人心浮動謠言四起不謂兩黨相攻便說某軍洗城其實四人心雖互忌外仍未失和氣陳道接事後於陰曆二月十八日設宴恭請彭道並邀查鎭王守作陪席間陳道執函謂查鎭曰貴標劉遊擊（時駐軍札木台）以軍餉竭蹶向我借銀四百兩我欲撥以公欵兄如允卽以此函令其來城具領查不識字當時唯唯應之距意此函非袛付銀乃並調劉軍入城也劉接函大疑卽日單騎赴鎭署謁查究竟有無調軍之事查勃然大怒卽往道署質問陳道答以王守懼謠言日甚調軍入城鎭壓並無他意前日筵間亦爲足下爲之　云前日所說袛是借銀並未　起調兵王守道　欺負人我是不答應的言果憤憤而去王守道信其不自安轉求彭道向查說項並請代憑調兵入城於是查　又以彭道情而難却當時應允　　劉某勿撤基調而兩黨之意見從此幾不相能矣 
　　城南之宴會二月中旬陳王以彭道不日晋省設宴於城兩　白雲觀以祖　之並邀查鎭作陪外聞謠傳陳王是日設計以殺查彭遂致兩黨互相戒備及至宴場查鎭宣言曰外邊謠言原不足信今日說湘江大會雖係假的然不可不認眞我們所坐的車馬所帶的跟隨都呌回去不准劉着一人下午便步回城方免無事云云此日雖日無事然仇恨愈深矣 
　　黨人之主動時該處有李某湖南人稍儲新操人皆名之曰洋敎習其實並未嘗學問　尙知革命二字之名義而己李某見兩黨不和機有可乘遂暗紏志欲倡革命軍於南疆焉 
　　譚哨官告發自李某運動以意謠言愈甚適有同營之漢奸譚哨官綽號譚麻布知其謀至道署告密陳道欲置李某於重與查鎭不肯謂今革新時代不宜濫殺黨人遂定以驅逐出境之罪 
　　黨人之機關部李某自經查鎭庇護後逐以鎭標礮隊爲機關部紏集己有七八十人之多日夜集議於該處查鎭視若無覩　　道府之出示至二月二十三四兩日謠言更甚均謂革軍不日起事陳道遂出淸查戶口驅逐游民之示翌日王守亦照例出示實行自兩示出後該黨知事實難再緩 
　　道署之暗襲二十六日夜三更後該黨數十人由電報局至道署馬號由馬號至二堂陳道無家獨宿於簽押房該黨破門而入時陳道尙未着衣而頭已被斫去矣 
　　府署之攻撲該黨由道署出時向司　之纒頭云謹守鎖鑰倘有損失唯汝是問語畢呼嘯至府署越墻而入王守亦無家在簽押房内稍有准備令跟丁一人執刀伺於門旁被黨人施放一槍彈從眼際穿出登時倒斃而王守則亂刀交加從後割其頭而出惟署中秋毫無犯 
　　集合於鎭署該黨提道府之頭集合於鎭署要求查鎭承認出示維持時天己明查鎭謂我不識字須請彭大人商議方妥衆允其說 
　　彭道之維持彭道至鎭署黨人要求之事一招兵二截餉（喀什解省之信餉）三組織會四釋放罪人前三欵俱經彭道答應惟於第四欵未允 
　事後之情况該黨雖知彭道積習己深實不可靠第處此時間只得虚與委蛇故起事三數日後卽日陶伯秋楊定國二君來伊請伊犂軍政府指示方略以爲改革地步就意被蒙人截留遲至於今云 
[新浙督接任有期]  
　　朱瑞君自任命爲浙江都督後再三電辭均經中央慰留故朱君特於八月朔赴滬籌款並因財政司胡銘槃君辭職浙省經濟更形恐慌非專門理財家勢難補救故仍擬敦聘現任蘇督秘書長應君德閎來浙襄理以資臂助司令部昨得軍長電諭滬事措置稍妥即日回轅並有預定初八日接任都督之說云 
[浙都督府戒嚴記]  
　　光復省城敢死隊三隊當時奉湯都督特許酌給犒賞洋二萬嗣因浙軍出師該隊首先從征天保城等役頗資臂助洎南京克復該隊缺餉由隊長董夢蛟督率囘杭查詢此項犒賞業經張伯歧領去萬元尙有萬元應給二三兩隊（第二隊係王金發隊長第三隊即董夢蛟）查被王某冐名領去致該軍鼓噪毆傷軍需蔣都督壓以兵力勒令解散惟此項犒賞仍允酌量補給詎數月以來支再延宕渺無結果前派兪鼎君代表催詢復被藥督申斥致羣情異常憤激現聞將交交卸特於初二晚挾帶炸彈入府滋閙致軍政府漏夜戒嚴各情形已記昨報茲聞該隊代表除隊長董夢蛟外共計十九人星期六探聞王某現寓共和黨支部（民國公會舊址）旁晚時由蔡姓領隊携帶鋼斧兩柄及手槍等械擁入該會荷戈遍索該會幹事孫耦耕相率驚逃幸未肇事初四日下午復至軍政府聲勢汹汹衞兵無敢攔阻羣坐花廳立索現款五千金（按王季高君補領五千元）蔣都督窘甚密飭總稽查劉君劼甫出面調停磋商數小時允照芳克天保城獎例每名各給五十元衆不允謂五千元缺一不能否則當以生命相摶吾儕攻寧不死於衝敵而死於此地等一死耳惟劉君與吾儕有一面交姑再展限三天切實答復言己仍悻悻退出此事恐不破慳囊終難解釋云 
[江西内政紀要]  
　　内務司焚燬土膏江西内務司佈告云照得膏土專賣原爲限期禁絶起見凡屬私運私賣均應一體嚴懲以儆冥頑近日查獲煙槍十餘枝烟膏一百餘兩烟土五百餘兩理應全數燒燬以示禁烟决心茲擇七月三十一號下千五句鐘在本司衙門外將所有拿獲之煙槍膏土一律焚燬以昭大信 
　　交通司淸算交代江西交通司現以南潯鐵路關係全省交通要政非從速建設不足以利交通惟查該公司歷年賬目尙未交代淸晰繼其任者舞術進行於路政前途殊多窒礙茲特令知該公司迅速電促前總恊理前來淸算交代以便早日進行並令董事謝佩賢陳永　袁蔚章等刻日前往公司監盤云 
[津門近事彙聞]  
　　蘇道己被拘禁天津前任勸業道蘇口仁經順直臨時省議會公推議員查其交代不淸各欵并着其交出流水賬乃該道避居租界迄未交出前日省議會議長胡王邊三君得悉蘇避居租界之信會同勸業道董柳莊往都督府謁張都督請設法將蘇道拘禁正談論間蘇道亦來都督府求爲保護乃竟狹處相逢爲各議長等撞遇遂面請張都督將蘇交勸業道看管一面請都督將蘇之在津産業查封再行電其原籍地方官抄沒家産以備抵擋昨日勸業公所巳將該道交警務公所矣聞蘇經手侵移欵項爲數在十數萬元之多云　　奥兵戳斃華人七月三十一日上午塘沽二局巡警徐某身着便服同街買特行經某書信館前見有奥兵二名同與該局巡警大起衝突徐在道旁見其同人受屈遂持匾担毆打奥兵該奥兵拔出槍刺向徐腰間剌去登時腸肺溢出血濺滿地立卽斃命該奥兵二人畏罪逃遁旋被法兵多名持槍赴到將兇犯一人拿獲於八月初一日解送奥署訊辦云 
　　窰灣又槍洋油江北窰海地方向多刧盜前月美孚洋行用船載洋油一千四百餘箱經過該地突被盜刦懸案至今尙未緝獲歷經交涉殊多枝節詎意近日該洋行又用船五只載美孚牌洋油五千箱復經該地被盜扣留兩人勒贖三千元當由交涉局知信禀請程都督轉電江北護軍使劉之潔就近迅撥軍隊前往緝拿歸案懲辦以儆盜風而安行旅大約此類盜匪不久定可緝獲矣　　電請獎勵洋員探聞程雪樓都督以民國光復時滬寗鐵路洋總管樸愛德君慨允由該鐵路運兵載糧以故光復金陵極形迅速因電請袁大總統酌予獎勵茲錄其電文云（上略）滬寗鐵路洋總管樸愛德君上年於運兵運糧協力相助可否請飭部查照京奉成案酌予獎勵或令交能部獎以相當名位勳章以彰功續（下略）聞尙未得袁大總統覆電大約必能允准錄功行賞爲國常經程公此舉於民國甚有光譽云 
　　籌辦工業學校南京三牌樓江南高等實業學堂前經省議會議决農工分辦另設不蘇省立第一工業學校業經程都督季任留學日本東京高等工業學校電機科卒業生童君　亨籌辦在案聞童君奉委後卽往江寗考察情形詳細規劃開呈辦法七條并預算開辦費經常費核實呈復嗣奉程都督指令略謂該員規劃精細預算經費撙節開列具見實心辦事殊堪嘉許工業爲切要之圖此項學校本應即日開辦以便及早培成人材惟庫款支絀萬分經費難以照撥宜儘本年内爲從容籌備之期於明年正月開學云云并聞金財政次長致敎育科書略稱所有工業學校欵項經童君核减至再實堪欽佩本擬卽允照行無如省庫奇絀一時實難籌措可否仍請尊處與童君熟商該校今年爲籌　之期一俟明正卽行開學到時無論財力如何决不延誤云云果爾則轉瞬四個餘月該校卽可成立不禁拭目俟之 
[程都督注重衛生]  
　　金陸自經兵燹後僉謂夏秋之間必多疫病故程雪老對於公共衛生事宜非常注意屢飭巡警局長羅良鐸傳諭各該區巡官巡弁督飭巡警對於民居街道有不顧公德堆積污穢致礙衛生者嚴予干涉務使糞除潔凈故日來天氣雖極炎熱而城厢内外疫癘無聞人口異常太平云 
　　軍隊人多屋密最易傳染疫癘故每星期六下午召集駐城各上級軍官來府會議時雪老屢以注意衛生爲言各該上級軍官如第三師長陳懋修第七師長洪承點第八師長陳之驥第二十旅長田應詔亦皆同體此意諄諄申戒各部下衛注意生故軍士疾病亦較去年夏秋時减省云 
　　都督府自民財兩司遷入後人益擁擠通計一府中員弁夫役不下五六百人事雜人多尤不可不注意衛生日前程都督飭承政處擬定府内淸潔要則督率該處額外委員輪流値日專司衛生事宜其於飲水一層尤爲注意每日由小火輪往下關運取江水入府再加澄水法以澄淸之凡池水井水一律禁用衛生如此宜足法矣 
[浦口兵變之外報]  
　　中法新彙報云八月一號浦口第一軍第二營搶餉後眞正叛兵均已遁去其餘叛兵刦餉時適被憲兵查見當塲槍斃十餘人擒獲十五人解送第一師令部立卽槍斃查此次兵變被搶之店頗多而以裕豐（譯音）錢莊及鐵舗等被害爲尤甚共計搶有六百餘元及二號上午八時栢軍統蒞浦後暗派兵隊鎭壓捕獲叛兵二十餘名餘均聞風逃往六合一帶現又派兵前往搜捕矣惟該處雖遭兵變人民仍安靜如常巿面亦照常交易即在夜間亦無警驚慌現象云 
[退伍目兵善後辦法]  
　　駐蘇松軍陳惟儉焦忠祖電蘇都督云南京程都督鑒裁撤軍隊爲今要圖惟對於退伍目兵急宜撥軍界國民捐設立工藝廠俾窮無所歸者得習藝自立銷患無形至裁撤軍官中如有操練尙佳者宜會商敎育司派充各學校體操敎習另外再設師範學校擇學理優長者入之儲爲普通敎習之用於將來軍國民敎育定多裨益謹陳管見統希鈞裁六 
[湖北軍事種]  
　　黎副總統以鄂省自起義以來各將校克奏膚功故不數月而淸帝退位改建共和茲當南北合併五族一家我軍人尤維持秩序實堪嘉尙昨特電商袁大總統懇將鄂軍各鎭協以次將校補授實官以專責成旋奉復電己飭陸軍部迅速辦理淸開名單咨送候委等因除統制統領親自加考外各鎭協團曁軍務司軍學處軍事參謀處迅將所屬將校詳加考核造具履歷由該管長官切實加考呈送到府以憑咨送大總統分别補授實官以勵將士而固軍心 
　　湖北軍隊八鎭一協之外尙有敎導團義勇團將校團種種編制現將校團等己改爲講武軍官等項學校敎導團亦須練習學科以爲將來拔充敎練官之選其性質與學校無異惟義勇團程度甚低不能造就現黎公擬將鄂軍八鎭併成爲四足鎭所有獨立各團槪須取消爰議定將該團併入第五鎭作爲正副目嗣後無論何軍均不准用團會名目以免難於安插再前因戰時曾將各鎭編成一四兩軍該軍統直隷都督府不受軍務司節制現第二軍軍統（卽右軍）杜錫鈞充二鎭統 
 
 
 

Page 7

 
 
　　制并未正式消去軍統而左軍（即第一軍）軍統劉仲文部下雖無多兵猶據襄陽肆意橫行日昨特發命令將軍統名目一律取消原營各鎭均飭脫離統率以專責任 
　　湖北軍法局原隷屬於軍務司每遇審判要案或都督發審案件皆須由軍務司核轉頗稽時日近黎公己飭將該局改爲軍法處劃出獨立直隷於都督府與軍學參謀二處併立業於日昨實行聞該處處長程君漢卿以各鎭執法官關係重要從前皆由統制恊統荐任多有不知法律爲何物者爰呈奉都督批准以後各鎭恊執法官須由該處委派不能由各統制等自行任用并定以恊執法爲初審鎭執法爲復審該處爲終審以昭愼重　　前淸湖北督練公所在漢口逸信洋行訂購有大批槍械因民軍起義此項槍械有碍中立未曾交付現經軍務司參議劉家佺淸查在案得悉此情特禀知都督府請未黎公以此項槍械旣經訂購在前自應查照合同補足尾價收回以淸欵目而重軍需業己飭人事局軍械科會同辦理 
[粤東豁除薯芋稅]  
　　廣東胡都督咨覆省會文云前准貴會咨會代議士周孔博提議减免雜釐及維持商船一案經多數代議士贊同表决請煩查照辦理等由當將該議案發交財政司查照辦理茲據該司呈稱查前淸宜統三年二月間諮議局提議嚴禁厘厰留難勒索一案呈由增前督發交前藩司查議當經飭據東江各厘厰查以薯芋爲東江出産大宗雖厘則所未載商人大幫販運以供 
　　制粉餔之需似與米榖不同白沙菉蘭等廠抽収此項厘金按照厘則未載値百抽二每年約有四五午兩均經列入比較宣統元年六月間據商船公會總理余守乾耀等以此項百金有關民食禀請免抽經前厘務局飭查收甚鉅應仍照舊抽收碍難豁免分别札覆飭遵又生果等物向係按則抽收查無任意勒抽毫無限制之事碍難准予豁免有案竊維民國成立政治改良苟爲民生增進幸福無不樂予贊成惟裕餉與恤商必須兼籌並顧固不必預存成見致碍善政之推行亦不能不兼顧統籌爲保持目下餉源之計生果蔬菜等物各關廠向照定章估本抽厘年中收入所藉以接濟餉需者爲數不少今若將東江番薯茨菇一切蔬菜水果槪行免厘誠慮别處商民援爲口實紛紛請免於厘金大局不無案碍查長江一帶米榖亦一併抽厘廣東向無抽及米榖原爲維持民食起見薯芋兩種可以補助米糧之不足與茨茹生果各物容有不同白菉兩廠遞年所收厘金雖有四五千兩然爲維持民食起見自應權衡緩急不必靳此區區擬請酌予豁除以紓民困此外一切水果蔬菜等類仍應照舊抽收以免各處紛紛援引牽動大局並由司嚴飭各廠員司隨時查驗放行母稍留難需索以恤商艱而袪積弊等情據此當　該司所議於裕餉恤商頗能兼顧應卽如呈辦理除批飭該司遵照外合此咨覆貴會　　查照此咨 
[靑浦自由黨照章選舉]  
　　八月四日（卽六月二十二日）靑浦自由黨假本城明倫堂開全體大會到者二百餘人由理事長項寰君報告略謂前接到本黨各部代表籍備會議决案内開選舉副主裁由各部自行定期開會每部選出一人於八月十五日前開具履歴報告本部轉交總機開部彙造淸册定九月一日在上海開會複選報告曅旋卽當衆投票理事長項君得多數當選項君歴辦地方公益除舊政不計外曾充　　會會長選舉　查事務所所長育德女學堂經理於新政上極有經驗以故各黨員皆推重之 
本埠新聞 
[要求招商局宣布議案文牘]  
　　五族少年保國會會周壽田於八月六日午前十時致招商局董事會主席伍廷芳函云近日巿傳輪船招商局董事會中人己多數受人運動陽爲組織陰實出賣串出劉某僞稱華商代表允出價銀八百萬兩將全局售與外國人愚騙全體股東盜賣維一航業並盛傳自下星期三常會後停止會議以後一切要事均用秘密會議等語報評屢屢函電紛紛於是敝會會員之與股份有關者咸來壽田處問探僉謂招商局爲中國維一航業締造匪易今己三十年内江外海展揚國旗惟局船是賴倘果被奸商朦蔽出售與外國人航權喪失國基影響本會旣命名保國此等問題關乎生命財産航利國權會長必知其詳云云壽田以此事重大複雜旣尙未獲誦貴董事曾議案宣告又係局外之人内容如何無由明悉實不敢貿然以對致妨大局先生爲國犧牲遐邇敬佩茲任招商局董事會主席一髮千鈞之繫非賴先生其誰故敢不揣冒昧凟台端務祈於信到之時起四十八小時内將議案要牘擇要宣布俾壽田有所依據以答復敝會各會員之問詢而釋羣疑不勝盼切待命之至 
[私售招商局之公憤]  
　　滬上同盟會社會黨自由黨等各團體以粤人劉學詢串同盛杏孫等暗將招商局船産賣與某國人斷送中國航路主權定於今日假座四馬路丹桂第一臺開救急大會討論對付方針以圖補救捕房代理總巡麥君深恐人衆擁擠昨特傳諭老閘捕房捕頭届時多派探捕至會塲内外妥爲照料 
[招商局董事會之聲辯]  
　　伍廷芳等覆政府電北京大總統國務院交通部鈞鑒冬江兩電謹悉商局自上年武漢事起長江停班局輪被扣江海裝兵民軍借款虧折過鉅欠華洋商人欵項己達三百萬外漢口損失善後尙無所出本年無漕可運加以欠款利息恐更甚於上年董事受股東付託慮大局岌岌不支方開會請股東公意非董事擅專開會後公議組織辦法新商連擔承還債及備還股本約須出現銀一千餘萬兩此一千餘萬兩首在不收洋股以保華權一不准攙入洋股二不准代外人出面三不准將華人換用洋人四如日後仍然虧折袛許轉與華商不准藉口轉與洋人五須將股東姓名向商部註册六股票須載明票入洋人之手卽作廢紙七所有本局之緊要碼頭棧房與各口之躉船碼頭棧房凡關礙本局航路者永遠不得轉買與外人并批明契據内均須列入合同由律師簽字並須專條載明如違七項條款無論付過若干定銀股款悉數充公公司仍歸舊商執掌新商仍須治罪其嚴如此與大總統貴院貴部保守國權宗旨相合次在抱定股東不出另組織範圍並非出賣辦法一舊商不願退股者照舊仍爲股東須與待新商權利一律不得歧異二總分各局名目如故辦事如故用人則各安其職仍自照常辦事並不渙散來議者不止劉代表一人主持者亦不止三四董事因按照先後次序商議調查迄未定局外間及局中辦事人誤會先議者事在必成後來者不免觖望其實董事循次詢商毫無成見袛求合格究竟有無合格及合格爲何人亦尙禾定總之此事若成可以澈查如實有洋股儘可照章懲罰董事不肯徇私受騙蒙此惡名近來風氣謠言孔多一則誤聽傳言一則有心破壤流言飛語發電陳詞但求快意不問實情長此不己誠如程都督所言一事不能辦一人不能用正派者束手任事者灰心民國前途豈堪設想俟有人合格訂議合同後自當錄案呈明聽候澈查有則甘咎無辭無則誣毁董事名譽者如何懲究當有鈞裁公斷也招商局董敬張仲炤李經滇陳可揚叩歌 
　　陳可揚報告各股東書股東諸公鑒啓者組織新公司曾經多數股東贊成並非董事等擅專奈何股東有未明箇中理由者紛紛函電反對其實誤聽破壞者之言其破壞者莫非欲保全一巳之私利股東不察適墜其術中况本局連年虧折爲數頗巨卽如今年而論半年間連官利巳虧四十餘萬兩至年終非百萬外不可新公司若不能成股價勢必跌至百兩以内不信請查目下虧折之欵何一非將産業抵押雖然局中産業富厚倘年年如斯能有幾所可以支持所以另組新公司者正所以救危機而保股東之權利也至於外間謠言賣與外人之說更是坡壞者之計董事等旣承各股東之重託如鄙人本不足道其伍楊温等諸公皆是當代偉人豈肯作此喪權失利之事且所擬合同條款嚴勵周密無隙可乘請觀報中所載電復袁大總統底稿便可恍然矣總之鄙人旣爲董事祇知保全股東血本與夫國家航路權限其他非所計也諸希鑒諒 
[民政署遷移之動議]  
　　滬軍都督府取銷後業經總務科將檯凳等件交與民政總長派人收管其房屋俟衛兵隊遣散後盡行封閉現聞民政長吳君以民政署與檢察審判等廳同在一處甚爲侷促擬與民政總長等商議將滬都督府作爲民政署未知能達目的否 
[女子演劇團出現]  
　　社會黨黨員陳振志女士痛恨社會之晦竈自願以身作則排演新劇以改良社會業己糾集同同志女士編就新戲聞俟暑氣稍退即可登臺泻演唱供獻社會云 
[硬拔陳仲瑀之結束]  
　　流氓鑑金林前因串同探鄂張阿三等將住居麥根路之前　　江歴蓮使陳促瑀硬拔至華界某營内私押　　業經公廨將張等捉案　　押獲鑑在光日久近始　獲昨日復由捕房解案經　　　　　張　　事　實判　押西牢四年示　 
[原被咸願查賬]  
　　浙江蔣都督派員董珠聯等控前淸浙江平湖縣庫書嚴文昭摏呑公數詳情屢　前報昨經公共公廨　獻員會同美海副領事復訊原告代表佑尼干律師投稱嚴捲呑新政府公欵請派公正人查帳飭追訊之嚴延侯魯公律師辯稱嚴告律師請派公正人查賬一層敝律師亦表同情中西獻員會商之下判嚴仍交原保候派公正查帳員查明帳目再核 
[保國會將開特别大會]  
　　五族少年保國會成立以來頗覺發達現聞定於陽曆八月十一日二時即星期日假座法界四明公所開全體特别大會籌商尙武開及一切進行事宜想届時到會者必甚踴躇 
[保護籌辦銀行之機關]  
　　民政總長照會公共租界正會審官文云本年八月四日據利民實業銀行發起人張瑞臣等呈稱竊瑞臣等前經呈部議章集股興辦利民實業銀行憑予立案各緣由當奉實業部批呈及章程俱悉銀行爲振興實業之必要機關本部急欲提倡該商籌畫及此深堪嘉許仰候轉咨財政部准予立案開辦可也此批等因奉此當卽先設利民實業銀行籌備處於英租界江西路十八號以便招股惟事關創始不無股東開會各情該處雖租界究隷貴治幅員之内理合具文呈請總長轉咨英會審官准予保護前來除揩令照准外相應備文照會爲此照會貴公廨請煩查照准予切實保護望　施行 
 [P行規不容擾亂> 
　　民政長照會警務長云案據上元縣民人兪實生禀稱竊民研究衛生泡水櫃（中略）如蒙恩准立案給示則受賜多多矣等情並附呈水櫃圖一紙到署據此查此案前據水爐業柱首黃永　禀以該民人藉改良泡水櫃爲名開設地點與規定丈尺不符業經禀准警務長勒限拆除請咨催迅辦等情當經照准咨會在案來禀屢以民國法律爲詞不知何所依據如謂營業自由行規毋庸遵守勢必紛紛效尤比戶皆可設泡水櫃擾亂秩序誰執其咎須知改良器具與開設地點係屬兩事不容牽混該民所置水櫃確係有益衛生儘可另擇相宜地叚營業卽司在保護之列其相距四十八丈之規定前經禀准有案關係該業公共秩序本民政長未便取消至藉口水爐同業另有不遵規定地叚者數家究竟該數家開設年月是否在規定丈尺以前抑在規定丈尺以後該民人應調查確實叧案呈候核奪此案仍應知會警務長查照前批如法執行也除批示掛發外合就照會貴警務長煩照先今去文迅即查明情形飭該民量移地叚營業並希見復望速施行 
[點騐軍隊二誌]  
　　江蘇程都督所派點驗軍隊委員解朝棟等昨日黎明時又赴陸軍第十師查點衛隊營及十九旅之三十七八兩團所屬步兵六營當由吳師長偕仝參謀副官及衛隊營　營長等迎接略談片刻卽由各營長呈閱軍冊先由衛隊廖營長報告所部共有官佐兵夫五百七十九人旋由傳孟君逐一點驗時己正午始散 
　　午後二時解君等又赴城内福字營點驗即由劉司令長延接入内呈冊察核亦即點驗勉勵一番而散 
　　又聞駐紮閔行鎭之水師第四五六等營前日未經到滬候點故由李統領商准解君允赴該鎭查察昨由下午李統領己偕解君等乘坐鈞和兵輸前往點驗 
[李統領所部兵夫之總數]  
　　江蘇都督前飭各軍隊查造官佐履歴及兵士年籍箕斗並餉項淸冊曾紀前報現聞滬防全軍李統領業己飭據各營遵令造呈備文轉送聞李統領所部除鈞和祥安二輪外計有九營總共目兵夫役人等三千四百餘名營長官佐不在其内至各營應造軍官軍佐軍需軍械軍書軍醫等員職名表面尙未造竣昨己命令各營長從速查造矣 
[製造局嚴密防護]  
　　滬南製造局總理李平書君以各處軍隊都己遣散人民冗雜製造局爲軍火重地須嚴重防護以免匪蹝竊探巳諭令會辦陳濟嵐每日夜會同巡警加意巡察並令巡警分局錢君子亭每夜多派警察守護巡察毋稍疏忽 
[改組初級審判廳]  
　　南巿巿政應裁判所現將改組初級審判應就近將民刑案件次第審决己由地方審檢兩廳廳長移知警務長迅將南區後　房産　出以便會同察勘擇期開庭 
[慈善事業之進步]  
　　大南門外施粥廠畔前由巿政應營造房屋創設貧民習藝所收留貧民敎習各項工藝並附設新普育堂專收殘廢貧民留堂醫治嗣以病民入堂醫治須照各國例用看護婦佐理醫藥故巳議妥兩函江南主敎姚宗李轉向女修院延請女工常川駐堂佐理看護 
[參藥業商團開臨時會]  
　　參藥業商團會員李韻標被朱少微因事務所轇轕於初四晚假會長蘇君之名誘至事務所預集男女二十餘人羣相攢毆致受重傷該商團固於昨日午後假參業公所開會商團公會及各團體均派代表蒞令如寗波同鄉會派章和泉徐其相爲代表航業維持會派嚴忱熱君浙江旅滬學會派毛安甫君三時開會總務員曹龍田君報告被毆情形繼則共等封付方法議决由各商團公禀民政署請示核辦遂散會 
瑣聞 
[城内]  
　　民政長批示○大吉祥烟膏店主施少蓮禀批據禀二十八保二圖内徐阿六項阿妹私賣燈吃查前據該圖圖董王頌臯禀請禁阻卽經照會警務課長派探前往查明禁閉取到該圖地保陳伯安切結以徐阿六等並無私售燈吃情事如後查出惟該保是問函送銷案嗣據該圖董王頌臯親自來暑投函剖明伊無具禀之事則前次稟件究係何人因何揑遞正在查察尙未得其實在爾又來案以徐阿六等私賣燈吃出控察核案情徐阿六等違禁私售實非無因其中包庇有人攻訐亦有人候卽飭吏先將甫經具結之地保陳伯安傳案查訊並查明十九圖内有無孫雲廷周國良等私行挑賣情事將該圖地保併傳訊奪捐票驗發 
　　地方檢察廳批示○鄭吉棠訴鄭炳興等串拐覇居由批訴悉爾妻果被住居十六舖開設仁者壽戒煙丸主之堂第鄭炳興拐覇爾可伺入該居爾妻在彼與否何難立見來訴含混其詞究被何年何月誘拐未能明晣全無証據所請提懲之處未便照准陶陵氏訴陶阿秋逆倫兇毆求提究由批訴悉飭吏當場驗明該氏胸背手足並無靑紫傷痕己於訴不符惟氏子阿秋當時對於該氏究竟有無施以强暴行爲候飭警查明核奪張王氏証明被誣叩懇保釋由批據訴此案事實與爾子張得林陳述情形迥不符合惟旣據爾稱該小孩名小三子確係爾姊黃王氏之子本應業將被拐各孩飭黃王氏親自認明並無伊子小三子在内是可証明爾子張得林所拐之小孩並非爾姊黃王氏之子自與本案毫無關係未便朦混所請保釋之處碍難照准 
[南巿]  
　　新董談話○巿政廳新舉總董董事及名譽董事等於昨日下午開談話會會議董事會進行方法並請民政總長李平書君及前巿長莫子經君到會指敎一切旋又舉定文牘科員承辦公事　　送往迎來○民政總長審判廳長實業司長警務總長及南區西區區長等九人於昨日下午七時假巿政廳設筵歡迎巿政廳監董陸崧侯君並歡送前巿長莫子經叧　新舉董事數人陪坐 
[閘北]  
　　是否實情○閘北己革馬巡韋本全在新拉圾橋北公益里口攔住騎巡隊隊官李華田欲與爲難被偵探隊拘送警務所收押在案昨經凌司法長提訊據供光復前有皮袍一件馬一頭寄與李處曾經取過洋十五元茲因欲往他處故往索取凌君以韋所供是否可靠看押候禀明警務長再行核辦 
　　爭奪地産○江灣鄉民陳根堂控表兄夏根桃佔奪坟地票據一案昨經孫所長傳訊訊供地係己産戶名夏發榮前被陳佔去卽據地保陳祥元投訴夏己出賣與陳得洋十三元現將陳所立界石拔去判夏押候查核 
　　串匿婦女○甬人王阿泉控劉張氏誘匿某妻秀卿一案昨經裁判所孫所長傳訊王供前憑六百六十三號巡捕爲媒出洋三十元價娶氏女（卽秀卿）爲室現被氏與李秋串匿求究訊之張氏供詞含混判押交伊女到案再核 
　　遇人不淑○周正才將妻宋氏央周石頭爲媒賣與袁成慶爲妻得洋三十五元茲被氏叔宋開富得悉控奉裁判所於昨日質訊明白判兩造具結開釋 
[英租界]  
　　通同舞弊○公共公廨官媒陸王氏（卽白阿姐）前日與看管女押所之一千一百十五號華捕沈阿林串同婦人劉陳氏私將洋烟帶入女所内分售當經駐廨西捕查見抄出烟膏禀奉開獻員分别收押於昨日併解公堂經王襄獻會同美强副領事訊明以案關同舞弊未便輕縱判沈捕押西牢半年官媒押女所五月陳氏押三月烟膏充公 
　　急宜疏通○公廨女押所中留養迷途男女小孩甚多茲因天氣酷熱紛紛患病生瘡經關讞員查悉昨特諭飭官媒查明患病各孩開單呈案以便送請廣仁醫院醫治 
　　兩案並發○陶張氏控徐海生誘拐伊子阿大昨由捕房將徐與氏孩拘解公堂訊實判阿大交其母領回徐因尙拐張姓小孩阿五着押西牢半年如能交到張孩准予减罪 
　　並非誘拐○北浙江路一百五十七號住戶顧泉雲控陳段氏趙曹氏串拐伊家十四歲婢女秀鳳昨由捕房將兩氏與婢一併拘解公堂訊知該婢自行走出並非兩氏勢拐判均開釋秀鳳交　領回完案 
　　唆使行竊○雲南路三十八號住戶王錦祥控林炳榮唆使伊家買女秀金竊取値洋四百餘元之金飾現洋等情昨晨由　　林與女一併拘解公堂訊明判女交王領回林押西牢半年 
　　狠心辣手○劉溷渭福王小兒子前日在松江路將王苗法兇毆並擲於洋涇濱内由捕查見當將兩人拘獲一併帶入捕房昨解公堂質訊屬實判劉押兩月王小兒子押一月分别示儆 
　　廟産糾葛○虹口兆豐路圖通寺僧人悟一寳生因與王秋屏廟産糾葛互控捕房昨經公共公堂傳訊悟一等延德雷司律師上堂譯稱王將木箱等寄存廟内有意宿佔且又竊洋行兇　請究辦訊之王延律師葛福來辯稱兩造實因廟産紏葛且王先至捕房控告判王交保候查明實情於下禮拜二訊核 
　　被告待質○梁天生控馮禮棠欠銀不還又錢朱氏控陸柏林不理担保曹啓良借洋又徐盛泰控陳輅淸不付票銀等案昨由捕房將被告各人傳至公堂分别過堂候訊 
　　毆辱巡捕○總巡捕房八百十四號六百九十三號五百九十四號三華捕控沈阿秀王志英田阿五何寶祥錢也南等無故行兇撕破號衣昨經公堂傳訊因沈不到判將保洋十元充公餘人各罰洋五角 
　　追索訟費○無領事管束洋人西培林因不付禮明律師訟費被控昨由公廨傳案訊追判該西人退候未遵 
[美租界]  
　　管他死活○許德興與丁徐氏姘識住居兆豐路一百四十八號昨日不知何故被氏子阿榮從擱樓上推墜於地跌傷頭面由捕併送捕房飭送同仁醫院醫治候查 
　　儘可起訴○張嘉寶住唐山路昨報捕房云妻子陳氏被不知姓之桂卿拐匿向之詢問反遭兇毆捕頭諭張自赴公廨具控 
　　老命可危○老婦周梁氏昨經西華得路被廿號電車撞跌受傷由印捕車送醫院療治 
　　當頭一棒○陳梁氏之子阿狗昨經源昌路因修屋墜下木料擊破頭顱由捕車送同仁醫院醫治候查 
　　婦人受騙○劉襲氏昨過派克林路適遇丢包匪騙去金戒兩只當報捕房捕頭允爲查辦 
[法租界]  
　　抵補房租○收租人吳竹炳前控陳姓租戶欠租數十元逃逸不理所有棄下零星物件請示候核在案昨經公堂傳吳至案命將遺下各物即行收管以抵欠租 
　　細查住址○何志鳴前控嬸母朱陸氏覇知遺産盜賣坟地等情曾經公堂傳訊兩造供詞各執判邀親族到案再行訊辦在案昨日兩造同各親族投案候示旋據捕房禀稱此案係由英廨送來茲查原被均住英界並非本界居民請示核奪中西讞員會商之下命一干人退去候查明住址再核 
　　不期而遇○湖北人湯九洲於前淸宣統二年份在吉祥街與同鄉王鈺庭同開復順協記字號後因湯舉動乖謬王卽拆出詎後湯即誑騙各店舖貨物棄店逃走直至昨是始由王鈺庭撞見扭入捕房傳到被騙之謝生記郁仁記兩竹牌店主及徐大生王萬和等烟筒店夥與之對質支吾以對品讞員判王交保湯收押候再訊核 
　　屢戒不悛○王品鶴即王鶴鶴曾經公堂懲辦六欠監禁數年不准再到租界詎近又隠匿界内圖肆偷竊故技堂爲包探查知立即拘捕解廨訊究判押一年再核 
來函 
[平價售米處顧履桂函]  
　　敬啓者昨閱各報登有平價售米處由履桂舞弊出售　米等情查本年開辦平米係奉李民政總長委托經理於舊曆四月二十五日開始就東西南北四叚各設平價售米處一所開辦之前由民政總長邀集米行董事司月及米店董事司月商定辦法出示曉諭當時秈米價在八元之外由履桂勸諸湘幫米商擬先辦定數千石請略盡義務公議以每石價銀七元五角辦定六千石嗣以湖南譚都督派人來申與李總長接治云如滬上需米敝處存有漢陽米七千石可以劃申合至滬上二百磅連一切費用價在七元兩角之砠去裝之時因米色不符祇裝一千六百六十石滬上自設立平價處以後巿價步疲平米初辦時每升售錢一百文第一次滅去五文第二次減去二文而所辦湘商每石七元五角之米售出半數亦商滅爲七元二角並以七元这價辦得二千之砠現在己將售完本己議定減價不意昨有公民責言以腐爛劣米出售指履桂從中舞弊夫平價售米事爲公益何能以爛米發售但此項米石皆由遠處運來或中有數包因遇雨遇浪受潮　届天時炎熱以致米色發變不及别出此事或有之此次經辦平米諸君均係米業中人東叚爲張樂君先生南段爲葉惠鈞先生西叚爲楊聲甫先生北叚爲錢貴三先生均係公正之人豈能任履桂從中作弊乎現在米價之鬆均是中次之米若以好秈米面論仍須每石七元五角一切理由履桂昨己親至商團事務所與諸公聲說明白嗣後購米一切事宜己推倩葉惠鈞張樂君兩先生經手辦理合將經辦平米情形備函奉逹請登貴報來西一門是所至荷敬頌選安顧　桂　啓八月二日 
 
 

Page 8

 
 
   
 
 

Page 9

 
 
自由談游戲文章 
游戲文章 
[倚翠樓吟草序] [  慕娘]  
　　在昔謝庭咏絮曾誇道蘊之才班扇題辭如寫婕妤之照秦嘉則書花箋而寄恨蘇蕙則織文錦以傳情莫不羡閨閣之風華據芬芳於簡册則有倚翠樓瑞香女使者荀粲令妻梁鴻佳偶夙通翰墨妙解文章常借吟哦獨怡情於淸風朗月一經點染便馳譽於文壁騷壇盈篋佳文顧江花兮遜豔滿囊新句敵謝絮而爭輝玉階金井之詞碧草紅緜之句或望音書而雁斷或思小飲而花開或聽枝上之杜鳴或見陌頭之楊柳或山長水闊年年或共落鶯啼處處或夜縅新愁於戍月或宵付舊恨於眉樓凡此麗句新詞幾滿香閨繡闧俗塵恐撲欲籠佛殿之紗錦繡成篇應擱騷人之筆是爲序 
[海龍王請華官帮拿烏龜照會] [  愛]  
　　爲照會事案照日來敝國龜黨紛紛遁至貴國上海地方開設妓院實爲辱國之尤查敝國之民以魚蝦龜三種爲最多魚民與蝦民生身靈活游泳自如易於謀食惟龜民身子呆滯兼懶惰性成往往不事生業專恃雌龜賣淫度日龜則日日曳尾泥塗蹣跚而前不知所行何事有云其專食煙土以養生三十餘年前有一龜精至上海開設妓院獲利無算捆載歸澤國後富甲一鄉羣龜見而豓羡於是紛紛携其雌龜到上海以賣淫爲唯一行業就中大獲盈餘者雖屬不少而流落他鄉不能回歸故里者亦有其人今且不論其貧富惟堂堂海龍王之百姓百業皆不能操執而但仰仗雌龜安坐而食己失人民資格且復擾及貴國貽笑萬邦爲此敝國發起粗工廠一處專行搜羅龜民入内工作照是辦法一不至辱國二不至害人三粗工得龜民助力有益人羣敝國境内賣淫龜民業巳盡皆收入工廠惟在上海地方向恃貴國爲護符者尙未盡行召歸爲特照會貴華官請煩出示嚴禁大加驅逐或飭差悉令解歸敝國實紉睦誼務乞查照施行須至照會者 
[新論語] [  天民]  
　　總統曰有議員於斯省數許可與抑全體否决與封曰通過哉通過哉我贊成者也 
　　子曰君子無所爭必也黨乎通過而後黨見消其爭也君子 
　　子夏曰百工居肆以成其羣君子類以萃其黨 
有若對曰盍黨乎 
　　子謂都督曰汝爲君子黨毋爲小人黨 
都督曰唯吾黨一以貫之 
　　子謂都督有君子之道四其擁兵也多其籌餉也巧其讓位也私其好嫖也偏 
　　子曰民國逸仙草創之克强討論之宋卿先生修飾之蔚亭先生潤色之 
尊聞閣詞選 
[燕京新感] [  棲梧]  
　　捧檄頻年駕海航蘆溝再渡爲誰忙西山己似雲林畫北里微聞韓壽香趕熱車和菜巿口尋芳步入桐花莊祗憐燕子歸來日猶覔盧家玳瑨梁 
　　仁壽殿前瞻翠華雲中五色見飛霞一池猶得紅榴照夾道偏多衆樹寒熱客相逢　馬巿遊人艷說櫻桃斜而今無限傷心事不怒國看上苑花 
　　棘地荊天最杞憂新亭濁酒且澆愁江山依舊斜陽去湖海飄零水斷流紅藕花開香細細白楊樹倒夜悠悠空將一副孤忠淚痛灑去年鸚鵡洲 
　　宣武門前月色華靑萍結綠自由花一時風尙害羣馬午載論文盡足蛇死後先賢還遇刦生前黨士未便誇故宫臣妾紛紛去重抱琵琶向别家 
　　舊代輔臣新國民猶將淚灑帝城春看伸猿臂驚初定聽罷蛙聲閳不匀翻面原來喧奪主傷心本是禾亡人撫孤成立他年事再向蒼天訴若辛 
　　崛起漢江士氣先同登黃鶴謁前賢半宵飛檄軍書急一炬初焚烽火連舊日衣冠堪掃地近時人物慣　天漫言國利以間福渡海茫茫何處邊 
　　過渡舟如一葉危神州大陸使人惹恨無自髮警鐘語誤盡靑年耳鼓吹上苑春花飛莫定禁宫秋月照孤帷盛衰天理循環事畢竟斯人氣節虧 
　　鄂洛風來陛落楓中央打斷九秋　上林樹木轉非綠天際雲霞别樣紅重召原關當局失輕抛誰是濟川功祗愁寂寞坤宫月夜夜哀寒聽曉鴻 
試硯齋隨筆[  率公]  
　　古無所謂詩也三百篇之作脫口而出自成天籟絶無一毫矯揉造作氣陶寫性情固應若是此香山諸什所以老嫗能解而卓然名貴也後世　對偶尙宗派變本加厲愈趨愈下於是　　薄俗重虧大雅不特詩之本旨盡失抑　離詩益遠漢以後之能以詩家稱者首推李　然亦自有不同靑蓮才高氣逸與陳拾遺齋名吾服其詩吾尤服其論詩嘗謂梁陳以來艷薄斯極沈休文尙以聲律將復丁道非我而誰自負處正其得力處也又謂興寄深微五言不如四言七言又其摩也况復束於聲調俳優哉故戲杜曰飯顆山頭逢杜甫頭或笠子日卓午借問何處太瘦生總爲從前作詩苦蓋深　其拘束也以是荷蓮集中律詩絶少是故詩非可以易言作也發乎其所不得不發止乎其所不得不止精神所至金石爲開固未嘗規規於詩而自然中節語去聲成文謂之詩可見一人有一人之聲卽一人有一人之詩不必求似於古人無不於唐宋之辨紛呶不休抑又何耶 
揮扇閒談 
[我想] [  甘草生]  
　　我想各省廣設貧民工廠庶一班失業小民及被水旱兵災不能謀生者或可藉此糊口免致餓莩之慘然而我怕做不到 
　　我想各省都督民政長皆潔身自愛爲國爲民不負人民之托付然而我怕做不到 
　　我想中國人皆用中國貨即起居飲食之微利權不稍外溢然而我怕做不到 
　　我想上海各馬路另行高建懸橋使一船行路者可從容往來免遭車馬衝撞然而我怕做不到　 
劇談[  飄仙]  
[文老生之正宗]  
　　文老生之區分四類即皇子紗帽員外家人是也皇子類如黃鶴樓之劉備廻龍閣之薛平貴等是紗帽類如黃金台之田單淸官册之寇準等是員外類如狀元譜之陳伯愚黒水國之鄧伯道等是家人類如一捧雪之穆誠九更天之馬義等是夫老生旣以文武分門而又以四項别類者何也大抵皇子須有養尊處優之局度紗帽應具衣冠儒雅之風範員外大度雍容儼若富豪氣象家人卑恭下氣確肖奴僕身分所處景地旣不同所演身段亦迥别是以名伶扮演諸戲各居一門以擅所長如汪桂芬善於皇子一類譚鑫培工於紗帽一類孫菊仙以員外類見長賈洪林以家人類最著要皆以性之所近遂不覺同類而殊能矣 
小說 
[寓言小說敗子] [  望梅]  
　　某翁富稱敵國良田綿亘大厦雲連世家門第異常煊赫 
　　生子二十一個富翁不善栽培以致都不能自立時常在家裏吵閙 
　　那外間一般吹撥弄聳的小人見他家政不修有利可圖遂乘間而入故二十多個兒子雖擁了敵國的産業却天天愁沒錢揮霍暗地裏私借外債做那些待父天年的勾當 
　　唉說也可嘆那富翁忽生了一個極大的毒瘡看看要保不住生命了那些兒子們起初還有些良心請醫的請醫求藥的求藥但是積毒巳久不能見效總算還有主張後請一位用手術的醫生動刀割去 
　　看官們是知道的割了之後總要快快的給他封了口呌他靜養幾天纔能夠復原你道這些敗子是這麽樣大的向老頭子要錢小的也向老頭子要錢大的要當家小的也要管帳老頭子許了大的小的不依許了小的大的不依沒奈何呌他弟兄們合當家却又耐你不得我我耐不行你有的把房屋田産佔據去了有的把房屋田産賣出去了有的捲了公款出洋去了有的捲了公欵嫖娼去了裏裏外外成日成夜把個老頭子閙得七葷八素無可奈何可憐可憐那老頭子的瘡又發作起來了睡在床上如殺猪一般的呼痛可恨那些兒子要緊當家管帳吃花酒出風頭也沒有一個人來看他還虧那一般小孫子代他請了先前的醫生醫生來看了一看搖搖頭回出來道你們諸位少爺照這様的亂閙簡直要把你們老太爺送終了我想你們這個大家從此就要五零四散七分八剖再也不能成一家人了可惜啊可惜啊 
[滑稽短篇看戲𤍽] [  蝶]  
　　阿大！阿大快快點吃飽子飯呌阿毛掇條板櫈去看戲哉 
　　阿拍！阿伯！慢走！慢點走！一淘去 
　　聲浪甫畢一少年自門内出後隨一童子且行且理其髮 
　　途中童子問少年道今天什麽緣故却演起戲來少年道連我也不知道但聽說今天是賣座的 
　　談次己抵某廟劇塲只見門上兩個售入塲劵的人挺胸凸肚兩雙眼烏珠骨油骨油的釘住了來往人的腰包 
　　少年即購劵入塲但見看戲的人男的女的老的少的黑壓壓的擠滿了一塲看到地上瓜皮桃核瓜子壳隨處散佈却似春暮的落花一般 
　　少年偕童了兜了一個圈子方纔立住脚童子忽牽衣道我們回去罷你不聞着一股臭汗氣麽再立下去要冐暑了 
　　少年乃挈之俱出聞臺上鑼鼓暄天正在開演 
　　歸途童子向少年道這等的酷熱住在家中搖扇納凉尙覺難過不料看戲的人却這般的多空氣穢濁大碍衛生都不講究眞所謂别具肺腸的了少年笑道現在的人那裏講究得許多總不過是有一天樂一天的宗旨你也不用說了我們回去喫瓜罷 
 
 
 

Page 10

 
 
   
 
