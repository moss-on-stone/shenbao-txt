# 1890 - 241 - 4906241

 

Page 1

 
 
[附送捐册]  
　　本埠　　善堂以經費支絀特刋募捐册託本舘於今日隨報分送務留遠近仁人各發婆心慷慨佽助俾堂中諸善舉得以次第舉行是亦與人爲善之道也　勝分禱之至 
[東坡居王眞蹟求售] [  申報館協賑所啓]  
　　昨有無能人以其先世所藏蘇東坡手書册頁一部送交本館囑爲出售以濟賑需是册爲項子京氏所藏雖代遠年湮而末頁天籟閣圖章彰彰可据計共　頁裝以宋錦古趣盎然據云珍藏已歴數傳祇以寒士生涯不克解囊佽助是以姑從割愛藉賑飢民此其愷惻慈祥誠非他人所可及矣惟累文壇雅士賞鑒名　慨擲朱提購歸墨寳既得臥虎跳龍之筆復免哀鴻涸鮒之悲庶無負大善士苦心一片乎 
[珍物求售] [  申報館恊賑所啓]  
　　日前承某大善士以翡翠記念全副囑爲變價以助賑捐昨又承粤東無名氏助以　楠香朝　一掛數到牟尼之申鼻觀香通分來琬　之珍　田露潤拜登嘉貺永爇心香已諸君子有欲得奇珍者請速惠臨展玩或祇購其一或一并購歸但肯解　總無不可葢合之則二美離之則無雙也特綴引言伏維共　 
[論禁烟有絶好機會]  
　　鴉片之來也來自英國其産也産自印度而印度則已屬之英人一從鴉片入中國以來中國之銀錢　敗有不知其數中國之元氣斵喪者不知其數傾覆中國人之家産傷害中國人之性命敗壞中國之人心風俗其禍不可以僂指計雖曰彼販運入華者但知利而不知害譬猶漁人之投餌明爲引魚之計而吞其餌者魚也非人也魚若不自吞其餌漁人雖狡亦徒興臨淵之羡已耳今餌一來而魚即吞之則是魚之自取其死不得盡咎漁人也顧吞餌者魚而投餌者究屬漁人苟無餌之在前魚又何從而吞之昔人有以雷公藤藥魚者取藤煎水傾入河中百里内魚鼈皆浮起雖蚌蛤之屬亦無噍類可以予取予求其人因是獲利者有年矣既而娶媳媳入門見雷公藤積聚　　問得其故嘿然不言亦不復飮食翁知之問曰病乎對曰非病蓋求死耳翁詰其故則曰翁以此物毒水族不知被其毒者凡幾以此坐享其利而謂能長子孫乎媳不忍見翁之禍及故願速死翁曰可懴乎媳曰翁爲此幾年當每歲收取此藤聚而焚之如其數而後天怒可回家禍可減否則無益也翁諾之遂復飮食翁自是遂改行果收藤焚之并絶其種後其媳生子早逹膺誥命焉此說也雖近於釋氏之因果然殺生以求利豈仁人之所忍爲况乎殺人以求利如鴉片之禍之烈也乎余前者會爲所惑癮既成者數年骨則柴立人與鬼鄰苟無鍾君洪南之槍上戒烟藥則早已索余於枯魚之肆矣幸而脫離火坑因爲推己及人之計鍾君亦雅有同心創設恒濟戒烟局於平康里於今三年凡有入局就戒者不取分文但須店鋪一紙保單便可收戒半月爲期頽然而來者無不爽然以去統計約千餘人經費樂本悉由鍾君設法墊用余無力焉前去兩年中諸善士解囊襄助者何有其人然約計所墊之款已數千金若今年則所收各處捐數不及百元將來登列清單自能共鑒而收戒則一切照常正不知能再支拄與否而鍾君則猶奮不顧身竭力黽勉嗚呼余盡其心鍾君盡其力至於今而心力交瘁矣而尚不敢廢於半塗者葢懼爲英國禁烟會中諸君子所笑也英國雖以鴉片害中國其中亦有高明之士動其惻隠發其天良不欲以毒物餉人因爲禁烟之會或者謂英人之設此會不過藉以掩外人之耳目并以防中國自種土漿以奪其利是以雖設此會至大臣亦有在會者而議論多而成功少迄今並未見諸實事以是爲英人咎并爲英國會中人咎余則以爲爲此說者固未嘗無見然亦不可一概抺殺英人也試觀公平行主漢碧理君現以身列禁烟之會欲力爲實事求是之意因其在中國所置産業房屋每有出租於人開設烟館則是與其立意大相悖謬因知照在中國之經理人令所有本行房屋一概不得柤與開烟館之人如有已經租出現開烟館者情願讓去租金限三月爲期一例遷去若願改業者則仍聽其租住夫情願讓租而必欲其遷去則甘心坐失其利矣公平産業甚多約計所讓其數亦鉅而該行主人毅然爲之此猶得以掩人耳目疑之乎吾知英人將效燒雷公藤之漁翁而公平則媳之首創燒藤之議者也印度之稅以洋藥爲大宗英人恃此以爲富一旦棄去恐有不願然以害人者利己而能久享其利無是理也苟悟其理則即盡去其利以補救其前此之害猶藥爲之况以種洋藥者易種他物如茶如桑不過其利少减尚不至於全失公平行主之爲此正以示之榜樣也英國執政諸君不乏仁明之士當必有坐而言者起而行吾故曰中國之禁烟此時乃絶妙大機會戒烟之舉又何忍聽其輟於中道也哉 
[榕陰清話]  
　福州洗馬橋葉姓業歧黄術日前因到某公館診治傍晚言旋經過九福庵被兵丁陳福星紏衆毆打額角右邊受傷血出暈倒在地陳等呼嘯而散葉於次日到縣請騐新任閩縣王大令提訊據供本届大水紳士賑粥託小的經理因與陳有釁後陳與某鐵店中人爭毆小的在塲解勸伊不以爲然以致互相控告前日來毆小的共三人有一個鐵頭和尚餘不認識懇請拿辦大令即飭仵作騐傷又親自下堂詳看額角傷痕用藥敷治血注布包未便揭看左脚盖擦傷塡明傷單附卷大令諭令回寓調治候移提陳福星解案訊問○興化人某甲年二十餘以小經紀爲生前日因欠某乙帳尾數百文延不歸還適由乙門前經過被乙扭到家中百般毆辱身受重傷甲忿忿不平到縣喊騐王大令提案訊問甲據供前清官詰問再三飭仵騐明傷痕批單附卷候即籖差　辦着甲回寓自醫冶○龍廉訪辦理積案十分認眞新任閩縣侯官王陳兩大令仰體憲意逐日坐堂番案不辭勞瘁案無留牘獄無寃民遠近同聲稱快侯官縣有某起案件飭差甲乙丙三人提訊延不報到迨官緊催報到之後又不赴案大令怒甚立提該差并代書陳炎炎到案甲等供本日同代書到保家據稱告人尚未到來求展限三日斷不再誤官喝將甲乙丙各責三百下代書陳炎炎掌責一百下以示薄懲倘再逾限定不寛恕諭畢退堂台署胥役咸頌大令寛恕公明兼而有之○甲乙兩姓皆係隴畝中人因爭園地一區不值十餘千爲訟棍所唆使竟致涉訟公庭案懸未結現經侯官縣提訊查出乙園有契數紙久未投稅匿粮不報業已多年　將該園充公免致兩造相爭甲乙欣然畫押人謂大令果有折獄才也○萬壽聖節普天同 
 
 

Page 2

 
 
慶城内外舗户居民一律結綵燃燈有好事者裝成檯閣互相迎賽點綴昇平及慶賀之期已滿官因市景蕭條徒糜經費又恐釀出事端業已出示禁出城内綵結燈枰各故事均於初二夜停止城外至初五六等夜始歇過橋一帶尚有迎賽抬閣者多至五六十起緣此處洋行林立皆肯出錢犒賞與賽者更覺興高采烈復聞下渡與蒲包帮因爭請某且迎賽遂啓釁端兩下糾衆數百名刀光皎皎如霜雪放　槍數聲兩陣對圓勢將開手幸有人出爲排解方各罷休否則不堪設想矣 
[厦門瑣志]  
　　中元令節舉行盂蘭盆會厦俗謂之普度自七月初一日始鐃鈸丁當不絶於耳大家小户均盛設筵席供奉焦面鬼王冥鏹寓錢高如岡阜事畢邀親友食餕餘名曰普度酒並雇梨園演劇或作傀儡戲爭奇鬥勝務極奢華統計一月之中花費不可以數計地方官恐滋事故添委保甲各員按叚捘巡　壓匪類然閩省沈災方澹北地又歎其魚與其以有用之錢作此無益之事曷弗稍分幾許拯彼哀鴻庶幾飲饉餘生不致同作溝中之瘠乎○泉州興化福清海壇等處漁民往往羣聚海濱遇有　　及别處漁舟即肆行刧掠雖有水師砲艇梭巡　若輩出没無常雖於弋獲萑付之藪終未得除誠地方之害也月前有一福清漁船駛近海壇被盗夥刧事主與之撑拒致被斫死一人并偪令二人入水溺死掌舵者哀求免殺始得從虎口生還湄州營聞報情形立即禀請水師提督彭軍門派伏波官輪船往緝而該盜已僞爲漁人出没於鷗波蜑雨間　曾操刀行刧是日正在蒲田鄉海上園劫一商船恰遇伏波意圖逃遁　帶陳韞南都戎命即開鎗遥撃盜不敢拒　匿艙中都戎駕小三板率勇十餘名一躍而上將盜次第　縛共獲十六名内有一人經舵工認明係斫斃事主者开在船内搜出各項軍裝當即帶入輪船於本月初六日返厦禀送提轅初八日興泉永道吳觀察會同事門嚴加訊鞫一俟訊實當行咨閩浙總督或就地正法或解省辦理聞盜黨多至五六十人分駕海船四五艘專以行刧爲事想經此懲創或當匿跡銷聲也○厦門爲來往閩粤臺灣必經之道五方雜處時有匪類混跡其間初五日經水師營總巡在猪屎窟查獲會匪一名訊係泉州安溪人隨於次日倒斃○賭之名目不一而以花會爲善人最甚前經彭軍門嚴拿懲辦城廂内外無人敢再掛巴數載以來保全者衆去年南太武山一帶有設會掛巴情事當經嚴　示禁若輩遂復戢羽濳蹤邇來又有人在城内賭壓花會　過亭午街談巷議無不詢花會之勝負若何無女無男幾成舉國若狂之勢不識爲民父母者尚思查例嚴禁否也○初九日午後黑雲四起急雨狂飛海中波浪掀天聲如虎嘯有長源號大駁　裝滿米石正欲開行驀被激沉無從橯獲又打鐵路頭有一大駁船方裝載紅糖亦即翻沈水底此外賈䑸商舶走錨斷練者亦書不勝書少焉阿香氏驅車而來風伯遂即返　一帆浪穏依然如在鏡中矣 
[齊烟九點]  
　　烟臺來信云節届秋成新榖已陸續登塲惟前番曾受風災收獲僅有五六成高粮雖未刈穫尚有可觀農民終歲勤動失之東隅者尚可望收之桑榆也○優人王某生脚中之傑出者也籍隸河南故人皆以河南王呼之高歌一曲到處盡耳其名惟是青春不再白髮盈頭不復厠名樂籍頻年浪跡江湖在熱閙之區講說評話雖然吐屬風雅究不若謳啞嘲哳者之聚聽有人也初說施公案等書聽者向不乏人後說聊齋誌異又將其中詩詞長吟婉諷人皆望望而去曲高和寡即小可以喻大○附近村畔皆有客民僦居其間某姓者在奇山所僑寓有年近因遠客未歸其妻將家中所有席捲而逃房東知覺恐無以對其夫也託人四處追尋奈鴻飛冥冥渺無蹤跡矣○津郡水災後盛觀察即派員押解賑銀數萬兩前往散放已於初五日起程就道矣○本届新榖既升而禾叔包榖亦皆可相繼成熟乃雜糧價值日漸昻貴較前不啻倍蓰總由西府及天津等處水患所致頻年以來米珠薪桂小民餬口維艱孰不仰屋而嘆耶○初伏時風狂雨驟瓜菓收之歉薄價值昻貴蘋菓每斤售至大錢四五十文他物稱是織女渡河之夕小兒女爭購果品向天孫乞巧碧桃　李巿上幾爲之一空○西貨運入中國者價值日漸減落而貨色亦低各貨皆然而以烟土爲尤甚從前有悞服烟土者多致不救近年以來因救得愈者甚多由烟力太薄也 
[襄垣小志]  
　　蕪湖米市自開禁以來各路商販陸續齊集米價開盤上熟每石需銀一兩六錢其次一兩四五不等惟開糶迄今購者寥寥至月初始有上海數客來蕪採辦每日或數百石千餘石由長江輪船裝至滬瀆運赴天津其餘廣帮巨賈仍多觀望不前謂因　價不合須待至八月間米來源暢旺價亦少廉方可滿載銷售故近日米市　舊清閒云○立秋以來江潮疉漲漫溢通衢二街及河沿一帶幾無一片乾凈土四鄉禾槄正在刈割一見陽侯駕臨無不赶緊從事然低田之稻遭浸中央者己屬不少民心惶惶憂形於色王邑尊體察輿情親赴各鄉履勘恐濱江圩堤難臻鞏固乃飭民夫將縣前築隄用剩之椿木擇隄身單薄之處密排釘下以防潰决民咸爭先用命畚挶齊施水亦漸漸退去至雙星渡河日約共退去十有餘寸民情安謐桑麻影裏笑語聲喧不似前此之驚惶失措矣○初三日某輪船抵埠一划船載客飛駛致將牙釐局砲船劉姓勇丁碰撞落水屍首無着已列前報兹悉初六日下午始行撈獲屍已腐爛當經和事老再三勸解令屍親求官免騐由划船厚具棺殮延僧禮懴事遂寢息○皖省自土藥通行以來大吏奏准在蕪設局徵收稅釐其始不過嚴繩以法究難起色至今春經督辦孫詞臣太守悉心規畫大加整頓在江北各處要隘設立緝私分卡奸商無從倫漏只得俛首就我範圍迄今頗著成效乃近聞官塲傳說調土藥之稅現經省中大吏擬改歸洋關帶徵俾省經費其章程仿洋藥儲棧黏貼印花始准通行其餘細章亦皆釐定惟尚未見明文耳 
[海外哀思]  
　　豫撫倪豹岑中丞騎箕而去薄海内外悼歎同深友人孫君君異文采風流夙荷中丞青睞昨自日東節署告示挽聨情文相生頗極肫摯因照錄之曰執贄溯荆楚之初念夙世苔岑殷勤　拂相從載薪傳其敢忘乎持節送長征回首心酸析津别騎箕繼曾彭而去痛中朝柱石先後凋零横覽九州祺局果何如也乘槎悔行役吞聲涙斷大河流蓋以遠隔　瀛不克以一束生芻奠諸　右故哀感之意益流露於楮墨間也 
[吳諺彚登]  
　　姑蘇來信云鄉人某中肩荷小包由胥門至學士街驀被匪人攫之而去正欲追赶被一短衣人攔住未移時而匪己遠颺矣又西夷巷某姓老嫗龍鍾衰邁　杖而行頭上銀簪被人拔去府裹庫口某姓十齡童子負錢一千文匪竟見而硬奪童子堅持呼救已被奪去數百文噫地處省垣時當白畫而匪徒　愍不畏法肆意横行然則通街大道中何處非荆天棘地哉不知有緝捕之責者將何法以處之○甲乙二人俱擅雍巫之技鮮調鵠鼎譽著鯖廚一日相約至胥門内道前街鳳鳴樓小瀹月團互談心曲因索舊欠以致忿爭拳脚兼施誓不肯釋一轉側戤於欄十之上欄忽折甲乙自樓頭墜至街心一則緊閉牙關閱時方醒一則口吐鮮血手足皆傷茶博士急命人舁歸不知尚能醫療否其時樓下諸茗客則已見而奔避紛紛然散若晨星矣○盤門某姓素號小康某夜忽有鼠竊者流撬去屋椽將身縋下傾筐倒篋搜括一空斯時室中人正在漆園中栩栩然化莊生之蝶迨曉始驚覺即投縣報請緝拿及宵間賊又撿入將王恭之鶴𣰉司馬之鷫鸘季子之黑貂漢武之青袿囊括席捲飛步遠颺何梁上君膽大包身不顧緝捕者之尾追其後耶 
[鱸鄉秋味]  
　　松江北門外某姓米店被穿　者竊去白米五石比曉起視相顧失色乃約伴四出稽查途遇一偷兒肩負米袋向之喝阻偷兒籲稱我雖不肖並未胠君之篋區區長腰米實係竊自某家與君無于何相偪爲正爭辯間失主尋蹤而至騐係家中物遂訴諸地保將賊交收賊言尚有黨羽有泗涇急飛步窮追至則方售入某米行尚未斛兌遂一并捆縳解送婁署張邑尊研訊之下各笞數百板荷以雙連枷○郡城 
 
 

Page 3

 
 
時疫流行死亡枕藉就所知者如西門外仇太史之夫人及文孫吳姓銅錫鋪主夫婦一日之内相繼云殂亦有閱數刻而斃者或未週時而亡者何二䜿子乘機作祟若此耶寄語諸君尙其自玉○中元令節好事者舁府縣城隍神像游行迤邐至北門外邑厲壇施食至晚進東門回廟沿途燈火燦若明星遠近來觀人多於蟻 
[火警即熄]  
　　本月十四日午後杭州横大方伯南岸金錢巷某姓家不戒於火幸即汲水澆滅僅焚去樓屋兩椽然左右隣人已受驚不小矣 
[雅樂重興]  
　　本埠戲園林立顧多係京腔梆子崑戲則幾成廣陵散矣今由諸大雅集資雇得蘇崑名班在寳善街滿庭芳舊址開設三雅園和記交班以朱西樵徐介玉領其事定於本月二十晚照演已登告白於本報後從此一曲陽春又得和聲以鳴國家之盛茶餘酒後又得以消遣雅懷矣雅樂之興於斯乎望之 
[上海縣署瑣案]  
　　日前法公堂送犯婦金銀寳至縣請爲遞解帮審委員竇明府訊得案關誘拐飭交官媒看管俟補提烟鴇吳二阿姐及張願氏訊核前日之晚陸邑尊升堂覆訊銀寳供稱小婦人原籍嘉善僑寓松江向在郡城西門内番長源京貨店傭工每月工資六百文本年四月二阿姐誘至上海據稱每月可得工資洋三元隨於二十一日到申住法界彩視街花烟館内後被掯匿衣飾逼令賣娼因此控訴公堂轉送案下二阿姐供稱小婦人家在松江洗衣度日與銀寳素不相識並未誘來惟知其偕張顧氏等三人到滬住鄰人王大阿寳家旋與垃圾夫頭姘識小婦人實未開設花烟館求賜恩寛張顧氏供稱小婦人與銀寳同來即由王大阿寳荐至粤人家傭工前日被拘來案並不知伊等事情邑尊研詰移時各犯皆供詞刁狡遂判令分别交官媒看管聽候覆訊核辦○楊長根訴稱六月十七晚被賊竊去衣箱二口求飭緝查陸邑尊允之前日捕役拿獲竊犯羅子香顧阿生吊取原贓晚堂提訊楊訴稱小的原籍紹興現居新閘原贓已獲叩請給還羅供稱小的原習木工初次犯竊顧供稱小的小木營生由羅糾同行竊分得贓物早已質錢捕役禀稱小的現已吊出原贓十三件當票十紙一併呈案邑尊以其犯竊可惡判將羅笞責二百板顧笞責一百板分别枷號頭門示衆仍勒令將原贓繳案延干嚴比楊遂領贓叩謝而退○老閘北首陸姓昆季有地一區建有平房四十餘椽近有黄姓在屋之東邊起造房屋侵佔出路以致不能出入自由曾邀同地保商令拆讓黄置之不理旋有是處小烟館　汪思金謀購陸之空地三分陸不允汪遂令洋人出面私自竪立界碑前日陸昆季訴請提究汪自知理屈裝傷請騐陸邑尊飭仵作騐得並無傷痕喝令退去○妓女小紅前因犯案發堂前日其母陳蔡氏籲求給領回籍陸邑尊略詰情由以該妓所供不符仍發善堂候查原卷核辦 
[英界公堂瑣案]  
　　和記洋行西人道逹投英領事署訴稱光绪九年九月憑中永遠租得老閘北首地基因無出路又向鄉民沈全全租得地基一叚由其叔生寳爲中立有永遠承　契據今忽有沈姓　是處刷布塲邊竪立界碑深恐將來别有事端請爲傳訊　副領事據情照會蔡太守諭令該圖地保沈仁和傳沈候示昨日午刻升堂會訊道逹偕中人馮慶齋投案申訴前情並呈永遠承租契據該保禀稱小的查得全全生寳相繼病亡現傳全全之母朱氏候訊問地基租與西商已歴年所如何現忽竪立界碑該保禀稱小的不得而知問之該氏則稱實有其事該保又禀稱道逹地基四邊原立有界石今忽由管房人將刷布塲邊界石拔去然刷布塲係沈姓公地恐西商既拔界石將來佔及塲基是以立碑路旁以兾不能侵佔至西商所立界碑三塊已被拔去二塊尚有一塊留存太守問之道逹道逹稱並無使管房人拔去界石之事亦不侵佔刷布塲因恐沈姓立碑阻住出路是以控請訊斷太守謂刷布塲係沈姓公地並無阻人出路之理梁副領事謂道逹所租地基據上所載四址一面靠刷布塲則自應至塲爲止不能任意佔及塲基如果載半塲爲止或過塲爲止則塲歸道逹矣太守隨諭令道逹仍在原處立石兩造均遵諭而　租契發　○皮絲烟客林輝廷控錢金壽左榮生蘇小山金子青即丁友蘭等誘同局賭輸去洋銀六百餘元旋由包探何瑞福拿獲錢左二犯解由蔡太守訊明飭將左管押錢則交人保出勒令尋交金蘇嗣錢偕原差趙金赴省垣將金拿獲太守仍勒令錢將蘇交　等情已詳前報昨日包探何瑞福解左至案太守命將金帶出林投案申訴　情左俯首無詞金遞禀聲稱小的係無錫人年三十五歲林自願賭錢且出立票洋一百五十元未經付出今將原票呈閱太守問林曰是否爾出答稱並未出票金稱林親筆所書請爲比對筆跡捕役禀稱錢仍往蘇州緝蘇尚未緝獲太守商諸梁　領事飭將左金分别管押俟提蘇到案再行集訊嚴懲所呈洋票暫存公堂○副捕頭稱查得蘇州河畔正泰宏昌等木行移樹木堆在河于有碍水道請派差協探傳該行執事人到案諭令遷移蔡太守飭傳正泰宏昌二行夥詰訊同稱行中租怡和洋行靠　地基堆存樹木並不有碍舟行今捕房既不准堆請寛限移去可也副捕頭稱路邊尚有草房亦有所碍該行夥同稱並無草房太守商諸梁副領事限該　於七日内將樹木遷移並令原差查明有無草房覆候核示○陳榮華訴稱張香山向小的　擾不遂其意即肆兇毆左肋受傷報捕拘案張供小的向人索欠陳插身胡賴故與口角不敢行兇陳稱小的並不代人賴債蔡太守騐得陳略有傷痕諭令自行醫治張笞責一百板管押七天○　恂如訴稱孩子周慶祥持票收銀三十兩騐係僞繕交捕送懲蔡太守訊供之下周供稱此票由寄父林阿林交下囑回收銀提林研訊一味支吾遂判將林管押二十天僞票銷毁周即開釋○某號華捕禀稱竊犯王金海前曾送案訊懲遞回原籍今敢又來滬上爲此拘送案下王供稱小的係鎭江府丹徒縣人現已痛改前非决不再犯矣蔡太守判笞責一百板押候仍行遞籍 
[法界捕房瑣案]  
　　昨日宋莘樂二尹莅捕房飭提巨竊楊老九之徒　雲祥至案問　在何處拜楊爲師學習至今已幾載矣答稱小的原籍湖南久居京口楊亦湖南人曾與麟居並未拜爲師父問爾家中尚有人否答稱有妻有子且有親朋二尹以竊賊本應重辦姑念並無贓物押候備文送縣遞回原籍○甯波人周阿四竊取永大棧客人衣物經棧主伍二无拘拿送究等情已詳昨報昨晨包探王榮培禀稱小的查得客棧用人工資不一當茶房者或每月一千或二千宋二尹着帶周至案問所竊衣服藏在何處周供稱實已轉交輪船夥抵償欠欵矣現在情願照價賠償謂目今既願償還當時何苦行竊答稱實因債主逼迫不堪無奈出此下策問有人來保否答稱西門外瑞興舊貨店主周玉良係小的之姪可央令代賠二尹着押候玉良來保○森泰錢庄主王祥和控義泰嫁粧店股東張福福欠銀一百七十九兩有奇前日堂期張偕中人王安康投案宋二尹着各邀公正人理清帳目禀覆候核昨日祥和投遞禀詞並呈安康所欠一百四十八兩有奇閏二月期票一紙張安康亦遞禀詞二尹向之詰問張稱所有往來已與安康一律清楚惟摺據尚未塗銷問祥和曰爾所遞禀詞由誰代繕内言恃勢誣控是何言語究竟張與安康恃誰人之勢爾可從直供明供稱禀係别人代繕請須將此人交案祥和含糊以對復詰安康曰張欵究竟曾還楚否答稱小的與張亦有往來張之欠欵均劃在小的名下去年曾立期票兩紙計銀一百四十八兩有奇因小的自欠一百八十一兩一錢故仍向張索欠祥和稱去年僅收一紙業已呈案復問安康曰爾與祥和如何算結答稱小的前開生和泰洋貨庄後因虧折將生財拍賣其時付過鷹洋十七元再前已先付過四十元祥和稱期票於去歲杪繕立以前祗收得十四元復請安康曰張與祥和往來虧欠由爾向張算結　等並未當面爾禀帖上如何稱三百交楚安康稱小的共欠祥和銀三百三十兩自應理楚不與張相　祥和稱一百七十九兩有奇一欵確係張自已所欠安康有意兠攬二尹曰祇須理還何 
 
 

Page 4

 
 
必争論隨問安康曰爾欠之銀如何還法答稱上海放出之帳祗有五十元倘祥和必欲還楚只得將家鄉産業變錢二尹着將安康即交銀欵張仍交原人保去諭以祥和往來儘可由安康結算無項爾還祥和矣張遵諭叩謝而去○姚榮生潛上鎭東輪船行竊經管碼頭人拘獲昨晨其妻王氏持鄧元根名片投捕房訴稱丈夫向來開設通裕錢庄安分貿易宋二尹謂本委與鄧不甚相熟且爾夫當塲被獲未便保出爾究竟知爾夫因何至輪船上答稱不知遂叱令退去待鎭東抵埠查明核辦○天津人王慶連串同流氓劉四拔取烟妓硬售與小飯店主張杏寳後復屢向索錢　張扭控宋二尹着王交劉並繳訛去之洋銀廿五元此已紀諸上月二十一日本報者也嗣王並未將劉交案亦無的實保人昨日二尹飭帶至案謂爾之行爲太兇横矣宋喝令從重答臂王一再求恩二尹謂本委限爾五日内將洋繳案答稱張許給小的洋銀十元前祗收得四元並無二十五元之數謂爾與劉做成圈套肆意行兇殊爲可惡着笞責三百板押候遞回天津原籍○葉陳氏訴稱見子阿庚被同居人葉麗明誣竊玻璃送押捕房求賜開釋麗明請追餘贓宋二尹謂玻璃四方事甚微細本委當謂令阿庚遷居别處看爾棧中尚失物否麗明稱葉陳氏尚欠房租不能遷出况前竊玻璃不少務請追還二尹謂爾既不准阿庚遷去并欲追取各贓試問前竊玻璃有何憑証若再瀆懇定子笞臂麗明泥首求饒二尹着將阿庚帶案責手心十下交該氏領回房租自　理處○張友夫在某茶肆打架撃碎茶盌被送捕房昨晨朱粟香呈遞禀詞訴稱張即桑小牛拜趙姓　師學習拳棒横行市肆法紀全無監生前　禇家橋開酒肆時桑等使酒滋閙被軋至某茶肆訛詐洋銀五元並被其師攫去水烟袋一枝叩請究辦宋二尹着帶桑至案問爾爲何更換姓名桑抵賴不承二尹立飭包探拘其師訊　少頃該包探禀稱小的查得其師已閉門脫逃二尹喝令將桑笞責二百板着送縣遞解回籍 
[啓照登]  
　　啓者沈子梅任逢辛兩觀察奉兩江總督曾爵帥之命修合純陽正氣丸一千服送交敝所以惠貧人仰見軫恤　依檢神方而拯苦勤宣上德挽時癘以回天轉沛仁施同臻壽域矣又承葛理齋善士助臥龍丹二百瓶天中茶二百包午時茶三百塊袪病金丹三十本既苦口之撩人復婆心以喻世珍同金匱感切無悰除分别敬謹轉送外合請登報誌德貺[  滬北棲流公所司事拜啓]  
[澤及災黎]  
　　山東順直慘被水災逃難餘生凄凉萬狀固己石人隕涕鐵漢酸心兹蒙三晋源號交來立成信茶莊賑洋六十五元漢口阜昌洋行唐君瑞芝寄來賑洋六十六元協大圧交來安居士規銀四十一兩六錢三分源豐銀號來洋五十元晉和號交來無名字洋四十元烟臺海軍採辦所寄來揚威兵船林君履中洋三十元敏捷兵船戴君伯康洋二十元監程玉堂洋十五元共洋六十五元鴻進來交來黄君逹齋求合宅平安洋三十元泛徒子三十元瘦珊居士還心願求合宅平安羣玉山房楊君求病愈宏農事恒祈母足愈覺因道人壽萱堂各洋二十元寗道署節省筵費京口　君鴻保各洋十八元萬川宏農民因妾難産灶神許愿母子平安振洋十二元諸君子救災恤難德晋羣生善行流傳神人共仰爰請登報以誌宏恩[  上海四馬路高易籌賑同人陳德薰等識]  
[將伯先聲]  
　　敬啓者敝堂辦理各項善舉除任事者按月捐助外既無恆産又乏常欵曾經擬缮消災延壽册隨報分送荷蒙遠近諸大善士無分畛域陸續輸將固已拜登嘉貺感偑私實　涯涘無如現在新增養老殘廢接嬰諸務紛紛長報幾如山陰道上應接不暇杯水車薪　形支絀發棠請勢所難免用冉恭撰小引尅目刊呈台座具法以三百六十又爲一愿由此進推層　而上伏望源源而來惟兾多多益善先布懇敬請崇安[  廣益堂司事謹呈]  
[浙省撫轅抄]  
　　七月初一日蕭芳澤禀知厘捐局委留　華埠厘局專丁來省　謝○初二日候補同知郭懷珠由　滬勸辦　捐回省禀刊銷差 
[江督轅門抄]  
　　七月十一日同知銜雲騎尉候補知縣陸釗由京引見回禀到縣丞胡澤蘭禀謝奉　滬厘捐局委帮辦　澤縣絲捐差○十二日通判孫延驟起服回省○十三日直隸州王茂中奉籌防局委赴粤東採探炮臺洋土價質從九張壽同禀知起服諭看仍歸原省現繳照到省○十四日新選江西饒州府通判李家駒由京來藩轅　示署海州直隸州劉運吉請假回籍省親遺缺查有候補直隸州謝陶堪以署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年七月初十日京報全錄]  
　　宫門抄○諭旨一道錄前○發抄硃批六道○閩督卞奏閩省水災開倉平糶情形摺○杭織造文奏已丑大運縀綢按欵織就委員解京起程日期摺○又奏請暫留庫使片○護疆撫魏奏委署道員摺○豫撫倪奏揀補都司摺○又奏飭知縣赴任片○閩督卞奏請將總兵以都司降補片○七月初十日理藩院鑾儀衞光祿寺正藍旗值日無引見○醇王專摺諭看視恩○志公由口外賜奠回京請安○誠瑞謝授四川遺缺知府恩○召見軍機慶福誠瑞○發抄李鴻章奏遵旨招商運米進京奉硃批户部知遂欽此○又千總鄭汝成署守備奉硃批該衙門知道欽此○又千總沈壽堃署守備奉硃批該衙門知道欽此○女知縣王楝改奬　　硃批吏部議奏欽此○又購換馬匹奉硃批兵部知道欽此○又道員江清驥助賑請奬奉○硃批着照所請禮部知道欽此○○頭品頂戴閩浙總督臣卞寳第跪奏爲閩省雨水過多延平劍津以下水漲旋退並蘇省遏　閩中糧價日昻開倉平糶各情形恭摺具陳仰祈聖鑒事竊查閩省山多田少就地出産米榖不敷民食向須取給於隣省而以江蘇滬　爲大宗上年杖後蘇州所屬被水禁米出口閩省糧價漸增臣恐青黄不接之時民食缺乏堪虞經設法招商分赴各處採運曾於十一月間恭覆查辦各省災區摺内陳明在案乃自入春以來米價日漸昻貴當將去冬預行購辦存皖米二萬石並續購洋米二萬石發鋪平價仍屬有增無减每石漲至番銀三兩有零因查省城恒廣倉存榖十二萬七千八百餘石儲積二十餘年霉變折耗二千八百六十餘石餘亦陳腐再擱數十年不堪作食遂於四月初五日開倉平糶截至二十九日止已出榖六萬七千三百餘石不料五月初一日至初四日大雨連注上游延平溪水陡漲四丈有餘奔湍直下由福州入海省城西南内外水深五六尺三四尺不等低處田廬多被淹浸幸初六日天氣放晴初七日晚積水一律消退現已委員分赴被水地方查勘貧户酌量撫恤一面電致兩江督臣曾國荃速飭蘇松太道弛禁放米來閩以濟民食惟江蘇自上年八月起至本年四月不准米船出境閩省市景蕭條民情惶懼雖由官分投採辦並開倉平糶民間總以如源不旺仍屬驚疑查閩地素所仰藉者滬米爲大宗台米次之台灣田畝近多改種茶加以防營勇多台地已無餘糧販運竟至絶迹全賴上海商船轉運接濟是以前督臣疉次奏請免稅招徠光绪十年准兩江督臣咨定滬米運閩免稅每年以二十萬石爲度溢額仍令納稅五六年來照案遵行民食有賴近因遏糴十月閩中米價較數屬災區尤貴臣籍江蘇知江南北産米實多前此江南剿除髮逆極力保全裏下河地方即足供數百營兵食蘇皖三府設遇水旱偏災出運米二十萬石實屬毫無妨碍嗣後滬米運閩每年總以二十萬石爲限免稅放行毋再遏糴於閩省民食大有裨益相應請旨俯准立案庶羣黎共沭皇仁實深盼疇再飭據延平府報稱所屬南平等縣水過地方田廬無碍尚不成災合併陳明臣謹恭摺具奏伏乞皇上聖鑒訓示謹奏奉硃批知道了着即咨行兩江總督查照辦理欽此○○杭州織造奴才文逹跪奏爲已丑大運縀綢按欵織就委員解京起程日期恭摺仰祈聖鑒事竊奴才衙門承准内務府户部派辦運務業經前任織造辦解至戊子大運止在案所有應辦已丑運務經奴才查照内務府户部單開欵目花色敬謹織辦並遵照奏准由牙厘局每月解到錢一萬串内按照市價儘數易銀發辦業經奴才於本年正月間先行赶運過上用縀綢紗三百三十疋官用縀綢紗一百疋内用綢紡七百疋衣綫二百斤細布一千疋部用縀綾紡絲九百五十疋批差解送分交騐收在案兹復督飭工匠接辦得上用縀綢紗三百三十疋官用縀綢紗一百疋内用綢紡五百七十疋衣綫二百斤細布一千疋部用縀綾紡絲一千五十疋謹擇於五月十九日由杭起程遴委妥員督同舍人營解運京赴内務府户部分别交納統計已丑赶運大運兩次共解過縀綢紗綾四千一百二十疋衣綫四百斤細布二千疋除將運過工料銀兩細數遵照奏准减成新章飭承核實造報循例具題外所有已丑大運縀綢按欵織就並委員起程日期理合恭摺具奏伏乞皇上聖鑒謹奏奉硃批該衙門知道欽此○○文逹片再查奴才衙門所屬司庫筆帖式庫使等員向例五年任滿呈請更換兹查庫使長存於光緒十三年十月問復經前任織造廷琦保留二年後扣至光緒十六年四月初四日期滿例應呈請内務府揀員接替惟查該員織務諳練辦事勤能疉經保留有案現值恭辦上用活計暨各項要需之時督工解送均須熟手相助爲理合無援案仰懇天恩俯准將庫使長存暫留二年以資臂助出自　高厚鴻慈謹附片具奏伏乞●聖鑒謹奏奉硃批着照所請該衙門知道欽此○○頭品頂戴護理甘肅新疆巡撫布政使臣魏光壽跪奏爲道員開缺委員接署恭摺仰祈聖鑒事竊臣據鎭迪道兼按察使銜恩綸呈請該員感患骽疾近更痰喘交作舉動需人扶持醫治罔效懇請開缺回旗調治等情到臣飭署布政使饒應祺委員遵例騐看出具印結詳請具奏前來正核辦間恭閱邸鈔光緒十六年三月十三日奉上諭甘肅鎭迪道恩綸着開缺送部引見欽此自應欽遵開缺即行遴員署理查有三品銜新疆儘先補用道現署阿克蘇道陳名鈺篤賞廉明識度深穏堪以調署未到任以前應飭署布政使饒應祺暫行兼者所遺阿克蘇道員缺查有三品銜遇缺儘先題奏道現任疏勒直隸州知州蔣誥堪以暫行代理至恩綸先本因病呈請開缺現遵旨送部引見應飭回旂調治就痊赴部呈明辦理除分别檄飭外謹會同陜甘總督臣楊昌濬恭摺具奏伏乞皇上聖鑒再鎭迪道一缺光緒四年奏准滿漢兼用現在新疆改設行省鎭迪道兼按察使銜管理刑名驛傳責任尤重應由臣會商督臣於甘肅新疆實缺道員内揀員請補以資治理合併聲明謹奏奉硃批吏部知道欽此○○河南巡撫臣倪文蔚跪奏爲揀員請補都司員缺恭摺仰祈聖鑒事竊查歸德鎭標右營都司楊友明病故遺缺經臣於題報時聲請扣留外補嗣准部咨所遺河南歸德鎭標右營都司員缺係題補第一輪第五缺應用儘先人員行令揀員請補等因臣隨於豫省儘先都司班内逐加遴選其名次在先之羅斌元王廷献謝鴻保郁景文均因該缺距籍在五百里以内例應廻避王占元現有查辦事件人地亦屬未宜均未便稍涉遷就兹查有儘先都司尹彦鑅垷年四十五歲江蘇桃源縣人由軍功投効河南軍營隨剿捻逆以功積保都司歸河南撫標儘先補用於同治七年八月到標該員年壯材長熟悉營務向在河北鎭歴奉差委辦事均極勤奮堪以擬補斯缺惟名次在後稍有未符例得隨摺切寔聲明合無仰懇天恩准將該都司尹彦鑅補授歸德鎭標右營都司俾於營伍有裨倘蒙俞允容俟部覆到日給咨引見用符定制除履歴咨部外理合恭摺具陳伏乞皇上聖鑒訓示謹奏奉硃批兵部議奏欽此○○倪文蔚片再部選鎭平縣知縣王錫俟繳憑到省時因鎭平界連楚省素稱難治該員於地方情形未能深悉當經奏明留省飭發讞局學習俾資歴練兹查該員在局兩月於交涉案件尚能悉心經理閱歴較深應即飭赴鎭平本任以專責成據藩臬兩司會詳前來除批飭檄遵外理合附片陳明伏乞聖鑒謹奏奉硃批吏道知道欽此○○卞寳第片再委用總兵代理同安營叅將邱德福在任年餘營務廢弛所屬汛弁莊家受招摇撞騙不能約束縣民葉輒被該營兵丁莊尋等擄禁凌虐葉輒之兄葉楝控告十月並經同安縣迭次移傳延不解送並不勒令該兵等將葉輒放回又兵莊晋賢倚恃營兵横行鄉里經臣閱伍時面諭該將限三日將莊尋莊晋賢解縣訊辦嗣後兩次檄催置若罔聞察看該員面有烟色諸事因循疲玩現以委用總兵代理將領尚難勝任何堪進膺專閫相應請旨將代理同安營叅將委用總兵邱德福以都司降補是否有當附片具陳伏祈聖鑒訓示謹奏奉硃批着照所請兵部知道欽此 
 
 

Page 12

 
 
[光緒十六年七月十一日京報全錄]  
　　宫門抄○發抄　硃批五道○黔撫潘奏查明署任知州獲盜不報私擅懲辦按例議擬摺○楚督張奏委員代防萬城大堤摺○又奏揀員升補副將摺○閩督卞奏遴補遊撃摺○七月十一日吏部翰林院廂藍旗值日吏部引見三十五名工部三名都察院二名太常寺二名國子監十二名廂藍滿七名○湖北總兵綦高會請訓○福建按察使許鈐身請訓並請假一個月○恩全請假十日○值年旗奏派專操之大臣派出大額駙容貴續昌○召見軍機綦高會許鈐身皇上明日卯初進内至　建福宫聖容前行禮畢至醇親王府看視○發抄曾國荃奏崇明令吳成周調補華亭令奉硃批吏部議奏欽此○又郭開忠補提標守備奉硃批兵部議奏欽此○又遊撃周鳳翔留省補用奉硃批着照所請兵部議奏欽此○裕祿奏東安令徐鏡第升補興京撫民同知奉硃批吏部議奏欽此○長庚奏校閱春操情形奉硃批知道了欽此○○貴州巡撫臣潘霨跪奏爲查明署任知州獲盜不報私擅懲辦按例議擬恭摺具奏仰祈聖鑒事竊臣前據署鎭寗州知州唐昭敬先後詳報光緒十三年十二月十一日州民范正九出外赶塲被賊攔刦銀物殺傷身死兇盜逃逸一案又詳十月初六日夜州民吳狗妹家被賊刼去銀物逃逸一案均經批飭勒緝届限無獲復據該署州分案開具疎防承緝不力印捕職名由府詳道添列兼統轄各職名移司轉詳經臣覆核題叅各在案嗣因武職疎防職名未准開送到司州民范正九被賊刦殺一案已於光緒十四年三月初三日疎防限内據　甲楊光明協同原差曾炳拿獲兇盜王子雲解經該署州唐昭敬訊據供認一人攔刼得贓拒殺事主范正九身死各情不諱即於五月初八日將該犯王子雲斬决梟首犯事之木崗枝地方示衆屍母范王氏領屍安埋具結完案由臬司備文移查旋准提督羅孝連據平遠協副將阿明阿轉據安莊汛千總關開蘭呈稱此案均經唐署牧獲犯懲辦所有武職疎防職名可否邀請免開等情轉呈咨覆並據該管道府訪知該署州獲盜不報私擅懲辦揭叅到司由司併飭安順府確查詳辦去後兹據該府文海會同接任州彭啓商調卷查訊兩案經承書役暨協同獲盜之團甲所供均與提臣咨覆暨該道府等揭叅各情相符先後詳報經署按察使黄元善會同布政使史念祖按律議擬詳請奏叅前來臣覆加查核緣州民范正九被賊刦殺一案已於光緒十四年三月初三日疎防限内據團甲楊光明協同原差曾炳拿獲兇盜王子雲解經該署州唐昭敬訊據供認一人攔刼得贓拒殺事主范正九身死各情不諱即於五月初八日將該犯王子雲斬决梟首犯事之木崗枝地方示衆屍母范王氏領屍安埋具結完案其吳狗妹家被刼一案亦經該署州唐昭敬於疎防限内緝獲夥盜陳添喜周恆春周奉山屈得潰張代有張老四等疎防限外緝獲首盜吳狗蠻先後獲犯七名訊明吳狗蠻起意紏邀共首夥十二人行刼事主吳狗妹家得贓張老四周恒春二名聽紏因病不行陳添喜周奉山屈得潰張代有均止聽從紏邀臨時畏懼不行與張老四周恒春等事後均未分贓各情不諱於光緒十四年九月初三日將該犯吳狗蠻張老四周恆春抽割脚筋並將吳狗蠻用木籠站斃示衆陳添喜周奉山屈得潰張代有分别責釋該署州唐昭敬均未照例錄供通報遵章解審禀辦仍行分案開叅疎防致武職不將疎防職名開送迨由司移查即以均經獲犯懲辦是否邀免開叅等情轉呈提臣咨覆該管道府亦即訪知揭叅由司一併飭府查辦兹據該府督同接任州調卷查訊書役團甲供悉前情先後詳報到司經署按察使黄元善會同布政使吏念祖按擬詳叅到臣臣覆核此案該署州唐昭敬於盜刦重件既經獲犯訊明並不分案照例錄供通報遵章解府覆審禀辦私將該犯王子雲斬决梟示吳狗蠻用木籠站斃雖查無規避别情究屬擅殺查王子雲係刦殺范正九案内凶盜罪犯斬梟吳狗蠻係紏刦吳狗妹家首犯亦應斬决罪名均尚無出入雖擅殺二命並非一家按例均止革職其抽割脚筋照擅用非刑例亦止革職罪名相等自應從一科斷相應請旨將前署鎭寍州事候補同知唐昭敬即行革職惟該員事犯在光緒十五年三月十六日恭逢恩詔以前係擅殺應死盜犯可否仰懇天恩稍從末减交部核議之處出自逾格鴻慈至王子雲吳狗蠻二犯均各罪應斬梟斬决業均梟示站斃應毋庸議張老四周恒春聽糾行刦因病不行事後並未分贓例應滿徒陳添喜周奉山屈得潰張代有僅止聽從紏邀臨時畏懼不行亦未分贓罪應滿杖業已分别抽割脚筋責釋應請免其重科范正九一案别無另犯未獲吳狗妹家被刦之案亦經獲犯過半兼獲首盜所有前叅文職疎防職名均應註銷除飭嚴緝吳狗妹家被刦案内逸盜務獲究報暨咨部查照外所有查明按擬緣由是否有當謹會同雲貴總督臣王文韶合詞恭摺具奏伏乞皇上聖鑒●勅部議覆施行謹●奏奉硃批刑部議奏欽此○○湖廣總督臣張之洞跪奏爲委員代防萬城大隄恭摺具陳仰祈聖鑒事竊照湖北荆州萬城大隄濱臨荆江爲全郡及下游各屬保障每届夏秋二汎例應督撫輪年赴隄督防如有應辦要事未克分身前往奏委該管道府就近駐工代防歴經辦理在案本年輪應總督前往督防現據荆州府知府舒惠禀稱江水驟漲堤工險要再查鍾祥縣襄河堤三四八九等工及潛江縣隗家洲等堤上年奏明借撥庫欵並匀撥賑欵興修現已修築完竣亦須親往勘騐臣現於本月中旬出省先王荆州查勘江堤親加籌度於查勘荆堤後即赴鍾祥潛江等縣覆騐襄堤各工惟省城事務重要應隨時督同司道籌辦未能在荆久駐所有夏秋二汎督防事宜自應照案委員代防以專責成查有荆州府知府舒惠於堤工修防事宜尚能認眞講求堪以委令代防現經檄委該府督同廳營文武員弁親駐工所晝夜梭巡預備守水器具遇有險要工叚即行搶護務保無虞並札飭荆宜施道方恭釗隨時稽察督同辦理以期堤防穏固所有委員代防萬城大堤緣由謹會同湖北巡撫臣譚繼洵恭摺具陳伏祈皇上聖鑒謹奏奉硃批知道了欽此○○湖廣總督臣張之洞跪奏爲揀員升補副將要缺以實營伍恭摺仰祈聖鑒事竊查前准兵部咨湖北施南協副將張元和開缺撤省察看遺缺係題調之缺應令照例於湖北省現任人員内揀員升調以符定制等因臣查湖北省現任副將四員督標中軍副將蔣澤斌漢陽協副將樊國泰黄州協副將陳樹勳竹山協副將文漢章或　居緊要或人地不宜實無可調之員自應照例在於應升人員内揀員升補查有湖北興國營叅將熊朝鑑年五十九歲湖南鳳凰直隸廳人由行伍奉調出師疉箸戰功歴保儘先叅將同治七年補授湖南保靖營叅將九年四月二十五日到任因籍隸本省例應迴避調補湖北興國營叅將光緒元年七月初二日任事嗣届俸滿於三年二月内赴部引見奉旨照例回任該員老成諳練勇敢樸誠以之升補斯缺海堪勝任且歴俸早滿二年核與升補之例相符合無仰懇天恩俯念員缺緊要准以興國營叅將熊朝鑑升補湖北施南協副將實於地方營務有裨如蒙俞允俟部覆至日給咨送部引見以符定制除飭取該員履歴咨部外其所遺湖北興國營叅將員缺係部推之缺湖北省現有應補人員容俟接准部覆由臣另行揀員請補謹會同湖北巡撫臣譚繼海湖北提督臣程文炳恭摺具陳伏乞皇上聖鑒謹奏奉硃批兵部議奏欽此　○○頭品頂戴閩浙總督臣卞寳第跪奏爲遴員請補海外陸路遊撃員缺恭摺仰祈聖鑒事竊照福建台灣北路協標右營遊撃翁議先經臣附片奏准以部司降補所遺該遊撃員缺准兵部咨係海外陸路題補第三　第四缺應用儘先人員行令揀員請補等因臣隨於閩省儘先陸路遊撃各員内詳加遴選查有名次在前之花翎叅將銜福建儘先補用遊撃廖榕勝年五十四歲廣東清遠縣人由軍功剿匪著績遞保遊撃仍留廣東儘先補用並換花翎光緒二年赴台灣投効於三次剿平番社出力案内保奬五年十月二十五日奉上諭着以本班改留福建儘先補用並加叅將銜欽此續經來省考騐收標造送覆歴咨部覆准註册序補在案該員老成諳練現委署理是缺遊撃辦理裕如任内並無違碍事故於台地風土情形較爲熟悉以之請補是缺遊撃洵堪勝任與例亦符合無仰懇天恩俯念台灣北路協標右營遊撃員缺緊要准以儘先遊撃廖榕勝補授於營伍地方均有裨益如蒙俞允容俟部覆到日給咨送部引見除飭取履歴另行咨部外臣謹會同福建臺灣巡撫臣劉銘傳水師提督臣彭楚漢合詞恭摺具陳伏乞皇上聖鑒勅部議覆施行謹奏奉硃批兵部議奏欽此 
 
