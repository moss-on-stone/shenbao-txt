# 1902 - 236 - 4910548

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
宋司馬温公撰資治通鑑二百九十四卷上溯戰國下迄五季一千三百六十餘年之治辭興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[書誥誡牧令文言後]  
分疆守土之官未有若州縣之於民至親而至切者也故可以施爲而易於見功者莫如州縣而難於稱職且易於見過者亦莫如州縣何以言之州縣之於上臺雖層層節制然一邑之權固不妨獨斷獨行非可以施爲者乎　可施爲則凡地方之事應舉者舉應革者革學校修明則　敦仁讓農桑勤課則民有蓋藏保衛商旅奬勵工藝四民無失業之人一邑普大同之化其易於見功者如此然此爲能吏循吏言之也無論玩愒性成或意存貪酷爲地方之害爲國家之蠧固不足語於斯卽中材之人未嘗學養不經磨練或錢榖未明或刑名未悉才旣竭蹶識又昏庸求其稱職非難若登天耶職旣難　則凡事皆以糊塗了之而幕友家丁可以上下其手矣差役鄉保可以招摇於外矣内外蒙弊必至良莠不分見過之處何可勝數耶閱昨報載有　督袁　帥頒發文告六條誥誡所屬州縣一約束親友家丁役吏一勤與士民接見查訪利弊一清訟獄不得積壓拖累一勤於補務以　閭閻一上行公文須認眞籌辦如確有窒礙許再請　一嚴　守并許實有不敷設法津貼似此鼓勵屬僚可謂仁至義盡牧令應爲之事雖不盡在此六條而能確守此六條已不失爲良吏矣惟鄙人又有進馬夫見過見功之處固視牧令之賢否而使之見過見功者其權固操之疆吏也州縣除選缺外署事請補皆疆史主之疆史而使之箸事補缺　以爲賢者也豈有明知不賢而任之使害民者乎朝廷旣以黜陟之權寄之疆史則疆史亦宜悉心審　與其事後參劾而民已受其害何如先事選舉而民皆受其福耶說者謂此事似不能責之疆史疆史卽甚明察而格於成例時亦難變更蓋署事補缺皆有一定部章署事或可通融補缺則先後不紊其權雖疆吏　之其實例操之也又　能責之疆吏哉曰是不然疆吏雖不能不循成例然苟無　毫私見則無不可以變通卽部選之　疆史亦有者考察之責如有不能任地方之責者奏請黜革朝廷豈不允從何必養癰成患至於候補人員苟勤於接見則其人之賢否卽不能深知而大概情形無不可以明白况現在各省設立課吏館更易於考察故鄙意欲得好州縣官破除成例擇之在先自易察之於後苟格於成例不顧賢否貿然而使之任事直至不能任事而始誥誡之甚至叅劾之是猶驅不教之民而使之戰也於地方何益哉吕氏以三字箴官曰清愼勤爲牧令者於此三字固缺一不可惟現在之爲牧令者愼字尙能自主卽自好之士亦幾欲清而不能欲勤而不得是又在疆吏栽之培之而玉成之耳浮文删酬應一簡則州縣之費可省費省然後可責其清人生精力祗有此數不妄用之於繁文縟節則自能專力於簿書錢榖而責不旁貸矣州縣之有裨於地方固在州縣而要不僅州縣主之也是不能不望之身膺疆寄者矣 
[本館接奉電音]  
　　昨日午前京師飛電傳來上諭五道旨八道敬謹譯登○七月二十三日内奏事處面奉諭旨本月二十四日進内奏事當差執事之王公文武大小官員均著穿蟒袍補褂欽此同日内閣抄奉 
上諭正黄旗護軍都統廣忠由協尉薦升都統宣力有年無曠厥職兹聞溘逝軫惜殊深加恩著照都統例賜卹任内一切處分悉予開復應得卹典該衙門查例具奏伊子禮部員外郎常順著以郎中卽補欽此同日奉上諭三品銜道員用工部候補郎中姚賡韶著以道員旣選並賞加二品頂戴欽此同日奉上諭雲南糧儲街員缺著陳燦補授欽此二十四日奉上諭朕欽奉慈禧端佑康頣昭豫莊誠壽恭欽獻崇熙皇太后懿旨直隷提督馬玉崑甘肅提督姜桂題御前大臣善耆均著加恩在西苑門内騎馬欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨大學士孫家鼐崑岡軍機大臣鹿傳霖瞿鴻禨均著加恩在西苑門内乘坐二人肩輿欽此同日奉旨永隆著調補廂藍旗滿洲副都統所遺正白旗蒙古都統著誠全補授欽此同日奉旨著派世鐸管理圓明園八旗官學並營事務欽此同日奉旨恩朶著調補護軍統領所遺正白旗護軍統領著善讀補授欽此同日奉旨派世鐸管理善撲營事務欽此同日奉旨武備院卿著增崇補授欽此同日奉旨正黄旗護軍都統著溥偉補授欽此同日奉旨右翼前鋒統領著載澤補授欽此二十五日奉旨崇文門正監督著奕劻去副監督著榮祿去欽此 
[宫門抄]  
　　七月十六日理藩院鑾儀衛光祿寺廂紅旗值日理藩院引見五員大理寺二員太常寺九員廂黄滿六員廂黄蒙二員兩翼二十三員德公松公各續假十日召見軍機及祥祺皇上明日卯初至 
奉先殿壽皇殿行禮畢還宫辦事召見大臣十七日外務部正藍旗值日無引見祥普謝免繳盈餘銀兩 
恩侍衛處奏派口外賜奠派出承蔭榮華又奏派口外賜奠派出伊克坦 
[俄藩回國]  
　　日本長崎訪事友人云俄國耋親王來華陛見後隨復漫游日本問俗觀風日皇以禮欵迎情文兼至兹已事畢定於東歴八月二十號卽華歴七月十七日由神戶握節登程矣 
[奉迎華使]  
　　日本長崎訪事友人云日政府偵悉中國簡赴倫敦慶賀英皇加冕之振貝勒約於東歴九月一號卽華歴七月二十九日行抵横濱因預備一切欵迎之禮擬將芝離宫大加修葺藉駐行旌 
 
 

Page 2

 
 
[暹儲遊日]  
　　日本長崎訪事友人云日前日政府接簡駐暹羅使臣來電知暹國王太子赴英遊歴歸途擬由美洲至日本徧游各勝境蓋欲藉增識見故不憚跋涉之勞也 
[韓王慶典]  
　　日本長崎訪事友人云韓王踐阼後已歴四十年政府中人擬於東歴十月十八號卽華歴九月十七日舉行慶内各國誼重交鄰均須派員往賀日本政府中刻已籌備一切矣 
[還路消息]  
　　天津直報轉錄順天時報云華歴七月初六日英國駐京使臣薩君致胡芸楣侍郎手函曰鐵路一事頃准外部大臣蘭侯來電准於本月十一日交還等因旣而法使於初八日得本國覆電隨於初九日照會外務部初十日午時由外務部照覆英使一面函促俄使交還關内鐵路俄使答以尙未奉到政府電文現在英使專待俄電到來一有准期則不論何時卽可將路交付矣 
[飭剿游匪]  
　　香港循環日報云本月某日廣東緝捕總局憲接奉督撫憲札文内開光緒二十八年七月十四日准兵部火票遞到軍機大臣字寄署兩廣總督德雲貴總督魏廣西巡撫丁貴州巡撫鄧光緒二十八年六月初八日奉上諭前因粤西邊界土匪游勇勾結滋擾勢頗猖獗迭經諭令各該督撫會籌防剿並責成蘇元春認眞剿辦不准稽延兹有人奏稱粤西宼患未靖請飭進剿等語該省游勇會匪擾害地方亟應迅速撲滅著德壽魏光燾丁振鐸鄧華熙仍遵前旨速卽會勦務期一律肅清毋留餘孽以靖邊患而除民害是爲至要原指均著抄給閱看將此傳諭知之欽此遵旨寄信前來等因到本部堂本部院准此除恭錄咨會蘇提督欽遵查照辦理會同滇黔各軍務將粤邊各屬土匪游勇認眞剿辦幸毋彼此互相推諉致令蔓延爲患仍將剿辦情形望祈見復及札廣西營務處欽遵查照飛飭沿邊各屬地方文武約會滇黔各　妥籌剿辦毋得互相推諉致令蔓延爲患致干嚴參外合就恭錄札遵札到該局卽使一體轉飭遵查照辦理并將發去火票移送東臬司收存按月彚繳送銷毋違 
[續錄岑大中丞遵旨擬訂山西大學堂試辦章程]  
　　八肆業生有願應會試或順天鄉試者給假三個月願應本省鄉試者給假一個月本届借闈鄉試亦給假三個月凡應順天鄉試之肄業生均由巡撫分别咨照國子監順天府免其錄科内外班肄業之廪增附生亦由巡撫分别咨照外省本省學政免其科歲兩試肄業之童生畢業後考取合格旣有發給優等學生憑照章程自可不必再應小試以免糜時曠課九此次取列各齋内外班學生均以十論素孚不染嗜好者爲主其平常干預詞訟行止有虧者雖學藝可觀概不取入即僥倖取入一經查悉立卽斥退十現在百廢待興需才孔亟中小蒙養學堂相需教習尤亟目不能不求速成之法是以此次取入三齋之學生年齒未必盡能合格其中如有舌本已强之人不能習溥通課程内之譯學者應令併力精治算學以後備齋如再挑補學生則必以年歲在十五以下者補入俾能從事譯學十年之後則入專齋者無一不習過溥通學之人矣十一現因經費難籌是以内班學生額數三齋共定一百六十名將來各屬徧設中小蒙養學堂後升選省城大學堂之學生必多自應續將專齋名額加增以宏造就至彼時應否將正齋備齋裁撤統俟届時察酌奏明辦理十二三齋内外班諸生應用讀本十三經　學堂擇一定本彚購轉發諸生令其繳價不得自向書坊任便購置以致板本各異經說遂多異同十三三齋内外班諸生習中學者應用之繙閱諸書及偶資考證諸書習　學者應用之讀本閱本以及測繪應用之儀器紙張習譯者應用之洋筆墨水紙張習格化者應用之藥料均由學堂發給無庸繳　十四學堂總分教習督辦提調以及凡有職事之員均請每届三年由撫臣察其勤奮者援照各省學堂章程奏保一次以資鼓勵以上辦法大綱十四條一大學堂教法恪遵諭旨以四書五經綱常大義爲主以歴代史鑑及中外政治藝學爲輔總期力興實學嚴黜奇衺二備齋爲小學堂課程習溥通學擬略仿古人剛目讀經柔日讀史之例訂立課程第一日午前温習四書五經次習御纂七經次習欽定四庫全書簡明目錄午後先習算次習譯次習柔輭體操夜課習性理諸書第二日午前先習御批通鑑綱目參習通鑑輯覽次習皇清通志國史王公表傳大臣傳次習各國史志中外興圖午後先習算次習譯次習柔輭體操夜課習性理諸書第三日課程如第一日第四日課程如第二日[  章程未畢明日續登]  
[巡警新章]  
　　聞之天津友人云津地交還之後直督袁慰帥卽辦理巡警事宜所募巡街勇丁檄飭曹游戎統率某日游戎釐定規制曉諭民人曰照得天津現值收還伊始所有警察條規亟宜刊發以便遵守合行諭爲此示仰軍民人等一體遵照毋違切切特示計開一遇有鬭毆强搶劫盜小竊誘拐人等當卽立時拘捕一夜至十點鐘行人不得多携包裹違者拘局訊明釋放一凡遇賭博一律拘罰一夜至十二點鐘所有車輌不得裝載包裹貨物違者拘罰一凡遇通衢大道小街僻巷各處路口及貯水池等處不許大小便倒溺器及傾棄灰渣穢物以防疫癘　者拘罰一凡夜間有在屋角堆積穢物者亦應一律拘罰一不准赤身裸體一不准在狹道馳馬一凡車馬行人須靠左邊行走以免擁擠如故意抗違者拘罰一凡遇街道兩旁不得擺設貨攤以致阻塞一凡路口轉角之處不准結隊成羣一浮橋關合時往來車馬行人均須陸續過去不准爭先恐後一不准在各衙署反公家屋宇黏貼告白一各項車輌不准爭先奪路以致擁塞一如有匿名揭帖干犯法律者無論貼於何處卽應拘拿一如有聚衆結會刊刻謡帖煽惑人心者立卽捕拿一凡遇賣違禁物件如火藥槍彈軍器之類者均應拘局究辦一凡有在酒館戲園書塲滋擾喧閙者均應拘局懲罰一凡夜深逾限而酒館尙未閉門或戲園演劇未散遲至子時者亦揭帖干犯法律者無論貼於何處卽應拘拿一如有聚衆結會刊刻謡帖煽惑人心者立卽捕拿一凡遇賣違禁物件如火藥槍彈軍器之類者均應拘局究辦一凡有在酒館戲園書塲滋擾喧閙者均應拘局懲罰一凡夜深逾限而酒館尙未閉門或戲園演劇未散遲至子時者亦俱應拘罰旋又諭民人曰照得城廂内外無論人家鋪戶夜間必須照常燃燈門首以便照耀行人亦使奸宄不能濳匿大小車輌夜間往來均須携燈如敢故違卽行拘罰夜間十二點鐘以前無庸携燈自十二點鐘起一律須手携燈籠違者拘局取保釋放如無妥保罰令坐到天明爲此示諭重民人等一體遵照無違特示 
[堯階蓂葉]  
　　聞之京師友人云每年封印開印吉期例由欽天監選擇預期請旨通行京外各衙門今者欽天監已擇定本年十二月十九日午時封印明年正月十九日辰刻開印矣○京城樓櫓建自明初至今已歴五百餘年從未鳩工修葺庚子兵燹德勝安定二門樓屋均爲砲火所傷日前大雨傾盆德勝門門樓上層忽傾其半棟梁椽柱堆積如山隨由聽差報知該管大臣以便妥爲繕治○烟館妓寮俱係藏奸之所七月十二日前門内花園附近某烟館忽有形跡可疑之某甲某乙一榻横陳吐霧噴雲其樂無極少選巡捕稽查到此一併拿獲解局拷訊供認搶案數起歴歴如數家珍現已詳解步軍統領衙門懲處矣 
[保陽雁宇]  
　　聞之保定友人云本月某日直隷清苑縣葉大令出示曉諭略謂據官錢局公濟益商人等禀報開設官局支應洋差開支憑帖賠累甚鉅商人等　情禀報府憲轉詳善後局撥錢五千吊開支收存公齊益錢帖之戶惟因當時根帳遺失無憑查對特此出示定於七月 
 
 

Page 3

 
 
十九及二十三日准存帖之戶赴天華牌樓關帝廟内掛號酌量發給以杜假冐如無有恥之徒持假帖攪擾者准卽扭送來縣懲辦其各凛遵毋違特示○博野縣萑苻不靖前曾行劫餉銀兹又有匪人妄稱欲入官衙肆掠縣主某大令因之昕夕戒嚴札行營汛各官將城門扃閉一面申禀上憲請撥隊前往設防藩臬兩司准之刻已移調馬隊營官張君名泰者帶隊往剿矣○新軍營勇丁包俊生及弟包俊德同於月前逃匿本月十四日獲諸雙鋪胡同解經營務處吳觀察訊明飭卽釘鐐收押 
[雲津墨浪]  
　　聞之天津友人云署天津海防分府時司馬寳璋於本月十七日由津乘火車赴塘沽○德國駐津提督某君於本月十七日由津乘火車赴北戴河尙未悉有何公幹也○總辦學堂事宜前山東藩司明方伯於本月十六日由京師偕會辦丁觀察乘火車至津小駐河北集賢書院○直督哀慰庭宫保營規嚴肅每棚頒給大簽一枝凡遇勇丁因公出營須先請領大簽有私自閒遊或在外滋事者一經查出定按軍律嚴懲○津郡各紳董賢明者固不乏其人而狡猾嗜利之徒以迎合長官剥削小民爲得計者亦所在多有直督袁慰庭宫保未蒞津時已有所聞以故每接見司　各員必諄諄以愼用賢良爲囑亦可見其留心民事矣○副將銜總辦天津巡警事宜之曹游戎於本月某日出示曉諭曰照得本總辦奉督憲檄飭辦理天津警務現在津地收還所有城廂内外地面當經分派巡丁晝夜梭巡以安行旅而衛閭閻該巡丁等務須恪遵條規奉公守法不得妄滋事端擾累居民如購買雜物悉照市價公平交易不得稍有抑勒倘有情弊一經察覺定卽從嚴懲辦决不寛貸各宜凛遵毋違特示○衙署班房向有私押人犯情弊天津縣章大令洞悉　事特於本月十七日懸牌署前大書所押人犯姓名如牌上無名者卽係蠧役私押准家屬據情呈控以便澈底研求　 
[五馬將臨]  
　　昨日上海縣汪瑶庭大令探悉新署松江府知府許太守佑身定於八月初一日赴郡履新日内將次過滬爰飭辦差丁役預備恭迎 
[總辦回申]  
　　江蘇海運滬局總辦林質侯太守以局中公事已竣於前日附某小輪船赴省藹見江蘇藩司陸春江方伯方伯卽委充蘇省善後局　調因復乘舟乘滬料理一　公　俟八　初一日撤局然後回省蒞差 
[移緝棍徒]  
　　日前本邑南市某浴堂主張順　被者名惡棍火燒毛毛糾同黨羽刃傷肩背等處控經上海縣主汪瑶庭大令騐明飭緝在案近日大令訪悉當日隨　毛毛肇事之諸惡棍大半混迹南碼頭一帶各烟館茶樓爰移知駐紥彼處之江蘇撫標滬軍營管帶龍葆珊遊戎請卽派勇協同嚴緝務獲究懲 
[研訊火頭]  
　　趙銀河葉盈堂二包探解源大押店主朱仁伯至英美租界公堂禀稱源大曾保火險銀一千二百兩前晚被火之後保險西人疑有别情訴知捕頭令小的等協同西探往查見樓面已燬瓦礫縱横必須一律挑除方得察短虚實兹將各帳簿取呈並傳左右鄰人請訊王阿二供小的在源大東首開設花烟館富火熾時並未見朱諒已從後門逸去葉朗生供小的在沙孫洋行經收屋租借居源大内是夜火起時朱尙在睡鄉經小的喚起不及穿鞋從後門逃出究不知火從何來張森泰供小的係源大右鄰當時法界水龍先到奮力施救火遂式微徐吳氏供小婦人與朱爲隣其時火尖竄入小婦人家樓上蚊帳被焚小婦人遂與丈夫拐孩逃出朱供源大於今春月開張生意頗盛每月除開銷各項外約餘洋銀四百元保險行祗保銀　千二百兩受質衣儲在樓上首飾則置樓下箱中當時未及取出讞員張柄樞司馬商之英總領事署迪繙譯官飭將朱還押由捕頭親督工人扒開瓦礫查明有無貨物留存然後於禮拜一復訊察斷 
[英界火警]  
　　前夜二點鐘時南京路三百七十六號門牌踏飛脚踏車行後屋忽中然火起瞭望臺上旣鳴鐘報警救火會各西人如飛往救得卽告熄並未殃及他家 
[美界火警]  
　　昨日午前十一點鐘時虹口天潼路春和水果店中人在披屋中煮午餐遺火積薪致兆燎原之禍救火會西人聞之急驅英美兩界皮帶車前往吸水噴救約歴一點鐘許始得火滅烟消事後訪知殃及協源大烟館宴樂春番菜館前後房屋十餘椽被災各家均保火險大約尙不致受虧也 
[嚴防致疫]  
　　邇來滬上天時火熱疫癘流行租界工部局董事推究原因知由飲食不愼所致爰出示嚴禁屠戶魚販不得以餒魚敗肉混售與人詰誡諄諄用意良厚不意美界西華德路　大肉莊及逢路菜市中某肉攤仍以瘟斃之猪私宰出售事爲工部局專查食物之黄奎金所見將售肉者拘解入捕房捕頭惡其損人利已擬卽解送公堂禀請讞員張柄樞司馬究辦嗣以再四哀求從寛釋去未知若輩果能有警於心否也 
[上海總巡局案]  
　　明前崇明人陳金福投馬路工程局控太平弄新發小客棧主林華郎誘匿伊妻等情總辦翁子文太守傳林研訊移送十六鋪巡防北局局員陳二尹轉送保甲總巡局總巡朱森庭明府研詰之下知陳妻聞氏借宿新發棧不給棧資林索之再三陳遂砌詞誣控因判令將陳笞責六百板具呈攺過切結然後領妻回家 
[南市叢談]  
　　本邑南市馬路工程局總辦翁子文太守禀准上憲由十六鋪至萬裕馬頭裏街等處一律派捕巡行日前出示招募華人充當巡捕昨日遂加遴選凡合格者酌量錄用諄諄告以奉公守法保衛地方○前日有一年甫十餘齡之女孩徘徊於南市馬路中某號巡街捕見之帶至捕房捕頭詰知係粤人某姓家婢女主母鞭責不堪因之乘機逃出遂禀知工程局總辦翁子文太守太守令留候派包探往傳主人前來認領 
[美租界捕房事紀]  
　　昨晨小竊王阿連混入提藍橋左近某姓家竊得衣物若士携之而出適爲包探劉升堂所見連贓帶入捕房捕頭令押侯解送公堂禀請讞員張柄樞司馬懲辦○前日傍晚有一載貨車行經百老匯路適某西人乘東洋過此不及避釀致被撞壞車輪某號華捕見之一并帶入捕房捕頭令曳貨車之某甲償西人修車費若干然後釋出 
[妙藥救人]  
　　粤東卓君裕垣向供職於漢陽鐵政局中兹在海定輪船執事憫各埠疫癘甚熾醫者無術可以挽回乃輾轉覓得奇方製爲樟腦高梁酒其法取上等高梁酒一斤配以樟腦三錢用以治頭暈身熱吐瀉發痧以及感冐風寒霍亂絞腸斑疹腹痛弔脚諸症每服一羹匙許極重者倍之閱片刻無不霍然而愈惟孕婦忌服小孩减半眞有斬關奪將之妙用與市中所售諸藥迥乎不同寄存滬上英界老其昌蘭言居不論何人有患此者皆可向之索取與人爲善其功德誠無涯矣本館故樂得而記之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　　禮拜六拍賣 
　　魯意師摩洋行始創自同治十三年即英一千八百七十四年 
准於廿七日十一點半在本行拍賣稍漬白糖八十餘包等貨不計此佈魯意師摩啓 
　　禮拜六拍賣 
　　准於廿七日十點鐘在虹口百老會路外虹橋下Ａ字第二百八十七號外國首飾鋪內不限價拍賣金鋼鑽紅藍　石呂宋綠珠子各種金銀首飾金表銅鐘石鐘檯鐘掛鐘及保險銀箱厚玻璃橱窸窻家用什物木器等不計每日八點起至晚八點鐘止任便貴客先至該處面看可也此佈　瑞和洋行啓　　 
　　禮拜六拍賣 
　　茲於廿七日上午十句半鐘在本行拍賣前日八仙橋德源押鋪火燒銅錫木器各種扇子牙筷擺鐘衣服烟筒一切貨底生財及水漬楓梨五百箱各式機器數十件馬鞍子馬踏橙此佈隆大　行啓 
　　禮拜六拍賣 
　　啓者　拜六卽廿七日十點鐘在　　不限價拍賣各色海馬牛牌鵝牌獅牌龍牌無牌三皮八福等呢及斜紋呢各種洋紅標嗶嘰原布斜紋布洋官　等貨　佈義記洋行啓　 
　　禮拜六拍賣 
　　魯意師摩洋行始創自同治十三年即英一千八百七十四年准於念七日十點半在本行拍賣大小听鞋煤紅法藍絨風琴大天秤頂上各種外國字典中國書籍電氣風扇大小大菜盆椅色鐵床地毯帽架寫字檯面架鏡檯保險箱四星架什物不計此佈魯意師摩啓　 
　　禮拜二拍賣 
　　茲於廿九日二點半鐘在浦東祥生廠新船塢拍賣爐子抽水機器銅管铅管輪葉子地軸圓鐵條生鐵熟鐵機器等件　貴客如欲屆時二點一刻鐘祈請南京路碼頭仝趁小火輪至該處而拍可也此佈壳件洋行啓 
　　禮拜二拍賣 
　　魯意師摩洋行始創自同治十三年即英一千八百七十四年 
准於初一日一點鐘前在虹口小菜塲後面鳴昌作塲拍賣外國酒五十桶每桶五加倫餘貨不計如早要看様可至小行觀看此佈魯意師摩啓 
　　遺失提單 
　　今遺失六月廿九大利五十六次進口　唛棉花三十二件提單一紙已向該公司説明作廢望各寳　及中外人等切勿收用此佈　同和啓 
　　新到 
　　今有英國名　運來手牌瓜牌脚牌條頭肥皂貨色甚佳價亦便宜如蒙賜顧請臨三馬路本行面議可也此佈中和洋行啓 
　　樟腦高梁酒 
　　正高梁酒一斤用樟腦三錢同浸　　專治頭暈牙熱　嘔發痧感冒風寒霍亂吐瀉絞　班疹揪盘肚痛吊脚諸痧　症　者用一湯羹如　重者用兩湯羹服下片刻立愈屢試屢驗活人　知凡幾有斬關奪將之功眞乃神方之聖藥也　送在老其昌蘭言居特此　知海定輪　買辦卓裕垣啓　　 
　　上海萬裕碼頭得月樓啓 
　　六通輯要出書 
　　三通典志輯要卷頁浩繁裝訂四十厚本將欠售完所剩無多賜顧　恐不及批發面議 
　　京都同德堂有限公司　 
　　人參三貴白鳳丸 
婦女眞陰虧損虚弱無子血枯面黃經期腹痛赤白帶下或前或後飲食無味乾咳成勞是丸以人參鹿茸爲君佐以貴品專能　氣導滯養血滋陰調經種子保產安胎蠟丸每個一元每兩四元上海英大馬路京都同德堂啓 
　　廣東陳恒德堂牙痛粉 
　　此粉治風火牙虫蛀包能立刻全愈永無之痛患每瓶三角分鋪上海英大馬路萬康醬園對門德仁里石庫門內　 
　　嗎啡大减價 
　　本號自運獅馬老牌正號新牌存貨甚多原箱原磅躉批零拆其價格外從亷諸君光顧請認三茅閣橋老誠濟便是 
　　遺失提單 
　　今遺失第十一次愛仁船廣東進口元ＳＬ乾五十件已向招商局並棧房説明如有人拾取此單已作廢紙特登申新報聲明各寳號萬勿收押此佈益生告　 
　　寄售白木耳　 
　　此物最淸肺熱兼能生精養液誠爲補益上品秋間服之更妙諸君賜顧　格外克　　至如意里一弄二家德厚祥 
　　錢翰聲聲明 
　　余冬承江小峰邀就恊原刻因意見不合業已告辭所經手各事　向江接洽無悞以後與我不涉恐未週知特白 
　　併股聲明 
　　茲者本號舊名和順合記在三茅擱橋南塊東首向與范姓合開嗣　范姓别就允併　順永記已經立據淸割所有　記經手往來與永記無涉　 
　　新到花旗紅酒 
　　本行自向美國運到頭等紅酒數百桶每重五十一加倫每桶價洋三十九元定價格外克己以廣招徠　蒙賜顧祈移玉二馬路十二號本行面議此佈　美豐洋行白　 
　　ＳＥＮＩＣＩＤＥＭＳＮ·ＩＡＬＲＥＢＭＡＨＣ 
　　曾伯廉各藥料 
醫生云小孩咳嗽夜晚更甚及哮喘之症痰在喉間不能咯出卽用曾伯亷所製之咳嗽藥服之病卽可鬆動咳嗽漸止痰亦易吐曾伯亷所製咳嗽藥治咳有效决無危險之事發痧一症須立時醫治不可稍緩爲此家中應儲曾伯亷痧藥此藥可隨便用之其中並無毒物無論小孩成人用以治痧别無他患曾伯亷所製止痛油爲至妙之劑無論人身因何疼痛敷之立刻可止頸子生硬風涇疼痛筋絡疼痛骨節不和諸病因曾伯廉所製止痛藥油敷之眞絶好方法 
分寄各藥鋪出售每小瓶洋五角大瓶洋一元丁上海新晉隆洋行總經理 
　京都天寳齋立止白帶丸 
　專治婦女經熱內藴滲入膀胱白帶淋漓淹缠不休患久多致虚脱面黃肌瘦飲食少思不能生育等症此丸固正逐邪滋陰淸熱標本兼顧厥功甚偉本齋不惜重資以存濟世之心遵古修合速能脱離苦海屢試屢騐敢　第一靈丹每盒洋一元正鋪在上洋二馬路鼎新里口　是 
　　耳聾速看 
　　余　　　年雙閉　藥無效今幸閲貴報得悉上海英大馬路萬康醬園對門德仁里內廣東陳恆德　耳聾丸　奇效非凡託全盛信局寄購耳藥二大盒價洋八元服之得獲全愈恩同再造特登報　鳴謝杭州織造署內恩裕頓首 
　　尋人　 
　　茲訪胡星伯鎭江丹徒縣人氏由五月下旬沙溝到鎭至申往名　棧五十七號晤孫某迄今兩月　字杳無疊往該　尋覔亦無　識所　何處心　懸　家內望信急急惟　川資缺乏　不知何往用特登　該星伯見報　知望　卽函慰家內放心速親至申江逢源里勤大　錢梓處會晤取何家信　沙溝德順　胡佐庭謹啓　　 
　　心胃痛眞騐 
　　心胃氣痛　之妙惟上　盆湯弄壽榮齋最靈余與　人等均有是疾醫治未效購藥一元依方服下其痛除根合家戴德登報誌騐姚體信具 
　　浙紹永錫堂 
　　七月晦日本堂延僧啓建地藏會一日諷　　懺施於瑜咖　口全堂以伸慶祝凡我　會同　見報至期早降拈香特此預請　司月嘉惠莊啓 
　　黃夢啘啓 
　　嫁綫勞人日鮮暇晷荷蒙諸君枉顧請於午後二下鐘前移玉如有緊要公事仍可隨時賜敎惟乞恕簡慢不恭耳肅陳維鑒不宣 
　　文王種子丹 
黄精丹細細嘗服此寳丹入仙鄕異人秘授此方用黄精九十斤取汁晒乾加九味羣藥九蒸九晒按五行奪天地之氣偷老君煉丹之神機法力精妙應驗異常較之參茸力足倍增此藥不寒不燥大補眞氣添精補髓兼治陽痿內虧五勞七傷諸虚百損服此丹補命門煖丹田健脾胃多進飲食通暢百脉體壯神精返老還童却病延年多子多壽立能興陽種子黃精寳丹世間罕有虔心法製救世孤絕女不受孕男子內虧半世無子者勿可過慮夫婦同服此丹可以子孫茂盛眞乃濟世之寳　每服一錢蜜水送下此丹另有儉便可以蜜糖做糕名爲十三太保糕每丹一兩約對蜜糖二兩或泡高梁酒名種子衍慶酒每丹一兩對酒二兩每日早晚隨意自便量力服之每兩兩元每料十兩减價取洋十六元遠埠函購信力自理有志之士請嘗試之倘有虚言罪我惟天普濟醫館上海英大馬路五雲日昇樓斜對面公興里 
　　包治子藉不愈還錢化痞膏 
　　世傳七代良方耑治男科五積女科六聚七癓八瘕血積痞塊小兒肚大食積乳積五　十脹心肚疼痛諸般堅硬等症貼患處病除每大張四百小二百文上海石路中公興里內普濟醫館 
　　咳嗽不吃藥 
　　百草萬應膏立止咳嗽五勞七傷有痰 
無痰多年陳病晝夜不安一貼卽愈每張一百文上海石路中公興里內普濟醫館 
　　氣　水　報恩單 
　　小兒水　腫脹不堪週身腫的害怕命 
在朝夕請多名醫久治不愈又投上海英大馬路公興里普 
濟醫館取藥服第二日病愈一半腫病漸消八日全愈 
起死回生無恩可感登報吳淞叅署內陽春霆告白 
　　廣肇學堂開館日期 
　　啓者本學堂定期八月初一日啓館凡各學生如曾經考取有名者准期是日八點鐘前齊集聽候謁師開學逾期不候　　佈聞廣聲學堂啓 
 
 

Page 8

 
 
   
 
 

Page 9

 
 
[上海縣署瑣案]  
　　法界公廨讞員杜枝園大令移送曹金氏控裘金氏拐賣小姑一案至縣前晚縣主汪瑶庭大令升堂訊詰曹金氏供小婦人家住長浜夫妹曹氏貧難度日裘金氏誑稱薦爲乳媪拐至奉賢縣境金家橋售與某姓家小婦人查悉欲　領回某姓不允故扭裘金氏至捕房轉送公堂由杜大老爺移解至案裘金氏供曹金氏偕其夫松林領曹氏至小婦人家借宿四夜後仍田伊夫婦兩人領去旣而曹金氏倩小婦人爲媒將曹氏售與金家橋某姓得洋銀八十餘元小婦人僅受媒禮兩元先是曹金氏曾借小婦人衣服付之質庫今向索償因卽挾嫌誣控大令飭均交人保出聽候查明判斷○周育生屢次違忤祖母送縣訊責發押改過所今已期滿由所送回大令研訊之下周供小的已懇母舅轉求祖母息怒祖母允之叩乞釋回以後斷不敢再行違忤矣大令飭暫押自新所著邀毋舅來案具保○侯吳氏挈其子元奎呈控族姪孫候品高盜竊田單等情大令詰訊之下元奎供小的年十六歲家住侯家角父親於去年十一月病故遺有住宅及田八十餘畝嫡母吳氏祗得三十畝其餘田單均　生母郭氏執管今年五月初八夜鄰人邀小的往寫信函至二鼓回家突見一人由竹籬中衝出小的大呼捉賊經比鄰卞忠渭及堂兄候寄生帮同拘獲燭之則係族姪品高後因再四哀求縱之使去翌晨查悉所毁竹籬在生母臥房外檢視房内箱中失去洋銀六百元田單數紙詢問生母但稱昨晚早睡不知如何被竊不料品高反於十一日偕生母來案控被堂兄寄生等毆傷大老爺允飭差往查其實生母並無被毆之事叩求明鑒侯吳氏侯寄生所供皆與元奎相同侯品高供元奎之母郭氏係小的尊長安有暖昧之事五月初八日小的妻子患病因到鎭買藥歸時已交二鼓將至門前突被侯寄生等追上凶毆小的以衆寡不敵避入家中旣而聞是夜郭氏亦被毆傷翌日卽來案控告小的於此事實未與聞今既被誣務求昭雪大令姑將侯品高收押候傳族長到案訊明察奪 
[英美租界晚堂案]  
　　孫百福控孫藎卿圖賴存欵等情讞員張柄樞司馬准詞簽差提到前晚升堂質訊百　供稱數年前武生父親菊仙在天津與藎卿合股開設阜豐骨董鋪除資本外另存銀四千六百兩取有憑據前年拳匪肇禍聨軍入津藎卿携銀來滬武生亦航海南下向之索取一味支吾是以呈據求追藎卿供菊仙存銀是實惟已於亂時失去小的並未挾貲來滬求寛時日從緩措償司馬將據披閱後給藎卿察得確實無訛遂交原保人泰和館主保去倩同鄉公正人妥爲理處禀覆核銷違則提案押追不貸 
[英美租界公堂瑣案]  
　　包探金立生解流氓王小娘倪阿林李阿在到案禀稱伊等三人自稱伊等三人自稱探夥將張阿慶扭入某小烟館指其竊取龔澤之家對時表及傭婦夏衣勒詐洋銀二十元故由小的解請究辦龔投案訴稱張阿慶由趙阿四荐來當車夫先是傭婦失去衣服旣而家中被竊對時表及張逃逸經趙尋獲交王等盤詰求賜鑒原張供小的並未行竊突被誣指致由王等曳至烟館中私刑處治勒詐洋銀二十元經胞弟哀求主人訴知捕頭叩求研究王倪俯首求恩李供小的亦係車夫叩求恩宥讞員張柄樞司馬判令各責五百板王倪押捕房一年李押捕房半年○包探孫阿星解王阿福到案禀稱此人先在瑞昌順爲夥歇出後私刻圖章繕就憑條持向大生等號取貨故由小的拘案請究司馬判責三百板押捕房一年僞條焚燬○包探方長華解垃圾橋南堍貽德里硝磺局司事　矜臣陳怡順到案禀稱伊等二人在租界内設立官硝局存有硝磺約一千數百擔此等引火之物租界定章不得存儲是以解請核示王陳將公文呈騐司馬判各罰洋銀二百五十元卽日將硝磺移出租界如逾一日則罰洋銀一百元公文發還○包探沈阿岳解李小土到案禀稱伊前竊某洋人家石鐘等物在逃未獲兹由小的拘得務請究追司馬判責五百板押捕房半年 
[法租界捕房瑣案]  
　　前者歹人金吉祥見鍾金堂由寍波乘某輪船來滬携有乳腐數十罐遂冐允巡丁向之勒索被包探拘獲解經讞員杜枝園大令訊明判罰洋銀二十元迄今挺押日久未繳分文昨日大令飭提到案喝令笞責二百板押候隨堂帶比金哀求寛限措繳大令命還押所諭以如再玩延定予嚴比○前有吳姓者由某處附某輪船來滬被賊竊去衣服洋銀報經包探查獲竊賊張錫桂除吊到各贓外　少衣服三件洋銀二十六元昨日大令提案詰訊著枷號一個月期滿責釋○偷兒陸阿六吳阿秀張瑞生王阿春李元金均由包探解經大令訊明著將陸枷號半個月期滿責釋吳張王李各責一百板從寛釋去○積竊張阿林張阿四行竊某姓家衣服洋傘等物由包探解經大令訊供著各責二百板 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
