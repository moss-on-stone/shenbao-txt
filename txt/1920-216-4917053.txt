# 1920 - 216 - 4917053

 

Page 1

 
 
   
 
 

Page 2

 
 
時評 
[罪魁功首之今日（冷）]  
　　保護者保護脱逃者脱逃所謂罪魁者至今惟餘緝捕之空名而已組閣仍屬舊人民會且待來日所謂功首之主義者至今亦惟餘根本改革之空志而已然而掀天翻地之一場爭鬭已安然將了也　　是故罪魁之罪與功首之功在今日言大抵早屬過去之問題將無人過問矣就今論今所謂新閣員者果能如願成立乎所謂新閣之主張者果能統一而成功乎果能裁兵而進行乎尚有一端府院之間果能和衷共濟乎此皆至近至卑之事我恐尚難一一如願也安暇更高論哉命令 
　　八月九日大總統令特任靳雲鵬署國務總理此令　　又令參謀次長唐在禮迭呈懇請辭職唐在禮准免本職 
 
 
 

Page 3

 
 
此令 
　　又令任命蔣雁行爲參謀次長此令 
　　又令馬紹武授爲陸軍步兵上校此令 
　　又令陸軍部呈請授夏占魁馬萬祿爲陸軍步兵少校均照准此令 
　　又令趙樹勳晉給三等文虎章王若宜鄭淑林鴻王紹文均晋給四等文虎章此令 
　　八月六日大總統令徐棠給予三等嘉禾章單宗模陸維鏞戴宗碣均給予四等嘉禾章此令 
　　又令李成林晉給三等文虎章此令 
　　又令丹囗訥楞英博爾德均給予四等嘉禾章此令　　又令尚王喜曹維邦馬崑姬鳳林樊嵐雲田濤王嬰華楊鶴齡袁蔭槐均晉給四等文虎章此令專電 
[北京電]  
　　靳今早八點到院視事本日閣議臨時停止新閣員因徴本人同意今日尚不能發表（十日下午四鐘） 
[北京電]  
　　靳午刻到院閣員命令副署送府蓋印今晚决下二次禍首單内本有烏澤聲克希克圖汪立元經貢王錢能訓代求臨發圈去（十日下午五鐘） 
[北京電]  
　　徐昨宴曹張致賀詞極推重曹張答謝語亦不自伐（十日下午五鐘） 
[北京電]  
　　明午陸參兩部公宴曹張軍政要人多列席（九日下午九鐘） 
[北京電]  
　　日使正式通知外部及外團除李思浩外九人來本使館請求收容情詞懇切迫不得已收留此係尊重國際道德及中國政變先例並無其他作用（十日下午十鐘） 
[北京電]  
　　昨日使已正式通告我外部及公使團聲明依國際慣例保護九禍首中外人多不滿意（十日下午一鐘） 
[北京電]  
　　某有力者主張不用和會不談條件但以段派破滅令西南取消軍府舊會某要人謂恐難辦到（九日下午九鐘） 
[北京電]  
　　靳昨見段大哭段自言我不怨人但對不住徐又錚王祝三（九日下午九鐘） 
[北京電]  
　　在逃禍首决由法庭提起公訴後向外團要求引渡某使已允協助（十日下午五鐘） 
[北京電]  
　　閣員名單續有更動庚晚决定如下外交顔惠慶内務原擬曹鋭辭改張志潭仍不就未定人財政周自齊陸軍靳兼海軍薩鎭冰司法董康敎育范源濓不就未定人農商王乃斌交通葉恭綽（九日上午三鐘） 
[北京電]  
　　靳昨訪曹錕商國民大會事决俟内閣定後籌議辦法（九日下午三鐘） 
[北京電]  
　　王懷慶以地方重要請以十三師暫歸衛戍總司令節制業已照准（十日下午五鐘） 
[北京電]  
　　趙倜請添募一旅政府不准（十日下午五鐘） 
[北京電]  
　　海軍北歸已有成議（十日下午五鐘） 
[北京電]  
　　外蒙王公請覲清帝（十日下午五鐘） 
[北京電]  
　　蘇皖紳商學界電請起用張勳督皖（十日下午四鐘） 
[北京電]  
　　本日令派顧維鈞爲國際聨合會代表（十日下午四鐘） 
[北京電]  
　　院部電蘇浙滬各長協緝王揖唐（九日下午三鐘） 
[北京電]  
　　褚其祥電活佛體虚至病現稍痊可保無虞（九日下午三鐘） 
[北京電]  
　　陜陳閩李均向蘇李輸誠期保固有地位（九日下午九鐘） 
[北京電]  
　　公言報由四省經略使發封（九日下午九鐘） 
[北京電]  
　　傳嶽棻有辭代理部務説（九日下午九鐘） 
[北京電]  
　　奉張有卽日回奉説（九日下午九鐘） 
[北京電]  
　　王占元令馮旅移駐灄口沿鐵路線候令再行開拔北上（十日下午五鐘） 
[北京電]  
　　張國淦請辭漢口商場督辦（十日下午四鐘 
[北京電]  
　　蘇李督電請將兩淮鹽運使文龢及李庭棟等分别簡任（十日下午四鐘） 
[北京電]  
　　王占元電吳部劉張兩旅槍械完備惟張旅缺額千餘請准招補（九日下午五鐘） 
[北京電]  
　　李奎元電奉曹使令所部開赴河間任邱駐紥現已開抵（九日下午五鐘） 
[北京電]  
　　田中玉電振武軍已退出樂境現向直隷鹽山縣退去（九日下午五鐘） 
[北京電]  
　　銀團以各省自由撤換鹽官提用鹽税影響借欵擔保將提抗議（九日下午四鐘） 
[北京電]  
　　施使電告俄勞農政府覆英俟波代表到可議停戰條件對倫敦會議不贊成俄土新建各小國加入（十日下午五鐘） 
[北京電]  
　　府院查出三日上海新聞報登有一日令附和人等槪免株連全文純屬杜撰且與懲治二批禍首明令相反有交主管官廳根究説（九日下午四鐘） 
[北京電]  
　　外部據報美議員團改眞晚由寗乘車北上文日在泰安留兩小時濟南留半天元午到京皓日由京赴奉過津留半天北戴河留兩日（十日下午五鐘） 
[北京電]  
　　黑電日軍兩列由赤開哈（十日下午五鐘） 
[北京電]  
　　黑河電日軍於四日撤完僅留時乘長野二聨絡員此項官兵共九百餘員約十六日可抵齊齊哈爾（十日下午五鐘） 
[天津電]  
　　張作霖因此次戰事所獲軍用品極夥若以儲存近畿一帶頗爲危險特將此項物品裝車百餘輛運奉今日下午五點已有特别加車一列過津往奉天盡裝上類軍用品（十日下午一鐘） 
[天津電]  
　　直隷守備隊前由曹錕令赴德州攻馬良已於今日由德州過津回山海關原防（十日下午一鐘） 
[天津電]  
　　唐寳諤由粤來津日華公論報特備筵宴唐氏並介紹知友舊議員十餘人一同赴宴 
[天津電]  
　　舊議員温世霖今日早車進京（十日下午十一鐘） 
[天津電]  
　　曹錕飭軍械官將前在楊村與皖軍交綏所獲廢械運津存儲（十日下午十一鐘） 
[天津電]  
　　敬廳合署員偕紳商往各商號募直隷四年内國公債（十日下午十一鐘） 
[香港電]  
　　攻閩計劃海陸並進惠潮梅各路已漸進艦隊日内放洋陳炯明允助攻惟要先給餉械（十日下午八鐘） 
[香港電]  
　　李純電商軍府將和會遷寗岑認可俟陸等覆電到卽答覆温亦俟地點决定始出發（十日下午八鐘） 
[香港電]  
　　入湘第一軍日内全返粤（十日下午八鐘）公電 
　　蘇議員致北京電北京大總統國務院内務部鈞鑒齊耀琳長蘇六載庇縱僚屬違法殃民蘇人苦苛政久矣近被議會彈劾不惟不改前非竟擅任彈劾案中同惡相濟之俞紀琦爲財政廳長夫任意更調簡任官吏已屬違法况所任又係罪惡昭著輿論不容之人耶懇請鈞座俯順民意先行撤銷省長任俞命令一面按照議會彈劾各欵依法懲辦以保中央威信而慰地方輿情江蘇省議會議員陳大猷黄守孚劉伯昌王鳳誥徐鳳標楊彦黄次山徐承禧秦炳章陳伯盟朱毓賢朱翼雲于樹深胡允恭周積偉朱祥紱等叩蒸　　重慶廖謙來電孫總裁唐總裁伍總裁褚吳王各議長均鑒顧葉趙三軍長袁胡盧三指揮楊鄭田金朱耿項旅長皓電主張實爲時勢需要應請我總裁我議長我議員諸公早日蒞渝成立政府國會以存民國正統國家前途實利賴焉廖謙叩梗　　䕫州張矩濓通電敝軍不幸前總司令旭公積勞致疾已於上月二十八日夜竟溘然長逝矣所有全體將領無不悲痛欲絶旋以敝軍統率無人各將領一致遵故總司令遺命公推矩濓繼任總司令以資鎭攝矩濓自維才力綿薄曷克勝此鉅艱奉故總司令遺命委任於前同人等大義相勗於後不獲已於上月全日在總部勉就豫軍總司令之職所有一切進行方法當確遵故總司令之規程絲毫不敢逾越尚望諸公不遺在遠念切同舟時錫南針用匡不逮則不勝盼禱之至靖國聨軍豫軍總司令官張矩濓叩虞印 
世界路透電 
[討論波蘭戰局中之各國]  
九日倫敦電英相喬治氏定今晚六時在唐林街開内閣會議討論波蘭戰局 
九日倫敦電今日午後十二時三十分哈愛士發表之公報云英法兩總揆會議未已法總理米勒蘭氏與福煦上將已預備於午後二時三十分離哈愛士九日巴黎電英法兩總揆因勞農政府拒絶停攻波蘭昨特在哈愛士開會至晚七時始已兩總揆决議勞農政府實圖延宕時日以便佔據華沙於該處建設波蘭共産主義政府兩總揆於是乃討論應付時局應施之計畫並命陸軍專家草擬報告於今晨提交兩總揆福煦上將維爾森上將裴蒂海軍大將昨日會商封鎖以外應施之各計畫至深夜始散法總理米勒蘭氏今日午後二時將離哈愛士晚間可抵巴黎於是即將啓程赴凡爾塞英相喬治氏已展期明日在下院宣布波蘭大局情形八日華盛頓電英法兩國曾向美政府建議輔助波蘭連日與美政府往來之電文頗多内容未詳駐波蘭美使季白森氏刻在美洲休假已奉命即回華沙 
　　九日巴黎電德國自由報載外交總長西門士博士之談片博士謂一俟俄德恢復邦交後彼擬設法利便恢復兩國間之經濟關係又曰余深信今欲挽救歐洲經濟危局必需德國之匡助余意余責當警告德民勿受誘惑而存政治希望於俄德協約因此種希望將被人疑及吾人希圖規避凡爾塞和約之一切義務也六日倫敦電泰晤士報曰勞農政府覆英之牒文拒絶停止進攻實以軍隊將不遵止進命令非達華沙心不甘休之故蓋勞農政府曾許軍隊刦掠該城也據柏林某報載稱德外交總長西門士博士宣稱國會與政府决計拒絶協約軍假道德境往助波蘭如不得已擬與協約軍開戰以阻侵犯德國之土地八日倫敦電英倫多處之勞工定今日示威反對協約國輔助波蘭婦女協濟會計有會員四萬四千人發表宣言書曰吾人不願覩國民再爲各政府之野心與妬念而犧牲云七日華沙電據官中宣稱莫斯科無線電臺兩次拒絶收接波蘭最近牒文第一次謂收發電報之鐘點已改第二次謂天氣不佳不能發電實皆謊言九日倫敦電最近無線電報傳來俄國覆英之牒文謂波蘭政府宣稱擬派代表至明斯克商訂休戰條約並籌備媾和談判勞農政府深信協約國所抱以波蘭完全獨立爲基礎休戰議和之目的必可因直接談判而以極迅速簡便之方法達到之勞農政府之意協約國必能承認俄波明斯克之大會將完全包括協約國之目的按上述覆文不啻拒絶協約國參與俄波之解决爭端也八日倫敦電英相喬治氏於星期五日致文俄代表加米尼夫氏提出休戰條件志在使俄與波蘭得以商訂和約文中建議應於八月九日至十日之半夜宣佈休戰十日莫斯科與華沙均當傳令命本國軍隊各止於所抵之地點停止戰爭文中擔保在自停戰至簽定和約之時期内協約國决不派兵並以戰品接濟波蘭並允由勞農政府派代表駐波蘭軍陣線之後俾知確無援兵或戰品接濟波蘭文中並規定停戰之後俄國與波蘭代表應會同畫定和約未成前雙方軍隊間之界線一面擬定休戰條件以爲媾和談判之預備此間已接莫斯科政府電文數通切實拒絶上述之條件且稱將於星期三日會晤波蘭代表俄人願與波蘭直接談判云九日巴黎電波蘭各報載稱華沙鄉區之代表代表農民四萬人上書法國陸軍委員團主任申謝法國委員團各軍官輔助波蘭於患難中之義俠行爲 
[各國近事記]  
　　七日倫敦電土耳其和約將於星期二日簽押近因英政府願將希意兩國間之問題於簽約前解决故復展期數日 
　　九日巴黎電波斯使署正式否認君士坦丁傳出波斯王遜位之説九日巴黎電據匈京消息奥國職工聨合會抵制匈牙利之舉已於星期六日終止奥匈間之郵件電報電話鐵路均照通行七日倫敦電煤斤會社聲稱丹麥國有鐵路訂購華煤不日將在馬賽交貨十萬噸實開世界煤業史上之新紀元英國減少煤斤出産實予中國以機會今尚無多人知中國礦産之豐富及中國將或成一産煤之國而德國則已知之近數月來德國二學報嘗注意該問題云 
 
 
 

Page 4

 
 
   
 
 

Page 5

 
 
   
 
 

Page 6

 
 
太平洋路透電 
　　九日海參崴電日人消息上烏定斯克境内數區農民作亂政府已派兵前往鎭壓紅軍兵士因糧食缺乏且甚惡劣逃亡頗多且嘗以其戎裝易食軍中已設委員會阻止兵士逃亡海參崴政府代表已由赤塔赴上烏定斯克彼等謁見謝米諾夫時覺其意見大都相同故存此行可得一解决之希望　　十日北京電明令任顧維鈞爲國際聨盟中國代表 
[外人之新内閣評]  
　　十日北京電據半官消息新内閣將以下列人員組成之靳雲鵬代理總理兼長陸軍顔惠卿長外交薩鎭冰長海軍張志潭長内務葉恭綽長交通王迺斌長農商周自齊長財政范源濓長敎育董康長司法外人各界視新内閣頗爲滿意顔爲中國青年中之極有能力者張志潭乃直系中翹楚之一以不屈於安福而聞名董康富於自由思想袁世凱稱帝時首先辭職新内閣人員除張作霖所薦前充奉天站長之王迺斌外餘皆總統之私交計直系張志潭舊交通系葉恭綽周自齊進步黨范源濓張作霖黨靳雲鵬王迺斌超然派薩鎭冰顔惠慶董康國外要聞 
[美國對外貿易大會報告書]  
　　駐金山總領事朱兆莘報告美國自一九一四年五月在華盛頓開第一次對外貿易大會以來此爲第七次會期自五月十二至十五會場在金山大演説廳與會者都一千二百餘人南北美洲商界實業界各領袖及太平洋各國商會代表並駐金山領事均列席焉茲將開會事項逐日報告於左　　五月十二日午前十時開會會長宣佈開會理由並致歡迎詞是是議題爲對外貿易之要旨首由鋼鐵公司總理華吕爾君演説生産額之加增爲對外貿易之後盾次由鋼廠總經理唐磨司演説加增各種生貨之輸入爲製造之原料後由雷委達州國民銀行總經理李卜滿演説略謂金融與對外貿易息息相關銀行事業之發達國際滙兌之使利均爲促進對外貿易之利器云云午後二時半開第二次常會討論輸出輸入之事加州國民銀行經理魯伯慈演説對外貿易輸入之重要巴爾公司總經理演説輸出之將來後由南太平洋鐵路公司總理史補牢君演説鐵路交通與對外貿易之關係晚八時開分股討論會第一股討論關於對外貿易之敎育加州大學校商科主任赫德茲君主席演説者爲外務部國際貿易顧問波加的博士略謂經濟學列爲專科以學理之研求足爲設施之標準也佐治頓大學敎授威爾氏演通商史一科備考各國商業之沿革足爲對外貿易政策之指南佐治頓大學敎授羅克斯君演説學校所授商業地理與對久貿易之發展極有關係第二股討論銀行與對外貿易之關係美國銀行聨合會副會長朱那門君主席演説者爲美國國家銀行加丁君加利孚銀行總理安德森銀行雜誌主筆楊莽君大致均以擴張銀行中業爲補助對外貿易之機樞第三股討論交通事業與對外貿易之關係芝加高商會代表嘉爾金氏主席紐約改良海港會會長克利森演説略謂修理海港則運輸使利不特國内事業藉以發達即對外貿易亦蒙其利舍路商會代表柯柏電演説謂擴張遠東貿易當自增進太平洋　通始第四股討論廣告事業與對外貿易之關係金山麥根公司亞梯主席汽車公司總經理嘉柏森演説廣告之效果由滬返美之羅森君演説國外貿易之發展全藉廣告爲先驅云云　　五月十三日午前十時開第三次常會討論美國對外貿易政策華盛頓州立大學校校長蘇色羅君演説美國對外貿易之組織略謂對外貿易所以與國内貿易不同者國内貿易競爭者爲同國之商人對外貿易則國與國之間互相角逐苟無完備組織必難操勝算於商戰之場吾美對外貿易之組織極不完備據余所見應注意者約有四端（一）振興航業以利交通（二）培植人材以備任用（三）改良税制以恤商艱（四）添設海電以通消息又謂太平洋商務負最大之希望者莫如中國華盛頓州立大學校現有中國學生二十餘人肄習商科將來學成歸國爲商界之領袖於美國對外貿易必多裨益云云次由阿根廷國美商會代表演説國外美商會之成績謂阿根廷國美商會曾與該地英法意日各國商會組成一聨合會每國代表三人會長會計顧問等職員由會員中選舉成立以還於國際貿易頗收通力合作之效云云次由由滬返美之赫格君演説略謂美人在華人數日多商業日盛就上海一隅而論以一九一五年與一九一九年較人數約增一倍美國銀行亦有七處其他商店逐漸加多惟美商在華有較難於他國商人者中國採開放門户主義商戰劇烈英國商入不納所得税餘利税於祖國政府美商則反是雖在國外難豁免此項重税美國遠東貿易不能與英商抗衡未始不由於此上海美商會現已上請願書於華盛頓國會請免除重税庶國外美商能自厚其財力與他國商人頡頏望我商界贊成此議云云其後演説者爲柏琴君略謂各國關税政策多操報復主義税率之輕重視與國課於本國貨物税率之輕重爲轉移美國於此節未嘗注意似應改革尼古拉君演説政府應採促進交通政策輔助對久貿易增設海電擴張航線其最重要者也國内要聞 
[北京通信（吹萬）]  
　　曹張靳來京後之政局新形勢　　張作霖曹錕二人於日昨相繼來京而靳氏則滯留津地吳佩孚亦返長辛店未肯遽來靳之不來當然爲閣席未定之故而吳則亦以其所主張之國民大會東海尚無允從之意故權留軍中今晨六時張作霖先入府謁東海報告天津會議之情形及共結果而自己則尚以調人口氣出之與初來京時之口吻若合符節對於此次戰事尤能上歸德於總統中推功於曹吳下稱勞及於士卒而於自己則謙遜不遑於不得已而用兵一語復三致意焉曹於八時許始入府與總統談論善後各問題其措辭與張不同言談之間悉爲研究討論性質而非報告性質對於新國會竭力主張解散謂安福部旣經總統以明令解散矣則安福黨員居絶對多數之國會當然不能任其存在或謂新國會議員各黨均有不能以取消安福議員資格之故并殃及反對安福派之議員使賢不肖同受其罰不如取消安福派議員而復准候補當選人遞補以足成議會然安福議員實數迺居三分二以上而候補當選人中當然亦爲安福派居多數再去其屬安福者則必不能補足缺額况三期常會今已滿期今之開會特延期耳議員旣難足額則此延會亦大可不延國民方面期望新國會之解散固甚切而事實方面之不能開會也又如此則何如解散而另選之爲當他派議員旣足爲民代表則人民必將復選之必不致若安福黨人之見棄於國民也故在名義上雖若解散新國會而在實際上則僅安福議員受其影響解散新國會與解散安福部之意實相一致不可偏舍者也至於此外一切重要問題則可召集國民大會决之羣衆衆謀僉同即以爲標楷徐言國民程度過淺且此事爲吳子玉一人之主張各省未必全數贊同究竟能否實行尚待研究曹力辯其非謂以國民大會爲解决善後問題之機關實各省之公意而非吳佩孚一人之私言在天津會議席上幾無一不贊成者民國主權在民召集國民大會解决時局實最合於民治之精神東海始無言惟聞對此數要政仍將决之於公府各省代表及重要人物之聨席會議對於内閣問題曹張首報告各省一致擁靳宜請靳出組閣東海亦允之故張氏出後即電津促靳來京靳遂於今日下午四時四十分到京靳氏組閣在昨日即已不成問題葉恭綽與周自齊皆爲靳閣候補閣員中之一於昨晚相將來京周於今日下午二時代表靳氏入府謁徐與商組閣問題密談甚久今晚聞總統府已開聨席預備會一次結果如何於發信時尚未得悉但新閣之成則日内事矣　　曹張未來之先凡與安福有關係者皆自危懼及曹張入京而後名列二次罪魁名單者喜可知也方羣謂今而後奉直軍憲兵或不再出捕人抄産曹章陸輩復可以明令爲護符然國民方面要求懲此三人之電則紛至沓來吉林省會電張曹吳云查曹汝霖陸宗輿章宗祥等爲安福要人段派爪牙此次奔走團河運籌幃幄激成事變衆目共見前與外人暗結密約盜賣國家國人久欲食其肉即以東省而論曹汝霖以吉江官礦借欵剝盡兩省人民之膏血而陸宗輿指使朱有濟斷送黄川海林各公司吉人尤怒之刺骨月前吉林之實　廳長在京面見陸宗輿談及海林黄川各公司召集外股私訂合同吉民多不承認一節陸曾聲言吉林人如有異議我即派軍兵彈壓等語其喪心病狂目無家國尤令人髮指頃閲政府懲辦禍首明令曹陸輩竟脱法網殊不足以示天討之公懇我公主持輿論將曹陸輩加入查辦之列以儆奸邪而慰衆憤除惡務盡乞勿猶疑云云各省類是之電頗多而上海總商會亦有請懲三人之電故吳子玉將軍尚力主懲辦曹陸章三子之運命恐終難保全也敎育次長傳嶽棻與敎育界已成水火之勢惟傳頗有戀棧意且恃己爲周樹模之私人與東海小有關係竭力運動升正此次敎職員聨合會及學生聨合會竭力攻擊乃傳猶不自量進言於東海謂彼之見惡於敎育界實受經濟困難之累借令敎育費能按月發給則學潮自止詩云巧言如簧顔之厚矣其傳氏之謂乎今日之閣議恐或爲薩代閣之末次閣議而傳氏居然提出以道勝銀行股欵五百萬元爲敎育基金案竟得通過於閣議臨去秋波一轉在傳氏自以爲或足動敎育界之心然前此政績敎育界已飽受其惠區區小善何足以蓋大惡升正之望特妄想耳（五日夜十二時） 
[外人論中國政局之隠憂]  
　　戰事僅結束一半字林報北京訪員哲白特氏四日函略云直奉軍隊集於京畿四郊安福軍械運往保定奉天全國今固無烽火之驚時局却未有清明之象戰事僅完結一半吳佩孚氏已曾言之矣段軍敗安福亡罪魁逃匿北京方下大索之令戰事至此已告一結果但新戰事刻在醖釀中此番乃官僚與吳氏相互問之戰爭一則爭承繼的權利一則爭中國民治之主義謂爲國民與官僚間之戰爭亦無不可但惜國民方歡忭欣慶安福倒台之不暇而未知官僚陰謀遍及全國正在活動以攫奪國民因吳軍勝利而得之結果焉其能洞悉此事者厥爲吳俩孚氏吳氏打倒安福要求懲治三年來竭力賣國之人物在官僚觀之吳氏此舉直開拓地盤供官僚等之佔據耳乃吳氏戰勝而後欲以結果歸諸國民此無異對軍閥官僚挑戰而爲全國官僚南至廣州北至黑省所不能忽視也吳氏以軍閥主義爲不善故欲廢除督軍制裁散五十萬兵士吳氏以代議制政府爲善故草定計畫欲舉上自總統府下至縣署之全國行政改造事宜悉委之敎育會商會工會農會代表之手代表之選舉旣不許官場干涉而集會地點又不在京師且不爲總統命令所左右此種計畫吳氏籌之已熟不肯放鬆夫以吳氏之堅忍不撓旣抱此主張且有善戰之能力其足爲上自總統下至交通部末吏之大患者有固然矣今吳氏所缺乏者厥爲國民之公然援助故未能即實施其主張耳設吳氏主張果見實施北京在官僚目中將成何種地方乎使中國果有眞正代議制政府則店舖掌櫃與交通部司員彼此何殊卽總統本人亦須爲國家服役而非爲朋友効勞較諸前門口之站崗警察固無榮辱之分若督軍則更不能存在省長以文官任之有省議會監督之公欵出入悉受查核省長之乾澀無味正與總統同凡此景象誠民國軍閥如張作霖曹錕李純陸榮廷等所不願見者也此輩武人雖從前彼此意見各殊而今日反對吳氏及欲破壞吳氏計畫之心理則一今據外來消息各省皆不滿於第三師各處代表紛紛乘車赴津雖皆挾有分享戰勝利益之目的然無一不注意於吳氏之將來張作霖公然稱吳氏僅一師長卑不足道大總統亦以吳氏少年新進遣使會之傲不爲禮吳氏却仍不減輕其要求且對來使發言中有大總統之被選不盡合法其能在職與否應由代表國會决之等語再曹汝霖陸宗輿二人爲元首最密切之謀士吳氏膽敢聲斥其罪迨總統删去罪魁單中曹陸之名加以庇冀吳氏復曉曉不已則亦爲大總統所憤恨者也北方各政黨之所亟亟者在儘速恢復舊時局面一若前無政爭者然故組閣之進行出以迫不及待之手腕雖一事無成之靳雲鵬仍被推擁上台蓋以靳組閣可收拾段黨餘孽與新督軍團鎔爲一爐而增植力量庶一旦有事可與長辛店之吳將軍對壘也其所以亟謀進行者蓋恐夜長夢多時機偶逝吳氏將得民心而於彼等不及佈置時將有不利於彼等也吳氏數日前曾有戲言謂若入京則將不能復出觀於近日反對派之籌備一星期前之言若於今後一星期復言之則不復爲戲言矣段氏旣敗督軍團之中堅當然爲張帥若張帥能去吳氏則將爲中國軍事狄克推多且爲日人勢力之媒介並爲將來之總統如張帥輕視吳氏不能去之而激成戰爭則以大勢推之督軍團最後柱石之張帥必一蹶不振而督軍團亦必隨之俱倒吳氏自稱事業僅成就一半其所以能成前半事業者以得民心故此吳軍與段軍士氣强弱之所由分也中國民意必至事實顯明時始見故學界和平運動之講演不足激動民氣迨至學界罷課學生被拘而後民氣始蓬勃發作吳佩孚在湘南發出之電非不哀感動人但吳氏當時並未得民氣之援助迨至馳兵北上而民心始歸之張作霖輩有鑒於此乃採行暫時柔和吳氏之政策俟佈置妥洽勢力鞏固有恃無恐後卽將隨意處置吳氏故目前轉達吳氏要求於北京且有考慮吳氏主張之説彼等明知總統不肯盡允其要求名雖在津候命實則暗中接洽組織新盟以圖自衛新同盟人物爲張作霖張勳倪嗣冲馬良王占元陳光遠盧永祥陸榮廷李純諸人而大總統卽唯曹汝霖陸宗輿二人之言是從者亦與其列焉凡此皆北京政界所共認之事態試問吳佩孚氏將乘今日之機會於李奎元馮玉祥扼守　漢路線之時打破張帥勢力而予督軍團以致命之打擊乎抑將惑於張帥等之言從容等候終見敵勢愈盛而自己又蒙免職奪勳之辱乎在中外人留心時事者察之遼東王與吳佩孚遲早必有一場惡鬭惟不知何時發生耳愛吳氏者爲之籌策或謂吳氏宜挾曹錕藉其權力以作政爭或謂宜卽攻張作霖之軍隊而殲除之然後移兵長江剗除督軍或謂不妨暫忍袪疑俟隙而動督軍見害則固結見利則仇忌俟其分贓不均而起爭端時然後乘之勝利可决上述諸策不知吳氏何所適從綜之吳氏爲人言行相合不中道變遷與尋常華人不同故吾人知其必不變其政治主張亦不無故攻人必有可告全國人民之高尚理由而後始動是以吳氏不戰則已戰則必勝也 
[日使保護禍首之通告]  
日人通信社十日北京電云日本小幡公使九日致通告於外交總長及外交團主席公使略謂徐樹錚曾雋毓段芝貴丁士源朱深王郅隆梁鴻志姚震姚國楨等九人來本使館内求保護已依國際道義與慣例將彼等容留於日本兵營内並令彼等勿干與一切政治與外界斷絶交通云云又電云前電所述日本公使致外交總長及首席公使之通告其全文如下徐樹錚曾毓雋段芝貴丁士源朱深王郅隆梁鴻志姚震姚國楨九人各自至本公使館内求一身之保護本公使館顧念國際之道義及在中國之多數之成例認爲事情出於不得已者乃决定對於諸氏爲相當之保護當即收容之於公使館護衛隊營内又嚴重告誡諸氏勿在收容場内干與一切之政治且令完全與外界斷絶交通本公使將此事實通告貴代理總長之際深信貴國政府必能十分體諒本公使館之措置係完全超越政治上之趣旨卽現在諸氏所身受之保護並非因其所附屬之政派關係而獲得特别之待遇與公使館不能因同氏等不屬於他之政派之理由而拒絶其收容也 
[組閣聲中之近訊]  
靳雲鵬於六日早七時赴集靈囿晋謁東海面陳出京後六十天所經過之詳細情形東海謂現在京内外旣均贊成老弟（指靳言）重組内閣力挽狂瀾藉可收拾亂局老弟實應早日上台俾分余憂而靳氏仍謙讓不置最後東海對靳氏云老弟如再故意謙讓不幹余亦决意不幹對於支配閣員一層余亦决不過問但須愼重選擇要以不帶政黨色彩者爲妙蓋無論何人一經入黨則盡心致力擴充本黨勢力反將國事置爲緩圖時間旣久未免多所掣肘追憶旣往大抵皆然亟當引爲殷鑒况值國勢創深痛鉅之餘尤以老成持重者爲合格至於年輕浮躁者流多不可靠遠避爲是　語靳氏唯唯會談歷一小時始興辭而出靳八時半由公府退出後卽往舊刑部街拜謁張巡閲使密談約四十分鐘關於組閣問題聞張使大聲曰親家（指靳）至今日可以不必再謙了大總統都如此懇勸你又何必過於執拗况安福派已被我們打倒你往後斷無掣肘的事縱然有事尚有我作親家的後援談畢靳即作辭又往帽兒胡同訪曹使彼此密談一小時微聞與召開國民大會及懲辦二批禍首均有關係聞靳氏此次組閣揭藥兩大主義（一）對内問題實行南北統一（二）對外問題速派國際聨盟代表而對於國民大會一節因政府方面不主張召集者多在野方面贊成召集者多故靳氏尚無確定表示蓋觀測輿論之傾向然後表示意見至對於國會問題以該會形同瓦解東海以閉會在邇不欲爲解散之形式故靳氏亦主張使之無疾而逝因此可知解散國會命令不能見諸事實矣東海主張閣員不列黨籍已非一日矣然始終並未辦到現聞靳氏與庚申派錢能訓與已未系均有特别關係將來新内閣實現後無黨内閣决難達到目的云云此等推測之談未知合乎事理否須待異日之徴實也 
[曹張到京後之時局]  
李蘇督力辭全權南北和議全權總代表一席業經中央改派李蘇督兼任聞李督支日致電政府已表示允就之意惟對於全權名義則極力謙辭原文措詞大意以斡旋和局本爲素志自南北停戰以來即以全力居中調停卒因安福把持無所成就今者障礙悉除復蒙主座屬以敦槃專責自應本夙昔之主張謀雙方之接近惟茲事體大欲謀南北永久治安必須各方共同商榷純只能從中宣傳意見解釋猜疑一切結束辦法仍當隨時請示候命奉行全權之責實不敢負庶免貽譏專擅叢謗一身即爲大局計亦較有利益云云分代表可望不動北方和議總代表自更易李純後其分代表亦有更換三兩人之説惟近據可靠消息曹張兩使以分代表中尚無劣跡可指似無更易之必要聞以密請東海不必更換代表以資熟手政府阻六省聨防浙江督軍盧永祥提倡六省聨防一事聞政府已於六日議定勸其勿作此種舉動並擬發電分囑各省聲明和局告成在邇全國貴乎統一不宜再有何等分裂免貽友邦笑柄曹張與東海之融洽曹張兩使來京後東海方面以此次推倒安福派外間大有涉及個人之處頗爲悒鬱聞曹張兩使對於解散新國會一層亦謂不能究旣往况時局俶擾决不能再於東海方面發生問題故對東海頗多安慰之語現東海因國家要政立待解决者甚多徒以該兩使奔走京津風塵未定加以天氣炎署特擬嗣後分班接見該兩使惟隔三日或有特别事件則須同傳見以便速將時局解决未知曹張能表同情否也緊急借欵之外訊新銀團成立後本將進行投資於我國惟以政局未定以故尚未實行其計劃近據外交團消息中國致府擬向該團磋商緊急借欵八百萬元以充解散軍隊及撥發政欵之需聞此項借欵政府方面仍欲用善後名義但不知能得新銀圍方面之同意否政府爲應急需起見且欲請由美國銀行先行墊付俟將來再歸入新銀團内計算並聞新銀團方面以爲若中國政府能容納新銀團條件則便可磋商不過正式内閣組成之前或不能遽行成立耳 
[山東旅京學界之逐馬運動]  
山東旅京學生聨合會呈請政府懲辦馬良並遣散第二師茲將呈大總統文及上曹張二使書照錄如下（一）呈大總統文呈爲謀叛助逆罪惡昭著籲懇從嚴懲辦以維國法而清餘孽事竊維山東濟南鎭守使兼邊防軍第二師師長馬良黨惡爲奸暴戾成性此次京畿多事竟敢擅調軍隊助逆謀叛挾督軍以獨立勾通已經免職罪惡萬狀之屈映光擾害山東師之所至閭閻走驚姦淫擄掠無所不至桑園一帶尤爲特甚律以國法誠所難宥查馬良宦魯多年罪惡多端擢髮難數當去年春夏之交正中日交涉緊急之際馬良不顧國體逕赴青島日本櫻花大會是不惜賣國以媚外也學生救國運動馬良竟用兵毆槍刺馬朱等人以愛國熱誠馬良竟枉法槍斃是不惜摧殘民氣以亡國也學校爲敎育重地馬良竟駐兵蹂躪之政府已下令免屈映光職馬良竟擁兵以保護之甚且學校易一職敎員馬良亦必從中干涉之商人設礦業公司馬良亦必用兵搗毁之推其所以如此跋扈恣肆者實以中央有最有力之護符故敢明目張膽而無所忌憚故學生等於去年屢次籲懇政府切實查辦終未邀允稍加以薄懲惟政府非不知馬良之罪大惡極蓋知之而勢有不能也今者馬良之冰山已倒其罪惡尤較從前爲重且大國法昭炳當無所逭不謂報紙喧傳竟有有力者爲馬良從中緩頰政府亦以徇庇之意事果屬實國法奚存且邊防軍一律遣散肇禍者俱要拿辦亦皆見之命令豈於他之邊防軍則遣散之於馬良之第二師則改編而保存之他之肇禍者俱嚴厲拿辦獨馬良則寛慰而縱宥之乎揆之人情法典亦失平允爲此呈請大總統迅予遣散第二師捕拿馬良按法懲辦以伸國紀而順輿情則豈惟山東之幸亦全國之幸也山東旅京學生會謹呈（二）上曹張兩使書敬啓者義旌一麾國是大定撥雲見日萬姓臚歡行見去惡務盡永奠磬石必不使禍國奸孽漏網吞舟逍遥法外此固尊意之主張國人所共知又何待生等之喋喋不謂報紙喧傳竟謂山東濟南鎭守使兼邊防第二師師長馬良有藉名改編留其軍隊之説驟閲之下曷勝惶駭夫馬良者於其生性則跋扈飛場於其出身則安福健將其訓練未及一年遣散有何可惜其兵士行同土匪改編亦難善良且對於他之邊防軍則遣散之而獨留馬良所帶之第二師對於他之禍首則拿辦之而獨優待馬良不予深究失國法之平允等命令於兒戲此生等之所以期期以爲不可者也伏思馬良此次擅調軍隊助逆謀叛師之所至搶掠一空桑園一帶荼毒尤甚按之國法固所難宥而其宦魯多年罪惡之大尤爲罄竹難書當去年春夏之交正中日交涉緊急之際而彼竟不顧國體逃赴青島之日本櫻花大會是不惜賣國以媚外也學生愛國運動則縱兵毆擊馬朱等人熱心救國彼則挾嫌枉汉置於死刑是不惜摧殘民氣以亡國也學校爲敎育重地彼則駐兵以蹂躪之政府已下令免屈映光職彼則擁兵以保護之甚且學校易一職員彼亦從中干涉商人設一礦業公司彼亦用兵搗毁之暴戾恣肆無惡不作東人忍 
 
 
 

Page 7

 
 
無可忍屢以籲請政府切實查辦而政府皆置若罔聞今者馬良之冰山已倒其罪惡尤較從前爲重且大若非迅予懲辦其何以服人心肅法紀爲此懇請主持公道向政府代陳下情迅速遣散邊防軍第二師並捕拿馬良按法懲辦勿使幸免是所切盼 
[河南公民質問直奉軍電]  
　　禍首單内因何不列袁乃寛王印川保定曹經略他吳孚威將軍天津張巡閲使曹省長曁奉直前敵各路軍官均鑒近閲報載知義軍開列禍首請求懲辦并抄没逆黨財産以充賑濟災黎之用逖聽之餘舞蹈快慰惟敝會披閲　開人數尚有不能已於言者袁乃寛狎比段黨夤緣逢迎旣進更換豫督之謀阻斷三師歸路復爲勾結光新之計擾亂兩河秩序王印川假藉安福覬觎省長蒞汴以來函囑各縣知事勿解工漕以破壞河南財政遣派本系𠶭囉任意造謡以離間直豫感情迨至近畿戰起更復身應僞職參與逆謀遣派黨羽運動豫西土匪接濟餉械以爲牽制報復之圖逆跡昭著無可諱飾本團河之健將不容漏網詎太湖之妖王敢令逃逸元兇旣倒國人方抱澄清之願二豎不除中州反深膏盲之憂况此二賊者一則侵蝕兵餉一則乾没黨費積資千萬富比鄧通若抄没之以充賑欵豈不公允此次義軍討賊吾豫民歡迎輸送　先恐後備置柴米接濟軍需原期諸公不分畛域除惡務盡爲吾豫誅此梟獍今竟姑息養奸聽其逍遥法外將何以對我豫民耶此中原委無從索解臨電惶恐匍匐待命河南公民大會叩 
[譚延闓主張實行民治電]  
　　施行地方制度省長民選用參事制湘爲首倡民國九年内爭不息日言國家和平而戰禍日形瀇大與和平相去日遠推原禍始皆由當國武夫官僚蹈製前清及袁氏强幹弱枝政策强以中央支配地方夫以吾華土地之大人民之衆幾等全歐數倍北美欲以中央至簡單之機關至少數之人才經營至遼闊之各省形隔勢禁百政梟舉理所當然九年之中縱無帝制發生約法破壞國會解散之事而以中央凌壓地方情勢論之亦當引起惡戰劇爭蓋民國之實際純在民治之實行民治之實際尤在各省人民組織地方政府施行地方自治而後權分事舉和平進步治安乃有可期袁氏不察挾前清督撫制之遺毒改以將軍巡按之名爲厲行專制之具段氏植黨營私變本加厲更釀督軍團搆亂之奇禍頻年以來中外人士奔走呼號打破軍閥注重民治已成輿論而廢止督軍之聲浪尤爲一般人所贊同延闓以爲督軍制之必宜廢止在今日已不成問題然廢其名而存其實或因而更擴其權如巡問使軍區長之類則舍督一省之軍而取督數省之軍法弊必更滋多私心實難附和鄙見以爲吾人苟有根本救國决心當以各省人民確立地方政府方爲民治切實辦法近年海内明達之士對於國家之組織或主張聨邦合衆制度或主張地方分權制度即前此主張中央集權説者亦認爲肇歷年内亂之媒犧牲意見贊成地方分治國會在京在粤制憲尤以加入地方制度爲第一重要問題廣州國會去年制憲於地方制度討論極詳雖尚未公布然民意所趨大體已定湘省人民爲創建民國犧牲至重且大歷次舉義固爲保持正義翼衛共和亦由湯薌銘張敬堯諸人對待湘民無異異邦異種而湘民驅逐張湯亦復如茲使湯張自治其鄉其待鄉人與鄉人之待之必不若此觀此兩不相容之點足知各省自治爲吾民共同之心理卽以今日直皖之爭川滇粤桂之爭實皆根本各省地方觀念相聨絡相號召其他救國救民之言論乃爲表面之旗幟第二之主張湘人此次用兵純本湘人救湘湘人治湘一致决心驅張雖具除惡之熱誠皆由三千萬人民飽經痛苦歷受敎訓有此覺悟闓及全體人民外罹鋒鏑艱困備嘗欲爲桑梓久安之謀須有根本建設之計爰本湘民公意决定參合國會討議之地方制度採用民選省長及參事制分别制定暫行條例公布實行在湘人力圖善後認爲非以湘政公之湘省全體人民不足迅起瘡痍速復元氣揆之國人共同心理必當不約而同望我護法各省一致爭先實行此舉則一　糾紛可息永久和平可期嗚呼國危矣民困矣武力統一兼并之策利害亦旣昭然視己省則如天驕視他省則如殖民地視中央則如帝天人主視各省則如供奉臣奴此種謬見迷夢一誤再誤苟具愛國公誠應有根本覺悟闓患難餘生爲國爲湘時深恐懼痛定思痛實不敢再蹈前此敷衍遷就之見貽誤湘省貽誤國家所望賢達諸公痛錫南針俾資循率謹抒悃臆統希明敎延闓禡 
[鄂垣最近之要訊]  
　　兩政長歡宴馮玉祥武穴毛部之譁變十六混成旅長馮玉祥於三十日率軍抵省當即電京報告擬即開拔北上王督亦有同一之電告三十一晚馮騎兵團長董世祿在軍署領餉十萬准備當晚開拔一日即可掃數北行嗣接中央電令欲其防守京漢以北沿路遂不果行惟董團長則已率部往信陽馮尚滯留漢口諶家磯行營外間謂馮旅業已開拔赴保者或因王馮報告中央之電有以揣測之耳馮軍紀律嚴明在巿購物頗持鎭靜態度絶無强賒硬買情事鄂人士以馮治軍有方譽滿都邑紛往行營晋謁一親其言論丰采馮則一一接見叩以時局意見則力以鞏固共和基礎發展民治精神爲先覺又云余所以反對起用張勳與嚮在武穴通電反對段氏之所爲皆同一爲國不涉他項之作用往謁者莫不稱馮爲今日軍界中有數人物兩政長以馮來省多日尚未正式歡宴特於七日在大花廳設筵柬請馮旅長及營長以上各軍宫宴會是晨九時馮乘楚華差輪渡江赴宴陪宴者有武漢兩商會會長及軍政界要人賓主計七十餘人躋躋蹌蹌頗極一時之盛漢商會慈善會亦定於八日在商會公宴以表景仰之意並請王何二公作陪　　駐屯武穴之毛大毛二兩暫編旋前已有一部開往安慶其尚留武穴者不過少數殘餘耳毛二對於王督待遇優渥頗知感激惟其所部多屬舊日徐滙匪衆之就撫者罔知法紀其在武穴雖時時繩以軍法而彼輩野心終不態戢又於五號突然譁變四出搶掠幸毛大尚留在該處會同和三旅長盧金山出爲彈壓當拿獲下級軍官數人正法餘均迫令繳械該殘部本志圖一搶以大軍壓迫自知難以抵抗除有少數逃竄無踪外其他皆允遵令頃據該處來人云此項變軍業已解經黄梅押往皖屬宿松遣散矣 
[忽戰忽和之用局]  
　　川督態克武此次對於滇督唐繼堯之宣戰也除川軍五師六師七師未贊成外其餘之川軍一師二師三師四師八師皆隨熊督高唱討唐保川鞏固西南者也當熊督初出師時即駐川之滇軍軍長顧品珍亦次第將滇軍駐紥之簡陽資陽資中内江等縣讓出并通電數唐破壞西南之罪宣佈與唐脱離關係又派代表與熊督交涉願遵令退駐川南之叙屬地方隨同熊督攻滇討唐迨顧退至隆昌富順之間與重慶方面之黔軍瀘州方面趙又新所部之滇軍復相聨絡不數日間顧乃大變方針向内江方面返攻熊部而重慶方面黔軍遂繞道川北會同川軍五師六師合向成都方面進攻瀘州滇軍向富順榮縣威遠等處進攻於是富順方面之川軍第四師榮縣方面之川軍第八師内江方面之川軍第一師何旅皆不戰而退其與滇黔軍死戰者惟熊督新編之警衛團江防軍及川軍第二師與一四八兩師之一部而已熊見川軍行動不一致知討唐計畫失敗遂假親赴前敵犒師爲名退出省城且熊此次討唐名雖保川實則因唐欲倒熊而熊不能不對付也當唐暗中組合倒熊軍時曾寗令川軍第五師長品超爲總司令第二師長劉湘爲副司令治熊高唱出師討唐之際而第二師長劉湘忽然倒戈助熊討唐者因劉湘受川車第四師長劉成勛第八師長陳洪範牽制故也蓋劉湘劉成勛陳洪範三人係川軍之大邑系彼三人常挾恃此團體把持兵柄要挾一切者也其實該系兵力僅劉湘所部小有戰鬭能力而劉成勛陳洪範所部并無多大實力不能言戰也至熊此次以五六師之兵力討唐而不能戰勝兩三師兵力之滇黔軍者無他實由年來川軍軍官常以朝秦暮楚之手腕而達其陞官發財之私欲故也此次熊退走時所有省城安甯秩序交由川軍第三師長向傳義擔任向知大事已去乃隨機應變電邀川軍第五師長吕超赴省共負責任迨吕將至省而向遂隨熊之後出省各官廳機關見省城無主遂紛電請求吕超師長及久假不歸之楊庶戡省長到省主持刻吕氏入省已通電各處暫以川軍總司令名義主持一切聞楊不日亦將到省日來吕又親赴滇黔軍行營調停息戰重敦舊好并商議善後一切條件近日省城人民紛傳滇軍將到成都有遷家遠去者有將銀錢貨物移藏者巿面頗形蕭條幸吕總司令部一再出示安慰人民謂滇軍决不入省而一般人民始稍爲安靜聞熊克武出走後即率一二三師及江防軍警衛團向綿陽附近地方前去其兵力尚不弱但現在皆不願再戰耳川軍第四師長劉成勛現率所部回駐新津原防第八師長陳洪範亦回嘉定原防皆各派有代表到省與吕總司令接洽第二師陳能芳旅長亦來省與吕總司令面商一切滇軍現有大部駐紥距省城數十里之簡陽附近一帶此外尚有滇黔軍之招安軍（卽川中之匪）散漫川東南之偏僻地方川軍各師旅亦新招募有種種特别軍隊分駐各州縣地方預備補充戰後之缺額民間受此紛擾處處皆同總之此後川局益不堪設想矣 
[南京歡迎美議員團紀（一）]  
　　義議員團定今晨（十日）八時時抵寗各機關各團體各校男女學生到數千人均於午前七時手執國旗齊集下關滬寗車站鵠候歡迎旋接無錫車站電告謂議員專車過站約計須至十點三十分到寗聞同行者五十三人參議員一人衆議員十二人餘四十人均議員眷屬茲先將甯垣籌備歡迎辦法錄下（一）美議員等到下關車站時約在十日午前八時擬由第三旅步兵一連（帶營旗鼓號）由六師派軍樂一連又憲兵一中隊警察四十名到站列隊歡迎（二）美議員到督署時大門及大堂懸中美國旗結彩并派衛隊兩連（帶營旗鼓號）在大門外内衛隊一連在大堂前列隊督署軍樂在大堂作樂歡迎（三）美議員所經過路線擬由警察加添雙崗并憲兵一中隊沿路巡邏一小隊隨後前後維持一切所經過之路線由儀鳳門三牌樓丁家橋到省議會由大馬路到鼓樓由百步坡往南經雙石鼓往東豐富巷三道高井下街口往朝天宫由朝天宫往珠寳廊中正街商會赴門帘橋花牌樓到督署吃中飯飯後由督署東街轉城守街天津橋西華門東華門出朝陽門到明陵返回仍行原路經大行宫碑亭巷浮橋到北極閣高等師範歡迎會仍赴鼓樓大馬路到省議會吃晚飯（四）各界赴事站歡迎人員（甲）軍界督署派外交主任徐秉鈞副官陳廷謨承啓王同春持李督片往接軍隊旅長以上各局所長官督署各處課長（乙）政警界科長以上及廳長道尹縣知事（丙）省議會（丁）地方公會（戊）南京總商會下關商會（己）敎育分會江寗縣敎育會（庚）歐美同學會青年年會（辛）省農會（壬）報界聨合界（癸）江寗縣農會 
[張謇歡迎美議員之來往電]  
　　張謇致美團電南京省議會轉美國芮恩施博士並同團諸先生公鑒中美邦交素睦敝國國體變更以來甚願共和先進之有所指導貴團惠臨遠東是以敝國人　一致竭　歡迎亦深感巴黎和會貴國對於公理人道盡力主持之厚誼敝國目前政治尚未趨軌道雖更革國體所必經之階級共和人民所必償之代價要亦地方自治力薄自决氣散之故有以致之所望貴國議會匡輔於前貴國政府維持於後庶太平洋東西兩大共和國得有左提右挈之效兩國人民及全世界亦必共增其福利謇因路阻憚遠年衰畏署不克趨寗一一致敬愛於諸君而敬慕諸君之誠則不啻隨諸君後與海潮俱上也博士久别渴念尤摯極盼重臨惠敎無窮敬此代晤張謇青張謇復省議會電南京省議會錢議長鮑孫副議長鑒連電敬悉此次美團視歷遠東吾國自應竭誠歡迎國民外交此爲嚆矢謇因體劣事冗路遥署盛不克趨陪良用歉仄幸加鑒諒兒子亦因感署事冗未能應召諸祈鑒　謇青附省議會來電（一）張季直先生張孝若先生鑒蒸日下午敝會開歡迎美國議員團晚餐會事關國民外交務懇台端先時惠臨光陪無任感盼崇固叩庚印（二）張季直先生惠鑒頃電亮登記室溽署　遥此次冒昧相邀實因美團在滬道及景仰之意渴欲一瞻丰采務懇屈臨爲蘇民光寵並請孝若兄同蒞至禱崇固貴藻儆同叩庚印 
[杭州快信]  
美議員團昨夜十時三十分離杭查此次來浙人數男女共五十四員各界籌備歡迎及贈品開支約及萬金沈金鑑昨電張代省長改期今日（十號）午後三時五十分到杭卽接印視事省署趕備移交忙碌異常新財廳長陳昌榖昨電到浙月内可履新各屬統捐局本有第二大批更委今日（十號）如不發表卽將打銷候新省長到任再定杭總商會此次選舉會董以錢業占最多數共得八人該業全體會員先一日在高喬巷怡源莊開會决定始收此效果明日（十一）開選正副會長聞正會長王竹齋最有希望副會長王少卿或張旭人有望並聞王湘泉以原任會長已辭去表示不願再受推選福州總商會電杭總商會稱養代電敬悉當卽晉謁李帥詳陳各節仰蒙面諭對盧督軍通電宣布聨防辦法極表同意希卽查照地方通信 
[松江]  
國語研究會舉定職員附設勸學所内之國語研究會現印行會員錄釐訂章程正式成立昨日舉定張彬士章備吾二君爲正副會長又職員馬敬時等若干人縣巿敎育會開臨時聨合會松江縣巿兩敎育會定今日（十日）下午開一臨時聨合會爲籌辦義務敎育及其經費等事云 
[無錫]  
農田發現害蟲錫地於七日下午五時雷雨大作晚上始止農田得資灌漑惟開化新安揚名等鄉近日稻田中忽發現一種　蟲囓食稻稈農民異常焦灼現紛紛購買荳油灌入田水冀除害蟲聞其灌法用一竹管將荳油灌入管中下端鑿一小洞上端繫一繩索由一人在田中拖拉荳油即在管下徐徐飛灑自能浮於水面害蟲遇油即死現農人大都以此法滅蟲云 
[揚州]  
聚財茶園之兇劇十二圩函云本月八日有艌船匠與木匠因生意關係在聚財茶園大起交涉始猶角口繼竟用武時木匠祗十餘人見艌匠人多目雜右鹽河西一班打手在内恐衆寡不敵先已逃去五人　匠見其人少可欺欲令木匠繳清茶資方允罷手一言不合即以板凳木棍爲武器動手痛打時有王劉二木匠已打得頭破血流餘亦受傷圜主謝珍即至中區號召警察七八人將受傷木匠拖至中區臨拖時又被艌匠兇毆幾拳内有萬姓木匠被打最重山園内拖出時復有二十餘人均以板凳木棍亂搗徧體重傷比即倒在陳姓肉店門口又被艌匠用聚財園葷油大鉢重擊頭頂皮肉洞穿血流滿地人即昏暈由家屬告知街董央請西醫吳澤民診治據云恐有性命之憂又季姓木匠先已被打避在園主門内因有高姓見艌匠過於兇蠻不忍拳姓再受衆毆立將栅欄推攏擋在中間勸阻因稍退却不料　園主謝珍誘　出外甫出栅欄又被衆毒打一頓時季手無寸鐵可作正當防衛欲回栅躱避栅門又被園主關閉赤身受打下衣分被扯落無力支撑即倒在陳義泰門口倒地時衆猶亂打警察見人已倒地方始赶到將兇手驅散另有戴姓木匠被衆川麫餃湯燙傷全身命在呼吸總这是日艌匠請有打手百餘人木匠本祗五人又被拖去二人餘三人何能抵擋據西醫云五人中二人恐生命難保現總警察局陳局長已將重傷五人一併送縣而兇手聞尚在逃云 
[鎭法]  
允加漆夥薪水鎭江漆業夥友近以米價高漲所得薪水不敷赡家爰於日前邀集同業東夥等人公同集議要求加薪各店束深鑒苦衷日來雙方商定按每元加洋四角已經一律實行云不必改設總商會鎭江商會會員閔文鑾等前請改設鎭江總商會業奉嚴商部令謂鎭江商會設立已久十餘年來並無不便之處自不必另議更張所請改設總商會應毋庸議層轉實業廳丹徒縣再山張知事轉行商會查照矣 
[安慶]  
反對張動督皖之會議張勳督皖説雖不成事實然各界猶不免懷疑特於七日由省議會總商會省敎育會發起邀請各公團假坐省議會開茶話會討論對付方法到者甚衆經主席報告開會宗旨後即山各界相繼發言一致主張拒絶結果决定先由各公國通電各處誓不承認張勳督皖散會後業已陸續發表矣派兵駐防要道英霍兩縣與鄂境接壤防務本屬重要茲值上游潰兵陸續蔽江而下帮辦軍務馬聨甲特飛飭駐省第五混成旅旅長抽撥一二營移駐英需要道以資防範該旅長奉文後已於昨日（初七日）先開一營前往矣來件 
[浙江第五師範學校學生第一次宣言]  
我們拿一種很誠實很熱烈的感情很堅决的意志對全國各界宣言官廳委任校長是不是可以拿一己的私意隨隨便便看做酬情的禮物做校長的人可不可把學校當作營利的機關聽説我們的校長鄭管秋先生已經向官廳辭職了官廳委任繼任的人我們雖不得而知不過校長的位置和學生有密切的關係如果繼任的人産生於以上兩個問題的肯定式那麽當然不是我們所承認的我們以爲要做中等學校校長的人當具備以下的四個條件（一）有現代的思想（二）有革新的魄力（三）有敎育上的熱心和經騐（四）有相當的學力（這種條件我們都可於一個人所經過的歷史去證明的）將來我們五師的校長如果不合這種條件我們常盡我們的能力始終否認不使他藉校長的名義和位置來貽誤我們來函 
[鎭江美孚洋行李高裕來函]  
本月七日貴報地方通信欄鎭江新聞記載敝行行員何姓在江北遇匪擄去索贖由鄙人出洋二千元及敝行由商會明會等云查何行員遇匪索贖鄙人旣無出洋二千元敝行亦無由商會開會之事爲此函請貴報即在本欄更正爲荷順頌著祺美孚行李高裕謹啓八月九日雜評一 
[譚延闓之治主義（默）]  
譚延闓之民治主義爲推翻軍閥後必要之主義也苟軍閥政治推翻而無切實之民治以代之則推翻亦徒勞矣然而今日之軍閥政治果能推翻否各省之督軍多數有力之武人果能眞心抛棄其地盤與權利而拱軍閥與軍閥之戰而尚非軍閥與民治之戰也中國果能不經一次軍閥與民治之戰而即得施行民治之機會乎實爲我人莫大之疑問第施行民治旣爲全國人所屬望則無論如何將來必有實現之一日譚延闓果眞心實施民治豈終於曲高而和寡乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各路商界總聨合會善後詳情]  
　　聨合通信社云各路商界總聨合會近日爲時局問題忽發生意見衝突迭誌報端此事連日傳聞二方互異茲將本問題之正面各端據調查所得説明如下　　（一）七月二十一號之董事會議即通過時局問題通電之董事會議也現在最烈之爭點即爲董事會議是否足法之人數因反對者起初則稱陳則民一人擅發今則指爲董事會談話會也今查明是日出席人數爲二十五人總聨合會章程第十九條之規定曰（董事會須三分之一之出席方可開會過半數之贊同方爲議决）云云現在各路董事之總數爲五十七人三分之一即十九人已足法定人數當日會議有二十五人實超過法定人數六人不能謂之不足法定至攻擊此次會議而反對陳則民個人此則並非章程問題矣　　（二）四十一路之内容及各種聲明之狀况發出時局通電者爲五十七路商界總聨合會反對此項通電者爲四十一路商界聨合會外間莫明五十七路與四十一路之關係如何今將加入該會各路聨合會列舉如下南京路商界聨合會河南路商界聨合會四川路崇明路商界聨合會天潼路福德路商界聨合會愛而近路克能海路界路商界聨合會山東路商界聨合會海寗路商界聨合會文監師路商界聨合會五馬路商界聨合會漢口路商界聨合會北城商界聨合會漢璧禮路商界聨合會嘉興路梧州路商界聨合會福建路商界聨合會浙江路商界聨合會滬北六路（北西藏路甘肅路開封路七浦路阿拉白司脱路文極司脱路）商界聨合會北福建路商界聨合會新閘路（白克路派克路卡德路麥根路大通路成都路青島路平橋路山海關路梅白格路愛文義路）商界聨合會四馬路商界聨合會百老匯路商界聨合會（並無東西字樣）山西路商界聨合會唐家弄商界聨合會民國路商界聨合會廣西路商界聨合會西華德路商界聨合會北京路商界聨合會（内包厦門路）武昌路商界聨合會滬西七路（大沽路威海衛路馬霍路南成都路重慶路孟納拉路墳山路）商界聨合會以上共計二十八聨合會五十七路報載四十一路其未加入該聨合會者列舉於下吳淞路全法租界邑廟豫園大東門老北門小東門大街穿心街舊校場福祐路天官牌樓平安街滬北五區北山西路中有加入該總會者爲武昌路浙江路愛克界三路唐家弄滬北六路百老滙路天潼福德兩路四馬路五馬路民國路已函致該總會聲明未加入四十一路者有愛克界三路民國路天潼福德兩路四馬路（該路會長項松茂在總會聲明並未開會通過亦未蓋用會章）五馬路（出席董事張炳臣聲明本人並未與聞亦未開會通過）　　（三）總聨合會之主張商界總聨合會對於恢復舊國會及開國民大會本無一定成見七月二十一號討論時局問題北方戰事尚未完結國民大會尚在烟雲漂渺之中故討論結果側重舊國會而該會總董曾爲舊國會議員遂至有口莫辯觀該會歷次函電其主旨本承認二個方法（一）依法開舊國會（一）以革命的精神開國民大會前旣開董事會討論如何組織國民大會乃忽有人出而阻撓以致打散茲聞該會董事之主張如下（一）國民大會地點贊成在上海（二）國民大會之代表應打破舊式之複選制度而改爲國民直接普選以免歷來初選當選人之被人收買（三）候選人之姓名必須先行提出公示全國令國民先得看見以免牛鬼蛇神暗中活躍（四）國民直接普選之方法劃每省爲若干區每區得選國民代表一人全省於同一日期内國民各就相近之城鎭就被舉之候選人中投票選舉然後集合每區内各地投票之總數以得票最多之一人爲當選（五）凡成丁之中國國民不論男女皆有選舉權不能以金錢納税爲限（六）選舉會之監督委各地學生會行之如以此選舉爲手續繁重則江浙敎商總會之主張亦未嘗不可惟候選人必須先行提名出示全國以免牛鬼蛇神暗中活躍及受學生會之監督一條當行加入至如何提出候選人凡屬國民皆有權提出　　（四）最近之談話會八月八日夜之董事會旣經打散之後各董事憤恨已極隨在總聨合會就尚未離會之各董事開談話會討論如何處置會務情形計在會者十七人僉以四十一路中旣大多數爲未加入本會者少數中亦有數路業經聲明不在其内者且有一路而化生東西南北者如此内容混亂豈能再有承認之餘地遂一致主張决議三事（一）各路中如未加入四十一路者應登報聲明（二）凡四十一路中未加入本會者亦應登報聲明（三）取締擾亂會場之代表依會章第十三條之規定提出董事會取消其議董資格（四）本會此後决不再談政治根本揥除糾葛以免爲人作政治上之利用上海商界如有對於國家政治問題發表意見儘可由别種機關從事發表本會專從發達地方自治及國民經濟入手云云 
[商業公團聨合會今日開會]  
　　上海商業公團聨合會昨發通啓云敬啓者陰曆本月二十七日（卽陽曆八月十一星期三）午後五時開幹事會因有要事候商公决務請台駕准時蒞臨勿刦爲盼 
[美議員團抵寗後之滬聞]  
　　美議員團於前日（九號）由滬乘專車赴杭已誌昨報該美議員團原定九號夜間九時由杭乘原專車返滬約十一時半可到乃因應各團體歡迎及往各處遊覽以致遲至夜間十時四十五分專車始由杭出發並由滬杭甬鐵路車務總管電令各站對於該專車必須儘先放行以免延誤其他列車均須扣讓故行駛較速於當夜三鐘車抵上海北站站上任局長與洋總管路警及五區陳巡官帶巡士十餘人照料一切旋卽換滬寗路火車頭由上海北站出發赴甯於四點零五分鐘開行由車務巡察張然生隨車照料至寗站已十日上午十一點十五分鐘車抵甯時南京官廳及各機關各團體如警務處長王桂林金陵道尹俞紀琦總商會男女學生一百餘人及童子軍督軍署軍樂隊警察保安隊陸軍一營俱在南京站上歡迎男女學生手捧中美國旗及歡迎美議員團旗車站外預備汽車三十餘輛汽車上俱揷中美國旗美議員團即乘汽車至督軍署午膳至下午遊覽各處名勝 
[王揖唐尚未離滬]  
　　近日報紙喧傳王揖唐氏已避往普陀茲有人見王氏寓居滬西某醫院離滬之説或不確也 
[大批金條運日二千二百五十鎊]  
　　昨日南京路之朝鮮銀行有大宗金條裝箱運往日本之神户共有一十五箱每箱裝重爲一百五十鎊總計有二千二百五十鎊之多託日本郵船會社之熊野丸輸運至日該輸定今晚結關明晨開行云 
[俄領事扣留俄艦案之解决]  
　　撤換各輪水手昨日開始啓行俄國義勇艦隊原有二千噸之輪船三十三艘其在上海行駛日本與海參崴者祗有星飛樂浦（Simferopol）與喬治（Geoergi）品財（Peuza）等五艘上月俄領事因星飛樂浦喬治號等輪之水手涉有過激嫌疑照會工部局將各輪船一律扣留並將水手人等管押致該公司僅品財一輪駛行中日海參崴餘均停泊在申迄今已將月餘現在此事已經解决所有扣留各輪之水手人等一律撤換另行雇人接充昨日星飛樂浦號已開始駛行至日本裝運煤料以後可照常行駛喬治號定下星期一開往海參崴是俄艦隊扣船一案刻已告終結矣 
[各輪船進出口消息]  
　　國内輪船　　寗波招商局之新豐輪船昨日開往寗波所裝出口貨有黄白糖二百餘包點銅錫六百餘塊烟捲三十餘箱白米三百餘包銅鐵三百餘擔其餘爲水果棉紗細紙汽水等各項雜貨　　長江太古公司之聨益輪船昨日開駛長江所裝出口貨有黄白糖三千餘包肥皂一千餘箱軋花機十五箱海帶絲二十餘件胡椒二十包麻袋十件機油十餘桶細紙一百餘件餘爲木器顔料等類該公司之武昌輪船進口貨裝有粗茶葉桐油白油白苧蔴等類招商局之華大輪船昨日由長江開駛來滬所裝進口貨有小麥二千餘包麵粉一千餘包及打包棉花二十餘件及鷄毛生牛皮等各項雜貨　　厦門招商局之泰順輪船昨日開駛厦門温州續裝之貨有細紙八十餘件柏油十桶及麵粉麩皮四百餘包洋葱頭三百餘件生鐵二千餘擔并洋靛青等各項雜貨該局之海晏輪船今日開往温州昨日所裝出口有肥皂四百餘箱黄糖三百餘箱海帶菜一百餘件及鐵絲鋼鐵一千餘擔黄白糖三百餘包黄荳三百餘包紙烟二十餘箱及細紙洋釘瓜子鉛皮洋布香皂汽水等各項雜貨　　烟津招商局開駛烟台天津之遇順輪船昨日來滬所裝出口貨有麵粉小麥三千餘包太古公司之漳州輪船由星加坡來滬此次開行牛莊所裝出口貨有土布一百餘包及細紙二百餘件及洋釘茶葉絲綢疋頭洋布等各項雜貨　　港粤昨日怡和洋行之廣生號因十二日清晨開赴香港廣東均已先裝有出口貨菓仁一千餘包洋蒜頭三百餘件麵粉一千餘包小麥六百包其餘爲洋紗及布疋等一千三百餘件　　國外輪船　　中美福來洋行之西愛生號WestIson從美國之西雅圖來華已於昨日抵滬裝來進口貨有木頭八萬呎其餘各項雜貨有一千噸大約清卸各貨後在十七號回美至天祥洋行之鴨奇岳望砲台號前日從美國紐約運來之香烟機器五金雜貨除在上海已經起卸外尚有五金及機器各貨四千噸須運赴南洋至小吕宋各處者已於昨晨開往矣　　歐亞天祥洋行經行中奥之烟士白乞號業於昨日開往奥國裝去之出口貨有芝蔴二千五百噸麵粉五千包其餘爲猪油雜貨美國公司之瓊巴號自倫敦哥倫布來滬裝來比利時Balgian之各色玻璃二萬餘件鋼條數千根法國郵船公司之安得來彭號由哥倫布開行到滬於昨日晨六時進口今已改定於十一號開赴日本又該公司之派來克脱號已於上月十五號自哥倫布開華將於本月之二十一日抵滬至於六月二十五日由滬還歐之包島斯號現該公司接到來電業於八月四號安抵馬賽矣日本日本郵船會社之熊野丸現定十二號清晨還日昨日已裝之出口貨有萊子與麩皮一萬餘包顔料之倍子一百六十件花衣二百餘件瓦器一百餘件鷄子十餘萬更有荳四百餘包英國火輪公司之瓊巴號則已定十五號開赴門司神户横濱該公司之日本號大約在十七號由印度到申十九號由上海赴横濱定出月四號還抵香港 
[浙新省長昨未離滬]  
新簡浙江省長沈金鑑氏於前日抵滬後原擬昨日早車赴杭履新嗣因須與何代護軍使商議要公不克成行故定於今日（十一日）乘滬杭路之七點三十五分快車赴杭 
[兩團體歡迎鄭毓秀女士補誌]  
日前全國學生聨合會及各界聨合會假大東酒樓歡迎鄭毓秀女士鄭女士曾留學法國並任歐美著名報紙之新聞記者此次回國係代表歐美中國學會各種意見鄭女士當席所談其要點有二（一）希望國人對於將來國際聨盟會於政府所派代表外更由國民派代表監督之（二）希望國人速組織歐美通信社以便傳達歐美之重要消息並介紹中國各種消息於歐美各地使中日間一切不平等之條約均爲歐美人士所洞悉云云是日宴畢已八時女士又介紹全國學生會代表連瑞琦各界聨合會代表徐某與美議員主任道太爾威等談話兩會代表對美議員極表誠懇歐迎之意而美議員亦極表感謝並謂貴國青年之奮鬭精神各國均甚贊許云云談話畢遂握手而散聞鄭女士去年在巴黎和會曾屢謁威爾遜總統屢宴各國要人及新聞記者均詳陳中國不應簽德約之理由故中國不簽德約女士爲力尤多其熱心國事於此可見一班又聞本埠女界團體日内亦將開會觀迎刻正在籌備中云 
[鄭毓秀女士最近肖像]  
[公共租界重定地價表（北段五續）]  
地籍號數每畝地價地籍號數每畝地價一○○一四五·○○○一○○二四五·○○○一○○三五○·○○○一○○五六○·○○○一○○六六○·○○○一○○七六○·○○○一○○九六○·○○○一○一○五○·○○○一○一○Ａ三○·○○○一○一一三二○·○○一○二二三一·○○○一○一三三二·○○○一○一三Ａ三二·○○○一○一四三四·○○○一○一五三五·○○○一○一五Ａ三七·○○○一○一六四二·○○○一○一七四○·○○○一○一七Ａ二六·○○○一○一七Ｂ二二·○○○一○一七Ｃ三○·○○○一○一八四○·○○○一○一九三七·○○○一○二○三四·○○○一○二一三○·○○○一○二三二六·○○○一○二四二三·○○○一○二五二九·○○○一○二六二八·○○○一○二七三○·○○○一○二八二八·○○○一○二九二○·○○○一○三○二○·○○○一○三一二○○○○一○三二二三·○○○一○三三二四·○○○一○三五二二·○○○一○三六一八·○○○一○三七一四·○○○一○三九一四·○○○一○四○一四·○○○一○四一一五·○○○一○四二一六·五○○一○四三一三·○○○一○四四一六·○○○一○四五一七·○○○一○四六二七·○○○一○四八二四·○○○一○五二一五·○○○一○五三二○·○○○一○五四二三·○○○一○五八一九·○○○一○五九二七·○○○一○六一一九五·○○一○六二三·○○○○一○六三二五·○○○一○六四二六·○○○一○六五一九·○○○一○六六一九·○○○一○六七二○·○○○一○六八二一·○○○一○七○二一·○○○一○七一二○·○○○一○七二一七·○○○一○七三一七·○○○一○七四一四·○○○一○七五一一·○○○一○七六一一·○○○一○七七一○·五○○一○七八八·五○○一○七八Ａ八五·○○一○七八Ｂ八五·○○一○七八Ｃ八五·○○一○七八Ｄ八五·○○一○七八Ｅ一一·○○○一一○七九一九·○○○一○八○九五·○○一○八一一三·○○○一○八二一三·○○○一○八六一○·五○○一○八七一○·五○○一○八八一○·五○○一○八九一○·○○○一○九○·八○○○一○九○Ａ一○·五○○一○九二一○·○○○一○九三一一·○○○一○九四一七·○○○一○九五一七·○○○一○九六一六·○○○一○九七一六·○○○一○九六一○·○○○一一○○一一·○○○一一○五一○·○○○一一○七一○·五○○一一一○一○·五○○一一一三一○·五○○一一一四一二·五○○一一一五九·○○○一一一六一○·○○○一一一七一○·○○○一一一八九·○○○一一一九八·五○○一一二○九·○○○一一二五一○·五○○一一二八一二·○○○一一三○九·五○○一一三一九·○○○一一三二一六·○○○一一三三一六·○○○一一三五九·○○○一一三六一二·○○○一一五○一二·○○○一一五三一二·○○○一一五四一三·○○○一一五五七·○○○一一五六七·○○○一一五九七·○○○一一六○六五·○○一一六一八·○○○一一六二八·○○○一一六三五·五○○一一六四五·五○○一一六五七·○○○一一六六五·五○○一一六八六·○○○一一六九七·○○○一一七○九·五○○一一七一一一·○○○一一七三一○·○○○一一七四八·五○○一一七五八·五○○一一七六八·五○○一一七七五·五○○一一七八五·五○○一一七九九·○○○一一八○五·五○○一一八一九·○○○一一八二六·○○○（完） 
[景昌公司絲巿報告]  
中美新聞社譯景昌華絲出口公司報告云中國機器絲及土色絲近來出口赴歐美者頗見減少本季自六月一號起迄今機器絲出口者祇有三千七百包上季同期内則有六千六百包土色絲本季出口九百包上季則有三千七百包巿價不劃一有跌落之勢巿况仍不活動巿價如下中國機器絲特别大號銀一一七○兩特别號一○○○兩中號八八○兩土色上號三六○兩巿號三四○兩察利上號七七○兩巿號七三○兩 
[友華銀行銀巿報告]  
中美新聞社譯友華銀行十日報告云昨日倫敦銀價近遠期各漲一便士紐約銀價九六倫敦紐約滙價三六三此間開巿時金鎊五先令十便士金圓一五○半日金四八又四分之三開巿時巿價堅定投機家賣出價高至五先令十一便士（十月份交貨）因各銀行買進頗多其後價遂鬆動午後巿價又漲收巿時金鎊五先令十便士半金圓一○六半昨日倫敦銀價之陡漲係印度買銀之故現在銀巿絶少交易而供給旣不大即小小買銀之定單亦足以抬高價值也 
[交易所股票價奇漲後之會議]  
上海證券物品交易所股票價連日逐步增漲昨日每股已漲至六十一元三角一般賣空頭之經紀人所有保證金幾有不足之勢是以昨日經紀部特開臨時緊急會議以本所股票之飛漲非預料所及設或再行步漲則賣空方面虧折不小異常危險經衆籌議維持辦法僉以五十股爲單位已不能再改惟有增納證金每股爲二十元以十元爲交易所保證以十元存經紀人處以備漲落過甚免致危險俟結帳盈虧仍可收回云云衆皆贊成遂决議不日實行 
[總商會續售平米]  
上海總商會前平價開糶西貢白米八九兩日因辦理選舉停糶兩天昨日（十號）始繼續出售一般貧民因停售兩日延頸而望故至昨晨糴者擁擠不堪一日中計糶五百餘袋自開糶以來昨日最爲多數 
[德清電請轉電震澤放行扣米]  
浙省德清縣洛舍食米平價局前曾在滬與南巿和泰米行訂購秈米三百七十餘包雇船裝運赴浙不料行經震澤縣境爲該處税務所將是項秈米扣留德清縣公署聞報立卽咨明上海縣公署請即致函該處税所證明被扣秈米確由滬上辦由縣商會發給護照起運赴德清爲平糶之用去後已閲旬餘仍未放回昨上海縣商會接德清縣洛舍平價局來電述明該處開辦平價以來需米孔殷前項米船被震澤税所扣留至今迄未放回敝處自發現米荒後人心惶惶故設平價局以爲接濟民食起見乃爲該税所無端將運去之平米扣阻後恐無以接濟貧民或發生閙米風潮其勢更難遏抑祈請轉呈上海縣公署趕緊發電前往該税所務將所扣秈米三百七十餘包並船隻等一併放行運回德清以濟貧民食米要需云 
[新加磁税之函請抗議]  
中華國貨維持會昨致江西景德鎭商會函云逕啓者頃接上海磁業公所來函内詳頃據景鎭人云景鎭至湖口十分釐金業於陰曆六月初一日起每百元加收十五元竊維磁業凋敝數年於茲祇緣外貨價廉國貨成本太重故也歷年謀請減税藉挽利權今乃適得其反行見國貨更形窒銷且將因各路少辦而縮短税源於商於國兩有不利敬祈貴會鼎力維持并乞函請景鎭總商會窰帮陶慶陶成兩公會提出抗議務將新加釐金從速取銷庶幾商困稍紓而國貨不至完全受打擊也云云久仰貴會維持工商素具熱忱該磁業受此次加税影響確屬成本太重苟銷路因此而窒滯則國貨前途大有關係而國家税源亦不無打擊據此除函請窰帮陶慶陶成公會據理力爭外合亟轉請貴會協同力爭以達取銷目的至紉公誼 
[救國十人團開會紀]  
救國十人國評議部昨晚八時開第三次會議由副議長虞植卿主席夏叔芳紀錄主席報告開會宗旨復提議事項如左（一）交際科科員缺席業由本會推補翁國勛葉相二君通過尚少一人該科自行推補（二）庶務科科員缺席議决由該科自行推舉須俟本部通過（三）副會長任矜蘋交議追認案（甲）聨合四團體致電北京要求懲辦曹陸章通過（乙）歡迎美國議員團詞未經本部通過先已發表當由副會長邱稼禾説明因時匆促故先發表然本席自知失當理應道歉至於能否通過請諸君討論當由汪奇笑等十餘人先後發表僉謂此事却可原諒以後凡事須先經通過方生效力遂付表决全體通過（四）童理璋汪奇笑提議（甲）敎育科平民義務學校敎員任壯飛違法去職案查該敎員去職後該科主任朱睿封因之告假所遺之席應委任君矜蘋代理現據該科學生報告謂核校因一時無人支持情形散漫若不重加整頓前途殊碍進行董天爵附議付表决以下次當會請任代主任通過（乙）國技班自主任朱君告假後應由該班練習員自行推舉（五）維啓華提議謂朱君睿封係會計科主任今告假略受影響本會收支賬目將届半載尚未報告清楚議决由執行部會長從速催促該科報告（六）正議長馮松園亦三次未曾出席議决去函詢問（七）各科職員名單因本會開職員受任禮在即限執行部於星期五本部常會交到多數贊成（八）主席提議國民大會案由某議員起立謂主席自己提議事件須令别人代理主席當由汪奇笑主席復説明國民大會理由自直軍吳佩孚發表後贊成頗多本會應持何態度應請諸君共同討論經董天爵等討論良久咸謂此眞正民意本會當然贊成如明言民意暗中仍以武人官僚爲把持者本會當不贊成以免被人利用尤失國民人格議决令文牘科起草發表宣言全體通過末由張炳臣提議因事繁多不及兼顧應請免去職務童理璋謂本部會議十五次以今天之結果爲最佳當此會務進行之際如果遽然辭職恐失同志所望大衆議决挽留十一時始摇鈴散會 
[法新租界之命案]  
住居法新租界麥賽而蒂羅路吳興里六十三號之高麗人某甲前晚十一點時與賣餛飩之某乙戲謔致起齟齬（一説與車夫衝突）當由住居對門寳康里二十八號門牌内茅咏薰之子聲瑄（年十七歲）見而代抱不平上前解勸亦與高麗人衝突繼而互相用武高麗人力不敵茅而去旋即糾同多人到來報復該高麗人突出利刃 
　 
 
 

Page 11

 
 
向茅乳部猛戳一下當卽倒地殞命經茅父得悉報告捕房立飭探目黄金榮包探劉友法任水揚前往拘獲人帶人捕房諭令管押聽候補緝餘黨到來究辦 
[持刃傷人押三年]  
　　通州人瞿惠仁於本月二號持刀戮傷新狄思威路三百五十一號門牌婦人沈田氏之女兒小蓮子胸前經民及江老四等將瞿扭交巡捕解送公共公廨諭令收押要證江老四亦暫留捕房候該女之傷醫愈再訊在案昨晨華探周小弟西探康仇傳同案内人證將瞿解究先由捕房律師譯稱被告曾與沈小蓮子有姦嗣偵知該女另有所歡遂藏刀身畔欲將其戳死此次行兇時基若無吉阿二等將被告搿住則該女必爲戳斃因其傷在乳旁離心坎祗有寸餘今該女傷尚未愈訊問口供時應請予以坐位云云並將兩造人證在捕房所述口供之供單及醫院驗傷單逐一呈察該律師又令沈小蓮子坐　見證桶内向其詰據供稱年二十一歲與母氏同居當瞿於去年在日本人家爲包車夫時與我相識常來我家走動然無姦情我在海門原籍時已經字人惟未過門瞿於陰曆六月十七日來迫我與之偕遁我不允次日遂被持刀戳傷等語質之瞿惠仁供去年八月與原告私識至今年三月被串令流氓勒索去洋三十元四月我因事回籍柴米亦爲之預先購備迨六月返滬詢原告伊處是否好住彼答稱可住乃甫宿兩宵彼即拒却故第三夜我寄寓友人處次日我往彼家午餐途次幾爲彼所買囑之流氓傷害是以懷憤將其戳傷等語李襄讞核供商之美約副領事以被告已搆成新刑律第三百十三條犯罪之行爲判押西牢三年示儆要證江老四及吉阿二趙金臣並原告之母沈田氏等一併斥退 
[閻瑞生提滬後之昨聞]  
　　謀斃妓女蓮英案内之閻瑞生在徐州隴海路站破獲提解來滬於前日解廨請究情形已誌本報茲悉上海地方檢察廳梅廳長以此案發生地點係在徐家滙華界空地當時蓮英尸身係由該廳檢騐且關係謀財害命重案亟應從重懲辦昨特函請公廨及交涉員將該犯解歸該廳訊辦云云　　又函云閻瑞生未獲之前其避匿處所茲爲略誌如下緣閻妻某氏之母家住青浦境白鶴港左近其妻向居母家案發後閻逃入三馬路某洋房迭搜未獲豈知閻伏於屋面迨後閻遂逃往岳家由閻岳母給以布衣改裝鄉人（穿麻米布衫褲想必由此而始）不料閻在岳家不耐藏躱日必往鄉鎭小茶館啜茗被該處鄉人起疑來滬報告某探夥前往搜捕未獲嗣閻以在岳家終非久計乞由岳母雇船以燒香爲名彼可搭船他逃詎被該處緝私營偵悉暗自偵察閻半路上船仍被緝私營快船追趕閻知不妙遂鳧水逃逸當時該緝私營船見閻下水四面打撈無所獲以爲必已溺斃孰知閻水性極久致被脱逃嗣後遂往隴海鐵路意欲潛往河南故里遂被捕獲 
[新檢察長須下月來滬]  
　　上海地方檢察廳梅伯孫檢察長奉司法部令與山西高等第一分廳監督推事譚辛震互相對調等情已紀前報茲梅廳長已諭飭各書記官整理案卷以便移交前日該廳接晋省來信略譚推事預備移交非一二旬不可有且一時代理乏人路途較遠所以譚君來滬履新之期須在九月中旬云 
[私釋趙阿寗案將次開審]  
　　私販大宗烟土案内之趙阿甯自經地方審檢廳判决送監執行後賄通前該廳書記官程冠吾繳金贖罪得釋出外已久茲爲現任梅伯孫檢察長查悉飭警將趙拘案並牽涉法警王振元地方分監看守士周福及利涉橋賬簿店主朱景雲等將王等一併提案訊供判押候究在案茲悉此案業經地檢廳一再研究訊明確起訴審判廳定於本月中旬公開審理所有案内要證如三小姐等數人昨由審廳派警赴蘇州等處按址傳喚矣 
[擅開汽車肇禍之懲罰]  
　　本邑人張蘭生日前下午私將伊友徐阿良洋東家之一千八百六十七號汽車擅自開駛出外至法租界小北門外民國路將某甲所拉之黄包車撞倒張即飛駛圖逃致汽車衝至街沿石上有婦人朱朱氏及週歲男孩朱阿四女子徐阿招均在門前納凉皆被撞倒小孩立時斃命朱氏與阿招受傷甚重張仍疾馳逃逸後爲包探韓邦達查悉將張拘獲受傷人送往醫院醫治聽候訊究等情已誌前報昨將張徐兩人解送法公廨請究先據捕頭上堂禀明前情原告朱朱氏由姪朱小宏 
招由伊父徐少卿代到均請堂上重究詰之張蘭生供認自知不合致肇此禍求宥徐阿良供汽車被張擅自開出民人實不得知求察中西讞員會判張旣不諳司機竟敢將軍擅自開出實屬妄爲己極着押西牢六個月徐阿良罰洋二十五元充公又賠償原告等損失洋八十元着兩被告公公同負擔 
[軍官賭輸公欵案近訊]  
　　吳淞第二十旅司令部副官張聿臣前提取公欵六千元潛往某賭台賭博盡行輸去並輸去其他公欵一千四百元後該副官夤夜回家被獲押至榮司令處訊供賭輸不諱因係公欵由榮司令呈請護軍使嚴拿與賭之人務獲究辦旋經雷稽查員拿獲嫌疑之陳財寳趙某二人拘旋司令部已將該副官家産抄没歸償公欵祗千餘元尚少六千餘元續請何代護軍使迅行飭屬上緊嚴緝與賭之七人務獲解究 
[旅滬台屬水災急賑會乞賑電]  
　　（其一）北京大總統國務院參衆兩院鈞鑒浙江台處六縣風水奇災葷撥銀一萬元賑濟同深感激惟台屬四縣災區尤重且廣死者未及掩埋生者露宿待盡還求再撥巨欵以蘇民命不勝盼感之至沈會植楊晟吳慶坻吳士鑑葉爾愷金蓉鏡沈祖燕喻長霖章授未佩珍等叩青　　（其二）北京錢幹臣汪伯唐孫慕韓胡馨吾蔡鶴　王書衡沈叔詹先生曁同鄉諸先生同鑒台州臨海黄巖温嶺寗海四縣風水巨災淹斃人口無算田廬漂没災民皆露宿待盡業蒙大總統發銀賑救惟災區過廣且重萬口嗷嗷呼籲無路迫求諸位先生同請再撥巨欵並電浙江督軍省長設法撥銀往賑以蘇民困不勝感盼之至沈曾植吳慶坻葉爾愷吳士鑑沈祖燕金蓉鏡朱佩珍喻長霖章授等叩青　　（其三）北京浙江會館台州會館黄巖會館同鄉諸先生鑒台州臨黄温寗四縣大水災情奇重慘不忍聞此間雖已成立賑會仍不敷救務懇旅京同鄉毅力提倡迅速發起組成義舉以蘇民命台州旅滬水災急賑會發啓人朱佩珍章授許霞標張連勝姚桐善等叩青　　（其四）濟南屈省長曁同鄉公鑒臨苮温寗風潮巨災淹斃人口無算田廬衡没慘不可言聞已捐銀二千元爲海葭鎭急賑同深感激惟四縣災情奇重且廣還乞提倡再集巨欵以活遺黎盼切旅滬回鄉已設會趕辦急賑務求矜鑒朱佩珍張連勝許桂雲姚桐豫等叩青　　（其五）浙江盧督軍省長財政廳長鈞鑒臨海黄巖温嶺青海四縣此次風潮巨災淹斃人口無算田廬盡爲窪澤所遺災民皆露宿待盡慘不可言聞已迭次委員往查捐金放賑同深感激還求籌撥巨欵往賑以蘇民命不勝急切感盼之至楊晟朱佩珍曁台州旅滬水災急賑所同叩青 
[同德醫校舉行畢業]  
　　麥根路十九及二十二號同德醫學專門學校係上海德醫學會諸德　博士所創辦成立有年成效素著當開學時他處醫學校高級學生轉學來者甚衆該校爲之提前設立正科并於青島路設同德醫院俾資實習茲届修業期滿由各敎授分科試騐約一月有餘昨始試畢即由該校敎務長張近櫃醫生在實隆醫院召集主試各敎員開聨席會議審查成績到會者江逢治博士（校長）張近樞醫生（敎務長）沈雲扉醫生（學監）孔錫鵬醫生（産婦科）陳一龍博士（微生物學）黄鐘醫生（内科）黄勝白醫生（藥物學）等當將各科口試筆試分數彚齊公推沈雲扉醫生等嚴加審查約須一星期始可發表聞此次甄别非常嚴厲云 
[鐵華學校開學]  
　　法租界臣籍達路鐵華兩等義務學校於日上午行秋季開學禮學生到者百九十餘名十時開會琴樂合奏全體向國旗曁校長與敎職員均三鞠躬校長敎職員先後致訓詞校長補給暑假考試優等生奬奬品禮畢散會定於今日正式開課聞該校於本期添設敎室釐訂敎科注重實用高等地理商業筆算均用英文敎授國民科加入國語延有國音專家敎授一切需資浩棨故由該校長陸鐵華女士遣職員易麓樵陸錫連等赴武漢籌募欵項云 
[捐資創辦學校]  
　　本邑耆老趙淦生平篤行孝義有聲鄉黨曾經故紳蘇筠尚等公呈縣知事詳省達部請予藵揚今春由總統奬給至性過人匾額趙君之子晋卿接到區額後仰承乃翁意旨並不開筵慶賀又值其太夫人八旬冥誕亦不舉行追祝悉以筵資移充義務敎育經費特於滬西法華鎭建築校舍創辦思本小學校將匾額懸掛其中藉留永久紀念該校額定學生六十人聘小學專門敎員授以人生實用智識預算每年需費千元悉由趙君擔任其造福於該鄉貧寒子弟者殊非淺鮮也 
[郵務局通告兩則]  
　　上海郵務管理局昨發第四六七號通告云爲通告事案查通告第四六三號内開寄往某某區保險包裏等暫停收寄一事茲查凡寄往直隸北京山東山西湖北河南等區之保險及代收物價包裏並保險信函已可投遞此布　　本郵務管理局現須考用洋文揀信生數名現年須在二十二至二十六之间並以讀過英文六年者有合格考取後月給薪永十八元有志者即先行來函報名可也 
[善長公所新丙舍落成]  
　　日暉港斜徐路口定海會館善長公所新丙舍建築告竣擇古曆七月初二日下午行落成禮是日備有茶點欵待來賓昨已柬邀該縣同鄉觀禮矣 
[許理氏接任美按察署審檢官]  
　　駐滬美國按察使羅平吉君因該署檢察官兼審判長鑾頓氏於本月七號奉召回國遺職責重事繁未便久懸亟應物色相當人物承乏爰查有曾任新金山審判官現在本埠爲律師之許理氏法學精深堪膺斯職遂即電呈該國政府保舉昨已奉到訓令照准許君定今日蒞任視事云 
[新税所長今日接任]  
　　新委上海税務總公所所長俞琢吾刻已在丹徒税所交卸來滬訂期十一日（今日）到差視事故前所長陳卓甫已將一切卷宗捐册等類部署妥貼俾於今日移交俞所長接任 
[菸酒税局長昨日]  
　　江蘇二區菸酒税事務局長劉贊宸業奉兩淮鹽運使文君令調委爲該運使公署某科科長並咨請江蘇菸酒事務省局長另委季銘又來滬接辦二區菸酒税局局長已紀昨報茲聞季局長已於昨日上午到差視事該局内部人員略有更動其重要部份各司員仍循其舊 
[電話局長宴客預紀]  
　　南巿各業商家要求中國電話局將北巿租界電諸　仍舊接通以便南北巿商界接洽商業等情該局長葉慕橘以此事奉交通部令飭暫行停止接綫俟與租界德律風公司洋工程師磋商就緒將章程修訂妥洽再行通綫在案旣而由商會電致北京交通部電政司陳請設法疏通茲聞此事現已有可以通融之消息據聞先由商會與電話局議行訂條件一俟會商盡善再行詳請交通部核示現該局葉局長訂於今日（星期三）在北巿某菜館設筵邀請南巿著名各商家領袖讌飲藉商進行手續 
[湖鵬艇來滬修理]  
　　駐泊湖口之海軍魚雷艇湖鵬號係由第二艦隊杜司令於日前會操時派駐湖口協防近因該艇艇身鍋爐機件均有損壤特由該艇長鄭碩簡呈請第二艦隊杜司令轉呈海軍司令公署請爲撥欵興修當經藍總司令核准飭令湖鵬號即速駛滬該艇長奉令後已於昨日由湖開到上海椗泊南巿浦江鄭艇長當罪入署報到藍總司令諭令暫泊聽函請江南造船所修葺云 
[派警押挑垃圾]  
　　近來城中大街小巷時有垃圾與西瓜皮蘆粟壳等堆積當此盛署穢氣四播茲爲警廳徐廳長目覩除嚴飭清道員從事挑除外又飭一區二三兩分所及二區一二兩分所自前日始每日分上下午兩次各派巡警押同垃圾夫各按該管區域一律挑清 
[電報公司賞給漁户銀兩續誌]  
　　昨報紀電報公司賞給各漁船保護水線賞洋一節茲悉大東北電報公司所設外海海底水線因恐漁船捕魚時損斷是以每季賞洋五百元川南二縣之漁船各賞一百七十元寳山縣漁船一百六十元向由交涉使分發日前許交涉員接英領事送到後已照案分發矣 
[賈璧雲被控案註銷]  
　　漢口路大舞臺戲園伶人賈壁雲（又名賈雲卿）自其父殿香於今年四月間故世後曾與婦人賈喬氏涉訟於公共公廨結果着價璧雲好爲看待該氏乃日前該氏又延律師投廨以刑事起訴該伶於六月十二號擅將伊貯藏價值三千元之皮箱兩隻搬去没收等情昨晨由廨派捕將賈璧雲傳案請究據賈喬氏供於民國二年嫁與賈殿香爲妻生有一女璧雲旣爲殿香之子當然亦係伊子乃自丈夫故後非但食川毫不供給甚且將衣箱搬去没收云云面賈璧雲對於所控案情延律師爲之辯護中西甯秘問原告可有見證答有趙姓等今未邀來請求飭傳問官以該氏所控旣無見證遂判將案註銷氏聞斷口稱兒子旣不供養使我母女將何爲活華官又復諭該氏謂爾可自行請求賈氏親族處理於是氏始退去 
[誘良失身之押儆]  
　　前紀靜安寺捕房包探曹阿三將安徽婦人陸沈氏楊王氏及陸德海劉克明拘解公共公廨以案似誘拐稟准分别押候查明再究一則茲經該探查明陸德海係沈氏之夫而王氏之夫名楊義實在滬執業沈氏遂從原籍將王氏略誘到申串同陸德海介紹與劉克面私識昨晨傳同楊義寳將以上各人解廨稟明偵查情形並由楊義寳上堂供訴陸沈氏將妻子拐來無非圖賣楊王氏亦到堂證明被拐與人姘識狀况質之陸沈氏供因王氏欲爲女傭隨我來滬並非誘拐陸德海供王氏隨妻子到滬後由伊介紹與劉克明姘識先住客棧一宵後貨房屋等語惟劉克明供詞多屬推諉關讞員訊畢商之美之副領事判陸沈氏押女所六個月陸德海押西牢三個月劉克明押兩個月分别示儆楊王氏交其領回 
[拐賣逃婦之發覺]  
常州婦人朱陳氏名阿二去年由原籍逃來上海被住居閘北華興路之蟻媒王吳氏桂楊氏楊陳氏等　賣與住居海寗路高辭里之王滄海爲妻得身價洋八十元由該蟻媒等分用前日該氏夫叔朱桂寳來滬偵知下落投四區一分所告發經署昌楊筱亭飭警提到王吳氏等三人勒令交到該氏及王滄海質訊之下王稱娶該氏時由媒證人出立筆據致受謊騙等情諭將兩造一併轉解司法科聽候訊辦 
[童養媳暫留濟良所]  
濟良所西女董昨晨伴送十三歲女子王阿鎭至公共公廨聲明該女係自行投所即通知虹口捕房調查當有報告時虹口捕房包探侯阿寳上堂稟稱查得該女係西華德路二千零七十六號門牌寗波婦人王朱氏家之童養媳前日該氏須繳納四季捐而又有事外出遂將捐欵交與該女待收捐人到照付該女俟其姑出外即與人賭博致將捐欵輸去被其翁訓責因而投所云云並由見證蔣雲台及女姑上堂證明前情中西官核供判王阿銀暫留濟良所俟王朱氏爲子完婚時再行帶堂訊核 
[收帳避匿押二年]  
吳淞路一千五百二十一號門牌萬泰煤炭店經理楊琴舫指控夥友竺廷彩收用賬洋七百七十六元七角九分避匿等情業由該管捕房將被告獲解公共公廨押查候究在案昨經中西官飭捕傳同原告將竺提案訊供承認收用賬欵不諱因判竺押西牢兩年如能將洋交出准予核滅刑期 
[黄包車撞壞汽車]  
黄包車夫郭大昨拖二千一百二十號執照黄包車至蓬路不愼將某西人所駕一千六百零七號執照汽車之葉子板撞損致被該西人嗚由四百十號印捕將郭拘入捕房稟明捕頭押候解究 
[婦人私賣鴉片]  
寗波婦人方吳氏在虹口華記路二千六百二十號門牌屋内私售燈吃洋烟前日被該管捕房包探張林泰周耀庭協同西探往將氏及烟客丁阿仁方福興陳小桂並烟具獲入捕房分别押至昨晨解經公共公廨中西官訊供屬實判氏押女所一月陳丁二人各罰洋三元充公方無千開釋烟具銷燬 
[袋内抄獲烟灰]  
張炳生手持布袋在捕東爛泥渡碼頭正欲過渡巡警見其可疑上前詰問言語支吾遂在袋中抄出烟灰十餘兩解山三區警署昨送地檢廳訊辦 
[攫取金挖耳]  
無錫人潘阿培昨午在虹口　路武昌路附近攫取該處二千一百八十七號門牌居婦唐陳氏頭上所插值價洋十元之金挖耳一支飛奔圖逃經氏大聲喊捕被探沈阿炳與八百二十四號華捕將潘　獲搜出庘聦拘入捕房押候解廨訊究 
[被告交保候訊]  
馬永平沈聞書同延高露珍律師在公共公廨刑事科狀訴蘇州人闕舜壽與華商實業銀行夥闕養吾私自挪川洋四千元又票銀六百三十九兩七錢五分等情昨晨由探范德孚協同九十八號西探票提闕舜壽到案原告之律師即上堂聲請改期再審被告亦延律師要求准予交保中西官判被告交四千兩人銀並保展期七天再訊 
[攔捋金鐲押三月]  
婦人王丁氏前日行經浙江路被兩人攔住捋攫手臂上金鐲一副而逃經氏喚捕追獲安徽人黄金蘭一名帶入捕房押至昨晨解經公共公廨中西官質訊之下判黄押西牢三月示儆 
[實騐蠶桑全書出版]  
中國實業研究會社奚楚明君因鑒我國蠶絲事業日漸衰落特將歷年研究之心得彚集各家之學説編成實騐蠶桑全書茲已出版昨日承贈二册書此誌謝並爲介紹欲研究蠶桑學者向上海海寗路福壽里一六五○號該杜購閲可也 
[誌謝]  
公共租界大馬路抛球場大中華化妝工藝廠出品天女老牌花露水等原質優美銷路甚廣茲該廠又新出防疫香水乃徐生棠醫士所發明外用内服靈騐非常據云其香味極佳且能抵禦污穢臭氣消滅虎列拉症并一切時疫毒菌爲保全身家性命之要品昨承贈一瓶書此誌謝來件 
[盛孝先對於國民大會之考慮]  
一粤桂滇黔湘濁陜閩各以護法爲職志此次能否一律拔去擁護舊國會幟易以組織國民大會幟照元年約法第二條第三條所載殆不得缺少一省此不能無考慮者一也二東三省爲張仲雨勢力範圍仲雨能否與吳子玉意見融合不干涉吉黑奉召集國民大會此不能無考慮者二也三適法國會至今猶在非法國會尚未取消適法國會擁護有人而非法國會寗見無跋扈軍閥出而利用茲再加以國民大會則是鼎足而三矣甲曰民意機關乙曰民意機關丙亦曰民意機關其究何所適從乎此不能無考慮者三也四吳氏提議速集國民大會其要點即在制定憲法設如第三條件云舊國會制憲（彼如融化意思將省長民選問題通過憲法草案即可成立）新國會乘此時機繼續制憲（去年曾着手制憲）抑非中華民國合諸國民大會所制之憲而湧現三憲法乎聞世界未有之創聞烏乎可此不能無考慮者四也五國民大會不能無組織法選舉法應先由各省及特别行政區敎育會商會推出代表齊上海或漢口組織全國聨合會將此項組織法選舉法制定然後依法召集方爲鄭重今祗聞國民大會之呼聲不見有具體的籌備此不能無考慮者五也六國民大會以國民自决爲要素即元年約法第二條之精義也審是組織應以平等的選舉應以普通的茲就地方法定機關農會工會商會敎育會者各舉一人雖所舉不以各本會爲限（見吳氏國民大會大綱第四條）然形式上已有界綫矣且此種法定機關大抵爲學閥財閥紳閥之勢力範圍（海寗路商界聨合會致吳子玉電指法定機關未免有政客官僚氣味旣又謂不如各縣城鎭鄉開一國民大會由國民直接投票選舉云云見地極是）此次對於國民大會彼等能否改造良心將八年來舊選舉式一掃而空使人民完全有自由發表意思之機會此不能無考慮者六也六地方法定機關除敎育會商會成立最早組織完備外若農會工會各縣多有未成立者即有之亦不過空掛招牌而已其中毫無組織毫無實際且農會會員不屬於農工會會員不屬於工大抵商學界越俎而代謀夫以自身不健全之機關而付託以全國重大之舉此不能無考慮者七也八國民大會之眞精神在於由國民本善之良心解决國事所以吳氏對於國民大會之提議力主國民自由召集冀免政客武人之障碍不圖奉吉黑直魯鄂蘇贛晋熱察綏十三省各團體竟有請求徐東海速允召集國民大會之電（見時事新報八月八日内外要聞攔載）東海係非法總統且爲禍國渠魁凡有血氣莫不聲討彼不此之圖而反以至高至重之國民會議請求速允允订國民自决之謂何蓋國民大會方在呼喚中而牛鬼蛇神已發現於内將來結果尚忍言哉此不能無考慮者八也九荣古青海西藏用如何較爲正式之手續法使其對於國民大會舉出代表仰用第一次國會選舉法面稍事修改然其中有無流弊亦一問題此不能無考慮者九也十中央學會寰球學生會華僑學生聨合會南洋羣島華僑團體各國華僑團體滬上華僑聨合會自由組合之勞動團體各省學生聨合有在會　及社會上一　之　　財　一此種最清新的團體最高上的人格極應任其推出代表對於國家重大問題俾有正確意見之供獻顧得免於夙稱法定機關者不將吳氏之草定大綱致起異議乎此不能無考慮者十也以上云云孝先自知不免於杞人之誚然亦由於尊重國民大會之故良以中華民主國其成其敗即視此一舉竊願舉國同胞研究復研究愼重復愼重第一着須從組織全國各省區聨合會入手其眞正之民意得以自由發洩排除一切障碍部分而且爲全國的一方面國事問題純粹的國民自决不爲某黨運用更不爲某派牽制誠如是我中華民國庶有豸乎孝先業已成立籌備（國民大會通訊處）於南成都路實裕坊宗旨即在徴求全國各省各特别行政區各團體之意見每旬彚集成册介紹各處以期全國意思之融會而爲各省區聨合會之前提亦爲國民大會策勵進行設有贊成都意者敢祈隨時賜敎爲幸來函 
[各路商界總聨合會來函]  
敬啓者據連日報載竟有厚誣本會爲反對國民大會者本會同人均屬國民一分子斷無以國民而反對國民之理根據國情事實之研究指爲反對豈能承認函電具在可以覆按乃前晚開董事會議討論國民大會議案時竟有人搗亂不許議及然則國民大會必須有人包辦而後可耶又七月二十一號之董事會議到會者二十五人根據會章第十九條之規定逾法定人數者六人指爲違法亦屬謬於事實除再行開會討論外特恐傳聞誤載亂及是非眞相爲此專函聲明尚祈登入貴報曷勝感紉專頌撰安上海各路商界總聨合會上八月十日 
[四十一路聨席會來函]  
敬啓者八月九日午後四時四十一路商界聨席會議會發通告書并於浙江路聨合會會所懸掛國旗公開討論各路商界總聨合會總董違法事足徴非秘密會議當日議决畢十五人簽名提署彈劾書已加入之董栆入時齊往總聨合會開會其餘未加入者由出席董事介紹到會并備質問書因關於時局問題故有此動議到會後議總聨合會宋誠章君宣佈今夕來賓無發言權故未加入總會諸君祗立於旁國地位安能起而論列是夕會塲秩序之紊亂起鬨皆主席及其左右之人負責其中各報所載不符之處希爲更正是盼 
[邑廟豫園商業聨合會來函]  
謹啓者敝會見各報載有上海各路商界總聨合會曁五十七路商界聨合會儉電一件敝會即生疑竇本擬函問五十七路商界聨合會之路名七日有武昌路等代表前來謂上海各路商界總聨合會總董陳惠農先生盜用總聨合會曁五十七路之名義此電全由陳氏一人憑空揑造敝會因此情形以全上海商業團體竟被一人盜用敝會亦上海商業聨合會之一不得不蓋章聨同聲明八日九日開會討論對付會董問題敝會亦派代表與會對於組織國民大會一事敝會同人雖多贊成然處華界地位值此戒嚴期内不能正式開會討論故對於國民大會未便有所主張用特函陳貴報以明眞相 
[法租界商業聨合會來函]  
昨報敝會開會記内（大世界）誤（大昌公司）（周寳山）誤（周空生）請爲更正 
[救火會員潘雲章來函]  
昨報載上海救火聨合會接裘子怡來函開會内有四區火會中之潘某拆屋及議决着四區救火會派員隨同第一區火會主任前往道歉等語查四區火會會員潘姓僅有雲章一人裘姓失愼正在友人處晚餐便衣到塲業將施救竣事安有復令拆屋之舉亦無隨同一區火會主任前往道歉情事報載係屬訪員傳聞失實事關救火會全體名譽合亟函請更正以昭信實上海第四區救火會潘雲章謹啓雜評二 
[不談政治（訥）]  
商人團體之結合本以謀商人自身之利益爲主義至對於政治而有所表示者亦不過表示國民一致之公意藉爲他團助力而已若因此而有政見上之爭論則固非結合團體之本意也蓋因政見不一致而引起政爭結果或以此無謂爭執而轉廢應盡之職務或以此意氣用事而轉傷向來之感情此皆無益而有害者今能覺悟其非而决計以後不談政治誠所謂善後中之根本方法歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[消夏閒話（下）] [  許冠羣]  
　　昨晚在黄浦灘閒步見有苦力兄弟二人坐草地談笑自若詢之家有老母妻小各一子女五老母撫孫兒女兩媳出收衣服爲人浣之得值三四百文因夏日衣多故值亦夥用以貼補家計至於兄則在沿浦一帶扛塌車裝卸貨物弟則拖黄包車并兩人所得工資以赡養全家而有餘雖米貴稍受應響不足爲彼兄弟累也日間受烈日之曝曬晚間被風露之侵尋其皮膚如黑膝光中猶帶花紋隠隠表示其苦况但觀其面猶自樂其樂也且好露宿從不致病予雖怪其不解攝生惟當侵晨而起奔走至夜所排泄之汗腋已多寒邪誠不致久浸膚中較彼安坐室中籍電風以袪暑者奚止天壞之别亟歸而錄之以覘消夏聲中苦力之一斑　　予自幼喜採訪新聞嘗謂投身報界足以觀察社會之面面以爲一己立身處世之借鏡當此消夏時期頗欲窮搜博訪夫歐美新聞事業之梗槪著之篇翰但恐力小任重不足以致遠因想昔當十五六齡時放學歸來廳得幾句街談巷語投稿於本城之武進日報中雖童稚行動亦帶興昧也　　如墨濃雲遮没晚霞浦江中混濛不辨灘岸電光閃閃雷雨滂沱此立秋前一夕之夜景也俄而雨勢稍霽臨窗一覽浦江中夜航船之燈光復飄摇南北此時凉風吹來前數日之煩暑盡爲捐去風味中稍覺有新秋景象矣余之消夏閑話乃不得不作一結束 
譯叢 
[求婚雜話（一）] [  張枕綠]  
　　在昔家庭專制時代兒女子之婚姻大事夙重父母之命媒妁之言而自身無與焉有面爲道及者且赧赧然現於色若道及其隠私然歐風東漸民智日開婚姻自由之説大盛乃一變其秘密態度爲公開態度吾國近數年來登報求婚之事數見不鮮然泰西求婚之法光怪陸離不可思議登報一道已近凡庸則相形之下未免見絀爰集西籍擇材譯之醉心歐化者流有所取法矣　　法有名女優曰梅克兒者往來鬻技於國中諸巨埠香蹤所之榮譽隨之貴介子弟都甘犧牲一切以邀一盼而梅自操綦嚴心初未嘗有動以故年届花信居處猶是無郎一日之夕方在里昻忽發奇想作書密緘附以僞金約指獨駕汽車疾馳而擲諸塗次不欲審其所在也有斐伯者過而拾之見函面但書梅克兒捐之有物爲惑滋甚亟登日報招領末具己址翌日梅至許其折讀固辭而後如命書中但（誰當吾面以損斯書者吾夫之）斐一以文爲食之窮措大耳年事旣盛家况匪佳以梅之舉止奢華姿容綽約乍讀之餘自覺不相倫類侷促不能有辭而梅則竟符信言不日挾厚奩下嫁老夫少妻伉儷之情彌篇云 
笑林 
[滑稽問答] [  立中]  
　　問何字最富團結力答德字上四雙人僅一心耳　　問何物足當足下二字答鞋靴　　問世界上最厚之臉爲何答地板　　問人間以何物愛情爲最濃答眼殻夜同合死同寢日間猶眨眨不已以親吻也　　問世界上最苦最勞之物爲何答地理學家之所謂地軸也 
詩選 
[時局雜感] [  小蝶]  
　　滿地干戈杜老愁鬱中開眼此登樓星摇北固山河動石柱中原江漢流幾輩功名同絳斷無直筆到春秋楚齊已解包茅怨同室如何尚未修　　斯人不去萬人憂幾輩彈冠釋楚囚一羽貫鵰驚絶技萬家搜鼠縱奇謀依然賢守居尸祝徒費司農仰屋籌誰在橘中輸一着滿盤棋局未能收　　眼中兵氣化爲烽警醒簃中臥榻翁政策未能分魯衛季孫先欲夢周公誰憐骨肉供私鬭竟有翁姑作啞聾徐孺一生清凈甚漫天烽火寄詩鐘 
[新舊人物] [  雲]  
　　南山落木近來多空對南山歎斧柯畿甸每聞新鬼哭黎明誰枕故侯戈縱無管樂擎奇策忍使孫吳作大屠知否東來雲氣惡蓬萊水淺漸生波 
新聞拾遺 
[偷得巧桐廬人] [  病僧]  
　　楊某杭垣某布莊夥友也因虧人店欵無力清償以致歇業其胞叔某甲係機關中人以其屢戒不悛亦置不顧楊某無以聊生近來時在新巿場一帶作扒毳生涯昨晚八時許新巿場濱第二公司園内有某甲就椅納凉該竊見其衣服麗都躍躍欲試即與之並坐施其慣技正在聚精會神大獻身手之際突被某甲察覺反身將其扭住相顧之下該竊慚愧欲死蓋某甲卽其季父也某甲氣忿之餘以顔面有關一時不便發作隨卽同駕黄包車而去聲言將押歸原籍交其父切實管束云 
[嫁得巧] [  筆花]  
　　昨有友自杭來述及大井巷馬姓家有三女長女昔年于歸曹氏有隠疾爲夫婿覺察向岳家理論岳家懼醜聲外揚允以次女爲代重行合卺之禮以姊妹情誼二女同室極爲融洽迄今二載已有雛在襁褓中而次女於上月間忽患病甚重卒至不起彌留時執夫手曰小姨娟秀可續鸞絃蓋計及大姊之地位與幼子之將來措置極當也曹於終七後向岳氏提出婚議復經長女之疏通遂得邀准日前又彩輿臨門簫歌沸天矣 
[死得慘] [  不承]  
　　北浙江路洪德里某甲幼失估由其母撫育成人性頗孝後娶某氏女爲室伉儷情篤惟其妻侍奉其姑不能克盡其道時在夫前言姑之短處並誣姑與裁缝姘識以致某甲聽信妻言時與乃母反目近日某甲妻忽患病日重一日於日前夜問將舌咀嚼殆盡並隨嚼隨言其平時誣姑之事直至無可再嚼而逝則已滿口血沬亦云慘矣 
[死得快] [  露]  
　　本埠海寗路章某執業於某洋有年近半百其妻某氏素性迷信於上星期赴普渡山進香家僅章及僕傭數人章於前晚歸家後即睡於牀其僕傭亦各歸寢三更時忽聞章臥室中砰然一聲不知何故一僕乃趨入觀之見章倒臥於地目仍緊閉以爲熟睡呼之不醒推之又不醒旣而面色灰白口吐白沬僕始大驚遣另僕在請醫醫云急痧跌昏恐將不治後章固不醒溘然長逝其僕急電章妻速回料理云 
小說 
[社會小說衆醉獨醒（一二一）] [  瞻廬] 　 
　　第二十一回絶苞苴侃侃發正言借鞋襪申申捱毒駡慧姑課畢返家急急的要探問邦平接到家書作何辦法誰知老子談了半天話竟没有落到本題便匆匆的乘轎去了慧姑答轉身來央他娘披露這事的内容朱氏便一是一二是二的講個透澈編書的但求省筆按着朱氏的報告寫幾句槪括的説明原來邦平接了他兒子的諫父書胸頭十分惱怒一批一批的催着子才去商議其實不是商議竟是斷絶父子關係的口頭宣告他向子才説道小兒荒謬到這般地步竟是不可爲人不可爲子（想從哀啓中得來）去年寄一封信胡謅甚麽公德私德把我氣個半死我便重申祖訓大大的把他戒飭一番從本年起一切學費另用費我便不寄分文他敢同老子作對他决不敢同金錢作對斷絶了接濟手頭没錢自然會向老子陪話服罪但使他洗心革面力改前非我這口氣也平了自然仍把他做兒子看待我不是愛護幼子薄待長子手心也是肉手背也是肉大指兒咬着也痛小指兒咬着也痛我是存心公平並没一毫私意誰料這不肖子越攙越醉第二次信來又把我氣個半死（兩個半死合成一死然則邦平殆旣死矣乎）這信已請你過目簡直膽大妄爲不成了説話料他不是鬼摸了頭腦定是邪侵了心絡他説不要我的財産哼哼我這財産不是容易掙來的本不配給這小畜生先祖筱山公空拳赤手勤儉起家偌大産業全仗這位老人家信實不欺掙扎來的（好個信實不欺）先君觀保公以及兄弟都是善承先志只會增添産業不會消耗産業三代相傳才有今日這般財産小畜生旣不把我做老子看待我也不把他做兒子看待這一封信便是絶大證據從此斷絶父子關係好好歹歹成人不成人都由着他總而言之劉姓的産業他休想絲毫有份子才兄你是孩子的親母舅從前孩子入校讀書又是你一力主張今天的事不得不請你做個證人 
自由談之自由談[  鵑]  
　新秋簟凉如水栩栩入好夢乃不復憶炎夏之夕有轉側達旦之苦因知天心惻怛不終以炎威厄人而卒有以蘇息吾民也吾獨不解今之爲民上者胡猶蔽明塞聰一聽武人之恣其淫威不思所以蘇息吾民耶 
 
 
 

Page 15

 
 
   
 
 

Page 16

 
 
常識 
常評 
[談史三] [  老圃]  
　　五代時郭威爲樞密使從河内來變更宰相如更驛卒可見當時宰相皆仰武人之鼻息以黜陟宰相之權而操之武人之手天下事可知矣　　五代時河朔之俗但知有節度使不知中央有元首今考當時碑碣其書節度使某公者皆跳行超一格或空二格與書當時諸帝同式以藩鎭而儕於元首之尊天下事更可知矣昔嚴挺之寧不作宰相不見李林甫崔隠甫甯不作宰相不見牛仙客彼五代諸宰相甘心食武之人唾餘者當知所恥矣　　史弘肇嘗厲聲爭於朝眠安定國家在長槍大劍安用毛錐弘肇尤惡文士常曰此屬輕人難耐每謂吾輩爲卒觀此二語可知五代時武人之氣燄然舉世紛紛皆奔走於武人之門以求富貴而獨有不識時務之書生輕之曰卒亦差强人意也 
家庭常識 
[娶妻的資格] [  徐志禹]  
　　娶妻本來是人類中一件不可少的事情但是不到娶妻的程度就娶了妻那末國家社會與個人都要受他的害處若要免去這種害處未婚的人應當在娶妻以前自問下列三條倘然能夠很滿意答復出來那末他的娶妻是於國家社會及個人有益處的　　（一）我能不用父母的錢財全靠我自己的力量來娶妻麽　　（二）我有力量能使妻子的衣食往不致缺乏麽　　（三）我有力量使子女受相當敎育麽以上三件是最簡單的娶妻的資格　　有了這資格就是有了娶妻的程度在中國往往不問有没有這等資格依靠父母的錢財去娶妻甚至有背了債去娶媳婦的唉這是多少愚笨呢并且社會的心理以爲父母代兒子娶妻是應當的我説這種理想這種習慣是社會上最不好的理想最惡的習慣我們應當竭力要打破他要知娶妻是我自己的事體父母親友絲毫都不應該帮忙的這樣的娶妻是尊貴的所以没有娶妻的時候應當先問第一條（未完） 
法律談 
[商業註册談] [  蔣大椿]  
　　吾國商業之不振識者歸其咎於商業註册法之未完備未實行因是商人不得法律上之保護而冒牌之惡習深入人心商人之道德遂喪盡矣蓋商業事項之得法律上之保護也必自註册始茲就其權利場所呈報公告效力五項述之如下 
　　（一）權利註册後得保守應有之權利且可取得商號專用權 
　　（二）場所註册塲所列國都不相同吾國商人通例第八條但曰該管官廳未曾明白規定而商業註册規則第一條曰商業註册均暫以縣知事署爲册所 
　　大椿按數月前報載上海商代表進京要求設立商業註册所 
　　（三）呈報由該事項之當事人具禀請書向該管官廳禀請註册書中須依法載明左列各項并由禀請人或代理人署名蓋章　　（一）禀請人姓名住址 
（二）註册之要目及其事由 
（三）由代理人禀請者（須加具代理之委囑書）其姓名住址（四）年月日 
（五）某縣註册所 
　　（四）公告註册官廳將其事實記載於一定之簿册五日内或隨即就管轄地内所指定之新聞紙而揭載之或不公告於報紙祗於署前及貼告示之處揭示七天 
　　（五）效力註册及公告後得對抗第三人但因正當事由而實不知情之第三者仍不得對抗 
　　公告與註册事情不符時以註册簿所載爲準但須更正公告後乃得對抗不知情之第三人（乙種酬） 
衛生 
[夏秋之四大病菌及預防法（二）] [  徐絜]  
　　（三）瘧菌爲間歇熱病之起因常由一種蚊傳播此蚊名瘧媒蚊棲止時後足及尾常高舉吾人極易辨别此蚊吮人血後以瘧菌注入人身於是間歇熱病起矣此病雖無生命之虞而久病不愈必致神經衰弱精神疲憊百病叢生健康之幸福不可得矣愼勿以無關生命而忽之也　　（四）赤痢菌此菌存於病者之便中爲桿狀之病菌患此病者直腸發炎而變潰瘍時欲如厠而登厠下便甚微及旣離厠則又便急如故排出之糞常與黏液膿汁血流相混治療不得法亦爲致死之症　　以上四種病菌蚊蠅及不潔之水皆爲傳染之媒介夏令胃腸之消化甚弱病菌之侵入甚易故飲食物之衛生爲夏令最緊要之事欲免秋日之病害則預防之法尚矣茲略舉預防之法如左　　（一）夏令胃液之分泌頗少殺菌之力遂弱故飲食宜注意下之事項　　（子）腐敗食品切勿入口　　（丑）食物必眞於蠅類所不能入之櫉罩中　　（寅）廚竈中之飛蠊亦能傳病務須除滅之　　（卯）油膩類動物食品少食爲是能素食尤佳　　（辰）蚊蠅爲傳疫之物當驅除不遺餘力　　（已）瓜果去皮後始可食巿攤中剖開者亦不可食　　（午）餐館不上最佳恐肴饌未能清潔也　　（未）荷蘭水等清凉飲料勿吃最佳　　（申）污水决不可飲蒸溜雖辦不到沙濾爲之非難以明礬澄清後用之亦可　　（酉）病者之食器斷不可公用　　（戍）酒類等興奮劑不可多飲　　（二）露宿街頭及裸體納凉席地而眠皆足以致疾不可不愼　　（三）中國式房屋潮濕最重亦不可藉地而睡　　（四）溝洫宜流通垃圾不可堆積以防病菌之發生　　（五）衣服宜勤洗滌間必須衣寢有衣服必須用日光消毒　　（六）寢具每星期中必行日光消毒一次　　（七）陰混　及　厠中必須日灑以臭藥水　　（八）苟有疫病發生必聘醫生診治而消毒法尤須注意　　（九）病人之吐瀉物不可任意傾倒　　（十）病人用具銷燬最佳苟有不能燬者必行極完美之消毒法　　（十一）無論天氣如何炎署必須着衣而眠汗衫最佳腹部不可受冷蓋天將明時温度必低降也　　（十二）晨起宜早吸清鮮之空氣不特舒爽精神於衛生實有大益　　（十三）病人初愈胃納必佳萬不可多食寧每日餐數增多餐時食料以少爲是蓋大病初愈外狀雖似復原而腸胃實仍未健全苟貪多飲食腸胃必不能堪舊病復發生命堪虞譬如吾人偶患瘡毒雖已收口此部肌膚仍未健全倘創傷之則此瘡必復潰爛大病後腸胃之未健全亦猶是也故飲食物最宜注意　　（十四）沐浴宜勤浴後以乾布擦之脊椎部尤宜多擦獲益彌大　　（十五）晨起靜坐三十分鐘以調和血脈修養精神　　（十六）每日服桂尼丸一粒以防瘧疾等之熱病　　（十七）有疫癘時每日以純粹之稀鹽酸（向藥房購時須言明防疫用者）三四滴開水冲服之以爲殺菌之用　　（十八）多吃油膩及未去皮之瓜果桃李秋令必患赤痢最宜謹愼　　（十九）貪凉及不愼飲食必病傷寒　　（二十）偶有病患必急聘有經騐實學之醫生誠心受其診治萬不可爲庸醫所誤尤不可雜藥亂投信不學無術之醫生服荒謬絶倫之神方以生命爲兒戲後悔何及（乙種酬） 
 
[舊家庭之罪惡救濟法　實行生計獨立] [  光駿]  
道德叢話 
[西方格言（二一）] [  謝介子選譯]  
　　人格高於金錢（過爾知覓斯）（Goldsmith）　　父母喪其一子之哀甚於生數子時之喜（英吉利諺）　　貧乏爲怠惰之報酬（荷蘭諺）　　欲知汝女之性格當視其友（英吉利諺）　　借欵能化自由人爲奴隸（希臘諺）　　健康即爲幸福（英吉利諺）　　毋購囊中之貓（荷蘭與德意志諺）　　惟愚人始樂道可厭之事實（茁勒顚）（Ｄryden）　　自知弱點是爲大智（法蘭西諺）　　愼勿以劍付託小兒（拉丁諺） 
[不要説謊（續）] [  雲]  
　　四説謊的罪歸兒童初生的時候並没有説謊的天賦性等到漸漸長大他也漸漸的會説謊了這却爲什麽原故呢我想一部分雖然受了社會的薰染究竟須歸罪於家庭敎育的不良你看孩子啼哭的時候父母就百般哄騙説什麽雷打呵鬼來呵野貓呵老虎呵等到稍稍長大要吃要錢父母又不施正當的敎訓只用謊騙的方法這是大半所經歷的我也無須多説總之兒童年輕的時候在家庭中已先學了説謊的習慣將來在社會上更受説謊的薰育於是説謊就在他的習慣中印了個不可磨滅的影像在他的個性中成了個强固的能力所以一進了社會雙方適應再也改不掉了推原究本豈不應歸罪於不良的家庭敎育麽至於説謊的救濟方法雖也得力於新人生觀與新社會的提倡然而根本解决則非着力於改良家庭敎育不爲功因爲家庭敎育是兒童個性養成的基礎基礎旣固那麽雖受社會勢力的影響就不易動摇了鄙見如此諸君以爲怎樣（乙種酬） 
識字捷法 
[應用字] [  濟滄]  
　　川貫穿通流水也本作巛篆文作巛象其形　　井穴地出水也篆文作丼外象井上木闌内象汲缾周侗方里而井井九百畝中百畝爲公田其外八家家私百畝同養公田又井井經畫端整貌　　土地之吐生物者也二象土之層疊｜物出形也又地也又本地之人物曰土著曰土匪 
小説 
[模範商人（五六）] [  瘦鵑]  
　　紅馬大旅館的主人瓊士眼瞧他那所辛苦經營的旅館變做了一堆瓦礫傷心自不消説那時他同沙伊士一塊兒立着　那蓬蓬勃勃的餘燄漸漸兒熄下去便歎息着向沙伊士道這眞是我一輩子的晦氣這一場火可把我的心血燒盡了然而這紅馬鎭要是存在一天發達一天我仍須向生活潮流中奮鬭過去把這紅馬大旅館重新建造起來沙伊士先生現在有好多人都希望你開採小桃礦這也是振興紅馬鎭的一種大事業呢你老打算怎樣可要把小桃礦買下來麽沙伊士悄然答道我不願再提起這小桃礦瓊士詫異着道爲甚麽今夜你們不是已在我旅館中簽字成交麽料來火起以前事兒已定當了爲甚麽又變了卦兒沙伊士道是的已變了卦兒了瓊士道如此你不買那小桃礦麽沙伊士道正是因爲我如今已知道那小桃礦是一錢不值的瓊士目瞪口呆更是詫異萬分説道怎説是一錢不值的請你給我説個明白我很摸不着頭腦呢沙伊士道那小桃礦實是一個空空的地窖子裏邊的金屑都是撒上去的並不是甚麽礦苗瓊士道但你那位礦師賴西先生曾查看過好幾回他又怎麽説呢沙伊士道這厮實是一個刁滑不過的奸徒他和那羅品生大衛合夥兒做了圈套敎我鑽去瓊士聽了這一番話方始有些相信很失望似的説道如此紅馬鎭的前途已定了我這紅馬大旅館可再也没有重新造起來的一天小桃礦旣是個空殻子料想旁的礦也未必有希望了唉算了算了紅馬鎭從此完咧到了第二天嘉德忽地出現的事已傳將開去大家都知道嘉德險遭奸人陷害抛在魔鬼洞中虧得被那瞎眼老人和那狗找到當下領着警察長山爾格前去搭救便救了回來接着大家又知道嘉德在紅馬大旅館揭破奸人的黑幕便宜了沙伊士不曾上他們的鈎兒末後奸人們站不住脚就放了火逃了紅馬鎭人聽説那小桃礦是個空窖子彷彿聽得炸彈炸將開來不覺都嚇呆了於是對於鈴騾礦紅鼻礦也都没了信任的心想也不過是空殻子罷咧一般人都像那紅馬大旅館主人一樣抱着悲觀説紅馬鎭旣没有礦再也不能望他怎樣發達况且又燬去了那大旅館好似没了面目紅馬鎭從此完了 
　 
 
