# 1907 - 160 - 4912267

 

Page 1

 
 
   
 
 

Page 2

 
 
[今日本報目錄]  
　　第一張　上諭　論說　專電　日下近聞　緊要新聞　本埠要聞　　　　　　　刦賊王阿仁臨决撮影 
　　第二張　要摺（法部奏攺補員缺並詳陳辦法摺）　各界新聞　爪　　　　　　哇通函各業行情表 
　　第三張　小說（殺婦奇寃）　國外新聞　本埠新聞　訟案　雜錄　　　　　　通信　賑務 
上諭 
[五月初五日奉]  
　　上諭山東兗州府知府員缺著潤昌補授欽此同日奉 
　　上諭王士珍著賞給侍郎銜署理江北提督欽此同日奉 
　　上諭廕昌著來京當差未到任以前陸軍右侍郎著王英楷署理欽此 
[同日奉]  
　　上諭岑春蓂奏特參庸劣不職各員一摺湖南前署岳州府知府候補知府豫章老邁疏庸辦事竭蹶候補知府徐培元精力就衰不能任事陳國仲年逾七旬難期振作桂陽直隷州知州劉華邦年老頽唐不勝煩要均著勒令休致前署邵陽縣知縣候補知府另補直隷州知州施啓宇藉案苛罰罔恤民艱清泉縣知縣候補直隷州知州王祖蔭捕務廢弛民多恣怨寗遠縣知縣候補直隷州知州李宗璡辦事　頇操守難信巴陵縣知縣慶瑞牟利任性兼有嗜好益陽縣知縣彭宜輝貪鄙昏謬怨讟煩興安化縣知縣高濬哲利心太重聲名平常前署巴陵縣知縣大桃縣何德懋嗜好甚深官聲惡劣前署悁陽縣知縣候補知縣彭慶桂精力疲弱讞獄草率試用知縣余智良辦厘弊混居心奸險補用知縣張廣淵狡詐貪忍藉公漁利試用知縣吳章輕浮躁妄難膺民杜捐升知縣補用道庫大使彭播馨操行不謹頗滋物議武岡州州同李品廉信任丁役不知檢朿署益陽縣知縣試用府經歷何景潮性情浮躁措置乖力彬州吏目吳炳口擅理民詞不守官箴益將巡檢黄文瀾緝捕懈弛罔知自愛來陽縣典史丁駿驤舉動輕率違例擅受試用巡檢奚萱心地不明遇事草率李之路稽查釐金舞弊營私試用從九品蕭大鈞貪婪性成藉端訛詐衡山敎諭温培元行誼虧損被控有案辰溪縣敎諭卜琦鄙𤨏乖謬不堪司鐸均著即行革職另片奏前署常德府知府朱其懿委用非人浮靡學欵等語補用道候補知府朱其懿具充常德府中學堂副監督内閣中書李致楨總收支候選訓導錢昌楷均着革職李致楨着並著歸案蕃辦餘著照所議辦理該部知道欽此譯論 
[諭中國禁烟（譯英國斯葛斯門報）]  
　　頃者我英人民。聞中國頒詔禁烟。萬口一詞。同聲贊歎。故有以爲中國旣能禁烟。則英國豈不能禁酒。一有禁烟消息均視爲中國將興之兆。意必自此而改革一新也。中國禁人吸食。期以千年。其餘詳章。巳由軍機處議定。蓋巳確見烟之爲害。失利弱種。有不能不設法禁止之勢。顧或謂中國之禁。烟非始於今。曩曾屢降諭旨然皆奉行故事而巳。故雖至今日而亦有謂中國政府之於此非出於真誠也。 
　　或又謂中國政府固非出於真誠。而時至今日。中國人民。實巳如夢驟醒。奮迅有爲。安得尚援曩例以等視乎蓋自日本勝俄中國崛然而起。克自振興。頑錮廷臣。日以漸少。且欲以西方文明播之　中派遣大僚遠赴歐美。考察政治百度維新。正可拭目以俟。而又毅然頒詔禁止吸烟。以去失利弱種之毒根雷厲風行。不可謂其非是也。雖然中國事事均有名無實。排外一端。爲中國慣技。且據曩者禁烟之命令以觀。恐煌煌詔旨。亦惟藉此爲名。廣種鶯粟以暗運其排外之故技。一言以蔽之。惟禁止印度鴉片之入境而巳設不詳加審察印度納稅之責任不自此而益大乎華官嘗謂鴉片之害。來自英印。實甚可異。鴉片一物。印人亦有嗜者。然食之不多則見其益。譬英火之飲酒。過量則有損。少飲亦無害也。中國吸烟之人。罕食洋藥。蓋稅重價昻。非窶人所堪。猶英之美酒。必富者乃能得之。是則貧賤之子皆食土藥故雖禁絶洋藥。而吸烟之舉必不能止况洋藥絶跡卽富厚之子亦不得不吸食土藥而種植鶯粟更必推廣故。中國而不禁烟則巳果能禁烟必須禁種鶯粟乃始有濟母徒以禁止洋藥入境爲言也。然禁植之法。至不易行。彼印度鴉片雖由政府專賣然四方之民。無不種植瀰漫各處頗難施禁中國果禁自種亦恐徒滋沛弊耳是以中國禁烟之舉不獨十。年雖至百年亦難淨絶。要之中英今日必能議定禁運入。口而印度必將大朱其利。中國卽可居奇壟斷。吸烟之事。乃以加盛。印度餉源雖失。卽中國亦未爲計之得也。 
譯者按英人之言如是吾願有禁烟之責者二玩白年亦難淨絶之言 
專電 
[電一北京（五月初五日申刻）]  
　　禮部擬考試舉貢發榜後所有不第舉貢一律准令就職以後遂永停考試業與吏部會同具奏請旨（章） 
 
 

Page 3

 
 
[電二長沙（五月初五日酉刻）]  
匪首姜守日近冋瀏陽紏衆萬餘在束鄉起事現由縣令飛報到省巳派巡防隊於初三四日馳往勦辦（敏） 
[電三北京（五月初五日午刻）]  
　　禮部尚書溥良今日（初五日）上一封奏請設禮學館奉旨著明白回奏係交片未明發（法） 
[電四北京（四月初五日酉刻）]  
　　左紹佐條陳西北空虚應速改行省以防俄國覬觎業由岑春煊代遞（慕） 
口下近聞 
　　于式枚。之特簡郵部本爲岑宫保所提挈今宫保巳經外用于遂悵悵無援深慮京朝達官以排岑者牽連及巳故日來大有退意。然而侍郎苟能唯唯諾諾旅進旅退者吾知其必不至蹈三霖公司之覆轍也。 
　　岑督自奉簡命。與廣東同鄉京官之感情。未能。懽洽蓋因進京之時有密叅唐少川中丞之謡而粤人之推戴中丞幾如泰山北斗因此不免略有芥蔕故此次出京。除法部戴尚書略與周旋外。其餘同鄉京官。相約不爲祖餞。怨毒之於人甚矣哉然因公而遭怨毒此心正可慊然所謂。一家哭何如一路哭也。 
　　日前兩宫召見稅務大臣鐵良詢及膏捐事官謂此次朝廷巳經禁止鴉片。而仍設捐膏大臣。未免矛盾該缺應否裁撤。爾等須籌一辦法鐵良奏稱此事須會商梁大臣從長籌議夫此事何籌議之有欲禁烟則竟除膏捐。仍膏捐則不必禁烟若欲兩全其美。斯必一無所成矣。 
　　農工商部溥尚書。日前到署檢查各省議員清册。及次歷條陳各事深爲喜慰惟案卷過繁一時無從取閱擬通諭各議員將本部應行改革興辦事宜。但舉大綱錄要條陳。以備採擇。至本署各司員。亦可隨時遞呈說帖。以確能辦到爲合格此卽所謂整頓部務者耶吾聞各。部改革以來每易一堂官。必命司員遞呈說帖。然究未聞宣布一說帖採用一說帖也大約如是云云。亦官錦行中不可少之文章也。 
緊要新聞 
[咨飭各省督撫按季巡閱本省北京]  
　　政府王大臣近日會議各省大吏舉劾屬員。每有失實之處。推原其故皆因耳目未能周到應即咨行各省督撫此後按季巡視本省各府州縣一次。庶幾屬員之優劣可以訪查得實則舉劾亦不至失宜殊於吏治大有裨益厶義 
[俄使援例要求蒙古利權北京]  
　　據外務部中人云日前駐京俄使璞科第。特至外部聲稱蒙古一處。須予以特别利權。并謂須與英國之在西藏日本之在滿洲相等。慶瞿兩軍機以蒙古地方逈非他處可比當以婉言謝絶。但不知能從此息事寗人否（義） 
[江督飭查尚未破獲之軍火南京]  
　　江督端午帥以近來會黨向外洋私購大批軍火意欲運華濟匪前經奉天直隷等處截獲數起業巳電飭江海各關如遇各國輪船進口隨時嚴密搜查在案惟前接直督袁慰帥來電謂瑞記私運軍火案内供稱尚有毛。瑟鎗二萬。二千餘。桿亦巳由德運至香港青島及各口岸此項軍火迄今尚未破獲恐有後患。因復嚴加札飭各關道水陸標防各營一體認真偵緝務期必獲。又聞午帥以山東膠州。與江蘇海贛等處。海道交通。德商軍火恐由此路偷越。用民船運入内地。不可不慮昨特札飭李鎮定明加派兵隊前往該處海口嚴密稽查以昭慎重（洛） 
[嚴查外洋運華貨物]  
　　文匯西報接北京電云中國政府現通飭各海關稅務司。謂凡白外洋輸運來華之木箱包捆等件須一律拆開騐看。恐其中夾帶鐵器機械等件且防軍火之私運也 
[蘇撫陳中丞札巡警總局文（爲整頓巡警事）]  
　　照得西路巡警毆傷學生一案前據吳縣騐訊禀報業經本部院將肇事巡警及約　不嚴之巡長分别監禁管押該管官弁次第撤差所以懲其巳往者止此所以策其將來正未有巳也第恐在事各員以爲案巳辦結卽可相安無事殊不知前車巳覆後軫方遒旣不能因噎而廢食又豈可畏難而苟安。天下事往往有幾經破敗而後達於完全者特患事過情遷罔知振作耳。巡警一事爲保全治安之良法條理煩密義旨精深於地方最爲有益辦理亦最難得當非特警捕之對於人民有不可越之權限。卽人民之對於警兵亦有不可踰之範圍。蘇城巡警創辦之初係就安定旗勇改編而成規制本未妥定嗣雖設立學堂更番訓練而學生畢業無多 
 
 

Page 4

 
 
舊額尚居大半上年裁改城守兩營又有綠營兵丁羼入其間旣未盡加教育。安能悉盡責任。至於地方民智雖漸開通然愚者尚安其固陋黠者或流於放誕竟不知巡警爲何事違警爲何罪以未諳規則之警吳遇未及程度之人民。宜其不相浹洽屢滋事端也。今旣顯著敗象若不速圖改良後患伊於胡底前次批發巡警畢業生條陳五事及面交核議王紳所陳清摺一則就失敗之原因爲補救之方法一則袪冗濫之舊勇爲正本之遠謀語皆中肯議多可採他若警章如何而使之通曉岡規如何而使之整肅官長之責成如何而使之專一經費之艱窘如何而使之充裕道路之穢汚如何而使之清潔皆辦理警務必須研究之問題該局總司其成責無旁貸亟宜懲前毖後熟審情形悉心籌議以期日臻妥善收厥成效爲此札飭巡警總局會同臬司妥籌辦理（下略）物 
[租界禁烟五月初一日實行天津]  
　　外務部與各國訂議天津租界禁烟事宜迭誌本報現聞英奥法三國使臣巳向那瞿兩中堂聲明。所有租界内烟館。統於五月初一日一律實行封閉。以成貴國禁烟之善舉兩中堂當即婉辭致謝併擬援照例請各國公使於各租界内一律實行云（玉） 
[批准承印學部圖書北京]  
　　創辦集成圖書公司。分部郎中席裕福具禀學部略稱集成公司於北京分設印刷局。求准承印學部圖籍。並將該公司出版各書呈請審等情定當奉學部堂憲批示云禀悉本部新編敎科圖籍。以及文牘報章。仰俟發交該局承印。藉資扶助至呈送各書。俟審定後再行批示可也此批（南） 
本埠要聞 
[調停洋商佔地交涉之辦法]  
　　浦東美孚洋行。於廿三保四十三圖契地外填築本駁圈佔義渡碼頭卽在東首建一木橋令渡船移泊鄉民不服羣向爭阻嗣滬道札飭上海縣轉諭塘工善後周紳士謝源深。從中勸諭兹謝董以從前太古洋行。興造樓房掉用陸家渡碼頭在契地南劃出公地一丈八尺建還洋式碼頭及凉亭一座現擬商令美孚援照辦理至丈多之地（卽佔用塘基塘溝）應飭該商每畆照繳四百五十。兩撥歸塘工經費。並移建對渡碼頭之用。似此辦理在外人旣有成案可　不致　爲口實在鄉民亦復往來稱便一葦可航至所有被毁塘工。應請訂期會勘赶速照修。以弭水患。業巳禀請上海縣李大令將情轉復滬道照會美總領事飭遵矣（廷） 
[粤督岑宫保蒞滬消息]  
　　滬道瑞觀察接天津來電知新任粤督岑宫保今日可抵滬上當於昨晚特派鈞和兵輪。赴淞迎迓。並在滬北洋務局預備行轅以便駐節（軌） 
[上海禁烟事宜十誌]  
　　法界預防擾。害法界總巡麥君。以禁烟期限在卽租界與南巿毗連。深恐擾及。屢飭探夥密查實情。並擬派探捕協同南巿巡警。在十六鋪橋交界之處嚴加防範。（夙） 
　　體操隊定期出。巡總工程同擬於初六日邀集商學補習會等各會員協商防範之策巳誌本報兹悉此事早由華商體操各會籌及擬於實行禁烟之上一日。（卽十一日）排隊出巡。以防暴動。（夜） 
　　滬道再擬出示安定人心。滬道以禁烟一事實爲中國自强起點現在由官籌欵收買烟具創設習藝所體卹不爲不至。凡屬安分良民。自必遵限收歇。或虞匪類煽惑滋事亦經分飭各防營并各巡警局及商團會等一體持械巡察。固無他虞。惟恐無知小民誤聽謡言致生疑懼擬再出示曉諭商民人等照常安業毋庸妄生疑慮。（耻） 
　　調回開河兵丁巡。防滬道昨飭各營於實行禁烟之時多派弁勇持械巡緝現滬軍巡防各營。均巳遵飭傳諭防備所有撥出開河兵丁。議定一律調回分派巡邏將河工暫時緩辦。（耻） 
　　又有烟館先行閉歇。警察暗巡蔡朱兩君奉上海縣照會勸諭城内大小各烟館如能在初六日前停閉格外獎勵並賞銀牌昨兩君會同西區劉副巡官及各段董等。挨户勸導。卽有宜有等六家遵諭。於昨日先行閉歇。（車） 
戕斃義勇 
隊副排長 
劇賊王阿 
仁臨决時 
撮影 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[法部奏改補員缺並詳陳辦法摺（續）]  
　　一小京官錄事等缺前奏業經聲明兹擬設七品小京官二十六缺八品錄事五十三缺九品錄事三十缺分隷兩廳入司一所以備繕寫奏摺供給各項差使之用卽以考試較優之七八九品實缺候補筆帖式分别改補如尚不敷另行調用其小京官一途係奏補之官仍先一律作爲試署三月之後試騐得力再行帶領引見奏請實授 
　　一臣部原有司庫一缺司務二缺司獄二缺今遵照奏定官制一併裁撤司庫一項以會計司錄事兼充司獄一項以典獄司七品小京官兼充曰正管守長以八九品錄事兼充曰副管守長舊有提牢廳一差共兩員改以典獄司員外郎主事兼充曰總管守長不另設缺司務一項卽係都事司應辦之事無庸添設 
　　一本部員缺除開單請補試署外計懸參事四缺員外郎六缺主事五缺小京官八缺俟遴選得人再行奏請補署一參事郎中員外郎主事七品小京官遵照王大臣奏定官制開單奏補八九品錄事由臣等委用　　一臣部原有候補額外學習之郎中員外郎主事筆帖式各人員除願改外任者咨送吏部照例辦理外餘俱按照班次照舊供職分隷八司行走由舉叙司分别注册並咨送吏部存案 
　　伏念臣等受恩深重沗長秋官又時蒙召對訓諭肫詳勗以盡心職守此次改補員缺固不敢故存苛刻失朝廷待士之心亦不敢稍涉瞻徇負宵旰維新之望公同商摧悉泯偏私籲懇聖恩俯允所請臣等惟有整躬率屬勤慎奉公以期司法行政漸臻明備如有始勤終怠仍當隨時甄别以仰副聖朝任官惟賢之至意所有改補臣部員缺緣由謹具摺詳陳另分繕清單恭呈御覽一俟命下即由臣部抄錄原奏咨行各該衙門並將各員履歷造册咨送吏部查照合併聲明伏乞皇太后皇上聖鑒訓示謹奏光緒三十三年三月十七日奉旨依議欽此 
　　謹將本部實缺郎中員外郎主事擬請改補新設各司員缺銜名開單恭呈御覽江西司郎中善佺請改補審錄司郎中陜西司郎中魏聯奎請改補審錄司郎中奉天司員外郎壽昌請攺補審錄司員外郎雲南司員外郎劉敦謹請改補審錄司員外郎山東司郎中戈炳琦請改補制勘司郎中河南司郎中德恒請改補制勘司郎中貴州司員外郎汪世杰請改補制勘司員外郎浙江司員外郎長昀請改補制勘司員外郎江蘇司郎中英勛請改補編置司郎中直隷司郎中孫文翰請改補編置司郎中廣東司郎中石鏡潢請改補編置司郎中奉天司員外郎王貽典請改補編置司員外郎江蘇司員外郎朱仁壽請攺補編置司員外郎廣東司主事平安請攺補編置司主事貴州司主事齊斌請改補編置司主事山東司郎中德崶請改補宥恤司郎中江蘇司員外郎張丕基請攺補宥恤司員外郎起復應補四川司員外郎鶴年請改補宥恤司員外郎堂主事恩沛請改補宥恤司主事江蘇司郎中鮑琪豹請改補舉叙司郎中現供熱河差陜西司員外郎徐孝豐請改補舉叙司員外郎山東司員外郎趙廷璜請改補舉叙司員外郎直隷司主事耆年請改補舉叙司主事四川司郎中德隆請改補典獄司郎中浙江司郎中連培型請改補典獄司郎中福建司郎中王國鏞請改補典獄司郎中現供倉差陜西司員外郎桂連請改補典獄司員外郎陜西司主事覺羅忠喜請改補典獄司主事山西司郎中陳毅請改補會計司郎中貴州司郎山袁廷彦請改補會計司郎中安徽司主事張權請改補會計司主事現出洋差山西司郎中普庚請改補都事司郎中湖廣司郎中沈錫珪請改補都事司郎中直隷司員外郎宗奎請改補都事司員外郎河南司主事霍隆武請改補都事司主事河南司員外郎文洤請改補收發所員外郎雲南司員外郎景晟請改補收發所員外郎堂主事文齡請改補收發所主事湖廣司郎中宗室文良請改補宗室專缺郎中廣西司員外郎宗室溥敦請改補宗室專缺員外郎廣西司主事宗室溥陽請改補宗室專缺主事宗室七品筆帖式宗室世奎請改　宗室專缺七品小京官以上四十三員改補之缺銜缺相當應請邀免帶領引見惟内有張丕基一員係丁憂起復到部收缺應另補行引見以符舊制（未完） 
内治部 
[江督飭議停撤里書。南京]  
　　江督端午帥札行淮揚徐州兩道略謂據蒯道光典禀送宿遷紳士張鴻鼎等呈稱宿邑里書原訂章程非不體恤民情惟奉行未善窒碍孔多約計其害有四請縷陳之舊例買賣出房均歸地行成交淨收三分行用自設里書以後於地行外又多一項花消定例每千加收十文其實則無定價甚有至四分五分者而地行之費亦因之而加其害一舊例田房梲契銀錢不分故凡書契填寫銀數照完粮價二千六百文一兩今則祇許書錢不許書銀共害二舊例田房成契三月後始爲漏稅今則借此勒賄有賄則累年不稅無妨無賄則一月未過巳被行查其害三具遠查定例近考新章莫不重於大宗而輕於碎户今則不然强大之家暗能通賄明能告發里書莫敢如何惟零星小户三畝至五畝者任意勒索外花之費一畝可置二畝吸取脂膏盡充私槖其害四伏乞轉陳督憲緩至秋後或至來年民力稍甦再行復設抑或仍責成地行認真辦理以免民間重疉輸欵之困等情前來查宿邑里書設立未久業己流弊滋多其淮徐海各屬巳設里書之處情形諒亦相同奇災之後民間實不堪擾累應田淮揚徐州二道認真清查設法整頓如果無益於官有損於民應即飭令停撤均由該道等確查情　會同核議禀辦云云（商） 
[常府電復米貴謡言巳息。常州]  
　　蘇撫陳中丞訪悉常州有米貴民慌之謡匪徒藉端煽惑因卽電飭陸太守督率勞縣妥爲防範並飭會商惲紳等速辦平糶以定人心太守接電後業巳查明電復略謂常郡於念七日有匿名揭帖數紙皆要求平糶之意懋勳查知立飭營縣嚴加防 
 
 

Page 11

 
 
範一面卽商諸惲紳及商會速辦平糶議定五月十六日開局巳由府縣於月杪出示曉諭近日民情安謐如常請抒鈞念云云（或） 
外交錄 
[蘇撫派員查船捐交涉。鎮江]  
　　蘇撫陳中丞以鎮江船捐屢經英美日三國領事馳電抗爭據牙釐局總辦朱臬司面禀領事顯受華商慫恿但須將爲首阻撓之商人加以懲治風潮自息爰札委候補知府莫枚馳鎮查明實在情形禀候核奪（子） 
[山東鐵路公司獲利。]  
　　文匯西報云去年山東鐵路公司較前發達故去年股息有百分之四另四分之一而其前年則不過百分之三另四分之一云 
[美使商改版權條約。北京]  
　　美使照　外務部提議版權一事兹悉所提議者係光緒二十九年中美條約之第十一條其照　略謂貴國政府至今尚未定有實行此欵之章又於批准互換此約之後中國情勢甚有變更因而中國現有多人欲印美國所著書　地圖等件本國政府以所列保獲美國版權之欵爲不能滿意囑本大臣請貴大臣允將此約之第十一欵商改或由中政府另訂一版權條約　（玉） 
[大連預備開關事宜。大連]  
　　大連設置稅開事宜業經中日兩國妥商辦法確定於陽歷七月初一日起開辦巳誌前報現聞黑澤稅司巳與赫德總稅務司商定辦法日前冋埠卽行籌備一切假愛宕町華商公司樓房暫充公所一俟地基及籌欵確定卽擬建築關署云（玉） 
[日艦過蕪蕪湖]  
　　日本兵艦秋津洲前日由漢口來　停泊江心下午時軍士等均登岸遊嬉由該艦兵官督率頗極文明次日清晨卽起椗下駛（少） 
軍事界 
[協統探地紥營。江西]  
　　江西巡防協統李瑞於四月二十九日帶領馬隊營官弁往進賢門外丁家山一帶探地以便紥營而資訓練並聞協統擬於日内前往九江一帶閱視操法以爲整齊劃一之計云（因） 
[管帶冶游撤差鎮江]  
　　鎮江南門外三十六標第一營管帶王念祖日事冶游不理營務致各兵丁放假出外時有沖毁妓館等事兹經督練公所查悉當卽撤去差委另派陸師學生俞君紹瀛接管以資整頓下 
[巡警二班定期開學松江]  
　　城南世英堂關廟由松屬九營公立巡警學堂其學生均由各兵士中挑送頭班業巳卒業現開二班聘蘇垣巡警畢業生王君雪生爲總敎另延將弁學生余李李三君爲敎習定期初六日開學（此） 
[覆請撥用稅銀開辦新軍安慶]  
　　皖撫前准度支部咨稱該省開辦新軍需欵甚鉅擬由土藥稅釐項下撥用查此項係存部候撥之欵所請碍難照准云云當經恩新帥檄行藩司妥籌議覆詳咨在案兹據皖藩馮方伯覆稱新軍用繁欵絀實無别計可籌前項稅銀仍請咨准撥用以濟軍需（化） 
敎育誌 
[江督咨復駐日楊欽使。文南京（爲留學生改給官費事）]  
　　准貴大臣咨開竊本大臣承准本年二月十九日貴大臣咨准貴大臣咨開竊照使署監督處業經開辦一切事宜自應遵照學部奏定章程辦理查章程第四節管理自費生條規第一條内開凡　費生能考入官立高等或專門學校及大學者應由總監督商請該生本省督撫改給官費其餘官費缺出概不補人等因是所費有衡而收效較速員部堂求才若渴當亦樂於贊成兹將貴省自費生之巳入官立高等或專門學校及大學者查明學校學科及入學年月籍貫姓氏列表黏附咨請察核查照部章於光緒三十二年十一月十七日卽東歷四十年一月一日起奴給官費並希迅復等因並表册到本部堂准此查自費生巳入官立高等專門大學各校自應按照部章袖給官費以期收效較速惟查各生程度是否合格應俟暑假回國時由寗蘇兩學司分别詳加考騐再行改給官費所有自三十二年十一月一律改給官費之處暫難照辦除咨行外相應備文咨復爲此合咨貴大臣請煩查照核飭施行等因承准此查此項考人官立專門或高等或人學之學生係遵昭學部定章各省一筆改給　費應准免其回國考試以示體恤兹准前因相應備文咨請察照施行等因到本部堂准此查此項學生本部堂前恐程度未能合格應由寗蘇兩學司分别詳加考騐再行改給官費兹准前因自應免其回國考試以示體恤惟學部章程内載其餘官費缺出概不　人等語是專就原有官費之缺額而言有缺方能改補否則公　之財力有限學生之考人無窮盡改官費勢必不給查寗屬道派學生除師範速成一班係由各州縣　地籌欵巳經畢　停派外其陸軍實　一班兩江師範學堂輪派敎員一班皆屬籌定官費遇有缺出可將此項學生依入學之先後挨次叙補前准貴大臣咨開名單寗屬計十一人又據章道亮元查明呈請開除陸軍實業項下三名兩江師範敎員項下二名共計五名自應將考入官立高等以上各學最久之自費生儘先補給以昭公尤其餘各生應俟官費缺出再行挨次叙補　派遣學生出洋原爲造就人材以備任使本部堂前蒞兩江先後派送陸軍實業及速成師範學生分赴東西洋留學注重敎育不遺餘力現在經濟困難若驟添學額財力實有未逮此中情形當爲學界所共諒至蘇屬官費額少單開名數過多即如蘇學司所詳擬酌加官費四五名亦未能概行補人除咨明江蘇巡撫部院斟酌辦理并咨明學部曁行寗蘇藩學司遵照外合行咨復請將所補學生姓名履歷咨送備核（克 
[批斥禀請興辦學堂之取巧。安慶]  
　　日前歙縣職紳蕭政彪等爲集欵開設蒙學禀請學署立案以杜阻撓當經沈學司批斥略謂近來學界之事變幻多端往往借興學之名藉以抵制他人之籌欵迨抵制旣著又巧爲把持居心叵測固不堪言該職等果欲興辦學堂何不早爲籌畫直至去臘議辦勸學之時始從而禀請立案其爲意存祗制蓋京可知今觀來禀章程旣曰再議敎習擬聘三人是分明學堂尚未開辦禀請立案直空言搪塞而巳此案原委究竟若何仰徽州府會同中學堂監督秉公 
 
 

Page 12

 
 
切實查明禀覆聽候核奪示遵辦理（風） 
[貴胄女學造就師範。北京]  
　　貴胄女學間題日久未能解决近聞某邸持之頗力日前召對時又奏及批事太后諭令妥慎籌辦而某邸意在速成擬先令各府第之格格命婦等入宫聽講培養師範資格即所以造成女學基礎云（玉） 
[學部反對選派南洋留學監督。北京]  
　　學部擬派南洋留學監督久有是議乃聞近有某堂官提議反對略謂委派監督恐增紛擾學部前派監督管理留日學生致與學生衝突流弊滋多前鑒不遠何必多此一舉榮尚書聞之意甚躊躇擬派員赴南洋攷查學界情形再行定奪云（玉 
[鄂督電催强迫敎育章程。武昌]  
　　日前張香帥電致香帥電致學部略稱目下風氣漸開學務日臻繁盛惟蒙小學爲敎育之基强迫主義勢難延緩大部所定章程究竟如何或由湖北先行試辦以爲各省倡率之處敬俟電覆云云（金） 
實業類 
[皖省將設燒煤公司。安慶]  
　　安省從前柴薪最多價亦極賤近因人烟稠密價值漸貴桐城縣職紳方次歐白棟臣等招集股本擬在省城西門外賃地一區開設專運燒煤公司禀請免釐憑照議照商販行店向常價值减收七折出賣並請地方官剴切示諭軍民人等一體知悉效法鄂省砌置煤爐興爨藉以抵制柴商壟斷並免茅房樓屋時患火災刻聞巳禀奉省台批飭查覆核示遵辦矣（取） 
[南洋華商來奉設立墾礦公司。奉天]  
　　南洋大叨礦商熊其實李晴溪二君係軍帥前派沈觀察守廉招徠者現巳到奉軍帥及商務局巳接見數次聞該商擬在奉設立墾礦公司並請軍帥奏咨立案予以特權業蒙批准札飭商務礦務墾務各局與該商熟商辦法（光） 
瑣事欄 
[孝廉自殺。北京]  
　　北京櫻桃斜街貴州老館中日前有周篤臣孝廉引利刃自剖其腹友人見之趕急救止尚未致死嗣搜其身旁有字紙一條上書云（煩諸君寄語我家中大舅父招我去也）聞教廉舅父因官虧累前十年巳縊死於川省云金） 
[婁縣令開釋竊賊之奇聞。松江]  
　　婁縣何大令榮烈因陸軍學生奚葆萼失竊求緝致起衝突後甚爲憤憤遂於初二日升坐堂皇命將禁押之竊賊十一名一律開釋竊賊齊聲叩謝大令曰爾等不必謝本縣去謝奚某可也同時並將欠租各頑佃盡行釋放觀此可以知大令之氣度矣（此） 
[籌欵封閉烟館。揚州]  
　　禁開烟室限期巳迫揚府桂太守定於端陽節後將蓉芳閣老福園新源睡香樓等各大烟室先行封閉所有中小烟室合揚城内外約計二千餘家由因利局每家給錢五千文取具保結爲謀生業其欵諭董徐紳理安暫於地方公欵及各善舉項内籌撥墊用容再措欵歸還司） 
[漢口來幫又滋事端。漢口]  
　　漢口楊家河米商滋事至今尚在緝拿爲首之人案未了結不料上月二十九日鮑家巷河下一帶因漢陽鎮舉行大考軍政各屬杉板座船停泊甚多某漿兵與益陽米船幇夥偶因細故互相口角各幇夥竟約同各船水手將杉板砲船打毁一艘幸巡警聞信前往彈壓風潮始息現該砲船委員陸千總巳直漢陽鎮游府縣各署及夏口廳禀訴請拿爲首者從重懲辦以儆兇横（今） 
[政府擬行清國公報。北京]  
　　聞政府某鉅公擬仿各國通例卽就京中創辦清國公報博采各國内政外交大事俾内外臣丄得以藉此探討但此報是否官商合辦或官助資本尚未議决或云其議倡自某君請某公爲之主持云（金） 
[蘇撫禁用燕菜燒烤。蘇州]  
　　蘇撫陳中丞前於蒞任時通飭各屬凡官塲燕會只准用八盆四碟不准用燕菜燒烤等項冀以轉移風俗並爲紳民表率兹中丞訪悉官塲仍相沿用因擬重申禁令通飭嚴禁聞昨巳通飭遵照矣（具） 
[警察拿獲大刀會匪。鎮江]  
　　鎮郡西門山巷地方前月三十日忽有人攔路行刧并刀傷事主旋由值班警察拿獲一人到局訊問供係山東大刀會匪自稱有刀鎗不入之神技業巳送縣監禁矣（至） 
爪哇通函 
　　和人自去歲發佈許華人入籍之會後近又宣佈凡爲甲必丹者准穿和人公服而甲必丹之氣焰更高因是甲必丹輩平日有阻撓學堂者熱心家更不敢與抗非政府速派領事來爪哇必不足以維持人心 
閩省派來某總視學員於三月二十三日經學務總會諸董决議以粤省所派爲正閩省所派爲副副視學薪水照正視學減半 
承應閩省派來視學之意本泗水以東各埠所主持而視學員陳某當會議時舞手蹬足其粗鄙之態爲西爪哇諸董所厭惡故劃分粤省所派視學員管西爪哇閩省所派視學員管東爪哇 
　　陳某會議時倡言學生之還國者宜粤人歸粤閩人歸閩此次送回南京大不合理又言閩人之財止宜用之於閩學生回南京名爲官費而每年每人仍需數百盾廢此財用於江南實大可惜當時有某學堂總理某君惡其言之汚耳曾面斥之而陳某尚厚顔嘵嘵也 
爪哇學界皆以正音爲主閩省派來某員操温州土音不通官話將來遺悮於爪哇甚大且與粤省之正視學員不相融洽非得學部迅派委員來此調停將來必無善果 
　　去歲回南京之學生其家信歸言及端督招待之厚各埠學生聞風多欲歸國故八馬壟等埠均擬再送學生歸國乃忽傳每年尚須二百五十盾用費之說又加以陳某提倡分省各埠遂觀望不敢送蓋刻下所送回國者多非殷實之家其用資多由總理個人肩任或會館公助若每人每年再須助以數百盾則力有不逮卽巳歸國者恐亦有難於久留也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）五十]  
　　語至此。余漫問曰。彼婦其佳麗耶。是殆汝主人友耳曰。恐未必然蓋我從未識其面也。且貌亦不美身衣黑色衣殊纎小。惟口中前操美洲土音。聽之多不辨。旣入室。向我主人嘵嘵久猶弗去。巳而我主人謂之曰。今夕我與友人約。此巳其時我不能不一往。言己不待婦人之允許遽起身出。婦人若有不豫色。略一躊躇旋邁步出門。踵我主人後以去。自是而後我主人於天將破曉。時甫一返家。略語我等以海太夫人事。旋入室携一衣包出。怱怱又行。直至今日下午始返。是我主人於此一日夜間。未嘗獲寗宇故斯時少一寢息耳。語畢。遂起而告别。 
老僕旣去。余自謂所問巳足。蓋據老僕所言。是雪倫第一次之出。明明係赴海太夫人之約。而第二次之出則明明歸取其應用物。以爲赴銀行賺銀之計按諸其時亦毫髮不爽而彼操美洲土音之婦人卽與雪倫爲同黨。而亦卽兇手中之一。彼故令雪倫先行巳隨後始踵之去。蓋恐啟僕人之疑。故不與偕行耳惟不知彼婦人者爲何許人。居何許地。我旣未從探悉之。則我惟有緩捕雪倫。縱雪倫以與此婦人往來。我乃得以偵雪倫者。并以偵雪倫同黨婦人。之所在。而使彼盡入我掌中耳。思至此。意頗自足。出時計視之巳九句鐘乃呼侍者至命具晚餐 
食未畢。忽門外足音驟起。一人歘然入。視之。非他人。乃余伙伴斐勒也。蓋余未赴雪倫宅以前。即電雇素助余偵案之斐勒等三人。前赴雪倫宅左右。以爲余助斯時斐勒促步至。余知其必有所報告卽起身付資訖。相與出門。斐勒且行且語曰。雪倫睡起未久。斯時又出門矣。余急問曰。彼安往曰。不知。惟見彼手執一杖。亟亟向村尾行。似將出此村而他往者。余曰速爲余導。急跡之勿失曰。無妨。余來報告時。曾命約翰尾之行當不至失彼縱跡也。言巳。導余疾行。及村尾忽黑闇中微聞擊掌聲余識爲暗號。亦應之。旋有一人擦肩過。審其面。則約翰也。但聞彼微語曰速前速前彼執杖而前行者卽是。 
國外新聞 
[法日協約宣佈有期]  
　　初四日英倫電云法外務大臣璧卿君聲言巳准日本之陳請定於本月初七日將法日協約全文在兩國京城同時發佈 
[法相勸告無效]  
　　初四日英倫電云法國首相克來蒙蘇君通函各處勸告各巿政局員不可貿然辭職并謂此舉無損於人而有害於巳且與國家及議院之行政相忤深望各人起發愛國之忱照常視事云云各處將此函原封退回者甚多 
[日將抵奥]  
　　初四日英倫電云日本全國軍隊統監西大將巳蒙奥王居蘭西斯約瑟召見 
[萬國紅十字會]  
　　初四日英倫電云萬國紅十字大會頗受各地歡迎現又交會中理事部核議一千九百十二年在日本開大會之事 
[濳行艇炸裂]  
　　初四日英倫電云英國朴次毛斯港有水底濳行艇一艘突然炸裂船上副將海脫君與他二人均死之 
[愛爾蘭反抗情形]  
　　初四日英倫電云昨日大衆羣聚寛痕斯宫發表反抗政府所定愛爾蘭治理案之意見保守黨貝而福君當衆懇切警告曰目下惟有兩途非分離自立卽併合爲一 
[德皇觀賽]  
　　初四日英倫電云日昨德國航堡附近演習汽車賽跑德皇亦蒞觀焉是日有車數輛均傾覆損壞并有車上侍僕一人受傷身死 
[日人輿論一斑]  
　　初四日東京電云時事新報謂此次舊金山之變英日兩國均抱不安但一經兩國明白商槯不難了結也但望各報發論當力持平和若肆言不忌則於兩方面非惟無益而有損矣又國民新聞云保持和平固日本所應有然亦猶法英俄德美各大國維持遠東之和局爲全世界之安寕也若彼發議起激爭戰風雲於遠東之人徒見其不智耳 
[日郵船擱淺]  
　　初四日東京電云日本郵船會社開赴來滬之高哥籟丸（譯音）昨在内海平戈地方擱淺船身並無大傷不久卽可出險乘客亦無恙又不阪商船會社之希哥高加（譯音）亦於伊下海岸擱淺但未有損傷 
[美艦將赴德]  
　　初四日栢林電云有美國兵艦一隊不日將駛赴德國開石爾地方游歷但目下兩國政府尚未議此事也以上譯字林報 
[地震]  
　　初五日英倫電云南美洲智利國才美卡島與凡爾狄維地方均有地震且甚猛烈 
[脫相宣言]  
　　初五日英倫電云得斐洲白來拖利亞來電稱脫國首相巴塞羣當議院復行開會之日宣言初三日之佈告實爲堅决之說蓋脫政府巳深知華工於脫國諸利益多所妨碍且招募土人工作亦巳足用故也 
[俄議院又將解散]  
　　俄國内務大臣施土耳賓君因議院中有與革命黨串通等情要索將民議院會員十六人逮捕并將其他五十五人予以責罰且謂如不能照辦卽將民議院解散云 
[波斯親法]  
　　法國太晤士報載有人與駐法波斯公使薩瑪昌君會見時薩君殷殷以增進波法邦交爲望而於其絲業商務更爲注意以上譯文匯報 
 
 

Page 19

 
 
本埠新聞 
[滬道查復實存稅厘。確數]  
　　滬道昨奉度支部電諭飭將海關收稅曁洋藥釐金存數截至一百八十六結止除支實存若千兩巳列支尚未解者若干兩分别電復瑞觀察當卽查明稅厘實存一百四十四萬六千兩巳列支未解者六萬一千餘兩又内有　十九年三十二年四國還欵加撥一百萬兩未提備暫墊濬浦經費不敷周轉之用卽據實電復（　 
[函請通融騐放賑米。]  
　　滬道復稅務司函云接展復函錢業謝綸輝禀運川米轉往寗波一案該米由宜昌報運進口本係糙米如報轉口必須原包原貨方准放行今騐得包巳拆開米又碾白是　原　殊難辯别究應如何處置等因具微責稅務司慎重關章之意敬佩莫名惟此次川米爲舉辦平糶之用祇以承辦之人但知便民不諳關章並未赴關報明遽行碾白其實並無偷運圖利情弊是經函請騐放並由德律風奉答在案事關辦賑要需擬請貴稅務司念其無知通融放行以後不得援以爲例除飭知外用特奏復（輕） 
[批飭核議洋油認捐。]  
　　淞滬厘捐總局批洋油衆商公禀云洋油認捐前經該商禀請照舊承認蘇局謂流弊甚多業經批駁在案據禀前情究竟有無侵佔朦混等弊仰貨捐局察酌情形秉公核議通詳察辦毋遲此批（本） 
[改良道路。]  
　　公益研究會會員前會集資翻砌虹橋南街業巳工竣行人稱便兹乂由會員艾君北屏重集欵項雇匠翻築果子巷大街自縣橋起迤邐至魚行橋止約計二十餘丈現巳開工興築矣（轍） 
[豫防傳染疫病。]  
　　昨日淞口河泊司出示曉諭大致謂香港神户兩口岸現有疫氣自本月初十起凡該口岸來滬之船一律須在淞口外經騐疫所查看按照口岸衛生條律處置云譯字林報 
[道批照錄]  
　　同和錢莊禀批汪鴻年與該莊同一被累同爲追欠之人前經訊明郭健侯借欵屬實應於清理押欵之後再予追償是該莊之欵自有的欠之郭建侯担任且判押先追所以體恤該莊者可謂無微不至此外合同内所寫恕本堂三字或確爲汪鴻年之堂名或卽汪鴻年所借莫汪兩家强恕務本之合名均可不問亦與該莊無干况合同旣彼此各執應係一式何以汪鴻年所執者寫明銀數郭建侯所執者自供爲空白無字合而不同豈得指爲合股確據復查押據載明過限出售如有短少欵項仍由郭建侯如數清還明明别無股東牽涉無論去冬堂訊無汪鴻年認爲合泰見議之供出自該庄揑造卽使真係見議亦無代賠之青原經手抵押之中人祥泰公且無關繫該莊不向追詰更何有於他人乃竟舍的旁求獨於同案追欠之汪鴻年任意牽控甚至本道親自騐過筆跡之添借書信指爲僞函一再嘵辯顯見聽唆幇訟同和早經倒閉從前　禀對質均由張吉生出名今迭次混用同和兩字故將張吉生王名匿去殆欲爲纒訟地步實屬不合仰上海縣飭傳張吉生到案嚴行申斥如再無理取閙定干未便 
[牌示房捐洋價]  
　　蘇省房捐總局昨日頒發四月份房捐洋價單到縣計每元定價錢九百九十文本縣李大令奉諭後當飭櫃書懸牌照收（尾） 
[照會拍賣洋貨號]  
　　華洋各商控源昌潤洋貨號虧欠巨欵一案昨日英巴副領事函送英商原禀照請公共公廨查明備案並請將華記所控源昌潤定購不出各貨給諭拍賣等情讞員關太守接函後遂派差前往該號督同拍賣仍著將拍賣情形開單覆核（根） 
[禀請領媳守制]  
　　前者職商鮑篆貴在公共公廨控妻周氏不守婦道等情當經訊明由鮑帖費發所留養在案兹據鮑母許氏以子篆貴業巳病故禀請關太守准將伊媳周氏暫行給領視殮太守得禀當據情詳請滬道核示遵行（隊） 
[提到案犯]  
　　英商公平洋行司事朱冶記赴公共公廨控張福元陳榮生串竊鈔票洋九十五元莊摺一扣避匿蘇州禀請移提訊追在案兹廨差協探巳於昨日晨閶門地方將張福元陳榮生提解回滬禀由捕頭飭押候禮拜一解堂訊辦（泉） 
[迷路女孩待領]  
　　城内中區巡警局巡士前日解送迷路女孩張阿妹到局奉正巡官程賢訪明府訊　供稱東溝顧家路口人年十四歲父名張阿林因與同伴進城買物一時走散城中並無親戚求鑒明府判送普育堂留候家屬來領（軌） 
[捕頭捉賭]  
　　陸雙興麻皮阿順等在美界墨克登路北首界外聚賭抽頭事爲捕頭聞知飭中西探前往拘獲賭徒二十名連同賭具一併帶回捕房押候送辦（西） 
[訊結不贖出單案]  
　　西洋商人李樾南前控陸錦榮以田單抵銀遞延不贖迭經中西官訊判限繳在案前日午後又奉襄讞上肇之大令會同西洋博領事復訊李樾南供訴前情請爲追繳質之陸錦榮供稱實係無力求恩寛限中西官以此案延宕巳久未便再任抗違因判准原告將單請轉道契收地管業完案（舟） 
[上海官事]  
　　洋務局提調候選通判施可從九陸本瑜南洋警務畢業生陳鳳昌南洋警務畢業生分省補用知縣施毓韶昨均到道禀見調辦北路二區副巡官杜鴻賓知縣李丕基均由寗來禀到城内東區副巡官梅祖培禀銷病假奏署德使館商務委員水鈞韶到道禀呈出使大臣孫欽使寳琦信函一件（車） 
訟案 
[總工程局紀事]  
　　孀婦羅汪氏偕弟汪開裕扭夫弟羅榮生到局控稱榮生於伊夫故後覬觎遺産謀吞存欵一案飭候查明訊究○周浦衣庄街馮祥泰銀匠店學徒黄全生王文裕胡鑑亭張新全上月一同逃出在大達碼頭排徊觀望經巡士盤詰實情遂一併帶局著押候提訊○木匠李新平與何炳山在南碼頭細故口角巡目沈文炳上前解勸友與爲難遂一併拘局著押候訊究（律） 
[公共公廨晚堂案]  
　　周樹荃控吳錫卿將洋悔議一案前晚奉寶襄讜提訊周供在引翔港爲董事前年冬　蘇某托職代向吳錫卿之祖吳秀芳買地一畝六分議定價洋一千六百元當付四百元立有字據今忽抵賴求追吳錫卿供祖父年老故未到案此事並未收過定洋字據係周揑造中人顧玉慶供周付定洋四百元確有其事地保嚴頌清供亦相同明 
 
 

Page 20

 
 
府判吳錫　收押候查○潘慶恩前控周伯欣欠洋一案周收押巳久前晚提比原告未到周　欠欵前巳結清後來所欠往來銀兩潘祗須小的還洋二百元即可了事因久押在此不能料理判交人銀並保限十日内理清（泉） 
[英租界捕房事]  
　　英租界天仙茶園茶房替工寶生前向該園比鄰光泰押店主騙得鑽戒兩只值價六日元逃逸無踪昨由店主阿羊投訴老閘捕房捕頭立即派探查究○公共租界漢口路祥發棧庽客某甲因失物向棧主索賠無看反遭行兇遂投控捕房捕頭飭令自赴英公廨控追（溢） 
[法租界公堂案]  
　　樹德公司收租人投廨控陳桂香前來公司租借泰山路房屋謂係開設酒店詎遷進後改開荳腐作坊公司房屋向不租與荳腐案因房屋易致損壞今向論一味恃蠻請勒痕搬遷聶司馬判限十天内搬出交保開釋○王晉蘭前控姚學文俞掌泉俞竹亭股開聚源魚行倒欠莊銀五百兩一案經陳前讞員判三人各交洋一百八十元昨姚呈繳洋一百元司馬當判給王其領餘洋交原保限七天交清○宰甡公司屠夫李金生硬取小販張阿堂枇杷向論反被毆傷經捕拘究判罰洋五元另給張養傷費兩元○陸其郎陳阿大偷木頭判各押三天○顧阿三竊竹筒判押一天○陳阿生向吳小毛勒索不遂紏黨行兇經人喚捕將陳拘究判枷示一月押改過局二月○席瑞生控徐老三偷洋麫一袋判押三天○張東生竊木桶判枷一月○押犯沈才寶在醫院病斃報堂收殮後昨將同黨押滿之林河新解廨發落判再送改過所禁押（契） 
[美租界捕房事]  
　　昨由西捕拘獲犯事西人一名帝人捕房押候送該管領事署訊辦○葉阿才報稱因事至虹鎮被鄉人兇毆受傷請究捕頭以事出界外　不准理○江北人大　子竊得水烟袋等件由　石錦榮拘入押候查明失主送辦○張步雲昨　小　塲行竊李劉氏小洋由氏扭交巡捕拘入押辦○楊惠子竊岳阿星家綢衣由探拘入押辦（西） 
雜錄 
[黄君雅平輓聯。]  
　　爲競存亡亡而後存慷慨捐軀君也無慚　烈士以經濟死死誠何濟明夷坎𡒄我今痛哭黄梨洲（青浦李春粲）絀一經濟問題忍拚一死留有公學基礎合祝千秋鄉晚王維屏）在死重泰山積多孤憤苦心軼武益陽雄魄命拚學界激起熱腸毅力鑄新崇海國魂陸祖馨志士捐軀　太守嬴　界前途同聲一哭全體興亡個人名譽公論後世合祝千秋（鄉晚沈受益）前途危哉何如落落捐軀千載　名成不朽先生去矣聽得于于講學一堂絲竹有餘哀（鄉晚郁温甫）爲中國前途謀學界淮步邇年辛苦經營冀不負個義務奈黄金巳盡蹈白刃何辭一旦輕身溘逝勸無窮同志哀思（世愚弟徐念慈顧淵）生死本無常所憐者苦力支持究以經濟維艱賚志入棺難瞑目身家何足惜獨慨夫熱誠敎育竟爾措籌莫遂捐軀自盡太傷心（師範理化科敎員史久鎈）嗚呼今君爲辦學死巳慷慨殉身此志磊落光明何待蓋棺論定哀哉國人無濟困心致窮途痛哭堪歎苦衷孤詣遑求塵世知音（理科師範敎員鍾守頤）創是校兩閱年期想從前熱血熱心爲瀛海儒林吐氣讀君書一齊感泣願此後羣策羣力與滬江學界增光（同學弟徐孝曾張書笏）一死豈求名爲學界捐軀愧煞富今凉血物 
其愚不可及歎神州　多故誰是此後熱心人（理枓師範敎員王香棨） 
劣　飽私囊囊積欵難酬累英雄血濺競存讀罷遺書懍懍彼蒼禍厶學救援無及有志士魂歸崇　空餘涕涙盈盈（弟岳峻）堂堂前途竟不惜犧牲一身以存公學哀哀浩刦只賺得馨香白世而祝先生（起東學校休振華邱臣凱鄭汝蘭董夢蛟熱血灑申江直與劍生共終古委身　公學誰知　夏有斯人（起東學校浙江臨海肄　生楊旭東王治平陳春壽陳炎陸濟達金煥新）立巍巍學校大啓文明辦理　熱誠詎憚勤勞疲腦血恨懜懜官紳不維公益英雄成鬱結甘將性命作犧牲（起東學校浙江臨海學生郭紹武蔣雄志洪光棣洪衍桐孫琴湘張鴻材）不願公學破壞於身前卒以身謝而圖競存成久在死後乃有人扶（起東學生戴雲彩張吉旋胡峻　張蓋臣）爲學最難不避斯競偷生猶死生得當自存（受　戴　曾）兩載圖競存生於名譽死於經濟一身委公學前有益陽後有崇明（無爲後學王誠）爲中國志士爲學界鉅子拚身社會作犧牲願同鄉招个英魂紀念擺向崇明島有普通教育有專修科目遺命前途加鞭策令吾輦痛流血涙哭聲震動歇浦潮（理科全　學生）爲學堂甘自犧牲最憐共讀遺書知夫子終難瞑目旣吾輩親承教育所望力持厄局慰死者　限傷心（師範全學生）身冷心熱先生不死人亡學在小子有光（後學周公才）先生爲學捐軀真個熱誠極至我輩聞風慕義所當興起如何）學生陳德賢）捐此七尺昻藏激動同鄉同人志氣留得數行血涙喚起學界學者精神（學生談良施灝）（邵柏年聞齊韶陳嗣虞）競存在新世界中爲公衆代育人材担任義務詎料事多掣肘恨抱終身撒手謝同胞鼓追悼會萬種感情先生不死存立於大國民内作學堂　别表率性命犧牲所望應響漸靈文明進化熱心保全保全局看永訣書一番飲恨小子何堪（學生馬家駒）古今成敗英雄左絀右支爲經濟即爲名譽敎育生死關鍵前仆後起有益陽斯有崇明（學生張維權）辦學肯捐軀使志十哭乾多少眼涙遺書來永訣爲輩喚起無限精神（學生王志洵李賡雲李昌鈺周積理蒯景曾曹承頤）（未完） 
通信 
[致滬寗鐵路賢總管書]  
　　敬啟者閱申報知閤下辦事圓融凡行旅之人巳交口揄揚矣因勸人坐火車且送之到車部見執事人等亦無不和藹可親方見輔理者亦悉堪佩服也惟尚有宜磋商一事緣凡客人上車難保無親友相送或恐有遺忘之物或須候遺忘之言此等零星人在軌道外旣不至自蹈危機亦斷不至有碍車務在巡警欲驅之　走發一言亦豈有不遵恰不必雜之以嘲駡當其巳退步時尤不宜赶　凶毆在外國人只當巡認真實則須要惹串聞於月初下午未開車前有一土人送子弟上車見後車有友人招呼偶一往返遭巡警呵斥卽謹退未嘗與計較也乃嘲駡難聽因請其勿嘲駡卽赶上欲毆並欲借巡勇竹豈宰巡勇知係士人以温言安慰使去須知　言最足感人如壓以勢其能使之心服否乎此等事於貴車務名譽亦大有關繫似此後巡警須認清流氓平民如係平民但可婉諭如婉諭不聽嚴斥不遲如嚴斥不聽卽驅逐拘問亦不遲斷不可於諭之巳退之人猶嘲罵不巳並繼欲凶毆鞭打如此行爲敎人何地自容兹特上意見書竊以爲巡警之遇平民也不患其不悍祗患具不柔平民之望巡　也不患其不畏祗患其不愛倘於巡警亦愛而近之則人情旣可浹洽且不至無端生事亦貴總管之所宜察及也祈飭諭巡警言商務須和待平民須稍客氣則地方之百姓幸甚卽貴國商務之前途亦羣致祝辭而無復怨言矣此上卽希電察[  常州華人文泐]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
　　山得爾彌地 
　　此山得爾彌地藥丸為治五淋二濁最是捷效之藥盖如照法服之無論久新輕重痛而且腫只湏兩目痛除腫退濁止淋通再服五天一共七日定可除根保無復發故泰西各國諸醫無不謂之濁淋聖藥中國通商各口一縂藥房亦無不藥為代售以愈沉疴惟　賜顧者湏知此藥惟法國彌地一家所製方秘不傳名馳天下故扵每丸藥上有印　記者庻藥假冐至其服法初服每點鐘一丸至两晝夜盡若不間斷無不淋通濁止腫退痛除如是每天再服四丸至滿七日定可降根永不復發但於服藥之日必湏靜養毌使勞動忌食性熱之物更忌房事 
　　永昌洋行 
　　本行開設四十餘年專售各色金銀首飾各色鐘表千里鏡眼鏡打樣量天尺機噐一切俱全代理有　金銀各表並修理打樣機噐鐘表等物凡仕商賜顧者請至英大馬路黃浦灘第一號便是 
　　收買粤路股票 
　　本公司收賣粤漢鐵路股票並漢口自來水股票發售兌價公道有肥壯哈士螞每補二觔一元七角賜顧認明江西路二　渡寶善里前衖和興公司函購信力自給 
　　聲明取根 
　　蒙諸友委投舉貢者職闈姓各票根以到限期五月初六日携銀出清逾期自悞老北門鉅記鈺記同啓 
 
