# 1917 - 28 - 4915794

 

Page 1

 
 
   
 
 

Page 2

 
 
   
 
 

Page 3

 
 
時評 
[美德邦交（）]  
　　美德邦交據路透電傳已近斷絶之形勢矣可知世界上事變幻誠不可測也 
　　夫近時議和之舉適足以增戰爭之劇烈而近時提倡和議之國忽又牽入於敵對之列此其故均非事前所能知而一旦爲大勢所迫雖欲力避之而不能也 
　　是故大勢之爲物也其始非一人一時所能成其繼亦非一人一時所能止觀於歐戰之爲禍而其效可見善謀國者愼勿無端以造不可止之大勢也 
[命令]  
　　二月三日大總統令准衆議院咨開辛亥以後凡確因政治問題蒙一切罪名者業與解除其受害致死者並請頒布明令概予昭雪等語辛亥以後被難諸人因改革政治擁護共和以致慘罹法網殊堪矜　著即解除一切罪名用示昭雪而慰幽魂此令 
　　又令據東蒙宣撫使丹巴達爾恭呈報哲里木盟之達爾罕圖什業圖二旗昭烏達盟之扎魯特左右巴林左右阿魯克爾沁克什克騰六旗迭遭匪擾被禍甚烈並據察哈爾都統田中玉電稱錫林郭勒盟之東西鳥旗被匪蹂躪流離困苦各等情查蒙旗近年屢經吳刦窮困難堪此次巴匪竄擾地方合哲盟二旗昭盟六旗錫盟二旗爲地既廣受害益深飢困情形殊堪憫惻著即由財政部迅速撥欵一萬二千圓發由各該地方官轉發各該盟旗查明災區分别輕重妥爲賑撫母任失所並由該宣撫使都統等分别行知各該盟旗知照此令 
　　又令據廣東督軍陸榮廷廣東省長朱慶瀾電稱前清總兵劉永福在籍病故等語劉永福少壯從戎忠勇秦著治軍桂粤尤建勛勞兹聞溘逝悼惜殊深著發給銀幣二千圓治喪並交清史館立傳以勵戎行此令 
[專電]  
　　北京電六年善後内國公債條例金額五千萬年利六釐實收九五每年自三月至九月爲付息期自發行後第九年起分十二年償還以全國貨物稅歲入之一部分爲擔保用途裁兵救卹恢復金融等 
　　北京電八釐軍需公債聞定二月二十在北京抽籤還本 
　　北京電金星銀行駐京籌備處因無欵取消開濬軍河借欵日美自由協議共同投資日五百萬美七百萬工事範圍未議定　　北京電昨愛國公債第一次抽籤還本財政部審計院中行各派四人監視共抽三十三號每號萬元合全額五分之一 
　　北京電保利銀公司案兩院十三委員已舉定開會協商 
　　北京電中英片馬交涉伍總長現正與英使磋議聞提出條件凡四對於駐兵及所佔民産均嚴拒 
　　北京電中俄哈薩克問題及俄兵追捕德虜問題又將開議 
　　北京電日人在柳河設立警署已訓令奉省長舉鐵嶺領事交涉 
　　北京電姜桂題因年老屢電辭職政府現有允意並聞擬以江澄宇繼熱河都統任吳炳湘代步軍統領 
　　北京電國務院規定請假扣薪辦法 
　　北京電財部擬改檢查徵收機關委員會爲財務檢查會交通系竭力反對 
　　北京電王參謀總長擬派員調 
查蘇皖浙粤鄂贛閩所屬各砲臺 
　　北京電張勳又有電請換財政總長並薦有候補人政府不理 
[外電]  
　　北京電據今日私人電傳四國銀行團會議巳議决加入美國以代德國改爲美英法日俄五國銀行團就德國决計取消對美之質言施行無限制潛艇戰爭之消息察之此舉頗有特殊關係聞俄國於中國此次新借債中不擔任借欵債額爲英金一千萬鎊以目下兌換率計之約爲銀六千萬兩分作三股美日兩國各認一股各借銀二千萬兩餘一股則由英法兩國分認政界今日聞借欵可成之消息頗爲欣悅（三日）大陸報　　北京電交通二萬萬元公債之條例巳經衆議院擬列明後日議事日程俄國方面疑該公債與外國資本家有關係若然則該條例内關於鐵道建築内第三項之鐵道有侵害俄國既得之權故俄公使館目下在正調查其眞相（四日） 
　　北京電交通部擬定新章減少各鐵路免費票但張勳與倪嗣冲反對之謂此舉大不便於彼等及其兵士要求凡有彼等簽字之執照概爲有效新章中有鐵路人員依照等級給予各種免票一條亦爲鐵路人員所不滿意謂同屬鐵路人員則乘車之免票不能强分種類云（三日） 
　　成都電達縣知事拘捕種植鴉片之農夫多人内有一人係栽罂粟花於花盆中者一律懲辦並將數人之田産充公以示儆戒王芝祥昨晚赴叙府查閱該處軍隊（三日）以上路透電 
[戰電]  
　　亞姆斯特丹電德國致美政府之公文業巳發表略謂美政府之志願與主義德國對之深表同情惟敵國態度使此種高尚目的萬難迅速實行殊可惋惜中央諸國之計畫既非志在毁滅敵國且與他國權利極不背馳而與比國權利尤不牴觸蓋德國從無兼併比國之意不過欲行防衛之道俾德國願與共敵鄰誼之比國不爲敵國利用以行其仇敵之謀而已此意曾見諸數星期前德首相之宣言英國濫用其海軍之威力以行其逼令德國因餓而降之惡謀今巳兩載有半無日不從事於絶糧之戰爭雖無損於戰士然使婦孺老弱不能盡得養生之需而漸危及民力英國不顧人道之法律不理中立國受害者之抗議貪得權勢增重世界之困苦其殘忍有如是者敵國以適增戰禍之言答覆中央諸國之和議至是德政府爲爭存起見不得不以其所有之武器繼續爲勢所迫之戰爭凡從前施用武器時所有之限制此後一概撤除此項决議之理由與其必要想美國人民及其政府當可洞悉德政府希望美國從不偏不倚之觀察點體會新發生之事態並襄助阻免生命之續遭忠難及可免之犧牲即希美政府警告美國船隻勿入封鎖區域並曉諭美國人民匆乘附或裝貨於封鎖區域内諸港貿易之船隻云云（一日） 
　　華盛頓電内閣會議兩小時半後威爾遜總統卽赴京城與外交委員會會長討論大局内閣須與外交委員會會長商妥後再取嚴厲舉勳現悉内閣不允默許德國干涉美國之權利政府已令各港稅關官吏審愼實行關於中立之規則（二日） 
以上路透電 
　　東京電據美國來電云美國國交危機巳迫傳聞 
美國將致最後通牒於德國各新聞均發號外（四日） 
　　東京電華盛頓電云美德國交已經斷絶昨日（三日）午後業由美大統領在議會聲明美國駐德大使既奉歸國之命德國駐美大使亦經美政府給與通行劵（四日） 
以上東方通信社電 
　　柏林電德政府因敵軍屢濫用醫艇以裝運兵丁及軍火故特將夫拉波洛至台石林之航路及倫恩至奥撒之航路嚴行杜塞云（三日） 
　　柏林電德軍潛行艇一艘於一月十八至二十五日間在英法海峽擊沉英軍魚雷驅逐艦一艘及共重一萬八千零五十六噸之船舶十七隻船舶所載者除戰時禁止品外共麥糧五千噸煤料七千五百噸（三日） 
　　柏林電自開戰至一千九百十六年底敵軍船艦之被沉者共重四百零二萬一千五百噸英軍所損失者佔總數百分之十五分此外尚有中立國船因運載戰時禁止品而被擊沉者共四百零一艘重量五十三萬七千噸（三日） 
以上德文電 
要聞一 
[憲法會議二日開會紀審議會與二讀會]  
　　昨日（二日）憲法會議開會下午一時先開審議會由審議長王正廷主席一再延長時間至二時始足法定人數主席宣告開議謂今日審議會審議中華民國憲法案第七條中華民國人民通信之秘密非依法律不受侵犯有孫議員鍾修正案（中華民國人民通信秘密之自由非依法律不受制限）請衆討論有無異議衆謂無異議請主席付表决繼由孫鍾登台說明修正趣旨楊永泰贊成原案反對孫說主席以孫之修正案付表决在場人數六百二十六三分二爲四百十七起立者三百十一少數否决葉議員夏聲修正案爲中華民國人民通信之自由及其秘密非依法律不受侵犯丁議員象謙修正案爲中華民國人民有通信之自由及秘密非依法律不受限制或侵犯葉登台說明畢楊永泰質問之王侃反對葉之修正案龔政贊成原案原文主席以葉之修正案付表决在場人數六百三十七三分二爲四百二十五起立者九十二少數否决吕志伊臨時提出修正案照憲法會議規則第三十二條須有三十人以上附議主席諮詢全院有無附議無附議者修正案遂未成立主席宣告以原案成立仍交大會擬請議長復席湯漪亦承認主席宣告馬驤謂主席宣告無悞並謂第七條前在審議會巳經三分二以上通過此時更不能付表决主席以贊成再加討論表决多數彭允彝反對討論吕復謂修正案既否决應即以原案付表决繼由憲法起草委員長委託起草委員李議員國珍報告起草時規定通信秘密之理由楊時傑謂第七條討論之點全在下半截非依法律不受侵犯二句吕議員復登台對於起草員會之報告有所質問主席命秘書檢查在場人數以贊成第七條原案付表决在場人數六百三十一三分二爲四百二十一起立者五百二十七在三分二以上可决請議長王家襄復席審議長報告審議結果畢主席復以審議結果贊成原案付大會表决在場人數六百三十一三分二爲四百二十一起立者五百七十人在三分二以上通過因已至休息時間主席宣告休息二十分鐘時在三點十分三點三十分繼開大會議長王家襄主席五十五分開議計參議院出席者一百八十三人衆議院出席者四百人報告議員請假者畢孫潤宇動議提一促成憲法案說明略謂憲法關係重要早定一日人民卽早安一日故本員動議憲法會議每星期開議四次每會得延長至七時庶乎於此制憲時間内增加一倍之時間其效力即可早收本員預計四月一日當可完全成立成本員仍主張於四月一日以前卽須公佈羅家衡反對之略云每星期三次尚有種種障碍如爲四次則表决時更難得良好結果且憲法制定取議會自由制定萬無加以束縛之理馬驤亦反對以爲動議之意專爲博社會虚名云云發言未畢李增等均謂無討論之價值某君又謂憲法會議規則無動議之規定王正廷謂規則第五條開會次數由議長定之議長决定諮詢大家可無動議之規定秦廣禮等則謂議長錯誤紛喚開議閧亂久之議長謂規則中所稱與憲法無關之問題即指此類事是也現在旣有爭論應先以在憲法二讀會之時除於憲法内容之外不得提出動議付表决贊成此說者請起立在場人數六百零七人起立起四百八十五人大多數遂開議按照議事日程開議議長謂關於第八條第九條第十條無報號發言者應卽以各本條草案依次付表决此時在場人數六百零七人贊成第八條原文起立者五百九十八人贊成第九條原文起立者五百十三人贊成第十條原文起立者五百九十四人均超過四分三以上一一通過於是主張以孔敎爲國敎最熱心之孫光庭君登台發言請於第十條後加國敎一條滔滔數千言惜有多人時時妨碍其發言繼孫君而起者爲張琴君亦主張增加一條其意大略以爲當以孔敎爲國敎而其他宗敎之傳佈以法律保護之張君說學已届散會時間議長宣告延會 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抱一通信（六）]  
日本之職業敎育 
中學分農工商科 
高等小學分設職業科 
　　我國學制悉模倣日本某君見彼國戸水寛人氏氏語之曰貴國鈔我國學制未嘗不可但不宜鈔將廢之學制斯害調侃至矣彼國現行學制輿論囂囂然抨擊之者日多不久必將改革文韻省特組織一學制調查會殆爲改革之準備蓋不惟感於西方敎育之屢屢評論亦其社會現况之要求有迫之使不得不然者關於改革之主要點則於普通敎育範圍中漸參入職業敎育使適於生活與生活之準備是也 
　　大正四年十二月全國中學校長會議提出中學分科問題者甚多討論之結果先從事於調查然中學校分科　有行之者則廣島高等師範附屬中學是也該中學分兩部第二部依現制第一部以研究爲目的於通行各學科外設農業商業手工三科農業第四五年課緒論重要作物栽培作物病蟲害造林水産蠶業園藝畜産土壤肥料農業經濟法規商業第四五年課商事要項商業簿記手工非手工也木工課指物塗物彫刻轆轤金工課鍜工及扳金第四年更課考案製作工業講話工業發達史實已入於工業範圍觀其工場設備殆宛然一甲種工校而其制作品悉切合於實用其辦法令全部生徒於農工商三者各以志願選習其一 
　　其附屬小學第二部高小男生亦設農工商三科令任擇其一各三年畢業授以各該科之大要而注重實習女生則於理科授以家事之大要而亦注重實習各分組行之皆余所親見者 
此之小學設農工商科不過爲生活之準備所謂預備職業敎育是已余更以佐佐木吉三郎之紹介獲覩大阪育英高等小學校則其編制簡直是職業學校辦法分爲五科曰内地商業科曰海外商業科則商業也曰生産業科則工業也曰普通學級甲曰普通學級乙甲則工業乙則商業也其他科目雖屬共通而敎材各别如算術其爲内地商業科則略筆算而重珠算如歷史如地理如理科其爲商業悉授以商業上需要工業悉授以工業上需要是校之改革校長本多氏以二十年之經驗兩年間之調查洞悉本市之實况先定學科次定敎授要目依要目以製細目依細目以製敎案而施敎焉則其設施之順序也其結果卒業生從事於自營工商業者十之七執役於商店銀行諸會社諸工場兵工廠各官公署者十之三鮮無業者然高等小學行此特别特度者全國僅一校而文部省亦容許之 
　　雖然日本之於職業敎育僅在鼓吹提倡中一部分敎育當局者尚抱兩種牢不可破之心理其一狃於現制而憚改革其二鄙視職業敎育余參觀東京高等工業其生徒監阪田氏見語曰諸君談職業敎育乎幸在中國若在日本今日開會所標揭之題目曰爲實業敎育也敎育家席爲之滿若曰爲職業敎育也則中流以上之社會决無往者蓋其階級思想之劇烈平民主義之不發達而又誤以職業敎育爲狹義的職業徒弟等敎育宜有此現象也然佐佐木氏爲有名之敎育家手著職業敎育之研究一書巳考證詳明苦心鼓吹矣 
[鄭家屯案結果之日人觀]  
半年來中日兩國爭持不决之鄭家屯案既告解决日本各報對此結果或以攻擊現内閣或謂罪在前内閣與寺内内閣無與獨東京時事新報持論稍異該報二十九日之社說首述交涉之結果若者中國拒絶若者中國承諾凡此本報已詳載之不贅詳譯其評論曰鄭家屯案日政府要求之諸條件中若戒飭等有直接關係之事項皆達目的希望條件中雖有得中國之同意者然聘請陸軍敎官增設警署等項概被拒絶也夫鄭家屯案爲偶發事件初無重要性質僅以華兵拘捕日商爲動機兩國軍隊遂生衝突雙方互有死傷此爲華軍無紀律之所致非存心出此也惟擊日軍之華軍具有組織不類個人行動且日軍有死傷者此則有關日本軍隊之威嚴不容置之不問交涉乃作誠若交涉時但要求處分行凶之軍隊以維持日軍面目則得中政府之承諾無疑而交涉之解决也至易顧要求不僅此而又附以種種附帶條件此交涉之所以費時日也當提出要求時竊疑其能否如願以償嘗欲論列及此徒爲外交前途妨碍遂縅默以觀其後是故與本案無直接關係之附帶希望條件足以阻滯全案而令難達目的蓋可逆睹也夫此諸條件不患無適宜提出之之時機特交涉鄭家屯案則非所謂時機耳幸以内閣更迭之機會一變舊方針打消諸要求從速解决有直接關係之問題此爲吾所希望者然若增設警署問題中政府不予承諾日政府又聲言在必要之時當實行之而中政府不惟拒絶此請且不承認既設之警署噫得此結果猶可謂折衝得宜耶此種問題複雜玄妙初不容輕率提出今竟以出之不得其宜一再交涉終遭中國拒絶現内閣實負其責也 
[財部公債條例之擬定]  
財政部擬募集一種内國公債其額數爲五千萬元其用途爲辦理善後事宜日前擬定條例提出國務會議通過聞日内即可送交國會其文如下第一條政府爲辦理善後事宜募集公債以五千萬元爲額定名曰六釐善後公債第二條此項公債利息定爲週年六釐第三條此項公債每百元實收九十五元第四條此項公債以每年三月三十一日九月三十日爲給付利息之期第五條此項公債自發行之日起八年以前祗付利息自第九年起分十二年償還每年抽籤一次每次抽還債額總數十二分之一至第十二年止全數償清第六條此項公債抽籤以每年八月三十一日在北京執行之但中籖債票應付本金應於九月三十日隨同利息一併發給第七條此項公債指定全國貨物稅歲入之一部分計四百五十萬元爲償還本息之擔保第八條此項公債應付息銀由財政部按月備欵二十五萬元撥交國家銀行存儲以備每月付息之用前項撥欵自首次還本後逐次遞減第九條此項公債應付本銀亦按前條撥存辦法辦理第十條此項公債債本付息由國家銀行曁政府指定之其他各機關經理支付第十一條此項公債票面概不記名 
第十二條公債票額定爲五種如左（一）萬元（二）千元（三）百元（四）十元（五）五元第十三條此項公債債票息票自償本付息到期之日起除海關稅外得以完納一切租稅第十四條此項公僨得爲銀行之保證準備金並得隨意買賣抵押及其他公務上擔保品之用第十五條經理此項債票之官吏人民對於此項債票如有毁損信用之行爲依照妨害内債信用懲罰令懲罰第十六條每届抽籤償本之時應由財政部長官會同審計院審計官監視一切第十七條本條例自公布日施行 
[刑法草案之審核閣議之結果]  
　　現行刑律乃前清時聘日本法學博士岡相田氏所編訂之草案宣統二年曾將總則提出於資政院經該院通過民國成立臨時大總統於元年三月十日以命令宣布刑律草案除牴觸國體者外均得暫行適用臨時參議院時政府曾將該刑律案交到參議院當時未能議及遂即擱起民國四年時袁政府由法制局參政院司法部中各指派委員數名修訂刑律開會數月擬成一種草案較現行刑律其刑期刑名及處刑之重輕均有更易並增加侵害大總統罪各章脫稿之後本擬交參政院議嗣以帝問題發生未暇及此今中央政府以爲刑法關係至爲重要現行律乃前清時代所編之草案其中不甚適用之點甚多故特參酌原案由法制局另擬一刑法草案提出於國務會議討論數次聞此案較原案並無重大修改其大總統一章仍存袁政府草案之舊昨日（一日）閣議結果擬即將此案提出國會一面仍交法典編纂會詳細研究若有應行修改之點可隨時向國會追加修正嗣因司法總長主張先由司法部將草案審核一次再交國會遂由國務院將此草案咨送司法部現該部方在審核中也 
[關於參院選舉人修正案]  
　　憲法草案中之關於參議員選舉一項原條文其選舉人專屬於最高級地方議會及選舉團兹者衆院議員羅家衡氏提出修正案主張選舉參議員增加選舉人其文略云吾國參議院之性質與各國之貴族院根本上已不相類似固無採取其組織法之理即美之聯邦議院制以彼此之國情不同亦無强同之必要現憲法草案第二十二條之規定係採聯邦議會制之美制衡深以爲不可蓋以美制上院議員選舉之機關以各州之州議會爲限其法失於簡在美之聯邦國家尚屬可行若仿行於吾國其缺點殊多惟查法國上院議員選舉制其選舉人爲代議士烱議員各郡議員及各市邑會所選各市邑之代表其法雖不免過繁而尚能不失爲代表地方之意吾國參議院之組織其不欲求合乎代表地方之旨則巳如其不然則非略師其意不爲功誠如是故今日憲法上關於參議院之組織不可不加以修改修改之要尤莫增加選舉人數若卽選舉地點雖可仍舊於省會而選舉人則萬不宜仍以省會議員爲限請言其理由（一）參議院爲代表地方之議會其性質仍以多基於民意爲貴殆與法蘭西巴西瑞士葡萄牙等國之上院相同而法蘭西等國關於上院議員之選舉其選舉區雖取其大而選舉人則仍取其多吾國今日參議院議員之選舉但以省會議員爲限不惟就過去之事實不能認爲妥善即依各先進國之成例亦當認爲不當此自參議院性質言應增加選舉人之理由一（二）天下事凡人數少者專斷易人數多者專斷難此定理也參議院議員選舉人專以省會議員爲限假令該省會中有一黨佔議員之大多數其當選者將悉爲該黨之人選舉之結果如是揆諸政治勢力不可不予調和之旨殊爲不合此自政治勢力宜主調和言不可不增加選舉人之理由二（三）選舉賄買固所不免然不事補救弊將日甚而補救之法繩之以法不若格之以勢格之以勢其法之善者則無逾於增加選舉人蓋舉人多則操縱難而賄買之事亦比較的難於實現現吾國參議院議員選舉賄買之弊風甚於他國上院議員之選舉並甚於吾國衆議院議員之選舉要其歸宿未始非由於選舉人以省會議員爲限之爲數過少有以致之此自救濟選舉弊風言不可不增加選舉人之理由三要之吾國之參議院爲代表地方吾國之地方實不當以省爲限應將縣地方一級加入其間當略仿法國元老院組織之制各選出選舉代表一人以符代表地方之意衡基於以上之理由特提議修正如前當否敬候公决云云 
[一日衆院開會記調查中行賬目質問交行借欵]  
　　昨日（一日）參議院開會議長湯化龍主席一點五十五分開會議長報告缺席在三次以上者姚文柟等二人按照院法停止五日發言權董增儒動議變更議事日程請本院特别委員報告調查中國銀行帳目情形議長付表决起立者多數議長謂此事是否爲秘密性質江天鐸謂據該行總裁意以爲關係該行計畫甚願秘密克希克圖謂事關人民甚大理應公開俾大衆均知秦廣禮謂財政總長既未要求秘密當然可以公開王侃亦主張開秘密會馬驤主張先分配報告書然後决定是否應行秘密議長以應開秘密會付表决贊成者多數時二點二十分遂宣告開秘密會特别委員會委員長江天鐸氏登台報告關於中國銀行之調查大意謂按照院法七十六條委員會有權可以調取中行之文書以憑查核乃該行總裁徐恩元竟敢拒絶又調查中行之兌換劵及準備金中多參差不符共有十一疑點疑點之最大者爲五百萬元之欵竟無着落云云議員孫鐘主張提出查辦付表决少數有人提議改查辦爲全院質問由特别委員會起草限政府三日或五日答覆如不得要領卽提出彈劾案表决結果衆無異議三點五十分復行公開張知競動議請交通總長出席質問交通銀行借欵事秦廣禮謂本員贊成張君動議但財政總長亦有監督之關係故並應請財政總長亦行出席議長以動議付表决在場人數三百三十人起立人數一百七十二人遂决定下會出席報告克希克圖謂保利銀公司借欵協商委員參議院已經選出本院尚未故本員動議變更日程先議第五案選舉協商委員表决贊成者多數遂開始投票議長報告在場已不足法定人數投票結果俟下會報告遂宣告延會時五點三十分 
[交通部鐵路實習生考試紀]  
　　交通部日前通令各路局一體羅致人才外並於部内舉行鐵路實習生試驗飭由總務廳育才科科長劉成志辦理其事其章程已迭見各報凡在中外國專門以上學校肄習鐵路管理建築機械三科得有文憑者均准與試計自去年十二月報名至截止之日得學生約三百名於本月十五日在該部直轄鐵路管理學校及郵電學校内舉行特派該部次長王靈希充試驗委員長參事權量陸夢熊王景春司長曾鯤化僉事張競立夏昌熾李侃等爲試驗委員並派參事雷光宇司長姚國楨劉蕃秘書胡韞玉歙僉事畢承緗馬振理馬文蔚蕭曰昌充監試委員以防搶替傳遞等弊另派事務員二十人料理場内一切事宜所有甄錄試第一試第二試均由委員長王靈希親臨點名當甄錄試時有某學生因遠道未及報名具禀請求與試王君念其遠來不易特准考試甄錄試分試漢文外國文代數物理化學鐵路法規經濟等科計甄錄試取錄學生王詩城等一百零九名第一第二兩試分試各種專科已於本月二十七日一律考竣聞該部人云此次考試成績以北洋大學上海工業唐山工業北京大學等校爲最優不日卽可發表並聞及格學生發表後即行分派各路練習兹將各科試題分誌於後 
　　甄錄試試題（漢文）舟車所至人力所通論（外國文）論交通與經濟之關係（鐵路法規）鐵路之運賃以採用何種制度爲宜（經濟大要）勞　家與資本家之衝突於國民經濟之影響若何並有無防護調和之法（代數）今有大中小車輪九百個共重二百三十噸大輪數爲中輪之三倍中輪數爲小輪之二倍而大輪每個之重等於中輪與小輪之合重其中輪之重較小輪多二百二十四磅問大中小輪各若干名重若干（物理化學）試列舉物質之緊要定律第一試管理科試題（鐵路經濟）鐵路經濟性質與其他交通機關之異同試申論之（鐵路會計）鐵路會計之組織及其作用（工場管理）舊式工場與新式工場之異同并述明新式工場最大之原則（簿記）鐵路决算之應造表式如何第一試建築科試題（鐵路工學）單式復式道岔之種類及其安設法（測量）何謂偏角法之測量用經緯儀於此種測量其法若何試詳述之並作圖以釋　（水利大要）此水灌田並其開通方法（三角幾何）有高山持爲ＨＯ今於ＡＢ　測量得其山頂之高度爲ＬＳＯ又得ＡＢ之爲Ｄ並知山根ＳＡＢ同在一平面之一直線内路圖（圖略）求山之高第一試機械科試題（應用力學）貨車一輛輪八個重二十噸（每噸二十磅）速率每秒八十尺今於一千尺内停止每輪所受之磨擦力若干（機械工學）一千磅重物令一人拉起人力三十磅用力之柄十五寸長小曲輪齒數十二齒距一寸四分之一中柱直徑七寸半求大齒輪之齒數與其直徑并求齒上　力若干（工場管理）與管理科題同（三角幾何）與建等科同　第二試管理科試題（客貨運輸）客貨運輸制度德與美立於極端反對地位然後彼此行之得收實效其理由安在（列車運轉）指導法之施行及其作用如何（鐵路行政）鐵路行政權之作用分命令處分執行三種試各叙其梗概（鐵路統計）某路營業收入前年度爲三百五十萬元本年度爲四百二十萬元支出前年度爲二百六十萬元本年度爲二百三十六萬元試分别求其增減之成數第二試建築科試題（施工法）木材之受强力及壓力者其木材之接合法試繪圖說明之（橋梁學）鐵路荷重如圖所示（圖略）若不計橋梁自身之重試求最大剪力及最大灣曲能率各在何點並試用圖解法證明（材料試驗）設有兩端固定之木材長柱其晰面爲　Ｘ牛其長爲五尺問得支安全荷重若干磅（但定數爲三千而材料每平方時之强度爲百磅（微分積分）求直線（Ｙ＝mx）與抛物線（y=4px）間之面積第二試機械科試題（機車構造）何爲拖力令一機車有兩汽筒每筒平均壓力爲甲筒之直徑爲乙推程爲丙車輪直徑爲丁求拖力若干（材料試筒）與建築科題同（發動機）汽機與汽運平水輪二者用處不同各有利害試詳論之（微分積分）與建築科同 
[獅子山鐵礦之開採權]  
　　南京獅子山鐵礦獲有開採權者爲華寗公司曾向日本大倉洋行借欵四百萬作爲預售礦砂之價當交過一百萬元此項旋由財政部向農商部提出使用上年又改組秣陵公司又與三井洋行接洽商議合辦事巳垂成始知有大倉之約大倉以不便與三井爭執亦願退讓惟前借之一百萬不能不索還其初農商部以此欵係財政部用去意欲不理大倉代表河田上年特往來北京南京辦理此事其結果聞農商部以所借之一百萬終不能不了特呈請政府撥還當交財政部獅撥財政部現允於十五日如數交清 
[東三省近事]  
　　蒙匪擾熱消息巴布札布餘孽竄擾熱河一帶經奉熱兩軍會剿現聞此股餘匪巳分竄外蒙伊克昭盟並由林西竄往綏遠擬與積匪盧占魁勾結據官場消息謂盧現已受降該匪勢已窮蹙不久即可殄滅惟此說可靠與否須微諸將來之消息也 
　　鞍山站鐵礦狀况鞍山站之鐵礦採掘 
一案日人業經在奉天設立鞍山站鐵礦振興公司着手買收鐵礦及其他準備中國官亦經認許將次開掘所有南滿鐵路創設之製鐵所亟須决定運送礦鐵之輕便鐵路亦正着手經營該路公司業經調查回至大連商定聞鞍山站之礦區極大採掘區域須分爲數處故此項輕便鐵路亦須有長虎離也 
　　柳河縣設警交涉日前奉天省公署據柳河縣知事程亮功呈報謂屬樣子哨鎭忽有駐 
 
 
 

Page 7

 
 
鐵嶺日領事館員柏原濱地勇等到鎭調查住未多日柏原即行他往而濱地勇一人獨留　去經該處王縣佐密查濱地勇巳租得市房三問即招工匠改築洋式門牕並製有駐樣鐵嶺領事館日警所之木牌尚未懸掛又雇該處華人一名作爲僕役擬卽久居此問則其添設警所之舉不問可知當卽飭令該區警官與王縣佐嚴加禁阻等語呈請核示辦理云云聞省公署已據情訓令交涉特派員馬拱宸氏向駐鐵 
日領事嚴行交涉矣 
　　齊昻鐵路近訊齊昂鐵路前因賠累由衆議决出租兹聞該路負欠廣信公司債約在八萬元以上公司現届清理欵項之際向該路索欵不得則照前立合同將該路拍賣省城八旗人民會議謂如有租者先將公司還欵如不能還議將該路作爲該公司所管營業現在極力運動包租務使玉成以免産業爲他人所有 
　　鄂倫春地方現狀黑龍江畢督軍兼省長以沿邊興安嶺山居之鄂倫春資性蠢悍被俄人收籠者已居大半前經大總統電令該省長設法收撫竭誠宣慰時當嚴冬不能入山調查現届春融之際特令畢拉爾路庫瑪爾路兩鄂　春協領迅將鄂倫春所居地點人口若干生計如何限一個月詳細具實報省以憑核辦 
[山東之綢商織工譚]  
　　山東省絲綢本國久已著稱且能遠銷外洋如昌濰之繭綢商人多乘西比利亞火車販赴俄法各國歲可獲利三十萬元之鉅若兗州之綾緞縐紗則運銷漢口及川湘江各省歲亦獲利二十萬元内外商界每年有此大宗進款金融流通固不待言即以染織爲業之工人賴以生活者昌濰及兗何止數千家不料去夏蜀湘獨立漢口戒嚴交通斷絶兗州商人所有運抵漢口之綾緞因無銷路減價出售竟鮮主顧當年終結賬之時皆以資本虧賠大有破産之虞商界受此影響銀根愈形吃緊錢莊以連帶關係而倒閉者巳有泰順永利兩家市面愈覺恐慌至於昌濰等處則自民軍佔領以來供給餉糈日不暇給五月爲收繭繅絲之時正值官民兩軍酣戰該地人民早已逃徙一空更向何處收買刻雖結束蕆事然以無絲可織一般工人惟有束手興歎坐以待斃而已至於稍有資財之家非疲於供給軍儲之誅求卽爲土匪所刦掠生計蕩然若不堪言故往來過客無不嘆市井之蕭條也 
[浙省長蒞任後之所聞（靜眼）]  
　　齊省長蒞任尚無多日未嘗表示其政略第就見聞所及亦頗有足述者溯自光復以來浙人治浙已成慣例故以本省人出宰邑令者更僕難數其利弊奚若姑不具論而夤緣請托之風不免潛滋暗丰臟腑事實也去歲四月一般來浙任用之縣知事陸續調省方欲袪其積弊詎知一聲獨立所有優缺悉爲某某帮人攫去聞齊省長在京時已聞其弊故下車伊始即以甄别屬吏爲其政略之第一幕邇日已派委分赴各縣密查地方官之政績及其輿論又調取出身履歷一面論飭本署辦事人員查明檔案呈核以憑黜陟自二日起每日清晨八句鐘　進署辦公挨次傳見在省之候補縣知事並令條陳意見以備采擇實則藉此以覘才幹也至此次屬員隨同來浙者南方人僅政務廳長沈爾昌曁前充漢黄德道刑幕周烈哉二人 
　　浙省捐稅除大小統捐三十六處年收約二百萬元外其餘捐稅除屠宰稅店舖房捐歸地方警察内河船舶捐專備水上警察之用外如稅契驗契以及印花煙酒牌照等稅聞去歲收入亦達百萬餘元之鉅各縣警署之罰欵項下除開支外殊有盈餘兹聞齊省長以中央財政支絀浙省預算不敷甚鉅擬調查五年以來各項捐稅收入之多寡支出若干某項捐稅除提用外尚存若干歷年付還英德洋欵及禮和借欵若干以何年爲止刻已令飭財政廳轉行各縣及水陸警廳詳晰造報一面派委幹員前赴各統捐局密查員司對於捐務是否認眞辦理收欵能否踴躍有無勒索病商情弊 
　　浙省實業以絲茶爲大宗兩項出産年達數百萬元近歲以來絲織漸知改良延聘日本藝師來杭仿造其出品中如各種洋花綢緞較諸舶來品質地堅良故虎林織綢公司緯成鐵機製綢公司等營業日盛此亦浙省實業界之好現象也至於茶葉銷洋莊者以紹興嚴州衢州三縣爲多惜該處各茶戸仍依舊法烘焙加之着色不甚得法故銷路未能暢旺去歲省城運滬兜銷洋莊之貨計紅茶銷去五千擔綠茶僅二千擔左右而巳至杭産之茶向推西湖龍井以色嫩汁不甚厚故洋莊無人過問現聞齊省長擬妥籌公欵在省城創一極大織綢官廠並仿照安徽製茶公司辦法在西湖新市場設一製茶廠成立之期約在隂曆一月云 
[杭州快信]  
　　楊督軍政躬少愈自昨日起已起床力疾辦公督軍署看守所准於本月末日裁撤 
　　齊省長令飭各縣將敎育實業警政財政各種沿革情形詳細列表送省以備整頓 
　　省長昨諭財廳長將浙省生息官欵出入總數尅日列表造送 
　　杭縣所設各鄕經征分櫃於昨日繼續開征財政廳通令各縣嚴查商店隱貼印花稅票 
　　嘉湖鎭守使王桂林命宣節兵艦運送軍械來省繳呈第二師核收 
　　第一師有移駐温州之說 
　　水上警察廳長徐允中昨日（三日）謁見齊省長以辦事認眞頗蒙嘉奬 
　　開浚嘉湖泖河工程經費實需十六萬元業由林技正備文呈請局長轉呈省長核示 
　　司法部電高審廳所有現任司法人員着從速調取履歷憑證並判决書成績送部以便加委 
[江北軍事記]  
　　江蘇陸軍第一混成旅駐浦以來瞬將一載對於軍事敎育非常注意前曾呈准督軍在浦組織軍官團一所挑選下級軍官數十人肄習各種軍事學術昨更選派現任排長魏得勝等十六人赴省軍官補助敎育團疑業其　於所　兵士每月檢閱以覘優劣近日旅長馬玉仁以軍事敎育端在實際請由督軍發給子彈二十萬粒舉行春季操演於一月三十日起連日在南門外敎場實彈練習馬氏及參謀多人均親往校閱 
　　第一混成旅所部軍隊分防淮隂淮安漣水鹽城興化各縣近以江北各縣土匪出没非講求聯絡不足以資策應兹將上月分聯防情形調查大要概如下一團一營三四連駐防車橋曹甸會哨地爲大施河日期一十一二十一一團一營四一連駐防曹甸淮城會哨地爲石塘日期三十三二十三一團一營四連一一排駐防涇河曹甸會哨地爲張橋日期七十七二十七一團一二營二一連駐防宥城安豐會哨地爲新工日期二十二二十二一團二營一二連駐防漣水麻　會哨地爲陳如菴日期五十五二十五一團二營二三連駐防麻　佃湖會哨地爲吳江口日期八十八二十八一團二營一四連駐防漣水佃湖會哨地爲楊棋杆日期十二十三十一團三營一二連駐防高埝張圩會哨地爲陳家集日期三十三二十三一團三營二四連駐防張圩湯集會哨地爲舊縣日期六十六二十六一團三營一連一二排駐防順湖集高埝會哨地爲九舖日期九十九二十九一團三營一連二三排駐防高埝武家墩會哨地爲五舖日期四十四二十四一團三營二一連一排駐防張圩順湖集會哨地爲錢集日期一十一二十一一團三營四連一二排駐防老張集湯集會哨地爲張莊日期五十五二十五一團三營三四連一三排駐防漁溝湯集會哨地爲王村日期八十八二十八一二團三二營一連駐防高埝南門外會哨地爲武家墩日期十二十三十一二團二三營二三連駐防南門外黄河灘會哨地爲八面佛日期七十七二十七五里橋九十九二十九水巡二團三營駐防過陽湖　湖　鹽城鹽城上岡會哨地爲小富莊新興場日期二十二二十二 
[吳縣盛許氏訟案之結果平政院取消省署處分]  
　　江蘇吳縣慶豐裕源仁等莊在江蘇省公署禀將盛許氏所抵房屋變賣歸欵一案盛許氏不服由訴訟代理人楊同穗赴京在平政院提起行政訴訟兹聞該院已經裁决將省公署之處分取消爰述其概略與平政院裁决之理由如次盛許氏向在江蘇吳縣開設濟大公典同福利布店同賜茂同福茂兩南貨店與慶豐裕源仁等錢莊素有銀錢往來至辛亥光復時虧欠各莊共銀七萬六千四百餘兩是時蘇軍政府諭飭助餉盛許氏允助餉銀三萬元於民國元年正月二十四日先繳餉銀二萬元其中一萬六千元係濟大典及分棧讓利取贖之欵此外四千元係借親戚赤金物十四件向各莊抵押有各莊代表龐天笙致盛許氏原函爲證慶豐等莊以盛許氏欠欵已鉅兹又借墊四千元遂禀准莊都督令將典店收欵除續繳軍餉外先儘歸還各莊欠欵盛許氏復於二月十二日續繳餉銀一萬元係江蘇銀行票兩紙繼又陸續歸還各莊欠欵共洋五萬一千餘元餘欠以盛家弄房契單抵押而赤金物十四件亦卽取回嗣後盛許氏發見同賜茂經理吳小舫侵吞店欵訴經吳縣地方審判廳判决吳小舫擔任同賜茂所欠莊欵銀二萬四千兩向裕源仁等莊贖回房契歸還盛許氏收領吳小舫上訴高等廳及大理院均被駁回盛許氏遂以司法判决爲根據謂所欠莊欵應由吳小舫擔任各莊又以借墊餉銀爲藉口迭請省公署飭令歸還去年八月十一日省公署據各莊禀請遂令財政廳轉飭吳縣知事限令盛許氏尅日清償如再玩違即將所抵房屋召賣歸欵盛許氏不服故赴平政院陳訴其陳訴要旨謂所欠莊欵確爲債權債務關係不應以行政干涉司法大理院既經判决又不應以行政處分變更法院判决其省公署一方之答辨則謂此等欠項關係軍餉以官廳有維持商業之責執行處分純是屬於行政範圍並不侵及司法權限且行政官廳踐履前批維持商業正與司法相輔而行更無所謂變更平政院審理之結果其裁决書略云本案根本錯誤之點有二一爲事實上之錯誤明係私人債務而混稱墊付軍餉也一爲法理上之錯誤本屬民事範圍而强用行政處分也就事實言之盛許氏積欠莊欵是一事籌繳軍餉又是一事辛亥光復時各店結欠莊欵本有七萬六千餘兩嗣經陸續歸還五萬餘元餘以盛家弄房契單作抵固屬單純債務關係而所缴軍餉三萬元其中二萬六千元係盛許氏自有之欵雖向各莊借用四千元仍以赤金物十四件爲抵押此項押欵盛許氏繳於督署名爲軍餉而盛許氏對於各莊仍爲債務安得以欵項之用途爲軍餉而以欵項之來源亦稱爲軍餉乎更安得以欠欵之一部其用途爲軍餉而以欠欵之全部均稱其用途爲軍餉乎况此項押欵先已清償與其餘欠欵尤渺不相涉乎就法理言之盛許氏所欠莊欵爲私人債務關係應屬民事範圍如債務人延不履行各莊應向司法官署依法訴追不能向行政官署請求處分即以盛許氏因籌繳軍餉致所欠莊欵一時無力清償但各莊祗可向盛許氏主張債權决不能便向省公署要求索債故本案發生轇轕之遠因卽在各莊先奥督署立案請將盛許氏典店收欵儘先歸還莊欵也由是言之本案既因根本錯誤先以債務而稱爲墊餉至行政而侵及司法因誤仍誤纒訟累年最後省公署又據各莊之請求竟有將盛許氏所抵房屋變賣歸欵之處分不知盛許氏房屋應否變賣歸欵自有該管司法官署依法執行即各莊請求變賣歸欵亦應向該管司法官署依法陳訴今以行政手續處理私人債務究屬不合應將此項處分即行取消因依行政訴訟法第三十三條裁决如主文 
[中華農學會成立會紀事]  
　　我國人士近來由東西洋留學農業而歸及在本國農校畢業者日益衆多惟皆散處四方無聯合研究之機會此亦農學不振之一原因也去冬曾由各農校諸君發起組織中華農學會草擬會章兹於一月三十日假江蘇敎育會開正式成立大會到會者有四五十人皆各省之東西洋留學畢業及在各農校農場任事者上午九時開會推舉王舜成君爲臨時主席宣布開會宗旨次即討論會章内容分事務研究編輯三部各部又設農林蠶畜水産五科下午繼續開會選舉職員正會長爲王舜成君副會長爲余乘君事務部長爲林在南君研究部長爲過探先君編輯部長爲鄒樹文君各科主任由會長及各部長推舉皆各省之著名學者旋乃籌議進行方法首以刋行雜誌籌設各省分會爲入手先由到會諸君捐集基本金數百元總會地點爲交通便利起見暫借上海江蘇省敎育會事務所暫設於蘇州省立第三農校内作爲通信機關該會基礎既立將來農學前途必能大放光明也 
　　緣起如下我國農業古來稱盛洎乎今日世界交通相形日絀揆厥原由非業之不振實學之不昌蓋現今世界列强之實業競爭實學問競爭之結果學理之研究愈精斯實業之進行愈速而研究學理尤以集思廣益爲功匪集仝志智識終孤匪設機關研究無自爰敢求呼將伯創舉斯會冀收斅學相長之效藉盡鼓吹提倡之職學理昌明影響自大則是會或足開農業改進之先聲亦意中事寗止侈談學理而已耶世有同志曷勝歡迎 
地方通信 
[寳山]  
　　寳山通俗敎育館開幕日昨寳山通俗敎育館舉行開幕式男女往觀者踵相接各陳列品酌加說明内如裕生裕民兩廠之布樣花色較多典獄署之罪犯習藝所製手巾腿帶腰帶扇袋筆袋草鞋及粉筆等頗切實用他如鹽城縣之油漆輿地圖作菓匣形足以觸起人民愛國思想省立女子蠶校贈送之絲繭成績有關生計問題觀者均稱許並聞日内該邑將開縣敎育行政會議及縣敎育會云 
[蘇州]  
　　吳縣查察鄕警吳縣公署接省長通令以國家設置警察原所以保衛治安乃各縣警察時聞有收受陋規聚賭冶遊怠於職務情事仰各該知事積極整頓等因孫知事已通令各市鄕十二警察所一體遵照並派某警佐前往各市鄕密查情形復候核奪　　旅客病故免驗去冬　門外馬路新江旅館有旅客金愼林抱病醫治罔效延至新正初三日殞命當由該館主張行修找尋死者母舅沈幼卿到來看明情形約同地保赴警區報告轉報吳縣公署聲請免予相驗自行備棺成殮經縣知事批准免　即由張行修同沈幼卿等購辦衣棺將屍收殮 
　　誘拐案訊實蘇垣新學前蔣錫卿之女去年失蹤後蔣四處找尋無着嗣有田蟠生告知蔣錫卿謂此女係被顧耀祥顧阿春誘拐至申爲娼情願作證卽經蔣錫卿向二顧索女互相爭鬧扭解南區警署轉送吳縣公署經曾裁判員提訊蔣錫卿同證人田蟠生供訴前情顧耀祥顧阿春無可抵賴據實供認誘拐不諱當判將二顧收押聽候備文赴滬關提蔣女到案再行訊辦 
[鎭江]  
　　關監督交替紀新任代理鎭江關監督兼交涉員周嗣培業巳由寗蒞鎭於二月一號接事二號會晤駐鎭英領事曁鎭江　稅務司等各西官暢談良久而别並聞前任鎭江關監督袁思永已將經手一切公事交卸清楚於三號午後乘車赴甯晋謁馮副總統齊省長禀陳交代事宜 
　　梟匪聚衆販私江北興化縣境二蕩地方前日忽到大帮梟匪係由洪澤湖等處麕聚而來帶有槍划數艘停泊該處明目張膽聚衆販私適爲江北緝私第一營兵士放哨瞥見回營報告季統領立派部下三四各營各派師船於昨日備足子彈前往剿捕　　小魚巷之火警鎭郡城外小魚巷福生昌雜貨號於二號夜一時許不戒於火致兆焚如經各坊水龍及消防隊馳往施救得熄然已焚去房屋三進貨物亦均付一炬並延燒對面王福興皮箱店古邇齋裱畫店當火熾時鎭城文武各員弁均到場彈壓聞該號曾在某公司保有火險銀數千兩刻經該公司派人前往詳查起火情形以明眞相 
[揚州]  
　　災民鬧賑風潮江都鬧賑風潮略見前報專電兹悉該邑西鄕災民以堰橋鄕董劉長全吞没地方義賑（去歲冬賑共有三種一官賑一義賑一地方義賑）聚衆數百人至該董家坐索不得擅自牽去耕牛劉董旋即來城至縣署禀報被搶周知事立派法警將災民傳案訊究該災民等聞信集合二百餘人男婦老幼焚香至縣公署曁南河下慈善總董魏某宅内請求派員調查縣警察所以該民人衆恐其　成暴動爰即查明人數令住太平馬頭大舞臺一宿次日該災民即紛紛回鄕現此案尚未結東未知當道若何辦理也 
　　商會提倡　金揚州菸業公所董事　遺卿組織動儉　金會經商務分會周　人會長贊成於本月一日午後三時邀集各業董開會勸導以便進行是日各業均有代表　會共同討論分任修改章程俟下届開會時再行公布 
　　錢業近况各錢莊自新正上市以來往來率皆銀數現洋　路甚少本街各莊存洋約百萬之多致洋釐一時不能看高（現價每元六錢八分有奇）惟錢價稍有活動加之存底不多又復提高一分（現價五錢四分左右）每大洋易銅元一百二十七枚較之去歲新年相懸十四枚聞一般投機事業者見去歲錢業　利雄厚相率集股新創者現已有兩家云 
　　清鎭班小輪開駛去冬嚴寒河凍高郵部伯長班祗　至界首爲止寳應淮城一帶船隻亦不便行駛現值春日融和冰塊消化昨日各公司小輪會議於今日始照常開放清江以便行　 
　　旅長請調參謀駐清江浦江蘇陸軍第一旅　參謀長朱　因事辭職現馬旅長玉仁擬調兩淮緝私全軍參謀　清源爲該旅參謀不知能得上峯同意否 
[杭州]  
　　軍民兩署職員之發表楊督軍以本署職員自獨立後人數增出定制一倍曾令由參謀長趙聯黄君傳集各主任會議改編兹將所編訂各職員姓名探錄如下參謀長一趙禪參謀八張　威項雲舫陳　成炳榮黄學瀾錢謨薛志超田鶴年額外參謀陳最副官長一范毓靈副官六蔣平西吳斌張婥張承祖董新猷愈同額外副官蔣普恩俞銘鑑軍務課課長一黄元秀課員姚慈第劉端周家英王崇年宋開仕額外課員藍昌兆薛同樊鎭軍法課課長一陳景烈法官錢渭清陳光熺孫雲澄陳駿業軍需課課長一易兆雲課員吳昌齡沈汝驥張永清張開第范明榮王寅慶李鑒額外課員張鏡周鼎徐琳郭昇吳翀漢軍醫課課長一蔣可宗課員顏頣李繩其黄實存何啓昌秘書林之夏諸宗元王吉檀金眞誠書記錄事從略又省長公署各職員亦經發表兹將秘書　與政務廳各科人員錄下秘書長馮學書機要秘書陳毅張朝墉陳培龍陳詵李曾麟陸鍾渭彭彝劉傅亮機要秘書處辦事趙之驊賀堯壽財政秘書周榖生婁謙司法秘書黄恩緒樓金鑑總務科長王國鐸科員查錦縱陳錫楨馮會雲楊欽琦賀祖蔚孔憲熙李壽慈王吉棻張鐸邱德祖任世楨内務科長張鼎銘科員鄭維章王濟祖章學謙李金章劉克謙任潛敎育科長馮學　科員孫瑣周志章羅賡良逃鏡蓉沈光烈實業科長楊毓琦科員諸以履孫祖燧俞貽遜葉玉麟至書記司書均未發表 
[河南]  
　　定期選舉參議員參議院議員改選之事各省多於去歲舉行河南以省議員資格存廢問題爭執多時並無結果是以延未舉辦省議會問人議定二月二十日開臨時會議咨請省長照准刻經省長送到佈告一件定於二十一日正式投票選舉參議員　　印花稅分處内容印花稅分處正副處長業經委定聞内部組織擬分兩科（一）總務科（二）會計科其主任人員並擬委秦仲雪孫筱舫充任惟地點尚未指定 
雜評一 
[舊公債與新公債（一子）]  
　　前清之愛國公債已於昨日在北京第一次抽籖還本八釐之軍需公債聞亦定於二月二十在中央抽籖還本所以示政府之信用也前此公債之所以難募者以政府無信用故借而不還在箇人經濟上之信用且不可何况國家故今日政府而欲樹立信用非將已往之債逐漸清理不可 
　　雖然公債之關係非僅信用一端而已民力之果堪勝任否用途之果無糜濫否辦法之果不操切否皆於募債有密切之關係今一方面於舊債甫陸續抽還而一方面五千萬之善後新公債又議發行矣所謂六釐公債條例已由財部訂定矣將來實施果因此信用之增加而成績大著也耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中日兩國絲類之比較]  
　　江海關造册稅務司戴樂爾君對於裁釐加稅事宜深具熱心特將應行研究改良之絲茶棉三種列表於昨日面交國貨維持會正會長王文典君請爲分别討論改良該會當卽分派專員從事考察兹將原表中絲類先行錄左 
　　兹將近四十四年中國與日本絲及絲類中國用銀日本用元均以金鎊合成價值比較列後 
　　同治十一年卽西曆一千八百七十二年中國出口絲類計值一千零三十七萬磅日本出口絲類計值一百八十三萬磅光緒十年即西曆一千八百八十四年日本政府在東京設局考查蠶子之病 
　　光緒二十年卽西曆一千八百九十四年中國出口絲類計值六百八十萬磅日本出口絲類計值五百九十萬磅 
　　光緒二十五年即西曆一千八百九十九年上海關雷稅司是年論中曾提及育蠶條陳申請江浙合辦不意南洋批准興辦浙省不允協助適值是年適合養蠶收成甚旺然天時難料倘不相宜則不堪設想日本則已仿照法國辦法揀選蠶子是年並考查絲類如有攙水等弊立即治罪中國是年此項貿易甚旺中國出口絲類計值一千二百三十萬磅日本出口絲類計值八百九十萬磅 
　　光緒三十一年即西曆一千九百零五年日本訂妨碍蠶病之律中國出口絲類計值一千零五十一萬磅日本出口絲類計值一千一百六十萬磅 
　　宣統二年卽西曆一千九百十年有人說日本絲類出口不佳該國立即通查是何原因總求盡善盡美中國出口絲類計值一千三百三十萬鎊日本出口絲類計值一千八百三十萬鎊 
　　宣統三年即西曆一千九百十一年日本又訂妨碍蠶病之新律中國出口絲類計值一千二百四十五黄鎊日本出口絲類計值一千八百十四萬鎊 
　　民國元年即一千九百十二年中國出口絲類計值一千四百三十萬鎊日本出口出口絲類計值二千二十萬鎊 
　　民國二年即西曆一千九百十三年中國出口絲類計值一千五百八十四萬鎊日本出口出口絲類計值二千五百三十萬鎊民國三年即西曆一千九百十四年中國出口絲類計值一千九十一萬五千鎊日本出口絲類計值二千四十六萬二千鎊此歐戰年分貿易已經紊亂 
　　民國四年即西曆一千九百十五年中國出口絲類計值一千三百七萬二千鎊日本出口絲類計值二千四十二萬五千鎊 
觀以上所列比較表即知中國聽天時以定衰旺不假人力日本則盡人力以補天功日本政府未考查以前所出之絲不及中國十分之二自歷經改良後年盛一年此顯而易見者 
[關於推廣國外貿易之復函]  
　　國貨維持會昨復農商部函云昨奉函開案准外交部咨據駐北波羅洲總邻同呈請將國貨出品種數價值函寄海外各領事及商會轉發僑民研究並請令行敝會派員前往調查設立經理機關以便推銷等因奉此仰見鈞部熱忱提倡維持國貨之至意查敝會於推廣海外貿易素極注意按民國四年菲律濱賽會曾經敝會前會長伍秩庸先生及王文典君親往小吕宋各島詳細攷察調查回國笔即邀集各業竭力研究悉心改良頗著成效於上年公推機織業王建中君磁業陳協芬君携帶各項樣品分赴南洋羣島詳細調查設法推銷並推興華貿易公司楊自容君携帶樣品專赴美洲各屬攷察商務情形以冀研究改良擴充銷路俟調查事竣回國報告後當再據情詳陳除函開各節通知敝會各行商邀集開會籌議進行外合亟先行函復請煩亮察 
[烟酒聯合會討論會紀事]  
　　全國烟酒聯合會於昨日午後開討論會到者七十餘人首由主席陳良玉宣言前日星期四開團聚會時因須攝影於本會進行事宜匆匆未及詳議故於今日開討論會研究進行方法現在裁釐案政府已在籌備提議此案與本會有連帶關係近經京師聶允文君函託本會轉致王文典君卽日進京王君已定元宵後啓行至本會請願案不久亦將議及自新正以來各埠及本埠兩業時來詢問實在消息惟諸公欲知此案眞相須先明財政討論會之性質遂將關鍵所在逐一陳說即由洪少楚代表兩業同人聲言此次之事全賴陳總代表熱心公益同人感激萬分惟值此時機應請陳總代表早日進京以達最後之目的一切因公費用由同人等擔任云云旋經議定辦法四條一函告各省代表本埠同業對於此事之决心二致函全國商會聯合會吕會長趁此美國加入銀團更訂借約之時陳請政府附加條件以符前議三函請駐京各代表聶允文等探聽京師實在消息力謀進行四函約皮絲等代表賴漢濱來申會同陳君晉京議至此有人報告馬炎文到申當經公推陳良玉王闓敷二君前往接洽嗣由金拜仁將京師及各埠來往函件摘要宣布畢於五時半摇鈴散會 
[牛羊油貿易之停滯]  
　　自歐戰開釁以來我國牛羊生皮等原料出口尚旺毒年牛油羊油由洋商購運出口者計有數百萬金之巨上年秋季華商業此者獲利頗多其時亳州與四川之貨每擔可售銀二十一二兩且當時鎊價在三先令三辦士以外故極合算迨至冬季迄今鎊價頻長現已長至三先令七辦士二五東洋滙水縮至五錢九分半而滬埠所存之牛油羊油約二萬擔其銷路遂頓見呆滯價亦跌至十六兩左右本年隂曆正月初八九日曾有日商購去四川亳州油五百擔價十六兩自此以後未有交易蓋緣洋商以外洋匯水有長無縮照此市價購運出口非惟無利可圖且須貼去水脚兵險等費故均不願貿易惟洋涇浜同源等油毛行曾自預算本可獲利二三萬金今因所存之貨無人過問無不滿志躊躇云 
[棉紗價格之低降]  
　　本廠棉紗與印紗東紗於隂曆正月初五開盤之時因各客帮尚未到齊故僅有四川江西天津青島等帮略爲購辦其價甚佳計二十支財神牌售銀一百十三兩十六支水月小包一百零六兩乃近日因東洋滙水日小東紗之價逐步跌落以致本紗與印紗亦均每包跌銀二兩至三兩其銷路且極呆滯並聞美國花價前日忽跌銀五六兩本花亦每擔跌銀四錢故各紗號存貨較多者尤爲可慮云 
[油荳餅之最近市况]  
　　本埠油荳餅業向以沙船載來之牛莊油爲主烟台夾倉青口大連泊兒等處小簍油爲次去年該業存貨不多故今正紅盤漲起一兩左右半莊油先開十一兩九錢迨輪貨大連油到埠後縮至十一兩五六錢大連油頭盤開價十一兩六錢昨已跌至十一兩三錢聞日後大連油陸續運到其價尚可鬆動云 
[南北市糖北貨業之聯絡]  
　　本埠糖北貨一業向分南北兩市去年因銀根緊急被各客家延擱到期欵項致受暗虧現該同業爲維持營業起見特籌南北市聯絡辦法兹已擬就章程定於五日（今日）午後齊集邑廟點春党開會公同討論宣布章程並規定取締客家交易付欵方法如將來實行後客家再有到期欵項不肯照付應着認貼拆息其預先付楚者行家亦從中扣給拆息以昭平允或有延欠不償久未清理者經同業通知後一律拒絶交易一俟議妥即將意見通告各客帮一體週知 
[救濟幼年罪犯之良法]  
　　公共租界會審公堂定例凡年未成丁之勇孩違犯刑章一經拘案訊明概發改良所習藝俾璠釋出後得以自立不致流爲竊盜法至善也兹關會審員以各孩期滿由所開釋之時向來並不帶堂惟其行爲能否改過習藝是否有成堂上未能深悉尚爲憾事因特商准各陪審西官轉知管所捕頭嗣後各孩在所習藝之勤惰及其人已未改過務須分别立册於押期届滿時預先禀明期滿後仍將該孩帶案勤奮者准交家屬領回頑惰者仍令帶回務使習藝有成然後釋放以免釋出後復蹈故轍云 
[出頭露面之索借]  
　　新閘平橋路某姓家素稱盈實去年舊曆十一月間曾接某黨魁具名之信函向之告貸洋五千元語多恐嚇當經報告捕房請爲保護並飭包查緝在案詎至前日竟有甲乙兩人突至其家聲明前次致信情由商借巨欵某姓主人正擬出外鳴捕拘究該二人已見勢不佳乘間逸去矣 
[喇格納路發生刦案]  
　　昨晚八點一刻有匪徒五六人至法新租界喇格納路一百二十四號邵姓家敲門入内搶去金錶珠飾洋銀鈔票共值六百餘元迨至探目沈德福包探李祥卿到來各匪均已逸去後由捕頭通飭各探捕一體嚴緝務獲究辦 
[演講敎育爲農工商之基礎]  
　　南北兩商會昨日商告各會員云前准江蘇省敎育會函開衛西琴博士來滬講演請南北商會聯合擇一適宜地點講演一次不特節省時間聽者亦較踴躍等由當復已經接洽准定在北商會講演惟開講日期及時間務請衛君訂定示知以便通告兹准復稱准舊曆正月十七日下午四時蒞會四時二刻開講講題爲敎育爲農工商之基礎等語查衛博士爲敎育大家其所宣講均能切中時弊有裨於農工商實非淺鮮届時務請蒞會聽講 
[南洋足球隊定期南旋]  
　　交通部上海工業專門學校（南洋公學）足球隊此次赴京比賽聲譽卓著由交通部及同學會奬贈物品多件於一月一十一日早晨八點三十五分乘京奉快車離京臨行之際又由北京士紳到站贈送錦旗二面十一點二十五分到天津東站由穆耀樞樊正棣二君到站迎接至英界福善里浙江公學寄庽聞定三日與天津西人聯合足球隊比賽五日與新學書院比賽六日上午十一點半乘津浦通車離津七日晚九點鐘卽可抵滬云 
[推廣電報之察勘]  
　　交通部查得蘇省内地各縣未設電報之處尚多傳遞公務消息頗不靈捷故特派委湯文鎭前往蘇省内地各縣考查凡須設置電線之處務當趕速設置以便公務湯委員奉委後已於前日抵寗謁見齊省長預備先往沿海各縣分别察勘 
[製造局紀事三則]  
　　製造局所造民國五年分過山快砲三十六尊陸路快砲十二尊均已告成陸續解部交納現在祇有過山快砲十八尊尚未解京故於前日配全砲上零件裝箱派委稽查員張漢臣管解赴部交納以備撥濟軍需 
　　製造局應造民國六年分七生五口徑之過山快砲三十六尊由李總辦諭令砲廠分作三期製造每期各造十二尊以四個月爲一期第一期業經配全料物開工鑄造兹因第二期之山砲料物亦應先爲購配故砲廠黄委員昨將造砲應用料物開明清單呈請材料庫檢撥以便接續翻砂趕製砲坯 
　　製造局承造各項軍械所需材料均能自行置配惟快砲内鏜之彈簧須向外國採購兹因陸路砲之彈簧業已用罄際此歐戰期内不能向外國購辦故由部令將民國六年分額造之陸路砲十二尊暫行停造李總辦奉令後已將向造陸砲之機匠酌爲裁撤以節庫欵 
[發貨票須貼印花]  
　　上海總商會昨日通函各業董云頃准上海縣公署函以奉省長公署訓令内開案准財政部咨印花爲國稅大宗豈容奸商巧爲規避致碍稅收現在各地商號依法貼用者固不乏人惟訪聞奸巧之徒往往於發貨票上僅開價目不蓋商號圖章藉口此係小條並非正式單據遂不貼用印花此等有意隱稅以視無心漏貼者情節較重若不從嚴科罰不足以儆效尤除由部隨時派員密查懲辦外應請貴省長轉行財政廳曁警察廳縣知事及巡警人員分投嚴密偵查遇有此項奸商即行依照修正印花稅法第六條之規定處以二十元以下十元以上之罰金並飭知各商會通告各帮董事以便週知而袪夙弊相應咨請貴省長查照辦理等因准此除分令外合亟令仰該知事卽便遵照嚴查並行各商會通告各業董轉知各商一體遵照等因奉此相應函達貴會查照等因到會查上海各商尚未聞有上項情事准函前因相應通函轉知爲要 
[小保險公司之欺人]  
　　去年有人組合一某某公司聯保壽險（卽小保險）一般經紀小民咸趨之若鶩聞其所收保戸共有一萬數千家以三千家編一字號假如富字號内病死一人則該號内各保戸各出洋二角共得洋五千九百九十八角該公司祗賠死者家屬洋三百元如是則保戸每死一人該公司可餘洋二百數十元每一字號每月病死約二十人卽該公司每月可得四千餘金以四個字號計算每月可多一萬數千金似此辦法其坐地分贓爲數已屬不貲乃前日滬城虹橋附近薦頭潘老嫗與舊校場王姓老人先後病故其家屬因死者生前均保壽險當赴該公司報告擬領賠欵詎至該處見公司已經閉歇並無一人一切器具亦已搬空潘王家屬知已受愚均垂頭喪氣而返而一般曾向該公司保險已繳過十餘元或數十元者聞耗之下亦無不怨恨不置云 
[滬濱各校之新春消息（三）]  
　　南洋商業公學北浙江路南洋商業公學自與工商研究會合併以來經費既充規模益備該會會長楊小川君擬於南洋羣島推廣國外貿易以興工商爰商諸吳校長於課程内加入馬來語一科并設專班敎授華僑子弟兹已聘定敎員編訂課本擇元月二十一日開課又於晚班召集商店子弟減費敎授以廣培植聞日來報名者已絡繹不絶 
　　城東女學南市城東女學向來注重美術敎育所製手工物品久爲各界歡迎自本年起鑒於近來敎育仍鮮實利主義於是妥定辦法將每學期學生製成手工刺繡各品售得經費概歸學 
 
 
 

Page 11

 
 
生分派提倡生活敎育興起職業思想有志求學者盍往報名 
　　益智小學北河南路南成大弄聚寳里益智小學校開辦數載成績優良兹擬擴充校舍推廣學額定期在夏曆正月十五日開學正在添招新生有志就學者可往報名 
　　華實小學小東門福佑路華實初高等小學校創辦至今歷十有二年現因地址狹隘遷移大東門外裏毛家弄新水果公所擇隂曆正月十六日開校 
[華僑愛用國貨之一端]  
　　摺扇一項雖僅爲夏秋兩季所需之物每年營業亦大有或觀近數年來外貨攔入奪我利權爲數不少去夏南京章洪源號精製國貨摺扇發行以後我國各界頗爲歡迎而尤以新加坡帮華僑購去者佔居多數故該號大獲其利昨聞南洋君島各華僑以該處天氣較熱摺扇可以常用故又向本埠三洋涇橋長耕里該號駐滬發行所績購五千打卽日裝運云 
[化裝品之挽回利權]  
　　廣生總行開設粤東香港十有餘年其自製之雙妹老牌花露水生髮油雪花膏擦牙粉生髮蠟及其他各貨其初不過行銷於粤東及南洋羣島一帶迨後分設滬上及各省（如北京天津奉天營口濟南漢口南京蘇州杭州福州均有分行）統計已有二十餘家今年又在哈爾濱及大連各埠增設分行銳意推廣其營業之發達於此巳可概見再調查該行去年營業統計有二百餘萬元是亦挽回利權之一助也 
[監獄工場出品之廣銷]  
　　上海地方監獄工場内所製之牙刷精美耐用定價又廉本埠銷路已頗有把握乃邇來外埠來函預定者亦甚多故典獄長敖振翔飭令該場主任督率各工犯趕速製造以應需求云 
[范總長贊美科學雜誌之題詞]  
　　上海靜安寺路五十一號中國科學社出版之科學雜誌三卷一期中除黎大總統前農商總長張季直先生北京大學校長蔡元培先生各有題詞外兹將敎育總長范靜生先生題詞錄下學有分途衆妙重扃孰能啓緘濬智瀹靈歐風東漸日新月異百國寳書搜羅有事侁侁諸子大方無隅資糧餽貧卓哉先驅羣藝悉綜勿封故步遞嬗推遷流風暢布 
[羣學會演講記]  
　　昨日下午二時羣學會開通俗演講會請上海醫院院長汪企張演講題爲揭破我國今日社會對於西醫之觀念大致謂今日各國醫學可稱發達惟中國爲獨遲推究發達之程序可分三時期第一哲學時期第二科學時期第三實用時期中國則至今尚在哲學時期中也至社會對於西醫之觀念幾無一定方針蓋政府並不取締故也其實中西醫學根源全然相同云云演說歷二小時之久聽者動容講畢錢香如君演幻術如紙牌還原萬國來朝等令人呌絶 
[振新染織工場之成績]  
　　大南門外馬路橋振新染織工場係公和來顏料號所獨創男女工約三百餘名該工廠洋房地基均係自置内部共分六科卽紅藍紗科絲光科織布科染皮科染色科扇子科等紅藍紗經十餘年研究已著成效以前中國毛巾廠所需之紅藍紗皆用外貨自該工場出品後皆樂購用絲光線用化學製造光澤與眞絲無異其織布一科成績尤佳雖創辦甫及二年鋪路已徧全國而南洋華僑更多歡迎其餘如染色之皮毛改良之摺扇更别出心裁現該工場主任吳善慶沈覲舜徐秉彝諸君擬爲貧民寛籌生計卽在廠内延請中英文敎員各一人於夜間敎授工人學習文字俾得自立云 
[華僑代表謁見交涉員]  
　　南洋雪蘭義及吉隆坡華僑國會選舉代表謝碧因李懷霜及新加坡道南學校校長熊尚父三君昨赴交涉公署謁見楊交涉員道謝歡迎之意並擬於本星期二（即明日）辭赴北京云 
[散放棉衣之謝電]  
　　紅十字會安徽義賑會因接查賑員報告蚌埠災民麕集受寒凍斃者日有所聞其幹事部長沈仲禮余壽平李伯行三君爰即趕備棉衣千件於去臘運蚌散放昨接該埠商會及各界來電致謝略謂蚌埠濱臨長淮鳳邑災重祗緣商埠初創苦力需人以致隣近災民紛紛至鳳風餐露宿慘狀難言加以今歲酷寒爲數十年所未有此等災民既嗟鮮食又嘆無衣啼饑號寒老弱疾病相繼凍斃者一日必數見餓殍載道時於雪窟中發見屍身令人目不忍睹乃蒙貴會發給棉衣禦寒有具施當其厄全活孔多謹代合鎭災黎九頓以謝 
[奉賢縣知事調任]  
奉賢縣知事雲韶現由浙江齊省長飭令調浙差遣一面咨由江蘇省長請爲派員接辦兹經江蘇省長委候補縣知事孟廣悌 
字仲愷）署理奉賢縣知事昨將調委員名令行滬海道尹查照聞新任孟知事昨已由甯禀辭來滬擬於日内前往奉賢接事 
[宰羊稅改爲散收]  
　　屠宰稅附征敎育經費加收三分之一訂於一月一日起實行業經財政廳飭令上海縣沈知事轉令猪羊業認稅代表迅即遵辦本埠羊業代表朱子祥奉飭後即邀齊同業開會商議全體一致反對朱代表以辦理困難據情禀請上海縣知事辭退認稅代表請求另行核辦昨經沈知事准予退職並飭屠宰稅征收處調查該業各舖每日宰羊若干隻以便按照加征三分之一派吏散收以符定章云 
[五誌電車與人力車碰撞之慘劇]  
　　杭州女敎員周姚氏帶同四歲幼子乘坐黄包車經過小北門附近與華商二十六號電車碰撞致該婦受傷斃命經地方廳派員騐明並將該電車司機人田照紅傳案預審等情已迭誌前報兹悉此案已經檢察廳預審明確起訴審判廳前日傍晚由審判廳端木推事官會同沈檢察官公開審理據田照紅供稱年三十三歲揚州人充當電車司機迄已四年是日駕車行經小北門迤東適該氏所坐之黄包車由北而南我卽踏鈴知照詎黄包車夫一聞鈴聲驚慌無措致將所拉之車倒翻該氏從車中跌出氣閉而死至民人所駕之電車並未與之碰撞實與民人無涉問官曰該氏屍身已由檢廳派員驗明實係撞斷肋骨而死外間倒翻車輛甚多未有跌斷肋骨者且預審時已由崗警趙富臣來案證明爾將該黄包車撞倒後尚開快車今日豈容抵賴田始俯首求恩問官會商之下以田照紅過失傷人罪已成立姑念一再苦求從寛判罰洋五十元並褫奪公權全部終身以示薄懲 
[調查殉難烈士之催促]  
　　上海商團籌備處前接上海縣署公函請將辛亥以來殉難烈士調查報告以便撫卹等因籌備處卽將此項公函付之石印分發各團董事職員分别調查去後兹已查明報到者有張沛如榮九松底奇峰沈文炳劉舜卿等五人尚有俞志偉等尚未報到昨經職員會議决重行發信催促調查以便呈覆縣署聽候撫卹 
[車夫被人肆毆之控訴]  
　　江北車夫季秀堦季秀雅兄弟昨扭李木義周福東二人至四區警署控稱李等因拆梢不遂逞兇肆毆請求究辦等情經姚警正訊據李等同供因季兄弟與劉姓賭錢起釁在石得才所開之茶館内評理以致扭毆云云判各還押聽候查辦 
[訴明衝突原因]  
　　高仁根至法公堂控被沈桂全無端行兇毆傷頭面今已醫愈請求訊究等情訊之沈桂全供高仁根欠民人會洋三元向索不還因此起釁是實中西讞員判沈押十四天並償還原告醫費洋三元了事 
[承認乘醉洩忿]  
　　徐阿根乘醉持斧至王萬友家尋釁被王出外喊捕拘入捕房昨送法公堂請究徐供因日前在家與友賭錢被王前來僞稱捉賭將錢一併攫去民人頗爲忿恨洒醉後更難自遏向友借斧行兇是實聶讞員判徐押一月以儆 
[查究空屋内聚賭]  
　　南市花衣街泰興里附近某姓空屋中連日有多數賭徒在内賭博澈夜不休現爲該管警署訪悉於昨日起撥派長警在彼守候以便查拿究罰 
[茶館内烟賭齊備]  
　　寗波路一百十二號門牌某茶館主陳金標因在該茶館内聚賭抽頭並私設烟具容留外人開燈吃烟當被捕房查悉以其故違定章派探前往將烟賭具一併帶入捕房前日禀請公共公廨出單傳訊 
[不認作奸犯科]  
　　姜文德伍炳文周小五李恒友楊義仁宋國祥李正仲胡月卿包學琴等九人在法新租界内徘徊窺探被法捕房探目沈德福等查見以其形跡可疑一併拘入捕房盤詰姜等均供由原籍來申爲日未久因找尋友人不遇故在途徘徊從未作奸犯科等語昨日解送法公堂請示詰之姜等仍執前供中西讞員以姜等均無恒業必非善類判姜文德押二月伍炳文周小五李恒友各押一月期滿驅逐出境楊義仁宋國祥等五人先行逐出租界不准逗留 
[持刀嚇詐]  
　　鄔阿金前日糾黨至虹口武昌路四百二十六號門牌徐金生家持刀恐嚇圖詐被徐報捕飭探將鄔拘獲搜出兇刀帶入捕房押候解廨訊究 
[天外天女客衝突]  
前晚有甲乙兩婦同在三馬路天外天游戲場内坐聽灘簧不知因何起釁互相爭扭當由該場稽查人極力勸散甲婦猶氣憤不平先自下樓糾同馬夫多人在門口守候欲與乙婦决一雌雄經人鳴捕到來拘拿始各散去 
[女孩留養濟良所]  
　　崇明女孩毛鳳郎被其叔母挈領來滬串同住居新閘路二千零二十三號門牌之陳順甫陳奚氏希圖價賣因女不願任意凌虐經鄰人得悉前往干涉反被陳等行兇由捕查見詢悉前情當將陳與奚氏及女一併拘解公共公廨訊判被告男女各交三百元人洋並保該女暫留濟良所候核在案前星期六上午由廨復訊先由中西包探上堂訴明前情訊之陳順甫延律師到堂代辯中西官判陳順甫陳奚氏從寛開釋毛女發濟良所留養候核 
[雉妓强曳行人]  
　　雉妓王林弟花媛媛前晚在貴州路寗波路等處拉客被捕查見以其違章一併帶入捕房由捕頭飭探查明屬實着將該兩妓轉送公廨拘留候究 
[妨碍公衆衛生]  
婦人徐王氏因將馬糞堆積麥根路空地上經工部局衛生處西人查見以其有碍公衆衛生囑令移開不允禀請公共公廨出單於上星期六將氏傳案經中西官訊明判氏存洋五十元保出限一禮拜將所堆馬糞遷往他處如違傳究 
[原告違背堂諭]  
　　金海臣前至法公堂控稱前以金四開金香烟匣向某押店質洋應用後因將届期滿前往加利詎店主秦德明不允請爲訊核　供因前加之利圖章不符並因金價漲落無定故此不允請察判着原告於一個月内備本取贖如逾限不贖將物拍賣缺少若干仍歸原告擔任在案昨已届限重復傳訊原告金海臣匿不到案中西讞員以金違背堂諭諭令飭傳到案再行核奪 
[房客欠租潛逃]  
　　永華公司經租人陶潤蓀前日扭大統路租戸高四業至四區警署控稱被高拖欠房租二月計洋六元一角忽於前日私自搬出並撬去地板數塊今尋交到案請爲究辦姚警正諭令收押候訊 
[欠欵照數追償]  
　　詹銘珊在公共公廨呈控許鳴九不理欠欵一案前星期六上午由廨復訊先由原告代表律師上堂聲稱此案業經堂上訊明應請飭令被告還洋等語訊之被告亦延海德禮律師到堂代辯聶襄讞商之英卓副領事判詹交保著照原告控數還洋 
又葉成康控黄慶增不理欠洋又馬耀岩控李阿春不還貨洋五十四元兩案由廨准飭捕房於上星期六午前將被告兩人傳案質訊明白判黄李兩被告將欠洋如數繳案違干未便 
[購物行竊之故技]  
　　胡榮卿專至各商舖以購物爲由乘隙竊取貨物質洋浪用日前又在法租界某綢緞莊施其故技當被探目沈德福察悉將胡拘獲在伊身畔抄出質票十餘張卽將原贓一併吊出解送法公堂請究先由捕房派人禀稱查得胡曾在英界因犯竊案驅逐出境有案詰之胡榮卿供認行竊不諱中西讞員以胡榮卿屢戒不悛着押西牢六個月期滿永遠逐出租界 
[竊取車輪橡皮]  
　　甬人王阿金前日串同黨羽在新閘路剝取王阿福黄包車輪上之橡皮携向北京路某舊貨店求售當被包探查獲人贓帶入捕房押候解廨訊究 
[車夫屢失車輛]  
　　住居閘北共和路之婦人張王氏置有黄包車多輛自行放租前日扭車夫陳全至四區警署控稱去年隂曆十一月被陳失去一車經人調處令陳另租他車出外攬載俾便陸續拔還車價不料現又被陳失去一部向詰支吾請求究追判陳解送司法科訊明核辦 
[木商籲請維持之道批]  
　　滬海道尹木商仁豐恒豐等二十三家公呈木業困難乞恩維持以保營業等情當於昨日發出批示云呈悉所陳困難情形如果屬實自應量予維持以恤商難候咨行浚浦局總辦並令行工巡捐局查照辦理可也 
[美租界捕房瑣事]  
　　沈林法高阿才二人昨在百老滙路因索洋七元無着致起衝突同至捕房控訴捕頭以關係民事拒絶不理 
　　朱才寳萬阿成二人昨在漢璧禮路向小販購買食物口角扭毆由巡捕拘解捕房候辦 
　　張阿二昨推塌車至漢璧禮路經某號華捕查得該塌車未捐執照拘禀捕頭諭令補捐釋放 
[誌謝]  
　　時中公司向在司滙師自製各種金銀鐘表兹因推廣營業在上海分設發行部定隂曆正月十五至十八日邀請各界參觀昨承贈劵二紙又英商連納洋行水火保險公司惠贈五彩月份牌二幀書此併謝 
雜評二 
[商業界之兩弱點（訥）]  
　　中國百業之無進步有一至大之原因焉即不相聯絡是也工業與商業不聯絡則工商無進步工商業與敎育不聯絡則工商與敎育俱無進步然而中國人之不聯絡不僅在此業與彼業也即一業之中亦往往不相聯絡夫人之智力以互相研究輔助而益進不聯絡即失其研究輔助之機能今日南北糖貨業感於索債之困難而謀聯絡即其一證也中國百業之無進步又有一原因焉即事事諉之天時是也質言之即凡事業之失敗諉之命運是也人定勝天古有明訓天時不能無所妨碍則賴人力以救濟各國於救濟天時之設備無一不周而我國人則無一有之故一遇其時即束手無策今日稅務司論中日絲業之比較亦其一證也 
　　此二者我國人皆宜痛改者也 
氣候報告 
[（上海徐家滙天文臺）]  
　　已過者之報告二月三日滿洲北境反旋風甚勁中國境内氣壓表徐徐上升本區天氣多雲風無定向四日天晴氣壓表上升是日午後四時前二十四小時内上海温度至高三六·四至低二五·四去年同日至高四九·二至低四一·四 
　　未來者之推測二月四日午後四時三十分預测睇狂風續作於台灣海峽飛過中國海本區天晴 
[補錄命令]  
　　一月二十七日大總統令陸軍總長段祺瑞呈請任命吳高準爲陸軍第十一師步兵第三十二旅少校副官應照准此令 
　　又令兼任文官高等懲戒委員會委員長周樹模呈議决兼署福建省長李厚基呈松溪縣知事何紹休疎脫監犯逾限未獲應受降等處分等語何紹休着即依議降等交内務部查照執行此令 
　　又令兼任文官高等懲戒委員會委員長周樹模呈議决署四川省長羅佩金呈卸任合川縣知事田慶芳挪用賑欵揑造報銷應受褫職非滿六年不得開復之處分等語田慶芬着即依議褫職交内務部查照執行此令 
　　又令兼任文官高等懲戒委員會委員長周樹模呈議决兼署湖北省長王占元呈前署天門縣知事吳定川玩視重案有意諱匿應受褫職非滿六年不得開復之處分等語吳定川著卽依議褫職交内務部查照執行此令 
　　又令海軍總長程璧光呈請任命張承愈爲科長應照准此令一月二十九日大總統令席欽銘給予四等嘉禾章此令 
　　又令施弼給予四等嘉禾章此令 
　　又令任命崇山爲鑲白旗漢軍副都統此令 
　　又令任命伊綿阿爲鑲白旗蒙古副都統此令 
　　又令任命汪希爲内務部參事此令 
　　又令任命林炳章爲福建財政廳廳長此令 
　　又令任命南岳峻爲陝西全省警務處處長仍兼省會警察廳廳長此令 
　　又令陸軍總長段祺瑞呈准前浙江督軍吕公望電稱浙江督軍署副官長斯烈懇請辭職斯烈准免本職此令 
　　一月三十一日大總統令司法總長張耀曾呈綏遠都統署審判處處長雷祖培呈請辭職雷祖培准免本職此令 
　　又令陸軍總長叚祺瑞呈請任命范毓靈爲浙江督軍公署副官長應照准此令 
　　又令蒙藏院總裁貢桑諾爾布呈請以圖們曼達呼爾爲哲里木盟札賚特旗協理應照准此令 
　　又令陶家瑶晏安瀾均給予二等大綬嘉禾章此令 
　　又令鄭寳善給予三等文虎章此令 
　　又令吕文雄給予三等文虎章此令 
　　二月二日大總統令兼署内務總長范源濂呈淮兼黑龍江省長畢桂芳黑河警察廳警正陳訓因事懇請辭職陳訓准免本職此令 
　　又令兼署内務總長范源濂呈准兼黑龍江省長畢桂芳咨請任命韓廣業試署黑河警察廳警正應照准此令 
　　又令司法總長張耀曾呈前湖北鄖西縣知事尹忠因案判處徒刑原犯情節尚不甚重在任辦理匪案奬有成績入獄以來深知悛悔懇予特赦等語本大總統依約法第四十條特赦尹忠將所判徒刑免其執行此令 
　　又令陸軍總長段祺瑞呈准鑲藍旗滿洲都統巴哈布咨請以海玉玉全補驍騎校應照准此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[青島錢大王奉召歸天授職謝恩摺] [  周鱗爪]  
　　新任東方曼珠一路福慶財神臣青島錢大王跪奏玉帝殿下爲遵奉玉旨授職歸天叩謝天恩恭摺仰祈乾鑒事竊臣生而世祿長自天家披一品衣抱九仙骨本玉皇香案之吏列天潢貴胃之班猬以帝所深居負清修於紫府凡心未淨遭小謫於紅塵天上逍遥人間墮落於今八十有三年矣昨奉靈霄殿寄傳電旨内開朕以世界黑暗四海困窮陽九之交禍至無日良由天吏失職惡煞臨凡上多卑污齷齪之徒下有搶掠横行之黨淪衣冠於禽獸藉盜賊爲生涯荼毒生靈慘無天日朕甚憫焉兹因正月初五日財神生誕據諸神朝天奏事前來勘得東路財神因案辭職缺久虚懸特任青島錢大王爲東方曼珠一路財神并加福慶二字封號限於初六日（即陽間曆一月二十八號）迅赴新任母苟喘延該神素雄於財爲東神勝洲鉅富第一在聚歛臣中尤推老手以之調任斯缺人地相宜該神務靖共爾位激發天良發福生財仰副朕濟世救民之至意等因欽此臣聞命之下慚憾交并遵卽恭設香案望闕叩頭於初六日遄歸天界接任視事伏惟臣素性庸愚奉職無狀一生惟謹愼媿無諸葛之才大事不糊塗安有吕端之智官封極品居然富貴神仙權攬當朝不數王侯將相安富尊榮可謂極矣不料大命將傾國步驟改兩手未能捧日一心安足回天大好江山由掌握中斷送無憂帝子從醉夢裏偷生豈非天乎是有命也幸而金錢無數囊槖皆充萬貫腰纒好上揚州之路滿朝華胃爭趨青島之風搜中華官界之財無非黄米白米放外國銀行之賬不計黄標紫標團團作富家翁有錢萬事足蚩蚩爲了事漢無挂一身輕况乎租界繁華起居闊綽故宫妃子仍居百尺洋樓便飯家常日進三餐大菜翩翩多佳公子走馬如龍落落有舊王孫揮金似土絶無亡國大夫之戚猶有興朝遺老之名當此之時亦足以慰高年娛暮景安心享受足了此生而已矣何圖天帝垂憐不以臣爲不肖反召而用之恩出非常授以今職臣誠惶誠恐死罪死罪懼涓埃之寡效懍朽索而滋慚律以罰鍰之條納金始能作贖繩以報施之義毁家亦應輸財無如紙上金多生難用罄手中銅臭死不携來回頭富貴功名盡付與一場春夢到手金銀寳貝何曾算半鈔分文縱稱八千萬家資畢竟都歸無用堪嘆三百年國祚予猶及汝偕亡睹天眼之恢恢感余懷兮渺渺繼此以往惟有恪供厥職清白乃心上求無愧神明下求不負家國以仰答高厚鴻慈於萬一除將家務摒擋私財散給外所有感激下忱曁歸天赴任日期理合恭摺呈明敬請乾安伏惟神鑒大羅天國泰鴻十二萬年元月六日謹奏（三） 
談叢 
　　杭俗以正月十三夜爲上燈節曩時人家必於是夜張燈設晏頗極一時之盛予十五歲時嘗人燈詞十二首云月明如鏡晚來升照遍紅樓十二層忙煞垂髫諸姊妹吳綾多買製花燈新來小婢足初纒耳畔紅絲細細穿到底女兒心手敏胭脂和粉做燈圓連理花枝舊結盟紅箋横列寫芳名明朝阿母開春晏吩咐藍輿各去迎一家眷屬小神仙打疊柔情不彀憐絡繹　燈堂上去紅氍貼地拜新年翩躚紅袖儘相携彷彿年華一樣齊絶好園亭三十六紅綾糊遍做香閨華燈四綴小歌臺簫鼓聲中綺席開瓜子嗑將分黑白藏鈎杯底要人猜鼕鼕羯鼓隔花傳座上分籌泛酒船昨夜十三今十四莫敎容易月兒圓綵棚高架畫棲前燄火明燈串串連照徹華堂人似玉紅衫搭護正憑肩時爲癸已元宵前一日燈下所作距今丁已已二十四年矣每一記誦輙覺前塵影事耿耿不能忘也[  天虚我生]  
消閒集 
　　曩容蛟川燈節中飲於士紳家嘗行一種酒令曰輥燈球頗饒興趣法以燈球别爲五色或十色各認其一（並非眞有燈球在席不過口頭承認耳）如甲認紅乙認黄丙認藍丁認黑戊認白已認青庚認紫辛認綠壬認金癸認銀任擇一人起令例如甲云『紅燈球打紫燈球』則庚爲司紫燈球者卽當應聲曰『紫燈球打口燈球』蓋任打一球卽由司其球者應聲打出而由另一人接之忘接或遲應及訛說者罰即由其人再起看似甚易而行之頗難往往坐忘或則倉皇接應口舌顚倒足引大噱黠者尤好與一人爲難輒還擊之彼此互擊終必致於含糊囫圇而不成聲罰酒愈多則愈茫然而口舌且不爲所用矣值此春酒方張燈筵競列與其拇戰喧嚣盍試一行此令定卜有一場笑話也[  栩]  
家庭常識 
　　染舊手套羔皮手套之耗損處若以橄欖油與黑墨水數滴染之可煥然如新 
　　新美容術以牛乳一加倫四分之一與一蘋果液汁相和晨夕洗滌必能容光煥發 
　　試乳油法試乳油純否置少許茶匙内於火上燃之純者必能騰沸 
　　瘦手使肥乾　之手浸沸水内以可可乳油或他種乳油摩擦之五分鐘後置氷冷水内亟伸出以毛布拭乾熱手忽爲冷水所激乳酪之屬悉閉毛孔内能使新亂肥發[  劍平] （二） 
　　藏野獸肉獵戸得野雞野猪等物冬時可久藏不壞先破其腹去其腸　毛羽則留之後以小麥充塞腹中投之榖内越旬日而烹之味更純良 
　　久藏鮮蛋雞鴨蛋以新鮮爲美久則必壞不可食以一斤下兩生石灰化於六升清水中攪之使融蓋其器不令空氣入内一日後將石灰漿倒出澆於各蛋然後藏之甕中善覆甕口外氣不入則蛋鮮美直可數月之久 
去臭無論醃鮮肉若日久稍息可納滾水中投炭屑一握於水中燒五分鐘後即出已不臭矣[  政平] （二） 
短篇小說 
[紅蘩蕗軼事（中）] [  太常仙蝶]  
　　當時夫人見予攜一驀生之人至其一種驚詫之色予直無以形容時已入暮隔室之中短檠摇影黑如鬼墟夫人兀坐破榻沿上以瘦臂掩其孺子大似慈烏受創猶以翼覆其雛者見客至則微發爲呼聲吐而復嚥客則推笑於頰進與夫人握手且曰小爵病狀至危宜速覔醫病愈再圖逃計夫人哭曰客言當然顚困至此又安從得醫蓋非孺子抱病則吾人亦早爲避地求安計矣客曰此間非有名醫曰柰蘋者乎夫人駭然曰此安可者彼人之惡殆如虎狼焉能以我愛子膏其血吻客曰知之但病已危急亦不得不走此險且其人好自誇每日必以三小時爲人療病過此時間則一變其性格而爲殺人之事故吾正不妨利用其時間誘之來此但須小爵病愈他事卽可爲矣夫人初尚猶豫客乃焦急曰然則夫人將坐視其愛子死乎此語出夫人乃大駭蓋夫人雖知其子無復生望然恒諱之不言今忽爲生客闖然出之於口則又焉得不駭顫聲言曰先生汝究何人客顏色堅定初不遽答徐徐伸其右手則指上有金約指一枚鐫有小花鮮紅如玫瑰以紅寳石嵌成夫人乃愕予亦失驚夫誰不知英國乃有大俠曰紅紅蘩蕗者而孰謂其人竟臨吾門嗟乎上帝吾家主僕殆能得生望矣紅蘩蕗復徐徐以指自掩其唇且指熟睡之小爵意似令吾儕勿驚而夫人夏愁之色亦頓時消去一半心知有此大俠主持其中則前途希望正未必絶也一刻鐘後紅蘩蕗卽往延醫讀者當知彼柰蘋者殺人之魔是也顧有奇癖每夜則必爲人治病三小時其人技術超絶故一着其手無不回生實則其人亦非具有好生之德彼之活人性命亦不過將以供其明日之刀俎猶之庖人割鷄必擇其活潑潑者於意斯快耳紅蘩蕗至時柰蘋方高座於室求診之人擁滿廡下咸囚首喪面檻褸有同鬼魅然亦無留意及紅蘩蕗者紅蘩蕗進時診病之人已皆散盡柰蘋踞坐高椅藥瓶之屬羅列滿案奈蘋撫之有如兒孫紅蘩蕗從容進曰國民今有孺子病將死而鎭中又無醫可求國民能前往否奈蘋側其炎炎之目視紅蘩蕗者再欻然起曰汝非貴族耶貴族卽爲叛逆是宜紅蘩蕗覩狀泰然不驚微笑言曰吾固貴族但吾來爲求醫汝即於此捉我是爲不武不如隨我往視病人俟其人愈後乃捉我亦未爲遲紅蘩蕗言時態至抗岸奈蘋乃忿然曰可俟吾診愈孺子再併汝而執之以祭希洛丁今吾與汝偕行半句鐘後紅蘩蕗遂與奈蘋同至薜卜路矣上所述者皆我後來聞之於客故亦略而弗詳 
　　今日揷畫爲『不出十星期爲鴉片禁絶之日我願信如此說』十八字組成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之絲茶商情 
[英京絲市情形（見本報甲戌年十月十八日）]  
　　頃接英京湖絲電報則英市仍形壅滯不暢先是一月半以前英價雖係昻高朱春翎牌得價十五先令六辦尼合上海價則三百十五兩矣然此時之昻係多因一時有居奇者入市其實正路消場未嘗大形起色此後又復落至十四先令六辦尼而猶難於消賣也查去年上海運絲出口共五萬六千包以今年之勢揆之當多至七萬五千包聞上海湖絲華客自運歐州發賣者計約共五千色雖未沾利亦不折本比之去年虧折百之二十五兩甚至三四十兩者亦可謂幸矣 
[綠茶折本（見本報甲戌年十月二十七日）]  
　　近來上海綠茶行情甚爲不佳自開市以來每擔已減色至十兩矣以大略言之則自四十兩而落至二十兩矣故凡與於此生意之寗波徽州諸客無不大爲折閱計約有每擔折至五兩至六兩者不一而西商之裝茶赴美英兩國者其虧耗反爲更甚以兩處之銀錢伸算合之銀兩則往英國者每擔六兩至八兩往美國者則殆有折至十兩及十五兩矣西人揣測此事謂曰今年中國所出綠茶既不稱爲甚多而英美兩國所積存之中茶亦不多於往常則其如此跌價之故當必别有他故存焉曰邇來東洋印度兩國所出之茶年多一年以至今一年可共出六千萬磅今之小箱則爲八十萬箱也且此兩處之茶更佳於中茶是以西人就此而捨彼焉至於東洋所出茶皆係綠茶之類而西商揣究其味謂其所以拔萃出類堪愜西人之意者蓋因東洋之茶葉一經採摘即便過火置箱以備出洋庶幾秀美之眞味藴而不散也華人乃延日累月而後焙以火裝爲箱以致靈液多致走失焉蓋緣中國之山客每以葉爲居奇閱時而始賣茶客以焙製葉廠之不及故於辦茶之後而又久儲也在東洋則異是茶芽一摘則概行趕緊過火此優劣之理也倘果屬實有此弊則我山客及茶客皆宜謀及庶幾利藪不爲他國所奪也至於紅茶則與緣茶又異矣蓋紅茶易於過火可隨煉隨焙故其勢本不至有躭擱之慮也或曰今年減價之故不亦由於西人新悟出之說謂綠茶之色多有加以顏料故有所懼與曰或尚少由此意所致也然美人未常爲顏色之說所惑而市面亦同故知其總有他故在焉雖然東洋茶葉皆不加以顏色而英人既樂之則華商何不隨其意而亦不加顏色亦未始非計之得者也 
　　按絲茶爲中國出口貨大宗歐戰前日形退縮惟茶業自歐戰後稍形起色此係特别緣故非常事也然四十年前兩業之不振已啓其端而國人不知自奮遷延至於今日亦可歎矣 
尊聞閣筆記 
[極貞草（見本報癸酉年正月六日）]  
　　西洋環海皆山峭壁危峯參差天際綿亘數千里杳不知其所止直北多小島有名里易者路曲山重岫出雲烟往往迷其所向昔年有泰西大賈乘輪船自美來駛過其島遥矚有逸致遂用千里鏡窺其中見樹木蕭疎人烟寂滅惟石坡上微露深綠色有數堆莫測何物旋英晤鐸德格慕山告以所歷之異而未得一探其幽爲憾格慕山聞之矍然曰有是哉子所歷者里易島也子所見者或即極貞草也曩聞美醫生某涉其境而采取之向隂者爲最以療彼都人士食生鴉片者俱得生今西醫有知其妙用者恒遣往　之不特本土人藉以爲貿易也西賈遂奮然結同伴駕輪船重尋故道復歷其島登岸前往踰越數嶺忽值斷崖而止足力疲倦憇息於石坡間時山風徐來清芬撲鼻異之諦視旁側見有幽草葉長數寸油綠如蘭摘而嗅之有清氣含而咀之味甚甘滋精液不禁躍然喜曰是即格生所聞極貞草也遂相與彩拾向隂者數筐怱怱循故徑返啓行赴粤東香港籌選補劑藥材配合爲丸以治吸烟者無不絶癮洵乎戒烟之神品也願彼西賈彩其種而傳於華俾絶鴉片之害則華人受德豈淺鮮哉 
[馬寳（見本報癸酉年二月二十日）]  
　　鴛湖李君宗望官遊蜀中適有西藏賈人畜一老馬拳毛捲雪七尺昻藏日負重二百餘斤自藏至蜀計程萬餘里雖崔嵬屢涉而未賦虺隤後忽無故自斃賈疑而剖之竟於馬腹中得一石約重五十兩螺紋旋結有類雲母李君見而異之購以重價當始得時盛諸水盆發泡如湯沸經年始已入夜則映月生光形微圓而色白如粉刮之甚堅出示人咸不識姑名馬寳以供玩焉或謂馬食仙草乃生是物可以療火疾或據格致鏡原所載紺寳能致風雨謂卽是物云 
文苑 
[新年四詠（調寄沁園春）二十二鷗館主人（見本報癸酉年二月十二日）]  
　　拜年帖 
爲賀元辰隔年鈐印名帖最工看字藏懷袖護宜　插袋懸飛轎高傍翎筒守歲眠遲燒香起早不等開扉把刺通披門簿訝交游何廣片疊梅紅一年初次相逢合比了平時貌益恭笑傳呼親到接來碌碌怕遲作答投去匆匆爆竹聲中桃符巷口忙遞還防誤僕僮吾偏懶只倩人分送自媿疏慵 
　　傳座酒 
賀歲才停安排几席開讌華堂趁寅賓未集春聯先換辛盤剛獻臘釀分嘗柏葉延齡梅花却老大好傳呼醉一場觥船棹聽聲聲拇戰都取休祥家家邀共壺觴覺酬酢春頭格外忙喜繪鷄屏底敞筵及早金枝燈下卜夜何妨斗欲斟銅山拚頺玉自笑增年未減狂重聯約願休拘禮貌勿整冠裳 
　　狀元籌 
　　試罷年庚牙籌分握差勝樗蒱聽投瓊戰彩四緋爭叱押盤飛響六赤喧呼盼到青雲安來紅豆游戲文人興不孤逢新歲問誰家院落濃笑胡盧兒嬉聊博歡娛却還把浮名羡我儒愛巍科撮取羣誇鰲占錦標競奪艶唱鴻臚意氣揚眉高魁唾手誰信榮華總是虚登場倦早羞隨年少計較贏輸 
　　陞官圖 
　　鷺序　行星羅棋布采幅誰描喜頭銜高下關心博取班聯大小唾手堪邀雅稱衙齋恰宜紳土贏得虚名亦足豪才登座怕寅階未熟先詢同暫披關半晌逍遥且權當黄粱夢一遭笑升沈轉瞬官場如戲榮華到眼宦興偏高不啻雲浮空談紙上當局名心總未消回頭想算壁觀最好韁鎖都抛 
花叢談屑 
[李芸小紀（見本報壬申年十二月十二日）]  
　　白門妓藪也板橋舊艶蕪草皆香有校書李芸者年齒稍長風韻超其儕偶僦屋莫愁湖畔編竹爲籬泊然雅素撫琴洗研晏如也初未知名吳門秦子鍾吾過江飭艶贈之以詩書於冷金箋芸粘於圍屏以碧紗籠之於是名傾白下惟性極高傲若不當意雖貴客大賈不納也時江左章台競尚華靡芸雖負盛名獨蒔花種竹非文酒之讌不預有妹曰綠媛姿容慧麗較芸尤艶善爲酒糾並善詼諧詞意之問翩翩有致兼工簫笛發聲清越足以怡情士林稱爲雙絶芸後歸黄吏部公子寵之專房善畫梅掃紙圈花傾刻數幅老幹紛披間作媚態綠媛年二十誤適匪人河東獅子日吼數聲未一年抑鬱而死廣陵散亦遂絶矣豈頓老琵琶小文琴韻祗廳天上有乎錄之以補余澹翁板橋雜記之缺 
雜錄 
[柳浦漁子謎錄（見本報壬申年十一月十四日）]  
　　射覆商燈雖屬文人游戲而其鈎心鬭角别有慧腸固非率爾者所能從事焉故古人於盛會之場必製燈謎以博雅趣惜申江一帶人文雲集巧製良多鬭彩爭妍幾至無奇不有而獨於文虎一事竟屬闕如豈騷壇諸君子以爲雕蟲小技鄙而不屑爲耶昨友人自杭來旅舍聯床深宵共话偶語及此友亦孳孳不倦因謂余曰以余近時所聞不下數十則子欲聞之盍命僕煖酒煑茗與子作竟夜談可乎余笑應之曰諸爰披衣挑燈與客對酌談至鷄唱三遍方各歸寢今日睡起時已過午友因事之他余悶坐無聊默思昨夜所聞之謎皆係生面别開耐人尋味且非人所習見之作因索筆記之詎料大半遺忘不獲盡憶乃卽所能誌諸錄之共計若干條雖間有稍涉戲謔者要皆巧不傷雅刻不過纎云 
貨四書篇目一爲政第二小國四書一句匡之直之聘則爲妻奔則爲妾四書二句取非其招不往也如不待其招而往童吟四書一句小人之詩也邀倖清風到草廬易經一句君子幾不如舍王安石貌似王敦易經一句爲多白眼吕相絶秦書經目一立政鴛鴛被書經一句鰥寡無蓋主器者莫如長子詩經一句籩豆大房太公拜太婆詩經一句尚求其雌啞子哭娘詩經一句哀哉不能言差人搭糞船詩經一句載胥及溺何故峴山人墮涙左傳二句疇昔之羊子爲政藩司奬戲子左傳一句布政優優鼠在盤上兎在盤下左傳人名一孟明視艾艾禮記一句士載言幼童禁止用宫刑禮記一句母殺孩蟲能餘一杯無疊平韻五商量嘗黄湯丁祭禮成六才一句拜罷聖賢閨門六才一句黄花地鳳仙鏡花緣綽號一鏡中人 
 
 
 

Page 18

 
 
   
 
