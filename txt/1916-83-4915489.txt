# 1916 - 83 - 4915489

 

Page 1

 
 
   
 
 

Page 2

 
 
時評 
[調和無效矣（默）]  
　　中央方以龍濟光爲調和这人也而龍已不得巳而告中立中央方信和解之有望也而廣東汕頭陸軍潮陽兵隊已有宣布獨立之報中央方飭雙方停戰也而南軍佔江安據南田巳有乘勝進攻瀘州之事然則西南方面仍急急進行而中央調和策之無效亦大略可覩矣 
雖然調和策之無效固亦意料中事蓋據法理現勢人情三者觀察則所謂種種之和解條件尙不足以償帝制之失而示共和永久之確保人即不計較巳往得失爲國家前途計亦至熟是故眞心欲免塗炭者則當求之條件之外矣取消帝制人惜太晚智者識時其可一晚再晚耶 
[命令]  
　　三月二十六日政事堂奉策令杭錦壽給予二等嘉禾章阿克旺彦林丕勒給予三等嘉禾章此令 
　　又令田樹勳魏明山劉振玉均給予二等文虎章劉寳善劉朝臣陳驥閻心廣趙景林夏日啓張貴方張玉寬康占勛張鳳山倪朝壐郭壽山趙玉珂楊從權陳浚昌雷震霖胡國棟張靑林姚寳蒼均給予三等文虎章駱敬余中樹彭年張善德丁振邦王記三岳峻年均給予四等文虎章佘國安馮子網張貴三劉寳珍路孝忱徐鎭口均給予五等文虎章此令 
　　又令于駟典王杜均給予三等嘉禾章此令 
　　又令劉湘陶雲鶴給予三等嘉禾章陳能芳給予四等嘉禾章此令 
　　又令張建馬良均給予四等文虎章此令 
　　又令王玉珍張福臣王樹棠均給予四等文虎章此令 
　　又令王藩給予四等文虎章此令 
　　又令任命鳥爾圖那蘇圖帮辦哲里木盟事務此令 
　　又令西浩齊王旗前札薩克多羅郡王桑逹克多爾濟著開復原爵此令 
　　又令路孝忱加陸軍少將銜劉朝臣授爲陸軍步兵上校並加陸軍少將銜駱敬李允昌均授爲陸軍步兵上校此令 
　　又令馬雄圖授爲陸軍步兵上校此令 
　　又令寗天爵授爲一等軍醫正此令 
　　又令國務卿呈據銓叙局詳稱遵核政事堂調查員資格請予叙官等語鄒致鈞授爲中大夫此令 
　　又令國務卿呈據銓叙局詳稱遵核京兆暨浙江湖北奉天黑龍江等省烟酒公賣局局長資格請予叙官等語沈繼武湯在衡王元常余恭厚均授爲中大夫樓振聲授爲少大夫此令 
　　三月二十六日政事堂奉申令兼署黑龍江巡按使朱慶瀾呈舉劾屬吏請予分别奬懲等語呼蘭縣知事鍾毓久膺繁劇治行循良巴彦縣知事馬公舟明幹有爲强毅不撓均交政事堂存記龍江縣知事杜蔭田才猷卓越治具畢張給予四等嘉禾章肇州縣知事孫之忠矢心民呈深洽輿情綏化縣知事常蔭廷樸毅有爲措施曲當均給予五等嘉禾章靑岡縣知事兆麟精明幹練經驗亦深綏楞設治局設治員徐國順才具穏練操履端嚴均給予七等嘉禾章呼瑪縣知事孫繩武才識敏逹因應咸宜漠河設治局設治員趙春芳艱苦卓絶勤求治理均予傳令嘉奬撤任海倫縣知事王岳煃捕務廢弛諱報命案撤任拜泉縣知事石瑞麟嗜賭廢事收欵弊混撤任肇東縣知事賀良楫不遵禁令擅放蒙荒代理肇東縣知事段國垣查辦要案扶同徇飾均付文官高等懲戒委員會依法懲戒賀良楫段國垣情節較重並著歸案訊辦前署愛琿縣知事潘殿保任用非人捲逃欵項業已勒令如數清結應即免去署職以示勸懲此令 
　　三月二十七日政事堂奉策令特授黃鵠舉以勳五位此令 
　　又令湯玉麟給予二等嘉禾章張麟書劉恩鴻給予三等文虎章此令 
　　又令張景惠給予三等嘉禾章此令 
　　又令伍德明授爲陸軍步兵上校並加陸軍少將銜胡濯漢授爲陸軍步兵中校此令 
　　又令陸軍步兵少校蔡平本著加授陸軍步兵中校並加陸軍步兵上校銜此令 
　　又令國務卿呈據銓叙局詳稱遵核湖北審判檢察兩廳薦任各員資格請予叙官等語索晋蕃授爲中大夫李蔚然劉鴻鈞蕭基身均授爲少大夫劉鍾英陳長口陳道章鄧更雷光曙楊逹壽孫景賢袁士鑑陳　成應瓊凌錫蕃莫宗友宋潤之郭顯唐張啓鴻阮武仁孫如鑑吳名欽王崇銘錢紀龍均授爲上士此令 
　　又令國務卿呈據銓叙局詳稱遵核湖南審判檢察兩廳薦任各員資格請予叙官等語唐維翰郭秀如祁福頣高奮歐陽樞祝錦桂張元通鄧廷桂單毓華李　宋孟年徐瑞徴柴宗　張天宋郁箴均授爲上士此令 
　　又令國務卿呈據銓叙局詳稱遵核江西審判檢察兩廳薦任各員資格請予叙官等語張懋績郁勳林祖繩梁同愷洪文瀾樓英張藎臣秦永德林大文曹俊王紹穀　琴鶴梅詒穀高孝綱均授爲上士此令 
三月二十七日政事堂奉申令准參政院代行立法院咨稱本院於本月二十五日代行立法院職權開會多數議决遵照申令將各省區推載書咨還各該省區一律銷燬卽日咨發又查去年十二月十一日本院議决咨行公布案內有民國各法令除與國體抵觸水適用各條文外仍應存其效力等語曾奉申令公布現推戴一案旣經撤銷所有因推戴一案失其效力各法令自應仍舊回復其效力一律適用當於本日大會經多數議决等因民國所有現行各法令應仍一律繼續施行著 
交政事堂飭法制局查照此令 
[專電]  
　　北京電項城退位說轟傳北京據記者調查退位之事遲早不免然尙未至此和度惟某機關傳說總統已决定告假一月命黎副總統代理國務或即爲退位之先聲不久當可發表 
　　北京電倪嗣冲來京論者多謂與取消帝制有關多數人推測均以倪爲擁護帝制最力者中央令彼來京必將死力力爭不料彼覲見時首主張取消帝制謂南方對於帝制已一律排斥非維持人和更無辦法帝政派人見倪將軍且如此始知大事巳去故撤消之申令不能不速下 
　　北京電徐相函康南海請力勸梁卓如顧全大局首倡弭亂對於滇黔桂設法調停語極切摯 
　　北京電定李經羲內務楊士琦交通張謇平院熊希齡參院長 
　　北京電某某部長均辭職擬照准 
　　北京電政局將大變動　　北京電張勳派員來呈江防詳圖一件列要隘十六 
　　北京電擬派張鳴岐充桂宣慰使 
　　北京電副總統又請將封王命令即日收回 
　　北京電張一麐升右丞以法部長兼代敎育 
　　北京電有四月朔組責任內閣消息 
[譯電]  
　　北京電共和軍要求（一）袁總統退位由黎副總統攝任（二）取消修訂之約法（三）召集國會解决政務（四）懲辦發起帝制之主要人員徐世昌現信雙方可得和平解决袁總統之位可望不動（二十七日） 
　　大陸報電 
　　北京電粤省龍將軍電告北京政府謂爲勢所迫主守中立態度（二十七日） 
　　北京電政府否認湘省宣布獨立之說謂湯薌銘因忠事政府曾築岳州至長沙之鐵路利便鄂湘交通其功匪細云（二十七日） 
　　北京電陸軍第八師頃已抵岳（二十七日） 
　　北京電中國政界現信政府與共和軍之談判不日可以和平解决（二十八日） 
　　北京電代行立法院定四月二十三日閉會（二十八日） 
　　北京電朱啟鈐擬辭職大約將由蹇念修代之（二十八日） 
　　北京電順天時報所載政府巳與北京西門子公司訂定借欵五百萬元之說純屬子虛　　（二十八日）以上德文電 
　　香港電據商務總會所發之兩星期商情報告載稱棉紗一貨因廣州有起事之謠商家停止購辦以致銷數大減南華晨報梧州訪員謂據自廣州基督敎中學校回梧之學生聲稱該校因南方時局搖動停課十日學生旋里者甚多候兩廣大局已定再行回校（二十七日） 
　　路透電 
[東方通信社電（日本人組織）]  
　　北京電都中傳聞馮將軍不允通電各省贊助保留袁世凱總統之位又聞各省之允贊助者殊屬寥寥現僅倪王有依從之態阮忠樞在徐州苦求張勳出力 
　　（二十八日） 
　　北京電某機關接到廣東電云在潮陽之軍隊有於二十七日宣告獨立之報（二十八日） 
　　北京電廣州電云在汕頭之廣東陸軍第一師第一團於二十七日宣言獨立並舉代表往見潮梅鎭守使要求獨立（二十八日） 
　　濟南電內史監阮忠樞奉袁世凱氏之密令來省與靳將軍蔡巡按使商議保留袁世凱大總統地位之件後於前日赴徐州 
　　（二十八日） 
　　濟南電山東省肥城縣土匪暴動現尙未靜而鄰邑之長清縣又因課稅事件激成暴動土民聚衆燒毁縣署聞此暴動含有革命分子並有土匪隨同附和勢甚猖獗且有與肥城縣之暴徒連合擁至濟南之風說因此山東當局頗爲狼狽（二十八日） 
　　北京電重慶電云本月五日佔領瀘州之南軍後因北軍增到援隊之結果乃暫向後退却至本月十七日復開始行動再取攻勢遂於十八日佔領江安二十日佔領南田乘勝進攻瀘州方面目下正在攻擊云當地現急運送 
 
 

Page 3

 
 
衛生材料美國公使館附駐武官因視察戰况來渝後並欲赴瀘州方面戰場未得華官許可乃由當地出發下江詎十九日乘船在鄷都縣下流爲土匪所襲目下正與華官交涉 
　　（二十八日） 
　　東京電石井外相昨夜在日本貿易協會說明經濟同盟會議之動機及其性質謂該會議係受德奥之經濟同盟激動而起其性質於會議所决議之件並不即行拘束各參列國之行動若行拘束之際須承認决議條項更與列國政府之間締結新協約後方可拘束云云　　（二十八日） 
　　東京電三月中旬日本對華貿易計輸出四百五十九萬二千元輸入二百九十四萬四千元 
　　（二十八日） 
　　東京電日本天皇今日諭召在京外交官至琦玉御獵地作獵鴨之舉各國大使清晨即已出發（二十八日） 
[戰電]  
　　其一（英人路透電） 
　　巴黎電今晚公報云末斯河之西敵砲又大作轟擊由白桑柯爾經化末山而至古米萊之陣線末 
斯河之東伏村與杜哇芒一帶砲戰亦烈華愛佛亦有砲戰但無步隊之行動法軍以長射程之砲轟攻聖米葉爾東北赫第柯爾車站擊毁貨車一排德軍力攻松末河愛摩柯爾境內法軍第一道壕線已完全失敗亞貢境內法砲仍活動而以歇比叢林爲尤甚（二十七日） 
　　巴黎電今日下午公報云末斯河西面稍爲安靜杜哇芒至伏村陣線砲戰不稍間斷華愛佛有猛烈之砲火亞貢有地雷及炸彈戰事利於法軍（二十七日） 
　　巴黎電各協約國派赴軍事大會之委員到巴黎時大受歡迎會議之際重門緊閉甚爲秘密惟路透社探悉此次會議專討論獲取最後勝利之方法（二十七日） 
　　巴黎電協約國之軍事大會今已開幕衆料與各方面戰地有重大關係之戰略將於此會議定故極注意（二十七日） 
　　彼得格勒電俄軍西陣線數處已開戰軍事評論家謂兩軍現作小衝突大戰當在後也俄軍進逼茄柯白斯太德陣線特文斯克周圍戰事利於俄軍俄軍現正進逼敵軍所守不甚重要之陣地現悉德軍現將新亞力山特洛夫鎭及米托鎭之軍需移至稍後之處俄軍總攻擊尙未開始目下戰事之目的乃在逐漸擾亂敵軍陣地 
　　(二十六日) 
　　彼得格勒電今日公報云茄柯白斯太境內仍有戰事德飛機在戰線各處日見活動向特文斯克擲下炸彈二十枚俄軍在波斯太維西北惡戰良久奪得壕線兩道俄軍在拉洛區湖與維斯尼夫 
湖間之攻勢刻遇頑强之抵抗（二十七日） 
　　亞姆斯特丹電柏林海軍部公報謂德國巡艇二艘 
被沉德國驅逐艦數艘夜遇英艦數艘中有一艘未回（二十七日） 
　　倫敦電柏林公報云俄軍在茄柯白斯太西北兩方而用重兵猛攻德帥興登堡之軍隊又云其勢之銳爲東境前所未有公報仍稱俄軍損失甚衆又云俄 
軍第三軍團在拉洛區湖屢向維爾拉進攻西普魯斯軍回擊之並奪回二十日之失地俘俄 
兵二千（二十七日） 
　　倫敦電蘇塞克斯號過英吉利海峽時爲魚雷擊中船客之不知下落者內有美國著名心理學家包爾文博士與其夫人 
（二十七日） 
　　蕯洛尼加電德布軍巳爲法軍逐出希臘境　　（二十七日） 
　　倫敦電路透電社探悉巴黎協約國軍事大會完畢後英相愛士葵將赴羅馬會議並請軍械大臣喬治氏亦與此會羅馬之會頗關重要因意國必獲勝戰之决心於此可見而巴黎大會討論之一致亦可預知矣（二十七日） 
　　蕯洛尼加電米定地方布國大軍火局爆 
炸死三十人傷一百五十人（二十七日） 
　　倫敦電大西洋輸運公司輪船明尼波里 
斯號（一三五四三噸）已被擊沉死十一人餘皆遇救（二十七日） 
　　倫敦電英閣員喬治葛雷吉靑納已隨首相愛士葵赴巴黎（二十七日） 
　　彼得格勒電軍事評論家之意俄軍在哇格斯汀化夫南面進攻使面茄柯白斯太之 
德軍陣地難以固守德軍陣地左翼現已完 
全轉折其經過米托至克勒堡鐵路與陣後之交通已中斷（二十七日） 
　　威林頓電哇洛拉號致無線電與紐絲綸首相謂現向恰爾末斯口岸進發汽力頗微首相答稱願歡迎之紐絲綸政府現議派船前往援助（二十七日） 
　　美爾邦電穆生博士之意沙克爾登爵士未越南極大陸至羅斯海改由韋台爾海而回　　（二十七日） 
　　倫敦電贊助沙克爾登探險隊諸人開會議决立即組織赴羅斯海之援急隊沙氏夫人亦蒞食（二十七日） 
　　倫敦電美使稱蘇塞克斯號之美客全數遇救受重傷者三人（二十七日） 
　　華盛頓電蘇塞克斯號與英吉利人號遇 
險如確爲魚雷所擊則美國又將發生美德斷絶關係之問題大約威爾遜先將諮詢國會蓋國邦交决裂或將引起戰事也政界頗重視此時局（二十七日） 
　　華盛頓電墨境美軍司令白興氏報告維拉已脫逃未爲墨軍所獲維拉刻避入瑪米葵巴附近山中美軍騎隊追逐其後（二十七日） 
　　其二（德人德文報專電） 
　　柏林電德軍大本營二十六日公報云昨報前一夜德軍在凡爾美萊東北轟發地雷一雷一具今悉頗獲效果地雷炸陷處有敵軍瞭望台一座且毁英軍之掩蔽物勒維勒東北有德兵一枝隊轟發地雷一具後進探敵軍陣地俘敵多人而回亞貢末斯河境數處砲戰甚爲劇烈杜哇芒砲台東南加伊萊特森林夜有短兵戰事德軍 
獲勝敵軍在伏斯臣塞萊斯東北轟發烈性地雷自反受損德陣地無變動聖圭丹附近有未損之英飛機一架落於德軍之手法飛機一架作戰後墜落加伊萊特森林而毁（西境戰况） 
　　昨日俄軍未續攻茄柯白斯太橋端且未在維特齊北面施擊杜拉堡西南及南面之俄軍圖攻數次在距德軍障碍物甚遠之處披靡而退敵兵大隊乘夜續攻波斯太維西北及拉洛區與維斯尼夫兩湖間之德軍陣線未獲效果反負重創德軍在波斯太維西北俘軍官一員兵一百五十五人（東境戰况）昨晨有英國水面飛機五架由二船出發進攻德國北歇爾斯維 
格飛船停置所護以巡艦驅逐艦一隊德國抵制飛機砲至少曾擊中英機三架落於鐲爾 
島左近德軍所俘之飛行家有軍官四員下 
士一員英機擲下之炸彈一無所損（海軍戰况） 
　　維也納電奥軍大本營二十四日公報云意軍轟擊戈爾資及羅佛土之奥軍陣地巴爾幹戰局未變 
　　柏林電海軍部宣稱三月二十五日英海軍率飛機進攻佛里西亞海濱北部完全失敗德國武裝巡哨艇兩艘爲英艦所毁德海軍飛機攻擊英艦命中數次重損驅逐艦一艘德海軍之出發者僅魚雷艇於二十五日夜間追及敵軍中有一艘至今未回 
[公電]  
　　伍廷芳等勸龍濟光勿釀兵端電分送廣州龍上將軍巡按使總商會報界公會鑒粤東曹辛亥癸丑兩次兵事之餘甲寅乙卯連年水災之後瘡痍未復元氣彫傷益以桂事影響人心皇皇慮大忠之將至常此民不聊生何堪再見干戈之慘務祈力保治安顧全人民生命財產妥籌良策兔釀兵端再使生靈塗炭全粤幸甚上海廣肇公所伍廷芳唐紹儀陳維翰譚國忠等叩感 
要聞一 
[南軍覆電與桂粤局勢]  
　　大陸報云據確實消息謂徐世昌代表北京政府致電南方共和軍領袖請擇定地點由雙方派員開會調和聞共和軍領袖覆電聲稱非袁氏退位不允議和共和軍已予梁起超全權解决議和問題又據可恃方面傳來消息謂粤龍將軍對於南北兩方面允守中立共和軍仍不滿意要求龍將軍正式宣布獨立或宣布中立俾便移軍攻湘一說桂省巳拘獲龍之第三子且揚言龍如不宣布獨立則擬將其子處死云 
[涪州附近又有戰事]  
　　英文楚報三月十一日涪州通訊云一月前涪州形勢頗險未幾即安靖各事如恒但此星期中大有風聲鶴唳草木皆兵之狀民間惶遽情形較諸一月前有 
過無不及本月六日有一小汽船溯流而上行至距涪州西約九十里之某處爲會黨開鎗禁阻汽船未載兵士不能與抗會黨即登船搜查其注意者不爲金錢而爲軍火次日涪州西之長壽縣發生戰事相持一日會黨未能攻破縣城乃相率退去八日聞會黨與北軍戰於鄰水（距涪州西六十里）閱數小時後散至四鄕涪州附近旣有戰事而謠言又大作謂大批軍隊集於上游凖備來此云云於是民間大起恐慌城門緊閉商業全停居民惶惶然恐亂事即發生於旦夕聞此路會黨與滇黔軍聲氣相通蜀人謂本地軍隊已受運動一俟時機成熟即將響應滇軍云 
[廣西獨立後之廣東（二）]  
　　（廣州特約員平生） 
　　自桂事發生粤省與之接壤防務不容忽略聞自西省回粤者云桂省軍隊凡分三支一支聚於柳州將從湖南進行一支聚於太平府與粤省之欽廉邊境相接一支聚於梧州與粤之肇慶西江相接以地勢言之現在湘省軍務吃緊其必注重入湘甚爲明瞭惟與粤省接壤之軍其爲取守勢抑取攻勢傳者不一但以理度之想爲保境起見防粤軍之侵入而已然粤省於各地防務日來已非常注重欽廉邊地平常已駐有重兵日昨復有陸軍砲步各兵約共千人由天字碼頭 
分乘沙頭船三艘由江漢兵艦拖帶出發聞係前往欽州駐防以鞏固粤邊而西江一路則由肇羅鎭守使李耀漢節節設防李氏所部肇軍十五營分駐各屬以廣寗鶴山四會兵力最厚現已將日前調赴電白協剿土匪一營立調回肇其駐廣鶴四之軍亦酌量調回全聚於封川德慶縣界其軍械從前多屬　式近日亦改用新式防務上已甚嚴密矣 
　　桂省獨立粤省大吏目前絶不贊同惟兩粤向來互相聯絡即軍隊亦多互相抽調於是此間有一大難題焉粤省軍隊以滇人爲最多次即桂人而桂人則多與陸將軍有因緣者也即如巡按使張鳴岐到任特由桂省調來桂軍五百人常川駐紥公署以作衛隊此五百人即由陸爲之挑選其差弁長官皆陸舊部也自獨立消息傳到竟有差弁某拍掌歡躍大爲得意則其態度可知張巡按以此數百衛隊原爲保衛而設然事局如此深恐將爲肘腋之憂然欲勒令繳械又恐激生巨變故自某日由天橋往觀音山晤龍將軍即宿在山中有復回署即日常公事亦不復拆封如是者三天始籌得安置之法將該衛隊移置他處復云接到西省電請飭差弁等丁耀等十五名調回西省委用遂由張使給以護照其照內聲明前往柳潯公幹該差弁等十五名遂於十八號啟程而張使遂亦回署照常辦公矣 
　　龍將軍擁護中央表面上甚爲鎭定除派兵設防外而以軍糧一項關係要需特飭員購辦多石十九早經已抵省一律存放觀音山糧臺惟民間以軍府購米商廛比櫛亦紛紛購米致米店供不及求價値亦因之而漲十八號下午總商會維持公安會及各大團體聯袂入謁龍將軍茗談約二小時各團體因謠言甚衆商民搖惑公懇維持秩序聞龍將軍答稱己之名譽在廣東而起斷不在廣東而壞治安之 
責本署本無旁貸除飭軍警嚴守紀律防範侵入外並擬出示曉諭使各界咸知本省力足保持治安藉免惶惑各貴團體亦宜廣爲傳播共維巿面安寗訪聞刻下柴米來源並無缺乏并應密勸各行商不得藉謠抬價煽動人心其各監獄等以人犯過多各就巿面情形驟購多日米糧皆由司理人圖便價値其心理與巿儈無異已飭嚴行禁阻云云近有某商人神經過敏恐兩粤不能一致一有戰事禍及商場特聯名擬具條陳以某會名義請大吏表示獨立龍 
將軍接閱後大爲震怒飭警廳澈查爲首之人觀其所持宗旨似决不肯附和桂省雖然此皆表面之事實際上究不易測也 
至于龍覲光征滇一事日前報捷之電興高釆烈奪獲　隘炮臺旣　中央明令矣而近日報捷之電仍接續而至十八日省中各報館接到將軍署來信抄錄河口來電云九號晚龍軍鄕人約數百人器械精良攻擊蒙自縣十一號又在洪坡開仗分兵取箇舊臨安十三號李統領佔領廣南府城十五號龍將軍之子姪帶領鄕人佔領箇舊錫廠及臨安府城又由巡按使署送到譯法領事轉來河內電文云蒙自法領事電稱本月十二十三兩夜砲聲斷續查係龍將軍鄕人與滇軍在平原交戰目下駐蒙外人並無受驚廣南府於三月十二日爲龍查辦使軍隊佔據李烈鈞於三月九日帶隊離開化府向廣南進發云云此數電方連續發出而忽聞廣西獨立之耗隨後即聞由廣西發來有龍覲光不知下落之電繼之又聞有龍覲光被困之電最近乃聞有署名龍覲光所發自認取銷查辦使贊成獨立之電前後不過數日而歧異若此據一旅粤滇人云報捷之電不盡虛訛龍覲光由邕入滇之師原分三隊其第二隊忽然生變此被困之事所由來也龍與陸榮廷爲兒女親家當時信陸 
太深所帶軍隊由東省出發者不過三營其餘多由西省由陸代爲編入第一隊則純粹由東省帶往之師第二隊則有由西省編入者矣詎知變故一生而桂軍反襲擊征滇之軍此出乎意料之外目前龍覲光被困陸氏未必太令爲難但挾以爲質大批欲以此强逼粤東龍將軍與表同情耳龍出發時由東省運去精良軍械及軍餉甚夥今亦悉以供桂軍之用桂省之處心積慮亦工巧極矣 
廣西獨立於十五號東省磋商數日謹守秘密至 
二十二號始有告示宣布謂粤省與桂省毗連各境現巳加派重兵嚴密防守斷不容其侵擾爾等須知保衛商民爲官吏之天職所有粤省人民生命財產本上將軍巡按使當負完全責任爾等各安生業母庸驚慮倘或輕信謠惑壓抑工價牽動商務影響餉源即爲國家之罪人商民之公敵一經查察當以軍法從事决不姑寬云云是蓋廣西獨立後第一次文告也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於總統問題之各方消息]  
　　徐氏籌維之到底難政府密議對於南方獨立各省要求袁總統退位由國民另選繼任總統一節現所决定辦法關政府各要人之意見除徐菊人氏前所建議之帝制取消當今袁總統仍 
在總統未滿期任內不能另選别人尙無退位之必要一　外又申說一理由略以帝制告成之初袁總統雖允踐君位然未正式舉行御極 
不遇權且率領文武執理國政其總統資格尙未失去今國體旣復爲共和自應仍有效力云云惟政府雖如此定議而一般國民作何表示尙難預料聞徐對此亦認爲最困難之議題當帝制未宣布取消時徐氏所上國事意見書中曾有如將帝制取消總統之地位自有維固辦法之一語今帝制旣然完全取消而徐公對於總統地位最後以何手婉籌維到底此時尙在秘密中又聞公府懷仁堂今日（二十五）下午七時召開特别會議一次據某要津處消息確爲元首向中央諸要人提出意見大旨因實行息事寗人起見有决定向立法院辭職仍還　上以養餘年之意中央諸 
要人現仍主張通電各省環請挽留 
　　南方要求之主要點中央政府對於帝制取消後國事之解决現已决定兩項手續一係　獨立各省體諒政府苦衷即行解除武裝所佔之各地一律交還一係邀請南軍主任各員對於國事意見不可太令政府爲難兩項均由徐世昌氏出面擬成電稿呈閱後陸續發出聞二十四日唐繼堯等有極長要電拍來徐氏接閱後并未呈遞據聞該電內容即係答覆第一項請求之事略謂吾儕起義宗旨現雖逹到勝利目的然取消獨立一節暫難從命目下諸同志公共誓决對於我公無論有何要求均一律承認惟須袁總統速即離京方有商量之餘地云云又聞公府於二十四五兩日中 
先後接到未獨立之某某數省將軍巡按使電覆徐國務卿所電詢各節略以南軍要求各項有意爲難元首辭職請毌提出電中並有一經更選或致亂事復生　　聯電南軍以保持國本息事寗人爲前提其改選議員另組國會等情尙可商議等語聞徐氏擬將全電併案提交代行立法院表决政見後再行分示辦法當於二十五日上午先將此意通電各省知照矣 
　　電請退位之理由書日來駐京各國公 
使曾迭開聯合密議所議大略爲前次帝制警 
告是否認爲完全有效中央政府之外交是否認爲繼續有效最近所擬之對華政策是否應有變　以及中國南方戰事之善後應具如何態度各問題刻下各公使意見尙不一致未悉如何解决　此中央當局者對於外宛方面甚躭心思而日本報紙又載稱日本國民協會國民外交同盟會等欲貫　有志會前次之决議案及宣告書趣旨極力運動當局各派於前數日歷訪政府當局及各元老等條陳意見鼓吹進行近日巳得政府通知各同志謂政府之對華政策巳籌有一定之方針云云其一般故甚其詞者更傳日本近有要求調和中國南北公斷權之耗於是政界中調停之聲浪乃紛然以起　昨日公府中曾爲此事特開會議所議結果擬即日致電伍秩庸唐少川兩君居中調停并致書梁任公說明政府悔過之誠懇其設法斡旋繫鈴解鈴俾期速息爭端免召意外之慘禍日內即當分别電逹惟據政府得外交界密息謂黨人現已將逼迫總統退位理由書發寄於各友邦是此等電報是否能有若何效力尙屬疑問也 
　　要求停戰之電未覆取消帝制命令發表中央曾以黎黃陂徐菊人段芝泉三氏個人名義通致廣西陸榮廷陳炳焜貴州劉顯世戴戡雲南蔡鍔唐繼堯等長電各一道（此據官中方面所述黎氏究有此電與否則不敢知）聞其中痛陳時局危險外交緊迫即應化除意見其濟時艱要求互相停戰以便趕商各項善後問題等情此電去後至二十四日晚尙未接到覆電又據政界消息徐氏此次出山極有調停之主張現正在秘密接洽之際然尙未有何正式消息所有政府方面所 
預擬之各欵一爲擔保中國帝制决不再有 
發生一爲組織責任內閣撤消總統制一爲召集正式國會一爲修訂最完善之憲法一爲變更現行之新約法（此欵尙未確定）大致不過如此如再有他項嚴苛之欵要求則决定不能承認換言之即南軍所要求之退位一事勢難辦到也所不知者三氏痛陳時局之電文於此主要之點是否陳有若何意見耳 
[帝制結束時之北京社會]  
　　回復共和之慶祝說上年十二月國民代表大會總代表解决國體全體一致贊成君憲之時京師商會發起開催提燈會以表慶祝之意 
近頃據某方面消息云政府以眞正民意旣皆保護共和現在帝政雖經明令取消而外省來電之攻擊仍不少衰於是有提議開共和回復慶祝會以示政府方針巳反共和之意蓋直視幾萬盞電燈幾座綵牌樓可以挽回已去之人心云又問公府中懷仁堂所設之寳座黃緞繡龍大椅已於今日（二十五）撤云宫內女官所齋戒室及登極應頒各項詔書敕令國寳玉璽等件亦槪行作廢即此以觀可知前此帝制之預備實已無微不 
至今番回復共和蓋亦爲箇中人初念所不及之事勢也 
　　取消帝制之反對電取消帝制之申令頒布後曾由政事堂分致各省將軍巡按護軍鎭守等使及特别行政區長官等密電各一通申明此中各項理由及中央政府之意見等項此電去後各省均紛紛覆電大致多數表示贊成或有提出請詢之件者惟奉天　上將軍陜西陸將軍 
之來電則甚爲反對措詞亦甚激烈昨又經政府密電示覆責其不諳時機說者謂如火如荼之帝制當此結束之時亦不可無此點綴云 
　　草擬申令之初撰稿取消帝制之申令係 
出數人手筆而初稿則張一　氏所草擬聞 
當日初經議决時當局即命張氏草取消帝制之令文且諭之曰帝政出於民意予實重視民意始受其推戴今因帝制釀生亂事故從民所欲即行取消前者所受之推戴書依然返還代行立法院等語 
張君遂援筆草令聞其初撰之稿本措詞勁直侃侃千言文中有首唱籌安會者實與前清拳匪事變作俑召禍之罪魁剛毅等後先一軌等語待其稿草成復經機要局長王式通內史監阮忠樞等相繼改竄其原意遂失却十之六七最後袁總統又自行删削直將責詰籌安會一節全然抹去而張君原草之骨子竟泯然滅矣二十二日發表之申令之中張君筆痕所留者僅餘尾聲數語而已 
　　代人稱臣之新話柄自恢復帝制聲浪猛起後副總統黎元洪氏即閉門謝客不問世事其槪略已誌各報茲聞黎氏現因政府實行取消帝制昨前兩日復派某總長及某內史持函敦聘情不可却遂於日昨（二十五）午後三時三十分赴總統府進謁至所議何事尙未深悉惟於此帝制初去共和方回 
復之頃忽於黎氏方面發現一代人稱臣之笑話緣浙江巡按使屈映光日前以核准免試知事因在要差請免考詢緩覲內有陳培珽原係黎副總統保免昨因呈請政府先行分省留用摺內叙以前參謀總長臣黎元洪名義字樣相加經黎公見之於政府公報聞已電詢屈巡按根據何處據云保案在未發生帝制之先即帝制將成立之後曾經辭職辭封何得加以稱臣之名義云云 
　　楊孫逃亡之又一說取消帝制恢復共和而高唱帝制之偉人楊度孫毓筠等無論有何保障實巳處於獲罪之地步其逃亡與否殊難確定惟聞昨日代行立法院之臨時會議員缺席者二十六人而楊度孫毓筠二人皆在缺席之列設未逃亡想亦存難見江東父老之念矣此外中央帝制派近來亦多辭職者現皆留中未發惟聞溥倫朱啟鈐氏巳預有接洽大致一度呈請即可批准若孫楊輩則爲南軍方面要求所列 
及者關係尤爲重大外間早有巳被監視之風說 
又聞之某要人云此說似非無因雖表面上未必有若何形跡骨子裏之自由恐巳不免失去云 
[參政院建議自請解散]  
　　參政院代行立法院於昨二十五日下午二時三十五分鐘搖鈴開會參政列席者計四十六人續到者三人院長溥倫爲議長元首特派國務卿徐世昌代表列席由秘書長林長民道引就席議長宣告本月二十二日政事堂奉申令召集本院代行立法院職權臨時會議今日元首派代表到會次介紹國務卿登演壇國務卿徐世昌致詞略云今日爲貴院臨時會議開會之日元道特派世昌爲代表蒞會世昌謹望貴院諸君子發抒宏議維持大局民國幸甚說畢諸參政向國務卿致禮國務卿答禮退席議長宣告二十二日奉申令撤銷帝制將推戴書退還本院曾經通知諸君現在究應如何咨復尙希討論汪有齡首先發方謂咨覆之公文應公爲兩層第一層是銷毁推戴書第二層應另行聲明 
以前法律除與民國有抵觸者外槪行有效此爲最要因爲國體旣恢復則民國四年十二月十一日以前所議抵觸帝制認爲無效之法律與民國秩序關係至深自應早日宣布以釋羣疑云云施愚起謂此舉誠爲要着且應全部恢復可以用簡單言語槪括而定不必列舉恐有遺漏梁士詒謂並請諸君討論將十二月十一日以前之議案取銷云云此外無討論議長宣言咨復公文巳經秘書廳備齊可由秘書長朗讀再行討論秘書長林長民登演壇朗讀畢議長付表决多數通過江瀚起謂此次變更國體輕舉妄動幸元首下令罪己立予撤銷嘗細思之主張帝制者不免有罪而代行立法院爲國民總代表尤無所辭咎前次國民代表組織法是否合法本員未曾學習法律不敢斷定至於帝制儘管取銷南方黨人能否承認滇黔能否罷兵尙屬問題加以强隣逼處虎視耽耽一旦變生不測代行立法院安能辭其責元首旣巳下申令罪己本院即應自行檢舉呈請解散一 
來謝國民二來謝元首三來自謝本人良 
心不知諸位以爲然否施愚起謂解散參政院是一事代行立法院停止開會又是一事兩件不能混合而談據本員意見代行立法院以後自不宜再開會 
信用旣失價値全無但應分别討論梁士詒起謂 
解散參政院固然應該但國家處多事之秋諸位何可僅僅計較旣往徒爭個人面子而置國家於不顧趙惟熙起謂本席以爲應分成兩個辦法一是自請解散二是聲叙臨時會仍然開會以臨時閉會之日爲參政院解散之日庶足一來自顧廉恥一來兼顧國家總要使國人看之以爲本院尙能顧全廉恥即以此塡補罪過未嘗無益汪有齡起謂參政院解散問題應分析而言一爲參政院自身機關二爲參政院組織之各分子即參政是也分子不良不能兼罵機關因而不良這次失職明明是分子搆成並不是參政院搆成的與參政院本身無關係不能以其分子之進退爲參政院自身之存亡依本員之意此屬於各個人的問題不屬於全體問題應請分别詳細討論施愚起謂適纔所分配之建議案 
（臨時提出當場分配大致係各參政引咎請解散者）所言有界限汪參政所言尤有界限梁參政所言亦有界限建議案所謂（其餘事件）並非言目前國家大事乃係指將來戰事完了之後而言届時尤應該個人辭職纔是有廉恥的行爲現在仍然代行立法院並不是棄之而逃此與梁參政所言並無抵觸江瀚又謂本員贊成趙參政之說從前所做的事旣以參政院代行立法院名義行之則在外看之固爲本院公意現在事機危急又何必一定要自請辭職藉以鳴高總之吾等罪無可追而巳次胡鈞起請說明建議案爲何人提出秘書長林長民乃報告名次尙未印出此案爲陳漢第施愚張國淦等提出旋由陳漢第起立說明提案 
要旨又謂本員所提出建議案已經說明此次議會祇以回復因帝制廢止之案爲限因爲前次代行立法院巳經失信於國民此次再代行立法院除回復民國法令外别無效力如仍代議其他各案不但於政府無益恐反發生阻碍衆呼贊成遂由主席以建議案付表决用起立法大多數通過施愚又謂本院代行立法院開會以後須劃出範圍如其不然信用旣墜地價値亦毫無還有何人信之也汪有齡聲明施參政適纔所謂乃開會之問題與本案無涉恐有誤會施愚重又聲明議長復諮詢咨文與建議案分次咨交還是一併送交全數以爲須分次咨交云云時三時零五分議長宣告議事已畢散會 
[廣西獨立後之粤防務]  
粤省自接廣西獨立電告後龍張兩大吏屢次開會商議聞昨日僚屬會議時龍氏垂詢對黨治內兩問題各人多以防內爲重乃於銑日電告中央謂粤省黨人濳布現有兵力祇能維持治內至於對外仍望迅撥北軍來粤協謀一面籌添兵計劃有蔡專使獻議擔任籌餉募兵又電中央請示旋奉電復北軍勢難抽撥赴粤粤省防務悉惟兩公獨任餉項由某協籌云云於是增募新兵之議乃定並聞蔡氏宣言謂四五十萬金則三日內可以立籌撥解餘餉亦當續籌確有把握云云故政界欣然色喜僉稱此番壯舉匪異人任然吾不知蔡氏之餉何來望國民一思之茲將近日之防務錄下 
　　（一）省防龍張兩當　近因省垣內外謠諑繁興首以保持治安爲計省河內地現已令行警廳飭區每晚 
加派休班警察上緊梭巡老城內外派憲兵暨將軍府游擊隊於每晚入夜分段巡察河南一帶已飭福軍司令李福林督率所部力保治安此外西北兩路已有警陸兩軍多營分駐高塘石井增步一帶東路沙河及廣九鐵路沿途各站亦已加派動兵把守珠江河面已由水上警廳派出得力兵艦徹夜梭巡而觀音山爲將軍駐節之大本營前巳加　砲壘茲復於十八號晚飭將開花砲多尊運進城內分佈觀音山各砲壘安設計自六時許搬至十 
時始竣 
　　（二）海防粤東爲海防要區海軍部以粤省海防吃緊曾調撥楚同瑞應及肇和等兵艦來粤俾資防守現又 
派來飛霆兵艦一艘昨已抵泊黃埔該艦長來省即入謁將軍行署并擬定於本星期三日出巡欽廉察閱海疆又聞龍將軍曾有密電致京請再派兵艦四艘到粤鎭懾其前經到粤之兵艦駐泊省河龍復每艦派濟軍百人帮同防守 
　　（三）西江自西事發生西江爲第一重鎖錀龍將軍以該處萑苻充斥深恐有人竊發除已飭肇陽羅鎭守使督飭所部肇軍嚴行巡緝外昨特檄飭水上警察廳派江漢江固雷龍寺虎雷巽雷艮龍驤等得力兵艦十餘艘駛往西江口岸往來游弋以 
請海防又調撥駐觀音山親軍一營駐燕塘陸軍砲兵一營開赴肇慶駐紥於肇慶峽上傳資控制復以河口爲西江要衝曾調濟軍兩營前往駐守現因該處地方　　昨再檄調陸軍第一混成旅携帶機關鎗多架開赴帮防以資鎭　 
　　（四）東江東江石龍以上盜匪充斥商船梗塞昨由清鄕督辦李嘉品飛報來省禀請速派淺水兵船兩艘分巡上游各屬以護航業龍將軍據報立飭水上警廳酌量派撥又以陸防空虛復派撥巡按使親軍營長陳毓英統率所部馳赴惠州駐守昨陳營長又着司務長傅作霖帶兵多名將該營軍士所有行李一百七十餘件於十九號押運前往以資應用 
　　（五）北江聞龍將軍以北江匪熾據各營縣電請迅撥子彈於昨星期日夜後飭撥多箱分載小輪兩艘運解清英曲一帶軍隊應用各輪已　夜開駛矣 
[粤吏眷屬紛紛避港]  
香港消息云自廣西宣布獨立後粤省政界莫不憂形於色連日附輪搭車來港作連逃藪者不可勝紀中除巡按使家眷已赴滬外而張之機要文案兼戒烟醫院院長呂某亦於禮拜六附搭金山夜船來港寄寓鴻安棧一天翌晨即自雇苦力多名將携來行李五十八件遷出棧外據云已賃得灣仔某號屋棲身而呂則先寄寓中華酒店旣而又遷往堅道某號暫居其餘如某將軍府之文案新寗縣之知事法政學堂之敎員某處之秘書莫不携帶家屬到港寓於各客棧旅館生意陡然興旺至昨日下午河南日船到港時又有韓學三等之政界人員五人同寓於鴻安棧并傳聞禁烟督辦蔡某亦已來港惟再三訪查此說未確四查閱各酒店客棧之册籍均無蔡某名字若或改名換姓則不可知矣惟自禮拜三下午龍將軍接到北京取消帝制電後即出示徧貼通衢力任保護地方治安人心始覺稍定而由省來港之搭客亦遂日漸減少矣 
[再誌贛省偵探之活劇]  
　　（俠平通信） 
　　江西之偵探誘偵探一則情形已紀前報茲另一通信員述此事較詳故復照錄之 
　　自省城宣布戒嚴軍警各機關各遣幹探紛布省垣密爲探察本月十四日某營偵探某甲自奉委任後終日蹀躞於茶樓酒肆中迄無所獲是日下午復往一小茶館假茶久坐目不停瞬時有警廳偵探某乙亦來此館冀有獵獲適見某甲一人獨坐觀其態度意亦殊不在茶心房不覺一動以爲利巿殆發於此人矣甲見乙神色張皇不類常人亦私心自喜以爲吞餌之魚其來上鈎乎兩探旣各懷鬼胎遂出其偵探本領互相刺探假以類爲招之計般招呼甲先言語吞吐後則佯掬肺腑相示自認爲孫文委任江西司令乙初亦故守秘密似作不信狀而略露猶豫　甲復指天誓日乙乃稱爲李烈鈞遣派來　 
 
 

Page 7

 
 
　　運動獨立之人於是兩人如蛇欲吞象象欲吞蛇各盡其按之所能　雙方旣以刺探徴實乃各欲取得證據爲下手地遂各出其平日所造黨人委任狀觀之甲即將乙之委任狀置於懷乙亦欣然自喜以甲之委任狀藏之夾袋中行時猶堅約翌日某時相會於該館中遂分頭報告去翌日乙如約前往見甲已先在就近報告警署帶隊圍捕甲甫就縛而甲營軍隊亦至見甲被捉大爲詫異甲復聲稱警察通匪膽敢妄捕並指 
乙爲黨人營兵不由分說亦將某某乙如法泡製於是始而爭論繼而互奪卒致毆打重傷警土數名該管警署見事勢不佳急以電話報告警廳轉禀軍署將軍遂飭令雙方長官至署詢問原委 
　　在軍署中將軍始見各執一詞終乃知其同出一轍以事出誤會從寬免究而甲乙兩人一場惡夢至此方醒不覺神形沮喪該長官猶以兩人辦事欠精細實則一般偵探旣奉委任心目中常有黨人印像存乎其問而時時妄冀蕉鹿之有徴以此幻相結果發生誤認活劇自在情理之中然亦不可謂非偵探中之趣聞也 
[南京快信]  
　　蚌埠消息倪嗣冲在蚌埠行轅已預備檔册案宗交代一俟命令發表即便出發聞倪昨又有電致中央催促赶緊發表毌再延緩致悞軍機 
　　齊使昨奉中央電令維持財政收支之預算其大略（一）協濟中央欵額及解部專欵無論如何不得設詞拖延及截留（二）各項支出無論如何比照預算額不得増加但事關軍防者可略爲通融然亦須在其他項目節餘項下支用而總額仍不得絲毫溢出（三）收入之各項稅欵當此時局不靖務必設法維持無論如何比照預算原額不得短絀 
　　劉子英總長不日赴粤略誌前報頃得密息聞劉實已於前日秘密抵寗旋即乘海容軍艦赴粤 
　　軍署昨飭執法處派隊在奇望街桃家巷口捕去李姓父子三人搜　韓恢之委任狀及炸彈四個聞昨巳槍斃 
　　陸軍第七十四旅砲營昨往南門外演習野操並拖帶鐵船多隻不知操何戰術 
　　軍署左右附近之旅館省警廳長王桂林飭令一律遷離營業蓋防黨人在彼潛住也 
　　海軍第二艦隊司令饒懷文今晚可抵寗參謀毛伯舉已先抵下關 
　　楚觀兵艦昨日開來下關停泊 
　　昨報載張文生來寗謁馮將軍商剿匪事係誤傳帝制取消後民軍聲勢益大黨人活動仍未稍已當道以蘇省江防重要特電飭第一第二水警温趙兩廳長輪派巡艦加意巡防 
地方通信 
[蘇州]  
　　竊賊傷　人命詳誌南區革橋堍河下湘人汪得林在船被人殺害緝獲正兇陳玉發解縣訊供等情已記前報茲悉此案當時縣署承審員周聽　驗得死者頭部額角有重傷一處血肉糢糊左太陽穴有擊傷一小洞背面腰際有墊傷一處並無刀傷業經訊據兇犯陳玉發供明實係國竊拒捕用石將汪擊傷身死其詳情如下陳玉發即小麻子鹽城人前曾在水師營吃糧近因失業在蘇遊蕩茲因欠某甲會洋二元　被逼討陳即向汪得林商借洋五元欲還會欵汪未之允陳懷恨即於三月十八號晚三更後獨自潛往汪得林船上攢艙圖竊汪驚醒追至船頭將陳扭住陳情急順手在船頭邊河灘暗拾石塊向汪頭上猛擊一下汪受痛鬆手陳又復連擊一下致擊傷額角太陽等處汪仰身跌倒在船邊墊傷腰部旋即跌落河中殞命是時適有巡邏警一人經過遙聞有物落河之聲即至船邊查問陳玉發答稱上岸撒尿誤碰石塊落河所致該警信以爲眞遂置不問迨巡警去後陳即至船中將汪之灰布皮袍元布皮馬褂穿在身上並搜得船中洋四十餘元金戒兩隻懷之登岸迨天明至盤門外龍園茶館洗臉適吳縣偵探隊巡長蕭奎龍亦在茶館見陳身上突換皮衣形跡可疑當向盤問言語支吾正欲帶隊查詢而汪得林之妻沈氏得悉兇耗亦奔至龍園茶館向蕭巡長哭訴央其緝兇時沈氏警見陳身上衣服皆是其夫之物當場證明旋經蕭巡長向陳盤出實情遂拘案訊究 
　　父子行兇拒捕蘇垣向街同益興猪毛行主顧阿水日昨被收猪毛之顧阿小顧金虎父子糾集無賴數十人擁至行內將行夥吳英宜孫長生出店司務向阿四等三人毆傷向傷甚重立刻抬至吳縣知事署請驗經周慶高承審員督率檢驗吏驗明受傷屬實塡註傷單詳縣派警飭傳行兇之顧阿小到案究辦詎署警往傳時顧阿小父子又持蠻行兇現已由該署警禀明縣長另派偵緝隊帮同逮捕矣 
　　盛澤鎭大火災之慘狀吳江縣屬之盛澤鎭地居江浙交界人烟稠密流氓頗多每藉賽會迎神爲名借端敲詐搶刧今歲又有大出花燈之舉已及旬日巡警團防置置罔聞詎於二十三日晚間八時適當花燈熱閙時突起火警自東至西計延燒二里直至十一時半始息盛澤全鎭盡行燒燬聞此次花燈之發起在元宵節後有流氓計老五沈金金沈老興仲愛生包文勇仲炳生等在小街僻巷舉行嗣因無人干涉遂肆無忌憚至二十三晚有協康祥布店因樓上懸掛洋燈落地致肇火災當時一羣看客聞警 
擁向西去仆倒踐蹈老者幼者均被壓死一時哭聲震天一般流氓乘此搶刧婦女首飾內有婦女並非燒死竟被各流氓硬致之死地事後檢點共燒去巿房三百餘間人死二百不餘自東廟橋至登椿橋屍體遍地現正查訪候認誠慘不忍聞之浩刧也 
[無錫]  
　　取銷帝制後社會狀况日前明令頒布取消帝制廢止洪憲 
年號仍用民國五年無錫人民得此消息異常懽忭商界中前因官威嚴厲逼用洪憲年號賬册票劵大都避去洪憲面書舊曆內辰近日各商家咸知洪憲已取消於是競於帳册上添註民國五年四字觀此亦可見社會對於帝制之冷熱矣 
　　近日米糧之巿况無錫米麥各貨自滇事發生後六易清淡巿價日低上旬桂省獨立粤不辦貨各糧去路尤滯近因戰地之富商大賈類皆遷居上海人口大增而滬上食米素仰給於無錫是以米價漸增現白米一石（錫斛）售洋六元三角惟小麥一種大都供麵粉廠之用自麵粉滯消小麥亦少交易價從五元八角陸續跌至五元三角其他如黃　荳芝蔴等貨則銷場更鮮 
[杭州]  
　　太廟巷之火警昨日（二十七）下午三時杭垣上城太廟巷楊清埠轎埠內不知因何失愼　時火穿屋頂不可嚮邇其時瞭望台警鐘亂鳴消防隊及各集義龍聞警紛紛到場灌救因火勢猛烈救護不及致被延燒上至公牆爲度下至文寶銀樓爲度共計焚去房屋十九間並聞各龍救火時奮勇上前致被瓦片打傷頭部者亦頗不少 
　　東塘險工之迭報紹興鎭塘殿左近之東塘第六段火帝鳥三字號塘身逐漸坍陷曾經該管塘夫許國圓禀請縣公署由宋知事親蒞該處勘驗迄今閱時已久尙未修葺告竣日來春兩連縣江水暴漲危險情形較前更甚該塘夫許某因負有承管是項塘堤之責任特於日昨報告塘閘局妥籌辦法復自行具文禀請宋知事履勘興修聞宋知事已行文塘閘局勘明復辦矣 
[安慶]  
　　皖民對於取消帝制之觀念自滇事發生後皖省民心爲之一動經軍警兩界鎭懾地方尙稱安謐旋廣西又傳獨立之耗民心又爲之一動乃日昨官廳忽出佈告謂奉中央敬電內開帝制實行取消所不洪憲年號仍改爲中華民國五年等因一時觀者如堵無不額手稱慶然大多數仍寓不滿足之意云 
　　桐城縣知事之交替桐城縣素爲皖省繁難之缺屢易知事吏治難期起色自劉知事蔚堂到任迄今三載與地方感情甚洽去臘奉調當塗適因冬防吃緊經地主紳士電陳挽留旋奉批准暫行留任三月現已届期該知事急欲卸却仔肩遂藉病辭職現省中已改委蔡煥　前往接任矣 
[江西]  
　　收回官票之近訊贛省爲維持巿面起見特設機關將官票收回乃因定價太低故自開收以來前往兌換者甚屬寥寥茲聞陳伯嚴陳永懋二君昨謁戚巡按使面述民間所受官票之痛苦當發行時價値七八錢後定爲五錢五復改爲五角五及四角五今乃跌爲四角雖設有收回機關每日所收無幾其原因在人民吃虧太巨之故等語戚使謂收回官票之價係財政廳暨中國銀行酌照巿價規定今旣人民憤怨俟飭廳再行體察巿情核定云云總商會各董事昨在會磋商皆以官票原係兌換銅元今旣跌落爲五六折恐銅元票將來仍與官票相同所以巿面不敢信用又新募四百萬分債票爲收回官票之用現在票未收回而每月須利息三萬二千元人民何能擔負并聞江西銀行籌備處仍有續招商股之議商民雖愚當不致再受其愚也云云 
雜評一 
[畢竟梁士詒（默）]  
　　參政院之議解散建議案直不管一幕抱頭痛哭之悲劇而已江瀚謂輕舉妄動咎無可辭不得不自行檢舉以謝國民謝元首謝本人之良心施愚謂信用全失價値毫無不得不呈請辭職以顧個人廉恥的行爲又有人謂個人分子不良非機關全體之罪者亦有人謂旣以立法院名義行之總是全體公意之罪者各人自怨自艾大有百身莫贖之景象而得趙惟熙一言以代表之曰總要使國人看之以爲本院諸人尙有廉恥而已不料爲梁士詒徒爭個人面子之一語喝破直令諸人哭不得笑不得吾故謂畢竟梁士詒尙有三分戇氣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀葡領拘人之反動]  
　　大陸報云葡萄牙律師薛爾發及其他葡人九名前因著文抨擊駐滬葡總領事巴覺拉君爲巴拘獲分别定罪巳誌前報昨據路透電社香港電稱二十六日晚間澳門公園開大會反對上海葡人　拘事衆情汹汹旋舉代表謁見總督總督接見後允電逹葡首相請示辦法以慰衆情澳門公氏巳分電里斯本上海香港廣州葡人請協力嚴抗領事任意武斷及侵犯人民自由之行動是日大會通過决議視三月二十一日報載上海葡領事公布之規則爲越權之舉 
　　駐北京葡萄牙公使佛萊太斯君巳於星期日抵滬寓滙中旅館聞擬設法調停此事昨已邀集滬上有名葡人會商一切 
[茶商請勿改變運茶章程]  
　　滬上茶商公會同業晉泰　愼泰祥和記公泰祥源和成同裕泰同泰祥復成隆源興祥石瑞春等以改裝派司運往中國各口岸海關又有改變章程之說特兩次禀請稅務司仍照舊章辦理禀稿照錄於後 
　　第一次禀禀爲改變章程妨礙商業籲請規復舊章以資維持而廣行銷事竊敝業茶葉向來通行章程進口之貨由同業保結之後不論毛茶簍件淨茶箱件出口時祇須將改裝派司照驗則分銷內地外洋通行無阻去年六月間忽有改變之說略謂改裝派司不能通入中國口岸只能銷行外洋等語商等一再開會討論僉謂若照新章則簍件毛茶仍可原件派司出口惟改裝派司製成箱件凈茶只能運銷外洋不能裝至內地且改裝之貨仍須重驗此乃一貨兩稅加費浩大虧蝕堪虞况此項新章並未奉到命令通告因即公禀前威稅務司瀝陳困難情形請爲取消幸蒙鑒納仍照舊章辦理在案本月十八號敝業晉泰福愼泰祥和記公泰祥等用改裝派司之凈茶裝往本國口岸一律阻止不予報驗詢厥原因與去年之說大致相同商等惶急萬狀伏念現在商業正在凋敝時代長官多方提倡尙虞不及况吾茶業爲國產之一大部份通年出口爲數甚鉅加費愈大則成本愈重營業之虧蝕自屬難免爲特具禀環請稅務俯念商業之凋枯經營之艱苦恩准仍照舊章以改裝派司照驗通融中外一律出口開一線之生機維衆商之營業不勝迫切待命之至 
　　第二次禀禀爲遵　解釋改裝箱件理由請求規復舊章事竊商等前因改裝派司裝往本國口岸阻止不驗環請仍照舊章通融中外一律出口等情蒙貴稅務司同諭飭將因何改裝之理由解釋明晰方可照准等語商等謹聆之下具見貴稅務司顧念商艱之至意感佩莫名竊查敝業毛茶由出產地裝運到滬均係簍件大小輕重無一定率例到滬之後必須經過烘篩揀裝四種手續謹爲貴稅務司分别陳之（一）毛茶到滬大都採取時略爲焙烘即裝簍件其中或有潮氣未盡所以必須烘燥方可裝入箱件（二）毛茶烘燥後尙有雜質碎屑攙入其中用 
篩篩過方得純凈（三）毛茶粗細未分梗籽紛雜運售各埠未能合宜必須分别剔揀方可裝入箱件（四）各埠銷路須審查俗尙之好惡有宜裝小箱件者有宜裝大箱件者所以凈茶製 
成後須就何處之銷路裝製何種之箱件以上僅就手續上之必要約略言之至各埠情形誠有非筆墨所能罄述者而敝業商等大都以上海爲總匯之區毛茶到滬方始分别種類裝置箱件分運各口岸此商等必須改裝之理由也伏乞貴稅務司俯念商等爲難之苦衷恩准規復舊章仍以改裝派司照驗通融中外一律出口以資維持而利行銷實爲公便 
[防範難民滋擾之辦法]  
　　上海道縣兩公署奉江巡按使通飭云准江西巡按使咨開本年三月四日准貴巡按使咨開准統率辦事處删電稱據報太湖邊江浙交界之處有溫臺巢湖光山羅山各帮客民假名墾荒約有小船百餘隻亂黨均與聯絡又江北飢民來江南者日多易受亂黨煽惑滋事等情希即分别飭屬嚴密偵查防範等因承准此當經分飭遵照去後茲據太倉縣知事盛同枝養電稱本月二十日傍晚據雙鳳 
鄕鄕董報稱有大隊客民由常熟崑山兩縣交界地方到鄕詢係江西省九江縣逃荒而至地方不堪滋擾請予飭警驅逐等情前來當飭警佐帶警星夜馳往該鄕嚴行彈壓並設法酌給口糧遣回原籍一面嚴查有無匪類混入去後據警佐復稱該鄕所到客民携有路憑確係江西省九江縣逃荒難民察核人口不下五六百人業經會同鄕董就地籌欵購米分别給予口糧遣回原籍尙無匪類混雜滋事等情查屬縣去秋風雨爲災沿海人民困苦流離大有逃荒之慮幸奉勳使飭委會放急振一面復經知事會同紳董設法勸導預備春耕不准出境逃荒得免滋擾鄰邑無如各屬縣境內在舊曆正二月間每有難民紛紛逃至察核路憑字跡糊塗若嚴塗若嚴加究詰則人數衆多恐生意外無可如何每就地量籌百數十千文或數十千文酌給口糧遣回原籍但去年屬縣亦遇災荒就地籌欵萬分爲難而汪北及鄰縣災荒亦甚倘各荒民紛紛到境不減於前遑論地方無從籌欵給與口糧且値此防衛嚴密之時結隊成羣良莠混雜於地方防務大有妨碍其如何取締荒民出境之處　否由鈞署統籌辦法通飭遵行伏候裁奪示遵等情據此 
除電復養電悉前因江北飢民結隊南下迭經本使電飭淮揚徐海兩道尹通飭所屬一體認眞截留妥爲撫卹並禁止出境在案此次江西飢民聚有五六百人之多來蘇就食雖據稱就地籌欵給予口糧遣回原籍誠恐該處飢民聞風效尤一經來蘇不特流離失所且恐匪類溷跡其間别生事端與地方治安大有關係茲據前情除將截留遣回難民辦法另文通飭遵辦外並候咨請江西巡按使通飭各屬一體設法截留毌任紛紛出境免生事端等因譯發外相應咨請查照即希通飭各屬一體設法截留毌任紛紛出境免生事端等因准此查不准擅給難民護照迭經嚴飭查禁本省上年南贛一帶大水爲災亦經設法籌欵就地振撫並無給照令其就食鄰境此外各屬亦均查無發給難民護照情事惟無業遊民藉口逃荒出境滋擾沿江各屬巳成習慣至甲省則云爲乙省難民至乙省則又云有甲省護照　張爲幻無所不至甚或假造公文描摹印信亦在所難免本省迭據新建彭澤九江都陽等縣先後詳報均經隨案批飭嚴防截阻並通飭在案茲准前因惟有責成連界各縣互相稽查嚴爲防範倘有前項難民到境即行飛咨鄰封不問省界一體截阻勒令轉回原來地方驅逐遣散如果實在遇有災歉之處應即設法就地振撫以免流亡亦不准任聽轉徙以鄰爲壑似此辦理　幾共保公安無虞滋擾除分别飭行遵照辦理外相應咨復貴巡按使煩爲查照飭屬一體遵照辦理具紉公誼等因准此查本省截留遣回難民辦法前經本使通飭遵辦在案茲准前因合再飭仰該道尹知事一體遵照辦理 
[集議接收醫院辦法紀要]  
　　上海醫院收歸公有一事前經地方士紳與該院各董暨監院張竹君簽定條欵議决四月一號完全由地方經管沈知事以事關全縣公益事業接收後一切辦法必須預先籌議以期允洽特於昨日午後一時邀集巿鄕各紳董假座凝和路也是園公欵公產經理處開會籌商辦法一到會者爲上海縣知事沈韞石紳董陳潤甫顧韾一朱志堯穆湘瑤劉擷雲陸崧侯黃涵之丁賡堯施安生劉東海錢蔭庭郭聘之凌伯華沈步瀛吳懷疚莫子經張伯勳等由沈知事主席報告開會原因後與各紳董公同討論僉以上海醫院旣經收歸公有即爲全縣公益事業應改名稱爲上海縣公立醫院組織董事會以便縣促進行經衆決定即以今日爲董事會成立之期至該醫院內容當於接收後力求整飭以臻完善遂公推黃涵之陸崧侯擔任接收事宜按照訂定日期前往該醫院會同監院張竹君接收一切俟接收事竣由黃陸兩董事察看內部情形於一星期後報告董事會再行開會集議整頓辦法至該醫院常年經費暫定每年五千元其不敷之欵酌收醫費以資補助衆議僉同遂告散會時已鐘鳴五下矣又一訪員報告當開會時沈知事宣言該醫院向由地方紳商擔任撥欵輔助現在國家公欵支絀仍賴地方紳商設法籌捐以垂久遠云云並由張監院將該院成績及內容與預算表逐一報告聞前次舉定之名譽董事仍由沈知事分别函請繼續維持云 
[鹽梟恃衆拒捕續紀]  
　　兩浙緝私鹽　三營一隊隊官劉永順巡勇劉興義葉全生在七寳梅家弄一帶拘獲鹽梟被毆受傷旋經警察拘獲馬友根周伯英馬成 
相三人並奪獲私鹽木棍扁擔兇刀等物由地方警察所移送地方廳訊辦等情已紀昨報前日午後由檢察官提案研訊馬友根等同供俱是鄕間農夫前日營勇來鄕捉拿私梟小民等在田耕作當時欲避不及致遭槍傷足骨等處又被誤指爲匪拘送到案求察問官驗得兩造受傷屬實判劉永順等回去自行醫治馬友根等三人送往新普育堂醫治候飭派法警下鄕調查馬友根等是否農民再行核辦 
[水警保護商船之責任]  
齊巡按使以邇來由滬駛往浙杭等處之小輪商船每在松江附近浦江被盜刦掠爰特訂定保護商船辦法責令水警各巡船沿途照料嗣後凡有開往浙江之商輪由水警第一專署派撥師船護送至南潯地方交由浙省水警接管保護昨已飭由第二廳轉飭等一專署遵辦矣 
[法租界捕務加嚴]  
法捕房石總巡因近來租界內屢有搶案特於昨日傳齊全體包探規定若干名爲一班每班再派暗差捕兩名各給手槍一支隨同出發每日於下午五時起分往新老兩租界巡緝至夜半一時再行換班至天明爲止如查見形跡可欵之人須盤問清楚方可放行設在身畔抄出手槍等物即行拘案訊明解往內地照律懲辦 
[厦門路押店被搶]  
公共租界厦門路泰昌押店於前晚九時突來盜匪四人以質物爲由闖入店內各出手鎗刀械恐嚇刦取賬檯上現洋三十五元而逸事後由該店主報告老閘捕房立飭中西所探前往察勘並向該押店內詢明盜匪年貎服式回禀捕頭轉禀麥總巡通飭各捕房中西包探一體留心偵緝 
[包探偵獲匪徒]  
　　法捕房探目黃錦榮包探韓邦逹前晚偵知有匪徒數人匿跡法大馬路某里內當即不動聲色前往拘拿詎該匪等均在懷中摸出手槍勢欲拒捕該探等奪勇上前將鎗奪下拘獲彭某等兩人解入捕房石總巡諭令嚴行管押聽候盤問口供再行核辦 
[傭婦通同盜匪之辯論]  
　　住居馬霍路二十八號門牌之胡立夫控傭婦王陸氏通同盜匪入內搶刦由捕將氏拘解公共公廨訊供管押候查在案昨經王襄讞會同美别副領事復訊據原告投訴被告串同已歇包車夫糾衆來家圖刦該車夫因與梳頭傭婦犯姦早經辭歇詎被告與該車夫亦有關係故將後門鎖匙給於該車夫致被入內搶刦請爲澈究訊之王陸氏供稱是晚有盜匪多人入內搶刧將我撳於牀上我即大聲喊捕幸鄰人聞聲來家盜始放手至後門上鎖匙係掛於披屋內不知如何取去請察中西讞員判王陸氏還押候切實查明再行訊究 
[尼庵被盜搶刦三誌]  
　　盜匪周阿金於本月十二號夜糾黨持械搶刦英法交界長浜路陸家觀音堂尼庵內現洋金飾圖逃由捕追獲解至公共公廨經王崧生襄讞與美副領事别君會訊屬實判周押候抄供備文解送護軍使署懲辦嗣中西讞員以周罪不至死改判解送地方檢察廳核辦在案茲悉捕房以檢察廳無禁銦租界人犯之理由昨晨特　牛門律師投廨請將周盜仍解軍署按例懲治原審官王襄讞商之美領别君以此案無須解送內地官廳即由本公堂核辦别君遂於西文案由單上簽判周押西牢十五年王君以會審公堂無判押五年以上罪犯之權乃於華文案由單上簽判周押西牢五年期滿帶堂再核 
[嫌疑犯緩期訊斷]  
　　阜寗人陳長林前因盜案嫌疑公共捕房兩次拘解公共公訊供解送護軍使署第一次訊無證據交保釋放第二次又因證據示足送回公廨復經中西讞員訊供判令押候江西臨淮關水利局辦事人陳伯明（即被告保）到廨質證在案昨晨復由捕房將被告解送公廨請示據捕房代表牛門律師上堂譯訴案情請爲核奪關讞員商之美郭副領事以被告保人陳伯明尙未到堂判被告帶回捕房候會商辦法於下禮拜四帶堂核斷 
　　又安東人宋之平於本月十三號下午與在逃之某某等三人在泥城外馬霍路威海衛路等處徘徊窺探被老閘捕房中西包探查見向之盤詰宋即奔逃當被追獲搜出實彈手鎗解送公共公廨訊供管押候查在案昨晨由王襄讞會同美别副領事復訊據中西包探上堂禀明前情中西讞員會商之下以未經切實查明所犯案 
件且未提到同黨判宋還押候切實查明於下禮拜二解案訊辦 
[盜犯分别引渡]  
　　盜匪李長生曾於去年十二月二十八號晚糾同江北人姚山（即羅三）清江人王開有祝峯山等各執手鎗利刃擁至靜安寺足一百十五號門牌陸陳氏家搶刦値洋二百五十六元之金飾等贓被新閘捕房中西包探查獲解送公共公堂訊供判押候查在案前日午後由捕傳同事主人證將李匪等四人解廨復訊華探目陳雲忠包探周小弟先後上堂禀明拘獲情形繼由事主陳氏訴明當時被刧各情請究訊之李長生供認不諱姚山等則均不供認王肇之襄讞與德裴副領事會商之下以李長生供認夥刦罪已成立判押候錄供備文解送護軍使署按律懲辦姚山等訊無確據從寬函送上海縣知事公署分别遞回原籍交地方官管束 
[鎗决强盜之布告]  
　　松滬護軍使署昨日發出示諭二道照錄於下（一）爲示諭事案據公共公廨解送迭刦鄭海秋土店孫吉雲押店全連生米店之盜犯董得標崔明元二名並搜獲手鎗子彈等件到署已飭訊明該犯等實爲迭刧鄭海秋孫吉雲全連生等三家之盜犯法無可貸應照懲治盜匪法第三條第五欵將該二犯一併判處死刑以昭炯戒業經電奉宣武上將軍覆准照辦應將董得標崔明元二犯依照軍法執行鎗斃爲此示仰軍民人等一體知悉此諭（二）爲示諭事案據警廳詳解搶刦談家弄談景芳談生業等家之盜犯王金標殷桂錢二名並贓物等件到署飭訊據王金標殷桂錢同供聽從阿三糾約夥同王五等十餘人持械連刧談景芳談生業兩家得贓王金標並毆打事主等情不諱查該二犯夥衆持械連刧民居得　情罪重大均應按照懲治盜匪法第三條第五款一併判處死刑昭炯戒業經電奉宣武上將軍覆准照辦應將王金標殷桂錢二犯依照軍法執行鎗斃爲此示仰軍民人等一體知悉此諭 
[黨人遞寄函件之不便]  
　　統率辦事處訪聞海外黨人遞寄函件因恐郵局檢查每假駐日使館名義交郵傳逹除電致駐日陸公使以後遞寄公函等件另加暗記外一面能飭各機關知照駐紥郵局之檢查員凡遇日本公使館之函如無暗記應即扣留聞滬上軍警各機關昨已知照郵件檢查員遵辦矣 
[偵查黨人派遣之偵探]  
　　松滬護軍使楊君據巡緝員王陞等報告滬地黨人自滇黔桂三省相繼獨立圖謀響應躍躍欲試近有黨魁張某等派出偵探二十餘名改裝易服分至各要塞及駐軍地點窺探形勢請爲查緝等情楊君以現値地方多事黨人窺同在所不免昨特遴派本署巡緝員馬某方某等前往斜橋龍華等處實力偵查遇有形跡可疑之人務須嚴加盤詰並飭淞滬警察廳加派偵緝隊士協同查緝 
[米業調查員辦事章程]  
　　本埠南北巿仁穀堂米業公所前因整頓營業重訂行規曾誌前報茲悉該公所因此次重訂行規內第四條載有南北兩巿任用調查員兩人俾得逐日稽察同得有無紊亂情弊以專責任等語故特另訂調查員辦事章程如下一調查員由業董愼選本業中熟悉情形辦事可靠之人委任之二調查員由業董給與委任書附本章程一份以便遵章辦事三各同行須於委任書內各蓋圖章以昭愼重四調查員有稽察查賬之權隨時可至各行會同司賬將貨源批發往來各簿查對價目及收欵以專責任不得徇情五各同行對於米舖往來如有米色走樣價自修改等情須先註肖以免悮會以一己私利不顧全體大局六調查員能查出同行紊亂行規得於罰欵內由業董酌量奬酬七如有同行能向米舖暗扣回佣紊亂等情有人報告調查得實報告人得於罰欵內由業董酬量奬酬八調查員如有通同舞弊或知而不報被人告發一經查實由業董酌量情弊輕則斥退重則送官究辦 
[報告實業家事績]  
農商部因須編製全國實業徴查錄曾電上海南北兩商會調查上海全埠實業大家姓氏聞昨日兩商會已將上海實業家錢貴三祝大椿顧履桂穆湘瑤蘇筠尙朱炳仁等三十餘人之事實成績一併　列報部矣 
[南洋兄弟烟草公司之出品]  
　　南洋兄弟烟草公司近因所製各種香烟烟葉紙張等項原料價値日漸增昻特將行銷最廣之飛艇牌酌量加價已誌前報茲悉該公司所製香烟共有四種（一）飛艇牌純用桐城均州烟葉製造每箱定價一百十五元（二）雙喜牌此烟行銷南洋及北方東三省等處綠包二十支每箱定價二百六十元（三）喜鵲牌本名三喜牌因與外商某公司商標抵觸於去夏改用今牌第箱定價三百八十元（四）自由車牌香港廣東梧州等處銷場甚廣每箱四百五十元購至四罐並有大畫片一張附送該公司純係華股於挽回利權不無裨益云 
[製造局記事]  
　　滬南製造局近因趕造槍械異常忙碌惟毛瑟槍上之木質槍托及子彈後尾之碰火（即白炸藥）與砲彈需用之生鋼炸藥需用複動信愛等品向均購自外洋現在存貨無多不及添購聞李總辦擬設法自造刻正與各抄師詳細研究以免缺乏又聞李總辦以該局各廠員司工匠加添夜工均甚勞苦除各工匠照章加給工資外特呈請陸軍部將監視夜工各員一律加給半薪以資鼓勵聞已邀准將次實行矣 
[李平書之行蹤]  
　　李平書前因黨案牽涉通往海外茲聞李本擬於十八日乘八幡丸回滬特派鄭某先來佈置一切嗣以接岑春　急電促赴大連 
 
 

Page 11

 
 
　張溥泉等商要事故於二十日自神戶運住該處昨日來自大連發日文電報致鄭某囑帶行李即日前往大連云 
[九畝地又報火警]  
　　前晚十一點十五分鐘小北門內九畝地一百零因號裕泰玻璃店樓上失愼時適東南風甚緊要時冒　　頂殃及比鄰一百零三號空屋又一百零五號聚興洗衣店共　樓函三間樓下尙未波及昨經二區一分駐所杜金釗警佐　警將裕　店夥拘解到署移解警廳司法科訊究 
[拆卸房屋之蹭蹋]  
　　上海縣公署舊址改關馬路兩條現已在葡萄衖一帶先行開工所有民間阻碍之房屋曾由工巡捐局長飭知工程　繪圖釘　限令各業戶分别拆讓以便興工在案茲關該處後面因拆卸房屋傾堆磗瓦垃圾甚多居民進出甚爲不便昨已由傅某等聯名具禀工巡捐局請爲禁阻並設法清除朱局長准即飭知工程處速派小工挑除凈盡 
[託名慈善之欺騙]  
　　近有寗波口音之甲乙兩人專在城內外託名慈善向店舖居家募捐被騙者巳頗不乏人昨日午後甲乙又至舊道前街龔聚榮所開之源興賬簿店內募捐硬令出洋一元其時龔因事他出店中祇有婦女學徒當被騙去小洋三角嗣經旁人察破上前追拿甲乙巳去如黃鶴矣 
[藉賭索詐之結果]  
　　住居虹口蓬路六百十二號門牌之婦人齊嫩弟控美捕房一百三十號華捕徐德生與王德虎硬指賭博勒詐洋一元業經捕房將汪王兩人與見證周阿四一併拘解公共公廨訊供收押在案昨晨復訊據周阿四之妻周陳氏到堂證明徐捕之妻曾至我家囑令丈夫到堂作證並據原告投訴徐捕曾與人　我家樓上請我聚賭牌九索詐小洋四角訊之徐捕供認與周阿四同至原告處賭博並不藉賭拆梢中西讞員會商之下判徐捕與王各押西牢三月見證周阿四到堂妄供着押一月周陳氏無干開釋 
[逼索車租之野蠻]  
　　平定街地方放車人倪子山前數車夫閔正喜欠去車租錢十二千文逃逸無蹤昨在途中遇見將閔所拉之人力車扣住軋至家中私刑逼索後由張文造報告該管警所將人證帶所詰明屬實飭送警廳司法科訊究 
[盜匪情罪尙輕]  
盜匪劉德藻而在曹家渡地方行刧被警拘送護軍使署經軍法科訊得劉匪情罪尙輕昨日備文飭警送交地方審檢廳訊明按律處治 
[破獲拐案三起]  
愛仁輪船定於昨日由滬開赴汕頭厦門等處經救濟會偵探趙再　　連寳等上輪查獲崇明拐　范顧氏及被拐之六歳男孩銀才一口該採又至該輪厨房內查獲被拐九歲男孩楊小喜子惟拐匪已乘間逃逸遂將兩孩並該拐婦送至上海地方檢察廳請爲訊辦又安徽拐婦姜般氏不知從何處拐得小孩名三寳者在途啼哭由警查見拘送地方檢察廳昨經訊得姜殷氏實犯三百四十九條第一項之罪判令還押候判三寳送交救濟會留饗候家屬認領 
[串賣女子]  
　　女子阿翠來滬爲傭被薦頭劉大姐串通王阿榮將阿翠誘至王妻所開之妓院內爲娼嗣因阿翠不願在院吵閙又由王等勾串高金生等將阿翠賣於婦人胡高氏爲媳計得身價洋六十五元由王阿榮等彼此瓜分嗣經阿翠家屬得悉投控地方審檢廳得王先行逮案昨日午後訊供之下判王阿榮收押候追阿翠等到案再審 
[有女同行三誌]  
　　常州女子王桂寳被人拐至上海賣於六馬路雉妓院爲娼嗣遇同鄕狎客吳玉亭欲送該女回籍被四區二分所長警在車站查見拘解閘北司法科訊明前情已兩紀前報茲經慈善團函知該女之母張胡氏於前日來滬投案領回吳玉亭交保釋放 
[召領瘋婦之傳單]  
　　淞滬警察廳昨出傳單云爲招領事據一區二分駐所詳稱查見瘋　范倪氏一口詢據供稱夫名范阿三做木匠因與阿三時有口角致患瘋病時發時止等語除送堂留養外詳請招領等情據此合行刋印傳單仰該婦家屬從速認領 
[癡姑娘冒認哥哥]  
徐州女子王桂金前日乘車至南京被巡警扣留解廳訊係住居上海法租界內因即備文飭探移送法公堂請就近查傳家屬具領等因訊之該女供有兄王蘭生住居尙德里十九號門牌中西讞員判女留養候查傳伊兄到案再核在案昨日捕房飭探往查該處並無王蘭生其人祗有該女子之二房東曹子卿因又解至公堂傳到曹子卿詰間先據王桂金供曹實係女子之胞兄曹稱王女前與一男子同來賃屋居住該女素有瘋病時發時愈日前不别而行不知如何在南京被扣中西讞員察得該女確似有病判送回警廳發落 
[資遺流落客民]  
　　嘉善人唐春三前日在黃浦灘投浦　盡爲捕瞥見喊同舟子救起　入捕房昨解法公堂請示訊之唐供去年九月來串覔就無着衣服典盡告貸無門無奈出此下策中西讞員判由公堂酌給川資遺因原藉 
[婦人自縊而亡]  
住居新閘山海關路王阿四之妻徐氏前日因夫婦口角自縊身死報由捕房將屍車入驗屍所昨經公共公廨中西讞員蒞所驗明捕房將死着之夫阿四及梳頭婦人沈金等一併解案經中西讞員略訊一遇　　王阿四先行具結收殮候星期四解廨訊明核辦 
[工人墮地受傷]  
　　王阿炳前日在楊樹浦工部局電燈公司內做工怱從高處　下受傷頗重報告捕房飭送同仁醫院爲之醫治 
[汽車違章行駛之禍端]  
大自鳴鐘捕房昨解汽車夫張阿德至法公堂禀稱張駕車行經民國路由東而西照章應在華界一面行駛詎張偏至法界致將途人撞倒碾傷腿骨現送醫院醫治傷勢甚劇當肇事之時有二十號包探及二百三十一號華捕在場目覩可證解請訊究二十號包探及二百三十一號華捕上堂禀訴肇事情形訊之張供因華界一面適有人力車阻礙故暫走法界以致肇禍今自知不合請求寬宥聶讞員判張管押候受傷人醫痊再核 
[暗昧不明之爭端]  
　　松江婦人張楊氏之女阿月年已及笄向在南巿永貞里某姓家爲傭與賣報人張培生私識近阿月又有他遇已向其主辭歇匿居他處昨日被張在途遇見將女扭住向索用去之洋十餘元口角爭毆由崗警帶至該管分所傳同其母飭送警廳司法科訊究 
[俄商追償貨欵]  
　　西門外某洋貨號因虧負往來各欵無計彌補已於本月初閉歇茲聞俄商德源布號亦被該號欠去貨欵銀一百八十五兩有奇已禀請該管領事照會楊交涉員飭縣轉函南商會飭知該號經理於公攤債欵時務將俄商貨欵一併料理云 
[小茶館聚賭受罰]  
　　北福建路七十八號門牌楊大毛所開之小茶館內容留王寳生郁秋榮黃叙魁等七人聚賭被捕查見一併拘入捕房昨解公其公廨經中西官訊明判楊罰洋十五元王罰十元餘人各罰三元一併充公賭具銷燬 
雜評二 
[葡事感言（訥）]  
所貴乎共和國者非僅貴有共和國之名也尤貴有共和國民之精神共和國民之志氣能自保其權利而已葡共和國之小國也領事之武斷與侵犯人民自由僅關少數人之事也而其國公民之開大會舉代表田力反抗其勢甚盛若關家國大事者然其國民之重視自由權利爲何如耶 
嗚呼我國民可以鑒矣可以知共和之足貴矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[送籌安會發起人某公出洋序] [  劍秋]  
　　籌安會發起人某公出洋之前一日國民挽留不得乃揮涙以送之曰嗚呼某公其竟去耶其竟與我國民决絶而掉頭不一顧耶回億去年籌安會發起之始公之風頭何其健宣言書也勸進表也通電全國也登高一呼不旬日而應者徧天下自謂可獲通侯之賞而立千載之名良友諫之不從報館議之不聽甚至外國警告亦不以爲意揚揚然日驅其汽車奔走於長安道中意氣發越不可一世大丈夫得志固當如是萬不料乃有今日之日也雖然今日之日於公亦無所損此數月中所攫得者當已不少一渡太平洋　可出其所儲購地於華盛頓紐約之間逍遙作猶太富翁子孫　不肖一二世且吃着不盡所難堪者吾國民耳自籌安會發生以至今日歷時僅數月而吾民之直接間接受其賜者雖有巧厤莫之能算以言生命則以反對而死者若干人以嫌疑而被逮者若干人以言財產則糜費於運動者若干萬消耗於籌備者若干萬然君之意固曰吾爲人民謀幸福人民不得不稍稍有所犧牲　嗚呼某公今吾民之生命財產亦已犧牲矣遠者小者且忽論其　且近者肇和之兵變武昌長沙之起事四川湖南之受王師蹂躪皆灼灼在人耳目其犧牲之代價亦已不少公於此正可出其抱負爲吾民謀幸福爲聖主開基第一功臣而奈何竟去耶國民望公如望歲何竟與我國民决絶而掉頭不一　耶嗚呼其公　民拜公賜無可以報今當遠去謹以一言爲贈公之往美也托名研究共和制度也願公勿拜古德諾博士爲師（三） 
譯叢 
[八月十號（法蘭西革命史之一節）（續昨）] [  新]  
　　當兩軍交鋒肉薄之時乃有一少年年約二十三四狀態矯傑時方立於屈理離宫對面义手作壁觀而眉飛目舞大有躍躍欲試之槪伊何人伊何人蓋即蓋代之英雄拿破崙也時拿破崙尙爲炮兵少尉是日適値休假故來此觀戰其時拿破崙雖尙年少然於兩軍之得失已瞭若指掌後人當於其日記中見一當時評論兩軍交戰之語語至中棨其略曰魯意之敗敗在其欲保全皇冕耳　於當時魯意能自作氣身臨前敵親爲士卒執桴助戰吾知士氣壯且百倍焉能遂敗魯意乃計不及此而惟遁之是謀初不知皇者元首也元首而失手足又安從附故吾謂魯意之所以失其皇冕者實失於欲保全其皇冕耳天下愚人往往欲　禍而反得禍可不哀哉 
　　屈理　宫之破蓋在日光交午之時其時羽林軍總司令黑微萊忽得一密札乃魯意所發者略謂大事已去不如停戰趣整隊退出巴黎尙可保全將士性命黑微萊得旨殊不少却仍力戰不已實則民軍已從屈理離宫南面長廊之後大隊而入羽林軍背腹皆受敵不復能支全軍殲焉一分鐘後鎗炮之聲已不復聞而蒲爾彭之王　乃徒此隳墮無存其時蓋一七九二年八月十號之十句　也（完） 
[廐中鬼面]  
　　利佛浦有糧食商佚其名老矣忽喜研究鬼神之學凡與人相値無論識與不識必拉之　　談鬼事以是人輒非笑之而老人不顧也商有子頗病其父所爲屢諫不從一日子復以是爲言遂觸老人怒竟逐其子子被逐猶以爲不久其父且悔悟而孰知事有出於意料者不及一月老人竟以病殁殁之日猶告其親友謂不久其靈魂必將重返世上以證實其生前所語爲非妄老人之死初無遺囑授其子即其遺產亦不過一所設之肆并一常御之馬車而已子初以爲其父生前必富至是乃大失望然久之亦漸　然唯時時悲念其父而　其馬車因老人所常御者故其子尤愛惜之未嘗　但令圉人豢之於廐兩禮拜後馬乃忽呈異狀初不過見圉人出時常有驚悸之狀而已旣而急漸赢　每當天黑輒悲嘶如哭四肢亦復顫抖御者以爲馬或受病耳乃以告其主人且延獸醫診治顧乃不得病兆而醫言則以爲是馬夜間必有所見以　驚駭不如以人陪之同宿其病或良已衆以爲然是夜遂以御者同宿御者曰柏奶以主人命遂移榻於馬廐中且從巿上購爲司克一瓶懷之俾膽怯時飲以自壯復於榻旁燃油燈一盞遂乃入睡睡亦不自知其幾何時旣忽蘇醒醒則全身毛髮皆豎似覺有一極可驚怖之事叢祟其身已而乃大駭蓋已聞一隠隠啜泣之聲起自屋隅而馬亦大驚全體皆顫作微嘶與屋隅之泣聲相應答油燈無燄照見廐中幢幢盡作鬼影柏奶乃忽憶及老人臨死之言謂其死後必以魂歸今蓋其魂歸矣駭乃益甚察其聲似在承塵之上顧又不敢仰首防防鬼面相覿乃立以被蒙首而臥汗出如瀋猶　觫不敢一爲仰視 
詩選 
[無題] [  陳佐彤]  
　　命薄隨鴉采鳳嗔楊花慣失自由身無端涙滴將離酒特地香添乍贈巾小艇搖來初過午危梁步去獨尋春　鄰一曲明珠怨惟悴盈盈半額顰 
　　見時佯避背時看滅燭留髠慰素歡中酒性情嫌孟浪落花時節好盤桓幾多福分輕狂盡如許聰明薄倖難水樣交融綿樣密酸風應不動波瀾 
　　六橋烟柳路迢迢人去人歸早晚潮密意牽雲空目斷柔情着雨暗魂消簾前聲咳赢嬌語鏡裏丰姿媚細腰底事不來忘舊約頓添愁緒過花朝 
閉戶焚香禮畫圖橫看側視未糢湖深憐寳玉原無價肯信羅敷已有夫淡淡繊眉宜爾似亭亭倩影恰誰扶敎成嬰武翻成恨戲把閨名故故呼 
憶珠樓筆記[  天白]  
[阿碧]  
　　阿碧華陰農家女父早卒母不能貞嫁於賈人李碧寄養焉李鍾愛之如所生嘗言碧如此楚楚當擇一讀書種子嫁之碧聞亦竊自喜無何碧母病疫死李續娶陳氏陋而奇悍視碧若眼中釘李有寡姊願撫碧李許之陳遂戒李勿再與碧事碧時年十八矣豐肌秀骨艶冶無倫雖荊布之飾不掩其美會大士誕日碧從李姊往蘭若中隨喜爲邑令公子所見驚其艶使人說李姊欲以重幣購爲小星李姊不可公子親往拜其門願養李姊終其身遂許焉李聞之怒欲與姊　陳涎其利思染指亦慫恿之有以利害曉李者曰若以賈人忤宰官必無幸李懼而罷碧遂歸公子然芳心殊悒悒蓋公子美如冠玉中無所有且大婦亦奇妒久之碧不能堪請爲尼公子不許欲自裁懼而從之祝髮有日矣公子之父以事罷官舉家東　李姊亦前卒碧遂留某庵爲女道士毘陵莫生參某公幕入秦過華陰流連數日有以碧事爲談資者莫扼腕不置會秦中亂莫隨某公留駐華陰寓　適與某庵鄰一日莫登樓見碧坐　　花下幽艶如仙莫凝注不已碧忽回首見莫翩然竟去莫自此神魂喪失忽忽若迷不寢亦不食其居停大憂固問之得其情便人囑老尼以情致碧碧爲之感勳許嫁莫遂備靑廬迎娶焉倡隨綦篤莫出游獵必與碧偕碧錦衣窄袖跨小驪駒往來林野間雖畫中人不啻也後從莫南歸見者驚其嫻婉有林下風殊不似小家碧玉云 
自由談之自由談[  邛江趙敦榮]  
　　勸進也請願也派代表入京也籌備大典也耗無數之金錢費無數之人力手忙脚亂吾意諸公必能得良好之結果孰知最後之結果乃爲取消帝制四字吾不禁爲袞袞諸公惜也 
小說 
[俠情小說紅蘩蕗别傳] [  天虛我生]  
　　第二十四章（續） 
　　吾書此章開場諸人已在巴黎矣安特魯方自外間歸手指凍且欲僵則頻就口呵之以取少煖馬克格尼爾則調牛乳以奉安特魯而心中則甚失望知安行魯雖外出半日實猶未得一毫消息不然則其面上必不現此倦惰之容安特魯飲旣寒氣稍舒乃言曰夫人吾今夜尙須往提琴路一行彼間爲新聞訪事聚集之所消息或較易得夫人微歎曰此事誠不可解吾初以爲柏爾西被捕之後不出三日即當審判何故迄今尙無消息但亞猛又如何安特魯曰亞猛尤異吾乃尋遍監獄名册終無從得其下落夫人曰得毌亦在門房獄中安特魯曰否門房獄中今已僅有柏爾西一人其他諸囚皆巳遷入敎堂大獄恐其爲柏爾西所用也夫人低聲曰可憐者栢爾西安特魯曰夫人無憂凡人但須性命存在希望即未必遽斷夫人搖首曰希望乎言至此聲乃弗續安特魯亦不禁涙落顧英人性質以泣爲醜乃立忍其涙使勿下讀者以爲安特魯果未嘗得其領袖之消息乎否否綜計安特魯諸人之重至巴黎至今實巳六日黑司丁諸人均散處城外睢安特魯與馬克格尼爾入城刺探消息數日來幸猶未有人覺而安特魯則且四處偵訪一日忽遇海龍於餐肆之中海龍雖不識安特魯而安特魯則知之讅見其方與一壯碩之人同坐其人年事巳在四十以外面圓而頰綘痘　布滿乃與酒刺爭其地位爲狀益醜 
 
 

Page 15

 
 
   
 
 

Page 16

 
 
   
 
