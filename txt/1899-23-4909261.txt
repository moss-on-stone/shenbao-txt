# 1899 - 23 - 4909261

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印各書籍發售] [  圖書集成局啓]  
欽定二十四史全書實洋五十六元○欽定四史書實洋四元八角○隨園三十六種　　　元○刑案匯覽洋七元○景岳全書碼洋三元○　治新書碼洋一元五角○潘頤福咸豐朝東華錄寳洋一元三角○王益吾咸豐朝　　　　實洋二元五角○左文襄公　疏碼洋四元○　　三國演義碼洋一元五角○駁案彚編碼洋二元○明季南北略碼洋一元二角○　定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕　義碼洋三角○臨　指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大淸會典碼洋一　　角○何典碼洋一角五分○六科準維六套實洋六元○醫門法律碼洋一元○醒世姻緣碼洋一元四角○繪芳　碼洋一元二角○中　　　本末一元五角○賣中東戰紀七角○文學興國策二角○正續中東戰紀興國策合一部二元○　事新論六角○中國度支考一角五　○　學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論本報所紀日艦赴定及鎭海設防二事]  
上月二十八日本報紀定海廳趙司馬接奉浙江巡撫廖榖似中丞電札内開近日有日本兵艦　　欲駛赴廳屬舟山假海濵操演等因因卽出示曉諭居民如有日兵列隊登岸爾等不必驚駭亦不可滋生事羰迨本月初四日報章又登浙江提督陳雲卿　門以近日鎭海口外金塘洋面時有法兵船往來游弋遂於上月二十八日調集駐防大教塲之　勇四百名挑留二百名　萬叅戎　帶次晨軍門卽率挑出之二百名及親兵若干名乘威靖兵輪船赴鎭與吳吉人　戎分守金雞招寳兩山各砲臺以免外人窺伺于是外間議論紛紛或疑日人欲據定海而有之或恐法人不得志于　陵轉而洩忿于鎭海執筆人曰是皆無慮也當道光二十六年我中國與英人訂立和約其第三欵云大淸皇帝依允英國之兵退出舟山以後中國不得將舟山讓與别國第四欵云大英君主依允嗣後如有别國攻舟山一帶地方英國必爲之保守務當將舟山送還中國此事係兩國交誼不須中國出欵厥後雖屢次將約章重訂按之萬國公法　約卽不作爲憑然亦並無廢棄　約之明文則當有事之秋似不妨仍中前說夫英人豈有愛於中國而出此代爲保守之謀哉亦以舟山當南北洋　中之地又居香港上海間　長江口外不遠實與通商全局有　各國之於中國經商者英人約占十分中之八分深恐他國或據有其地於英商不便良多故陽以互敦陸　爲詞而欲爲之守衛　當中法有事之際無錫薛叔耘京卿方綰寗紹台道篆曾與英領事中明前約力請英人保護香港商會亦申請　政府保護舟山　後英政府雖不欲開罪于　人而法將孤拔揚言欲占普陀山屯兵英總領事卽聲明普陀亦舟山所屬　果往占英　助中國逐之若夫甬郡海防鎭海堅而定海瑕此次法船游弋金塘而並不窺伺舟山一島者殆亦知有前約而不敢　英人之鋒歟然則英船不駛往舟山而日本反欲借其地練兵是何以故曰英與日　和好之國也從前馬　立約後　法德爲中國索返遼東之地　正詞嚴英人惟作壁上觀絶不仗義執言從中公斷至本月初八日本報所　英國國會議員伯得列德氏議論略謂俄國久以侵略中國爲心目下方招練中國壯丁編成軍隊此其作用人所皆知雖然我英國如得日本爲奥援尙足樹威於東方以制俄人之窺伺由是觀之英國有心俯就夫日日亦未嘗不欲聨格夫英特英人素以老成持重爲心不若日人戰勝之餘趾高氣揚俯視一切兹者日本之欲借舟山操演安見其謀不出自英人且安見英人之不有兵船以繼其後要之法船之游弋於鎭海口外非窺鎭海實欲窺舟山以肆其惘喝之謀日人之借舟山非日人果欲於舟山操兵實代英人從中扼守然法人更何敢逞志哉觀于曰總領事駕兵船赴曰下其意欲迫成四明公所之事也而英與日本卽以兵船綴之及法兵船將至浙洋而日本先以借地操兵請法人著著落後英日著著爭先况有劉峴帥之百折不撓堅詞抗　法人其奈之何寄語市中人當此臘鼓聲中儘可飲酒圍爐安閒度歲愼勿山借操而疑及日本亦毋因有兵船游弋而懼夫法人也 
[立約要聞]  
　　香港循環日報云中國與德國訂立約章業已事竣惟英約尙未議定前者蘇州毆傷日本人之事日本公使向總署詰責請將地方官懲處諒日間亦可了結矣 
[四志渦陽亂耗]  
　　昨日蕪湖采訪友人飛書相告云皖北渦陽縣適當江淮衝要最爲兵家扼塞之區民風悍獷剽刼成風近年迭遭凶歲匪徒益復鴟張有地名曹市集者距城九十里集中土匪牛世修邇忽揭竿倡亂嘯聚悍黨三千餘人於上月下浣擁至石弓山臨渙集一帶燒殺擄搶直撲渦陽縣城城外龍山向有制兵一營駐紥名曰龍山營甫一交鋒營卽陷沒千總某君被戕身死匪遂圍　縣城内外隔絶是處離壽州約一百八十里之遙迨壽春鎭郭善臣鎭軍聞報卽撥所部單勝營全軍馳往防堵一面備文咨報安徽巡撫鄧大中丞請派大軍星夜赴勦本月初三日羽檄到皖中丞立飭撫標馬步全軍統領韓芷雲軍門親統省垣定安左右兩營精兵六百名雜以馬隊砲隊各數哨次日黎明拔隊起程携帶克麗卜格林各快砲數十尊飛馳而往繼又由縣主續報匪黨裹脅愈衆勢如潮湧似非　疥之疾因電檄蕪湖精健營統領趙協戎轉撥駐紥東西梁山砲臺之精健前營陸小賓副戎統率全臺雄師取道巢縣火速前進所需餉項及年底加餉卽飭蕪湖道吳觀察就應解藩庫項下撥出銀二千兩交營官具領陸副戎奉檄之下立飭所部收拾戎裝來蕪謁見統領面請機宜事畢卽於初八日淸晨道出樅陽兼程飛駛貔貅三百悉皆鳳潁所產一聞將令無不采烈興高不須五六日直抵渦城區區小醜跳梁當不難聚而殲旃以還我一片乾淨土也又聞初三日中丞接准郭鎭軍咨支後卽由電入奏旋奉電旨有迅速撲滅毋使蔓延擾害良民等因欽聞之下益見聖天子睠顧皖民如　赤子矣至皖中定安左右兩營調出後省城兵力太單中丞因卽商准兩江督憲劉峴帥檄委皖防澄淸營統領徐月亭副戎就地招募精壯六百名分作兩營從速訓練以成勁旅名之曰長慶營歸副戎兼統已於本月初九日樹旗開招皖北壽春鎭現亦添募精兵一營以資防堵東西梁山砲臺爲江防第一扼要之處更須格外戒嚴兹經精健營統領　　駐蕪本營中撥出一百名帶以哨弁一員於初八日率隊前往塡紥趙統領於陸副戎督隊登程時囑以一到渦陽卽將 
 
 

Page 2

 
 
剿撫情形飛速詳禀以後按五日詳報一次遇有意外之事更須添卒飛遞此後蕪地當易於刺探關心時勢者皆得饜其先覩爲快之心也 
[添兵助剿]  
　　武昌訪事友云自長樂失守之後軍中羽檄絡繹飛傳電局中人亦幾於應接不暇當賊匪初起之際張香濤制軍曾檄委朱太守滋澤吳副戎元凱督帶愷軍前往查辦嗣查得諸軍皆逗遛不進以致貽悞戎機不禁　　　怒傳電嚴加申斥又以匪勢猲獗恐愷軍力薄不能制勝擬添派俞漢卿協戎張虎臣遊戎督勇馳往助剿想天戈所指不難尅日盪平也 
[詳紀法人要索四明公所事]  
　　前者駐滬法總領事白藻泰君赴江寍謁見南洋大臣劉制軍商辦四明公所事宜滬上官民皆鶴企　翹欲知究竟而迄今寂無聞見惟天津國聞報登有白君要索各條及峴帥逐一批示云一租界内賽貢路卽西貢路及寍波路均須照公董局繪圖開通放長可就地之形勢偏斜築路不使有礙房屋所有應用尋常寛闊築路之地由地方官飭交公董局應用峴帥批云查此地係四明公所之業能否開路本大臣當飭印委各員婉勸該董通融辦理二四明公所在界内所有之地均可如前一樣管業由法總領事署照給地契執業無須繳地契之費但此地願如招商局所有之地仍須一律遵照公董局所定租界巡捕章程辦理峴帥批曰查此條應否由法領事署照給地契應由印委各員與該董事商酌其餘照辦三四明公新義塚所有從前埋葬各棺由死者子孫逐漸搬遷峴帥批曰查此條能否搬遷應由死者子孫自定不便勒令遷葬四四明公所内所有搬剩停放各棺應一律搬去愈速愈好將來公所屋内地内均不能停埋一棺峴帥批曰查此事當飭該董事照辦五董家渡地一分係自小東門迤南至第一出浦直河卽從前西人所住之地及八仙橋一帶地並西門外地一分以上二地加作法國租界此三處之地所住商民地主應遵照法租界公董局章程辦理所有華人地主仍可如前管業惟須將地契赴法總領事署陳明立案如該地現在之主欲將地絶租或託名經管均應禀經法署租託與洋人所加界内之地應照現在租界章程如公董局但爲公用章程卽令地主絶租與公董局應用峴帥批曰查董家渡地一分自小東門迤南至第一出浦直河是中國最有關係地方關局稅厘商民利益均在於此無論何國皆應查照條約不能强占硬租斷不便擴作法國租界至八仙橋地並西門外地一分今顧念睦誼准其撥入租界應訂章程俟委員與地方官會同勸辦惟所加界内之地如有中國商民產業法公董局倘欲租用如查有妨礙商民之處亦不能任公董局勒令絶租又所加界内之地如有别國人產業並應行從出不得以中國官允許列入法界之内六議明俟英美租界推擴之時亦應以相等之地將法租界一律推擴峴帥批曰查此次八仙橋地並西門外地一分係查照貴領事前次照會請擴租界始准將此擴入法界與四明公所案無涉英美二國因聞法國有請擴界之意遂援利益均沾之例請將租界推擴此項利益係屬約外通融豈能再行推擴此條礙難照准 
[同掛彈章]  
　　連日外間紛紛傳說徐蔭軒中堂桐疏劾封疆大員若干人兹得京友確函悉徐中堂所劾者實共五人計南洋大臣劉皖撫鄧竹撫胡東撫張川藩王餘則並未有登諸白麻者 
[願効前驅]  
　　京師訪事友人云榮仲華中堂自柄國以來整軍經武不遺餘力除將現有各營分别佈單垬衛神京外擬添募中軍萬人加意操練俾成節制之師聞共募中營馬隊四營步隊十六營俾成此數於是願供策遣者皆紛紛自請呈効徐觀察邦道願代募馬隊一營陜西城守協副將田副戎玉廣願在陜代募步隊六營指日成軍尅期北上尙有馬隊五營則由恩統制順禀請親帶營哨員弁自備資斧前赴奉天招募足額所需兵餉曁營哨諸員薪水均撥由盛京將軍隨時給領尙少步隊十營現亦派員分投召募聞恩統制已於上月十九日出都其餘各統領亦於二十日先後就道俟各路招齊回京訓練荼火軍容之盛有不先聲奪人者哉 
[西貢米市]  
　　香港循環日報館得西貢友人來函云本埠些路公司於西歴正月四號所出米市報載略言現在每日由内地各鄭運來求售之米陳者約四千石新者亦不下三千石但來源雖旺銷路亦多蓋有巨商定購三萬五千墩運往歐洲限西歴二三四月交淸故雖源源而來仍不愁無銷路也 
[詳紀歴訊米販情形]  
　　姑蘇采訪友人云上海奸商張靜臣私販米石出洋致妨民食案發後經江蘇潘司晶仲芳方伯委員提省發交蘇州府訊辦彥詠之太守迭次研訊扳出上海洪昇馬頭瑞豐棧張仲山代天津某商購米六千石前曾運過若干兹已第二次購辦太守禀請方伯提張仲山來省質訊本月某日提到後暫發待質公所管押計是案被覊者除二張外尙有上海某報關行顧雲山及某甲蘇州盤門外某報關行某乙閶門外某報關行某内初七八等日復經太守推鞫關防嚴密無從探悉供詞惟聞大略情形謂張仲山承認代天津某商向張靜臣購米確已二次太守飭呈出津海關所給執照以便備文查詢至道聽塗說者流則謂太守擬罰張靜臣白金二千兩張靜臣猶哀求减免是誠不知分量者矣 
[榷憲蒐軍]  
　　鎭江訪事友人云常鎭通海道長久山觀察現方籌備江防與長江水師提督黃芍巖宮保統領新湘全軍陳宇山軍門密商機要沿江各砲臺均已布置詳密本月初二日貓睛轉午時觀察會同軍門排導至校塲校閱勇丁操演憲輿旣蒞弁勇鳴砲跪迎至演武廳前降輿新湘各營官殷勤延入升座後哨弁跪請發令觀察卽傳命開操迨向晚操畢始分道回署 
[兇棍候解]  
　　松江訪事友人云兇棍陸升堂自經省憲派委前署華亭縣趙嘯湖大令會同現任劉謙三大令刑訊後業已供認索債逞兇及順供之日趙大令再三開導謂此次供詞與前大異綜核情節應得罪名較前供尤須加重本委念切好生當爲汝宛轉减輕汝勿執迷自誤陸棍聞言泣求超豁旋卽將從前所翻供詞逐一承認案遂定初九日卽解府過堂不日當解省覆勘矣 
[花縣量移]  
　　嘉興訪事友人云現署嘉興縣葉邑尊由藩憲惲方伯札飭回省另候差委遺缺委仁和縣蕭邑尊調署是以近日縣署書吏辦理交卸事宜頗形忙碌 
[觚棱冬旭]  
　　京師訪事友人云上月某日禮部庫中失去司員飯銀堂憲啓潁之大司徒大爲震怒命將看庫差役交本署司務廳看管如數追繳迄無端倪時本部司員某君擬由堂司各員應得養廉項下匀攤扣補以銷此案據情禀諸大司徒大司徒不允旋於十四日上疏陳奏請將此案交刑部嚴訊究辦奉旨依議欽此聞送部者共十二人計看庫差役二名四司茶人西名養廉處書吏隷役六名○二年前浙江巡撫廖中丞曾奏定在浙海常關項下每年節省銀五千兩按年報解部庫以歸公用迄今時閱　年此項銀兩尙未解到由户部飛咨撫臣轉飭關道迅速籌解以供京餉 
[銅鼓餘音]  
　　廣州訪事友人云省城　風甚熾雖經地方官迭次示禁無如積習相沿陽奉陰違所在多有上月某日紳士馮孝廉將小新街及西關汛所轄各賭館並牛牌館百數十處開列淸單禀請府尊飭縣查封以除民害府尊准之至二十三日南海縣董邑尊接奉札飭卽委典史周少尉帶領差役將油欄街靖海門曁西關一帶設賭之屋一律標封并將賭棍李某嚴拿懲辦然恐上下其手者終不能實力奉行也○善堂林立成效昭然近有十三鋪增設普愛善堂濟困扶危實事求是擬向省垣有名各丸藥店廣購各種藥餌妥爲分送堂中一切經費悉由票館捐助上月二十三日大益公司卽在堂中開彩然則損無益之資作有益之舉亦足差强人意也○黃聖堂鄉人與毗連之西村人積不相能屢次尋仇迄未安謐上月下旬某日之夜黃聖堂人糾集數百人擁至西村聲勢洶洶頗有滅此朝食之槪西村人聞知在村中列陣以待　聖堂人無 
 
 

Page 3

 
 
奈遂將村中竹林恣行焚燬悻悻而去說者謂若不早爲解散恐將來必有一塲惡鬥也是豈地方之福乎 
[黃樓寒笛]  
　　武昌訪事友云入冬後天時亢旱百物枯槁胼手胝足者流無不情殷望澤上月十七八日雖得微雪尙未能潤徧郊　二十八九日雨師忽翩然稅駕自是以後痴雲黯淡時雨時晴本月初四日朔風怒號江上銀濤高如山立滕六君亦乘時戾止玉龍鏖戰鏻甲滿天近水遙山都變作瓊樓玉宇豐年有兆農夫皆喜色相告謂彼蒼之粒我蒸民也○時交冬令宵小橫行本月某日湘人某甲由姚灣回城天已曛黑行至東獄廟旁突出一人攔阻去路甲本男兒好身手且身畔帶有洋刀卽將其人扭住猛刺其人乃負痛而逃○省中自東洋車暢行生涯頗盛惟車夫爭先恐後大街閙市碰撞滋事時有所聞甚或損物傷人爭端紛起省中紳耆因擬創設公所按車捐助公費遇有碰撞損壞等事由公所秉公估價照數賠償並將車夫送官懲責 
[潯江雪浪]  
　　九江訪事友人云道憲誠果泉觀察鎭憲宋佩珍鎭軍以天時亢旱設壇祈禱得以大霈神霙稍蘇民困本月初五六由玉龍又夭矯凌空聨翩飛舞平地約積五寸許厚遙望河山玉琢粉裝不啻水晶宮闕父老咸相慶曰瑞雪頻沾明歲其可卜豐亨之兆乎○署理德化縣吳大令出告示曰爲重申禁令以警愚迷而肅法紀事照得本縣性甘淡泊世守淸廉早嚴幽獨之在尤凛苞苴之戒前荷憲恩委蒞斯邑誠恐無籍棍徒乘機招搖指官撞騙業經嚴禁關防在案矢矢公愼祇無攺於初心克儉克勤惟勵精以求治凡呈詞之應准應駁人証之應釋應拘定罪之有寛有嚴無不一秉至公親加裁定至若内署日用之需照依時價下鄉膏𥞊之費出自已囊痛除書役誅求惟願閭閻藏富况且本縣在� 
此辦理保甲有年攝篆亦於兹三月坦曰本久堪共喻防閑又何用重申第近來訪聞有等無恥之徒日久玩生造謠生事撞騙招搖除一面嚴密拿辦外合再出示曉諭爲此示仰闔邑士庶軍民諸色人等一體知悉爾等須知本縣言必有信政不煩苛潔已愛民虚衷聽訟原被之勝負全憑事理之是非斷非銀錢所能買囑情面所可挽回視事以來一切情形諒我士民早可共聞共見者也自示之後如有前項刁棍遇事生風設計招搖巧騙者著卽立拿禀縣以憑盡法懲辦倘希圖僥倖甘被愚弄一經訪獲或被告發與者受者一併科罪决不姑寛其各凛遵毋貽後悔切切特示其言誠善矣特言之匪艱行之維艱敬告大令尙其冰兢自勵以副斯民父母之稱乎 
[京江寒浪]  
　　鎭江訪事人云年關將届宵小日多近日鎭郡各局員查夜極爲認眞蓋欲綏靖匪人必先分别良莠也常鎭通海道長久山觀察更命各叚巡員將舊發門牌挨户核對其有遷移者著卽照章塡註補給户口增减亦確切查明然後將底册送呈總局以便總巡抽查時一目了然○江南全省提督李壽亭軍門於本月初七日乘虎威兵艦駛抵京口下椗水陸防營咸在江干列隊迎迓長江水歸提督黃芍巖宮保以及江勝新湘各營官均詣兵艦晉謁軍門獨留宮保暢談良久而别翌晨軍門舍舟登岸坐緑呢大轎護以自强軍小隊十六名往文武各衙門答拜初九日晨軍門命展輪赴白下謁見南洋大臣劉峴帥籌商防務○自本月初四日得雪後天復睛霽頗覺和暖宜人至初八日陰雲四合雪花飛舞入夜北風大作雪卽吹散翌晨瓦上微露白痕惟寒沍異常南門大街栅夫某甲素有烟霞癖前因天時尙暖將局中所發棉衣質於烟館近日驟冷無以禦寒初八晚二更時栅門上鎖後臥於棚内至四鼓保甲分局委員查夜到此高喚開栅寂無人應乃命差役至棚内查看則栅去已身冷如氷僵臥不動乃立傳地保派人看守至天明報堂收殮○本月初八日東門小草巷王姓爲其子完姻忽堂中火油燈爆裂火光四射立兆焚如幸人手衆多得卽撲滅附近匪類一聞警報紛至沓來借救護之名爲搶掠之計洎火熄而珠玉錦繡已被刦一空矣○萬家巷設立施粥廠自十一月二十日開放以來貧民就食者實繁有徒本月初八日晨飢民麕集幾無插足之地有甲乙二人擠入人叢中進退兩難竟被踏斃當由善堂備棺殮埋 
[照付電價]  
　　由福建至臺灣前經中國在海底設立電綫藉通消息及中日之役臺灣割歸日本凡中國往來要信必由日本轉達臺灣此綫久置不用近經日本政府議向中國購歸俾可暢行無阻已由中朝允許傳電滬上電報局告知督辦盛京卿就近與日本總領事小田切富卿君萬壽之助議定償還中國洋銀十萬元訂於今日在外大橋北日本總領事署照付 
[舊令謁客]  
　　江西候補知府前任上海縣袁海觀太守樹勛因公過滬昨日命駕入城至縣署拜會縣主王欣甫大令大令延入花廳茗談片刻而别 
[鹽梟送縣]  
　　鹽梟譚和尙糾集黨徒在浦東龍王廟唐橋一帶攬載私鹽前日與船户張順華口角以致持械行兇經駐紥是處之柘林營分汛夏把戎聞知立率兵丁將譚拘獲並奪得刀楲兩件移送上海縣署請爲嚴辦値日差入内禀明縣主王欣甫大令飭收入自新所聽候訊辦 
[寳山火警]  
　　前晚九點鐘時寳山縣頭圖鄉民某姓家因煮晚炊遺火積薪致兆焚如之禍霎時間火光熊熊上燭霄漢上海各捕房中人瞭見後疑火起於租界之内立卽鳴鐘告警迨救火會各西人驅皮帶車馳往至中途始知被火處尙遠因卽折回後聞某姓鄰近某洗衣作儲水甚多經鄉民汲取澆之得卽熄滅僅焚去平屋五間 
[滬南火警]  
　　嫠婦鄧韓氏在滬南陸家浜馬路橋堍開設順興小飯鋪前晚七點鐘時入廚煮　灶下火力過猛以致烟囱内火星迸裂隣人瞭見急呼店中人出爲救熄移時火勢復熾不可向邇櫃夥立卽率衆奔逃二十七鋪地甲聞之分投各處報警江蘇海運局洋龍近在咫尺首先馳至極力澆灌得以漸漸熄滅僅燬去順興館平房一間比鄰大成昌蠟燭店披屋略受焦灼此外鄰居幸未殃及○南市新馬路恒生馬頭泳興樹行租得空地支搭草屋堆儲木料昨日傍晚五點鐘時比鄰鄭洽記士行内燃放花爆遺火星於上霎時烟霧迷漫火光四射巡街捕勇見之立卽報知泳興行後由恒生廣貨店中人用吸水銅槍噴救俄而江蘇海運局洋龍風馳電掣而至極力救援得卽熄滅 
[南市捕房紀事]  
　　竊犯張阿根在已閉歇之邵元泰木行内圖竊被縣差拘送新馬路捕房管押捕頭王榮培據情禀知工程局總辦朱森庭明府明府命捕役帶往十六鋪巡防北局局員楊聘候二尹交捕看管候送縣辦　○前晚南市久大馬頭裕昌米棧内斛司徐小春被賊竊去鋪蓋次晨覺察後告知行主赴新馬路捕房報案捕房王榮培卽倩汛捕用心跴緝 
[英界公廨紀事]  
　　王慶林被庶母王黃氏以攫取鐵箱爲詞控詣會審公廨經署理讞員鄭瀚生大令提案研訊諭令押候過堂覆核嗣由親族人等出爲理處願于三日内理明禀復求銷請將慶林母子暫爲保出大令准之○林步雲因案管押公廨前曾將押犯肆行毆轚業經大令逮案笞責乃仍怙惡不悛昨又向新押犯人陳桂高索費不遂糾同徐桂雲將陳扭毆陳大聲呼救看役喝阻不依據情禀知大令大令升座傳訊陳供訴前情叩求懲辦林徐同供實因爭奪鋪塲起釁不敢索費爭閙大令著將林徐各責五十板以儆 
[美界捕房紀事]  
　　前晚積竊張有奇混入北四川路某小烟館行竊烟槍四枝昨爲包探劉阿炳查獲吊出原贓解入捕房押候轉送公堂禀請讞員鄭瀚生大令究辦○前日江北積竊名小六子者混入外虹口元芳路儀園烟館竊去烟客陶阿貴所披之一扣鐘昨爲包探費阿銀查獲起出原贓送入捕房押候轉解公堂禀請訊辦○昨晨偷兒阮鶴三闖至百老匯路某姓家圖竊適爲事主所見拘送捕房押候解至公堂禀請核辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬試乘載]  
　　寍　　　　　　　　　　　　　　　　　　　　　　　　　　　　　　　　　　　　　　　　　　　十三日考慈谿奉化文童正塲十五日考鎭海文童正塲惟象山孤懸海外往返不便仍循曩例俟學憲按臨之先另行示期考試鄞縣畢大令見考試之時多士雲集爰出示通衢諄諄誥誠曰彰善尤宜癉惡書有明徵除暴尤宜安良蔚爲吏治本縣節次嚴拿痞棍無非爲綏靖地方安保閭閻起見乃士爲四民之首理宜敦品立行爲鄉黨所崇奉近聞寗郡世家巨族多有不肖子弟結連羽黨勾串訟棍魚肉鄉民實係衣冠敗類因恃有護符妄行妄爲毫無忌憚言之深堪痛恨本縣訪聞確鑿涇渭秩然姑不顯揭其姓名冀其悔攺力圖上進現届考試之時難保不别滋事端爲此出示禁止今爲爾等約寛其旣往警其將來本縣有父母斯民之責子弟不肖父母亦蒙羞焉自示之後如有仍蹈前愆不知悔攺者一經訪聞或被告發卽將生員發學童生扣考外再行按例懲辦决不姑寛惟願爾多士各安生營謹守本分是則本縣所厚望焉 
[鴛湖雪景]  
　　嘉興訪事友人云嘉興秀水兩縣漕糧自開徵以來未見興旺本月初八日爲嘉邑頭批開兌之期葉邑尊親詣北門外杉靑閘恭祭閘神俾各船裝米石至滬惟秀水則尙未业期也○禾中天氣自本月初四日之夜雨雪紛霏陰寒特甚竟至滴水成冰居民雖御重裘猶形瑟縮至初七日大放晴光人始稍覺和暖○南門外棚下某茶肆係某氏婦所開其女靑年守寡倚母同居鵠寡鳧單相依爲命近爲前當營勇之某甲多方勾引嚙臂情深竟於某日午後乘母外出席淃所有相約偕逃其母知之放聲大哭旋經人四出訪尋已無蹤影吁如此女者抑何太不自愛耶 
[上海縣署瑣案]  
　　馬進之扭袁濟堂到縣控稱被欠洋銀請爲追給經帮審委員馬明府提訊馬供金陵人上年袁將空票貼去現洋一千二百元内有八百二十元係韓姓之欵現向小的追索甚急小的無奈將袁扭案求追袁供所欠數目果相符合目下小的實苦無力措繳尙求寛限自當淸理明府將兩造大加申斥謂爾等皆因貪得重利憑此空票肯付現銀及至本利無著乃卽扭控可見均非善類隨卽限袁於十日内從速理淸並准交保出外措繳延干比追○去年租界各小錢莊濫出空票倒欠鉅欵革探孔阿才及沈蘭汀黃和尙三人某尤著者也迨經人告發收禁縣獄勒限追繳迄今日久未繳分文前晚馬明府提訊孔供小的已央友人在外調處尙欠洋銀八千餘元一時無從籌措黃供僅欠四千四百餘元尙求寛限淸理沈供小的雖欠九千餘元然家中有衣服十四箱共計價値不下二萬金之譜今被龔淸如率衆攫取小的失此鉅欵無計可施前經禀蒙前憲黃大老爺著龔將衣箱繳案以便小的變價歸還奈龔抗諭不繳以至於此叩求提究明府飭將三人還禁再限十日務必理明違干血比○余軾前控仁和祥米行股東朱維新朱榮堂桑誦芬不還存欵七百兩迄今案尙未結前晚馬明府提訊原差禀稱朱榮堂現回湖州原籍今將保人周昌解案請訊原告遣家丁高升投案禀請催繳朱桑同供行内所有存欵均由執事人　康華經理今戚已逃匿不見此案終難明白明府謂存摺鑿鑿具在豈能任意推諉爾等旣係股東自應從速料理卽此可見爾等居心不良矣朱桑　過不遑同求恩斷周昌供朱榮堂係職員故父作保現因其母在籍患病暫回故里小的業已函催來滬今將回信呈閱明府閱畢著周昌於十日内將朱榮堂交到訊追並著朱桑兩人帮同料理限十日内赶緊淸繳飭具遵結呈案○翟聚川控朱維新桑誦芬欠銀前經馬明府訊追朱維新已繳銀六百八十兩惟桑誦芬分文不繳前晚明府提訊之下謂桑曰爾係候補人員竟敢抗斷不遵抑何不知自愛乃爾耶隨諭令翟先將繳案之銀領去將桑交差看管限日繳銀 
[上海巡局瑣案]  
　　日前江南機器製造局鍊鋼廠工匠龔阿木投高昌廟巡防保甲局控稱同廠工人姜錫錫陸文卿丁少卿徐子卿吳竹卿等在二十七鋪所轄地方訛詐洋銀六元並揚言欲挖小的之目乞提究辦局員魯介彭二尹准詞正欲飭勇查拿龔復投局訴稱今又途遇復被行兇二尹立卽派勇前往將吳竹卿拘解至局升堂研訊吳供小的前有急需向同廠友人糾合一會嗣被龔欠去會欵洋銀五元屢索無著現反投案誣控求恩鑒察龔供並未欠伊會欵實係憑空訛詐吳稱有會簿爲證二尹大怒謂龔欠債不還反敢揘情妄控喝令拖下重責六百板勒限將會欵如數交還然後交人保釋○前日湖南某邑人李德發混至製造局砲彈廠中東張西望意圖行竊適被巡廠護勇所見因卽拘解高昌廟巡防保甲局局員魯介彭二尹提訊之下供小的貧無聊賴無奈出此下策二尹以其瞻敢闖至廠中圖竊斷難輕恕著先枷號一禮拜期滿責釋○王藎園圖賴葉順生會欵洋銀二百五十元被葉控諸十六鋪巡防南局局員鍾偉臣二尹提訊之下限王於三日内將欠欵料理如延比究 
[英界晚堂瑣案]  
　　朱興泰控沈在忠與陸子堂出賣房屋忽然悔議前晚經署理讞員鄭瀚生大令提訊朱供浙江定海人在虹口開設泰興木作今夏與同鄉人張阿侯合買沈所置沈家灣房屋四十四間由陸子堂姚藍田兩人爲中言明價洋八百九十元前月十七日付過一百元後又付二百元經沈繕立筆據今陸又將此房賣與英領事公館中人意圖反悔小的向沈索還所付之銀陸卽出爲恫喝令沈祗還一百元强逼張阿侯寫立收淸字據尚有二百元居然圖賴叩求究辦沈供是處地基早被升科局許大人勒令充公所有房屋前年由張代向升大借欵興造今秋張向小的購去言明價洋八百九十元付過三百元由陸姚二人介紹嗣張無銀付給而小的待用孔急故另賣與朱姓得洋八百三十元張所付之欵業已還過二百元尙餘一百元應作爲中金等費張自願不取曾立收淸字據不知張與朱有何糾葛致來涉訟此事實與小的無干陸姚同供沈賣屋之事確由小的等經手大令以張旣立收淸據朱所呈之據不足爲憑一併斥釋不予准理○蘇州商務公司控王鶴樵定貨不出經鄭大令提訊原告尙未到堂王供川沙人年三十八歲向爲花行生理前向蘇州商務局定買棉花一千包每包價洋六元二角訂立合同註明陸續付銀取貨後小的將洋付給顧蔭伯囑其雇船載運不料蔭伯卽逃逸無蹤因念蔭伯係顧連堂作保故特將顧連堂扭案請究顧連堂供小的爲蔭伯作保不料竟有吞銀私遁之事尙求寛限數日交到案大令著將五顧二人一併管押限十日内淸理違干比究 
[法界瑣聞]  
　　昨報紀金陵人某甲投捕房訴稱日新小客棧主某乙糾同聚賭致輸去洋銀一百餘元捕頭飭傳棧主質對以甲不能實指未便准理揮之使出兹悉甲姓楊名炳南由六合原籍販運雞鴨來滬初住名利棧後以棧租昻貴遷至日新小客棧兹者怨忿難平致欲投河自盡事爲包探嚴頌眉訪知牽涉甲乙二探夥未便姑容因將楊與棧主喚至福馥樓茶肆詳細盤詰知糾賭之事并非無因遂將竹牌及楊所開逐日輸去洋銀之細帳送入捕房捕頭令押候解送公堂禀請訊究○鴻源里陳玉良家中於上月十一日不戒於火致兆焚如事後經包探查明陳倩臺維洋行保火險銀五千兩事後畏罪脫逃不無形跡可疑之處旋卽拘獲連左右鄰解案讞員朱森庭明府研訊之下陳諉爲鄰居五十八號屋中起火明府判罰陳銀五百兩充公保險單准予領回臺維洋行主謂若非陳起火何以判罰因之不願照賠陳遂延担文律師與之申辯大略謂旣經保險終須照賠倘實係縱火律有明條除將賠欵充公外尙須照例究辦不得藉詞推誘有碍保險聲名不知以後如何了結 
 
 

Page 10

 
 
[蘇省官報]  
　　十二月初三日管帶撫標新中水師飛划營副將歐陽成松禀知前往木瀆光福框涇及江震一帶嚴密梭巡查哨簽分刑主事王儀通山西人由京來通判　壽銘由震澤審案回知縣吳觀樂由金陵回又朱啓鈐自滬領解善後局經費回並謝奉松滬總局札委解運浙絲滬捐差縣丞馮汝璋禀謝奉委海運解輕府銀兩差訓導翁宜孫禀謝奉委海運帮董差從九洪鏛禀知署太湖廳司獄期滿交缷任事回省指分江蘇試用典史呂迺章由京騐看來省禀到○初四日總辦蘇省五屬督銷局浙江候補道許貞幹由杭州回知縣胡保聨禀知交缷署金匱縣任事回省又李寯由寗來又許溎祥禀知隨同韓朱兩道憲赴十里亭火藥新庫勘視情形卽回調署常熟縣縣丞海齡禀知交缷鎭江府經歴任事回省縣丞莊兆鈐禀謝奉委崇明縣保甲差卽辭試用縣丞王國珍由京起復回省禀到從九胡棨光禀知在省丁内艱○初六日署陽湖縣蔡匯滄專丁來省禀知交缷任事並禀知奉撫憲札委襄辦洋務差知縣潘宜經禀知奉藩憲委催提宜興縣解庫各欵差卽辭又揚炳震禀知由新陽勘案回道庫大使許光熙禀知到北路二叚冬防巡查差○初七日藩轅牌示照得蘇州府知府員缺查有鎭江府知府彥秀堪以調補遞遺之缺道旨以許葉芬補授知縣范一福禀知由徐屬抽查保甲回禀謝奉飭前解甘餉出力蒙董軍門　保俟補缺後以直隷州用並謝奉委海運津通局兼辦減漕輕齎差調署常熟縣縣丞海齡禀辭赴任縣丞李錫年由上海攺過局差次專丁來省禀謝奉委海運滬局差府照　唐佩金禀銷北路二叚冬防巡查差從九品余長治服滿回省禀到○初八日東臺縣韓禀辭知縣陳其壽禀銷宜荆厘局差並謝奉委中路總巡差又尙昌厚由滬來禀銷運解浙絲餉差並謝奉委調辦松滬局管庫差卽辭又戴運寅由滬來又周景瑗禀知奉委催提元豈新漕項差縣丞湯慶洹禀銷北路一叚編查保甲差總辦上海機器製造局直隷候補道林志道同滬來卽辭行 
[皖省官報]  
　　十二月初一日牌示寗國縣鄭恩賢調補合肥縣議叙知縣劉彥請補寗國縣祁門大洪司徐祿辭本任壽州秦霖候補縣丞蔡樹人均到赴江西聖水堂迎龍神回同知崇安知奉臬台委赴無含公幹吏目侯啓元到赴盱眙辦保甲回○初二日候補知府楊奎綬知武備學堂開辦知縣畢登知銷辦營務處文案並搒辦武備學堂文案兼支應劉昌　知接辦營務處文案蔣乃賡宿松從九丁步瀛桐城均到查塘堰回吏目福蔭到無盧查　管回府經顔寳琨赴靑銅巡檢徐欽滁來均到查保甲回劉加言知奉委解江寗司繊二倉屯折銀兩○初三日淮北牙厘局童祥　委辦石牌厘卡知縣　第靑均到合肥縣丞余聲度辭並謝記大功一次候補同知崇安辭赴無含公幹直隷州左承伯知奉委發審局差知縣藍和光知奉委藩署核對差府經陳滭知奉臬台委調接查北門内街道典史唐淸鈞知奉臬台委調接查南門内外冬防徐祖昶到　祁績提錢糧回縣丞丁士圻到赴懷巢提漕折回巡檢胡智勷到查泗天保甲回從九朱章德謝超委一次○初四日缷辦皖南十藥總卡提調知縣李長郁到指分安微新海防試用巡檢陳誠到湖南人試用　經王庭簡到浙江人候補通判　策名謝奉批飭解餉無悞批迴請繳詳請照章奬序知縣陳　知奉府委赴桐城訊案巡檢邱樹恩知奉　台委監印並銷核對差從九鄭孚昌到　定遠提漕折回○初五日缷署六安州升補無爲州吳雲濤到委解京蔴本任蒙城縣典史俞廪謝記大功一次潛山縣敎　元毓璋知缷事並知銷監院差　慶府訓　章定建知任事直隷州鄧兆南到赴盱眙提漕折回知縣包惠疇到赴淸江提餉回縣丞程眞品巡檢桑潤均謝超委一次劉加言辭委解江寗司織二倉銀兩 
 
 
 

Page 11

 
 
   
 
 

Page 12

 
 
[光緖二十四年十一月二十日京報全錄]  
宮門抄○諭旨一道錄前○吳撫德奏爲通飭各屬籌辦積榖情形摺○晉撫胡奏爲裁兵節餉通盤籌畫據實覆陳片○湘撫俞奏爲遵旨布置邊防情形摺○豫藩景奏爲謝恩摺○十一月二十日理藩院　儀衛光祿寺八旗兩翼値日無引見○孫中堂等同鄉官謝恩○溥善前往西陵請訓○愛隆請假十日○張英麟何乘鰲德山預備召見○召見軍機張英麟何乘熬德山○○頭品頂戴江蘇巡撫奴才德壽跪奏爲通飭各屬籌辦積榖情形恭摺覆陳仰祈聖鑒事竊光緖二十四年九月二十一日欽奉電傳上諭盛宣懷奏請速籌積儲以固邦本一摺倉儲爲民食攸關疉經降旨諭令各督撫嚴飭地方官實力舉辦以備災歉兹據該京卿奏近來州縣辦理不善往往視爲具文甚至侵吞虧蝕十邑九空一遇偏災請蠲請賑緩不濟急似此任意泄罔恤民艱實堪痛恨著各省督撫飭各州縣將原有倉榖悉數買補足額其素無倉榖之處亦卽設法籌辦按年查騐除陳易新具報存倉實數至設局講求農政業經通諭飭遵並著一體認眞勸辦專案奏用間副朝廷足食備荒至意欽此仰見我皇上軫念民依無微不至莫名欽佩竊維王者八政以食爲先管仲治齊首實倉庫誠以年歲兇穰未可預知而籌備之方不可不早爲之計查蘇省各屬舉辦積榖經前撫臣酌定章程大縣必須積存四五萬石卽小邑州縣亦須積至三萬石爲額以備不虞續有地形卑濕積榖不如積錢之議殊失備荒本旨自古有治法首賴有治人推陳易新無霉變之患經董得人無虧耗之患地方有司認眞稽察則無挪移侵蝕之患密於勾稽謹於出納豫防歲祲用濟民艱本年春夏間蘇省米價騰踊各處遏糴民生竭蹙人心驚惶經前撫臣奎俊通飭各屬酌提積榖平糶閭閻賴以又安本歲秋收仰賴朝廷福庇尙稱中稔米價漸平亟宜乘時整頓倉儲以備荒歉奴才到任後業經通飭各州縣查明截至本年三月底止原存榖石及本息銀錢各若干内提榖平糶若干收回糶價若干現尙實存倉榖若干本息銀錢若干先行開摺呈送查核一面督同紳董禀明提欵察看市價陸續採買新榖上倉以重積儲總以原定舊章大縣積存四五萬石小縣亦須積至三萬石爲率仍重爲厘訂推易章程妥愼遵守紳董中有不足靠者選擇更換各州縣如有虚應故事一禀塞責立予叅處並行藩司督飭各屬祛除積弊實力舉行以仰副聖主視民如傷之至意欽奉前因除將農政事宜飭屬認眞辦理另行覆奏外謹會同兩江總督臣劉坤一恭摺覆陳伏乞皇太后皇上聖鑒訓示謹奏奉硃批知道了卽著隨時認眞經理毋得虚應故事一奏塞責欽此○○胡聘之片再臣准兵部咨陜甘總督陶模奏謹擬裁兵節餉切實辦法一摺奉硃批裁兵一事總宜察酌地方情形可裁則裁不可勉强從事致貽後患此案著再通盤籌畫據實奏明辦理欽此相應通行山西巡撫欽遵查照等因仰見朝廷於節省餉項之中仍寓顧全地方之意恭讀之下欽服莫名查晉省裁兵一案臣於去年奏裁三成後本年復迭奉嚴旨飭令籌議　實辦法當以緑營兵弱餉薄難期得力練軍專資駐守未可議裁惟有仍按緑營原存兵數除挑練外再裁四成以符部議裁七留三之數又恐續裁之後官多兵少不得不將營制酌量變通此臣前次所有裁汰兵官歸併營汛之奏也嗣後迭奉諭旨飭令併餉練兵而晉省地方亦漸形不靖緑兵旣汰存無幾練軍又因南北地叚過廣不敷分布亟須另募新軍以備調遣而餉無所出不得不就本省節存之欵供本省添練之用者臣此次所以有請就節餉添練新軍之奏也兹裁兵一案旣准兵部通行自應遵照再行通盤籌畫杳晉省裁兵章程現在甫經南北兩鎭旣營務處司道妥議詳覆臣詳加察酌究嫌分汛過少裁官太多於營制地方均不免有礙可否籲籲天恩准於前請續裁四成緑兵内酌留二成俾汛地不至過於空虚官缺可免大爲裁汰如蒙俞允現當議裁之際臣卽飭分别汰留另行妥議辦理惟晉省目下情形無論緑兵裁多裁少新軍萬不能不練今兵旣少裁卽餉難多節臣惟有就餉數之盈絀酌定營數之多寡俟將來籌有酌欵再行添練以重地方所有遵旨通盤籌畫據實覆奏緣由理合附片具陳伏乞聖鑒訓示謹奏奉硃批覽欽此○○頭品頂戴湖南巡撫臣俞廉三跪奏爲遵奉諭旨布置邊防現在闔境謐安恭摺仰祈聖鑒事竊臣於光緖二十四年九月初七日承准軍機大臣字寄八月二十四日奉上諭有人奏廣西土匪滋擾請飭西南各省疆臣扼要派兵毋使分竄一摺據稱本年夏間廣西土會各匪滋擾經譚鍾麟等派營分勦原奏計可尅期撲滅現已逾限一月之期仍未肅淸一經竄出遂至蔓延等語廣西賊匪負嵎抗拒旣經斬獲無算日久未絶根株亟應趁此兵力搜查淨盡疉經嚴旨飛催並飭鄰省各督撫嚴防竄越尙未據報一律平靖誠恐賊勢蔓延剿辦更形費手著譚鍾麟俞廉三王毓藻嚴飭將弁不分畛域於交界要隘密切偵探如有賊蹤竄出迅卽分投堵剿務期一鼓蕩平毋留餘孽再釀後患等因欽此臣查湖南永州府屬之零陵江華道州水明東安寳慶府屬之新寗城步靖州屬之綏寗道等州縣均與廣西桂林柳州平樂三府屬界毗連犬牙交錯處處可通沿邊三屬原駐防勇本止三旗而分之各縣每處僅得一哨兵力極形單弱因卽添派提督張慶雲管帶所部剛字一旗駐紥永州一帶認眞防範而以總兵黃家茂帶新軍左旗副將譚尙貴帶親軍前旗塡紥衡州等處聨絡緑營相機策應一面分派員弁出境勤探軍情如遇賊蹤卽行會合各軍不分畛域實力兠剿勿令竄突擾害近日疉據探禀廣西撫臣黃槐森親駐鬱林督兵勦捕頗多斬獲八月二十六日將退縮之哨弁劉耀庭正法旋經各軍擒斬匪目梧鬱一帶漸就平靖惟首匪李立亭遠颺現尙未聞就擒等情臣查此種匪徒大抵由本境痞棍勾結會匪煽惑滋擾兹經官軍痛擊不難解散而難於淨絶根株伏莽旣多深慮乘間復發更難保不闌入楚邊潛謀刼掠湖境現雖安謐防務未可稍鬆且湘省民情浮動散勇地痞在在有之彈壓撫綏諸須兵力亦未敢盡抽腹地營伍專駐邊防惟有相度事機隨時調遣爲移緩就急之計仍不時激勵將士認眞巡徼勤加操練切戒近時浮華怠曠之積習勉以湘軍忠誠勇敢之舊風其有劣跡昭著難期得力之營官卽予分别撤叅　知儆勸湘民雖伉健好事然氣節之士頗多加以策勳其感發奮興亦較他處爲可用在目前局勢固結人實爲第一要務臣謹當恪遵疉次懿旨辦團練以輔兵力嚴保甲以消内訌崇吏治以安民情淸詞訟以省民累督率官紳逐條辦理仍當由臣勤加督察斷不敢稍躭安逸致蹈具文以仰副訓誠殷盹之至意所有遵旨布置邊防情形理合恭摺具奏伏乞皇太后皇上聖鑒謹奏奉硃批知道了仍著督飭各營認眞巡徼並實力整頓保甲團練毋稍鬆勁欽此○○新授河南布政使奴才景星跪奏爲叩謝天恩恭摺仰祈聖鑒事竊奴才前蒙恩命調補山東按察使當經具摺叩謝籲請陛見恭奉硃批著來見欽此正在料理交卸間接奉山西撫臣胡聘之行知欽奉電傳本年十月初六日上諭河南布政使著景星授欽此自天聞命伏地滋慚當卽恭設香案望闕叩頭伏念奴才一介庸愚屢叨恩植量移東臬兢惕方深洊擢豫藩悚惶倍切查中　　南北之衝藩司有旬宣之責自維謝陋懼弗克勝幸蒙聖恩准奴才來京陛見藉得跪聆聖訓庶有遵循冀免隕越奴才已於十一　　　臬篆遵卽束裝起程隨摺北上所有奴才感激下忱謹恭摺叩謝天恩伏乞皇太后皇上聖鑒謹奏奉硃批知道了欽此 
 
