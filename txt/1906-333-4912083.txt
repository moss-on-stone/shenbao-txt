# 1906 - 333 - 4912083

 

Page 1

 
 
[電傳上諭]  
　　十月二十一日奉　　上諭恩壽奏特叅大員庸闇溺職一摺據稱藩司吳匡於委員解餉被水冲去銀鞘一案屢催追查含糊漫應日久並未詳叅又交城縣皮商靳漢臣與牛星臣爭帖互控一案業經斷補帖案内攺叙靳漢臣之名隱圖翻異似此玩忽欺朦殊出情理之外請嚴行究辦等語藩司任重事煩應如何正已率屬有曠職守山西布政使吳匡著卽開缺並著該撫將两案提交太原府　查究辦以肅官常餘著照所講辦理該部知道欽此 
[宮門抄]  
　　十月二十一日召見軍機那中堂瑞齡 
 
 
 

Page 2

 
 
[論藥（畸）]  
　　東半球之東。有病夫之國焉。全國無一不病夫。其氣懨懨。其象冥冥。其手足若拘攣。其耳目若聾聵。有傳華陀之古方者。治之而不效。有請效徐福故事者。於十洲三島間求靈藥治之。亦不效。有自西方來者。謂西方有鞠水。服之可以延年。治之亦不效。哀天心之不屬。歎人壽之幾何。然則神州莾莾。暮氣沈沈。固已膏盲之深入。别無藥石之可投。而將長此終古乎。吾謂其不至於是。吾亦甚願其不至於是也。吾聞病入危候者。由於病之不治者半。由於服藥之不得其當者亦半。夫出吾身與世道相交接。世熊之錯雜。千變而萬化。人情之善惡。渭濁而涇清。或有瞽叟之父。則遺傳之病可慮也。或遇盜跖之友則。傳染之病可危也。急躁者病於熱。退葸者病於凉。病目則失人。病耳則誤聽。茫茫大地。殆無一事不可以爲病。然而人有四百四病。不止四百四藥昔「文殊令善財採藥。云是藥採將來。財曰徧觀大地。無不是藥」盈天地間固皆藥也。見人之廉則可以藥我貪。見人之勤則可以藥我懶。見人之公正而持重。則可以藥我怪僻而輕進。是在用藥者之善别擇耳。但服之不得其當。則助之反足爲虐。往往有人焉。見人之貪而因之貪。見人之懶而因之懶。見人之怪僻。而因之怪僻。此由於其心本虚。其質本弱。其血本薄。故未知上達之益。競爲下流之趨。而浸淫遂至於不起。吾見病夫之國之因是不起者多矣。是非愼藥。將何以起廢疾而針膏盲也 
　　且夫藥者清病之源也。服於未病之先。則身益强而病不至。服於旣病之後。則病卽去而本已虧。如防盜賊。不嚴守户鑰。禦之門外。必俟其傾箱倒篋之時。始爲格鬥捕緝之計。則財已失矣。吾見今病者其初雖有三世之醫。往往遲回疑慮。莫肯輕試。及乎疾之旣深。始皇皇焉博求丹方。以冀新生命之或可倖得。是不但旣病而始服藥。直俟旣危而始就醫也。則病安怪其日劇。而藥之見功者鮮矣。况乎久病不痊之人。恒有諱疾忌醫之見。每服一藥。固欣然以爲痊矣。乃久之而病如故。更服一藥。又欣然以爲痊矣。乃久之而病且危。浸淫日久。百病雜生。標本皆虚。將奚爲力是非以温潤之品。鼓動其血輪。以補益之品。培養其心力。以開發之品。活潑其腦筋。以攻克之品。掃除其血毒。則此病夫之國之國民。吾有見其奄奄待盡焉、耳。夫天下不患無良藥。祇患無良醫。今果有良醫者。吾願其效善財之採藥也。或曰良藥苦口。忠言逆耳。子爲是言將舉全國而藥之耶。抑將藥其病之尤深者耶。余曰余先以藥論藥者。 
[專電北京]  
　　黔撫電復外省官制貴州巡撫電復外省官制主第二層辦法至第一層率同屬官定時入署間便可行惟以才乏財匱爲慮（大） 
[日本交還牛莊之條約簽押]  
　　二十日牛莊電云日本軍政署將牛莊交還中國之條約已於今日午後簽押自夜半起此約即有效用譯文匯報 
[欽使隨員調查東三省之報告北京]  
　　振貝子出京之前先委調查員往東三省沿路暗訪茲由某員報告調查情形函達農工商部内容大畧約有三　（一）營口來往輪船向以太古行爲最多國家宜飭招商局添置輪舶往來營口以分權利（二）錦州所出礦産及森林等項宜設法開辦（三）瀋陽商務宜大加整頓現在雖設立商務局辦理尤未盡善以上三項均亟宜設法補救挽回利權云云（友） 
[旅居安東日人之增加奉天]  
　　據東報云旅居安東縣之日本商民於日俄戰前僅有八百五十餘名然陽歷上年抄加增至三千六百七十三名七年九月已有五千九百二十二名之譜云（天） 
[外部再請卾督勿發運米護照武昌]  
　　前外部電致鄂督謂英商運米請照切須堅持勿發略情已見十四日本報茲駐京英使又致函外部仍以商約第十四欵所載無論何項米穀載運出口即應視爲弛禁爲言堅請發英商運照等情外部接函後以事關全省民食從前運輸隣省之米祇宜抱定賑荒决不可認弛禁以爲堅持地步因又電請鄂督張香帥謂彼仍據約詰難未易轉圜儘由香帥就近與駐漢英領事婉商辦法俾易結束云云（方） 
[雲南鐵路華工病回福州]  
　　法商魏池氏前在福州招人往雲南興築鐵路於上季四五月動身現聞已因病回國前日船抵馬江時經醫生驗明令借船塢閑曠之地調治數日方准上岸又聞此次人閩前往工作者因不服水土之故死亡甚多亦可悲矣（史） 
[東報紀北京近聞彙譯]  
　　大阪每日新聞云袁世凱請解兵餉之奏原欲探両宮意旨之可否乃奏入者竟如其所請因在前有袁所辦事欺瞞瞿鴻機慶王之說袁旣解兵柄歸之鐵良是今日之政府可謂爲鐵慶瞿三人之政府云又云新任各部尙侍連日召見者兩宮皆諭以此次攺革官制事務繁多務須細心籌畫又會同軍機大臣商辦并謂此次攺革須將各弊一洗而空若有互相商酌之事可至政務處會議以便請旨施行云 
[清都護查辦述聞北京]  
　　此次欽派江寗將軍清銳前往山東查辦事件係因有人奏叅山東楊撫劣跡多欵内有繼盜殃民之語並查曹屬匪亂情形又聞柯劭恣讀學奏叅登萊靑道蔡匯滄摺内亦牽涉楊撫或謂楊撫恐難保固祿位或謂清軍帥本擬十月初十日以前即請訓前往實因某邸暗爲楊撫奥援諭令軍 
 
 

Page 3

 
 
帥從緩啟程以期令楊撫佈置妥貼未知確否（和） 
[西報論袁督權勢之衰減] 　 
　　京津西報論說述及袁督開去兼差之事謂袁督各項要差開去袁督當不以之介懷但管理陸軍之權一旦失去折入滿人之手不免快快耳當秋操前直督曾叅劾鐵良冀得掌握兵權但鐵良運動甚力不爲所搖袁督在京招人反對由於平日不但管理軍政且叅預他事權勢甚大今則權已削奪當不至再有反對但華人尙謂袁督之權將來或恐不免再減竊思袁督於軍事素所關心極力訓練致有今日完備之大軍豈能恝置耶惟滿洲軍隊成效毫無直督本不願顧問藉此可令鐵良獨擔責任矣雖然直督果眞願棄其兵權耶譯文匯報 
[郵傳部接收案卷之大略北京]  
　　郵傳部現借京漢鐵路總局爲公所農工商部之通藝司所管鐵路一切卷宗均已檢齊標封已待交出而郵傳部尙未定期接收惟前日來文請將滇越鐵路全卷先行移交以備查核聞農工商部即於次日備文咨送矣（孔） 
[商標緩期攺訂京師]  
　　商標一事農工商部堂憲本擬卽日開辦現准外務部咨稱所攺商標章程法公使仍未認可各堂憲日昨會商刻因上部歸併本部一切公事益加紛冗必須先行籌議辦法以資清理實屬無暇及此已擬咨覆外務部展至明春再爲妥訂（上） 
[决議設立稅務學堂京師]  
　　稅務大臣前擬設立稅務學堂因攺訂官制等事怱迫遂致停議日昨鐵尙書侍郎會同度支部各堂官商議籌款决定設立稅務學堂招考通達中外文字者入堂肄業以備將來分派各海關任使俾挽利權（比） 
[吏部對于各部司員之辦法京師]  
　　吏部調查投供候選之郎中員外主事人數尙多現在各部已無可輪選擬奏請簽分各部學習行走並聲明如因該員等不諳部務請飭各部設立專門學堂敎授以期造就而廣登進云（白） 
[八旗開辦女工廠京師]  
　　　學部榮尙書擬飭八旗設立女學堂已誌前報現據八旗都統會商以各旗貧苦之人甚多擬將孤寡錢糧一項開辦八旗女工廠專收八旗貧寒婦女學習紡織各工其食孤寡錢糧之人亦送工廠留養如經費不敷請由公家撥欵俟各婦女學有成效能可自食其力各户稍有養贍再爲設立學堂自可專心嚮學榮尙書亦甚嘉許聞近日已組織章程俟議妥即行入奏（殊） 
[浙撫牌示官紳投考法政]  
　　（前略）浙省現就軍裝新局設立法政學堂修攺講堂課室延聘華洋敎員酌定學科章程查照原奏考取官紳有志之士肄業其中計定官額一百二十員本籍額八十員先辦簡易科以一年半畢業凡本省候補試用同通州縣佐雜及鹽務佐雜各員無論正途勞績捐納年在四十歲以下不食鴉片者均應開報銜名限十日内（係十八日起）呈送本學堂一律注册報考聽候本部院定期臨堂命題面試母得規避其道府兩班有志向學者亦准報名投考列班聽講未考者准作爲旁聽員外府差遣委員並准擇尤送考各該員等人堂肄業務各恪守學規殫心學習以後差缺於此取材如果學級最優並當格外獎勵其本籍學生由各道飛飭各府州縣大縣保送二三人小縣保送一二人寗缺母濫務擇志行端正文理優長年在四十歲以下不食鴉片者由各州縣會紳開造姓名籍貫清册刻日詳府彙送聽候考試日後所學不成庶於地方自治得人而理（後略）（的） 
[批准巡警局裁撤冬防蘇州]  
　　蘇省巡警總局嚴觀察日前詳請蘇撫擬將從前夏防冬防名目一槪删除酌照江寗副巡官之例每路酌派二員閶胥門外酌派四員作爲區員每員各轄二區以專責成藉輔巡官之不逮並由各巡官每區分派巡長若干名專事巡緝將來何區界内失事獲犯該管巡長與區員等同計功過以便考核當差勤惰已奉蘇撫批准並分别派員辦理矣（疑） 
[浙省洋務總局札各州縣文（爲通飭照約辦理敎案事）]  
　　案奉撫憲張札開前據紹興府劉守禀稱准寗波天主堂田主敎函請懲辦不法敎民韓午其等飭局轉行拿辦乃事隔兩月迄無一字禀報該局亦延不查催殊屬非是仰卽轉飭拿獲懲辦以答田主敎之意再各府州縣於該局行文往往不復不辦事關民敎豈容稍涉大意嗣後遇有州縣玩視敎案致釀事端之員准該局會同兩司禀請核辦輕則記過重則撤任其辦理妥速遇事持平守正之員亦准禀明記功嘉獎庶足以示儆戒而昭激勵等因到局除另札該府催拿外惟查近來辦理民敎案件固須持平判斷尤宜從速了結乃各州縣遇有交涉事件往往因循延宕不結不報轉致枝節叢生貽誤實匪淺鮮爲此札飭各該州縣一體遵照嗣後務須妥速辦理革除舊習如有交涉案件立卽按約持平判結隨時禀報本總局察核其有辦理妥速持平守正准予詳請嘉獎以昭激勸如仍玩視貽誤致釀事端一經察覺定即詳明撤參以示儆戒其各凛遵切切（的） 
[會議整頓財政之計畫北京]  
　　度支部擬請仿照各國辦法分明政務費皇室費以資整頓財政而昭區别慶邸甚以此舉謂然惟謂由部妥議盡善然後奏請實行云（入） 
[電飭奉省整頓東邊稅局京師]  
　　政府王大臣現擬電致盛京將軍略謂近聞東邊稅局積弊甚深務請認眞整頓剔除弊端以重課款（諸） 
[膏業集議請減浮捐杭州]  
　　浙省前因籌集賠欵舉辦烟膏捐以來收數甚旺近奉大憲派員清查員司隱匿弊混後通飭酌量加認仍由巡警局收解而城中一帶各膏鋪有輙加數倍者須向司巡設法始准减認以致輕重不一日前復將蘭霖園之司 
 
 

Page 4

 
 
帳拘局勒繳衆更不甘當發傳單於十五日在佑聖觀内集議具禀求請撫憲飭局查禁司巡需索按照各膏舖帳目實銷核計收捐不得逾額浮勒以昭公允未識能免釀成夏間土藥加捐之風潮前轍否（陳） 
[飭提應桂馨案卷蘇州]  
　　蘇省籌欵所刷印局坐辦應桂馨經人投撫轅控告稱係范高頭羽黨撫憲陳中丞飭將應先行撤差一面飭府轉飭長洲縣蘇靜菴飭差提究一切情形兩志前報茲中丞以應在上海縣及英美公廨均曾有案因飭蘇何剛德移文至上海將應一切案卷悉數吊回省垣以憑核辦（康） 
[美租界又議建設分捕房]  
　　英美工部局董近以美租界嘉興路梧州路等處迭被匪徒搶刧行人視爲畏途有碍治安因議在嘉興路北首新橋堍添設分捕房一所昨由局董曁英總巡盤副捕頭等帶同打樣西人至該處履勘一週不日卽當鳩工興造云（蘭） 
[盛京將軍致農工商部函（論營口巿面）]  
　　敬肅者疊奉賜函並承錄示洋貨業董事蘇德鏕孫多森所呈說帖仰見睠念東都總持商界之至意下懐欽佩莫可言宣大連爲自由口岸日貨暢行上海營口巿面均受影響其委頓情形誠有如該董事所陳者前次西園寺抵奉爾巽卽以大連設關一事首先提議林權助來亦以爲言聞其抵津時慰帥亦經提及此事必須外部主持不知現已商有端倪否同深殷盼惟細閱該董事說帖但知滬營巿面之衰落由於大連之未設關而不知東三省商業之困頓實由於貨物之擁擠蓋自庚子拳亂以後俄兵屯駐日用之物皆取給於本地俄人購物向不論價貧民趨之若騖大小商販莫不利巿三倍自日俄停戰修和各商賈有鑒北京辛丑年商務之發達遂各援爲比例挾其優勝之理想爭相販運滬營巿面驟見興量迨道路旣通巿面反覺蕭索推其原因日人用兵精於給養一芻一粟皆由本國捆載而來東省貨物無所用之此邦人口本稀消費尤儉外來貨物供過乎求巿價頓形減退各商家因成本過鉅又互相貶價以冀招徠有値千金之品而易三四百金者三省地面比比皆然直有銅山西傾洛鐘東應之象於是行商坐賈虧蝕倒閉負債莫償者不可勝計現在調查各城鎭花布洋貨糖紙瓷茶鐵酒燐烟其存積之數仍然如阜覩此情形恐非伊朝伊夕所能轉機即使略開生面亦斷不及前數年巿面之興旺蓋商賈元氣已大受虧損矣茲就營口一隅南北貨之巿價言之即如花旗布甲辰之秋每疋價銀十兩今則最高者四兩七八錢次者至三兩四五錢打連布亦屬相仿人尺布甲辰之秋同興宏每白尺價銀五兩有奇羣牌布三兩左右今則同興宏布二兩七八錢羣牌布一兩三四錢他如紅白糖海箋紙紙烟自來火火油棉紗豆油豆餅高糧均是大宗貨物而其價跌落及半巿情之不振如此又查山海關稅務司客納格册報三十一年牛莊貿易情形内開復進口之貨由通商口轉運而來者洋貨估價計關平銀二千一百二十萬兩此爲歷年未有之鉅數其故因日俄軍務告竣商人亟思在他口多購貨物運往内地惟來貨旣旺售價不甚見佳土貨估價較前數年約增至八百六十萬兩各色土布棉紗麵粉茶米烟葉皮張綢緞均比上年見多等語此可爲商人爭販貨物擁擠之確証中國商智幼穉未能見及久遠以致一蹶不振可爲浩歎現在維持之策斷非急切所能奏效惟有開通道路芟除匪類振興實業奬勵殖民使三省户口日增商務發達庶可以起已往之痼疾振未來之宏圖爾巽職守應爲不敢不勉辱承垂詢用敢縷陳此次因派員調查往返需時是以肅覆稍稽惟希亮察（日） 
[牛莊封凍後商貨之運法]  
　　二十日東京電云牛莊業已封凍自輪船十餘艘因之不能進口船内所載貨物在大連灣登岸由鐵路運往牛莊譯字林報 
[日本報界近聞]  
　　二十日東京電云日本新聞報業已易主因之辦事人已大半自行告退 
[法將入覲西班牙君主]  
　　二十日倫敦電云法國海軍大將　嘉奉派總統摩洛哥海面之法國西班牙兩國海軍聯隊已入覲西班牙君主阿爾芬蘇 
[美總統優待斐列賓羣島]  
　　二十日倫敦電云美國總統羅斯福自言極盼國會允准减抽斐列濱羣島出産貨物稅或竟准其免稅美總統復言斐律濱島立法院定於西歷明春開會 
[美總統對於美人屏斥日本人之意見]  
　　二十日倫敦電云美總統通告國會之詞辯論日本人問題至爲詳盡力言遠來之人如其立身行已並無錯　而我竟辱待之實足證其文明程度之低美人仇視日本人於美人之名譽極有捐碍大有關係美總統頗讚美日本人之成功復敘述舊金山地震時日本人曾捐助洋十萬元振濟難民今若屏逐日本人不令入校實爲背理之舉倘美國願振興在亞洲之商業則當以望得諸他國者先施之於他國也 
[英將因誤發軍令受譴]  
　　二十日倫敦電云英國陸軍副隊長高勒於前次波資末斯海口叛兵擾亂曾傳令各兵下跪經軍法院審問謂其出言辱駡並不爲罪但其所用之命令不甚適當未能免於罪戾因受譴責 
[列强允東歐小國獨立]  
　　二十日倫敦電云列强已允將勃爾加利亞國之降約作廢盖即以此爲承認勃爾加利亞之獨立也譯字林報 
[意大利國庫充盈]  
　　二十日柏林電云意大利國財政部大臣報稱意國財政甚爲充裕國庫盈餘得法郎三百兆 
[奥與列國之邦交]  
　　二十日柏林電云奥國外務部大臣愛倫塞爾男爵宣言奥與列國之邦交頗以德意奥三國聯盟爲重彼之意見與德相蒲盧親王相同至英法兩國和好非與列强爲敵奥德兩國之友誼甚爲親睦至奥與俄意之邦交則更出之以誠云 
[俄國將來之財政]  
　　二十日柏林電云俄國財政部大臣謂一千九百零七年國庫當不至缺乏 
[法相宣述英法和好之宗旨]  
　　二十日柏林電云法國首相克雷明宗宣言英法兩國親睦初無戰勝人國之意 
[美總統見憎於嘉禮福尼亞省之人民]  
　　二十一日倫敦電云美總統羅斯福通告國會之辭頗招嘉禮福尼亞省人之怨恨嘉禮福尼亞省人欲分别日本孩童别設一學堂已由華盛頓政府已在舊金山法院控告嘉禮福尼亞省之律例是否合乎憲法 
[摩洛哥君主之行蹤]  
　　二十日柏林電云外間紛紛謠傳摩洛哥國君主現在丹支亞法與西班牙兩國之軍隊非經各國公使允准則不登岸譯文匯報 
[謝劵]  
　　本月二十四日爲新衙門北愛國女學校紀念日運動會蒙贈入場劵二紙書此誌謝 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嘉獎蒙人報効國民捐京師]  
　　前次察哈爾都統溥仲新授度支部尙書具奏達里崗靉駝馬羣總管曁翼長索諾木多譜丹等倡首勸導各旂蒙人報効國民捐銀一萬六千二百十二兩派員赴户部銀行交納兩宮以蒙人熱心愛國集捐鉅欵深堪嘉尙已諭令該都統傳旨嘉獎矣（訓） 
[鐵尚書面諭司員留心辦事北京]  
　　十二日陸軍部鐵尙書入署與各司員討論本部公事酌核應辦事宜頗能虚衷採納並諭實缺司員悉仍其舊不必變更以資熟手惟宜留心辦事以俾部務振興云（上） 
[遣派學生編練邊省陸軍北京]  
　　政府以察哈爾伊犂及山西各地邊防緊要編練新軍爲萬不可緩之圖特於日前遣派北洋陸軍師範畢業生王福海周殿奎錢家駒春勳張正已趙景清杜鴻年陳屏藩王濟業張鍔等十員分往各該省會商練兵辦法（呂） 
[派員密查營房工程鎭江]  
　　鎭郡南門第九鎭第四標營房業已告竣工程草率江督聞監工某委員頗有不實不盡因派員赴鎭密查禀候核辦（巧） 
[徐提督嚴懲不法之巡捕松江]  
　　本城人朱梅泉初爲提轅戈什哈性善逢迎歷任提督皆倚之如左右手漸保至中營守備兼充提轅巡捕旣得志則出入輿從煊赫鄉人有誤犯者任意鞭撻且又姦佔婦女無惡不作署提督徐吉雲軍門蒞任控之者以數十計察之皆實事并查有私買軍火擅受陋規情弊軍門大怒擬以私售軍裝强姦婦女等語電達江督請置之法朱聞而懼甚求素怩之某紳向軍門緩頰勉徇其請軍門從寛定革職永不叙用罪名並交地方官嚴加管朿云（顚） 
[師範學堂招考學生寗波]  
　　甬郡師範學堂現已續定章程再招學生計簡易科額定六十名完全科額定二十名定期十月二四日考試現已遍貼廣告招考學生入堂肄業（具） 
[靑年盛會福州]  
　　福州格致書院開創有年十月十五日主理君邢孟文舉行靑年會時英華書院及西城南台育德城内公學各學堂之敎員學生均排隊前來不下六七百人先由會長劉謙安宣告意旨各堂敎員學生及本院學生均分次而坐尋奏軍樂學生全體唱愛國歌外國樂師唱英文詩繼朱君立德演說饒君衛禮陳君敏望試演理化衆皆鼓掌又謝女士奏樂邢山長演說演說旣畢即時閉會當開會時有院生在旁持鏡撮影以爲此會記念云（史） 
[借才演說揚州]  
　　揚城靑年會中人每逢禮拜三演說一次開通風氣關係匪輕日前有錢塘武君仲英道經揚州經會友攀留特請武君在萬壽寺演說兩次一時來聽者甚衆盖武君本演說名家也（答） 
[鄂省添設益智塲武昌]  
　　勸業塲近將對面一帶鋪户催令拆卸攺建益智塲招集藝徒製造洋燭洋皂並一切日用之物以開民智而興利源云（八） 
來函 
[籌辦淮徐海三屬義賬函]  
　　今年自夏秋以來因雨水而成灾象莫過於淮徐海各屬等處夫扶危濟困本各具之仁慈救災恤鄰又何分乎畛域惟拯同胞以消隱患庶邀幸福而召天和今幸庽滬大英國義士李德立先生創議義賑善舉邀請駐滬呂都統盛宮保及張季直殿撰李伯行京堂李雲書竇价人兩部郎朱葆三施子英任逢辛伍子安曾少卿許久香陳潤夫周金箴鍾紫垣施省之王閣臣周翼雲唐鳳墀陳輝庭顧緝庭徐雨之沈子枚王子展周舜卿祝蘭舫虞洽卿孫蔭庭唐桐卿徐星槎諸位觀察蘇賓森太守焦樂山謝綸輝顧詠銓陳彦卿四司馬又恭請上海關道瑞莘儒觀察邑侯王少谷大令曁在滬各當道並邀英美德法日五國領事及海格思進士李佳白伊德諸先生於華十月十八日在滬英大馬路小菜塲大洋房内開第一次會議中西官紳公舉呂都統爲中西會長盛宮保曁好博生稅務司爲副會長沈仲禮觀察爲華文書記員李佳白先生爲洋文書記員朱葆三觀察曁大英伊德先生爲華洋收支員又舉沈仲禮觀察李德立先生爲辦事員隨定名曰華洋義賬會衆皆鼓掌贊成次日李德立先生又邀集沈仲禮朱葆三施子英及陳君彦卿海格思進士李佳白伊德兩先生在二馬路卜内門公司内復議辦法謂此次義賑重大母使絲毫流弊方可名實相符然放賑之法非有熟悉情弊者主持一切難得布置盡善沈仲禮觀察因特舉施子英觀察熟於賑務爲本會辦事員又以任逢辛觀察熟諳公牘舉爲管理中國文件伍子安觀察精於繙譯本任商約議員亦舉爲辦事員以便與華文副會長接約一切李德立先生因陳君彦卿熟悉商情易於勸募亦舉爲辦事員衆皆舉手允從現在本會議定中國辦事員六人外國辦事員四人一面先由義士李德立先生等首懇英美德法日五國領事電告倫敦府尹及紐約柏林巴黎東京紳富捐足香港新加坡南洋羣島勸募紳商捐輸一面俟會議各節妥定後卽請本會會長首先電達各省督撫曁各或中國欽使力爲廣募再應致函被灾之區紳商敎士查報災情將來中外捐款統存上海匯豐銀行立户名曰華名義賑會存欵或取或存雖由辦事各員主持仍須華洋收支員簽字爲憑所有中國捐欵即請仁濟善堂及愼餘號並上海申報新聞時報中外南方各報館代收所收捐數逐旬登報並懇電報局凡有本會往來各電免收報費又懇招商局凡本會散賑往還員司以及難民回籍均請免收水脚至於怡和太古各公司輪局及外國電報局均由洋辦事員知照一律辦理聞皖豫灾民約有數百萬之多鎭江洋商已立有籌捐善會應函請併入本會合力辦理以免紛歧查前辦上海萬國紅十字會由西會員經手餘欵亦擬函商撥入本會以爲急賑之需今將所議大略奉布伏乞海内外諸大善士合力相助同人無任迫切禱之至華洋義賑會謹啟 
[今日尙有本埠及各省新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　請以巡檢不論雙單月選用駕駛洋文敎員補用千總林幾蔭擬請免補本班以守備仍畱南洋補用管輪洋文敎員都司銜　先補用千總湯文城擬請俟補缺後以守備補用奉硃批　欽此 
　　宮門抄八月十四日工部鴻臚寺正藍旗値日無引見前遼陽城守尉載椿謝恩江西叅將劉雙保謝恩喜謙挑奏蒙古事侍衛謝恩召見軍機松壽 
[大臣安奏爲舊吐爾扈特親王年已及歲接印任事摺]  
　　奴才安成跪奏爲舊吐爾扈特親王年已及歲接印任事恭摺具陳仰祈聖鑒事竊據署舊吐爾扈特親王印務福晉巴雅爾泰呈稱前任親王瑞郭羅普車德恩於光緖二十一年二月十四日因病身故所遺盟長及札薩克印務交巴雅爾泰署理並繪造家譜册籍呈由前塔城叅贊大臣富勒銘額轉咨前伊犁將軍長庚於二十二年七月二十四日會銜奏以巴雅爾泰次子鄂羅勒莫札普承襲親王世爵補放盟長員缺等因是年八月二十六日奉硃批該衙門知道欽此轉行欽遵在案維時卾羅勒莫札普年僅七歲現扣至光緖三十二年分已届及歲之年例應接管印務加以巴雅爾泰上年冬間患病延醫調治迄今未痊游牧事繁深虞貽誤請將盟長及札薩克印務移交鄂羅勒莫札普接管　重職守而裨旂務　請前來奴才覆查無異除照復令該承襲親王鄂羅勒莫札普接印任事俾署親王福晉巴雅爾泰交卸藉得安心調養並該親王鄂羅勒莫札普俟遇年班届期再行給咨進京帶領引見以符定制曁分咨查照外所有舊吐爾扈特親王年已及歲接印任事緣由理合會同伊犂將軍馬亮恭摺具奏伏乞皇太后皇上聖鑒訓示謹奏奉硃批該衙門知道欽此 
[湖廣總督張奏爲湖北省派還光緖三十二年應還洋七月分新案賠款匯解江海關兌收摺]  
　　太子少保湖廣總督兼管湖北巡撫事臣張之洞跪奏爲湖北省派還光緖三十二年應還洋七月分新案賠欵匯解江海關兌收恭摺仰祈聖鑒事竊照湖北省光緖三十二年五月應還洋六月分賠欵銀兩業經匯解奏咨在案茲據湖北布政使李岷琛會同善後局司道詳稱查光緖三十二年六月應還洋七月分新案賠欵在所籌膏捐銅幣盈餘等欵内如數動支凑足關平銀十萬兩於五月二十日發交漢鎭通商銀行贊恊成大德通百川通各商號領滙限六月初一日交江海　道兌收轉付等情詳請奏咨前來臣覆核無異除咨部外理合恭摺具陳伏乞皇太后皇上聖鑒謹奏奉硃批該部知道欽此 
[浙江巡撫張奏爲准户部咨奏撥光緖三十二年内務府經費銀兩片]  
　　張曾敭片再准户部咨奏撥光緒三十二年内務府經費銀兩一摺奉旨依議欽此計單開杭州關洋稅銀一萬兩等因咨行到浙即經轉行分别籌解去後茲據杭嘉湖道監督杭州關衡吉　稱遵照原奏六月前應解一半銀五千兩並加平銀一百六十五兩在於洋稅項下如數動支發交號商裕通官銀領號領匯前赴務投納詳請給發咨批等情前來臣覆核無異除分咨查照並取領匯日期詳咨外理合附片陳明伏乞聖鑒謹奏奉硃批該衙門知道欽此 
　　宮門抄八月十五日内務府厢藍旗値日無引見敬中堂等得賞月餅謝恩浙江叅將何祥麟謝恩陜西叅將王有德謝恩召見軍機 
[浙江巡撫張奏爲勦捕新城縣等處匪徒一律平靖謹將辦理情形具陳摺]  
　　浙江巡撫臣張曾敭跪奏爲勦捕新城縣等處匪徒一律平靖謹將辦理情形恭摺具陳仰祈聖鑒事竊照新城縣屬匪徒滋擾派隊往勦拿獲首要餘衆潰散大槪情形經臣于五月十三日電請軍機處代奏在案伏查浙省杭嘉湖等府界連皖蘇向爲幇會各匪出没之區藴孽潜滋往來勾結輒思乘間竊發本年閏四月間各屬米貴民心惶惑經臣通飭開倉平糶運米接濟新城縣突有鄉民麕集搶毁城中米鹽店之事該縣沈惟賢親督警兵彈壓遣散偵有匪徒從中煽惑密爲防備禀由臣抽調省防勇丁前往巡查並經杭州府世善派弁帶同親兵赴新駐紥五月初五日該縣盤獲僧志連章炳明嚴含馨三犯訊係紅帮會目與匪首史炳行王道士等謀爲不軌先藉搶米糾結約期起事同時臨安餘杭富陽等縣各獲匪徒訊與新城相應臣聞報後隨卽添撥防營分道馳往相機勦捕並派兵備處提調候補知府三多帶同民備小隊前往督率調度尚未齊集而新城謠言蜂起又於初七日盤獲陳米典一匪搜出鳳岐山聚賢堂票布並繪有五路進兵地圖當將該匪處斬是時已有匪黨百餘人進至北鄉松溪鎭焚燬敎民租貨之屋及民房數間西鄉罐頭莊一路亦有匪徒百餘人前來會合勢持犯城沈惟賢會督營隊及紳士羅爕等所集圑勇出城迎擊該匪膽敢列仗拒捕兵團奮勇立時陣斃及擒獲揮旗匪首杜得勝史炳生王恒進王道士並其子王利生羅輝陳存有胡野狗洪年春等多名匪衆遂潰會知府三多馳到復督軍隊搜追並分飭隣近各縣一體嚴拿散匪又陸續報獲王阿賢等二十名向前獲各犯均于訊明後批飭就地正法被脅人等分别開釋解散惟查有新城汛兵章福標捕匪伏誅該管千總秦鳳林雖訊不知情然非尋常失察可比業經咨部斥革現在新城等縣安堵如常地方一律平靖仍酌留營隊搜除　孽並派三多前赴各隣縣拿辦積匪以期淨絶根株所燬敎民房屋無多已飭將匪犯史炳生充公房屋變價賠修訂立合同完結其餘一切善後事宜由縣妥爲籌辦臣查此匪分伏各邑潛相勾結乘米貴民饑之時約衆以圖一逞非預察嚴防早爲撲滅誠慮裹脅日衆滋蔓難圖該縣沈惟賢才堪應變深得民心聯合兵團擒斬首要保全地方　資其力候補知府三多星夜馳　督率文武搜辦匿匪膽識俱優均經臣批飭嘉勉獎勵其餘出力員弁及鄉團紳董並由臣擇尤酌給外獎用資鼓勵所有勦捕新城縣等處匪徒地方一律平靖緣由理合恭摺具陳伏乞皇太后 
皇上聖鑒訓示謹奏奉硃批知道了欽此 
[直督袁奏查現充電幇辦商部右丞楊士琦辦理電務有年久資熟手可否請旨攺派楊士琦爲會辦電政大臣片]  
　　袁世凱片再會辦電政大臣吳重憲現已蒙恩補授江西巡撫勢難兼顧電政查現充電政幫辦商部右丞楊士琦心精力果 
 
 

Page 17

 
 
[新公學運動會松江]  
　　靑浦競新兩等公學於十六日開運動會規則整齊精神活潑城鄉各學堂學生均聯隊往　來賓亦有二千餘人云（宮） 
[拿辦冒充學堂販米案寗波]  
　　奉化縣長汀土棍張娘子前假甬江北雁湖學堂之名在奉販米出境已紀前報茲悉事後經堂董盧君棻查知禀請奉化縣飭差提辦現聞張娘子所販之米確係賄屬華洋公司朱佑齡前往該處販運嗣被該處紳士扣留張朱二人又復串通該堂劣董函致奉紳將米領回至甬由朱運儲米棧拍賣變價除各分肥外尙存朱處洋一百餘兀現張娘子被縣拿辦一經訊明事必激底究矣（具） 
[要犯正法廈門]  
　　前日厦門擒獲要犯林凡押解廳署供稱現年三十一歲平日結黨械鬭姦佔婦女發塜盜屍勒索巨欵各案有數十起之多一一供認不諱當經憲省請示令將該犯就地正法十七日遂卽將該犯提出綁赴箭塲明正典刑（孟） 
[揚州運河水激揚州]  
　　揚城自霜降已後水勢大落所有夏間疊開之三大壩及鹽務管理之歸江十壩今夏已開其七現雖奉文一律堵閉然河道中流水勢仍然泛溢本月十六日初更時候有柴船乘潮進口正行駛間適有下水輪船冲波而至致將柴船梢尾碰壞並有二人落水幸遇救得慶更生現聞已向輪船理論矣（詳） 
[上海官事]  
　　江蘇候補道歐陽述由南京來假寓三馬路李公館陜西提學使劉廷琛由日本回假寓晉陞棧昨日均至道轅拜會翰林院待詔周柱坤到道禀辭赴寗萬航渡保甲委員嚴曾鋐禀知今日開辦分局主簿唐正祥展請病假二天巡警學堂稽查委員汪景龍禀請病假三天（宜） 
[頒發警局鈐記]  
　　警察局長程二尹昨奉滬道刋發木質鈐記一夥即日開用（宜） 
[水師右領哨抵任]  
　　蘇捕水師營現攺爲巡防隊統領郎桂林查得千總康久平日緝捕得力因即札調爲浦東巡防隊水師右領哨千戎由蘇領憑於昨日過滬即往南橋鎭接差視事（力） 
[請飭幇緝鹽梟]  
　　前浦東總巡謝明府曾經准予保釋鹽梟多名茲江海關稅務司以該梟等仍不悛攺函請滬仍道飭歸案總巡梁明府已禀請札飭謝明府幇同拿緝矣（尺） 
[商務分會擬裝德律風]  
　　滬南海門商務分會因與滬北總會相隔太遠遇有事務會商不便特商請總工程局擬裝德律風以便隨時接洽現商董已移請電報局核辦矣（宜） 
[記自動德律風]  
　　本埠禮查西客館於近三禮拜内設有自動德律風經中西人往視皆謂機捩極靈人工較省將來人人必願裝用現工部局已派董事三人前往察視僉言合用卽現在德律風之經理人亦言其工費甚省用之較便是以該公司刻在外洋集資創一極大公司欲在中國分設一公司創辦此事并將此德律風帶至繁盛各埠請人試察云按自動德律風用時以手撳動葉號之鈴即可與某號直逹不必由總司機人代爲接線其便一閱時甚速不過三五杪鐘卽可與人對談無急切不能接線之弊其便二　　之處佔地較小接語之時聲音較清其便三有此三便亦可云　　矣（玉） 
[局輪衝突]  
　　珠家角冋有惠通惠濟輪船開往上海今秋由河招商局亦開兩輪爭奪生意以致滋閙之事敢見不鮮乃現在招商局用鐵甲巨輪將惠濟輪拖兩船盡行撞壤不日將赴河泊可控訴未知若何了結也（謂） 
[嚴禁航船貪載搭客]  
　　滬道瑞觀察近以東溝航船貪載搭客以致溺斃多命爰飭川沙廳左司馬迅飭查明各船担脚註明牌上給發釘立以供衆目並札水利義渡兩局隨時稽查如敢再違定予嚴懲不貸云（尺） 
[道批二則]  
　　吳周氏禀批吳杏林身充地保私收陋規大爲不合飭局催繳抗傳不到尤屬藐玩是經提案酌懲發縣押追革究茲查所追之欵除繳到洋合錢二百千文外尙短錢三百千文如能尅日繳清或可從寛辦理免予革究倘再執迷不悟是則有心違抗三尺具在不能爲爾子宥也仰上海縣嚴諭知之○水爐司年徐順卿等禀批水爐一業如果定章離老店四十家内不准添開禀縣給示有案則楊遂九之就近添設與孫掌生之任意改設皆違章侵奪有碍生計行規何以均經勒閉於前輒復准設於後是否委員勒斷未明地保有無受賄朦復情事仰上海縣再予分别勘訊秉公核斷具報粘抄並發（資） 
[釐捐總局批示]  
　　牛業鴻興協記等禀批此項牛捐前據該牛業等禀請每年認繳捐銀四萬元當以認數與義商成案懸絶未准在案今又具禀加認八千元仍與原認不符似難照准惟稱張廷卿係公司中人化名冐認是否屬實亟宜詳加考察事關蘇滬兩局及滬道籌欵之需不能不愼之於始以防流弊仰貨捐局查明先今批札切實訪查具復察辦母遲此批○南巿花業衆商程大隆等禀批所陳各情是否屬實仰貨捐局體察情形議復核奪母遲此批（宜） 
[邑廟演劇]  
　　上海縣署各差役自今日起集資在邑廟演劇三天（宜） 
[英界失火]  
　　昨早二點鐘時大馬路長裕里第二十八號房屋失愼延燒二十九號該處與老閘捕房貼鄰卽經救火會澆熄僅焚去樓房三幢昨捕頭飭中西探詳查起火緣由據實具報（力） 
[騙欵被獲]  
　　滬道接奉商部札文以候補同知江鴻年前郭建侯騙欵一案飭卽傳齊兩造訊斷等因已紀前報嗣因郭延不到案迭飭縣廨先行傳案研究轉解在案茲縣差已於昨日將郭獲案原告汪鴻年亦遣抱投縣候質矣（宜） 
[收殮路斃]  
　　小南門外佛閣前昨有倒斃男尸一具年在三十左右狀似乞丐由巡士報知南區飭甲報堂收殮（尺） 
[詳誌骨肉相殘案]  
　　前報紀敎民黄秋庭偕姊金黄氏投縣喊禀長兄鶴亭將胞妹蘭英深夜扛出謀害一案蘭英　敎得　　生前日抬縣喊驗經襄審洪明府訊詰蘭英供父遺田房　　　與 
 
 

Page 18

 
 
小女三股分派緣長兄鶴亭獨霸小女與次兄秋庭控奉飭提長兄央族長黄念椿等勸允分派本月十三呈求銷案後小女先回浦東家内不料長兄預與地保楊某等商成毒計十四夜紏棍七八人飲酒至夜半擁入臥房將小女毆打遍體鱗傷复以鐵鍊緊銬手足稱洩控告之憤平日小女所積醫病藥資悉被抄去長嫂包氏强灌藥水致小女昏迷不知及至甦醒已身臥唐望橋天主堂空屋中包氏聳令神父來將小女足踼而去十六午前十句鐘包氏將金班戒一枚敲扁納入小女口中迫令咽入腹中少頃胞姊金黄氏查問到來小女泣訴情由求與次兄控官伸雪胞姊去後有鄰婦私將韭菜給吞金戒從大便而出得免斃命經胞姊到滬尋見次兄赶至徐家匯禀明姚主敎大爲不忍立卽遣入到堂命神父勒令長兄抬出醫治長兄于今晨雇人抬女渡浦至大碼頭附近又卽遁去幸由旁人代喚肩輿到案喊求提究秋庭供小的幸未歸家否則亦難免謀害族長王念椿亦奉傳到案供鶴亭央勸息訟不料包藏禍心施此竦手小的先實不知明府飭仵驗看蘭英周身被毆及手足鐵銬傷痕屬實判各退去醫治提到鶴亭再訊（宜） 
[會訊包造房屋案]  
　　英商喬司登延博律師控趙桂生包造房屋延不完工一案前午後襄讞孫明府與英巴副領事會訊博律師稱趙在原告處立有承攬包造房屋計二十六幢逾期工不完竣向論推諉請究趙延愛律師聲稱被告包此工程另有轉手前期因付價阻隔故不能如期工竣明府以人證未齊商之巴君判一併退去下禮拜四傳齊人證再訊（孝） 
[上海縣案]  
　　金文禮控翁德咸等調戲行兇由北橋巡局解縣訊究金供日前送表妹歸家行至鎭梢忽有前押攺過局之翁德咸翁竹林調戲小的理斥被毆訴保控局獲解案下地保翁海元供德咸竹林均小的堂姪小的往訴德咸之母亦被竹林毆打一下明府判德咸重笞五百板竹林四百板均收押候辦○張金勝呼寃訊問供有伯父張嘉模户名田一畝五分傳與小的耕種納粮今被地保楊顯華同族人張某串通盜賣向論蠻吞求鑒明府判差查核辦（宜） 
[總工程局記事]  
　　松江人許阿毛曾在倪近州家帮傭被欠工資兩元昨在茗香園相見向討不允互相扭毆經巡士拘解東區送局陳叅軍訊悉情由判交保理處○趙小兔竊蕭鶴山家衣帽等物拘交巡士解案訊判戒責二百下押五天（寸） 
[公共公廨早堂案]  
　　靑浦張邱氏投廨控稱租愼昌洋行房屋坐落新閘成都路每月房租七元僅欠二月房租管屋人魏阿炳竟私行封釘一切器具衣物均　釘在内魏復于夜靜時抵將進内將物取出因此投新閘　房請究包探李星竊　　奉捕頭派查此事小的曾至洋行詢問該洋東及式老夫沈培　均帮不知亦無著　釘門之事實係魏私自封釘現房客除將拍賣之木器贖回外尙少衣服物件開單呈閱關太守與美白副領事判魏仍還押捕房限七天將該婦之衣物全行交還如　嚴懲不貸○周桂生投廨控陳阿福誘拐婢女金珠求追經讞員訊供還押再訊在案昨包探徐阿華將陳解案覆訊陳供並不誘拐周桂生供陳奉押後伊母沈氏帶同金珠送至商人親戚家請爲轉交親戚家以旣經控案不收故金珠現在陳母處太守判補提陳阿福之母沈氏到案再訊○長裕里儲梅初禀稱昨夜半鄰人失火有醫生董谷林來家帮同搬物事後失去金表香烟嘴等物由胡毛毛眼見董藏于身畔向之索回董竟藉圖吞没因此送案請究董供並無藏匿金表之事實因名舉攸關願爲賠償太守判押限七天交還原物○陸鴻飛控張培軒欠銀不還昨奉傳案太守判過堂訊奪○源豐秦報關行控碼頭巡丁沈根大串同船户行竊棉花由包探陳金標解辦太守判過堂訊理○流氓江阿三在鹹水妹門前如有西人入内尋歡江即索取小洋昨粤妓楊阿根報捕解究太守判押捕房三個月○李勝奎竊丁雨生等五家衣服判押两月○張禮生串同徐金如竊張洪卿店内銀洋報捕解追張供已發電令禮生之保人來滬料理請察訊之禮生供不承認質之徐供實是禮生竊取分我洋五元求宥太守判押限七天交贓如違擬辦○李杏桃藉端用刀戳傷李芝壽報捕送醫判押候傷愈再訊○蔡阿三藉端將水巡捕毆打判罰洋兩元充公○趙國三走失小孩由滕光洪報信索酬趙疑拐匿糾同趙茂祥劉國正將滕拔到平橋路私刑吊打由捕解究判各押捕房一月滕交保候訊（力） 
[法租界公堂案]  
　　顧杏生行竊船主金盛全洋二百元昨又解訊顧供洋已爲人搶去無力交還惟家有田産可以抵償請傳叔父顧尙星到案料理問官准之○高炳德駕人力車撞壞某西商馬車昨日解訊官以原告不到從寛斥釋○押犯王阿根掉用遠期押犯陳桂福號碼希圖開釋爲管牢捕頭覺察送案官判加押捕房一月○陳紀平糾黨搶翁阿五押店珠寶籠被拘送辦判押捕房二月○水手陳金福掩入金陵輪船行竊陸朋卿任計香之鋪盖衣物當塲獲住交捕送究判押捕房一月贓給領○葉春發行竊布衣甚多經探吊贓解辦判押十天○張根生屢次行竊周崔生家洋傘衣物拘獲送究判押捕房一月贓給失主具領○吳毛狗偷江德龍高凳一只報探獲案判押三天贓赴捕房具領○王阿榮前日乘甡康失火時强搶仁和烟紙店自來火等物由捕拘案判押廿天○馬永慶偷稻草判押七天（深） 
[美租界捕房事]  
　　前晚某西人驅車至北四川路突被流氓强搶金表及金四開六枚由該西人投報捕房當飭通班中西探查拿務獲○嘉興路顧慶林之妻被比鄰楊秀林索詐洋十元由顧投報捕房飭探沈阿岳查核○顧阿甫昨持銀鐲至西華德路某押店求質察係贋鼎由探拘入捕頭詰得以顧受友愚弄著將僞鐲留下斥出○洪昇柴行塌車至北蘇州路將朱巧郎東洋車撞損由二百八十六號捕并送捕房奉飭償洋二元了事（似） 
 
 
