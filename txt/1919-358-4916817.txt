# 1919 - 358 - 4916817

 

Page 1

 
 
   
 
 

Page 2

 
 
時評 
[罷課（冷）]  
　　世界各國罷工之舉大抵爲生活權利之要求獨我中國此次學生之罷課則爲國家之關係而非個人生活與權利也故以罷義論實爲例外然而今日京中敎員之罷課實與前義合矣 
　　雖然今日京中敎員之罷課爲要求給發欠薪與要求發給現金也欠薪本爲敎員所應得而現金亦爲敎員所應取是欲回復其固有之生活與權利非欲擴張其生活與權利也是則與世界各國之罷工稍有不同者也 
[命令]  
　　十二月九日大總統令特任財政總長李思浩兼幣制局督辦此令 
[專電]  
　　北京電閩案日使藉口會查而外務省所派岡田未到交涉懸擱外部一籌莫展（十日下午二鐘） 
　　北京電閩事近日無交涉日設詞延宕王沈抵閩後來電言日約派員到後會查日派員迄未到致調查無從進行（十日下午四鐘） 
　　北京電今午總商會開大會討論抵貨辦法聞日使以京學界查貨風潮日烈擬提抗議（九日下午五鐘） 
　　北京電日使派深澤至外部口頭抗議抵貨（十日下午七鐘） 
　　北京電陳籙出席衆院宣布抗議文辦法俟委員回方能定 
　　北京電各界代表在總商會决議商家現有日貨除交本攤店售盡爲止外餘均收存聽國民大會委員會另訂辦法此後再發現躉貨定從嚴議罰（十日下午二鐘） 
　　北京電此間商號在商會宣誓永不進日貨各大洋貨業紛電大阪停止交貨國民大會委員今日起分赴稅關實行檢查（十日下午三鐘） 
　　北京電京津排貨運動迅及北方各處日各大商行以私人名義訪當局求設法當局言係民間購買行爲非政府及外交能干涉 
　　北京電靳託北方各督發聯電遏止安系之活動（九日下午五鐘） 
　　北京電政府擬以敎由靳派農由安選爲調停（九日下午五鐘） 
　　北京電新國會派員詢靳提農敎兩長（十日下午四鐘） 
　　北京電新國會决延期二十天候敎農長提出（十日下午二鐘） 
　　北京電懋業銀行東海撤銷股份徐恩元因怒偕張壽齡同出京 
　　北京電閣議對敎員所請公爲兩層辦法（一）欠薪兩個半月可由財部設法清給（二）搭鈔各機關皆然未便獨異聞敎員界大不滿意十三起將實行罷工（十日下午二鐘） 
　　北京電傳次因小學敎員請願允一週内答覆（十日下午五鐘） 
　　北京電專門敎員繼起要求發現敎部對此案只允看收入如何設法多搭現且以財部不付欵難負責敎員有咸日起罷課說 
　　北京電參次繼任迄未定陸錦今已到部將俟唐在禮歸再說 
　　北京電靳以私人名義電各省請認裁兵費擬先集二百萬 
　　北京電駐英施使電陳藏事英政府表示讓步請另定通商標準以便開議（十日下午二鐘） 
　　北京電烟酒署仿鹽署改組經閣議通過原定官制交法制局修正　　北京電財李又向日商訂借欵二千四百萬陽曆年底可成交 
　　北京電吳佩孚電勞動會議全球贊同請速派代表赴會不可放棄國際上權利（十日上午十二鐘） 
　　北京電英商甘得霖由甘繞川到打箭爐欲出關赴藏地調查實業陳遐齡阻止無效（十日上午十二鐘） 
　　北京電徐樹録虞日赴徐州 
　　北京電陸使眞日回國（十日下午二鐘） 
　　北京電王正廷偕陸同歸國並言回後從事實業（十日下午四鐘） 
　　香港電貴州財廳長因欵被當道查辦服毒自盡（十日下午三鐘） 
　　香港電昨憲法會議因出席不足法數開不成（十日下午三鐘） 
　　香港電王安瀾報秦軍襲攻軍府電靳制止（十日下午三鐘） 
　　香港電聞陸主復和已密電郭椿森赴滬面唐（十日下午三鐘） 
　　香港電鹽商昨在港交運使所購鹽萬五千擔督長商會派表監視（十日下午三鐘） 
　　香港電岑春煊因要務今午抵港卽回省（九日下午三鐘） 
[各通信社電]  
　　濟南電衆慮濟南將有中日衝突情事日　已警告山東督軍省長謂抵制如再繼續則日人不負責任（九日） 
　　英文滬報 
　　北京電林長民條陳閩事徐命主持交涉促其赴閩调查眞相返京再籌辦法 
　　北京電鄂督商請蘇督將電南北切實促和 
　　北京電七總裁電詢山東問題是否仍有中日直接說請電示（以上九日） 
　　北京電莊代辦來電日政府有一部分主張稍和緩我國撤軍艦再開談判要求當能達相對的目的 
　　北京電王揖唐電催吳鼎昌王克敏汪有齡速赴滬 
　　北京電薩鎭冰整頓海軍計劃（一）廣設海軍學校（二）籌欵試造戰艦擬將意見提出閣議 
　　北京電長春交涉案賠償醫藥等費二千元完全結束（以上十日）以上中華通信社電 
　　北京電政府答復新國會農敎兩長尚在愼選俟擇定即提現議員决守候提出通過後再閉會 
　　北京電王鴻年等調查閩案第一次報告頃已到院 
　　北京電靳通電各省宣布大政方針并定今日在議會發表内容統一南北裁兵理財廣敎育興實業改良司法聯絡外交（以上九日） 
　　北京電安系推張弧長農府擬張元奇長敎與安交換聞尚未確定 
　　北京電劉鏡人扥病延不赴日政府以閩案須負責交涉將納議員意見另提簡放 
 
現擁擠萬狀京巿銀根愈緊 
　　北京電黑龍江左岸六十四屯地方前被俄人佔領現俄亂無力顧及該地紳民請當局乘機收回黑督昨電請示 
　　北京電耿司令報告滿洲里勞工謀叛變醖釀等發請示應付機宜 
　　北京電公府彚集藏事條陳文電交外交委員會討論 
 
 

Page 3

 
 
　　北京電院據閩報南督軍署移仙游窺福垣電飭李厚基加意嚴防 
　　北京電湘南消息吳佩孚譚延　組合未就之問盟會現又復活預會多南北要人 
　　北京電駐京黔省政客傳言劉顯世王文華之暗潮發生重大變故 
　　北京電有人建議外傳各省兵頗多不十足應於裁兵前先派大員赴各省點驗以樹民信 
　　北京電贛商學會電院部財廳准米弛禁全省支對請切電軍民兩長轉予斥阻（以上十日） 
　　以上中孚通訊社電 
[公電]  
　　江蘇省敎育會致海軍部電北京海軍部鈞鑒烟台海軍學校全體學生請求恢復五年所定招考章程理由正當請速頒明令照准並飭各生回校免荒學業江蘇省敎育會青 
[里昂無線電（路透電社送）]  
　　九日巴黎電柏林消息謂據柏林日報載稱外交總長穆勒氏今日將在國會宣布與協約國談判情形 
　　九日巴黎電克勒滿沙氏明日赴倫敦與英相喬治氏及英内閣會商蓋目下牽涉之經濟與政治問題殊關重要兩國政府領袖必須而談俾英法之政策得仍一致 
　　九日巴黎電美國總代表波爾克氏及其餘代表明日啓程回國駐巴黎美國大使華萊斯氏將爲美國總代表而有全權 
　　九日巴黎電星期六日高等議會認可覆德之文已於昨日由和會秘書長送交德國张代表勒斯勒氏覆文中含有二牒一令德國速簽議定書一專論斯加巴佛洛德艦隊自沉問題第一牒之結語曰吾人今最後照會德國僅非難休戰條約一事即足予協約國施行所以爲必要軍事計畫之權故吾人要求速簽議定書不得稽延第二牒詳示德艦隊之自行鑿沉德政府未便卸責故此事决不能付仲裁云　　九日巴黎電法國新衆院第一次開議亞爾薩斯勞蘭之議員備受歡迎亞爾薩斯勞蘭代表讀莊嚴之宣言書以慶二州復附母國時衆皆起立靜聽繼由克勒滿沙氏演說歡迎二州議員復臨國會其詞至爲動人聽者歡呼不置 
[中美新聞社電]  
　　華盛頓三日電美國航務部總長配恩氏通告太平洋岸航務及實業界人代表團謂因缺乏（中有缺字）重行裝配前德國之郵船（中有缺字）故美國沿岸及東方各口岸間開行載客定期郵船尚須時日 
世界路透電 
[歐洲和會近狀]  
　　九日巴黎電高等議會今日議决分派德國海防小艦之辦法該議會並採納和約中關於羅馬尼亞少數民族條欵之　　文羅代表大約將於本星期内簽定該約並對奥對布和約目下存於柏林之土耳其政府豫備令移至巴黎一節亦經議决美代表團回國之際克勒滿沙氏曾向其總代表波爾克氏表示高等議會之歉意 
　　九日巴黎電布國總代表斯台波林斯基氏今晨自巴黎取道羅馬回國 
　　九日巴黎電各報登載昨夜美與德國總代表之協約國牒文文内箴告德國勿得利用美國未批准和約而欲於交出戰事罪人及送回俘虜二事覔求利己之方法文内又述及斯加巴佛洛德艦隊自行鑿沉事謂此舉出於德國之陰謀已確　無疑故協約國堅持前提出賠償之要求惟德國所稱此項要求之一礙及德國遂其合法需求之能力協約國將秉公考慮之云 
　　三日巴黎電高等議會許將羅國答覆協約國牒文之期限展長六日在此六日之内羅國必須答覆 
[德國近事記]  
　　三日柏林電歐士白格氏今日在國會宣布政府之財政計畫議徵所得稅自百分之十至六十不等並徵資本稅百分之十及其餘雜說共計可得一萬五千兆馬克 
　　三日柏林電麥剛森上將今日抵此大受人民歡呼福爾根漢將軍及魯登杜夫將軍並陸軍部代表一員均在車站迎之 
[英俄交俘記]  
　　三日丹京電英俄代表明日復將會商交換俘虜事英代表已接所待之政府訓令俄代表里維洛夫氏以長文致路透訪員復謂申明過激黨殊願媾和而與英法訂經濟上之交誼並謂彼意交換俘虜問題非媾和不能解决乃謂彼已致文驻瑞典京城之協約國使署以申和議末稱無背離勞兵制度及召集國會之意志 
[美國之商業與財政]  
　　華盛頓無線電（無日期）威爾遜總統致國會文略謂外國裝貨來此以償付各國之出口貨若阻止其來則適得阻止吾貨出口之效果吾國出產受戰事之激盪大爲增加勢必輸出外國以暢其流凡有計畫以阻止外貨之輸入者終將減削吾貨之輸出遏抑吾國之出產釀成金融之緊急實業之停頓工人之失業吾人不賣則已苟欲賣出必須預備買入姑無論何人當美國商業發育時代對於稅則執何見解第三今日美國商業之已完全發達美國現爲世界最大資本家時勢不同故吾人必糾正吾人之經濟生活以與此已變之時局相適合若閉關政策則不难饜滿美國之需求與其機會從前保衛美國商業之主義與政策不能與吾人今日之需要相應者必廢除之今日者乃美國商業極有希望之日也如此機會不可失之交臂戰局破吾國離羣索居之習而授吾人以偉大職務與責任今美國必參入世界巿場美國自所希求者不過與世界他國享同等機會而以友好提携公正競爭之手續其謀合法之利益而已 
　　華盛頓無線電（無日期）財政總長常年報告稱明年未有大減稅項之意六月以前一年支出爲五五二九○○○○○○元次年支出約爲四○○○五○○○○○元政府遇此必竭力撙節而後可財政部將仍行休戰後所已行之政策恢復私人發動力撤除政府關於對外貿易之干涉蓋惟以此方法始可得穩健經濟生活也政府之撤除干涉定能促美國商業參入世界巿場而固定其地位云云次年支出預算案内列陸軍九八九五七八六五七元海軍五二二○三一八○四七元公共工程一九四○○○○○○元立法一四九○○○○○○元司法一七○○○○○元外交一一三○○○○○元航業五○○○○○○○○元 
[各國近事記]  
　　三日紐約電共同新聞巨耶策訪員電稱墨西哥革命領袖維拉將軍爲其部下軍隊所拘以欲得獎金之故 
　　三日芝加哥電現因缺煤之故郊外火車滅半開車雜貨店每星期閉門兩次劇塲每星期閉門一次各項商業每日均以四小時半爲限 
　　三日紐約電今日金鎊及佛郎匯率均大落金鎊交易爲數甚巨 
　　四日倫敦電飛行家郝韋爾氏今晨十時自杭斯洛駕機出發前赴澳洲冀博澳政府之獎金萬鎊 
　　四日倫敦電陸軍部宣稱陸軍參謀總長維爾森上將已應铖召赴巴黎與福煦上將會商和約事宜 
　　四日羅馬電前外交大臣蒂土夫被選爲參議院議長　　四日華盛頓電十一月二十六日内閣提出調停礦工爭端之辦法主加工資百分之十四曾經礦工拒絶今礦主復商定較此稍優之辦法將於明日提交政府 
太平洋路透電 
　　九日廣州電今日有學生九千人游行各街道反對福州日人之行動並通過提議案促請政府勿承認日本之要求廣州各大團體現紛開會議反對日人之行動並表示美國參議院通過和約山東保留案之感忱 
　　九日伊庫次克電俄國電社宣稱東部陣線總司令薩哈羅夫將軍託病辭職由賀爾將軍代之賀爾將軍在西比利亞以戰績著名頗得軍心 
　　九日伊庫次克電副總理昨在全國經濟議會宣布新内閣之政綱該議會通過議案促請政府（一）竭力援助陸軍（二）以軍權置民治下（三）以堅决計畫遏制亂事（四）立即召集會議授以立法之權並監督政府行動之權該議會會員一人提議與過激黨媾和經衆切實拒絶 
國外要聞 
[大陸報之高麗現狀談]  
　　中美新聞社譯大陸報游韓記者通信支世界已極不寗又加一新問題即高麗是也高麗問題如巴爾幹土耳其及中國問題然不得相當之解决終不得肖弭三月一日突然爆發之萬歲呼聲雖不聞於全世界而其回聲則將震動全世界吾人雖在高麗匆匆爲一日之勾留即得一顯著之印象即覺高麗决不能即太平三月間之獨立運動不但未終止且方闰始此後亂事正未有艾上月間韓人曾又圖起事總之韓人推翻日本壓制之心極堅决日人亦决心保持此壓制故此項爭端已成不可調和之事非拚個你死我活不可也大陸報記者在高麗各大城及小鎭游歷一月近甫離韓境會與在韓之外僑獨立運動之首領貴族富人大商家小店夥鄉民耶敎牧師佛敎徒男女青年學生（内有曾遭監禁者）以及日本官員（上至齋藤總監爲止）等談話余之赴韓一秉公平之心毫不挾偏見冀得一確實之觀察將韓人日人兩方之見解據實宣布以告讀者然後加以我個人之評論依余所見覺凡公正之外人苟在韓國小作勾留必立即表同情於韓民而以日人之治理爲太不公道日本將來於策或有改變但其從前之成績實可謂不配治韓再則凡於數年來旅居中國者必覺日人對華與對韓同一手段今日韓國情形實可爲中國之殷鑑日本曾正式宣言將改變其政策而此政策亦確已改變世人因此殆謂韓人已滿意變故可不作矣其實不然凡稔知高麗情形者亦必知其不然其故安三一則日人之所謂改變尙屬口惠而實不至二則即使實行亦不能消弭韓民之怨恨三則韓民對於日人極懐疑四則日韓兩民族之間嫌怨太深今已無調和之餘地故日本無論允否改革爲時已晚實於問題之根本無涉也韓人心坎中皆挾一仇日之念此種觀念自日韓合併以後逐漸滋長於今十年其根蒂極牢固至少一世方可望消弭日人目下或已悟其前失有改過之意然而種族之見根諸天性無理由可說韓人之仇日即由此天性所發出彼等所求祇在獨立兩字縱一時不能如願而不得獨立此心不死雖爭至種滅而不悔故目下之問題非韓人在法律上應否獨立或日本在此國際道德情形中應否許韓人獨立或韓人是否已有獨立資格凡此韓人皆不問質言之此事非一種理性事而爲一種仇恨事他人亦不能判其當否雖然韓人之仇日雖出於本性而其用此本性却非盲目者在世人想像中高麗現在或無聲無臭其實則甚活動如彼設在上海之高麗臨時政府機關布置極周密日人雖知之而無可如何雖大肆搜捕效果全無韓人之秘密機關依然存在日人偵探中有韓人在然此等韓人並不眞爲日人偵探乃偵探日人之情形而控告韓人耳韓國目下之現狀大致如此質言之曰爭存韓人旣不能獲武器惟有赤手空拳以無抵抗主義與日人相搏耳然觀於三月間之事即可見無抵抗主義之效力矣 
[領事裁判權在中國之弊害]  
　　中美新聞社譯評論報云者（密勒報自稱）以領事裁判權問題日前曾往訪刁作謙博士叩其意見博士爲外交部署理僉事英國中廟法院大律師前駐英中國公使館一等秘書官博士之言曰領事裁判權足以妨碍外國貿易而使中外居民於好惡之心及一切希望志願多所誤會吾中國政府有鑒於此故於新造之國或前此未訂通商條約之國苟欲與中國發生關係者决不更以領事裁判權相許最近巴利維亞國擬與中國訂通商條約本亦要求此項權利因中政府之表示立作罷論聞其所求殊不止此尚須許彼國僑民自由貿易完全不受中國束缚其他所請類皆特殊之權利爲他國人所求之不得者綜計舊時與中國訂約而求得領事裁判權者凡十六國逆料繼起者當亦有十一二國如捷克斯拉夫巨古斯拉夫羅馬尼亞阿根廷波蘭土耳其暹邏希腦諸國其中暹邏一國對於中國廢除領事裁判權深表同情蓋頗知此事弊害者也刁博士又曰領事裁判權之在今日已屬陳腐外人雖保留之亦滋無益考其初意本在保持外人之尊嚴然人而至於作奸犯科則人格已喪似亦無尊嚴之可言故外國之一般正人君子今日决不以中國之廢除領事裁判權而苦其不便一千八百四十四年中國與美國訂約始以領事裁判權一條切實訂定特亦目爲暫局並不圖久爾時兩國磋議代表似未洞矚未來局面不預期外人之將久留中國而拓其貿易於内地也若輩所見者但爲一時之困難以爲中國官廳審判之法過於嚴重非外人所能堪苟當時具有遠見者則此裁判權當不復存於今日今則外人之行商於中國者初未得領事裁判權若何之利益但覺觸處俱受妨碍而已刁博士又曰五六十年前外國商人徒知活動於通商口岸便以爲足初未嘗思深入偏僻神秘之區如庫倫西藏雲南四川諸地第以買辦爲助博取微利今則已知其不可故多躬入中國内地操縱巿場而推廣其營業其初以爲法律上問題苟得本國領事裁判及保護已足免受中國之苛待顧遞嬗至今深感不便蓋手續過繁耗時頗多而營業上遂致延緩矣領事裁判子予人以不滿意試舉一事爲證譬有外國大公司於此细店在天津分設支店於湖北一日此支店忽與湖北之中國同人有所交涉自應訴其事於天津之本國領事領事廉得實則致書天津交涉使天津交涉使立行文湖北交涉使湖北交涉使則復轉請當地地方官查辦其事迨入地方官手則二三月已過而其營業亦停頓二三月矣再閱二三月地方官始能以公文達天津報告此事經過情形周折之多無以復加苟有商店與人爲法律上之爭執殆須十餘年始能解决外國商人耐無可耐厭苦萬狀於是中國商人方面有所提議不得不屈志相從以求速了領事裁判權所得之利益如此而已苟外國公司不爲此權所拘束則一有事故發生即不須遠道訴之天津之本國領事但經中國地方官直接加以公斷則數日之間事已終了且能得滿意之結果有數大公司之領袖曾告予謂何有細事不便擾領事求直於中國官吏顧不審何故往往不能滿意意者此等官吏不甚公平未循法律軌道處事故乃有此耳實則中國對於純粹之外國事件亦未嘗不能措之裕如兩年前自與德奥宣戰卽將以前與二國所訂通商條約中種種條件槪行作廢凡此二國僑民與他國人有關之案咸由中國地方官裁判據各地方官署報告北京政府之文牘觀之其所平亭各事頗有明察果决之表現惟一般人意在借法律上之行動而圖巨利者則不願入中國官廳耳領事裁判權尚有一弊即規例過多所事每易錯亂每一通商口岸其領事裁判之法又有種種規例兩國僑民如有案件須被審於被告國籍之領事而此等領事之判晣又各有不同曲直因以難明且因一案之故兩造均須奔波僕僕至此被告本國領事所駐之地雖爲程甚遠亦無如何也領事裁判權一旦廢除其於外國僑民實有大利何以言之蓋其束縛僑民之種種規例亦可因而廢除也（未完） 
[和會中之中國希望條件（五）]  
　　五歸還租借地中國境内之有租借地實危及領土之完整其發端之始起於德國之侵略行爲德國以武力佔據山東省之一部中國政府屈於武力不得已允以海濱最良之港口即山東省之膠州灣租與德國以九十九年爲期 
　　一八九八年十一月有德敎士二人在山東内地被害德國艦隊立即佔據膠洲要索賠償凶手旋即伏法地方官員數人亦坐辦事不力受懲並建敎堂兩所以誌憾雖衡以最苛之標準其所以謝德人者不可謂不至且切矣 
　　抑知伸雪之後猶未能息事曹州之敎案甫經辦結而德國駐北京公使海靖子爵即向中國政府提議須將膠澳租與德國德皇復遣其北亨利親王率艦隊至中國海面以壯聲氣亨利親王瀕行德皇賜宴勗以無异鐵拳中國政府見國際情形如是迫不得已而從其請爰於一八九八年三月六日簽定租借條約劃出膠澳周圍百里環界准德國官兵隨時過調並以膠澳海口南北兩面之地及島嶼若干處租與德國以九十九年爲期在租界地内德人並有建築礟台之權利該約復准德匣建築鐵路橫贯該省並在鐵路附近三十里内勘採礦產積英倫與威爾施之幅員不及山東一省而按照此約該省如需外國帮助須儘先用德國人民德國料物德國資本 
　　德國旣在中國沿海得有斥候要塞俄國遂藉均勢之義於膠澳租約畫押之日向中國提出限期答復之要求謂旅順口大連灣及附近海面應租與該國庶該國艦隊得有穩固之根據並要求其他事件如建築鐵路贯串滿洲與兩年前許其興築橫亘滿洲之鐵路相接且以俄兵駐守該路即其一也中國政府屈於俄國之壓力乃於一八九八年三月二十七日允以旅順大連租與俄國以九十九年爲期同時並允其他項要求日俄之役以一九○五年九月五日撲次芧司之約爲結束俄國於該約中訂明經中國許可之後卽以旅大兩口及附近地面海面之租借權曁附屬於租借權之權利特權轉讓於日本旋經與中國和衷磋商中國亦卽允之此一九○五年十二月二十二日事也自德租膠澳俄租旅大之後而廣西沿海之廣州灣於一八九八年四月二十二日租與法國以九十九年爲期九龍拓界及香港附近之地面海面於是年六月九日租與英國亦以九十九年爲期而山東沿海之威海衛於是年七月一日租與英國則以俄國佔有旅順口爲期英法二國之要求租借地皆根據遠東均勢必須保全之說 
　　各國對於租借地所得行使之管理權限雖各有不同其租期則壛有年限而其非經中國政府之許可不得轉讓於第三國則或明白規定或隱示限制在租借之内治理之權雖或委諸受租之國如膠澳之例而主權則無不仍屬於中國且大多數租約皆規定中國兵艦得使用租借港口爲海軍根據地其權與租借國無異僅廣州灣租約則附有條件以中國處中立地位時爲限耳關以上所述則領土主權於治理租借地之權雖有限制而其他仍爲中國領土之一部分則甚明此種租借地係從條約發生自事實上及法律上言之皆與割讓不同且不能謂與割讓相似此等租借地即作如是看法亦無繼續存在之充分理由不特中國之准予租借出於迫脅且他國之要求且借無非爲造成均勢起見所謂均勢者非指中國與他國而言乃各國爭謀權力利益彼此抵制之謂蓋其時滿清失政中國有分裂之虞也二十年來情形大變德人勢力旣已剗除則擾亂遠東和局之重要原素已不復存且不日萬國聯合會成立以杜侵略戰爭此後更無維持遠東均勢之必要租借地之要求本以均勢爲主要原因則各國舍去租借地之理由又多層一矣 
　　不特此也中國府以爲租借地存在大傷中國之利益此等地方俱在形勢扼要之處不特爲國防之障礙且不啻在一國之中另立多國有危及領土之完整况受租各國利益每不能相容往往自起紛爭累及中國而於彼此戰爭時爲尤甚 
　　且此等租借地往往用以爲壟斷附近地方經濟權之張本而爲勢力範圍之起點於在華各國工商業門户開放之原則殊有損害 
　　租借地一日在他國掌握則中國之困難一日不去而其流弊且日增一日中國政府實有不得不請各國槪行舍棄者至關於保護界内業主權利及治理退還地方爲此項租借地退還後應有之義務此中國政府所深知而願擔任者可保證也（未完） 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京通信（巿隱）]  
　　都門敎育界近况 
　　北京敎育界可强分之爲三部分一爲行政機關二爲學校三爲與學校敎育有關係之團體及家庭此三部分者地位各殊氣象亦異今欲爲抽象的名詞以形容之則對於行政機關可稱以「沈寂」二字對於各學校可稱以「活動」二字對於與敎育有關係之團體與家庭可稱以「眩惑」二字茲本斯恉述其略 
　　敎育行政機關最高之敎育機關爲敎育部但其狀况則沈寂殊爲可憐自五月學潮驟發傳沅叔出走無總長者逾七月矣此七個月中僅僅以署理次長代理部務對於學生方面處理已萬分棘手寛則見責於政府嚴又見惡於青年左右爲難　拄不易幸而暑假旣過秩序如初該部於精疲力竭之餘未嘗不大呼幸事幸事至若對於部内之改革與設置對於部外之用人與立法當然不能再打起精神積極辦去平昔該部員司比較的有學識有操守者當居多數一切不經濟之浪費不規則之嗜好頗少是以得有酸部之名蓋謂該部部員咸帶有幾分酸秀才氣味絶不似其他闊部之高車華服潑克大餐有不可一世之槪也傳次長到任後對於用人問題却不敢任意更張其間僅換一武昌高等師範校長以談某易張某（談固鄂人也張某卸任校長後並將原有視學之缺亦並辭去蓋因回部後爲在校加薪事曾大受傳氏申斥而子頗覺過不去也）該部事務極簡大家似無十分興趣就近來所發布之命令言之當以修正敎育會之規程較有實益蓋該規程經此一次修改關於會員資格組織手續均極詳備各地方得以免去無數紛爭部視學照章每年應出發一次該部因經濟困難據聞今猶未能成行五年度敎育統計表雖經編好至今亦未出版從前本有專員在文書科内專司此事嗣復另立專科由嚴保誠任科長嚴氏逝世後尚未派有繼任之人事務擱置或即以此此次敎育總長本提出夏仲膺氏不幸中途流產傳氏之次長乃得正式命令並同時發表代理部務之文自今以往傳氏其能勵精圖治乎 
　　京師學務局係隷屬敎育部之機關所管轄者爲京師各公立之中學小學國民學校以及各處閱報室講演所等去年又將部轄之北京師範改歸局轄但用人之權仍操於部此自有歷史上之關係無庸詳述該局局長不由簡任而由部派職員兼理其所派者多爲較有名望之　任官最近任局長者爲張謹氏敎部僉事也此人曾在德國留學極爲穩當對於局務頗思有所振作但因時局與經濟關係一時不能爲所欲爲故亦只好以保存現狀爲惟一目的蓋上級機關旣沈寂則該局雖欲不宛寂亦不可得矣 
　　學校北京大學爲全國最高學府年來内部活動之力極大其勢力似已瀰布於域内可稱居全國思想之中心蓋自蔡氏接任校長後對於文理兩部極謀改進所有敎員頗多富於進化思想之人内部醖釀已非一日迨歐戰旣停全球人心一變而該校假徒之思想亦如春筍驚雷脫地而起未幾遂有五四之役與國學界聯成一大團體以解放思想改良社會爲目的專從事於文化運動觀於近來出版物之多已可想見北京學校除北大外若高師法專農專式專清華等校以感受思潮之故青年學子態度逈異於前中等學校大率亦復類是此次福州事起北京學界又復首先奮起有前日大隊游街之會在政界諸公方惴惴慮已經收拾之秩序不免又要破壞不意大會一過各校上課如常而請假講演者仍復繼續不絶於是學生自治之能力因此而益著矣就北大一校言學生會幹事評議兩部籌畫一切極有精神有條理現在幹事部中已成立之敎育出版庶事三股又復細分各科敎育股分科四曰學校曰溝演曰新劇曰庶務出版股亦分科四曰編輯曰刷印曰發行曰雜事各科均已次第成立數日之内派出講演員多人分途講演巿民極爲感動近日對於講演之稿又復大加審愼務期合於一般人心俾勞力少而收效宏他校亦有講演者惟人數遠不及北大之多目下北大授課大多數已廢去講　純由敎員口講學生筆記故學生多不　無故缺課據該校學生自言請假講演實係忍痛爲之迫於愛國熱滅勢不能不稍稍犠牲課　也學生而有此似乎中國前途尚可樂觀焉 
　　與敎育有關係之團體及家庭除由北大學生所組織之團體外（如平民講演團等）在北京敎育團體中當首推北京敎育會該會所組織之分子以中小學職敎員居多數對於近來思想界之改革尚未能十分子解故於文化運動事業亦未敢率爾參加較之江蘇浙江等省敎育會之活動似未可同年而語然其「眩惑」之狀態固不及各校學生家庭之甚也夫謂所有家庭皆眩惑却不敢說但以記者觀察所及十人中具此心理者殆居其七八也大抵學生之父兄 
生活鞅掌薄書勞神酬應於新出版之書報旣無暇寓目而每日所接觸之環境又無非是某也升官某也進級某派得法某黨下台等事一返公館詢知弟若子今日開會明日講演口口愛國聲聲救亡自然大不快意即使稍稍開明對於思想解放文化革新之言論不堅持反對说不免具懐疑之觀念此皆近日實在情形也其尤甚者强將已受小學敎育之兒童不令復入學校情願月費十餘圓請一敎讀先生在家設帳所讀者爲四子五經而佐以國文算學以爲如此乃可以正蒙養之始基以經書爲體以敎科爲用可免沾染不良之惡習又有崇拜私立正志中學者以爲彼校敎育宗旨純正子弟入學可放得心者爲數亦不少也今年夏大捕學生内記者曾親見某君聞其子被拘而大聲呼曰『此是好學生敎育眞有效』者然而在傍觀者則無不目爲神經病矣意見阁異無可如何至北京各公立高等小學及國民學校程度優劣頗不整齋因此不能滿家庭父兄之意者亦復不少此則深望學務局加以嚴密之注意不使私塾勢力日益擴張庶乎其可也 
　　近更有一事可悲觀者即北京學界有全體敎員呈請薪修發現之舉是也具名者爲小學以上各校敎員呈文已於本月四日進遞又推舉代表與傳敎長交涉傅雖極力敷衍然未有確實之辦法而各敎員又有表示不達目的即對於學校不負責任之意此種敎育界之苦况不知將來若何解决也 
[李厚基報告福州事件眞相]  
　　福建督軍李厚基日前有公文報告福州日人暴行之眞相茲將原文錄下福建居留之日籍人民在省會南台地方聚衆執持槍械擊傷學生巡警等多人一案業經兩次電達在案茲據省會警察廳呈稱竊本月十六日五時廳長得偵探報告有日本人曁日本籍民携帶手槍刀棍紛紛過橋當卽電飭第四署多派警隊分途防護五時半有青年會學生四五人先後路過新橋頭無故被日本人率同台灣籍民圍毆於時在外梭巡之警隊聞信馳往彈壓剛至大橋頭正值日本人及籍民等數十人或持手槍或持刀棍追擊學生人民槍　隆隆刀棍齊下學生人民傷倒甚多趕卽向前勸阻該日本人等不但不稍戢其鋒且開槍擊例前列勸阻之巡士史孝亮毆傷後洲分駐所巡士陳漢章並奪去三十年式馬槍二枝警隊以和平勸止爲宗旨始終並未開槍還擊只將當場開槍之日本人福田源藏一名及所執手槍一枝帶送警察署一面將受傷警隊招回並其他受傷巡警學生路人分送醫院療治又將被傷之學生鄭都謙黃玉蒼並擄入平和洋行之民人陳金鈿先後索回分途護送醫治同時第四署接青年會電話現學生被刀槍棍所傷已五人該日本人等勢尚洶洶聚集本會門首將次侵入請求保護本廳亦准美國領事署電同前由當經派隊馳往保護又據田礑岡警急報田礑順記洋菜館有日本人七人闖入即登樓上門外多數閒人圍觀隨即擁入店内該日人等在樓上將電燈熄滅並將該店器具瓶酒汽水紛紛擲下是時軍警適至遂將閒人驅逐把守門口各等語又經派隊馳往彈壓適日本領事館警察署詰毛井正男帶回四人到第四署請求將所帶之日本人領回同時該署復由警察隊巡官帶到田礑當場開槍射擊人民之兇犯二名手槍一枝刀一把回署查其一穿洋布長衫之人係化裝中國人之日本人興津良郎五輪手槍卽在伊手奪下其一係日本人三木小四郎小刀即在伊手奪下少頃又據探報順記樓上　毁之人係日領事館人員當飭加派警隊前往保護來署查其人係日本領事館警察署長江口善海及外山元三郎大森政春門脅富次李鴻江片山青夫滿茂律太郎等七人立卽電告交涉署准復電以日本古澤譒譯官現已在署卽將該日本人等會同交涉署所派之人直送日本領事署等語當由第四署派警會同軍警將順記樓上所保護之日本人江口善海等七人及所帶到當場行兇日本人福田源藏興津良郎三木小四郎等三人并來署之日本警察署詰毛井正男等五人沿途加派長警護送交日本領事署照收當日本人在大橋頭追擊學生人民時全城商民聞信均憤激異常本廳恐激成意外事變立卽加派保安隊極力維持幸獲無事現地方靜謐至受傷警隊學生人民經會同閩侯檢察廳閩侯華洋審判所派員逐一騐明計警察隊巡警史孝亮槍傷三處氣息奄奄命在旦夕海軍藝術學校學生劉開祥中槍腿折身受重傷命亦垂危青年會學生黃玉蒼全身鐵傷並失去台票一千元（因其友人在興化滙來此欵託換金票帶往美國留學）其餘青年會學生劉鍾植鄭起浩鄭孝謙育德學校敎員楊尙慈巡警陳漢章清鄉處差弁陳金鈿民人米亦才或受槍傷或受刀棍傷種種不一傷單另送查此案發生原因全由日本人曁籍民等無故啓釁顯係有意與我國人爲難如係雙方偶爾衝突何以該日本人等無一不持有手槍刀棍此情此理顯而易見現該日本人等仍於十七十八日在瀛洲道及台江汛等處以手槍追擊乙種商業學校學生及師範學校學生疊經函電交涉署向日本領事質問并派警加意防範一面曉諭商學各界處以鎭靜聽候據約交涉應請力予主持以伸公理而維治安等情具文呈乞察核嗣又據報告現查台灣籍民郭阿魚陳見楊編尤明棍即乞食蔡兩全蔡國家楊頭詹匏楊萬張目坤李田誠蘇有慶陳烏龜即阿孤陳君吳豆達辛維藩徐迪坤鍾萬青王阿猴何燦萬成洋行羅姓不識其名榮記洋行古姓不識其名中和洋行林春色葉九英英玉琪施玉田陳海龍隆泰洋行曹姓不識其名萬古洋行鍾阿恩等二十九名當時確有在場持械行凶情事又據外交特派交涉員呈稱十六日晚警察廳電話陸續報告本晚青年會學生在南台安樂橋一帶無故被日本人及籍民共數十人手槍傷一人刀傷毆傷五人巡警向前彈壓被手槍傷一人勢最沉重當時巡警擒獲日人一名即槍傷巡警者又擒獲日人二名該處順記洋菜館有日領署人員五名據稱係出來彈壓躱避入内當晚即由巡警護送交日領署聞學生方面以日署人員係出來指揮者十七日向各方面調查以昨日下午籍民三五成羣預散街上似是有意排佈日領署似已知有此集合竟不爲先事約束似有姑縱行爲現時籍民尚有在街巿欲生事端理合具文呈報察鑒各等情查此次日本人及台灣籍民無故聚衆蓄意尋釁携帶槍械截途擊傷多人實係暴戾蠻橫大背親善之意除電請照知日本駐京公使轉電駐紥福建日本總領事嚴重交涉云云 
[北京國民大會開會後之影響]  
　　前日國民大會開會時京師總商會會長安迪生當場簽字限三日内不許本京各商號再賣日貨昨日安君已發出通啓警告各商號其文如下十二月七號因福建風潮在天安門開國民大會議决嗣後不得再買劣貨限三日内將所有劣貨一律收存如有再賣劣貨者倘有他項情事本會槪不負責特此先爲通知望各本天良實行抵制切切京師總商會啓 
　　昨夕六時北京大學第二院講堂舉行拒制日貨委員會事前有人建議分作兩項辦法一討論會二糾察會討論會職掌研究抵制日貨之辦法糾察會則每日輪流派員分赴各地監察商界有無私進日貨之事結果如何尚未明晰 
 
日商所受影響不少應籌一妥善辦法以資補救聞定於今日（九日）午後二時開會并將要求日本公使出席說明情形又聞日本駐京公使小幡酉吉對於我國各圑體在天安門開國民大會異常注意聞已將此次會議情形密告本國政府 
[曹錕之裁兵意見]  
　　裁兵一事各省雖尚在觀望停　之中然關於裁減計畫則各督軍多有條陳到京茲聞直督曹仲珊前日亦有此項條陳呈請政府鑒核内容約分四項（一）經費之鑄備國家財政困難達於極點裁兵一節雖爲節省財政計然非有巨大之經費亦難辦理若僅恃借債恐非但條件嚴苛亦必有種種之窒碍故必設法先行將欵籌足方可言裁兵（二）數目之調查各省軍隊之名稱繁多軍額之數目參差其編練之年月需用之性質亦各有不同宜先行派員赴各省實地調查列表造册然後再通盤核算共有兵若干每次裁去若干方有把握（三）裁減之决定近年以來國防之多故地方之擾亂各省始增軍隊以固防務而保治安現在國防邊防正在吃緊需用兵力保護者何止數省若照裁兵令辦理兵力實屬不敷分佈並恐因防務空虚致貽伊戚應將各省地方之情形妥加調查某省之兵可裁某省之兵不可裁妥籌兼顧以免疏虞（四）安揷之方法被裁軍隊官員固應妥籌位置之法以免向隅至於軍隊爲數旣夥一旦裁去雖發給恩餉難免用罄之時身無正業游手好閒以及無家可歸者難免不流爲匪是國家雖省一兵費而民間多一匪害應請妥籌安揷之法或將其移至蒙邊空曠之區按名撥給荒地令其開墾不但地利可興並可爲移民實邊之入手 
[川粤漢路短期借欵合同]  
　　川粤漢路湘鄂段自通車以來因車輛不足營業尚不能十分發達且一切應行補修工程諸多待欵舉辦因是近由部中代向中英公司商訂短期借欵二百萬元俾粤藉此欵項設備未完各項工程添購機車等項用以擴充營業增加進 
司允隨時按照附件所開之數撥付漢口滙豐銀行湘鄂局建築賬名下以漢口通用銀元二百萬元爲限每次由湘鄂局長先七日知照銀行（二）所撥存湘鄂局建築賬名下之各欵係備就地各項開支及由匯豐銀行代湘鄂局滙付外洋訂購機車十二輛貨車九十輛之用欵由路局依照現行手續提用「即按照湖廣鐵路借欵合同及一九一三年九月十二日附訂條件辦理」（三）中英公司所借各欵須按照常年八厘付息每半年結算一次各批息金於撥付路局建築項下之日起計算（四）交通部承認上項借欵當於一九二○年十二月起由交通部按每月墊還公司至少十萬元在漢口付交匯豐銀行撥入中英公司賬内如願多撥可聽交通部之便至借欵本息還清之日爲止如交通部有月分無款墊付須於月底前七日知照中英公司并同時飭知京奉鐵路將該月分應還之欵代爲照付此項交通部或京奉鐵路所還之欵應作爲墊借湘鄂局之欵一俟湖廣鐵路續發債票卽行撥還其本函約内借欵若干湖廣鐵路續發債票時尙未還清本息亦應悉數由交通部於續借欵内撥還（五）京奉鐵路之餘利除照附單内開已作爲抵押品者之外應作爲中英公司以本函約所借之本息首先抵押品以後如再以該路餘利抵借等事則此函約内所借之欵及息金仍須儘先歸還交通部對於此項本息應代中國政府負無條件之擔保按期全數還清（六）爲此項借欵起見交通部當飭粤漢鐵路湘鄂局照所要求之行佣以至立約之日爲止由此函約第一次所付之欵項贓撥付了結并對於此次借欵所購買之機車車輛之行佣亦照此標準給付惟切實聲明原爲结束積案特别辦法并非正式解决 
繕寫華英文同式二份如發生解釋條文時當以英文爲準此函約雙方簽訂後由外交部正式照會北京英國公使備案以上各條請交部長表明承諾並署名蓋印以一份留部備案一份送還公司 
[薩福懋氏之航業計劃]  
　　大陸報云官辦汽船局督辦薩福懋氏昨稱擬組織外洋航業公司以没收德奥船隻十二艘爲開始之基礎現已呈請交通部核議可望批准薩氏之言曰外人船舶運貨來華而我國貨物則因未有船隻輸出爲艱運貨費率由外人航業公司任意定之自歐戰發生後交戰國利用商船運兵輸械日本與美國應時而起以其般舶供給世界乃能操縱外洋運費外人船隻無餘地以裝中國貨商人之經營國貨者乃束手無策愈覺中國無外洋航業公司之困苦中國對德奥宣戰得没收德奥輪船此爲中國自辦外洋航業之好機會計敵船十二艘共四萬五千噸内有五艘可駛往歐美餘七艘亦可駛赴較近之外國口岸雖籌集資本在各口岸起築碼頭貨棧手續頗繁非一時所能竣事然有此船亦足予華商以輸運國貨前往外國之起點目前暫可不需鉅欵凡碼頭貨棧不妨暫與外人航業公司通融借用如此則開辦費可以大減而新公司得有逐步發展之機會云云蕯氏又請 
出與減輕外洋運費之章程蕯氏續將向部條陳籌集欵項指定航路設立航海學校等事之意見查敵船没收後大半租與外商今中國擬收回之薩氏謂不久各船卽可收國云 
[京華短簡]  
　　福建督軍李厚基已兩次辭職政府以閩事未了故未照准然一面已準備替人且已定劉冠雄聞當軸與軍閥首領均甚贊同惟徐樹録則仍力保李厚基繼任下去謂不妨騰出省長一席與劉結果如何尚未得悉 
　　全國烟酒事務署以美國烟酒借欵成立關係行將組織其官制刻已交法制局從事起草不久當可脫稿提出閣議據聞新官制施行之期已定自明年元旦日起實行其督辦改任徐恩元之說昨日所聞似已微有變動當局之意仍擬使張壽齡繼任惟會辦美慶蘭氏刻已確定至將來總分稽核所所用美人聞可由中國自由指聘 
　　施肇曾等所辦之新亨銀行已由財部查騐資本相符核准註册並經開始營業茲聞財政當局以目下庫欵奇絀需用至急日前特向該行商訂借欵計京鈔四十萬元以中國銀行官股股票四十萬元爲擔保品此項借欵現已由該行交由中國銀行按照部開分配清單分别發放矣 
　　浙督盧永祥電請禁止白話出版物一節聞前日政府接電之後當交敎部核議經該部討論結果當以白話書報原爲便於讀者起見且部定師範學校及中學校規程對於白話書籍本無禁止之明文誠難照准業已根據上述理由去電駁覆矣 
　　自錢幹臣下野之後己未俱樂部以經費不資業呈渙散之現象聞近安福系頗思運動該部合併以便於選副制憲兩重要間題不致發生障碍惟該部分子極不願與安系携手近正奔走向某方面接洽改組新黨定名爲新己未系此事已在醖釀中不日將可成立惟錢幹臣對於該部之改組態度頗爲冷淡且擬乘此時機脫離該黨專辦蘇皖兩省濬河事宜云 
[塞外郵音（鴻）]  
　　吉林會議所聞哈埠金票現狀 
　　奉天會議之後產生吉林會議於裁兵問題急須進行於是召集　上級軍官會議辦法一旅裴堯田二旅高鳳城三旅陶祥貴四旅李慶祿六旅誠德堂十九混成旅張紹堂均於月初先後抵省據聞會議結果决將全省軍隊六混成旅二獨立團改編二師以裴堯田張煥相提升師長當得各上級軍官同意并已電經張作霖許可日内擬著手改組惟裁兵經費尚無着落而遣散辦法亦未議及又濱江道尹問題原以董士恩呼聲最高茲據可靠消息云俄人以董氏未經辦過交涉事件曾由俄當局於吉省要人前微露拒絶之意如果正式發表必將爲所擋駕董氏聞悉後自審外交實非所長羗禍彌漫處置又不易易因此力辭乃有改換張籌曾（前黑河道尹現充督辦公所參贊）之說并聞俄人方面亦極歡迎張氏似此董士恩又空費一番奔走矣 
　　哈爾濱金融棼亂已逹極點某國方面於羗票毛荒之際極欲以金票起而代之再四經營僅得一部份人之信仰會金價大跌金票隨之低落而此一部份人亦因之懐疑金票至此地步實有無法發展之慨乃於前日宴請全埠三十六行代表陳說巿面蕭索生計困難該國擬組設類似救濟會之團體來哈接濟巿面因即分贈各行氏表執照一紙苟以此執照用金票購貨者只給半價云云三十六行代表均極歡謝并聞該當局極力與霍中將聯絡對於鐵路公司深願盡扶持之義務并極力贯澈其金票本位之主張務　到車票改收金票之目的而後已云 
[濟南各界代表與美領事談話]  
　　答謝參院通過保留案 
　　自美國參議院通過山東保留案山東學生聯合會已拍電美國參院備陳致謝之意而前日國民大會又議决兩種表示（一）直電美國政府申述全體之謝忱（二）各界公推代表親至駐濟美領事署向美領面致感謝之意此項議案因當日時間過晚未克與行至五號始推定農界代表臧子禮省議會代表王鴻一報界代表張星五學界代表張文敷尚有商界工界及敎育界各與代表一人後因事未能全體同往是日十二鐘各代表至美領事館領事奥爾曼君出而接待首由王鴻一君陳述來意謂貴國參議院諸君主持公道正義將和約中關於吾山東不公允之三項條文通過保留俾將來有自由交涉恢復固有權利之餘地其嘉惠於敝國者實非淺鮮是以敝國人民莫不歡迎感激貴議院之隆情厚誼且深信將來青島土地必能因此而得復還各項權利必能因此而不損失是以公推敝等數人躬造貴館向貴領事面致感謝之意並直接向貴政府貴議院去電申謝同時並致電各友邦請其與貴國取同一步驟以主持公理而保世界平和則享其福利者當不止吾華一國已也王君致謝詞畢奥君答謂保留山東案原出我全國人民之公意敝國參院亦不過代表人民意思而保留之非保留此案蓋保留公理也保留人道也保留世界未來之和平也此亦係吾美人應盡之天職何敢勞諸君殷殷致謝但諸君旣有此盛意本領事卽當以此盛意轉達吾政府及全國人民使敝國人士益了解貴省諸君之心理嗣後如有機會必當益盡其維持公道之责任以促成兩國政府兩國人民有加無已之親交是則本領事之厚望云云奥君答謝畢張君文敷謂貴國議會諸君仗義執言保留山東案厚惠所及不特我山東人民親受其利即我全國各界亦皆躬蒙其福感謝圖報之意出於至誠雖三尺之童一聆貴國之高義莫不歡欣鼓舞吾輩代表恨不能形容此懇親之意於萬一然吾兩國友誼所以能如此敦厚者亦非一朝一夕之所致其所由來甚遠溯自海通以來貴國絶無垂涎吾土地主權之野心凡來吾國者或以實業或以敎育或以慈善以輔助吾人民之進化故吾國各界無不諒解貴國之善意而彼此相愛相親與口頭親善者實有霄壤之别將來敝國能日臻富强皆出於貴國提携之賜云云領事答謂兩國人民感情夙篤誠有如貴代表所云將來貴國日臻富强東西兩大共和國並　聯鏣雄飛世界吾等必能目覩其盛云云於是彼此又寒暄數語始各握手珍重而别 
[紀河南之國民大會]  
　　昨日（六日）爲豫垣豐樂園國民大會之期上午九鐘園内卽無揷足之所旋由會場招待人員宣告請各校學生退席游街界各人民始得入席聽講振鈴開會主席趙萬川君宣布開會宗旨後男女學界諸君相繼演說日人凌我願各界當堅持到底排斥日貨以爲抵揨演說時聲淚俱下每演至痛切處全會人員鼓掌之聲置若雷動有火夫張志漢演述夢中造飯爲人奪去氣憤而醒今日之福州事件若不協力抵搞我們國亡尚能安坐而食嗎又有乞丐郭慶成謂現在吾可沿街討飯若國亡了恐欲討飯而亦不能矣當時聽者擲予銅子及洋元甚多後又有楊象川君提出各商號現存日貨限至民國九年五月七日止一律賣完過期以私運論此法於排貨之中寓顧恤商本之意全體贊同表决實行至是日開會秩序如下（一）振鈴開會（二）主席報告宗旨（三）各界演說（四）主席報告辦法（五）全體三呼中華民國萬歲（六）全體攝影（七）振鈴閉會 
　　昨晚十一時徐樹録坐專車往徐州路過開封當時軍樂震天如第八營第三營第二營馬巡隊等軍警及各界有名人物均往站台歡迎今日城内一帶戒備甚嚴除派雙岡外每處復派兵士兩名巡行一說謂係保護徐氏一說謂綠學生停課開會恐生事端云 
[廣東學生罷課後消息]  
 
 

Page 7

 
 
運日公注高師光華一中廣中等校雖經各校長力勸各生上課均屬無效現各校全體學生又議决進行辦法數條（一）各校學派代表二人於三號分向軍府及軍民兩署上書請顧（二）如代表請願無完滿答覆則再定期全體學生列隊爲露宿之請願（三）每日分派多人在各處演講廣州福州近日之慘狀（四）自四號起編定調查隊分投繼續調查日貨（五）目本星期日發行學生報紙以期發表意思藉伸寃抑 
　　昨省敎育會召集各校校長曁敎育會職員學生聯合會代表罷課各校學生代表等到會提議商學兩界維持國貨規約之進行手續及勸告各校罷課學生照常上課學生聯合會代表張啓榮請將該規約交由學生聯合會悉心研究附加意見約一星期交回敎育會再集大會公决實行衆議照辦至調停罷課一事經到會職員向學生等剴切勸告至五時之久始略得解决辦法惟時已天暝遂宣告散會 
　　廣州罷課學生自發第二次宣言書後各部辦事更著著進行演講一部除派部員出發四鄉演講外復於二號派隊往河實崗演講福州之危急情形演者爲劉萬鑑馮世项崔曾達曾祖武　榛時黃漢儒六人三號又派一小隊出發西關十一甫觀戒學校操場内演講杯葛主義及救國責任在乎國民非在乎官吏主講者爲李瓊光馮世英洗家齊梁森純四人又有王鴻銓唱南音劉萬鑑唱嘆青島復間以滑稽解釋雅言俗語娓娓動人 
[粤省會選舉省長之形勢]  
　　廣東省議會選舉沈鴻英爲省長之說近日喧傅幾遍惟昨星期三省議會開會尚未見有此項之提案現百省議員對於此事究有未能一致之處因内中民黨方面持極端反對態度此派主張粤人治粤及武人不得干致兩義以沈軍長鴻英雖係祖籍恩平而現籍實係柳州且又純爲武人與該派主張不符故絶端反對至大同一派原係主張贊成因沈軍長之資望與實力不無較優於現護理張省長之點但由省議會選舉於法律上無所根據不能不從事實上着手擬先探聽軍府及莫督兩方意見再行决定詎此事喧傳後莫督卽請議長入軍署晤會莫督對議長力言沈軍長爲人甚好惟此事沈之自身决未與聞或者出於平日愛護沈軍長而又不知政局眞相者之所爲當此時局糾紛之際自應維持現狀爲最善省長一職不應輕於更易務請以此意遍告各議員云云大同一派得此消息遂益加持重又聞某議員語其同事云選舉省長之事現在尚未提出而外間謡言遍布謂有賄賂情事將來如至討論此事時我同人等必先向國旗宣誓表明確無受賄行爲始許加入討論免被猪仔議員之惡名云云有此數因故一時未能提出將來情勢或竟停擱亦未可知也 
[安慶快信]  
　　今日（八日）省學生聯合會因閩案結隊游行城内外沿途講演聽者咸大感動並有童子軍維持秩序無事而散 
　　另一消息皖省各校學生於八日上午聯合全體執旗游行復集合公共體育場演說國人應萬衆一心盡力抵制嗣又排隊至省長公署請願推舉代表求見省長要求致電外交部嚴重交涉省長當卽允許並諭以宜和平主持勿爲過甚致越範圍云云各代表欣然辭出報告大衆高呼中華民國萬歲仍挨次而退 
[南京國民大會續聞]  
　　南京學界爲閩事大遊行詳情已紀昨報惟其中尚有一段歷史爲昨所未詳盡者茲再述之如下當七日學生警告查貨後商人方面不免惴惴過慮因之於八日晨全城洋廣貨業一律停止交易意在避免檢查不知適反以引起學生之注意當是日學生分隊檢查時有敲門卽開責獻某貨者有嚴扃雙屏破門而入卒被檢獲者共計被搜者約百十餘户如北門橋之萃華庚新聚興祥等號永西門之同興廣聚王永大車耀記乾泰興等號黑廓大街之天章布號承恩寺之天森永布號恒興布號及福元洋廣貨號等惟天章布號因對待學生稍欠審愼致巿招木牌四扇及標布百數十版均由學生輜重隊車去車耀記則因緊閉大門婉商不開觸動學生之怒將門搗開查去牙刷鐘蜜糖磁器襪帶手巾剃刀牙粉鏡子磁盆多件並將招牌取去大書八字貼其上置輜重車中遊行其他各號所被搜去者布店則僅花布一二疋洋貨店則僅要貨化妝品牙粉牙刷磁器錢匣絨線領巾等類統計各號所損失者不過三千元左右至下午四時焚貨掌聲雷動天间與車耀記之招牌亦付諸一炬灰燼紛紛上飛作蝴蝶舞寒鴉拍翅翱翔其間一若助其餘興者洋廣貨業經此檢查原擬停業數日刻經商會警廳出而勸解并備辦金花鞭砲向天章車耀記兩號道歉該業亦以潮流盪激莫之能禦决計不再進日貨若然學生奮鬭之精神固可敬而商界覺悟之敏速亦可喜也 
[統一銀元之外論]  
　　主張設造幣廠於上海 
　　字林報社論云南京造幣廠有意使上海缺乏現洋以便高抬洋價幸北京嚴重交涉此十日内洋釐高率乃得低落因洋釐之起落而覺其困苦者不知凡幾商業損失不知幾何且以目前情形欲免洋釐之復漲有所不能由此言之尤見改革乏不容緩矣英商會聯合會近曾開會議决請中政府停用銀兩而代以統一之銀元與輔幣並請政府在滬設一鑄幣廠廠當管理之以暢鑄銀元此議發表後即爲北京所注意最高方面似韙其說不幸各省造幣廠之關係甚爲强固尤以南京爲甚估計南京造幣廠以其銀元按巿價賣出每日可得利一萬二千元至一萬四千元自英商會建議後有人主張在滬分設南京造幣廠之分廠此議顯出自財政部表面上其作用係在救濟上海之洋荒而實際上發此條陳之方面固别具眞意焉 
　　中國幣制之紊亂革命以還逐年加甚已無待言内地通訊頻頻言之各省各自爲政銀銅輔幣紛紛鑄造分量不齊成色不一已不復成吾人常識中所謂之錢幣簡直是貨品而已就上海一處而言以兌换此種貨品爲業者不下二千家幣制不一愈增貧民之苦而各省間商業所蒙之不利與損失更不可勝數論中國幣制者常謂如通國採用一種穩善之銀幣則獲益極鉅而改用金本位之手續即可無期延緩銀元之受人歡迎全國皆然即滿蒙亦復通行無礙是穩善銀幣固不必以不易流行爲慮也今之問題惟在保持銀元成色之統一耳如欲使外人銀行計算賬目槪用銀元如欲使海關收受稅欵槪用銀元則必銀元成色統一價值劃一而後可故造幣廠宜設於上海而以僱用外員之政府機關管理之如是則可利各方面之信用亦惟如是始可實收以銀元代銀　之效也若各省之造幣廠或造幣廠之分廠皆不足以語此夫南京所鑄出之銀元成色固屬始終如一然此乃鑪坊之道德有以成就之中國元實花樣極粗鑄造手續極簡然迭經估騐成色無差此爲中國反常事件之一故得爲全國商業之中堅因是之故造幣廠鑄造銀元不敢上下其手蓋以銀元成色稍低則人將棄之不用而自已蒙其損失也但若銀兩廢除則吾人不敢决造幣廠之必不爲利所誘矣 
　　是故今之難題在一面保留元寶之成色一面獲取銀元之便利其解决之法已如上述此法簡易可行祗須戰勝幕後反對此舉者之勢力耳此種統一之銀元鐫有政府鈐章凡稅關各政府機關與外人銀行皆承認之其能裨益國家實非淺鮮故吾人甚望此議之實施造幣取費約每百取二以償開銷當然無厚利可圖然可使全國不感洋釐漲落之困苦不受各地匯欵之損失旣補助商業又增進國稅其利之溥正非少數把持者之損失所可比擬也 
[南京快信]  
　　各學校男女學生昨日上午仍結隊分段遊行九時出發十二時散隊歸校秩序極安惟警察戒嚴各通衢均加派雙崗總商會允簽字不賣日貨卽日實行　聞有少數商人尚未同意刻正嚴切勸告 
　　抵貨十人圑已有人進行組織　校學生　遊講演每日減少課程 
　　江寗鎭使齊燮元省警廳長王桂林憲兵司令王健飛昨午晋謁李督報告開國民大會情形羣　憤激願爲政府後盾當熟歸鍾俊等致省議會電云日僑橫暴殘殺同胞蔑視吾中國政府人民於斯已極貴會爲全省人民代表請速電中央曁各省一致力爭以伸公憤 
　　省議員儲南强辭職案已由五日談話會會議僉認無辭職理由請儲議員即行撤銷照常到會儲議員業於六日答復允許撤消連日商榷組織聯席會議正向各方接洽 
　　蘇政商確會爲組織聯席會議解决公推與選舉辦法决議并籌辦月刋公推于樹深爲總編輯 
　　江蘇地方協進會於七日下午二時開茶話會到議員三十餘人議决子催未到省之會員速即到省并通告在省會員勿再他往省議會聯席會議主張援照民國三年先例推舉代表用限制選舉法儲議員南强則主張由正議長錢崇固副議長孫儆擔任代表事件省議會職務由副議長鮑貴藻主持另於議員中公推八人輔助代表進行一切事件地方協進會亦極贊成並議决即發表宣言書推徐宗鑑吳福康二人起章 
　　省長交議省立各營業機關六年度特别决算案興化顧　請議白駒劉莊向隸興化案淮陰周必達請議推廣敎育促進實業案即列議程付會討論 
　　南京交通銀行行長陳肅綱經總行調任杭州行長所遺寗行長缺以代理副行長李錫純接充 
　　蘇紳尹先甲等以蘇關監督兼交涉員楊士晨履任以來整理關務較常年稅數倍增應付外交均極妥善特電軍民兩長請電京仍予留蘇以重要政李督齊省長卽據情轉電外財兩部及稅務處察核辦理 
[杭州快信]  
　　杭總商會昨午後開緊急會議决定各業商號所存日貨自十日起停止售賣並由會派員分赴各號檢查尚存日貨若干登記封存俟交涉解决後再定辦法 
　　學生聯合會定期明日（十一）决在鳳舞臺化裝演講 
　　此間學生團游行演講今已兩天秩序整齊并因化裝演講在即連日有高小等校學生在四條巷第二國民學校舉行練習昨有無賴多人强欲入内觀看致起衝突經校長吳梅孫電知警署派警馳往拿獲六人現已送廳訊辦 
　　省城現水復活後省議會以其違背法案且查甬巿各錢莊自由收取暗水每百元自一元至三元不等紹巿則有早付六十天出息名目指爲罔利居奇已向省署提起質問 
　　省議會前提出修濬舊紹屬水利案關係八邑農田水利連署頗多該邑向有水利研究會其經費在塘工附捐項下支出恐成爲駢枝機關遽起反對當由議員周元達提出意見聲辯並經公民蔣雨樵等用書函代電式表示贊成公推樓月軒送杭交該會周速記（紹人）代遞該會因無郵戳發生疑慮現據蔣等來電謂前函計達修濬水利桑梓蒙福盼速議决以慰衆望 
　　浙西南湖碧浪湖及　東桐江甌江等處現經查勘水利專員報告非人力所能修濬已由該議事會决定分别添購機船以策進行 
　　省城橫河橋九日夜間一時許隆順人力車公司失愼延燒商舗三十餘家計巿屋八十餘幢至三時始熄損失頗鉅 
地方通信 
[松江]  
　　處罰烟犯倉城内王秋生因私售燈吃被警局破獲連同在彼吸烟之夏潘顧三人并解縣署由縣開庭審訊王顧二人各判　金六十元徒刑四月夏潘二人各罰金一百二十元四人中惟顧已繳洋贖出　　學徒獲救前月恒升典當學徒潘明書自剪陰　挖出睾丸一枚又半經侯念言焦湘宗兩醫生合施手術爲之縫合傷口後即抬入松江醫院由侯念言單獨診治該學徒在院旬日居然獲救已由家屬於昨日接伊出院臨别由侯念言撮一小影以留紀念 
　　拆賣城磚西外倉城爲漕運未　時儲米之所確爲歷　上之一種紀念物近聞官產處有將倉城城磚售給溝作得價千二百元之說 
[蘇州]  
　　水警緝獲著匪署匪賈老　子左文榮等前在奉賢縣阮巷　糾搶與當及保衛團槍械後早已　　雖水陸軍警盡力搜捕迄未弋　茲經木　水警二區第七隊長　長發購覔眼綫親督員警赴各處　緝業於本月初八日在金墅拿獲劇盜左文榮一名匪船一艘搜出贓物甚多即經葛隊長略予訊問該犯直認夥刦典當鉅贓及保衛團槍械不諱且同黨共有二十六人快槍十七枝匪船四艘等語日前葛隊長特派員將該犯並贓物備文押解水警第二廳歸案訊辦 
　　東山創設半日學校洞庭東後山揚灣鎭商舗有七十餘家之多而學校僅有一所故由鎭董張芝孫籌欵創辦半日學校會同學務委員宋銘仁議定章程呈請吳縣公署核准當即招取學生四十餘人已於本月初旬開學上課 
　　匪徒冒充稽查行刦前日旁晚閩門外有浙江人　船來蘇在河埠泊舟突有甲乙二人上船冒充爲其機關稽查當被翻箱倒篋一番而去事後檢點已失去洋一百七十元當即投報閩區第六分駐所張世祺巡官據報前往查勘一週允爲追緝 
　　選送自治學員吳縣公署近奉省長調令轉准部咨飭　選送自治模範講習所學員　知事奉文後當經選定法政畢業生葉正甲萬維鼎二人取具該員等履歷備文申送省署聽候考騐 
　　警廳舉行會議蘇州警察廳崔怡庭廳長九日上午十時召集各區署隊警正警佐巡官及本廳科長科員等在廳署會議聞所議以學生對於福州問題又有調查日貨之舉須宜督同長警和平照料母爲流氓無賴附和其間滋生事端等事議畢已將正午始各分道而散 
[鎭江]  
　　最近之兩演講會自閩事發生鎭郡各界同深憤激而以學界爲尤甚日前各校學生列隊游行調查一切以爲根本抵制之計並電致政府嚴重交涉勿稍退襄今日（九日）學生演講團復出隊往南門外一帶演講恒心抵制不可以五分鐘熱度作紙上空談次講福州學生被某國人毆辱情形鄉間婦孺聽者莫不動容演畢步行回校時已七鐘又鎭郡中華青年維德會所組織之演講團昨爲第三次出發之期講員輪值廉道揚君即在大街高聲演講題爲『國民之資格及責任』先將資格二字分體育智育德育三層演說講至第三層德育尤爲警惕深痛當局之不德以致外交失敗若此聽者淚下繼論責任略謂民聚成國國係民之集合體民爲國之原子國之興亡民之責任吾國今日國將不國吾人實尸其咎旣往不諫來者可追吾人自今以後當養成新國民之資格建造新中國等語聽者如堵莫不動容 
[杭州]  
　　陜學生電攻盧占魁旅杭陜西學生聯合會昨致廣州軍政府電云陜西地處邊陲交通阻滯旣遭陳樹藩之凌虐复受南北之戰禍近雖停戰言和陜民之痛苦甚於昔日以陜省區區一隅之地竟養七省十數萬之兵士所經一縣一鄉一鎭凡商民舗店盡屬畜馬之廐宴息之所所過蹂躏慘同匪掠父子兄弟不死於白刃馬蹄之間亦必四散奔逃李斃於溝壑之底種種慘狀難以盡舉近又有陜西靖國軍盧占魁者住紮耀縣已歴二載大弛烟禁勒收巨欵歷年所需旣悉索取於商民復狼嗜無饜烙烤勒問　獻之暴無似其酷巿民紛紛遷逃商舗均行休業三原所設之難民所已汲無容足之地現正值隆冬之際小民何辜受此痛苦按耀縣距三原總司令處不過數十里耳竟有如斯暴行較遠者亦可推知矣軍府以護法爲天職以除暴爲目的應負保民之責請速電三原于總司令嚴行懲辦該部對流難小民稍加賬濟並禁止各司令就地徵欵所紥各省客軍電詰北庭撤回否則陜省八百萬同胞死於兵匪之手軍府諸公其安忍乎臨電泣懇不勝企盼旅杭陜西學生聯合會叩 
　　學生停課演講杭州中等以上學校學生聯合會因福州日人槍傷我學生軍警商民並派海軍登陸羣情憤激特於前日開會議决停課三日舉行游行演講昨日（九號）上午八時男女各校學生先後集合新巿塲公衆運動塲首幮法校學生錢君登台演說本日各校停課原因曁日人在福州橫暴情形繼由該校敎員王效文君演說日人謀我之野心及此次在閩之橫暴一時聽者均爲動容演說畢遂由各校分組出發演講以期喚醒國民共救危亡女學生亦挨户演講并預備於星期五日（十二）在新巿塲開國民大會聞自十日起至十三日在鳳舞臺化裝演講收取看資以助學生會經費 
[甯波]  
　　第四次焚貨紀寗波焚燬日貨共已三次昨日復將近來查各獲貨在新馬路爲第四次之焚燬其貨物之多值價之鉅數倍於前聚觀者有數千人之衆警廳特派員維持秩序又聞洋廣貨同行自五四以後熱心堅持不進日貨者亦頗不少惟利之所在該業一部份人常有私運被獲之事茲聞該業中如愼記在有豐大有恒等以此事於全體名譽大有關碍特向該業公所提議函請總商會轉邀學生團十人團在商會開會協商抵制方法會同嚴厲進行會期　即定於今日下午 
[安慶]  
　　衛隊與巡警衝突續聞日昨省公署衛隊與　警衝突一節已誌前報茲聞省長除將該衛兵責革外又於昨日張貼布告大致謂本省長脹官以來一秉平恕向不許隨從員役滋生事端此次滋事之衛兵業已責革嗣後如有本署公役衛隊在外滋生事各商民指名禀控以便訊辦云云惟聞警察方面尚有提起抗告之說大約此事檢廳必　出爲調處當不致演成事實也 
　　阻止湘磺設立分銷處駐皖湘礦運銷處現設蕪湖擬在安慶省城添設全銷處以便各商就近承銷曾經湘省長咨請大部核准在案現皖議員蔣尚賓以皖南北產礦不下湘省現已開採兩處礦區足　皖省之用若再加湘磺侵人充斥不免於本省硝磺銷路大有障碍　特呈請省長轉令該運銷處將省城添設之分銷處暫緩成立俾免　碍刻吕省長已咨請湘省核辦 
雜評一 
[西南多事（默）]  
　　今日之廣東亦可謂多事之秋矣軍府方面總裁奔走會議而時局迄未解决也國會方面自提改組案　　派之紛爭日劇也制憲方面因提議修改規則而又　兩方之衝突也省議會方面因提選舉省長問題而又牽涉政潮之旋渦也軍人方面則意見之爭屢起如周廖唐柏方陳諸氏相殘相訐而不已也學生方面則自罷課以後如遊行請願講演諸法用盡而終未達目的也各方之内部如此自願且不暇安能聯合各團而融洽一致更安能一致以禦外力哉國危如彼而人心如斯此吾所以不僅爲西南悲也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華法敎育會近事]  
　　本埠華法敎育會遣送赴法學生已八届於茲矣頃以鄭重生活程度起見特行重訂資格卽赴法學生須具中學資格及備有現金六百元是也並悉日内發出通告一則大致謂凡華法敎育會所屬留法勤工或儉學會之學生在外集會或開會皆可自由行動惟不得假用該會名義若經該會許可給有委任書者不在此例云 
[工部局議董日人伊吹山逝世]  
　　工部局議董日人伊吹山氏（本埠郵船會社經理）患病不久於昨晨逝世工部局特函致其家屬以伸弔唁 
[煙酒聯合會又一反對借欵電]  
　　中國烟酒聯合會自政府烟酒借欵發生以來以全國兩業生命所繫誓不承認茲將該會駐漢事務所致政府原電錄下北京大總統國務院外交部財政部農商部鈞鑒報載烟酒借欵在美重提業簽草約權授外人全　　　此事爲吾兩業生命所繫伏乞鈞座俯念商艱注重國本　衡利害取銷草約否則　違民意吾兩業誓不承認迫切哀籲不知所云 
[愛國會致南北兩商會函]  
　　上海南北巿兩商會昨日同接中華國民愛國會函云謹啓者此次福州禍事先則日人故意糾衆持械槍殺我國學生商人警兵繼則日領復派艦進兵恃强登陸侵我主權方以山東之交涉未已而福建之蹂躏又來彼日人之得寸進尺思之深痛我國力弱旣不能言兵然則抵抗之法惟有恃我國民一德一心之愛國合羣合力之共救永遠與彼斷絶一切交易一面鼓勵民心一致爲政府作外交之後盾此係今日救國自救之要法也素仰貴會諸公爲商界領袖務望諸公從今日起各發天良廣勸各商切實實行否則仍是罔顧大局只圖私利竊恐迨至末日眞如今日高麗人之因受苦覺悟拼命欲救其祖國而無法救濟矣幸我明達之諸公三致意焉 
[南貨業抵制日貨之發動]  
　　本埠南貨店同業爲抵制日貨事在小東門外公會開議舉定調查員八人前往各店調查日貨曾否銷通存底究有若干以便籌商辦法惟聞寗帮南貨店亦有四五十家雖爲同業各有一帮恐有我禁彼售之事須具函說明以歸一律現有春澤堂公所通知密帮各店照彼邦議案懇予贊同俟寗帮允洽即可共議永遠抵制章程矣 
[九日赴法學生調查表（續）]  
姓名　　籍贯　　　資格 
皮作瓊　湖南沅江　省立第一甲種農業學校 
汪澤　　湖南醴陵　醴陵中學校畢業 
譚德和　湖南新化　旅鄂湖南中學校卒業 
傳益彰　湖南醴陵　湖南高氏師範學校附屬中學畢業 
陳榮　　湖南密鄉　湖南甲種工業學校卒業 
童桂溪　湖南長沙　楚怡學校工業部 
丁珩　　湖南常德　常德中學校卒業 
邵榮魯　湖南醴陵　醴陵中學校畢業 
朱振武　湖南長沙　湖南高氏師範學校附屬中學校畢業 
丁維罄　湖南攸縣　北京高氏法文館卒業 
向培喜　湖南黔陽　沅州第九聯合中學校 
龍　　　湖南醴陵　醴陵中學校羇業 
曹世芳　湖南資興　湖南省立第一中學校畢業 
劉武　　湖南茶陵　旅鄂湖南中學校卒業 
李化之　湖南　　　湖南兌澤中學畢業 
汪洋　　湖南石門　旅鄂湖南中學校畢業 
李墨昌　湖南資興　湖南嶽雲中學校畢業 
鄧　熙　湖南攸縣　北京高氏法文專修館卒業 
李怡遠　湖南寗鄉　湖南甲種工業學校卒業 
孫世　　湖南澧縣　澧縣中學校畢業 
羅貼榮　湖南澧縣　澧縣中學校畢業 
湯光龍　湖南湘潭　高等工業學校修業 
　元　　湖南益陽　 
郭　餉　湖南湘潭　湖南第一甲種工業學校 
朱　　　湖南　　　廣益中學畢業 
謝振河　湖南道縣　湖南第三師範學校 
顏昌　　湖南安鄉　明德中學畢業 
楊峯林　湖南沅江　商業專門學校卒業 
郭國　　湖南沅江　兌澤中學畢業 
李志新　湖南寗鄉　湖南女子師範學校 
范新順　湖南長沙　湖南女子師範學校 
熊叔彬　湖南瀏陽　湖南周南女學師範科 
范新瓊　湖南長沙　湖南女子師範學校 
[萬國儲蓄會遷移新屋紀]  
　　本埠法界萬國儲蓄會現遷居舊會址之旁第七號新建屋内該屋係克理洋行打樣仿希臘古式計寛五十六尺長一百五十五尺三層樓房規模壯麗計建築費八萬兩爲時六閱月方始竣工該會洋總理爲蒲汀ＭＲＪＢＥＮＤＩＮ華總理爲楊潤身楊君乃聖約翰大學畢業生人甚强幹初爲該會分會之經理後爲該會之華總理綜持重要各務營業日臻發達現該會已歷九載儲户已達一萬二千餘號分會已設五十餘處之多聲名洋溢信用昭著昨日爲該會新建房屋落成喬遷之日天氣清朗上午十一時中外人十前往參觀者頗多來賓均由該會華洋辦事員如蒲汀楊潤身王蔭之等親自招待欵來賓以香賓西點觥籌交錯備極一時之盛該會全部之建築純以鋼條水門汀精緻異常層樓巍峨其内幕分爲左右兩列如銀行式分部辦事中間留有甬道兩旁佈置華麗至歸宿處則設一高臺臺上置有旋轉銅球六只每只能容彩二千號其球燦黃光明製琢絶佳仍係華人所造該會即以此數球作開標得彩之用又其四周柱石上嵌金字「穩當可靠」「積少成多」「希望無窮」「致富奇術」「發財秘訣」「機不可失」「以義爲利」「生財有道」等句云云 
[學生會連日焚貨紀（上海學生聯合會調查科稿）]  
　　昨日（九日）育才公學學生分會查得在北公益里二百零一號開封路源記棧内暗藏劣貨自來火蟠龍牌桃子牌三Ｓ牌三種共小箱一百二十一件大箱五十七件當時育才公學遂報告鄰近學生分會（南洋醫學神州醫學中國公學兩江公學）同往該號質問當由經理沈某接見謂抵制事宜極表同情惟此貨在兩月以前早已批進當據鄰人所稱在日前晚間偷進等情顯見託辭推諉掩人耳目即使其然二月以前早已倡言抵制亦難逃破壞之列况陰藏危險品於巿廛之中揆之法律已屬犯禁該號主因理曲詞窮良心發現願將大小箱如數焚燬以資提倡而儆效尤於是學生等僱車載至惠兒院隔壁空場内於下午九時將小箱如數焚燬當時並有四區一分駐所派員到場監視觀者數千人莫不同聲稱快並有學生演講解釋焚燬事由但所剩大箱因時間侷促當衆點數封存該棧晚間由各校學生通宵輪流巡察以防流弊今日（十日）黎明即派代表往各校報告迨九時又有中華工業中國體操東亞體操同德醫學上海公學中華職業各校同往該處僱車將大箱搬運空場如數銷燬當時在左近有周一大烟紙店亦將所剩自來火五小箱自行搬至空場焚燬同表决心并又有洋貨數件同時銷燬觀者甚形踴躍云 
[閘北商學界之焚貨游行]  
　　前晚及昨日上午閘北各商舗將所存日貨車往新民路一段救火會旁空地上盡付一炬觀者拍掌歡呼羣稱各店主熱心愛國云云及十二時滬北中華工業中西商務中國公學育才公學兩江公學等各學生約有二三百人於課餘休息時排隊出發游行各馬路高呼一心救國詞氣激昻聞者感慨 
[續誌師範生與雜糧號交涉]  
　　江蘇第二師範學生與九畝地茂記雜糧號交涉略情已紀昨報茲又據第二師範學生分會函告云九畝地茂記店主專販米出洋自閩案發生外面報告第二師範學生分會者日必數起該分會爰即派調查員詳細查實後派遣代表詰問者先後共六七次該商或逃或躱皆不獲見末次約以九日下午四時半往見無論如何必須等候否則自有相當辦法屆時卽由二師學生數十人前往詰以每日販米出洋平均有幾千擔該商云我無鉅資安能作此業學生某君言聞販米者固無需鉅資遂向索賬簿據該商云僅做掮客無賬簿存學生某君曰固知爾爲掮客故無須鉅欵而爾竟初以無資封不前後予盾乎可見確實無疑該商云直接販米與日確未曾爲學生某曰然則間接已爲之乎該商即厲聲曰我販米出洋究竟有何證據某君曰學生非貿然而來者確已查實若不信請至某號對證該商心虚適該地警察區長至勸其往省敎育會表明心跡該商然之遂與學生同往沿途觀者皆曰販米奸商省敎育會以權限關係不能治理於是衆學生以懲戒其行爲計必思有以喪其膽時該南亦願立誓書遂决計請其到校繕寫願書曰今後鄙人永不販米出洋倘或查獲竟可從嚴處理此誓等語具名黃守仁并簽押旋由警察護送還家 
[愛國商號錄（上海學生聯合會調查科來稿）]  
　　四牌樓順太臧生太老元盛德盛徐鴻太仁同永長餘義成太沈文成倪茂興永升太邱樹記劉文記天生祥太順申太張順興楊恒隆元生太隆太永成吳祥太信記大豐祥陳同 
生永進永太和昌大華興德興祥朱雙成全太豐城内東街聚興義生昌協太和太萬豐新盛天順天元小東門四牌坊中王永興金縷堂西姚家弄陸義隆仁茂三牌坊彩章王新太源餘源興泰昌公城内三牌坊瑞和洪祥太九畝地南首梨園路豐和三牌樓老正源城内西馬橋甡和元記老西門儀鳳路口胡有盛三牌樓北口莊同順大東門口洽隆大東門内恒隆同記城内彩衣街正和城内虹橋南首永太昌虹橋南街首恒昇中華路太平弄口震和祥舊敎場錦章畫錦牌樓源記東街二十一二號協和祥 
[中法實業銀行招新股]  
　　文匯報云中法實業銀行股東於十一月二十八日在巴黎開特别會議命董事部將該行資本由七十五兆佛郎增至一百五十兆故擬發行新股下五萬股每股票面之值爲五百佛郎已撥若干股在遠東發行本埠中法實業銀行已登報告募矣 
[最近進口日貨表上海學生聯合會調查科稿]  
賣號　船名　來埠　物名　件數　價值 
東林　竹島丸　大阪　鏡子　五十打　一百五十元 
又　　又　　又　　皂紙　三千五百九十打三百六十元 
和昌盛　八幡丸　神户　化粧品三千六百盒　九百十元 
又　　又　　又　紗襪　五百十打　二百二十元 
震泰　又　大阪　皂紙　七件　　九百元 
又　　又　　又　衣針　六件　三千元 
又　　又　　又　　鏡子　三百七十打　一千元 
鼎記海味　又　　神户　黑參等二擔八十斤　一百四十元 
又　　又　　又　　又　二十一擔十斤　一千五百元 
[碾米同業開會紀]  
　　南北巿機器碾米各廠昨日在總商會二層樓上開會到會者董事張樂君錢貴三評議員曾影毫朱安生蔣敬文鍾華林張杏圑及司月同業到者三十餘家三時振鈴開會首由張董謂近接江蘇齊省長來函謂訪聞滬地近來運米出口大都係廠機米究竟有無護照或私運等情到會諸君討論俾得呈覆經衆公議僉謂廠家祗負代客碾米之責買賣權在客家民　　　　　次議糠栖巿價仍照前届所定計算無所更動 
[上海學生聯合會消息]  
　　十二月十日上海學生聯合會營業科開第七次常會主席韓君守恒書記楊君月海錄事如下（一）房君提議本會日刋無論售送均由售報小販代爲遞送不必郵寄雖稍糜費實少差誤李君附議通過（二）俞百慶君提議因事務紛紜故日前所舉之會計不暇顧及惟書記一席尚克擔任同時王虞卿君言於會計一道亦有心得願以書記與俞君對調拱兆良君附議全體通過（三）王虞卿君提議本科自接發行日刋以來科員辦事未免不足擬添六人俾易奏效夏君附議全體表决（四）李君彥提議本科銀錢出入甚繁當添備一小銀箱似少危險楊君附議通過（五）楊月海君提議舉查賬員二人檢查以前賬目俾尠差誤王君虞卿李君彥附議全體表决（六）洪兆良君提議查賬員以李君彥與王君虞卿當選斯職夏君銘勳附議全體表决（七）王君提議本科當選一監察員房君附議通過夏銘勳君當選八時散 
[兩商輪進口預聞]  
　　大陸報云興昌輪船公司之俄羅斯皇后號十日晨間可由温哥武駛抵橫濱星期日午後或星期一日晨間可抵上海該船載有赴青島之華工二千人連頭二三等搭客及船中辦事人員計之共有三千七百零九人之多中國郵船公司之尼羅號本星期五日午後可由長崎抵滬 
[省敎育會敎育講演會第二日（續昨）]  
　　郭君秉文繼　瑞士之敎育瑞士係二十五州合成以人種語言宗敎之不同可稱二十五小民主國合成一大民主國其敎育制度各州各别各依其土地人種歷史宗敎而定各義務敎育年限不一短者有職業學校補救之而職業學校之性質亦不同高等小學普通中學及職業學校之修業年限亦各不一要之瑞士敎育之特點上級學校之年限依下級學校之年限而定由上而下各鄉村敎育亦得照地方情形辦理在世界各國學制中可稱最錯雜者然不過形式上組織上之不同而精神上則全國統一各州有相同之點（一）　行强迫敎育（二）學校不收學費（三）定體育爲必修科瑞士敎育最重體育有嬰兒學校凡有職業之父母可將自幾月至三歲之嬰兒寄託校内　護普通 
爲止此外有種種特别機關專補救學生體格上之缺點如職業學校（非普通之職業學校）專以敎育低能兒者如森林學校太陽學校皆以救濟身體不健全之兒童又有所謂農業學校多擇高山之上設備簡單携帶校具隨處可作授課之地瑞士學校無兵式操而另組織國民軍年滿二十歲須受徵兵試騐但當兵期極短此法有三利（一）期短可不碍職務（二）試騐可督促其鍜鍊體格及注意衛生（三）各州試騐之結果可引起其竸爭觀念以故歐洲諸國多有仿行者再言英國之敎育戰後意法諸國改革之趨向都設改造部英亦有之分十五部敎育其一有敎育委員八人曾經調查後所定計畫請政府施行（一）關於科學者（二）關於外國文字者（三）關於成人敎育但國人猶嫌其遲緩提出三大議案以督促敎育之改革（一）非休議案有三要點一敎育上須有系統的積極的計畫一延長義務教育期限一强迫補習敎育此外設嬰孩學校檢查十八歲以上男女體格增加高等以上學校免費學額地方敎育費由政府與地方分任（二）優待敎員案（三）蘇格蘭敎育議案此三大議案在英國教育史上之創舉也參觀敎育時曾晤非休氏知英國人民戰後更看重敎育因在戰時服務於國家社會者大半學校之功故對之益加信仰近則學校内注意培養學生自治對於工人增加其知能開放大學擴充學額軍隊有敎育成人有敎育皆足以見英之敎育上共和精神大發達英人敎育之特性一敎育之發展依賴公家者少歷史上私立者常居重要地位二敎充行政之主權由下而上戰後此種習惯兀然不動三英人自言美國敎育主義偏於經濟德則偏於智育英則注重道德以爲英之敎育主義較他國爲善此則可供吾人參考者也更言美國之敎育美受歐戰影響較小但戰後路綫益見縮短歐洲敎育改革趨向美知之較詳故不無改革有湯氏議案請中央政府組織敎育部支撥巨欵改良各州敎育（一）延長義務敎育年限（二）注重體育（三）改良師資（四）移民敎育（五）對於大學設施美人因移民日多人種太雜故竭力提倡美化教育以冀同化對於敎員增加俸給一面謀增高其學識技能對於體育因戰後發見國人體格不及格者猶多據某軍官言戰時軍人之失敗者不在軍事上智識技能之缺乏實在普通知識及體育之薄弱以故提倡益力對於强迫補習敎育亦正勵行每週規定須有十八時對於科學設中央科學研究所聯合全國科學專家及二十一大學著名學者共同研究康奈耳大學設備理化增加至一百五十萬元之多在德育上去年組織全國德育研究會懸賞重金徵求德育問題答案美之職業敎育爲最注意之一事中央設立職業敎育局預備巨欵興辦職業敎育陸軍部設敎育委員會授軍人以軍事上有關係之職業的知能即受傷軍人亦無不施以相當之職業敎育在大學校組織大學預備軍受軍事敎育已達三十萬人以上爲各國戰後敎育之大略情形今當討論我國今後敎育問題（一）世界各國戰後對於敎育咸起懐疑致力研究我國敎育方針亦應詳加考察是否與世界趨勢相符是否與國家社會適應（二）英美敎育家以爲英美瑞士各國之敎育可貢獻我國參考者爲地方自動的教育即敎育須地方自行設法興辦（三）義務教育應竭力推廣（四）成人敎育亦須提倡我國年長失學之輩多爲好國民之材料（五）軍隊敎育亦甚重要今之主張裁兵而不施以相當之敎育爲害更烈（六）女子敎育當注意於同等機會此次全國敎育會議已提議男女同校希望早日實行（七）體育一端如瑞士有國民軍之組織學校無軍事上之練習但有基本的體操我國亦當效法（八）共和國實際上在學校内養成共和精神職員方面學生方面均須有一種協助精神（九）寻設大學之不可緩意國有大學二十一美國有五百數十以此例我國比意當有二百三十餘大學比美當有一千餘大學須知大學爲文化之源泉輿論之中心與國家實有生死存亡之關係（十）學術之研究應特别提倡學術上有所發明對於世界有所貢獻可增高國際地位且德奥之科學仍嚴守秘密我不能發明終不免仰人鼻息（十一）敎育上宜注意於外交之聯絡如英法意美諸國都有敎育上輔助外交之各種方法實爲國民外交之一要點以上諸問題均爲戰後我國敎育上重要問題深望敎育界研究實行之方云云郭君講至此方畢乃由主席黃副會長向聽講諸君提出關於敎育改革上實行辦法二要件（一）自己可行者立刻即行（二）個人不能做到者先設研究所當即宣佈由全國學生聯合會上海學生聯合會江蘇省敎育會上海縣敎育會四團體即日組織學術講演會並先組織委員會推定余日章黃任之沈信卿戴季陶姚孟塤張東蓀狄狄山賈季英程天放賴　亭彭昕諸君計十一人爲委員迨散會已逾六時矣（完） 
[中美女學生比賽籃球紀]  
　　本埠安定盤路中西女塾女學生籃球隊與北四川路美國美人學校女學生籃球隊於昨日下午在中西女塾校址前面操場上爲球場兩面各設有網斗每面各立六人自四時半起賽至五時十分爲止其間休息十分鐘第一次自四時半起至四時三刻爲止其結果爲十三與一之比較第二次自四時五十五分起至五時十分爲止其結果爲十六與二之比較總結果爲二十九與三之比賽此次美女學生連勝者因係得罰球之故爲數不少美女學生身軀旣高又能縱跳是以比賽之結果相去懸殊也比賽時之公證人爲聖约翰大學卜校長之女公子參觀者有男女賓及聖瑪利亞高級生如黃惠娟楊翠貞胡永福等 
　　中西女塾籃球隊（參觀攝影）敎練長美國林美德女士（在後面）隊員前排自右至左夏露德邱貞愛（係捧球者）徐有容後排李悅愛彭望苓何蕙蓮美國美人學校籃球隊 
[兩學校定期賽足球]  
　　約翰大學足球隊定於本星期六（十二月十三日）下午與南洋公學足球隊比賽其球塲在約翰大學操場内 
[盲童學校定期游藝運動]  
　　上海盲童學校訂定本星期六下午三時在北四川路青年會爲游藝運動是日開會秩序預先規定繕單分送本埠商學各團體照錄於下一中文歌福樂之地二背英文詩小孩游行記三體操新式球杆四表情操愛國精神五英文歌獨唱六鋼琴合奏七英文歌聖誕鈴八西童公學體操九中文歌時計十英文背誦安慰十一跳舞雪花舞十二奏琴美烏舞十三英文歌楠雪泥十四疊人金字塔十五邱現榮幻術 
[寳山第三高小參觀商務印書館]  
　　江灣鎭寳山縣立第三高等小學校三年級學生十五人於昨日（十二月九日）下午由敎員刁葉侯率引遠足至閘北參觀商務印書館工廠施行校外敎授當由該廠交通課職員朱君導觀各部隨加指示旣畢仍徒步回校時已五時餘矣 
[競育會職員演講]  
　　上海競育會於前日起由評議部張開清君擔任演講主任文牘員陳志渭童子部吳青雄卞麟書君等帶同多數職員分投演講一面由吳君指揮同人沿途帮同照料故聽講者秩序甚爲整齊並聞定星期六晚間及星期日續行出發演說云 
[武術會重舉會長]  
　　上海武術會正會長蘇筠尚業於日前逝世該會特於昨日重行選舉結果全體一致舉定謝復初君爲正會長會員無不異常歡悅又擬於 
 
 

Page 11

 
 
新年正月擇日開會追悼蘇前會長云 
[煙酒聯合會追悼會員]  
　　中國烟酒聯合會昨因會員邱介帆在津物故　櫬到申特開追悼會午後一時兩業同人及青浦同行等到者甚衆先由沈子卿報告開會宗旨次由金拜仁代表兩業同人讀祭文繼由包榮堂讀誄詞家屬邱嘉沂讀謝詞陳良玉胡伯承等皆相繼演說大旨均追念邱在生熱心公益不辭勞瘁爲人所難能并由沈子卿將邱生平事實詳爲報告至四時餘始摇鈴散會 
[基督促進會之游藝會]  
　　上海基督促進會乃旅滬廣東基督徒所組成現擬籌欵以充經費定於本月十一十二兩晚假座四川路青年會開游藝大會有催眠術唱詩鋼琴四弦琴戲劇等俱是中西名流士女所表演入塲券特别二元普通一元臨時在青年會發售云 
[寗波同鄉會建築近訊]  
　　寗波旅滬同鄉會建築新會所工程自八月間開工迄今已建至四分之一工程進行甚　迅速該會募捐事務所坐辦方椒伯君以應付造價待欵孔殷除向認定捐欵諸同鄉請爲照繳外又函致各募捐員催繳捐册捐欵原函錄下敬啓者本會建築新會所早已開工多日工程進行需欵甚亟前承熱心認募曾呈捐册茲查存尊處未繳到者尚有囗本想已荷募有成數懇連同捐册從速惠擲以應要需事關公益爲敢屢　尚乞鑒諒爲感云云 
[豫園商業聯合會開始辦公]  
　　邑廟豫園商業聯合會成立迄今已屆二月對於上海各界聯合會各路商界聯合會均未加入實因會所尚未擇定所致現在該會已購辦一切器具設立事務所於玉清宫樓上並請趙某爲駐會辦事員昨已開始辦公 
[三和工藝社公司創立會記]  
　　三和工藝社股份有限公司於本月十六日下午一時由發起人召集股東在城内九畝地仁安里本廠開創立會到會股東約六七十人公舉戴樵原君主席報告開會宗旨繼山發起人郭玉海君報告經過情形及討議章程全數通過後票選董事及監察人由俞堯泉君監票選舉揭曉當選者戴君樵原孫君志厚烏君嘯臥趙君翰香徐君汝震五人爲董事趙君祖蔭虞君星一二人爲監察人秩序井然散會時已鐘嗚六下矣 
[富利林鑛公司開會紀]  
　　南京路三百九十三號富利林鑛公司日前通告各發起人於昨日在事務所開常會到者二十八人首由主席徐卓堯起言略謂上期大會蒙諸君公舉鄙人與倪志和君爲招股章程起草委員但此種章程不易起草因宗旨係救國起見且以資本須二千萬元非三五年不能招足雖然今日熱心實業者大不乏人或招股章程一出不滿一年招足二千萬未可逆料也惟對於普通社會投資不能不從多數人之心理着想以收上中下社會一致利便投資以期早日成功起見故特將鄙意辦法提出請諸君大家研究是否有當俾利進行一資本股目分爲五種名稱五字『中國定富强』中股每股一千元分作十期繳納每月付股一百元國股每股五百元分作十期繳納每月付股五十元定股每股一百元分作十期繳納每月付股十元富股每股十元分作十期繳納每月付股一元强股每股一元一次繳足以上五種付股均以一年内爲收齊股份一百萬元即在上海開設富利鑛業銀行以資周轉而利開鑛之進行未知諸君對於此種辦法有何意見請公决隨由各人起立贊成此議當時通過請徐君照辦并囑早日將招股章程印就旋即散會 
[籌設方言學校这訓令]  
　　江蘇齊省長近令駐滬交涉公署略謂頃准外交部來咨近爲鑑於世界各國釋戈携手以共謀永久之和平將來商學往還必藉語言以資聯絡感情查我國外交文字多以英法爲最普通然仍不免有扞格之憾况中華五族語言尚多不能一致日前特飭某語言家擬具方言學校規則先由京中籌設次及各省俾萬國文話溶於一爐並擬酌助經費以資開辦爲特咨行查照飭屬知照云云 
[塘工局呈復上海縣文（續昨）]  
　　（一）函内所列第十二條原文係指黃浦可售之漲灘或可升科之灘地而方若西溝港口有礙内地水利不應升科自當根據和約辦理不受該條之束縛按和約外國人在界内租用地畝却不能由己便必須中國官查視其無足妨碍方准租住是界内之地尚須無足妨碍始准租用况西溝港口屬於内地範圍關係上南兩縣水利航行浚浦局豈能狥該商私人之請升科塡築不顧中國土權妨害公益該商豈能由一己之便藉口要求（一）原函所稱美册二四另五號地在前項界限之内故其升科事務應歸浚浦局管轄該局旣經决定該號租户可以升科之地若干不得由浦東塘工善後局更改一節所謂地在前項界限之内者係指前列第七條第十二條而言西溝港口不受此兩條之束縛理由已評於前况浦東本内地土權西溝港口攸關内河水利非浚浦局所能擅自處置塡築升科至港口寛度原定三百尺永禁塡築係由地方人民公意並奉滬海道尹江南水利局總辦會勘呈奉江蘇省長核准轉咨中央各部局令准定案地方行政主權董局職務所在自應恪守奉准專案辦理若謂董局更改未免誤會（一）原函所稱浦束塘工善後避稱西溝港口應留寛三百尺浚浦局工程師熟悉情形據該局聲稱若留寛一百二十尺則一切交通足矣浦東塘工善後局倘能運與租户商議妥洽則浚浦局亦願留寛三百尺然此種辦法斷難議妥蓋以塘工局要求此項灘地對於租户並不給償地價誠可哂也一節查西溝河道攸關上南兩縣農田水利港口咽喉尤關緊要將來兩岸建埠停輪帆渡各船進出該港勢必日盛董局鑒於洋涇港口兩旁爲三井太古建埠停輪阻塞航行妨碍水利故西溝港口寛度非定三百尺不足以利交通浚浦局謂留寛一百二十尺已足僅爲目前之計不顧日後妨害至該地應否升科係屬中國主權塡築如有妨礙根據和約應由中國官主持豈能由洋商一己之便要求升科且未經准升給契以前亦不成爲租户該港口漲灘係公家所有無須與該商接洽更何用給償地價綜核原函所持理由援引條文與此項港口灘地似有區别未能認爲正當董局辦理浦東塘工路工河工各項善後事宜職權所在務本地方與情未便違拂港口原定寛度係呈奉轉咨中央各部局核准定案更應恪遵辦理純爲地方公益不涉個人權利華洋商民理當共守即如路缐一項浦東洋商轉契之地有碍路線者各契主均能顧全公益照綫劃除夫以契内之地因碍路綫各契主尚能允照劃除美商索重公德今以妨害水利不應升科之港口漲灘何苦齗齗致爭一再要求素仰美總領事主持公道必能顧全公益奉令前因合就原函所述理由逐案呈復仰祈鑒賜核轉江蘇特派交涉員轉函美總領事飭知該商遵照並行會丈局查照仍再轉函浚浦局寛留港口限制塡泥取消升科退還地價一面呈報滬海道尹核轉實爲公便謹呈 
[新世界股東會議長鄭錦峯身故]  
　　新世界游戲塲自停止營業後經股東會議推舉鄭錦峯爲議長查察該場一切賬目以爲整頓之初步詎鄭於前日應總經理錢庠元之約至錢所開存濟堂藥店内討論整理事務爲時未久鄭忽猝然暈倒奄奄一息迨錢送彼到家已與世長辭矣 
[倪榮品傷重身死]  
　　四馬路浴春池浴堂於八號上午八時因水鍋爆裂沸水燙傷燒煤人倪榮品當送仁濟醫院醫治各清曾誌本報茲悉倪腦部受傷過重醫治無效延至前晚身死由院知照老閘捕房派探將屍　入虹口斐倫路騐屍所即報請公共公廨中西官蒞騐旋由其家屬投捕房禀請捕頭轉禀中西官准予免騐着自行棺殮 
[揚州婦人自縊]  
　　上海地方廳梅檢察長昨午接到法廨發來電話略謂法大馬路　興里有揚州婦人顧氏年六十餘歲不知如何於前晚在房自縊而死迨鄰人解救己經不及現在將屍車送同仁輔元分堂請爲相騐等因當派賀檢察官沈檢騐員等前往會同法廨中西官騐明判令棺殮候示 
[認領金松雲屍棺]  
　　虹口梧州路　海聯益施材會昨日據中國紅十字會時疫醫院來函略謂本年八月三號有浙江紹興人金松雲在院病斃由院函知貴會收殮現由尸屬沈通寶來滬認領等情該會據情後查明屬實當令扛夫至引翔鄉義塚内將該尸棺發交屍屬領回安葬云 
[檢騐無名男屍]  
　　二十七保頭圖地保陸肇英昨午後投地方檢察廳報稱陳涇廟附近周家橋南塊早晨發現倒斃年約三四十歲之無名男屍一具身着斜紋灰布棉襖下身無衣足穿洋襪草鞋遺有藍衣褲一條該屍頭面及腎囊等處俱有刀傷痕跡查該處橋北爲法界恐有移屍情事現在查無屍屬請爲相騐梅檢察長立委沈檢察官等前往騐明委係遭人謀斃判令由堂收殮發封厝壇候召　認領 
[定期調查户口]  
　　上海巿經董陸崧侯前奉縣公署令飭調查户口特於昨日下午二時召集二十五保範圍以内各巿鄉經董圖董並地保地甲人等在勸學所會議辦法旋議决於陽曆本月十五號着手開辦然後推廣於四鄉務於二十天内調查竣事 
[添派檢查夜貨車警察]  
　　自滬杭甬鐵路添駛夜車以第淞滬警察廳曾添派夜班警察在南車站檢查夜間特别快車來往旅客而夜貨車因係完全運貨並無運客故未派警守候現因時届冬令誠恐宵小乘機偷漏及私運違禁品等事近特由淞滬警察廳長徐國　令着高昌廟警察區就近每夜派警四名於夜間三時前往該站直至夜貨車到時爲止現己實行矣 
[憲兵陳司令抵滬]  
　　京師憲兵司令陳興亞茲爲校閱駐滬憲兵第三營曁所屬之第九第十兩連兵士業於九日午後二時率同隨員黃利元魏海福等由寗乘坐火車蒞滬以民國路名利旅社爲行轅昨日先詣高昌廟地方考察第三營營部定於今日（十一日）校閱第九連明日（十二）校閱閘北第十連各士兵操學云 
[鹽署委員赴蘇]  
　　蘇錫二處爲私販必由之路現值冬令菜銷儒鹽梟匪竊發之際故由運使及稽核所各派委員李仁杰何震東二員並統領部所派稽查長張安林等前往蘇州無錫查閱蘇州緝私第六第七兩營所設之防卡及官兵之勤惰以資整頓各委員已於前日會同赴蘇查察矣 
[汽車撞傷西洋人]  
　　昨日下午四時餘有某號汽車駛經浦灘撞傷西洋人某跌倒於地由老巡捕房八百九十九號華兵趕來將該汽車扣留押令載送西洋人投醫院包以藥料後帶同汽車夫入捕房報請捕頭核示　 
[塌車碾傷婦人左足]  
　　閘北又袋角泰興木廠送貨塌車前日經過長安路碾傷江北婦人龍徐氏之左足當由崗警將塌車夫徐根林徐永貴湯正高李阿昌等四名拘入四區暫行收押受傷人送紅十字會醫院療治再核 
[影戲園與觀客衝突]  
　　西門外某影戲園於前晚開演之後因自來水不通即告閉幕觀者大不滿意羣向詰問致起衝突並擊毁玻璃窗及生財物件乃報告巡警拘獲王某等多人押送二區一分所昨午申途警察廳訊辦該園開單報告損失費洋數百元請爲究追云 
[獲解盜匪之呈文]  
　　船户趙阿海在浦東陸家渡被盜一案經淞滬警察第三區拿獲盜匪王金魁一名解由警廳轉解地檢廳訊辦各情已誌昨報茲將三區詳呈警廳原文抄錄於下竊十一月二十九日晨據船户趙阿海來署報稱昨夜十一點鐘有匪人六七名突至身船下艙將身綑縛恫嚇禁止聲張劫去身等衣服十六件大洋十一元小洋二十一角開單報請查緝等情前來當經署長飭派巡官李鶴嗚帶同長警孫起升等前往勘騐茲據該巡官回署報稱該船户趙阿海係南滙人裝稻草運至陸家渡柴廠卸賣停泊附近被刼等情嗣經署長飭派巡官帶同巡長孫起升在高木橋地方偵獲是案盜匪王金魁一名並搜出原贓衣服十四件小洋十一角銅元一枚報請核訊等情經署長訊據王金魁供稱上月二十八晚間由浦西來有匪人三名均不知姓名約身同往該船上行刦所刦之銀洋被浦西三人分去所餘衣服十四件小洋十一角給身暫存不意被獲等語復將該失主趙阿海傅署訊供同前情各等語查王金魁於本年四月間約人到華通棧行竊被印人用刀戳傷業經呈報有案又九月十二日在山東輪船上竊取牛皮經職署拘辦在案詎該王金魁胆敢約人行刦殊屬藐法已極若不從嚴懲辦不足以維安寗而寒匪胆除飭長警偵獲逸狠再行呈解外所有已獲之王金魁一名先行解送鈞廳訊辦云云 
[露蘭春父上訊案辯論終結]  
　　鹽城人喻致寀前在上海地主審判廳控山東人張田（張雲山）覇佔伊妻朱氏及女小團子（坤伶露蘭春）一案奉地方審判廳判决原告人之請求駁回喻因不服該廳判决延請律師向高等廳上訴昨（九號）開庭之期原被均到高等廳候訊午後一時經該廳蕭敏庭長研訊之下諭知辯論終結朱氏與露蘭春仍歸張四領回云 
[扟控婦人捲逃]  
　　崇明人沈榮廷於今年八月間路遇婦人秦錢氏託稱夫故無依哀懇照顧沈即代爲賃屋同居於大東門外高巷頭某盒作内近該氏忽乘沈赴崇明販運花衣之隙將其家中所有銀錢衣服器具捲逃無踪迨沈回申得悉前情遂改賃於某旅館内前日適與該氏途遇詰問取物私遁之事堅不承認當即扭控一區警署氏稱有本夫在家與沈並不相識等語旣而傳到二房東某紙盒店主證明一切趙署長以該氏跡近放鴿行爲飭申解警廳司法科訊究 
[查見迷路男孩季阿二]  
　　四區崗警前日在閘北大統路查見迷路男孩一口帶回警署經顏署長訊據該孩供姓季名阿二年十一歲浦東川沙人父已去世昨隨母舅來滬於途失散等情奉諭送慈善團留養候該家屬認領 
[領回兩年前拐失之幼孩]  
　　新閘成都路三百十六號門牌崇明人盛學詩之六歲男孩阿大（即才郎）於民國六年三月十五號被同鄉人陸少卿拐至川沙賣與飯店主丁阿松爲子近被盛偵悉報請捕房將陸拘解公共公廨訊供押候移提盛孩到廨再核在案前日由包探何正喜持文投請川沙縣知事加派警探協往將盛孩移提來滬昨晨帶同陸少卿將盛孩解案經俞襄讞會同英卓副領事質訊明白判陸少卿押西牢二年未儆才郎交其父領回完案 
[逃妻領回完聚]  
　　俞小臘之髮妻俞陳氏於今年六月間私行背夫捲逃當經俞小臘投報法捕房請緝在案現爲俞偵悉妻子逃匿洞庭山地方故此禀明捕房飭探同往洞庭山地方將陳氏警獲移提來申帶入捕房昨解法公堂請究先據原告俞小臘上堂禀稱實因民人前與妻了細故口角故此逃出現今已經尋見求請堂上准予領回等語詰之俞陳氏稱婦人實因與丈夫口角出外現今情願隨夫回家中西官判准予將被告交伊夫領去管束 
[押禁男女二拐犯]  
　　上海地方檢察廳茲有判决監禁之彭四喜張李氏二拐犯送監執行昨特派法警將該男女二犯押往漕河涇新監執行收禁矣 
[女子控華人律師詐欺取財]  
　　女子吳福泰前在公共公廨以民事起訴女子吳仲達（又名仲章）不還借洋二百元業已訊判被告償還在案嗣吳仲達以原告吳福泰呈案之借據係受律師華人張煜基指使揑造奉判還洋心不甘服故延甘維露律師爲代表以張煜基欺詐取財等詞禀准公廨簽發與拘票同一效力之特别傳單於昨晨將張達案請究首由本案原告代表甘維露律師將案情譯畢次據吳仲達上堂供年十八歲向在學校讀書自被吳福泰揑控後學業中輟本案被告張煜基於六月間與我交好吳福泰亦與張交好我與福泰索昧平生未向借欵前福泰控我不還借洋之借據上書我之名字係張與我初會時在海寗路張友四姑家時竟已蓄意等語末由張之律師向吳仲達盤駁之下因時已過午由張襄讞與英包副領事諭改期續訊 
[賭窟屋主要求發還房屋]  
　　閘北寶山路二十八號輪盤賭窟自經松滬護軍使署調查明確令飭憲兵營前往破獲賭具兩箱並當塲拘獲司開一人厨司一人訊供支吾繼由軍署出示布告招認並限於二星期内到署呈明聽候查辦等情已誌前報茲悉該賭窟房屋主人係隸比國籍者業已向軍署聲明此屋係向某國人買受因伊往他埠公幹曾託友出租與某某要求發還云云聞軍署尚須請示盧督核辦云 
[冒牌肥皂案仍照原斷執行]  
　　南巿王家嘴角亨利肥皂廠前將比忌牌肥皂冒充英商祥茂洋行經售北忌牌肥皂商標在巿混售被該洋行查出以其損害營業延律師控於公共公廨訊實判决被告賭償原告損失洋五百元等情嘗誌本報嗣被告不服判斷延律師於昨日下午至第一公堂要求俞襄　曁英卓副領事准予復訊原告之律師亦到堂極端反對結果由中西官諭被告聲請復訊毫無理由仍照原斷執行 
[杭站職員遺失信洋之查究]  
　　滬杭甬鐵路因杭站車長與行李員交接公文不清以致遺失信洋二百元事經該路車務巡察將兩造交警拘押惹起全路人員反對紛紛電請局長曁車務總管查辦車務總管據電後昨特派車務總巡察楊先芬前往杭站詳細調查當經楊總巡察於九號由杭站通電全路人員略云錢朱因授受公文手續不清糾葛經沈總管委派姚巡察會同吳巡官查究因錢朱二君在路服務未有保人故暫由本路路警看管並無拘押情事乃車隊人員誤聽謡言羣起責難查此案牽涉銀洋與職員個人名譽攸關非澈底根究不足以明涇渭希各靜候解决毋須張皇云云現聞各站奉電後羣情爲之稍戢未知此案如何了結云 
[私售煙膏之科罰]  
　　潮州人林阿美在北浙江路德興里四百四十號門牌屋内私售鴉片烟膏前日被滙司捕房華副捕頭趙辛樵西捕頭麥搿來搿訪悉率同中西兩捕往將林及同在一處之皖人周起石拘獲抄出烟膏二十餘盒及天平各物帶回准林周二人各存洋一百元保出昨經中西官飭將兩被告及見證王竹良傳案質訊之下以周無干着即開釋林違禁屬實科同洋一百元充公煙膏焚燬 
[身藏私土之查獲]  
　　安徽人余森榮因身藏私土兩小包在虹口北河南路徘徊被四百零六號印捕與三百二十七號華捕查見以其形跡可疑搜出烟土帶入捕房禀明捕頭押候解送公堂訊懲 
[昨日午後公廨審理民事案記]  
　　昨日下午二時半公共公廨第四民庭由李襄讞與英包副領事會審華人民事瑣案五件茲依傳訊先後挨次錄下（一）葉潤齊控祝連中不理擔保私用客賬洋三百數十元案業已訊明判决祝按月拔還洋一百元因祝到期不付故原告之律師請求押追諭被告押候追繳（二）方茂恭控奚福堂抵單不贖案因奚已死由原告之律師請准予原告登報通知被告家屬諭准登申新兩報三禮拜如無人答復被告不到缺席判决（三）洪杏錦控周運才不理欠欵案因兩造之律師以此案現在外面有和解希望請求改期諭准予改期再訊（四）維芝培控開設包飯作之孀婦張潘氏不還米價洋九十七元案被告認欠惟以欵係先夫積欠現伊困苦異常乞予酌讓諭着被告償還洋八十元完案（五）萃和錢莊控鍾錩林不還欠銀二百十二兩一錢七分案被告認欠並稱有股票作抵堂上訊之原告莊夥稱不願執得此項股票諭着被告於一個月償還控數 
[被告臨訊不到之飭提]  
　　四川人戴勳臣在公共公廨呈訴同鄉人王石林王厚菴等設計誘捕請追營業及名譽損失等情迭經中西官訊明判歸原告勝訴着被告賠償損失銀二千五百兩在案茲因被告不服判决延律師具禀公堂要求准予復訊前日由檢察處函知原告代表律師於昨晨投第四民庭候示而被告與其代表律師均未到堂據原告律師譯稱被告所呈請示復訊之禀内有新證據與法律前次均未提出辯論查其所謂新證據與法律均屬空言並示指出何種證據與法律應請仍照上月二十六號堂諭執行飭提被告及保人到案押追判决之欵云云關讞員核供商之美丁副領事會同簽判云被告臨訊不到應即飭提該被等並傳保人到堂訊追此諭 
[餘限一月理清]  
　　張振廷顧士罄顧士喬欠洋二百四十三元一案昨晨奉　丁兩君復訊據被告投訴此案已奉判决今先繳洋一百元餘求寛限理楚中西官得供判將繳案之洋給原告具領餘限一個月還清 
[地皮訟案將了結]  
　　鄭華華在英公堂呈訴金小雲佔地一案已纒訟多年迄未訊結昨晨又奉關丁兩君傳訊據原告代表律師向堂上聲訴各節大半未經繙譯並據被告代表律師譯稱此案卷宗雖堆積盈尺然兩造所爭不到一畝之地事似簡單再請堂上復訊判决兩造得有圓滿結果云云中西官得供諭各退去候會商堂諭宣佈 
[格倫斐押滿開釋]  
　　無領事管束之猶太國人格倫斐於九月九號在虹口吳淞路將西人某毆打成傷經三十一號西捕將其拘解公共公廨訊實判押西牢三月在案昨晨刑期屆滿仍由該西捕將格倫斐從四牢提解至廨請示由中西官諭格倫斐具結開釋 
[請改稱東洋車爲黃包車]  
　　頃有學界某君查得滬南工巡捐局捐務處所發執照内有東洋車三字殊與現在社會心理不合查本埠現均稱爲黃包車則車照上儘或改從現從持此理由報告學生聯合會函告工巡捐局請於陽曆民國九年一月始改換名稱云 
[攫取花緞棉褲]  
　　俞升福因在塘山路鄧脫路附近攫取甬孩沈安興手中所持之花緞棉褲一條飛奔圖遁經行人徐喜良與探張林泰帮同追獲帶入捕房經捕頭詰問口供一過飭即收押候究 
[串竊黃包車]  
　　車主王秀蘭昨投法公堂控稱日前有某甲至商人處租去黃包車一輛拉至黃浦灘地方忽然失去當經商人報告捕房請緝直至現今始由包探孫金禮偵悉竊賊朱文蘭李炳章李三等串竊前經將朱等拘案吊出原贓求請訊究詰之朱文蘭供是日民人等在太古碼頭瞥見該車無人推拉故此民人等起意先由民人扮作坐客由李拉至僻靜之處將象皮拆卸售賣是實質之李等供認串黨行竊不諱中西官判朱係屬過犯不應復犯着押西牢九月期滿仍永遠出境李炳章押六月李三押二月以敬贓給原告領去 
[誌謝]  
　　昨承銀行週報社　第一百二十八號銀行週報二册商務印書館贈第二百十八號英語週刊一册基督徒促進會贈游藝會優待券二紙書此併謝 
來函 
[大經絲廠被灵事務所來函]  
　　今日貴報本埠新聞欄内登有大經絲廠失愼調查一則有本廠保有火險銀二十萬兩云云查本廠巳經開設十有二年所保火險貨物祗四萬五千兩機器生財一萬七千餘兩是實且本廠自開辦迄今所保火險並未更動故特請爲更正無任感荷此請撰安大經絲廠被災事務所謹啓 
雜評二 
[學界與米商（庸）]  
　　近日因外交問題而溯及運米出口事件當此人心憤激之際軒然大波不難掀起夫滬上數月來米價之踊貴道路所傳私運出洋之衆决非無因使官廳於當時認眞詷察彼私運之奸商雖詭計百出然大宗米石出口亦斷不能盡掩一般之耳目但使嚴懲一二以儆其餘社會亦可稍紆其憤氣無如執政者蔽於物欲外表雖日申運米出口之禁而實則私運之多毫不加以取締人民旣憤米商之昩良又歎官廳之憒憒不平之氣積久必發連日學界對於販米嫌疑者之窘辱即此反響所造成也 
　　雖然販米出洋斷非一手一足之烈現雖事過境遷證據半已湮滅然苟精密偵察亦豈無蛛絲馬跡之可尋吾謂今日而欲課私運出口之責任第一當搜羅其證據果使左證昭然毫無遁飾則訴之於示律可也或解决於輿論亦無不可也蓋證據旣彰彼等即無自辦之餘地而國家之法律社會之清議乃得從而制裁庶不至徒費口舌耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係譚組雲先生手書 
游談 
[張繼遊法記（下）]  
　　我想這件事體當有幾個原因（一）南洋人智識漸開（二）社會經濟權操在華人手中與土人利害衝突（三）南洋人想謀政治上的獨立不敢直接與歐人衝突先洩憤於華人（四）日本人想在南洋占勢力隨時煽動南洋人（五）中國國勢不振注士人之輕侮有這種種原因中國國家合中國僑民毫不注意不合有智識的地洋人聯絡並且一味的蔑視他們南洋的日人殖民政府看見土人一天覺醒一天不能壓制他免得鬧到自己頭上來只好拿中國人來犠牲中國人的富力雖然還没有減少四面的境遇成了猶太人了幾時遇見土人的殺戮掠奪全不可知十四年前我來南洋的時候還没有覺有這樣危險現在嘗聽見華人說『暹邏人安南人馬來人這些東西們也　欺負我們了』我們中國人在南洋羣島有三百多萬前途關係很大還不想救濟的方法麽日本人在南洋的不上一兩萬人這幾年日本出版的研究南洋書籍雜誌不下百餘種中國人有幾本書呢豈不可憐的很我希望有智識的中國人多來南洋振興敎育要讚美南洋不要厭惡南洋南洋眞是可讚美展開地圖看看兩半球之中島嶼頂多的就是南洋坐船在這一帶周游一遍如同到了仙境一樣幾千個逼綠的島子栽在一片明凈的大洋上有種種枝大葉肥的草木有種種奇香異味的果實自然生殖的能力盡力的擴大起來眞是偉大有人說熱帶無文明在熱帶住久了腦子就壞了有許多到南洋辦敎育的人不能久住就回國去了這實在是一種偏見中美的尼哥拉瓜埃及的上中亞剌伯東蒲塞錫蘭島這全是熱帶的地方在歷史上全是有文化的國現在還有種種偉大的建築物可以證明熱帶的地方也可用腦筋思索也可創造文明南洋的爪哇法國大地理學者若克侣承認他在三千年已經文明了爪哇人在南洋的地位如同中國人在東亞的樣子是南洋各島的中國由中國來南洋的人不要想我是到野蠻的地方要想是到有文化的地方去不要想熱帶的地方不能興文化要想熱帶本來也可建設文化我們中國有三百萬在這兒我們要永久住在這兒我們要繁盛起來我們要很多有智識的人到南洋來把文化振興起來愧死愧死不敢替中國人吹了我們有什麽能力來興文化啊現在新嘉坡的對岸有個半獨立的國呌做柔佛他的國王前十年曾到英國游　過現在國裏頭種種事業振興起來已經修了三百英里的道路合中國九百里中國人還不愧死麽全中國算起有十英里的國道麽新嘉坡有個老朋友張水福君說我們對着馬來人也有愧色我們中國人只知道打麻雀娶小老婆作一種懶惰的生活眞是下流到極點眞是罪惡到極點這樣下去恐怕我們今天所輕侮的南洋人將來還來打中國呢 
　　這是我經過南洋的感想請你登在報上警醒警醒我們恍惚無爲的同胞 
　　一路學生們還好惟身體不結實者頗令人擔憂以後再有學生來不結實者萬不可坐四等艙如勤工儉學不結實者卽是廢物並有性命之憂也 
醫學談 
[流行熱症ＩＮＦＬＵＥＮＺＡ（五）] [  上海愛仁醫院醫學博士周森友]  
　　腦部流行熱症因中流行熱症之毒而致頭昏或作譫語或昏迷不醒或夜不成眠轉側難安者其人甚多更有半身不遂或腦筋發炎或成瘋癱者亦常有之且有因患上述之病勢而成爲神經病者惟病勢輕者尚無大害可服退熱藥作熱水浴更飲多量之冷水使之發汗或由皮膚注射體質鹽水亦有功效若病勢已劇烈如腦筋痛神經衰弱似將發癲者則頗難醫治挽救之法惟有用土耳其浴各種科學沐浴法或摩擦其身體及使之得充分之休息或可漸愈凡腦筋作痛者必服桂林他種補藥如信石類及士的尼等亦均　　湖北水災圖（四十二）水災時之慘狀 
　　本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
有裨助夜不成眠宜服安腦藥如哥拉阿米及𨦗　鹽等設竟昏迷不省則可以已經消化之食物由口中射入其胃及腸内 
　　發熱之流行熱症凡患此發熱之流行熱症者宜安臥床上以被單一條浸入冷水中再取出絞乾緊束於其皮膚上更以厚昵毯包之當未包之前先服白蘭地酒四兩從皮膚注射樟腦以四人磨擦其身體及四肢再服濃熱茶一杯二十分鐘後再服白蘭地酒一兩用熱茶一大杯送服如此治法病人必然發汗而病勢即得稍減再過一小時後將包身之被單及厚呢毯一律解去以熱水徧揩其身更以乾毛巾擦之再注射樟腦一次即安臥床上以乾被單及厚呢毯覆之尤須服加路米三釐迨至二小時後再以肥皂水由肛門注射以消除其腸中之毒依此法治之病人　多能全愈雖病勢沈重已不省人事者猶可挽救其生命此殆最良之治法也惟以浸濕之被單緊束病人之身亦有一大槪之次數每日約可三次病勢若已减輕卽得停止矣按此種治法最關重要者即磨擦病人之身體及四肢故爲之磨擦者必覺手已發熱方有益於病人而磨擦之處固不外胸腹手足各部惟背上不宜磨擦蓋病人之身體已甚衰弱未可更轉側其身使之難安也更查用白蘭地酒之故因酒有壯心能力復能增助血脈之流通病人身體中之毒遂得宣洩於外至其餘之治法則當依病勢酌定未可槪括論之也 
劇談 
[崑曲說徵（下）] [  天亶]  
　　全劇共吹打四次山坡羊唱完細吹（合四合）收音一　夢神念完（勾引他二人香魂入夢者）細吹（六工尺工六五六）一次花神唱完雙聲子即將（夢裏相逢在夢兒裏合歡）一句泛高吹生貼末同唱爲（尺上尺上尺合四工工工合四）一次 
　　全劇起口唱時盡爲小鼓起眼其聲（厾厾）惟雙聲子起口及棉搭絮起口爲木板其聲（勺）共八（厾厾）兩（勺） 
　　全劇警句皂羅袍中之（良辰美景賞心樂事）兩句卽林黛玉因之受寶釵之詰問者而下山虎中有（緊相偎慢厮連及（限不得肉兒般和你團成片）句未免過　 
　　吳門往有談雅仙者與葛芝香齊名所謂鴿蛋者往時與王楞仙徐小香配此戲南北仰企周釗泉與邱阿增配此戲已無甚精彩尤阿掌與阿寳强月泉與葛小香更自　以下矣是劇之難處須將杜麗娘未夢之先芳心上已因關睢之詩觸動幽懐有一種說不出之苦衷曲曲描摹繪聲繪色斯爲上乘而又身爲太守千金舉動爲禮儀所拘不能過分輕狂貽人口舌故此劇雖爲貼旦之風情劇又不能恣性賣弄失劇中人身分此所以難也韓伶演來若何容往觀之後明日詳以告讀者 
新聞拾遺 
　　樵夫獲怪山西大寗山　村村民劉二小素以採樵爲業日前在該村南山後採薪瞥見一狼跳㵎疾走後有一怪獸追逐形似豹而大背花紋單角二齒露出唇外甚獰惡可怖惟腿甚短見狼過㵎時爲㵎邊大樹觸墜㵎中折一腿聲狻狔不能動劉素豪膽驟以大石連擊之中腹而死因呼村人共舁之歸據該村博學家胡仲昇云係短腿豹山海經謂之山啍啍性兇惡生三日即食其母 
　　一產三孩之非福江西淦家廠某氏上月一胎生三孩詎所產女孩因體質太弱忽於前日夭殤僅留二子尚雇乳娘撫養其日用資金槪係各慈善家贈送約洋二百餘元因該氏患病遍請醫治均無效騐特於昨日又請王姓醫士至家共費去轎錢七八串文爲之診視據王醫云此婦係月症萬難醫治須要靜養一百二十天方保無虞 
　　醫學新發明巴黎著名醫學博士佛落諾發明一種反老還童之術年老者一經其施術可頓減其年齡蓋經其施術之後面額上之縐紋均消滅殆盡其法頗複雜一時不能言明惟巴黎各報紙喧傳其術之妙且驗可證其確也老者之求醫者接踵而至頗有山陰道上之勢今醫愈者已有數百人矣 
　　牯嶺之虎牯嶺猛　近來大　　上月間有二十餘人被傷害李德立君組織一七人　　　美國砲艇蕯瑪爾號之水手四人於上星期與虎搏戰甚烈 
　　奥京畿輔回祿作崇上月二十八日天未破曉時奥京維也納鄰村麥克剌奴沙中有一木絮之陋室忽兆焚如其時室中捷克司拉夫農工百又八名正在黑甜鄉裏好夢驚回慌惶失措致有五十四人不及奪門而出葬身火窟更有十二人亦各焦頭爛額慘被重創察其兆火之由當出石腦油或彈藥之爆發無疑云 
　　網獲異蟹松江北外某網船前日網獲異蟹兩隻一潔白如玉一澄碧似翠有好事者出價八元向之購買詎該船户奇貨自居竟未脫售云 
小說 
[夢魂芸影室誌艶（續）] [  蔣夢芸]  
　　閱半載安達尼得公爵之許可露史之同意與露史結婚於公爵之别墅中佳偶締成夙志竟償安之喜慰可知惟事有出意外者結婚後之露史忽婀娜之態較前尤艶而數日前之一種大眞爛熳態度不知去向何處終日默坐不作一聲每以雙目炯炯視安之面似有無限深情欲訴而又不知從何說起故特以眸子表示者有所述則發音與數日前之露史逈異似與昔日未婚妻葆琳相同每一奏曲技絶精而所歌者則安常歌之威内蕯故國一曲也音調符節與安日所歌者無一異處此際之安達尼如入五里霧中新人舊人露史歟葆琳歟抑别有其人歟然朝霞艶臉秋水媚眼則初不之異當日二人此中疑團不惟安達尼無以自解即讀者諸君恐亦無以解也 
　　度蜜月後數日忽由郵...遞來一書讀之事大白書曰...君於未讀此書之前試先掩卷一猜作此書者究爲誰氏實告君作此書者謂之君之愛妻路史可謂之君之愛妻葆琳亦可實則作此書者爲汝...至愛之友路史惠而生而現方倚披亞拿與君并肩同觀此書者則方爲君之愛妻然現與君并肩觀此書者名葆琳而非路史惠而生君意想中之愛妻路史惠而生則方與渠之夫芝林斯上瑞士度蜜月也汝因婚姻不自由故棄葆琳而來此村繼乃戀愛於我而與余訂婚約余固愛汝特余...亦愛芝林史汝未來之前與芝林斯早已有婚約故汝贈余之結婚戒特轉贈君之葆琳葆琳可人也汝曷故而輕棄之此則余所深惑不解者也葆琳居吾家紅樓中已八閱月紅淚暗彈爲郎消瘦到如今君乃一未之覺我愛君我愛葆琳我更愛我至親至愛之芝林斯故設此李代桃僵之計今此計已成我心爲大慰我作此書之時芝林斯方傍我立讀書意格格笑不置書罷同吻此書至於無數我至愛之安達尼乎汝勿忤讀此書意其亦與葆琳同吻此書至於無數...汝至愛之友路史惠而生手白...安達尼讀此書訖遽擁葆琳於懐而曰葆琳我愛汝矣葆琳雙頰微赤同吻此書至於無數（完） 
　　夢芸曰是篇原文情意尤艶惜譯筆鈍不能抄寫至於一如原文世有抱『一個問題』之遺憾者乎讀此亦足自解也 
[自由談之自由談] [  不冷]  
　　陰陽關陽曆年關謂之陽關陰歷年關謂之陰關苟届其政府財政必至爲難故謂之難關 
 
 

Page 15

 
 
   
 
 

Page 16

 
 
   
 
