# 1883 - 344 - 4903819

 

Page 1

 
 
[本齋告白] [  點石齋主人啟] 　　　　　　　　　　　　　　　　　　　　　　　　　　 
　　古今圖書集成早經購到惟日後開印就現在之屋舍機器均不敷用是以本齋於辭近處新近購得曠地將　另建印書舘並信致外洋速購機器多副一俟屋宇造成機器運到立卽開工有願附股者務祈迅來預定此布 
[論上海宜行清查客寓之法]  
上海一隄本屬彈丸黑子以設治海濱有吳淞口之扼塞遂爲中外通道之樞紐而西人請互巿時在所必爭也從前魚鹽之利薈萃於此估客之帆絡繹浦江北至關東南通閩粤歲以數千計而本地人之以沙衛船裝運貨物往來于數千里海道之上又多客船數倍商賈如此聚集則宵小之徒潜蹤混跡者亦屬不少蓋巿集之處日用繁華小本經營者易於謀　然一人一家之奉日耗費者亦因獲利之易而倍於他處人情艱苦則勤逸樂則懶耳濡目染氣象豪華鮮不有歆羡之心苟其力有赢餘雖平生所未享奉者亦欲偶然嘗試以暢其志久則甘之若素佚樂已甚積而驕奢廢時失業瞢不自覺泊乎境過情遷而習染非舊志向大殊雖汲汲焉求復故常而形格勢禁有所不能於是漸入下流一蹶不振詐騙盜竊之徒充於巿上而地方風俗日積日壞官府之權至於不行良可慨也雖然以從前之上海比之今日猶覺地方之可治也自道光季年五口通商上海北郊始漸華瞴自咸醫庚辛間三江淪陷數省之人萃於上海至同治初年收復各郡又以上海爲兵糧所出儼然成居中馭外之勢而天下之人如水赴壑商旅財貨四通八逹於是頓拓洋塲十數里猶幾幾於不能容嗣則各路肅清聚者忽然一散而通商事務又日起色江漢之間輪帆梭織仕商出入路所必由上海遂爲中國第一都巿二十年來初無盛衰之迹此變局也天下之大中外之勢則或數百年數千年而一變人事之幻富貴貧賤得失榮辱之形遠則數十年近或數年必有一變甚至一年而數變自咸同以來歴數上海之人始而富厚繼而凋落者不知凡幾而渾濁錯雜之中隂鷙刁狡鼠竊狗偷之輩但有日增不聞日减禁令非不嚴也而誅鋤有難盡者矣閱歴非不深也而隄防有難周者矣猶憶同治初元避亂於此髮匪之跡近在對浦斗大之城關道以上院司皆駐焉外省來者官之屬於城商之屬於郊保甲之令嚴密周匝而於客寓猶清查不遑凡客初至必有同郷識認向寓作保然後收留每日新進幾人移出幾人具登於簿積旬日乃赴局一報委員抽查遇有形跡可疑之人或數不符者推究其故不少貸爾時官憲何以如此盡心竭力盖匪蹤密邇恐有奸宄潸匿　濟繼械悄探軍情故也而洋場廣闊未設分治之官會捕會防局員雖董其事而洋務情形不若今時之熟悉故　徒擁其名而地方之責專歸巡捕隣近各縣盡爲賊　四郷散漫更易藏奸乃不得不嚴夜巡之法定以十點鐘後禁止行人非有照會動遭拘押城内外一律清肅宵小之徒果不敢肆何地方之易治也夫北郊之曠遠非比今之華屋雲連也顧房屋雖少而上海極盛正在此時法租界近城一帶住家之屋每樓一幢租銀十二兩或十六兩今安得有是價耶約而計之雖不比今日加多究亦不能加少而匪類之横行反無目前之甚竊謂清查客寓之舉其功固不少也從前客棧艱於留客保人自顧于係亦必知其人之底裏而後作保且難民局收養賊中逃出之人己分客寓之大半匪人之少大都由此今保甲之法惟城内虚應故事洋塲巡捕又弛夜行之禁客棧無所顧忌愈開愈多等而下之無行李者亦有投宿之處夜深嬉游男女野合均可隨時止息而單身無賴行徑穿窬昏夜而來辨色而去者則客寓皆不之間因而匪類充斥案牘紛紛良莠溷淆莫可窮詰豈今日事勢獨處其難我此法一廢而若輩得以存身卽自他處　者亦樂洋漡禁令之寛而留戀不肯去試思遞籍之光棍不久仍來别省之逸犯坦然行路其寛大爲何如也或曰從前方興未艾無論何業皆有可就且多獲利而罕聞潦倒之人今則日漸衰歇居無可執之業而歸無可藉之資日暮途窮流入匪類者不可勝記此固地運使然未可歸咎於官之無法者然而非篤論也 
[法事要聞]  
　　本月二十四日倫敦發來電音登諸字林西字報云中國行文於各國云越南向爲中國藩屬倘　 
有爭戰之事其端實啟自法國也該報又述九月三十日中朝信息謂越南素爲中朝藩國普天下莫不周知今法國先後在彼侵懮殊爲不合北甯及相近一帶地方係滇疆門户本有兵守禦而法人意圖侵占實屬不顧禮義兹己飭令王大臣總理衙門及駐法欽使告知法國如法人必欲攻取北寜中國必當立發重兵與法相拒並飭知總理衙門南北洋大臣兩廣雲貴各督撫調撥兵勇軍械以禦法人并當設法保護各通商口岸俾各商人仍得安業勿致擾累云云似此則是法人必欲使中國相見以兵也該報並言彭雪帥業己抵粤鎭江亦有兵赴廣想防務必更加嚴也 
[法越消息]  
　　西貢信息謂九月二十九日接有法都巴黎斯城電音得悉法國委局於是日聚會以商議越南之事有局員某以東京之役經費浩繁且屢遭敗衂欲諫阻法廷罷兵息民以與中國議和蓋知難而退軍之善經也本月初二日電音言委局各員昨己將所議之事覆奏法廷矣計從此議者有一百八十人電文簡略所議若何未悉其詳○初六日電音言法廷現委提督利士卑東來中國以代提督美野統管其國駐紥太平洋及中國各口岸砲船焉○西貢河畔基隄　被河水冲塌陸路盡成澤國或謂是黑旗所爲蓋欲淹斃法人也然亦道路之言耳豈足據爲傳信哉○丹河及幾安二處　甚安靜蓋此二地在河内順化之間非戰爭之塲故得鷄犬無驚安堵如故也○法人前在河内建有電線以逢海東現經告成可以傳遞消息矣觀法人舉動也將由河内往攻黑旗所守之南定地方也○法人因海防冠盜充斥駕駛船艘四出刦掠特遣兵往捕其統帶官乃越人鮑崑也旣與海盜遇督兵奮勇摶戰海盜不勝被擒多人鮑崑圁火藥用罄恐爲海盜所算卽飭兵士速回海防獻俘報功詎被獲之盜乘其不備斷縳抽刃向法兵亂斫法人措乎不及多所受傷盜遂將鮑崑殺害然後奪其所有而去法兵得生者狼狽逃歸未悉其後若何也○法人現在拔登地方設有驛舘俾來往兵役得所棲止○前數日法人在夏龍灣處拘有中國船一艘及一漁艇船中人恐被拘獲皆鳬水 
 
 

Page 2

 
 
　去法　遂將空船帶回據傳中國之船盖建越南旗幟云○法人現在紅河沿岸建築砲臺蓋欲在炮台上以攻北寜也按法人自新兵到東京後屢欲攻奪北甯無如黑旗在於陸路擇險築有砲台秉其阨塞堅壁以待勢難取勝故無日不議攻北寜而卒未得萬全之策也現間擬選精兵由水路進攻以期得逞其志焉黑旗之駐於新地者現多調往北寜以資防守而備戰爭焉○法人自在順化都城立約之後興工建築新路並安電線以逵於巴利亞地方俾便消息來往現東京並無戰爭之事惟西貢每日有軍兵數隊出行以巡邏而資操演焉巴生處驛舘與黑旗營壘僅隔一河法人欲在驛中窺探黑旗情形而不見一人一騎惟覺壁壘森嚴旌旗飄颭而己○前日寳海地方有越南官家爲匪所刦並將事主戕斃○水師提督科列己於西歴十月二十五日行抵河内陸續在此建築兵房晝夜不輟蓋以待新兵到時得以居住也○十二日信息謂東京天氣現漸寒治新到之兵陸續　岸關己調往以攻南定　○總督夏文現又請於法廷准其告假回國俾面陳一切事宜按前有電音言法廷不准夏文告假回國故今復行再請也○蘇芝輪船抵港有從海防回者據稱法軍往攻黑旗十五日行抵宣泰猝與黑旂相遇軍甫交綏黑旗遽退法軍追之被誘入伏中火砲齊施　矛並舉法軍首尾不能相顧血戰良久力實難支死傷如積祗得各自奔逃黑旂亦不復追殺故法軍雖受創仍收拾餘燼擇地安營以圖援兵馳至再謀開仗焉十六日卽將陣傷法兵百餘名載回海防俾資調理此役也法軍前鋒悉用西貢土兵以爲郷導而選阿非利加新到精兵以作中權法兵則爲後勁當往攻黑旂時儼若旗開得勝馬到成功初不虞又爲黑旗所敗也或曰黑旗料知法軍初到銳氣正盛難與力爭祇宜計取預於附近宣泰村落暗置地雷而建大營於中高竪劉字帥旂迎風招展先令一軍與法兵接戰佯敗誘至村前法人用遠鏡窺見劉字帥旗以爲劉永福駐紥於此欲作射人射馬擒賊擒王之計激厲衆軍鼓勇向前冀今日得滅此以雪屢次敗北之恥詎入村中號砲乍響地雷一齊發作故法軍前鋒盡作飛灰尚幸後隊相距較遠得免於難也然此皆得之傳聞未悉確否友人所述如此姑照録之俟得其詳再爲録報以上皆録自循環報 
[西報照譯]  
　　晉源報言北京傳言總理衙門有奏摺請命兩廣總督移節越南交界之地以阻遏法人而以彭雪琴大司署理兩廣總督以防法人李傅相則在天津守禦以衛京幾西報所言如是然未見明文不敢信其果確也 
[海防近信]  
　　香港西字報載有海防十六日來信云刻下法兵之赴河内者日見其多每輪船或載數十人數百人不等日來黑旗羣謂此時不當據守桑台而當注力於北寜然北寗旣有重兵則恐法人未易攻取也又云法人調來之阿非利加洲兵殊爲精悍越人畏之如虎未識將來與黑　開仗勝負若何也又云法國續調之兵尚當源源而來又云海東省城於十三日忽被盜黨打刼該盜共有數千人將器用財物悉數拿去幸不傷害人命也 
[福州信息]  
　　香港西人來信登諸西字報云余行經福州見該處籌備邊防而船隻兵士類多無用各砲臺亦不甚合宜有一最要緊之砲臺隠於衆山之中有德國炮十尊砲臺前亦有山蔽之殊屬無濟於事其兵官曾經出洋能爲西語人亦頗爲勤能但此等砲臺倘法人發兵一隊前在攻取不及五分時必至被奪或法兵登岸在對面山上或繞出臺後施放數槍臺兵定卽潰散卽臺上放砲法船亦不難來去自由也又曾至馬尾船政局見房屋極爲堅固但照應不善己有數處損壞現在所造之船多係舊式内有水師學堂兩處其教師西人月支辛俸二百五十金亦無甚本領且無執照余與學生等言及亦皆心知其然者又至兩兵船船内頗甚蕪雜砲則極佳似覺人不敷用其大兵官並不常在船上卽各兵官亦來去自由不以爲事船上學生小兵官等其藝較優月得辛資九兩至十四兩一切事皆任之然亦不能推升其大兵官則每月支辛俸二百兩漆船費四百五十兩共月得銀六百五十兩然漆船一年不過一次似亦無須此數也該西人所言如此如果屬實則福州防務殊不可恃所當設法早爲整頓也 
[防軍過滬]  
　　前日招商局江裕輪船由漢來滬載有兵二百名皆係前赴粤東聞尚有兵四千將以懷遠利運永清富順四輪船載運來滬迅赴廣東以資防禦也 
[風雪載途]  
　　太古公司之重慶輪船於前日回滬述及由津至烟台一路遇雪西北風甚緊想封河卽在目前矣 
[接署公使]  
　　駐紥朝鮮之日本公使竹添進一將回本國經見前報聞派駐天津之署領事官島村久將赴朝鮮爲署公使不日首途也按島君前在津學習繙譯嗣署天津繙譯官領事官不過數年遽署朝鮮公使日本登庸似較别國爲易易然亦有偃滯不前者殆亦任官惟賢才之意歟 
[營口郵音]  
　　營口永同發棧望前來一委員採辦高粱粟米小米等物云是東撫陳雋帥所委以備濟荒之用者由此營巿糧價未能驟跌也○十八日下午天色晦冥羣以爲寒信將至詎料十九日忽轉南風冰泮泥融蹀𨇾街頭者頗以爲苦云○十八早到有近城載豆車二百數十輛被裕盛祥寳深棧兩大棧先口得信於十七日下午各備大駁船數十號潛令上糧集數夥預備大斗至營巿迤東二十里之青台子北河守候十八辰車輛一到兩家會同攔買每石加巿價十吊核之巿官斗仍小於巿價耳其時河中有輪船七八隻要載油酒須以豆子塞縫船便穏而不摇故兩家於一日内賺錢己不少云 
[揚州火警]  
　　揚州十三日初更前忽見西面火光燭天新舊城人互相犇問而城内安靜無事次日始西門外迤北有陳劉庄烟户約三四十家是夕有一家懸燈節所用之灶燈在梁小孩私點以燭不意燈燃及梁大風一捲頃刻數家庄衆轟救火己不可嚮邇一時許全庄盡付灰燼村衆無可爲計惟露處號哭而己查此莊只有陳劉二姓皆以種菜織屨爲活不知何故遭此天災現聞城中善局己派人往查議賑矣 
[將軍出轅]  
　　江寜善將軍於二十五日早十點鐘時到鎭江都統曁常鎭道並文武各員齊至義渡碼頭迎接水陸各軍亦各沿江排隊升炮恭迎將軍衣黄馬褂乘緑呢人轎登岸進城卽至行轅駐節是日百姓來觀者頗衆午後將軍出示有刻下兵弁不許在外滋生事端至於各店家買賣亦不得高抬價目務須公平交易云 
[僧寺被刦]  
　　本月二十二日蘇郷木瀆鎭鳳皇寺僧院於三更時有盜匪二十餘人待械打門而入盡將衆僧綑縛并以棉絮塞其口四處搜括一空約計臟物共三四百元羣盜始呼嘯而去迨至黎明隣近郷人入寺始將衆僧釋縳卽至省禀報文武衙門分投跴緝數日以來購緑通緝極爲認眞然尚未破獲說者謂近來該處梟販叢集出　無常難保輩若輩窮極之變計也 
[曹錫榮解府]  
　　包探曹銀榮一案由屍妻王金氏卽顧金氏及屍兄干關寳等赴蘇省臬憲衙門上控奉批案經上海縣通詳應靜候督撫憲批示核辦等因節經列報旋奉督撫憲批仰松江府訊明詳報上海縣接札卽將屍親王金氏王關寳及被控人曹錫榮等解府候訊前日己由黎邑尊飭傳屍親卽於夜間飭將曹錫榮帶案加上脚鐐發交許捕廳騐明面貌立卽批差押解曹錫榮至松江云 
 
 

Page 3

 
 
[公餞誌略]  
　　滬上各業紳董曁招商局總辦諸君及同郷同寮各國領事署幕友棲流所董事司事等擬啟公餞陳寳渠太守并絲茶兩業贈匾己列前報兹於二十六日未刻先由茶業備齊執事清音德政牌兩扇曰撫柔覊旅安集羣黎繼後匾亭一座曰厦庇咸歡迎至絲業會綰又添清音一班德政牌兩面曰仁敷薄海樂頌春臺額亭一座曰恩洽去思隨後則陳竹坪施少欽徐棣山徐潔笙唐翹卿王一齋余小坡兩業董事軒輿齊至棲流所匾懸養和堂上以誌去思其時公餞諸君陸續踵集旣請太守居上位而團拜之太守復請諸君居上而拜曰弟創所至今巳歴五載留養貧民經費全賴諸君慨助勸輸得覩成効而弟巳交代往後一切仍望諸君勉勵云云該所訓塾生童亦皆環拜太守曰學生當還拜務祈認眞功課以望將來并由所長又引衆貧民登堂因太守不敢受拜卽拈香上供令衆貧民朝上跪拜而祝曰惟愿改過遷善須做好人云云語畢大排筵席各敬雙盃歡飲三四點鐘之久太守辭歸時己入下鐘矣 
[改建大門]  
　　虹口捕房向有前門二一大一小其大者日間開　以備馬車及人進出小者終日關閉至夜大門旣閉則啟小門以通出入此舊例也現因小門狹窄擬欲加闊與大門同式昨己動工將墻垣拆缷矣 
[覆舟斃命]  
　　念五晚九點鐘時耶松洋行分設董家渡之船塢内有小火輪船一艘開輪往北駛至爛泥渡地方適是處有巳經拆缷之舊土船一隻該輪船於黑暗之中未能辨認遂撞於土船之横木立刻覆溺當經隣船救獲西人一名尚有華人兩名巳與波臣爲伍查該華人一名朱炳炳係本邑郷人一名周阿木係寜波人也其沉船己由老船塢橯去矣 
[惡賊幸免]  
　　前日裏虹口有一人手持小孩衣服十餘件望見巡捕慌張失措捕乃大疑上前盤詰據稱由裏虹口迤東郷間暴露孩棺内取出知是盜棺之賊遂卽拘入捕房捕頭以犯事不在租界且贓物不甚值錢當卽斥釋是亦該賊之幸也 
[烏龜體面]  
　　湖北人張光順至英公堂稱開妓院爲業昨夜有李客在别家醉後前來尋釁毁壞燈及盌盞不少與論持蠻適有西捕到來拘案李青仁供湖北人訓蒙餬口昨與友人共飲少有醉意曾至素識之妓院内玩耍因龜鴇出言不遜與論爭執並未毁壞物件然我醉入娼寮原是不合至娼家龜鴇動　將客交捕遭覊情亦可惡黄太守隨飭李自向理償毁物斥退按原告立而被告跪英公堂向例如是惟鳥龜控嫖客前經陳太守毋分　被一併喝跪盖所以示區别也今觀此案客則長跽對簿而龜則卓立不跪體制之謂何又曷怪聽審者之嘖有煩言哉 
[判語解頣]  
　　花烟館鴇婦施張氏至英公堂　昨夜有鄭元長到我家住宿及今晨欲去時我家小姐大聲言失去絨衫我在樓下聞聲阻鄭察得絨衫藏在身畔當卽搜出原贓交捕送究鄭元長供昨夜被該妓拖進該鴇要我住夜我因無錢說明將布褂抵夜合貲及今晨出外小姐憐我寒冷借給絨衫穿在裏面並非行竊該灰又稱昨夜鄭給我錢八百文住夜並未將布褂抵押况我家小姐呼喊失衣始由我查看如何反說我小姐借衣與穿黄太守以鄭無恥己極喝卽斥逐絨衫交該氏領去且謂嗣後不得招留竊賊爲客致被竊衣云云一時觀者咸謂太守此　眞善爲若輩設想矣 
[英界公堂瑣案]  
　　居白大橋北首之湖州人劉姓家失竊金珠鑽戒等件值價千餘金由捕房包探陳阿九會審署捕役張福緝獲竊犯許集梅戴士林先行起到碧霞嵌寳扣帶珠花等件人贓一併解由黄太守訊供飭將賊犯賊母賊妻分别押候查吊餘贓再行解訊等因節經列報昨據包探陳阿九續獲爲木匠之香山阿六卽吳阿六并起到寗綢袍褂各一件又將人贓解案該包探申訴前因并稱據許戴二犯供金鋼鑽戒交與阿六　獲阿六則稱許在眠雲閣烟館吃烟時曾將戒指交伊伊卽交還許母許沈氏至袍褂係由戴交伊典押銀洋者吳阿六供訴各情與包探禀同并稱香山人向爲木匠並非石匠質之許沈氏則稱吳阿六曾將如帽花式樣嵌寳之件交與我察看是否值錢之物我亦不識當卽擺在戴吳等吃烟之烟盤内并聞吳曾將此物交諸押舖質錢不要等語戴士林又稱許沈氏確係還在烟盤内後意失去實在不能交出劉姓復遣抱投案請追太守再四研訊之下各執如前隨仍飭分别管押細查各贓再行覆訊究辦○浦東人季某曾在上海縣署爲錢糧書辦因患瘋癲屢至租界擾衅疉經英法兩捕房拘送公堂著交親屬收管在案昨又由英界華捕拘案該捕申訴前因并稱昨在當街吵鬧故又拘案黄太守間季就近有無親屬答稱城中縣前費姓是我親屬太守飭差送交費姓轉送回家諭令看管醫治不得冉任其出外滋事○金秀濤稱前在咖門兵船爲侍者現爲管事昨因登岸購辦食物至石路地方突遇楊寳生王阿三扭我硬欲借洋幸得巡捕拘案請辦楊寳生稱友人王阿寳前在咖門兵船爲管事金秀濤係落魄之人由王荐在船上爲侍者旋因王跌落浦江身死由我雇漁船撈獲屍身由船主給資備棺成殮惟打撈資洋八元由我墊給經衆議定俟有接做管事缺着償此欵嗣由船主推升金爲管事昨得路遇向商並未扭鬧且王阿寳之父現亦投案可間王阿三供王阿寳之父雇我帮同打撈伊子之屍共肖六日欲向接做管事之金秀濤理償旋據王阿寳之父王某卜堂供與楊同并稱我子尚有衣物被金吞　金供並無衣物且棺木打撈等費均由　主照給所有衣物亦皆交明屍交之手黄太守商之談繙譯以楊王等索償無憑豈容在路阻扭金秀濤情殊不合隨判楊王各責二十板以儆屍父王某無干斥擇○陸全懷稱開錫箔店二十三日有客交來錫箔十包徐阿金與沈姓闖進我店自稱巡丁以此錫箔係漏捐之貨硬欲將貨搬去其時我不在店中由學徒給伊錢六百文而去及我回店得知前情客人亦到待有捐票爲此尋獲徐阿金交捕送案捐票旱閱請辦徐阿金供在煤炭店爲夥昨因在外收帳突遇陸全懷將我交捕我確毫無頭緒及閱其故言我冒充巡丁索賄然無此事當有一紹興人某中上堂稱開媒炭舖徐係我夥昨晨出外收帳至晚不歸四處找尋始知遭陸妄指冒充巡丁交押捕房然我夥斷無其事陸又令經給錢文之人指認被徐取去無錯黄太守隨叱據稱之舖主退去而謂徐阿金旣是舖夥豈有平空被陸妄指冒充巡丁之理徐又稱當日伊店裏有人吵鬧我適在門口小便致被妄指太守隨判枷徐阿金七天○陳帆甫稱爲木匠借住在郭仁記車作内有張春生曾將水烟筒茶盌等件寄在我處並不知照我擅自杻鎖搬物及我回檢點各物詎被搬去不少爲此尋獲交捕送案失單呈閱張供爲茶館夥曾將物件寄在陳處往取之後向郭說明並未多取陳之物件　因陳要向我借用銅壺不遂挾嫌妄指行竊郭仁記供張來搬物時我與陳均不在家後來張向我言寄與陳處之件均己搬去云旋據陳言被張乘間竊物黄太守詢張旣有物件寄與陳處取時理應向陳言明豈容不告擅自搬歸姑飭將張押候查明核辦 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月十四日京報全録]  
宫門抄○上諭五道録前○發抄旨四道○豫撫鹿奏爲黄河南圈塌近民埝派員設示搶護險工摺○陜叔譚奏爲請補要缺副將摺○皖撫裕奏請分别叅追交代案内短交延不繳解各員摺○陜督譚奏　請補同知摺○江督左奏爲請飭部催員回省片○大臣吉等奏爲請繹回廢員摺○十月十四日刑部都察院大理寺正黄旗值日無引見○劻員勒講假五日○載鶴續假五日○廣壽請假十日○召見軍機○發抄率鴻章奏淮練名軍病故員弁請卹本旨朱雨珍等均着照所請交部分别議卹單併發欽此○又五城緝捕經費請飭部别行籌撥奉旨户部議奏欽此○交捐助直賑之道員陳樹棠之母命婦陳李氏等建坊奉 
旨着照所請該部知道欽此○又順直賑摺請照案添收貢監奉旨看照所請該部知道欽此○○河南巡撫臣鹿傳霖跪奏爲滎澤縣境黄河南圈　近思埝陡生險工現飭員弁兵勇馳往設法搶獲以期鞏固恭摺具陳缷祈聖鑒事竊照榮澤縣東北十二里黄河大堤之西保和寨有民埝一道長一千二百餘丈東接上南廳官堤其坤緊靠廣武山從前河流經此被嘴挑溜趡向北岸灘寛平穏向無工程歴年山嘴漸次冲刷北岸液成多灘河流漸逼而南本年六年七月問連得大雨舊有之涸河陡漲急水冲入黄流以致急溜愈向南趨灘漸刷塌將次緊逼埝身情形可虞接據該地方官禀報臣卽派委管帶練軍副將裴政馳往勘修以順水勢而保　堤去後旋據該縣禀報九月初二日黄河又形南圈水勢湍急塌近埝根共計東西一百一十餘丈正迎黄水大溜坐灣頂冲勢甚危險等情前來當查該處本係無工處所民捻乂非若官堤寛厚隠固今黄河變遷南徙旣巳塌近埝根則河流坐灣勢成入袖自　赶緊　護隨復飛檄該副將督率兵丁相度情形先抛磚簍以衛埝根獨慮急切須用雛料購辦不及並飛飭上南河同知將該廳仔備各料就近借撥應用復檄調省城精銳營勇五百名星夜前往帮同設法盡力搶護據刻副將等禀報到工後察看情形必須先築挑水土　十三道再於壩前抛擲磚簍石方庶可穏護埝根並赶辦後戧以期牢固等語臣又委令開歸道陳彛馳往查看情形酌度營辦一面將原辦孟津鐵壩工接石方先行運赴該處以資急用除俟該文武等將搶護情形具禀到日再行奏報外所有滎澤縣境向無工程地方河溜南圈塌近民埝陡生險工現在派員設法搶護緣由謹會同河東河道總督臣慶裕恭摺具陳伏乞皇太后皇上聖鍳訓永謹奏軍機大臣奉旨覽奏已悉着該撫督飭屬員臂力搶護務臻　固不得稍有疏虞欽此○○頭品頂戴陜甘總督臣鍾麟跪奏爲揀員請補要缺副將以裨營伍恭摺俾祈聖鑒事竊臣准部咨寜厦中衛協副將陳春萬病故遣缺應另揀儘先人員請補等因咨行前來臣惟中衛協副將員缺設處衝途一切稽查彈壓最關緊要非精明諳練之員難資治理兹查有花翎補用提督借補蘭州城守營參將李泰山營務曉暢勇敢有爲以之借　洵堪勝任合無仰懇天恩俯准以李泰山借補中衛協副將可期得力如蒙俞允應請勅部先給者札俟防務告藏冉行給咨赴部引見以符定制除將該員履歴清册咨部外其所遺蘭州城守營叅將員缺容另行揀補謹會同陜西固原提督臣雷正綰合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○頭品道戴安徽巡撫臣裕禄跪奏爲查明交代案内短交銀兩延不繳解各員分别叅追恭摺仰祈聖鑒事竊照安省交代前經議定分别新舊由司嚴催依限清結其有欠交屢催不繳各員均經先後奏叅在案兹據布政使盧士杰詳查有已革涇縣知縣裕豐係内務府　黄旗漢軍人前在涇縣任内交代除抵實短交經徴接徴同治八年及十二十三並光緒六七八等年正雜正耗附儲等欵共銀七千七百八十四兩零又巳故卽用知縣袁叶茂係山康長山縣人前署太湖縣任内交代除抵實短交經徴接徴光緒六七八等年正雜正耗附儲等欵共銀二千一百七十兩零均經由司屢催　員及該家屬延不繳解據各該現任查明欠數轉由　管府道詳揭到司會同泉司具詳請叅前來臣查州縣交代錢糧絲毫均關國帑不准稍有蒂欠乃各該員在任時旣不掃數解司缷事後乂復任催罔應實屬大千功令亟應從嚴懲辦以儆効尤而重庫欵相應請旨將前任涇縣另秦革職知縣裕豐拿問監追提集經手丁書嚴行審訊究明是侵是挪按侓擬辦具己故太湖縣知縣袁叶葢一併請旨革職提傳該家屬分别嚴訊勒追完繳除飛咨各該員旗籍嚴密查封家産備抵一面飭查各該員歴過任所寓所有無資財寄頓一律查抄外謹會同大學士兩江總督臣左宗棠恭摺具陳伏乞皇太后皇上聖鑒訓示謹奏奉旨巳録○○頭品項戴陜甘總督臣譚鍾麟跪奏爲揀員請補同知以裨地方恭摺仰祈 
聖鑒事竊據甘肅藩臬兩司詳稱甘肅莊浪茶馬同知吳福鍾調補寜靈撫民同知業巳奉准部覆所遺係冲簡缺例應元外揀員調補前奉部章甘肅升調補缺雙通辦理試用人員無論正雜各官如遇缺一併准其請補今莊浪茶馬同知缺查有勞績分發甘肅儘先補用同知王南薰年四十四歲湖南寗郷縣人由監生報捐縣丞　入武威軍關隴肅清案内保以道判分省補用並加鹽提舉銜光緒四年十一月委署華亭縣事蕩乎新疆南北兩路案内保以同知留甘儘先補用七年八月赴部騐看領照發甘於八年正月二十一日到省九年正月二十一日試看一年期滿照例留省補用在案泉司向邦傳到任未及三月例不准加考藩司魏光麗查該員王南薰心地明白辦事勤謹前在華亭縣任及委辦各局事務均能矢勤矢愼實力奉公並無貽誤以之請補莊浪茶馬同知可期勝任會詳呈請具奏前來臣查王南薰年强才明辦事穏練仰懇天恩准以該員請補莊浪茶馬同知實於地方有裨如蒙會允係以同知請補同知銜缺相當母慮送部引見該見並無叅罰案件謹繕摺具陳伏乞皇太后皇上聖鑒訓示謹奏軍機大臣奉旨吏部議奏欽此○○左宗棠片再　政使銜江蘇候補道裴凌阿巴圖魯陳鳴志自咸豐四年　營轉戰湘粤直江皖各省辦理楚軍營務統　精捷直字各軍卓著戰績迭經駱秉章曾國藩沈葆積劉長佑諸臣隨摺保獎同治二年卽蒙恩旨擢升道員光緒七年前督臣劉坤一奏留江南差遣委辦江南籌防同兼理軍械所臣履任後札委襄辦營務工程及河兀事務奏請以原官改留江蘇補用嗣因海防緊　該道熟習江海洋　情形轉委充當通商隨員會辦江南機器製造局及漁團事宜隨時查騐海口沿江砲台□練尚稱得力該員歴保道員未經引見應俟差竣　咨赴部騐看引見領照回省再行按班序補業經給咨送部引見其人材自在聖明洞鑒之中　現在宦期出省先閱海口漁團亟盼該員航海而南隨同巡閱以備沿途諮訪該員引見後伏乞飭部催令遄速南還□資熟練之益理合附片陳明伏乞聖鑒訓示謹奏軍機大臣奉旨吏部知道欽此○○奴才吉和永德跪奏爲軍台廢員減免期滿奏請釋回恭摺具奏仰祈聖鑒事竊查前准兵部咨稱光緒八年十一月十八日本部具奏查辦軍台廢員減等一摺本日内閣奉上訓兵部奏查辦軍台廢員開單請旨一摺上年五月間恭上孝貞顯皇后尊諡特頒恩詔將各省軍流以下人犯减等饕　兹據兵部查明軍台廢員分别請旨自應酌量辦理全保張潤志文廖德勝均著　恩减免一年届期卽行釋同以示　法外施仁至意等因欽此欽遵咨行遵照辦理前來當經扎飭張家口管站部員轉飭在台各廢員遵照在案兹據署張家口管站部員詳稱二台廢員志文前奉旨着加恩减免一年該廢員光緒七年七月十九到台核計扣至九年七月十九日三年期滿詳辦前來查該廢員志文恭奉恩言减免一年應在台効力二年作爲期滿自光緒七年七月十九日到台扣至本年七月十九日計期巳滿伏查中樞政考例載坐台廢員武職守備以下之員三年期滿不能完繳臺費者於期滿時卽由軍台都統抄録該廢員獲罪原案並聲明不能完繳臺費應改擬杖徒完結緣由具奏請旨等詰該廢員志文應交臺費銀兩前經報赤貧如洗無力完繳原旗任所並無資財隠寄曾經咨報兵部在案惟　該　員志文原係雲騎尉三年期滿不能完繳臺費瞧例改擬杖徒完結今旣奉恩旨減免一年核計在台之期巳滿自應遵旨奏請釋回謹摘叙該廢員緣事案由恭呈御覽所有軍台廢員減免期滿請旨釋回緣由理合恭摺具奏伏乞皇太后皇上聖鑒謹奏軍機大臣奉旨兵部知道欽此 
 
