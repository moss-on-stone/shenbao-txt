# 1915 - 208 - 4915258

 

Page 1

 
 
   
 
 

Page 2

 
 
時評 
[得罪權貴（冷）]  
　　江庸之呈文其最可注意者爲不得罪權貴爲能法官此弊較少而衆矢集之一語也何則今人每謂輿論不滿意於司法所謂輿論者權貴之輿論耳若小民正眞痛苦之輿論彼在上亦烏得聞之哉 
　　雖然我以爲江庸之言尙其表世以不得罪於權貴爲能此能法官亦未嘗不能之所謂較少者尙謙詞也今之法官所以不能與前之刑吏者乃奉迎權貴意旨之不如也蓋權貴非特不得罪爲了事苟違意旨其矢己可集矣不然曾見法官得罪權貴事而至今爲矢的已如是耶嗚呼其向已定雖制度獨立無用也 
[命令]  
　　八月二日大總統策令高景祺授爲上大夫並加少卿銜此令又令楊景震孟以銘均授爲少大夫此令 
又令國務卿呈據銓叙局詳稱遵核外交部秘書僉事各員資格請分别叙官等語吳葆諴謝永炘李殿璋長福范緒良王鴻年趙沆年李應杕吳佩洸傅仰賢張肇棻崇鈺程遵堯于德濬張瑋緒儒蔣宫福沈覲扆宗𨔁年沈成鵠傅謙豫黄履和管尙平均授爲中大夫施履本許同莘汪毅闗霽黄榮良黄承壽孔憲和王景岐均授爲少大夫嚴鶴齡劉符誠王廷璋吳台王治煇江華本陳海超區惠吕烈煌均授爲上士此令 
又令陸軍部呈請將明祥授爲陸軍騎兵少校應照准此令 
又令陸軍部呈准吉林巡按使孟憲彝咨擬以喜貴接襲世管佐領請准予承襲等語應照准此令 
八月二日大總統申令署陸軍總長王士珍宣武上將軍督理江蘇軍務馮國璋駐日本公使陸宗輿先後呈稱黄鉞傅鑫即傅品三陳鴻藻劉鴻運禹瀛周正羣等遵令具結悔罪自首據情請予特赦等語黄鉞等旣據查照悔罪自首出於至誠應即按照附亂自首特赦令准予特赦以示寛典此令 
又令據湖北巡按使叚書雲呈稱前署湖北襄陽縣知事鄭壽彝勒索規費濫用非刑巳奉明令褫職並提前法庭訊辦該革員前經改分安徽旋復請假回省借資乃行查原籍及服官省分俱無蹤跡請通飭緝拿等語巳革知事鄭壽彝不候提訊辄敢遠颺畏究潛逃情節顯露着各省將軍巡按使通飭所屬一體嚴拿務獲歸案訊辦以儆官邪此令 
[專電]  
　　北京電江庸呈文内容略謂今法界乏才半由前此程功太驟而濫進亦半由邇來責善太苛阻其向上東省法官百餘無人不憂司法制度之破壞危疑悒鬱不安其位用人者亦用其氣今日法官志氣沮喪如此卽有人才將相率遠引或自廢所留者獨下駟耳今日法官爲人詬病亦不盡由法官不肖昔之折獄刑訊取供覊押責伏神明有幾小民坐此覆盆無告者其數 
何限不回思舊日官吏之專横而惟責今之法官以神聖寗非偏激昔之長官以承順及不得罪權貴爲能今法官此弊較少而衆矢集之故此等不明政體之外論正宜審慎願明令法官本於良心及法律以審判使司法之精神一振云云批令司法獨立制度爲一定不易公例雖一時未能遽臻完善儘可責備賢者不當嫉視法官即由該部各廳振刷痛約益圖上理 
[特約路透電]  
　　東京電山縣大山松方諸元老今晨十一時參與御前會議（三日） 
　　東京電山縣大山　宫會議後往謁大隈會談甚久聞二公固請大隈留任大隈答稱容妥商後再覆現料大隈將於今夜與内閣各領袖會商此事（三日） 
　　北京電八釐公債票案之覆訊行政官與司法官互爭意見江庸姚農之辭職即因此故主審是案之員現由地方官看管以候平政院調查聞西門子公司上海支店之買 
辦不日將與程應同赴北京王純之判死刑一般犯納賄罪待判之官員皆爲惴惴 
（三日） 
　　貴陽電救國儲金現每店均認繳若干房主與租户所繳之數相同（三日） 
　　哈爾濱電北發之車務中止四日第一車於星期一夜載郵件及搭客抵此據謂途中風雨之大不堪形容西比利亞路線各處皆有停頓（三日） 
　　成都電東藏可望有安靜之佳象兵士欠餉刻已付清江孜與德密（譯音）一帶盜匪已被剿平鄉城鄉耆四人至打箭爐願効力助破鄉城黑白猓猓因爭揄西縣（譯音）附近之銅鑛起見互相爭戰華兵干預之猓猓遂攻華兵殺死兵士二百人擄去五人華官派兵往援今已和平解决（三日） 
[戰電]  
 
 
 

Page 3

 
 
　　其一（英人路透電） 
　　倫敦電奥國公報注重華沙東南俄軍猛烈之回攻其言曰維斯土拉河東及魯白林附近之俄軍今仍在抵禦敵軍惟已開始向布格河東退更遠德國聮隊已過恰爾姆追擊之（一日）　　倫敦電今日德公報謂德軍已占據古爾倫之米托又謂華沙前之戰局未變德軍圍攻伊凡哥洛漸逼漸近俄軍仍在與麥剛森將軍之軍交戰（二日） 
　　羅馬電意軍在伊森沙陣地巳俘敵軍官三百八十人兵一萬七千人今日公報謂意軍在加尼亞境内奪　米地太山（在錫瑪古斯台爾特拉之東北）奥軍猛力回攻加沙高原之西布錫山已被擊退意軍俘敵兵一百五十人（二日） 
　　彼得格勒電公報紀由古爾倫至恰爾姆南全陣線之惡戰情形　俄人屢以鎗刺回攻加重創於敵德軍激戰兩日後已在古爾倫境米托東南巴塞姆附近渡過ＡＡ河更南波尼維資大路有俄軍擊敗在米托與柯夫洛間進行之德兵縱隊俘敵數百人獲戰壕數道其中滿積死屍德軍猛攻之後在華沙東北渡過拉里夫河但經俄軍以槍剌奮力回攻後敵軍被迫退入河身是一部分之敵軍曾施用毒性煤氣而進步甚微故除失砲一排外且被俘千人星期六日華沙東南亦有激戰恰爾姆與布格河間之俄軍猛戰之後因衆寡不敵故向後退（二日） 
　　巴黎電今日下午公報謂昨夜前敵數處有步兵戰事法軍向亞拉北面進行沙歇仍有手擲炸彈戰事德軍在末斯河高地進攻三次均爲法步隊及砲火擊退德軍以引火砲彈轟擊邦太摩松及村莊二所今晚公報謂亞貢有激烈之步兵戰事星期一拂曉德軍獲戰壕一道但經法軍回攻後奪回一部分德軍後用沸油猛攻瑪里台里斯德軍戰壕僅於其一得有立足地後由法軍回攻奪回失地之大部分伏斯巨法軍近占據之小山陣地屢有戰事法軍獲德軍戰壕數道俘敵兵五十人（二日） 
　　倫敦電各方面消息皆謂俄軍之退初非懾於外力所致實爲大戰畧之結果即德報亦以此爲言且承認尼古拉大公爵之行動出乎預料之外俄京發出之半官文件謂俄軍陣線並未摇動俄軍之所以退出波蘭戰地之中心點者另有深謀在焉今雖棄地然係暫時事敵軍未能妨碍俄軍之撤退足見敵軍士氣之衰俄軍地位仍在主動方面私人消息謂麥剛森將軍輕用兵力促其輕裝前進存糧不多睡時太少故士氣疲乏不能加害於退走之俄軍德兵每一千人必携機闗鎗三百架俄軍往往於奪獲德軍壕線三四道後猶見陣後伏有大隊敵軍安排大砲以待而四周樹林中且藏砲數百尊觀此可知數月來俄軍之戰况矣（二日） 
　　巴黎電昨夜公報無步軍戰事公班業落下長射程之砲彈九枚僅有一處起火定即救熄法飛行家復攻擊白萊斯柯之佛萊堡（一日） 
　　彼得格勒電各大臣離國會後卽赴帝國會議各黨之人皆起演說表示憫憐波蘭人民之意且歡迎俄政府闗於波蘭自治之宣言波蘭首領維里哇波爾基氏以顫聲宣言曰敵軍已臨吾首都之門各城鎭巳成灰燼然吾人今於此時敢謂吾人擇行之路初不賴戰事之變動吾人現望託上帝之護佑波蘭得與俄羅斯於皇帝統治權下重行蘇生云云帝國會議通過决議謂大俄羅斯將出其全力以滅破壞國家自由之敵人（二日） 
　　彼得格勒電半官文告謂德國因見麥剛森將軍之軍大受俄軍壓迫拉里夫河戰事相持不下故於上月第四星期開始由法境調軍至俄境助戰俄軍獲勝一次則敵人輒由西境撤軍一次此種事實實爲西境聮軍闢活動作戰之機云（二日） 
　　羅馬電極劇烈之戰事刻仍在進行中意軍在加尼亞境取攻勢重創敵軍奪獲戰壕與敵兵若干公報謂加沙山之大戰刻已第二次開始意軍攻擊奥軍防線頗有效果已俘敵兵數百人奪機闗槍來復鎗等戰品頗多（一日） 
　　倫敦電官場宣稱統帶地中海東部艦隊司令稱英潛艇在瑪摩拉海擊沉三千噸之商船一艘並放魚雷轟擊君士坦丁兵工廠前之輕艦旋聞極大爆裂之聲潛艇又轟擊君士坦丁對面瑪摩拉海亞洲海岸上之鐵路（二日） 
　　彼得格勒電公報謂英潛艇一艘在波羅的海擊沉德國大運船一艘（三日） 
　　倫敦電英國輪船佛爾根斯被沉船中之人遇救（二日） 
　　丹來京電七月二十四日有德國新潛艇一艘由基爾試駛毁於海中溺斃十二人（二日） 
　　亞姆斯特丹電據芒伐爾康來人聲稱奥軍已開始離棄特萊斯特兵工廠之機件已運入内地（二日） 
　　倫敦電據羅京各報載稱德皇復致電其姊（希臘皇后）以期鼓動巴爾幹之輿情電文曰余劍已摧毁俄人矣彼等須需六月恢復氣力不久余將宣布吾忠勇將士所獲之新勝戰戰爭今將近閉幕云云（二日） 
　　倫敦電海軍部宣稱七月二十六日英潛艇在德國海岸外擊沉德驅逐艦一艘（二日） 
　　墨爾邦電墨爾邦太學辦事員發明一種呼吸器可以抵制毒性煤氣之效力（二日） 
　　威林頓電紐絲倫政府禁羊出口（二日） 
　　倫敦電班伏里區號（三三八一噸）爲德潛艇擊沉船中之人已有十六名登岸船長及餘人乘他艇登岸汽船克林登號（三八八零噸）中魚雷沉没遇救者五十四人溺斃者十一人（二日） 
　　倫敦電今日捕虜品裁判所開審之時曾出陸軍部狄倫少佐之誓書内謂德兵從戰在西境者共四百萬人現在訓練中者七十五萬人死傷者二百萬人用於鐵路者五十萬人服役克虜伯砲廠者七十五萬人服役於各礦及各廠者二百萬人總計一千萬人平均每人贍養兩人則目下倚賴政府度生者共有三千萬人（二日） 
　　其二（德人德文報專電） 
　　柏林電哥尼斯堡消息謂德后及皇太子妃旅行東普魯斯省後已啓程遄回柏林后曾致書申謝民政官員及人民歡迎之厚意后嘗入破敗之敎堂衆皆執花迎之普魯斯剛强之民今巳從事建築及修理所毁之屋其勤勞之特性后當見之彼等努力如此必能得相當之報酬也后今回京當信東普魯斯匪特勇氣未挫且已决意重新建設云德國維廉沙文有新建之巡艦一艘業已下水取名興登堡德皇曾命興登堡元帥之夫人舉行下水禮興登堡元帥曾電謝德皇瑞典京城電稱一星期前之某夜忽有齊泊林飛船一艘出現於俄國比洛斯克天空俄國洛伏佛萊雅報評論此事曰凶兆已臨吾人之首吾人之現狀更危於俄日之役惟吾人所異者今尙未見諸事實云君士坦丁消息謂有俄國大驅逐艦一艘在博斯波魯斯海峽希爾東基根之外沉没其故未悉丹麥京城消息謂德人所言德潛艇屢次擊沉中立國船隻實因英國迫令外國運煤船裝載軍火藉以保全本國之船一節丹麥各報皆表同意吉亞沙電稱據意國私家消息謂意國日用品價皆飛漲工人大不滿意相率罷工要求增付工資意國公報屢謂獲有勝利然軍隊則毫無進步故衆皆疑之政界對於前途殊爲憂慮蓋恐不能支持冬戰 
（二日） 
[東方通信社電（日本人組織）]  
　　東京電山縣大山松方三元老今日蒙日皇在宫中牡丹間賜以午宴席終會議後繼内閣問題因各藏有希望想尙不能速行决定云 
（三日） 
　　東京電元老會議旣畢山縣大山兩公爵偕往大隈首相官邸訪問周旋一切想並勸告留任又内閣辭職以來闗於政策之新國交暫時中止（三日） 
要聞一 
[英人自責之言]  
　　大陸報七月一日倫敦消息云英人哈里森氏投稿於英國評論報曰戰局至七月四日巳届十一個月矣吾人所得之結果純屬反面除土意兩國損失不計外各國兵士死傷被俘之數約略計之共九百萬人其屬於協約國者有五百萬人此後且日有加增生命損失尙可計算而財政之糜費則决非人類所能想像而知近世戰爭以兵士之多寡决戰事之勝負德軍之所以在東歐取攻勢者蓋畏俄民之衆且知俄軍之損失愈大則俄國作戰之能力愈弱也併力相持三五年之久吾人未嘗不可獲勝但勝則勝矣而國家亦將隨戰局以俱亡吾人每日戰費將逹英金四百萬鎊德奥爲不恃外力足以自養之國若吾人則非其匹也恃截斷接濟之謀而謂德國將絶糧而乞和此乃理想上之空談戰事烏可以理想爲目的耶謂東歐戰事之利鈍不足决全局之勝負此亦爲不智之言俄國人民雖衆然僅恃人民之衆安足以制敵俄德國力謀化學科學機械學之功能以爲軍事之輔助今年初春德國知節用兵力之必要故數月來重用炸彈砲火改良機闗槍之效用不從事無謂之回攻凡此皆所以愛惜兵士之生命也德人竭其智能以應付時局發明有力之障碍鋼絲網堅固之戰壕與夫煤氣若西巖爵士（即倫敦泰晤士諸大報之主人）不以戰局眞相警告吾人吾恐各工廠迄今猶製造不合用之砲彈以供給前敵也西巖爵士旣披露實事吾人始稍知時局之困難而混合之内閣因以成立今吾人已醒矣不復酣睡矣然戰事已過去十一個月矣 
[德國實業界之鎭靜]  
　　大陸報六月二十八日倫敦消息云某中立國訪員近從德國至英爲倫敦每日紀聞報群述德國製造軍火之組織情形其言曰凡至德國游歷者無論抵何城鎭輒見日耳曼國民備戰之完善而實業發逹之區氣象尤爲觸目食力之流自鄉間執役工廠勤奮從事夜以繼盡就使前敵所需各品得以源源接濟不稍間斷務大體言之德國資本家與工黨之闗係已有顯著之進步故遊歷家眼簾所映悉是實業界鎭靜和平之象余知其所以致此者則以資本家與工黨皆知彼此稍有齟齬即將爲國法所嚴懲故也有某某數大廠工人往往繼續工作至十五或二十小時之久甚有至三十小時者雖每隔若干時可以稍息藉抒筋力但費去之時間極屬有限軍庫存儲各種軍火不爲不多然工廠進行日夜不已未嘗因以稍懈政府迄未正式執管工廠凡廠主願爲政府承辦軍品者政府即給以合同註明各種條件即各級工人之工資亦有定額廠主不能私自增減工人亦不能妄起要求故罷工之風潮無自發生且有一事尤足使工人震懾不敢藉端要挾者即桀驁不馴之工人必即爲政府調往戰事最烈之地是已凡爲政府承辦要需之工廠給資較優工人亦爭先恐後願服役其間其故不僅因工資之優厚且因凡在此項工廠機役者暫時可免徵發從軍也星期日工資較平日多一半此爲鼓勵辦法以使工人不虚費星期日之光陰但德國食價昻貴生計不易卽無鼓勵之方工人亦必不自甘閒蕩女工價額大都較男工爲低云 
[南京快信]  
　　昨日（二日）軍警兩界先後赴闗岳廟實行宣誓北京周行宣講社第一路主任包玉輝傳則黄滕晉修方鈞程耿第二路主任丁蔚白張瀚倪翰朱志遠梁昌濬均已來寗謁見齊巡按擬日内兩路會集宣講 
　　馮將軍因淮揚一帶兵力單薄恐盜匪肆行搶刦特飭一百四十八團前往防守以資鎭攝 
　　昨巡按署召集行政會議擬籌備開辦平民生計經費及進行手續 
　　齊巡按現委員分赴各縣會勘風災史樹璋江陰陳時泌南通汪本源海門楊昌祥常熟韓厚濂贛榆嚴曾鈸太倉沈啓熙崇明王瑲上海 
　　第一區烟酒專賣公棧組織成立已誌本報昨高局長特委楊樹忠爲駐棧監視員以促進行 
杜淮川來寗 
雜評一 
[難解（無名）]  
　　我嘗聞政府之財政困難裁人减政而每有餘力以費不急之需我又聞政府之各端待理孳孳惟恐不及而每有餘勇以事不急之務果政府之才力不同歟抑盲於輕重緩急而紊亂無法也以疑之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滿蒙警察與膠州海闗]  
　　改良滿蒙警察辦法政府以南滿與東蒙因中日新約訂結之結果中日兩國國民間之闗係將益形糾雜警察爲地方行政之補助所有該方面之警察似不可不爲積極之改良及整頓免授人以口實刻已擬定該方面警察改良整頓之辦法尅日籌備進行其大要南滿方面之警察改爲有系統的組織挑選京津兩處極有程度之警員及長警赴該處改組並預定中央地方警察講習所學員之第一期畢業者悉數派往擔任職務以期完善至於東蒙之警察目下方在籌辦時代擬先於各蒙旗一律設警察講習所挑取各該地漢蒙人之略通國文者入所講習半年畢業後卽爲該地警察之創辦闗於此項辦法内務部刻正在與蒙藏院詳細商榷之中 
　　議决膠州海闗問題歸還膠海闗問題經總稅務司安格聮君與日公使開誠磋議不日即可了結茲探其議决大要如下（一）一切用人之權仍歸諸中國并擬任日人立花政氏充該闗稅務司日政府亦巳應允（二）現在該闗辦事人員决不因此事交涉之結果而有更動惟將來如有更動之必要可聽總稅務司之指揮（三）日政府前所提出條件中有永遠管理字樣現日公使已允總稅務司之請將該字樣取消惟中國亦當取消暫行管理字樣（四）一千九百五年中德條約中所規定與此次所結之約若無牴觸兩方均當遵守（五）此條約之規定以英文爲主譯成中國文各執一份 
[司法界最近之激刺]  
　　前此司法次長江庸氏前往東三省視察司法狀况並赴旅大調查日本監獄制度返京以後尙無若何舉動外間亦罕有傳其考察之心得者但聞江氏歸後曾有一呈上諸總統旋卽稱病請假昨悉確已具呈辭職矣其原呈内容略謂此次視察所及無非爲司法界受人摧殘之事司法人員灰心短氣大都朝不謀夕時思遁而之他以後法界恐更無可用之才又云司法職務易爲各方面所不喜此固事所必至各國制度所以斤斤謀保其獨立者殆即以此江氏在東感觸旣多返京後司法界又發生不幸之事其激而辭職也固宜江氏之辭職仍以出外考察爲辭並云一切資斧當由自備不須公家補助怡聞政府接此辭職呈後正在慰留故一時尙不發表云 
外間傳言大理院庭長姚震有辭職之意姚爲朱學曾推事之本庭庭長宜乎有是又有推事陳彰壽者新由山西高等審判廳長調入院中者也其在晋時即爲該省巡按使所不悅以致内調深知行政司法隍杌不安之故此次感於時事聞曾條陳意見請該院長轉呈總統一面亦托故自請辭職矣 
司法部曾具呈總統詳報大理院審理應案之始末白明辦理並不草率判决都憑證據又聞法界中人云司法之可靠不可靠豈能一筆抹殺即使朱推事有弊罪亦在朱不能說司法都靠不住况乎有弊無弊尙不可知今人出口下筆論理學如此不講究實可怪歎云云 
[政事堂又交片裁員]  
　　今次裁員問題之動因各報傳說不一有謂由於林萬里請裁諮議顧問之條陳者有謂由於某洋顧問之建議者又有謂發生於前財政總長之面請者紛紛推測均非無因而其根本原因實因四年度預算不敷乃有此裁減經費之舉與林氏等澄清吏治之用意微有不同故其辦法即以適合二年度預算爲合格所有超過之數必須設法裁減聞財政部現支經費超過二年度預算约八千元除裁汰飯食可節二千元尙餘六千元即從裁減人員着手今餘僉事主事等凡六十八員其俸給適合於上數故某司長力請保留一司員即以不敷經費却之其用意可推矣但各部院領會斯旨者甚少所有呈覆都不中肯故昨日政事堂又重行交片各部院嚴行裁汰想經今次交片之後各部院當更有一番之淘汰矣并聞政事堂對於所屬各局所及内務交通農商各部尤爲注意惟財政部前己大裁今次或不至再受影響外間喧傳周總長以各部裁員甚少獨財政部被裁最多未免有負部員故力言於總统而有重行交片之舉然此亦一時揣測之談尙非眞象也 
[四年内國公債之足額]  
　　聞公債局截至七月底止將各省財政廳運司中國交通滙豐三銀行各外埠華僑承認包募代募之四年内國公債票額一同計算巳足總額二千四百萬元現正分田中交兩行陸續收欵又貴州地居邊要風氣未開此次認額亦逹二十萬元且先於六月底已經募足昨由該省財政廳詳報來京巳將全欵交存中國銀行聽候撥用矣 
又聞財政總長近組織一特别委員會專以稽核内國公債事務者聞该委員會之章程巳由法制局起草規定其組織及任務委員全數爲十人其中五人係審計官五人係參政委員長得由財政總長任之 
[京報紀汪雨春案]  
　　三十一某京報云徽州人汪雨春在京被捕一節聞汪犯罪情節甚重緣安徽青陽九華山舊有僧寺一處爲明代僧人募建復於無爲縣置有香火田產甚多名爲和尙莊清末舉辦各種新政往往假寺觀爲公所收僧產爲經費有蔣某者曾以辦理地方公益禀准官署將該寺财產收歸公有僧人不服然歷控均不得直此案遂定月前該寺僧人來京又在平政院呈訴代僧人内幕主持之人即汪雨春也一切籌畫均出彼一人之手一面又央某君方給僧人道階向政界闗說嗣此案又經平政院批駁不理乃彼僧人及汪雨春無由洩仇竟致日本公使一函欲將此寺產等獻於日本事爲警廳所悉嘗將汪雨春逮捕到廳汪之供詞多閃　並聲言伊與某君相識並寄居其家中云云警廳當派警官至某君宅中檢查一切並無所得彼時某君在公園中聞知其信極爲愕然嗣經某參政以電話致警廳謂某君係屬舊友品學端粹與汪姓雖係同鄉素鄙其爲人絶少往來於是警廳乃始傳回警察然某君已飽受虚驚矣汪情節甚重聞警廳拘獲後　送至軍政執法處審訊其結果尙未知何如也 
[東省又患水災]  
　　奉天自本月十五日後即連日陰雨雖日夜淋漓尙不甚大不意至二十一號陡降大雨勢如倒瀉銀河兩日夜方休聞京奉路被冲數處由奉至新民一段軌上水深三尺遼陽太子河錦縣大陵河新民柳河鐵嶺遼河均皆出汛鳳凰縣亦被水災二十三號南北西火車到奉均逾定時郵政信件亦延遲半日並聞各處電線亦有被雨冲倒者兼之二十三四兩日南風異常狂大禾稼多被吹倒現在巡按使已電飭各縣將大雨爲災情形速爲查復以憑核辦矣 
安東消息云近日霪雨爲災鴨綠江水於一晝夜間泛漲一丈七尺餘以致横流泛濫洋溢乎街衢平地水深七八尺大有洪水滔天之勢倒塌房屋實數與傷損財物若干暫時無處查考惟江岸停泊之木排被水冲散者約有三百餘張木把因撈獲木件致落水喪命者共有一百八十餘人之多此實近年未有之奇災也安埠法廳與警察廳之地點均形凹下因江水泛漲恐其淹没故先將看守所之押犯遷移他處法廳之押犯遷至縣署寄押警察廳之押犯遷至西山崗第二署寄押其該兩廳之人員暫時雖未移動然亦預先收拾搬居樓上矣 
木料棧七十餘家專以出資供做木排營業近因江水泛漲冲散木排多張採木公司有保護漂木之權爰備江輪數艘往來捉撈漂木雖准各木把納費認領然一有衝突即易惹起交涉故各料棧家執事人等昨日齊集道尹公署大開會議請道尹宣示辦法矣 
[沈縵雲客死之别報（爽夷）]  
　　沈縵雲客死詳情余已述之前報矣然該稿所謂舉家懷疑一層則係根據大連某日報至余昨往弔其家經當事人聲述各節似與前報所登稍有未符者故不可不急於更正也 
沈之歷史巳略述前報茲又有一二往迹足述者當滬上民軍起義後沈氏由信成銀行協理而長南京軍政府財政旋改組農林工商部爲通阜正司長南京政府北遷沈氏組織實業銀行資本額定四百萬元沈赴南洋勸募而應募者數逹六百萬俄而贛寗肇難沈氏遂以股欵一律退還諸華僑於發難之翌日即携眷走大連終日率其子女讀書朝習英文暮習東語餘日晷悉爲温習詩書如是凡兩稔有奇精神漸萎不時有病中日交涉開始後沈氏要鬱鬱適其同鄉爲沈具呈奉省巡按使願以身家爲之保證請予赦免張貞使可之沈氏遂内嚮輸誠七月一號赴省請示張省長旋即赴葫蘆島調查開埠情形歸來以意見上貞帥頗蒙嘉納庽於奉天健報記者張復生之家聞將回連埠之前一日夜二時許沈夢至蘇省家祠有老者狀至倨告之日此吾家有山而不能自種植乃越人之山而樹之若正好歸家經理一切祠之兩楹有丹書一聮云（千古完人能有幾一生寄迹不多時）醒後以告張君且言或恐不能在東省辦實業行且還鄉矣狀至不怡言滋悲切張君語解之翌日遂行即在車中得病到連後服　罔效乃逝世死後外間疑爲沈之己身爲自首黨人此次得病又爲由奉回連之第一日病至不經必有大懷疑焉然其實沈之死也據當局者云沈向來待人和易必無人下此毒手近日張巡按使聞此噩耗極爲悲悼並聞張使以外間有等等懷疑之說擬派員赴連調查病狀之經過及沈氏生時所服之藥方以備考究云云並擬於出殯時派員吊祭以慰死魂至大連日官署及各華商尤悼惜異常總之沈氏之死黨死得可憐也 
[東三省政譚（四）（化險）]  
　　設籌邊使與鎭守使說 
　　奉天張將軍日前晋京與政府磋議以内蒙現已開放亟宜速行移民開墾以爲實邊之預備惟茲事體大須專人辦理方足以收實效擬特設東蒙籌邊使一戰其職權除辦理移民墾植外並於沿邊設防及闗於軍警各政亦有參與之權等情尙未决定日前政府特派北京廂白旗蒙古副都統貝子倉場札布來東調查内蒙情形據云該貝子將來即任東蒙籌邊使故先行調查以爲與各蒙接洽之預備也　　政府前爲籌辦奉省西南防務曾有添設錦新鎭守使之議因奉省政費困難故遲遲以至今日未見事實此次張將軍赴京闗於此項鎭守使又特與政府面商並詳陳該地面毗連内蒙古環抱遼東灣且爲京奉鐵路經過之地點防務案闗重要鎭守使員缺之設今日益不可緩云云聞政府深表同意日内可望發表闗於此鎭守使之選任聞張將軍亦已與政府接洽有擬以現駐奉省第二十師師長吳光新兼充消息惟署址設在錦州或營口尙未完全决定云 
[湘軍剿匪紀（四）]  
　　湖南江華縣梅坊嶺地方近有大股匪徒各携鎗械由道縣猺山竄入該境大肆刦掠並有擄人勒贖情事附近二十餘里無不被其蹂躪燒燬房屋甚多又復勾聚境内痞徒加入匪黨直向永福鎭前進以冀搜括財物該鎭保衛團廖團長發軔聞耗遂督同團丁八十餘人向大路迎擊一面知照警察所熊所長祝武趕緊督隊接應不意廖團長行抵拐坤嶺地方巳爲匪徒探悉預先埋伏嶺下迨理兵行近匪徒開槍側擊團兵猝不及防致將排長陳連江團丁譚富廣同時中彈身死受傷者亦復不少正在酣闌之際熊警長督隊來援匪徒仍不畏懼死力拒鬭兵匪各有傷殘彼此相持不下幸附近鄉民恐團警不敵相興各持刀械由左邊小道喊呐而至匪始驚懼由梅坊嶺轉竄永明縣境團警跟蹤追繫至十餘里之遥生擒匪徒李搭子吳三毛方占奎三名繫斃萬玉山等十一名受傷者不計其數並奪獲鎗械財物甚夥江華黎知事據團警報告一一分别查勘除將截獲匪徒刼掠之欵撥作受害居民及團警撫恤療傷之用外一面咨會道縣永明兩知事會合清剿一面督促梅坊嶺紳董趕練鄉團以防鄰匪竄入昨已將剿辦及善後情形詳報到省矣 
[歡迎諦閑月霞兩法師之駢啓]  
　　今日（一號）北京沙門居士假江西會館歡迎諦閑月霞兩法師講經所撰小啓不知係何人手筆典雅可誦文云蓋聞義林奥頤非言無以逈其機至敎幽玄非人無以弘其道語默一致並契不二之門定慧雙融始接無爲之化鹿苑四蹄之旨法振初輪鶴林三身之譬道光末劫燃燈讚聖足七日而翹誠寶積獻僧舌光而表瑞舍利佛子施目而發四禪最勝仙人滴血而求半揭故得千燈永照一指競烘智水珠澄布慈雲而霑赤塊意苗玉朗舒慧日而耀　衢遂使凉臺寶笈爭圖顯節之陵洛川石函還起須彌之殿莫不家尊神足俗演圓音康會南邁則吳帝解襟圖澄東遊則趙主擁篲捨身布髮乞腦歸心在淨住之衆中依莊嚴之講下年逾千　化治四生有由然矣自玉衡掩曜於堯年金鏡韜光於嬴代安國赴隴削迹故山彌天逃秦栖眞舊楚玄黄傾洞蒼赤流離給孤之苑但有布金物利之宫無聞湧塔何充侫法交臂恨失神僧吕才辨玄涉目輙成魔外化城易失覺岸無津不親大德之顯揚安尅一期之冥寤有諦閑法師者戒染三衣道餐四果是菩提善衣之友作人天調御之師早誓願船遂披忍鎧有宗八聚扇芳軌於光宅　敎十如散希聲於台嶺半滿之宇如水瀉瓶大小之乘　花貫絡有月霞法師者超地標奇化儀迴秀周涉萬里應扣諸方青蓮粲舌辯摧鍱腹之賓白足應身慈被卉衣之國三堅馳譽七衆歸誠敬爲不動之尊了是無師之智素稱都講實曰闍黎聮步口維振錫都甸似家依之桴交海制止道揚譬支遁之出剡山迎居高座豈同杯度但樹心無之義庶幾僧肇無媿說空之首澄海等或皈依了義或鑽仰淨因張融遇病偏嗜僧言靈運遺榮自薰慧業白騾兆異欣道朗之再逢青茝應期卜鳩摩之遠賁爰因恣夏遂籲法施時則江西會館地據塵中勝超人外黄楠五民詎異巢山碧蓮九莖還疑慮阜聲音之樹無風自鳴頻伽之鳥在　能韵敷琉璃之座築瓔珞之臺心心奉鉢亦有蛤天額額獻珠非無龍女加以義山執拂彥和燔鬚聞喜相公奉宗密作導師廬陵王子體慧琳爲常供受不請友起大悲心建迦葉之白椎鏤世親之赤簡將使法流神　共尼連而等懸道樹寳柯與貝多而普蔭敢抽秘藻式導覺津凡在勝緣無孤法喜庶梁家同泰之講遠軼南宗姚氏逍遥之集重輝北地謹啓 
地方通信 
[蘇州]  
機匠罷工風潮續紀蘇垣機匠要求加價罷工後各機匠爾次閧至祥符寺巷龐正裕吵鬧各情均紀前報茲悉此事因前日各絲賬房同業齊集喬司空巷譴章公所會議時同業人等大半允加花機三分素機二分（向來花緞每尺織工七十錢串一錢六分即一百十二文素緞每尺七十錢串一錢四分卽九十八文）當時龐正裕莊主祗允增加一分事遂未能决定各機匠遂聚集二百多人至龐正裕莊詰問理由初爲北區署員勸散至八月一號二次復往該莊聽候下落乃該莊主對各機匠云爾等如敢在此吵鬧定即送官嚴辦於是衆人益怒閧進欲拖　某至公所論理一時人多手雜有人將其招牌除下者有人欲以櫈子作器械者正紛擾間適巡警到場解勸未致用武然各機匠則愈聚愈多自祥符寺巷至喬司空巷及護龍街東中巿一帶街巷之間幾至全爲機匠人聲鼎沸秩序紊亂北路警署王署長見此情形恐釀事端立即電話報告警廳及道尹公署請派兵彈壓以免擾害治安殷道尹立派軍政執法處胡副官率帶衛隊兵十名荷槍飛馳到場警廳亦派騎巡隊臨場彈壓胡副官先勸諭各機匠謂爾等先行散歸靜待公所議定發表而機匠等則云我等爲營業上加價之事並不犯法軍隊未便干涉堅執不散胡副官立命衛隊將蠻横機匠拘捕一時雜亂異常當被衛隊拘獲機匠陳全福方阿雲等十數人一併綑縛解送道署各機匠等遂紛紛散去時巳傍晚矣二號各機匠等仍紛紛聚集霞章公所會議然人數僅止百餘人聞若輩之方針如各帳房能照加花機三分素機二分並上禀要求道尹將所拘各人一律釋放卽可了事云 
　　小學成绩會開幕吳縣小學校敎育第二次成績展覽會會場在舊皇宫敎育會内定八月一二兩日爲男賓展覽期三號爲女賓展覽期茲悉一號開幕時到者紳界爲吳蔭之孔康侯諸君政界孫知事趙科長及敎育會正副會長學務委員張繼祖王照陸基宋銘勳等先行開幕禮後合攝一影以留紀念此次所列成績品分甲乙兩種甲種係縣公署學務科及敎育會學務委員各校職敎各員等所陳列计有一百九十餘號乙種爲各校學生所陳列共有數百號是日來賓參觀者甚形擁擠咸稱此次品物較上期似有進步云 
　　勒平米價之道批蘇紳吳問潮潘祖謙等會議開辦平糶未果迨後議定上禀道尹請飭禁止私運米糧出口並勒平米價各情均記前報茲悉該禀上後巳奉殷道尹批示云查近來米價翔貴民食維艱存户囤積居奇奸商偷運出口本道尹默察現狀早切隠憂業經詳奉巡按使通飭嚴禁並飭行屬縣一體查禁曉諭在案據禀前情准如所請先行出示曉諭飭將最低之米卽日平價出售以蘇民困一面飭行警縣嚴密查禁偷運囤積兩項有犯必處以懲罰似此嚴厲進行不獨小民升斗無虞即上中各種米價不難日見低落矣商家貪利詐僞百出本道尹前在牧令任内深知其獘但使有益地方無不竭力維持也希即知照此批 
　　更委學務委員東橋黄埭等巿鄉學務委員胡寶書因事辭職業經吳縣孫知事批准所遺之缺巳派委衛選青（現任縣敎育會副會長）接充衛君昨巳前往矣 
[鎭江]  
　　事主獲盜日前鎭郡西鄉十圖項家窰鄉民項大美家於三更時突來盜匪二十餘人衝開大門各持刀械入室嚇禁聲張搶得衣服首飾洋元甚鉅正欲携贜逃逸而事主巳由後門奔出鳴鑼呼救一時村民齊集紛投追捕有一盜匪滑倒於地被事主獲住捆送該處警區訊悉該匪爲邊發如壽州人供稱是日由　鄉 
 
 
 

Page 7

 
 
馬三許四等起意糾集十九人行刧各盗均巳得贜逃　等語該區員旋即備文解　總所轉詳縣署核辦 
　　道士定罪高資鄉三茅宫道士日前假冒捕蝗委員名義揑造告示遍貼各村責令各鄉民每日須捕蝗十觔送山該道士查驗有不及數者或罰十元五元不等否則送縣究辦鄉民爲其所愚多有向其納賄以保安寗者後經該警區查知將其所貼告示揭下連同該道士一併送縣懲辦章知事訊明屬實已按　處以三等有期徒刑矣 
　　敎育行政會議丹徒縣章知事前日開敎育行政會議凡巿鄉敎育會各學董學務委員及縣視學欵產處並各學校校長如有請議事件得以其意見書送縣採擇編列議事日程計現已公决二十七件除分别另案執行外並詳報當道以備查考 
　　江北蝻孽肅清江北鹽城阜寗等縣各鄉村前者發見跳蝻經各該縣知事帶同警備隊極力搜捕並設局收買計一月内共收跳蝻十餘萬觔現已一律肅清矣 
　　洲鄉設立小學鎭屬新洲鄉公民王樹昆等以該洲户口衆多商舖亦不少初等小學未便缺如特會商該區學務委員黄某擬設公立初等小學校一所刻已開會公推師範畢業生周誠之擔任校長已具禀縣公署請求委任矣 
[揚州]  
　　香巿擁擠狀態北門外之觀音山每届六月香巿旺盛昨日爲觀音誕辰尤爲擁擠山下行人幾至不能插足一般進香男女多有不能登山將携來香火轉請夫役抛入香海了事者路上擠棄之香經人踐蹋不啻加舖沙泥而因擁擠將鞋失落者亦不計其數甚有已登山路進退維谷力竭呼救者聞有某小孩被踏受傷狂熱若此亦可異已 
　　隄岸岌岌可危瓜洲兩岸圩堤日被小輪刷坍旋修旋缷費已不資本年水勢較大早已岌岌日昨狂風大作潮勢洶湧距岸頂僅有三四寸沿河一帶農民尤形恐慌經圩工董事劉沈二君傳諭各坊保齊集民夫登隄防護并購置椿木各件爲臨時補　之預備 
[杭州]  
　　風災損失之續報昨日（二日）海鹽公民鄭福煃等因目覩塘工情形復電致省中各機闗請求嚴飭勒限修竣文云讀飭朱局長趕將附城坍塘盡力堵護電萬民感戴查敕海廟南石塘潑壞土備塘坍缷淨盡現仍風猛潮急危險更甚三十日目覩修築工役　五十餘人如此敷衍再有風汛合郡生靈盡葬魚腹請嚴飭勒限修竣以救殘命公民鄭福煃孫士斌冬 
　　餘姚沿海一帶地勢低窪尤以庵東爲最上月二十七夜二句鐘時忽發颶風大雨如注霎時潮汛湧高丈餘居民不及逃避房屋多爲風潮吹倒淹斃者無算所有鹽民之晒板滷缸倉舍等漂没殆盡場知事陳書璣及全署人等亦遭淹溺幸有淮軍於黑夜猛浪中竭力施救得均救出查此次風潮較前清宣統三年夏間之汛濫爲尤甚誠數十年來罕見之奇災也場知事得救後巳急電杭州鹽運司文云奉飭署理餘姚場知事巳於二十七日接事當夜子時颶風狂雨海嘯堤决瞬息水高丈餘知事水中遇救僅保印信各物漂流鹽民人口板片倉舍損失甚鉅俟查明詳報先此電聞 
　　鹽商報効之停止兩浙鹽運使署昨飭各經商代表云爲飭知事案奉財政部第一千二百八十一號飭開前以國家財政困難本年賠欵不敷甚鉅是以擬令各省鹽商報効以濟急需嗣據各該運使迭次電陳商人愛國之誠與商情之困本部均巳深悉國家本由人民集合而成欲艱難之共濟當上下以相維果能别有救國之方自不必專責鹽商籌欵果能多運鹽斤多繳稅課以後國用自可支持亦不必於鹽稅之外再籌抵補所有鹽商報効應即停止除分行外合亟飭知仰該運使傳諭各商一體遵照此飭等因奉此合亟飭知仰該代表卽便傳諭各商一體遵照云云 
[安慶]  
　　學校藏匪之波累大　警察局於七月二十一日在廣儲小學校内拿獲會匪柏有材等九名以事闗重大特電禀巡按曁將軍請示辦理旋奉省電飭將該匪等悉數解省研訊即於二十六日押解來省聞該匪等因廣儲小學校現放暑假校長及各敎員均不在校遂得勾串齋夫在該校内招人入會放票被誘入會者以裁縫織廠兩業工人居多事發後該工人等乘間遠逃者巳有百餘人此外尙有多數匪夥漏網該校長現巳撤換並發交銅陵縣知事察看有無逃匪情事其齋夫則交該縣嚴訊矣 
　　水警請添巡輪皖省爲揚子江流域之中心點商賈在來帆檣絡繹盜賊劫掠之事時有所聞雖巳設有水上警察而範圍廣闊稽查難周聞水警廳長特據情呈請巡按使購添大小輪船五艘以爲巡緝江面保護航商之用業經諱便轉呈内務部請示核辦矣 
[山東]  
　　魯屬水災雜聞芝罘消息云前日大雨一晝夜兼遭大風禾苗掩倒者甚多昨又山水陡發河水泛溢海洋上奄等村近河田隴多被衝損並有古墳被毁枯骨暴露甚爲可慘福山消息云該縣近來大水爲患禾稼暴受風災多已仆地房屋亦倒塌甚多清洋太沽兩河水勢瀰漫俱巳溢出岸外城南北一帶之穀子包米亦皆浸壞附近河岸之沙港縱横數千畝田禾茁秀咸以秋成有望不料今皆一片汪洋已成澤國水患風災相逼而來較之去秋無甚懸殊云 
雜評二 
[中央財政（默）]  
　　四年内債又認募足額矣中央財政可以稍紓乎然而其危險也如故裁汰冗員又交片厲行矣中央財政可以稍裕乎然而其不敷也如砂除募債與减政外求所以足用之道惟恃賦稅收入而巳然而各省水災又紛起非特田賦不能增正供且須蠲免矣闗卡因此而收數不旺雜捐因此而經徵減色是故今日之水災於搜括政策上不免添一重障礙而影響遂及於中央之財政矣 
　　行政司法兩界之擾擾如此而財政復岌岌可危中國事固無往而非悲觀也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱大風記（八）]  
　　農田尙須覆查 
　　海塘亟宜修補 
　　上月二十七日夜半起至　日傍晚止風災損失已迭據各方面調查報告詳紀前報茲將昨日所得種種消息續錄於左　　省委調查災情上海縣沈知事昨奉滬海道尹飭知以奉齊巡按使電此次上海等九縣據報被風受災巳委王瑲前往調查情形隨時報聞云云飭即妥爲預備俟省委到縣會同辦理等因沈知事奉飭後因值稍有感冒巳派　方警佐景毓華代辦一切俟王委員抵滬即偕同分赴各鄉調查另一訪函云江蘇巡按使齊君查得此次蘇屬各縣風雨爲災爲數十年來所未有因委王瑲赴上海寳山崇明南滙川沙等九縣調查被災實情王君奉委後卽電致上海縣沈知事定於本月四號（卽今日）由省首途先蒞滬江調查然後再赴各縣昨沈知事已諭飭地方警察所警佐領袖景毓華等俟省委蒞滬即赴各鄉會勘一面函致各鄉經董等屆時妥爲招待 
　　派員覆查農田上海縣沈知事因據各鄉地保調查報告浦東一帶農田受損巳鉅其西南鄉如閔行馬橋等處亦多受損昨日沈君以省委調查災情專員將次抵申是以先委科員督同催徵吏赴浦東等處協同各地保實地覆查以憑核辦 
　　川沙客民聚衆川沙地處海濱被災情形尙在調查乃聞前日（二號）忽有被災婦女鳴鑼聚衆擁至該縣公署跪香要求撫恤該縣范知事竭力安慰勸諭解散允電上峰請求賑恤一面電禀來滬請示上海鎭道兩署得此報告即於昨晨（三號）派差遣小輪委員馳往調查彈壓以憑核辦 
　　寳山坍損海塘寳山縣張知事連日督同警佐張禮卿親歷縣境城廂内外及楊行廣福劉行吳淞東塘等處查勘一切聞巳查明陸地損失幸尙無多不過房屋稍有損害傷斃吳姓小孩一口惟縣屬吳淞外馬路堤塘已坍勢甚危險目下正在設法補救並巳報告上峰鑒核矣 
　　開辦臨時平糶中國紅十字會在大東門外龍王廟設立臨時第一平糶局已運到秈米四百石訂期昨晨開辦定價每升售錢一百文惟購者自一升至五升爲限先行買票然後領米每日清晨八時起至下午四時止昨日第一天購糴平米者尙不甚擁擠聞　售去數十石之譜 
　　缷運甬興貨物寗紹公司之甬興商輪自　北雲沙遭風擱淺後該公司卽雇定會得豐駁船前往擬將所裝貨物先行缷空俟船身浮起再行拖回修理無如擱淺之處吃水僅有四尺會得豐拖駁船身較大未能駛近船旁以致數日來未缷一貨現該公司巳於前日起另雇吃水較淺之崇明帮駁船多隻前往駁運貨物聞該輪所裝之貨約有三千餘件今日即可駁運完竣俟船身一輕即可設法拖回並聞該輪除第三層艙面吹去外其餘機件尙無大損不難尅期修復云 
　　新銘輪船無恙昨日有人傳言謂招商局之新銘輪船於上月二十七日下午二時由滬開往烟台天津是晚在途遇風迄已多日尙未抵津申局巳電致津局詢問等語本館當於昨夜由電話詢之招商局則謂並無其事新銘船於四號（卽今日）必可進口云云特紀之以慰搭乘該輪往北者之家屬 
　　沙船吹擱沙帶本埠金源盛沙船從青口裝運荳餅二千餘張來滬於上月二十七號夜在瀏河口外遭風致被吹擱沙帶之上不能駛滬昨金源盛船主已在滬特雇拖駁駛往瀏河先將所儎荳餅二千餘張裝儎駁船運送來滬然後再將沙船拖回　　火油駁船覆没蘇州閶門外馬路裕鑫廣貨店遣夥來滬在北巿購得洋油八十箱雇耿阿生駁船裝運赴蘇上月二十八日風雨交作之時該船駛過本邑西北鄉上海青浦交界之蘆花蕩附近全船覆没所運洋油漂浮水面者被鄉民撈去大半耽急向商懇酧謝還貨各鄉民拒却不允耿不得巳至青浦縣公署控訴該縣知事以失事地點係在上邑界内着令赴滬禀控昨日耿已到申赴淞滬警察廳具禀控究 
　　划船呑匿貨物淞滬警察廳長徐輔洲君以此次浦江各船户承運商家貨物遭風漂失者爲數甚鉅曾　飭知警察水巡隊及各區署轉諭地方人民及各船户等凡有撈得漂失貨物者應卽就近呈報以待失王認明承領酌償撈費不得呑匿乃日來南馬頭等處之小划船撈獲荳餅六七百片並未　諭呈報爲著名收小貨者出資購去賃屋於青龍橋附近設肆販售茲爲徐廳長所聞立飭該隊長曁該管警署趕速調查呈復核辦 
　　電桿逐漸修整南巿電燈公司招雇工匠一百六十一人連日將南巿裏外各馬路及滬杭車站利涉橋黄家圈路斜橋龍華馬路等處倒斷之電桿七十三根重換新桿昨已一律告竣惟望道橋至陳家橋一帶所斷之電桿三十一根因係電廠出火之總線燈線尤多換桿接線工程較繁故尙在工作聞五號晚間路燈可先行放光以便行旅並聞倒斷電桿上之電燈線皆係紫銅絲價值甚鉅每担需銀四十五兩有奇乃日來被人偷竊割斷者甚多故該公司昨巳致函各警區加派長警按叚查緝 
　　呌莊亦受影響此次風災中外商家咸受影響以致巿上銀根奇緊即營口天津大連等處之滙水亦復飛漲故昨日公平洋行呌賣疋頭其價較上星期二每疋跌去銀一錢有零 
[撫慰粤災特派員過滬之談話]  
　　粤東水火奇災袁總統特派凌福彭李翰芬二君赴粤撫慰並籌辦善後事宜昨凌李二君過滬由旅滬粤帮於下午九時開茶話會凌李二君曁廣潮帮領袖伍秩庸楊小川陳可良梁綸卿郭竹樵郭若雨郭洛軒黄少岩諸君到會者共百餘人先由許奏雲君報告滬上廣肇公所潮州會館籌賑情形大致謂粤東水火爲災警電初傳即由廣肇公所潮州會館電滙急賑四萬元并陸續運粤賑米一百三十五萬斤餅乾十萬磅麫粉三千餘包及藥料等件當此洪潦横臻自不得不爲治標之計而災祲迭降尤不能不籌治本之方今治河處甫在測量之中忽遭横决之變徒言治河一無的欵粤東迭遭災亂久已財盡民窮以此巨大工程全責之膏罄髓竭之粤民恐無米之炊再歷百歳千秋亦無告成之日吾粤三千萬同胞將與洪濤巨浸長終古耳查黄河工程多藉中央頒發巨帑故水患得除粤東治河巨工亦必得中央頒發大宗的欵以爲補助庶可計日程功兩公洞逹民情必能代爲呼籲云云次凌李二君相繼演說大旨謂大總統以粤東連年水患必須以治河爲根本之圖至籌欵及籌辦善後一切情形到粤後當隨時詳告並徵求旅滬粤僑意見俾有籌備云云次伍秩庸君演說謂昔遊嗬　其地低於海者數十丈以治河得宜未聞水患今粤宜聘外洋精於治河之工程師會同本國熟悉水利之人庶易收效次楊小川君演說謂我等須念此夕茶會之一時間粤中之露宿風餐溺死餓斃者又不知凡幾亟須標本並治並報告前晤美治河工程師所言測量粤東河道及治河辦法甚詳次闗紫田君演說粤中水道情形極爲明瞭並言將來治河願捐助五千元至十一時散會 
[歡送赴美留學生]  
　　北京清華學校派赴美洲留學生四十餘人現已齊集滬上整理行裝假寰球中國學生會爲事務所定期八月六日下午五時在江海新闗碼頭登船開至吳淞再乘波斯號船放洋由新任墨西哥公使顧維鈞君率領前往並有該校副校長趙國材君敎員鄭乃文君爲之護送顧趙二君游學美洲有年深悉彼邦風俗人情此次率領以行各學生咸以爲幸本届派往學生所習各科皆視國内所最缺乏及學生習性相近者先期派定入某校肄業某科（校名學科巳見前報）以備將來歸國時與社會國家兩有裨益此次附船同行者尙有唐露園君朱樹翹君及男女自費生等十餘人聞寰球中國學生會巳定期八月四號（即今日）下午五時在靜安寺路五十一號開話别大會藉以聮絡交誼而表歡送之忱云 
[中國第一毛絨線廠之進行]  
　　日暉織呢廠由郭建侯君集資十萬元向省公署及大清銀行清理處承租改組中國第一毛絨線廠各情巳紀本報茲悉此事巳由虞洽卿君爲公正人草合同巳經訂就至本埠經售外來絨線者計有四十餘家每年僅上海一埠之銷數計需銀四千八百餘萬兩現各承售家巳訂約專賣前晚集洋貨九業公會領袖張雲江趙竹林沈覲舜汪心如等及各業商家於法租界大馬路一百五十六號洋房開會討論進行辦法滬海道尹楊小川君亦親自蒞會與各業領袖將所訂章程逐條討論並當衆演說謂刻下全國人民心理咸抱改用國貨之志願數月以來凡已改良之日常應用品均得暢銷若此時代對於家用最繁之毛絨線仍向外國購買於經售之家及用户之心理必不爲然所以第一毛絨線廠之組織急不容緩現合同上每月祇繳租金一千元而每日能出貨一千磅業經較準其出品較之外貨又有過之無不及此種事業鄙人甚爲贊成切盼諸君積極進行爲幸在座鼓掌如雷繼張雲江君演說各號向因無國貨產出不得不　售外貨今巳暉廠旣改織絨線價廉物美用户定必歡迎惟股本尤須充足擬訂期在公所中集全體同業再行開會分别擔認即日舉行衆均贊成即由王文典君擬就股票式樣即日收股一面於下月中先行起租開辦 
[僞造錢票案之大搜索]  
　　法捕房探目黄錦榮包探韓邦逹方福林程芝卿等前在法新租界錫祥里五十一號門牌查獲私造湖北官錢局錢票機器並拘獲沈漢生等四人旋又在法大馬路四百六十七號門牌張姓婦人家中抄出已經製成之僞票一千九百張並票樣照片等物押候解廨訊究在案現又經捕房查得尙有巳經拘獲沈某之妻沈吳氏亦係此案要證在逃未獲限令緝拿當爲黄探目等偵知吳氏匿跡之處前往拘獲又抄出刋印糊塗不能混用及一面已經印成尙未完工工之僞票兩蔴袋不下數千張遂將沈吳氏解入捕房石總巡諭令嚴行管押聽候盤問供詞解送法公堂訊辦 
[蔡炳芹被捕續誌]  
　　南京駐滬偵探員韓琦在閘北緝獲蔡炳芹一名解送淞滬警察廳訊辦巳略誌昨報茲悉該探員係浙省興武將軍所委派據云蔡炳芹上年曾在浙省圖謀三次革命運動軍隊事敗逃往日本上月回華匿居閘北天保里經興武將軍偵知故派該員賫文來滬協同淞滬警察四區第一分駐所將蔡緝獲轉送到廳昨日已收司法科略訊一過立派保安隊四名押解鎭守使署收禁俟韓探員回浙報請朱將軍備文來滬移提歸案 
[救國儲金昨日之收入]  
　　昨日（三號星期二）爲中國銀行收受儲金之第九十六日計收銀洋一百九十三元又爲交通銀行收受儲金之第七十日計收銀洋一百二十元兩共收洋三百十三元連前共計巳收洋七十一萬九千三百三十元銀五千四百四十六兩二錢五分八釐 
[無錫米巿之報告]  
　　昨日本埠米業中接無錫快信謂米巿來源稀少價日昻貴惟新稻今日已經上巿每百斤售洋兩元七角高糙粳每石六元八角五分高糙元六元六角高糙秈六元四角高小麥四元八角五分 
[漠河金鑛之暢旺]  
　　漠河一帶之金鑛自上年以來出金甚旺去年一年以内來滬之條金值銀九千萬兩今正迄今亦有三萬五千條之多昨日公司船進口又來二千條（每條重十兩）是誠天然之大利也 
[火車搭客之受驚]  
　　滬杭車站於前日清晨頭班火車正欲開駛之時因緊接龍頭機匠偶一不慎致將頭二三等客車三部撞損玻璃窗等物乘客大受虚驚當由站長汪培清立將機匠哀阿二扣留聽候詢明懲罰一面另換他車開行惟巳遲至八點十五分鐘矣 
[製造局駐軍實行交替]  
　　原駐製造局步兵第七旅所部十三團第一二三等營官佐士兵巳於昨晨（即三號）乘坐新廉勝大雨輪船由滬開回北京而現駐吳淞之步兵第十九旅第三十八團團長馬錫　則於昨晨督率所部三營官佐士兵乘坐小輪來滬接任保護製造局職務一時軍警各界送舊迎新頗爲忙碌云 
[民鳴社演劇助賑]  
　　廣東水火爲災瘡痍滿目上海廣肇公所潮州會館自設籌賑處以來各界時有捐助茲又有民鳴社定於陰曆六月二十六晚義務演劇所收戲資悉充賑欵是晚一切開銷亦由該社擔任亦可見該社諸君之好善矣 
[提倡國貨團體之聮絡]  
　　勸用國貨會昨據湖南維持國貨會代表報告稱該會由洋貨南貨綢緞紗業紙業帽業玻璃業照像書籍各同業組織而成其發起人爲洋貨業辦事甚爲認眞現假坡子街乾元宫爲會址并希聮絡聲氣等語旋由勸用國貨會函覆謂貴會維持國貨力圖進行至堪欽佩至聮絡聲氣一節凡係國貨範圍以内之事無不協力進行云云 
[織帶廠擴張營業]  
　　浦東張家浜大中機織廠專織腰帶自去冬成立迄今巳半載有餘該廠出貨曾在出品物產會陳列頗爲各界所歡迎惟每日出貨僅百餘打供不敷求亟須擴充營業現特遷至洋涇鎭聚泰布廠舊址並添招股欵增購織機百部預算每日可出貨六百打一切佈置將次完備定八月一日開始工作 
[不負捐資興學之熱心]  
　　上海縣知事近奉滬海道道尹飭開奉江蘇巡按使公署批本道詳爲上海縣陳送捐資興學表册據情轉請核咨給奬由奉批詳表均悉查楊白民捐資在二千元以外朱程穎捐資在一千元以外應候資陳敎育部核奬蘇本清捐資至六百元應由本公署奬給銀色等褒章以昭激勸着即派員具領轉發仰飭知照此批等因奉此合飭該知事仰即派員赴省具領等因沈知事當卽派員領取現巳抄錄飭文飭知上海學務委員賈豐芸迅即按照飭開轉致各該紳商尅日備具收證來署領取 
[守拿挾欵潛逃之收帳員]  
　　厦門郵局收賬員林裕清呑匿該局公欵洋七百餘元乘招商局同華輪船來滬當爲該局郵政司查悉電致上海郵務總局請於該輪抵埠時將林扣留上海郵局當即函請水巡捕房派探守拿由梅捕頭密派偵探何阿春帶同眼線於前日清晨該輪抵埠時上輪將林拘獲並抄出贜洋六百九十元併解捕房梅捕頭飭令先行收押一面函致郵政司詢問如何辦理候復核奪 
[鄉人因事溺斃]  
　　浦東洋涇鎭附近鄉人李阿妹近因糾衆將友人兇毆受傷被控於該鎭警區飭警拘獲當因案涉刑事着送上海地方檢察廳訊辦一面令原告自行到廳投質詎該區派警將李押至擺渡口正欲雇舟渡江李偶一失足墮浦溺斃次日將屍撈獲函請檢察廳派員相驗而李之家屬亦到廳具禀謂李阿妹實遭押　之巡警推跌落河以致死於非命等語林檢察長乃於昨日委派鍾檢察官沈檢驗員等前往驗得李阿妹委係失足溺斃周身並無傷痕乃向屍屬一再開導諭令備棺收殮鍾君卽回廳禀復 
[要求發還民地]  
　　製造局於前清宣統元年間建造龍華馬路南卡防兵駐宿所時因地址不敷當將南興公司所購之空地計田一分五釐劃入起造卡房茲南卡兵房巳由鄭鎭守使諭令拆去而劃用一分五釐之民地迄未發還故由南興公司委任代表張允成於昨日投禀鎭守使署請求發還鎭守使諭候查明核辦 
[揭示地方公益稅之用途]  
　　工巡捐局昨出牌示云案據民國路四號裕大號函稱本地公益及巡警經費均以房捐抵補何以再有地方公益稅商人財力不足可否酌減等語查房捐一項係由縣署徵收與地方公益稅性質不同本局徵收地方公益稅係撥充清道路燈修築馬路及各項公益之用依據前巿政廳章程居户按照租銀五釐徵收舖户貨棧按照租銀七釐徵收外馬路一帶因無房捐按照租銀一分二釐徵收歴經辦理在案察核該商號來函尙未詳悉原委民國路一帶均係新造房屋深恐各該住户輾轉誤會致碍捐欵合亟牌示裕大號及各該舖户一體知悉須知本局按月派員徵收地方公益稅係撥充清道路燈修築馬路及各項公益之用務須踴躍捐輸不得抗延致干未便 
[落地稅局之消滅]  
　　江蘇落地稅局長吳元鼎現巳將該局收徵事宜及一切文牘卷宗移歸稅務總公所所長吳憲奎併辦並將南巿分設之稽微處一律取消回省銷差前日巳起程赴寗矣 
[中西讞員驗屍類誌]  
　　泥城外長浜路發現被刀砍斃之無名男尸一具由捕報官請驗等情巳誌前報茲悉昨日午刻由公共公廨會審官王肇之君與美領畢君同至斐倫路驗尸所當飭檢驗吏驗得死者年約三十餘歳係　外國斧頭砍傷六處計身上前後四處頸間一處腦部一斧委係致命又年約四十餘歳之某甲前日在靜安寺路被馬車撞倒碾傷頸項胸背腦部當送醫院醫治無效身死亦經王畢兩君驗得實係碾破腦門斃命飭令分别填明尸格因查無尸屬諭着地保報堂棺殮標封厝壇候召家屬認領並飭捕房查緝兇手及肇事之馬車到案訊辦 
另一訪函云上月三十一號晚間十句餘鐘滬西靜安寺路西國墳　後發現無名男尸一具身受刀傷八九處當由該管捕房將尸車入驗屍所昨日上午十一時由公共公廨中西官蒞所相驗委係遭人謀斃旋據該捕房代理副捕頭傑君禀稱是晚出事後由二百七十九號印捕前來報告當即督同探捕等前往查勘在長浜路旁檢獲西式斧頭一柄及死者身上白洋布衫二件背心一件小洋瓶一只紙扇一把一併呈案請察中西官因查無屍屬諭飭地保報堂收殮 
[汽車撞傷女孩]  
　　廣東女孩陸義好昨日行經北四川路被某號汽車撞傷足　由捕送入同仁醫院醫治候再查辦 
[婦人凌虐女子]  
　　七浦路四百四十八號門牌婦人沈袁氏因將沈阿根寄養之九歳女孩新弟凌虐以致下體受傷被女父得悉報捕將氏拘押昨解公共公堂請究原告未到由見證婦人岳王氏上堂代禀前情中西官以該女現巳送往醫院醫治判沈袁氏押候該女僞愈於下禮拜二解訊 
[姨太太着迷]  
　　粤人黎湘惠控沈濟民陳福生唆使伊妾朱氏（卽朱小二寳）捲取值洋八千餘元之鑽戒金珠飾物逃匿等情由捕將沈陳與朱小二寶及收贜各人分别傳提至公共公廨經中西官訊判沈濟民陳福生收押餘人分别交保候訊在案昨晨復訊由原告代表律師上堂詰據朱小二寳供稱自春間夫主回籍後由成衣匠沈司務之子沈濟民來家百般引誘並　　　　　　致被騙去各物等語並由被告沈濟民之代表律師到堂代爲辯護中西官會商之下判沈陳還押其餘人證均着交保候訊 
[兩婦同受欺騙]  
　　住居滬寗車站附近之婦人李吳氏王吳氏被無賴顧某以觀潮爲由誘至海寗地方寄匿周新發家希圖串賣被該處警局查悉往拘顧即聞風逃逸遂將該兩氏拘送海寗縣知事署訊明由該縣知事備文派警將兩婦伴送來滬昨解公共公廨經中西官訊悉前情判將兩氏一併開釋自行回家 
[拐賣婦人之懲治]  
　　婦人陶徐氏前在北京路某銅作爲傭時被曹培之誘拐出外串同在逃之王某將氏帶往大連灣希圖價賣爲娼被該處警廳查獲函致上海婦孺救濟會將氏帶滬報由捕房將曹緝獲解送公共公廨訊押候究在案昨經會審官王肇之君會同美領畢君復訊屬實判曹押西牢四年示儆 
[發落被拐婦人之慎重]  
　　崇明婦人曹李氏前被姚阿三孫阿古等串賣於順天輪船茶房趙金波帶往天津販賣因該氏在船啼哭爲該船買辦覺察送交救濟會解由閘北司法科移送檢察分庭訊究在案茲悉此案經李檢察官預訊時據氏供丈夫曹朗文現住朱家宅附近伊因母舅在家病故趕回原籍即被姚等誘賣云云及至前日派法警往傳其夫無着因解地方檢察廳核辦 
[搶刦烟紙店之嫌疑]  
　　匪人顧鴻元前曾糾黨至滬西又袋角附近搶刧當被靜安寺捕房華探目陳雲忠查獲解送公共公廨訊實判押西牢四年期滿驅逐出境詎顧釋出後近又潛入租界在泥城外一帶糾黨搶刧嗣與其弟顧根元同在麥根路行走復經陳探目撞見當將兩顧拘獲解至公廨訊供管押候查在案茲經捕房查得上月十一號夜九時白克路六百四十四號門牌方慶利所開之烟紙店被匪搶去現洋八十八元一案與顧頗有闗係故於昨晨將顧弟兄一併解廨經王襄讞會同美領郭　貼諸一過判　　仍帶回捕房 
 
 
 

Page 11

 
 
候再訊核 
[再誌呑產避匿之訴訟]  
　　巳故前清江蘇臬司朱竹石之子朱象甫被其族兄朱景純等在公共公廨控告呑產避匿一案茲悉被告住居平湖並未到堂由其代表担文帮辦好卜魯律師投案譯稱此案原被及案中要證均居平湖且巳由朱氏族長在浙江官廳起訴原告不應歧控故被告提起抗告理由五節證明公堂無權受理旋由原告代表沃沛律師上堂聲明原告至公堂控告理由並稱被告律師所稱朱氏族長何不到堂質證即據被告律師答稱該族長巳年近八旬因道途跋涉不便故遣其子來案作證辯論至此由觀審西官英領卓君諭曰中國習慣凡同族爭產均由族長調停毋庸起訴諭畢復由兩造律師辯論良久聶襄讞商之卓君諭令兩造律師且退並令原告律師速將被告抗告理由答復再核 
[僞造支票之追究]  
　　住居法租界嵩山路之孫宫福前將舊屋材料賣於周子卿計洋二百十元日前由周付給慶裕莊票銀二百兩孫向該莊支取詎票係僞造昨報閘北偵緝隊至天保里將周尋獲拘解司法科押候訊明究辦 
[澈查起火原因]  
　　上月二十九號晚法租界西新橋街一百六十一號門牌陳洪興筆店店堂中不知如何起火幸由皮帶車救熄不致成災事後捕房查得該店保有火險銀七百兩樓上衣服亦保六百兩恐有别情將店主陳紫安夫婦拘押候在案現捕頭以一時尙未查明實在准將陳紫安等暫行交保出外候再詳細查明傳解公堂訊斷 
[米店夥使用僞洋]  
　　天津人李桂林前日至虹口伯頓路六百六十六號門牌米店内兌換小洋詎該店夥吳鴻賓付以鉛質小洋六角當被察出報捕將吳拘入捕房經捕頭詢明飭令存洋五十元保出昨經公共公堂傳案訊明以吳不應欺騙判罰洋十五元充公 
[乃是錢債闗係]  
　　萬亭鳳具禀閘北檢察分庭訴祝殷氏來家坐詐等情前日由李檢察官批駁云據訴各節顯係錢債闗係未便受理此批 
雜評三（訥） 
[送赴美學生]  
　　歐西交戰所以相持至今者何恃諸君知之乎東鄰迫我所以至於此極者何爲諸君知之乎我國國内所最需要者何物諸君知之乎我國學界所應注重者何事諸君知之乎諸君試一究世界之大勢國内之危狀而知今後之所謂留學非若從前僅博一紙之文憑學士博士之虚榮歸以換中國之頭銜而巳當存勇猛進取之心矢堅苦卓絶之志且挾其救國重大之責任以往時時刻刻不與其所負之責任相離時時刻刻不與其素志相反吾不祝諸君將來回國膺高官享厚祿爲國家添一官僚中之新人物第願諸君成一專門名家爲地方上辦一極榮譽之事業行矣勉之 
來函 
[李幹臣來函]  
　　頃閱貴報載有緝拿僞造紙幣之同黨一條謂私造人有曹振武一名貴報恐有傳訛曹振武乃一完全年少忠良之軍官其兄即曹進　黎元洪之副官因黎副總統派其往襄陽解散軍隊被軍隊執而殺之且剖其腹割其腸曹振武不願爲官閒居法界而偵探王樹臣鄧涵秋王之高胡舜卿等乃造假票之眞犯一面賣假面以發財一面藉假票以誣民黨幸天網恢恢王樹臣已被捕人證俱在公理尙存曹振武乃王樹臣所誣陷之黨人租界官紳皆巳明此中之寃抑望貴報主持公理勿聽政府卑劣害人之詞以誣良善而保兇犯是爲切禱請登貴報以定是非湖北商人李幹臣謹上八月三日 
[浙江地方實業銀行來函]  
　　逕啓者閱八月二日貴報新聞欄内登載浙江銀行控告李徵五君不理欠銀一則查李君與敝行素無往來敝行並無控追之事請將此信登入來函欄内不勝感盼之至 
[救濟婦孺會來函]  
　　同濟慈善會由出口公會售物並助捐總數列後售物洋四百三十元小洋二千六百九十一角錢三十二千七百零二文救濟會學生臨時募捐洋五十四元小洋一百八十角錢一千九百七十四文張裕釀酒公司連本捐助洋十五元小洋十六角鵝毛管牙扦五成淨捐洋五元小洋二百七十二角五分錢六百三十文代售奬捐劵洋十元剩物售見洋三十一元小洋五十五角錢六十文特别捐洋四百二十四元共計洋九百六十九元小洋三千二百十四角五分錢三十五千三百六十六文統交銀錢處特别捐諸大善士姓名列後邱渭卿助洋五十元無名氏汪新　各助洋三十元倪慶雲無名氏劉萬青吳炳章王奚邱三君秀珍女士張才卿董杏生張雨若無名氏湯懋士洋人陳玉書徐蘭舫姚紫若各助洋十元杜竟成姚盤卿白克路王女士怡和洋人蔣新吾顔士璋張二小姐陳春權壽康里張女士賈玉文汪仲賢胡淦卿徐小圃王補生朱鑑堂五小姐林春生沈開秀張春庭張聮翔無名氏樊建章沈挹陳運新傍花女士花媛媛女士清妍女士奇春女士秦雅雲女士張振英女士夏月潤陳瑞順高良經各助洋五元代雇汽車代換門證張子萊各助洋二元王女士李君趙君各助洋一元中華烟公司鄧辛伊君助寳星牌香煙三千盒值洋一百二十元出口公會謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[十八姨大鬧上海灘紀聞] [  無愁]  
　　十八姨即封娘顛犴蕩佚意氣甚盛嘗自稱大王人亦以雌老虎目之時值春去夏來姨無聮嘗被髮跣足深處天宫之中鮮至人間與十八姨有交者恒於迢迢良夜中昻首天空思姨不置姨部下羽黨至多喜掀風作浪惹是招非又喜强與他人之事其實一池春水底事干卿識者早知十八姨之非易惹矣姨部將中有千里眼順風耳者尤選事風聞言事是其本能時姨避暑南洋一日又有封章入奏者似言上海事姨覽未竟怒容滿面氣咻咻然拍案大駡曰下界狂愚假託老娘威風辱没老娘清名可恨極矣老娘此去誓以性命相搏一聲　召女將噭應姨遂蓬頭跣足星稀月暗中率領人馬飛奔上海方面而去一場瞎鬧幾於人人膽戰個個心驚迨旣事體平靜人人咸咎報告者之好事已無及矣茲已覓得封章全文略云 
伏以遐方宣化首樹風聲元帥行軍令嚴風紀斯固大王蕩佚久享雄名何期士庶披猖竊揚餘燄探得上海一隅之地實即人間萬惡之源往往巓倒乖繆假託胡行陽託大王之名陰行鬼蜮之技若不嚴行根究大王之清風損害甚矣請爲大王縷晰言之一曰賭風東南西北中發龍鳳男女老幼信手玩弄無明無夜無了無休調兵遣將疲於奔命褻凟之罪一也一曰淫風目挑眉語魄蕩魂摇姘頭吊膀敗壞風氣褻凟之罪二也一曰酸風醋海波掀情場劇慘打降肇禍挺刃尋仇褻凟之罪三也一曰洒風佯狂罵座沿路毆人嘔吐狼籍臭聞十里褻凟之罪四也一曰　風貪得無厭妄取人財爾我不分貧富無擇褻凟之罪五也抑且洋場十里中羣雌粥粥　風騷出風頭說風情誇風流無恥男女三五成羣脂塗粉抺坐摩托卡中兜圈往來自以爲追風逐電無及此樂矣又有狎習優伶喜男風者摩挲金石有古風　飲食起居則尙歐風休妻娶妾則傷谷風迷魂陣中着鬼頭風時髦裝飾起惑兒風（此杭諺文章游戲中有之）凡此傾家蕩子無非當世風魔父母告誡若耳邊風端人勸化若馬牛風馴至風氣日壞風俗日偷君子之風泱泱而安在小人之風靡靡而無窮惟因淫亂之習風發泉湧遂令愛國之士風流雲散舉凡刁風頽風囂風澆風涼風陰風凄風悲風貪風騷風盲風種種邪風無不同時競起而若英國風德國風法國風美國風諸大國民之公忠愛國吾民雖衆無與及也而嫖賭吃着鮮　寡恥之風日甚一日覘國者無不摇首太息謂風氣敗壞無可救藥大王清風未免被人帶累大有不可收拾之勢...... 
十八姨觀至此後不覺三尸暴跳七竅生烟無明之火陡高十丈於是率領部下御風而行行至上海境地逢人便打見物即毁方十八姨行至黄浦　時適值某人迎面而來姨因忿怒所迫不暇詳察擲出車外甚至欲投浦江幸而擲至十餘丈外爲樹绊住至手臂等處亦巳受傷某情不甘休將起交涉姨亦深悔孟浪　涙而去不識此事將來作何了結云 
栩園詩選 
[送江寗周彥升歸里] [  張季子]  
　　春江毛雨河豚足片帆話别沺山麓白門楊柳看欲飛相逢共剥湖菱肥湖上益盈莫愁女石城艇子載將去蓮花自是美人魂當花曾與傾一尊往時驩笑那可得君苦窮愁我旅食燕臺高高今匪今云求奇駿千黄金眼中　　萬馬比於此不凡能有幾君是幽燕老將才筆陣燙决排風雷似我　散不中用故應常受龜艇諷烏帽九月霜風凉君不能留歸故鄉離恨遠與江天長乘車儻復過臣里爲言我亦欲東耳安能鬱鬱久居此 
[浣香以畫册乞題書此歸之] [  繡橋女士]  
　　兩岸人家住隔溪溪頭略彴跨花隄誰從天半昻頭望落木西風雁影低 
蘆芽柳絮滿烟汀閒向春江揚畫舲葉葉風帆渺天末愁心無數暮山青 
[月]  
　　涼露一天浸起行花影中池虚光半受樹密隙微通纨扇招難别絺衣望若空清輝照人處千里素心同 
[寓目]  
　　遠山羅羅綠到門小山　　翠當軒三杯卯酒飲初醉一樹丁香開正繁游泳不驚魚自樂間闗相對鳥能言捲簾試把殘紅數知到花風第幾番 
萬竽翠竹環栽處六曲紅欄醉倚時擣藥偶聞林鳥喚移花便有谷鶯知輕陰水國帆千里薄瞑山城笛一枝獨上望湖樓上望楚天如墨雨如絲 
筆記 
[蠻荒慘劇（四續）] [  指嚴]  
　　當酒散時祿巳酩酊舉足不成步榮女扶之雖戲侮殊不怒祿意益感欲强之同臥榮女笑曰身巳屬公矣何急色如賤奴妾侍公去巾服先安寢妾更衣當自至祿泥之榮女附耳語遂帖然榮女　盤旋良　祿鼾聲作矣榮女遂拔闗出後户從園中乘新月四望見亦愛伏牆隅招之以手遂以肩相承踰短垣而出一佃人與亦愛相善對於此事頗不平悻悻曰亦太便宜此老吾當少懲之乃取麥稈數束灌以油投祿所臥室之四隅復以束炬燃之中夜而火熾祿入酒醒夢回起索茗飲且求美人所在則徧室漆黑杳無人聲知爲所賣大忿曰惡奴淫婦敢賣乃公耶方拍案大呼詬詈萬端則四壁譆譆出出有聲甚厲窗隙紅燄四射院外家人羣起大呼有火祿跣足祼體而出口詈杜必明欲殺己大叛不道必明驚起爭辨祿奪從者刀欲殺之擊背流血衆從者俱爲緩頰言火自外至恐非杜老之意請徐察之乃爲祿具衣冠舁而歸自是喧傳數百里間以爲祿漁色險爲人所算也祿怒杜老甚必欲窮究其事杜老亦急欲自明集家人拷訊無承者且榮女失蹤而子亦愛數日不歸歸而神色有異因疑之亦愛亦不承堅謂榮女巳焚死剔瓦礫不得屍而榮氏父子哭奠於廢址下甚哀杜老迷離倘悅不得要領然祿怒益甚撤其總管奪回以予他人杜大困顧輸家財之半以求縱火者擾擾幾月餘矣卒無影響 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十九章（續） 
　　威廉曰汝毋過爲頽喪語汝當知天之賦人恒不能十全身體健者則事多而勞而逸者則又身孱體弱疾病時作有如汝者蓋長此絀彼實爲天演公例無可勉强但試執一途人而問之曰汝願爲亨利乎抑願爲威廉乎則吾知願爲亨利者必較願爲威廉者多且十倍也亨利汝當知人生難得者富難求者逸而汝均得之又何怨乎亨利摇其首曰吾終欲求一消遣之法求毋爲世棄始可威廉曰然則汝何不亦來意司得之家亨利曰謝汝吾不能：：威廉不待語畢即不禁笑曰願汝恕我吾乃忘汝生平安逸處慣不能：：亨利乃怒曰威廉汝何語耶在汝意以爲我養尊巳優驕傲巳成習慣乃不能與意司得諸　處耶威廉方欲答顧已抵己家見密昔司好禮倍登方倚樓凝盼威廉乃展笑以呼其母亨利亦舉冠爲禮於是二人復行亨利續其言曰汝試告我汝意其亦如衆人以我爲驕傲中之尤驕傲者乎實則此語殊不當蓋汝之驕直較我之驕人甚也威廉曰汝誤矣吾蓋謂汝生平嬌怯慣不喜煩擾故不能與蜂密村中人相處耳驕傲云何哉亨利悅拍威廉肩曰老友此語知我矣言時巳抵安西來家威廉告辭請於一刻鐘後更來亨利不悅曰然則汝適間過汝門時奈何不入威廉曰吾因汝獨行不便故不入耳亨利曰然則汝歸可即來威廉諾乃返身而行不數武適安西來與梅麗駕車而來見威廉向己爲禮則亦頷首報之而梅麗則芳容微頳展笑以向威廉蓋梅麗有如玫瑰曩者不過蓓蕾今且含苞欲放矣 
奇情小說 
[秘密汽車] [  東埜譯]  
　　第四章（續） 
　　勃立南也看着他笑道我不過同你商量一聲就如此嘮嘮叨叨的誰耐煩聽你許多没要緊的話滕逹再要說話時挨周父女巳經興辭而出便送他们出了大門之外回到公事室中翻開一張人家定造十二匹馬力汽車的圖樣想要較準豈知眼睛看在圖樣上心思却用在别處檯上攤放的那張圖樣紙好像在其間試演活動影戲起來忽然走出一羣社會黨人忽然沙發上面臥着一個鬒髮如雲的美女支頣無語眉黛不舒忽然跳出一個意大利裝束的矮子忽然空中來了一輛汽車盤旋不息滕逹一顆腦袋此時竟變做一部影戲機器對着一方圖畫紙開演那機器運動得越快紙上形形色色的人物也轉動得加速成了一個正比例後來心裏鬱悶不過曉得今天腦筋上受着劇烈的激刺做不成事體的了就把那張圖樣紙收拾起來坐在椅上呆呆的出神後來忽然想起那位青年女敎師不知在寓中作何狀精神上愉懌否身體上痛苦否他念頭轉到這裏便覺一日三秋刻不能待取了帽子忽忽回寓正在推門進去忽見密昔司斯德顫巍巍從裏邊直衝出來幾乎撞個滿懷滕逹十分詫異只聽斯德喘着氣說道阿哠密司脫滕逹我正要差人尋你你來得正巧那姑娘：：：滕逹道快說下去呢那姑娘如何斯德道那姑娘......去了 
 
 
 

Page 15

 
 
   
 
 

Page 16

 
 
   
 
 

Page 17

 
 
救國儲金 
[中國銀行收欵清單]  
　　七月二十六日第九十次報告 
　　第四百六十五册九十四號至一百號鼎興福號二十五元同泰昌十元王公和十元周發茂十九元泰昌各友三元恒和三元元長問六元（以上均嘉定分事務所來） 
　　第四百六十七册七十一號至八十三號徐頣伯二元桑敦德堂二元唐潤身二元王侍庭二元張子琴二元潘泉聲二元潘鴻生二元周懷慈五元周泰昌各友五元張伯箕五元正源協五元五豐號五元甡號五元（以上均嘉定事務所來） 
　　第四百六十八册一號至十五號元泰昌七元寳康號二十二元朱彤軒一元樊頌岡一元嘉定第八鄉鄉立第一初高等小學校學生一元馮翊民一元黄增禧一元王翰香一元潘保臣一元陳公茂一元周子芳一元一元陳尙鋆一元管萬豐一元石炳榮一元陳萬茂一元（以上均嘉定事務所來） 
　　第五百六十三册八十一號至八十二號嘉定第八鄉鄉立第一初高等小學校學生大五角小二角合元四錢八分王賡梅大五角合元三錢六分 
　　七月二十六日第九十日計收儲金銀元一百五十三元銀八錢四分連前共計巳收儲金銀元六十四萬一千二百三十九元銀三千八百十二兩三錢一分中國銀行謹啓 
[七月二十七日第九十一次報告]  
　　第四百七十册一號至二十六號廖詒記一百元嘉定縣立第一高等學校懇親會來賓六元順昌醬園二十五元嘉定縣立第一女子高等小學第三次四元張榮甫二元何鏡清一元曹福庭一元金源遠一元傅毓康一元王懷珠一元唐埋勳一元程光佐一元程光佑一元周禮記一元張得萬一元蔡錫勛一元第十一鄉鄉立第二小學校全體學生糕餅費一元梅先生一元陸茂生一元張金麟女士一元汪洪章一元王嘉賓一元孫正英一元隆昌義五元陳茂記十元秦季雲五元（以上嘉定分事務所來）　　第五百六十三册八十號至八十四號嘉定縣立第一女子高等小學校第三次小洋二角合元一錢三分嘉定縣立第一高等小學校懇親會來賓小洋五角合元三錢一分（以上嘉定分事務所來） 
　　第五百六十四册八十一號安徽省立第二師範學校職員學生銅元一百六十文合元九分 
　　第五百六十八册五十一號安徽省立第二師範學校職員學生四十七元 
　　七月二十七日第九十一日計收儲金銀元二百二十二元銀五錢四分連前共計已收儲金銀元六十四萬一千四百六十一元銀三千八百十三兩八錢五分中國銀行謹啓 
[七月二十八九日第九十二三次報告]  
　　第四百六十七册八十四號至一百號運泰號五元李陳氏五元裕成興五元姜友才五元滕鴻笙五元毛管卿五元張永記五元同合興五元徐光仁五元李文鑾五元黄景雲五元叢善堂二元福米棧二元劉子韓二元劉秉之二元苗寶錦二元谷恩浦二元以上威海來 
　　第四百六十八册十六號至一百號任慶餘一元李金鐺一元梁詒澤一元彩琴女一元毛乾江一元李金沂一元李學淑女士一元黄沃讓黄羽佳合一元戚德純一元楊作臣一元黄顯芬一元鞠有彩一元劉荆堂一元張立鳳一元谷熙欽一元孫明東一元李再修一元孫德丕一元谷景山一元高德有一元畢營初一元德順棧一元何澤山一元金合居一元永成德一元戚仙階一元孫書翰一元鄧培基一元谷源澄一元苗敬齋一元苗寳錫一元于昌瑞一元谷源崗一元曲學福一元李元襄一元公和德一元吉慶一元傅百川一元傅笠齋一元畢國寳一元黄企山一元王連翹一元苗豐山一元三興居一元張毓芳一元李茂荆一元增順和一元畢民德一元孟壽山一元戚葆成一元楊汝雲一元劉憲章一元滙峰祥一元谷東圃一元鄭顯廷一元公生利一元畢晉卿一元王秀山一元永盛一元黄平齋一元谷誠之一元谷萬濟一元畢國升一元叢景初一元張立彩一元戚長順一元鄭培蘭一元王雨亭一元李子餘一元阮利　一元源盛裕一元戚守喜一元戚吉田一元宿守智一元苗來玉一元苗寳興船一元姜炳章一元劉鴻崙一元劉金式一元潤德堂一元蔡振玉一元李春亭一元德盛館一元源成德一元單卓臣一元以上均戚海來 
　　第四百六十九册一號至一百號沈汝玉二元周鏡海二元俞俊賢二元聚興園二元魏寳星二元李棋生二元趙永泰二元王洛九二元傅紉秋二元鄒永慶二元侯藍玉二元傅鴻書二元王子琴二元姚培和二元黄正祥二元戚勃生二元劉韻清二元戚和堂二元裕盛仁二元劉憲章二元姜泮林二元房樂亭二元張錦堂二元谷德元二元同升泰二元孟和齋二元戚守臣二元叢斗珠二元傅頣齋二元宋商卿二元阮利堂二元鴻盛興二元戚仁德二元谷源啓二元谷鈞輔二元陳玉崑二元阮壽信二元福茂二元孟渭濱二元永順和二元王文彬二元楊宗山二元苗餘齋二元元和棧二元林樹仁三元永順棧三元德順三元黄敦復堂三元戚富有三元慶和棧三元春盛裕三元戚虞卿三元和興德三元戚堯廷一元德盛裕一元畢輔廷一元王樹彬一元王文魁一元劉鴻順一元劉仁廷一元王福祥一元傅振祥一元戚守臣一元戚忠言一元姜奐若一元周福田一元劉鴻序一元劉儀廷一元劉錫琪一元黄峰南一元黄春泉一元文成裕一元左保臣一元黄鼎三一元戚立清一元苗寳田一元劉鴻訴一元谷澤長一元谷萬滋一元阮子明一元戚仁亭一元　盛湧一元劉金川一元董官清一元谷振文一元孫玉謙一元劉敬謨一元劉錫嘏一元孫卜臣一元正怡二元日盛成二元左介臣二元苗華英二元戚恩堂二元博生二元谷壽齋二元戚全福二元泰源順二元日亨二元黄澤普二元以上均戚海來 
　　第四百七十册二十七號至八十五號戚巨倩二元公盛湧二元王新堂二元孟廣有二元于松山二元德源湧二元新茂號二元孟依山二元劉鴻慶二元苗寳宣二元源湧盛四元叢雨亭四元福順祥四元魏開德四元車元坪四元和成源四元孫深儒四元鴻源湧四元德成玉四元谷傅氏四元成興永四元谷黄氏四元洪生盛十元苗罄山十元劉全德堂十元戚念　十元叢椿山十元同淼號十元順利號十元楊修齋十元協成玉十元同興義十元王心農十元張義亭十元叢樹韶十元王吉農十元李欽唐三十元戚永齋三十元劉子壽二十元利益二十元谷奎齡二十元孟京文五元子緘山五元叢榮山五元孫立齋五元同裕德五元劉超然十五元楊心齋六元王惠亭四十元林　臣一百元聚源盛一元（以上威海來）潘硯生二十元潘元潁一元潘家潁一元潘家蕙一元潘家芝一元（以上五人係廿八日大雨時來覺慧僧五元杜慧蘭女士二元張賡一元 
　　第四百七十一册一號至一百號張忠田蘇廷祥阮利盛（以上每名錢二百文合元一錢）谷德明谷鈞啓鞠正芳孫明忠孫永田谷元貴吕大順成茂公（以上每人錢一千合元五錢）苗鳳俊何斌之柳夫人王振景孫守易李宗岫金培琴王崇娘戚崑山叢樹雲谷新義阮利彩孫守經自運齋苗學叢樹德谷源寛周福田潘記福（以上每人錢五百文合元二錢五分）谷鳳山孫恩蒲邵文堂矯太茂王文喜夏留所（以上每人小洋三角合元一錢九分）王仁升鄒立功盧國旗張俊王玉梅王盛山德嚴仁梁漸興畢長玉苗丑子高榮智鞠廣禮姚學信王是周夏應年沈和　張繼勳谷熙岩孫秀峰單保祿王澤順（以上每人小洋二角合元一錢三分）萬德有苗豐玉苗寳寄叢秀甡李貴卿徐克敬張明義宿立亭宋國金汪同仁畢哲元王世熊劉崇元曲培　戚桂楨王方伯王春燕王文欽李寳臣梁子海林明洲藍氏張桂倫苗壽謙谷源祿畢文卿王茂林李慕僑劉德海藍錦棠苗寳琢姜季良袁文義傅紉秋于延令（以上每人小洋五角合元三錢二分）畢樹福于國興胡書修谷鈞漢畢六十（以上每人錢一百文合元五分）以上威海來 
　　第四百七十二册一號至一百號孟老三黄子壬以上均錢一百合元五分王豐清郭書聲阮利貞孫雲海夏永和谷鈞棟張維升王忠英以上均錢三百合元一錢五分畢茂亭小洋一角合元六分藍振宏戚作忠以上均一百二十文合元六分曲繼彭谷庚辰以上均小洋一角合元六分王和張椿王修福初吉才以上均小洋二角五分合元一錢六分王義堂于浮海以上均小洋八角合元五錢二分謝壽氏于振海以上均小洋六角合元三錢九分郭振聲孫啓昌傅振鄉以上均錢二千合元一兩零一分叢需明錢四百合元二錢梁培鐸錢七百合元三錢五分黄巨海錢一百四十合元七分畢雲增錢十千合元五兩零五分姜錫爵錢十五千合元七兩五錢七分姜本學鄒本富孫玉德畢廣禮徐忠仁于本海張立德戚碩昭鄒立亭吕鴻序畢可文王福萬王樹耿以上均小洋二角合元一錢三分劉連舉張福祺吕鴻賓吕生義李學仁谷竇賢張立發黄增壽張墨卿劉逢瑞劉文斗戚烈繁戚心安戚列芷叢德昌戚列苓苗華山戚以惠王增元林鈞岐鄒登科劉金鎖劉寳章以上均錢二百合元一錢劉迎瑞戚夢周吳煥章畢壽山李有大劉通瑞車學禮戚少臣叢福保吕永進徐恒岳戚壽義劉錫祿畢鳳翮張立山劉雙慶陶夢周苗寳輪于占一王景玉王兆林鄧丕學盧恒清陳玉嶺傳思儉戚元瑞以上均錢一千合元五錢李東川李瀛洲姜雪豐谷蘭亭戚樹愷王　義孫南溪以上均錢二千合元一兩零一分以上威海來 
　　第四百七十三册一號至九十一號單子勤東昌棧戚文英蔣維周鄒連禮寶興號阮學鏞劉斗劉華峰張松東陶光表傅錫三成升爐傅振津苗寳書以上均錢一千合元五錢苗豐雲孟憲命李春元叢樹勁叢樹經苗玉堂張學義吳文仁姜萬興陶健齋梁英之苗寳山張如川王玉亭李鴻祥董居林孫有和戚守籍方西堂陶嘉玉房炳學張學忠吕祥雲程振卿戚耀宗叢祥珠于慶昇叢振東王顯亭張兆文王祿階三興居曲日初同泉居孟日新姜學智戰玉堂孫東山傅成齋王文慶戚才卿王人侒孫吉昌以上均小洋五角合元三錢二分劉有之劉鴻恩戚成德陶芝山谷永和劉進瑞劉福堂劉明初周老安石振遠王開劉錫貴畢連斗畢浜田苗寳國吳成章戚金聲劉進瑞劉錫恩傅學曾于　山劉錫德劉鴻詰蔣文耀周希治戚國慶王玉浦丁維盛孫丁成盧雲周戚守廉夏家館林基雲谷兆榮宋殿傑盧春維盧春壽周道以上錢五百文合元二錢五分（以上均戚海來） 
交通銀行收欵清單 
[七月二十七日第六十五次報告]  
　　第四十六册六十四號至八十八號黄牧夫二元周信之五元（以下北京交通銀行來）王孟鐘五元曾　臣二十元陳養平十元洪新三十元馬式如十元嚴鞠甫十元嚴柳村二元于純甫二元魏藎亭一元周幼華一元蔣小村二元王俊生二元洪少遠二元方爾梅二元陳學甫一元劉劍秋一元李化南二元李子惠二元崔露祥二元徐小峰一元程麗泉五元程子樂一元無名氏二元 
　　七月二十七日第六十五日計收儲金銀元一百零三元連前共計巳收儲金銀元七萬五千七百三十九元銀一千四百九十二兩四錢九分八釐交通銀行謹啓 
[七月二十九日第六十七次報告]  
　　第四十六册八十九號至九十號文順德絲號五十元永順和絲號五十元 
七月二十九日第六十七日計收儲金銀元一百元連前共計已收儲金銀元七萬五千八百三十九元銀一千四百九十二兩四錢九分八釐交通銀行謹啓 
 
 
 

Page 18

 
 
   
 
