# 1892 - 36 - 4906753

 

Page 1

 
 
[及時行善說]  
　　世之坐擁厚貲涉歴順境者苟遇良辰美景無不嘯侣招朋騁懷游目或輕車快馬馳驟芳郊或縱酒徵歌流連長夜當興高采烈時亦旣顧而樂之謂足以及時行樂矣獨不知欲不可縱樂不可極但以行樂爲事而無慈祥之念愷惻之情行隨時之方便種無量之陰功則其所謂行樂者可暫而不可以久可見及時行樂固不如及時行善之爲愈也歲琯更新韶光乍轉勒餘寒於梅蕚漏春色於柳條此固當世所謂行樂時矣無論士農工商平日各事其事而新年數日中則皆任意徜徉恣情流覽卽平日儉樸自持不肯稍破慳囊者一至新年則亦破除成例或挂杖頭之錢或　囊中之物尋芳選勝逐隊偕來蓋以芳時有幾勝景不多未可失之交臂以故乘興出游往來廛市者幾於車毂擊而人肩摩較之尋常看勝會殆又過之其有平日位置自高不屑隨人俯仰者至此亦不免遵循俗例涉足於熱閙塲中所謂未能免俗聊復爾爾若此者亦正不少固無怪行樂者之多而各項店鋪各種經紀且因此而卡一年利市也卽以滬北一隅而論如烟館茶寮酒肆書館戲園苟時值新年而又遇天公做美晴日當空街塵不動則遣興怡情之輩方且穿楚楚之衣裳挈翩翩之俊侣以消此數日之淸閒曷怪户外之車馬常盈座中之簪裾不絶也更以馬車一項而論除小東門三茅閣橋一帶野雞馬車不計外三四馬路一帶馬車行一至天晴則雕輪畫毂幾於雇賃一空自大馬路以至靜安寺但見車如流水馬如游龍聨聨翩翩後先相望但就一日計之所出車資已屬不少若以各項費用通盤扯算則爲數更屬不貲夫及時行樂雖係世俗相習之成例然苟能見其大者遠者以無益之費作有益之舉則節省無數游宴之費正可辦無數功德之事雖曰遊宴之費未可盡省然於可省則省之不可省則减之但使梢加斟酌略一轉移已足使錢不虚擲人　實惠然則及時行樂固不若及時行善之爲得計也行善之方何在山東河患頻仍連年昏墊民有其魚之歎野無遺穗之收卽使修治河防增築隄埂率係補苴一時之計不旋踵而河决如故田廬之漂没如帮记生之顚沛如故　佑之善士以議築不如議濬遏其流不如分其勢遂議開濬小淸河以通水道將來大工告成河水暢流河隄永無潰决之患卽山左居民永免及溺之患誠爲一勞永逸之計惟是工程浩大需欵孔鉅深虞不繼不得不有望於諸善士之慷慨解囊庶幾集腋成裘衆擎易舉山東臥牛山紡織局棲養孤兒寡婦不下四五千人雖經潘振聲先生悉心籌畫廣募捐欵究以集欵不多需欵甚鉅慮此後之難乎爲繼若竟坐視善舉之中輟彼無數孤兒寡婦將於何處生活卽使轉徙他方靦顔求食然孤兒或以流離之故而委填溝壑寡婦或以凍餒之故而改節求生當亦仁人君子之所不忍聞也此潘振聲先生之所以再三呼籲而本館恊振所之所以竭力代爲勸募也顧論勸捐於今日已成强弩之末則惟奉勸諸善士於無可節省之中力求節省之法以襄此善舉苟有陶朱猗頓之富者十萬一紫標百萬一黄標固不待節省正用而始能助振而在中等人家平時量入爲出或未必有此閒欵而在新年及時行樂則無不端正閒錢以供數日之揮霍苟節省此欵以助振積少成多爲數當有可觀且人之所以不肯解囊者以其未嘗易地以觀耳試一念及山左孑遺屢遭水厄頻年困苦朝不保暮而我　幸生安樂之鄉不以衣食爲慮天何薄於彼而厚於我則惻隱之心自不覺油然而生矣山左孤寡流離失所號寒啼肌慘不忍聞而我輩幸有室家之樂常得完聚之歡天何待彼酷而待我寛則拯救之情自不覺勃然而發矣苟人人如此存心又何浮費之不可省善舉之不可成哉古來有大願力者欲行善事每苦無好機會今者山左有小淸河之工程又有臥牛山紡織局之捐欵眞是絶好機會不可失之交臂敢持此說以質諸見義勇爲之君子當不視爲河漢也 
[上林梅訊]  
　　管理太常寺事務禮部尚書臣宗室崑岡等謹奏爲題請欽遣事恭照光緒十八年正月十四日宣宗成皇帝忌辰應行遣官恭詣墓陵讀文致祭謹案臣寺祀典應遣王公一人恭往主祭查近年俱奉特旨改遣近支王公行禮准宗人府資送和碩肅親王隆　銜名到寺臣等繕入題本進呈是否卽令隆　恭往致祭抑或改遣近支王公行禮之處恭候欽定俟命下之日再由臣寺知照宗人府轉行遵照理合具題請旨光緒十七年十二月十九日奉旨改遣貝勒銜固山貝子奕謨行禮欽此○吏部爲曉諭事所有光緒十七年十二月分月官太常寺博士史從鑑一員翰林院典簿劉復隆直隸州知州齊肇敏知縣阮萃恩李光斗等直隸州州同李達三州判劉鳴崗共七員相應出叙傳令各該員於光緒十七年十二月二十四日赴部過堂二十五日黎明赴大安門外朝房預備籖擊如有不到立卽指名題叅毋違特示○内閣滿漢堂向於年終封篆後將一年進呈部通本章總數移付稽察房曁京畿道查銷去年自正月二十一日開印起至十二月十九日封印止計共由内閣進呈六部九卿衙門滿漢本章四千三百七十四件通政使司彚送各直省本章五千八百一十五件已將此總數分别存記知照矣○兵部爲咨行事職方司案呈本部議覆江寧將軍豐奏以京正紅旂蒙古佐領魁祥呈以年老力衰觸發從前軍營所受潮濕乞爲休致並聲叙出兵省分功績等因到部查原奏内稱魁祥曾出征廣西等處積功升授今職惟因年老多病告休自應照例准以原品休致至援案可否給俸應請旨遵行光緒十七年十二月十六日奉旨魁祥曾經出兵打仗殺賊捉生著以原品休致給與全俸以養餘年餘依議欽此欽遵到部相應抄黏原題咨行江寗將軍京副都統查照辦理○景山後壽皇殿恭存列聖列后聖容年例除夕恭懸新正初六日恭收所有恭懸恭收及懸收時恭代行禮均由近支王公各派一人敬謹將事去年經内務府循例繕摺於十二月二十三日具奏本日奉硃旨恭懸一聖容著派郡王銜多羅貝勒載瀅恭收聖容著派貝勒銜固山貝子奕謨聖容前恭代行禮著派固山貝子溥倫欽此○去冬嘉平二十三日六點鐘逾廿分時皇上駕抵紫光閣武成殿稍坐逾七八分時升蒙古包内寳座所有内外蒙古各盟旗親郡王貝勒貝子公台吉塔布囊呼圖克達賴喇嘛等八十餘人分爲兩翼各按爵秩在蒙古包前分班侍宴左領班爲喀拉沁親王那彥圖右領班爲喀爾沁貝勒熙凌阿皇上進奶茶賞奶茶畢卽由派出遞酒之烏珠穆沁貝勒達木定札布跪進酒　皇上賞宴分賜蒙古王公等奶茶奶酒入座筵宴並頒賞白玉喜字搬指翎管烟壺瓶琖小刀大鐮綢縀荷包等物有差諸王公等跪領向上面謝碰頭宴畢皇上起率諸王公大臣復升黄察察里　御座閱看善撲營官兵貫跤堂官慶克二邸跪進名牌欽檢善撲翼長二等侍衛祥順等十六人當塲貫跤勝者　賞尺頭酒食次騙駝騙馬然後　乘 
 
 

Page 2

 
 
輿向南進德昌門蒙古王等由福華門退出維時已届已午時矣○吏部爲咨行事文選司案呈本部議覆廣西巡撫馬題以廣西候補知州鄭鴻疇請補永康州知州等因查永康州一缺該撫以該員題補之處核與輪用班次不符應另揀合例人員依限題補所請應無庸議光緒十七年十二月十四日奉旨依議欽此欽遵到部合卽黏抄原題咨行廣西巡撫查照辦理○去冬步軍營左右兩翼烏德二翼尉會擬通飭八旂滿蒙漢各廳知悉時當歲暮正竊賊易發之時該各固山及各翼廠官兵於地叚上無論晝夜緝捕巡察自應嚴上加嚴愼之又愼庶宵小匿避無所地方自形安靖所有封印起至開印各該固山固山達各甲值班章京聨銜具禀所轄本管地叚無事故每間日於日落前赴翼禀報以備查核如有隱匿不卽呈報者一經查出或别經發覺本翼定卽回堂嚴叅决不稍貸切切凛遵特諭○都察院奏請更換稽察内務府御史去冬十二月廿四日奉硃筆圈出稽察内務府事務著協理京畿道御史慶綿去欽此○總管内務府大臣爲知照事掌儀司案呈案查光緒十七年十二月三十日除夕皇上升保和殿筵宴應行預備菓品餑餑桌九十九張奶酒五十瓶除咨由光禄寺等衙門分行預備外爲此知照管宴大臣領侍衛内大臣分行查照○年例正月元旦皇帝御乾淸宫筵宴近支王公名曰宗親宴所以首重懿親敦崇家燕也去冬經奏事處開列光緒十八年正月元旦應進乾淸宫内宗室宴之近支王公銜名於十二月廿三日具奏奉　旨派定東邊第一桌多羅慶郡王奕劻郡王銜多羅貝勒載瀅郡王銜多羅貝勒載濓第二桌固山貝子溥倫不入八分輔國公載瀾鎭國將軍載津西邊第一桌郡王銜多羅貝勒載漪多羅貝勒載澍第二桌貝勒銜固山貝子奕謨奉恩輔國公載澤鎭國將軍載瀛派多羅貝勒載澍拏酒欽此 
[嶽降嵩生]  
　　新正初五日爲李傳相七十壽辰皇上旣隆賜壽之儀僚屬亦與延釐之祝傳相亦擬敞華筵招菊部届期於節署娱賓三日並以西國官商亦有介壽之文不可無賓筵之設定於初八日　英工部局之戈登堂以設綵觴宴謝泰西仕宦預於臘月廿六日於該處高搭蘆篷以便演劇大富貴亦壽考敢爲傳相頌之 
[閩嶠春聲]  
　　卞頌臣制軍蒞閩以來以整頓保甲爲事督辦保甲局楊觀察尤能仰承憲意意夕梭巡未敢少懈省會每届冬令每有宵小竊發放火搶刦去歲冬防安謐良由保甲之才南臺提調平星丞司馬與總查委員周鎭軍振南林恊戎傳榜以及分叚委員言阮來黄四少尹各能黽勉從公以故南臺雖華洋雜處良莠不齊卒能盜鮮雞鳴户無厖吠誰謂保甲之意無成效哉○福州府胡太守於去冬接印已登前報兹悉太守業已丁外艱上憲卽委候補府侯仙舫太守材驥署理侯太守接札後諏吉元旦接印視事屬僚故舊咸晉署道賀車馬盈門十分熱閙按太守上年曾攝府篆卓著循聲深爲上游器重嗣署漳州府缺亦能爲民興利卸事之日民間製萬民衣傘匾額者絡繹不絶紳士耆民咸排列香几衣冠叩送具見德政入人之深固非捐廉刊去思碑者所可同日語也○迎春爲典禮所關有其舉之莫或廢也閩垣於初六日迎春是日福州府侯太守材驥海防廳李司馬鍾鯉閩縣王大令士俊侯官縣李明府樹敏均乘顯轎穿朝衣排道鼓吹署中胥差跟丁皆手執春花或印勅頂馬絡繹於途送土牛太歲出東郭外春牛亭循例致祭畢有頃入城各官始分道回署都人士扶老携幼在三叉路觀看笑語喧闐眞有熙熙然如登春臺之樂○閩中每届臘尾年頭恆多陰雨去臘天氣亢晴至廿七早忽降陰雨迨廿八以後晴旭麗天纎雲四掃新年數日内亦皆晴霽爲曩年所罕有占者以爲人壽年豐之兆閩俗於正月内凡在戚屬皆有送燈之舉取燈與丁音相近以爲吉祥之兆城内南后街一帶店鋪各製紗燈紙燈花草魚龍各種花樣無不推陳出新栩栩欲動適遇天氣晴朗遊人携手往觀如山如海無不帶燈而回燈價亦昻貴三倍洵可謂天公做美矣里中好事又自製龍燈獅燈徧游各處銀花燦爛鼓吹聲喧點綴昇平誠不可少○福州新用角番以代票條誠屬便民之舉近有一種棍徒假造角番混行市面經地方官示禁嚴拿若輩圖利玩法仍不悛改日前有某甲至鼓慺前某襪店買襪議價後袖出小洋數角店主人察知其僞將甲扣留并在身畔搜出角番數十元悉係贋鼎甲無從置辨唯有下氣求饒路人圍觀者如堵未知以後曾否送官請究耳○大古升戲班於初四日在城隍廟開臺演唱檀板初敲游人畢集眞有如水如雲之盛兩楹下有人排列茶桌以供游人憇息有某甲操京腔巍然高坐正在顧盼自如之際突有某乙與之爭奪坐位遂致齟　旁人惡其攪擾淸興欲贈以老拳嗣有爲魯仲連者再三解勸始息爭端語云戲無益信然○臬轅前某燈籠店開設有年前日有某甲定製小燈一百盞已付定錢詎該店因生意興旺赶辦不及甲屢催無着以其延悮到店理論祗將已製成之七十盞帶回故貶價值以洩其氣店主人自知理短只得隱忍而罷 
[潤州淑景]  
　　鎭江恒裕油蔴雜貨棧開設姚一灣生意淸淡以致支絀萬分去臘祤灶後各錢莊索逋日迫店主惟是延宕支吾執事人張某知店中無款可籌强行支拄至除夕閉户而逃聞積欠約六七千金之譜云○西鄉香山廟四面皆山人跡罕到去臘廿九夜突來匪黨刦掠一空憶十年前廟中曾經被刦殺斃僧俗三人云○新正初三日怡和行某輪船由申江上水運來貨物起儲蠆船初四日開關騐訖紛紛舁去邪許聲喧一號巡捕惡之向之喝止舁者不應捕遂出小洋槍作欲擊之勢若輩氣不肯下攘臂一呼各執扛捧圍之千百成羣人聲鼎沸幸某哨官頗解事急急衣冠登岸理勸再三乃紛然鳥獸散 
[江西試事]  
　　去臘江西學政盛宗師試竣瑞州於二十六日移節袁州示期正月二十六日取齊一俟袁州試畢卽須接試撫州建昌然後回省試南昌云○盛宗師初莅任卽循例觀風題爲大宰問於子貢曰全章賦得平生志不在温飽得公字五言八韻易著人事皆舉商周說春秋列國惟晉用夏正說律謂之分釋歐陽公隴岡阡表賦以崇公卜吉表於其阡爲韻張良李泌論擬補史記楚懷王孫心傳擬簡文帝與湘東王論文書謝文節橋亭卜卦硯歌用蘇東坡石鼓歌體韻梅花四律用漁洋秋柳韻評叢書絶句叢書之刻盛於國朝諸家刻本精麄不一試仿遺山論詩例各評一首隨時書名 
[豫章紀要]  
　　江西巡撫德曉峰中丞嚴飭各營勇丁勤加操練是以每日晨起卽聞鎗砲聲隆隆然某日中丞親臨北營房小校塲升卒校閱南昌城守營撫標左右營親兵營振武後營以次鵠列靜俟中丞令下初操洋砲繼操洋陣後操刀矛中丞見各項皆能精熟獎以數言隨命駕回轅仍令毋稍懈也○去年九江鎭解到哥老會首從各犯列憲研訊四十餘次匪首張標及廖吕等人皆堅不吐實旣而德中丞督同各憲於撫轅提訊亦不承招惟從匪數人一訊卽服且皆矢不移有知者謂匪首皆差役總頭習慣熬刑性情狡悍旋以供證確鑿先將從匪一名正法各匪首始知罪大惡極萬無可逭始行供認遂恭請王命一一梟首示衆聞張標恃其狡詐平時魚肉良民所得造孽錢不可計數一旦身首異處誠何益哉君子於是嘆天道報施之不爽 
[鳩江新語]  
　　蕪湖關道成端甫觀察奉旨開缺入覲天顔現聞定於花朝左右交卸篆務料理北上因新任楊子通觀察守候部文到省須待爾時方克豸節履新云○去冬蕪湖天氣亢旱雨雪全無四野麥苗大半樵悴農民隱憂倍切迨元旦上午忽朔風凛洌凍雨跳珠至夜仍未住點初五日雨驟風緊入夜轉而爲雪推窗遥望但見梨花萬片密灑層鋪惜晨起卽已消融未得厚積下午則天宇晴霽儘堪策騎芳郊矣○去年秧歌唱罷旱魃旋臨皖北鳳頴泗六各屬荒象尤甚際此春日方長農民靑黄不接勢必流離蕩析皖撫沈仲復中丞早計及此廣爲籌勸現已集貲鉅萬札委前署蕪湖道彭受臣觀察挈帶擇於開印後會同地方官核實散放指日仁漿義粟隨膏雨以北注不禁代該處災民額手慶 
 
 

Page 3

 
 
之○時届歲暮需次閒員向有不腆之潤名曰炭敬其欵由南面當道及榷務中現據要津者湊集而來其數大約二三百元封印後由鈔　　　按其等差分别飭送獨去臘則不然守至除夕依然不見有白衣之送酒者異而出訪始知當道諸公均自顧不暇那有間情作　袍之贈　者　如淸夜鐘聲痴迷喚醒一樣春風分冷暖桃花含笑柳含愁此聨大可移贈○江横街一帶市廛櫛比類皆賣洋藥之店門面闊綽裝潢精雅招牌大書特書無非土棧二字其實資本殷實者不過十中一二外强中乾者十之八九櫃上所售無非遂日向長街大莊賒欠而　攙和麻料然後轉售苟遇外欠莊欵纍纍卽於深夜潛逃了事此等伎倆幾如司空見慣去臘又有潮州人所開益盛土店蹈此故轍東夥數人於廿七日空手走脫僅留學徒守店蓋猶是夢夢者也聞因虧欠德泰和吳祥泰等土莊貨銀約一千七百餘金當經各莊鳴諸保甲周將房屋生財發封然所值無纔終難彌縫萬一市情　巘叶見一班 
[都閫出缺]  
　　兩淮鹽捕營都閫曾沁泉都戎德麟年届古稀素稱强健客臘杪偶因感受風寒遽增痰喘名醫踵至參术無靈竟於新正初二日騎鯨西去翌日其家屬在本署大殮後隨卽詳報上游江都轉檄委該營千總張君玉蘅暫行庖代一面詳請督憲委員署理兹張君已於初六日接篆視事按曾都戎久歴戎行夙諳韜略素蒙曾文正彭剛直靑睞補授斯缺已廿餘年於緝私等事極爲認眞禁下水陸兵丁無不畏威懷懷一朝溘逝聞者惜之 
[告示照録]  
　　頭品頂戴湖北武昌等處承宣布政使司布政使克勇巴圖魯王爲勸諭商民捐資集股創辦自來水以利民用以弭火患事照得民間日用所需水火爲急本有相濟之功實有相制之義適所利而用之其利當溥不思患而防之爲害尤烈查鄂省漢地方華洋雜處人烟稠密乃天下一大市鎭固因得水之利每致受火之災遠年無可追溯卽近年來火災迭見或數十家或數百家千餘家不等其所以動輙蔓延不可收拾者良因街道狹窄房屋比鱗每當火起倉卒之間人聲鼎沸搬運什物填滿街衢雖有泉河　水挹注維艱雖有太平桶缸杯車何補雖有洋龍水龍又爲人多擁擠欲進不能卽遶道來救火因風熾勢成燎原不可嚮邇無從撲滅受害之故大抵如斯欲補其偏而救其弊非自來水不能爲功滬上香港兩處自創辦以來四季無瘟症火災亦稀少卽其明徵且該兩處水贓而澀必取水於數里之外水喉長創辦稍難漢鎭江河環遶水皆淡而可食水喉短籌費較易若擇適中之高處地方設立機器總廠然後幹别支分每街設水喉隔若干家設水櫃每家設水管以供日用其不用者亦聽如此布置旣可免提汲之勞一遇火警卽取水櫃源源貫注立時可熄况漢上多食江水富者雇工肩挑貧者須易以錢而水皆渾濁泌澄以礬礬性塞澀食多反致生病一食自來水旣可省費又免成疾誠一舉而數善皆備兩院憲痌瘝念切亟欲舉行惟事當創辦之初不得不爲集腋之舉合行出示勸諭爲此示仰商民紳耆人等一體知悉毋惜目前小費宜作久遠良圖或集散股合辦或按房租攤捐預出用水之資可精救火之具各該商民何樂不爲其應如何籌捐鳩工購料收支銀錢經手一切皆聽商民自辦官不與聞祗須會議章程禀官查覈仔案權必歸一事在必行莫之爲而爲焉所爲宜勇因所利而利之其利孔長當共勉之切切特示光緒十七年十二月二十七日示 
[樂極生悲]  
　　金陵花市街某茶坊主人邀集茶博士五六輩爲花骨頭之戲喝雉呼盧興高采烈時在初六日夜五鼓適保甲局委員由四聖堂救火歸來聞喧呶之聲直達户外謂去此不半里之遥有慘遭回禄者該店不被髮往救乃孤注一擲轉如秦人之視越人肥瘠漠不關心　　亦殊可恨遂喚店主人出略詰數語贈以竹笋四十片呵殿而去主人伏地呼號且哭且詈有鄰翁慰之曰當街肉鼓吹何殊爆竹聲諺云打發打發吉莫大焉汝何憾於心而效兒女子態耶聞者皆鼓掌而笑 
[江西官報]  
　　改掣卽用縣黄增榮禀到係廣東庚寅進士從九鄧光煃禀謝咨補廣昌曰水司譚悌雲聞訃丁父憂正任南康府王延長寗都州顧芝均應行回任新選撫州通判周錦城飭赴新任安福縣姚濬昌據報丁憂以卽用縣胡毓麒輪委署理新昌縣崇泰署期已滿以補用　馮學澧酌委署理徐念慈聞訃丁母憂尉庚生禀謝咨補大庾鬱林司南安府周浩禀請給咨引見以候補班前先補用府姜秀瀾酌委署理欽　翰林院陳煥林由湖北籍來江知府安廷桂拔委一次新選廣昌典史姜憲禀到係順天增生知府王錫三委解湖牙釐分局阮貞瑞總查七門城内保甲通判黄啓麟委解邊防銀進京署興國縣楊廣欽卸事淸理交代回省劉至健照料育嬰局江蘇候補道朱麟成來江内閣中書周高　　江從九劉芳晉接駐行臺署安遠板石司姜震南卸事回省候補縣李紹衣由京起服來江崇仁縣李寳權據報丁憂以儘先試用縣邢景　輪委署理通判邵循名委解第十批漕折知縣王愼猷委解十一批漕折郭立朝委解籌邊餉俱進京 
[兵房落成]  
　　浦東爛泥渡鎭去冬由道憲飭令設立巡防局並派滬軍營親兵四十名在彼駐紥租賃民房居住旋有鎭北張姓願助基地一方該局員禀明道憲復由聶觀察撥助英洋二百元作爲建造營房經費已於去臘起鳩工庀材共建營房八間至今一律竣工各兵丁遂於前日遷入從此鈴柝森嚴通宵不絶比户居民可以高枕而臥矣 
[禁約車夫]  
　　小東門新北門吊橋下時有東洋車排列成行攬載行客法廨讞員朱明府曾知照捕頭每日派捕值班照料如有車夫拉扯行人等事立卽拘拿並派巡局勇丁常川看守行者便之 
[水夫蠻横]  
　　前日下午滬城舊校塲金瑞喜老虎灶中挑水夫傅壽田挑水經香花橋適有某姓童滿身華服移步上橋碰撞之餘仆於橋下及扒起與論傅非但不服反將童辱詈不休驀有呵殿而來者則帮辦總巡朱森庭明府傅見之立卽奔逃明府問明童被撞情形泒勇拿傳到局諭以本委一再嚴諭城廂内外各鋪地甲傳諭爾等挑木夫須行大街之右以便行人由街左往來今爾胆敢違諭撞及行人且又蠻罵倘若撞倒老者豈不有性命之憂乎諭畢喝笞責二百板枷示以儆將來傳母　氏及金再四哀求言嗣後必謹愼小心不敢再犯明府仿氏年邁格外從寛免其荷枷具改過切結而釋 
[犯賭判罰]  
　　本邑城廂内外自新正以來時有游人聚賭初六日由上海縣袁海觀大令帮辦保甲總巡朱森庭明府諭飭各地甲一律傳諭禁止此風爲之漸息惟浦左一帶日來賭風甚熾前日由代理爛泥渡巡防局員魯二尹查悉前情帶同局勇出外巡緝旋在局之左近見朱景春及甲乙等所開茶館中紏人賭博二尹喝令局勇入内拘拿各賭徒紛紛逃逸遂將朱及甲乙帶回局中二尹升訊之下朱等俯首求恩二尹判令各笞責二百板從寛斥釋不料朱竟敢出言挺撞二尹大怒喝令再責五十板備文送縣嚴辦朱伏地苦求二尹罰令置備洋龍二架並皮條水桶等物以備該鎭不時之需朱叩首遵諭始免送縣 
[借助他山]  
　　江蘇吳江縣地方日來盜案迭出縣尊以上海捕役辦事勤能破案迅速因於前日備文來申請飭捕頭柴樛趙金前往帮同緝捕未知袁大令允如所請否 
[解犯差]  
　　私通會匪之李元鏞卽李桂泉由兩江督憲劉峴帥電飭上海縣拘拿袁大令立飭捕頭柴樛趙金將李拘到訊供收所大令遂禀明關道憲聶觀察札委浦東爛泥渡巡防局員劉二尹及方二尹等將李解赴江寗袁大令亦加派柴趙二捕護送乘鈞和兵輪起程已列　報兹悉該兵輪於初八日抵江寧劉二尹等卽赴督轅投文旋奉峴帥飭將李發上元縣收禁二尹等遂趁該兵輪於昨日回滬銷差矣 
 
 

Page 4

 
 
[撞船轕]  
　　徐興發之航船在下海浦遭金恒瑞木船撞沈溺斃搭　趙大及梅姓兩人當經廿四保十六圖地保　月樓　　禀報袁大令詣騐之下卽將船主徐興發船夥班大本朱克長朱克自搭客土邦奔陳田有等六人交該地保妥爲照料此已見諸前報者也兹悉大令騐屍回署立飭值日差李泰往傳金恒瑞船主到案核奪及該差奉諭往傳木船上人一味推諉堅不承認該差無奈立卽回署禀覆矣 
[裝輪肇釁]  
　　東洋車主某甲前日令車夫某乙洗滌車輛掉換輪盤一對適乙悮將隣人某丙家之輪盤裝在甲家車上被内所見以乙偷竊輪盤立卽扭入捕房管押候訊 
[細查失貨]  
　　協大祥零剪店主吳正由日前在法公廨其控夥友陸溪堂串同歇夥朱正山吞没客貨湖縐二十五包其詳已載前報朱明府以朱正山供明湖縐被江海關扦手洋人拿去遂於前日飭句探王榮培持片赴江海關禀請稅務司代爲查究稅務司查得去年十二月底晚間十一點一刻鐘時在法界碼頭值班之扦手洋人不在關上諭令該包探待下午兩點鐘傳集扦手再行核奪届時包探又去扦手洋人齊集一處稅務司卽轉飭船主諭令扦手等聽候查問旋據某扦手洋人聲稱是晚由我在碼頭值班見有小駁船載到湖縐擺在碼頭上船卽撑開因疑船上尚有他物我亦坐杉板船追赶查閱船中並無别物卽回碼頭湖縐一包已不見當時無從追究祗得恝然置之餘事一概不知稅務司詢畢之後令包探據情回覆捕頭捕頭又飭包探將被告陸溪堂朱正山帶出候查明實在再行解案核奪 
[英界公堂瑣案]  
　　包探唐寳榮禀稱去歲之杪陸聚發在虹落鄉刦奪鄉人之布且復刃傷人父子業於嘉平二十九日解案訊供現王傷者均未醫痊因將陸解送案下陸供稱小的不敢刦物傷人宋二尹飭押俟原告到來質訊核辦○去冬十二月二十八日四馬路西首胡家宅益大燭店火起延及集賢閣茶肆及某糖食店等户捕頭疑是燭店移張海坤種火解由宋二尹訊供飭查在案昨日包探何瑞福禀稱小的奉飭詳查並無種火實據惟店主戎伯玉言張挾停歇生意之嫌然亦無從查核戎訴稱旣蒙查訊明確只求老爺公斷可也張仍執定前供宋二尹卽將張開釋○包探何瑞福禀稱小的查得寧波人葉阿三曾屢因聚衆互毆訊明遞籍現復來滬拘案請懲葉供稱小的前因打架遞解現雖來滬實已安分營生矣宋二尹判笞一百板押候再備文遞籍○褚升生訴稱小的係浦東人與沈瑞銓之兄相識遂與同宿不隄防竊去布棉袍馬中各一件典錢花費今由包探吊出原贓尚少皮帳夾一枚内儲洋銀四元請爲訊究沈供稱小的亦浦東人褚自願典衣分用且並無洋銀帳夾包探唐寳榮禀稱此案原因二人同宿而起衣服已由小的吊出有沈之親戚認償質本至於帳夾洋銀小的查無証據宋二尹判令將沈管押一禮拜衣給褚領去質本旣已歸還無庸另議洋銀帳夾無憑不准追究○包探唐寳榮禀稱張阿三投捕房報稱朱莫莫等在伊門首賭錢喝令移開竟不依允因將桌凳送入捕房去後復來報稱被朱等戳傷然察看傷痕甚微據醫生云閱五六日卽愈今將朱等拘案請訊究張供稱小的係山東人向當小工被朱等戳傷右手背朱及陸永發同供稱小的等皆本地人並不賭錢桌凳亦非小的等之物宋二尹騐得張確受微傷判令將朱陸各押二禮拜○包探陳阿九禀稱副捕頭鉛門遊覽花園遺失一帽小的查得被朱　五所竊是以拿獲人贓送案朱供稱小的係浦東人拾得西帽原是不合宋二尹判令管押五日帽給還失主○五十一號華捕禀稱昨日小的巡街時見周金楚等在某茶肆互　盤問情由不肯直說周及孫福友同供稱小的等皆寗波人爭給茶貲别無他故宋二尹判令各押　日○三百九十九號華捕禀稱小的巡至四馬路見徐阿毛高駕馬車往來兠攬坐客有違禁令拘請罰鍰徐供稱小的因有主顧是以駕車來往四馬路中宋二尹判罰洋銀一元撥充某處醫院經費○九十五號華捕禀　李福昌駕車至泥城外爭先飛駛甚致三車並行小的恐其肇禍且違禁令是以拘請判罰以儆將來李供稱小的係寧波人賀車略疾以後不敢如此矣宋二尹判罰洋銀五元撥充某西醫院經費○四百零九號華捕禀稱昨日小的出外巡邏見曾阿三在寳善街乘馬飛馳小的拘送案下曾供稱小的係蘇州人向習銅工借友之馬試騎不知違禁宋二尹判罰洋銀一元撥充某西醫院經費 
[法廨停訊]  
　　昨禮拜四係法公堂訊案之期適捕房並無緊要人犯捕頭備德禄遂飭包探赴代理讞員朱森庭公館禀請停訊明府以下期公堂訊案正值元宵佳節由是提前辦理定於今晨九點鐘莅八仙橋捕房先行發落 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[好善可風]  
　　揚城皮市街實濟局内所留養者大都皆貧苦無依衰殘老婦其情狀殊屬可憫故每届年終多有好行其德者施送錢物去臘杪聞有舊城某氏婦九秩誕辰其孫曾輩欲招雇梨園爲之稱觴祝嘏婦正色曰吾年年生日殺雞宰豕屈計至今不知傷害幾何生命吾方欲懴悔之不暇今幸逢九旬初度尚敢明知故犯耶爾等擬費用若干可携來吾自有用婦家道固小康孫等唯唯聽命婦命赶製棉袄褲若干套擇眞正貧苦者散放並於除夕前一日携若干套至實濟局按名施給每名更與靑蚨數百翼以咨度歲計所費約共二百餘緡一時　者咸嘆該婦好善可欽且能功歸實濟誠巾幗中不可多覯者爰誌之以資觀感 
 
 
