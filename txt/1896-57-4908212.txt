# 1896 - 57 - 4908212

 

Page 1

 
 
[重印康熙字典出售] [  圖書集成局啓]  
　　本局用鉛字排印康熙字典格外放大校勘旣密裝訂尤工久爲士林所賞鹽購者踵接今重印出售毎部二十本分裝二套計碼洋依舊二元五角欲購者仍祈移玉至三馬路申報館申昌書畫室及各埠申昌購取可也 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寶旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉衆旣能廣積隂功且可增輝藝圃誠一舉而兩得也計開朱漁珊帖一部高澹游山水一幅天青縀馬　料一件 
[論禁賭宜自嚴懲牌九司務始]  
　　牌九者何賭具也司務則工藝人之通稱也牌九何以有司務曰其人類皆入於下注專以博簺誘人財物當誘賭之際或自稱爲某顯宦或自稱爲某豪商大都裘馬輕肥舉止豪邁千金一擲使人入其彀中當是時人固尊之爲大人奉之爲老爺誰敢以司務稱之者及事後回思始恍然大悟曰此殆牌九司務也不然何以能呼盧得盧喝雉得雉若此乎於是牌九司務之惡乃顯而牌九司務之名亦爲人所共知然則禁賭宜一律禁之耳何獨於牌九司務而宜嚴懲曰他人之賭博有輸有贏卽贏者少而輸者多而千百腰纒究未至一朝盡失獨一遇牌九司務而籝金巨萬亦不難立付東流何也彼牌九司務之冒稱爲顯宦豪商者人見其局面輝煌未免趨承恐後彼乃引之於花天酒地恣其驩樂顧慮全無久之乃邀與賭錢以消良夜初必使其稍贏一二以釋其疑然後罄其所携一網打盡迨所携旣罄復勸令翻本俾之三戰三北勒書票據若于苟其人首控到官則卽以票據爲抵制之地凡少年子弟之初至滬上者往往被誘而自尋短見或逃亡不敢回家時有所聞計難僂指噫吁嘻牌九司務之惡蹟若此而謂懲之尙可從緩尙可從寛耶猶憶去年萬昌花行吳德本來滬收帳被惡棍吳雲山卽吳小灰及黄子用等人引入局中輸去洋蚨一千翼及將小灰拘獲禀請法讞員嚴懲繫禁百餘天笞責數百板枷號示衆押令游行旋卽朦蔽長官托病保去未幾又勾引某縣辦糧幕友共賭攫去洋銀三百圓此種刁徒羣以爲世所罕見矣乃邇者禁賭之上諭煌煌然頒示臣民上海各衙門方在欽遵辦理而金少山等一案忽又獲送英公堂噫吁嘻何若輩玩法違章竟至於此豈官斯土者之拘拿不力耶抑若輩舍此固不足以謀生耶金少山者又名金子疇去臘至虹口晉泰米店向店主顧金泉稱主人卞少卿爲前閩浙總督卞大人之公子欲將米票散給貧民須定購米一百石顧信以爲眞翌日持米票至卞所寓之泰安棧金方俯首長嘆詢之則稱賭輸洋銀千餘圓無顔見主人若有餘銀尙可翻本顧信以爲實借給洋銀三百圓是晚卽在泰安棧同賭立刻輸盡及告發經美包探趙銀河先後拘金卞及李愼之潘三陶金標莊延林等人解送英公廨屠興之别駕研訊之下卞供稱甯波人實姓朱名增林趙探禀稱陶係巨竊犯案已十餘次餘犯或願繳贓或求免辦其詞猥瑣不及備書别駕判令將金李潘各責四百板管押一月卞免責管押一月莊責四百板管押四月陶願繳洋銀求免管押别駕卽改爲責一百板說者謂别駕之辦理此案可謂寛猛兼施矣僕則以爲此種奸徒實不能不盡法以懲辦夫吳小灰僅自稱爲商富耳而由管押而笞責由笞責而荷枷數閱月中早已備嘗苦楚今卞竟敢冐爲制軍之公子串同黨羽肆意招摇幸賢長官洞燭其奸秉公發落否則任其作惡皂白未分制軍之一代清名不將盡隳於此種惡棍之手乎然則局賭誘財之罪尙小而冐官行騙之罪更大矣恭讀大清律例若詐稱見任官子孫弟姪家人總領於按臨部内有所求爲者杖一百爲從者各减一等若得財者准照竊盜從重論今者制軍雖非見任上海亦非按臨部内而誘賭則旣已得財律有專條豈責押所能了事故僕以爲賭博固所宜禁而欲禁賭博當自嚴懲牌九司務起所惜公堂刑止枷責管押不能嚴定罪名坐令若輩輕視刑章如吳小灰卞少卿等人日出没於洋塲十里之内肆無忌惲欺騙懦良安得各大憲及地方賢有司燭照犀燃秋毫必察欽遵諭旨務絶賭博根株庶若輩得以戢羽潛鱗不復敢以身試法乎 
[上諭恭錄]  
　　十二月廿五廿六日奉上諭太常寺奏請簡員署理卿缺一摺太常寺少卿著曾廣漢兼署欽 
此同日奉上諭步軍統領衙門奏拿獲結夥刃傷勒斃事主搜搶財物盗犯請交部審辦一摺所有拿獲之劉二卽劉金保酈得子卽得二小李卽李喜兒柏森卽柏四郝清山王二卽王至升等六名著交刑部嚴行審訊按律懲辦該衙門知道欽此同日奉上諭步軍統領衙門奏遵保獲盜出力員弁懇恩獎勵一摺著該部議奏欽此同日奉上諭瑪竹巴圖爾奏病難速痊籲懇開去差使一摺瑪什巴圖爾著准其開去御前行走前引大臣差使欽此同日奉上諭順天府奏西城資善堂煖廠收養貧民衆多援案續請加賞米石一摺本年資善堂煖廠貧民就食較多所有前次賞給小米三百石不敷散放著再加恩賞給秈米四百石以資接濟該衙門知道欽此同日奉上諭福潤奏特叅不守營規之武弁等語安徽練軍哨官候補千總門學智約朿不嚴撫標左營候補把總方星舸撫標右營候補外委王勝守均不安本分著一併革職以肅營規該部知道欽此同日奉上諭福潤奏特叅庸劣不職各員請旨懲辦一摺安徽候補通判陶家杰於署定遠縣任内需索書吏有玷官箴試用通判張大智賦性庸愚儕伍市儈知縣用試用縣丞張棠鑽營取巧物議沸騰署鳳台縣知縣闞疃司巡檢試用從九品姚沆擅受民詞署英山縣典史候補巡檢五吉士縱役擾民試用未入流周光祿造言生事均著卽行革職以肅官方該部知道欽此同日奉上諭江南徐州鎭總兵員缺著雷玉春補授欽此同日奉上諭本月二十四日據正藍旗滿洲奏叅印務叅領英賢等辦公矇混各節當經降旨將英賢等分别交部議處察議兹據正藍旗滿洲都統奕謨等奏該旗並未呈遞奏叅英賢等摺件不知何人假託銜名請飭查明懲辦等語覽奏殊堪詫異在京各衙門陳奏事件竟有冐名假託之人敢於肆行欺罔實屬膽大已極著御前大臣查明是日奏事官是何員接收此件奏摺有無該旗印片迅速復奏並著該都統等將此事情節澈底根究務獲懲辦毋令倖逃法網欽此○二十八日奉上諭御前大臣奏遵旨查明覆奏一摺據奏事官豐紳布呈稱本月二十四日值班正藍旗滿洲呈遞叅摺隨有該旗印信遵封之文照例接收等語在京各衙門陳奏事件總以印片爲憑封印期内應有預用空白印片該奏事官僅據印信遵封文件率行接收呈遞究屬疎忽豐紳布著交部議處仍著正藍旗滿洲都統等迅速確查將冐名假託之人嚴密訪拿務獲究辦欽具○正月初三日奉上諭額勒和布奏假期又滿病難速痊懇准開缺一摺額勒和布著再賞假兩個月調理毋庸開缺欽此 
 
 

Page 2

 
 
[改章述聞]  
　　姑蘇訪中人函云中國許日本内地通商日廷特派商務省委員偕領事珍田君等來蘇恊同地方官閱勘租界上憲准以葑盤門外青陽址等處建築馬路并設立通商碼頭一切章程均已粗定兹聞官塲傳言謂總理衙門與各國使臣會議所有賠欵租地等事均須改易章程云云是以蘇垣經辦商務之儲大員於正月十三日下午邀集日本委員某君在洋務局會商此事良久始散所議若何外人皆不得而知容待續聞 
[武林火警]  
　　杭州訪事友人云本月十二夜鼍更三躍人方就寢忽聞司更者鳴鑼報警赶卽披衣而起開門四望見東北方紅光燭天其時各義集水龍咸整隊出門當卽跟同往探知失愼爲招寶堂東面潮鳴寺前某姓牆門内少頃各署洋龍及水龍均到四面施救火勢漸殺移時熄滅該宅四面俱有牆垣救火者咸從牆外澆灌屋内共計樓房三間廂房四間灶披三間均化爲灰燼其鄰右諸人雖受虚驚尙不致於延燒聞起火之由係在廚下燒煮夜點所致文武各官憲均在塲督同巡勇差役彈壓以防槍火又聞新正初二三等夜下城東園及太平橋地方焚去草舍各二間因火發卽滅水龍雖展駕而未出當時鮮有知者合併補錄 
[鷺郊花汛]  
　　厦門訪事人云厦門十途郊貿易以洋北疋三途爲首茶帮一郊尤巨本年北郊因春天倭人在牛匨一帶未退生意貨物進出不定折本之時多得利之時少聞北郊數十字竟約虧血本在三千餘萬以外洋郊次之茶帮於内山安溪茶售折血本毎擔六七元計七八萬箱則須折十數萬元淡水之茶勿論已售與否毎盤皆折本大略較之内山所折加倍矣○臺北首富林時甫携眷回漳州故鄉安居樂業家資仍五六百萬金在外人視之尙覺財雄一方而時甫則自謂刻下僅此區區業已貧極不若在臺田産二千餘萬日進斗金也日本人佔據淡水素悉臺疆田地大半林時甫之家産因特派一日本小官到林宅内諭令過臺議商承管田産諸事大約内中並有剪辮改裝等項如此則歸爲日本子民方能接管原有田産否卽悉盡歸官云云想林時甫前受國恩充副欽差帮辦撫墾事宜升太僕寺卿身附清班其携眷回漳也未如不是避清議耳今若一旦遵日本教令改裝斷髮如馬新息之遨遊天水巴蜀之間恐兩夫未必相容卽嗣後究難安業况今日泥沙棄之者在當日豈果錙銖積之耶此中或有悖入悖出之理亦未可知且嘗聞臺中人云林氏之世其業者皆係他人子卽時甫亦係明揚側陋而來未知確否果爾則舜視棄天下猶棄敝屣也時甫何不作如是觀乎聞刻下尙不敢遽往仍寓厦門以待將來亦可謂善觀權變者矣○去臘厦門各鄉港溆紛歧沿海一帶搶刦頻聞商販收帳四鄉來往視爲畏途周子迪觀察親赴隔水著名盗賊之鄉再三觀導令其改過自新楊西園軍門亦痌瘝在抱未雨綢繆不僅時常親坐小輪出巡洋面並特派親兵中哨駐金鷄亭後哨駐潯尾前營前哨防駐江頭社左哨巡緝白石頭洋面靖海左營左哨防駐高崎右哨防海滄靖海中營前哨巡查海門洋面親兵後營右哨駐紥五通梭巡捕緝卽下楊滿洲一帶鄉社亦派後營前哨宋哨官帶勇分往緝巡保護水提本標歸船哨艇除常駐汛防外不敷遣派又捐廉添雇民船載勇往來梭緝護商保民海盜因之歛跡旅販得以安業又檄營官楊爵齋李松亭楊幹臣張華軒李寶山諸將領不時督帶弁勇各分班巡夜查街因此厦門城廂安謐鄉社年終亦少剪徑刦案此西園尙書之德政也而士大夫之有口皆碑宜矣○港仔口大街係來往海關洋行通衢爲厦門閙市要道行人晝夜不斷詎料除夕之夜半將近四點鐘時有匪徒在港仔巷拐灣地方攔搶金仁和貢商收仲行夥銀洋之事此眞駭人聽聞計除夕收帳唯貢行收仲最難亦最晚緣各郊均須待將外帳收清方與貢行會算故多挨至四五點鐘時仁和貢行某乙收得仲銀約一百餘元挾於懷内貿貿然歸行至港仔口拐角正擬入巷孰意早有匪徒在彼守候迎面突將蚌蛤灰抛擲乙臉上以瞇其目然後齊上攫奪乙眼被瞇卽退身就大街蹲下大呌救命雙手緊抱其銀不放匪徒極力爭奪並敬以老拳乙始終與銀爲命匪徒無可奈何適人走近始釋乙閃入巷避海沿走逸時街上已驚動仁和聞信急派人將乙接回急爲延醫調治不知兩目有碍否耳行主見銀未被搶去深嘉乙頗有擔當能寄重任 
[福州年景]  
　　閩中除夕大小鋪戸向不閉門燈燭輝煌徹宵逹旦行人往來如山如海民居將火柴斫成片片疉架如塔作井字形就在 
庭前焚燒滲以碎鹽使火炸爆俗呼爲燒火礮唐詩云爆竹聲中一歲除此殆恍惚其義歟又小孩爭以戴畫臉壳爲戲其壳以厚紙疉裱如人臉隨意裝塗妍醜各形俗呼爲畫臉壳謂能使小兒輩可稀痘症故比戸皆然至市景平淡如常據個中人云市面倒帳尙屬無多誠爲地方生機之萬幸耳○閩俗有送燈之舉製燈之家裝造花鳥人物之屬以竹作胎襯以玻璃紙絹五色玲瓏鬥異矜奇各臻妙肖戚友間又於元宵互相贈答緣燈與丁字同音閩人取其吉語以相貽送城内南後街爲賣燈之市夕間燈燭輝煌結伴踵觀者尤覺十分勢鬧云 
[滕王蝶影]  
　　江西采訪友人云舊臘二十一日立春天氣晴霽次日起卽隂雨連綿二十六日忽又放晴至除日黄棉襖普被人間街巷 
間攘往熙來者無日不蜂屯蟻聚各項生意忙碌非常貨物往來皆以現銀交易鞋襪鋪初尙冷淡至是時亦極熱鬧直至除夕三鼓仍擁擠不開○上年銀根較鬆銀色亦佳因長江下游銀市過通不下數千百萬生意因之得以活動也屈計一年中以鹽商票號錢鋪三者爲獨出冠時次之則京菓鋪洋貨鋪至米鋪之進貨多且早者亦獲大利餘雖高低不等鉅細各殊然少外務者皆有可觀此不獨江西爲然卽各省當亦無莫不然也○帮辦鐵路事務前福建鹽法道布政使銜延方伯年爲江西巡撫德靜山中丞之哲嗣舊冬由閩赴京道出江西於臘月二十七日抵撫轅小住○李仲誠二尹芋仙大令之文孫也廉吏之後英俊不凡深爲張香帥所器重舊春調赴兩江督轅當文巡捕一年期届兩袖風清適香帥交卸有期翁小山方伯卽委二尹辦理李家渡厘卡香帥遂給咨回江西旋於新正初八日任事士有景仰大令教澤者誦多少兒童齊拍手好官還有子孫來之句無不色舞眉飛云 
[鍾阜春雲]  
　　金陵訪事人云署督憲張香帥派員赴清徐等處招募練軍陸續回省已紀前報兹據江蘇候補知縣李　府芳新募練軍 
二百九十七名雇民舫裝載到省分屯城内昭忠祠初三日禀請練軍總辦錢觀察德培提調沈仲禮太守洋操統帶來春石泰等親臨點騐照數塡收蕭明府仁暉所募之二百九十名亦於同日騐收通判甘别駕恕由和州募來之二百八十四名亦已禀知洋操營務處桂薌亭觀察於初四日復經按數點騐轉詣督轅禀知香帥辦理矣○金陵城内東洋車生意非常繁盛其利源幾十倍於馬車以故車行林立董理其業者初不知此中深淺未敢任意肆行其時惟恐招股不得近支分派别眼熱者多聞集股卽此糾彼墊靡弗踴躍往往默計中人家産未敷購辦卽將衣餼典質一空室中人不但不聞交謫且慫恿惟恐或後數月來舉國若狂爭視爲奇貨可居而利權可擅也計刻下拉車已二千餘輛有奇分局不下十數處來此項車輛自本地製造者多由滬上購辦者少本地梓人未得個中秘訣又無人爲之傳授雖造成亦能合轍究竟各項材質不堅動輒損壞元旦日顔料坊拉車分局發出車六輛先試交易未踰時六輛之輪與轄盡行傷損交還該局修理初八日下江考棚地方適有車經過該處墊道石板參差不齊該車夫直行不顧其車輪忽夾入道旁石縫中拖力過猛竟致脫輻車内坐有婦女曁一小孩登時一併傾落於車外齊仆於地渾身衣履泥污殆遍婦夫某甲隨車在後見妻子奚落泥中不覺大怒連掌車夫之頰口稱不與干休車夫亦無如何後經和事老慰勸冉三始釋之去甲扶其妻子緩步而歸第未知其歸途亦默念安步當車之說否耳然而拉車行祗顧牟利不顧車輛之果能牟利與否安見將來不有更甚於此婦女者萬一竟一蹶不起又將若何查江寗布理問廳有清理街道之責是宜由該衙門申詳上憲請其札飭租界會審公廨將租界内行車章程備抄申處再由該衙門傳飭車行一律遵照違者究辦庶免牟利者惟利是圖而幾誤人性命也不禁跂予望之○江蘇候補道沈愛蒼觀察瑜 
 
 

Page 3

 
 
慶前奉督憲札委辦理籌防局蒞差以來幹練精明勇於任事香帥到任後諸事倚爲左右手以幕府事煩責重特援唐宋幕僚故事悉用在省候補人員以資練習經濟觀察才具素優因是愈加奬納兹因皖岸督銷局面壯闊香帥又遴委觀察前往接辦觀察當卽詣署謝委並銷籌防局差 
[繡州春緑]  
　　嘉興采訪友人云正月十三日爲南皋峯香汛峯在東門外南堰廟中供奉劉猛將偶象闔鎭大小店鋪集資傳梨園子弟　 
在廟前演戲敬神殿上奏樂全部神前供奉盛筵福禮士民男婦各往進香膜拜適天公放晴氣候和暖遊人如織更盛於前河中大小遊船連綿不絶或飲或賭喧鬧異常入晚廟前燃放烟火花筒同祝神誕鎭上往來擁擠烟茶酒諸店幾致無從挿足肩販小民亦皆利市三倍○日前有年輕子弟數輩麗服翩翩無異官家公子往南皋峯閒遊高乘駿馬出郡城東門行至吊橋適有年老船婦在旁招攬擺渡不意被馬撞倒殿其後者欲扣不及以致踏傷手背皮骨血肉殘損模糊馬上人欲加鞭逃逸旁人不服相與拘住喚船婦之子到來與之理論旋經人調處先行醫治及請到某傷科察視之下言受傷深重且年已八十三歲不敢包治惟當用心赶緊敷藥云○洋銀之價新正以來忽又短數十文毎圓祗易錢九百及八百八九十文○賭禁甚嚴故露天小賭檯以及居家大賭去年已經絶跡近雖有富戸曲室高堂圑坐傅簺者外人不得而聞也○學憲行文定於二月初二日縣考二　一十五日府考 
[邗上官塲紀事]  
　　揚州采訪友人云兩江總督劉峴帥小住行旌旋於本月初十日清晨就道地日午後行抵三汊河傳諭暫行下　先 
是京口副都統吉統制鎭江關道吕觀察鎭江府彦太守等員各駕扁舟在瓜州小泊及聞憲舟已至統制卽偕瓜州鎭高鎭軍渡登官舫恭請聖安旣而峴帥一一接見小叙寒暄其時天已昏黄各官均就舟中寄宿翌晨峴帥命駕登岸至高明寺拈沓兩淮鹽運司江都轉飭役預備供張峴帥行禮畢都轉曁各官邀往方丈午餐直至日墜崦嵫始回舟次旋飭開赴瓜州都轉欲沿途隨遂峴帥再三辭之都轉遂於十一日傍晚回城其餘各官則於十二三日先後遄返聞峴帥此次尙欲至金山等處順道察勘沿江各砲臺大約元宵方抵省至接篆之期擇吉本月十七日○揚屬運河堤工總辦郭觀察慶藩現已期滿署兩江總督張香帥檄委前辦鎭江轉運同何觀察福海接辦頃聞之官塲中人云客臘之杪何觀察已交卸鎭江局務赴金陵銷差謝委現已在省料理行裝陽城辦差人爰賃徐凝門大街某宅爲總局鋪陳灑掃忙碌非常豸節遥臨當在指顧間矣 
[邗上市情]  
　　揚州采訪友人云客秋各鄉禾稻豐收談者咸謂臘鼓聲中生意定有起色不圖仲冬以後錢價日昻以致各項生涯異常 
清淡刻據貿易中人云去歲如綢縀布匹茶葉錢士以及京廣雜貨等業均未獲利其有長袖善揀者差幸不蝕本貲耳惟茶食南貨以及小本經營者尙有微利至放出之帳通街核算祗收得五六成緣各欠戸大都因洋銀價值太低受虧過甚故皆不欲清償耳試燈日左右向來各店卽開張今兹已届元宵市上啓門者不過十之四五噫市情如此有心入聞之能無慨然 
[上海官塲紀事]  
　　前兩廣總督李筱荃制軍日前由蕪湖至申江小住英界二馬路前日命駕入城赴各衙門拜會○江南輪船支應局 
設南市花衣街刻由委員徐司馬廣陛遷至新閘迤西王家厙 
[預備啓鈐]  
　　本月十九日爲開印吉期昨日上海縣署發出紅簽飭辦差等人役整備應用各物毋得有悞 
[迎喜例志]  
　　昨日提右營叅將廖楚材叅戎例行迎喜神之舉蓋卽古者春蒐之遺意也午前十下鐘時率同守備程少菴守戎城汛李 
采臣千戎及各哨弁排齊全副儀仗出轅前導有衝風灣號馬令旗勅印頂馬萬民傘德政牌隨以彩亭三座安置盔甲兩旁分懸弓矢旣而大旗隊小旗隊洋鎗隊藤牌隊排列成行殿其後者爲鼓樂一班沿途奏技袁高許賈四武騹更頂盔貫甲在後押隊迤邐出大南門到校塲行禮畢迎喜神而歸由大東門入城穿邑廟過晝錦牌樓太平街縣橋往南各弁旋齊詣轅門叩賀是日也春光明媚玉宇無塵遠近來觀途爲之塞 
[救護月創]  
　　前晚爲月蝕之期夜間二點鐘時學師宣琴山廣文縣丞吕蘭階二尹主簿孫傳楨少尹典史蔡季卿少尉同蒞縣署先有 
隂陽學將黄亭一座置大堂上繕就初虧食甚復圓等牌三面按時供入大堂上恭設香案届時隂陽學唱報初虧各官步出大堂身穿元色袍套行三跪九叩首禮廣文手執彩桴擊鼓三聲兩旁合鼓齊鳴僧道梵唄聲喧旣而亭中易食甚牌迨至復圓各官換穿吉服行禮而散提右營中亦鳴金伸砲救護禮也 
[糞船遇險]  
　　前日有一小船自虹口載糞駛至外虹橋將入浦江突有某輪船自南飛駛而至載糞船退避不遑致被撞翻甲乙二舟子浮沈水際輪船大副見已麟禍急放杉板船救援甲乙始誕登彼岸旋復將沈船帶至浦東 
[英廨發落瑣案]  
　　德商閣伯投該管領事署控華人石堯杳掯交地契當由正領事西君博德據情照會前來屠别駕准啓飭差將石傳案於昨晨與德繙譯單君維廉會審先據閣伯供稱商人曾與貝列子及美商惠而三人合購地基一方立有合同托華人石堯香爲中不料石不肯將地契交出是以控請飭交石供係在庠文生向不于預外事與閣伯貝列子均不認識前因惠而托生看視地契後卽交還餘均不知亦未爲中惟知閣伯與惠而合購地基之後因意見不合惠而欲將閣伯之股洋一千餘元給還閣伯不允致將生員誣控求鑒惠而投案聲稱係美國人購地一切之事均由商人經手卽銀洋亦係商人經付並不干石事卽作中者亦係趙鴻春當時因恐鄉人有靠不住之處故倩看視契據後因商人與閣伯意見不合商人欲將閣伯之股洋一千餘元加利還伊否則將商人之股均歸與閣伯閣伯不允定索還洋四千元以致牽涉石姓但此事與石無于閣伯如欲涉訟只能控告商人况石並無不合蓋商人給伊看契此契理應交還商人且此地價在一萬元左右閣伯僅得須少股份安能執人契據殊屬不合别駕據情與單繙譯會商之下此事實與石姓無干閣伯旣欲涉訟著自向清理可也○包探黄四福禀稱周子卿前因犯竊曾經遞回崑山今又潛來經小的拘獲送究周供崑山縣人前雖犯事業已改過故思來滬作小本營生求恩宥别駕以遞犯豈容復來著笞責五十板仍遞崑山○三十一號西捕禀稱昨有馬夫陳德生飲酒過醉駕車在途疾馳爲此拘送請究質之陳供偶飲求恩宥别駕判罰洋一元並著具以後不再飲酒切結存案備查○江北人郁小狗徐琴山竊取石虎卿王阿德二人之東洋車一部布衣二件經四百六十五號暗捕拘獲人贓送究石虎卿王阿德投案領贓質之郁小狗供所有衣車均係小的一人行竊不干徐事求鑒徐供與郁並不認識安有同竊情事實被悞拘求省釋别駕判將郁小狗笞責一百板徐琴山斥釋贓分别給領○流氓朱仙莊昨在楊樹浦繅絲棧前見有絲棧女工進出彼卽上前調戲經惠副捕頭訪知當飭三百九十八號華捕將朱拘案請辦質之朱供本地人不敢調戲婦女求鑒别駕判令掌頰五十下○五十四號西捕禀稱昨有虞四福邊文桂楊明高孫文亮等在天后宫互毆爲此拘案請究虞四福供昨在天后宫閒玩忽有楊明高向袋中摸取物件經小的獲住不料忽有孫文亮等多人將小的扭住兇毆幸有西捕到來拘獲兩人求爲究辦質之楊明高孫文亮供詞支吾别駕判將楊笞責一百板孫掌頰五十下以儆○一百四十號華捕禀稱昨有葉同仁扭住蔡祥官兇毆致傷面門解案請訊蔡供爲小工頭因令葉工作致被毆打如此行爲何能壓服衆人務請究辦以儆效尤葉供不敢行兇尙求明鑒别駕判將葉同仁掌頰五十下○昨日亭午時有一妓投公廨大聲呼寃據稱因家中貧苦由生母押於龜兒葉仲康處計洋二百元訂明四年爲期現在棋盤街聚興堂爲妓喚名花月娟已將期滿因欲從良竟被葉等霸阻不得已來此喊控求爲拔救俾得跳出火坑則没世不忘大德矣當由值日差據情入禀屠别駕諭將該妓交保候提葉仲康到案質訊 
[美界捕房紀事]  
　　虹口燮昌自來火廠陸續失去白鉛若干值洋銀二千餘圓司事某甲據情訴諸捕房前晚捕頭遣包探施奎江訪悉 
 
 

Page 4

 
 
廠内工頭吳順卿串同衆小工所竊陸續售與城内某銅器店因回告捕頭將吳及收贓之店主某乙拘至捕房押候解送英公堂請究○湖北人某氏僦得吳淞路第一千一百七十三號門牌業廣公司房屋開設湯圑店近因生意不佳虧空賃屋資二十三圓某日竟閉門逸去公司收租人李某偕西人四處偵尋至昨晨得諸老閘唐家弄因卽扭入捕房捕頭令自行扭送英公堂請屠讞員判斷○前晚有年約五十左右之某甲投漢璧禮路唐茂記小客寓借宿昨晨諸客齊起惟不見甲啓門寓主唐茂全破扉視之則已肌冷如冰魂游地府爰奔赴捕房聲訴捕頭令喚地保至查明屍屬何人爲之料理○江北人蔣阿生竊取工部局修街器具昨日午刻携至北河南路求售經某號巡街捕拘解捕房捕頭派包探范進才查明其人曾否犯竊然後解送公堂請究○新正以來毎有無業游民糾人賭博雖高懸禁令總難盡絶根株昨日賭徒陳光輝在某處公然聚賭抽頭經四百六十七號華捕查獲拘解捕房捕頭令押候解送英公堂請辦 
[善有同心]  
　　敝堂隨執分送集福捐册蒙遠近善長陸續彚奇謹登台銜於左神戸全益號隣火無災喜助洋廿五元招商局洋十元鎭 
江卓聘之洋十元鎭海縣署退思齋澹廬氏務存骨氣齋勤鍥齋合洋十元許品翁次洋十元四明應渭記洋五元浦介堂李珊庭隴西氏善寶李門沈氏清貞氏合洋六元清河郡信女王陳氏陳氏識我齋合洋五元春華祥金君洋四元六角源順號洋四元杏花樓洋二元雪竹軒洋二元崇餘莊次洋三元吳善士洋一元雙盛泰洋一元同福和洋一元古黟西川胡氏洋一元化事人洋一元又次洋一元無名氏四戸共洋四元平安氏洋八角王善士洋五角郭善慶三角陸楊氏錢三百六十承志堂洋二角運策堂洋四角陳鳳翁陳鳴翁倪德翁葉小翁文德堂合洋一元江子雲吳厚齋不書名不留名合洋一元張筱田孫耀亭萬利永福昌永福昌泰合洋五角不留名洋五角下鳳笙洋一角共洋九十七元九角次洋十四元錢三百六十文惟願源源而來多多益善則敝堂隨時施濟庶無竭蹶之虞斯貧民偶有瘡痍均受補救之惠亟登報牘用伸揚善之微忱焉滬北廣益善堂唐廷桂施善昌謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法公堂案]  
　　林金樂在八仙橋聚賭抽頭爲巡防局勇丁偵知喝阻不理反遭毆擊遁入法界天成昌烟館經該圖地甲禀明局員將　拘獲　入捕房昨禮拜六堂期解請鄭大令祁繙譯會判四圖地甲吳桂仁投案伸訴請帶回巡防局辦理質之要金樂供與朋友作葉子戲並非聚賭抽頭求恩明察大令得供著將林金樂交該地甲帶回巡局請局員辦理○李茂坤禀本月初八夜在大馬路遭流氓銅匠毛毛等糾衆搶洋事後將毛毛拘案已蒙責懲禁押在案兹又續獲同黨李金和當亦在塲帮毆送請嚴究質之李金和供伊等打架小的並不在塲至翌日在彩字街老虎灶瀹茗公差奉諭拘人小的悞認打架上前解勸致被悞拘大令問打架者何人供稱毛毛等大令謂爾旣不在塲何以知悉著押候笞責一百板○包探禀稱流氓張渭生前晚十一點鐘時在新街搶奪洋銀三元當塲拘獲交還失主將張解案請訊質之張渭生供因酒醉肇禍口角不敢搶洋大令問爾向操何業供小本營生著押候枷號半個月期滿釋放○積竊倪桂生屢次犯案怙惡不悛經鄭大令訊供責懲飭送改過局永遠盛禁昨日堂期命帶案訊供倪叩首求恩聲稱以後不敢再犯如再獲案情願加等治罪此次求恩免送大令著帶回捕房還押加責一百板發落○教婦趙易氏爲蟻媒誘入錢洪氏花烟間内爲娼該氏不願作皮肉生涯潛行逃逸控經鄭大令提齊人証訊供分别責懲趙易氏交其夫領回昨日堂期易春堂呈具領狀並呈保單請將趙歇氏領回大令准之令當堂畫押將該氏交與領回嚴加管束易叩謝而退○源來客棧陳阿炳因將吳淞來滬投寓之婦人金飾搶奪驅逐出門在陸家石橋哭泣經人舁送回里爲其夫徐永茂具控經鄭大令提案訊供押繳旋因其弟陳春揚匿名揭帖污衊得賄爲包探查獲拘案請訊禁押在案昨日堂期其母陳王氏偕其子寶林投案伸訴求恩從寛交保人令謂何以從子爲匪奪婦人首飾陳王氏供此事不在春揚棧内叩求明察大令謂爾二子均非善類俟原告投案訊明再行發落 
[上海北市絲業會館籌賑公所施少欽經收山東河南順直賑捕十二月初一日至十五日第四千四百九十一至九十四次清單]  
　　初一日王寶樑求病速愈洋二百元紹興東浦村長生求瀉疾速愈五元伍姓銅洋一元○初二日如臯吳韓氏因病了願洋二元○初三日三畏堂朱大善士規元五百兩松江不留民氏求外症速愈十元直塘祝平安求父病速愈二元○初四日淅湖丁咸俊祈病軀平安由泰源莊來洋三十元松江陳金福求母姚氏病速愈二十元無錫鹽棧丹陽遼西煥卿爲内人産後平安完願四元蘇城元裕易隠史二元梁洗氏保子五角蘇城金鼎三佈伍姓銅洋一元○初五日無名氏由泰亨源來洋三十元女孩潘文玉求佑病愈二元○初六日崇明縣署同人洋十元松江俞鼎元爲内子祈却病延非五元何氏二十角○初七日章正堃洋一百元陳倪氏遺囑變換粧奩資冥福由福康莊來二十元吳厚詒去秋因病完願一元王姓銅洋五元○初八日無名氏洋十元○初九日陳子楨病愈酧願尖十元隠名氏十元古點玲山注仰羅在蕪湖患病求速愈十元常昭鹽公堂鞰楊湻餘堂七元五角無錫正大行趙旭昇祈各處帳目徐集五元吳城汪邦達二元太倉繆季豐募無名姓二元又袁大小姐完願錢三百文華記錢三十文桶捐錢廿八文○初十日隠名氏求病速愈洋一百元克記由茶業會舘來十元無名氏十元方姓三元楊郭氏一元○十一日浦東姚曙東洋一元小洋十角○十二日陳申氏臨産平安洋十元嘉郡放生室主人求却病延年五元直塘榻愼德堂求子血症速愈二元平湖宫保第吳二元嘉興寶順典金健雲求兒病卽愈一元○十三日吳門松溪漁人洋二十元桐城裕泰無名氏無名氏明道堂桐隂山房夢石齋六戸各五角無名氏洋一元無名氏二戸各銅洋二元無名氏無名氏無名氏張補過齋四戸各銅洋一元共十三戸合洋四元銅洋八元○十四日揚州李駿鴻洋十元江右王無峯求妻病速愈　板洋十元蘇省義記恆求里中平安諸務順吉洋六元銅洋四元無名氏洋五元金陵永益典沈丹卿爲卽榮丹入泮完願人爲愛蓮珠祈病速愈各三元無名氏一元徵昌銅洋十一元源來銅洋六元○十五日皇甫覲生洋三十元無名氏五元陸耕畬完願五元 
[上海北市絲業會館籌賑公所施少欽經收山東河南順直賑捐十二月十六日至十九日第四千五百四至一百七次清單]  
　　十六日補過齋由憲泰莊洋五十元胡心 
氏求母親增福壽及保人口清吉平安洋六元源吉徵餘銅洋十三元○十七日蕪湖崔少陶求身體復元合家平安洋一百元家齡氏保平安十元無名氏求産平安十元淮城姚人巢畫潤移助四元無名氏一元○十八日不留名黄洋五元太倉童馥堂募不知名求妻王氏肝胃氣速愈四元又鎭洋廪增朱文熊李家麒王繩鼎膏火移助一元錢三百十五文姚伯欣一元○十九日　濱不留名完願由彚康莊來九八元六十兩又敬酧神佑免災九八元四十兩○二十日金閶中市鮑德潤茶鋪爲隣失愼幸獲平安完願洋二十元毘陵十二齡童子張敬保節縮點心資移助六元常熟畢榮侔求妻病速愈四元舒君鑑長裕莊各一元葉壽徵胡仲梅汪樂胡振銓四戸各五角○廿一日漢口信和裕向例毎年洋貨一件抽賑一分續助洋十九元洪門時氏祈求身體康健合家平安十元邗上徐葆明十元揚州有心無力人求母病速愈體健四元一角又還秋季印善書宿愿移助三元江右恩江耐冬居爲女玲音出蔴平安完願爛板洋四元○廿二日柘臯華實山房洋四元庽蘇潮陽陳馬氏四元隠名氏求身强體健人求諸事順手各一元○廿三日馮琴孫一元○廿四日清江裏河署無名氏病愈完願洋二十元補過子酧宿愿願心氏求妻産後平安保子容易長大各五元顧姓求病卽仍二元嘉定無名士一元○廿五日百不能齋主人荆廠洋三十元泰州洪小圖爲大兒元緩求病速愈二十元○廿六日德隆豐蔭裕堂洋一百元衍慶堂李十元吳淞顧銳卿求父病速愈延壽四元○廿七日蘇垣歸河南郡晉陽氏病愈完愿洋五元江西沈德善爓印洋五元無名氏三元○廿八日紹城明德堂孔求兒病速愈洋五元○廿九吟芳廬洋五十元靜芬女史續繳甲午年九月分願二十元揚州北平景琴室主十元隠名氏十元陳程氏針續移賑二元無名氏五角 
 
 
 

Page 10

 
 
   
 
 

Page 11

 
 
[光緒二十一年十二月二十五二十六日京報全錄]  
　　宫門抄○諭旨九道錄前○東臬崧奏報到任接印日期摺○川督鹿奏請免籌還減平銀兩片○閩督邊奏籌解各項銀兩片○直督王奏揀員升補副將摺○又奏揀員請補守備片○又奏守備請開底缺歸叅將班補用片○又奏請留軍械備撥片○東撫李奏請奬給道員二品頂戴片○十二月二十五日桂公假滿請安○克王意公祥普各續假十日○英侯請假十日○黄永安請假十五日○連印續假十五日○滎公續假一個月○奈曼王奏請開去差使○兵部奏派更換八旗值年派出慶王麟中堂敬信立山希朗阿色楞果勒敏玉璋○翰林院奏派經筵講官派出熙敬許應騤王文錦○又奏派直閣事派出壽耆○内務府奏派恭懸聖容恭收聖容派出濂貝勒潤貝勒○掌儀司奏初三初七日祭奉先殿謨貝子崑貝子行禮○提督衙門奏拿獲盜犯劉二等六名請交刑部○召見軍機懷塔布敬信皇上明日用膳辦事後至南海皇太后前請安畢還宫○順天府具奏忠義局第一百四十八次請卹○十二月二十六日載滬假滿請安○熙敬等謝經筵講官恩○裕祿等謝賞福字恩○松森因伊子謝充直閣事恩○壽耆謝充直閣事恩○恩佑因伊子得俸謝恩○景灃以三品京堂用謝恩○堃岫等得奬賞謝○恩○羅錦文謝授山東運河道恩○曾廣漢謝署太常寺少卿恩○張百熙謝充校理恩○張仁黼等同鄉官謝恩○奈曼王謝准其開去差使恩○順天府奏京師得雪一寸有餘○内務府奏派分賞塵鹿派出懷塔布立山○又奏派弘仁寺聽經派出啓秀○侍衛處奏派入座次序派出敬信在熙敬之次裕德在啓秀之次載瀾在果勒敏之次恩燾在載瀾之次鍑照在恩燾之次裕祿在鍑照之次○召見軍機羅錦文皇上明日卯初二刻升中和殿看版畢還宫已初至中正殿看跳步扎○○二品頂戴新授山東按察使奴才崧壽跪奏爲恭報奴才到任接印日期叩謝天恩仰乞聖鑒事竊奴才欽承恩命補授山東按察使當卽專摺謝恩遵旨入都展覲仰蒙召見二次訓誨周詳莫名欽感陛辭後束裝就道於十一月二十日行抵山東省城奉撫臣李秉衡飭知赴任旋於二十四日准署按察使沈廷杞將印信文卷移交前來當卽恭設香案望闕叩頭祗領任事伏念奴才滿洲世僕受國厚恩舊忝曹郎出司儲偫兩權臬篆兼綰藩條未効涓埃方深兢惕兹復欽承簡命陳臬東陸查東省山海奥區臬司刑名總匯訟獄繫生民之大命平情乃以無寃青齊爲今日之巖疆弭盜方能固圉如臣檮昧深懼弗勝惟有隨時隨事禀商撫臣殫竭愚誠力求整頓以期仰答○高厚鴻慈於萬一所有奴才接印日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○鹿傳霖片再准戸部先後來咨飭將川省用過减平銀兩照數籌還並本年應扣减平銀兩悉數解部充餉等因前來查川省藩庫撥欵過繁前經臣奏請將减平銀兩暫行留川湊撥各路餉需奉旨戸部議奏欽此欽遵在案尙未據戸部議覆旋准前因當卽轉飭去後兹據布政使王毓藻詳稱遵查各項减平本係解部之欵光緒十年因川省撥欵浩繁奏准留川溱解京恊各餉本年奉文飭解部庫當經詳查近年恊餉較光緒十年以前奉撥愈多前次懇請截留實出於萬不得已且查川省截留减平銀兩亦祗專供京恊各餉之用並非留爲本省供支如果庫儲稍裕自應遵照報解斷不敢稍事飾延無如萬難籌解足額今奉部咨飭將固本甘滇協餉案内動撥減平官票照數籌還竊維减平銀兩本爲國帑各省協餉同爲國用川省賦稅有常歴年因協濟鄰疆不遺餘力昨已將情形開具清單詳請奏咨是川庫之虚盈在部臣早應洞悉今以公家之欵爲公家之用若責令籌還勢必貽誤餉需再四思維惟有詳請俯念此項减平係爲各省軍食之需川省供支並未動撥毫釐應請免子籌還並准將以後减平銀兩仍留川省專供京恊各餉一俟撥欵减少再行提存解部等情詳請具奏前來臣查川省近年部撥各欵紛致沓來實有應接不暇之勢綜計此項减平銀兩毎年扣存爲數亦復有限卽使遵照報解在部庫裨益無多相應據情仰懇天恩倘准將此項减平銀兩免予籌還報解以備湊解各路餉需免滋貽誤仍俟庫欵稍能週轉卽當飭令專欵存儲遵照辦理除咨部查照外理合附片具陳伏乞聖鑒訓示謹奏奉硃批戸部議奏欽此○○邊寶泉片再光緒二十一年分福建省部撥各欵京餉先後委員楊卓廉徐元治唐志燮宋時雍黄卿夔陳同書督商匯解銀二十萬兩均經奏報在案兹再籌解戸部茶稅銀一萬兩添撥稅厘京餉銀一萬兩東北防費銀一萬兩加放俸餉銀五千兩籌備餉需銀一萬兩又雲南銅本銀五千兩委令候補知縣沈先大督同號商照章籌墊分别進京赴滬投納定於十一月初五日起程據福建稅厘善後兩局司道具詳前來除分咨外謹附片具陳伏乞聖鑒謹奏奉硃批戸部天道欽此○○直隷總督臣王文韶跪奏爲　員升補副將以實營伍恭摺仰祈聖鑒事竊准兵部咨大名鎭標開川恊副將卞得祥准其開缺歸提鎭補用所遺副將員缺令揀合　應升人員請補等因兹查有涿州營叅將張士翰年五十三歲山東濟寍州人由行伍出師著績歴升河東督標左營叅將於光緒十五年十二月受劄因廻避山東本省調補今職光緒十九年十一月二十九日到任該員强幹勤能諳練營務前後積算歴俸已滿並無違礙事故以之升補開州恊副將員缺實堪勝任亦與例章相符除飭取履歴咨部外理合會同直隷提督臣聶士成恭摺具陳伏乞皇上聖鑒敕部核覆再所遺涿州營叅將員缺直隷現有應補人員應請留歸外補合併聲明謹奏奉硃批兵部議奏欽此○○王文韶片再通永鎭標左營守備吳炳文傷亡遺缺前請以蒲河營洋河口汛千總劉元德升補部議以與定章不符應另揀合例武進士人員詩補等因兹查有營用守備武進士黎經邦年三十五歲廣東新會縣人由武進士奉旨以營守備用分發本省候補光緒十年領照出都適值海防吃緊投効北洋防營旋經前督臣李鴻章奏劉直隷歸分發武進士原班序補十三年期滿咨部註册嗣因該員年力正强營務諳練以之補授通永鎭標左營守備員缺實堪勝任與例亦屬相符應請准其補授以裨營伍除飭取履歴咨部外理合會同直隷提督臣聶士成附片具陳伏乞聖鑒敕部核覆謹奏奉硃批兵部議奏欽此○○王文韶片再據臣標中軍副將陳飛熊詳據實任正定鎭標固關營守備苗開泰禀稱該員於光緒十七年十月間隨同直隷准練各軍勦辦熱河教　在事出力經前督臣李鴻章保以叅將儘先補用並加副將銜換戴花翎十八年十二月初六日奉旨依議欽此十九年因海防淮練各營五年期滿在事出力又經李鴻章保准俟補叅將後以副將補用現請開去固關營守備底缺以儘先叅將歸標候補等情前來臣查苗開泰熟習營伍辦事認眞應請開去固關營守備底缺歸儘先叅將班候補以符體制除飭取履歴咨部外理合會同直隷提督臣聶士成附片具陳伏乞聖鑒敕部查照再所遺正定鎭標固關營守備員缺直隷現有應補人員應請留歸外補合併陳明謹奏奉硃批兵部知道欽此○○王文韶片再南洋協撥前帮辦奉天軍務原任廣東陸路提督唐仁廉軍營曼利夏兵槍一千桿槍子百萬粒存儲天津轉運局該軍奉旨遺撤臣接到奉天將軍臣裕祿來電囑爲提存局庫當經轉飭軍械所遵照辦理據報該軍後路委員留用槍五杆槍子五百粒實收到槍九百九十五桿槍子九十九萬九千五百粒北洋自軍興後庫存槍彈撥發一空現雖陸績繳回防軍所需及協濟西征時虞不敷周轉應請將前項兵槍逐一修整同槍子一併留於北洋以備隨時撥用據軍械所道員承霖等禀請具奏前來除分咨查照外謹附片具陳伏乞皇上聖鑒謹奏奉硃批該部知道欽此○○李秉衡片再據賑撫賑捐局司道詳據花翎鹽運使銜在任候補道濟南府知府劉景宸禀稱本年河決爲患災廣戸繁啼饑號寒情堪憫惻捐助棉衣銀三千兩解司製備分撥災區散放不敢仰邀奬叙等情臣查劉景宸慷慨倡捐見義勇爲雖據聲稱不敢邀奬而能惠及災黎未便没其好善之忱奏定賑捐章程由有銜道員捐加二品頂戴折收實銀二千七百兩今該員係鹽運使銜在任候補道核其所捐銀數有盈無絀亦與定章相符合無仰懇天恩俯准將花翎鹽運使銜在任候補道濟南府知府劉景宸賞加二品頂戴以昭激勸出自鴻慈除飭取履歴咨部外謹附片具陳伏乞聖鑒訓示謹奏奉硃批戸部議奏欽此 
 
 

Page 12

 
 
[光緒二十一年十二月二十七二十八日京報全錄]  
　　宫門抄○諭旨一道錄前○桂藩游奏報接篆日期摺○署江督張奏調署知縣片○又奏調署知縣片○桂撫史奏鎭南關收支各項數目摺○陜督楊奏甘肅河湟等屬應徵各項銀兩請分别蠲緩摺○江寍將軍豐等奏請加江寍京口駐防旗營兵餉摺○護陜撫張奏湘軍由西安開行日期片○將軍恩奏旗員各就本城調換當差片○十二月二十七日倫貝子阿公恩公闊普通武各假滿請安○崑中堂等稽察内三倉覆命○敬信等謝入座次序○恩○前山東巡撫任道鎔到京請安○　洵因伊弟得奬賞謝恩○召見軍機任道鎔○皇上明日寅正至太廟行禮畢還宫辦事召見大臣後至南海皇太后前請安畢還宫○十二月二十八日恭王因宗親宴毋庸入座謝恩○鍑照謝入座次序恩○召見軍機○皇上明日卯正升保和殿筵宴蒙古王公○○廣西布政使臣游智開跪奏爲恭報微臣接任藩篆日期叩謝天恩仰祈聖鹽事竊臣在湖南原籍於光緒二十一年六月二十二日接奉兼護湖廣總督湖北撫臣譚繼洵行知欽奉電旨前廣東布政使游智開著譚繼洵傳知卽行來京陛見欽此遵卽起程赴京仰蒙召見一次八月二十日奉上諭廣西布政使著游智開補授欽此當卽具摺謝恩復蒙召見一次恭覲天顔跪聆恩訓下懷感悚莫可名言旋卽陛辭出京來粤於本年十月二十三日行抵廣西省城奉撫臣吏念祗飭臣赴任二十五日准署布政使徐樹鈞將藩司印信文卷移交前來臣恭設香案望闕叩頭謝恩祗領任事伏念臣湘江下任知識庸愚蒙恩旨補授廣西布政使以衰老之軀荷簡任之隆圖報愈難靖共自凛惟有遇事禀商撫臣妥愼經理力求實效以期仰答高厚鴻慈於葛一所有微臣接印任事日期及感激下忱謹繕摺叩謝天恩伏乞皇上聖鑒謹奏奉硃批知道了欽此○○張之洞片再寶山縣知縣馬海曙在任病故所遺寶山縣係繁疲難沿海應調要缺政務綦繁非精明幹練之員不足以資治理查有桃源縣知縣沈佺堪以調署據藩臬兩司會詳請奏前來除檄飭遵照外謹會同江蘇巡撫臣趙舒翹附往陳明伏乞聖鑒謹奏奉硃批吏部知道欽此○○張之洞片再上元縣知縣陳謨前請升補太倉直隷州知州飭令先行署理所遺上元縣員缺係省會首邑政務殷繁必須精明幹練之員方足以資治理查有丹徒縣知縣王之蘭堪以調署據藩臬兩司會詳請奏前來除檄飭遵照外理全會同江蘇巡撫臣趙舒翹附片陳明伏乞聖鑒謹奏奉硃批吏部知道欽此○○頭品頂戴廣西巡撫臣史念祖跪奏爲鎭南關通商第一百三十九結期滿遵將徵收洋商稅銀並罰欵銀兩及支銷經費數目開列清單恭摺奏報仰祈聖鑒事竊照前接總理各國事務衙門咨奏明中法議定商務廣西在龍州辦理通商各等因飭行遵照去後嗣據廣西太平歸順道鎭南關監督蔡希邠呈報光緒十五年五月初三日開關辦理援照瓊州等處通商成案將所收正半各稅洋藥稅曁船鈔罰欵銀兩按三個月奏明一次將收支數目造册分别呈報查核所收洋稅毋庸分别四成六成除應支一切經費外餘銀按三個月一次全數解部以充軍餉船鈔一項以七成解交總稅務司爲建塔樓等項之用以三成解交總理衙門作爲同文館經費罰欵銀兩以三成解總理衙門三成歸監督四成歸稅務司用資曾公已將開關起各結收支銀數迭次奏報嗣准戸部咨洋稅收支數自應開列四柱清單具奏以清眉目不必串入摺内聲叙等因亦經照辦並將截至光緒二十一年三月初六日各關第一百三十八結之期收支數目開單奏報在案兹據太平思順道鎭南嗣監督蔡希邠詳稱自光緒二十一年三月初七日起至閏五月初八日止乃各關第一百三十九結期滿所有徵收稅銀自應按結具報鎭南關開辦未久洋商尙未開立行棧貨物尙未暢行徵收致難豐旺當將本結徵收正稅並罰欵銀兩及支銷經費銀數造具四柱清册詳請奏咨再本結無各洋商載運洋藥洋貨來龍州毋庸造報合併聲明等情前來臣覆核無異除將四柱清册咨送總理衙門曁戸部戸科外所有鎭南關按照第一百三十九結徵收洋商正稅銀兩並罰欵銀兩及支銷經費銀數理合繕具清單恭呈御覽謹會同兩廣總督臣譚鍾麟恭摺具奏伏乞皇上聖鑒訓示謹奏奉硃批該衙門知道單併發欽此○○太子太保　品頂戴開缺陜甘總督臣楊昌濬跪奏爲甘肅河湟等屬回逆叛亂百姓流離失業所有應徵本年正雜錢糧草束以及各項稅課並帶徵歴年舊欠無從徵收應請分别蠲緩以蘇民困恭摺仰祈聖鑒事竊照甘肅回匪叛亂蹂躪地方情形屢經具摺奏報在案兹據甘肅布政使曾鉌署按察使周綬會詳稱甘省自本年三月循撒變亂禍連海城河狄並西寍所屬一帶兇焰鴟張幾致騷動全省百姓慘遭荼毒死亡甚衆其逃竄四方流離轉徙歸耕尙無定期更何從催納糧賦悉心體察所有被害最深之循化河州狄道沙泥州判海城平遠西甯大通巴燕戎格等九廳州縣州判應徵本年正雜錢糧草束及各項稅課並歴年舊欠實屬無從徵收懇請一概蠲免内除海城縣事前已完銀兩被搶無抵外河狄道州沙泥州判平遠縣四屬尙有事前已輸在官銀兩應請流抵明年正賦其隣近賊氛之固原硝河城州判渭源金縣臯蘭紅水縣丞岷州洮州永昌平番碾伯古浪貴德丹　爾等十四廳州縣州判縣丞疉受騷擾繼以師旅鄉民四散遷避失業廢時生計維艱輸將無力應徵歴年舊欠及一切欵項均請概行蠲免應徵本年正雜錢糧草束及各項稅課銀兩除事前已輸在官外其餘應請緩至明年麥收後再行察看帶徵此外各州縣應徵各項錢糧能否照常全完請俟年終再行察核詳辦又革省到處漢回雜處此次事變有全行從逆者亦有逃避地方者回産叛絶若于須待事平查辦等情開具清摺會詳請奏前來臣覆核該司等所詳均係實在情形合無仰懇天恩俯念循化等二十三廳州縣州判縣丞被賊擾害准將本年應徵正雜錢粮草東及各項稅課並歴年舊欠分汌蠲免緩徵除由司將所請各處通飭停俟奉到恩旨再行敬謹刊刷謄黄徧行曉諭務使胥吏無所侵欺百姓同沾闓澤以蘇民困而廣皇仁其餘各屬應徵錢糧及有無叛絶名産容臣督飭藩司查明另辦所有河湟各屬被賊擾書本年新舊應徵正雜錢糧草束等項懇請分别蠲緩緣由謹繕具清單恭摺齎呈御覽伏乞皇上聖鑒訓示謹奏○○江寍將軍臣豐紳署理兩江總督湖廣總督臣張之洞江蘇巡撫臣趙舒翹江寍副都統臣致麟京口副都統臣吉陞跪奏爲江寍京口駐防旗營添練馬隊兵援案請加月餉恭摺具陳仰祈聖鑒事竊維江寗爲東南奥區京口亦江海重鎭近年教堂林立五方雜處易生事端原練旗兵尙形單薄若不添練勁旅不足以資控制經臣豐紳等先於光緒十年分江寍添練馬步隊一千二百五十名京口添練馬步隊七百五十名共添練馬步隊二千名維時甫經開練未敢議增餉項亦未專案具奏自上年經臣等督率毎日操演馬步技藝日益　熟且皆挑換精壯冀備徵　似應援案酌加練餉以慰軍心查杭州西安廣州等處駐防旗營添練兵丁均經奏准加餉江寗京口事同一律擬請毎月酌加練餉制錢二千串文以資津補由兩防恊領文瀛蔭幾等呈請會核具奏前來臣等往返函商緑營防勇正在議裁旗營豈能增餉第此項旗兵簡練多年具有成效旣爲國家藩衛所繫且所增月餉無多較廣州西安等處實爲節省擬由寍蘇二藩司釐金毎月各半認籌以資津貼增餉尙非過鉅而於旗兵生計營伍實有營益合無仰懇天恩俯念江寍京口二駐防添練馬步隊兵已有成效准予酌加餉項緣由除咨部查照外臣等謹合詞恭摺具陳伏祈皇上聖鑒訓示謹奏奉硃批著照所請戸部知道欽此○○張汝梅片再陜西撫臣魏光燾統率湘軍援甘由直隷分起開拔頭隊於十一月初六日抵陜各營均相繼而至魏光　於十二日亦抵西安卽整飭各軍將應行添換帳房鎗械鑼鍋　　等件赶辦完全隨於十六日卽行開隊西發魏光　定於二十四日督隊前進至魏軍所添換軍裝均經臣先期寛爲製備是以無須守候所有湘軍由西安開行日期謹附片陳明伏乞聖鑒謹奏奉硃批知道了欽此○○恩澤等片再查黑龍江城正白旂恊領烏善前與齊齊哈爾城水歸營總管穆克德布對換　差等因奏准在案伏查烏善現已升授副都統所遺恊領之缺當以齊齊哈爾城記名恊領奇明阿奏補齊齊哈爾城水師營總管　　德布現在黑龍江本城相應請旨俯准將奇明阿穆克德布援案各就本城調換當差以資繕公除咨部備核外理合附片陳明伏乞聖鑒謹奏奉硃批著照所請該部知道欽此 
 
