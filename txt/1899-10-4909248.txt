# 1899 - 10 - 4909248

 

Page 1

 
 
[重印三國志出售] [  圖書集成局啓]  
　　三國演義一書意主忠義旨歸勸懲雖近稗官宮小説之所爲而語皆有本足與正史叅觀其筆墨之快心思之靈久已瞺炙人口本局現用紙鉛字重爲排印校警縝密紙墨精良每部仍訂十二本定價碼洋一元六角卽日在申報館帳房及申昌書室發售賜顧者請卽購取可也此佈 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交晉不蒐新籍曷豁靈襟上海廣學會諸君洞燭外情周知華故著書十載信足端風敎而杜窕言天下犬囘此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報廳舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舒及各書坊出售外埠書坊及敎士售書處亦可向購[  圖書集成局啓]  
[恭讀十一月十九日上諭敬注]  
國之治也在乎得民民之得也在乎州縣誠以君上之能洞悉民瘼者不外卿相之敷陳剴切而卿相之能周知民隱者不外州縣之奏報不虚州縣爲親民之官其權最專其責最重地方有荒歉也賴州縣爲之振撫地方有盜賊也賴州縣爲之緝捕地方有寃抑也賴州縣爲之昭雲然一邑而得實心辦事之人則荒歉可無虞盜賊可無慮寃抑之事可不致久懸若遇貪得苛刻之人但知自顧夫身家不問小民之疾卽有荒歉非但不得振撫而追呼且如故也卽有盜賊非　不勤緝捕而且恐得處分意存隱諱卽有寃抑之事非但不爲昭雪或更以苞苴之故顚倒是非淆亂黑白官之賢否相去天壤而民之苦樂亦相去天壤矣説者謂今之州縣雖不能皆得實心辦事之人然亦未必皆貪得苛刻之輩而循吏之不槪見者或苦於事權之不屬或苦於展布之不及大抵皆因仕途冗雜擁擠之甚不無傾軌傾軋之甚不免夤緣夤缘之甚則大吏之耳目爲之淆而賢者遂爲不賢者所蔽至爲所蔽而不賢者乃皆得飽其慾壑任其施爲而賢者偶屬事權亦遂不敢過於淸廉致干衆怒於是天下之循吏自此少矣恭讀本月二十一日本報謹登十一月十九日上諭仰見吾皇上勵精圖治首以州縣爲重可爲得治平之要矣上諭云從來親民之官　切于州縣欲望其政　　　移風易俗非久于其任則地方情形民間利病不能周知近見各省往往以實任人員調署别缺甚有缺分稍　　　　缺到任調劑候補輪流接署　等積習州縣居多而道府各缺間亦不免將以一官爲傳舍不肖者惟知迫切　　　　轉不克從容展布弊何以革下民又何所邇從耶推原其故皆由督撫藩司不能破除情面或因屬吏營求或賫　人　託遂置吏治民生于不問以致候補者蟬聨者事實缺者經歲向隅是豈國家設官牧民之意嗣後各省實缺人員到省後著卽行飭赴本任不准調劑私人如實缺人員確係不能勝任卽當隨時據實奏叅或開缺另補或降等補用均勿稍事姑容其有應行互相對調者亦當爲地擇人不得爲人擇地庶幾史治澄淸日溱上理朕有厚望焉將此通諭知之大哉皇言朝廷之視州縣何等鄭重責疆吏何等切實各督撫奉諭後自當仰體聖懷整飭吏治杜夤緑之習絶奔競之風非但爲朝廷收得人之效而地方之受福亦何可限量耶説者又謂州縣之宜久任固也惟各省州縣之缺肥瘠懸殊幸而得肥缺者固皆愈久愈妙而得瘠缺者年年賠累在署缺者已有不能終日之勢若係實缺而且使之久任何以得了耶肥瘠苟能調劑則曾任肥缺者偶得瘠苦或不致多方刻剝况人情莫不惡瘠而喜肥常任瘠缺難保其不更爲民累耶曰此僅爲不肖者言耳就吏治而論大吏總宜先别賢否不論肥瘠然卽有極瘠之缺官斯土者苟能省儉亦斷無賠錢之理今之州縣多賠累者皆因酬應之費用度之晉所致耳此州縣之所以貴乎淸廉官苟淸廉未有不　用度者是以賢者患民情之刁難而不患地方之瘠苦不賢者反是所望爲州縣者不以缺之肥瘠爲懷則地方未有不治者也尤望疆吏不以調劑爲念惟以賢否爲從違則州縣亦未有不得人者也誠如上諭云破除情面則誠爲今日仕途中之要務也 
[諭旨恭錄]  
　　十一月十四日奉旨分發湖北道毛祖謨四川道蔣關齡雲南知府李盛卿江西同知　元貴州同知李之實山西直隸州知州劉守德直隸知州黃祖戴陝西知州趙章華雲南知州冉光泰東河通判髙凌雲浙江通判史書李士彬江西通判朱樹楷四川通判張光藻曾朝祐雲南通判王正雅安徽知縣石寛山束知縣皮未存何蕃瀛浙江知縣周琛魏桐湖北知縣周炳祺湖南知縣沈瀛胡恩榮李光卓四川知縣徐熾直隸知縣石盛明江蘇知縣張存彝陳世輔安徽知縣王懋淸山崠知縣王熙元陳恩畬山西知縣金還李承賓余鴻健胡鎔河南知縣李政寛陝西知縣劉欣曾甘肅知縣鄭賢炤浙江知縣劉永安陳承㴻洪錫礽張維源江西知縣王同文沈霖巖馮用霖盛時賡土濬道福建知縣梅振瀛李增霨湖北知縣曾傳祿湖南知縣劉蘧孫夏輔淸四川知縣熊振翻夏與賡廣東知縣李瑞荃李光宇廣西知縣張忠雲南知縣熊德昌貴州知縣韋煐雲南鹽大使李蟠俱照例發往江南道監察御史員缺著成昌補授國子監司業員缺著希廉補授吏部稽勳司郎中員缺著劉家模補授所遺員外郎員缺著矞步鸞補授遞遺主事員缺著陳鍾信補授定陵禮部郎中員缺著熙麟補授理藩院員外郎員缺著錫良補授截取御史曾宗彦黃桂鋆中書林開棻俱照例用欽此 
[本館接奉電音]  
　　昨日午前京師飛電傳來上諭二道敬謹譯登○十一月二十七奉上諭十二月二十八日歲暮祫祭太廟著派莊親土載勳恭代行禮欽此同日奉上諭内閣學士準良奏疆臣兼攝總署易滋貽誤一摺前因沿江沿海通商省分交涉日煩内地各省亦皆有教堂教民及鐵路礦務事件往往事機緊要刻不容緩總理衙門王大臣實有不能遙制之處各該疆臣於所屬地方耳目切近是以明降諭旨令各直省將軍督撫均兼總理各國事務大臣以便遇事及早料理朝廷權衡審愼意在各專責成其有關係緊要必須商明總理各國事務衙門方能定議者仍應隨時據實電咨和衷商辦兹據該學士奏稱此局一定無望於裨益之實輙請收回成命於朝廷辦事之苦衷尚未領會至謂辦理交涉之名其人旣無因應之方予之以名適滋貽誤持論亦屬過當外吏若因應無方卽不加以總理各國事務之名亦豈能免貽誤總之總理衙門諸臣與各省疆臣同辦一事要在一氣聨絡相助爲理旣無畛域之見自無推諉之私該學士所奏著毋庸議欽此 
[暢談時局]  
　　香港循壞日報云英國爵臣庇理士　君奉政府委令來華查察商務事畢就杳港　息征塵商 
 
 

Page 2

 
 
務局特於本月二十二日開洗塵之讌各商旣雲集局主席祈理君起謝庇君惠移玉趾並倡言曰英國商務總會請君來亞東考究商務吾儕聞而抮悦此事實關緊要前數年卽應舉行今已略晚然就目下情形而論英當聨合商務興旺之國善爲擴允中國之最碍商務者莫如厘卡税關且内地盜賊蠭起各要地亦未能盡闢作通商口岸此皆君所宜留意者也庇君曰撲旣來此查察商務則見聞所及自應盡情曰之自麩東方凡中國有英商之處足跡皆已經歴就愚見而論商務中尚有多端興起較遲此非英使麥瑞那之過乃内閣及諸廷臣之咎也現在中國有二險一則北方防務大非昔比一則國勢日形危急我英宜籌善法免落他人之後蓋俄人現執大權然按之和約凡有利益各國一體均沾乃滿洲全地已歸俄人而英無所得當令中國在此加徵課税方免畸重畸輕此事必須假英人之力非妬俄也不過保護英國商利耳至欲保中國則須各處遍開通商口岸聨絡英美德日四國方克有濟我曾遍閲中國砲臺防營　局機廠及各學堂類皆有名無實然中國財力尚足訓練勁旅二十萬人曾以告各疆臣皆以欵鉅難籌爲對鄙意中國官員亷俸要從優增給方足以資整頓邇當各國爭權異日必因税務齟齬恐或因此致啓兵戎故中國先務之急當首重籌防而訓練防兵尤以借助英員爲合雖内河現亦闢有商埠然未盡善盡美尤當設法整頓英商每以中國不依和約爲恨此後中國亦當懲前毖後凡事依約而行以杜口實至於中國所抽厘税原非過重無奈辦理不得其人致招尤怨然中朝如欲維新實較别國爲易蓋國無封建民性純良多知革故之善也言畢霎君曰中國緝私船每在本港口外滋擾行旅英國商務已受其虧乃復准中國設税關於港中其阻碍商務一言難盡蓋本港係免税商埠人各有自主之權不應有此擾累君回或後請舉斯弊宣示衆商至於華人性極純良　治惜在上者皆庸俗婪劣目下中國大勢鐵路最關緊要苟能有成則太平立見而維新亦屬易爲也言訖則臣君復言曰我英國首集鉅貲講求製造各物販運外國乃今德美日本等國接踵而起是亦一漏巵也庇君曰我英國在華欵待各强國一視同仁並無軒輊衆商遂　呼者三以伸謝意然後散歸 
[星軺過鎭]  
　　鎭江訪事友人云新簡出使髙麗大臣徐晉齋星使壽朋於本月二十一日由滬上乘招商　江裕輪船溯江上駛二十二日之晚七下鐘時下碇京口道府州縣各官咸詣江干迎迓未幾星使命啓輪赴江寗謁見南洋大臣劉峴莊制軍面商要公文武各員復恭送如儀 
[統領回防]  
　　杭州訪事友人云浙江候補叅將仁勝營統領雷叅戎芸桂駐紥泗安前經撫憲派赴日本閲視灄河泉大操回省銷差後仍回防次並委校閲湖防各營現已事竣赴省面陳要公旋於二十一日禀辭就道 
[宜都亂耗]  
　　漢口訪事人云近聞宜都縣有會匪滋擾情事急電至鄂大吏業委某軍門率勇前往相機辦理想兵威所至跳梁小醜不難指日蕩平也 
[照錄商務局照會]  
　　辦理上海商務總局武英殿恊修翰林院修撰張二品頂戴福建興泉永道惲二品銜江蘇候補道蒯二品銜湖北候補道劉爲照會事光緖二十四年七月二十三日准奉兩江總督部堂劉照札開六月十七日准兵部火票遞到軍機大臣字寄兩江總督劉湖廣總督張光緖二十四年六月初七日奉上諭振興商務爲目前切要之圖疉經諭令各省認眞整頓而辦理尚無頭緖泰西各國首重商　是以商務勃興稱雄海外中國地大物博百貨浩穰果能就地取材講求製造自可以暗塞漏巵不致利歸外溢著劉坤一張之洞揀派通達商務明白公正之員紳試辦商務局事宜先就沿江沿海如上海漢口一帶查明各該省所出　産設廠興工果使製造精良自能銷路暢旺日起有功應如何設立商學商報商會各端曁某省所出之物産某貨所宜之製造並著飭令切實講求務使利源日闢不令貨棄於地以期逐漸推廣　致富强事屬創辦總以得人爲先該督等愼選有人卽著將擬定辦法迅速奏聞毋稍延緩將此各諭令知之欽此遵旨寄信前來又於七月十三日奉電傳上諭少詹事王錫蕃奏請旨各省設立商會於上海設總商會等語現在講求商務業於京師設立農工商總局並諭令劉坤一張之洞先就上海漢口試辦商務局擬定辦法奏聞現尚未據奏到商會卽商務之一端著劉坤一等歸案迅速妥籌具奏其沿江沿海商賈輻湊之區應由各該督撫一體查明辦理所有一切事宜並著總理各國事務王大臣咨商各督撫詳訂章和妥爲籌辦欽此等因到本大臣承准　均經恭錄咨行通飭欽遵核議詳辦各在案頃准湖廣督部堂來電漢口商務局已派江蘇補用道程儀洛會同廣東候補道王秉恩設局開辦遇事聨絡恊助務使兩局聨爲一氣等因前來查上海綰轂中外樞紐南北爲商務總匯之區與漢口脉絡貫通自應卽行設局遵旨揀選通曉商務明白公正之員紳總理其事玆查通州在籍紳士張殿撰洞悉商情關心時局應請張殿撰總理上洚商務局事宜湖北補用道劉世珩會同辦理並選派江西裲用道惲祖祁江蘇候補道蒯光典分辦江南蘇常皖北安廬各等處商務凡沿海沿江繁盛處所並由各員紳分舉紳商廣爲勸導以期逐漸擴充其商學商報商會諸事亦卽次第籌辦業經本大臣馳電復奏其應如何聨絡保護及就地講求設廠仿造之處應卽體察時勢擬議章程復候札飭地方官會同切實舉辦等因准奉此本院道維中國商力之疲敝至今日無以復加矣然陰盡者陽乃生剝極者復之兆比年以來談時務者頗見及此中外臣工迭經奏請遂有朝命著各省設立商務局爲保持利權之計乃自各省興辦之後其恤商情者幾何事蘇商困者幾何事何弊已除何利已創地阻勢暌末由聞見意者商民風氣未開人自爲謀不能相通歟抑官民隔絶告焉而莫省呼籲焉而莫與聞也本院道等著籍江南其於江皖故是鄉里商艱民困又平昔所稔知今督部堂舉承斯乏區區宗惜願爲官商間一驛騎耳上海沿江海各省商業輻湊之區各業中又本有公所公會之設聨絡講求均較他處爲易合行知照各業董凡一業中如有當興之利當除之弊若何可以改良若何可以進步苟須官爲提倡保護不妨徑情來告但係本局權力所能行斷無分毫之靳惜各業董等旣不必慮衙門壅隔之習亦無須患吏胥求索之苛每日定上午起九點鐘至十一點鐘下午起三點鐘至五點鐘爲接　商務之時刻無論何帮商董來局一刺相投立卽延入藉聆衆益共贊良規卽有所陳格閡難行及尚須取督部堂進止或與地方道縣商定之處亦必明曰揭告决無一語相欺至於商學商會商報及絲茶業派人出洋考察探報等事或係朝廷旨意或係時勢當興急切雖未易兼行要必以議論爲嚆矢本院道日望諸君子之有以起予也爲此照會貴紳董請煩查照辦理須至照會者 
[鄂勇啓行]  
　　漢口訪事友人云楚督張香濤制軍因余蠻子聲勢洶洶恐李竹虚觀所帶之勇不足剿除因擬添調勇若干馳往沙古乘固陵輪船前往想兵力一厚匪類亦當歛跡矣 
[巨盜被擒]  
　　福州采訪友人云閩中巨盜綽號大履老　前曾盜取何觀察碧鎏公館中贓物約値數千金嗣經地方官獲案追繳原贓禁押待辦上月某日越獄逃出嗣是而城内外竊案又層見疉出福州府金太守公館内被竊去贓物計値千數百金閩侯兩邑尊聞之立飭馬快四處緝拿杳無影響本月某夜保甲委員范幼垣二尹帶勇巡至北后街有某更夫禀稱適見一賊在太山巷口經過正欲上前詰問而捷若猱升霎時不見時適福靖營弁某君亦帶勇而來二尹卽約令彼此分扼巷之首尾隱身俟之守候多時賊在某公館中竊得贓物開門而出先向左行見二尹督勇截住卽返身向右楚勇某甲向前掩捕賊揮刃相迎甲被斫因痛釋手乙勇繼進亦被斫傷額角幸内勇出利刃向賊頭上猛斫賊受 
 
 

Page 3

 
 
傷暈倒二尹聞聲往視相與督令差勇拿獲並飭將茶湯灌救閲時始甦賊口稱我今補獲决無生理我卽竊何公館衣物被拘越獄而逃之大腹老也二尹因係巨賊卽率弁勇捆送縣署邑尊飭差騐之信卽著收禁旋見其受傷甚重一息奄奄爰飭宫醫調治現已傷痕平復過堂研訊供稱曾竊福州府金大人之物件由郎官巷石坊循墻而上其餘所竊之案亦均直認無請邑尊據情禀請府尊懲辦至二尹及弁勇此次異常出力想皆當破格奬之也 
[楚江瑞雪]  
　　武昌訪事友來函云鄂中久晴不雨居民望澤孔殷府縣各官迭次設壇虔禱迄未大沛甘霖本月十七日朔風怒吼天氣驟寒夜間六出花飛輕如柳絮瓊樓玉宇一白無垠次日仍扯絮搓棉　紛未已農田得此沾潤來年可免蝗災騷客詞人更相約煮酒圍爐尖乂鬥韵陮無衣無褐者街頭彳亍瑟縮如僵蠶安得白傅大裘普被大千世界也 
[漢皐火警] 　　 
　　漢口訪事人云本月二十二夜九鐘時漢鎭十人館附近某姓家失愼霎時間火光熊熊直衝霄漢幸水龍畢集環而灌救得卽烟消火滅計焚燬房屋三椽有甲乙二人不及逃避遂葬身炎窟亦慘矣哉 
[上海官塲紀事]  
　　前署松江府張子虞太守刻已交卸篆務前日來申泊舟南市於昨日午前命駕進城遍往道營廳縣各署投刺拜謁至縣署時王大令迎入花廳茗談良久從容辭别○江蘇海運局總辦舒太守體元昨日命駕入城赴各當道衙門拜謁至道轅時蔡觀察因已往洋務局會辦案件由家丁擋駕○前任南匯縣吳子佩明府觀樂昨日到申午前命駕入城拜會各當道至縣署時王大令延入花廳茗談良久始别○上海縣典史蔡季淸少尉延河日來偶抱徵恙於昨日遣丁投縣署禀明王大令請假三天 
[邑境辦團]  
　　本邑西南鄉閔行鎭前議創辦團練藉衛桑梓兹經董事顧姓等投縣禀稱團練一事已於九月十六日開辦招募客兵二十名歸鹽捕營統帶吳福海遊戎派弁鄭天華帶領又募鄉勇八十名歸武生徐奎帶領每逢十六日在本鎭會哨一次晚間挨叚巡緝頗資得力王大令閲禀之下甚爲欣慰倘果能實力奉行亦未始非居民之福也 
[美界火警續誌]  
　　美界火警已紀昨報兹悉火起於蘇州河之北德安里第二十七號門牌甬人某姓家因煮夜膳遺火積薪中越時火勢上炎冐穿屋頂幾致不可收拾捕房瞭見立卽嗚鐘告警救火會中西人急驅皮帶車前往灌救始得撲滅僅焚去披屋一間 
[又兆焚如]  
　　昨晚七點鐘時忽聞捕房内蒲牢怒吼施分一下知美界又肇火災未幾由訪事人報稱火起于西華德路某姓火腿店内一時烈燄飛騰上燭霄　租界救火會各西人立驅皮帶車前往灌救始得撲滅至其起火之由及焚去房屋若干容探明再錄 
[均屬無恥]  
　　前晚有自稱監生之陳汝棟扭張松林到縣喊控經王大令提訊陳供家住城内畫錦牌樓娶妻周氏素不和睦有漆匠張松林者因雇伊在家作工遂與周氏通姦被監生拿獲將張髮辮剪去上年九月間張又將周氏誘至家品姦佔今年四月廿八日監生將張扭控南匯縣蒙汪邑尊訊明將張與周氏分别管押未幾周氏由母族央人赴縣保出張亦釋放昨在城内穿心街與張相遇突被推入浜中幸同行援起得免溺斃今將汚衣呈電求爲究辦誥之張供南匯縣人素業漆匠前在陳宅工作被陳誘入内室將小的髮辮剪去揮諸門外本年四月小的因母病回家探望又被陳扭至南匯縣誣指昨在租界相遇卽喝令流氓扭小的到捕房復到城内北局俱不准理後又扭控到案尚求鑒察大令得供以張雖有不合而陳汝棟不能將妻子管束亦屬不知廉恥爰將張重責三百板枷號兩月發頭門示衆陳申斥數揮之使出 
[上海巡局紀事]  
　　南市二十三七鋪巡防局委員卲子怡二尹前晚率領勇甲人等巡查各街道在公義馬頭拘獲設攤聚賭之潘有祥一名解至局中升堂研訊潘供本邑人向爲小負販兹因乏本無以爲生不得已賭博求恩寛宥二尹以賭博誘人貽害非淺判責二百下後由其母到局求釋因交其母某氏領回管束○流氓陳福壽卽小福壽因在油車街攔路刼奪縣差陳保所持洋銀十九元次晨拘交法捕房轉解至南市捕房當由捕頭王榮培解至工程局請訊經朱森庭明府提訊陳投案禀稱小的於是晚搖得一會共收洋十九元携往大東門估看突被流氓將小的碰撞刼取洋銀而逸小的卽追已無蹤影後在小東門外撞見向扭被刀戳傷請究陳福壽供本邑人小本營生不敢刼奪明府訊其備此兇刀何用供稱小的前設水菓攤故有此刀明府以旣住二十七鋪地方當交地甲陶鼎帶往解請二十三七鋪巡防局訊究當晚由局員邵子怡二尹提訊謂爾之積惡已非一日本欲訪拿到案盡法懲治究有同黨幾人從速供來免受刑責陳供小的是晚偕友人某某等數人在彼行走不 
知誰人所爲小的實不知悉二尹以其身藏兇刀斷非善類令褫去衣服重鞭竹硝三百下交地甲帶往管押候飭差提到同黨再行訊究 
[南市捕房紀事]  
　　東洋車夫莊阿三與王阿文在新馬路互相口角繼復揮拳致王頭顱受傷并被失去縀帽一頂當由四十四號巡街捕所見一併拘解捕房後由沈姓投捕房具保捕頭准之○江北某邑人如意子小扣仔二人昨日在竹行馬頭爭閙後由四十號巡街捕詢知係拆梢起釁遂報知捕頭王榮培飭交十六鋪地甲帶往調釁 
[法界捕房瑣案]  
　　昨日朱明府蒞捕房發落各案武弁楊子美由四川來滬因事晉謁道憲蔡行經小東門城根被偷兒陳阿四竊去翎管一枝當塲拿獲解案據楊弁稱收贓外尚少洋銀八元明府命提陳阿四到案覆訊陳矢口不承爰飭著重責一百板還押過堂飭楊投案酌給川資俾回故里○伶人潘連生控李明山欠會項洋銀一百八十元除收過三十元尚少一百五十元押候追比昨日保人耿占錄代繳洋銀三十元明府准交原保限十日内理楚○林達臣前控鄭承順方介之拖欠貨欵二百四十兩圖賴不還明府飭提研訊方濳行逃匿僅將鄭承順拘案訊供後著交保出外勒限理處昨日原告投案求追明府著保交案仍命押追鄭再四苦求情願限十日内找到方介之明府著依限繳洋延干追比○楊忻茂在萬安樓客棧爲執事吞沒棧客余光普洋銀二百六十元經朱明府押追勒押交銀在案昨日原告投追明府命提碭到案責比楊求飭探帶出覓保限三日内交銀明府准之著人銀並保依限交洋延干追比○汪裕泰茶葉店夥曹利才前控張子堂積欠貨欵四百餘兩經明府訊供交保限日理處迄今挺押不理昨日原告投案求追明府飭提到案著覓人銀並保限五日内理楚○中和棧主龔順章欠顧錦裕洋一百元向索不還爲顧具控公堂經明府訊供准予人銀並保限三日理楚○太古全洋棧主周全益欠銀二十餘萬兩爲各莊號具控將周姪錫祺押候交銀兹錫祺延宕日久挺押不理昨日明府命提到案研訊問全益究竟逃往何處錫祺供稱不知明府以其刁狡喝令從重責比周苦求得免仍命還押○戳傷車夫季阿金之流氓阿寳生著照原斷先行枷號怀月期滿重責五百板送入攺過所監禁一年　 
[跋官商快覽]  
　　是書爲京都文富齋所印首華洋通書附以諏吉便覽次通商約章次洋關税則次振捐新例次中西年月日表各省府州廳縣指掌官階品級俸祿表奄報新編電報價目表而以滬遊便覽異名錄姓氏郡名錄經騐良方諸書附其後誠可謂集羣籍之大成爲枕中之秘笈我人所宜各置一帙以便參稽者也昨日承虞山鮑君叔衡見貽特跋數言以諗閲者 
[解救吞烟]  
　　敝處救天生鴉片藥多承四方代送垂二十年矣向例每遇年關必按寄一次今因拓地較廣徧寄良難如樂善君子願照常代送者求於年内赶緊賜字來取仍不取分文世不乏修德行仁之士謹百叩首以奉聞倘蒙惠函請寄上洋南市小東門外鐵貓弄口裕記棧内廣泰號可也[  同仁社拜上]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禀請示禁]  
　　揚州訪事人云揚城左衛街某錢莊前有人私摹僞票持到他店購物店中人來莊照騐始知其爲贋鼎莊主以年關瞬届若再有人效尤受害實非淺鮮因特邀齊同業於日前聨名具禀懇江甘兩邑宰會銜出示嚴禁其禀詞云職等均係錢業生理民間換兑銀洋因便於取携多用票劵由來已久十月十七日有匪人私造復茂恒僞票向葉榮春店購買茶葉店夥前來照票騐係僞造隨往是店拘獲二人時復隆昌亦有人以僞票九千文兑去洋銀十元聞信來店識認亦係此人嗣復查悉同業中亦被僞票共騙去四十八千文其餘未及查知者尚不知凡幾細加盤詰言語支吾繼稱藍姓此票實係范姓私造因卽同往尋范則已聞風逃逸卽將此匪協保指交保甲總巡局勇拘帶回局蒙訊屬實枷責示衆在案惟恐再有效尤用特禀求示禁並乞嗣後遇有此種僞票准於票上塡寫僞票二字以免矇混仍求派差緝拿羽黨嚴懲以安商旅等情兩邑宰准如所請發出告示多張遍貼曉諭想若輩見之當稍知歛跡矣 
[人之無良]  
　　漢口訪事人云安徽人吳某落魄江湖其婦某氏美而賢浣衣織布藉給饔飱及吳病不起氏割股療之吳得就痊刻吳在漢經營日人起色忽然舍舊圖新視氏若眼中釘氏因憤成疾旋發瘋癲時而悲呼時而怒號情狀殊堪憐憫吳則冀其速死且禁之鎖之絶其飮食噫嘻氏之遇人不淑亦命也夫而吳之無人心若此亦眞禽獸之不如矣 
[傳操捕役]  
　　南市捕房捕頭王經年到差後定期每逢禮拜二五午後在内傳令操演以期幹練 
[英界晚堂瑣案]  
　　昨報紀應文森之子桂馨掯匿馮庚生之道契不還經讞員鄭瀚生大令派差將應文森提案昨晚十點鐘時鄭大令升座提訊原告馮庚生同母楊氏未到先有鍾銀壽同朱姓投案附追供稱去年歲底被馮借去銀一萬二千兩立有憑據馮有德昌里房屋一所與馮洪綬各半今秋八月底由馮洪綬出立期票一紙馮簽字蓋印至期收取洪壽允許職員往寗波取銀來申交付延約至九月内仍未付下十月間馮向職員談及現將房屋託應桂馨抵押銀兩至十月十四日囑職員將借據期票付交應姓卽向取銀是日職員將借據期票面交應桂馨收取馮同洪綬亦將房屋道契交付由職等目見應面許明日付銀至今無著求請究追朱姓供蘇州人年四十歲今歲七月廿六日由許姓領監生至馮處購買珠翠等物被欠銀四千兩亦由洪綬出立筆據至十月十四日囑職將借據付交應姓向其取銀延約至今應桂馨分文不付二應同供稱馮楊氏控職員掯匿方單一案前堂已經具結在案十一月初三日又遞禀呈案至今未奉批示前奉堂諭出外淸理未知何故忽又提案馮庚生因欠職員銀兩是以將方單扣住大令曰汝數次抗傳不到是以飭差拘提本分府奉關道憲提汝到案著將馮庚生之道契交出因馮積欠華洋鉅欵均須將此項銀兩彌補旣經馮庚生欠爾銀兩本委當與汝提案訊追應桂馨稱馮庚生先欠職銀况原告未到何能交出道契大肆咆哮鄭大令以其目無官長且此案係道憲飭提著原差將應父子押送道轅請示一面乘輿赴轅面禀道憲應桂馨父子兇橫情形不知蔡觀察若何辦理也○妓女朱二寳控鴇母霸阻從良一案前弳鄭大令判令前夫來案著黃振卿給洋等情屢紀報端日昨該妓之父孫金全偕其婿沈阿根及媒妁朱阿榮到案供稱去年四月初七日許配沈阿根爲室得茶禮洋四十元有庚帖爲憑求鑒沈阿根朱阿榮供與孫金全同大令遂判黃振卿給沈阿根洋八十元囑其另行聘娶著沈具領完案 
[英界公堂瑣案]  
　　包探張阿五解楊立田至案禀稱此人曾犯拆梢案經公堂遞籍今又復來經小的拘獲送案請究楊供江北人向來安分不敢犯事前次實被人誣控求鑒讞員鄭瀚生大令商之梅繙譯官判令笞責二百板再行遞籍○張包探又解朱芝卿到案禀稱朱在四馬路某烟館竊取李耀記之羽綢馬褂一件報捕後經小的拘案人贓送案請究李投案領贓朱供認行竊惟求恩典大令判令笞責二百板○江北人施全記向在老船塢爲小工竊取塢内舊鐵二十餘磅由包探王金山緝獲起到人贓送案請究老船塢洋人投案稱廠中時常失竊銅鐵等件此次務請懲辦施全記供江北人不敢行竊此鐵實在途中拾得求鑒大令判令笞責二百板枷號七天示衆○金其生竊取楊福海所開洋貨店内皮皂一箱正欲喚車運載一百八十二號巡街華捕見其形跡可疑當卽拘住盤詰知係竊來遂傳同失主於昨晨解送公堂請究楊福梅投案領贓金其生供與楊爲友近因失業窘迫異常無奈出此求恩寛宥大令判令笞責一百板贓還失主○過犯陳阿全前因竊物懲辦遞籍乃又濳來滬上昨至張阿來所開客棧投宿竊取該棧布夾被一條爲包探費阿銀查見扣住原贓於昨晨送案請辦程卽來投案領贓陳阿全供無錫人一時貪小以後不敢再犯大令以過犯行竊判令笞責二百板管押三月後遞原籍○包探金立生拘送積竊徐順寳到案禀稱此人犯案纍纍懲辦數次今又不知從河處竊得布棉襖一件經小的拘獲送案請判徐順寳供棉襖確是拾來並非竊取求鑒大令判令笞責二百板管押三月○四百二十二號華捕拘解在途拉客之野雞倡婦王小紅到案請判王小紅供蘇州人自幼被匪徒拐出以致流落爲倡然出外拉客本非所願實被鴇母逼迫所致今幸來案叩求超拔大令得供著發棲流所擇配 
[美界捕房紀事] 　　 
　　甬人某甲携其梅鶴住虹口武昌路某號門牌其妻淫蕩性成與鄰右某乙有染前晚乙往續舊歡適被甲撞見綏將乙與妻一并扭交巡街華捕拘入捕房請爲究辦旋甲又以家醜不欲外揚遂復至捕房請爲釋放捕頭准之○本邑人王阿毛向爲飯店夥近因不務正業流爲鼠竊前晚至裏虹口某姓家圖竊被事主拘獲送入捕房捕頭以圖竊未成飭押丐牢一宵卽行釋出○蘇婦王胡氏賃居於北河南路某號房屋前晚與鄰婦作葉子戲旋忽口角致相毆擊互扭至捕房控訴捕頭略詰數語以因賭起釁本應究辦姑念女流從寛一并斥釋○浦東人吳某向爲藥店夥昨日向店主結算薪資起見以致爭毆互扭至捕房禀控捕頭以事關錢债著自投英公堂控告斥逐不理 
 
 
 

Page 10

 
 
   
 
