# 1905 - 75 - 4911466

 

Page 1

 
 
蠻民惠鑒來示敬悉所言極是良深欽佩請示居址以便致書 
[電傳上諭]  
　　二月十五日内閣抄奉旨内閣侍讀學士著承瀛補授欽此同日奉上諭潘萬才現在丁憂貴州提督著徐印川署理欽此同日奉上諭岑春煊奏甄别各員一摺廣東廣州府知府沈傳義署惠州府知府劉尚倫候補知府方榮候補同知元贊候補直州知州姚紹書胡銘嘉南海縣知縣豐汝梁署番禺縣知縣柴維桐署東筦縣知縣沈麟閣興寗縣知縣滕桂森署海豐縣知縣鄭榮候補知縣胡道源署洗口司巡檢陳憲舜廣西思恩府知府毆陽中鵠署永甯州知州吕鑒煕署象州知州孫文逹署賓州知州李家彬准補左州知州署惠隆縣知縣紀堪錚署奉議州知州梁紳訓平樂縣知縣樓守愚署柴城縣知縣王爲毅署雊容縣知縣蔣航署天河縣知縣陳俊康署思恩縣知縣譚鄴華署上林縣知縣劉潤之代理遷江縣知縣陳恩湛均著傳旨加奬廣東候補知府徐書祥性情巧滑辦事敷衍著以府經歴縣丞選用直州知州振元憧騙圖財行同無賴高明縣知縣李恩榮嗜好甚深行爲卑鄙准補新安縣知縣沈毓岱習於巧滑上於鑽營廣西候補知府沈紹禄放利而行且有嗜好候補知府張屏承商受賄爲數甚鉅前署宜山縣知縣山西候補知縣李兆周惟利是圖罔知廉恥候補知縣李鴻勳聲名甚劣民怨沸騰候補知縣張成激辦事糊塗似有心疾均著卽行革職張屏李兆周貪功尤甚並著永不叙用廣東候補知縣伍秉誠性好冶遊不知自愛著以府經歴縣丞降補廣西李蘭州知州纜宸纜性情疲玩不宜要地著開缺歸部選用餘著照所議辦理該部知道欽此 
[宫門抄]  
　　二月十五日皇上召見軍機 
及辰庚 
　　本館發售蘇州本日報廣　 
本館蘇州當日報停發已久今年整頓報務擴充報章在蘇州閶門都亭橋添設分館於本月十六日起重發蘇州當日報准午後到蘇逐日飛寄風雨無阴祈購報諸君鑒之 
　　吳興吳惺子雙鈎畫格　　琴條三元單條四尺四元五尺六元六尺八元八尺十二元堂幅加倍横披同卷册每尺二元紈摺扇　元帳額四元凡蒙賜件請送錦雲堂戲鴻堂大雅堂扇莊轉交 
　　上洋新開福昌參燕號擇於二月念二日開張 
　　本號開設英界抛球塲南坐西朝東三層樓紅洋房自運吉林大山人參高麗野山别直暹邏毛白官燕關東毛角鹿茸東西洋參細花銀耳跤趾玉棧北洋蜃膠天生野术貨眞價實包退還洋在仕商賜顧請認明本號圖記庶不致悞　戊 
　　眞不二價怡和昌布號新增洋貨抄莊擇於二十日開張 
本號開設英大馬路十有餘年專辦蘇松布疋各省秋莊夏布新增貴企大呢羽毛嗶嘰時花絲光席法泰西綢緞一應俱全倘蒙貴客惠顧價定克已以廣招徠　戊 
　　拍賣馬匹騾子 
　　啓者今定禮拜五西歴四月七號卽華三月初三日奉意大利國駐札天津之意兵統領之令在天津拍賣馬四十匹騾子七十頭其馬與騾均甚有走力特此佈聞 
　　寳康祥洋紗號謹白 
　　啓者小號賣買生意須用小號方式圖章爲憑如經理夥友簽字槪不承認先此聲明以免後論 
　　上海新開葉天德堂藥鋪 
　　謹擇正月十三日虔修景岳百補大全鹿丸二月初十日懸牌開張 
　　本堂開設上海美租界中虹橋東坐北朝南石庫門内自甲辰年六月二十日先行交易以來發兌各省道地藥材精製飲片虔修丸散膏丹剔選官揀人參毛角鹿茸暹邏官燕高麗東西洋參四時沙甑花露經騐時症痧藥萬應保珍靈膏各種風濕藥酒香料細藥均承遠近紳商許可惟癸卯年所煎虎鹿龜驢諸膠須待陳足三年至内午冬方可出售亦無不精益求精愼之又愼茲擇定本年二月初十日懸　開張伏思遐適貴客俯慕本堂之名不辭跋涉而來所以本堂藥價無論遠近一體格外從廉以副諸君雅意凡仕商賜顧者須認明本堂純陽爲記庶不致悞 
　　别發洋行廣告 
　　現在本行後進另設一所專售學堂書籍文具儀器及運動器械等物一應齊備如蒙諸翁光顧其價格外克已以及外埠郵購隨到隨寄擇於二月初四日起發售此佈　甲 
　　大字五種遺規 
　　桂林陳文恭公宏謀係乾隆朝名臣所著五種遺規久已風行寰海有功於世道人心實非淺鮮借坊間轉輾翻刻誤訛太甚今掃葉主人覔得陳氏家藏原本倩本局用大號鉛字排印成書并加圈點帋張潔白裝訂精良每部六本價洋七角發售處蘇申南北掃葉山房　圖書集成局代啓　戊 
 
 

Page 2

 
 
 [Ｈ>第二版Ｈ < ] 
[再論武昌查封教育晋及社事]  
　　鄂垣敎育普及社之查封也以出售革命軍兄弟歌等書故而其所以查封也以有細事曾開罪於警察局員故本報論之各報亦論之詞雖不同而以爲警員之欲陷人於罪則同旣而思之警員之敢於借刀殺人者非漫然也彼蓋見夫革命軍兄弟歌等書爲上之所深爲上之所必罪有可以陷之者而後陷之是則借刀殺人者警員而許之借刀殺人者非警員也記者於是轉恕警員而於惡是書罪是書者不能無責焉 
　　夫上之惡是書罪是書者非以其有謬妄悖逆之語謂足以召亂乎然記者嘗讀周書矣商紂君也周武臣也而數紂之罪乃至不遺餘力紂卽稔惡爲周武者何忍毁其君如是使周書而爲今人所作人未有不目之爲大逆不道者乃今之人羣稱周武爲聖奉周書爲經頒之學官無學子不讀是教之以不必尊君親上而鼓動其作亂之心也烏乎可或曰不然書有可法者有可戒者可法者使人知所從可戒者使人毋敢犯周書者戒後世人君毋以其民爲可暴虐也夫旣曰可戒則君非堯舜必不能免於絲毫之失德矣書卽狂悖無一不可取以爲鑑矣故記者以爲革命軍兄弟歌等書不惟不必禁在上者正可借以覘政治之得失民智之高卜焉 
專制之國其治民也難於立憲難於共和何也法重而民痿謗諷譏剌之文字有所懾而不敢爲也然惟如是民之疾苦上無由知上之得失民亦無敢妄議而治民遂覺其難矣中國之宜改爲立憲改爲共和記者兹不暇論顧數千年來旣沿守此專制之政體民之受治於專制之下者亦已久矣甯不知文字之獄可駭可懼而乃敢以身干之者非民之有所甚不得已必上之政治容有未盡美善也夫以民之有所不得已而出此悖慢之詞焉則宜閔之宜恕之以上之政治未盡美善而致此悖慢之詞焉則不寗宜閔之宜恕之而當自反之反之而去其弊興其利無一日不以民爲心無一事不謀民所便内無宼盜之警外無强敵之逼國日幾於富國日進於强則向之敢爲悖慢之詞者皆將如烟之消雲之滅非徒不忍出諸口而亦無從出諸口矣故記者以爲革命軍兄弟歌等書謂爲有害則誠有害也謂爲有益亦誠有益也在上者觀是書而怒之嫉之謂足以煽亂天下斯誠有害矣在上者觀是書而警之愓之謂足借爲殷鑑斯誠有益矣未完 
[火車將逹盛京]  
　　二月十五日倫敦來電云英路透電局附隨日本黑木大將之訪事人於初八日電稱渾河之橋現將修竣數日内火車卽可行至盛京及地處 
[日人不得入美籍]  
　　二月十五日倫敦來電云英每日電報報驻美國脱克瑟司省逹勒可地方之訪事人電稱美國僑民部已聲明有日人十名所執入籍執照不合法律因日人不得爲美民故也 
[毆人評論林將軍]  
　　二月十五日日本大阪來電云俄政府派林義維樞將軍爲滿洲俄軍總司令官係因他將資恪雖較深然不願當此重任歐洲衆人之意以爲林將軍爲總司令官恐有材不勝任之慮以上均譯字林西報 
[歐人評論柯將軍]  
　　二月十五日倫敦來電云俄柯魯拔托金將軍自行辭職後政府中人及俄京各報皆異之英太晤士報論此事云柯將軍並無大將之材但能組織成軍而已英太唔士報駐柏林訪事人報稱柏林各報皆謂柯將軍在本國組織軍事之材無出其右但在戰地祗能爲大隊之司令官而不能爲全軍之總統俄政府派爲遠東之總司令官實爲失策蓋柯將軍在戰地自始至終並未顯出統軍之材能也柏林精於軍略之人謂俄國渺視日人之智勇故派柯將軍爲總司令官有數次戰事柯將軍親自臨陣亦不見其有行軍之材略也 
[法報敦勸日俄停戰]  
　　二月十五日倫敦來電云俄法國各報仍勸令日俄卽行停戰並盼望永久之和局以上均譯太晤士報 
[俄軍蹂躙昌圖後之情形]  
　　中立界之昌圖府爲目下第二新民屯形勢之地日軍占領奉天時俄軍卽將該地盡情蹂躪增將軍當卽電致政府謂敗北之俄軍實行破壞中立之開端意圖取償於中國譯大阪每日新聞 
[清官被虜之遁逃]  
　　俄軍乘奉天陷落之際將增祺以下多數之清國官吏刼去該官吏乘間脱圍向北方鼠竄而去 
[感謝保護陵寢]  
　　自曰軍占領奉天清國軍機大臣以下之官吏非常驚歎大山總司令官出示嚴察日軍不得住宿城内以安陸寢而保人民之安甯兩宫甚爲感激特命外務部向内田公使致謝以上譯大阪朝日新聞 
[俄皇患病]  
　　二十六日倫敦來電云俄京訪事人電稱俄皇現患驚悸之証 
[俄亂又起]  
　　二十六日倫敦來電云俄波羅的海近境各省農民現有革命舉動憂延甚廣 
[日本不難籌欵延長戰事]  
　　二月十六日倫敦來電云日本派往歐洲之專使男爵所依麥佐(譯音)在巴黎買當報著論云日本目下財政情形不難籌欵延長戰事至十二月 
[法勸俄國與日議和]  
　　月十六日倫敦來電云法人現皆力勸俄國卽行與日議和 
[英泒副海軍提督至東方]  
　　二月十六日倫敦來電云英政府已派副海軍提督漢納而登爲東方英海軍副司令官以接好愛之任譯文匯報 
[俄諭調兵赴戰地]  
　　二月十五日德京柏林來電云俄政府現諭令在各境調兵前赴戰地 
[法永與俄國同盟]  
　　二月十五日德京柏林來電 
 
 

Page 3

 
 
 [Ｈ>第三版Ｈ < ] 
云巴黎太晤士報宣言云法不論如何必永與俄國同盟卽使他國亦有同盟之與不能礙及俄法之交情 
[德代日本募借國債]  
　　二月十五日德京柏林來電云本處德亞銀行正在商議在德國代日本募借國債譯德文報 
[川督電請拒絶法國要求成都]  
　　四川總督錫良以川漢鐡道敷設之故極力籌措資金六百萬以爲基本故卽電請政府拒絶法國電索該鐡道一切之利益 
[檀香山擬弛華人入口禁例]  
　　美報云檀杳山總督每年例將地方政務彚報政府一次近聞此項報告内附列一欵擬准華工入口聞因美人及土人均不願作田園工務故擬請政府弝此禁例俾華人往充田工挽回種植之利益云 
[戴侍郎熱心科舉京師]  
　　禮部奏請修葺貢院以備來年鄉試一節兹悉此摺係戴侍郎鴻慈單銜具奏政務處王大臣將此議交六部九卿翰林科道各衙門議復聞現復到者尙寥寥也 
[考泒出洋學習完全師範安慶]  
　　去歲學務處詳請撫憲將高等學堂附課膏火停止作爲派送東洋學習完全師範學生經費計該項膏火祗足派十二名之數除招攷外札飭各州縣就地籌欵選送一二人赴東學習速成師範亦歸學務處攷定十二日學務處在高等學堂内一律攷試計攷完全師範者僅七十餘人其餘均係各屬保送速成科之帥範生云 
[札選出洋醫學生南京]  
　　署督周玉帥前曾延請御醫徐齡臣設醫學堂於省垣現又通飭所屬各府州縣愼選知名醫生申送來寗以便考派出洋交中國公使送入醫學專校分習内外科學爲將來攺良醫學之帥範 
[京官捐資大興旅學京師]  
　　安徽同鄉京官捐集巨欵就孫公園安徽會舘之旁院房屋設立皖學堂係孫爕臣相國倡辦江西同鄉之在京者亦有設立贑學堂之議聞已租定琉璃廠南八寳琉璃井巷内房屋不曰卽擬開學 
[鄂督張札銅幣局文(爲禁購日本銅餅事)]  
　　爲札行事光緒三十一年正月初六日准財政處咨開准外務部咨准出使日本楊大臣函稱准滬道電滬上奸商用日本銅餅及手摇機器僞製銅圓朦銷請商日本外部嚴禁出口等因到本部堂准此查各省鑄造銅圓弊因購就銅斤不能足用每多叅用銅餅以濟要需其業經付價定貨與洋商訂立合同事在此次奉文禁運以前應飭各該局查明確數呈候咨明出使日本大臣照會日本外務部驗收出口此後不得再行訂購銅餅至手摇機器官局斷斷不用應卽從嚴查禁除咨覆財政處曁咨外務部查照並分行外合就札行札到該局卽便遵照查明已經訂購銅餅確數呈候核咨並此後鑄造銅圓應全購銅斤歸局自鑄不得再行購買鑄成銅餅以防流弊切切此札 
[紀黄河橋工開封]  
　　蘆漢鐡路黄河鐡橋南北兩端將次聯合橋中木架已有行人往來惟因橋距水面甚近橋孔亦小至水漲時上下船隻恐不免稍形窒礙云 
[築路通聯兩廠漢口]  
　　漢陽兵工廠與赫山之無烟火藥廠兩相隔絶彼此轉運物件多形不便湖廣總督張宫保現已委員擇勘築鐡路一條與兩廠相接以便聯絡 
[允改良鐡路章程漢口]  
　　鐵路漢局錢銘伯觀察此次赴滬面禀督辦盛杏蓀宫保改良鐡路章程各節頗爲宫保所嘉納俟與洋工程師磋磨就緒卽發電到漢將局章酌量删改故觀察已先行返漢矣 
[王相國病危京師]  
　　目聞仁和王相國偶感時邪臥床不起曰内病勢增劇諸醫皆爲朿手情形頗覺危險云 
[壯心未已武昌]  
　　上海某報前載鄂督張宫保閲兵之際頭戴風帽龍鍾瑟縮等情宫保見之深滋不悦飭官報局將歴年辦事之賢勞及近時興學練兵听夕不遑詳細載述爲指駁某報地步如宫保者可謂人老心不老矣 
[擴充商品陳列舘南京]  
　　總辦商務局兼商部議員劉觀察則奉署督周玉帥准商部咨飭設立商品陳列舘備列各國所出生熟各貨爲商業研究之貲料因卽採辦土貨多種設舘分列任人入觀日前又接商部來文行催觀察以設館雖在先時而商品尙未全備特催承辦之人趕速備齊無少缺漏 
[擬課羊毛出口税京師]  
　　工商兩部决議停止直釐金税將黄河一帶輸出之羊毛課以重税此事不曰可宣布矣 
[遂溪被圍續聞廣州]  
　　遂溪縣城於正月二十二日被匪二千餘人圍攻所有附城村莊被刧一空海康徐聞各縣盜匪亦異常猖獗等情已登前報兹悉此項匪徒經各鄉拘送到縣訊問一二次卽收押監獄並不再審以至囹圄擁擠如陳妃差馬永忠袁在生等均係著名巨匪尙未審明禀辦將來禍患不堪設想論者謂此事亟宜遴選幹練文武人員從速查辦以免養癱貽患且不至外人藉口干預也 
[拘獲會匪九江]  
　　江廬山會匪謝魁號雲亭湖南益陽縣人匿於九江城内四碼頭地方開設烟館謀爲不軌旋於二月初七日遷居都府巷偏僻處爲湖口鎭楊福田所雇線人戴昆所悉禀知楊鎭台卽飭中衡遊撃李遊戎傳照添札守備丁錦宗飭令外委蔣幼男恊同戴昆率領兵丁於初九下午三點鐘前往禽獲并搜出票布十八張一併解縣賀少九明府升堂嚴訊笞責二千板匪供此票係湖南所印共有二百十六張沿途首剩一十八張至買票之人姓名堅不供出現賀大令已禀請鎭道府憲核示矣 
 
 

Page 4

 
 
 [Ｈ>第四版Ｈ < ] 
[星使保荐能員京師]  
　　日前駐德欽差孫慕韓星使 
咨行商部謂貴部當整頓商務收回利權之時宜選用精通法律之員叅謀一切今有派駐日司巴宜亞領事吳宗濂精通法律辦事勤能又諳法國語言文字現將年滿回國可備任使云云聞商部堂官已擬將吳調回以郎中補用矣 
[蘇撫奏調幹員蘇州]  
　　調補江蘇巡撫陸春江中丞前撫湖南時曾奏調分省補用道林蔚生觀察丙修赴湘襄辦防務佐理財政無不井井有條兹中丞移節三吳以海疆事繁政要佐理需人因奏請將林觀察隨帶回蘇差遣刻已奉旨允准矣 
[粤紳請行海保甲廣州]  
　　日前廣東紳士葉長春以海賊縱横特籌定辦法具禀督轅旋奉岑雲師批示云粤省濵臨大海港汉紛歧盜匪出没搶刼自應嚴行搜捕以衛商旅惟漁團保甲一事迭據各處澳長禀請舉辦節經前部堂批行善後局核議利少弊多批飭不准在案兹據禀援照江浙兩省章程將沿江海商漁船户分别東西兩路大中小船編列每保甲册給照由委員查驗並繳照費備購搶砲旗牌號衣各等情是否可行有無窒碍仰廣東善後總局會同營務處妥核具報 
[鄂省議辦統捐武昌]  
　　日前鄂督張香濤宫保以釐捐之設本屬國家不得已之政惟局卡林立員司繁多留難阻滯勢所必然勒索浮費亦所難免湖北近來民生日艱商利日薄若亟籌良策勢將從此不振查他省釐金近日頗有改辦統捐者核核統捐之數較分局收數並不减少因札飭牙釐總局遴委切實練事之員七八人分赴長江及襄河上下游考察商貨情形凡外省貨物入境水陸分合之道途本省貨物薈聚行銷之處所每種貨總計各卡共完釐金若干均須考察明確統計何處地方最爲總要何處局卡應先裁撤加果統捐之法有益於民生而無捐於國用自宜及早變通以蘇民困一俟各員回省禀復卽須察核辦理矣 
[批駁玻璃專利京師]  
　　日前商人汪錫元等具禀商部請製造玻璃子以專利旋奉商部批示云所稱通州臨河一帶出有玻璃沙料究竟沙質若何有無試驗憑樣産沙之地究在何處均未據詳細聲叙且開辦公司製鵠玻璃需欵若干所招華東資本已否集有成數股東係何姓名所延洋工師係屬何人現與如何訂立合同亦未據逐欵聲明所禀殊屬含混礙難照准至請專利一節現本部工藝官局製造玻璃已極力講求推廣各省亦多有設立玻璃公司並非該商等創製之物所請尤屬不合均毋庸議此批 
[防營被刦廣州]  
　　粤省大北門城外流花橋地方離城不及一里有喜字營勇數十名駐紥其間本月初六夜三更時被匪行刧將營中軍械搜掠一空間劫去快槍三十枝短槍三十餘枝及巡警通聞知帶隊前往救援匪已毫無蹤影矣 
[盜刼巨案鎭江]  
　　距鎭城東五十餘里有地名姚家橋者丹徒縣所轄著名巨鎭也鎭有泰昌典肆於本月初九日夜突來盗匪數十人用巨石撞開大門明火執仗任意劫掠駐防是處哨弁王某聞之率勇往捕衆盜竟敢格門當場將哨弁槍斃并斃勇丁三名旣而各勇亦用刀砍死盜匪三人各勇知寡不能敵相率而回衆盜竊搜典中銀物直至欲壑旣盈始呼哨而去事後查檢所失約值一萬數千金 
[接受關防武昌]  
　　新授施鶴兵備道趙渭卿觀察濱彥因部頒道印尙未到鄂先由本省發給木質關防一顆以便應用觀察卽在庽所接受任事聞施鶴一缺甫經建設所有因革事宜必須禀陳大府故觀察啓節赴施尙未定期 
[廉訪回籍武昌]  
　　新簡山東臬司余廉訪肇康已於本月初六曰交缷荆宜道篆聞廉訪太夫人年近九旬憚於跋涉此次廉訪先送太夫人回長沙珂里然後北上陛見並聞廉訪志仕量移近省以便板輿迎養不願赴山左新任云 
[振興商埠江甯]  
　　署督周玉帥前議振興下關商埠因飭金陵關道曁洋務商務兩局照會各國駐寗領事築一護隄俾中外商民皆將於此托足現有英國某分司設一工程處於江濵代人包造行棧房屋玉帥以下關爲自開商埠利權所在豈容讓諸他人爰另委熟諳工程之員設一商埠工程局辦理商埠一切工程已在江邊設局立所辦事矣 
[把持屯務揚州]  
　　揚衛頭帮伍丁林坤把持屯扮欺虐散丁久爲帮中所切齒自衛所裁撤歸併江都縣管理林串通衛書陳某伍丁劉某上下其手婪索陋規日前伍孀某氏因歴年所出各署規費不下千元皆林經手盡爲吞没氏忿甚携帶孤兒約同散丁多人至教場九如茶社與之理論林自知理屈發誓抵賴羣情不服幾肇事端不識長官將如何處置也 
[大令被車撞斃江甯]  
　　本月初九日前任贛榆縣知縣王大令亮安步當車行經内城將軍衙門圍牆後突遇一馬車迎面馳來趨避不及致被撞仆在地車夫猶不急勒轡任車輪從其頭面碾過路人當將馬車及車夫一併拘住警察聞信而來見大令已腦破血流氣息已絶因將車夫送縣究辦大令家屬得耗亦卽赴縣呈請重治馬夫署糧道穆觀察與大令爲中表至戚亦函縣請爲重懲 
[改良仵作蘇州]  
　　省垣烏鵲橋弄習仵公所以甘泉縣周某爲正教習本城唐某副之每州縣申送學生二名每名每月飯食錢六千文由本縣給發現朱竹石廉訪以各處申送寥寥因變通章程准本署諸色人等愿習者一體給憑送入經費由藩庳撥付且向章四月卒業爲時過短斷不能深闈奥旨因改一年卒業由按經歴考試然後給憑發往各縣應差每月工洋十二元副者九元 
[紀中國傳教醫十會]  
　　日昨在中國各省傳道之醫士四十餘人聚於上海虹口同仁醫院内所議論之事甚夥其中有一要事與我中國學醫之學生及患病者大有裨益因現今已著成之諸醫書中間有此書中之藥名病名及器具之名與彼書中之名不相符 
 
 

Page 5

 
 
合學者難以分清今彼等議定選派數人專任查看各醫士將來所譯著諸醫書中所用之名目務使各科書中所載之名目皆相符合學者可免爲其所惑亦能了然於心然西醫在中國已行有六十餘年何所釋著之書祗數部十數部而已蓋因前所著之書本其工皆出自著者自已或著者之本公會又兼英醫書與别書不同因醫書必用許多圖畫照片及極細之銅板等類之物表明醫理其工本大其銷路甚少彼等今議醫士回各省後請各當地好善之紳商捐助若干爲公欵以作著書印書之工本但初次所印出之書諒須折本二三次所出之書售出後除本外必有盈餘所有之盈餘仍歸人公欵作將來著書印書之工本旣有工本則可將泰西最新之醫書最新之醫理及最新之醫法常行譯著自此我中國學醫之學生有新書觀讀理亦可從此明透自此我中國之有病痛者能得新法醫治可免去許多之痛苦然則彼外人旣肯勞精神費心思爲我中國之子弟計爲我中國之病者計而我中國好善之紳商豈不更當爲我中國之子弟爲我中國之病者解囊捐助會中總董爲乎廬州栢醫士嘉興文醫士漢口紀醫士蘇州柏醫士上海林醫生 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [Ｈ>第二張第九版Ｈ < ] 
安徽全省學調查表接十六日稿 
　　南陵養正小學堂舊日書院改設額三十名南陵縣傳設立經費一千六百串 
　　涇縣涇川小學堂舊曰書院改設額三十名涇縣設立經費二千元 
　　旌德東省小學堂舊日書院改設額廿四名旌德縣設立經費一千餘串 
　　寗國高等小學堂寗國縣設立經費尙在籌欵太平仙源小學堂書院改設額四十名太平縣設立經費尙在籌欵 
　　池州府中學堂額六十名池州府設立經費尙在籌欵 
　　青傷容城小學堂書院改設額十五名青陽縣設立經費尚在籌欵 
　　建德高等小學堂額二十四名建德縣李設立經費九百兩 
　　東流菊江小學堂書院改設額四十名東流縣設立經費一千一百餘串 
石埭 
銅陵 
貴池 
　　太平府皖南中學堂蕪湖赭山蕪湖道設立當塗天門小學堂額五十名當塗縣設立經費尚在籌欵 
　　蕪湖縣小學堂蕪湖西門内叅署旁額八十名蕪紳設立經費一千四百元 
繁昌 
　　滁州府豐山中學堂書院改設額三十名滁州知州設立經費尙在籌欵 
　　來安高等小學堂額十名來安縣萬設立經費尚在籌欵 
　　全椒襄水小學堂書院改設額四十名全椒縣設立經費尙在籌欵 
　　泗州中學堂額三十名泗州余設立經費尙在籌欵 
　　盱眙敬一小學堂書院改設額十五名盱眙縣設立經費尚在籌欵 
天長 
五河 
　　六安州賡陽中學堂書院改設額三十名六安州州牧設立經費尙在籌欵 
　　英山凌雲小學堂書院改設額四十名英山縣設立經費錢六百千 
　　霍山奎文小學堂書院改設額六十名霍山縣設立經費一千五百六十串 
　　廣德州中學堂額三十名廣德州設立經費尙在籌欵 
　　建平復初小學堂書院改設額二十名建平縣設立經費尙在籌欵 
　　和州中學堂額三十名和州知州設立經費尙在籌欵 
　　含山易簡小學堂書院改設額二十名含山縣設立經費尙在籌欵 
斌農小學堂運漕釐卡旁額二十四名運漕釐金局設立經費一千餘元 
　　廬州府盧陽中學堂書院改設額八十名廬州府歸該邑李紳承辦經費二萬四千兩有零　　合肥高等小學堂額五十名合肥縣設立 
經費尙在籌欵 
　　盧江潛川小學堂書院改設額三十四名虞江縣設立經費尙在籌欵未完 
金山縣柳灣創設鄉團緣起並規章接十六日稿　　五巡警本鄉巡警責成各甲長按日輪差同設細故隨時勸釋不能解散則報於團董設法處置面生可疑之人當詳細盤詰果有爲匪實跡拘捕到局由董片解汛弁審訊或逕送縣究懲 
　　六夜防三官塘爲本鄉要害之地渡口一草籩各甲中輪派團丁二十名徹夜駐守遇有匪船攔人　立卽嗚金告警客舟來往一經詢問明白當卽放行不許留難需索輪派之丁或有要事亦當倩人替守毋得藉詞缷責 
　　七操演武裝教育爲新世界必要之務各團丁逢三六九日齊集操塲聽武教習指授演習行陣打靶諸技操法悉依德國陸軍定制以歸畫一 
　　八開化泰西各國無不學之民卽無不學之兵故忠義之氣磅礴鬱積一發不可遏中國學校初立育教猶未普及本鄉特延教習一員於準期操練之暇演説中外故事並講授淺近字義庶民智漸開而野蠻自由之事可免矣 
　　九勸懲甲長團丁辦事勤奮終歳無過者擇優奬給銀物若著有異常勞績尤當特别給賞其臨事畏縮或竟在外滋事甲長則撤換團丁則戒責至團董有侵蝕情弊亦許各甲長據實指摘以示平等 
 
 

Page 10

 
 
 [Ｈ>第十版Ｈ < ] 
十優恤團丁赴敵受創山局醫治創重難醫終身成廢每年給以工資若干千按月支用若竟奮身不顧力竭陣亡除從豐殮葬外兼撫恤家屬 
　　以上各規章或有窒礙難行必須更易之處當隨時商訂改良 
[江寗]  
　　銀銅元局會辦鄧觀察禀請督憲撥欵十萬金赴上海添購鑄銅機器多具就江南銀元局鑄造銅元嗣經江督飭另建局廠專鑄銅元免與鑄造銀元有礙刻已擇定地叚所購新機亦已由滬運來暫交銀元局存貯俟新廠造成再行運回以資鼓鑄○各螢積弊向皆以尅扣軍餉爲固有之利權經前署督端午帥奏定新章逐丹餉銀另派文員支放兹屇正月分放餉署督周玉帥卽飭兵備處道員承領各營餉項卽赴各營點名放給不准營員經手尅扣絲毫○甯垣東西南北四城由紳董各擇庵廟設立小學堂一所招選學生訂期二月初一曰一律開學嗣因監督某君查得第一所鹫峯寺所設學堂四面多水幼童來往恐有不測尙須另擇地方又以第二所周處台高據山岡幼童上下易遭顛仆亦宜另覓平坦處所故彼處開學曰期又須展緩矣 
[松江]  
　　前署前營遊撃王翰如遊戎孝貴自經提憲楊鏡巖軍門撤差後暫寓松郡近忽爲二竪所侵遽爾逝世○南門外大校塲地宇遼闊提憲楊軍門擬逐一勘丈撥兵開墾并於彼處照牆迤南築一馬路直接浦江○南鄉烟墩頭民人鍾姓聚族而居頗堪温飽同族某氏婦與鄰人陸姓有染鍾知之向陸斥責口角之下互相扭毆經人排解而散越日陸忽病發斃命其族人向鍾饒舌經地保等婉勸由鍾賻洋百元爲棺衾之費事已就緒陸族復索經懴費爲死者超薦鍾不允遂致决裂初四曰陸遣叔侄兩人來松報案華邑尊孫花樓大令傳案訊問以其叔言語支吾飭掌頰三百下初五日乘舟馳往相驗當驗得實係傷寒身死惟扭脱頭髮多莖尙有紅腫痕大令飭填明屍格一面飭地保交兇候辦然鍾姓老幼婦孺已均竄避所儲花米各物爲人搬取一空矣○邇日松郡城廂内外賭風甚熾紳富子弟趨之若鶩一擲百萬意與甚豪前夜西門外婁署差役某甲家招集某紙店主某乙以牌九角勝負乙連戰皆捷桌上滿堆銀洋金約指等物爲匪人垂涎攫取一空乙無可奈何惟乎負負而已○顧阿有周阿四陳阿四三人向隸飛划緝捕營因見皖梟劉某積有造孽資遽糾衆向劉敲詐洋銀若干元劉遂以盗刧控諸婁縣邑尊黎子新大令移咨該營將顧等解案刑訊畫供昨日申解府署過堂府尊田紹白太守升座研鞫願等均將供詞翻改太守飭各鞭責仍矢口呼冤乃飭還獄諭俟查訪究竟再行核辦 
[新任讞員來滬]  
　　新任松海防同知兼理公共租界會審公廨事務屠興之司馬於昨日正午十一點鐘乘江裕輪船抵申新署差役齊赴金利源碼頭恭迎司馬卽假畫錦里鼎陞棧爲公舘聞此次瀛眷尙未偕來須俟女公子出閣後方可來滬也 
[警世鐘案續聞]  
　　警世鐘一案經各書賈公廪商業會議公所復致函關道袁觀察請札催彝放以免拖累觀察以該商等代表伸雪於理不合旣被押各人實有不服應該家屬自行來道上控聽候察辦已函復該所轉飭遵照矣 
[鉅騙遠颺]  
　　昨有馮子田偕某西人投派克路捕房稱有住居南派克路之沈少亭以伊兄在招商局爲買辦代人推薦輪船買辦爲名到處騙錢受騙者共有念八人馮被騙去銀五百兩其餘念八人共騙去銀六千兩同請究辦捕頭准之卽密派徐阿華徐榮珊兩包探及二十號西探從拘沈已逃逸中西探遂禀請讞員關司馬派差先將沈之住屋發封派捕看管候緝獲沈少亭再行解辦 
[製煉煤油]  
　　駐美商務隨員孫士詒蘇鋭釗等查得製煉煤油一法爲實業學堂要藝但各學堂習煉者未知其詳故已向外洋採取製煉辦法十餘條咨由外務部轉行各省札飭所屬一體考求昨日上海道袁觀察奉到前項札文後已札飭所屬遵辦矣 
[禀請撥欵]  
　　本邑南市護城河薛家濱二處經董禀准會營開挖後因經費難籌故經同仁轉元堂各董聯名投道禀請袁觀察擬將城廂内外房捐項下提撥一月欵項以充經費 
[德商自戕]  
　　北京路興隆洋行某德商於前日下午在寫字間不知因何用洋槍自行撃斃年三十有二 
[吞烟斃命]  
　　廣東人某甲向住英界長發棧昨日忽然蚕服鴉片烟施救無效越時斃命棧中人查無家屬飭舁至息影公所恊同地保報由上海縣汪大令於四下鐘時帶同刑仵人等蒞塲相騐委係服毒身死並無别故飭填明尸格由棧備棺收殮 
[上海官事]  
　　蘇防右瀯管帶仉甫田都戎志鳴昨日投道呈遞履歴並禀知初八日接差○课吏舘副舘長候補道劉艮生觀察煕江西候補府魯幼峯太守鵬吳淞工埠局兼曾丈局委員龔二尹文彬津沽海運局委員候補府棠簡仙太守安昨均因公到道拜曾○前本埠清道局會辦陳宗雍明府昨日投道禀呈緊要公文五角 
[上海縣案]  
　　南市大碼頭船牙頭目伍福生經本縣汪大令查知有誤要公於前晚飭傳到案訊供屬實判責二百板從寛省釋○唐長慶控外甥張文奎掯匿産契等情奉汪六令提訊唐供父名九華生姊三人長姊嫁與張姓生子文奎父於本年正月病故適小的出門由長姊城殮嗣卽聞信回家據長姊聲稱用去喪費一百元令小的出立筆據現向查取房契不允爲特扭究張文硅供外祖在日祗生二女長慶並非親生係闐螟蛉因日事游蕩爲外祖驅逐今聞外祖故世來家滋擾方單契據内有祖墳恐爲售賣故由母親收藏大令核供判將單契交案再 
[滬南雜誌]  
　　前山船户唐介生承裝礱糖召餘擔駛赴南市楊家渡停泊不料潮水過大竟遭沈没幸人口無傷昨日已將船設法取起矣○彭惠堂承裝焦煤被撞沈没已紀前報慈悉彭當日倩熟諳水性之人下浦打撈已將煤四十餘噸設法取起惟費去工洋一百五十元○南市江浙兩省海運局承運漕米各船口前先後運米到滬停泊浦江因連朝隂雨不能驗兑故已積至二百餘號前昨 
 
 

Page 11

 
 
 [Ｈ>第十一版Ｈ < ] 
兩日始由兩局總辦各派委員驗兑 
[巡局紀事]  
　　浦東保甲總巡謝岳松明府自添備槍船兩艘巡緝私鹽所有洋槍軍火已於前日飭弁赴局具領矣○浦東各鄉新設團練已歴二年近日保甲總巡謝岳松明府訪悉各團民每晚並不勸加巡查爰於前日帶同差丁親赴各團局傳集各團長嚴加訓斥 
[會訊案]  
　　英商克明洋行前投該管領事控徐桂祥造屋料葛一案前日午後兩點半鐘英副領事德爲門君蒞廨會同襄讞委員孫明府研究徐桂祥之子東興及所延陸舌儒律師投案由陸律師將案情申説數語明府以原告未到且徐桂祥亦非親身投案未便訊核著均暫退俟再訂期覆訊○美國人滕璧控周伯生售地悔議一案上禮拜四經襄讞孫明府會同美繙譯安立德君訊判每畞仍照前議二百兩另貼遷坆費三百兩在案昨日原差將周孝林傳案據地保嚴桂祥禀稱該洋人所購之地内孝林亦有一畞數分請將售價示明周孝林供前聞族中售地卽關照柏生小的名下之地若照二百兩一畞斷難出售因地單早經抵押與人計洋一千元刻下續回須一千二百元實在無力賠補求鑒關司馬以孝林所供之數大相逕庭商之安立德君著該洋人再加一百兩孝林仍不允從司馬判將柏生還押孝林交保限七天禀覆核奪 
[公共公堂案]  
　　昨晨美繙譯安立德君蒞廨會同讞員關絅之司馬訊案時有西婦麥勞投案控西崽毛國林竊洋六千三元報探拘案請懲司馬商諸安君判責二百板枷七天○所探陳金標解林阿二至案禀稱此人竊取沈成德之布衣兩件無主雨衣一襲請究判責二百板開釋○積竊徐順泉先後竊取王林山陸阿毛徐金坤家之皮鞋烟管脚爐布衣等物由探拘辦判責二百板押十四天○張少軒控林榮生竊取布衣雨傘烟槍皮鞋等物報探拘案判責二百板枷三天○萬龍江吳金珠控裁縫朱亦林將包做之縐紗馬掛漳縀女衣質洋向取無著報探拘案判戒責一百下押一月○老公茂紗廠控尤鄧氏竊花衣怡和紗廠控金張氏竊洋紗由探先後解案判尤鄧氏戒責五十下金張氏戒責一百下○張金春在新閘路某洋人處爲庖丁近囑鄰婦李劉氏牽引婦人胡陳氏至住處奸宿贈鈔票洋兩元詎知誤將五元鈔票兩紙付給事復覺察卽投訊捕房謂兩婦竊取鈔票昨亦解案司馬以事屬曖昧斥退不理○湯福生先後竊取陳國滎張德榮之布衣等物由探拘案判責二百板○沈和尙在湖北路拾取金戒指一隻質洋十九元將六元購取銀表一隻被包探邊槐洲查悉吊取各物於昨解案判交保開釋○三百八十七號華捕解王玉林至案禀稱此人在蘇州路竊取飯盌八隻因之拘案判押捕房一個丹○和豐洋人控李茂庭竊取板凳木板由水探解案判責一百板○王留生在建平輪船上竊取洋一百餘元洋布一疋由水探解案判俟建平輪船由香港前申再行核辦○水包探解積竊沈小春陳阿和至案禀稱此兩人竊取跳板兩塊由水巡捕拘訊知售臟於陳連堂因將陳拘案判責一百板○胡阿斌控丁阿連竊取油衣一襲由探解案判責一百板開釋○上月二十九日捕送迷路女郎席阿狗至廨經襄讞委員孫明府訊供發所留養前日某宦函致關司馬稱阿狗係席姓家婢女請爲給領司馬據情函致所中昨晨該所女董將席送案阿狗因屢被鞭撻不願再去女董將情禀明中西官判仍將阿狗交所董帶去再核 
[公共公廨晚堂案]  
　　前者楊鑫遣家丁楊福控傭婦士張氏即阿寳勾通伶人康月山與伊妾胡氏奸宿迨後捲取衣飾逃避無蹤遂將王張氏提案押交各情已誌去年本報前晚奉讞員關絅之司馬提比楊福投案供稱三年前生人娶妾胡氏去年某月向范薦頭處喚阿寳來家服役時與主人之妾至某戲園觀劇勾串某伶人苟合竟串通捲逃訪尋無著王張氏供前曾伴同主婦看戲實未勾通私合惟主婦私贈某伶衣物由小婦人送去遁跡何方實未知悉司馬著鞭二百下仍還原押俟覓妥保保出限一個月内尋交主婦到案如違血比○送路女孩施藕芬由探送請安挿已誌昨報前晚亦奉關司馬訊問施供崇明縣大沙人正月間由家來申被族人售於沈姓家爲婢惟忘其住處可馬著交官媒留養俟出示招領 
[法捕房案]  
　　范瑞龍趙永和二人素患瘋病前日在法界行竊工部局工程處鐡器等物爲捕拘獲送入捕房解堂訊問瘋人語無倫次無從詰問大令飭送城内普育堂留養醫治○新瑞和洋行控陳正記李阿毛等八户積欠房租奉大令訊供限二個月内還清如延押追○太古碼頭工頭李秀甫扭控小工楊阿處不遵約束反被行兇撃破頭顱送案請辦大令判枷號五天發碼頭示衆期滿貢二百板○劉阿寳莊阿榮同坐一車爲捕所見責令下車分坐劉等不允矢口辱駡當將二人拘案請辦大令判各責三百板押五大○船户周生林曹仁才等六人行竊太古棧白糖數包爲巡丁查獲將周等一併送案請究大令判將爲首之周生林笞責一百板其餘從寛開釋贓給失主具領 
[南市捕房紀事]  
　　前日王信元煤炭船駛至南市浦江將久大碼頭撞壞爲久大號主查悉控經捕房捕頭派水巡將船主某中拘到交保勒修○江北船户華秀平主連發在萬聚馬頭萬元酒店内沽飲忽起爭端將店内什物搗毁酒保陳才生鳴捕拘入房捕頭令押候移解馬路工程局請究○烏山船户甲乙兩人前晚在十六鋪揭普豐會舘前長興飯館内充飢忽與值堂人口角爭毆巡街捕查見之下拘入捕房捕頭令押候解至工程局請究 
[美捕房事]  
　　前日傍晚法人某甲至外虹口匯山碼頭路義順米店搶取洋錢三元爲店主李永年鳴捕追獲扭送捕房甲稱係將鈔票洋銀五元前往調填並非搶奪捕頭令李自投駐滬法總領事署禀控○前晚施常春王阿四在西華德路因索舊欠起釁互相兇毆爲捕拘送捕房捕頭詢得兩造均有不合令各押乞丐牢一宵以懲○昨晨應上東投捕房内控稱僑居西華德路與婦人張陳氏姘識二年今氏忽串通其夫張明如將所有皮箱强行搬去請爲查新捕頭令投探前往查明再核 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
