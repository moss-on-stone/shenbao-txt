# 1934 - 324 - 4908841

 

Page 1

 
 
[諭旨告感] [  申報舘主人啓]  
　　本年秋季諭旨經本諒覺　排印　　已　成領鹽發　成　　　一式每本敗成工料碼洋六分王言如綍薄海同欽凡　臣民有欲　　天　者　移至　本　　　　　可也 
[豐林指月出售] [  圖書集成局代啓]  
　　豐林指月一書爲胥山老人王琛巖先生所輯計書十二截曰　學吳傷曰質欵録曰醫家心法曰易氏醫家曰止而　草存案曰　氏　　　　　曰痎　論疏曰逹生编曰扁　心書曰本草崇原曰侣山堂類辦曰學古診則集前明及國朝諸名醫著述彚輯成編誠醫學之　　　人　宜奉爲主臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也許書八册每部價部一元六角 
[報紀裁兵節餉系之以論]  
　　自來國用之最費者莫過於兵餉天下最不祥之事莫過於用兵此古聖王所以耀德不觀兵而措天下於又安節用以爲長治久安之計也降及後世人心不古使無兵備奚足以靖内憂奚足以禦外侮故儘有百年不用兵而不能一日無兵備昔人云凡軍欲其衆心欲其一兵天下之凶器也勇天下之凶德也舉凶器行凶德猶不得已也舉凶器必殺殺之所以生之也行凶德必威威之所以懾之也凡有國家者兵之不能一日去卽此意也我朝龍興遼潘以弧矢威天下兵備之精直超前古自乾嘉以後承平旣久民不知兵而致有髮逆之亂肅清後如茶如火整頓一新三十年來又形廢弛遼東一役幾至無一兵之可用於是人皆以爲中國兵備之不足用去之不足惜又值度支告匱之時出欵浩繁之際遂紛紛議裁兵之舉昨報紀客有自京都返江西語諸本舘訪事友人云邇年各省緑營練勇防營各兵十耗餉日重積弊日深樞廷及户兵各部臣洞悉情由迭次奏奉諭旨嚴加裁汰今已議定緑營兵江蘇江西安徽山西四省各裁三成廣東廣西兩省除同治年間已裁三成五成外又裁汰二成甘肅一省除河州西寍暫緩議裁外其餘裁汰三成陜西從同河南一省分二年裁汰三成山東一省分五年裁汰五成四川一省除光緒十年已裁一成外上年又續裁一成自本年始分六年裁汰三成福建一省裁汰一成或二成不等浙江一省裁汰一成至五成不等直隷河南二省所裁練軍不與焉至防軍則江西統裁二成浙江新舊芒營共裁七成直隷舊有淮軍宏字等十一營各裁汰一成并裁汰何軍門永盛所部砲隊一哨湖南裁汰挺字右營一營雲南裁汰新募之志字左營一營湖南裁汰豫字等三營並嵩武軍三營四川裁汰舊勇一千六百餘名及新建一營福建湖北各裁三千餘名安徽裁汰一千八百餘名及清淮軍五百二十名吉林裁汰弁勇長夫共一千四百餘名黑龍江裁汰鎭邊軍二千五百餘名江蘇廣東各裁新舊防勇一萬餘名刻下已咨明各省飭將所裁及留存各兵勇花名清册彚造送部以憑查核每年節省餉需若千説者謂現在時勢若再不撙節國用何以支持而撙節之處自當以兵餉爲最巨裁之固宜且緑營之兵疲玩已極識者固不待今日而皆有當裁之議今始裁汰已覺其遲各省防營練軍之中雖有身經百戰之輩然二三十年以來已成暮氣卽較緑營爲强而以之禦敵前車可鑑亦宜裁汰夫裁汰云者裁其老弱留其精壯未知所裁之後其所留者果皆精壯可用乎此尙在不可知之數也惟念中國日形衰弱當此强隣虎視之時斷不可一日無兵備卽如膠州之事彼客我主使軍容出盛德人亦斷不出此現在中國兵額尙不至極少而外邦輕視已如此若再裁汰則兵力更弱更何以靖内憂而禦外侮耶如謂中國之兵本不足用故有裁汰之舉然若以兵之不足用而裁則裁者自裁添者自添整頓武備固爲當今之急務如爲節餉起見則一裁之後不復再添且恐所裁之數將來尙不止此兵力日弱外邦必蔑視更甚矣海外各國整頓武備現皆不遺餘力卽弱小如日本亦購艦練兵水陸並增在日人非不知自量而勢成騎虎不能不張大而爲之遼東一役已得便宜此可爲前事之師也故曰中國現在之兵固皆可裁非老弱裁汰之後卽當添補認眞訓練務使一兵得一兵之用庶不啓外人窺伺若但存節餉之意恐所得者小而所失者大也是不可不慮者也 
[本舘接奉電音]  
　　昨日清晨京師飛電傳來上諭二道敬謹譯登○十月二十五日奉上諭陜西同州府知府員缺著胡湘林補授欽此二十六日奉上谕長萃李端棻奏全漕告竣請將出力員弁獎勵一摺本年江蘇等省海運河運糙曰糧米豆石先後扺通經辰萃等督率坐糧廳等騐收完竣辦理均無貽悮長萃李端棻並升任侍郎廖壽恒均著交部議叙所保出力各員均著該部議奏單三件併發欽此 
[俄人保路]  
　　日本友人飛函相告云東歴十一月十九號東京電致各處略謂中國膠州灣被德人占踞德兵六百名在彼屯紥中國兵二千餘名已舍而之他矣俄國聞之卽派兵船數艘載兵若干名保護滿洲界畔所築鐡道攷膠州灣與滿洲相距尙遥且德與俄交誼素深何爲而必亟亟焉調兵防備豈俄人國别有舉動而爲此説以免人之猜疑歟非局外人所能懸揣已 
[俄士交涉]  
　　華十月二十九日倫敦來電云土耳其朝廷現擬將海軍刻意整頓俄廷聞之出而阻止謂爾國若有此舉則我當索取從前俄土壛戰後爾國允償之軍費計英金一百萬磅土人不得已遂將此舉中止 
[日本礦政]  
　　日本某新報云日本每年各礦所産共值銀二千零十二萬九千圓分而計之每年值銀一萬圓以上之礦多至四十五處内有五處每年所産值銀五十萬圓其中以煤爲大宗銅次之金銀更次之説見南洋新加坡叻報 
[講求鋼鐡]  
　　南洋新加破叻報又云西國近事報載英國通商報云日本政府現派專門名家若干人往歐美二洲各大廠學習鎔鐡鍊鋼諸法及鎔鐡鍊鋼各機器用法旣赴蘇格蘭及英倫北方數處大廠遊歴之後將往英倫南方著名鋼廠學鍊鋼秘法不日更赴法比德奥瑞典等國看視緊要鐡廠鋼廠然後取道美國遄回日本議定應用何法應吏何等機器能以日本自出之礦子造鋼造鐡日本政府准動用英金五十萬磅定於明年秋間在馬關附近設廠約計年年可出鋼鐡一十萬墩 
[議置海電]  
　　東洋某報言日本國内現得海道電綫六百四十六英里目下又議添置海電五邪以便傳遞消息日人事事振興洵屬不遺餘力哉説見南洋新加坡叻報 
[英國火警]  
　　華十月二十九日倫敦來電云英國買爾崩城素爲繁盛之處某日忽然失火所燬房舍貨物約 
 
 

Page 2

 
 
值英金一百萬磅誠巨灾也 
[日本火警]  
　　日本報云東歴十一月十二日傍晚五下鐘越四十五分時八王子八幡町二十六番地開設火油店之平民本所新助家忽遺火於所貯火油之内以致火烈具揚頃刻延燒五十七户另有三家亦稍稍損壞焚去街上電信竿二株電燈竿三株灼傷災户及救火人役各一人 
[鐡路先聲]  
　　紹興采訪友人云上月某日紹興府傳太守出有告示略謂九月二十日奉巡道憲吳札九月初四日准藩憲惲移八月十八日奉撫憲廖批江蘇候補知縣陳佩璋等禀請准集股興辦甯紹鐡路同日奉撫憲廖批分省補用知府高爾伊禀請集股開築寗紹鐡路給札總董各等因此係中國紳商振興商務自收美利爲保全桑梓起見並非洋答佔奪中國地利亦無洋人股分不過邀請洋工師代爲察度地勢履勘紹屬之内塘外塘各處居民不得以異言異服少見多怪通諭闔屬軍民人等知悉云云諒不日必大工可興凡有心時務者無不以先覩爲快也 
[文旌過境]  
　　杭州采訪友人云新任提督福建學政戴大宗師陛辭出京馳驛南下十月二十四日傍晚舟抵省垣就新馬路下碇次日卯刻文武官吏俱排導出轅至武林門月城恭設香案跪請聖安隨與宗師茗談片刻宗師卽告辭升輿入武林門由大街出鳳山門至上馬頭登舟末幾皍派差官持帖赴各衙門謝步府縣主皆親往送行江防統領鮑軍門撥調師船二艘沿途護送 
[幼犯讞成]  
　　鎭江府屬丹徒縣幼犯冷發順冷發蘭昆季二人帮同族叔冷長泰冷長標毆斃緦麻服伯冷長春一案解省之後屢經蘇州府發審局員悉心研鞫以所供毆撃之處與申文及傷格不符飭補提原騐仵作薛咸泰來省研求先後情形俱詳前報昨接姑蘇采訪友人來函云是案現經發審局員宗董二明府訊明死者致命傷在太陽穴係在逃之長泰長標所毆至發順發蘭用木棒毆撃皆在兩腿各踼一足在臀後俱非致命之處爰飭吏備文至丹徒著另緝正兇擬抵發順發蘭則照帮兇例擬以徒罪於十月二十六日提至府署諭令畫供至薛件作則訊得實係疎漏卽於是日著具結存查卽行開釋 
[教士赴省]  
　　蘇州訪事友來函云省垣自允日本開埠通商租界雖早經劃定而二載以來從未見日人舉動近聞英美等國有向日本轉租基地藉廣貿易之説前日下午有英美二國教士二人由上海來蘇乘輿至長洲縣署投剌請謁汪瑶庭大令延入花廳茗談良久始興辭而出聞二君已向日人租定青陽地基地擬擇日興工建造房屋開設教堂因特請地方官照章保護聞大令已俯如所請矣 
[鄉民報荒]  
　　前報紀昭文縣屬東鄉一帶各田畝或因蟲患或被水災以致高原下隰均顆粒無收非特租税無從完納卽鄉民衣食亦覺艱難是誠非常之災歉也十月十五日有是處一帶鄉董耆老等數十人買棹至省投赴藩署報荒想聶方伯志切民瘼博施濟衆定必有以處之也 
[飢民求食]  
　　客有自蕩口甘露鎭來者述諸姑蘇采訪友人云今歳淮揚徐海各屬災情甚重老幼難民成羣結隊沿江而下每至一處騷擾非常雖經省憲飛飭各屬如有扺境赶卽截留資遺並電飭鎭江調撥營兵分布江邊各要隘以遏渡江詎料人旣衆多一時無從措手邇來竟被由江隂等處水陸並進前數日已至常熟金匱父界之羊尖甘露等地方初上岸時勢如潮湧分向各鄉不問情由將田間蔬菜盡行拔去隨地爇火煮食所經之處蹂躪殆遍嗣經圖董地保人等善言開導勸其他適若輩云須飽餐一天始能徙去於是不得已勸令每户施給二名各鄉民卽行應允俾令任意飽啖迨食竟始各扶老携幼紛紛下舟解維開往東北聞擬由常熟一帶來蘇求請撫恤想各大憲關心民瘼必有以善持其後也 
[接印例志]  
　　寗疲采訪友人云十月二十三日清晨新任鄞縣劉大令由滬上附招商局江天輪船至甬江旋擇吉二十四日未時接印其時代理之畢大令尙未遷出署中故暫假内關署爲公舘牌示二十六日赴各廟拈香并閲城閲獄考録代書 
[委辦厘局]  
　　粤垣訪事友人云營務處提調黄太守保荃到省多年近由上遊札委辦理都城厘務其提調一差大憲卽委富太守以承其乏聞太守日前已接鈐視事云 
[堤事委員]  
　　漢陽攔江堤本屬要隘前由地方官紳議請撥欵興修已詳前報兹大憲特委繅絲局總辦宗明府得福承辦其事蓋所以專責成也 
[微服夜巡]  
　　蘇垣總捕府劉少峰司馬以現屇冬令宵小滋多每於乙夜帶同親隨一二大微服巡行密爲伺察見有栅門之輕啓者翌日必傳而徽責之其謹愼者則慰以好語上月某日行經皋橋西首有一撃柝人緊隨其後司馬以爲勤奮喚給青蚨二百翼囑其勿怠故日來宵小不敢竊發居民咸得高枕而臥也 
[認眞巡緝]  
　　紹興訪事人云會稽山嶺複疉盜賊易於窩留且界通新昌嵊縣台州等處向來盜案最多目下時交冬令宵小尤肆行無忌兹會稽縣孫邑尊會同左營陸守戎率帶縣役營兵從平水埠上盛塘等處山村巡緝果能認眞搜捕則匪徒當可歛蹤小民得以高枕無憂矣 
[現銀到營]  
　　營口訪事友人云署關道王觀察前攝海防篆在營有年洞悉地方利弊故履新後卽面諭海蓋兩縣令傳諭會商買賣進出統用現銀不准空盤交易等因惟時將封河一時驟難改變現在市中仍照舊規惟銀根較緊貼色已至一兩七八錢幸廣建帮裝到現銀二百餘萬藉此流通尙不致十分羅掘也 
[械門又見]  
　　粤東番禺島浦鄉陸姓與鄰近横沙鄉朱姓聚族而居素無嫌怨前月因陸姓人搶朱姓耕牛起釁并傷斃朱姓一人已赴番禺縣禀控邑尊卽委員往騐准爲緝凶辦理詎意兩村不及等候遽行約期械鬥連日尋仇報復各不相下火砲飛騰如臨大敵裴邑尊聞警前日協同蔡都戎帶安勇數十名前往彈壓 
[死灰復然]  
　　蘇省訪事人來函云前者梟匪黑面施老窩子及董氏昆委二人糾聚黨羽數千於蘇屬太湖一帶甚爲猖獗自經前撫憲趙大中丞嚴密搜捕董氏兄弟先後就誅雖施梟在逃未獲已將其族長族叔二人由原籍提蘇锢禁縣監其勢早已解散人言謂從此可以高枕無憂矣不料曾未逾時鹽梟光蛋等忽又死灰復燃於江震一帶販私開賭有害良民且聞如逢輸負附近數十里必出盜案數起事爲臬憲吳廉訪訪悉以餘孽未盡必须殲除爰卽委准補華亭縣知縣屈明府泰清前往會同該縣辦理詎甫經到彼已被竄入浙省之歸安烏程縣境内因此未便拘拿回省將情禀明廉訪并謂兩縣宰業經告示通衢戒民間不准與之賭博如有犯者務必一體同罪云云廉訪頷之謂俟禀明撫憲容再核奪 
[匪徒赡大]  
　　粤垣十六補街衆紳士以近日搶刼頻仍爰籌貲擬請安勇一旗在此處駐紥以衞間里於十月十五日進營不料卽於是夜初更時候有匪徒數人至某店賺門而入隨將門關閉開槍將各夥禁嚇綑縳一隅并和火藥一包放於各人之前聲言如敢呼喚當登時轟斃於是開櫃搜索無奈並無貴重之物不禁大失所望只將各色粗细衣服盡行捆載分馳而逸事後各夥解脱出門呌喊安勇等聞聲往追賊已不 
 
 

Page 3

 
 
知所往徒呼徜徜而已 
[計刼游僧]  
　　姑蘇采訪友人云遊方僧悟靜來自峨嵋雪嶺間自言於今春某日約同襌和子十三人由成都東下六月某日行至太湖突遇暴客多人蠭擁登舟肆行刼掠僧侣中有習得少林家法者黑暗中與之格門詎料若輩愈聚愈衆僧不能敵祗得舍舟而逃旣出險回顧僅有五僧人不知其餘已問諸水濵耶抑竟飲賊人之刃耶不可得而知已悟靜旋與四僧分道揚镳獨自來蘇假寓北寺前某小客棧蓋衣鉢戒牒早已無存孑然一身不能投業林掛褡矣猶幸素擅池臨之技日以書畫爲活計蟾圓四度積筆資二三十金遂擬浼某紳門下某食客向僧綱司夤緣補給戒牒某食客素有鴉片癮恒在香花橋附近大王家巷口某烟舘作餐霞仙連日悟靜與之熟商旁有矮子瑞昆賈阿四吳阿林莫阿三周阿蓮五流氓聞之突於十月二十日向悟靜索詐烟資悟靜不得已而付之翌晚二鼓時復瞷悟靜獨在烟舘開燈遂設計令阿四手提北襌寺燈籠貿貿然步入大聲曰我北襌寺香工也寺中今夜有經懴尙缺釋子若干名住持特令我出外延請太師旣無所事事曷隨我一行乎悟靜聆其語欣然隨之而往行至北襌寺後荒僻之所諸流氓一擁上前按倒於露零草蔓之中褫去壞色衣肆行搜索悟靜大聲呼救阿三出利刃擬之曰汝若出詹請嘗此板刀麫悟靜蝟縮不敢動致被攫去腰問番佛若干尊怱促間諸荒氓所帶之刀遺於地上悟靜拾得連夜奔投長洲縣署控陳縣主汪大令飭差隨至烟舘中指認隨於閲日傍晚獲住四人惟阿三已逃匿無蹤大令提訊之餘四犯彼此推諉堅不承招大令喝令各笞六百板復以竹梢鞭其背四百下始供認攫得洋銀八圓小洋銀十七角已按股俵分矣大令飭押入刑房候獲到阿三一併治罪一面飭差將烟舘房屋發封 
[輪船被刼]  
　　粤東順德杏檀餉渡輪船拖帶最爲穏固從無失事是以每期開行時附寄銀兩貨物者以萬數不料上月十二日午時該渡在省河洲頭嘴正擬開行忽有巡船勇丁模様三人躍登拖輪聲稱查私隨卽開槍指嚇將船上水手禁於一隅其船内先伏有數匪聞聲出應將細軟衣物銀洋等類盡數搬入輪船内其輪船亦先有數匪暗伏於内及匪上輪管機器駕船各人見勢不佳卽鳬水而遁匪中亦有能駕駛者立卽解纜肢輪而逸計船内刼去銀兩約有萬金此處帆檣林立巡河緝私火輪快艇亦不知凡幾竟無出而追拿任其逋逃而去匪船行至順德地面遇西江巡河輪船撞見向之詰問不理知係賊匪卽開砲尾追至勒榴地方賊輪傍岸携贓而遁及巡船追至尙有一匪未逃立被拿獲將輪拖帶返省聞輪船名虎門向係西人管駕并有幹弁一人云 
[賊划宜防]  
　　客有自青山一帶至漢口者語諸訪事人云是處江面遼闊兩岸居民如晨星之落落每當夜靜更深之候常有賊船游弋其間出没無定行旅戒嚴但此處爲往來要道所冀有巡江之責者認眞查察毋致養癰成患也 
[星使行轅紀事]  
　　昨日上午江南提標右營參將廖楚材參若上海縣黄愛棠大令製造局駐防營統帶龍鄒二統領先後詣出使德國欽差吕鏡宇星使行轅雨謁並知本月初四日駐紥吳淞鎭之自强軍統領德員來春石泰君擬恭請星使駕往營次閲操 
[示期縣試]  
　　欽加鹽運使銜特授江蘇松江府上海縣正堂黄爲歳考事奉府憲札奉學憲札開照得該邑文童通限本年十一月初一日縣試等因奉經會同各邑禀請展緩至十一月十六日開考除移學遵辦外合行出示曉諭爲此示仰合邑與考文童以及廪保人等知悉届期齊集考棚聽候點名扃試毋違切切特示 
[讞員返島]  
　　本邑英界公廨讞員張賡三别駕前經乞假赴白下重續鸞膠以判牘之餘閒尋畫眉之韵事風流京兆並世無雙兹者携得新人遄回舊治屈計今日行旌抵滬是以署中胥役已於昨日整備郊迎矣 
[整史赴省]  
　　上海縣署帮審委員蔣壽林剌史因有要公擬於今晚附乘小火輪船赴蘇垣面謁各上憲逐節禀商想返旆之期不甚遠也 
[局委視事]  
　　南市十六鋪巡防中局委員由江海關道蔡和甫觀察委候補縣丞藩二尹嘉馴接辦昨晨九點鐘時二尹人局視事十六鋪南北兩局曁本局各勇丁及地甲汛捕人等均排班叩賀工程局委員姜明府譚太守及各巡局委員亦先後往賀二尹一一接見午後卽往者拜並詣务紳董處拜謁禮也 
[覆丈基地]  
　　美商譚威司在十六鋪橋南首購地一方因與丈數不符禀知美領事照會江海關道轉飭上海縣黄愛棠大令前往丈勘已經兩次昨日大令又令往勘傳齊業户戴源茂楊九記及張周陳王等姓六家偕美副領事及地主譚威司工程委員朱明府前往丈勘量書在六家業户中挨次丈明註册申詳道憲以便查核定奪 
[諭話地甲]  
　　本城開辦冬防以來各衙門各巡局輪流梭巡無少懈怠昨日上海縣水利廳孫少尹傳諭城廂内外各地甲帶領更夫至署聽候諭話并點騐人鑼亦可謂認眞辦事矣 
[局司舞弊]  
　　前日薄暮時南市王家碼頭鼎豐席店在滬北某處購得棉紗四包並不投籌餉貨捐局完税竟持龔義和席店之舊捐票一紙雇小車運至大東門外恒生硫頭裏街時有貨捐局轎役明德適在是處閒行見而攔阻學徒王永安稱已在小東門外貨捐分局中納税有運單爲憑正爭執間爲十六鋪巡街勇丁所見詢問緣由王喚分局中經理捐欵之陶季園到塲以作左證而轎役則稱捐單上月日不符定係偷漏紛紛擾擾莫知折衷勇丁遂一併拘至巡防中局根詢原委陶稱明德係野雞巡丁有意訛詐局中人飭傳地甲至貨捐局詢問適總辦戴太守已知其事卽傳地甲責其何故將轎夫管押地甲禀稱陶師爺指明德爲野雞巡丁因此判押並未知陶有暗串情事求鑒太守乃飭家丁赴中局請將明德釋回並傳店主到局詢知被陶朦混爰著陶季園迅將細情據實禀覆如敢隠匿一經查明定卽斥革送縣究辦 
[美界火警]  
　　昨晨七點三刻鐘美租界天潼路新興晨第一百八十六號門牌粤人岑阿英家忽兆回禄之災飛廉助虐鋭不可當捕房瞭見立卽鳴鐘告警救火諸人驅策皮帶車風馳而至時已冐穿屋頂延及東首第一百八十四號門牌西首第一百八十九號爲止幸竭力喷救得卽熄滅共焚去樓房六幢至起火情由因昨日爲一陽之朔粤人崇信地主岑姓燃香燭於檯下延及帳幃致肇此禍旋經包探韋阿友將岑阿英拘入捕房禀知捕頭飭押候查辦 
[枷示冐充]  
　　前者翁阿耀冐充法界探夥向出使大臣吕星使家丁趙祥明索詐銀洋布疋爲包探拿獲解經鄭大令訊供昨日命提至案照原斷先行枷號半月期滿再行責釋以警效尤 
[索賄被責]  
　　本城新北門内沿城脚有甲乙丙丁四人作葉子戲爲十二圖汛捕夥所見向索賭規甲等不允卽被拘送巡防北局王二尹著送總局辦理保甲總巡鍾明府升座提訊甲等四人同供是日挖花消遣並非聚賭因汛捕拆梢不遂致被拘案懇求恩宥汛捕二人供多遊移明府謂甲曰爾等不應犯賭每人判責二百板斥釋謂汛捕曰人若有錢賄爾爾等卽爲之包庇無錢賄爾者卽爲拘解殊屬可惡著各責二百板發新北門枷號示衆 
[拘送騙子]  
　　本城小東門内祥生泰布店向與各埠商號往來上月某日有甲乙二人持崇明某號僞函向取布疋該店深信不疑一連 
 
 

Page 4

 
 
三次放帳六十餘千迨函催該號歸欵後得覆函知並無囑人取貨情事其爲騙子無欵不意昨日下午甲乙覆來圖騙該店夥等不動聲色依舊殷勤款待私喚十鋪地甲前來盤詰並搜取身藏各號圖章様式底稿一張當將甲乙拘送巡防東局適王二尹公出未識作何辦理容訪明確再録 
[逆子宜辦]  
　　美租界漢璧禮路新虹橋東首率源泰酒肆小店主戴毛大性喜游蕩其母稍加管束戴不但不遵母訓膽敢將其母兇毆並撃毁雜物氏奔訴圓通寺巡防局喊控李蘭史二尹准詞諭飭地保徐如義查拿戴毛大到案訊辦 
[會訊德商控案]  
　　德商順全隆洋行主人控追院滄號主陸儒卿應攤虧耗之銀兩昨日午後三點鐘時英界公廨襄理讞政之邵虎伯大令會同單繙譯官傳訊順全隆行主訴稱陸應攤虧耗之銀一千二百兩現在不必責令歸還推所定洋紗二百包絨布八十箱延不提出請諭令浼人來保约日出清陸延律師威金生上堂訴稱陸與順全隆洋行主合股經營已歴十年從無欠伊銀兩之事且今年有餘利可派不料行主揑造假帳意欲吞役應派利銀請飭開帳理明願還伊應得之銀兩所有前定之洋紗二百包絨布八十箱自應提出惟向來無浼人作保之理大令商諸單君然後訂於翌日午後在點鐘時覆訊核奪 
[不欲終訟]  
　　已閉匯康錢莊執事施榮卿前控王振卿圖賴往來欠欵洋二百五十元及代出期票洋六百元經大令訊責押繳在案昨日原告偕王妻朱氏投案呈具銷案切結聲稱王央中理處折扣歸償小的不欲終訟現已允許求請銷案大令准之 
[飄茵墮溷]  
　　本埠小東門外梅園街龜子顧太向以開設花烟間爲業有烟妓金珠金鳳兩人以清白乙體不願作皮肉生涯相約偕逃潛蹤京口詎料近爲顧龜所偵悉遂與蟻媒尋至鎭江將金鳳並其夫一併帶回逼立包帳筆據一帋加洋一百五十元以十八元給與本夫爲盤費勒令速回餘洋經各蟻媒瓜分而散噫無主名花飄茵墮溷從此以後小妮子將永淪於孽海中矣曾亦思誘良爲娼例禁攸十彼其人何竟不知王法乎 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報]  
　　本舘京報悉照邸抄原本赶緊排印並不抽去各摺以省紙幅且隨到隨登免　　　　　　　塲單所　　現在格外赶緊印出　人皆先覩爲快閱者鑒之 
[清議防微]  
　　月前張香濤制軍示諭兩湖經心江漢各書院肄業諸生謂時務報第四十册内有知恥學會前序一篇稱係梁孝廉啓超所作梁孝廉八月内並不在滬本部堂知之甚確此必他人托名且有傳抄譌舛之處諸生切勿閱此文至此册知恥會後序乃壽伯符孝廉富所作其理甚正其文甚美各宜詳加披覽此可見香帥維持清議用意甚深矣 
[搶親互毆]  
　　蘇州崇眞宮横弄徐萬順銅作店主名阿根者年逾弱冠自幼憑媒聘定本城王姓女爲室邇者女年已長成徐姓屢遣冰上人關說擇吉迎娶而女之父母百般需索故意爲難阿根自度無力輾轉籌思計無所出不得已於上月望後某日糾約多人效俗例搶親之舉擁至王姓家見女適在室中當卽上前抱置輿内飛馳回家一時鄰右人等齊來　看萬頭攢動户限爲穿詎細審所搶者乃親娘之姊衆方驚訝失笑忽聞一片喧嚷聲自遠而近蓋姊之夫家聞此消息立率　　　至將新人刼奪而去阿根等率領多人隨後赶上兩下各具男兒好身手渾戰一塲互有傷損現聞此事已涉訟公庭未識　　者若何判斷也 
[越禮搶親]  
　　無力迎娶不得已而搶親此在鄉曲無知之輩偶一爲之不足責也乃城　甲人而亦有效之者可異已松城普照寺南唐姓前定俞某内姪女爲室童養在家嗣因細故觸姑之怒揮使大歸已拚决絶矣上月某日寛乘人不備喚莽男子十數人蜂擁至俞某宅中將聘媳納入輿中肩之而去當入門時俞婦驚惶失措被擠　地致被踏傷事後由親串出塲囑唐服禮了事說者謂現雖生米煮成熟飯然婦姑不相能此後難保無事也 
[幼孩壓斃]  
　　漢口車巷弄内有湘妓築香巢於此上月某夕有狎客四人如樓上作四君子戲呼喝雉賭興正豪不料砉然一聲樓板忽然坍塌四人均作緑珠之墜樓圓顱跌破鮮血直流樓下有七齡幼孩不知避讓遭壓斃亦可慘矣 
[存亡未卜]  
　　宜昌采訪友人云某甲欲往蜀中爲餬口計四月某日附客貨船啓行屈指一月之期卽可行抵渝城安頓行李詎料至今尙無音信以致家中人幾將秋水望穿邇日傳聞所附之船　　員壞不知甲性命如何而家中人問卜求籖昕夕懸想每遇客之來自蜀省者卽尋消問息而靑鸞黄犬終於音信難詳商人重和暫别　古　來正不獨一浮梁茶賈也 
[遷房興訟]  
　　周義卿袁洪二李阿英袁陳氏因遷房口角在路爭閙被巡御捕一併拘入捕房　解英界公廨前晚帮審委員邵虎伯大令提案訊問周供本地人在虹口慶餘里賃屋而居每月租洋五元嗣以空餘之屋轉租與袁洪二言定每月房金二元詎袁人多嘈雜囑其搬遷袁不允小的自願搬讓袁又霸阻不許有李阿英帮同毆打不得已鳴捕拘案求恩鑒察訊之袁洪二供區東人在老船塢做鐵匠向周轉租房屋每月租洋二元早經付清今周忽欲遷往别處因渠尙欠兩月房租向索房票彼此爭吵被捕拘送李阿英素不認識求鑒袁陳氏供與其夫洪二略同質之李供亦廣東人向爲鐵業是日見周袁二人爭閙在旁駐視被捕悮拘叩求明鑒邵大令判將李阿英袁陳氏先行保釋周義卿袁洪二候飭差至該房東處理明復奪 
[不准銷案]  
　　湖北人李文卿控魏書金硬借洋銀八十元經大令訊供押候如數繳案嗣魏　陳氏繳齊洋銀八十元昨日偕同原告求請銷案大令以此事情同拆梢未便俯准著下期過堂復核原被一并斥退 
[折本减償]  
　　陸阿根以曹阿毛圖賴借洋扭控英界公廨前晚帮審委員邵虎伯大令提案審訊陸供蘇州人本年正月間曹阿毛來借洋銀一百五址元立有借票到期本利不歸屢次向索一味延約窺其意欲圖吞賴小的吃虧不起無奈扭案求追質之曹洪亦蘇州人與陸素來交好前者小的之弟與阿根之弟合謀生理向借洋銀一百五十元係小的爲中今以生意虧本照兩人公派應還洋銀七十五元邵大令衡情酌斷判曹繳洋一百元給陸具領陸叩謝而退 
[反目吞烟]  
　　浙江紹興府屬某邑人某甲素以製來某爲業其妻某氏家於英界會審公廨之後天　里小家碧玉愛好天然顧夫婦之間往往爻占脫輻前日又因細故反目甲忿忿出門氏含怨難消潛購阿芙蓉膏吞　比更深夜靜甲悵惘而歸見氏僵臥在牀默無一語舉火燭之則面色靑黑雙涙交流詰悉緣由不禁驚惶失措立延陳　昌司事　以靜克塞爾沸脫水得將毒物嘔出移遂蘇 
[上海縣署紀事]  
　　昨日有剃頭匠高德華及短口子賈長山子互控拆梢等情封縣由　大令著值日差看管候訊○縣差沈炳卽王仁貴扭子阿香到縣控訴忤逆請究黄大令著差看管候訊究辦 
[上海縣署瑣案]  
　　前報所誌蔣剌史飭差往高昌廟巡局查問謝姓婢女春　是否領回　日原差查明情由將周姓兄弟及春蘭帶案前晚蔣剌史升座提周阿二至案供稱阿春與春蘭實係途中相遇至成　實未知道求　寛宥周阿春供春蘭實在英界途遇領回成親現已知罪求鑒春蘭供上年因遭主母凌虐私自逃走求周領回由周母做主成親實非阿春到家拐逃求恩剌史謂周阿二隠庇阿春姦拐婢女實屬非是判責三百板開釋春蘭著差送回謝姓阿春　候究辦○鈔泥頭　　春在十二回沿灘掘泥爲黄大令訪聞飭提蘇因患病其子虎金到案前晚亦經蔣剌史提訊蘇供父親患　不能到案沿灘地方奉諭立界小的不敢在彼掘泥求鑒剌史判具遵諭切結備查如違提究○姚海山前與陳姓打笆掘得窖洋被　阿　所知向索不遂致將姚之花衣檯子等搬去前經蔣剌史訊諭差中同張下鄉將搬物檢還如違嚴比等情已誌前報前日由蔣剌史提案復訊　差禀稱奉諭下鄉張阿癩已蔣棉花賣去檯子查無著落願甘償洋三十元先交十五元餘約十天交清昨日小的派夥　金海下鄉押張來案行至半途姜夥被張推倒竟然逃逸求恩姜金海供稱下鄉押張到申行至荒野地方四顧無人將小的打倒張卽乘隙而　求限五天務獲解案剌史准限五日務獲解案姚旣情願收洋判令具結候獲張阿癩到案再核 
[英界公堂瑣案]  
　　包探趙銀河解王如旭至案禀稱此人冒稱裕康洋行夥陳子言至元章洋貨店騙取銀質對時表一枚失主報捕後捕頭令小的拘獲解請究懲元章夥潘茂森投案訴稱王手持裕康洋行圖　之字條至店中取去銀質對時表一枚後知被騙是以報諸捕房今旣訊明叩求追給王供稱小的係太倉州屬嘉定縣人騙物自知不合如今只乞施恩裏理讞政之邵虎伯大令據情商諸薩副領事官然後判令管押兩禮拜○包探趙銀河解賊犯朱信發至案禀稱此人　　　中好手專竊途人身畔之物近又在某處竊得銀質對時表二枚適經小的查獲吊出原贓告知捕頭解請究辦朱供稱小的係本邑人自知該死　　主已不能指出求大老爺格外恩寛可也大令判令枷號兩月期滿之後管押一年然後驅逐出境贓存捕房待失　認領○包　　四福解賊犯張炳華至案禀稱此人竊取包太章家棉被一條報捕後捕頭令小的緝獲人贓解請究辭包投案領　張供稱小的無業可以 
 
 

Page 10

 
 
餬口不得已而與梁上君子爲伍今已知罪尙乞原情大令著驅逐出境不復究懲○包探石金榮解賊犯周　才至家　稱　人竊取朱子福羅國東二家銀水烟袋及燭臺報捕後捕頭令小的緝獲吊出原贓解請究辦朱羅同投案下認領失贓周供　　的係浙江寗波府屬某邑人自知罪戾夫復何尤惟乞施恩免加刑責大令判令笞責二百板管押一月期滿之後遞解回籍○包探洪阿寳禀稱賊犯施　海　次案發經歴任大老爺懲辦者已不數次矣兹又竊取張長生家銀首飾及衣服報捕後捕頭令小的拘獲弔出原贓解請究辦張投　　贓施供稱小的係太倉州屬嘉定縣人迫於飢寒以致犯此尙求大老爺矜而赦之大令判令笞責二百板再行管押一月○包　陳阿九解贓犯趙桂生至案禀稱此人所犯竊案已不知凡幾目下又連竊邵海泉俞東生方財林王增元諸家布被棉衣各失主次第報捕捕頭令小的拘獲將贓逐一弔出解案請懲邵俞方王同投案下領贓趙供稱小的係浙江寗波府屬某邑人失業後欲歸不得異鄉窘迫不得已而　胠篋作生涯如蒙寛貸一遭以後　不再犯矣大令判令笞責二百板然後遞解回籍○水巡捕唐寳榮解牌夫吳長順至案禀稱此入撑駕竹排有碍河道適爲小的所見是以告知水巡捕頭解請判罰吳供稱小的不知海關所定章程以致將竹牌礙路大令判罰洋銀二十圓 
[法界捕房瑣案]  
　　昨禮拜三鄭大令駕蒞捕房命提竊取竹箱之劉長卿竊布之沈泉榮在途扒竊洋銀四元之李耀如各照原斷分别笞責一百板一并開釋○又提串竊烟槍之徐正卿照原斷笞責五十板從寛開釋○竊賊劉　主爲包探拘獲抄出鐵鑿火紙解經大令訊供押候嚴此昨日命提至案研訊供在英界曾經犯案責懲禁押捕房釋出後在途忽遇阿虎起意圖竊大令著重笞一百五十板勒令回籍不准逗留○郭榮荃前控包車夫顧二竊取銀水烟袋及衣服等物經大令訊供押候追比昨日郭投案求追大令准子帶案嚴此 
[美界捕房瑣紀]  
　　寗波人范阿和屢次犯案曾經遞解回籍此次重復來滬爲包探洪阿　緝獲拘入捕房排候查明此次曾否犯案然後解送英界公廨訊辦○楊樹浦老公茂紡紗廠衆女工向廠主索加工價廠主不允衆女工因於昨日恃衆把持相約　工洋東怒甚令司閽之印度人往將　姓女工拘送楊樹浦捕房捕領飭　解送英界公廨禀請　員訊核○美租界吳　路同裕坤水菓行主陳瑞華昨　捕房控子松林不務正業不受管東曰與流氓爲伍　請　　訊　捕頭飭五百零一號華捕拘人捕房押候　送英界公堂　辦 
[蘇省官報]  
　　十月二十七日辦理　防營務處提　兼帶蘇防左營候選知府朱上洲由黄渡來同知羅承　　　　閔行厘　　陽縣蘇禀到知縣楊圵晟禀謝飭知代理　匯縣結案三十八載蒙給　大功一次長洲縣縣丞善啓禀謝奉飭調署吳縣縣丞事 
[申報館恊振所經收直山東川東鄂省賑捐十月廿一日至十月廿九日止第廿九次清單]  
　　十月廿一日蚈　老恊　衆無名氏求保身體速痊洋四元松江汪恊源來無名字銅洋一元○廿二日松江施韻亭前因幼兒患恙許助洋二元○廿四日天順祥遞來趙仲蓀助湖北振洋二　元○　五日全盛局來松江許鐵夫爲小兒患病許助洋廿元○廿六日張門俞氏求夫病速愈助田鄂洋一百元○廿七日維則堂銅洋三元恭壽堂助川鄂洋四元○廿八日　延州來季于　宿疾洋五元以上總共收洋三百三十五元銅洋四元 
 
 
 

Page 11

 
 
   
 
 

Page 12

 
 
[光緒二十三年十月十九日京報全録]  
　　宫門抄○諭旨六道録前○晉撫胡奏恭報完解本年徴收上忙錢糧數曰摺○又奏爲循例比較應徴舊賦完欠數目摺○直督王奏爲更正漠河金廠請奬武員片○豫撫劉奏爲委解汴縐赴部片○直督王奏爲蘆綱各案滯销原停引目實難復額請援案推展五年摺○學政徐奏爲請假回籍修墓片○桂撫史奏甄别道縣各員留省補用片○十月十九日工部鴻臚寺正曰旗值江吏部引見六十五名值年旗二名正黄漢十八名廂白滿十名○徐用儀謝署户部右侍郎恩○福建正考官葛寳華到京請安○傳興前往南苑請安○杭州織造誠全請訓○怡王請假十日○召見軍機誠全葛寳華○皇上明日辦事後至頣和園皇太后前請安後駐蹕○○頭品頂戴山西巡撫臣胡聘之跪奏爲恭報光緒二十三年上忙錢糧徴收完解數目循例奏祈聖鑒事竊照前准部咨令將每年上忙錢糧五月底裁清數目專摺具奏等因歴經遵照辦理在案兹據布政使兪廉三詳稱光緒二十三年分應徴地丁正耗錢糧共銀三百二十九萬九千四百七十一兩四錢零内除下忙一半銀兩例應秋後起徴外上忙實應解司庫併存留雜支經解等項一半銀一百六十四萬九千七百三十五兩七錢零今截至七月底止已據各屬陸續徴解司庫併徴起存留雜支經解等項共銀一百三十五萬八百九十二兩零尙未完正耗銀二十九萬八千八百四十三兩七錢零照章上忙按四分核計現在已完銀四分以上其未完銀兩赶緊分别催徴等情詳具奏前來臣獲覆核無異除將未完銀兩責令該管道府直州查明嚴催徴解俟完解到司統歸下忙案内辦理外所有本年上忙錢糧徴收完解數目理合循例專摺奏報再查藩司俞廉三督催本年上忙地丁錢糧徴解已在四分以上核與光緒二十三年四月間户部奏定新章分數相符除隨册咨部核辦外合併陳明伏乞皇上聖鑒謹奏奉硃批户部知道欽此○○頭品頂戴山西巡撫臣胡聘之跪奏爲光緒二十二年分應徴舊賦完欠數目明列上三年比較循例繕單具陳仰祈聖鑒事恭照道光二年十月初七日奉上諭户部核票御史劉尹衡奏州縣錢糧責成該管上司實力催解一摺著照部議設立比較之法於奏銷題報外照例具奏開單明列通省三年比較或赢或絀一一註明解因欽此嗣奉户部定章比較上三年分數各按十分計算駐明或溢或少于奏銷截數後開單具奏已完數下註明造入春撥若干秋撥若干耗　雜欵母庸開列新賦歸上下忙案内考核舊賦將積欠帶徴已完未完比較上三年之數按年專案奏報等因歴經遵辦在案兹據布政使俞　三詳稱遵將　西省徴收光緒二十二年分新賦錢糧統歸上下忙案内考核其光緒二十二年分應徴舊賦已未完數目並比較光緒十九二　二十一等年徴收舊賦各分數　至各年奏銷止造册呈請具奏前來臣覆覈無異除清册咨部查核外理合循例繕單具陳伏乞皇上聖鑒謹奏奉硃批户部知道單併發欽此 
○○王文韻片再唯兵部咨議覆臣奏保黑龍江漠河金廠出力員弁原奏並未聲明何員異常出力何員其次出力碍難核辦應查明分晰聲叙俟查覆至日再行照章辦理等因當經轉飭遵照去復兹據前辦漠河礦務道員袁大化禀稱原請交部從優議叙之恊領蘇隆阿請免補都司以遊撃仍留原省儘先補用之黄步偉請免補守備以都司儘先補用之王起元請以守備儘先補用之武舉何殿舉請免補千總以守備儘先補用之王兆祥請免補把總以千總儘先補用之張鶴鳴王振林曹國琛張敬先袁興邦等十員或帶隊臬獲金廠迭次擒斬鬍匪或入山搜採金苗督率礦丁工作始終其事均屬異常出力又請交部議叙之恊領穆精阿請賞給二品封内之遊　　陽錦爵請俟補佐領後以總管儘先卽補之水師營六品官西拉布請以恊領補用之佐領莫智請俟補佐領後以恊領補用之六品屯官全順請俟補驍騎校後以防禦儘先卽補之鳥爾棍泰忠志沙存有請以驍騎校儘先補用之筆帖式桂芳披甲桂年請俟補缺後以驍騎校儘先補用之領催文棉請以水師營六品官儘先補用之水手兪錦茂等十二員名督隊保護金廠搜　鬍匪出力稍次是以照壽常勞績請奬不敢稍涉冐濫請奏明仍照原保核准給奬以示鼓勵等情前來臣覆查無異理合會同黑龍江將軍臣恩澤附片覆陳伏名聖鑒敕部查照核議施行謹奏奉硃批兵部議奏欽此○○劉樹堂片再准户部咨奏派河南省採辦各色汴縐一千匹各色南陽縐一千匹解庫交納等因當經行司遵辦去後兹據布政使額勒精額派員採辦齊全定於光緒二十三年九月二十八委員管解起程前赴户部交納並開具色様價值清摺呈請奏咨前來臣覆查無異除清摺咨部查照外相應附片陳明伏乞聖鑒謹奏奉硃批户部知道欽此○○直總督兼營長廬鹽政臣王文韶跪奏爲盧綱各案滯銷原停引目實難復額請援案推展五年以恤商艱而保現課恭摺仰祈聖鑒事竊照長蘆所屬直　兩省引岸前於道光二十四年停引十萬道嗣後迭經奏准推展應於光绪二十三年底限滿經臣飭司預籌復額旋鍳運使景星詳稱蘆課關繋餉需當此時艱帑絀但能加一增一引卽多一分入欵斷不敢稍涉因循惟蘆綱各岸運遭災歉疲累實深又兼梟私充斥以致銷載愈滯從前蘆鹽尙未加斤自道光二十八年清查時每引加鹽一百五十斤未减引額呼商運出引鹽並非實能全銷袛因融銷不易不得不運至　岸存儲而虧耗鹽斤積壓成本均不能計其無力多運之商惟俟積引到限包繳課欵是一引不啻二課受累尤深雖經竭力整頓但飭各州縣認眞緝私嚴辦梟匪但氏間日食有定餘鹽無可疏銷是以光緒十九年僅出庫引五十九萬七千餘道二十年僅出庫引六十三萬一千餘道二十二年僅出庫引五十八萬六千餘道本年秋間將竣僅出庫引五十萬六千餘道均未敷現引六十六萬餘道之額現查庫存歴年償引至六十五萬二千餘道各岸　　　　引雖出庫鹽實未銷舊引旣難疏通新引何能增益若遽行復額再令包賠十萬道課帑商力難支必致參懸相繼無裨實事有碍大　據綱　　　元等歴清禀懇推展該司詳加體察確係實情請援案推展五年俟限滿察看核辦等請具詳請奏前來臣查蘆綱税行引六　　萬餘道　　　法疏銷每年仍積帶數萬道未能如數領運其勢實難再加然核計鹽包斤數及交納帑銀數則較原額有增無减於公家清　　捐近年　　　　仍兼以鹽斤加價銷數益滯商力極艱該司景星請遽議復額無裨實事有碍大局確係實情相應仰懇天恩俯准將原停引　　道自元　　　　年起再行推展五年以恤商艱而保現课仍督飭運司認眞設法整頓冀積引逐漸疏通庶於課餉商請兩無窒碍理合恭摺　　伏乞　　　　鑒訓示謹奏奉硃批户部議奏欽此○○徐繼孺片再河南通省歳科考一律完竣前經具奏在案現在文武鄉試録　　選優　　　　　優生會考均已畢事臣俟新任學臣到省交缷後應卽行回京惟臣離鄉六年聞先人塋墓近因雨水冲刷亟宜修培必須親自省視以期妥愼臣籍山東接壤中州路程順便合無仰懇天恩賞假兩個月回籍修墓臣不勝感激一俟假滿卽行起程入都恭覆恩命不敢遲逾謹附片陳請伏乞聖鑒訓示遵行謹奏奉硃批著賞假兩個月欽此○○史念祖片再准部咨　後道府州縣無論何項勞績保舉歸久候補班用人員令該督撫卽以此項人員到省之日起予限一年詳加察看奏明分别繁簡補用又定例無論何項出身凡係補缺應行其題　試用滿由該督撫詳加甄别具奏又定例敎習呈請分發　縣試用二年期滿俟拔貢知縣補用兩班之後補用一人各等因在案兹查有候補道鄧輔緜試用知縣陳玉森均已到省試看一年期滿又教習試用知縣劉士驥到省試用二年期滿據藩臬兩司出具考語詳請留省補用前來臣查候補道鄧輔緜才具明通辦事謹愼試用知縣陳玉森安詳　　教習試用知縣劉士驥才識敏捷歴經差委均無貽誤應請留於廣西遇有相當缺出照例按班補用除將各員履歴送部外謹會同兩廣總督臣譚鍾麟附片陳明伏乞　　　　示謹奏奉硃批吏部知道欽此 
 
