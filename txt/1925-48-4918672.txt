# 1925 - 48 - 4918672

 

Page 1

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *   
 
 

Page 2

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *   
 
 

Page 3

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *   
 
 

Page 4

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *乙丑二月初三日（四） 
時評 
[漸復原狀（冷）]  
　　軍隊稍稍撤防則人心自定兵事稍稍結束則交通漸復原狀交通旣復原狀則其餘一切事業亦可漸復原狀惟一時不能復原狀或且永久不能復原狀者其一爲地方之財政其二爲人民所損失之財産與生命 
　　地方之財政不但不能漸復原狀或且每况愈下何則軍隊雖撤防兵事雖結束所謂軍隊所謂兵者仍在仍將供給之也至於人民之財産與生命損失雖巨原不在軍閥官僚心目之中抑勒逼索仍不能免而所謂人民者又甚知足但計目前之無禍巳爲萬幸安暇更計旣往與將來哉不復原狀又何如者 
[國内專電]  
　　北京電善後會議政府本預備具體軍事案段恐招惱軍閥先提一空洞軍事案以嘗試但張作霖巳表示三省熱河要留二十萬大軍趙恒惕表示要留五萬旣借地就食之熊克武亦要求留两萬政府五十師標準事實上萬辦不到故善後會辦到議字上巳不易而决字行字更難期待 
　　北京電敬（二十四）善後會議開會到一百三十二人許世英報告日程湯漪主席國民代表會議條例草案付審查移民及收束軍隊并編制警備隊政府委員王來忽聲請撤回禁烟案保留因疆吏對三案有異議政府只好撤回再商前電所謂只許議空洞大旨不便將具體辦法决定 
　　北京電張作霖致電加拉罕要求更換中東路新局長伊氏加云中政府無人而令軍閥出面我無答覆必要即電駐奉領事轉達此意又前日張作霖電交部云貴部與中東路坡副理事長談話所表示之意見極中肯綮惟該局長百般刁難羣情憤激巳一律停止裝車弟電致加拉罕亦未得覆似此極端爭執深恐釀成事變巳飭軍警妥爲防範等語（二十四日下午二鐘） 
　　北京電外部息補充外長與解决法郎案有關但尙未簽字沈瑞麟將與法使研究公開辦法財部亦定有進行意見外傅該案提善後會議未定中法雙方希望勿交會議是實（二十四日下午二鐘） 
　　北京電金融界要求政府新公債發行時須付九六債息一次兌換流通劵維持會要求政府於發新公債時付欠息六個月國民軍請於新公債撥欠餉張作霖請於新債上還墊餉（二十四日下午二鐘） 
　　北京電中日森林借欵二三期利息未付及去年末日到期利息與本年二月到期林鑛付息墊欵等四項併一合同化舊爲新認利展期（二十四日下午二鐘） 
　　北京電汴胡電告汜水滑陽開到憨部兵車四列又聞劉鎭華派兵四旅巳到洛尙擬續派四旅出關現滑陽汜水掘戰壕備戰甚急請示辦法府覆巳電各退三十里候孫總司令調處（二十四日下午二鐘） 
　　北京電鄭州函哿（二十）晨某軍譁變刦掠當事者以匪刦呈報但商民損失極鉅如呼籲即遭不測豫民處境爲最苦 
　　北京電民黨勸孫岳就豫長職設署鄭州孫恐牽涉胡勢力範圍仍未允 
　　北京電劉鎭華漾（二十三）電胡景翼部與職部張治公旅在郟發生衝突除嚴電張旅謹守原防外請迅電阻胡軍前進靜候中央解决（二十四日下午八鐘） 
　　北京電憨玉琨漾電玉琨秉鈞命退守原防詎胡部突於養（二十二）日進攻禹境琨部勉遵鈞令退軍二十里並未還擊請迅電制阻以維大局又電孫岳禹州方面胡部突向我開戰我軍尊重和平並未還擊現退二十里（二十四日下午八鐘） 
　　北京電胡景翼電蔣世傑養電報憨部本早突撲我軍嚴陣以待憨先啟釁又榮陽河陰密縣等處憨部增兵防不勝防請示應付胡又電豫鄂交界淅川匪首王老五等三四千燒殺淫掠用風箱插入陰門以風吹死婦女死者數千請派兵勦辦 
　　北京電閣議又决國際聨合會事宜討論會派林長民爲會長烟草專買計畫交善後會議攺訂官硝廠辦法直魯豫各設廠一處廠長一人歸督辦轄（二十四日下午八鐘） 
　　北京電孫岳何遂漾（二十三）夜十點四十分赴保轉鄭（二十四日下午八鐘） 
　　北京電溥儀漾（二十三）夕赴津住太和館待船東渡（二十四日下午九鐘） 
　　北京電溥儀漾（二十三）夕八點十分出京住津太和旅館妻妾今晨八點行陳寳琛等今申行日使館有聲明書通知政府 
　　北京電敬（二十四）閣議特派熊希齡督辦永定河决口堵築工程事宜薛篤弼鹿鍾齡爲會辦川政務廳徐孝剛免嵇祖佑繼魯東臨道周樹標免柯昌年繼贛南道高崇佑免薛雪繼内財两部提議將京兆直隷两區王公旗族圈地設局清丈曁售租散佃攺升民科派李景明爲京直旗産地畝清理局總辦皖實業廳汪揚寳辭方時簡繼 
　　北京電農部代豫當局籌欵將部存三萬餘解豫暫用派馮秘書送去（二十四日下午八鐘） 
　　北京電王揖唐漾（二十三）電告抵漢敬（二十四）偕鄭萬瞻北上（二十四日下午八鐘） 
　　北京電梁士詒抵滬寓交行約一星期來京交葉去電促駕（二十四日下午八鐘） 
　　北京電馬寅初陶孟和等不受專門委員　　北京電陜省長吳新田令下（二十四日下午九鐘） 
　　北京電韓國鈞電保吳宗濂浦口商埠督辦又電稱張宗昌請撥十二月份餉六十萬并再籌一二月餉蘇省無此能力請中央籌欵段諭交財部核辦（二十四日下午九鐘） 
　　北京電英使馬克類敬（二十四）晨出京回國　　北京電外部前日將丹使所提青佐海線意見函交通部速核覆（二十四日下午二鐘） 
　　北京電段派馬良赴曹州收束呂秀文軍事　　天津電省銀行長王之杰解職陳賡虞繼　　天津電捲烟捐分區十八李藻等先後包妥　　天津電交部令路局派便裝警察稽查各客貨車之違禁品 
　　天津電津浦路南來專車載徒手兵約二千許聞收自苛部歸奉軍攺編 
　　天津電李督派李鳳暘赴保見孫岳係商接收保大問題（以上二十四日下午三鐘） 
　　奉天電張宗昌韓麟春盧小嘉均昨日抵奉各要人赴車站歡迎者數十人今日四時張在府欵讌邀政軍界二十餘人作陪藉便討論時局南中事尙亟張廬等挺留奉五日仍南下 
　　奉天電奉軍戰後人頗雜非切實整理難成勁旅現議决分三期進行春爲編制期夏爲敎練期秋爲操練期儘一年之力恢復向日軍容責任由訓練處負 
　　奉天電張爲廓清匪患擬委許蘭洲爲三省勦匪總司令駐哈爾濱 
　　奉天電奉天海關籌設官庫 
　　奉天電張擬興辦三省實業辦由民募公債三千萬令省署訂條例 
　　奉天電東路代理事長呂榮寰偕王守仁來奉條陳整理東路事决定後尙須赴京 
　　奉天電張爲便施屯墾擬恢復雙城鎭守使　　奉天電實業廳長張之漢與東邊洮昌两道籌設官林塲 
　　奉天電洮齊路材料備齊呈三月一日開幕　　奉天電張以近來各省紛紛密詢對時局態度恐滋誤會擬通電全國表明服從政府不偏不黨之意 
　　奉天電禡（二十二）張委張煥相爲護路軍總司令石藴山副司令 
　　奉天電敎廳籌備祀孔典禮 
　　奉天電韓平壤陸軍航空隊與奉航空處協定長途訪問飛行藉以聨歡奉定四月五日十時駛飛機三架前往張學良亦擬搭行（以上二十三日下午十鐘） 
　　哈爾濱電王樹翰來哈期未定約三月一日接任特處長有金榮桂說 
　　哈爾濱電滿洲里海拉爾黑龍江俄領均更易赴京謁加拉罕再履新 
　　哈爾濱電吉林交署行查俄國動産不動産備中俄交涉資料（以上二十三日下午六鐘） 
　　青島電膠關督任鳳賓奉財部召今早北上　　青島電圭産商前向洋行力爭貨物歸賣商過磅結果失敗 
　　青島電山東補充第一團長任小英有任膠路警務處長說（以上二十四日下午三鐘） 
　　漢口電贛鄂宣慰使王彭年養（二十二）晚到漢寓漢口大旅館漾（二十三）午謁蕭蕭漾（二十三）晨自樊口趕回宴王並召各課長作陪王揖唐午後亦到與席（二十四日上午二鐘）　　漢口電王彭年語人中央對贛未通知無從宣慰故在南昌未多躭擱在鄂約有一星期勾留　 
　　漢口電夏斗寅旅攺成師擬即調駐武鄂路　　漢口電聞川滇黔湘聨軍圖鄂計劃分五路目標在沙市鄖縣襄陽荆州岳州 
　　漢口電張學顔代表蕭祝段壽定寢（二十六）赴京李繼楨可望三月一日接新堤關監督蕭委李兼任秘書 
　　漢口電蕭養（二十二）未赴樊口係到漢法界昌年里住宅看視漾（二十三）晨即返署接待王彭年 
　　漢口電江漢關交涉員两職刻正商經費三月一日可以接事（以上二十四日下午七鐘） 
　　漢口電蕭派派員乘差輪赴下游歡迎王揖唐原定漾（二十三）午後四時到鄂聞王到潯約贛方晤談攺定敬（二十四）午到省與蕭接洽後准晚車赴京 
　　漢口電皖王敬（二十四）午後四時到漢各要人多到輪歡迎隨渡江謁蕭盧金山于忠均奉召赴督署陪王午餐一說餐後有重要會議（二十四日下午七鐘） 
 
 

Page 5

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *中華民國十四年二月二十五日星期三（申報第二張）舊曆乙丑二月初三日（五） 
[國内專電二]  
　　長沙電李宗仁黄紹雄聨軍巳入桂林沈鴻英向連州竄鄧右文亦被逐八步富川等處均爲李黄佔領湘派大部駐永明防堵沈潰兵侵入（二十三日下午六鐘） 
　　長沙電趙漾（二十三）歡餞議長歐陽振聲及曾王两議員敬（二十四）日北上 
　　長沙電川軍賀龍熱心奉行總投票所有南縣安鄉一帶極力贊助進行 
　　長沙電政府擬通令各釐局准繳扦子團進身費但須增加月比二成用裕餉源 
　　長沙電駐湘聨治促進分會梗（二十三）開籌備會並推定向大藩馬續常爲籌備主任李鳴九荆嗣祐趙心筠趙聚垣許彦飛楊宣誠等十餘名爲籌備員餘如文牘會計庶務均分别推人擔任（以上二十四日下午八鐘） 
　　香港電黄紹雄眞（十一）抵邕黄部龍德雲黄華新两軍同日亦抵邕增防 
　　香港電滇軍總指揮楊蓁養（二十二）電稱我軍養（二十二）拂曉克復龍門敵向平陵退 
　　香港電財政委員會昨請財部令各機關及各界實行取締行使外幣惟對外貿易不在此限 
　　香港電范石生决先調一部赴桂拒滇唐軍　　香港電許崇智令招桂章率艦務處各艦赴東江助戰 
　　香港電廣九路擬徑（二十五）起恢復由大沙頭直達深鎭之慢車 
　　香港電東江滇軍至今按兵不動許崇智胡漢民迭電催促不理許養（二十二）復派副官陳義面催范石生進兵聞范决不在東江賣力專一對付唐繼堯軍 
　　香港電沈鴻英篠通電下野所部分駐桂林全州候大元帥解决 
　　香港電林虎昨偕黄大偉由興寗赴河源督戰增城滇軍佈防極忙楊蓁亦由博羅調兵赴響水柏塘警戒防林抄襲博羅 
　　香港電永豐艦無綫電我軍馬（二十一）佔平山敵退三多祝（以上二十四日下午九鐘） 
　　福州電厦華僑聨會請黄培松赴下游清鄉　　福州電許世英電省敎育會謂王修林元喬均報會長究係何人該會以王巳辭職林亦自行難作覆 
　　福州電梗日周蕯在省署宴法艦軍官佐　　福州電高義部吳大洪調第五旅長駐莆其舊部只一團攺屬孔旅 
　　厦門電孔昭同調四十七八两團防晋江惠安另以四十五團移防同安 
　　厦門電馬巷鄉團與張毅部衝突案鄉民罰七千元繳清漾（二十三）被拘人釋出 
　　厦門電敬（二十四）厦拒毒分會電京段請革除公賣及勒種鴉片 
　　厦門電張毅漾（二十三）派憲兵至漳州郵局將郵遞之厦門民鐘報扣留 
　　厦門電泉訊·吳大洪調省後周任爲第五旅長以督署衛隊團及莆田鹽務營攺編駐莆田（以上二十四日下午十鐘） 
　　蚌埠電敬（二十四）英使蔴克類携眷由京乘特别快車赴滬回國督署派吳副官偕衛隊營于排長警廳陳督察員率軍警十六名武裝乘車北上至蘇皖交界處候車到接護隨送出境 
　　蚌埠電漾（二十三）夜十一鐘王督辦眷屬乘專車過蚌北上軍警曁軍樂隊均到站迎送　　蚌埠電浙第四師八旅十五團長王春源十六團長沙明揚各率本團官兵先後過蚌北上（以上二十四日下午七鐘） 
　　徐州電梗（二十三）晨英國公使麻克類偕其眷屬專車南下聞將轉滬回國 
　　徐州電黄書霖銜盧使命養（二十二）晚過徐北上（以上二十四日上午一鐘） 
　　揚州電馬使電留曹知事敬（二十四）電照准　　揚州電王紹鵬經馬使電保任辦江北豬隻統捐（以上二十四日下午九鐘） 
特約路透電 
[孫中山病狀]  
　　二十四日北京電克里醫士布告稱孫中山病况自昨日起未有變動惟體日衰弱脈搏一一六體温九九·一呼吸二六 
[豫中戰事]  
　　二十四日北京電豫省開戰消息今日由官場證實憨玉琨之電報似先到京謂胡景翼攻擊興來（譯音）附近之憨軍憨軍乃退走二十里劉鎭華亦有電責胡攻擊郟縣張治公之軍劉電頗關重要蓋足表明劉之傾向也 
[北京政聞]  
　　二十四日北京電政府現設研究會查報關於國際聨盟之各事大約將以林長民爲會長 
　　二十四日北京電聞政府現將烟酒專賣問題提交善後會議 
　　二十四日北京電浦儀今晨四時乘汽車赴津日使署旦夕將有布告 
　　二十四日北京電旦夕將有命令任吳心田爲陜省長吳現任陜省軍務帮辦 
　　二十四日北京電英使麻克類爵士今晨離京車站送行者甚衆 
[廣東戰訊]  
　　二十三日廣州電前滇兵二名因覇估小汽船於星期六晚六時在距沙面百碼之西堤處决直至翌晨始將屍移去 
　　二十四日廣州電官電稱聨軍於二十一日午夜占據平山其地距惠州二十五哩乃陳軍所守三險要之一其二爲惠州河源據確實消息雙方財力垂盡豫料不久戰事將歸沉寂 
[日俄條約成立後]  
　　二十四日北京電日外相幣原接蘇俄外交委員齊吉林二月二十日電稱蘇俄政府巳批准俄日條約因深信此約而鞏固之两國人民間之友誼必能繼續發展及增進此約所定之根本原則云云幣原即於次日覆電答謝且謂两國之友交必能依據近在北京簽定之條約中根本原則更見鞏固一俟日政府批准此約即當奉告云云两電均用英文 
[將來之俄國駐日使]  
　　二十四日倫敦電每日捷報莫斯科訪電報稱蘇俄或將任特羅資基氏爲駐日大使特氏能否就職須視其健康而定如特氏不就則使日者當爲現駐奥國之越飛氏 
[俄國取消辛克萊諾與權]  
　　二十三日莫斯科電俄通信社稱幸克萊油公司未履行其於一九二二年獲取北薩哈連煤油採取權之條件故讓與權委員會長巳將廢約之問題交莫斯科法庭辦理該委員長語人謂辛克萊公司迭經警告迄未在讓與權所在之處開始採油一九二四年五月間俄國曾發六個月預先通告但該公司毫無舉動云 
[英相述新加坡築港與日本]  
　　二十三日倫敦電首相包爾温今日在下院答工黨議員韋爾森之詰問謂日本輿論間有疑英國不信任日本之和平意思故在新加坡大興工程者但日本政界及深悉時事之各界則完全諒解新加坡船塢之攺良乃英國海軍政策之一種普通發展新加坡距日本甚遠斷不能認爲威脅舉動且英日两國旣爲依照華會公約保全和平之共同利益所聨合且有歷史上寳貴友誼之關係云 
[英貸波債]  
　　二十三日華沙電英國海外銀行與波蘭製糖業公會之代表迭開會議波蘭總理亦出席與議現巳議定借欵合同以英金二百萬鎊借與波蘭糖業年息一分两年償還華沙之英波銀行股票由海外銀行收買百分之六十英波銀行將享有代表波蘭製糖業公會之絶對權利 
[英國展覽會之財政]  
　　二十三日倫敦電英帝國展覽會之財政大概今巳見於公文計去年閉會時支出共爲三百九十萬鎊收入共爲二百十萬鎊勞合銀行墊借一百八十萬鎊 
[英外相述英波油公司事]  
　　二十二日倫敦電外相張伯倫今日在下院答自由黨甘維錫關於英波油公司在阿爾巴尼亞所得讓與權之問話謂阿政府曾於一九二○年給予一種讓與權准英波油公司調查頗大區域而在此區域内選擇一較小區域採取煤油此種讓與權後曾修攺採油區域遂大縮小阿國會現巳核准一種修正的讓與權意政府近曾提出抗議反對阿政府以讓權給與英人油公司此事刻在談話中渠希望談話能和好進行而得友好解决云 
[英工黨調查俄政報告]  
　　二十三日倫敦電英國工團大會之代表七人於去年十一月初赴俄調查其工團制度及社會與經濟情形十二月十九日事畢返倫敦編製報告其撮要各節現巳由報紙披露其中有一抱要語曰「非謂蘇維埃全部製度可適用於英國」各代表示意見以爲一種政治制度在原則上否認個人政治自由而在實行上不獨書報講壇與政治機關·即學校·大學與陸軍·亦歸其完全管轄者其是否適當僅可以其結果判定之俄國制度原屬共産性質則因複雜的折止辦法遂成一種狀况此不可謂爲共物主義但可謂爲國有社會主義或國有資本主義報告書又謂俄國工業現亟需資本如外資投入所獲必豐云 
[英議員之軍備問]  
　　二十三日倫敦電自由黨甘維錫今日在下院問英政府與他國政府代表間現所討論召集期制海上軍備新會議一事是否擬包括天空與陸地軍備在内外相張伯倫答稱目前並未有此討論英美間現亦未曾因此事有文件往來今渠未便再有論列云 
[美飛郵之預計]  
　　二十三日華盛頓電海軍航空處主任今日由白末達返此謂海軍部希望可遣洛斯安吉爾飛船於今年夏季裝載郵件往來英倫與美國之間此舉當俟此飛船載郵件往波吐里加與巴馬後爲之又謂飛船之往白末達所以證明飛船在商業上之可能性計由赫斯特湖至白末達僅費時十二小時無論何種大汽船皆無此速度云 
[美艦隊將游澳洲]  
　　二十三日墨爾邦電美艦隊擬來游澳洲其出發歷程尙未見美國公佈故澳相卜魯士巳請美京預告游期大約澳政府以英金二萬鎊爲歡迎美國海軍之籌備費 
[各國近事]  
　二十三日開羅電前柴魯爾内閣之内務副大臣諾克拉希氏因英人總司令暗殺案近被拘留現巳釋放 
　　二十三日巴黎電紐約驛報稱菲列濱總督之子伍德少佐前傅失蹤昨聞其在法國比亞利資地方但該處雖有友人頗多並未見其蹤跡云 
　　二十三日巴黎電自西尼加爾駛出之法汽車隊巳抵紅海之瑪索亞該隊雖遭許多困難巳畢其斐洲第一程計六千基洛邁當 
　　二十二日巴黎電土政府接國際聨盟行政會請書後巳决定參加限制軍備會議 
　　二十四日倫敦電英皇夜眠安今晨醫士入診未有公布大約照現狀之日有起色不致再有公布僅於最後布告痊愈耳 
　　二十三日柏林電德總統愛爾培今夜由醫士割治腸癰總統職務暫由路德總理執行 
　　二十四日瑞典京電前首相白蘭江氏病卒 
[公電]  
　　北京通電各省衙門均鑒臨時執政令任命何煜署平政院評事此令任命龍靈爲總檢察廳檢察官此令内務總長龔心湛呈福建厦門道道尹陳培錕另有任用請免本職陳培錕准免本職此令任命吳山爲福建厦門道道尹此令財政總長李思浩呈請將署杭州關監督孫壽恒另有任用免去署職孫壽恒准免署職此令会命陳蔚爲杭州關監督此令司法總長章士釗呈請將署湖北高等審判廳廳長李煜俟免去署職另候任用李煜俊准免署職此令調任經家齡署湖北高等審判廳廳長此令任命王泳署江西高等審判廳廳長此令京漾（二十三）印 
　　貴陽彭漢章電各報館均鑒滇黔恢復省交滇軍交還黔改漢章奉黔軍袁總司令命令回黔接防巳於漾日抵省所有駐黔滇軍業向南路開拔黔省軍民各政巳分别接收辦理除呈報袁總司令外謹電陳明敬乞鑒察貴州全省清鄉司令官黔軍第二師師長彭漢章叩漾印 
國内要聞 
[鄭張赴奉之任務（堯日）]  
　　天津會議說之由來 
　　天津通信張學良於十七日抵津後原擬入都一行嗣因府方無歡迎之表示乃復聲言决不入京其實政府並非輕視張氏祇以吳光新業於十六日回京報告蘇浙情形尙有棘手之處正待熟籌辦法若召張入都恐於意見上或有不洽張見此情勢即電邀張宗昌來津同車赴奉共商解决之策張宗昌於十九日下午八時抵津某政客問蘇浙和平究至如何程度張謂各界人士無不切望和平余本京奉两方之旨意南下戡亂但求適可而止不欲過爲巳甚惟默察形勢尙有難言之隱前途如何殊難斷言余屬軍人以服從爲天職此悉赴奉係向張雨帥請示駐軍問題他事非所敢知云云味其語氣蘇浙大局尙難久安也 
二張業於昨日（二十）上午十一時專車出關下午八時新任江蘇省長鄭議亦自京乘專車過津赴奉旅津蘇人聞訊赴站晤鄭叩以治蘇政策鄭作極簡單之答言曰余對於蘇局尙有四件事無把握故就職與否刻尙未定第一·蘇省財政在戰前即巳入不敷出戰後積虧尤鉅目下關於財政各機關均易新人余格於情勢初到不便更換縱有整頓之方法亦恐難施行第二·蘇省近年巳苦兵多軍費多於政費此次又增奉軍六萬數千人主客各軍何以相安新舊軍餉亦無把握第三·據蘇人消息江北十餘縣所有稅收均供給駐軍餉項停止解省是蘇省財權業肇破裂之端將用何術以善其後尙屬疑問第四·旅京蘇人尙有一部分表示反對余恐到任後發生困難須知余非官迷不審利害者可比如果蘇人不以余長蘇爲然余决不冒昧前往所以今日赴奉即係協商辦法再定行止云云但是鄭謙長蘇原係盧永祥電薦於前張作霖贊成於後自無難題可言惟以張宗昌目前尙無置盧因此不敢拜領蘇督之命張作霖爲免除猜嫌起見特電召張鄭來奉面商解决辦法非於鄭之自身尙有所謂問題至張宗昌方面如能暫就三省剿匪總司令職則亦可以無事據某機關消息云前此醖釀之全國剿匪督辦刻下巳成過去名詞將來張宗昌之新位置總不出長江附近地盤之範圍某方面近復有令張督辦安徽軍務之擬議令王揖唐專任省長此事發動原因係由於豫胡欲派柏文蔚率兵剿辦皖豫交界之匪某方恐胡勢力東漸王揖唐力不能敵故以張督皖謂其利有三（一）張得皖省地盤可安心任事盧亦不致再有顧慮（二）皖入本系手中其利甚大（三）張得皖地胡必打銷東漸之心此種計畫似較全國剿匪督辦容易實現但府方尙未認可將來有無阻碍尙不可知也外傅張鄭赴奉兼欲解决閩浙問題其實善後會議甫經正式開議無論如何各方均不能再有軍事行動在此两方敷衍之局勢下北方暫時决不向閩浙開戰閩浙亦决不向北方挑釁至於根本上之意見恐亦議不出若何頭緒此外關於奉張來津作壽一事原有定議惟張氏忽在報上大登啓事辭謝稱觴中有愛我以德勿重我過等語惟攀龍附鳳之徒尙不能巳乃以協商時局的大題目請張於下月初來津開一天津會議屆時冠蓋雲集歌舞一堂旣可避去作壽之名仍收稱觴之實也（二月二十一日） 
[旅京蘇人士招待蘇新長官（一士）]  
　　省長廳長及道尹 
　　北京通信江蘇省長分别任免之令發表巳數日連日來前細瓦廠鮑宅門外車馬頗爲喧擾（因鄭氏在京寄鮑貴卿宅）而各方面設宴招待鄭氏者亦復紛紛不絶旅京蘇人除原在京一部分外南來省議員本有擁韓倒韓两派今亦巳歸一致近均分别宴請鄭氏藉杯酒之歡順便討論省政據鄭最近所宣示謂（一）己之就職與否視措琩省政有無辦法（二）如果就職一切設施必以有利於蘇人爲標準（三）財政廳長警務廳長必用本省人又謂對於省政有無辦法應視財政方面有無整理辦法面財政能否整理則更視軍事能否收束而軍事能否收束則又視奉浙两方能否不再以兵戎相見以故鄭觀望不前實以覘江浙两省戰事之形勢也 
　　昨日蘇省淮徐海旅京同鄉在中央公園水榭開茶話會招待鄭氏曁實廳長徐蘭墅·敎育廳長沈彭年·淮揚道尹蔣鳳梧·鄭以是日善後會議開大會時間衝突未克到會淮徐海人士對於省政略有討論當即推定代表向鄭陳述其大綱（一）爲實行蘇人治蘇應爲畢業學生寛籌出路（二）對於財政整理在消極方面應多裁駢枝無用機關（三）對於稅所應嚴加比較取包辦制化私爲公以裕省庫日内並擬作成詳細之條陳要求鄭氏采擇是日徐蘭墅蔣鳳梧均有演說徐氏謂此次政府任命令到江蘇去兄弟絶没有辭因爲老官僚往往一辭再辭三辭而卒不免於一就我則一辭不辭不如先去試一試看末復對於蘇省實業方面略有申說蔣氏謂此次去做道尹仍是書生做事不是做官總想做到察吏两字在塲淮徐海人士亦有演說者數人均期望徐蔣能實心做事沈氏到會稍遲未及多談而散 
　　鄭氏於今日早由京赴奉謂係本張作霖電召有要事面商一般人揣測多謂與江浙問題有關鄭氏對人一再宣示謂我絶不是盧子嘉的人盧氏所以保我我不知其用意又言江浙果有問題我絶不能替督辦辦兵站說者謂此次鄭氏赴奉對於其本身問必有一番澈底的解决也至於實業廳長徐氏巳定於明後日赴南京接事謂對於農商部此次實業會議亟須有所籌備故不能不早日赴任敎育廳長沈彭年亦定於下星期一南行聞江蘇省敎育會會長袁觀瀾到京後沈氏業與籌畫一切大致到蘇後不至有何問題惟淮揚道尹蔣氏能否到任尙未可料前此韓氏委派盧殿虎署淮揚道尹曾經馬玉仁反對未能到任馬氏現委郝心垣代理現正由淮揚士紳疏通中也（二十日） 
 
 

Page 6

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *中華民國十四年二月二十五日星期三（申報第二張）舊曆乙丑二月初三日（六） 
[許世英託病原因（九峯）]  
　　善後會議財專門委員名單 
　　善後會議之專門委員所以遲未發表者因政府原定名額二百四十人繼因爭者多擬添六十人但各方所要求列入以及八行請託者數約有八百餘人其中最難應付者厥爲有力者所推薦及一般新聞界中人許世英屢請段添額段以限於經費且旣名爲專門委員亦不宜太濫等詞拒之許無以對付若輩因託病入德國醫院而以秘書李鴝代其職務矣在許意如將專門委員趕速確定發表尙擬出席星期四第二次大會乃政府對此極主審愼欲爲名副其實起見（如財政委員資格除實有專門學識者外餘亦須有財政經驗如曾爲財政廳·鹽運使·造幣廠銀行監理官等）且先事秘密免失望者怨恨不能如許之希望許乃不便力疾從公並託德國醫院公布病狀免人懷疑許旣不到會代職之李　當然無參預此項機密之權於是府秘書長之梁鴻志事實上兼有此項特權乃將過剩之五百餘額除可以推辭者外一律給以善後會議顧問名義薪水暫時不定視各省報効欵之多少（如最近劉湘允解四萬元等類）再定豐嗇此項專門委員除審查巳决議案外亦有提案之權且其中不乏備具學識確有經驗之人才若輩預備提案者甚多茲先將財政專門委員五十人名單錄下盧學溥·錢錦孫·姚灜·張栩·凌文淵·沈化榮·王章祜·張普潤·蔣邦彦·袁永廉·劉文揆·章世保·劉子任·林鴻集·黄書霖·范治煥·劉明源·失文鈞·朱延昱·傅霖·鄧文藻·向瑞彞·楊汝梅·徐智輝·楊振春·衛渤·朱帮憲·李黄海·王孟琮·李景銘·羅鴻年·張家璈·周詒春·周家彦·葉影萃·梁啓錞·王愷憲·胡筠·姚傅駒·周琮·談荔孫·劉慶鏜·沈鴻昭·賀得霖·卓定謀·黄立中·甘雲鵬邱慶庚·李士林·（二月二十日） 
[梁鴻志對新聞界之聲明]  
　　發表政府方面消息 
　　昨日（二十日）下午三時執政府秘書長梁志接見京中新聞記者公布消息如下 
　　太湖戰事無官報報載太湖西岸巳發生戰事政府對此並未接任何官報惟雙方防線業巳逼近則似係事實胡憨仍在調停中胡督辦（景翼）與憨師長玉琨換防一節政府認爲可行馮督辦（玉祥）對於此事尙在盡力調停外傅馮巳謝絶調停者實屬不確又孫總司令（岳）來京是否與此事有關政府無從知悉因截至現時止孫並未來府也 
　　張宗昌今早赴奉張總司令（宗昌）昨晚八時抵天津今早十時赴奉至張漢卿（學良）君是否與其同行則政府并無官報惟以意測之同行之說尙屬可靠 
　　外長易人巳確定外交總長一席政府决將易人但人選一節至今仍未確定 
　　設法位置熊克武政府對熊克武確擬予以一種相當位置惟名稱尙未確實 
　　閻澤溥不做省長閻澤溥攺任省長說絶對不確因閻君現任鎭威軍賑務處事務不願他就之故 
　　滬商埠添一會辦上海商埠確擬添會辦一人惟人選尙未確定 
[胡憨仍在相持中開火說尙未證實]  
　　在憨两軍相持不下業經多日日前京中紛傅雙方有在官亭開火之說亦有謂巳在許州附近發生衝突者茲據調查雙方仍在相持中形勢頗爲嚴重胡昨日電召駐京李處長回豫李日内即成行惟開火之事尙無電報到京又據政府方面消息謂胡憨開始作戰之說現尙未得官電證實但劉鎭華仍堅持胡軍必須書退出隴海路調人方面幾致無法着手陜西軍官如于右任等主張請政府令吳心田田繁錦各回原防則劉鎭華之後路空虚自不敢轉於嘗試云云政府方面頗然其說將明令吳孔各退原防俾憨師不得不回陜西藉以解此糾紛云又聞劉鎭華現以雙方形勢旣巳嚴重絶對不能再議和平巳派第七師師長吳心田統率所部集合潼關其前鋒袁旅刻巳開抵觀音堂與閻治堂軍同駐吳心田因恐該軍軍火不足巳派團長魏某赴漢辦理據此則雙方情勢愈趨危迫戰事恐難倖免矣至馮玉祥對於胡憨之爭仍未謝絶調停聞當局現正與馮氏及劉鎭華等磋商胡憨等平安換防之方法外傅馮玉祥謝絶調停胡憨爭潮一節昨詢之政府某要人則謂並無其事 
[馮玉祥行動之外人觀察]  
　　字林西報十七日北京通信云馮玉祥於今日六上辭呈以體病爲由堅辭西北邊防督辦之職預料政府當局必照舊挽留决不放其離去政務結果不過多增一番謙讓惟馮何以不肯就督辦之職則未能知馮呈雖云體病然馮之多種行動並未停息督辦之職雖未就而馮在北京巳組有西北邊防督辦公署馮雖言病言辭而最近在張家口後之籌畫迄未稍休如組織銀行·建築道路·修築鐵道·及屯墾等計畫目的皆在發展西北且月極有價值之建設計畫馮在張對不法者處罰甚嚴現在巳然絶跡又馮於京綏路之管理亦極爲讚美該路現巳恢復原狀然此等行動亦正足證明馮氏並無辭職之意思於是而馮之第六次辭職乃不免有矯揉造作之意馮前之言動乃不令人盡信馮前所謂辭職出洋云云皆不足置信矣 
[進行中之新公債擔保品尚未確定]  
　　十四年八釐新公債案業經財部於提出善後會議各案中附具理由無論如何勢在必辦在該部公債司所擬發行條例其償還之期延長至二十年銀行界以德國賠欵部份每年至多不過一百七十餘萬殊屬不敷且四二庫劵尙未償清以前未來之三年中尙須另找擔保付息之欵至今尙無辦法故皆不願承受前日特往訪李思浩詢問此事據李答稱新公債之醖不自今始且有人主張增額發地者但以本部考量結果二千萬之計畫恐辦不到多則擬一千五百萬少則擬一千萬現所斟酌惟在三年之利息支付蓋以右預扣利息則折扣過低安總務司不允經管因與信用有妨也現巳派公債會辦衛渤日内與安氏相商俟得同意即可提出國務會議公布云云微聞政府現又擬攺以崇文門關稅爲該債之擔保其票面總額爲一吉二百萬以六百萬償還崇關舊債六百萬爲政府之用各銀行對此多表贊成但還本付息必須安格聨能切實擔保故李思浩特約安氏於昨日（二十）下进在西堂子胡同稅務處籌商列席者并有稅務督辦蔡廷幹會辦張璧等數人結果如何雖尙未探悉然崇文門關稅巳旨定爲奥欵第二擔保在奥欵未解决以前恐不能再以之爲别項擔保勢將另尋他種擔保品也 
[孫中山巳服中藥陸仲安發表醫案]  
　　孫中山自遷入行館後各方慰問者絡繹不絶昨日（二十）來客中有護法國會議員代表尹承福傅同平及熊希齡等由汪精衛接見昨日仍由中醫陸仲安復診一次據其所開脈案及藥方如次「驚惶忿怒都傷肝經血沸氣滯淤濁閉阻轉爲肝硬由硬而疽日久成膿升降之機失度氣血因之大耗是以神倦食少足腫消瘦舌乾苔脫脈洪數按之無根内經以肝爲將軍之官相火内寄得眞水以涵濡眞氣以制伏庶可奏效謹擬方於後候酌耳環石斛三錢野山參三錢山萸三錢寸冬四錢鮮生地四錢沙苑子三錢沙參三錢甘草二錢」 
[使館保衛界發生問題]  
　　加拉罕向辛丑條約國代表提出抗議 
　　大陸報北京通信云俄大使加拉罕近分送照會於使團中辛丑條約各國抗議美使館衛兵占用俄使館部分保衛界並在該處建築操練馬術短籬一事按照使館界章程第五條使館保衛界由使團分配於各國擔任保衛各使館於擔任衛之範圍内得使用該處界牆前後空地但有事時一處界牆不守全界自隨以不保故使團於此界牆頗爲重視辛丑條約負防衛責任之各國現巳少去三國匈奥及德國因歐洲大戰之結果失去其原有地位此項保衛責任亦向時卸除俄國於其舊政府倒後亦卸却此項責任且以中俄新約之規定俄國並亦無此使館界特别權利當德國取消此項任務其擔任保衛之界址歸荷蘭擔任保衛此亦因德使館彼時無衛兵他國應代負其責奥國保衛之地界則由日本接管其劃歸俄國防衛之地段適當美使館之前後乃由美使館接管現在使館界西北部完全歸英使館保管由英保衛地段至内城城垣全歸美使館保衛界内空地即由各國外人使用新築演馬術之籬即在此地加拉罕因此乃向比法英意日本荷蘭西班牙美國等提出法文之抗議照會其文云蘇維埃社會主義共和國聨合之代表謹請辛丑條約在華代表注意下列之事實美國使館衛兵現在俄國段保衛界建築演跳馬之籬此事並未得本大使館許可美國兵士此項舉動本使館深信各國代表與本使館同具一般見解（此等行爲當然非正當想或出之誤會）故本代表以爲此項之籬應即拆去不得遲延且嗣後非得本大使館正式允許不得再應用地界本代有並希望辛丑和約各國不援助此項純屬任意侵犯之行動云云各國使館接到此項照會現有一種異感至此項照會其目的所在雖未明言但可信其有二項其一在取得美國承認該使館之表示二則使彼各資本各國政府因此問題發生内部罅隙云 
[中俄會議開會之準備（智）]  
　　咨請各省區提出由政府宣告撤銷中俄蒙協約應一律廢止中俄會議行將正式開會按照中俄新訂協約所有舊俄帝政府所訂各項舊約自應一律廢止外交部前日檢查中俄舊約中有取消呼倫貝爾獨立與俄商所訂各項條件及沿邊各省區官府及商民有與舊俄訂立各種合同應即　齊由政府依約提出中俄會議宣告撤銷外交部昨接農商部復文云案查民國四年十一月二十八口准貴部咨開查取消呼倫貝爾獨立條件第八條内稱俄商與呼倫前訂各契約巳由中俄雙方派員審查並經中央允准等語業經本部呈明照准等因並附抄單一紙内開俄商結列聶次克克旱摩維赤等以下漁業合同共四十三件舍夫貝克等以下林業合同共四件上阿穆爾公司等以下礦業合同共三件倭倫綽夫以下懇種合同共二件沈闊維赤等擺渡合同一件上阿穆爾公司租房合同一件本部當於是年十二月十五日以密存咨復五年六月二十九日又准黑龍江巡按使咨稱查呼倫貝爾與俄商所訂各合同於上年十月間經部列表呈准行知本署有案俄人戈羅霍斯夫基與呼倫貝爾副都統所訂採礦合同米海治夫所訂捕魚合同係原表所無礦業條例無外商單獨取得礦權之規定惟情形尙屬特别應咨請核復等因並附合同一件到部當經本部於是年七月二十一日密咨貴部以礙難照准徵求竟見嗣又經本部與貴部曁黑龍江省長往返磋商於是月三十日准貴部復咨開此次呼倫貝爾副都統與俄商所訂合同按照本部上年換文應由黑省察核情形辦理業經咨復黑省在案貴部函詢前因除電復該省長查照前咨核辦外應密復查照等因本部當於八月八日如咨復省去後迄今時逾八載上年五月間两國新訂中俄大綱協定及附件依大綱第三條規定上項表列各種漁業林業礦業墾種擺渡租房各合同及表外礦業漁業各合同均係民國四五年間俄國在帝政時代根據中俄蒙恊約所訂自應一律廢止頃因中俄會議開會在即應咨請查案依約提出宣告撤銷此外如沿邊各省區官府或人民有與舊俄結訂各種實業合同未經報部者應由本部分咨各該省區請其迅速查案逕報貴部以便一律提出除分咨外相應咨請貴總長鑒核辦理並希見復此咨外交總長 
[張作霖返奉後之吉省政（梅）]  
　　三省移民計劃 
　　長春通訊今次張作霖氏由津返奉後召集三省民政長官在奉天開民政大會議决關於吉林全省之政治經濟攺革五項如下（一）撤廢哈爾濱特别區域查該區原爲對外而設現中俄邦交業經恢復該區自無存在之必要所有該區内政外交警察市政財政等概歸吉林省直接管轄（二）中俄問題凡與吉林省有關係之交涉事件由吉林省派代表在將來奉俄會時出席解决（三）吉林全省金融紊亂巳極非得設法救濟不可議定由奉天官銀錢號及公濟平市錢號共籌墊大洋五百萬元爲整理吉省金融基金（四）吉林警察制度一概仿照奉省辦理（五）爲尊重民意起見巳死之縣議會一律復活 
　　中央段執政特任張作霖氏爲三省屯墾督辦張氏業於前日就任並預定左之各項實行其移民計劃（一）移民費用之預算（甲）移民費十五萬元（乙）屯墾局設備費五萬元（丙）移民補助費五萬元（丁）移民保護費五萬元共計三十萬元（二）長白洮南等處之移民地各派守備兵三百名（三）三省取一致態度實行移民政策（四）對於黑省移民地之確實調查從本年度起着手進行（五）派員向河南直隷山東等省招致移民約以五萬民爲限（十五日） 
[王汝勤請發鄂西軍餉]  
　　鄂西防務緊急而軍餉積欠未發王師長汝勤特由宜昌電部云財政部李總長勛鑒敝師經費積欠甚鉅前經電請查照舊案仍由京漢南段收入按月撥付未奉回示殊深焦灼現在軍事吃緊若無餉欵維繫軍心何以應敵鄂西安危影響大局殊非淺鮮無論如何爲難務望先行籌發全餉一關并應以後仍由路欵按月撥付以免餉源無着軍心離散是爲至禱至長江上游總司令部經費每月二萬四千元業巳两年有餘并未發放現值國家多故辦事各員異常勞苦未便令其枵腹從公亦未便减少員額至多曠廢應懇大部將以前積發公費每月補發若干以後仍歸入路欵項下與八師餉項一併撥發我公向重大局諒難漠視特電奉懇并候回示王汝勤叩巧 
[鄂西防務之嚴重]  
　　袁祖銘准備國鄂所部巳逼近巫峽鄂西方面之軍事當局乃不能不有所計畫十八旅于旅長在巴與宋旅長會議之結果聞巳劃分防區計爲三路于旅守施鶴一帶以固後路第八師十六旅守火峯界嶺官渡口一帶以固前防第三旅宋大霈則率部進駐鄂邊楠木園堵防長江两岸會議後于旅當即赴定而十六旅之三十一團則巳開往火峯故連日歸巴一帶封船拉夫甚爲緊急且各部官佐之眷屬亦皆紛紛乘船赴漢宋旅長亦於日前率其聶參謀長親赴巫巴接界之楠木園·培石·萬十河布置防線異常忙碌 
[魯議會力爭善後會表决權]  
　　濟南通信山東省議會十九日開茶話會時曾公决電段執政力爭善後會議各省法團代表須有表决權議長宋傅典於二十一日早搭津浦二次車北上赴京臨行時并聲明此行任務爲聨絡各省法團代表力爭善後會議表决權如達到目的即電召本省商會農會（敎育會以無會長未派代表）两會長赴京出席善後會議否則通電全國聲明善後會議山東省并未參加茲將各電錄下（一）北京段執政鈞鑒點電敬悉善後會議設專門委員會聘全國各法團代表爲委員集思廣益晑勝欽仰惟委員職權僅在審查議案出席報告及陳述意見是於會務只有整理之責並無表决之權本會對此規定不無缺望查法團代表來自各地政治良窳民生利弊類皆飽嘗親受且有灼見眞知更事之多籌國之切當然不後於人旣容參與大謀詎應復加限制矧共和國家主權在民各法團代表爲人民組合機關領袖值茲奠定國基之會正宜假以表示主張之權今乃位諸幕後擬於附庸靳其可否之權顯示階級之判揆諸我公博採旁徵之懷未免抵觸應請比照艶電再進一步准專門委員職權與其他議員一切平等以昭大公而慰與論無任企禱山東省議會叩馬（一）各省議會並轉各法團鑒段執政豔電規定善後會議專門委員僅有審查之責並無表决之權位等附庸顯示畛域同人對此亟爲缺望業經去電陳請准專門職權與其他議員一切平等祈恊電力爭以張民權無任翹盼山東省議會叩馬（二十二日） 
[川藏更換軍民長官内幕（野乘）]  
　　欲利用劉湘以平川中各派 
　　成都通信四川川邊两省軍民長官早有更換之說醖　許久至今巳由中央突然揭曉矣其提高地位擴大範圍者惟劉湘一人而巳楊森亦得蟬聨下去鄧錫侯則得免職處分回第三二師師長任四川軍務帮辦田頌堯川邊鎭守使陳遐齡两人則毫無下落劉存厚不生不死孤寄綏定不啻無人過問京中一電飛來而全川各界震動矣 
　　此次段執政之更換川藏大吏并非貿然處置實亦煞費苦心段之所以將川藏善後諸事責備劉湘一人者因川中向來分三大派（一）一軍派即態克武石青陽等是（二）二軍派即劉湘楊森等是（三）劉存厚派即鄧錫侯田頌堯等是自援川成功以後熊但石在四川站不住逃到遵義常德在川勢力無異推翻此派以政學系冒充國民黨招牌段平素亦頗厭棄之現在川中祗有劉湘劉存厚两系又劉湘强而劉存厚弱以兵力聲望論劉鄧决非劉楊敵也段念即重用劉存厚派若輩仍不能收拾川局且鄧又躍躍然欲實行援鄂暗中與吳携手倚重劉鄧劉楊勢必反抗之終成騷亂之局不如徑棄劉存厚派而責成劉湘一人因劉湘直轄隊刻有唐式遵潘文華李樾森三師王方舟陳蘭亭楊國楨張邦本程鵬舞趙鶴六混成旅賴心輝一師三旅人早歸劉湘管轄劉成勳两師三旅人亦久受劉湘節制中立派如劉文輝陳洪範楊春芳諸人均素聽劉湘指揮楊森在二軍比較稍跋扈然彼向爲劉湘部將其部下旅團營長十之七八均係劉湘之舊部平日多喜劉湘之和平而厭楊森之横暴如果楊森反劉其部下十之九立即叛之故楊森畏懼劉湘而不敢有異心者其原因即在乎此政府擬將劉成勳一部分人調到川邊以减少川省内地之兵禍責以收復陳遐齡所失諸邊地俾劉成勳以屯墾使兼理民政更使劉湘高踞山巓地位在楊森劉成勳之上責以收拾四川西康两省區不了之殘局段政府之用心亦良苦矣然則川藏事如此告一結束川亂遂可無形消弭乎曰未也即使熊但不回川内部亦終必有戰事不是鄧錫侯田頌堯與楊森戰即是楊森與賴心輝戰鄧楊賴三人蜀中素稱三絶内中情勢如此非妄測也（二月十一日） 
[粤省東江戰訊（毅廬）]  
　　陳軍反攻淡水之經過 
　　東江戰事近因聨軍右翼巳深入惠陽縣屬之淡水同時聨軍中左两路亦下令進攻三路戰線皆在陳軍地盤今後陳軍必一變退守計畫而取反攻勢戰事將日趨劇烈陳軍左翼（即聨軍右翼）自失守淡水後熊略楊坤如各部雖受巨創然陳軍必不因此而放棄淡水城蓋淡水爲惠州與平山之屏障淡水一日在敵軍手中則平山惠城在在堪虞故十五日淡水之失陳軍敗退步隊即退守永湖（永湖在淡水以上三十里）趕速整理各部十六日復由永湖向淡水反攻計有葉舉·熊略·鍾景棠·楊坤如·等部海豐系軍隊幾傾其全力以搏淡水城是日聨軍右翼張民達·許濟蔣介石·各部乘勝出擊陳軍復敗退十餘里有引敵深入之勢聨軍恐中計亦不事窮追陳軍以計不售十七日復由博羅方面調到洪兆麟部二千餘人加入此方作戰是役陳軍增至八千人向淡水大舉反攻但聨軍右翼增援隊之粤軍第八旅第十五團適於是時開到两營并押解子彈三百餘箱又第七旅子彈百餘箱由平湖運到對永湖方面嚴爲警戒十七早陳軍方面洪兆麟親自出馬督戰并以重金鼓舞兵士衝鋒先向聨軍張民達之第二師衝擊勢頗猛烈張師亦奮勇與之激戰相持一小時陳軍洪部聚加生力軍聨軍前隊雖苦戰終不獲進展其後蔣介石部之敎導團加入以重砲向敵軍轟擊陳軍仍再接再厲最後聨軍用機關槍向敵之衝鋒掃射始將陳軍擊退是役两軍傷亡均數百人陳軍暫退守永湖聨軍謹守三路原定戰略亦不復進迫刻仍緊守淡水而巳聨軍中路及左翼以右翼早巳達到目的地遂於十五十七等日分兵前進查聨軍中路進攻博羅者係滇軍第二軍范石生之獨立旅田維褀部及警衛聨隊華封治部由增城開至滇軍第五旅徐德部及第四旅朱淮部則由石坑前進巳於十六日集中蘇村十七日晨由蘇村分路進攻是日駐博羅陳軍洪兆麟之鄧桂笙部巳由博羅調往永湖反攻淡水故中路聨軍乘勢向博羅進攻十七日下午四時此間各軍事機關巳接到前方軍用電話報告略謂右翼巳進至白芒花戰鬭非常劇烈敵人抽調博羅步隊增援中路軍於本日正午十二時佔領博羅特此飛報云云但尙未得前方拍來捷電尙待證實也至於增城方面之左翼聨軍自十五日下令進攻後由滇軍第三軍獨立旅温繼盛部及第五師曾曰唯部由正果永清進攻龍門屬之龍華駐龍門華之陳軍爲陳修爵謝毅及洪兆麟之一部聨軍指揮則以第三軍楊春圃旅長擔任督隊進攻與陳軍各部在永清等處接觸激戰數小時陳軍引却聨軍乘勝追擊繳獲敵械六百餘桿左翼遂於十六日佔領龍華圩茲將聨軍總部發出克復龍華之捷報照錄如下「頃據滇軍第三軍楊代總指揮青圃删申電開本日午前職率全部由聨和圩出發到達龍華旣將龍華逆軍五百餘人驅逐於午後四時佔領龍華逆軍分向博羅方面退却除派隊分頭追擊外謹電奉聞各等因除巳令滇桂两軍尅日協同猛進外特此通報」據此則聨軍左翼克復龍華業巳距龍門目的地不遠查由龍門至龍門爲程不過三十五里想日間两軍巳在龍門附近搏戰中矣（二月十八日） 
[桂聨軍佔桂林後之調和聲（木庵）]  
　　近日廣西戰事沈鴻英軍自中右两路敗退第仁黄紹雄軍分路進攻平樂桂林沈軍似無復振希望但近日外間喧傅沈軍有收合餘燼反攻梧州之說故現在肇慶一地刻由駐梧州之粤軍第一師長李濟琛檄令駐該處第十一旅陳定平部認眞嚴密佈防肇慶七星岩羚羊峽一帶要塞由十一旅派兵防守峽内海面徹夜用探照燈巡察所有出入口船隻每天上午六時以前下午七時以後即不准行駛沿西江往來渡船旅客須受軍隊檢查至於肇城内則由高要縣長龍某派出縣署游擊隊會同軍警督察處巡查隊日夜梭巡市面至於桂粤接壤之粤境如四會開建等縣則由粤軍第三師鄭潤琦部分别佈防或亦防沈軍之死灰復然也但沈之根據地巳失恐亦無能爲役矣頃據李黄聨軍發出通報謂李黄聨軍十一日佔領平樂十三日佔領桂林十五日佔領賀縣則梧州緊急情形似不盡可信也茲將李黄聨軍捷報照照錄如下（一）「某密我軍自蒙山戰勝之後長驅直抵荔浦沿途敵人均巳聞風先通沈逆鴻英大憤親到平樂會集殘敗之卒不下三千餘人誓决死戰以爲背城借一之舉我軍於九日由荔浦進攻平樂與敵遇於栗木敵異常頑抗死命相持劇戰两盡晝夜敵兵傷亡坑谷俱滿沈逆僅帶殘卒數百人狼狽而逃計是役我軍奪獲步槍千餘桿機關槍數梃軍實無算俘擄數百人十一日正午遂入平樂城一路居民壺漿相迎大有來蘇之嘆現查沈逆逃至沙子街收容潰卒擬向龍虎關遁入湘贛刻巳派隊追擊務期肅清餘孽以絶根株又頃接善後處通告咸日辰刻陳旅長佔領賀縣請告各當局爲盼傑元叩元亥部钱」（二）「頃接梧州黄參謀電話云我師第二旅晨由梅花街向賀縣城約八里之水池塘敵頑强抵抗我軍奮勇攻擊咸日下午六時敵不支紛向八步方面潰退我軍佔領賀縣城即向八步方面敵人追擊現巳進至三報梯是役斃敵二百餘人奪獲步槍百餘枝特聞粤軍第一師司令部參謀處叩篠」（三）「頃接梧州本師黄參謀電話云李督辦宗仁所部元日佔領桂林敵向鐘山方面潰退等由特達右通報粤軍第一師司令部參謀處」廣西戰事旣巳弄至如此田地沈鴻英昨復來電請求粤當道解决略謂鴻英派隊分巡潯濛師行甫至象山縣濛山被李宗仁黄紹雄截擊李黄同隷大元帥旗下對於帥座任命封疆大吏竟敢公然抗拒是何居心鴻英爲保存政府威信現巳嚴飭部屬僅施防範以待解决伏望帥座迅令李督辦黄會辦速行撤防諸公或情殷袍澤或關懷桑梓仍懇仗義執言秉公判斷云云粤當局接電後尙無若何之表示而駐粤滇軍以滇唐近派兵入桂關係特致灰電調停桂省内爭請各該首領早日息戰同禦外侮原電如次「廣州劉總司令南寗李督辦·梧州黄會辦·賓陽林督辦·桂林沈總司令均鑒微電請和協内部同心禦侮不圖誠信未孚弗蒙俛納邇者唐賊之兵巳入桂境雖未聞加遺之矢諸公愛護地方獨不知川黔受禍之慘每念黄雀在旁之語輒爲諸公痛惜見兎顧犬時尙可爲敬乞速息内爭共謀對敵如蒙採擇閔等當爲諸公盡其棉薄如或遲滯不决岐路徘徊則必擠全桂於川黔之續矣急不擇言竚候好音楊希閔范石生胡思舜同叩灰印」（二月十九日） 
[浙軍界要人之行踪]  
　　陸軍第六混成旅長劉永勝自將第一團各營移駐平湖海鹽第二團各營移駐金山朱涇昨由滬乘車來杭謁見孫督辦報告防務又第一混成旅長彭德銓自奉令調駐平湖并將所部隊伍於崇德長安等處各分駐一部分遇事仍可隨時集合 
　　近畿第二師長盧香亭昨由長興到省晤孫督辦陳述 
湖防經過情形第三旅長楊鎭束巳於二十四日由杭乘車赴嘉第四旅長顧晋宗約於明日到省决定駐節蒲塲巷前第八旅司令部遺址以第八團第二營作爲衛兵其第七團兵士亦巳由長興開拔　 
　　督署劉參謀長對於時局問題前日致某君函云逕復者即早來函備悉種切江浙問題自吳總長張軍長蒞滬後屢經晤商早巳和平解决雙方撤兵均巳實行淞滬方面两方軍隊之撤退足爲明證至長宜方面我軍亦巳開始撤退謡言繁興報紙宣傅純係好人造作利於動而不利於靜捕風捉影之談不足信也此復 
 
 

Page 7

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *中華民國十四年二月二十五日星期三（申報第二張）舊曆乙丑二月初三日（七） 
游藝叢刋 
[電影業这成敗觀] [  毅華]  
　　或有問余曰今日我國之電影業風起雲湧舉國若狂但將來之成績其能與美國之電影業媲美乎抑步信交之後塵以致一蹶不振乎余曰君之疑點皆爲余答語之噶矢也蓋世事之成敗胥以金錢人才爲斷故曰勢得諸財業精於勤懷才不遇者其性必落拓不以金錢爲重故終其身不獲成功焉富有之傖俗其性必粗率雖能滿讕誣天斤斤於纍黍而以其無智仍不免爲智者所愚此有錢無才之所以難底於成也 
　　欲測我國電影業將來之成敗即可以此而推想之雖然余深願具有電影智才者弗學古名士之落拓不覊爲電影業之資本家者亦能觸除迂腐貪鄙之惡習則我國將來之電影業庶能與美並駕耳 
[評范朋克之三影片] [  良珷]  
　　范朋克爲美國電影界第一武俠明星觀影者多巳知之此次上海大戲院映演名片八范氏占其三其吸引觀衆幾使無次不滿座也 
　　以情節言「魯賓漢」「俠盜查祿」「三劍客」三片之中當以查祿一片爲最佳因其富於含蓄而諷剌官僚鋤强救弱驅逐惡吏頗使人快「魯賓漢」情節頗有似「水滸」處苛政之下嘯聚山林中外固多相同至「三劍客」内其精意祇有描寫愛情及不自由之痛苦而巳 
　　以表演言范朋克之做作當以在「魯賓漢」中爲最靈活至其表情則以「俠盜查祿」較勝其餘配角之表演亦推「魯賓漢」爲傑出至「三劍客」中則似走江湖者流跡近野蠻矣 
　　取三片總評而比較之其價值當以「魯賓漢」爲較大也 
[天津電影業之近况（二）] [  曉芙]  
　　上權仙地點原在廣興大秆南頭前年毁於火乃移在三不管建築樓房經理情形及營業狀况殆與上平安相伯仲惟此二影院同屬華界自東北戰後軍坐佔義務廂太多營業收入遂不如往昔矣 
　　光明社地點在法租界介乎日英两租界之間係英人資本組織之平安電影公司管業一坐客之多幾爲全津影園之冠有民國十二年起爲迎合華人心理計增設中文註解生意尤見發達票資分四角三角二角三等每演佳片則票資加倍去年因新新大戲院崛興乃受小小打擊　　新新大戲院地點與光明社望衡對宇係西權仙舊址而加翻蓋者内容雅潔新頴駕乎光明社之上直與天津電影園相同票資則與光明社相若完全華人資本上海每有新片出現必爭先租賃犧牲重金得不償失亦在所不惜故營業之佳一日千里 
　　下平安地點在英租界小營門外民國十一年毁於火十二年又煥然一新内容悉仿歐美最新式布置爲全津最優等之影戲院與光明社同屬平安公司之營業票資較天津電影園昂半數有時貴一倍其顧客什九均係外人華人則僅見焉每日坐客雖不足七八成然以票資昂貴故收入亦頗不惡云 
　　此外尙有一天昇電影院點地在特别二區（舊俄租界）初係俄人營業自歐洲大戰後該院遂一蹶不振至本年後忽思振奮映演佳片並藉廣告之力從事宣傅惟營業仍不見佳云 
[紅綠眠鏡之奇觀] [  愛影]  
　　法國魔術之一種 
年來滬人之娛樂不外影戲·舊劇·以及游戲場等藉資消遣而巳若欲求一新鮮之游藝則渺不可得矣 
　　昨有法人某君由法來滬並隨同伴侣六七人携有一種新奇之游藝爲魔術之一種而爲滬人所從未見過者其名曰（Anaglyhes）日昨先行試演於愛普廬影戲院主赫司伯君特邀請海上中西報界列席參觀十一時起遂開始試演矣 
　　臺上張白幕幕以水濕之術者在幕後作種種行動觀者入座必戴一種紙製眼鏡两方玻璃一紅一綠觀者由紅綠綠玻璃中直視白幕則見幕上影象咸成黑色一如影戲似並無若何之奇特者其實不然記者今固將所見之奇事述之以供好奇者之研究焉 
　　術者所演之第一幕爲一少年獨行於途手執司的克頭戴大禮帽作紳士裝後隨一犬右瘋狂者少年遂以司的克撻之犬負痛而逃斯時觀者咸大驚欲　　瘋犬巳逃至觀衆之前而向人亂咬矣實則所謂瘋犬者在白幕之後而未越雷池一步也觀者所受之虚驚殆心理作用而巳 
　　第二幕白幕上現出一婦人作將　足狀傍立一傭婦爲之脫鞋襪一一向抛去而觀者皆覺有一鞋一襪向己抛來斯時全座大笑一若受美人之恩物爲無上之榮幸者及去鏡觀之則空無所有也 
　　試演之第三幕爲一妙齡女子裸體立幕上繼而奔向觀衆之前一一接吻在斯時觀者固覺有美人立於前而與我接吻也然旁座人觀之則並未見有何物殆所謂色即是空空即是色耶記者當時亦覺有此景象徒恨演者之惡作劇耳但於其藝之神妙亦不禁嘆觀止矣 
　　聞該院主人云此術曾在各國開演而人盡不知其用何法以致此現將開演於該院因誌之以爲同好者告 
[矮人團戲劇今日開演]  
　　世界著名之矮人歌劇團定今日起在愛普廬影戲院日夜開演第一次下午五時半跳舞唱歌第二次晚九時一刻除唱歌跳舞外並演名劇「娘子軍」云 
[社敎促進會將編劇本]  
　　上海社會敎育促進會戲劇股因鑒戲劇爲社會敎育之一種故特編製獨幕或三四幕之白話短劇以便往各處表演並刊印劇本藉以散佈他處云 
[美國最大之影戲院] [  景新]  
　　西暦一千九百十五年時巴拿馬萬國展覽會之建築巳有彩色之反射所以保護觀客眼光頗合科學原理現在此類建築爲新金山Granada影戲院所採取此院於去歲開幕能容座客三千五百人其一切設備俱經藝術化的訓練就彩色方面言有金黄色·淺黄色·藍色·及新紅色都表現在建築上此雖該戲院之一部而巳足證明其特色焉 
　　新金山影戲院之全部建築其中有屬於簡單的有屬於精巧的照機械學之意義而言不信有如此眞實但據公衆之評論仍推崇其合於近代新建築之條件所以此種影戲院可稱爲美國最大之建築物矣 
[談珠江艶影班之藝員] [  我禺山人]  
　　香港坤班珠江艶影此次來滬獻技頗受海上人士歡迎舊該班確有可取之材且配影新奇服裝華麗尤足使人悅目茲將各伶之藝術略談如後 
　　武生梁少平相貎魁梧唱做均佳較之前次蒞申時似覺進步惜連日所演各劇均非梁伶首本故未能獻其身手 
　　花旦西麗霞粤劇界後起之秀也工言情劇演來有獨到處温文風靜艶而不淫有大家閏秀之氣一頻一笑令人傾倒老友嶺南隱者名渠曰「西子麗霞」洵非過語也 
　　小生陳佩珊善艶情風流文采舉止軒昂在香港時有臺上潘安之譽能戲頗多其唱做初學「太子卓」繼效「白駒榮」均有心得 
　　小武黄綘華唱工響高有繞樑三日之慨扮相不俗檯步穩固惜表情尙欠研究耳 
　　鄭詼魁丑生也化裝頗神似唱做科白均亦可取演劇時每發種種滑稽口吻輒能令人捧腹 
 
[電影明星蘭蒙拿佛羅肖影RAMONNOVARRO]  
　　殷格蘭姆氏RexLugram爲新大陸電影界名導演家之一自「四騎士」「盧宮秘史」「爲國犧牲」等片出演後殷氏之聲譽益著識者謂其導演之能足與葛雷菲士相頡頏其最近新片名「鞭影涙聲The 
Arab亦爲殷士所導演出演之初哄動全美時人咸以先覩爲快言論界亦贊美備至而競稱殷士導演之功焉此片攝影全由殷氏與攝影家沙愛士JohnF·Seitz率領演員至北非洲攝演是以幕上所映全係非洲天然景物觀之勝若身臨其境女主角爲愛麗絲泰蘭女士AliceTerry女士於此片中演來頗能貼體儼然一巾幗丈夫亭立講壇極形活潑而在描寫好女子之情態時尤覺曲盡温柔男主角爲蘭蒙拿佛羅RamonNovarro拿籍墨西哥投身電影界未久而聲譽巳日隆名片「盧宮秘史」中曾露色相表演頗得神似殷氏量其才知非尋常碌碌者可比乃聘其任飾主角及後成績果覺斐然無比 
　　此片劇情係取材於著作家薛靈EdgarSelwyn所撰之舞台劇之一大致謂有耶敎牧師某偕領弱女遠赴荒漢傅道不幸被阿刺伯土人攻擊斥爲邪敎父女幾遭不測有當地酋長子某少年（即拿佛羅所飾）惑於女貎美麗頓起愛慕之心於是百計營救卒免於難後以種族關係未成伉儷之好此英俊勇俠之亞刺伯少年仍終老於渺茫若死之廣漢耳聞此片現巳運滬自下月一日起將於卡爾登影戲院開映云[  窺豹]  
[觀粤劇「下貴别窰」以後] [  光磊室主]  
粤劇之「西蓬擊掌」「平貴别窰」即京班之全部「經鬃烈馬」劇情大致相同惟劇中薛平貴與王寳釧两角京班則以老生青衣飾之而粤劇則用小武花旦十餘年前名小武周瑜利演此戲最擅勝場今則此戲巳久不排演幾如廣陵散矣昨觀粤坤伶黄綘華與西麗霞合演是劇所有身段·作態·唱工·科白·等藝術悉存舊日規模與型具在良有足稱者尤以黄綘華之薛平貴演得最好揭皇榜降伏紅鬃烈馬武工矯健絶倫先聞皇上封贈後營都督之職頓時色舞眉飛疾忙謝恩不迭以爲此番可以揚眉吐氣矣詎知其岳父當殿攔本致使陲手可得之张營都督贬爲馬步行行不禁嗒然若喪怏怏謝恩而退神氣活現迨後西遼造反奉旨出征回窑與三姐餞别唱一大段「左撇」佳句綦繁如飲醇膠使人興奮（薛平貴在馬上自思自想···）句純用尖音異常激越（思想起王三姐珠涙流連···）句悲嘅蒼凉而能表出滿腹牢騷（又誰知繡球兒單打着俺平貴身邊···）句有石破天驚之勢及轉中板腔尤爽快流利咬金嚼鐵無以過之唱至（只可恨王老賊把本奏先···後營都督攺爲先行官有誰個可憐···）两句聲色俱厦忿恚極矣（蘇龍魏馬點兵出戰···平貴回窰别寳釧···催着了馬兒回窰而奔···見了三姐囑咐離言···）數句收板高唱入雲不絶如縷予觀坤解演此戲如是工穩者實罕有焉西麗霞之王三姐扮相可人做亦不弱惟而部表演稍差想是生疏之故耳 
[貴俊卿楊瑞亭之八大鎚] [  看雲樓主]  
　　「八大鎚」一劇本以陸文龍爲主王佐僅屬硬裏子昔徐小香之陸文龍最負盛譽惜未及見後桂官常演之藝絶精純與呌天合尤有相得益彰之妙王佐一角自經譚演身分便與陸齊及桂官作古小生乏人而陸文龍更降而爲硬　子矣譚氏旣逝督岩堪繼其後雖非蕭規曹隨要亦别有妙處嘗見其與程繼先合演可謂工力悉敝蓋繼先之陸文龍亦爲桂官後之一人也小樓以武生資格串之頗不弱但僅足與繼先相伯仲耳 
　　日前貴俊卿·楊瑞亭·演八大鎚於更新舞臺予特往觀之貴二之王佐扮相尙大方「聽瞧樓···」一句倒板尙平正惜「兎」字未豁音嫌不眞廻龍「奔忙」之「忙」字念得太高音倒而腔欠圓此乃不解曲韵之過也以下原板祗在洞庭」三字可聽餘僅勉强對付成腔限於嗓音不能苛責斷臂身段不甚千凈視小培且有遜色更無論叔岩矣說書一塲爲全劇最精警之處貴二嗓雖欠够而念白頗覺游刃有餘口齒清唽咬字乾勁發音輕重均甚得體而裝聾做呆逐步加緊神情殊佳如此成績巳堪居馬連良之右在海上見之確屬好戲顧嚴格論之貴二工念不而工唱究非完材且斷臂功夫甚爲稚弱此劇雖爲撒手鐧終不足與叔岩爭工拙楊瑞亭去陸文龍打工仍是武生色王佐說書時雖亦做出孩子態總欠自然瑞亭此戲頗欲摹仿小樓無如工力太淺遂不免畫虎類犬之譏矣惟此角本屬小生素雲且不勝任何况瑞亭耶 
 
 

Page 8

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *   
 
 

Page 9

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *   
 
 

Page 10

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *中華民國十四年二月二十五日星期三（申報第三張）舊暦乙丑二月初三日（十） 
國内要聞二 
[閩省籌辦統一權度之暗潮（禹衡）]  
　　福州通信閩省統一權度一節民國四年巳有人籌辦嗣因時局影響中止客歲蕭其斌回閩蕭之同學楊某以蕭與周蔭人爲同學馬克祥參謀亦其交好乃介前之籌辦重要人物於蕭蕭爲其轉陳計劃書於周久未答覆洎蕭任財廳長無暇及此乃囑别具較詳之計劃書交其征榷科長潘友聞奔走此事顧亦未得周之允許遂將計劃書退還前之籌辦者乃舍而他圖適有曁南局長林卢祺以南洋某島代表資格自北京參與實業會議歸謂在此會議中曾有福建統一權度之提議業經通過並帶有部文令福建實業廳籌備實業廳長林鼎華遂爲向省長方面陳請蕯允之於是由實業廳函聘林鼎祺籌備福建全省權度事宜及陳某會同籌備先後呈蕯核准此臘尾春頭事也蕭聞之以林鼎華奪彼所圖未竟之事向林質問嗣經鄭高審廳長等從中疏解謂籌備權度原屬實業廳範圍之事並未侵越蕭本人雖無成見而楊某等則不肯放棄此事仍慫蕭進行本月二十日周蔭人巳訓令財廳籌辦統一權度外間有蕭巳向周告舊勇謂此事辦成可補助軍餉若干目前可先籌若干之說惟籌備權度係屬民政範圍而部文省令巳發表在先並經實廳聘林陳辦理除非林鼎華爲保持其實業廳位置自願讓蕭外恐將發生爭潮而萬一蕯周二人堅持意見將來恐一省而有两權度籌備處斯誠笑柄也（二月二十一日） 
[王揖唐起程北上情形]  
　　據稱两星期即可回皖 
　　安慶通信王揖唐晋京巳傅聞數日迨至二十一日清晨一面諭飭艦隊統領王世英飭令將安豐利濟两兵艦生火伺候一面囑付隨行之參謀長王傑三及秘書等大預備行裝復召軍民两署職員齊集大花廳訓話大致謂予此次晋就两星期即可回皖所有省署日行文件委任蔡政務廳長代拆代行諸位務須照常辦公毋稍懈怠說畢又傅全城各廳道到署開會集議維持皖省治安諸事討論良久結果不外各負責任下午二時許先開兵輪一艘下駛聞先行者爲秘書等與水警廳兼艦隊統領王世英馮玉祥派來之代表丁某亦隨該輪下駛赴寗與王揖唐同輪北上長沙表唐獻昨晚始到今日巳與王揖唐接談當晚即乘商輪回湘晚九時許王揖唐始出城登輪衛隊營軍樂隊及警察保安隊戒備甚嚴全城文武各官均出城恭送王氏臨别時復諄囑十數日即行回皖决不在京久留由此觀之尙非有去而不返之情勢也據王氏左右亦云必然回皖並謂此次赴京原因雖係善後會議籌備處長許世英忽然稱病段執政特電召王氏赴京暫時維持一切且段之左右亦時有函電責備謂執政左右負責辦事者能有幾人故王氏不得不晋京一行云云皖垣前數日因盛傅王氏係晋京組閣皖省軍民两政將以蘇皖宣撫使盧永祥移節繼任至昨晚王氏赴京而此說遂又復盛其實均係捕風捉影之談也 
[長淮匪氛之猖獗]  
　　蚌埠通信長淮千里港汊紛歧平時盜匪出没擾害商船本所難免但有水警砲船分段駐防並有槍划放哨梭巡匪徒自稍歛跡不謂近數年來長淮水警餉項缺乏船隻破漏不堪且有沈没者官長以無餉故勢不得不從事敷衍自安徽省長王揖唐蒞任後始將長淮水警廳長委任趙雲龍繼又攺委袁先奎（袁本蕪湖警察廳長與趙對調）袁覩此局頗覺爲難迄今尙無到任之表示而前廳長石人俊巳於年内辭職他去將廳務委交督察長朱某代理長淮治安負責無人因之沿途匪氛甚熾年内外刦案層見迭出計被害者有胡少軒（鹽船在蚌埠之山香寺被刦損失約六七百元）胡善言（在石頭埠）崔榮發（在盧家口一帮三船）饒良臣趙少亭等船（均在正陽關下）其餘不知姓名者尤不知凡幾不過若輩被刦後以呈請官廳緝捕多費錢財毫無所得是以多不報案且聞石頭埠一帶有盜匪白盡刦船情事商船咸視爲異途最近又發生搶刦王永年鹽船並將其三弟王永昌打擊落水淹斃聞該船商昨巳來蚌郵禀省署警務處水警廳各處籲請嚴緝兇犯盡法懲辦究不知能否破獲也茲將該郵禀原文誌下具禀船商王永年年四十四歲泗縣人爲被匪搶刦淹斃人命懇恩緝案法辦以雪沉寃事竊商駛用糧船划由蚌裝運泰生號鹽觔至正陽卸載寃因陰曆本月十九日道經鳳台境之石頭埠天晚泊船街口時約一更許由東岸突來匪徒二十餘人分執快槍十餘隻鳴槍上船肆意行刦商弟永昌出圖抵拒當被匪用槍托猛擊落水致遭淹斃商之要部亦被匪砍傷勢頗沉重比將商船銀洋首飾衣服行李等物搶擄一空並將商母及商等所着皮襖計男女六件盡行剥去盤踞三小時之久　捻喊呼肅逃逸商遭此　　該處旣無團防向駐砲船亦不知其去向次日撈獲永昌屍身遂變賣鹽觔買棺成殮伏思石頭埠爲淮濱巨鎭該匪行刦如是之早結黨如是之多盤踞如是之久斷非遠匪可知若認眞緝捕自不難贓賊俱獲除分禀警務處水警廳外爲此籲懇省長大人賞准嚴令水警廳曁鳳台縣知事限期緝拿眞正兇犯盡法懲治以靖河道而雪没寃云云（二月十八日） 
[孫軍撤防之吳興消息]  
　　吳興通信長間之形勢在數日前確甚緊急現則空氣驟趨和緩浙省孫傅芳巳飭前方駐軍停止行動並令一律撤防以重公約盧師三旅業巳先行離長退紥城内旅長楊鎭東今晚亦可抵此其餘全部軍隊亦在預備退回此後長興防務由少數浙軍維持後方兵站現巳撤銷所有軍事招待處亦將收束地方人民爲之一慰即旅外湖人亦可稍睾遠注矣 
　　駐長興近畿二師長盧香亭氏於今日下午八時乘翊麾兵艦經此赴杭吳興縣知事警察所長商會長等均至南門外急水橋迎送駐城浙軍第八團亦派隊迎送其所部第七第八两團曁砲隊機槍等於三時即巳過湖兵士並未進城 
　　吳興紅會昨夜接盧氏來電「有民夫二千餘人煩爲資遣回籍」等語今日巳到千人左右類皆衫褲破裂形容憔悴間有傷病者該會暫爲安置於鐵佛寺小客棲流所等處其屬湖州者即送回家遠處則與各輪局交涉分批遣送計松江三日五十四人上海四十四人金山一人平湖七人嘉興二十七人嘉善十九人杭州七人平望二人朱涇九人蘇州五十人鹽城十一人震澤十二人孝豐二人夾浦十六人桐鄉六人長興七十四人未查明者百餘人（二月二十二夜） 
[杭州快信]  
　　近畿二師第五團一二两營昨午前二時由長興開拔回杭分駐筧橋南星橋諸處 
　　駐省梅東高橋閔軍工兵營昨夜由白營長督率開赴嘉興塡防 
　　浙軍二師砲兵團長張國威昨由湖州電省决將團部移設吳興該部巳準備一切俟今明日張旋省後即實行　　省坦刦案迭出昨（二十三）夜九時入山灣巷交泰錢莊忽來盜匪一名身着大衣以借打電話混入即出手槍嚇借鈔洋四百元該莊無法抵抗如數給與一面着人報告崗警匪巳向舊行宮前逃逸沿途開槍两響以拒追捕 
　　硤石鎭商會自治會電省請免駐軍硤鎭藉維米市聞孫督辦因駐湖二師盧部撤回在即該鎭交通較便决擬暫駐一部分候令調防所請祗可暫從緩議 
　　昨今等日江干水警奉令雇封船隻探係閩軍二十四混成旅一團第二營將由嘉興開拔返省轉輸金華塡駐　　西湖龍井等處茶山因節令較遲且天寒多雨萌芽之期尙須有待據茶户言本屆新茶恐於清明後不能開市 
　　省會織布廠祗十三家織工向不一律致發生女工要求加薪之舉各廠經理以非劃一工價不可故日前在仙林寺開同業會議决將向用錢碼之工價折攺洋碼各廠一致女工始無異詞自昨日（初一）起巳照常工作 
[南京快信]  
　　政界消息鄭謙擬任陳匪石爲蘇政務廳長孫銘爲蘇警務處長俟到任後即發表新任實業廳長徐蘭墅定三月一日接事廳内一切交代均巳辦妥 
　　全省警備總司令冷遹迭據碭山縣公團呈請派軍勦匪當以該縣昆連三省此勦彼竄即電請魯豫當局派隊協勦俾期肅清 
　　距城七十餘里之祿口鎭前日突有冒充軍人之匪徒三十餘人持械闖入該鎭警所將巡官陳某腿部擊傷搶去步槍十二支手槍一雪子彈二百餘粒兌換券二百五十元商民被焚刦者二十餘家男女被傷害者數名除由警所會同保衛團當時格斃一匪外餘匪均向當塗縣境竄散 
　　奉軍由前方兵站運回機件損壞之機關砲數尊步槍數十桿即送往金陵製造局赶緊修理 
　　新任金陵關監督兼江寗交涉員廖恩濤現巳到寗定日内接任視事 
　　當局委許正邦充鎭江電報局長 
　　財廳以需欵甚急昨委孟桂庭吳祖恩馬錫彤駱超等十餘人分赴各縣及各稅所守提本月派欵 
　　財政廳長曾樸二十三晚赴滬聞因有滬商包認江北各稅所小麥稅待到滬商定簽約 
韓省長委李震充第四科辦事員尙義充第一科第一股股員王啓桀充警備事務所參議 
　　韓省長以江寗鄉區户籍迄未開辦令江寗縣知事吳耀椿速行籌備限期成立 
[地方通信]  
　　崑山　　 
　　水警隊餉銀無着駐崑水警隊餉銀在去年春夏之間全由崑山撥付嗣因省令撥該隊即向廳請領至冬未得分文後因員警伙食無着復向崑山縣知事商索其時適值盧齊之戰將起人心惶惶防務吃緊遂得地方允許暫撥若干俾以度歲今年該隊仉隊長又向縣署索借而縣署方面因奉令駐崑供應浩繁經濟上巳處山窮水盡答以無力應付仉隊長以向廳領取旣屬無效財廳又未指定他縣撥付似巳處於無着落之地步頗爲焦灼 
　　駐兵後之種種崑山自奉軍第一軍二十九旅之一部分駐崑後又有方司令部屬及新兵陸續來崑者聞共有八九千之多地方廟宇如關帝廟清眞觀姥廟等類以及學校或公共處所莫不爲奉軍所住近日又見民房門首多貼軍官公館條子學校旣爲軍隊所住開學無期自不待言而軍官又以民房爲公館地方人士咸以爲軍隊有久留意每晚十時後凡有軍隊駐紥之街道非口令不得通過崑城本窄今駐如許之兵日間更覺處處皆兵酒館茶寮以及浴堂之類莫不生意十倍日來雖有開去者然亦有開到者來來去去崑山究有軍隊若干難得確實之數目但總不滿萬人 
　　松江 
　　魚肉鄉民者游街天津人錢樹高江北人尹寳林專在南門外及浦南一帶冒充拉夫魚肉鄉民經被害人顧李氏等報由警所拘案訊實判令先行游街示衆再行嚴懲 
　　吳鎭南累及妻子前任松江縣知事吳鎭南挾欵逃滬後其眷屬仍居於署内（軟看）俟吳交代清楚方可恢復自由詎於二十四日下午五句鐘時吳妻汪氏忽然噪鬧不聽理喻楊知事當令衛隊拘禁女監其幼子及乳母婢女等數口一併拘押該女婢不肯隨行竟至躺臥街心觀者如堵卒被拘禁聽候核辦 
　　蘇州 
　　水警廳之近事蘇水警廳長劉光蒞任以來對於水警頗欲整頓所屬之重要職員巳次第攺委本省人充任至於餉項向由各縣攤撥現因一月分餉欵各縣尙未撥解到廳故特通知各縣儘二月底務須掃數撥到以便轉撥又劉廳長於二十三日因接冷遹來電當晚即行乘車赴寗聞與冷接洽後即須北上歡迎新省長鄭謙來蘇 
　　緝私營長開釋駐蘇緝私第六營長董述輝因於齊軍敗退過蘇時曾收潰兵槍械三枝事後被人向第一軍司令部控告謂董所收槍械以多報少請求澈究司令部遂立命軍法處將董收押嚴訊一面由緝私統領另委周雄來蘇接任鹽捕第六營長之缺惟昨巳查訊明確董述輝並未多收槍械故巳開釋 
　　程旅一部開寗由滬撤防至蘇之二十八旅程國瑞部軍隊均駐山塘一帶約共三千人昨有步隊两營奉令開往南京當即分裝兵車離蘇聞該旅其他部隊不日亦即一併開寗 
　　商市之現狀城内外商店經官廳派員勸令開市後城内除一部分銀樓及珠實店外巳於昨口一律開市營業城外除菜館戲館及一部分妓院外亦巳一律開市城門本定下午七時上鎖現爲便利城内外商人交通起見由金鎭守使諭令即日起攺爲下午十時上鎖較前延長三小時 
　　官紳會宴誌聞第一軍參議長李藻麟於前日由無錫來蘇特於昨日上午在鐵路飯店宴請本地官紳及法團領袖即席討論地方治安辦法僉謂當以回復商市秩序爲提前各士紳並要求將現駐民房中之軍隊即日遷往公共塲所駐紥在席軍官均表示贊同一俟覓得相當塲所即行遷讓當晚各法團各士紳仍在鐵路飯店答宴李參議長 
　　無錫 
　　商店尙未完全開市無錫各商店經縣商會通告於夏曆二月初一日一律開市後昨日（初一日）全城各店開門營業者祇有六成錢莊如恒升瑞裕瑞昶潤復元升康等十餘家米行如義泰永元大正泰温慶泰隆茂綢緞如大豐協成永懋綸世泰盛等八九家布廠如勸工等數家金珠如寳豐裕等數家衣莊如福泰寳泰過義和信成等二十餘家均巳開門營業典當城外被搶者尙未復業城中如濟順公順等典南門外如春華寳泰保隆等典均開門營業二小時其餘火車站下馬路上一帶均未復業滿目瘡痍慘不忍睹祇有一部分小店巳開始營業　　駐兵之大概無錫商界因畢旅長竭力保護故巳於二十三日開市營業邑中各處駐兵紀律非常嚴肅茲將駐在地點大概錄下兵站處設無錫飯店畢旅長公館在周山浜方壽頤宅衛隊第一營在酒仙殿三十二旅副司令部在火車站七十五團團部在梅園機關槍隊在工商中學校六十七團團部在惠泉山李公祠及惠中旅館三十二旅衛隊在孟淵旅館三十二旅守備隊在上海旅館六十七團第一營在榮巷鎭三十二　軍械處在火車站 
　　鎭江 
　　商會會議購辦麵粉鎭江商會因奉兵站函令購辦麵粉一萬五千袋以供全軍五日軍食巳經會議两次昨日（二十二）中午又在該會開會除各會董及地方要人外並有兵站孫委座當經公同議决以地方實難措辦並公推梁稼西劉嘯東胡健春等與兵站分處李司令接洽商减據聞接洽結果如麵粉不足可辦三千袋另即請辦大米三千石萬難再減商會現在旣難籌欵又難辦麵粉仍無辦法又商會縣署昨均接奉省長馬電略謂准第一軍兵站祝司令函開鎭江趙知事于會長籌辦麵粉一萬袋仰即趕辦勿誤並分處接洽等語現商會以欵項難籌麵粉亦無此鉅數復電省長轉商前途從減另在他處購辦 
　　商團董事會紀要今日（二十三）商團開董事會團長胡健春君謂本團團長任期去歲冬間巳滿即應攺選嗣以迭遭兵禍未能即時擺脫今幸軍事結束理應攺選且個人營業因商團事煩不無影響請即正式另舉替人俾資休息言畢副團長楊光字亦請照章攺選衆團董以現在商會會長方請辭職商界無人代表俟商會問題解决後再議結果仍請胡楊两君仍暫擔任勉爲其難另提議象山砲台掩護隊借槍事經衆否决以槍枝爲商團命脈萬不能借婉詞拒絶又提議續招團員事衆以此次兵燹維持地方安寗商團不爲無功惟平時各商家攤派團員不甚擁麗致臨時全恃招募團丁終非持久之道遂决議如有應派團員而不派之商店則令其出一團丁之費以免取巧云 
　　兵災施濟會開會籌欵鎭江兵災施濟會今日（二十三）假商團開會由主任康壽君報告經過情形略謂城廂施濟業巳結束共放米一千二百餘石調查總數計一萬二千二百三十九户共用九千餘元經到會諸人公决先將九千餘元由鎭江地方擔認籌募至四鄉施濟再商請各埠同鄉及賑務處相助辦理 
　　高郵 
　　室女報父被害縣屬中六伍有室女伍氏昨（二十）日赴縣訴稱伊父伍奎龍身故七孔流血項有傷痕探知爲胞叔奎珍所害請求檢驗屍身傅案訊明伸雪等情當經汪承審開庭訊問情形准予檢驗偵查核辦 
　　六合 
　　中所集匪勢猖獗西鄉中所集董事田寳珍前因衛士拐槍投匪該集岌岌可危曾在縣署疊次告急巳派警備隊四十餘人駐紥防範茲聞昨日（二十二）夜間突到大批土匪猛撲該集警隊兵力單薄不足支持乃乞駐竹省防軍派隊援助是時匪正在激戰中云 
　　清江 
　　鹽運風潮近聞西壩各鹽商前因板浦稽核分所頒訂新章取銷十個月鹽運展期致各商人羣起反對曾籲請馬護軍使胡道尹電請維持乃該分所近又電令順清河分卡凡屬西壩鹽包無論何人起運一律扣留致各鹽商紛電質問於是運岸两商一再電爭始允暫爲提放計數五千包各商意猶未平十七日運岸棧三方開會討論結果議决每商推出代表二人前往板浦運署交涉巳於即日首途 
　　徐州 
　　西關外之火警近數日來北風時作黄沙飛揚氣候　冷昨（二十一日）午四時許西關外地藏王堂西首徐士林家不戒於火火趁風勢頗爲危險當燒去徐士林草屋四間程姓（鄉間來城避亂者）海青屋三間草屋五間又扒去附近屋數間幸門前有旱河一道又兼警察局消防隊得信赶到竭力施救未遭蔓延至千後六時許完全撲滅亦未傷及人畜云 
　　軍事善後將抽臨時貨捐自從江浙軍與松滬蘇常飽受戰禍即其他縣分亦受問接影響以致貧民失業土匪日多現下戰事巳了正在結束而辦理善後處需欵故由軍政當局議定抽收特捐定名曰軍事善後臨時特别貨捐委趙瑞泉爲總辦總捐局設於徐州蘇省水陸各要道酌設分局現趙總辦巳於昨（二十一）日抵徐暫租東車站北馬路迎賓館爲辦公處並定於本月二十六日起實行抽收聞趙總辦名琪字瑞泉山東掖縣人原充第一軍司令部參議官云 
　　嘉興 
　　軍隊調防消息駐嘉軍隊第一混成旅第一第二两團兵士現奉令調駐平湖乍浦等處塡防該團兵士巳有大部份於二十三二十四等日開拔赴平惟彭旅長尙在嘉興至嘉興方面二十四日又從他處調到砲八連等軍隊分駐城中郡廟等處據個中人云該項軍隊到嘉係屬暫駐日内又將他調亦未可知 
　　洋價暴跌影響小民生計嘉興市上近日銅元充斥即雙毫銀角亦運到頗多因之旬日來洋價暴跌最近每洋一元可兌銅元二百零七個每角小洋作制錢一百四十八文因之以錢欵貿易之商號及小販等受損不少致辛勤終日不能得一二人之温飽者現糕餅等商號巳分别將售價酌予加增以免虧本 
　　嘉善 
　　縣會召集臨時會嘉善自去年軍興後以地屬孔道所受影響不少待理之事甚多現由縣議會開臨時會十五天巳由會長孫鑲榮召集定於二十四號開會聞多數爲敎育界提案 
　　三家村之盜刦傷人案離城二里許之三家村地方於二十一號夜午突夾盜匪十餘人將戴小弟家搶刦一空並刃傷事主戴小弟經於翌日禀縣請緝一面往醫院醫治聞損失五六百金云 
　　平湖 
　　駐軍雜訊（一）由海門開駐乍浦之第一混成旅第一團步兵第三營二十三日上上午開拔赴嘉興王江涇駐防其機關槍一連尙未開拔（二）駐平湖第六混成旅第一團一二两營奉令他調二十三日有一營開駐金山餘一營曁團本部擬移呂巷是日趙團長派劉參謀前往尋覓駐所（三）第一混成旅第二團第三營及機關槍一連二十三日下午三時由嘉興到平湖駐紥又二十三日續到該旅軍隊二連 
　　肇事警士提省訊核平湖水警第九隊沈隊長查得水陸警察衝突一案係林友勝起釁遂將林警送縣押辦現省署派富某偕水警二區方旭初區長到平提該犯赴省訊核 
　　紹興 
　　少數兵士謀變未成紹興隊自調防杭湖後由寗波第一師第一團一二三等各營士兵塡駐紹興以來紀律尙屬嚴明軍民和恊詎於本月二十二日夜間三時許駐紥於城區酒務橋之第三營間有少數士兵受人誘惑忽有暴動之意携械出營事爲該軍事長官所知立即派隊彈壓及由巡緝隊警察會同防堵得以立時平息雖次日各典當恐有强質情事閉門數小時嗣由商會開會勸導告以無虞逐即閉門照常營業現在地方安靜居民亦巳無驚矣 
　　寗波 
　　政警界近事紀要寗波會稽道尹張鼎銘自因公晋省以來巳逾二旬迄未返署茲悉道署昨（二十二日）接張道尹來函謂由滬赴杭中途感冒風寒現在杭私邸調養尙未晋謁两長致回署日期須待舊曆二月初二日到甬云又寗波警察廳長杜時霞前因要公晋省接洽茲悉杜君公畢巳於二十二日由杭回甬矣又甬屬餘姚警備隊管帶周學濓昨奉省令囑調集附近部隊率領赴杭以供調遣聞該周管帶接到是項訓令後巳於昨日派某哨官統率所部赴杭矣又鄞縣監獄署前奉上峯大赦訓令即於二十二日大赦男犯八十五名女犯五名由鄭樓两檢察官會同江知事趙獄官王帮帶督同法警防勇等臨場監視並由樓檢察官一一點名略訊犯罪事實及判處日期畢各人分給勸善書一本同時施以訓詞略謂此次爾等特赦出外須痛攺前非毋負特赦意旨云云 
　　婺源 
　　贛軍楊張两旅入皖後之佈防贛軍楊張两旅四千餘人侵入徽境婺源巳詳昨報茲將該軍在婺所駐地方及情形探志於下該軍先入婺源境内者乃暫編第一旅旅長楊以來之部下計有一千餘人分駐於婺源之中坪·曹門·玉坦三處均屬婺源南鄉與德興接壤玉坦距城三十里曹門距城五十里中坪距城六十里其駐玉坦者爲楊旅之營底駐曹門與中坪者乃楊旅第二團全部該團官佐携有眷屬婦孺十餘人自玉坦坐船入城一副官一排長四兵士便裝護送據稱因婦孺行動不便故進城暫住俟該部達到目的地後即須接去楊張两旅長親率之二千餘人尙駐在太白該處爲婺源之東鄉距城有八十里該軍不以婺源爲目的地將不知以何處爲歸宿徽境自壬戍粤軍方振武之百餘人由婺到休寗屯溪被省軍一團擊退去年臧楊之事省軍雖亦開有二營到屯溪防堵然均祗數百人地方人民巳感痛苦今楊張擁數千之衆侵入又是無歸宿之軍連日以來婺源縣知事蔡繼培休寗縣知事韓壽步兵連長沈學均紛紛電省告急聞省中巳有大軍開拔在途人心驚惶不可名狀依目下之軍情與局勢實千變萬化後顧茫茫甚難預測也右稿發排後復接該縣俞君代電亟爲附錄如下申報轉徽屬曁婺源旅外同鄉鑒贛軍楊部刻容納敝邑各公團之請暫駐原地不再前進所在婺屬太白玉坦等處各軍亦均頗守紀律商民復業相安特聞婺源俞心白叩 
專件 
[章駿致韓省長書（續）]  
　　軍中餉額月有定程多者十餘金少者六七金兵而不有家室則己如其有之則仰不足以事父母俯不足落妻子惡貧好富人之恒情故平時則抱醉生夢死之旨一旦赴戰則以爲發財之機會且至魚肉其民取諸人而有之珠玉纏腰金銀塞衣裳兵車所過搜括無遺兵蓋籌之巳熟自維本身除殺人而外别無可以生利之道而戰非常有則利無由致一旦戰起機乃驟至於是姦淫擄掠視爲兵所應享之福且兵初非不知取諸人之爲違法違法之當殺身也徒以動於寸藝莫成財無常發之一念遂不惜忘殺身之禍盡逞其慾於一旦而盡之嗚呼痛矣爲今之計宜敎之以工作導之有職業酌地方之出産量物品之需要操練講學之餘授以技而工作之以當兵爲正業工作爲副業在軍時與齊民同爲生利之人知衣食之不易得資時酌量而事儲蓄明儉德之可貴退伍時出其技以謀生識本分之當安涉源窮根莫善乎是故曰非有職業工作不足以維其生者此也往昔軍中自操練講武而外羣居終日言不及義吸烟飲酒爲樗蒲戲結隊過梨園視邪色聽淫聲以自遣夫逸則淫淫則惡心生兵之品乃賤至不可究極而人民恨兵懼兵怨兵之心亦於是乎生爲今之計宜提倡適宜之消以藥滌之習足球網球以活潑其精神練游泳划舟以發揮其天趣嘉言哲訓之能益身心者不妨次其語而爲聲歌古代英雄之足資模範者儘可實其事以爲戲劇務使桓桓之士寓揖讓於剛勁得苦樂之平均庶幾逸風日息而善心斯生故曰非有適宜消遣不足以高其品者此也以上三端初非驚世絶俗之談甚高難行之論苟能行之則兵之職業正而兵之品格純兵亦何厭於人人亦安得利用兵而爲爭權奪利之工具哉夫狗之爲用司夜與守户而巳人驅狗以獵百猷驅之者固可恨而狗之被　亦中憐也使狗能知多殘生命之爲不仁而惟司夜守户之是務人雖百計騙之至死弗去可也以小喻大理無爽巳明公碩德耆年長鄉邦有年凡吾蘇人莫不戴德客冬力挽狂瀾造福尤大值此百廢待興之際掛冠以退蘇人固念之不能忘而公憂國憂民之懷度不以隱退而稍異骏末學新進素蒙重青用敢不揣干冒言之如是明公取其大網而無責其織悉苟事屬可行請從省警備軍始一二年後成效必有可覩者矣 
 
 

Page 11

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *中華民國十四年二月二十五日星期三 
[敎育消息]  
　　專電 
　　奉天電張學良郭松齡發起之濱江大學現籌出開辦費三十萬元派張純如赴哈設籌備處從速籌備 
　　奉天電市政所籌設醫學校 
　　奉天電張作霖籌設公益學校專敎傷亡官兵子弟（以上二十三日下午十鐘） 
　　天津電中等以上八校定敬（二十四）日到省公署索薪（二十四日下午一鐘） 
要聞 
[敎部新派留日學生管理員]  
　　駐日留學總裁蒯壽樞因經費無着學生攻擊迭次向北京辭職現敎部業巳照准並於昨日（二十日）委派部員吳文潔鄧萃芬赴日暫行管理留學事 
[廣州之平民讀書大運動（星期）]  
　　全市學校放假巡行平民敎育繼續舉辦 
　　廣州市平民敎育前以經費無着不得巳暫行停辦後民黨青年部爲顧全市内失學兒童起見特召集會議議决平敎由該部接辦巳見一月十九及二月一日本報現該部欲喚醒市民使明知平敎之重要及增加就學兒童因於昨日（十三日）午時舉行平民讀書運動大巡行是日市立公私各校均放假巡行旗幟標語不下千種未及備載茲記參加巡行之學校於次（一）東區主任江　·集合地點在廣大操場所轄區域維新路以東東山以西長堤以北小北城基以南所屬學校計廣大·女師·女法專·廣中·番中·番師·敎忠·市師·市商·市職·二高·八高·十二高·五女高·六女高·嶺嶠·體育·敎育會附小·及市立國民十五間等（二）中區主任曾醒第一公園集合所屬學校計法官·市美·保姆·三高·七高·九高·十三高·一女高·二女高·市立國民十五間·職業·徽柔·執信等校（三）西區主任王嚴斧西瓜園集合所屬學校計工專·一中·南中·坤維·公益·道根·鐵專·述善·市立國民六間·粤路·一高·四高·四女高·拔頴等校（四）南區主廖冰筠寳岡集合所屬學校計南武·潔芳·曹範·十高·三女高·市立民校六間·始平·禮陶·津逮等校（五）芳村花埭區主任黄祖培孤兒院集合所屬學校計孤兒院·五高·三十二國民·三十七國民等校統計以上公私學校約在百間左右亦偉觀也（十五日） 
[魯敎廳嚴禁敎育行政人員兼職]  
　　但增加薪俸 
　　山東敎育廳長于沐慶以敎育事業爲造就社會萬事根本之事業從事於此者自非聚精會神盡力做去不克　於極精細之地步現因敎育界人員率皆兼差精神渙散則所事自　有優良之成績故特於昨日（二十日）發出命令嚴行禁止以專責成除廳各科減裁浮冗所省之欵即以加入留任各員之身厚其薪俸俾足養畜一面禁令不准兼差外並令各學校長及主任敎員監學庶務等亦不得兼差致誤要令敎育行政機關之各縣敎育局人員亦均不得兼差由是而連及於薪俸問題故又令酌量增加使能生活云云（二月二十一日） 
[福州捕拿學生風潮續誌（禹衡）]  
　　福州美領捕拿英華書館學生張超仁厥後因張生無罪即行釋放但美使提出交涉内有阻止英華書院學生回校及禁止美亞洋行商運之要求閩當局覆電准照辦理業紀前報現聞外部來電謂美使又提出第二度交涉略謂准美使來函據駐福州領事電稱閩政府對於撤銷學生會一節並不澈底辦理僅將學會牌額塗去現學生仍在外力謀禁阻云云省署巳再覆電謂福州學生聨合會巳據警廳報告實行解散學生張秋仁查與此案無關並據行商覆稱與張無涉故將張交保候查禁阻商運一節外間並無此舉動准電前因特復云云又傅聞蕯巳出資承買黄澤魚散放普濟堂東西院曁給省署衛隊清道丁等燒食並聞蕯對美領云將來吾公署旁之新馬路成立黄澤魚盡可售賣有衛兵爲汝保護果爾亦滑稽手段之外交也（二月二十一日） 
[閩學界與崗兵衝突風潮之解决]  
　　福州省立中小學校敎職員因請撥敎欵與省署岡兵衝突等情迭誌本報茲悉當軸對於懲辦衛兵事敎廳長轉省警備司令函有奉諭將衛兵趙德貴革去一語但咬文嚼字者以爲奉諭係奉何人之諭須加以省長二字將原函駁回而衆意多屬於敎育的欵問題二十日敎育三團體聨席會議公决同往財廳交涉適王敎育廳長到會謂敎欵事巳由財廳送來一單内列屠宰稅五千元賣稅四千元賈捐六百元共計每月可撥九千六百元衆以省立敎育費原預算係二千七百餘元所差尙鉅不能承認乃公推代表八人内中學四人小學四人與王廳長同往財廳接洽後商妥烟酒附加稅二成專充敎費按月由烟酒局提付敎廳衆認滿意巳定本月二十三日開學矣 
[天津中等以上學校敎費之竭蹶]  
　　（堯日） 
　　去秋直奉開戰後天津中等以上各校大半攺爲兵營或傷兵養病院迨至戰事結局迭經敎育廳及各校長向軍民當局呼籲要求撤兵截至現在雖己遷讓不少而各校門窗破碎不全敎具散失無存雖欲恢復舊觀又苦於無欵修瞢貽誤青年騰笑中外斯誠直省一大恥辱也况各校欠薪纍纍甲子除夕僅領得一两個月薪金聊以卒歲本年春季始業除私立中小各校照常上課及北洋大學·第一中學·甲種商業三校未被軍隊佔用外餘如法政專門·工業專門·第一師範·第一女師範·甲種水産等五校依然弦誦無聲去年各高等小學畢業生胥感無學可升之苦南開中學巳有人滿之患本年未招新生刻下法政等五校長以軍隊旣經撤亟應恢復學業曾請省長撥欵維持省長則轉令財政廳照辦豈知財政廳一貧澈骨實亦無力照辦茲將官立各校欠薪（截至一月份止）與損失調查如下直隷法政專門學校每月六千餘元欠薪七個月校具損失約三千元北洋大學每月一萬八千元欠薪十個月工業專門學校每月七千四百元欠薪七個月校具損失約二千餘元第一師範每月六千二百五十元欠薪七個月校具損失約三千元第一女師範每月五千四百四十八元欠薪七個月校具損失約一千餘元第一中學每月三千餘元欠薪三個月甲種商業學校每月四百三十餘元欠薪七個月甲種水産學校每月二千五百八十元欠薪七個月校具損失約二千元總計以上欠薪與校具損失實達三十九萬二千數百元之鉅目下直省軍政費尙且無着此種與當局不關痛癢之敎育經費恐巳擲諸腦後矣（二月二十日） 
[蘇敎廳請省外大學生津貼之省令]  
　　蘇省留學省外國立大學及專門學校本科學生每年度預算列津貼五千元由敎育廳調查人數平均分給本年度此項津貼前經省署列入預算咨交省議會提議在案現各大學及專門學校迭經函請敎育廳發給蘇籍學生津貼業由蔣廳長請示省長云竊查本省十三年度預算案尙未奉令公布現迭據各大學及專門學校來函催索蘇籍學生津貼情詞迫切學年開始巳半究應如何辦理似不得不預爲籌及再上年度據國立北京法政大學研究科學生函請分給津貼後以爲時巳屬不及俟至十三年度再行酌辦在案本年度應否將此項學生加入津貼事關變更成案廳長未便擅專理合一併具文呈請鑒核訓示祇遵奉指令云呈悉現在省庫支絀此項省外蘇籍學生津貼銀五千元能否即撥應候令行財政廳查核復奪至法科研究生應否分給津貼應仍由該廳核議具復蔣廳長呈復云查法政大學研究科係專門部畢業生升入似應一律分給津貼以示普及而免向隅是否有當仍乞鑒核遵奉指令云呈悉旣據稱法政大學研究科學生係專門部畢業生升入請一律參加貼以示普及等情應准如議辦理即由該廳逕函該校知照刻巳函知該校查照矣 
[雜訊]  
　　無錫 
[國語指導員視察無錫敎育報告之廳令]  
　　國語指導員劉儒報告敎育廳視察錫縣敎育狀况蔣廳長巳訓令該縣知事云該縣敎育局長蔣士榮於戰期以内竭　力維持敎育不使停頓又私人捐資興學者如新安鄉作新初級小學校由楊氏宗祠捐田百畝楊石鄉慕光初級小學校由于　椿子義庭二人各捐開辦及經常費銀二百五十餘元尙德小學校由張鳳治張鳳岐二人捐山一百八十餘畝建築及開辦費銀一萬二千一百六十餘元南延市用賓小學校由章懷劬捐洋二千元私立唐氏小學校常年經費均由唐宗愈唐宗郭兄弟二人負擔崇氏女校經常費用約二千元均由校長張浣芬私人籌措私立光華初級小學校經費由校長衛彬每年補助百元讀成初級小學校經費由校主陶錫侯捐出五百畝作爲基金以上諸人或能勤勞服務或能慷慨輸財其毅力熱忱均屬難能可貴應即體傅令嘉奬以昭激勸域廂市立初級小學校對於學校衛生不甚注意自應責令攺良除派遣指導員隨時指導外今將報告書抄發令仰該知事轉飭所屬一體知照 
　　南京 
[曁南女子部業巳開學]  
　　南京國立曁南學校女子部因時局底定遷回寗垣籌備開課巳誌本報茲悉該部巳於昨日（二十三日）上午十時舉行開學禮由章主任報告今後該部進行之計畫及將來之希望次敎職員先後訓話並聞該因連日陸續到校學生巳有多數即於次日先行補修結束上期功課俟一星期後再行正式上課 
　　宜昌 
[籌備開辦圖書館]  
　　圖書館事近來日見重要省署早有通令飭各縣籌辦縣立圖書館因之各縣舉辦頗多而地此舉尙付闕如適聞書報閱霓社同人有鑒於此刻正集議籌欵辦法 
　　江都 
[曹知事給發两校聘書]  
　　江都曹知事查縣立初中校長洪選九巳奉廳令核准任用縣師校長俞錫榮亦因該校服務特查照定章於昨日（二十二）分别聘委藉重責成 
　　本埠 
[省敎育經費委員會今日開會]  
　　推舉捲烟稅總處處長 
　　江蘇敎育經費委員昨致各委員函云敬啟者捲烟稅總處與敎育廳劃分巳由蔣廳長呈請省長批准在案所有處長應即攺由本會推舉二人請省長選聘茲定於本月二十五日上午十時在上海省敎育會開推舉捲烟稅總處長務希撥冗蒞會爲盼又聞劉勛麟因事不克到會電請陳步青代表云 
[中華職敎社辦事員常會紀]  
　　中華職業敎育社於前日（二十三日）在西門社内開辦事員常會到者黄任之·鄒恩潤·楊衛玉·潘仰堯·黄竹銘·秦翰才等議决第四屆全國職業敎育出品展覽會本年應在南部惟南部諸省現在均有兵事勢難舉行擬展緩一年仍通訉徵集中華職業學校聨合會會員意見再行决定 
[昨晚全白與約翰藍球比賽]  
　　二十九與二十五之比····全白勝 
本埠萬國籃球奪標比賽巳定三月九日起舉行我國爲揀選代表起見特由華人籃球比賽會委員請全白籃隊與約翰籃球隊比賽二次擇其中優勝者充出席代表昨晚八時两隊在法租界天勒路籃球場作第一次比賽觀者有三百餘人請西人漢瑞爲評判員銀角一鳴雙方奮往直前球藝均佳觀者無不贊美至時間終了全白以二十九與二十五之比勝約翰至上下半時之數分則上半時全白十六分約翰十四分下半時全白十三分下半時全白十三分約翰十一分據精於藍球者云約翰球藝不遜於全白下星期二第二次比賽有獲勝希望茲將两隊隊員及所得分數錄下（一）「約翰」余志宗（前鋒）十四分歐炳光（前鋒）六分陳啟東（中鋒隊長）無分張福慶（前鋒）無分黎寳駿（守衛）三分童郁文（守衛）二分（二）「全白」張則倣（前鋒）十六分王文華（中鋒）七分談達華（前鋒）二分趙仕明（前鋒）無分倪光祖（守衛）無分李祖祺（守衛隊長）四分 
[羅浮童子軍討論會開會紀]  
　　中華羅浮童子軍討論會於前晚七時假春華樓續開會議到會者有經乾林·樂俊榮·王瑋·史邦俊·徐子成·黄其劉·黄建勤·劉彭年等八人樂秀榮主席討論事件如下（一）書記黄其劉報告定名之意見英義两國於此項童子軍巳努力進行破除艱難越高山大嶺而得獲幸福以是就其義以高山標示艱難我國南方有山名羅浮其音與英文原名相恰葉羅浮多梅詩人所稱登山而得首春之梅亦爲幸福之表示即以此具函童子軍聨合會當蒙函復切當合用（二）經乾林報告定購用品巳陸續抵滬所詢萬國童子軍大會肩章襪章顔色之用意及隊名選擇之見解均經詳細函復（三）議决規律誓願考試等悉照彼登堡中將所著之羅浮軍一書試用將不適用處隨時紀錄再付討論以臻完備（四）推黄其劉王瑋擬帽章肩章胸章式樣交下届會議時取决（五）議决除原有之華童事務所外另設臨時事務所於廣肇公學（六）議决凡欲加入羅浮童子軍者暫由中華羅浮童子軍武穆隊經乾林樂秀榮二君接洽（通訊處廣西路格致公學）（七）議决下届會議定於三月八日上午十句半鐘在廣肇公學新事務所開會 
[上寳平敎會幹事挽留正副總幹事]  
　　上寳平民敎育促進會正副幹事傅若愚殷芝齡雨君辭職昨由幹事馬崇淦等上書董事會請求挽留原文云信卿董事長曁董事會諸公均鑒昨日開幹事會得悉總幹事傅若愚君副總幹事殷芝齡君因公務紛繁均向貴會聲請辭職同人等與傅殷二君共事一年深悉二君對於平敎事業富有經騐尤具熱忱現在本會正擬直接開辦平校十處如何進行端賴二君規劃若聽其辭職恐會務將無形渙散雖傅君以職務關係年須出門數次面對算離滬日期究屬不多尙有副總幹事爲之襄助會務决無阻礙爲特聨名函達務祈貴董事竭力挽留傅殷二君以利會務之進行毋任感幸順頌公安幹事馬崇淦·郁瘦梅·鄒蕉甫·王鴻文·胡叔異·馮蘭馨同謹啟二月二十四日 
[南洋僑校派員來滬物色敎師]  
　　暹京潮州女學校新經推定鄭國民爲總理賴渠岱·陳河清·分任正副財政員以陳慕賢爲校長前日陳君特委員來滬請黄君任之代聘國文兼算·跳舞及音樂女師各一員業王分投物色並有該校學生曾對两女士同時來滬擬專習圖書畫托爲介紹相當學校又新嘉坡端蒙學校在華僑敎資格甚老新聘陳小豪爲校長對於體育方面注意提倡亦托黄君在本國物色專家一人前往擔任茲聞業經聘定華東體育師範學校畢業生史君體仁定下月初旬放洋云 
[中華職業學校之近况]  
　　中華職業學校開校巳有半月現將最近狀况披露於下（一）商科本屆所招商科學生現有五十餘人敎室巳不能容而各地青年復繼續請求入學該校爲學生業計正擬推廣學額再開一級以遂遠道學生就學之志願（二）文書科該校自揭布文書科章程後各處志願學習者紛紛索取章程並來函報名者甚衆而本埠各商業敎育機關亦來函表示認需要請早開班此外江蘇省公署亦函復贊同巳令江蘇敎育廳核議辦理該校一俟籌備就緒學生足額即行登報宣布開學（三）平民學校該校職業市敎育科前屆所辦平民學校巳於日前發給證書正式舉行畢業本屆又在南市各區招生截止昨日止巳得三百餘人前日在職工敎育館開學三百餘人完全出席首由市長楊崇臯宣佈一切繼請潘仰堯·邱銘九演說有販布皖人俞子龍感早年失學之痛苦亦報名入學并登壇陳述早年不幸家况甚苦故覺求學之心更切聞者大爲感動末後映演幻燈以助餘興巳於即晚開課 
[民立中學圖書館願將書借與醫院監獄]  
　　民立中學圖書館爲裨益社會起見最近發寄各醫院及監獄等公函一件茲照錄於下啟者敝圖書館存有中西文雜誌多種其中雖有卷帙不全者而用於病房消遣獄中修養極爲相宜遠考東西各國人士除發展圖書館事業外）兼顧及社會進化且巳行之頗有成效是以敝圖書館亦擬倣行期在社會間病人日減優秀者日增潛移默化而漸進於仁壽文明之域倘蒙台洽請即示知以便儘先選送專此祗頌日祉上海民立中學圖書館主任陳天鴻謹啟 
[三民學校附設平校開學]  
　　閘北天通菴路上海三民學校校長黄慕修鑒於附近年長失學者甚多即開辦平民夜校不收學費巳於二月十六日起開始上課學生巳達四十餘人而日來報名者益見踴躍所有課業用品書籍等均由該校發給 
 
 

Page 12

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *   
 
 

Page 13

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *本埠新聞 
[昨日滬杭道上之運兵車]  
　駐長興之第二師第三旅旅長楊振車統率第六八两團奉命撤防經於前晨起由拱宸橋登車分五列專車開回杭州·筧橋·嘉興·等處駐防該两團之軍士巳於當晚運竣尙有軍需器具等件亦經昨午（二十四）附掛江墅區間車運杭分别轉掛七號客車運赴筧橋嘉興交與各團營檢收昨日杭嘉段内兵士專車巳不若前日之衆由杭開滬之二十三號貨車昨巳照常行駛並增開上行之十九號夜貨車一次所有開滬之第二十五號貨車昨日停駛一天 
　　駐紥筧橋之第一旅第二團一營奉命調防嘉興昨（二十四）午後七時四十分掛車十二輛專車運禾又駐嘉興之第五混成團奉命開赴杭州筧橋調防計掛車二十六輛於昨（二十四）午後六時四十五分出發以十五輛赴杭州十一輛開往筧橋又駐閘口之二旅一團一營掛車二十輛於昨晨（二十四）十二時開赴筧橋駐防 
[滬杭路貨車恢復原狀]  
　　浙江孫傅芳前調赴湖州長興方面各軍隊業於本月二十二·二十三·由湖長等處陸續撤回至拱宸橋裝交滬杭路火車載運分往各地原防迭誌本報昨日（二十四）上午七時又由拱宸橋開往筧橋兵士及營底一列車並聞湖州方面尙有少數軍隊及營底尙未開拔滬杭鐵路所停之貨物車於昨日（二十四）起恢復照常裝運前杭州所調之頭二等客車亦於昨日由杭掛往北站以備客車之需惟該路之滬嘉區間車仍未恢復云 
[南翔軍隊開拔赴鎭]  
　　駐紥南翔之第一軍第二十八旅某團營奉命開拔赴鎭昨（二十四）有一部分掛車八輛於晨三時一刻專車開出另有兵士一連中下級軍官數員首先啓行於二時許附搭上行之第二十五號夜快車赴鎭該夜車以在翔載運軍隊致在翔停留五十分鐘云 
[滬寧路漸復原狀]  
　　滬寗鐵路上下行夜客車於昨晚（二十四）起恢復頭等臥車鋪位惟車輛缺乏每列車祇掛臥車一輛聞巳承第一軍軍事管理局之許可嚴禁普通軍人乘坐夜客車至於各客車行駛時間近日巳不若往昔之延誤昨日（二十四）下行之慢車於午後七時抵滬逾半小時十五號中快車十時十分抵北站（約延三小時）似可漸復舊觀矣 
[各公團集議反對松滬公債]  
　　本邑地方各公團爲軍政當局籌募軍事善後公債收取房租一事於昨日午刻假城内同仁輔元堂特開各公團聨席緊急會議到縣商會會董顧韾一·沈潤挹·縣敎育會會長姚子讓·曹幹臣·會員李頌唐·賈叔香·上海市議會正副會長沈信卿·賈季英·市議員陳鑑臣·郭建侯·上海市總董李平書·救火聨合會會長毛子堅·慈善團經理凌伯華·楊東山·等討論之下僉以滬地經两次兵燹人民遷避租界者尙未完全遷回戰時經濟損失不可勝計地方原氣未復忽有募集鉅額公債收取房租之舉民力實有不逮公决分電北京段執政·奉天張總事令南京盧宣撫使·韓兼督辦請爲轉電淞滬當局阻止進行以安人心議畢即將電稿送請大北電報局速爲拍發茲錄電文如左 
　　北京段執政·内務部龔總長·財政部李總長·陸軍部吳總長·瀋陽張上將軍·轉張效坤軍長·南京盧宣撫使·韓兼督辦鑒二月二十二日本會等接到蘇皖宣撫第一軍司令部軍法處關防由效坤軍長署名之公文内開委參議單以亭爲總辦淞滬警察廳長常之英爲會辦徵募松滬公債等語又接單以亭常之英署名之江蘇松滬軍事善後公債局公函同前由並據該局登報廣告發行公債二百萬元地方人民不勝惶駭惶駭查淞滬區域屢爲軍事蹂躪人民紛遷租界尙未回復舊居經濟損失不可數計正擬招集流亡維持市面乃忽有募集鉅額公債二百萬元之舉并聞即日派員收取華界房租給予債票將令遷回者觀望不前市面益難恢復人民公意以前松滬護軍使在討賄選時代不得巳徵募之公債三十餘萬元迄尙未有的欵指還輿論巳詆爲非法之作俑今值軍事收束淞滬巳奉令永不駐兵宜撫使率令奉軍南來時聲明不支蘇餉况值善後會議開議决無任令軍事機關發行一隅公債之理滬地良莠不齊難保無投機之徒妄獻歛錢之策以圖朦混爲此電懇上將軍軍長電令阻止以安人心而維軍譽上海縣商會·上海縣敎育會·上海市議會·上海救火聨合會·上海兹善團敬 
[松滬公債案提交市議會]  
　　江蘇松滬軍事善後公債局附設在淞滬警察廳内成立後業巳開始辦理積極進行茲聞上海市公所總董自接第一軍張軍長令後對於繼續籌募公債之恊助辦理情形業巳先行列入議案提交市議會請於開會時公同會議决定對付方法 
[滬北工巡捐局議决續募公債]  
　　滬北工巡捐局李局長因兵事業巳結束地方諸事亟待進行惟公欵無着不能措置案查楊前任曾於上年擬發地方公債業經董事會議决照辦嗣因戰事中止現擬繼續辦理於前日下午函請各董在局開會討論良久結果准予繼續募集云 
[淞滬市政協會委員會紀]  
　　推定各組幹事 
　　淞滬市政協會於昨日下午二時舉行第一次委員會公推王彬彦爲臨時主席宣佈開會詞後即提議選舉正副委員長係用票選委員長當選者爲俞惟珏副委員長當選者爲李味青·王彬彦次各委員互推職務李味青主張分總務·文書·交際·調查·四組每組委員八人衆無異議旋即推定各組委員當攺由俞惟珏主席次即提議事件首由洪蘭祥提出三項問題（一）淞滬商埠問題（二）淞滬市長民選問題（三）商埠督會辦人的問題鮑惟湖謂市政條例未見頒佈此時頗難討論徐春榮謂應先發展淞滬工商業俾市政得臻發達至市政條例則可由會草擬再請政府承認朱水澄謂謂先請政府發表其所擬之條例李味青贊同徐朱二君之說並主推人赴京請願容納民意沈田莘·沈潤挹·陸質彬·楊心正·朱伯華·等均有提議次由主席綜合各方意見議决四案如下（一）由會擬具宣言書推朱伯華·朱水澄·管際安·起草（二）電請執政府發表淞滬商埠條例及市政條例迅咨省交會討論由正副委員長草擬電稿（三）草擬淞滬市政計劃書除另聘專門家以備顧問外並推陸質彬·朱水澄·楊心正·沈潤挹·徐春榮·洪蘭祥·鍾玉良·沈錫圭·孫誕若·潘偉祜·爲起草員（四）推舉代表晋京請願容納民意至六時許散會茲錄各組委員名額如下（總務）楊心正·孫啓麟·洪蘭祥·李宗道·周文勳·沈田莘·鮑維湖·沈潤挹（文書）朱伯華·王鍾麟·顧翕周·管際安·朱水澄·陸懋德·吳履平·喬嘯農（交際）沈锡圭·鍾玉良·陳懷安·徐春榮·王應游·劉東海·施其光·盛茂祥（調查）潘振聲·戴清瑞·顧鴻儒·張乾三·朱家俊·楊福麟·曹九思 
[軍法處可望遷入第五工塲]  
　　本城縣議事會清丈局等各機關因第一軍軍法處借用也是園房屋爲辦公之所自治機關與軍政機關同處頗爲不便擬將巳閉省立第五工場房屋借與軍法處應用正在接洽間軍法處忽於前日傍晚遷入該園駐紥各機關辦事員擬將行李搬出另居又爲兵士阻止該園房屋前被軍隊損壞器具被奉兵清理十九師營底時一併搬去各機關甫經遷入電燈尙未裝設軍法處兵士誣指各公團反對有意剪線大有爲難之勢各職員以言語不通惟有相率避去昨經清丈局總董姚子讓晋謁縣知事李祖夔述明情形請該軍法處兵士勿與各職員爲難李知事允予轉致嗣經李知事與清鄉局參議應季審軍法處袁處長同詣省立第五工場察看該屋寛暢頗合軍法處之用擬即日派人前往布置以便遷入辦公云 
[豫省開戰之紅會消息]  
　　中國紅十字會總辦事處昨接河南禹縣分會來電两則併錄於下（一）豫省胡憨戰事業巳開始分會巳遵章編救護隊准備出發分赴豫西一帶執行救護事家乞分電前敵各司令通飭各軍保護以免危險是爲切禱禹縣分會叩號（二）禹西開火救護隊即出發請速接洽藥品欵項禹縣分會養 
[豫人電乞樊司令調解糾紛]  
　　河南信陽建國豫軍樊總令醒民先生鑒久仰雜才凡所建樹爲國爲民熱忱共鑒况在桑梓扶危濟困尤必關懷胡憨醖釀風雲口緊一日和平目的是否可　公本豫人爲我豫父老昆季計當必能出於萬全不使重罹浩刦嵩雲在望感泣父并惟我公實圖利之亟切電懇萬祈拯救河南旅滬商界聨合會會長傅斌·副會長許玉璧·會薰等曁全體會員同叩漾 
[張鈁復豫商聨會電]  
　　告調解豫局糾紛情形 
河南旅滬商界聨合會昨接張鈁覆電云前奉眞電備承奬飾正擬肅復又奉寒電重以桑梓情深迭荷殷拳下問吾豫年來久困兵災一言難罄此次胡督憨師偶因誤會遂致糾紛鈁於雙方忝託袍澤義難坐視風塵奔走藉導祥和而險象環生深漸棉薄尙乞羣公廣爲疏瀹共策進行挽旣倒之狂瀾作聲援於後盾和平早現　結胥泯豈惟桑梓之休中國前途實所攸賴特電奉復統希愛鑒弟張鈁叩漾 
[砲台灣警備司令部撤銷]  
　　中外通訊社云吳淞砲臺灣本設有第一軍臨時警備司令部專司防務昨奉張宗昌來電囑即撤銷所有砲臺灣防務巳令由淞路要塞司令督率主持警備司令王某昨巳專車赴常州矣 
[吳淞商會催撥墊欵]  
　　致寳山兵災善後會函 
　　吳淞商會爲催撥墊欵昨致寳山兵災善後恊會函云逕啓者淞埠自本年陰曆元旦後蘇錫及江陰各路潰兵陸續退集旣無官長統率又乏餉糈供給散布市鎭危險萬狀敝會目擊情形恐釀巨變當經會同商埠警察局曁吳淞鄉公所商請淞滬保安司令部撥給食米復購辦柴草等物得以陸續供應潰兵幸免滋事迨後奉軍追踪抵淞倉卒間糧臺未設舉凡柴米油鹽以及日用各品均由敝會一併設法供給截至本月十三日止除尙有駐軍一連仍在供應俟結束後再行補報外綜計前後两項共計用去一千七百八十九元六角此欵均由敝會臨時代向本鎭各商號暫行挪墊現在軍事業巳結束亟應早日歸墊相應開具清摺函請貴會希煩代爲轉報俾前墊各欵得以如數歸還實紉公誼 
[閘北第一補充旅之近訊]  
　　奉軍新添之第一補充旅成立未及一月該旅部組織漸告完全前由鎭海一帶招募新兵約三百餘人抵滬後暫住全皖會館經該會館保管員報告安徽公學李校長李校長以開學在即何能添駐軍隊即向該旅部交涉據該旅向團長聲稱該軍不日即全部開往瀏河羅店一帶駐防實行清鄉該旅部第六營定明日開赴羅店其新招之四百人現正勤加訓練一俟槍械發給亦即開出該旅部之所以遲遲未盡開出者因上峰清鄉手續尙未辦竣大約两禮拜後可以全部開去前方至旅團各部亦不設置閘北向團長并鄭重對李校長言敝部借住貴會館非常抱歉即敝旅長並是非常尊重敎育貴校儘可積極籌備開學敝軍絶不致妨碍貴校學務云 
[大批被拉夫役運滬遣散]  
　　東南二次戰禍齊爕元部下所拉夫役不下數千人現戰事巳結束該被拉夫役等均由紅會給資遣散吳興分會昨日電告本埠紅十字會總辦事處略謂松申嘉各埠被拉夫役前昨两日巳到千數百餘尙有六七百未到由敝會分别給資交淞滬各輪送申轉籍乞派員到輪埠照料免致流離並請代告沈聨芳會長云云 
[兵工廠工人今日開會籌善後辦法]  
　　高昌廟兵工廠自總商會接收後所有該廠各工人均停止工作靜候辦法迄今尙無圓滿解决現各工人定於今日（二十五）開會討論善後辦法昨通告全體工人云本廠自停止工作之後迭蒙吳總長傅諭謂全體工人之善後問題巳與總商會接洽就緒即有圖滿解决各宜住在本廠附近靜候楊總辦傅諭當代全體工人請求各給恩餉三月月以資維持本月四日通告内並有不使一工人失所之語諭示煌煌非常冠冕乃自總商會接收以來吳總長·楊總辦·即先後因公返京杭總商會亦置我工人等之善後於不顧輕視工人毋乃過甚若再靜候恐我等一千數百餘工人之生命將危在旦夕之間也特於本月初三日（即二十五號）上午十二時齊集砲廠後老君廟全體工人急籌生存辦法事屬危急屆時務望各自到場建議以憑公决而便進行毋稍自誤特此通傳云云 
[轉運公司請賠戰時損失]  
　　南車站公益轉運公司去年陰曆十二月間滬地江浙聨軍組織第一第二路司令部時有南通大盛運往杭閘之土布及由滬地運往嘉興之火磚並閘筧等站運滬之子花炭各貨卸車時均缺少多件核計損失之數約有千餘金現因軍事結東地方平定故該公司巳查明所損貨本實數特開單函請轉運公會轉陳路局長要求設法賠償貨本以恤商艱云 
[奉第一軍交通司令來滬]  
　　視察滬寗路情形 
　　奉軍第一軍司令部以滬寗沿路近以軍事往來及軍人乘車時有妨及行旅情事特派交通司令張實秀前來視察并與路局接洽聞張君於昨早四時許抵滬在滬有數日勾留云 
[龍華何衛團因提械與警察衝突]  
　　龍華鎭保衛團團丁因阻止四區警察所提取軍械發生交涉昨日四區警所長程麟以此項零星遺械警察有保存之責職又派警往取遂與保衛團發生衝突雙方用武程所長聞警立即帶同長警前往察看不知如何解决也 
[漕河涇保衛團呈報組織情形]  
　　漕河涇何衛團昨日呈報縣警察所文云查本鄉保衛團劃分爲三支團本團設團總一總董一其餘每團設團長一什長一團丁三十六名備有快槍二十支徑口毛瑟十支三六式·俄式各五支每年收入經費五千七百六十元支出餉項合如上數所有團部辦公等費由各商號擔負依照條例呈報行政長官在案茲奉公函合將組織情形塡表送奉至希查照云 
[莘莊鎭現駐之軍隊]  
　　莘莊鎭現有孫軍第二師步七團兵士二連駐紥該鎭北市三茅殿（該處係松江縣立甲種師範校舍）此項兵士日間在鎭南車站一帶防護每日分派一排放哨至梅家衖車站盡夜輪流沿路巡查聞該軍隊爲保護滬杭路綫起見如莘莊劃入淞滬特别區域當即遵約撤退云 
[聨太平洋會議籌備會紀]  
　　推出籌備委員三十餘人 
昨日下午四時聨太平洋會議籌備會在總商會開會到江蘇省敎育會·青年會·總商會·上海婦女會·婦女節制會·青年恊會·記者會等代表由余日章主席報告聨太平洋會本年七月在檀香山開會其動機原由美青年會發起意在邀請沿太平洋各國國民代表討論關於各國國民自身應解决之各項重要問題該會與各國政府旣無關亦非法定會議其性質可謂爲沿太平洋各國國民外交會議俟各國國民代表各就本國民意所需要提案議决後即由與會各國代表竭力宣傅造成一致輿論以促各國政府之採用吾國爲沿太平洋之一國自應物色相當人才代表與會至於代表人數當時規定總額不得逾百二十人以沿太平洋各國平均每國可推代表十二人大致男代表八人女代表四人本日會議係籌備性質應如何進行之處請抒偉見云云經衆討論結果先推出籌備委員章伯寅等三十餘人並在籌備委員中推選執行委員許建屏·余日章·黄任之·方椒伯趙晋卿·俞慶棠女士·朱經農等七人執行一切云 
[交涉署關於領照出洋之通告]  
　　江蘇特派交涉公署昨發通告云爲通告事查本署發給出洋護照費用向有規定計留學繳照費四元印花稅一元游歷經商繳照費四元印花稅二元作工繳照費四元印花稅半元此外毫無費用至領照時間除星期及休假日外每日午前來署領照者隔日上午十二鐘前給發每日午後來署領照者隔日午後五鐘前給發業於民國十一年十一月間通告在案茲巳日久誠恐領照之人有來自外埠及内地者於定章仍未盡悉並恐外間之人或有假名額外需索情事除責令經管科員按照定限隨到隨辦不得稍有延擱外合再通告出洋各項人等知悉凡有來署領照者務須按照定章繳納費用如有人假名額外需索立即來署報明定行澈究不貸切切此布十四年二月二十三日 
[岑心叔丁潤身晉京]  
　　岑心叔（岑雲楷之第三公子）·丁潤身等晋京列席善後會議昨晨（二十四）七時半由北站乘坐專車赴寗轉車北上 
[會計師公會電請加入國民會議]  
　　請修正國民會議組織法 
　　上海中華民國會計師公會現以國民會議組織條例草案巳交善後會議討論有李代表肇甫等力主加入社會組織最關重要之敎育團體·律師公會·新聞記者等職業團體該公會爲增進會計師全體地位計特於本月十二日召集會議公决請求加入以免向隅當即擬就電稿分電段執政曁善後會議云北京段執政·善後會議趙湯議長·曁諸先生勛鑒會計師爲伖法定資格經政府特許之職敝公會亦早奉部核准備案國民會議曁納職業團體應請修正該項組織法加入會計師爲特别階級俾出代表與議以昭公允謹電瀝陳敬候台命上海中華民國會計師公會叩　 
[日紗廠罷工之昨訉仍未解决]  
　　楊樹浦罷工消息楊樹浦方面自工會被封後甚爲沉靜昨日警察未逮工人工人方面甚爲沉靜以待各界之調解各馬路商總聨合之調停人常玉清·潘冬林巳向雙方探詢意見 
　　小沙席罷工消息昨日内外棉日人發出通告令願意上工之工人前往註册凡註册者即得每日領起三小時工作之賞錢調解之各公團及表同情於工人之個人巳紛起捐助聞前日起工會巳按照各工人生活情形酌量發給伙食費至昨日巳發出一千三百四十七元工人紛紛前往領取并聞工會將於今日普遍發給工人伙食費云工人方面秩序甚佳警察未往干涉昨日下午各路商界總聨合會常玉清君等特往工會作切實調停據工會表示謂資本家方面如能表示誠意非全權代表簽字或肯以條件答覆工人工人亦無他要求願工潮早日結束云 
　　警察廳之佈告淞滬警察廳昨發佈告云爲佈告事照得現值戒嚴期内所有集會結社照章不准至同盟罷工亦屬尤干例禁前次紗廠工人罷工曾經本廳長剴切曉諭并派員開導制止在案乃該工人等愚魯無知仍復有聚衆開會抗不遵從情事似此不法行動即應按照刑律從嚴辦理第念工人等本係良民此次釀成變端係有不逞之徒從中　　本廳長負治安責任然 
 
 

Page 14

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *不忍不敎而誅除飭區查禁解散外爲此佈告仰各該工人等一體遵照其各安分上工切勿聽人唆使孫衆滋事倘再冥頑不悛仍有前項情事一經拿獲解廳定將爲首之人盡情嚴辦勿謂言之不預也切切此佈　　昨日工潮之形勢公平通信社云昨日（二十四）爲日商紗廠罷工之第十五日前晚雙方調解漸趨接近至昨日工潮忽轉變化之形勢廠主方面對工人提出加資百分之二及罷工期内工資减半發給二次迄未有圓滿答復工人方面因罷工時期延長衣食頗有不繼之虞迫於情勢多數頗願上工惟各廠工會宣稱工人内部團結堅固寗願犧牲堅持一致楊樹浦太原·裕豐·两紗廠巳牌示定今日（二十五）起開工工人房四週警捕警戒嚴密昨日形勢甚平穏小沙渡内外廠昨日上午工人陸續入廠工作三小時領取賞工今日全部將有恢復工作之勢本埠紡織總工會因自廠主提出無條件上工之議工潮忽生變化調解無從擬退出調人地步云云 
　　大康裕豐两紗廠布告上工東南通信社云日商大康·裕豐·两紗廠昨日下午六時貼發布告令工人於今早上工至工人方面是否上工尙無一定决議惟其餘各廠陰内外廠外餘均願同時解决不願分别解决　　工人之生計困難國聞通信社云日紗廠罷工巳延至十餘日工人生計巳極感困難内外棉紗廠廠主因即宣告開工給發賞錢工資前日早内外第九廠因罷工工人阻止小部份工人上工發生紛擾昨日上午曾有一小部份工人前生領賞亦經工會勸阻并聞工會方面臨時發給工人小洋一两角不等以維持工人生活因之廠主計劃目下亦難成功現在各方面調解仍在進行工人亦四出求援云 
　　調人與廠主之談話國聞通信社云昨日日商紗廠聨合會方面因各路商界總聨合會約定面商調解風潮特派内外紗廠等代表岡田·原木·及日本東京紗廠同業代表武居等三人於下午二時赴約定點雜糧公會會晤商總聨會議長葉惠鈞·議董王漢良·及五馬路商聨會職員常玉清等該會特請之王一亭君亦到場會談寒喧畢先由王一亭君與岡田等三代表談話玉君代達各路商界希望此次風潮早日完滿解决之意日代表頗表同意謂日紗廠方面平時待遇工人素極優待如工人住屋均减半取值并有醫院貯蓄等隨時爲工人謀幸福此次不幸發生風潮頗爲遺憾幸巳有六成工人自己覺悟要求工廠無條件上工工廠方面所以不能立即開工者實因修理等手續未曾完畢大約日内當可完全解决此次承總聨合會及王君等出任調解非常感謝云云談話畢王一亭君常將日代表之意見轉達到會諸人岡田等三代表旋即辭出赴淞滬警察廳訪晤常之英廳長面商一切臨行岡田等允將調人之意見與同業會商後定今日答復商總聨會方面則請王一亭君於得到結果後移交總商會公同討論以便解决工人方面亦靜待今日解决故今日各方代表均會集總商會會議此項罷工風潮或能於今日解决也 
　　商總聨會今晚開會各路商界總聨合會前曾委託潘冬林·王漢良等先行接洽調查茲因風潮巳有解决希望特定今晚舉行議董會討論正式調停辦法昨日發出通告云逕啓者日商各紗廠罷工風潮經各方調停巳有和平解决希望本會前據滬西四路商聨會函請出任調解曾召集談話會两次并由袁會長委託潘冬林·王漢良·两君先行探訪眞相私人接洽現據潘君等報告此案日紗廠代表及罷工團工人均願誠意容納巳有接近希望爰定於明日（二十五）星期三晚七時舉行全體議董會討論調停辦法以便正式向两方調停解决事關重要務祈撥冗蒞會至深叩禱 
　　日商會代表抵滬國聞通信社云此次日商各紗廠發生罷工風潮日本各地同業及商業團體等頗爲關心昨日兵庫商業懇談會及神户聨業補導會等特請常務理事石野爲之介爲代表乘日光丸郵船抵滬調查此次罷工風潮之眞相并研究將來預防方法等連日正與各方接洽云 
　　後援會昨日開會國聞通信社云各團體組織之工人後援會於昨日下午二時開委員會到者向警予張人權·等十餘人鍾森榮主席先由俞秀松報告（一）募捐三日之情形（二）與警廳两度接洽之情形（三）工人方面之現在次即由主席提出各項議案經團議决（一）派代表接洽聨絡出任調停之各團體使趨一致（二）派代表與華商紗廠聨合會及博益紗廠接洽請求援助（三）應内外棉廠工會之請求派代表前往演講勸其堅固組織嚴守秩序（四）向有力各團體募欵（五）設法救濟被捕工人以緩和工人方面之空氣當即分别推定代表分頭進行五時許散會 
　　日紗廠最近態度國聞通信社云連日各方出任調停者頗多日紗廠方面特於昨日下午三時在日僑俱樂部召集各廠代表舉行談話會到内外紗廠等代表十餘人席間各廠代表報告各廠近狀及各方接洽調解情形多數意見以爲近日出任調解者頗多惟意見紛雜難以適從彼等是否具有實力亦難信任故會商結果决定如有眞實負責工人誠意與工廠面商解决辦法則各廠自當誠意研究所提之條件此項議案各廠均取一致態度云 
　　何豐林代有接洽國聞通信社云昨日上午何豐林代表許人俊偕同東和洋行主人遷元太郎往訪日華紗廠田邊輝雄會商解决辦法惟談話無甚結果聞許氏尙擬直接至日商紗廠聨合會接洽云 
　　西報之紀載大晚報云日商紗廠罷工潮倘調停能獲效果星期四可望上工現各廠態度有願允工人要求者有尙待磋商者更有某團體宣稱拒絶各項要求寗閉門停工者至此次大罷工潮之爆發點據稱因有十二齡之幼女在廠工作十二小時後倦極偶打磕睡爲日工頭所見驟加猛踢致受傷而起云 
　　文匯報云裕豐及大康两廠决定星期三重行開工巳在廠門外張貼通告屆時當由捕房派員駐廠照料以防發生意外云 
[百司絲廠工潮之經過]  
　　閘北恒豐路百司絲廠有女工數日人前日因某女工做絲粗糙廠中總管車責備女管車小紅·阿三·两人管理不嚴詎該女管車等煽動衆女工一律罷工當經絲繭女工會會長穆志英派幹事員朱金鳳·馮妙根·王三九子·宋彩鳳·楊阿五·馮小劉·蕭蘭子·高彩英·張阿大·張阿二·等十餘人前往調解衆女工初受女管車之慫恿不肯就範嗣經朱金鳳等一再勸導自飯後一時起至三時半風潮始平照常開車工作昨日穆會長親往該廠與經理總管車商議整頓女管車以善其後 
[振通織帶廠增加工作時間之反對]  
　　閘北振通織帶廠男女工人三百餘人近來該廠將做工時間增加一小時各工人不願前日（二十三）爲開始初一日實行之日至下午六時放工時該廠將廠門關閉各工人祗得多做一小時迨至七時放工出外各工人即行集議如欲增加一小時工資亦加一角如不允辦情願離廠一面舉代表四人向該廠交涉故昨日（二十四）工人至廠工作者祗有六七十人云 
[公共汽車賣票人罷工續誌]  
　　文匯報云公共汽車公司賣票人罷工後今日該公司暫以預備班司機人代理賣票惟若輩於車資及兌換两項無充分經練故請乘客先預備相當車資而免兌換之煩至昨日所雇之新賣票人刻正從事訓練大約明日可望到車售票云 
[工部局本屆之地産委員]  
　　上海泰晤士報云本屆工部局地産委員候選人祗有庇亞斯爵士一人故即當選爲地産委員云 
[市議事會開會紀]  
　　上海市議事會於前日下午五時在南市上海市公所内開春季常會到議員二十七人由議長沈恩孚主席原列議案五件臨時添加三件討論至八時餘始議畢散會茲將議案錄左 
　　一件董事會補交前工巡捐局十三年度决算案議决交付審查公推衛芝山·陳鑑臣·陸介孫·臧蓮蓀·爲審查員一件董事會反議修正市公所行政章程送請審核案議决交付審查公推吳叔田·黄任之·高研耘·袁觀瀾·爲審查員一件董事會交議華商電氣公司續請於肇浜路敷設電車軌道案一件嚴大生商號王煥生等請議肇嘉路敷築電車危害商市請求考量輿情取消原案援護地方案两案併案討論議决交付審查公推朱燮臣·郭建侯·毛柏如·爲審查員一件董事會交議新普育堂函請籌撥工藝學堂建築費案議决交付審查公推張庭桂·陸錦麟·爲審查員一件高議員壽田提議本市欵産經檢查後應分類造具報告本議會以資稽考案議决通過省略二三讀送交董事會辦理一件王議員集功提議更換門牌案議决請董事會博採各種方式辦理一件公民張聽庵請議路政處誤定路綫申請糾正案議决交付審查公推吳叔田·高研耘·賈季英·爲審查員 
[絲廠同業對閘北市選之質疑]  
　　閘北市選籌備處昨接閘北絲廠同業會商處質部關於市選之缺點原函如下敬啓者市鄉制選舉章程第二章第二節第五條内開選舉人分爲两級就選舉人内擇其納直接稅較多者若干名其所納之額足當選舉人全數所納總額之半者爲甲級其餘選人爲乙級按照定章立有專條不能稍涉牽混蓋人民義務與權利靡不相等擔負捐稅自有重輕應享權利亦有相當之對待若不依法辦理何以示大公而昭平允不知貴所根據何種章程辦理務請見復以釋羣疑而重選政再敝業設於本區者甚多尙有友誼會以及惠工處醫院學校等機關附屬敝處者以故前承交下調查單實不敷塡今新添送一千二百張以便照塡再行造册送達而免遺漏至紉公誼除公請敝同業王子培君來前討論外此致閘北市選事務所閘北絲廠同業會商處 
[江灣浚河代賑之呈請]  
　　江灣鄉鄉董許學淵等具呈寳山縣署云呈爲疏浚河道以工代賑報請核轉並乞派員勘估事案准本邑兵災善後協會函開查借忙賑欵五萬元前由縣署送到借忙印收業巳分别支配交由貴處領去在案茲查此欵用途曾經本會議决定爲急賑而設放工賑一事須於陽曆四月以前一律辦竣呈報核轉否則過此時期恐遭駁詰牽動定案也相應專函奉達即希查照迅將工賑事宜於十日内决定辦法報告本會等由准此查本鄉區域内支幹各河均巳淤塞待浚孔多惟工鉅費絀勢難普及茲擇最要之小吉浦叙塘两河同時疏浚並將奉派賑欵銀三千二百二十元分撥小吉浦銀二千七百二十元斜塘銀五百元其餘不足之欵當向沾利農田另行籌籌並委託當地士紳徐國興·沈鳴時·分任辦理現擬於陰曆二月底開工儘一月内工竣應乞钧署先行核轉一面派員蒞工勘估以便核計土方所有工賑事宜决定辦法並乞派員勘估緣由理合具文呈請鑒核施行謹呈 
[指控僞造道契圖騙銀两案之審訊]  
　　判展期一月再訊 
　　中國營業公司指控寗波人曹壽天·安徽人洪正明將僞造假道契希圖騙抵銀八萬两業由總巡捕房派探將两被告拘解公共公廨諭令押候訊究巳誌本報茲悉此項假道契係冒用嚴子良名義爲業户契上之地計有三畝零坐落於法租界敏體尼蔭路查滬自開埠以來從未發現僞造道契之事故此案發生駐滬陳交涉使亦極注意昨晨旣屆審期陳君躬自蒞廨觀審九時半關讞員會同美領雅君升座第一刑庭據包探錢慶長與二百十一號西探相繼上堂禀稱查得被告曹壽天與在逃之陳王姚龔等數人將僞道契託新北門某磁器店主俞朝會持向營業公司抵欵經該公司察破投捕房控告故將被告拘究嗣悉該地皮眞道契巳由業户嚴子良抵與同泰錢莊押欵十萬两約至本年七月間取贖故今日將嚴及該莊之傅裕生傅到可以證明云云遂將眞假道契權柄單及所錄曹之供詞呈案請察中西官即向在案各人略一質訊以案情重要應予澈究判曹洪两被告還押展期一個月提齊同黨黨再訊 
　　又一訪稿云公共公廨受理抵押未成之英册七千六百三十五號假道契一案係某錢莊向營業公司欲押銀八萬餘两昨爲關正會審官與陪審美領續開庭訊之期江蘇特派交涉員陳世光對於該案異常注意因歷來從未有過僞道契之事爲愼重道契起見特率同會丈局長曾勉濟·英册顧主任·親臨公廨觀審并主將出抵人先行拘押候訊云 
[馮玉祥贊同拒毒]  
　　中華國民拒毒會前曾函請國民軍總司令馮玉祥協助拒毒事宜茲悉該會昨接馮氏復函云警復者頃奉來緘備悉一是烟毒之禍吾國至鉅且深亟應設法杜絶爲亡羊補牢之計免弱種亡國之憂貴會向以拒毒爲職志近復派遣代遠入京師爲種種之主張運動警鐘所震敬敬佩莫名此後善後會議對於貴會意旨苟有可以爲力之處自當設法援助以期共挽狂瀾永除隱患云云 
[李知事昨晚赴寗]  
　　上海縣知事李祖夔因有要公於昨晚趁夜快車赴寗晋謁韓省長盧宣撫使面陳一切 
[航業雜訊]  
　　日本伏見兵艦至滬揚子江日本第一外遣隊伏見號兵艦自由滬調赴漢口下游後刻下又經本埠駐滬司令電促該艦開來上海以上海工潮未息特命駐滬警備故該艦昨午業巳抵滬 
　　嘉州世界團又到滬北美嘉州所屬之綠衫磯爲太平洋北部美國四大商埠之一亦爲近今美國電影業集中之地近年來上海往來綠衫磯之輪船日多而對華營業因亦日增刻下該埠各商業領袖及女子旅行團合組世界游行週團共計有團員五十三名内中女團員占三十五名從一月三十一號由舊金山乘大來洋行世界班輪亞丹士總統號輪於昨日上午八時抵滬船泊白蓮涇碼頭當時各團員全部登陸擬先在上海華界租界觀光然後再赴蘇州一行留申三天再往香港云 
　　續到大批印度新棉印度新棉花上市英輪昨日巳先裝運一萬五千件至滬同時意國郵船公司之拉可尼號亦由印度卡烈奈海岸運到此項新棉花一萬餘件昨日到滬刻正起卸中 
　　富升輪巳拖出險灘怡和富升輪在南　排擱淺巳誌本報昨日滬上得訊該輪巳由香港派往援救之輪設法拖出現將帶返香港修理 
　　日本名人之往來日本侯爵久爾邦久氏游歐以來現巳在航行歸國中昨日滬上得電久爾邦久氏侯爵巳搭乘日郵社鹿島丸抵香港星期六亦可到上海在申留游一日便須歸國又有駐滬日副領事田島氏昨巳離申還東 
[荷使昨日抵滬]  
　　荷國駐京使歐登科請假回國二十二日由京乘車南下於前晚抵捕昨晨（二十四）二時一刻乘滬寗路專車於上午九點五十二分抵北站惟事前未得寗站荷使尊車出發電訊故軍政各界不及蒞站歡迎 
[英公使今晨到滬]  
　　駐京英公使巳於二十三日由京出發約二十五日晨可抵申路局及軍事管理局均接奉南京第一軍司令部來電囑爲歡迎招待陳交涉員亦巳派員在站準備一切 
[何豐林等返滬消息]  
　　何豐林·宮邦鐸等前因盧永祥電召於上星期三由滬乘江裕輪赴寗謁見盧氏茲悉何宮等於前晚由寗專車返滬同行者尙有何氏眷屬二人何氏下車後即赴杜美路宮則投寓西藏路某大旅社聞何宮此行係討論滬局善後事宜及解决江浙戰事時之欵項問題云 
[吳淞紳商請奬救火會之照准]  
　　吳淞鎭紳商代表朱治·顧桐·程聞達·董維婺·劉梓文等以吳淞救火會及寗商救火會於戰事期内防災得力日前聨名具呈寳山縣署懇祈頒給匾額奬章以示鼓勵原呈云竊自江浙戰事爆攘吳淞地當衝要兵隊叢集商民驚惶遷避土匪流氓乘機擾切吳淞救火會爲保持地方秩序起見會同寗商救火會恊助軍警晝夜輪派隊員分班梭巡宵小匪人因之歛跡當戰事吃緊時復約休全體隊員嚴裝駐會以備不虞上年十月十七日潰兵自羅店一帶下竄焚掠鎭市秩序大亂吳淞救火會主任董驚人偕同寗商救火會主任沈子佺督同两會隊員携帶救火車於槍林彈雨中冒險到場施救時火勢正烈而取水又不易該主任等奮勇直前分頭撲滅始未演成巨災全市精華得免灰燼皆該會等保全之力也鄉董等目擊情形不敢淹没謹歷實情呈請鈞署伏祈俯念該會等功在地方擬懇特予頒給該會等匾額各一方及出力隊員奬章奬憑各一份以示奬勵其章費即由地方籌付至該會等主任董驚人·沈子佺两君主持指揮尤著勞績擬請特予奬勵藉昭勸勉是否有當理合檢具該會主任隊員姓名開單備文呈請仰祈鋻核示遵實爲公便謹呈旋奉縣署指令云呈悉該鄉商店前被潰兵焚掠之時两救火會主任督同隊長隊員冒險施救異常出力均屬奮勇可嘉殊深佩慰自應分别給奬以資鼓勵茲頒發匾額各一方董沈二主任銀盾二座各隊長隊員銀盾奬章三十八座奬照三十八紙仰即查收轉給具報此令 
[縣商會將開大會]  
　　上海縣商會向例每逢舊曆歲首開一人一體大會將該會經過情形及上年份收支各項帳略次第報告今屆仍照章舉行業巳將一切賑略及應行交議事件依次編定一俟手續完備即須由董事會各董事訂定大會日期實行開會並舉行聚餐云 
[全皖米商公會開會紀]  
　　函請恢復貨車 
　　全皖旅滬米商公會於昨日下午三時開常會到林春於·鄭禮門·黄鶴巢·汪贊臣·吳嶺梅·邢宗點·王文軒·汪濟川·共三十餘人討論各案如下（一）斛米收欵事經上年疊次開會討論議决辦法以十日爲限斛清收欵曾屢次函商南市仁榖公所·北市米行公會曁經售米糧公會磋議整頓辦法今春得其復函對於各節毫無異議務請各會員堅持到底以免日久破壤（一）自去臘軍事發生皖米停頓不能裝車來滬所受損失非淺現巳戰事平息貨車仍未通行公議函請總商會轉陳當道設法早日通行貨車以蘇商困五時散會 
　　萬國賽槍會比賽月杯中華杯紀 
　　本埠萬國賽槍會二月份之月杯比賽業於本月·十三二十·二日晨在虹口靶子場二三百碼墩舉行茲將二次比賽曁附賽之中華杯成績分别錄後以供衆覽「第一次月杯」優級英人好奇司射四十八分勝甲級無比賽乙級美人納鐵夫人射四十一分勝丙級英人台司派克射四十五分勝丁級英人立鵬射四十二分勝「第二次月杯」優級英人羅司四十七分勝甲級無比賽乙級陶維四十三分勝丙級台司派克四十七分勝丁級華人周昌善射三十三分勝「中華杯」第一鮑九思八十三分半第二郝伯陽八十三分第三干庭輝八十二分第四朱勵公八十一分半第五周昌善七十九分半 
[捉賭跌斃賭客]  
　　愛多亞路二百六十二號門牌立興醬坊樓上有人聚賭抽頭昨晚九時半爲老閘捕房巡街西捕得悉糾同印捕上樓捕拿賭客紛紛逃避内中有在三北輪船公司碼頭充當稽查之三北人楊瑞根從樓上跳下跌傷胸部當即斃命由捕將屍送往驗屍所一面拘獲頭家收押捕房候解公堂究辦 
[浦東花園石橋拘獲大批賭徒]  
　　浦東花園石橋北首常姓住宅内前晚有錢四福王阿維等在内密設賭窟聚賭抽頭漁利男女混雜輸嬴頗鉅事爲當地無業游民得悉羣往分折小頭未遂官報游巡第三隊解隊長立派巡警袁清泉·吳紹起督同全體隊士入内捕獲大批賭犯洪木升等五十三名（内有婦女五人）連同賭具牌九一付賭資鈔洋一百餘元小洋百餘角金戒三只金花七支珠花二枝戲子三把汽油燈一盡於昨晨併解三區警署經曾署長略詰之下判各罰洋五元無洋攺押以儆所有抄獲賭資金戒等候查明分别發還以示薄懲云 
　　尙有本埠新聞轉入後頁 
 
 

Page 15

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *中華民國十四上二月二十五日星期三（申報第四張）舊曆乙丑二月初三日（十五） 
本埠新聞二 
[何培根被擄案昨解地檢廳研訊]  
　　被告押候查明實情再核 
　　何裕庠之子何培根遭楊姓匪黨擄去勒贖經何控奉公共捕房將關係人倪阿壽等拘送公堂由中西官訊供判决將案内人證並送内地官廳訊辦在案茲悉此案前日捕房奉公堂諭持文將一干人證逕送淞滬警察廳由司法科員提訊旋於昨午將案飭警函送地方廳訊辦嗣奉張檢察官提案研詰據何裕庠偕戚徐蘇甘·證人趙趙俞氏·等訴稱家居盆湯弄德安里七十二號我子培根尙在襁褓雇趙俞氏爲乳娘楊姓匪黨屢來詐擾不遂此次又將我子擄去勒贖控經捕房得以追獲並關係人倪何壽等奉諭送案求究趙俞氏等供詞略同質之倪阿壽供被誣拘問官得供判原告等退去被告押候查明實情再核 
[蒲淞市沈寳寅等致李右之函]  
　　右之先生台鑒逕啟者前日吾上寳兩邑各市鄉機關爲淞滬市政協會開成立大會並互選委員俾利進行誠盛事也俊廉等不敏實有不能巳於言者查貴會簡章第三條巳庚辛壬四項内載明两縣各市鄉議事會各一人市鄉董各一人敎育會及農會各一人今者敝市蒲淞推俊廉爲議會代表寳寅爲農會代表思頤爲董會代表此項公函同時投遞乃檢閱上海會員名單祗有曹九思一名而俊廉等均在孫山之外如謂資格不合則俊廉係敝市議員寳寅系農會會長咸屬實在並無揑冒行爲如謂郵局浮沈則曹九思明明列入豈有一函中崦有漏列之理或者先生有進退會員之權某也列名某也不當列名耶是中情由殊難索解（中略）竊惟先生等發起斯會原欲以民治之精神抵抗官場之壓迫照此舉動恐非示人以誠名稱僉曰大公事實適得其反嗣後團體之渙散意中事耳瞻顧前途危險堪虞俊廉等愚直性成如鯁在喉不得不吐尙乞衡情酌理平心思之并望有以敎誨之也專誠布臆敬頌公祺蒲淞市農會會長沈寳寅議會蔣俊廉董會干思頤 
[項家宅發生刦案]  
　　龍華西南項家宅地臨浦濱設有華商水泥工廠龍華鎭之商店遷居彼地者不少市面日見發達昨日深夜突有盜匪四人携帶手槍擊毁恊益米號店門入内搜刦被搶現洋三百餘元店主楊石生之皮袍亦被剥去當夜投報四區警所立派長警四出兜拿仍被兎脫現正派探偵緝務獲究辦 
[昨晨青島路之刦案]  
　　新閘青島路二號門牌某姓家於昨晨七時被盜匪數名闖入該盜等執有手槍嚇禁居人聲張將首飾衣服銀洋搜刦携贓而逸嗣由事主投該管捕房報告當經捕頭准即派令中西包探查緝 
[華盛路前晚之刧案]  
　　二十三日晚六時四十五分楊樹浦華盛路一百九十五號某雜貨店忽來盜三人團進店内一盜袖出手槍第二盜則拔出利刃嚇禁聲張時店内有店夥等三人均不敢出聲聽其施刦盜等遂由帳檯上刦去大洋鈔票零錢合計有三十五元而逸 
[大涇港農民家前晚被刧拘獲一盜]  
　　西鄉大涇港農民王阿新家前晚十一時被盜匪多人撬門入内刦去衣服金飾王大聲呼救由比鄰帮同扭獲江陰人王桂森一名餘匪連開手槍數　携贓逃逸迨四區四分所巡警聞警趕來見王桂森巳被衆鄉民蜂毆受傷甚重當在地上檢得彈壳二個解經李署員研訉之下據供昨至曹家渡友人單九林處託薦工業與不知姓名之甲乙二人同往飯店夜膳後又同至鄉間游玩不認行刦奉判解科轉解本廳核辦 
[學徒携欵被流氓路刧計六百五十元]  
　　烟紙店學徒某於前日（二十三日）上午九時許坐黄包車行經九江路福建路之西突來不持械之流氓二人突將其手中所携之紙包一個内有錢票洋六百五十元搶刦而逃該學徒不及追趕祇得報告附近華捕同投大馬路捕房報緝 
[拐匪男婦分别收押]  
　　被拐女子候家屬認領 
　　昨午有拐匪沈阿根·拐婦沈王氏·沈阿妹等在蘇州等處拐得少女金小仙並陳金雲仙等二口乘太古洋行新疆輪船往汕頭等處賣淫當該輪未啟椗時爲救濟會偵探陳少廷·林泳舫訪悉追到輪上將沈等男婦並被拐二女一併拘送法庭由檢察官提訊一過判沈等分别收押金小仙等發交該會留養候查傅其父兄來案認領 
[浦東陸家宅昨日火警]  
　　昨日黎明四時許浦東陸家宅朱和增窰貨店北首板壁内忽然起火登時火勢猛烈不及施救當經游巡第三隊解隊長督同長警到塲彈壓俄由浦東區救火會　車到塲灌救撲滅共計焚燬貼鄰馬恒利醬園及尙未開市之和豐南貨店等五六家事後由解隊長飭警調查馬恒利醬園保有火險該店主夥等均不在内情跡可疑故將火户朱和增於昨押解三區警署曾署長飭將朱暫行管管押候傅到馬恒利醬園主再行質訉 
[沈淑貞請求與夫離異案之照准]  
　　堂諭被告每月貼贍養費二十元 
婦人沈淑貞延高露玲律師在公共公廨狀訴其夫費俊文虐待請求離婚並追贍養費一案昨晨由俞襄讞會同英領馬君傅訉被告費俊文由武定敦律師代表聲明原告請求離婚被告同意請追贍養費一層則不贊同遂由高露玲律師命原告沈淑貞上堂訴稱今年二十八歲民國十一年嫁與被告爲妻結婚之初彼尙和諧次年費俊文以與某外人往漢口販運鴉片烟土被其取去數百元嗣悉彼並未赴漢將欵在外浪費因向規勸從此感情日劣恒於夜間在牀上用足踢我迨至去年二月被告遂往外住宿每歸則辱駡毆打某日自外歸來携有女照片两幀背面皆題情詩經我看見將情詩抄錄致遭兇毆嗣由小姑與婢伴我歸寗將傷養愈復回未幾又遭毒打並出手槍欲將我擊死我即奔出鳴捕旋復歸母家並赴醫生處求台有騐傷單爲憑如蒙斷離我不再嫁故請追贍養費五千元以資度日云云費俊文對於該氏所供各節未有所辯祇稱贍養費我無力負担雖有家産皆由父母掌管我在武定敦律師處爲繙譯並無薪水故每日車資猶係向父親取給等語中西官磋商後判两造准予離婚費俊文自三月一日起按月貼沈淑貞贍養費洋二十元以十年爲限期内沈波貞倘有嫁人情事准被告請求停止付欵被告免交保着担負堂費此判 
[公廨日陪審官由岡本領事代理]  
　　田島領本請假回國 
　　公共公廨日本陪審官副領事田島君因有要事前日請假回國所有陪審職務由日總領事矢田氏委岡本副領事暫行代理 
[華洋雜發職員同養會成立會記]  
　　華洋雜貨職員同義會昨日午後在江西路會所開成立大會到者八十餘人公推沈雲泉爲主席報告開會宗旨畢即選舉正副會長及各職員當場選出洪餘慶爲正會長沈雲泉·章景福·爲副會長章仁麟爲評議長其他會計·文牘·幹事·庶務·各職一一選定後即由評議長章仁麟起立發表略謂我同業上年受戰事影響吃虧者頗不乏人而華隆大勝两號倒閉之後查無實濟資本客帮往來以後請各同業注意云旋經各會員互相討論之下議决辦法如下（甲）川帮客往來貨欵均須逢月底清賑（乙）如匯票一時不及匯到必須先收足五成以上（丙）如不能付足五成者一律拒絶往來（丁）如有同業破壞者以後私自交易之貨欵查出每百两罰銀一两（戊）如拒絶往來之客帮轉托他客代買賣貨物者查出後代買之客亦應拒絶往來（己）現銀買貨者俟貨送到隔日必須付清欵項（庚）買定價準發票爲憑日後不得减讓貨價（辛）送貨以回單爲憑議畢各進茶點而散 
[警廳長飭屬勤加操演]  
　　淞滬常警廳長以警察操演槍法步伐爲警務必要之舉爰特通傅所屬各區署所警正佐一體遵照即日起由各該署巡官督隊如法操演以資純熟故南市一區總署業巳遵照辦理開始操演每日上午九時至十時下午三時至五時爲操演時間云 
[閘北水電公司聘楊國樞爲顧問]  
　　楊國樞律師在滬辦理律務多年深有經驗茲聞閘北水電公司日前經董監常會議决聘楊爲該公司法律顧問云 
[崑山田孩周炳生尋母未遇]  
　　崑山巴城人十四歲男孩周炳生前日被兵用槍托擊歪頭頸因其母先逃來上海特附船來滬尋母找尋無着昨在新閘路啼哭由捕查見帶入捕房經捕頭諭令送往仁濟醫院醫治 
[招領迷路男孩]  
　　淞滬警察二區二分署巡士前日下午在西門高家弄查獲迷路男孩一口名大毛頭身穿紅線絨衛生衣紅綠花棉褲紅線絨鞋白圓面頭戴紫軟帽本地口音言語不清現留二區署内出示招屬認領 
[藐視公堂之定罪]  
　　高耀庭與徐萬高前因錢債糾葛在公共公廨涉訟判决歸徐勝訴高以控徐所欠會欵等項均被駁回遂向城内審判廳起訴該廨因徐傅不到案缺席判决着徐償還嗣徐以高藐視公堂復在公廨提起刑事控告昨由俞襄讞會同英領馬君開審據徐之律師聲稱當時两造因錢債控告雙方均稱住居租界迨判决高敗訴後彼忽向城内官廳起訴並將原告誘往内地禁閉實屬藐視公堂應請訊究並由徐萬高上堂證明被馬姓誘往華界經上海地方廳將我拘押嗣我遵照該廳所判之欵四百餘元還清始得釋出云云質之高耀庭供稱前因堂諭内有對於會欵自行理楚字樣乃徐萬高奉諭後並不料理我知其住於華界西門故投審判廳控告等語並亦延律師代辯中西官以高耀庭不應藐視公堂判押西牢二月示儆 
[法廨讞員嘉惠窮困旅客]  
　　海門人朱阿榮日前至法新租界僻靜之處解帶自縊圖盡適爲巡街捕查見帶入捕房昨解法公堂請示先由捕頭禀明前情詰之朱供實因失業窮迫欲思回籍苦無川資因此無奈圖盡求宥聶讞員惻然憫之遂商之法副領事葛君判准予購就船票遣回原籍外再給予洋三元 
[姚龍田自縊身死案註銷]  
　　法租界永安街中國機器印花事務所賑房姚龍田於日前至皮少耐路大客機内自縊身死巳誌前報昨由捕房將印花事務所經理欽英齋傅至法公堂請究先由捕頭上堂禀明前情並稱在該屍身畔抄出絶命書一封内載因經理欽英齋誣其行竊金釧並將其停歇以致憤恨自縊等語請察詰之欽英齋稱姚龍田在商人處爲賑房月得薪水六元查近來死者用度闊綽適因親戚寄在事務所之金釧遺失因無外人出入故此疑惑將伊停歇當即交其薦保人張月雲領去如何自縊不得而知張月雲稱停歇時確由商人帶出等語聶讞員商之法副領事葛君判死者係自縊身死與人無尤將案註銷 
[冒探圖詐案續聞]  
　　鎭江人劉根同冒充警廳偵探代阜寗婦人陸高氏向王阿七包討債欵在共和路鴻福茶樓上吃講茶被閘北偵探李振明報告隊員樊國柱由樊隊員帶同探士將劉拘獲解經四區寗署長訉判游街示衆巳記昨報警廳常廳長據寗署長樊隊員呈報後以劉根同胆敢在警區接近之區冒探撞騙實屬不法巳極昨特令飭寗署長將一干人證解送本廳按律究辦署長遵即派警押解警廳核辦矣 
[私藏軍火案關係人交保候訊]  
　　郭化南因與私藏軍火案有關被公共公廨出票飭提訊究在案昨郭偕代表律師自行投案請求交保候審中西官判郭交二百元保候訊 
[指控姦佔姑母]  
　　方板橋曹萬興鬃榻店夥清江人朱國英原籍有一姑母朱氏年二十二歲去年十一月間被人拐失當經該氏父母函托國英在滬找尋茲經查明爲毛銀根引誘姦佔在九畝地福慶里六號巳將朱氏攺名爲張愛媛昨晨國英據情控經二區一分署由王署員派警偕往指提當將毛及朱氏一併拘署候究 
[指控妻子犯姦案之審訊]  
　　常州人馮琴山指控其妻張氏在原籍竊取衣飾背逃來滬與陳浩然匿跡浙江路金陸旅館四號房間内犯姦一案昨由公共公廨陸襄讞會同美領雅君提審據包探王德標上堂禀稱去年八月二十八號往金陸旅館四號房間逮捕被告時目覩陳浩然赤膊逃下扶挮經我拘獲云云質之馮張氏否認與陳有姦並延海思克律師辯護旋據原告代表克威律師稱原告祗須將小孩两口領回對於被告情願脫離夫婦關係竊案因發生地點不在租界亦請撤銷云云中西官遂判原告聲請竊案不在本廨官轄範團内自請撤銷應予照准 
[两飯店夜不收市之科罰]  
　　法租界朱葆三路談國章所開之　姆飯店及愛多亞路徐銀喜所開之西飯店於前晚深夜時尙不收市並容留客商在内飲酒滋援適爲大自鳴鐘捕頭查知以两飯店有違定章爰於昨日傅至法公堂請訊先由捕頭稱查得两被告前罰過數次今又復犯請核两被告供認違章中西官判各罰洋七十五元以敝如在故犯吊消執照 
[過犯攫取孩帽押半年]  
　　昆明路四十號站牌某姓家前日喜事賀客盈庭奚桂泉亦抱小孩往賀該防孩頭戴之帽滿綴珠寳價值百元被紹興人王阿寳混入攫去嗣經包探金養吾查獲人贓昨解公共廨中西官訉實以王係過犯判押西牢半年期滿逐出租界贓交失主領回 
[攫物菲匪分别押儆]  
　　李大興·王子來·吳召青·王培生·等先後在北京路黄浦灘路各處攫取黄包車上客人之衣包等物質洋化用近被探目陸連奎緝獲向押店吊出贓物昨解公共公廨經中西官逐一質訉之下判王倍生押西牢半年餘人各押一年期滿一併逐出租界贓存捕房候失主認領 
[形跡可疑之被拘]  
　　前晚楊樹浦捕房探目季立仁·包探耿標在華特路查見萬金奎·王銀根·張天生·厲阿寳·陳阿金·等五名形跡可疑因逐一檢查當在萬身畔搜出假手槍一支拘入捕房昨晨解送公其公廨經陸襄讞會同美貝副領事略一質訉判令收押展期七天查明再訉 
[兵士酒醉投江]  
　　昨晚有前在第六師充當護兵之張思海飲酒過醉躍投黄浦江自盡經老巡捕房一千零四十六號華捕撈救上岸車送仁濟醫院救治 
[公共捕房通緝四盜犯]  
　　公共租界總巡捕房總稽查處昨日發出通緝文告如下（一）照得阿王（即老王）一名寗波人年三十四歲業裁縫身長五尺六寸爲因於西曆一九二五年一月二十九號串同蔡小楊在歐嘉路六一號犯持械盜刦案由會審公廨出票拘拿在案如有人能將渠拿獲者當給予賞洋二十五元爲此合行通緝（二）照得陳四一名江北人年約二十八歲業人力車夫身長約五尺六寸髮長唇左面有肉痣因於西曆一九二五年一月二十八號串同另有二人在通州路上犯徒手攔路搶刦一案業由會審公堂出票拘拿在案爲此合行通緝（三）照得王四一名江北人年二十四或二十五歲業住宅西崽身長五尺四寸至尺五寸爲因於西曆一九二五年一月二十八號串同另有二人在通州路上犯徒手攔路搶刦一案業由會審公廨出票拘拿在案爲此合行通緝（四）照得徐三一名年約十十七歲身長五尺五寸爲因西曆一九二五年一月二十八日通同另有二人在通州路二犯徒手搶刦一案業由會審公廨出票拘拿在案爲此合行通緝仰諸色人等一體知悉特示 
[公共公廨訊案彚錄]  
　　昨日公共公廨訉理之民事訟案併誌於下（一）西人惠廉道敦訴麥根齊欠欵案堂諭據被告稱係隷英籍呈騐證據不足攺期一禮拜候查明核奪（一）布秋南訴梁紹東不付支票洋案堂諭據被告稱所欠之欵業巳清還有蓋戰收據可證應即註銷（一）陳英泉訴謝金泉欠欵案堂諭原告請求註銷照准（一）包順友訴陸阿六欠借洋案堂諭所欠係屬會欵碍難准理（一）孫吉雲訴穆芳齋欠米洋案堂諭攺期七天如應夢生不能到案證明應令被告照償（一）公大米號訴陳興欠洋案堂諭着被告按月還洋十五元並准交保（一）史鴻勳訴郁永賢欠米洋案堂諭着被告還洋七十一元二角（一）張雙全訴吳成德欠借洋案堂諭被告不到據原告證明應缺席判令還洋五十元又息洋十元（一）周仲慶訴季雨卿欠往來賑銀案堂諭從寛予限保人張俊卿於十日内將判决之期欵每月如數還清以後按期拔償不得延誤如遠即行發封該舖季宇卿准予具結出外設法理楚如十天保人不能將所欠期欵遵諭償還即飭封該舖（一）趙欽曾訴葉連生欠房租銀案堂諭攺期一星期再核（一）柴振玉訴汪阿毛欠借洋案堂諭飭飭被告到案遵諭執行（一）陳配馥等訴陳楚雲欠貨銀案堂諭請求不准（一）永倫興訴陳豐永報關行賠償損失案堂諭原告律師聲請當事人踪跡不知未能進行本案應予撤銷（一）錢周氏訴徐南奇欠借洋案堂諭两造和解准予撤銷 
[「半月」四卷第五號出版]  
　　大東書局發行之「半月」第四卷第五號業巳出版内有福爾摩斯新探案「利誘記」係柯南道爾最新作品甫於本年一月份出版經周瘦鵑迻譯刊登文情俱茂愛讀福氏探案者不可不讀 
 
 

Page 16

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *中華民國十四年二月二十五日星期三（申報第四張）舊曆乙丑二月初三日（十六） 
[商業市况]  
　　北京專電（二十四日下午八鐘） 
　　前塲玖陸開盤三一九高至三二低至三一三五收盤三一五柒長開盤六九九收盤六九八七五後塲玖陸開盤三一四五低至三一地一高至三一五收盤三一四五柒長開盤六九九餘皆未開十四年新公債千五百萬將成立金融界要求付九六債息一次又承認法郎案空氣甚濃因之九六市氣大爲興奮本日成交二百五下餘萬 
　　厘跌拆借 
　　昨日洋厘早市價開七錢二分○二亳五至午市又驟跌收盤價七錢一分九厘二毫五比較前日小去一厘七毫五三月底期洋早市價七錢一分八厘五午市價七錢一分七厘六毫二忽五比前日亦小一厘八亳七忽五買者仍無起色銀拆早午两市仍懸白借市面依然平定之勢 
　　國内滙兌市况 
　　上海銀行二月二十四日國内匯兌行市報告云今日天津電未到漢電規元爲九百七十两○七錢五分合申爲一千○三十两○一錢三分掛牌洋例爲一千○三十二两二錢五分較昨日跌去二錢五分洋爲一千○○六元津京洋匯各漲一元計京爲一千○十三元津爲一千○十二元鯉魯屬濟南青島烟臺亦漲二元計濟爲一千○○七元烟爲一千○十三元青島爲一千○十二元長沙較昨漲起二元計爲一千○○八元蘇屬常州金融較前鬆動小數可以通匯價爲一千○○四元廣州毫洋繼續下跌每百元僅合規元五十九两又奉天哈爾濱各跌去二元計奉天爲一千○十元哈爾濱爲一千○○六元綜觀今日各埠洋匯大致趨漲其故皆由於申厘跌落計較昨日跌去一亳半云 
　　神户英美滙市電訊 
　　昨日神户匯兌市午前電日美匯兌賣價三十九元一二五買價三十九元二五與前日未有變動日英賣價一先令七辦士三十二分之二十五較前日高○九三七五買價一先令七辦士八一二五較上日高○六二五正午來電日美賣價三十九元一八七五較上午高○六二五買價不變仍爲三十九元二五日英賣買價均未變動午後一時半來電日美賣價五六月期三十九元三一二五買價五六月期三十九元三七五日英賣價三四月期一先令七辦士八一二五買價六七月期一先令七辦士八一二五三時半來電日英美均未變動 
　　外滙掛牌互有變更 
　　昨日星期二先令揭曉長二五計掛三先令一辦士七五印匯大一羅比半掛二百零九羅比法匯大十五法郎掛一千四百四十法郎美匯大半元掛七十五元東香两匯並無更動計東匯仍掛五錢二分七五香匯仍掛七十四两嗬匯大一羅比二五掛一百八十七盾七五新滙小五錢掛七十四两五錢 
　　先令先疲後俏 
　　昨日星期二先令揭曉長二五銀行内價初時尙平後乃見硬銀行抛出甚多計銀行五月份賣三先令一辦士七五買價三先令一辦士八七五嗣後銀行五月份賣價三令一辦士八一二五買價三先令一辦士八七五銀行收盤五月份賣價三先令一辦士八七五買價三先令一辦士九三七五午後市况初疲後俏計銀行五月份賣價三先令一辦士八七五買價三先令一辦士九三七五嗣後價復見軟銀行進胃頗旺計銀行五月份賣價三先令一辦士七五買價三先令一辦士八七五收盤價未有變動云 
　　美匯市况亦好 
　　昨日星期二美匯掛牌大半元銀行内盤價見疲午後回好交易仍清淡計銀行五月份賣價七十五元至七十五元一二五買價七十五元一二五至七十五元二角半午後銀行五月份賣價七十五元一二五至七十五元買價七十五元二角半至七十五元一二五　　東滙先平後緊 
　　銀行先出後進 
　　昨日星期二東匯掛牌未有變化銀行内盤價開出時較上日尙見緊後則上落甚繁進胃不暢抛出居多故價見鬆收盤仍回緊計銀行五月份賣價五錢二分六八七五至五錢二分六二五買價五錢二分五六二五至五錢二分半其後銀行五月份賣價五錢二分五六二五至五錢二分半買價五錢二分半至五錢二分四三七五銀行收盤五月份賣價五錢二分六二五買價五錢二分五六二五午後市價更緊初時銀行交易平常三時後進胃頗旺以此人心見好價又見緊計銀行五月份賣價五錢二分六二五至五錢二分七五買價五錢二分五六二五至五錢二分六八七五　　標金續漲一两六錢 
　　午後三時後突漲 
昨日星期一大條銀來電近遠期各長○六二五均掛三十二辦士三一二五花旗匯兌停公無市銀價弗動日英亦末更攺四月份標金毛盤小一錢價爲二百五十八两九錢當時市面甚俏人心堅好以致買户湧旺金價即高至二百五十九两九錢其時先令尙未開出市中甚傅先令有攺長之訉故賣户蜂湧各號爭先抛出致金價即小至九两二錢結果東匯並未更動故金價暫無再跌之虞故曾回高起二錢嗣後東匯價稍鬆金價亦小至二百五十八两六錢（全市最小價·）其後市面尙平有六七錢上落即行收盤價爲二百五十九两焓赤交易有七八平計做開三百三十两○五錢至三百三十两○二錢五分較上日小二錢五分登賑價格二月份爲二百五十七两三月份爲二百五十八两四月份二百五十九两補水二百五十七两午後市况初平後漲計開盤價爲二百五十九两一錢先令掦曉時金價爲二百五十九两二錢三時許銀行忽而扒進東匯價亦見緊故一時多空两方均乘機買進故金價即突漲至二百六十两○七錢（全市最高價·）嗣後市皆着好勢收變價較上日漲起一两六錢　水二百五十九两云　　公債漲跌互見市况平平 
　　昨（二月二十四日）各債期貨市况較前略清現貨則轉勝於前計全日期貨成交共一百六十八萬五千元整六占八十九萬元金融四十七萬五千元七長三十二萬元現貨共達六十九萬六千元九六市况仍佳計五十六萬八千元整六次之計八萬元五年公債亦開出三萬元整七金融依然寥落金融計一萬四千元整七僅四千元各債市價則續甚穩定前後市仍無稍烈之漲跌在前市開盤之際各債甚形堅俏惟以後咸漸漸如後市收盤七長金融等期貨均較前市跌下三四角結果較前日七長期貨平均跌下三角金融近期貨亦回跌二角整六期貨亦略縮一角而金融現貨則漲高半元其遠期貨好起一角五大亦續漲三角九六及華商證劵股價最堅定九六續大九角半華商證券股復暴漲一元二角云茲分述如左 
　　金融公債金融現貨千元票前市無市後市收盤價九十三元六角較開盤跌下二角半比上週續漲半元期貨二月期九十三元四角比前市怱跌六角較前日回下二角三月期九十一元八角半比前市略半角較前日回漲一角 
　　整理六釐整六現貨僅於前市開出價七十七元四角半與前日前市價同期貨二月期七十七元四角半比前市略小半角較前日回下一角三月期七十七元七角半較前市跌下一角比前市回縮半角 
　　七年長期七長現貨前後市均未開出期貨二月期七十元零五角比前市跌下四角較前日回降四角三月期七十元零八角較前市小三角比前日亦回跌二角 
　　九六公債九六現貨三十一元九角半較前市好起二角比前日續飛漲九角半 
　　其他各債五年公債大小票現貨均於後市開出大票債八十五元比前日續漲三角小票八十二元與上週價同華商證券股價四十六元二角較前市好起二角比前日復暴漲一元二角 
　　外股市况平平 
　　海利洋行報告云昨日外股市面平平無大變化倫敦電告本週橡皮存貨減至二萬零五十噸計減一千七百噸價爲一先令五辦士又四分之三昨日本埠外股成交價格如瑞瑢平常股三月期八两八錢半德律風八十两公和祥二百十两成交二十五股墾植五月期五两二錢半業廣一百三十两英爪華三月期八两英達去三两六錢上海記達一两○五分 
　　紗花回疲 
　　紗市因現銷不振回軟通標本月期猛跌一两一錢 
　　昨日星期二美棉停市英棉期貨跌八點現貨跌四點印棉因利物浦帮所開市價較疲而跌計孟加拉漲一羅比奥姆辣及白羅溪均跌二羅比大阪現紗二十支藍魚跌四元二十支紅財神跌一元十六支福島及三馬跌三元本埠紗花因孟買棉花在本星期内將有大批來申買方不再軋空市價回疲茲將期現紗花市况分列於後 
　　期紗紗布人鐘標準前市因外棉平疲大批印棉不日來申多頭紛紛轉賣近遠期跌五六錢後市除本月期漲一錢外餘隨原棉續跌三四錢全日共成交一萬一千九百包收盤價列後 
二月期一六七·六0漲·一0五月期一六四·一0跌·八0 
三月期一六六·一0跌·七0六月期一六三·六0　·八0 
四月期一六四·八0一·00七月期一六三·五0　·九0 
現紗客銷方面繼續不振川帮進二十支雙喜寳鼎金城人鐘藍金魚五福牧羊十支寳鼎十支金雞等三百五十包其餘漢口江西蕪湖寗波汕頭福建内地野雞等帮共進三四百包價格漲跌二錢五分經緯紡公司開出十支雞球十包扣佣價一百四十四两三錢五分餘牌市價列後 
　　十六支富貴一六四·二五鴻禧一七七·00 
寳鼎　　一六六·七五金雞　一六四·00雙喜一七五·五0 
藍鳳　　一六八·二五人鐘　一六三·七五水月一八0·七五 
雙虎　　一六五·二五　　十四支　　　　　十支 
水月　　一七0·七五藍團龍一六三·七五金雞一五七·五0 
寳星　　一六二·七五　　二十支　　　　雞球一四四·00 
日光　　一七0·00人鐘　一七八·七五大發一五六·00 
寳光小包一七0·七五金城　一八三·00三友一五七·00 
丹鳳　　一六六·00寳鼎　一七八·七五　八支 
　　十二支　　　　　藍金魚一八0·00五福一三九·00 
寳鼎　　一六四·00 
　　期棉通州標準前市因外棉平疲市氣回軟本月期因報載孟買花不日來滬多頭爭先了結跌勢尤猛後市除本月期外餘月平平全日共成交二萬五千七百擔收盤價列後 
二月期四0·八0跌一·一0五月期四0·七五跌·二五 
三月期四一·00　　·三0六月期四0·八五　·二五 
四月期四0·七0　　·三五七月期四0·八五　·二0 
現棉公會消息成交寥寥市價如左 
陜西花四一·七五厚生進二○○件現貨送廠 
姚花三八·○○廣帮進八○担現貨棧交 
三品人氣不動（二十四日大阪電） 
　　三品昨日後市趨勢疲軟行情看跌旋聞上海工潮可望調停人氣又躍躍欲試各貨行情漲跌亦不一致今晨美棉停市而跌風不厲僅小去二元三品又趨穩定行情亦站定不動 
　　大阪紗市閑散（二十四日大阪電） 
棉紗現貨因輸出帮買氣迄無進步交易仍呈清淡之狀又因期市堅挺行情得以站定不動中等二十支二月期呌價爲三百四十八元三·四月期爲三百四十五元成交百餘包 
鐘紡十二支現貨三三九·○○ 
金魚二十支二月期三四六·○○ 
　　大阪布市仍無交易（二十四日大阪電） 
棉布輸出交易旣趨停頓買户進意又淡行情趨跌二幅布跌去三角三幅布跌去一角 
　　洋莊絲交稍清 
　　昨日星期二本埠洋莊絲市交易轉清美莊方面因值海外前日爲華盛頓紀念休息以致未接來電而英法等處亦以　胃巳足無電轉滬是故各經交易頗現清淡獨滬白廠經日莊三廿日興二行仍有進意計談成信昌漁翁等牌絲一百四十包絲價甚挺黄　首先開　以致尙無就範云 
　　横濱絲市呆滯（二十四日濱横電） 
期絲市塲巳破十元關門現貨買氣又疲交易益趨清淡市况呆滯 
　　絲屑市况亦無進步 
　　公平呌莊 
　　匹頭去胃活動··市價統扯漲多跌少 
　　昨日星期二輪值英商公平洋行第七百四十次不限價拍價排列羽綢寗綢元絨泰西緞花綢細布市布原布漂布等各項疋頭二百八十件計一萬二千三百五十疋比較上屆多十五件計六百十疋所拍市况似稍轉佳去胃尙活動各品統扯漲多跌少拍出者（羽綢）四十九件計一千八百五十疋跌自五分至九錢五然亦漲起二分半至二錢七分半（寗綢）六件計一百八十疋弄璋漲七厘五輕羅小扇漲一分半飛球奪錦亦漲一分二五（元絨）七件計一百五十疋跌者自二厘五至二分七厘五而天賜黄金漲起一分半泰西緞四十六件計一千五百三十疋漲二厘五至二分二厘五内亦有稍小二釐半至分（花綢）四件計一百二十疋虎瀑圖加五分（細布）十四件計八百四十疋價漲四分至一錢二分惟亦有小二分至五分（市布）五十四件計二千六百二十疋漲一分至二錢六分亦有減去一分至一錢四分（原布）六件計三百六十疋漲起四分至九分不等（漂布）九十四件計四千七百疋價漲一分至三錢其中間有數牌小去二分至八分 
　　期粉續跌 
　　賣氣益盛套色較濃 
　　昨日粉市續趨疲勢市場中賣氣益盛烟津實銷帮因運輸艱阻進胃甚淡南洋等帮亦鑒市面如此混亂不敢放胆抛購故終日市氣疲甚惟套頭因粉價回小巳有套利可沾進行益利或進或出交易仍旺昨日上午開盤後南洋帮雖於二盤中抛進數萬包卒因多頭競賣價仍不支上午收盤價各月份均有分許跌度午後套頭雖有進出而空頭亦在市場乘勢出以致市價步跌收盤結果本月份價爲二两錢五分七五較前日收盤價計跌二分三月份爲二两二錢五分二五較跌一分四月份爲二两二錢零七五較跌一分二五期粉成交額上午四十萬四千包下午三十萬二千包收市十五萬二千包共計八十五萬八千包股票未開閏四月新交易仍未開拍云 
　　五金出路甚平 
　　昨日五金市場銷路依然平平各地客帮鮮有重大胃口大路貨中如白鐵皮法西釘及鐵條等類交易雖未見停頓而零批居多未足爲大局生色即本埠建築帮等亦無良好收進售價疲軟如故計洋元跌五分開三两三錢五分洋方跌一錢開三两五錢洋板跌一錢五分開三两六錢云 
　　煤市暢滯不一 
　　昨日星期二煤市因日來天時頗寒各方拆出白煤甚暢烟煤銷路亦頗不惡總共做開達二千八百餘噸惟製造廠煤邇因工作不忙走動不活價格依然趨落杵島楠本等塊每噸均跌落三四角云 
　　紙烟價仍堅挺 
　　紙烟自戰事平定後内地銷場日益暢達滬埠英美公司所製之紙烟幾有供不敷求之慨烟公會前昨两日所開市盤仍然堅挺茲將各烟市價錄下 
烟名　　　　支數　　每箱售價　　　回佣 
新絞盤牌　　一萬支　一百三十元　　九五 
大絞盤牌　　一萬支　一百十元　　　九五 
小絞盤牌　　一萬支　一百零五元　　九五 
大哈德門牌　五萬支　一百九十元　　九五五 
司官牌　　　一萬支　一百三十元　　九五 
特别三砲台　一萬支　一百九十五元　九五 
 
 

Page 17

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *中華民國十四年二月二十五日星期三（申報第五張）舊曆乙丑二月初三日（十七） 
自由談 
　以别離時之情景處平時則 
　感情自洽[  伯雲]  
三言两語 
[善後] [  鵑]  
　　善後會議的鑼鼓打得震天價響各省一百多箇善後代表一箇衣冠來會可算得熱鬧極了然而只聽得有人繳證退席郤不見會議出甚麽經天緯地的大事業來要是一逕遷延下去那麽第一次的大鬧未曾善後第二次的大鬧怕又開場了從此大鬧無盡期善後會議也無盡期两下裏循環不息這箇「後」又何從「善起」啊 
[入花塢] [  吳靈園]  
　　西溪之花塢爲近湖絶幽勝處在靈隱陰余耳之久矣前歲攀龍門登小和望午潮諸山便道未能入良用悵惘今歲燈節後二日余三次蒞杭適女職校長謝有事須至其地邀成君及余爲伴往余不意竟得償所願快慰逾恒 
　　約八句鐘由松木場坐汽車至開化凉亭下左折即花塢徑徑類修蛇伏草際宛宛殊可念左右多篁竹壅以赤土上摇碎翠籟籟作細語白日偷眼下窺繼塵不敢到爲之爽目清肌竹外峯巒夾夾峙有聲潺好出其下約略似九溪十八澗 
　　行半里始見小溪從　中來與徑並列流泉幽咽明漪鑑髮投一楓葉轉側飄去偶逢大杉陰石几可坐草潤苔古大可消夏沿溪無花惟左右時復有小徑横出接以石梁遥通行林深處探之皆茅庵或荆屝半合梵唄輕送或佛龕獨守爐烟長裊知塢中原有十六團瓢住僧皆清修不事在外募代者 
　　挳漸高竹漸密溪泉墜落潀然淙然如鳴琴筑而徑廻溪轉駐足重聽前響輙輙變實不能一一寫以此筆蒼食嫋嫋因風學柳舞瘦腰數傾似欲瀉綠上人衣袂余等緩步眺登俱默默神會不敢啟齒度藕香橋我復憶古籍曾載有高僧圓寂鼻吐銀蓮朶朶經此橋下而今則惟有逝水空弄仙樂許人聽聞耳 
　　又二里一庵當面前日揚等瓦上猶留殘白近視匾額乃花塢盡處白雲堆也長老將更調僅存二沙彌曝陽階前庵後稍高在雙峯跨下精舍數楹是謂散華仙館屬今西湖工程局長徐君伉儷即我等目的地入門紅梅數本飛花盈庭流香滿室晶窗凈几陳設雅飭惜主人不在喜時巳亭午僕媪解意能爲客具供飲食味特甘美 
　　少息起視牆外萬竹掃空迷失歸路立後户望山背亦負殘雪雪早出岫飛去日光暖布石上主人連竹發引泉水入廚下汨汨勿絶而松濤起於天半幾疑身在錢塘江干榛莽中覓路勿得又不能久待主人遂留剌道擾出塢 
　　身雖回寓蓋此中色聲香味亂我眼耳鼻舌心意者將無盡期必求一日重往細細領略周到也左思云山水有清音何必絲與竹今之人果厭聞絲竹乎盍請一讀我此記 
[觀跳舞記] [  惠康]  
　　星期日下午女弟綠珊路珊自校歸天時奇寒苦乏消遣之方因驅車至皇家飯店店址在滬西崇樓高矗庭園修潔境至清靜至則時巳五鐘許門首車水馬龍知來賓夥也遂相將票人各番佛一尊入門後氣候頓暖如入莫春足履地衣軟無些聲座客環拱作一大圜形中爲跳舞場平若明鏡光可鑒人一美人石像直立中心環以噴水池映鐙光如晶珠四濺余華後至僅於廳事之隅覓得一席地坐竟侍者進以咖啡略加白糖及牛乳盆中則爲西點數事時腹巳餒嘗之味殊甘美少頃樂聲大作賓客多離座起相携入舞場余於舞道初爲門外漢但覺其倐進退忽疾忽徐靡不中節約可三數分鐘樂忽止舞衆咸鼓掌須臾樂復作其聲幽揚聆之今人意遠遠與前異矣跳舞之步法亦稍速左右盤旋蹁躚如蝶·兎起鶻落各盡其妙·夫幾樂又止衆乃入座稍憇時夜色漸侵屋中華鐙齊明幾疑入不夜之城以視古人秉燭夜游瞠乎後矣時樂聲又起節急而聲洪燈炬稍減而台上射出電光二道作滲綠色舞衣之襟袖爲碧余等移坐近之則香風龔龔來沁人心脾舞衆或輕顰或淺笑或紅泛两頰或微微作嬌喘雙雙两两濟濟蹌蹌如醉如疾樂且無央曲將終出門朔風砭肌骨頭腦爲之一醒頃間繁華景象如在夢中矣 
[詩謎談屑] [  絜廬]  
　　詩謎一名詩虎年來海上各游戲場中盛行之詩謎實「詩寳」耳華鐙乍上各詩謎攤人集如螘名爲騷人韻事實則情同賭博而提倡外貨厥罪尤鉅瓣年多暇一昨與友游游戲場見詩謎攤之熱鬧旁觀移時頗有所得拉雜紀之以告滬人士之有詩謎熱者 
　　以紙條書七言詩或五言詩一句空去其中一字另譔類似之字四并原字爲五任人猜壓而藏原字於紙底中者償直三倍此即海上游戲場中之所謂「詩謎」也目予所見固多佳作然惡劣者亦不在少數然縱極惡劣而射者不易獲雋蓋作者往往同弄狡猶令人無從捉摸譬如第一條中之四字俱劣一字最工射之無訛而第二三條則適得其反又如五字中之一字特立獨行不與其餘四字少有關繫吾人以此字射覆果然而其後各條亦常有特别之字射之則又爲極平常者迷離撲朔此皆囮人之術耳然則果無示人破綻之處乎曰不然請畢吾說 
　　欲射詩謎不可不知二戒二戒維何一曰貪二曰亂曷言夫貪夫貪貧同形故貪者未有不貧而貧者亦未必不貪也人生於世萬事皆然博　等事其徵尤明射詩謎者亦應忌夫貪也見獵心喜遇有愜意之作興到下注固亦無傷大雅得則復注數下稍獲儻來之物便可拂袖而行若貪多務得細大不蠲未有不喪貲殆盡者耗無數之戰　費而俘虜品且不能得一矣殊可笑也至於一戰不利務宜學當今軍閥之秘法三十六着走爲上着若戀戀不舍一蹶再蹶未有不爲齊焚元第二者曷勿憬然悔悟掉首而行何必眈眈逐逐於司令一物哉（司令者·司令牌也·非聨軍第幾路總司令也·）此戒貪之說也曷言夫亂吾見詩謎攤之待詩人（旣嗜詩謎·故得稱之曰詩人·）也優渥極矣延之高座敬以香茗紙烟也毛由也不時呈進而復餽目兒童所愛吃之香蕉糖無數於是射者樂乃無藝青蚨紛紛自其覆中出矣故今之入遊戲場者多有不爲遊觀而來昔尙醉翁之意在於鷄今則有事在烟者矣此非予之讕言苟能在游戲場中一偵察之必不以予言爲繆也予嘗謂射詩謎之法無異牌九萬不可坐門不妨袖手旁觀見有破綻處突下一注無論得失皆須速行斷不可條條下注如遇數字名詞等時亦不必下注即遇有機會時亦須十分留意因詩謎之難全在一句旣不知詩題又不知上下文故雖詞章家除博極羣書記憶力過人者亦往往失敗不能謂其人之徒有虚譽也故射者第一要抱定宗旨如打蛇之打七寸斷不能手忙脚亂任意亂敲也此乃戒亂之說射者亦不可不知 
　　海上人物蒼萃不無詩家誠如王蓴農先生詩謎瑣談中所抉詩謎之疵點甚多然幸有詩謎熱者之不盡是詩家也予昨見有三句云（一）「欵乃一聲○水渌」旁書江山湖溪天五字此則稍讀詩者必知是「山」字矣如此淺熟奚得云對準古本邪又云「船從○上過」旁書天湖屋海江五字予 
[海上蜃樓（一四八）] [  釧影]  
　　第十六回紅英飛雨滿地繽紛紫玉成烟一棺蕭瑟 
　　祖書城拭着涙道淵弟弟他要折這枝花我說不要了罷他一定要我纔想這個法兒他母親道你年紀不比他大嗎你可以觀阻他他一定要時你可以喚一個大人給他折下來難道就想不出了嗎我今天也不打你關在房裡給我念書夜飯也没得吃這裏把祖書城拘禁起來那邊也把淵珠要加以撻楚两人都受了責罰報虧何家的人多大家勸勸夜飯仍舊有得吃着從前做女孩兒的有两椿苦事一件是裹足一件是穿耳那淵珠因爲祖父母和父母所鍾裹足也甚遲因此他一向作男裝至於穿耳那件事比較裹足的痛苦要小些不過暫時一痛而巳那年的七月七日雙星渡河之辰蘇州的風俗這一天算是小女孩兒穿耳朶的好日子淵珠的祖母主張要給淵珠穿耳便哄他道穿了耳朶我一副眞珠子的環子給你戴淵珠間痛不痛他祖母說一些兒不痛好像蚊蟲叮一口的樣子淵珠聽說不痛又有眞珠子的環子戴自然願意了他們便先把一粒糯社在耳朶下揉成一小點然後用金針刺破到底是很有些痛當時淵珠因痛而哭了那祖書城獃腦見了人家哭他也哭了不想這一哭却惹下許多人的譁笑便有許多親戚說他們一對小兄妹要好得很所以一個哭了一個也哭了其實祖書城何以陪哭連他自己也不知道因爲這一哭却哭出一個祖書城和淵珠締婚的問題來當時祖書城有位姨母姓張的便和他母親說我來做個媒人把淵珠給了你們寳少爺好不好祖書城的母親道我倒没有什麽不可以的但是我們家裏全由老太太做主待我去探探老人家的意旨他母親歸家以後便中却與老太太說起此事祖書城的祖母道好是甚好不過近來你們老太爺很得意我們是個寒素人家從來嫁女兒總要揀門第略高的不比討媳婦只要小姐好就得了况且我聽得這位淵珠小姐祖父母及父母都很鍾愛倘然是嬌貴的那到我們家裏做新婦就吃苦了旣然張姨母做媒親上加親大家原諒了的也就好辦且說說看這時祖書城的母親便和張姨母一說張姨母却以冰上人自居誰知結果只有一個祖書城的外祖願意此外淵珠的祖母便嫌祖家的家計不豐他父親却說祖書城太忠厚太老實他母親又說到祖家做新婦怕是要操作勞動的這樣的决議下來那件姻事就不成功也就無形中不談起了祖書城和淵珠二人原不知道有論婚的一件事两人依然在一塊兒游玩却被一個人知道了　 
　　以屋字可疑射之果中意者黄河沿岸之地隄高于人家之屋故有船從屋上過之言耳又云「○别山西水長流」旁注大遠永離話五字予以大字可疑大别山爲河南山名射之又中蓋詩與歷史地理皆有關繫詎可貿然射之乎雖然其未中而耗資者固爲可惜彼滿載而歸者匪唯徒供消耗且今鹽髄吮鍪腦之外人拍手大笑于旁耳噫 
 
[和平聲中之近觀圖]  
[餐櫻廡漫筆] [  蕙風]  
撒帪詞（在致語及各詩後）竊以滿堂歡洽正鵲橋仙下降之辰夜半樂濃乃風流子佳期之夕幾歲相思會今日喜相逢天仙子妆下瑶臺虞美人乍歸香閣訴衷情而雙心欵密合歡帶而两意綢繆蘇幕遮中象鴛鴦之交頸綺羅香裏如魚水之同歡擊裙腰解而百媚生點綘唇偎而千嬌集欵抱柳腰輕細時看人殢嬌羞旣遂永同歡宜歌長壽藥是夜一派安公子盡欲賀新郎幸對帳前敢呈五撒風流子撒帳前紅娘子是洞中仙玉山枕上相偎處深借潘郎正少年風流子撒帪後枕屏兒畔偎續口两同心處鳳棲梧福壽必應天長久風流子撒帳左粉郎似蝶戀花朶徘徊更懶剔銀燈更漏子催悉夜過風流子撒帳右佳人腰裊江南柳吳國西施貌未妍漢宮戚氏顔猶醜風流子撒帳中一叢花古世間紅自此常宜晝夜樂佇看佳婿步蟾宮伏願撒帳巳後永保千秋歲同抵萬年歡夢人熊羆個個定應宜男子福齊海岳時時管取稱人心（巳上集詞曲名）幸對帳前敢求利市撒帳畢求利市燭摇紅影月揚波撒帳周回意若何從此公侯生袞袞花紅利市也須多 
致語後各詩最二十八首限於篇幅撰錄僅十二首其全目如左曰闌門（二首）答闌門（二首）曰儐相曰須索津遣曰篸儐相花曰右爲左篸曰左爲右篸曰合席篸花曰迎請新郎曰請壽帶花曰新郎篸花曰拜了入席曰勸酒催歸曰迎婿入房曰詩請開門曰嘲不開門（二首）曰開門曰捲幔曰揭帳曰下牀曰交拜曰拔花曰解襟曰交杯（二首）詩中篸字凡五見並作去聲按篇海篸去聲以針篸物也吉席篸花並用針昔人審定字音精確如是 
破涕爲笑[  秩]  
　　兒問母道母親天同地距離究竟有多遠母道如遇月大八天可打轉回月小七天就可打轉回了兒道母何以知之母道家家灶司萻蕯不是十二月二十三夜送上天到正月初一我們總可接他回來了嗎 
 
 

Page 18

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *   
 
 

Page 19

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *中華民國十四年二月二十 
本埠增刋 
[中美圖書公司减價]  
　　南京路二十五號中美圖書公司自前日起將各種西書及文具用品大减價出售如美麗信箋信封每盒售八角如購二盒祇須一元西書則有對折六折不等自來墨水筆及鉛筆售價最爲低廉往購者頗衆云 
[儉德儲蓄會之新出版物]  
　　儉德儲蓄會刋發行巳及數年頗蒙社會所稱許現聞該會精益求精另刋各種單行本特約名人撰述以宣傅儉德主義鼓吹民衆之儲蓄爲職志其巳在編印中者如「儉德格言」「勸君儲蓄」「成功寳訣」「攺良風俗芻議」等書均爲有關世道人心之作品文字力求淺顯以期爲平民敎育之輔助並每月印行單張一大張專載該會會務之進行云 
[書畫家松道人來滬]  
　　書畫家松道人年巳七旬前在滬地頗爲同好者所歡迎旋因事赴陜遂與滬人暫别現松道人又於昨日來滬復經友好挽留鬵畫而松道人因舊地重臨並允暫減潤格收卷處在山東路九福堂本埠陜人現更擬定期歡迎云 
[星卜新聞]  
　　揣骨相顔眞鎭江人寓後馬路致遠街振泰旅館揣骨相法甚爲玄奥與人談相咸能合理凡造訪者莫不歡其技之精徽取值亦廉云 
[佛敎居士林將定期施診]  
　　醫學士朱縉卿君畢業於日本愛知醫學專門學校得學士位返國後担任江蘇省立醫學專門學校敎授十餘年兼任省立醫院醫務長朱君不但夙精醫學而於佛學亦研究有素現因時局不靖遷居上海本埠海寗路錫金公所内世界佛敎居士林聞訊特延失君居住該林担任施診事宜巳蒙朱君慨允聞不日即將開始施診云 
[勵志團討論團務]  
　　勵志宣講團前日下午在城内縣西路分部開戰員會到者顧泉生·吳兆麟·李劍虹·徐惠施·盛世法等二十餘人討論團務進行各事議决（一）准定一星期内攺選新職員（二）警鐘月刋仍照前按期繼續發行（三）宣講隊每逢星期日在本埠宣講逢日終則出發至外埠宣講議畢巳六時遂散會云 
[青年會第二次揭揭與科學大演說]  
　　青年會徵求第二次揭曉定於二十五日（星期三）晚八時舉行屆時敦請繞柏森敎授韓鏡湖君以科學實驗演講「電子與物質之關係」在該演講中吾人將知世界之直徑爲二○○·○○○·○○○·○○○·○○○·○○○·○○○·○○○生的米突而電子之直徑則爲·○○·○○○·○○○·○○○二分之一生的米突電子之位如此渺小至宇宙中循環活動不息如各行星之繞地球然又每一格蘭姆鐳質Radinm按即最近北京恊和醫院用以療治孫中山肝病最貴重之藥品至一秒鐘内能發射三百七十萬次與電子相等之物質雖如此之快而繼續發射至二十年之久亦不過消耗其原體之半而巳聞該項演講饒韓二君積十二年之研究始克發表無憾誠科學界最大之發明可謂盡揭宇宙之奇秘者矣演講後更將繼以饒有興味之活動電影歡迎各界士女蒞臨云 
[寳山馮知事母出殯紀盛]  
　　寳山縣知事馮寄裁之太夫人於前日在報本堂設奠昨日在開封路同興里出殯各界恭往執紼者有淞滬保安司令王彬彦副司令尹村夫·寳山縣副議長俞葆邨·吳淞商會長張玉墀·邑紳陳維翰·許亦甫·嚴慈蓀·洪蘭祥·等百餘人及閘北保衛團·彭浦保衛團·寳山縣警察·計三隊荷槍護靈曁寳山縣各科全體職員·本埠商學人士等極衆自開封路發引經行西藏路·愛多亞路·轉河南路·直達北車站登車同杭州原籍安葬太夫人邱氏現有子四人曰學成即寳山縣知事曰學書現攝金華道篆曰學倫曰學臺現任浙江省敎育科長有孫十餘人長者受室自立立幼者從學太夫人享壽八十四歲可謂福壽全歸云 
[天氣報告]  
　　徐家匯天文台昨日下午四時三十分氣象預報云天陰而寒黄海以北有不穩定之北風東海有稍强之北風或東風南方有稍强之時令風又昨日下午三時前二十四小時内本埠氣温最高三九·○最低二九·八去年同日最高四三·八最低二四·八 
 
 

Page 20

 
 
1;第一萬八千六百七十二號;中華民國十四年 西曆一千九百二十五年二月二十五號
星期三 * *   
 
