# 1934 - 63 - 4908580

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[答客問]  
　　客有問於執筆人曰盛京卿創設師範學堂招考師範生三十人屢登貴報貴館曾著著說贊之美之誠以學堂之設爲當今之急務而師範學堂尤爲學堂中之領袖惟尚不知其所謂師範者何事而以範師者何法心常繋之乃閱本月初五日貴報所登課格凡五層第一層後附不尚者六條第五層後附戒者六條其第一層先察質地曰學有門徑曰才堪造就曰質成敦厚曰趣絕卑陋曰志慕遠大曰性近和平其第二層工夫曰課實力曰勤學誨曰撫字曰耐煩碎曰就範圍曰爱商量曰先公後私其第二層工夫曰鍊精心曰學誨並進曰善誘掖一講解三批改三勸善化不善曰密稽察曰有條理曰能操縱曰能應變其第四層工夫曰求融洽曰學誨更進曰無畛域計較曰無爭無忌曰無驕矜曰無吝嗇曰無客氣曰無火氣其第五層工夫曰幾有成曰性厚曰才精曰學廣曰識通曰行正曰度大曰心虚曰氣靜不尚者曰考據瑣屑曰浮詞麗藻曰高談奇論曰憤世偏激曰門閥科第曰薦函請託戒者曰名士氣曰腐儒氣曰豪貴氣曰婆子氣曰江湖氣曰巿井氣名生有合第一層格者給予第一層憑據及膏火徐察其能合第二層格者給予第二層憑據及膏火三四五層以次遞進給至第五層方准挑充教習云云初不料範師竟如此之嚴而欲爲教羽竟如此之難耶竊思人苟能如此不特可爲一堂之教習而并可謂天下師矣不特可爲今日之教習而并可爲後世師矣其或因人之患在好爲人師故爲此格以難人耶君知今之人其有一能臻於此境者乎執筆人曰今雖未必有人能臻於此境然旣名師範亦安有不設此境以望人并望人人之臻於此境此皆創設者期望之苦心欲挽回乎流俗况人才必由學問而出而學問之道在能變化氣質氣質能化則學問自成學問旣成則功業可建退而爲純儒以啓天下之愚進而爲名臣以平天下之亂其本原皆根於此此學堂之所以不能不設而又不能不設師範學堂旣名師範自不能不嚴定師範之課格客毋發畏難之言以阻人步趨之路際此乏才之時需才之候苟不如此設教將來人才何由而出耶客又曰以此爲教人才果不患不成然竊恐以此求人才而人才亦正難得耳卽如第一層先察質地大抵人之質地中人居多中人以上者已百不得一或者地慕遠大而未必性近和平或者志絕卑陋而未必質成敦厚或者質成敦厚而未必皆才堪造就學有門徑若各就其質之所近而造就之則現雖在乏才之時想尚不難其選而必欲選夫兼備者恐不特今近能爲師者甚少卽有其人而賞識之亦非易易至於工夫層層遞進固學者分内之事然必至於性厚才精學廣識通行正度大心虚氣靜始得挑爲教習卽古昔聖賢恐亦無以過之取法不亦太高乎曰客以立格之太高求人这空備而鰓鰓然爲之過慮客亦曾讀學庸論孟乎孔孟爲萬世師其所以教人者較此五層淺深若何精粗若何詳略若何人自入塾卽誦此書師未嘗以深而不授生未嘗以精而不讀惟人不以身體力行致負孔盂之教師道衰微至於今日觀此五層仍不失孔孟之旨客何視爲高不可攀而視孔孟之書轉無足異耶客曰中國之弊往往有法而無人久且因人而懷法吾之所慮者正恐如人之讀孔孟之書不能身體行力徒竊讀書之聲譽耳曰客可無慮此現在當倣行西法之時土人咸思自振師範學堂之設正所以鼓舞人才斷不致有名無實請俟之數年之後成效與否不難立見也客默而退適報端需論因書而付之手民 
[本館接奉電音]  
　　昨日午前京師飛電傳來上諭二道敬謹譯登○二月初五日奉上諭貴州巡撫著王毓藻補授卽赴新任毋庸來京請訓欽此同日奉上諭四川布政使著裕長補授欽此 
[巨匪解松]  
　　松江訪事友人來函云逃軍吳德裕聚衆集賭到處行兇實爲不法之尤况又私藏軍器暗通光蛋各匪愍不畏法罪無可寛蘇撫趙展如中丞蒞任後疉經札飭署松江府陳蓉曙太尊務獲嚴究日久在逃未經緝獲兹於新正晦日該匪復敢在浙省平湖縣城内鴨棚頭地方賭博是日在附近沈梅山烟館内吸烟沈係縣中差夥同署榦差楊春元蔣少泉時在彼處因得偵悉當卽會同差役六七人前往拘拿時吳猶横陳榻上見人來拘尚欲出其所藏手槍施放無如衆寡不敵一時措手不及遂被禽獲綑解到縣平湖縣王明府升堂研訊以吳身帶響器兇惡罪狀不問可知當卽叱責三千下收禁内監至本月初二日松地喧傳吳已在平湖被擒之信惟言人人殊仍恐如去冬傳聞之訛尚難深信直至初五日四下鐘時該匪囚在監車内由平湖押解到松護以槍船二號飛划船二十號並有平湖縣親兵幹差多名逕進南門直抵府署陳太尊隨卽傳署婁縣姚大令到轅研訊大令提訊詰以是否逃犯吳供稱是並問聚賭等情吳皆一一供認迨訊畢飭卽釘鐐銬發婁縣監獄收禁時已將近上燈矣發押時在途觀者人山人海無不欲一覩其兇狀者姚大令親詣獄中諭囑諸管役小心看押在外又添派多人輪班彈壓　 
[鐵路文牘]  
　　廣東省城博聞報云巴黎日報云法國商部大臣恩利蒲軒於中國允將龍州鐵路歸法商斐阿利益公司承辦後接得龍州稅務司來文略謂龍諒鐵路未興運貨不便且運費又大卽如棉纱一項每擔需洋二元倘運鐵路每擔不過四角餘可類推况興辦伊始土商不能踴躍何也如不有操法國语言不諳北圻稅關章程偶一違犯必照例議罰更恐隨後另增新例彼必受困故現時宜有洋商爲之包定一切費用然後可至於稅項當與北圻鐵路一律云云商部卽據此備文知照議院兹錄其文曰商部爲咨行事照行一千八百九十五年六月二十日中法兩國在北京所訂界務商務約章内准於廣西之龍州與雲南之蒙自思茅兩處開埠通商緣蠻耗係保勝至蒙自水道必由之處中國允在該處通商與龍州等處無異約成之後中國政府又准將龍州鐵路利權歸與法商斐阿利益公司俾得由該處開築徑逹海防一埠接至諒山此項工程至多不過三年築成之後自諒至龍得以通行無阻查向來運往北圻貨物均取道北海廣州兩處法商務局與藩部經營不遺餘力始有成效然尚未能盡善故現在法國派駐中國北京公使與藩部大臣另籌善法奏准辦理在案兹又據中國龍州稅務司文稱云云竊思該稅務司之言不爲無見法國自宜於該處設立行棧專運往來貨物以爲土人先導爲此知會貴議院請煩轉諭各工商人等將中國南境商務陸續推廣實 
 
 

Page 2

 
 
緣該處乃九十五年六月二十日訂約以後法國所獨得之利宜加意振興以期持久而收實效本部有厚望焉 
[保船新法]  
　　廣東省城博聞報譯英京報云倫敦有某格致士現在格得新法如有輪船行海與他船相碰可以不至沉溺前日曾在英京演試預製鐵質小輪船一艘满載磚石於船邊鑿成一孔以物塞之迨至中流猝去其塞船遂沉溺迨沉至艙面之處某乃運動機器船果復浮旣而停止其機船又下沈再運機力船卽復浮其法乃在艙内製成輕氣球無事則空其氣可以摺疉收藏設遇失事卽在機器房運其電力灌於球内球身遂漲塞满艙中其船遂浮惟球中分有多格設或一格破損亦不能連及他格是法也本非深奥乃竟未經他人籌及也何哉 
[析津春鯉]  
　　天津訪事人云津榆鐵路官局委黄花農張戟門兩觀察總辦已列前報戟門觀察於新正初一日到局接差初二日卽將局遷移至先農壇左漢蘆鐵路分局之内月斧雲斤整齊房屋肩擔背負絡繹奔馳半月以來人夫異常忙碌直至試燈時節尚未竣事云○臘尾春頭業錢鋪者以此爲一大關鍵去年除夕以及今歲履端蟬聯閉歇者五家業將情形列诸前報其執事人等管押質所限日先繳官項聞初限屆期允和已繳官項四千五百吊同源慶泰和各一千五百吊通義順一千吊惟益升恒則挺押不交一錢無著因卽予以責比其餘依舊發押需俟官私兩項毫無蒂欠始准開釋其所獲假稱取帖乘機搶物之二人亦擬詳請重辦○津人陳三在海大道開設馬車行兼以乘騎出賃供中西人士之馳騁郊原然歴届賃騁者西人居多華人則寥寥無幾去冬將届歲除有兵船上某西人賃馬出小營門赴跑馬塲閱時已久將近黄昏人馬竟無影響陳有馬夫曰靳二以久待不歸深爲詫異因出小營門迎之適遇西人踉蹌而來血流被面而馬則已歸烏有時雖夜黑蓋以雪後光耀故面目不至模糊莫辨也靳亟叩以如何被傷及馬安在西人謂頃被數人棒撃落馬掠去洋銀四元金對時表一個汝胡爲在此咫尺之間坐視不救爾殆係同黨耶因具禀於領事官函請津海關道逮靳二訊究關道李少東觀察以馬夫所司何事碍難缷責發縣責懲並管押嚴究靳有婦以夫被責日與陳三爲難而四人亦時至陳三處追索銀錢金表等物先是西人失馬後翌日馬忽循途而歸仍在陳處因此遂成疑案被累者百口難分惟當西人乘馬時係備鞍韀全副嗣馬雖逸歸而鞍韉俱失若能覔得鞍韉竟委窮源則綠林豪客自當不難弋獲現聞所失鞍韉已有消息匪徒當不能倖逃法網而無辜良民亦可免累矣 
[鐵甕春聲]  
　　鎭江訪事友來函云正月二十六日城西狗兒廟中鄕人四集購買農器以備三春時日有事西疇爲耙爲犁爲耡爲耜及禦雨之襏襫遮日之　笠業此者無不各出其器雜陳於前任人選購各村莊更醵貲賽會竊奢極侈務令觀者喝采聲喧有高若長狄僑如其行得得者則爲高蹻有抹粉塗脂裝作妖嬈模樣者則爲鳳陽花鼓以及茶擔也擡閣也萬名大繖也十色五光頗足眩目復以五色紙製成珍禽怪獸栩栩欲活飛躍逼眞其餘各色彩燈如花籃之玲瓏鰲魚獅子走馬之惟妙惟肖無不鈎心鬥角巧奪天工觀燈者蹀𨇾街頭非常擁擠小家碧玉相約紅閨姊妹爭試鳳頭鞋子俏步香街鬢影釵光粉香脂膩誠足令人色授垢輸值事者又以餘資雇菊部妙伶登塲演唱舞裙歌扇艷絕塵寰四處游人直至魚更三躍時尚覺如梭之織昇平之世宜乎有此民樂阜康也○有某甲者向在西門橋下擺設茶葉攤爲業已有數載稍積貲財旋於城内堰頭街設一小茶葉店顧年已不惑中饋尚虚因思内助斷不可無遂央媒娶江北人某氏爲室歡諧魚水其樂無涯當迎娶時言明夫故無依是以琵琶别抱氏本生有子女誦袁簡齋太史夜半忽驚襟上濕阿侯分與乳痕多之句眞覺閨房樂事勝於天上神仙不料正月二十八日忽有某乙者自稱婦之本夫贸贸然來向之滋擾甲知事不得了邀地甲某丙出作魯仲連爲之排難解紛而乙則以故劍難忘必欲重圓破鏡甲左右爲難欲舍之則人財兩失欲不舍則羅敷有夫不足謂嫠也何害一塲轇轕未知將如何斬盡葛藤也○鎭江近日停泊米船幾如櫛比計裝米有六七萬石皆自去臘赶運而來满冀新年開巿可得善價而沽孰知來貨屯積銷路極滯以致價值漸低今年江邊各糧食行所開紅盤較去臘之價每石减去一錢如仙鎭上等米現值一兩七錢下者一兩六錢有零氾水上等米現值一兩六錢有零下者一兩五錢五六分益陽上等米跌至一兩五錢三分下者祗售一兩四錢五分物以多而見賤觀此益信○某甲向在城外大街某綢縀鋪爲夥正月某日傍晚因事入城行經堰頭街前適有某乙與小孩嬉戲在門外燃放花爆不料火星飛舞直入甲所穿之皮馬褂袖中頃刻燃著甲驚惶無措急卽撲滅而半袖羊皮業已不堪焦灼矣忿甚向某乙問罪乙亦自知理屈卽倩和事老出爲調停以其出於無心令賠洋二元了事○城外運河一帶去冬由府尊彦詠之太守撥欵雇夫逐節開挑已紀前報今正各夫役由大口築壩向東開濬直至大閘口南門西門橋等處總巡周都戎恐無賴之徒藉端滋擾特飭局勇數名在河干往來梭察驅逐閒人並禁止車馬往來太守又札委小閘保甲局馬二尹妥爲照料以期不至多生事故 
[鄂省官塲紀事]  
　　湖北采訪友人云漢陽織布局提調劉太守祖桂兼管槍砲廠諸事前因度歲停工及至節過上元卽示期正月十六日照常工作某日已赴督轅禀知矣○漢陽鸚鵡洲所貨竹木爲數甚鉅是以牙行盛開昔年大憲曾設局抽厘詳訂章程有條不紊歸吳司馬國傑經理已歴多年兹忽交缷局差翩然而去聞大憲已委李刺史華傑接辦○去臘武備學堂散學後各生皆回家度歲至本年正月二十一日重復開學練習如前赳赳武夫公侯干城中國軍容其將從比蒸蒸日上乎○管帶駐紥漢口升字營周謙甫軍妆得升授延就精通西藝之華員訓迪所屬勇丁每日責令習練槍砲陣圖及一切雜技如果認眞取法則日新月異必定卓然可觀也○漢陽縣學訓導袁心如廣文惟榖黄州名孝廉也青年勵志皓首窮經所著訓蒙草膾炙人口價重雞林邇者年登大耄精力就衰遂於正月十四日赴修文之召濟濟多士悼嘆同深想潛德幽光定有大手筆爲之表揚决不令與草木同腐也 
[京口官塲紀事]  
　　鎭江采訪友人云兩淮鹽運司江蓉舫都轉赴金陵謁見劉峴帥叩賀新禧事畢後於本月初三日由十二圩乘官舫帶以小火輪船順流東下是晚鐘鳴八下駛抵瓜州鷁首迎風小泊大碼頭畔水師各營勇聞信均列隊江干排槍之聲幾如珠貫俄而瓜州總鎭高鎭軍曁水師各營官咸詣舟次投手版都轉次弟接見互叙寒暄迨各官興辭都轉命於次晨向蕪城進發○署徐州河務兵備道阮水三觀察由任所赴蘇州叩賀各大憲新禧事畢後於本月初三日乘南灣子船駛抵京口小泊六吉園碼頭道府廳縣各官咸赴江皋迎迓迨初四日午刻卽高掛布帆渡江而去 
[潯江絃索]  
　　九江訪事友人來函云九江鎭宋珮珍鎭軍自祭旗後飭標下各營日在大校塲操演陣勢槍聲砲聲终日震耳亦可謂安不忘危矣○九江道誠果泉觀察擬赴金陵拜賀制軍劉峴帥年禧一俟鎭臺由寗返潯卽當就道也○九江府尹西庚太守政躬違和現雖漸占勿藥然尚未晉省拜賀上憲年禧也○義渡局委員涂子良叅軍前以讀禮權理局務現已服闋於正月某日赴省禀報起服并賀上憲年禧○　浦爲潯江名勝之地半壁屬水中駕來一橋以通往刻下英領事任森君捐貲雇工挑土擬一律塡平每日挑土者約百餘人所費殊不貲也○南門外小壩爲勇衢要道夏潮泛漲水勢漫堤行人患之關道誠觀察與尹太守梁大令會同鎭臺宋鎭軍商議擬將壩加高數尺中間仍劉一石橋以便水勢出入鎭軍卽令各勇運土道府縣均籌費以成此舉聞不日將興工矣○正月某日江防廳曾葆麓司馬德化縣梁蔭南大令假義渡局江樓設席行團拜禮各官咸集頗足見冠蓋之盛也○上月廿六日接南昌來電二套口釐卡委員張振之明府善鐸經藩司飭赴石城縣新任所遺卡務委候補通判陳少英别駕希曾辦理先委張正甫明府學勤暫行接管○上月廿六日又接南昌電音省城章江門外石灰窰厘卡經藩司委候補縣沙珠垣明府昌壽辦理○潯城保甲委員方茂齋少尉沛霖職司詰奸之事前月廿五日正在查街拿獲當街賭博之孫天珍羅雙喜等 
 
 

Page 3

 
 
數人各責千板枷號示衆 
[異胎記]  
　　古今　　之　醫書所記有一産二孩者謂之駢胎有一産三孩者謂之品胎有一産三男尤爲可貴然此不過天地之氣偶洩其奇從未聞有歴胎皆奇偶相連且由三而四如西報所載一事誠爲奇之又奇者也西報言奥京附近有一村落名瀨占畢中有夫妻二人以紡紗爲生其妻年甫四十已生有子女三十二人其中丈夫子二十六人女子六人且皆自已乳哺并無雇人撫養者此豈非事所未聞者乎按氏所生者第一胎四人第二胎三人第四胎四人第四胎二人第五胎三人第六胎二人第七八胎均三人第九胎二人第十第十一胎均三人尤奇者氏素有癇疾或間日一發或數日一發而所生之子女並不傳染聞氏之母的産之子女共有三十八人卽氏生時亦係一胎上人然則如氏者其殆素秉母教得天獨厚者乎曾憶某說部記某縣吏夫婦年三十二歲所生男子共有三十二人蓋其婦於十六歲時出嫁十七歲卽生駢胎自是每年皆雙生以故三十二歲生子三十二人云由是觀之足見宇宙之大無奇不有一亞一歐遥遥相對豈非所謂天下事無獨必有偶者哉 
[星使行轅紀事]  
　　前日午後欽命出使英義比三國大臣羅稷臣星使由天后宫側行轅命駕往拜駐滬各國領事官迨回轅已金烏西墮時矣昨晨八點一刻時復排齊　仗往謁僑居二馬路之前兩廣總督李制軍瀚章 
[上海官塲紀事]  
　　江海關道劉康侯觀察示期本月十二日甄别敬業書院肄業生童○前日出使英義比三國大臣糶稷臣星使命駕入城赴各當道處謝步至上海縣署時黄愛棠大令飭家丁擋駕○日前本邑水利局委員周司馬秋江乘舟赴蘇省拜賀各大憲年禧昨日事畢回滬趨詣各衙門拜會至上海縣署時黄愛棠大令飭家丁擋駕 
[委員到局]  
　　滬南糖捐局總辦竇奠高明府前奉上憲札知另委差遣新任委員洪衍慶明府昨日已到局視事矣 
[會勘路工]  
　　淞滬鐵路已於上月二十六日開工昨晨八點鐘時太常寺少卿鐵路總辦盛杏蓀京卿由行轅乘馬車至天后宫偕帮辦蔡二源太守前往吳淞勘視 
[賭徒交鬨案移縣]  
　　英界包探張阿五禀稱虹口賭徒時時滋事昨日在曾在租界犯案之馬阿興烟館縱令其子阿榮糾同百餘人至賭臺攫取洋銀且與王大振高珠寳陳小四等互毆王寡不敵衆致被持刃戳傷渾身多至三十餘處高陳亦各受傷三處事後阿興之母朱氏報捕房訴稱兒子阿榮已被王等多人撃死屍首不知抛擲何處及捕頭遣小的往查始知王遭戳傷阿榮已懼非逃避故將朱氏解案請究至王因傷過重经家屬檯來請騐諒卽刻可擡到矣高陳同訴稱小的等與阿興及馬阿廣同鄕昨日不知何故糾人將小的攅毆并持刃砍傷三處朱氏遞禀聲稱兒子阿榮年僅一十有六實被王等毆傷傳聞業已斃命屠興之别駕據情商諸蕯副領事官然後將原被告函送上海縣署請辦按此卽前報所紀賭徒交鬨案特馬阿榮前報作陳阿榮高寳不前報作高蘭珠陳小四前報作陳阿四姓名互異究不知誰是誰非也 
[逃子輕生]  
　　浙江寗波府屬某邑人周某賃居美租界篷路德榮里其弟名曰阿珠適當舞象之年經人薦至天潼路某銀樓習藝童心未改時時背師而逃周忿甚屢以鞭箠從事昨晨忽又潛逃周遂盡力鞭之阿珠以住去兩難遂萌死念暗購綠礬吞服行經乍浦路毒性猝發苦楚呻吟某西人見之亟俾送至同仁醫院求治醫生以吐藥灌之始一嘔而愈 
[解犯兩志]  
　　昨日川沙撫民同知趙明府派差押解竊牛賊施仁舟王桂榮二名過滬赴縣署投文黄愛棠大令飭加差押解赴前站交納聞係遞回崇明原籍也○南匯縣汪蘅舫明府拘獲盜犯張少卿訊實供口於昨日派差押解至松江府過堂昨日道經滬上解差赴縣署投文黄大令飭差將該犯看管以備加差起解 
[英界公堂瑣案]  
　　包探倪順泉禀稱竊犯吳小松前因犯案經大老爺判令遞解江北某邑今又潛來滬上經小的查見拘請重懲吳供稱小的有親戚在滬故來尋訪不敢久留屠别駕判令笞責一百板再遞解回籍○包探孔阿才禀稱浙江寗波府屬奉化縣人吳文彩闖入王吳氏家私取珠花一枝約值洋銀一百餘圓報捕後捕頭遣小的查獲吊出原贓解案請究王吳氏訴稱珠花係小婦人之物被吳文彩竊去今幸由包探緝獲求准領回吳供認行竊叩首乞恩别駕判令笞責一百板管押一月期满之後遞解回籍○包探顧阿六禀稱前晚吳大人由松江來滬擬附乘江靖輪船泝江至白下登船時失去眼鏡一副因卽投報捕房捕頭遣小的查知張阿掌所竊吊出原贓解請究辦别駕謂前晚吳大人啓行時本分府曾親往送行何該賊竟瞻大妄爲至於如此耶張供稱小的行竊該死叩乞恩寛别駕判令笞責三百板管押半年期满之後遞解回鎭江原籍○包探趙銀河禀稱任阿仁王三元二人同店生理日前任私將王之鈔票洋二十五元及現洋二十四元油衣等件竊去經小的查獲起到原贓惟少洋九元今物送案請究王三元投案申訴被竊情由並請領失贓質之任阿仁供餘姚縣人一時貪小此後决不敢再犯叩求饒恕一遭别駕判責一百板遞解回籍○包探黄四福禀稱昨晚十點餘鐘有名李阿海者向朱才喜强借洋銀不遂致將朱用刀戳傷刻下朱在仁濟醫院醫治據醫生言約須兩禮拜方可告痊故未投案今特將李送案請究質之李阿海供與朱素來熟識昨日適有急需向借銀洋若干朱不允以致口角至戳傷之處實係一時失手不敢行兇叩求恩典别駕得供著將李阿喜交保候朱傷痊再訊○竊賊鄭文龍竊取寳善街劉長盛烟館内之烟槍一支經包探何瑞福緝獲人贓送案究辦劉長盛遣人投案請領失贓質之鄭文龍供認行竊惟係初犯求恩寛宥别駕判責一百板管押二日○包探泰少卿禀稱過犯周阿根前因犯事遞解回蘇州原籍今又潛來滬上依舊肆其故態兹經小的查獲送案請辦周阿根供蘇州府屬吳縣人因事來滬不敢逗留求恩明鑒别駕判責三百板仍行遞回蘇州 
[法界捕房瑣案]  
　　去冬和茂米店主龔尚君種火自焚圖賴某錢莊趙瑞卿往來洋銀一案鄭大令飭拘究辦迄今龔尚在逃未獲昨日趙投案訴稱日來各債户將龔店内生財拍賣得價公攤求卽銷案可也大令告以被告求到案不能銷揮之使出○烟鴇麻皮大阿姐卽姚高氏爰將王巧仙王月紅李紅寳陳愛林張金寳諸女郎偪令賣娼大令飭拘到案管押候懲昨日朱陸氏等各呈保狀求將諸女郎領歸大令察得其中有矇蔽事情斥不准理○魏日源經理房屋人魏汝霖控陳胡氏佔屋不遷大令訊供之下限十日内移家旋由張寳鳳其保而出迄今限期已過氏仍住屋中魏因投案申訴大令著提張至案催比張供稱求再寛限一禮拜大令准之○王阿金在新開河畔圖竊未成經包探拘案大令判笞責一百板○李桂林竊取柴船上布衣被拘到案大令判令笞責三百板○兇手葉桂生持刃戳傷張來喜拘拿至案大令判令先行枷示一月期满之日笞責二百板○日前王子山竊取某姓家皮帶大令判令荷枷示衆昨日枷期已满大令著將枷開去笞責一百板○楊陶基收買竊贓事發送懲大令判令荷枷示衆昨日命將枷開去押候追繳判罰洋銀一百圓 
[美界捕房紀事]  
　　浙江寗寍波府屬某邑人王阿順賃屋北河南路開設天順糕團店前日午後向某姓收得洋銀數圓回行經天后宫後小弄中突遇甲乙丙三流氓向之詐索致被攫去洋銀四圓王狼狽異常奔至捕房聲訴捕頭詢以流氓姓氏王答稱不知捕頭令出外訪尋扭請送辦○竊犯王錦榮前曾犯竊拘解公堂禀請懲辦昨日午後復躑躅於裏虹口適爲包探石金榮所遇拘解捕房捕頭令押候查明日來曾否犯竊然後解送公堂禀請訊究○漢璧禮路德興里管屋人某甲棲宿門樓之上某夕失去紫銅銚一具疑九百六十八號屋中某乙所竊向之詰問乙不甘冒不韙之名互相爭論以致扭作一團事後甲投訴捕房捕頭遣包探竇如海拘乙研問之下乙力白其誣捕頭以甲所控無憑不予深究 
 
 

Page 4

 
 
○浙江寗波府屬某邑人某姓賃居漢璧禮路工部局灑水馬車房之畔昨日爲子授室午後彩輿旣至僕人張阿三就户外放鞭爆三百七十三號華捕聞聲而至以其有違租界章程將張拘送捕房捕頭罰繳小洋銀數角卽釋之使歸 
[鄂災詳函] 　 
　　接巴東查賑善紳朱機亭先生函開昨晚到宜知巴東有合家因飢餓難忍自尋短見者據保康歇馬河局員禀該境有並非極貧因變産無受主合家餓死者文武各同寅所言皆同其他民隱之不得上聞者尚不知凡幾采訪鄖施兩屬顆粒無收與宜屬災重各縣相等而山路崎嶇距水更遠轉運奇難商販裹足糧價較宜屬更貴三府屬地瘠民貧風俗敦樸甘心餓死而不求賑實爲他處所無乃竟遭此奇歉言之痛心且不禁憐之敬之俯首至地也現擬先從巴東下手該縣地周千里計方三百餘里户口零落隨山結廬路極險惡查放之難可想而知有此情形弟與星南竹吾兩兄任查宜屬一兩州縣竭盡心力尚恐不足不能兼及旋鄖爲可愧耳總之三屬災荒較從前東直尤爲奇凶極慘另有詳細情形附呈慈鑒萬乞委曲設法拯此哀鴻不勝叩禱一宜屬除東湖一縣山勢不甚險峻間有平洋南鄕一帶逼近水陸碼頭小民尚易謀生僅北山内災情較重其餘各屬均峭壁層崖土性澆薄止種紅芋包榖今夏亢旱爲虐自七月至九月隂雨連綿所植盡皆霉爛收成旣失又乏蓋藏小民耕作年敷年食已屬拮据且紅芋包榖亦無久藏之理不盡苟簡謀生之過現食草根樹皮苟延旦夕聞之輿論巴東飢餓難忍因而自盡者正復不少故此間會商弟及王李兩兄先從巴東下手該縣周圍約壬里計方三百餘里民皆依山而居户口零星不成村落竭三人之力徧歴於羊腸鳥道之間恐非一兩月所能竣事到彼處察看如人手實在不敷只得就近禀請添人帮查庶免飢民迫不及待凍餓而死也一宜屬被災七州縣止有賑錢兩萬六千餘串此間通盤打算如最重之巴東興山每縣不過派錢六千串弟等日夜籌思如巴東地面約計不下十萬户土性瘠而出産少鮮有富民本年顆粒無收其中極貧待賑者至少亦有兩三萬懚人丁多寡牽算每户至少約三口統計八九萬口以六千串賑錢按數攤算每口僅得數十文查賑者踰山越險盡力搜羅而賑錢微薄無救於死至爲可痛乞與樂善諸君子極力代籌救此大刼功德無量又函昨寄一緘計邀青鑒萃公以宜屬災重欵微苦心極慮不眠者已五夜以一客官而有如此血誠此間文武同寅咸深敬佩今年弟等前往叩辭以專意救死四字諄諄懇託臨行向弟等三叩首如此誠摯令人感發悚懼自顧智慮淺短卽竭盡习力拚命做去恐不能仰副於什一也連日得探報當陽飢民託故聚衆滋事聞東湖北鄕與之毗連人情亦爲摇動刻由鎭臺派隊前往彈壓矣目前如此至青黄不接更不堪設想也鶴峯等處已派叔詞查放等因此眞一幅流民圖也謹卽鈔登日報布告同仁伏祈速解仁囊以便及時續解災民得之則生惟天下善長鑒而憐之上海盆湯弄絲業會館六馬路仁濟善堂籌賑公所制施則敬子英甫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬南諺語]  
　　紅木匠王阿狗昨日肩荷木料行至滬南桑園左近適遇小車夫羅菊全車載貨迎面而來兩不相讓以致口角繼復各　其貨物扭作一團王膂力方剛將羅毆傷頭面羅抵死不釋手拖至二十三七鋪巡防局喊控未知當若何了結也○江北人某甲昨日在滬南會館塲擺設小賭灘勾引途人一時有收猪奴癖者遂如蠅之逐臭後被十六鋪局勇瞥見上前拘拿甲乘間狂奔卽被兎脫局勇遂將賭具等件送至局中存案待查 
[上海縣署瑣案]  
　　高松卿扭控沈萃生沈九得被吞銀兩前晚黄愛棠大倩帮審委員蔣壽林刺史升堂集訊高松卿供蘇州人在浦東永泰布莊爲夥已歴多年東人莊姓後又開設得泰瑞記布莊與沈萃生沈九得二人合股經理一切均由沈萃生作主與上海王太隆布米莊往來共結欠銀五百二十兩係小的作保後有友人托小的將一百八十餘石米棧單一紙抵押與王太隆不料太隆以得泰欠銀甚巨扣住棧單欲將得泰所欠歸清始還棧單友人向小的屢次催索被累不堪不得已扭案請斷質之沈九得供年四十歲本地人與沈萃生弟兄去年二月間合開得泰瑞記布莊各出資本銀一千兩惟萃生當時並未付銀祗有空名小的與太隆往來欠銀五百二十兩而店中貨物並生財等均被萃生私行搬去估計價值可抵太隆之欠求斷沈萃生供稱合股之莊小的出有資本上百元及存欵二百元立有摺子尚有趙子行存欵一百八十元至五月結帳虧本頗巨不料九得並不理處至十二月間背人逃逸後於正月初二日被扭來案所有底貨等物尚不抵過小的名下之存欵叩求明察趙子行供年七十歲訓蒙度日小的曾有洋一百八十元存在得泰莊曾收過七十元現在該莊閉歇求追存項蔣刺史得供諭謂趙子行之存項理應向沈萃生追索並將生財作所欠之抵沈九得不合避匿著責二百板並著將王太隆之往來帳限於十日内如數理清暂行交的實人具保出外○朱文炳扭控保人薛阿四不將保洋交出亦由蔣刺史集訊朱文炳供無錫縣人在新北門外開設朱骨鋪前年十月間憑薛阿四爲保借給陸春蘇洋一百元言定去年六月中歸還至期無著向索不睬故將薛阿四扭案求斷薛阿四供蘇州人陸春蘇向朱文炳借洋一百元雖係小的作保惟陸現在寳善街開設店鋪自應向陸歸取求大老爺提陸訊追刺史得供以薛阿四旣爲擔保未便置身事外著覔保出外赶將陸春蘇交出再行訊斷如違嚴比○英界公堂移送打胎身死一案之惡鴇王張氏穩婆王許氏奶婦毛秦氏傭婦顧周氏等四名至縣當由值日差據情禀覆黄愛棠大令飭官媒暫行看管候訊前晚大令倩蔣刺史升堂集訊王張氏供本邑人前住閔行鎭夫已去世現與陳阿金姘識在四馬路開設野雞妓院妓女蘭卿先從伊母在某花烟館爲娼後至婦人妓院中爲夥至懷孕一節婦人初不知悉後據蘭卿自言已有三月之久因不能做生意托毛秦氏轉托别人出洋六元二角先給四元用對節草將胎打下不料至二十四日蘭卿因血下不止痛極身死婦人因不在家故未深悉後始知之求開恩與毛秦氏供蘇州人與蘭卿本來認識言及懷孕三月有餘不能接客向婦人商量打胎初不答應後遇顧周氏偶然談起據言有混名瞎子婆婆者卽王許氏善能打胎婦人卽告知蘭卿由其自主命婦人延請後於二十三日領去言定洋蚨六元二角先付四元再找二元蘭卿遂至王許氏家用對節草將胎打下蘭卿回家後至二十四日血下不止當卽斃命顧周氏供蘇州人家有女兒女婿向以洗衣度日本年正月間有毛秦氏來說及妓女蘭卿自懷六甲不能生理擬欲打下婦人一時不合說出有瞎子婆婆王許氏善於打胎毛秦氏卽懇托至廿三日領蘭卿同去打胎小婦人自知多口求恩王許氏供年七十歲向以收生度日後因雙目不明不能再爲是業今年有野鷄妓女蘭卿懷孕在　意欲將胎打下由毛秦氏顧周氏二人領蘭卿至婦人處初不之允爭奈一再懇商蘭卿甚至跪地不起無可如何遂用對節草打下講定洋六元二角先收四元蘭卿當時卽行回去至次日因血下不止而死刺史一一得供飭將王張氏等四人一併看管候嚴訊核奪 
[金陵官報]  
　　正月二十八日九江鎭宋朝儒統領皖省練軍韓大武均辭提督萬國本城外保甲局候補道袁統領老湘合字營章其俊江靖軍陳有元均到奉電來寗銅山縣陶銘到直隸州恩芳知縣鍾爾濂請假數天均漢西門文李芳通濟門蔣德修聚寳門查宗仁儀鳳門黄啓南江東門均銷粥廠差鹽經歴鄒傳頲揚州來均見揚州保甲局候補道王澧提督蕭鎭江赴上海同知余貞祥赴滬公幹知縣劉春濤赴蘇鳳陽守備謝啓才叩謝咨文進京湖北荆州左領松興叩謝回湖北均辭上元縣張禀知赴城北鄕勘案高寳總巡運判葛廷輔到○二十九日總理兩江營務處前淮揚道桂候補道張庭杰均禀知　　練船駕駛畢業學生今日開考荷花池釐捐知府周光榮辭上元縣張禀知赴城北鄕勘案回府經歴王常珍銷粥廠差知縣　光奉府委查城内要公 
[皖省官報]  
　　正月十八日牌示新選鳳臺縣典史燕慶恩飭赴新任委辦棕陽厘卡知府王詠霓辭東門渡厘卡知縣胡汝霖署蕪湖縣萬世章石埭縣郭建勳均到本任毫州宗熊徵辭奉臬台委赴宣城會　盜案○十九日候補道維增到署六安州候補知府祺厚阜陽縣王樹鼎天長縣劉籌旌德縣傳梁全淑縣慶光均辭缷辦灣沚釐卡委署頴州府通判張煥楨到○二十○潛山縣周鳳梧缷署青陽縣顧仲安均到○廿一日代理泗州鄭葆清署蕪湖縣萬世章石埭縣郭建勳和州帮審知縣包惠疇定埠厘卡直隸州判林慶祺均辭三埠管厘卡巡檢黄焯到候補知州瞿世琬知由湖北赈捐移奬運同陞衛典史林鑫謝奉行知核准駐册○廿二日在任候選知府太平縣黄家傑署無爲州李文翰署渦陽縣桑舊均到新選霍邱縣訓導程廼封到蕪湖人新選銅陵縣劉佐宸赴和含巢　全來滁州衛查田畝回○廿三日壽春鎭郭寳昌署繁昌縣李邦慶宿州桂中純均到東門渡釐卡知縣胡汝霖面試倒湖釐卡巡檢孫文海辭候補直隸州朱式程謝超委一次張炳耀辭赴廣德州帮審熊鈺解賑欵赴鄂典史楊鏊到由太平府差遣回○廿四廿五日牌示安慶府訓導章定建潛山縣敎諭顧敏璋均互相調署渦陽縣訓導陳之澍靈璧縣敎諭胡青雲均互相調署署頴州府通判張煥楨休寗縣丞楊鼎均辭太和縣顧懷壬缷署六安州同白承符督辦蕪湖米釐局江蘇候補道方顧輔均到候補知縣熊鈺解換銀元赴鄂典史劉箴辭赴鳳陽差遺楊光詒謝奉行知請補建德縣典史巡檢張景宸辭回鳳陽差遣兼謝超委辦華陽吉水溝分卡巡檢丁朝棟到壽春鎭郭寳昌辭 
[邗江官報]  
　　正月二十三日毛分轉昌駿回奏屬差次○二十四日金鹺尹星　委　局聽差江西縣丞唐少尹樹解鹽課銀來宋鹺尹昭麟由淮北來揚公幹○二十五日祝分轉傳望委解京餉差劉鹺尹鍾祥曹鹺尹振鐸同銷北鹽差 
[上海虹口元濟善堂經收丙申年十二月分月捐一文愿常捐清單]  
　　　　　　捐洋五員　可良韋文　翁醉樓各二元義成號黄薰南各一地唐冠卿十一二月二員陳鴈初又二員錦章號又二員永增祥廣泰祥萬順豐各一員長和號李珊記燧泰號元昌號各六角恆昌號長茂號同春祥寳成號升和號成昶利利亨號震泰來恆裕昌生昌號順興源源泰號聚昌號寳昌號寳興號各四角恊昌成七月至十二月一員二角昌昇泰又一員二角梁誠謙又三元全信質又二員四角吳春池十月至十二月三元吳敬堂又一員五角唐藴輝堂又三元黄毓齋又一員五角杏花樓九月至十二月一員二角唐乾初全年十二元馬玉亭又十二元葉雨田又六元泰和館珍記又二員四角愛香室陳大生冬季各五角共收月捐洋八十一元八角○梁日　惜字捐十二月二員○謝鑑記每月三十　梁日三二十五愿九章號禮和帳房各二十愿華滎和永義源怡珍居戚益齋巢子餘巢潘氏潤德堂宏仁堂陸門張氏各十愿致寳長洗亮光各七愿至義居六愿華榮昌殷茂庭殷守泰殷守源殷　氏殷恆懷讓德堂各五愿裕祥莊協大莊鄔逹齋鄔棠林史致泰沈云福張榮官鄔銘德金阿方樂善居士各三愿鄔識深吳云德各四愿守拙子湧　氏靜慮居王榮生高林生寄生洪元鄔宅李庭財各二愿周華成汪筱舲各一愿共計二百九十八愿計共收十二月分錢八千九百四十文陳鴈記每月五十愿王岐記凌雲閣各三十愿筆喇帳房沈公館各四愿　發押愼安堂滋源靜拾軒傳各三愿孫元振張季園衆友康健各二愿江蓉生胡玉如李芹香各一愿共計一百三十六愿十一二月分兩個月合計收錢八千一百六十文○何日養鄭梅庭王禮堂各　愿十月至十二月共收錢一千三百五十文梁輝堂王尊勳何麗初洗烴珊各三愿十月至十二月共收錢一千零八十文譚始端二愿又收錢百八十文恭壽堂徐宗琠昭敏氏各一愿又上錢二百七十文麥卓然麥林氏始平子各七愿全年共計收錢七千五百六十文湯鴻賓不計愿十二月三角湯雲亭又一角五分榮順號又一角洽盛恆不計愿十一二月二角佘明三恤嫠十一二月錢一千二百文黄毓齋恤嫠十月至十二月收洋一員五角麥逢源恤嫠全年共計收錢七千二百文 
 
 
 

Page 10

 
 
   
 
