# 1934 - 241 - 4908758

 

Page 1

 
 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學　傳曰質疑錄曰醫家心法曰易氏醫家曰芷　　草存　曰　氏傷寒　　　曰孩　論疏曰達生編曰扁鵲心書曰本草崇原曰侶山堂類辨曰學古診則集前明及國朝諸名醫　述　輯成編誠醫學之　　　人所宜　爲圭臬者也原板久已模糊茲本局承博文書局之囑排印成編賜購者請臨上海博文書局揚州點石裕記選取可也計　八册每部　洋一元六角 
[閲本報紀蠶桑利漙及鄂絲得利兩則論以廣之]  
　　昔人云一夫不耕或受之飢一女不織或受之寒蓋飢與寒旣須預防卽耕與織斷難偏廢古者自王后諸侯夫人以及民間婦女無不從事於蠶桑凡以爲閭閻之至計國家之要圖其利至優其用至廣斷不可輕忽視之也我朝自與　西各國通商每年漏巵不下數千百萬所冀可以收回利權者惟恃絲茶兩項爲大宗近年茶務日見减色已成强弩　未絲亦未能振興雖經各省大吏設立蠶桑局勸民間廣爲育蠶樹桑然積習已久一時殊難挽回頃閲本館初一日報紀蠶桑利溥一則云江西各屬民風向不知有蠶桑之利自江訒吾太守毓昌前署瑞州府篆時捐廉倡勸樹桑養蠶辦理極爲認眞高安爲附郭首邑復得錢筱卿明府實力勸導蠶桑日益繁盛本年出絲約值二萬金小民一旦得此鉅　生計頓覺充盈又初四日報紀鄂絲得利云今歲鄂省各屬所産之絲一到漢口無不暢銷且價盤亦極昻貴如黄州絲每兩須錢二百四五十文誠年來少見之價值也操是業者無不利巿三倍因不禁慨然曰天地有自然之利生民有不涸之源苟無上之人明以導之則亦委棄於地而末由自振夫中國地輿遼闊廿一行省中無一地不能樹桑卽無一地不宜育蠶然從前自浙省杭嘉湖三郡及江蘇常州府屬錫金等數縣外初未聞以蠶桑名者是豈西北之地果異於康南與然嘗攷禹貢及詩經所載初無不宜桑之土如豳風七月云爰求柔桑皇矣云其檿其拓桑柔云莞彼桑柔則陜西之地宜桑也鄭風云將仲子兮無折我樹桑衛風云桑之未落其葉沃若則河南之地宜桑也唐風十畝之間桑者閑閑則山西之地宜桑也禹貢兗州厥貢漆絲厥篚織文青州厥篚檿絲史記貨殖傳齊魯千畝桑其人與千户侯等則山東之地宜桑也荆州厥篚元纁　組則兩湖之地宜桑也其餘邊境之地當時未中國版圖故無從考證要而言之東南之地水土清腴其出絲也匀細光潔西北之地水土厚重所成之絲質雖稍粗然堅而耐久民間多喜購之苟得在上者實力振作辨土宜察物性廣栽植之路愼飼養之方使民間有利可圖自能蒸蒸日上然後設公司開機廠夫地球上各國蠶絲以中國爲最佳通商之初中國獨擅其利嗣後各國雖竭力經營如英國五印度等處遍地植桑招募中國善於養蠶之人以爲勸導然其所出之絲總不敵中國者則以土性之不同故也惟是西人旣不能不需中國之絲而每年華商以絲與西商交易其虧折者恒十之七八贏餘者僅十之二三推原其故以每年新絲上巿時價值定於西商其狡獪者故賤其值以求就彼之範於是華商之資本鉅者尚可從容稍俟若資本微薄或出於借貸者不得不急於求售以冀利息轉輸於是心旣難齊勢卽不振利權漸操於外人今國家若能設立公司厚集股本俟新絲出時定一酌中之價凡業絲者無論多少俱歸公司購買不得私售於四商如西商願父易者可與公司議定價值必使稍有贏餘而後已又當自行開廠織造各種綢縀花樣顔色務須精益求精待織成後運往他國銷售如是則利不外溢而權可獨操西商以無可挾制必須就我權衡華商以有所憑藉可免受人凌逼小民之生計日充國家之度支自裕是亦籌富强之策者所宜留意也彼柄國諸公其或不以斯言爲河漢乎 
[諭旨恭錄]  
　　七月二十八日奉旨長順著管理神機營事務欽此 
[本館接奉電音]  
　　昨日上午京師飛電傳來上諭一道敬謹譯登○八月初五日奉上諭依克唐阿鍾靈奏陵寢應修要工請擇吉興修一摺昭陵省牲廳及昭陵貴妃園寢均有應修工程著欽天監於本年八月選擇吉期先行知照卽著該將軍等敬謹興修餘著照所議辦理該衙門知道欽此 
[監司蒞鎭]  
　　新簡常鎭通海道長久山觀察恒由京至滬小作勾留卽於本月初三日附招商局江寛輪船溯江上駛初四日晚八點鐘行抵京口丹徒縣王大令預飭辦差人等將六吉園碼頭掃除潔凈搭蓋綵棚迨棨戟遥臨鎭城文武日委各官咸詣江于迎迓旋卽登船投剌晉謁觀案接見之下略叙寒暄俟各官興辭而出命瀛眷乘輿登岸至萬壽宮公館觀察則仍乘原船赴金陵謁見兩江督憲劉峴帥繳憑俟奉督憲飭知再行蒞鎭擇吉接篆云 
[官舫被盜]  
　　客有自洞庭東山至蘇者語諸本館訪事人云浙江候補道某觀察籍安徽建德縣宦游之江歴任優缺積資甚豐去年由山陰卸篆以所得民豪民脂之錢捐升道員仍歸浙江候補觀察年逾不惑尚抱伯道憂因思膝下無人巨資誰託遂擬來蘇賦嘒彼之什於上月下旬某日雇坐大號官舫用小火輪船拖帶駛至太湖猝遇綱船四艘飛棹而來相距數武衆漁人各操利刃一躍登舟觀察至此慌急殊甚欲全性命不得不將舟中所有盡獻於前衆漁人取其衣箱行李搬至己舟至其家人等鋪陳箱籠則絲毫不取旋卽呼嘯一聲曳滿布帆如飛而去查檢所失約值二千餘金翌日詣太湖廳署報案趙司馬准詞立卽飭差購綫跴緝未知能弋獲否 
[管駕被斫]  
　　福州訪事人函云琛航官輪船管駕官林則友年逾半百在閩有年歴委諸差家境充裕上月某日行至安民巷突被姻親某甲撞見林躱避不及被甲在近處木匠店内取出利斧一柄猛斫一下林急閃開傷及腰際血液淋漓勢頗沈重甲卽立時走脱林將長衫脱下束住創口行至診壽堂西藥局求治適林拱甫醫士外出乃雇輿舁至塔亭洋施醫館醫治旋回家中連日血水不止見者咸謂恐有性命之虞也 
[赴任遇盜]  
　　廣東肇慶府陽春縣缺由肇道憲札委讞局委員梁繼曾司馬前往代理篆務司馬當卽起程赴任不料行抵新興小河地方突遇强徒二十餘人手持槍械蜂擁上船水手跟隨人等莫敢攔阻任其倒篋傾箱搜括一空而去翌日司馬親至新興縣面陳十切然後前往赴任現雖由新興縣飭捕嚴緝并懸賞格花紅如有拿獲贓証者賞洋二百元然鴻飛冥冥未識能入弋人之手否現藩憲已懸牌示陽春縣缺委正任轩州同知劉汝霖署理是則梁司馬不過代理一二月當卽卸事五日京兆受此風波殊不值得也 
[粤學違和]  
　　廣東提督學院惲大宗師因考政勤勞憲躬微有不豫然上月二十一日考試兼欽嘉各付府　 
 
 

Page 2

 
 
才仍親自　　　　　者咸諸宗師力疾從公信可謂得事君致身之義矣 
[粤省大閲]  
　　粤督譚宮保於日前接奉諭旨著閲視全省防兵宮保爰示期於七月十五日著肇慶各營陸續赴督轅箭道操演准刻以文闈在邇各府營伍尚未定期巡閲也 
[迎來送在]  
　　本年丁酉正科江西德靜山中丞委江沈二文巡捕至潯恭迎主司廿八日晡後簡放江西張楊二星使節抵潯城對岸之小池口擬卽渡江因雨假灑道卽在紅船駐節次晨過江鎭道以下皆至九華門外迎接選鋒新勁營鳴砲申敬德化縣梁蔭南明府飭差　掃府城隍廟暫作行臺設筵欵待早膳畢兩主事卽行啓節各官恭送如禮 
[蘇城小火]  
　　蘇垣訪事人來函云本月初四日黎明時蘇州葑門内吳衙塲蔣姓家後屋柴房内忽然失火一時濃烟密佈勢甚　狂立卽鳴鑼報警鄰右從黑甜鄉中驚醒赶往施救鹽公堂水龍近在咫尺首先馳到竭力澆灌所幸牆垣高峻祝融氏不得越雷池一步僅焚去柴房一間餘皆無恙然四鄰已受驚不淺矣 
[拐逃幼尼]  
　　蘇城河沿街更樓弄底有開車料作之子名連寳者年逾弱冠惠好狎遊近側有淡心庵富室程姓所建之家庵也女尼數輩暮鼓晨鐘頗稱清靜有幼尼華年二九嬌艷動人且情竇已開將動懷春之念連寳常至庵中兩相屬意然終以無隙可乘祗眉目傳情而已本月初二忽約同潛遁迨住持尼查悉偵騎四出蹤影杳然繼至連寳家訪探并道始末其母非但置諸不理且出惡言尼聞而忿甚然亦無可如何只好徒呼負負而已 
[惡婦遊街]  
　　蘇城胡家弄底楊元順硝皮作夥竊出皮坯一百零三件窩頓於開烟館之莊二家經作主查悉禀控於北路總巡局胡大令立卽飭提一干人嚴辦等情已錄前報兹悉莊二之婦某氏非但此次窩贓且平日專做蟻媒水販拐帶婦女等事無惡不作胡大令已悉其情將該氏痛責籐條一百掌頰百餘判令牽遊六門示衆一時觀者塡巷塞塗咸稱大令之雷厲風行足爲小民除害云 
[錄遺須知]  
　　廣東學政惲文宗考試遺才以上屆錄遺所有教職恩拔副貢歲優廪附貢監多有托别府教官投文錄遺者雖爲省費起見然大不合例爰出示諭云各屬捐納教官及恩拔副貢歲優附貢監各生知悉爾等錄遺例由各縣起文投考乃昨日繳到公文有惠府學申送南海廪貢生馮維鎏又龍川學申送番禺附貢生周秉文又連平學申送番禺副貢生胡其焜又海康學申送番禺附貢生黄堯棟又博羅學申送鶴山增貢生勞毓慶各考遺前來實屬有違定例本應扣考惟念該生等究因積習相沿非有心作弊刻下試期在卽若必令折回本藉赴縣起文各屬距省遠近不一恐誤考期姑從寛變通辦理南海番禺二縣附近省垣照例仍由各該縣起文方准收考外其餘各屬准由各本學教官起文送考如該學有未經來省送考者應由代理送考教官申送倘有不在本縣及本學教官起文者槪不准收考以昭畫一所有南海廪貢馮維鎏番禺附貢周文秉副貢胡其焜黄堯棟鶴山增貢勞毓慶仰各查明牌示事理速卽另行起文投考無得自誤特示 
[平糶告罄]  
　　廣東訪事人來函云前報紀運米平糶一則兹悉善後局採辦之米祗出沽二日卽行告罄多有由遠而至徒手而回者想大憲必有以善其後也 
[少尹循聲]  
　　湖北候補巡檢馮滌齋少尹垿鏞前歲辦理太平口釐局分卡適值該處水災少尹請米平糶親自收放無錢買米者以瑣屑雜物求換少尹平其價值量予升斗又復捐廉製成木匣施給貧亡無棺者以是仁惠之聲騰於鄉里今歲交卸局務該處燃鞭砲相送者響應於途關道憲以才具可當劇任委辦沙巿保甲總局少尹力辭道憲不允入局後力除局中惡習約束局勇懲責流氓至積竊巨匪以及霸佔房屋等有關保甲之事無不迅速辦理事結後有以苞苴進者堅拒拂納不獲辭則散給局勇曰某某事爾等勤苦今奬其勞在外不得索詐一文道府憲以少尹清廉持已勤愼趨公實屬佐貳中不可多得之員白其事於督撫以代薦牘督撫憲記大功三次准其留荆差遣若馮者屈在下僚持　躬處事雖循吏亦不能過其斯爲佼佼錚錚者歟 
[茸城竊案]  
　　松郡城内范子瑜姚增榮家前月被賊竊去衣箱珠飾物件爲數甚鉅爲上海某包探查獲將贓賊一併解入英界公堂訊問發交松江捕班帶回華亭縣歸案辦理本月初三日趙嘯湖明府升堂研訊將初次犯案之周元良張德生暫押取保予以自新其餘洪錦春章祥生兩犯略予薄懲枷號頭門示衆捕廉以近來茸城竊案重重前夜北倉橋耿京員宅内亦被梁上君子所算竊去金銀珠飾等物爰請趙明府將洪錦春等押入化莠堂以爲懲一儆百之舉并有供出未獲各犯想亦須從嚴緝辦也 
[叅戎引見]  
　　松江提標中軍張花園叅戎本月初赴省請咨引見所有公文印信各件禀明提憲譚青崖宮保詳請制憲劉帥檄委中營守府楊金濤護理未知能俯如所請否 
[秋成初誌]  
　　蕪湖訪事友人函云今年禾稼初本葱籠鬱茂大有可占祗以六月十八日起忽地大雨淋漓浹旬不止高原下隰盡成一片汪洋江潮河岸均平添數尺銀濤雪浪滾滾如山以致濱江南北圩堤苟不外决卽號陸沉大田多稼幾於十棄七八後幸天心疾轉屏退痴龍鄉民從事桔橰戽水外出半高之田遂復露出稻穗通盤扯算至今轉能保全十之五六刻皆垂垂結實摇曳於北陌南阡其被淹未久者日内已腰鎌映雪從事刈割其餘則須遲至中秋前後方可登塲然皆不過就水面撈割稻頭蓋各縣圩田至今仍高低瀰漫阡陌不分所幸禾稻雖皆沉浸深淵而稻實尚不過爲歉薄是誠天心悔禍爲初料所不及其山鄉之田今年頗稱豐稔皖南如寗國南陸廣建繁昌各縣多半魚夢欣占歡騰四野廬州六安等處亦頗雨暘時若其苦樂不均者則以蕪湖當塗和州無爲州合山等處或因圩破已扶老携幼出外傭工或挽回半途猶占數分之收穫所最苦者則以江北巢縣爲全荒蓋因四月間巢河水漲低田未唱秧歌迨後六月下浣浹旬大雨堤决横流是以該縣民食現皆仰賴諸鄰邑接濟始免中澤哀嗷耳 
[緑林豪客]  
　　營口大街興順魁雜貨鋪之西卽東盛和東和太銀爐附焉再西爲裕盛長銀爐七月初四晚小雨初過突有八人登興順魁之屋忽躍下二人向執事者叙寒温店中人不勝驚駭詢以故曰我惟尋銀爐當鋪耳告以雜貨鋪乃聳身登屋至東和太亦温叙如前店夥知爲緑林豪客也欵以烟茶曰我弟兄過此缺少川貲借現錢四十吊如數奉之挾以登屋至裕盛長時掌柜已睡亦如前借錢票一百五十吊予以金不受持票致聲珍重而去兩店以借數無多故並未報官云 
[浙省官塲紀事]  
　　浙省銀元局監督工匠兼收放物料委員請補湻安縣王大令廷樑現因調簾交卸是差所遺差務由藩憲委候補縣鄭大令懃業代理於上月廿六日到局接辦又鎔銀廠兼摇洗廠委員卽用縣陳大令敬修亦因調簾卸差委候補巡檢蔣少尹嘉名接辦○紹興府經歴缺奉藩憲牌示現飭部選是缺之羅人鑄赴任○現署湖州府洪朗齋太守奉藩憲飭回衢州府本任湖州府缺卽以正任是缺調署衢州府之志覲宸太守回任 
[烟海𩼹帆]  
　　烟臺采訪使鴻便云向來裝卸貨物隨處皆可報騐商鋪便之近因某號有偷漏之罰經道憲出示曉諭嗣後裝卸　的皆以光棍弄子爲止不得遠踰違則議罰是於愼重税課之中仍寓體恤商情之意也○流氓人等打架鬥毆時有所聞不足怪也某日明甲乙二人 
 
 

Page 3

 
 
在某姓門首打架叱使遠去甲恃蠻不服某姓不敢與較馳報巡役捉將官裏去洶洶氣燄一時始息○烟地居民住址向不爲仙人之好樓居自通商以來鳥革翬飛居人遂以樓居爲壯麗然亦不過三五處近則習俗所趨競尚峻宇二三年間居然有百二樓臺氣象蓋因巿盛人多屋價較貴更上一層卽可多得幾間房屋也○某娼家有一養女薄暮出門久出不返四出找尋杳無蹤影聞女年祗十三不似有心潛逃者諒必爲匪人所誘也○距烟臺三十餘里有甲河焉爲西路往來必經之處也每當夏秋間河水泛濫渡人任意勒索有因無資泅水力盡致斃者歴經關心民瘼之賢邑宰責懲示禁立碑定價行人便之今又故態復萌且更甚於疇昔安得有力者集資招股創建橋梁裨人皆免問渡之歎也 
[祀事孔明]  
　　昨日係致祭文昌之期本城文武各官均詣也是園文昌閣梓潼帝君前恪恭致祭禮成後各官略憩片刻分道回衙時已日高三丈矣 
[弊俗宜除]  
　　本月初八日相傳係東嶽夫人誕日　上有一種喜娘齊至廟中爇一瓣心香祈求夫人庇佑積習相沿牢不可破安得有西門豹其人爲之雷厲風行一挽衰頽之俗也 
[幾兆焚如]  
　　美租界漢璧禮路第二十七號門牌有寗波婦某氏居焉以樓下餘屋轉租與某押店存積押下之布衣布被等類前晚三點鐘時氏已深入睡鄉不意爲蜰所嚙以致驚醒清夢携燈搜捕誤將蚊帳燃著烈烈轟轟霎時上熾幸取水便易竭力灌救得卽息滅然已驚瞻欲碎矣 
[要証解縣]  
　　閔行鄉人張秋堂在浦東六里橋身死不明經上海縣黄大令差提各要証在案前日由差提到一名禀解到縣昨日又經該差續獲要証三名亦已禀解到縣矣 
[解犯過站]  
　　川沙廳姦搶閨女犯人朱少賢經廳尊獲案研訊明確解府勘招道經上海縣境押解差役投文縣署請爲過站寄　黄大令卽飭將該犯暫寄内監聽候備文轉解松江府勘招 
[訊拔界石]  
　　前晚地保沈拜卿投縣禀稱鄉民趙劍擅將升科局所立界石私自拔去送案請訊黄大令據禀之下立卽升座提訊趙劍供住廿二保五十圖内有地一百餘畝坐落在砲臺基西首共有二十餘户小的祗有三畞今被升科局丈出内有一半係無糧之地已蒙局憲充許竪立界石現在不知被何人拔去求恩鑒宥大令得供判交差候補提各人再核 
[傳案訊問]  
　　十六鋪南局委員鍾偉臣二尹前晚在途巡察行經南巿荷花池左近某姓薙髮店門首聞室中人聲鼎沸卽命勇丁入内則已避匿無縱遂於昨日飭地甲前往將店主傳案訊問 
[失竊了案]  
　　失竊求追一事已紀前報兹悉所謂薛某者名富榮以在順興棧中失去衣包索賠不理反遭毆打投控巡局由局員蔡蓉卿二　傳薛訊明原委飭地甲將棧中人拘局詎掌櫃趙子雲已經逃避乃將主婦包陸氏拘解到局二尹升座研詰薛富榮供小的原籍太倉州屬崇明縣人向爲庖丁上月二十二日因事至滬時已薄暮投宿洞庭山碼頭順興小客棧内帶有衣包一個内儲夏布蚊帳竹布長衫藍布夾襖短衫褲一套洋銀兩枚新舊洋傘各一頂交明櫃上至次日付清寓資意往北巿索取原物掌櫃趙子雲稱昨晚棧中失竊值錢甚鉅所寄之物亦被竊去小的以無憑之言定欲索取趙稱俟報知地甲查緝後願爲賠償但囊空如洗遷延數日之久食用俱無且又稱貸無路前日特向催索反遭毆辱小得已開單來案求請斷追二尹謂爾供洋銀二枚當時曾否檢出交明櫃上供稱小的未曾檢交其洋存在夾襖袋内因身畔已有錢二百文零用已敷故將洋銀亦交櫃上此係實情詰之包陸氏供亦崇明縣人年三十有七丈夫已死寡居半載在治下洞庭山碼頭開設順興客棧上月二十二日晚有同鄉客人薛富榮來棧住宿付錢七十文帶有衣包一個交櫃收管不意是晚棧中失竊計銅脚爐生絲短衫等約值錢七八千而薛姓所寄之包亦被竊去小婦人喚毛金壽前來查勘當許賠償嗣因查緝無著所以延擱叩求明察二尹謂爾所開之棧並無循環簿繳局其中顯有藏窩匪竊情事供稱此棧係丈夫遺下刻因生意清淡待至中秋節後意欲重新開張然後冉交循環簿二尹復詰薛富榮曰爾會聞棧中失竊之事否供稱聞失去生絲衫等件惟不仔細二尹謂然則該棧並非有意將爾之衣包吞没本委察爾異鄉苦楚　包陸氏貼還洋蚨兩翼旋由地甲之夥毛金壽禀稱已經勸過償還洋銀三元薛尚不肯故延至於今二尹謂薛曰本委衡情酌斷再令該氏加洋一元薛堅求恩斷二尹謂祗多五元否則不理薛始遵斷遂令包陸氏具遵斷切結將洋交案給薛具領旋謂毛金壽曰爾在工程局中辦公此事不與爾干涉何得擅自招攬不來具報毛稱自知不合惟求恩典二尹遂申斥一番而退 
[英界公堂瑣案]  
　　水巡捕唐寳榮禀稱日前有姚阿四糾同白蓮涇地方流氓竊取機器磚瓦公司之長梢木十二根當有李阿惠目見報捕後經小的拘獲姚阿四一人醒悉尚有褚阿蓮曾被伊等拆梢洋三元故一併傳案請究機器磚瓦公司洋人投案禀稱長梢木十二根放在沿供姚等共有三四十人將木推入河中結成木排撑之而去當有李阿惠目睹情形請爲訊問李阿惠供當日却見姚阿四同羽黨三四十人竊取長木放入河中結排撐去褚阿蓮供被姚等拆梢洋三元求鑒質之姚阿四供浦東人此事並不干涉實被誣指惟知係友人增福等所爲求爲細查如有虚誣情願重辦翁明府一再研詰堅執如前碍瓦公司洋人又稱該處流氓甚多且各懷利刃兇猛之極姚係著名流氓范毛毛之黨務須從嚴究辦明府商之衛繙譯着將見証及姚阿四押候再訊○包探趙銀河禀稱東洋車董桂生冋同業之李得寳索取欠錢因此起釁互相毆打詎董突出利刃戳傷李之頸項當由四百四十九號華捕拘獲解案請究李投案申訴前情質之董供寳山縣人因一時氣忿所致求恩寛宥明府判責八百板○包探黄四福禀稱李徐氏生有一子名金生不務正業竊取家中物件質錢花用此次又竊取布衣烟袋等件經徐氏拘送捕房解案請訊李徐氏投案申訴前情請爲重辦質之金生供以後不敢如此叩求大老爺恩典明府判管押半個月以儆○包探顧阿六禀稱積窮張阿三前曾犯案遞籍今又潛來竊取汪亦雲家巿衣什物經小的拘獲起到原贓送案請究汪亦雲投案請領失贓質之張供蘇州府屬吳縣人犯竊該死如蒙恩宥定當改過自新决不再犯叩求恩典明府判責三百板再行遞籍○包探倪順泉禀稱過犯祝阿妙竊取龔榮富家東洋事　布衣服等件經小的拘獲請爲訊究龔投案領贓質之祝供蘇州人行竊該死叩求恩宥明府判責二百板後遞解回籍贓給失主領去 
[法界公堂瑣案]  
　　英大馬路物華銀樓店主邱冠羣承接沈渭生鏢金二百條每條十兩計重二千兩先付押櫃銀一千零七十五兩立有成單屆期不付沈以此項鏢金承接洋商定欲如數交足邱願將押櫃作爲罰欵就此罷論沈渭生不允投法公堂控訴鄭大令准詞出票提邱到案昨禮拜四堂期包探將原被一并解請鄭大令何繙譯會訊沈渭生投案伸訴前情禀稱當時定價三百三十九兩八錢現在漲至四百十五兩爲數甚鉅求請追給質之邱冠羣供此係空盤買賣大令謂爾等不應作空盤生意致巿面有碍沈稱此係洋商所買並非空盤大令問可有中証供稱對手交易並無中証沈又禀邱在英大馬路開設物華銀樓身家殷實非掉弄虚機者可比邱供六月間先付銀一千零七十五兩其時價值三百五十七兩尚可彌補願將所付之銀作爲罰欵沈供除將此項抵補外尚虧銀一萬四千四百餘兩大令謂現在尚未到期不能核算與何繙譯會商邱冠羣著具人銀並保切結下期復核原告斥退○尤鵬堃吳稷卿因股開慶泰米行於四月間涉訟公庭經鄭大令訊供飭吊議單合同等呈騐旋據寳成益大宏裕延春等各莊環控慶泰欠銀二萬三千餘兩尤鵬堃名下一股應交二千三百餘兩求追大令著押候覓保限期交 
 
 

Page 4

 
 
　迄今案懸日久屢次復訊昨日堂期各莊夥偕吳稷卿投案尤鵬堃亦著保交案候訊吳稷卿供與尤等股開慶泰米行共有五人尤附在職員名下並未拆股有議單爲憑大令謂尤控爾盜賣生財吞没股本爾亦不應如此糊塗著名莊夥出外同尤吳二人將帳目核算明白禀覆核奪○包探禀稱水販李史雲由湖北販來女子二口附華利輪船於上月廿七日來滬送至吉祥街五十七號門牌花烟間内被某棧接客偵悉報知包探將一干人拘案請訊王許氏供湖北漢陽縣人夫名王桂芝與翁姑俱在家内大令問何人帶來供稱由丈夫送至南京包探禀昨在捕房供認與此兩歧顯見在押所串供王許氏供本處突遭荒歉來滬覓食李史雲係丈夫之友托伊帶來龜子吳漢貞供在吉祥街五十七號門牌開花烟館與李等由湖北同船來滬因與素識故留同住大令得供以顯有不盡不實著將男婦四人分别押候復訊○包探禀稱烟鴇薛愛卿將烟妓石巧林凌虐巧林痛極聲嘶爲隣人莊鳳祥所聞傳同見証將鴇妓拘案請訊石巧林供遭凌虐求恩超豁并稱伊家尚有一妓名王巧仙薛愛卿供此妓已由其叔領去莊鳳祥供該鴇虐妓日有所聞大令飭將鴇妓一并押候交到王巧仙再核莊鳳祥飭退○周瑞昌錢阿二前因販賣洋槍拘入捕房解經鄭大令研訊兹查得實係脩理舊槍並非販賣昨日帶案復訊周供此項洋槍係客人托爲脩理藏有二年尚未取去另有手槍數枝作廢鐵買來不敢私販大令着還押候核○方慶祿控朱德春欠洋五百元經大令飭朱將洋如數交案昨日堂期原告投案具呈銷案切結並具領狀請將洋領回朱稱此洋須債主毛毛親到具領大令准之善毛毛自行來案具領 
[美界捕房瑣誌]  
　　陶永泉常州府屬之無錫縣人某日竊取德領事署内絨毯二條報捕後經包探洪阿寳緝獲拘解捕房押候送英界公堂訊究○寗波人陳阿莊某日潛至老閘唐家弄溷入陸瑞豐木作内竊取綢衣若干件事主報知捕房昨經包探竇如海查獲拘解捕房押候送英界公堂究辦○昨日上午有甲乙二江北人在漢璧禮路爲錢鈔瓜葛互相爭毆旋經四百五十九號華捕一併拿送捕房捕頭詰問之餘以兩造均非善類飭禁押半天以儆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　本地人嚴阿寳扭控陳雲生馬愼安吞没田單翁明府於前晚升座提訊嚴供家住治下鄉間小的因需用銀洋將祖遺田契一紙計二畝七分四釐托陳抵借洋五百元陳轉托馬姓將單取去始稱有人受押後云因估價不值前途不受小的索還契據一味延约不得已扭案叩求訊追陳供寍彼人現住城内以教讀餬口嚴托小的抵借銀洋小的轉托馬姓經手始稱有朱某欲押言明洋五百元將單取云同往視田估價不值遂作罷論向索契據掯不肯還求請著馬交出小的可以脱累質之馬供安徽六合人陳托小的押田小的轉托朱某經手押與某洋商後因估價不值朱謂小的等以少押多哄騙欺負故將契據勒住稱須罰洋五十元方可交還小的再四商懇朱一味抑勒形同索詐叩求明察明府訊得陳雲生將契交與馬姓無干開釋馬著交保將朱姓扭案再行訊奪○前者捕送迷路女孩李阿招一口至廨請爲安揷經翁明府於前晚提案訊問李供原籍天津年十六歲在籍價賣與粤婦馬姓被帶來滬時被責打今悉欲將小女子賣入廣東娼寮情急逃出無處棲身在途啼哭被捕送案並無别情叩求恩鑒明府訊得旣無親族認領著交官媒暫行看管俟函送善堂留養○虹口公興機器店主徐仁元被三馬路斯美藥房王小舫串同周子生徐茂堂黄春山陳仰芝等以定造小輪船爲由糾往妓院賭博輸去洋銀鐘表等物經竇包探將周王陳拘案王徐二人聞風遠逸前讞員屠别駕着一併交捕帶回候查緝王等再核日久未獲昨午三點鐘美繙譯官單君蒞廨偕翁明府復訊原告徐仁元供蘇州人周子生於三月間來店先與跑街夥陳仰芝説及有湖北道之子王少爺欲造小輪船四艘小的當卽打樣交彼後王小舫周子生黄春山等糾往憲署後面洋房内妓院賭博用棋子作賭具共輸去銀三千九百餘兩及金表時鐘各二隻綢洋傘一百廿九把迨後始知串賭由探拘案求追周供賭博原屬不合惟小的奉押捕房未解案之前一日徐硬欲小的出立借票洋一千六百元允爲銷案由韓鴻照爲中借據現在徐處黄陳俯首無詞翁明府諭徐將借據呈出當堂塗銷謂單君曰此案串賭局騙巨欵須禀請道憲核示原被告一併暫押候核旋有豐和洋行西人禀黄春山犯事之前在行當買辦出有支票三紙計銀一千五百兩不應蓋豐和行圖章請究明府著俟賭案期滿後加押兩月起到鐘表等件候定案後充公 
[蘇省官報]  
　　八月初一日太湖同知趙禀辭同知吳其昌禀謝改奬勞績本班署事一次通判郭廷沛禀謝廿一年分冬防案内蒙記功七次卽辭赴太湖編騐漁船差選授溧陽縣知縣曹宗周直隸人禀到知縣孫喬年禀知到發審局差巡檢何天綬又司徒汝主簿雷星樵典史薛觀均禀謝飭知廿一年分冬防案内蒙給予勞績班前先委署一次記功一次巡檢　炳錕禀謝飭知廿一年分接辦冬防案内蒙記功一次從九王維翰禀謝飭知廿一年分冬防案内蒙記功四次又朱逢裕禀謝飭知廿一年分冬防三月蒙記功三次管帶新中水師飛划營遊擊銜儘先補用都司胡昌寳禀知出巡管帶留防太湖水師副中營兩江儘先補用都司劉吉祥到卽辭盤門路武巡董萬鑑禀知銷差○初二日藩轅牌示照得太湖廳司獄陳壽炘飭回常熟縣典史本任所遺員缺查有試用從九品洪瑺堪以委署正任武進縣吳炳專丁來省禀知武進任内交代於　限内算結知縣李祖壽禀謝二十年分海運案内蒙保四品銜並銷海運津通局差理問陳文藻禀謝飭知廿一年分冬防案内蒙給予勞績班委署一次記功一次縣丞胡隆　禀謝飭知廿一年分冬防水巡案内蒙記功一次巡檢陳錫蕃禀謝奉飭廿一年分冬防案内蒙給予榮績班前先委署一次記功一次獲賊記功一次府知事李錦堂禀銷荆溪縣保甲差 
 
 
 

Page 10

 
 
   
 
 

Page 11

 
 
[光緒二十三年七月二十四日京報全錄]  
　　宮門抄○接前摺○又奏爲均羣馬案之總管等懇恩免議片○又奏爲均羣馬案存銀請飭下盛京　　　　　　　　　　　派解京控各案片○七月二十四日禮部宗人府欽天監廂藍旗值日無引見○福森布假滿請安○橚貝子普公　　　　　　　　　　辦假十日○禮部奏派稽察接談換卷派出溥善楊頤良培雀良溥興楊宜治○又奏請換戴暖帽日期旨著於八　　　　　　　　　　傅　○皇上明日卯初二刻至壽皇殿行禮○接前摺况帶領引見若果稽遲有弊當不願該員來京何以反指　　　　　　　　　留缺不辯自明左司辦公筆墨薪紅值宿飯食等項向無的欵上年七月奏准由廣儲司每月領銀四千兩内截留一成五分　　　　　　　　月提銀三十兩撥充左司以費以前皆係挪墊舒榮已故伊等儘可得贓全諉之渠何肯止推卸墊欵百餘金餘金至草夫向雇民人　　　　　榮經辦圈丁四百餘名伊每人曾給當十錢數千所分二百兩情願代繳至調馬一節每年冬春各牧羣因馬未　壯恐沿途傷殘　　　　　　常有伊見保祿婉求再三揑稱緩調意存見好並非應調不調均羣摺底因保祿在賠馬之例伊逆知其事體切已一聞可免必約各　　　　　總不落空是以故爲漏洩等語復檢查先後調到該衙門案卷圖册並該副都統送到卷宗及所錄供詞均屬相符所有繼德分受銀二　　　　先後收受銀一百四十兩現均完繳應卽擬結查律載官吏因事受財有祿人不枉法贓各主者通算折半科罪二十兩杖八十七十兩杖八　　二年一百兩枚一百流二千里又例載以財行求及説事過錢者計所與之贓與受財人同科爲從有祿人　　一等無祿人聽减二等又官　　事受財入已不枉法贓一年限内全完死罪减二等流徒以下免罪又律載制書有違杖一百各等語此案暫革上駟院帮辦　中左司員　　繼德在司掌印宜如何潔已奉公乃因議覆開墾牧廠受贓銀二百兩雖牧廠本不應撤於法無枉究屬不知自愛據供贓銀分賞圈丁無　　質仍應以入已論按有祿人不枉法贓二百兩折半科斷罪應擬流現據將贓完繳例應免罪惟聽囑辦理免賠馬匹一案再三駁詰由有輙用　印行文情事雖口許虚贓並無數目擅用司印亦屬輕罪究未便照限内全完例竟子全免自應比例問擬繼德應革去員外郎比照减二等例於不枉法贓一百兩枚一百流二千里本罪上酌减二等擬杖九十徒二年半暫革筆帖式恒有於調馬案内得受贓銀四十兩復於議覆牧廠分受贓銀一百兩均已入已雖俱于法無枉亦屬有玷官常其洩漏均羣奏底聽許贓物並無數目無憑坐罪按不枉法贓一百四十兩通　折半　　應徒二年該革員于未結案之先將贓照數完繳例應免罪惟繼德旣未全免恒有卽胡月波應革去律帖式於不枉法贓七十兩杖八十徒二　本罪上酌减二等擬杖六十徒一年均係職官應發往軍臺効力贖罪已革副牧長奎齡於免裁牧廠以財行求雖供係聽從翼領派辦惟過付　銀起意挪移數目事雖未成實屬狡猾未例照爲從减等受財人繼德旣擬杖九十徒二年半奎齡應照以財行求與受財人同科例擬杖九十徒二年半已革降調牧長景美暫革牧長哈新泰隨同行求過錢哈新泰應革去牧長同景美均照爲從有祿人减一等例於奎齡罪名上減一等擬杖八十徒二年已革副牧長保祿以銀四十兩給與恒有行求緩調馬匹計所與之贓折半與受財人同科罪止杖八十惟查所寄各牧長信中有違礙字句雖聖朝寛大不以語言文了罪人究屬謬妄保祿應酌照違制杖一百律加一等擬仗六十徒一年已革牧副升祿隨同行求與保祿同致信函訊明不知文義應仍按爲從無祿人減二等例於以財行求仗八十本罪上減二等擬杖六十景美哈新泰係食俸之員應發往軍台効力贖罪均據供親老丁單應不准留養奎齡保祿僅食錢糧升祿並無頂戴均係旗人照律分别枷號鞭責發落以上各員弁應得罪名仍請旨定奪大成公管事人張效智訊無不合筆帖式舒榮訊無入已之贓業已身故均應免其置議繳出贓銀飭坊解交户部取具批廻存案調到卷宗分别存案發還失察之上駟院堂官應請旨交部查取職名照例議處總管崇善於此次奎齡等賄求賠馬各節自行察出叅革尚無不合惟該管各員動輙歛錢行賄習爲故當其平日亦屬疏於防範應請旨一併交部議處除歛錢納賄朦蔽回堂各節另片具奏外所有審明司員受財分别定擬緣由理合恭摺具奏伏乞皇上聖鑒訓示遵行謹奏請旨奉旨一道○○榮祿等片再崇善　叅朦蔽回堂一節因内外辦理兩歧臣等詳核例案將大槪情形陳奏聲明原叅尚無不合應仍照原奏辦理奉旨允准在案嗣經訊出賄囑　節而繼德等仍堅執前説謂舍三年均君成案别無辦法臣等以其例案兩歧已非一日不抉其弊之所以然匪惟不足以服其心卽將來辦理均羣一年三年終虞牽混復飭派出各員悉心稽核查騙馬羣定例每年每百匹倒斃十一匹至十六匹議二等罪鞭責免賠十七匹以上議頭等罪勒賠核總管每年考　一次如倒斃逾額隨時叅辦勒賠至三年大均羣之期仍將本年倒斃之數按原有馬數核計是否逾額照常年辦理再合三年　總核算定議賞罰如以三年馬數統計則倒斃之數亦祗能統計一次今該院成案係積總三年馬數剔去開除再加兩倍爲原有再以倒　　之三年則是每年皆有三年之馬而每年皆可倒三年之數矣溯查歴屆各羣倒斃之馬皆於均羣之年爲獨多蓋以第三年統上二年籠　　　　　數旣多倒數自形其少斷無賠償之時易於弊混也按此係各牧羣之弊該院承辦之員代爲徇隠相沿已久調查咸豐同治年間成　　册　及光緒十二十五十八等年崇善任内均係如此辦法事非一年官非一任尚非該員等朦蔽回堂似應稍寛旣往整頓將來所有該院　　　　　官曁歴任總管均懇恩免其置議嗣後均羣之期務逐年分别一律核清再合三年定議功過不得稍有牽混此外各牧羣均飭該衙門　　　辦以維牧政而杜弊源理合附片具奏請旨奉旨欽此○○榮祿等片再查奎齡等供内有存銀二千兩在該城内興盛增雜貨布店交候補方禦薩爾杭阿致送副都統崇善等語覆訊奎齡景美保祿等僉供署翼領文林姪婿薩爾杭阿向伊等稱説牧廠不撤各羣均有生　　馬匹免賠亦要都憲有恩令伊等籌欵孝敬伊等因由各羣歛錢易銀在興盛增兌交薩爾杭阿轉呈各羣皆知其事否薩爾杭阿指官撞騙或已呈送伊等不能指實質之哈新泰亦供各羣歛錢易銀以二千兩存放興盛增布店伊亦聞有其事至薩爾杭阿轉送與否伊不知情事關求索所部財物亟應澈底根究惟原供於曾否收受旣不能指實而該員等被革事由文林發覺薩爾杭阿係文林姪婿被該革員等供指難保非被革挾嫌自未便據一面之詞紛紛提質致遂其反噬之謀第興盛增布店存銀二千兩衆供如一究係何欵且稱卽在被叅原供四千兩數内若置之不論亦不足以服奎齡等之心應請旨飭下盛京將軍就近查明並將免裁牧廠緩調馬匹各節是否該署翼領文林等起意賄求一併查訊明確如有應得罪名按律議擬覆奏折枷之奎齡保祿由捕部解往備質如所供或自不實重於本罪卽從　定擬如無虚揑仍照原擬枷責發落是否有當謹附片具奏請旨奉旨欽此○○魏光燾片再京控案件例應半年彚奏一次前有華州民人孫年兒以草菅人命等情遣抱孫徐氏赴京呈訴一案訊因供詞各執將犯發回該州勒限嚴拿逃犯鄭士秀薛倉娃務獲到案質訊詳解俟審定後再　　例辦理經臣上次奏有案茲查自光緒二十三年正月初一日起至六月底止有鄜州客民趙鴻源以串弊掯銀等情赴京呈訴一案業行司飭委西安移提人卷訊辦並委員　赴鄜州　勘查　容俟查訊明　議擬詳辦此外再無奉發京控案件據　司張汝梅臬司李有棻會詳前來臣覆查無異除飭催赶緊嚴拿孫年兒案内逃犯鄭士秀　務獲並趙鴻控　作　查訊　繕分别議擬詳辭外　有京控案件半年彚　　次緣由謹附片具陳伏乞聖鑒謹奏奉硃批刑部　道欽此 
 
 

Page 12

 
 
[光緒二十三年七月二十五日京報全錄]  
　　宮門抄○諭旨五道錄前○選單○御史宋奏爲中城奇案請旨飭交刑部審辦片○漕督松奏爲裁撤清淮水師懇恩加給一月口糧片○湘無陳奏爲湘省試鑄小洋銀片○川督鹿奏爲提督積勞病故懇恩賜卹片○漕督松奏爲甄别河　同知留工補用片○七月二十五日兵部太常寺太僕寺八旗兩翼值日無引見○熙貝勒假滿請安○長萃謝賞方略恩○明秀請假十日○户部奏請更換崇文門正副監督○倉塲奏漕船五日回空○吏部奏派騐看月官派出熙敬敬信徐用儀陳學棻榮惠瞿鴻禨裕德載蕚吳光奎恩順鍾華黄均隆松齡穆騰額鄭思贊王培佑○侍衛處奏派恭送璷妃金棺派出恩慶鍰照○兵部奏派恭送璷妃金棺派出敬昌官祥○召見軍機○七月分選單小京官國子監監丞蔣志震直舉太常寺博士程鴻遇浙江增知府陜西鳳翔傅世煒四川甲通判廣西平樂王昌明湖南人　知縣安徽青陽鄭佐霖浙江舉山東高苑張之仁安徽附陜西清澗張景融河南舉廣西興安劉乃賡山東甲甘肅大通萬鍾騄福建附廣東清遠魏學恒湖南四川長寗馬斯才湖北俱監廣西貴縣祿坤正藍甲縣丞直赤城王余鍾傑四川監浙江瑞安楊貴枚州歲吏目安徽壽州孫貽謀順天監巡檢廣西融縣劉家錡四川文童江西貴溪王頌彬江蘇監典史浙江東陽蔡廷楨江西奉天鐵嶺郭寳恕順天湖北廣濟丁承烈四川四川彭山邱丹順天俱監四川井研史佐開山東供事庫大使山西綏遠城馬澤沛四川監○○宋伯魯片再臣風聞中城地面所屬大濟家胡同去年八月有大栅欄公義古玩鋪同楊姓新租住宅一區尚未搬入公義掌櫃王公和於十七日令伊姪王遠來前往看守又向陽梅竹斜街聚興隆枬木作借人聲稱與王遠來作伴聚興隆掌櫃崔大商令夥計賈鈺楨偕往是日王公和卽派木匠往修房屋因遂住宿當夜賈鈺楨王遠來被毒身死而木匠已遠遁矣當經地面呈報中城正指揮沈墉赶至公義古玩鋪將崔大並賈鈺楨之母賈郭氏邀至鋪内密語良久始令仵作至屍塲騐視經總甲王瑞勾串科房揑造供詞詳報本城而沈墉始終未到屍塲亦並未傳訊過堂賈郭氏親見伊子及王遠來滿面血迹兩手拳摳肚腹漲硬屍旁並有血紙數堆似欲拭淨滅迹而未及掩藏者賈郭氏聲言上控王公和催大畏罪吳求趙大宋慕棠向該氏哄説令聚興隆每月帮給賈郭氏錢票二十四千公義古玩鋪每節給伊銀五十兩情愿生養死葬賈郭氏被人矇混當卽應允王公和崔大恐過城時又有翻覆復託米巿胡同亨豐當鋪商人張姓賄屬中城御史張仲炘門丁郭蘭州懇求該御史於此案到城時不必追究並浼該御史素狎之優伶當面賄託依允案到中城果依指揮所禀勒令賈郭氏具結完案嗣經該氏追悔迭控本城均皆駁斥伏思此案八月十七日王遠來賈鈺楨同去看房當夜身死十八日清晨何人先進空房誰爲開門前一日所宿木匠何往屍身情形若何卽謂崔大因畏罪　合王公和尚有胞姪同死何以並不追究反以鉅欵賄買息事沈墉不到屍塲何以知其非毒沈墉與公義聚興隆有何深交任彼揑報朦混賄買屍主關説要路種種疑竇指不勝屈查五城審理詞訟凡罪在枷杖以上者均應送部審辦此案到城時無論是否毒斃該御史自應虚心研鞫以成信讞卽公忙無暇亦應調派他城屬員會同詳騐乃計不出此竟而草率勒結嗣經悔控又不允准置奇寃於不辨視民命若輕塵若非徇情納賄該御史稔悉例案必不至颟頇若此是其平日狎暱優伶縱任家丁包庇屬員廣通賄賂已可槪見城憲若此民命何依應請飭下刑部提集全案卷宗人證悉心審驗不准絲毫徇隠以期水落石出庶寃獄清而奸猾不致漏綱亦貪墨知所儆懼矣臣旣有所聞不敢不言謹附片具陳伏乞聖鑒謹奏奉旨欽此○○松椿片再清淮水師正營裁船十號業經奴才於四月初十日彚摺具奏欽奉硃批該部知道欽此惟查此項水師均係湘軍敢戰之士在淮三十餘年彈壓巡緝深得其力一旦遣撤其中有籍湖南湖北江西貴州等省者長途跋涉種種需費情形不無可憫奴才仰體皇上於一月恩餉之外加給一月口糧作爲川資俾得搭坐輪船遄歸鄉里除將動支欵項列入軍需案内造銷外理合附片陳明伏乞聖鑒訓示謹奏奉硃批該部知道欽此○○陳寳箴片再案准部咨奏奉諭旨飭沿江各省仿鑄銀錢其時湖南賑務正患制錢缺乏極擬遵照舉行而機器資本頗鉅籌措旣難又慮行用不廣乏銀接鑄致有停工糜欵之患適兩廣總督臣譚鍾麟恊濟賑需以湘省錢少賑給碎銀致多窒碍因商之臣與辦賑各紳於粤省賑捐搭解半角一角小銀錢六十萬散放俾資周轉發交外縣賑局鄉民號豪子較大銀錢頗能行用亦有制錢缺乏州縣來省兌換以便民間零用　第以來自外省究不若本省自鑄之較爲近使適廣東有存局小銀錢機器一具函商譚鍾麟由湘購補完備酌雇華匠數名運解前來核計鑄造各費尚屬無多復查有在籍紳士分省補用道朱恩黻才識閎通綜覈精密　履介然不苟於西法製造等事素所究心擬卽委令開廠試鑄半角一角二角小銀錢發交巿肆行使以輔制錢之不足祗期商民信用不求餘利一切用費力從撙節並不開支薪水無須籌動官欵惟求工費出入可以相抵有當於利用便民之義如地方行用漸開再議添購機器奏明仿照湖北廣東銀錢一律辦理所有湖南試鑄半角一角二角小銀錢以濟民用緣由除咨户部並俟鑄成齎送式樣外謹會同督臣張之洞附片具陳伏乞聖鑒謹奏奉硃批户部知道欽此○○鹿傳霖片再據前陜西固原提督雷正綰之孫花翎一品廕生雷心仁禀稱祖父於光緒二十三年二月初十日出甘回川暫寓省城偶感風寒舊疾復發於三月二十三日寅時病故等情由署華陽縣知縣鄧元鏸查明詳由兼布政使文光轉詳前來臣查該提督於咸豐四年以四川督標右營把總管帶練丁出師湖出旋前西安將軍多隆阿麾下隨征入皖維時髮逆陳玉成竄擾于小池驛太湖桐城挂車河石牌鎭等處該提督轉戰數千里卒至克復廬州陳玉成被擒授首其迭著戰功均經統兵大臣官文胡林翼曾國藩隨時奏報薦保提督銜記名總兵同治元年陜回叛亂多隆阿奉命赴陜督辦軍務該提督前驅入陜隨勦隨進　奉命補授陜安鎭總兵經前陜西撫臣英棨奏留該提督駐剿叛回復蒙恩補授陜西固朱提督旋奉旨帮辦軍務時陜甘回氛甚熾兩省地方處處糜爛該提督餉絀軍的不避艱險卒能節委進剿支持危局陜省賴以無虞旋並將平凉收復厥功甚偉至今兩省士民猶能道其當日戰事感念不忘且其隨同前大學士臣左宗堂底定新疆中間克復金積堡之役勞勩尤著亦經左宗棠奏報有案迨光緒十年法越事起該提督奉命總統甘軍馳赴奉天營口鳳凰城　帶防衛京畿事平回任十六年蒙恩賞加太子少保銜二十年復賞加尚書銜其時臣兩任陜撫與該提督書牘時相往還見其公忠體國治軍嚴整有名將風二十一年甘肅循化廳撒回爭教倡亂該提督商之督臣督隊親往彈壓進駐河州力守危城旋以賊勢日甚　久無功奉旨革職留任二十二年奉旨開缺顺籍詎到川不及一月遽以感受風寒舊疾復發病故省垣近年老成宿將周謝無多今該提督復遘疾以殁不勝爲之悼惜至該提督生平戰績久在聖明洞鑒之中應如何量予加恩之處出自聖主鴻慈非臣下所敢擅請除咨部查照外理合附片具陳伏乞聖鑒訓示謹奏奉硃批雷正綰著開復革職留任處分分交部照例議卹欽此○○松椿片再同知等官到工試用一年期滿應行照章甄别兹查有南河試用同知朱恕現年五十一歲順天大興縣人由監生報捐鹽知事加捐五品銜捐升同知指分南河試用加捐知府銜勸辦順直賑捐案内得奬補同知後以知府用光緒二十二年五月初八日到丁現已一年期滿奴才留心察看該員明白安詳歴練有爲堪以留工照補用除將履歴咨部外謹附片陳明伏乞聖鑒謹奏奉硃批吏部知道欽此 
 
