# 1903 - 6 - 4910677

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涷水原書洵稱全壁今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閱可也此啓 
[書琴堂妙判後]  
　　自來風俗之害莫過於賭小則廢時失事大則蕩產傾家甚至偷竊詐訛由此而起邪淫姦盜由此而興以故朝廷懸爲禁令犯之者法不容寛乃至今日有並非賭博而跡近賭博者朝廷非惟不禁且藉以補用項之不足有如各省所售彩票者夫彩票權輿於吕宋誠以吕宋地隘民貧國用不足爰爲此以收其利其初來中國也中國之人趨之若鶩以爲本輕利重之事莫過於此而華人之黠者即仿行出售括取民財旋經禁止此風稍息嗣復經某商集成巨欵詳請奏辦提欵報効時適庫藏支絀兪允准行於是大張旗鼓明目張膽而爲之論彩票之設本屬有礙國體然急則救標究非賭博可比在購之者每月所損無多而國家可得一宗欵項亦未始非計也然雖定報効之數而商人究不能無利可沾則所謂報効者究不能如官辦之滴滴歸公也南皮張香帥見及於此因奏辦籖捐票除發彩外所得之利盡數歸公一時風行各省日增月盛而尤以滬上銷塲爲盛原夫人之所以爭購之者大抵因所失者小而所得者大且能至公無私非若别項賭博有爭奪訛詐之患傾軋妬忌之心不謂至公無私之事亦因爭奪訛詐而至於涉訟則殊出人意料之外矣上月有吳瓊輝者向必得成購得湖北簽捐票全張適中頭彩遣其子信源持票赴公司領銀必得成主王良卿卽王榮廷以吳購票時尙欠洋銀五角欲分彩銀吳不允扭入捕房解送工程局局員黄二尹忽妙想天開斷令分爲十四股派給王洋銀三千餘元吳堅不依允僅願酬五百元二尹遂命移送上海縣署經汪瑤庭大令訊斷王稱批發每張洋銀五元六角四分零售每張七元吳來購票時祗付六元五角言明若得頭彩分銀一成今食前言故向理論吳則稱當購時照市價付洋銀六元五角早經清訖不料領彩時王糾人攔路强索被毆因扭局移案大令謂吳曰爾旣得頭彩自應酌分若干令給王一千元惟王不應攔路毆人俟具領洋銀時笞臀五十板以儆人無不以大令此判爲至公且允而或者謂斷雖平允王究太覺便宜吳得頭彩吳之利也卽一文不與亦不爲過一經涉訟而斷至一千恐以後人皆效尤無不欲向得彩者瓜分奚其可曰吳若非自　酬以五百元吾意大令亦決不斷至此數且俟領銀之時尙須治以攔路毆人之罪笞臀五十是所加之五百元亦非白白予之也大令明知王之訛詐而究屬生意中人必顧　面若　受終身之辱不欲領銀仍不啻一文不予苟利令智昏以洋銀千元而甘爲刑餘之子則亦不足爲便宜矣吳雖稍損其　　　　　　　 
利而氣可全平尙不得謂之公允乎或者又謂吳願酬五百洋銀王尙以爲未足以致涉訟而謂旣已斷給一千元能懼責而不領乎倘雇人以代而大令不予深究是責其名而不責其實則王之便宜不仍在乎曰大令若欲全其顔面任令賄人代庖在大令固不失仁厚之心而王一起貪心事後本身赴縣再領大令以何說解之故我知大令决不肯含糊了事也以視局斷不亦相懸天壞哉我是以服大令判决之明願滬上問刑諸君當以大令爲法也可 
[大索書林六志]  
　　日本某日報云島根縣知事金尾稜嚴氏係廣島縣人前已解組歸田兹因教科書賄賂案株連於明治三十五年十二月二十八日淸晨八下鐘時被拘并將家内大加搜索至午後一下鐘越三十九分時由火車押解東京歸案訊鞫先是二十五日之夜前國光社長高澤平之助經東京地方裁判所傳訊歴數小時之久是時檢事正川淵君傳訊集英堂主人小林清一郎曁普及舍監查人直井潔隨卽收禁獄中傳聞所收賄賂刻已搜獲帳籍其中受賄若干及行賄人姓名一一記載亦有曖昧不明之處其格式若公文者又聞日前官吏以歲晚事多將此案暫緩辦理履端伊始尙有因案牽涉之數十人急須追捕至集英堂普及舍文學社諸書肆一切干係皆已查明大約除行賄外尙須科以欺詐取財之罪至金港堂書肆主人原亮一郎之妻某氏大分縣知事大久保某之妻某氏及郵船會社長近藤某之女亦俱與此案關涉恐皆不得免於到官也 
[日船告成]  
　　日本長崎訪事人云前者日本郵船會社倩三菱造船廠定製一商輪船名曰芝罘丸專備往來中國現已工竣定於明治三十五年十二月二十二日卽華歴本年十一月二十三日在立神工塲試演由會社執事人小川君之令媛名系子將纜砍斷然後徐徐駛出瓊浦樂隊中胡笳互奏厭聲洋洋隨由夕顔丸帶出海面良久始折回是日自荒川長崎縣知事以下中外搢紳商賈以及各國領事相約來觀廠中設茶果酒點欵之至晚復宴於迎陽亭此船長二百五十六西尺闊三十六西尺又六寸甲板厚二十三西尺又九寸載重一千九百墩檣二汽管三馬力一千五百匹艙面三艙口六上等各房九間一室容二人中等客房四間一室容四人前艙甲板上下等客位可容七十人 
[滇督過省]  
　　金陵訪事人云署理雲貴總督丁制軍振鐸於上月某日陛辭南下臘月之朔道出白門暫假某客棧爲行轅旋命駕詣督轅與張香濤宫保暢談移晷未久宫保卽命駕赴行轅答拜並設盛筵欵之　　 
[示免膏捐]  
　　金陵訪事人云大吏前議抽取膏捐每售烟膏一兩捐錢二十文自本年正月朔日起按季派人收取嗣緣各膏店各烟館主瀝陳苦况禀懇免捐因改由土棧代徵每土一兩作爲烟膏五錢徵錢十文卽於買土時由棧扣留彚繳兹者江寗藩憲李薌垣方伯體察情形以此間烟館貲本甚微與上海蘇州不啻天淵之隔爰特出示通衢諭令各烟館各烟膏店速將本年正月至九月應繳之捐如數呈繳十月以後永遠停免 
 
 

Page 2

 
 
[調員設防]  
　　紹　　事友人云此間現正辦理冬防府尊熊再靑太守以桐廬分水等縣匪警甚亟深恐羽黨竄入越中因與萬雅伯協戎督同員弁嚴密防維雖有分紹差遣之候補佐雜三十餘員仍尙不敷委用因禀知上憲請調候補縣丞汪二尹鈞培偕武弁數人來紹聽候酌量差遣 
[署江西新建縣孟子卿明府請興蠶桑樹藝及墾荒情形禀稿]  
　　謹禀者卑職奉農工商務局札以辦理農工商務以盡地力爲先墾荒種植最爲要圖擬就章程二十二條詳奉前撫憲李批准通飭認眞辦理予限兩月禀報又奉札飭將農田水利種植畜牧一切有益民生善法切實講求次第詳辦以敦本計而廣利源並以目前有最要二事低區務築圩堤以捍水患高原務開塘堰以興水利飭卽查明禀辦等因各轉行到縣奉此竊維樹畜富教之政本爲王道所先近百年來泰西各國驟致富强尤以農工商爲命脈惟限於疆域天時地利之不齊不能不有所偏重故英競工商美勤墾闢三者恒不能兼擅中國神皋隩區地居温帶水土之饒沃甲於寰宇江南火耕水耨襟江帶湖土宜稼穡水利轉輸故農工　　　　　　 
商之利中國兼之南五省又兼之但不講求種植則農不生物卽工商亦無以致其用是則天下大利在工商而其大本仍在農奉行前因仰見憲臺握要以圖期於開物前民至意尋繹數四欽佩莫名遵經示諭紳民逐細詳查禀辦並於縣屬吳城大塘老鸛嘴樵舍分設四局諭紳鳩股廣興　　　　　　 
種植勸辦蠶桑去後查卑縣與南昌分在而治轄境傍山濱湖下鄉苦滂近年鄱湖淤淺每受江水倒灌稍高之處圈築圩隄亦祗能禦秋漲汛水過高卽被漫溢圩外荒廢糧田彌望皆是上年經卑職請欵將官修豐實等十四圩修築完固此外並經查出尙有民修四十一圩曾經開摺議請撥欵津貼嗣因庫藏支絀欵無所出仍飭民間自行集費培修究以下鄉災歉頻仍未能大舉修固上鄉起瑞河口至樵舍一帶在省西岸傍西山之左麓山田爲多小民於山泉奔匯處砌石築陂藉資灌漑得天然之地利故農功尙知講求惟山塲荒地尙多卑職初二兩次在任時均勸諭經紳民廣興種植捐購茶覆　各秧分給領種近年出產茶油　油漸多竹木之利亦夥並能仿造火紙銷省垣其壤地大半與瑞州交錯自瑞州蠶　　　　　　 
利勃興頗能留意講求是則是傚現據老鸛嘴分局紳董禀報已集費三百金作種桑股本又據蠶桑總局紳禀樵舍分局亦函約赴局繳費買桑　　　　　　 
現已飭令尅日將費繳交總局紳首附購湖桑並經卑職購領蘆種擬發水鄉試種業已另文禀報此卑縣現設分局勸興種植之大槪情形也到於查報荒地各節其官荒則有附近省垣七郎廟地方洲地一處前因萬魏二姓互爭涉訟均無管業契據光緒十四年控經卑前署縣善令慶會同前署南昌縣文令聚奎斷歸官荒該洲直長二里有奇横寬里餘計地五百餘畝現經查明該處已被劉萬魏等姓私行開墾種植雜糧卑職管見與其任聽荒廢坐失地利似不如弛禁令其領照承墾仿照南昌縣四里溝官洲之案酌量陞租或卽由官收回作爲試騐農學之處伏候訓示祗遵其查出荒地已經集股興辦者則有桃花鄉土名張粗條横峯岡等山塲廣約二里儀鳳鄉在嘴山等處從善鄉於郭家山扁山等處各栽種桑秧茶桐竹木均已飭令即日開辦並出示嚴申鄉禁不准人畜踐害違者重究其查出荒地特勘者則有樵舍之交背橋蟠龍岡荒山綿亘二三十里從善鄉之斜塘坪老鸛嘴之白馬灘可以廣興種植其查出荒田荒地禀請撥欵興辦者則有太平鄉荒地甚寛周圍約有二三十里擬將居中一叚先行試辦東西十五里南北七里擬開塘堰廣種桑茶此稿未畢明日續登 
[稅司將返]  
　　漢口訪事人云江漢關稅務司賀璧理君近已將次回漢仍辦本關榷務前代理之斌稅務司已調赴山東某關不日卽須就道矣 
[車坊盜案]  
　　蘇州訪事人云元和縣境有一巨鎮名曰車坊上月二十八日之夜鎭西某姓家突有暴客明火執仗破扉而入先將家中人綑置一隅然後肆行劫掠去後查檢所失約值一千餘金當卽繕具失單赴元和縣署禀報縣主金大令准詞隨於二十九日午後下鄉勘騐迨回署卽行文各營縣一體協拿 
[航船獲盜]  
　　蘇州訪事人云上月二十七日某署捕役在鄉間遇見一少年衣服麗都行蹤詭秘因卽尾至閶門外某客棧旋見其身畔藏有珍物似是某處失贓正擬拘拿少年卽行至大碼頭欲附航船赴無錫遂喚集衆夥役奮力擒住綑送縣署禀請研求　　　　　 
[松郡决囚]  
　　松江訪事人云上月二十七日松江府署奉到省垣轉行刑部釘封公文府尊許子原太守立卽分飭華奉婁金上各縣主遵照辦理二十八日黎明華亭縣主陳仲陶大令飭提斬犯陸升堂一名婁縣主屈吉士大令飭提斬犯王老裕絞犯陳阿小各一名到案騐明正身如法絪綁會同城守營守備韓守戎押赴西門外東嶽廟中處决按陸犯於光緒二十三年四月某日持刀戳斃翁懷姑屢次解省勘訊翻供發回本年秋審後自知首領不保悒悒成疾迨過長至節自謂可以倖免乃於二十六日向蕭王神拜禱並設酒肉徧餉各犯至是壯役往提陸驚起呼冰片和燒酒痛飲然後至法塲就戳王陳二犯皆七寶鎭人同謀勒斃戚串某姓據其產業事發到官分别科罪彼愍不畏法者其亦對之而稍知革面洗心乎 
[贛省官塲紀事]  
　　南昌訪事友人云上月某日江西贛州府查蔭階太守帶同發審委員王紫閣大令親赴龍南縣勘訊曾劉兩姓爭築水陂一案竭兩晝夜之力婉言勸導兩造均心悅誠服具結息訟○江西内河水師統領增觀察於上月蒞差兹奉護理巡撫柯中丞飭攺水師爲巡警軍觀察隨擬就章程十八條並功過二十八條呈請核示　　 
[之罘近事]  
　　烟臺訪事人云上月某日有某甲者赴某浴堂洗澡一轉側間誤墮鍋中以致燙傷甚重醫藥罔效遽殞厥身慘已○上月某夜洋關巡丁某甲見碼頭上所懸之燈被風吹滅持火往點偶一失足墜入海中雖經人入水救援業已殞命聞者憐之○上月某日洋關稅務司某君之母因病辭世駐烟各國領事署均下半旗以志哀悼東海關監督李觀察往唁如儀○某甲由虎頭崖乘某輪船至烟携有西士十餘包被關上某西巡查獲酌量罰鍰 
[南昌雜錄]  
　　南昌訪事友人云江西章門外河街保大和錢鋪忽於月初倒閉虧欠鹽局千餘金官銀號數千金主人周某先期潛遁司帳等人經縣主某大令拘案押追○贑州府屬興國長甯二縣均在萬山中每遇山洪暴發恒有鐵砂被水衝入溪中附近居民爭相淘取藉獲微利近日兩邑宰奉文履勘大約須另延精于礦學者詳細試驗以期廣濬利源也○省垣大學堂開辦已届半年上月下旬某某等三日總辦將諸生逐一甄别第一日題爲使民興賢出使長之使民興能出使治之義李密田橫本朝田興恕論歐美日本憲法條證周秦諸子策第二日題爲問贛郡邊界險要秦皇島開關通商口岸究與山海關形險有關得失否第三日題爲英文四十字繙中文中文四十字繙英文　　　　　　 
限一點鐘交卷○護理巡撫柯遜𤲅中丞旣開講武館復在省垣設立武備學堂月前特委汪頡荀文芝塢兩觀察經理其事定於十一月二十二　　　　　 
 
 

Page 3

 
 
日開學命駕親臨以昭愼重 
[北固寒雲]  
　　鎭江訪事友人云時届冬令宵小繁興常鎭通海涎長久山觀察思患預防特於上月某日委諸武弁各帶師船分赴長江上下游常川巡緝並嚴諭城内外各叚保甲巡員認眞緝捕務使奸宄無從托足閭閻安枕無憂○鎭江姚一灣新記桐油號邇因銀根緊迫周轉不靈竟於上月十六日倒閉虧欠各錢莊約三四萬金○瓜洲鎭總兵高藎臣鎮軍訪得都天廟一帶近有鹽匪大開賭塲爲害地方良非淺鮮爰於上月十六日派師船數艘前往巡緝○入冬以來旱久河乾農民咸延頸望澤上月十六七日連得大雨十九日北風怒號雪花亂灑鴛鴦瓦上積至二寸有奇一時韻士騷人驢背尋詩頗覺興會不淺而老農老　猶深望碧翁翁之再沛甘霖也○上月十五日之夜更魚三躍萬籟無聲城内雙井巷左近某姓家時已高臥忽有緑林豪客明火執仗毁門而入將洋銀衣物恣情搜括呼嘯脫逃次日事主開單禀報丹徒縣署縣主洪鷺汀大令親臨履勘飭捕嚴查 
[直刺來申]  
　　太倉直隸州知州謝梓卿直刺於昨日來申趨詣道轅晉謁蘇松太兵備道袁海觀觀察隨又至上海縣署投刺縣主汪瑤庭大令延入花廳互談良久而出 
[教習就道]  
　　署兩江總督張香濤制軍前委武巡捕官張虎臣遊戎來滬試放江南機器製造局所鑄大砲旣又札行局中飭挑選砲隊教習六人卽日來省以便撥往廣西昨日總辦毛實君觀察已選就三人令隨遊戎赴白門効用　　　 
[縱火宜懲]  
　　法界公館馬路寳興里口協成昌席店係甬人高榮生與某甲股開倩好時洋行保火險銀六百兩前晚三點鐘時以火油灌入棉花稻草縱火焚燒經衆鄰竭力撲救而熄事後高畏罪潛逃捕頭令包探拘其婦某氏入捕房勒令將高尋獲一面封閉店門派捕看守隨於昨日禀請讞員孫建臣大令會同法總領事署代理繙譯事務之聶君往勘飭探連甲緝拿到案訊懲　　　 
[上海懸署瑣案]  
　　本月初一日縣主汪瑤庭大令赴北鄉二十三保六圖虹鎭相騐奚侯氏自縊一案隨將案中人帶回縣署前晚升堂研訊屍子奚桂祥供小的有祖遺田地三分八釐歴年由母親耕種近被族人奚咸江占奪母親出而阻止咸江投虹鎭巡防局誣控小的冒贖伊田上月二十八日局員老爺命地保奚洪泉拘小的到局訊供判令咸江給小的洋銀四元田歸咸江管業小的不遵寃遭覊禁二址九日復訊仍照前斷小的堅稱不願又被管押三十日淸晨胞弟來言母親因寃莫能伸已於昨日午後縊斃局員老仰始令地保奚景錫將小的帶出小的卽往訴地保聶士昌報請相騐務乞伸寃咸江供小的本姓徐入贅奚家爲後其地三分八釐昔由岳父抵押與人旋被族人奚桂祥冐贖本有祖墳近欲添葬棺木桂祥與其母侯氏霸阻小的控局訊究以其地本係荒邱由奚侯氏墾熟故斷給洋銀四元桂祥不遵伊母隨卽自盡小的並不占奪叩求鑒宥大令謂其地究由何人管業並無單契爾異姓入贅不能妄爭遂喝令笞責二百板聶保禀稱小的不過帶同桂祥來案禀報以前之事均由奚洪泉奚景錫經手小的不知底細洪泉禀上月二十八日局員老爺命小的傳桂祥到局兩次訊供桂祥堅不遵斷是以管押不知伊母如何自縊大令又傳張木生到案謂當時桂祥正欲具結爾喚令出外是何意見供稱桂祥係小的内姪小的呼令出外向之告别並無别情大令叱掌頰一百下將咸江收押候懲○前日盛沈氏投縣鳴寃大令研訊之下氏供小婦人年邁孤苦度日良難近日左右鄰均將屋售與徐木咸昨日木咸强將小婦人住屋一併拆毁地甲徐子良更助之爲虐叩求提究大令諭令靜候傳訊徐甲以憑核斷○前日薛周氏投縣鳴寃大令詰訊之下氏供前日小婦人挈女兒至田間工作傍晚女兒先歸被土棍姚阿毛調笑並擲付洋銀一元强行姦汚女兒正在撑拒間適小婦人至向姚　　　　　　 
理斥被兇毆且揚言務須將女兒劫去大令諭候查明提究　　　 
[英美租界公堂瑣案]  
　　包探王長桂解王賈氏到案禀稱因伊賭博與人口角投河自盡經巡街捕救起解入捕房兹捕頭令小的送請訊奪旋有王佩蘭者投案訴稱小的之妻賈氏偶因細故口角致尋短見叩求給領包探竇如海禀小的查得王不務正業時時將氏凶毆迨氏躍入浦中王並不救援襄讞委員魏蒓嗚大令商之英總領事署迪繙譯官飭王具呈攺過切結始准領妻不許再行凌虐違干重究○包探金立生　　　　　　 
解江沛五到案禀稱伊登申新兩報告白出賣春方春藥故由小的解案請辦东供小的在種德園執事此項告白係廣東畏三盧主人囑登大令謂春藥春方有違例禁該兩館主筆人不應允登應卽提究迪君謂告白非主筆人所司不得任情牽混惟將江究罰可也大令遂判罰洋銀五十　　　　　　 
元春藥春方留候銷毁○包探劉森堂解朱阿四到案禀稱伊途遇女郎王九子貿然露體調戲向之申斥遽爾兇毆故由小的拘獲送究大令判責五百板枷號兩月○包探顧阿六解吕杏林到案禀稱伊將家中衣物質錢經伊父關寳送入捕房兹者捕頭令小的送案請究大令判責手心二百下發改過局覊禁一年○包探方長華解吳伶林步靑到案禀稱伊前在丹桂戱園唱東鄉調經捕頭查悉令小的將園主送案訊罰林懼潛　　　　　　 
往蘇州事隔日久兹又來申是以解案請究林供違禁之戲小的决不敢演惟某夜演大少拉車一齣偶歌小曲尙乞原情大令判罰洋銀一百元諭以如敢再違提辦不貸 
[法租界捕房瑣案]  
　　沈小毛與蕩婦張金珠口角被朱福慶楊阿小湯義新三人擁至新協成烟館勒索洋銀二十元旋在鴻運樓開筳暢飲沈忿無可洩投報捕房捕頭令包探一併拘送公堂讞員孫建臣大令訊取口供判將金珠掌頰二百下朱楊湯各枷一個月期滿責釋昨日湯妻王氏投案遞禀聲稱丈夫由沈小毛邀令排解伊等所犯之事實不相干現方抱病求恩酌罰以贖前愆大令將原禀擲還斥不准理○美記鐘表店主閻金生虧欠利喴洋行貨欵銀五百兩被控到案迭奉大令訊供除將珍珠鐘表等特抵償外尙少洋銀一百五十元迄今延宕日久尙未繳案昨日大令命提復訊閻供小的實難設法求准飭探帶出將寄存名利棧之行李變賣以償大令准之○陸子芳前控店夥帥連富朱阿弟私收客帳洋銀一百餘元大令訊供押追朱即如數繳案帥分文不繳昨日命提復訊帥供小的實在無力祇能出立期票分期拔還大令著押候嚴比○某洋人家失去各物欵細崽孔如生所竊送案請究大令訊供押追在案昨日命提復訊孔矢口不承大令著仍還押所赶緊措賠延干追比○偷兒孔秀山曹福生均由包探拘獲解奉大令訊供著將孔枷號一個月期滿責釋曹責八百板發攺過所監禁二月然後釋歸　　　　　 
[美租界捕房紀事]  
　　西人某甲不知向操何業日前至英界河南路介福九章各綢莊購取綢縀乘間竊去若干昨經包探沈阿岳拘獲吊出原贓解入捕房捕頭令押候解至該管領事署禀請究懲○昨晨積竊邢阿根不知在何處竊得衣服數件携至吳淞路某押鋪質錢被包探倪順泉拘入捕房捕頭令押候解送公堂禀請讞員張柄樞司馬訊究○崇明縣人顧阿郎在英界派克路某西人處當車夫昨晨乘主人出外時竊取金臂釧等物報捕後由包探劉阿炳查獲解入捕房捕頭令押候　　公堂禀淸懲辦　 
 
 

Page 4

 
 
   
 
 

Page 5

 
 
　　才果出衆 
華人大律師伍文華君自考授律師之後駁案上堂爲同種人伸氣爲誣枉人伸寃事已多見不復縷述然未有迎刃而解不煩纒擾如近日所辦之賭案兩起如是其得心應手者近 
來禁賭綦嚴凡稍有可疑者皆卽捕拿故夜間朋儕麕聚無聊銷遣則事之可慮有不能自料者乃伍君以口舌之靈稍伸其意而當堂釋放行所無事豈非才能出衆者耶聞本埠未　 
歸美轄以前禀求政　領求執照如伍君者曾有其人卒以厥才下下不能上于土人奔走數十年狀師之門依然故我無以異人此之伍君盖有間矣而遑論駁案之才而遑論駁案而 
得手之才人之度量相越豈不遠哉 
　　尙賢堂功課 
監院美國李佳白擬定於明年正月二十日二次開學其功課大網以經濟學及各國政治史書約章分班敎授備以通達人才新國濟民之要端使學者能知中外交涉事務有益於中外矣如兼習超等英文預備功課亦與學者相宜願有志之士請先赴虹口靶子路三十六號洋房報名面議可也幸勿遲悮 
　　徽寗同郵共覽 
本會舘在上海縣念三鋪地方置有蘆課基地念八畝二分一釐東界黄浦北與商船會舘地毗連光緖廿四年夏地方官築成十六鋪南外馬路以路西各業户未經升　之地論令 
先行各自立誌候官員督飭圖甲恊同各業户眼同丈見方數塡給局單爲憑十二月間牌示飭先繳永遠承租價銀六成换給局收至廿五年二月再繳四成價銀換給本縣執照俾 
守已業各業户均遵繳價領照守業無異不料是年秋間商船會舘司事李愼記陳豐記等突領工人越界立碑侵佔本會舘有糧有單業地計英尺二丈二尺之闊五十餘丈之長經 
本會舘控縣蒙　戴前縣臨地勘明各呈執照請騐卽商船會舘執照丈尺字様均塗改過經本舘司董當塲指摘　戴憲明察婉勸本會舘司事讓地九尺二寸與商船會舘承租令 
該會舘照繳原價銀兩督令立石分界并照各給新執照完案詎陳豐記之陳子候不禀官長不約地鄰圖甲突於廿七年冬率領多人抬一界石向縣斷督立之界石外釘立又佔本 
會舘地十餘尺闊數十丈長向理不顧及今年十一月間李愼記等又在裹馬路本會舘老界迤南之水池中擅築駁岸一條亦不通知地鄰圖甲禀明官長此駁岸照址線界不但較� 
縣判之界侵佔丈尺不少卽較該會舘前擅立之界闊仍踰二丈餘况該會舘十一月十八日仍禀縣請騐今并不待核准卽行動工如此橫行世所罕見今姑將兩造地畝粮稅聲明 
于左并錄該會舘十八日所進之禀有兩次縣憲批語於后與天下人共剖此理○商船會舘基地在本會舘之北統原岸老升新升三項計地世一畝七分四釐六毫按年共完蘆課　 
稅銀一兩六錢三分徽寗會舘基地在商船會舘之南統原老升新升三項實計有單有粮地廿畝二分一毫按年共完蘆課稅银三錢六分一厘毗連地畝税課輕重斷不 
得大有歧異乃較商船會舘少地三畝零反多完税銀一兩九錢三分一釐何不相符至此佔與不估一語道破何從飾詞該會舘司事胆大妄爲不但侵佔本會舘地產抑且匿　瞒 
粮非但欺當年升科局併取巧剝噬　國課罪大惡極之至念六年分現任　汪縣憲照會曹紳寄耘姚紳子讓諭令　導兩造妥爲議結其諭單中有詣勘飭役丈見商船會舘地共 
卅一畝七分四厘六毫徽甯會舘地共廿五畝七分四厘六毫云云是照本會舘老糧單税畝又少二畝四分五厘五毫豈有完糧多年之地復丈反短縮耶共一處共一年升科之地 
徽甯會舘卽糧多地少商船會舘卽地多糧少誰佔誰不佔立可明白茲該會舘恃勢恃蠻不待批不遵批擅築駁岸實出情理之外案非上控不明築非拆之不可爲將各情登明報紙　 
俾諸鄕台週知待時集議施行○附錄廿八年十一月十八日船號衆　李愼記順祥元陳　　等禀公地被胡裕昌之胡靜筠塡地造屋請覆勘息訟由○　堂汪批何必再行履勘 
該商如甘心認虧著仍照戴任舊斷址界劃清可也○批出後次日原禀又縣一批錄后此案迭　勘　均未允洽現在如再履勘亦屬徒費周章無益于事據前情仍候照催曹董等 
妥爲議結可也○本會舘塡地均在有糧有單界内並未越佔他人分毫亦未盖造瓦屋請各位詣看就虚孰實不辨自明徽寗會舘同人公啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[議覆新政]  
　　南昌訪事人云月前總理江西慶工商務周憲有備支詳覆上憲曰爲遵札壽　　覆　案奉　　該局應　一　　　務須赶緊籌議切實辦理彚詳核奪切勿蹈因循敷衍痼習有名無實至爲切要等因奉此伏思考求利民善政籌讓興辦章程本局之責也奉　推廣認眞舉辦州縣之責也若奉行不能得力督催固屬空文申覆亦應故事在州縣則遷延歲月在本局則坐糜經費勢必至成效毫無局成虚設查本局於四月間將詳准辦理農工商務告　通札府廳州縣飭令先將貼過處所申報查考現查截至九月已據申報者僅五十二縣又於八月間將壅荒試辦章程通行札發飭令按限查報九月復行札催尙未據有禀報夫發貼告示这小事閱時四月有餘申覆尙未齊全則後此　荒之事殆亦將視爲具文卽有禀覆非謂查無荒地可墾卽謂未據紳民查報空言塞責可想而知故言之非艱行之維艱籌辦非艱成效維　然因此遂不舉辦何以開風氣而厚民生易轍攺絃急宜别籌良法竊思局名農工商必三者兼辦名乃副實又必官　紳辦以紳導民乃易　　現蒙奏　　　　　　 
留新選甘肅慶陽府知府華紳會辦局務咸頌得人從此聲應氣求羣材輻湊紳與民習旣易堅其信心尤易鼓其勇氣本局自應　要　綱指陳舉辦之大端導引率由之先路不爲高論不尙煩文但期此次通飭之後一年以内一州一縣有能　辦一二事舉辦一二鄉先以開通風氣者由　　　　　　 
本局委員查實官紳民皆給奬勵如有全未舉辦抑或假公濟私反以擾民者咎歸官紳嚴予懲處不侈言徧舉卽無一舉之根也不苛求急效卽　　　　　　 
無一效　果也謹分别擬議舉辦農工商大綱章程二十七條并請通飭各縣按限出示曉諭邀集紳士就地籌辦至於先辦何理先從某處開辦如何籌欵設局各就本地察酌情形妥議詳細章程及開辦日期紳士公司名目由紳禀縣報府由局立案備查爲他日施行賞罰之本是否有當　　　　　　 
理合具文詳請憲臺俯賜察核批示以便通飭遵辦護理撫憲柯遜𤲅中丞批來詳已悉摺開章程甚屬周妥希卽刊刷通飭各屬一體遵照認眞　　　� 
辦理各廳州縣年限内有無舉辦務須核實勸懲以免視爲具文有能創興大利確有成效者仍當破格保奬並候本護院撰擬剴切告　札發各府分發各屬張貼曉諭紳商士民遵照該局刊發章程盡心講求李極力籌辦期收實效並卽知照此覆摺存　　　 
[上海巡局紀事]  
　　前晚滬南薛家浜橋堍德盛米店被偷兒濳入竊去櫃内所儲洋銀六十三元小洋銀二千　角鈔　洋銀一百九十元當十銅圓九千數百枚昨日店主開具失單投二十三七鋪巡防局報請跴緝局員高文軒二尹准之立卽率同捕役前往履勘勒限嚴查○船户徐阿六赴十六鋪巡防中局控同業趙阿香爭裝米石口角肆敺局員黄衡堂二尹研訊之下飭趙延醫爲徐敷治趙遵斷具結而退○十六鋪　　　　　　　 
巡防中局委員黄衡堂二尹訪悉近有印度人在境内賃屋設攤以銅圈數枚任人以小洋銀遙擲以角輸贏實與賭博無異爰據情　請蘇松太兵備道袁海　觀察設法驅逐○浦東三林塘人孫姚氏於今夏夫故後經蟻媒說合醮與磗瓦匠陳錫千議定身價洋銀四十元近被夫弟孫某得知投保甲　巡局控訴局員謝岳松明府以姚氏孤苦堪憐准陳具領完聚著陳給　洋銀一十元當堂成禮而退　　　　 
[蘇垣官報]  
　　十一月二十七日直隸州王史禀知奉撫憲札委襄辦洋務仍兼辦中西學堂差巡檢朱兆彭禀謝飭知本年押解秋審人犯案内蒙記大功一次典史張鳳翥禀辭赴甯見制憲二十八日藩轅牌示照得太倉直隸州知州蔣體梅在任丁憂遺缺查有候補直隸州知州謝謙堪以酌委署　花翎二品銜江蘇試用道蔡世昌由甯來同知羅承恩禀謝赴丹徒覆估諫璧河工差和縣熊兆姜禀謝牌示請補江浦縣缺分發江蘇補用同知萬立銳江西人由京引見領照來省禀到攺指江蘇大挑試用知縣計兆麟浙江人由京領咨來省禀到縣丞壽鴻年禀辭赴甯見制憲補用都司王維典由甯解銅元來二十九日卸　浙江撫憲任巳於昨日回蘇直隸州謝謙禀謝牌示委署太倉州事王史禀知到襄辦洋務差元和縣金禀知赴　坊西南鄉勘案知縣李明垣由甯來縣丞譚麗春由甯來州判孫靖遠巡檢葛寶成均禀謝飭知本年押解秋　人犯案内蒙記大功一次李約禮禀謝前辦婁齊葑分卡一年期滿盈收三成以上蒙記大功一次汪鴻熙禀辭赴金山縣保甲差府照磨汪開第禀謝奉藩憲飭知部覆核准註册五品頂戴指分江蘇遇缺先補用巡檢劉延禧四川人禀知奉撫憲騐看到省　三十日同知高繼昌禀知交卸署靖江縣任事回直隸州陞額祿由甯回按司獄盧炳文禀知奉府委解首級赴太湖廳卽辭 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十一月二十一日京報全錄]  
　　宫門抄諭旨均已錄前○湖南巡撫兪奏爲新科舉人冐教詐騙請旨褫革片○盛京將軍增奏爲知縣病痊才堪起用籲恩仍歸源省補用摺○又奏甄别道員堪以繁缺補用片○陜甘總督崧奏爲升補要缺同知摺○安徽巡撫聶奏遴員調補　郡要缺知府摺兪兼三片再臣准湖南學政臣柯劭忞咨光緒二十八年八月十八日據邵陽縣儒學詳准邵陽縣移廪生李元箸假冐福音教執事傳教騙人　攬詞訟應送縣訊辦該廪生已經進省鄉試詳請扣考等情維時三塲已竣無從查扣當經批令將其廪生褫革今鄉試榜發李元箸業經中式　請查辦到臣當卽飭查去後兹據辦理洋務局司道以查明李元箸假冐福音堂名色開堂傳教詐財攬訟據倫敦會教士柯立基美國内在會教士葛蔭華到局面請知禁飭縣查究在案兹李元箸業已中式本年補行庚子辛丑恩正併科第三十六名舉人詳請奏咨斥革前來臣查民教不和半由奸徒從中播弄兹李元箸竟敢假冐福音堂執事包訟詐財實屬藐法妄爲相應請旨將李元箸新中舉人斥革以便行縣嚴拿並查拘隨同詐財之人審明懲辦以弭釁隙免致滋生事端除分咨外謹附片具奏伏乞聖鑒訓示謹奏奉硃批著照所請該部知道欽此 
奴才增祺玉恒跪奏爲知縣病痊才堪起用籲懇天恩仍歸原省候補恭摺仰祈聖鑒事竊查奉天候補知縣張晉都係廂紅旗漢軍長存佐領下人由廣東候補鹽大使於光緒十二年六月經出使日本大臣徐承祖奏帶出洋派充東京隨員十三年五月因病回旗是年十月經出使日本大臣黎庶昌復行奏帶出洋派充横濱理事隨員兼中外學堂監督十六年十月捐離廣東原省攺捐山東是年十一月出洋期滿經出使大臣黎庶昌奏保請免補本班以仍留山東歸候補班前補用並加同知銜十七年三月奉旨著照所請奬勵該部知道欽此因山東停止分發十八年來奉措資經東三省練兵大臣定安奏准留營差委十九年十月經前任將軍裕祿前任府尹興陞會奏留奉補用經部覈准十二月初六日具奏奉旨依議欽此二十年四月報捐花翎六月到省二十一年十一月委署承德縣知縣該員前經先後出洋並曾由洋因病回旗以積勞之軀復任煩劇之邑遂致觸發舊疾從公或形竭蹶以致前府尹松林於該員告病考語内有精神疲輭𣉟好太深卽使病痊不堪起用字樣經部據考議以休致在案今該員病痊來奉奴才等於接見時察其精神充足宿疾脫然與之談論時事頗中肯綮試委辦理交涉一切要務旣能相機因應亦復勤愼耐勞于以知其承德任内獲咎之由實緣病弗能支並非才不勝任也查該員休致案内旣未指有實在劣迹又非因病成廢時局日棘需才孔殷坐令廢棄未免可惜現在病已痊愈合無仰懇天恩俯准將該員張晉仍以原官花翎同知銜候補班前補用知　歸奉天原省補用俾收得人之效如蒙兪允再行給咨該員送部帶領引見出自逾格鴻施奴才特爲起用人才起見是否有當理合恭摺具陳伏乞皇太后皇上聖鑒訓示謹奏奉硃批著照所請吏部知道欽此　　 
　祺等片再前准吏部奏定章程道府州縣無論何項勞績除歸候補班次均應扣足一年甄别補用歴經遵辦在案兹查有花翎二品銜候補班前先補用道朱樑濟自光緒二十七年九月十九日到省之日起扣至二十八年九月十九日一年期滿奴才等復查該員朱樑濟第成穩練任事實心堪以繁缺補用除將該員履歴咨部外理合附片具陳伏乞聖鑒謹奏奉硃批吏部知道欽此　　 
頭品戴戴陜甘總督奴才崧蕃跪奏爲升補要缺同知以裨地方恭摺仰祈聖鑒事竊據甘肅藩司何福堃署臬司黄雲詳稱甘肅洮州同知王南薰修墓開缺業已奉准部覆自應照例揀選升調查定例道府同知州縣直隷州知州如係題調要缺無論何項出缺或調或補准該督撫酌量具題又各省要缺俱令於現任人員内揀選調補如無合例應調之員始准以候補人員題補如無人准以應升人員内揀選題升各等語今洮州同知係繁疲難三項邊要番回雜處撫治彈壓最關緊要非精明幹練之員不足以資治理該司等查應調人員例不合調候補亦無可補之人隨於應升人員逐加遴選查有化平直隷撫民通判張彥篤年五十一歲河南光山縣人由監生遵例報捐通判指分甘肅分缺先補用并加提與銜同治十二年三月十九日騐放到省嗣經補授化平直隷撫民通判光緒十二年十二月到任遵例在順直賑捐局報捐花翎調署溼州直隷州知州該司等查該員張彥篤樸實精明通達政體於番回邊情尤爲熟悉以之升補洮州同知要缺實堪勝任且本任歴俸十六年并無叅罰案件會詳請升前來奴才查該員張彥篤年强才裕幹練有爲合無仰懇天恩俯念要缺需員准以化平直隷撫民通判張彥篤升補洮州同知要缺實屬人相需如蒙兪允俟接准部覆照例送部引見以符定制謹恭摺具陳伏乞皇太后皇上聖鑒訓示至所遺化平直隷撫民通判要缺俟接准部文再行照例揀員請補合併聲明謹奏奉硃批吏部議奏欽此　　　 
頭口頂戴調補浙江巡撫安徽巡撫臣聶緝　跪奏爲揀員調補首郡要缺知府以資治理恭摺具陳仰祈聖鑒事竊照安慶府知府方連軫經臣奏叅奉旨革職於光緒二十八年六月二十一日奉上諭安徽安慶府知府員缺緊要著該撫於通省知府内揀員調補所遺員缺著嵩岣補授欽此自應欽遵辦事伏查例載各省首府缺出於通省正途人員内　選調補如無合例堪調或人地不宜始准以各項出身人員内遴員調補其調補首府之員無論缺項是否相同及歴俸已滿年限俱准調補等語今安慶府係省會首郡要缺政勞殷繁且時有發審案件非精明幹練之員不足以資治理臣與藩臬兩司于通省現住知府内逐加遴選其正途人員現居要缺未可更勳實無人地相宜者兹于各項人員内查有儘先補用道寗國府知府桂鍈現年五十一歲係正白旗滿洲秀齡佐領下人由貢生報捐筆帖式簽分盛京兵部行走光緒二年加捐郎中雙單月選用三年十月選授盛京兵部郎中十二月到署派左司行走四年派左司　印五年署右司印鑰六年保送内倉監督奉旨記名七年補授内倉正監督八年署左司印鑰兼總查文報處事務九年署驛站正監督十一年加捐知府雙單月選用選授四川保寗府知府十二年十月二十六日到任十三年恭逢恩詔加一級十四年丁憂開缺十六年奉天賑捐奬戴花翎服滿起復引見奉旨著内用簽掣太僕寺員外郎行走十七年改捐知府雙單月本班儘先選用選授今職二十年四月初二日引見奉旨安徽寗國府知府員缺著桂鍈補授欽此領憑到省九月初二日到任恭逢恩詔加一級二十二年調省卸事二十三年回任試俸三年請銷試字奉部覆准二十六年恭逢恩詔加一級因拿獲安省梟會首要匪犯案内在事出力經前撫臣王之春奏保請以道員在任儘先補用於二十七年十月三十日奉　　　　 
旨依議欽此二十七年在計卓異奉部覆准該員資深幹練辦事勤能以之調補安慶府知府實堪勝任與例亦符所遺寗國府知府員缺應遵旨卽以嵩䖲補授據署藩臬兩司會詳前來除履歴册咨移部科查核外謹　同署理兩江總督臣張之洞恭摺具陳伏乞皇太后皇上隔鑒　部　覆施行謹奏奉硃批吏部知道欽此　 
 
