# 1893 - 100 - 4907176

 

Page 1

 
 
[開印六科準繩] [  圖書集成局啓]  
　　六科準繩一書爲前明王肯堂先生字泰所箸先生以名進士邃於軒歧之學從政之暇箸爲醫書六種一曰傷寒準繩二曰瘍醫準繩三曰幼科準繩四曰女科準繩五曰類方準繩六曰證治準繩共一百二十卷本局茲己開印敬請杏林橘井中人告成後惠臨選購可也 
[重印鄕會試應備各種書籍啓] [  點石齋主人謹啓]  
　　石印昉自泰西而創行於中國者則自本齋始二十年來所出書籍不下姓千百種早蒙海内士林同聲稱賞今届慶榜宏開查歴年售缺各書數巳不少理宜重爲補印以便諸君採購謹將其目略列於下計開經策通纂乃戊子年所出縷析條分包羅富有固巳盡經生之能事　策學之大成矣當時共印一萬部現巳售罄仍照原式開印不敢縮小以省目力又大題觀海初二集亦於是年告成其初集係國初名作二集則皆近時名人窻稿及各省課藝并本齋自請名手補題一萬篇共得文四萬首裒然鉅集出色當行爲石印文中别開生面揣摩家久巳奉爲圭臬又五經文準係本齋自請名宿精選而成凡己見於宏括淵海戞造等集者概從割愛今更重選將稍不　意及雜見於三五萬選者全行剛汰益以華藻矞皇諸作因於原名上加精選二字以示區别又大題多寶船乃本齋印文之嚆矢海内風行己銷十餘萬部其美善處姑不暇贅以上各種並横行佩文韻府均於去冬開印不日卽可出計尚有大部書籍爲他家所未見者己由名家編輯成書現復請經學生詳爲校正容俟續出其餘試帖策府凡有益於文塲者概行重印茲不細登有欲躉購若干部者請來面議可也 
[朝鮮沿革考]  
　　有朝鮮人之遊於中國者爲天水蓮舟客適相晤於綺筵酒酣耳熱相與劇談蓮丹客謂余曰中國之人言及敝國皆稱爲高麗此大不可也敝國五百年之前則國號高麗今則攺稱朝鮮而中國之人顧弗深考仍其舊名先生何不一爲辦之余掀髯大笑曰子以爲中國固無人知之乎客曰高麗之改爲朝鮮者己五百餘年此猶之中國前爲大明朝今則爲大淸朝設外人之稱中國人者皆稱之爲明朝人不亦可駭之甚乎余曰是固然矣然中國人之至貴國者貴國在往稱之爲唐人何也蓋以昔者太宗兵威振於殊俗高麗大受其創言及唐人雖小兒之夜啼者可以立止以故見中國人至皆謂之唐人唐之去淸則較明爲更遠矣客曰此則不過口中稱謂非筆之於書也今見中國各日報録及敝國之事每以高麗朝鮮錯雜互見則似乎未考其詳且先生亦知高麗之君王姓朝鮮之王李姓乎余曰烏得而不知朝鮮本箕子之封邑也武王欲封箕子箕子不受乃去之朝鮮武王就而封之至今幾三千年臣服中邦向稱恭順中國卯而翼之計其地南北相距約千八百里東西則最寛處僅八百里東西南三面皆濱海西北至盛京以鴨緑江爲界北界吉林東北與俄羅斯爲鄰秦代爲遼東外徼漢仍之漢末時乃爲公孫度所據傳至孫淵魏滅之五代以後王建闢地益廣并新羅百濟而爲一都開城以平壤爲西京國號高麗然五代以前則有稱爲勾驪者有稱爲高勾驪者雖或以傳譯之不同口音呼異然至王建而始稱高麗其在王建以前固非悉仍其朝鮮之舊勾驪高勾驪其稱謂己在王建之先是高麗之國號始於王建高麗之稱謂則不始於王建也自王建攺稱高麗其子孫遣使朝貢於宋亦並貢金於遼嗣時厥後歴四百餘年未嘗易姓明洪武二年共君王顓遠賀卽位賜以金印誥命封高麗國王在位二十五年子瑶嗣位昏庸無度荒耽酒色衆共棄之推門下侍郎李成桂主國事詔許其自立聲教成桂更名旦遷鼎於漢城請中朝攺國號詔更號朝鮮是朝鮮之更號固中國之所命爾時當洪武建文之際其所以爲之改稱朝鮮者則仍復其箕子舊時封號而於是向之稱高麗者皆變而稱朝鮮旦年老就衰上表請以子芳遠襲王位永樂元年詔賜芳遠金印誥命冕服以承統緒閱十七年芳遠亦年邁復以其子請襲厥後世世繼繩遵守罔替至萬歴年關白入宼國中承平日久不諳戰事望風四潰全境失陷王出奔請救於申朝中朝遣兵征之會敵酋死遂復故土國析爲八道中曰京畿道東曰江原西曰黄海南日全羅東南曰慶尚西南曰忠淸東北曰咸鏡西北曰平安至國朝悉仍其舊制頒定歳貢章程歳將終王遣陪臣來京具儀上表泥首宫門中朝則厚賚其王大賚使臣飭領欽天監時憲新書以歸凡逢兩國慶喪等大事亦刊有賀弔定制常行弗替數年之前國中大亂日本人之旅居其地者頗有乘機而動肆其鯨吞之計中朝命員遣將立爲敉定王之父大院君來華數年王上表再請始賜歸國凡表章制誥以及一切公牘文字固無不稱之爲朝鮮而日報之設則所貴在雅俗共賞中國之人凡見貴國之人無不指而目之曰此高麗人也若與之辨曰此朝鮮人非高麗人將譁然散矣貴國所出之參中國人皆名之曰高麗參貴國自稱則曰紅參然向參鋪購紅參者己聞所未聞若謂之曰吾欲購朝鮮參則更茫然無以應之矣稱之爲高麗則人皆知人稱之爲朝鮮則人多不知而日報則當使人以共知不得强人以不知以故有時稱之爲高麗有時稱之爲朝鮮使人漸知朝鮮之卽爲高麗而後言及朝鮮不至於駭人聽聞且朝鮮直其子之舊封高麗之稱朝鮮厥爲最古迨改朝鮮爲勾驪爲高勾驪爲高麗而朝鮮之舊稱反隱而不彰而由高麗改稱朝鮮無非反古之道而己而一時竟若稱之弗順於口也者蓋稱朝鮮爲高麗不但中國日報諸館而己卽泰西各國近與朝鮮通商者亦罔不稱之爲高麗也夫中國之爲曰報者豈眞昧焉不知乎哉 
[命婦赴宴]  
　　外洋日報云英皇設宴宫中謂各官赴宴與斯會者皆係鐘鼎名門簪纓華胃中國派駐英國欽差薛星使挈同夫人及公子令媛赴宴先謁英皇次謁太子公主彬彬乎有文西例君主在前與宴者不敢就座所以示尊敬也英皇以夫人等不諳西例待以異數命設二椅於旁使之就座觀一切禮儀該報因謂中國命婦赴宴爲向來所罕見遂將簪珥若何插戴裙帔若何結束一一記之璿閨瑶室中又添一叚佳話矣 
[括蒼大火]  
　　有客自括倉來言及正月二十八晚處州龍泉縣失火焚至二十九日三點鐘始熄共燬民房三百餘幢亦可謂巨災矣 
[申明律例]  
　　揚州江都縣林小溪大令以保衞閭閻安良除暴爲先務日前頒發告示申明惡棍訛詐律例其略云安良必先除莠正本尤貴淸源揚城地當衝要人跡雜遝訪聞有種遑賴之徒溷迹其間成羣結黨盤踞於茶坊酒肆烟館娼寮或無端訛詐或平空搭臺遇事興波擇肥而噬懦民被其魚肉飲忍吞聲莫敢與較每致釀成事端此等情形殊堪痛恨原不難按名提究第一忍不教而誅姑先出示諭禁爲此示仰諸色人等知悉爾等須知惡棍設法索詐官民張帖勒約謊稱欠債因詐不遂竟行毆斃者不分曾否得財爲首斬立决爲從絞監候其無端訛詐良民致被詐之人 
 
 

Page 2

 
 
因而致盡者絞監候爲從分别流徒至屢次生事擾害良人者發極邊足四千里充軍法律何等森嚴豈容干犯自示之後務當革面洗心另謀正業倘敢仍蹈前轍故違禁令准被擾之家扭禀來縣定行從嚴究辦本縣令出必行决不寛貸云云或曰大令先筮仕鹺曹旣而榮膺斯篆在揚最久故此間靑皮痞棍之惡習及姓名住址久己熟識於胸示中所言不難按名提懲並非虚語第不識彼兇惡性成者亦聞而感愧否乎 
[皖省大計]  
　　頭品頂戴兵部侍郎兼都察院左副都御史安徽巡撫總理糧餉提督軍門沈爲榜示事照得三載考績所以澄叙官方安省應辦大計前經本部院奏准展至本年二月舉行兹同兩司秉公查辦除恭疏具題外所有舉劾各員合行榜示爲此示仰軍民人等一體知照特示計開薦舉卓異官八員安廬滁和道丁峻安慶府知府聯元潁州府知府鳳林鳳陽府鳳廬同知劉鑌宿州知州陸顯勳霍邱縣知縣惠恩寍國府教授范錫恭按察使照磨兪光烈　叅劾六法官三員才力不及官一員靑陽縣知縣朱壽慈不謹官一員定遠絲教諭朱彞浮躁官一員桐城縣訓導查光瑞 
[鄞縣賞格]  
　　調補鄞縣正堂楊爲懸賞緝拿事案據監生表承勳禀報伊家於正月二十五夜三更時分被匪多人越墻進内開出大門刼去錢洋衣物工人袁傅雲捕遭拒傷隨將該匪格傷擒獲詢名陳哲原送案請究詎該匪傷重旋卽身死開單叩請勘騐緝究等情據經會營勘騐在案除飭差嚴拿並移緝外合行懸賞紳拿爲此格仰諸色人等知悉爾等如能拿獲是案贓犯送案訊究者每名賞洋六十元通風報信因而拿獲者每名賞洋三十元此係本縣捐廉給發儲庫以待决不食言須至賞格者 
[險遭回禄]  
　　揚城教塲街房屋櫛比店鋪星羅攘往熙來最形熱閙花朝下午鉅盛樓首飾店後進樓上烟霧迷漫紅光四射是時該店僅有學徒二人在樓下炊飯嬉笑自若貼隣某衣鋪主見之急從此樓躍過彼樓汲水灌求一面將店外擺列磁器攤諸人喚入協力從事始行撲滅然樓上椽柱板壁己成焦炭至起火之由因該店廚房卽在樓下烟囱穿樓房而出偶然炸裂遂致滿樓皆火幸衣鋪主不動聲色從容布置得免成災誠大幸也 
[示催捐欵]  
　　兩淮運岸各商認捐本省曁順直災振銀兩並分立限期等情疉經列報茲聞淮南總局憲以初限己届出示諭催並將岸銷額引攤派數目分晰曉示計本省振捐每引應繳一錢三分八厘三毫五絲七忽順直振捐每引應繳四分一厘五毫七忽諭令各商赶緊按引依限完繳倘三限期滿尚有未淸尾捐卽令在揚各大商先行就近墊繳由欠繳之商認息歸還等語刻己懸示局門想遠近各鹺商樂善爲懷當必源源投納也 
[電局新開]  
　　廬州府添設電綫前巳列報兹悉線竿己於本月十八日下午安排停妥十九日開局收報循煦向章送報三日不取電資所有寄費經督辦盛杏蓀觀察訂定由廬州至蕪湖每字取洋五分安慶亦然其餘各外埠均照皖垣一律查向章由蕪湖寄皖垣每字取洋一角今廬郡須繞皖局抄碼轉發反祗半價可謂廉矣又聞該局設於城内九間大屋内卽局員李君叔倫之本宅也計用司事二名報生二名其線由三河廬江接至英家匯計程四百二十里沿途派有哨弁帶領巡丁若干名按叚守護關河迢遞音問飛傳覊旅天涯者當不慮靑鸞信杳黄犬音乖矣 
[興脩水利]  
　　津郡爲九河下游每當河水盛漲時一時不及宣洩輙有泛瀘之虞當史觀察克寛任天河道時曾開河一道名曰减河藉以分洩水勢迄今爲時己久河身漸淺河水難消李傅相厪懷水利特於去冬札委卸署天津道員贊臣觀察詳勘情形禀覆核奪觀察不辭勞瘁馳驟於氷天雪地中勘得舊有减河須將河底挑深河面加闊另濬新河兩道添築石壩三座隨時啓閉以免倒灌民田當經繪圖貼說估工計料具禀鈴轅傅相以此舉關繫重大刻不容緩批飭迅速開工聞本月中旬己以畚挶從事矣從此河流順軌民免其魚有不頌憲恩高厚者哉 
[洋布價昻]  
　　津郡洋藥及洋布兩宗去冬價值頓增洋藥爲人間鴆毒其貴賤原可置之不論惟洋布爲被服所必需幾與菽粟同其功用者每疋擡價約及津錢一千津人實有難堪日昐開河俾輪舶梱載前來價值得以稍貶　料春融以後價仍不减於前章身無具者未免惄焉如擣矣 
[拔刀自剌]  
　　冀州人王某向以斵輪爲業在天津附近海大道開設小車鋪一所門庭如巿獲利頗豐娶再醮婦某氏爲室藉慰鰥魚岑寂詎料年矢催人巫陽下召王遂於去臘作古有焦某從之習業十載有奇雖己滿師仍就王引繩削墨人殊勤謹王信任之分雖師弟情同父子王彌留時念氏係女流未能料理鋪務遂將焦喚至榻前殷殷囑付且謂此焭焭者但日給三餐使無凍餒足矣焦含涙受命王乃瞑目而逝夥伴張某資格不及焦之深而年力强壯則過之王死朱兩月鋪内大權悉入張之掌握其操縱固在於氏而與王之遺囑適相剌謬者也焦以張未膺顧命宜避嫌疑因此嘖有繁言氏恨之擬下逐客令尚隱忍而未發也焦屬耳於垣己知底藴益歸咎於張忿氣填膺不辭而去十八日手携利刃欲得張而甘心比至鋪中張適操作未歸氏叩問來意焦無辭以對遽拔刃自剌其腹不知　爲致命之區不容飲刃著也當時倒地臥血泊中地保恐釀命案投縣禀報值日差將氏並張帶至縣署聽候訊供而焦則舁案請騐旋經騐得焦傷勢近重訊取供招焦不認自殘指張爲兇手究張起釁各節張以不知對及問氏所言相同問官乃將張與氏分别笞責氏取保張則加以鎖押候焦傷勢如何再行發落焦則交氏領回延醫調治生死若何隨時禀覆氏出外後卽延西醫診治據云腹破腸流恐無生理姑如諺所謂死馬作活馬醫勉下一刀圭否則另請高明勿　人性命也第十叚守望局員深知此案顚末恐焦溘然長逝則一命一抵律不能寛在其境内不敢緘默遂於翌日具函逹縣並飭地保投縣禀明一切如此則張雖未釋萬一焦死亦不致令張抵命矣或又謂此中蓋有難言之隱是耶非耶均不足污我紙墨也 
[示期甄别]  
　　寍波月湖書院肄業生童每年甄别一次今由府憲胡練溪太守定期於三月初三日甄别除飭監院備辦外又出示曉諭諸生童遵照届期聽候點名給卷命題考試鄮山書院肄業生童每年甄别一次今由鄞縣楊稚虹大令定於三月初二日在校士館扃試 
[戲言肇禍]  
　　揚州某氏女丰姿韶秀性格端凝雖出自小家而嫺靜温文不類汝南碧玉幼字肉店主某甲摽梅迨吉嫁杏有期甲四出張羅百無一就天錢十萬欲貸無從乃央媒妁傳言擬攺至下半年行合卺之禮女父答以吉期己定豈容錯過良緣冰上人往返再三尚未成議甲有契友某乙聞之戲語甲曰君夙世苦修得備閨房之福以僕愚見曷若早賦好逑甲問君何所見而云然乙故作沈吟低首不語再問之則曰去冬若非泰山力大箇女郎巳早效竊窠姮娥矣我故謂與其以入手明珠重落他人之掌不如洞房早備得以魚水和諧也甲本莽男兒聞之不問情由卽以乙語語冰人曰好个小嬌生竟敢效倫杳賈午無怪他家如是情急我輩鬚眉男子豈甘爲一頂緑頭巾所壓永世不得出頭紅杏一枝東風可嫁莫謂會稽太守依然覆水可收也不意此語爲女所聞寃抑滿腔無從聲訴竟於某夕購取阿芙蓉膏私吞父母察知急爲灌救女低語母曰兒不肖無端蒙此惡名雖永汲西江亦苦無從　雪有死而己尚何言哉言己竟玉殞香消氣絲遽絕父母恨中剌骨棺殮之後卽率家人蜂擁至甲家責令交出女不貞趾據肆行吵閙大有踢翻鸚鵡洲縋碎黄確樓之概經人再三勸解誓不肯回不知以後如何了結嘻一言不愼肇此禍端輕薄兒好作詼諸者其盍以此爲鑒乎 
 
 

Page 3

 
 
[蕪湖紀事]  
　　近來蕪湖米價視正月下旬每石約跌銀七八分蓋因消路疲滯故也○牙厘局許觀察奉上游檄緝拿會匪線捕甫出往往擒渠以歸此其智力誠有大過人者兹聞觀察以各輪船實爲若輩出没之蹊徑特調本局護卡砲船一艘撥派眼線四名俟每日輪船抵埠時上關查察眼線物色匪類砲船則彈壓行人此後商旅抵埠愈可有恃無恐矣○鈔關頭批京餉一萬五千兩由道憲詳委巡檢吳少尹管解兹己奉准院批衣兵部火票遂於廿三日領鞘下船廿四日揚帆出江由水師砲艇護送至淸江口遵陸北上○水師各砲船兵丁操演己久技藝各臻嫺熟本營遊擊彭迪菴遊戎卽於十九日起調集各處守汛來蕪大閱先打靶次籐牌短刀末江面水挹至廿一日一律閱竣各砲船遂打槳回防○蕪湖縣王邑尊於初十日親解立大源水菓行案卷赴省順道赴白門一行兹於廿一日晚間乘泰和輪船回署 
[廣州客述]  
　　街栅之設所以防盜賊每栅必雇夫一名爲之看守倘遇盜刦情事立卽鎖閉使無所脫逃意美法良行之己久兹聞廣州省城内某栅夫癖嗜烟霞常往烟館度夜一夜保甲局員巡查過此傳喚此夫不至大爲震怒立提到局笞責數十板枷號三日以爲怠惰者戒想若輩見之當亦知所儆懼不敢苟且偷安矣○娼妓之流往往假作恩情騙人財物以致銷金鍋裏多有被其沈迷者不謂妓有反爲客所沈迷以致貲財盡失者此眞亘古稀聞不可不志者矣某娼院某校書芳名艶福絕世無雙尋常紈袴少年爭擲纒頭未易博其一顰一笑一日有某甲者欵門而入言談舉止豪邁驕奢而又顧影翩翩丰裁韶秀竊疑爲濁世之佳公子和顔悅色曲意承迎玉漏催人羅褚乍解甲潛以迷藥彈校書身上一霎時卽如痴如醉玉山遽頽甲遂搜括首飾金銀携之而去次日午刻藥性己過倦眼微開見藎篋所儲皆歸烏有不禁失聲痛哭意欲畢命河中經龜黨勸慰再三始含涙而返語曰貨悖而入者亦悖而出其校書之謂歟○長塘街何某番禺人曾充某署書吏家資豐富癖嗜阿芙蓉膏短竹孤燈樂數晨夕鷺肩雙聳幾類鬼薪其妻雌虎也一日何赴左近烟館吸烟燈甫開妻突尋蹤而至面加詬詈入耳不堪何恐貽笑於人持烟槍向之毆擊妻憤無可洩歸卽閉戶雉經及何癮過回家見此情形猶疑其作僞以相挾制伏枕高臥任其所爲次晨夢醒孤衾見妻依舊高懸梁上駭而解下則己氣息全無矣訃至母家興師問罪室中器物毁壤無遺後經衆人勸以殯殮從豐始得免於饒舌然所費己不貲矣 
[邗江官報]  
　　初十日丁觀察葆元由省來　文鹺尹綸委南鹽廳掣騐差李鹺尹鋆馬鹺尹長源起復回淮委署安東縣馮大令譽騏過揚履任十一日蕭鹺尹其鉌銷廟灣海關差十二日廟　塲鄭鹺尹抵揚朱鹺尹煜起復回淮王鹺尹與晉由大伊山卡來十三日許太守寶書由儀徵回沭揚縣王大令之全過揚徐鹺尹元基起復回淮李鹺尹德程銷白塔河差萬鹺尹煜解海分司餉來十四日江西羅叅軍家福解餉到揚十五日梁分轉世禮奉湘岸委赴下游催鹽船差分發知事陳鹺尹家駒禀到方鹺尹臻碩銷京餉差高垂州錢剌史安豐塲談鹺尹均到揚 
[滬南火警]  
　　某甲向以駕舟度日在滬南利川馬頭結草爲廬藉資棲止昨晚九點鐘時不知如何遺火濃四起冐穿屋頂廿三鋪地甲立卽鳴鑼報警廿三七鋪巡防局員王李邱三少尹督同局勇到塲彈壓俄而水神閣輔元堂保安會大王廟萃秀堂花業十鋪天主堂等處洋龍風馳電掣而至幸是處取水甚便得以源源噴射焚一刻許火卽熄滅各龍次第言旋至其細情尚容續録 
[車中坐化]  
　　昨夜八點鐘時有東洋車夫在北泥城橋載一死屍行駛事經某號印度捕所見卽將車夫拘至捕房捕頭察得死者年約四旬身穿元色纔紗棉比甲靑哆呢夾袍泥金色縐紗套褲元色縀雙樑鞋頭戴元色縀紅結小帽卽派包探顧阿六及二百六十二號華捕知照二圖地保陳文榮之夥役顧桐生檢察屍身見有鷹銀十元金印約指一枚留存捕房以待屍親認領及問此屍在何處載至車夫稱其人中途雇坐言往仁濟醫院不料斃在車中云 
[英將閱操]  
　　每年春季上海西國團兵必日勤訓練以待香港將軍簡閱此定例也本年將軍因有他務委副將巴羅君來申本月二十五日乘怡和洋行太生輪船戾止每日或在浦灘或在虹口空地閱視小操至今日下午三點鐘由黄浦灘調齊隊伍往泥城外賽馬塲大閱軍容之盛如火如荼中外簪裾當有如雲之集者矣 
[叅幾赴任]  
　　新授嘉定後營叅將傅煥庭叅戎交卸上海提右營篆務後赴松謝委己紀前報兹悉叅戎抵松後卽乘原舟於前晚回滬各兵弁均往迎接叅戎當卽登岸部署一切旋飭家丁雇定大號官舫停泊滬南大碼頭昨日午後三點鐘時叅戎出署乘四人大轎排列全副執事前導有萬民傘德政牌提標右營親兵簇擁而來過太平街出大東門至碼頭登舟俄而關道憲聶觀察新任提右營廖叅戎松海防劉司馬上海縣黄大令守備程守戎城汛李千戎及印委各員至江干恭送各營弁兵亦列隊鳴虔極形整肅 
[潔除街道]  
　　本邑城廂内外河道淤塞異常居民艱於汲飲岸上垃圾又堆積如山以城内魚行橋虹橋兩處爲尤甚近來天時漸熱穢氣薰蒸觸之易成疾病上海縣黄愛棠大令有鑒於此立飭幹差薛貴前往知照各處也甲督率挑夫赶緊將垃圾挑運出城一面著船牙帶同駁船隨時載往鄕間如敢延玩准將該地甲帶回禀明究辦該差奉諭後巳帶同夥役向各處知照矣 
[築路述聞]  
　　本邑製局向設分局於西南龍化鎭後專製火藥以供軍需其間相距三里餘路狹若羊腸轉運殊多不便兹由總辦劉康俟觀察籌出巨欵擬分叚開築務令一律坦平惟經由廬舍田園須向民人購買恐所費當復不資也 
[催繳年租]  
　　上海縣年租錢糧經黄大令限於二月内一律繳淸迄今將逾限期而繳者仍屬寥寥大令遂於昨日飭差轉傳年租地保到案於晚間聽候諭話 
[醋海波翻]  
　　小車夫蔣立成者係江北産挈妻某氏賃居虹口沈家灣地方以推車餬口終朝碌碌手足俱疲其妻素淫蕩與同鄕人富生有私暮雨朝雲屢選巫山之夢而蔣猶昏昏如睡毫無覺察有盛文華者色中餓鬼也見氏貌美垂涎己久屢以淫詞挑動終不得一入設中因此懷恨欲得而甘心前日不午富生又至氏處尋歡氏命八歳子暫立門前權當護花旙盛知之大踏步闖入蘭房欲將野鴛鴦拘獲氏子見之大聲呼喚迨盛入室氏己驚起劈面扭住喝問意欲何爲富生得以乘間逃逸兩人正在扭扯時蔣適目外歸見此情形亦向盛盤問盛答以捉奸氏乃含涙泣訴謂盛因强奸不遂設計污衊將遂扭盛至茶肆中評理嗣經人令盛備香燭登門服禮始寢其事 
[因姦肇禍]  
　　有某甲者家居本邑南巿靑龍橋膝下二女長者己嫁某捕役之子某乙爲妻乙來往其家略不避忌涎次女色美時以眉眼送情久之漸與有私居然成先弄大蛇後弄小蛇之話柄甲明知之弗能禁也旣而乙得隴望蜀又潛通比鄰某姓女郎夜去明來醜聲四播前日竟有人以匿名揭帖黏諸二姓門前二姓疑是藩某所爲向之饒舌責令以香燭淸音服禮否則當控諸琴堂藩勢不能支祇得勉强遵照然此事實出於薙髮近巫姓事後遂向巫興問罪師巫自知咎實難辭吞服生烟自盡幸店夥察知神色有異急延某醫生爲之灌救始得轉危爲安 
[婚據難憑]  
　　前報紀候查婚據一則昨日下午二點鐘葛同轉蒞捕房龜子李德才偕中人李長春投案候質同轉將張桂生身畔搜出之婚據一紙並金仙之母蘇吳氏所寄家信等檢閱據上載明係馬蘇氏自立是年二十三歳七月廿三日未時建生名下簽十字且加指印旋將馬蘇氏卽金仙帶案訊問堅不供認諭令當堂取指印比較大不相符再三研問金催共丈夫馬德高本在鎭江洋關上營生十六年十月初六日因病逝世問爾夫逝世後爾於何時與張桂生同居答稱十七年正月中間母親至鎭江帶小婦人回鹽城張桂生於是年三月初旬前來問張是 
 
 

Page 4

 
 
否住在爾家答稱伊住客寓中常至我家母親及兄均曾覿面問至爾家中幾次答稱共來三次謂爾叔是何名字如何與張桂生談及此事爾欲尋伊何爲答稱叔名德桂據張言及叔在滬在事頗稱快意小婦人有三歳兒子係馬家血脉恐株守在家無以度日欲向小叔取錢謂旣知叔在滬何不寄函取錢而乃貿然隨張桂生來滬耶答稱己寫信數次因無覆音不能不親自一行問爾之母兄何以深信張桂生托伊帶爾來滬答稱母兄皆信張桂生是正人同轉閱據上載明馬金仙幼時曾在鎭江妓院卽問何以爲娼答稱因家計蕭條送入鎭江花烟館内十九歳時不願永淪苦海故嫁馬德高爲妻問爾何時隨張來滬先住何處供去年三月二十日被張誘來騙滬先住客寓繼借鴇婦雙喜所開花烟館房間初時騙令代客裝烟在後逼令接客稍不遂意卽被凌虐問來滬時可帶小孩小叔曾否尋見供託人尋問小叔並未遇見帶小孩來滬是年因病夭於妓院内問在雙喜家借房間張得身價否供借房間時確未得洋所得夜度資約洋七八十元皆被張陸續取用六月間母親及兄尋來欲將小婦人領回張誣指小婦人欠洋不能來去自由兄不允與伊口角反被送押捕房同轉著帶張質訊張仍不認金仙供張桂生所供情形皆屬子虚同轉又問張曰爾與該氏如何認識供十六年冬間伊夫馬德高去世至次年正月十六日氏來尋小的向談諸事二月初二日由鎭江同往鹽城十六日見其母蘇吳氏由金仙自主筆據簽押蓋上指頭同轉再令金仙取筆書十字與筆據比較稍有不符又問張曰以後如何供三月十八日與金仙同至鎭江當將馬德高之柩安葬同轉謂婚據上由馬金仙一人出面並無中証爾一面之言豈能作據又問金仙旣在鎭江如何來滬供四月十一日岳母携同小弟至鎭江看會二十六日與其母回鹽城閱兩月小的寫信往催據云己於六月二十六日送至鎭江小的詳加訪問始知己被送至滬上因此躡蹤而來同轉謂金仙曰張所供情形爾可聽明供此係鬼話切勿聽信同轉以兩下各執一詞著將張桂生馬金仙一併還押李長春李德才各著交保限半個月函催金仙之母蘇吳氏到案再行核奪 
[訪拿賭棍]  
　　上海縣黄愛棠大令訪得著名賭棍在大東門外開設泰盛蒲包店之顧海忠混名虎豹大蒲包及徐德貴曹子馛等在外横行無惡不作因於前日傳捕頭趙金柴樛面授機宜諭令密拿該捕奉諭之下帶同通班夥役四出緝拿晚間在大東門外一帶將顧徐曹三人先後拘獲押解到縣黄大令飭令看管候訊 
[備文解犯]  
　　上海縣内監人犯伍有福係踢斃賣菱吕阿金者劉福順係持刀戳斃姘婦王氏者蔡阿邦係持槍轟斃粤妓鍾龔氏者尚有女犯陸麻仔卽何陸氏係誘拐范張氏之女范秀寶者經黄愛棠大令禀詳上憲近奉蘇撫奎中丞行文著將伍有福等四起人犯歸入本年秋審案内大令奉文後擬於日内將各犯起解前日大令又接省憲來文内載尚有踢斃黎阿坤之東洋車夫張再香一犯亦須歸入秋審大令不日備文將各犯押解赴蘇 
[巡勇得釋]  
　　緝私巡船勇丁吳月珠前日淸晨在小東門外碼頭與拉圾船戶某甲因碰撞口角扭入捕房一併管押嗣經哨官朱國棟函致葛同轉同轉令將所押之人釋放回船聽哨官自行管束 
[龜鴇被逮]  
　　烏龜董事趙子恩鴇婦包大奶奶卽包恒花龜子鍾德昌屢經懲辦之賭犯猪羅駿發卽沈駿發近因犯案經法　員葛同轉訪聞飭包探先後拘獲聽候訊辦 
[招認屍身]  
　　同仁輔元分局來信云敝局刻在仁濟醫館内所收無名男屍一口年約三十之内秃頭面白高鼻無蔴二根頭元色縧辮有元色羽縀琵琶襟馬褂棕色綢棉襔白絨衫藍綢夾套褲藍洋布棉褲白洋布單褲白襪元色羽縀淺雙樑鞋子據法界包探孫錦榮云於昨晚三點鐘時在金利源碼頭落水由五十七號華捕援起轉送至醫院己不能開口矣故未識其姓氏兹由醫生督同敝局司事檢視果係落水受寒而斃經敝局給棺收殮發壇標記如有親屬到堂領取可也又來信云本月廿五日淸晨七鋪地甲報稱本城登雲橋西首厠邊有路斃男屍一名本堂騐得死者年約五十餘身瘦微鬚穿藍布短衫褲黑洋布棉襖黑布棉襖棕色洋布對襟破背心黑布對襟棉背心灰色洋布棉褲白布襪雙樑黑布毡底鞋藍布千針帮兠肚三根黑扁辮線元縀瓜皮帽紫色帽結身畔有小洋鐵一具廣益堂施醫局藥方一紙註明張姓住新碼頭當經給棺收殮暫發義塚如有親族卽來認領可也 
[濟當其急]  
　　謹啓者敝堂接奉吳蕙堂大善士交來樂助山西賑欵三戶共洋四十元以善緣之同志輪救命之仁囊宏濟艱難功德倍蓰目下山西賑務情形昨得藩振聲先生來函以該處災民死亡枕藉鬻子析骸莫名慘狀速籌解欵多多益善惟是待救之情較急於倒懸籌欵之勢更艱於弩末仰仗仁人利溥挽回天心但能救得一分卽是萬家生佛蒼生待命造福靡涯幸勿視爲勸賑常談也上海六馬路仁濟善堂籌賑公所施善昌等謹誌 
 
 
 

Page 5

 
 
妝樓伽藍古稱艷史板橋畫舫今著佳名申江爲通商一大都會烟花之盛甲於天下前刊鏡影簫聲僅集名花五十枚不免遺珠之憾且日新月異大有滄桑今蛟川蕙蘭沅主人作客海上北里冶遊選色藝雙絶名噪一時者倩名人繪成小影百餘輩維妙維肖著以傳説艷蹟標以里居閒吟分書正草隸篆顔曰青樓圖記付之石印精妙活艷展期圖者如見其人裝訂雅緻外用錦套每部四本價洋一元二角寄存上海三洋涇橋緯文閣四馬路古香閣二馬路千頃靈代售 
[上海醉六堂發兌精本書籍]  
國朝湖州名人叢書十一種五元陸氏十萬卷樓叢書初二三編二十四元正續皕宋樓藏書志八元儀顧堂題跋記一元四宋本爾雅單疏一元二葉石林奏議二元唐魏微原板群書治要八元朔方備乘三元薛叔耘四國日記八角許竹篔師船圖表三元王子裳游歴日記五角繆抽岑俄游彙編一元半心矩齋叢書六種五元薛叔耘籌洋芻議三角何義門讀書記二元洪氏讀書叢錄二元讀書脞錄一元李氏算學十一種二元翠薇山房數學三元於越先賢高士傳像賛三元歴代職官表八角白紙鐵橋漫稿二元松陵文錄一元六康　紀行二元元遺山詩註一元四月河精舍叢鈔一元二傷寒活人書八角景岳發揮六角咽喉脉證二角石印宋本胡刻文選二元四洋板曾文正公全集十二元此外名目繁多不及細載所有各家登報之書及石印錫板銅板等書並皆齊備賞鑒者請至棋盤街北首靑蓮坊口便是 
[廣東普太和各項蠟丸]  
本號開設上海棋盤街轉角高大洋房專採上品人參鹿茸以及道地正藥䖍修各種萬應丸散膏丹無不精益求精計略列○參茸衛生丸統治諸虚百損每丸洋二角半○麋茸白鳳丸此丸調經種子保産安胎每丸洋一角○金鎖固精丸治男子腎冷精寒每兩洋五角○三鞭壯陽酒此酒大補氣血壯陽添精每瓶洋五角○經期腹痛丸治經前經後肚痛每丸洋一角○外有婦科白帶丸調經種子丸無價保眞丸養元培育丸赤脚大仙丸龍涎哮喘丸小兒回春丹參茸戒烟丸肝胃氣痛散立止白濁丸花柳解毒丸萬應如意油追風如意膏○分寄○京都○高麗○江西○温州○南京○湖州○常州○蘇州○烟台○威海○旅順○等處 
[吕義泰煙袋號遷移]  
敬啓者本號自分設上海法大馬路開張以來貨眞價實馳名各省衆所共知今因房屋翻造暫移東首第一石庫門内交易俟房屋工竣遷回原處開張誠恐遠方往來未及週知故特聲明本號主人謹白 
[大德生洋藥老公司]  
本公司自香港分設以來歴經有年貨高價亷四海馳名久蒙○仕商雲集莫不同聲稱讚非比希圖射利者魚目混珠也誠恐○貴客未能深知眞僞難辯特再申明本公司向來進出貨物均是親到夷船督辦提選頂尖原莊大小洋藥批發精製各種陳年烟膏俱一加高一等發售今於三月朔日起較前更加認眞不惜資本比衆格外公道老少無欺以圖久遠而廣招徠如有低次包退回換只此一家並無分出承蒙○諸尊光顧者請認明本公司金塔招牌爲記庶不至悞並代客收買烟灰○上洋小東門外洋行街大德生豫記告白 
[上海中西大藥房戒烟梅花參片功效啓]  
自來一物必有一物制之此天地生成不易之理神農經云巴豆毒藿汁解之毒菜食小兒乳汁解之獨鴉片一物絕無善治之法滋其蔓延害遍中土雖戒烟方藥林立幾若汗牛充棟莫辨眞實戒去者間或有之因戒而百病叢生烟癮反增遂至畏葸不前亦復不少推原其故非失其藥則違其性至其重攙烟灰純用生土以毒攻毒其害豈可勝言哉夫吸而成癮服生土烟灰其癮不更甚乎本藥房憫茲利害叅透根原用泰西制烟尅性之劑以去其垢人參諸品以固其元務期君臣相佐性味和平全無霸道之處實有大補之功每癮一錢服藥三片五日遞减二旬以後心癮盡去痼疾永除而且香甘可口絕無遺患語云千金易得一方難求本藥房具此婆心製成妙藥六合之大恐未週知爰再布告願有志戒烟諸君請一試之同臻康衢屬有厚望焉茲有無耻棍徒陰戤本藥房牌號售製假藥欺朦遠路仕商賜顧者務請認明四馬路中市轉角大洋房内庶不致悞本藥房只此一家並無分出 
[馳名中外冠英堂京貨帽莊]  
本莊自創業以來專考良工督製冬夏帽領並親臨京師内城府選運緙絲顧繡洋金宮粧腕袖一切事件進呈貢靴並辦各省時欵雅扇絨緞女勒遠近諸君蒙曾惠顧者無不出指言小號貨眞價實在漢口黄陂街中剪子街右首開張 
[上海王製半夏]  
一治老年積痰　一治中風痰厥　一治寒痰嘔惡　一治冷哮痰飲　一治肝厥胃氣　一治三陰久瘧　一治小兒寒閉　一治茶酒濕氣　一治痰迷痴症　一治寒濕疝氣　本宅黄宜人在日此藥向係施送庚寅年始酌取每錢制錢三百文今十月爲始遷設本邑大東門内北城根王氏宗祠門房發兌錢改洋角備送官禮者每匣六洋另附吳門顧女史襄製半夏詩一張本宅尙有秘製丸散膏丹統俟功滿日一併發兌再行登報先此通知拈花室告白 
[典商减利論]  
子輿氏之言曰矢人惟恐不傷人函人惟恐傷人巫匠亦然故術不可不愼因恩典當一業其亦在不仁之列耶何也以其專取窮人之利與金珠業骨董業專取富人之利者正屬相反特以其便於取携勝於告貸相沿旣久人悉安之惟當官者時時禁約其不准重利不惟期短以免窮民之受其剝削而已故自來大有爲之官於此等事必時加訪察以防奸商之只知利已不顧損人民咸賴之卽如左文襄公督兩江時亦曾大加整頓紙墨未乾言猶在耳上年蘇藩鄧方伯亦復大申禁令嚴飭所屬地方以開設質押等鋪促期重利朘削小民實堪痛恨務須查明改爲典當等因其所以飭令改爲典當者原冀其利减而期寛也乃今有厚生典商自願减利月取一分四厘亦可謂難能而可貴者矣官憲聞之應加獎勵之不暇或詳請建坊或自行給匾俾其同業聞之互相觀感依樣仿行此是何等善事實亦當官者所宜然以功　而論較之助賑順直助賑山東當亦不讓而何以竟有該業之董事大不謂然聳恿衆典十五家扭該典商投控縣衙請官查案申禁不准减利以恤窮民飭令出具遵依切結不遵則押候辦理夫所謂查案者乃某年潘憲批詞有祗准二分取利之語也該商當辯稱藩批之限令二分取利以爲限制者乃防奸商之加重二分以外非防改至二分以内也反復陳詞寡不敵衆故此案至今未了噫人心不古世事日非竟至于此極耶説者謂凡百典當皆領有官項存本生息故官必袒之此説似也然厚生一典豈不存夫官項之生息者耶何厚于彼而溥于此則此説殊不足信説者又曰他典往往存本無多專藉他人存項以資營運存項之利已要一分卽取二分亦止得其半耳該商殷實不存他人之本故卽一分四厘已可滿欲如强該商同取二分是大家有益設逼他典同取一分四厘則衆典不利故必用全力以禁遏之雖有强項之官神明之宰亦必能蔽其明而塞其聰而使之不得愽亷名邀善譽口碑傳于百姓心簡邀自九重此説亦似也然使該典商具呈大憲謂矢願體恤貧民自其减利以廣　皇仁試問大憲應如何批示詎能不准其所請而勒令二分取利與他典合成一律乎恐昭昭在上亦斷斷乎無是情理則此説可信而仍不足信總之他典存有官項該典亦存有官項他典例有開銷該商該亦例有開銷如何可取以藉口前藩憲之批詞以二分爲率是限其不准加重非限其不准减輕例義昭然五尺之童且能知曉亦何可取以藉口試將此减利一分四厘之字樣懸之國門凡有血氣之倫夫亦誰不善之誰不譽之除非虎豹不能相容耳然則典商减利不誠爲難能而可貴者耶此事由官飭令遵行則是官之仁政此事由該商自出心願則是好行其德一爲揭而白之不知有當于暮鼓晨鐘之用否　長生庫前奔走人公論 
[後先媲美]  
昔年嘉定各常按月取利一分幾厘秦氏另開便民一當獨取一分民間稱爲義當咸豐三年紅巾陷嘉定時此當居然保全可見便民義舉雖在會匪尙且敬重秦氏至今科第不絶未始非此當之陰功也今南潯邢氏所開厚生當每月减取一分四厘體恤窮民存心獨厚足與秦氏後先媲美將來獲報自無限量惟因他當不願羣起阻撓恐難持久深願刑氏勿爲衆感堅持此念庶免爲善不終貽人口舌務使上海城廂窮民咸沾藥樂利曷勝幸甚　爲民請命人稿 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西報譯登]  
　　倫敦來信言西歴二月分英國入口貨稅較諸上年同日少五百一十二萬磅出口貨稅亦少二百一十三萬五千磅是則商務情形雖外國亦日見其淡矣○鳥加都連島洪水爲災芝柯所開之礦亦被水淹没有礦苗一萬墩擬欲運往别處傾鎔詎知不假人力己被水衝入海中所損物業計值英金十六萬磅有數處受傷尤重荒凉滿目遍野嗷嗷情殊可憫○俄國有軍犯一隊遺往西伯利亞部工作途次適遇滕六駕臨致被凍斃二百八十名寒威峭厪令人想見西北景象○前者俄皇降旨驅逐猶太人現己收回成命且欲設法整頓使其不復萌故態俾得奠厥攸居焉○法人現擬在摩洛高及亞路茔亞兩處沿邊建築砲臺土人以臥榻之側豈容他人鼾睡出而阻止法人欲懾以軍威土人亦不肯相下稱兵以拒由是各逞威武致成鷸蚌之爭未悉何時方息兵端也○三月七號倫敦下議院闢門聚議水師大臣薩都柯倡言英廷現擬裝鐵甲巡船兩艘每艘值銀七十萬硃所有工料俱用上等之材爲向來水師所未有並擬裝二等巡船三艘戰船四艘統計需銀四百萬磅前者英廷命將商船裝作巡船欵式無事則載運貨客有事卽改作軍船由國家補給銀六萬磅以資津貼惟英廷現擬將此欵减至二萬二千磅水師大臣夏美頓以英國水師實未敷用一遇干戈擾攘勢必借資商船以爲應敵之需何可再爲裁减致商家退有後言遂在院中宣言謂英廷减欵於理未合惟薩大臣以爲英廷此議斟酌得宜蓋所减之欵仍儲備以供巡船所需也○英國三月十一日來信云有婦人三千口會議拒埃爾蘭設立會議人員自出新例便可施行一欸是日議論滔滔各抒所見難在三千之衆俱屬巾幗無一鬚眉脂粉中吐氣有人並非如中國之内言不出矣 
[江西官報]  
　　署袁州府許承家卸辦吉安分局回省謝委禀辭赴任卽用縣張維城繳照係陜西壬辰進士從九來興看守行臺調查永内保甲翟秉鈞調查順外保甲借補吉安守備黄壽山由京引見回江飭赴新任知縣左壽崇卸辦景德鎭卡回省王渭濱由江蘇賑捐局奬加同知銜進賢把總周開元斥革遺缺以武舉范朝鳳拔補知縣高隆謙卸辦弋陽卡聞訃丁母憂回籍守制倪鍔委辦备化旱卡補用府擅球邵夢善開製土藥局碓署宜黄縣張鵬程卸事淸理交代回省吉安電報局議叙通判吳景宣來省劉榮拔由九江來省前德興縣蘇廷鑑卸事淸理交代回省補用縣譚鴻基監修新建鄕圩堤陳永康解賑捐銀往金陵王祖蔭陸用儀俱勘估撫轅科房及材官廳工程巡檢余改潮調查德外保甲唐印庚調查進内保甲臨江府王之藩請咨引　見所遺印務以補用府戴兆英署理學習武進士唐櫆武舉劉鎭邦俱騐看知府孫傳鼎委辦景德鎭卡知縣白庚梅儘先酌委本班一次周文潮監修惠外石堤同知徐元霖謝咨進京巡檢景斌查順化門來興查永内保甲翟秉鈞接查順外保甲陳同弼程廷琛俱拔委一次准補東鄕縣丞徐致正飭赴新任貴溪江滸山汛額外外委林惟淸病故遺缺以巡緝出力該營馬兵劉燮春拔補候補道徐椿年管理永和門事務典史蔣葆銜由九江來省卽用縣黄嘉爾估修豫章書院楊煥起服來江吉安守備黄壽山禀赴任指分縣丞王樹森繳照係直隷監生江蘇州同王謨由金陵來省署瀘溪典史胡時汴禀赴任新充駐省提塘劉鎭邦禀謝飭知 
[縣案彚録]  
　　有張王氏者其夫張某曾向友人陳貴咸借洋三十元立有筆據迄今尚未歸還去年該氏又嫁與馬加茂卽竹坪爲室置原夫於不顧陳知之卽向該氏索洋該氏答以張尚在人間且洋銀並非己用陳大怒互扭至巡防總局控告當時朱森庭明府帮辦總巡提訊之下陳呈據請追借洋張王氏訴稱被扭時失去金押髮一枝明府以借據鑿鑿斷令張王氏折還洋十五元所請追究金飾無憑不准該氏心尚不甘復投上海縣喊控黄大令准詞飭提到案前晚請幫審委員葉大令升堂研訊張王氏訴稱係本邑人前嫁張姓爲室張確向陳借洋三十元嗣因張將小婦人置諸不顧是以再嫁與馬竹坪爲妻陳不向張索取反將小婦人扭局請追朱老爺聽一面之詞勒令具結繳洋十五圓小婦人控追金押髮一枚並不追究是以來案控告况張依然無恙求請訊追陳貴咸供稱張王氏之夫向小的借洋迄今避匿不出故向該氏索取己蒙局憲斷給洋十五圓該氏所供失去金飾實無其事大令訊得陳貴咸之洋銀係張姓所借張姓尚在白可向索張王氏己嫁與馬竹坪爲妻自與前事無干前次局中斷領之洋十五元卽著陳貴咸交出給還張王氏收領張姓所欠之洋應向本人索取該氏所控失去金飾事無証據碍難准理張王氏俯首遵斷陳嘵嘵不己大令飭掌頰八十下著具遵結備查○沈順福控稱父親在日有曹毛毛將坐落廿五保頭圖地方田單一張計田一分有奇向父親抵押洋銀五十元有梁桂春爲中立有筆據言明卽來取贖不料遷延至今尚未贖回不得己投案控告黄大令飭提到案前晚請帮審委員葉大令研訊沈投宁伸訴前情並將田單筆據呈案地保孫仁和供小的現充廿五保頭圖伊等將田抵洋小的不知其詳圖中確有此田一分餘梁桂春供曹毛毛將田單向沈父抵洋實由小的作中曹毛毛供係本邑人向藉耕種餬口並未將田單向沈父抵洋實被誣控　令察閱筆據係曹毛毛具名遂問爾究竟抵借否曹堅稱實無其事大令一再研訊兩造仍執如前大令判將曹交保著該地保查明實情禀候覆訊 
[英界公堂瑣案]  
　　包探唐寶榮禀山東人陳阿元前因爭挑米石滋閙解案請訊奉飭交保今又同李仁方范阿雲高阿生王阿三張阿順周吉泰王阿四等與寗波小工劉明三劉鳳如王阿發梁阿三趙阿雲錢阿順等爭挑米石在路打架故又拘案陳阿元等同供米行中喚小的等挑米被劉明三等爭奪故與理論劉明三等同供米行先喚小的等挑米被陳等爭奪蔡太守問原差曰光行雇人挑米有一定章程乎該差禀前次奉諭往查據米行司事人言至洋棧出米任憑各工人挑運本無定章太守諭陳阿元曰爾前曾閙事從寛交保此次何得再犯判押十四日餘人各押七日○包探唐寶榮禀見彭蘭洪將水烟袋藏在褲中拘案請訊彭供係安徽人水烟袋向徽州會館吳姓借來並非竊贓蔡太守飭將彭暫押飭差查問吳姓候核○十七號三道頭西捕禀昨見袁巧生駕駛馬車在泥城外揚鞭飛駛恐後爭先拘案請罰袁供因前面有車幾乎碰撞是以避讓並非爭先蔡太守判罰袁洋五元撥充西醫院經費○包探黄四福禀江北人王阿生屢次犯竊前由法公堂懲辦遞回原籍今又來滬圖竊拘送案下王供前次並未遞解今己攺過自新蔡太守飭將王押候函問法公廨曾否犯案再行發落○陳阿福訴稱失衣四件由捕房包探沈金隆查獲人贓今請給領李阿大認竊求恩蔡太守判管押十四日贓交陳領○包探楊阿炳禀粤妓梁阿三等被謝金才用磺强水灑在手臂上衣服亦被毁壞拘謝送案梁阿三稱與謝向不相識時來調戲另有妓女幼時以父母窮苦藉賣五香荳度日謝常來喚伊買五香荳以爲嬉笑昨日下午忽灑磺强水且言爾等衣服己壞視之果然手臂上有傷痕後抺菜油始愈毁壞之衣呈騐謝供係粤人在學堂肄習西文並未灑磺强水蔡太守飭將謝金才交捕房帶回俟查明再訊○陳阿才訴稱在世泰弄管門有小流氓向壁打拳以致坍損昨日又有五六人前來仍蹈故轍小的向之喝阻突被王和福推倒任情毆擊報捕拘案吳供另有人打拳與小的不涉亦未毆管門人蔡太守判王管押十日期滿交保○包探秦少卿禀查獲剪綹賊吳阿友盤問之下知伊在天后宫竊得洋四元用剩一元三角今將人贓送案蔡太守判吳管押十四日贓洋暫存俟失主認領○前報紀包探何瑞福禀所蓄洋犬一頭被金士榮行竊云云誤書何瑞甫買犬理合附正於此 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
