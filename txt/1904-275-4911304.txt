# 1904 - 275 - 4911304

 

Page 1

 
 
[勸捐萬國紅十字會經費] [  申報舘協振所謹啓]  
　　俄日興兵生靈塗炭曠日持久尚無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻難集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盻一慈雲敬叩善安伏維一垂鑒 
與四川同鄉諸君子論宜速修川漢鐵路並續修川藏川滇川陜各路書 
四川同鄉諸君子鑒蜀地僻險不悉外情外力内侵危在眉睫而我同鄉諸君無貴無貴無賤無老無幼無賢無不肖咸鼾睡罔覺坐　危亡吁可痛哉夫鐵路者猶之人身之筋骨脈絡也筋骨不連則肌肉解脫脈絡不通則血液朽敗其爲禍患詎可勝言僕流寓沅南瞬將廿載故山草木倍切縈懷頃閱邸抄有署川督錫清弼制軍奏請自開川漢鐵路一疏披讀百冋距踊二百此眞醫吾蜀之盧扁矣凡我同人沗列編氓者烏可自外生成瞑若無睹而不效力前驅負畚從事耶約而言之不修川漢鐵路則蜀亡僅修川漢鐵路則蜀雖不亡而亦危統修川漢川藏川滇川陜鐵路則蜀不惟不危而直以安全蜀並可以安全國兹請先籌川漢漢至成都四千里分爲四叚漢至宜昌爲一叚宜昌至夔州爲二叚夔州至重慶爲二叚註川北雖直弦而商務不旺不宜急修仍以取道川東爲要或俟後日攺爲枝路重慶至成都爲四叚此四大叚中尤宜先修第二叚次修第三叚再次修第四叚又次修第一叚宜昌至夔州約五百里由輪船運漢陽鐵廠所造鋼軌不四日可至宜昌招雇夫役萬人每日塡土可成二里計一年半可成路又半年可安軌開車矣遐計其時爲光緒三十有二年夔州至重慶約九百里川工值賤宜招三萬夫役日成六里計一年可成重慶至成都約一千三百里照夔重例亦不逾二年可成遐計爲光緒三十有五年三叚旣成然後再修漢宜一叚或緩或速旣有輪舟常川上下不必汲汲至全路土方軌道約照蘆漢估計爲三千萬兩左右商於重成者資本多豐轉輸旣速生理必旺宜責其任十萬股註每股百兩重慶大商人與漢口往來不下五萬家至少亦二萬家成都止四五千家重可任八萬股成只可二萬股　其二十萬股則吾蜀之富室任其半巨商任其半焉川漢成則宜卽修川藏成都之軌旣已通漢口則漢廠所造機車鋼軌預儲於成都計由成都至打箭爐一千里爲一叚由打箭鑪三千里至前藏爲二叚由前藏至後藏一千五百里爲三叚計五千五百里需時五年需欵五千萬兩路成則川貨流通英之覬覦可息川人苦稠可徙百萬於藏地其利無盡次則修川陜由成都至西安計二千里成至漢中爲第一大叚漢中至西安爲第二大叚需時三年需欵二千萬兩路成則巴渝粟帛可濟雍民有事　原向西畏　井　之請吾知免矣再次則修川滇路計由重慶至貴州遵囊府一千里爲第一大叚來往商賈最多生意每年不下千萬由遵義至雲南省計一千里爲第二大叚需欵二千萬需時三年如是則川東接漢口川西通西藏川北連陜川南及滇東西南北之鐵路成卽東西南北之疆宇固眞吾蜀拱衛我國家萬年有道之長基也然天下事可與樂成難與慮始言之非艱行之維艱畫餅難以充飢楞腹何能成事以今日之蜀民窮財盡賠欵浩繁藩使仰嗟久不敷出更何從籌此巨欵經之營之耶顧蜀民之窮特窮於生財之道而非財果窮於生也蜀財之盡特盡於地面而非竟盡於地質也愚　吾蜀之修路正欲爲生百千萬億無量恒河沙數之財諸君不解試一譬之此書甚長明日繼續 
[電傅宫門抄]  
　　昨晚九下鐘越二十五分時京師友人專電告知本館云八月二十五日皇上召見軍機大臣○現換夾袍褂 
[日俄小戰專電]  
　　昨晚九點鐘接東京專電云頃據大本營接到軍報華歴八月二十三日日軍前進之枝隊所遣偵察兵與俄軍在傅立屯註譯音地方互戰俄軍死傷三十人日軍無傷 
[日軍小創]  
　　歴八月二十四日英京倫敦來電云本月二十一日俄國陸軍提督薩哈洛夫電奏本國朝廷略稱我俄騎兵隊近於江河左近某村將日兵驅散焚燬載送彈藥糧食之帆船十七艘嗣見日軍大隊到來我軍方退 
[日占水源]  
　　日本東京某日報云旅順水源祇有一處自苦洛拔托金砲臺爲我軍所占俄之困憊不言可知回溯昔年中國政府中人鑒於英法合軍之役特於旅順度地置戍而在巿外一日里許鑿地爲池引取山峽流泉以備軍人汲飲其水頗爲清潔不煩沙　卽可用以解渴滌煩池中鐵管交通瀦水甚多不憂涸竭迨明治二十七八年之際我軍占有其地軍中炊爨類皆取之池中今者我復得自敵人此後雨水常盈但須依蒸溜法熟之軍士皆得於此取飲敵軍困厄諒又較甚於前矣 
[日禽海賊]  
　　奉天營口來電云西歴九月二十四號之夜有日本商輪船名芙蓉丸者駛近營口海面突遇海賊分駕二船中有一艘似是中國萊陽船模樣四周圍裹意圖掠取貲財芙容丸中人奮力以攻得禽獲海賊二十名押解軍政所懲治 
[日陳戰績]  
　　日本東京某日報云東歴九月十九日我軍進攻旅順之處在水師營東方相隔一華里許先是俄人在苦洛拔托金砲臺及水師營迤南旱田中每離二三百尺築一砲臺并於椅子山正西及西北方高原分建砲兵營八座自十九夜至二十日互相砲擊猛烈非常我步兵奮勇爭先一以當百二十日正午次第攻陷苦洛拔托金砲臺 
 
 

Page 2

 
 
曁水師營迤南砲臺六座迨傍晚五下鐘時椅子山正西及西北方砲臺與夫附近地方悉爲我軍所得二十一日水師營迤南水池冋歸苦洛拔托金砲臺　護者所有蒸汽機罐亦被砲彈摧毁我軍隨進抵椅子山迤西高原俄人至此汲飲維艱其苦幾難言狀是役也連戰三日俄人不特椅子山前險要盡失卽砲壘及高原之地亦一一付之敵軍兵士之被俘者爲數甚多無從計算我軍則祇死傷一千五百人 
[日籌軍用]  
　　近日某報載有來信云俄日啓釁以來日人卽議辦各稅今已次第施行但政府諸巨公之意嗣後國用日增勢難周顧因於上禮拜三特在内閣會議明年預計表及軍費等事據日本某報之言則云爲籌畫明年必有可少之戰需執政諸大臣擬增征榷鹽稅之權并加一絲布新稅云 
[伯皇視師]  
　　華歴八月二十四日英京倫敦來電云俄皇定於本月二十五日駕臨雷佛爾與波羅的海艦隊諸武員話别蓋將擇期開赴亞東也 
[俄廷命將]  
　　俄京聖彼得羅堡來電云日來俄廷調集陸軍二十五萬名編成第二軍隊詔大帥令岳利　培路科總握師干而飭苦洛拔托金專統第一軍隊一切皆聽親王尼古拉司調度定於來歲孟春時節開赴亞東至矮列幾息夫則仍留亞東總督之任某日俄皇親書手詔勅賜岳利朋培路科曰朕現與日人搆兵自當振奮勇威與之抵禦觀日本軍士梗頑情狀則其軍中謀略亦已大略可知联今命卿迅速東行以收殺敵致果之效卿其奮揚威武戳力戎行務令所統第二滿洲軍足與苦洛拔托金所統第一軍齊驅並駕汝往哉尚其努力宣獻膚功迅奏以毋負联之委任也註岳利廣培路科卽前報所譯之克立奔衰克 
[俄將行期]  
　　華歴八月二十四日英京倫敦來電云俄廷新簡滿洲第二軍統領克立奔褒克提督將於一月之内帶隊東行註克立奔褒克卽本報所譯兵利朋培洛科 
[俄偵韓境]  
　　高麗京城來電云西歴九月二十四號突有俄國馬軍四十騎由咸興北靑之間洪原地方馳至坑科孫嶺頭偵察我軍動靜旋於二十五日向西馳回註坑科孫譯自韓音尚未知其爲何地也 
[俄絶餉道]  
　　奉天溝帮子來電云鐵嶺西北距離十清里許有三門莊焉長河綿亘篙檝可通邇者俄人購得舊船數十艘沈於河之上流俾日人不得由營口駕舟前來以斷軍中餉道 
[俄募蒙兵]  
　　華歴八月十九日京師來電云本月十六日得張家口電音悉俄人曾招募蒙古兵二千名月給餉銀合日本銀幣十二圓刻下尚未足額所有向德商訂購之來福槍及砲位火藥均須携帶入營 
[俄艦繕完]  
　　日本佐世保來電云頃得歐洲確電悉有俄軍艦三號一名露西亞一名岳倫薄衣一名薄卡利海戰受傷駛入海參威修整數日之前已一律葺治如新次第出塢隨由水師提督司科利獨羅及副將愛新分别管駕行將駛出口門矣 
[俄臺難拔]  
　　日本東京來電云俄人近在旅順西北方相距二百零三諾脫之高原築一砲臺人皆以無名砲臺呼之地居險要勢甚堅牢我軍屢屢圍攻猝不可拔蓋是臺介於山脉起伏之處能周覽四圍形勝登高一望旅順内外可全數收入眉局睫之中誠戰略中所謂要塞也俄人知之深深故於其地迭次增兵誓以死守若我日能揮兵攻入據其要塞則進攻退守利益良多爲告我國三軍今後尚其於此加隨時注意乎 
[俄路難成]  
　　德國某日報云當俄日搆兵之始俄人繞由貝加爾湖興築迥環鐵路原限西歴四月下浣落成厥後以人力難施遂展期至七月然聞工程師之意必遲至明年七月之朔方能行駛火車若是則所有豫期練成之兵士三十萬人恐不能於年内開赴亞東與日人互相决戰矣 
[俄帥陳情]  
　　美國紐約克埠海臘而脫日報云頃得俄京聖彼得羅堡來電悉鎭守旅順之大帥司堵瑟爾電奏俄皇獎鳳弁兵之優詔并稱臣旣受防禦巖疆之任卽誓以身殉藉報朝廷知遇之恩今者旅順大敵當前臺壘諸多損壞竭臣之僅可支持一月有餘若遲至六星期未有援兵馳至則欲保持弗失未免多所艱難也 
[海雷已盡]  
　　華歴八月二十四日日本東京來電云今得確實信息知旅順口外海洋中所沈水底魚雷自西歴七月至今已被埽海機如數掃除凈盡矣 
[葡濟俄煤]  
　　華歴八月十六日德京柏林來電云邇來葡萄牙政府明白宣示將允俄艦數艘於太局地方以煤接濟但非俄國波羅的艦隊能全數一律濟之也 
[病院人多]  
　　日本太晤士報云日軍之抱病及被傷者次第舁往本國醫院調治計已不下四萬五千人日來通國軍醫院中頗形擁擠惟其數或多或少匀計有九千名左右大約皆可獲痊 
[黨魁謝世]  
　　華歴八月二十四日英京倫敦來電云英國自由黨領袖威靈哈考脫於上禮拜六逝世先是威雖抱微疾然其變故殊出人意料之外也註按威生於西歴一千八百二十七年至一千八百七十三年欽賜勇號歴任要職爲當世赫赫人物終身二次娶妻遺一幼子敏慧絶倫見者雅憐愛之今托於父執羅露哈考脫君 
[商部奏實業學堂現行章程摺]  
　　商部謹奏爲臣部考試實業學堂學生取定名數並擬定學堂現行章程恭摺奏聞仰祈聖鑒事竊臣部籌設實業學堂業將籌辦情形並選派監督教務長緣由於光緒三十年四月十二日奏明在案自招考以來京外紛紛報名極形踴躍截至五月底止約有一千數百餘人之多當於六月間在地安門外順天中學堂分期扃試計共取定正額備取各一百二十名業經分别榜示查此次籌辦學堂意在開通風氣廣勵實業格式固不可過寛甄取尤期於至當臣等於考試之日督率各該司員等嚴密稽察認眞衡校雖憑文藝以去取尤必擇其年貌相符性質馴謹者方予甄錄以期造就通才愼防流弊至開學後一切教育管理規則自應遵照奏定學堂章程辦理查奏定高等實業學堂章程内載各種科學係就應備之科目分門羅列聽各省因地制宜擇其合於地方情形者酌量設置等語臣等公同商酌謹按照奏定高等實業學堂章程參酌現在情形擬就現行章程二百三十九條咨行學務大臣核覆旋准覆稱查閱章程辦法周詳考究精當具見洞明學制等因當由臣等轉飭該學堂監督等遵照辦理務求實效以仰副聖主興學育才之至意除俟定期開學另行具奏外所有臣部考 
 
 

Page 3

 
 
試實業學堂學生取定名數并擬定現行章程緣由理合恭摺具陳伏乞皇太后皇上聖鑒謹奏奉旨知道了欽此 
[委探軍情]  
　　武昌訪事人云粤西匪勢猖狂日甚一日鄂督張香濤宫保關心邊務特委呂大令美錦等四員前往偵探軍情隨時馳報本月二十二日大令諸嗣已俶裝就道矣 
[義兵滋事]  
　　京師訪事人云八月初旬某日駐京義國兵丁方在操塲演陣適有姜軍門部下甲乙丙丁四勇告假出外步入棚欄縱觀義弁怒而驅之勇突舉木籖向義弁作欲擊之勢義兵見而麕集拘獲甲乙二勇拔出利刃將手足等處剌傷旋扭至帥府園巷姜軍門行轅之外放槍一排軍門聞聲急遣親軍出視親軍詢明回報軍門傳義兵入結其不應擅傷兩勇隨行文外務部請照會義國駐京使臣責其無禮使臣乃親謁行轅謝罪軍門忿極相與辯論不休後經美國使臣出而調停其事始寢 
[揚郡官場紀事]  
　　揚州訪事人云江蘇學政唐春卿大宗師由江陰起節往通州舉行歲試兹已事竣定於本月二十日按臨泰州調試揚屬士子蓋因揚郡試院向在泰州也先期示諭與考生童於月之二十二日取齊二十四日開考○淮揚海兵備道楊觀察因有要公赴省謁見督憲李勉林制軍月之十九日道出揚州府縣各官均至馬頭恭迓觀察並未登岸隨卽展輪而南 
[鳳闕祥暉]  
　　京師訪事人云吏部尚書張冶秋大冢宰刻在本部大堂創設討論桌桌係圓式凡本部應辦事件堂司各官圍坐討論司員中或有見聞亦可宏宣議論并廢去從前立回堂事儀注遇有回堂之事一律改爲坐談户兵兩部刻已仿而行之其餘各部院衙門當亦將次效法矣○邇聞張冶秋大冢宰擬將昔者瞿子玖尚書所議化私爲公一事立即舉行凡經本部銓補引見以及驗看注册各項人員向例應在科房納費者刻皆酌定數目攺入官中書吏等人不得高下其手一俟將章程議定卽可見諸施行矣○前政務處議奏裁减内務府各司員一事業經奉旨允准刻復行知六部九卿各衙門一律照辦聞各堂官現方公同酌議一俟擬定當卽以次奏聞矣 
[茸城小志]  
　　松江訪事人云松隠士棍陸阿三潛入華亭縣待質公所探望所押劣董徐姓被縣主孫花樓大令查悉飭役拘拿陸已聞風逸匿縣役乃追蹤下鄉獲解至署大令飭收押候懲○西門外樂思堂某某兩教士於本月十九日乘輿至府縣各署晉謁二十日復柬邀府尊田紹白太守華亭縣孫花樓大令婁縣黎子新大令至堂中宴飲衣冠薈萃珍錯紛陳直至日轉槐陰始握手而别 
[請獎關員]  
　　江海關副稅務司斐式楷君前因本關帮辦威君於辦理中日商約頗爲出力因卽照會欽命商約大臣呂鏡宇尚書請咨明外務部獎給寳星尚書允之除奏請獎給外復照會日本請一體給獎旋接得駐滬日本總領事小田切君覆文内開威君請獎一事緣補報太遲未便擅專應報請日本外務部核示等因刻聞尚書已據情照復裴君矣 
[請申米禁]  
　　閩浙二省前因軍米不敷由蕪湖米商禀求南洋太臣准運出口每石報効學堂經費銀四錢當蒙發給護照一百張准運米五十萬石刻下本埠米儈以南洋大臣李勉林制軍蒞任伊始擬援照蕪湖成案運米赴各口岸分銷諸紳士以邇年民食艱難米價昂貴若再任奸商裝運出口勢必貧民枵腹堪虞因特聯名禀請大憲禁令重申毋使奸商得以逞其伎倆 
[緩鑄銅圓]  
　　江南機器製造局總辦魏蕃實觀察前擬在局鑄造當十銅圓以補制錢之不足所需機器早已佈置齊全邇日觀察接上憲札文飭令暫緩開鑄蓋因尚未奉到太部核准明文也 
[學生東渡]  
　　邇聞京師練兵處王大臣派委趙觀察理泰帶領學生一百零八人赴日本肄業日前觀察已帶領諸生抵滬旋於昨日乘日本公司某輪船東渡 
[建棧儲藥]  
　　怡和洋行由外洋運到炸藥爲數甚多租界中不能存積因擬在浦東高家行之東東溝之西相度地勢建一貨棧存儲嗣後華洋商人有炸藥運來亦可於此寄棧日前已由工程司勘明繪圖呈請江海關稅務司察核矣 
[轎行罷巿]  
　　日前本邑城廂内外保甲總巡朱森庭明府之嗣君因事出外輿夫大毛並不伺候明府聞而大怒立傳夫頭瑞林訊究將大毛重責一百板瑞林重責二百板並欲枷號示衆直至一再崩角苦求始邀赦免事後各輿夫謂局中每日例須四名承值每名僅給工飯錢七十文我等公派小洋銀十二枚以資津貼殊屬不堪苦累此次又無端受責情殊難堪爰約齊陳巿安橋及新老北門諸轎行一律閉門公議隨議得嗣後如遇明府公出仍舊當差若局中上下人等則須照給工資禀求明府恩准傳聞明府已俯如所請矣 
[捕盜未獲]  
　　昨日天未黎明有盜匪數十人不知在何處劫得贜物手提肩荷行經虹口十五圖張家行適爲甲乙二鄉民所見號召衆人持械追捕比于唐山路麥倫書院左近盜匪見勢不佳卽將布被二條布衣五件抛棄道旁從荒僻處狂奔而去時提籃橋捕頭已聞知其事令五十五號七十二號兩西探偕華探沈阿岳錢榮堂張才寳前往追拿至則羣盜已蹤影俱無祇將所棄之物帶回聲請捕頭察閱 
[ >巨欵遙頒P [ 
　　昨承魏幼丹先生交來南庫丙辰氏捐助紅十字會規元七百三十六兩一錢八分計合鷹銀一千元祇領之下當卽掣付收條卽日送交總會以便解往災區際兹干戈擾攘瘡痍滿目之時得此巨欵遙頒誠所謂生死人而肉白骨福佑之來必可操劵敬書數言代東三省災民九頓首以謝 
[朱君禮琦節譚牛莊西董魏伯詩德攺上海萬國紅十字會信]  
　　啓者十日前接克瀾思惕來信謂紅十字會甚忙所需藥料甚殷務望竭力助我頃有難民十人被戰地驅來傷勢甚重想不久必有大隊難民又本月十五接英格烈司來信謂自俄兵退回盛京後地方情形甚壞大叚地方皆佔爲兵房未割禾稻或被踏壞或割喂驢馬已割糧食均已分用木器取作柴火不獨門窻竟至全屋俱焚此係一禮拜内事若照此下去災情之重非數人私惠所能徧及又接英格烈司十六日來信謂今晨有大隊難民聚集南禮拜堂雖有中國巡兵招呼保護巳嘈雜不堪街道則爲婦人孺子所壅塞多半踞地而坐以上皆信中語敦和等展誦之餘殊深慘怚輾轉躊躇非急辦冬振不可除另行設法外乞先登報佈聞伏祈公鑒 
[爲善最樂]  
　　連日承會董朱葆三觀察代募屠景三大善士樂助鷹銀二百元焦樂山大令代募行恕主人大善士樂助規銀四百兩會董韋文圃觀察樂助規銀一百兩吳少卿觀察樂助規銀五十兩施子英觀察代募福昌典開巿移助筵資鷹銀一百元又聽月吟廬主人求來往平安助洋銀十元事當創始端賴衆擎爲乞登報普告倘蒙海内同志慷慨榮施無論多寡請交絲業會館德發洋行同和莊申報館新聞報館自當掣付收條並登報以揚大德滬北救生善會同人謹啓 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
八月初十日禮部太常寺正紅旗值日無引見熙貝勒松公各請假导丑日太常寺奏攺派分獻大臣派出醇王 
皇上召見軍機大臣○十一日兵部太僕寺廂白旗值日無引見倫貝子桂伯各假滿請安醇王等察庫完竣覆命皇上如見軍機大臣及文海皇太后皇上於明日辦事後還海○十二日刑部都窏院大理寺鏡紅旗值日無引見壽者堃岫謝補進文職六班恩徐會灃續假五日皇上召見軍機大臣○十三日工部鴻臚寺正藍旗值日無引見熙瑛等謝補進文職六班恩希璟常山謝賞廕生恩崇壽牘假五日皇上召見軍機大臣及徐世昌明日卯初二刻皇上升中和殿看版畢還海申初至夕月壇行禮畢還海 
[上海縣署瑣案]  
　　本邑梅家弄保甲巡防局員某君移送張阿生何子卿强刼寡婦曹王氏逼勒成親一案至縣前晚縣主汪　庭大令升堂研訊曹阿妹供小的係曹氏族長寡姪媳曹王氏於七月初八日赴鎮賣布被張何劫至何家逼令與伊寄子張阿生成親氏不允午後乘隙逃回訴之伊姑曹徐氏夫弟曹三觀報由地保陳仲連請鎮董送局轉解案下小的向在上海作工至十四日回家始知其事故特投案聲訴曹王氏供訴前情并求究辦等情三觀所供大略相同何供小的向與曹王氏鄰居氏常至小的家閒坐七月初八日小的留伊午膳並無偪令與張成親之事大令喝責二百板張供氏在家午餐時小的方赴鎭購物迨午時由三觀喚回到家時氏已不在大令將氏交阿妹帶回轉交伊姑曹徐氏管束餘人一併斥釋○前日王承曾控張載宏吞没股銀大令質訊之下王供張於去年六月向監生糾合股分在南巿開設中通元軋花行計股本一千元分作十股每股白元監生卽轉糾寡妹陸王氏出洋銀二百元作爲兩股交與張手言明監生在行中司帳至開張之日張竟盡食前言另雇李在水管理帳目以致監生不能預聞行事旣而張又將行遷至祥記馬頭行中存貨陸續私運北巿伊所開中通順行　將中通元停止向之理論一味延約股本至今不還爲此情急扭案求訉張供行中股本除小的自出三股外又糾姚佐卿一股楊子芸二股東洋人渡瀨龜之助二股王承曾二股共計十股合洋銀一千元用楊子芸經理一切比因資本虧耗延至本年五月閉歇各股東均未得分文叩求明鑒大令飭將張交人保出限十日内邀同姚楊清理帳目禀覆核斷 
[馬路工程局瑣案]  
　　匪人陳鳳生陸才桂竊取某姓所駕駁船一艘報經水巡捕查獲解入捕房捕頭令轉解馬路工程局總　翁子文太守倩　讞委員黄衡堂二尹研訊判各責二百板枷號半月船存候失主具領○匪人殷富順竊取某姓家小船一艘被水巡捕查獲解入捕房轉送至案二尹研訊之下判責二百板逐之使出船存候失主具領○前者匪人吳小弟行竊三井洋行棉花三包致被拘入捕房解經二尹訊明判令笞責若干枷號一禮　昨已期滿著卽帶案疏枷從寛釋出 
[英美等國租界公堂瑣案]  
　　前者某紙烟公司經理洋人控隆泰祥銅錫店主羅榮海收買所失包烟錫紙等情歴經襄讞委員主松丞剌史提訊羅夥鄭慶雲供稱法界源興順號亦曾收賈此項失贜剌史因派差提到源興順夥李德成昨由讞員黄耀宿司馬訊究李供小的號中從未收買零物此次鄭因借錢不遂有煮栽誣尚求明鑒羅供小的向用鄭爲夥六月杪欲借洋銀四元小的不允伊卽一去不返傳聞已往浦東至七月某日卽由水巡捕前來將小的拘押所有包烟錫紙始終未經收買實被寃誣司馬問爾店中可有簿據羅稱有隨著攺押本廨　差至源興順隆泰祥吊取帳簿以便覆訊核奪○薛根記控船户丁川寳吞没洋布等情前經司馬訊供將丁交人保出限二禮拜内繳呈洋布兹已逾限薛遂於昨日投案聲稱丁自保出至今延不清理日前侯魯公律師函稱此事可了即了云云但他並不浼人調停試問如何了法司馬諭俟下禮拜二著保人交案再訊○美商裕和洋行主投本管領事署控鍾慶熙定貨不出等情美總領事據情照會公廨司馬准卽簽差恊同包探張全林將鍾傳到略訊數語著候訂期會訊○中國郵政局某洋人投案訴稱信差董名華膽敢私拆人家所寄信函並將應送之信撕碎兹特呈請察閱重懲董供稱此係小的家書並非他人所寄司馬檢閱所碎之信書明吳姓汪姓顯見人家所寄遂商之白保羅君判令笞臀二百板以儆○杜許氏投長洲縣署控傅阿松姦拐伊女至上海押入鴇兒楊奶奶所開娼院等情縣宰某大令簽差到廨請卽移提歸案訊供司馬准卽派差恊同包探何阿春將楊鴇提案略訊數語著押候移解長洲○耶松船廠執事西人控賑阿華行竊靑鉛值洋銀三十元等情司馬提張略　著　押捕房聽候訊辦○王竹生被楊喜祿取去棉被向索不還報由某包探拘案楊供前者王唆使小的涉訟嗣經大老爺訊知小的誣告斷令將所惜洋銀四十五元减償三十元當時禀詞由王託鮑某所繕現在小的心不能甘尚求訊究司馬詰王向操何業王稱小的在某公館服役司馬將原被告一併押候傳鮑到案研究○包探竇如海解張阿大至案禀稱伊至張春奎所開烟館過癮乘春奎出外購水竊取烟槍二枝携之而逸適爲小的所見拘入捕房兹捕頭令解案請訊司馬判管押捕房三日 
[法租界捕房瑣案]  
　　上年十一月某日陳永卿控某牛行主鄭阿堂攬售牛油被欠洋銀一百五十二元又虧負牛價洋銀三百二十元等情奉前讞員魏蒓塢大令訊供押追至歲杪交人保出先還牛油洋銀一百五十二元其餘限至本年正月一併歸楚詎料保出之後延宕不還陳因又投案請追讞員陳楚生大令著保人交案訊供押追昨日陳又投案禀催鄭供去年魏大老爺斷還洋銀一百五十二元小的已如數繳清於保單上注明並無别欵大令著押候查明再核○陳阿新扭控王子晉陸和尚將弟婦楊氏揚藏英租界某小客棧旋卽身死等情大令訊取口供飭將王陸二人移送英美等國租界公廨訊理昨日楊氏之兄木林投案　稱小的胞妹因病身死並無别情請將王陸開釋以名訟累陳禀稱小的誠恐木林饒舌故將王陸扭求究辦今木林旣不欲多事求准開釋回家大令著候過堂復核○前者梁福卿控沈仲　以田單抵押洋銀二千三百元延宕不還等情經前讞員杜大令訊供押追在案迨魏大令蒞差調查接管卷悉此案已歴五年尚未了結因於昨日飭提訊斷沈父嘉會投案訴　兒子所保之欵如欲現銀實難措置兹有田三畝八分值銀一千五六百兩請以備抵大令著俟傳梁質核○某押店主吳方才扭控顧慶福逞强贖物任意行兇等情大令略訊供詞命責一百板○偷兒張原生劉德寳在某處馬頭上行竊被包探拘獲解奉大令訊供著將張責三百板押一禮拜劉責二百板○偷兒趙德寳串同乞丐張鶴鶴行竊某姓家衣物解奉大令訊明著將趙笞臀二百板張責手心一百下○沈煥忠竊取英租界中某姓家贓物逃至法界被包探拘獲解奉大令訊供著責一百板 
[美租界捕房紀事]  
　　昨日西人某甲至虹口篷路第二千三百七十一號門牌朱同霖所　西衣店騙取衣料檯單等物約值洋銀五百餘元旋又向篷路第十三號門牌晉宏洋貨店騙取食物約值洋銀一百四十餘元乍浦路永興祥西衣店騙取前料約值洋銀數十元各失主先後投報捕房捕頭令六十二號西探前往將甲拘獲押候解送該管領事署禀請訊懲○昨日午前福建人潘永慶持香港某銀行鈔票一紙至百 
 
 

Page 10

 
 
老匯路祥泰烟紙店兌換洋銀店主察知其僞將潘扭入捕房捕頭令包探陳洪德查明以便解送公堂禀請讞員黄耀宿司馬訊供核辦 
[皖省官報]  
　　八月初七日要缺同知鐵應豐禮補鳳廬同知候補巡檢張景辰委署廣德州杭村司秦師濟知辭奉梟台赴毫州訊案楊雨霖知奉憲加札委辦牙釐局核對差初八日候補知府李輔　謝奉行甄别留省補用典史張金瀚辭仍回北道差遣初九初十日知縣李振知奉府委宿松查勘秋成劉籌知奉委辦中梅河釐卡　長庚知奉委解京餉縣丞吳振明知奉委解屯折銀赴金陵十一日知縣李祖泰謝行知甄别留省補用縣丞吳振明辭解屯折銀赴金陵劉田儀到缷辦兩河口茶釐分卡十二日補用直隸州同趙鏡源請補和州州同本任潤陽縣張樹建辭赴京引見十三日候補知縣魏馴知奉委辦鳳凰頸　卡汪保誠知奉臬台委城外總巡發審局副委行走典史張毓熙知奉撫委謄清書啓十四日通判陸承辭奉委赴和州帮審縣丞張加言辭赴湖北探磺價十五十六日候補知縣徐景鋪委署舒城縣簽分安徽卽用縣陳迪吉到指分安徽卽用知縣忻江明到候補知縣楊雨霖泰委暫代牙釐局文案 
 
 
 

Page 11

 
 
   
 
 

Page 12

 
 
　堪以勝任據藩臬兩司會詳請奏前來臣覆查無異除批飭遵照外理合附片具陳伏乞聖鑒謹奏奉硃批吏部知道欽此 
江蘇巡撫端奏爲造辦金磚動支正耗銀欵摺初八日 
頭品頂戴調署江蘇巡撫湖北巡撫奴才端方跪奏爲造辦金磚動支正耗銀欵循例奏祈聖鑒事竊於光緒二十九年十一月間准工部咨奏明江蘇省燒造二尺二寸正金磚五百塊二尺正金磚二千五百塊一尺七寸正金磚三千塊三項共計六千塊隨解一成副甎燒造齊全解部交納等因一摺奏旨依議欽此欽遵咨行到蘇續准工部電前經奏辦要工金甎赶緊批解等因迭經轉飭赶辦去後嗣據蘇州府飭據甲首王保泰等禀稱奉辦金甎照章春季取土夏季成坯俟甎坯乾透人窰煨燒已在冬季若稍不應時必致驚紋破碎難以選解已飭督令各窰户加緊燒造限於三十一年二月底辦齊選解起運等情由司詳給咨部查照在案兹據蘇州布政使效曾詳據蘇州府飭委知事戴爾恒照磨姚定信查照舊章督同燒造核計現辦二尺二寸正金甎五百塊需用料工等銀五百三兩尺正金甎二千五百塊需用料工等銀一千四百五十二兩一尺七寸正金甎三千堍需用工料等銀一千四百四十八兩零共計應需正甎料工等銀三千四百三兩零於安徽江寗蘇州司庫正項庫欵内動支又照例應造二尺二寸三成副甎一百五十塊需用料工銀九十五兩零并隨正解京十正一副金甎五十塊需用稻草包索銀四兩零又二尺三成副甎七百五十塊需用料工銀二百五十兩零并隨正解京一副金甎二百五十塊需用稻草包索銀一十八兩零又一尺七寸三成副甎九百塊需料銀二百四十九兩零并隨正解京十正一副金甎二百塊零用稻草包索銀十八兩零共計應需副甎料工并稻草包索等銀六百二十六兩零應於安徽江寗蘇州司庫耗羡欵内動支均與例案相符合將動用正耗銀欵給辦緣由造具結册循例詳請分别奏咨等情前來奴才覆核無異除將送到動支欵册咨送户工二部查核外理合恭摺具奏伏乞皇太后皇上聖鑒謹奏奉硃批該部知道欽此 
浙江巡撫聶奏爲查明浙江省光緒二十九年分災歉河淤各田地均屬實在懇恩蠲緩銀米以紓民力摺初八日 
頭品頂戴浙江巡撫臣聶緝槊跪奏爲查明浙江省光緒二十九年分災歉河淤各田地均屬實在開具前三年比較蠲緩銀米各數清單懇恩敕部仍准照數分别蠲緩以紓民力恭摺仰祈聖鑒事竊准户部議覆浙江省光緒二十九年各屬被災各田地請將應徵地漕分别蠲緩礙難核辦行令詳細確查准實奏覆一摺奉旨依議欽此等因當卽嚴飭確查辦理在案兹據布政使翁曾桂會同督糧道陸襄鉞詳稱浙江省杭州嘉興湖州三府屬水鄉港道變遷浮沙淤積久晴苦旱多雨紹興府屬地處低窪亦多水患地方情形實與各府不同小民刈獲未豐徵輸無力上籌國計不得不下顧民生　以屢請蠲緩非敢沿爲例灾嗣奉嚴飭道卽轉行各該管道府詳細確查去後兹據該管道府覆加查訪光緒二十九年諸曁縣之成災仁和等二十三州縣之被歉均屬實情應徵地漕民力拮据未能合納彚同富陽等十七縣及杭州衢州二衛所各年沙淤石積各田地應蠲銀米仍請照案蠲緩並遵照部議會同查明光緒二十九年災歉田地項下蠲緩銀米實數比較前三年蠲緩各數開具簡明清單會同詳請奏覆循照前案分别蠲緩等情前來臣查此項災歉蠲緩數目業經兩次嚴飭復加查勘核實辦災成歉以及沙淤石積尚未懇復各田地均屬實在並非沿爲成例現已遵照部議開具比較簡明清單以備稽核合無仰懇天恩敕部仍照前案准予分别成災及各年沙淤石積者全行蠲免歉收者緩至本年麥熟起徵限一年徵完其未完各年舊欠曁原緩帶徵地漕銀米亦請概行遞緩一年徵收以紓民力除將清單咨送户部查核外謹會同署理閩浙督臣李興銳署理漕運督臣恩壽再行恭摺覆奏並繕清單恭呈御覽伏乞 
皇太后皇上聖鑒訓示謹奏奉硃批户部議奏單併發欽此 
大臣崇奏爲所提兵餉經部駁僅剩常稅平餘銀一萬六千八百兩擬再節省養廉銀三千二百兩作爲練兵費片初八日 
崇善片再奴才查前奏由閩海關辦公等欵共酌提銀四萬兩作爲練兵經費當已逐欵聲明奉硃批該部知道欽此現於光緒三十年七月十四日接户部來文將常稅平餘並諭禮掛諭二欵一萬六千八百兩提作兵餉至貼貢工伙及洋稅平餘共二萬三千二百兩另行報部分别奏明咨行在案是所提兵餉此次經部議駁謹剩常稅平餘等一萬六千八百兩其數甚微總冀多籌一分餉源卽可多練一兵之用奴才擬再設法節省養廉銀三千二百兩作爲練兵之需每年共報効銀二萬兩分起解京以儲軍實將來如有可以酌提之處仍照前摺隨時奏明辦理除分咨查照外相應附片陳明伏乞聖鑒謹奏奉硃批户部知道欽此 
河南巡撫陳奏爲所遺荆子關恊篆務查有升用總兵截缺副將郭逹森堪以接署片初八日 
陳夔龍片再署理荆子關恊副將留豫儘先副將孫大海經臣借補海寍營叅將接准部覆現已飭赴新任准補荆子關協副將黄賈三前委管帶豫東營防軍分紥歸德屬虞夏商永等處正在訓練緝捕吃緊之際未便遽易生手所遺荆子關恊篆務查有升用總異截缺副將郭逹森老成練逹曉暢戎機以之接署斯缺洵堪勝任除檄飭遵照外附片陳明伏乞聖鑒謹奏奉硃批兵部知道欽此 
貴州布政使曹奏爲彚造該捐生等履歴收捐銀數清册作爲第三卯覆查均與例案相符自應照請給獎片初八日 
曹鴻勛片再黔省開辦籌餉捐業將第一卯至第二卯捐生曁收捐銀數先後具奏請狀並將分勸彚獎爲難情形祗陳在案兹據藩　會同籌餉捐局司道將續收捐生王化敦等共一千名核計捐銜封貢監等項共例銀九萬七千五百七十七兩按五成折數共核收實銀四萬八千七百八十八兩五錢又十成貢監生核收實銀九千三百二十四兩花藍翎核收實銀三千六百兩總共核收寳銀六萬一千七百一十二兩五錢並收獲部監飯照各費銀二千八百五兩四錢一分五釐彚造該捐生等履歷收捐銀數清册作爲第三卯詳請具奏給獎前來臣覆查均與例案相符自應照請給獎以昭激勸除將副實收及捐生履歴曁收捐銀數清册咨送 
 
