# 1914 - 219 - 4914702

 

Page 1

 
 
游記 
[新疆旅行記（二十五）（單騎）]  
　　閱者諸君鑒此等游記爲本報所歡迎閱報諸君中如有長途旅行者或於啓行之前先與本館訂定或於旅行之後卽將游記寄示本報苟登載者不惜重資以報也唯或鈔襲前人游記而改頭換面以欺騙取財查出之後恐名利兩失矣本報記者白 
　　二十五日六時出猩猩峽西北行上坡巨石一塊方長數丈如整石無斷裂痕其平如砥八里大塊有關帝廟荷戈記程云峽西有魑魅築廟於此邪魔始遠遁言何愚也廟中匾聯滿廡廊繞廟左出峽下坡陡峻從前往往失事自立廟後屢經開鑿修墊始免蹉虞峽底東西皆平川順川西行南北山麓煤苗呈露川底亦然長數十里儼成煤山拾取數小塊投火即燃地僻人稀雖有佳煤無所用之鐡路一通其利必溥峽中純石無土寸草不生石成五色硫磺氣極盛藴結最久礦産之旺可想見矣十二里亂山子煤苗亦旺北高而南長長者一道黑線東西穿峽而過十里亂房牆出峽口南北多砂石山勢漸小路亦寛平過數坡環抱成圓形皆出金鑛二十里腰站子又名小紅柳團有井一口掘地兩仭及泉水旺且甘有草灘三四頃可墾種若能多鑿井泉招徠農家使耕種自給兼開小店以備行人尖宿處亦可成一驛站矣由此西北行爲河壩又西行過山坡山勢十數里一環抱中開大陽藏風聚礦産甚豐抵沙井子住有泉流於地居民亦種菜蔬若穿泉爲井水源必旺有旅店三家官店一所道光間居民數十家回亂後凋零不堪水味鹹苦自安西至此山多沙石不生草木而礦産甚富惜無人跴探不知開採遂湮沉土下殊可惜也猩猩峽長四十里純石無圭體勢雄厚關帝廟居峽之陽相傳峽中有魔建此鎭壓有人施二馬於廟一馬入山朔望一至其後不知所之一馬常入人家與廐馬槽食馬至則其家必祥遂以爲神咸樂飼之今馬巳不見而車夫過此必捐草料少許以祈神馬云事屬怪誕而野人虔信之其愚誠不可及哉 
　　二十六日晴六時西北行過草灘北望白石頭山甚高峻積雪長白北通巴里坤天山尾閭也距此百餘里曰沁回民耕作數百家至鹹泉又名疙瘩井水味鹹苦舊有兩店今巳無存惟官房一所使僧守之耳抵苦水驛住有旅店三家小舖一所沿途童山戈壁不見草木多鳴沙水鹹而苦宜開井爲先務然後招民屯種兼設旅店以便行人而利用天産也 
　　二十七日未明出苦水驛西北行沿途倒斃駝馬驢甚多棄置道旁無人顧問爲野獸膏脗白骨狼藉觸目皆是因距站道太遠水草中絶負載過重車夫虐待動輙鞭撻遂致倒斃頻仍也自此以往平坡沙路寛平無阻車行者有聲飛塵迷目十五里石窰子多蒙古包土坯爲之如牛皮帳方幄露頂圓孔大如碟凡過往行人如遇日暮途遠或風雪晦暝寒冷借此爲躱避處所過此有一巨石方丈許高數尺前竪紅石碑標明南至苦水北至腰店各四十里皆無水以警行旅又十里甫上坡兩溝會合處泉水尤旺坡下産金馬牙石多而闊有水方可作三十里天生墩紅土高起六七丈自遠眺望如烽台一座故名腰店子沙阜無泉水無居民北行三里許白沙山左東對方台有兩小溝中間水草繁滋下殆有泉又十里爲五十里井子有土屋石碑後有兩井無水深七尺以木圍之兩邊皆有水開并時誤鑿石梁故不及泉三十里紅山子土人設蒙古包於此兩阜土色如丹過一川一岡平如砥上面純是靑石子大如指遠望深黑如水近卽之陽氣浮動又如水銀鋪地二十里過二工河舊渠道也卽格子煙墩住其中多可耕之土信 
 
 
 

Page 2

 
 
渠壩湮廢水泉不到背倚平岡紅土剝落氣象深秀是處有兩店一店如築壩開渠引水灌田可安百餘烟戶途戈壁中多金礦未能開採西北一帶寳藏尤富奈無礦家跴探而執政復不及顧此誠可惜也哈密屯田三十五石駐兵四十名在北山天然圈南引雪水灌一名八大石山上通巴里坤天山每石加四倍收糧百四十石兵留食一石扣銀三兩五錢除留籽種外悉文公家此法極宜推行於荒多人少之地聞光緖初年左文襄進兵新疆因水草不便從三道溝橋灣營口邊走蒙古草地入黄蘆岡進剿省城不走安西哈密間戈壁最爲得計否則大軍一出此途水草俱無前敵阻撓人馬飢渴而死者必多今後宜將後路開通庶於交通稍便 
時評 
[江蘇四鎭守使（冷）]  
　　江蘇第一有上海鎭守使繼而有松江鎭守使今又發表江寗與蘇州兩鎭守使於是一省之中有鎭守使者四軍事上之計劃甚有可疑 
　　上海之鎭守使攻製造局者成之也松江之鎭守使所謂松軍者成之也蘇州之鎭守使此次元旦之謠言成之也江寗之鎭守使不此次元旦之謠言成之也江寗之鎭守使不知其所自來旣有都督復有鎭守使其設之必有故歟 
　　雖然即以上海松江蘇州之三鎭守使而推鎭江爲重要地吳淞亦曾有戰事江隂爲長江門戶一旦稍有風鶴鎭守使必又接踵而至他日江蘇一省之鎭守使必將以十計豈特四而已哉 
　　或曰鎭守使多於民間無害此說也恐非設鎭守使之本意不然何勿兵兵而名之曰鎭守使耶 
[命令]  
　　一月七日大總統命令朱慶瀾加陸軍上將銜此令　　又令田文烈給予二等文虎章此令 
　　又令孔庚給予二等文虎章此令 
　　又令財政部修改官制應添次長一人未經簡任以前著趙從蕃暫行代理此令 
　　又令廣東民政長陳昭常呈請辭職陳昭常准免本官此令 
　　又令任命楊晟爲江蘇上海觀察使此令 
　　又令任命王廷楨爲江寗鎭守使殷鴻壽爲蘇州鎭守使此令 
　　又令林穎啓授爲海軍中將此令 
　　又令任命江朝宗爲銀紅旗漢軍都統此令 
　　又令任命勝慶爲鑲紅旗漢軍副都統此令 
　　又令任命恩澤爲鑲紅旗蒙古副都統此令 
　　又令任命王金鏡爲陸軍第二師混成第二旅旅長石振聲爲陸軍第二師步兵第三旅旅長此令 
　　又令兼代陸軍總長周自齊呈請任命朱聲廣爲陸軍混成第五旅第十團團長應照准此令 
　　又令兼代陸軍總長周自齊呈請授張和遜爲陸軍步兵上校張鳳藻爲陸軍步兵少校王繼曾楊世培孔繁銓王占元李樹年許膺期劉忠藎張萬和爲陸軍步兵上尉應照准此令 
　　又令兼代陸軍總長周自齊呈請將江寗戰事出力之陸軍步兵少校任煥章加陸軍步兵中校銜傳寳山授爲陸軍步兵上尉尹德從田玉喜授爲陸軍步兵中尉應照准此令 
　　又令兼代陸軍總長周自齊呈請將上年戡定蒙亂出力之謝家琛加陸軍輜重兵中校銜劉培臣吳澂泉關德善劉萬全胡岳宗關凱賡富明阿李振海左啓誥裴英賢常林連順卜永海蔡長勝春芳楊振標錫麟趙殿祿王永春關恒俊孟鳳翔李功厚應福國占魁路永才楊魁武王和劉元貴趙榮慶李金生趙世芳王輔臣張德卿授爲陸軍步兵上尉杜殿芳裴毓英賈德敏張泰英祥徐占鰲趙德升任鳳鳴苑芳昌郭起元舒琛劉鳳翥劉昇趙玉山王殿陞阮上林趙德貴張保琳榮亮奚符孟慶銳高雲峯孟慶怡榮森趙祥玉韓振標關玉德傳興亞高俊山孫魁武傳連山趙燕璧郭慶雲魁升廷李松濤德隆阿尹琮玲胡柏文曾貫一趙起趙瑞淸倪用斌傅慶德張錫升李樹棠張連祥陳貴陞鄧璧張玉魁趙德彦李道基王錫彬湯雲祥韓金魁王坤廷鄭文魁李玉山張靑山盧恩林王玉和關鍾琳王婁福孟繼堯關雲龍劉海田朱喜榮張振九張殿功常永亭賈雨峯劉宗祥授爲陸軍步兵中尉應照准此令 
　　又令據署雲南都督唐繼堯電稱此次榆軍煽叛潘煒章身充團長雖無縱容情節而倉皇奔匿罪無可寛水江橋之役小有斬獲功不補過請將奬案撤銷褫去官職留營察看差遣以策將來等語復據迤西鎭守使謝汝翼電稱潘煒章係帶罪効力之員前電所陳該團長奮勇擊匪究屬功罪不足相抵請收回成命各等語潘煒章着即撤銷陸軍少將并褫去原有官職仍交該督察看責令帶罪圖功以觀後效此令 
[專電]  
　　北京電昨政治議員開茶會於西長安街政治議員招街所到五十餘人李議長謂該所此後即爲議員等會合機關蔡鍔演說（一）處置國會不外給資回籍聽候召集八字（二）約法自應修改約今日審查會詳細報告顧鼇演說資是政府給非我輩審查結果最要者惟在另候召集爲第一案結束約法案不外提案權議决權前者無可議後者宜另設造法機關超出於行政立法之上云云今日審查會不過形式而已 
　　北京電黎副總統到京寓居瀛台除赴國務院外未嘗外出五號前任參謀本部行辦公禮並令全部人員合照一相以作紀念是日早十時各員均穿禮服到部二時許副總統乘坐汽車由總統府出國務院後門到部自國務院後門至參謀本部一段馬路有總統府拱衛軍淸道一時車馬均擠至小巷交通爲之隔斷副總統到部後在辦公室略坐一小時卽赴後庭撮影計全部人員約有三百六十人　　北京電章太炎初三欲離京因脫車乃移住華東飯店並非被人截回初七十一時往謁袁總統不見大閙接街室袁無法乃令護送至執法處欵待尙優 
　　北京電朝日新聞在京訪員據西報電致本社稱孫文電賀袁總統孫在東函辨路透東京電亦加更正余以詢西人有無其事尙無得 
　　北京電全國水利局官制昨已發表只有總裁曁參事等名目因副總裁一再辭職一時未得其人大致暫已不設故官制無副總裁名目云云 
　　哈密電南疆婼羗纏頭民茲因地方官徵收無度業已反抗並聞婼羗知事被叛民拘禁　　爐城電大總統特任之勞軍使張參謀毅刻已到城軍民甚爲歡悅　　蘭州電狄道縣哥匪由振武建威兩軍痛勦業已四散並拿獲匪首四十餘名 
　　濟南電棲霞縣土匪已經平靖其起事原因以地方上級自治會審判民事不得公平地方不服土匪乘間而發幸無黨人在内故卽時平靖 
　　廣州電廣東各州縣盜賊四起民不聊生龍都督擬欲恢復前淸保甲制度委任鄉紳切實辦理所擬保甲章程一小册聞已分咨國務院參謀陸軍兩部核准存案 
　　杭州電總統飭拿之省議員許祖謙任鳳岡前經軍法處判决監禁三年近又請求朱督飭令再審判輕减一年六個月所有官吏選舉律師資格一律褫奪朱督已批准照判 
　　南京電都督府組織就緖均係馮督舊員日内卽發表 
　　南京電張勳庚日起程時赴各領事府辭行是日午後馮督亦拜謁各領事 
　　南京電都督府經張勳兵士拆毁甚多現馮督派員修理 
　　南京電韓省長赴京因政事掣肘電請辭職故 
　　南京電昨國稅廳長通飭各釐局嗣後遇有公事統照整頓新章辦理如仍照舊定予相當處分 
　　南京電省公署財政司現設置招待處委唐定基爲處員凡各縣財政遇有交代事宜統歸該處接洽 
[特約路透電]  
　　北京電北京商會巳呈請政府貸欵洋五百萬元俾於隂曆年底分貸與各行商民蓋近兩年來商業疲滯各商民至於今日均窘不堪言 
　　北京電據英文北京日報載稱吉林省現向捷成公司商訂借欵洋一千萬元擬用以收回紙幣 
　　北京電張謇所管之水利局巳擬定章程該局計分六科曰總務曰測量曰調查曰工程曰農事曰稽核據華報載稱所需之欵將向外國資本家訂借以興辦水利後得以耕種之荒地爲抵押品 
　　北京電英使署華文秘書巴登君將於本月杪休假離京以天津代理總領事維爾登君暫代 
　　廣州電本省因經濟窘困現欵缺乏至隂曆年底商家不能還債者恐必甚多紙幣現每元僅值六角二分年關在即而市上陳列年品　　漢口電聞新安店（距京漢鐡路一英里許）之北今日曾見血戰匪黨以步兵五百名馬兵二百名携炮四尊希圖奪取鐡路經官軍三百名抵禦勝負未悉火車辦事人死者兩名傷者數名赴北客車因以覊留貨車亦停信陽州巳派重兵馳往援助漢口亦有兵隊行將出發電線巳在駐馬店附近割斷 
　　武昌電武昌盛行天花死者頗衆 
　　南京電日文各報皆載有昌黎一案之消息謂中政府屢向駐京日使山座君要求謝罪賠款槪經拒絶現因中政府於南京一案巳擬承認日本之要求大約日本將允撥欵若干賠償死者家屬以了昌黎之案云 
[譯電]  
　　北京電政治會議擬據臨時約法國會會議之期以四月爲限之條解散國會蓋國會自開會至今巳九月餘矣政治會議又稱因無立法權故未便草擬新憲法云 
　　北京電袁總統現擬調和國務員之意見故曾與司法總長梁啓超會談數小時之久　　倫敦電據商務部報告十二月份之入口貨較上年同月减少英金二百九十五萬零六百五十一磅以棉穀居多一九一三年出入口貨品之增加實從來所未有入口貨增二十四兆二十五萬磅出口貨增三十八兆二十五萬磅 
　　倫敦電駐墨西哥英使卡丹君巳調任駐巴西公使且經政府聲明此僅調任並不召之回國美國聞此消息大爲滿意路透電社得悉卡丹君之調任須數月後始能見諸事實駐圭英國大使署參贊馬林君大約將繼卡丹君之任 
　　柏林電據最近消息墨西哥戰事烏曷太總統漸形得手叛軍屢受挫衂 
　　柏林電聞德意奥三國對於英國外相請以乞哇斯及米地林兩島仍屬希臘一議均巳表示同意 
　　羅馬電伐洛拉忽然頒行戒嚴令今始得悉詳情蓋有輪船一隻載土兵二百名軍官六員於六號之晚由君士坦丁行抵伐洛拉擬乘夜登岸宣布舉土耳其前任陸軍大臣伊齊特提督爲亞爾巴利亞新邦之王該邦臨時政府得荷蘭憲兵軍官之助力前往拘獲土兵聞伊齊特提督巳離君士坦丁惟不知是否在船 
要聞一 
[造法機關之來因去果]  
　　發生之原因共和議院之說傳播頗盛茲探其所以組織之原因蓋專爲增修約法一事當時政府本有將此權付諸政治會議之說嗣因政治會議之組織除每省特派之委員外另有一部分爲中央各機關之委派以之備政府之諮詢則可以之代行立法職務殊不足以饜人望况增修約法關係何等重大倘使政治會議爲修正之機關或因機關之信用不孚而惹起其他之影響亦在意中以此之故政府始决意於政治會議之外别設一種機關用示愼重之意并决定使政治會議與共和議院劃淸權限並行不悖所有將來共和議院之組織專由地方推選中央不加入一人以示區别 
　　唯一之職責約法一項雖爲一種臨時規約然與憲法之性質不同現在正式政府巳經成立似無再用臨時約法之理由但憲法一日不成約法一日有效此時憲法旣不能早日觀成則約法之修改已爲事實上之必要故共和議院成立之後其唯一之職責即在於此至於新國會是否卽由共和議院發生國會組織法是否與約法一同修正此尙爲另一問題云　　憲法之關係此次共和議院之組織其目的旣在增修約法則憲法一事無論其制定之權屬於何種機關然皆非目前之事在政府之意以爲憲法爲萬世之根本法關係太重當制定之初亟應倍加審愼以免貽誤將來此次憲法起草委員會所擬議之草案其明徵也現在旣以約法有修改之必要則關於憲法問題卽可以寛假歲月詳愼研求免蹈鹵莽成功之弊故憲法起草一事究應屬於何種機關此時尙無一定之計畫然共和議院則要無制定憲法之權云云 
　　存在之期限共和議院之專職雖在增修約法而一說謂共和議院可以繼續至新國會召集以前一如前參議院之於正式國會此說亦頗可信伹新國會究竟幾時可以發生此亦言人人殊然據調查之消息則將來新國會之發生須在憲法頒布之時憲法旣定國會旣根據憲法成立修改國會組織法一事因此可以省除一番手續以時計之新國會之選舉恐 
 
 
 

Page 3

 
 
在一二年之後矣 
[審查聲中之修改約法案]  
　　内容之要點外間談論謂各議員對於修改約法一事意見頗不一致有以修改爲必要者蓋因約法之不適用不能聽其永久存在也有以修改爲不必要者蓋以爲正式政府無容臨時約法存在之餘地也其實政府欲以此項約法爲將來憲法之粉本必形端而後表正則修改之說自當占絶對之勝利日前政府因各議員遲疑不决曾擬電稿一件將於日内拍發各省大致係令各都督民政長等對於修改約法一事再行說明其主張並須電知各該省議員按照此旨提出會議不得再於議事之時出其個人意見以爲發表蓋實出於切盼約法急行改定之意故不得不設法求其迅速也至於修改之要點則不外原文第三十三條制定官制官規之同意權與第三十四條任免文武職官外交官之同意權第三十五條宣戰媾和締結條約之同意權之種種不合之點此外則第四十條以下并應追加大總統得發緊急敎令及臨時財政處分之二條云 
　　機關之討論對於修改之機關約分二派一派主張以政治會議自身充爲修改約法機關一派謂宜另組獨立機關從事修改據前者所言政治會議本質由一面論之固爲一行政上諮詢機關然由他面論之固不必限於行政方面問題苟遇國家重大問題可由本會議提出討論研究日前政府曾謂現在國家危急政局日迫豈可袖手旁觀且機關林立議論紛起反妨事業之進行有害於民國云云惟屬於此派者頗爲少數不足左右大勢據後者所論謂修改約法一事全爲立法上問題斷不可與行政諮詢機關互相攙入侵害權限宜另組獨立機關立於政治會議以外本正論讜議以成就大業云云屬此派者頗占多數故審查報告書遂以後說爲根據云 
[另組憲法會議之又一說]  
　　昨據某政客述稱政府擬不久即於北京另設一制定憲法之機關其組織内容及開設日期雖未確定然其實際成立當在共和議院成立之後共和議院旣爲造法機關則修改國會組織法必其專責而修改該組織法之時期大約應在二月之中而據新組織法舉行選舉議員召集國會爲期當不近憲法必經新國會通過而後成功則關於憲法之會議亦儘可從容故其組織憲法會議之期必非目前之事然其决然仿美國成例另組機關則可斷言也 
[地丁作抵之疑問者]  
　　最近北京英報載我國借款之事謂地丁巳作抵押其詞氣之問 
頗存驚駭錯愕之意文云方本館著一論說述地丁或可作爲借債抵押及中國政府堅執不肯之事異哉同日北京接得自收黎來之路透電謂法比銀行已秘密預備發行八釐起息地丁作抵之一百十一萬一千一百二十磅之中國國庫債劵也昨日財政部官吏謂此消息不確第因總理與財政次長昨日下午未出席國務會議故不能從二人之中得確信竊望中國政府不致鹵莽從事將其由古以來未犯絲毫之收入作爲國庫債劵之抵押也中國財政固甚困難然發行債劵額數如此之鉅利率如此之高且於絶少數之保存財源中擇一爲抵押是何異于自殺不但中國之信用從此大傷將來再欲借利率不苛之債以他項收入爲抵押亦必不可得也外國財政家類謂地丁之爲抵押較勝於鹽稅之盈餘一旦地丁巳爲某種借欵抵押恐五國銀行團對於方在計劃之幣制借欵不肯承認他項之抵押無論如何中國政府總以保留地丁之管轄權爲宜據本館昨日所載知地丁如整理得宜可以救中國財政之困難地丁抵押後則中國政府所可恃爲收入者惟國有鐡道欲求入之敷出不綦難哉本館願中國得外國經騐家之指導重行整頓其地丁稅甚不願地丁之爲借債之抵押蓋吾入深知不以地丁列入可作抵押各收入之中爲一極有理由之政策中國而不守此政策誠恐將來噬臍莫及云云 
[山東鐡路新約巳簽字矣]  
　　　德文報云西曆一千八百九十八年十二月六日中德膠州條　中國允許德國有山東鐡路建築權其路線分爲二一由靑島起西北經濟南至山東西界邊止一由山東西界邊起東南經沂州轉而東北至靑島止現山東鐡路德人巳築成者只靑島至濟南一段客歲十二月三十一日中國外交總長孫寳琦與德國駐京公使哈豪森重訂山東鐡路新約業由當晚雙方簽字其約内情形在德人一方面因謀山東商務之便利不求權力之伸展將中國巳許之山東鐡路建築權除靑島至濟南一段巳築成外其餘仍歸還中國另築二路一由高密起經沂州至韓莊與津浦路相接一由濟南起或至順德或至彰德或至道口與京漢路相接（以上三處究由何處與京漢接連尙未確定）在中國一方面之利益可以收回德人山東鐡路建築權另建築二路只借德欵及購用德國材料等物高韓路程約六百里日内即可興工至於接連京漢之路線俟確定後方能建築使由濟南修至順德其路線程約四百六十里此次中德鐡路條約成立之易係由雙方敦睦邦誼共謀商務之發逹耳此其大略也又英字報亦載有此事略謂去年十二月三十一號外交總長孫寳琦與德國公使哈豪森將所訂之中德鐡路條約雙方簽字合同所載之鐡路有二一由高密至韓莊一由濟南府與京漢鐡路相接地點未定約在順德府南信陽州北其間之地蓋一與津浦連絡一與京漢連絡也合同中之内容如集欵建築等事與比國承造之海蘭公司無異此合同之特色在該二路爲中國之政府鐡路與山東鐡路完全爲德人所有者大異在辛亥年之膠州條約第一條以後山東鐡路應全歸德人建造在鐡路附近三十里内之礦産應全歸德人開採今新合同以彼此讓步之結果德人得承造鐡路中國得收回採礦之權此爲中國實際上之利益云 
[司法界之茶話會]  
　　初四日午前司法梁總長在缰瓦廠本宅邀集本京司法界人員開茶話會先由梁總長演說略謂就現在情形而論司法界頗受世人指摘甚至與議會兵隊並論指爲目前之三大害此雖係過激之談要之我輩當自知返省也口前大總統頒布命令再三申警謂未容援保障法以爲護符致考績失其效用嗣後法官之或升或黜當以處分行政官者處分法官不可藉口於保障法以致流弊潛滋庶裁判改良之望不致爲局外人所詬病也梁總長演說畢又有羅文幹諸人相繼演說大致就司法進行困難之點及以後補救之方反覆辨論内中汪子健演說謂法官所以爲人詬病實以法律不適宜爲一大原因今後亟宜改良法律使與人民程度相符合語尤扼要是日司法界冠蓋繽紛頗極一時之盛 
[南京政聞錄]  
　　段軍長芝貴因馮張交涉事件業巳完竣定於今日（九日）起程入都將寧事面呈大總統 
　　淮關監督徐錫麒因涉嫌疑被逮巳奉大總統令交馮都督訊辦不日將收蔣護軍使派隊解寗 
　　張巡閱使昨日（八日）啓節離寗軍警曁自治各機關人員均赴下關恭送張於是日電呈大總統國務院略謂勳於上年十二月二十九日接任長江巡閱使篆務所統武衞前軍各營除江南之太平分駐五營外其餘各營一律渡江自浦口以逹徐州擇要分駐勳以浦口本無衙署暫駐徐州所有前在都督府任内及軍隊開拔一切事宜業經完竣卽於本月八日遄赴徐州俟布署稍定再將軍隊酌量移駐長江要隘以符名實 
　　張巡閱使電保江寗縣左杕周知事略謂該知事歷任江蘇繁劇所至有聲前淸曾奉兩次傳旨嘉奬去冬駐軍徐州該員署理邳縣募兵勦匪所向皆捷邳賴以安旋委充前敵軍事顧問贊襄戎略動合機宜迨攻克金陵委署江寗縣篆其時土匪亂兵乘機搶刦地方糜爛該員寛以治民嚴以治盜撫綏士庶招集流亡曾不數月地方漸復舊觀實爲意料所不及查該員通權逹變能文知兵膽略　見均有過人之處擬請俯念人才難得優予破格錄用先交内務部存記并奬給四等嘉禾章以示優異云云 
[雜評一] （無名） 
　　章太炎章太炎日欲逃京忽又不逃而閙總統府是誠不可解矣旣欲離之又復卽之終復送至執法處是世間可憫之人也 
　　孫文朝日新聞日本報紙也其訪員電傳孫文賀年事孫文於是又於日本報紙辯正之余謂賀年小事無此事固不論卽有之亦曷足異哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[進步黨本部大會紀]  
　　决定黨義　一致進行 
　　自國會議員取消之令執行後而共和國之政黨一物其形式精神無不隨巳故之國民黨以俱去數月以來幾不復聞有政黨之絲毫動靜乃碩果僅存之進步黨竟於昨日（五號）有特别大會之舉且决定極明瞭之主張作爲黨義以布告全國其主張之是否貫澈雖在不可知之數而要不能不謂爲岑寂政界之奇聞政黨中之能盡其責任者也進步黨在京黨員因現在政局陷於不可思議之境遇特在該黨本部開特别會討論辦法議員職員到者約三百餘人公推梁任公爲主席任公報告開會理由後以理事之資格照例對於黨員加以訓飭之語大致謂國體旣無變更國會必有發生之日旣有國會則政黨當然不能消滅吾黨去年以訓練未善致爲人民所反對以致大招失敗吾黨以後應如何預備以期進步請　　討論云云黨員中聞任公之訓詞頗有起而質疑者彭介石蕭晉榮諸君所言尤爲扼要大致謂理事訓練吾黨勉勵將來固爲正當若謂吾黨年來因訓練未善致招失敗　未免與事實不合使國人聞之有傷吾黨之信用吾黨一年來在衆議院並未占有多數以黨員全體一致之故若大借欵選議長中俄協約諸　皆得通過且與國黨血戰一年使人民知國黨之爲害大局與論爲之一變政府遂得措施如意此實吾黨之能依訓練乃能收此效果至反對吾黨者不過一般行政官吏之照例文章吾國人民又何嘗有是耶兩人議論畢後王乃昌君提議謂吾黨之黨員一年來出死力擁護政府今反得一搗亂之名黨員之不能服氣是自當然惟旣往事可不再論吾黨一年來與國民黨爲敵以號　於國中者實以維持統一推行憲政爲幟誌現在國會消滅發生無期竟演成一共和而不立憲之國家吾黨若不即時表明態度則又何以對人民而塞坡壞黨之口耶竊以爲吾黨今日應表示於國中者厥有二端（一）本年必須召集國會（二）憲法必須收民選機關制定王君提議畢黨員中雖有一二人對於王君提議頗懷疑問者然大多數均贊成王君之提議牟琳蕭晉榮王敬芳胡汝麟尤極力主張主席乃付表　全體贊成遂定王君提議爲本黨黨義一致進行以期貫澈云 
[閩督裁後之各省都督問題]  
　　福建之近訊福建此次裁去都督原因有二（一）遠因孫前督本舊同盟會員以維持中央爲目的上年黨人再舉爲孫反對致多障礙事平一面請訓來京一面請劉兼任將舊人槪行屏除以杜後患（一）近因劉到任後見要政均爲黨人把持以都督府爲最適改官制之議發生劉鑒於往事力主裁撤密電到京總統面詢孫前督孫方陳裁撤利益故有是舉茲聞政府昨又接劉總長電略謂奉命裁撤當與鎭守使李厚基杜持商議辦法查鎭守署員無定額倘以四科（軍務軍需軍醫軍學）歸併反致權限澎漲現擬减節辦法鎭守使下設四科科長各一人科員每科不得過五人雇員視事之繁簡爲定除科長薦任外餘由該使委派經費照都督府减至百分之八十五現將卷宗移交該使定於月内回京謹先電聞 
　　各省之請求當劉子英總長電告各省裁撤都督理由後各省均紛電中央請求照辦袁總統因廢省辦法尙未議定須待政治會議解決乃迭兿浙贛湘皖等省來電力請裁撤均有不願戀棧之語當經總統府開軍事會議主張有兩派（一）俟廢省辦法議定實行（一）有鎭守使之處先行裁撤此派爲多數現正磋商 
　　實行之次第裁撤都督問題喧傳巳久因手續未備實行惟艱兹者因福建都督孫道仁自請辭職後經劉總長布置周密故年前卽下明文閩省都督所轄現以鎭守使接管鎭守使名義已小將來便於中央集權此政府之深意也閩督裁撤旣無阻礙其他各省不至或有反對但事前切須妥愼籌畫方免貽誤確聞如四川雲南貴州甘肅陜西等邊省决計提前實行祗以即就該省都督改爲鎭守使或在中央位置兩項問題尙在商確俟解决後卽先發表其素日擁護中央之各省都督向以中央之主見爲轉移絶無反對之舉云 
[中日交涉之最近解决案]  
　　大阪每日新聞昨有關於中日外交問題之記事云日本對中國交涉事件大槪巳經和平了結茲查最近解决案件之重要者如下（一）南京賠欵南京日僑所受損害之賠償額最初由日僑各方面要求一百二十萬元之多嗣經日本政府再三查核後要求九十萬元中國政府則允賠六十萬元復由雙方折衝交涉之結果大約六十四五萬元可得了結惟此賠欵應於客歲年底交付各被害之日僑因中國庫欵匱乏之故交付日期尙未决定（二）滿蒙鐡路滿蒙五大鐡路問題業由雙方交涉商訂合同契約其大綱巳經規定而細目則尙未商訂聞該鐡路敷設資費應向正金銀行借欵以充之建築工事則可委南滿鐡路會社包辦所議五大鐡路中應先建築者爲自四平街經洮南府至開原海龍一線而此路大約於今年四月中可着手敷設竣工期限爲滿六個月而其資費約計二千萬元（三）撤兵問題駐華俄國公使首倡撤兵之議北京外交團對於此事正在討論中未有明言贊否者聞日本政府特鑑於中國之形勢决定駐華軍隊暫不撤退昨巳電令山塵公使向外交團聲明不宜撤兵之理由矣 
[調查員整頓東三首財政之條議]  
　　調查全國財政專員王璟芳李景銘二君前赴東三首調查一次所有大略情形曾誌前報茲悉王李二氏調查返京曾擬有整頓東三省財政辦法其得實施與否尙待政府决定茲將所擬辦法錄後 
　　辦法條議一請明發命令示政府有改革三省幣制之决心以慰商困而安民情二東三省中國銀行須有特别之組織由政府簡任行長予以會同該省長官整理幣制之權責或另設督辦兼充行長管理其事方能與日俄五銀行抗敵三須由中國銀行用分期償還法以政府紙幣收回東三省紙幣（其細目從　四奉天除趕辦隨缺伍田外從速淸晒旗地黑地並釐定賦則吉黑兩省大小租應一律改收銀兩五三省烟酒稅先照舊額改收銀兩一年以後加倍徵收卽爲第二項之担保由中國銀行派員稽核以堅信用六畝捐餉捐應飭該省長官責成縣知事切責監督不准有虧侵公欵及私呑短欠情獘七奉告官銀錢局及江省廣信公司應由部或中國銀行派員監理先淸舊帳停分花紅其營業一部分另籌整頓辦法八奉吉官銀錢局及江省廣信公司所有財産可拍賣者從速拍賣所有債權可追取者從速追取應由部電飭遵辦以期維持錢價不致再跌九所屬官吏有交代未淸及捲逃稅欵者應電飭按律懲辦在職者先行撤參毋稍寛假十漠河庫爾瑪河等處金廠應由中央直接派員辦理以闢利源 
　　附錄原呈東省本係受協省分自協欵停止關欵鹽欵提歸中央收入短少勢巳不支吉林被火濱江防疫商務疲敝稅課又無起色加以光復以後庫倫獨立蒙匪侵陵籌餉籌防兵額增倍江省一師一旅吉省二師有餘奉天則將近四師一旅行政經費有增無减收支兩抵吉黑所虧在三百萬兩上下奉天所虧在六百萬兩以上而歷年之舊虧不至此内若照部定預算有可卽日實行者亦有難以遽合者此不過財政虧損之情形而其受病根源全在濫發紙幣奉天小銀元票將近千萬元吉林官帖一萬二千餘萬吊約合銀元二千萬元江省官帖亦在千萬元以上一年之間吉黑錢票價值跌至一與三之比例國家收入暗虧三分之二奉天雖可兌現而準備不及十成之一外人輾轉盤剝岌岌可危因此而三省人民債權損失商業停閉不可數計吉林受害尤重官紳遂有借欵淸理之議正金銀行旣巳謝絶南滿公司亦無頭緖即令有磋商機會而嚴酷條件可想而知目下官民惶恐之心儳焉不可終日銀錢比價一日三易有朝爲富戶夕成窮民者外國銀行乘機操縱名曰定期買賣實則冒險投機諺所稱搗把者是也甚則官吏等於市儈以此爲獵富之期租界成爲窩家藉此作抽捐之地錢價暴漲暴落受其害者皆窮苦小民地方政府籌欵無策每月虧短祗憑紙幣爲挹注之資是以愈虧愈墊愈墊愈跌愈跌愈虧若非急圖補救恐一二月之後民窮兵變外釁環生吉非吾有矣江省情形與吉相類奉則險狀未見隱憂亦同此三省財政之大略情形也若言整頓辦法財政方面須求收支適合部定省定預算如有抵觸之處當參酌事實折衷至當方可實行畝捐警費爲東省特别情形似未便徒憑學理軍費爲出欵大宗若非另籌裁减卽須設法分擔總期欵歸有着不致虧墊架空然欲整理紙幣方有把握借欵之議旣在悠悠不可知之數何如自圖振作别求救濟之方前審計處馮顧問對於整理全圖幣制計畫本有分門償還辦法今者變通其意先於三省試行另籌稅源作爲準備以政府紙幣收回該省官帖在三省以内可以流通在津滬一帶可作滙兌中國銀行爲其樞紐不僅幣制問題可以解决而金庫因此成立稅收因此暢旺預算因此實行一舉而數善俱備矣行之一年可以自保三年可以富足不然則反生結果不堪想也 
[邊省解嚴消息]  
　　川同鄉之呈請四川旅京同鄉夏鴻儒等因川中戒嚴日久人民時處危疑之地日昨特請總統懇求解嚴呈云川省自熊逆倡亂宣告戒嚴川督胡景伊暴戾恣睢無所不至以軍事執法處巡警總廳都督府高等檢察廳四處爲行刑場凡有忤己者卽指爲逆黨率行鎗斃即中央任命官吏如司法籌備處長國稅廳長財政内務司長造幣廠長均於宣告戒嚴之日一律任意撤換改置私人成都看守所數人越獄該督立令將所内犯人一律處斬凡二年以上徒刑者亦引頸受戮至百餘人之多彼時金融恐慌該督示令軍用票與銀元同價藉在戒嚴期内立殺油米商販三人偶語棄市腹誹者死方之往代無以加茲至渝亂甫平該督編令軍隊分往各屬就地籌餉以搜查亂黨爲名肆意抄掠素封之家藏鎗自衛者俱無倖免軍隊受理訴訟勒捐苛罰動至鉅萬該人聽聞凡此種種無非藉口戒嚴恣行荼毒豺狼當道呼籲無門蓋蜀民之憔悴於虐政至斯至極矣伏查大總統於十一月二十三日京師已宣告解嚴川省亂平已經數月應與京師警備地域事同一例爲此據情呈請令行四川都督立卽宣布解嚴蜀民得拔水火而登衽席皆出逾格鴻慈無任迫切之至云　　張家口已實行張家口地方前以邊塵不靖蒙匪時有内犯消息警報頻來人心不定曾宣布戒嚴以便防範兹以邊患漸平巳於昨日（五日）解嚴記其報告中央電文如左大總統國務院參陸兩部鈞鑒拱密三十一號電敬悉現在邊事漸就敉平張垣地方亦尙安謐正擬宣告解嚴適奉電示謹定於本月五號解嚴仍由在口軍隊自行警備以防宵小除通告外謹此電聞宗蓮江印 
[四川之黨獄漸解]  
　　周孝懷日前周善培呈請胡都督發還房屋批令逕向省行政公署呈請茲聞周已呈奉陳民政長令飭警察廳謂案據周善培等呈請飭還房屋等情到署查此案前據該廳來呈以國民黨地點是否公地抑係該黨所有請示前來當經飭由内務司查覆在案茲據稱該黨原設支部處所係該呈等舊日自置産業並有契約足據呈請回覆所有權如果屬實自應照准爲此令仰該廳卽便查明轉飭現住此房之人尅日遷移交由該代理人謝泗荃接收管理以昭公允而重物權云云刻廳長巳飭租客限日遷移矣 
　　唐宗堯民政長昨咨省議會云案查前據貴議會咨據副議長唐宗堯臨時動議稱得家報二十九日來電初七日兵凌家搜無人將洛容鎖押同予赴縣希維持免累云云咨請查照辦理一案經卽電令川東觀察使轉飭開縣查覆去後茲據開縣知事以唐宗堯父弟被逮現巳交保釋放等情具呈到署並經川東觀察使呈稱唐宗堯家並無窩藏僞宣慰使黃彬等情事該秦軍書記王廣慶於代理縣事之際輙將其父唐在廷其弟名洛名容逮案管押飭交辦理殊有未當該知事一經查明卽交保釋放尙無不合以後如有應訊之處仍須傳案備質仰卽遵照仍候咨明省議會可也除令印發外相應咨明貴議會請煩查照云云 
[嶽麓山之黨人機關]  
湘省自湯督蒞任後屢屢破獲黨人機關致使一般黨徒立足無地日昨（五號）下午八時據軍事偵探報告有多數黨人往對河嶽麓山開會并繳集退伍軍人及靑洪會匪預期攻城云云湯督當令軍事廳派警衞隊至小西門外截緝復以電話令水陸州（對河）駐防營嚴拿是晚十二時小武門外之大帮黨人擬乘隙至小西門遂被警衛隊拿獲二十餘人當設至軍事廳執法處嚴加審訊據稱係譚人鳳劉楚恨由上海派彼返湘運動起事爲長江響應所有子彈槍械均係譚劉二人承認現機關設嶽麓山某僧寢室内該僧與劉天猛係好友故上海派來之人均庽彼處某等係被動者實無謀亂野心云云軍事執法處以此事關秘密須禀明都督核辦所有被獲之人均拘押候訊 
[粤省維持紙幣之種種辦法]  
　　息借外債中央財政部電致粤省民政長財政司曁官銀錢局監理云該省紙幣低折虧在公家借債維持治標急法准先由該司會同監理官馳赴香港卽交通銀行總理協商息借洋債一千五百萬元合同條件磋妥隨時電聞欵由粤交簽字仍由本部劃押以符向章 
　　設立銀行近日金融困滯亟須招集股本赶辦省立銀行經財政司長三十號往港會商匯豐銀行代表熈禮爾君籌辦一切頃聞原定招股一千萬元茲擬以公産押借匯豐銀行現銀五百萬元其餘五百萬元則由總商會担認招集不久當可成議一俟籌有端緖卽行定期開辦云 
　　籌款貼水政界出欵抬高紙幣之法現巳有成議大約月之初十前後可以實行其辦法係設錢店十所每日由政府撥出二萬元以備貼水之用可使紙幣逐日高回兩點從此紙幣之價格操諸政府維持旬日更可望逐日加高二點至三點當道於元旦休息日中猶與紙幣監理官磋商兩句餘鐘可謂熱心矣 
　　赶鑄銀毫李省長據金庫長呈稱現在庫欵告竭紙幣日低亟須加鑄銀毫以備要需曾經令行造幣廠盡年假内將所餘銀磚銀條悉數趕鑄毫銀在案頃據該廠盧總辦解到二十一日起至三十一日計十一天鑄成雙毫四百六十八萬六千枚共銀九十三萬七千二百元巳令金庫點收撥往官銀錢局存放赶緊恢復兌換機關藉以挽回紙幣價格云 
[廣東李世桂暴斃紀詳]  
　　李世桂係前淸之緝捕能手承辦番攤公司之大頭目也當辛亥之歲三月二十九黨人失敗後粤吏厲行淸鄉李世桂充淸鄉會辦精於偵探殺戮黨人不少及九月十九反正李世桂隻身逃遁今歲陳炯明獨立時李世桂在港澳組織機關運動取消獨立與有勞焉及陳景華槍斃之後李世桂卽日上省粤吏以其素長於緝捕委爲綏靖處會辦將厲行淸鄉詎宴會之間卽行暴斃論者多疑其爲中毒所致云茲將當日情形錄下李世桂於去年三十一號到石龍後因實行大轝淸鄉特於月之一號下午七點鐘時在石龍太平社淸鄉行營召集羣僚及地方紳士大開宴會酒綠燈紅極形閙熱詎李方飲至第四杯酒陡染縮陽症倒於地上各人覩此方欲急覓釐　壳救之無如喉間之痰又起當請中西醫生到救均巳無及延至八句鐘巳氣絶殞命嗣由李之同事着其跟人將屍抱置膝上乘肩輿移往河邊之河頭船安　旣妥九句鐘乃用小輪拖之返省李之家眷省港各處皆有遂卽分别電知然猶諱爲病重蓋不欲令其驟聆凶耗太過傷心也刻下在東堤東園内開喪查是時與李同席者有淸鄉各委員及統　鄧惠良文案陳允琴并紳士謝與奇等至李死時係頭戴尖頂緞小帽身穿古銅色長皮袍李現年五十四歲遺有二子年齡皆未及十歲惟財産尙豐又聞李之胞弟李祥輝（卽粤人呼之爲三小姐者）前數年逝世係屬中痰暴斃今世桂亦係暴斃頗爲湊巧云近來外間議論不一其身死之由有云急症有云縮陽有云中毒當時所有在内伺候之人及廚子等一槪不准走開東園亦不准人出入隨時呈報都督卽電派南海縣陳知事馳往相騐陳知事正擬起行李部下營長賀文彪適至卽面商一切會同前往現當道以李此次因切積勞擬照例請卹以慰幽魂康南海致電唁云廣州綏靖處潘幫辦轉李會辦家屬鶴琴來見僅數日不意忽逝驚悼不可言將才未施高義未報哀哉即以此告鶴翁靈前嗚呼康有爲謹叩 
[浙省新年中之新消息]  
　　民政長改名省尹消息昨日屈民政長接北京電省官制已議决總監改爲省尹云云屈君得電後即通知府中各人員並各機關一律遵照矣 
　　省長赴京紀聞頃聞中央又有電致各省令民政長着各來京預謀行政方針浙省長亦巳奉到是項電文不日即趕赴應召矣 
　　浙路索償損失上年贛省亂起寗滬響應浙省亦岌岌可危聞浙路公司於此項損失及墊付各欵約在十八萬左右内計軍用車費及墊付各欵計洋七千三百餘元車輛損失約計八萬八千六百八十餘元營業損失約計八萬三千餘元日前巳由該路理事會開具淸摺備文呈請行政公署照數撥還未知省長如何解决也　　通電嚴防黨人日前都督府接參陸兩部電開奉大總統令據段軍長卅電稱寗省破獲亂黨供稱該黨一意運動軍隊於粤浙兩省尤爲注重等語該督等應卽加意稽查嚴密防範以遏亂萌合電遵照等因朱督奉電後以近據探報黨人一部分謀浙甚亟而尤注重運動軍隊與此電情形頗爲符合除分令嚴防外并令飭各屬一體遵照復通知蘇浙鐡路公司及戴生昌大東輪船局凡有重大貨物由滬運杭恐有黨人勾通商號將危險物件夾藏在内應設法先行檢查然後轉運以杜亂萌云 
[地方通信]  
　　松江 
　　獲土待焚隔昨警察在西大街破獲私土一事經華亭沈警長細訊一過擬卽宣布原委將該土携赴東獄廟鐡香鑪内焚燬事緣航船上某舟子肩負布被褥一套送往嚴天生藥店時有警探預經線索指引尾隨於後藥店見機即稱舟子爲誤送拒不肯受嗣經對衆開看果見有川土五塊價約二百五六十元私藏在内遂併送總局云 
 
 
 

Page 7

 
 
　　軍隊出發駐松二三營軍隊於昨午出發聞將至吳淞乘輪開赴閩疆該軍隊居松巳久相顧戀戀各軍官亦爲之黯然云 
　　鎭江 
　　續調兵隊馮都督以前駐鎭張軍營務處兵隊隨張勳赴徐昨又續調第五師第二十團張團長克瑤率全團兵隊由寗到鎭擇要駐紥 
　　痘症盛行鎭郡久旱無雨痘症盛行城廂内外小孩傳染而死者時有所聞一月之内已有二三千之多 
　　武昌 
　　商會研究價務問題漢口兵燹損失原擬望政府給予公債票以資恤償不料因保息之法會議未妥以致各商團聯合會反對電請政府取消故至今各幫債務問題雖迭經開會籌議不能解决前經漢口總商會函請各幫董條議辦法各具意見書到會公决刻下限期巳滿商會總理李紫雲君爰於五號召集各幫議董開特别大會公同討論但據商界中人云各議董多係有債權者所議未必恰當有債務者之心故債務問題恐終難解决云 
　　漢口 
　　漢口紙烟進口調查記中國近年來奢侈消耗日甚金貨之流出蓋巳不可數計即以紙煙一項言之漢口一埠民國二年份紙烟進口數正月進口一萬六千一百二十七米立二月進口三萬八千九百八十二米立三月進口四萬七千六百八十七米立四月進口三萬五千七百五十米立五月進口七萬八千五百六十九米立六月進口七萬一千三百八十二米立七月進口五萬三千二百七十九米立八月進口七萬零七百八十一米立九月進口二萬六千六百七十二米立十月進口十一萬四千七百六十米立十一月進口六萬一千五百九十一米立十二月進口尙未到齊巳逹六十一萬五千五百八十八米立每一米立爲一千大盒以平均六十文一小盒計之其數實可令人驚駭云 
　　廣東 
　　粤路貨車失火紀三十號粤漢鐡路貨車在英德地方被焚聞是日九點三十四分鐘該貨車正在英德開行詎因貨車上人悮將烟灰餘燼跌入糠蘿禾稈内至演成如此慘劇燒去貨車三輛計共損失三萬金有奇公司損失尙在未計代運客貨之公信店焚去全車人和長遠孚源安等店均有損失聞該公司總稽查張鳳岐於各運貨店多有投資此次失火張大受損失云又聞是役除貨車被焚外并牽連附近棚廠焚燬十餘座據搭車來省者則云因有私帶危險品物貼近車頭以致被焚並查是日被焚之店爲宋祐棧興記遠孚永同和聯益同珍樓同和祥泰貨倉共十二間失火之處係王養磚窰云 
　　都督府之新年元旦日都督邀集全省高級軍官在府茶會并燃砲竹萬響誌慶聞龍副使於席中演說係勸勉軍官須體念國家以寧民爲主都督演說係勸勉軍官上戴國家一體公忠下遇兵士毋虐毋縱各軍官皆掌聲如雷云 
　　電請南海勷助政治會議袁總統昨特電請康南海營塟事竣速蒞京師共勷政治會議謀永久之成規奠國家於鞏固云云 
　　山東 
　　押犯越獄詳情初三日晚約六鐘餘軍法獄中覊押之人犯王常慶伺隙將看守者用斧砍倒一人其餘看守之人驚散王常慶遂大開獄門倡率越獄一時覊押人犯聞聲興起　擁而出幸看守者飛奔報告探防隊立時赶至見羣犯洶洶勢不可遏遂開鎗轟擊藉資彈壓羣犯一聞鎗聲其脫去刑具行動自由者均鼠竄遠颺其落後未克脫械者或暫伏隂處或仍回原所司令部及警廳嚴密查拿當晚拿獲四名次日於商埠復獲一名計越獄者共十人巳提五人在逃未獲者尙有王常慶等五人云王常慶者曾在關東入鬍匪癸丑歲冬南北議和之際出没於高密安邱諸城之間唱言獨立以手鎗炸彈作生涯者也去冬復緣事在省垣被逮云 
　　財政調查員來東中央審計處總辦王璟芳氏巳於日昨來東擬調查一切再往他省云 
[雜評二（默）]  
　　進步黨之黨義進步黨之特别大會决定黨義二端一爲今年須召集國會一爲憲法須由民選機關制定此固極正當之理想也共和而不立憲民國而無議會之國家固世界所無有也然以今日之情勢言其能辦到乎吾故稱進步黨黨員爲不識時之豪傑有不識時之豪傑乃有此不識時之黨義 
　　裁都督與改省黎副總統離鄂裁都督之第一步也各省都督紛紛進京裁都督之第二步也閩都督撤消乃裁都督之第三步也自閩都督撤消而各都督紛請照辦於是乎裁都督之機熟矣 
　　都督裁而改省之議乃可以着手今者中央又電令各省民政長進京其爲攺省之第一步乎然改省不若裁都督之難蓋僅易省長爲省尹等之名稱並無其他大更動也　　都督裁後聞其統兵官仍用提鎭名目省制改後聞各道均改爲觀察使知事改稱郡守確否不可知然殊足令人追念實　沿革上之往事矣 
　　東三省與粤省之紙幣王璟芳等之補救東省紙幣法欲以政府紙幣換東省之紙幣粤當道之補救粤紙幣法欲以政府之欵補助紙幣之貼水未始非一時之策也然紙幣以盡數收回爲最要粤省僅以貼水望紙幣價格之高則貼水恐無巳時東省僅以政府之紙幣替換則政府紙幣之信用恐亦有時而失似與根本辦法未盡合也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遭難漁戶遇救]  
　　寗波定海縣漁戶三十人婦女三口小孩四口向在成漁山一帶捕魚爲生舊曆本月十二日趁邵陽萬之航船回里度歲十三日駛至瞿山中途忽遇颶風吹入洋面該船正在危急之際適有英國金山公司輪船在旁駛過邵等即以衣服高扯竹杆求救該公司船主立放杉板將邵等悉數救起該航船則不知去向昨日金山公司船進口當將一干人送至海關解送上海地方檢察廳請爲發落汪廳長以被難人民本司法署例不收管即命備文轉送上海縣公署資遣回里 
[德國探險隊入蜀]  
　　大陸報云頃有德國探險隊由滬出發往探四川省人所罕知之各部該隊所携之物極爲完備以司徒士納君（人種學家）爲領袖餘爲芬士君（昆蟲學家）韋戈爾特博士（禽學家）伊斯萊爾博士（地理及地質學家）林姆泊里區特博士（植物學家）薛克君（經濟調查員）該隊乘美大輪船至漢然後乘民船赴叙府遵陸至打箭爐其所探之地起自滇緬邊界以迄該省北部之山脉該隊各員多屬精幹之探險家曾在中亞蒙古等處旅行長途富有閱歷林姆泊里區特博士及薛克君向寓本埠林爲德文醫學校所聘薛爲德文報副主筆此行蓋代表該報及德國各大報與各圖畫報也今料該隊至速須期月始能返滬云 
[財政部推行新幣之預備]  
　　江蘇韓省長訓令上海縣知事云准財政部咨開我團幣制紊亂巳極現正籌劃改良分途進行總期早日統一以維金融而利財政惟近年來各省局廠紛立鑄造銀銅各幣爲額甚鉅各地方官私立銀錢行號又復自由發行鈔票漫無限制以致貨幣價值不一名稱分歧若不先事調查則將來推行新幣諸多窒碍爲此咨請貴民政長轉令各縣知事卽就各該地方及其管轄區域内大小商場市鎭限於文到後一個月内搜集通用大小銀元銅元制錢曁官私立銀錢行號所發行之各種銀票銀元票錢票等如該地方行用外國銀元曁銀元票每種設法各搜二份彙交北京財政部改革幣制處檢收如有從前通用現在巳經作廢之舊銀錢及鈔票亦望一併搜集此事關係推行新幣甚鉅應令該縣知事認眞辦理勿令遺漏致誤要政等因准此除分令外合行令仰該知事一體遵照辦理 
[敷設海底電綫之布置]  
　　上海至日本長崎間海底電線前經政府委員與日本遞信省及大北電報公司商議允由日本敷設限期速成茲聞日本遞信省因此項工程旣巳决定從速辦理若俟編入本年預算經議會之協贊其勢有所不及現擬就預備費中支出以省手續巳提交國務會議通過定預算經費爲一百五十四萬六千八百三十元業經照數支出决定二月初旬着手開工巳派技師來滬布置一切矣 
[江蘇省立學校校長會議紀事]  
　　三年一月三日江蘇省立各學校校長會於上海江蘇省敎育會討論學校生徒閙事之處理法到會者第一第二第三第四第五第七各師範第一第二女子師範第一第二第三第四第五第六第九各中學第一第二第三農校水産學校女子蠶業學校第一第二工校醫學專門學校法政專門學校及分校各校長及學監舍監或敎務主任省視學敎育司職員共四十八人第六師範第七中學校長因事不到爲書述所見自午後一時三十分開會至五時三十分止各就平日之經騐或經過之事實次第陳說大意以近頃各校生徒罷課類有特别原因其造端旣非一致則其處理方法即無一定惟緊要關鍵總在平時至臨事補苴巳落後着就討論所及分平時臨時兩項條列其應注意之點如左 
[屬於平時者]  
　　一實施訓練尤宜注意調查各個生徒之性行 
　　一勿使敎授管理有疏懈處並力戒敎員缺席 
　　一除規定采用寄宿制度之各校外宜漸使宿含與學校分離 
[屬於臨時者]  
　　一臨事處分無論用何方法總以使生徒知悔改爲斷　　一事故發生以速解决爲宜勿使蔓延醖釀　　一勿輕用懲罰旣懲罰宜勵行 
　　一執行懲罰宜存哀矜心勿涉忿怒並宜處以鎭靜勿因張皇失其常度致惹起生徒抵抗 
　　一事由一二人所爲宜從平時個性的考察爲個别的處理或利用密室訓話 
　　一臨事處分其始用訓戒最後令退學在此二者間宜設爲種種之手續務延長某時間俾多與生徒以悔過之機會 
　　一臨事處分一方宜盡力維持風紀勿姑息遷就一方仍宜注意勿過度摧折其生氣 
[復審暗殺案嫌疑犯詳誌]  
　　湖北軍官戴天冠於陽曆去年十一月二十七號晚在北西藏路被同居之長江積匪曹逹坡（卽趙大浦）與王逸安等開鎗擊斃後當由捕房將跡涉嫌疑之一百九十九號）華捕劉金標及曹之姘婦錢黃氏一併拘解公共公廨訊供收押嗣因捕房傳聞曹逹坡已由安慶偵探局緝獲屢次電詢並請公廨出要擬派探前往移提各情巳誌前報昨由滙四捕房蔣劉捕與錢黄氏解請公廨復訊當由王襄讞會同美領强君升坐特别公堂研鞫 
　　先由西探祁文思將劉捕帶堂並禀明此案發生後種種情形繼由二百十九號西探禀稱前日捕房接有安徽南門外大漢旅館庽客曹逹甫致華捕劉金標之郵信一封拆視内容係詢問戴案現在情形函内尙牽涉一人現居南匯縣境應請函致該縣知事移提到案質訊（餘言均無關係不錄） 
　　又據華探目楊掌生禀稱當時聞警後與華探嚴桂金等至出事地點調查並在途遇見華捕劉金標察其手取皮帶似欲上差問其出事在何處據說在開封路北面核時祇有兩分鐘以意度之劉捕必觀見當時情形云云 
　　旋由劉金標之代表徐思義律師向楊探盤詰一過卽據徐律師辯稱察核中西各探所禀情形亦未指定戴即曹逹坡謀害被告涉及嫌疑而遭久覊情實可憐要知戴未遇害之前曹逹坡巳早離開旣未同謀何能知情查捕房控告劉捕之案巳由敝律師要求再將各見證傳案詳訊惟必多費時間如堂上照此案由或可更換則敝律師可免此舉現被告有多數見証在堂可以證明被告爲人向來安分云云 
　　堂上命傳八百十號華捕吳阿桂到案訊據吳稱是日五時在北西藏路龍淸池浴堂洗澡見一百九十九號華捕劉金標先在迨至六句餘鐘洗舉我先走出劉捕稱彼亦要回家晚膳言至此即由西探祁文思向吳詰問爾曾在捕房說過洗畢劉先出門何以現在又言是爾先走是何意思吳捕答稱並未言過劉捕先走徐律師亦向吳捕詰問爾與劉捕是否交好相識幾年劉之爲人是否安分是日在浴堂内觀劉有無驚慌狀態吳稱與劉捕相識年餘劉素誠實是日並無慌張形狀料其必無謀命之事 
　　繼據一百六十三號華捕唐永卿二百五十一號華捕范瑞芝相繼上堂證明劉捕平時街人甚厚决無搶洋害命情事言畢徐律師卽將各華捕所繕公禀呈堂請察並稱被告並不知情同謀至於與曹逹坡相識致涉嫌疑此層極易聲明是時西探祁文司辯稱死者親供内有倩被告代雇馬車該被告故意遲延且帶有身穿灰色衣服之二人回家其中頗有關係此係堂上面詢之親供况前堂由同仁醫院華醫余某到堂證明各情與堂上所問符合余醫生腦力狠足諒不至記憶不淸且查錢黃氏亦曾供過天略相同曾由包探等照錢黃氏所供往查事實均多確實至一百九十九號華捕稱當時欲赴捕房上差時與死者病車車至捕房時祗差十餘分鐘曾由包探楊掌生西探皮證明被告定見戴當時情形何以並不禀明應請堂上明察 
　　又據北西藏路名利園小茶館主陳阿林投訴前亦當過巡捕是日午後一時劉捕來啜茗問我有人义麻雀否未幾即與柴爿店主袁龍子等三人聚又麻雀至五點餘鐘而止又與一百六十五號門差華捕阿新談話至六時而去迨至六點半鐘又來問阿新我云巳去劉即他往我與劉相識巳有七八年從未聞其有不法行爲言至此西探祁文司向陳詰稱爾去年九月間當巡捕時由劉捕幫同拘捕一人尙能記憶否陳稱記得遂將當時被人扯碎號衣之事向堂上聲明並由徐律師向堂上聲稱該西探不應向見証詰問案外之事致費時刻堂上諭陳退去命傳劉捕到案研訊 
　　據劉金標供稱家居北西藏路一百四十五號門牌同居五家在工捕局充當巡捕已有十二年從無過失與曹逹坡本不相識係由曹之姘婦錢黃氏之姊介紹爲友曹與其姘婦錢黃氏于隂曆九月二十左右搬入同居與死者亦不相識大約曹遷入之第三天適我上差在北西藏路見死者持一字條問我曹逹坡住居何處由我引領與曹會面出事之前一日我在滙四捕房代理門差至出事日天明落差回家睡至十時因小孩啼哭而醒卽至隔壁秦豐弄内小便曹來邀往茶館啜茗談及死者戴天冠腹痛未愈又言戴又名汪玉水亦名戴天仇前在黎副總統處帶過軍隊因圖謀不軌其同志念一名經黎副總統查獲已經訊明鎗斃惟戴被逃言畢我卽回家戴問曹逹坡與我所言何事我卽實告我復睡至午後一時起身午膳後遂至名利園聚义麻雀至四點半义畢下樓適遇門差華捕阿新復上樓茶叙至五點半鐘始行回家曉膳其時曹等均不在家迨至五點三刻戴至我房云曹逹坡今天不來恐有别意問他有無變故則稱我等内情你不明白即在手心内寫二字並言如曹問及我在病房當向我借給銅元六枚旋至六點餘鐘我又至名利園找尋阿新不遇遂至德律風亭向二百五十九號華捕詢問上差時刻後遂至龍淸池洗澡至六時半擬回家換穿警服上差行至德律風亭巳得警信往視受傷人巳由印捕車送捕房即回家拿得號衣迨至捕房見有多人圍觀我即上前觀看因死者短髮披面不能辨明嗣見其黃色之褲疑係戴天冠言至此堂上詰問何以見黄色褲卽疑是戴天冠劉稱此種衫褲由我借與戴穿是以認得然當時亦未一定認爲戴天冠而當時捕頭與中西包探均在場不能上前細細辨認且案關暗殺設有错悮未免受過堂上詰劉曹逵坡王逸安究竟作何事業當時死者囑爾代雇馬車是否雇令該馬車停於天保里口隨爾到家穿灰色衣服之二人是何名姓抑係馬夫劉稱曹逹坡據云在揚州徐寳山部下爲偵探王逸安係安徽人不知操何事業是日死者並未令我代雇馬車惟二十五號我在崗亭曹逹坡曾來囑我代雇馬車至東洋公司碼頭計車資洋一元五角由我代給迄未還我以後並無囑令代雇馬車之事是日並不有人隨我回家堂上詰劉旣無此事何以死者與錢黃氏均稱是日囑爾代雇馬車究竟死者被擊時被人搶去現洋三百元之事有否並有無鋪陳皮夾等件帶來曹與戴係在何處見面書有字條劉稱錢黃氏所供均不實在彼稱我與戴天冠在房内密談彼從何處聽來死者旣有現洋三百元何以陸續向我借用小洋三角銅元六枚如有鋪陳無須向我借穿衫褲聞戴初來上海寓居江新旅館旋與曹逹坡會面後與曹言及名利棧内有一人與他有隙住居棧内甚爲危險故曹書一字條介紹向我轉賃餘屋然未租定所以戴在客堂内安歇堂上一再駁詰劉堅稱此事並不知情堂上遂將死者之親供及錢黃氏口供朗誦一過並經徐律師盤詰一過復據徐律師辯稱租界迭出暗殺重案捕房自應詳細調查冀得眞相而此案正凶未獲被告在押巳久且有各見証到堂証明應請察核又據黃包車行主顯茂基上堂証明被告所延律師費由各友人湊借交給復由律師聲稱查各見證口供内有二人與被告絶端反對第一死者戴天冠然戴流血過多腦筋受損所供不能作證第二係錢黃氏爲其姘夫卸罪所供均屬不實至戴之親供祗言劉捕係二房東並未述及被告帶二人到家嗣由西探至醫院詢戴據稱似有兩人來過實則並無其事卽使有二人至家亦是尋常之事且該屋共有五家或同居人出入至稱被繫後死者身畔有現洋三百元被人搶去此言更不可靠死者又云兇手有五六人每人不過數十元何能貼給被告此案旣非攫洋謀命定係政治關係如關政治被告有絶大之希望可以請假前往領賞何必仍當巡捕至稱代雇馬車一層或即係二十五號托劉代雇之誤會堂上如以敝律師之言爲然請將醫生之供單祥細研究至西探祁文司所云戴所書字條貴國巡捕聯絡暗殺等語亦係含混之言並非一定指明被告即各見證中所供有某衣匠聞連繫三鎗西探稱有兩人各執手鎗或謂有五六人均持手鎗其實均不相符請堂上注意並將各見証所供情形逐層申辯良久中西官以時巳過午宣諭退庭判錢黃氏開釋劉捕仍帶回捕房候會商辦法於下禮拜二宣佈判决 
[審判廳退還上訴狀]  
　　呂開卿暗殺陳福全一案曾由地方審判廳訊明判决照刑律三百十一條處以死刑嗣呂不服由其妻胡氏延請律師吳鵬赴原審判衙門聲明須赴高等廳上訴各情巳紀前報茲悉審判廳長張君　刑事案犯如有不服其上訴狀應赴地方檢察廳投遞今該律師將狀遞呈本廳與例不合昨將該上訴狀飭令承發吏送還該律師限至本日下午五時赴檢察廳投遞逾限卽照法定期間作爲無效 
[關於輪船水脚問題之部電]  
　　北京交通部復旅滬客幫商務聯合會電云宥電悉當經電飭招商局融洽華商感情以廣招來而維大局並電滬寗淸路鍾總辦等就近調查轉囑和衷妥議去後茲據鍾總辦覆稱現巳調處就緖又據滬總商會電稱巳雙方勸導和平解釋各等語合亟電知交通部第念七號庚 
[浙省軍隊過滬]  
　　昨日滬杭火車運送輜重隊兵士八十六名來滬由隊官施志常君帶同各兵換坐平安商輪前往台州石浦地方以便將老弱各軍發給恩餉兩月遣散回籍 
[鈞和兵艦回滬]  
　　海軍李司令前因崇明北沙等處時有梟匪出没調派鈞和兵艦管帶董仲發君率師駛往駐防茲因該處地方平靖故於昨日開回上海仍泊製造局碼頭停泊聽候調遣 
[烟紙店私售彩票]  
　　第二分署崗巡查知城内東街雲利小烟紙店私售彩售當即報告署員派令巡長至該店搜出澳門彩票三十七條副票二十一條前湖北票十三條贈品劵二直二張助餉劵六紙及號牌號簿竹簽印章等連同店主曹田寳帶署送至第一區警署轉送司法科預審供由夥計王子勝經售判送地方檢察廳訊究 
[阻礙交通之禁令]  
　　上海市政廳通告云上年十二月准市議會移交冬季議會議决街道堆置物件阻礙交通請董事會查照前案與警察廳聯絡進行等案如勸導通衢街道兩旁擺置物件有礙行人案取締沿街工作及堆置物件阻礙交通案取締馬路兩旁堆積貨物案整頓菜市案共四件當經照案呈奉縣知事指令候據情函請淞滬警察廳分飭區巡切實禁止一面仍由市總董先行通告勸導俾衆周知免生枝節希即知照此令等因到廳查街道堆置物件及沿街工作不便公衆交通與路政警政均有關礙前經勸告取締近復玩忽各圖自便殊屬非宜爲再通告勸導本市區店舖居戶務須各顧公益無論通衢獗巷凡堆放貨物及工作等事一併在門限以内庶行人車輛免致妨礙而便交通違干巡警究罰其各知照 
[木匠娶妻之没趣]  
　　木匠葉山東去年憑媒費福郎楊玉壽楊李氏聘湯張氏之女爲妻成婚後知非處女當向媒人理論據云前夫巳故葉亦遂置不究不料女母湯張氏前日忽同姘夫湯阿金將女誘匿龔家宅被葉尋獲扭控三區第二分署解經徐署長訊供一過提到媒証一併移送初級檢察廳究辦 
[阿弟拐匿阿姊]  
　　周學文偕証人吳金貴顧學忠扭妻弟滿長富至閘北四區警署控稱其妻滿氏被伊拐匿請爲究追崔署長預訊一過判送初級檢察廳訊明核辦 
[扭控拐匪]  
　　李明秋前日偕見證何王氏王金榮將楊阿福扭赴三區警署控被拐匿伊子李阿書請爲究追當經徐署長預訊判送初級檢察廳押候訊究 
[截留被拐小孩]  
　　馬小喜子劉和有蔡小林周小二子周大通子等小孩五口昨被拐匪誘拐擬乘輪船赴厦門等處當該輪未開之時卽被江海關巡江吏查獲該拐匪則乘間逸去當將五孩送請稅務司命送地方檢察廳發堂留養候查訪家屬來案認領 
[難婦飄泊可憐]  
　　寗波山北婦人戎陸氏年二十二歲被其姑與夫朝夕敲扑體無完膚不得巳挈其三歲女孩求乞由杭至滬投濟良所不收轉由捕房解公堂判送寗波旅滬周鄉會安揷由會招其夫領歸完聚不料該氏見夫如同見虎抵死不願隨夫返里蓋鑒於平日積威故也同鄉會見此情節乃改送婦孺救濟會收養俾免凍餓 
[凌虐婢女之榜樣]  
　　庽居虹口天潼路三百四十九號之粤人林子庭與妻崔氏因用藤條將十三歲婢女鳳江鞭責受傷前日由該婢自投美捕房求請超豁捕頭准卽飭探將林夫婦拘入捕房詢明諭令將女送請醫院醫治林夫婦着各存洋五十元保出候示在案昨經公廨關讞員會同英領康君研訊屬實以女傷未全愈判送同仁醫院醫治候傷愈改送幼女所留養林子庭罰洋五十元無洋改押兩禮拜林崔氏罰洋一百元無洋改押女所一月以儆 
[强盜無可諉卸]  
　　王靑海白步德因於陽曆去年十二月十四號夜紏黨夥刼北河南路三號森錩錢莊内金磅及大小銀洋共一百五十元當由美捕房會同總巡捕房蔣白王兩人查獲解送公共公堂訊供押候提齊同黨再訊在案昨晨復訊先由兩捕房中西包探上堂禀明當時會同拿獲情形繼由原告見證馮小亭馮林全朱淸文等先後到堂證明王等持鎗恐嚇開箱搶刦現洋各節訊據王靑海供稱山東人係燕州師範學堂畢業生因胞兄與胡姓來滬販棗不回來滬找尋不遇庽居新閘小客棧内此事係不知名之戚姓所爲現已逃逸乞鑒訊之白供山東人胞弟在閘北爲垃圾夫頭於舊曆十月二十三日來滬詎弟巳病故是晚因毋有病出外買物經過該處實被悮拘求宥孫襄讞商之英領哲君以王持鎗夥刦得贜罪巳成立着押西牢五年白夥刦亦無疑義判押西牢三年手鎗充公 
[巡警拘獲匪徒]  
　　匪徒沈富生沈連生高阿四王長生陸小德子等紏衆至王小弟家攫取物件當被巡警先後拘獲抄出綢衣二件鐡尺一根當票十七張鎖匙一串解由司法科移送地方檢察廳收押候傳原告王小弟到案訊究 
[租界店舖被刦]  
　　蓬路復康烟紙店前晚十一時突被匪徒六七人各持兇器擁入櫃内刦去現洋數百元事後經該店主投報美租界捕房捕頭立飭中西探捕分投跴緝 
[引翔鄉添駐巡警]  
　　淞滬水陸警察督辦薩君接引翔鄉鄉董王申甫來函略謂引翔鄉僻處東北緜亘下餘里處處緊接租界地之衝要不亞閘北際此隆冬又值隂曆歲暮盜風益盛旬日之間案有數起非嚴密梭巡不足以保治安頃與第三區第四分署唐署員磋商必須終夜梭巡始克有備無患無如巡警單薄不敷調遣出巡駐守兩顧爲難應請添派巡士一排以資選守云云薩督辦察核所陳自屬實情巳令唐署員調取敎練所長警一排編入分署派遣以資保衛矣 
[鄉民私販烟土]  
　　鄉民王春榮前日在北市購得圭藥四十九包擬乘立興公司小輪至浙省販賣被求新機廠工匠李阿四丁桂生尾隨至大逹碼頭向之勒索當被公司賣票人吳竹雲一併扣住送至第一區警署轉送司法科預審候送地方檢察廳訊究 
[巡士扣留戒烟藥]  
　　第一區警署四百三十號巡士在大碼頭查見吳晋卿手携戒烟參片一蒲包約重數斤當即拘住帶至該署問明移送警廳司法科預審擬究 
[腦威領事易人]  
　　駐滬腦威國總領事韓森君因病出缺茲由該國政府命令爲斯德萬君繼任巳於前日視事 
[追悼華僑代表]  
　　泗水華僑代表莊君嘯國自前年武漢起義膺泗水書報社代表之選回國辦事返　以後凡關華僑之事無不竭力維持而華僑聯合會之組織亦與有力泗水升旗案起莊君引爲己任異常熟心前秋入都去春又入都南北奔馳當以事不獲請殷憂成疾去夏返滬疾以不療今由王君少文等發起於本日開追悼會於愚園明日出殯原定十二時改爲二時追悼會場中聞有傳單布告 
 
 
 

Page 11

 
 
凡送殯者可於盧家灣小木橋頭等候云 
[總巡驗看巡捕]  
　　英美總遙麥高雲君昨日諭飭美界各捕房捕頭轉飭華印捕等落差後於下午一時半會集赴跑馬廳　候騐看 
[黃藴瑜之訴訟熱]  
　　虹口黃誠記板木號主黃藴瑜自前年公廨由外交團議卽捕房管理凡有民事訴訟事無巨細一律交納掛號堂費槪予准理以來卽將歷年放出之濫賬結欠尾找（俗稱賬底）或十餘金或數十金在廨控追之案不下數十起之多以致公廨内外幾無日不見黄之蹤跡廨員惡其健訟曾經當堂申斥茲黄又在廨具控錢桂堂不還結欠木料價銀八十四兩零於前晚傳訊黄檢呈遠年賬簿求追質之被告供稱十年之前與黄曾有往來早經結淸並無拖欠今伊所控諒係歷年結賬言明情讓之尾找然旣言明情讓巳作收付兩訖不應朦控求恩明察王襄讞以十年前之欠欵何以不早控追似此遠年賬底且無佐證未便准理遂判將案註銷被告開釋黄亦斥退 
[復訊絲廠控告房主案]  
　　信大絲廠主沈福祥控房主程瑾記（即程麻皮）周蓮記（即周蓮塘）違背租約不脩坍屋反朦禀公堂諭令遷移致受種種損失請追損失銀六萬餘兩等情迭經公共公堂傳訊候核在案前晚由廨復訊兩造仍各延律師到堂互辯孫襄讞訊至日暮始宣佈退堂並諭被告仍各交原保候訂期復訊再核 
[丁雨山控追欠欵]  
　　丁雨山控許某欠銀二千七百餘兩不還前晚由公共公廨傳訊許因病未到由代表羅禮士律師上堂聲稱被告係體面之人祗因久病未愈不能到案應請展期再訊卽據原告代表律師辯稱被告之病並不十分沈重且舊曆年關在邇案懸巳久應請早日定斷王襄讞判候改期傳訊核奪 
[黃包車内之賊贜]  
　　城内第二區第一警察分署十五崗巡士索嘉銘昨晨六時見有黃包車一輛裝載錫器一天　由新築之民國路向老北門而來該巡見其形跡可疑卽將該車帶署經署員孟荃蓀君訊據車夫王阿三供稱今晨六時在法租界三洋涇橋有人僱車裝載錫器拖至民國路即被巡士拘住詰其係何人所雇載至何處則甚支吾旋有失主易蘭楨投案報稱昨夜五鐘被賊挖進第三號石庫門入内竊去　洋五十元之錫器巳在法捕房報緝請將　藏給領孟君卽飭偵探一併解　二區警署核辦並以巡士案嘉銘留心察看破獲竊案應記大功一次以資鼓勵 
[地方審判廳布告二則]  
　　民事上訴之手續上海地方審判廳昨日發出第一號布告云照得本年一月五號奉江蘇高等審判廳第四百六號訓令内聞民事上訴事件照章須由審判廳移送至其應准應駁則須由上訴審判衙門審查酌定本省司法自改組以來一切悉力照中央辦理唯聞各處民事上訴事件每有由上訴人直接至上訴審判衙門呈訴者辦法與審判廳試辦章程不合急宜通令改正凡以後不服各該廳所裁判聲明上訴之案須由各該廳所命令兩造提出理由書並檢齊各項證據連同卷宗移送以昭劃一而免紛歧此令等因奉此除遵照辦理外合行布告爲此示仰訴訟當事人等一體遵照以後民事不服裁判聲明上訴案件兩造須提出理由書呈由本廳核送毋違切切特此布告 
　　徵收訟費之辦法又第二號布告云照得本年一月五號奉江蘇高等審判廳第四百十七號訓令内開關於第一審第二審對於當事人征收訴訟費用辦法揭示於左（一）當事人向第一審審判衙門投遽訴訟時須隨繳訟費違者不與受理其應納訟費之數額視狀内所表示之訴訟物價額爲準（一）第一審審判衙門於傳訊時應命被告帶繳相當之訟費違者應令提出切實担保或相度情形於繳納前暫與管收（三）案經上訴者其收受上訴狀之審判衙門應照前一項辦法征足兩造訟費隨卷移送本廳（四）前項情形若各該廳所爲控訴審判衙門者其控訴審訟費應由各該廳所遵照前上列第三項辦法辦理（五）省廳所現已收受之各訴訟案件應逐一查明是否征足訴訟費用非補足不得移送上級審判衙門右開各項除本廳切實遵行外合亟示告訴訟當事人等一體知悉嗣後投遞訴狀繳納訟費務須按照上開辦法切實遵行毋違切切特此布告 
[公共公堂瑣案]  
　　阿拉白斯脫路二百八十四號浴堂内之陸文彩控王福生無故行兇乘間攫取現洋二元七角等情昨晨由探將王拘解公堂訊係過犯判押兩禮拜期滿仍逐出租界 
　　周心泉控王英芳呑没辛資又虞林氏控羅炳生又李春源控榮阿盤均不理借洋昨由捕房將被告各人傳案分别交保候訊 
　　遇犯朱阿榮復至租界圖竊由探查獲昨解公堂訊供屬實判押西牢一年期滿仍逐出租界 
[法公堂瑣案]  
　　陳彩山　投法公堂控稱妻子在四馬路鷄毛棧爲女工被蔡正榮在途誘拐逃逸報捕拘獲請求追究讞員因蔡不承認押候查核在案昨又傳同見証郭何氏質訊氏供十月十七日陳妻放工出外蔡卽邀同陳妻至三洋涇橋北首麵館中吃麵此乃婦人目見以後如何不得而知蔡供十月十七日小民在家患病豈能拐逃實被誣指聶讞員判令還押候再澈查核辦 
　　亨利公司控唐文彬蔣海淸承租黄包車虧欠租洋八千一百零一角並失去車上什物一併請追昨經公堂提訊唐蔣同供車上什物均巳交淸欠租數目雖符惟午節中秋等節日共須除去車租三天求斷判交保着原告於下期將合同淸賬呈案察閱核斷 
[謝贈月份牌]  
　　英商宏利人壽保險公司設辦事處於上海圓明園路八號新旗昌洋行昨承該公司華總經理謝駕千君惠贈彩印輿圖月份牌二幅書此誌謝 
[謝劵]  
　　寰球中國學生會定於正月十號晚八時舉行交誼大會並歡迎新入會會員請檀香山音樂大家蒞會奏曲並演西國戲法中國新劇等昨承惠贈入場劵又承中國紅十字會惠贈新民新劇社戲劵兩張書此誌謝 
[雜評三（訥）]  
　　上海觀察使 
　　光復而後上海之無道臺者三年爲革命革去之最大一物也今日新設之觀察使其即從前之道臺乎 
　　然從前之道臺稱兵備道管軍民事也又稱海關道管稅務也兼辦洋務管交涉事也可稱三權獨攬之道臺吾不知今日之觀察使其權限爲何如乎以交涉員而改充觀察使殆以民政而兼辦外交者也海關已特設監督當必不容顧問則其權力巳不逮從前之道臺矣吾將引領以觀新觀察之新設施 
 
 
 

Page 12

 
 
   
 
 

Page 13

 
 
自由談 
游戲文章 
[國會行述] [  劍秋]  
　　國會停止以後北京有人戲擬國會訃聞及哀啓頗有趣味然當時國會固尙未解散也今聞政治會議巳議决資遣議員回籍從此半死之國會將溘然長逝矣因擬行述一首以告海内唯命意措詞與訃聞及哀啓略異蓋不欲襲某窠臼也 
　　府君諱國會字議院先世係歐羅巴人王父參議公（指南京參議院）始於民國元年一月挈家入中國籍以南京爲東南大都會又與前總統孫公有舊遂居焉當是時國事甫定一切無所依據參議公乃出其所學參照泰西法制草約法若干章援據法理折衷至當然後臨時政府乃因之以成立說者至謂先王父爲開創第一功臣洵不誣也壬子三月臨時政府北遷大總統項城袁公聞王父名敦聘至京賜第城内象坊橋禮遇隆重言聽計從越一年餘無疾而薨時癸丑四月八日也初先王父在日王母已有身及薨而府君適於是日生試啼聲甚洪大相者見之曰此子必貴定能光大前業特恐英華太露不永年耳宜善視之府君生有異禀墮地之始卽牙牙學語而發育又甚速未三日已長大知成人讀書過目不忘若有夙慧雖未親承庭訓而於中西學理頗能得其崖略歐人之與先王父相善者皆曰有子若此參議公爲不死矣先是大總統袁公以先王父鞠躬盡瘁功在民國故於府君仍禮遇不衰凡事輒諮詢而後行而歷任國務總理如陸公增祥趙公秉鈞熊公希齡遇有軍國大計必得府君一言以取進止府君曰可則可府君曰否則否其見重於當道如此方辛亥革命外蒙庫倫活佛受俄人熒惑宣告獨立政府以外蒙乃中國領土尺寸不能失乃與俄人協商收回宗主權而許三音諾顔等四部以自治草約旣定就商於府君府君以此約喪失主權力闢其非政府見府君守正不阿遂稍稍有所嚴憚矣無何政府以國用告罄與外國財團秘密借欵議定將簽押矣有走告府君者府君大驚命先兄濟及亡弟震霆出而阻止深夜馳赴交民巷叩銀行之門以冀有所挽回事雖未成而政府中人益側目而視且布散蜚語以府君爲别有用意而大總統亦徵聞其事由是禮遇寖衰矣會南方亂事起長江流域同時告警用兵至數十日僅乃平之政府中之不慊於府君者遂謂府君與亂事有關係謀所以去之府君亦稍稍有所聞顧自信無他坦然不復厝意旣而南征諸將帥搜獲黨人證據詞連胞弟某某於是家難噸作亡弟漢持死於津秀鈞死於贛輔成等諸弟又被捕下獄長兄濟亦相繼逝世府君以垂暮之境連遭大故迴思昔日鼎盛之際聲勢赫奕冠蓋相望諸子中之年少氣盛者挾彈試馬馳騁於長安市上暗鳴叱咤不可一世府君亦顧而樂之乃曾幾何時而衰落至此人非草木能不傷心不孝嘉祥等見府君老態頓增精神頽敝恒百計以承色笑而府君卒抑抑不歡至十一月初四日夜半猝患厥逆全身抽搐口不能言延中西醫治之無效不孝嘉祥等痛哭籲天願以身代並刲股和藥以進疾雖稍瘳然巳半身不遂矣方府君病時胞弟震霆驟以暴疾卒由是府君之病益甚醫者診脈皆謂臟腑巳壞機關停止决無再生之望延至甲寅一月某日遂棄不孝等而長逝矣嗚呼痛哉府君在日交遊遍天下如有蓄道德而能文章者爲之表彰無任銜感之至 
　　棘人唐華隆汪嘉祥程鵠翔淚述（二） 
尊聞閣詞選 
[沁園春宴集朱君愼先齋中] [  東園]  
　　風雨閒庭燈火虚欞壺觴酒盈但淺斟低酌黃花一笑小憐大捨　　投稿者樵賓 
　　冷紅葛奠夏别署嚼氷浙江慈谿人通信處蘇州萬年樓金舖 
絳樹雙聲翠袖天寒靑衫年老相對無言别有情題襟處甚魚魚雅雅燕燕鶯鶯遠聞亥市　更正畫角吹寒夜二更有冬郎竹垞詼諧談柄中郎藻鑑賞識焦琴羣玉有山衆香成國筆硯安排百慮淸今而後願浪仙鑄像乞取黃金 
[浣溪紗賦雪]  
　　淸白盟心只自知飄零無奈歲寒時又留鴻爪在天涯誤入梅花成夢境曳飛柳絮怕沾泥尖又且詠北臺詩 
[賣花聲寒夜由婁江赴滬]  
　　揮手去婁江夜色昏黄櫓枝搖月出鷗鄉星宿也含離别意東角西張漁笛起河梁人倚危檣寒飈吹夢落篷窗孤客那堪行路苦千里風霜 
[江南好歲暮天寒鄉關别久傳書道梗情趣黯然]  
　　人去遠風雪滿關河欲寫家書嫌紙短醉呵凍筆觸愁多索性且由他 
遺聞軼事 
[張南皮軼事] [  警衆]  
　　文襄幼時聰頴絶世讀書一目十行其時鄉塾盛行對對之法以試學生之用心與否一日墪師以山人足魚命對文襄應聲曰水毋目暇塾師大奇之 
　　文襄文章丰采聲譽藉甚惟賦性落撼不覊耽麴　醉後好爲狂言嗤語聞者至于却走有時醉甚則和衣而臥笠屐之屬往往發見於枕隅某年其兄子靑以第一人及第文襄大恚慨然曰時不我待矣自此遂戒酒不飲改其舊日行逕不數年亦以第三人及第然文襄以不獲作第一人較阿兄終遜一等至暮年猶引爲憾事云 
　　文襄捷春秋闈後應同治癸亥殿試對策盡意敷衍不依長格先是江蘇貢生吳大澂應詔上書言殿試對策或有讜論每匿不以聞請申壅蔽之罰及閱卷大臣見文襄卷頗疑怪之乃撫第十呈進孝欽特拔置第三此文襄知遇之始也 
　　昔年遊京師見廠肆舊書攤上有極厚之硃卷一本約四五十頁揭而觀之則文襄鄉會試及挑謄錄之文字也鎔經鑄史淵博異常時熱心科舉者咸轉輾借鈔以資摹仿幾幾乎有願書萬本讀萬遍之意焉 
　　故老相傳河間紀文違之旱烟管最大其頭能容烟葉兩許乾嘉時人所著說部書屢載其事文襄亦素嗜旱烟其烟管粗而且巨每見客時一僕待立於旁爲之裝烟隨吸隨裝烟雲噴薄滿室氤氲而文襄之談興因愈豪暢 
　　文襄嘗與王壬秋在陶然亭讌談文襄指陶然亭三字令王對王應聲曰張之洞文襄遠望見有開溝者因以開臭溝三字令三對王以應聲曰張香濤彼此大笑不巳 
　　文襄外膺疆寄後辦理各事規模極爲宏偉即表面亦喜揚厲鋪張不肯局於隘小督兩廣時建廣雅書院規制崇宏糜費十餘萬工竣後請文襄臨視甫及門以門燈太小不稱亟命撤換之然其實燈巳非常偉大特以房屋過於高敞以致相形見絀辦事者不敢駁立命燈籠店另糊一極大之燈舁過街衢時見者咸嘖嘖稱異 
　　文襄深惡賭博嘗以此戒幕僚太倉某名士文襄幕中之俊材也一日與數友作雀戲文襄忽倉卒至急以牌藏於他處面桌椅未及移開文聶坐定遽曰僕輩竟懶惰乃爾飯後桌椅何猶未移正耶諸幕友相視嘿然 
　　海内知名之士大半爲文襄所羅致故幕中人才稱盛一時其尤爲契合者每飯必召與同餐諸幕僚以文襄位望之尊奉召必肅然陪侍然有時餐未及半文襄竟倚几假寐沉沉睡去諸幕僚未便遽離仍整肅端坐待文襄醒然後畢餐 
　　蘇垣某君負海内經師重望一日得文襄鄂中電文敦促往商學務某君朿裝赴鄂投刺請謁材官持刺入白文襄獨坐觀書正得意忘言之候略一展視嘿不置一辭材官侍於旁亦未敢煩凟也某君待良久悵然而返明日又往亦如之連候數日憤甚急渡江赴輪作歸計時文襄忽憶及某君來　事命材官往請巳行矣追至輪船再三邀請某君堅不返文襄悔之不巳 
　　文襄嘗在鄂署設文案房飭人擬委札首云爲札委文案房事文襄大怒曰房字下豈可用事字事字上豈可用房字擬者唯唯改之（未完） 
小說 
[偵探小說寄生樹（五）] [  不才譯意]  
　　余立室間驚迷無似夫以吾之身受誠不足稱愉快而極危險者矣然危險如此其深而事之幽昧仍不能昭著有頃余忽憶及亡友之踝上曾有一爪傷余於此誠不能無疑矣 
　　一小時後余又隨曼若來邁得蘭路潛躡其踨以登樓之梯未使稍有聲響以得入一小室中旋復緩緩其行且愈加審愼吾二人居然發現於彼退伍軍官室之内矣彼固恒居鄉間者也 
　　而此人者方欲外出正與吾徒面面相逢曼若目光極銳立趨其前而柔婉其聲與之致敬曰吉樂爾先生晚安 
　　乃是人者頓呈驚態而於此暗淡之煤氣燈中觀其面色蓋白如死人矣旋以極低之聲答之曰晚安 
　　余友乃操法語語之曰先生吾今將有所語爾言時亟以汽笛納之口中而吹之立有助者三人各持手鎗於手由樓梯奔入 
　　曼若乃厲色命之曰共捕此人吾今需搜索其室中也佛納爾速闔其戶此中有貓吾等必捕之於是搜檢其室乃知適與亨利之臥室爲隣繼查其火爐之烟突原穿入壁間者實則巧爲布置而兩室藉此以相通者也貓以此故得來往於兩室間 
　　旋召一化學分析者來乃以瘋貓授之考驗經三小時之久又發明有異事焉蓋貓之週身滿被以磷光之末屑而其爪牙也則傅以新發明毒質僅有微損無不足以政命者且爲時極促 
　　以欲使其瘋狂而襲擊所欲死之者也乃以藥料以注入其背之皮下而激怒之夫如是也則此獸旋卽成一極可駭怖之敵矣至是而彼可憐單惕之死也其詳狀乃不久而大白其謹篤之亨利者亦以與吉樂爾同謀之故而見拘矣同於耶穌聖誕之夕受法官之審判始猶堅不承受繼以法官審訊之嚴狡賴無從乃不得不認其罪狀而其刑也亦以是不難判决矣當其事實暴白之後始知以亨利之供職殖民部中也於比國財政上之措施均能預知之且得其確而於此也彼恒欲告之吉樂爾彼固新於股票之買賣蒙絶大之損失者也吉曾於倫敦一面單惕彼固不料其畢命於比利時也（未完） 
 
 
 

Page 14

 
 
   
 
