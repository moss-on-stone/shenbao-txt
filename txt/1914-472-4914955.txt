# 1914 - 472 - 4914955

 

Page 1

 
 
遊記 
[羗海雜誌（三）（十）（三）（生入）]  
　　郭密大莊亦有土城一座有碑碣爲番子所毁而附近一帶土人鋤地往往獲古銅玉器驗篆文皆漢唐年號清乾隆時掘起古鼎一乃唐哥舒翰鑄此以鎭番地者也時楊應琚任西寗道購得之）西寧府志不載其事時有西寧諸生張某賦詩紀其事）其地民事從前由西寗道毎年委西寗縣令一至其地行署在古城外尙存商民不設市鏖而食用之物漢民屋内皆有出售者行販亦絡繹不絶且有泥木諸工作沿河林木如蝟大者徑五尺餘殆千年之産不可伐工師往取材者先與地主標明樹數議價率衆工至深林搭工廠逐日操鋸斧入山應造梁柱椽板等式就其地製成結束順流而下倘遇衝散飄浮沿岸爲人撈取亦不追求復偕地主往驗地主計其所失而償之視内地之尺木百錢者兹誠樂郊焉而土人猶稱近時求大木者衆木價因之而驟增矣 
　　番民穿耳垂璫或綴小寶石衣服闊袖長幅春秋冬三時披毳裘惟夏日着粗布服頭戴布笠下着革鞾帶必紅色終日不解帶長幅所以代衾披衣時遍體先塗酥油以首承衣領束帶而後露首下幅僅齊膝上幅長而臃腫於背時袒右臂夜則縮其首於衣領焉衣不滌垢不補綴一着體則無解時四時惟毳裘布服二襲而已千百戸有事亦服緞帛佩銅匣小藏佛於胸番婦辮髮垂後以多爲貴最多者三四十縷或曰未嫁者毎歲添一縷嫁則倍之不再加矣五色布爲囊自脊以下辮藏於内緣邊繡五彩下穿纓絡上綴銅飾如獸環漚釘形銅片纍纍然行路琅璫富者用銀又珊瑚寶石爲長串挽而雙之雙而四之圈於項盤於髮而綴於囊斑斕奪目已字人者用夫家聘物數十日一理髮梳而不箆膏以酥油而不生蟣蝨璫環長過肩不穿於耳彩縷繫其兩端而以頂承之雙懸於頤一身之飾繁重如是餘如帽靴衣帶均與男子同而不着褻衣其說有二一說謂釋迦牟尼佛母行至通天河脫褻衣而後渡後人慕而效之是以番女至夫家必跣足渡水而往也一說謂逹賴班禪轉世投胎不擇貴賤了無障礙以便受胎是以人人剪綵爲佛而擁於懷也其說誠不可得詳然番性荒誕恐亦不脫此想蒙古婦人則不如是 
　　上郭密哇立關有當加官巴寺住持皆紅敎僧其寺頗精潔中設高座一僧昂然踞坐詢爲西藏高僧過此爲居民挽留侍立黄敎刺麻數人餘數十皆紅敎僧凡過客至僧前跪拜坐者垂目頷之拜已趨更前以額叩經案有聲高僧執布拂擊其頂近者亦以手摩其頂得其一摩一擊者如獲不世之遇歡躍而去其所講經典惟侍立各僧合掌敬聽若蒙番之環坐於階下者恐聽亦不盡聞聞且不必解甚或有呵欠者有邪視者有低眉酣睡者敝衣積垢形如乞丐問其所聽爲何曰經問其經語何解則瞠目無言旣不必解即不必聽何忍飢渴而坐此曰俗使然也甚有家資巨萬願破産以上本族寺院之佈施謂今世以錢財寄存佛處來世仍爲富民其愚眞不可及矣紅敎僧髮長及地平時纏以紅布盤於頂其時接待高僧咸戴大笠挽髮爲高髻以笠罩之其笠頂甚高亦有等别有刻佛像者則從西藏受戒來無則未曾到過藏地者也其經典與黄敎大半相同惟紅敎另有一派尙法術能咒刀入石復屈而結之又能呼風雨役鬼神往往有驗此實爲紅敎之累黄敎惟講誦經典習靜禪坐不爲幻法而諸邪不能侵之故番人雖愚其敬禮黄敎常在紅敎之上 
來稿 
[敬告國人（續）（東雷）]  
　　一青島問題常嚴守中立也青島爲德人租借地其土地主權仍屬我國非若非洲他處德殖民地之純屬德土比惟因中德條約之關係我國無沮止德人軍備之權苟他國以任令德人備戰賁備我國可謂盲於事實不煩言而可解惟青島備戰區域及他國攻擊範圍則當以中德條約百里以内爲制限其於陸路嚴加警備凡交戰國之戰鬥員軍用品皆不得由中立地點通逹戰地我國政府尤不當於此時與交戰國訂立何種恊約以損邦交而自蹈滅亡之禍近日報紙有中日協約之喧傳識者皆目爲嚮壁虚造之言記者亦深知此協約之說爲虚妄殆爲挑動國際惡戚者之所爲稍明大局現狀者所不能信而謂當軸其若是傮慒耶如天之福青島問題苟能迅速解决則猶不致釀成東亞之恐慌否則我國人亦惟嚴守中立不爲左右袒則絀於力者不絀於理猶能自處於萬全之地位耳 
　　一商務停滯之時當亟改良土貨以自保其生計也歐洲戰起運道梗塞旅華洋商歸國從軍者什居其半商店停閉市廛寂寥大宗出口貨如絲茶黄豆爲我華商命脉之所繫者皆不能輸出商人資本不能周轉商務之敗壞已逹極點而入口一切貨品則因來源停滯求過於供遂莫不昻其價值以重耗吾國人之資而我國人因需用之習慣或因土貨之缺乏竟嗜洋貨爲一日不可或缺之品而販運洋貨者亦因來源停滯幾幾有停歇之勢然此時歐亞美亞間之航路尙未梗滯東亞沿海口岸尙無戰事而商務一落千丈已如是矣萬一歐洲戰事延長航運之路竟致斷絶東亞戰雲忽起海上貿易不能交通又將若何故我國商人苟圖自係之計則莫如乘洋貨消乏之際爲振興土貨之機搜集資本在内地設立工廠其工藝以成於人工者爲尤要成於機械者次之凡吾人日用所不可缺少之品如布疋棉紗呢絨皮革冠履肥皂燐寸紙張儀器以及食物烟酒等類其原料爲吾國所固有者皆設法自行製造其製造之法爲吾國人所未諳者則當聘請技師廣爲敎授必期各種土貨製造之額日增足以代洋貨之用先求應用繼求改良精益求精焉知今日非我振興工業之絶大機會吾國土貨將見有與外貨爭衡之一日苟失此時機因循坐誤不獨國財耗乏且土貨不復有振興之時而愛國者當於是時廣爲演講使人人務以土貨抵代外貨雖土貨質樸不若外貨之適觀伹苟中流以上社會羣相提倡以身作則則羣倫觀感捷於影響即遇外貨功用爲我國土貨所絶無者亦當勉力爲之以養成寶愛國貨保守利源之良習慣是所望於全體國人之有自覺心吾 
 
 
 

Page 2

 
 
　　國民生計絶續存亡之關係膏於是乎判　 
時評 
[祀孔（冷）]  
　　我常謂祭天祀孔爲政府不必爲而爲之事以其今日之當爲者急於祭天祀孔者多也况當此干戈擾攘之秋耶 
　　雖然若以中國之人民淪於禽獸盜賊者悉爲不祀孔之故祀孔之後而即能拔中國人民於禽獸之外則祀孔固今日之最急者矣特恐禽獸盜賊亦出於尊孔之徒而僅有祀之形式並不得謂之尊孔耳 
　　嗚呼孔子我重之祀孔我以爲不急也 
[命令]  
　　二十五日大總統告令中國數千年來立國根本在於道德凡政治家庭倫紀社會風俗無一非先聖學說發皇流衍是以國有治亂運有隆替惟此孔子之道亘古常新與天無極經明於漢祀定於唐俎豆馨香爲萬世師表國紀民荆賴以不墜隋唐以後科舉取士人習空言不求實踐濡染醧釀道德寖衰近自國體變更無識之徒誤解平等自由踰越範圍蕩然無守網常淪替人欲横流幾成爲土匪禽獸之國幸天心厭亂你欠難削平而黌舍鞠爲荆榛鼓鐘委於草莽使數千年崇拜孔子之心理缺而弗修其何以固道德藩籬而維持不敝本大總統躬行重任早作夜思以爲政體雖取革新而禮俗要當保守環球各國各有所以立國之精神秉諸先民蒸爲特性中國服循聖道自齊家治國平天下無不本於修身語其小者不過庸德之行庸言之讌皆日用倫常所莫能外如布帛菽粟之不可離語其大者則可以位天地育萬物爲往聖繼絕學爲萬世開太平苟有心知血氣之倫胥在範圍曲成之内故尊崇至聖出於億兆景仰之誠絶非提倡宗敎可比前經政治會議議决祀孔典禮業已公布施行九月二十八日爲舊曆秋仲上丁本大總統謹率百官舉行祀孔典禮各地方孔廟由各該長官主祀用以表示人民俾知國家以道德爲重羣相興感潛移默化治進大同本大總統有厚望焉此令 
戰事要電 
[其一（本館特電）]  
　　青州電昨晚日兵四百佔濰車站刃斃職員華人二拘德人四　　北京電頃日本使館送來公報云二十三敵兵約三百攜有機關砲來攻占領北河附近之日本小隊立擊退之死卒一傷將務曹長一卒三敵之死傷似不少日之飛行機自龍口上陸後沿平度即墨躍進自二十一以來約以八百至千百米突之高度涉於白沙河左岸一帶地域偵察敵狀因得確認敵之第一前進陣地之防禦工事及其配備二十四偵察柳江方面之一機受敵砲兵射擊翼受七小彈而乘者及機體均無恙云云 
　　北京電自大陸報登載萊州日軍行動後京中日人報均痛駁大意謂絶無此事且彼通信者實無記者資格以尋常外人旅行借火取煖之事亦認爲暴舉新支那報論謂該報主者美人向主挑撥中日惡感須知此等亦實予美國以絶大之不利益不可不想到等語 
[其二（德人德文報專電）]  
　　濟南府電日兵將佔據方集（譯音）果爾則膠濟鐵路惟有濟南至濰縣一段可以通車（二十六日）　　濟南府電日兵現佔據鐵路已逹濰縣而仍有西進之象（二十六日）　　紐約電德軍右翼現有援軍助之（二十五日） 
　　紐約電法軍元帥因斐洲兵不能耐寒故已遣令回斐（二十五日）　　紐約電俄政府决議將德國國會波蘭黨領袖賴特齊維爾親王付軍法會議定罪親王年已八十現萬俄京俄人指其通敵而拘之（二十五日） 
[其三（英人字林報專電）]  
　　倫敦電陸地戰爭仍頗得利據尙未徵實之消息聲稱進攻德軍側面之大軍已佔據聖康丹如果確實則此後必有迅速發展利於英軍之事機（二十四日） 
　　倫敦電（由東京轉）德人宣稱台倫堡一役俄軍死十五萬人被俘九千二百人（二十五日） 
　　字林報記者按此役消息今初聞之台倫堡在東普魯斯省愛蘭斯坦之南俄國大軍顯已逐出東普魯省矣 
　　倫敦電英國軍艦七百艘中頓失巡洋艦三艘固可扼腕然輿情並未震動蓋此爲意料中事也南斐聯邦首相巴薩將軍特蘭斯哇一役該將曾率斐軍抵禦英軍今已决議親自指揮大軍以征斐洲西南部之德軍此可爲英吉利帝國同心協力之證據俄軍佔據茄洛斯拉夫後已將奥軍截斷（二十四日） 
[其四（法國領事署官電）]  
　　巴黎電法國左翼已得進步一分隊雖遭猛敵已佔據班朗德國馬隊曾破敗向漢鎭退走二十三晚法軍陣線乃在納桑維愛爾法萊斯里愛爾里白柯爾三地哇瓦斯河及愛森河之間仍有德國重兵據深塹固守法軍已於培里郁巴克西北稍得進步萊姆及亞貢之間戰局並無變動德軍在亞貢之東者已進至伐蘭萊末斯河濱諸小山曾見惡戰兩方面於各地點互有進退德軍於華愛佛之北特納沙伏至塞才陣線華愛佛之南巴芒里朗維爾瑪爾萊陣線及南錫伏斯巨境内圖破法軍陣線均未得利（二十四日） 
[其五（英人特約路透電）]  
　　巴黎電據今晚十一時發表之公報宣稱我軍左翼戰事漸烈中軍兵力完固右翼似已擊敗進攻之德軍（二十四日） 
　　巴黎電據今日下午發表之公報宣稱我軍左翼齊與德國軍圑交綏德軍右翼已得中軍及勞蘭之援兵愛森河之北戰局無重要變動中軍已向前進亞貢山之戰局亦未更變我軍現佔有末斯河之高地我軍在凡爾丹以南者已進至波芒境 
（二十五日） 
　　北京電英外交部二十五日發來官電日本日法國公報宣布戰情其要略如下我軍左翼在松米河及哇瓦斯河間從戰者已與聚集圖爾尼愛及聖康丹境内之敵軍交綏勢極劇烈法國中軍已在萊姆之東向培爾里及穆朗維里愛爾進發敵軍已在末斯河右岸哈東沙台爾之岬得一地位現向聖米希愛爾一方面前進凡爾丹以南之法軍仍佔有末斯河之諸高地已由圖爾進至白拉芒境（二十六日） 
　　倫敦電昨晚有齊泊林式飛船一艘在比國哇斯丹擲下炸彈三枚有魚市一處稍受損傷且擊斃一犬第一炸彈落於鎭外橋上第二炸彈落於港内第三炸彈落於魚市毁一魚肆斃守肆犬一對面之屋玻璃皆爲震碎居民即熄燈聚集街中討論此事沉没之三巡洋艦除救起之軍官外且尙救起兵士七百七十九人已由海軍部宣布名姓（二十五日） 
　　倫敦電英國司令部報告至九月二十二日止戰情如下進步頗緩惟有數方仍在前進大約仍須對仗數日始能决定勝負其情形微同圍城之戰務德國砲隊勢力甚大令人疑其所用之材料乃預備圍攻巴黎者十八日十九日二十日三日之戰情可以附近法軍司令之言總括之其言曰吾軍旣屢次擊退敵軍之猛攻可稱獲勝十八日夜間德軍攻擊英軍陣線其步軍常以大炮爲助然乏銳氣吾軍抵制飛機炮曾擊落德國飛機一架北方之法國馬隊曾毁敵軍所鑿之鐵路一段該路爲敵軍諸交通之一十九日砲火時作時輟敵軍前進之步隊於我軍炮火之下退走我軍復擊毁一飛機我軍飛行家於德軍之上擲炸彈數枚損其運送隊我軍獲埋藏之子彈甚夥是日大雨不止二十日直至下午安然無事是日微有陽光然渾身濕透之兵士得此仍難回暖德軍曾奮勇迎敵數次毎次輒受重創而退現信德國步軍出發時曾以樂隊奏樂鼓舞之敵軍嘗乘黑襲擊卒未得利敵軍毎次進攻我步軍適當其衝故我步軍常凖備重創敵軍也（二十四日） 
　　北京電英國外務部二十五日官電如下英國海軍大臣邱吉爾於意國某報舘訪員進謁時謂英國雖與德國海軍尙未决戰然英國握海上之管轄權一若曾經决戰者愛爾白河之口已經嚴密封鎖德國商業已止供給已絶而英國入口貨物以及各種實業仍進行無碍有二萬人刻方安然運過洋面吾人深信必能獲勝當用盡吾國所有之資所有之人以逹此目的蓋戰後第一月大局已較諸吾人所希望於八九個月後者爲更佳此由於法軍之非常勇敢俄國出人意料之迅速努力塞國之膽力銳氣及奥軍之大敗所致也英國海軍優勢遠勝敵國今已幾有二與一之比吾人現在造船之計畫於一年内當予吾人以更大之利益使吾人有世界上最强之軍艦德國現已力竭而俄英方在發輒之始六個月後英國海軍之力定能吸取世界各處義勇隊百萬人而輸入於炮火線内此戰必解决歐洲國界之地圖銷滅種族之謬見恢復各國土地之完全而永免武裝不可耐之激奮（二十五日） 
　　倫敦電英國艦隊控制海面德國進出口貿易皆爲停止以致失業者日衆德國各報已自承認今查前三星期内英國失業者之統計表數已日減（二十五日） 
　　羅馬電法國艦隊轟擊奥國之里薩島後已派兵登岸高竪英法國旗（二十五日） 
　　倫敦電孟軍現正以攻城大炮轟擊奥國逹爾瑪歇海濱之開太洛港（二十四日） 
　　彼得格洛勒電據官中宣布俄軍在西南前敵克齊斯區基及福爾斯汀佔據控制卡愛洛夫之要塞及賴狄姆洛境内之地位且擄得敵軍之炮隊泊里齊米塞爾之戍軍已棄米狄加鎭東部圓心角形處之敵軍曾被逐回向炮台而退德軍陣前並無戰事 
（二十五日） 
　　哈爾濱電俄皇下諭宣告維持完 
 
 
 

Page 3

 
 
　　全平安保全通暢交通之必要以西比利亞鐵路之一部份及貝加爾與東清鐵道一帶爲戒嚴地並以總司令之權授與烏穆斯克伊爾庫斯克撲利阿穆爾各軍區司令官彼得洛格勒電社發表里虚來電謂塞國公報局宣稱戰地形勢利於塞軍敵軍在騷河陣地開炮放鎗以擊斯基蘭斯加及柴白里珠兩島並向塞舊京方向進攻但兩處均爲塞軍擊退二十二日夜間敵軍擬在塞舊京左近斯台治夫地方及斯基爾與斯蒙特里亞左近渡過多瑙河並炮轟塞舊京但皆無效果（二十五日） 
　　倫敦電公報局宣稱澳大利亞之遠征軍已在德屬新幾内島法里特里克維廉鎭樹立英旗澳洲艦隊總司令巴台海軍大將電稱英軍並未受敵現已駐軍該處該境敵兵似曾集於赫白蓄夫已爲英軍所殲 
（二十五日） 
　　倫敦電殖民大臣宣稱英屬西斐干皮亞殖民地議會代表歐人土著呈文効忠英皇並擬以英金萬鎊助國民兵災捐 
（）二十五日（ 
　　東京電日政府遣人賫日皇璽書致賀英日海陸兵隊在山東提携行事（二十六日） 
要聞一 
[戰事與中立國之態度]  
（譯大陸報） 
　　（上略）人道主義非僅限制戰場中之行爲也戰場外之事且亦施其干涉手段焉其目的在於保護中立國工商各業使之不受無謂之損傷如按照現時萬國公法除軍需品確爲戰事所用且確爲戰事籌備者外餘均不得作爲戰事禁品論惟其如是中立國之商業得以維持交戰國不能不據公理强行干涉也然亦惟其如是中立國與交戰國之關係不能斷絶而種種糾葛問題因而發生焉美國中立國也財力富足商業繁盛各交戰國深資倚賴世所共知惟美國商運郵船强半註册於交戰國政府開釁以來或爲交戰國派充軍用或停泊某港躱伏不出要皆失其輸運之能事一也日者美國康格雷（代議院）提議購回郵船改懸美旗聞已通過且傳言交戰國中有欲有美國借欵用以購買美貨者凡此行爲美人若一一爲之究奥現時戰事有何影響吾人不可不研究也 
　　美總統威爾遜宣言美國銀行家爲保守中立起見不應借欵與交戰國此由政府方面着想自爲韙論惟在實際上間接借欵亦非難事例如德人以公債票購買美産（指非戰事禁品而言）而自留現金作爲行軍之用是不管美人出欵相貸而以公債票爲擔保品也 
　　代議士羅治嘗謂美人當守嚴厲之中立以上行爲概應屏而勿犯而尤注意於購買德國郵船一節（按現在時勢英法郵船均能自由行動惟德船大半深藏不動故擬出售）意謂德人得其郵船之代價可供戰事之作用也前日英人韋勒司亦曾請求美國政府勿以糧食品運售德國然此爲交戰國人民一片私意更無論矣現時美國祇有兩種問題一爲保私利一爲顧全大局由前而言戰事期間凡世界商場爲交戰國所棄或其力所不能及者美人正可乘機充補其缺惟美人以商船缺乏故商務自難推擴今有願售此項船隻者購置爲用亦屬恆情若謂購買德船爲破壞中立則購買他種物品當然亦爲破壞中立推而言之凡出售物品於交戰國或與交戰國通有無皆破壞中立之舉也夫飢者食之寒者衣之主持人道者所爲也是美之與德交易不特保守其商業上之利益而且兼顧及人道也雖然由後而言則此種人道行爲適足以延長戰事至無已時而世界大局將不堪問美國不欲維持和平則已苟欲之當必犧牲其商業上種種權利不作助戰之舉且有以挫折交戰者蠻勇之氣使　恍然自悟戰爭之有害無利不可以久持也戰事早日敉平吾人即得早享幸福所謂人道云云吾人要當擇其大者遠者而行耳 
[德國海軍之任務（譯華德日報）]  
　　美之紐約嘗有人演說德國艦隊之任務頗多中肯此事已經美報登載且有附以按語者今姑　其按語一二條以供衆鑒 
　　德國艦隊之船隻有新舊之分而戰事開端第一部分之任務屬諸德國舊艦即宜在東海停泊巡洋其目的有三第一在轟擊俄國港埠及使俄國巴爾悌海沿海各口岸困苦難堪第二在巡防由東海而入北海之三水道即孫特與大小貝爾特以妨英國魚雷艇經過及英國艦隊攻擊基爾軍港與威廉皇河第三以維持德國與瑞典腦威丹麥三國之貿易爲其要務而德國艦隊之大半凡屬新艦者則皆泊於黑爾葛蘭特供候英國艦隊之前去攻擊焉 
　　英國在遠東旣自許握有海上之霸權復有法俄兩國之裝甲巡洋艦以助其威勢此外如滅魚雷艇魚雷艇以及潛水艇等聽其調遣需用者尙不勝枚舉宜乎其驅走德國艦隊於世外矣詎知大不然也計自開戰以來攻擊區區德艦之舉竟無一次其實德國在外之海軍主力據所調查的確祇有裝甲巡洋艦二隻其餘則皆屬小船端艇之類然英國始終未敢攻擊不知何故至若謂英艦隊殲滅德艦隊之說則更未之聞矣而因圖殲滅如此區區之德國艦隊以堂堂英國及其艦隊之威力又恐不足而乞助於人亦未免過於畏葸矣 
　　德國艦隊在外國之船隻雖言區區無幾而其動作則多逍遥自在横行海上以示其獨立無覊之態度絶無合羣結夥之事朝於是夕於彼總之海角天涯無其不可到之處而凡其所到之處則必有敵人先受其害是此勇敢横行無憂無患之情形在戰事中誠不能不推德艦獨步而浮躁無恆之英人雖除在吾美之海軍中假作精神勇力外再無他能諒今亦必暗暗佩服而稱奇矣嗚呼前者倫敦訪員來函謂德人勇敢善戰沈靜寡言當發動員時不論貴賤舉國如狂老母少妻各自欣然懽送其子其夫從軍作戰而無一滴之涙且祝其鞠躬盡瘁死而後已吾人又疑其言之妄未敢深信今觀德艦之舉動始信前言確非諛詞矣 
雜評一 
[戰事盲談（二十一）（無名）]  
　　戰事與天氣大有關係者也天氣將寒攻俄者難近日歐南多雨而兩軍交戰勢緩今日德文電謂非洲軍隊以不耐天寒之故而法將送還又謂北海霧期將至而海戰不使此類是也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[自治試行條例之輪廓]  
（九月二十三日）（遠生） 
　　自治制度之不可不恢復已爲一般穏健派所公認大總統命令亦屢經聲明兹由内務部主管之司擬具地方自治試行條例並附逐條理由書呈道大總統奉交政治討論會討議據聞已經議畢簽具意見不久將交由參政院議决通過兹將所聞於當道者之該條例内容比次如左 
　　（一）該條例之最要主旨在廢除自治階級專採用一級制並無上下兩級之分而第一條即明言地方自治承該管縣知事之監督依本條例之規定辦理公益事宜以求符合於中國之特别習慣是也故質言之只有縣會而上之無省議會下之無鄉鎭自治合此爲唯一特色但以事務繁簡分爲等級名曰一等自治區二等自治區三等自治區猶之今制縣之分上中下三等者然初非有階級之辨也伹此中有例外二（一）人口稀少財力偏僻之村落得詳請不設自治區（二）行政機關完備地方由内務認定施行特别市制者及未設縣制地方均不適用此項條例其理由謂階級旣少旣可杜築室道謀之患又非如往訓下級自治事務一方受官廳監督一方又受上級自治機關監督令官治轉近於無權 
　　（二）地方自治事宜採取概括主義（一）依本地方習慣向由紳董辦理之事項（一）依縣知事特行委託辦理事項第一項指積榖善堂等類第二項指敎育衛生道路隄防水利以及保甲戸籍等事 
　　（三）縣知事監督之權頗爲偉大（一）明定自治職員由知事監督（二）得隨時命其報告辦事成蹟（三）微其預算决算表册（四）得隨時親往或派員檢查其自治經費（知事須將辦理情形按年詳報該管長官核報内務部）（五）有詳請長官撤消議事圑體及自治職員之權並得同時撤消但有一定期限須重行召集及選舉遴委（六）自治職員有不受監督者縣知事得依條例撤消之（七）自治職員有以自治爲名干預自治範圍以外之事者得由知事停止列席（指議事員）或停止一定期限之俸給（董事）威撤消（八）自治區之雇員由知事核定員　及薪給（九）自治區職員員額雖有一定但縣知事得詳請增減之（十）被選爲自治職員因確有疾病不能常任職務者有他項職業不能常居境内者年在六十以上精力衰頽者一經知事認定得不就職或退職 
　　（四）自治職員之選舉及被選舉其資格較爲嚴重自治區職員有三（一）議事員長（二）議事員（三）董事議事員長及議事員爲議事團體定額一等十名二等十二名三等八名董事定額一等設正一副二二等正副各一三等設董事議事員由本自治區選民互選定額二倍議事員長由議事員互選定額二倍由縣知事遴選充任董事由議事員就本自治區選民中選出定額三倍由知事遴選委任選民及選舉被選舉資格雖有一定但有種種例外如有德高望重之紳耆得由知事認定諮議議事圑特行聘任爲議事員長或董事是也凡選民資格（一）本國籍（二）年滿三十歲（三）居住本自治區（四）年納直接國稅十元以上（其理由　直接國稅指地丁　糧及所得稅營業稅而言蓋各地稅率不　除江浙丁　特重之地方不論外即以毎畝平均征銀八分計計納稅十元須有田百畝以上就田價計平均毎畆三十元其財産當在三千元以上矣）其有雖合於以上資格面品行悖謬營私武斷確有實據者曾受拘役以上之刑事處分未復權者營業不正者失財産上信用者吸食鴉片者有心疾者不識文字者並不得爲選民現任本地官者充軍人者充本地巡警者充中小學校敎員及現在校肄業者現爲僧道及其他宗敎師者均停止其選舉或被選舉權凡職員均以二所爲任期伹議事員毎年改選半數若同時選任全數者其半數即以一年爲任滿由知事酌定去留之凡議事員均爲名譽職董事得由知事核支薪給議事會期通常會議毎年四次以二月五月八月十一月爲會議期可得以請求開臨時會議 
　　　議事圑體應行議决事項（一）自治範圍内應行興革整理事宜（二）自治規約（三）自治經費歲出入預算决算及預備費之支出（四）决算報告（五）自治經費籌集方法（六）自治經費及財産處理方法（七）關於本地方公共利害關係之訴訟及和解事項（八）關於二區以上重要公益公同會議事項議决事件由知事核准後交董事執行其法定自治經費（一）本地方原有之公款公産（二）地方公益捐所謂公益捐指附加稅及各項雜捐而言其從前已辦自治業經徵收者得由知事詳請核撥否者得由議事圑體按照情形議請徵收詳具理由由知事詳請核准由官徵收 
　　全文共三十五條第一章總綱第二章自治區之組織第三章自治經費第四章自治監督第五章罰則此之所述乃其大略也 
[紀江蘇官僚戰岐逸]  
　　際膠魯戰事百務叢雜之時與之爲鄰之江蘇省不幸亦陷於官僚競爭戰鬥之境官僚腕力之薄弱志願之愚陋可悲亦可哂也齊巡按使藩任之始逆料其編制組織必有變更省官制旣取概括主義條文復富彈力性便於伸縮齊使爲執行政務便利起見編制量加修改人員酌定支配擊合有系别之盛衰爲蘇人士所　謂　而理由尙足未可厚非詎三星期以來寂寂無所表見人員之去留亦無定示而江蘇政務處此保守中立維持秩序之時局其總機關忽成麻痺狀態　饗於地方及全局者爲何如耶 
　　蘇巡按使署編制之濡滯有謂爲經費問題現額較部定年支溢出六萬元齊使　咨部追增欲以此六萬元之得失爲定編制之標凖現部覆未到故沈悶無聞也巡按使署毎月俸給例於十六日支放本月已下旬各員固不能領全薪欲暫借少數亦拒不准有數員已銷差者計日付薪逾離職一星期方照發各員之祿位已在波浪摇激之中而内部組織秘密異常唯恐洩漏有希冀略鬆關防得聞消息便即料理行笈上書辭職免爲無聊之枯守戰爭者又復不得蓋巡按使署之沈悶與寂肅實爲罕見也 
　　以上爲前婦子息悚聰後母發揮之狀若新來嬪宜各欣然得意躊躇滿志矣細察内容則姑寵爭風之機已露蓋一面與原有人員爲一掃之計畫同時復要求機會均等利益均沾之條件而新來之王莘林則爲各主任科長及政務廳長之目的物也王在署一切獨攬各主任科長公事常加削減俞紀琦到職王在形式上爲一機要主任而於帷幕内仍隠操全權近來各科長及主任常直接與齊使面商秉承機宜藉爲抵抗王之術略前數日紛傳學務主任沈佺内務科長程學恂有辭職之說豈卽其因歟 
　　江蘇政界各縣知事有甫經任命有委任未久暫不更動各釐局稅所力届瓜代之期蔣乘齊韓交替時一律委定亦不能即行下手此外則各縣之催徵員（現尙有八人）牙稅委員各獨立局所均在紛紛惡戰之中其戰事之進行乃與巡按署編制濡滯同其期間使署編制發表即爲獨立局所摇動之始再而各縣知事稅所釐局一一皆有伺隙乘機之流日瞰其闕而擊之已到候補知事有四十餘人無缺者各派短差現又新增第三届之縣知事官僚生産力日逐澎漲其競爭遂日益激烈而原踞其位者復百計圖保全之策講抵抗之方藍易一長官其部屬僚佐之爭戰時日將三月而未已也 
　　官僚政治果爲治法之最上乘乎官僚手段及其政治能力果如政府之豫期乎請視江蘇官僚戰之終竟 
[濟南消息]  
　　膠州之近狀此間報紙載二十三日濰縣電稱日前由濰縣巡防營中挑選一連兵額改編警察隊派赴膠縣協助保衛地面已於日前出發兹聞此項警隊到膠後所帶槍枝子彈均被日軍奪用 
　　又稱坊子華德礦務稽查員德人名赫明德者於日前赴膠　偵察日軍舉動被日人捕去同時坊于車站長德人名奥力仕者亦被日人捕去旋經釋放 
　　現下膠高一帶羣盜如毛到處刧掠　無忌　盜匪之由來共分兩種一部分　遠來之苦力（大半係　匪）一部分則係本地方之土匪乘　　　云 
　　龍口之日軍數日前龍口一埠大街小　遍是日軍幾有多莫能容之勢忽於日昨變爲冷靜氣象恒數時不見一日軍兹聞該軍總司令部已移駐萊州故軍隊盡皆西發軍艦之泊龍者亦僅有數艘惟糧台駐於龍口僅留兵數百名護守糧台故市面頗爲冷靜日軍有飛艇數艘日前來龍口兹亦於日昨飛往虎頭崖一帶從事偵寨 
　　近因日軍移駐萊州等處其軍用品亦多由某某等處卸岸由龍口卸岸者日見稀少故龍口之苦力人浮於事日昨隨帆船赴虎頭崖者約有數百人所有在龍之日商亦不遇十分之二三矣 
　　戰事之消息此間報紙又載周村電日内水勢已退日本軍隊已集中於平度其前進至膠州卽墨者已有一師圑餘不日將有大戰 
　　日本滅魚雷艇數艘於十八日攻擊羅山灣營又分軍佔據高密以爲攻擊青島炮台之根據地 
　　九月十八日自早六鐘至九鐘此間聞東南嶗山海灣内大砲隆隆震動山欲料必日德海軍仍在激戰也 
　　即墨城於前日晨七鐘餘忽有德國飛行機鳴聲轟轟自西南而來在空中繞城而飛當經日軍馬隊多名齊奔淮涉河岸曁遠西河畔往來放鎗轟擊約半鐘時始見該艇往東南勞峰白雲深處而去 
　　平度之敎會平度縣南關向有美國人傳敎其間已二十餘年所建房舍約有數百餘間之多自日兵到城後該敎士等遂遷於城西六十里之古莊更有遷至古莊西十里之閻莊者以該處去日兵較遠尙無滋擾之事也 
　　掖縣之情形烟台報載掖縣來函請日軍到掖之時路逢大雨武裝淋漓　趨民家駐宿捉鷄煑食將民家木器焚燬無數甚有將人家木主燃燒烘衣商民不堪驚擾又因兩方言語不通秩序大亂居民或有逃城者亦有逃山者有一家五口聞驚投井竟死三人前日民衆會聚二百餘名由美國敎會藍敎主率謁寗知事請求設維持知事亦無可如何幸天氣忽晴日軍撥隊而去近日該軍隊仍有陸續經過者雖仍駐民房然行動較前稍靜民稍安云云（下略） 
[青島風雲中之京華消息]  
　　電餫禁剾囙民昨政事堂致山東靳將軍及蔡巡按使要電各一道略謂戰地區内交戰國於海陸方面多設有爆烈物件惟我國無知愚民多有不聽禁止悞觸炸斃之慘殊爲可憫應即責成各附近文武官吏設法禁勸以免生命之危險等語 
　　蔡使文電二則政事堂昨接山東蔡巡按使電大致謂上星期由膠州一帶來省避難之日德兩國僑民甚多計日人約一百五十餘名德人尙未詳其數目率多婦孺大半係現充青島守備兵之眷屬已照會該議領事會同我國中立處警察廳　眞保護各僑民磓屬　意云云 
　　昨日蔡巡按使又電告　於青島方面軍事消息皆由濟南德領事署公布並附錄最近德領事署所布之青島消息數則 
　　中立委員退回昨得山東官場消息前蔡巡按使派往膠縣諸城昌邑卽墨等縣之中立委員盧紹鴻禧德芬徐鼎元順泳春等因沿途有外兵駐守不得前選已退回省城矣 
　　戰地警察職務政府自劃定山東德日交戰區域公布後特令交戰區域以内之中國軍隊一律撤退以避衝突所有地面　衛責由各縣巡警擔任唯以各縣巡警爲數太少不數分布乃准由魯省軍隊中改編警察隊若干以資補充已飭由山東蔡巡按使斟酌辦理在案兹又經中立事務處會議以此戰地内之警察及警察隊其職務與在平常地面者不同所有普通之警察服務章程不適於用現時擬訂戰地警察及警察隊服務暫行章程最爲必要已飭由内務部會同陸軍部迅速草擬呈核以便轉發遵行矣 
　　政府慰留蔡使山東巡按使蔡儒楷近　山東方面外交棘手日前曾有電致府辭職請速另簡賢能以重疆寄刻聞政府以該省當值多事之秋且未得有相當之人一時難易生手昨特復電蔡氏堅爲慰留矣 
[訊辦中之贛省黨人與會匪]  
　　黄吳通信之密鞠贛南案内黄邦直與黨人嫌疑之吳木蘭在警廳禁所私通書信涉及嫌疑由警察廳查獲並將傳遞之厨役李芳保訊明管押報告李將軍戚巡按核飭軍事裁判所嚴訊確供詳候核辦現該所審判長趙毓奎於二十一號諭派官兵持票赴警廳將吳木蘭李芳保兩名提所鞫訊甚爲秘密因訊時禁止旁聽所取口供外間不得而知訊畢已鐘鳴六下還押警廳吳木蘭往來均乘兩人肩輿由兵荷槍擁護前後沿途觀者頗衆 
　　洪白兩派之傾軋贛省距離一百八十里之樟樹鎭地方人烟稠密商務繁盛又爲藥材總匯名區近來該處匪黨滿目分有洪江白江兩派因白江有警察之庇護遂占優勝洪江黨徒不服紛紛赴各機關告密日前竟被省探破獲而警務長羅元鈞分所長王緯和俱以通匪之故被拘縣署洪江匪首銅頭鋼頭鐵頭等人見白江失敗交相慶幸雖未敢在樟樹明張旗鼓竟糾集黨羽赴就近之前港地方開聯合會其開會宗旨聞係因白江旣被該會攻訐失敗嗣後黨羽須堅固圑體而清江三湖黄土永泰等處之匪均與會議聞李將軍接到密告恐起變亂糜爛地方已飭該處附近軍隊密往拿辦矣 
[鄂省軍政兩界之進行近狀]  
　　軍界鄂軍糧服局係今春狼禍迫切大軍　集時將軍　局之軍裝糧秣兩科畫分組成專辦糧餉服裝刻段上將軍以軍費支絀糧服局今已事較簡單無存在之必要特飭取消以節軍費該局昨已遵令實行凡糧秣事宜交由各師司令部軍需處主管至被服一項則併入陸軍服被廠辦理所有該局自局長以至一二三等局員三十餘人由段將軍按照其軍職分别發交鄂軍第一師及澳口荆州二鎭守使署爲候補軍官未奉委以前仍支該局原薪之半以示優待 
　　鄂省起義各傷軍自鐵血養濟院解散後休養撫卹金亦復無着近迫不得已公舉代表赴京面求副總統救濟並無佳果僅有擇其手眼未缺者酌送入貧民工廠習藝之說各傷軍大不滿意是以約集寄居武漢者百餘人於二十日赴將軍署求請賜一生路守衛司令因是日星期休息未允傳報故二十一日又集齊將軍署前若輩皆鶉衣百結形間乞丐僅代表二人穿着尙整齊旋經段將軍派出副官一員勸導其散意不欲見由各傷軍哀求再三該副官始領同二代表往見將軍面將禀詞收受後傳諭吾必設法仰候批示可也該代表遂率各傷軍秧秧而散 
　　政界湖北各縣國家地方稅初劃分時多設置財務公所官督紳辦爲管地方財産之機關現國地兩稅併合已久且地方公欵支絀在事實絶無存在理由是以大冶縣財務公所紳董葉肇唐等自請裁撤由該縣知事具報到省昨財政廳長胡文藻猶恐他縣尙有相沿成立特詳准巡按使通飭一體查明取消以歸統一 
　　湖北官紙印刷局原爲承辦各機關用紙之地凡屬官用紙品自應一律送局承印兹該局查本年錢漕劵票各縣均延不送印並藉口於奉前國稅廳通令自行刋印齊全尙無不符之處等語來相抵塞雖請退按使嚴飭各縣送印現僅有三十三縣送到且調查送印者尙多非實在數目此不過敷衍塞責而已昨特再呈請巡按維持吕使以該局原係官欵開辦應由各官廳分任維持允即通飭各縣務須注重官欵遵照定案一律購用官紙并飭武昌縣首先提倡以爲各縣之標準 
　　湖北恩施縣毗連川邊距省駕遠該知事事胡元度前經禀報地方肅清鴉片斷絶曾蒙吕巡按傳令嘉奬近段將軍因禁烟雖非軍政亦負有共同責任曾飭由第一師派員往查兹據該調查員李鏡蓉查明禀覆大相逕庭故段將軍咨請巡按使再行派員覆查明白以憑懲戒而肅官常 
[浙垣政商兩界之一夕話]  
　　使署會議要政（一）司法會議屈巡按使以設高等分廳經費不敷擬在會稽金華甌海各道尹署附設上訴機關順道尹與高等審檢廳長立於司法行政同等地位若兼理審檢職務道尹與地方廳長相並須受高等廳節制故擬即日召集楊王兩長會議以道署附設審判處另委處長受理上訴案件即以道尹監督之庶於權限不致抵觸（一）縣佐問題巡按使署政務廳　政事　議討論各縣　世縣佐問題　由内務科科長查明浙省各縣前清　 
 
 
 

Page 7

 
 
有水利分防縣丞以及巡檢各地點參酌時勢沿革風俗變通應否設立縣佐呈由政務廳轉詳巡按使核准後再行咨部 
　　典業公會發起省垣各業商人大率都已組織會館專爲會議本業各事以及市價消長之需惟典當一業尙付缺如其會議事件係借地商會現聞該業領袖盛鳳翔潘子韶諸君擬聯絡舊杭嘉湖各縣各鎭典業問人共組一會事名曰浙西典業公會刻正從事組織 
　　紗業借欵猶豫浙杭官紗爲著名出品之一業此者以下城東隅及艮山門外各鄉爲多秋冬趕織春夏行銷尙有供不敷求之虞值此歐戰激烈金融奇緊機戸織成官紗向由各綢莊收吸俟應各帮客之採購機戸得售舊出新藉周轉而獲餘利焉今則各莊號因現欵不多帮客鮮來大率停收官紗以占市情而一般機戸之生計頗爲枯　日前曾由官紗業首領商請綢業董事轉借官欵（中國銀行之欵）五萬元專備收押官紗使機戸得以周轉現正磋商借欵尙無成議而各機戸則屬望甚切也 
[第三屆知事終塲之正榜]  
　　第三屆知事試騐自九月一日開始試驗毎試錄取人員業經分别榜示現在試驗終場試騐委員會依據修正知事試騐條例第十一條規定按照試驗成績平均分數計取甲等一百十六名乙等五百零八名丙等一百六十二名除呈報大總統外已全榜揭示如次 
　　甲等　張友伊　王福傑　張清翰　朱澮保　常履道謝驤墀　任毓崧　李鴻奇　吳孚忱　梁之柱　章永仁方作霖　官維賢　繆　篆　高建瓴　余家亨　張　瓚陳朝樞　丁建池　廖立元　徐樹蕃　周傳德　吳傳球白玉昆　王鳳英　邱方煜　白士藝　何梅芳　熊國璋郭懋祺　林覲光　王用先　游鴻禧　關念榖　馬展猷涂熙雯　馬也良　吕興周　馮修文　裘日新　陳崇祖鄒連清　王啓傑　許維翰　邢之襄　程敉功　余維翰繆綸藻　徐　煒　毛龍章　夏敬履　張繼良　李秉善李　浚　方嘉棟　詹　中　　鴻聲　胡鳴慶　祁芾南吳含章　鳳文祺　高　欽　楊　煒　陳子元　朱建時金鴻翔　郭　翼　包保寶　焉繩武　胡樹桐　湯贊清陳守　　周百　　謝　敏　蔡濟襄　甘尙仁　富恩霖蘇耀宗　李光焱　李清華　張　治　秦榮光　孫百福張動年　傳增祥　宜　　　孫麟閣　趙　綘　張翰川嚴　棨　彭學浚　葛韻芬　裘應興　周鼎謙　譚景淩蔣鎱南　劉　壎　彭名時　巢功常　余武鵠　陳時泌林佩緗　李仰高　邱翔華　黄凌雲　陶樹猷　劉洪濤李　棨　任履正　劉　復　姚如嬰　余　斌　李振聲袁啓瑞　李文幹　王恩溥　計共一百十六名試騐平均滿八十分以上 
　　乙等　陳嘉　　陳大　　鄭宗霖　殷太初　胡　緯甘孔恩　林竹琴　黄　驥　鄭慶名　許壽棠　倪人瑞李佐華　江左夷　林正煜　劉本枯　周壽應　邵振璇楊樹榮　毛齊煥　周家衡　成　健　曹啓蔚　李樹芳林星賡　黄麗中　蔣繼偉　曾廣　　張迪襄　劉　棨羅贊鐸　黄德馨　傅渡航　周積墉　楊師濂　田易疇彭蝨濱　朱光瑩　陳　謙　馬　英　趙欽政　葉振宗吕存德　奚忠源　顔士晋　陳玉潤　許克襄　林　　麥　愷　羅德勤　許秉乾　黄書升　黄榭愷　傅運焱賀錫麟　陳克剛　宋葆靈　王德潯　張承樞　饒霆武畢維垣　錢如濟　趙銘傳　齊寶　　李寶賢　董敬修戴忠駿　杜應魁　陳培基　戴毓　　張　驥　鄭玉輝陳祥和　岳永武　裘冕羣　高履宸　齊兆桂　韋聯棣程寶均　李鼎掄　姜　若　毛恩旭　李樹柟　秦福相孫積蔭　張峻基　曷樹植　惲祝三　戴光敏　朱煥奎胡宗虞　廖舉臯　鄒夢麟　歐藥　　王肇杰　巫　　吳　懿　褚鼎鄉　孫　保　蕭崇動　　有庾　王拖一徐子貞　周　棟　鄧璧疆　馮秉乾　徐友梧　張清渠梁鴻訓　王贊皇　肖桂文　吳葆疇　張道鎔　洪錫澤謝式南　張宏樹　戴裕忱　董　甡　顧大榕　王庚堂趙仲仁　程學修　賈　珍　姚鴻恩　張鵬翎　汪　毅馬振波　張孚襄　謝作霖　姚士瀛　繆輪俊　錢葆田徐　　　劉　瑋　王湘衡　何培瑛　杜　甌　黄宗海李獻椿　何榮璋　趙鴻勛　藍呈祺　彭　頤　廖　羽徐正鏞　袁世鐘　胡　琦　楊開榥　吳　　　李澤銑金賢責　柳慶春　張道南　吳廣齡　李雲霄　林　奚楊葆球　陸春元　周揚芬　徐人驥　葉　鎔 
[地方通信]  
[松江]  
　　舊婁獄將召買舊婁縣獄在襪子弄内與華獄祗一街之隔光復後　婁改併爲松江一縣婁獄遂通年鎖錮蛛絲塵網幾同鬼府獄之西南隅皆民舍東北一帶荒地係舊時婁捕廳衙址近經當道議决將該獄召人承買或拆或整均聽其便所得之資移以修葺華獄惟捕衙廢址係官有地産不能併售也 
　　縣署議購公債票松江縣周知事本日召集市鄉自治紳董學務委員視學員至本署籌募公債票事宜其結果聞市鄉如本城楓涇各認購三千元泗涇亭林各認二千五百元視範圍之廣狹以定購額之多寡至少認二百元松江一縣學費總額約及十萬元然散之各地沾溉實微各初等小學毎一敎室初擬派購十元再四籌商定以六折認購計可得一千七八百元高等小學初議毎敎室派二十元後定以七五折認購合之其餘學校其數當亦不貲云 
　　公欵公産之開會自治撤消公欵公産經理處經周縣長另委地方士紳管理當以雷繼興君爲總董閱瑞芝鄭子鬆吳伯庚符茂圍朱益孫楊文若諸羣爲經董符楊兩君曾因事辭職現聞當道殷勤勸駕已允暫擔任定期十月一號　會籌商組織方法及進行事宜 
[鎭江]  
　　詳復舊有看守所丹徒縣公署前奉高等檢察廳飭查舊有地方廳以下之看守所已紀前報兹悉劉知事查得丹徒　檢廳裁撤以後該屋已由縣招人承租所得租金即以充縣署司法經費惟舊有之看守所早經由縣封鎖其傢具亦並未動用昨已據情詳復矣 
　　食　有礙衛生鎭郡城内水塔橋西裔九華漆匠店於昨午購得鮮菌一筐復加豆腐若干用以供膳計食者　家六人詎料食後均異常嘔吐又各噴血升餘所畜之狗稍沾餘潤亦發生如人之嘔血狀幸醫治甚速未致殞命 
　　稽查落水遇救鎭郡安警務長毎晚派員赴江邊查土前晚派出李道周檢查烟土突有人報稱大阪碼頭有小船一隻私運上水輪船烟土渡江促李扣留李往見小船正在高呼查船時報信人突從後推李落江隨波流出十數丈適有駁船經遇救起未與波臣爲伍亦大幸已 
　　長江添艦駐防長江一帶本有建安建威湖　等艦來往巡弋昨馮將軍恐長江上下游船隻私運禁品違反中立復添派江亨兵艦一艘於日昨抵鎭停泊江中專司巡察一切 
　　道尹兼理執法馮將軍現以寗鎭兩邑爲重要地點恐匪黨混跡已飭各軍警加意嚴防昨特加委金陵道尹王　棠兼理軍政執法一差倘有擾害治安之事得以迅速辦理刻已知照寗鎭各屬　知事矣 
[南京]  
　　籌辦聯合警備方法自歐戰日亟我國沿海各省訪務頗關重要聞中央現指定　魯蘇浙　粤六省聯合防衛毎兩省爲一區共分三區蘇浙本係鄰省唇齒相依水陸軍警易於聯合特令聯爲一區馮將軍奉到統率處聯合警備辦法後擬即與湘省商辦道行又以蘇省瀕臨江海加之津浦鐵路開通籌備中立較之他省尤爲重要除分地設防外凡沿海要隘各砲台之警備及陸軍布置之方法現已繪具詳圖並附說明等件祥呈中央核辦矣　　飭報田賦收數本年下忙田賦　届開征之際財政部以蘇省水旱蝗　災害迭見各屬報災者亦時有所聞究竟由賦收入若干現候尙無把握昨特飭齊遜按使遵照頒發規定表式自開微之與起將微收數目毎旬報部一次以資考核 
　　電慰米巡緝長將軍署巡緝隊長米占元奉委駐滬偵緝　黨前日在上海芝罘路被人抛擲炸彈幸未受傷馮將軍聞悉詳情昨特專電慰問并飭鄭鎭守使通飭軍警一體緝拿究辦 
[烟台]  
　　砲艦與黨人水戰紀水警第三炮艦新履雲號日前到登屬北隍城島時該處商會報告有黨人四十餘人軍裝洋號揭旗成隊意圖登岸搶掠該艦艦長王漢鏞即請商會中人登艦向導拔綻巡緝詎爲黨人所覺棄去所乘小船改奪一大民船揚帆北竄該艦亦即鼓船直追迨至公海洋面方見黨人即開砲轟擊黨人挾有機關鎗盒子砲等亦復開鎗反抗約戰有五小時之久黨人船隻漸近旅順領海維時風浪綦大砲艦不便進行遂返輪駛國是役獲匪船一艘子彈三百餘粒灰色紅帶袖章二十八套草帽四十八頂並聞新履雲砲艦船體亦路受彈傷現已返港云 
[安慶]  
　　清鄉隊擊退股匪　北宿懷地方界連三省素爲匪徒出没之區前有著名匪首安大眼黄二成等糾集白匪餘黨千餘人在劉小廟地方大　搶刦當經駐宿清鄉局李局長帶同軍隊痛擊當時獲匪甚多餘匪北竄攻破永城之韓道口集緣該鎭駐紥軍隊無多因而失敗李局長恐其回竄即派軍隊兩營前往駐紥現據探報黄匪自劉小廟戰敗後傷失右手二指已逃竄他處安匪已携眷由靈璧之陽蕩湖乘船南竄地方現稱安　昨該局長已具情呈報將軍矣 
　　中華銀行設立金庫皖省藩庘自潯軍搶刧焚燬後所有官欵之收入均改備於財政司與財政廳現龔廳長以此項儲存尙非愼重之道日前特呈准倪巡按請就中華銀行設立金庫嗣後無論何項解欵隨收隨存該行以專責成刻已正式成立矣 
雜評二 
[土匪禽獸之國（默）]  
　　西人毎自稱曰高尙之人格文明之國家而稱中國則曰野蠁國我人聞而羞之今中國之自謚亦曰幾成土匪禽獸之國（二十五日祀孔命令語）夫土匪國之微號吾已屢聞之治土匪者兵力而已官場嚴緝而已治之猶易也若夫治　獸則兵力與官力俱無所用又非一祀孔而即可進禽獸之民於衣冠也今中國之爲國旣土匪而又禽獸治之不綦　　然觀現勢所趨内訌外禍交相逼迫即欲保存此土匪禽獸之國而幾幾不可得　不痛心也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法使對於特姆特姆槍彈之聲明]  
　　駐滬法總領事昨接駐北京法國公使寄來通告一則着即布告俾衆周知其文曰駐北京法國公使爲通告　妄事查九月十日柏林德文大報内載有多數鎗彈攝影據云係由法國龍韋地方拾得之特姆特姆鎗彈然細察此　影彈形顯無射擊遠力蓋製之以供學者近射之用絶弗能用於戰場該大報竟鑄成此虖妄之大錯現德國當道旣知其經立　備令該報館收回銷毁刷有是項攝影之報紙然法政府現尙存留該報一張可以證其盧妄等購現甘總領事已將通告在署前張貼矣 
[再誌維持苦力生計之工程]  
　　上海工巡捐總局長朱壽丞爲維持苦力生計起見擬將西門外肇家浜蒲肇河等華界地段建築斜徐路斜土路等馬路並分築支路搭造橋梁以便行旅而濟工人曾經布告各該業戸開明地址及畝分限九月底以前分别呈奪在案兹因期限念迫此項工程急於開工故特飭知各該圖董地保等到局會商偉速轉飭遵照 
[近日之商業狀况]  
　　本埠各項商業自歐洲開戰後大受影響曾將各業商情屢詳本報兹就近與調查所得者續述如後 
　　棉花爲我國土貨出口之一大宗本届新花因産棉各地　兩不時收成多歉鄉民不肯賤售廠家定價又廉以致花市不能生色近星期内各廠家已將進價提升計本花（即上海花）定價二十兩零六錢南通餘姚各花均二十一兩左右惟廠家雖加價兩花行門市尙不踴躍故依然進貨不多至出口棉花近數日來僅有本花二三千包此外並無出口云 
　　綢緞一業現届新絲上市底盤本可稍跌自歐戰發生業此者知出口大宗　易勢必停頓大有恐慌之象浙湖一帶産綢之區初雖稍跌成本出路亦路見呆滯嗣因滬地定貨除廣帮稍滅外餘均不滅平時内地成本遂因之平落近來高麗帮生意大見起色聞所辦紗貨爲多緞次之遜紗愈粗愈妙彼感人民購此以爲包巾紥　做帽等用緞子則做飄帶各色綢貨以組成衣料爲多 
　　道口熟鐵自歐戰發生以來統扯毎擔價格約漲二兩之譜今春各鐵行因進口貨多市面擁擠售價過廉未免稍有虧本自戰信傳來後外洋來貨停頓物稀爲貴市價遂因之　漲故各鐵行存貨愈　者獲利愈厚 
[預防黨人煽惑軍隊]  
　　上海鄭鎭守使查悉黨首陳其美由龍口潛至湖北羅居近日專招退職軍人　以重金令其暗往各處運　軍隊　變現派若輩潛來滬地希　勾串是以密飭各軍隊嚴加防範并約東現投軍士不得任意外出禁　兵士親友勿准入營會晤以杜勾煽一面諭令偵緝各探員秘密訪緝務獲嚴辦 
[偵探以窶人爲亂黨]  
　　鄭鎭守使據探報告有黨人顧奎然李子五等在法新租界湖陽路七號門牌内暗設機關謀爲不軌當即面致法捕房請爲查拿法總巡立飭探目沈德福前往將顧李兩人拘獲抄其屋内及身畔並無危險品物昨解法公堂請訊順李兩人衣衫襤縷貧苦不堪據顧供稱光復時當過兵士退伍後乏本營業拾取吸剩香烟頭毎日在老虎灶上將烟頭搓捲成枝售錢度日並無暗設機關爲亂情事李供前亦當兵現在失就售賣水菓爲生並無不法情事聶讞員曰汝等旣係安分小本營生可有人具保否顧等同稱有人作保遂判交保聽候詳查再行核辦 
[拘獲炸彈案之嫌疑人]  
　　公共捕房代理巡張生君以老閘捕房轄境三日内發現炸彈案兩次（一在芝罘路勞合路轉角抛擲一在泥城外鴻興里内搜獲）殊礙治安因特通諭英美各捕房捕頭轉飭中西探捕一體留心偵查以免再有危險事發生兹經老閘捕房捕頭查得住居法租界之皖人陳煊劔行蹤詭秘情殊可疑於昨日密飭中西包探協同前往將陳拘獲當即帶回捕房押候研詰口供再行解送公共公堂請究 
[第三次研訊敎晙暗殺之疑案]  
　　前浙江鎭海先鋒隊隊長紹興人陳子文於去年陽唇十一月十八號被人誘出外在泥城外山海關路開槍暗殺一案因近由捕房拘獲之兇犯裘梅根供稱由吕韶美指使吕兆根所爲並云吕匿居在杭故由捕房禀請公共公廨出票備文呈送滬海道楊道尹簽字蓋印派探赴浙將吕移提來滬迭解送公廨訊供不認並延代表律師到堂辯護且據裘梅根供稱前所供之吕韶美係紹興新昌縣人並非現在獲案之吕韶美判押候復複在案前日午後由俞代襄讞會同美畢副領事升座復訊先據被告代表費性惇律師到堂辯稱被告今被指爲暗殺同謀僅據已獲之裘梅根所供並無第二人可以到堂切實證明且據裘梅根供稱伊所供者係叧是一人故今原告如欲認定被告爲同謀必須另有切實證據證明否則應請將案註銷云云復引用英美兩國辦理同一犯案之人所供出之同謀須另有其他證人證實方爲有效之法律爲此案之比例辯護良久復據捕房牛門律師聲稱被告爲暗殺同謀除裘梅根所供外欲另覔證人證明殊爲不易因此種案件除通同實施之人外無人可以知曉且據原告陳朱氏前堂證明各節堂上諒亦可以洞悉被告之有無關係至被告律師引用之法律實與此案不能合用且中西人之用意不同故不能援爲比例應請核究兩造律師互辯之下因時已　中西官宣退底被告仍判還押候會商堂諭於下禮拜一宣佈 
[滬濱國債談]  
　　市經董之催函上海市經董姚文枬等致各業商董函云敬啓者前奉縣知事飭發公債條例並省行部局佳電分期截止期限曾經二次函違諒邀荃察兹又奉縣知事刋發扣息一覽表囑爲轉知各戸月内爲日無多募集尙少省中文電交　實深焦灼合再奉聞如荷熱心希於隂曆十一日以前賜交是幸此頌日綏 
　　經理處之文電駐滬六釐公債票經理處現聞商界欲將上年八釐國庫劵之已到八九十三月之期限者作現購換未便專擅作用是以電稟北京公債局總理處云滬上已到期國庫劵能否作現欵購債乞復旋接回電謂政府重在現欵庫劵請婉却云云刻由該經理處已將往來原電抄錄函請南北商會及各商董等查照矣 
　　豆米等業之認數内國六釐公債認購欵數南市方面曾經南商會向各商業籌勸多數商家業已紛紛認定各數曾紀前報兹悉南市油荳餅米麥等業現由商董向各同業公同商妥擔任籌勸募購洋五千元以三泰荳行爲代收認款處並勸同業各商務於九月底以前繳欵 
[虹口又出盜案]  
　　盜匪于金生（即彭少林）紏黨李王生王玉生鄧榮發賈發友等多人於前日夜半各執器械擁至虹口老朱家宅四百五十六號門牌宋文奎家後戸掘一巨孔入内搶刧宋姓傭婦張陳氏大聲喊捕被匪用刀砍傷幸宋急鳴警笛經哈爾濱捕房包探王阿巧周小弟與二百七十一號三百零四號兩印捕及三百二十四號等三華捕聞警馳往當將于李王鄧四盜拿獲並由閘北警局帮同追獲盜黨賈發友一併帶回捕房昨解公共公廨請究先由捕頭借中西包探稟稱查得于金生曾於今年二月間因身帶手鎗由公堂訊判逐出租界兹又紏黨持械夥刧實屬怙惡不悛並將抄獲之手鎗一支呈案請究繼由宋文奎投稱昨夜二點三刻鐘時該匪等入内圖刦幸將門緊閉並鳴警笛得由探捕拘獲盜匪五人並據傭婦張陳氏供稱該匪等擁入臥室因我呌喊即有一匪用手义住喉間故將其手指咬傷惟當時被毆昏亂不能指認行兇之盜匪關讞員商之德副領事師君判一併押候查明於下禮拜六再訊盜黨賈友發係由閘北警局帮同拘獲候備文移送警局備查 
[蒲淞市又有盜案]  
　　本邑蒲淞市洋　鎭西市三十保五圖圖董諸修棟家前晚（即二十五號）十二時許忽有盜匪三十餘人各執刀棍用石條將大門撞開一　入内深入臥室將諸修棟合家男女老幼梱縛然後翻箱倒篋搜刮殆盡尙不滿意復至諸姪燃青臥室中肆行搶掠彼時有諸嫂諸曹氏意欲喊救被盜匪等用刀砍傷頭而及助等處連搶諸家五間臥室始呼嘯而去昨晨諸檢點之下失　約值數千金遂開明失單僞同該圖地保陸正卿除投報該處警局外午後又投地方檢察廳請求騐勘汪檢察長諭令靜候派員騐勘 
[製造局酌量開工之批准]  
　　上海製造局鄭總辦以砲彈廠及熄廠曁子彈廠刻下急須開工赶製以濟軍用而製造軍器均需綢料故　　廠亦應從速開工惟其製造快鎗工廠固查湖北兵工廠毎日能造成五十橰而上海之鎗廠毎日儒　　二十餘　相形較少是以决計不再開工曾將上項情形　由　軍部轉請大總統核示在案兹悉陸軍部已奉總統批令所擬先開練　砲彈　廠子藥等四廠着即酌量開工毎月工料兩費准予支用五萬兩故特由部籌銀五萬兩於前日　滬並由陸軍部另文飭行鄭總辦迅將四廠赶速招工開製 
[太陽廟一帶建築馬路之先聲]  
　　新放法租界實行劃分後彼此整頓路政佈置　警各情迭聽本報兹聞滬海道尹楊小川君以新放法租界交界處之太陽廟藴草浜一段爲淞滬往來要道不在推放租界之内誠恐將來或有悞會致生紏葛亟應先事自行開工建築馬路以表示範圍昨特函行丈放局會同工巡捐局即日籌欵招工興築并先擬具圖說呈候核奪 
[兵官出入均須呈驗銅牌]  
　　步兵第七旅臧旅長近日聞有匪類意圖勾熰軍人故曾嚴禁官長士兵不得離職請假在案然仍恐守門兵士疎懈或有私放兵士外出情事故於前日特製腰圓銅牌上鐫步兵第七旅十三圑某營某官長某兵士等字樣毎員毎兵各備一塊存於營部如有因事外出須至營部告明核准後給發懸掛携至守門衛兵處將銅牌呈騐無論官兵均須衛兵查閱如無此項銅牌不得出入除通飭各營傳知守衛兵士遵照外並於昨日將銅牌分發各營長備用 
[顔紹武訊供情形]  
　　上海鎭守使暑偵緝處前於二十一號緝獲黨人顔紹武一名業經解由鄭鎭守使發交軍法處研訊在案兹聞訊得顔紹武係受孫黄委任爲清淮一帶總司令已在清淮等處設立機關等語惟詰其同黨堅不吐實除還禁候訊外已將訊供情形呈由鄭鎭守使轉報馮上將軍查核矣 
[限期遷撤江北茅棚]  
　　昨日淞滬警廳徐廳長會同工巡捐局朱局長發出示諭云　得閘北境内向有江北茅棚上年經前閘北市政廳爲蠲除污機消弭火警起見會同前閘北警察分廳將該項茅棚一律調查限日遷撤並於太陽廟左近另聞空地爲江北流民　居之所名曰江淮村其抗違不遷者並分别拘提罰辦仍行勒遷在案乃事未一年仍有江北流民在已築馬路之處潛蓋茅棚雜處市　殊爲商務路政進行之害前准商務總會函請驅禁並各商報告前來即經通飭各該區署分飭辦理須知江淮材係專爲該流民等僦居而設此外即不准再踵前弊私蓋茅棚兹自本月二十四日起限令境内在馬路附近之草屋於半月内一律遷撤如逾限不遷卽屬故意抗違立即拘提懲罰决不寛貨爲此示仰江北流民一體知悉務於限内一律自行遷讓母稍遲違 
[客民無容身之地矣]  
　　法新租界平濟利路蘇州會舘左近一帶空地上及坆墓之旁均被山東江北各客民搭蓋草房居住约有一二百戸現代理總巡石維也君以新租界迭出搶刦拒捕之案該客民等良莠不齊難保無匪徒匿跡並以該處屋小人衆任意便　污穢不堪殊於租界治安公共衛生均有關碍故親自帶同包探前往該處傳諭各客民毎戸發給遷費洋一元嚴下禮拜一搬遷他處如逾限不遷卽須押逐云 
[空屋内發現縊斃男屍]  
　　十六舖地甲喬忠昨投地方檢察廳報稱大東門外裏鹹瓜街施相公弄口已閉之棕榻店空屋内縊斃無名男子一口查無家屬爲此稟請相騐汪檢察長得稟即於午後委派李檢察官沈檢騐員等前往騐得該尸年約三十歲左右身穿藍布衫褲赤足無鞋形似小工模樣委係自縊身死遂判令由堂棺殮候屬　領 
[購物忽然倒斃]  
　　昨晨八時有年約四旬之某甲在法租界某洋貨店購物忽然倒地身死當經巡捕到來報明掄頭　送問仁輔元分堂旋經查得死者並無家屬在滬身穿竹布長衫　馬甲手携棗子白糖四包係本埠火車站北首賓由路萬生牌號嗣由捕頭飭　往　據云於昨日來講寄往　姚縣尙有信函違無地址祗有葆昌先生等字樣業經捕頭攝取一影務堂收　　屬　領 
[偵探查獲被拐小孩]  
　　昨日午後水巡捕房偵探何阿春在太古碼頭凉州輪船上查獲被拐小孩三名口拐匪已乘間遠去何探遂將三小孩帶至捕房梅捕頭仍飭該探將三小孩併送上海地方檢寨廳請爲安挿經汪廳長諭令暫爲　養 
[已革地甲化名稟充]  
　　三舖地甲陵升（即陸桂山）因嗜好甚深被公民成繪元據情禀控業經上海縣洪知事查實斥革諭候招充在案兹有潘祝義具稟投充經洪知事批候查明有無劣迹再核現已查明該具呈人即前充八舖地甲之潘思明本年春間爲金家牌樓金姓房屋事朦蔽官長經洪知事斥革今忽化名潘祝義希圖朦充昨有辦糧之某某亦具禀攻訐該地甲恐不能違其目的矣 
[圖董勿再多瀆]  
　　圖董楊聲甫等在工巡捐總局具禀呈請澈查朦稟等由昨由朱局長批示云稟悉清潔認捐爲地方稅之一種承辦之人用舍本總局自有權衡莊泉生承辦中西區清潔二年以來尙無貽悞去年期滿禀請加捐續辦而於農民繳費並不增加辦法尙屬妥善本予照准適據該處　本庠發等禀保續辦前來遂併案核辦現在莊泉生接辦前項認捐各鄉民相安無事原保之韓曉岩等各圖董亦聯名聲明並非背簽在案楊聲甫錢裕基兩人原稟中並無其名無庸多事其餘各圖董亦着各安本分勿再多瀆此事發生反對顯係有人唆使本總局訪聞確實如再有不肖圖董從中播弄本總局惟有遵奉鎭守使飭令移送警廳澈究以敬刁風凛之切切此批 
[星期六各銀行查倉單]  
　　中國銀一百念五萬洋二百四十八萬交通銀七十萬洋一百零五萬麥加利銀二百六十五萬洋一百七十三萬匯豐銀二千二百念萬洋三百四十八萬德華銀十四萬洋九萬正金銀五百三十四萬洋一百七十八萬道勝銀一百九十五萬洋七十八萬通商銀三十萬洋六十萬東方銀二百念二萬洋念二萬花旗銀六百十一萬洋二百三十萬華比銀一百念萬洋八十二萬和蘭銀九十二萬洋一百念八萬臺灣銀七十七萬洋三十七萬本街銀五十萬洋一百念七萬共銀四千六百念五萬洋一千八百念五萬 
[閘北烟土案一束]  
　　前日閘北檢察分庭將訊實烟土犯分别起訴由孫推事判决王成林帶土八兩罰洋一百元沈仲三帶土五兩罰洋三十元謝兆祺帶土十一兩罰洋二百元王德興帶土十一兩半罰洋二百元劉正春帶丸藥一兩罰洋一百二十元黄守中帶膏三兩罰洋二十元袁繼文帶烟泡一錢罰洋四十元朱阿四帶土八兩罰洋二百元王二帶烟泡一錢罰洋二十元吳小松帶土皮二兩罰洋四十元一併還押繳洋開釋 
　　前日五區警署又獲烟土犯黄小大戴叙堂黄瑞章彭渭高廳如林王孫新顧小桂殷銘三陸仁趙仁彬馮寶山王大金成林等十三名搜獲烟膏土丸共計七八十兩一併移送檢察分廳押候訊判 
[聲明不付地租之原因]  
　　英商麥尼士　控鼎新醬圜不付地租等情前日午後由公共公廨傳訊原告延代表律師上堂請追被告亦延代表律師辯稱該地係由原告之母麥韓氏出租訂立合同毎年租洋二百七十元分三節交付並經麥韓氏上堂證明聶襄讞商之英領康君判五年内仍歸麥韓氏收取俟五年期滿然後歸原告執業收租 
[搜查被騙物件]  
　　順金松前在地方審檢廳控顧祥生姦佔伊妻顧宋氏並騙去金飾請追等情曾由該廳公開刑庭辯論後判令朱氏交伊夫領回管束所有請追物件件候搜查在案昨日審廳長袁君移請汪檢察長飾派法警秦庚堯等前往法租界捕房簽字然後至巨賴逹路顧祥生店中按罩搜當查搜得錫事件一付檯子二只長凳三只大洋一元方凳一只等遂一併解送回顧汪廳長諭令封存聽候辯理 
[淫僧爭奪女子]  
　　住居北海路一百四十號　内之　人周議於本年二月間與其蟒婦丁錢氏出洋三十元實得十四歲山東女子新寶强迫學習戲曲並時常凌虐致女潛逃出外由兩翔人某甲領回認爲義女前日復帶女來滬遊玩被該信遇見令女回家不允在遂爭執適經包探王梅生查見詢悉前情當將該僧與女及丁錢氏一併帶入捕房分别拘留昨晨解送公共公堂經王襄讞會間德領裴君研訊明晰判女發濟良所　養該信與丁錢氏從寛一併斥釋 
[吳鏡如並不起訴]  
　　魏勛前雇王如生之黄包車至法租界將所帶鐵　股票遺忘車上報捕後將王拘獲供出托益永年售於吳鏡如故將一干人傳解法公堂訊問吳供因有蔡樹基鄭永林兩人作保故照市價出洋一百四十五元　下今將股票交遺失主購票本洋求請追還判蔡鄭交保准吳另將保人起訴訊追在案昨日捕房又將蔡鄭傳案請示讞員以吳鏡如並不來案具控從寛開釋 
[原被均非善類]  
　　小流氓戴瑞堂投法公堂控稱上月二十九日在法新租界途中被周德龍軌住不問情由突出小刀戮傷頭頂當被逸去至昨日始得遇見交捕送案求請訊究周供與戴同伴時戴向小民拆梢故一時憤恨將伊戮傷判同押一月期滿逐出租界惟原告並非善類亦着驅遂出境 
[再誌收押金表之瓜葛]  
　　白克路永安押店主鄭德鴻因將王子莊被家丁高東兒竊去值洋一百二十元之金表金練賤價收押由捕將鄭傳至公共公堂訊論存洋一百二十元保出候查明該表價值再核在案昨晨由廨復訊原告係某輪船買辦現不在滬由范榮生上堂證明該金表前在北京出價一百二十元買來訊之鄭延律師上堂辯護中西官以原告本人未到判鄭仍存洋交保候原告自行到案證明表價冉核 
[印人乘醉胡閙]  
　　印度人某甲前晚乘醉在吳淞路一帶胡閙毆人由巡街捕查見拘送捕房押候解辦 
[小茶店聚賭]  
　　密勒路某老虎灶内因糾衆聚賭爲捕房查悉昨飭華探往查該店主姓名請公廨傳訊核辦 
[女傭累及薦保]  
　　北山西路二百十四號居人陳仲堂因被傭婦劉媽竊去值洋一百六十五元之金珠飾物報請捕房將薦頭張松林張阿六一併拘解公堂訊押限交劉媽到案再核在案昨晨由廨復訊據兩張供稱寶不知劉媽下落惟擔保劉媽之李二姐尙易找尋乞鑒中西官判仍還押再限七天交人並准補傳保人到案訊核 
[公共公堂瑣案]  
　　流氓張子文前日午後在漢口路攫取沈桂生所携棉被等物圖逃被沈鳴捕追獲昨解公堂訊知張係過犯判押西牢年半期滿逐出租界 
　　新閘路一百四十六號門牌水葉店主范華生因店内收拾不潔被工部局衛生處查悉以其有碍衛生禀廨出單傳訊詎范屢次抗傳不到昨由捕房禀奉中西官諭將該屋發封 
　　匪徒趙小弟吳阿福王阿興均經公堂訊辯有案前因間在北四川路祥順里　内希圖搶竊被包探嚴阿慶查見向之詰問反將嚴探兇設旋由巡捕帮同將趙等三人拘獲解送公堂訊押候辦在案昨經中西官復訊屬實判各押西牢三年期滿逐出租界雜評三（　） 
[戰之派别]  
　　兩月以來歐洲日日交戰而我中國亦無日不在交戰之中以勦匪言則兵奥匪各以火砲戰也以黨人言則官用鎗斃阴榖黨人用炸彈暗殺亦各以利器戰也至於政界官僚之戰則各挾其聲勢權力以相戰藉後援之多寡以分勝負中央易一總長則一部之部員必戰外省易一　按使則一省之官僚必戰此通例也今江蘇官僚之戰通信員請爲正在極沉悶與寥寂時（見要聞二）其殆如跳洲毎次大戰前必有數日消息寂靜之　象歟 
　　若北京之屢鎗斃黨人上海之發現炸彈案則黨人之戰事亦正在進行中也 
專件 
[挑選縣佐揭曉]  
 
 
 

Page 11

 
 
　三届知事試　酌桃縣佐分發各省任周一節其辦　軍　奉總統批准兹　刻　試　事　　取　甲乙丙等各　　經遜日榜示外所有口試平均分　不足六十分者試騐委員會已酌量挑選一百十員其　　縣佐者限於十五日内赴内務部具墨聽候分發任用委員會並於日前揭示矣錄如下 
[計]  
　　局　堃順天薊縣　李成林順天寶坻　趙景明順天永清劉鎭華直隸豐山　劉奪元深澤　　　張仲炎安新 
楊宗立建平　　　姚　永清　　　　田如琇昌黎 
梁在岐　縣　　　趙象文交河　　　王欣然磁縣 
于瑞麟平泉　　　冀鴻動淶水　　　邊玉珍滿城 
輩煥星奉天法庫　王恩祺奉天莊河　王書麟奉天北鎭信豫奉天法庫　　郭夢庚山東齊東　紀鳴先山東即　宋富春山東賡饒　楊鎭清山東陽殺　胡謙福山東日　彭芝芳山東聊城　潘泰臨山東臨清　杜繩之山東聊城邵贊采山東歷城　李鳳標山東海陽　劉清如山東高唐杜唐鑑山西孝義　邊澂思山西靈邱　雷愼德山西猗氏郭希賢山西平定　趙庭鼎河南信　　曲著動河南　縣王廷珍河南林縣　楊思温河南洛陽　杜紹甫河南信陽喻滋樹河南羅山　徐任河南臨縣　　高祖暮河南南陽杜召棠河南林縣　何葆清河南睢縣　孔慶雲河南鄭縣宋　雲河南鎭平　許觀光河南杞縣　趙本蔭河南羅山陳鍾瑜河南南陽　劉克昌河南杞縣　趙汝楠河南孟縣李毓岱河南方縣　郭宗秦陜西朝邑　趙士備江蘇常熟葛雲騫江蘇如畢　張蔭榖江蘇南通　韋維清江蘇鹽城潘子楨江蘇宜興　李昌釗金壇　　　趙邦翰淮安 
徐　雲江陽　　　秦動元松江　　　朱乃庚安徽南臨汪　鑿安徽婺源　孫多藩安微壽縣　黄培椿休　 
陳　辰懷寗　　　程濱遺懷寗　　　許良祺　縣 
楊效山桐城　　　何子魁宿松　　　　斯志江西新建易振芳宜春　　　吳定章餘干　　　李朝璧新建 
陳光業永修　　　賴　芳吉水　　　裘文珏新建 
劉　堃吉安　　　王　鼎安福　　　劉燕嘉浙江杭縣陳恩容天台　　　唐濱口蘭谿　　　余時登衢縣 
傳觀華諸曁　　　王　　山陽　　　何鳳升紹興 
毛鼎煜紹興　　　陳偉賢鎭海　　　孫曾大富陽 
夏錫機蕭山　　　方　川義鳥　　　劉贊文秦順 
金維翰山陽　　　蘇亮實福建永定　董仁昌閩侯 
郭　口　侯　　　林汝楫　侯　　　邱應雲龍巖 
張中士屏南　　　勞勝　廣東南海　林捷標惠來 
蔡邦獻澄邁　　　葉日亭陽山　　　黄載賡花縣 
張承臯海縣　　　梁燧焜茂名　　　蔡鳳翿萬寗 
王中立東莞　　　司徒芳開平　　　梁金　東莞 
陳邦魁寶安　　　陳鍾英文昌　　　錢朝祥懷集 
陸壽昌廣西平南　周炳翰廣西桂林　陳鳴彬岑溪 
韋遂賢薦縣　　　楊材逢湖北廣濟　陳　疇湖北蘄春劉采其漢川　　　王鏡海黄梅　　　趙國芳麻城 
陳翰初漢川　　　蕭毓模漢陽　　　明映奎鄂城 
劉兆魁黄安　　　秦　震陽新　　　傅鈞藻黄陂 
顔昌孔湖南興寗　劉國楨長沙　　　尹　彬寶慶 
陳　章四川青神　宋　炎奉天旗籍　張　質四川壁山 
　　　四川　　　　世　四川屏山　　濟民四川三台 
　之　貴州赤水　　　　貴筑　　　鑑衛貴川　義 
　鳳池貴州平　　王煒才雲南黎縣　丁希知貴州　安 
許　　雲南宜良　楊宋勛雲南　源　張心　湖南武同 
王兆虎湘南武　　石金國湖南寶慶　滕　杰湖南麻　 
　維漢湖南湘陽　黎先璟湖南長沙　李丙元湖南長沙 
　之　湖南　鄉澤　易尉湖南臨湘　蔣　栩湖南東安 
　風聲湖南沅江　劉楚雄湖南衡山 
[商會法（續）（九月十二日公布）]  
　　第十十九條商會經費由會員負擔之 
　　第三十條商會經費爲左列二種一事務所用費二事業費前項之事務所用費不得超過於事業費 
　　第三十一條商會經費之豫算决算及其事業之成續毎年須禀報該管地方長官詳由地方最高行政長官咨報農商部 
　　第三十二條商會之解散非經會員四分三以上到會及到會者三分二以上之議决不得爲之前項之决議非經農商部核准不生效力 
　　第三十三條解散後之商會在清算期内仍視爲繼續存在 
　　第三十四條商會解散時得依議决選任清算人如選任後有缺員時更行捕選 
　　第三十五條清算人無可選任時得由駭管地方長官指定之笼三十六條清算人代表商會有執行清算上一切事務之權第三十七條清算人所定清算及處理財産之方法須經商會　决若商會不議决或不能議決時清算人得自行决定清算及處理財産之方法伹非經地方最高行政長官核准不生效力 
　　第三十八條商會解散後若有未了之債務廳由會員分擔之第三章商會聯合會 
　　第三十九條各省城得設立商會聯合會前項設立地點經會員全體三分二以上之同意認爲有變更之必要時得禀由該省地方最高行政長官咨陳農商部核准變更之 
　　第四十條商會聯合會以全省各商會舉出之代表組織之 
　　各商會代表人數須經由該省地方最高行政長官咨陳農商部核准 
　　第四十一條商會聯合會之設立須參照第四條各欵詳擬章程禀由該省地方最高行政長官咨陳農商部核准 
　　第四十二條商會聯合會之職務如左一籌議全省工商業改良事項二關於工商業法規之制定修改廢止及其他關於工商業事項得微集全省商會意見　議於農商部及地方最高行政長官三編輯全省工商業調查報告隨時禀報地方最高行政長官及農商部並公告之四因各商會之請求得調處商會間之爭議五因賽會得微集全省工商物品 
　　六關於市面恐慌事項有恊助各商會設法維持之責七第六條第三欵第七欵之規定均準用之 
　　第四十三條農商部或地方最高行政長官得隨時令商會聯合會調查全省工商業狀况及各商會事項 
　　第四十四條商會聯合會之職員會長一人副會長二人會董由毎商會各由一人 
　　第四十五條商會聯合會董由各代表投票選舉會長　會長由會董投票互選 
　　第四十六條商會聯合得置特别會董由商會聯合會推選富有工商業之學藝技術春充之伹不得逾會董全數五分之一 
第四十七條會長副會長會董　定　　經由地方最高行政長官咨報農商　　　特　會董後亦　　前項之規定 
　　第四十八條商會聯合會得設辦事員常川駐會分　事務 
　　第四十九條商會聯合會會長副會長會董均以一年爲一任期其中途補充者須按前任者之任期接算會長副會長及會董任期滿後再被　者得連行　以一次爲　 
　　第五十條特别會董反二年爲任期伹經　會聯合會之議决亦得速任 
　　第五十一條商會聯合會得開定期會議及特别會議定期會議毎年一次特别會議無定限 
　　第五十二條開會須先期公告其公告方法由商會聯合會定之 
　　第五十三條開時須會董過半數以上到會方得開會 
　　第五十四條商會聯合會經費由選出會董之各商會負擔 
　　第三十條之規定於商會聯合會經費適用之 
　　第五十五條商商聯合會經費之預算决算毎年須經由地方最高行政長官咨報農商部 
　　第五十六條第五條第一項第二十三條第二十四條第二十五條第二十八條之規定商會聯合會準用之 
　　第五十七條開於商會聯合會之解散及清算準用第三十二條至第三十八條之規定 
　　 
[附則]  
　　第五十八條本法自公布日施行 
　　第五十九條本法施行前所成立之商務總會分會及分所合於第三條之規定者自本法施行之日起以六個月爲限須依本法改組商會並依第四條之程序經農商部核准 
　　第六十條本法施行前所成立之工務總會分會自本法施行之日起一律取消但得於六個月以内依本法與問地商會合組其地原無商會者亦得改組商會合組改組之程序依前條之規定 
來函 
[太古公司函]  
　　頃閱貴報登載取消普益公票局並云太古洋行昨亦餫令各該長江輪船買辦照舊辦理等云查本行並無此事且所訂長江統艙客價照原訂六元近各買辦亦滅收三元有零顯係有人在外意　破壞該局名譽除密爲查訪外亟請貴報從速更正以免傳聞失實太古公司啓 
[律師公會函]  
　　近日報載律師陳志　被伊妻控告一節查本會實無其人今詰公佈以清觀聽免貽律師全體之羞特修寸緘此頭撰安上海律師公會啓九月二十六日 
[全椒乞賑公函]  
　　大主筆諸君鑒敬啓者敝邑地方貧瘠素鮮葢藏去歲秋荒本年二麥全無農民已異常艱窘乃自春徂秋始則旱魃爲災禾苗盡槁繼則飛蝗徧野楷稈俱空迨白露甫交兩次大雨傾盆圩田悉遭淹没嗣復連隂多日至今未霽旱榖亦　爛無餘水旱蝗災同時並降中間復遇飛砂巨雹以致春秋兩季顆粒無收合境斷炊者十室而九慘難言狀素仰諸君子慈善爲懷凡有災荒罔不代爲呼籲伏乞大主筆將敝邑災情之重待拯之殷登載并代懇華洋義賑募欵派員來縣查放不勝盻禱之至全椒縣清鄉圑防總局全椒縣地方財政局張德森吳承志等同叩 
 
 
 

Page 12

 
 
   
 
 

Page 13

 
 
自由談 
游戲文章 
　　調查第七期游戲雜誌封面之老婦確爲丁 
[悚君夫人之報告] [  揚州小杜]  
　　爲具實報告事竊自第七期游戲雜誌發行以來因鈍根指封面之老婦云爲丁悚未來之夫人丁悚遂責鈍根以書鈍根亦辭丁悚以簡其間究竟實屬可疑小杜乃不揣愚陋遂從事調查檢至民國元年五月三日之自由談而此案遂破原當日自由談中載有蘇小紅徵夫一節略云（小紅今年九十六歲身長二尺五寸腰圍六尺寓老德記棧房）等語又查當年五月五日之自由談中又載有香山白首蕭郎致小紅求婚書一節略云）如蒙不棄請將卿之小影刋登報紙小子亦願如期寄相片於申報館）等語據此則游戲雜誌封面之老婦係爲蘇小紅已毫無疑礒而香山白首蕭郎係爲丁慕琴亦確有根據不然何丁悚之小影始見於申報及游戲雜誌中而老婦之小像亦隨刋於封面此係爲實踐前言要非無端而合細考年齡已屬相仿默揣容貎更將母同報紙猶存鐵證俱在丁悚亦何必假辭推託豈怕閱報諸君前往叨擾喜酒耶專此報告尙希閱者諸君早備賀儀賀簡以及禮服禮冠而敦友誼庶免申斥爲幸須至報告者 
　　（按）求婚告白係由小杜所發起（見當年四月本報）介紹人已指定王鈍根（見丁悚求婚書）則是小杜與鈍根應享有特别權利寄語丁悚飲水思源爲盼（小杜附注）（四） 
[藏土新法四則] [  揚州小杜]  
　　土禁森嚴私藏益詭爰爲設法以助其神 
　　一祖宗牌位無論大家小戸鮮有不具此物者如將該祖宗牌位用小刀雕空中可容土若干搜查誠不易易餘如竃神及土地牌位均可仿此 
　　一壽材中之不倒翁凡人家有老年人者即可趕置壽材一具並備偉大不倒翁一尊（習慣凡製壽材者當具此物以取吉利云耳）法以不倒翁座下黄泥挖去易以大土若干置諸壽器之中誠屬冠冕堂皇極難破案 
　　一容像及神像之軸幹楹聯軸幹向皆塞以泥沙如將泥沙設法倒去易以大土塞入誠亦盡善盡美之良策普通楹聯本可仿此惟恐發有奇香因而敗露轉不若容像與神像之供奉高堂無人敢動之爲愈也 
一夾底皮鞋皮鞋後根向以高裝爲雅觀若將其底挖空足可藏土少許或烟砲若干隨身能帶　便異常如有尊夫人者可行此法於女皮鞋内尤爲穏當（五） 
詩選 
[對月有感] [  珠湖釣客]  
　　雲邊見新月水底映雙鈎慷慨詩人詠凄凉旅客愁 
　　晚來意不樂縱步柳堤頭爲看蛾眉月翻成游子憂 
[落花步春申志禹原韻] [  毘陵吟兒]  
　　春風無力不時伏歷劫重來滿眼愁柳絮欲尋方外去桃花偏向水中流淒清冷到滕王閣寂寞空回燕子樓太息容光多薄命紅顔心事掛枝頭 
　　繁華事散冷柴門紅粉飄零何處存不見昭湯綢帝女空餘芳草覓王孫消魂戀戀埋香地落魄心心葬玉痕春色不知花去也春風依舊過黄昏 
　　春盡紅顔奈老何夕陽庭外發悲歌孤鶯百恨難回首流水無情易感蛾濁洒澆愁愁夜雨清風洒涙涙衣羅人間最是難消受秋月春花離恨多 
[金陵偶題] [  李奎馨]  
　　宿耳龍盤虎踞雄今朝乘興策遊　桑田滄海消王氣躉草寒烟認故宫淮水空餘千載碧斜陽猶是六朝紅垂楊也有興亡感秋老蕭疏泣晚風 
[和廷彦見懷原韻]  
　　昔年剪燭景依然人隔雲山路幾千鎭日相思思不了夢魂隨雁度江天 
　　回首當時舊夢殘秋風又覺客衣寒今宵月色明千里應有同情怕倚欄 
[讀禮拜六小說赤鉗恨詠慧兒] [  何丹初]  
　　說甚鴛鴦連理枝紅顔薄命竟如斯詎知湖畔浣巾日便是今生墮落時 
　　平生願望總蹉跎痛煞年來受折磨早料男兒終薄倖悔敎當日　登舸 
　　書來僮去劇堪悲個裏眞情始得知最痛若心癡憶處還言猶有見夫期 
　　卿卿我我本無緣枉說人間並蒂蓮造次東風春錯嫁誤人畢竟是金錢 
劇談 
[民興社之孝鴛鴦] [  鈍根]  
　　（附說明書）旅長陳衡侵吞軍餉數萬部下圑長王本李德嫉之王設計誘陳至李宅置鴆酒中李感陳前恩薄其鴆得不死匿陳以逃亡報軍部陳家人偵知爲王李所害卒無確證隠忍不發陳子士文勇少所也並嫻絲竹痛父仇日謀報復稔知王李沉湎酒色乃喬裝爲女優圖一箭雙鵰之射王李果爲所惑致成情敵王假公害李李幸脫易姓名傏於陳府其家人未之知也李女靜蘭知父寃狙擊王本不中更易男裝得爲王宅記室時士文喬裝女子亦傭於王均欲乘間傷王會王賣國證據爲靜蘭士文所獲投部告密置王於法陳衡李德俱出士文靜蘭遂爲夫婦 
　　鴛鴦上加一孝字殊奇特編劇者之熊度即於劇名可見 
　　編劇者廖蟄民也蟄民意氣激昻善爲軒眉揚目凸肚挺腰之概演軍人極稱故自演劇中之李圑長而以任天知演王圑長老奸隂摯咄咄逼人夜宿妓院一幕暗中揮刀亦有家數 
　　許靈隠之朱參謀智勇深沈言皆有物面斥王本數　大義凛然後與李女解說三種魂靈詞寓抑揚意存褒貶予謂靈隠腹中有三斗墨永不比一般白腹藝員 
　　笑倩演陳旅長子嘯恨演李圑長女兩皆改裝圖報父仇不期於王本家相合卒成夫婦中間忽男忽女撲朔迷離好在笑倩嘯恨皆於生旦兼長故演來甚能合式惟佛寺求婚一幕未滿人意宜再加預備工夫求其高尙明白簡潔 
　　大餐館西崽以警鈴一人承應頓形支絀甚至客人自搬桌子局到無椅可坐是排戲者未免疎忽何不爲警鈴添一二助手也 
　　新戲台上築舊戲台新劇人聽唱舊劇梅龍鎭烏盆計煞是有趣戲臺上用眞船眞水上海自民興社始吾故謂民興社頗能注意布景 
　　人知蘇石痴能新劇不知尙能舊劇是晚唱烏盆計之張别古挿科打諢一坐盡咍或謂石痴是天生三花臉曹龍鍾演陳僕十分認眞包廂中人有呼之爲老薛保者其功架可想 
　　民岩演李圑長妻忠厚誠懇落落大方求之女劇人中已爲難得予有一言願質之編者廖蟄民君陳子士文旣扮女優王本狎之甚久後陳又扮貧女入王本家爲傭王本老奸陳縱能化裝王豈漠然不識是于情理上似未十分圓滿宜設法改之（或陳子先扮男伶王本與李德有相公癖遂爭戀之後陳子復毁容改扮女傭王本不疑云云）廖君以爲如何 
[小說花木蘭傳奇] [  天虚我生]  
　　第十齣允代 
　　（外扶杖持軍帖笑上）哈哈 
　　（越調）（風馬兒）是誰說我女兒嬌端的是英豪征袍披上威光罩喜的俺愁病都銷 
　　老漢方纔睡醒覺的身體好些喚我女兒不應因此起來自覔茶水却不料看見了這十二道軍帖都是來着俺前往催調軍馬出征去的正要來問我女兒却好他姐弟三個在此議論要前去代我從軍木蘭正喬妝個男兒模樣却果然好一派威風怎不把我老漢喜的病也好了但祗不知他連日觀看兵書講習武事可有一知半解不免喚他出來試問一番（喚内介）木蘭那裏（旦當門脫帽卸袍應聲登場唱） 
　　（霜天曉角）喬妝卸了容得弓靴小征袍脫下瘦纖腰羞把菱花重照 
　　爹爹萬福怎生來此中庭病體敢全愈了（外）呵呵爲父的知道你要去代父從軍喜的病也好了（旦）爹爹怎生知到（外）我方　看了軍帖并見你在此　　議論故而知　吓我兒又是你這般嬌弱的人爲父的怎放心着你前去吓（旦）爹爹說那裏話來 
　　（南吕）（東甌令）爺休道兒嬌小兒負爺恩兒不肖年來豢養空虚耗只合被人笑娛親怎敢惹親惱劬勞未能報 
　　（外）雖是兒的孝思但你此去不是一年兩載可回家來的豈不諛你青春又是十年不字了（未完） 
[家庭小說嫣紅刧（七）（續）] [  常覺小蝶合譯天虚我生潤文]  
　　少年旣與小福郎昔司相值則以極和藹懇摯之聲色進曰廖承雅諾吾乃利用此機而爲登堂之　言時以手握小福郎之手而以目光傾注於嫣紅之身路向鞠躬以待小福郎昔司爲之介紹小福郎昔司曰是爲吾姊嫣紅又顧嫣紅曰是爲密司脫好禮倍登嫣紅此時不禁失笑心念此人果爲好禮倍登也耶則吾弟前言戲我矣然又安知此人果非好禮倍登而於此時乃戲我者則不禁出其天眞之心以詢好禮倍登曰先生誠爲密司脫好禮倍登乎好禮倍登殷然曰誠然吾爲好禮倍登密司太梯許我一謁尊人密司脫太梯否耶嫣紅曰然則且請少坐吾父適他往不數分鐘當即返是小福郎昔司方力忍其笑至此乃向嫣紅曰吾父果何往姊知之乎嫣紅曰阿父往省密昔司白脫肯耳然以便道之故且訪薄司寡婦或者更往他處亦未可料小福郎昔司曰然則吾當往迎吾父吾姊且肅先生小坐有關於同居所當預約者請爲述之庶先生得以解决言已跳躍而出泥途溜足幾於跌仆果仆者小福郎昔司亦以爲快蓋其生性好嬉故欲藉此一行以舒筋骨否則老人之歸正不必勞小福郎之玉趾也小福郎昔司旣舍兩人而去嫣紅乃肅好禮倍登小坐且致歉辭曰吾父旣失迓而吾母以病不獲聆先生之敎益蓋吾母夙患肝腦之疾輒致竟日不能離榻然使先生有所下問則就予之所知必當舉以奉答好禮倍登曰令弟小福郎昔司謂尊人密司脫太梯不以生客爲嫌許共居處果有其說否耶言時狀頗踧踖蓋見屋中陳外楚楚而女郎之舉止亦復雍肅有容殊不類於經濟困難之家將以餘屋賃人者故覺此語之出未免唐突嫣紅曰誠然吾父誠有是言屋宇固寛而吾父且好友故欲得一良伴以慰老人之岑寂且吾不復矯飾於先生之前果使餘屋而有賃者則於經濟上亦不無稍稍補益耳前此當有吾父之老友一人賃居於此當其來時予尙孩提今年十月乃始遷去好禮倍登曰華屋至潔且雅於吾人之心實爲至適苟尊甫許假一席地者吾人殆有天幸嫣紅於時憶及小福郎昔司臨去之言不得不以生活狀况告之好禮倍登然使小福郎昔司初無此言而在嫣紅生平初未嘗有稍稍隠秘之心亦必不能中藏而弗宣乃咀嚅曰先生勿哂吾家之餐例以布丁與肉食分爲兩期甲日肉食者則乙日布丁而已伹一月之中恒得十五六日之肉食而布丁實居其少數好禮倍登曰但得布丁於吾亦已爲幸密司太梯須知吾人漂泊經年曾無適意之可言即吾現寓之所可謂不適已逹極點得附郇廚之味姑無論其如何必爲較勝可斷言也（未完） 
 
 
 

Page 14

 
 
   
 
