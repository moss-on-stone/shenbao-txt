# 1902 - 315 - 4910627

 

Page 1

 
 
[順天江南浙江湖北江西各省闈藝出售] [  圖書集成局白]  
　　本科各省鄉試改試論策經義闈藝傳來五花八門各擅其勝本局爰將順天江南湖北浙江江西等省闈中原刻付諸鉛印現均次第出書順天江南湖北每本一角六分浙江江西每本一角二分所印無多購者雲集欲揣摩新科風氣者請卽臨申報館及各書坊購取遲恐不能應命也此佈 
[第六次印二十四史售書啓] [  圖書集成局謹白]  
經世之學備於乙部一十四史薈萃歴朝之典章制度興衰治亂斟今酌古洵足以因革損益上以佐隆冶之宏規下以起民生之疾苦矧自科舉改章以後大小考試皆以史事命題博求通達之才藉收宏濟之效若非貫通全史本本原原斷不足以應俊又之旁求挽艱危之時局本局有見於此因又校印是書業已竣工裝訂成册紙張潔白墨色精良視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[君權民權釋義]  
君有權乎曰君有權矣民有權乎曰民有權矣君有權則君必總攝夫民而民不得各伸其權民有權則民必漠視夫君而君不得獨行其權二者蓋適相反而不相成詎非以矛陷盾之說乎曰是不然君之權無限量而民之權有範圍何以言之君者凡民所受治者也其權能行於一國之大萬民之衆民有忠君愛國者君得而優異之民有敦倫飭紀者君得而獎勵之民有作亂犯上者君得而誅鋤之民有梗頑不率教者君得而懲治之教育之胥天下士農工商智愚賢不肖無一非君之黎庶即無一不當聽君之設施故曰君權無限量也民者大君所宰制者也其權祇及於一身一家而不能推生罔外我身而欲爲士則君不得禁之使不讀書我身而欲爲農則君不得禁之使不力穡我身而欲爲工爲賈則君不得禁之使不居肆成事操奇計赢推之家長得約束其妻孥家主得督課夫奴僕凡在一身一家之内足以舉動自如而萬不能越分妄干施其權於限外故曰民之權有範圍也然則何以今之少年游學海外者創爲平權自由之說動曰君無權而民有權曰此特竊取僉人之讆言意蓋欲逞其私謀干名犯分也今夫泰西之行民權者莫美利堅若然美之民果能事事自由乎攷美爲名主之國一切經營施設皆須議院集議而後行然惟議之以覘衆志之從違耳行與不行仍聽命於百里爾天德是議院祗有立法之權限而行法泌出自朝廷以故議院有紛爭百里璽天德得解散之而百里璽天德有舉措議院决不得執持之誰謂身居民上者竟不克行其權於國中乎况泰西雖有行民權者而最不得自由者莫如泰西之百姓西制全國人民皆入學有及歲不就傅者罪其父兄全國人民皆服戎有及歲不入營者治以刑法至於著書作報皆須禀請版權傳教行醫例應考取憑證是其民無一毫可自私自便矣何嘗如游學海外少年所云凡事胥任其泯泯棼棼而無尊卑上下之别耶抑又聞今之講民權者每謂中國君權重而事皆出自朝廷專制民居專制之下未有不受其壓迫困苦難宣者噫曾是中國朝廷而有專制之事耶夫所謂專制者惟暴戾若桀紂恣肆若秦政喜功好大若漢武則然耳其在書曰爾有嘉誤嘉猷則入告爾后於内爾乃順之於外此卽泰西國有重大事由上下兩議院聚議而後上之朝廷畫諾頒行之善政也孟子曰左右皆曰賢未可也諸大夫皆曰賢未可也國人皆曰賢然後察之見賢也然後用之左右皆曰可殺勿聽諸大夫皆曰可殺勿聽國人皆曰可殺然後察之見可殺也然後殺之此卽泰西君有舉動詢之上下兩議院諸議士必議士評其善否而後由君上抉擇施行之良規也曷得謂君之凡事專制乎曷得謂民之受其束縛而下情舉不得宣乎矧各國之重民權者民固得自如矣而其害亦何可限量哉法以民權著於歐而民人各樹黨援時聞仇殺美以民權著於美而百里璽天德中賢如林肯麥根來者皆不免被弑於亂黨以彼君權未盡凌替而民已紛亂如斯尙得謂君不必操其權惟民可以行共和之政治乎哉偶閱湖北本科闈墨多有指君權爲專制者因詮釋權字之義著爲是篇世有鋪張君民平等之邪說者請得以兩言决之曰小民咸恪守夫範圍斯大君不自專其威福 
[宮門抄]  
　　十月初七日工部鴻臚寺廂白旗値日無引見崑中堂等謝賞綢縀恩湖北候補道盛春頤謝恩毓岐謝承襲爵職恩成安謝子女首領恩四川知府文照謝恩召見軍機○初六日刑部都察院大理寺正紅旗値日無引見禮王等謝賞綢縀恩孫中堂謝免其帶領引見恩裕德等謝賞朝馬恩裕德等支恒榮預備召見植公請假十日胡燏棻由山海關回京請安孟慶榮續假二十日召見軍機及裕德等支恒榮皇太后明日卯正二刻致壽皇殿行禮畢還頤和園駐蹕 
[德皇蒞英]  
　　日本某日報登英國倫敦來信云德皇希搖痕苦利－之夫於西歴十一月八號即華歴十月初九日警蹕至倫敦擬一觀騎兵聨隧合　然後　殺痕獨利痕額磿進發 
[俄議移民]  
　　俄國可殺克人夙以强悍聞於時所練陸軍天下莫之與敵兹閱日本某日報登英國倫敦來電云刻聞駐紥聖彼得羅堡之陸軍大帥擬令可殺人移住滿洲謂若此則我俄頗占利益誠不知其是何居心也 
[日操伊始]  
　　日本陸軍會操中西各邦派員往觀一事前已紀諸報端兹閱日本某日報云此次大閱在西海道熊本縣境定於東歴十一月十日卽華歴十月十一日爲始傳聞大元帥明治天皇擬於閱畢還京時順道臨視各處要寨砲兵一試撃射之技日人重武於此可見一斑已 
[英籌巨欵]  
　　日本某日報云頃得英國倫敦來電悉下議院中人議於本年經費中提出英金八百萬磅充阿 
 
 

Page 2

 
 
非利加洲南境辣痕司捕矮路河及啞立痕其河兩地英民寄居處一切經營締造之需 
[俄營鐵路]  
　　日本某日報登中國京師來電云邇者俄國主藏大臣烏伊之鐵君親詣中國東方察視火車鐵路擬於明歲鳩工開築限日告成 
[釜山浩劫]  
　　日本某日報云東歴十一月四日卽華歴十月初五日之夜十一下鐘時高麗釜山幸町一丁目日人所設東京慺酒肆第二層樓上火忽上炎初時風勢不甚猖狂救火隧中人四面圍噴各奮死力少焉風自西北方起助之爲虐火遂蔓延無際一發難收所有幸町入江町南濱町一帶市廛占地一萬三四千坪民人約二百五六十户摧枯拉朽一炬無遺直至翌日淸曉五下二刻時火始漸漸衰滅凡水道局工程所學校役所電燈廠德律風廠歴年經營籌劃費至洋銀十餘萬圓至此無一存者不知隆隆日上之商港此後尙能還我舊觀否耶　 
[貸欵償俄]  
　　日本某日報云中國向俄人索回關外鐵路議定償銀一萬萬兩一時苦難壽集因由胡公燏芬貸自俄淸銀行此說蓋得之京師來電云旣而日報復論之曰俄淸銀行之所以允貸鉅欵者蓋希望由關外以達熱河鐵道由中俄合資修築也刻已浼中國大員周旋其間矣 
[日兵歸國]  
　　日本某日報登中國天津來電云東歴十一月九日卽華歴十月初十日日本戍津之砲兵工兵憲兵一部乘長門丸東行其爲如約撤退歟抑受代而回歟尙未悉其底細也 
[使臣行善]  
　　廣州安雅書局世說編云中國駐日大臣蔡和甫星使以日銀一千元捐入日本赤十字社社員感其德惠製成特别社員徽章及有功章各一派人致送節轅旣而參贊詮太守林因倩社醫療治脊髓病著手成春亦贈以日銀二百元星使又以日本各處海嘯成災捐助日銀一百元以資撫卹好行其德日人嘉之 
[擬闢商埠]  
　　廣州安雅書局世說編云四川與前藏交界處有打箭爐焉爲出入西藏之咽喉兹者蜀省京官以俄國前有西藏密約之謠因之彼此會議擬將打箭爐開作通商公地以絶外人覬覦所慮彼處風氣未開忽闢商埠恐民心或有不靖是以尙特躊躇耳 
[直省匪警]  
　　日本某日報登中國天津來電云直隷東南陲高邑柏鄉内邱臨城贊皇等縣皆有匪人嘯聚山間揭竿爲亂旗上大書殺奸救民四字目下大吏方發兵往剿不知何日始得敉平也 
[西粤軍情]  
　　聞之桂林友人云廣西巡撫王芍棠中丞由電奏稱近日官軍與土匪接仗屢次獲勝并已招撫千人其由梧州開往南寗之官軍亦沿途攻剿惟餘孽未淸一時尙難安枕也 
[海盜保商]  
　　香港循環日報云邇來粤東西北兩江盜風孔熾每一載猪船須奉以洋銀十五圓始由匪首給一小旗遄行無阻淸屬則每船須奉銀十二兩給以護照一張中鈐僞印數顆途中遇匪示以照示之匪卽飄然而去然此等旗照頗不易得必浼地方無賴爲之關始得領回以故來往商船仍有遭其截劫者噫官不能保而匪爲保之商不求保於官而求保於匪此眞世變之極奇者也 
[請加米稅]  
　　蕪湖訪事人云近聞某紳士目撃庫儲支絀條陳撫轅請將蕪湖出口之米每石加抽稅銀五錢約計每年出口米二百萬石卽可得銀十萬兩之譜撫憲聶仲芳中丞韙之已督飭省城商務總局曁蕪湖商務局籌議章程矣 
[請嚴錢禁]  
　　武昌訪事人云鄂省向有不准販運制錢出境之令嗣因湖南靑蚨缺乏其禁暫開近來本省制錢日形短絀市中貿易周轉不靈官錢局總辦高太守惄焉憂之特禀請督撫兩憲重申前禁並請飭各釐卡一體嚴查遇有夾帶制錢者卽搜出充公以示之儆現聞署總督端午橋制軍業經批准並札知各釐卡一體遵行矣 
[委辦要差]  
　　武昌訪事人云兼署湖廣總督湖北巡撫端午橋制軍因督署委員半隨張香濤宮保赴兩江差遣而鄂省爲上江要隘交涉甚繁不得不添員襄理特於日前札委魏觀察瀚總辦洋務交涉事宜黃太守以霖總辦文案王别駕渭賢帮辦文案各員奉委後不日卽可到差矣 
[文宗受篆]  
　　聞之廣州友人云新任廣東學政朱古薇大宗師於本月初三日酉刻由滬行抵香港初四夜至省擇吉初五日未時接篆視事隨帶幕友僕從共三十二人 
[主試行期]  
　　武昌訪事人云湖北主考寳瑞臣沈子豐兩主試現因科塲已竣整理行裝擇於本月十五日起節赴申江以便航海至天津回京覆命 
[學政行程]  
　　鎮江訪事人云江蘇提督學政李蔭墀大宗師考試鎭江府屬各縣生童刻已竣事卽於月之十四日鳴騶赴大碼頭登舟揚帆拂通州舉行科試文武各官咸詣碼頭恭送 
[南昌火警]  
　　南昌訪事友人云本月初二日之夜四鼓時府學前馬裕興茶鋪不戒於火致兆焚如頃刻延燒左右鄰共燬二三十户說者謂彼處舊冬曾付一炬至今秋甫復舊觀不意此次回祿爲災頓成瓦礫良由省垣夜市熱閙必逾三鼓始閉門人皆志倦神昏一不留心致肇此意外之禍也 
[匪棍特懲]  
　　松江訪事人云日前郡城西門外錢涇橋河中忽有匪棍駕一小艇將某鄉民所泊之船猛撞反誑稱已船受損逼令鄉人出資賠修鄉人不允匪棍遂擅取其㯭爲質鄉人且追且呼匪棍竟鳴槍恐嚇市人見而譁然鳴鉦集衆禽獲甲乙兩匪棍其黨伴爲勸解致甲乙乘間逸去因是激成衆怒喚同地保拘獲黨中丙丁兩人解至婁縣署縣主屈吉士大令大爲震怒立卽升堂研鞫飭將丙丁釘鐐收禁獄中以特按例重辦　 
[泗警餘聞]  
　　松江訪事人云本月初九日午後婁縣所轄泗涇鎭祥泰和山貨店不戒於火延燒比鄰三十餘家事後瓦礫縱横荒凉滿目而祥泰和後進某質庫圍牆一角如魯靈光殿巍然獨存時有江北頑童及鄰里小孩携鍬鋤至牆隅掘取燼餘之物不意牆忽頽然傾仆壓斃頑童兩口此外有受傷者童父母以禍由祥泰和起咸舁至其家滋擾不休不知如何結局也 
[浙省官塲紀事]  
　　杭州訪事人云浙江桐廬縣缺前由藩司誠果泉方伯詳請以候補知縣陳大令常鏵補授尙未奉准部覆本月初七日札飭先行署理大令因卽趨赴各轅叩謝　日履新○浙江副主考李太史家駒爲大挑縣李心原明府思敬之喆嗣當銜命來浙　適明 
 
 

Page 3

 
 
府奉差赴衢州未克遂烏私之願迨本月初七日明府回省銷差太史卽趨詣公館中修定省之職○武備學堂提調某大令丁憂銷差藩憲誠方伯札委候補知州汪悔庵剌史煦接辦○威坪釐損總辦呂槪生太守鈺已届期滿總局憲委莊太守殿華接辦其時太守方赴滬江公幹迨本月初七日回省卽禀辭到差 
[卾省官塲紀事]  
　　武昌訪事人云月初某日湖北候補知縣陳大令慶恩奉兼署湖廣總督端午橋制軍委辦武備學堂差卽日赴院禀謝○丁憂候補道劉觀察寳林奉前督憲張香濤宮保札委督辦布紗絲三局差刻已赴院禀謝蒞局矣○本月初四日爲湖北督糧道譚伯臣觀察壽誕端午橋制軍以次均至道署稱觴○本月某日藩轅牌示靳州知州詳委以補用知州李寳淦署理通城縣知縣詳委以本任沔陽州知州李士英署理黃梅縣知縣詳委以現署通城縣知縣林道堂調署　　 
[鳩邑官塲紀事]  
　　蕪湖訪事友人云卸任安　廬州府知府保陞道員陳觀察文騄於上月二十六日乘舟抵蕪小駐湖南會館蓋奉撫　聶仲芳中丞委令查辦事件也○蕪湖商務局總辦許九香觀察赴省公幹事畢言旋候補道呂觀察承瀚隨之而至蓋奉止憲委辦開築馬路　宜也 
[潤州近事]  
　　鎭江訪事友人云今秋雨　愆期各鄉農田收成减色日來鄉民紛紛赴丹徒縣署報荒縣主洪鷺汀大令隨於某日輕車簡從躬親查勘一周以便申請上游分别蠲緩○近日瓜洲鎭總兵高藎臣鎭軍訪聞八里鋪各鄉時有外來梟匪設局聚賭擾害農民因於本月初九日親帶師船赴各處巡緝○丹徒縣洪鷺汀大令訪悉南門外九里鋪近有匪徒設棚聚賭因飭差役前往拿獲五人解回訊辦○十月初十日　逢皇太后萬壽聖節黎明常鎭通海道長久山觀察以次文武各官俱穿花衣詣萬壽宮行三跪九叩禮穆穆皇皇誠盛典也○月之初九日有一法國兵艦由申江駛抵京口下椗江心小泊數天卽開赴漢皋遊歴 
[槯使將回]  
　　蘇松太兵備道兼江海關監督袁海觀觀察於本月十一日往金陵叩賀署理兩江總督張香濤宮保任禧昨日聞已將次回申矣 
[法將來申]  
　　駐紥天津之法國陸師提督番佛爾君附招商局新裕輪船南下前日午前十二點鐘時抵埠駐滬法弁督兵列隊以迎番君登岸後卽假密采里暫駐行旌　 
[縣訊龜鴇虐斃養女案]  
　　惡龜楊伯順與其妻顧鴇將買女彩英凌虐斃命棄屍界仁壽里口事爲捕頭查知令地保報請上海縣主汪瑤庭大令詣騐旋經英美租界公廨讞員張柄樞司馬將楊龜顧鴇及帮同移屍之翁孝汀姚阿龍一併送縣前晚升堂研訊翁供小的係寗波人向業石匠借居楊家樓上早出晚歸楊將女虐斃時小的適在工作外並未帮同移屍姚供小的係蘇州人向藉小貿易餬口此事不敢與聞阿彩供年十歲於週歲時由楊夫歸買爲義女彩英今年七歲自三歲時由楊價買近來時被顧鴇毒毆並將其腿用開水泡傷頭面及身則用指甲揢傷洎因傷斃命後於本月十一日夜一點鐘時目見楊用紅呢一口鐘將屍身包裏浼姚翁抛棄此係實情叩求明察大令翁姚仍刁賴不肯實供大令喝令各笞臀二百板鞭背一百下始一一直陳楊供女兒彩英實係病斃兩次延醫診治無效尙求鑒宥大令喝令笞臀一百板掌頰七十下始供小的前曾出洋銀二十元向張榮桂價彩英爲義女本月十一日晚病斃其時妻子並不在家次晨小的出外置備衣棺不料被姚將屍抛棄大令喝令再鞭背四十下始供實由小的邀令翁姚帮同棄屍惟妻子確不在家大令詰以彩英週身傷痕由何而來供從牀上跌仆於地以致擦傷並未凌虐顧鴇堅稱小婦人適有事往親戚處彩英斃時並不在家實無凌虐之事大令喝令掌頰五十下仍執定前供遂飭將翁與顧鴇交人保出楊收押候訊阿彩暫發某善堂留養 
[上海巡局紀事]  
　　日前某豆腐店主魏本泉投十六鋪巡防南局訴稱小的無端被流氓談雲泉扭至茗香園茶館訛詐求卽提案究懲等情局員賈絫軍准之提談研訊移送保甲總巡局總巡朱森庭明府嚴加推鞫判責一百板枷號十日發犯事處示衆○汛捕某甲拘獲偷兒陳寳生解至二十三七鋪巡防局局員姚穀蓀二尹研訊之下供稱小的曾竊石街顧金榮家男女衣服五件二尹遂傳失主到案具領原贓一面飭捕將陳驅逐出境　 
[馬路工程局紀事]  
　　日前薛克明董羅祥楊四因事至南馬頭被無賴王大毛潘來甫索詐凶毆薛董楊忿甚奮力將王潘扭住送入捕房捕頭轉解馬路工程局總辦翁子文太守倩襄讞委員黃衡堂二尹研訊薛董楊同訴稱小的等在虹口某輪船上做工是晚至南市訪友歸途王潘等五六人指爲竊賊向之呵斥竟被兇毆王供小的向充捕夥現已辭歇不敢訛逞兇詐潘所供大略相同二尹諭令十二圖地保顧桂榮查明實在情由俟禀復後再行訊鞫○日前恊濟彩票公司執事人某甲送茶房包崔松至工程局訴稱被竊衣物請卽訊追襄讞委員黃二尹研訊之下判令笞責若干板所獲原贓給甲具領尙少金對時表一枚再四盤詰堅執不承乃命暫行管押前日帶案訊比仍前抵賴爰飭責五十板還押候懲○日前法租界廣利生報關行執事人倩駁船户張毛毛裝運洋紗被竊四十包藏匿他船被包探黃量海查獲解至捕房捕頭轉解工程局黃二尹升堂研訊張供小的自知合尙乞格外矜全二尹判責一百板押候查明有無他案以便訊懲 
[英租界捕房紀事]  
　　前日剪綹賊蘇永林在四馬路人叢中竊取某甲衣袋内皮夾中儲洋銀若干適爲包探沈阿炳所見連贓帶入捕房捕頭令押候解送公堂禀請讞員張柄樞司馬訊究○前日僑居麥家圈之某西人被細崽某甲竊去洋銀十餘元及銀質對時表翡翠玩具報由包探沈阿炳拘入捕房捕頭令押候解送公堂禀請究辦　　 
[法租界捕房紀事]  
　　剪綹賊某甲竊得某乙所帶洋銀二元二角適爲包探所見連贓解入捕房捕頭令押候解送公堂禀請讞員孫建臣大令訊辦○甲乙二偷兒掩入某輪船上行竊衣物携之登岸適爲包探緝獲連贓帶入捕房捕頭令押候解送公堂禀請訊究○積竊張阿四偕其黨某甲竊得銅壺等物窩藏某小客棧昨由包探查獲解入捕房捕頭令押候解送公堂禀請究辦 
[申報館協振所經收順直江西長江振捐十月初一日至十月初十日止第二十六次淸單]  
　　十月初一日張鴻賓求長孫殿林病恙速愈票元五十兩胡綏之求父康健洋十元○初三日周昌記銅洋三元○初四日會雲仙主人還心原差五元○初五日沈樹庭洋五角余淸泰洋五元吳淞全盛來隠名氏求陸姓病速愈小洋五角周昌記銅洋一元○初六日姚鍚漢洋七元無名氏爲妻病求愈洋十元○初八日婺北禮畊堂求平安洋三十元○初九日通盧洋一元○初十日周奎章六十壽辰折酒費洋十元以上共收洋七十九元票元五十兩銅洋四元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[愼重冬防]  
　　鎭江防事人云本郡冬防業於十月朔日開辦當鎭通海道長久山觀察面諭水陸總巡周游戎保甲總巡楊明府每三六九日在薛家巷小營　　各路分巡委員會哨一次逢五逢五逢十則觀察親自出轅會哨以昭愼重 
[英署祝釐]  
　　鎭江訪事人云十月初九日爲英皇誔辰駐鎭英領事譚君就署中張燈申慶常鎮通海道長久山觀察率同洋務局員邵直刺租界總查周游戎衣冠往賀譚君欵以酒果歡洽逾恒此外稅務司公館及工部局寓鎭各西商怡和太古麥邊鴻安各輪船碼頭均高掛明　　 
燈十色五光璀燦奪目停泊江中之各兵輪船亦皆懸旗志慶誠一時盛事也 
[美租界捕房紀事]  
　　昨日午前偷兒王阿慶混入百老匯路第七百九十號門牌某姓家行竊銅壺適被包探朱桂生所見拘送捕房捕頭令押候轉解公堂禀請讞員張柄樞司馬訊辦○昨晨賊犯李阿生濳入寄居天潼路之甬人任阿金家竊取衣服一件携之而出適爲包探沈阿岳所見連贓帶入捕房捕頭令押候解送公堂禀請懲辦○甬人陸阿榮吳元甫賃屋裏虹口合開小茶肆昨日屋主不知何故忽令司帳人陶雲章前往　令卽日閉門陸吳不服將陶痛毆陶忿不能平喚令某號華捕將陸吳拘入捕房捕頭令押候解送公堂禀請究辦○昨日吳淞路某西衣鋪主兪泉記不知何故忽將學徒某甲髮辮剪去事爲甲母某氏所知前往理論兪不服因互扭至捕房據情聲訴捕頭將氏揮之使去令自投公堂具控　 
[西江官報]  
　　候補府林祚藩會辦軍裝所候補縣汪肇澐往長江催運余寅中何舉俱辦　垣文案縣丞吳鍾　調查惠民門曾繁琦辦大學堂文案　應鋐贑州措資回湖口縣武光撙缷事回新選德安縣周廷華指分試用縣王積生俱禀到何文炬由京引見回建昌典史林品珊無力赴任以試用巡檢李裕祺署理長　新坪司龔兒宵據報丁憂以試用縣丞張　曾署理又署萬安典史孔昭揀無力赴任以試用府照何曾慶署理候補府何師呂上海公幹回張雲錦辦湖口釐卡候補縣許德芬由京引看回又禀知江西案内獎給花翎鍾元贊解京餉並引見回候補府姚廷棟赴部引見回指分補用縣石渠繳照試用縣徐孝泰俱禀到代湖口典史　應選卸事回又禀知了母憂張曾詔謝准補南昌縣丞部覆行知新選州贑府經劉敬門准補新昌縣丞汪立本均應飭赴新任指分知郭府之楨禀到知縣司徒瀾由京起服來江李糧絧往湖北勸捐楊　往宜春催差欠姚元揆記大功一次夏顯斌記大功二次吉安府胡祖謙現已到省飭赴新任候補府陳萃禮往餘干查辦案件張遠猷解部飯照費進京石守謙周樹　俱同陳守往餘干許應宏辦茅店釐卡蔣銓記火功一次宋紹祁接牽内保甲署高安縣丞彭國鈞卸事回泰和縣丞陳鳳翔卸事回指分巡檢杜濟彬禀到署接知事曾廣選期滿更替以府經李自怡署理 
[維揚官報]  
　　九月廿一日許分轉廿禮委高實總巡差李鹺尹元　銷李家橋卡騏廿二日兪鹺尹銬委北監朱鹺尹　動委鄂岸　差廿三日高郵州轉李史孟康儀征縣李大令普潤均公幹到揚汪鹺尉圻委解蘇州餉起程廿四日孫分轉多灦由省回孫鹺尹鍚坤委總局聽差廿五日監製實司馬鋆許鹺尹之璟均委鄂岸聽差許分轉祖辭赴高實總巡差廿六日永豐覇龍分轉澤鈞卸事回丁分轉紹年禀知赴省分發大使馮鹺尹煥圭江西人禀到廿七日鹺鄒尹銳委總局聽差丁分乃鎔辭解京餉起程運轅牌示十月初一日申正三刻日食廿八日馮鹺尹煥圭凌鹺尹濟綸均由省回廿九日徐分　衡由鄂岸陳分轉鄭銓由高潥句均到揚十月初一日丁分轉士年銷鄂岸差汪分轉觀潮辭回廟灣差次朱分轉煦由泰屬來實司馬　陳鹺尉壽仁均辭赴鄂聽差許鹺尹之璟委赴皖岸聽差　 
[上海六馬路仁濟善堂經收咸有一德施醫給樂一文愿册八月十五至九月廿九日淸單]  
　　潘常　爲母痢疾求速痊葛勇恩兩善士各助洋二十元無名氏洋一百角王昭茂周效俊張少安李少山　少芝沈錦記袁隠名氏無名氏渴門李氏九户各洋十元隠名氏求公館太平沈寳生各洋六元銅洋二元仰鵠先趙儒林各洋六元鄭子端張惠濤春記烟葉行有心無力子趙記楊三姑　六户各洋五元張漢臣洋五十角匯中四十四角王心容金雲山萬泰堂余濟陽無名氏四户各洋四元壽　人榮老海子合洋四元鄧桂森妻孕保平安祭隠名隠名氏無名氏四户各洋三元源盛龍洋二元石麟卿顧德源余萬泰楊玉　有心無力人隠名氏無名氏七户各洋二元張實生洋十五角解子和錢志善倪順生顧德源分余子由光廣生易育廣昌洋東慈北不留名蘇氏十户各洋一元郭裕感洋四角長龔收惜字米程二角彭榮生免害人徐氏三户各銅洋一元以上共收洋二百五十元龍洋二元二百十五角銅洋三元再前次淸軍内庽徐平江怡樂堂誤登助洋四元實係助洋二十元合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
