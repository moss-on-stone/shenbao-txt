# 1892 - 39 - 4906756

 

Page 1

 
 
[附送元濟堂捐册] [  本館附識]  
　　本埠五方雜處當商大賈固多而無衣無食者亦殊不少虹元濟善堂常年施醫給藥經費不貲專恃諸仁人慷慨　將得成　舉兹届　春　一文愿捐册萬餘扣託本舘今日隨報分送務望各善長共結善緣量力佽助不特貧病戴德卽堂中紳董亦感激無涯也 
[說鬼]  
　　元宵苦雨燈市闌珊有客訪予逆旅而問焉曰子向持無鬼論謂秋墳月冷詩唱鮑家大半係文人附會之詞不足據爲確論乃觀貴館報紙邇來竟兩記鬼附人身以訴寃抑意者其爲讕語無稽乎抑實有其事乎則應之曰奚而不有哉凡人一死魂歸於天魄降於地冥然罔覺知識全無彼盲左爲古今說鬼之懢觴豕或立啼豎可入夢耿陽之巫能見伯有之厲最强夫固誰見之而誰傳之亦惟憑空結撰已耳獨至精氣未消寃抑以死則一靈不泯或能隨處顯奇如本報所記之邑尊訊鬼一事緣天津人張茂四與婦朱氏同服紅礬而死旣報案巡宰悮聽地方之禀謂爲自行服毒與人無尤然卽短見自尋安有夫婦而竟爲同命之鳥者旣不能析此疑竇卽不能雪此沈寃矣不料縣署委員問案時張弟忽貿貿然至作張茂四口音歴訴含寃覔死情事訊其魂滯何處稱在城隍廟中翌日傳到方關寳陳德封二人質訊之餘始知茂四之媳本不貞是日方陳以墻茨誣茂四茂四乃服毒覓死其妻忿甚遂亦相從地下及傳訊茂四之子魂又附其體稱媳閱人已多而破瓜及受孕實由孫洛官允據案詳請申雪魂遂退而案乃由此定矣夫此案魂苟不到案訴明則其寃終不得雪寃不得雪則方陳孫終於法外逍遥乃竟能附於人身侃侃而道務令案無遁飾獄得平反噫謂非寃魂未消故能明白訴乎所惜者以後若何定讞報上未及續書遂使鐵案如山亦幾類神龍之見首不見尾耳其尤爲明白曉暢者則爲王秦氏航船被撞傷人一事去冬十一月王秦氏在嘉善攬裝菜餅行至婁縣所屬荳腐浜忽被他船所撞以致船翻貨没溺斃六人氏及其子經人救援奔至上海控訴禀中不知因何牽涉陳四發航船袁大令飭船埠頭查明禀覆則稱陳船於十一月廿八日由嘉興開行來滬廿九日晚行抵南會館三十日淸晨查騐報捐是日午刻陳將嘉興寄交本邑南市昇泰莊鷹洋一千五百元北市豐泰莊一千元恒森顔料號二百元分别送去執有回單且船上並無傷損而王秦氏船失事在三十日之晚斯時陳船早已抵埠非其碰撞甚明在旁人觀之似可冰弰瓦解矣顧邑尊以陳雖可置身事外而王秦氏之寃苦終不得伸乃將全案送至松江歸婁縣辦理婁縣會同華亭縣往勘後提陳嚴訊屢用重刑釘上脚鐐禁諸囹圄陳雖不肯招認然觀歴次報章所記似已無脫罪之期矣不料本年正月初十日報紙忽記溺鬼顯形大略謂撞沈該氏航船者實係松江西　某甲之三號航船肇事後甲立卽逃逸船中搭客某乙向在松江贸易甲遂賄以洋圓囑隱瞞此事及新正某日忽見四鬼圍住稱我等性命均被中船所害死後沈寃莫雪當歸咎於爾之得賄隱瞞乙毛骨聳然翌晨語之友人事爲婁令所聞拘申訊問甲卽張二寳一經研訊便爾供認令乃亦飭取鐐釘其雙足覊押翼房一面提陳到堂好言慰勸而寃乃可雪而案乃可　竊以爲鬼者二氣之良能旣有良能安在可以無知覺特死有數等其或壽登大耋無疾而終全受全歸毫無遺憾則精神旣涸鬼自聲臭俱無抑或疾病纒身宛轉牀第歴經時日始得溘然則當其奄奄一息之時精神逐漸消磨至儘旣經瞑目亦惟如風吹烟靄歸諸無何有之鄉惟此身死不明寃魂未散時時爲厲間亦有之君試觀自古戰場草纒枯骨靑燐碧血終夜有光雨濕天陰時聞鬼哭彼李華弔古戰塲文杜甫兵車行雖曰興到成文夫豈盡欺後世哉卽如此二案者一則使鬼不附人申訴則死者已矣而方陳孫三犯淫兇之罪竟可倖逃一則張二寳巨禍能弭而陳四發之苦海沈寃何時始可表暴身加三木難保不瘐斃獄中地下有知能無隱痛此所以必附生人以宣布使讞案者　所指歸歟然而我仍欲以無鬼之說告人也使竟謂鬼果有靈在父母斯民者不妨任情判斷卽有縱枉鬼自能代爲鳴寃將公生明之謂何而竟可草率以定讞將鍛鍊周内勢必近於酷吏之所爲萬一張茂四不附其弟以剖陳溺鬼不向某乙以辯白將二案皆已判定豈不使小民呼籲無門乎故竊以爲阮瞻之無鬼論終勝子東坡之說鬼也客退乃援筆而紀之如此 
[本館按奉電音]  
　　昨由京友電傳諭旨一道敬謹　登○正月有十四日奉上諭升泰奏揀員請補番官一摺瞻對番官員缺著擬正之對堆奪吉補授該衙門知道單併發欽此 
[冶度紀聞]  
　　日本來書云陽歴本月三號熊本縣發來急信云昨夜十一點鐘二刻時熊本師團步兵二十三聨隊營中失愼勢甚猛烈直至午後一點鐘時祝融氏始返旆富火熾時城内外喧閙之聲幾如泉湧同時相撲町亦報火警幸卽救熄○本月二號西鄉伯爵從道自鹿兒島赴熊本將莅長崎及佐世保經福岡等處大約八號可到博多十二號卽可到長崎或先去遊歴三池則須俟巡遊福岡後方到長崎矣現在長崎地方官安排八坂町笠野方家爲公館云○上月二十八號日廷發布豫戒令同日樞密院開院會議日皇駕臨院中聽衆議員議事閱一點鐘始退適高知縣以暴徒殺傷四人由電線奏陳日皇深爲惱怒當晚降旨凡關涉選舉之事各新聞社頒切實紀録按高知縣來報云國民黨壯士屯集於佐川村破壞黨壯士屯集於斗賀　村倐然惡戰刀劍對敵加以火鎗彈丸蔽天呐喊震地一進一退互决雌雄自二十八夜起至次日淸晨七點鐘時始分勝負破壞黨中所稱錚錚之山崎氏外腎腹部脊部肉皆片片懸掛登時氣絶同黨中西田楠吉脊部負重傷命亦難保國民黨中高橋松次額受刀劍傷此外負微傷者尚多當始戰時警察官東西奔走盡力禁制不肯稍退直至誓以必死遂致彼此散去云○上月二十九號石川縣政府黨壯士十餘人赴石川郡襲民黨員宿所將數江鐵吉亂毆傷重復找尋前代議士杉村寛逃不獲隨邀集二十餘人前進幸民黨亦卽聚衆追之未獲一人噫是殆步高知縣之後塵歟爲人上者曷其奈何弗禁 
[濬渠泊舟]  
　　鎭江城北濱江有空地一片大可廿餘畆土名荷花塘當潮水漲大時宛在中央客臘府縣憲雇夫挑濬運河念及南岸江底多石不能泊船而大小閘口甘　港口停泊易至擁擠每遇風濤之險船隻無可趨避動遭覆溺實堪憫惻議將此項空地挑挖成渠俾船隻得以灣泊避風早經府縣憲履勘估計以該地上有一二草篷貧民棲止其上除飭差確查外復於初七日示諭居民限三日檢呈契紙查騐有契者照章給價倘無印契卽是官地以便分别辦理一面籌欵興工將來此舉告成浮家泛宅者自當感恩不置矣 
 
 

Page 2

 
 
[潯陽韶景]  
　　潯城自羅少垣大令求雪以來朔風凛洌時而同雲密布大有釀雪之意迨新正初七日雪珠錯落鴛鴦瓦上淅瀝有聲入晚萬籟都寂槎絮團花聨緜不斷黎明起視屋角簷牙已積二寸許是日時雨時雪傍晚又見六出花飛氣候嚴寒寒暑表降至三十一度云○九江府崇濟川太守於新正初八由水路晉省謁見大憲叩賀新禧瀕行時德化縣及城内外保甲局員曁印委各員均赴江干恭送○署德化小池司汪予嘉少尹曰賓慈祥在抱於去臘底見附近貧民之不能度歲者暗中遣人或贈錢數百或贈米數升不一而足以一介微員而能陰行善事風塵中豈可多得○去年德化縣奉將拘獲之會匪廖張吕三犯解赴省垣旋經大憲研訊明確卽在省城正法遴委幹員解三犯首級於嘉平廿九日抵潯德化縣羅大令卽飭地保竪立高杆將首級懸掛示衆張犯首級掛新壩街口廖犯首級掛琵琵亭畔吕犯首級掛中磯灣道旁并飭地保看守俾見者觸目警心不敢以身試法云 
[九峯春黛]  
　　松江好事之徒往往乘新年勝日偕二三狎友揚鞭策馬得意自鳴每日有之某甲者自誇罄控之能馳逐於東門外大街馬忽絶塵而奔掀甲倒地面目破損血染模糊幸有伴侣到來急急將馬扣住甲乃負痛而返延醫治之至十二日又有某乙丙等馳逞東郊跌折左臂幸右手攬住韁繩馬未驚逸旣而經友扶帶以去無如傷勢甚重醫治艱難所願紈袴少年鑒此前事愼毋再載馳載驅以爲樂也○西門外西林寺附近某薙髮店主生有一女年已及笄早歲曾許字砲手某丁近以丁家道中衰店主時以冷眼相看大有賴婚之意冰上人唇焦舌敝無可奈何某日午後女傅粉塗脂擬約比鄰姊妹花出門遊玩丁先期偵悉約集七八　類先以四五人至店故作張皇之態大呼搶親店主謂旣係搶親須待新婿到來方可數人齊聲曰將至矣女聞之急向後門逸去詎丁早已蹲伏在被攫女　入轎内飛奔回家比店主知覺早無計可施矣丁殆得聲東擊西之法者乎○撞沉菜餅船一案婁縣宰寃及嘉興航船主陳四發致陳屢屢受刑兹已拿獲正犯張二寳覊諸飯店張邑尊始知陳無端受屈因於十三日提出當堂慰諭數言并言日後本縣自有主張爾且在外靜候可也陳始叩謝而退 
[閩垣雜俎]  
　　田鐺街有周蓮生者擺設廣東賭攤引誘無賴子弟嘯聚其中陣闢迷龍興高采烈保甲委員偶經門外聞呼盧喝雉聲喝令差勇入内擒拿各賭徒紛紛逃竄遺下賭具數件委員飭令帶回立傳地保取具業户賭棍姓名附卷一面發出印封四道暫將該屋標封以昭炯戒次日又有甲夫頭綽號番薯五者在三通橋聚衆賭博亦經委員拿獲薄　示懲各賭徒爲之不寒而慄○新正初二日各稅局尚未開辦有著名私販綽號占占者包到某客棉花百餘包計應完釐金三十餘兩向某稅厘分卡投報正在解維開駛被南臺稅厘總局督緝哨官鄭守戎查悉立督哨丁上船查騐遂將該稅單截下單角以憑查核占占張皇特甚出洋蚨兩冀冀可了事守戎不爲所動業將情形禀明督辦許觀察未知將來作何辦理也○福州木植產自上府者爲多特設上渡分局專徵其稅每年約可徵五萬金間有徵不足額者此則辦理不善之故也現辦上渡木局委員李玉書明府自守淸亷不許親丁司巡向商人勒索一時弊絶風淸接辦迄今纔過半年比較上三届竟溢徵一萬餘兩之多洵釐務中不可多得之員也○木行招募哨丁防護木植業已舉辦是亦不得已之舉除夕有哨丁某甲巡至鴨牳洲見某乙家門口有杉木一根業已截斷騐係井字火號甲上前查詰乙不肯下氣互相口角鄰居某丙代抱不平喝衆將甲擒毆遍體鱗傷中據情回明行東立時禀明保甲局准卽籖差於日前拘獲某丙到案局員平司馬喝責數百板交差候拘到全案人証再行訊辦○福州市景日就衰頽時届年關貧民避債無臺自尋短見者何可勝計有某甲年甫而立矯矯獨行至中州大橋道頭躍入波心幸經漁艇望見駛攏救起不至殞命有好善者見而憐之出孔方兄爲贈甲始泣謝而去又有人在大橋老鴉嘴痛哭甚哀亦經善士賙恤始得春回黍谷嗟乎世界茫茫安樂者少貧苦者多安得有大願力者徧加嘘地同上春臺耶○南臺妓院林立當此廛市蕭條門庭寂寞纒頭資少索償人來不得不作狡兎三窟之計打稻埕有雛妓名嫩妹負債約有千金狎客某甲袖出百金爲之開發零星帳目尚有舊欠及新債又出朱提爲之彌補自以爲誼重如山詎知妓心尚未滿仍爲無厭之求甲厲聲叱之曰爾與某某亦交好何不向之啓齒妓聞之且羞且憤遂於是晚雉經而死鴇婦恐外人知覺必多周折草草棺殮一言而送一命甲何太忍况旣已慷慨於前不應吝惜於後爲德不終百喙亦無以自解○新任藩憲潘方伯因宦途擁擠得一差委如登天之難現擬視各員禀到之先後挨次輪委以昭公允聽鼓閒曹聞此消息無不額手相慶○南平縣峽陽縣丞梁二尹達士因欠解糧米經藩臬　憲會詳先行摘頂勒限一月解淸倘逾限不解或解不足數另行查明是虧是挪從嚴叅處聞卞制軍已准如所請除咨部外具奏人告矣○候補同知張司馬庚年服官有年曾當建寗府稅厘等差迄今賦閑日久宦况蕭條忽於前日仙逝殯殮之次夕其家未知因何失愼幸經保甲局委員督率水火兵竭方救援得以立時撲滅只焚去披屋一間 
[解犯抵寧]  
　　李鴻案内牽涉寄跡上海之李元鏞經上海縣飭差在上海老北門内穿心街拿獲蘇松太道聶觀察電禀制軍謂於初八日辰刻可以抵省請派弁勇迎提進城劉峴帥接電後卽飭督標中營劉恊鎭遴選武員率領勇丁往下關江干鵠候守至是日午刻鈞和兵輪　抵江寧當由原解官滬軍營哨官胡守戎培海候補縣丞劉二尹玉衡方二尹世忠管帶鈞和兵輪孫游戎紹鈞會同江寧員弁將李元鏞押解入城老幼聚觀途爲之塞目睹李元鏞短衣窄袖羅綺纚身而鑲滚趨時不啻滬瀆打彈子馳馬車之惡少望其裝束卽令人疑非善類現奉督憲面諭發交上元縣陳仰山大令收押已轉飭蘇慶生廉捕嚴密看管矣一俟開印後卽行訊辦並聞候補道李振玉之子前冐充故提督李世忠之嗣來金陵謁曾忠襄公求賞差使爲人識破事不果成兹將李振玉之子拘至省垣上憲謂彼旣託名李世忠後人必知其底藴意欲根究李顯謀之蹤迹焉此人與李元鏞是一是二俟有所聞再録 
[白門火警]  
　　初十日午前金陵蘆妃巷某姓家失愼當卽救熄不意午後風伯作惡死灰復燃各水龍奮勇撲滅喘息未定忽回首見黑烟直上幾有浮雲蔽日之勢奔而救之知爲王府園武卡旁田姓家遭回禄之慘火勢炎炎不可嚮邇其時瑞方伯馬儲憲由文正書院團拜而歸途經此處人聚如蟻儀仗阻隔參差不前方伯回署卽易便服乘藍呢小轎减去從衛復至火塲指揮本署洋龍竭力灌熄僅焚去瓦屋三椽誠不幸中之幸也是日南門外機器局後某姓草屋亦被祝融氏席淃二三間而去何火警之多耶 
[金陵團拜]  
　　初十日爲壬辰年第一良辰又恭逢皇后千秋聖誕兩江總督劉制軍江寧將軍豐　憲等率領滿漢文武各官赴萬壽宫行朝賀禮畢卽至文正書院舉行團拜禮電傅京口名班與金陵儀鳳園班登塲合演絲竹嗷嘈冠裳蹌濟人坐春臺之上簪笏愈覺生輝筵開壽域之中觥籌因而成彩　九陛之恩下逮萬方之樂胥同猗歟休哉何其盛也 
[袁江雜録]  
　　新正初一日微雨初二初三日晴初五日又得微雨午繼之以雪入夜飛絮搓棉紛紛不止約積五六寸初六日晴霽天氣異常寒冷滴水成冰此次滕六稅駕在立春之前人以爲二麥豐收之兆○篆香樓南某姓孩小名賢哥面黑耳穿雙孔年七歲身著藍棉袄於去臘底出外至今未歸豈已入拐匪之手耶○湖廣商民感　憲之恩相與醵貲製匾額一方對聨一副牌八扇衣冠鼓吹送至戟轅藉申愛戴之忱○運河施司馬由揚州來浦暫住親戚處擇於初一日午刻在淸江先行接印再行赴署○驢馱肩擔糧食等類每被似差非差者要截中途紏纒小費殊覺苦不堪言無門告訴兹經邑　體恤下情出示嚴禁以後如有犯者准其扭交到案從重懲治○准補安徽泗州直隸州文舜臣刺史 
 
 

Page 3

 
 
於除夕前四日抵浦蓋自皖省捧檄前赴新任也 
[維揚春訊]  
　　邗上瓊花觀粥廠向例於臘尾暫停新正諏吉接開凡貧民之携有粥籌者　籌給以　　百翼俾爲度歲之資十一日瓊花觀後樓失火貧民聞之莫不惴惴焉憂懼非常恐此後無噉粥處也嗣　地方各官樸救迅速僅燬後樓粥廠得保無恙廠中司事將擠損物件略爲修理已於本月初六日開杓接放鵠面鳩形者得以照常就食無不喜出望外載道歡呼云○　上靑皮地痞每當臘鼓將殘履端伊始乘各處遊人薈萃之時往往朋比爲奸擇肥而噬旁觀者每爲髮指眦裂江都林邑尊有見於此特於除夕出示一通並開粘訪拿未獲之地棍小金標等名單一紙大略謂該棍等敢再遇事生風搭臺訛詐定卽密訪查拿從嚴懲辦云云或曰大令昔曾聽鼓鹺曹在揚日久深悉此間痞棍惡習故示内有往往三五成羣以茶舘酒肆爲盤踞之塲烟間妓寮爲串訛之地等語非身親目擊者不能道此示一出定能雷厲風行密拘一二以儆其餘造福於良懦小民豈淺尠哉○古潤某生迂拘自守携其梅鶴僑寓揚州北河下設帳設徒皋比坐擁不復問世間理亂事其所教者皆係弱冠子弟非一日三行讀大中者可比去臘杪循例解館生將所收脩脯數十元放於書房竹箱内已則回臥内室一日早起忽見書房門開急入檢視則箱内　洋已不翼而飛生錯愕良久狀若木鷄懊喪不已蓋生徒脩金皆係按節致送辛苦半年得此戔戔卒歲之資與夫新春用度胥　於此一朝盡失且值歲闌萬難支架宜其非常惶急也生徒聞信咸來勸慰一面代冩失單向保甲局申訴迄今尚未弋獲生則短嘆長吁寢食幾廢噫寒士遭此情固難堪彼妙手空空兒亦未免惡作劇矣 
[整頓茶務示]  
　　頭品頂戴總理江西牙釐總局布政使司方爲出示曉諭事照得中國茶葉質味本佳外洋需用甚多實爲出土貨一大宗乃近來茶市蕭條茶商疲困推原其故誠以業茶者或採摘不時或種製未善或攙譍不凈以致洋商看出大則退盤小則割償茶商虧折實由於此並非銷路不暢價值不高所致如果茶葉採製精美色味可以忻動洋商何致有滯銷虧本之虞現任茶務益形减色若不力　整頓之法則年復一年伊於胡底亟應認眞講求俾資挽救業經本總局會同藩司按照鄂省條議斟酌損益詳奉撫憲批示務使家喻户曉共保利源所派茶商額外捐費勒令一律蠲除以恤商艱等因除通飭各局卡會同地方官一體遵辦外合行出示曉諭爲此示仰業茶商民人等知悉嗣後種製茶葉之法務須遵照後開各條實力講求仿照遵辦以裕生計而保利源愼毋作僞攙和自貽後累其各懍遵毋違特示一種茶亟宜培值也紅茶之利天時地利人功缺一不可種茶之壤冬宜將土鋤鬆春宜掘開積潦俾得發榮滋長以憑採摘一採茶必須趁早也紅茶以葉小而嫩爲佳上有白毛者尤爲佳品惟採時必趁於榖雨以前一律開辦仍取天時晴和太陽烘晒色始光潤若採摘稍遲則葉老而色黄茶粗而味淡推之子茶秋茶亦莫不然一揀茶尤責精細也粗枝老葉最宜揀盡若稍有不盡則黄片夾雜其中而顔色不純卽嫩葉亦因之减色至於陳茶尤不可攙入洋商退盤割價多由於此一製茶亦關緊要也製茶之法宜用木桶團葉使原汁仍歸茶身必能味厚色濃若在地上揉蹈原汁流散則味薄色淡且揉靑晒乾均須日晒庶茶之色香味三者俱全如遇雨天切不可用柴火烘焙必須過性木炭若内有尚未過性炭頭必須揀擇凈盡免致因小失大葢一有炭氣卽洋商所大忌也　一莊夥宜選老成也開莊辦茶貲本甚鉅司理正莊之人固貴精於茶務而尤重在子莊得人葢一正莊必分十數子莊買手宜倩熟悉情形者方能購到好貨若不知去取美惡兼收雖善製辦亦不能成佳品茶進大莊之後先用毛火以全香味次開足火力方入篩工而器具之良簡揀之精宜仿廣幫之法行之至於成功關鍵則尤在於焙師監親火候葢火不足則香味减少火太過則一經泡出盡是燒邊黑片此爲洋商最惡故必愼選老成善識茶性之人兼不貪睡嗜酒者爲之監製方無貽悮一樣茶不宜假做也白毫烏龍茶師均能製辦而洋商看茶亦能獨具隻眼宜從大堆中取作樣箱不宜先出假樣若茶未成先出樣箱攙人成盤希圖高價及其過磅洋商見其前後不符大則退盤小則割價本因貪利反致吃虧業茶者愼之一箱茶不宜混雜也江右產茶之區不一地土有厚薄之分則茶味亦有高低之别義寗鉛山等處所產之茶均比别處爲美惟聞茶商在河口鎭販運者於裝箱時攙人臨江毛茶希圖魚目混珠以致洋商看出未能得價嗣後務依各處所產莊裝箱愼勿攙和自受其害一一茶箱宜用厚板也從前箱　過於澆溥裝運時每多破碎洋商過磅以輕者爲憑洋商退皮以重者爲據若輕重未能較準每因之而大受其虧從未有多出磅者嗣後茶箱務用一律厚板每箱裝凈茶五十觔或四十八觔爲準不可增减一出箱宜防水濕也裝運茶箱沿途均須謹愼倘遇箱面稍有水迹則臨磅之時必被盡行提出卽使再加裱飾爲日久而價漸低亦已大半折耗至銅箱裏面宜加結實厚紙三四層庶免鉛質烊化入茶有傷人命一匯款不宜輕借也從前茶莊均係廣建客　迨漢開市之後茶棧加放匯欵以廣招徠其中蕩產傾家者爲數不少此皆匯欵階之厲也近則赤手空拳亦敢開莊採辦或自刻圖票賒欠山户或買低茶暫足箱額無非圖騙匯欵假裝門面迨後山價之追逋不絶匯欵之懸欠仍多訟獄繁興職此之故而茶棧之放借匯欵者利固不獲本亦難全彼此兩無裨益嗣後匯欵務擇身家殷實之人方可借放而土著居民非有貲本勿輕辦茶自貽後累 
[江西官報]  
　　指分縣丞陸佑宸禀到係江蘇人新選德興縣丞王峻禀到係浙江附生從九胡時汴酌委一次劉芳晉儘先酌委一次翰林院周道鴻由安徽路過來江福建副主考叚友蘭由閩回永新籍新選瑞州府江毓昌禀到係江蘇舉人知府王錫三卸辦總查七門城内保甲委辦湖口牙厘分局通判黄啓麟委解輕齎等銀進京前河南中牟縣江蘇候補道周祖庚由湖北籍來江知縣許文泳帮辦牙厘局李文濬吳大惇余肇同俱紀功一次知府馮芳植由上海來江阮貞瑞接辦總查七門城内保甲通判洪範委往鄱湖繪全湖圖知縣李廷榮范濓俱紀功一次按知貴彬接查進賢門錢汝燮往長江催運鹽船徐念慈回籍守制候補道張暄奉部覆准起服瑞金縣鄭照良卸事淸理交代回省鄭同品卸署撫州通判回省候補縣鄭由熙帮辦善後局楊炤由山東賑捐獎給藍翎許第樸余銑劉先甲俱紀功一次縣丞葛聘接查順化門新選廣昌典史姜憲飭赴新任南昌府曹秉濬禀謝准其調補行知王鳳池委辦軍裝所貴谿縣朱彭年回省就醫以新喻縣何　祥調署未到任以前以試用縣徐壵麟暫行代理所遺新喻縣事以正任新昌縣胡傳釗調署新選德興縣丞王峻飭赴新任江聨蓉禀謝准補新淦縣兪官圻委辦輿圖局楊廣欽加一級紀録二次余政瀚接查章江門庚寅探花吳蔭培由江蘇吳縣籍來江知縣陳兆棻由京起服來江通判胡乃勳報捐藍翎鄭德凝丁母憂邢景彬紀功一次署南康縣徐寳鍔卸事淸理交代回省新選瑞州府江毓昌准補萍鄉安樂司崔同熙均飭赴新任截取知府傅鍾麟係浙江乙丑進士指分通判楊鴻翥係湖南人俱禀到 
[辜負佳節]  
　　前日係元宵佳節英租界各戲園先期紥成燈彩姘演新戲此外如鞭炮店燈彩店莫不鈎心門角極意求工以卜一年利市城内豫園中要貨店亦然豈知天公不做美急雨狂風直至夜半始止不特各戲園生涯冷落卽馬車東洋車生意亦皆爲之减色惟有頻喚奈何耳說者謂去年中秋夜細雨連綿以故今年元宵節亦雨蓋滬俗有去秋雲掩中秋月今春雨打狀元燈之說也意者古語相傳皆由體騐故能歴歴不爽歟 
[啓行有期]  
　　上海縣袁海觀大令聞定於開印後赴金陵姑蘇恭賀大憲新禧 
[循例祭神]  
　　江蘇糧道景觀察松海防劉司馬海運總辦譚太守上海縣袁大令並各紳董等均於昨日亭午時齊至龍王廟天后宫城 
 
 

Page 4

 
 
隍廟致祭龍神海神循向例也 
[迎喜神]  
　　昨爲武營恭迎喜神之期亭午時提右營周叅戎札委守備傳守戎城汛李戎千總把總外委等齊集叅　　　　　　副儀仗由叅署向東過太卿坊出大南門至校場演武廳守戎等均向喜神行禮畢迎入彩亭向北入大東門穿道轅過太平街迤邐回署前　　旗鑼傘扇外有彩亭三座内有盔甲三副並有水師營哨弁四人乘坐駿馬頂盔穿甲爲殿並有勅印焉及頂馬提右營親兵各執滕牌鳥槍　刀短槍水師營親兵亦執大旗洋槍共有一百七八十名氣概凌雲光輝映日沿途觀者路爲之塞 
[滬濱瑣語]  
　　某氏嫗者年近花甲家住本城縣橋南曹家宅内昨日午後二點鐘時至縣橋上觀看迎喜神不料立足不穩缺　在地昏暈不醒及家人覺察舁回施救則已魂歸泉壞矣傷哉○滬人某中向在城中縣橋左近爲木匠其父某乙蟄伏鄉間慣爲蟻媒去歲底有某氏婦行至中途不識路徑向乙問訊乙頓起不良誘至家中欲括别人變賣適氏夫某丙得悉前情向乙理論並欲扭　喊控乙自知理屈當塲向内服　並稱情願央人將氏送回丙首爲之肯其事始寢○昨日午後一點鐘時有四輪馬車從英租界四馬路向西至坭城　相近突有二孩坐小車由北向南折而向東幾與馬車相撞馬夫赶緊收　馬卽驚躍小孩等倉卒下車跌仆於地幸有某甲行至此處雙手將兩孩提至墻邊　　無事否則小孩仆地一時不能扒起馬車一往直前勢必在身碾過小則受傷大則有性命之憂矣故駕馬車及拉東洋車推小車者至　　　小可不愼之又愼也○某甲與蘇婦某氏私情投意洽甲雖有登徒子之癖而囊底常覺空空時取氏之衣物質錢使用氏銜恨已久至此不能　　　投捕房報失由包探何瑞福將甲拘獲搜出質票諒須解案發落也○蘇人某乙新年賭博大喪其貲心不能甘欲抽頭以資彌補然以租界中　房租界外巡防局禁賭綦嚴無從施其伎倆商之某乙以爲元宵前後三日尚無妨碍盍於老閘北首小試其端略用使費便可無虞計議已定遂於十四晚開塲共賭突有自稱王二爺者以捉賭爲名攫取賭臺上洋銀三元賭伴中之胆怯者紛紛逃散其胆大者謂捉賭須拿賭具及共賭之人安有攫取洋銀之理其爲　鼎無疑卽向王二爺理論王自知理屈挽人調停後不知所終 
[給發口糧]  
　　昨日本埠關道憲聶觀察委松海防劉司馬莅普育堂給發寡婦口糧畢旋卽乘輿回署聞觀察本擬親自蒞堂因另有要公是以委司馬前往代爲給發云 
[派差照料]  
　　上海縣袁大令探得甲解京木委員王君日内將次解木過申特派差役在各碼頭伺候以便臨時照料 
[保受笞]  
　　浦東　泥渡一帶鋪户烟間門牌經保甲局員魯二尹飭地保葉蔭堂照章編查且令各烟間出具切結近日二尹訪得該地保有私索規　情事遂將該地保傳案大加訓斥當在身畔搜出私派規費單一紙詰問之餘該地保俯首無詞二尹著笞責五百板斥退復帶同局丁親自查察有三　餘户尚未具　當命將切結一律取齊以示　重保甲之意 
[法捕房瑣事]  
　　偷兒某甲前晚在法租界某洋貨店内行竊洋燭兩枝當被店夥拘獲人贓送入捕房管押○又有偷兒某乙前晚至西鄉田　掘取蔬菜一捆向東而行經過法界被巡街捕所見拘入捕房管押以待解案請究 
[勸募施贈藥一文愿捐啓]  
　　欣逢　景喜沛祥霙洒甘雨於九洲田疇徧澤布和風於四境草木皆春對兹新慶良辰仰見迎祥迪吉際此堯天舜日尤宣布化宣仁敝　勸募施　贈藥一文愿歴年荷蒙　海諸大善士痌瘝在抱愷悌爲懷並無畛域之分一以同仁而視　源賜助月月捐簽拯救病民全活頗衆寅丹感蒙子墨難宣今議仍照舊章　印捐册妥爲分派以冀遐邇咸知籲懇名宦賢豪富商　　垂憐疾苦大發慈悲施佛法以護持仗仁言而普勸　緣助愿量力捐資爲數雖微厥功甚廣倘荷靑錢一選何殊寳塔七層行看德被萬人定下祥故曰祥瀝情叩禱伏祈鑒諸[  上海虹口白大橋元濟堂同人等拜啓]  
 
 
 

Page 5

 
 
   
 
 

Page 6

 
 
　　 
　　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
