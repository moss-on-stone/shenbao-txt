# 1899 - 197 - 4909435

 

Page 1

 
 
[中澤哀鴻] [  申報館協振所謹啓]  
　　皖北各屬連歲慘被奇災小民蕩析離居狼狽情形雖鄭監門流民圖亦不能彷彿萬一加以牛匪作亂干戈遍野益不聊生本館協振所從諸君子後承辦義振募捐之牘乞振之書旣已歴登報端蒙海內諸大善士惻隱爲懷陸續慨捐巨欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠恐凍餒餘生不免流爲盜賊言念及此可爲痛心所望諸君子節日用之資爲行善之舉慈暉所布自能感召天和他日福壽綿長公侯萬代匪特百萬哀鴻所禱祀以求亦本恊振所所馨香拜祝者也肅此布陳伏維垂鑒 
[名畫助振] [  申報館恊振所啓]  
　　劉可青女史以書畫助振先將第一批畫件交本館恊振所發售所得之貲卽由本館解赴災區散放計八尺三多圖一張洋二十四元人物兼士女六尺屏條四張洋四十八元士女三尺小堂幅一張洋六元仿甌香館花卉絹本三尺小堂幅一張洋六元三尺立美兩張每張洋三元士女册頁四張洋八元絹本仿甌香館花卉册頁六張洋十二元紈扇三握一面繪人物一面小行楷書每握四元共洋十二元其畫均照尋常格外加工釐定潤資不折不扣按女史稽畫之精久爲人所景仰今者移貲助振仁心仁術求之鬚眉丈夫尚不易得况巾幗中人乎想海內仁人君子必能爭先恐後慨解亷泉襄茲義事也 
[裁佐雜人員議]  
　　馮氏林一之言曰今之冗員多矣不冗於小冗於大不冗於間冗於要不冗於一二冗於十百因作汰冗員議備言南漕河務鹽務督撫司道各大員無不有冗卽無不宜汰嗚呼馮氏之言可謂能見其大矣而蒙以爲大員中之冗者固宜汰小官中之冗者尤宜汰夫所謂小官中之冗者莫佐雜若矣佐雜人員在府則經歴照磨吏目之類皆是在縣則主簿巡檢典史之顧皆是品秩旣卑人品亦雜大都小康之家子弟學不成就自問旣不能博取科名爲親戚交游光寵又不能持籌握算作商賈以覔繩頭生計毫無乃思納粟入官冀得一缺一差以爲他日養贍之用居心如此行事已不問司知故其人不特類多目不識丁大率卑鄙其心齷齪其行其未得差缺也乞憐於上司之前夤緣乎要津之路苟可以償其所願卽使之吮癰舐痔亦所甘心窺其諂媚之情形有較之太尉足香而更形其甚者及其旣得差缺也則惟以　克脧削爲心而未嘗以撫字民生爲事鄉里之有盜賊也不知緝捕也閭閻之有爭訟也不知安息也田野之有未治商旅之有未便也不知省耕作而請薄賦稅也飽食終日惟核計乎一年之進欵若干出欵若干除去開消可盈餘若干貪　之心如熾如沸抓羅剔抉剖及毫芒於是在差則侵漁公欵歛取私錢在缺則受賄行私任情抑勒甚至借名開賀收受陋規種種弊端難以盡述差役係其羽翼司事是其腹心內外通同惟以計較私襄爲事卽至脂膏已竭而搜括尚無已時今之佐雜人員中雖未必盡如蒙之所言然欲求清廉自矢潔已爲心者則百人之中僅得其一焉國家安用設此數千百輩殃民貪墨之官爲朝廷喪其元氣爲民生削其資財耶或曰我朝內外文武官員共二萬七千餘員其編檢庶吉士侍衛以及準部回部官無定員者尚不在內設官不可謂不多而要皆各有其職佐雜各員雖秩甚微位甚卑似無關於輕重然府廳州縣容有治理所不及則全賴佐雜人員以襄理之分卡巡局等務旣不能設立實職人員全賴候補左雜各員爲之筦理其事國家設官原有至意初非不知冗濫而以多多爲益善也顧旣設知府矣復設知縣矣親民之官亦如是而已足矣縱知府轄地遼廓或有不能徧治之虞而以其地分之爲數屬縣則管轄不甚遼遠刑名錢榖之事亦不甚繁苟能處以勤勞要不難從容坐理故一邑之事一知縣治之足矣安用是紛紛佐雜諸員乎昔漢光武六年詔并省四百餘縣郡國置長吏者并之吏職减損十存其一唐太宗貞觀元年以民少吏多命大加并省命吏部四時選集并省吏員謂房元齡曰官在得人不在員多命并省留文武總六百四十三員宋太祖三年省州縣官增其俸詔曰吏員猥多難以求治俸禄鮮薄未可責廉與其冗員而重費不若省官而益俸夫州縣之官猶且可省則輔州縣之佐雜各官不尤爲可省耶馮氏林一又曰國家多一冗員不特多一糜廪禄之人卽多一朘民膏之人甚且多一僨國是之人亦何苦而設此累民累國之一位哉馮氏之言雖爲大員之冗者發而佐雜人員皆小官中之冗員也其累民累國何嘗異乎大員一舉而芟除之庶天下有澄清之治乎於是乎作裁佐雜人員議 
[日定新律]  
　　日本報云外人寄居內地之事已在眉睫間內務省監獄司因之釐定安置各國罪犯之新規頒行全國其中要領厥有數端曰外人置之别室不使與本國人同居曰獄中備置木凳曰給與混和米麥蔬菜俾煮以爲飯曰衣用赭色附以帶曰工作視其人之能不能而定之 
[籌增砲臺]  
　　厦門訪事友人云閩省大憲邇以海氛不靖念及漳州同安內港最關險要深恐一旦兵艦阑入則形勢被據防禦爲難擬於鼓浪嶼山麓鼓浪洞天山頂築一砲臺以搤敵人之吭近已倩某西人會同提道二憲前往察勘妥爲布置矣 
[整飭戎行]  
　　江西訪事友人云撫憲松鶴齡中丞目擊時艱深以練兵爲當今要務爰查照前護撫翁筱山中丞所調各軍二千名並飭申節齋軍門增募湘勇一千名一律在省垣改練洋操曾於四月初旬親加校閱漸有成效旋卽編定前後左右中五營名曰威武新軍復將省外各營分别歸併編定忠信禮義安綏六營分投駐防近復定期本月初三日在大教廠親閱威武新軍各將弁聞之勤奮異常皆願各献所長兾邀賞賚 
[毋庸練將]  
　　金陵友人來信云兩江督憲劉峴帥前因夙將凋零軍政廢弛標防統帶類多紀律不諳以致統率不得其人營務難期振作因於省垣創設練將學堂挑選督標　弁年力强壯文理粗通者入堂授以古今兵書戰策曁中外操法陣圖培植人才用意頗極深遠自今春開堂以來迄今甫歴三月近者查辦江南事件大臣剛子良中堂言於峴帥以爲當今之世練兵實爲急務若將材卽可由得力兵弁中論功超擢况現值餉糈奇絀之時此事自可從緩峴帥韙之遂於本月某日飭兩江營務處陶榘林觀察將學堂裁撤堂中諸將弁已一律遣散矣 
[委員查案]  
　　江西訪事友人云前者江蘇候補道丁蘭生觀察葆元由查辦江南事件太臣剛子良中堂委赴贑省查辦保甲團練積榖清訟事宜觀察卽改裝易服不動聲色詳查一切情形事畢始禀見撫憲松鶴齡中丞喆嗣少蘭觀察乃揚在江聽鼓聞信趨往省視輝聨喬梓宦途榮之次日始言别遄回江寗省垣禀知銷差 
 
 

Page 2

 
 
[觀察騐工]  
　　揚州訪事友來函云徐海等屬上年被水成災經官紳公同籌議禀准上憲將是處鹽河撥欵興挑以工代賑俾百萬飢黎不致流離失所計今春開工至上月竣事隨由總辦某太守禀報工竣並請委員騐工時揚郡保甲總辦王季棠觀察因公在省劉峴帥遂檄飭前往騐收觀察回揚後卽於本月某日命駕登舟揚帆而往大約月望前後卽可遄返也 
[禾中火警]  
　　嘉興訪事友來函云本月初十日五點鐘時北門外麗橋東首一經堂筆墨鋪學徒因煮食點心火勢過旺霎時烈燄上騰燃及屋中雜物當卽大聲呼救幸時在日間卽經竭力灌救得漸熄滅越晨中街外猪廊下某蘆席鋪又因煮早膳遺火薪中須臾赤𤌣怒煽勢將燎原幸經鄰人所見當卽帮同撲救亦得火滅烟消然左右居鄰受驚已不淺矣 
[越州喜雨]  
　　紹興訪事友來函云今歲越中暍雨應時早禾非常暢茂近自夏至以後早稻正當揚華吐秀而天氣包亢旱異常農人翹盼甘霖幾欲望穿秋水本月初二午後雖得小雨然高原下隰未能一律均沾初三日傍晚時復黑雲滃然驟雨飛來不啻跳珠戞玉遙望鱗塍雉隴間萬頃青葱生機勃發從此滿篝滿車當不難操劵卜之矣 
[揚城喜雨]  
　　邗江訪事友來函云揚城自上月得雨後本月以來又迭沛甘霖因此四野禾苗無不發榮滋長老農老圃到處歡騰頃聞米市中人云連日米麥價值日見跌落前月杪上白米每石售洋五元左右者現已跌至四元五六角矣略次者每石四元一角及三元六七角不等小麥價現亦稍貶每石二元二角有奇大麥價約一元之譜天心慈愛粒我蒸民泚筆記之猶如聞婦子熙熙嘔歌擊壤聲也 
[厦島官塲紀事]  
　　厦門訪事友人云五月二十九日泉州府鄭太尊因病出缺所遺篆務由道憲惲觀察檄委稅釐局提調陳少楷司馬模代理其所遺提調一差委駱小甫司馬接辦本月初一日駱司馬詣局接差陳司馬則於初三日接印視事○鼓浪嶼原設之通商局近已改爲洋務局由省憲委徐司馬前往辦理前辦之王穉南别駕另委安海稅釐局務蓋規模爲之一變焉○近日官塲中傳聞新任福建臬憲周子迪廉訪將次來厦查辦事件地方官飭差在同安館預備行轅以便駐節然未知確否也 
[東越官塲紀事]  
　　紹興訪事友來函云會稽縣錢仲畬大令日前因有要公特於五月杪親赴省垣略作勾留卽行旋紹○安昌釐局委員何靜甫大令兆愷日前偶沾微恙卽告假赴省就醫不意樂石無靈延至五月二十七日遽爾溘逝紹郡總局得禀卽委留郡發審委員劉雲章大令前往暫代大令奉委卽飛棹至安昌到局後正擬接辦而省中釐捐總局業已委員到來劉大令遂悵然而返 
[白下官塲紀事]  
　　金陵訪事友人云自福山鎭韓鎭軍晉昌因病出缺後所遺篆務經督憲劉　帥委江寗城守恊記名提督楊鏡巖軍門署理而以水師左營副將趙副戎雲龍接署城守恊篆此已紀諸前日報章兹悉水師副將一缺已於本月初五日委吳副戎恒山署理副戎奉札後卽詣督轅禀謝諒不日卽當到任矣○江寗府劉嘉樹太守前以團練爲奉旨興辦之事不敢玩忽特於前月中浣親赴上元句容溧水高湻六合等縣詳加點騐至本月初一日始回省垣江寗縣興辦最後所募團丁至初六日始克招齊由縣主戴子和大令禀知太守太守卽示期初七日點閱至日大令親率各鄉鎭團丁至府署太守升坐大堂按名點閱每名各賞洋銀三角○總辦淮軍支應局兼辦報銷局穆少若觀察克登布曩年曾辦寗省釐捐總局素蒙上游倚重近者兩江督憲劉峴帥因擬整頓釐金特委觀察仍辦是差兼辦木釐以旺課稅所遺支應報銷兩差卽委現辦釐金木釐之歐陽潤生觀察接辦 
[粤海濤聲]  
　　廣州訪事友來函云懷集廣寍兩縣係粤東西兩省毗連之處素爲盜匪淵藪月前懷集縣紳士某孝廉赴督轅禀請派勇剿捕督憲譚制軍批示云查廣寍之森洞等處前因賊匪滋擾迭飭懷集廣寍兩縣會同拿辦何以迄未淨絶單開三年來刼案將及百起盜匪猖獗實屬不法已極除札飭廣寍縣會同搜捕外仰廣西按察司卽飭懷集縣迅速確查匪蹤會同營汛并廣寍縣文武員弁上緊搜捕務將該匪悉獲究辦該縣職司地方如畏難延諉定必撤叅至應否派勇剿辦由懷集廣寍兩縣酌度情形就近禀商該管道府核明辦理該紳著卽回鄉整頓團練聨絡官兵實力防緝均毋疎縱爲要○上月某日鄭鎭軍潤材督率所部安勇三百名由東江乘舟至黄沙小泊越日卽馳赴東莞蓋彼處村民械鬥未平急須前往彈壓也○上月二十九日午後忽起犯風走石飛沙勢甚威猛由省垣開往河南之某渡船被風攝至白鵝潭篷折檣傾幾將覆没幸得某小輪船帶回原處然舟中人已受驚不淺矣 
[彝陵櫓唱]  
　　宜昌訪事友人云荆州府東湖縣篆前經上憲檄委黄大令文桂署理而以夏明府時泰題請補授斯缺迄今距下札後已閱半年夏明府以經手未清到任尚需時日而黄大令急於息肩禀請委員瓜代上憲許之惟尚未悉接署者究係何人　○前者天時亢旱河水涓滴俱無地方官俯順輿情設壇求雨某日雖獲甘霖而田疇仍未霑足以致市中米價日漸加昻目下上白米每石需錢五千數百文嗣得南來之米多艘價始稍貶 
[龍眠畫本]  
　　安慶訪事友人云赤日當空大地如沸小民每有赴水濵澡浴以滌塵襟者然水懦易狎因此喪生者亦往往而有上月下浣某日東門濠溝內溺斃一年甫及冠之人西門外鴨兒塘某姓昆季同時滅頂此外城北道署後有賣點心之三人相約赴塘中滌瑕蕩垢甲先一躍而入頃刻間杳無影響餘二人懼遂裹足不敢入水奔告甲家雇人撈獲棺殮世有好作水嬉者盍鑒諸○上月二十八日午後天氣鬱悶異常俄而急雨狂風勢如千軍萬馬阿香車亦隱約有聲未幾雨止喧傳曾文正公祠前門左之墻頽然倒塌以致門被壓損其中門外左首石獅亦移動尺許騐之果確蓋公祠年久失修一經風雨不免摧殘未必眞被迅雷所擊也旋由彼處地甲投縣禀報想須禀請大憲撥欵興修矣○上月二十六日安慶府獄所禁之懷遠縣已革武進士張廣璜因病斃命聞張圖姦某姓民婦未成婦羞忿自盡由縣訊實以婦節烈可嘉詳請旌表一面將張解省審勘發押府獄迄今尚未定讞恐身後未必能倖逃冥戮也 
[北固江聲]  
　　鎭江訪事友人來函云本月初八日丹徒縣楊劬孫明府詣城隍廟拈香見有賭徒匿跡廟內因卽提案嚴懲並派差往各廟嚴密查緝○邇來瓜洲江面時有男婦屍身從上流隨波浮至說者謂係江右被水淹斃者救生局董飭本局紅船多艘在江面打撈擇地痤埋是亦好行其德者也○南門外某甲年未三十爲人誠厚頗有長者風事母至孝娶妻某氏悍潑異常時因小事與姑勃谿甲從中排解已覺左右爲難本月初八日氏又觸忤於姑大逞舌鋒甲解勸不聽乃從容出門逕至南門外河沿躍下以泳以游竟與伍大夫爲伍逾時屍浮水面經相識者奔告其家母若妻一聞噩耗立卽馳往飭人將屍撈起備棺成殮○保甲局劉大令出示曉諭各江快船如有索詐船户及身無腰牌者准各船户扭送至局究辦江邊挑夫及青皮冐充差役滋擾小民者亦准送局究辦○本屆麥秋尚稱豐稔刻下新麥上市每石需洋銀二元二角白米因道憲嚴禁出口價值亦稍平貧民鼓腹有資自可無虞匱乏矣 
[迎來送往]  
　　江蘇藩憲聶仲芳方伯將次　滬已紀昨報前日午後方伯憲駕行抵申江當卽命輿登岸在城外洋務局小憇行旌至晚卽附招商局輪船駛赴金陵上海縣王欣甫大令赴舟次恭送禮也 
[懸賞購緝]  
　　上月二十五晚本邑虞姬墩地方謝興祥船上被盜刼去羅縀各物計值銀一千五百兩報縣後王欣甫大令親往勘騐飭捕緝拿迄今尚未破案誠恐贓盜遠颺爰卽懸賞購緝拿獲全案人犯者賞洋銀一百元每名賞洋銀五十元知風報信因而拿獲者賞洋銀三十 
 
 

Page 3

 
 
元並分移各鄰邑一體協緝 
[暴風爲災]  
　　日來飛廉肆虐走石飛沙兼之屏翳君並駕而來天氣異常陰晦浦江中波濤大作如湧雪山以致停泊各船走錨斷練房屋之不甚堅固者亦時有棟折榱崩之事昨晨七點鐘時浦東某老嫗喚舟渡至南市王家碼頭比抵埠所携紙傘被風所激一失足卽墮入波心幸舟中人竭力救援得免滅頂之禍上午十點鐘時某甲挑米一擔行至南市裏毛家弄某公館門前適屋瓦被風吹落中甲眉際鮮血横流成衣店主胡阿龍見之急給以藥代爲敷治是亦無妄之災也又東洋車夫某乙冐雨載客馳至望閘橋挽曳不上車卽傾覆客從車中跌出頭觸橋石血液淋漓雖向車夫理論然已無可如何矣 
[報館索詐]  
　　前日海上日報館股東四川舉人李作棟至李學花所開裕生小錢莊兌換小洋銀察得內有藥水四開一枚便指爲作僞大言炎炎多方恐嚇學花見其兇横異常急向謝過並知伊是海上日報館股東復赴館負荆願嗣後格外小心不敢再行嘗試作棟允之當塲令具改過明結而散次日有閔烈芝者自稱海上日報館主筆持李作棟名片至該莊謂曰爾店專用藥水小洋銀實於市面攸關今李老爺書就名條定須將爾等送至英廨懲辦或罰巨欵或押捕房均難逃罪學花聞之大懼卽約至麥家圈某烟館向之緩頰講定洋銀十二元爲和事老先付小洋銀四十枚大洋銀二枚由閔出立收條閔又自以爲功向索酬洋四元正在爭論之際適爲英界包探蔣錫林所知以其跡類拆梢卽將閔扭送捕房行至大馬路左近李作棟聞風追至聲勢洶洶與蔣包探爲難並拽其髮辫勒令釋放蔣包探以此係捕房中應辦之事何得强行阻止遂連李作棟拘入捕房一併管押昨晨解送公堂並呈出名片收條等件李學花投案供訴前情閔供是海上日報館主筆股東李作棟囑往收洋六元不敢訛詐李作棟供四川舉人並無拆梢實跡卽所出筆據亦無中證豈能爲憑襄讞委員張柄樞司馬著將李閔二人交捕房帶回俟禮拜一再訊李手舞足蹈堅不肯行後由中西捕挾之而去 
[繙譯遞解]  
　　義國領事署繙譯鄧文道圖保捕房押犯王明揚未成被王妻張氏索還所賄洋銀七十四元除已還五十元外其餘二十四元堅不繳出控經英界公堂一再會訊尚未定讞昨晨捕頭將一于人解請襄讞委員張柄樞司馬覆訊張氏偕田氏投案候質鄧供此事因張氏來家苦求故允代爲設法惟向不干預外事與捕房中人不甚熟悉是以轉托西人亞的亞司西丁海明代尋門徑今旣如此顔面攸關尚求恩施格外司馬商之梅繙譯判罰鄧銀一百兩遞解回籍 
[續訊私造鈔票龍圓案]  
　　劉明山厲裕亭私造假鈔票唐介眉鄭存山私鑄銅小龍圓兩案均由英界公堂送縣後分别禁押前晚襄讞讞 
委員馬明府飭差從獄中提出劉厲從押所提出唐鄭遂命升堂覆訊劉李二人供認不諱同稱實因失業無聊不能度日無奈作此歹事並無同夥之人求恩寛宥唐鄭同供係某某等賃屋購買機器私鑄銅小龍圓小的等不過供使喚爲之執炊而已現本人已經逃逸小的被累拘案叩求恩典明府判將劉李還禁俟録供禀詳上憲唐鄭狡不承認暫還押所再行覆訊 
[服之不衷]  
　　前日十六鋪巡防北局勇丁拘獲身穿高領短衣窄袖之胡阿二等七名解請局員楊聘侯二尹訊究二尹以胡等服式與流氓無異飭各笞八十板從寛開釋 
[欠租轕]  
　　英租界帶鈎橋畔盧園茶肆原名德園前年由長洲縣人吳德喜卽阿德糾同丁蘭王雲泉合股開設至去冬積欠房租洋錫四百餘元吳卽逃避無蹤丁王推諉不理致被房主老沙遜洋行發封拍賣旋由丁王串令他人將一切生財等物出洋四百餘元購之遂改盧　牌號事爲吳偵知欲向丁王索取舊物滋擾不休丁王訴知老沙遜洋東照會英界公廨請提吳訊辦讞員翁　笠漁直剌准之前倩襄讞委員張司馬提訊丁供前年十二月吳糾同小的等股開德園茶館共計資本洋銀一千元吳作四股小的四股王二股每股收洋一百元小的與吳各經理半年王雲泉因股本較少經理三個月議定三人輪流接管當吳經理時虧欠房租洋四百餘元又將小的等股本吞没逃逸回家致房主來案控告將生財雜物拍賣償欠現已由他人盤去開設與小的等無干乃吳屢至小的家及盧園新主人處索取生財任情胡閙叩求究辦王供吳所有舊生財值洋四十元之譜今被洋人拍賣抵租而吳竟向小的索取洋銀三百元餘供與丁相同吳供小的前因患病回家將一切店事交與丁王二人經理及小的來滬始悉因欠房租由沙遜洋行發封拍賣然小的所有生財共值洋三百元求恩著丁王仍將生財交出司馬判丁酌償洋銀二十元王償洋銀十元各具結完案 
[長生願治爪瘟方]  
　　俗云　螺痧此證初起時手螺箇箇陷　卽速照治如遲則誤矣牙皂二錢五分貫衆二錢枮礬二錢廣藿香二錢川鬱金二錢甘草二錢白芷二錢法半夏二錢廣木香三錢北細辛二錢五分桔梗二錢硃砂二錢五分明雄黄二錢五分蘇簿荷二錢防風二錢廣皮二錢當門子一分不可用散麝香右藥共研細末收在瓷罐或瓷瓶以便應用不論男女大小病初起時脉散手足發冷牙關緊閉頭暈眼花口閉不語先用三分吹鼻內再用二錢温水冲服服後用紅紙捻照心窩背脊見有紅點發出卽用銀鍼挖破內有紅筋挑去可保無碍倘若遲延命在頃刻此方出自貴州安平縣天雷霹出切勿輕視以上諸藥其價甚廉約值青蚨千文卽可濟無數生靈望諸仁人君子各配一料以濟貧窮則功德無量矣再此病不能躭延如無此藥卽將病人扶靠坐直速用老生薑四兩擣爛著四人在兩手心兩脚心冷處齊擦由上擦至下用力久擦冷至何處擦至何處直擦至皮肉回熱爲止如係纎足之婦須去其脚纒以手指蘸薑汁於横直䐟內細細擦到復急尋野莧菜根搗爛　汁用温水冲服服後卽吐無碍孕婦忌服可照此法施治如不騐卽服此藥以保大人并細看病人身上如有紅點卽用銀鍼挑破紅筋挑去亦可無虞如有藥并治則更妙矣老薑值錢無多城鄉各家均可備存如遇不及買之家卽可助之救人一命陰功莫大因此證來勢急險再守買薑不及救矣此卽雷公救疫散金陵醫局每料加當門子一分益見神效此藥不獨能治　螺痧一切急證皆治如起首脉散牙緊發慌手足麻木閉目不語喉腫心痛此名硃砂證又名心經疔先用藥三分吹入鼻孔再稱足一錢用井華水煎降香一錢冲服後用紅紙捻照心口背心兩處見有紅點用銀鍼挑破內有紅筋挑去卽愈又如頭痛傷風傷寒開水冲服痧氣極重者用藥二分吹入鼻孔再用陰陽水調服一錢如中寒不語用薑湯冲服一錢五分上吐下瀉用開水冲服無不立效聞現今時證一瀉一吐身卽覺瘦半日瘦至見骨卽死俗名鬼偷肉亦以此藥三分吹鼻二錢開水送下卽愈以上諸證切忌五榖生冷膩物餓時祗服開水[  旌德汪道周來稿]  
[申報館協振所經收山 
　　六月初一日無名氏票元五兩合洋六元六角五分太原叔子求母病愈完願洋四十元又太原叔子妻氏求姑病愈完願洋四十元南匯隱名氏得子還願洋五十元○初二日吳榮泰洋五元東海貧民因荆陸氏產後病痊洋二元丁克善洋六元○初三日知足居洋二元盛澤全盛局來繼德堂陳求合家平安小兒易長洋十元周銘卿铜洋四元鎭江全昌仁來京口周先魁洋一元○初四日福潤局來餘姚張源泰官鹽厫邵允大罰欵移助洋五十元蕪湖崔玉記學生酒席資移助洋十元半潭居士求消災洋十元十齡童子泉平安洋十元○初五日全盛來浙江諸曁學朱爲內人灶君籖發願洋一元○初六日槎溪補過子洋五元紹興干門洪低洋一元○初七日劉氏　產平安洋一元伊日初洋二元譚阿細洋二元李阿愛洋六角杏花樓醮資移助洋三十元○初八日無名氏洋十二元陳錫卿求家宅平安洋五元夏逸齋交來聚豐園洋十九元五角五分全盛局來諸曁學署朱爲內人求灶君籖發願洋一元○初九日皖南九齡童子押歲資移助求保身體康健合家平安洋六十元還愿銷孽人洋五十元九華堂銅洋二元海陽白獄山民求　速愈醫藥資移助洋五元無名氏洋二元○初十日福建汀州爐市厘局經募十二户花洋廿六元兌見英洋廿五元一角以上總共收洋四百六十三元九角銅洋六元 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴禁賽會]  
　　紹興訪事友來函云出西郭門二三里有車旦　所祀之神主人稱爲王老相公每屆五月二十九日昇　儆於舟中國以大小龍舟十餘艘進西郭門上逹大江橋復折而之北海橋謝公橋鯉　橋大木橋直至府橋而止所過之虛均高搭河臺斂資演胸紅男緑女舉國若狂本屆更擬施放烟火名爲敬神實則無賴輩借此廣斂民財希　　樂也山陰縣寍琯香大令訪聞其事先於十二日出示諭禁而若輩轉以爲官樣文章毫無顧忌大令乃於二十八日親自命駕至鯉魚橋見河于高搭木架當傳地甲從重笞責五百板喝令將木深立刻拆去地甲唯唯遵諭大令始呵殿而回 
[失物請緝]  
　　前日南市久大碼頭新大元油麻行爲梁上君子所算失去衣服錢洋等物所值頗巨遂開呈失單投十六鋪巡防中局禀請查緝局員文娬臣二尹允之旋卽飭捕嚴緝務獲究辦 
[上海縣署瑣案]  
　　前者張桂泉控顧裕玉父子行兇不法當經帮審委員馬明府訊問以兩造供詞各執諭候飭差查明禀復再訊嗣據原差禀稱查明顧裕玉父子確係素不安分犯案纍纍行兇　實前日縣主王大令親提復訊十五鋪地甲張鎔供顧住小的鋪內是日張桂泉行經顧之門前被顧父子攔住兇毆至挾何仇隙不得而知二鋪地甲潘李供小的見顧行兇是以禀明局憲送案並無受賄之事顧裕玉同子文松文菊供稱前與張比隣而居因不和洽張遷居二鋪今因小事張來理論並非小的等肇釁求鑒張供小的行經顧之門首被伊等無端辱駡旋卽行兇衆鄰目覩前經委憲騐明傷痕求爲究辦大令將顧文松文菊兄弟申斥一番諭令顧裕玉嚴加管束不得再滋事端具結完案○徐阿松扭控傅寳衡誘匿弟媳前晚經委員馬明府提訊徐供兄弟三人幼弟物故後遺下寡弟媳傅氏卽寳衡之女向居浦東老宅母親在日念弟媳青年守寡擇田房之美者分給弟媳母故之後小的令弟媳來申同住被伊父寶衡阻止近更將女留匿家中反向小的索人情急扭控求爲鑒核傅供小的並不匿女現已送回故壻家中明府以旣已送回毋庸涉訟飭各具結完案 
[英界公堂瑣案]  
　　前日王德榮張榮全李渭正在人以銅洋數元用藥擦白蓋以圖章混用於市適爲包探張金林查見立卽拘入浦房昨晨解案請究王等同供偶因無事將銅洋擦白不敢混用喪　委員張司馬問此等銅洋爾從何來三人瞠目不能答遂判令各押半年以儆○包探趙銀河禀稱某兵輪船管帶徐長順失去銀鑲烟槍五支報捕後經小的查知卽其司帳人范利生所竊起到原贓拘案請訊徐飭丁持片投案請領失贓禀稱主人以范係司帳顔面攸關求恩免辦范供小的係浙江寗波府屬某邑人在船執藥今已知過叩求開恩司馬判責手心一百下○包探費阿銀拘解過犯錢阿生到案禀稱此人前曾犯案今又　入盧維中家圖竊致被當塲拘獲今特送請究　盧維中投案申訴首情錢阿生供往尋友人並無他意司馬以錢怙惡不悛判責三百板管押一年○老順記控式老夫夏慶桂用虧洋銀二十六百元昨晨解請復訊老順記經手人應鴻貴投案請追夏慶桂供小的所欠洋銀二千六百元係在清和坊妓女王愛寳家賭博輸去除胡桂生贏得一千五百元外其餘均被胡之友人唐小娘小滑頭賈林根張仲甫張子怡等分得施金生供是夏之保人現愿帮同料理司馬判將夏責手心一百下押追洋二千六百元著施帮同理償候補提唐小娘等到案再核 
[法界捕房瑣案]  
　　昨禮拜五讞員朱森庭明府蒞捕房發落各案命提竊燈之邵寶林竊藥材之陳阿二著照原斷各責二百板從寛釋出○又提冐充出店向太古棧扦樣之張桂山著照原斷先行枷號一禮拜發棧房門首示衆期滿責放○蘇人俞蘭生以空票貼現虧欠各户巨欵控奉明府訊供責比押候嚴追迄今已逾半載尚未了結明府命提至案喝責二百板仍著還押候飭提原保之吳友立金王氏帮同清理○東園烟館執事石壽生以議單及生材簿據向各債主抵押銀洋爲數甚鉅控奉明府訊供押追昨日命提復訊石稱小的禁押捕房無法可施各股東又不肯清理請提案究追明府詰以股東共有幾人現住何處石供劉信卿住二十鋪梅溪弄龔招泉住三牌樓南三鋪尚有吳李二人前已到案奉飭交保出外清理明府准提到案訊究○徐錦如控彭友甫圖壐貨欵洋銀二百零七元經明府訊供交保出外勒限理處昨日彭妻某氏繳洋一百元明府命提彭到案彭供共祗欠洋一百五十二元明府飭傳原告質訊核奪○杭州輪船買辦楊朔雲用虧水脚洋六百餘元被行主送案請追昨日明府命提到案著人銀並保出外限三日內將洋交案如延干比○李謝氏因拐賣婢女爲失主具控經明府訊供飭將婢女追回交失主領去李謝氏押候交出拐匪鄭桂再核昨日又命提案李謝氏供小婦人禁押捕房實無法可施求恩超豁明府著還押赶緊將鄭桂交案延干追比 
[美界捕房紀事]  
　　前日甬人某甲由寗波之舟山載得黄牛數頭來滬販賣船泊外虹口日本公司碼頭當起岸時偶不經心有一牛失足墮水迨經設法撈起業已氣絶甲無奈置諸岸側旋因天時炎熱穢氣薰蒸爲管碼頭某西人查知立卽告知捕房捕頭派包探費阿銀將甲傳至令將死牛從速載往他處瘞埋違干究辦甲諾諾而去○前晚有某國水手三人醉態　騰闖入百老匯路某客棧恣行胡閙搗毁器物甚多某號巡街浦見之知勢不敵急吹號呌召集他捕協同往拘二水手見機逃逸祗獲一人拘入捕房捕頭令轉解某領事署請究○前晚小竊金阿全混入武昌路某姓家竊取衣服爲事主當塲扭獲送入捕房捕頭令押候解送公堂禀請讞員翁直剌訊辦○本地人張林林在西華德路東桂芳弄口開設彈花衣店其夥周阿土因被欠工資分文不給屢向索取張怒反肆兇毆適爲巡街捕所見遂一并拘入捕房捕頭令押候查明核辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
