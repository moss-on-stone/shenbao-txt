# 1899 - 126 - 4909364

 

Page 1

 
 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
明詔迭下實學淳興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風教而杜窕言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併書二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購[  圖書集成局啓]  
[書振興茶務札後]  
榖雨初過新茶上市浮梁大賈方欲羅致名種求善價而沽諸俾百萬一黄標千萬一紫標下以裕各商之利源上以增　朝廷之稅課豈非閭閻之幸事而　國家之大利與乃傳聞漢口等處近日頭綱雖到而洋商之選購者猶若遲回審顧不肯從速開盤深於茶務諸君謂今年能否獲利又難逆料於是有客疑之謂茶葉爲中國最大利權初時販茶華商無不獲利乃年復一年但有疲累之勢而絶無振興之機貲本充裕者猶能勉强支持若外强中乾之徒久已一蹶不振推原其故或謂由出口稅過重以致貨物不能暢銷蓋道光之李粤海關議收出口茶稅每擔銀二兩半然當時茶葉出口甚旺價值頗豐每擔可售銀四五十兩核以值百抽五之例本不甚苛迨後銷路漸滯下等茶每擔不過值銀十兩左右而稅項猶仍舊章虧累之故或由於此不知茶質果能精良西人自必爭相購取價值方蒸蒸日上何至有貶損之虞或又謂從前西人不知種茶之法凡嗜茶者均須購自中國以是得獨專其利今則印度錫蘭日本等處亦專心講究出産漸多洋茶盛則華茶自衰此亦必然之勢然嘗考種茶之盛以印度爲最雖經西人經營培護不遺餘力而質粗味劣終不敵華茶之良以故西國所産之茶仍不過供下等人之滌煩解渴若精於品茶者仍須舍彼就此是猶中國未嘗不種鶯粟而萬不能敵印土之濃郁蓋地氣使然非人力所可强求故謂西國旣種茶而中茶遂難銷售者尤非推原之論也然則今日茶務疲累之故其道究奚由曰觀昨報記振興茶務札内述出使美日秘大臣伍秩庸星使之言而可以恍然焉略謂美國議院以近來各國入口之茶揀擇不精飲者致疾因設新例凡茶船到口須由茶師騐明如式方能進口否則駁回從前中國無識華商往往希圖小利攙和雜質或多加渲染以售其欺洋商偶受其愚遂謂中國之茶皆不可用而銷路因之阻滯比來華商販茶折閱者多獲利者少職此之故嗟乎詐僞相仍不顧大局卒至利源自窒病起剝膚中西商務盛衰之機不觀於此而益可信哉夫中國自與泰西通商彼日出其奇技淫巧以炫我每歳漏巵不下幾千百萬幸有茶葉等項爲西人所必需尚可稍籌抵制在西國國家方以利權外溢亟思廣自種植以奪我固有之利然我能竭力整飭採擷必遵其時烘焙必合其法使西國人人嗜此則彼亦無如之何乃不謂庸陋商人但顧一時之小利不思後日之巨害遂至奸僞日滋予人口實若輩之虧累不足惜忍使　國家自有之利漸歸於無何有之鄉言念及此誠可爲長太息矣然則爲中國今日計誠宜由地方官札飭産茶各屬出示曉諭並剴勸園户茶商妥仿西法焙製力圖整　以期拘回各洋關又須嚴加查核如出口之茶有攙和雜質或將茶渣重製者一經察出罰必加嚴庶幾茶務可望轉機而中國利源不致盡失乎若仍因循自誤以詐僞爲得計以小利爲可圖吾恐三五年後西茶日見盛行中國卽有眞實之貨恐亦無人過問而茶業之衰益不可救藥矣留心富國之道者當不河漢斯言 
[本館接奉電音]  
　　昨日午前京師飛電傳來　　硃筆一道敬謹譯登○四月初一日奉　　硃筆李昭煒補授詹事府詹事欽此 
[議興鐵路]  
　　上海某西字報云　中國自天津達鎭江之鐵路刻已由政府與英商匯豐銀行議定大約卽須集資興築以利遄行矣 
[越南築路]  
　　天津國聞報云法國政府准越南總督杜美爾氏貸欵若干爲建造越南鐵路之用其最要之處爲插入　中國一路另擬籌金八百萬磅以充經費兹將擬定所築各路詳列於下　一由海防至老開之路長四百啓羅邁富其路先與東京之大口岸河内相接借英故由老開達　中國雲南府亦一律建築使法國商務直達雲南　一由河南至威巖之路取道寍邊湛湖等處此爲大路之北叚與東京占城相接所經之地人烟稠密將來必有成效此路約長三百二十啓羅邁當　三由脫蘭至順化崑萊之路長約一百九十啓羅邁當自順化至脫蘭再自順化至崑萊不過七十啓羅邁當有益於湄江沿岸地方取直愛盧則西殷縣山谷均沾其益　四自西貢至湛湖之路此卽南北大路之南叚長約五百啓羅邁當 
[千城腹心]  
　　天津國聞報云榮中堂自統領武備中軍後檄調將領不一而足就所知者爲喀什哈爾提督張軍門俊盛京金州副都統明統制順廣東高州鎭總兵張總戎士元甘肅寗夏鎭總兵由總戎玉廣　記名副都統蔭統制昌副都統用克統制蒙額　記名道府樊御史增祥尚有文武數員未悉銜名公侯干　公侯腹心不難爲今日詠之矣 
[增修武備]  
　　杭州訪事友人來函云浙江撫憲劉景韓中丞蒞任後　等武備新軍步隊向由防軍局提調朱太守兼理營務處深恐事繁責重難以兼顧爰改委黄太守書霖充當是差　得逐　悉心校閱并擬　　馬隊若干特命省防統領李總戎福興於防營中挑選精壯者充數復將步隊移駐江干　　國陸軍　　　　　　似　精益求精武備當可蒸蒸日上矣 
[軍門赴省]  
　　鎭江訪事友人來函云新廂全軍統領陳宇山軍門於三月二十八日辰刻由東馬頭乘官舫赴蘇州恭祝撫憲德中丞夀辰瀕行麾下各營官咸赴江干恭送 
[浙學行程]  
　　杭州訪事友人云浙江撫憲得清江來信悉新任提督學政文叔平大宗師於三月二十二日申刻行抵清江次日彚官舫向維揚進發約四月初旬抵武林 
[文宿韜光]  
　　蕪湖采訪友人云提督安徽學政徐季和大宗師按試安慶旣畢忽抱清恙於三月初十日由省垣回太平節署禮延浙江郭姓醫生前來診治兹悉文宗係氣虚癃閉醫者誤進八正五苓等散以致日漸沈重無可挽 
 
 

Page 2

 
 
回延至二十七日清晨騎鯨而去八百孤寒同聲下涙 
[飭查覆奏摺稿續登]  
　　至黄璣之辦理光緒十六七八等年振務究竟有無放少報多情弊則當以振撫局及各州縣所存放振案據爲憑藉是奴才沿途查看振務卽札調各州縣所存光緒十五年以後放振底案及到省城又札調振撫局所存光緒十六七八等三年各州縣造報振欵原案彼此覈校尚屬相符惟調取振撫局報銷底册與各州縣所報振欵原案兩相比較則此三年中歴城等各州縣原報放過錢米共合銀八十五萬八千五百兩零而振撫局報銷底册所開各州縣放過錢米共合銀一百萬二千六百八十餘兩計浮多銀十四萬四千一百八十餘兩訊據黄璣供稱前游報銷自光緒十一年起至十八年止支發委員薪水川資等項及局用雜支一切共銀十萬餘兩十七年開四成振捐共支用公費局費匯費等銀四萬餘兩又三次委解部　照費銀四萬餘兩此項未向捐生收取以廣招徠一切支用細數均有月報可查惟銷册係遵守部章擬難瑣屑逐欵開報除十一年至十八年銷册内列報銀五萬餘兩尚有十上萬餘兩不能開報是以會同禀院仿照順直成案設法辦理等語並據振撫局各司道查明上年各項雜支　　開單詳覆大致相符且據聲稱各該年振捐振撫兩局雜支帳目雖有浮多抵補之處皆係因公支用並無侵蝕情弊當　奴才督飭司員調取振撫局所存前月報案據與該局前後經理收支文案委員候補知縣蔣式垳候補府經歴吳家騏當面核昇所有光緒十六十七十八等三年雜支各於已經支給未入報銷者實有十四萬四千三十兩零以之例抵前項浮多銀數僅短一百五十兩零據該委員等禀稱當時用項冗雜案牘繁多歴年旣多卷檔間有遺失連日勾稽實難脗合並據結稱會辦局務候補道黄璣實無侵蝕情事如有不實請一併議處等語是黄璣之於各州縣所放振欵並無侵蝕分肥情弊亦無疑義惟查該局代解之部飯照費及支給辦捐辦振公費薪水等項雜支銀兩雖曰遵守部章不能瑣屑逐欵開報然事關振務自應據實奏明請　　旨辦理該局乃輒將各項雜支銀兩加入各州縣振欵項下含混開報實屬不合候補道黄璣前在山東聲名本屬平常而辦理振欵銷册又不據實開報應請　　旨卽行革職其會同造報此項銷册之各司道等亦均有應得之咎應請　　飭下山東巡撫查取職名送部照例議處至開復原官原銜之張上達前在山東居官牌名尤較黄璣爲劣前任撫臣李秉衡奏叅革職衆論皆稱不屈應請仍行革職以爲居官不謹者戒陶錫祺前任臨清直隸州知州尚能盡心民事但前任撫臣李秉衡所叅該員辦理臨清關稅未能核實子弟親族多列河工優奬其事雖較張上達黄璣爲輕而予以降補處分亦尚平允應請仍以通判降補以觀後效葉潤含已經降補同知在部候選此時並未來東應清俟選缺到省著該省督撫隨時察看再查光緒十一年至十八年山東收支振欵係彚案造報此次奴才查覆該省放振銀數係就原奏所指光緒十六七八等年振務劃提各州縣領放災民急振冬振春振等項銀兩逐一核算其餘遷民平糶等項及前後各年所放振欵頭緒過繁且案卷不齊礙難統行查核應請　　飭下該撫卽將光緒十一年以後振捐振撫各項收支數目澈底清查詳細覆奏以昭核實所有查明張上達等聲名才具並葉潤含等叅欵緣由理合恭摺覆陳是否有當伏乞　　　皇太后　　皇上聖鑒訓示謹奏請　　旨奉　　硃批另有旨欽此 
[整頓保甲]  
　　鎭江訪事人云常鎭通海道長久山觀蔡屢奉　　諭旨飭將地方保甲團練認眞辦理因特札飭鎭江府許太守轉札丹徒縣王大令出示曉諭曰案奉府憲許轉奉道憲長札開照得爲政首在安民而安民之道以辦理保甲爲先務鎭屬保甲事宜屢經酌定章程通飭遵辦各牧令苟能奉行不懈何患無成效可覩乃本道蒞任後體察情形爭鬥搶刦之案層見疉出良由各屬於保甲一事未能實力奉行紳　避勞避怨更不肯澈底盤詰致良法美意盡屬具文因再通飭各屬將保甲事宜各就地方情形叅照通飭章程認眞編查實力辦理費用由官捐給不准科派民間分文等因札府轉飭遵照辦理等因到縣奉此查編查保甲實爲弭盜要政現值辦理江防尤宜與團練相輔而行合再除會同紳董選舉甲長牌長按户編查外合行出示曉諭爲此示仰闔邑士紳軍民人等知悉爾等務各聽候編查將男婦丁口作何藝業據實聲報以便塡給門牌懸掛不得抗違隱飾編查以後務須安分守業倘敢窩留匪類作奸犯科一經牌甲長查出禀告定卽嚴行究辦一家有犯十家連坐决不寛貸至一切紙筆費用槪由本縣捐給並不科派分文倘有胥役藉端索擾許卽據實呈究其各遵照毋違切切特示 
[示諭會匪]  
　　鎭江訪事人云太子少保總統江勝全軍長江提督軍門節制五省水師各鎭强勇達春巴圖魯黄芍巖宫保出示曉諭曰照得結盟入會軍令森嚴本軍門因近來哥匪到處蔓延是以本部江勝六營自去歳成軍以來深恐爾勇丁等被匪徒煽惑誤入迷途曾迭次出示剴切開導在案昨訪聞有匪首張泰山卽張通浩一名張雲冠又名張大帥該匪首等歴在鎭江揚州金陵江隂一帶逗留十餘年往來無常開堂放飄大爲地方兵民之害經本軍門密派幹員將張泰山拿獲到案於三月十二日訊明正法梟首示衆查該匪等散放飄布本部勇丁難保無被其蠱惑者本軍門念爾等皆係鄉間農民初次入伍其入會皆由於誘脅實屬限於無知如不教而誅情實有所不忍爲此再行示諭爾等如有曾被誘脅人會匪者速將飄布自行將名字塗抺呈繳本管哨官轉繳營官或繳呈六營總查備案從此悔過自新恪守營規卽被人供扳本軍門亦概不深究其有從前在他處誤入會匪者亦准其一律將飄布呈繳本軍門槪寛其已往予以自新各該哨官等如該勇丁自將飄布呈繳旣經悔過卽當一視同仁愼勿以其曾經入會意存歧視使該勇丁自抱不安爾勇丁等當知本軍門曲予矜全恩施法外愼毋執迷不悟自外生成倘此次示諭之後仍將飄布隱匿則是甘心爲匪怙惡不悛一經查出軍法具在决不爲爾等寛宥也各宜凛遵毋遠特示似此憲諭煌煌恩威兼用想各勇丁當改過自新不敢以身試法矣 
[飭緝餘犯]  
　　嘉興訪事友人來函云上月某日之夜許祥和被盜行刦旋經杭州捕役某甲拿獲盜黨吕癩頭供出餘犯護解來禾陳邑尊提案研訊供稱小人姓吳名長發確係此案首犯並非吕癩頭邑尊飭將所獲原贓給失主認明具領吳則釘鐐收獄尚須緝拿餘犯明正典刑也 
[鄂中茶務]  
　　漢口友人於三月二十九日致書本館云目下茶樣已抵漢口祁門茶視去年略低不無雜質攙和甯州及灄家市楊樓峒之茶則較去所産稍佳今日大盤尚未開市惟聞灄家市茶有人購過每擔銀二十五兩與去年不相上下楊樓峒茶每擔銀三十三兩至三十五兩恐商人未必能大獲其利也 
[直隸官塲紀事]  
　　上月某日藩轅牌示調署大名縣縣丞衛河縣縣丞本任天津縣管河縣丞沈輝保禀請開缺以知縣補用所遣大名縣衛河縣縣丞員缺因河工試用縣鄧昌祺僅在天津行轅掛號迄今並未來見照章應子扣委其次之河工試用縣丞劉延科署理深州直隸州州判廻避改擊遺缺酌委試用直隸州州判陳建章署理咨署通州土壩州同丁熙奉部覆准飭赴新任咨署清苑縣管河縣丞王之圻奉部覆准飭赴新任大城縣訓導張福堂應卽飭令回任○新任天津縣原大令由開州赴省謁見藩憲大約四月初可領憑抵津諏吉初六日接篆視事刻下各房書吏以及八班差役均已預備供張矣 
[浙省官塲紀事]  
　　杭州訪事友人來函云浙江藩憲惲方伯於上月二十八日牌示烏程縣大錢巡檢缺委長興縣泗安巡檢周文炳調署長興縣泗安巡檢缺委烏程縣大錢巡檢于儉調署乍浦理事同知缺飭部選是缺之錫年赴任縉雲縣知縣缺飭准補是缺之范傳衣赴任○署杭嘉湖道萬砥莊觀察擇吉上月二十九日在行臺接篆是日黎明由升署運憲陳養源都轉將巡道及杭關監督印信關防各一顆派委杭州 
 
 

Page 3

 
 
府林太守親自齎送行臺觀察朝服至大堂行謝　　恩禮隨更衣拜印升座屬員庭叅畢書差人等分班叩賀如儀○廣信鹽局會辦一差現由運憲札委候補運副朱分轉燦奎接辦分轉方奉委赴上海川沙稽查醬缸須俟查竣銷差然後赴局接鈐任事 
[茸城近事]  
　　松江訪事友人來函云松俗每届賽會之期必有選事少年策騎飛馳以致顚蹶傷身爲書非淺三月二十八日晴烘嫩日微風扇和好事者舁東嶽聖帝温天君曁施相劉郡王楊侯各偶像游歴東郊先於二十六日舁聖帝至東門外紫陽宫二十七日之夜各社首舁諸神偶像行朝參禮二十八日午後回廟會中强有力者於廛市熱閙處放轡飛馳自矜矯捷有一馬馳至嶽廟西馬上人顚仆於地馬卽狂奔直至裏館驛左近始經旁觀者籠住一面將人扶起不　有性命之虞亦云幸矣○北門内某姓女郎年甫及笄涓吉上月某日遣嫁兩家本係誨戚禮成後有執柯之某少年率同賀客赴新房賀喜俗謂之閙新房穢語淫詞不堪入耳事爲女母所聞翌日向之斥責迨女之兄弟行往男家拜謁衆賓羣起攢毆刻下兩造均不甘休恐頦涉訟也○華亭縣署西首有湯甲者因其寡女自盡遷怒某銀工率人蜂擁兇毆致溲溺淋漓奄奄斃命事後屍弟經人勸解不知如何了事迨三月二十八日忽有死者之外姑某氏一棹來松以賄和人命等辭赴華亭縣署喊控恐此事尚不免反復也 
[軍麾過滬]  
　　日前江南狼山鎭總兵曹肯堂鎭軍秉節赴蘇州恭祝撫憲德中丞夀誕昨日由蘇回滬命駕入城拜會各富道至縣署時王大令因公他出由家丁擋駕 
[惡棍傷人]  
　　著名流氓朱常華係前年刃傷南市施家弄萬裕錢莊出店人馮阿長身死案内之要犯當時由上海縣署差役拘獲解　前縣主黄愛棠大令提訊明確收押改過所擬罪旋被脫逃近與在浦東唐橋鎭人計木林之妾某氏私識計查悉於上月三十日之晚率其黨羽將朱拘獲連放手槍彈中左右肩及小腹等處後復持刃將頭顱砍破刓去兩目臂腕亦連砍數十下血肉模糊登時斃命旋經同黨萬高頭出爲介紹願給屍屬洋銀若干并爲死者從豐棺殮屍屬不欲多事隱忍而罷得免涉訟公庭 
[事難理處]  
　　徐文述與孫少卿爭攬日本郵船會社工程以致涉訟於英界公堂讞員翁笠漁刺史著木業公所董事嚴茂堂秉公理勸限七日内禀復核奪前日午後英副領事梅爾恩君詣廨會同襄讞委員張司馬提訊嚴供前者監生奉諭後邀同寗紹上海三帮木業董事在魯班殿會議以郵船會社工程目下如孫欲承攬應給徐銀五千兩如徐欲承攬應給孫銀五千兩早已禀明在案此次仍照前議向徐孫一再開導無如兩造均不允從惟此事究與王毛毛不涉求公斷可也徐文述供稱嚴茂堂所勸甚公因孫尚欠銀三千七百餘兩無從索取故未允從孫少卿供昔年監生與文述之兄文通合攬招商局蜜而登建造住宅及郵船會社等五處工程均由王春泉作保陵日完工逾限罰銀二萬兩兹文述之兄文通病故又述與監生均無銀可墊轉倩王毛毛墊銀致被牽涉王供孫令監生墊銀目下祇須將銀歸還卽不干涉司馬商之梅副領事謂原被告曰嚴茂堂勸令承攬之人貼銀五千兩並不偏袒今姑斷令貼銀三千兩仍著各董事秉公理勸俟禮拜五覆訊酌斷 
[上海縣署瑣案]  
　　地保褚名瑞唆使鄉民周秋堂投縣控周坤搶去寡嫂張氏賣與周高爲妻縣言王欣甫大令提集案中人於前晚升坐花　研訊周張氏供前夫周春和故已三年小婦人貧難度日自願率同子女再醮與周高爲妻前夫之胞弟周秋堂聽從褚名瑞挑唆來案妄控搶醮此事與黄自榮素無干涉突被砌入詞中求恩明鑒周高供小的以洋銀三十二元交張氏之夫叔周金虎收受娶張氏爲妻地保褚名瑞藉端訛詐不遂所欲唆使周秋堂揑情朦控周金虎供胞姪春和故後姪媳貧難度日以致再醮小的收得身價洋銀三十二元爲姪埋葬之費周坤供此事實由周張氏出於自願並非小的搶醮褚名瑞架詞唆訟是實褚名瑞供周金虎與已故之周春和同姓不宗小的與伊爲親戚行不忍坐視搶醮黄自榮供小的於此事素不干預褚名瑞無端揑詞投龍華巡防局誣控突被牽涉是以投案呈明周秋堂供與褚同大令謂褚明瑞身充地保瞻敢插身多事唆人興訟可惡已極喝責一千二百板荷以巨枷發往鄉間示衆一月並予斥革不准復充張氏仍給周高領回爲妻其餘一千人槪行斥釋諭令黄自榮謹愼當差鄉間遇有事故須極力勸解本縣訪悉當予奬勵黄唯唯遵諭而退○前日陸旺生舁子永升到縣稱小的之子被陸和尚等毆傷求騐王大令提訊之下陸旺生供小的務農度日因田溝水涸向鄰人王洪元溝内借水王已允從遂小的安排戽水突有陸和尚者出頭阻止并糾同伊兄雲生及吳火英等將兒子永升毆傷多處求恩察騐永升供與父同陸和尚供小的因見有人戽水向永升查問永升卽將小的毆擊小的回毆是實陸雲生供小的祗往勸解並無别情吳火英供小的並無帮兇情事求恩寛宥大令飭仵騐得陸永升週身並無傷痕謂兩造均非安分之徒本應一并嚴懲姑念農忙之際一律寛免祗判令將陸和尚掌頰一百下 
[馬路工程局紀事]  
　　江北船户劉基鴻曾投捕房訴稱同帮周桂記硬派洋銀二元不遂所欲致將父親劉萬玉毆擊前日由捕頭解請馬路工程局會辦委員司徒貽芬司馬提案研訊將划船户馬正元先行笞責昨日又將一干人帶案覆訊馬供小的實未與聞此事惟彼等往茶肆評理時曾邀同前往今已蒙大老爺責罰嗣後决不敢再蹈前愆胡五子供事由馬正元與周桂記口角而起當其赴茶肆評理時小的雖亦在塲然有無索詐之事實出不知今願罰洋銀四元叩求免究司馬怒謂爾隨同歹人滋生事端法難輕恕判令笞責一百板認罰之洋銀著卽繳案撥充修理馬路經費并各具明結交人保出○前日南市恒生馬頭永愼和油荳行出店人潘鴻春雇船運油若干簍往某輪船因駁船户賈毛囝爭攬以致扭毆　卽喚四十五號巡街捕舅拘解捕房捕頭解至工程局禀請會辦委員司徒司馬提訊永愼和執事人李夀金偕准投案聲稱賈毛囝强奪生意并敢將潘扭毆請爲究辦賈供實因生意清苦不得已向之爭攬並不敢行兇司馬判責五十板飭具改過切結○山東流氓劉志奎誣指沈三小欠洋銀兩元逞强勒索由淮陽管帮人沈阿三拘送捕房捕頭解至工程局禀請會辦委員司徒司馬提訊沈供小的泰州人在滬駕舟爲業劉向小的硬取洋銀兩元不遂其欲卽持木棍行兇是以拘請訊究司馬判將劉枷號一月發犯事地方示衆期滿責釋○賊犯王阿才行竊王家馬頭海南山鳳茶樓銅面盆由汛捕拘獲解至工程局禀請會辦委員司徒司馬提訊茶博士高東傳投局請領失贓司馬判將王責一百板飭捕驅逐贓給失主具領 
[法界公廨紀事]  
　　法商某洋行主人投該管領事署控地亞士洋行司帳人費伯和購取鐘表欠洋銀七十餘元屢索不還法總領事白藻泰君咨照讞員朱森庭明府出票飭探持赴值年領事署簽字然後投該管德領事署禀請查照施行德領事不允簽字包探乃持回原票向明府據情禀覆○昨禮拜四爲公堂訊案之期緣是日相傳係耶穌升天節　應停辦公事先期由法總領事署何繙譯官咨照捕房並朱森庭明府將應訊各案暫停一期 
[法界捕房紀事]  
　　前日讞員朱森庭明府命駕赴南市電燈廠查閱電燈一切工程不隄防被賊竊去白銅水烟袋一枝因卽飭捕查緝昨由虹口包探拘到甲乙丙丁四賊犯明府聞之飭探前往一併帶回管押捕　候歸案辦理○某甲向爲運糧小工後因事被斥遂時向工頭霸釁昨由工頭拘送捕房捕頭令押候解請讞員朱森庭明府訊辦○前晚偷兒某戊至某姓家用鐵鑿毁門圖竊被包探夥拘獲送入捕房捕頭令押候解送公堂禀請朱明府訊究○昨有某偷兒至停泊洋涇浜之某客船上竊取蚊帳被褥被事主拘獲連贓送入捕房捕頭命押候解送公堂禀請朱明府懲辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[移風易俗]  
　　江西訪事人來函云石幹臣明府經上憲檄令代理新建縣篆務蒞任之始卽羅列各欵出示嚴禁曰宰治之道必先正本清源化導有權尤貴移風易俗本縣下車伊始深以民瘼爲懷博訪周諮殊多陋習蓋新邑地處省會五方雜處良莠不齊守法者固不乏人玩法者亦復不少若不剴切誥誡何以挽積習而振頽風兹將應禁各條臚列於左　一禁鬥毆查新邑民情素稱良善然每因微嫌細故逞兇鬥毆重則致命輕亦受傷迨至控告到官身罹法網爾小民何苦逞一朝之忿喪七尺之軀嗣後務宜遇事忍耐小則投人理處大則來縣具呈切勿逞忿操戈恃强鬥毆勉爲良善以保身家倘敢故違定卽嚴辦至於族中紳耆尤宜約束子弟遇有釁端憑公勸處若有横悍不服者許卽先行赴案禀明以便嚴拿禁止倘仍蹈故轍或恃强凌弱故爲旁觀暗中唆令定將不行約束之紳耆一併嚴懲以挽惡習　一嚴盜賊查新邑爲四省通衢每多游手好閒之輩狗竊鼠偷貽害閭閻甚至窩賊銷贓故縱爲害嗣後務各洗心革面勉爲良民倘敢怙惡不悛或鄰保人等得規包庇一經訪聞拿獲定卽從嚴追辦决不稍寛○一拿訟棍查新邑詞訟雖不甚繁然一經訟棍主唆卽化無爲有抝曲作直教唆播弄使之不訟不休及至對簿公庭依然水落石出告狀者受枷受杖唆訟者無是無非言之殊堪髮指除密訪查拿外嗣後爾等遇有詞訟務須據事直陳勿得聽唆揑告該訟棍等亦各改過自新勿再舞弄刀筆倘敢言諄聽藐定卽嚴拿究辦　一勸息訟查新邑詞訟非錢債細故卽口角微嫌旣無宿怨深讐何必涉訟取累嗣後務宜遇事忍耐勿因口角爭訟卽向人索欠亦應理取如負欠者意存圖賴原屬不情然儘可投中理償或來縣控追不得恃係債主率衆滋閙况本縣勤求民隱不以蔽塞爲懷每遇出門攔輿或當堂喊　　不隨時受理不必定候三八告期一經准理立予傳訊不致延擱爾等果有屈抑不妨來案控告勿再恃强滋鬧致生事端如違里　　一杜刁告查定例祗准一告一訴如藉端羅織牽控無辜一經審虚卽應反坐新邑詞訟往往狀後開列多人非挾夙嫌卽圖訟　　至票差傳訊又復避匿不到或雖投到而不邀中證同來推原其故因情虚畏究嗣後一切詞訟務須據實控告實犯實證不得波及無辜任情指控一經差傳卽應邀證投案倘敢仍前妄控多人或不邀證投審及到案之後審係子虚者定將原告分别嚴究反坐　一禁藉詐查辦理命案律有明條眞傷固宜究抵誣告亦應反坐近聞鄉間有等不逞之人往往以病故自盡揑做傷痕牽累良善以報夙嫌糾衆上門滋擾不知卽係眞命只准具報拿兇不准私行擾害何况僞揑此等惡習殊堪痛恨嗣後務須各安本分切勿作僞犯科卽係眞命准報案騐明拿兇究辦毋得糾衆上門私行擾害倘敢故違除將命案眞僞訊明照律嚴辦外仍將擾害之人一併嚴辦不貸　一正風俗查演唱淫戲聚賭窩娼最易敗壞風俗誘惑人心故例禁綦嚴現聞縣屬各鄉有等無賴棍徒藉口春賽秋報或遇神誕雇演採茶淫戲招集娼妓開塲聚賭糾衆斂錢淫戲則描摹盡致醜態畢呈娼妓則粉黛極妍媚情胡底最足蕩人心志喪人操守賭博則廢時失業破産傾家甚至流爲匪類不特褻瀆神明實大爲風俗人心之害除飭差查拿外嗣後各鄉不得仍蹈前轍倘敢故違許該處紳耆約保人等公呈控究若受賄狥縱一併嚴究不貸　以上各條實爲當務之急合亟出示曉諭爲此仰闔邑軍民諸色人等知悉嗣後凡我民人恪遵誥誡勿以睚眦小嫌動輙鬥毆勿因飢寒交迫流入匪徒勿以刀筆爲生涯勿以健訟爲能事勿任情砌控藉命圖訛勿演唱採茶聚賭窩娼爲父兄者詔勉子弟爲鄰保者勸戒愚氓勉爲守法之民共享昇平之福自示之後倘再積習未除冥頑如故則懲一所以儆百去莠所以安良惟有嚴拿到案盡法懲辦本縣居心最恕嫉惡如仇令出惟行勿謂言之不預也特示 
[幾釀火災]  
　　前晚八點鐘時本城邑廟東首天主堂中人方作晚餐遺火柴房霎時烟霧迷漫幾成燎原之勢幸卽汲水澆熄尚未冐穿屋頂左右鄰不過略受虚驚耳 
[巡局批示]  
　　日昨上海城廂内外保甲總巡戴子邁明府發出批示云據職員嚴尚洙禀查唐橋巡防分局當日設立之初實因唐橋爲上南交界之衢途鎭市極形繁密而兼轄龍王廟嚴家橋六里橋等處亦屬聯絡相宜易於稽察再三斟酌最爲扼要適中未便遽行遷移所請碍難照准若因嚴家橋鎭亦屬要道或擬添設巡查局一所以期綏靖地方事屬因公自應禀請道憲察奪　候批下遵辦可也○又批監生周蔭庭禀據稱二月廿七搬家雇船裝運雜物被扒手混入竊去磁瓶等物旣稱所雇扛夫係船埠所撥均親信之人扛夫搬運雜物之時船埠無不認識自應小心看守何致被扒手混入其間卽有疏虞亦惟船埠扛夫是問何以當時失物並不追究船埠扛夫至事隔一月率行禀請飭追實屬無從查究不准 
[英界公堂瑣案]  
　　包探李耀庭解送畢丹山李少泉嚴子文范小生到案禀稱伊等四人向倪耀奎倪王氏藉端勒詐洋銀二百元逼令倪寫立字據事由小的查獲一併拘請究懲倪耀奎同妻王氏投案供訴前情畢供安徽徽州府婺源縣文生去秋來滬在二馬路羅姓家以筆墨作生涯被倪夫婦騙去洋九百元旋由倪出立筆據願還洋銀二百元昨日向之索取反誣以訛詐李嚴同供俱在某書局内繕寫書樣並不與畢串通范小生供向爲外科醫生昨在某茶館啜茗被包探悞拘求恩開釋襄理讞政之張司馬商之白繙譯官將范從寛開釋畢丹山旣屬文生須備文至原籍查明再行核斷畢李嚴三人發回捕房押候查明覆訊○某洋人控蔡和尚竊去洋銀三十五元由五十九號印捕送案請究蔡認竊不諱司馬判責二百板管押一個月○流氓金仁泉陸晉英徐掌泉屢次犯案日前又將鄉人王阿金軋至某茶館内持刀恐嚇訛詐洋銀十元被包探沈生泉所見一併拘入捕房昨晨捕頭送案請訊王供訴前情求恩究辦金陸徐皆供詞狡展司馬判令各重責一千板將陸徐發回捕房管押半年金管押三月○包探竇如海解送吳榮福到案禀稱吳在某烟館賣淫畫是以送案請究吳一味求恩司馬判罰洋銀五元撥充善舉○常熟人譚春庭前因犯案遞籍兹復來滬經包探張阿五緝獲解送公堂禀請訊辦譚供現已改過不敢爲非求恩寛恕司馬發回捕房再行遞解○徐仁泉投捕房訴稱楊阿海索詐洋銀一元捕頭飭探石金榮將楊拘獲解案請懲徐聲訴前情楊供向徐商借不敢勒索司馬判重責三百板荷枷半月發犯事地方示衆 
[美界捕房紀事]  
　　寗波府屬某邑人名新才者携其梅鶴稅居西華德路美華里向以捕魚爲業日前欲出洋捕黄魚將妻某氏寄與其兄某甲處甲自新才出門卽將氏百計勾引氏抵死不從前晚甲膽敢强姦氏大聲呼救甲遂肆行毆擊以致身無完膚昨被氏母所知投捕房聲訴捕頭卽飭包探胡瑞龍將甲及其父拘押候解送公堂禀請讞員翁笠漁直刺訊辦○昨晨崇明縣人胡太山混入虹口百頓路某姓家竊取衣物由包探金立生查獲吊出原贓帶入捕房押候解送公堂禀請究辦○前晚匪棍錢阿四陳春和范小三范小色等向江北人顧春庸訛詐不遂肆行毆擊顧大聲呼救巡街捕聞而前往拘獲小色一人餘皆逃逸旋解入捕房押候解送公堂禀請訊辦○昨日偷兒陳阿三在公和祥碼頭竊取舊鐵若干被巡街捕所見帶入捕房捕頭见所竊甚微令押乞丐牢半日釋之使出 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年三月二十四日京報全錄]  
宫門抄○秦督陶　奏爲揀員調補邊要道缺摺○蜀督奎　奏爲更補知縣摺○護晉撫何　奏爲護理撫篆日期摺○蜀督奎　奏爲遴員署理府縣各缺片○三月二十四日　理藩院鑾儀衛光祿寺正白旗值日無引　　見○田玉廣謝授甘肅寍夏鎭總兵　　恩○張亨嘉謝授右中允　　恩○兵部奏派查齋之大臣　　派出芬車定昌敬昌耆齡德魁祥普英信志鈞○召見軍機　田玉廣○補張士元謝賞福字　　恩　○○頭品頂戴陜甘總督臣陶模跪　奏爲揀員調補邊要道缺以重地方恭摺仰祈　　聖鑒事竊甘肅西寗道升任安徽按察使聯魁業已奉准部覆由外調補查西寗地處邊徼蒙番回撒雜處其間控馭撫綏關繫甚重非老成諳練熟悉羣情之員不足以資鎭撫查同治元年經前督臣沈兆霖奏准西寗道府二缺此後但得人地相宜無論滿漢人員均准酌量調補惟同時道府二員内必須有滿洲蒙古一人不得皆用漢員等語今西寗府燕起烈係漢員則西寍道缺應於實缺旗員内揀選調補臣查陜甘兩省在任道員並無滿洲蒙古之人實屬無憑揀調惟查有現任甘肅新疆伊塔兵備道英林年五十二歳廂黄旗滿洲二甲喇本世管佐領下人由二品廕生報捐同知同治六年投効甘肅軍營克復太子寺案内出力保免補本班以知府簽掣省分遇缺儘先前卽補於克復烏魯木齊達板城各案内保免補知府以道員分省遇缺儘先題奏又於新疆南路諸軍五次剿平邊宼案内保加二品頂戴光緒十四年八月二十八日委署伊塔道篆務嗣經奏補斯缺臣查該員英林精明穩練有守有爲蒞任邊要業已多年辦理一切悉臻妥協該員前隨伊父玉通在西寗辦事大臣任内於該處情形最爲熟諳若以之調補實堪勝任雖以邊安與例本有未符惟因兩省無滿蒙之員卽新疆亦僅該道籍隸滿洲人地又極相需自與尋常事例不合意涉遷就者不同合無仰懇　　天恩俯准以甘肅新疆伊塔道英林調補甘肅西寍道以重邊圉如英林實難准調查有甘肅候補遇缺題奏道常祥現年六十八歳廂紅蒙古祥禧佐領下人由繙譯生員補授理藩院筆帖式考補陜甘總督衙門筆帖式期滿以知縣保留甘肅奏補西寍縣知縣歴因籌餉繫逆　防各案内出力遞保以道員用仍留甘肅補用哈密軍務告竣保准無論應題應調奏補於光緒七年十二月二十六日騐放到省前者蘭州及鞏秦階道現署甘凉道均無叅罰案件臣查該員常祥老成練達久歴邊陲且曾任西寍縣知縣情形尤爲熟悉雖以調補之缺而補侯補之人與例不符惟英林而外卽候補中亦僅該道隸籍蒙古人地亦極相宜可否請　　旨破格簡放以重地方謹會同西寍辦事大臣臣奎俊合詞恭摺具陳伏乞　　　皇太后　　皇上聖鑒訓示謹　奏奉　　硃批著英林調補吏部知道欽此　○○頭品頂戴四川總督奴才奎俊跪　奏爲更補仁夀縣知縣以資治理恭摺仰祈　　聖鑒事竊照資州直隸州屬仁夀縣知縣何肇祥於光緒二十四年三月十八日在任病故應以病故本日作爲開缺日期前以科分在前借補布經歴之大挑正班知縣鄭毓岷撤回請補咨奉吏部議奏查該省病故休知縣一項光緒二十四年出有仁夀縣知縣何肇祥於三月十八日病故遺缺應以本日作爲開缺日期歸三月分截缺其長寍縣知縣馬斯才病故一缺係於二十四年二月十一日在四川巫山縣遇風舟覆身故亦應以病故之日作爲開缺日期歸二月分截缺並非同月之缺毋庸掣簽覈計長寍縣知縣係第一之缺仁夀縣知縣係第二之缺該省病故休知縣一項上次大挑先後用至分缺先並第二新海防遇缺先止其長寍縣知縣一缺查舊海防先鄭工遇缺先抵補並海防卽舊例銀捐遇缺先遇缺均無人應用大挑正班之人今該前署督悞將長寗縣知縣作爲三月分之缺與仁夀縣知縣一併掣得仁夀縣知縣第一請以大挑正班知縣鄭毓岷題署應毋庸議應令該督將大挑知縣鄭毓岷照例按班提前請補先出之長寗縣知縣缺其仁夀縣知縣員缺應令該督照例按班以新海防遇缺先知縣文褆更補光緒二十四年十一月三十日奉　　旨作十二月初五日行文等因奉此自應遵照辦理兹據布政使王之春按察使文光會詳查新海防遇缺先知縣文褆年四十四歳係正藍旗滿洲崇秀佐領下由監生遵籌餉例報捐縣丞分發四川試用同治十三年九月二十八日赴部騐看領照光緒元年七月到省十三年六月丁艱十五年服滿起服是年十二月回省因前在達字全軍剿辦馬邊夷匪在事出力保俟補缺後以知縣補用十五年十一月十三日奉　　旨依議欽此十七年十二月遵新海防例捐免補本班以知縣仍留四川歸候補班補用十八年二月十二日引　　見領照起程於是年四月二十九日到省因前在達字全軍剿辦雷波夷匪在事出力保加同知銜十八年閏六月初六日奉　　旨依議欽此十九年甄别留省補用復遵新海防例加捐遇缺先補用免試用部中於光緒十九年五月二十日行文按照限减半計算應扣至六月三十日作爲到省日期並無同班同日到省之員核計到省在先缺出在後例准序補該藩司到任未及三月例不註考該臬司查該員文褆當差平穩歴練亦深以之題補仁夀縣知縣實堪勝任該員向未在川先行流寓寄籍置買田産與本身父子胞兄弟胞伯叔姪開設典鋪及各項經商貿易曁在各衙門勷辦刑名錢榖等事亦例應廻避之人及捐免廻避情事與例相符詳請　奏補前來奴才查該員文褆才識俱優係新海防遇缺先補用知縣請補仁夀縣知縣銜缺相當毋庸送部引　　見亦毋庸另請實授但係捐納人員仍令試俸三年請銷試俸字樣合無仰懇　　天恩勅部核准以新海防遇缺先補用知縣文褆請補仁夀縣知縣是否有當除咨部外謹繕摺具奏伏乞　　　皇太后　　皇上聖鑒訓示再此案毋庸查叙叅罰應以光緒二十四年十二月初五日行文作日起按照限减半計算扣至二十五年正月十五日奉文起限按照更補定限應扣至光緒二十五年三月二十六日以前到部該司等於正月二十五日詳請更補合併陳明謹　奏奉　　硃批吏部議奏欽此　○○頭品頂戴護理山西巡撫布政使臣何樞跪　奏爲恭報微臣接護撫篆日期叩謝　　天恩仰祈　　聖鑒事竊臣於光緒二十五年正月二十二日接奉撫臣胡聘之行知正月初六日具奏請　　旨派員護理山西巡撫篆務一摺本月二十一日差弁咨回原摺欽奉　　硃批著何樞護理欽此旋於二月十三日接奉撫臣胡聘之將巡撫關防提督鹽政印信並　　王命旗牌文卷等件派委署中軍叅將宋占魁太原府知府馮鍾岱咨送前來臣遵卽恭設香案望　關叩頭謝　　恩祗領任事伏念臣梁垣下士由咸豐六年進士簽分吏部洊補郎中　　簡放湖南知府升補道員復蒙　　簡授四川臬司　　擢升湖南藩司調補山西藩司雖歴矢愼勤實漸無報稱兹復渥邀　　恩眷護理疆符聞　　命自　　天悚惶無地查山西地當邊塞吏治民生均關緊要臣惟有實事求是認眞經理萬不敢以暫時權攝稍涉因循以期仰答　　高厚鴻慈於萬一除將到任日期另行恭疏題報外所有微臣感激卜忱理合恭摺叩謝　　天恩伏乞　　　皇太后　　皇上聖鑒謹　　奏奉　　硃批知道了欽此　○○奎俊片　再保密府知府邵世恩請假回籍修墓遺缺應卽委員接署查有試用知府牛瑗才識穩練堪以署理又署富順縣知縣黄兆麟飭回黔江縣新任遺缺查有署巴縣事成都縣知縣沈秉堃堪以調署遞遺巴縣知縣缺委本任温江縣知縣張　署理所有沈秉堃等各正署任内並無經徵錢糧未完展叅及承緝盜刼已起四叅案件據藩臬兩司會詳前來除分飭遵照外理合附片具陳伏乞　　聖鑒謹　奏奉　　硃批吏部知道欽此 
 
 

Page 14

 
 
[光緒二十五年三月二十五日京報全錄]  
宫門抄○諭旨三道錄前○蜀督奎　奏爲更補知縣摺○又　奏爲道員請告終養據情代陳片○閩督許　奏爲閩鹽前因風潮爲患商疲課絀　將帶完舊課量予展限摺○蜀督奎　奏甄别知縣照例補用片○閩督許　奏報收支釐金數目摺○三月二十五日　吏部翰林院正紅旗值日無引　　見○福州將軍增祺到京請　　安○山西巡撫胡聘之請　　訓○吏部奏派騐看月官之大臣　　派出熙敬孫中堂溥善清銳榮惠李殿林徐承煜曾廣鑾胡俊章桂年齊蘭楊福臻徐道焜富通阿鄭思贊張兆蘭○召見軍機　增祺　胡聘之　○○頭品頂戴四川總督奴才奎俊跪　奏爲更補長寗縣知縣以資治理恭摺仰祈　　聖鑒事竊照新選徐州府屬長寗縣知縣馬斯才於光緒二十四年二月十一日在巫山縣遇風舟覆身故應以身故之日作爲開缺日期前以新海防遇缺先知縣文褆請補兹奉吏部議奏查該省病故休知縣一項上次大挑先後並分缺先用至第二新海防遇缺先止今此一缺查舊海防及鄭工抵補海防卽舊例遇缺先遇缺均無人應用大挑正班之人今據該督疏稱長寍縣知縣馬斯才於光緒二十四年二月十一日在途次病故於三月二十九日申報到日作爲三月分之缺查長寍縣知縣馬斯才係於二十四年二月十一日在四川省巫山縣舟覆身故並作途次省分旣有病故日期可計自應以病故本日作爲開缺日期歸二月分截缺該督誤將二十九年三月分所出之仁夀縣知縣一缺一併掣籖掣得長寗縣知縣第二請以新海防遇缺先知縣文褆補授之處應毋庸議其長寗縣知縣一缺應令該督照例按班以大挑知縣鄭毓岷更署光緒二十四年十一月二十九日奉　　旨坐十二月初四日行文等因欽此自應遵照辦理兹據布政使王之春按察使文光會詳查大挑正班知縣鄭毓岷年五十五歳係廣東新會縣人由監生應同治三年甲子科本省鄉試中式二十五名舉人榜名郁文在部更正毓岷光緒六年庚辰科會試後大挑一等四月初五日蒙　　欵派王大臣騐放堪以知縣分發試用奉　　旨依議欽此簽掣四川親老告近改掣福建十六年四月二十五日領照五月十八日到省十七年正月初一日聞訃丁艱請咨回籍守制葬親事畢探親赴京服滿在部報明起復二十一年四月二十四日蒙吏部給發執照仍回原掣四川試用承領起程於二十一年十二月十八陧到省甄别留省補用並無同班同日到省之員核計到省在先缺出在後例准序補該藩司到任未及三月例不註考該臬司查該員鄭毓岷心地明白辦事穩練以之請署長寗縣知縣實堪勝任該員係籖掣來川毋庸查取寄籍遊幕等事亦無例應廻避之人及捐免廻避情事與例相符詳請　奏補前來奴才查該員鄭毓岷穩練精明係大挑知縣請署長寗縣知縣銜缺相當毋庸送部引　　見仍照例試署年滿如果稱職另請實授合無仰懇　　天恩敕部核准以大挑知縣鄭毓岷請署長寗縣知縣以資治理是否有當除咨部查核外理合恭摺具　奏伏乞　　　皇太后　　皇上聖鑒訓示再此案毋庸查叙叅罰應以光緒二十四年十二月初四日行文坐日起按照限减半計算扣至二十五年正月十四日奉文起限按照更補定限應扣至光緒二十五年三月二十六日以前到部該司等於正月二十五日詳員更補合併陳明謹　奏奉　　硃批吏部議奏欽此　○○奎俊片　再前准吏部咨光緒二十四年十一月二十四日奉　　上諭川東教案任錫汾辦理不善著奎俊將該道卽行撤任另委妥員接署欽此遵將任錫汾撤任遴委候補道夏峕署理當經　奏明在案兹據任錫汾禀稱恭讀邸鈔光緒二十四年十二月二十八日奉　　上諭四川川東道任錫汾著開缺來京由吏部帶領引見欽此遵將任内一切經手事件交代清楚自應遵　　旨北上緣職胞兄均已早故親母陳氏現年七十五歳無人侍奉向係迎養在官入川以來不服水土時多疾病思鄉念切用敢披　陳請籲懇　　天恩俯准送親回江蘇原籍終養以遂烏私等情前來除咨部查覈外理合據情代陳伏乞　　聖鑒訓示謹　奏奉　　硃批另有旨欽此　○○閩浙總督臣許應騤跪　奏爲閩鹽前因風潮爲患商疲課絀請將帶完舊課量予展限恭摺仰祈　　聖鑒事竊照閩省上年自春租夏隂雨連綿入秋以後風潮爲患曬鹽埕坎悉遭冲壞塲中積鹽浸鎔無存溪海轉運官商船隻均被漂没各情形業經臣奏奉　　硃批卽著飭屬酌量撫恤並設法辦運鹽觔等因欽此當經轉行欽遵在案兹據署福建鹽法道胡廷幹會同布政使李興銳詳稱查閱省各帮倉鹽原不充裕商人貲本亦極微薄自同治四年改行票運課耗釐三項並徵三届以後率係虚報徵完以致積至三十届共欠銀七十九萬兩有奇光緒二十一年經前升任鹽法道張曾敭查悉情形請免西路二十三帮全厘并將所欠舊課分作十年帶徵每届帶徵銀七萬九千餘兩業經奏奉户部覆准第免釐歳止四萬舊課年將八萬挹彼注兹不敷甚鉅現雖節據勉完三十一三十二兩届舊課銀十五萬兩已屬力盡筋疲今復猝被風潮所有在塲在途各鹽俱遭漂没鎔化運本向而虧耗課欵更難措繳溯查嘉慶十四年閩省引鹽被風漂没曾蒙　　恩准將嘉慶十三年正課十二年溢課展至十五年起分作三年帶徵調劑有案此次事同一律似可援照辦理迭據閩商鄭安遠等禀經該道司公同商酌擬將舊課自二十三届起原限八年量予勻作十五年帶徵每届勻完銀四萬餘兩扣至四十七届限滿全數帶徵清欵新課仍令照常完納入册造報不准藉詞拖欠似此變通辦理商人藉資周轉實與運務有裨而於課欵仍無出入至被漂失各鹽盤及冲壞埕坎業經該商等隨時修復毋庸再予撫恤詳請　奏咨前來臣查閩省地瘠商貧綱弛銷滯鹺務本極困憊上年夏秋之間猝被風潮漂没鹽盤鎔化鹽觔商力益形竭蹶現值塲鹽缺産運價日昻正飭設法補運以濟民食新課旣令照常完納若再兼輸舊課實屬力有未逮合無仰懇　　天恩俯准閩鹽舊課自三十二届起原限八年勻作十五年帶徵海届勻完銀四萬餘兩扣至四十七届限滿全完庶商力藉可稍紓而　國課可期漸裕其所有閩鹽舊課請展限帶完緣由謹繕摺具陳伏乞　　　皇太后　　皇上聖鑒敕部核覆施行謹　奏奉　　硃批户部議奏片并發欽此　○○奎俊片　再查嘉慶十六年八月十五日奉　　上諭嗣後各直省督撫遇有分發試用期滿人員務須嚴加甄别如實係才具明晣辦事勤能者准予保留欽此又通行内開嗣後道府丞倅州縣等官無論何項勞績保奏歸入候補班補用人員卽以此項人員到省之日起予限一年詳加察看出具切實考語奏明分别繁簡補用各等因遵奉在案兹查有試用知縣夏聯元五品銜候補班補用知縣龍覲光均已一年期滿例應甄别由藩臬兩司造具各該員履歴發册塡註考語會詳請　奏前來奴才查該員試用知縣夏聯元穩練安詳五品銜候補班補用知縣龍覲光年强才裕均堪留省照例補用除咨部查覈外理合附片具陳伏乞　　聖鑒謹　奏奉　　硃批吏部知道欽此　○○閩浙總督臣許應騤跪　奏爲閩省光緒二十四年上半年稅厘收支數目恭摺具陳仰祈　　聖鑒事竊照閩省稅厘向章每届半年　奏報一次查上届業經報至光緒三年十二月止兹據福建藩司李興銳會同稅厘局司道詳稱二十四年正月起至六月底止共收銀七十七萬八千三百一十八兩零以之撥解京恊各餉并給本省兵餉勇糧修製軍裝師船及一切善後經費僅敷開支其前次不敷之數應俟續徵撥補等情詳請　奏咨前來除將收支數目册咨送户部外理合開單繕摺具陳伏乞　　　皇太后　　皇上聖鑒謹　奏奉　　硃批户部知道單併發欽此 
 
