# 1908 - 335 - 4912882

 

Page 1

 
 
   
 
 

Page 2

 
 
[上諭]  
　　十一月十七日奉 
　　上諭十一月十十九日冬至大祀天於圜丘遣莊親王載功恭代行禮四從壇遣鐵麟承蔭錫霖營囗各分献欽此 
　　奉旨列聖御極之初均恭書扁額懸掛文廟茲朕寅紹丕基敬循舊典命南書房翰林恭書中和位育扁額交造辦處成造一分敬懸京師太學文廟其墨筆著俟衍聖公孔令貽到京時由軍機處交領敬謹賚回製造扁額於闕里文廟恭懸墨筆無庸繳回即於闕里收藏所有各直省府州縣學著武英殿摹勒頒發一體懸掛欽此 
[交旨]  
　　十一月十一日軍機大臣欽奉　　諭旨本月十五日大行皇帝几筵前啓奠禮派恭親王溥偉恭代致祭 
 
 
 

Page 3

 
 
　　欽此同日交内閣本日給事中忠廉等奏攝政王禮節一摺奉　　旨著内閣各部院衙門併案會議具奏欽此同日交内閣本日御史趙炳麟奏三請規復署名舊制一摺奉 
　　旨著内閣各部院衙門併案會議具奏欽此同日交陸軍部本日御史趙炳麟奏請以攝政王總統禁衞軍以固根本等語奉 
　　旨陸軍部議奏欽此同日交理藩部本日貴部奏逹賴喇嘛呈請陛辭據情代奏一摺奉 
　　旨現在大行太皇太后大行皇帝之喪未滿百日著毋庸陛辭照例頒賞欽此又片奏逹賴喇嘛回藏日未便設餞等語奉 
　　旨依議欽此同日交步軍統領衙門本日貴衙門奏特參戒烟未淨并臨驗託故不到之營翼各官請旨勒令休致一摺奉 
　　旨依議欽此同日交内務府本日貴衙門奏太監枷號期滿應否交進當差摺奉 
　　旨著毋庸交進當差欽此 
論說 
[敬告各省督撫]  
　　自來專制國國祚之隆替。恒視主德美惡爲轉移。尤視臣工賢否爲消長。主德修於上。臣節修於下。則國勢强。主德喪於上。臣節喪於下。則邦本搖。歷史上班班可攷者也。攝政王代皇行權。勵精圖治。不數日間。而其意思之表見於朝野者。如遵限籌備立憲之旨。革除救護月蝕之諭。已足資臣下之歌頌。而動海外之歡迎。上旣有賢明之攝政王。則凡在臣工。自應振起精神。和衷共濟。以翼成中國之盛治。矧憲政正在萌芽之際。一切措置。繁重複雜。尤宜合力匡襄。兾無負我兩宮九年成立之末命蓋。朝廷無奮發有爲之意。則臣下之措施動多牽掣。或因左右讒言之競進而不克。展其才。或因政府意見之不合。而不克竟其志。今攝政王旣具明逹之才。濟以出洋之閱歷。精心毅力。一意進行。各省督撫苟能迎其意而輔助之。則於行政上自無扞格不入之虞。而有迎刃以解之利。夫憲政成立之機。固在君主一人之決心。而尤在各省督撫之助力。人民望治之殷固願朝廷有維新之志。而尤願各督撫有襄贊之功。然則今日者。誠各督撫千載一時之會也。其亦可以奮袂而起哉。試爲各督撫借箸籌之。 
　　一曰對於政治之興革督撫處一省最高權之地位。一切行政。責無旁貸。各省政治上之積弊。經千百年習慣之養成。根深蒂固。非具大有力者不能革。亦非一朝一夕所能改憲政所以不能驟施而必先以預備者。職是之故。今旣處籌辦立憲之始。則關於政治上之積弊。而凡不相宜於憲政者。自宜逐漸改革。將專制國之政治。徐徐引而近之於立憲政治之途。使之。潜移默化於不覺一旦施行憲法。自無閡隔不容之患。至其應興之政如興學練兵通商惠工曁關於地方自治如警察等皆。當不事鋪張。而重在實際。督撫提倡於上州縣斯風從於下。此各督撫所最宜注意者也。二曰對於政府之匡正自來闇弱之主。措施謬妄。疆臣即出全力以爭之。而恒苦其不受。今以攝政王之英明。固不患有乖謬之舉動。然政務繁博。見解容有不周。地位尊高。下情每難洞逹。以此而論。朝廷亦難保無乖政體拂民情之舉。爲督撫者不幸而遇此。自當於政體民情。兩方兼顧。不當。以承順爲忠。而當以抗爭爲直。攝政王顧全大體。亦自能從諫如流。斷不至拒直言而不納。古大臣保全國本於無形者類皆以此此。又各督撫所宜注意者也。 
　　三曰對於民氣之維護各國國勢之强盛。恒恃民氣爲後援。中國民氣之奄奄無生氣者。二千年於茲矣。近數年來。稍見活潑之氣象。一遇外交。每能結圑體以助政府之抵抗。况將來憲政之作用。必以民氣發逹爲元素。有憲法而無民氣。即是有形式而無精神。民氣之不可過於摧折。者又理勢之所必然者也。惟竊觀往事。在下者誠或有誤用民氣。之事。而在上者每不能爲之曲諒。而多方壓抑殊非培養民氣之道。今以攝政王之賢。自無庸以。摧抑民氣爲慮。爲督撫者尤宜體攝政王之心爲心。凡有可以曲赦者。曲赦之有可以扶植者扶植之民氣强斯國基固。此又各督撫所宜注意者也。 
　　四曰對於屬吏之懲勸州縣爲親民之官。賢不肖動關民間之利害。况憲法未頒之時。其權力頗大。人品甚雜而又善承大吏之意旨。大吏而苟寛縱者。則專恣暴橫。無所不至。大吏而苟嚴厲者。則恪恭將事。不敢違犯。當此預備立憲。關於地方上之政治責任尤重。州縣一不稱職。則地方上之進化。即生阻礙。一州縣之。進化遲滯。即施行憲政時一州縣有格而不入之勢。故州縣官之黜陟。不可不嚴。沾染嗜好者宜密查。僅僅具一切結無用也。玩視諮議局者宜嚴參。僅僅派一催辦員無益也。一切學堂警察等事。亦宜嚴定攷成。而必有飾詞以罔民者。如苛捐勒征揑稱虧累之舉。尤宜揭破其　衷而懲創之。則庶乎吏治澄而憲政之基礎立。此又各督撫所宜注意者也。 
 
 

Page 4

 
 
　　以上數端。僅舉其犖犖大者。我督撫果有志於斯乎。則賢明之攝政王在於上。一省雖小。尙足容我徊翔。而無人掣肘矣。芻蕘之献。當不逆耳也歟。 
專電 
[電一（北京）]  
　　昨日（十六）奉移先帝梓宮皇上未送攝政王及慶邸送出景運門其餘親貴均送至景山 
[電二（北京）]  
　　東督徐吉撫陳奏報吉省養廉議照奉省章程辦理津貼發給九成 
[電三（北京）]  
　　内閣會議御史江春霖葉芾棠謝遠涵等奏駁攝政王禮制各摺將彙案覆奏 
[電四（北京）]  
　　粤督張人駿奏粤漢鐵路兩廣界内計長一千五百里欵鉅無著非借欵不辦現如津浦等路均漸有效可見借欵全恃合同妥善亦必無礙路權查粤省前與英國有約造路借欵先儘英國現與外務部商定並商允湖廣督臣陳夔龍湖南撫臣岑春蓂借用英欵由英派濮蘭德到粤與臣晤擬合同一面由臣派曾廣鎔並調高凌蔚與議趕旬日内訂立合同再行詳奏奉旨依議寄諭外務部陳夔龍岑春蓂知道 
緊要新聞 
[恭上德宗景皇帝尊諡廟號原因北京]  
　　日前閣樞部院諸王大臣敬擬大行皇帝尊諡六字繕單具奏恭請欽定其原擬字樣如下一（昭）聖聞開逹曰昭二（靖）柔德安衆曰靖三（貴）耆意大圖曰景四（惠）澤及萬世曰惠五（莊）德盛禮恭曰莊六（裕）建中垂統曰裕又内閣大學士等官恭擬大行皇帝廟號六字恭請欽定其原擬字樣如下一（禮宗）恭儉莊敬曰禮二（德宗）生安允迪曰德三（襄宗）功宏參贊曰襄四（哲宗）明周萬彙曰哲五（懿宗）聖神善美曰懿六（安宗）動容中禮曰安又内閣大學士會同禮部各堂恭擬徽稱字樣原文係同天崇運大中至正經文緯武仁孝睿智端謹寛儉等二十字自内閣樞部等將大行皇帝尊諡廟號議定入奏後攝政王擬於各六字中均用第一字曰禮宗昭皇帝（已見前報專電）嗣與各親王再三商議謂所擬廟號第二字德字足以包括大行皇帝一身之懿行所擬尊謚第三字景字尤能體貼大行皇帝景仰列聖之意均較第一字美善故遂决定下諭 
[憲政館覆蘇撫電（爲同城州縣選舉事）]  
　　佳電悉查諮議局選舉章程初選舉區旣以廳州縣爲準則無論同城與否自應一律蓋同城州縣所異於尋常州縣者不過城内地方之一部此外各鄉便與尋常州縣無異彼此辦法未便兩歧來電所稱各節乃選舉區大小之問題即稍有不便亦係小選舉區所通有不獨同城州縣爲然且選舉議員與辦理地方自治不同諮議局爲代表一省輿論而設利害關係不必專就一州一縣立論將來擬定自治章程於同城州縣自應另定辦法諮議局議員選舉仍以照章辦理爲是即希轉飭遵照此覆憲政編查館咸印 
[鄂督覆郵傳部電（爲川漢鐵路事）]  
　　北京郵傳部鑒諫電馬電敬悉藎籌公允欽佩莫名惟此路鄂省紳商紛紛議歸外辦曾於八月敬電九月沃電詳陳在案昨據紳商呈稱武漢已認股三百八十餘萬元存儲備騐請予改名商辦鄂境川漢鐵路公司咨部查核北深知此路工大費鉅關係重要曾設數義詰問令其切實籌復頃據復稱沙市商民又認股一百二十萬元先後合計已五百萬元爲數不爲不鉅懇請仍照川省成案改歸商辦奏咨立案等語現在紳商意見異口同聲若遽歸内辦恐難折服除將公呈咨請鑒核外先電復 
[皖省兵變後近聞]  
[講武堂之牽涉]  
　　皖省陸軍講武堂第二班開學已及數月内有馬砲營撥來正兵數名亦爲學員值此兵變事起經皖撫飭差遣委員張以忠前往密查比見該堂江琨張勁夫（馬營兵）魯光華鄭培根（砲營兵）抽屜内藏有子彈數粒新日報一張當即帶赴督練公所訊問據供子彈係由檢拾而來本營起事實不知情等語旋即暫收公所派兵看管一面禀報朱無奉諭暫將講武堂停課俟亂事肅淸再行開辦聞該馬砲學兵江 
 
 

Page 5

 
 
琨等四人已於十四晚解送臬司審訊 
[候補員之星散]  
　　皖事起後人心惶惶候補人員紛紛携眷回籍者不可勝數十二日皖撫札飭兩司如再有候補人員携眷他往因之動搖人心者一經查出即行撤差停委聞前日水巡局正巡郭某五區正局朱某率領巡士多人渡江而逃乂洋務局提調惲某亦於月初携眷回籍均有撤參之說 
[巡警道之稽查]  
　　十四日巡警道卞觀察出示略謂照得省城内外客棧甚多往來各客投宿利便乃查黃花亭一帶地方以及天寗寺小關帝廟並各姓購置之試館各處流庽之小户任意招客住宿並不報明本公所殊於警章大有違碍即應將以上各該處禁止招客以免良莠混淆現在歲序將闌嚴寒告警非有省垣要務亦可遄返故鄉如實有因事羈身自應遷居客棧俾便稽查 
[廬州府之記過]  
　　浦口馬隊管帶張殿如日前奉檄帶隊赴廬該府穆守卽令駐紮署内叛兵竄擾廬境穆守又不令其跟蹤追襲特由該處紳士禀奉皖撫朱中丞批穆守懦惰無能飭記過三次其駐廬各兵隊官亦予先行摘頂俾示薄懲 
[羅田縣之竄擾]  
　　皖匪竄人湖北羅田等處由省派兵前往勦拿等情曾紀本報茲聞逃竄各匪因籍隸英山霍山者多逃向原籍恐地方官緝拿故竄入鄂境勾結羅田土匪行刦東鄉某富户並殺斃事主二名縣令派團丁差役往捕亦被殺斃一人當塲捕獲匪徒王某金某二人經縣令蔡忠緒審實立即站死示衆該匪黨聞信糾衆數百人意圖刦獄中途聞二匪已死擬勾結英霍麻城各匪黨舉復仇正號召徒當製備器械經團紳報知蔡令立即電省請兵俟軍隊到時匪已聞風逃逸四出搜捕僅獲三匪餘黨均往麻城逃匿 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞西報譯要 
[日俄同撤北淸戍兵]  
　　字林報載十六日東京電云北淸日本戍兵現定於本月二十五日撤退頭批由秦皇島啓程二十七日可抵宇那聞俄國戍兵亦將齊行撤退惟留哥薩克兵三十名駐京另撥十名駐津而已 
[駐華美國按察司辭職]  
　　泰晤士報載十六日鈕約電云駐華美國按察使維爾拂萊君自行辭職業經羅斯佛總統批准另簡山葉君來華繼任 
[南滿洲鐵路公司近事]  
　　文滙報載十六日東京電云南滿洲鐵路公司現已實行重訂章程撙節經費有職員多人不日將行辭退 
分類新聞政界 
[鹽務學員津貼之限制山東]  
　　前法政學堂開辦時鹽務侯補人員入堂肄業者每員由運庫籌給津貼銀十兩現在堂者已三十人經運司上詳撫帥請卽以三十人爲定額如有續入堂者須俟缺出挨補方准給予津貼以示限制聞袁中丞已行學司移會法政學堂查明議覆 
[蘇紳集議徵漕抑短洋價續誌蘇州]  
　　蘇紳因三邑徵漕抑短洋價定於十六日在方丈内集議各情已紀本報茲悉是日所議有謂收漕洋價宜照當鋪者有謂當鋪洋價每元作錢有一千二百十文亦有作錢一千二百文或作一千一百八十文互有異同亦未能一律有謂洋價如是將來漕米能束體察情形折中定價上年所定漕價已貴一時各抒議論尙無一定辦法後遂决議先呈公函府憲飭縣諭令櫃書洋價不得過於抑勒與市價相去太遠餘俟緩議 
[縣令藉病繳札記過蘇州]  
　　蘇藩瑞方伯以武進縣顏令緝斯撤任遺缺當即詳請札委候補知縣程令鵬前往接署乃程令因聞武進缺分必須賠累且地方頗爲難治是以藉病繳札昨經瑞方伯改委候補通判徐之模前往接署並以程令藉病繳札跡近規避應卽酌予記大過三次以示懲儆 
[批飭核議賠繳路燈捐欵蘇州]  
　　候補通判徐之模擬參仿上海加抽彩票捐辦法每月認銷湖北籤捐票一千五百張月繳餘利洋四百元以充警費等情詳請蘇撫茲奉陳中丞批云據詳蘇城警費支絀所請各情未始非挹注之計惟聞湖北彩票近來銷塲甚暢各票商均有押欵預定旣難勒彼與此又無餘票可領似咨商亦未必允許即使如數領到而按月所得餘利爲數甚微亦未能如滬上之得成巨欵於警費仍屬無補所請應毋庸議至各路燈油費本有鋪捐可以濟用並非盡出烟館豈能任三縣以烟館閉歇爲詞托故延欠卽使收數稍有短絀責令該三縣賠繳亦屬誼不容辭若由總局長此籌墊非特歸還無期亦豈足以持久究竟該三縣欠解之欵積有若干應如何勒限嚴催歸墊及此後應如何責令賠繳之處仰即妥議詳復飭遵 
[蘇垣官事]  
　　候蘇知縣李葆鈞奉蘇撫札委調查局統計科第二股股員於十五日到差蘇省籌欵所提調一差現經陳中丞遴委候補知府胡玉瀛承乏亦已於十四日到所視事 
[地方官摧殘巡警常州]  
　　武陽巡警自改歸何紳世準接辦略加整頓初八晚靑果巷森潤源紙棧失愼巡警到塲彈壓於人叢中獲一竊賊將扭送警局水龍中人見之誤以爲救火者被拘羣向巡士奪回諸無賴遂相率附和沿途扭獲站崗巡士數人鬨至府大堂長太守飭陽湖縣陳大令赶往府署解散乃流氓愈聚愈衆陳令不問情由將巡士各責一千板翌日巡士至陽署告假陳令無計可施至商會晤商惲紳經惲紳傳集巡士好言勸慰始各歸局十一日諸無賴又在鴻運茶肆滋事巡警赶往彈壓復被兇毆巡士急吹警笛當塲拘獲數人長太守商之惲紳會同陳令傳集城廂地保及水龍中人於十二日齊集商會嚴查初八晚之滋事者並將已獲流氓帶署訊辦詎料陳令托病不到候至旁晚一無下落不得已惲紳帶同各人到府經長太守飭武進捕廳在府研訊分别責押作爲了案 
[通飭各屬買補倉儲南京]  
　　江督端札寗蘇兩藩司文云查本年自丹陽而下蘇杭嘉湖秋收大熟爲十年來所未有穀多價平亟應趁此買補塡實倉儲應卽由司通飭各州縣迅速收買縱難驟復原額務須儲至七成以上限定於年内將收買數目禀請委員驗收不得藉詞延宕一面由司定立賞罰章程各州縣能於限内速買速報至若干成以上者給奬其延不購買逾限不報者從嚴議懲 
[警道請欵舉辦粥廠武昌]  
　　代理巡警道金觀察因本年鄂省迭受水疫鉅災民情困苦現值嚴冬各屬貧民之來省乞食者甚衆巡警爲保民善政自應舉辦粥廠俾飢民不至餓莩聞已禀請鄂督飭司局合籌銀萬元舉辦 
[咨詢鹽釐收數存案武昌]  
　　湖北善後局現辦三十三年報銷册表奉督札限於本月底彙齊咨部核銷惟鹽釐一項係鹽法道專管所有收數該局無案可稽昨總會辦特咨請鹽道查詢三十三年鹽釐數目開單咨局以憑彙詳 
[魯撫通飭查禁造謠山東]  
　　日前即墨縣城内某舗家接到自陽城郵局來一函中有白話單一紙所叙多係莠言經該縣陳令毓崧聞知禀報撫帥袁中丞接禀後深恐此單各處分散造謠煽惑於治安大有妨害特行文通飭各州縣一體查禁略谓現值國家迭遭大故深恐不逞之徒傳播流言煽惑愚氓釀成事變亟應飭由各司道等督飭所屬嚴密查禁遇有敎堂以及華洋路礦處所尤應嚴飭加意巡護仍一面將遵辦情形據實具報 
交涉 
 
 

Page 11

 
 
[日美人游歷到省南昌]  
　　日本游歷人川江種成金澤交作田中勘藏三人携有上海日領事護事由潯乘坐怡康公司利濟輪船於初三日到省均即起寓射步亭益安居客棧内次日美國敎士長孫維聯及該國女敎習潘德蘭自潯偕附祥雲輪船來省美敎士住德外洋房女敎習則住德外葆靈書院 
[中日合辦炭礦成議奉天]  
　　中日合辦奉天府屬本溪湖炭礦問題案已議决月前東督特派礦政調查局總辦徐觀察前往詳細調查旋據禀復礦質極隹礦區甚廣惟與日本訂約必須詳愼以冀挽回利權並將所採煤炭携回呈驗徐菊帥得禀即與日本代理總領事商定即派礦政調查局徐總辦與日本大倉組協訂條約以便實行開辦資本已定八十萬圓爲額中日各半其餘各欵亦將議定不日當可會同調印 
軍界 
[新軍舉行野外演習浙江]  
　　杭垣二標統領蔣參戎以去年一營所徵新兵至今敎練雖已熟悉而遠行野外演習尙未敎練今二營三營又將開徵必須舉行一次候閱操大員張統制起節後豫備全營兵官由諸曁浦江東陽等處舉行演習野外敎練聞拔隊日期約在二十以後 
[咨商添練十軍勦匪辦法奉天]  
　　東督徐欽帥日前接准軍機大臣字寄内開有人奏東省土匪至今未除由於該匪等恃深山老林爲巢穴官軍勦捕險路紛歧不敢進偪宜添練土兵一軍不論旗漢凡士著旨招募入伍取其熟悉路徑可以周歷險阻等情現聞徐欽帥已將此事咨商吉撫陳簡帥轉札吉省營務兵備兩處會議具覆 
[徐統制赴鎭消息鎭江]  
　　南洋新軍第九鎭徐固卿統制以本鎭步騎等標前在小池驛鎭操畢後卽奉陸軍部頒到標旗旋將與操之三十三標三十四標三十五標之標旗由統制在集合塲親授各該標統袛領惟三十六標本届未與秋操故未頒發標旗現在統制由操地回寗擬即於國服二十七日後前赴江陰頒發三十六標標旗並道出鎭江慰勞三十五標出操官兵 
[派撥砲船防護釐卡南京]  
　　淮河台漕統捐北局葛守寶應縣陳令會禀江督請派師船駐紥以維釐務茲奉批云查寶應釐捐事改統後爲入淮首卡現届年關伊邇商船大帮麕集加以金溝涂溝各分卡又皆孤懸湖中自非派撥砲船不足以保釐餉惟現值長江防務緊要師船爲上下游弋之用勢難抽調多艘候飭督帶長江水師師船丁參將刻日照案派撥砲船二艘前往該局暫行駐紥藉資防護一俟冬防事畢仍行撤回歸營以重江防 
[調勇保護火藥庫廣東]  
　　冬防吃緊城廂内外之鎗械藥庫曁附城各鄉村地方須添駐勇營以資護衞業經奉粤督飭調巡防第十六營弁勇分紥東門外橫枝崗永濟藥庫城内永勝槍子庫曁東山田心村附近等處以資保護 
學務 
[議决補助女校常州]  
　　常州粹化爭存兩女校均係公立經費頗形竭蹶勸學所初擬將兩校合併辦理兩校未允照辦現特議由勸學所每年各補助一千元合併之說已作罷矣 
[敎育會選舉調查員浙江]  
　　十三下午仁錢敎育會邀集所舉調查員會議一切到者二十二人姚纘庭程光甫二君以有鹺校校務不能兼任是以辭去其餘二十人均各承認議决今日即將名册送交仁錢縣署衆意猶恐人數不敷尙須續舉嗣議定十六日大會時再議又聞各人以事關公益均擬不支薪水但實行調查時之川資費用據實開支由事務所照送 
[贛省女子公學催回捐册南昌]  
　　贛省女子公學開辦以來迄今半載經費由各員賛成領册集貲現繳者固多延者亦復不少今年假將届應彙造總册以便查考而昭徵信所有前次領去分册一律於冬月二十日前交回公學公務室以昭核實 
[高提學定期開會武昌]  
　　湖北高提學使定於十五日在大貢院文明堂開初等小學敎員談判會議整頓蒙養事宜業於日昨遍發傳單邀請城内外蒙學敎員一體届期赴會 
實業 
[商會電請放欵維持南昌]  
　　江西商會致農工商部電云連倒巨欵市面恐慌更加官欵商欵轇轕爭持苦累不堪懇通飭分别淸理並請國家銀行放欵維持餘禀詳江西商務總會曾秉鈺熊元鍠叩蒸 
[上饒籌設農務會南昌]  
　　上饒縣葉紳晋馨等以贛省素稱糧足而廣信之上饒玉山廣豐常虞缺乏每至靑黃不接非仰給上游卽有待斃之勢推其原因半由旱潦無備年歲歉收半由人功未盡農時違害爰集同志參核地宜籌設農務會講求農學保護農民爲主義現正在組織一切 
[札給出洋調查墾牧咨文浙江]  
　　浙撫札農工商礦局文云據試用知縣鍾愈禀稱竊知縣願自備資斧前往日本及南洋各島調查墾牧實業等事待事竣回省聴候驅策竊思此去日本調查雖自備資斧亦須本省咨文禀乞轉咨駐日欽使俾知縣前往於調查墾牧各項實業不致有所阴碍等情到本部院據此查鍾令自備資斧擬請給咨前往日本等處調查墾牧實業係屬留心時務自應照准除禀批示並咨呈外務部外合行繕給咨文一角札發札到該局即便查收轉給鍾令領賫前往仍飭將起程日期查報 
[平湖商界請設商會浙江]  
　　浙江農工商局據平湖縣禀云昨據徐嗣昌等聯名具禀省台請設商務分會並於本月起聯絡各業董組織成立公舉陸增銓爲總理等情到縣查商會爲統一機關至爲重要平湖乍浦同爲濱海要區水陸衝要輪舶如雲商貨輻湊維持保護端賴商會可否量予變通援照乍浦成案准予咨部湯觀察據禀即詳撫憲咨部核示一面移知省垣總商會調查平乍情形有無窒碍以憑核辦 
[鎭郡銀根之牽動鎭江]  
　　鎭郡市面因漢口黃姓錢莊倒閉後大 
 
 

Page 12

 
 
受影響日前二馬路王振記北貨行因周轉不靈遽爾倒閉虧空往來各户共有二三萬金乂西塢街德昌土棧新街松盛錢舗因虧欠太多難於支持亦於日昨閉歇 
雜記 
[省城搶案駭聞安慶]  
　　十二日夜小南門内前福建提學使檀紳家某太太房内突自樓窗上來一巨盗衣黑緊袴手執利刃風砲各一要索銀錢先與隨身服飾不受後卽搜取金飾洋錢而去又大南門内軒轅廟側潘公館内突有縱火之人乘間搶刦銅鈔一箱而去今晨即由各該事主呈報警察局請緝又另一訪函云該盗身衣藍呢軍服掛東洋開口指揮刀左手持風砲先以指微擊窗牖（此房爲第四公子所居）四公子當卽披衣起該盗即將玻璃窗牖擊碎躍入房内問床上何人四公子答係内子適初分娩盗卽索洋蚨謂俺欲赴京缺少川資特來告借四公子即以鍍金籘鐲與之不受家人聞見懼不敢言盗即登樓拔取金簪一支並金鐲一副銀三十二兩金戒指數只約值五六百金携之而去聞該盜係壽州音臨行時囑以此物當票仍由郵寄還决不食言等語刻已由警局呈報巡警道派偵嚴緝矣 
[江督批駁設立房產查騐局南京]  
　　江南法政講習畢業生舒厚禮善溥洪　等近將設立房產查驗總局專查騐典杜各契徽稅歸公情形擬就章程禀陳江督茲奉午帥批云查前因寗屬田房契稅隠匿偷漏當經飭據財政局妥定章程詳經批准照辦並委員專辦在案茲據該生等禀稱寗屬錮習每於買賣田房時除短寫契價外仍規避稅價改賣爲典此弊甚多自當整頓應仍由財政局妥籌辦法以淸積弊所請另立查騐局抽收典契稅銀一事而判兩局未免紛擾應毋庸議 
[蘇藩嚴拿開賭匪棍蘇州]  
　　蘇藩瑞方伯訪聞元和縣靑樹灣吳江縣越溪鎭等處有棍徒吳玉亭窩集光蛋勾結土棍專在各該鄉鎭通宵逹旦開塲聚賭引誘鄉民賭博吳棍之父包攬詞訟號爲訟師現正收禾之際亟應查拿究辦爰特照會飛划營陳統領派撥師船前往搜捕並札飭元和吳江兩令密派幹役將爲首之人拿解懲辦不得徇情寛縱以靖地方 
[雙日畫報被封汕頭]  
　　汕頭雙日畫報於上月二十三日午刻得聞兩宮升遐噩耗並見該埠各領事署已下半旗正擬派發傳單即有警局人携馮警長書堅囑勿登詎越日該埠各報皆載此事該報即向局詢問理由則謂馮警長因當時未得確信故囑勿登後得確報卽飭局員徐光國通知各報而雙日畫報以徐光國並未通知遂登報聲明其故徐遂因之積恨迨二十八日警長忽傳該報記者到局出示匿名信二函該報即於三十日將致函之人約略登載至初一日復有巡官二人傳該報記者到局即行留住并飭勇拘拿工人一名封禁出版 
[飭禁官商聚賭漢口]  
　　陳小帥以漢口爲通商口岸有等無業游民聚衆賭博動輒萬金官商沉溺者不知凡幾殊與官箴民生有碍特札飭巡警漢關兩道及夏口廳嚴行查禁有違犯者無論官商槪予重懲 
[關道派探隨輪緝匪漢口]  
　　漢關道齊觀察因長江一帶匪徒隨時附輪上下形跡秘密刻特派偵探弁兵十名作爲搭客常川附輪往來宜昌上海兩埠認眞巡緝不拘何公司船查有形跡可疑之人隨時跟蹤訪查如有確據即行拿辦昨已咨請滬宜各關道查照以憑協緝 
[石門匪棍拒捕情形浙江]  
　　石門縣州泉鎭著名匪首蓋天王近糾集匪黨五百餘人在海寗州屬許村鎭等處開斱聚賭現爲浙撫訪悉檄飭海寗州牧石門縣令密拿石門縣高令於十一日密飭親兵差役馳往許村當塲拿獲匪夥二人不意該匪等持衆拒捕以衆寡不敵兵役大敗受重傷者多人獲匪仍被刦去次晨兵役飛報乞援高令立即會營親自率隊前往勦拿未知能否就獲 
[諭禁妓寮作樂寗波]  
　　鄞縣蕭令因現遭國喪定制百日不作樂恐妓寮書塲不知事理公然違犯爰再出示百日之内該娼妓等不准携帶樂器到處彈唱如違定提懲治并將房屋發封 
紀事 
[女妬九續]  
　　伯爵曰。爾亦知彼婦亦曾爲巴那華有情愫乎。爾欲隨彼亦無愈於我。 
　　夫人含笑曰。余何由得知。獨笑世有蠢丈夫。每於他人所厭弃之物。居爲奇貨。伯爵亦笑曰。世亦有蠢女子。每於他人所厭弃之物。居爲奇貨。夫人曰。世有蠢丈夫。乃有蠢女子。此亦天演公理。 
　　伯爵之將歸也。意夫人必然垂涕爭閙。不意夫人爽利乃爾。且彰明較著竟欲與伯爵相離。殊爲怪異。又念夫人近日行止。頗與巴那華莫逆。即言語之間。亦若甚羡慕巴那華之爲人者。此語恐非戲言。回視夫人。則見低首沉吟。一若大有心事。 
　　伯爵無奈。乃緩步回至臥房。沉思默念。欲離。蘇蘇耶。則蘇蘇與我親暱無比。舍之不忍。欲離夫人耶。則彼辭闈而出。公然與巴那華爲偶。亦大羞事。惟夫人與我。感情殊薄。我有外遇。彼即下。愛的美敦書。且其持槍恐嚇。當衆鞭人行爲綦暴。殊不可耐。頓足長歎。計無所出。忽然舉首見案上一郵函急發視之。則鄭夫人蘇蘇書也讀曰。 
文苑 
[蠢胥傳] [  旡譽來稿]  
　　蠢胥李某。籍常熟。曾借捉刀人力博一衿。略嫺繪事。詡詡然自命爲風雅中人。 
　　胥性淫。有禽行。齊文姜之案覺。醜聲四布。人以其蔑倫理也。因是不齒於士類。 
　　時劣紳楊某之勢甚張。胥得夤緣厠其門。楊爲說項於某大令。乃得補沙田經承。 
　　未幾又借楊力。充漕總。常熟甫辦淸賦。一時承剛彥積威後。雖鉅紳豪貴。亦都仰漕總之鼻息。 
　　胥旣得志。假縣令威。仗楊紳勢。炙手欲沸。乃肆。其敲骨吸髄之手叚。不三年。槖盈矣。腰纒滿矣。腴田二十頃。廣厦如雲。中間漬點點如紅冰者。蓋小民之汗血也。 
　　是時一邑之所謂財政權。已盡入於胥之一手。上也者仰顏色。下也者伺奔走。於是胥之志願滿。胥之氣燄張。 
　　乃諮議局之問題起。聞調查者因其合於章程中第三條及第五條之資格。以其名應。於是吮吸膏血之一蠧胥。行將被選舉而爲叅預政事之議員。 
　　嗚呼。選舉中有是人。吾爲常熟人羞。吾爲諮議局歎。吾爲立憲中國之前途危。 
　　傳者曰。常昭之遭禍亦烈矣。歲已亥。兇胥湯糼卿興大獄。革某孝廉。寃死某副員。於是常昭人士。遂無一人敢攖漕書之鋒矣。 
　　吾爲此傳。感不絶於余心焉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
[吉林]  
　　吉林諮議局籌辦處考驗司選員前後三次現已選定二十二名於十一月初三日在研究所演習選舉各法以便分派各府州縣姓氏如左王國璧馬良謨祖彥理武慶颺楊成林楊玉峯爕衡武桓雙祿劉文科王宇溦張希曾欒鉅奎魏蔭棠王鳴鑾詹蘭洲手松齡趙立謙李春元高桂五劉廣厚徐家魯 
士民動議調查 
[江蘇蘇屬（海州沭陽）]  
　　沭陽選舉調查事務所已舉定程季冕君爲所長呂蔚生君汪漢同君爲副所長紀韵菴君爲書記員汪堯章君爲會計員魏炳三君爲庶務員該所經費紳界公籌百五十金張大令捐廉一百金不足則議由公欵續撥二十八日諮議局籌辦處司選科員馬貺生大令奉委來沭當晚面謁縣主二十九日卽下榻於尊經閣十一月初四日復召集全體董事到會共議辦法並由事務所函招城鄉調查員四十人到會分任調查是日開會秩序先由吳鐵秋君報告開會事由次由紀韵菴君擇要解說章程次由馬貺牛君報告來沭之意義次由施夏齋君演說大旨次由紀韵菴君繪沭陽全圖於黑板與各鎭之紳董分劃十區指定投票所次由縣主張公定繳册期限約四小時始散是日到會者計董事六十餘人來賓四十餘人初五日各調查員在所研究調查之方法初六日下午由縣主給發執照且面誡曰調查之責全賴諸君務宜愼重勿漏勿濫財產不妨從寛品行必須從嚴云云當由會計員計算程期分給車馬費併印刷各文件次早分投各區以去統限十一月二十四日一律竣事 
[浙江（湖州長興）]  
　　長興縣瞿大令於十一月初一日邀集城鄉紳商學三界齊集署内花廳開談話會并選舉代表赴郡當即投票舉定朱君季良前往會議初十日在明倫堂開會紳商學界到者約三百餘人先由邑令推舉臨時會長宣布開會宗旨及種種應辦條件並投票公舉蕭君劍塵爲幹事長 
[又（紹興山會）]  
　　十一日山陰縣邀紳會議初選事宜士紳以山會兩縣諸事向均合辦此次選舉不若仿仁錢辦法仍聯合辦理遂電詢仁錢兩縣並調查合辦章程十三日會稽陳大令邀集紳商學界集議初選事宜到者十六人聞議定以山會兩縣合辦現已得仁錢兩縣覆電遂决議合辦其事務所擬設於山陰分縣舊署 
士民實行調查 
[江蘇蘇屬（松江華婁）]  
　　十六日初選監督華婁張劉兩大令派出之每縣審查員十員會集事務所按簿册逐細審查主嚴主寛議論良久一時未能驟定傍晚由雷吳兩君再開談話會最難議决者在吸烟一事嗣將簿册審查一過將擬戒者提出再核 
專件 
[吉林巡撫通札各屬文]  
　　爲札飭事案據諮議局籌辦處督理謝署司汝欽總參議顏道世淸詳稱查照奏定選舉章程應行籌備事宜及吉林應行變通辦理之處開列議題連日集議業經率同參議議員議紳等共同討論多數取决茲特將議决辦法槪略謹爲憲台縷晰陳之（一）選舉區域查定章以廳州縣爲初選區以府直隸廳州爲複選區又直隸廳州及府之有本管地方者均作爲初選區直隸廳無屬縣者以附近之府爲複選區經畫區域本極明瞭惟吉林甫改行省東南一隅初經設治如蜜山濛江雖稱府州而其地方情形實不如雙城磐石等廳縣之較爲發逹故定議凡屬設治不論府縣均列初選各以設治委員爲其監督又如延吉綏芳本無屬縣例應以附近之府爲複選監督惟查該各廳最近之府一爲依蘭一爲吉林相去均在八百里或千里以上距離旣嫌遼遠人民尙稱繁盛似可定爲裑選區而各以敎佐辦理初選其餘區域胥有定章可循毋庸再事更變茲定全省復選區爲七初選區爲二十二另列圖系各守範圍旣期不背定章尤宜合乎事理此議定區域之大凡也（二）承辦選舉經費查籌辦選舉經年始克成立所費欵項亦頗不資除職處經費另案詳請籌辦外各屬之承辦監督事宜者所有各項費用應准作正開銷列入交代其以敎佐充當初選之處動用欵項恐難籌措一切經費似應槪由複選監督就近撥用准其一律造報方不致臨時竭蹶貽誤事機此議定各選舉區經費之大凡也（三）添派司選人員查定章選舉事宜一律責成地方官分區辦理原期責有攸歸事無不舉惟恐地方情狀各處異宜僅恃章程不足以謀統一茲擬仿照直隸辦法招集明逹官紳數十各另在自治研究所開一特班與之講習選舉章程及職處議定各項規則期以二十日畢業復令按照章則演習五日由職處嚴加考騐其合格者按其程途遠近辦事難易分等發給薪資派赴各區帮同各該監督興辦選舉名曰司選員議定辦事規則十九條飭令遵守庶幾收效迅捷而辦法不致或歧此添派司選員之大凡也（四）選舉期限欽奉上諭各省諮議局統限一年成立又查定章諮議局常年大會須在九月初一職處開辦已較各省遲將一月若非勒限赶辦併日經營勢必無及茲擬定自本年十日初一日起至翌年八月底止爲本處及各該區應行籌備事宜之期詳列籌辦期限表分計日各專責成辦理稍有逾越卽惟該承辦人是問此勒定期限之大凡也（五）調查選舉資格此項調查爲籌辦選舉第一要義亦即籌辦選舉之第一難事定章雖由各該區監督選任專員擔承其事設無畫一辦法不但無所措手亦將分歧雜出茲將調查員辦事細則及調查資格表先爲議定將來派出司選員時更洜與調查須知數分俾得與各該監督所派之選舉調查員就地講演而調查著手之方或可有所憑藉此釐定調查方法之大凡也（六）編定選舉須知伏查欽定章程詞意簡括地方人民不易通曉放任義務抛棄權利在所不免至其究竟實貽選舉以莫 
 
 

Page 19

 
 
大之影響至爲可慮茲特議將欽定各項章程及職處議定各規則編成白話名曰選舉須知按日編登吉林日報一俟全書告成另册頒行各屬務令廣爲分送人手一編庶於籌辦事宜可收意外助力此又擬編白話曉諭人民之大凡也以上六事皆職處公同議决認爲可行除將自治研究所附開特班並選集聽講士紳名單另文詳報外所有職處籌議辦法各緣由曁擬定選舉區域統系選舉期限一覽調查選舉資格各表司選員選舉調查員各規則理合備由詳請憲台鑒核如蒙照准卽請札飭各屬並將各項表式規則隨文發給各五分飭令按照議定限期預爲籌備依限赶辦此係奉旨籌辦事件欽限綦嚴各該複選初選監督責有專司擬請列入考成共期振作如有奉行不力虚應故事者即予嚴參不貸實爲公便等情到本大臣部院據此除批詳悉檢閱各表與詳細規則條理精密參繹部頒章程亦均符合仰候通飭各屬一體遵照議定限期預爲籌備依限赶辦倘有玩延定行撤參以期事在必行而儆玩愒並候即行分别奏咨立案此繳表則存發等因印發曁分行外合亟檢同表則札飭札到該囗即將發去表則查收遵照章程表則所定責成預爲籌備依限赶辦具報備查毋稍率延致干未便凛遵切切特札 
本埠新聞 
[上海縣照會商務總會文（爲防範私印鈔票事）]  
　　奉道憲蔡札奉江蘇撫憲陳札開准黑龍江總督巡撫咨各省印書館曁報館遇有印訂江省廣信公司銀圓制錢各項帖料者務須呈驗印文方准照刷其並無憑照私行訂印即由該館等扭送官府懲治以防奸僞而杜弊端咨飭知照等因到本部院准此抄咨札道轉飭遵照辦理等因奉此除分行公共租界曁法租界會審委員外合亟抄黏札飭札到該縣卽便轉諭遵照辦理等因到縣奉此合行照會貴總會煩爲宣照希即傳知遵照辦理 
[禮部飭換紅印紅硃]  
　　兩宮國服二十七天現届期滿聞滬道蔡觀察昨奉禮部電諭以本月二十二日起凡有發行公牘文件仍一律換用紅印紅硃飭即轉行各屬一體遵照 
[人和永欠欵有着]  
　　南市人和永花行東夥吳祥林徐國祥等串倒巨欵屢誌前報茲吳祥林知難久避業已到案經商董虞洽卿等擔保出外自行理處聞各錢莊議令於半月内先繳二成餘俟再議 
[萬國禁烟大會未必改期]  
　　萬國禁烟大會原定西歷明年元旦在滬舉行茲滬道蔡觀察因見前日某西報登有改期消息因即電致外部詢問確否昨得覆電謂此事未接駐京美使照會不足爲據云 
[栢高學堂禀催築路]  
　　滬北楊樹浦地方由華官興築馬路一事迄未實行茲由該處栢高學堂具禀滬道請飭赶緊動工以便行旅昨蔡觀察因特諭飭警局課員景明府傳諭承築此路之永利公司迅速開工興築 
 [P鹽船變賣充公> 
　　新關水巡前獲冒充鹽巡之曹春等七犯並鹽船一艘業由稅司將該船售賣計得價洋六十元除提一成賞給水巡外其餘五十四元昨已移送滬道查收撥充公用 
[紹酒同業反對包捐]  
　　南市紹酒同業余孝貞等公禀釐捐總局略云商等貿易申江歷有年所查承認落地捐章應由同業經辦乃有業 
外之翁秋田等賄串同業王寶和等具名出頭承認所用巡丁俱屬無賴似此朦禀包攬實於商業大有妨碍爲此禀求撤銷以符定章而安商業 
[集益社考課學童]  
　　集益社於十六日假座大東門外東區小學堂舉行第八期會課各塾學生與考者十有四校學生一百九十八人 
城内 
[購緝要犯]  
　　本縣李大令曾飭皂快緝拿河工肇事首犯張秋揚金光照嚴吉甫朱七寶等迄今日久未據獲解茲復選派幹役設法購缉務獲訊辦 
[均非善類]  
　　假金光照即金子卿前日赴道禀控稱被縣差誣指爲去冬覇阻河工拆房滋事案内爲首之眞金光照亦即金子卿任意勒索等情蔡觀察以控關公役需索虚實均應澈究札飭本縣李大令訊明詳報一面著假金光照赴縣投質詎事已多日假金光照並未到案全體縣役因以挾嫌誣控等詞禀明縣主請爲提究大令著候批示辦理 
[佔地紏葛]  
　　陸樹藝控趙慶生佔地造屋一案昨由慶生將堂兄吉雲扭至縣署禀稱該地係吉雲所佔請爲訊究旋經李襄讞集訊陸供曾於光绪二十六年份承買趙慶生房屋六間計地二分四厘該地與吉雲貼隣三十年份吉雲之屋勢將坍倒曾在小的地上用大木三根將屋撐住現房已坍燬雇工翻造竟將撑木所佔之地劃去向彼理論一味持蠻因向原主理論趙慶生供該地實係陸樹藝之產吉雲出爲硬佔趙吉雲供並不佔陸房地實係誣控判候飭差恊同丈書丈明禀復核奪 
[責成工人]  
　　西門外鑒文堂女敎士明小姐日前函禀滬道謂被賊竊去銀洋三百卅元工人陸阿三王雲桂二人漫不經心咎有應得且向之盤詰言語有異請飭縣訊究等情蔡觀察准即發縣昨經李襄讞提訊陸王二人均供並不知情判一併父差限目帮尋 
[拐案供詞]  
　　高昌廟巡局函送誘拐鄧禮臣十五歲女孩之趙振聲江望川趙劉氏三人到縣前晚審訊趙劉氏供鄧女由江和尙起意誘拐現江在租界犯有搶案判押西牢二年在案訊之江趙二人均供並不知情判趙劉氏發交官媒收押李振聲江望川交保代尋一面候備文移提江和尙到案質訊 
[道批]  
　　土商鄭義興祥豐等禀批此案前已函請稅務司根究經手發貨之人尙未復到據禀前情姑候再予函催 
[官事]  
　　四川候補道林怡游昨日到道拜會儘先補用參將吳鳳翔禀辭赴蘇 
南市 
[瓜期已届]  
　　總工程局正副裁判員一年期滿例須更舉各董事擬於十九日常會後再行定期集議舉留 
[請追押欵]  
　　莊順記線莊前被城内俞森泰木器店主俞阿生等以南門奚義興米店二百五十元之存摺抵去洋一百五十元迄已逾期延不理處該線莊主因於昨日具禀工程局請爲追繳 
[流氓搶洋]  
　　福建人某甲昨日來申被流氓多人在碼頭上攫去小洋五十餘角旋將爲首之陳阿才追獲拘至工程局押候究辦 
閘北 
[僞單抵洋]  
　　地販鍾純孝串同葉雲山黃阿華於八月間將十圖地方之僞方單央范木秀經手抵押於合興公司得洋七百元由地保陳蘭芳蓋戳立據後被范察破向理延約茲鍾竟將眞單售於黃發記建造市房范因檢出僞單及押據送至四路一區警局控追孫巡官諭候提訊 
[欠租逃逸]  
　　老沙遜經租西人昨偕繙譯至四路四區控告李桂林欠租逃逸匿居杉板廠地方當經錢副巡官飭探將李提解一 
 
 

Page 20

 
 
區分局追繳租洋開釋 
[調戲女子]  
　　趙布樓昨扭劉春山至四路一區控劉調戲伊女幼靜向理恃蠻請爲究辦孫巡官諭飭押候究辦旋有周蓮福投案將劉保出 
英租界 
[追還騙洋]  
　　匡連記控李竹庭騙洋五百元一案昨由廨復訊匡延侯魯公律師代表求追李亦延博文律師到堂代辯判李限三禮拜如數繳還如無力措交改押西牢一年 
[串騙貨物]  
　　日商須藤三郎控用人謝志恒串同裘信甫揑據騙貨等情昨由差探將謝裘二人傅至公廨請訊判一併交保候照會日領會訊 
[倚仗洋勢]  
　　蓋維廉控陳裕泰欠銀不還由廨往傳不到昨據包探禀稱陳入籍西洋故意違抗請爲核奪諭候函請西洋領事查明再奪 
[嚴懲刁玩]  
　　德昌洋行控朱乾忠虧空銀一千餘兩昨由公堂復訊中西官以朱刁玩可恨判押西牢三年如能還洋准予減罪 
[龜奴能力]  
　　羣玉坊龜棍沈雙林拐騙李饒氏之女秋蓮爲娼控奉公廨收押在案昨日復訊據饒氏供稱現沈挽人向氏理勸求請銷案沈復延惠霖律師代求釋放中西官姑念原告代求判將沈與氏女一併開釋 
[復訊拐案]  
　　阮洪生偕見証潘鄭氏華曹氏控王阿洪姦拐伊妻劉氏一案昨由公廨復訊判押限一月交劉氏到案再行訊奪 
[客棧有賊]  
　　蘇人潘駿一粤人朱步堂同庽山西路福裕公客棧内先後失竊金飾現洋約共二千餘元報由捕房飭探將該棧股東楊少甫金靜生傳至公廨請究兩原告均投案求追並稱該棧開設未久棧客失竊已有十餘次請爲澈究訊之楊金二人供詞吞吐判一併交保限一月内將所失各物交還原告如無原物照價賠償如違將棧封閉 
[尙須開棺]  
　　陸老三之養媳巧蓮被婦人麻皮阿姐毆傷斃命已詳前報茲陸以伊媳寃沉莫雪復於前日具禀公廨請爲澈究寶讞員因於昨日知照捕房飭將尸棺送至虹口斐倫路驗尸所以便延請西醫開棺復驗 
[押店脫累]  
　　新閘某押店夥龎林生收當陳紀生所掮朱阿四之鑽戒一案昨由公堂復訊龎延某律師投稱此戒由陳朱同來付質不知伊等尙有紏葛請察旋由陳紀生之祖父投稱伊孫所得當本情愿交出求請從寛判陳交還當本戒還原主一併斥釋 
[安挿窮人]  
　　王阿毛貧不聊生投河圖盡由探救起送入捕房昨解公堂請訊飭送棲流所留養 
[竊取洋信]  
　　九江路陳昌正信局主鄥焦生控司帳華晉康竊取張子雲等所寄洋信昨由公廨提訊華不承認判押候查明再訊 
[攫取耳環]  
　　流氓宣盤林强搶楊姓女孩金環由探追獲昨解公堂訊究判宣押西牢半年期滿逐出 
[公堂瑣案]  
　　馬友培等控過犯李永生王阿根串竊衣物訊明屬實判王押二月李押西牢半年期滿逐出唐恒泉李炳炎串竊王石安衣物判唐押一月李押兩禮拜張阿三竊吳阿生鞋子判押捕房一月某洋人控侍者范阿福陳錦濤串竊值一百六十元之金表判范無干開釋陳押候查明復訊 
美租界 
[電車傷人三誌]  
　　徐軒臣即徐千臣被聘白爾五十九號電車撞傷身死已兩誌前報前日午後上海縣李大令至驗尸所相驗委係病後撞跌氣閉身死大令因查無尸屬即 
飭地保報堂收殮發壇召認 
[索單涉訟]  
　　張阿慶錢阿林高裕生等昨因索取田單扭至捕房捕頭詢係錢債飭赴公堂控告 
[拐賣小孩]  
　　錢長順誘拐海寗路楊姓小孩行至法界圖賣被法包探拘入捕房送回美捕房押候究辦 
法租界 
[又將懲罰]  
　　新租界長順牛奶棚前因售賣攙水牛乳屢經公堂懲罰有案近又故智復萌被西醫查出函知捕房將棚主季紹裘拘入諭飭交保出外聽候公堂傳訊 
[拘獲竊賊]  
　　王壽林錢壽紀行竊馬小山王金友兩家時鐘衣物铜元等件報由捕房 
飭探拘入押候弔贜究辦 
[協提匪類]  
　　匪類張阿大行竊製造局附近某姓家銀洋衣飾避匿法界經該處巡警局訪悉飭派偵探協同法界包探將張緝獲帶回核辦 
[圖竊被拘]  
　　小竊吳阿二前晚在新北門某店門前撬門圖竊當被店夥拘住交捕帶入捕房押候究辦 
 
 
 

Page 21

 
 
   
 
 

Page 22

 
 
十二月十四日十一月廿七日開彩 
本局奉　湖廣總督部堂張奏明開辦第八十四會額設六萬張每張售洋六元現因銷塲暢旺不敷分售奉准加設第一會副票六萬張每張售洋一元中彩號數之多　派出彩銀之高比各公司爲優大票准定期十一月十六日開彩副票定期十二月十四日均在漢口開彩得彩紅票憑本局對號單兌銀元本總局在漢口鎭江上海分局設在南市萬聚碼信頭成銀行樓上惟本分局均係躉批向不零售○外埠往來信力票力一槪不付統請自給再紅票如無本分局騎縫圖章因無票根可查槪不發兌特白 
[兒童敎育必需之品]  
彩繪精图方字 
每匣　定價 
方塊厚紙　楷書大字　一面畫圖　一面寫字兒童見圖　自然認字　紙盤石筆　備以習字附敎授法　用以敎字　裝八紙匣　共一千字大洋八角 
[彩繪看图識字]  
每册　定價 
書分二册　意同方字　第一册内　專列單字第二册内　專列雙字　左面是圖　右面是字一看此圖　即識此字　敎授兒童　容易識字大洋一角 
[彩繪九九指數牌]  
每件　定價 
精熟九九表　乘法方能識　此牌可學算　縱横列方格格中有圓片升降數自得　製作旣精巧　繪畫添五色兒童見此牌　愛玩手不釋　學算有樂趣　最爲好法則大洋一角發行所商務印書館 
[人身之活寳血]  
商自來血記西文博羅德活寳試驗法 
人生百體所賴以生長者血也如血多則百體强壯血少則百體衰弱設遇血盡則百體自枯是故凡人不能無血血者誠乃人身之活寳也然吾人欲究身壯力健之術者必以多血爲適宜若近今之衛生家雖常服各種補品而未得十分健壯者何也其故因我國理化未精藥物一道素鮮研究故自古迄今絶未發明不知以多血爲要義噫此卽吾身不强之由來也邇者神州睡獅抖擻初醒努力鼓盪我同胞之熱血奮振我同胞之精神無庸疑義速請嘗試能壯民氣强國勢之自來血已經及時出現故再行謹告同胞凡有心虧血虚破金吐血面黃肌瘦頭暈眼花耳聾腎虧陽痿精枯四肢無力手足酸軟身虚脚腫胃弱脾薄以及婦女經水不調白帶赤帶頭腰酸痛五勞七傷諸虚百損之症者服之自然壯心經多血液請將下列服法試驗之自能奇功立見幸勿輕視盖其中實有絶大之能力也我同胞凡購服自來血須先試驗究有功效若何可用小針刺破皮膚出血一滴滲在白紙上待服過七日之後再用前法將前者滴血之紙與七日後滴血之紙兩相比較後者之色必紅於前此則最易最明之確証也倘能多服則血愈紅而人之體力愈健又如腎虧耳鳴眼花者連服數日眼目自覺清爽耳鳴耳聾自可並除此即顯明有補腎之功效又如年老血衰或壯年勞傷過度體質虚弱面無血色者自必畏寒驟遇冷風即發寒噤者服之半月之後血氣漸充體質自固雖遇箭風亦不覺寒冷矣又有明見之確証如久患爛瘡而不易收口者自服自來血之後則瘡内之肉刺日漸增紅如能常服收口亦易如婦女之經淡白者服到一月經水當即增紅如患冷經痛經亦能並除凡患破金吐血者服之補血則可以之止血則不可然患吐血之人血愈虧少若不培補則體質愈弱病勢日重尤宜常服以補之當時雖無止血之功然久服之必經壯而吐血之患可以除根也如脚氣水腫者步履蹇滯亦血氣不充之故湏連服旬日則腫自消而步自健矣又如患瘧疾者服之旬日立可除根不發以上一切功效皆最易試驗者也○小瓶一元二角大瓶二元每打十二元二十元託局函購原班回件○總發行所上海四馬路老捕房對門青花石三層大洋房五洲大藥房○杭州總經理處在宗陽宫前百歲坊巷内 
[江南公益彩票大彩捷報]  
本總局第廿四會正票於十一月十五日在南市本局當衆開彩　頭彩第四千另廿五號　二彩第三千七伯六十二號　又一萬九千三伯五十六號　三彩第一千二伯另二號　又一千八伯另九號　四彩第二萬五千一伯九十八號　又一萬六千七伯廿八號　五彩第一萬四千六伯八十四號　又二萬七千九伯五十七號　又二萬一千四伯五十四號今將大彩先行誌喜後查明得主再當奉告此佈上海南市江南公益彩票總局啓 
 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
　要件 
[新奉鐵路續約條欵]  
　　中日兩國政府按照明治四十年四月十五日卽光緒三十三年三月初三日所訂新奉及吉長鐵路協約第四欵應由兩國訂立各該鐵路借欵合同惟訂立該合同以前兩國政府擬除該協約所定事項外特復訂定續約茲將所訂條欵列左 
　　第一欵中國政府按照新奉及吉長鐵路協約（下文稱恊約）第一欵及第二欵允將京奉鐵路遼河以東路段需欵項之半數卽日本貨幣三十二萬圓及吉長鐵路所需欵項之半數即日本貨幣二百十五萬圓向南滿洲鐵路公司籌借 
　　第二欵借欵利息常年付息五釐 
　　第三欵借欵實收價值按照協約第六欵每百按九三扣付 
　　第四欵中國政府按照協約第三欵在借欵期内京奉鐵路遼河以東路之總工程司應用日本人則開辦伊始可即以現在京奉鐵路所用之日本工程充之其事權仍照現在辦法歸京奉鐵路總辦與總工程司管轄倘將來有時須更換該工程司應按協约與南滿洲鐵路公司商明派定其事權仍照上開辦法一律 
　　第五欵中國政府因京奉鐵路遼河以東之帳目難以分開日本國政府可允諾在該路司帳人不另派日本人又日本政府照允中國政府按該路借欵總數算出按年應還本息數額再算出按月應還本息若干以此按月應還本息數額抵作爲遼河以東路之餘利按每月初一日由中國政府存放南滿洲鐵路公司指定在中國之日本國銀行以爲届期付還体息之用將來届期如何付還本息及銀行給回存欵息率若干俟訂立借欵細目合同時另行商定又中國政府允將京奉鐵路全線之月底帳目大綱及年底决算帳目之英文徵信册按月按年送交南滿洲鐵路公司閱看 
　　第六欵吉長鐵路總工程司及司帳人均按協約第三欵應用日本人其任用法總工程司應由中國政府選擇幹練人材商明南洲鐵路公司後由中國政府派委司帳人應由南滿鐵路公司選舉商明中國政府後由中國政府派委倘將來有時須更換該總工程司及司帳人應按協約商明南滿洲鐵路公司亦按上開辦法派委 
　　第七欵關於借欵細目合同應遵照協約及本續約滿洲鐵路公司與中國郵傳部委員另行商訂 
　　本續約應由各本國政府允認施行 
　　明治四十一年十一月十二日光緒三十四年十月十九日　在北京日本使館一等書記官阿部守太郎郵傳部鐵路總局局長梁士詒 
小說 
[探險實事北京巴黎間競車日記（五）]  
　　哨官與余等共食。彼食不用刀叉。而以兩小木棍代之名。之爲箸余。等效之。乃竟不能取物。食畢。余等乃觀華兵之食。彼手持餅乃以麫與葱捲成。雜以醬。亦間以箸。取菜少許。和之而食。葱味臭不堪聞。客店之不潔。可謂逹於極點。牛馬糞纍然。如小邱。蠅之集者飛者。吾無言能狀之。是夜宿於餘陵。（二字譯音） 
　　十六號早六時啓行。十時至張家口。道勝銀行總辦陶禮克派人招待。遂憩於此。早餐午餐。亦均在於此。土夫之爭觀者。較之北京尤甚。車悉停於銀行之天井中。銀行係華式房屋。其建造式樣。全然與歐洲相反。屋低墻高。土人多登墻而窺者。 
　　余等已於昨日發電巴黎。係第一次平安報告。今更以郵報詳細情形。飯後見中國洋務局總辦福某。以酒果嚮客。其人吸鴉片烟。面容黃瘦。余等得此絶好機會。遂得詳細攷察其器具及其用法。彼又詳爲解說。自耕種而至吸食。層次井井。余等始知鴉片及吸食之各器具。實有美術之性質。并有化學之研究。中國人誠智者也。 
　　由北京至張家口。均用北洋所鑄之龍洋。過此則非銀塊不可。余等乃以銀洋兌換紋銀。最可怪者。彼明言每元七錢二分。以之兌銀。僅值七錢一分有奇。初時。方以爲欺侮外國旅客。及詢之土人亦復如是乃知中國幣制之紊亂也。張家口之居民。華人百之八十。蒙古人百之十五。俄人及他國人百之五。 
[（三）戈壁之跋涉]  
　　十七號五時啟行。平沙茫茫。雜以如拳之小石。其狀雖不復驗。而苦則倍之。此等道路。若歷二星期。則臀將無完膚矣。十時至一小城。有華官遣其僕餉余等以茶及雞子牛脯等物。余以銀一小方與之。彼乃向余曲一膝行禮。余皇然。莫知所措。以揖答之。向導者笑。食畢行。 
國外新聞 
[近東大變局五十六誌]  
　　十六日倫敦電云駐土奥國大使裴萊維西利近與土國内閣總理大臣會談奥使謂抵制奥貨如能停止則奥國即當設法調停巴斯利亞與赫在戈維拉問題土相答稱土國已將停止抵制故奥國調停意見現亦發表聞所列各欵頗爲和平以上譯字林報 
[法國議院討論海軍]  
　　十六日倫敦電云法國議院討論桀米萊海軍少將撤任一案頗爲激昂歸咎政府辦事失於操切首相克納芒柯宣言海軍關係重大不能再以輕躁之將領擔任是事旋復投票贊成政 
 
 

Page 27

 
 
府具有恢復海軍權之能力 
[英皇病愈]  
　　十六日倫敦電云英皇病愈業經塌程赴勃利登 
[續誌美總統致國會公牘之内客]  
　　十六日紐約電云美總統羅斯佛致國會公牘内有請定承認脫拉斯之法制惟管束彼等行爲務須格外徒嚴鐵路事宜可准其免除希門律内載定各欵但管理權須操於各省商務員之手並請裁撤海軍局又謂各裁判員凡遇頒發反對罷工之訓諭務須謹愼云譯泰晤士報 
[英議院論孔戈問題]  
　　十七日倫敦電云英國外務部次官胡特君在下議院答某議員云英國前時並未承認歸併孔戈之舉比國現已確守柏靈條約所載孔戈應有之責各國貿易自由亦包括在内 
[俄將軍著書論戰]  
　　十六日柏林電云俄國苦魯巴金將軍近箸巨書六册叙述日俄戰事業已進呈俄皇 
[委總統屈服荷蘭]  
　　十六日栢林電云開斯屈洛總統離委納瑞拉後高曼總統現已屈服荷蘭以上譯文滙報 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
