# 1898 - 110 - 4908986

 

Page 1

 
 
[新印各書籍發售] [  圖書信成局啓]  
　　欽定二十四史全書實洋五十元○欽定四史書實洋四元五角○　園三十六　實洋五元○刑案鹽覽洋七元○景岳全書碼洋三元○資治新書碼洋一元五角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文裏公奏疏碼洋四元○　圖三　演義碼洋一元五角○駁案彙編碼洋二元○明季南将略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐　客遊記碼洋六角○永慶昇平碼洋三角○竹紙玉堂字彙碼洋二角○白紙玉堂字彙洋三角○徐氏十三種醫書碼洋一元六角○大汪會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳錄碼洋一元二角○中東　紀本末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角○中國度支考一角五分○諸君欲購者請移玉至三馬路申昌書畫室或申報館帳房可也此佈 
[松郡考市雜説]  
　　客有自松江郡城買舟之滬者踵執筆人之寓廬一揖而坐瀹茗清談執筆人曰子今者來自吳王校獵之塲適值督學使者校試多士之日夫峯泖靈秀蔚爲人文二陸風流於斯未墜名士如鯽才雋朋興當必有豪傑識時之士感懷世事抒寫其忠憤憂鬱之胸者間嘗諷誦屈靈均之文章大都嫉俗瀏覽杜子美之詩集半係憂時自昔名流每當國家多事之際俯仰身世慷慨激昻輒以忠君愛國之忱淋漓傾倒發之於文其痛哭流涕之談未嘗不足以驚心而動魄覺世振瞶實賴斯文今有其人則姓氏學問必有嘖嘖在人口者子亦可舉以相示乎客曰僕鄙人也祗熟知夫闤闠之市情而未識夫才智之時彦顧念松郡爲濵海之地統轄七邑號稱富饒泰西各國來華互市擇上海屬邑爲通商要區風氣所開此爲最早宜乎聰明俊偉之士皆能不拘一孔而周知夫歐西各國之情形不徒以八股五言爲工而研究乎方與之紀要郡國之利病以及當今之時務外洋之新學凡此俊彦更僕難終學使者爲國選士果有通今知古抱權奇之質儲經濟之才早已沐手焚香登之上選他日折衝禦侮殆卽在此夾袋之中鄙人将拭目以觀固無俟僂指以計且夫蒿目時艱而以人才爲國家之命脈者豪傑救時之心也閲歴世故而以風俗騐世運之變遷者細人身世之感也僕生性檮昧雖非一丁之不識而實二酉之未窺亦非生長於是邦而已往來之屢次民情土俗熟習於胸今昔之間殊多感　市井俚語里巷瑣談略陳一二於前子得毋嫌其汚耳乎執筆人曰禮言命太史陳詩以觀民風在昔帝王亦嘗命使行野以察下情今國家簡使文學侍從之臣視學各省雖曰甄錄人才儲爲國用實亦古者輶軒采風之遺意也欲觀世運之盛衰察吏治之得失求之民俗已可於奢儉厚薄中得其大凡子今者欲以世情之遷變相告語於此實足以見世道之升降焉僕願傾耳而聽以得其詳客曰每屆考試貢院東西各民房類皆借居貿易中人以博蠅頭微利向時街衢清冷二三店鋪寥落若晨星至此則鱗次櫛比無一户之相間今屆雖書坊洋貨以及茶食耍貨各店鋪無一不備而店面尚有空閉者且聞之此中人云往屆當歲試時應試士子多於科考故獲利亦厚今則買客甚少雖未必門可羅　而所得之利除去房租飯食外殊少盈餘市景肅條於此可見至各書肆中向皆以石印小本時文　藏於架以供應試諸生塲中獺祭之用今則石印詩文銷路旣不甚廣而所帶洋務時務各書亦少顧而問者殊不知何意也近來物　翔貴較之曩時奚啻倍蓰以故各寓家　居諸士子房飯之價亦較往時加増向惟每日二百文今則多加四十文八十文不等然肴饌尚不豐腆未若昔時之差足適口也曰氷每石約須洋五元八九角猪羊魚蝦各物　亦倍增洋價又極成絀故無怪各寓家之加增　飯價也松郡賭風向來甚熾每當考試則又以考生爲護符明目張膽不知顧忌自陳容曙太守權篆五茸　嚴賭禁犯　不論　從予以重刑於是各賭徒皆知歛跡不敢以身試法太守　而　風如舊且更熾於前竹牌之聲轆轆然骨骰之聲錚錚然幾於比户相接各寓家亦藉此抽頭輸赢甚鉅無論牌九麻雀總以盈千累日計有轉瞬之間倐赢至二三千金者倐輸至二三千金者殊堪駭詫而在上者竟置之不聞不見其故向耶最可異者各家聚集四人共鬥麻雀每荘八週則抽頭洋八元滬上各娼寮中狎客每賭麻雀擲以纒頭洋十二元然除下脚四元爲男女龜奴所用外實祗八元吾不知松之人何以與之暗合而亦以八元爲率耶小户無知或出於此而大家亦復如是正不知自居何等也世道遷流至於如此有心人得無慨然乎執筆人聆客之語爲之太息不置俟其去乃詮次其語錄之報端 
[上諭恭錄]  
　　三月廿五日奉硃筆這會試滿洲取中九名蒙古取中四名漢軍取中七名直隷取中二十五名奉天取中三名山東取中二十三名山西取中十一名河南取中十七名陜西取中十四名甘肅取中九名江蘇取中二十六名安徽取中十七名浙江取中二十六名江西取中二十三名湖北取中十五名湖南取中十五名四川取中十五名福建取中二十一名至字號取中二名廣東取中十七名廣西取中十三名雲南取中十三名貴州取中十二名欽此○廿六日奉上諭巡視中城給事中國秀等奏言官呈送鋪夥訊無實迹請旨交部審訊一摺着刑部提　　案人証訊明確情定擬具奏工科給事中慶祥着暫行解任聽候傳質欽此西班牙 
[美日開戰]  
　　　接倫敦來電云美國與日斯巴尼亞國爲古巴事兩不相下現已失和開仗矣 
[西美将戰]  
　　香港循環日報云西美兩國因古巴之事彼此齟齬情形日亟大有决裂之勢美國駐東方各戰艦久已在香港薈萃整備行装以便乘釁而動南下攻擊小吕宋而飛獵邊官員探知美船舉動亦整頓邊防在吕宋港口置放水雷並添置六寸口大砲數尊握守險要然聞西軍因土匪之亂軍火多所消耗現在須冉購軍装以備添補否則恐難敷軍中之用至於美國戰船勢力甚厚加以日前購買南山火船十九日又購買新旗昌行之沙飛路火船均係奉美國首署之命訂購以供運載軍需則美國軍情更形妥密蓋時勢緊逼若由美國調委運船前來則勢有不及恐悞戎機是以著令在港購船俾免延悞聞涉飛路船買價一萬八千磅南山船值若干未得而知涉飛路船已於十九日在九龍埔頭灣泊起貨蓋買船定章交價後限二十四點鐘内卽要卸貨交船也傳聞美國将來與西國議和後該兩船将由原主購回惟其中章程則不得而知現在訛傳有日本戰船一艘載運煤炭往交美船未悉是否美國波路添麽鐵甲戰艦計期二十一日可抵港而墨加洛巡船亦不久将至目下美國在港之戰船五艘皆已預備一切尅期可以首途或曰美國明言開仗之期當在本月二十三日各戰船将必由港南下若不卽赴飛獵邊則必先至馬士海灣觀美船勢力 
 
 

Page 2

 
 
不難奪據飛島然美國並無佔踞土地之心祇欲阻截西班牙船不得侵擾東方美國商船而已並據確實消息言将來開仗美國船若攻入小吕宋港則岸上商民及教士當向西國官員取投降書信緣教士與美廷早有關照若西官不背投降則内地土匪亦作内應因有土匪八千人在吕宋城外埋伏專俟機宜出戰此中有三千人前曾投効細柳營中所配軍火並皆佳妙若輩前因悞會美船到吕已兩次進攻吕宋矣觀此消息西美若有决裂飛島諸地定爲美船所破西軍恐難復守尺土也 
[俄示錄登]  
　　俄人索取旅順口大連灣朝廷以時事艱難不得已而俯允凡普天率土之含齒戴髮者莫不撫時感事積忿難平恨不能立致富强以禦外人之欺侮亦可見民心固結國勢原固若苞桑也兹者天津國聞報登有俄員告示一通曰大俄國欽命總督太平洋並督遼東水陸各軍提督軍門杜爲曉諭事照得本總統現奉大俄國大皇帝電諭中國大皇帝情願兩國和好彼此互相臂助今将旅順大連灣金州等處及附近地方租與我國二十五年爲期其地界由旅順至並拉店皮子窩爲界等語現我國原爲中華整頓旅大兩處水陸防務以資永固有備無虞本總統遵於三月初七日接管旅大等處地方現中國陸軍遷移自督率員弁多方保護商民安居樂業務期地方靜肅以重閭閻現我國借地聨和深望中華國泰民安但所管地方原有華員管理商民事俄仍照舊章辦理兹我國租借後如有要事當卽禀明我國水師提督咧聽候批示辦理該處所居商民照章貿易耕種如有匪類不法之徒妄滋事端一經查出立照兩國律例究辦决不寛貸合示曉諭爲此示仰商民人等一體知悉各安生計是爲厚望切切此諭事雖不正而詞意頗公正堂星不知我國官民閲之其仍義憤塡膺乎抑竟俔俔伈伈俯首依從乎 
[東瀛魚素]  
　　日本采訪友人來函云英俄齟齬以來俄國籌餉運兵不遺餘力并於各要隘增兵防堵戒備甚嚴某日海參嵗來信言及是處係最要隘口俄人特設重兵扼守并鳩工添築砲臺西歴四月十八號由義勇艦隊某兵船装載大砲二十五門馬四二百十七頭兵丁一千二百七十人載往旅順又有兵丁五千名由滿洲陸路調赴旅順云○西歴四月十二號午後由長興開往火車經過尾驛甫至大橋堍車道上有一四十許之婦人倉卒避讓不及遂致頭顱軋碎而斃聞係西浦上邨人尚遺有小孩二人忽遭此禍亦云慘矣○同日晚間九下鐘川水組報之小火輪船名太湖丸由長崎開往大坂途次經五島與郵船會社之　島丸兩相衝撞豐島丸因傷及船身卽時沈没太湖丸船頭受創亦已進水幸該處有兵輪停泊當卽鳴砲呼援兩船之人均幸未占滅頂然貨物行李等件已悉數納入水晶宫矣○朝鮮友人致書本館訪事人云俄王特派正使一員副使一員兵丁九名通事四名由海參嵗循道赴韓一路圖畫山川道路及書寫户籍人口等圖册於西歴四月三號已抵咸興府将次至韓京矣○日本三菱公司造船所製造一艦名常陸丸兹已告竣於十五日下水其船可容六千一百五十噸甚爲壮麗是日遍請各當道及紳商等往觀肆筵設席鼓　喧闐甚爲熱閙○安藝國惠蘇郡山内東邨市某所有田約數十畝一夕之間忽陷成一池水深逾五六尺日人以是爲天降罰之云○上野國利根郡西蜂須賀字大原於西歴四月一號忽來小雀數萬頭羣集互鬥約四五十分鐘咬死落地者計有二百餘頭不知主何讖兆也 
[免賦述聞]  
　　温州訪事人云甌括邇年收成歉薄告荒頻仍民情困苦兹奉須貼騰黄緩征錢糧以舒民困仰見皇恩浩蕩地厚天高合郡士民東不以手加額感激鴻仁懇從此胼胝小民得免追呼之苦焉 
[文宗回轅]  
　　杭州訪事友人來函云浙省督學部院陳桂生大完師自案臨越郡於二十六日發落諸生畢卽往各處辭行次日起程回省官場得信卽預備按差至二十八日黎明首府林太守仁和蕭明府錢塘陳明府及三學博均在江干馬頭恭　憲節至十點鐘時遥見官舫數艘由西興鼓浪而來各官咸在官亭恭候舟方不　呈遞手版宗師命巡捕擋駕乃俱退大官廳少頃憲駕登岸步入官廳與各官相見坐談片刻隨升輿進城　道先詣撫署拜謁中丞然後回轅一 
[回任風聞]  
　　松江友人來函云新任華亭縣劉謙三大令有光來宰華邑僅有匝月刻聞省信有調回江陰本任之説惟未見明文尚未敢據以爲實也 
[盜首成擒]  
　　金閶　事人來函云前報浙江嘉善縣東門外花姓家被刧五六萬金案内之夥盜梁得勝一犯經飛划營管帶歐陽總戎於上月十八日在太湖某處拿獲解交長洲縣汪大令訊究兹悉該犯經汪大令研訊之下供出是案盜首係長江哥老會匪積年宿盜朱阿二卽沈阿二現匿蘇鄉某處大令得供卽移文請歐陽總戎赶緊恊拿總戎立卽購線率領健見親至某鄉掩捕朱盜竟敢開槍轟擊併力拒敵富經某哨弁突出利刃猛砍其足該　受傷倒地得以當塲獲住旋卽解至長洲縣釘鐐收禁聞該盜業已　認生平所犯盜案意有一百餘起之多誠可謂惡貫滿盈矣又去年常熟縣城内某錢荘被刦一案致代理縣尊劉大令摘去頂戴迄今尚未破獲現經蘇防左營兼帶前營朱登瀛太守訪悉是案夥盜熊老么匿跡於婁門外紅塔附近遂卽會同歐陽總戎各率健勇於上月杪前往拿獲亦已解省收禁矣 
[眞賊已獲]  
　　松江訪事人云錢涇橋北故紳李幹甫廣文家有匪徒多人倚竿牆隅入室刧去衣飾併劃傷主婦眉尖事後婁邑尊屈大令蒞勘飭捕嚴緝獲到江北人兩名雖形跡可疑然並無眞贓起獲等情已紀前報近日屈大令派出幹差在泗涇附近地方獲到賊徒張阿四一名供出確係此案眞犯僅與在逃未獲之積竊小寍波兩人所竊屈大令再三盤詰該竊矢品不移惟所起贓物亦僅值錢　十千文當時李故紳家所報數目尚有不符也 
[姑蘇火警]  
　　蘇州訪事人來函云上月三十夜四鼓後蘇州葑門内過駕橋東堍某酒店不戒於火致祝融氏大肆披猖時居民已咸赴黑甜鄉栩栩然效荘周之夢蝶迨驚覺而起勢已不可收拾立卽四出鳴金分投報警各叚水龍夫聞警急舁水龍星馳電掣而往各置龍位吸水噴灌時適風姨怒吼致火勢異常猛烈東衝西突鋭不可當尚幸施救者人手衆多更得地方文武各官認眞督救至黎明時得以漸漸救息計焚去酒肆兩家麫店兩家及左右鄰鋪户四家共燬房屋二十餘幢云 
[准期收捐]  
　　蘇州訪事人云酌收房捐及烟膏捐一節已屢誌前報兹悉此事現經牙厘局總辦發出告示多張派委幹員分往各處給發大旨謂無論店鋪住宅悉照租價酌抽一成如租價洋十元者每月抽收一元由房主房客各認其半致烟膏捐則分上中下三等其捐數已詳前報不設櫃之小烟館不在此例准於四月初一日起一體照辦云 
[松試十四志]  
　　松江友人來函云前月三十日爲七邑文童總覆之期因與武生内塲同期故遲遲至午後始點名給卷進塲入晚二鼓後始陸續放牌出塲題目錄左四書題尚志經題閏月則闔門左扉立於其中詩題曉鶯窓户客爭棋 
[武林試事]  
　　杭州訪事人云浙省府試正塲發案後業将前列及運試初覆題登諸報端兹又探得府署初覆時材太守以制藝一道不足以見眞才特命作經文一篇題爲地廣大荒而不治此亦士之辱也策一道題爲振興農學又是日兼考性理向來視爲具又輒攜卷出外補作俟二覆時呈繳此次太守在塲内扃試題爲格物論商籍於上月二十四日出圖共招覆八十名首列者俞世彬二十五日二覆題爲晉楚之富四句兵氣銷爲日月光　以題爲韻詩題願得忠孝状元得元字仁錢同　出圖不期於二十八日二覆仁和共招覆一百二十九名首列者金保康錢塘共招覆八十二名首列者羅　宗○仁錢兩邑尊考試武童於上月二十四日竣事特挑取技藝優長者三十名示期於二十六日在署覆試 
 
 

Page 3

 
 
然後發案 
[上海官塲紀事]  
　　江蘇巡撫奎大中丞於昨日午前排導往滬南勘閲新築馬路畢由大東門入城提右營叅将谬楚材叅戎率同標下哨弁等在城門口恭迎中丞遍往文武各衙門投剌各當道均飭丁遞禀擋駕憲駕遂出老北門遄回行轅○　南提督李壽亭軍門昨日排導進城遍往文武各衙門辭行至縣署時黄大令迎人花廳談久始别軍門定於初四日清晨秉節赴松○前署常鎭通海道曾觀　内熙前日下午命駕詣英公廨拜會張賡三直剌接見之下坐談良久始興辭而出聞觀察於當晚乘輪回金陵云○江蘇候補縣丞孫一尹學貞奉蘇藩憲札委查騐糖捐事務擇於本月朔日到差視事昨日上午乘輿至美界天后宫藩憲行轅禀見謝委○江蘇候補知縣林大令尚辰昨日上午乘輿　天后宫藩憲行轅謁見面禀要公○江蘇同知熊司馬良瑞奉蘇藩札委寳山崇明等處公務於昨日詣天后宫藩憲地轅禀辭　江蘇　補知縣尚大令昌厚昨日乘輿至天后宫藩憲行轅謁見由聶方伯延入花廳茗談良久始行辭出 
[楊樹浦火警]  
　　前晚二下鐘時滬北場樹浦橋北首張家宅張阿虎家晚餐不愼以致失火一時間濃烟密佈赤　怒起炎炎之勢幾不可遏英法美三界救火會西人立驅水龍前往行至提籃橋遥望火光不在租界之内遂卽回歸是役也計被焚去草房十間油花衣六百擔盧柴十餘擔左右鄰居已皆殃及矣 
[請提買辦]  
　　前有中華銀行控乾大錢荘不付票銀一案兩造各延律師申辯疉經英公堂訊理諭令乾大各追各欵在案故該荘執事人何乙笙於昨晨訊案時投呈禀詞求請将中華其行買辦葉思賢提案追繳該欠往來銀兩經帮審委員鄭瀚生大令閲禀之下諭令靜候批示 
[上天難欺]  
　　浦左北高橋鎭騰陽巷地方　張仁和聘妻朱小妹者過門童養年方二八恣態動人近以張　雖弱冠猶類童歸婦家商諸父母欲下毒藥前日大雨傾盆之際忽聞霹靂一聲将小妹提出門外其父母長跪哀求得免擊斃非所謂天網恢恢疎而不漏耶 
[給棺收殮]  
　　虹口靶子路昨日傍晚有衣衫藍縷之某甲倒斃路傍五百二十三號華捕查見遂卽禀報捕房捕頭立飭三圖地保周關寳前往查無屍屬旋請善堂給棺收殮 
[英界公堂瑣案]  
　　包探禀稱積竊陳阿文曾經犯竊遞籍今双潛來故拘獲送侒陳供以後不敢復來叩求開恩帮審委員鄭大令判責二百板仍飭遞籍○尹錫華尹阿松在途因索欠互　經錫華将阿松毆傷由捕拘解公堂請訊尹阿松供稱被毆受傷錫華俯首求恩問官判責尹錫華二百板以儆○邊包探禀　緝獲竊賊陳松山認竊高麗參等物送案請究陳供認不諱問官判責二百板管押捕房一月○捕禀馬夫王阿法屢次駕車疾馳拘案懲罰昨又在大馬路疾馳違章送究王叩求施恩官判荷校七天示儆○娼婦王桂卿偕陳金堂禀稱原籍揚州被人誘拐來滬押入朱包氏妓院内爲娼逐日被辱不愿爲娼故鳴捕将龜子朱小金及鍾王氏等一併送案乞求超豁包氏供出洋一百八十元包王桂卿以兩年爲限立有憑據呈案問官商之薩君著将此案原被一併押候過堂復訊○捕禀婦人張徐氏被王士榮爲倒垃圾起見行兇拘案請訊張徐　供被王毆打受傷請究王供不敢行兇問官騐得氏受傷屬實判将王責二百板○包探竇如海禀李洪春行竊華桃桃棉被衣服拘獲送究李認行竊華　案領醎官判責李一百板遞籍贓給失主領去○賭徒陳阿三吳阿福在天后宫擺設賭攤被捕拘獲解請訊究賭具呈電陳吳惟求開恩官　各枷四天示衆○包探劉森堂禀積竊李阿四行竊喻煥章張李氏等數家首飾衣服各贓尚未吊齊現将起獲張李氏之飾物先行解案請訊喻李投案求請追贓問官判将起案各贓先行給失主領去李阿四仍交捕房帶回比追餘贓再行解訊○包探禀稱顧夢生顧茂茂行竊張阿寳之洋燭一小箱查獲送究張阿寳投案領贓二顧同求開恩官判顧夢生笞責二百板顧茂茂笞責一百板贓給張領去○雉妓郭彩娥卽包諸氏經捕拘解公堂禀稱該妓在途拉客違章故拘案請究該妓供出外游玩並不拉客求恩官判郭彩娥交官媒押三天釋放 
[法界捕房發落]  
　　昨禮拜五鄭大令蒞捕房發落各案命提冐充探夥藉端訛詐之石銀生著照原斷先行枷號半個月期滿責放○又提竊取烟槍之王子山照原斷笞責一百板竊取衣包之張阿三笞責一百板一并斥釋○偷兒葉阿二竊取庚興洋行肥皂二箱報捕查獲解經大令訊供著照原斷先行枷號一個月期滿責放○流氓吳囝囝陸阿全向張明安訛詐槍去洋銀三元　被毆傷胸背經大令訊供照原斷先行枷號二个月期滿責放○山東人王三在自來火行西掛開設小烟間與車寓主孔華小因停車碍路口角王號召山東帮各小工四十餘人将孔母及夥毆傷並搗毁雜物爲捕房所聞飭探拘獲在塲肇禍之金連喜潘大居等十餘人解經大令訊供　候嚴比昨日大令命提王三到案著先行重責一百板王　肇禍諸人由徐松林邀來因孔華小先與徐口角是以邀同各人尋仇報復大令謂旣有口角應報捕房何得號召衆人行兇毆擊實屬目無　紀著再笞二百板供認由小的邀來共十九人小的均不相識命提徐松林供爲東洋車夫不敢犯事大令謂爾糾領多人向孔華小爭毆肇禍現據王三供明由爾起事顯見不安本分著從重笞責一百板供代邀三人自王三之意先在烟間内商議大令以其所供不實著再笞二百板謂須将如何起釁詳細供明供稱實由王三起意托小的爲東洋車夫至義春樓茶館聚會遂　孔華小家毆打並無帶有器械命提倪小根趙金林陳海叙此三人同稱由小的邀來又提　大居楊大根等同供稱因孔華小與王三口解邀小的等到塲帮助又提董九珠金逹喜沈可兒姚熙等同供田徐松林邀來大令問包探王三徐松林供明當時共有數十人尚有未獲諸人是何名姓爾等将車夫毆傷所帶是何器械同供並無器械大令謂受傷人現在醫館療治騐爲器械傷痕顯見狡展著将爲首之倪小根拖下從重笞責倪供徐松林以柴板毆傷車夫質之徐松林供認不諱趙金林供住王三家内當埘目見孔華小将東洋車料率同伊弟三眼四眼及車夫賴蛤蚆等行兇先來毆擊約有三十餘人蛤蚆将洋刀自戳受傷此係實供大令著一并還押再核 
[美界捕房紀事]  
　　美界漢璧禮路永祥里某號門牌有寍婦方葛氏昨日傍晚私開自來水龍頭竊取清水被看管人某乙所見上前喝阻一味持蠻遂互扭至捕房捕頭以其初次犯案從寛罰洋三角斥釋○本地人趙元甫在虹口百老匯路第一千三百二十號門牌西人會林處爲司事昨日會林忽失金洋十元錢票　紙疑趙所竊遂卽扭送捕房禀明情由捕頭立飭明瑞龍吳至剛二包探前往查明再行核奪 
[三月分選單]  
　　鹽提舉雲南白鹽井文源白附知縣江蘇六合吳大照浙江監廣東徐聞何炳修福建舉四川安岳陳鼎勳廣東貴州印江鄒邦瑞江蘇俱監餘慶林佩綸福建附雲南河西楊志體四川山東樂安劉炳勛四川俱舉縣丞河南鹿邑陳履中山西監江西靖安王燮元廣東附永豐吳材翼廣東監府司獄順天王沃甫四川監同照磨新疆喀喇沙爾湯念慈四川人巡檢湖北恩施周在滋湖南監典史直隷清豐余家勳江西監 
[三月分教職單]  
　　教授甘肅平凉李灼秦州舉貴州遵義孫天華貴陽廪正諭直隷新城周鳳標順天江西南昌楊汝傑撫州湖北公安夏　梅漢陽應城余澤霖武昌廣西歸順陽國楷桂林四川汶川文之藩夔州福建甌寗鍾肇祺福州俱舉江西安福趙汝明撫州廪訓導江蘇蕭縣陳慶煇江寍陜西定遠周斯依西安甘肅兩當孫友仁蘭州江西都昌胡用辛南昌湖北應山　學典黄州俱舉復諭順天香河楊震昌廣平廪密雲李登陛遵化廪江蘇江浦劉采年揚州恩山西大同李芬太原廪陜西府谷夏　興安舉福建壽寍陳儒林台北恩湖南石門易光琭長沙廪四川儀隴黎坤厚重慶舉内江羅鴻藻成都舉復訓江蘇荆溪顧雲江寍興化程康祺蘇州俱禀通州失齡常州歲陜西同州邢　　西 
 
 

Page 4

 
 
安優貴州平越徐應違石阡副鎭寗杜成鈞大定附 
[介爾景福]  
　　行善非一端也而救災之功尤大被災非一處也而淮徐之需賑尤殷且該處民風剛勁數十萬飢黎無處覓食其不挺而走險者幾希是在遠近諸善長設法拯救則旣可弭患於無形而亦獲福於靡旣兹敝所承延齡求安子助洋五十元又指助淮徐代贖婦女洋五十元周遐齡爲長媳求病速愈洋二百元新安警悟子羅耀廷六旬榮慶壽筵移助洋一百元許季生爲眼晉祈愈洋四十元穌報館交來張小齋翁書潤移賑洋六元包敦仁堂還願洋五十元隱名氏求合家平安洋四十元長洲邱阿金求病愈洋五十元好善之忱不謀而合吉　止止可於此舉卜之矣[  上海六馬路仁濟善堂籌賑公所制施則敬等謹誌]  
[賑欵彚錄]  
　　敬啓者敝公所因江北災重饑民賣男鬻女流離失所竭同人之力籌墊巨款請宋培之善士往辦留養曾登前報兹蒙四方善士惠欵恊助積陰德於耳鳴望仁風而心感謹将各欵彚登報牘以揚善德而謝鴻施詹内生善士助洋二百元胡緘三善士助洋一百元護茂室奉母命助洋一百元禾郡棉力子任善士祈母身體康强手足早愈助洋一百元不書名善士助洋五十二元劉心如善士第二次助洋十元第三次助洋四元蘇州道前街沈公館太太變質奩物助洋十元溧陽同慶裕寳號助洋十元共計洋五百八十六元歸入留養之款使婦嬰均沾實惠惟欵不敷難乎爲繼願海内大萻薩慨念時鞙普施拯救無論多寡源源接濟總求多助一分之欵多全一人之命行善及時不勝頂禱焉上海源通官銀號義賑公所　信厚小舫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廬山眞] ! 
　　九江訪事友云德化縣　　　明府於　　二十二日終覆文童題爲恭而安句喜則王句人則事父兄句學則代三句名作一講　案前二十名熊象鼎張嗚蠻熊道　　　鋪伍鳳樓羅增唐愼垣黄懋爵許壽山余燊范禮　羅珍培　心亨譚會鴻胡名鈞楊章塏葉夢瀾湯禆賢楊恒鐃閔祖鸞○辦　二套口厘局陳少英司馬希曾見二套口與潯城遥隔一江呆甲未能遠顧乃捐廉募勇逐夜巡查烟館限二更息燈客棧設循　號簿使匪徒不能溷跡地方賴以又安局後里許有阿公堤爲皇堤　障去歲被水衝刷居民苦之邑侯楊少庭明府迭次踏勘請欵修築欵不敷又偕楊明府捐助并同往監督以期工歸實濟一勞永逸適逢長江厘局更章行将交卸都人士連日製送牌傘以誌愛戴○前任雲南學政姚大宗師文倬回京覆命於上月二十一日附江寛輪船過潯　城新關委員蔡次眉二尹誼屬姻婭卽前往拜謁○潯城對岸之桑落封廓等鄉地勢低窪每逢宿雨則積潦淹没至今春尤甚楊邑尊痌瘝在抱親往履勘捐廉建設水管以更宣洩民甚德之○閩省官商士民之僑居潯城者在九華門外建立會館供奉天后聖母每年三月二十三日致祭并行圑拜禮并召梨園演劇十天今年係德化縣典史熊雲峰少尉主祭天涯桑梓其樂融融○有某當道之公子偕僕回籍道出潯江寓余致和客棧公子酒地花天流連忘返僕因母病歸心如箭遂将公子之行李携往上海守候公子怒欲懲棧主棧主著人往尋此僕仍将行李歸趙 
[閙房慘禍]  
　　杭州某成衣匠因閙房而致慘禍前報已略記情由兹又得杭州訪事人來書云萬安橋南首有裘姓者向業成衣上月十九日爲其子完姻新人交拜畢送入洞房卸冠然後行廟見謁客之禮迨參拜已畢新郎卽乘輿至坤宅上門新娘　歸樓上房内比及上燈時候賓客咸集有好事者邀同多人相率登樓作閙房之舉詎料是屋不甚堅牢一時人衆擁擠樓栅中斷帶坍正梁房中妆籨紛紛倒下賀客墜落者二十餘人樓下被壓者六十餘人皆受重傷内有五男二婦登時殞命其一爲龐　伯茂才居貫巷爲裘邀往帳司者亦罹於厄誠慘矣哉裘某一家則均獲無　事後将被傷諸人雇夫舁回其已斃者報知各家前來收殮一時哭聲震耳攘臂喧譁裘因請錢塘縣陳大令前來勘騐大令帶同差役四面審視一過謂諸屍親曰此係天意非關裘某之事爾等好好各爲殯殮又謂裘某曰爾雖不幸遭此不測然人口平安亦大　矣死者均係親友倘景况平常宜盡力帮助裘某唯唯遵諭大令遂排導回衙 
[上海縣署瑣案]  
　　去年有粤人郭進山在縣呈控王顧氏盜去伊之寡姪媳許氏單據洋銀一案前晚李二尹提齊人証復訊有郭張氏偕同許氏之子慶裕禀稱丈地郭進山刻已故世上年姪媳許氏故後查有存在趙如十會洋八百六十元收存據一紙被王顧氏盜取求究王顧氏供並未取過許氏存洋單據因許氏在日兩次向李雨珍借洋三百五記元由婦人爲中讦氏自将存洋據交與李姓作抵求訊李姓方能明白李雨珍供許氏将存洋據抵借洋三百五十元故後曾同中人王顧氏到趙如記處對明趙如記供許氏在日将會洋八百六十元存放小的處言明以每月利息代伊拔付會項四元近者四年遠者八九年後滿期始能師還存本並有輕會一脚後因許氏病故代買棺木衣衾洋六十元已經抵訖顧子蘭供是許氏之内姪婿許氏故後一切喪費小的墊洋五十餘元呈帳請電顧學山供許氏存在趙如記之洋内有四百元係小的會欵叩求劃還顧子蘭復供許氏尚有輕會一百六十元在頭會趙如記處除代買衣棺六十元尚多一百元二尹曰許氏旣有輕會在趙處爾可向趙面算卽判許氏存與趙如記之洋俟各會期滿撥還李雨珍顧學山兩項七百五十元餘洋一百元給其子　　收領各遵諭具結完案○裕源紗廠續獲調戲婦女之張根全楊全林送縣請辦已紀本報前晚李二尹提訊在楊身畔搜出剌刀一柄顯係兇徒嚴訊之下張供在　袋角開京貨居素無調戲婦女之事楊供詞含混二尹以其刁狡且身藏利刃喝重責三百根發改過局收押一年張具結遷移他處不准仍在該處多事○高錦山控陸耀亭霸勒會洋亦經李二尹提訊高供蘇州人與陸親戚陸前來會登一會小的因無力獨登故與王姓合股前人得彩應收會洋二百七十元忽被首會全數收去求追陸供監生曾存高店内銀二百三十兩高店閉歇分毫不還是以将會洋扣除劃抵存摺呈電高復供此店小的僅有二分半今願将自已半會并陸前借過　九十元兩項劃抵其王姓半會應還洋一百零七元及陸前借王地契一紙一併代王求追二尹衡情酌斷判陸耀　還洋一百零七元分五期歸清限七天一期存摺當堂塗稍地契限令約日歸還案遂結 
[上海巡局瑣案]  
　　蕩婦蒋氏向在滬北某妓院爲　兹因虧欠歇去傭於本城西門内某公館婦水性楊花與勇丁周海林有染握雨携雲已非朝夕周因結交此婦日益鞙　　　　　　之心另與張桂發姘識張固腰資略裕遂偕婦賃屋於南市恒生馬頭設　　　以烟霞味供人領略生涯頗不寂寞周偵知其　逐至婦處欲索還洋二十元藉以度日婦不允始而口角繼卽打架桂發　　　　扭至十六鋪巡防中局喊控經局員潘仲泉一尹　堂提訊蒋氏供稱小婦人年二十有四原籍蘇州曾與勇丁周海林姘　　周貧窘日甚置小婦人於不顧反　硬借洋二十元　擾不休　　　斷張桂發供在治下大東門外恒生馬頭開烟館爲生　　　小的姘識前　忽有勇丁周海林者聲稱與将氏相　　　　　　　　　　　以扭案請懲詰之局海林供在城子汛營充　　　　　　　　　　　　　　　　　　　　　　　　　　　　當時被伊借去洋銀二十元向之索取反偕姘夫兇毆叩請　　　　　　　　　　　　　　　　　　　　　　　　　　　尹曰旣無契據何能究追今爾旣在城汛營當兵應送營主核　　　　　　　　　　　　　　　　掌夾二十下　　　　　　兇判令掌頰三十下斥退○南市寳泰馬頭鼎昌元昔行主凌　　　　　投十六鋪巡防中局禀稱日前有菜餅六百　　　　　滬當倩船户俞順福顧松華承装至北市某輪船售與日本某　　　　　來信稱每包　去十餘斤共計核算約缺三　　　　右是以請究局員潘二尹准詞飭地甲将俞等一併拘獲解局前　　　　　凌投投案供　缺由詰之俞順福等均稱　雇往　　承装菜餅六百包旣至上海行主並不察看貿然将貨運往輪船　　　　　故其所缺之貨小的焉得而知叩求鑒核尹以　少山當時運滬旣已失查此等情事本委無從核斷斥退 
[英界晚堂案]  
　　已革包探孔阿才沈金隆開設小錢荘出立空票爲數甚鉅倒閉後涉訟公庭孔等擬設匯源公所清理空票議立章程禀請英廨讞員張賡三直剌出示設立事爲臬靈吳　訪訪悉札飭上海縣黄大令提已革包探何瑞福孔阿才沈金隆會同張直剌訊鞫直剌體恤商情顧全市面諭令交保速卽料理嗣因沈金隆避匿無蹤延不清理直剌飭　将保人周升階及孔阿才金濟堂拘案於前晚提訊周供沈金隆逃往何處實不知情且非小的一人所保尚有趙姓等兩人同保叩求諭令帮同尋訪直剌問孔金二人爾等何故延不清理孔等含糊以對直剌怒謂本分府成全爾等體面不知自愛實屬居心不善如再不赶緊理處定當監禁重辦孔等叩首求恩直剌飭令一併押候著保交到沈金隆再核○前有包探韋阿尤私刑吊打案内開設萬陽慺茶館之趙發 
 
 

Page 10

 
 
及司帳束補卿等前經張賡三直剌提訊趙供係監生因此案懸未結諭趙将監照呈閲再行訊奪前晚堂趙呈繳監照一張直剌命提趙束　復訊趙供向開外國木器店萬陽樓監生僅兩股店事並不預聞均由束經手包探等檀用私刑監生實未知悉求　直剌曰爾向爲地　掮客爲薩領事亦已深悉該包探等擅用私刑實以爾處爲窩贓之所理行嚴辦趙供監生實不知情求恩寛有束供小的於去年至該店　帳現求　直剌曰爾旣經管店務責成在爾理應照包探同罪懲辦今格外從寛判責二百板開釋趙發茂另案牽涉飭還押核奪 
[皖省官報]  
　　三月二十五日三品銜補用道本任廬州府文翰到歙縣薛邦襄辭並銷發蕃差調暑亳州孫鳴臯辭並謝賞還頂戴池州府經李其珍辭分發安徽試用縣　　椿到直隸人卽用縣李長郁到赴無爲州閲卷回巡檢沈秉煌面試咨補盱聆典史李必昌　補縣丞丁士圻吏目楊傳厚汪一鵠巡檢姚步青典史楊象奎王之香均知奉　秋審差范守正縣丞鄭秉璘本任廬州　經石煇南均知奉府委秋審解人犯差○二十六日候補知州張守誠知縣劉寅度均奉府委秋審點名差通判毛鴻知代首縣下鄉　爭山界案回周家煜謝超委許濟均濳太望卽　縣周捷二懷桐宿候補知縣程恩晋無巢鄧之望合廬舒華國文滁州屬直隸州判倪善慶和含均奉道委查圑練保甲府經　　縣丞吳良楨典史邱光銓均知奉府委秋審差巡檢姚源闕樹芝任坤山秋審解人犯差○二十七日　補通判許濟均辭赴濳太望查圑練保甲差知　李長郁知奉委赴　　辦清賦事件未入周恩元知奉府委秋審差丁艱候補縣丞程迁琛謝超酌委一次○二十八日周據三懷桐宿候補知縣程恩晉赴無巢鄧之望合廬舒華國文滁州屬直　判倪善慶赴和含均辭查圑練保甲差知縣李長郁辭赴和州會辦清賦事件俞炳章辭奉臬台　赴無爲州訉案盧忠麒辭奉臬台委赴桐城縣帮審並銷發審局差兼首縣　伍芳榛到赴湖南探硝磺回從九劉兆梅知奉府　秋審差巡檢沈秉煌辭回和州差遣劉青　辭赴淮北一帶措資○二十九日五品銜儘先補用同知直隸州試用知縣汪　到江蘇人號彝卿指分安徽遇缺先補用巡檢王錫侯到江蘇人州吏目吳繼昌辭奉營務處委赴上海採辦台磺 
[申報館恊振所經收順直山東川東鄂省江北賑捐三月廿一日至三十日止第九次清單]  
　　三月廿一日茂生銅洋十七元會稽隱南氏江北洋一百元張姓銅洋三元　館主　闔家康健江北洋十元○廿二日張長發洋六元愛閒山房王洋五元南陽氏求妻病速好洋四元朱宏恭祝黄公銓卿六旬壽儀移助江北洋廿元天青緞售洋八元　三日無名氏洋五元力華堂銅洋二元張堰汪恊源來華亭縣文童李藻爲室人周氏坐草求母子平安江北洋三十元太倉永義昶來李伯豫爲亡女黄英叩求冥福洋五元　四日王姓求子病愈節省醫金移助洋五元翠瓔山房洋五元○廿五日無名氏銅洋十元藥水小洋十四角○廿六售去藥水小洋二元三角戴裕記銅洋廿五元○廿七日　德堂助江北洋一百元○廿八日無名氏求子病愈洋十元無名氏銅洋一元繼籠主人洋二元○廿九日　福曾洋十元浙湖安豫荘銅洋一百八十元杭申昌銅洋一元○　日寄潯山人洋十元姚燮煥求身子康强洋六十元葉隱名洋二元以上共收洋三百九十九元三角銅洋二百三十九元藥水小洋十四角 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十四年三月二十二日京報全綠]  
　　宫門抄○諭旨兩道錄前○閩督邊奏審明疎防監犯越獄之管獄刑禁人等分别議擬摺○又奏　報捕獲土會各匪就地正法摺○晉撫胡奏審明强刼得贓盜犯按律定擬摺○桂無黄奏據情代奏片○三月二十二日工部鴻臚寺廂黄旗值日無引見○徐用儀良培各假滿請安○孫家鼐等塲内專摺請安○福建總兵洪永安請訓○色楞額稽察中左門覆命○葛寳華謝授光祿寺卿恩○記名總兵韓炤琦謝恩○湖北副将張壽廷謝恩○廣東叅将陳榮輝謝恩○梁仲衡續假五日○書正預備召見○召見軍機書正洪永安○皇上明日卯正至奉先展壽皇展行禮畢還宫辦事後至頤和園皇太后前請安後駐蹕○閲卷大臣派出崑中堂翁中堂啓秀闊普通武會章趙舒翹○○頭品頂戴閩浙總督臣邊寳泉跪奏爲訊明疎防監犯越獄脱逃之管獄官刑禁人等分别議擬恭摺具陳仰祈聖鑒事竊照崇安縣監犯祝謀淋越獄脱逃經臣将管獄有獄各官恭摺叅奏奉旨這所叅疎防監犯越獄脱逃之福建崇安縣典史周錫琮著卽革職交邊寳泉提同刑禁人等嚴訊有無鬆刑賄縱情弊按律懲辦有獄官署崇安縣知縣都秀椿著交部照例議處仍勒限嚴拿逸犯祝謀淋務獲照辦餘著照所議辦理該部知道欽此遵卽行提革員周錫琮及刑禁人等到省飭據福州府審明議擬解由署福建臬司周蓮會同署藩司李興鋭勘轉前來臣親提勘審緣祝謀淋籍隷崇安縣因致傷小功服叔祝生仔身死審擬斬决並非有心干犯援例夾簽聲請奉旨改爲斬監之犯光緒二十三年正月二十三日晚崇安縣典史周錫琮到監收封騐明刑具完固收入監房飭令禁卒黄淋楊琮極小心看守黄淋並兼支更提牢書吳起汰在外監值宿二十四日黎明提禁人等困倦睡熟祝謀淋乘間扭斷鐐銬撬落監房板壁由墻脚挖洞爬出號外踰墻逃逸黄淋等驚覺喊同吳起汰報知典史周錫琮追捕無蹤署崇安縣知縣郁秀椿先因另案赴鄉相騐聞報馳回勘訊通詳經臣奏叅提審發府審辦兹由府司審擬解勘據供前情不諱詰係一時疎忽並無鬆刑賄縱情弊應卽擬結查例開監犯越獄如獄卒果係依法看守一時疎忽偶致脱逃並無賄縱情弊依律减囚罪二等治罪又律開司獄官典减獄卒罪三等各等語此案禁卒黄淋楊琮極於監禁斬犯並無賄縱情弊惟不小心防範究屬疏忽百日限滿犯未弋獲自應按例問擬黄淋楊琮極合依監犯越獄獄卒依法看守一時疏忽偶致脱逃並無賄縱情弊依律减囚罪二等例各於祝謀淋斬罪上减二等擬杖一百徒三年定地折責充徒提牢書吳啓汰合依司獄官典减獄卒罪三等律於黄淋等滿徒罪上减三等擬杖七十徒一年半據供親老家無次丁是否屬實飭縣查明分别辦理已革崇安縣典史周錫琮與前署崇安縣知縣郝秀椿應照例留於地方協緝俟年限屆滿有無獲犯分别核辦逸犯祝謀淋緝獲另結除供招咨部外謹恭摺具陳伏乞皇上聖鑒勅部核覆施行謹奏奉硃批刑部議奏欽此○○頭品頂戴閩浙總督臣邊寳泉跪奏爲閩省就地正法各犯恭摺彚陳仰祈聖鑒事竊照閩省捕獲土匪會匪曁搶刼等案重犯照章就地正法節經彚奏在案兹查光緒二十三年分福州府　　獲荘呱仔一犯訊認持械强刼財物並發塚開棺二十一次興化府屬拿獲将暖俞運吓陳閏吓王粗摇朱宣鍾信六犯訊認在洋夥刼拒傷　　　州府屬拿獲楊瓜鄭九林生奶三犯訊認聽從在洋持械行刧延平府屬拿獲鍾呵三一犯訊認疉次夥搶拒傷挑夫建寍府屬拿獲謝流　　　魚四二犯訊認夥搶多次或放銃威嚇或拒傷事主以上各犯均屬情罪重大或由該管道府或經委員復審明確先　　　就地　　　　　　　福建臬司會同藩司糧鹽二道核詳請奏前來除咨部查照外謹繕摺具陳伏乞皇上聖鑒謹奏奉硃批部知　　　　　　　　　　　　山西巡撫臣胡聘之跪奏爲審明拿獲强刼得贓盜犯按律　擬恭摺具陳仰祈聖鑒事竊照晉省尋常盜案經前撫臣奏請改　　奏以期迅速奉旨允准遵行在案兹據署壽陽縣知縣許文森詳報獲盜趙秋汰等聽糾夥刼事主董佩玉萃豫亨土鋪得贓拒傷董秀忠平　二案審明擬議由平定州知州李羲銘解經按察使勘轉前來臣提犯親訊緣趙秋汰卽老梅潘玉塘卽小朱分隷直隷寍晉新河等縣向在山西各處傭工度日均先未爲匪光緒二十一年八月十六日午後趙秋汰行至該縣叚照村外與素識已獲潘玉塘在逃之郭拉拉遇道貧難郭拉拉稔知事主董佩玉萃豫亨十鋪殷實起意糾刦得贓分用趙秋汰等允從卽於是夜郭拉拉趙秋汰番玉塘均携木棒同夥三人偕抵萃豫亨土鋪門首時已三更鋪門已關均各爬牆下院撬門進房行刧董佩玉與董秀忠驚起喊捕郭拉拉等各用木棒拒傷董秀忠顖門髮際右胳膊董秀忠畏懼走避郭拉拉等卽揭起箱蓋刦取烟土衣錢開大門逃至僻處點明贓物郭拉拉先分給趙秋汰小夾襖馬褂各一件潘玉塘現錢四百文餘贓言明俟變錢再分分携同逃經事主報驗差緝而趙秋汰等逃後日行僻路夜宿孤廟空窰並無定址是月二十二日傍晚逃至平定西關鎭地方經原役恊同平定州並吏目捕役盤住郭拉拉乘間逃逸當将趙秋汰　玉塘拿獲並起獲原贓送州訊明飭發該縣訊供詳報批飭緝審逸盜郭拉拉弋獲無期現犯未便久覊審擬解勘覆鞫供認不諱詰無窩夥竊刦别案逃後亦無另犯爲匪不法及知情容留分贓之人案無遁飾查律載强盜已行但得財者不分首從皆斬等語此案趙秋汰潘玉塘聽從逸犯郭拉拉糾刧事主董佩玉萃豫亨土鋪得贓拒傷事主董秀忠平復贓有起獲給主認領正盜無疑自應按律問擬趙秋汰卽老梅潘玉卽小朱均合依强盜已行但得財者不分首從皆斬律各擬斬立决均於左面剌强盜二字該犯等訊無窩夥竊刦别案逃後亦無另犯爲匪不法曁知情容留分贓之人應毋庸議其在外爲匪原籍牌甲無從覺察應免置議不能禁約該犯潘玉塘爲匪之犯父移知原籍照例傳責事主董秀忠傷已平復亦毋庸議獲贓給領未獲追賠賊械供棄免起逸盜郭拉拉飭緝獲日另結除備錄供招並将首先恊獲盜犯應議各職名隨　咨部外所有審明拿獲强刦得贓盜犯按律定擬緣由理合恭摺具陳伏乞皇上聖鑒勅部核覆施行謹奏奉硃批刑部速議具奏欽此○○黄槐森片再臨桂縣從九品職銜蘇建勳因逆匪竄擾縣境奉諭辦圑督練追剿於咸豐九年在義寗縣屬五通墟地方打仗陣亡經前　臣馬丕瑶彚奏請卹奉部議照四品官以下陣亡例議給雲騎尉世職襲次先時給子恩騎尉世襲罔替子限二年令該撫核明該故員出身履歴報部查核相符再行准其承襲倘限内並不咨報至限外始得查出補報者應令将因何不依限咨報緣由另行奏明辦理以示限制等因於光緒十九年五月十九日題二十一日奉旨依議欽此咨行到粤當經前撫臣轉行核復嗣該故員之子蘇福曜呈明該故員蘇建勳係由文童遵籌餉例報捐從九品職銜蒙給執照在案因剿賊帶赴軍營遺失無憑呈繳　具親供族鄰甘結由臨桂縣加具印結並造册詳經前撫臣咨部核辦旋准吏部咨此案係光緒十九年五月二十一日題准六月初三日行文應扣至二十一年六月初三日限滿再加往返憑限計算扣至二十一年十二月二十三日限滿今該撫咨文到部係二十三年二月三十日核計已逾二年定限咨行該撫查照定章聲叙請卹原案並逾限緣由奏明辦理等因復經前撫臣轉行遵照兹據署臨桂縣知縣張杲詳據該故員蘇建勳之子蘇福曜呈稱咸豐九年其父陣亡後孤苦無倚隨母往四川投母舅唐文祥度日迨經長成卽在四川督標當兵食糧嗣聞父得議卹給襲奉文行查由四川告退離營設措盤費回西於光緒二十二年十月初三日始行回抵原籍具呈懇　　咨以致逾限兹復奉飭查據實呈請詳辦等　該縣覆查無異具詳前來理合據情附片具　奏伏乞　聖鑒勅部核辦謹奏奉硃批兵部議奏欽此 
 
 

Page 14

 
 
[光緒二十四年三月二十三日京報全錄]  
　　宫門抄○諭旨三道錄前○齊撫張奏爲揀員請補陸路守備員缺摺○晉撫故奏爲添練改練各旗派委管帶並更換練軍營旗管帶片○又○奏爲遵籌晉邊蒙地屯懇事宜請○旨免其開辦摺○盛京将軍依奏揀員請補要缺知縣員缺摺○閩督邊奏爲遴員接署總兵篆務片○三月二十三日内務府國子監正黄旗值日無引見○澤公假滿請安○麟中堂等因伊子得保奬謝恩○唐景崇等得保奬謝恩○清鋭等得保奬謝恩○察哈爾總管德穆愽勒拉扎普謝恩○盛京協領依凌阿謝恩○四川叅将張世昌謝恩○荘王光公各請假　日○錫侯請假十五日○掌儀司奏初一日祭奉先殿濓貝勒行禮邽提督衙門奏拿獲盜犯王庫頭等三名請交刑部○召見軍機○○頭品頂戴山東巡撫臣張汝梅跪奏爲揀員請補陸路守備員缺恭摺具奏仰祈聖鑒事竊照登右營守備王延齡因病出缺當經前撫臣　秉衡恭疏題報聲明所遺員缺係陸路部推之缺東省現有應補人員扣留外補接准部覆應揀合例人員請補等因覆查該守備駐紥登州　臨海疆巡緝操防備開緊要非明幹有爲之員不足以資整理臣於儘先　備内逐加遴選查有儘先守備李王田現年五十四歲係山東歴城　人由行伍出身旋隨軍營勦匪出力歴保至儘先千總同治七年因方　　　　河及肅清捻匪案内出力經前撫臣丁寳楨彚案奏保是年　　　二十八日奏旨李玉田著免補千總以守備儘先補用欽　　　　　　標候補該員營務諳練心地明白以之請補登右營守備洵堪　　　儘先名次在前之員均與此缺入地不甚相宜例得　　　　　　　　　　　　　　儘先守備李玉田補授登右營守備員缺實於地　　　　　　　　　　　　　　　　　　咨　部引見以符定制謹合同　　　　　　酉合詞恭摺具奏伏乞皇上聖鑒敕部核覆　　謹奏奉硃批兵部議奏欽此○○胡聘之片再臣前於裁兵案内奏准添練步隊三旗並大同鎭馬隊兩旗改爲步隊兩旗曁裁撤　軍三營旗當經轉飭遵照在案兹添練改練各旗現均具報一律成軍應　派員管帶以專責成查撫標新挑步隊一旗應名曰撫標練車步隊　旗以留晉補用叅将馮以成管帶太原鎭瓣挑步隊一旗應名曰太原鎭練軍步隊中旗以署太原鎭總兵杜金標兼帶大同鎭新挑步隊一旂　名曰　同鎭練軍步隊後旗以原帶大同鎭防軍步隊營留晉委用叅将葉奎標管帶大同鎭練軍馬隊六七兩旂改爲步隊應名曰大同鎭練　步隊左旗右旗仍以原帶馬隊六旗之叅将楊遠管帶馬隊七旗之副将徐仕海管帶至原有大同練軍步隊營應改曰大同鎭練軍步隊前營　大同鎭總兵胥明德兼帶該鎭原帶之練軍馬隊五旗以原帶撫標防軍步隊旗留晉委用都司温述培管帶又管帶撫標練軍步隊右營記名總兵陳榮輝管帶左營記名提督朱德開均先後請假回籍以題補平垣甇遊肇王逹題補潞安協都司王定邦接充右營左營管帶太原鎭練軍步隊左旗管帶署鎭標中軍遊擊李得勝查於操練事宜未能兼顧以留晉委用叅将劉钱勝改充管帶其防軍三營旗亦均一律裁撤再此次添　各旗營並經刊給管帶關防俾資應用除飭營務處司道将添練改練成軍日期並官弁兵夫花名應支各項銀兩細數曁裁撤防軍日期查明詳請咨部外所有添練改練各旗派委管帶並更換練軍營旂管帶各緣由理合附片陳明伏乞聖鑒謹奏奉硃批兵部知道欽此○○頭品頂戴山西巡撫臣胡聘之跪奏爲遵籌晉邊蒙地屯墾事宜擬請旨免其開辦以順蒙情恭摺仰祈聖鑒事竊臣於本年二月十二日承准軍機大臣字寄光緒二十四年二月初七日奉上諭前據　任司業黄思永奏請開墾内蒙古伊克昭鳥蓔蔡布二盟牧地當經諭令沿邊各督撫議奏嗣據胡聘之查明盛稱興屯之利約有四端並擬定辦法具奏復經諭令派員曉譬該盟長等妥籌辦理兹據理藩院奏伊克昭盟長鄂爾多期札薩克貝子札那濟爾迪呈稱開墾牧地實於蒙古生計有礙且現議辦法較東三盟自行收租之例未免向隅懇請奏明准免開墾等語與胡聘之所奏迥不相同蒙古生計在租不在牧胡聘之力持此議並稱業經派員與該旗會商均各領悟何以該盟長復有此請究竟現在辦理若何蒙古一旦失業難免滋生事端自屬實在情形興屯之利安在著胡聘之悉心酌度再行妥籌具奏毋執前説致拂衆心理藩院摺著鈔給閲看将此諭令知之等因欽此臣查該二盟蒙地屯墾事宜上年奉旨飭議時因臣先經訪明該處牧地土田饒沃利於屯墾與黄思永所奏情形相同如果辦有成效其利約有數端經臣據實覆陳欽奉諭旨飭令派員曉譬盟長等妥籌辦理當卽恭錄咨請綏遠城将軍繙譯蒙文就近曉譬一面派員在薩拉齊包頭地方先行設局籌備切仍俟将軍文覆如果各盟旗情願交地再行飭遵至今尚未開辦兹旣據伊克昭盟長以　墾牧地於蒙古生計有碍呈由理藩院代奏奉旨飭臣由行妥爲籌度臣惟該二盟蒙地是否專事游牧有無放租招租墾固難揜人耳目惟　此項牧地旣係蒙古生業一旦官爲經理無論如何優給地租終恐非具所願我朝體恤蒙藩無微不至如果蒙情不順自未便强以所難臣　加體察該盟長所稱窮苦蒙衆一旦失業慮恐滋生事端亦係實在情形擬請旨将蒙地屯墾　宜免其開辦仍飭該蒙古等恪遵定例勿得違禁私租致啓爭端而滋隱患以期無負聖主綏靖藩服之至意所有遵旨妥籌具奏緣由是否有當理合恭摺具陳伏乞皇上聖鑒訓示謹奏奉硃批該衙門知道钦此○○奴才依克唐阿跪奏爲揀員請補要缺知縣以資治理恭摺仰祈聖鑒事竊奉化縣知縣吳鼎澂已經奏請補授興京撫民伺知兹准部文於光緒二十四年正月二十日奉旨依議欽此按五日行文奉天照限减半計算應以二月初十日作爲開缺日期歸於二月分截缺所遺奉化縣係沿邊提調繁難要缺應由現任揀員請補查奏定章程知縣提調要缺應由現任人員揀選調補奴才等於通省現任知縣内逐加遴選非現居要缺卽人地未宜實無合例堪調之員惟查有在任候補知縣奉天府京府經歴于鏡　年五十八歲直隸昌黎縣人由附貢生光緒三年報捐巡檢指分江蘇四年三月到省五年海運出力案内保加六品銜十三年請假回籍十四年投効奉大軍營咨部立案十五年改指京府經歴遇缺先選用十七年勦辦朝陽教匪出力案内保俟選缺後以知縣用經部議准二十年請咨離營赴部投供二十一年五月銓選奉天府京府經歴閏五月初九日引見奉旨奉天府京府經歴員缺著于鏡璇補授欽此在部領憑於七月十六日到署二十七日接印任事二十二年九月以該員前經保俟選缺後以知縣用應以二十一年七月二十七日到任之日作爲知縣到省日期扣至一十二年七月二十七日試看一年期滿循例堪以知縣摺省補用欽奉硃批吏部知道欽此各在案奴才等查該員歴練深沈辦事可靠以之　補奉化縣知縣洵堪勝任與例亦屬相符合無仰懇天恩俯准以在任候補知縣奉天府京府經歴于鏡璇請補奉化縣知縣以資治理如蒙　俞允該員係勞績保舉在任候補知縣請補知縣俟奉准部覆循例給咨送部引見所遺奉天府京府經歴員缺聽候由部另行選補所有遴　請補要缺知縣緣由理合恭摺具奏伏乞皇上聖鑒敕部核議施行謹奏奉硃批吏部議奏欽此○○邊寳泉片再臣接准兩廣　臣譚鍾麟咨署事閩粤南燠　總兵英順飭交缺等因前來查例載南澳鎭總兵駐紥閩粤交界地方屬再省總督節制如遇該鎭缺出閩粤兩　　督輸次遴員委署等語兹南澳鎭總兵篆務應輪福建委員　　　有臣標中軍副将萬起順年力正强營務諳練堪委署理除檄飭遵照外　　　兩廣督臣譚　　　詞附片具陳伏乞聖鑒謹奏奉　　　　部知道欽此 
 
