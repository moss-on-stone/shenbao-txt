# 1909 - 119 - 4913021

 

Page 1

 
 
   
 
 

Page 2

 
 
   
 
 

Page 3

 
 
上諭 
監國攝政王鈐章三月十六日内閣抄奉 
上諭奉天東邊道員缺着沈承俊補授欽此軍機大臣署名奕劻世續張之洞鹿傳霖那桐假 
宮門抄三月十六日召見軍機錢能訓周自齊 
論說 
[論常州複選監督對於選舉訴訟之失當]  
選舉訴訟。載在諮議局章程者也。選舉資格亦載在諮議局章程者也。以身犯烟癖不合資格之故。而訴訟於複選監督。局章所明認爲當提前審判者也。乃明明當審判之人。而忽欲弛審判之責。并引一情節相殊之成案以爲弛責之地。奇矣哉長守之計謀。狡矣哉長守之辦法。 
　　蘇屬初選開票後。當選人運動之劣迹。久爲世所詬病間有一二訴訟於複選監督者。類皆從寛判結。顧全情面。敷演塞責焉而已。而尤著者。則莫如常州複選監督長守之對於錫金訴訟。彼其心絶不問何者爲犯消極資格。何者爲被選舉資格。何者爲複選監督所應擔負之職掌。惟沾沾以卸責爲心援他府成例。别創一自便私圖之法故使原告監察以難其事嗚呼狡矣。 
　　考諮議局選舉章程八十八條文云。凡選舉人倘確認當選人員有左列情節者得向該管衙門呈控。一被選舉資格不符。二當選票數不實。是明明予人以訴訟也。又第九十二條文云。凡選舉訴訟事件應於各種訴訟事件内提前審判。是複選監督明明負審判之責任也。蓋選舉議員。與他項不同。其人爲一方代表。其事關係一方之利害。選舉得人則一方蒙其福。選舉失人則一方被其殃。苟謂不當不妨訴訟並未别設一原告監視之專條。以絶後來訴訟之路館定章程。至明且晰初。不解長守何據。而别欲援他府成例。於館章之外。另訂新章以爲處置訴訟之地。抑亦奇矣 
青浦之訴訟。以挾嫌。以牽累。得戚守之判斷。而其事粗定若錫金之訴訟。則固非挾嫌非牽累也。原告不便監察之理由。錫金士人現已一再禀陳複選。監督及籌辦。處大吏矣。則其事之或蒙轉圜。亦未可知。但記者於此竊鰓鰓焉爲過慮之舉。夫選舉之不能無訴訟理也。訴訟之不得不有待於審判亦情也。一邑之中其號爲明達者幾何。其號爲明達而能不沾染 
 
 
 

Page 4

 
 
嗜好者又幾何。苛求愈嚴切資格愈完美。即愈以促憲政之進行。使於此而必須援松江成例。迫令原告從旁監察。則無論其事之不可行。即行矣而複選監督之權限何在。且令此風一倡。相率效尤。蘇省開其端。他省踵其後被。選者不必問其資格何若。訴訟者不必定向複選監督。一聽其自審而自判焉可耳。小之釀口舌紛爭之禍。大之即成械鬭報復之階將。朝廷設官分職之謂何。以廣採輿論之地。而忽成爲箱制輿論之塲。複選監督之自爲計則得矣。其如不合選舉訴訟之原則何哉。 
　　在長守之命意。豈不曰多數之選舉。轉不敵少數之訴訟。天下必無是理不知此次選舉。地方自治會尚未設立各項之組織機關尚未完。備各屬當選人率以鄉董爲多。雖曰出於衆情之推戴。然實由於平日之聲威。氓之蚩蚩。百端待理。驀聞議員二字。初不識保人足膺此選。惟以。平日仰望之鄉董。列名充選。則他日之需求亦似良便。具不然者。鄉董平日率。以武斷鄉曲爲事。使於此而無以結其歡心。則安排他年之魚肉矣。票數之多大率由此。初非以道德之崇高也而舉之。亦非以知識之豐富也而舉之訴訟之繁興。在複選監督平情而理之耳。若必欲執他處成例以相繩。其不類於買續還珠者幾希。 
專電 
[電一（北京）]  
廷寄各省督撫以後飭查案件務須秉公澈查母得徇隱并不得遲延 
[電二（北京）]  
吏部覆奏考職及學堂出身之小京官學習期滿即作爲主事餘仍扣資並歷俸三年方准作爲主事 
[電三（北京）]  
今日（十六）午刻慶邸邀各國送葬專使到府飮讌 
[電四（北京）]  
江督端皖撫朱查覆皖省實缺州縣叅案請將霍邱縣令王嶽崧即行革職趙鏡源等免議 
[電五（蘇州）]  
蘇州府屬複選舉十六日開票當選議員金祖澤（吳江十票）錢崇威（吳江九票）方還（新陽八票）費樹達（吳江七票）孔昭晉（吳縣七票）王同俞（元和六票）丁祖蔭（常熟六票）俞亮（長洲六票）江衡（元和　票）票璜（新陽五票） 
[電六（松江）]  
松江府屬複選舉十六日開票當選議員金詠榴（青浦七票）張家鎭（青浦七票）雷奮（華亭七票）朱祥祓（南匯七票）穆湘瑶（上海七票）張開圻（婁六票）謝源深（上海六票）黄炎培（川沙五票）朱家駒（奉賢五票）盛之骥（華亭五票） 
[電七（常州）]  
常州府屬複選舉十六日開票當選議員朱溥恩（武進）儲南强（宜興）孟昭常（陽湖）莊殿華（陽湖）于定一（武進）錢以振（陽湖）孟森（陽湖）胡麗榮（無錫）孫靖圻（無錫）顧鳴岡（金匱）吳鴻基（荆溪）黄應中（宜興）劉廷熾（靖江）蔣鏞（江陰）蔣士松（無錫） 
[電八（鎭江）]  
鎭江府屬複選舉十六日開票當選議員（溧陽）狄葆賢馬敬培（丹陽）馬良何恩煌趙瑞豫姜光輔（丹徒）吳佐清陳慶年（金壇）王士傑陳允中史耀堂候補當選人二名丹陽王承毅丹徒陳義 
[電九（寶山）]  
太倉州屬複選舉十六日開票當選議員蘇雲章（崇明八票）夏曰琦（嘉定七票）陸祖馨（太倉七票）洪錫範（鎭洋七票）顧瑞（嘉定七票）林可培（崇明七票）潘鴻鼎（寶山五票）嚴師孟（崇明五票）候補當選人一名錢淦（寶山四票）投票人實數六十四名以四票以上爲當選緊要新聞 
[資政院規定議員人數北京]  
　　資政院諸大臣疉次開議規定議員人數自本年諮議局成立日起至宣統八年召集國會止按年增置議員所有數目擬按其階級規定 
[電請解决江蘇諮議局分合問題續誌蘇州]  
　　江蘇督撫前因諮議局分合問題尚未解决電請憲政編查館明示辦法各情已紀本報兹將電文録下江蘇諮議同經方等在江甯蘇州派委員紳設立籌辦處分頭籌辦並將辦理情形奏咨在案兹據兩籌辦處總 
 
 

Page 5

 
 
協理會銜呈稱諮議局爲指陳通省利弊之地江蘇實括甯蘇兩屬而言不得折爲兩省因督撫分駐又各有藩學兩司遂有主分之論紳等以分合問題事關全省應與全省人謀之爰函商京外各紳徵集意見統計甯蘇主合者三十八人主分者二十八人開摺呈鑒乞電請館示等情綜核摺呈各條主合者實居全數之大半所持之說有謂甯蘇本是一省斷不能設兩局者有謂甯蘇行政機關初未剖分就此議决亦宜合不宜分者有謂交涉事件歸江督主政地丁奏銷歸蘇撫主政實爲甯蘇不能分之確據者有謂甯蘇政治多同自應合議一國無兩國會一省安可設兩議會者有謂發達敎育提倡實業擴張商務與其就五屬之力爲之不如合大江南北之力爲之者有謂甯蘇本同省省設一局名義上應合畛域泯則意見融團體大則力量厚事理上宜合該局爲發表意思之地宜求統一法理上宜合者有謂甯蘇分局如有爭議將援局章第二十九條請資政院議决乎何如共處一堂意見可期融洽者有謂局章所稱應興應革事件及預算决算等皆統全省而言如其分局將全省權利義務有難以統籌者有謂甯蘇合局就建築經費而言亦足輕吾民之担負者核其情詞均言之成理持之有故至於主分者以名額不均恐合議之時人數不敵致碍權利有謂督撫之地並應設局即有持督撫同城無並設兩局之理以駁之者其餘或謂江南北風氣不同會議恐生困難或縮小團體範圍精神易於貫注雖亦有所執持大抵因名額分列一端發生否則局於一隅之利病其義似較狹隘查局章雖名額分列並無分列之明文亦無一省准設兩局之明文一省一局旣係通章現在士紳意見復顯有注重即主分者亦多兼籌聯合之法並有請要求更正者諮議局本官紳同負責任之事似宜即羣情之向背以定辦法庶合公諸輿論之意今距開局之期不過數月辦法不定無以爲召集之預備非由鈞處審計熟籌折衷至當予以切實之解決不可特此據情詳晰奉商如荷允准將江蘇諮議局按照通章合設在甯務懇即於此時迅即指定從速電示俾利進行至爲盼禱 
補録督撫會商娶電江督端午帥因諮議局分合問題一事曾電商蘇撫原電如下洪青電敬悉尊意亦主合局並允諸紳注重之意詳晣聲叙具見我公俯順輿情不設成見莫名欽佩兹已如敎會銜詳晣電館議員公决一層已如命删去矣 
[詳誌蘇松複選舉開票情形]  
　　蘇松複選開票先據訪員專電昨晚又據特派員報告詳情因選舉議員以此次爲創見爰特提入本欄分録如左 
[蘇州]  
　　蘇　複選監督何肖雅太守十五日在定慧寺　試　内舉行投票是日初選監督均到所有管理監察各員姓氏録下管理員金彭年葉重光阮尚疇沈陳棨丁方榖黎廣潤監察員劉昌熙龐樹典謝葉封馬遵軌孫傳驊李思慎張慰祖殷崇光十六日九下鐘在府署大堂舉行複選開票各監察管理員均到計府屬議員應選十一名是日實到票數共一百另二票應以五票當選（選出議員姓名已録本報專電）尚缺一人應將次多數加倍開列重行複選當時因陶惟坻蔣炳章徐元綬均得三票數目相同經複選監督掣簽定之兹將次多數姓名録下趙允綬四票陶惟坻三票以上均須重行複選現定十七日仍在試院内投票其餘尤先甲二票潘承鍔二票邵松年二票費廷璜二票李士瓚二票羅飴二票劉永昌二票金鑑一票葉哲淦一票楊廷棟一票沈恩孚一票俞鍾果一票鄒福保一票以票數不足均未當選惟本届複選因無候補當選人業經籌辦處禀請撫憲電致憲政館請示辦法須候館電復到後再行核辦 
[松江]  
　　十六日松府複選監督戚升淮太守率同華婁張劉兩大令曁札派之管理員監察員至府學明倫堂開票是日實到一百四十六票得票共五十二人以五票爲當選當選者十人（選出議員姓名已録本報專電）尚缺五人由監督懸牌即於本日下午照得票人數重行投票明晨再開票其得票同數先後以抽籤定之兹將得票者録下顧言四朱繼常四顧忠宣四周鉞四姚文稱四王豐鎬四黄端履三朱開甲三秦始基三許其榮三蔡正蒙三陸渠三黄繼曾三謝起鳳二劉增祥二沈樹敏二陶元斗二馬超羣二秦錫田二莊禮柔二謝葆鈞二朱壽朋一姚文棟一葉秉常一王震一馬戴仁一莊仁鎭一吳樊仁一李祖佑一葉景　一高煌一李鍾珏一陳光鑑一黄廷珍一郭廷珍一陳作成一　　一　　本一黄炳奎一黄執廷一　麟書一此次尚有人舉王清穆一票監督言雖不以選舉人名册爲限而須以一府爲限是否與王京卿同名俟查明松屬有無其人再行定奪另一票舉浙江張某均作無效 
[度支部奏陳籌辦憲政北京]  
　　度支部奏云查第一年籌備事宜應歸臣部辦理者爲頒布清理財政章程臣等業於上年十二月奏明頒布在案現在臣部清理財政處已經遵章設立並通咨各省將應設清理財政局赶緊開辦其各省正監理官亦經開單請簡並奏派副監理官俟各省設局開辦即可從事清理至奏定第二年　備事宜係 
 
 

Page 6

 
 
臣部會同督撫調查各省歲出入總數惟内銷外銷正欵雜欵名目繁賾頭緒尤多必須各省逐一調查臣部乃能彚總稽核應請旨飭下各該督撫等督飭司道將本年應　調查出入總數依限赶辦免致臨時貽誤 
[廷試留學生擬題閱卷辦法北京]  
　　廷試游學生改訂試期已見本報聞此次考試應由閱卷大臣於前期住宿文華殿在内閣會擬試題次日由該大臣恭捧題紙至保和殿分散并聞此次廷試分科係各國文字農工法政等七科 
[議駁都察院限制收呈北京]  
　　御史崇興條奏請申明舊制都察院停止收受被參人員呈詞並永不叙用人員嚴定開復限制各摺片聞吏部現已將限制開復永不叙用人員一摺議准惟停止都察院收受被參人員呈詞一節因時勢不同未便繩以舊制日内即行奏覆 
[直人爭礦問題續聞北京]  
　　直省爭礦問題疊誌前報現聞外務部知照張燕謀令其出與英人交涉一切日昨張復陳大旨謂開平礦務前旣一手經理此時責令出面必不敢置身事外惟灤礦開辦之人係周學熙此時若出與交涉非令其協同辦理不可聞周張本屬親誼又爲朋好亦肯出爲臂助並聞直隷學界對于此事最熱心者爲　君恩紱昨又往張南皮相國處條陳六則南皮閱此條陳後極爲動容 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[奏報籌辦畫一度量權衡情形北京]  
　　農工商部奏云籌辦畫一度量權衡制度事極繁重又極瑣細非施之有序持之勿懈不能有功臣等竊本此意先將臣部應辦之事與各省入手之方分别施行現已粗有端緒謹爲我皇上陳之其屬在臣部者非有度量權衡之噐不能實行在昔有部頒法馬之舊章今日即以製造用器爲首務而此項製造必有原噐以爲準則必用機噐以期精密必設廠所以資工作中國此事旣無大匠亦少專門不能不取法於東西各國查各國原噐皆用白金取其精堅不至變易其入法國邁當公會者并由會中製給母器以爲標準我國雖尚未熊入會然欲求製作之無差亦必有不磨之原器已咨行出使法國大臣在英法名廠用白金製造一尺一法馬以爲原器并向外洋訂購機器以備製造其設廠處所即在西直門内臣部實業學堂之後新購地址一區所建廠屋詆求敷用不事美觀現已興工約六七月内可以竣事一俟原器機噐到齊即可開工製造計定購原器機器及工廠房屋約共需銀六萬兩廠中工料一切將來仍可於噐價内收回惟當開廠之初不能不先行籌墊擬先儲備銀六萬兩以資周轉此皆籌辦工廠之事至度量權衡局仍附設臣部署内以免特設一局又多糜費此臣部現在籌辦之情形也其屬於外省者已照奏定章程擬由各省派員分赴各處調查度量權衡舊器酌留一種及各省官衙局所應用官器若干查明報部以便預備之兩事先行咨商辦理惟先將舊器酌留一種旣不驟强以所難復不至如以前之錯雜行之旣便即全改新噐亦必不難此在四川早經籌辦故臣部卽酌採其意以爲下手之端現准熱河都統覆稱熱城衡制已經照辦直隷吉林廣東等省或委勸業道或派候補道員爲該省度量權衡局局長亦在推行惟官噐應用若干尚多未復然非官府早樹以風聲何能使閭井相安於日用仍當由臣部分别咨催以期迅速至臣部定章猶恐與外省情形不宜均咨令妥籌見復現惟甘肅略加商榷他省尚未有違言此又外省現在籌辦之情形也抑臣等更有請者度量權衡之事重在學理尤重在實行應請旨飭下各省竭力奉行早收實效以成聖世大同之治 
分類新聞政界 
[烏程縣從寛記過杭州]  
　　浙藩顔方伯前日具詳撫憲略謂前奉憲飭查辦全省州縣解繳房捐玩延分别懲罰各節兹查有湖屬烏程縣欠解光緒三十四年分房捐遲延至四月以上照章應予嚴懲惟　該縣近因銅元充斥巿面恐慌捐欵固屬重要商情尤爲困難經收艱辛遲延可原可否仰乞憲恩從寛酌記大過三次以示薄懲等情兹奉撫憲批云房捐旣有功過定章自應照章辦理據詳烏程等縣積欠捐欵由於銅元充斥經收爲難亦屬遲延有因姑從寛僅與記過示懲仰即查照分别註册飭知嗣後務須查照定章按月詳辦不得稍有寛縱 
[籌修西江北海兩塘問題浙江]  
　　紹紳主事丁鴻書等以西江塘危險情形禀陳浙撫略云紹屬山會蕭三縣環築塘隄以禦水患設遭坍損則三縣地方盡成澤國廬舍田疇悉遭蕩析故蕭山西北西塘實爲三縣田廬保障西受錢塘江潮汐排山倒峽奔騰激撼南受金衢嚴徽西府來水建翎驟下頂撞撞冲突自聞堰以至義橋臨浦等處塘隄綿延二十餘里節節緊要叚叚危險頻年險工不遑枚舉所恃以無恐者惟賴塘外水底坦沙以資護根本固相依不能偏損近年水勢變幻險工迭出皆因塘外坦沙冲卸底脚空虚之故耳又查北海塘自西興石塘交界至字號起東至芥字號上積長七百五十丈是處本係泥塘從前外面沙地遼闊遠比三十餘里近者亦十餘里不等視塘隄爲平地無足重輕近則以地坍設净盡錢江已逼近塘身而又甚低薄岌岌可危塘内俱係村落居民惶恐不堪已屢禀請修築以禦潮汐情形甚險工程甚鉅又加錢江近添輪舶更番往來每日六次雷轟電掣競駛江中興波作浪震薄拍撼四浪冲激上損塘身下壤坦水江闊之處尚無影響江狹之處已露坍損應得急籌目前補救之方日後永安之計當奉撫憲批云前據南塘通判詳報當經批飭藩司行縣勘辦在案據禀西江塘與北海塘兩處均有險工究應如何興修之處仰藩司行知府縣切實查勘籌議察奪 
[自治研究所之開辦南昌]  
　　江西諮議局籌辦處前奉馮中丞札飭照章兼理籌辦地方自治設立自治研究所開辦之初應行會議各節馮中丞於三月初六日在籌辦處會同三司及會辦官吳寛仲觀察紳喻庶三觀察督同各科長委員提議一自治研究所辦法甲學員額數乙勘定處所丙籌措經費二江西省城模範自治事務所辦法三各　州縣設立城鎭鄉自治事務所辦法當經公同决議學員額數每廳州縣多則四名少則二名由本處通飭各屬會集士紳公舉並由地方官加結保送准五月二十日取齊開辦處所暫設於豫章書院内一俟高等學堂遷移貢院後即行遷往至經費一節研究所經費由官籌撥學員等川資膳費則由各該地方公欵項下籌備 
[賑撫火災户口安徽]  
　　六安州屬蔴埠鎭向以竹木茶蔴爲出産大宗土客雜居人烟稠密上月該鎭突遭火患計延燒居民舖户四百三十餘家財帛貨物均付一炬并斃男婦大小六名受傷者十數人情殊可憫當經該州方直牧永昺諭令該鎭紳董將被災各户分别輕重　公查明先行籌濟一面禀詳撫憲札飭賑捐局酌量籌撥賑欵委員會同紳士妥爲賑撫以示矜恤 
 
 

Page 11

 
 
[浙撫奬勵捐廉浙江]  
　　玉環廳同知史書　詳省台略謂該廳僻處海濱地方瘠苦而種種新政急待次第興辦無如籌欵爲難羅掘未易現擬先行捐廉洋五百元藉資要需並請先行立案逐月匀算由廳給發兹奉增帥批云該廳辦理新政籌欵爲難倡捐廉洋五百元以濟要需誠屬可嘉惟請嗣後按月給發廳中交接按口匀算等語將來後任能否樂輸未便相强此時碍難立案仰布政司轉飭知照並飭將各項應需新政費用除捐廉外仍會紳妥籌另擬詳辦 
[江甯烟禁之狀况南京]  
　　陸軍警察營帶陶道以上新河私開烟燈請飭會營嚴禁等情禀奉江督批云各屬開燈烟館無論城鄉巿鎭久經通飭禁絶今上新河地方旣尚有私開烟燈十餘家且有容留軍人吸食情弊實屬胆玩已極候札飭江甯府飭縣迅速會同該營從嚴查禁凡有私賣燈吸之户務即一律查封並將該燈户提案訊辦以儆效尤至軍人吸烟尤屬顯違禁令該處旣駐有工輜兩營併候札飭徐統制一體嚴查飭禁均不得視爲具文稍涉敷衍仰即遵照會同認眞查辦總期有犯必懲是爲至要 
[詳復重抽戒烟經費安徽]  
　　舒城縣陸令士奎前據紳士集議土膏店只准開設二十餘家並於應繳照費之外再抽戒烟經費以示限制當即禀奉撫憲批飭巡警道察議兹卞觀察以現在江蘇辦理土膏營業捐業奉督院飭發章程行經發交商會核議將來仿辦此捐若再抽戒烟經費似屬重複應母庸議刻已詳復撫台轉飭遵照 
[撫批盜犯就地正法安徽]  
　　靈璧縣緝獲搶刦鹽卡匪首張守之等三名現經該縣袁令訊據供認明確禀報皖撫核示當經朱中丞以該犯等於光天化日之中竟敢刦掠鹽卡舖户居民數十家實屬目無法紀旣據研訊供詞直認不諱應即就地正法以照烱戒業已批行臬司飛飭遵辦 
交涉 
[張督對於澳門劃界之計畫廣東]  
　　勘界大臣高而謙連日晋謁粤督面商勘界問題粤督謂中澳界務地址主權兩事極爲重要或由佔地而侵及主權或由干涉而漸李侵佔迭經派前山同知及委員再三清查均以中澳界線宜先清理界綫旣定則望厦陸路及過路環一帶之佔據海泡以外之海權自可不煩交涉次第收回曾將此情電商外部與葡使交涉惟各佔地内外人所經營之事業不少應如何悉心研究酌定收回之法均須妥爲商議俾得易於措手 
[東沙島屬中國之鐵證廣東]  
　　粤省自治會集議時有關君佐田宣言彼於東沙一帶親歷其境二三十年前有南海廪生胡維桐上書當道詳言該處一帶島嶼極關緊要該禀原文彼尚可以搜出島内埋有華人之骨骸甚多天后廟亦建立已久均有實據可尋從前海洋劇盜張寶仔横行一時即以此島爲巢穴時座中又有言前福建同安縣陳倫炯所著之藝海珠塵叢書第七册海國聞見録已曾記有東沙形勢與今日政界所查大同小異此書出版在數十年前更可爲證今日人恃强蠻奪不特應行取回即此數年之損失亦應向之索賠 
[殺害華人之西人定罪山東]  
　　字林報載十五日烟臺電云美人巨恩斯於閏二月初五日殺害　板華人一名經人控告後現已審明實係故殺僅判以監禁三年之罪 
軍界 
[江督嘉奬會辦之清廉南京]  
　　會辦江南巡防營務處處張春發禀請江督减領薪水當奉午帥批云據　庫藏艱絀敢求朝夕之有餘請自本年正月起將薪水銀三百兩每月减領一百兩仍按月赴局請領二百兩撙節開支稍減素餐之愧等因披覽之下欽佩實深該提督忠勇性成亷隅素勵詠囷廛於小雅辭一百之兼金度腹量身早共仰司馬公之儉德受飱返璧於此識晋重耳之不凡却非不恭取之有節可風末俗足愧貪人應即照准辦理 
[卾督面諭陸軍緝匪武昌]  
　　陳小帥近訪聞省城武勝門外一帶時有會匪出没賣票圖利擾害治安且引誘軍人入其圈套並有無知居民貪小利而忘大害私開烟館賭塲爲藏垢納汚之所昨特傳駐紥該處之陸軍砲隊營張管帶正基至轅諭以隨時派人偵緝嚴密查拿張管帶奉諭當即出示剴切勸諭各居民改過自新倘遷延不改惟有盡法以懲重則明正典刑輕則永遠監禁一面派兵輪密查以靖地方 
[咨請飭屬録報匪犯供詞安徽]  
　　長江水師程從周軍門以水師營汛有緝捕專責并無訊斷之權向來拿獲帮會各匪以及陸路搶刦盜犯均解交地方官收訊一俟定罪即行分别情節輕重録取供詞詳報查核藉定營汛員弁勤惰考成近來水師拿獲匪犯雖均照例解究乃各牧令不及理問只移取營汛拿獲匪犯贓物草率結辦或任意展延並不詳報以致無從明定賞罰殊屬不成事體昨特咨皖撫札飭沿江各州縣嗣後水師獲解匪犯務於擬定罪名後隨時録供詳報以重捕務而定考成 
學務 
[省視學員考察學務浙江]  
　　甯紹合視學員沈蒲舟於初十日抵奉十一日考察城廂各學堂十二日赴長壽剡源諸鄉調查計奉邑學堂共有六十餘處約月杪始可竣事 
[派員調查私塾改良會揚州]  
　　江屬郭村私塾改良會長董忱前以報告不實侵佔廟産爲該村紳董李田人等所控該紳董并保蔡生　源可以代任會長等因當經江令照會江都敎育會查明是否屬實再行飭遵兹該會特舉江邑調查孔君小山前往調查以備咨復 
[秀水推廣女校嘉興]  
　　秀水秦大令具禀省台略謂南門外五龍坊職貢生員沈肇元等禀以郡城女校已設城外尚付闕如去春褚輔成獨捐白金於南門外創設女校一所招有學生十四名迄今開辦一載各生程度略有進步商諸同人擬自今春始改爲公立開明女子小學堂開辦經費由同人捐助並蒙准撥惜字會費錢一百千如有不敷再行就地 
 
 

Page 12

 
 
設法籌補已推定錢玉畹女士爲校長延聘敎員招集學生繕呈章程數則請頒鈐記等情奉支提學批云女校首重規則稍一不謹易啓流弊該校旣正名爲兩等小學現分四級究有學生若干是否仍止十四名敎習共請幾人是否悉係女士在何校畢業均未據詳悉聲叙仰即查明禀報再予立案 
寶業 
[飭查淮鹽滯銷積弊揚州]  
　　江督端午帥以淮北豫販吳心藹等禀請裁撤正陽督銷公所官鹽行除去挨輪弊制及蘆潞東淮行豫辦法三事批云查此案前准度支部咨業經札司飭局按欵查明聲復在案兹據禀陳近年蘆私侵佔情形若不亟籌補救蘆鹽成本愈輕淮鹽銷巿愈滯關係西省課釐加價爲數甚鉅所陳淮鹽受病之因應如何設法挽回俾淮岸不致爲蘆鹽侵奪仰淮運司迅飭正陽關徐牧切實查明　公具復察奪 
[振新紗廠併股之原由無錫]  
　　無錫振新紗廠開辦兩年虧本甚巨特於本月十二下午三句鐘開股東大會商議善後辦法是日到會者一百餘人經撝榮君報告帳略内有申帳房騰清流水等帳十餘册版頁簇新各股東僉以此帳爲臨時做出三十三年虧銀一萬一千五百兩生意清淡尚覺有理何三十四年紗價獨昂銷塲獨好而亦虧銀四萬七千餘兩不無可疑查帳施君則云此帳一時不及細查須緩數日查明再議果有弊端定照商律向申總管張君交涉况申錫各股東因該廠股本不足周轉爲難非急定善後辦法不能支持爰即公議申股五百三十八股連三十四年官利一併在内作八七五折歸併於錫股訂定三月底銀票兩交書立成單各執爲憑 
[分設官錢子局湖南]  
　　湘省官錢總局以現在新茶上巿平江縣長壽街一帶紛紛開設茶莊所需銅元票幣爲數不少若就省城及該縣購兌均形不便昨由總局札飭平江縣分局撥派司事携帶票幣銅元赴該縣所屬之長壽街分設子局以便茶商就近購兌並移該處防營隨時妥爲彈壓 
[阻撓開礦之無效浙江]  
紹屬上虞縣祈福山　礦前經職商田瑞年等籌集資本禀請省台批准試辦惟該地紳民以有損墓道一再上控經省台派委妥員會同地方官查辦在案兹據縣委禀復略謂查得田瑞年禀開礦山四至與故紳陳羆等墓均在五百步以外且陳許等雖係縉紳並未入祀鄉賢何得藉詞阻撓除傳知該礦商將五百步以内民墓預先廣告優給遷葬費俾得早日開採以濬利源 
[湘湖開墾與水利之關係浙江]  
　　蕭山縣廩生韓紹湘等聯名六十餘人具禀層憲云蕭邑水利莫大于湘湖考昔紀載證今地勢固彰彰在人耳目乃黄元壽以一已之私砌成謬說聯合黨徒朦禀大憲一再請開罔顧大局貽害生靈莫此爲甚爲今之計惟有一面查光緒二十九年前藩憲詳撫成案重申禁令一面諭飭現充湖塘董事認眞修理照章啟閉嵍須水無洩漏則全湖盈盈自無高阜自無旱患否則即不開墾偶遇小旱各鄉之旱荒控報者且接踵至生等世居湖畔利害切身近日鄉民聞此消息奔走呼號萬分驚惺如果實行開墾勢必以鐵路拒欵之激烈釀成旗地清丈之暴動則水旱兵戈行將立見實不勝急切危懼之至伏乞俯賜察覈重申禁令俾保水利而全民命 
雜記 
[典當第二次被刦浙江]  
　　奉化　王廟鐵衡泉當丙午冬曾被盜刦已屬虧累不支本月初十夜又被盜匪數十人進内刦去銀洋首飾衣物等件爲數甚鉅翌晨經興東等赴縣報案由王令赶派兵役分投查緝 
[派員辦理安陸善後武昌]  
　　卾督陳小帥以安陸府屬京天潜匪亂雖逐漸平定但無善後之舉難保不餘燼復燃昨特委派候補知縣葉爾度候補副將陳嘉興前往會同地方官籌備善之策以靖閭閻 
[舅公假扮孝子之奇談山東]  
　　東昌姚姓婦近被舅公虐待忿恨自縊婦故樓西倉氏婢舊主人干預此事發喪時勒令其舅公某作孝子隨柩會葬一時觀者如堵亦奇聞也 
清談 
[昨日江蘇人之三種心理]  
昨日爲蘇屬四府一州複選舉開票之日當選者色然喜落　者惄然戚非當選非落第之一般公民某也賢某也不肖喁喁然多私議 
　　普通之心理。不外右述三種。 
　　喜固常情。戚亦恒事。臧否人物。以卜諮議局之　途何　不私議不喁喁 
　　雖　　選者且勿喜思以。兩肩担全省利害之義務。而義務已自昨日始。則宜蹙然憂。思以一身負全省人民之　望。而　望已自昨日始。則宜懍然罹。學識明達者統籌全省對此公民憂且懼之不暇。何必喜不學無術者外慚清議。内疚神明。白犬入羊羣。自慚形穢。慚且疚之不遑何喜爲。 
　　落第者且勿戚。果其自信多能。則轉瞬三年。何必不議員。自治需才。何必不藉手。思創首之議員難。　續之議員易。人當其難。我就其易。則躁心宜釋然。思全省之藉手難。一城一鎭一鄉之藉手易。人舍其易。我免其難。則爭心宜渙然。如其本無所能。則念及初選之僥倖。當日已覺厚顔。再念醜態之畢呈。追溯且將揮汗何戚爲。 
私議者更勿多議。議員爲地方代表。而代表必憑公民之意思。以公民之意思。爲地方之意思。即以地方之意思爲議員之標準如何充　案之資料。如何作議員之後盾。搜括議案之不暇。輔佐議員之不遑。何喁喁私議爲 
[問議員]  
　　問何人本有議員資格。未經運動而得者。問何人有議員資格。運動而得者。 
問何人無議員資格。運動而得者。 
問何人旣經被選。堅不担任者。 
問何人熟悉地方利弊。將藉此以圖　革者。 
問何人人云亦云。欲偷息於其間者。 
問何人惕惕懷懼。恐不克勝議員之任者。 
問何人將恃議員之名義。欲武　鄉曲者。 
問何人欲把持地方之公益。以議員起家者。 
問何人恃其虚驕之氣。自矜不凡。以爲游刀有餘者。 
問何人本不欲爲議員。僅慕議員之名。運動而得者。 
問何人本不欲爲議員。旣被舉之。亦不復辭姑担任者。 
　　以上諸問。記者不能一一舉其人。請以問諸諸議員。諸議員不能答。請以問諸議員之心。議員之心不能問。請拭目以觀諸後 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
預備舉行初選舉 
[浙江]  
仁錢初選舉事務所邀集城區管理監察各員研究開票方法一節曾誌本報兹悉該所於十三日午後二時開會共到十八人其餘十人因有事未到至五句鐘散會又聞該所因各鄉區監察員到所研究者甚屬寥寥業由仁錢初選監督沈伊兩令照會各鄉區監察員於十六日午後一時到所補習 
舉行複選舉投票 
[江蘇蘇屬（松江）]  
松屬複選舉十五日投票准十六日九時開票如不足額即於是日下午仍集試院重行投票於十七日九時開票仍不足連日再投總以得有候補當選人爲止 
照章投票所之啓閉以午前八時至午後六時爲限當日完畢 
在事官紳减少僕役所有轎班人等均在頭門外伺候不准擅入其應帶入内者令入空屋休息非因傳喚不得任意行走亦不得走至簽字寫票投票等處窺探 
照章投票所得臨時派巡警嚴查一切複選監督戚太守委華婁兩縣督率巡醫周圍稽查 
投票所照章除本所職員及投票人與巡警外他人不得闌入致干查究 
[又（常州）]  
各府廳州複選舉凡投票人理應携帶初選當選執照爲憑以防冒頂之弊故松府戚太守除出示曉諭外更登報廣告各初選當選人應携執照呈驗始准入内投票各屬投票人間有忘携執照者因此均各赶速回籍携取詎常州府此次投票均不須呈驗執照可任意入内簽字領票漫無稽察難保無冒頂等弊當由各投票人面禀複選監督請示於籌辦處複選監督因恐牽動大局故暫置不提云本月十五日常州府複選舉内有金匱楊楨一人被控吸烟先經具禀請驗迨由府限期調驗忽又托故不到照府尊原札被告不到撤去其選舉權云云楊楨應即扣選不意是日楊楨仍到所投票迨衆人覺察票已入匭當經錫金投票人公同面　複選監督由複選監督發電籌辦處請示先將電稿傳示辦理選舉人員及在塲投票人即時譯發電文略云籌辦處憲鑒金匱初選當選人楊楨被控吸烟由府調驗限期不到應撤去選舉　據該縣典史禀報出門册未除名今投票入匭應否全體作廢重選乞電示（此電送至電局時字數增多約共一百三四十字） 
官長設立 
[江蘇蘇屬]  
蘇撫致憲政編查館電云選舉缺額必以候補當選人遞補而候補當選人之難得無異原額緣初選不足額而行再選三選者大都僅僅足額而無候補當選人以致辭職後無人推補蘇省各屬現辦情形大率如此複選關係甚大苟同初選勢必議員缺額照章雖可補選究覺繁重可否量予變通於議員定額外酌定候補當選人若干名如應出十名議員之複選區得預備半數五名之候補當選人倘届時選出僅敷議員或雖有候補當選人而未滿此項預備之數者准其爲候補當選人重行選舉至足數而止複選之候補當選人原以備補議員今以原有選舉議員之人同時選舉候補當選人可免後日補選之煩而與章程原義亦無大背應否照准伏乞迅賜覆示 
本埠新聞 
[部飭劃清租界路線]  
外務部近以各埠租界時有洋人闢築馬路致啓交涉自應飭令地方官迅將各埠租界交接處所釘立界石以免侵越並將租界地圖從速測繪送部查核業已咨請南洋大臣轉飭各關道一體遵辦 
[印人輪姦鄉女十誌]  
　　印人蒲及項生等二人輪姦鄉女劉阿妹一案昨日上午九時復由捕房將原被解至英領事署經巡按廳經君升坐研訊原告律師古柏被告律師德雷師均到堂候訊先據劉阿妹供稱年十九歲寶山縣大塲人初二日由鄉來滬尋兄當夜在東塘橋母舅家住宿一宵初三日下午二時啓行回家行經藩家灣時已傍晚突遇二印人强行拖入棚内女子不允即被一印人硬行抱至棚内是處荒僻絶無行人雖極聲呼喊無人救援後被印人將口堵塞剥去衣服女子抵死撑拒一印人即拔刀欲砍女于手指始被扯落小衣輪番姦汚後又將門鎖閉幽禁二日無從脫逃其時受傷甚重且二日不食不能行動至初四日午刻始見開門女子拚命逃出印人尚欲拖入致被推入泥内此時女子大喊救命幸由該處巡警局巡士到來拘獲一人其一已被遁去經巡按得供後令該女先回醫院原被律師復爭辨良久時已十一點鐘遂命退堂候訂期再行訊斷 
[續獲戳斃華捕要犯]  
　　去年歲底英界華捕毛久康被匪戳斃後曾由法界包探陶金標黄金榮在龍華地方將正兇陳阿四即廣東阿四拘獲經紀前報兹陶黄兩探又將阿四供出之同黨沈福寶（又名哭寶） 
及張榮桂小　子等在蕪湖地方先後拘獲先將福寶解回上海榮桂七子二犯暫押蕪湖縣署一俟廨員聶司馬備齊文牘即行赴蕪再將二犯提回訊究 
[盜匪携贓圖逃]  
　　眞如鎭某當舖代步被盜搶刦後曾由四路三區巡士拘獲形跡可疑之王阿榮等三名已紀前報兹悉前晚有盜八名將所刦之綢衣百餘件裝在担内希圖運往上海行經鐵路被巡士查見上前詰問該盜等即棄贓逃逸昨由該區將贓物移送一區轉解總局留候失主認領 
[禁閉鄉鎭茶肆]  
　　浦東高陸行巡局委員以近來浦東一帶盜賊甚多推原其故皆因鄉鎭各小茶館抽頭聚賭各小工因賭輸負無可謀生遂致流爲盜賊爰於前日出示諭禁所有鄉鎭各小茶館着於四月初一日一律閉歇另謀生業昨已將擬辦情形禀陳滬道查核矣 
[榨油公司開會紀事]  
　　上海榨油有限公司於西　四月三十號 
 
 

Page 19

 
 
開第三年常會總董墨爾芬董事麥克老周仲若總理董事考伯爾律師博易帕脫爾布路克沙次王度記白地克囉生帆爾貝潤生等先後開會共計代表一千一百股主席總董略云上届年結後未及兩月正擬裝配新添榨床怱遭火警全廠房屋機噐等件悉付一炬實爲公司之不幸且當時正值菜子上巿設無此禍公司必能乘此獲利後議重建廠屋又爲保險遲賠所悮現自領到賠欵後各董事立即籌畫赶緊營造約西歷七月初當可照常工作目下重建之屋極意改良可以禦火並在廠北添購空地五畆以備推廣另就廠中建造工師住宅該工師新近聘來富於經歷熟悉新法製造情形想不難振作廠務也總董報告畢即由各董事查閱年結所有新屋付欵祇銀一千一百五十四兩五錢七分此係已將舊屋保險收　抵除機器估價亦已除盡折耗建築費一項則並薪工租金等開支在内（計至上月三十一號爲止）今預貯規元三萬二千九百二十八兩六錢以備逐漸抵支其楊叔英周仲若二君照章退出惟仍豫被舉麥平行查帳人亦然旋又由主席將三月三十一號以前一年帳結宣誦一過兹將是日議决各條列下（一）囉生帆爾與布路克起言請將董事報告及帳結通過（二）沙次與貝潤生起言復舉楊叔英周仲若充董事（三）博易與布路克起言仍舉麥平行爲公司查帳人（四）沙次與　百祿起言董事局酬勞每年定爲規元一千五百六十兩如何分派聽各董事自决 
認捐局扣留錫箔之糾葛 
　　恒和錫箔店主俞福初陸猷財日前由杭州載運錫箔二十塊來滬駛至周太僕廟被錫箔認捐局董事陳彤曾查見因此項錫箔尚未報捐攔住不放後俞在租界與陳遇見扭至公堂控陳藉端拆稍業經會審委員寶明府判陳罰洋五十元在案兹陳心不甘服控奉滬道移送釐捐局查辦昨督辦朱觀察查得陳彤曾辦事操切業已將認捐局撤銷其餘並無不合遂將原被一併送縣秉公訊辦 
[賽馬三誌]  
　　旅滬西商春季賽馬已兩誌前報兹悉跳洪之期業已議定於禮拜六即十九日舉行所有昨日（係第三日）得標次數録下第一次十五馬李達代晋隆洋行勝黑馬白衣紅帽第二次九馬克明代裕太客勝青馬黄衣藍帽第三次十七馬小來司代老公茂格來勝黑馬緑衣帽第四次八馬李達代馬蹄勝青馬藍衣黄帽第五次十三馬降生代怡和洋行勝花馬黑衣帽第六次八馬海司代沙遜土夷勝青馬紅衣藍帽第七次十一馬巡捕房二頭惱代麥比勝白馬白衣藍帽第八次十七馬小來司代馬頭官西人勝青馬白衣緑帽第次十馬小來司代馬頭官香併勝花馬白衣白帽第十次十八馬降生九代怡和洋行勝黄馬黑衣黑帽 
城内 
[限追匯欵]  
　　馬快顧陞昨奉本縣李司馬諭單云查接管卷内奉道憲函以陳叙豐烟號不付匯票銀兩諭飭提追等因業經李前縣飭提該號司帳劉資生訊諭交保限理嗣據該差具禀又經李前縣批飭催追在案迄已日久未據追到兹本縣蒞任接准移文合再勒催該役立即嚴催交保之劉資生迅追張長馨將銀如數交出再限三日繳縣立等申解如再延宕定即提追不貸去役亦母擾延　咎 
[提訊逃犯]  
　　本縣自新所押犯王大經等五人於去年八月二十七夜聽從劉阿二掘洞逃逸先後拿獲玉大經劉阿二兩人蘇臬左亷訪恐被看役榮坤串通賄蹤札委松江府戚太守親提審訊上月底太守已飭差到申將榮坤提府訊　昨又派差到縣飭提玉大經等兩人解松訊質李司馬遵即照辦將王等交與來差帶回 
[徒勞往返]  
　　日本律師某君昨日帶同繙譯到縣求見李司馬以各國律師如有要公須由領事照會商辦不便先行延見爰即飭丁善言回復 
[盜賣義塚]  
　　皮箱一業向分大行小行兹大行頭目李阿毛朱阿七等私將坐落學宮左近之該業義塚基地一方托人盜賣議定價洋六百餘元業已付過定洋二百四十元昨被小行工司查悉訴知頭目聚集數十人將李朱二人扭至縣署喊求訊究司馬諭飭散去靜候訊辦 
[哄騙錢財]  
　　王郭氏邱張氏韋萬和等在途爭閙由東　解送一　警局審訊王郭氏供本地人年十九歲胞姐於三年前被人拐逃至　音信毫無前日忽有素不相識之韋萬和到家向氏云爾姊現在法租界八仙橋老虎灶泡水領氏出城認領氏信以爲眞遂央貼鄰邱張氏伴同出城詎韋指東話西毫無影響並云如肯出洋包可尋到繼復隨同進城途中遇見邱龍氏之夫責韋不應哄騙因此口角扭案訊之韋供詞支吾判韋笞責二百板押候查明　郭氏之姊是否係韋所拐再奪 
[官事]  
商會　理候捕道嚴義彬淮揚學堂董事高懋昇高聲鏞昨均到　拜會 
南巿 
[短交]  
　　嘉德米棧夥張　華昨將裝運嘉興粮米之船户顧耀祖項陶陶兩人扭至南區控被短交漕糧六十餘石　　該區解至工程局訊　原告供稱已在縣署　　有案判押候移送上海縣歸案訊理 
[茶房串拐]  
　　南匯人徐菊臣上月間挈其妾某氏來申　居南巿生義弄同　公客棧嗣徐先行返里忍被該棧茶房方鶴汀串同流氓多人將氏誘至北巿藏匿不面近由徐弟景和來滬控由工程局提同棧主陳夢蘭與方到案判陳交保尋交流氓方押候究辦在案昨陳將傳根福交案訊據供稱由周　錫李榮春等在客棧内領去帶至北巿餘不知情判傳戒責二百下方責一百下一併還押陳仍交保幫尋並候備文移提同黨訊究 
[賴債行兇]  
　　華盛花衣行執事陸振欽前被花衣街已閉同慎南貨店執事翁雨生借去洋一百五十元除還尚欠五十元去年翁挽西門外　隱路修身庵僧人全福担保將銀戒兩枚暫時抵押謊言能值重價兹逾限不理向索被毆由陸控奉西區拘解工程局訊究孫裁判以該僧人不應行兇判先戒責一百下予限交保出外以八月中爲期將洋繳案銀戒暫存 
[押欵紏葛]  
　　南巿源來油麻店主沈映泉將同業餘茂店主葉餘卿扭至工程局控稱伊子葉阿貞去年年底担保許樹炳押欵銀一千兩逾期不理並將代筆徐芝鈞一併扭案請追旋由久大慎記船號函致局董請將葉等保出憑中理處縣裁判准交該號保去借據等件一併發還 
[偵探弔贜]  
　　閘北巡警總局昨派偵探將小竊王海勝帶至工程局請爲派探協弔贓物局中即選派偵探同至泰隆再興兩押店弔獲羊皮灰鼠綢緞馬褂各件交來探帶回 
[竊賊就獲]  
　　竊賊侯何小日前在小東門外竊取某姓銀水烟袋昨由法界捕房派令華探協同工程局偵探在會館場地方將侯獲住帶回訊辦 
閘北 
[追還身價]  
　　蟻媒周錦元唐安培　孀婦趙林氏　　　　　爲妻言定身價洋八十五元先付三十元嗣沈因該氏翁姑並不到場與周唐等口角被三路三區巡士拘解一區德正巡官以該蟻媒等情同謊　判交還身價洋三十元給沈具領了案 
[判令分離]  
　　奚葉氏昨至四路分局控告 
 
 

Page 20

 
 
姘夫顧阿多不顧家用時常吵閙巡官以兩造各有不合判令離異不准再相往來 
英租界 
[夥藐抗]  
　　公廨差夥華瑞初專事招摇經襄讞王大令送縣笞責並諭不准當差曾誌前報詎前晚襄讞謝明府訊案時該差夥又擅往站堂旋經王襄讞查悉即飭家丁查明該差夥究係何人所用禀候核辦 
[小孩串竊]  
　　自來火公司控江北小孩王小喜子蔡六子趙作魚與王正培王嘉竹串竊水　賣於張順初由探一併查獲昨解公堂請究判張罰洋五元王蔡趙三孩各押改良所九月王正培押西牢九月王嘉竹押半年贜交原告領去 
[雉妓免罰]  
　　雉妓王桂賣花四寶楊二寶與鴇婦葛王氏王陸氏王華氏張陳氏在途拉客昨晨由探一併傳至公廨各妓供因貧爲娼求恩免罰判葛等四鴇各罰洋五元充公餘妓從寛免罰一併帶回捕房攝影開釋 
[尋獲逃總]  
　　蘇州婦人吳張氏控媳朱氏私逃等情昨日由廨研訊張氏供家住蘇州盤門地方兒子向爲錢業媳婦於前年逃出屢尋無著兹因來滬探親在途遇見鳴捕拘入捕房求恩給領判朱氏交其姑領回管束 
[借洋紏葛]  
　　曹家渡鄉人金永承與母陳氏偕同賅處地保曹阿祥控告李阿才王仁卿沈錫堂戴明山私押地畆昨由公廨中西官訊明係因借洋紏葛尚有金悅卿何夢棠二人未到判沈戴開釋李王交保候傳齊人証再訊 
[無可推諉]  
　　何芝生控周啓豐不認股開又日新號虧折銀兩前晚由廨提訊何倩　弟何孝標到案請　周供商人前爲該號經理時並未虧折去年由周小川接手後濫放客帳以致虧本請察判周交保限半月清理 
[各執一詞]  
　　恒鎰祥布號主婦吳傅氏偕贅壻吳蕚蓀控告經理張才卿串同夥友搬取生　前晚由廨提訊原被供　相持不下判張交原保候傳要証楊午田到案訊核 
[副升]  
　　駐滬英領事署副領事巴爾敦君兹奉駐京英欽使命令升爲領袖副領事並委費立伯君爲公廨陪審副領事昨日費君已蒞廨觀審不日即須履任 
[學徒被騙]  
　　山東路裕通錢莊經理王俊明前日遣學徒王培　至信義銀行以鈔票換洋八十六元行經河南路九江路左近忽被匪徒用擲包騙術將洋騙去該經理得悉後即投報捕房請爲查緝 
[追繳租金]  
　　王藝成因欠新瑞和洋行租金不付昨由公廨將王傳案判交保限兩禮拜清理 
[限繳米洋]  
　　徐仲華控吳貞祥劉信義李渭明積欠米洋不還向索行兇昨由公廨提訊判限吳等即日還清如違押追 
[快車罰洋]  
　　趙德明自駕　輪馬車違章疾馳由捕拘入捕房昨解公堂請究判趙罰洋二十元充公 
[竊案彚誌]  
　　陳來榮竊徐楊氏飾物昨由公廨訊供不認押候查明再訊唐世善竊取洋人洋二十元訊供不認押候查究金德昌控張桂林行竊棉被訊不承認押候查明再訊徐阿四吳林昌串竊脚車各押四禮拜陸阿榮竊取榮記與孫福根藥材布疋判押三月諭再飭傳收贓之陸桂卿到案訊究劉斗生陳阿二串竊招商北　舊鐵各押南禮拜 
美租界 
[洋員赴烟]  
　　美國駐滬按察使蔡協爾君前日因有要公乘輪前往烟台聞即須回滬 
[姘夫强權]  
　　蕩婦徐楊氏前與　洋人處之廚役陳來榮姘識後因口角分　　氏又與胡順奎賃居西華得路一百三十四號門牌昨日被陳偵悉前往搬取什物由氏喚捕將陳拘押捕房嗣由洋東　釋候解訊時再行交案 
[未便自由]  
　　張士美之妻金氏前日私逃出外昨被張在塘山路某　家尋見拘入捕房捕頭命張領回管東 
[走失女孩]  
　　盧陳氏昨至捕房報稱家住吳淞路七十二號門牌前晚走失十三歲女孩一口請爲查緝捕頭准之 
法租界 
[人銀並保]  
　　鄒仲高欠晋興米行木料欵項一　曾由公堂判令該行小主人唐洪培到案質証在案昨唐投廨禀　鄒賒去　料分送至火車站及戈登路計值銀一千零七十三兩除付過銀一百兩洋二百元外其餘分文未　今又將萬聚三百元之廢票一紙送來搪塞求究判鄒交人銀　保限一月料理廢票發還　具收領結備查 
[祇認私姘]  
　　前報紀一女兩夫一案昨日又由捕房將阮全土阮王氏二人解廨　核阮堅稱曾出禮洋八十元娶王氏爲妻氏稱與阮姘識並非轉嫁聶司馬諭候飭探查核 
[殺生慣技]  
　　浦東周家巷醫生唐栢松前日携帶雙門烏鎗一支在途行走巡　以其違章送廨請究唐供此槍係打　所用購辦已久此次因有友人約往徐家滙打烏經過租界求宥判罰洋兩元烏　暫存捕房候覔保具領 
[領回賊贓]  
　　客棧主莊茂德朱順興季阿狗等同至公堂禀稱曾四弟到棧借宿均被竊去被褥蚊帳等件兹由包探緝獲吊齊各贓求請給領並懇　辦判曾枷號一月贜分别給領 
[火警]  
　　前晚四點鐘時吉祥街臨平里萬昌泰報關行失慎焚燬房屋三幢並殃及貼鄰豐順公之樓面捕房查得該行曾保火險　將行主張汝林提入捕房諭令交保候再查究 
國外新聞 
[美國更改稅則近聞]  
　　十五日紐約電云美國國務部照會國政府謂如新訂稅則經國會核准則現行商約所載各欵即將作廢同日倫敦電云美國上議院專員所擬之稅則議　於本月十一日呈入下議員目下評駁甚烈謂其過於主張保護貿易主義聞塔孚脫總統亦不賛成該議案 
[德國財政改革問題]  
　　十五日倫敦電云德國政府擬直接徵取新稅並推廣遺産稅已經議院財政專員駁退北德意志報近著論深述大局之危急懇乞議院多數通過財政改革議案以保國體蓋此事可以廻外人之耽視 
[土爾其已告安靖]  
　　十四日栢林電云土皇穆哈默德下詔訓迪臣民保守秩序維持和平消除種界融洽新舊法律現據土爾其銀行五十六處支行電稱各處均已安謐如常土爾其内閣日内或有變動 
[葡政府注意劃界問題]  
　　十六日倫敦電云葡政府已命馬沙都將軍　赴澳門襄理劃界事宜 
[南美共和國之動]  
　　十六日倫敦電云南美洲阿琴汀共和邦京城勃洛司阿里斯之社會黨仍在騷擾勢頗激烈現已有兵二千名馳赴該處協助守軍彈壓該口岸之商業現已暫停全城電　咸爲罷工者阻止開駛罷工之人約有二十七萬名 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（六十五）]  
第十三回　　雷轟電掣廉訪驚魂　　彈雨鎗林軍門破敵 
　　蘇中丞抬起頭來。只見他衣冠不正。面如土色那頭額之上。因爲多叩了頭。竟碰出。一個大大的瘤來。蘇中丞看了甚是不忍。只聽得慶總統喝一聲下去匡廉訪答應一聲。方才抱頭鼠竄的走了出去蘇中丞見他走了。方才放下心來。暗想怎麽這個老頭兒的軍令。這般利害一面想着一面抬起頭來。細細的打量這位慶軍門時。只見他赤面白。鬚狼腰猿背。威風凛凛。相貌堂堂。那說話的聲音。就如洪鐘一般。蘇中丞看了。倒覺得有些怕他。便問問他前敵交戰的情形。慶軍門嘆一口氣道。事權不一。將士離心。軍隊雖多都是些没有經過交戰的。將來這個戰事。還不知怎樣的收場。呢正說着忽聽得遠遠的幾聲砲嚮。早見一個中軍飛也似的直闖進來道。敵兵來了。現在離大營三十五里。分左右兩路進兵。大約有六七千人蘇中丞聽了。吃了一驚。立起身來只見慶總統不慌不忙的。在案上取過一支令箭。交給那中軍道。傳令出隊迎。敵他們人多。我們出八成隊就是了中軍答應一聲。翻身出去。早聽得大營外面。嗚嗚的吹起角來。蘇中丞軍竟是個讀書出身。覺得心上老大的有些跳動。便辭了慶總統要走慶總統道。兄弟這裡只有五營人馬。又要留守大營。恐怕衆寡不敵請中丞回去赶緊派人接應。蘇中丞聽了。只得答應。急急的上馬去了。蘇中丞這邊的事。不必提他。只說慶軍門自接了派他總统諸軍的土諭。便帶了手下的六營人馬。一路星飛電轉的赶到奉天邊境交戰的地方來那個時候。九連城已經失了。慶軍門想要趁着這一股遠來的銳氣。克復了九連城。把日兵赶出奉天境外去。不料剛剛過了鳳凰城七十里。早碰着了大隊的日兵。兩下便交戰起來那。日本的兵士自。從和中國開仗以來。中國的兵馬。大半都是見了日本兵。的影子就逃。不敢認眞對敵。那一班日本的兵。將看得中國的兵好像没有的一般。一點兒也不放在心上。 
專件 
[蘇省審判廳員役職掌事務清摺（）]  
　　警兵每廳六名共三十名 
　　掌搜查逮捕兼司巡守之事 
　　按京師各廳警兵每名每月工食銀五兩吉林省章每名月餉七兩查警兵掌搜查逮捕等事最關重要自宜優給餉需俾知自愛而盡厥職今擬仿照京師每名月餉銀五兩合計三十名每月共銀一百五十兩 
　　以上公費津貼月餉之外再加辦公心紅紙張雜支賞號等項每月銀四十兩 
統計初級審判廳檢察廳各員役應需經費每月共銀一千四百二十兩均係樽節核算似難再減如果警蔡兼審判事繁尚須添派行走推事每廳各一員計五員亦須酌給每名月薪銀三十兩每月共銀一百五十兩其書記生庭丁等項恐有不敷亦須酌增不在此數 
地方審判廳 
推事長一員 
　　掌理全廳事務調度民刑審判官及典　以下各官審定二科各庭擬結讞牘監督初級審判廳 
　　按京師地方審判廳推事長月薪銀一百五十兩吉林省章推事長每月公費銀二百兩津貼銀一百兩共三百兩今擬酌定推事長每月公寶銀一百兩津貼銀八十兩共銀一百八十兩 
民科推事二員（　理民事案件） 
　　按京師地方審判廳推事月薪銀一百兩吉林省章推事每月公費銀一百兩津貼銀五十兩今擬酌定每員每月公費銀七十兩津貼銀三十兩共一百兩合計二員每月共銀二百兩 
刑科推事二員（專理刑事案件） 
公費津貼與民科推事同合計二員每月共銀二百兩 
典簿二員（掌理文牘會計一切庶務） 
　　按京師地方審判廳典簿月薪銀六十兩吉林省章典簿每月公費銀六十兩津貼銀二十兩今擬酌定典簿每員每月公費銀四十兩津貼銀二十兩共六十兩合計二員每月共銀一百二十兩主簿二員（掌録供叙稿編查擋案督同書記生繕寫文牘） 
　　按京師地方審判廳主簿月薪銀四十兩吉林省章主簿每　公費銀三十兩津貼銀二十兩今酌擬定主簿每員每月公費銀二十五兩津貼銀二十兩共四十五兩合計二員每月共銀九十兩所官一員（管理看守所事務） 
　　按京師地方審判廳兮設所長所官所長月薪銀七十兩所官月薪銀四十兩吉林省章止設所官一員每月公費銀四十兩津貼銀二十兩今亦擬暫設所官一員每月公費銀三十兩津貼銀十六兩共四十六兩 
書記生十名（所掌事務與初審判廳内同撥二名受典簿主揮承辦庶務） 
　　月費與各廳書記生同計　名每月共銀一百兩 
承發吏四名（所　事務並每月　食與各廳承發吏同合計四名每月共銀三十二兩） 
　　庭丁八名（供開庭使令與各廳同） 
　　月餉與各廳庭丁同計八名每月共銀四十兩 
　　以上除公費津貼月餉外再加辦公心紅紙張雜費銀每月銀一百兩（未完） 
 
 

Page 27

 
 
   
 
 

Page 28

 
 
   
 
