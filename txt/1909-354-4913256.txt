# 1909 - 354 - 4913256

 

Page 1

 
 
   
 
 

Page 2

 
 
上諭 
[監國攝政王鈐章十一月十五日内閣奉]  
上諭現值天氣嚴寒實錄館人員朝夕恭纂書籍着加恩於十一月十二月正月每月賞給炭銀五十兩在廣儲司支領欽此軍機大臣署名奕劻世續鹿傳霖那桐戴鴻慈 
[宮門抄]  
　　十一月十五日　召見軍機　陳夔龍 
交旨 
[十一月初五日　軍機大臣欽奉]  
諭旨御史趙熙奏振理庶務請自近始一摺着憲政編查館知道欽此 
[初六日　軍機大臣欽奉]  
諭旨本日引見之京察二等逾歳官慕陵禮部員外郎瑞恆着照舊供職欽此　又奉 
諭旨本日引見之鄭應韜著以通判用欽此　又奉 
諭旨本日引見之暫革河南信陽州知州徐佐堯着以知縣用己革山東高苑縣知縣張之仁著以縣丞用欽此 
[初七日　軍機大臣欽奉]  
諭旨民政部奏擬訂府廳州縣自治章程繕單呈覽一摺着憲政編查館覆核具奏欽此又奉 
諭旨都察院代奏江西舉人廖爾焱以地方罰欵諸多浮濫呈請飭下法部申明定章切實整頓條陳一件著法部知道欽此 
[初八日　軍機大臣欽奉]  
諭旨御史趙熙奏瀝陳川鹽官運積弊請變通辦法一摺著度支部歸入趙爾巽前奏廢票通改官運摺一併詳查核議具奏欽此 
[初九日　軍機大臣欽奉]  
諭旨禮部奏恭辦　孝欽顯皇后永逺奉安在事出力各員分别奬叙繕單呈覽一摺所保人數較多着另覈請奬欽此又奉 
諭旨貝勒毓朗等奏續擬貴胄法政學堂章程並預籌常年經費繕單呈覽一摺著依議欽此 
 
 
 

Page 3

 
 
代論 
[學部奏擬訂視學官章程摺]  
奏爲遵擬視學官章程恭摺仰祈聖鑒事宣統元年閏二月二十八日臣部具奏分年籌備事宜單開派視學官分查各省學務業經憲政編查館覆核奏准自應遵照辦理竊維臣部有統轄全國學務之責凡各省教育行政皆應隨時周知以期有所施設惟地方情形逺近不一風氣否塞之地則應極力勸導以徐俟其開通士習浮囂之區則當嚴定範圍以漸防其流弊自非隨時派員視察不能因時制宜徐圖整頓派遣視學之舉實不容緩惟權限不明則與地方行政或時有侵越之嫌考成不定則於辦學人員或不無瞻徇之處臣等公同商酌遵擬視學官章程三十三條繕具清單恭呈御覽如蒙兪允卽由臣部遵奉施行其有未盡事宜及應隨時變通之處仍由臣部奏明辦理所有遵擬視學官章程緣由謹繕摺具陳伏乞皇上聖鑒謹奏宣統元年十月二十九日奉旨依議欽此 
　　謹將遵擬視學官章程繕單恭呈御覽 
一視學區域第一條視學區域分爲十二區一奉天吉林黑龍江二直隸山西三山東河南四陜西四川五湖北湖南六江蘇安徽江西七福建浙江八廣東廣西九貴州雲南十甘肅新疆十一内外蒙古十二青海西藏第二條每區視學官應派二人其視察區域由部臨時指定第三條視學官接年派遣每年約視察三四區每三年視察一周第四條三年之内每區必須視察一次（除内外蒙古青海西藏暫行緩派外）此外遇有應特行視察之件得由部臨時加派視學官前往視察一視學資格第五條視學官以宗旨正大深明教育原理者爲合格第六條每區所派視學官須有精通外國文及各種科學者一人以便考察中學以上之教法 
一視學職任第七條視學官不設定員以部中人員或直轄學堂管理員教員職分相當者派充第八條視學官除駐劄省城視察外並須出省視察外储縣或鄉鎭之學務情形（凡鐵路輪船交通最便省分各府直隸州廳均應徧查各州縣及鄉鎭可以抽查邊逺省分各府廳州縣及城鎭均可抽查）第九條視學官應視察之事件其要目如左（一）各省學務公所各廳州縣勸學所勸學區教育行政情形（二）各種官立公立私立學堂教育情形（三）學堂衞生情形（四）學堂經費情形（五）各項學務職員教員辦事授課情形（六）各項學堂學生之風紀（七）有關教育學藝諸種之設施（八）特受部示之事件第十條前條所列各項細目視學官於每次巡視時豫爲詳細酌定並呈部核准遵照辦理第十一條視學官於應視察之事件如有所見應於巡視之前撰具節略呈部核定第十二條視學官於巡視以前應將所查省分業經報部之學務册籍摘要記錄以爲巡視時徵實之據第十三條視學官由部刋發鈐記一顆文曰學部視學鈐記爲鈐印函牘之用以資信守回京時繳存 
一視學權限第十四條凡部議所己决定及特受部示之事件視學官應向該省學務人員申述意指勸導辦理第十五條凡各省學務公所有與章程不合或未能實行者視學官應妥商該省提學使改正整理第十六條凡各廳州縣勸學所事務有與章程不合或未能實行者視學官應詳告辦事人員令其改正整理並通知該省提學使及省視學並該府廳州縣官隨時留心考察第十七條凡各勸學區事務有與章程不合或未能實行者視學官應詳告辦事人員令其改正整理並通知該府廳州數官及勸學所總董縣視學隨時留心考察第十八條凡各學堂事務有與章程不合未能實行或所授教課於學科教授訓練之次序方法未能合度者視學官應詳告該學堂監督堂長教員令其改正整理並通知該省提學使及省視學或府廳州縣官及勸學所總董縣視學隨時留心考察第十九條凡視學官所視察之學堂其管理員教員如實有不能稱職及曠假太多虚糜經費等弊視學官得詳具事由商由提學使即行撤換第二十條凡視學官巡視地方遇有關繫教育事務之爭端（如官紳攻訐及因學欵爭訟管理員教員爭執意見等事）得將情由多交提學使或該管地方官辦理第二十一條凡各省學務公所各廳州縣勸學所勸學區及各學堂所存之案卷簿册視學官得隨時調取閱看第二十二條凡視學官視察某處得商令該處辦事員隨則視察並可向該員詳詢事由第二十三條視畢宫視察各學堂爲考驗學問程度起見得隨時考試學生並調取講義稿本或圖書目錄查閱第二十四條凡視察某學堂母庸預期通知第二十五條視學官每視察一府或一直隸州廳舉即將視察情形具呈報部如别有條陳得隨時呈遞聽候部核第二十六條視學官每次巡視應約會該省議長議紳教育會長或省視學縣視學籌議各項教育改良擴充辦法遇有地方教育會議之時視學官亦應前往聆其議論並可自陳所見以期互相裨益 
一視學日期第二十七條視學官每次巡視除途中往来日數不計外每一省視察之日至少以八十日爲度年假暑假日期不得合算以昭核實第二十八條視學官奉派之後得於一月内在部設視學事宜 
 
 

Page 4

 
 
研究會各司人員應輪流到會俾該視學官得考詢討論各地方學務及風土人情並研究教育行政法教育學教授法管理法視學規制方法及東西各國教育情形以爲視學之預備 
一視學經費第二十九條視學官自由京起程之日起至回京之日止應給月薪一百六十兩夫馬費一百四十兩其視察川陜兩廣雲貴甘新四區者每月加給夫馬費四十兩第三十條視學官二人應隨帶書記生一人月給工費銀二十兩沿途舟車等費由視學官發給回京時報部核銷第三十一條視學官沿途食宿均須自給不得受地方官供應惟巡視所至得借宿於該處之學堂内仍將每日膳費照數發給一視學考成第三十二條視學官如有收受地方餽送及坉預權限以外之事者經部查實立即分别撤參第三十三條視學官如有敷衍瞻徇視察不能認眞報告不能切實者經部查明立即撤換 
專電 
[電一（北京）]  
新蘇撫寳棻昨日召見攝政王嘉其在山西辦理禁種烟畝奏效甚速又諭長江匪黨甚多到任後辦理防務尤宜加意 
[電二（北京）]  
新簡鄂督瑞徵奏謝賞假奉硃批如可支持著迅速来京陛見 
[電三（北京）]  
政務處會議各省裁撤洋務局添設交涉使卽將决議發表 
[電四（北京）]  
駐美欽使伍廷芳電告政府即日回國 
[電五（北京）]  
駐歳大臣聯豫確有調回消息（此電可與要聞欄叅觀） 
緊要新聞一 
[内務府廚司行刺監國駭聞]  
　　文匯報載十四日北京電云攝政王十二日晨間八點鐘赴宮在東華門外下車之際突有一人用短刀行刺腹部稍受微傷兇手當塲就獲兇手衣服整潔當時謡傳此係南省革命黨幸攝政王身體尚安故京師地面鎭靜如當又十五日北京電云行刺攝政王之兇手業經訊實係滿洲人向在内務府充當廚司 
[藏番又有不靖消息北京]  
　　聞政府近接西藏来電謂駐藏聯趙兩大臣殺戮無辜焚燬村舍藏人驚疑恐肇變端請速將該兩大臣調回並撤回兵隊俾可保全佛教否則全藏大局恐有反亂之虞措詞甚爲激烈並聞政府接電己發一長電到藏剴切曉諭僧衆人等母庸悞會並諭該大臣愼重辦事母稍大意 
又聞軍機處前日發出電傳廷寄二件一件與駐藏大臣趙爾豐一件與將軍長庚緣藏番不逞之徒率在蒙古一帶購買軍器私行運入故一面告知趙大臣令其預爲防範一面令長將軍就近調查嚴行禁止 
又聞駐藏辦事大臣日前亦有電到軍機處謂藏地前有番衆與駐藏華兵衝突稍有爭鬭現己開導解釋並未進兵即己平靖請乞代奏未知與前事是一是二 
[度支部奏叅甘肅藩司之嚴厲北京]  
　　甘肅藩司毛慶蕃革職明諭己載前報兹得度支部奏叅原摺節錄於下竊維清理財政爲立憲大綱臣部屢據各監理官来禀僉以官塲積習疲玩陽奉隂違辦事之難幾同一轍良由各省財政紊亂己久脂膏所在奸蠧叢生欲舉數百年之錮弊遽令廓清人情本多不便然未有抗違玩誤如甘肅布政使毛慶蕃者查臣部於本年二月奏定各省清理財政局章程摺内請飭各省赶緊派員設局迅將開局日期專案奏明開具局員職名酌擬辦事細則咨報立案該藩司於三月到任卽經陜甘督臣派充清理財政局總辦五月痱兼護督篆直至六月間始行遵章設局八月底始奏報開局日期其辦事細則至十月底甫經送到局員職名則迄未開報事事延緩而甘肅正監理官劉次源副監理官高增融来禀亦屢以辦事棘手爲言臣部念當清理之初或有爲難之處復經分電嚴催疊據該監理官等將先後情形禀覆據稱該藩司平日宗旨不以清理財政爲然訾謷部章詆爲多事設局以来僅派局員五人並不分科治事監理官督同局員纂擬各項規則表册文件例送總辦畫行該藩司閣置數旬始行發出藩庫欵項旣不定期盤查亦不遵章造報外銷之欵尤諱莫如深迄無一字到局財政局會辦蘭州道彭英甲管理統捐意欲據實開報商諸該藩司大被申斥於是各衙門局所承伺風旨觀望遷延監理官舌敝筆枯疊催罔應 
 
 

Page 5

 
 
等語臣部以甘肅清理財政局奏報開局日期及辦事規則先後到部月日與該監理官等所禀情形兩相印証該藩司之抗違玩誤實屬顯然若各省相率效尤則財政永無澄清之日貽誤憲政關繫匪輕臣部惟有據實糾叅請旨嚴懲以爲玩悞要政者戒現在春夏季報告限期早過而各省報告尚未到齊其逾限省分容臣部查取該管官員職名隨後遵章參處 
[趙侍御之留心憲政北京]  
　　初五日趙侍御熙呈遞封奏一件奉旨著憲政編查館知道兹經探得内容略謂凡百政務之不能振興不在無人之患而在人人營心於兼差之患即如憲政編查館乃預備立憲時代至重且要之機關而館員月蒞館數次坐不俄頃即呼套車館事全未問及薪水居然支取虚縻帑項其事猶小貽誤國家其事實大兼差之制不除憲政終無起色云云 
又聞趙侍御以國會未開以前能直接進言於朝廷者惟都察院而都察院人士非先研究關於憲政之學問無能判决是非即無以指示得失曾於院中提議擬仿學部衙門辦法設立法政研究所咨請法政專門人員来所講授聞全堂贊成者甚多惟張總憲英麟梗議謂設立研究所豈欲留學生弟子我乎不成不成遂滿座不歡而散 
[學部奏覆游學生入官新章北京]  
　　御史趙熙前奏試學入官宜名實相副一摺奉旨學部議奏在案前日學部覆奏云查原奏内稱攷試游學畢業生名單取列最優等者工科六名農科二名醫科二名格致科二名法政科十三名以向例言之皆有入翰林之望夫以專門實業之士充文學侍從之臣責以撰文之任所習非所用彰彰明矣即優等中等内凡農工商醫諸科以之爲内閣中書爲知縣爲不相當之主事亦與立法之意相悖似不如以農工商科之人分置農工商部或分派各省振興實業習醫科者分置陸軍部或民政部庶爲近理等語臣等查東西各國實業俱有專司凡機廠公司農塲醫院之類隨地徧設其主辦經理各員皆與在官無異故凡研精一藝者一經學成卽可執其業以自效中國向以帖括試士自臣部定有留學生考試章程一時研習科學者乃稍稍有以見用惟館閣之階向皆視爲華選若專門實業之士擯不見與恐習農工商醫者悞以爲國家取士有所歧視轉非提倡實業之意是以歷届廷試按照等第一律授職實亦權宜不得己之辦法近来游學生之授職翰林中書者多充學堂教習或爲各部調用亦尚非盡置之閒散之地總之國家造就人才將欲使實業之人習皆所用則必商務振興物產競出凡機器製造公私局廠徧布内地然後習實業者無不得用之人即無不可責之效若但如原奏所稱以農工商科之人分置農工商部無論該部人員大半居於行政之地位即概用實業人員而員缺皆有定額嗣後外洋游學及内地實業學堂畢業者接迹而起恐置之農工商部與用爲翰林中書比例觀之其爲投閒置散曾無少異惟就現在情形而論游學生畢業授職大半咸集都下其有授職知縣者亦多呈請留京供差不願就外以致邊逺省分需用實業人才供不副求臣等公同商酌明年游學生廷試擬請仍照等第分别授職一面由臣部將農工商醫各科人員除有授職知縣者應令遵章赴省不得援請留京外其餘彚爲一册分咨各省督撫查明學堂局廠及官私己經成立之公司遇有需用此項人員開列人數電知臣部即由臣部請旨發往該省委用並聲明不扣資俸其法政畢業人員亦擬照此辦理原奏又稱最優等應廷試取列一等者即編修二等庶吉士三等主事未免過優又廷試日期應請變通及學位官職當各爲一事不必畢業人人皆官等語查憲政編查館奏定分年籌備事宜宣統三年實行文官考試章程一俟此項章程實行則學堂畢業授官自應分爲兩事即游學生廷試亦可停止所有詳細章程應由憲政編查館妥議具奏十一月初六日奉旨依議 
[陸軍部選送留東學生北京]  
　　日前陸軍部接駐日胡欽使電稱東京振武學校中國留學生有四十名現己畢業編入聯隊可選送學生四十名赴東以補缺額等語該部得電卽行文京師湖北江寗三處陸軍中學挑選兹聞京師取十四名湖北江寗各十三名均己送部定初十日由京啟行惟因渤海冰結迂道奉天從青泥窪搭乘日輪鐵岑號東渡（此節略見前報專電） 
[粤督籌抵賭餉之電奏北京]  
　　初七日爲粤省旅京同人特别會議禁賭辦法之期聞日前公議呈請代奏之稿己經决議不復呈遞因粤督己有電奏到京略云有人願出一千萬兩包辦鹽捐查鹽捐從前歳收三百三十萬兩現在歳出千萬而賭餉止六百餘萬除賭餉外尚溢百數十萬兩以之彌補己覺有餘唯賭棍鹽商極力反對預請宸斷勿爲所惑並請先交度支農工商兩部立案俾該商易干招股一面嚴禁洋鹽入口並限定鹽觔加價不得太過等語聞己奉旨交度支部農工商部知道 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
等 
 
 

Page 6

 
 
[新直督之預定政策北京]  
　　新簡直督陳小帥日前又 
蒙召見瀝陳履任後預定整頓之政策有四一前督臣端方主辦五處師範現擬繼續進行爲强迫教育之基礎二北洋財政出入浩繁不能保其無有弊混擬先從稽核歷年用欵入手三新軍雖創自直隸淮軍練軍積習尚多擬先將各營長官甄别一次四北五省一帶工業未能發達直隸號稱畿輔非從提倡工藝入手不可聞攝政王甚爲嘉許 
[京師近事]  
高大臣而謙因劃界停議遵奉部電来京兹調查該大臣抄帶回京之會議卷宗計共四十餘件内有兩使會議時往来爭駁重要函文二十餘件爭劃水界文件七八件爭劃關閘外公件約十件收回島地文件數件此外尚有會議地圖數幅及兩使會晤該議全案悉數抄鎭隨帶入京 
某某等四御史前因内外大員朦混吸烟者時有所聞曾在松筠菴特開會議分任調查以便聯銜糾叅現聞一月以来查有確據者内自王公尚侍外自督撫將軍及三品以上之文武大員己有三十餘員之多將於日内具摺嚴劾 
聞陸軍部鐵尚書與軍諮處濤朗兩貝勒會商東三省陸軍兵力單薄易啓外人覬覦之野心擬請飭下各該督撫照奏定期限務將奉省兩鎭吉江兩省各一鎭一律編成其事需用欵决議請政府暫移邊務經費爲恊助練兵之用日内由軍諮處奏請遵行 
度支部前派馳赴淮浙等處調查鹽務之晏參議安瀾等返京後卽呈具說帖主張廓清鹽務積弊仿照日本鹽斤專賣辦法另設專官由部中奏派先於淮浙一帶試行以次推及長蘆川粤等處從前所有鹽塲官吏名目於組織上有妨碍者亦須從新更改澤尚書甚以爲然本擬即是奏聞因紹侍郎梗議故因循至今 
時評 
[學部視學官]  
吾國興。學亦旣有年。矣其所得之成績若。何曰敷演耳。優容耳。餔餟届期。學生教員。職員例開保奬耳 
今日者縣視學之上有省視。學省視學之。上更有部視。學吾知各省之學務。經此嚴重之視察。學風丕變。蒸蒸日上矣 
雖。然部視學之程度其高于省視學者何在。其高于縣。視學者又何在。彼乘坐馬車揚鞭絶馳于。狹巷之中。軋斃老叟。去焉不顧者。獨非部視學乎 
[甘肅布政司]  
咄。咄毛慶蕃何大愚不靈大惑不解者竟一至于此乎 
清理財。政立憲基本也而該藩司乃敢訾謷部章詆爲多事也果。胡爲者 
設局分。科盤查庫。欵清理要舉也。而該藩司乃旣不分科治事復。不定期盤查果胡爲者 
外銷之。欵遵章造。報清理本旨也。而該藩司乃諱莫如深迄無終 
一字到局也果胡爲者 
側。聞各直省藩司以甘肅爲第一大缺腥羶之地。久不易居不謂以清廉自命之毛慶蕃。而習俗移人乃亦竟至于此 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[籌還國債之響應者北京]  
　　直紳創辦國債會屢紀本報刻聞慶邸及振貝子對於此事頗具𤍽忱即以前助國民捐庫平銀一萬兩仍向某銀行提出捐付國債曾並令府中上下人等集資捐助以爲之倡 
北京商會某君頃由天津協議回京據云該會發起諸君定於初五日乘輪赴滬會同江蘇籌還國債會預備關會事宜 
又重慶商會覆天津國債會電云國債問題關係全局朝野臣民均有責任貴會發起具見愛國𤍽誠竊以兹事重大須先從國家出入度支曁各省丁糧鹽課稅釐捐等項澈底清理分别浮濫除一切公費作正開銷外餘欵和盤托出俾解羣疑而昭衆信籌還方有著手地步管見如此不識高明以爲何如餘候草章寄到再議又厦門電云有電敬悉候草章到開會覆議又南寗覆電云有電悉愛國𤍽誠溢於言表佩極當力任提倡又成都覆電云電悉聯合興辦籌還國債會敝會極表同情候奉草章後再函覆 
[湘紳力請添派湘路總理北京]  
　　湘省鐵路股東公議請派黄鎭軍忠浩爲總理己誌前報頃聞湘中股東楊觀察敞童觀察光岳等四千三百三十六人電致王廳丞世琪曹叅議廣權鄭太史沅曁同鄉各京官謂路事危急余公獨力難支同人呈請郵部添派黄澤翁爲總理實爲大局起見於余亦有益無損近日情勢非此舉别無辦法萬懇恊力呈部得請乃己否則股東雖心勢將瓦解萬一破壞咎將誰歸存亡所繫實賴公等藎籌迫切待命現王丙青廳丞等得電後擬公推代表六人晋謁徐尚書懇請奏派黄鎭軍忠浩爲湘路總理其同鄉京官公呈亦己繕就不日即赴郵部呈遞 
[吉長鐵路工程紀要吉林]  
　　吉長鐵路己經尅期測勘兹調查其最近工程如下一全長八十英里之工程分爲二區一自吉林向長春一自長春向吉林兩區俱配置區長及區工程師總局除曲尾總工程師外另有帮工程師及區長技師六人其區長二人帮工程師一人係中國人派充此外技師三名則聘用日本人二日本技師係出我國當路者之延聘與曲尾君之力保由日本南滿鐵路及鐵道院並京義鐵道各調一名来長中國人派充之工程師除吉林工程長唐工程師刻己来局其外二人由京漢線並京張線各擇一名調用三曲尾君係中國延請日本承諾之技師長由日本保荐中國承諾之曾計長木村大助現淹留大連尚未决定来任四丈勘路線一事俟一月後衆工程師来齊即實行丈勘約須兩月竣事五實行建築仍以稍覺春暖之修動工爲便爾時一氣呵成可用三萬餘之土丄四年竣事六該鐵路穿隧道二處其中一處屬最難之工事須行挖取土石直接開工此叚路站本擬連絡南滿鐵道但本郡北門外一帶地址己歸商埠局收買現擇定東門外與伊通河中間之高地爲車站至此線能否連絡南滿鐵道尚須再議 
[順直諮議局與崔護督天津]  
　　護直督催方伯永安接篆未及半月添派各局所總會辦六十餘員以平均月薪二百元計每月多耗一萬餘金而此等人員多不到差視事順直諮議局得此情菜己密議一次擬與方伯據理力爭并聞崔護督現在督署邀集司道開特别議會自爲會長三司爲各部部長覆核諮議局公决之議案聞其組織之内容亦與諮議局略同云 
西報譯要 
[中日又起交涉問題]  
　　十二日北京電云中政府因日本在滿洲各處設立翻譯所使用日本電碼己向日本抗議謂其有違滿洲電報條約 
[中國海軍大臣行蹤]  
　　十三日倫敦電云中國海軍大臣己游閱其洛船廠十四日倫敦電云中國海軍大臣己抵羅馬十五日倫敦電云羅馬電稱中國海軍大臣己在克里拉爾覲見意皇旋經意皇賜宴 
[北清鐵路總工程司簡定]  
　　十二日天津電云李開慈君己派爲北清鐵路總工程司以繼金達君之任 
[韓相傷勢續聞]  
　　十二日東京電駢韓國首相傷勢業己稍癒慈復經醫生診視其傷尚無大碍現擬施用刀圭大約五個月後可以復原有被疑爲刺客同黨數人業經拘獲韓國内閣一時尚不致變動十三日東京電云韓國首相施用刀圭後己頗有效 
[日員釋無辜]  
　　十四日東京電云前有韓人八名因伊籐公爵被刺一案析連被拘現己開釋四名以上譯字林報 
[韓國劃定中國租界]  
　　文匯報云韓政府己允中國在漢城設立租界其所訂條約將於西二月間實行 
[宫中開除宦官]  
　　文匯報十四日北京電云太監領袖王某及其餘太監三十餘名近日均經開除 
 
 

Page 11

 
 
分類新聞 
政界 
[札催司道速覆諮議局議决各案山東]  
　　東撫孫慕帥日昨札催各司道謂諮議局議决各案均經本部院親加裁奪擇其可行者先行批准答覆至詳細辦法有必須各處核議者亦經札飭在案現在爲時己久尚多未據覆到無憑彚核除人行外合行札催札到該司道立即查明速將飭議之案尅日詳覆核辦 
[邊道聯絡旗蒙政策黑龍江]  
　　呼倫兵備道宋觀察友梅日昨呈請以呼倫統轄蒙旗所有行此總機關向屬衙門三司現在副都統己撤三司己無庸留設然將各司司員一例裁汰微論當差各員舍此别無參政之權非其所甘或多阻碍而各旗散處荒野亦無以示聯絡於地方推行各政欲其呼應靈活勢必不能非慮彼等之不服管轄蓋以其言語不通文字不同居處無常非用蒙旗人員與之不能接洽其勢然也道員旣有管理蒙旗之責應即仿照省城旗務處辦法另行組立機關以期臂指相聯兹於道署内道一旗牧處承本道命令辦理旗牧事務設總理帮總理主持一切筆帖式仍如原額計十餘員分别酌給公費以資辦公年支約四五千金另單呈由公署批准照辦以專責成 
[增撫對於設立交涉使之計畫浙江]  
　　浙省洋務局擬改交涉司一節現悉增中丞以交涉日亟洋務局範圍太小名義不順决計明年改設專司目下東三省早己奏設浙江未便獨後一俟北洋兩江兩廣增設後即與蘇省同時奏請設立云 
[贛撫維待自治研究會政策南昌]  
　　江西自治研究會開辦以来係撥去年國會請願捐欵錢一千餘串以充經費後因用罄開會籌欵以資接濟公决自本年八月初一日起開辦屠捐禀准撫院立案惟各屠户逞刁抗捐不繳迄未實行現因需費迫切由會長黄太史大壎將辦理自治緊要事宜面陳贛撫當奉馮中丞諭飭南昌府武太守嚴行轉令各屠業照章交繳以維公益該會即於初六日開會宣布提議將此屠捐充作經費外格外撙節餘欵辦理自治旬報多數贊成現正擬具章程呈院立案 
交涉 
[英領請飭木商遷移碼頭安徽]  
　　蕪湖英領事致皖撫函稱沿江一帶碼頭停泊木簰甚多與来往輪船實屬有碍行駛應請轉飭蕪湖關監督飭令各木商設法遷移以維商務而利行駛 
[吉民又請賠償損失之交涉吉林]  
　　日俄戰役南部滿洲蹂躅幾偏人民損失不知凡幾當戰役旣終曾由前吉林將軍查明人民損毁實數造册報部請轉向俄使要求賠償迄今多年屢准人民呈請由督撫咨催竟未見復近来民人具情在交涉司署懇向俄領交涉者甚多聞徐司使昨己呈明督撫憲咨催外務部從速向俄使交涉云 
軍界 
[講武堂憲兵科停辦廣西]  
　　桂省講武堂憲兵科創目總辦吳元澤迄今己有一年近因該總辦聘来之日本教習學問甚淺故成績甚劣前日蔡總辦電禀撫台辭退該日本教習擬另聘才學較優之員接充旋奉撫台電復將該科日本教員辭退不須另聘即將憲兵一科停辦以節欵項並將該科學生考驗插入相當之兵學科等語現蔡總辦己遵照辦理矣 
[巡防營請換新式快鎗安慶]  
　　中路巡防右翼第一第二兩營于招募成軍後均發給單响毛瑟鎗藉資操練現巡防營務處以時届冬令宵小竊發擬派該翼第一二三三營挨次輪流每月撥兵四十名前赴懷桐潛太等州縣巡緝其第一第二兩營所用前項鎗枝均不靈便難資緝捕特上詳撫憲換給新式五響毛瑟鎗四百八十桿俾資巡緝而壯聲威學務 
[教育會開會選舉誌要蘇州]  
　　長元吳教育會定於十四日開天會選舉各情己紀前報兹悉是日正副會長學欵處總恊董均因事未能蒞會公推張君叔鵬臨時主席首由書記員宣佈十二日職員會議决公立中學辦法至半日學堂總理衆擬仍推陸雨菴君一時未能解决次議定選舉法先舉教育會正副會長次舉學欵處總恊董分兩筒投票又次則選舉勸學所總董各會員投票後宣佈票數教育會正會長蔣紳炳章得五十票當選副會長吳紳本善得五十票當選學欵處總董江衡得六十九票當選協董孔昭晋得七十票當選勸學所總董長洲章慰高得六十二票元和龔傑得五十二票吳縣陳宗亮得六十三票均最多數當選當時陳君竭力推辭經衆起言旣經票舉應行担任後遂無詞嗣舉定教育會職員四十八人計是日到會者百餘人實爲近来未有之盛舉 
[方外組織孤兒院之𤍽心杭州]  
　　台僧通慧和尚向在杭垣良山門外某庵住持於佛教經典頗得眞解舊歳創發宏願週游南洋羣島極爲華僑歡迎慷慨布施計得洋七八千金回浙後决擬創辦孤兒院教養兼施逐漸推廣以二千金購得大街孩兒卷口基址改建三層洋樓預約年内落成惟欵項有限深慮將来不濟故欲以慈善事業兼辦營業性質意欲仿製東洋藥品如千金丹清快丸寳丹胄活等類而冠以中國名義致一般社會咸疑其有洋股而爲漢奸現該僧從某紳指教慈善與營業分而爲二不相牽混俾免謡喙原擬本月望先開成立會一次因設備未完决擬延期並定名爲通慧孤兒院云 
[鎭郡組織府教育會鎭江]  
　　鎭江府屬四縣一廳除太平廳外各縣均設有教育會但尚未能聯絡一氣不免有窒碍之處兹經丹徒教育會長楊邦彥君等於十一日邀請各縣學界中人在府中學堂開會提議組織府教育會俾鎭屬各縣一切教育事宜皆得聯絡磋商以圖進步 
 
 

Page 12

 
 
實業 
[濰縣商埠改移坊子之計畫山東]  
　　東省巡警道日昨具禀東撫謂日前沿鐵路一帶察看巡警行經濰縣城外見所謂商埠者尚未成立僅築有石子馬路一條極爲冷落察其原因蓋既非出產薈萃之區又非水陸交衝之地故組織埠務較爲煩難及抵濰屬之坊子則該處洋人頗多礦務日形發達地方遂日漸繁富酒館電燈亦皆添設本處舖户日有加增竊念因勢利道則事半功倍若將商埠逕移於坊子不特成立較速且可挽利權以免外人藉勢擴張况當年開埠之議本未指定濰縣城外今坊子仍係濰屬當無不合事關商界本非職道職權之所屬第管見所及未敢安於緘默是否可行呈請鑒核當經撫憲據呈札飭商埠局勸業道會同妥速核議詳覆 
[電車防險器之切用天津]  
　　津郡電車公司自改歸新總辦馬沙拉氏接辦以来極力整頓並由該公司總管有蘭士民仿照歐洲各國電車防險辦法創造一種防險器特於前日午後三鐘約請中外官紳齊到南開電車公司眼同試驗並請研究改良當時到者百餘人其防險器係一鐵篦子立於車頭之下其輪前另横拖一木篦子如有人被車撞倒其鐵篦子觸人身則仰貼於車下而木篦子自平落地面上將人剷起如此則被撞倒之人不過將皮膚擦傷可不至再有軋斷肢體之害當衆用束草屢經試驗機關頗爲靈活 
按此種防險器頗爲適用滬上如能設法仿造似亦思患預防之良法 
[大治水泥廠丅程告竣湖北]  
　　大冶水泥廠係張文襄督鄂時所創辦官商合股委程觀察祈福爲總理組織至今己及三年現始工程完竣應用機器亦佈置齊全年内即可開工昨程觀察特將工程告竣情形申報楊督委員前往驗收並請通咨各省如興大工需用此項水泥可赴鄂購辦以免利權外溢 
雜記 
[匪首痛毆差警之兇暴天津]  
　　寗河縣屬袁家莊著名海洋黄元龍係己正法之海洋黄金標胞叔平素無惡不作豪覇一方聚集部黨甚衆前因某巨案被人控告由縣令派委幹練巡弁甘某及縣差巡警各數名明查暗訪以期獲案無如黄元龍聲勢甚大無敢指出迄未破獲昨經甘巡弁易服偵得賊蹤當塲捉獲該匪遂卽嗚鑼糾集羽黨二百餘人手持鎗械將甘巡弁痛毆傷勢甚重幸有巡警竭力搶出赴縣報案尚未知有無性命之憂而縣差則被圍困該莊聞有被該匪等毆斃之說 
[仙人魂歸仙籍之含糊常州]  
　　常郡關帝廟前某媪平昔以符水治病惑衆歛錢榜其門曰某仙人治病處少有積蓄甲乙丙三人涎之欺其獨居往竊二次爲媪所覺未能得志日昨冬至鄰人某携食物數事往餽仙人時門尚未啟呼之不應破扉直入遍尋不獲繼至床下始見首裏以物頸繫以繩己登仙籍室中所有席捲空矣當欲鳴諸官適陽湖陸典史亦居此間恐鳴官於己不便遂尼之云鳴官必須多錢不如斂錢棺葬爲宜衆信之遂含糊了事 
[一女四聘之奇談山西]  
一女年六齡時許字壽陽縣某甲之子爲室得聘資十緡嗣復許于龐志村某甲之子爲配又獲錢十餘緡近與聖許村人某丙交即以女許某丙爲繼室童養其家又得貲十餘緡時某丙己二十人歳矣及事敗露畢始懇求乙丙退婚然原聘資己銷耗過半乙丙恐致訟累允爲息事遂仍以女許配甲子未幾又欲鬻女爲童養媳某甲聞之恐人財兩失經向該村鄉約使之作保並欲迎歸伊家撫養成人令與子婚配云 
[烟台大水災之慘斃山東]  
　　烟台附近於上月十七日夜間風浪大起龍口地方沈没民船三十餘艘兹接烟台初二日函云此次遭險共沈糧船十四艘貨船十七艘尚有漁船五艘其溺斃人命現在調查詳細者己有三百三十九名之多尚有一百餘名未知下落不敢必其生死云 
[提學使不准報買金帶沙松江]  
　　横沙近側老猪沙前有人向公署報買兹川沙廳成司馬接奉提學使公文云老猪沙化名金帶沙有紳姓備價赴藩署朦禀報買一案己據章庶務長呈經本司移請藩司查案註銷並將繳價發還一面札行川沙廳重申禁令並遵照迭飭切實查勘繪具詳圖復候核辦矣仰川沙廳遵照前飭辦理並轉移知照鼎豐沙旣與蓮子沙毗連即爲横沙子母相生報買者何人何以該廳漫不加察遽准他人報買至一十四頃之多而於本署絶無隻字具報所禀如果屬實該廳實不能辭咎也 
清談 
[嗚呼是豈兩浙師範名譽事歟]  
我聞學堂之風潮大抵釀於學生者。矣而卒未聞有出自教員者。有之自浙江師範學堂始 
我聞學堂之監。督有以苛待學生而致風潮矣未聞有以失禮教員而致大風潮者。有之自。浙江師範學堂教員始 
我聞學堂之腐敗。右出於學生之嫌疑而借爲口實矣。有出之教員之厭惡而要求去位矣未聞有出之甫蒞堂之監督者。有之自。浙江師範學堂監督始 
然則師範學堂之平日果腐敗歟。教員之反對。果觸忌歟。教務長果非聖歟。蔑禮與。抑或侵權與。而兩浙師範學堂之新監督。果派員驗收與。抑干涉調查歟。果整頓師範歟。抑蹂躏師範歟。且其所謂停課退學者。果出自全體教員之浹判歟抑或出自全體學生之公决歟記者愚昧不敢賛一詞願還以質諸兩浙之學界 
雖然師範者教育之種子名譽者第二之生命因監督而起風潮因教員而起風潮無論其孰是孰非孰善孰不善自記者言之决非兩浙教育界名譽之事且今日之種因也如此則後日結果更將何若記者竊願浙人士返躬自省愼勿狃於一時之意氣也 
文苑 
[題吳清卿金孝章俊明墨梅册三絶句李慈銘]  
世外春光不可論。空山冰雪自消。魂澹雲微月人無寐。獨許清風近墨君 
當年桑海賸寒。枝鶴化春歸斷夢。思一樣孤妍遺世意。水雲琴與霽山詩 
瑶華又墮吳均。宅鄭重江南驛使。春歸斷夢思一樣孤巖寒月夜。影娥池畔弄珠人 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
議决案 
[江西諮議局呈報議决更改官紙印刷所章程案]  
竊誰江西官紙規定專賣以来州縣辦公書吏邀求加費而地方官受其病公所之文牘個人之文件非用官紙不可則凡公私亦交受其困商人受壟斷之累蓋不待言要之官商公所之累皆集於人民所受利者官紙刷印所而己實則事歸官辦耗費必倍於商辦官紙刷印所所得之利一而人民所受之累乃二三倍卽如僻逺州縣有爲產紙之區必勒令輾轉赴省垣領買官紙大形不便應請撫部院更定官紙刷印所章程除訴訟狀紙仍照部章每紙定價當十銅元十枚出售外其各種文件用紙均照商店價值出售並請明定格式通飭各州縣遵照刋板以收劃一整齊之效不必令赴省領買以恤州縣之困難裁節官紙刷印所委員以免縻費則商民交受其利本局於會期内公同决議理合備文呈請撫部院察核施行 
[又呈報議决裁併分卡案]  
竊維關卡之稅以利國而不病民爲宗旨故各國但設關於邊境稅重人口而輕稅出口以保護民業中國内地設卡抽釐本爲接濟軍需起見自裁撤釐卡創行統稅己變舊時權宜之政而爲保護商業之圖欲使名實相孚則不宜稍涉繁苛以困行旅伏讀光緒二十八年七月二十六日 
上諭抽釐助餉本軍興時不得己之政近年以来收數雖多而委員司事巡丁辦理未能盡善或至留難商賈弊端百出朝廷軫念民艱久擬一概廓清革除弊政現與各國新訂商約加收洋貨進口土貨出口等稅著即將各省局卡一律裁撤不得抽收釐金等因欽此欽遵仰見地朝體恤商民之至意乃近来統稅分口之多甲於各省而出產則比較疇昔日就衰微推原其故大半因局口訛索留難不免虧折而沿途停擱尤不足以赴市情之變幻輙相戒以不前坐是銷路日疲產物因而史少當此國庫空虚本局何敢以經常之歳入輕議更張惟再四籌思局口之多相離太近實係上無裨於國課下有損於民生譬如甲乙兩局中間不過百里乃更設丙局於其中而丙局所征之稅不過出產銷售於此百里以内之物僻在腹地此種物貨能有幾何而一局之設委員司事巡丁工役用人以數十計此局所入勢必不能即敷局用必藉他局正欵以爲補助原設局之初意本非求稅欵之增加而結果乃與之相反則裁併局所之無損於國課理勢實屬較然本局業於會期内公同决議除將本省應行裁併各統稅局口另具清册抄呈外理合備文呈請撫部院察核施行 
[又呈報議决爭還鹽斤加價案]  
查本省爲淮鹽引地线歳額銷十餘萬引向時引價庫平十九兩有奇輾轉疊加達至二十五兩有奇去年度支部又奏准加價四文以二文歸部抵補土藥稅以一文歸產省一文歸銷省嗣後經前兩江督部堂端奏准加價二文藉補江南財政困難而本省銷鹽省分不准與產鹽省平分此價揆諸情理似有未安凡物之原價核於成本不敷則售價迭增皆是供其產處之用若鹽斤加價則不是爲產處抵成本而是爲財務行政起口捐捐自何處用歸何處必所加之價全歸銷省乃情理之至公惟江西同是南洋所帡幪即湘鄂兩岸亦鹽政大臣所轄統督部堂對於所屬省分在鹽政項下通籌財政酌劑盈虚半歸於產省半歸於銷省除光緒三十年奏加二文概歸江西外歷稽成案皆是如此辦法今奏加二文全歸產省謂補江南財政困難竊以本省困難不亞於江南而各屬辦公之困難又更有甚於省會鹽銷於各屬自應以本項判益還而普及於各屬應請撫部院咨商兩江督部堂照度支部奏加四文之二文例撥還一文歸江西銷省並准食鹽各州縣按照實銷引額分配領取以爲各屬自治巡警等項經費本局業於會期内公同議决理合備文呈請撫部院察核施行本埠新聞 
[預備立憲公會開會紀事]  
　　十四日預備立憲公會開一年例會到者多本埠會員是日兩點鐘開會先由會長鄭蘇戡君報告略謂上年大會時曾議及本年進行方針决定歸宿於九年籌備事宜而尤注重於諮議局地方自治故本年所出月報皆以此爲宗旨各省諮議局籌辦時本會頗爲盡力今年籌辦城鎭鄉地方自治本會又將駐辦孟君所編宣講書印送各省各省督撫来訂購此書飭發各屬應用者亦頗不少影響所及實匪淺鮮本會事業多注目於全國故文字所及幾遍於各行省往往有一通告輒遍發數百州縣商會教育會勸學所者外埠皆知有預備立憲公會而本埠轉不見有措施之跡本會現辦之事業有四宗一曰出版部行銷極廣沾溉甚多一曰商法現己編成公司及總則二部本月又招集各商會至上海開第二次討論會一律通過並己推定孟君庸生秦君晉華前往京師親赴農工商部法律館投遞此事之結果無論能滿意與否總之能令中國商法早幾日頒行則本會之効力於社會亦復不少一曰法政講習所上半年係孟君主任来學者各省皆有己卒業一班下半年孟君被舉爲諮議局議員又改請鄭炳君主任来學者與上半年相埒蓋欲各地方皆有明習法政之人然後憲政可成也一曰月報按期出版微寓言論之意此四事除商法己有結束外餘皆有待擴充鄙人己連任會長三次凡圑體職員如教育會商會等會長無有過於三次者故今年選舉後之結果無論如何鄙人决計辭職此後進行之計畫自有繼任者主持而在會諸君亦可各抒所見授繼任者之力針以鄙人所見本會應持之議論甚多對於各省諮議局對於明年京師之資政院關係尤切蓋社會人才缺乏則諮議局資政院時時有孤危之象本會能無深憂今各省志士方要求開國會本會亟應爲國會議員之預備則明年之方針大概不外乎此至本年辦事之内容應由駐辦孟君報告 
次由駐辦孟庸生君報告辦事之内容次由會計董事胡二梅君報告收支帳略次提議事件（一）擴張法政講習所使漸臻完備（二）商法調查案編輯所仍須繼續餘俟新董事會成立籌議辦理次選舉職員開筒畢散會己七點鐘矣（職員名單俟補錄） 
 
 

Page 19

 
 
[工董局要求開釋地主]  
　　法工董局總辦竦斐理前以蒲肇河一帶馬路狹窄向地主陸少華胡阿囡陸小毛三人讓地數尺將路放寛嗣被上海縣田大令訪知以該處係屬華界立將陸等三人拘押候究而竦君則不以此舉爲然己請總領事喇伯第君照會滬道轉飭一併開釋未知蔡觀察將如何對付也 
[緝私勇丁之騷擾]  
　　船户李永源昨日帶同伊夥季國華張阿大等到縣喊控據稱浦東緝私勇丁强指裝載北貨之沙船裝有私鹽到船巡緝船主黄同發不服致被開鎗恐嚇船夥顧長發身受重傷小的之船與黄同泊一處因此小的船夥季國華亦被轟傷面部張阿大衣袖上戳有刀洞李三受傷尚輕求請澈究襄讞德明府查得緝私營亦有函告謂黄同發船裝私拒捕因此失落洋鎗一支在黄船上其夥顧長發己拘解浦東巡局等語旋驗得季等傷痕屬實諭交船主帶回自行醫治並飭差下鄉查明是否有洋鎗一支遺在船上並將顧長發帶案候訊 
[弁兵擊退梟匪]  
　　駐紥浦東北蔡鎭之淞滬防營第一營中哨哨弁葛志鵬前日偕同浦東緝私營領哨趙正芳篛坐砲艇巡緝私梟行至新塍鎭周家弄地方時值正午停船煮飯忽有梟匪數十人各執槍刀帶領私船十餘艘蜂擁上前將緝私砲艇圍住圖刦軍械兩哨弁見梟匪来勢洶湧立即率同兵勇十餘人開鎗迎敵鏖戰多時始將梟匪擊敗當塲擒獲一匪並奪得梟船三只及洋槍馬刀票據等物現聞兩哨弁己將所獲之匪及船隻等物就近移解柘林營緝私總巡處請爲核辦 
[美提督邀觀旗艦]  
　　美國海軍提督施畢利君於上禮拜五即華十一月十二日柬邀上海著名華商紳士往遊旗艦潭尼西號於吳淞有新任駐滬美總領事維禮德君於是日午間十二時在海關碼頭接待来賓於是共登拖船開往吳淞越一時半拖船駛抵吳淞口外即泊於巡洋艦潭尼西號之傍来賓共登巡洋艦該艦之大狀如航海郵船當由提督施畢利君欵以酒點並導觀一切新奇之物及機械大砲等該砲每次燃放需用藥二百四十磅是日天氣晴明沿途之間来賓聚談甚爲愜意凡不諳英語之来賓均由美博士李佳白海格斯及其他之著名美商代爲繙譯道署之關綗之陳鎭東安德臣三君亦與其列是日中美兩國之人均有極和睦之盛情又聞新任上海美總領事維禮德君前在南清總領事任時專樂與粤人聯絡今旣駐滬亦必盡情與滬人士聯絡云 
[日領指控民吁條件之内容]  
　　前報記日領指控民吁報共六十二條兹探悉其内容如錦齊鐵道與逺東和平則因主張借資英美國際禮儀釋例則因論政策縱有反對邦交禮儀究當親睦嗚乎歌舞英雄則指出韓人年年以匕首炸彈爲報館添材料數句伊籐怪物之行蹤則因怪物二字野心家走滿之警告則因野心二字伊籐公噩耗雜感則圈出一（誅）字滿洲風雲日急則指出今日今日其危機一髮乎句殆誤會今日爲日本也其餘關於抵制日貨新聞十餘條則因有日貨字樣又有解除抵制日貨一文亦被指出大約誤以解除爲提倡聞其交送律師之條件共成一册注意處均用朱筆標記云 
[鄉民與小輪爲難]  
　　立興公司專開平湖班之新大小輪前日行至新埭港地方突有鄉民張富根張根和張根發張寳和等四人因伊等之石頭船曾被撞沉人俱下水該輪船並不援救一併上船向之理論旋被載至滬上拘送工程局請爲訊究陳副裁判以事在平湖縣境着赴該管地方官衙門控理 
[西官注意訟案]  
　　公共公廨辦理華洋詞訟案件日益增繁難免積壓兹由西官提議嗣後凡尋常案件請廨傳提者須於二十四時内發行其餘緊要之事尤須限時趕辦昨己將所議辦法照請寳讞員查照矣 
[船夥與巡士衝突]  
　　南區分辦處近因所轄地叚車輛往来日形繁盛曾由區長議定添設崗位多派巡士按叚守護昨日午後四十五號巡士在新街口新設崗位站巡見有沙船夥在彼空地上摇繩該巡士上前阻止囑令移至空闊處所工作以免阻碍行路若輩不服即與巡士衝突鄰崗某巡士前往勸解仍難理喻旋被該船夥等强將巡士軋至局中行至萬裕碼頭又將解勸之一百二十九號巡士軋住同至工程局互相控告後有久大船號夥李安照彭富洪等到局證明巡士無端干預請爲究辦局中以巡士遺失警具又被毆傷須俟飭探查明再行移解裁判所秉公訊究 
[復訊僞造彩票案]  
　　安徽彩票公司控己革司事洪鈞甫（卽洪考天）僞造點字副票一案前日復經警局德裁判傳同案内牽涉之寳源彩票店主沈翊如成得富店主陳瑞卿北通源店主楊禎祥集訊明晰判沈戒責四十下斥釋陳楊兩人交保開釋洪仍還押候辦 
城内 
[死於非命]  
　　王黄氏昨日投縣禀稱婦人住居浦東二十二保五十三圖前有地販姜渭濱匿價不交因此被各業户在縣控告夫叔王茂生吞没價銀曾經廨縣屢訊未結今夏茂生有事往漢口算帳於前月底患病回滬突被姜於本月初三日紏衆到家將茂生軋至英界百花里和源興客棧内百般凌虐凍餓不堪至初五日病勢加重姜見勢不佳遂與廨差等商通將茂生解訊交差直至十一日始奉堂訊奉判交保當時氏見茂生病己垂危不願具保十二日奉諭發交棲滬所醫治十三日身故氏思夫叔茂生若不遭姜渭濱凌虐凍餓不致遽　爲此具禀叩請移文英廨將姜渭濱解歸憲署澈訊究辦田大令諭候核示 
[婦人被毆]  
四人串竊銀洋衣飾曾經扭縣訊不承認交保候查在案昨徐小泉等以該氏誣指行竊心有不甘帶同多人至氏家尋釁將氏毆傷氏即投案求驗並請提究田大令諭飭補詞候訊 
[含糊了事]  
　　姚祥雲扭控火俊卿圖賴牛價由三林塘巡局解縣審訊襄讞員德明府以兩造供詞各執從寛判火出洋五元交姚領去完案 
[不認行竊]  
　　竊賊吳渭如昨由寗紹公司片送到縣訊不承認判押改過局五天 
[難免寃誣]  
　　龍華汎弁拘解蘇非一名到縣稱是蔣家橋蔣姓被刦案内之犯經襄讞德明府訊不承認且有瘋病判押候查究 
[道批三則]  
　　丁長釗禀批察閱抄黏傅子鳳一再狡供圖賴押拒銀兩業己由廨詢明德副領事交保勒限清理乃日久藉延反敢来轅矇凟實屬可惡仰會審官寳令迅即照案嚴追給領毋再廷延　商人謝瓊禀批據呈不足憑信不准　張心田等禀批此案前奉督憲准咨札行到道即經行提全案人證 
 
 

Page 20

 
 
卷宗並飭會同查復旋又專札行催在案兹據該民人等具呈投案前来仰南匯縣迅遵前批辦理毋得再延附發程章英等正狀一件並照所控情節查復察奪 
南市 
[限期理欠]  
　　裕豐米店夥張子明與氷廠執事武蘭芳同控海南春番菜館主章春榮欠米洋三十元六角及氷洋七十元昨經工程局裁判員訊明判章及出店任阿孝一併交保限期理處 
[控追欠欵]  
　　某木行夥陳文奎將竹頭船户王寳友扭至工程局控稱王之妻父杜永發前曾借去洋一百十元今杜身死被王將船撑去不理欠欵裁判員訊明屬實判王交保限交杜子到案訊核 
閘北 
[欠租潜逃]  
　　富家里同興煤炭店主陸阿毛欠租潜逃曾由房主錦和公司收租人投報四路一區稱被欠租洋二十八元黄巡官諭將店夥田光生拘對候訊昨日陸令婦人陳李氏潜往搬物即由巡士拘局奉飭拘留一面遂將該店發封着交陸阿毛到案訊究 
[朦領妓女]  
　　雉妓趙小紅被剃髮匠王阿富秦阿根希圖關往蘇州變賣一案昨有龜奴劉玉亭冒充該妓之妹投案朦領經四路一區黄巡官查明訊實判劉笞責四百板具結斥釋 
[𧑐蚌相爭]  
　　孀婦吳李氏控顧四龍欠洋二元圖賴不還昨經四路一區黄巡官訊實判顧還洋一元另罰洋一元充公了案 
[救火跌傷]  
　　寳山路商務印書館烘紙間失火己紀昨報兹開當時尚有日本人一名因上屋救火失足墮下受有微傷云 
英租界 
[未便交保]  
　　公廨讞員昨接美領函稱美商益同人水火保險公司控告朱錫臣不理押欵蒙將被告押追在案兹原告愿將被告交保出外赶速料理請即飭朱赶覓妥保四五家具保如奉傳訊着仍交案等情寳讞員查得朱係過犯未便遽行交保業己據情照復美領查照矣 
[汽車傷人]  
　　南市宏元米店夥陳錦桂昨乘張信亨之東洋車行至黄浦路被十三號汽車撞倒並被汽車上之碎玻璃傷及陳之頭面一時血流不止張亦跌傷當由華印兩捕將受傷人一併車入捕房轉送仁濟醫院醫治一面飭查司機不愼之汽車夫候核 
[撞壞電車]  
　　馬夫王阿五昨在廣東路河南路口駕車疾馳將四十二號電車上之漆板撞壞當被巡捕拘入捕房保釋候訊 
[醉漢行兇]  
　　西人某甲前晚飲酒過醉在江西路將某兵艦上之西崽羅阿輝任意兇毆羅即投報捕房飭探查究 
[沿途互毆]  
　　王旭生張桂堂昨在松江路違章打架被九百零三號華捕查見一併拘入捕房存洋保出候訊 
[遷地爲良]  
　　英美捕房西捕頭目安姆斯脫郎之辦公處向来附設於總巡捕房總巡寫字間内兹中西各捕之號衣棧房移至戈登路新建捕房其屋己空昨奉卜總巡諭飭安探目遷入該屋以免擁擠 
[竊案彚誌]  
　　西棋盤街一百三十四號童明棋家失竊衣物報由捕房飭探將竊賊李鴻林拘入收押九江路一號陳先章家失竊綢衣等物昨報捕房派探查緝浙江路四百三十一號義祥烟紙店前晚被賊撬門入内竊去銅元小洋共值洋一百二十元昨晨報捕派探查緝廣東路二百號客棧庽客前晚失竊衣物昨日報捕請緝江北小車夫王三仔昨在湖北路福州路轉角竊取工部局修路石子被探拘人捕房押候究辦王阿三昨竊某姓綢衣一件被探查見拘入捕房收押 
美租界 
[駁船覆没]  
　　駁船户白頭髮生林昨日裝運煤炭駛至蘇州河自来水橋誤撞橋樁致遭覆没聞所裝煤觔約值二三百金該船户即投報水巡捕房請爲查核 
[無妄之災]  
　　四十九號電車昨在吳淞路將行人張金祥撞跌昏暈於地由捕車送同仁醫院施救復甦據醫生言雖受重傷可無性命之虞云 
[葡人無理]  
　　沈士達住居北四川路九百零四號因有餘屋轉租於某葡人被欠房租數月昨日該葡人遷往他處向索租洋反遭兇毆沈即投報捕房飭赴葡署控追 
[拐匿婦女]  
　　胡阿才昨扭岑沛順至捕房控稱其妻某氏被岑拐匿捕頭諭將岑暫押候查 
[扭獲竊賊]  
　　施阿多行竊張阿福之銅元被張扭交巡捕送入捕房押候懲辦 
[索欠互毆]  
　　金阿林曹長友昨在西華得路因索欠起釁口角扭毆由捕一併拘入捕房押候查辦 
[西捕辭差]  
　　匯三捕心一百十五號三道西捕来士立及一百九號西捕老其司均於前日赴卜總巡處辭差定於日内乘輪回國法租界 
[壓傷小孩]  
　　某作塲裝運式門德泥之貨車前日在途因避讓電車以致泥桶倒下將王陸氏所挈之五歳幼孩壓傷脚踝經捕車送醫院一面飭將作夥張潤生傳廨請訊判張交保候該孩傷愈再訊 
[幸得開釋]  
　　某老虎灶因欠新瑞和洋行房租被控將店夥陳裕公拘押捕房迄己日久店主仍置不問兹由公堂聶司馬將陳逮案命即開釋着將店主交案訊追 
[註銷不理]  
　　婦人張和妹與某甲姘識近忽不睦被姘夫送押捕房於前日解廨請示聶司馬以原告旣不到案將案註銷張開釋 
[匪徒攫物]  
　　前日江新輪船抵埠時有匪徒林阿榮張桂林等紏黨强搶物件被探緝獲解廨請究聶司馬以林係過犯判枷一月期滿仍　逐出境張押捕房三天 
[各有不合]  
　　胡三所開之老虎灶内時常聚賭日前有陳三者因賭輸憤恨向之尋釁繼又奔入捕房控胡拆梢經捕房查知實情一併解廨請辦聶司馬以陳不應誣控判押三天胡罰洋三元充公 
通俗談（東）（吳） 
緝私營弁兵查拿梟匪者也乃一則以停船煮飯之頃而爲匪所攻一則以裝載北貨之船而開鎗恐嚇 
嗚呼奈何猶以失落洋鎗爲先發制人之計奪獲船械爲衝鋒陷陣之功乎 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[護理雲貴總督沈秉堃奏臚陳籌備憲政情形摺]  
奏爲臚陳籌備憲政情形恭摺仰祈聖鑒事竊查光緒三十四年八月初一日内閣奉上諭欽奉慈禧端佑康頤昭豫莊　壽恭欽獻崇熙皇太后懿旨憲政編查館資政院王大臣奕劻溥倫等會奏進呈憲法議院選舉各綱要曁議院未開以前逐年應行籌備事宜一摺卽責成内外臣工遵照單開各節依限舉辦每届六個月將籌辦成績臚列奏聞並咨報憲政編查館查核等因欽此欽遵在案謹按逐年籌備事宜清單本年督撫應辦事項有八除創設廳州縣簡易識字學塾業經奏明於沿邊土司地面先行試辦俟部頒課本到日即行推廣其舉行資政院選舉己將承准院電札行諮議局遵辦應俟選舉事竣再行具奏至調查歳出入總數曾於本年四月將清理財政局開辦情形據實陳奏目前係從本年冬季辦起所有查造春季報告依限咨部各情亦經另摺恭陳惟其餘各項有中前督臣任内開辦臣到護任即繼續辦理者有本年由臣遵章舉辦者弱届六個月期滿先後飭據各司道局處將籌辦成績陸續具報謹分條撮要爲我皇上敬陳之一曰舉行諮議局選舉滇省諮議局籌辦處開辦於上年九月臣於本年二月内業將籌辦情形縷晰陳奏自斯以後督同籌辦處員紳按照所定辦理選舉日期清單循序准備尅期考成因地處邊僻進化較遲郵電旣未徧設文牘之往返綦難官民苦乏新知規章之解釋易誤不得己每於先時嚴札申儆臨事復急電交催奉行最力者奬之玩延逾限者罰之至閏月末三月初先後飭據各廳州縣將各屬選舉人數電禀到臣當將各複選臨應出議員額數照章分配復將各初選區應出當選人額數代爲分配飭遵先由籌辦處將初選複選投票開票各細則一一爲之規定並照式製成投票簿投票匭投票紙及初複選當選執照分頒各屬俾便遵用遂恪循奏定日期於四月初二日一律舉行初選於五月初二日舉行複選選舉旣畢由臣電招各議員先期到省豫備開會事宜並分飭各司道遵照局章將應行提議事件分别起草由臣悉心審核編成議案以便提議從前勘定之局所因改建議事廳尚未竣工權假省垣三迤會館暫設局所遵於九月初一日成立開會此成立諮議局之大概情形也一曰籌辦城鎭鄉自治設立研究所滇省地方自治萌芽於光緒三十四年三月初設自治總局於會垣曾由前督臣錫良奏明在案以豫備自治之要不外廣儲自治人才瀹啟紳民智識遂一面由局附設研究所翰調各郡士紳入所講習遴延精研法政之士授以關係自治之法學俾先明乎原理更詳究夫事實計上年七月開學是冬畢業一班目前第四班己届畢業先後修學士紳共三百四十餘人現經續辦五班則全省郡邑輪調己徧復一面由局編輯自治白話報以淺顯之文言述法制之大意月出數千分派銷各屬務使略識字義之人民曉然於實行自治之利益藉以鼓舞羣情潜消阻力此皆創始於上年今歳繼續辦理者也厥後因奉文籌辦諮議局愈覺啟發民智之不容緩爰定章程飭設自治宣講所以育成多數選民爲宗旨以自治白話及現行章制爲宣講書以曾習法政之士爲講員調查合格人民分區輪聽輪派到班者給以宣講之劵聽滿期限者予以証明之書初試辦於會垣斷推行於全省數月以来飭據各屬禀報開講者凡四百三十六所入所聽講者不下二萬人復仿省會研究所辦法飭由各府直隸州各設自治傳習所選調所屬紳董輪赴府州講習而以鄰近之直隸廳附焉即以本省法政學堂及研究所畢業成績較優之士分充講員自去冬定章通行本年二月以後陸續開辦計今畢業二班者有臨安楚雄廣南順寗各府其餘均經辦畢一班入所學習之紳董凡一千二百八十餘人此皆去冬規定辦法本年實力籌辦者也因其時奏定城鎭鄉自治選舉各章曁自治研究所章程均未頒到故各所學期僅以三四月爲限所講者悉關自治之科學而非現行之法制及奉城鎭鄉自治各章即飭詳明註釋印發添講現將自治總局改爲全省自治籌辦處由處查照研究所定章酌定詳細章程將各府州前設之傳習所改爲該府首縣及該州本屬之研究所並飭各廳州縣一體遵章籌設通限年内成立由處遴委講員尅期開學復由處釐定籌辦自治公所章程及逐年分期辦事清單通飭各廳州縣各設公所依單籌辦先將地方區域及應行調查事項飭查詳報一俟調查就緒各屬研究所學紳將次畢業卽可舉行選舉組織自治機關此籌辦地方自治之大概情形也一曰籌辦省城及商埠審判廳司法分立之制在中國實爲創始臣以事關憲政基礎自到護任卽率同臬司妥議辦法電咨館部依次籌備並於臬司署内附設審判廳籌辦處以司其事本年四月曾將籌備情形詳細陳奏嗣以審判檢查各廳需員甚衆而臬署應設公所尤需司造就惟滇省官吏尚未識法權之關係法官之尊嚴學識并茂之員每不樂入學講習計先後考取入學者約一百二十餘員及經兩次學期試驗取錄仍僅百名而考列中等以上者不及四十人不得己乃飭仿政學堂講習科曾經畢業之官吏分領司法科講義俾資研究擬俟設廳有日再爲分别遴用至各級廳署原擬就舊日衙署公屋酌量改修旋經撥定寺廟一所公屋二所擬以改建高等地方各廳並勘購附近民地以備擴充另撥裁缺公署一所擬以改建城内初級兩廳餘如城外商埠及各鄉初級廳署或以公所改設或購民地另修均經該處勘明地址規定管轄區域派員繪圖估工當由臣電商督臣李經羲擬俟到任即指撥專欵尅日興修總期依限成立無或遲誤此籌辦審判廳之大概情形也一曰籌備廳州縣巡警滇省巡警惟會垣開辦最先經從前警察總局曁現任巡警道楊福璋繼續整頓日有起色至各屬巡警雖肇始於光緒三十二年之冬經前督臣丁振鐸奏明改圑爲警前督臣錫良復通飭各屬就地籌欵舉辦而各屬百廢待興牧令每以無欵爲辭率請緩辦去歳以来迫於文牘之督責有挪移他項公欵暫時開辦者有由地方官紳墊欵籌辦者本年復經文電交馳切示辦法並由道隨時派員考察目前己辦者共八十四屬每屬各設警局每局率設正副巡長各一員巡目多者五六名少則二三名巡警多者五十餘名次者三四十名少者一二十名通計全省共設正副巡長凡一百三十八員巡目凡二百一十四名巡警凡二千二百 
 
 

Page 27

 
 
五十七名其未設各屬因地處極邊或初設縣治現由道督同籌辦當可次第興舉惟巡警皆隨時選募未受相當之教育警員亦多就地擇人實鮮專門之智識欲力求進步自非設學儲才不爲功爰遵前督臣錫良奏案於會垣改設高等巡警學堂先辦簡易科附以教練所並飭各府直隸州各設一教練所悉照部章組織課以必要之科學及現行之章制省垣簡易科生計五十名限以一年畢業其附設教練所第一班生凡百二十人己於六月畢業現因籌辦鐵路巡警需人愈多業將省垣教練所酌量擴充招生三百名續開二班仍限六個月畢業至各府州之教練所迭經文電交催均於六月以前一律開辦通計設所十七僅瘴癘素　之元江附設於鄰近之普洱其餘每府直隸州均各成立一所共選錄學生凡一千四百名開學較早者己畢業一班續辦二班開學至晚之處年底亦可畢業一俟省外學生賡續畢業各屬警政自可切實改良形式精神或當爲之一振此籌辦各屬巡警之大概情形也一曰調查人户總數民政之推行莫不以户籍爲基礎故籌備憲政以調查户口爲最要滇於本年二月承准部咨并調查户口章程當飭巡警道排印通行督屬舉　先將正附人户總數遵章調查依表塡報因邊省情形迥異腹地漢夷雜處猜疑易生而各屬轄地半多遼闊調查旣需時日塡報尤虞錯漏數月以来迭據各屬分别造報其中辦未如式或塡冩未明者均由道往復駁正延至九月初旬始據陸續報齊綜計全省正户凡一百二十萬五千三十有六其同住之附户凡二十一萬七千九百五十有三隨時由道飭查辦法尚屬核實第沿邊土司轄地民多獷愚語文罔通情誼尤隔查報旣苦難周脫漏當亦不免現由道督飭復查務期於明年彚報限内確實塡報至調查人口數目原以第四五年爲限現因省垣風氣較開業經該道提前辦理將城内外九區各户一律遵章編訂門牌即將各户人口數目調查明確塡表報部以爲各屬模範此調查全省户數之大概情形也臣維預備立憲經緯萬端首在改良政治機關助長人民程度諮議局審判廳之設固屬改良機關之要圖而籌辦自治調查户籍尤爲助長民政之根本至警察之設施雖無積極助長之作用苟措置悉恊機宜維持社會亦即以保衞閭閻滇處邊隅民智固塞論地方之僻逺進化之遲滯幾難與腹省同風今幸明諭迭頒官民感奮自籌憲政以来各司道局處均各恪體聖慈黽勉經營當庶政之畢張實始願所不逮臣雖暫時護篆惟有恊勵官紳愈加奮勉辦事務求實際開支力戒虚糜仰副朝廷勵精圖治實事求是之至意除將應行咨送表册章程分咨憲政編查館民政部查核外所有籌備憲政情形理合恭摺具陳伏乞皇上聖鑒訓示再此次因籌辦自治巡警曁調查户數各事須俟各屬禀報到齊由該管局道彚報到臣始克具奏是以稍遲合併陳明謹奏宣統元年十一月初三日奉硃批該衙門知道片一件併發欽此 
小說 
[會小說自由女（四十三）]  
　　第十二回　聯眷屬喜賦小星詩　結全書詮釋自由女 
伍。閨英聽了索性搶前一步大聲道我和你旣然種了這樣的愛情便有個夫婦的名義難道你可以到的地方。我不可以到的麽。就是你們老帥也是講理的。你把他。請出来我和他講講這。個理兒也不怕他一定把我怎樣。難道二三百銀子的事情。你都不肯拿出来麽。况且這件事兒。是從你身上起的。你若果然不肯我只和你們老帥去講看。還是我的理長你的理長。幾句話把許星彩說得毛骨悚然。呆了一呆。只得向他說道。照這樣的說起来。你們不是有什麽愛情。意是重在金銀主義的了。伍閨英坦然說道。平常的時候。自然是彼此愛情相結。若是到了那用著金銀的時節自。然也就只好崇。拜金銀主義了。朋友之間。尚且有通財之誼。何况我們兩個。畢竟和朋友不同呢。許星彩聽了倒。覺得回答不出来停了一停。只得說道你也不必和我多講我送你二百兩銀子就是了伍。閨英道。你這個話又說錯了。我又不是什麽娼妓。要部你要什麽錢。不過一時間等著要用錢。問你暫時移挪一下子就是了將来我有了錢。原可以還你的什。麽送不送許星彩聽了。微微冷笑。急急的開了皮箱。恰好有一張二百兩的銀票在裡頭。許星彩取出。来雙手送過去。伍閨英接了過来。連謝都不謝一聲。只向他點一點頭。回轉身来便走。許星彩見了覺得又好氣又好笑。看著他頭也不同的走了出去心上十分懊惱。便踱到袁直齋那邊把這件事兒告訴了他一遍袁直齋哈哈笑道。何如你不肯早些聽我的話兒如今果然弄得他御駕親征起来這幾個錢依舊省不了不如還是學着我的樣兒早些給了他去樂得省些說話 
國外新聞 
[日本國會開會]  
　　十二日東京電云日本國會己於今晨由日皇親臨開會　十三日東京電云日本國會兩院議定休息至西歴正月二十號再行開議 
[日本旅館被焚]  
　　十四日東京電云横濱俱樂部旅館之前部爲火焚燬其屋曾經保險 
[美總統接見日使]  
　　十三日倫敦電云日本駐美大使内田男爵己由美總統接見 
[比皇登祚之誓詞]  
　　十二日倫敦電云比皇亞爾培己由萊康地方啓蹕抵京鹵簿頗爲壯美　同日又電云比皇亞爾培發誓登祚時宣稱比國願在孔戈實行仁慈之政策比國常守約言今對於孔戈宣布適當之政策無人可以疑其言云 
[英日博覽會事宜]  
　　十二日倫敦電云英日博覽會英國各委員近日開會集議主席爲倫敦市長當時决議公請政府恊助會中教育部 
 
 

Page 28

 
 
以與日政府一律 
[柯克博士聲名掃地]  
　　十三日倫敦電云據紐約電稱該處探險家俱樂部審查員近將柯克博士要求曾抵麥京萊山顚之說詳細研究知係僞造現己將該博士除名擯出會外 
[法員對德之言論]  
　　十三日倫敦電云米勒伏華伊君前曾主張侵略德國政策近於議院討論外交政策時宣言法德邦交自摩洛哥協約後己確有進步 
[德意遊歷員被害]  
　　十三日倫敦電云據夷門化合達電稱近有德人一名意人一名由薩萊遊歷至土爾其阿拉伯台斯地方爲亂黨所殺 
[奥國火車失事]  
　　十四日倫敦電云泊萊格維也納專車開至蓄成地方與貨車互撞搭客死者十人傷者二十一人 
[德報對日之言論]  
　　十二日柏靈電云據某德報載稱德國在韓之商業利益如經保全則對於日本在韓國之優勢無用施詞排擊 
[雅典大局稍靖]  
　　十二日栢靈電云雅典大局自陸軍部大臣辭職後業己稍定（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
