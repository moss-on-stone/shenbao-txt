# 1932 - 67 - 4921169

 

Page 1

 
 
時評 
[告溥儀等國奸一羣彬]  
九一八禍變爆發。東北半壁河山。淪亡於一旦。國人遙望白山黑水。正疾首痛心。無時不圖謀所以規復失地乃頃近溥儀鄭孝胥熙洽趙欣伯袁金鎧張景惠等國奸一羣。竞甘篇虎作倀。在日本卵翼之下。進行其所謂「滿蒙新政權」之建立。陰霾蔽天。羣魔亂舞。吾人遙望東北。眞爲之髮指眥裂。 
所謂「滿蒙僞國」者。根本未具備建國之條件。特一幕滑稽悲劇之扮演。謂其爲「國。」則吾人翻遍古今中外歷史之紀載。絶未見任何國家之建立。有若斯其輕易若斯其滑稽者。故吾人但當認爲『國奸一羣』而不當稱爲『僞國。』蓋所謂『國』者。特日本用以籠絡溥儀。等一羣之紙上名詞耳。 
彼溥儀等不日。滿蒙新國家之建立。爲獲助力於日本之扶掖提携乎。吾人翻遍古今中外歷史之紀載。更未見有以武力侵略鄰國。甘於破壞世界之和平之國家。而竟能罄其國力。以助成他國之建立。如日本今日之熱心者。設使日本而非别有用心。則究何有於溥儀。何厚於溥儀。而必襲取我之版土。以予溥儀。以助成其所謂滿蒙新國家。韓國之滅亡。覆轍具在。溥儀等燕巢飛幕而不自知危。供人玩弄而猶鳴得意。其喪心病狂。利令智昏。誠可恨亦復可哀。 
古之立國。輒日「天予人歸。」今溥儀等於其腦海中所幻夢之國家。究認爲天予乎。抑人歸乎。如日天予。則溥儀以滿淸帝室僅而獲免之餘孽。决不爲皇天所眷顧。如曰人歸。則白山黑水之間。義勇军正漫山盈野。人民都自動揭竿而起。力謀恢復失地。彼喪心病狂之國奸。斷非人民所能容恕。然則彼溥儀等究何所依附乎。彼所謂滿蒙獨立國者。又究何由而存在乎。脱以日本之强權爲靠山。日滿長可共存共榮。是直爲痴人説夢。吾人且不言趙孟能貴。趙孟能賤。而日數十年來所垂涎之「滿蒙。一」果能任其長在「元首溥儀」統治之下。與日共存共榮耶。 
夫溥儀以淸室餘孽。辛亥而後。猶獲優待。以視法國革命後之於路易十六。蘇聯革命後之於沙皇。民國之所以待溥儀者。誠不可謂不厚。而猶迷戀於帝王之迷夢。甘心背棄祖國。是誠爲毫無心肝。鄭孝胥老而不死。從前曾表示終始維護帝制。主張復辟。今則亦棄其主張。　然於日本指揮之下。作所謂「滿蒙僞國」之「元勳。」以助長溥儀之罪惡。是不僅爲我國家之罪人。亦當無以見「滿淸之列祖列宗」於地下。至於張景惠煕洽趙欣伯袁金鎧之輩。本曾膺國家寄托之重任。東北淪亡。不自裁以謝國人。猶復甘心爲日本之鷹犬是亦爲自絶於國人。國人必有恢復失地討伐國奸還我山河驅逐犬鼠之一日。吾人敢斷言他日世界歷史之篇幅中。關於此一段史蹟。其記載必爲。「一九三一年九月十八日。日本襲取瀋陽。旣乃盡有吉黑。爲掩飾其以强力佔據土地之野心。并緩和世界各國之空氣。乃以淸廢帝溥儀等爲傀儡。建立囗囗國。置溥儀爲元首。鄭孝胥等爲囗囗·····。·但以人民反對。義勇軍蠭起。僅若干日國傾。而溥等亦爲人民處死。囗囗國有若曇花之一現。故儀溥等一羣國奸。愼勿以今日之好夢爲可長。恐不可避免之悲劇。即在其後也。 
[國聯會議修正决議案]  
西門加入援引非戰公約一條 
日方訓令代表對該案勿投票 
中國無異議該案可一致通過 
(日内瓦)今日國聯議會開會、由議長希孟宣讀草定之决議案後、開始討論、並請會員發表意見、加以修正、英代表西門即提議在國聯不承認用違背國聯會章之方法强施之條約種種一條内、援引凱洛格非戰公約、藉以增固並擴大該决議案、此修正文經衆採納、决議案與其文字上之修正、已經會衆贊同、但尚未付表决、因據議長希孟宣稱、日代表團尚未接到東京訓令故也、希孟懇請中日代表團以其本國政府之意見、於今日下午通吿議會、俾會議可於今日結束、議會大會旋延會至今日下午五時、（十一日路透電）、 
（日内瓦）美國代表團對於西門爵士、將國聯行動與史汀生爲相互鞏固遠東行動起見所致、日本之牒文及波拉參議員之公函、相融和之努力、表示深切之滿意、聞日本代表團、已接東京訓令、囑對議會之决議案勿投票、是該案可保一致通過、蓋料中國不致提出異議也、於是可選舉特别委員會、而國聯議會關於中日爭案第一步工作可吿結束、（十一日路透電） 
[决議草案内容]  
如日不接受温和方法 
委員圑有權向會提議 
最後可適用經濟制裁 
（日内瓦）據一般預料、日本可接受國聯議會所擬關於中日爭執之决議案、惟日政府覆文、明日能否收到、甚屬可疑、該案、切實聲明國聯會員國間之爭執、不能以違反公約精神成軍事壓力下之方法解决之、該案提議組織十九人委員會、其中有議會議長希孟行政會理事十二人及議會所舉出之會員六人、此委員會首先根據會章第十五條第三叚、運用其調停勢力、如調停不成、再根據第四叚、向五月一日召集之議會、提出其建議、該决議案又請有特殊關係之各國、襄助上海中立區域之警務、並規定委員會於必要時、得將某種事件呈請國際法庭判决之、此間與論以爲此項决議案、完全在國聯結構内製成、並包括議會辯論時各會員所提出之各要點、故可得普遍之同意、今最後一語、　於日本、日内瓦人士預料日本不致有異　　　　議會之决議案、爲國聯所成立之最有力議案、而予日本以接受温和手續用以解决其對華困難之最後機會、如此舉不生效果、則議會委員會有權向議會提出辦法、迨此辦法通過後而仍未見遵行、則國聯會章第十六條如經濟制裁之規定、當然須適用之、（十日路透電）（日内瓦）經中國請求召集以便解决中日衝突之國聯會特别大會、於一再討論之後、由其主席團草定一種决議草案、以爲辦論之結束、其草案全文如下、大會認爲國聯會盟約之條文、完全適用於本案、其中特别可適用者、尤爲㈠嚴格尊重條約、㈡國聯會各會員國、均承諾尊重並維持其他國家之領士完整、防止外來侵犯、並承諾對於其相互間之一切爭端、須遵用和平解决之程序、大會以一九三一年十二月十日行政院宣言中、白里安所設定之原則、作爲大會之原則、大會追述此項原則、行政院十二委員、在其二月十六致日本之要求書中、曾重行援用、大會宣言對於盟約第十條之任何侵犯、國聯會各會員不能予以承認、大會以爲此項約束國際邦交之原則、以及和平解决糾紛原則、均與巴黎非戰公約、完全適合、尤以該公約之第二條爲重、因該條規定締約各國、絕不得以和平途徑以外之方法、解决爭端、大會於預備採取决定、以解决其所受理之爭端以前、特聲明上開各項原則及規定、均有强制性質、並宣言國聯會各會員、對於違反國聯盟約之任何局勢、均有不予承認之義務、大會確認遠東衝突、如在當事國一方兵力壓迫之下以求解决、則爲違反國聯會盟約之精神、並重述一九三一年九月三十日·及十二月十日、行政院採取之决議案、以及三月四日經大會通過並經雙方當事國贊同、使敵對行動立即停止、並撤退日本軍隊之决議案、大會鑒於上海有關係各列强、表示準備合作、以逹停戰及撤兵之目的、而於必要時、準備維持撤退區域之秩序、又鑒於一月二十九日、中國請求對於中日衝突、適用盟約第十五條、二月十二日、中國根據盟約第十五條第九項之請求、以及二月十九行政院之决議、因此種種、大會自認爲係受理中國請求書中所開衝突之全部、大會實有適用盟約第十五條所定和解程序之義務、因此大會决定設立一種十九人之委員會、以大會主席及行政院雙方當事國以外之會員、以及用秘密投票法選出代表六人組織之、該委員會、以大會名義、並受其監督、而行使職權、其任務如下、㈠對於停止敵對行動、及遵照三月四日决議案、訂立協定、以停止敵對行動、並規定日本軍隊撤退等事、應從速作一報吿、㈡對於九月三十日及十二月十日决議案之履行、加以視察、㈢爲大會準備一種確定解决爭端之草案、於必要時、徵求海牙國際法庭意見、如有認爲緊急及必要之辦法、應向大會提議之、並須從速向大會提出第一次報吿、其期限至遲不得在五月一日以後、大會仍繼續其會期、遇必要時、主席得召集開會、（十日哈瓦斯電） 
[日本態度尚在掙扎]  
（日内瓦）國聯大會草擬之决議案、如能通過、則大會至少得以即行休會、此項决議草案、於本日午後、先送中日兩方、旋分送國聯各會員國代表、總委員會定於明晨開會、因决議草案、尚須由大會予以公開裁可也、但該案交由全體大會投票表决之前、尚須觀察中日兩國政府之意見、欲决議案由全體一致接受、甚難實現、因此决議草案、對於中國所希望各點、未能完全滿意、最大缺點、爲撤退日兵、並未規定期限、但若就草案全文、詳加研究、可見中國政府憂慮之處、己由决議案上得到相當之安慰、以故中國方面、大約不致發生若何困難、所慮者惟日本耳、自决議草案宣布以後、此間日本人士、頗有反動之表示、足見東京方面、定持異議日本欲加保留者、約有數點、其最要者、當爲草案中確認「中日衝突之解决不能於日本兵力壓迫下求之、」日本以爲此種規定、不啻獎勵中國堅持己見故也、（十日哈瓦斯電） 
（東京）路透社今日探悉、日内瓦日代表團已向日政府請示對於國聯議會議案所應採之態度、據負責方面稱、日政府現將發訓令、囑日代表勿投票、因日政府認此議案間接涉及滿洲時局也、同時並囑日代表說明日本之立埸、而否認會章第十五條在滿案上之適用、其所持之理由、爲十二月十日國聯行政會所通過之議案、已規定此問題業已結束、須待接到調查團報吿書後、始再開議也、調查團今日午後由神户乘大來船阿丹斯總統號、前往上海、（十一日路透電） 
（東京）今日此間官方稱、日本雖依允國聯行政會九月三十日所通過之議案、然東三省日軍有爲勢所迫久駐於鐵路區域以外之可能性、新滿洲國現已成立、全部局勢爲之更變、日軍有留駐鐵路區域外、以便襄助維持和平與秩序之必要、至少須至新國業已證明獨自保障和平狀况之能力而後已云、 
[日决談判後方撤兵]  
（日内瓦）日本代表團、頃接芳澤來電、略謂、依照國聯特别大會三月四日决議、日本政府、將重行訓令駐滬日軍司令、嚴厲遵行停止敵對行動之命令、並令日本駐華公使、竭力進行談判、俾目前停止敵對行動之現象、得以早日成爲定局、該電又稱日本軍隊、祇能於談判完成後撤退、甚爲顯然、（十日哈瓦斯電） 
[英報評論稱爲得體]  
倫敦泰晤士報今日評論國聯議會所通過關於中日問題之議案、稱爲得體、而有良好知識、且不亢不卑、該報並稱讚英外相西門在製此議案中所運用之勢力、謂英外相確受駐日英大使之指遵、駐日英大使堅决反對一般出於天然義憤者主張對日嚴厲行動之勸吿、因此種行動、僅可視爲開戰也、該報又謂英國大多數輿情、贊成國聯辦理此案、應用調和而非威脅手段之原則、國聯之所以不宜對於日本加以干涉者、一因日本由外交行爲變爲軍事行爲之前、會久受剌激、二因中國不是有組織之國、且不能自稱其具有國聯會員所應有之資格也、但日本之舉動、亦不盡可恕、其在上海之行爲、至少可謂爲極端不智、日本財力漸竭、借債來源漸枯、而其貿易亦大受損毀、在種種方面上、日本已增劇其所擬治之病、而喪失許多同情、爲日本計、日本宜抛棄其軍閥政策、而採用遵守國聯會章與九國公約之寛太原則云、 
[中日談判發生障碍]  
倫敦英外部次官艾登、今日在下院詳述中日當局間談判之經過、艾登答工黨領袖藍斯保之問、謂談判中業已發生之不幸障碍、如何始可銷滅之、今尙未能明悉、英政府現盡力襄助銷除此困難、但不欲提出不相干事件、致使此地位愈臻糾紛云、藍斯堡言及華人方面之消息、謂日本欲派兵赴天津、渠意英政府對於此事、宜向日本交涉、但艾登與包爾温、皆謂彼等未見有此種情報云、 
前方情報彙聞 
[前午敵攻太倉擊退]  
　　崑山十日下午八時專電云、十日午、敵五百　太倉、經我軍抵抗繫退、斃敵數十、　　　　　 
[蔣戴昨日視防蘇州十一日]  
下午九時專電云、蔣光鼐·戴戟·十一赴囗囗囗視防、 
[英參贊昨考察前綫]  
崑山十一日專電云、英參贊定十一午由京抵崑、將轉赴前綫考察雙方陣綫情况、 
[我軍限期悉赴前方蘇州十日專電云、軍警機關奉令、限九十二日後方各軍留守部隊、一律送前方、崑山新縣長程汝繼、十日午過蘇赴任、 
[囗囗一带我軍布防P ] 
常熟十日下午六時電云、第○軍王金鈺部抵太倉、浮橋陸渡橋之敵退瀏河、十日楊林囗茜涇囗外均無敵艦、我軍現在囗囗一帶佈防、聞各河均安、八十八師槍决漢奸劉金標、 
[靑浦白鶴港等均安]  
松江十一日專電云、青浦確訊、白鶴港無日軍、青浦安、十一未刻、日機過松、飛石湖蕩偵察、即回松、 
[松江業已宣佈戒嚴]  
　　松江於前日（八日）起宣佈戒嚴四城門有軍隊檢查、調查客籍户囗、如有擔保者、可以留住、否則一律驅逐出境、但各富户因每日有日機來松、故大半已遷徙一空、 
[昨日下午敵機偵蘇]  
蘇州十一日下午九時專電云、敵機二未刻到蘇站繞五匝、英使館參贊司徒塼下午由京到蘇、 
[南翔等處日軍近况]  
崑山十日下午八時電云、南翔敵二四混成旅回江灣大塲一带、十一師團由嘉定調瀏河、二八旅在瀏河登岸、二七旅在滬上陸、九師團一部在翔、并固築陣地、民墓被掘、嘉定敵設旅司令部、朱家橋有敵哨兵出没、婁塘有敵兵四百盤據、白川鹽澤八日在翔寳康醬圍會議、街上現滿佈日軍、江北人四百餘供差、 
[日軍昨在江橋掘壕]  
滬西北新涇以西之江橋、爲往眞茹所必經之地、該處本駐有日兵一隊、約四五十名、稍東之石灰窰地方、亦駐有日兵二十餘名、昨日（十一）上午八時、江橋一帶、有由滬用大卡車二輛、滿装日兵百餘開至、日兵下車後、即由一日下級官長令即分隊至各要隘囗、從事掘壕佈置、頗形忙碌、由西向東逃難來滬之鄕民、均須檢查 
[嘉定大火兩日未熄]  
崑山十一日專電云、日兵佔嘉定後、四出暴行、居民不甘屈服、日兵乃將民房縱火焚燒、自十日下午一時起、迄未稍殺、 
英公使 
[開始和平運動]  
日方代表托辭未到 
停戰會議昨未開成 
上海停戰問題、最近自中日兩方交換公文後、一時似有開議之途徑、英公使藍溥森、遂提議請中日雙方代表、及關係國代表舉行會議、外交次長郭泰祺、因於昨晨如約至英總領事館會談、英公使藍溥森·美公使詹森·法公使韋理德·及意代辦齊亞諾、亦均在座、但日使重光葵、以我方覆文所附條件二點、爲國聯會决議案内所未列入、且不明暸條件之確實意義爲辭、函覆英藍使、托辭未能到會、英使乃將日方意見、轉逹郭次長、郭氏當即答復、予以解釋、聞其中關於「完全」撤退一點、解釋爲所有日軍、應由現在被佔領及管理之中國領土區域内、完全撤退、至一月二十八日以前原防云云、又聞日方對於中國覆文中所稱、顔惠慶代表之保留「無條件」撤退一節、亦已電日内瓦詢問其意義及國聯對此保留聲明之態度云云、郭次長復將昨日經過情形、電顔惠慶轉達國聯、 
崑山十一日下午五時電云、中日停戰會議、准十二日在滬開會、日代表爲重光、白川·野村我方由政府派一代表外·擬派蔣光鼐·或戴戟·代表十九軍出席、但十九軍以該軍爲國軍一部份、一切服從政府命令、不單獨對外、故蔣光鼐於今晚晋京請示、 
本埠日文報每日新聞載東京電通電云、日内瓦聯盟總會、對於日本之撤兵上海、是否附有政治的條件、頗爲懷疑、我政府（日政府）爲表明上海撤兵之方針、已訓令日内瓦之代表部、我代表（日本）於本日（十日）一般委員會將提出聲明、以緩和聯盟之空氣其聲明内容如下、㈠日本撤兵於上海方面、並無何等政治條件之 
意志、惟與中國戰鬥中止之協定確立後、即開始撤兵、但爲謀上海居留民之安全、以最少限度之兵力、駐屯租界内、㈡所謂戰鬥行爲中止之協定、即爲中國軍不侵入於一定區域内之期間、在上海開圓桌會議、至上海保全協定成立爲止、或中日兩軍不至發生衝突爲止、即行撤退、以上二種聲明、不獨緩和國際間之空氣、且可促成上海圓桌會議之召集云云、 
大美晚報云、今日中日當局對於和議事、漸具樂觀、深信雙方當能獲切實之諒解、以啓解决中日爭案之談判途徑、雖前途尚多荆棘、然覺最近將來當有進步、而可開預備談話、使中日妥洽之工作、得易進行、郭次長對日使來文之覆文、昨日提出後、和平調解人今晨靜候日當局之行動、日當局則候東交外務省之訓令、蓋已將中國覆文電逹外務者也、據今日消息、今日午後或明晨日使署或將再致文中國當局、而將中國要求加以修改、俾雙方代表可會集討論云、 
[日本贊助叛逆]  
　　違反國聯公約 
　　國府聲明否認 
昨據國府負責發言人談話云、據三月十一日東京路透電稱、日本官方、今日表示、日本雖已同意於國聯九月三十日所通過之决議案、但日本軍隊或仍不得不長期留駐於鐵道區域以外、其理由、係因新滿洲國之成立、業將全局變更、爲維持和平及秩序起見、殊有留駐軍隊之必要、最少限度、亦須俟至該新國家已證明其有保障和平狀况之能力爲止等語、如上述所言、係日本政府之眞確態度、是則日本已公然表示其决意贊助中國内部之叛逆行動、實屬違反國聯盟約之精神及條文、查滿洲係我國領土、其獨立行爲、中國政府當然不能承認、且國聯盟約會經載明、保證會員國之領士主權及行政完整、今日本贊助此種叛逆、其違反公約、已屬事實昭著、無可諱言矣、 
[白川誣罔談話]  
　　自謂無其他理由再行前進 
　　誣中國不久有新内戰發生 
法文上海日報云、昨日（九日）白川司令在司令部招待外報記者、白川不諳英語、由其舌入傳譯、記者當叩以上海最近情形及日軍佈防現狀、據云、中國報紙所載戰事消息、全屬宣傳作用、現在全線安靜、數日來毫無戰事、日軍亦無前進之意、因日軍來滬目的、在於保護僑民之生命財產、今此目的旣逹、自無重新作戰之必要、而且中國方面所到之援軍、亦並無如華報所傳之多、實在戰事確已終了、因中國方面能在前線上作戰之精鋭軍隊、自經過值得贊美之勇敢抵抗以後、終於敗退、現恐無新批軍隊、敢於前來冒險作戰也、中國軍官、鑒於此次戰事、日本軍器力量之强、定必獲得不少敎訓、深知若再有軍事行動、亦僅塗炭生靈而已、我日本軍隊、並無其他理由、再行前進、現在時局之解决辦法、繫於外交戰塲、而不繫於軍事戰塲、我日本軍人此後一切惟政府之訓令是聽、茲所慮者、爲中國不久尙有新的内戰發生、一方面廣東軍隊將與蔣介石軍隊作戰、一方面江西及湖北共產黨又復大形活動、而有危及漢囗之虞、至於我第九師團自登岸以來、常在前線、現正與第十四師團換防、至目前戰線上中國軍隊與日本軍隊相隔最近者、不過三十公尺上下、（按此種談話、不值識者一笑） 
[美國抵制日貨]  
　　旅滬外僑多接美友連索函 
大陸報云、美國抵制日貨運動、現正積極進行、觀於上海外僑所接美國友人寄來之連索函、可見其一斑、該函乃二月十一日所發、函中略謂日本以殘忍手段侵略無保護無自衛力之中國、有識者無不竭力反對、日本否認一切條約義務、及其軍事機關所施之脅迫、匪特中國受其害、且將波及全世界、日本無論如何、不能喪失其對美貿易、日本之有頼於與各國通商、較任何大國爲甚、而美國尤爲其經濟幸福之所繫、故集衆抵制、實爲制日最有力之武器、並列抵制七項如下、㈠勿買日本所產之物品、㈡勿照頋日本之商行與航業公司等、㈢勿僱用日工、㈣勿照頋個人或商行之販賣日貨者、或銷貨於日本者、㈤廣傳抵制之理由、㈥　友人合作、㈦勿買日本債券·日絲·日磁器·日　肉·日茶·日本新奇物品、接函者請即繕同式之函五份、分寄友人、自已當誠意實行抵制云云、 
[美國暫緩撤兵]  
　　恐中日談判驟轉惡化 
　　國民社十日華盛頓電云、國務院今日决議反對立即撤回駐滬之第三十一步兵團、近數日内、外問盛傳現因上海危難已過、第三一步兵團行將撤回馬尼剌、且謂美國駐遠東艦隊司令台納提督及美使詹森、均提出此項建議、國務院今日宣布繼續駐兵滬地之政策、並未說明理由、大約國務院要員、現信至少須緩數日、始能撤兵、目下時局雖靖、但恐中日談判失敗、驟轉惡化、故未便即撤、據今日國務院中人聲稱、駐滬美總領事克銀漢、亦反對即撤云、 
[美艦陸續離滬]  
　　大美晚報云、近數日内、有美國驅逐艦五艘駛驅上海、復從事其因奉命來滬中阻之任務、驅逐艦特魯克斯登號今晨（十一）由滬開往鐼江、以代巴克號、巴克號將開往馬尼剌、與昨日離此之波里號福特號佩里號及星期三日離此之帕浦號會合、此數艦離滬後、美國亞洲艦隊將漸回復其和平時代之活動、驅逐艦愛德華號定下星期一離此、開往馬尼剌、餘艦於下星期内均將先後開回各駐所、 
[美航空家孝脫遇害案]  
　　美法庭委員已下判 
大美晚報云、中彈殞生之美航空家孝脫之遺骸、前會經美領事署法庭委員克里塞爾檢騐、昨（十日）經下判、謂關於孝脫死因之證據、近於傳說、故對於其遇害詳情、置之不提云、 
[日本貿易]  
　　三月上旬又入超 
　　一千四百八十萬元 
　　本埠日日新開云、昨日大藏省公布、三月上旬（一日至十日）全國十六主要港對外貿易、總計輸出二千九百五十七萬元、輸入四千四百三十八萬元、輸入超過千四百八十萬元、 
[國聯調查團宴會程序]  
國聯所派遼案調查委員團、已由日乘阿丹姆總統號輪來滬、約十四日可以抵埠、本埠公私機關團體、紛紛籌備招待、遠東社記者昨經探悉宴會程序、業已排定如下、十五日午郭泰祺、晚顧維鈞、十六日午各大學校長、晚吳鐡城、十七日午新聞界、晩宋子文、十八日夜市政府、十九日夜銀行公會、二十日夜經濟學會、二十一日午律師公會、晚孔祥煕、二十二日午西敎士、晚太平洋學會、 
[趙顴濤請纓未遂]  
市商會昨接趙顴濤復電云、特急、市商會虞洽卿王曉籟二位鄕長台鑒、奉誦陽電、拜悉一是、暴日憑陵、薄海同仇、敝軍將士、翹首鄉雲、尤爲憤慨、屢申請纓之願、未遂拂戰之志、承專電檄調、上下歡騰、除再申請籲外、已嚴裝而待、一候奉到明令、即當督率全軍、捍此國難、並懇繼續催促、期可早成事實爲禱、趙觀濤叩佳、 
[川軍待命開拔援滬]  
十九路軍接川軍劉湘等電云、（銜略）均鑒、倭宼内侵、漸入腹地、川雖僻遠、急難相同、前奉中央支梗各電、抽調康軍隊同赴國難、并特任湘爲總預備軍司令長官、文輝爲副司令長官、等因、竊查日宼肆釁以來、歷時數月、初猶冀其悔禍自新、共保國際之和平、不圖狼子野心、變本加厲、東北重鐼、相被侵奪、海上繁榮、悉受摧毁、死亡枕藉、廬舍爲墟、殘酷暴行、列邦共睹、幸我駐滬各軍、奮勇抵抗、裹尸渫血、前仆後從、民族生機、繫茲一髪、湘與文輝、痛心國難、寢饋不忘茲奉新命、益覺才輕任重、念匹夫之有責、後死懷慚、悲國命之如絲、欲揮無涙、謹於江日、在蓉渝防次就職、湘已飭令駐鄂剿匪所部整頓、待命下野、並陸續開拔、更當聯合川中各軍將領協商、預備一切事宜、以期朝令夕動、迅赴戎機、所望海内袍澤、共凛危禍、各抒挽救之、誠戮力一心、掃除頑敵、是則區區愚忱之死靡他者也、　甲陳辭、伏祈台鋻、劉湘·劉文輝叩、微印 
[湖北同鄉會電洛乞援]  
湖北旅滬同鄉會致洛陽電云、洛陽國民 
 
 
] ] 

Page 2

 
 
政府林主席汪院長蔣委員長鈞鑒、十九路軍尖援撤退、日軍追踵進逼、敵氛所至城市爲墟、其前隊現陳於瀏河嘉定一带、兵力雄厚、我雖尊重國聯停戰、而彼仍節節進攻、我軍久戰力疲、衆寡懸殊、萬一疏失、竊恐半壁下東南、非復我有、况淞滬爲長江門户、經濟重心、豈可久淪敵手、務乞鈞座本神聖自衛主權、當機立斷、迅調勁旅馳援、立赴前敵應戰、殲彼醜虜、還我河山、黨國存亡、在此一舉、臨電不勝悲憤迫切之至、湖北旅滬同鄕會叩眞、 
[百餘同業公會兩要電]  
　　請中央簡派督師大員 
　　電留滬粤委迅赴行都 
本市礦灰廠業·海味雑貨業·絲光棉織業·飛花業·綢緞業·彩印業·南貨業·糖業·棉布業·磚灰行業參燕業·電器業·運銷石灰號業·絡麻袋布業·腸業·等一百餘同業公會、昨日分電洛陽中央黨部·國民政府軍事委員會·請檄調重兵、分道應援、並簡派督師大員、收指揮統一之效、同時並電留滬粤委、請迅赴行都、共籌國是、茲錄原電如次、 
[致中央電洛陽中央黨部·國民政]  
府軍事委員會·鈞鑒、自我淞滬防軍撤退蘇崑以後、日人得寸進尺、愈逼愈緊、前線軍隊、璔至十餘萬人、軍艦五六十艘、飛機百五十餘架、此其志不在小、不待智者而後知也、請中央歷次宣言、昭示國人、預備長期之抵抗、敝公會以爲國事危逼至此、惟有以劍及屨及之精神、抱破釜沉舟之决心、與暴日相周旋、爲中華民族爭生存、若獨遲疑却顧、希冀和平、則和平已成幻想、仰望國聯、則國聯早同畫餅、嚮者東北四省、旣以不抵抗爲其囊括、東南半壁、復因抵抗之不徹底、被其蹂躪、再事遲延、則日人立馬於吳山之峯、走馬看洛陽之、花直指顧間事、銅駝荆棘、悔恨曷極、尙望當機立斷、母再蹉跎、迅行檄調重兵、分道應援、一則出關以外一則浮江而下、務期廓清强暴之倭氛、盡返已失之侵地、拜請簡派督師大員、以收指揮統一之效、誠能爲捍衛國土而戰、敝公會等雖至任何犧牲、亦當甘爲後盾而不辭也、臨電神馳、不勝憂煎待命之至、（下略） 
[致留滬粤委電]  
孫委員哲生鈞鑒並轉留滬諸中委員公鑒、自滬變猝發、我淞滬防軍、孤忠奮鬥、公等主戰請援、函電紛馳倍見忠貞、迨我軍變更戰略、公等目擊淞滬之悽慘、國事之嚴重、通電宣言、迭有貢獻、宏猷碩畫、舉國同欽、茲者日騎已及長江一带、蘇寗危在旦夕、滬濱亦豈樂土、情勢至此、非公等託足租界、從容論道之時、尙望迅赴行都、共籌國是、各抒所見、各竭其力、庶幾集思廣益、衆志成城、敵人縱欲挑撥離間、而亦無所施其技也、敢佈蒭蕘、伏乞明鑒、 
[上海各團體催促川軍援滬]  
四川同鄕會亦派員催促 
上海各團體救國聯合會、以川軍奉命援滬、迄未開拔、而日軍之在淞滬者、尙備戰不已、特派李子謙爲該會代表、赴四川催促劉湘劉文輝鄧錫侯田頌堯楊森等將領、從速開兵到滬、以爲十九路軍之後援、現該會已辦定公函多件、交李君面陳各該將領、聞李君擬繞道南京洛陽一行、即行乘輪入川、 
又四川旅滬同鄕會、以川軍遲遲不動、除迭電催促外、昨又派該會監委雷成農回川、面向各將領乞師、刻雷君已搭宜豐輪西上矣、 
[今日總理逝世紀念]  
三月十二日、爲總理逝世紀念、上海特别市黨部、昨日通吿各界、於上午十時在西門林蔭路市黨部三楼、舉行總理逝世紀念、准時派員參加、同時市政府市黨部、以在此時局嚴重時期、特通令所屬各機關、一律照常辦公、惟各法院江海關停止辦公一天、郵局除儲金處匯票處及包裹處全日停辦外、其餘各處、均照星期日辦理、 
[律師救國會經濟會議]  
　　搜集日兵暴行 
　　分向外人宣傅 
上海律師公會前日午後三時、開抗日救國會經濟委員會、出席委員章士釗·江一平·郭衛·汪有齡·沈鈞儒·李辛陽·陸紹宗·楊志豪·蔡倪培·譚毅公·董兪·兪鍾駱·等二十餘人、公推譚毅公爲主席、戴繼先紀錄、行禮如儀、茲將提案錄後、㈠ 
主席報告上次會議、帮助八十八師軍醫處衛生藥品一事、查係後方傷兵亟待需用、提請討論案、（議决）帮助國幣八百元、請其自行購辦、欵交保管經濟委員會撥付、㈡日兵在滬種種暴行、蒐集彙刊小册、分向國聯調查團及國外宣傳案、（議决）本會業已舉辦、應即加緊工作、以備應用、㈢兪鍾駱委員提議招待國聯調查團中所發之宣傳品、最好爲其他各公團所不注意者做去、比較有力、如日兵在虹口無故濫拘市民、以致失踪或係身死之人姓名、詳盡宣傳、請討論案、（議决）一致贊成、通過照辦、㈣雷國能委員提議就上海各西報所載日兵暴行各事、彙成編印、分發國聯調查團、以資宣傳案、（議决）通過、即日推員搜集各西報、將關於日兵暴行等事、提出彙齊、另用打字機編印分送、定名曰「日軍在上海暴行之一般」、當塲由兪委員介紹打字人、作短時間之帮助、事畢、酌送酬報、議畢遂散會、 
[戰區内英美人損失甚微] 大陸報云、此次戰事中、英美人在閘北虹囗之產業、所受損失、並不重大、茲向兩國領事署探訊、英人業主之向領署報吿損失者、寥寥無幾、美人之產業、以敎會房屋與敎堂受損最重、雖未呈報者、尙有其人、然據現象觀之、損失在比較上爲數甚微、 
[江灣被難同鄕宣言]  
江灣區被難同鄕聯合會宣言云、江灣原係鄕鎭、祗以地近市區、鄕民雖無都市人民之生利力量、而受都市生活之薰陶、平時消費頗大、絕少蓋藏、差幸商人大都自有屋產農人自有耕田、勉强維持、是以外表雖較繁榮、實際極爲空虚也、此次戰事猝起、鄕人多以爲局部衝突當可平息、江灣又非必爭之地、重以業產之關係、死守生命所繫之田廬店舖而勿去、迨及炸彈砲火、相繼而下、倉皇出奔、强壯者僅以身免、婦孺老弱、犧牲於彈藥之下者、據現在所知、已不下三四千人、暴屍道路、野犬爭食、慘酷情狀、非經目睹者、殊難想像得之、至於物質上之損失、則非但鎭區市廛、盡付一炬即鄕村農舍、亦十毀七八、而此商舖農舍、大都農商所自有、非若閘北等處、係企業家所興建、有保險費之調劑者可比、今則維持生活之無方、遑論乎重建屋舍、是則苟無一種計劃之規定、以及各界人士之援助、雖歷數十百年、亦無恢復舊觀之希望、我江灣人民、對於此次損失、爲國犧牲、原無怨懟、即各地人士、亦决無坐視我江灣鄕民、獨任犧牲、不加援助之情理、此種未來之設施、同人等雖有計劃、自非目前所能舉辦、現在所刻不容緩者、爲數萬鄕民、流寓滬上難民收容所内、以及親友家中、無家可歸、難乎爲繼、而農田下種之期、轉瞬即届、一年之計錯過、則終歲之糧無着非施以種籽及相當資糧、則生計斷絕、行將靡有孑遺、同人等除努力妥籌復興計劃外、並擬定安揷農民、 
施給種子等辦法、以救目前之危急、謹按會章第二第八各條之規定、代表全區被難同鄕、呼籲於各界人士之前、願慈善君子、樂予資助焉、發起人吳序恩·嚴恩祚·沈逸史·刁慶恩·蔣文芳·鍾挹波、 
　　江灣區被難同鄕聯合會簡章草案第一條本會由江灣區遭受此次中日兵災之同鄕發起組織之、凡屢被難同鄕、均得申請登記、加入本會（第二條）本會以互通被難同鄕聲氣、代表被難同鄕發表意思爲宗旨、（第三條）本會設理事七人至十五人、組織理事會、暫由發起人公推之、（第四條）本會理事會設常務理事三人至五人、由理事會公舉之、（第五條）本會理事會設文書·經濟·調查·登記·交際·庶務·等六股、各股設主任一人、股員若干人、均由理事會推聘之、（第六條）本會理事會每逢星期日舉行常會遇必要時、得由常務理事臨時召集之、（第七條）本會常務理事、每日到會會同各股辦公、其時間由理事會定之、（第八條）本會經濟、除由發起人擔負外、得向會外徵募之、（第九條）本會地址暫假白克路永年里三十七號、（第十條）本簡章經發起會人通過施行並得隨時修改之、 
[日軍到處尋地方領袖]  
誰願歸來作傀儡 
難免不幸供犧牲 
日軍侵佔淞滬後、一面揭貼荒謬之安民佈吿、一面到處找尋地方領袖、如商會會長、市政委員、保衛團長等、迫令維持地方治安、俾得在其威力之下、作其傀儡、蓋僅幾輩下流之江北漢奸、究不能成局而也、茲將新時社記者調查所得分誌於后、 
彭浦駐禁彭浦附近之日軍官白村山郎、於前日上午往彭浦鎭保衛團辦事處内、尋訪團長、以　中辦事人員、均於事前遠往租界、祇留茶役一名在内、日軍前往訪間時、茶役即答以不知、該日軍乃不得要領而去、翌晨、持公函名片復往訪問、仍未晤見、乃於臨去時、以信件名片交予該茶役、令其速即轉交、並速尋出其人、嗣後日必三四次前往詢問消息、惟聞該區保衛團長表示不願云、 
吳淞日軍佔據吳淞後、遇鄕民、即訽問該鎭　 
商會會長何人、令速尋出、維持治安、否則該鄕將無完土、以爲要挟、有被迫往訪前商會會長張君告以此情者、張君曾一度前往淞鎭、探視日軍熊度云、 
眞茹住在眞茹市政委員洪蘭祥宅之日軍司令、日來到處尋訪洪氏、欲令其維持該鎭地方治安、遇該鎭人民、必詢問洪氏踪跡、並囑尋出、聞洪以我軍自動退出之地、日軍特强侵入、是否别有野心、吾人决無遽行遄返、受日軍協迫而供奔走之理、 
江灣江灣之日軍、亦有同様之行動、如遇穿長衫之人、經遇該處、即被拖住、詢問該區市政委員吳孟潭之踪跡、並迫令找出、請其回歸維持地方治安云、 
[慰勞與救護紅會蘇州救護情形]  
中國紅十字會救護隊第七支隊、於三月一日、出眞如移至南翔三日至蘇州所有受傷兵士一律由車運送至蘇州姚花塢錢業公會、即以該會爲醫院辦公之所、四日應吳縣地方治安會之請、復在留園設院收容傷兵、即晚起、又將傷兵運往常州、六日至崑山實騐小學爲將來之傷兵醫院、自六日至今前線無甚傷兵、間有被飛機炸傷人民赴院求醫云、 
[嘉定難民大批來滬]  
　　嘉定縣區、被日軍蹂躪後、繁盛街市、已成瓦礫之塲、被難人民、除一部份跋涉來滬、已由戰區難民臨時救濟會、及嘉定旅滬同鄕會臨時救濟會、逐日備車赴滬西曹家渡北新涇一帶接救來滬、分别收容、但大批難民、均附近逃避靑浦朱家角等處該同鄕會日前派輪往靑浦接救難民、已於昨日下午到埠、約來難民六百餘人、即日送往白利南路中央研究院市民地方維持會所辦之收容所等處、暫行收容、據該會負責人陳君語新聲社記者云、該縣被災同鄕、盡屬難民、經濟力量、均甚薄弱、故現在所努力之救濟工作、僅及於以舟車設法救濟難民來滬、至收容處所、好在各慈善團體、無不一視同仁、因此暫不自辦、 
[收殮吳淞暴露屍骨]  
吳淞自我軍退出、日兵入據後、各處均有我軍爲國盡忠之兵士及被流彈擊斃之人民等屍骨暴露、爲野犬爭食、慘不忍睹、且歷時較久、穢氣蒸發、有碍衛生、本埠聞人王彬彥及吳淞紳商等有鑒於此、特商請藍十字會仁徳堂施棺一百具、定於今日用小輪載往吳淞收殮並擇砲台灣舊王府址厝葬、以慰英魂、 
[徳國女子協助紅會]  
徳國僑滬斯單堡爵旌女士、及徳國婦女慈善會諸女士等、以中國受傷兵民、厥狀至慘、乃至九江路中國紅十字會、願加入救護工作、連日在紅會領出紗布棉花、分做綳带及棉花毯等工作、昨日已將做成十餘箱送云矣、 
[難民救濟會之救護]  
戰區難民臨時救濟會、昨日救出難民、經登記者爲四百十五人、除即遣送杭州三人外餘則分送各寄宿所、如肇基學校八十六人、法藏寺二十一人、富潤里八十五人、雷米坊一四九人、普濟寺四十六人、永慶寺十六人、愼餘里五人、同義善會及齊天舞台各二人、聞今日被救難民、較昨日爲多、大都係南翔·嘉定·一带戰區難民、 
[謀得利華員之救傷]  
本埠中國濟生會、頃接謀得利總公司全體職工來函、以此次日軍侵滬、幸我十九路忠勇將士保衛守土、苦戰一月、衛國受傷、極可敬恤、該公司華員以及廠方工友等、願將二月分薪金抽成助捐大洋一百元、悉数送呈濟生會、作爲傷兵給養費、聊表慰勞寸心云云、除將前欵由該會作爲所辦傷兵第廿四處醫院負傷兵士給養費、以慰忠藎、聊盡寸心外、足徴該公司全處職工愛國情殷、恤傷念切抽薪慨助至爲可風、 
[廣東同鄕救濟近訊]  
廣東同鄕救濟會、分批由廣東·凉州·新疆·新寗·華成·太原·四川·慶元·各輪遣送難民回粤、其數共逹一萬餘人、已誌前報、茲聞近又特租安泰公司之華東輪、装載難民五千數百人往廣州、已於九日開行、自經此次遣送之後、存留在所者數百餘人、聞現已預備租輪爲末一次之遣送云、又該會前月公推盧興原君爲代表、回粤籌欵、亦已返滬、聞在香港·澳門·廣州·與各公團接洽救濟難民捐欵事宜、甚爲得手、各處人士均願踴躍輪將、業已集有鉅欵、陸續匯滬、 
[徐滙學生慰問傷兵]  
滬西徐家匯徐滙公學、日昨下午三時、由敎員徐神父父 
偕同全體中四學生蔡文義、徐進才、等三十餘人、步往法租界呂班路晨旦大學、中國紅十字會第二十八傷兵醫院、及廣慈醫院、兩處、慰問忠勇將士、當時並捐助百元、藉以犒勞、而表寸心、 
[感謝泰興南棧職工]  
逕啟者、敝人等此次租用華輪装運廣東被難同鄕返粤、多蒙義泰興碼頭南棧各職工以及船上辦事諸君熱心協贊、送飯給養、敵人等感激之餘、特修此信、敬煩貴主筆在報上予以彰揚、以誌義舉、實紉公誼、廣東同鄕救濟會駐華東輪總管理馮蘭皂、理事長盧日明 
[三友社助送内衣褲]  
三友實業社願助前敵軍士内衣褲九百套、業於前日附函車送上海律師公會、代爲支配分送前方、該會查得後方傷兵醫院、醫愈傷兵、因天氣將煖、缺乏此種内衣、故於昨日提出内衣褲若干套、並將食品等送往中國紅十字第二十傷兵醫院、慰問各傷兵、 
[兩租界展遲戒嚴時間]  
今日起實行公共租界宵禁時間、自今日起、改爲自晚間十一時半、至次晨四時、已誌昨報、法租界當局亦决議照様辦理、 
[上海郵務工會聲明]  
對交次陳孚木談話解释上海郵務工會、昨閱報載、交次陳孚木 
話、中多誤會、特發表聲明、略謂、自交部令郵局將全國員工二元津貼、自二月份起停給後、本會以辦法欠妥、難予承認、并仍請歸併儲匯局、以謀根本緊縮之道、但念國難當頭、一時不平、曷忍顧及、故彙合衆見、會同職工會、呈請交部收回成命、在未奉命前、亦祇得爲國隱忍、絕不忍對外宣佈、更絕無其他舉動、且日來忙於對外、凡救難慰軍等工作、冒險赴危、力有未殆、維持郵務、昕夕皇皇、即外報亦屢有佳評、本會維持郵政、惟恐力有未盡、陳次長相處未久、故多揣測之詞、殊爲遺憾、深恐外界不明眞相、特簡略聲明如上云、 
[滬杭路昨開貨車一次]  
滬杭路車務處、除客車照常恢復開駛外、於昨日起、由閘口方面於下午九時、開來貨物專車一列、茲因杭州方面運滬之鮮貨及柴炭紙張等物、爲數甚多、而上海方面之火油爲大宗、故各轉運公司紛紛呈請車務處迅將整車貨車恢復開駛、以維商貨、所有另貨車暫時行駛、故路局車務處定於今日起、往來滬杭間整車貨車、准定來去開一班、其餘各次貨車、須俟貨運有起色時、再行陸續恢復開駛、 
[滬杭車昨仍來去開三班]  
滬杭路上海南站昨日往返杭滬間客車、來去仍開三班、惟杭州方面開滬之客車均提早出發、因關係上海戒嚴時間、昨日杭來第一次早車、於下午一時十分抵南站、第二班客車到南站下午二時十分、第 * 
三班客車於下午二時四十五分抵站、每班客車乘客、異常擁擠、車中均無立足之地、約計四千餘人、衣箱行李二千件之多、又上海開第一次三十六次早、車於上午八時二十分、第二次四十次慢車上午九時三十分、又下午三時十分三十八次中快車、共計三班、到杭乘客、計七百餘人、 
[南翔等四郵局停辦]  
上海郵局消息、南翔·嘉定（江蘇）·太倉·及黄渡·四郵局、因在戰事區城内、現已暫行停辦、所有寄往各該處各項郵件及包裹、亦均暫停收寄、 
[同仁輔元堂善舉報告]  
上海慈善團同仁輔元堂一二兩個月所辦善舉報告如下、㈠囗糧恤嫠六四七名、贍殘六八零名、濟貧一九一名、保安恤贍二一一名、（以上每名給洋一元）矜孤一零零名、（每名八角）共發洋一八零一元、㈡施棺新普育堂大棺式八四具、小棺二七六具、江蘇第二監獄大棺八七具、各醫院及門施大棺一七一具、小棺三零零具、同仁輔元分堂大棺三零具、小棺七五零具、同仁輔元救生局大棺一零具、小棺七七四具十九路軍收殮陣亡士兵發出上等棺二六具、大棺二四八具、以由本堂收殮者上等棺一一八具、大棺三四具、小棺九具、普善山莊掩埋屍骸乏棺應用、由本堂發去大棺一六五具、共施大小及上等棺三五五二具、㈢收埋本堂大棺四四零具、小棺一二三九具、同仁輔元分堂大棺二一一具、小棺二四八零具、同仁輔元救生局大棺七一具、小棺一一七一具、骨箱一九七零具、浦東其昌棧一带、（東至洋涇西至十八間南至塘橋北至黄浦）小棺三八二具、共收埋大小棺八零六四具以上數目、係一二兩個月、所有收埋棺木、一併運往浦東塚地埋葬、㈣施醫給藥西醫六二三號、該堂前於戰事期間、仍照常辦公、具見各職員熱心鎭靜、努力從公、並聞該堂於戰祸發生後、所有房租常捐、均現停頓之狀、致經常各費、頗感支絀、由任事各員向各方竭力籌借以資應付尤見該堂之樂善不倦云、 
[愼勿玩弄炸彈]  
　　炸傷者已有多人 
蹴圓式鐵球引翔鄕北王家廟本地人張生生、年三十歲、業裁縫、其弟杏福、年十九歲、爲皮匠生涯、昨晨十一時許、兄弟二人、相偕出外、行未數武、瞥見路旁有一圓式鐵球、形似皮球模様、乃由杏福以足蹴之、悴然爆發、當塲炸傷生生之右手臂、杏福之大腹、踣倒于地、旋經人車送同仁醫院療治、 
[玩弄手溜彈]  
有江北人朱道道·張裕洪·住老閘橋泰和里某號爲塌車夫昨晨偕同伴至實山路虬江路代人搬運家具、無如該處係火線範圍、故地上遺棄子彈·炸彈·手溜彈·等甚夥、朱到後、遂拾去手溜彈一枚、任意玩弄、有頃隨抛擲于路側、轟然爆發、炸傷朱之雙手、張之雙腿、傷勢匪輕、嗣經同事車送同仁醫院療治、 
[手捧一炸彈]  
閘北潭子灣二五八號皖人胡祥才、年逾不惑、販蔬菜爲業生有子女三人、長子小牛、年二十歲、次子小富子、年十三歲、幼女小大子、年七歲、昨日下午五時餘、三人倚門閑眺、嬉戲取樂、適對門一挽黄包車江北人之子七寳子（年十歲）到來、雙手捧一炸彈、授與小富子、即飛奔而去、詎小富子到手後、即投擲于地、轟然炸發、三人同罹斯難、小牛炸傷大腹、小富子炸雙足、女孩小大子傷臀部、後經家人車送寳隆醫院療治、惟小富子之傷勢較重、餘經醫生診治後、當即返家、 
漢奸擲炸彈大北電報局供職之吳起昌、年二十六歲、昨晨至閘北寳山路家搬取物件、被漢奸乘機投擲炸彈、炸傷其足部、嗣自投仁濟醫院求治、 
[銀洋市交易蕭條]  
昨銀洋市况以値各種商業停頓之際、勢無活動可能、是以連日祇有價而無重大交易、早市洋厘價爲七錢二分二厘三毫七忽半、午市略小一毫二忽半、爲七錢二分二厘二毫半、銀拆早市二錢五分、午市亦同、錢行掛牌一錢、劃頭加水一兩左右、做出匯劃票欵早市三十六萬、午市三十八萬八千、鈔票早市七萬五千、午市四萬、錢莊洋公單收解二百八九十萬、銀公單收解二千四百餘萬、江南洋早市及午市同爲六錢三分、均無交易做開、而廣角續跌、早市爲六錢三分七厘、午市爲六錢三分九厘半、較前日早市計跌六厘光景、交易早市十四萬五千角、午市十二萬角、鮦元加長一千文、爲四百零、二千文、 
[標金在前進過程中]  
　　過去三日間漲額逹念九兩 
昨標金狀態秀利、趨勢高翔、惟銀市忽已報升初開見跌、但同業買意尚濃、尤以英美滙水續跌、殆滬市先令鬆而花旗緊、套頭者向結、以致金價復呈鋒鋭、會達六百六十兩、市塲營業時間、亦稍延長、然有十六七兩之迥顧、終則激漲十二兩左右、後市仍停、自九點三十分四月份開盤即跌二兩八錢、爲六百四十四兩、大條銀均長八分之三、美銀亦加四分之一、故又降至四十三兩、頃悉英金掛長二五、美金背道、反縮二五、此乃匯兌又小故耳、以此人心轉上、且由鴻康永源泰同春大德成等前來爭購、致價頓漲六兩餘、爲四十九兩半、繼又小去一兩半、復以美金内盤漸緊、大連帮結進五月份三十三元零六二五、旣而美日銀行互做三十二元八一二五、並且恒餘元成永丙興褔泰亨等咸進、乃價突已越出五十兩、至十點零爲五十七兩、時又回落二兩餘、零户出售、又銀公司賣出美金八一二五、又同業結進九三七五、故退爲五十四兩五錢、入後元茂永震昌祥等買進、忽加五兩、十點半爲五十九兩半、然零星多頭趁此脫手、遂見挫落三四兩、倐忽間退僞五十五兩半、惟滙票仍緊、氣象益活、檯面上求者興奮、將至十一點光景漲爲六十兩、旋隔數分鐘即行散市、計爲五十九兩收盤、比較前午計漲十一兩八踐、（迭漲三天計二十九兩）最大價六十兩、最小四十三兩、計有十七兩差次、揭價改爲七百五十兩、計撳一百○六兩至九十兩光景、比上日少撳六七兩、登賬五十八兩至五十九兩、補水五十八兩、赤條約加三兩、無人顧問云、 
[近遠大條回長三七五]  
昨接倫敦來電、大條銀均已回升三七五、計近期十七便士八七五、遠期十八便士零二五、歐市初以缺少賣户而漲、印度投機家在高價時售出、市隠、收市後市平、因美國少數維持、又據紐約電、美銀亦升二五、計現貨二角九分七五、孟買市回升廿一安那、計五十六羅比零二、倫敦匯滬加半便士、計一先令十便士、又英對美匯兌續降三分七五、計二元六角五分五、美對英亦跌七分半、計三元六角二分二五、 
[外滙趨向互殊]  
昨本埠滙豐掛牌、異趨之勢、英金放長一檔、（計二五）爲一先令九便士二五、美金反縮二五、計卅二元、印法德荷等均縮、坡匯則跌、香港勿更、仍計七十五兩二五、殆銀行所做之市、亦已英鬆美緊、實以匯兌關係、結果比上日計英滙長三七五、美金縮二五、至於金價曾逹六百六十兩、華商投機商略有出納、計英金僅微細結進、美金約成交二三十萬元、大連帮及各號均扒、間係套回條子、惟美銀公司略賣、而市况似乎堅固云、 
[中央銀行檢查報告]  
第一百十八次中央銀行發行準備第一百十八次檢查報告云本會依據中央銀行條例第十五條之規定、對於本行發行兌換劵準備金、負檢查之責、茲於民國二十一年三月十日由王毅侯監事、在本行發行局舉行第一百十八次檢查、用將檢查結果、公告如左、（甲）兌換劵發行總額銀圓二千八百八十六萬七千零四十三元、内計、銀圓劵二千六百廿萬零零五百九十九元、輔幣劵二百六十六萬六千四百四十四元、兌換劵準備金總額二千八百八十六萬七千零四十三元、内計現金準備銀圓二千三百十七萬三千五百九十九元、是項現金準備計存本行發行庫二千零三十三萬五千六百五十六元四角五分、存各埠分支行一百十八萬零六百九十六元、存同業一百六十五萬七千二百四十六元五角五分、保證準備折合銀圓五百六十九萬三千四百四十四元、（乙）關金兌換劵發行總額二十五萬元、關金兌換劵準備金總額廿五萬元、是項準備金、内計美金十萬元、存本埠同業、以定價四○合關金如上數、照中央銀行兌換劵章程第二條、現金準備百分之六十、保證準備百分之四十、此次檢查結果、現金超過六十分之數、保證不及四十分之數、核與定章相符特此報告、中華民國二十一年三月十日中央銀行監事會、 
[航輪逐漸恢復]  
　　但進口貨無多南北洋南北洋華商輪尚係一月二十九日起停班、已逹四十日之久、茲悉華商輪局、如招商·政記·肇興·直東·寗紹·等各公司以戰事期内、損失至巨、且交通亦不可久於阻塞、議定自昨晨起、南北洋班輪開始復航、昨日招商局又將外海輪恢復、已派遇順赴烟津、泰順同華兩輪、亦定今日開往海州·烟台·天津、温台班輪亦定十四日（星期一）復班已由聯安公局、通吿各客家矣、商界因尙在罷市期内、故出口貨無多、 
　　揚子江長江一路、華輪休班、已 
逹四旬、外輪亦减半開航·近日各華輪已派數船、運送難民、洋商太古·怡和·等、亦從昨日起、恢復一二八前原狀、照常逐日派船開班、招商局之第一艘復行長江者、爲江順輪、至江安·江華、亦决定續開、三北亦派醒獅·新寗興·等往駛、 
　　東北綫東北方面之牛莊·安東·等處、在去年封河後、即停班不開、今太古公同接得營口來電、該處已經開凍、華輪多未行駛、太古已派定漢陽輪、于昨晨起、開始復航牛莊一路、 
外洋船外海郵船、已一個餘月不進浦江、今吳淞燈塔修竣、浦江各碼頭工人、亦照常工作、故將昨日進口船起、已開進黄浦、停浦各碼頭之原來辦法、而貨物上落旅客往來、可免駁卸轉運之煩、 
[各同鄕會聯席會席]  
　　嚴密澈查漢奸上海戰區難民臨時救濟會、附設旅滬各同鄕會聯合辦事處、前日開臨時聯席會、出席者顧南羣·王竹如·陸覺民·項心齋·王澤沛·高紹棠·曹振卿·翁子光·陳國光·孔英俠·成燮春·裴元鼎·史岳門·薛文逹·翁國勳·夏松生、主席翁國勳、紀錄王怡蓀、（甲）報吿事項、㈠主席報吿經過情形、均詳細附單、請各位察閱、邇來戰區擴大、已逹嘉定·南翔·間、居民逃出險地者、已由救濟會救護股救出數千人、但交通不便、不能直逹目的地如數營救云、（乙）討論事項、㈠登記未給票者、應如何辦理案、决議長江一带、請本會多備船隻、分批遣送、對於内地者、請各同鄕會代表指定接洽、再由本處去函商洽辦理、㈡請各同鄕會救濟難民捐助問題案、决議、請各同鄕酌量補、助㈢潮州同鄕會臨時提議、請上海各慈善團體聯合重要其他團體組織統一機關、分股辦理以資劃一案、决議、函請上海戰區難民臨時救濟會核辦、㈣應否添設收容所案、决議、函請上海戰區難民臨時救濟會、在戰事未停前、儘景添設、㈤安徽同鄕會臨時提議請各同鄕會嚴密潵查漢奸、以免助長寇燄案、决議、通告各同鄕會嚴加注意、 
中國公學開學中國公學吳淞校址、業經日軍摧毁、現租定辣婓德路一二六○號洋房、（拉都路口二十二路公共汽車直逹）正式開學、定本月十四日上課、各系教授、業聘定、文理學院教授謝六逸·傳東華·林玉霖·汪馥泉·趙景深·張端珍·胡耀楣·袁稅伯·劉麟書·薛濟民·童凱·施復亮·李劍華·陳高傭·倪文亞·法學院樊仲雲·李逹·區克宣·孫寒冰·汪翰章·潘震亞·康次由·王孝通·吳頌臯·楊糼炯·周運·程德諝·商學院劉秉轔·會邦熙·朱通九·丘正倫·高中部傳東譁·汪馥泉·區克宣·盛斯民·胡耀楣·郭智石·王伯祥·孫粹存·等 
[水產學生電請救濟]  
水產學生呈教聴電云、鎭江江蘇省教育聽周廳長崇鑒、自滬變發生以來、暴日日以大砲飛機、轟炸全市、實屬蠻横、其蔑視戰爭法規、毀滅文化機關、尤爲可恨、本校地處淞濱與砲台接近、砲火頻加、毀損甚鉅、我蘇省二十年來慘淡經營之水產學校慘漕浩刦、物質上之損失、旣屬不貲、精神上之損失、更難勝計、查日本以水產業之收入、爲其國家經濟之基礎、然溯其所得之源、均取諸我國、是以我國每年在水產方面直接所受之損失、總在二萬萬元以上、因此我國政府人民、咸願振興斯業、以謀實際上之抵制、而本校爲蘇省唯一培植水產人才之機關、不意此次被日本摧殘殆蓋、痛心曷極、學生等除已呈請本校馮校長、迅予設法遷地開學外、謹特電呈鈞聽悲予轉呈政府、立向暴日提出賠償本校損失條文、毋令卸責、并懇先行撥給臨時救濟費、令飭馮校長、從速恢復舊規、勿中日人毁滅學校停頓文化之毒計、臨電不勝迫切待命之至、江蘇省立水學校學生徐建安·屈均遠·盧初夏·黄祝瀛·曹　·彭海林·陸宗舜·胡金元·范時夏·束松慶余綱恂·黄文豪·章德高·倪文燦·陳玉良·等一百十二人叩佳、 
[市立飛虹小學已開學]  
文監師路北褔建路口、市立飛虹小學、因租界北區秩序日漸恢復、已自三月四日起正式上課、聞該校日内尙須招收新生、以充學額、本學期終預備縮短署假、以補足缺課、 
[市衛生試騐所啟事]  
上海市衛生試騐所出售痘苗並繼續辦理檢騐啟事云、本所前因戰事、未能試騐痘苗、故暫中止發售、現假山東路仁濟醫院五二五號辦理檢騐、已將製就痘苗、重復檢騐、妥穩出售、不出包退、又本所檢騐工作、亦繼續辦理、如有接洽、請電仁濟醫院内本所（電話九三四二二）爲荷、 
[同仁醫院照常開診]  
大美晚報云、西華徳路同仁醫院近因於戰時有流彈落下、曾將病人五十名遷往約翰大學、茲因時局漸靖、已將病人遷回醫院、並照常開診、 
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
上海事件二　　　　　　　　　　　　 
[西人足球會今日續賽]  
華人隊暫不参加 
甲組杯賽再延期 
西人足球會通告今日起繼續比賽、惟全部復活、尚不可能、一因華人隊暫不能參加、二因西捕仍在總集合令之下、不能出塲、史高托杯高級杯西捕均已得複賽及决賽權、萬國杯西捕亦爲英格蘭蘇格蘭之重要隊員、故甲組及三杯賽、只可再俟數日、今明二日、高級全爲史谷德·威德夏及英海軍等之友誼比賽、初級則爲丙組與字林杯賽等、 
[捕房招人報告被害男孩]  
　　一千九百三十二年三月五日上午十一時三十分、在靜安寺路南及赫德路東、約五十碼之荒地上、發現一中國男孩、彼時、此男孩尙是活着、但左足在踝節上、已爲刀截去、在右足上亦有刀傷一處、此男孩在三月六日、因傷重身死、在發現之時、此男孩身穿一淡黄色印花布袍·一短衣·一褲·身上並裹一布包、此小孩類似鄕下苦力之子、頗肥胖、年約一歲、此小孩大概是在上海避難鄕下人之子、有人能認識此小孩、或關於此案有别種消息者、應報告靜安寺路捕房或總巡捕房、 
[三華工被疑便衣兵]  
大美晚報云、昨夜（十日）日領事署復以二月十七日爲日水兵拘獲被疑爲便衣兵之華人三名押送虹口捕房、 
[天氣報告]  
徐家匯天文臺昨日下午四時三十分氣象豫報云、揚子流域及中國沿海一带天雲有霧、且有數處雷雨、揚子江下游有旋風、因小低壓經過其地、向東北進發之故黄海與東海風無定向、而勁峭、又昨日午後三時前二十四小時内、本埠氣温最高五六·七、最低四○·一、去年同日最高六三·一、最低三九·二、 
[來函]  
上海申報館請代載左列啟事一件、以解民痛爲荷、嘉定縣錢門塘鎭附近太倉縣人季容川鑒、本月三日下午七時、本部由錢門向西移動、行六七里、乘船漏水、當與傍岸民船交易、詎忽忙未能卸淸、致亙遺什物、抱憾實深、茲　民家季姓等所遺契據文約一大宗二十餘包、綢面皮襖二、件綢布衣褲數十件、裝蔴布三大袋、因作戰時期、不克迅即歸諸民有、除經本營連附樂天點繳前來、妥存本部、以待收回外、特此先佈南京舊小營八十七師通信營留守處啟、三月五日、 
國内要電 
[國府宣言否認東北非法組織]  
始終認爲叛亂機關 
應由日本負其全責 
（南京）國民政府主席林森行政院長汪兆銘·對東北傀儡政府事·發表宣言如下自上年九月十八日以後、日軍非法侵佔東北各地、威脅中國人民、利用少數叛徒、爲非法之組織、復將廢淸帝溥儀挾持赴東、竟令其就僞職、成立傀儡政俯、中國政府及人民、概不承認、業經中國政府發表宣言、認爲叛亂機關、并迭向日使嚴提抗議、聲明日本政府應負其全責、查溥儀等之甘爲傀儡、固應依照國法處以叛逆之罪、惟在日本以武力侵佔東北各地所造成之狀態之下、所有一切僞政府之組織、皆爲日本方面脅誘而成、其實權則操諸所謂日本顧問諮議及其他日人之手、是此種非法行爲、完全出於日本之主動、此爲舉世皆知、不容掩飾之事實、其爲破壞中國領土主權之完整、違反國聯盟約九國公約及國聯行政院迭次决議案、實屬毫無疑義、故在日本軍隊非法佔領東三省期間、所有該處政治組織、中國政府始終認爲叛亂機關、同時並認爲日本政府之變相的附屬機關、對於其一切非法行爲、絶對不能承認、並應由日本政府負其全責、（十一日專電） 
[瀋市情形混亂]  
　　長春發表三僞省長 
（北平）瀋陽來人談、八日夜義勇軍由瀋陽大南門工業區進襲、瀋陽城内數處焚火、時城内外日軍不過千二百、人義軍恐後援不繼、未佔瀋陽、該軍正聯絡鳳城撫順各路義軍、定期總攻、瀋市最繁華之區域鐘樓南、現營業商號祇三五家、商人談、現生活極困、亟望政府收復東北、否則商人生活所迫、將自動抗日、（十一日專電） 
（北平）外訊、長春發表奉天省長臧式毅、吉省長熙洽、黑省長馬占山、僞國擬九月以前完成全滿各地自治市、縮小省府權限、使該三奸專任部長、哈埠仍設特别區、（十一日專電） 
（瀋陽）今日滿街懸旗、並樹牌樓多座、慶祝所謂滿洲新國、正午時日僑幾全體集於關東軍司令部之外、一再歡呼、祝頌本莊、惟華人則興致大减、聞今日北站有劇烈之戰事、近數日内瀋陽曾三面起火、燬屋甚多、現有數處仍火光熊熊、華人非常驚惶、蓋恐今夜有大刦掠也、（十一日路透社電） 
吳佩孚通電 
[申討東北僞國]  
溥儀據地外叛亟應大張撻伐 
吉省各法團亦有通電 
（北平）吳佩孚十日通電云、溥儀受日人嗾使、於長春就僞執政職、不勝髪指、查東三省爲中華民國之行省、其地户口三千餘萬滿洲人未及百分之一、今日人樹置淸室廢帝、僞稱滿洲獨立國、實即日本附庸、陽辭占領之名、陰行攘奪之實、滿洲遺族、久在中華範圍中、溥甘爲戎首、據地外叛、亟應同仇敵愾、大張撻伐、對日本則爲禦侮之師、對竊據獨立者、則申討逆之義、庶封土獲全、邪謀消沮、其素無異志猝被脅迫者、仍宜廣行招納、首謀倡叛者、法在必懲、援絶刦降者、情有可憫、此中剿撫事宜、惟統軍者善爲斟酌焉、（十一日專電） 
（北平）吉林軍政商學警各法團各民衆團體、九日通電到平、稱日本唆使漢奸改稱僞國、羣情憤激、誓死反對、并亟盼政府出師東北、明令討伐、收復失地、（十日專電） 
（天津）北寗路特别黨部十一日再電中央、請迅下令、討伐滿洲僞國、（十一日專電） 
[劉蘆隱在粤召開緊急會議]  
建議政治獨立組織陳濟棠等表示反對劉政見不行將離省（香港）劉蘆隠十日晨抵省、赴蕭宅與蕭佛成·鄧澤如·伍朝樞·李宗仁·香翰屏等開緊急會議、首由劉述中央應付外患之失計、爲防止獨裁復現起見、對蔣任軍委會長、力加反對建議必要時聯合西南各省、爲有系統之政治獨立組織、爲有實力的反蔣、繼由陳濟棠言當此國難嚴重時期、對人問題、可無成見、倘有人能勝任艱鉅、努力抗敵、則從前言行、縱有不對、吾人當許予自新、將功補過、現當以國家安危爲重、個人進退爲輕、倘在此外宼已深别謀組織、不獨動搖國本、抑且騰笑友邦、深爲不取、李香亦贊成陳濟棠意見、劉以政見不行、定十二十三難省、十一日中大生在通衢滿貼打捯劉蘆隠標語（十一日專電） 
（香港）李濟深妻携李函抵粤、交陳濟棠李宗仁、李有日間來粤說、（十一日專電 
[日機復擾杭市]  
在空開放機關槍 
（杭州）十一午二時半、日機一架、飛杭偵察全市、並在空開放機槍、我還擊十分鐘、敵不支向滬杭線逸去、敵彈傷車夫小孩各一人、（十一日專電） 
（杭州）十一日未刻日機一架由嘉興·海寗·等處飛杭市偵察、飛行低速、經我軍警射撃、向城站方面飛去、地方安、又省會公安局曉諭民衆、杭市密邇戰區、日機時來窺察、如見敵機、務須鎭靜、勿奔走驚擾、致生危險、（十一日專電） 
[誠允在依蘭聯絡丁杜抗日]  
日方在吉招收胡匪 
吸收民衆經濟槍枝 
（北平）吉省代主席誠允、近在依蘭、努力聯絡丁超·李杜、及馬占山等、俾將來合作抗日、（十一日專電） 
（北平）日本在吉省收降大批胡匪、每月發給生活費金票二十元、胡匪踴躍投奔、日本並備多數金票、收買民衆槍枝、民衆爲經濟所迫、且恐爲匪奪、槍多爲日收去、日在吉各縣大募公債、每縣由二十元至五十元募集後儲各地朝鮮銀行、其意爲吸收民衆經濟、俟交還東北時、携所擄而去、日本現在調查吉省各區壯丁、用意不、明（十一日專電） 
[中央常務會議]  
通過組織民運兩委會條例 
（洛陽）中央執行委員會十日上午九時在西宫東花圍中央黨部會議廳舉行第十二次常務會出席者葉楚傖·陳果夫·于右任·列席者林森·白雲梯·李烈鈞·苗培成·蕭吉珊·王祺·范予遂·邵力子·鄧飛黄·谷正剛·王陸一·李次温·主席于右任、决議各案如下、 
一、通過中央組織委員會組織條例、 
二、通過中央民衆運動指導委員會組織條例、 
三、三月十二日總理逝世紀念典禮、在河洛中學舉行、推林委員森主席、李委員烈鈞報告、 
四、下星期一中央紀念週推葉委員楚傖報告、（十日專電） 
國難會議 
[組織大網公布]  
（南京）行政院十一日公布國難會議組織大綱如次、㈠國府依據中國國民黨第四次全國代表大會之决議、爲集中全國意志、共定救國大計起見、召集國難會議、㈡國難會議委員由國府就全國各界富有學識經騐資望之人士聘任之、㈢國難會議定二十一年四月一日在洛陽行都舉行、㈣國難會議會期暫定爲五、日於第一次開會後由主席團隨時通知、繼續開會、㈤國難會議設主席團三人至五、人由國難會議委員推定之、㈥國難會議設秘書處、其正副主任由行政院長呈請國府特派之、其職員亦由正副主任就各機關人員調用之、㈦國難會議議事規則另訂 
之、㈧本大網由國民政府公佈施行、（十一日專電） 
行政院昨開 
[第十一次會議]  
（南京）十一日行政院開第十一次會席、出席汪兆銘·陳紹寛·朱家驊·宋子文·羅文幹·陳銘樞·顧孟餘主席汪兆銘通過國難會議組織大網及議案規則、又通過東北事件宣言、（十一日專電） 
張發奎軍 
[已由全州出發]  
李品仙部亦將北上 
（長沙）張發奎自全州發出通電云、各報館均鑒、日寇侵凌、日甚一日、國基民命、危若懸絲、及今不圖、萬刦不復、敝軍將士有見及此、不揣冒昧、數事請纓、未 
能急援、揮戈飲泣、曕望河山、魂魄飛越、茲奉第四集團軍總司令李、副總司令白命令、集中待命之餘、更奉軍政部長何命令、着即經湘入贛、將經過地點隨時電告、又奉湖南省主席何核定路線、准經永州祁陽衡州衡山朱亭醴陵入贛、至於經贛路線、亦已專員請示熊主席、從此報國有路、赴難有期、謹定本月十日由全州出發、直出滬淞、捨生取義、樂也融融、求仁得仁、實爲大幸、尙望舉國賢豪、相繼而起、肝膽相示、腹心相寄、庶多難之興邦·同舟而共濟、臻國族於攸隆、亦敝軍之殊遇、第四軍軍長張發奎·副軍長吳奇偉率全軍官兵夫同叩佳印、（十日專電） 
（香港）張發奎軍六日由全州開拔經湘贛援滬、八軍李品仙部亦奉李宗仁令十五前集桂林北上兩軍餉此後由中央發（十一日專電） 
[張學良辭平政委會委員]  
（北平）張學良爲遵奉二中全會决議、昨致電國府、懇辭北平政委會委員、（十一日專電） 
（北平）張學良將邀商震·宋哲元·龐炳勳·孫殿英等協商軍費問題、（十日專電） 
[平市籌備招待國聯調查團員]  
（北平）市府懷仁堂·居仁堂·外交大樓等處、爲招待國聯調查團處所、並派員赴滬、接洽該團在平停留時日、（十一日專電） 
[羅卓英電告勦匪情形]  
（南昌）綏署訊、羅卓英八日電、圍贛州彭匪精銳、被我消滅後、僞三四十五等三軍向大埠逃竄、周師在沙石埠截撃、生擒匪僞第一師長侯英、據供其僞二師長郭炳生陣亡、殘匪二三萬經長洛西逃、又羅師九日電、㈠塘江僞四軍林彪八日向下湖逃去、㈡僞三七兩軍向長塘圩逃、僞四軍一部及僞十五軍退沙石埠、僞五軍爲孫連仲叛兵、約槍匪二三千、經鸚埠逃去、均分别追撃中、（十一日專電） 
（香港）余漢謀十一離韶入贛、（十一日專電） 
[宋子文乘機到京]  
（南京）宋子文偕秘書二人、十日下午三時乘飛機抵京、旋謁政府當局、報告滬外交團斡旋停戰情形、及財政狀况、日内即返滬、（十日專電） 
[新鐡長顧孟餘視事]  
（南京）新鐡長顧孟餘十日下午三時、到該部駐京辦事處視事、並召全體職員訓話、該部職掌、關係軍事經濟甚鉅、應努力從公、（十日專電） 
[軍部查禁非法團體]  
（南京）軍政部灰通令各軍隊、查禁假借名義組非法軍事團體、私行招兵籌餉、及委任軍職、以杜流弊、（十日電專） 
[郵資又將增加]  
（南京）交部郵政司長龍逹夫談、整理全國郵政營業、决増加郵資、増加數額未定、新聞紙寄費暫緩加、（十日專電） 
[平市組軍警聯辦處]  
（北平）平市組軍警聯合辦公處、維持治安、注意軍風紀、（十一日專電） 
[贊皇縣府衝突事件]  
（北平）贊皇縣府民衆衝突事、縣府死會計一、廚役一、民衆傷十餘人、嫌疑犯高忠陳宏義等被捕嚴訊、（十一日專電） 
[馬仲英率部投誠]  
（北平）蘭州電、馬仲英率部投誠、八日在隴北防次就新三十六師職、（十一日專電） 
[張繼等自洛到平]  
（北平）張檵·王法勤·覃振·彭啓剛·潘雲超·黄少谷·黄吉辰·鄧實珊·等今午由洛陽來平、張學良派湯國楨·周大文·到站歡迎、張繼談、此來回里省親、稍留即回洛、覃因患咳嗽來平休養、鄧在平留一二日即返洛、偕邵力子赴甘履新、其他各委皆係視察、一切時局問題、均遵照二中全會議决案切實履行、外交方面、已責成蔣汪主持、（十一日專電） 
[吳佩孚拒見坂西]  
（北平）日本坂西中將來平有所活動、昨謁吳佩孚被拒絕、吳謂以在野之身、外賓一概不見、坂悵然去、（十一日專電） 
[平市昨降黄沙]  
（北平）平市今晨起降黄沙、天空昏暗、迄午未晴滿街道房屋、均爲一層黄沙掩蓋、（十一日專電） 
 
 

Page 7

 
 
國内要電二　　　　　　　　　　　　 
[北平日兵演習巷戰]  
（北平）今晨九時、東交民巷忽出日兵百餘名、全副武装、荷槍實彈、蜷伏御河橋兩旁、演習巷戰、有軍官佐多名指揮、如臨大敵、我商民忍辱遠避、（十一日專電） 
[津跪哭團加加緊工作]  
（天津）跪哭團十一日開會議、决擴大組織、加緊工作、（十一日專電） 
[晋將領餞宴陳公博]  
（太原）陳公博定十一日偕傅作義·王靖國·趙承綬·轉大同赴平、傅等返防、閰十日午後赴飯店訪陳、對抗日軍事、作通盤協議、閻决督率所部、爲國紓難、陳擬赴濟晤韓、各將領十日晚爲陳餞行、（十日專電） 
（北平）陳公博電平某友稱、今晨離并赴石轉平、晤張後再往濟晤韓、（十一日專電） 
[魯人民將有淡食憂]  
（濟南）本省向例自廢歷正月至四月底、需鹽四千萬斤、廢歷五月後、方能曬鹽、今年因上年歉收、只餘鹽千四百萬斤、現計劃借銷靑岛鹽長蘆鹽仍不足、全省人民將有淡食之虞、（十一日專電） 
[滬地難民運回贛籍]  
（南昌）滬戰地贛籍難民千五百人、昨抵省、由省賑會給資回里、今尙有千七百人續到、（十一日專電） 
[宋式顏到濟之談話]  
（濟南）韓代表宋式顏今由平回濟、據談、張學良與華北將領及韓意見、完全一致、收復東北事大、張擬赴中央統盤計劃、張對靑島山東防務甚關心、囑韓注意、宋日内回平、（十一日專電） 
[招商局滬漢班復航]  
（漢口）招商局滬漢班十日晚起復航、江新十日先開滬、建國十一開、江華十二開、以後按班往返、（十一日專電） 
[蕭之楚抵漢謁何]  
（漢口）蕭之楚九日由孝感防次抵漢、十日謁何成濬、（十一日專電） 
[徐各界歡迎張之江]  
（徐州）徐各界十日晨在民教館歡迎張之江、蕭·沛·睢邳·各縣長均來徐參加、張演講綏靖與國難、謂須綏靖地方、以應付國難、綏靖在自衛、蘇北有槍十枝萬、加以精密組織、與嚴格訓練、足可護衛地方而禦外侮、國術爲强身之具、尤應發揚我固有之國粹、以禦外侮云云、張即晚離徐南下返揚、（十一專電） 
國外要電 
[德商承造鋼鐵製煉廠]  
與中政府答訂合同 
資本美金二千萬元 
路透社十日柏林電云、路透社探悉與中國政府簽訂合同、承造鋼鐵煉製廠之德商、係漢尼爾公司、該廠似擬設於南京附近、專煉鋼鐵、資本約需美金二千萬元、聞將先由漢尼爾公司墊撥、中國政府同時發行公債、與此數相等、分期十年還淸、該廠將俟中國時局平靖後、開始建 
造、前傳德政府擬予中國二千萬元之借欵、藉謀此項讓與權一說、查非事實、哈瓦斯十日柏林電云、英法兩國若干報紙登載消息稱、德國某大企業、擬爲中國設備重要冶金廠、並有以金錢資助中國之說、禾爾夫通信社、對於此事、加以申論、謂德國惟有出口發達、始能發展其實業、其爲中國設備工廠、亦不外爲發展實業計耳、至德國擬以二千萬圓貸給中國之說、則全屬子虚云、 
[德興登堡希望繼任總統]  
謂願受國人驅策 
防造成微重騒擾 
國民社十日柏林電云、興登堡總綂選舉競爭之演說詞、今日由興登堡將軍於無線電廣播於全國、奧國及美國亦有間接之傳播、此爲興氏在此次選舉競爭中第一次之演說、興氏首先陳述七年前彼允就總統之職時、彼亦未曾專對於某一黨發言、彼所欲與言者即全國之人民、故祇能自無線電將其言語廣播於全國、現彼復决定再行受任爲一國最高之執政、惟彼甚不願自身加入選舉之競爭、迨至最近爲環境所迫、不得不放棄其所有之主張、出而與世周旋興氏、復謂「全國人民必須靜聆余之言詞、明暸余此次出任艱巨之苦衷、并知凡加余以誹謗者之不能逃是非之裁制、惟余不願亦無須作政治之演說、因余終身事業、已足表示余之企圖及志願固無庸多言也、」興氏繼謂、渠此次允再加入總統之選舉者、純因彼有一愛國之天職、必須順從之、使渠此時即日休退、脫離生活上之糾紛、而度其有限之年月於安閑之中、則各黨紛爭立起、無論極左或極右得勝、皆於國家有極大之危險、因一政黨之領袖、苟操有極端之思想者、皆足以顛覆祖國之根基、此即渠所力求避免者也、至渠本身并未受一黨之推戴、實由全國各界各黨之代表推舉而出、故使果得被選爲二任總統、渠可自信實爲全國之信託人云云、興登堡將軍繼陳述其七年以來内政外交措施之種種、謂彼就任之初、雖不得已簽字於楊格計劃、但因爲國家覓一線之生路、不得不如此、但至今日魯爾區域、已無異軍之踪跡、至如各項緊急命令之頒布、亦係求國家秩序安全、實有運用軍事手腕之必要云云、 
路透社十日柏林電云、興登堡總統今晚發出宣言、切實否認外間所傳興登堡如在三月十四日初選時不得多數票、即將退出總統舉競爭之說、興登堡總統在今晚宣言書中、謂渠爲愛國起見、故願受國民之驅策、以謀復被選爲總統、渠以爲代表極端政見之黨人、爲多數國人所反對者、若被選出、則將造成祖國之嚴重騒擾云、又謂渠之簽定楊格計畫及緊急命令、皆出於愛護國家及保障德國自由之意、請國人團結一致以爭自由云、巴伐利亞邦總理請該邦人民一律投舉興登保之票、以此爲保全德國秩序之唯一方法、同時有共產黨二萬人、則誓欲推翻資本主義、傾向蘇俄、共產黨侯選總統塞爾曼指俄國爲工人之樂園、並謂遠柬問題、爲今日世界最重要事件云、 
哈瓦斯十日柏林電云、星期日之總統選舉、實以鄕邨投票數爲最難預測、在大城中競選運動、公開舉行、小城鄕鎭之各黨競爭、則出諸暖昧隠蔽强暴之方式、旣無盛大集會、與露天宣傳、亦不張貼標語、但個人口頭宣傳、甚爲熱烈、而威脅利誘、謟諛奉迎、無所不至、在有國家社會黨機關部之村落中、若自承爲社會黨或共產黨、或對興登堡表好感、皆可召禍、德國全境、咸有戒心惴惴憂惶、以待不測事變之降臨、凡往德國鄕間旅行者其所受印象、乃希脫拉黨肆意宣傳、無虞阻碍、擁護興登堡之宣傳、原以都市爲對象、然德國二千三萬人民固居住於不滿二千人之各鄕邨也、顧此等地方、希脫拉黨、人採用最直接之宣傳、對莫札爾流域之種葡萄者、許以禁止法國酒之輸入、對平原上之農人、則許豁免租稅、總之彼等之宣傳方式、全視地方爲轉移、以期迎合當地人民之心理、在近波蘭邊疆、其行動特爲猛烈、共和黨之鐵面團、在該處毫無集會之可能、此區域内、僅共產黨能與國家社會黨相持、若干完全共產黨之鄕邨、希脫拉黨人、亦不敢踏進一步、以現狀而論、欲預言選舉之結果、實不可能、惟在下西烈集省與卜曼拉尼省、以及普魯士束部等處、希脫拉確有戰勝興登堡之希望耳、 
[日本暗殺案當局注意主謀]  
　　圖免政治上之變化 
路透社十一日東京電云、日本最近發生暗殺案數起、且極端派時有越軌行動、致外間迭向政府責難、當局因之加倍努力、圖免政治變化、聞西園寺及牧野等要人、皆極端活動、期於此時避免不良之變化、故警政當局亦力謀緝獲最近暗殺案之主謀者、今晨捕獲嫌疑犯一人、名古市、聞同黨者有五、人曾誓死謀除彼輩認爲危害國家之要人、古市或係此五人中之一、古市就獲時、匿於素以漢文著稱之某日人家中、該日人昨被傳入警署審訊、今晨十時日僧一名向警署自首、聞與前藏相并上及團琢磨之暗殺案、頗有關係、該僧自稱、渠投案之目的、係爲援助警柬解决是案、并謂渠之生徒似有牽涉嫌疑、渠頗表示歉憾、朝日新聞稱、該僧曾避匿於某要人家中、警吏早知之、因不敢擅入該屋、故運用其他手腕、使該僧自首云、 
[林白子綁案綁匪頗爲活躍]  
　　著名痞徒請出獄營救 
路透社十日紐約電云、美國著名痞徒阿爾開彭、自獄中上書當道、請准其出獄、營救林白愛子、阿爾開彭自稱願竭其力覓回此孩、並願於出獄時、交保二十萬元、同時林白所僱之流氓史譬特爾與畢資二人、刻在困難中、蓋史譬特爾已接有恐嚇信、聲稱將綁其二子、以報復其活動、再史譬特爾與畢資等十六人、今日皆被解至法庭、因被控私自運酒入境也、 
[英國縮減航空經費]  
若干年後仍須增加 
現有空軍三十三隊 
路透社十一日倫敦電云、英國空軍經費、因國家財政不裕、勢須裁減、航空部次官沙遜今日在下院稱、英空軍僅可比去年縮減七十萬鎊、又稱他國空軍未有視英空軍設備更爲完善者、但爲維持此標準起見、此後若干年經費必須增加、俟去年程序告畢時、英國有空軍三十三隊、皆置有一九三○年以後之新式飛機、至於民事航空事業、現正提議再推廣英帝國航空路線一萬二千哩、庶可共得三萬七千哩航空路線云、 
[瑞典王孫蘭那爾結婚趣事]  
　　寗願犧牲王族權利 
路透社十一日倫敦電云、瑞典王孫蘭那爾與瑞京商人之女尼絲望德女士今日在倫敦婚姻註册局行結婚禮、新郎之母與其舅雖在倫敦、均未與禮、彼等對於匹耦、雖無異議而極不以廢除宗敎儀式爲然、按蘭那爾娶民家女爲婦、爲瑞王古斯太夫所竭力反對、但蘭那爾寗願犧牲應享之王族權利、與女士成爲眷屬、故結婚後、新夫婦改用白那都德君與白那都德夫人名稱、 
要聞 
[柬北僞國日本實爲主動]  
　　外部根據事實嚴駁日使復照 
自上年九一八後日軍非法侵佔柬北各地、推翻中國行政機關威脅中國人民利用少數叛徒爲非法之組織、迭經外部發表宣言、聲明絕對不能承認、並向日使抗議、二月十九日日本代表佐藤在國聯行政院宣稱、日本對於東三省獨立運動、表示同情、並予以贊助、當經外部向日使提出嚴重抗議、聲明此事日本政府應負全責、旋准日本照復、以此事乃一向不滿該處政治情形之中國人所爲、與日本政府及官員無關、又設詞爲佐藤所言護護、復經外部於三月十日嚴詞駁復、指明上述非法組織爲日本政府及官員所主動、各叛逆機關、實權操諸日本人顧問諮議之手、此次在長春就僞職之登淸帝漙儀、亦爲日本方面派員由天津挾持而往者、因此日本政府、應負其全責、茲將外部發表關於東省事件之中日往來照會及叛逆機關職員名單、探誌如左、 
㈠致日本公使照會、（二月二十四日發）爲照會事、近日據報、在日軍侵佔中之東北各地、有所謂獨立運動之積極醖釀、而國聯行政院二月十九日開會時、日本代表佐藤、竟聲稱日本對於柬三獨立運動、頗表同情并予以贊助等語查中國政府、曾於上年十月二日正式聲明、在日本未正式交還其所佔領各地方城市以前、當地如有不合法之組織、日本政府、應負其責、中國概不承認、並屢次向貴國爲鄭重之抗議在案、又查上年九月二十七日、駐東京中國公使館下秘書、爲東省建立中和國事、往晤谷亞網亞局長、據稱、已嚴禁日人參預、否則驅逐出境、嗣蔣公使開於滿蒙建國計劃事、又備文送貴國政府、聲明日政府在未撤兵前、對此應負全責、准復稱、嚴 
 
 

Page 8

 
 
禁日人獎勵支持或參與華人樹立政權之策勳等　　 
語、乃近日所謂東省獨立運動之陰謀、較前益爲顯著、而日本代表佐藤、竟公然自承日本贊助此種非法運動、似此違反貴國外交當局之聲明、破壞中國傾土行政之完整、中國政府、絶對不能承認、所有自日軍非法侵佔東北各地後在該處建立所謂獨立或自主政府之舉動、及令中國人民參加此種傀儡之組樴、日本政府、應負完全責任、相應再行提出嚴重抗議、照會貴公使、即希查照爲荷、須至照會者、 
㈡照譯日本駐華公使館照會、爲照復事、接准二月二十四日來照、所指關於所謂滿洲獨立運動一節、業經閱悉、查滿洲各地所謂獨立運動者、應祱爲係一向不滿該處政治情形之貴國人所爲之事、敝國政府及官員、並無何等關係、茲特說明、又准來照、以二月十九日佐藤代表在國聯行政院宣稱、日本對於柬三省之獨立運動、具有同情等因、查敝處未接詳報、假令上項情形屬實、其意係亦不外表示上述滿洲各地成立自治運動、其發逹之結果、使該處地方治安、得以恢復、當地居民及外僑、免受驚擾、爲日本所歡迎、並非表示日本政府對於上項運動有若何之關係也、相應照復貴部長查照爲荷、須至照會者、國民政府外交部長羅、日本帝國特命全權公使重光葵、昭和七年二月二十八日、 
㈢致日本公使照會、（三月十日發）爲照會事、准二月二十八日來照、對於本部二月二十四日抗議日本贊助所謂東三省獨立運動、去照多所聲辯、茲再以本案之眞相、表明貴國政府及官員應負之責任、查上年九月十八日以前、中國政府任命軍民長官在柬三省行使職權、中外人民、安居 
樂業、從無驚擾之事、自九月十八日以後、日軍非法侵佔東北各地、在東省强樹軍權、推翻中國行政機關、令中國人民爲非法之組織、其僞省政府及其所屬財政交通等等各僞機關之領袖雖、屬華人、但其就僞職、實由貴國政府及官員所威脅間有少數叛徒、亦係受嗾使、完全爲貴國政府及官員所利用、而各僞機關實權、則皆操諸所謂顧問諮議之手、該顧問諮議、又全係貴國人、均爲貴國政府及官員所派定、貴國方面、復派員將廢淸帝漙儀由天津挾持赴柬、竟於本月九日就僞職、成立傀儡政府、足徴貴國政府及官員、對於上述非法舉動、不僅如佐藤代表在國聯行政院所稱予以贊助而已、且實爲其主動者此爲舉世所知、不容掩飾之眞確事實、乃來照謂與之並無何等關係、實屬欲蓋彌彰、佐藤代表在國聯行政院宣稱日本政府贊助所謂柬三省獨立運動之不合、已於二月二十四日去照詳切聲明、而上年九月十八日以前、柬三省居民及外僑之安全、中國政府任命軍民長官、保護周至、無可訾議、茲來照復有所藉口、以爲佐藤代表所言之辯護、是欲諉卸九月十八日以後日軍糜爛東三省各地之責任也、尤屬不合、總之、日軍非法侵佔東北各地、顯係破壞中國領土行政之完整、故在該項日軍未撤退期間、中國政府、對於在該處建立之所謂獨立或自主政府之舉動、及令中國人民參加此種傀儡之組織、仍絕對不能承認、應由貴國政府負其全責、相應再行照會貴公使查照、須至照會者、 
附東北叛逆機關之組織及官員表如下、（甲）遼寗、㈠省政府省長臧式毅·顧問金井·諮議松本黑柳、㈡市政府、巿長趙欣伯·顧問中野·諮議後籐、㈢財政聽、聽長趙鹏第·顧問色部·三浦·大屋·中濱·南鄉·野間、㈣交涉署、署長羅鏡寰、㈤ 
交通委員會、主席丁鑑修·顧問村上·金井·諮議山口·佐籐·古山·門野·加賀·瀧森·甲裴·小島 
山本·吉永、㈥敎育廳、廳長邵仲、㈦省政府高等顧問袁金鎧、㈧東北省銀行、行長吳恩培、顧問須籐·諮議臼井·河上·竹内·褔倉堺·紫田·黑崎·三澤·天野、㈨自治協會、會長于冲漢·顧問中野·中西總務處長雪子·結城、（工厂彳）秘書源口·調查部長中西秘書户倉·交際部長竹立·秘書木井·指導主任牧野·督察和田·秘書Ｎａｇａｌ敎師中野、㈩高等法院、院長趙欣伯·顧問阿比留、㈩㈠電燈廠、廠長大磯、㈩㈡遼寗紡紗廠、廠長王廣恩、㈩㈢實業廳、廳長梁玉書·顧問高井·Ｏｒｉａ磯、（乙）瀋陽縣、縣長謝相蓀·科長長尾·繙譯（缺）、洮南警備司令張海鵬·雙城子警備司令于芷山、（丙）奉海路局長丁鑑修、總稽查土肥原、副稽查森田、總商顧問萬澤、特務顧問田中、商務部顧問池田、特務顧問早川·大橋、機務部顧問掘江、特務顧問井上、會計部顧問狹間特務顧問近川、路警部顧問渡賴、特務顧問和田·吉川、（丁）奉山路局長闞澤、㈠電報局監督金璧柬、㈡整理委員會委員長趙鵬第、顧問吳恩培·金井、（戊）吉林省政府、㈠省長熙治、㈡財政廳長孫其昌、㈢實業廳長年彥卿、㈣敎育廳長榮夢枚、㈤吉海路局長艾逎芳、㈥外交委員會處長謝介石、㈦吉長敦路局長金璧柬、（己）黑龍江省政府、㈠省長張景惠馬占山、（現辦公處在海倫）㈡洮昂路局長萬咸章、 
[蘇崑後方要訊]  
蘇州軍警維持治安蘇州居京滬線衝要、自滬變發生以來、後方治安、由地方人士組織之地方治安會、及軍警團聯合辦事處維持、現由軍警商團保衛團、組織蘇州憲軍警團聯組執行辦事處、推憲兵第一團金團長爲主任、各軍警機關各派官長一員、士兵二十名、到處服務、業於八日宣告成立、並聯絡無錫常州等縣、組織各縣後方治安會、刻在接洽中、駐蘇六十師後方主任陳心菉、奉蒋總指揮電、着令兼十九路軍駐蘇辦事處主任、所有蘇州一切治安事宜、概由該主任負責執行辦理、吳縣鄒縣長奉軍政部令、兼任軍法官、又聞自上海戰事發生以來、蘇地近有散兵甚多、散居各處、居民甚恐、現由十九路軍蘇州辦事處主任陳心菉、擬定處置散兵辦法、切實執行、㈠不許士兵住居旅館、㈡如遇有滋事擾亂者、無論官兵一律拿辦、㈢如無符號之散兵及假冒軍人者、尤應拘拿嚴辦、㈣對於查得各友軍之散兵、擬送回前方、請總指揮分别飭回原隊、至公安局方面查拿散兵、可隨時請軍警辦事處協助、所有現在駐蘇軍隊、如無駐蘇之可能性者、擬請設法移駐、而蘇地現有傷兵約一千餘人、已奉令分批送京療養矣、 
崑山縣長自殺經過上海戰事、自我軍變更戰略後、崑山縣成爲後方第一嚴重區域、本月四日、敵飛機時至崑山投彈、居民一日數驚、該縣縣長吳德耀、旣恐 
辦理供給困難、又爲避免危險起見、於五日避至蘇崑交界之甪直鎭、至七日崑地秩序恢復、商店亦大都開巿、吳縣長自覺無顏返崑、故於八日上午四時、在甪直鎭高浦橋畔投河自盡而死、吳縣長現年六十歲、安徽人、自寳山調任崑山僅月餘、吳縣鄒縣長據報後、立即電呈民廳云、據報崑山縣縣長吳德耀、陽日避來本縣角直鎭、投河身故、前方防務重要、乞迅遴員接任、吳縣縣長鄒競庚印、（十日） 
[松江軍警維持治安]  
　　松江通訊、本邑自聞十九路軍爲戰略關係退却以來、謠諑紛紜、日必數起、軍警當局、以後方治安、關係重要、近日謠言、難免不有宵小潛入、希圖擾亂、爰於前日會謀防止方策、决定稽查城廂游民、藉淸亂源、業於昨日開始稽查城廂各鎭、本日稽查（十日）郊外各鄕、定兩日完竣、稽查時、先由鎭長率同鎭警、齊集指定地點、會同軍警、於上午八時同時出發、盤詰可疑住户、尤注意於戰事發生後自滬來松不營正當生業之客民、城内八鎭稽查結果、計獲三十餘名、暫留公安局訊奪辦理 
九日上午九時許、有日機一架、沿鐡路綫駛向西去、迨至正午十二時駛回、昨日上午八時、又有兩架駛過往西、旋因天空陰雲四佈、細雨濛濛、兼以風勢甚緊、未及一小時、即行駛回、向東而去、（十日） 
[汕頭恢復民衆抗日運動]  
汕頭通信、汕頭民衆抗日會、去年因黨學發生糾紛、中途停頓、致經濟絕交、大受影響、且有人假借名義、發出放行單、放行已被查封之煤、又有人在澄海外砂、設立私運仇貨機關、四日有金合成𧐔船、在外砂轉運仇貨到汕、被潮海關所截、緝獲仇貨酒精一千四百餘罐、鱼肚乾四十蔴袋、價值鉅萬、船夫林阿乳一名被捕、據聞此爲有組織之走私專販仇貨之王某所爲、王自去年抵貨事發生、專做破壞救國運動、獲不義之財、幾逹百萬、手下有夥伴船夫等百餘人、上下關節早已打通、此次實爲第一次破案、汕頭各界有鑒於此乃於五日下午在工界抗日會開改組民衆抗日救國會之籌備大會、到會代表數十人、唐人爲主席、議决案如下、㈠全巿法定九十一團體、限即舉出負責代表、先行登記、代表人資格、應愼重審查、然後發出選舉票、㈡選舉票於三月六日起、分别發給各報到團體、限三月八日上午八時起至下午一時止、親到巿黨部投票、同日下午二時起開票、㈢請巿黨部派員蒞塲監視、倘投票總數額、不滿報告之團體半數以上者、全作無效、若各團體已願放棄爲國民之責任、輕視目前之抗日救國工作、本籌委會、殊難負此重大責任、惟有宣告結朿、㈣選舉方式、仿照省黨部選舉省委辦法、用雙記名連選之、㈤推舉工界抗日會·學生聯合會·婦女救濟會·巿商會·華僑互助社五團體、派人負責掌管票箱、免被人舞弊、聞俟各代表選出後、民衆抗日救國會、即繼續進行救國工作矣、（六日） 
[日暗殺團活動]  
自稱血盟决死隊 
暗殺政黨資本家 
大阪朝日新聞云、自前藏相并上被狙擊後、最近又發現暗殺團琢磨男事件、社會上頓起恐怖之念、警視廳因案情重大、極力搜查之結果、已悉該二兇漢、係血盟决死隊之隊員、該隊宗旨、專謀暗殺政黨中之資本家爲目的、聞其黨約有四五十人中有軍人數名參加、 
上海日日新聞云、暗殺團琢磨男案有重大關係者、住四谷區、業出版業、原爲日本國民黨書記長、現充日本生產黨員之鈴木善一、自事件發生以來、行跡詭異、本日（十日）向警視廳自首、午前十時、由吉岡警部開始審問、由鈴木口中、已吐出暗殺團内容的有力端倪、 
[日本赤化運動劇烈]  
已蔓延銀行公署各機關 
長崎日日新聞云、佐世保巿内、最近發見○○反對等不穩傳單、實爲時局之重大問題、經佐世保署之搜查、捕獲嫌疑犯内田等十四名、彼輩在佐世保讀書交換所名義之下、研究馬爾克斯主義、秘密結合同志、自上海事變、佐世保軍港因徴集陸海軍出兵、形勢緊張時期、彼輩竟潛入佐世保、一味宣傳○○○主義、日前在紀念公園與巿内各處、發散不穩傳單、查該團體皆係十八九嵗以上二十六七以下之靑年、目下正在嚴密偵查、 
中外商業新報云、警視廳現探悉日本銀行内所組織的無產靑年同盟會日本銀行班、與日本共產黨同盟等左傾分子、秘密活動、突以迅雷不掩耳手段、逮捕三十二名、中有日本銀行調查局女事務員松本善子·與股份局女事務員飯田等數名、大阪朝日新聞云、以大阪中央電信局爲中心·播及於大阪巿内各官署·設立同盟·將圖勢力之擴大强化等極左分子、曾經數次檢舉、然終不能撲滅、現由菊池課長等秘密偵查之下、捕獲赤化局員山中等二十餘名、 
東京時事新報云、提唱馬爾克斯唯物論之三木哲學·風靡於全國哲學界、查三木淸原係德法留學生、現充大谷·日本·法政等大學講師、因與共產黨事件有關已照違反治安維持法、判處懲役二年、又莫斯科共產主義大學畢業服部麥生、亦於三日開始審理、該報又云、山形縣警署、聞共黨將有暴動、於三月一日在山形縣與附近村落、着手檢查、結果捕獲左傾分子山形縣高等學校學生長橋專太郎等十六名、彼輩在校内發刋「皮肉新聞」、校外又設研究會、擬利用選學、以圖大學、該團體人數甚衆、係共產黨靑年同盟山形縣支部、附和者又有電氣工人、公司職員·店夥·農村靑年等、事件頗爲重大、大阪每日新聞云、和歌山縣共黨文學士田島善行所組織之勞動組合協議會、勢 
甚猖獗、警官根來、因鑒於形勢不穩、擬搜捕該黨領袖島淸一·赤路友藏·田島善一等極左分子、竟遭身殉、 
[日本調查全國靑年思想]  
以滿洲上海事件爲中心 
東京時事新報云、文部省因自滿洲上海事變發生以來、國家處於重大難局、關於全國男女靑年團與年輕人之思想的傾向、究竟如何、不得不有切實之調查、業已令社會敎育官實行總動員、其調查之中心題目、爲對於滿洲上海事變各靑年之能度思想趨向之歸宿以及靑年對於選舉所抱之意見、 
東京朝日新聞云、内務省爲取締極左運動與極右分子、已擬具體方案、目下業於極端反軍主義運動、與中國問題反日抗爭等運動、嚴密防範、現已規定在警察施設整備費項下、追加預算百三十九萬元、 
[荷蘭共黨襲擊日使館]  
上海日新聞云、九日午前有共黨一羣、突現於洛脫爾丹日二領事館、麕集門前大駡、揮馬「打倒日本帝國主義」之旗、猛烈示威運動、後警察聞迅趕至、始歸平靜 
 
