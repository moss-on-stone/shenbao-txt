# 1918 - 329 - 4916452

 

Page 1

 
 
   
 
 

Page 2

 
 
   
 
 

Page 3

 
 
時評 
[勸告（冷）]  
　　五國公使今又爲南北和議之不進行而勸告矣不知政府中人聞之作若何感想新國會中人聞之作若何感想督軍圑之同袍社聞之作若何感想其仍持無形式之和議耶其仍欲保障不解散耶其仍熱心於副總統内閣而置國家於不顧耶 
　　嗚呼南北統一而和中國之福也乃中國人不自急而他國爲我急之如有人心能勿自愧耶 
[專電]  
　　北京電下午四時美英日法俄等公使特謁總統忠告督軍干政破壞和平擁段舉曹等事含有重大意味徐决明午召集各督會議說明一切其結果如何與時局關係極鉅 
　　（二日下午八鐘） 
　　北京電粤七總裁聨名直接致徐一號電請速開和平會議（二日下午九鐘） 
　　北京電外交圑對於南北問題將提出友誼的勸告　　（一日下午五鐘） 
　　北京電張作霖見徐言願回奉請撥軍費（二日下午八鐘） 
　　北京電督軍圑主張此次和議與辛亥不同不能對等地點須在北京讓步則在漢口反對南京開會 
　　（一日下午五鐘） 
　　北京電西南對於善後會議名義謂北方以土匪視彼絶對否認（一日下午五鐘） 
　　北京電政府對陸唐方面已疏通不日以善後會議名稱南北各選十或十五委員協議一地點在南京　　（一日下午五鐘） 
　　北京電錢内閣發致岑譚李三電已允召集和平會議（一日下午五鐘） 
　　北京電東海接張謇電一不入閣一不列和平會以個人名義調停（一日下午五鐘）　　北京電吳佩孚在湘南自行組織公署合肥主褫官職錢主和平辦理尚未决　　（一日下午五鐘） 
　　北京電熊克武電政府諸公維持和平倘能得永久和平之道武當極力贊助　　（一日下午一鐘） 
　　北京電張敬堯電據前方報稱東坪方面南軍勾匪反攻血戰三日始擊退又據寶慶田司令稱巨口鋪巖口鋪等處有匪萬餘反攻等語現已停戰令下仍謀勾結反攻應如何辦理請示（一日下午三鐘） 
　　北京電王安瀾殘部尚佔磚坪鎭坪等處現張聨陞飭各營從速進攻 
　　（一日下午一鐘） 
　　北京電浙督以金衢嚴警備司令梅占魁副司令王文彬破獲温郡黨人機關異常出力請奬補實官 
　　（一日下午三鐘） 
　　北京電童葆暄以十月份軍費屢催未發特派葉秘書來京催請速撥 
　　（一日下午一鐘） 
　　北京電張文生率各部追剿郭白等匪至豐嶧交界處搜剿七日恢復三十餘莊現尚分路追搜又靳帮統在台莊等處搜剿目下此路已平（一日下午一鐘） 
　　北京電齋藤少將照會吉督稱關東都督署擬派守備隊千餘人至吉省寗安一帶試寒旅行請查照 
　　（一日下午三鐘） 
　　蕪湖電龔心湛乘利濟輪今晨過蕪赴省（二日下午三鐘） 
[路透電]  
　　古本海琴電巴登邦加爾斯魯希消息進步黨發表請願書懇請巴登人民勿受柏林過激黨迪克推多制之束縛並謂胡爾丹堡·奥地利亞·希細亞人民誼同手足皆反對普魯士黷武主義與柏林無政府主義者德國賫書人一名自奥赴柏林中途爲巴伐里亞當道所拘且被没收文件德國南北部之齟齬因是益烈　　倫敦電英首相喬治君在紐開塞爾受該城授予之自由時演說謂和平必須莊嚴正大僑庽英國之德人嗣後永不能容其暗損吾人至於賠欵一節將守舊日主義由負者出之故須令德國盡其力之限度賠償兵費且不得容廉價之德貨輸入英國首相問今是否將不追究戰爭之禍首彼意凡以不人道方法待遇英俘者應使負責英國行事無站自可具潔白之天良以臨法庭戰爭了後吾人不欲施行報復政策第今爲懲前毖後計對於禍首不能輕貸俾後人思效黷武君主之所爲者有所戒懼凡蹂躪人境者宜治以應得之罪若不追究禍首則是平民與君皇同一犯法而科罪互異也故潛艇之海盜必加懲治調查此種罪狀自須極爲公允惟必出以履峻且將經過最後之審查吾人之取此種舉動須一秉至公務不屈不撓並保證此種罪惡之戰事永不再見於世界歷史云云（二十九日） 
　　倫敦電（遲到）紡工聨合會以一○一三二票對四二四票表决主張於十二月第二星期罷工要求照現得工資之率增加百分之四十梳毛工人聨合會亦以多數議决取同式行動廠主已允照戰前工資之率增加百分之四十（二十五日） 
　　倫敦電比國國會已由哈佛回不魯塞爾 
　　巴黎電法國報紙大半視英皇與法總統之演詞爲英法永遠聨盟之先聲今晨英皇在英使署接見請假歸來之英兵英皇與外交總長茶會後偕法總編於午後赴市政廳招待會晚間英使署大開筵會英皇率其二子於巡視英兵後將赴不魯塞爾會晤比皇與比皇后（二十九日） 
　　巴黎電英皇在巴黎市政廳茶會演說表示其此次重游巴黎之快樂並稱讚巴黎人士於危迫時際莫可撼動之信任心謂法國内有堅忍不撓之人心外有發揚蹈厲之士氣遂促成協約國之勝利巴黎於其試騐中損失無多誠可忻慰今次來游荷巴黎人士誠摯歡迎更可見法國人民對於英國君民之美感極願巴黎人士昌盛幸福願與訂交稱之爲友云云法總統普恩賚亦詞答覆盛稱英國决計加入戰局之精神及英國領土與殖民地擁護祖國之忠藎（二十九日） 
　　巴黎電英皇率其二子臨市政廳受巴黎城正式之歡迎其禮節甚爲隆盛皇發簡短之演說謝歡迎之盛意今日英皇乘車赴各處時道中歡呼之聲不絶於耳今是英皇離巴黎游閱近今獲勝之戰地並慰勞各軍法總理克勒滿沙氏與福煦上將星期日下午將同抵倫敦意首相歐蘭杜氏交國哈何斯大佐亦同行倫敦將予以盛大之歡迎恊約國各領袖現陸續赴倫敦參與豫備媾和會議巴黎各報一致主張恊約國宜速向荷蘭要求引渡德前皇據傳德前皇現謀早日回國衆議應將德前皇與太子暫行送入恊約國境内以待决定最後處置方法法國海軍總長决議將海軍中年滿四十歲者及有子女四人或更多於此者免除兵役俾商船航務可多辦事人員七千人（三十日） 
　　巴黎電法總統答英皇之演詞先廻述英法兩國極力防阻戰禍竟歸無效之前事追叙旣畢乃曰英國即在此時不獨以其海陸軍光榮之事績且以其道德堅定仁心偉大之事績加諸其篇幅富麗之歷史英國早知戰局持久不可不編練大軍增多軍械但絶不爲此重大之責任所懾傳命各領土與各殖民地共努力於戰爭事業一呼百應忠於祖國之回聲遍於世界此種人民散處於地球各處者於同一之時日抱同一之精神奮然而起爲祖國効力此誠前所未覩之奇觀也今次左右英國政治之自由精神於全球服役之中果得何種高尚報酬乎海外急難之軍源源而至英國大軍乃得於戰局中獲取經騐改良戰術逐漸獲利終奏大功而使敵軍受迫乞和矣云云（二十九日） 
　　約翰里斯堡（南斐洲）電十一月二十日英國内務大臣開夫貴族在上院發表關於釋放德俘回國之言此間人士頗爲注意南斐現覊禁之德人共有數千人如澳大利亞與坎拿大驅逐德人則南斐亦將照行　　亞姆斯特丹電德前后往會其夫已抵瑪斯白琴　　開浦鎭電據官場估計南斐近今患流行性感冒歐人與黑人死者共有五萬人（二十九日） 
[法國無線電]  
　　里昂電亞姆斯特丹消息荷蘭報紙載稱德皇威廉二世之遜位詔書訂於阿曼龍根時爲十一月二十八日此足證協約國報紙之疑惑論調殊有理由蓋德前皇未眞正遜位而留居荷蘭實歷三星期之久也德皇遜位詔書之富布係由荷蘭政府請求俾得明瞭德前皇所處之地位當德前皇署名於遜位詔書之前意欲與皇后談話一次迨皇后行抵荷蘭後翌日德前皇即簽定遜位詔書（一日） 
　　里昂電瑞士巴勒消息人民委員會議議决一九一九年二月十六日舉行國民憲法議會選舉惟須得德國社會黨委員會大會之贊同德國全境分爲三十八區每區按照人口數目選舉議員六人至十六人 
　　里昂電瑞士巴勒消息弗朗克福爾日報載稱星期四日匈加利内閣爲副法政府願望起見議决之結果麥剛森軍隊約七萬人將在匈加利覊禁（一日） 
　　里昂電德國遵行休戰條約由德國南部兵營釋回法國之第一批俘虜已於星期六日由瑞士行抵里昂（一日） 
　　里昂電英王佐治五世將大勳章授與福煦上將時致詞曰上將乎朕深幸乘此時機得由朕親手將英國最高級之勳章授諸上將此項勳章所以表示朕之景仰及朕之國民之尊敬大軍人蓋此大軍人乃導引英軍入於勝利云云（一日） 
　　里昂電巴伐里亞軍事當道報告轟擊巴黎之德軍射遠砲詳情如下射遠砲係用海軍重砲改造具有一種新機能此項改造爲時甚短射擊之預備約歷六月至九月砲彈口徑計爲二十一生的密達彈重一百五十啓羅藥量稱是砲之角度爲六十五度彈可及三十五啓羅邁當之遠其初絶未試騐射擊純以測算爲標準施放時常架兩砲置在塞門德土露臺之上設有起重機下置鐵軌可以活動此係大本營之報告云 
[美國無線電]  
　　華盛頓電星期一下午惠爾遜將在國會演說以其爲本年最後一次之召集白宫昨夜發出通告謂美國參與歐洲和平會議之代表圑係以惠爾遜總統國務卿藍辛前駐法與意公司亨利惠脫氏大佐哈何司與將軍白利斯五人組成又解明所以起初不發表各員名姓者以各交戰國之代表僅於一二日前始行提議也（一日） 
　　華盛頓電前往歐洲參與和議之白利斯大將其陸軍隨員爲陸軍通信局長邱奇兒少將與大佐六人中佐二人（一日） 
　　華盛頓電白利斯大將李格特白浪二中將與狄金生哈博德二少將均晋授大勳章（一日） 
　　華盛頓電參謀總長馬奇大將今日宣佈潘興將軍定於日内運回在法美軍官二千四百八十九人兵士七萬九千六百六十三人美軍之死傷人數算至十一月二十六日共計軍官兵士十二萬六千七百二十三人（俘虜在外）其中陣亡者二萬八千三百六十三人受傷死者一萬二千一百十人病死者一萬六千零三十四人因他種原故死者一千九百八十人重傷者三萬四千六百五十一人輕傷者九萬二千零三十六人陸軍部預算俟實行罷兵時每月可望自法　回美兵三十萬人（一日） 
　　華盛頓電戰時商業部長馬哥米氏今日宣言已派三船自太平洋口岸載西北利亞所需之物前在海參崴此係第一批嗣後當陸續派船前往也（一日） 
　　華盛頓電美國勞働聨合圑已派代表參與萬國勞働大會總代表爲共伯秘書爲格林（礦工圑司庫）鉛工圑長阿爾濱與石匠圑長鈍根（一日） 
　　華盛頓電國務院接海牙電信據云前德國外相辛慈已往已廢德皇處欲得一讓位之宣言文（一日） 
　　華盛頓電美國全境自昨夜十二時起按國會新律一例停止釀製啤酒及他種麥酒（一日） 
[中國各電]  
　　北京電中政府已開始以大規模幽禁德人西山大廟二十所今已佈置爲幽禁德人之地近數日來重要德人之被幽禁者已有多人其他德人一俟廟宇佈置妥善即將陸續拘入德人婦孺自願隨其男子一併入幽禁所政府致中立國公使請赴星期五晚總統府大宴會之請帖於最後時間由某協約國公使促請總統取銷之此乃因荷蘭公使之態度而起（一日） 
　　字林報 
　　北京電據俄報消息過激黨人一隊計俄人四德人二猶太人十一勒特人一於六月十六夜在愛加特林堡暗殺俄皇室後即赴阿拉巴蒂夫斯克尋殺皇室中人此後赴本姆當其抵境時尼古拉大公爵不知下落迄今未聞其蹤跡俄皇夫婦之屍未曾發見其所居之到中血跡糢糊槍痕刀印歷歷在目已經拍照備考附近灰燼中查見女衣一部份及有光彩之鑽石一枚行兇者之姓氏今皆爲人所知（三十日）路透電 
　　北京電日英美法意五國公使於本日午後四時晋謁徐總統勸告從速進行南北妥協同時又發訓令於各該國駐廣東領事命對於軍政府爲同樣之勸告 
　　東京電據當道某要人之談話云段祺瑞張作霖倪嗣中一派欲以其復興軍閥之目的對於南北妥恊問題大施其妨害的陰謀今已成爲不可爭之事實如最近彈劾錢總理案即其一端也若輩又以南方國會之一部及上海民友會一派之反對妥恊爲奇貨可居乃利用新聞電報向中外各方面頻播傳妨害妥協之流言近且利用徐樹錚來日之機會喧傳如運動借欵運動同盟等種種謡言以致倫敦泰晤士報亦登載半信半疑之記事事已至此我日本與列國恐終不能坐視徐總統之地位亦殊可憐憫或者將因此而惹起國際問題以致日本不得巳而發警告未可知也（二日） 
　　北京電傳聞李純與錢能訓已議妥開南北妥協會議之時取消舊約法但南方能否承認尚屬疑問 
　　北京電戊午同袍社已改爲參戰同志社不日將發表關於時局之意見如左一解散軍隊須先由南軍着手辦理解散之兵數南北一律以後全國共設五十六師二廢師長改爲旅長三餉銀先支給被裁之兵裁撤北方軍隊時其士官仍照例得受俸給 
　　東京電新任駐華日使小幡氏目下至湘南養定於八日啓程赴任徐樹錚將於六日啓程回國（二日） 
　　東京電日本内閣爲討論預算案從今晚七時起開臨時内　會議一般會計之部均已議畢（二日） 
　　以上東方通信社電 
　　東京電神户川崎造船廠此番更决定增加二千萬圓之資金（二日） 
　　東京電日本之故黄克强友人等爲克强謀建追悼俾於鶴見總特寺將於七日舉行除幕式碑文爲犬養氏手筆題曰黄君克强之碑將由現在日留學之克强次男引繩除幕（二日）以上共同通訊社電 
　　北京電當局决議以川陜閩鄂仍在進行各軍之統系電詢西南凡西南不承認爲其部屬者皆從事痛剿承認者即責以自行制止中孚通訊社電 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[東京通信（心危）（十一月廿六日）]  
　　東報對於我之講和條件評 
　　日本講和條件至今尚未發表其特使之選亦未决定其審議之愼重已可槪見乃返觀我國特使之選派條件之提出早已紛傳各報何其輕而易舉若探囊而出耶此次講和條件固無所庸其秘密然亦不可不出以審愼日本輿論屢言此次陸使赴歐經過日本須上下極誠歡待並希望於列席前雙方先得了解庶可圖將來雙方利益云云並聞此次劉崇傑來日係專與彼當局預議講和條件殆以我國之所提議或尚有須就商於日本乎我國此次所擬講和條件雖未有正式發表而此間已知梗槪各報已大肆批評矣請列舉之 
　　朝日新聞曰據北京電傳中國議和條件其大要（一）收回領事裁判權（二）關稅改正（三）中東鐵路之處置（四）由同青島（五）開放蒙古西藏中國以若此之根本問題求講和會議之解决其結果如何亦不難想像而得之也收回領事裁判權及關稅改正問題固已經聨合國一部分之了解惟中東鐵路之處置及收回青島問題爲直接有關於此次大戰者講和會議上所宜熟議者也不特爲中國緊要之問題抑亦日本重大之問題也陸使途經日本須得雙方諒解者其此二問題之謂乎所謂蒙藏開放者豈僅因中英中俄條約之關係而許中國開放不受以前之拘束乎抑以蒙藏開放於世界乎由後之說則聨合國所歡迎更無俟言矣 
　　時事新報日領事裁判權撤廢問題列强早已承認惟俟司法監獄之改良耳關稅改正於戰前亦有提議中國固未嘗有特别要求則於此時亦無提出之必要拳匪賠欵則或不能得列國之承認亦未可知惟旣允延期則其結果尚不可知耳中東鐵路或中國欲自俄國全部收回能達到目的與否殊爲疑問青島問題於三年以前日本早巳宣言於四種條件之下於戰爭終結後交還中國固不待論縱行提出不過要求一般之承認耳蒙藏開放問題與英俄有歷史之關係其結果如何殊費考慮耳惟此項講和條件聞有先與日本磋商庶兩者不致失其協調蓋數年來中日關係漸密均能圓滿解决如青島問題萬一兩國間小有齟齬則易爲敵國所乘反有不利益之虞故雙方之協調至爲重要陸使途經日本政府當局者宜與之交換意見得充分之諒解也 
　　報知新聞曰歐戰講和會議之大題目宜限於直接關於戰爭者庶幾可以速歸於和平至若國際聨盟海洋自由貿易保障撤廢秘密條約禁止等問題宜更開一萬國會議更議之故中國問題亦非與此次講和分離不可假定中國欲提出收回領事裁判權改正關稅等問題於參戰當時已經承認此次再議或反非中國利益也中國提出條件固爲其自由之主張乃若使講和延期不决於中國亦有不利益也吾人决非徒爲無理由之反對况吾人對於中國之苦痛亦宜不辭援助與犧牲者乎中國問題未能於大戰終熄解决殊爲遺憾耳今日所希望於政府者其對華政策須具大膽的機敏的澈底的手段以臨之否則前此日美宣言之效用如何發生不能無所恐懼焉陸使東來須舉國一致竭誠欵待而更須使之與日本之遣派使節疏通意志庶幾兩國委員得趨同一之步調也 
　　上列三報之論調表面上雖未嘗擯斥我國於講和會議之外亦未嘗反對承認我國提出之條件而言外之意可味者則我之條件須先得彼之同意始可提出於講和會議是也報知新聞尤斤斤於日美宣言亦自有其深意陸使須知此行乃代表國民公意而非徒爲政府之所派遣勉乎哉 
[北京最近政潮之内幕]  
　　數日以來北京之政治界其表面上笙歌雅奏旗幟飄揚平和慶祝之聲喧騰寰宇觀於前日之盛况何等昇平但言其裏面則政潮起伏逸趣横生政客軍人互相愚弄或奔走運動或叱咤咆哮或蹙額低眉或裝聾做啞旁觀默察好看煞人略爲紀之以爲慶祝平和之點綴 
　　彈錢案之用意賀培桐康士鐸等之提出彈劾錢代理案（原文已見一日本報）私的方面則楊以儉曹鈞等之鼓動其用意極不光明即在該派中之公的方面亦不過欲錢氏去職達其王葆鋆等所提重組段内閣之目的其至少限度則希望做成交換條件關於財政方面之用人行政一聽該派之主張求黨費揮霍之有所自出然因是所發生之效力則有兩種（一）爲當局表明對南議和非無誠意而直負阻碍和平之責任於一肩（二）便東海益增其不信任該派之心他日時機到來督軍覺悟新國會之運命將大反於該派之所以預期至錢氏辭職之說當局尚否認之惟錢氏在東海幕下不算饒勇健將去留無甚關係然其麻木不仁之態度恐某派亦不易揮之使去也 
　　某派擁段之熱心某派多數議員其來源本出於督軍之所派故先天的劣性即但知巴結國人其生活運命皆掌握於軍人之手但軍人派今日尚有首領之資格者自非合肥莫屬故即立定擁段之政策然合肥在今日態度冷靜殆非上年奉軍入關時所可比且在合肥左右之穩健派莫不以賀王之提案爲滑稽胡閙謂决不使合肥再上該派之當且深惡王葆鋆等之毁損合肥名譽云 
　　鼓動中之副座速選目下南北和議日漸接近某派破壞和平之手段即在速舉副座速議憲法而舉副尤足以得軍人之助力一方又可以從中攫得金錢聞日内仍在猛烈進行勸某方以金錢勢力兩者並用一般窮議員當此天寒袖薄之時殆不患不中其術又威逼梁士詒務必爲之疏通議員達速選之目的聞梁氏日來頗引以爲憂但王揖唐之起勁亦似較從前减色 
　　東海疏通曹張東海恐曹錕張作霖受政客之愚弄前晚特召張入府再與詳細說明時局之趨勢且謂如某派必欲與國家爲難和平破裂引起外交界之責言則我亦惟有不幹昨晨又召曹入府所言大抵相同聞曹張皆言旣然總統開誠布公我輩當依總統所言疏通一切惟内閣問題龔心湛頗適任於財政錢幹丞本爲合肥推薦之一人（合肥薦汪大燮與錢汪不肯任）我輩亦並無排斥之意然曹張口中雖然如此說惟政象果即歸於平靜否吾人尚視爲疑問也 
　　太平湖之憲法人材安福派前日在太平湖裏興風作浪自行舉定憲法起草委員實施其包辦憲法之大計劃其所認爲合格者如下（正額三十名）蒙古吳文瀚（皖人）湖北鄭萬瞻湖南向乃祺蒙古王伊文（河南人）奉天孫孝宗安徽陳光譜湖南易克臬陜西鍾允諧江西饒孟任直隷王葆鋆福建劉映奎直隷王文芹山西耿臻顯安徽光雲錦安徽劉朝望湖北李繼楨江蘇解樹强西藏王雲鵬（四川人）山西郭德修黑龍江王文璞安徽關建藩江西程臻福建鄭蘄河南王澤攽吉林趙驥甘肅王廷翰河南王曾禮江蘇蔣士杰甘肅宋振聲奉天高清和（候補二十名）康士鐸艾慶蘄梅士煥烏澤聲翁恩裕彭運斌吳淵安大 
[中國僑美男女學生慶祝戰勝時之攝影]  
　　榮王印川逯長增克希克圖袁振黄羅仁博汪立元樊振聲謝鍾靈張學王樹枬吳劍豐卜兆瑞 
　　又據天津益世報云北京政局將有一大變動因某派及倪丹忱之積極運動督軍及議會之多數派業已打成一片最爲督軍及多數派所不滿意者即爲主張和平之徐東海其忌恨之意已流露於口吻間不過彼等與東海歷史上皆有直接間接之關係此時與東海之老面子亦未抓破於是東海之部下大將錢幹臣遂爲議會及督軍集矢之的多數之安福派以與錢内閣種種條件之不協種種目的之不達又因錢近曾有犧牲新國會之表示恨入骨髓不能復忍乃决意取而代之以此意謀之於倪張各督一氣呵成運動成熟各督贊成因之彈劾之聲遂起預計此項彈劾案提出後政局上必更呈一種極大之變態各督之不出京乃專候此種手段之效果也 
[紀北京之大慶祝]  
　　二十八日之閱兵儀式 
　　二十八日爲慶賀協約國戰勝公府中特開大會行隆重之閱兵儀式午前六時起鳴禮砲一百八響（在天橋附近）九時三十分本國各軍隊入天安門各依定所排列同時外國各軍隊入天安門十點十五分以前一律排齊十時四十分經閱兵式總指揮官偕同各國武官入天安門内東廊房暫息十時五十分東海乘禮輿至天安門降與由引導官引導入門（奏樂）總指揮官趨前報告到場官數法日美各一百人英國七十五人意大利五十人俄比葡萄牙巴西等國則以武官進府本國軍隊以叚督辦爲總指揮第一師步兵兩營工程輜重砲騎機關槍等各一營先由侍從武官長靳雲鵬率領進天安門閱畢後步兵一營先整列由貞度門出天安門均依預定路綫行至東交民巷外國軍隊分别歸營中國軍隊由東交民巷西口歸營此外步隊至天安門外暫息其餘各隊在原地暫息均依預定路綫整隊經過大總統府前府學胡同東交民巷西口分别歸營太和門内之軍隊退出後東海出蒞禮堂外交圑及中外參列人員均詣禮堂序立行慶賀禮（鞠躬）至閱兵時中外職官排列次序（一）各國公使（二）國務總理（三）外交總長（是日次長參列）（四）參謀總長（五）陸軍總長（六）海軍總長（七）侍從武官長中外另女來賓參觀者數千人遍觀各處各公使皆極滿意聞荷蘭公使尤贊歎斯會之盛况 
　　另一消息二十八日京師舉行慶祝協約國戰勝大會是日天氣晴明中外人士均極眉飛色舞十時許太和殿前我國軍隊已分隊先後齊集排列於東西北三面其數約有一師協約各國軍隊繼至均依序排列於中央若汽車隊則在天安門内午門外也十時五十五分徐總統偕侍從武官長同乘四馬紅色禮輿入天安門門内參觀之商民及各校學生鼓掌歡呼聲如雷動禮輿之前有儀仗馬隊叚督辦亦乘馬前導至太和門前下輿時協約各國駐京公使及使館人員武官已先會集鵠立以待徐總統與協約各使一一握手即同行至太和殿前閱兵式更拾級登太和殿少憇有頃中國及協約各國捧旗軍官捧中國及協約各國國旗登階徐總統受各使慶賀又同各使向中國及各國國旗行慶賀禮如儀樂聲大作禮成徐總統及各使退至保和殿休息中國及協約各國軍隊亦依序退出旋徐總統仍乘禮輿回府秩序異常整齊也當舉慶賀式時飛機兩架盤旋天空更散下各種小旗蕩漾空際又放出軍用鴿一羣鴿尾均帶有響哨飛翔殿前皆足點綴生色太和殿前石階上竪立協約各國國旗外遍揷紅色旗甚多亦極美觀太和殿東西兩廊設茶點處多所又太和門設有飲酒處任參觀人吸飲種種精美完備蓋籌備幾及兩旬始克臻此也參觀地點區别大槪商民及各校學生在天安門内持入場劵者在太和殿東西兩廊有特别請帖者在太和殿而太和殿前階二層則盡爲女賓亦係預先送券以議員眷屬爲多有一事不無遺憾者總統府禮官處曾柬邀新聞實業交通各界到場同時舉行茶話會新聞界人初入場時有充普通招待者囑報界宜集合一處不必散開謂總統將有演說迨慶祝禮成太和殿等處立時開放參觀人潮湧而至總統弗克演說而去相傳已由印鑄局印好演說詞四種（一）訓勉文武官吏（一）對新聞界演說（一）對實業界演說（一）對交通界演說而臨時此項印刷品之演說亦並未見散布聞此事初由禮官處與内務部會同辦理屆時事太忙禮官處以爲内務部已派員接洽内務部亦同此心理遂至相左至未有茶會之形式云 
[中央公園之慶祝會]  
　　前晚（二十八）中央公園開國民慶祝大會於社稷壇前佈置會場開會後王揖唐爲臨時主席各界均派代表演說在京各督軍亦多到場東海派吳笈孫秘書長代表演說錢代總理代表政界演說叚合肥亦代表軍界演說梁士詒代表新國會演說其他各界亦均推舉代表演說合肥演說參戰經過之困難時環繞會場者何止萬人大呼協約國萬歲中華民國萬歲其勢若狂是日公園佈置之輝煌眞是空前絶後絶無僅有電燈多至數萬如入不夜之城各路線兩旁更結各種燈綵土山大放燄火公園門前及會場碧紗舫等處均設音樂此外又在來今雨軒設外賓休息室衞生陳列所北設議員休息室春明館小榭設學界休息室上林春等處設紳商報界休息室行健會及董事會等處設軍政界休息室而游人之衆亦從來所無門首擁擠不堪軍警無法維持秩序乃以汽車一輛横置門前往來梭巡蓋來者勢如潮湧絶非人力所能抵禦也出口在天安門云 
[北京軍事通信（齡）]  
　　陜西最近之情勢 
　　陳樹藩電據劉川督電稱前晤管使據云周彭已允就撫漢南西防務由彼擔任鍾師等宜赴東路恢復安康當時管使借赴長寨督戰爲名離漢他往貴重物品悉皆携去并將佛坪沈支隊他調該部劉圑長不以管使爲然當與協商維持南鄭秩序正佈置間接田旅長報稱接管部王圑長鴻恩函稱頃接周彭函謂與田旅激戰因子彈缺乏懇速撥隊相助并云此次起事係奉管使命令祇須推倒陳督逐走劉鍾擁護管使督陜别無他意其措詞謬妄巳極請即撥隊合力往擊旅長當令尤圑會合王圑進攻等情厚以管使離漢係往援周彭調開沉支隊係故空北路以便葉荃等南竄逆謀畢露無可掩飾幸王鴻恩義不和附聨絡田旅進擊周彭得免漢南擾亂擬懇呈請政府即以王鴻恩升任該旅旅長以資鎭懾等語查管使逆迹旣露王圑長義不和附殊爲顧全大局擬請以王鴻恩圑長暫署第十五旅旅長其鎭守使一缺暫懸以待是否有當伏乞示遵陳樹藩電鳳翔失陷魏圑長進才李營長棟材等佯與張鈁聨合前經呈報在案茲據魏部吕金堂馬超羣兩營長報稱葉荃陷鳳後亟謀東竄張鈁率大隊圍攻盩厔於二十二日失守營長等乘彼紛戰之際退至鄠屬之元閼關聨合該處駐防之豫軍籌備反攻等語又據李營長梀材面稱鳳翔失守葉荃令棟材駐守興平即乘機由間道退至三橋暫駐並將僞委任狀呈銷又據魏圑長報稱鳳翔失後乘機退至郿縣二十二日集合各營進攻因地廣兵單子彈缺乏退至鄠屬之某嶺暫駐圑長身受重傷等語查葉葵圖謀東竄意在西安除飭豫軍吕營等協防李營暫駐三橋外擬懇迅催張錫元旅兼程前進接防渭華以便抽出三旅前赴盩郿抵制葉軍東進是否乞示 
　　張廣建電據劉川督電稱熊克武所部吕陳等圑聨合郭堅分道來攻南甯萬分危急懇撥援等語又據陸鎭守使報據邠縣永壽等處駐軍報稱敵軍分東西雨路竄擾現東路醴泉西路靈台等縣相持甚急逼近西安異常危迫請速撥援軍等情除飭胡立成孔繁錦等進紥涇甯等處嚴防外請飭已發各援軍速進 
　　閻錫山電據張總指揮報稱第一王支隊自佔韓城匪竄郃陽憑城堅抗當即進攻業於徑日將郃陽完全佔領匪向西北竄走 
[津埠之電車風潮]  
　　洋稽查擊斃巡警 
　　津埠二十八日爲中國方面慶賀歐戰勝利之大紀念日各機關圑體皆停公放假懸掛國旗誌慶街市馬路游人如蟻電車洋車之營業亦較常日發達當日午後一時餘有消防隊警士欒佩銘着全身制服赴南開辦事畢由西南隅登六十一號白牌電車返署該車行駛由西往東約無半站適逢電車洋稽查畢菊臘（譯音）係羅馬尼亞國籍人取締該警士下車加以言語彼此均有誤會互相爭打該稽查隨由衣袋取出手槍向該警連擊三下車中坐客紛紛逃避雖未受傷亦均大受驚恐該警士已被擊斃於車中該處守望警察即向前盤詢擬將畢菊臘帶區畢復出手槍恫嚇崗警後自將電車並被擊斃警士之屍身開回電車公司内畢即匿避於該公司大樓中一時激動人民公憤致將電車搗毁大小五十九輛各馬路人民擁擠呼號不絶警察即派出保安隊預備隊長警分往各馬路武裝彈壓是以稍息然人民等集於西南隅一帶及電車公司門首至晚十時餘尚未散去至四時警廳飭探員協同南二區李副官率同長警到該公司内將畢拿獲送交警廳看管復派警士四名用布兜將被擊屍身由電車公司抬至警察廳後門是時法領事法警局總辦電車公司總辦及華總理劉瑞亭交涉員黄榮良均已到廳由警廳電知法廳派態檢察官督仵當場騐明該警士左眼下距眼約七分有槍彈傷一處血跡滿面其他確無傷痕復由張廳長與法領事等討論辦法除將屍身暫行棺殮畢菊臘已由法領事帶去依法嚴辦聞被害警士欒佩銘（年二十八歲）係滄縣籍現寄居天津警察廳當出六言佈告云電車稽查洋人槍傷消防警察現已正式交涉自有相當辦法所有地方秩序本廳一力擔承人民各安生業母得無故虛慌次日（即二十九日）上午黄藍牌電車已照常開出營業然每車有警廳所派之警士二名保護 
　　另一消息二十八號下午一鐘有消防總署巡警藍新如乘六十一號白牌電車由北南來行至西南城角有洋稽查畢斯拉（羅馬尼亞國人）上車向藍警索票按電車公司章程警士乘車不收票費而洋稽查强硬索票因之口角乃洋稽查竟用手槍將藍某連擊頭部三下立時斃命遂將電車開往車務處内其屍仍在車内洋人下車進入公車房上樓該處警察及警廳預備隊即在該公司看守後由南區總區趙署長楊督察長同乘汽車馳赴車務處與車務處總管交涉由該總管交趙楊二君將該洋稽查同乘汽車押赴警察廳當由地方警察用電車將屍身舁至警察廳後門會同檢察廳所派之檢察官相騐除所受之輕傷不計外（又聞該洋稽查先以皮鞭鞭該消防警士）左眼眶下受一彈傷確係致命要害騐畢由警廳購備棺木裝殮暫時浮埋聽候正式交涉當晚法國副領事電車公司洋總理華經理總稽查中國特派交涉員等均集於警察廳大開談判惟消防警士已死祗憑該稽查一面之詞惟據該車賣票人司機夫供稱共放三槍後由法副領事簽字將該洋稽查帶往領事署看押聽候裁判聞警察廳方面已呈請省長令行交涉公署嚴重交涉 
[半年間之中日貿易觀]  
　　東方新聞社二十四日東京通信云中日汽船會社昨日開半年常會由董事會報告至九月三十一日爲止以前六個月内該會社在中國營業情形開會時該會社總裁陳述中國本年進出口貿易均佳據稱此六個月内因中國長江上游及湘省有南北戰事亦中部各處之人民大爲不安商務亦皆停頓但中國目下大有購買外貨之機會本年春夏兩季農田收成極爲良好故内地農民可以出口之物甚豐農民旣有餘錢遂購買各項必需之物品於是長江一帶及内地水路交通之處貿易漸呈復活之象該總裁復稱日本之物價騰貴及商品缺乏於中國亦有大益在上海漢口一帶有大宗生棉榖類肥料苧蔴及其他原料均預備運往日本漢口宜昌一帶則有生棉樹油榖類生漆等品需運赴日本者亦甚多云該會社本届六個月内營業盈餘連上屆餘賸在内共得日金一百四十一萬零八百七十元除去各項儲備金外已宣布年利一分五釐 
[大戰後世界之原料]  
　　東方新聞社云世界經此大戰始知原料之重要德國於歐戰開釁時以缺少五金及纎維深悔不能早事籌備徒知槍砲之利害而忘原料與戰爭有更密切之關係也如是者四年矣交戰國之過度銷耗與嚴密禁止原料大缺今和局將次告成原料愈覺重要世人不獨當愛惜之且當設法使其增多吾人於此又不得不提及輸之之關係商人祇知輸出原料以爲經商不二之道不知交易之道乃互相交換之謂吾予之以原料　必予吾以相當之貨物譬如美國之船隻甚多也數以千計各懸美旗全載美貨運往他邦及其返也必當輸 
 
 
 

Page 7

 
 
　　入相等量之貨物始可出入相抵故在國際問經商不能偏重於賣一方面當將賣買二字并行且必先買而後賣較爲偷利總之輸出以貨物者當以原料輸入反之亦無不可惟期出入相抵而已全世界諸國獨賴原料以存而無餘者佔其半他一半則原料之羨餘甚豐屯積成山若以巨舶數千艘往載之不見其多然原料雖多而無銷耗之路其弊與交戰窮乏之國正同何以故商業停頓銷路日减也今日世界之和平已可恢復原料問題當有二端頗顯明可察者一爲德國之私己政策一爲英國之利用政策德國政策專事壟斷國内原料除少許化學品外絲毫不得出口卽使出賣索價奇昂而於國外苟得有專買之權則竭力抬價使他國失利德國祇欲他邦供以原料而不肯以本國所産爲交換品英國政策利用他人者也是以專事開發不重壟斷美國自參戰後漸知原料之重要甚願利用其固有金錢材力與船隻爲他國開發之利器譬如南美南非與澳洲其利之棄於地者甚多一經開發便爲富源矣當歐戰以前英美之商業皆不振作美國則製造品與原料皆豐富而缺船隻以運送之英國則拓地雖廣而開發之利器都操之他人之手蓋有德人之船隻與機械爲之發展今英美始大澈悟當知供給他人愈多者其獲利必愈豐若德國之專事私己以鄰國爲壑者决不能久存吾人已見德之亡矣且也經商之道不可偏重於製造與原料之任何一方面二者爲并重旣有工廠礦産與交通之機關又當大興農利如是一國之原料可保有餘不患不足國際商業必能蒸蒸日上而人民之生活亦能調劑平允也 
[廣東性質相反之兩會]  
　　和平期成會總商會陳勉畬等組織和平期成會呈請督軍省長立案均奉加勉已紀前報茲探得省長公署關於此事之指令云軍興以還瞬逾歲月士卒則馳驅行陣夙夜不遑人民則蕩析離居顚連莫告每一念及惄然心傷顧義師之興惟在擁護法律保全國本究其職志無非冀登斯民於袵席期永久之和平絶無權利思想參雜其間是豈故爲黷武佳兵自用此心此志歷經表布久爲世所共見共聞比聞北庭宣示停戰軍政府亦卽通令前敵恪守原防靜待後命是和平之念彼此具有同情現該紳商等擬聨合各圑體組織和平期成會核與護法本旨並無違悖其章程亦尚妥善可行旣據遵照政務會議議决辦法具呈前來應准如呈立案該紳商等務須主持正誼發爲讜論期進和平有厚望焉着即遵照併候令行省會警察廳知照章程附此令聞該會發起人等奉令後籌備進行異常忙碌連日會議組織開會事宜大致已有端緒矣 
　　護法聨合會近日南北停戰早已成爲事實而關於議和之條件諸說紛紛莫衷一是惟自國會有調和兩大前提之决定陸總裁存依法解决之主張一般熱心護法者亦謀固結圑體以求達最初之目的有人於議員某某處得見護法聨合會之意見書力持依法解决之說以闢苟且調和者之謬妄發起此會者皆政界中有力之人物故該會之意見實具有左右政局之偉力云 
[廣東中行復業之辦法]  
　　中行副長貝祖詒以中行復業辦法已定期舉行關於外屬支行之規復亟須同時舉辦以策金融之流通頃與監理俞鳳韶勞勉等磋議决將佛山河口順德陳村各中行支號一律復業俟將欵項撥妥即行委員前往開辦俾與省城方面同時規復俛現并聞貝行長以東莞石龍支號年前被亂軍搶掠損失公欵萬餘元業經當道核准賠卹現值復業之際此欵亟待撥還已請財廳尅日如數撥欵俾該分號得資復業又一訪函云中國銀行復業一事貝行長與財廳長楊永泰議定未規復兌現以前維持紙幣之暫行法（一）嚴禁毫銀出口以免内地銀根短絀牽動該行復業計畫此節已實行（一）咨飭各機關爲於官中收入欵項一律照收毫洋紙幣無復歧視（一）嚴懲低折紙幣之官吏其勒收毫銀而以紙幣轉繳公家者亦行嚴究以維信用（一）咨請警廳嚴行查究買空賣空之陋習其餘各項維持辦法尚有多種大率均已實行又一消息云貝行長會同監理俞鳳韶勞勉等連日部署一切所有商民附項及官廳年前提借各欵目均經編列實數另彙清冊一份咨交財政廳備查俾得通盤籌劃至籌備兌現各準備金現准本月二十八日一律取齊以備月初復業刻已分函財政廳曁總商會等一體知照矣 
[撤兵前之湘省北軍]  
　　停戰令旣經頒布南方對於和議亦已遂漸接近湘省所有北軍不久即將實行撤退南北戰爭從此或可消弭惟此次戰事湘省實首當其衝先後入湘之北軍人數共及十餘萬就北方而論可謂出全力以與南方周旋矣當此戰事將終之際所有入湘北軍人數及駐紥地點不可不一爲調查以備留心時事者之查考茲探錄如下（一）長沙第七師補充兵三旅又新由河南等處募到新兵一十五營奉軍一旅（二）岳陽第二十師之第四十旅又補充兵兩營（三）湘潭第二十師之第三十九旅奉軍二營（四）益陽第二十師之一部人數未詳（五）南縣華容朱澤黄所部之一旅（六）安鄉慈利常澧鎭守使王正雅所部共十二營（七）醴陵魯軍二旅（八）茶陵江蘇混成第五旅江西混成旅一旅（九）安化第十一師之一旅奉軍一旅（十）寳慶第七師之一混成旅又補充兵一旅又清鄉軍三營湖南混成第二旅（十）（一）衡陽直軍第三師第七師補充兵一旅奉軍一旅（十）（二）祁陽直軍混成旅四旅（十）（三）耒陽直軍第三師之一部（十）（四）武岡皖軍十五營（十）（五）衡山皖軍十營（十）（六）常德桃源第十六混成旅全部（十）（七）瀏陽平江第十一師之一旅 
[龔倪將聨袂來皖]  
　　龔心湛奉命爲皖省長後即致電政務廳長鄒日煃請其將逐日文件先行代辦乃未幾又傳龔將長財政之說又未幾中央續頒警務處長劉道章護理之命令是龔之不來確將成爲事實不謂昨日龔又有電致鄒政務廳長謂執事在皖日久情形熟悉請仍照常襄助勿萌退志（鄒曾有電辭職）云云則不能來皖之說又非眞相茲據政界確息龔長財政說業已打消定於二十八日偕倪督聨袂出都擬在蚌小作勾留即行來皖聞護省長劉道章因有要公面呈倪督擬赴蚌一行并順便歡迎新省長矣 
　　倪督軍去年春間即擬移駐省垣嗣因南北媾兵未能寗息皖省軍隊徵調頻繁故仍駐節蚌埠以資控馭前聞倪督在京已與各督軍籌議妥洽將與新省長同日出都聞倪督因有兩載未一至省且與前黄省長係多年莫逆故將來省親自祭奠以盡友誼 
[松鹽有緩封之望]  
　　封閉松鹽一事舊松屬人士迭次力爭最近松奉金公民程龢等又具呈松江運副力陳封閉松場决不可行請轉呈取消前議别籌整理旋經該運副批云呈悉查松鹽各場業經本副使一再呈請緩廢現據袁浦青村兩浦各場議復從緩辦理以順輿情又經呈奉鹽務署飭付稽核總所核議矣仰即知照仍候督軍省長核示此批 
　　蘇省議會議員爲此事亦曾提出建議咨請毋庸封閉茲據省署復文云爲咨復事案准貴會建議整頓松鹽毋庸封閉案到署查此案前據松奉金紳民程龢等呈懇咨請部署取消前議當經會咨在案准咨前因除再會同督軍咨達部署外相應咨復貴會請煩查照 
　　蘇督軍省長咨財政部鹽務署文云爲咨請事案准省議會咨以議决整頓松鹽母容封閉建議一案請咨部署並附建議書等因到署查此案前據松奉金各縣紳民程龢等聨名呈懇取消前議並經本督軍省長等派員調查均係實在情形業已會咨貴部署核復各在案准咨前因相應抄錄建議書備文咨請貴部署彙核迅速見復以憑轉咨此咨 
[南京善後會與和平會]  
　　善後會議籌備處成立中央爲保全威信不便與西南對等會議爰電商李督將和平會議改爲善後會議並電催李督從速措辦以便各方面派代表來甯接洽李督遵照中央意旨委派施愚何恩溥李文濱等連日趕緊組設現已擇定大倉園前河海工程學校原址設立痒後會議籌備處以期籌辦進行事宜業於今日（二日）成立並擇定大平街蔣宅爲招待所委任江甯鎭守使齊燮元爲籌備處長聞開會時期須俟南北兩方條件妥洽各方面及各省代表到齊後方能定期大約須在兩旬以後是時省議會已經閉會即借省議會場爲會議地點刻已將籌備處成立日期電陳府院並廣東軍政府并請在野各名流各省督軍省長迅派代表來甯與會矣 
　　南京平和會大會紀十二月一日下午二時南京和平期成會假四象橋浙江會館開成立大會李督軍派陳廷謨代表省長派湯文鎭代表他如各公署各機關領袖及省議員蒞會者不下三百餘人由總幹事王潤身主席報告開會宗旨大致謂鄙人閱報見北京天津上海均設和平期成會鄙意以爲南京處東南要隘當然不能立於人後遂與各立法機關之首領籌備一切深爲各界贊許遂假地方自汉會開談話會公推省議長錢崇固爲正會長總統府顧問鄭爲成爲副會長尹昌衡仇徠之陶保晋爲名譽會長及幹事人等當場推定本會宗旨希望和平已由會長向軍民兩長言明均蒙贊奬近來接各和平會及立法機關檢電日有數起贊助進行此足見吾國人民希望和平之盛意本會昨發請啓使人民周知一致進行早促和平實現此本會開會之宗旨也次錢會長宣讀開會詞次省長代表湯文鎭祝詞略謂歐戰告終此誠内爭和平大好之機會也今各立法圑體組織和平期成會不涉政治眼光極高登高一呼四方響應勸告南北促成和平使人民享永久之幸福此鄙人焚香禱祝者也陳大猷演說大意有二（一）對内關係我國一二握大權者因細微私見遂大起干戈綿延載餘閩廣川湘戰禍波及鄂陜等省人民死亡流離不知凡幾其他各省則間接受害若再不和平吾民無安枕之日矣（二）對外關係今歐戰已終列强將開世界和平會議我國處如何地位一般大老尚未慮及前美總統有言將來必皆平等待遇且打消一切不自由之障碍我國若内亂不已何能得享自由之幸福乎陳金榮演說略謂近四五年爲極不和平之世界我國之不和平由於自私自利若欲求和平要先求人心和平故今日欲求和平計有三端（一）各界人士須以個人和平感動一家一國之和平（二）發揮和平輿論請報界鼓吹使人人趨向和平（三）通電勸告南北或派代表要求云云他如朱紹文鮑貴藻王馥芝鄭秉清蘭芝亭等均相繼演說後由錢崇固宣讀答詞遂由主席報告散會時已五時矣 
[南京快信]  
　　李督囑施愚回京陳述和議進行事宜施準今日下午六時首途北上 
　　贛督陳光遠在京因受某項刺激有不願回任說 
此次金陵關破獲大宗煙土頗引起外人注意李督以軍官販賣烟土實與紀筆有關力主嚴辦昨憲兵司令楊恩培謁見時大受申斥責以檢查不力記大過一次齊省長昨日下午五時過軍署面晤李督談兩小時聞因烟土案有所商榷 
　　海州鎭守使白寳山請假赴京已於昨日晚車起行 
　　贛紳黄大壎昨來寗晋見李督今日轉車入京 
　　昨晚省立各學校舉行提燈會游行街市頗形熱閙 
　　省議會昨致電北京全國和平聨合會參加發起 
　　敎育廳長符鼎升以第十中學迭起風潮擬派員赴徐調查（以上一日） 
　　一日夜三時有北方代表三人由津浦路蒞寗由李督派員接迎並由軍隊保護過江乘小火車入城抵軍署時天尚未明其姓氏待查 
　　李督因北京政潮甚烈昨電公府設法疏解免阻和議進行 
　　聞張作霖前日有電致李督對於和平會議有所責難李督以張之阻撓全係某系慫恿頗爲憤激 
　　李督派軍需課梁參議隨施愚入京面謁當局請示關於和議進行事宜昨日晚車北上 
　　四川商會聨合會派朱德民來寗要求參列和平會議第六混成旅長張宗昌電告已由攸縣退至醴陵 
　　蔣作賓劉家佺昨由鄂乘輪來甯謁見李督准今日午車赴滬接洽民黨要人 
五年度地方歲出入决算書省署昨咨復省議會三日内即送會（以上二日） 
[杭州快信]  
　　農商部特派調查浙省棉業專員王煥章將於本星期内抵杭已函各實業機關届時妥爲導引 
　　衢州槍决胡錦標等黨人案内牽涉之路局扛駁夫頭李尚達督署軍法課迭次審訊並無供證經城站各商舖環保又得浙籍衆議員王某來電剖白可望釋放 
　　此間籌募歐戰協濟欵項業經中行墊解十萬元除撥省稅五萬元歸墊外尚缺五萬元經軍政商各界竭力籌募尚未足數現正分别催繳以資結束 
　　浙省郵務管理局長阿林敦呈奉交通部核准撥費十萬元在城站建築新局現已繪就圖式招匠投標准下月動工 
　　童葆暄昨報告駐港口石碼等處之浙軍撤回厦門後狀况甚爲平靜 
　　仙居張知事到任後民怨沸騰控案纍纍已由齊省長令行高檢廳派委候補知事黄夏鈞馳往密查 
樂清徵收户捐（每户四分）充作四鄉保衞圑經費年可得二千五百元初成圑五區旋改編十五區迭據造報收支清冊截至六年分止僅存銀二百餘元現經省議員陳若瑟以中有流弊提出質問省長昨據案答復 
[地方通信]  
蘇州 
　　收回領事裁判權之籌備高等審檢二廳前日接奉司法部電略謂歐陸會議將次開始所有收回領事裁判權一事亦應預備理由書交由陸專使携往提議茲特開列大綱徵集各省意見限於十四日内復部彙核辦（一）法律應如何改良（二）司法人才應如何培植（三）司法經費應如何頋籌（四）監獄應如何改良林王二廳長接電後立即轉飭江北高等分廳滬寗二地方廳及模範監獄孔典獄長一體遵照限十日内各抒所見條舉辦法復廳彙辦 
　　提燈會之熱閙蘇城商圑及救火聨合會於昨日（三十日）舉行提燈大會慶祝協約勝利於下午五時齊集王廢基公共體育場出發與會者約數三千餘人茲將該會盛况記述如下（一）次序首爲商圑督察長尤温如乘馬開導次爲警廳騎巡隊蘇州第二中學軍樂隊保安隊商圑司令部苦兒院軍樂隊又次爲商圑一部至十三部並城廂救火龍社共四十處（二）燈彩如絹紥龍燈獅子燈虎燈砲燈塔燈鬭鷄燈馬車燈十逍遥傘茶箱紀念牌自由鐘火鐘樓飛艇潛行艇電車輪船紙紥洋龍水桶曁拾閣（空城計天水關取成都等劇）臂香花籃高蹺燄火等類均玲瓏巧妙光耀奪目（三）經過地點由王廢基出發至天賜莊經觀前護龍街至鎭道公署經司前街至警察廳休息復由養育巷過吳縣公署至西百花巷過總商會至珠明寺前過商圑公會再繞道護龍街東西中市出閶門至美孚公司休息各散經過之處觀者人山人海圍若牆堵誡從來未有之熱閙也 
　　學界之歐戰協濟蘇城勸學所日前邀集各學校校長及視學等開會勸募歐戰恊濟捐欵當經合認洋一千元由各校交所彙解計第一師範一百四十四元一角零八釐工業一百四十一元一角醫校一百二十一元七角七分農校八十元女師範八十元第二中學八十一元九角零三釐縣市各校共三百五十三元零二分二釐 
　　機匠工價問題紗緞業雲錦公所對於機匠工價前已議定於夏曆十一月初一日起每尺照减洋一分半嗣據霞章公所函請免減特於前日（二十九）下午邀集司年司月等開會集議討論辦法 
　　崑山罪犯脫逃高等檢察廳王廳長接崑山縣藍光策知事呈據管獄員方川報告罪犯朱阿泉山看守楊三押同至東城官鹽倉購買食鹽致被乘間脫逃王廳長據報立即通令各縣一體協緝一面飭將該管獄員撤任聽候歸案訊究 
　　自稱族叔之可疑住居金獅河沿之温忠驥於十月二十六日至曹家巷内吳縣温梀甫知事公寓自稱爲温知事之近房族叔要求接見當爲門丁所阻致啓衝突遂以電話通知北區警署派長警前來立將温忠驥拘區解廳訊問據稱確係温知事之族叔且有家譜可證崔廳長遂將此人移解縣署當晚由藍承審員開庭審訊所供與廳署供詞相同經藍承審員商之温知事判將温忠驥暫發第二看守所收押候查明核辦次日温忠驥之母及妻持家譜一一赴縣呈請核辦 
[松江]  
　　學界籌募協濟捐欵本縣前奉省令欵募歐戰恊濟捐欵經李縣長於十一月二十一日召集各界代表集議認募方法當日公决全縣認籌五千元令二十四市鄉自治委員攤籌三千元紳商兩界認募一千五百元餘五百元由勸學所長張彬士擔任在學界中募集茲經張所長於本月一日集合各學委各勸學員各縣立學校校長會議分募辦法議决以上各人爲募捐人各該人向各校勸募時可視各校教室之多寡定納捐之標準縣立學校一教室捐五元多則依此遞加國民學校一教室捐一元二教室捐元半三教室捐兩元餘類推各校認捐人分職員教員學生三部本縣國民學校以二百校計統扯可捐三百元縣立九校共二十教室可捐百元餘歸勸學所圖書館等分任恰符五百元之數 
　　縣教育會開會記事縣教育會於一日上午開職員會下午開小學教員研究會會員到四十一人會長吳致祥主席職員會議决三事（一）經本會大會屏絶入會之趙温克函請准其入會案議决令其繳騐師範文憑後再行認可（二）會員朱廷揚副會長張芝等先後請議收回商會經收之米捐充作學欵案議决米捐一項取之於糶糴各户以之充作學欵極屬正當應即由會函請勸學所轉呈縣署核辦（三）張副會長提議變更本會教育雜志期數案議决本會教育雜誌年出三期在每學期終結時印行午後研究會議决兩事（一）會員錢壽生所擬之救濟劣等生留級法一題因與上期倪副會長所擬之救濟低能兒方法題性質略同爰仍推舉原任起草倪君問題之沈玉旋葉晴川俞嘉言等四人參合研究（二）八年一月分研究題推會員張子謙命題 
[鎭江]  
　　省委會勘烟苗齊省長因恐蘇屬地方仍有私種烟苗情事乃派委員方悅魯赴鎭屬各縣查勘該委業於日前蒞鎭會同倪知事前赴四鄉確實履勘並無偷種烟苗之處刻已勘畢該委於今日乘車赴丹陽查勘矣 
　　籌議育蠶辦法丹徒縣倪知事以徒邑荒地孔多土質肥沃栽桑育蠶最爲相宜已於日昨遊集就地士紳曁蠶校畢業生等在署會議共謀試辦方法並籌劃開辦經費 
　　安揷旗民辦法鎭江旗民生計艱窘已極經丹徒縣知事禀請省長設法安揷日昨省中特派員來鎭會同生計所辦事員按户調查人數並騐看體格强壯者則令備補警察或學習工藝其老弱殘廢者則送入餘善堂收養以免失所 
[揚州]  
　　飭查場灶控案兩淮叚運使迭據伍佑場垣商春生茂灶民陳海秋等互控製鹽證券阻碍産權於一日令行泰屬總場長韓尚志轉令伍佑場知事盧元琮切實調查以憑核辦 
　　苛收零沽酒稅江都酒類支棧經理陳翰違背部章苛收零沽酒稅（定章行户零沽一斤以上十斤以下謂之零沽不納捐稅）出各酒行聨名禀陳公賣局長丁曉嵐核奪矣 
　　取締念文銅元揚城流行之念文銅元現經商會議妥收羅裝運出境深恐仍有運入請縣示禁入境並由趙知事咨請揚關監督李書勳瓜泗稅所長方松年一體查禁以杜混入 
　　日本擬借濟鹽日本政府以中國濟南鹽出産豐富與該商磋議擬借運一百萬擔經大德等詳請鹽務署核奪茲聞鹽署以日本借鹽須視鄂湘西皖四岸銷場暢滯是否可借亦未便專指濟南致起爭議特令縣署諭商遵照矣 
[嘉興]  
　　花園村發現盜刦案嘉興東門外六里許之花園村鄉民王某家頗小康久爲匪徒所垂涎前晚二鼓時有盜匪二十餘人執械明火破扉而入傾箱翻篋任意刦掠損失約二百餘金惟十齡之小孩及六十餘歲之老嫗因不及奔避被盜擊傷頭部腿部等翌日由事主王某開具失單並將受傷人抬往縣署請騐飭追矣 
　　又有盜犯執行槍斃著名盜匪苗松高鄭二美蔣佬大何士賢等業經購線緝獲山司法機關分别研訊供認疊次行刦不諱當依據刑律判處死刑詳省核准將苗鄭二犯派員押赴𨺗門地方執行槍斃何蔣二犯押赴新塍地方執行槍斃 
　　函詢檢定教員事宜嘉興學界胡某王某等以本届檢定小學教員事宜曾於暑假期内在杭舉行至今屈指已逾三月委員會尚未宣佈且學期又將告終若因循遷延轉瞬間學期已更未檢定者仍尸位素餐至有師資者反不延聘殊不平允特於日昨聨合同志函請勸學所轉詢委員會將檢定合格人員從速宣佈通令各校延聘以昭公允 
　　烟犯賭犯分别判决嘉興新塍鎭著名私吸周正發陳三毛前經警士拘獲解縣業已詢明宣判陳三毛周正發私吸鴉片之所爲各處罰金洋三十元烟具没收之又客民許福堂等因聚賭害人經警所拘獲已於日昨詢判許福堂吳阿凡馬忠有黄得忠四人聚賭害人之所爲各處罰金五十元方得順金慶元聚賭之所爲各處罰金三十元陳光英頭家之所爲處以罰金二十元張有藩同賭之所爲處以罰金十元云 
　　電請緩徵田賦嘉興田禾螟災經地方人民先後電請派員覆勘以紓民困省吏據電後雖批令核辦然時已月餘仍未將蠲緩成色宣佈又未派員重行覆勘致啓人民惶惑本邑耆紳陶葆廉姚福同等又因此事於前日電呈省中各當道云嘉興螟蟲爲災已逾十年蔓延加甚客民紛紛逃徙土民困苦已極繼以大疫死傷復多十月初霪雨連旬所遺晚稻皆經水浸霉變發芽災情總在七成以上與一月前情形又復不同目擊其事殊爲慘切擬乞省長飭下復勘之員切實按區履視以恤災黎又帶徵一項新舊部章如遇災年均許遞緩亦擬請照章緩予帶徵以紓民力云云未識省吏將若何辦理也 
[杭州]  
　　解决省會副選案浙江省議會因選舉開票舞弊嫌疑案兩方爭持經阮性存陳鍾祺宋吉成竭力疏解任鳳岡等起訴者三十人已允如果内部解决可先撤銷訴訟惟鄭凝等仍主張私看不可公看阮君不得已提出復檢本屆决選第二副議長選舉案中立派多認爲公平一時連署者多人已提出於議長請其印刷分配矣 
[安慶]  
　　保護外人游曆省長公署昨接外交部快郵代電一道謂有美國人裴敬思女士賴文伯范師母德女士裴師母恒師母携孩女士美富爾埭法子慕師母携孩慕小姐女士沙德納埭法小姐穌毓德携孩女士梅先春女士王香蘭聞天道蕭格恥范德馨伊朶愛發司皮爾生雷女士鈕生吳愛眞日本國人文學博士荻野之文學博士田中義成文學博士和田清栗原誠桑烟忍等赴安徽游歷希飭所屬照約保護云云省署准電後當即通令各縣一律照約妥爲保護矣 
[南昌]  
　　潯路亦議發行彩票南潯路欠欵共一千餘萬即日本興業會社七百五十萬股票三百餘萬零星借欵數十萬就中以興業借欵最鉅無法清償年復一年於路權最爲有礙惟此欵係屬日幣現時日幣格價低落折合中國銀元償還祗須四百餘萬元若趁此時期設法歸楚約可贏三百萬元謝遠涵黄星衢龔梅生等因此特從長計議謝主張仿新華儲蓄票辦法發行一種鐵路彩票每年發行兩次每次六十萬元每六個月開彩一次凡未中之票均可作爲路股且當開彩期内其票仍可存放指定之銀行生息視爲一種現欵以堅信用其兌紅票之洋即以付還外債回扣分等兌與緣向來鐵路付欵係九五扣以七百五十萬計之即三十餘萬元以兌紅票固有贏無絀也時在座者均贊成此舉一俟徵得合省紳商同意即聨名呈請軍民兩長轉請財政部核准立案一面派員赴漢設立鐵路彩票總發行所以便分銷各省 
　　營坊街大火二十五日晚七鐘營坊街第十九號門牌永成京菓店夥陳七典持洋燈上樓尋覔肚兜不知如何將洋燈打翻延燒床帳遂至不可撲滅該處多係小屋故一刈那間已焚去三十餘户當經各處水龍飛奔往救始得救息時有王某陳某等四人神色倉皇由佑民封經過駐紥該處之軍隊見其形跡可疑當即拿獲聞將解送司令部訊究 
[雜評一]  
[停戰後之戰（默）]  
　　以表面言之南京之所謂善後會議已着手籌備矣南北之代表已紛紛派遣矣和議似又近一步然而實際上對等之爭依然也法律之爭依然也非特法律對等之爭依然即前之所謂停戰者依然尚未停戰北方責南方不停戰南方責北方不停戰北方之不停戰曰剿匪南方之不停戰曰自衛剿匪無已時自衛亦無已時然則停戰且不能議和之希望不更袁耶 
　　嗚呼此之謂覺悟此之謂誠意 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[德國沉船紀念柱曳倒]  
　　文滙報云黄浦灘公園附近之德國益爾提斯號沉船紀念柱在昨夜十二時後今晨六時前被不知姓氏之人所曳倒但無甚損毁今晨由工部局派人曳至蘇州路工部局儲物處收存俟後决定地點再行竪立有人建議以德領署或公墓爲竪立此柱之最適宜地點但尚未决定也此柱之基礎尚未拆起大約俟擇定地點後再行拆遷至於曳倒此柱者究爲何人似無人知之有以此舉爲快者亦有以此舉未經工部局正式爲之爲悵者然此柱之不復見於江干則已成事實矣英文滬報云據四馬路總捕房消息法國兵士平民約四五十人於今晨一時至黄浦灘以繩繫於益爾提斯號沉船紀念柱而曳倒之事後分三隊散去有向虹口北行者有向北京路西去者有沿江干而往北者當時事狀有一值差之華捕目覩之據其在總捕房之報告此輩集隊而來以繩綴於柱端而力曳之但力尚不足故召集人力車夫約二十人相助拖曳遂將紀念柱曳倒於地華捕知其來意即擬馳報但被阻留直至事畢始至總捕房報告捕房得報即派西捕多人馳往則見寂然無事惟紀念柱倒地耳午前各國人士皆來觀看評論紛紛頗有以拆毁紀念柱爲不然者並有多人跨過欄杆俯拾碎石以作紀念物者有人至法公董局詢問此事公董局雖稱對於此事不能有正式之報告但承認係法人所爲云 
[敵僑遷居之忙碌]  
　　字林報云租界敵僑一大部分住於華人所有之房屋爲時已久而家資較富住於英人所有或英人所管理之房屋者則在上海敵僑一千五百人中僅佔少數今英人接奉於十一月底不許容留敵人居住其房屋之訓令此輩家資較富之敵僑遂受影響至於一般較貧之敵僑月領德人慈善會六十兩津貼者則向來住於虹口等處弄内華式房屋故不因此而受若何重大之影響也近三日來境况稍佳之敵僑紛紛遷居昨日爲每星期報名兩次之一日靜安寺路提籃橋與虹口三處捕房查閱敵僑名氏並此較其照片頗爲忙碌因敵僑遷徙大半在此三處之故而以靜安寺區域爲尤甚自卡德路同孚路起直至租界之極西德人遷居者最多有不出此區域者有由此而搬往虹口者亦有由虹口而搬入靜安寺區域者敵僑事前即得通告自知不能再居於英人所有或英人所管理之華人房屋故皆按期遷讓無所抗拒設使果有抗拒不從情事則會審公堂將勒令搬出不稍寛貸靜安寺路盡端之愚園房屋雖係華人産業然在香港註册故亦歸英員管轄該處向住有德人十八家或二十家今亦遷居他處此外華式房屋由英人收租者敵僑仍可居住其間蓋以産業爲華人所有英人不過代華人收租耳南京路之科發藥房昨亦遷移但無困難之處因所遷之屋距其原址相隔只二家門面而已敵僑家中確有困難情形不能於十一月三十日遷居者亦得酌展期限至困難消滅時而後止有病者可得特别體念嗶今仍發旅行護照給與敵僑時有人持護照赴捕房聲明將赴牯嶺或烟台等其地無須每星期報名兩次也或問法租界何以不容敵僑居住其實不然敵僑未嘗不可居於法租界但須逐日至法捕房報敵僑以爲苦故棄法租界而他適也 
[派定歐戰和議之武官]  
　　此次協約國戰勝和平會議在即各國除簡大使前往參預外并派武官隨往吾國應派之武員已由海軍部選定軍官陳紹寛等四名茲聞陳君等已於昨日來滬暫庽東亞旅館一俟有郵船放洋即行赴歐云 
[張季直致陸徵祥電]  
　　根本改正稅法之意見 
　　張季直氏致陸徵祥電云急北京探投陸專使子欣先生鑒報載公以專使赴歐與於千載難逢之會議本所素學爲國造福凡屬國民企仰盼望何可言喻傳聞所擬提議事件或偏在一隅或中有債務關係縱有要求亦須有所履行方能取得若爲全國關係刻不可緩而又永遠利賴者惟改稅法及撤消領事裁判權二事而裁判權又須牽涉司法之改良亦是懸而有待非一旦夕所能行惟稅法爲從前錯誤受極不平等之協定拘整國家無自由制定稅法之權商民受萬刼不伸之害商界公議以所聞於報紙傳述者不過求增加稅率稍裕收入而已在國猶非根本之計在民甯爲切要所關衆意以此次非常會議與尋常改約之舉不同根本改正在從世界國際通例改協定稅爲國定稅平等待遇方爲自主國家體統萬不可支支節節苟且求欽協定範圍之内此爲全國商民所迫切祈禱將有萬衆同聲籲政府主持之請願先使謇專電道意伏求扼定根本主旨勿以支節自縛各大國方於戰禍以後重造世界必能尊重公理保全此東方商務大市場抑非專爲我國之利益計也餘更詳呈不勝激切待命之至張謇東 
[國貨維持會續開大會]  
　　中華國貨維持會於上星期日舉行常年大會因報告事件甚多致選舉手續不及完竣因於前日續開大會由正會長楊小川主席報告開會即由來賓戈朋雲鄒靜齋洪承祁會員舒蕙楨陳瀛洲會長楊小川副會長王介安等相繼演說均極中肯當場并送威爾遜參戰演說各一册繼由汪星一報告會長當選票數會長仍係楊小川連任副會長仍係王介安王文典連任末復將隔晚評議會議决之討論歐戰平和會議請願提議案當衆討論公决仍照評議會議决案執行其議案云外交總長陸徵祥行將赴歐預備參與歐戰平和會議所有一切國際善後問題胥於此會解决吾國從前與各國所結條約有不平等處或可乘此機會請求修正况此次戰爭旣爲自由公理而戰則公平之請求想必不致見却本會擬將此意聲叙請願書上之陸總長俾和平議席上得收國際眞平等之良果此事或由本會戰獨請願或聨絡他圑體共同請願請諸君討論議决案云定期陽曆十二月五號即星期四午後三時邀請各商業圑體代表詳細討論再行聨合請願 
[捕獲審檢廳將裁撤]  
　　上海捕獲審檢廳林少旭廳長近接高等捕獲　　廳令云頃奉國務院令我國對德宣戰後規定海上捕獲條例組織國際裁判機關審理檢定拿捕敵國船舶之當否及拿捕敵國船舶内貨物之可否没收計自成立捕獲廳以來所有檢定没收未曾提出抗議者現有幾起現歐戰旣已終了此項機關於國際上無成立之必要爲此令仰該廳迅令上海地方捕獲廳將未曾提出抗議之案依照檢定執行没收以資結束云云聞該廳内部人云該廳年終即將裁撤云 
[祝勝後之歡宴]  
　　上月二十八日我國政府因協約國最後戰勝在京舉行慶祝典禮官紳商學各界一體慶祝本埠各官廳接國務院電令後亦於是日知照南北市商會學校曁各局所等一體升旗懸燈祝賀茲因政府得悉此次舉行慶祝禮節本埠紳商學界俱各興高采烈故派海軍藍總司令爲代表特訂昨日（二號）晚間八時假滬北禮查西餐館設筵柬請南北商會會長並學界紳界及駐滬各國官商等飲讌以爲酬答慶賀盛况云 
[徐謙對於和平之意見]  
　　廣東軍政府司法部長徐謙來電云上海徐家滙土山灣天主堂馬良先生鑒北京轉電得審先生被推爲上海和平期成會長可謂得人京滬各地倡議和平其名甚美顧徒務其名而不務其實試問和平豈空言所能致諸君自居爲雙方介紹抑思辛亥前例係由清室首先承認退位並承認南京政府始由雙方派員議和今茲之役先决問題如何假使如願開議議决之件能否有效孰爲保證此不得不請諸君確答者鄙意與其倡不負責任之和議不如議决根本和平條件如裁兵廢督軍兩端求全國各國界贊成然後提出有力之請願以求永久和平諸君功在民國行且不朽敢布區區徐謙有印 
[援閩軍有撤回原防說]  
　　援閩奉軍第一混成旅業已開拔浙尚有北洋及他省所撥援閩軍隊分駐滬浙兩地聽候發者聞均奉參陸處電令母須入閩並分電各軍長預備陸續撤回原防云 
[飭令騐放援閩軍食米]  
　　援閩軍第二混成旅官佐士兵現抵浦口經知照鐵路局預備火車載送來滬等情已誌本報茲悉該兵所需食米曾在浦口購定三千石因係軍用食米必須隨軍運滬惟沿途經過關卡應免稅放行故由李督軍飭令滬甯路線之稅務所免稅騐放云 
[駐閩軍隊過滬赴津]  
　　前駐閩省之振武軍勝字第一營營長李儀清乾字第六營營長陳大濓率帶兵士各一連共三百名由厦門乘坐海口輪船於前日抵滬登岸昨日即搭商輪出發赴津 
　　又函云閩省潰散兵士陸續運送來滬分别押運回籍者數已不少前昨兩天又有某某兩商輪由厦門運來潰兵百二十餘人抵埠後當由照料員陳某除將應遣徐淮一帶之五十餘名會同探警押乘滬甯車往寗轉送原籍外其餘六十多名即晚押登外洋班輪送往天津遣回原籍以免逗遛滋事 
[盧護軍使回滬之迎迓]  
　　滬寗路局昨接交通部來電略謂松滬護軍使盧准二號下午抵寧即時由寗轉車赴滬約三號上午七時半可抵滬站希飭沿途警察嚴密照料並屆時預備花車赴寗迎迓租車費及票價一律免收等因聞路局已於二日上午拖帶花車一輛赴寧奉迓並通電全路官警一體到站巡護云 
　　又函云松滬盧護軍使日前赴京會議要政事畢順便至寗垣謁見江蘇李督軍就商一切茲聞護軍使署馬參謀長昨日接盧使電準於昨晚九十點鐘乘專車回滬是以立飭該署副官長會同稽查員等前往車站迎迓一面傳知淞滬警察廳長徐國樑轉令閘北該管區警察署長屆時率同長警前赴滬寗車站伺候照料滬上各長官亦均親歷恭迎 
　　另一函云護軍使署昨接盧護軍使前日（一號）由濟南途次來電現於是日乘車南下約今明可抵滬云云當由孫副官長等預備屆時派令汽車駛往北站迎迓矣 
[任局長今日回滬]  
　　滬寗杭甬路局任局長此次赴京參與路郵電航四政茶話會事畢本擬一號由京啓行嗣因該會展至上月三十號始行開會故任局長改於二號由京搭車赴津轉車南下聞三號上午可抵滬站並聞任局長在甯因守候盧護軍使同車來滬故在甯勾留半日云 
[搜檢夾帶烟土之嚴厲]  
　　松滬護軍使署接江蘇李督軍電略謂准内務部咨開近查一般好商往往冒充各機關人員將私土烟膏違禁物品藏匿行李之内並僞造封條黏貼箱件之外朦混探警以逃搜檢若不從嚴偵查何以維烟禁而絶私販自應密令所屬軍警嗣後無論何機關人員有無護照封條槪須逐件詳細搜檢以重烟禁而杜朦混除嚴飭所屬軍隊嚴加防範外合行轉飭迅即密令所屬一體查照嚴厲搜查等因護軍使署除轉飭警廳遵照辦理外並於昨日諭令稽查處長轉飭各稽查員對於滬甯滬杭兩鐵路車站遇有各機關人員所携行李物件無論有何黏貼封條護照均須逐件啟視詳細搜查云 
[交易所緩收股欵]  
　　創辦上海交易所主任虞和德昨致認股各業商董函云逕啓者本所前發認股收據原定兩個月内收取第一期股銀茲因期限已屆而各項手續尚未佈置完備議再訂期開始收欵前項收據仍屬有效屆時當再行通告知關錦注用特奉聞 
[僞造羅卜票案之覆訊]  
　　向在新閘牯嶺路餘慶里開設印刷局之杭州人翟端甫因串黨僞造俄羅斯國羅卜票（每張四十元）一萬四千七百八十四張在公共租界内向人抵押混用被新閘捕房中西探目偵知將翟拘獲連同僞票及製造器具一併解送公共公堂訊判押候英領堂期解究等情已誌前報昨晨由捕將翟復解公堂經關讞員會同英卓副領事復訊據中西探目上堂禀明前情因判被告押候星期三研訊 
[虹口馬路中之搶案]  
　　甬人吳寳紅前晚携帶羊皮馬褂統子及洋三百五十元之期票一紙烟土一包雇乘黄包車行經虹口百老滙路突被流氓兩人從後趕上將車扳倒吳由車中跌出所帶之物悉被該流氓等攫去經吳大聲喊捕當由一百五十號巡街捕帮同追獲青口人李文志一名拘入捕房禀明捕頭諭着押候解送公堂請辦 
[欽公塘復賦之集議]  
　　松金奉南川上寳等七縣境内欽公塘基地及塘内外二十三丈田畝（即塘内二十丈塘外三丈）前經官産處指爲官産擬行召變經七邑士紳業户等羣起爭議以此項田畝確係民業清季奏請免租等情載明府縣各志分别呈請省長財政部駁議在案茲由江蘇省議會提議公决咨請齊省長移咨江南水利局派員查復確係民業理應復賦齊省長據復後令行滬海道尹轉飭該七邑知事查明議复故七邑士紳現在滬集議公决呈請復賦杜絶將來召召賣爭執以保民業云 
[浦江問題之研究]  
　　浦東創辦電車之說傳聞含有外資以是頗惹起浦東人之注意新浦東報提出議題六條以供社會研究茲爲轉錄於下（一）黄浦江之主權果何屬浚深江底修駁江岸之浚浦局其所轄之界址何如（二）購有江岸者是否可任意駁出侵佔江面（三）黄浦江東岸洋棧林立是否爲條約所許嗣任其推廣利害如何害多可否速設法限制（四）政府迭頒之山林路礦等國有條例非中華民國國籍者不能入股如取以抵借外資或貸外欵與債權者能發生何種效力有無危險（五）禀請道省署及京部院明定黄浦江面之權更飭隨時稽查有無擅自侵佔等事未侵佔者已侵佔者如何限制（六）禀請道省署及京部院以後非租界内出地中外人民不得私相售賣對内請飭地方官出示曉諭對外請外交部照會各公使並由外部飭交涉員照會各國領事以免日後糾纏 
[聨鯨艦開赴厦門]  
　　海軍第二艦隊所轄聨鯨軍艦奉藍總司令令開往象山操演魚雷已誌前報茲聞該艦現已操畢由藍總司令仍飭開赴厦門原防云 
[兩路聨運章程之增刋]  
　　滬甯杭甬兩路貨物章程自通車以來陸續修訂甫於本年六月一日起公佈實行惟貨物鉅細不一名目繁多章程所載不無遺漏且有滬甯運貨爲滬杭所無者滬杭運貨爲滬甯所無者一經客家要求聨運幾至無貨章之可循凡遇此項情事往往由兩路臨時商酌擬定聨運價目公佈施行現在該兩路以似此辦法不免仍有遺漏鐵路與客家兩皆不便故特由兩路之輸人員查照現行貨章詳細研究爲第一次之增刋日昨已經竣事通飭遵照矣 
[預備火車運米赴杭]  
　　現屆新米上市無錫各米商因有大批糧米欲運赴杭州南星閘口一帶該處米行特向滬甯鐵路車務總管預商裝運俾得籌備車輛昨經滬寗路車務處電知滬杭路車務處轉知各站撥付箱車四十餘輛即日掛往北站以便隨時撥給前途應用當由杭路車務處電知各該站調集適用車輛陸續送往上海北站預備運米赴杭 
[辦理電氣事業之催報]  
　　上海縣知事署接齊省長令云案准交通部咨蘇省電氣事業除部辦外計有二十二處曾經本部立案者祇有七處其餘十五處開辦至今迄未呈報有案尚未核准者應請飭令遵照電氣事業取締條例開具書類補報立案以符條例等因特令轉飭各公司遵照云 
[四會輪船換給執照]  
　　江海關馮監督昨接交通部訓令云案據厦關監督呈稱案查四會輪船曾奉部電准給暫行船牌隨將該輪舊照寄呈核銷並奉指令各在案茲據該公司經理人繳到照費請爲註冊領照前來理合代爲呈部准予發給執照以便請給等情到部查該輪行駛福州三都上海厦門寗波汕頭廣州温州等處除前繳舊照業由本部塗銷另行註冊塡就執照一紙發交該監督轉給承領外仰即遵照妥爲辦理此令 
[濟生會二週年大會紀]  
　　前日爲上海中國濟生會二週紀念之期特開全體會員大會到者百餘人四時開會首由幹事長陳潤夫報告開會宗旨繼述本會歷辦賑務各具至誠其在會辦事者除雇用一二帮賬及收發司事僕役人等外其餘各事均自願効力各盡義務即出外辦賑各員亦復如是且辦賑經費另由本會會員籌集不在各界所報賑欵内動用絲毫此均可告慰於諸善士之前也至放賑欵目及領賑户口各省均有詳細冊報並有各縣印證業已刋印徵信錄不日分布故不贅述其餘本會於此一周内之成績尚多鄙人年老力衰不克多言故請馮君仰山代爲宣告馮君起而言曰本會週年紀念見此盛况實爲欣感竊恩本會所以發達之由及圑體精神 
 
 
 

Page 11

 
 
　　上之關係乃有二種（一）各界好善之士每見衆生苦難樂輸宏願拯救饑溺俾增進將來之幸福然每有願宏欵少道遠心長者未克躬親施救是以不能不藉慈善圑體集散爲整以達志願其具此志願者一將欵項交入善圑即可作爲志願已達出資自我辦事由彼抑知代我辦事行善者之義務亦殊非易事也（一）興辦善舉圑體之人其中均具有至誠至切之志願不圖權利奮身効力以立功德蓋人孰無過即以此慈善機關爲此身消災免厄故無論出資財捨精神各竭其力分任其事凡受他人委託莫不驚心惕意以求實濟庶幾無愧於天理人情如此則輸捐與辦事情形雖殊而志願則一事事功歸實在發達正無限量本會之幸亦中國社會之幸等語繼由各辦振員分别報告漣水直隷奉天山東河南四川湖北湖南等處已辦之振務及續辦之情形此外尚有救濟閘北火災吳淞火災錢江風潮寗紹疫症與撥欵補助其他慈善機關如上海婦孺救濟會及新塍興仁善堂掩埋尸骨費曁資遣各省難民等事次由經濟科報告本屆之收付賬略庶務科報告歷辦振衣振品等之收放數目與裝運事宜及施送各處之藥品數目敎育科報告該會附屬之正蒙院第一第二兩學校之學生成績井井有條無一非由該會各員之實心實力所致散會時已七點餘鐘矣 
[張營長考騐憲兵]  
　　駐滬京畿憲兵營營長張輔漢前次往保定濟南漢口等處考察所部第三四五連憲兵操術及面試國際交涉等各課事畢回滬於前日（一號）先將駐紥高昌廟之第一連憲兵傳集校閱操法及試騐學術昨日（二號）又往閘北考試第二連憲兵操術及課程 
[謝廠長回滬]  
　　上海兵工廠長謝邦清前因兵工廠之常年及臨時經費均已無着進京面商陸軍部請撥現已商妥於昨日寗回滬到廠任事矣 
[高昌廟整頓火政近訊]  
　　高昌廟警區李巡官發起整頓火政請官商捐資添購皮帶增造自來水龍頭現已籌辦就緒惟儲存器具房屋尚未擇定故由李巡官昨將警區東隔壁之舊房兩間飭匠修理以便設置救火事務所存儲救火器具云 
[釣船夥被撞溺斃]  
　　釣船户夏啓人此次率同船夥洪阿貴等八人由浙省裝運柴爿等來滬將貨卸清舟泊南市大碼頭浦中前日下午夏因事登岸船中有洪阿貴楊阿土李阿根胡才富夏啓坤鄭阿連鄭阿福等七人旋洪等主人另駕小划在釣船旁起運鐵錨只留鄭阿連在釣船中洪等在划船中正在用力起錨之際迎面忽有某甲所駕之駁船駛來該小划避讓不及竟遭撞沉全船六人均墮入浦中旁泊各船户見之帮同施救並代駛船將甲與駁船追獲扣留楊阿土等五人均經救起獨洪阿貴未獲屍亦無蹤查洪阿貴年二十七歲係寗波象山人原籍尚有老母與妻楊阿土等當即知照夏啓人返舟據情投報水巡隊派警將甲拘解到隊略詰之下昨命申送警察廳發交司法科研訊一過當以案關人命判令押候備文函送地方檢察廳訊辦一面諭飭夏啓人等趕緊設法打撈洪阿貴屍身再核 
[商圑華隊司令之命令]  
　　工部局萬國商圑華商義勇隊司令正隊長葛第三百六十一號命令云本隊正備隊第七次（演戰）日期十二月五號（即星期四日）上午早七時正服裝便衣叙集地點在南京路議事廳全備隊員全隊教員習員又令云本隊正備隊第八次（隊操）日期西曆十二月三號（即星期二日）早上午七時正叙集地點在南京路議事廳候令（服裝）小帽操練軍服爲正備全隊教員全備隊員（正預備特員便服學習特課）云云 
[中華壽險公司開幕]  
　　中華商立壽險公司於昨（二號）在四川路行開幕禮本埠官商均蒞臨觀禮江蘇李督軍齊省長及盧護軍使均致頌詞該公司呈准農商部註册並經江蘇實業廳曁上海總商會查騐資本由部給照是日開幕係由總董施子英總理程鴻賓週旋招待云 
[褒揚塘工局董]  
　　紳董謝源森朱日宣辦理浦東塘工善後局多年如經修塘工等事頗具熱心前經上海縣沈知事取具履歴事實清册呈請省長齊轉請内務部核明給奬在案昨日沈知事接江蘇省長公署訓令云案准内務部咨開疊准咨開據上海縣知事呈送謝源森朱日宣事實註册證明書請予褒揚等因咨行到部本部詳加復核尚屬相符相應檢同註册費據單各一紙咨請查照轉飭發給可也等因並附收據及清單到署准此合亟抄單連同收據令發該知事即便查收給發具領呈報備查此令等因沈知事昨已發給塘工善後局朱謝二紳董祗領矣 
[馬橋迎神賽會之擾害]  
　　馬橋鄉鄉民於陰曆上月二十六日起迎王童廟廟神賽會三日遍歷吳會閔行北橋新橋各鎭人馬紛紜將田間汕菜蠶豆大小麥踏損不少一般農家咸出怨言聞該處警察分所在事前曾經設法勸阻卒以人衆勢盛難以遏止並不報縣任其舉行云 
[騙案被告交保候訊]  
　　金蓂堦延代表律師在公共公廨刑事科控温州人金渭賢於本年五月二十九號起至六月二十七號止串黨用欺詐手叚騙取洋二千八百元挾資逃回原籍一案由廨備文派探石仁信前往温州會同永嘉縣法警將被告移提到廨因原告臨訊不到官判將案註銷嗣經原告律師投案聲明原告遲到公堂之理由要求飭提被告到堂訊究在案昨晨由探將被告拘解公堂請示即據原告代表律師上堂譯明案情請究被告亦延律師到堂辯護要求准予被告交保候訊關讞員與英領卓君得供判被告交一千元人洋並保候星期三訊核 
[索詐無憑賣烟再訊]  
　　粤人區良在北江西路青雲里三十八號門牌屋内私售烟膏容人聞燈吸食鴉片被山東人蔣金文偵知突於前日前往索詐洋六十元不遂即將烟槍等攫取圖逃經區訴知一千一百四十四號一千二百九十九號兩華捕與包探薛正昌將蔣與區連同烟具一併帶入捕房昨晨解送公共公堂先由中西探上堂禀明前情並據區良供稱昨日蔣來勒詐洋六十元我因自吸鴉片並非私賣不允給洋渠即將烟槍攫取飛逃被我鳴捕拘請究辦質之蔣金文供稱區良向爲私賣洋烟我於昨日往吸烟膏兩盒計洋六角因其索取舊欠口角起釁致被誣指索詐銀洋攫取烟具請求明察關讞員得供商之英卓副領事以區良指控圖詐等情並無確據因判蔣金文從寛開釋區良着存洋四十元保出候禮拜三查明訊奪 
[私賣鴉片之訊罰]  
　　住居吳淞路四百七十五號門牌之周阿大（即周阿文）因私售鴉片供人開燈吸食被一百九十五號特别西捕查見當即偕同九百九十六號華捕入内將周拘獲連同烟具帶入捕房昨解公共公堂經中西官訊供之下以周不應故違禁令姑念初犯從寛判罰洋二十元充公烟具銷燬 
[藥舖開幕紀]  
　　寳善街王大吉藥舖近來營業發達乃於本年夏間在法租界大馬路分設支店該經理童芝蓀又研究一種補品將古方全鹿丸提煉配合爲全鹿汁發售前日支店正式開幕聞購此補品者頗多云 
[青年普益社基地捐數]  
　　南市青年普益社基地金募捐隊業於前日閉幕聞各隊認捐數如下仁隊共計前後認定捐洋一千三百元義隊一千八百元禮隊一千元智隊三百元信隊四百二十五元温隊八百元良隊六百元恭隊五百元儉隊一千元讓隊一千七百元又張竹君女士代朱少屏君認定洋六百元以上共計洋一萬零零二十五元聞名譽董事顧蘇王吳高五君不日尚有鉅數報告云 
[北市醫院星期日亦種牛痘]  
　　中國紅十字會所設北市醫院向來除星期日外餘日施種牛痘今聞該院監院洪文廷以牛痘一項爲衞生家最爲注意且滬上寓公多於星期日得有閒暇爰於每星期日上午加班施種以十二時爲止云 
[覺社之佛敎講演會]  
　　前日（一日）覺社假尚賢堂開佛教講演偮首由蔣雨岩述建立覺社之緣起因夏間偕陳元白黄葆蒼至普陀聽太虛法師講說佛教大義知範圍世道人心非提倡佛教不可乃邀太虛法師來滬創設覺社先從印行太虛法師所著楞嚴攝論道學論衡每季編印覺社叢書使研究佛學者知所問津至覺社之願甚宏現所要者以籌設一覺社社址及集基本金以爲基礎爲最要云云次由太虛法師說佛教與吾人之關係次章太炎陳飛公劉洙源王與楫相繼演說末由太虛法師宣會見散曾日聽者約有千餘人尚賢堂爲之重足而立云 
[烟酒公賣分局長晋省]  
　　江蘇二區烟酒公賣分局長李碧澄刻有要公於前日赴寗面竭彭省局長陳明該局近來徵收情形大約明後日即當返滬 
[揚州女子聲訴被拐]  
　　揚州寳應縣女子沈小妹年十六歲向在當州某姓家帮傭近因被辭出外途遇無賴張某拐帶來滬寄居北市某小客棧内意圖鬻入某花烟館旋爲該女所悉特於前晚私行奔出潛至南市至第一區警察署請爲超豁經趙署長詰據女稱胞兄沈德奎現在常州縣公署當衞隊此次女因被拐到滬幸未污辱等語當飭留候申送警廳司法科核辦 
[財廳催解稅欵]  
　　稅務總公所陳卓甫所長近接江蘇財政廳長訓令略謂現值公欵奇絀待需孔殷所有徵收稅欵自應隨時彙解來省以憑分撥公用嗣後於徵稅事宜注意整頓其所徵之欵一俟集有成數隨即報解勿稍延緩等因陳所長遵即分知各業認稅機關各認商對於稅項設法提前籌措報解來所以便彙總轉解 
[丈人控告女壻之枝節]  
　　錢潤和至上海地方檢察廳狀控伊壻成永春將伊女凌虐向之理論被毆受傷請求提究等情當經該廳騐明受傷屬實立飭法警往大南門内將成拘拿時成適不在家中其母成馬氏等母女三口不知内容即與來警衝突該警即以妨礙公務爲詞投報一區三分所協同巡警前往將該氏母女一併拘送到廳禀請訊究昨經推檢各官訊明判成馬氏等各監禁一個月一面加派法警仍着往拘成永春來案訊究 
[崗警查獲逃媳]  
　　江灣鄉婦人陶殷氏因被其姑凌虐不堪其苦於前日私逃出外途遇鄰居木工談西林勸氏歸去該氏不願當爲五區一分所崗警查見一併帶入該分所昨解司法科訊核 
[大圑鎭巡記撤差]  
　　浦東大圑警局巡記楊叔昌被該鄉公民陶德藩等呈控私索辦公費及吞没罰欵等情已誌本報茲悉此案經南匯縣杜知事派委馬某到圑查訪並至黄經董處詳詢一切馬委員到區稽查唐妙祥一案案牘確係匿報吞没遂回城據情禀復杜知事立將姚區員大加申斥飭將該巡記撤差示儆聽候處分 
[求退梱保之最後呈詞]  
　　輪充梱保及捆墊等秕政前經省議會議决咨准齊省長通令各縣知事將梱墊等名目永遠革除不准恢復在案茲有本邑民人邢其昌於前日至縣公署呈稱治下二十三保三五圖梱保自民父邢麗卿病故之後該圖梱保與民早經脫離關係且民遠在天津經商未便擔任此梱保况省議會議决革除民亦迭次具呈求退未蒙批准爲此作最後之請求將來三五圖内役務民决不擔任云云沈知事諭令靜候批示飭遵 
[搶取小孩金圈之收押]  
　　南碼頭賣豆腐漿婦人王周氏之五歲男孩才喜被匪徒王金寳搶去耳上金圈由警拘獲抄出原贓並剪刀一把押送一區一分所昨送地檢廳訊判王收押金圈給該氏具領剪刀存案候究 
[指控通姦原被併押]  
　　住居閘北胡家木橋之漆匠羅金才扭控李鰲勾引伊妻劉氏通姦等情當經四區警署訊供各執昨日併送地方檢察廳下午經檢察官提案研訊據李供稱實因羅欠民錢向之索討致被誣指通姦云云問官判兩造一併收押候再訊究 
[原被互控之訊斷]  
　　牛作主陸金和前至法公堂控婦人麥李氏（即大阿姐）不還往來牛價洋六百餘元求追經法公堂傳訊李氏不認欠欵判將案註銷後李氏亦遞禀公堂控陸借單不還經中西官核准傳訊原告麥李氏延達商律師代表聲稱上年間陸金和向李氏借去方單一紙當時憑來發棧主姚春貴王春山爲中立有借據爲憑向索不還請求訊追借據呈鑒詰之陸金和延賚美律師代表稱被告並無向原告借方單之事實被誣控所呈借據係屬僞造請求察核又前次陸金和控麥李氏牛欵之案雖已奉判註銷現陸仍欲請堂上覆訊等語中西官判退去着原告邀同見證再核在案昨又傳訊先據來發棧主稱商人實名顧春根棧中並無姚春貴王春山其人商人與原被均不相識是實中西讞員退入休息室會商堂諭畢復升坐公堂諭曰此案據李氏控陸金和借去方單立有借據現今訊明來發棧主並無姚王其人借據顯見僞造李氏不應誣控着罰銀五十兩以儆陸金和控麥李氏虧欠牛價現又請求復訊一節准予限七天覆訊核奪 
[和尚投浦遇救]  
　　揚州僧人徐玉嘉近因貧病交迫遽萌短見於前日午後在黄浦灘新碼頭投浦圖盡當由一千一百八十一號華捕查見急雇划船將徐僧救起帶入捕房昨晨解送公共公廨請示經中西官訊悉前情判令開釋諭後不再輕生 
[欠洋限期交案併紀]  
　　奚應川前至法公堂控陳福山不贖抵押方單洋一百四十元中西官訊判限繳在案昨又届限傳訊原告未到詰之被告陳福山供民人須將此田單取回轉押與人成交後方能將洋繳案請求核示中西官判陳退去限七天將洋交案後再核 
　　理維洋行延賚美律師爲代表至法公堂控某公會經理唐仲箎前在行中充任買辦辭歇後核算虧欠行中洋七十元八角六分本年六月間由被告出票據一紙届期不付日前被告托原告在公共公堂代理起訴案件核算原告應歸還被告洋四十餘元扣去外被告應找還原告洋三十餘元請求訊追詰之唐仲箎供認欠洋惟理維洋行夥某甲虧欠商人銀洋可以劃抵尚有民人前給與原告訟費洋五元有零應請堂上扣除原告律師又稱被告所給原告之訟費均已除去求察中西官判各退去限唐於七天内繳還原告洋三十七元三角二分 
　　程哲生前至法公堂控蔭甫不交定購靛青後雖交貨十五桶缺少斤量甚多故原告不願收貨請追還所付銀兩及利息共計二千八百餘兩判將利息從寛减少外着限七天歸還原告銀二千五百兩在案昨又届限未繳因又傳訊陸供實因商人患病一時難以措置現已托人向原告理處尚未識妥仍求寛限措繳中西官判姑念患病屬實准予展限七天繳清如違押追 
[病婦懇夫延醫之衝突]  
　　住居胡家木橋興化人王長玉之妻湯氏近因患病懇夫延醫診治詎王不允致相反目該氏以茶碗擲傷長玉頭額流血不止當由一區三分所崗警一併拘解司法科訊辦 
[起獲絲廠失竊之贓物]  
　　協約絲廠夥俞耀祖前日至五區三分所控稱該廠爐子間失竊鐵器今在胡家木橋楊五大舊貨店内查見原贓據云係積竊陳連喜銷售與伊請爲究辦當經唐署員提到楊陳二人起獲贓物併解司法科核辦 
[小工竊以棉花]  
　　住居虹口韜朋路之江北人葉路元向在楊樹浦東方紗廠爲小工因竊取棉花一包藏於衣内夾帶而出被司閽印人察悉將葉連贓拘入捕房押候解廨訊究 
[西人控傭行竊]  
　　住居閘北之英人勃雷島前日偕妻柯羅斯至五區警署控其傭人朱興明沈吳氏串竊值洋八十餘元之金表一枚經王警正傳到兩被告訊供不認判解司法科核辦 
[過犯兜售淫畫]  
　　無賴杭州人沈榮清前晚在福州路兜售淫畫被七十二號特别來捕查見將沈帶入捕房抄出淫畫昨晨解送公共公堂經中西官訊實以沈係過犯判押西牢半年期滿逐出租界淫畫銷燬 
[過犯行竊]  
　　粤人許英元前日潛入百老滙路二十一號門牌某西人家竊取值洋六十元之金表練圖逃被該西人撞見喚到包探王少廷將許拘入捕房昨解公共公請訊許供認行竊不諱中西官以許係過犯判押西牢一年半示儆 
[積竊押滿逐出租界]  
　　積竊王夏生因於西曆一千九百十五年十一月間串黨行竊中西各居户衣飾鉅贓被捕獲解公堂訊實判押西牢四年期滿帶堂再核在案茲屆押滿昨由捕房將王解廨請示經中西官查案核判王夏生逐出租界不准復來 
[過犯屢來禁押兩年]  
　　十次過犯浦東人金德法復來租界前日行經貴州路被包探馮兆蘭查見拘入捕房昨晨解送公共公堂經中西官訊悉前情以金屢次復來違背定章判禁錮西牢兩年期滿再行逐出租界 
[雜評二]  
[欽公塘解决（庸）]  
　　欽公塘基地官民爭執亘三年之久今始有規復田賦確定民業之希望數年懸案或可自此解决然非地方人民圑結一致據理抗爭未必能有此結果也 
　　官産處自設立以來處分財産往往公私混淆若漲灘蕩地及屯田等等或以冊籍之無考或因經界之不明誤民業爲官田强奪變賣與威勒繳價者益夥欽公塘一案以地方圑結之堅且主持者多爲當地有力之紳士故涉訟數年卒能得最後之勝利其他類於欽公塘而以力微勢弱爭議無效飲泣一隅者又焉可縷指誰生厲階至今爲梗不能不歎袁政府之流毒也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
時談 
[好議員] [  悟時]  
　　京報評安福議員爲好議員蓋謂若輩患得患失具陰陽兩性旣爲女又爲子疊成適一好字故云洵不惡而嚴矣雖然余以爲若輩祗自爲飯碗計一味貢諛獻媚毫無鬚眉氣與其好字分而言之不如合而言之直謂女子也可 
老申報 
[土客樹黨（見光緒十四年十二月二十二日）]  
　　前江西藩憲蕭杞山廉訪任浙臬時一以除暴安良爲己任深念士客不和特立保甲辦理章程出示曉諭良法美意早經登報然猶虛心訪問於觀風時出土客何以使之相安論以備採擇眞不愧賢大吏也惟土客旣分兩黨終成讐敵若湖郡長邑之泗安亦浙西巨鎭也該鎭客民共分三黨曰温台帮曰皖豫帮曰寗紹帮各聨黨與自相保護而土民勢弱每受客民之欺於是地方痞棍以捍禦外侮爲由勾連外來流氓結成一黨名曰金錢而搶刦擄掠之風遂致時有所聞茲聞黨首錢董朱王等姓復在西山之地藏殿聚衆盟會誓共生死夫土民旣受客民欺凌而金錢黨非特不相保衞且專擾害土民有地方之責者其能漠焉置之耶 
[賭徒戒賭（見光緒十四年十二月二十三日）]  
　　鎭江某甲家在城内斜橋左近日沉酣於賭博場中骨骰牙牌終朝博　家中生計惟恃房産若干而已妻婉言相勸宛如過耳春風久之腰囊漸空乃竊取牀頭人衣服簪環向長生庫質錢以冀背城借一豈知三戰三北五本無靈以致索逋者麕集於門追呼聲急甲無奈向妻相商婦分文不給且與爭閙一場甲至此力竭拔窮遂密購烟膏數錢和酒吞下歸家僵臥待斃婦見其神色變異面帶慘容急向甲母告明覔方灌救始得將黑水吐出得免性命之虞其母䑛犢情深給以洋蚨三十頭清理債事甲遂立誓戒賭永不與牧豬奴爲儔云 
新拾遺 
[西伯利亞旅行困頓記（上）] [  許嘯桐]  
　　歐戰叢談 
　　下述之西伯利亞旅行乃一英人所親歷彼服務於俄國紅會當時西伯利亞全部尚在過激派鮑爾西洋克軍掌握中也 
輪聲軋軋車行甚疾無何己近西伯利亞邊境矣夜色昏黯萬家沉寂當余等在莫斯科時實延留已久後以鮑爾西非克之允准得一四等車同行者内有三十三人皆英籍也往昔四等車雖常見於俄國東部鐵路開住西伯利亞然皆貧民罪犯所居今則不啻視同頭等矣車爲木製尚稱高大劃分六間每間可臥九人所謂臥榻者實不過三列木板耳每列三人就中有被褫者則較安適車之兩端置有鐵爐各一爲余等取煖及烹飪之用每日二要輪值各守十二小時其職務即加添燃料看護火力而最要阻禁閒雜人等擅自登車當余等瀕行時紅會特派一使者沿途侍候後悉其人實爲一狡詐之傖故未至西伯利亞邊境即揮去之一路飲水極爲缺乏有時夜色已屆尚未得飲晨花終日蟄伏於煤斗（此嘉名乃等以錫所乘之車）中　沙撲面滿身污穢欲求一些洗手之水亦渺不可得故每至一站余等必預守車門手持瓶壺之屬冀得熱水以應急需乃如願以償者僅數次耳途中第二困苦即爲嚴寒而以夜間尤甚煤爐熱度皆聚於車頂故臥於上層者甚至不堪其熱下榻以取凉而不知在下層者寒欲僵也某夜一婦人置其牛乳罐於枕側明晨啓視之已成堅冰抵微脫卡時寒暑針已在另度以下三十度余等不禁喟然長嘆蓋不知前途寒冷更當何如也 
　　車至惠里斯卡琴轉入支路抵該鎭時聞軍樂攸揚之聲蓋慶祝革命第一週年紀念也車站屋頂之旗迎風飛舞然此旗適足以代表黑暗無政府之象耳各店櫃前軍士雜沓其擾攘之狀非筆墨能形容曩時清潔白粉之房屋今皆變爲藏垢納污之所桌椅數事弊敗不堪檯布襤樓狀若丐衣時復有獰犬數頭狂吠於桌下叵爲點綴品者壁間懸巨瓶二三中揷以假製之棕梠如俯首以睨行人厥狀可怖室中空氣惡濁令人作三日嘔 
　　車渡烏拉嶺後第一所遇者即爲可層之紅衣衛隊余等車窗外懸有英國國徽亦不足以阻止彼等之不法行動突門直入勢不可遏有一友擬以身障之幾爲所辱彼等之意不過欲偕檢查以施刦掠然進車後大爲失望蓋車中類多婦女幼稚而非俄國貴官也垂頭喪氣之餘遂思借端以洩憤引目四顧見余等之行李厲聲曰汝等行裝何若是其夥是宜置之行李車不能隨身携帶也且更須檢查有無違禁物余等遂以鑰付之檢查後無所獲乃逡巡而退臨行時猶聞其喃喃不絶也 
益智新畫 
破雨傘（个字） 
常識 
　　鵝口白前刊第一期家庭常識内有大俠君鵝口白一方雖有奇效但藥物甚爲艱難茲有一法用陳京墨（愈陳愈妙）以桑汁磨濃塗患處其白立退余曾試之極效[  馬孝天]  
　　紫荆花培養法紫荆花以開花爲最難且培養不得其法 
　　往往葉皺而死今得一法如下（一）置半陰半陽處（二）不常移動（三）不可過濕（四）澆以鷄糞水（鷄糞與泥拌下種更妙）（五）澆灌宜匀（六）春日發芽時日中常曬（冬日落葉時同）（七）不可斷水[  馬孝天]  
　　○蜞蜏瘡形似水珠遍身奇癢可用蜓蚰螺搗爛敷之隔一宿立愈（捉蟲須在黄昏後）[  馬孝天]  
　　○桃醬先將桃子洗淨後置於碗上用文火隔水蒸之待其已熟去其皮搗爛以白糖和入搗匀食之頗適口家嚴喜食此物常以此法蒸之[  馬孝天]  
雜錄 
[書胡幹妻陳氏刲肉醫夫事略并贊] [  王南喬]  
　　胡幹字慶雲瑞昌縣人爲胡董三之哲嗣今年夏畢業於江西第三中學者也其妻陳氏字潤琴父陳子言與慶雲父向爲姻婭故陳氏幼時即受聘爲慶雲室去年冬以禮歸慶雲今夏暑假慶雲以疾回里氏方歸寗母家聞夫疾遂還殷勤侍奉數月罔間不料醫藥無靈病日加劇方慶雲之疾革也其家百方醫治終莫有效氏素讀書史女紅之暇輙涉獵先賢烈女諸傳方鑒於古孝子烈婦刲肉療病之說而又痛慶雲疾病彌留之情狀以爲倘邀天眷或可以藉延胡氏祀於是背夫與親割臂肉調羹湯笑顔以進之其家固未之知也當其刲肉之初方冀夫疾得以稍瘳親祀可以永續豈計身之痛苦哉旣而其夫與親見其身有血痕疑問其故答以偶獨木石所致以掩其刲肉之跡恐傷其夫與親之心氏之心亦良苦矣不意天道無憑慶雲之疾竟以不起氏以哭夫過哀重以刲肉之痛宛轉床褥間不能自舉衣履爲婢子所見其事以傳哀哉或告曰方氏刲肉進羹之時異香滿室若有鬼神之式臨者其或然乎世之有彰癉之責者盍取其事而表揚之其有益於風俗者多矣贊曰昊天不弔人力如何彼刲肉傷生之說豈所論於靡他方以厨刀一試立起沉疴然而天道叵測故伯道無兒世之君子亦只求吾心所安何况巾幗而節烈如此尤比鬚眉而足多 
小說 
[無事自擾（譯海濱雜誌）] [  珊]  
　　少年冷然曰女士函詢之可矣密司日此爲燃眉之急書信往返爲時甚久不幾僨事耶吾親愛之童子爾苟以其人之姓名住址見告則吾句少年聞被呼爲親愛之童子微愠曰爾函詢之可矣此事吾儕向不與聞願君晨安言畢立行密司不得已返其家繕書致　靜候其復音而焦悚之狀幾有不可以終日之勢久之久之而報章仍弗至密司乃費其寳貴之時光運用其腦力作一切之準備如何措辭如何辯護莫不詳加籌畫以免倉卒敗事及翌日之傍晚面復書始至密司拆信時手戰不已其文曰女士惠鑒捧讀大札知慨然允以臂助至感至感明日午時如能惠臨敝寓一談尤所歡迎匆匆不盡密司菲亞蕾脫上密司讀竟稱怪不已因以書近燈細騐其筆跡且騐且呼曰此誠女子之手筆無疑義矣是實怪事情節之複雜不問可知雖然吾勿見難而退當勇往直前任此艱鉅此乃英雄用武之時也勿懈勿懈是夜密司狀至弗寗輾轉反側竟夜未能酣寢翌晨未午即出至菲亞蕾脫門前時去所訂之時間尚有一小時欲舉手按鈴旣又强忍以待於是徘徊門外往來不已以消磨此緩緩之一句鐘蹀躞久之視時計僅過五分耳道旁巡警及鄰右之人見密司逗留門外皆有詫異之色已而時期卒至密司按鈴至久鏗然之聲震屋瓦門者肅客入一精美之室密司偶轉其首鋼琴上一軍裝少年之肖像突然映於眼簾因立其前而端詳之少年貌至秀雅英挺之氣溢於眉宇密司觀時深怪此美如冠玉之少年奈何竟爲人所控告且念犴狴中生涯又豈此温文爾雅之人所能堪耶因顧影片而言曰吾誓必拯爾於獄卒之手不濟則以死繼之此時門闢一女郎碩而長欵步而入晴作藍色膚甇如玉舉止至沉靜一娟娟好女也密司一見即私念曰是誠一對玉人我利貝加必力拯彼少年出獻之彼姝然後已大功告成即立死亦無懟矣時女郎問曰君其密司迫脫耶願君晨安密司鞠躬曰然女郎曰吾爲密司菲亞蕾脫前日拜讀教言尊意殊可感今請少坐一談密司旣坐女郎又曰君是日行經彭街亦嘗目擊此事之巔末否密司曰然吾見之至晰此語本密司預備以對審判官者此時竟出而川之女郎又問曰君若更遇其人尚能相識否密司遽應曰安得不識因指鋼琴上之肖像以證其無誤女郎面微赬曰然是誠其人吾儕已訂終身之約行將成禮矣密司微嘆私念此二人誠佳偶哉已而女郎又曰誠告君吾極知此事之眞相茲有數語奉詢未審君嫌其絮絮否密司曰君恣所欲言可矣此時腦海中之幻景又現女郎曰第一吾所欲知者即此軍官之狀醉耶抑清醒耶密司微愕曰其人固清醒無分毫醉意也女郎曰君無誤乎曰是可斷言女郎曰巡警輩之舉動如何曰彼等殘忍無人道殆無心肝者女郎曰君謂此輩暴怒如狂耶 
[自由談之自由談] [  不冷]  
　　科舉時代鄉試時有所謂舉副者舉者舉人也副者副舉也今科舉已歸消滅而舉副名詞仍復出現豈彼官場與議員亦如當時士子之熱中歟 
　　今日徵得夷齊廟宋宫青塚影片三張中等 
[特請醫學顧問]  
　　　學上投稿關係人生利害非淺貿然登載殊有不安本報特請醫學博士陳一龍先生爲名譽顧問 
 
 
 

Page 15

 
 
   
 
 

Page 16

 
 
   
 
