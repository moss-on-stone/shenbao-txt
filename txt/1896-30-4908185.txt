# 1896 - 30 - 4908185

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請　申報館帳房購取可也 
[四史復出]  
　　四史者何史記前後漢書三國志是也從前本局印過數次人皆爭先快覩甫更寒暑銷售已完兹以問價者多重爲印釘照向例每部六十册實價洋四元售處仍從其朔諸君子有欲爲渘日之讀者請及早惠臨選購遲則又恐篋笥易空矣此佈 
[接述西友論中國之弊]  
　　然則禁之奈何如欲禁外洋之進口則當先停進口之税中國旣以洋藥之税爲進欵之一大宗况在支拙之時安能驟少此數且税可驟停土不能驟絶也卽使中國情願少此進項不再收税西人亦應允不載來華而中國自種之土未絶根株縱外洋之土可禁而中國之害仍未除也况不禁本國自種之土而欲禁外洋之不來西人其能應許乎若本國之人禁本國之物似不難雷厲風行一朝除弊不知現在中國民間因種土之利倍徙於他物故皆樂此不疲苟禁止而僅尚虚文盜鈴掩耳則禁者自禁種者自種吸者自吸雖禁猶之不禁也果能認眞辦理令出惟行恐民間藉此爲生驟然絶其衣食難保不生事端亦非盡善之法然則旣不能禁外洋之進口又不能禁本國之栽種中國之烟竟無可禁之日矣凡事欲速則不達因循則誤事中國自人鴉片以來至於今日之盛亦非一朝一夕之故則欲使極盛而致於無亦似不能一朝一夕而能收其效者也大抵鴉片之害最易傷人人食鴉片必至無用人旣喜吸鴉片而願爲無用之人則宜以無用之人待之中國以官爲重禁之當先自官始現在中國朝廷雖不嚴禁鴉片而官塲尚不敢明目張膽所惜陽奉陰違不能認眞辦理耳苟能嚴定禁令無論京外大小實缺候補人員凡吸鴉片者無論其人之才不才立予嚴黜降調如督撫而食鴉片卽降爲司道司道任内仍不戒絶以次遞降候補人員之食鴉片者不准署缺得差且吸烟之人不准捐納恐有賄賂情面上下相蒙之弊并許人告發則上自不能庇護下自不能欺飾矣官旣不准吸烟則衙門中人亦宜嚴禁吸烟之幕友不准請吸烟之書吏不准當吸烟之差役不准用如此而不必禁官之吸烟而自無吸烟之官矣并無吸烟之幕友及吸烟之書吏吸烟之差役矣官塲吸烟之弊不幾可以一掃而空乎官旣禁矣而士爲四民之首且爲作官之基今日之求名考試者卽他日之握苻南面者也禁之尤宜急教授之人吸烟不准人家延請童生吸烟不准小考秀才吸烟不准鄉試舉人吸烟不准會試非但不准小考鄉試會試亦必以次降等如此而士人庶皆知愧奮矣於是而官場與士人雖無吸烟之人勢必遁而至於農工商賈矣中國之農雖不能講求農學盡心於田畝然貧苦食力吸者尚少至於商賈則皆在城廂市鎭　　之間稽查亦易無論何鋪不准用吸烟之夥如店主吸烟卽將該店封閉商賈之途旣清然後及於工藝則更易爲力總之吸烟之人不准做事做事之人不准吸烟人欲思謀生餬口者自然不敢吸烟矣試問中國能不謀生餬口而自外於士農工商者有幾人哉中國人家往往有不肖子弟因吸烟而無惡不作敗產傾家父母不能管束者并許到官呈案驅逐此尤爲除弊之本也果能如是則不必禁外洋之進口卽進口亦無可銷矣不必禁本國之栽種卽栽種亦無可售矣此禁而不禁之法禁之若甚寛亦不禁而禁之法禁之又若甚嚴也中國受鴉片之害尚不滿百年而疲弱乏匱已至於如此若不再思整頓則其弊伊於何底且華人吸烟之弊不必遠徵卽如遼東一役中國之兵未必少於日本也中國之槍砲未必亞於日本也中國之糧餉未必缺於日本也而何以日兵皆所向無前華兵皆望風而遁雖日本訓練之勤勝於中國而中國未始不因吸烟而受其害也華兵縱不皆吸烟而營中終不能無吸烟之兵一人吸烟而無用則十人相率而潰矣十人吸烟而無用則百人相率而潰矣若日兵則可斷其無一吸烟者也以此相較則吸烟不吸烟之弊固可不煩言而解者矣未完 
[接登張香帥創設自强軍奏稿]  
　　至於臨陣調度運用之妙賞罰激勸之方軍之用也凡事必其體立然後其用可得而言夫中國豈無智勇之將敢戰之兵臨戰運用又豈能拘守繩墨特以各營積習深入膏肓若不捐棄舊習别開生面雖事前是加申儆終無大益事後加之誅戮已難補救此一軍練成則此項洋將弁移以教第二軍而此軍漸令華將弁帶之規矩旣定數年以後相沿成例將弁兵勇皆視爲固然則短扣廢弛之弊無自而萌卽他營將弁或亦可觀感愧厲舍舊圖新此臣必改用洋將練洋操之微意也臣詳加籌畫現擬先練二千數百人爲一軍照洋法公爲十三營旣名爲自强軍自成軍半年以後操練已有規模卽行推廣加練酌增人數一倍統以增至萬人爲止如届時餉鉅難籌則至少亦必須增至五千人兹就江蘇之淮徐通海四府州安徽之鳳泗滁和太平五府州及江寍府屬之六合江浦兩縣常州府屬之宜興荆溪江陰靖江四縣鎭江府屬之丹徒丹陽兩縣民氣較爲强壯者每府州各募一營取其距金陵皆不甚遠年籍身家易於清查以杜遠省招募淆雜勞費遣散流落之弊而各處分練冀以廣開風氣此卽略寓西洋東洋舉國之民人人皆可爲兵之意各選擇土著鄉民年在十六歲以上二十歲以下體氣精壯向不爲非者取具族隣團董甘結聲明情願効力十年只准開革不准辭退凡城市油滑向充營勇者一槪不收更用西醫驗其身軀壯健并無隱疾目光及遠者厚給餉糈編爲新軍至一切飯食肉食冬夏衣履居住房屋西法均由官爲籌備蓋洋操勤苦嚴肅毫無通融若非飽煖强健斷不能勝此勞苦夏間初派營勇練洋操時不過旬日卽以畏勞紛紛辭退後允以加給餉費乃止若照舊日餉章必無肯應募者自不能一律仿照辦理委派洋員德國遊擊來春石泰爲全軍統帶其營官哨官均以洋將弁爲之别設副營官哨官名目選武職中壯健有志不染習氣者爲副營官選天津廣東兩處武備學堂出力之學生爲副哨官其帶兵操練之權悉以委之洋將弁而約束懲責之權則專歸華官一以通新募勇丁之情二以事權互相維繫三以逐漸觀摩俾華弁儲營官統領之材若洋弁不敷派充哨官則選學生中之出色者補之并派候補知府沈敦和奏調差委知府錢恂爲自强軍洋操提調爲之經理各事一切仍歸營務處考核約束此稿未完 
[古潤火災] 　 
　　鎭江采訪友人云得勝門外有八旗官柴篷灘地一區每届隆冬各旗人至此刈割新柴雇工捆鍘屯積篷内派兵日夜梭巡本月十一日裝到束柴三百餘擔是夜方交三鼓不知因何火起以致轟轟烈烈紅𦦨燭天 
 
 

Page 2

 
 
旗兵卽四出鳴鑼招人施救少焉各水龍紛紛馳至城内文武官弁亦絡繹到塲斯時正南方羊角風狂回祿君遂乘之而大張旗鼓直至龍天法雨灑遍大千始火滅烟消不復飛揚煽禍而柴堆已悉化刼灰矣次晨旗兵詣都統署禀報吉統制立飭恊領官查詢緣由聞欲責令看守人賠補云○先是十一夜更鼓四敲火德星君忽駕臨西門外天主堂街西首義興紙箔鋪熊熊雉雉勢若燎原人聲鑼聲嚷成一片雖有城内外各水龍紛紛施救無奈車薪杯水無補分毫一霎時延燒堆貨棧房但見火仗風威風乘火勢左右鄰店鋪密如櫛比立兆焚如急將貨物遷移然大半已成灰燼閲時呂觀察鄭叅戎以下文武員弁均詣火塲彈壓以免匪人乘隙刼財而風力甚狂火益蔓延無際加以天氣乾燥烈𦦨所及不異風掃殘雲道署及寳蓋山各舁洋龍奔往救援吳回氏始退避三舍是役也共燬瓦屋二十餘間各鋪所堆貨物均已一炬可憐當火熾時比鄰某皮箱店夥倉卒中搬移物件被匪徒刼去皮箱一口適爲他夥所見急扭住匪之髮辮飽以老拳匪恐一經到官重刑難逭願將箱原物歸趙向鋪夥負荆某飯店主婦懷孕已彌月是夜勢欲臨盆爰喚接生婆至一轉瞬火星亂迸震地鑼喧飯店中人驚駭異常而呱呱者已半離母腹猶幸人多手衆將婦舁出始得分娩於荒烟蔓草中十一日各鋪公議捐資招集黃冠在天主堂街誦經禮懴至十四日復設壇求雨雪惟見香烟繚繞寳相莊嚴城市之中别開清凈世界但未知蒼蒼在上者肯遣雨師滕六分赴人間否耶 
[琴川火警]  
　　有客自常熟至姑蘇省垣者語諸本館采訪友人云常熟大東門外罟里村徐姓家於本月初六黃昏時因小孩玩弄自來火燃及稻草堆以致烈烈轟轟不可嚮邇時適狂風怒吼祝融氏遂大肆淫威東衝西突如入無人之境祗以地處鄉僻苦無水龍雖得衆鄉人持水桶分投澆灌無奈杯水車薪無濟於事直燒至天將破曉回祿君始筋疲力盡而回計被災者五十五家共燬房屋二百餘椽誠巨災也 
[藥鋪被焚]  
　　姑蘇閶門内皋橋西首本月十三夜八下鐘同德堂藥鋪因晚炊不愼遺火柴堆人皆在店堂夜膳全無知覺迨火勢漫延冒穿屋頂勢難撲滅當值西北風甚狂轟轟烈烈直冲霄漢各水龍聞警飛馳而至吸水狂噴祝融氏始捲旗息鼓而返總捕府近在咫尺聞報之餘首先蒞止繼則三首縣曁守備城守營均出署臨塲彈壓是以尚無匪徒攖物之事逾時烟消火熄各官始呵殿而回是役也計祗同德堂一家盡付刦灰餘者幸未波及尚不幸中之幸也然左近居隣已吃驚非小矣 
[近事彚誌]  
　　據漢口訪事人云十二月初四日清晨漢鎭龍王廟江岸瞥見某署差役多名押一犯年約而立左右面貌獰惡昻步前行意態自雄了無懼態少時蜂擁呼舟渡江而去有知其事者云該犯係一貝戎君案犯疉疉屢作破籠之鳥今被官裏拘去想必法網難逃矣○新募武岡中營勇丁均湘中子弟也駐紥鄂王城外已非一日上月下浣該營就小校塲操演擡鎗手鎗有某勇操鎗不准鎗子橫飛悞傷某哨官左眼管帶立禀上憲嗣由上憲飭將該營遣撤委派候補府傅君屺孫押解回籍各與恩餉一月勇等領餉後遛逗不歸轉向管帶勒索硬要增餉一月聲勢洶洶繼有甲乙丙三勇手執利刃勢欲用武一勇竟將管帶右腿戮傷此十二月初三夜事也是夜上憲聞知立派督標撫標曁駐防各營淹旗息鼓分道而進立將甲乙丙成擒押送臬轅收監越日上憲飭添恩餉二月委員按名給發仍行押解回湘事遂寢 
[招考供事]  
　　詹事府爲再行曉諭事照得本府供事懸缺前經出示照考在案今投考人數仍屬寥寥不敷考試爲此再行出示曉諭報考人等取具五六品同鄉京官印結并開具年貌籍貫三代履歴呈明本府以便備卷考試今定於臘月初一日爲期截止過期不錄各宜懔遵毋得自誤特示十一月廿五日示 
[示减臘息]  
　　京友來信云畿輔一帶壬辰癸己甲午連年被水成災今秋雖屬豐收而元氣未復遍地難民依舊日無糊口夜無棲止往來行乞苦楚不堪邇來男婦老幼絡繹於途令人耳不忍聞目不忍覩孟子曰惻隱之心人皆有之現在大興宛平兩大令見此災黎惻然動念因慮及小民來京典質舊衣在所不免今特曉諭通衢業已示仰兩屬各當鋪自十二月初一日起難民赴當取贖舊衣等物若原利三分者减去一分以二分取贖原利二分者减去六厘以一分四厘取贖噫大令之惠及於民可謂無微不至矣 
[西泠宦轍]  
　　杭州府東防同知高司馬英前奉撫憲札委前赴温州查辦教案現已於本月初五日回省銷差○上年籌辦海防業捐各員前經藩憲奬叙詳請撫憲均蒙儘先拔委釐差一次刻奉撫憲廖中丞批准計開通判鮑家鼎知縣章鑄華遵訓趙長保均於本月初三日奉到飭知○撫轅文巡捕候補巡檢張少尹汝瀚刻由撫憲加札兼辦監印差○候補縣胡聽泉大令培元隷籍安徽宦浙三十餘年歴充要差曾任繁劇所至均有政聲其太夫人年逾八旬迎養在杭兹於本月間病殁公寓大令哭泣盡哀飾終當禮一面遣家丁呈報丁憂擇日扶柩回籍○學憲徐季和宗師於初九日舟抵江干省中三學教官一府兩縣均出郭相迎宗師接見後隨命駕回轅 
[吳山暮景]  
　　浙省學政徐季和宗師於七月間出棚考試台温處金衢嚴六府刻已案臨嚴郡聞初六日可以竣事卽行起馬回轅大約初十邊准可抵杭也○本年杭屬田地收成甚歉外路來米亦覺稀少近日糙米每石已售至三元二角貧民苦况不堪言矣○杭地婦女之磨錫箔者時届臘月須收印錢印錢者每磨一甲給錢二文其錢均須凈白提大統計各箔鋪所發約有五百餘千故近日洋價僅換九百七十文 
[邗上市情]  
　　揚城自錢價擡高後市廛生涯是形清淡刻下鷹洋儘兌錢八百三十餘文江甘兩邑宰雖遵奉府尊面諭會商錢業董事公訂銀洋持平價目據外間傳説業已議定然尚未宣示通衢本月初七日上午有某營勇丁數人持洋兌錢該錢莊照市收兌詎該勇等堅稱地方官已定價九百五十文豈容短少該莊以不見明示不允致相齟龉嗣經解事者見洋數無多立飭該莊如數兌與後至者莊夥答以櫃内無錢暫停兌換一時轅門橋教塲街等處凡有聲望老店一槪謝客幸鵝頭灣尚有數家兌收否則雖有銀洋幾無換處矣至持洋購物三二百文該店尚肯找出多卽不能制錢缺乏市情如此現届年關居民何堪受此窘迫是不得不有望於賢長官速籌良法以便民生而安商務矣 
[浙省大計名單]  
　　古者三載考績黜陟幽明今之大計卽古時考績之意也浙省應舉應劾人員由撫憲廖榖似中丞核定於初七日榜示轅門計開薦舉賢能官十一員甯紹台道吳引蓀嘉興府知府宗培現署台州府正任處州府趙亮熙杭州府東防同知高英台州府同知張毓麟温州府通判呂耀弼蕭山縣知縣朱榮璪臨海縣知縣吳鴻賓永嘉縣教諭鄭一夔江山縣訓導葉秉鈞湖州府經歴陳壽彤○其應行參劾者不謹官一員璉市巡檢吳文榮浮躁官三員宣平縣知縣賀允璠黃岩縣典史張兆麟江山縣典史羅堃罷軟官一員樂清縣典史余耀宗不及官一員西安縣知縣葉承錮 
[折漕定價]  
　　杭州訪事友函云杭州仁錢二縣開倉收漕已列前報民間有願完折色者俟各圖完米已畢然後定價徵收現在仁和定價每石折錢四千九百六十文錢塘定價每石折錢四千九百五十文而糧書人等往往有謊報折價向民間浮收者兩邑尊查知其弊因將折漕定價數目榜示倉門之外并頒發告示分貼各鄉以便咸知 
[罪惡貫盈]  
　　沙市友函云人心似鐵官法如鑪一經鍛鍊雖頑鈍鮮有不鎔化者嘗見聖王之世梗化者遷之不仁者遠之其所以待冥頑者何其寛且厚也然而當今之時計惟有用重典而已前報拐犯洪光中站死暴屍論者咸謂王法如此森嚴嗣後匪人當望而知畏矣乃邇日又有張吉三劉先成之案則更加厲而駭聽聞緣有沈嫗者傭於接路巷吳姓家其女桂英卽在間壁同豐住宅供小使年十八矣十一日戌刻奉主母命就近　食物久之不歸蹤跡全無同豐通信沈嫗沈嫗知阿大女郎非如嬰孩可鳴鑼而尋也又稔知桂英向不遠出因於附近偵訪查得 
 
 

Page 3

 
 
同巷有徐劉氏者形跡可疑登門以語餂之氏初不認沈嫗哀以情氏始微露端倪嫗卽向之拚命乃許代爲找尋次日將桂英交出時巷中失孩甚夥聞桂英珠還爭就訊之據桂英言貰物之夜歸至僻處有人以大手巾自後勒其口隨來四五人東扯西捺時巷有行人匪以逃媳對因舁至徐劉氏家夜深歴轉數處始至倪家口萬順客棧棧後有樓樓中先有被拐女孩六人至樓紥其手示以威鞭垂刀斧具焉并諭以不許聲張出聲者扣食餓之諸女郎無不股栗聽命者街鄰得其情分報龍提調張捕府於次晨兵役合圍街鄰隨往搜索之并無所謂六女者棧夥跨屋而逃僅獲男丁五名女一口一係棧主四川成都人張吉三及妻楊氏一劉先成黃州　水籍餘三人皆由被底拖出聞係住棧欄杆客也當交捕署由保甲吉龍二憲曁捕憲堂訊堂下皆呼寃稱良民因令桂英辨認之一見劉卽指爲勒口賊先是三憲咸欵張劉非本分人得桂英指益信然承審數堂雖受刑猶無供也細詰楊氏以不知情對提徐劉氏到案徐供交桂英於杜氏婦後將杜婦拿獲始知得入棧内之由隨禀道憲道憲卽欲站斃之龍提調禀俟追出六女孩去路時值縣尊張公公出未歸是以暫緩十七日清晨縣尊回至沙卽於捕堂覆訊見楊氏情辭閃爍獨提往花廳研究楊氏始和盤托出謂張夫去歲在漢口犯案保釋來沙開棧因時日難度重理舊業氏曾勸之不聽且泣云予亦拐來者張性兇悍稍拂意則刀棍從事袒而示之背傷痕鱗次焉邑尊以証據確鑿且出城時道憲諭將囤犯張吉三慣拐劉先成立枷捕署示衆下午置木籠中次日站斃是晚卽下籠劉尚涕泣求恩張膛目謂劉曰勢已至此何嘵嘵爲二十年後又一好漢子母作兒女態　　向人也示衆時張神色自若觀者途爲之塞無不歎法網之難逃而　　之難馴云三客以無辜省釋徐杜二婦還押再懲楊氏以同母弟當堂願領姊歸楊氏亦願隨之去縣尊允其請並勉數語以安其心 
上海官塲紀事 
　　浙江海運局會辦許南幼太守星箕昨日命駕入城赴道廳縣各衙門拜謁至縣署時黃大令適發肝氣　家丁擋駕○分省補用同知前甘肅敦煌縣知縣龔芷南司馬寳琛日前因事來滬假寓萬安樓客棧昨日命駕進城赴各衙門拜謁禮也 
[調回局員]  
　　本城巡防南局委員張二尹毓麟前經江海關道黃觀察頒札飭令與高昌廟巡防局魯委員對調兹觀察奉兩江總督張香濤制軍札委總辦江南製造局後仍將魯委員調回刻已下札飭遵矣 
[攤派公款]  
　　法公堂罰欵由幕友張君經管彚至年終統計若干照章攤派涓滴歸公並附登申報以供衆覽本年罰欵較多故攤派較往年略厚計同仁輔元堂分局派洋六百元零五角八分又小洋四百角仁濟醫館二百元普育堂四百元放生局九十元分送各處卽取收條以昭信實 
[蕩子送捕]  
　　句容人某聾子在法大馬路開設薙髮店薙髮之暇爲人挑痧頗有靈效歴年來積貲至數千金其油瓶子名阿根見聾子積資甚鉅日事遊蕩不務正業好作狎邪遊烟酒嫖賭無所不爲聾子屢戒不聽無法可施投法捕房控訴忤逆捕頭准詞立飭包探恊同巡街捕將逆子阿根拘入捕房押候堂期解請問官嚴懲 
[勿翦勿伐]  
　　本城喬家浜有談姓者近將浜岸修砌石駁岸起造房屋因沿浜有樹兩株有碍工程因卽砍伐有江某者喝阻不理商同某孝廉具名控諸本縣水利廳請爲查究主簿孫少尹擬須前往履勘明確再行核辦 
[滬濵鄉諺]  
　　浦江中泊有俄國兵艦一艘昨早有水手失足墜浦赶卽撈救已蹤形杳然諒隨屈大夫爲伍矣船主卽函請水巡捕代爲打撈○某鄉婦徐娘半老矣身懷六甲其腹如甕於昨日清晨出外探親行經陸家嘴地方因腹痛不能耐偃臥田間旋產一男孩近處鄉人咸惻然憐之就其間搭蓋草蓬俾避風霜有進以湯者有携火爐與烘者亦可謂善行方便矣○東洋車夫兪桃桃江北產也前晚拖車至乍浦路電燈公司相近時已二下鐘矣因疲倦蹲伏車傍假寐不防所携紙燈忽然燃著延至衣褲致將眉髮燒凈頭額焦灼倒臥於地經二百六十七號華捕舁送捕房捕頭飭送至同仁醫院療治奈受創已深未知可能保全性命否 
[醋海風波]  
　　寍波人某甲與趙氏結露水姻緣借居某氏家卽滬諺所謂小房子也近日甲接得家信知父母欲爲之成親恐事爲氏知必多方阻隔因於前日密地乘輪返甬氏見甲久不回家詳加訪問得悉情由不覺大懷醋意然亦無如之何乃購得阿芙蓉膏意圖自盡房主恐釀巨禍據情投報捕房一面令巡街華捕將趙氏拘送捕房轉送到廨别駕著交官媒暫行看管候示 
[英廨晚堂瑣案]  
　　福康洋廣貨號股東徐文都等控司帳人陳葆常舞弊侵吞一案經前讞員宋通刺曁現任屠别駕訊得陳葆常侵虧屬實判令交人保出將帳目核算明白自向徐等料理兹者徐等以陳交保後逍遥事外將此事置之不問爰一再禀求著保人交案押追别駕准之飭役差張慶著保人馮棋山交案候訊前日晚堂升坐二堂詰問徐訴稱監生係寍波人向操洋廣貨業在治下開設福康洋廣貨號光緒十九年另糾施子霞等入股加添資本每股計銀三百兩糾得十股都計三千兩公舉監生執事監生卽倩陳司帳兼管銀錢出入旣而連年虧本難以支持至上年之杪將號閉歇及查陳所經理之帳弊竇實多因將帳簿二十八本携回詳細查核見其中數欵有收無付與陳理論非但不服反敢先發制人赴案誣控及蒙訊明交保料理迄今兩月有餘置之度外現由監生開明清帳計陳實虧銀三千一百六十餘兩伏乞究追施所訴與徐略同陳供稱職員前奉公祖訊諭交保核帳不敢玩延實因嗣交在家中逝世不得已回家料理喪葬以致稍延時日今乞格外寛限容職員赶緊措資料理别駕著押候赶緊向徐等料理明白延干咎戾○許申甫等控忻元華騙取銀洋圖賴婚姻前晚别駕升堂訊究許訴原籍寍波現在治下開設京貨店爲生本年五月友人王雲生來店述及有陳福堂者欲納小星忻聞之卽稱有一胞妹小字阿彩方在閨中待字願充簉室旋由王與陳説妥擇吉五月二十七日訂定經陳備成金銀首飾四事洋銀十六圓並經小的店中代出票洋一百二十圓至七月將票據付清另加洋銀四十圓統共一百七十六圓議定十月十二日過門届時忻忽賴婚並勒加洋銀三百圓始准　去旣而忻又潛逃陳屢向小的催追無奈出外訪尋日前在六馬路遇忻與論逞蠻是以扭求訊究陳訴稱妻久不生育因於本年五月憑王許説合納忻妹阿彩爲妾先付洋銀一百七十六圓金銀首飾各二事執有隐帖爲憑詎料忻存心圖賴務乞求懲究忻供稱小的亦寍波人向在元芳洋行當細崽前由王等作伐將妹子許陳爲妻現在小的得悉陳原籍　有大婦妹子不願抱衾裯擬將首飾聘金如數還訖别駕著忻具結交保赶緊將洋銀一百七十六圓及首飾交還 
[法捕房發落]  
　　昨禮拜三鄭大令蒞八仙橋捕房會同謝副捕頭發落各案命提有夫婦女甘爲娼妓之張計氏著褪去上衣鞭背一百下再三申斥交其夫張子洪領回管束並賞給盤費洋五元開花烟間之王升著照原斷從重笞責二百板押候過堂送縣遞籍○丁阿狗卽丁毛毛在小東門金利源碼頭欲用火油澆於船上焚燒爲張富全具控經鄭大令訊明著照原斷先行荷枷二個月期滿責釋○趙濟川趙玉卿父子索賄洋六十元僞稱捕房費用經鄭大令訪拿到案訊供著照原斷各枷號一個月趙因年老叩求次子代枷大令准之著其子投案荷枷趙玉卿先行枷號期滿責釋○油炸檜攤主米阿三慣用劣油爲包探拘獲解經大令訊供枷號半月期滿罰洋五元具結開釋昨已滿期命帶案開枷照斷罰洋具結釋放○泰昌棧接客夥錢阿林在江裕輪船冒充探夥爲法包探拘獲解經大令訊供先行荷枷一個月昨命帶案略訊著還押具結○葛士英偕船户楊瑞生控船夥王阿壽竊取皮衣三件經大令訊供責比王矢口呼寃昨日原告投案求追大令飭將王阿壽帶案交原告及船户楊瑞生帶出找尋李鳳祥到案究辦○劉文君偕泰昌棧夥錢阿林控姚金榮竊取板鴨十六只經大令訊供押候查訊兹據包探禀覆查無實 
 
 

Page 4

 
 
據昨日命帶案開釋○美界朱公館家丁張國禎薦徽人吳良齋至李桂泉家服役竊去象牙烟槍銀匣衣服等件當洋廿二元有奇控經鄭大令訊供責懲追還當本以吳刁玩飭傳保人張國禎並飭將該竊寄存泰昌棧鋪陳物件給還當本張國禎投案呈繳洋十元聲稱將馬褂質當求恩從寛大令命存候給領○竊犯徐和尚王成孝枷號一月昨已滿期命帶案開枷照原斷各責一百板從寛開釋 
[美捕房事]  
　　偷兒王阿三昨日上午由百老匯路某姓家竊取鐵練一條中途爲某號走街捕查獲人贓一併拿解捕房押候送廨訊究○積竊吳慶堂專在浦左各碼頭竊物昨晨經四百六十五號暗差華捕巡獲押候查明送廨訊辦○寗波人王銀秀前是溷至福和輪船竊取　搭客羢氈衣服等物失主控諸捕房前晚經四百六十五號華捕查獲拘解捕房押候解送英公堂究辦○駁船户徐阿紀竊取太古棧煤五十　經包探竇如海查獲詰問之下知其贓已售與南市寍波人吳廷寳處於昨晨告知捕頭將收贓之吳廷寳拘至捕房押候併送英公廨訊辦○昨午三點鐘各華捕　差時捕頭諭令見有三百三十四號東洋車可將人車拿案旋經一百十八號三道華捕巡獲拘至捕房禁押 
[作善降祥]  
　　本館恊賑所接奉溧陽退思齋主人來函并英洋一百元囑爲代賑飢黎并囑擇其尤急者而濟之不日當卽彚解災區代沛鴻施以廣慈惠爰卽登報先代哀鴻叩謝焉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[諸聖誕的期]  
上皇天帝正月初九日甲子年大週逢甲年小週　文帝相張聖二月初三日壬辰年大週逢壬小週　武帝相關聖六月二十四日壬辰年大週逢壬小週　孚佑帝相呂聖四月十四日丙午年大週逢丙小週　柳眞師十二月二十三日惟正月初九日切宜虔誠齋戒供菜惟滇鹽以穢其不凈不宜上供又荔枝龍眼一物不上供此外供品總以水菓爲上餘者香花燈燭凈水珠寶小菜五谷糕餅蜜餞均可上供　求天下　善士每逢大小週之年格外虔誠慶祝是禱夢椿廣行士涵虛子敬啓 
[召租]  
兹有文元坊内高火廰樓一宅計十樓十底兩厢及披灶坑井晒台一應俱全並有石庫門樓房數幢合意者請至本帳房面議有恆洋行啓 
[專收棉子]  
啓者本公司專收棉子價目比衆公道倘蒙貴商交易請至美界虹口斐倫路壽椿里口卅三號本帳房面議可也棉實公司啓 
[聲明]  
今將鐵路大橋南堍大和洋行生財零物一應盤與本局所有上項一切帳目銀洋等欵均向大和經手理值不涉本局之事特此聲明源裕招商局告白 
[紡紗織布機器出售]  
啓者伯拉脫兄弟公司開設在英國洼而亨地方專製紡紗織布機器其貨係頂上之絲故價較他家昻貴現在上海經理者係怡和洋行特此佈聞 
[杭州德記號]  
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓間璧石庘門内 
[勸辦山東賑捐]  
山東連年苦潦粒食爲艱本號勸辦賑捐歴有年所今特登報奉告凡有志切顯揚欲捐功名者希惠臨面談是荷上海棋盤街北首愷悌堂啓 
[推店聲明]  
吳淞路萬瑞糟坊本月初十止出盤與義記爲業以後往來及盈虧等　槪與前主不涉特此聲明主人白 
[天儀茶園告白　特請山陜新到頭等名角劉廷順　現已到申擇吉登檯起演]  
[天儀茶園聘請京都内城府回申眞正頭等名角　周春奎]  
現已到申擇吉登檯屆期務請諸君早臨賞觀 
[附送異様月份牌　同得利]  
今售英二票額設二萬五千頭彩五萬元雙單張照市分條六角半函購原班回件兼收紅票格外申足棋盤街 
[庚興水險公司]  
專保各口洋面平安水漬章程均照大槪辦理設有不側立卽賠償如蒙紳商賜顧請至法大馬路密采里對門本帳房面議可也庚興洋行經理人啓 
[白帶必需]  
久開上海盆湯弄壽榮齋白帶丸靈余婦久患斯症服藥鮮效後購丸一元幷膏藥四角用之立愈喜以誌孫錦村啓 
[白濁聖藥]  
余患濁未愈幸友指示上海盆湯供廣東壽榮齋購藥服之全愈所費無多需洋一員故登以謝其靈德安里吳紹頤識 
[老公茂紡織有限公司收取第三批股本銀]  
啓者本公司現在應收第三批股本計每股銀二十五兩以華歴十二月十七日爲限所有各股友應付之銀祈在限内付與經理本公司銀錢之匯豐銀行掣取草股票簽名票後收單爲憑此佈本公司總理上海老公茂洋行啓 
[彩絲羢毯]  
此種羢毯爲法國紡織家初創中國從未來過竟以絲棉代羢織成五彩絨毯花樣頗多價與隨常羢毯相仿居常合用送禮更宜至于光彩之美觀輕煖之適用非目覩身經者不信也眞正價亷物美現爲初來試市故到貨無多賜顧者請速至永安街培德齋四馬路同和昌購取爲盼　法商立興洋行啓 
[輪船徃仁川]  
啓者拿加篤麥魯船主名亨得定定於禮拜日卽十二月十九日下午二點鐘開往仁川小包收至開船之日早午十點鐘爲止搭客票出至是日正午爲止如欲中搭客裝貨者請至本公司而議可也此布三菱公司啓 
[利濟局木輪船逐日徃蘇双日徃杭嘉]  
[謙和洋行告白]  
啓者本行現有鐵貓牌四門町出售此物在中國造房屋及别項用塲係最上之品比市上所售更高如有人購去試用便知此物之佳處並知價值之公道此佈 
[英工部局諭第一千一百廿號]  
爲出示曉諭事照得馬車疾駛本干例禁况本工部局向有定章不論何人或騎馬飛馳或駕馬車疾行凡有碍於行人者准令巡捕將其人拿獲解究近悉日久玩生租界中仍有前項情事以致碰撞傷人之事時有所見現在本局除已飭巡捕按照定章從嚴拘禁外合先出示曉諭爾等知悉如有違犯定必從重拿究莫謂言之不早也切切特示　西歴一千八百九十六年正月廿四號　　上海江西路二十三號門牌工部局參贊韜朋 
[周氏修譜]  
我族自始祖垚公居徽州績邑周坑迨十四傳龍孫公遷居歙邑旱南鄉之下昌溪亦名溪磻頭當康煕丙申年曾修龍孫公本支族譜去年經本祠司事啓告各支重修龍孫公本支族譜但遷居他處者頗多而由他處輾轉遷居者亦復不少兹恐有啓告未到之處用登申報望見報後卽將本支查明卽寄本祠或由寗波府靈橋門内周成泰茶漆茶號及上海法租界紫來街南薰里泰生恆漆棧彙寄本祠均可限丙申年十二月止是譜准於丁酉年春季發刻幸勿遲延是幸周氏六順遲祠司事啓 
[只此一家附送月份牌　天成]  
英二月份雙票出售雙張十三元單張四開照算分條洋七角函購上海棋盤街北首石庫門内原班帶奉不悞 
[遊子須知]  
沂兒閱悉盼望到今仍未見歸爲念近日母病沉重危在旦夕見報速歸不至抱恨無窮也特此登報源智房啓 
[老太古洋行經理倫敦崙格西火險公司　勞洽愛司眞火險公司]  
LONGDONLANGASHIREFIRE 
叭喇定火險公司 
啓者本行經理以上三保險公司事務現可卅客保房屋棧房及各屋内所存衣服生財貨物等保費格外公道貴客欲保者請臨面議可也 
[輪船往日本高麗烟台]  
啓者多菊麥魯船主名的小卜立定於禮拜五卽十二月十七日上午十一點半鐘開往長崎西門石克神户横濱等埠行至長崎另換輪船於十二月二十二日前往釜山元山又另換輪船於十二月二十一日前往釜山仁川烟台等處小包收至開船之日早九點鐘爲止搭客票出至是日早十點半鐘爲止如欲搭客裝貨者請至本公司面議可也此佈　三菱公司啓 
[合豐衣莊]  
本莊揀選原典估衣專辦各色綢緞時式新衣自運粗細皮貨不合包退回換加工重料克已定價每兩七角承蒙賜顧童叟無欺棋盤街中 
[心肝胃痛仙丹]  
心胃痛散之妙惟盆湯衖壽榮齋首推第一余久患斯　疾以洋一元購藥二瓶隨服隨愈喜以誌謝福仁里孫藥柟 
[十二月十五日錢銀洋並匯票行情列左]  
新匯劃收市七錢四分七七五 
銀拆借　 
洋找頭七錢四分八 
錢找頭九百二十文 
市錢一百二十八千文 
卡錢一百二十七千文 
衣　九百六十文 
足赤三百二十八兩 
標金三百二十三兩 
銀行電匯銀票二先令十一辨士七八 
銀行現銀票二先令十一辨士七八 
銀行三十天期票二先令十一辨士七八 
銀行四個月期票三先令 
[十二月十五日進口輪船禮拜三]  
北京輪船由寗波太古公司 
淡水又由香港太古公司 
新豐又由香港招商局 
[十二月十六日出口船禮拜四]  
温州輪船晚往厦門汕頭太古公司 
江孚又晚往長江招商局 
海定又晚往汕頭厦門招商局 
江天又下午往寗波招商局 
湖北又日往長崎神户横濱和衆公司 
忌連夫倫又晚往神户横濱怡和行 
淡水又晚往烟台太古公司 
[十二月十七日出口船禮拜五]  
多菊麥輪上午十一點半鐘開往三　魯船長崎神户横濱等埠公司 
萃利又晚往長江麥　行 
鄱陽又晚往長江太古公司 
北京又下午往寗波太古公司 
[十二月十八日出口船禮拜六]  
益利輪船晚往長江鴻安公司 
安和又晚往長江怡和行 
[十二月十九日出口船禮拜]  
拿加篤麥魯輪船下午開往仁川三菱公司 
[十二月二十日出口船禮拜一]  
長安輪船晚往長江鴻安公司 
[十二月廿二日出口船禮拜三]  
愛利輪船開往神户仁記洋行 
 
 

Page 9

 
 
[糾葛繁多]  
　　周金虎前投上海縣呈控陶應芳串同佃户王根生私佔墳地六分黃大令准詞提訊兩造情詞各執爰諭飭亭耆勘丈明　覆訊前晚倩委員曹明府提訊王供稱周姓所控之地在西門外廿五保十三圖由沈姓於同治初年抵押與小的之祖母光緒十八年周姓前　説是沈姓至親欲將地贖回祖母以其言語相符是以允許不料至去年十二月二十日周姓前來説地缺少大爲吵閙甚至門窓打毁旋又來　誣控陶供稱小的是廿三七鋪地甲有墳地二畝二分與周地毗連祖遺至今有二百餘年今周混稱是伊地擅將墳扒平小的是當差人不敢　之吵閙謹呈圖説求鑒地保譚士魁禀稱小的不敢指明究是何人所佔周因病不到遣抱告周升投案遞禀明府以此案糾葛繁多難以定讞　差傳周到案再訊 
[英界公堂瑣案]  
　　包探沈金隆禀稱前者某洋人向和盛西式首飾店定製銀鈕扣數粒由和盛主人某甲轉托寳豐銀樓定製不料鍛　李桂生王小堂私雜銅質洋人看破將李王送請究懲寳豐銀樓主仇如記供稱李王二夥作此不端之事有壞聲名請爲究辦李王同供稱小　等實係窮苦不堪貪小爲此叩求施恩屠别駕據情與薩副領事熟商然後判令將李王各管押三禮拜○包探秦少卿禀稱徐金和在平和洋行當小工昨日竊取棧中棉花四斤經小的訪知拘請訊究平和洋行主投案申訴前情徐供稱小的惟拾取棧中所剩之花並非行竊别駕將徐　秦探帶回捕房管押候禮拜五送案覆訊○賊犯張銀大竊取陶善鐘馬房之馬車燈兩盞經包探趙銀河拘獲送究陶投案領贓張供稱小的　本邑人行竊該死惟乞從寛以後不再蹈前愆則死而無怨矣别駕判令管押五日○包探石金榮禀稱昨日日本人某甲向鄉人白金虎等購　雞蛋若干枚後因調换洋銀以致口角爭毆將日本人家玻璃窓洋燈擊毁約值價洋銀十六圓由小的拘送請究日本人訴稱曾向伊等購鷄蛋付給洋銀據稱内有銅質銀洋一圓告以不妨調換不料伊等卽糾人毁物白及陳小榮沈桂榮沈星台同供稱小的等向伊調換洋銀不敢滋　目下毁物之人均已逃逸矣别駕判令管押三日並照賠洋銀十六圓○某號巡捕解周學妹至案禀稱昨日此人在美租界某處與梅羅氏爭扭致氏失去金耳環一枚小的見之送請訊究梅羅氏訴稱小婦人在洋人處傭工昨日出外買物途與周遇周故意磕碰旋與小婦人爭扭致失　耳環一枚周供稱小的係本邑人與此婦素來相識昨日因閒談起釁如今只乞恩寛别駕判令笞責二百板○包探趙銀河禀稱昨日小的緝　賊犯姚子卿在身畔搜出賊具全副惟詰知尚未犯案今特送請究懲姚供稱小的係嘉定縣人路過此間不敢犯事别駕判令笞責一百板交　探帶回捕房管押一月期滿遞解回籍○包探秦少卿禀稱瞿來喜楊阿山二雛婢從主人家逃出深夜往來無處投宿小的因送請訊究别駕　暫交官媒收管有有無失主認領再行察奪○四百六十五號華捕禀稱周咸生王永發陳阿海等人竊取舊鐵出售與張錦川前經小的送案　查得楊阿二卽姚阿二王阿六卽龏金元前因收贓曾送請大老爺懲辦今又與張瑞生張金生陳怡吳仁之朱王氏朱永泉朱永根顧啓舟等　虹鎭開設冷店專收贓鐵連搜出之帳簿送請訊究旋有招商局管棧人某甲投案訴稱起案之贓内有若干的係棧中所失周王陳同供稱小的等均安分營生不敢竊物陳又供稱小的向在老船廠執役停歇已四年是日在途行走被捕悞拘張供稱小的前雖收買舊鐵業已不作此項生涯矣楊等亦同稱小的等並不收鐵别駕謂如此多人混雜安能逐一訊供遂飭捕一併帶回候禮拜五解案覆訊 
[上海北市絲業會館籌賑公所施少欽經收山東河南順直賑捐十月十六至廿九第四千四百四十二至四十八次清單]  
　　十六日揚州默佑歸洋一百元武林戴勤生　福康莊來洋一百元梁溪無求氏由惠泰莊來洋一百元趙仲孫洋六元○十七日前廣東撫憲馬經募由百川通來庫平二七寳銀九百零五兩合元九百九十兩零零七分太　不留名二十元許村塲署董吳氏爲咳嗽吐血求保速愈洋二十元陳文甫洋十元苔東守愚山房洋六元松江惠怡蘭洋五元揚州劉廣熙求慈竹平安完愿洋四元勉過齋由　源莊來洋三元李胡氏洋一元○十八日陳鄧氏還舊愿洋三十元無名氏王祥貞吳信道三户由百通川來各錢二千文合元四兩三錢零二釐姚伯欣洋一元○十九日嘉定　生室主人求却病延年洋二元○二十日松江不留名爲得長子求易長成洋十元常照鹽公堂募長壽子洋十元慈東棠蔭書室洋五元○廿二日彭麗生洋一元○廿三日古　返樸子因室人新產母子平安節省日用續助洋二十元張爾禧求保内子却病延年洋十元○廿四日江北糖雜貨衆商節省年例酧神戲資移助洋五十元又無名氏洋四元　燦林求孫病愈三元校祿主人爲室張氏求血症不發合宅平安洋三十元不留名黃姓洋十元玉照堂徐洋十元張堰褚槐遠洋六元無名氏洋二元又日本洋一元王聘侯完　由文報局來洋二元無名氏铜洋一元○廿五盡心堂洋二百元松江懷德堂顧求合家平安保病速愈洋七十元武林悔過氏守捐賑節用舊願變產借助洋五十一元見一堂　五十元邵公館洋四元○廿六日無錫彭城氏求人口平安洋十元湖州印成子求母盛氏癱瘓速愈洋六元覺前子求母盛氏速愈洋二元○廿七江西朱澍生爲祈保雙親康　眷細平安由三晉源來規銀一百兩蔡潤生求母壯健花啞洋十元○二十八日退思補拙拳道人由福康莊來洋五百元曹覺先承同生泰錦仁盛大通祥德昌莊德懋泰送奠　移助洋三元對開洋二元自助洋六元又銅洋一元蕪湖無名氏洋四元上虞鹽公堂募明賢明常洋四元江有賮卿氏洋一元○廿九日蘇省義記恆何禮妒求病速愈洋五元蘇垣汪記求合家清吉洋二元松江王硯孫洋二元高郵丁玉軒募王丹銘爲妻三週祈冥福洋四元韓藎叔爲姊三週祈冥福洋二元六橋居士票錢二千文稽手經勸浦步灜六萬元張步云朱引鑾時陶氏又張文山手無名氏六户各錢二百文謝懷廷張文高丁喬玉徐貴芳姜六慶張小林鄒永發胡長元八户各錢一百文共十七户合洋十元 
[申報舘恊賑所經收順直山東河南賑捐十二月初一日至十二月初十日止第二十九次清單]  
　　十二月初一日無名氏洋二元無名氏銅洋一元○初三日壽潤齋紋　九兩八錢申三錢三分計元十兩零三錢三分七合洋十三元八角五分○初四日無名氏洋二元○初五日京口周愛蓮洋一元待時生藥水小洋一角○初八日無名氏洋二十元○初九日沈樹庭洋一元以上總共收洋三十九元九角五分銅洋一元 
 
 
