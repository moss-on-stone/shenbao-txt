# 1911 - 225 - 4913840

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[上諭]  
　　閏六月二十一日内閣奉 
旨廣州將軍著鳳山調補迅赴新任母庸來京陛見荆州將軍著壽耆補授未到任以前着連魁兼署欽此 
上諭善耆著調補理藩大臣民政大臣著桂春署理欽此 
上諭倉塲侍郎著瑞豐署理欽此 
上諭張鳴岐電奏十九日未刻水師提督李準由城外水師公所進城路經南門内雙門底地方突有匪徒在路旁用炸彈向該提督抛擲至傷右手腰際等處該提督即時力疾督率護衞弁勇上前捕拿匪仍連擲炸彈二枚並施放手鎗向該提督轟擊該提督躍登屋頂與匪相持當塲格斃匪徒一名拿獲一名等語覽奏殊堪詫異廣東水師提督李準此次經受重創猶能奮不顧身親自格斃匪徒洵屬勇猛異常深堪嘉尙該提督傷勢究竟如何朝廷殊深厪系著張鳴岐傳旨慰問並賞給御藥房治傷藥品迅速發交妥爲療治俾得早日就痊仍將醫治情形隨時電奏廣東省城地方屢有匪徒轟擊大員之事足見伏莽甚多豈容任其猖獗著張鳴岐李準督飭兵警嚴密偵跴認眞搜捕母得少留餘　免再滋生事端欽此　監國攝政王鈐章奕劻那桐徐世昌署名 
　　閏六月二十四日内閣奉 
上諭馬金叙着調補河南南陽鎭總兵福建漳州鎭總兵着郭殿邦補授欽此監國攝政王鈐章奕劻那桐徐世昌署名 
閏六月二十一日召見内閣總協理大臣田中玉 
閏六月二十四日召見内閣總恊理大臣倫貝子澤公 
論說 
[讀欽簡弼德院顧問大臣上諭感言（平子）]  
　　弼德。院一職。蓋仿東西列國元老院之制。所以佐國務大臣之不及。備天子顧問。决國事危疑。寅亮翼恭。上補袞職者也。非以處閑散。優老臣。重清望。寵帝族。尤非以爲國務大臣之兼銜。彰宗人府内務府之殊榮也。朝廷設官任職。簡一人。冀得一人之用。立一官。冀收一官之效。弼德院之設。貌視之。雖若無關於政要者。然固治理之本。綱紀之原。正朝廷以正百官。正百官以正萬民。上關帝德。下係民心。朝廷之於此。固不可以苟焉已也。 
立憲國之制。有國務大臣以組織責任内閣。各自監督指揮其部分之職務。而負連帶之責。卽有顧問大臣。以備君上統治萬幾之諮詢。無論其爲立法。爲司法。爲行政。凡國際上重要之事務。無不經其審議而後定。政治。所自出。皇權所由鞏。舉凡皇室之典範。憲政之規定。列國交涉之規約。雖由各行政大臣負其責任。然當國家一大問題發生之時。廟謨有所交議内閣有所諮詢。各大臣卽公同會議。務陳述其意見。折衷至當。决議奏聞以盡輔弼君上之責務。充其任者。必以富於法律之知識。老於行政之經騐。熟察於内政外交之機牙。方足以備議員之職。組織一國之最高顧問機關。各大臣雖或依其。職權。有在院爲顧問官之地位。然亦未有舉一般國務大臣而悉。被以顧問大臣之責任者。噫。　東西各國之顧問大臣。蓋若是乎其愼且重耳。 
今者我國之弼德院果何如乎。院長陸潤庠被命未幾。即有毓慶宫授讀之詔。以其副榮慶繼陸相之後。以鄒嘉來補榮相之遺大廷之舉措。一若私室之朋交然。識者於此。已不能無所異議矣。此次復以載振等十人充任顧問大臣。以國務大臣。宗人府宗令内務府在臣一律兼任顧問大臣。記者恭讀二十日之上諭。竊不禁爲皇然疑矣。夫陸潤庠。昔日之院長也。昔日以帝師而開缺。今日乃以帝師而申命。夫以甘。盤舊學殫心啓沃之元老。其不暇於爲議長者。或者。尙可從容論議勝任議員也歟。抑又考之。載振皇族也。增祺故將軍也。其生平遺行。固薄海内外。人盡知之。幾無竢記者之覼縷以述。此次振專使在英。又以受侮聞。蓋與增將軍之在東省幾幾異曲而同工者矣。其他若丁振鐸故滇督也。素以庸庸碌碌聞者。若誠勛。實缺都統也。素以貪黷好貨聞者。若陳寳琛。若朱祖謀。則又文學侍從之臣。博學多聞。殫心掌故以之翺翔翰苑則有餘。以之濬瀹新知則不足者。至姚沈清三人。則又以裁缺侍郎而與其列。冶羣材於一爐。盡匡翼之天職。勗哉諸臣。宜有以居高而思危矣。乃若國務大臣。則固負行政之要責者。今則又居議政之要職矣。入任國政。而出膺議席。羣政之措施。當無有或慮其扞格者。宗人府宗令也。内務府大臣也。其在行政一方面。素不列於重要之位置者。今則或以修訂皇室大典之故而列於顧問。或以釐定皇室經費之故而列於顧問。蓋又取其一時行政上之便利。非所論於應君上之諮詢。審議重要之國務。以定爲立憲國永久之規制耳。 
蓋嘗聞之。治天下猶置器也。置器者輕重一失其宜。則必杌隉而不平矣。而况進退用舍人。主之大權。聖主之用人也。未用則再三審愼不肯輕施恩澤於一人。其旣用之。則不可以不明。。不可以不允。而尤不可以不愼。以唐虞之際。而致治止於五人。以五臣之能而且各專一職。以至於終其身 
 
 

Page 5

 
 
不易夫以見人才之難得善用人者必審定其才之所宜授之以職而終身任之務使竭盡其才勵相國家焉耳今治不及唐虞而忽用忽舍有如弈棋朝就議政之班夕處行政之列紛紜雜糅螉飛滿堂任用弼德顧問之重臣有不如置器者之周詳審愼而五雀六燕適得其平也者嗚呼國有大事重臣一言鎭之而有餘一國之大疆塲何以靖外患何以弭官方何以肅民俗何以厚誠得重臣之一言則大綱理而庶事康否則百事不舉而庶政叢脞重臣之有益於人國如是綜覈名實者至諉爲時危乃見重臣然則今日魚魚雅雅簡任院事諸大臣其果足以當弼德顧問之重任而無媿哉其果足以當弼德顧問諸重任而無媿哉 
專電 
[電一（北京）]  
　　盛宣懷擬續借比款二千萬築漢綫巨橋澤公駁覆奉攝政王諭著盛宣懷以後借款須由度支部承認會奏 
[電二（北京）]  
　　澤公奏請將吏部舊署改設大清總銀行奉旨依議 
[電三（北京）]  
澤公密奏纂擬皇室大典釐定皇室經費窒礙甚多請另簡員攝政王温諭勸慰并諭如有爲難掣肘之處儘可隨時奏聞 
[電四（北京）]  
　　濬淮經費經内閣議准著核實開支母得冒濫奉旨依議 
[電五（北京）]  
　　鄂督瑞澂電奏漢鎭匪徒較多鄂省陸軍新立澂當督飭訓練無暇兼顧巡防營統帶陜帶陜西候補道黄毓江通敢治兵勤能卓著請留鄂統統防軍 
[電六（南京）]  
江督電覆度支部洋藥稅釐照續訂條約每百觔徵銀三百五十兩宣統四年預算收數自應增加已飭各關酌佔增加確數復到詳報 
[電七（東京）]  
　　日俄船舶鐵路貨物直接運輸條約於西八月十四日在聖彼得堡調印將於八月十八日公表 
緊要新聞一 
[端督辦主張更改路線]  
　　川人反對鐵路國有堅執不撓端督辦見此情形知難勉强爰專派幕僚夏壽田到京與郵部秘密商議更改路線查川漢路原定路綫係由宜昌至萬縣由萬縣至重慶由重慶至成都現端督辦所主張者則擬由潼關達川北保寗府由保寗達成都以與洛潼路汴洛路聯接即將原定路線讓與川人修築以避爭鋒此卽湘藩鄭方伯所主張者惟聞郵部於此議頗費躊躇因與四國借欵合同所載之路線忽有更改恐多口實也 
[片馬交涉案之將來]  
片馬交涉一案懸宕已久聞英政府近又照會中國擬以該地之分水嶺爲中英劃界之標準且謂中國政府卽分界亦宜實力整頓邊境並須許英國於片馬全境布施敎化開設通商巿塲俾英商得以自由營業片馬租界地更須中國承認與德國膠州灣享同一之權利有敷設鐵道採掘礦山等特權以上要求各節雖經滇督李經羲嚴辭拒絶而英人置若罔聞且宣言此項條件已由外務部承認俟梁敦彦歸國即可解决 
[澳門交涉之風雲日急]  
　　澳門劃界一事久未解决日來葡人竟違背條約乘機濬河粤民異常鼓噪疊經粤省官紳電請外務部速與駐京葡使嚴重交涉乃聞葡使不獨不稍退讓且有强硬恐嚇之語業由軍諮府急電粤督速派陸軍營隊前往彈壓並電鄂督調湖北陸軍一鎭赴粤以厚兵力粤督張鳴岐奉電後遵即派定小東門外一標三營新軍於本月初十後拔隊前往至駐紥何處現尙未經指定 
[世總裁不欲與議員見面]  
　　資政院總裁世中堂以該院開會在即諸多爲難决定於開會以前奏請辭退如朝廷不能見諒亦必披瀝籲請决不與一般議員見面前日已將此意宣布於衆故内閣總協理擬俟中堂上摺後卽代懇監國俯從其請並聞繼其任者係爲某貝勒亦已决定又一消息内閣以倫貝子去年辦理資政院尙稱合宜世中堂辭退之後擬以總裁一席仍令倫貝子回任以資熟手 
 
 

Page 6

 
 
[度支部擬編國債表]  
　　各國還款賠款原由各省關攤認一遇匯解之期往往臨事張皇挪借墊付自禁烟令行新政繁興出入益不相抵近日陜甘閩各督撫更因統稅停收紛紛以减輕還欵賠欵擔負爲請度支大臣憂之因與紹陳兩侍郎磋商擬將借款償款兩項本利數目付息付本日期簽押曁還清之年月何項以兩計數何項以鎊計數分别詳細列表加具說帖送呈内閣嚴飭各省關遵辦以期如期交付免起糾葛 
[中央敎育會第末次大會紀]  
　　十八日午前八時四十分開第十七次大會張副會長主席會員到者九十七人由審查員顧君棟臣登臺報告國庫補助養成小學敎員安審查大意且謂此案最要之旨在地方自治成立及已定義務敎育施行期限方能實行遂由辦事官讀第一條無異議讀第二條恩君華于君邦華權君量質問府廳縣及一千兩之若何規定欲君鍾秀顧君棟臣同答覆之讀第三條至第二項王君祖訓首問常年經費不足在一千兩以内者何解顧君棟臣復詳申其意時沈君恩孚陳君寳泉吳君鼎昌楊君保恒爭起聘辯會長遂謂討論已久可提出修正案陳君寳泉於文字少有修正胡君汝霖請將第三條第一項删去表决得少數吳君鼎昌復提出修正案會長謂條文甚多請將其語寫出表决亦得少數王君季烈謂改入已定五年之内施行義務敎育者十三字表决復得少數更有請删去第三條第三項者亦未成立讀第四條于君邦華提出修正案而未得三人以上之贊成陳君寳泉亦提出修正案未幾又自請取消讀第五條無異議全案通過并免三讀接議修改初級師範課程案由審查員李君瑞清登臺報告審查大意高君步瀛謂此案可以不必討論送交學部大臣作爲改訂章程之參考賈君豐臻謂刋發之報告舛誤孔多與審查原案不符自請取消審查員於是王君祖訓顧君棟臣權君量于君邦華陳君敬第姚君漢章沈君恩孚孫君雄王君季烈戴君展誠紛紛發言爭述已意秩序大亂會長遂宣告休息 
十一時七分續議陳君敬第提議再付審查付表决大多數赞成仍派原審查員十七人續議中學改歸省轄審查案亦照前法再付審查續議胡君家祺等提議初等小學男女同校案是日胡君家祺欠席由沈君恩孚登台代申主旨并規定多級同校異室單級同室異坐會長謂吳會員季昌等提議案與此案同意應併議而吳君亦欠席亦由代理說明主旨喬君樹枬謂有修正案提出吳君鼎昌謂案未成立無容修正是案反對者爲二十七號某君三十號某君及恩君華顧君棟臣而二十七號及三十號反對尤烈相繼登台演說其詞甚辯至宣言贊成者爲吳君鼎昌于君邦華李君澤民黄君炎培孫君雄兩可者爲張君秉樞是時互爭發言相持不下大有風起水湧之致汪君榮寳謂不如討論終局并請會維持秩序會長遂力止衆議宣付表决贊成起立者七十四人續點到會人數計一百十人得多數通過王君式通起言一號有修正案不能不發表喬君樹枬謂案雖通過然本員所提出者祗求會長命辦事官宣讀一通略白吾之意見請至再三不已遂朗讀其言不過引據禮記數語反對男女同校而已時已午后二時議長宣告尙續議他事否衆議截止不議遂散會明日星期後日即閉會 
[中央敎育會閉會]  
　　學部奏定中央敎育會章程會期以一月爲度茲會中以所提重要議案大致均已議結而自開會至今亦已足一月之數因卽於二十日閉會其禮節如下是日上午八鐘會員齊集中央敎育會照常先赴畫到室畫到入西休息室休息九鐘振鈴會員長袍緯帽入會塲依次就座正會長副會長入會場詣特設座立學部大臣入會塲登議台辦事官就座立學部大臣就議台演說畢詣座立會長登議台代全體會員答詞並演說畢仍詣特設座立學部大臣至台東南向立會長副會長西上登台亦南向立學部大臣會長副會長會員行三揖禮辦事官亦同時行禮禮畢振鈴學部大臣會長副會長退會員退辦事官退 
中央敎育會以前六月二十日開會閏六月二十日閉會計歷三十日議决案十有二今將各案目錄表列於下一停止學生畢業奬勵案一軍國民敎育諮詢案一國庫補助小學經費案一義務敎育章程案一變通考試章程案一敎育經費諮詢案一初級師範改歸省轄案一各省學務公所開討論會案一統一國語辦法案一振興實業敎育案一國庫補助養成小學敎員經費案一變更初等敎育方法案（一）小學手工列爲必修科（二）初等小學不設讀經講經科（三）初等小學男女得同校 
[京師近事]  
 
 

Page 7

 
 
新優王鐘聲前以窩娼聚賭被逮處罰銀十五兩並遞解回籍現已將罰銀繳足於十七日下午由解役四名押回浙江原籍自此新優王鐘聲之名當不復見於京師各劇場矣 
禁烟公所近接匿名書函告訐政界在人私吃洋煙者甚多禁烟大臣以匿名書函有干例禁然空穴來風亦未便概置不理因飭將姓名錄出擬俟調騐大員完竣後咨行各衙門隨意抽調數人以昭信實自此私吸洋烟者又添一重心事矣 
民部會議擬於年終將土照膏照旅行照一律停給並在東西现車站嚴密稽查遏絶私土來源蓋以京師禁烟雖嚴而私土輸入爲警察耳目所不及倘不嚴爲禁絶恐各省援爲口實也 
貽榖案自鹿故相查覆张外間已有定論春間奉諭發往新疆其時貽榖之姪鍾岳令其侍兒果湘齡與李范氏以巨金運動後以尾數不清經李范氏控之法廷現其案尙懸宕未决而鍾岳反逍遙法外貽榖亦得逗遛保定現當司法獨立時代貪殘巨憝如貽榖者乃竟可以運動了事亦可嘆已 
時評 
[錫良]  
　　李經羲對於片馬交涉。堅持强硬態度。因得罪於政府。遂有易錫良督滇之議。吾聞錫爲東督。時頗爲輿論所推重。則其督滇也。亦不肯。媚外。殃民可知。嗚呼。此固滇人所歡迎。而某鉅又將目之爲不顧邦交者也。 
劉廷琛 
十齡以内之小學生而。强之讀經。不待智者而知其無效。乃劉廷。琛齗齗爭。之其意若曰。余爲當世經學大家。實担抱殘。守缺之責。區區一疏。功在千秋。嗚呼劉廷琛。汝殆欲磨滅新國民之生氣耳。 
小說 
[無名罪人（三）（無名）]  
　　愛姑道我也這麽担憂。只好我自已將心定住不敎他昏迷是了。雪姨道我想還是我替小姐去的好。愛姑道。你能去時。什麽不。好只是你可認識那人。雪姨道我認識他的。此時。房外石勃。早高聲叫道愛姑。愛姑。你裝飾好了没有。時刻到了。我們好去了。於是愛姑和雪姨四目相視。没有别法。只得依舊愛姑戴上帽子。怱怱出房。同著。石勃去了。且說愛姑的美貌。原不僅在。面目之。間另有。一種。天然風韻。令人一見。便生無限憐愛之心。是日愛姑心。中含著無數。悲傷因之。面目間。更露一種可憐的樣子。坐在馬車中。行路的人。一個個都回。過頭來。看他只有同坐的石勃一來審問這事後。便有陞。官的希。望二來同着心愛的人。共坐馬車。心中甚是快。樂郤留心不到愛。姑的情形。途中笑向愛姑說道這件案子。眞有些奇妙。犯罪的證據。旣已全備。只有那犯罪人的來歷郤全不知道眞是從。來没有的。愛姑問道犯罪人的來歷。如何不知道。是在那裡捉來的。石勃道捉來。的時候。只知道。他是在及登街的客棧裡。謀殺了美國人。偷了大。財的他原是那裡人。住在何處。平時做何事業。竟没一。人知道。裁判所無論派了多少偵探。發了多少電報。各國的警察署内。裁判署内監獄。内都去問過。都没知道。有人說。這個犯人。或者是。日世界中跌下。來的。愛姑道我見報紙上。說他所供的名字。决不是他眞名。 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[廣東李水提遇險詳誌]  
　　廣東水師提督李準於本月十九日在雙門底被人用炸彈轟傷已見前報專電茲將詳情分别錄左 
炸彈之發現十九日午刻李水提路過雙門底下街突有數人在怡興車衣店門口衝出向李提轎前抛擲炸彈初抛不中水提在輿中急用手鎗冋擊斃兇手一人輿夫畀飛走隨有人復抛一彈傷前面轎夫二人之足及水提腰部之右當抛第二彈時水提躍出輿外直入車衣店對門之某店登樓上屋用長衫縛住腰部傷口越過六七然後跳下奔入藩署用電話告知張督後仍步行回至水提行 
兇手之蓄意當時有一兇手竄至文明門爲東一區巡士拿獲先解督練公所供是陳敬嶽係嘉應州人身中有炸彈二枚曾在大吡叨明新學堂三月底回粤决意行剌李提探得吳參議在韜美醫院養病李提恒往問候因僞裝病狀向該院就醫本擬乘機暗殺因恐牽累醫院不果繼聞李提往順德清鄉遂扮乞丐跟蹤旬餘又因李提不登岸無從下手故遲至今日行事目的仍不得達不能爲温生才之第二實爲恨事惟死亦無悔云云 
李提之傷勢當李提被炸時怡興附近書攤側二人爲流彈所斃又傷賣生菓之黄湘一人旋由清鄉總辦之差官某在雙門底發電話至海珠由江總辦電告張督時城内各衙署尙未知也江總辦隨帶衞隊二十餘人飛奔入城先到水提行台李水提方入門未久江卽發電話請愛衆醫院保羅醫生醫治並分告博濟醫院將受傷轎夫兵勇十餘人檯往醫治復到督練公所隨同張督再往水提行臺慰問張督便衣往返祗帶幕友數人衞軍數人時達糒生已用朦藥將李水提腰部炸彈餘質取出據醫生云傷無大碍李提逢客慰問縷述當時情狀手舞足蹈神致如常若不覺其痛苦者醫生來始禁制其二十四點鐘内不得仐客談話且用雪三百磅鋪滿室内令李提在此養疴是時李提稍覺口渴腦際亦不甚凝靜諒因流血過多與火氣入胄之故入夜精神始健渴亦稍止據達醫生云必無大碍雖不止皮膚受患（患口約有一寸深）因調治尚早故易奏效大約一禮拜可以就痊 
省城之戒嚴事出後旗兵卽登城駐守以防再動雙門底附近各街間有閉栅者大南門則僅掩壹刻即復大開但沿途皆站列巡勇肩荷長槍其張皇情狀較孚將軍被剌時爲尤甚是晚卽經政界議决自二十早後凡有火車輪船渡船開行必一律嚴搜以期索捕餘黨若是則不免又有一番騷擾矣 
店主之被疑事後又由某營勇拿獲盧頌明一名即解南海縣收押據盧供稱新會人家居雲走巷係雙門底怡興昌車衣店東家適從城外聞得亂耗走回店中致被勇等捉拿求恩明鑒 
營勇之誤會當時被傷者除衞隊親軍十餘人舁往中法及博濟醫院調治及經斃命之小販二人外其過路婦人二名燒傷手部經該會醫生方捷三如法施治幸均得手當時該會聞報總務長麥吉甫卽率同救傷隊員十餘人馳往救治路經高第街宜安里口有身穿藍布軍衣巡防營勇誤指爲革黨忽然開槍向後轟擊幸該處坊人極力喝止云此乃十字會善團前往救傷者始不再放 
傷斃之人數事發後延至兩點鐘時有用床板抬重傷衞隊一人先行又用轎抬受傷衞隊七人繼至沿途血跡淋漓均有兵勇保護出城係抬往醫院調治又到兩點三十分鐘時用床板抬一重傷者穿茨莨梅紗衫褲脚用毛由綁紥傷口用書作枕面向下沿途呻吟痛苦此人似受傷甚重前後派有三四十人護衞第不知其何如人耳頃間又有轎抬傷死一人穿便衣赤足露襟諒是過路小民旋入大南門見一死者不知姓名其屍放在第七十五號門牌黄陸勝店門前之左年約三十餘歲身穿茨莨點梅紗衫褲内穿線衫脚着線襪黑緞鞋衣内有香烟一小包銅元數枚而該死者係放炸彈之匪已由營勇將耳割去由番禺縣騐明屍格飭令仵作收殮又一死者見其屍放在黄陸勝店門前之右查死者談亞樂年四十四歲南海平洲人向在黄陸勝店前之左擺賣書攤致被轟斃該死者赤膊下穿藍布褲家有父談宗光年六十八歲住仙湖街經即抬往方便醫院收殮並留影以使屍親認領又有一受傷路人在路傍呻吟該處曾區官見之詢問其姓名據稱羅橋年六十歲番禺人在近聖里居住本日適欲往雙門底黄祥華店買如意油車至育賢坊口就被槍彈打來致傷手背脚眼等處曾區官隨即令巡警將該受傷人送往倉邊巷赤十字會醫治又陳李濟附近有刻圖章及過路二人均被流彈所傷區官之禀報西區區官禀報各憲云竊本日午十二餘鐘忽據値勤乙班三十五段二級巡警黄威在廣府署前商店假借電話報稱頃分駐所地段雙門底下街有放槍聲見路上行人紛紛走避各店户亦均皆關閉店門想必有異等語區官接電後登即督帶巡官曹鷹猷楊佐邦巡長謝昌楊明並休班巡警等前往查探比至雙門底下街見有被槍傷斃死屍二人探聞李水提憲坐轎入城路經雙門底怡興軍衣店門前忽有二人轟放洋槍炸彈轟傷李水提憲及護轎差官親兵轎班等約數人傷斃二人區官當即會同兩縣督率官長搜查臨近各店户一面將槍 
 
 

Page 11

 
 
斃受傷之人分别安置正在禀報間旋據分駐所巡官禀稱是日十二點三十分鐘時據乙班巡長鄧渭海率乙班六十段餘丁羅清六十段巡警載樹球馳報巡至雙門底下街見水提憲由大南門入城行至廣新堂書店門前忽聞嚮一聲頃又炸彈二聲當卽追前該兇五有辫一無辫二人奔走一匪往東便育賢坊而走已被東一區巡士截獲無辫兇黨一人水提親軍先鋒衞隊在雙門底搜捕等語巡官聞報當卽偕同三等巡官梁爲璠督率巡長等馳往分頭查拿並查騐起事地方在雙門底下街八十三號門牌怡興軍衣店前見傷斃廣新書店東之子談阿樂一人及不知姓名一人受傷過路五人水提憲差弁十餘人當經廣府南番兩縣醫官檢騐傷格並分頭搜查左右鄰居並無有違禁可疑之事至傷斃不知姓名之人身着黑綢衫褲線衫緞鞋面頗兇悍搜其身上尙無他物合併聲明 
分類新聞政界 
[粤省酒捐官督商辦廣東]  
　　廣東承辦全省酒捐康濟公司商人梁國春開辦之初曾經粤藩札委葛令肇蘭劉令德恒監辦嗣因迭被控告復經委派李令本銘前往查察兹已禀復并擬呈改良章程十條業由粤督核定并添委陳守柏侯作爲官督商辦飭着該商此後務當遵守定章妥爲協辦不得再行閙事致干退革茲將督批錄下查閱所擬改良酒捐章程自第一條至第八條大致尙妥均可照辦惟第九條每年於額餉一百萬兩給總商津貼公費銀三十萬兩語意尙未明晰應改爲第年於額餉一百萬兩外給總商公費三十萬兩較爲醒豁又第十條每年收數除正餉一百萬兩另給商人三十萬兩共銀一百三十萬兩外俾清眉目至暢旺多收之欵前辦牌照捐及現辦烟絲捐章程均七成歸公三成歸商此項酒捐亦應照辦以七成解繳公家以三成律貼商人其應如何分給總商盈餘及作員司雜役等犒賞之處就三成内酌議派給禀明立案并由督辦委員隨時稽核收數按月摺報以昭核實而免烟絲捐商人藉口其康濟公司欠繳餉項前已查明截至六月底止計銀二十八萬餘兩益以閏六月分應繳之數學有三十餘萬兩之鉅應卽飭令迅速清繳再行遵章辦理以清界限而重餉需仰卽遵照此繳 
[澈查官銀錢局之内容廣東]  
　　粤督以前次紙幣風潮官銀錢局借欵　持刻卜平靜亟應澈底清查其收支存放實數借貸付還數目繳回發行紙幣及買生銀發鑄雙毫種種實數均須逐一詳細澈查經已飭行官銀錢局查照併札行藩司派幹員認眞盤查列明禀復以憑核辦 
[大豆增稅之議案奉天]  
　　東省新頒豆稅章程業於日前交奉省諮議局諭令議覆經該局集議以爲此項新章係加增商界負担恐致釀生種種弊竇即呈覆云該新章應請收回暫忽實行等語經趙督批駁略謂新頒豆稅章程純爲維持利權起見亦非爲加重人民負担而設該局所議覆雖似非無理然尙與大體不合如吉省稅率比奉較重而毫無弊害該局尙宜重行詳查爲要 
軍界 
[請兵駐防災區安徽]  
　　江督電咨皖撫云和州無爲巢廬全各屬士紳面稱災民蕩析離居奸宄因而生心河路不靖地方官力有不及懇乞電咨朱撫院程提台酌撥水陸哨隊擇要分駐梭巡以靖災區云云朱中丞准電後卽照會各鎭軍官及札飭各該地方官一體嚴密巡防矣 
又懷寗縣諮議局議員葛天民亦呈請朱撫請札飭營務處派兵常駐高河埠等鎭以資防範當由朱中丞批飭營務處妥議旋據覆稱謂現在防兵均駐紥廣濟圩堤嚴防水患晝夜巡防一時殊難抽調所請派兵之處擬暫從緩 
[武漢水上警察隊之先聲湖北]  
　　湖北右路巡防隊統領陳主政得龍昨禀督院漢口　方雜處匪類充斥前擬將右路防隊第一營改練水上警察因乏的款所議未能實踐現擬在武漢添設巡划哨船四十隻就巡防隊内挑取年壯力强能識水性兵丁一百五十名敎以水警規則一月以後上划服務晝夜在武漢江面梭巡名曰豫備水上警察隊俟籌有的欵再行推廣現在經費卽就防隊原有餉銀只籌購造划船之錢一千六百串聞鄂督頗然其說已飭藩司警道會同督練公所議詳核辦 
學務 
[小學將支地方經費浙江]  
　　浙省大吏以現在各屬小學須歸自治範圍而各府中學又須改由省轄其中經費必須清理茲經吳方伯查核各屬小學舊用省行政經費及各中學舊用地方經費現尙未據各屬將實在數目分列查明禀報其兩相抵補或贏或絀一時尙無把握前經詳飭將各小學經費自五月初一日收回恐有不及現擬從寛酌定自十二月末日爲實行收回之期俾各屬得以從容籌畫昨已詳請增撫擬先由司按府派委專員會同各該府廳州縣清查各屬小學支用省行政經費共有若干以備劃抵各中學之用并一面清查各中學支用地方經費共有若干以備抵撥各屬小學之用其未經查明以前除各敎育會所用省欵仍應查明前飭一律停支外其餘各屬小學堂經費凡在定限停支内以前仍准暫行照舊支用以資維持各該廳州縣長官并應於猶豫期間内將各小學經費預爲妥籌的欵據實禀報以免臨時侷促貽誤敎育 
[杭屬藉荒毁學案續誌杭州]  
　　湖州武康縣鄉民藉荒毁學一案巳誌昨報茲悉該縣東北鄉農民是日共有千餘人先在城隍廟埋鍋造飯繼將兩等小學堂房屋器具書籍盡行搗毁二十一日又來二千餘人將城紳陳其禾住宅曁庫書户書陳戚二姓房屋拆毁殆盡街上一律罷巿聞鄉民怒猶未息尙有欲至三橋埠上柏長安等處搗毁學堂之謠茲將勸學所潘紳等禀省憲原電及藩司復電錄下勸學所等禀省憲電杭州撫藩學鈞鑒鄉民藉荒紏衆拆毁學堂亂焰甚熾請速派兵彈壓以維大局詳情續禀藩憲致湖州府電湖州夏守鑒武康李令並勸學所潘紳等來電鄉民閙荒拆毁學堂請派兵鎭攝等語偶遭風雨遽致鬨閙民愚固屬可惡李令不能先事防維勸導咎亦難辭仰即轉飭將被水實在情形應否撫卹確勘禀報仍候撫憲曁學司核示藩 
實業 
[接替和大典舖之糾葛揚州]  
　　東台縣頭埠大街李和大典鋪前 
 
 

Page 12

 
 
由典東合肥李宦抵押東三省官銀號押借規銀陸萬兩逾期未還李宦因一時現欵難籌將該典貨架房屋一律劃歸該銀號盤抵接替開張其餘本邑卹嫠粥厰育嬰積榖府恤嫠司庫外銷各公欵以及裕寗裕康夏紳各存欵均無着落大起風潮紳董商會禀請縣尊何大令據情轉禀揚州府請示辦理昨奉嵩太守批示云查李和大典領存公私各欵爲數甚鉅何得概作資本籠統盤抵實屬不成事體仰卽會同紳董商會並諭飭原保典商傳諭李和在典趕將公私各欵悉數提出分别歸還或盤交新商接領母任併入資本之内照章由新商換具認領生息圖領存送備案再將舊商圖領塗銷發還俾欵有著落不致虚懸母任空言搪塞滋生事端是爲至要除再行咨覆外仍候各憲批示 
[津浦北叚鐵路工程近狀山東]  
　　津浦北段工程頗有進步黄河大鐵橋至明年底可以竣工而汶河鐵橋今年八月底竣工（汶河發於泰山流於泰安兗州二府遂入運河）故本年九月濟南兗州間火車可以開通現某某諸國極注重此路告竣後之商務情形竭力籌備一切矣雜記 
[鎭郡大風潮三誌鎭江]  
　　鎭郡十六日大風潮已屢紀報端茲悉十九日夜濱臨大江之箍江長堤忽又冲潰二三十丈致水線灌入内河終夜水聲及人民喊救聲騰沸可怖迨至次日内外始漸平息冲倒房屋淹没田禾溺斃人口又不知有幾許現經救生紅船在下游八江口撈獲溺屍甚多各官　已於二十一日同赴該處切實查勘被災情形矣至鎭郡對岸沙頭荷花池一帶東西堤岸現因水勢浩大本極危險加以仙鎭長班各小輪往來不絶波浪衝刷更屬岌岌可危日昨江都縣桂大令特據情電禀常鎭道林觀察照會鎭江關稅務司戴君示諭華洋各小輪船一律暫行停駛以保堤岸現在災黎徧野菜色可憐已由鎭郡招商怡和太古各公司曁大清銀行晉源道生各錢莊籌集巨欵購辦餅食饅首以及雜糧鍋灶等物用紅船裝赴各洲破圩之處賑濟災民而鎭郡鎭舞臺主人亦擬與各名伶籌議將日戲資悉數充作賑濟 
[續誌寗波大風潮寗波]  
　　甬屬風潮已誌前報茲又續錄如下鎭海北前緒鄉海甸地方因十六夜風潮猛發以致湮没田舍溺斃多人被災居民至有四百餘人之多曾經該鄉自治會諸君籌集的欵購置食米數十石於十九日下午一時在東嶽殿内放賑暫資餬口定海於十六夜屋宇之被風雨衝坍者隨處皆是而其最慘者莫如菰茨山王姓家屋頂坍下壓斃老嫗一人梁横山徐文鈿家種墻吹倒壓傷傭工一人雙山洪姓捕船一隻淹斃三人釣門童姓捕船一隻淹斃二人蝦峙山捕船二隻均遭没沉拗山盤峙長峙松山岱山朐山等處被潮湧去鹽板數萬塊損失不下數萬金亦可謂鉅災矣　 
[汛弁私刑訛詐揚州]  
　　甘泉西南汛把總江占鰲日前私押鄉民仇某該民已允給洋十二元江亦已允許乃忽於是夜又用鐐銬將仇某逼詐洋兩元五角事爲法政講習所畢業生所知全體鬨至江之辦事處將私刑等具奪呈揚州營劉參戎鑒核經劉參戎派委調查詎委員張某以與江同營不無瞻徇禀復各生愈形憤激巳於本月二十日借董公祠開大會提議對付方法矣 
[五金區官撤差杭州]  
　　杭垣第三區巡警區官雷家駒秉性風流素有　金區官之雅號（係金絲眼鏡金錶金齒金戒金手鐲五項）本月初偶過所歡適値某闊少在座兩大相爭醋海掀波該區官僞稱密查烟賭闊少大爲所窘因此挾仇突於前日揑塡某孝廉領銜聯名公禀撫院臚舉該區官劣迹十餘條内有强姦婦女窩賭縱娼等款增中丞因其情節重大密札楊警道澈底查辦楊觀察立將該員撤差一面加派偵探科員錢青會同警務長調查禀復尙不知能否彌縫也 
[詳紀草子加捐之風潮嘉興]  
　　乍平釐卡黄委員壽慈因加草子（按即苜蓿古人用以餧馬今人用以肥田）捐錢五十文各水客不允增加鄉民聚务閙卡當經黄委員飛禀嘉興府請撥砲船彈壓略稱平湖農種草子現經禀奉憲飭整頓捐章一次捐足免其次卡騐補業經遵辦在案如平湖城廂及白法鎭各行客尙知恪遵完納惟秀平橋廟一帶行户唆通客販把持抗繳正在分派司巡愷切勸導不意於本月初八日突來多人擁至秀廟兩卡毆傷司巡並將什物搗毁一空又聲言將乘　再來大閙職卡但有稽征之責而無守禦之權謹援十年廟卡鬧事請兵彈壓成案仰懇移商統領就近撥派砲船四艘尅日拖往秀　兩處彈壓併將爲首滋事之人查獲送縣究辦等情當經楊太尊移請嘉防統領派撥砲船拖往彈壓一面札飭平湖縣蘇大令卽日馳往秀平橋廟橋兩處會同委員查辦併嚴切曉諭解散脅從並將爲首滋事之人查明嚴究 
[欽州大稔團勝石冲塌廣州]  
　　廉欽道郭人璋電禀粤督云欽州大稔團西頭勝石連日被風水冲塌百餘丈農田損失殊甚幸未大傷民房經巳飭州趕緊勸諭紳富籌欵興修辦理情形容再續禀 
怪聞 
[大受其騙]  
張某者。福州著名之資本家也。納粟得官。赴調浙東。寓省城旅館。對鄰有婦人常立門側。某着意　觀。每聞有聲音。而未嘗一覿其面。婦好唱歌。某擊節稱賞。以爲必絶妙佳人。會有以永嘉黄柑賭售者過。某呼而博之。屢擲屢北。某怒曰。輸去十餘金。而黄柑不得到手。正嗟歎間。忽有青衣捧小盒至云。趙縣君奉獻。某啓之則黄柑也。某曰。素不相識。何爲如是。且縣君何人。童曰。即街鄰所居趙大夫妻。適見官　有不得柑之歎。偶藏數顆。聊以餽贈。傀不能多也。某因叩趙君所在。童曰。往滬上謁親舊。兩月未返。某不覺情動。發篋取色絲兩端。致答。始則固辭不受。至再始勉留之。因是數以佳饌餽遺。某輒報以土儀。且數餌此童。聲洽益洽。遂密則童。欲謀一見。童曰。是非吾所敢專。當歸白之。旣而反命。約於廳上相見。某欣躍而往。至其家見婦人姿態旣佳。而持身甚正。未嘗一語及於穢褻。某眷戀不捨。旋即回寓。越數日。忽婦人過訪。神色愴惶。手持一紙。向張某　。妾頃接一函。特來求示。張啓函。驚曰。趙君在滬紀案。押斃於獄中已十餘天矣。蓋此函乃趙君之反所寄也。婦人聞言。涙如雨下。現一種悽慘之色。尤覺可愛婦遂辭歸。開喪舉孝。張某之希望更深。時往致慰。一夕青衣童復至。爲婦人伸謝。張某力浼其作冰人。童曰。吾察縣君意。亦以子爲多情。如有機可乘。吾爲圖之未幾。青童衣至。張訽其　事。童曰。縣君之意。嫌子　卑。若子官至道府。當可如願。張乃託人擕貲入京運動。竟得某道缺。遂迎婦　門。雙雙赴任。忽一日失去印信。蓋此印信爲婦所收藏也。張某大驚。求策於婦婦曰。遺失印信。罪非輕。不宜聲揚。否則上司聞知。將不可保。乃密遣人往偵之。忽接一函。索十萬貲以贖。約交某處。張某閱畢。未决。商　婦。婦曰。身爲大員。遺失印信。關係生命危險。勿謂十萬金。雖破家亦如之何。張某不得已。乃盡變産。得此數。擕至如約之處贖回。次日晨起。婦蹤不知何　去矣。張某大駭。急視印信。復不翼而飛。斯時張始知爲婦所騙往偵婦原居之處。昔日所居之旅館。已歇業。詢諸該店鄰居。始知該婦及青衣童。乃旅節之兒女云。張某産旣罄盡。且犯官罪。無地可容遂飮藥自斃於道上噫。某吏之好色如是。報應亦可　慘矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[華界防疫之仁至義盡]  
　　閘北巡警總局昨日發出關於防疫之示諭一道照錄如下爲出示曉諭事照得天保里一帶時疫發現時經本局派員雇役潔清道路檢查民居並商由江海關道憲設立臨時防疫所設法診治在案現據中西各醫士報告天保松盛等里沿馬路患病諸民送院醫愈者甚多連日患疫亦漸减少至爲可喜惟天保松盛均濟等里各沿馬路房屋現經發現疫氣深恐藏匿鼠類非將該處居民暫行遷移將所住房屋設法薰洗不足以保公安而杜傳染本日巡警道憲蒞滬親臨查視本局長隨同查騐計共四十餘家其間已患疫氣者計十五家均係零星散處自應漸行遷移保其生命本局長禀商道憲諭特於川虹路租賃高燥地基七畝有零連夜搭蓋軒廠棚屋五十餘間以便各該舖户居民堆置物件自本月二十四日起各該舖户居民眼同本總局所派夫役搬赴該棚屋内編列號記分别存儲派警看守其居民人等亦於是日搬至南川虹路興業里屋内暫住飮食起居概由公家供給不取分文一面由本總局會同防疫所派人將各該屋如法薰洗搜捕鼠類多則十日少則一得期該居民人等即可各回歸處凡我居民在此十日或一星期内因此曠業進欵驟减不無可憫除由本總局各津貼半月房金外無論男女大口給洋二元小口給洋一元以示體恤該舖户成民務須仰體關道警道憲防止疫患保衞民命之意遵照本總局命令如期遷移幸勿觀望現在疫氣漸平此外無疫之區務各安居切勿稍有驚疑如有地痞流民造謠生事立刻嚴拿加等治罪母違特示 
[公立醫院總理通告鼠疫之確証]  
　　本月十一日閘北松盛里口忽然發見疫症該病人始患頭痛眼白滿布紅絲兩腋及腿灣均起核子旣堅且鉅觸手即覺奇痛當經本院西醫亨斯德博士查騐剌取血點如法化騐含有毒菌甚多然徵諸閩粤各省鼠疫一症多發生於春秋之際若寒暑表升至八十度以上此種疫氣早經肅清現届正在盛暑不應有此故本醫院猶不敢斷其的係鼠疫爰將數日間類似該病人之血點六分夾入玻璃片送交工部局史醫官復騐因該醫官設有化騐瘟疫微生蟲之專室一應彝器莫不具備旋經該醫官化騐之餘以血質太少未敢輕定復將該血點針射活鼠身上乃一二時間該鼠即斃剖騐鼠身亦含有毒菌較之各埠所有鼠疫毒菌同一種類其確爲鼠疫已毫無疑義當經該醫官簽具証書定之曰是爲上海發生之一種鼠疫 
按鄙人擔任查疫原爲保衞公安起見責任重大時切兢兢倘使鼠疫潛消閭閻永靖豈非甚願乃近日閘北松盛里及法界永興里等處確有鼠疫發見旣經查察惟有竭力設法消滅無使滋蔓期保上海終得爲無疫口岸而已鄙人固不敢故事張皇以疑似之種種時疫牽入鼠疫然旣有鼠疫亦何敢故爲隱瞞以致疏於防範俟疫氣傳染四處蔓延釀成巨禍耶現本醫院調查已五日無疫漸慶平靖大約不難尅期肅清矣爰附誌之伏祈公鑒沈敦和謹識 
[城内防疫之文告]  
　　一路巡警分局出示曉諭云照得滬上閘北天保里一帶前因查見鼠疫曾奉道憲設立臨時防疫所派員檢查居民有無傳染立送醫院設法消毒誠恐疫勢蔓延而保生命城内居民自應預爲防範杜絶傳染現准上海醫院李鍾珏函開以現在檢查城廂内外有無鼠疫先從南巿辦起嗣後每日不拘時刻派醫來城按户清查函請轉飭各區派警帮同勸諭逐一檢察等因准此查鼠疫流行勢極危險傳染甚速朝不保暮旣經上海醫院派醫檢查自應飭警帮同查察以保公安除分飭各區查照辦理外合就示諭爲此示仰本路居民人等知悉爾等須知鼠疫一症流行甚速一經傳染大局堪虞醫院派醫檢查亦爲保全生命起見嗣後如遇該院派出醫生以及本路巡警進屋查騐務須靜候查騐母稍疑慮但期疫氣杜絶以保以安不准造謠滋生事端倘敢故違定將造謠之人查提移縣從重究辦其各凛遵母違 
[總稅務司續假一年]  
　　總稅務司赫德前因患恙回國就醫迄已假滿尙未痊愈曾經請由稅務大臣奏請續假並請派安格聯署理總稅務司員缺當奉諭旨稅務處奏總稅務司赫德因病未痊懇請續假並請派安格聯署理總稅務司一缺一摺赫德着再賞假一年餘依議欽此現已咨請南洋大臣轉行各關知照矣 
[劣差改押捕房]  
　　公共公廨差夥向榮因向王正勲藉案索取保費洋三元由廨判押上海縣兩禮拜嗣因捕房以公廨差役各犯索詐等事例須發押捕房業經麥代總巡禀請英領照會公廨要求將該差夥帶回再行訊核茲悉此事己由寳讞員與英領商明辦法於前日派差到縣將向榮帶回據禀在押縣署已有九天遂諭再押捕房五天然後開釋 
[杜孃曾經犯案]  
　　粤婦王吳氏張王氏劉梁氏與粤人王其鍾澤串同崇明人朱阿卿並朱妻周氏賃居虹口肇勤路四十一號屋内因販賣小孩被美捕房包探金漢章將以上男女各人及男女小孩十二口一併查獲解送公共公廨押候補提人証訊核在案昨由捕房將該拐匪等之同黨杜阿蘇並杜妻龍阿珍（即王阿玉）查獲併解公堂請究先據十四歲女孩王海供稱在杜姓家爲婢主人祗有男女二孩其餘小孩均樓下房客帶來又據十二歲女孩東彩供稱亦在杜姓家爲婢被主母凌虐受傷訊之杜夫婦延律師古柏辯稱當時杜因有事他出並非逃避且各小孩均係房客所生與杜無關應請交保德襄讞商之英翰副領事以杜妻前犯拐案押過三月難免無通同情弊遂判杜夫婦存捕房洋五百元交保王其鍾澤訊無實據亦着交保王海東彩仍留濟良所餘人分别押候下禮拜三再行訊核 
[外國種嚇退中國人]  
　　三馬路興聖里雉妓陳三寳去年隨甬人蔡廷芳爲妾不久逃逸前日由蔡之友人在四馬路遇見通信與蔡報知捕房將陳妓查獲昨解公堂請究蔡投案訴稱陳三寳所抱之孩係商人 
 
 

Page 19

 
 
所生求請一併給領訊據陳三寳供並未嫁蔡所抱週歲男孩係一外國人所生中西官以該孩旣非原告親生未便給領判陳三寳發棲流所另行擇配 
[惜陰公會開會預誌]  
　　惜陰公會發起於本年四月中成立以來進步甚速茲因設立義務學校及組織國貨流通公司等事經職員會商定於本月二十六日下午二時在會所開全體大會籌議辦法 
[城内]  
奸商可惡○西鄉虹橋鎭丁源隆染坊店主丁吉垣昨投縣署禀稱竊商前　同昌靛青行主徐子新騙借去洋三百元立有親筆借據言明如到期無力還銀伊開有染店可向伊賒用靛青劃抵借款商信以爲實允借面去嗣徐將同昌停歇又去摒做同生源靛行兼爲銷貨經理商在徐手賒欠靛青銀一百餘兩詎徐勾串别股東趙輪香出面投案控商虧欠貨銀由商將前情及徐之借據呈電求爲劃算奉訊各理各債一面着商措繳貨銀一面移請法廨協提徐子新旋因在逃未獲面商已因差催緊促湊借呈繳在案嗣悉徐因私收客帳被趙扭解憲案商特投求附追騙借之欵奉訊着將徐押繳借款豈知徐挺押不理迄未措繳伏思商先爲甘言誘借繼被串追靛賬已經羅雀掘鼠摒湊一空若被任延受累胡堪爲迫陳求迅弔在押之徐子新到案從嚴比追實爲公便田大令閱悉諭候核辦 
地鱉蟲行騙不成○鄉人張阿四前有祖遺坐落二十四保十三圖虞字圩號内坟基方單一紙計田七分有零其單於道光年間由身祖出抵在外及祖故後迄未查出受抵之人是以無從備贖所有漕糧向由身與叔父等四房分完相安無事詎邇來忽有著名地販潘阿新等串同地保張桂卿意圖盜賣是地於前日來家謊身出立遺失據身以無端出據堅不肯允伊等竟敢硬行逼勒雖未勒去難保不再有後患爲此具詞投上海縣控告田大令諭令退去候批 
拐犯病愈○拐犯許德山逮案後訊明發押嗣因患病諭令函送普育堂醫治現已病痊仍由堂董備函報知大令飭差於昨日到堂將該拐犯許德山帶回發交自新所收押嚴辦積竊○積竊楊得福柳得勝因竊蘇路營業公司物件當場破獲由林委員祖溍函解到高昌廟巡防局即經李二尹錫年訊驗以柳得勝並無板花係屬初犯從寛省釋至楊得福已歷次犯竊前曾驅逐出境今敢潛來境内圖竊實屬愍不畏法爲特備函將楊得福一犯解送上海縣署訊辦田大令諭着値差妥爲看管靜候嚴辦 
也要臉兒○昨晚有住居縣東街倣報關行生意之李忠濤在三牌樓合新昌陸子香烟膏店挑烟因烟灰兌換該店過於兇狠以致大起爭毆並將櫃上之玻璃窓打破割傷手指流血不止經張家弄站崗巡士帶至局中請辦德區長正欲訊問兩造均自願和息以免商界恥笑區長准如所請着兩造具結完案 
小孩不該帶金圈○商民王阿金圈扭夥顧喜印到區聲稱前月間被顧將商人之小孩帶出被騙去金圈一對値價三十餘元逃避無蹤今在城門口撞見是以扭至東區經張區官訊得顧喜印認騙屬實惟金圈已由小的質洋二十一元四角七分張區官以案關私騙將原被解至一區即經德區長訊判顧喜印在王阿金店内爲夥行竊該店金物供認是實當去二十一元四角七分殊爲可恨該賊無力賠還着押拘留所一月再核 
奸拐不法○一路二區解送張阿發同母徐氏妹婿吳阿六媒証陸餘祥等四名扭控周金奎周雲奎二人因金奎姦拐伊妹名二寳在滬查獲一併帶局訊究張阿發供稱拐犯周金魁於去年八月間將胞妹二寳拐逃無蹤妹婿吳阿六開悉此事向媒証即欲婚娶小的無奈同母及妹婿吳阿六媒人陸餘祥等到滬尋訪直至東局境内陸家宅地方尋見即將拐犯周金魁並伊兄雲奎妹二寳一併扭局請究訊據局金奎供稱在家時與二寳有染旋因腹中有孕因此一同逃往上海求宥張區官以　關姦拐解請一區經德區長訊判周金奎胆敢拐帶吳張氏來滬姦宿不法已極着押一月再行核辦吳張氏飭該夫吳阿六及張徐氏張阿發具領回去嚴加管束雲奎供不知情從寛免究斥釋完案道轅紀事○狼山總鎭張西園軍門昨至道轅辭行上海縣知縣田寳榮公共公廨正會審官寳頤先後到道禀見丁憂候補知府陳綸禀知奉巡警道憲委赴蘇常鎭等處催提月表册即禀辭 
一路警局批示○職商程彬如禀批據禀殷福記承攬工作停造避匿業經明晣批示飭遵在案茲又據來禀仍着邀同中保尋找該被再行理論毋庸設請備案此批公益公司經理張季景禀批據禀袁鶴亭積欠房租延宕不還求追等情是否屬實候飭傳案訊奪職商瞿曉蒼禀批據禀戴永盛陳茂昌丁大隆等店欠租不付請追等情是否屬實候飭傳案訊奪 
[南巿]  
弱女尋夫之可憐○四川女江筱菊在汕頭賣唱南詞歌曲旋與人爭風滋閙由該處巡警局帶訊似患神經病留在客棧内醫治茲因自願來滬尋夫姚某卽經該巡官派差乘漳州輪船來申函送自治公所請傳其夫具領免致流落陳裁判帶案略詰數語知其病仍未愈飭送普有堂醫治行李六件暫存房主房客皆不是○寗波人宓德梁投裁判所控二房客陸仰書覇不遷讓反敢硬索遷費奉傳研訊陸供向業醬園並未欠租緣宓家聚賭妬忌迫令遷去故由地甲理處給洋五元近又悔賴朦控求鑒判宓交保繳洋三元給陸遷去無洋改押五天 
盜麥船夥示衆○滬南申大麵粉公司前雇王行全王金松等駁船裝運小麥竟被中途盜賣兩袋被夥友看破扣獲人贓函送南區移經裁判所訊供貪小不合求宥判各戒責一百下鎖示公司前三天期滿逐出 
偷牛被獲○西鄉漕河涇鄉人吳懷慶失竊耕牛一頭前日在西門外蘇州會館地方見有泥水匠金阿金等三人牽牛售賣上前認獲原贓向詢來歷支吾以對若輩情虚逸去僅獲金一名控由西區移經裁判所研訊供由牛頭阿妹即徐阿妹又名翻砂阿美及丁阿金等串竊判戒責一百五十下又提到徐丁質訊丁供開設宰牛作收買該年並非串竊判丁罰洋兩元充公徐責一百五十下押二十天金押半月 
　姘頭難爲旁邊人○成衣匠奚阿新之姘婦某氏另與張才寳私識近乘奚遠出私行搬逃被奚之夥吳麗生出爲阻止反被紏同江北流氓彭和尙即混名洪矮子等毆傷控由南區提獲解由裁判所提訊之下張供被擊傷手腕判押候吳傷痊再核彭戒責一百五十下交保取具安分切結存查 
[閘北]  
辭差不獲○前報記司法課長聶榕卿司馬宗羲奉巡警道吳觀察札委總務課長一差由司馬一再禀辭一節茲悉吳觀察前日蒞滬後復面司馬以總務一課職任繁重未便久懸等情故司馬巳於昨日接差任事矣娶妻受欺○楊炳銓扭婦人侯顧氏至四路分局控稱日前由大場鎭開浦恆盛米店現充董事之浦雲甫及該氏爲媒娶孟勝　之寡姪媳爲室已付身價洋二百五十元前日往領復被浦覇阻不放請究當經蕭區長質訊一過判解總局訊辦 
當堂離婚○王毛郎投總避控妻傅氏屢次犯姦近又與石堯方私姘求請准予斷　等情暑經陳裁判飭傳氏父傅全亭到案訊明屬實判該氏交傳領回另配生有一子給王具領石發習藝所禁錮一年半期滿核釋寛限繳銀○李鴻莊前央吳寅峯担保向王文堯借銀一千兩迄未歸遠經王投總局禀控昨奉陳裁判傳訊李偕保人到案求請寛限至七月繳銀逾期由吳認賠奉判准予具結保釋 
開欠了结○婦人吳陸氏前控程鴻賓担保借與賈龍海洋一百元一案昨賈已將洋繳案經裁判官陳大令傳到原告飭具領狀 
 
 

Page 20

 
 
給領了案 
[英租界]  
　　如數奉還○巴西商茂和洋行控式拉夫宋亦水用空賬洋一百另五元由廨訊實判押三月在案茲宋已將洋繳清昨由捕房解案請示孫襄讞商之英康副領事判改押六禮拜以儆 
藉端行騙○李清和控沈天生以代薦至蔚祺旅館司賬爲由騙去押櫃洋七十一元昨晨由控將沈拘解公堂訊係錢債紏葛判沈交保晚堂訊理 
累及房東○楊樹浦路住户錢福均容留房客楊毛毛等私售燈吃昨由包探將錢傳至公廨訊明判罰洋十元充公如無力繳洋改押一禮拜烟具銷毁 
人証未齊○甬人潘囡豐控姚倪氏沈謝氏潘毛氏胡羅氏等串拐其妻羅氏由廨判將胡羅氏交保餘人押交潘妻在案昨日復訊各被告仍不吐實判胡羅氏仍交原保餘人押候函致西區警局移提人証到案再訊欠債纍纍○留園夜花園經理甬人戴芹財因欠某洋商及華人李杏芳等銀兩被控經公廨寳讞員准飭差探於前日將戴提至捕房昨解公堂請究判押候分别訊追 
並非搶來○張小雲與十二歲婢女王阿二等控女子毛彩寳在新閘路攫取小孩金鎖片昨由捕房將女拘解公堂請究張投訴前情訊之毛女供年十七歲張孩之金鎖片係一長臉男子搶去迨至喊捕彼即抛棄後由女子在馬路上拾來並非搶取乞鑒判毛女交包探李阿三帶往查明仍送回公廨收押候下禮拜三再行訊奪 
女孩待認○女孩金狗因不辨路徑由捕送留公廨昨由官媒將女送請公堂盤詰據供年十二歲在新閘金姓家爲養媳判暫留棲流所候認 
[美租界]  
　　調署捕頭○美捕房副捕頭麥搿請假回國昨奉卜總巡諭着匯三捕房副捕頭林處暫代另以十二號三　西捕代理匯三捕房昨均到差辦事矣 
西人犯案○美捕房收捐西人落石爾不知何案被某婦人在英署告發昨奉英臬使提訊一過還押捕房再核 
逼死阿公○江北人華三住新狄思威路三百四十六號前晚不知因何被其媳高氏辱駡華因潛吞生烟毒發身死昨由捕房車送驗屍所着地保孟士楨報縣請驗 
洗足溺斃○前日傍晚時斐倫路浜鴨綠路橋畔泊有鄉船一艘船夥李福慶嘉定人回坐船舷洗足落水身死捕房派探將同伴李阿春徐和尙逮案詢明飭令趕緊打撈屍首再行核奪旋於昨午撈獲送所報縣請驗車夫撞傷女孩○王阿福昨拖人力車至海寗路同昌里口撞傷王陳氏之女孩暈倒於地由捕車送同仁院醫治再核 
[法租界]  
　　何苦把持○奚夏氏母女二人因將姘夫法國人阿種賣於法商培而東之木器等物掯住不付控由公堂判限交還洋三百元並出屋遷讓在案茲已逾限違抗不交屋亦不讓復由公堂傳訊判收押發還 
查無實據○黄阿二冐充包探至戎李氏家以查究私賣鴉片爲由索詐洋元曾經公廨聶讞員判令押候查明再行核辦在案茲經捕房飭探查無實據因即禀復公堂將黄逮案當堂開釋 
喪盡廉恥○奚海秋身穿華服專在洋涇浜一帶勾引西人爲無恥之否前晚被落差某西捕鐘見拘捕送廨請究判押捕房一星期驅逐出境 
脫然無累○馮阿貴欠房租數月計洋二十六元五角經收租人管小山控奉公堂判令交保料理在案茲馮已向原告說明願將房屋遷讓所有欠租歸二房客接住認償與馮無涉因此兩造同至公堂禀明銷案 
偵探毆人○某小工前晚在太古十五號棧房内工作被碼頭偵探疑其行竊拘住毆傷該小工登時昏翬不省人事後由捕房查知即將行兇人拘押後由該棧保去聽候公廨傳訊受傷工人送往醫院醫治 
[海上閒談]  
　　今日非禁烟最爲認眞之時乎上海非法令最易施行之地乎。然而膏店日見其衆。膏捐日見其增。據工部局報告。本年烟膏店計有三百三十三家。去年只有二百九十九家。一千九百零九年。只有二百三十二家。上月所收之膏捐。共銀五千二百二十七兩五錢。而上年此月。僅收銀二千二百九十兩七錢五分。所增之數。幾至三千兩。又以前三年七個月内（以七月底爲止）所收之膏捐計之。一千九百十一年。收銀三萬五千八百五十八兩。一千九百十年。祗收銀二萬九千七百十三兩。一千九百零九年。祗收銀一萬零五百二十四兩耳。嗚呼此亦上海之進步 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[日本東亞同志聯合會章程]  
　　公論西報前星期載有東亞同志聯合會會章前有序文八篇略謂十九世紀歐洲列强競爭逐鹿之塲在於歐洲南北美及亞洲數角耳自入二十世紀列强注目中國日本自勝中俄列爲第一等强國在東亞立足頗牢而視鄰邦中國則仍酣睡昏嬉如故莫矣爲之助力割台灣併高麗在日本固不能謂發達至於極點亦不敢以此自足非但不敢自足也意當使全亞人於本國權限之下方爲我人目的所在今歐洲政府如英如美如德如俄如法莫不資助鼓勵使其商人奮發有爲日本雖亦與爲馳驅一爲比較終有讓步此無他無中央薈萃之地莫悉其内容故耳歐洲地遠且基礎鞏固非日人所能望亞洲大地我人舒展塲也如中國印度暹羅安南緬甸正有餘地足爲日人伸足我若盡知其地理歷史風土人情商務發達自不待言即以軍事論朝發夕至亦甚易易耳凡此考察事件日本從前曾派遣多員往往有失敗不歸者則以無機關爲之後助故應於各要地設立總會妙簡才幹之員主持其事會員職在調查茯内地實在情形報告政府如此則於探險游歷者多一歸宿之地即以商業論亦必大得其助茲依上旨訂立章程如下 
一本會題名曰東亞同志聯合會 
二東亞同志聯合會直隸於參謀本部倘有何種政策事業由參謀本部隨時轉由日本公司或領事轉告在各國之總會分會 
三總局設在北京俟覓得合宜房屋當在日本使館界域之内分會設在滿洲内蒙古外蒙古西藏四川雲南廣東福建安南緬甸暹羅印度其内蒙古分會作爲陸軍省偵探隊之分枝 
四官軍士測量師久居他國及熟悉其内狀語言者皆爲本會會員 
五總會會長必須曾任陸軍大佐之職由參謀本部選派分會會長或選派或公舉不出上條所指各職任 
第六條至第十一條（原缺） 
十二本會實在宗旨旣如上所述惟本會對於外人情狀形式上必須格外和睦以期可探得所欲知之消息故本會名義上雖爲增進商業起見實直隷於參謀本部之下惟辦事應秘密迅速（甲）本會名義上爲考求外國風俗人情俾增進兩國之友誼以期發達兩國之商業（乙）以上所言爲外交之通義至設立本會之實義則爲參謀本部在外國之各種軍事外交政治及軍用地理上之機關（丙）現在設立本會將陸軍省所設之遠游隊裁撤而以本會代之故本會擔有軍事上政治上最高之責任凡在會員應有信用以擔此責任 
十三第十二欵之甲條必須向外國政府再三伸說藉以消弭其疑惑日政府當用正式公文以增進商業爲名介紹本會於外國公吏及領事日政府並當僱用外國代表員及與代表員立約（俾充此項職務）十四日政府旣用正式禮介紹本會人員於公使及領事後本會人員雖盡屬軍界中人然當立即變易其職業上特别之氣質而矯爲眞正商人之模樣 
十六第十二欵之乙條旣說明本會眞正及重要之宗旨是以本會人員務當厲行此宗旨冀其必達至甲條猶係次等不過爲藉口及僞托之資而已如於奉行職務之時如乙條與甲條相衝突則甲條應從牲犧十七爲欲達丙條之目的起見本會當有會員十二人常與各該處之公使或領事爲密切之聯絡該使或該領應盡力扶助隨在使之得便易之益本會與參謀本部之通信卽由該使或該領居間設値重要電報應用參謀本部之特别密碼 
十八十九兩款（從闕） 
二十各分會每月彚報總會一次總會即據以報告參謀部 
二十一二十二兩欵（從闕） 
二十在玼係政略上之事宜故創辦之初規模或建築不必求宏否則恐滋疑竇本會之宗旨即因以毁壞凡有日本住户之處當利用該住户等之贊助而本會爲開辦第一步之方法即由外務省選派人員搜集報告 
二十四凡應設本會之處詳列單内該單見附欵第一條 
二十五二十六二十七二十八四條（從闕） 
二十九凡本會均有經理二人其一人當留意於商業利益（卽表面宗旨）其重要之職務即在與本地人民聯絡然不可因此而將本會眞正之宗旨忘却其尙有一經理則在調查及偵探一切事宜該經理對於各軍官各兵丁及手藝家工程家等有佈置調遣之責俾藉經商爲名調查偵探一切該經理並須考得各該處之特别情形以及輿地鄉土或其他重要各事繕成秘密圖樣以備吾軍將來之用至該二經理閒暇之時則當練習該處之方言 
要摺 
[内閣會奏覆核廣東禁賭條例摺（續）]  
第三條聚衆開設賭塲以圖利者處二等至四等有期徒刑併科二千元以下罰金謹按開設賭塲卽現行刑律之窩賭及容留賭博偶然聚會徒一年經旬累月徒三年惟粤省賭害素烈恐三年以下之刑不足以資懲肅茲據新刑律加重一等並增併科之罰金爲二千元以下或可稍挽痼習刑之範圍旣寛臨時由審判官衡情亭比無庸照現行刑律復爲偶然及旬月之區别惟開設賭塲之人雖不必自已加入賭博但係因而圖利者即爲正犯又現行刑律另有房　罪名查房王如不知情其爲無罪自不待言如係知情則爲帮助正犯乃本條之從犯應减正　一等科罪不宜特設條文致滋繁複第四條發行彩票者處二等至四等有期徒刑併科二千元以下罰金爲買賣彩票之媒介者處三等至五等有期徒刑併科一千元以下罰金謹按彩票凡山票鋪票白鴿闈姓花會等票皆是尤粤東賭害之最鉅最烈者曩以國家徵收賭稅故新刑律酌定發行者爲四等以下有期徒刑爲買賣彩票之媒介者五等有期徒刑拘役現經 
 
 

Page 27

 
 
資政院議准禁止自應將刑加重茲擬改第一項爲二等至四等第二項三等以下有期徒刑以副國民除惡務盡之意惟新刑律原案有未得公署許可及前項所揭字樣現在彩票旣行嚴禁此等字樣巳屬贅文應加删削以符體例第五條購入票彩者處一百元以下罰金因而得利者處其價額二倍以下價額以上罰金如二倍之數未達一百元處一百圓以下價額以上罰金謹按本條採用新刑律第二百八十條惟新刑律原案有知情二字係對於知有未得公署許可者而言現在情形不同若仍用知情二字則必有藉口於不知其爲彩票而有所趨避者殊不知旣稱購入斷無不知情之理故本條酌加删减以免誤解第六條犯第三條及第四條第一項之罪出於詐欺之宗旨者處二等或三等有期徒刑併科三千圓以下罰金謹按開塲聚賭及發行彩票出於詐欺之宗旨者事所恒有亟應厲行禁止現行刑律本有駕船設局一條不知詐欺之方法甚多如限定一種行爲適用之際轉形膠滯茲擬定爲通例不論用何種詐欺方法皆可適用惟衡量情節究較各本條爲重故定其刑爲二等或三等並增罰金爲三千圓以示區别詐欺取財本係獨立之罪此條僅犯罪之結果關涉賭博但新刑律分則尚未實行而現行刑律之詐欺乃准竊盜贓科罪如與本條比挈重輕頗難適合是以仍附纂入本條例之内　　（未完） 
譯聞 
[日本火山爆裂續誌]  
　　二十二日東京電云此次淺間山爆發罹災者計美國敎士一人警兵一人受傷及被焚者外國人四名土人五十名内有數名傷勢頗重此次火山爆發民間咸爲驚詫日皇尤深感動云 
[英國罷工情形續聞]  
　　二十三日倫敦電云孟哲斯德各項商業均已暫停現調齊步兵兩大隊馬兵一聯隊一有亂事即可出防蘭斯勃萊君與其他工黨議員在下議院宣布兵士處置罷工人之殘暴情形並議飭軍隊僅可向罷工人腿上開鎗且痛詆軍隊之舉動民政大臣邱幾爾君不許評論已往之事且謂軍隊處境極爲困難張伯倫君謂反對黨擬竭力輔助政府以實行法律昨晚鐵路情形甚形黑暗因各公司有不允工人要求之消息旣而於於深之際忽聞鐵路聯合會領袖宣稱已允商務大臣勃克斯登君之請於今日同至倫敦與該大臣會議一切於是黑暗之局頓現光明 
二十四日倫敦電云商務大臣勃克斯登君與各鐵路公司代表及鐵路工人聯合會代表會商之際曾向工人代表提出質問多欵據工人代表答稱各鐵路公司對於一千九百零七年調和合同之本意及字面均不遵守首相愛斯奎士君提議由欽派委員調查該合同應需修改之處各鐵路公司主人均已允諾惟工人咸拒絶此議續電云大局已有非所豫料之變動財政大臣喬治君在下議院宣言現兩造已動行磋議一切政府議請派員調查一節工人現重在計議此事工人代表顯有悮會之處云續電云鐵路工人同盟罷工已於昨晚五點鐘時宣布 
[俄國預防鼠疫]  
　　二十三日栢林電云俄國官塲禁上在東清鐵路一帶買賣山鼠蓋前曾查明該項山鼠挾有疫蟲故也 
[法國詩家受傷]  
　　二十三日栢林電云法國詩家洛斯托特君爲汽車所傷 
[德法國際之爭端]  
　　二十三日柏林電云法國南部愛克斯萊培恩礦泉某酒店近因慶賀敎節懸掛德旗爲法國士官撕毁德國外務部正在調查此事 
[黑白人民貴賤之階級]  
　　十八日倫敦電云美國台克賽司省法麥斯維爾地方有一黑人因以褺語由電話辱一白婦逮押獄中有亂民多人一鬨而入將該黑人拷打斃命 
[馬爾塞埠時疫爲患]  
　　馬爾塞埠之瘋人院大患時疫傳染甚速院之鄰近死者亦不少 
來函 
[當塗縣境之荒象]  
　　敬啓者當塗自立秋日江潮有漲無退十六日申刻直至十八日申刻狂風驟雨晝夜不息凌雲山塔乘風吹去蹤跡全無大官圩及諳家灣一帶大小各圩垾均於十七日夜半之際同時潰决十八日清晨邑尊茫公偕敝會會長金君親往大官圩督同農佃力救惟該圩潰决兩口每約三四十丈無如風狂浪湧人力難施天災流行無可救藥是夜邑尊等復騐諳家灣等處𡎝口至今尙沬回城惟五六兩月保全未破之圩今已潰盡漂没廬舍不知凡幾損傷人口迭有所聞災情鉅重米價日漲農民逐漸流離大局不堪聞問爲此合肅寸啟仰祈貴報錄登以供公覽當塗農務分會謹啟 
[鎭江東鄉之災情]  
　　謹啟者敝處鎭江東鄉圌山關姚家橋朱張圩及對岸之太平洲等處地濱大江前因江潮泛漲田禾均被淹没茲以十七八九等日東風大作潮借風威風肋潮勢江岸衝破江水横流廬舍牲畜倒塌溺斃無算最傷心者人民死亡相繼小孩隨波漂没不知凡幾號哭之聲震動天地耳不忍聞目不忍睹雖經鄙人等設法急救而杯水車薪終無濟於事素仰貴館熱心公益請將所述情形登入來函門内俾海上諸大善士見報心傷立施急賑庶幾如許災民得慶再生不但身受者感生死肉骨之恩即鄙人等亦焚香頂禮戴德靡涯矣鎭江東鄉九區十一區紳商學界同啟 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[旅蜀雲南同鄉全體代表候補道黄德潤李克昌爲片馬界務呈川督文]  
　　具公呈雲南全體代表四川候補道黄德潤李克昌爲滇緬界務歷次失敗英人派兵據我片馬同鄉開會議籌對付意見相同呈請採擇入告以安全局而固邊陲事竊以雲南一省僻處西南而山川之雄鎖鑰之固實有倒絜全國之勢緬甸越南隸我國藩服久矣自法人據越英人襲緬西南門户洞開雲南遂偪處兩大雄國之間未幾而滇越鐵路告成矣未幾而七府礦約發現矣又未幾而有滇緬鐵路之要求矣要求之不已則進而侵略侵略之不已則進而佔據夫片馬不過滇邊之一隅耳然東越高黎貢山據龍江潞江之上游則横截雲南之維西中甸而通西藏矣北循高黎貢山沿潞江金江之上游則直跨四川之巴塘裡塘而入西藏矣雲貴督臣李經羲電稱英人意在打通印緬穿插藏地前貴州提學使陳榮昌原參勘界事謂其不惟不愛滇之土地且並蜀之土地而亦棄之滇紳電京謂其右拊西藏之背左控長江上游不但藏蜀秦隴爲所侵蝕即沿江各省亦難安枕非過慮也查滇緬北段界務斷自尖高山起西行至恩梅開江即恩倫卡河又北行至之非河口東折上扒拉大山至山脈盡處止此外部原案之藍線也已失我恩梅開江以西之甌脫地無算矣嗣又與英使擬自尖高山起忽東折經狼牙山北折經歪頭山張家坡至九角塘河西上扒拉大山至山盡處止此黄線也雖起止無殊而東西易位矣且忽越高良工山至山外之九角塘河而内外殊塗矣嗣又聲明現管地方以小江爲界此紅綫也而小江以西扒拉大山以東又失地無算一誤再誤三誤豈當道諸公皆長在醉夢中耶然猶曰指焉而已擬焉而已未勘也至石革道竟隨已故英領事烈登實行履勘至九角塘河忽又沿江轉向東行北勘至板廠山止此綠線也而小江以北板廠山以東之地盡失矣乃烈領事更貪得無厭自擬界線自尖高山起東經狼牙山越山横出搬瓦丫口經茨竹丫口由明光河頭上高黎貢山直至蘭州土司所轄界止此紫線也已貫穿騰趣龍陵寳山雲龍各土司轄地矣而奸民伍嘉源等又私以保山縣登埂土司所轄之片馬五寨投英於是英兵遂佔據片馬並分兵經營各寨且北及於狼𤢂矣人則步步競爭我則節節退縮近又有法人進偪滇邊布路之謠嗟我雲南其第二之東三省乎似此日侵日削勢不至舉我完全無缺倒絜全國之金碧山川一變而爲越南爲緬甸爲琉球爲臺灣爲拱手奉讓之朝鮮不止哀哉滇人痛哉慘哉滇人奔走呼號之聲諸大國爲之震悼各報紙爲之喧騰而我中國政府竟委蛇不决冥漠無聞豈天高聽藐我滇人眞爲亡國之原料耶此職道等所以痛念梓鄉傷懷祖國不能不激切圖之涕泣道之也閱滇督致川皖覆電文曰三請籌備不許兩請審查不决夫所謂籌備審查者不可謂非計之善也然水將濡頂火將燃眉始從事於籌備審查亦旣晚矣兩請三請胡爲者而况於不許不决耶卽許矣决矣而此偶一籌備偶一審查能保英人遂率爾退兵還我片馬乎果還我片馬也而片馬以下小江以外狼𤢂以内大啞口以北恩倫卡河以東高良工山以西之侵地能一一復入我版圖乎頗聞樞府持和平了結彼此退讓主義爲外交密訣又聞以兵釁不可開寸士不可失電囑滇督是明知界務失敗疆臣委其責於樞府樞府又委春責於疆臣彼此推諉而無一策以處此亡滇之禍可翹足待矣雖然亡羊補牢未爲晚也爲疆臣計舍籌備審查二者亦别無措手之方則惟有徑行審查徑行籌備耳不必委之於樞府也爲樞府計舍爭議宣戰兩端亦别無對付之法則惟有力主爭議力主宣戰已耳不必委之疆臣也審查爲爭議之根據籌備尤爲宣戰之根據内外一心首尾一氣或足振起全局乎其審查若何彚齊界務全案搜求各土司租稅承襲確鑿証據詳稽志乘博考輿圖委派能員復行勘界凡山脉水源線樁古蹟與夫關隘阨塞碉堡道里測繪記載賅括無遺事以速而濟道以分而捷而蹤跡情事尤在秘密此一策也其籌備若何軍餉軍械禦武之材連合川邊力爲協濟扼要駐軍犄角布勢簡練民團以爲援助收撫野夷以備前驅節新政之耗需購新式之利器不操切不張皇無事則伏有事則起此又一策也然最要最急最文明最正當最有把握之最上上策　斷斷乎在力爭查外務部原案藍線界又與英使所指分水嶺黄線界又指小江邊紅線界皆屬虚擬並無成約且未會勘可爭者一即石道以英人指請朦混尾隨任聽進行勘至板廠山之綠線當時外務部已飛函駁詰逐層指斥則内外均有案証可爭者二烈領事照會請於勘界圖中聲明雖經蓋印不過明圖之眞僞不能爲議定之憑石革道亦經照辦可爭者三洋務局總辦興祿與革道石鴻韶均因勘界失誤奉旨革職永不叙用是原勘之員國家已預懲處我之開議有辭彼更無可藉口可爭者四茨竹派賴燒殺一百四十命之案烈領事曾酬給撫夷四千元大啞口外一十八寨曾認租一千五百元夫償命債議租銀是烈領事已明認爲中國之地何得更由大啞口外直上高黎貢山且更據我片馬可爭者五高良工山非高黎貢山東西遼絶何得巧譯影射可爭者六滇緬界務僅此北段未定實騰緬界務耳山爭野人水爭金沙何得涉及龍潞兩江與永大麗維之轄地可爭者七又凡主權行動之範圍全與轄地之界線爲範圍今英旣派兵據我片馬是在人國轄地以内以軍隊自由行動違背公法野蠻無理可爭者八公法占領土地者大抵爲戰後之約謂權利國恐義務國不届行條約故占領其地以挾制之中英無戰事勘界無條約我無義務彼無權利何得來此違法之挾制可爭者九又界務會勘而未會劃會劃而未成約立約而未批准批准而未交換均失其效力各國通例何得顯背可爭者十此十爭者理由至足也言論至正也應請樞府電達駐英使臣與之堅持勿稍退讓或另簡重臣赴英力爭未必不可收回失地 
（未完） 
 
 
 

Page 35

 
 
   
 
 

Page 36

 
 
   
 
