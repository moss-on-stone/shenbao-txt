# 1925 - 26 - 4918650

 

Page 1

 
 
1;第一萬八千六百五十號;中華民國十四年 西曆一千九百二十五年二月三號
星期二 * *   
 
 

Page 2

 
 
1;第一萬八千六百五十號;中華民國十四年 西曆一千九百二十五年二月三號
星期二 * *   
 
 

Page 3

 
 
1;第一萬八千六百五十號;中華民國十四年 西曆一千九百二十五年二月三號
星期二 * *   
 
 

Page 4

 
 
1;第一萬八千六百五十號;中華民國十四年 西曆一千九百二十五年二月三號
星期二 * *   
 
 

Page 5

 
 
1;第一萬八千六百五十號;中華民國十四年 西曆一千九百二十五年二月三號
星期二 * *　　申報第二張 
時評 
[得失之暫（冷）]  
時局愈變化得失之時間愈暫勢力較多者雖暫而略久若依草附木之輩則其暫幾至於不崇朝而患得患失之徒欣然而就爽然而退抑何不憚煩如是耶 
夫得失之由於勢力今日之通義也無勢力而妄求其得其結果終至於爲人作嫁雖得且不償所失况加以原無可得之方欲藉他人之𢔛得以求己之得所得其能有幾此數月以來上海一隅官吏中人所以視傳舍而尤速得失之際其悲喜幾不能明辯也 
然而求得之人今仍猛進不巳一若不知其暫之甚者非其人之獨愚也求得心切 
而勿暇他顧也 
國内專電 
　　北京電張宗昌電告遵段令勿入浙境某要人語予段令吳光新赴滬即是表示對浙和平吳在鄂時孫吳間私交很厚孫已電段絶對擁護執政願即將浙軍向浙境撤退（二日下午七鐘） 
　　北京電吳光新滬第二電段謂孫允將浙軍撤回嘉興一切光新悉遵訓示總期江浙不生衝突效坤亦具此志預料即就妥協等語（二日下午二鐘） 
　　北京電張作霖電覆段封張宗昌督蘇吳光新省長謂中央自有權衡彼無成見張不欲居本人所推薦之名政府爲緩和江浙問題因决以張繼盧現俟疏通盧者回京即發表有大批隨盧赴寗希圖關督榷運者紛紛失望回京（二日下午二鐘） 
　　北京電張宗昌電部本軍派耿雲成爲常州電局長本軍褚旅長玉璞已委狄臨淵爲宜興電局長請部加委（二日下午五鐘） 
　　北京電張宗昌電部巳派湯德年爲滬電局長先到局請照委（二日下午七鐘） 
　　北京電四日張作霖壽有大批要人出關 
　　北京電韓國鈞再請假十天（二日下午五鐘） 
　　北京電段諭給張宗昌上將（三日下午十鐘） 
　　北京電盧保鄭謙長蘇以拒吳 
　　北京電無錫縣議會等公電執政府轉旅京同鄉以被搶十日兵災重慘請撥鉅欵急賑（二日下午十鐘） 
　　北京電何豐林電部向上海總商會借十萬充遣兵費請財李撥穏實部産契據作抵 
　　北京電曾毓雋明日赴滬辦滬善後 
　　北京電梁鴻志公表政府並無設淞滬督辦議孫傳芳并未請盧軍退出南京 
　　北京電周蔭人電駐京代表李鈞南請謁段祗謝任命督辦并伸絶對服從之忱 
　　北京電周蔭人電段保孔昭同蘇埏爲二十九三十混成旅長（二日下午七鐘） 
　　北京電馮方向段示意須將内外蒙及三特區劃歸西北邊防督辦範圍方允就職執政府以熱河及内外蒙有張作霖關係尙在思考（二日下午七鐘） 
　　北京電孫岳允讓出保定但須有三個月之猶豫（二日下午五鐘） 
　　北京電晚報載胡景翼决計攻洛 
　　北京電孫岳索餉三百七十萬（二日下午十鐘） 
　　北京電交部再電胡景翼孫岳岳維峻請查禁軍人干涉行車（二日下午七鐘） 
　　北京電孫科李烈鈞徐謙徐紹楨戴天仇田桐石青陽居正楊庶戡等到京視孫文疾 
頃孫科到協和中山病無變動 
　　北京電林建章在海部設海軍善後討論會令劉傳綬爲會長今日成立（二日下午七鐘） 
　　北京電善後會江（三日）二時開談話會　　北京電昨汪兆銘奉孫諭不離病榻政府致孫電醫生禁孫閲看故無敢轉逹國民黨宣言孫不准國民黨加入善後會議局中人云孫前云各人自由意志決定此外並無他言（二日下午二鐘） 
　　北京電中俄會議處三日續開籌備會 
　　北京電加拉罕函外部否認俄蒙密約 
　　北京電英使照外部英小輪裕元被浙軍扣 
留請放還（二日下午十鐘） 
　　北京電陳籙電越南重征華僑貨稅案法政府允電越督核減王景岐電比報對軍人支配隴海路輿論激昻望政府自動禁阻免惹交涉（二日下午十鐘） 
　　北京電滄石材料墊欵百六十萬元外人咸有此說有人代交部否認（二日下午二鐘） 
　　　奉天電張派鄭謙丁玉崑戰滌塵爲善後會議代表日内首途 
　　奉天電張擬委許蘭洲爲吉黑護墾隊勦匪總司令墾章在審核中一富户一畜墾一貧民由官供具墾地按三五七年起課　　奉天電張宗昌派旅長許崑回奉報告南中情勢張作相吳俊陞日内回任 
　　奉天電朝魚領事馬廷亮眷過奉赴京 
　　奉天電毛鍾才請委孟昭田爲軍需處長 
　　奉天電著名女匪敿龍四支花相繼落絪 
　　奉天電東路理事長袁金鎧辭職張令吕榮寰繼任袁高等顧問（一日下午十一鐘） 
　　長沙電賀耀祖抵益陽後電趙桃花江一帶匪勢猖獗請撥臨時經費以便調部圍勦　　長沙電寗鄉因軍隊提欵知事來省商塲 
閉市 
　　長沙電赴川代表李異芝回湘 
　　長沙電公債處預備收束並通電撤回各縣催募人員 
　　長沙電溆浦土匪擄去學生數十名據言每人非千元不放 
　　長沙電葉琪派兵一營駐紥陽山石一帶擔任護路 
　　長沙電常德息川軍賀龍所部有被熊克武消滅說（以上一日下午二鐘） 
　　長沙電宋鶴庚艷（二十九）電各師長鎭守使略謂弟便道返湘且對炎公有所商承故人無恙桑榆猶昔良晤匪遥 
　　長沙電李鴻程就贛西鎭守使職後電趙願與湘軍合作鞏固湘贛邊防 
　　長沙電賀耀祖委歐冠爲益陽戒嚴司令　　長沙電趙令軍財兩長辭職均慰留 
　　長沙電榷局呈趙淮商願領照赴漢裝　蘆鹽承銷（以上一日下午六鐘） 
　　重慶電劉湘東（一日）日赴江北檢閲張邦本旅部隊裁遺千三百餘人 
　　重慶電敎會與非宗敎兩派詆鬭甚烈 
　　重慶電國軍二十八混旅王方舟率隊來渝歸劉湘節制（以上一日下午十一鐘） 
　　香港電黄紹雄陷（三十）午由梧出發撫河指揮各部進攻沈鴻英軍是日黄與李宗仁李濟琛以粤桂聯軍總指揮名義在梧佈告歷數沈罪狀多欵聯軍定世（三十一）下總攻令沈軍陸雲高部已抵藤縣之太平墟黄紹雄調馬隊千餘往堵沈軍戰略撫河主守永安主攻另由撫河撤回一部出粤桂邊之封村江口斷粤軍援梧之路李濟琛部千餘人陷（三十）由肇抵梧聯軍戰略東安主守餘路主攻聯軍左江指揮黄超武擔任戎墟方面戰守鄭潤琦艷（二十九）抵梧决助聯軍攻沈 
　　香港電胡漢民聘請中醫黄省三偕鄒魯赴京視孫中山疾 
　　香港電許崇智令張民逹部加入東江作戰　　香港電前擄黄祥華店東勒罰者係楊希閔之姪源華所爲黄祥華店託范石生解圍范陷（三十）派兵解散源華所部獨立旅將源華拘拿并起回前被捕之黄祥華店伴二名　　香港電邕寗縣自治會寢電滇唐請速將百色滇軍調回免鄰民警惶 
　　香港電潮梅陳炯明軍應赴前敵者巳盡出發一律給軍餉一月高級軍官謝文炳鄧桂生姜壽南李春芳等艷（二十九）陷（三十） 
亦先後出發林虎劉志陸已抵老隆佈置軍事東江陳炯明軍約三萬人東江及虎門以洪兆麟葉舉主持北江及粤贛邊境以林虎主持南路陳炯明軍約二萬人由鄧本殷主持牽制西江四邑之孫軍 
　　香港電鄒魯東（一日）起程赴京 
　　香港電梧訊此間戰事將開軍政界家眷紛紛離梧各店電各埠止辦貨沈軍兵力約二萬人聯軍約二萬人兩軍均注意濛江濛山一路聯軍指揮爲黄紹雄沈軍爲陸雲高桂平方面指揮聯軍白崇禧沈軍鄧右文鵬化江口聯軍鍾祖培沈軍張春儀撫河聯軍陳濟堂沈軍楊紫德沙頭聯軍鄧潤琦沈軍沈健飛 
　　香港電滇桂粤軍陷（三十）在謝盧會議對東江戰事决先發制人將陳炯明軍擊破設孫有不諱不致爲陳罼所乘即日巳下動員令楊希閔許崇智三二日内赴前敵　　香港電李宗仁委黄培桂爲鎭南鎭守使黄昨在龍州就職（以上二日下午六鐘） 
　　福州電周薩函省議會否認省憲世（三十一）早該會議决駁覆 
　　福州電駐福清東張陸戰隊變殺張連長楊碈中巳赴兜捕　 
　　福州電各機關人員開財政救濟會議以政費年百三十萬收入比較僅短二十餘萬着財廳籌墊欠薪（以上二日下午九鐘） 
　　厦門電漳浦民團合力反攻再佔縣城張運退官潯孔昭同擬調吳大洪移防莆田避與高部地著軍洪英等衝突張毅部田旅一營調防安海（一日下午八鐘） 
　　厦門電楊樹莊擬裁厦門要塞戒嚴指揮職　　厦門電張毅通電宣布漳浦民團抗命稱兵將强力制裁（以上二日下午七鐘） 
特約路透電 
[政府對於上海之處置]  
　　二日北京電據半官消息政府現正草擬上海將來行政條例照青島辦法歸督辦管理又有消息將以曾 
毓雋爲督辦 
[張作霖催促中俄談判]  
　　二日北京電張作霖電致政府促遠進行中俄談判謂東三省極關心此項談判云 
[孫中山病狀記]  
　　二日北京電今日布告孫中山夜更安舒稍覺有力昨夜脈搏一四○體温九九三孫科李烈鈞等今日午後由南方抵京即入醫院視中山之病衆視孫科等之抵京極有政治關係 
[俄日條約之内容一端]  
　　一日巴黎電巴黎晨報從可恃方面探悉俄日條約中並無日本不得締結仇視俄國之任何諒解故國際聯盟會所規定之任何懲戒辦法日本不得與聞之意義不過俄日兩國互相擔保目前雙方皆不爲仇視任何一方之條約所拘束耳 
[鴉片會議之兩草約]  
　　一日日内瓦電第一第二鴉片會議聯合委員會昨日發出之兩草約其大旨如下第一草約重行聲明一九一二年海牙公約第六條下之義務並擔任自出産鴉片國切實限制與管理生烟之出産與散佈庶私運鴉片不復爲施行禁吸鴉片計畫之大障碍時起在十五年内禁止遠東土地境内烟膏之吸食約文規定由國際聯盟會派委員會以决定上述計畫何時切實實施該委員會之决定應視爲最後之决議在該會委員會决定以前之時期内應用種種方法以减少烟膏之銷費鼓勵吸烟者戒絶其嗜好並取締非法贸易約文論列在十五年底切實禁止烟膏之計畫准領有醫士證明書者吸食烟膏又規定鴉片私販復熾時簽約國得請求國際聯盟行政會派委員會從事調查如該委員會報告出産鴉片國所行限制出産與防阻非法輸出之計畫果無效力則任何簽約國得聲明解約而有關係各國應即開會考慮其行動第二草約言有害藥品之限制及生烟出産與分佈之管理以期阻止私運而採行必要方法擔保在五年内上述義務之完全履行五年期滿國際聯盟會所派之委員會應决定上述義務之是否巳完全履行 
[土希逐敎交涉]  
　　一日鴉典電鴉典市尹所組織之公民大會今日通過一議案請政府即於土政府驅逐希敎士之問題探取强硬態度羣衆後游行各道要求報復並在英使署作示威行動土使署附近佈置警察特别保護 
[南愛選舉運動之擾亂]  
　　一日柏林電南愛自由邦議會議長柯斯格萊夫氏自從法國回後今日始出現於在格林專校舉行之集會以期爲政府黨候選人運動改選事忽有男女多人高呼還我共和等語柯斯格萊夫厲聲斥之曰伸手求同而一事不爲何能救民云在場維持秩序之警察計二百餘名當驅逐鼓噪人時聲勢洶洶警察拘獲三人羣衆則欲奪而釋之卒致會議未成混戰而散 
[埃及拘獲刺客]  
　　二日開羅電星期六晨由亞曆山大里亞開往漢曼之火車中有乘客二人擬赴特立波里中途被拘身藏手槍及毒彈二人姓氏未詳想與英人總司令被案有關 
[橡皮市場]  
　　三十一日倫敦電橡皮市場今日開盤購者以一先令五便士價格買進市况後趨堅除四月至六月期貨售價一先令五便士又八分之五外餘皆售一先令五便士又八分之三上季橡皮平均價格爲一先令五九九八三便士據官場佈告二月至四月之一季中錫蘭海峽殖民地與馬來由所可依照最低稅率而輸出之橡皮總額現民增至百分之五十五較上季增百分之五 
[各國近事記]  
　　一日華盛頓電駐美之布使現巳辭職 
　　一日巴黎電法總理赫里歐在衆議院辯論外交預算案時謂渠擬派領事駐於南洋荷屬巴答維亞 
　　一日墨爾邦電全澳鐵路工團開大會决定與其他 
運輸工團談判運輸工大工團之組織 
　　三十一日倫敦電過去數日中蘭開夏棉市中復有蘇俄代表出現甚爲人注意彼等巳購定棉紗逾一百萬磅以俄國皮貨爲擔保品 
公電 
　　南京來電申報新聞時報鑒善後會議巳容納各公團會長爲專門委員本會爲民本政治法團理應一體加入除巳分電段執政曁善後會議事務處請即加入外至祈各省區地方自治協進會一致奮起電京力爭全國地方自治協進會聯會冬 
 
 

Page 6

 
 
1;第一萬八千六百五十號;中華民國十四年 西曆一千九百二十五年二月三號
星期二 * *　　第二張 
國内要聞 
[北京善後會議開幕]  
　　東方社一日北京電云善後會議開會式今日午前十一時起在總統府内大禮堂舉行出席委員九十六名全場一致推趙爾巽爲臨時主席段執政臨場後籌備處長許世英氏報告籌備經過情形略謂去年十二月二十九日奉執政命擔任善後會議籌備事宜即於翌日三十日設立籌備處就任邇來求列席於會議之會員總數計百六十六名現對之而巳寄回答者及派遣代表者共計一百四十八名云云許氏報告畢次爲段執政之祝辭又次爲龔心湛代表國務院述祝辭又次爲臨時主席趙爾巽氏述答辭略謂（民國十四年來政局紛糾不巳中樞亦變更無定去年段氏出召集善後會議今日爲其開會之第一日吾等基於段執政之誠意謀和平統一期副國民之希望）云云趙氏述畢遂一同攝影爲紀念而散計是日出席者九十六名然抵京者有一百二十九名民黨方面於前日開中央執行委員會討論善後會議列席問題迄今晨一時尙未决定汪兆銘以下三名未列席其餘皆出席現正式會議定於本月七日開會段執政以下在京閣員全部於今日午後三時半至協和醫院慰問孫中山孫氏以病仍重不能會見往者遂留致慰辭而别 
[僑津外商關於路務之集議]  
　　要求領團轉呈使團提出嚴重抗議 
上海泰晤士報二十六日北京通信云天津英美德日意及他國商行五十餘家代表本月二十一日在天津西人總商會集議以中國各軍閥纂攫鐵路阻碍客貨運输致中外商人咸遭重大損失並令數大城鎭有斷煤之虞且中政府部轄各鐵路皆有外債關係除負債五千萬英鎊外復有材料欠欵至少在五百萬鎊以上苟非使其脫離軍閥管理將至不可收拾地位况軍阀又不僅用作軍運往往於放還車輛供給貨運時有向商人作額外勒索等情事當經議决提出嚴重抗議要求領事團轉呈公使團俯允僑商之請警告中政府以鐵路材料之損毁不巳收入之常此銳减勢必致外國之債權者·及握有鐵路債票者·蒙嚴重之影響並懇使團要求於外資所築之路令債權者照約實行管理權而於必要時得用外兵爲助更請辛丑條約各國迅行要求京奉路關内綫脫離軍人干涉以符辛丑條約並請對於拖欠料欵各路設法免除軍閥之破壞此外並要求使團堅持以機車若干·車輛若干歸交部支配以應運煤運貨之需據僑商意見欲免中國武人之士涉唯有仿照開灤煤車辦法派外兵押運貨車蓋無各條約國有力的恊助交通部將無力免除武人之干涉鐵路云 
[馮軍在豫省招兵]  
歸德通信今日（二十四）係舊曆新年瞥見通衢大道張貼招兵佈告二則其一曰陸軍檢閲使直轄第六旅第二團佈告民國十有四載依然風雨飄零凡屬愛國志士誰不義憤塡膺本團奉命來豫原爲招募學兵無論識字與否均可前來報名馮公治軍聲譽久爲遐邇贊稱仰爾青年子弟正好投筆從戎機緣稍縱即逝愼勿貽悞前程（年齡）十六歲以上二十五歲以下（地點）西關外四報祠（日期）舊曆正月初四日中華民國十四年一月二十二日團長王鎭淮其二曰商邱縣知事尙爲佈告事照得案准陸軍第十一師步兵二十一旅函開敝旅目兵夫空額過多值此訓練之際未便久斯虚懸特派四十二團施排長積權前來招募望妥爲帮助等因准此合行佈告爲此佈告仰闔邑鄕民人等一體知悉如有情願應募者立即赴招兵處聽候點驗幸勿自悞切切此佈（地點）郭村集太山廟中華民國十四年一月二十四日知事尙武即此商邱一縣馮之招兵者巳有兩帮聞周家口·許昌·睢州·太康·及豫南等處均有馮軍招兵之足跡當此南北血戰之餘匪兵騷擾人民塗炭何堪受此擔負且國家奇窮借債度日段執政原有裁兵之議乃裁兵仍徒托空言而招兵則日有所聞吾民將何以堪（一月二十四日） 
[豫省兵禍後之匪禍]  
　　開封通信胡景翼蒞汴後除河北三府及開封歸德鄭州等處安謐如恒外若豫西豫南則兵擾匪刧局勢異常混亂記者家住襄城爰將見聞所及據事直書以見豫民慘受匪禍之一班郝縣距京漢路百里十二月間爲巨匪張得勝率衆二年餘人攻陷紅旗書陸軍三十五師混成第十六團張字樣該匪攻城之日民團李團總督率團勇二百多人奮死抵抗三晝夜之久卒因音信不通外援不至團勇死傷過半無力抵抗遂被匪衆登梯上城城始陷落匪手匪衆入城後團勇悉被戕殺有少數由城上滾下或摔傷或逃逸團長尙不知下落城内婦女生者强半被汚其不甘受汚者有張輔唐之妻·劉書伸之女等二十餘人均投井而死入城盤踞二十多天掠去·許昌·襄城·葉縣·寳豐·等縣女子二千餘人或作妻妾或以重值勒　寳·　·襄·禹·等縣紳民泣求當道派兵痛勦當地駐軍長官不惟不理如臨汝縣駐紥之三十五師混成旅王旅長（老洋人舊部曾同張得勝合桿名老五）且用大車運送子彈兩萬粒于張得勝事被魯山寳豐禹州襄城四縣聯合團查知立時嘯聚一萬八九千人在中途遇王旅護送匪軍與之激戰奪獲子彈一車數約四千多粒現在四縣民團獲此槍彈即行圍攻郟縣與匪死戰王老五旅若不派兵援匪三日内可望攻克郟縣殄滅巨匪以快人心現在襄禹寳魯四縣紳民王安國李有學陳振先趙定邦等親赴汴轅請兵協助民團勦匪未知胡景翼能准如所請否至豫西一帶十五六縣共住憨部與新編潰兵土匪共一師十四混成旅十六混成團之多其供應悉出之地方豫民其何以堪 
[豫東黄沙會徒之異動]  
　　歸德通信豫東毘連魯皖素爲土匪出没之區鄕民以防禦匪患多入纓子會黄沙會吞符念咒謂能避免砲彈其愚可憐而其意良苦然以沿傳巳久屢禁無效前經李省長通令辦理民團始將此會名稱一律改爲民團然仍明禁暗開及吳軍敗潰碭永一帶土匪蜂起大半假借國民軍名義内多下台軍官藉此活動郭鎭守使前巳飭隊兜勦乃豫東·睢·寗·蘭·考·商·各境曁山東曹縣仍多黄沙會徒忽有丁士杰郝格成者携帶欵項招集各該會徒假稱係奉段張孫命令成立建威軍四師以商境喬正心·睢境張心德爲師長趙其仁·趙其義·王春茂·李九叙·爲旅團長一時附者頗衆各受委任聲勢煊赫宣言將來胡軍攻鄂大兵雲集武漢地面空空我軍即改爲豫省自治軍丁有督辦郝有長豫希望云云當有駐謝集商邱鄕區警察蕭所長以此事攸關地方治安亟向鎭縣兩署報告請求禁止辦法除由兩署偵查外並飭該所長開導鄕民勿受愚惑而鄕民等亦尙有所顧忌多半脫離該會乃丁郝喬張等竟敢以蕭所長破壞爲辭邀同鄭村街長張林森謁見郭鎭守使尙縣長請予維持是亦豫東地方之隠憂也 
[舊曆新年後之東江戰訊（毅廬）]  
　　兩軍在虎門附近接戰詳情 
　　兩軍作戰之形勢將傅擴大 
粤省東江戰事自本月初旬雙方巳劍及履及大有一觸即發之勢迄於中旬聯軍佈置進攻事宜巳妥曾决定十四日下令動員嗣因舊曆年關迫近聯軍方面爲顧全商場收結賬目計軍事進行遂又戞然而止而陳軍方面以聯軍旣準備進迫不得不速爲對付故下令十五日一律集中惠城洪兆麟部紛由潮汕遵陸開到平山候命調遣陳炯明本人亦趕於舊年年底由汕遄赴惠城遣兵調將忙個不了而洪兆麟因此次所部如李雲復謝文炳等多係調往東江作戰亦迫於歲杪由九龍趕回惠州主持軍事陳軍之所以急於乙丑元旦後開始軍事動作者一則以聯軍久蓄進迫之念不如先發制人一則以林虎劉志陸等部巳入贛之三南爲依照原定東北夾攻廣州計劃起見此時東江陳軍不得不突起以牽掣北伐軍反攻贛方之師坐此二因故東江戰事遂於舊曆元旦後三日（即二十六日）而爆發砲火之聲遂接續新年爆竹聲而起矣記者月前通訊謂東江戰事不起則巳如陳軍首先發動則必先圖聯軍右翼之虎門今竟不幸而言中查陳軍此次對聯軍作戰純取中路主守左翼主攻（陳軍之在寳安東莞者爲左翼即聯軍之右翼）故未開戰前陳軍於中路之石龍即自行退兵而將石龍各部盡調赴寳安一帶石龍前綫祗增加防禦工事并未屯駐重兵是以陳軍左翼自石龍步隊集中寳安後合共兵力約六千餘人以練演雄胡漢卿翁騰輝等部爲中堅而以練演雄爲前敵指揮分兩路進撲虎門一由寳安縣屬之雲霖沙井等處先撲太平以攻虎門一路由東莞沿周溪赤嶺以撲厚街以上兩路進攻太平路爲主力約三千餘人進窺厚街一路約二千人於二十六日上午十時下令攻擊聯軍方面對於此地敵人早巳戒備綦嚴虎門各砲台計有要塞司令陳肇英部及黄埔陸軍學生砲營扼守太平厚街兩地爲虎門之屏障原爲聯軍之右翼擔任右翼作戰者劉震寰部桂軍爲主力計駐有第五師林樹巍全部林爲總指揮對於防守計畫久巳擬妥林之第五師所轄有第九第十兩旅曾調第十旅長譚啓秀部駐太平一帶以禦寳安方面之敵調第九旅長司徒非部駐厚街向東莞方面敵人警戒迨二十六日上午寳安陳軍練演雄率部二千餘人𨺗向聯軍譚旅防地攻擊雙方遂起劇戰譚旅實力不過千餘人與敵鏖戰約兩小時陳軍練部來勢極兇蓋練氏在陳炯明長粤時代嘗爲虎門要塞司令所部又多土著地形甚熟故進戰頗得手陳軍之以練部擔任攻虎門者利用練氏駕輕就熟而又以未來之虎門要塞司令畀練使其出死力進取故第一次開戰練部極賣氣力聯軍譚旅卒以不支敗退數里陳軍遂將聯軍下崗之陣地奪取聯軍右翼指揮林樹巍以右路譚旅失利退出下崗遂急下令挑選駁壳手槍隊數百名限令即日反攻克復陣地譚旅奉命後派出駁壳隊百名擔任衝　而以機關槍隊在後方掩護二十六日下午一時許下崗一帶雙方復起爭戰彈如雨下此時聯軍譚旅之衝鋒隊頗耐戰向敝陣衝鋒者兩次均被擊退死傷枕藉然猶前仆後繼相持約一小時許譚部第三次衝鋒卒將敵陣摇動敵人紛紛退却下午二時許聯軍譚旅始將下崗失地奪回是役雙方死傷過百陳軍練部受聯軍猛力壓迫後即向新橋一帶暫退然二十六下午以至晚上仍然反攻此間二十六晚接虎門無綫電稱兩軍是晚尙在下崗一部相持一時尙難决最後勝負但聯軍方面以右翼戰爭巳開始則中左兩路當同時進行廣九路一帶昨巳宣佈戒嚴聯軍總司令楊希閔下令廣九路職員在軍事期内不准告假以免貽誤戎機滇軍第二軍長范石生桂軍總司令劉震寰刻巳準備出發中路指揮一切兼左翼指揮滇軍第三軍軍長胡思舜連日由佛山抽調所部開赴左翼增城等處絡繹不絶而粤軍總司令許崇智則加調駐紥四邑之粤軍第一警備司令梁士鋒全部余鷹揚全團及吳鐵城之警衛軍一部開赴中路不出日内雙方戰事爲三路齊發矣（一月二十七日） 
[閩省苦度舊年關（禹衡）]  
福州通信舊曆年關閩省財政之計畫即以商捐支拄軍用以茶稅借欵敷衍政費及督署行政費二者而巳商捐經錢商罷市反對後嶁蔭人令馬克常團長改用和平手段徵取十六萬八千元至除夕始得收畢而軍隊麕集商會若爲送臘而來誠前此所未有也茶稅借欵初將成熟乃倐爾變封相傳有人從中作梗即前省署秘書長陳文翰·與甫去職之財政廳長俞紹瀛一方爲錢商主張一方自謂能籌十二萬元過年以茶稅不必抵押之說進周欲取蕭而代之故當日有蕭去職薩亦將隨之俱去之情勢也嗣經薩向周乞情請免九萬餘元督署方面應繳之欵一面與蕭坐商會極力磋商六萬元之小借欵卒成表面上聞以屠宰稅等收入爲抵押實際與茶稅包辦有關蓋屠宰稅巳繳至本年三月無足抵押姑以此爲名而隂許明年茶稅之一部歸此小借欵財東包辦羅勉候黄瞻鴻等均與焉而以俞代蕭之議乃寢然以六萬之數無足以資分配除日蕭乃在省長署約司法行政各長官等公開配額大局乃稍定嗣至財廳支領制用科又以欵不足額須减發爲辭於是各機關之代表及各職員都數百人麕集於財廳制用科長林高品竟至被人拳毆傍晚五時始允照額支付司法四千元敎育廳二千元實業廳二千一百元省長署五千元省警備隊二千五百元其餘亦分配有差至於四省小及中等以上學校敎育費則於六萬元中提出兩萬元前一日巳支付矣財廳人員薪水擬發一個月取之司法及其他行政費額内經一度反對乃臨時向台錢莊借用六千元發給事楚殆巳三鼓知其内容者均謂蕭於商界無甚信用而徒好吹牛先事無備而錢商方面且復有人簸弄以致如此然薩肯出而努力與周之有商捐可資慨然抛棄九萬元之額方能度此年關也（一月二十九日） 
[川局漸趨平穏重慶會議後形勢]  
成都通信川局變化現巳由和緩而趨平穏此雖由於劉湘暫取消極主義而楊森應付得法亦實有以致之當陽曆年關前後有所謂重慶會議者其主要人物爲渝鄧（錫侯）黔袁（祖銘）川軍將領亦頗多與會表面所揭　者固爲出援惟吳（佩孚）巳倒熊（克武）難動所援者何人又爲何事豈能掩一般人耳目换言之無非倒楊（森）擁劉（湘）而巳以楊素性乖覺豈有不知顧欲打破其會場必先拉攏其人物而首須拉攏者尤莫如賴心輝一面再於會議場上大施其捭闔手段故賴氏到渝觀察形勢即稱病入寛仁醫院一面將内幕情形日以密電報告楊氏及其旅長王　緒諸人楊與賴氏因日益親近賴要求餉械楊無不應承（最近楊與賴者約值二十餘萬元）故重慶會議所不能明提之倒楊問題不得不受絶大影響然袁鄧等暗中仍積極進行擬推出劉湘主持川省裁兵事宜使楊不耐雖不倒亦無所附麗蓋鄧與楊結怨最深此次倒楊較袁尤爲出力原鄧之所以出此者（一）因楊劉（湘）有不合作痕跡（二）因袁楊有不可解之意見（三）因劉（文輝）楊有購買兵器材料之爭執惟此事仍以劉湘能否出臺爲斷乃劉湘自顧破壞二軍系統（劉楊先後爲二軍軍長）去一楊森來二楊森於己無利故决表示不幹於是會議遽然冰解袁鄧因又主單獨行動迄亦暫未敢發動鄧袁等因此恨賴剌骨反向楊前討好密電報告近情袁又電托駐省之黔軍代表王天生向楊要求接濟成都兵工廠所造之械彈楊亦允之鄧又托陳國棟來省面楊晤談機宜至劉文輝前在叙府扣留劉森所購造幣廠兵工廠需用銅觔鋼料刻巳完全放行並派代表來省向楊疏通與鄧同系之田頌堯·孫震現因倒楊問題停頓即將潼川簡陽防地先後讓與楊部王旅矣此重慶會議後川局得以少安之故也（一月十三日） 
[湘省之最近兵力（春）]  
　　湘省軍隊自前年九一政變由賀耀祖葉開鑫唐生智等逐漸收復全湘而後即日事擴充去歲八月以前經各軍長官整飭改編除陳渠珍及唐榮陽各部衆·及湘西湘南之保安隊·並省長直轄之衛隊外共計及五十餘團十三年之杪復由各軍長官整飭改編至現在始告完竣仍除上列各部隊合計巳减至四十五團茲將其現在編制調查如次（一）第一師轄五旅七團（師長賀耀祖）計第一旅（旅長鄭鴻海）轄第一（團長胡芳）第九（團長文九德）兩團第七旅（旅長謝煜　）轄第七團（團長劉垂霽該旅原有兩團現將第十九團裁併）第十旅（旅長張湘砥）轄第十七團（團長張振搏該旅原亦有兩團現將十八團裁併）第十六旅（旅長譚潤生）轄第四十四團（團長陶楚楨該旅原亦有兩團現將第四十三團裁併）第十七旅（旅長楊永清）轄第四十五（團長陳自强）第四十六（團長張正光）兩團（二）第二師轄三旅五團（師長劉鉶）計第三旅（旅長葉琪）轄第五（團長葉鑑）第二十八（團長何培基）第二十九（團長陳維斌）三團第四旅（旅長王者師）轄第三十團（團長李仲任）第十二旅（旅長唐希忭）轄第六團（團長周盤）（三）第三師轄四旅十五團（師長葉開鑫）計第五旅（旅長劉重威）轄第二（團長林拔萃）第十一（團長李毓英）第十二（團長張少卿）三團第六旅（旅長鄒振鵬）轄第四（團長劉建屏）第二十（團長李戡）第二十一（團長王㻙）三團第十一旅（旅長蔣鋤歐）轄第二十二（團長劉心憬）第二十三（團長李熙瑞）第二十四（團長王仡）三團第十四旅（旅長劉雪軒）轄第三十七（團長劉克家）第在十八（團長張琨）兩團尙有第四十一團（團長陳繡豸）騎兵團（團長李秉煌）砲兵團（團長尹甫麟）獨立團（團長葉菊華）歸師長直轄（四）第四師轄三旅十一團（師長唐生智）計第二旅（旅長劉興）轄第三（團長廖磊）第十三（團長唐哲明）第十四（團長周維宗）三團第八旅（旅長李品仙）轄第八（團長張國威）第十五（團長熊震）第十六（團長李濟忠）三團第九旅（旅長何鍵）轄第二十六（團長陶廣）第二十七（團長劉建緒）兩團尙有第三十四（團長危宿鍾）第三十五（團長郭錚）兩團及砲兵團（團長王錫壽）歸師長直轄（五）岳陽鎭守使鄒序彬轄第三十一（團長劉世濤）第三十二（團長龔仁杰）第三十九（團長張輔）及岳州守備隊隊長第一（團長吳尙）第二（團長龔浩）共五團（六）鄂軍混成旅（旅長夏斗寅）轄第一（團長李桂中）第二（團長方殿甲）兩團 
[甲子年終之長沙商况]  
　　長沙通信湘省去歲商業大抵皆無甚盈餘良以夏季旣大水成災秋冬之交又勒令一般商户拆屋讓街兩次損失數巳不貲益以江浙戰起湘省亦同受金融之影響而省内之軍事行動尤無日無之釐金之暴歛不足益之以抵借抵借之不足益之以勒捐凡對於政府之種種供給商民殆居其半試問商民之資本幾何而能供如許之刮削故甲子年營業結果除紅紙業·金業·南貨業·蘇廣業·油鹽業外其餘皆什九虧折雖以往歲無不獲利之綢布業去歲亦皆蝕本其他蓋可知矣 
入冬以後市面情形即益形緊迫商店之倒閉者告賬者踵趾相接於是一般商户均大起恐慌就彼時情形言之逆料年終必發生絶大危險幸屆時皆能互相諒解彼此均不十分逼迫蓋以逼之旣緊必出於倒閉之一途與其使倒閉後而絶無辦法曷若維持其現狀以俟將來因之商場情形雖各業無不吃緊然年終之倒閉者則巳絶無而僅有矣 
　　湘省銀根之緊迫固不始於今日不過甲子年終爲尤緊迫耳據商場消息去歲臘月二十以後銀根尙不如何緊逼不意萍鑛局骤然放出開期二十餘萬兩吸收現洋近四十萬錢商急於應兌故銀根驟緊二十七日至二十九日每千元拆息遂至十元之多若以月數計之則拆息乃至十分之巨以正當營業之商場而竟有此巳屬駭人聽聞乃二十九日上午至晚間亦有拆息每千元且有至八元之多者以月數計之則拆息直至二十四分不尤爲亘古所未有耶而湘省金融奇緊之情况於此可見矣 
　　銀根旣至如是之緊迫則各業彼此雖不如何追逼然總須得一下落以爲本年終歲之結束索兌者如是云云於是胥坐守不去應兌者無以應祇得任其坐守聞多有延至天明而仍無辦法者則惟有出一開期發票交之使去索兌者本祇須得一着落故亦絶不與之爲難此種情形不特爲愚所未聞見即詢之商場老輩亦謂爲自古未有云 
[甲子年皖垣商况]  
　　東南戰事受虧甚大 
　　土産價低稍資補救 
　　皖垣商界上年各行營業情形盛衰參半蓋因東南戰事發生正值各業辦貨之際影響所及外貨皆不易輸入迄至冬令以至無貨可賣本地出産土貨亦屬無法輸出比較上受虧者固多而糕餅礱坊槽坊各業其營業尙稍勝於癸亥年也茲就調查所及備述於後 
錢業皖垣除中國交通兩銀行兼理金庫不計外其餘與各業共往來者則爲恒大恒孚長裕大豐等數家向例入秋之後諸凡雜貨綢緞等業均向錢業借欵赴滬辦貨甲子秋間受東南戰事之影響交通斷絶辦貨不便錢業放欵不及往年十分之一恒大莊歷年餘利均在萬元以上甲子年之營業僅敷開支而巳·年終尙因外鎭倒店損失兩千餘元其餘恒孚大豐長裕以及農工銀行均受虧若干此誠多年所未有之情形也 
雜貨業批發生意以西門外劉萬興方復泰榮泰和正和祥同興祥義泰興等家資本甚厚癸亥年營業同興祥竟賺四萬元之巨其餘一萬八千者更多甲子年因受東南戰事影響糖貨虧本甚大雜貨業以糖爲大宗雖其他各項貨物能賺若干亦不能彌補糖之受虧方復泰榮泰和能賺數千元尙係兼理鹽店而得其餘劉萬興正和祥同興祥義泰興等家勉强敷衍開支者尙不可得至於各零市雜貨店不過接買接賣營業均尙不惡也綢緞業甲子年全城無一家有利可獲緣該業全賴下半年之生意貨物之來源皆辦自滬杭東南戰起正該業預備辦貨之時交通斷絶無貨可辦又因戰事發生各項政費均經停發一概挪作軍費該業生意清淡異常其營業最盛之久大恒去年亦祇彀開支無錢可賺其餘天成元大公興程復大瑞復祥等家無不虧折若干也皮貨業向爲一季之生意去年皮貨業甫將各種皮貨辦到東南戰事陡起直至隂曆冬月間并未下雪各皮貨店莫不設法將辦到各種直毛皮統退回灌莊未幾天降大雪又復趕即辦來以致受虧非細向來營業較大之劉裕泰去年亦僅敷衍開支其餘新開之德興公等家無不受虧至少亦折本千餘元云 
　　米業歷年皆係有盈無虧甲子秋收雖祗中稔而米價竟爲豐稔之年所不及新榖登場頂色秈米祗賣五元幾角一石旋因東南戰起滬上米價𨺗漲該業中人紛紛下運無論本錢多寡獲利均不在少西門外益豐兆豐億和祥各大礱坊獲利均在萬元之譜似此兵荒之年米業不但未受影響且藉此獲利若非秋收之助亦不得如是也 
　　槽坊業因上季之麥價不高一季麥酒之蒸吊固屬有利可獲下季之米價更低米酒之蒸吊獲利尤厚以是該業甲子營業無一家不賺錢其營業較大之謙吉王恒聚諸永盛同豐祥等家紅賬均有四五千云 
醬業因豆價不甚高昻其營業與槽坊業相似該業營業較大者當推胡玉美分店十餘處論營業則連年進步惟該店漏巵之大爲全城冠去年廣源天長均賺三四千元新開之開源和記亦賺兩千元而胡玉美僅平平而過其弊竇之深巳可見矣 
　　糕餅業所注重者油糖米麵四項去歲價均不高是以該業亦可謂不多得之時年也惜乎時局不靖銷場不大該業較大者當推麥隴香稻香村廣美萬益時利和等家甲子年除開支外淨賺均有五六千元之譜 
[皖省議員請追查馬聯甲吞欵]  
　　議員郭維熙等六十五人致王揖唐電 
　　前安徽督理兼省長馬聯甲在皖數年吞没公欵虧欠餉糈爲數甚鉅失敗以後首有第二旅長李傳業電請扣留清查賬目繼有敎育會委員竇延年等在蚌組織追查馬聯甲吞欵辦事處臚舉馬氏吞欵十三條呈請王督辦派員澈底清算依法追還措詞極爲嚴厲現聞又有安徽省議會議員郭維熙楊祚延史繼孝等六十五人聯名具呈王省長請於接收交代時勒令馬聯甲將所吞各欵如數繳出不足則查抄家産充抵庶幾稍快人心等語究未識王氏如何辦理也茲將其原文照錄如下（蚌埠省長兼督辦王鈞鑒公膺特命榮長鄕邦文武兼資閭閻稱慶吾皖軍事紛歧吏治窳敗財政紊亂民生困窮匪亂兵災旣熟視而無覩敎育實業竟相繼以告停追原禍始皆由馬聯甲任用羣小擅作威福之所致最足貽皖人之痛者則爲攻浙一役甘心助亂乘間吞公擅將倪前督交存蚌庫之利砲二十尊私献蘇齊殺人盈野竭吾皖精華喪吾皖省格吾民吞聲飲泣呼籲無門茲幸害馬驅除撥雲見日公以皖賢治皖必能俯順輿情根本改造對於馬聯甲軍民任内交代所有濫支參戰軍費擅送皖軍利器吞欠各旅餉糈侵蝕工賬餘欵流用省地方行政預算之各項經費及戰作時所行之鹽斤加價一成米捐攤派金庫劵四十萬在蕪勒商墊欵二十五萬並其所售新安武軍之槍欵變賣廢械營産僞造烟稅印花以及賄賣差缺朋分釐金種種贓私均應澈底盤查依法追究查馬氏私財在江皖者積有千萬皆吾皖民之膏血吾皖財政困難巳逹極點若任其飽颺以去不惟無以清積累抑且何以助新猷務懇鈞座於接受交代時勒令馬聯甲將所吞各欵如數繳出不足則查抄家産庶幾稍快人心仰企福星無任盼禱安徽省議會議員郭維熙·楊祚延·史繼孝·楊貢璠·李曉山·陳惟熊·潘允中·葉光第·程師言·高星拱·徐振宗·林詠詔·王作霖·丁雲驤·汪淮·朱曾蔭·何震·鮑中·王光鷺·歐陽寅·等六十五人公叩） 
[浙孫嚴禁軍人干政罰團長出電費]  
　　浙江督辦公署據騎兵第二團團長高建勳爲代蘭谿各法團電留趙知事一案涉及軍人干政孫督辦遂於昨日通令各軍隊從嚴查禁其文云查軍長民政截然兩途各有範圍不容侵越近來軍人罔知大體往往干預地方政事流弊甚多易招物議此等惡習實堪痛恨此次蘭谿知事換人地方法團懇求維持該團長不知婉言謝絶勸其逕向省政府請願乃竟代爲轉陳殊屬不合此次電費應即罰由該團長自出以示薄懲嗣後凡我軍人宜思天職所在勿忘出位之譏遇有地方公事一概不許干涉以保令譽是所至盼除分令外合仰一體知照此令 
[杭州快信]  
　　昨（一日）午後三時此間得滬電告有吳光新張宗昌代表某軍官由北站專車來杭約八時可抵城站 
　　路局長沈成栻昨電杭吳總長光新抵滬後來杭尙無日期俟確定再行電告 
　　某要人眷屬昨（一日）午前因事乘三號車赴滬隨行僅男女僕數名 
　　閩軍第二十四混成旅第三營全部昨（一日）午後由江干開拔入城暫駐 
　　浙軍第二師第四旅司令部巳移設長興現聞第三旅司令部亦將移設湖屬 
　　昨日銀行界及錢公會會議認募第四期公債聞巳决定各認四萬元 
　　隂曆歲首各業大率停市現聞錢業定二十一日開市米行定二十二日開斛絲行定二十五日開秤 
　　前閩軍謝旅入龍泉境時該縣商舖王同茂向有縣署存欵爲該旅提作軍用取有印收現該縣彭知事以虧欵無法彌縫逼令該商重行繳出該商舖巳急電軍民兩長請求秉公辦理 
　　第一監獄署應赦各犯昨（一日）巳分别釋放惟軍獄尙無實行確期 
 
 

Page 7

 
 
1;第一萬八千六百五十號;中華民國十四年 西曆一千九百二十五年二月三號
星期二 * *　　第二張 
游藝叢刋 
[記神州新片不堪回首] [  懷麟]  
（不堪回首）爲神州影片公司出品中之第一片慘澹經營歷四閲月始成日者試映於上海大戲院記者以辦事人之資格爰將其内容大意一爲介紹 
　　此劇主意在懲世風之澆薄人情之勢利兼以明婚姻之正義觀乎劇中少年遇鄉翁之援手得以重慶更生又復待若骨肉親如家人許之以愛女爲謀立身之地此恩此德實同再造應如何感激圖報以酬高義不圖事過境遷惑於聲色炫於富麗視之苦路人爲金錢故甘爲脂粉之奴隷惟積久生怨因怨萌悔乃負氣而出舊地重臨則往事如烟歷歷前塵那堪回首勢利人之下場如此世多此等人觀之其可憬然悟矣 
此劇之主角有三貧富二女及少年是也三人之處境不同而其所以爲重要者一也由丁子明·趙靜霞·李萍　分飾就表演言之雖間有瑕瑜不可謂爲絶無疵點要亦差可寓目餘如黎明暉之少女文少如之鄉農嚴工上之富翁支配得人頗有可取之點此非余之不欲加以評隲蓋不願蹈自讚之嫌亦以留待識者之指正也 
[李却白率爾姆斯小史（二）] [  志游]  
李却氏第一次所演之劇本名（小女王）（ThelttlePrincess飾一童子演一星期之久得薪水僅三元五角但伊母嫌其學識不廣仍命之入Mauor學校凡五年當時李氏之思想大進著作甚佳伊母亦願其將來爲著作家或敎師以電影界中每不易露頭角也然李氏之志則不然故每於假期中時扮演短篇劇本以補助其旅行費其最使人注意者爲其扮演一牧童及一賣報童子之二片一九一三年李却氏卒業於該校遂依母居於渥脫活（Ｏttawa）地方時氏年才十八耳是年夏李却氏又經其母之友人名派氏者（ＢishopPartridge）得入曲里大學（TrinityColage)至其母之所以得識派氏者在其母來華時尋伊叔旁氏（Boone）之際李却氏入該校時對於戲劇一道頗爲注意故不久即組織一戲劇社定名曰笑舞團表演之劇均能鬨動一時於是李却之名因之大震後各舞迼之聘爲經理帮辦者凡三四起然其第一次所得之薪金每週僅二十元未幾有漢密敦公司者（Hamiltonco）始以每週二十五元之薪金聘其爲恊理云一九一四年哈德地方（Hartford）有哈德影片公司之組織李却氏即往該公司訂約每週得二十五元之薪金但以種種阻力李却氏所欲爲者每不克如願故第二次之薪俸竟减剩二十元矣李却氏乃退居友誼社進其二角五分之膳矣（按此社爲一般失意演員所組織專以居之而俟機會者也）未幾李却氏又在一旅客保險公司爲一書記每週所得數僅八元所入雖微差强人意耳 
　　一九一五年李却氏又入曲里大學爲笑舞團長種種計劃備極週詳至今曲里大學於戲劇上得放一異彩者皆李却氏之功也 
[電影消息二則]  
　　大陸影片在南洋方面之盛譽大陸影片公司影片（水火鴛鴦）現由該公司營業主任鄭益滋君介紹至香港·南洋·菲力賓等處開映滿受時譽現聞鄭君爲提倡中國電影事業計與某粤商在本埠北四川路設一大規模之電影院專映中國影片約在三月中開始營業現在積極進行云[  其]  
　　黄文農承繪三星影片之字幕三星影片公司新片（覺悟）英文名巳定一LightafterDarkness其字幕業巳攝竣由名畫黄家文農君逐張繪題分花邊·寓意·諷剌及冩實四種故益覺美觀其中西文說明書則由李允臣君所撰云 
[（好哥哥）影片之佳點] [  耕莘]  
　　明星公司新片（好哥哥）開映以來殊爲觀衆歡迎不特爲該公司將來營業抱樂觀且可爲中國電影前途放一異彩願該公司自勉更求完美與舶來品並駕齊驅挽回利權而造福社會也按是劇劇情用戰爭之痛苦爲提倡化兵爲工之先聲慕慕遺産家庭之危險妙在入勝如别家時之劉德勝大寳之草草葬毋橋頭負弟行乞三叔奸計害姪與手紹裘之死等皆能合乎世俗人情其餘以二寳與紹裘之面貌相似而爲全劇之大關鍵實勝爲匪遇子以作結束雖屬離奇然亦能不越情理是誠難能可貴也以外之穿插亦多可取演員之表情如鄭　鵠·黄君甫·王献齋·鄭小秋諸君及耐梅女士等較在前諸片皆有進步可欣可喜此種有益社會國家之影片該公司能悉心研究殊可作强國强民之前　耳 
[越詞曲譜（二）] [  金碧]  
　　唱平調者每班八人或六人至少亦二人然重要主角祗一人如海上之灘簧然其中雖亦分生旦凈丑末付雜皆主角兼之有時旦角或别用女口八人之中亦不過二人其他六人均操弦索或敲琴俱屬啞子耳（不開口之謂）主角則多操三弦因三弦爲點板猶蘇灘之主角必拍板者理蓋相同也八人一班除絲竹外有用響器者如唱大賜福等必佐以響器（鑼鼓之稱）惟以售藝者而論若係清客則否以别品質高下耳昔年海上大世界嘗聘越人平調名人來滬献枝號曰紹興文書者是也昔滬人多不知其佳處不甚歡迎亦有呼爲嗡嗡調者因平調屬隂爲反乙調胡琴拉工四其聲頗低詞句又温雅自不若灘　之俗語俚詞之動聽一雅一陃茯去天淵所謂曲高者和寡知音能有幾人哉近越中以平調名者首推西塘下馮家父子卜臣少臣卜臣聞己逝世古調獨彈僅一少臣矣馮氏豐於貲父嗜平調而子繼之數十年來學管絃拜名師所費亦在鉅萬而少臣之迷更深於廼父弱冠輒入此道每獲一脚本其讀工尺譜至廢寢食雖行路亦然一夕入市瞑目以憶工尺且誦且行及河灘而不覺僕人急拉不逮巳墮落水中幾遭没頂之凶如是者非至一次亦足見其用心之切而沉溺之甚矣至其藝則確臻佳境歌時脫盡火氣吐字準咬音切聲調圓潤說白清晰通而言之其所學已届爐火純青之候而絲竹如琴笙簫笛琵琶管絃無不能之亦無不精所憾者不肯輕易奏技耳而越人多知其名一聆少臣在何處客串則雖遠在數十里外亦必赴之其動人有如此者然越人之愛平調亦可見一斑矣 
[新世界羣芳談] [  孫石生]  
　　新世界羣芳會所聘諸角俱是拔萃人村青衣如周翠蘭黑頭如金秀珍老旦如林娟娟等其餘鬚生皆上駟之材日前聆諸角之歌以管見所及略誌如下 
　　林鳳仙年屆破斥丰姿尙佳擅鬚生宗譚派能劇甚多前聆（蓮英驚夢）及（秦瓊賣馬）兩劇惟驚夢咬字不清平平而已賣馬尙佳尤以西皮慢板中之（黄驃）句緩緩唱出不徐不疾確到好處而（來頭大）句音韻濃厚絶佳之至林娟娟貌平平藝亦不過爾爾唱老旦因沙喉嚨歌來頗難討好而吊金　中唱句尙屬可取惟娟伶有時强歌鬚生如取成都等劇瑕疵百出殊無可取耳 
　　吳翠芬色平庸藝絶佳聞以家學淵源故造詣頗深能劇尤多如斬子·武家坡·四郎探母等劇歌來皆清脆悅耳斬黄袍一劇亦彼姝傑作之一唱（夢兒裡只見我兄長）之倒板簡潔而蒼勁一段流水恍如珠走玉盤抑揚頓挫之妙後唱二六（孤王酒醉桃花宫）及（兄封國　妹封在桃花宫）四句一字一頓均能刻劃人微洵清唱界中拔萃者也 
劉笑峰色平平藝尙佳惟發音太促稍遜色擅劇甚多南陽關·珠廉寨·四郎探母等皆彼姝之拿手行腔運調頗多是處娟娟此豸羣芳中之姣姣者矣 
周翠蘭貌娟秀工青衣所擅各　　皆係乃父傳授故藝術精深其父劇學甚精現隷某社敎授名噪一時翠伶歌玉堂春·彩樓配·武家坡等戲深得梅派三味鶯聲清妍娓娓動聽友人温君與其父頗洽嘗談及彼　之歌純係天賦聰慧故不凡耳 
金秀珍體態魁偉容貌中次擅凈調善鼻音歌探隂山一劇聲裂金石頓宕俱妙其天賦佳音洵爲不易 
　　張翠艷色平平能戲尙多惜嗓音太低不乎憾事南陽關係彼姝拿手之一唱（恨楊廣斬忠良纔臣當道）句一波三折淋漓盡致以下板眼音調皆得譚派意味無疵可擊 
筱桃紅唱鬚生藝甚稚弱唱調極　頇故時走板眼且衷氣又不足實無評論之價值 
　　以上諸歌女北里名花爲最多對京劇雖刻苦求工然過時巳忘殊難長進而翠蘭翠芬鞏再加研究或可出人頭地耳 
[亦舞台顧曲記] [  老靖]  
　　前晚譚富英唱捉放曹於亦舞台予於叔岩·小寳·菊朋·又宸此劇皆曾聆過因往聽之以資比較是夕入塲時馬富祿之定計化緣已成尾聲煞是可惜前在某堂會見王長林演此飾老道而以富祿飾和尚可謂珠聯璧合之傑作今富祿飾老道配以某伶之和尙本祗有一面可看乃並此而不得見誠憾事也張德俊去請宋　之岳武穆身分先巳欠合把子尤欠穏健不過尙守本分以視劉漢臣郭春華輩之手忙脚亂猶覺高明多多張國斌演戲（火）（俗）程度雖視小逹子常春恒爲遜然巳逼人難耐是夕演四進士予特外出避之究竟如何不敢作理想的批評壓軸戲爲李春來之白水灘春來去十一郎極賣氣力精神猶健殊有老當益壯之概惟吾人見之總覺不忍尙望春來後此演劇不必太賣氣力也捉放曹譚富英去陳宫扮相尙佳（行人路上馬蹄忙）句有小余風味但口勁遠遜小余而韻味便亦淡矣以後摇板當得平穏二字（聽他言）一段雖聚精會神爲之亦無長足述（你那裡休道我）一段二六小寳平鋪直叙而味甚濃厚富英做作反不動聽也雖然此與嗓子極有關係固亦未可厚非耳落店一大段二黄絶難工蓋先唱西皮而後二黄非嗓子佳斷難勝任唱之良窳仍是另一問題也富英自（一輪明月）起固無警句但以富英之嗓子能不露竭嘶工力誠不壞也總之富英此劇雖不及督岩小寳　朋終視餘子高明一籌配以王連浦之曹操而少芳之吕伯奢尤有相得益彰之妙然平心論之裡猶較勝於面耳 
 
 
 

Page 8

 
 
1;第一萬八千六百五十號;中華民國十四年 西曆一千九百二十五年二月三號
星期二 * *   
 
 

Page 9

 
 
1;第一萬八千六百五十號;中華民國十四年 西曆一千九百二十五年二月三號
星期二 * *   
 
 

Page 10

 
 
1;第一萬八千六百五十號;中華民國十四年 西曆一千九百二十五年二月三號
星期二 * *第三張 
國内要聞二 
[蕪湖近信]  
　　皖省財庫空虚巳極茲聞王揖唐省長以收束皖北各處民軍需欵孔亟擬援例提用鹽欵王氏在蕪時曾邀皖岸洋稽核員祝開福至中行行轅磋商提用鹽欵手續並聞王氏除提用鹽欵外擬再向中交兩行商借若干俾得早日將皖北各處民軍一律遣散 
　　王揖唐抵蕪後原擬二十九日由蕪進省嗣因各項接洽未畢延至三十日下午八時偕其夫人由蕪乘安豐兵輪赴省同行者除隨員外並有皖南鎭守使王普蕪關監督張汝鈞實業廳長王熙與之同行軍警政商各界要人均在江干恭送聞王氏到省後略事布置即赴寗一行與盧宣撫使恊商以和平方法解决東南時局問題俟事竣仍須返省 
　　上海總商會會長虞和德前奉段執政電邀晋京參與善後會議虞氏於三十日下午乘商輪抵蕪與王揖唐接洽一過旋乘原船赴漢轉車北上 
　　皖南鎭守使王普委任趙雲鵬爲參謀長趙奉令後業巳到署就職蕪湖警察廳長趙雲龍三十日召集各署長員在廳會議聞係討論地方防務事宜 
　　蕪湖錢業於三十一日開會議决定於夏曆正月初十日上市去臘收盤洋釐爲六錢七分今正開盤約在七錢以外 
　　蕪湖米市近年因受時局影響大有一蹶不振之象去歲出口之米僅有二百五六十萬石新正開盤行情較去臘每石漲起三錢（一月三十一日） 
[宜長間奉浙兩軍之兵力]  
　　長興通信蘭山湖㳇一帶奉軍合步砲機工業有八團之衆司令部設於蜀山其軍自南京經句容溧水溧陽以至蜀山然後分扼蘭山湖㳇兩要隘以阻孫軍之北 
　　孫軍第一支隊楊司令今日巳將司令部由長進駐煤山第二支隊（即近畿二師四旅）顔司令則移駐水江（距長興三九·青石嶺二十里强）又浙軍周鳳岐之二師七團昨亦開赴啄木嶺前方據第二支隊司令部某副官對記者言一俟第六團到（盧香亭部）即行進攻後方援隊尙有謝鴻勳之第四混成旅孟昭月之第一混成旅及新自閩來張某之第二十四混成旅（巳到嘉興）（一月二十九日） 
[台州駐兵開拔赴滬之外訊]  
　　上海泰晤士報二十七日台州通信云駐台北籍孫軍於一月二十日忽接杭州來電立命開拔赴滬寗全軍當即準備起程其在醫院染病之兵士亦用轎載隨行頻行向地方索開拔費此間商人與海門兩處共凑集五千元予之據商人稱彼輩果能離此處則出此數千元猶覺便宜商人甚希望此等兵士永不開回至海門後該兵等將會合由温州乘輪開來之兵士同行該輪係命直往上海一說係往寗波郵務調查員昨來此間調查台州郵局長之控案逢人便詢郵局長有無過失歲暮之際各處發生械鬭風潮法官忙於檢驗現傷者多名尙在醫院診治商人因去年田禾收穫甚豐收賬等均未感困難米價因兵士開拔他往鄕民皆擔米至城故巳跌落云云 
[徐州匪氛甚惡]  
國聞社徐州通信自戰亂紛起徐州駐軍雖多然對於盜匪恣肆幾無人負責剿辦盜匪起初不過百餘人槍枝亦居半數近則愈聚愈衆即徐西保安山一股巳有二三千人步槍約有千餘枝手槍盒子槍稱是四圍軍事當局因見匪徒聲勢如此浩大咸思收編以爲己用如河南之李濟臣憨玉崑胡景翼山東之吕秀文江蘇之陳調元等皆曾派人與匪徒接洽惟皆不能使匪徒安然就範其最難解决之處則在匪徒行爲純以擄人勒贖爲事現在匪徒所擄之人足有數千之多每名索價多者數千元少者數百元苟一旦受撫改爲正式官罼則此等所擄之人必須全數放還不得再索贖欵所謂爲盜匪者其志原在刧取財賄焉有財賄契據業經到手而肯輕於舍棄者此徐州四圍軍事當局收編匪徒所以不易妥洽者也 
　　收編匪徒旣不易於妥洽而匪徒氣勢轉因此增盛最近睢寗縣之謝家溝寨被匪攻破殺傷男婦一百四十餘口碭山縣西關及南關擄去七八人夜間匪在城外時向城内打搶某城東之唐寨隂曆除夕日被匪越寨擄去三人銅山縣之夾河寨被匪攻破殺傷民團三人刧去鋼槍八枝豐縣之李寨被匪攻破擄去六十餘人蕭縣之徐樓寨·劉莊寨·東鎭店寨·王君座寨·丁里寨·先後被匪攻破擄去男女四五百人財物損失尤屬不貲以上所述各地皆有寨垣之險可守尙被匪徒蹂躪若此至尋常鄕間村莊早被匪徒任情盤踞白晝公然出入無少避諱現在徐西匪徒巳安老巢於保安山三城集兩處附近四五十里不論村鎭寨堡設遇匪徒索取柴米酒肉等品即須照數送去不敢稍爲遲緩路途上不論遇見若何匪徒如經查問即告以係往三城集保安山或自三城集保安山來者即可通行無阻云（一月三十日） 
[吳光新在寧與外報記者談話]  
　　字林西報二十八日南京通訊云陸長吳光新由京來寗與盧永祥商議軍事吳盧聯電孫傳芳交換意見今晨得孫復電請吳赴滬商洽和平并謂彼巳撤退浙軍記者今日謁吳談現在時局吳意與孫談判大致可望成功記者又問苟齊燮元被擒政府將如何處置吳答齊之生命政府總予保全但必押往北京監禁又謂齊苟能投降抛棄戰事則可保全其生命與財産資遣出洋記者問政府對待叛徒何以如此寛大吳謂政府之意務在求减少戰禍與民間苦痛對齊作戰乃爲齊所迫而然記者問政府對於戰地人民所受之損失將如何撫卹吳答政府財政亦甚困難但聞張作霖巳允撥欵三百萬元救濟戰地難民記者問齊黨宣稱蘇人同情拒奉軍行動信否吳極力否認是說謂蘇人實歡迎奉軍因奉軍能驅逐土匪式之蘇軍紀者問奉軍中俄兵之兵力若何吳答俄兵共一千五百我内容亦甚複雜大半係哥薩克人戰鬥力甚强云云 
[常州快信]  
　　宣撫第一軍三十二旅攻擊江隂城内齊軍頗爲猛烈以大砲火藥不敷應用由常州留守處請縣署代辦火藥四千斤縣署遂囑各花砲店漏夜趧製昨日得江隂城攻下捷訊即行停造 
　　第一軍前方軍隊業巳抵滬兵站副官長孫永昌昨日午後乘車赴滬辦理要公 
　　頃得軍界消息宜興確無戰事以前開往布防之軍隊不日即須來常轉赴上海 
　　陳調元昨晚由寗蒞常駐火車站當由姚知事出城迎接即行赴滬 
　　駐宜軍隊六十五團第一軍衛隊團團長方永昌現奉張軍長令改爲補充旅方團長升任旅長 
　　前數日軍隊出發須夫役搬運以致商店中人多有被拉茲商會急謀回復秩序一面請附郭各鄕招夫三十名軍需代辦處亦傳齊夫頭多人各具切結承認招雇夫役十名聽憑差遣現時局稍定地方人士正謀商店開市方法 
　　錢業公會於今日下午二時開特别會議討論舖帳結束事宜（一月三十一日） 
[董康孟森致張盧冷書]  
　　主張裁兵不如改編省兵自治不如先予自衛 
江蘇全省父老昆弟共鑒頃致張雨帥盧嘉帥冷禦秋先生各一函并附說帖一件登報請鑒倘荷贊同請以輿論促成爲禱 
雨亭軍使子嘉軍使均鑒此次奉軍南下蘇人洶洶恐懼不可諱言顧自齊軍以搶掠爲專職地方塗炭惟望有實力者救諸水火之中以故滬寗路線用兵地方頓易其抵拒奉軍之心理爲渴望奉軍瞬息即至之心理人民以救死爲急而麾下實能自維軍紀有以得地方之感情此固蘇人之叨庇實亦麾下之自結於三吳人士惟一之機會也自直系挾駐防政策以來其罪大惡極之端無過於撲滅自治使之不得發生而其所以撲滅自治之方法先以奪其自衛之具爲任便刦奪之地今麾下勝兵所到旣以保護蘇人爲標幟或者慮去一武力來一武力同一軍隊必無軒輊康等所不能不存私望者則以就實在之利害言凡軍隊所以必求勝於他系者不過剗除報復之患耳顧軍隊之報復易除國民之愛戴難致今齊燮元巳遁矣直系在蘇報復之根株巳剗矣大亂之後易於改弦而更張若由麾下挾戰勝之威助蘇人自衛之力蘇人有自衛之力即永不爲他系盤踞而再搆報復之禍此於實害巳盡袪除之益而其得蘇人之愛戴固爲實利抑其利尙不止此苟以愛蘇之狀示全國則全國之尙有他系盤踞足廑麾下之慮者其境内民人見助己自衛改變向來駐防之政策者惟有麾下孰不延頸企踵自相責難自相敺除以爲響應之舉較之勞師千里轉輸艱而供億費爭不可必之勝負於一朝者其爲得失不待明者而可以决之矣戡亂以武政治以文能以戰勝爲助民自衛之舉以納之於自治之塗徑則麾下所成之功固非區區戰鬭之勝足以取快一時巳也另附拙箸說帖一件伏維鑒核賜復爲禱公請勛安董康孟森二月一日 
　　江蘇全省水陸警備總司令冷禦秋先生鑒頃致張雨帥盧嘉帥各一函附說帖一件鈔陳台察伏維執事以本省之人望具軍事之專長現當地方大亂之餘適當保障鄕邦之任康等所要求於張盧兩帥者亦即希望執事之仔肩執事爲桑梓宣勤義無旁貸能將省兵擴充編制以慰我全省屬望之殷不勝大願祈本此以與兩帥熟商必得請而後巳臨穎無任拳拳敬請籌安 
　　北京江蘇同鄕諸公均鑒頃致張雨帥盧嘉帥冷禦秋先生各一函并附說帖一件鈔陳公鑒倘荷贊同請加函促進爲禱 
　　裁兵不如改編省兵自治不如先予自衛說此次江浙之禍同屬國軍而治兵相攻巳爲今世各國之異聞所尤奇者戰鬭之日甚少刦掠之日甚多軍閥之驅遣部兵乃以所屬地方之子女玉帛爲餌按户搜刦爲盜賊之所不忍爲一經交綏即土崩瓦解首領逋逃於海外卒伍流落於國中佳兵黷武古所謂不祥之名在吾國軍閥言之孰能當此佳兵黷武四字不過擇三吳殷實之地一試其明火執仗之能而巳世界萬國孰無國軍孰無國民竭汗血之資以養盜謀國者是誠何心今刦後羣言善後矣所言不過裁兵耳自治耳以此次經驗而言此皆隔靴搔癢之談也康等之愚以爲裁兵不如改編省兵自治不如先予自衛吾國尙在盜賊割據時代一蹴而談裁兵自治中間相隔太遠裁兵則有生計安插之艱自治則成空談兒戲之局所謂省兵者即警備隊是也省之不必有兵警備亦本爲地方雇募之巡士以此維持國内秩序各國得此巳足其愼固封疆以禦外侮乃有應養之國軍吾國則因軍閥之弄兵百業蕭條盜賊滿野兵又退而爲匪即其在伍之日觀於此次蘇軍之成績長兵者又以誘爲盜賊爲部勒其兵之妙策則伏莽遍地巳非岡警之所能鎭懾矣蘇省亦有警備隊之名從前本隷於省長公署自齊燮元奪省長之權爲蘇省長者亦遂放棄職權而不顧此次戰事竟以專司保衛之警備隊驅而加入戰爭加入搶掠齊燮元所統之國軍以搶掠爲天職而其攘奪於省署之警備隊亦以隨同刦奪爲服從人民所不望其保衛之國軍如彼所專望其保衛之警備隊又如此推原其始國軍非但不知衛民且以民之萬一圖謀自衛即視爲大逆不道必欲得而甘心此直系軍閥駐防政策中之秘訣而齊燮元爲尤甚以故此次整軍大掠全省無一支梧之人故不言自衛而先言自治乃自忘其國情而惟知世界政治之名目者也言自治者謂應劃國稅地方稅康等以爲尤應劃分國兵與地方兵地方兵之餉需取給於所劃分之地方稅由省會制定其預算由省民核定其編制由省内有軍事學識之人司其統率專維持本省之秩序不聽軍閥内爭之調遣而國軍借内爭之名爲洗刦之機會者則有正當防衛之責其軍人即由國軍改編其軍餉即由國稅劃出如此則駐省之國軍額减少有裁兵之益而並不影響於兵之生計人民生息其間不日夜惴惴於盜賊之手乃有計劃自治之可言自治日益發逹國家軍制亦日益入軌然後再分劃小區域改省軍爲各城鎭鄕之區警此則所謂今日之過渡辦法也 
[無錫兵禍十日紀]  
　　此次齊軍蹂躪無錫時錫紳顧述之率領學生隊助商團防護城垣事後曾將身所經歷著有無錫兵禍十日記原文略如下曹吳巳敗段氏執政齊燮元仍不肯去全省父老及旅京同鄕羣起驅齊無效卒由中央明令免職盧氏宣撫之命亦下且以奉軍爲後盾齊氏仍無去志吳縣士紳因運動第二師軍官秦洸獨立亟派兵數連來錫駐車站爲防禦計齊氏知大勢巳去離寗赴滬邑人之能者運動秦部回蘇留錫僅一宵歷數日滬變大起寗垣駐兵因盧宣撫將率奉軍南下紛紛奉命開赴鎭常及上海黄渡等處塡防蘇錫介於其間獨立軍因派兵一團至錫在梨花莊臯橋一帶掘濠備戰滬寗鐵路之交通斷繼又以駐蘇之師自相衝突來錫兵隊除留一連外悉赴蘇終則此一連之兵士亦給予一千五百元之餉銀開拔盡凈全邑巳無蘇軍蹤迹人盡稱幸時一月十七日也十八日午前警報驟至謂丹陽蘇軍退却不一時紛紛到錫後路援軍亦至車站驟駐兵二三萬兵車連接至一二百節人盡惶駭急閉五城門至錫軍官向林知事索餉銀五萬知事倉皇招公團領袖及銀行行長商集欵一面由宋君靜廷與談判結果約繳現銀萬二千元時巳深夜公署方設法集欵而新北門外槍聲起火起各大户各店舖開始遭刦十九日晨起至新北門聞守者云夜間亂兵撲城數次幸巳有戒備未被攻破轉入公署官紳相對嗚咽城外傳來電話刦掠又起巳蔓延至東西各附郭亂兵并猛撲北水關必欲入城而後快官紳密議急速繳欵冀可止亂出署見男女亂竄蓋謡傳西門破亂兵巳入城故也急返家視婦孺知巳紛紛避入聖公會復轉至公署聞齊燮元來錫見部下大掠申軍法戮二人又開來新軍一隊驅亂兵歸隊亂稍正齊令撤林知事改任兵站司令徐某爲知事委邑人宋君靜廷爲警察局長嚴令開城欲設司令部於城内城中士民痛郭外巳盡遭刦而己亦大難之臨頭也由各公團聯名函請宋君爲保衛地方計速就職宋君與李廷玉有舊縋城出向李君述城内士民宛轉哀號之痛求勿入地設司令部於城外幸邀俞允市總董錢君孫卿商團公會長楊君翰西亦至司令部見齊請求整飭軍紀保全民命十九師某營營長方某爲宋君舊部聲明願任維持地方之責因許以酬報銀萬二千元方君力負責任派兵一連放步哨止亂事老北門外所以未大遭蹂躏者方君之力爲多是日商團司令部遷入城内並調商團數支隊入城助防守又復於城門外及要隘廣置電網城門内堆沙袋水關亦閉塞城内各消防隊羣登城助守禦人心稍定二十日錢君楊君等與徐知事以電話相約如欲入城印請單身入如欲帶兵隊入城則城中士民恐慌巳極請送印出城在城外就職徐允於城外接印午間由林君派子送印出城地方公團請林君暫移住省立第三師範學校竊念閉城巳三日城中人口二三萬食糧問題極可注意由余請糧食公會調查城中各米店所積米知僅有五百餘石且價亦旋抬高即由公會明定米價以八元至八元五角爲度不得再昻並商各倉廳出存米定次米價爲六元八角全城一律其無以生存者經人開報如調查得實并施賑米本日齊氏離錫赴蘇晚間所部兵士又大刦掠并放火亂兵分贓以後多四散有踏民船捆載以去者有轉至近城各鄕再刦掠者二十一日徐知事入城在四鄕公所集合各公團開會主開城門各公團長跪號哭求寛免會塲内一片哭聲觀者盡爲之流涙徐氏無奈乃允不入城不開門己身在城外料理一切一科二科均由地方公舉人員維持並准便宜行事本日齊又來錫索兵餉三十萬限三日交欵二十二日新北門西門東門以外大小户巳盡被刦掠紗絲各廠各典舖各商店巳盡被蹂躪刦無可刦贓物除舟運外堆積滿列車兵士身上亦金飾纍纍號衣之内綢衣皮襖重疊穿着猶以爲未足行人居户搜銀駁衣絶無幸免者某君旣全家被刦臂縛紗銀三百元被搜出并謂有銀不獻竟擊以槍托致被重傷尤爲慘無人道本日前線漸吃緊分隊至錢橋布防消息傳來開原·山北·藕塘橋·錢橋·一帶十室九空山南徐巷張巷等處大户亦多被刦惟河埒口榮巷以招呼有人損失尚小所尤恨者本日地方士紳因紅會尙未組織上海救護之紅會亦尙未至錫特發請求滬上紅會來救避難婦孺文電竟被扣留二十三日地方公團向銀行錢舖分别攤派得欵二萬元晚間由楊君錢君宋君等送往司令部並以舊曆除夕備酒二席往齊出晤謂日内部下巳守紀律蓋若瞽若聾全在朦蔽中也錢君告以余與楊君所開當舖巳盡被刦宋君家住開原鄕全鎭被刦齊無語呼副官某來面斥謂明日兵隊如再有刦掠事取某旅長頭來不能以汝頭來副官某喏喏連聲而退不意楊君等還城不一時而槍聲起新馬路又放火焚燒兩面商店數十悉付刦灰去齊所駐地殆不過百數十武而巳本日以商團及消防隊日夕守城巳五六日疲倦不可支王君晋崖等發起子弟自衛團全城分段組織一日就緒從此消防隊贊助商團夜間防守自衛團贊助商團日間巡視二十四日晨至商團公會相對欷歔欲哭無涙午間始聞砲聲人人額手相慶謂救兵至午後知奉軍分三路進右路戰線巳逼近錢橋中路巳逼近臯橋左路則尙在青陽堰橋之間將晚聲漸近本日自衛團登城助守望以人類龐雜辦事處殊不放心集年長者組織稽查員余見簽名之單嫌其不盡副人望恐未足以服人因招商學界較有名望者加入晚間開稽查員談話會分段分班定明日起登城巡視余被推爲主任本日蘇軍多開赴前線搶掠之風稍息二十五日晨六時三刻登城巡視一周覺自衛團員不盡可恃而以眞正學商界之生徒爲較可敎本日槍砲聲隆隆激戰至夜李廷玉於午後入城名爲請各公團宴會而實則注意於搜括欵項索十萬即夕繳納無則攻城無可如何各公團再設法向在城各業搜括得欵萬元夜半宋君親送往時蘇軍前綫巳不支頗聞宋君返城不久齊李即雇轎名爲赴前綫督戰實則登車蓋逃遁也是夕商團全體登城任守衛之責二十六日晨六時半余登城巡視至老北門時商團司令楊君在城守望槍砲聲不絶且逼近計巳在惠山激戰午間蘇軍大潰奉軍至城下喚開城否則開砲擊蓋疑城爲蘇軍所佔據也經商團解釋聲明城内並無蘇軍蹤跡穿軍裝肩槍械者悉係守城之商團城被困巳九日國軍到此若望雲霓之言進乃得免除誤會奉軍追擊蘇軍紛向東南奔徐知事交縣印於稅所員司陳君而逸各公團乃迎林縣長返署午後林知事及各公團領袖楊錢諸君懸城而出見奉軍張軍長表歡迎並饋猪牛等物以犒師二十七日張軍長更委稅務所長水警區長並委師君蘭亭任駐錫警備司令師君入城設司令部於崇安寺内並帶衛隊一連入城舊去新來又是一番景象地方殘破至斯而韓省長猶令地方任軍餉六萬元其何以堪本月午後惠山大火自寄暢園起迤邐以至錢武肅王祠盡付刦灰矣余作此記畢綜括言之吾錫實業名勝悉被摧殘流離顚沛之窮民更不可計城外富紳巨商多數家被刦掠城内雖未遭刦然有力紳商所經營之實業幾無不遭刦者普通之平民稍有積蓄大率存儲各商舖亦無不遭損失者時屆夏曆年關大小各店均未能結賬其歸束影響於銀行錢業甚鉅全縣公私財政將起極大之糾紛典業之損失最鉅即影響於貧民者尤鉅齊燮元何怨何仇於吾邑而摧殘至此深恐吾錫實業從此遂一蹶不復振總計吾錫商業與人民直接損失一二千萬間接損失三四千萬並入往年秋間直接間接之損失一二千萬代價乃綦重不識盧宣撫韓省長其何以慰之吾邑旅外官商對於桑梓無窮之痛其何以敎之 
[大隊奉軍陸續過錫赴蘇]  
　　無錫快信第一軍軍長張宗昌及吳光新等來錫後即赴蘇州昨（三十）日得交通界消息謂張軍長等巳抵滬所有二十九旅許旅長·三十一旅王旅長等巳率第六十二團馬隊等赴蘇新世界張軍長司令部亦巳撤消無錫飯店副官處巳改第一軍兵站處惠中旅館第一軍備補隊第一梯滕團長尙在錫多寳春茶樓之任營長亦巳赴蘇現火車站下馬路上一帶馬步隊住宿亦不多商店中住宿之兵亦均開拔祗有各旅館尚有軍隊駐宿連西門外大渲口北門外北塘及臯橋等處駐兵不滿三千人其餘均開赴蘇崑火車站兵車屯積亦不多昨日晚間縣知事林芾楨帶警至北門外一帶勸商店開市今（三十一）日各店仍未開因無貨可交易也邑紳唐蔚芝侯保三顧述之等昨電盧宣撫韓省長申明錫地被齊軍焚搶金副斷絶現金難籌請求從速撥欵賑濟以拯災黎 
 
 

Page 11

 
 
1;第一萬八千六百五十號;中華民國十四年 西曆一千九百二十五年二月三號
星期二 * *第三張 
等語不知如何核辦也縣署因軍用浩繁現金難籌特刋印預借國稅券六萬元向各界商借將來可完忙漕等用但恐一時難得六萬現金也三十日上午一時漢昌路生生藥房忽然失愼經保安救火會消防隊竭力灌救僅右鄰一等郵局大受損失然三十一日仍照常辦公又得一消息該局損失銀洋一千餘元遺失郵件一百餘件前日張玉良過錫赴滬並未停車昨日有盧軍開赴崑山今日（三十日）有一團二三兩營開赴西門外大渲口並令縣署封僱輪船二十艘民船二百隻聽候撥用但近城無船可封巳飭警赴鄕封僱今日洛社車站至錫站臨時軍用電話巳撤除警備司令部下午派隊持大令乘專車至洛社查辦某項要事昨日到有軍用駱駝數十只水警區長爲王君（前報誤爲崔某）聞第二軍巳抵常州北門外吳橋並未炸斷當時盧軍馬隊祗衝過橋五十三人而使齊兵潰退實所不料也（一月三十一日）地方通信 
[松江]  
　　浙孫軍布防中之最近狀况奉軍到滬後浙孫即於新龍華節節布防此間駐軍雖略有增加但亦不多見茲幸紀律尙佳且又禁止兵士閒遊並派隊負刀捧令分班查街故地地方尙屬安靖惟商市因拉夫關係且上海航運船只曾於去臘在松被捉貨物受損以致不致復來因此各貨來源俱斷故商店門首大半高標存貨巳完停止交易字樣所有城中府前及西外嶽廟街等素著熱閙商市現除日用所需及茶館點心店等極少數店舖外均巳雙扉緊閉一種蕭索悽凉之狀較之江浙戰時尤甚此問各收容所邇因奉軍到滬原因未逃居民均入所避難致各所均無席地可容又縣知事楊鴻藩以十三年度漕糧自隂曆除夕滿限完者不及十分之一故又通告展至隂曆正月底爲限不予加收滯納罰金惟因易知由單未發故令各圖地保肩示鳴鑼藉以催告但欲令民間踴躍輸將必先制止拉夫封船之舉否則人民視城廂爲畏途焉肯冒萬難而納廉價之漕賦又楊知事昨據縣議員屠錫瓚等面稱東門外一帶時有形似兵士者於夜間敲門致人民異常驚恐等語楊君即出示公布嚴行查禁一面並派警嚴緝冒兵騷擾之人盡法懲辦 
[太倉]  
　　瀏河經過大批潰兵瀏河自二十七日半夜起由太倉方面到來大批齊部潰兵四日中過境者竟有一萬左右之多滬太長途汽車公司車務長吳君仲裔警務所長陳仁先氏鄕公所黄頌聲君爲地方治安起見皆竭力支配汽車輸送出境滬太公司停止客車郵政信件亦阻斷四天因車不敷用兵士大都步行從羅店吳淞方面退去故潰兵有留在鎭上者行人皮袍苟爲所見强行剥去奪傘奪帽搜索錢鈔之事時有所聞故街上行人無敢往來者非貧苦即老少各商閉門罷市巡警均數夜無暇警所長保護地方頗爲認眞二十八日夜有潰兵一羣將萬茂醬園撞門而進搶去銀洋百餘元店夥洪某剥去皮袍成泰魚行賬司朱星孚奪去金戒皮夾聞太倉城内大豐典當被刦今日（三十日）有滬開來汽車一輛兵士三人臂袖圍紅布寫一振字不知何方軍隊 
[嘉定]  
　　清鄕隊經過南翔之情形齊軍戰敗潰兵四散自韓省長委令清鄕委員錢剛後聞錢氏疊次遣散潰兵維持地方故此次戰後蘇州崑山南翔各鄕並未受潰兵騷擾昨有清鄕隊由崑山分處長王某率領衛兵及辦事人員向各鄕搜索潰兵經過南翔由保衛團姚蓮蓬出而招待聞姚氏亦清鄕隊中一份子 
[南匯]  
　　水警巡官擊散盜匪本邑十六保十一圖地保何瑞根家於昨（三十一）晚一時突遭形似潰軍之盜匪二十餘人持械行刦幸水警第四營巡官沈月波周啓灃游巡到鎭立率水警開槍猛擊匪等見勢不佳棄贓潛逃經沈周兩巡官即將所遺綢布單夾衣服五十六件及首飾銀洋等物一併解請徐亞伯營長發交事主何瑞根到案具領惟徐營長以該盜匪等結夥衆多勢難遠離業巳加派得力巡船會同沈周兩巡官嚴行追勦以杜竄擾而絶根株並呈請楊統領轉飭各營一體協緝矣 
[常熟]  
　　結束潰兵過境情形第一軍總司令彭李兩參議於本月二十九日蒞縣當晚暫駐大新旅社次日面晤趙知事商借南門外資福寺爲潰兵收撫所以收二師五六兩團過境潰兵而城外十三隊水警署及南區保衛團將所收潰兵槍械移交彭李兩參議代報督署以資結束城廂商舖於三十日起巳照常營業居民亦皆安謐惟被潰兵所擾之各市鄕商户至今仍難安業城内江隂同鄕會昨接鄕人報告原曆初五日晨奉軍佔領江隂砲台齊軍退守入城奉軍包圍猛攻全城巳陷於砲火中數千難民急待救援云云同鄕會當即轉告本縣紅分會於三十一日僱輪拖帶民船三艘第一批開赴該縣相機救護 
　　無錫 
　　梨花莊之槍聲昨日（三十一日）下午二時有某慈善家三人至北門外梨花莊調查難民發放錢米詎甫抵莊忽聞槍聲略一調查隨即折回詎槍聲又作據難民云有兵士搜刦現均無衣無食等語該慈善家知尙非放賑時期即捷足而返途過顧橋下時又續聞槍聲想係示威而發也 
　　潰兵在劉潭橋騷擾齊兵擊退後有一部分退至離城五六里之天下市劉潭橋鎭居住商店及居户大被搶刦商民受害不堪均棄家紛紛逃避現下尙未他去　　警局派員拆除亮壩北門外北棚口附近有亮壩一座前經議會議决拆除因該處商民一再反對致遲未執行此次齊兵在錫搶刦北棚口泗堡橋等一帶因該壩交通便利關係潰兵首先搶刦現警察局宋鎭濤局長爲免除後患起見决計將該壩拆除業巳委派沈卓然督察長前往僱工將該壩拆除 
[南通]  
　　收撫潰兵之近聞南通收撫潰兵司令官趙蔭園近以收容所人數巳多其中有籲請回籍查明確係安分者巳禀承張鎭守使酌量准予資遣又一日晨任家港到有小輪一艘内載潰兵八十二人軍官五人持有公文謂巳在常熟縣繳械遣回徐淮原籍當由駐軍送往潰兵司令部查核遣送又新開港到有江南敗卒十七人業巳繳械暫交天生港收容所看管矣 
　　派探偵緝盜犯通海鎭閔永泰等家於二十七夜被盜搶刦沈立茂等户損失較重該盜衆係操湖廣語手持快槍手槍鐵尺蜂擁劈門而入刦後由西市鳴槍逸去約計三十餘人臨去時遺下槍彈十餘顆有事主王天昌號之王某受傷巳送醫院診治刻悉通海兩縣署巳派探嚴緝盜犯以靖地方 
[鎭江]  
　　令城鄕各董查報兵災丹徒縣知事趙鏊蒞任半月對於兵事供給夙興夜寐奔馳城外與商會及各軍官接洽備辦小輪民船·夫役·被服·曁軍用物品並代購辦米餅各一百擔麫粉二千數百包草鞋一萬數千雙均交兵站轉運現又令丹徒城鄕市鎭各董詳查被兵災情形與損失即日報署核轉籌恤云 
　　商會組織委員制辦事鎭江商會于小川會長於戰事發生前不知去向戰事過去張軍長到鎭于始出面即行宴請軍長等詎近交涉息借三萬元事後又不知去向祗新來趙知事在會與軍官接洽並向各紳富殷商息借欵項甚爲棘手副會長劉嘯東雖在鎭亦不出面不負責任各業董以爲不妥乃由陸軍小坡提議組織委員制共同負責在會辦事以顧大局並仍邀劉副會長到會協同辦理云 
[揚州]  
槍斃冒充兵士西門外司徒廟馮永恒泰米行内日前忽有身着制服無符號肩章之莠民三名經過跳入櫃台搶錢經該鎭商團張存濤等拿獲解縣發落經曹知事研訊據供名爲李仲華·劉金山·湯殿龍冒充駐紥重寗寺十二團三營二連二排兵士當以事屬冒充軍人咨解旅部發落復山劉旅長親自鞫訊一面派員調查確有冒充兵士藉賭騷擾情事遂於今（三十一）早押赴化莠所執行槍斃矣 
　　訓令查辦命案前駐陳家集之緝私營崔排長强姦某民婦該婦受辱後羞忿自盡鎭人無不知情乃以迫於軍威莫敢誰何茲韓兼督辦查悉前情訓令淮南緝私方統領將該排長於三十日拘案歸司法部份發落矣淮北運副履新淮北運副劉朋一經鹽務署撤差改委張蟹蘆接充茲悉張巳由京南下於今日過揚前往板浦履新矣 
[六合]  
省令催還兌換券本邑攤銷兌換券一萬二千元（城市七千元鄕區五千元）因年歲荒歉民力不勝城鄕共繳現金五千元現省署方面以此項兌換券急待結束令飭縣署迅將未銷之券彙齊繳還聞商會昨將未銷之券五千元繳呈縣署轉還省廳矣 
　　嘉興 
　　代招夫役就地服務嘉興縣商會以軍隊過境不免有拉夫情事特决議代招夫役就地服務其辦法由會代雇夫役百名過境軍隊如欲運輸物件即可傳喚服務但以就地爲限其費用由商會支給此種辦法實行後城内因之得免拉夫商市亦可安心營業至所需經費係向各商號分别籌集云 
　　市上發現劣質銀角與僞鈔票嘉興市上近日發現劣質銀角頗多稍一不愼輒被用入因該項角洋粗視之與通用之銀角無異此項劣角究由何處混入未曾查悉此外又有僞鈔三種發現亦多驟視之不易辨别故受用者不少現各商號對於各項紙幣行用時必審愼察看甚或拒不收用以防僞票混入藉免損失 
　　危知事受任軍署軍法官嘉興縣知事危道豐現由孫督理委任爲督理浙江軍務善後事宜公署軍法官危知事奉委後當即受任業於二月一日佈告各界人士週知矣 
　　紹興 
　　駐軍調防中之所聞紹興駐軍奉孫督電令如數開調業於舊曆本月初六日起開拔第一營初七日開拔第二營初八日開拔第三營連日封雇船隻陸續開拔完竣第三旅長盛開第亦於九日晨乘越安輪離紹赴杭盛氏此次奉令調防對於兼任紹興清鄕總辦未能兼顧函請辭職會辦徐叔蓀昨（初八日）亦因事提出辭職現清鄕局董事會以清鄕續辦日期依照定期計算爲日本巳無多舊曆年關巳過冬防告竣清鄕事宜擬提前裁撤惟清鄕附屬之巡緝隊應否繼續辦理由董事會通函各董事於本月一日開會解决現聞駐紹第二師軍隊開拔後由駐甬第一師第一團調駐紹興 
敎育消息 
[專電]  
　　奉天電兵工督辦楊宇霆派孫理濤率工徒羅永魁等十三名赴法留學 
　　奉天電王省長擬東北大學添農商實業三科（以上一日下午十一鐘） 
要聞 
[滿洲日人經營敎育事業之實况]  
滿洲日本移民之數將逹二十萬以上其事業之發展國權之擴大實足令人驚訝日政府又投入巨大資本以經營敎育事業考日本明治四十年四月南滿洲鐵路公司始經營諸般業務同年十月從事於敎育事業先設小學校以敎養居留民之兒童其次設立公學堂以敎養中國人子弟嗣後實業補習敎育女子敎育幼兒保育中等敎育專門敎育大學敎育社會敎育等各種機關莫不次第設立茲將日人在滿洲經營之敎育事業試分六種以說明之（一）（關東廳創辦之學校）關東州之敎育事業均係關東廳所設立有小學校實業學堂高等女學校中學校旅順師範學堂旅順工科大學等此外州内各鄉村所設立者另有公立普通學堂也明治三十九年五月始設立小學校現在旅順有高初兩等小學校二處大連有高初兩等小學校一處初等小學校六處沙河口有高初兩等小學校一處初等小學校一處周水有高初兩等小學校一處其他柳樹屯·金州·音蘭店·貌子窩等有高初兩等小學校各一處合計十六校兒童總數係九千七百七十二人明治三十七年十二月始設立公學堂其修業年限初等四年高等二年得附設預科或補習科此種學校旅順有三處大連有三處沙河口·金州·普蘭店·貔子窩等處各設一校合計十校而初等科高等科預科及補習科合計五千三百七十一名大正十二年四月一日始設立關東州實業學堂大連商業學堂及金州農業學校等以敎授簡易實業敎育爲目的其修業年限爲三年現在學生總數共一百十名明治四十年七月始設立旅順高等女學校現在學生總數共四百七十三名大連高等女學校係大連市民所設立於大正三年九月始由關東廳接辦現在學生總數共六百六十一名明治四十二年五月七日旅順中學校始開學授課現在學生總數共五百六十五名（内有中國學生六十九名）大正七年四月十五日大連中學校始開學授課現在學生總數共七百四十七名旅順師範學堂爲關東州敎育中國子弟之中等學校其修業年限爲三年以養成州内公立普通學堂之敎員爲目的現在學生總數一百七十八名（内有女生四十九名）普通學堂係中國人初等敎育之機關以備改良舊派書塾爲目的自大正五年四月一日起已開設者有一百零七校兒童總數有一萬九千十四名旅順工科大學自大正十二年四月一日開學以敎授工學之理論及應用爲目的另設研究院預科及補習科現在學生總數預科生一百零七名（内中國學生有廿七名補習生（皆中國人）有二十三名其他大學附設工學專門部現在學生總數有二百四十八名（二）（大連市創辦之學校）大連市創辦之學校有市立高等女學校及商工學校兩處茲述於下高等女學核在大正八年五月一日開學修業年限爲四年另設補習科現在學生總數有四百十六名商工學校以敎授商業及出版業上應用之知識拔能爲目的設實用商業科與出版業科各科之修業年限爲三年學生定額爲一百三十五名（三）（居留民團創辦之學校）居留民團所創辦者僅有營口高初兩等小學校兒童總數有三百九十四名爲奉天城内居留民會安東居留民會吉林居留民會鄭家屯日本人會哈爾濱居留民會等五團體所聯合組織之在大正四年至八年俱歸民國自行辦理至大正九年乃委托南滿鐵路公司繼續經營也（四）東洋協會創辦之學校）東洋協會創辦之敎育事業有大連商業學校修業年限爲五年其資格祗須初等小等畢業得考入本科肄業現在學級有十二班學生有六百三十七名其他旅順東洋協會所創辦之旅順語言學校係採取夜學制度以研究中國語及英語者也（五）日俄恊會創辦之學校）哈爾濱日俄協會學校於大正九年十月開學其修業年限爲三年從各府縣中學校畢業生選拔入學現在學級有三班學生數第一學年五十四名第二學年六十九名第三學年五十名合計一百七十三名職員數二十四名該校專敎俄國語言文字以備將來在俄國從事外交者也（六）南滿鐵路公司創辦之學校）據日本政府命令書所述在明治四十年四月公司業務開始以來即注意於附屬地内之敎育現經過十六年逐漸發逹其初等敎育爲居留民子弟所設立有小學校三十一處實業補習學校三十三處家政女學校十處幼稚園二十四處而屬於中國人之補習敎育有公學堂日語學堂兩處此外屬於中等敎育者有長春商業學校奉天中學校鞍山中學校揾順中學校奉天高等女學校（即女子中學）長春高等女學校安東高等女學校撫順高等女學校等屬於中國人中等敎育者有遼陽商業學校南滿中學堂營口商業學校撫順鑛山學校熊岳城農業學校公主嶺農業學校等屬於專門敎育者有南滿醫學堂南滿工業專門學校滿洲醫科大學等關於研究敎育事項者有敎育研究所屬於社會敎育者有圖書館二處通俗圖書館十八處巡廻書庫借出所一百二十八處以上爲該公司直接經營之敎育機關其他補助敎育機關者亦甚多試觀南滿近今敎育之完備進步之迅速比諸開辦時之狀况奚啻　壤耶（景新） 
[黔敎司調查貴陽學齡兒童已竣事]  
　　黔省敎育司爲實施義務敎育起見特由司派員四人調查十三年度學齡兒童分貴陽市爲四區乃調查各員皆敷衍了事以致未得實際後復由該司另派科員四人覆查現已竣事茲將調查結果錄下（一）第一區已就學兒童數男七四○女四九一未就學兒童數男二四二女三七七區内學童總數男九八二女八六八總計一八五○未就學兒童内有失明女童一名（二）第二區巳就學數男三六三女一○八未就學數男四五八女四九九區内學童總數男八二一女六○七總計一四二八未就學兒童内有心理障礙男童三名（三）第三區巳就學數男八三三女三○九未就學數男二○二女三五五區内學童總數男一○三五女六六四總計一六九九未就學兒童内有廢疾男童一名（四）第四區巳就學數男一○五六女二三九未就學數男二二一女三七○區内學童總數男一二七七女六○九總計一八八六未就學兒童内有神經病男童一名耳　男女童各一人又各區總計巳就學數男二九九二女一一四七未就學數男一一二三女一六○一學童總數男四一一五女二七四八總計六八六三共心理生理病男女童八人又此次實施義務敎育調查學齡兒童在黔省事屬創舉雖迭次通告人民而不明眞相者仍居多數各調查員調查之際每多隠匿不肯道實以上僅就調查所得分别載入其及齡學童由各家父兄隠匱不報或故意增减兒童年齡俾不合學齡者在所不免也（君肅）（十二月二十六日） 
雜訊 
　　武昌 
[武昌商大領得期标萬圓]  
　　武昌商大經費向取給於米釐公股息金近年財交兩部均不付息完全由省政府墊用隂暦年底職敎員在官錢局向楊財政廳長索薪爭執良久經各股長調解付三月十五日萬元期票而去　　杭州 
[省立農專校長高維魏業已就職]  
　　高維魏前被敎廳荐呈省長任命爲省立農業專門學校校長辭職後即爲敎廳慰留巳誌前報茲悉高氏巳於上月三十一日到校任事並爲愼重人才起見對於校中各敎職員業均遴選聘定分别致送聘書以專責成其前任校長所送各敎職員聘書應截至本年一月三十一日止爲有效期間 
　　江都 
[省立五師因補課遲放寒假]  
　　省立第五師範以課業日期未滿不與其他各校同放寒假雖在夏曆除歲與元旦仍不輟絃歌直至今日（三十一）始滿課業時其舉放寒假 
[梅英公學組織就緒]  
　　揚州五師校友分會組設之梅英公學業經勘定校址於彩衣街並經校董葉詒榖等二十人開會公推東南大學畢業生曹守一承乏校長經曹認可蒞校任事其學級計劃先招小學初中兩部學生至開學時期定爲隂曆正月二十日 
　　廣州 
[廣大之馬克斯研究會]  
　　廣東大學以世界各大學均有各種學術研究會之組織因特附設馬克斯研究會專以討論及批評馬克斯主義之得失及與中國國情之關係並請名流學者出席演講周佛海·黄典元兩敎授先後叙述馬氏學說甚爲詳盡後請敎授謝瀛洲博士批評馬氏學說對於不合中國國情之點多所指出此後尙請定廣東省長胡漢民及省敎育廳長許崇清諸人爲批評之批評 
本埠 
[江蘇省敎育行政委員昨開會議紀]  
　　江蘇省敎育行政委員會昨日上午九時在西門省敎育會舉行到會者袁觀瀾·吳邦珍·朱經農·鍾福慶·殷芝齡·趙石民·黄炎培·蔣維喬·沈恩孚等由袁觀瀾主席會議事項如下（一）主席提議敎育廳諮詢案第一件江蘇省立第一商業學校請改專門商校之計畫議决本會對於學校升格自主鄭重今一商計畫對於經費提出分年遞减辦法十四年度减四萬九千餘元至十八年度减爲二萬元對於性質經校長出席聲明雖改專門仍重業務上之應用與商科大學絶對不同旣有上稱特别情形應即改爲省立商業專門學校所有預算附送行政官廳定爲以後歷年編製之標準（二）主席提議省立校長請議校長會議議决第一案省校下學期開學問題議决省立各校應照原定期間開學惟校長及敎職員薪水祗可視財力所及暫行酌量减支以後徐圖恢復各校經常費自以捲菸稅收入爲主要蔣廳長聲明本月底當可按照現狀報告以後確實收數至抵支不敷之數如何零指抵支以及開學時急需至少之數如何籌畫應請省敎育經費委員會推定代表會同校長會議代表迅往省垣與當局切實磋商務獲結果各師範學校暫收膳費其他各校酌加學宿費亦是彌補之一法應由廳通令各學校擬具辦法報候准仍行（三）主席提議敎育廳交議第二案江蘇省立水産學校改進計晝書案議决本案應另擬切實之計畫及費額再行討論（四）主席提議敎育廳交議第三案體育指導員張元秫請議設法補救女子體育師資並請在省立二女師添設體育專修科案議决女子體育極關重要惟現在敎育經費奇窘暫緩討論（五）主席提議敎育廳交議第四件蘇省舉行第二次考選歐美留學官費生需要何種科目案議决本案應於下屆開會時再行討論（六）主席提議敎育廳交議第五件江蘇歐美留學官費生補選給費暫行辦法第四條應如何修正案議决木案照交議之原修正案通過惟將條文中臨時延聘典試委員之（典試）二字改爲（審查）二字其第四條後增加一項照原案通過惟次序應移列第三條之後又原文第十條學費數目表德國每月學費改爲英金十六鎊（七）改選一年期任滿委員投票選舉之結果如下顧述之鍾叔進·趙石民五時散會 
[省敎育經費委員今晨開會]  
江蘇省敎育經費委員於今日（三日）上午十時假江蘇省敎育會開會 
[寶邑先發給平敎捐欵一千元]  
　　係萬國體南會所捐助 
日蘭　邑平民敎育促　會致函縣公署云敬啟者前奉鈞函以　　體育會捐助本會經費允自址三年會計年度起年捐銀四千元分四季繳付囑爲查照等因仰荷縣長鼎力玉成至爲感紉適因戰事影響未能積極進行引爲憾事茲幸秩序恢復自應總續辦理所有該會認繳秋冬兩季捐欵懇請轉知前途一併繳送歸案俾便具領以濟要需是所企禱云云旋奉縣署復函云逕復者接展來函藉悉一是查萬國體育會認捐平民敎育經費業將秋冬兩季捐欵先後繳署在案以在兵事期間需用浩繁暫行移調茲送洋一千元希即給付收條餘容陸續給發也 
[上寳平敎促進會昨開幹事會]  
上寳平民敎育促進會於昨日下午四時半在博物院路廿號青年協會藏書樓開幹事會到者有傳若愚·殷芝齡·郁瘦梅·張文雅·顧靜一·王耀三等由傳君主席所議事件如下一件提議募捐事 
肾否實行議决現在時局不靖展緩沿途募捐先向有力之個人勸募將募得之欵辦平民師範講習所及平民學校若干所一件推行股股長王耀三君向各校接洽辦平校事并聯合各區幹事積極進行一件敎務股股長審查千字課本至下届開會時報告以備决定采用一件總務股派員向各區調查請其速派幹事出席總會巳有幹事之區不在此列以上四件至下届開會報告 
[上海乒乓聯合會消息]  
　　上海乒乓聯合會於昨日下午四時半在東武昌路安樂園歡迎由日本到滬之日本乒乓恊會幹事平賀三男君又該會定今日（三號）下午二時半在青年會童子部舉行會議討論對日人比賽規則事宜 
[福建隊與辛酉隊乒乓比賽]  
　　福建乒乓隊與辛酉社乒乓隊於前晚七時半在辛酉學社作友誼之比賽辛酉乒乓隊因人數不足由南洋大學健將金季明及華一乒乓隊隊員陳揚芬等加入聲氣極壯而福建乒乓隊亦甚精勇公舉陳文松爲評判員銀角一鳴雙方起賽各出所長一往一來互有勝負終以福建隊之（五虎將）精巧善戰百戰百勝故結果勝利屬諸福建乒乓隊該隊隊員張宜綸·高維廉·陸化成·高維祥·李魯貽·沈孝明·劉朝康·五虎將爲林英·林雄·林豪·林傑·林俠 
[南大附中定期招生]  
　　新閘麥根路南方大學附屬中學自張四維君擔任主任後頗積極進行昨晨十時張君與各敎員討論敎務並添聘學識兼優敎員數人現定二月五·六·七日每晨上午九時招考高初中二級各班新生現往報名者甚多凡有志入該校者可於上述三日内任擇一日前往投考 
[東南女體師續聘敎員]  
　　法租界東南女子體育師範學校現巳組織就緒定於二月十二號開學并聞該校巳續聘定賈季英君任公民訓育及心理學敎授朱逸清女士爲舞蹈敎授張湘媚女士爲音樂敎授史百隨女士爲國文敎授賈君係第二師範校長朱張二女士曾在滬上各專門學校擔任敎職有年英文敎授爲西人MissA.A.Pecker美國哥崙比亞大學文學碩士 
[城東女學組織校董會]  
南市城東女學自該校長故後現組織一校董會敦請王一亭·陸伯鴻·黄任之·楊東山·王引才·王立才·胡樸安·郭步陶等爲校董自今學起照董事會議决新計畫進行暫辦高小六年視力有餘再辦文藝科該校定於隂暦正月二十日開學十六招考各級新生 
[坤範女中明日開學]  
　　梅白格路坤範女子中學昨由校長俞文耀宣布本屆校務辦法如下（一）該校晚間租設惠靈頓英文夜校今年不再續租所有課室作爲該校平民夜校之用（二）沿馬路校舍改組爲男子小學部及幼稚院（三）各科注重個别訓練又聞該校定於二月四日開學 
[女子美術學校推廣學額]  
法租界寳康里口中華女子美術學校創辦業巳有七載經校長徐唐家偉女士細心籌畫該校注重女子職業敎育如手工·剌繡·圖畫各科近復推廣學額各科添招插班生三十名 
[學務彙誌]  
　　交通公學英租界温州路口交通公學本學期擴充高小科實行道爾頓制初小科採取設計敎學法聘定中學畢業毛必逹及王女士擔任敎務定正月十五日開學 
　　務實商英專修夜校城内福佑路務實商業英文專修夜校巳於昨晚（二月二號）開學聞去歲華界雖受戰事影響然該校因有校長范仁才之維持得照常上課 
　　民國公學新閘路西新康里民國公學男女兩部本學期施行新學制招考商業英文科·高級小學科初級小學科定於今日（三日起至五日）舉行新生入學試騐分常識測騐智力測騐二種測騐員由該校男女敎職員許競公·陳野鷗·劉彤·徐振亞·張麟英女士等擔任 
　　華東女學華東女學校在虹口東有恒路有恒里内巳開始招考新生定於隂曆本月十七日開學該校校長係黄瑋女士黄女士前畢業愛國女學文科歷充滬上各校敎職並任辛酉學社文牘對於該校前途巳有縝密之具體計劃現聘定顧指旭女士（立　女學畢業）周愛芳女士（晏摩氏女校畢　）徐彤女士（愛國女學文科畢業）等爲敎員 
　　振新公學牯嶺路餘慶里振新公學定於二月四日開學新聘敎員爲袁影晨·吳志圓·金城·及蔣競輝謝碧蓮兩女士 
　　涵德學校新閘醬園衖口涵德學校定於夏曆月之十二日舉行開學式十九日正式上課 
　　涵德商業夜校新閘派克路涵德高級商業夜校開辦迄今巳逾十載現添聘聖約翰大學敎授歸廷輅·及大英工部局會計處英人威林擔任敎務定於夏暦月之十八晚行開學禮二十晚正式上課 
　　學餘國文函授學校上海英租界温州路學餘國文函授學校昨日開敎務會議决自即日起大加擴充有志者可速報名備有章程可索但須附寄郵票 
 
 

Page 12

 
 
1;第一萬八千六百五十號;中華民國十四年 西曆一千九百二十五年二月三號
星期二 * *　　第三張 
常識 
衛生 
[炭盆與白泥煤爐之危害] [  鳳賓]  
　　冬令暖室之法不一而能發生危害者莫若炭盆與白泥煤爐因其不具烟冲以致燃料焚燒時一氱化炭與二氱化炭之兩種氣體滿布室中可令人中毒或竟致斃命也 
　　北方用煤坑之家其建築不合法者往往有煤暈之患人旣罹煤暈若不早救即昏睡而死蓋因一氱化炭之毒性能使血球猝生變化至於二氱化炭在空氣中若占少量無甚關係多量則阻滯氱化亦礙衛生 
人懼煤暈而改用炭實則炭之爲害不亞於煤炭暈亦時有所聞余於冬令之診務中輒見用炭盆或白泥煤爐者或急性中毒而人事不省或慢性占毒而血液不良余每年必須費幾許唇舌勸用烟冲火爐惜乎尙有牽於舊習而莫予信者依然自瀕於險境耳天寒時病室中採温之法尤宜注意若病者之側用炭盆或折泥煤爐更多危險常人得步行室内外猶可免害病人接近床褥懶於移動勢必受害益甚故在病室中以裝置烟冲火爐或用他項較妥之法爲宜 
　　舊社會中謂青蘿葡鹹菜等物可祛除煤氣之毒殊乏科學價值不宜輕信 
　患炭暈或煤暈者宜曳諸空氣新鮮之室一面實行人工呼吸法以救其急一面延請西醫以清其毒 
經濟 
[家庭儲蓄之必要] [  實秋]  
戰禍以還若是家資不甚充裕平素又不注意儲蓄者因支出陡增一定受着許多的痛苦故家庭儲蓄最爲緊要就是一年所用的欵要比一年所入的欵少譬如年進五百元至多只可使用三四百元要是全數用盡即遇有此次兵災就過不去了且吾人生計亦隨之日蹙矣救濟的方法無非除去正當用途外從儉着手减少種種糜費現在新歲開始吾人苟能力圖撙節提倡家庭儲蓄自可免恐慌時代的竭蹶假定每月儲蓄銀幣三元計儲六年（按儲蓄章程）可得銀幣三百元若再續儲六年連前併計共有銀幣一千元得此一筆基本金積存以後逐漸增加按本生息自無困難之虞精神上又多一番之快樂豈不美哉願國人急起而實行之（乙種酬） 
道德 
[對於公司青年辦事員的忠告] [  賀嶽僧]  
我往往在各大公司的牆壁上面看見冩有不少發牢騷的話或者醜詆其位置較高的員司這大都出於位置低薪水薄的職員不滿意於公司的待遇藉此以洩憤的殊不知這是無益而有害的事大抵公司於職員的待遇是視其平日辦事之成績爲標準的如果你的成績眞是優異則一時雖被屈抑日後未有不升遷之理若一味埋怨别人毫不自己反省則驕氣日增必對於公司事無責任心責任心一薄弱則辦事難免無謬誤匪特無升遷之望亦且有退職之虞矣所以我想感覺不滿意的人與其費許多精神到消極方面去抱怨自己命途多舛主人眼力不高或者灰心喪氣以爲世無知己祗合退守田園這都是自尋煩惱日入於悲慘的途徑不如從積極方面着想益加努力改正其短處增益其長處或者入函授學校用功於所缺的學業則來日方長安知此日之屈抑不即爲日後大成之起點也（乙種酬） 
法制 
[類似賭博行爲之科罰] [  簪燕女士]  
我家前天避難來申偶然在里門前閒望有許多小孩圍聚著不曉得他們做什麽事情因此就上去觀看但見中設糖果攤旁坐一人正在抽牌九（把籖置筒内當做竹牌）那小孩偶或贏了有的是配給糖果的有的是就把銅圓照數配給他生涯很不惡但不是正當的營業呢因爲把糖果引誘兒童以賭勝負却又不一定把糖果給他正是類似賭博的一種行爲了類似賭博的行爲照那違禁罰法第四十五條就要處五日以下的拘留或五元以下的罰金這樣看來這種營業警察可以干涉的那做家長的也不應該放任小孩染這惡習啊（乙種酬） 
敎育 
[兒童應敎以習記日用賬目] [  覽]  
　　人之成就與否須自家庭敎育始而家庭敎育尤宜施之於童年時代往往爲父母者當其子在童年時溺愛非常舉凡其子所要求各事無不順其意而從之遑論施以相當之敎誨乎余意爲父母者除逐日敎以書冩外應再敎以習記日用賬目其所獲利益實非淺鮮兹列舉如左 
（一）兒童可知記賬之格式 
（二）兒童可得額外練習書冩並可操練算法（三）兒童可知各物名稱之冩法（四）兒童可知每日家中用費之概况 
（五）兒童可能養成節省之習慣 
記賬可在逐日晚間行之爲母者須在旁一一口報各物（白日兒童在學未曾聞買何物何價）令其抄記如有疑難書冩之字便可隨時指示並囑其記完後結算各賬倘見有錯誤處改正之更囑其每月底總結逐日各賬父母亦藉此得知每月之支出數是否入能敷出誠與家庭經濟及兒童兩有裨益望執家政者起而試之（乙種酬） 
宗敎 
[世界科學家之宗敎信仰] [  陶德純]  
社會上有一班對於科學精神未曾澈底了解對於宗敎原理未曾透切明瞭之學者常以爲科學係宗敎之大敵宗敎係科學之障礙物此種一知半解之言論實足爲科學及宗敎間搬弄是非之大罪人因爲科學與宗敎實殊塗而同歸皆以服務人類爲目的雖然神學與科學稍有不能吻合但宗敎本身與科學精神並無衝突古今來熱心宗敎之科學家甚多限於篇幅不能枚舉今略提幾位科學家亦可見共宗敎信仰之一斑矣（一）逹爾文Darwin云（有時吾心熱勃勃得見宇寷之中實有一位與人休戚相關之上帝） 
（二）著名化學家克魯克斯Ｃrookes云（具有普通知識之人如果對於神有疑心眞令人不知其所以然） 
（三）克爾温Kelvin氏别號科學界之拿破崙云余以爲無神主義實是世界最悖謬之一事 
（四）物理學大家洛克Lodge云科學之趨向不論如何决不到非宗敎方面 
（五）大科學家斯篤克斯Stolres云世界上不信仰宗敎之科學家爲極少數 
（六）愛丁堡大學科學敎授蓋基Geikic云著名之科學家反對宗敎者係妄人妄言非頭腦紊亂斷無之事 
（七）當今美國著名大科學家米利干Millikan云有人以爲宗敎對於生命之眞義及美麗皆是幻夢但余至死願意保守此幻夢及信仰 
（八）世界著名電學家愛迪生Edison云余深信上帝及靈妙之能力 
（九）芝加高大學植物學敎授顧德Coulter云宗敎與科學是同工合作的 
（十）培林士敦大學生物學敎授康克倫Conklin云宗敎能培養人之信仰希望仁愛及高貴之情感 
（十一）南京東南大學心理學敎授陸志韋博士云各人所信仰之上帝觀念雖不同但人人必須有一位上帝 
（十二）南京金陵大學化學敎授龔博士Ｄr 
.jones云上帝是眞理科學家是尋求眞理所以世界之　學家自然信仰上帝及宗敎（乙種酬） 
雜錄 
[派報人之苦語] [  玉聲]  
邇來時局不靖交通梗阻上海報紙每每遲到余渴欲讀報而報竟不可得乃日往派報人處催索派報人甚以爲苦但余亦洞知交通梗阻之情形知徒責派報人無益也一日派報人送申報來余大樂若大旱之得雲霓派報人謂余曰先生余近來送報頗覺窮於應付夫交通梗阻報紙不能從天外飛來乃各閲户不加原諒時相詰責一若余有意使報紙停滯者近來且有數閲户欲扣余報資先生試思这余匯欵申報館固不能短少一文也夫交通阻滯只能怨軍人不能歸咎派報人故余深以爲苦幸先生深明此種情形閲户倘盡如先生余無問題矣 
余聞其言知係實情乃用善言慰之并抽暇略誌數語奉勸閲報諸君體諒派報之苦衷勿過事苦求須知派報人亦非有意使報紙停滯也（未蓋章） 
 
 
 

Page 13

 
 
1;第一萬八千六百五十號;中華民國十四年 西曆一千九百二十五年二月三號
星期二 * *本埠新聞 
[滬局和平行將解决]  
　　吳光新宣布調解情形···謂明後日可開始撤兵　 
[（一調解撤兵問題）]  
　　童好古回滬後之商議撤兵張宗昌代表童好古兩度赴杭會晤孫督辦磋商松滬雙方撤兵和平問题巳紀昨報茲悉董氏巳於昨晨（二日）十時十三分乘原專車返滬據聞孫督對於撤兵問題巳能諒解和平不至絶望昨（二日）午後三時經吳張兩軍長邀約浙孫駐滬全權代表王金鈺及童代表上海總商會代表等假閘北湖州會館會議首童代表宣佈兩度赴杭謁孫經經過情形末由大衆討論雙方撤兵條件大致巳有端倪昨午後駐南站閩軍司令部通知路局預備機頭兩節蓬車五十輛以備雙方解决後載運閩軍返浙並聞滬杭路南站巳將上述車輛停靠月台候用云 
　　雙方撤兵將解决陸軍總長吳光新此次由京南下轉寗抵滬住居滄洲旅館七十九號至八十一號房間連日爲調解孫張兩軍和平辦法一再開會與浙孫代表王金鈺及商會各團體會議巳議有接近和平條件上海永不駐兵雙方撤退軍隊聞浙軍退出蘇境至楓涇奉軍退出上海至蘇州（一說浙軍退至松江奉軍退至崑山）上海兵工廠改爲工廠歸商會收管雙方贊同巳由該代表去電浙孫一俟電復贊同當可簽字實行撤退駐紥大約今日（三日）兩軍可實行撤退 
　　又函云陸軍總長吳光新調解孫張兩軍之撤軍問題昨巳在上海總商會經孫張各方代表曁紳商領袖澈底調停聞巳解决孫軍退駐松江奉軍退出滬境上海永不駐兵兵工廠子彈廠由商會管收上海不設軍事機關决組市政廳此項議决將於星期三開始進行云 
　　南站備車候孫軍應用上海南車站現備空車五十餘輛並車頭二輛係浙軍第五團司令部所需巳配掛停站聽候裝用至下午六時未見出動 
　　吳光新在商會宣佈調解滬局情形昨日下午二時本埠總商會·縣商會·爲陸長吳自堂調解滬局巳有辦法特請宣佈以安人心柬邀吳陸長張軍長·王總參議·何茂如·陶希泉·劉冠南·常采園·等及全體會董列席開會方會長主席致詞爲本會等爲地方治安事特請兩長曁參議宣佈滬局辦法以安人心刻蒙蒞會倍深欣幸敬請吳陸長宣示大旨吳氏起謂前承諸公招待匆促之間未盡欲言今日復承相邀當將解决滬局辦法撮要報告此次江浙戰禍人民損失奚止千萬望治之殷可以想見光新身歷其境覩此瘡痍滿目亦甚痛心現幸戰事巳了和平有望惟潰兵麕集滬郊治安可危復以滬上爲五方雜處良莠不齊難免宵小煽惑别生枝節更以兵工廠爲軍事禍根當潰兵集滬之時不能不駐軍暫管故浙江孫督辦酌留少數軍隊駐守以防不測而便實行中央明令將該廠經交商會保管外間不明眞相至多有猜測至於光新此次南下宗旨（一）設法免除内爭（二）設法恢復商工業蓋長此内爭不巳對外失國家體面對内失工商業發展機會内爭旣滅則工商業發逹而國家經濟因以充裕上海爲中國商業中心尤應注意故毅然蒞滬解决一切在此戰事餘波之中人民以種種原因不無恐怖日來由張軍長曁光新等接見中西記者之時報告眞相以冀人民减少恐慌我知人民最注意者爲上海不駐兵問題現在駐兵滬上者一爲張軍長隊伍一爲孫督辦隊伍上海軍隊均係國家軍隊當然服從中央明令特以兵工廠尙未交與商會而滬上潰兵亦未遣散竣事不能不留待結束現以兵工廠交商會保管爲第一步至於該局機器應如何改作普通工業機器之處是在商會諸公邀集中外技師逐一研究張軍長一俟收拾散兵遣送回籍以後即須離滬將來駐軍何地自有該軍士長官以軍事需要酌定地點予不便以私人意見代爲表示孫督辦爲滬局事特派王總參議蒞滬協議頗多諒解王總參議爲孫督理最親信之人亦爲光新所欽仰者故所議辦法即可次第實行大概撤兵問題明後日可以開始實行至於收束潰兵給養遣送均須鉅欵承辦商會諸公允予籌措深致感謝兵工廠連火藥局二處由商會接管亦巳準備商會應於事前商議接收手續云云次主席即席報告謂本會准明日開會董會協商接管手續後日一時推代表接管次張軍長致詞謂滬局三大問題業由吳總長報告宗昌來滬全爲收束潰兵事畢後部隊决不留滬以符中央永不駐兵完成中國唯一商埠之旨次王總參議起謂浙方南市增兵并非爲張軍長來滬而增特恐潰兵紛擾不得不加意保管兵工廠外人不明眞相謂似有軍事動作其實毫無關係現在中央旣有明令交商會保管特於今日停止工作明日即可撤兵後日可交商會接管敬謝茶點最後謝蘅牕請各會董起立致謝而散 
　　孫傅芳將來滬陸軍總長吳光新與浙代表王金鈺等會議滬浙問題巳有雙方諒解之結果惟須俟孫傳芳來滬解决昨日中央代表劉文明·王彭年·特電催孫氏從速蒞滬面决滬浙善後據浙孫駐滬辦事處消息孫氏定今日專車來滬云 
　　曾毓雋將來滬昨據某機關消息曾毓雋奉段執政命來滬解决松滬撤兵問題聞將於日内抵滬 
　　楊邦藩赴杭報告調解情形各方面調解滬局曾於前日下午在總商會開會恊議所有結果即由兵工廠總辦楊邦藩赴杭報告情形請示辦法聞孫氏將偕楊親自來滬但截至昨日傍晚猶未得孫氏到滬之訊 
　　孫張代表僕僕滬杭間昨日正午浙孫代表楊建章由杭來滬與孫傳芳駐滬總代表王金鈺（督署總參議）接洽又張宗昌除巳派童好古赴杭外昨又加派趙參議李顧問赴杭與孫傳芳面商要公 
（二）昨日兩軍行動與各鄉鎭情况 
　　昨日續到之奉軍張宗昌軍長統率宣撫軍第一軍迄一日晚止巳有二十五列車約有一萬三四千人抵滬分佈於北站間北麥根路·徐家匯·吳淞等處駐防業巳五紀本報昨日　　號）續由南京開到四列車約計一千五百人隨帶軍需馬匹及輜重隊駱駝隊等其三列車進靠於北站車場一列車駐紥於麥根路貨棧均未下車第一軍截至昨晚止前後共計開到二十九列車軍隊巳逾一萬五千人内中有一部分係甫經招來之新兵前昨兩日在北站月臺上操演步法往觀者頗衆 
　　俄兵砲車去復來俄兵鐵甲砲車兩列日前曾奉命開赴無錫常州而前日又忽開拔返滬其第一列經於一日晨抵北站第二列車亦於昨晨（二日）回滬現停靠於北站車場内候命 
　　奉軍向徐家匯四週進展徐家匯車站奉軍防守情形一如昨日而四週軍隊西至蓬塲廟東至渡船角南至金家弄縱横三四里散居民房扼要守望北與曹家渡沿滬杭接軌路逐段佈防商民間有出入檢查仍嚴　　奉軍自北站運往徐家匯北火車站所駐奉軍守衛嚴密一二兩號月台上架設機關槍等昨日午後有鐵篷車及頭二等客車二十六輛滿裝奉軍第一節車門之外懸有陸軍旗幟至四時許開赴徐家匯車站駐紥云　　徐家匯之昨况徐家匯天主堂保衛團團部設在鎭南聚倫堂土山灣及三角地均設駐防所派團員武裝守望佈防一如昨日法兵到鎭彈壓者較昨更見認眞輪流不絶徐家匯路東至斜橋所有要道均守法兵並張鐵網惟該鎭西市歸徐家匯保衛團防守街上團員警察崗位密佈秩序如常惟難民紛至而車站奉軍到鎭採辦物件者均在華界街上輪流不絶該軍雖無武裝而法捕佈告一律不准聞入租界云 
　　奉軍開赴崑山昨日（二日）午後一時北站開出奉軍一列車掛車二十一輛計載軍隊三百數十人開赴崑山繞水道至常熟聞該邑到有齊部潰兵騷擾藉以彈壓收編云 
　　奉軍在北站之設備到滬之奉軍除分配各地佈防外其餘均留駐北站兵士均宿於車中白畫則輪流在站前隙地操練站内除設交通處電信科外昨并於電信科内附設輪舶科辦事處車站電報房則設電信處原有之侯客室則假作軍法處云 
　　閘北和民坊奉軍巳移駐閘北新疆路和民坊前日下午突來奉軍一連駐紥致該里居户大起恐慌紛紛遷出昨由住居該里姜某赴第一軍前敵督戰軍法副司令部請求移駐副司令尹錫武氏據報後當派員查明該里係屬民房不便住居軍隊當令移駐蜀商公所該軍奉令後即於昨日午後遵令移駐該里居民遷出聞訊即晚紛各遷回均感奉軍軍法嚴明云 
　　龍華鎭之凄凉昨午有人赴龍華鎭見鎭上商民逃避一空街上無人惟有保衛團丁站立崗位護軍使署有近幾第二師軍隊一連駐守後馬路並無軍隊鎭西小學校内約有孫軍一排漕河廟内亦駐兵士二十餘名並不架砲掘壕惟毛家墳山之二十四號鐵橋爲滬杭接軌之咽喉孫軍據壕防守極嚴交通斷絶 
　　漕河涇鎭形勢緊張漕河涇鎭所駐孫軍與徐家匯西連涇橋之奉軍相對峙雙方放哨各至金家弄距離不過一百五十密逹漕河涇保衛團團長楊心正奔走孫奉各營要求縮短放哨路線孫軍放哨不過江蘇第二監獄奉軍放哨不過小閘免致接觸以待上官命令云　　滬閔交通斷絶新龍華孫軍兵站軍隊仍嚴重防守四週要路軍隊密佈該處北首滬閔長途汽車路第一橋爲滬閔咽喉交通亦斷漕溪路馬周各姓墳山屋内均有孫軍奉令檢查阻止交通内地難民亦不能走出第一混成旅營部現設城隍廟街上行人必加檢查入夜交通斷絶形勢仍見緊張云 
　　漕河涇交通仍阻斷漕河涇交通雖阻斷而各商號仍照常營業無一家閉門者但所有貨物如紙烟·白菜·洋麵·油米·等均巳售罄刻下交通仍未恢復無從採辦由漕河涇鄕保衛團團長楊心正出具採辦證書派該團團員代各商號赴申採辦以維市面 
　　法華鄕秩序如常法華鄕保衛團團長黄棣生·李宵漢因奉軍麕集鄕區之曹家渡徐家匯車站週園鄕村軍隊密佈除與奉軍長官接洽招待並着各支部就近代辦稻草洋麫以應軍需外連日親率全體團員梭巡畫夜輪流並於法華鎭東西三里許之街道上均派武裝團員站崗嚴加防範故該鎭秩序如常云 
　　孫軍開至松滬一帶之總數孫傳芳連日將所部兵隊開至松江上海等處一帶駐紥者至昨日截止共有第二師盧香亭部第三旅全部第十混成旅孟昭月部全旅第五混成團李俊義部一團分駐松江·莘莊·梅家弄·新龍華·等處計共有三混成旅一團云 
　　昨日大砲兩批運杭昨日（二日）上午八時由高昌廟兵工廠裝出過山大砲六尊至南車站裝交滬杭路平車五輛附於上午九時零五分慢車運往杭州又下午一時二十五分由高昌廟兵工廠運出大砲六尊及食物外國酒等百餘件至南站裝交滬杭路鐵蓬車平車六輛附於下午一時二十五分由滬開杭之午快車運杭 
[（三）實行遣散潰兵之吳淞消息]  
　　奉軍令縣署籌遣散費前晚（一日）砲台灣奉軍營部派令排長一名率同兵士數名至寳山縣公署催索遣散潰兵欵項洋二千元當因馮知事並不在署由第一科長邱魯峯代爲應允因縣署並無現欵由邱科長商請淞商會助理員董驚人連夜乘坐汽車赴滬與朱經董等籌措得現洋二千元夜半十二句鐘回淞即送交縣署派人轉送砲台灣以備昨（二日）發給該潰兵等需用　　十九師潰兵實行遣散往寗聚集吳淞砲台灣之十九師潰兵七百餘名昨晨六時許由奉軍張連長率同兵士一排由砲台灣押令沿鐵路步行至蕰草浜車站暫駐至十句餘鐘時糧米碼頭來招商局江新輪一艘停泊碼頭側藴草浜車站之潰兵經奉軍押赴該碼頭上按名發給遣散費後登輪開赴南京以便轉送回籍其遣散費定團長百元營長五十元連長三十元排長二十元庶務長十元正兵五元副兵三元伕子二元云 
　　遣散後之肅清會議昨日（二日）午後一句餘鐘有奉軍張團長皮營長因肅清潰兵事到淞至西區警察局當在西區發電話邀請商會會長及經董等到者有商埠警察局局長顔玉琛·商會助理員董驚人·吳淞救火會隊長劉奎六·西區署長米沛田·巡官王寳銓等議商肅清潰兵·搜查軍械·維持秩序等辦法經衆議定由張團長調兵一排到淞駐紥商埠局（即水警四區署）輪班上街梭巡專事查緝潰兵搜檢軍械一經查獲軍械則暫存商會或警局俟時局平靖後再行核辦查獲潰兵所刦之金銀飾物衣被等亦保存商會或警局如有失主認領須證明確實照數發還議畢而散張團長與皮營長因另有要公同往砲台灣營部至午後四時巳有警察會同兵士在淞鎭各街巷開始查抄矣 
[（四）潰兵之急待收束]  
　　韓省長電總商會籌借遣兵欵項韓省長以張軍長等主將滬上所有潰兵一律遣散確係根本解决辦法所需欵項二十萬元准將上海製造局四週餘地作爲抵押品請滬總商會設法籌借以應急需昨巳秉此意旨電復張軍長與總商會查核辦理矣 
　　兩商會今日開各業會議自齊氏敗走後潰兵麕集滬上於地方治安頗有關係上海總商會對於此案巳迭與軍事當局開會討論現爲鄭重起見該會與縣商會定於今日（三日）下午二時在總商會召集兩會所屬各業各帮代表開聯席會議討論維持滬上治安問題昨巳分函遍邀錢業公會·木商公所·金業公會·紗業公所·等各團體屆時撥冗蒞會以便共商云 
　　潰兵給養之昨訊關於蘇軍潰兵給養連日均由閘北慈善團保衛團職員姜懷素·巢仲木·馬紹伯·姚祥生高頌誠·韋伯成·郭福英·羅興友·劉雲程·夏雲卿等分任採辦·核發·輸送·等三組辦理昨准辦理收撫第六師十九師事宜公署來函規定潰兵請領給養辦法（一）六部隊以營爲單位由各營自行書條領取（二）小部分以收撫事宜公署領條爲憑自今日起照辦又該調查潰軍駐在地如下（一）二十一團約千餘人駐惟善山莊府綢公所等處（二）二十二團約千五百人駐平江會館（三）二十三團約千五百人駐新營（四）二十四團約五百餘人駐新營房（五）軍樂連馬醫所等約共七十餘人駐嘉郡會館（六）工兵第十九營駐太陽廟（七）司令部約五百餘人駐共和路（八）砲六團及十九師兵約三千人駐江灣（九）輜重營·約數百人駐砲台灣其餘零散軍隊數百人分駐於閘北施粥廠·正明學校·等處又南市海潮寺駐有七十六團二營百餘人徽寗會館駐有七十六團兵士四百餘人均衣單食缺迫待給資遣散云 
　　閘北潰兵不即收束之可慮閘北近鄕各村落自去年戰事發生以來迭遭兵匪蹂躪鄕民所感痛苦不可計數現在齊部敗兵麕集各會館各廟宇者大都巳無統率之長官每日給養雖由慈善團担任發給而流落在外者仍不在少數故攔路搶刦等事時有所聞若不赶緊設法遣散舉辦清鄕後患正不知胡底也 
　　奉軍又在閘北設收編機關奉軍到滬後亟亟收編軍隊不遺餘力昨日又委周煜爲後方收編司令部第一支隊長在閘北江灣路設立收編機關午後并派司令部參謀長彭伯威·副官長魏超中·軍械長單芳潤等分赴海潮寺查驗齊軍遺棄軍裝子彈以便呈報核辦 
　　潰軍經過瀏河情形追紀瀏河於二十八日到齊軍二三千人即開拔淞滬此項退軍分三路到瀏（一）自江隂退守從常熟直塘太倉到瀏河搭汽車往滬（二）自崑山退至太倉瀏河轉赴淞滬（三）從嘉定退至羅店搭車回滬當日晚間瀏河又到退守淞滬之齊軍一千餘人狀甚疲倦在車站候車各軍官見瀏河鎭上房屋大半焚毁甚覺悲慘乃在車站訓令兵士不准上街散步故秩序尙好 
　　二十九日晨從太倉方面水陸來瀏河之齊軍又到五六百人天雨綿綿無汽車送滬拉夫運送鄕民爲之逃避一空 
　　嘉定四鄕受潰兵騷擾昨（二日）據由嘉定到滬者稱齊軍戰敗後有一啊分潰兵由崑山黄渡退至嘉定三五成羣散至四鄕騷擾民家城内居民恐擾亂城中緊閉城門迄今巳有數日現聞紳董設法清鄕以維秩序云 
　　浦東張家樓敎堂附近拘獲潰兵前日傍晚七時有身穿皮袍大衣之甲乙二人行經浦東張家樓敎堂附近徘徊觀望當經該處商團司令屈柏春見疑督同團員將甲乙二人獲住搜查抄出槍珠一包計共十粒同時又在鎭西截獲四人内有一人身上搜出振字符號白布一方知係六師或十九師潰兵無疑屈司令即通知駐紥欽賜仰殿騎巡隊及三區二分署各派長警到塲協同盤詰該潰兵等聲稱尙有手槍剌刀抛於田内即經團員巡警等偕往田内尋獲手槍一枝槍刀二柄連同該潰兵六人（内有形似軍官一人）當夜由三區二分署於昨押解警廳發落 
　　（五）租界當道對於軍人入界之處置 
　　奉軍連長携械誤入租界之發落奉軍手槍隊第四連白鳳金連長前日携帶盒子砲一桿子彈十四粒由閘北至新閘橋路被八百零四號華捕一百六十九號西捕查見以其不應携帶軍械至租界當將白連長及軍械拘入新閘捕房昨晨解送公共公廨請究白延律師辯護謂初次到滬不諳租界章程以致誤入請求將被告送交張軍長云云經關讞員與英領馬君磋商後判被告連同手槍子彈函送張軍長辦理 
　　奉軍携布被扣之待領奉軍兵士梁乃森·鍾天成·奪得齊部潰兵在内地所搶之夏布湖絲衣服等物前日携至北浙江路被包探王桂亭·戴步祥·查見拘入匯司捕房捕頭着將兩兵士送交第一軍參議處訊辦其物件則暫存捕房昨晨禀請公共公廨核辦經中西官判暫存捕房如一月内無人投領即予充公 
　　潰兵連贓併送宫邦鐸處訊辦新閘靜安寺匯司等捕房中西探捕前日在華租交界處截獲第六·第十九·兩師潰兵林傳傅義·何瑞雲·沈德甫·葉成五·劉瑞生·任方田·吳榭石·李法文·趙榮章·莊慶雲·王茂興·王殿香·梁修本·張鳳興·劉同雲·李金明·秦德勝·宋秀生·歐廷修·張瑞興·李清全·趙純心·劉鳳合·張文之·等二十四名搜出金銀首飾現洋鈔票衣服各贓物昨解公共公廨經中西官訊判連贓一併函送收撫潰兵之宫師長訊明分别懲辦 
　　潰兵携械竄入租界之　儆第十九師潰兵朱有恒前日携盒子砲一桿竄入公共租界新閘橋路被一百六十九號西捕截獲昨解會審公堂由關讞員與英馬副領事質訊之下判朱押西牢兩月期滿逐出租界手槍没收 
（六）各西報之紀載 
　　西報紀吳孫接洽情形字林報云本報記者昨晤吳光新處之丁將軍丁稱吳總長代表政府允孫傳芳留爲浙督但須將听部軍隊全數開出蘇境服從中央命令孫表示同意但堅請張宗昌亦應退出上海將所部開回南京吳於孫之要求亦表示同意但謂奉軍須暫留上海若干時俾能肅清蘇軍潰兵制止搶掠恢復秩序且在奉軍開拔之前孫軍須先退出製造局吳總長當將此項意 
 
 

Page 14

 
 
1;第一萬八千六百五十號;中華民國十四年 西曆一千九百二十五年二月三號
星期二 * *見通知浙孫並電約其來滬會商詳細辦法孫覆電邀吳赴浙面商浙孫此舉蓋猶未能盡泯猜疑恐一旦來滬後或　自投羅網故邀吳赴杭也吳巳覆孫一切無不可以商量請孫來滬即在製造局會晤俾孫得用閩軍爲護衛此時浙孫尙未有覆電吳曾切實聲稱就政府權力所及將遷徙製造局至離滬五百里之滁州政府亟欲使上海永離戰爭漩渦吳之來滬此亦爲其重要目的之一記者叩以中立區域之廣袤丁稱盧永祥孫傳芳俱表示十分願意使上海中立區有三十里之半徑云云　　張宗昌善待蘇軍之外訊大晚報云奉軍張宗昌宣稱凡查獲蘇軍所搶之物經即交還被搶各地商會前在閘北兩蘇兵身畔抄出金銀飾兩包業巳發交本埠商會又獲夏布一百匹疑係在無錫搶來故巳發交無錫縣商會張氏又宣稱所俘敗兵皆善爲待遇如願歸田當即給資遣回據前被齊軍所俘之奉兵言奉軍此種待遇適與齊軍成一反比例云 
　　租船遣送潰兵之外訊文匯報云聞當道將租招商局輪船運解齊部潰兵回籍第一輪大約即用江新當可載二千五百人運往浦口現計應遣之兵約有七千故除江新在一二日内即可開駛外並將於日内續租他船運送云 
　　（七）官員更動之昨訊 
　　張宗昌電保關監督及紙烟捐局總辦張宗昌近電京保朱有濟爲江海關監督朱係上海造幣廠長向居滬埠一俟明令發表即當履新至上海紙烟捐局總辦韓兼督原保陶瑗繼任聞張巳電保王琦爲該局總辦尙有滬寗鐵路貨捐局長一職張巳委任張少江業於昨日到差矣 
　　張宗昌委定司令部重要人員奉軍第一軍軍長張宗昌抵滬以來辦理各項要公曁接見軍政商各界應接不暇茲聞張軍長巳派定司令部重要人員如參議程鎔·蘇廷璋·齊長增繙繹官吳樹聲等爲之接洽遇有緊要方親自接見云 
　　張宗昌派陳世光爲外交高等顧問張軍長以陳世光交涉員自奉軍抵滬後連日辦理外交異常忙碌昨特聘請爲高等外交顧問云 
　　張宗昌委吕斅亮爲二區烟酒局長奉軍第一軍軍長張宗昌令委吕斅亮爲上海二區烟酒事務局局長吕氏奉委後業於昨日（一日）赴巡道街該局接事並發佈告云本年一月三十日奉第一軍司令部委任令開委任吕斅亮爲江蘇第二區烟酒事務局局長此令並奉第一軍軍長張電請江蘇全省烟酒事務局局長孫尅日加委以重職守而維稅源各等因奉此本局長遵即於本月一日到局視事並於是日接准孫前局長將鈐記文卷單照等項一併移交前來除呈報分别函咨外合行布告仰本區烟酒各商一體知照云云 
　　傳文通昨就寳山知事奉軍軍長張宗昌以寳山縣知事馮成丁艱辭職委傅文通前往代理傅於昨日上午十時許先派其弟傅文逹坐汽車前往寳山接洽下午即赴寳就任 
　　新稅所長改期來滬接事新委上海稅務總公所所長曹元度奉到省令後本定二月一日接差視事嗣聞曹所長因崑太稅所長交卸手續尙未竣事故不及來滬現巳另訂四日或六日方可到滬接差云 
　　警廳更動内外人員之昨訊淞滬警察廳自新廳長常芝英到任後前廳長杜子鑫巳回二區署長原任内外部人員如張督察長祝孫郝督察長彩章司法科長劉春坡偵緝隊長郝樹林保安隊高隊長玉墀二區署長牛玉麟等或請假或撤委紛紛更動而郝彩章·牛玉麟·二人且被看管偵緝隊長巳委俞佑伯司法科長委科員段壽南暫代副科長楊烈侯因病請長假常廳長批示給假三天以資調養 
　　又函云淞滬警察廳常芝英廳長蒞差以來内部人員逐有更動所有收支員丁寳珍另候任用遺差委顧林泰接允總務科副秘書嚴善增撤差另委高振鴻接充又委傅穎傑爲總務科辦事員又司法科長劉紀正奉令開缺遺缺委段炳麟接任又委樊同柱爲偵緝隊員又督察長郝耀光因案管押尙未判决又委劉西園爲本廳辦事員又四區署員馬恩起昨亦奉令撤差另行委員接替尙未派定 
　　警廳長解散義務偵探新任淞滬警察廳長常芝英查得前廳長陸榮籛任内所招臨時義務偵探共有四五十名現因大局將次平靜省欵異常支絀此項偵探無存在之必要昨傳諭偵緝隊長俞幼伯將該探等證書一律收回解散　 
　　四區警署遷回原址辦公共和路四區警署原址去年經松滬鎭守使宫邦鐸改設使署令劉署長遷讓而附設在内之游巡隊偵緝隊閘北辦公處司法科等各機關亦一律移往長安路·通安里刻因宫所收齊部潰兵槍械經奉軍繳去軍隊將次遣散第六師司令部巳經消滅昨日起四區及游巡隊巳將器具物件運回原處辦公司法科明後日亦將遷移矣 
（八）關於吳張之雜訊 
　　張宗昌今日拜會外交團奉軍第一軍軍長張宗昌訂於今日（三日）上午九時半起偕同陳監督兼交涉員世光·外交參議蘇廷璋·上校齊長增·并衛兵等乘汽車拜謁駐滬各國海軍總司令安得生曁駐滬英·美·義·日·法·比·等各國總正領事英法兩界工部局總董·總辦·等巳由交署分别致函通知云 
　　漢冶萍等三公司歡迎吳張漢冶萍公司輪船招商局·及鄱陽煤礦公司三團體昨日下午四時在聯華總會開茶會歡迎吳光新·張宗昌·並邀何茂如等作伴到者共八十餘人由李偉侯主席謂戰時三公司損失不少現在漸少恢復將來請轉致政府對工商業特别提倡云云當由吳張等致答而散 
　　捕房派探捕保護吳光新公共租界老巡捕房因陸軍總長吳光新抵滬特派軍事包探潘連壁前往滄洲旅館保護吳氏終日不離並由捕房又派中西巡捕在滄洲旅館門首日夜梭巡以資保護 
（九）各要人之行踪 
　　冷遹昨日回寗水陸警備司令冷遹前日來滬收束潰兵問題截至昨日巳告就緒冷氏於昨日下午二時專車回寗 
　　楊春普由淞到申回任第十九師師長楊春普氏昨日下午三時許由淞乘專車來滬當即往謁張軍長面商收容潰兵辦法 
　　臧致平將由寗來滬據軍界消息臧致平昨由濟南到寗定明日（四日）來滬與張宗昌等接洽 
（十）無錫同鄉會消息 
　　張宗昌准免無錫籌餉無錫旅滬同鄉會前日據錫公團電告省令派繳軍餉六萬各紳咸具軍令狀錫地羅掘俱窮止得四萬懇滬同鄕代籌二萬即日撥付等情當即一面分電奉張及南京盧韓懇求豁免並派員賑災一面推舉代表晋謁張宗昌泣懇免繳當經張氏允准立電無錫知事及警備司令停徵兵餉電云無錫林知事警備司令師鑒軍隊在城外嚴守紀律萬不可進城並停徵兵餉速轉各旅團營商團曁各公團一律遵照第一軍長張宗昌東等語附錄該會致盧韓電云南京盧宣撫使·韓省長鈞鑒敝邑兵災獨重前經請求派員放賑省令籌措軍餉羅掘巳窮萬難應命務懇俯念災黎對於敝邑籌餉事項准予豁免並懇案查儉勘復電派員查明災情核辦不勝感戴無錫旅滬同鄕會叩東 
　　執政府覆無錫同鄕會電海寗路無錫同鄕會鑒奉執政交下儉電據稱無錫於一月十八日起被潰兵搶擄焚殺各節巳電盧宣撫使·韓省長嚴飭軍警迅密查拿務獲究辦矣等因特逹臨時執政府軍務廳東印（十）（一）於扣輪之消息 
　　交部電請發還招商被扣輪船招商局輪船公司以該公司之江大·江華·江新·等商輪被軍事當局扣用後損失巳逹二百萬左右現因東南軍事漸告結束商貨堆積亟待轉運故曾電請交通部設法放還以維航業茲悉巳經交部據情分電南下之盧宣撫使吳陸軍總長張效坤軍長迅飭所部將所扣之輪船發還該局以便航運云 
　　紅會請釋被扣之春申輪中國紅十字會江隂青暘分會因所租之老公茂春申輪船由滬開往江隂經無錫時被該處警備司令扣留隊員與之交涉仍無效果奈青暘地方近有數萬難民全賴該輪往來救護若將輪船扣住不放必致數萬災民坐以待斃故特函請總商會致函張效坤軍長請電飭無錫警備司令將該輪從速放行以便救護云 
　　華甲商輪現不在寗之電告齊部潰兵籍隷魯豫兩省者多决計一律運回原籍遣散巳由張效坤軍長與上海總商會分函南京盧宣撫使·曁韓省長請將停泊下關之華甲商輪從速開滬以便裝運茲悉昨日巳接寗方復電謂華甲商輪業巳開往他處現不在寗故運兵之船决擬另行設法矣 
　　（十）（二）滬南北昨訊之一斑 
　　閘北义袋角昨晨拉夫昨日清晨閘北义袋角方面又有拉夫之舉近鄕種菜人上市者均繞道租界各行號廚司向在共和路菜場購買菜蔬者亦不敢經過該處　　南市錢莊提早時間結束南市各錢莊自江浙聯軍戰事發生重行遷北至隂曆年關始有數家遷回照常營業茲聞該業目擊時局尙未大定外間謡言日盛人心仍甚恐慌現在各業行商多因新年關係尙未正式開張故對於往來欵項進出尙無緊要爰特規定每日下午提早結束所有重要賬册等項均携帶北市機關存儲至次日晨間再行帶回南市云 
[昨日滬寗淞滬行車消息]  
　　昨日（二日）滬寗路上下行車僅開十五十六兩號往返各一次其滬常客車因車輛缺乏故昨日停駛前日（一日）寗來之十六號中快車延至昨日上午十一時三十五分方始到滬 
　　淞滬路前日僅通至江灣爲止不能直逹吳淞昨日起巳照常開駛頭二等客座一概不掛三等客車亦僅五輛餘爲貨車及鐵篷車但夜班車仍停駛云 
[無錫大火之續聞]  
　　滬寗路無錫車站於前日午後四時許不戒於火延燒貨棧等情巳紀昨報茲悉該站起火原因由於兵士畏寒拷火將火星落於火藥車輛之内其相聯之子彈車内儲大砲彈頗衆亦遭爆發貨棧房亦遭殃及延燒五小時經錫邑救火隊奮勇施救至十二時許方始撲滅至於損失實數一時尙難查悉云 
　　文匯報云頃據鎭江來客言昨晚（一日）火車將到無錫時適無錫有軍火車爆發車站附近火起致在中途停留數小時爆發之聲三十里外猶可聞幸除貨棧全燬外似尙無他種損失某君之車係下午六時離鎭江因無錫火起折回常州停留數小時始重行開駛來滬至爆發原因疑係有人縱火云 
[江隂慘遭兵災之滬聞]  
　　紅分會救護輪被扣焚搶殆遍死亡枕藉 
日昨江隂同鄕會接青暘紅分會救護隊員世日來電云春申輪被無錫警備司令扣留錫會交涉無效乞告總會設法云云又來電云澄危未解蘇軍死守孤城城民死亡枕藉請速設法云云當經上海江隂同鄕會會長奚萼銜君等呈請奉軍第一軍張軍長云呈爲赴澄紅十字會賃輪被扣仰懇令飭放行事竊本日接青暘紅十字分會救護隊員三十一日來電云（同前略）等情按敝會前以江隂發生戰禍當由青暘紅十字分會駐滬辦事處組織救護隊租賃春申輪船出發救護江隂城鄕一帶難民事關慈善當蒙軍長所贊許現忽被無錫警備司令扣留有礙救濟進行致敝縣數萬災黎無從出險爲此敬懇鈞座俯念民命之重電飭無錫警備司令速將春申輪船放行曷勝迫切待命之至又呈云呈爲變兵負隅環請電飭停攻以全民命事竊二月一日敝縣同鄕由無錫來電云（同前略）等情查敝縣地處僻隅無關大局重輕即以要塞爲軍事所必爭而要塞巳入大軍掌握城中蘇軍想以走避無所遂作困獸之鬥而全城十數萬人民之生命財産於此盡矣仰懇軍長俯念敝縣全邑生靈之重網開一面務電在澄軍事長官停止進攻一面設法將蘇軍繳械遣散不勝迫切待命之云以上兩呈均由駐滬澄紳面呈張軍長矣又是日下午江隂同鄕會接救護隊朱少鴻君等來函報告云自初六日夜半上船初七日七時開輪抵八圩港巳下午九時夜深不便渡江暫宿八圩港遥觀江隂城内尙火光燭天至初八日午後始熄砲聲亦於是日方止奉軍午後進城聊盡歡迎禮節但察着城内外之成灰燼者不知凡幾各家搶刦殆遍屍横遍野慘不忍覩聊述數語不及細載云云又同時接得周九臯等來函大意相同又夏肇殷來函略謂城廂糜爛至意想所不及舍間地板亦多翻起搜刦情形可想而知寳塔頭打去一半云云按上述報告觀之江隂戰事巳停但殘破情形不在無錫常州之下奉軍抵滬人方以爲蘇局巳告段落而不知江隂正砲火連天人民無路求生之時惜消息阻隔遂未爲社會注意耳 
[汪精衛報告中山病狀稍入佳境]  
　　中山病狀前日脈搏增至一百六十次頗爲危險昨日中國國民黨執行部又接汪精衛昨日十一時五十分由北京來電云昨日總理病狀無大變化今晨熱度三十七度四脈搏一零六飲食睡眠均佳兆銘冬 
[陳世光接收交涉署文卷三誌]  
　　日内完竣 
江海關監督兼特派江蘇交涉員陳世光於昨繼續接收靜安寺路舊監督署内之交署會丈局文卷器具除關監督署之文卷器具仍儲放舊監督署外其餘交署會丈局之文卷物品將點明之件遷回霞飛路辦公處一俟整理即當搬回城西新區交署存儲惟昨日温任之總務科長丁紹瀛巳允交代但祗派周科長代表出而接洽聞此事將於日内完竣云 
[曾毓雋將任市政督辦]  
　　區域之規定預擬之辦法 
中外通訊社云據某方得曾雲沛私電執政府巳决任曾毓雋爲上海市政督辦顔决不幹轄區自吳淞·泗涇·及上寳南三縣將來照廣州市辦法設公安局·衛生局現在之縣敎育局亦將由督辦直轄云云 
[電話用户今日續開會議]  
　　推舉執行委員 
　　公共租界納稅華人會及華人電話用户等因電話加價案曾於前日分别開會討論辦法昨日納稅會巳將臨時大會議决案送交華顧問部定期開會討論與工部局接洽手續而用户方面則定今晚（三日）假各路界總聯合會開委員會推舉執行委員昨日華人電話用户聯席大會書記處發出通告分致納稅華人會·各路商界聯合會·及酒菜旅茶同業會云敬啓者電話加價一案曾於本月一日假總商會開會議定本月三日晚八時召集聯合會推舉執行委員會茲特專函通知屆時務祈貴會推派代表蒞會無任切禱 
[上海國民會議促成會之二要電]  
上海國民會議促成會日前第三次代表大會時决定對善後會議之主張絶對擁護孫公中山篠電須有人代表參加善後會議且人民代表須人民團體直接選派聞該會昨日（二日）巳有電致段臨時執政原電錄下北京段執政鈞鑒善後會議須有各省國民會議促成會等人民團體之代表占出席代表三分二以上方有討論國是之權望延期以待人民代表到京始開議否則善後會議如擅自議决國家根本大法政府組織·及外交財政等案人民誓不承認上海國民會議促成會叩冬 
又該會致全國總會籌備處一電請速召集各地促成會代表及早成立總會電云北京虎坊橋四十三號全國國民會議促成會聯合總會籌備處鑒敝會於世日第三次全體代表大會議决總會應於本月十五日前成立請速電召集京·津·滬·漢·粤·及各省促成會應各派代表五人至十人其他則派代表三人至五人女界促成會代表人數相等其無女界促成會之處至少須有女界代表一人敝會巳先推派代表三人不日北上接洽一切特此奉聞上海國民會議促成會叩冬 
[航業要訊]  
　　美日艦同出口美國驅逐艦二二四號史的華號昨日奉該國駐滬海軍司令之命離滬開赴吳淞三夾水外又有日本海防艦利根號以佐世保海軍軍港巳派對馬艦載陸戰隊來滬故昨巳調還日本 
　　申湖小輪開班本埠正昌立興等申湖班小輪因軍隊封提船舶均未開班而日商戴生昌公司則巳經商得浙方軍官同意定今天起首先開班矣 
　　日清加入公會日清公司之汕厦港粤一路向不入三公司水脚公會運動自由定價刻下爲維持此南華航綫内四輪營業之久遠業巳取得三公司同意加入三公司之南華綫水脚公會以後運費一律矣 
[胡維德到滬紀]  
　　原任駐俄公使·前任日本公使之胡維德氏頃因駐俄使缺將改爲大使王正廷氏最有希望故胡使即由北南下初擬乘津浦車直接來滬旋以津浦路與滬寗路上運兵未畢車行困難遂轉由大連搭日本船　丸取海道來滬昨日抵申僅携帶年幼之公子一名 
[胡漢民廖仲愷將至滬]  
　　昨日得悉廣東代行大元帥職務之故漢民氏與省長廖仲愷因孫中山先生在京病劇特同往京視疾胡由廣東至香港與廖仲愷氏業巳搭花旗公司之林肯總統號輪來滬昨日花旗公司得電林肯輪今日午後一時許至滬船將停泊於北棧胡等即在北棧登陸云 
[由大連來滬之外官]  
　　俄國領事開爾孟太斯格Klemantaski奉該國政府命由哈埠轉大連乘輪到上海又日本政府派赴北洋視察之陸軍大佐岡村氏刻下因在京津南滿一帶視察竣事昨亦由大連乘輪還滬同船更有英國高級軍官施蒂華德氏亦由南滿來滬 
[私運軍火之三法人將解往馬賽]  
　　大晚報云前以私運軍火拘禁之三法人頃據法領事宣稱將由布爾介輪船押解回法送往馬賽法庭審理三人中一名司班古里氏前充布爾介輪船水手於十二月十五日以私帶子彈一千五百顆在黄浦碼頭被逮曾在提藍橋捕房供稱起案軍火係在機器房檢獲但不肯供明携帶登岸之故餘二人一名安託腦斯人一名柯隆賓氏前俱充安得來朋輪船船員於十二月二十七日在提藍橋附近爲華捕所追獲曾於奔逃時丢棄手梒一枝子彈無數後爲巡捕所搜獲云 
[駐滬軍艦餉銀有着楊樹莊之來電]  
駐滬海軍司令楊樹莊於去臘除夕前由滬偕同許建廷乘輪赴京向部索餉駐滬各軍艦現正靜待楊氏返滬核發昨接楊司令由京發來世電略謂海軍餉項僅奉財部撥發三十萬即日領欵先偕鄭君保菁乘車南下約江晨抵滬餘欵仍留許君在京催索云駐滬各艦隊之餉銀一俟楊司令抵滬即可發放矣 
[北市米業今日開市]  
　　市價仍照歲底 
　　滬北米糧經售公會會長范和笙·祝厚甫·蔣石稚昨通告各會董會員轉知各米客（一）定甲子正月十一日（今日）開交紅盤按照歲底自九元二角起高白粳最高價不得超過十元八角巳商妥行方一律現金成交（二）分函内地蘇·錫·常·澄·宜·蜆·等各米業團體轉知各米客因本埠年内到貨甚少催促速運來滬接濟民食 
[尙有本埠新聞轉入後頁]  
 
 

Page 15

 
 
1;第一萬八千六百五十號;中華民國十四年 西曆一千九百二十五年二月三號
星期二 * *　　申報第四張 
本埠新聞二 
[警士要求發給欠薪]  
　　上年十二月份淞滬警餉巳由商界擔任借墊經前任王固磐廳長設法支配南市方面各區署所警察分别具領在案茲聞此項警餉商界適值年關且因發生戰事重遷北市者居其多數故一時難以籌措甚由商會竭力籌墊若干應發外尙缺三四成之譜現在又加本年一月分之警餉亦巳逾期至昨日尙無發給之確定各該警察對於開支伙食在在緊要當此新丄因去年欠欵未得償清更難再事記賬特向各該長官陳述生計困難情形請即轉呈上級長官趕緊籌集餉項早日發給以資周轉而抒困難云云 
[熊警所長准免調省]  
　　江蘇警務處處長王桂林於去年隂曆十二月二十八日委錢伯賢到滬接任縣警所所長熊警所長因未奉省令不允交卸旋爲滬地各公團及各鄕董所聞羣起反對電省保留等情曾誌前報昨日縣警察所接王警務處長電云縣警察所熊所長覽調省取消望即勤愼供職力保治安桂林世 
[國民代表致拒毒會電]  
　　中華國民拒毒會昨接日内瓦禁烟大會華代表顧子仁來電云英代表請我國於五年内禁絶種植鴉片此事能否答應請提交大會討論即電復苟各國贊成無條件禁絶當注意施行下列三事（一）禁止無癮之人吸烟（二）减少輸入鴉片以爲吸食之用（三）勿以各國國内情形以爲不能施行禁絶計劃之理由按以上條件我國當可大體承認在五年内設法解决國内鴉片問題因輿論對於禁烟事業必能大予贊助也顧子仁艷又一電云英人注意我國民意請運動各方對國際禁烟會表示態度即電致施肇基請力爭到底速辦顧子仁艷 
[續獲吉安里盜案兩同黨]  
劇盜陳水昌於陽暦上月三十號晚糾黨持械至法租界大馬路吉安里内十四號妆牌圖刦未成被事主將陳盜緊閉在機關門内報捕飭探往捕時被陳盜開槍拒捕擊傷包探吳藝芳後由各探奮勇將陳盜拘獲抄出手槍一枝帶入捕房聽候補緝黨羽再核各情巳誌前報茲由特别機關探目任水揚·陳三林·包探吳炳泉·等偵悉盜黨若居閘北地方爰於前日至該處拘獲盜匪兩名帶回捕房經捕頭詰訊一過諭候詳細錄供解堂訊辦 
[劫匪解地檢廳訊辦]  
在西門斜橋行刦之盜匪林文香·李世祥·李世榮·趙春標抄出手槍二支子彈四粒又刦西門德大仁洋貨號物件之吕有思·吕慶雲·等抄出原贓各情一案業奉司法科訊實以本案情節較輕應歸司法衙門辦理昨日判將林等四犯並兩吕連同槍彈贓物併解地檢廳法辦 
[拘獲持械行刦之三盜匪]  
　　楊樹浦捕房華探目季立仁·包探何慶恩·汪竹生昨在楊樹浦路緝獲持械糾黨夥刦租界居居財物之盜匪任綠卿·任孟華·許阿高·三名拘入捕房捕頭略詰一過諭飭一併押候查明解送公堂請辦 
[拘獲九思里刦案兩盜犯]  
　　日前唐家弄九思里三十四號門牌居户袁姓家被盜刦去銀洋衣飾已誌本報此案發生後該管匯司捕房探目陸連奎·包探侯阿寳在海寗路華租交界之處緝獲錢乾生·張美清·兩名抄出手槍一支子彈十五粒及衣服等物經袁姓認明衣服確係原贓昨解公共公廨請究由邵襄讞會同英領惠君略一質訊判兩被告押候展期二禮拜再訊 
[華特路刦案之贓盜並獲]  
華特路謝家宅鄕民張毛毛家前晚被盜匪多名持械侵入搶去值洋二百餘元之衣服首飾等物該管楊樹浦捕房得報立飭探目季立仁·包探何慶恩馳往拿獲盜黨蔡良金·陳阿四·劉阿三·富阿金·等抄出原贓昨解公共公廨中西官質訊之下判令押候展期再訊 
[指控串拐妓女案之審訊]  
　　婦人王張氏·華袁氏·毛周氏·及在逃之沈阿壽被浙江路小花園六百九十三號書寓妓院之鴇婦邱阿寳指控串拐妓女王愛林（即引鳳仙）藏匿等　業由捕房將三婦與王妓拘解公共公廨判被告交保候訊已誌本報其沈阿壽一名現巳由探緝獲昨晨一併解廨據原告佑尼干帮辦赫克孟律師上堂聲稱代表原告帮助進行此案繼據專查妓寮之西捕頭馬亞上堂禀稱引鳳仙係書寓妓女自己出名捐領照會並無東家原告邱阿寳又名朱阿寳爲其寄母住於廣東路三百四十八號云云又據王愛林供稱在小花園六百九十三號爲書寓妓女十二月初一有張姓客人來呌堂差我即往南洋旅社九十八號房内所見各人均不認識正欲退出時有名阿壽及生胚金寳阿方等並婦人華周氏與第三被告毛周氏令我稍候謂張姓即來金寳當與我茶飲不料飲畢　去但神志尙清惟口則不能言微聞金寳稱此處不好移往五洲旅社遂將我以黄包車載赴五洲旅社迨至天明又被移往小東門约住七天被轉移入城内禁閉一室此時我雖能言語而若　不許聲張隔三天又將我遷去因時在夜間地名不知第一與第三被告看守至二十一號始被遷居北海路歐樂里由第一二兩被告監視二十三號我乘隙逃出投捕房報告當被拐時我身畔帶有銀洋一百三十二元小洋八角以及金練·金鎖片·悲翠戒·金釵挖耳圈·等物後均被華周氏·毛周氏·取去云云後由被告代表克威羅傑兩律師向以上各證人駁詰一過當審訊時華周氏周阿方均在公堂探聽信息遂經關讞員與英馬融領事將該兩人傳案諭各具結出外被告等仍各交保候訂期訊理 
[倫敦智利肥料宣導會代表蒞滬]  
　　本埠英商華善洋行在大東旅社設筵歡迎倫敦智利肥料宣導會物派代表施德司農學博士來華宣傳智利肥料之用途·及智利肥料對於農業上之利益施博士曾於上月二十九日偕其夫人蒞滬富由本埠智利肥料總經理英商華善洋行派人前往歡迎即於一月（三十一號）晚在大東旅社設筵洗塵到者有施博士夫婦曁本埠葉惠鈞·楊筱堂·杜偉莊·及英商華善洋行閩湘魯皖各省經理等二十餘人宴會後由施博士演講智利肥料用途及種種利益當請楊筱堂繙譯其演說大概謂智利肥料之功效大且速實勝他項普通肥料三四倍而此肥料在歐美及日本之銷路每年竟逹二百五十萬噸以上約值中國規元三萬萬兩左右其事業之偉大如此智利肥料去歲祗由華善洋行開始運華銷售未及一載農民即紛紛來函報告成績甚佳功効亦大其於中國農業前途希望正未可限量也施博士言辭旣詳且切當時聽者無不欣羡而贊揚之至晚九時散會並聞施博士偕其夫人日内即擬離滬前往港香廣東等處游歴云 
[小東門外火警]  
　　法租界小東門外大街十九號門牌同康洋貨號於前日下午不戒於火登時烟火四溢當由救火會得悉立驅皮帶車到場救熄後由捕房飭探謝光明查得該號保有火險禀明捕頭於昨日將同康號之吳文生傳至法公廨請訉先由捕頭上堂禀明前情詰之吳文生稱是日實係三層慺上起火究係如何失愼不得而知求宥中西官判照保險賠欵罰一成 
[縱火犯解地檢廳訊辦]  
　　香山路十一號柴炭店前樓爲周九所居去年歲暮周於夜半時縱火圖害一時火光熊熊濃烟四佈即經寓在擱樓上之婦人許奚氏察悉一時情急從高墮下大聲喊救經衆人齊集將火救熄周亦乘間逃遁前日五區警署將周拿獲昨日函送地方檢察廳究辦 
[交涉署聘楊國樞律師爲顧問]  
楊國樞律師法律湛深聲望甚隆操律師事業多年外交部特派江蘇交涉員兼江海關監督陳世光特聘楊律師爲交涉署法律顧問昨日將聘函送楊律師收執矣 
[游民債劵開籤記]  
　　游民工廠基金還本甲種債劵昨日開籤開出中籤號碼及經銷票號如下一等一三一九三號本埠永泰二等三五二六五號本埠同利三等二四七四八號紹興全號四等三八七六五號本埠廣蕙源五等一一八七三號本埠萬利全 
[狄連喜稱被誤拘]  
　　新閘捕房所派守於界邊之探捕前日拘獲狄連喜一名以其係便衣潰兵帶回收押昨解公共公廨狄否認係屬兵士謂家住老西門順德里六百十九號甫從南京歸家身畔帶有洋三百元實被誤拘等語中中官判狄押候查明解訉 
[携物可疑之拘究]  
　　有許魚水者在西鄉虹橋鎭往來由警見而可疑將許拘獲查出包袱一個内有布棉襖二件色布二疋並硯台等詰其此等物件是否搶刦而來許稱不是我亦爲此處農民旬日前被齊軍拉夫拉去至蘇州中途効力五天然後將我釋出臨行時贈我衣布等物該警即將人贓拘送警署昨送上海地方廳訊辦 
[搶取賭洋各押五年]  
　　住居塘山路六百八十九號門牌之包海峯前晚在家與人聚　麻雀被流氓倪阿花·毛阿梁·莊炳林·陳阿三得悉持斧突入包家搶取賭洋九元小洋十二角而逃包追出大喊由探金養吾與巡捕聞警趕到將倪等四名拿獲抄出賭洋利斧帶入捕房昨解公共公廨中西官質訊得實判各押西牢五年示儆贓洋交原告領去 
[忤逆判押四月]  
　　住居勞勃生路英華里一千五百九十五號門牌之温貞福因持皮鞋毆打親生母温朱氏·面部受傷出血被包探崔順扣查見將温拘入捕房昨解公共公廨由關讞員與英領馬君質訉得實以温實犯忤逆姑念初次從寛判押西牢四月示儆 
[公共公廨訊案彙錄]  
　　昨日公共公廨訉理民事訟案併誌於下（一）嗬商隆培洋行訴天錫·永號定貨糾葛案堂諭姑再展限三十天被告趕將貨物出清並償還棧租拆息如仍延不遵理准由原告拍賣不敷之數歸被告補足（一）美商大隆洋行訴吳瑞初等定貨糾葛案堂諭本案按照六千三百七十七號判决之案事同一律應令被告吳瑞初·彭紹坤·鄭昌榮·共同負責出清定貨限三天三被告兩案共交五千兩保（一）袁希濤等與江逢治等因爭同德醫校管理權互控案堂諭改期由原審孫會審官與美雅領事提早續審（一）張逸雲訴樂羣旅社欠借欵案堂諭傅瑞榮旣自稱爲樂羣安記之股東對於本案應負被告責任限二日内交一千元保二十天内辯訴其樂羣森記之股份本案未判决以前不准移轉他人倘有安記之股東在租界之内應着該被具報核奪（一）沈雨三訴王興記欠米洋案堂諭原告臨訉不到將案註銷（一）陳金濤訴楊坤之等欠洋案堂諭飭被告到案執行（一）俄人邱克士訴孫雪泥違背跳舞合同案被告延楊凛知律師辯護堂諭展期訉理 
來函 
[殷企成來函]  
閲今日本埠新聞所載徐家匯華界保衛團推定萬國商團團員殷企成爲團長等因查敝處保衛團確有推舉鄙人爲團長之事然鄙人以萬國商團之關係早經否認請即登入來函一門以明眞相殷企成鞠躬二月二日 
來件 
[江蘇振務處致蘇皖宣撫使函]  
　　敬復者本月十七日省署交來貴使署公函内開逕啟者准北京執政府秘書廳元電開據江蘇兵災各區公民朱大受等電稱韓國鈞以省令飭忙銀每兩加征兩角漕米每石加征五角充作振欵又以加征作抵以省有南京電燈廠爲担保由曾樸在滬息借四十萬元借欵到手又移作别用且聞各縣隨漕征起之欵亦未儲存金庫是災民負受振之空名省長得兩重侵挪之實益伏懇電飭盧使派員清查此項振欵俾實惠及於災民等語所陳各節是否屬實希即查明核辦盼復奉諭特逹等因相應函逹台端查案見復以便電轉爲盼等因准此查淞滬被兵災區難民困苦流離　據地方士紳函電報告國鈞義無可諉因籌設振務處國鈞任督辦另設坐辦科長科員）担任籌欵並籌議振撫事宜公推馮紳煦担任實地放振處中經管振務欵目一切收支均有簿據並按旬編表通告毫無侵挪之可言該公民朱大受等所言各節自係不明本處辦理情形因而出此用將　振經過之事約略陳之 
（未完） 
 
 

Page 16

 
 
1;第一萬八千六百五十號;中華民國十四年 西曆一千九百二十五年二月三號
星期二 * *　　第四張 
商業市况 
北京專電（二日下午五鐘） 
前塲金融開盤九十一元八角收盤九十二元零五整陸開盤七十五元四角收盤七十五元四角二分五伍年開一盤八十一元二角玖陸開盤二十七元二角收盤二十七元七角後塲整陸開盤七十五元六角五收盤七十六元一角伍年開一盤八十一元七角玖陸開盤二十七元七角收盤二十八元一角二分五 
　　厘拆疲跌 
　　昨日洋釐市價又跌價開七錢二分六厘比較前日又小去三厘五銀拆早市仍掛折借全無上落 
　　國内滙兌市况 
　　上海銀行二月二日國内匯兌行市報告云今接津來電稱申匯平穏數日來毫無漲跌厘價漲落亦平由於新年中百業沉寂交易清淡故也今市此間行化懸牌仍爲一千○六十兩公砝爲一千○五十二兩洋匯因申厘軟疲各處匯水同時漲起計京漲爲一千○十三元津爲一千○十二元漢電申匯市價與客臘相同交易略覺清淡厘價仍高合申厘約七錢二分八九厘内盤反較申厘爲高故匯水亦略漲計洋例爲一千○三十四兩洋爲一千○○八元漲起六元魯匯濟南每千元貼十七元烟台貼二十四元烟估每千兩合規元一千○四十五兩青島膠足無市洋每千元貼二十一元奉天來訉省垣去年缺現以致較津滬洋價每萬元高奉票三四百元現已逐漸平穏故由滬匯東三省欵項匯水亦恢復原狀每千元約貼十五元左右云 
[神户英美滙市電訊]  
　　昨日神户匯兌市午前電日美匯兌賣價三十八元三七五買價三十八元五與前日無變動日英賣價一先令七辦士二五買價一先令七辦士三一二五與前日亦無變動正午來電日美匯兌賣價三十八元五較上午高一二五買價三十八元五六二五較上午高零六二五日英賣買價與午前同午後來電均無變動 
[外滙掛牌咸有更改]  
　　昨日本埠匯豐銀行之外匯掛牌都有改動先令長二五掛三先令二辦士印匯大一羅比二五掛二百十羅比零二五法匯大十法郎掛一千四百十法郎美匯大二角半掛七十五元七角半東匯小二五掛五錢一分荷匯大一盾二五掛一百八十九盾二五新匯小五掛七錢四分二五惟香匯未動仍掛七錢四分據銀行家可靠消息謂日内先令或須轉縮云 
[先令内盤初硬後軟]  
　　較硬一八七五 
　　昨日先令掛牌長起二五内盤市價初亦見硬三月份銀行賣出爲三先令二辦士至三先令二辦士一八七五買價三先令二辦士一二五至三先令二辦士二五又四月份賣出三先令一辦士九三七五至三先令二辦士買價三先令二辦士至三先令二辦士零六二五硬至三先令二辦士一八七五嗣後先令忽又轉平三月份銀行賣出三先令二辦士一二五至三先令二辦士零六二五買價三先令二辦士一八七五至三先令二辦士一二五又四月份賣價三先令二辦士一二五至三先令二辦士零六二五買價三先令二辦士一二五交易稍旺 
[美滙價鬆交稀]  
　　較星期六鬆三一二五 
　　昨日美匯掛大二角半而内盤仍形鬆動銀行賣出三月份七十六元二角半買價七十六元三角七分半又四月份之價較緊二五計銀行賣價七十五元九角七分半至七十六元一角二分半買價七十六元一角二分半至七十六元二角半惟收盤時略堅三月份銀行賣出七十六元一角八分七五買價七十六元二角半至七十六元三一二五又四月份賣價七十六元一角二分半買價七十六元二角半成交約三十餘萬元 
　　東滙先鬆後平 
　　結果與星期六相等 
　　昨日東匯掛牌小去二五後内盤之價仍極平落三月份銀行售出五錢零七五買價五錢零六二五移時更鬆至五錢零六二五（係銀行賣價）買價五錢零六二五至五錢零半分四月份賣價最小者爲五錢零六八七五買進價五錢零六分二五又台灣銀行賣出四月份期東匯一二十萬元價五錢零七五東亞亦賣出一二十萬元價則相等嗣後之價漸緊由住友銀行買進十廿萬元價五錢零七五旋因金業中紛紛扒進故四月份價由五錢零七五高至五錢零八一二五尙難結進據稱須五錢零九三七五方可結出金價收市因此增漲 
　　標金回漲一兩二錢 
　　昨係星期一大條例無報告標金開盤較跌三錢爲二百四十九兩三錢後高至二百四十九兩九錢未開先令時小去數錢先令揭曉長二五斯時金價係二百四十九兩五錢後稍高至二百五十兩以後因東匯頗鬆故最小金價跌至二百四十八兩八錢俄而先令東匯相繼轉平致金價仍復漲至二百五十兩之間十二時許東匯益緊兼以聚昌等金號買進期金數百條人心爲此堅固故最高之價漲至二百五十一兩三錢收盤回小五錢係二百五十兩零八錢比前日漲銀一兩二錢其最高低相差爲二兩五錢烚赤市價穏定仍爲三百二十三兩交易平平登賬價格二月份二百四十九兩補水二百四十九兩三月份登賬係二百五十兩午後休息無市聞今日始該業開始全天賣買云 
[公債漲勢頗烈]  
昨（二月二日）各債市况均極暢旺合計全日期貨成交總額逹四百零五萬元内整六最旺占一百九十四萬元金融次之計一百四十六萬元七長六十五萬元現貨交易仍以九六較盛其餘各債均屬寥寥共計成交三十九萬六千元九六占二十六萬九千元整六九萬四千元金融七長五年整七等共約三萬餘元至全日市價趨勢自前市開盤迄後市收盤仍逐步趨漲如整六期現貨較前日續漲一元一二角七長期現貨及金融期現貨均續漲五六角至七八角不等九六亦續好三角五大回小一角整七多日無市昨日開盤做出暴漲二元四角又華商證劵股較上週五時漲上一元一角茲分述昨市各債市况如左 
　　金融公債金融現貨千元票九十一元八角比前市開盤好起五角較前日亦續好四角期貨二月期九十二元七角半比前市開盤略好一角半較前日則續漲八角三月期九十一元七角較前市開盤漲一角比前日則續漲半元 
　　整理六厘整六現貨七十五元一角比前市開盤漲上七角較前日續漲一元一角半期貨二月期七十五元七角較前市開盤好起四角比前日續漲一元三月期七十六元七角比前市開盤漲上三角半比前日亦續漲一元二角 
　　七年長期七長現貨六十七元三角較前日續漲七角期貨二月期六十七元七角半比前市開盤略漲二角較前日續漲五角半三月期六十八元六角比前市開盤略好二角較前日則續漲七角 
　　九六公債九六現貨二十七元五角比前市開盤略宿一角較前日則續好三角 
　　其他各債整七於前市開盤做出價七十九元比前暴漲二元四角五大亦於開盤做出價七十七元九角比前日回小一角又華商證劵股後市略有成交價三十六元比上週五時續漲一元一角 
　　外股市况清淡 
　　昨日外股市面清淡交易不多橡皮股成交祇兩種蓋大衆均待今日新嘉坡之報告也成交價格如英工部局一九二三年六厘公債九十八兩半又一九二四年六厘公債九十八兩半英法地産公司一九二四年六厘債劵九十八兩英工部局一九二二年七厘公債一百零四兩又一九二一年六厘公債一百十兩耶松一百十三兩（三月期）又一百十三兩半瑞瑢平常股八兩二錢半（三月期德律風八十兩又七十九兩公共汽車十一兩藍格志單股十兩二錢半（三月期）英爪華八兩半（三月期）太拿米拉八錢五分 
　　紗花趨疲 
　　昨日星期一美棉先因銀行街買出而跌繼以現貨交易增多及疋頭生意興隆價復漲計現貨漲十五個磅音近期漲十餘個磅音遠期漲五六個磅音印度弗洛去跌一羅比東洋二十支紅財神漲一元本埠紗花趨勢疲弱場内人心因時局險惡買意甚淡加之各省客帮因交通不便未敢多進故同行心思均有看疲之勢茲將期現紗花市價分列於後 
　　期紗紗布人鐘標準最初開盤因外棉略漲市價平平旋因多頭了結逐盤向下近遠期小五六錢後市因三品跌小三四元日商紛紛賣出致又小一兩二三錢全日成交一萬二千七百包收盤價列後 
　　二月期一六三·○○跌一·八 
　　三月期一六二·三○一·八 
　　四月期一六二·二○一·七 
　　五月期一六二·二○一·六 
　　六月期一六二·一○一·八 
　　七月期一六二·三○ 
　　現紗客銷方面稍形活動計川帮進七百包江西帮進四百餘包其餘漢口天津牛莊廣東汕頭吉安野鷄等帮共進九百餘包價跌二錢五分至五錢申新紗廠開出二十支人鐘二百包扣佣價一百七十八兩二錢五分溥益紗廠開出十二支地球四十包扣佣價一百六十四兩五錢餘牌市價列後 
　　十六支二十支 
　　人鐘一六七·六五砲台一七八·○○ 
　　日光一六八·二五寳鼎一七五·○○ 
　　寳光一七○·二五人鐘一七六·七五 
　　金城一七三·○○牧羊一七三·○○ 
　　富貴一六八·○○鴻福一七八·一○ 
　　金鷄一七三·○○仙桃一七九·○○ 
　　地球一六七·七五五福一七三·○○ 
　　丹鳳一六五·五○聚寳盆一七三·○○ 
　　藍鳳一六七·二五水月一八○·五○ 
　　豐年一七一·○○天女一七八·○○ 
　　雲鵬一七六·五○ 
　　十支十四支 
　　寳鼎一六一·○○四喜一六三·○○ 
　　金鷄一五七·五○ 
　　富貴一五八·○○十二支 
　　鴻福一五九·○○地球一六四·五○ 
　　豐年一五八·五○金鷄一六三·二五 
　　帆船一五八·五○電車一五八·○○ 
　　期棉通州標準晨初開盤見美棉因疋頭市况良佳而漲印棉因買氣不振而跌市况平疲旋見紗市下跌遂爲之帶小後市因日商賣出又小四五錢全日成交一萬七千三百担敢盤價列後二月期三九·九○跌·六○ 
三月期三九·八五·四○ 
四月期三九·七五·四五 
五月期三九·七五·五○ 
六月期三九·八○·四五 
七月期三九·八○ 
　　現棉公會消息紗廠略有買進市價平平 
陜西花四一·七五怡和進五○○件現貨送廠 
陜西花四一·五○怡和進五○○件三月份送廠 
姚花三八·○○振泰進一○○○担現貨送廠 
　　三口目下委靡（二日大阪電） 
　　將來須視美棉趨勢 
三品前月末停市中之人氣因雙方整理告一叚落美棉又趨堅俏漸有反騰之勢惟因市况委靡逹於極度巳成積重難返之象僅此二者尙無轉移市場之力故目下仍形混沌惟美棉趨勢頗有可觀輸出能力巳增加七百五十萬包然特奇沙斯州久旱不雨影響前途頗鉅此後漲跌全視特奇沙斯州之降雨如何外國帮對於五月期貨若在二十五仙以上即有罷手之勢歐洲帮亦有價廉則買之概今後需要當以内地紡織帮爲重要主顧耳 
[大阪紗市閑散（二日大阪電）]  
棉紗現貨前月末趨勢混沌今晨期市轉俏因之稍形穏定惟買氣仍極清淡僅川口帮買進少許行情無大變化中等二十支二·三月期呌價爲三百六十八·九元成交極少 
　　日之出二十支現貨三九三·○○ 
　　菊三十二支現貨三九○·○○（？） 
　　菊二十支現貨三九○·○○ 
　　鶴鹿四十二支二月期五一八·○○ 
　　大阪布市不動（二日大阪電） 
　　棉布市况前月末雖稍有起色内地貨則因行情過昂各家觀望莫前成交無望僅輸出貨趨勢稍堅然三幅布亦跌去二角二幅布跌去五分其他站定未動 
　　桃三幅布二月期一四·五五 
　　絲市不暢 
　　新歲以來滬埠各絲經交易均不見恊蓋歐美等處年前存底頗豐邇來以横濱絲市遽趨傾跌以致消路方面不無受停頓之影響加以華商各處疊遭兵燹來源阻斷期絲未敢承抛市面遂趨清淡昨市廠絲惟信孚進莫字等牌七十担元泰等行進乾經十担愼餘進嘉興絲十五担和豐買　陽絲五担信孚又進四川揚返經十担及上等三四月期八繭灰經五十担價均平定云 
　　横濱絲市現貨微漲（二日横濱電） 
　　生絲現貨星期六成交五萬餘斤爲最近稀有現象因之各貨銷青頓形暢逹午後鈴木商店呌買尢力因存底缺乏大有進貨不足之感行情漲起二·三十元 
　　絲屑市况歐洲帮微有買意存底稀薄行情看漲　 
　　期粉步漲不已 
　　日商與各帮繼續競辦 
昨日麵粉交易所仍祗開拍半日而期粉成交額甚形暢遠各月市盤亦步漲不巳查日商對於二三月份之貨仍在繼續動辦三井等在二兩三錢零七五一盤抛進二三月份貨各五萬包南洋與大連兩帮對於現期本月份需要均殷各在二兩三錢零二五盤中抛成二三萬包滬埠現粉存底不充所有本月份各廠　單大都抽買殆盡行市漲勢幾與日商注重之二月份貨相頡頏惟遠期四月份貨因屆時新麥可望登場昨市間粤等帮雖間有抛進而行市漲風較平計與二三月份相懸一分市場人氣自見昨市日商等繼續競辦愈形激昂空方抵補更殷各月市盤逐步上漲收盤結果本月份價爲二兩三錢一分較上星期六收盤價計漲二分二月份爲二兩三一七五較漲二分二五三月份爲二兩三一七五較漲一分四月份爲二兩三○七五較漲一分二五期粉成交共計四十二萬六千包股票開拍兩盤成交三十股價自五十兩至五十兩一錢較去臘漲起三錢云 
　　荷赤成交甚旺 
昨日公會劃盤未見甚俏現貨開七兩五錢五本月份同二月份七兩六錢二分五三月分七兩六錢五碗青開盤五兩五錢成交　多抛貨七八月份期十號荷赤初五兩七錢爲英商天祥行所做開次開五兩六錢五爲日商高津行所開繼則源來建號開出價祗五兩六錢以此在最低價成交者甚多云 
　　五金出路漸見發動 
　　昨日星期一各帮出路甚爲活動北路天津烟台及青島諸帮收買尤烈新洋元白鐵及鐵悉有躉批成交南路長江各口岸則以什綱鐵品居多大路貨雖亦成交不少較之北路各帮則尙遜一籌本埠各船舶廠及鐵廠等則以建築花色居多市上售價經此一番激動後亦不若往日之紊亂云 
 
 

Page 17

 
 
1;第一萬八千六百五十號;中華民國十四年 西曆一千九百二十五年二月三號
星期二 * *本埠增刊 
本埠增刋 
[永安發售製就衣服]  
永安公司二樓西衣裁縫部近製成時式男女大衣多種呢料均佳定價便宜又新到歐美全毛厚薄西衣呢絨該部製縫洋服限日取件式樣尤爲考究適合云 
[鄧中興運到大批鞋料]  
　　五馬路石路口鄧中興五金號新自歐美各國運來大批製鞋材料如生橡皮橡皮鞋底鞋跟華記帆布·各種蔴蓬線銅釘蠟餅水蠟餅線球鞋帶鞋圈鞋鈕跑鞋扣及鞋油寛緊布等貨色甚多花式不一定價均極尅己故連日門市批發頗盛 
[良晨好友社增製闊箋]  
　　北京路浙江路口良晨好友社素以製箋著名所製美術闊箋爲各大公司機關所樂用每千大洋三元附印名號住址不加費尤稱便宜最近增出箋式多種其圖畫均亞光箇凡亦鵬諸名家之傑作彌足珍貴云 
[藝苑清音]  
　　余天遂君寓申多年平生書畫冠絶一時早爲藝林人士所欽仰而其文章更爲當世推重現敎授之餘願以書畫文章貢獻社會訂就潤例收件處南京路勞合路聯益贸易公司 
[拒絶烟酒會之發逹]  
　　儉德儲蓄會自提倡拒絶烟酒舉辦特别儲蓄以來頗形發逹陸續加入者計數百人近又特編拒絶烟酒運動專號藉以警勸社會共同進行自發行以來各界來函贊許者絡繹不絶或予以精神上之輔助或予以經濟上之輔助其索儲蓄盒加入儲蓄者尤形踴躍云 
[顯蔭法師回國]  
　　諦閑老法師門弟子顯蔭法師留學日本高野大學專修密宗茲學成歸國昨巳抵滬時王一亭居士等親自到埠歡迎法師到滬後須赴甬拜謁諦師即日返滬當在海寗路錫金公所内佛敎居士林宣傳眞言要義並聞顯法師離日時中華駐日總領事親致頌詞華僑之贈詩贈文及到船歡送者甚衆頗極一時之盛云 
[勵志團討論團務進行]  
　　牯嶺路勵志宣講團日前（星期日）下午二時在總部開緊要職員會到者徐惠施李劍虹吳兆麟馬翰如等二十餘人討論各事如下（一）去年新入團員應速通函詢問是否繼續（二）速即選舉新職員以利團務進行（三）着手興辦平民義務學校以普及敎育議畢巳五時遂散會 
[晨光美術會年會志]  
晨光美術會於二月一日假東亞旅社開本屆年會男女會員到者三十餘人由唐越石君主席秩序如下（一）主席報告遷穆新會所及籌備展覽會事（二）汪英賓君演說（三）關良君梵唖鈴獨奏（四）嚴簡凡嚴與今兩君古樂合奏（五）史匡韶君又張雲鵬君梵啞鈴獨奏（六）攝影一時音韻鏗鏘殊爲盛舉也 
[春令婦女同樂會紀]  
本埠大厦·上海·南方·各大學女生及其他女子二十餘團體昨假荆州路南方大學健身房開會天氣雖甚冷而女界到會者甚衆該會原擬不招待男賓後因會場尙有餘座亦歡迎男賓參觀其所排演之新劇·雙簧·唱歌·跳舞·俱臻佳妙而雙簧一項以化裝村婦表演國民會議之演說藉以唤醒女同胞尤覺奇趣叢生此外主席某女士中間利用時光插以長篇演講備述歐洲各强國婦女生活狀况與中國女子生活狀况相比較甚爲詳盡云 
[集會表]  
　　陽曆本月時間地點召集者事由 
二月三日上午十一時城内縣基路明德女學開校典體 
二月五日假大東旅社金陵大學同學會開年會 
三月六日基督敎大學同學會基督敎大學同學會舉行年宴 
二月八日下午一時北河南南路總商會贸易信託公司第四届股東會 
二月八日下午二時虹口邢家木橋崇順里中國雪茄烟草有限公司股東會 
二月八日下午二時在江西路上海正利商業儲蓄銀行臨時股東會 
二月八日江西路三和里厚生紗廠股東會 
二月十二日午後二時假董家渡花業公所復盛碾米廠　開股東會 
二月十三日在寗波路八十五號大豐慶記紡織公司股東大會 
二月十四日午後二時在南京路中華勸工銀行股東會 
二月十五日下午二時假四明銀行百匯銀行股東會 
二月十五日午後二時北京路七八號浙江興業銀行股東會 
二月十五日下午二時在天主堂街五十二號華大商業儲蓄銀行股東會 
[天氣報告]  
徐家匯天文台昨日下午四時三十分氣象預報云天寒有雲北方有不穏定之微風台灣海峽有和緩之時令風安南沿海時令風較强又昨日下午三時前二十四小時内本埠氣温最高四四·六最低二五·二去年同日最高四一·九最低二六·六 
 
 

Page 18

 
 
1;第一萬八千六百五十號;中華民國十四年 西曆一千九百二十五年二月三號
星期二 * *   
 
