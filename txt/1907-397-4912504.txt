# 1907 - 397 - 4912504

 

Page 1

 
 
   
 
 

Page 2

 
 
論説論江浙拒欵代表之當有形式權（孟森稿） 
近日輿論主張舉代表者漸多。而有蘇路之已舉因而有浙路之將舉。其效果若何。夫謂外部得代表而即轉圜。何以不於今日順全國之人心。而必於後日惠此少數之代。表其必於籠絡迫脅等方法。擇一以施之。固今。日反對舉代表者所及料也。吾謂不爲利回不爲勢動之人猶易得。已具官相者吾布衣不敢知未入仕途而以明法仗義爲大會所公推者。其人必可恃無疑也吾獨慮政府誣衊代表代表。即不見僇辱於外部適以。無能自白於公論。而致國人皆欲殺之。然則見殺於外部猶得一義士之名見殺於國人。其人且貽笑罵於萬世有如代表入京一與外部接無論其見屈不見屈。外部意存忠厚則曰吾已以擋案指示代表矣若稍刻毒則竟曰代表已承諾矣要之無論外部如何措詞一經悍然與英人訂約之後。代表出京即百口辨其非已所承認誰其信之故觸怒政府至不保首領而止。爲政府所誣衊。則生命名譽乃至祖宗墳墓俱在可危之列奈之。何其輕試也。夫不舉代表。使政府别有藉口誠非所宜。然吾恐爲代表者止計及以性命與政府爭是非。不計及以性命與國人爭寃否。竊謂代表一到。政府即翻然變計與國民所主張者訴合無間以爲代表之榮以爲國民之福此本非舉代表者之所敢望舉代表者正期其不得要領而還間執政府之口焉耳夫何謂不得要領。代表不能以國民之意强政府以服從是即不得要領是已不足饜屬望代表者之心而猶不受蘇浙路斷送於代表之罪是必代表人有未承認借欵之憑證是以告我國民。而後我國民乃一意責政府之悍不責代表之姦使此次代表派如不派。而多一間執政府之能事。是即代表之大幸矣今竊以私意布告國民當公告公司先電政府約明代表來京之形式權代表與政府所議必彼此提出文書。簽押。而後爲允先有代表簽押之文書然後與外國人從事其事適如代表所允之條件則此後代表負責於國民否則爲政府蔑視代表以蔑視國民。代表不能代外部任過日代表旣奉部電聲明人數愈多愈妙則代表爲合議制之代表。有一人不簽押。仍不足爲國民允許之據此形式權之根本規定也。自餘有呈遞國民願書之權則國民意思有所表見。有代表人合議之權。則與政府磋商。不至以一人之智慧。猝爲所窘。其應預擬者恐尚有數條。吾國民宜細思之。乘代表未入京前要求公司先與外部電商。其允也則代表可往。其不允則外部本有意掩代表之不備。我有詞矣何必多此一行。以葬送我一二士民。而適以促外部媚外目的之 
 
 
 

Page 3

 
 
逹耶此言也國民宜鑒之公司亦宜鑒之爲代表者尤宜鑒之至於擋案云云政府即不僞造亦可抽示其不中理者如前日之奏摺獨漏盛宣懷與銀公司之交涉其意可知矣就檔案以爲研究尚非條件中之本義也總之代表人能討一不得要領之實信以回覆江東父老即其保全生命保全名譽保全祖宗墳墓之無上妙策矣 
專電 
[電一（杭州）]  
　　旅杭蘇省同鄉今日開拒欵會到者百餘人認股四十八萬一千七百元 
[電二（蕪湖）]  
　　安徽督練公所宋芳賓十一日來蕪查騐前獲砲彈 
[電三（蕪湖）]  
　　新浙撫馮汝騤准十三晨過蕪赴任 
[電四（北京）]  
　　山西福公司案賠償用費可望减輕議結 
[電五（北京）]  
　　庫張鐵路郵傳部决議明春仍派詹天佑往勘路綫路欵要聞 
[那相堅拒合同簽押]  
　　蘇浙路約英使迭向外務部催請將借欵合同從速簽字初二日約期到部會晤那中堂答之曰貴大臣亦聞兩省風潮否此時催我簽字是直逼迫我國内亂於貴國非徒無益而又害之諒貴大臣必不如是之夢夢也朱使嘿然繼又請訂其明日與慶王爺會晤那允之然恐慶邸爲朱使脅迫漫然應允當卽馳謁慶邸諄囑切勿允許誠恐萬一有誤并告梁崧生侍郎于初三日下午先至慶土府候朱使來見時帮同抵拒以免慶邸單見偶有差池致貽口實亦可見那相國維持調護之苦心矣 
[留日同鄉代表回國]  
　　留日浙江同鄉曾所舉杭州代表章君述洨陳君時夏及嚴州代表柯君毓琛均已到滬暫寓四馬路旅滬學會事務所不日即當回杭赴拒欵大會云 
[勇郡公推商董赴會]  
　　甬郡紳商學界因杭州將開大會特公推商務總會董事吴君傳基於初十日東裝赴滬改乘小輪到省 
[浙江學校認股會紀事]  
　　初九浙江鐵路學校徧發公函請省城各學校報告認定股數并研究交欵方法三點半鐘開會由魏伸吾君宣布發起情形及將來歸併浙省學校聯合會辦法隨後報告到會各學校認股實數計二于零四十整股二千五百九十二零股紋銀一千五百兩最後研究交欵方法法政高等赤城公學保姆傳習所女子蠶桑學堂各代表主張五年交清其餘均不賛成旂營學校代表貴翰香君起立云付欵期長清苦學生亦可認股倘限期過短諸多不便何闐仙云旅滬浙人均主張五年交齊零股每股改作五元魏伸吾君云現在各校所認零股均照十元計算如果改章不過將一股化作兩股確無妨碍至於付欵遲速已向銀行説明早交者祇須交銀行按期照付並無受虧惟有願作十年交欵者倘將限期改短甚不方便今日諸君旣願遲交祗有告知學校聯合會長請與集股大會商酌衆均應允最後魏君又云此會開過後所有各府縣認股事情及一切未了事件均移交學校聯合拒欵會辦理以歸劃一説畢天色已晚遂散會 
[新浙撫馮由漢口致蘇路公司電]  
　　蘇杭甬鐵路公司鑒前電聆悉騤今日東馭到滬奉教 
[太原同蒲鐵路致蘇路公司電]  
　　蘇路公司鑒聞力抵外債敝處極表同情已電逹外部望堅持到底 
[安慶陸軍學堂致蘇路公司電]  
　　蘇浙鐵路公司鑒拒欵事已電外部祈堅持到底 
[蘇路公司接各處認股函電]  
　　金山湶涇同仁學校二百股揚州教育會代表揚屬一百萬常州女界保路會一千五百股松江彬蔚女校一百股尙公小學校學生一百十股 
[駐滬江寕公所致蘇路公司函]  
　　（上畧）敝公所同人定於十二日開同鄉大會邀請旅滬同鄉共任勸股業由發起人認定一萬股聊盡薄棉此外旅滬同鄉商學工界不下兩萬人盡力勸導俟開會後湊集巨數再行報告敝公所代收股銀暫製收條逐日開單加戳代解貴公司填取股票息摺一切均照貴公司定章辦理（下略） 
[三林學堂開會集股]  
　　三林學堂全體於本月初九日組織拒欵會先由教員李綺城君演説大旨謂同學亦江蘇之一分子如有願爲 
 
 

Page 4

 
 
蘇路之主人翁以保我固有之土地者請認股簽名衆皆鼓掌贊成頃刻集成二百餘股諸同學又各發家信力勸父兄認股以維路政云 
[旋滬廣東學生開拒欵會]  
　　昨日午後三時廣　學界各團體聚議於虹口同德里競强學社决議三事（一）通信與江浙拒欵會運動廿一省組織全國拒欵大會抵抗借欵（二）由各團體代表担任招股義務（三）蒞會諸君認股因各人均已在本校拒欵會内盡力担任股分此次再竭努末之力當塲認股三百六十份 
[江蘇鐵路恊會暫行簡章]  
　　一定名本會係江蘇人民組織恊助本省鐵路公司爭回路權名曰江蘇鐵路恊會二宗旨代表輿論對於公司以國民之資格盡保持之義務三辦法（甲）力拒外欸（乙）勸集股份（丙）恊助本省鐵路公司（丁）聯絡各省路政機關四組織（甲）會員凡本省人年二十以上有職業者有會員二人之介紹均得爲本會會員（乙）職員總幹事一人副總幹事一人評議員十人調查員十人書記二人會計二人皆由會員投票公舉五會所無定臨時通告（暫以上海四馬路一品香對門辰字廿一號爲事務所）六會期無定臨時通告（暫以事務所爲通信機關）七經濟由發起人認捐會員量力捐助所有臨時職員一律義務八附則本會以路權爭回爲終止期以後對於本國路礦問題當重行組織不在本省鐵路恊會範圍之内緊要新聞 
[廷寄贛撫確查加賦病民情形北京] 　　 
　　御史廖基鈺封奏江西省各州縣丁漕加重民不堪命請飭查辦如以臣言爲不足信可飭諮議或調查局再行候查云云隨奉上諭有人奏江西各州縣丁漕外重民不堪命據云如再議加較諸光緒初年幾及倍徒等語丁漕爲朝廷萬不已之舉豈容私自加增著即確切查明據實覆奏原摺着抄給閲看欽此已由軍機處廷寄贛撫瑞中丞欽遵矣（影） 
[兩宫留意立憲條陳北京]  
　　皇太后於各大臣呈遞立憲摺奏必先留中詳閲諭令皇上講解按條用硃筆點畫然後交出會議（西） 
[中俄開鑛交涉彚誌]  
（一）東省江吉兩省東清鐵道開採煤礦條約聞已訂定内容大畧（甲）將現在所訂鐵路兩傍三十里擴爲五十里（乙）在條約所載鑛域内不准他國開採（丙）在約内礦域附近允准華人開採（丁）所採煤炭專供火車之用并一面禁止採伐樹木一面保護森林 
（二）蒙古蒙古土謝圖部車臣汗部等金鑛原定華俄合辦旋因舊時章程有窒碍難行之處經外部駁復刻由農工商部度支部　藩部會同外部將採掘章程徃重行訂妥咨送辦事大臣延祉查照 
（三）新疆新疆巡撫聯魁電咨外部略云屬下克圖山金鑛中俄議訂合同集股二十萬兩禀請開採乞予立案 
[日本購米問題蕪湖]  
　　日本購米一案蕪湖認　二十萬石連日商學界開會集議妥籌善後之法茲將函禀電文分録如左 
　　蕪湖商會上督委陳沈兩觀察函（前畧）蕪湖减認十萬石無非恪遵諭旨仰體憲厪顧全大局如再責蕪湖多認一分皖人即少一分蓋藏當此秋潮湧漲二麥不能下種春收有無未可預卜將來民間乏食後患孔多權衡利害除十萬石之外萬難再加共同籲懇帥座仍遵此次諭旨三省匀攤以顧皖省民食至于蕪湖一口向未禁運原爲接濟隣省係中國販運口岸非出洋口岸也外洋來華運米此係特别之事旣允裝運卽當匀攤設以鎮江上海爲通商口岸一經准運流弊甚多不便開禁若仙濠係内地口岸似不妨變通辦理數僅十萬歸官採運數足爲止仍行嚴禁商人購運出口諒不至卽成漏巵一轉移間皖人受惠無窮江省之民亦當顧全大局無所容其推諉矣（下略） 
　　徽州公學致全體學界曁體育會函（上略）部命允准日本運米二十萬石難保無暗中偷漏之弊且又歸日本目辦將來向各行各號定購卽四十萬八十萬猶未可料也敝同人等現擬組織一民食保全會以全邦交順部命保民食限實數杜偷漏爲商會最後之勁援此吾國民應盡義務雖赴湯蹈火所不能辭者也倘得贊成即希公舉代表示知以便商訂會章妥籌辦法（下畧） 
　　徽州公學禀皖撫電大帥鈞鑒告糴事急聞公憔勞感甚現徽州米價在六元外請電政府聲言安徽災荒後民氣不靖將來或因飢釀亂地方官不能任重咎冀挽回萬一歙縣優廩生吴棣叩上 
　　蕪湖商會致長沙武昌兩商會電長沙武昌商會鑒日人乞糴湘鄂亦在派購之列尊處允否至准其自購後患孔多有無籌及杜弊善法乞速電覆蕪湖商務總會冬 
　　長沙商會覆電蕪湖商會鑒湘米官辦解交鄂督轉發日商湘會江 
[梁廉訪中風請假詳情武昌]  
　　鄂臬梁鼎芬中風請假已誌前報專電茲悉初六日梁廉訪至藩署賞菊會讌飲酒畧多先已出席返署午後四句半鐘適值法部左參議余堯衢參贊由湘來鄂至署 
 
 

Page 5

 
 
拜會廉訪仍出見客甫談數語忽然暈倒扶進内室已不能言語由文案張大令立發電話延請陸軍小學監督劉香逵觀察及其他名醫數人來署診治服藥數帖至初七日下午未見大效當由廉訪家屬飭丁至鄂督署請假一月趙次帥及藩學道府各員均乘輿往視聞日内須委員暫行代理云（今） 
[江西南贛拳匪閙教二十二誌]  
　　上猶縣電禀辦匪情形九月三十日上猶縣陳大令壽琳電禀贛撫略謂鉛坑地險四面環山通大道三小路二南接崇義二縣匪首葉黑古等盤踞合謀攻城原擬分路進勦因兵僅兩哨不敷分布卑職九月十五子刻往鳳岡禀江臬司蒙派劉管帶二隊十六午後到縣各派偵探約期與崇義縣會軍夾勦十七亥刻併營哨拔隊次晨抵坑余管帶由崇繼至不意匪聞兵到合坑先逃將匪巢焚燬正在搜山董趙兩管帶同至連日分路窮搜匪首兼正兇陳行祥電禀已正法續獲第五名匪首何益秀認攻崇城逃回應否就地正法抑解道訊辦請電示餘獲各犯訊實再禀趙軍十九董軍念二均赴崇現卑職在鄉搜匪懸賞勒拿勦撫兼施冀獲首要回署詳報 
　　　庾縣續請借欵大庾縣陳大令守謙電禀撫藩云上崇匪勢現雖稍衰而竄匿勾結仍屬可慮已由本府電請留防庾境三面接壤時有竄擾之虞城鄉團練均難遽撤地方無欵挪移一切軍需均係由縣墊發電文絡繹需費亦繁下忙錢糧毫無完納前領津貼支銷又盡懇再借領銀一千五百兩並請電匯以濟急需此亂剿而不撫恐無了日管見所及不知當否 
頓首 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要摺 
[開缺陜撫曹鴻勛奏設禁烟局并擬定禁烟辦法摺]  
奏爲遵旨設立禁烟局並擬定陜省實行禁烟辦法恭摺具陳仰祈 
聖鑒事竊臣前接准政務處咨行奏定禁烟章程奉旨依議欽此欽遵恭録諭旨並黏抄禁烟章程十條前來此誠朝廷正本清源之上策亦中國變弱爲强之轉機也竊惟鴉片之毒普及各省而陜西尤甚數十年來種者徧隴畝食者徧婦孺臣目覩情形久已痛心疾首而急思挽回處此競爭劇烈之世界欲使人人有自强資格必先使人人有自立之精神鴉片之毒一日不去斯中國之精神一日不振今日人種之弱政治之衰社會之腐敗經濟之困難皆鴉片一物爲之也此次明詔初頒中外相慶富强之基在此一舉臣接准部咨之日當卽恭録諭旨附刋禁烟十條通行曉諭並與司道會商在省城設立禁烟總局參酌本省情形規定實行政策其辦法以立法於官推行於民爲宗旨以療現在之沉疴絶將來之傳染爲成效目者民之表表不端則影不正欲清積癖必自官始現派各省會館首事清查各省在官人員勿諭現在候補一律具結列册有瘾者勒限戒清其有年老瘾深逾限不戒者即行照章嚴處至武營將弁兵丁一有嗜好於振軍經武大有損碍飭令該管官長查明具結吸烟兵弁即時革換官旣知戒則法行自上勸導易於爲力又遴選精通醫學者酌方配藥設立禁烟公所使貧苦無力者皆得輪流入所勒限戒清更飭各處公正紳耆設立戒烟會勸諭監督以濟官力所不及則收效較爲迅速惟是陜省出産以土藥爲大宗民間自種自食蔓延全省沾染旣久視爲習慣且窮鄉僻壤錮閉尤甚驟聞新令轉生驚疑若欲廓清舊染非先開通民智不爲功現　遴委明白事理之人用白話演説分途勸論將 
聖明毅故改革之大旨及中國近日貧弱之原因爲之反覆論説務便人人知鴉片一物爲頽敗實業窳亡生計之鴆毒則危語巽言灌輸旣易荒村遐區普及非難至於清查烟籍分給牌照禁售烟具閉歇燈館均已一律遵章次第舉辦並通飭府廳州縣一體仿照實力推行其卓著成效及玩視不理者均分别功過嚴定賞罰並將限種鶯粟一條飭令戒烟局會同司道妥籌定章覈飭各屬遵辦務期湔除積習拯救沈溺以仰副朝廷除弊牗民之至意所有臣遵旨設立禁烟局及擬定實行禁烟大概情形理合恭摺具陳伏乞皇太后皇上聖鑒訓示謹奏十月初一日奏硃批著恩壽認真嚴禁毌稍疏懈欽此 
輿論一斑 
[江浙大團體會拒欵意見書]  
（前畧）必也集兩省人民聯合一氣更開大會開會之日佈告於衆日瓜分之説我江浙或隷於英昔猶暗射也今則明目張膽而奪之矣路猶人身之腸胃也腸胃剜而人可不死也有是理乎江浙人民倘不甘受埃印猶太之慘禍務必當塲簽名揷血暫盟路存與存路亡與亡矛淅劍炊將效會稽之棲以待命必實逹其保路權保生命之目的而後止否則願以頸血死不願以奴隷生 
[鳩江金士奇意見書]  
（前畧）閲報登蘇州拒欵會致蘇路總恊理函情理備至深明責備賢者之義令人欽佩又報載初四日江蘇鐵路恊會開會蘇人蔣某不以集股爲然者殊不知　股卽所以拒欵扼要辦法仍以集股爲上策宜即派人分馳内地聯絡商學界開會演説利害（中畧）一面即乘此潮流合兩省紳商士民上書要求將此案責成江督會同原議廢約之盛宫保在江 
 
 

Page 11

 
 
寗議結如果英人仍復狡執可援開平成案控諸英京高等裁判所（後 
略） 
分類新聞 
政界 
[政界]  
[電飭考察青海界綫北京]  
　　政府以青海地方介蒙古西藏新疆川甘之間年　一切政治措施毫無進步亟應實行整頓以固藩服特電甘督升允飭令迅將青海全部界線詳加考察繪圖貼説作速聲復以便參酌情形切實整頓（如） 
[電查川省减種鶯粟情形四川]  
　　政府前議四川雲南及碭山台州等處爲出産鴉片著名區域見值籌辦禁烟該處是否實行減種務應切實調查業已咨行該各督撫迅將所訂减種章程據實報明以便存案備攷（若） 
[鄂督請鑄銅元湖北]  
　　鄂督趙次帥咨行及支部略云鄂省自限制銅元後財政尤形支絀巿面商情亦頗受其影響擬請暫緩限制仍前開鑄以資周轉（如） 
[電覆閩督速辦要福建]  
　　閩督松鶴帥前電商整頓要政各節經政府核議僉地裁撤制兵改練警察飭各屬廣設學堂在内河普行小輪調查游民數目分墾沙田編船户爲河團設全省審計局均屬現今急務自應照准咋已電覆閩督迅速認真舉辦（爲） 
[調查札薩克圖王旗疆域北京]  
　　理藩部調查内外蒙古疆域界線聞係專爲測繪輿圖並擬將來酌量創行新政之預備現經哲里木盟札薩克圖烏王旗派委蒙員將本旗全境測量繪圖自哈蓋河化和碩起以北一帶均屬黑龍江省地面四至邊境係南至郭爾羅斯旗北至哈拉哈郡王旗東至鎮國公旗西至圖什圖親王旗本郡王府第在新設洮南府開通縣之北東隔洮河爲梵通寺後有新廟北面共有圍塲五處放荒界線自七十七道嶺紀斜至西北托合木河止所有地段均擬開放自放荒界線以南至卓索吐格連係屬山廠等情已由本札薩克呈報理藩部矣（酉） 
[議訂外省警生録用章程北京]  
　　民政部以京師高等巡警學堂畢業録用章程早經本部議定惟外省警察學生録用之法尚水計及現特飭司速將此項辦法訂定專章通飭各省一律遵守以示劃一而資鼓勵云（如） 
交涉 
[鎮關另租馬頭之衝突鎮江]  
　　鎮江招商日清戴生昌内河小輪三公司曾租用鎮江關前灘地公設小輪總馬頭以便搭客上下按月認繳租銀八十兩近由稅司將該馬頭收回拆毁三公司初無異議詎該馬頭現又另租與東宇小輪局爲清鎮各輪總馬頭以致三公司不服於初八日招集一二百人欲與鎮關理論稅司聞之立即飛請水陸總巡周錦堂恊戎到關防護未幾恊戎親詣三公司善言勸慰始免釀成事端聞此事現已由鎮道榮觀察出爲調停當可和平了結云（退） 
[楊大臣電告蒞暹確期北京]  
　　駐法星使劉式訓於上月三十日電致外部謂暹使奉政府命詢問楊大臣蒞暹確期以便準備當由政府電詢答復云據派赴南洋考查商務大臣楊士琦侍郎電告上月二十九日由香港起程赴菲律濱約住八九日計十三四可到西貢云云請即電知西貢地方官爲幸（如） 
[電請照會驅逐教士北京]  
　　滇省朱苦喇地方民人控告該處教會司鐸田得能强估民妻留堂姦宿以及種種不法情事錫清帥當即電告外務部照會法使速卽行知北京總主教將該司鐸撤換驅逐出境以靖地方（大） 
[教民在押病斃之紏葛寗波]  
　　鎮海縣天主教民貝某前因犯案經紳士禀縣拘拿釘鐐收押日前貝因病斃命該縣孫大令飭傳貝妻翁氏到縣氏求免驗貝結在案詎該氏近忽訴知主教謂伊夫在押病劇時請禁卒開鐐禁卒索費過鉅遂致伖鐐斃命且手指有傷痕免驗之結係縣官飭差勒具並非自願等語昨由主教將情函逹甬道當由張子遇觀察飭委鄞縣黄大令帶同仵卒親赴鎮海會同孫大令開棕驗視旋經仵卒禀報確無傷痕黄大令卽飭令封殮據實禀覆（行） 
[電查晉礦情形山西]  
　　外部近電致晉因潞澤一帶礦産豐富近又有外人覬觎開採情事飭即迅查電覆如有外人要求開辦應即拒駁以杜交涉（如） 
[駁拒洋商請開宿礦北京]  
　　近有日斯巴尼亞商人至外部要請開採安徽宿松縣屬礦山經外部各堂詳查知該礦前已允准英商開採所請礙難照准當卽據情拒駁矣（若） 
軍界 
[札飭保護測繪學員鎮江]  
　　江南測繪學堂近奉飭辦三角綱擴充實地測量已派員四出分赴揚州泰州金壇丹陽句容漂陽各州縣實行測繪江督端午帥又恐内地風氣未開或有迷信風水之事因札飭地方官先期法諭並會同教育會勸學所妥爲恊助以免阻碍（應） 
[鐵寳帥定期閲操北京]  
　　陸軍部鐵寳帥定於十月二十四日在南苑閲操駐京各國公使洋員近日照會外部願叅觀者甚多聞俄使昨請外部接待是日赴苑參觀者俄使一員武官二員繙譯一員（及） 
[部議添設海軍丄官北京]  
　　陸軍部鐵尙書廕侍郎近日會商海軍事務决議在海軍處添設工官四員專司考驗船政冀免疏虞（白） 
[議訂馬廠專章北京]  
　　陸軍部以現值整頓馬政之際所有各省軍隊設立牧馬廠尙無專章擬飭軍牧司詳訂此項章程呈堂酌核以便具摺入奏通飭各省劃一遵行（如） 
[清江陸軍學生歸併北洋辦法淯江]  
　　蔭午帥前議將清江淮城 
 
 

Page 12

 
 
陸軍學堂學生歸併北洋保定陸軍學堂業已將其辦法報部聞該學堂共計學生一百八十名擬考選一百二十名咨送外餘六十名均發給修業文憑撥歸清江浦陸軍十三恊委用該學每年需經費四萬兩嗣後每年由清江撥北洋二萬兩以爲津貼惟該學堂原有之提調教員庶務人等一概不准帶往云（爲） 
[殺傷平民逃弁就獲九江]  
　　駐潯常備軍二營去年出防德興縣時與居民互閙致民人笪立堵因傷斃命曾由該營管帶將正兇副兵王運洪送縣訊供王堅稱係司務長許得標在場殺傷禀奉贛撫飭陳統領派弁押解歸案中途脫逃迄未就獲茲探得該逃弁潛來九江經陳统領派弁拿獲已於前日送交德化縣查照前飭遞解德興縣歸案訊辦（異） 
[試演過山快砲安慶]  
　　皖省督練公所新購之過山快砲並子彈等件其中有無病弊必須試放實彈方足以資考證前據過山營管帶李亨面禀稱勘有北門外十里鋪之南亂石堆之東祁家坂一帶地方空曠堪爲演放之所惟前面鄔家㘧左側蔣家灣右側樊家壠等處地方尚有民房多間均在危險界内誠恐放時線路偏斜致滋妨碍應卽由縣諭令該處居民暫行遷避一俟試畢後隨時派員查看倘該民房果經砲彈擊毁立卽照式修還如無損傷亦卽酌給遷費以示體恤云（盛） 
學務 
[理藩部籌設學堂北京]  
　　理藩部現於本署左近修築蒙古學堂一區業經開工建築該堂一切辦法悉照藩言館章程辦理併聞壽尙書擬派領辦處總辦三介亭君爲該堂提調明春二月卽行開辦矣（爲） 
[編訂滿蒙文課本北京]  
　　北京滿蒙高等學堂編譯處現已由長詩農侍郎督飭各　將滿蒙之課本編輯告成計分中學高等小學初等小學三種日内即咨送學部頒給各該學堂按照教授矣（虚） 
[女子師範開游藝會蘇州]  
　　蘇省女子師範學堂於初十日開游藝會男女賓到者約一千餘人開會秩序録下（一）校歌（二）國文聯綴（三）本國史界案語（四）算術（五）風琴獨奏兼唱警醒歌（六）本國地理大勢（七）唖鈴體操（八）國文讀話方（九）自在畫（十）徒手體操（十一）物理試驗（十二）游藝會歌末提議鐵路拒欵事件（出） 
[張中堂頒工藝教科書湖北]  
　　鄂提學黄仲弢文宗近奉軍機大臣兼管學部學務張中堂頒來審定高等初級小學教科課本及工藝專門教科書當卽分發各學堂一體遵照矣（水） 
[文普通擬加東文湖北]  
　　鄂省文普通中學堂第一班及二班皆有英文東文二科任從學習第三四班則獨有英文近三四班學生等禀明監督以欽定學章本以東英文並重若專重英文於各學科反多荒廢况遠學西文不如近師鄰國之便而收效較速云云該堂監業已允許加添東文矣（云） 
[黄州學界之風潮黄州]  
　　黄郡中學堂業經前任王捍鄭太守考試揭曉在案茲值開學在即堂長吴侍御兆泰擬請琦瑞卿太守再行考録以示區别故各學生頓起風潮沿街張貼告白不願與考咸謂堂長此舉不知其命意之所在云（石） 
實業 
[部飭陳列出産貨物九江]  
　　九江府孫景裴太守接農工商礦局札畧謂贛省所建公家花園將次竣工所有該府屬出産貨物亟應備購齊全送往陳列等捐現大守已轉行各縣一體遵照矣（異） 
[藝局行開廠禮北京]  
　　農工商部工藝局新造廠屋現已落成茲擇於萬壽日行開廠禮該廠自管理以下均在預備一切廠門口亦豎有電光燈綵牌樓一座藉祝萬壽云（蓋） 
[礦苗化騐無效江西]  
　　贛州開辦銅礦已迭紀前報茲悉該鑛苗質已於前日解省經沈愛蒼方伯督工用罐鍛練並無銅質當卽電告該鑛總辦請再細心採取呈請化驗如仍無效祗可停辦云（因） 
[丹陽創設農會鎮江]  
　　丹陽商人王長富等現擬設立農會一所研究農務昨已禀請農工商礦局轉詳蘇撫立案矣（有） 
[會議派員調查茶課北京]  
　　度支部各堂會議中國所産黄茶每年出口日益增多而行綱數目從未加領實爲稅課一大漏巵現當欵項支絀籌措良艱亟應設法調查藉可稍資補助近日該部堂司會議遴派妥員前赴産茶各屬按其歲收多寡計其行數照額解部庶於庫欵不無裨益云（爲） 
[東省鐵路開工消息北京]  
　　政府以吉林長春寛城子新民屯黑龍江等處鐵路關係緊要亟宜動工興築統限明春一律開工至所需股欵則擬仍借外債云（如） 
雜記 
[批准提究輪船執事江西]  
　　江西鐵路總理李薌垣方伯之公子日前具禀撫轅謂其父被難實由西清敦仁兩輪辦事人未能認真援救請飭提案嚴訊認抵等語當奉批示云此案因行船碰撞以致大員及眷屬多人同罹於難案情甚爲重大亟應將敦仁並西清各輪管帶管輪人等研訊確情按法懲辦（習） 
[鹽城縣被控蘇州]  
　　鹽城縣席大令經紳耆商民摭檢劣迹數端投撫轅上控其中以誣陷殃民爲最重陳中丞以情節較重批飭臬司速委妥員密加查訪究竟有無其事尅日具報候核云（出） 
[鎮關稅司易人鎮江]  
　　鎮江關稅務司勒　薩君奉差他往所遺稅務經北京總稅務司遴委江海關大寫搭夫特君接辦搭君前日蒞鎮拜會駐鎮各西官遂於初十日到關視事（應） 
[德界電燈開辦漢口]  
　　漢口德國租界之電燈前田美最時行包辦茲已將機器安置齊備於初六日試用是日旅漢各西人均前往法德總會慶賀（今） 
[詳請放欵免搭銅元南昌]  
　　贛省前因銅元充斥存儲甚多由藩司詳准撫憲每逢庫期動放營餉以及各局薪水概搭三成銅元現因銅元停製不敷應用皆以官票代之現又由藩司沈方伯詳准自十月初一起以後動放各欵概不搭放銅元以符名實（如） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説滑稽小説支那旅行（三十六） 
弗倫見麥羅德忽然放了自已。對印捕説了幾句話兒。忙忙的跳上馬車。弗倫心中大怒道。難道他把咱操了一交就是這樣走了不成。正要趕上去拉他恰被印捕一手攔住道。那裡去弗倫一肚皮的没好氣口内説道咱大英國人。比不得你們天生的奴隷的性質人人都有分内的自由。你問咱做什麽印捕聽了他這般説話。心上雖然不快却又不便和他多説。只對他説道你違了馬路的章程。要請你到捕房裡去走一盪弗倫聽了怒道。旣要咱到捕房裡去。方才的麥羅德怎麽你乂放他走了却單單的向咱作對。這不是有心通同作弊麽。印捕聽了。覺得這個人十分累贅。便没好氣對他説道那麥羅德先生。是得利洋行的大班。人人都認得他的。自然可以無須同去你這位先生。初到此地。來歷不明我可知道你是怎樣的一個人呢。弗倫聽得説他來歷不明。不覺心中大怒。厲聲唱道。你這個亡國的奴才竟敢把咱當做來歷不明。的匪人。真真的混賬説著便把印捕一推道快給咱滾去。不要在這裏礙手礙脚的印捕不防備他要動手被他用力一推便推了一個躘踵一連倒退了三四步。幾乎跌下地去印捕到了這個時候。實在。忍不住了便也睜著兩眼對他説道好好的請你去走一蹚你到底去不去。不要回來面子上不好看。弗倫不等他説完。心中大怒道咱不去你敢怎麽樣印捕聽了。也不答應。只把那一枚巡警的警笛放在口中呼的一吹弗倫見他吹。起警笛來心上也不免有些跳盪起來却還倚著自已是個外國人不至十分吃虧一轉眼的工夫。早見遠遠的飛也似來了三個印捕一個三道頭西捕。走到弗倫面前立定。先前的印捕便搶上去和西捕説了原故。西捕點一點頭。回過頭來。和顔悦色的對著弗倫説道旣然如此。請你同著我們到捕房裏走一蹚。好在這件事情算不得什麽大事情只要請你把這件事兒的情形細。細的朝着總巡説上一遍。料想立刻就要請你问來的。我們是馬路上的公事。没奈何只得如此。請你原諒些兒。弗倫聽了西捕這般説法。曉得不能不去只得跟著他們。往前就走。口内嘟嘟嚷嚷的説道。真真的倒運。又撞著了這樣的事情一面説著一面走著不多時早到了虹口捕房内。見子那位總巡。一一的和他説了。那位總巡見他是個上等紳士的樣兒。又同是英國的人。便也不肯怠慢他只和他。説明上海没有街車的緣故。你想是聽錯了話兒弗倫還氣忿忿的説道。咱記得明明白白的那裏會聽錯。這是那馬夫不好。有心叫咱上當 
本埠新聞 
[上海縣爲驗放贛米事上滬道稟]  
　　敬禀者竊江蘇春間所設平價局接濟民食一案嗣奉陳筱帥札派沈守璘慶赴江西探辦贛米十萬石尙未運至而平價局已撤業經退回五萬石仍以五萬石運滬除運蘇九千石經曾少卿觀察代售一萬四千七百石外由藩　札飭洪牧鼎棻來滬銷售洪牧一以托之樊時勛觀察代售適上海米石甚多難於暢銷擬轉口售賣聞已蒙憲轅照會稅務司驗放而稅務司似未允許知縣近奉藩憲札飭會同洪牧辦理此事意在從速銷完以免虧耗官本頃接洪牧函催探聽未識近日此事稅務司已否見允如尙未商妥伏乞憲恩理與磋商蓋贛米係官買官售與禁米出口無涉務望從速定議以免此米積滯耗失倘已經商妥即祈賜示並請當給護照以利遄行（琴） 
[禀陳阻塞河道情形]  
　　城内清道路燈委員上巡警總局及滬道禀云接總工程局函稱法公董局因修理外十六鋪橋北面駁岸在橋下東西兩邊築壩兩岸搭板並未先期知照查外十六鋪橋東西計闊十九丈南北計三丈九尺該河爲城内及小東門外一帶垃圾船隻出入要道一旦阻塞則垃圾船隻無路可通於水道實有關碍請轉禀道憲函致法公董局飭工停止築壩以通河道而便行船等因函商前來卑職查城内垃圾向由工程局雇船至小東門外裝運十六鋪爲進出必由之路一旦築壩致　阻塞城内垃圾輸運爲艱旣經函商理應禀請憲台速賜函致法公董局停工止築以便船隻照常暢行云云（企） 
[英領照會滬道文（爲士特布勒輪船事）]  
前准瑞升道來文以英商士特布勒輪船滋事華水手被傷一案本總領事查士特布勒輪船係泛海之船約中歷十月二十五日來流此案尙未接奉天津總領事來文本總領事當回本署按察使詢問據云若此案將來歸本按察使審訊應飭兩造照例投遞呈詞本按察使始能收呈審訊也相應照會貴道請煩查照（企） 
[旅滬福建同鄉會議收回鑛權]  
　　十二日旅滬閩人在三山會館開同鄉會籌議收回建邵汀三府礦權到者約百數十人先由學生會幹事報告開會宗旨次鄭蘇龕林文慶高嘯桐何鏡秋鄭仲敬諸君相繼演説嗣遂議决公電閩省教育總會及鐵路公司轉禀閩督電咨外部宣告廢約收回自辦並公議推舉汀州富紳胡子春君爲福建商辦鑛務公司總理聞須繼續開會必逹收回自辦之目的云（敬） 
[總工程局領袖總董上滬道禀（爲改選局董事）]  
敬禀者竊董局遵章改選局董於本月初六日將籤留之總董議董開摺 
 
 

Page 19

 
 
第十九版 
禀報並由選舉局將本月初五日複選舉當選議董十七人候補議董十人開呈憲鑒均經奉批並將新舉議董十七人分别照會在案董局于十一日邀集新舊各議董開會議舉總董二人以補前次籤退之缺查董局總董五人除領袖總董一人外其辦事總董常川到局者二人常川駐局者二人前火籤留之郁董懷智莫董錫綸本係駐局辦事總董目舉留之後屢次力辭此次開會新舊各議董僉謂原請詳定章程總董四人中每二年改選　半郁董莫董旣經舉留自未便任令告退遂議以郁董改爲常川到局總董莫董仍爲常川駐局總董其應更舉之總董人經新舊各議董用投票法舉定二品銜直隷存記道姚董文楝爲常川到局總董花翎知府銜候選同知王董震爲常川駐局總董所有董局議董定額三十三人現除姚董王董被舉爲總董外其前次籤留之十六人中嚴董應鈞因年邁力辭張董美翊劉董桂馨均以就幕外省函請辭退再新舉議董中范紳熙瑞向任董局路　及路燈清道事宜係有職人員照章未便兼任議董經議會决議當塲辭退共計議董缺額六人應以候補議董鐘浩志張在新黄炎培郭廷鏐姚曾榮陳瑞邦等六人挨次充補茲將新舉總董二人挨補議董六人開具名摺懇請迅賜分别照會發交董局轉送以便十五日到局任事（下略）（川） 
[法界電車將次行駛]  
　　電車公司總辦顧西樂君以界内電車鉄軌業將工竣行駛在即而洋行住宅所裝之電燈及開關總門銅綫各具恐其力小不足開車時或有震動之虞故飭各匠至裝有電燈各家查看分别改換頭號器具以昭慎重（舟） 
[滬南家政會紀事]  
　　昨日午後開二十六期家政會葉莊敬楊玉 
振兩女士先後演説並提議蘇杭甬路事復有接續認股者其熱心公益可概見矣（川） 
[謀斃人命]  
　　浦東二十四保十六圖地保陳臨周昨日投縣禀稱旗昌洋棧浦灘邊水潭内汆有無名男屍一具赤身露體頸項及兩足均有繩捆住似係生前被人謀斃查無屍屬求請檢驗大令命飭預備屍場午後渡浦蒞驗委係生前被人謀斃棄置潭中當飭善堂棺殮標封發壇一面飭差上緊緝拿兇手究辦（軌） 
[懲辦勾引學徒竊洋]  
　　蘇婦金馮氏之子魁明年十三歲前托余見三薦於胡吉泰紙店爲學徒近被余勾引私取店中銀洋該氏得信來滬見余所穿棉袄絨襪皆係魁明之物當即扭至中區由游正巡官訊問余堅不承認飭將身上衣服剥下並抄出當票七張喝令重責三百下交保限繳當本棉袄等先給該氏具領（泳） 
[上海官事]  
　　新任常鎮道劉燕翼因公來滬寓開太棧昨日到道拜會○新疆採辦紙幣機器委員張輔宸到道禀見○卸任崑山角頭司巡檢陳啟孝到道禀知交卸並謝留滬差遣○公廨帮審讞員王斯沅請病假三天○滬北第四路巡警分局正巡官黄國華到道禀知添設第二區分局（車） 
訟案 
[上海縣案]  
　　朱嚴氏控王紀生掯贖單地前晚經李大令升訊朱嚴氏供故侄樂仁於光緒六年將地一畝九分餘抵於王紀生之祖父今向回贖紀生霸掯求察王紀生供該地朱姓於咸豐六年價賣是年冬季找價杜絶有賣絶兩契呈電地保張文祥供與王同不准回贖○陸金桃控妾張氏捲逃亦奉訊究陸供因無子嗣納張氏爲妾忽於八月下旬捲逃今始尋獲求追氏供年二十一歲因被傭婦哄誘出外所帶衣飾被龔霸吞今願隨夫回家大令判氏發官媒看管追究（車） 
[總工程局紀事]  
　　東區各膏户昨日傳局令各加認捐錢嗣有廢昌隆膏店主楊子銘不允認加仍照舊數每月繳捐三十千三百文局董令退去候函請上海縣轉詳蘇省膏捐局核辦○浦東巡警局飭差帶同小竊王楚卿到局稱該賊前竊祥生船廠銅屑賣與大碼頭帶　店請爲弔贓局中派探往吊未獲當飭將王帶回再核○大碼頭横衖門樓下昨有無名男丐因病倒斃由巡士報知飭地甲知照丐頭報　收殮（夏） 
[巡警局紀事]  
　　總局新橋北首有小樽洋行所購这地被汪北人答蓋划栅　之不去昨由該洋行禀請驅逐局員即飭巡士恊同地保前往查明覆核○林鳳里王姓家人多嘈雜情節可疑該處居民環請驅逐諭飭地保查辦○汪長發控王洪生佔妻吞　一案昨日提訊始知實係妍婦當將男婦一併逐出惟家具什物本係江長發所罰令王如數交遣 
　　北巿第四路一區陸阿福前日掩入同陞昌雜貨店行竊衣服等物當被覺察扭交巡士帶局押候訊究○朱學楨昨日潛至婁榮生家行竊烟袋等件由巡士拘局押候訊辦 
　　浦東第二路一區蔣鳳英竊鴻源紗廠洋紗管等物由管門人拘住送局押候訊究○徐阿金在某紗廠做工屢次行竊棉花責辦不悛昨又竊由棉花數斤由管門人拘住送局押候究辦（衣） 
[英租界捕房事]  
　　昨日法捕房派探至英界總巡捕房竊河南路第五百零七號門牌懋是洋貨店主向法商望賚洋行定貨不出請派探恊提等情捕頭即飭包探張寳榮恊同前往將該號主提至捕房飭該探帶回歸案訊理○薙髮匠張云伯前因犯事拘押被逃近被包探金立生偵悉匿跡南巿昨特禀明捕頭照會該處警局至南巿將張緝獲帶回捕房押候解辦○胡利生昨投老閘捕稱被妍婦陸老二捲逃值洋六百餘元之衣飾請緝捕頭允爲飭探酒緝○徐阿慶昨在松江路搶取婦人徐姬氏之金挖耳一只由採周志仁追獲拘入押辦○流氓徐生才向孔大拆梢洋十元當被包探姜長明查獲解入押候解究○新閘路第一千一百三十一號門牌同太烟館内昨有烟客郭松三失去銀表一只擬係薙髮匠楊榮隆及掌掌二人所竊報經靜安寺捕房飭探將二人拘獲押候訊究○孫竹山昨投靜安寺捕房控被杜阿會拆梢洋十五元捕頭飭探朱阿二將杜拘入押候送廨訊辦（戎） 
[法租界捕房事]  
　　英界新泰安客棧寓客安南人阮文杜被竊小銀錠一百念四只疑係該棧荼茶房張富山吕阿連所竊報由英捕房拘獲飭探送解法捕房歸案究懲捕頭飭令押　送解公堂訊究○張阿富昨至安慶輪船内行竊白米數斤由捕拘入押候解訊（舟） 
[美租界捕房事]  
　　茂海路應陳氏茶館抽頭聚賭昨由捕房查知飭探赴公堂請單傳訊○鄧洪濤在西華德路向楊阿英索詐行兇由捕拘押候究○華記路周永法麯店昨被王小毛搶去當十銅元十千由探拘押候辦○西華得路王姓洋貨店昨有張得生陳餘山二人以購物爲由乘間竊去洋綢二疋當即追獲交捕押究○包車夫陳阿榮在四川路違韋攬客由捕拘押候究（西） 
[更正]  
　　初九日報法公堂案載薛根記圖賴工洋並薛不服調處等情茲悉不服調處經官判令具結者係趙增記並非薛根記令行更正 
來件 
　　尙賢堂半年報告（續） 
辦事董事 
會計員摩君已離滬辦事董事公推花旗銀行葛德儒君以代之業承允諾 
經理員 
經理員現仍爲美人一名（即督辦英人一名華人一名此外尙有英文華教習三人漢文教習二人法人華教習一人美國體操教習一人 
 
 

Page 20

 
 
[英美各國董事]  
自上届報告發布後美國董事會有二人逝世一爲前任駐華公使康格君一爲鄒盤君在華董事會以二君關心中國時事有年聞此噩耗深爲惋惜各國董事會於籌欵一節無甚可述惟德人似頗同心恊力願爲本堂籌畫當俟下届再行詳述英國董事會書記員曾於夏間來滬游歷本堂特開會懽迎承允俟歸國後爲本堂勸募捐欵 
[本堂所儒欵項]  
　　本堂辦事董事　定建造督辦及經理員住宅一所計銀一萬二千兩又學生寄宿舍一所計銀八千兩已承嚴筱舫觀察哲嗣子均觀察允捐助銀二千兩其餘欵項尙未捐募惟該銀雖係向銀行借用而各董事皆以此爲萬不可少之舉蓋目今所租之屋明年西歷五月間必須遷讓本堂左近又無合宜之房屋且借欵較付租金每年可省銀一千兩深盼中外爇心公益諸君解囊慨助俾借欵得以清還也 
本堂每月用欵細加核算需銀一千兩本届六個月除將下半年所收學費撥人湊用外尙虧空銀四百三十三兩三錢六分照目前進欵出欵情形而論下届六個月至西歷一千九百零八年四月止須虧空銀三千五百兩本堂用欵合西人薪俸計之甚爲浩繁勢不能不有的欵蓋本堂所辦之事旣多（如學務等類則用欵即隨之而增本堂向來常年進欵除學費外即） 
爲助資會友之捐欵按本堂定章而論非教會所立不分宗教且章程内載明本堂設立之宗旨必設法有益於中國有利於華民是中國政府或各省大員應予以補助然尙未能如願故不能不籲懇中外友人咸與維持本堂宗旨在開通民智聯絡友誼皆有益於華人中西同志之庽居上海各處者尙乞俯鑒本堂之命意辦事而加以獎勵焉（完） 
振務 
[上海北巿絲業會館籌賑公所施子英經收各處水災賑捐丁未年七月初一至三十日第一百九十八次清單]  
　　初一日楊璧池募雲間臥子爲内子求病速愈洋一百元初二陳輅清三十初度將筵資移助洋一百元無名氏十元杭州鼎記莊募傳葉氏爲已故嫡子文　資冥福洋六元蘇州順康莊洪少坡募陸毛氏求病速愈洋一百元享曾氏洋十元楊鴻卿十元鮑氏洋五元張清和袁芝生各洋三元江荷訂洋二元八角張壽椿張振遠洋二元無名氏吴兆松李學記公興泰施榮堂隐名氏六户各洋一元共十四户合洋一百四十一元八角初四日玉記由福康莊來洋四十元初五日毓秀無力子洋七十元金陵永益典募沈施氏求病速愈洋十元初七日隐名氏洋二元無名氏一元初八日周仕沅率子懋德懋功懋昭英洋六元龍洋四元潘慶根銅小洋五角初九日無錫何安記由福泰託福康莊來洋四十元無名氏勉力子由蔚長厚來名洋六元十三日黄敬之保平安洋一百元無名氏龍洋二元十七日味雪居主人洋廿元十八日太倉陸增鍈求病速愈洋二元二十日沙溪西鎮和記染坊有心無力子求保家平安龍洋廿九元銅洋一元廿二日姚伯欣五六七月捐洋六元陳壽萱五六七月份捐洋三元姚伯欣五六七月捐洋三元太倉陸韞玉女士求病速愈龍洋二元廿五日太倉陸曾鍈求病速愈龍洋五元廿六日無名氏求母病速愈英洋三元龍洋一元由杭州吴姓來廿八日程恆豐棧銅大洋廿二元小洋八角廿九日　風生𦏵記洋十元三十日宜興許潤𤆌英洋三元龍洋一元銅洋廿元太倉陸培珍爲男履泰求病速愈洋二元七月份共收英洋六百九十元零八角扯七二九五合元五百零三兩九錢三分九厘龍　四十四元扯七二六五合元三十一兩九錢六分六厘以上共收規元五百三十五兩九錢零五厘銅大洋四十三元銅小洋十三角連前共收規元六十萬零四千三百九十七兩二錢九分二厘銅洋四百廿二元三角鍍金押髮一枝珠墜二個小珠一粒 
[上海北巿絲業會舘籌娠公所施子英經收各處水災賑捐丁未年八月初二至廿七日第一百九十九次清單]  
　　初二日紹興泰來洋貨號募李菘記洋五十元又金馬記洋五十元○初三日尤敦厚因病愈完願洋四十元○初四日百川通來滇南翠花卷清谿樵子京兆氏洋五十元又墻東求壽求子氏洋廿元又求保平安洋十元又求病速愈洋十元又有心無力子洋十元○初六日朱隐名助江北洋廿五元又雲南洋廿五元高郵武廟丁玉軒募錢塘勉力子英洋九元龍洋一元初七日平宜生了心願洋四十元○初十日周仕沅率子懋德懋功懋照洋十元○十五日汪門胡氏求子病愈洋十四元會稽施壽民爲母屠氏周年求冥福洋十元○十七日朱舜卿銅洋一元○廿二日茂記銅洋十三元銅小洋十角○廿四日崑山馬培卿來施佐記隐名氏各洋五元○廿七日駐興裕寗分錢局來丹徒劉霈孫氏助永定河水災前病助賑餘欵盤運足制銅元錢二百零八千合洋一百八十七元三角九分○八月份共收洋五百七十一元三角九分扯七三三五合元四百十九兩一錢一分五釐銅大洋十四元銅小洋十角連前共收規元六十萬零四千八百十六兩四錢零七釐銅洋四百三十七元三角鍍金押髮一支珠隧二個小珠一粒 
[不海北巿絲業會館籌振公所施子英經收各處水災振捐丁未年九月初一至廿八日第二百次清單]  
　　初一日袁劉氏小洋四角○初四日蘇州洪少坡募俊逸居士洋十元新聞報館經募安徽賑捐規元二千兩又募規元一千兩○初五日趙榮生龍洋廿五元○初七日周仕沅同子懋德懋功懋昭龍洋十元○初十日裕興補記號來太倉馮補勤求合家平安龍洋十元○十一日太倉馬錢氏喜得孫男龍洋四元○十四日薛種德堂洋五元○二十日張熙孟代吴洋一元○廿二日無錫趙正大行張門陳氏祈病體全愈龍洋五元○廿三日許澤經洋二元○廿五日江門朱氏爲病痊完愿洋五十元義豐銅洋一元○廿八日太倉王王氏龍洋十二元隐名氏無名氏各洋一元○九月份共收規元三千兩英洋七十元扯七四二合規元五十一兩九錢四分龍洋六十六元扯七三七合規元四十八兩六錢四分二厘小洋四角扯六四九合元二錢六分以上共收規元三千一百零零八錢四分二厘銅洋一元連前共收規洋六十萬零七千九百十七兩二錢四分九厘銅洋四百三十八元三角鍍金押髮一枝珠墜二個小珠一粒 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
