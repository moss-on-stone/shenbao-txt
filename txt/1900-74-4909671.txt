# 1900 - 74 - 4909671

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子　又以饒氏之書祗采自道光以迄同治雖名臣奏疏私家著述已有美必收而海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選則部爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校警附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元　編連三編卅本洋三元單買三續六本洋一元在上海三馬路申報館申昌蘇申南北掃葉山房發兌 
[論康逆亂謀萌於學術之紕繆]  
　　甚哉知人之難也康有爲一鄉曲小儒耳挾其辨言亂政之術號召徒黨鼓惑士林其徒梁啓超等從而和之邪說横行流毒日熾翁同龢身居師傅之位昏憒無識力薦於朝甚至有其才勝臣百倍之語張蔭桓徐致靖輩更或推或挽一若惟恐皇上之不能大用者然幸而逆謀早洩尚不至流禍於天下然至今受其蠱惑者猶如中蠱毒不念朝廷免子株連之大德尚敢自居新黨詬詈宫闈甚至遷怒於抑邪扶正之人信口狺狺不稍歛跡雖由我朝法度寛宏所致要亦康逆學術之紕繆有以陷溺之則甚矣細流之不可不塞星火之不可不防也按康有爲原名祖詒自身列賢書首著新學僞經考以愚其徒其徒惑之流播漸廣士習因之日壞文體因之益漓舉世波靡幾欲滅千百年相傳之聖經賢傳而當時士大夫憒憒焉懵懵焉非許爲奇偉磊落之才卽推爲經濟文章之選絕無人焉起而議其非時安侍御維峻方在諫垣聞其事卽上疏直陳請飭毁禁以維正學奉旨發交原任兩廣總督李制軍瀚章查辦康逆夤緣請託百計營求遂得曲子彌縫不加根究向使早從侍御之言褫其功名絕其謬說則康一已革舉人耳不惟戊戌之變可免且其身家性命轉得賴以保全若是則制軍愛之正以害之侍御糾之正以生之然則如侍御者其才其識不遠勝於翁同龢張蔭桓徐致靖萬萬哉至今讀其疏猶令人歎　景仰不置矣侍御之疏曰查有廣東南海縣舉人康祖詒以詭辯之才肆狂瞽之談以　經皆新莽時劉歆所僞撰著有新學僞經考一書刊行海内騰其簧鼓煽惑後進號召生徒以致浮薄之士　然向　　　甚衆康祖詒自號長素以爲長於素王而其徒亦遂各以超回軼賜爲號伏思孔子之聖爲生民所未有六經如日月經天江河行地自漢儒表章宋儒注釋而經學愈以昌明我朝聖聖相承重道尊經列之學官垂爲功令一時名臣碩輔耆學鉅儒無不講明而切究之况六經訓詞深厚道理完　劉歆之文章具在漢書非但不能竊取而實無一語近似康祖詒乃逞其狂吠僣號長素且力翻成案以痛詆前人似此荒謬絕倫誠聖賢之蟊賊古今之巨蠧也昔太公戮華士孔子誅少正卯皆以其言僞而辯行僻而堅故等諸　杭渾敦之族今康祖詒之非聖無法　世誣民較之華士少正卯有其過之無不及也如此人者豈可容於聖明之世若不及早遏熾燄而障狂瀾恐其觀一行爲害伊於胡底於士習文教大有關繫相應請旨飭下廣東督撫臣行令將其所刊新學僞經考立卽銷燬並曉諭各書院生徒及各屬士子返歧趨而歸正路毋再爲康祖詒所惑至康祖詒離經畔道應如何懲辦之處恭候聖裁臣爲　　衛道起鑡是否有當伏乞聖鑒謹奏時光緒二十年也不四年頺波莫挽逆蹟大彰始奉旨銷燬各種逆　徒令安侍御獲知人之名悲夫昔老蘇見王介甫辯佞堅僻識其必亂天下著辨奸論以諷執政後世許爲知言然介甫惟不近人情生今反古以致菑及其身未嘗圖謀不軌也若康則亂臣賊子而已天下有聖賢可詆經籍可誣而尚知有君父者乎安侍御識微知著謂其罪實甚於華士少正卯洵爲千古不磨之確論然則此疏也方之辨奸論何多讓焉今侍御甫　戍所釋回仰之者猶想見其大節懔然不以一時之得失爲榮辱倘異日皇上瀏覽此疏或愛其才識之過人重加柄用亦未可知侍御其勉乎哉 
[不願居間]  
　　日本報云搭浪司華列之戰英人漸有轉機刻接倫敦所發電音悉搭酋曾請德人干涉其間向英廷商議和局德人以英搭兩國素無關繫却之 
[拒英索礦]  
　　高麗來信云英人向韓廷索取英山金礦俄使斯敦君竭力拒之蓋以俄韓曾於二年前立約所有礦山四十三處統歸俄人開采英山亦在其中故也然英使尚竭力爭持誓不甘服刻已招致日本礦丁三十餘輩前往興工矣 
[俄需韓米]  
　　天津國聞報云邇來關東所駐俄兵需糧不少祗以中國例不准米石出口不得不購自高麗查高麗平安咸境兩道民田多蓻小麥西歷一千八百九十七年輸出者多至三十餘萬石且又産米及燕麥此俄人所以殷殷屬望於斯乎 
[日使啓行]  
　　日本報云日廷下詔令駐美公使小邨君壽太郎改充駐紥俄羅斯磊臣近得華盛頓電音悉小邨君刻已料理行裝定於東歷四月十四日啓行望聖彼得羅保進發按小邨君曾駐中國京師迨甲午失和始下旗回國 
[美員噩耗]  
　　美利堅簡駐日本横濱總領事因病逝世本報前曾譯錄電音兹者日本報云美總領事岳烏伊氏名希摇痕賢夫久患膀胱生贅疣日漸沈重定期東歷三月十四日附舟回國十一日病勢危篤遂延美國海軍病院誇之薄氏及獨苦路賢苦托滑之氣氏兩院長會同六角病院長某氏爲之奏刀割後初覺爽健逾恒未幾精力漸衰延至十三日清晨八下鐘越三十分時在領事署中溘然而逝 
[日謀築路]  
　　南昌訪事友來函云日本擬在中國福建江西創設鐵路曾委橋本大尉武内少佐前來查勘由厦門而福州而南昌而九江而漢口未幾西川大尉又接踵而至刻已由漢回潯九江關道憲明華亭觀察以進賢悮毆一案甫經了結深恐再滋事端爰委鄭明府輔清沿路伴送及抵省南昌縣孟子卿明府新建縣江雲卿明府每日派差 
 
 

Page 2

 
 
役親兵爲之保護現聞將由原路回閩中各縣商同遞次護送不敢稍有疏虞也 
[悮毆案結]  
　　南昌訪事友來函云前者有日本遊歷人員行至進賢縣境悮被鄉人毆傷報經駐漢口領事瀨川君來江查核以東日素敦睦誼不欲以瑣屑之事輕啓釁端遂允將就了結二月初一日起程回漢各當道皆恭送如儀 
[軍旆過邦]  
　　揚州訪事人云統領武衛前鋒右軍前江西按察使司陳雨人廉訪奉命北上本月望日道出維揚命駕入城拜會各當道迨回舟後文武各官均往答拜翌晨憲舟卽揚帆上駛 
[教吏文言]  
　　漢口采訪友人云湖北巡撫于次棠中丞創設教吏館以後凡在鄂垣聽鼓者無不悉心培植俾成有用之才兹者館中督辦會同監督某君牌示曰案奉兩院會飭開辦教吏館業經本司道扃門甄别錄取等第榜示送館在案兹擇於本月十五日開館合亟牌示爲此示仰兩次甄别取定正佐各員自開館之日起按講堂排班榜示日期輪流到館肄業毋得觀望切切特示又牌示曰仰同通州縣頭二兩班佐貳雜職頭二三班知悉各該員均於每日未刻到館酉刻散館毋違特示 
[白門課吏]  
　　金陵訪事人云江南吏治局向由司道及江寗府輪課每屆二月歸藩憲甄别此次恩藝棠方伯牌示轅門定於本月十二日舉行屆期天甫黎明與考人員齊集轅門伺候方伯方致祭武廟札委某員點名迨應考各員接卷入内適方伯回轅隨升坐堂皇扃門面試是日因遲到而作門外漢者多至十數人題爲宏業顯德論 
[煤礦水淹]  
　　天津訪事人云唐山煤礦自開辦以來煤苗甚旺而五槽煤尤佳官商各局及兵艦所需無不向之購取乃邇來五槽忽被水淹以致出煤短絀向用五槽者皆改用九槽矣 
[淮南鹺政]  
　　揚州訪事人云淮南通泰各塲所産之鹽名目不一最上者曰眞梁次曰正梁再次曰頂梁頂梁以下則概謂之和鹽統計通泰二十塲所産上等者無幾是以各岸運銷須按成搭配如鄂岸每票五百引向止搭配眞梁一百五十四引核計不過十成之三日前湖北督銷局某觀察來文略云鄂岸麻城等邊界近年眞梁銷數極旺例搭三成萬萬不敷時有脫檔譁噪之慮擬請將眞梁於額運外再加配若士以濟銷市旋又奉署兩江總督南洋通商大臣鹿滋帥札同前因兩淮運司江蓉舫都轉隨飭總局邀集各商會議嗣據淮南局員詳核各塲灶産垣收及存儲實數刻下照舊搭配已産不敷銷若再將鄂岸加配實難爲無米之炊官商籌劃至再與其加配不若將本年鄂鹽所有應運之眞梁全行提前併運俾濟急銷都轉允之據情詳覆督轅滋帥批示曰現在鄂岸需鹽甚亟據詳提前併運固爲暫濟目前急銷而設惟刻下提運上色將來全運頂梁有無窒碍候飭湖北督銷局妥籌議覆未幾都轉又接鄂岸來文大旨謂前因眞梁不敷銷售擬請加配等情嗣經貴司轉詳署督憲謂眞梁産絀萬難再行加配惟有將鄂岸本年應配之眞梁全數提前併運等語查敝岸邊界麻城等處鋪户居民類皆購食眞梁去秋七月眞梁脫檔迭據分局飛禀催運敝道當以正梁暫爲撥濟該鋪民等已嘖有煩言且邊界毗連川署隣私侵佔全賴上色淮鹽抵遏故銷數尚不十分疲滯今不能加配則本年脫檔必早銷數盈絀刻下實無把握至所議將鄂岸本年例配之眞梁提前併運切不可行蓋盈於此者必絀於彼且此時全運眞梁將來上色脫檔更久誠如貴司所云併運雖暫濟於目前上色必脫運於日後也現今不若仍舊搭配庶可淺水常流除詳覆督鹽憲外合亟移請查照施行云云因飭淮南局員轉諭鄂商前議併運現已作罷仍將鄂岸辛卯奏綱引鹽循舊搭配迅卽運岸以濟急銷日來局員已遵飭傳示鄂商矣 
[北通火警]  
　　北通州訪事人云二月初六日之夜二更時忽聞警鑼亂鳴喧傳南門内熊家胡同朱姓家失火各水會風馳電掣而至竭力施救已被燬去臨街房屋三間廂房二間火熄後詢以起火之由諉爲不知殆匪人所種歟 
[漢皋火警]  
　　漢口訪事人云本月十四日午後漢鎭董家巷正街壽康恒藥店不識因何失火幸賴附近水龍救熄至晚十二點鐘時新碼頭河岸某姓茅屋又報火警適風力遒勁曾不須臾已焚去鄰舍一千數百家并斃民人數口事後過此見下至新碼頭尾岸而止上至大水巷河岸而止雕梁峻宇悉成瓦礫之塲亦可謂巨災矣 
[神京雜錄]  
　　京師訪事人云今春糧價奇昻順天府府尹何質夫大京兆就外城設立平糶局三處一在前門外孝順胡同一在崇文門外小市口一在宣武門外大街東首會同五城察院派員監視每日辰己午三時准婦女赴糴甲酉二時准男子赴糴每人祗准糴米五斤其米領自京倉乾圓潔凈每斤收當十錢二百四十文○客歳江蘇撫憲奏稱沿途馬遞公文遺失多件請飭查辦等情刑部奉旨後提訊二次知事由提塘長班舞弊現在長班已畏罪脫逃無從根究惟將在京辦理江南塘務之安徽武舉張建勳及良鄉縣某大令按照失察處分奏請斥革通政司科房經書雖未舞弊亦革去卯名○二月初四日爲願學堂春季大課之期由徐中堂命題赴考者約三百餘人文題其爲物不貳則其生物不測詩題賦得東風解凍得春字初六日爲金臺書院春季大課之期由順天府府尹何質夫大京兆命題生文題夫子之道忠恕而已矣詩題賦得今日朝廷須汲黯得須字童文題堯舜之道孝弟而已矣詩題賦得中原將帥憶廉頗得原字赴考者約六百餘人○兵部職方司兩廣經承張某性好奢侈近有詐索引見武員銀兩情事被言官彈劾二月十四日廷寄到部飭卽拿獲内司由到務廳研訊暫交南城坊署看管未知如何發落也 
[北通紀事]  
　　北通州訪事人云今歳各省到壩冬漕計共一百八十餘萬石較去年多五十萬石之譜○邇者市中麥子玉米雜糧日見騰貴風聲傳播關東糧客由關外雇駱駝運到雜糧一千餘石市價因之稍平○相傳八里橋西南寳家墳係國初某將軍陣亡葬其首於此其身則以金鑄之無知小民聞而垂涎從一里外穴地盜取事被墳丁查悉報請州主孫刺史勘騐○州人李德洪之妻仇氏青年守節年逾七旬無疾而殁州人以其貞節可風禀請州主轉詳大憲奏准旌表闔郡紳士擇於二月初四日送木主至賢孝祠供奉並請李廣文致祭○二月初五日爲丁祭之期文武官員濟濟蹌蹌恪恭將事誠大典焉○入春以來疫癘盛行或患喉痧或患麻疹一經沾染醫家無不束手甚有一家連斃數命者材廠槓房無不利市三倍僧道誦經亦有接應不暇之勢○二月初旬雨雪連綿田疇沾潤至邇日天氣驟寒河氷復結十二三日忽降犬雪傳說北山雪深一尺二寸行人均被阻止故朔風吹來益形凛烈大約貨船北上總在二月下旬矣 
[丁沽帆影]  
　　天津訪事人云日來每有幼童習學拳法幾於舉國若狂督憲裕壽帥欽奉上諭出示嚴禁並飭天河兵備道及津海關道札縣傳集各鄉鎭地保查禁在案不意禁者自禁習者仍扭天津縣阮大令以爲若不雷厲風行終難使根株盡絕查悉河東小盤店幼童之習拳法者甚衆遂飭傳地保某甲到縣重責枷號某日由南門外地保拘獲習拳法之幼童五口解送至縣大令各子笞責並將年齒稍長者枷號幼者則繫以黑索遊街示衆○上月下旬某日帮帶海龍雷艇之王都戎培臣在大沽差次病故適北洋海軍統領葉桐侯軍門奉諭查勘沿江沿海砲臺想須俟軍斾回防派員充補矣○張燕謀閣學之太夫人於上月初七日仙逝卜吉月之二十日出殯由水路回北通州原籍安葬自前月迄今延請都中僧道拜誦經懴未嘗梢輟喪棚由都下賃來自大門以至内堂停靈之所陳設繁盛光怪陸離想舉襄時必更有一番熱閙也 
[鹿鳴志慶]  
　　代理上海縣家之戴子邁明府接奉署松江府舒復初太守札開查接管卷奉署布政使司吳札奉護撫部院陸札開准國 
 
 

Page 3

 
 
子監咨光緒二十六年舉行庚子正科鄉試各項貢監生赴監錄科分别取具同鄉六品以上京官印結及由各該地方官起文時詳查申送通行轉飭曉諭俊秀貢監及早取具文結齎帶部監二照遵限到監等因到院抄咨札司通行各府州轉飭所屬一體遵照出示曉諭等因到司奉此查本年庚子科鄉試前奉督憲札以欽奉電傳十二月十九日上諭明年朕三旬壽辰允宜特開慶榜嘉惠士林著以明年庚子科爲恩科鄉試次年辛丑爲恩科會試其正科鄉試會試著遞推於辛丑壬寅年舉行等因欽此恭錄行司卽經通飭欽遵在案兹奉前因合就抄粘等因到府奉此合行轉飭札到該縣卽便遵照出示曉諭等因大約日内當出示曉諭矣 
[續定上海公共租界章程]  
　　第一條所定之界應立界石石上鑿華英文字以示分劃清楚並另繪一圖備考所立界石均有數目第一號在吳淞江北岸官地准其永遠竪立該地一方工部局每年情願照繳年租第六號在界浜南岸卽北河南路西首官地與一號界石事同一律至於他處界石立在洋商華民地上者如係華民之産已允永遠租與工部局每年租洋五元由工部局付與地主以及地主之後裔或轉買該地之地主倘工部局與地主將該一方地租洋歸一次總付清結亦可商辦若係洋商之産由工部局與洋商自行商辦第二條倘工部局欲築公路穿過華人産業則須於動工之前預先商議購地及搬遷房屋或墳墓之在路線上者第三條華人墳墓若非其家屬自行允准不得動遷第四條凡築公路不能穿過義塚第五條不論何條通潮之港或河道之向來所有者工部局願不塡塞如欲塡塞先與地方官商議方可第六條房捐一切向來所有住宅因係華人原業户之産並係華人原業户居住現在並不收捐又一切新舊房屋在華人原業户地上離馬路或應築之路較遠並無利益可得者工部局情願概不收捐第七條地捐凡虹口租界内耕種之田倘常爲華人原業户之産工部局願不收捐第八條吳淞江不在美租界内水利之事歸中國地方官經管所有北岸岸線將來應由地方官與美領事工部局員會同劃界以後修建駁岸不得塡築線外工部局如在吳淞江添造橋梁同現在所造之橋一律不能再低倘在北岸建築馬路亦不得塡出河外淤墊河身有碍水利天后宫及毗連之屋係欵接出使大臣經過上海時之用均不歸工部局節制又以下所開虹口各廟係載在北京部册工部局願不收捐 
[札立界石]  
　　蘇松太兵備道江海關監督余晉珊觀察札行上海縣署内開擴充租界業已劃定札飭速卽會同福開森余楨祥兩員竪立界石繪圖禀復以清界限等因代理縣篆之戴子邁明府奉札備文照會福余二君訂期本月二十二日同往會立界石昨日預飭亭耆及各圖地保屆期伺候 
[飭解捐欵]  
　　松江創設融齋書院延聘山長每年修金一百六十兩聘金六兩節敬十八兩府尊舒復初太守援照求忠書院成案飭府屬各廳縣捐廉應用昨日已札行代理上海縣篆之戴子邁明府飭卽照解矣 
[定期回省]  
　　前者署江蘇臬司朱竹石廉訪委候補同知吳司馬秀芝來申會訊命盜積案兹已訊畢定期本月二十二日回省禀覆銷差 
[備迎法使]  
　　法國駐京使臣畢勳君前往廣州灣公幹業已事畢將次來滬法總領事白藻泰君接到電音特飭捕頭派包探至公司碼頭迎迓 
[密拿巨騙]  
　　巨騙李少亭係原任蘇松太兵備道憲劉康侯觀察訪拿未獲之犯邇又潛來滬上肆其譸張之技唯爲會被陷害之霍漢章所知具禀投英美租界公廨呈控讞員翁笠漁直刺准之飭差嚴密查拿並分别函移上海縣及各巡捕房一體查拿想一經逮案必不能倖逃法網矣 
[上海巡防局紀事]  
　　前日竊犯胡阿三行竊大南門外天主教中聖母堂所置洋燭等物携至小南門外某押鋪求質被十鋪汛捕劉桂查獲押解二十三七鋪巡防局局員盛雨村二尹升堂研訊供認不諱旋由捕役補提同黨周阿蘭到案研訊之下亦一一承認二尹命將胡鞭責竹梢五百下周笞臀二百板均著發往犯事處鎖錮示衆○前晚二十三七鋪巡防局員邱友林二尹率同勇甲巡至財神弄口聞順興園小茶肆内人聲喧雜恐有賭博情事飭地甲前往叩門園中人皆聞聲而遁至昨日二尹命傳園主婁某到案訊究○前晚偷兒張金海在王家馬頭某姓家竊得松板一方携之而出被栅夫某甲所見拘解十六鋪巡防北局局員楊聘侯二尹升堂研訊判責一百板驅逐出境不准逗留贓留候失主具領○邇者十六鋪巡防中局委員文斌臣二尹訪悉老白渡左近某廟後殿有人賭博因於昨日飭地甲前往查明禀候拿辦 
[英美租界晚堂瑣案]  
　　粤人梁啓成控本地人范和尚卽范鴻祺不交所購之地前晚襄讞委員張柄樞司馬升堂研鞫梁啓成臨訊未到中人于金銓投案供稱上年十二月初十日梁向范鴻祺定賣二十三保二圖地五分二釐議明每分銀三百兩先交田單一紙計地二分二釐遂付定銀六百兩其餘地三分限十四日交單找價屆期范不肯將單交出向之催索屢被遊約今既到案或交地或還銀悉憑公斷范和尚供稱小的並非有意遊約實因三分田單抵押别處以致拖延至今求恩察核司馬令交保出外從速理清毋得違悮○日前上海縣准無錫縣移文内開縣民陳阿二之弟婦陳朱氏被王根香誘拐至申鬻入顧周氏妓院賣娼請卽移提等由代理上海縣篆之戴子邁明府移請英美租界公廨張司馬提訊顧周氏供稱上年七月某日陳四寳與其母王氏偕王阿根唐阿尚將朱氏領至小妇空家由小婦買爲義女計洋銀一百三十元由陳四寳母子出立筆據朱氏供詞略同司馬訊得顧周氏買良爲娼本應懲辦始念一再苦求從寛免究著具改過切結備查陳朱氏押候備文移送縣署歸案核辦 
[法租界捕房瑣案]  
　　鎭江人陳榮庭由族兄陳志德保薦至范姓錢莊爲夥正月某日竊取洋銀八十元而逸范向志德根追志德避匿不見因將伊子陳明嘉扭送捕房讞員朱森庭明府訊供之下飭押候交人保出尋交伊父到案明嘉管押日久無人具保昨禮拜三明府蒞　房提訊明嘉供父親往鎭江尋榮庭一去不回叩求恩宥明府命還押再核○寗波慈谿縣人陳通鋆携洋銀一千零七十元來滬附鄱陽輪船至江北販運雜貨被賊犯王玉亭盡數竊去當塲拘獲搜出二百六十元解經明府訊供押候研究同黨追贓核辦昨日命提到案著重責三百板問同黨何在供稱同黨二人分贓後已往鎭江明府命還押再比○招商局江寛輪船失去點銅錫二十九條報捕查獲賊犯某甲明府著笞責一百板然後釋出○賭棍胡子山在城濠畔設攤誘賭經包探拘獲明府著笞責二百板然後釋出○竊犯劉四海顧阿大沈四觀夏雲林金生均經明府訊明著責劉二百板顧沈各一百板夏林各二百板然後釋出○流氓俞阿新前因訛詐被拘明府判枷號半個月昨已期滿命開去所荷之枷重責四百板然後開釋 
[美租界捕房紀事]  
　　前晚積竊王清和混入百老匯路某西人花園内竊取磁花盆十餘枚携往某押鋪質錢被包探邵潤初查獲帶入捕房捕頭令押候解送公堂禀請讞員翁笠漁直刺懲辦○粤人胡震光挈其梅鶴賃居裏虹口某里昨晨忽失去使婢一口偵騎四出蹤跡杳然遂投捕房報請查緝捕頭允之浦東某氏婦傭於禮查路松茂洋行某西人家夙患羊癲症昨晨携二西孩至浦灘閒玩中途舊病忽發横臥路旁二西孩駭極而啼某號巡街捕見之因卽投報捕房捕頭令傳知西人將氏及二孩雇車載去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
