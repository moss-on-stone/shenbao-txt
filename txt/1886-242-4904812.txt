# 1886 - 242 - 4904812

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數攺横爲直字跡放小爲大卽日爲始集股印旗每股計洋十六元正願搭股份者先　洋四元本齋即付股票一紙樣本一張定於明年正月底出書憑股票找付洋十二元向本齋取書一部此籍係用上等速　帋分釘六十船釘工精　　倫藏以巾箱加以暗　書一出吾知　壇珍賞當必紙貴洛陽倘不附股份待明年出書後購求每部擬價洋三十元正如出書後　樣本不符儘可向晉記以及本齋齒再薄海士林　附股份即確送上洋垃圾碼頭點石齋南局帳房代收不必由申報舘轉交以歸簡㨗揚州元亨利錢主大津針市街恆遠里源豐　匯票庄京都煤　街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉號面議此　 
[石印歴代賦彚出售] [  點石齋主人啓]  
　　是書係康熙年間陳宮詹兀龍奉旨編輯者上起周末下訖明季所有古賦律賦無不採入分正　補遺逸句一百八十二卷賦共五千餘首卷　浩繁兵燹後鮮存完璧兹雙梧書屋主人將家藏舊本並假到桐城方氏藏本託本齋石印是編搜羅極富選擇至精校對則絲毫不爽墨跡則濃　得中準於月杪出書分訂十六本價洋十元古學家亟宜家置一編如有躉售者請速臨本齋帳房面議價當格外從亷因工本甚大所印無多　　者勿爲㨗足先得也此佈 
[鐵路議]  
　　方今中外一家大小諸臣工無不以富强爲務仰體宵旰之憂勤庶幾凌駕寰瀛用人立政各大端爲萬方作之則兵喻鐵甲機器電傳凡來自外洋者皆精心攷核實力講求特以仿傚之初不得不暫向各國購買且延聘西人藉資教習遲之數十載聚中華之心思材力何難靑出於藍獨鐵路之當行不當行議論紛紜迄無定見言不當行者危詞讜論以前明裁驛卒爲前車識見固高出尋常然而猶有辨天下事有昔有而今無者亦有昔無而今有者承平之世槪行河運漕船總數六千六百六十九艘倚之爲性命者不下數十萬人迨粤宼披猖中原鼎沸髮匪捻匪忽併忽　恣睢暴戾之徒大半入其羽黨銷磨剷削不及二十年此種幾無噍類邇來擬河海並運應用丁夫重爲招募而額設之船尙難興復此爲昔有而今無可知明代之失在乎薩爾滸一役　精兵猛將四五十萬人全軍覆没以至跳梁小醜轉無以挫其凶　耳豈專爲裁驛卒哉滬北一隅靡麗甲天下小民之衣食於奔走他姑勿論卽馬車東洋車小車輛數皆以千計或自備或放租每人可日得數百錢此皆在舟子輿夫之外爲昔無而今有可知人生飲啄自能應變隨機唯士之子恒爲士農之子恒爲農不見異而思遷斯可矣固不能一一代爲顧慮也然則鐵路其必可行乎前曾謂自有經費則可揭債以放　不可自能布置則可授權於人則不可况乎爲運漕計則自淸江浦至通倉此路最爲緊要大工果竣　特徵兵調餉節節通靈而南北行商其懋遷有無亦均便捷未始非華夏所創聞公私所同利無如黃河湍悍轉徙　常稍遇横流卽行阻滯所以遲之又久不敢暖昧圖功者此耳或曰飛橋架閣何妨以棧道爲師苟逢峻嶺崇山亦當使五丁開鑿近聞泰西諸國有於海底成陸路以避風濤而利遄征者似可踵而行之豈知中外不能强同外洋風俗集貲分股名曰公司頃刻聞便成鉅欵中國雖曾仿傚而招商開礦動輙無成遂致嘖有煩言不復信從踴躍數百萬之費用數十里之功　安所得咄嗟立辦耶今有一說於此曰小試其技曰徐奏其功若雞籠若開平凡煤礦左近十里數十里枝枝　　而爲之得寸則寸得尺則尺似專爲運煤而設使中國諸工匠亦知軌轍之如何勾搭之如何不必購自外洋延請外人而　能生巧漸擴而漸充焉旣不必遽集多金亦不必委權他族行所無事寬歲月以告厥成功質諸識時務者或勿以迂　笑之抑又聞之今之所謂製造局一切機器物料悉皆自各國買來是猶廣集名人書畫而自不能書自不能畫　書　畫則又倩人捉刀而自稱爲書畫家其誰信之雖械器易粟亦可以粟易械器必待白爲近　許子之不憚煩然技巧　明日用而日出拘拘于亦趨亦步不能自闢其靈機不過終其身受人指揮耳欲求中之勝於西其必自製造局始夫　路亦製造耳但使自出心裁不受他人節制則遲速由我長短由我其中伸縮變化何難日起有功若功未收於我利　及於人而又有沖決之虞支絀之艱失業窮民之可慮似宜遲回審愼不責效於旦夕間猶不失爲老成持重也且蟛　封建三代上得以行之秦漢以還難大有爲之君終不能以復古北魏之限　明代之分藩論史者不盡許可知古今　勢自有　乎其所不得不行者卽鐵路何獨不然 
[本舘接奉電音]  
　　昨日下午本舘在京訪事人傳電來滬有八月初七日諭旨三道敬謹譯登○八月初　日奉上諭詹事府右春坊右中允員缺着樊恭煦補授欽此同日奉上諭畢道遠薛福辰奏陳明順屬被水情形　賞撥江北漕米一摺據稱本年六七月間雨水過多河流盛漲隄岸漫決順天通州等屬被淹尤重等語前因順直等　被災　廣業經降旨加恩截留江蘇河運漕米等項以備賑撫兹覽所奏順屬被災情形深堪憫惻亟須豫爲接濟以　災黎加恩着照所請再撥江北漕米五萬石專備順屬賑撫之用此項漕米已抵通州卽着倉塲侍郎照數截撥由畢　遠等就近分别灾區核實散放其隨漕輕　等項銀兩並着照歴屆成案核數提扣津貼賑需餘依議該部知道欽奉慈禧端佑康頤昭豫莊誠皇太后懿旨此次近畿被災較廣殊深厪系所撥米石仍恐不敷散放着戶部卽將此次中秋節應進宮内欵項撥給銀二萬兩以貼賑濟欽此畢道遠等務當仰體聖慈軫恤災民至意督飭各屬赶緊確查被　戶口妥爲散給務使實惠及民不准絲毫弊混欽此同日奉旨着於八月二十九日換戴暖帽 
[東報照譯]  
　　本舘旣錄長崎訪事人信後又閱日本報其言頗多偏袒想明眼人自能辨别觀之該報云外　省井上卿帶仝夫人隨員於本月八日起程赴北海道一帶巡視此次長崎事起總理大臣伊藤擔任當經電達井上　其急速歸京以助計議○日廷派司法省刑事局長河準外務省取調局長鳩山兩君至長崎會辦巡查水手死傷事件於廿四日搭坐横濵丸入港接東京來電知中國欽差初委叅賛官陳明遠至崎及横濵丸入港　到楊君星垣　樞亦係叅賛廣東人熟悉西法通諳英語舉凡行事絶類歐羅巴人云○前　日廣島丸由上海抵埠有中國政府派來律師担文一名並帶通事一名到崎此人係有名律師在中國於外務交涉事件向來出力今　來此盖因其能盡力也○廿八日午後接神戶來電謂日廷特派英人楷庫德氏並出浦司法書記官同坐近江丸到崎辦理華兵事件○廿七日東 
 
 

Page 2

 
 
京特發電音稱朝鮮國現許俄國保護諸事已見施行中國官吏登卽大怒朝鮮政府甚覺危迫人心爲之惶惶○廿八日日官照會中國理事於十六夜打架之事非但無一毫認輫處且責備華兵强暴所有打摥之日人反請賠償醫費並求將　手治罪 
[來信照登]  
　　邇來各處教案言人人殊民間咸謂曲在教堂中人則謂爲亂民無端肇事本館旣不能身親目擊惟援有聞必錄之例時將訪事人所述錄登昨有黔　遠寄一函詳述黔中閙教顚末自謂近在咫尺聞　较眞因爲删潤其詞綴諸報簡貴州遵義府自　辦教案後數年來民教相安無事本年六月初聞四川重慶武童與教民互殺之信教中人旣前車是鑒風鶴皆驚匪徒又欲乘勢滋事冀有所獲遂釀大變六月十五夜二更後有數十人在楊柳街教堂外吆喝不料教中人戒備已久一聞聲息卽用手鎗刀劍迎門拒敵彼此互鬥在門内殺死三人門外殺死二人受傷二人傷不至死者多至二十餘人至教中人傷否當晚無從知其實信十六日晨集有四五百人圍住教堂彼此相持不下歷一時之久教中人先後逃出四人有二人被殺於小火神廟有二人被殺於祝釐寺前至下午又逃出一人被衆人綑送縣署至申刻文武官將教士博某救出送入府署其時又有一教民逃出被殺於琵琶橋堂中尙有教民廿餘人經文武官婉言向衆人解說　行全數送入縣監衆人立將教堂第二三進放火焚燒頃刻間盡成瓦礫具前進則拆毁搶擄不特寸艸尺　　無卽牆根磚石亦皆掘而棄之至十七日衆人仍不肯散擁至縣署欲將監内教民盡行殺戮紳董極力調停始行散夫十六七兩　新舊兩城均行罷市團民有出駐城外鳳凰山者有出駐紅花　者　處　軍興之時民間倡設團練曾與長髮賊石達開搏戰數載與土賊苦戰十餘載人人能兵故當此有事之日民間仍辦團防也　十八日始漸開市十九至　三四日謠言尙未平息廿七八日省憲將知府撤任另委嚴太守來代理府篆并辦教案是役也民人被殺者共七人現均埋在教堂基址教民被殺者五人舍間近在咫尺見聞較　故敢詳書始末請登報章靜聽以後如何辦法云 
[川中憲諭照登]  
　　欽命護理成都將軍印務副都統托欽命護理四川總督兼巡撫事二品銜按　使游爲再行　切曉諭事照得渝城武童打毁洋房教堂案當經本護將軍督部堂委員勘辦並出示諭禁由重慶府轉發實貼曉諭在案近日風聞此案滋事以後竟有匪徒日往鄉痱藉詞公忿肆行搶殺此等匪徒亟應嚴拿懲辦本護將軍督部堂不忍不教而誅用再剴切曉諭爲此示仰渝民一切人等知悉日前武童打毁洋房係爲美英兩國在鵝項頸等處構居要險起衅其　尙有可原然不查虚實累及他國教堂已屬不合自應靜候官爲查辦至於平民與教民皆係朝廷赤子知有屈抑理應赴該管衙門控訴不得挾忿糾衆任意欺凌乃敢藉詞公忿肆行搶殺其實圖飽慾壑居心殘忍實爲國法所不容核興土匪嘯聚成羣情無二致不聽官長約束卽屬亂民此等眞正匪徒非從嚴懲辦不足以靖地方自此次諭禁之後爾等各父戒其子兄勉其弟各自安居樂業勿聽匪徒誘聳隨同附和肆意搶殺如敢抗違再行藉詞滋事定照懲辦土匪章程厚集差勇兵弁　拿許以格殺以伸國法而肅人心决不寬貸卽使目前漏網事後亦必查拿弗克倖逃法網爾等其共勉爲良民勿爲匪徒所累以副本護將軍督部堂諄諄　誡之至意是爲至要其各凛遵勿貽後悔切切特示○欽命三品銜四川分巡川東兵備道轄重夔綏忠酉石等地方兼管驛事隨帶加五級紀錄二十次伊爲示諭嚴禁滋擾以期民教相安事照得本道恭膺簡命分巡川東當兹下車伊始查得前五月三十及六月初一二等日渝城民教始因口嘝微嫌繼由謠言四起以致打毁教堂醫館推原其故委因美國谥鵝項頸亮風埡英國於叢樹林等處修理洋房不惜工資四圍堅厚幾與砲臺相類不特有關風水且係佔踞要隘故遠近居民不無欵慮時值郡試武童復有無業匪徒從中附和是以擾成巨案隨復至城内之教紳羅元義家滋擾致傷多命此後各州縣遊民痞棍希冀藉擾紛紛效尤從中煽惑均與教民爲難現經護院據實奏陳又復委員前往查苈情形妥爲秉公持平辦理自必易於了結合行示諭爲此示仰民教人等務宜各安本分愼保身家勿得再聽謠言煽惑滋事倘敢不遵一經訪查定行嚴拿懲辦本道執法公平决不稍存偏袒爾民教人等務各仰體遵依切勿自羅法網是爲至要切切○川東兵備道伊示教民百姓已安如素各國西人自宜保護近有匪徒私造告示無端煽惑殊爲可惡嚴飭兵弁密查暗捕獲卽重辦决不寛恕爲此示諭軍民庶衆同心訪聞確卽捆送勿得姑容致干併送 
[售私讞定]  
　　雙錫五觀察封閉東臺惟私土行一事前已疉紀報端兹悉此案由觀察詳奉南洋大臣除洋人另由英官查照西例辦理外其行屋係武員沈某之業着卽充公行夥徐姚陶三人科以流罪陸某係勾引洋人夥開土行之首犯下獄後屢次脫逃日前經觀察派親兵小隊在江干拿獲釘鐐收禁須加等從重擬罪云 
[喜占勿藥]  
　　福州府彭和庵太守鏊日前政體違和醫家謂其病屬中風初一晚極見危重現延薩君希竹醫治漸就痊愈署中公事暫委海防廳沈司馬代理太守淸廉方正爲閩中不可多得之員今聞二䜿遠避無不掀欣有喜色也 
[閩水紀餘]  
　　此次閩地水災較光緒二三年更甚鄉民欲援從前成例懇准賑恤紛紛到督轅投禀不下二三百紙楊制軍一槪批仰善後局查明實在被灾較重酌量賑恤○貧民被水援在城樓者不下二百餘人現已按名散給米票令各回家○此次之水實從上游而來延建邵汀各府州縣無不波及陸續禀報到省制軍卽委王通判廷英高大令晋翰等馳赴各處勘明實在情形分别賑撫○上游一路水勢汪洋盛記課館積團官鹽被水漂化者甚多傳說虧折約有七八萬金云 
[水成災]  
　　北通州于七月中旬陰雨不輟河水盛張及二十二十一等日雨勢更驟簷溜如繩街巷之間牆倒屋塌者十有八九東西兩海子附近民房中有水灌入炕灶皆没居民紛紛逃避南門城垣以雨水浸潤倒坍丈許西倉圍墻坍塌數處壓倒通字十三號電桿當由電報局巡丁扶起幸未折斷西門外進京石道水深數尺石道兩旁多有塌陷城北二十五里平家疃之圩隄被水刷成一穴張邑尊聞報飛馳而往督飭紳董急用灰石堵塞竭力保護奈水勢過猛次日已决開二百餘丈頃刻間銀濤萬疉由屋頂冲過直入寨裏地方據該管地保呈報平家疃冲去民房二家寨裏冲去民房二百餘家人畜順流而下不知去向有一老者出村沽酒得以幸免孫各掌地方舊有磚窰三座有九人登窰避水窰被水圍岌岌可危遙望渡船一艘滿載災民九人者齊呼救命適風大船小不能駛近少時船已翻覆磚窰亦被冲倒九人同與河伯爲伍矣水由燕郊小河直奔三河縣一帶有某姓甫娶新婦春煖洞房水來不及逃避枝頭鸞鳳化作水底鴛鴦吁慘矣又聞京都東直門廣渠門外决口數處淹灌通屬漁家圍該處鹽店烟舘二家皆被水冲刷無遣東南北寛長三百餘里汪洋一片人畜無存惟城西地高秋禾尙有可望然大局已碍玉米每石漲至通錢七吊轉瞬寒冬小民何以爲生又聞三河武淸寳坻薊州寗河五州縣均報水灾已由該州縣通詳東路廳通永道矣又傳說熱河地方因山水過猛冲去行宮淹斃民人一千餘口聞己見明文云 
[襄垣雜錄]  
　　前署蕪關道成寳巖觀察於上月下浣往金陵謁見曾爵帥旋回蕪湖於本月初二日乘元和輪船晋省○安徽學政貴隖樵文宗於初四日過江先試廬州次及鳳頴等屬○經紀人某甲有暗疾其婦搔頭弄姿頗有外遇遂視甲如贅疣日謀所以去之初一夜甲方熱睡婦以繩勒其頸忽膽怯手戰甲驚醒大呼救命鄰人聞聲畢集皆抱不平翌晨告其母族同至甲家將婦　縳鞭打一頓旋送至媒媲家聽婦擇嫁諺云最毒婦人心誠然○署太平府彭受臣太守於初二晚至蕪暫居縣署翌晨晉謁道憲旋至各處拜客○道署轎班頭戴某北人也　在外 
 
 

Page 3

 
 
招搖訛索經雙觀察訪明劣跡多端遂卽責革驅逐出境論者咸頌觀察之嚴明○中秋伊邇凡描畫月宮圖紥排樓燈以供兒童頑要者無不陳列街頭各店舖亦紛紛派夥下鄉收帳聞節前生意甚爲滅色也 
[烟火助賑記]  
　　星期前一夕友人城北公約至天仙園聽周桐　歌紅菱豔新曲將入門遇釐峯延陵子拉赴味蒓園觀烟火予曰烟火曷足觀曰爲其集資以充善舉也善舉亦多矣若給粥若施醫若救生若贈藥吾子皆未與其列獨此烟火之戯乃欲逐隊嬉娛豈以爲寒士三角銀蚨卽能救千萬人垂斃之命乎曰非也籌賑之事已數見而不鮮籌賑之人亦唇焦而舌敝獨李秋坪太守於游戯之中寓勸募之意夜凉如水士女偕游名園之火樹銀花方欣不夜中澤之哀鴻嗷鴈頓慰斯飢不爲之游目騁懷劈箋記載不將負太守及園主人一片婆心耶應之曰諾乃命彼僕夫展軨效駕迤邐而達園門時則烟火猶未放而戶外之屨已盈遙聞弦索丁丁自花間出盖協律　方以粤音娛座客也園中初試電氣燈八下鐘時光明普放如游廣寒宮中須麋畢現正欲尋園主人一攀淸話驀聞籬外村童拍手曰異哉何樹梢間忽現一輪明月哉急出戶則烟火已燃數盒有作月形者初如鈎繼如梭漸至如盤如鏡復縮而爲月牙而火隨息嗣是每放一盒必間之以爆竹流星樅金伐殼至十下鐘始放畢斯時露濃　落斗轉星横而松聲竹韻之中猶有衣香　影盖勝會不常故來觀者若斯其盛焉時延陵子似有倦意子亦輕羅小扇漸怯秋凉乃相與驅車而　遙想玉人已歌罷卸妝飄燈歸去矣因就燈唇懦豪而爲之記 
[滬上官報]  
　　前江甯藩憲梁檀圃方伯定於今日挈同瀛眷乘坐招商局之富順輪船赴粤○准補川沙撫民廳倪太守因製造局務一時未能交代且　回籍修墓禀請藩憲另委朱太守秉鈞代理斯缺○蔡二源太守之公館向在小南門外倉橋地方自接辦會審後先挈瀛　遷居滬北而其太夫人則仍住公館昨晨太守恭迎太夫人進署除尋常執事外有製造局洋梒隊五十名護送太夫人端坐輿中年約八旬左右到署時書役人等均各挨班叩賀 
[假官販私]  
　　前晚二鼓時有某甲衣服麗都昻昻然假裝官樣乘坐藍呢大轎飛馳至南市泉漳會館碼頭洋藥局某號巡丁偵知輿中藏有漏捐私土當卽阻住搜查果在坐身下搜出藤斗一隻内藏私土四件斗面盖以各種水果遂將甲拽出送交十六舖巡防局請暫管押土　解歸洋藥捐局輿夫以甲雇自洋涇橋曾許給錢三百五十文因向巡丁索取巡丁令偕赴局中後不知其究竟 
[滬城談藪]  
　　某甲橋居本城大南門内其子甫十一齡前日在門前嬉戯突有某少年策騎飛馳自南而北甲子不及趨避被馬踏傷隣人見之將馬拉住少年則乘間兎脫聞甲子受傷甚重難保無性命之虞也○哨弁周某之子僑居本城西門内有穿心河橋玉器作主某甲疑妻被其誘姦前日約齊同業邀周子至某茶肆啜茗評理周子謂其誣指不肯干休甲遂令妻質對妻堅稱並無其事甲怒批妻頰數下妻羞忿交加私購阿芙蓉吞服幸卽知覺設法救甦 
[兇毆送縣]  
　　有周二和者世居城内中郎有女不忍遣嫁他方遂贅鄧瑞祥爲壻而令攺從其姓前年周夫婦相繼物故所遺房產瑞祥安坐得之族人長春見而覬覦向之爭奪以致涉訟琴堂時適黎壺山明府攝上海篆集訊之下長春串出鄰居甲乙兩甯人到堂爲証明府判令將遺産瓜分各得其半未幾長春所得花銷盡凈邇復向瑞祥滋擾瑞祥惡之分文不與前日淸晨長春乘瑞祥之妻他出糾集多我蜂擁而入將瑞祥𢵡住以鐵器毆擊頭顱致成數孔瑞祥情極聲喊鄰人聞聲入視立卽訴知該處三舖地甲將長春父子及受傷人一併送至巡防北局金子卿明府見瑞祥受傷甚重卽轉送上海縣署莫邑尊升堂研訊長春供稱瑞祥由兒子春生毆傷春生又諉諸長春邑尊細加訊鞫長春始認毆擊一下邑尊問行兇者共有幾人長春一味游移不肯供實邑尊着將長春管押春生交保瑞祥自行醫治俟痊後來案質訊此本月初五日事也昨日瑞祥之妻復赴縣呈稱瑞祥傷勢甚危叩請將長春核辦邑尊允之 
[刼妓續聞]  
　　前報列刼妓勒贖一節聞一起係四馬路西公和里妓女方姓之事方名噪一時兆富里開妓院之某氏欲挖至伊家計不得遂嗣有游手好閒之某甲及曾經犯事遞籍之某乙訪得該妓係蘇鄉人尙有母在隨邀之來滬住在泥城外之某姓家甲隨喚妓侑酒卽將妓勒住使與其母相見妓言我早被母價賣緣何又生枝節甲等謂現已爲爾代還公和里之身價洋調至某氏家設不願當由母控官一而卽邀西公和里之鴇兒來曉以利害鴇勉强應允收還身價洋二百元事隨了結盖此二百元實從某氏處取來且某氏所出不止此數均爲諸無賴瓜分現在捕房已懚風聞卽飭包探查究矣 
[打翻醋罐]  
　　有王某者素好狹邪游前夜至四馬路西公和里某妓處打茶圍旋有陳客到來妓促令讓房間遲之又久仍未遷讓陳大怒狺狺怒詈王亦怒甚兩相毆打均有損同至捕房各度訴前情捕頭以王陳因吃醋起見雖各受傷究屬咎由自取當卽斥退王陳出外尙悻悻然有餘怒云 
[分發人員騐看名單]  
　　海防例掣籖分發郎中周學熙安徽主事郝祖輝山東内閣中書曹潤堂山西許之榮浙江劉盛芸安徽周學海安徽○籌餉例掣籖分發縣主簿姚鑅章江蘇○海防例指省分發同知劉卓栻江西江蘇知州章士傑浙江山西通判張澤樹湖南廣東知縣兼襲雲騎尉陸維祺浙江湖南鹽大使恒玳正白兩浙彭家騏江西兩淮布政司經歴劉從德河南雲南府經歴六品銜王汝霖浙江直陳同弼浙江江西董景韶浙江廣東朱世棠江蘇福建縣丞章汝元河南山東孫承澤順天廣東蔣鈺江蘇浙江張善友雲南浙江洪承祖安徽直府知事戴爾恒浙江江蘇州吏目孫用錦江蘇直巡檢李鑒順天安徽張寳琳直山東包樹龢江蘇湖北謝名偉江西廣東方濬渙安徽湖北葛亮元貴州雲南錢汝霖浙江江蘇陳汝濟浙江江蘇勞壽臣浙江江西朱景濓浙江福建王嚴恭四川湖南牛文韾河南安徽江瀚四川湖南馬彬浙江江蘇秦堯庸浙江直劉偉湖北江蘇府司獄沈丙榮順天四川從九品逢蔭棠山東江西汪祖培江蘇廣東江巨梓安徽陜西曲史劉守樸直河南張彤順天廣東楊嗣震湖北河南言家　江蘇福建徐乃昌浙江廣東余彬浙江山東未入流陳聨第江蘇河南○籌餉例指省分發道花翎張錦瑞湖南江蘇知縣章國治浙江直四品頂戴張秉彝山東山西縣丞楊崇炳江西福建巡檢毛觀光湖南安徽郭彩耀湖北江蘇黎錦潙湖南廣西丁光裕貴州四川章世傑浙江江蘇許秉玉浙江江蘇周召恩浙江福建從九品余長治順天江蘇劉開煊湖南廣東王賓江蘇安徽袁奎聚安徽江魠典史翁壽昌浙江江蘇○勞績掣簽分發同知知府銜嚴士琦安徽○直州知州石汝鈞浙江知縣曹日新湖南○勞績指省分發知州程敏達安徽甘肅州判知州銜李堃貴州雲南縣丞六品銜朱荃江蘇直隸顧際昌廣東雲南縣主簿趙光瑜安徽江蘇巡檢郭本儉湖北安徽從九品柯鐸安徽山東典史吳秉廣東浙江　入流張樹森順天四川○教習掣籖分發知縣查乘漢直隸徐慶安浙江蔣世芳湖南○優貢掣籖分發知縣楊燿山内務府鑲黃旂漢軍○俸滿教職指省分發知縣王長陜西某肅○議敘指省分發州判汪介耆江蘇直未入流陳倬章廣東福建○拔貢詢問掣籖分發直州州判姚錫光江蘇黃錦中江蘇叚士俊甘肅王鏡淸甘肅曾宗泗貴州晉鏞章貴州○應補呈請分發知州花翎知府銜田明曜湖北廢東知縣譚爲霖江西湖北鹽大使黃 
 
 

Page 4

 
 
鈐安徽兩浙府經歷藍翎五品銜徐廣湖南直巡檢汪烜順天四川未入流陳濟直隸山東程瑛祥四川雲南 
[勸省節費]  
　　上海爲中外匯萃之區萬商雲集城廂内外大小店鋪不下數千家小者無論矣大者每逢節期東人無不盛饌以待瞬屆中秋是日每鋪或一二度或三四席不等每席或二三圓或四五圓不等此亦人情之常無足異者惟聞山左疉遇水災數十萬生靈嗷嗷待哺上帝有好生之德天亦何忍而爲此乎此其中蓋有數焉我輩寄居滬上歴年以來無水旱偏灾可謂瑯環福地矣然天災流行何國　有可否於是日攺爲六簋將此欵悉數助賑省一晚之口腹救無限之災民且宰殺因之稍减亦未始非惜福之一端也一舉兩得功莫大焉白沙老人稿 
[浙省撫轅抄]  
　　八月初一日補用縣汪行處候補縣楊葆光禀奉委辦文案差叩謝○初二日江蘇候補同知邵熙恩江寧試用通判許炳常並禀見俱禀知胡革道虧欠兩　公欵如數追淸禀辭回江甯○初三日署宣平縣王禀見辭赴任 
[蘇省撫轅抄]  
　　初四日撫轅牌示照得署川沙同知黃承乙撤回遺缺酌委儘先前補用同知朱秉均署理松柘林通判潘兆芬俸滿遺缺輪委候補同知張亦賢署理無錫縣知縣裴大中俸滿遺缺酌委候補知縣陳鳳儀署理限於初八日來轅禀見給札赴任奏調江南差委攺留江蘇候補知縣陳彤轉湖南人由寗來五品銜試用縣丞王國賓服閱回省禀到○初五日典史姚彝典禀知換蘇差委○初六日蒯光華禀辭赴寶山騐收塘工 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年八月初一日京錄全錄]  
　　宮門抄○　諭二道錄前○雲督岑等奏爲報銷光緒十一年分徽收各井鹽課及短　銀兩由鹽釐撥補並開支各欵摺子○漢撫張奏爲軍火被竊特叅典守各官片○楚督裕等奏爲拿獲會匪正法飭屬嚴緝餘匪片○直督李奏請照原保升補游擊都司片○又奏爲調補守備片○八月初一日弄部都察院大理寺正藍旂值日無引見○桂公假滿補安○内閣奏派　放之土大臣派出怡王　善徐郙薛允升○吏部呈進月官卷○召見軍機○○雲貴總督臣岑毓英雲南巡撫臣張凱嵩跪　奏爲報銷光　十一年分徵收各井正額鹽課及短徵銀兩由鹽釐撥補並開支各欵恭摺仰祈聖鑒事竊查前准戶部咨具　奏滇省撥請緩　養廉役食與限三年限滿照舊起徵並令妥籌整頓一摺光緒十年七月初四日奉旨依議欽此原奏内開鹽務旣據歴陳前項情形若必責令卽將雜欵啓徵誠恐一時力有未逮惟課欵攸關亦不得漫無年限擬從光緒九年起再行與限三年暫准將養廉雜欵准　緩徵一俟限滿卽行照徵足額等因咨滇轉飭遵辦業經臣等將光緒十年分收支鹽課等欵具奏報銷准部核覆在案兹據鹽法道鍾念祖會同布政使龐際雲详稱光緒十一年分照章各井應徵原額正課銀二十六萬一千六百四十五兩三分經該道嚴飭各井員實力　銷儘徵　解現已經實收各井徵解鹽課銀二十四萬四千一百二十七兩三分三厘核與前項應徵原額正課之數計尙短徵銀一萬七千五百一十七兩九錢九分七厘仍遵部議在於厘金所收各井光緒十一年分鹽　項下照數撥補由局繳司收爲道庫應解應徵正額鹽課之項以符原額又收白阿等井各竈繳還借領柴本共銀四千一百兩又加舊管銀七千九百六十八兩八錢九分統計光緒十一年分管收共銀二十七萬三千七百一十三兩九錢二分内除共移解藩司存銀一十七萬一千七百三十八兩一分四厘又撥藩司庫鹽厘撥補各蟛知徵原額正課銀一萬七千五百一十七兩九錢九分七厘應由司彚案報銷共發過鹽務項下各官養廉銀三萬七千五百八十兩五錢五分八厘均係查照咸豐七年部定章程减成核議共發過井學廪生廪餼各井刊刷引票紙硃解　馬脚紙張役食修費祭祀栅費貢生坊匾東租盤關道署大小差費書院鹽菜院道書役紙張工食各屬緝私盤費報銷册費等項共銀三萬七百二十二兩七錢七分二厘亦係遵照部議摘要支給統計較之舊章不及六成之數此舊章所無新增銷欵均已遵照一律裁除又發永濟井𥕢洞悶風修費銀五千三百五十八兩據黑井提舉蕭培基禀該井光緒十一年六月十九日悶風砂丁多有傷斃非另開風洞勢　停前請欵興修經司道委員馳往會勘估需修費銀八千餘兩復經會核删减請於鹽厘項下撥發赶修奏奉諭旨允准遵　在案又照案借發過白琅阿三井借領柴本銀四千七百兩應由道飭令各該井員督灶按限繳解不得逾違以上光緒十一年分共開除銀二十六萬七千六百一十六兩四錢六分一厘計實存道庫銀六千九十七兩四錢八分九厘照造淸册詳請奏咨等情前來臣覆查無異除册分送部科外所有報銷光緒十一年分徵收各井課銀及短徵銀兩由鹽厘撥補並開支各欵銀兩綠由謹合詞恭摺具陳伏乞皇太后皇上聖鑒勅部議覆施行再此案向應歸年例具題因徵收尙未足額是以攺題爲奏合併陳明謹奏軍機大臣奉旨戶部知道欽此○○張凱嵩片再六月十七日據善後局司道詳稱本年三月以後由開化防營解來軍火多件當經委員騐收因恐存放一處致有疏虞是以分别寄存督標各營庫房專派補用知縣張光敏會同軍裝局委員補用知縣陳杰管理該庫房舊有兵丁三名看守未及另派局丁兹查點原存督中庫房筆碼失去銅壳士及打馬梯呢呍啫士三號共二十箱並包計三萬六千顆察看墻壁門窻並無盜口庫鑰係張光敏收存鐵鎖並無損壞痕跡訊之看庫兵丁均稱不知原由等情竊查軍火最關緊要縱分寄爲愼重起見何以並未派丁專司駐守致失去筆碼二十三箱之多且物旣笨重銷售尤難情形深堪駭異該委員張光敏等職司黄守貴有攸歸未使以分寄在　稍任諉卸且庫儲軍火不少若不及時究追將來散失視爲故常成何事體除飭上緊淸查購　並行該營嚴切根究外相應請旨將委員花翎五品銜補用知縣張光敏監翎補用知縣陳杰先行摘去翎頂载限一月查緝如屆限無獲再行分别勒賠叅辦以儆疎虞謹會同雲貴總督臣岑毓英附片具陳伏乞聖鑒謹奏軍機大臣奉旨張光敏陳杰着先行摘去翎頂勒限查緝餘依議該部知道欽此○○裕祿等片再湖亲漢口　鎭爲七省通衢五方雜處近來各省　　防　陸續經由該鎭回籍臣等深慮匪徒濳匿滋事分札文武員弁嚴密稽查在案兹於光緒十二年五月十八日據武昌城守管叅將常遠藻　陽管都司胡永發會同廳縣拿獲會匪彭海雲一名起出江湖會票刀褂曁東台山行堂圖記口號逆書二本連犯解省當經飭發臬司督同武昌府提訊據彭海雲供係湖南巴陵縣人前在各營當勇會遇同省之湘鄉縣人顔弨温卽顔教倡立東台山會邀允入會口號六合同行四字本年二月間該犯至浙江鎭海又與顔紹温會遇派充藍旗付給起獲之東台山行堂篆文石圖章一顆飄布數十張黃　飄三張又同會人鄧桂霆朱乾周玉等名片各一紙囑令邀人入會並稱顔紹温現在浙江鎭海縣東門八角亭地方初開東台山繼開金鳳山　開雙龍山各行堂等語適臣祿巡閱營伍出省當經臣鈞　抄供分咨浙江撫提臣檄飭營縣密拿一面嚴飭查緝鄧桂霆等訊辦旋壉該恭將等於六月初六日將命桂霆拿獲並另獲蕭桂堂一名起出僞印札文令旗綾布印飄姓名簿一併解省時臣祿業己回署又經會飭該臬司等提訊據蕭桂堂卽蕭月卿鄧桂霆卽鄧幅喜供均湖南湘鄉縣人蕭桂堂前在福建營當勇現因　散路經漢口　鄧桂霆開八填紫金山會爲武漢頭目往與見面鄧桂霆封該犯爲陪堂給與黃白綾僞札印票令旗印布囑令招人付給爲憑鄧桂霆係前經安徽省拿獲正法會匪曹香亭之徒光緒九年會匪鄧玉亭在武漢滋事案内有陳自糖給該犯口吃二字口號爲武漢坐堂事發逃避現復潜來開山放飄雕刻僞印及封蕭桂堂僞職縀人入會各供不諱並稱鄧玉堂等現在福建浙江等語分開供招禀請核示並准浙江提臣歐陽利見以飭據文武員弁將顔紹温卽顔教拿獲起出雙龍山龍虎堂圖記及刀旗等件發縣訊認現爲雙龍山會首所有雙龍金鳳東台均是會名並非山名餘與彭海雲供詞相同卽經處决梟示一面嚴飭密拿餘黨懲辦等因咨覆前來臣等伏查該匪彭海雲等胆敢借立各會輾轉紏約圖謀不轫而鄧桂霆又係漏網餘孶均屬罪大惡極除顔紹温一犯已由浙省懲辦外當將彭海雲等三犯於審明後立伤一併就地正法梟示　昭炯戎　　伤嚴密查拿並分咨福建浙江督撫臣一體飭緝逸犯鄧玉亭等務獲究辦外謹將拿獲會匪訊明懲辦緣由合詞附片具陳伏乞聖鑒謹奏軍機大臣奉旨刑部知道欽此○○李鴻章片　再督柰左營都司　汝魁升補游擊遺缺前請以儘先都司泰寗鎭左管守備吳光　升補遞遺守備員缺請以督標前管千總王夢熊升補部議督柰左營都司係題補第二缺應用儘先人員今以守備吳光祖升補與輪缺章程不符若以該員前　　　都司　　其鑿先名次在後碍難核准王夢態亦無庸議等因臣查督柰左營都司係屬繁缺　練兵技彈壓地面緝捕盜賊在在均關緊要例應揀選材技優長諳練地方之員請補本不論名次先後與尋常員缺不同况儘先名次在前之栗棠等或人地未宜或現未在柰寔未便稍涉遷就該員吳光祖樸實廉明辦事勤幹熟識省標情形現署左營都司頗資整頓洵屬人地相需請陞旣與輪缺章程不符應卽照例請補該員本係儘先都司今請補督柰左管都司銜缺相當亦無違礙事故其所遺泰甯鎭左營守備員缺並請以督票前營千總王夢熊陞補該千總勤明隱練諳悉戎機曾於考拔守備案内擬陪奉旨記名例應遇缺陞補今請陞補泰甯鎭左營守備旣與例章相符亦堪勝任直現有應補人員並請留歸外補除飭取履歷咨部外理合會同直提督臣李長樂附片具陳伏乞聖鑒勅部核覆謹奏軍機大臣奉旨兵部議奏欽此○○李鴻章片再督柰涿州　守備李德英前因年力就衰題報休致所遺係部推之缺聲明留歸外補在案查涿州爲各省通衢差務繁重操防緊要查有泰甯鎭柰淶水　守備冷玉衡年四十七歲薊州人由行伍歴拔千總同治十三年升補今職光緒三年海運出力保加都司銜該員明白勤能堪以調補涿州營守備其所遺淶水　守備員缺查有儘先都司蕭仲達年四址九歲江蘇丹徒縣人由武童投効軍　出力歴保儘先都司並加遊擊銜奏留直補用該員樸誠穩練堪以借補潦水　守備該員等均無違礙事故應請准其調補借補除飭取履歴咨部外理合附片具陳伏乞聖鑒勅部覆核施行謹奏軍機大臣奉　旨兵部議奏欽此 
 
 

Page 10

 
 
[禾中小誌]  
　　秀水縣朱邑尊前往秀水吳江交界處騐勘盜案畢已于初二日回署○日前協大協興等信局划船由嘉興開放局　行至三里橋地方被盜搶蓋幸船中貨洋不甚多耳 
[京江零拾]  
　　鮎魚套人某姓操舟爲業家有老母衰態龍鍾貧不聊生日惟藉數十文渡資苟廷殘喘前者某抱沉疴兩月方愈繼則北堂樓疾二豎交侵不得已將划船售去爲醫藥之資愈後蜷宿蘆棚無衣無食母子因聨臂投江以冀脫離苦海幸爲某翁所見赶卽救援旋有好善之　記木行主給以　餅半元復經某善士募諸各木行湊欵若干令其再購一小划重理舊業積善餘慶敢爲諸善士誦之○中元令節　魚套諸船戶　資招雇秃奴施放瑜伽燄口司事之某甲素貪杯中物玉山頽矣經同人促使登舟燃點河燈以拯水中溺鬼甲搖頭擺尾口中喃喃酷類酸秀才讀爛墨卷光景偶一欹側墮入江心竟被諸溺鬼邀赴孟婆莊飽灌黃湯數椀矣趨二日始經救生船撈獲屍身○南門外靑連庵左近地甚荒凉每有貧民結草而居聊蔽風雨今春有上江銅匠匿跡其中私鑄小錢近經敗露聞已逮案詳請重懲矣○南鄉某甲在附郭　　張小店某日侵曉囑其子携靑蚨數百翼至家路經大覺寺突遇匪人三名二執竹刀一持木棍將錢奪取甲子與之力爭被擊一棍飛步奔馳大聲呼救持棍者怒緊追不捨治至家甲子呼村鄰將匪獲住至送分與否尙未詳悉云 
[小]  
　　花團錦簇温柔非老我之鄉酒盡茶闌富貴悉華胥之夢客有控琴高之赤鯉話簫史之靑鸞者據稱金陵瑯河橋相近有巨室某甲昔賈邗上曾在竹西買名花一株移植宜春檻中十數年來錄葉成陰而枝頭無子甲家亦少替不得已出游閩中以姬無所出　主家政盖甲性慳吝嘗疑人爲陽虎之竊寳玉大弓惟姬無瓜葛親故特付以筦鑰臨行囑之曰吾鄉園畦井臼皆深閨弱質親操之非是則人必竊竊議其後又家世喜飼蠶獲其利爾宜學提籃抱甕隨諸妯娌出入於桑柘影中無以嬌惰令人笑姬頴慧受　砧指益馴謹由是夙興夜寐鈎稽鉅細有所作必禀命於嫡婦示不敢專以故識與不識輙交口稱其能無閒言上年隣村有賽會者諸戚里慫姬出觀姬以屏鉛華久思藉此一試新妝珠圍翠繞遠近見者咸驚爲天人詎有搆爲疑似者謂某某思嘗　禁臠姬固不知也越數月甲旣歸聞人言藉藉遂不審眞僞遽信姬果以錦簟桃笙容他人鼾睡卽陰部署無賴由已誘姬出聽諸無賴刼而售之遠方陽仍與姬審識春風倚肩並坐說長生殿七夕故事以爲笑樂姬初不聞人唱檀來繼又不聞甲欲爲鷓鴣之知天雨方以征人遠到膏沐適容之不暇又奚料李林甫之口蜜腹劍卽在憐香惜玉間耶一日夕陽將終姬已卸妝就寢忽聞犬吠聲如豹甲佯駭持燭挽姬同瞻屈戌姬以天冷辭甲又覆以短裘强拽之出至後院聞人韾欬甲亟啓扉擠姬於外諸無賴爭前擁之姬曰無然我當問師出之名詎門已閉矣姬猶冀覆水可收不敢觸甲忌諱自飲泣就某鄰　宿天旣曙嚙指血瀝陳無罪狀甲仍不省言之再四甲無回意姬始允諸無賴請從某乙爲繼室而酬諸無賴金二百乙年小於甲雖爲潘騎省之春秋三十有二而鬢未蒼蒼故伉儷尤篤甲雖追悔然已無及蓋甲雄財武斷鄉人銜之者剌骨知其可欺以方因中以帷薄之暧昧善夫朱浮之言曰凡舉事毋爲親厚者所痛而爲見仇者所快 
[因妻服毒]  
　　蘇州五龍橋某姓老嫗生子已弱冠矣去冬爲之授室蘆簾紙閣靜好無尤顧其子常以成婚時稱貸於人爲恥　眉窗下時時緊蹙雙　妻以好言慰之謂郎苟勤儉持家自能了債幾見聘錢十萬壓損河鼓肩頭耶一日新婦浣衣歸省至晚嫗往趨之歸　從則申申作女嬃詈新婦婉言曰依依膝下亦屬兒女常情現在吾家小姑終年不去曷曾見翁姑屢畫催歸符嫗大怒叱其子先歸新婦隨至嫗忿不可遏逼令子笞之子以妻無罪不忍下手而母命難違遂密購阿芙蓉膏吞服迨毒發施救已無及矣嗚呼 
[拐騙類紀]  
　　閩垣有某甲年紀甚輕裝束頗似家丁前日傍晚經過南街尤恒盛綢縀店徜徉竟入詭稱探訪某夥店夥林姓　勤迎入待之如上賓甲卽揀買紗褂料縐紗等十餘件稱係將軍署某幕友所買須跟往付錢店主着林與徒分携兩包同去甲由後街繞道抵井樓門入小錢鋪問信施卽出門其地靿軍署之後墻也甲稱幕友所住府離此不遠門禁森嚴人多不可入請令學徒在外暫候我與君同入領錢林頷之將徒所携一包忖甲隨之行未數武有大漢昻然來以肩撞林臂　毆而去林急視甲已杳如黃鶴矣正慌心間路遇旗人某乙舊好也告之故乙許爲追捕赶出湯城并囑其友某丙如見有携帶綢料一包者代拘之林隨後來丙悞以爲甲也不由分說擒入旗下街後乙說明始釋回店主聞知急到小錢鋪詢間據稱甲前在井樓門厘局辦事時來此換錢人呼爲老余餘無所知店主被騙後　自懊恨而已此外又有東街恒公信綢衣庄及督轅後宜古齋古玩店亦遭拐騙惟不知是否係甲一人所拐抑别有黨羽也 
[索費誣良]  
　　廣東惠州府屬博羅縣城守千總羅得陞前派兵往響水墟欲收該處妓舘賭館月費因不應允羅千總遂指良爲匪飭兵拿得良民數人刑審該處紳士聨名取保羅千總不肯釋放並當夜派兵朦報惠州文武各衙門稱該處鄉民奪犯毆兵夏太守會同武營委都司楊金甲曁蔣近垣明府前往查辦先派有委員從九吳擇臣偏袒千戎欲刑逼良民供認幸蔣明府秉公辦事問供後將所獲良民令該處紳士取保得不罹於旡妄故蔣明府回惠時該處紳民燃放紙砲跪送於十里外燈籠上貼有官淸民樂字樣彼時歡聲如雷同深感激蔣明府現於七月十五日接印代理歸善縣事云 
[營口官塲雜紀]  
　　湄雲兵輪駐防營口近二十年矣上月二十四日管帶官屠鶴亭協戎連得督轅電信着火速赴津毋稍延緩隨於廿五日淸晨展輪出口○水雷營管帶劉君鶴亭素得大憲歡心日前忽因事觸支應局委員之忌致左軍門心生疑慮親往查點見有工程失修者竟欲立時撤委幸道憲及張耿兩統帶馬太守等代爲緩頰得免撤差惟摘去頂戴云○李傅相札飭各統將於每營挑選聰明子弟年在廿歲以上者兩人送天津武備學堂肄習本營口糧不得扣除學堂中除供給衣食外月給銀四兩各　勇丁咸不願去挑選數日尙未成行○牛庄巡檢郭雅泉二尹輕財好義莅任五載依然兩袖淸風去年乘解糧赴通之便晋京騐看歲杪遄回營口上憲卽委以粥廠差飢溺爲懷哀鴻感德不料天不假年上月十七夜因病出缺幸長公子隨侍在署得以料理身後事宜聞尙虧累票號千餘金甚矣廉吏之可爲而不可爲也 
[嫖賭害人]  
　　嫖賭二事皆足壞人心術耗人貲財九江近數年來如龍池寺十八家煤炭坡等處多有臺基以老嫗爲鴆媒借深房作燕壘村姬巷女因此失節者不少八角市有一龔姓婦向亦倚門賣俏者近以年老色衰爲人作撮合山見比鄰洪姓婦年稚而貌美遂以揀茶爲名誘至龍池寺邊某臺基浪蝶游蜂紛然畢集上月下浣洪婦與新私某甲因事齟齬甲在門前肆以謾駡將隱事和盤托出一時觀者如堵婦深悔一朝失足貽玷終身夜間奔往趙家花園投水而死次日其夫將婦撈起撫屍大慟卽往縣署報案嗣聞有人調處未識能寢事否○九江近日又有無賴輩在密室中廣設賭局引誘年少子弟碩腹豪商日前有某甲携資入局竟如曹沬之三戰三北心尙不甘歸設措票錢數十　携以復往作孤注之一擲不料五木無靈全軍盡没悔恨無已急開後門向湖中一躍幸有多人瞥見趕卽救起挽至僻處以善言勸慰詢欺所負若干照數償之甲乃得貲而返觀此二事一以失節而斷送紅顔一以喪貲而自投碧水雖有死有不死而其貽害於人則一也 
[鄂渚官報]  
　　七月二十一日保留湖北候補縣張煥鎣由貴州請咨來省候補典史鮑鼎奉漢黃德道委調查漢鎭居仁坊街道差並銷查由義坊差二十二日湖南永順協汪自京引見回省署黃陂縣張锦雲赴任委辦隨州聖廠淮鹽緝私卡江蘇候癍縣丞黃傳烺禀辭記名提督李鎭南由四川來省迎接新任川督劉制軍藩憲牌示蒲圻縣知縣印務詳委襄陽縣知縣梅冠林襄陽縣知縣印務詳委本任興國州知州宋熙曾俱調署荆門直州吏目員缺飭新選之宋信寳赴任漢陽縣新灘巡檢事務詳委試用典史石釗署理二十三日漢陽協樊謝考另補州燕永烈奉委暫行代辦漢鎭釐局本任隨州濮文昶另補縣周益候補縣張肇芳周錫齡俱奉撫院委襄訂通志局差二十四日記名提督宋赴兩院見辭赴子貝淵勘河護理漢陽協事漢陽陸路專汛都司胡永發赴兩院禀謝候補道周世臣候補同知吳寳儉均於二十三日禀報病故 
[邗江官報]  
　　七月二十九日前四川鹽茶道蔡觀察彭年靈輀發靷暫厝大甯寺内○總辦儀棧吳柏莊觀察來揚公幹○前任泰埧李仲謙分轉由泰州卸事回通分司揚分到揚○八月初一日前雲南學學政丁大宗師立幹由泰州來小住一二日卽須赴都○初二日巢大令序鏞辭赴燕台公幹 
[偷菜被毆]  
　　某甲住安慶城内柳林地方家無儋石之儲轍耕隴上鬱鬱不自得遂棄耰鋤而荷矛㦸馳驅鞍馬間每當虎堠傳烽龍泉浴血輙自撫好　顧未知墮落何地也後以犯法被逐出營骯髒依然淒凉猶昔遂從梁上君子游道署左近有隙地數畝乙丙等種菜其中雪圃抽紅風畦捲緑頗有田舍風景甲每於夜間至隴畔行竊日間便飽嚼菜根習以爲常一夕被乙撞破縛而痛毆之徧體鱗傷氣息僅屬然後釋手及乙去後遂有巡更者經過此處聞呻吟聲視知爲甲惻然憐之卽爲負至家中未幾甲因傷斃命由甲妻報縣熊明府詣騐後正欲訪拿凶手而 
 
 

Page 11

 
 
乙已聞風遠逃乃將乙弟帶回署　中　案關人命必當按律懲辦也 
[圖利失利]  
　　有李某者由鎭江代客送銀至膠州長途跋涉兾覓蠅頭因將銀向益盛洋藥棧購得小土八斤　　　土　斤隨帶　票起程及至寳應以示友人友曰北人皆嗜老土此貨不佳恐難銷售李聞言赶緊折回於上月二十七日卓午抵鎭投宿　　坊某客　中　　殷勤欵入語之曰客有銀洋貴物請交櫃上代收否則偶有疏虞　道主不　受咎也李以行李無銀惟土若干斤對寓　　　　　錢物亦可　收李從之旋外出俄而歸寓携土至益盛棧掉　檢之照原單少去一斤李大駭奔回寓中究問而彼推此諉頭緒全無惟有　　　　設法賠補而已是可爲鹵莽圖利者戒 
[地保不法]  
　　俗稱地保爲保正鄉民之愚懦者甚至呼之曰保正先生保正老爺顧名思義宜若當公正廉明　殊　　若輩多名正而實不正往往見鄉民愚懦遂裝出保正先生保正老爺之聲勢欺騙嚇詐無惡不爲如訪事人所述甯波一事眞可惡已　　南門外秦姓　保素稱無賴平日與痞棍甲乙丙丁四人狼狽爲奸專以訛詐平民爲事人皆側目莫敢誰何向陽橋下有某姓孀婦家稱温　　日初更時比隣米店夥偶至其家閒話痞棍卽暗通秦保率領多人破扉而入聲稱捉姦忙亂間婦室中所有金銀衣飾搶掠一空婦以氷　淸操毁之旦　半生來銖積寸累盡飽匪人腰槖痛定思痛幾不欲生翌晨遂據惰開單報縣朱邑尊得詞大怒立飭提秦勒限嚴查務獲秦不得已誘　等至南門外茶寮而預伏公差在外佯謂與其送官懲辦不如各出鷹洋數元暗中打點甲等信之正在商量不隄防公差掩入扭住送官邑尊笞責之　判令枷示迨荷校而出則四人皆非廬山眞面目盖已各出番銀由秦雇人庖代矣其惡如此尙何正之足云特事係得諸訪聞並非身親目擊眞耶假　究不敢憑空臆斷也 
[助賑彚登]  
　　江甯同人善士募來第六批賑捐共九十六戶善士合來規銀二百四十五兩八錢八分六釐由本埠巨豐庄一十七日交來容解山東各捐戶姓名淸單另登報牘樂善爲　實初終之弗弛銘恩無旣期困苦之漸紓謹抒蕪悰祗希德鑒○蘇州　　溪善士　募第七十六批施曜庚善士求尊人病速愈　壽延年由元大亨號二十八日交賑洋一百元俯恤庚呼歎飄萍之無定克供予職戰　喬蔭之相依聿就康彊不勝抃賀○蕪湖守拙氏募無名氏捐九八銀九十兩又胡氏捐九八銀四兩一友人爲尋其尊人之墓捐九八銀六兩　戶合來九八　一百兩由全昌仁局二十八日來在各善士誼篤救灾流離之子當感恩不盡而一友人徧覓先塋定荷神明指示仰深仁之布濩膽　孝之　誠尊人有知當亦通諸夢寐焉守拙氏孜孜勸募其眞有心人哉○笔厚德堂善士樂助賑洋一百元由毛樂三先生二十八日交來　解山東登堂思義瞻厚德之栽培濟世施仁幸殊恩之沽漑頌歌無已欽佩弗諼○積鱣堂善士樂助山東賑洋五百元由通州楊丹山刺史交來念切救災數有符乎名世情深告急惠躉建乎餘生事出仁慈門庭聚順矣○仁行多病人求病速愈助賑洋二百元伊蘭館主節省生日筵資移助保賢伉儷郤病延年助賑洋一百元二戶自甯波谷姓來一則喜占勿藥儼搖扇乎仁風一則憫及無禾井汰筵乎生日門庭豫順可並賀焉○福州　穀泉封翁樂善不倦往年今子幼泉孝廉登龍之喜許刻同善錄十部迄未印送秋來抱恙綦重幼泉孝廉擬移刻資十元並添籌二十元併助賑爲封翁祈病速愈措欵未寄封翁遽歸道山孝廉仰體好善之懷仍以前項洋三十元　賑災　用資冥福由天保棧長順晉　來除給付收條外並囑列報章初念不渝慰先靈於冥漠浮生可撫感成數之　旋籌賑之中又開一門徑矣用特據情佈勸○上海北市絲業會舘籌賑公所少欽施善昌謹誌 
[上海高易籌賑公所報解山東賑欵公啓]  
　　謹啓者敝所墊湊第二十批賑欵庫平銀一千五百兩元一千六百三十八兩卽日會同文報總局彚解山東仍交金嚴兩公核實查放山東之災至是極矣而直開州被災尤重賑無了期現在籌畫維艱計窮力竭惟有隨收隨解尙期補救於萬一溯敝所自去年六月底開辦至今仰賴海内諸大善長協力勸募捐項源源而來除解與昌賑所镕化銅洋之外寔收二規元四萬八百九十三兩一錢六分一釐共解出二十批計規元四萬一千零八十一兩二錢七分五厘除收之外實墊解規元一百八十八兩錢得一分四厘本月内又須續解恐難湊集成批伏乞諸善長設法籌捐迅速賜下俾得續解以濟急賑不勝盼切禱切之至謹此佈告惟希德鑒兩廣協賑同人李朝覲秋坪等拜啓 
[書潤助賑]  
　　平江梁君鐵峯行書紈摺扇潤資减取洋一角琴對同四五尺對二角四五尺屏條每堂洋四角以上半歸賑濟半月爲止城外由四馬路望平街松雲樓城内邑廟豫園項飛雲閣代收代付三日取件其餘他項不在斯例[  丙戌八月吳中同人啓]  
[無題四首寄呈霧裏看花客高昌寒食生兩吟壇郢政]  
　　十二屏山夢未歧似無情處若情凝妝成倭𩯚雙丫髻織就璇圖字絲密語故將團扇掩離悉却悔細車遲宓妃留枕渾無那腸斷陳王感舊詩○無多時節唱騙歌又泛春江灔灔波姹女早拚抛玉杵天孫底事渡銀河生憎鸚鵡廋詞巧怕若鴛鴦别夢多襟上酒痕心上涙問儂去後更如何飛來鴆鳥漏初殘向曉枝頭祟合歐紅豆相思都　恨靑悔無語自含酸琴心久許桃么鳳細誓何曾寄綵鸞記否横塘吹笛夜綺窗人伴月光寒玉釵夢斷了無痕疑雨疑雲尙有情往事怕聽河滿子今宵猶是步虚聲金環飛飛去悉眉鎖寳鏡窺來笑靨迎聞道黃姑消息好靑天夜卜長生[  憶紅生待删草]  
[周月英校書丰神嫵媚熊度娉婷幕春握别返滬則彩鳳已高翔矣爰成四截呈天籟閣主人政]  
　　月中曾否記同行影照娟娟倍有情祇恐嫦娥容易妬故將團扇掩芳英○月影横斜酒乍行當筵一曲逗芳情阿儂未飲心先醉秀色堪餐壓舜英○月夜驪歌促遠行紗窗靜對訴離情誰知重訪桃源路滿徑雲封瑣碎英○月宮相訪幾回行深鎖葳　竟恝情回首藍橋空悵望裴航可復遇雲英[  苕溪醉紅軒主未定草]  
[題吳縣藜牀舊主藜牀臥讀圖]  
　　君不羡蘇季子揣摩細繹陰符旨又不慕劉更生校書夜驚太乙星人生何往不自適鑽研故紙眞無益閒來消受北牕凉夢中早到華胥國胡爲勤苦耽吟誦錐股懸頭不知痛胸羅靑史二千年齒嚼黃　三百甕卽今厭故多喜新水注山經未足珍校理秘文日本國搜求奇字婆羅門浩歎陳編盡糟粕而君猶謂讀書樂飄蓬泛梗快遨遊緝柳編蒲忘寂寞昔時長簟嗟牀空吟箋收拾稱　紅邇來别譜求凰調解書唐韻簪花妙美人香艸意纏緜不記飛光幾換年添香應伴支頤坐把卷何嫌著膝穿笑余早被儒冠悞欲來海上琴心訴天風浪浪山蒼蒼未識移情向何處吳門楊引傳醒逋氏初稿○題藜牀舊主藜牀臥讀圖搜得龍威秘笈藏幼安家世　藜牀閒眠便覺紅塵遠勤讀休抛白日長四壁圖書饒趣一庭花木送淸香羡君不廢三餘業尋夢何曾到睡鄉[  長洲西脊山人秦雲膚雨甫稿]  
[哭江干女兒錢月林并序]  
　　靑衫有恨壯士途窮翠袖舞緣美人命短依稀環珮忍想像於風前惆悵腰肢記共徘徊於月下舊日酒光燈影回首何堪今朝粉剩脂殘傷心誰喻老天好色偏他奪我紅顔大地無情何處容卿白骨憶否前番識面含差低說同年不曾眞個銷塊軟語輕呼小字座多貴客意偏屬乎狂生話到浮身涙共彈於深夜却喜寄居江曲相從於月夕風晨未幾移硯城廂棖觸於行雲流水而乃藕絲未斷猶教竹報頻通贈物贈言多番珍重憐卿憐我幾度相思漫道玉容此日曾憐無主試看金屋他年有志竟成語自笑其太癡心尙幸其共慰那知水草底說多情詎料曇花總成易萎不食人間烟火仙乎仙乎劇憐泡影因綠幻也幻也花稱解語方祝他長壽千年香號返魂偏燒了斷頭一炷恨不到冥王案下生死簿幾筆勾銷試拜倒觀音座前慈悲心一時發現今生已矣且訂來生一　可乎堪教再誤嫦娥有藥願延他少婦之齡魂魄如知應入我孤燈之夢小謪塵寰十七年一朝歸去大羅天豈眞福薄偏無壽畢竟情多便是仙霧鬢雲鬟憐彷彿舞衫歌扇認因　　堪舊地重回首江水蒼茫鎖暮烟猶記前番識面時依依丰韻最憨凝含差不肯輕傳曲帶笑頻勞勸舉巵我誤靑衫多落拓卿憐紅頭動相思而今乘有千行涙天上人閒知不知玉人已杳奈誰何欲哭卿時恨轉多乞壽不逢生曼倩無情最怪死閣羅香魂永伴桐棺冷破鏡悉看血涙磨舊日深情成畫餅來生莫教再蹉跎今生已矣說來生最是虚無最有情百轉柔壞猶擊戀一般恨事不分明靈前想像空花影地下應憐腸斷聲字字燒殘化灰去此心珍重寄錢卿[  泉唐戊辰生魯且愚樸人甫揮涙稿]  
[七夕對月有感錄請諸吟壇粲政]  
　　佳節逢羅綺如鈎月透櫺香濃薰睡鴨影亂撲流螢旅况添吟篋鄉愁遺酒瓶遙知小兒女巧欲乞雙星[  惜紅生初稿]  
[花仙史乘月招游靜安寺卽目戲占錄請霧裏看花客政刊遙呈飯顆山樵金沙]  
　　數聲絡緯早秋天耿耿銀河淡若烟眉月樣爭仙子黛鬢花香墮美人肩凉生團扇輕衫外興寄雕闌曲檻邊小憇申園茶細品不知聲已漏沈蓮[  東武惜紅生初稿]  
懴情侍者魏塘風雅翩翩才調早重雞林落落襟期羣欽鶴立廼荷瑤章之見贈復蒙琱飾之過情環誦薰藢銘罙篆竹謹依元奉 
[答方家錄請霧裏看花客夢畹生政刊]  
　　欲挹光風度驚聞擲地聲感同瓊玖贈韻叶鳳鸞鳴好語珠穿似良材玉琢威鶴期近相　 
 
 

Page 12

 
 
里距珂鄉約二百里帶水隔盈盈[  東武售紅生待定稿]  
[懴情侍者承惠所箸海上羣芳譜一册詩以誌謝]  
　　　裙屐翩翩迥出塵萍蹤邂逅浦春申一編貽贈琳瑯重四海流傳箸作新　蕪唐　工品豔樽前鏡畔替傳神名花齊向君低首願侍騷壇燭翦銀[  東武惜紅生初稿]  
[卽席贈陳金玲詞史錄請霧裏看花客懴情侍者釀花仙史同粲]  
　　仙姿綽約鬢埀雲占盡楊州月二分姬籍隸維揚慧眼能將名士識除卿誰可繼香君善病工悉强自支秋風最易惹相思閒來小立紅闌畔脈脈情懷若箇知[  百尺浦上惜紅生稿]  
[七月廿七報登冬榮春滿齋主人贈蓉卿詩讀竟戲題一絶於後]  
　　欲將花院作名場能否梨花壓海眞是儒林才有數後先鼎峙只權楊原作有我是儒林有數才之句而四詩語氣彷佛儒林外史中之權勿楊執中兩人殆有慕而言耶[  古吳無罣礙農]  
[讀史雜感]  
　　自號無愁擁綺景陽樓上曉鐘多雲娥夾坐春常滿山鳥羣呼帝奈何桃葉誰知亡國讖瓊枝猶唱後庭歌傷心碧血宮人草空向溪邊咽水波草塞臨平忽自開黃奴賣寺亦愚哉宮花春雨殘紅粉輦路秋風長緑苔碧月欲酬江令句靑溪却恨晉王來幾回憑吊興亡迹一片斜陽畫角哀麗華倚膝久魂銷醉裏相逢舞細腰積翠池邊春寂寂玉鈎斜畔路迢迢太憨空憶袁兒態秀色惟憐絳雪嬌法曲飄零悲大業休將玉樹笑南朝勸酒花前鳥弄聲春蘭秋菊總傾城夜遊西苑三千騎浪死東征十萬兵王氣亦隨流水盡詔書應笑責人明可憐庭草年年緑不獨寃沉薛道衡鳳輦尋春酌玉醪錦帆千里興偏豪人皆畏罪求螢火鳥敢憐生惜羽毛夢繞雷塘狂杜牧愁縈楊柳賦枚臯誰家水調聲聲怨御道荒凉半野蒿檀槽金屑劇風流姊妹承恩寵未休一曲霓裳終古恨雙鈎妙筆至今留宮中碧水原非瑞閣下黃花空自秋南望皖公山色好斷腸還憶少年遊彫欄玉砌寫幽思鬢朶珠翹絶世姿鍾愛難忘邀醉無新聲誰憶恨來遲瑤光寢殿懷人日曲唱家山念舊時却笑凌波軍似戲莫量江面渡王師○長門怨爲梅妃而作曲愛霓裳醉舞餘長門寥寂感閒居沉香亭北承恩久作賦樓東寫恨初枉以千金求宦䜿奈何一斛賜珍珠風流鬥茗能相憶司馬文章總是虛翠繞驪山侍輦遊六宮多少曉妝愁驚鴻舞冷瑤臺月玉笛吹殘畫閣秋莫怪昭陽情易妬自來紈扇怨難休楊花風起梅花落徙倚彫欄看女牛[  南匯望洋野史待定稿]  
[上海四馬路文報局内恊賑公所經收賑捐八月上旬淸單]  
　　初六日杭州同善堂募七月十六日至廿九日止賑捐綸經氏洋一百元余　喬爲女江生求保平安二十元錢塘學業爲子葉璠求病速痊軍裝製造局衡陽魏公舘支敏福四戶各十元養志堂王魏氏二戶各二元山陰兪星育求吐血痊愈頴川氏二戶各一元急單募祈保平安人十元任氏八元中紀堂擇福堂貽孫子楊淸祠費四戶各四元壽小耘三元汪榮春汪蓮生柳賢祥鄔鳳岐戴隆昌錢錦記六戶各二元包仁瑞袁瘐有汪友云戴仁記陳在三馮祥記李應城汪西泉陳福記泰興坊采章坊同潤坊沈源茂十三戶各一元申記春茂裕興公盛仁豐周中奎余玉寶程樹記八戶各五角無名氏銅洋五元無名氏銅洋一元朱錦記　順昌方坤記陳德馨高信福邵頌伯六戶各五角實收英洋二百十一元廣建板廿四元銅洋六元慶泰絲棧募諸同人節省中秋月餅資大豐號葉少記朱　記徐勉記慶泰棧五戶各一元許茗記許君美王松記朱也記吳𦲷記盛明記石梧記徐菊記餘茂泰丁月記魯記邱漱記十二戶各五角陳子記張溝記二戶各二角施少記三角金芸記孫玉記朱竹記三戶各一角共計洋十二元紹城無名氏十元海陽補過子二元無名氏一元裕昌號銅洋二元求己書屋銅洋一元王新之先生潤資三角○本日共收英洋二百三十六元銅洋九元建廣板洋廿四元小洋三角 
[上海三馬路與昌絲棧陳竹坪募山東賑捐八月初六日第三伯八十四次淸單]  
　　如臯大善士經募塔册食德堂學趙堂各洋十元京都歸客紹記武記各洋五元　海平安洋三元還願人洋二元以上七戶共洋四十元由本埠鹹瓜街義泰藥材行交來○蘇州源興行交來朱王氏洋四元無名氏洋十元倪經畬旣翕東昶諸同事各洋一元倪　階萬睡華鳳鳴惠子誠各洋五角程叙慶堂錢七百文元記錢五百文陳藉村錢二百文以上十二戶共洋廿元錢三百文○無錫恆隆豫經募濟記洋四元陶廿記洋二元張覺記洋一元莫履卿洋五角顧振記李載華各錢五百文無名氏錢七百文又錢四百五十文陶廷記陸竹記各錢三百文以上十戶共洋十元○無銀同泰昌洋一元又募周姓洋二元寳盛錢五百文方姓三百廿文無名氏三百方徐光子霞錢福盛尤胡孔胡孫志成方萬盛無名氏王金榮劉各二百文無名氏一元五十文無名氏沈許王顧無名氏姜謝胡唐志坤無名氏朱隆興楊鐘裕王金培沈根記光墨各錢一百文黃吳無名氏各九十文色根榮鶴溪王厚甫章俊袁各錢五十文以上四十三戶共洋八元錢五百十五文○寧波衍元莊洋二元又募無名氏洋一元由恊興局來○杭州　徽仲善士續助洋十元又募琴記洋二元四川劉長春爲父星乙求病速愈洋二元福建勉力子求母病平　洋一元○靑浦儒學正堂　子愚先生書潤移助錢二千文○德泰衣莊諸友節省中秋費移賑洋四元陳公記洋四元宜石主人求保家宅平安人口　寧續助洋四元知遇鄉人沈朱洋二元由天源花行交來○葉厚齋爲妻葉沈氏求咬喘速愈洋二元友記無名氏各洋一元無名氏虛對洋一個公信銅洋二元無名氏一眞各銅洋一元無名氏錢二百三十三文○本日共收英洋一百十四元銅洋四元虛對洋一個錢三千零四十八文合併申明 
 
 
