# 1903 - 319 - 4910990

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百　　政朝章燦焉華備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外　縱售處請將二批股洋匯　當卽照發不誤 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[論商部尚書貝子被參事]  
　　日前商部尚書振貝子奏參兵部候補主事龔心銘於考取記名之後冐昧餽送銀兩等情旋奉上諭以龔心銘意存嘗試行止有虧著卽革職哉振據實奏參尚能破除情面嗣後如有此等情事均應照此辦理以挽頽風愚始讀綸音未嘗不鄙龔心銘之鑽營行賄自貽之羞而服振貝子清介自持不爲利動旣而思之自商部設立以來奏調人員外間已人言嘖嘖謂非貝子私人卽内外大臣所薦迨後商部考試司員錄取六十人京師友人嘗寄書相告謂此中空無依傍者固亦有之而如某某等人則皆係奔競賄賂而得由此觀之則餽送銀兩當不止龔心銘一人龔特不幸而獨被舉發耳抑其未得暮夜袖中之法喧傳衆口致上官迫於不得收受故遂據實上聞乎更有一意龔之應考商部也於論策後更作英文論一篇閲卷者初棄不錄後竟拔置第七或者破格錄取之意本有奢望於龔龔不察其情漫然餽以尋常之　受之者以大欲不遂致觸其怒因遂明揭以害之乎要之此中必有曲折斷非無故而被糾彈也今觀御史張元奇片奏商部尚書載振在餘園等處朋聚　飲而恍然得之矣何也貝子係天潢貴胄恩遇方隆門下奔走之人必蜂屯蟻聚臺諫封章未上甯無一二　　先已傳入貝子耳中而究未深悉張侍御之所奏者爲何事惴惴焉以徇私納賄爲憂乃先自直陳以明其無私無　於　　有所不　因遂藉此以表　之其謀誠譎而狡矣而果也朝廷以載振據實奏參尚能破　情　　　　　　有此　　事均　照此辦理以挽　風　之奬之而初不一究物　蟲生之義批爭未署　　是而貝子之　　　　投　侍循上封奏以貝子在　　等　　　　　爲言　摺尚未　抄不知其中更有何語特就　聚宴飲一語　之侍御縱未明言賄賭公行之事而已流露於字句之間何則　聚宴欽者招摇也招摇者賄賂之門也乃朝廷並不深究頗子優容且謂其中應不止載振一人而載振尤當深加　惕有則政之無則加勉蓋以振貝子曾有據實奏參龔心銘一事故不及其他但就原奏所陳曲爲之恕嗚乎觀於此而知朝廷乃亦在貝子之　中矣總之貝子奏參襲心銘之行賄也知有言官之參劾故爲此先發以制也後此上諭之不子深求者以貝子爲清白乃心朋聚宴飲是其小過故僅僅勉之以警揚也否則自西安還蹕以來曾以時事艱難而京師百官仍復盛行宴會特降諭旨誥誡諄諄今乃以貝子之親貴而身先犯之其違上諭也罪之一其昧時艱也罪之二其荒職守也罪之三大而去官小而降級均分所應得而不得謂朝廷之苛求今僅若此愚蓋參觀九月二十八日及十月初一日兩次上諭而知綸音之布雖出自至尊而深究其徵屬不得不謂實受權臣之愚弄吁可慨已 
[本館接奉電音]  
　　昨日午後一下鐘越三十五分時京師飛電傳來上諭二道敬謹譯登○十月初二日内閣抄奉上諭福建漳州府知府員缺著陳嘉言補授欽此同日奉上諭都察院左副都御史著明啓補授欽此 
[電傳宮門抄]  
　　昨日午後一下鐘越三十五分時京師友人專電告知本館云十月初二日皇上召見軍幾大臣 
[俄國陸軍考略]  
　　四字報云俄羅斯全國軍事統於陸軍部陸軍部内分别部居其最有權力者曰陸軍議會會中議員二十二人皆由俄皇勅選而以陸軍大臣任議長議員復睚設委員會精審豫計軍法設備諸事有宜損益者言於陸軍大臣使之酌改其次曰參謀本部專司編制軍隊及演習野營築壘軍器戰馬論功行賞諸事蓋俄國參謀本部本隸於陸軍部者也國制男子二十一　以上必充兵役其服役年限在歐洲俄境者爲常備軍五年許一年歸家休憇實當四年爲豫備軍十三年年必赴操二次約四十日餘五年爲後備軍至四十三歲始免役在亞洲俄境者爲常備軍七年豫備軍六年在高加索境内者爲常備軍三年豫備軍十五年遇有要務陸軍大臣得命其展期六閲月可薩克人則自十八歲始服役二十年分爲三期第一期三年常於屬地訓練第二期十二年雖可出而謀生然當常習騎馬技擊以備遇有非常變故召集服戎第三期則爲後備兵通國兵額約一百二十萬人其中充常備軍者無逾八十餘萬自餘則編入民兵中槪算俄人平時將校約萬六千員兵卒約八十六萬名戰時可增至四百萬人若戰事持久則悉索軍賦召集民兵駐屯之地畫分一十四區曰聖彼得羅保曰波蘭曰阿德沙曰土耳其斯坦曰華爾蘇曰枷　曰頓曰西伯利亞曰莫斯科曰卡張曰關東曰黑龍江曰高加索曰威爾拿軍制凡爲師團三十有二近衛軍一格力華士亞軍一高加索軍二土耳其斯坦軍二西伯利亞軍二騎兵二共他二十有二每一師團皆附以砲兵工兵　城兵電信　橋工 
 
 

Page 2

 
 
隊鐵道隊馬匹補給隊平時武弁一千三十員兵倅四萬七千六百五十三名馬一萬六千九百六十五四碼一百二十尊可薩克軍則另分一十有一區 
[濬河定議]  
　　美人重開巴拿馬河一事迭紀報端兹得華歴十日初二日英京倫敦來電云巴拿馬朝廷現已派員與美外部大臣議妥美以金錢十兆給巴拿馬人巴拿馬人卽於此中酌提若干給哥倫比亞以償　債此河開通以後作爲各國輪船來往公共之處美國並不獨攬利權卽遇戰爭此河亦不在禁例云 
[議補章程]  
　　鄂督張香濤宮保所訂約束鼓勵出洋留學生章程已登前報兹悉宮保以其中尚有未盡事宜復與日使内田君互商添入日前由外務部咨行北洋大臣袁慰帥曰前准湖廣總督張之洞奏定約束鼓勵出洋遊學生曁自行酌辦各章程當經本部於本年八月二十八日刷印原奏清單咨行在案兹復准該督與日本内田使臣彼此商定於鼓勵章程末條添入中國留學生非在照辦約束留學生章程之日本學堂畢業者槪不給本章程所定獎勵約束章程第一節末叚添入由該官私學堂自行收留者將來畢業後槪不給以奬勵第六節末叚添入如日本官私學堂並不照行仍聽留學者畢業後亦槪不給以奬勵各等語函請立案分咨前來查所添入各節於約束鼓勵兩事互相維持較爲詳備相應咨行貴大臣查照補入原章遵照辦理可也須至咨者 
[樹藝將興]  
　　金陵訪事人云前者江蘇派辦處司道以省中田地荒蕪隨在皆是通飭所屬諭令游民爲之广墾並勸諭鄉農講求蠶桑之政頃又查得城鄉僻處山原荒廢者多而肥磽不同未必皆宜五榖爰分遣候補人員次第查勘其有不堪闢作阡陌者一律繪圖造册限期廣興樹藝以期上裨國課下裕民生 
[獲罪有由]  
　　廣東某兵輪船管帶已革守備陳廷威事發逮案督憲岑雲帥批飭正法等情迭紀前報兹得廣東訪事人手函云陳獲咎之由實因履歴内冐開北洋中軍守備曾隸命壯節公麾下及索閲獎札則稱拳匪亂時業經失去雲帥震怒因卽明正典刑也 
[成軍不易]  
　　蘇州訪事人云江蘇巡撫恩藝棠中丞以邇來梟匪充斥爲害閭閻僅恃飛划營勇丁緝捕未能得力因令將駐紥宜興之太湖水師右營改爲飛划右營札飭黄子香游戎管帶游戎奉札後以製造槍船及營中號衣號褂等需資甚巨特於上月某日特拜會牙釐總局督辦朱竹石廉訪請借公欵銀一千兩廉讠以公欵未例輕移諭令將原有砲船變價從事游戎乃怏怏而返 
[藩候乞假]  
　　金陵訪事人云上月某日江寗藩司黄花農方伯接珂鄉來電知胞兄偶攖小極醫藥罔效已於某日歸道山因卽遣丁赴督轅請給期服假期二十一日設位藩轅遥伸祭奠省中官吏趨詣薇垣唁慰者素車白馬絡繹於途 
[議减米釐]  
　　蕪湖訪事人云無上米釐向由江安兩省會同辦理每年出口五百餘萬石所徴之數大有可觀本年當事者以籌欵維艱邀集各帮議增若干以資挹注於是商人之狡獪者多方規避且以目下漢口九江等處收成豐稔羣向彼處採辦致蕪上米巿無人顧問爲詞江蘇駐蕪米釐總辦趙觀察與皖省米釐總辦卞觀察竭力挽回合詞籲請兩江總督魏午帥安徽撫憲誠果師請將每石减收八分四釐以廣招徠而示體恤一俟批准卽可遵行矣 
[宣講巡政]  
　　蕪湖訪事人云此間巡警章程爲許九香觀察所擬更得呂韻生觀察互切討論慮周法密人皆善之當江西湖南創行巡警時皆取以爲法近日呂觀察奉浙江巡撫聶仲芳中丞檄調赴杭所遺巡警一差上憲特委石叔冶觀察繼其後石觀察視事之始卽於九月某日東邀許觀察及徽寗池太廣兵備道童觀察江蘇米釐局趙觀察安徽米釐局總辦卞觀察在籍紳宦李伯行京卿崔惠人宮詹蕪湖縣知縣蕭策五大令齊集湖南會館列坐會議當由許觀察升壇宣講略謂巡警爲禁暴詰奸要務西法巡警學生必在巡警學堂肄業三年俾得才藝兼全方可奉公辦事今所設警勇三百人能背誦巡警章程者不過百人綿蕞相承本非盡善但得身膺此選者黽勉從公遇有事端一聞角聲嗚嗚兵捕均集則匪人自無藏身之所矣諸人聞言咸鼓掌稱善而散 
[重典懲奸]  
　　蕪湖訪事人云奸人張某前在武衛楚軍當勇因事被革之後横行閭里人皆側目視之上月某日在太平春番菜館門前恣情騷擾被巡警局勇拘送至局轉解蕪湖縣署縣主蕭策五大令訪悉張平時種種不法情形略詰數言卽飭役置諸站籠中斃轉斃命殆亦武鄉侯所謂治亂民用重典之遺意歟 
[漢江錢巿]  
　　漢口訪事人云邇來漢上銀根日緊自源祥益祥德潤生三錢店相繼倒閉後巿面益學動摇以致人心皇皇謡言四起不知在上者將何以劑其平也 
[潮屬水災]  
　　香港循環日報云九月初八日箕伯揚威海濤洶湧雨師税駕簷溜淙淙廣東潮陽等處霪潦爲災普甯縣境湯坑馬公栅旱塘橋柱諸鄉人口田廬毁失殆盡兼之夏秋之際湖普一埠慘遭疫癘屍棺之未及安葬者多停厝山岡田野間被水漂流失去數千具湯坑有一小山石裂水出崩壞成坑水勢如萬馬奔騰附近各鄉受害尤巨貴嶼山有大石方可盈丈被風掀起墮於坡澗之中嘉應州境亦風雨暴作長沙畬坑等處災情更重城外河水陡漲丈餘高下稻田早種者尚可收穫若晚禾則顆粒俱無矣傷哉 
[德艦過潤]  
　　鎭江訪事人云九月二十六日有德國兵艦二艘由上海駛抵京江就洋碼頭下椗有頃艦中弁兵羣至租界及烏洲山一帶遊行常鎭通海道兼鎭江關監督郭月樓觀察特飭水陸總巡周錦堂協戎親帶差役勇丁妥爲保護 
[梟黨被禽]  
　　松江訪事人云金山縣境張堰鎭向有鹽梟開塲誘賭上月下旬某日忽將土著某甲蜂擁攢毆受傷甚重翌日錢家圩人來鎭甲向訴情形遂羣往梟船尋仇報復梟黨猝不及備被若輩獲住三名附近某質肆聞有風聲立卽閉户後經鎭上巡司某少尹曁營汛某弁馳往勸導始受質如當説者謂梟黨受此大窘未必遽爾甘心恐後患正未可艾也 
[鄂省官場紀事]  
　　漢口訪事人云本任湖北巡撫兼署湖廣總督端午帥以鄂省風氣大開内地所有礦苗現均次第開采特委湖北臬司岑馥莊廉訪總理一切以專責成漢口鐵路總辦一差現由大憲委錢銘伯觀察接辦用人一切悉仍其舊蓋頗有蕭規曹隨之風焉○日前山東撫憲周玉山大中丞委某君至漢採購軍裝○孝感縣鄒大令履和近在署内創設閲報處廣購各報紙准屬下士民前往觀覽亦開豁民者之一端也○湖北督查一差近經兼督端午師札委繆觀察辦理已於上月下旬到差視事矣○湖北候補通判王别駕潤身奉藩憲李小東方伯委署荆州通判已於上月下旬禀辭蒞任矣度本届湖北中式試卷經藩憲李小東方伯札飭馮少田少尹齋解京師○漢口商務局由上憲札委 
 
 

Page 3

 
 
孫觀察廷林辦理兼辦漢口日報一切事宜○黄學士紹箕前赴宜昌辦理學堂一切事宜現已告竣日内卽須遄返漢皋矣○上月下旬某日荆宜施道余堯衢觀察電調聶大令嗣中前往差遣大令詣各憲轅禀辭後卽日起程○上月下旬某日宜昌土捐局總辦朱惠之觀察發電至武昌定於十月初旬晉省謁見端午師禀商要公 
[松郡官塲紀事]  
　　松江訪事人云松江府知府丁次軒太守下車伊始循例舉行行香放告各事隨　舟往漕涇南橋金山嘴各處巡閲海塘並順便勘視修築工程華奉金三縣主理須隨往業已行文咨會矣○江南提督兼吳淞盛字全軍統領李壽　軍門久駐吳淞以資鎭坐上月下旬某日由防次秉節回松適瀛眷中有自江西及東粤來者標下各營將弁一例策騎恭迎正副兩營巡警隊亦赴南門外大漲涇碼頭排班以迓 
[甬江近事]  
　　寗波訪事人云江北水捕馬標卽馬阿利開設茶肆聚賭抽頭邇經寗波府知府白幼三太守訪悉於上月有下旬某曰飭差提至署中痛加笞責發押鄞縣刑房聞馬聲名甚劣太守擬將移　　善公所云○上月某日有洋人四名至府署前禮拜堂投宿翌日卽辭之而去識者謂係某國工師將往温州勘路也○江北向有往來甬鎭之小輪船二艘一曰鎭海一日海龍現又新製一輪船名曰寗波定期十月初十日開行 
[催訊兇犯]  
　　光緒二十五年浦東流氓陳煜堂被寗　杏生等人誘至船中用斧砍斃一案延至今春始獲帮兇之張金榮解經縣主汪瑶庭大令訊明收禁洎解府勘訊盡翻前供因之發回復訊兹者新任松江府知府丁次軒太守札飭大令嚴刑推鞫務得確情然後錄供解府大令奉札之下行將遵照辦理矣 
[請全體面]  
　　本埠南北兩巿各銀樓以邇來時有竊賊將贓赴櫃兌錢櫃夥偶不留神悞行收受一經事發輙被包探拘押捕房殊於商人體面攸關因公請律師古柏擬定章程由業董聨名禀請蘇松太兵備道袁海觀觀察照會租界領袖總領事觀察准之日昨已札行上海縣及英美法各租界公堂遵照辦理矣 
[刃傷送縣]  
　　本城九鋪馬弄内某整容店夥王三與劉金海賭博起釁互相扭毆突出快刀向劉猛砍劉急閃避已傷額顱店主某甲見已釀成事端急將王拘獲舁劉至巡防北局禀陳局員某君見劉傷勢非輕備函轉送上海縣署縣主汪瑶庭大令諭令值日差看管候訊 
[刃傷斃命]  
　　前者銅匠劉春泉行經美界北山西路黑暗中被人刃傷腰際經巡捕舁送同仁醫院療治延至昨日刀圭無效斃命院中隨由家屬備棺收殮寄厝荒阡寃戴覆盆不知何日始能伸雪也 
[上海官場紀事]  
　　昨日滬軍營管帶隴葆珊遊戎策騎至上海縣署拜會縣主汪瑶庭大令商辦冬防事宜○昨日萬航渡巡防局員楊聘侯二尹詣縣謁見汪大令面陳要公良久始辭退○昨日户部主事汪南　主政赴道縣各署投剌拜謁 
[上海巡局紀事]  
　　前日鄉人鄭錫山擔棉花來滬售得洋銀五元被匪人劉永才所知尾隨至董家渡左近某小巷内向之劫取鄭極聲呼救由旁人拘住送至二十三七鋪巡防局局員姚谷蓀二尹研訊之下判責劉二百板以儆○趙徐氏扭喬全福至二十三七鋪巡防局控稱被無端被毆并攫去洋銀四元局員姚二尹訊得其中情節支離遂令喬給給運氏洋銀四元不與深究 
[冬防紀事]  
　　前晚冬防委員龍雲長二尹親往城廂内外各叚廢審偵查並赴二十三七鋪巡防局拜會局員姚李兩二尹晤談公務良久始返○前日本邑城廂内外保甲總巡朱森庭明府傳諭各巡防局委員以現屇開辦冬防各員須認眞巡查以防宵小每逢五十照常會哨一次 
[英美租界公堂瑣案]  
　　备商美斯控匪人朱錫臣騙去銀兩等情讞員鄧鳴謙司馬提朱訊鞫飭押候交人保出如數措繳昨由襄讞委員王松丞剌史飭差傳諭保人將朱交案覆訊美斯聲稱除收到外尚欠銀五百餘兩請卽究追朱供前已繳到洋銀若干現祗欠銀二百餘兩禮拜二卽可繳呈刺史商之德總領事署繙譯官麥令豪君著將朱押候繳清再核逾限不繳定當重比○偷兒許寳琛竊取新鼎陞棧寓客俞瑞人所携竹籃等物報由包探竇如海獲案許供叔父係廣東候補知縣出使義國大臣許玨讞員鄧鳴謙司馬因飭押候電詢許大臣俟得覆音然後核奪昨晨接准許公館來函聲稱並無其人實係冐官撞騙請卽照例究懲遂餫竇探將原贜及圖章名片福康莊僞期票一併檢呈襄讞委員王刺史略詰情由判令枷示一月期滿之後收禁西獄三年○妓傭王陳氏訴稱昨在馬路中觀盛老大人殯儀被流氓羅光朝攫去金挖耳簪一枝報由包探張寳成獲送到案請卽訊懲剌史判將張笞責三百板　示兩禮拜贓給氏具領○前日過犯王阿四掩人王阿二家竊取器物報由包控陳金標獲案請懲剌史判笞責三百板枷小一禮拜○劉阿寳潛入計阿東家竊取烟槍等物報由包深倪順泉獲送請懲剌史判笞責三百板○宵小錢阿堂掩入裘國榮家行竊衣物報由包探竇如海拘案請究刺史判笞責二百板 
[法租界捕房瑣案]  
　　前者石榮卿與張榮桂串竊法國某武弁洋銀四百元經包探獲張詰知石已逃回原籍禀奉讞員魏蒓塢大令關提到案訊供之下判令發改過所監禁三月期滿之後聽候發落張枷號一月昨已滿期大令命帶案疎枷重責五百板○偷兒楊德才張小弟徐順甫均經包探緝獲解奉大令訊明著將楊張各責一百板徐責三百板○上月某日福壽菴僧人某甲控香工徐阿四行竊繡花弔掛等物值洋銀四百餘元大令訊取口供暫行管押昨日僧又投案訴稱菴中祇有徐與十齡小沙彌看守門户求卽嚴追徐供稱僧喜賭博時有外人來庵難保不被人行竊大令傏卽交保出外帮同查緝如僧查有徐行竊實據准子嚴追○某鞋店學徒張長生借宿王鳳山家竊取洋銀六元六角報經包探解奉大令訊供認竊不諱遂飭帶出向伊叔措賠叔不願償乃仍帶回捕房管押昨日大令命提到案責手心三百下 
[九月分缺單]  
　　宣課司副使崇文門杜灝故知縣浙江宣平劉肇甲江蘇東臺縣寳榖山西五臺王德潤湖南會同羅炳鎔俱革湖南新化胡恩榮隆河南商城陸廷楨修墓廣西天河戴展誠調江西差委布理問江蘇沈景誠未過堂州判雲南姚州潘鏡沆故府照磨河南開封郭春第故巡檢廣西　林黎錦譌湖北黄陂張益修俱丁典由史甘肅環縣方大治革 
[錫類推仁]  
　　日前本館愶振所承王大善士毓秀因父病愈求保平安助來山東振欵洋銀二百元竊惟求福之道不一端而以救災卹鄰爲最切良以災荒之地死生呼吸待命孔殷故天道報福應如桴鼓今大善士慨頒巨欵全添甚多書曰身其康彊子孫其逢吉請以此爲左　何如 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　九月十八日内務府國子監廂黄旗值日宗人府引見十六員兩翼十四員麟公謝充前引大臣恩溥興等謝授署缺恩那桐會辦財政處謝恩玉恒續假十五日張翼續假十日召見軍機大臣及溥興○十九日理藩院光祿寺正黄旗值日無引見孫中堂張百熙謝充政務處大臣恩那桐榮慶謝賞朝馬恩張煜南謝賞頭品頂戴恩恭王請假十日召見軍機大臣○二十日外務部欽天監正白旗值日無引見延祉謝授馬蘭鎭總兵恩英慈因伊子定壽補佐領謝恩洵貝勒續假十五日吏部呈進冬季搢紳關防衙門奏二十九日大高殿拜表載　行禮召見軍機及延祉○二十一日商務部鑾儀衛正紅旗值日宗人府引見九員商部六十員卓公假滿請安新授河南河北鎭總兵郎桂林到京請安英信謝署缺恩銘安因伊子充京旗常備軍營務謝恩邢晉謝充京旗常備軍營務恩慶公請假二十日召見軍機大臣及郎桂林○二十二日吏部翰林院廂白旗值日吏部引見四十二員廂紅滿二十八員崇壽前往明陵查工請訓睿王續假五日繡貝子英信各請假十日錫公續假十日内閣呈進勾到本吏部奏派騐看月官派出張百熙陳邦瑞裕中堂李昭煒陸潤詳孚琦溥𨬔岳樑茹泰謝希銓左紹佐貴秀榮　忠林高潤生王金鎔召見軍機大臣及華學瀾 
[示興清道]  
　　漢口清道章程已登前報兹得本館訪事人來信云日前署湖北漢黄德兵備道兼江漢關監督陳復心觀察出示曉諭日照得漢鎭地方人烟太稠街衢不潔冬令則宵小出没火患堪虞夏令則穢氣薰蒸易染疫疾現奉兼督部堂瑞諭亟宜推廣河街清道辦法及參酌省城警察章程開辦漢口全鎮清道以期潔街道而資巡警所需經費除先由善後局籌撥外一面仿照武昌警察局酌抽房捐辦法以資集腋兹經札由本署監督尅日舉辦定於十月初一日起將團保總局改爲清道總局仍於循禮大智由義居仁四坊各設清道專局選派巡勇及清道夫役按叚辦理總期實事求是裨益地方所有章程除按户給發外合再出示曉諭爲此示諭仰商民人等一體遵照毋違切切特示 
[輪船擱淺]  
　　揚州訪事人云客有從邵伯鎭來者言及九月甘日有某公司小輪船帶一杉板船由揚州駛赴清江浦行至陳家溝悞入淺灘是處向曾築壩儲水今樁木猶櫛比如林小輪船驀絓其問迨退維谷船主擬出重資募本處漁舟竭力設法蓋恐一旦潮退水涸船身膠滯更不免周折之虞也 
[一潯上官塲紀事]  
　　九江訪事人云新任長江水師江西湖口鎭總兵楊福田鎭軍自上月十六日接印後於二十日回公抵潯翌日卽回署○德化縣張植菴明府下車伊始訪悉挑夫恣情勒索爲害商民立卽出示嚴禁并明定價目給予腰牌以便稽察 
[淮上官塲紀事]  
　　揚州訪事人云邇來淮南局員迭奉憲札知鄂湘西皖各岸銷場甚旺深賴陸續解運以資接濟上月二十六日又奉到運憲恩新甫都轉批詞一見略謂據禀各岸容已投咨未開江引數查皖岸辛卯秋綱南鹽二百四十九票旣已投咨全數繳價乃迄今未運片引　係有心延宕應由該局嚴催迅速領運以濟銷巿如再稽延定卽扣票示罰該局員亦難辦催運不力之咎當卽遵諭嚴催繼又派委本局委員潘鹺尹鴻鈞前往十二圩催促説者謂刻下各岸銷塲之暢實爲近數年所未有各商自應乘時速運以利轉輸而竟暹遲吾行意存觀望其果因船之難雇耶抑别有探意存乎其間耶眞令人無從索解矣○淮南富安等塲大使某某諸鹺尹經前升任兩淮運司程雨亭方伯撤任近日新任運司恩新甫都轉禀請督鹽憲魏午帥檄令富安塲黄鹺尹燦廟灣塲鄧鹺尹彝鏡東臺塲錢鹺尹肇炘掘港場數鹺尹奏書均各回本任各員奉札後紛紛詣轅叩謝涓吉履新 
[柴船傾覆]  
　　前晚有柴船一艘駛近美界西華德路中虹橋不知緣何忽然沈没甲乙丙三舟子同堕水中旋經鄰船救起不致葬身魚腹亦云幸矣 
[馬路工程局案]  
　　前日黄阿六楊阿毛持洋銀二十一元至小東門外順泰興船局購取招商局海琛輪船票兩紙迨上船後船中執事人以票價未收促令補付黄楊情急向賣票人黄阿大理論阿大不服遂扭赴馬路工程局備訴情由總辦翁子文太守倩襄讞委員黄衡堂二尹研訊供詞斷令另換船票送往輪船毋得再生枝節 
[英美租界公堂會訊案]  
　　福建人任在陽任在賢任必金楊寳元等人向在東瀛貿易日前忽從東京誘得日本男孩七口僞稱送至長崎某學堂讀書迨至崎卽乘機將七孩及甲乙二友所買之孩兩口携之來滬甫坻馬頭卽被巡捕查見一併押送總領事署總領事小田切君萬壽之助照會英美等國公共租界會審公廨訂期會訊並將九孩及任等押送到廨讞員鄧鳴謙司馬飭分别暫行管押隨於前日午後會同日繙譯官井原君研訊日捕某姓禀訴前情任等同稱小的等皆福建福州府屬福興縣人向在日本東京操布業因乏子嗣出貲購得日孩七人本擬送至長崎某學堂肄業嗣因有事返閩是以携之來此另兩孩係甲乙二友購爲義子因知小的等回籍懇帶至福建送入學堂實無販賣情弊日捕復禀稱本國民人不能被人販賣出口任等雖無拐帶情事不應違例而行請將九孩送回應追繳川貲洋銀五十八元五角司馬與井原君商議良久判罰任等洋銀五十八元五角送由日本總領事署將孩送回東京分别傳家屬認領仍取具不得再買日　切結 
[美租界捕房紀事]  
　　甬人谷順永在崑山路某洋行服役昨日行主忽失去衣服疑其所竊函告捕房捕頭令包探朱桂將谷拘獲押候查明實在情由然後解送公堂禀請讞員鄧鳴謙司馬訊辦○昨日妙手空空兒劉阿寳潛至廣東路第五百七十五號門牌某姓家行竊銀鑲烟槍一枝携至某押鋪質錢適爲包探朱桂生所見連贜帶入捕房捕頭令押候解送公堂禀請訊辦 
 
 
 

Page 10

 
 
   
 
 

Page 11

 
 
四百兩統計　用庫平銀三千三百一十一兩零遵飭在於撥補釐金欵内照數動支抵解二十九年釐金京餉卽收回前項銅元成本並原支委員水脚銀兩以清欵目合將鑄解三批銅元用過成本水脚等項分晰開造報銷清册詳請奏咨前來奴才覆核無異除將清册照造咨部核復外理合恭摺具奏伏乞皇太后皇上聖鑒敕部查核施行謹奏奉硃批户部知道欽此 
豫撫陳奏查勘黄河兩岸河勢工程並籌備修守事宜摺 [X>初十日河南巡撫兼管河工事務臣陳䕫龍跪奏爲查勘黄河南岸河勢工程情形督飭妥籌修守並回省日期恭摺仰祈隔鑒事竊臣瘘管河工事務應卽周歴兩岸督率道廳布置修防當將赴工日期附片奏報在案拜摺後卽於八月二十一日自省帶印起程由下南沿堤西上歴中河鄭中間至上南取道榮澤渡河而北先至黄沁次第馳抵衛糧祥河下北等廳通工履勘一週於九月初一日南渡回省查得南岸上南廳地居上游首受出山之水工程最關緊要現在榮澤汛河勢尚屬循順自鄭上汛頭堡胡家屯及五六七八等堡大溜節節南圈埽壩在在吃重自交大汛以來此加彼塌廂抛幾無虚日幸連年添辦石工得資挑護之力未致遽生鉅險鄭中廳鄭下中牟兩汛臨黄工叚綿長内鄭工大壩爲舊日金門尤宜加意防範現查鄭下汛六堡近年淤閉之工昨因溜勢圈注匯出舊埽多叚又中牟上汛六七堡無工處所大溜亦己匯至壩前已飭分投籌備修守中河廳中牟下汛溜勢趨注頭二三堡及五八九等堡一帶内以八九堡轉爲吃重埽叚見蟄已飭加廂下南廳祥符上汛十七堡本係舊日險工前因大溜南圈存灘匯塚殆盡當經儲石備防近日勢已稍見輕緩迤下各堡亦俱平舠北岸黄沁廳唐郭汛攔黄埝自前年秋汛生險之後大河迄未外移日前埽叚間有刷蟄業經隨時廂修該廳沁河宮工前工尚稱穏固衛糧廳經管陽武陽封封邱上下四汛隄叚雖長工程　簡現惟陽武汛月石壩迎溜關要餘皆　軌祥河廳祥符上汛十五六堡與下北廳祥符下汛頭二堡工叚毗連每遇溜勢上隄則祥河埽壩吃重如大溜下卸則下北工程緊要本年白露以後祥河溜漸外移現在大河仍靠下北頭堡各壩及二堡一帶行走查看兩岸八廳埽叚壩垛疉經加廂盤築大致均屬高整河水亦漸次見銷指日卽届霜清安瀾普慶堪以仰慰宸厪臣此次走行隄上體察工程緩急詳求修守機宜勘得石壩實較埽得力蓋埽以護隄得用在於一時壩可挑溜功效期諸永久倘能於兩岸鱗次多築石壩石垛則工程彌臻堅固近年雖已先就通工無如限於錢糧難以多運仍須分年接續抛辦相機添壩減埽以冀漸收節料固工之效現將來年應辦石方按廳從寛派定數目嚴飭委員多備船隻及早分投赶運以濟工需一面將應辦歲料按工核定確數分飭各廳乘此新料登塲上緊採購堅實堆儲一切應辦事宜均當督飭道廳各員實事求是悉心經理務期無誤庶以仰副朝延愼重河防之至意所有臣蒞任後查勘黄河兩岸河勢工程現在情形督飭籌備修守並回省日期各緣由理合恭摺具陳伏乞皇太后皇上聖鑒訓示謹奏奉硃批知道了欽此 
豫撫陳奏報知縣病故遴員接署片 [X>十一日陳䕫龍片再竊查靈寳縣知縣許月華於光緒二十八年二月初一日到任兹據報該員於二十九年八月初十日在任病故由該管陜州委員前往代理一面禀經藩司詳請奏咨前來臣覆查無異除咨部開缺並飭司遴員接署外理合附片陳請伏乞聖鑒至所遺靈寳縣知縣係選缺豫省現有應補人員應請扣留按月截缺照章請補合並聲明謹奏奉硃批吏部知道欽此直總督袁奏報銷搶修永定河工程銀兩摺 [X>十一日太子少保北洋大臣直總督臣袁世凱跪奏爲永定河光緒二十七年搶修工程用過銀兩照章報銷恭摺仰祈聖鑒事竊照永定河每年搶修原定銀一萬二千兩嗣經欽差查明掃叚較多奏准增銀一萬二千兩每年預期赴部領回辦料分儲工次備用續因工險埽增原設歲搶修經費仍有不敷經前督臣温承惠奏奉恩賞銀五千兩作爲定額以二千兩歸入歲修以三千兩歸入搶修歴經隨案報銷在案兹據永定河道衛杰轉據石景山同知等五廳光緒二十七年搶修工程用過銀兩造册繪圖循例詳請報銷等情前來臣查永定河光绪二十七年搶修工程業經實用銀數同北運河搶修工欵彚案奏明在案兹查是年永定河南岸各汛搶險廂墊工程並加籨樁共用銀九千四百兩北岸各汛搶修廂墊工程並加簽樁共用銀一萬八百七十五兩南北兩岸共用銀二萬二百七十五兩又南北兩岸上游各汛秫稭運脚用銀三千五百七十八兩三錢八分六釐二毫五絲以上南北兩岸搶修廂墊工程並秫稭運脚共用銀二萬三千兩八百五十三兩三錢八分六釐二毫五絲均係核實動支並無浮冐除册結圖説咨部外理合遵照新章恭摺具陳伏乞皇太后皇上聖鑒勅部核　謹奏奉硃批該部知道欽此 
直隸總督袁奏報銷歲修永定河工程銀兩摺 [X>十一日太子少保北洋大臣直總督臣袁世凱跪奏爲永定河光緒二十七年歲修工程銀兩經前督臣李鴻章奏請照案飭撥其雇夫挑挖經費在於該河歲搶修欵内扣存六分平銀照數動用欽奉硃批户部知道欽此業經飭遵在案時因兵燹以後藩庫欵項支絀經前署道竇延馨先後赴司領回銀四萬五千兩連二十六年挑挖中洪疏濬下口工程項下節省銀三兩八錢九分八釐共計銀四萬五千三兩八錢三分九釐除辦理搶修各工酌撥銀二萬三千八百餘兩下餘二萬二千一百餘兩作爲歲修曁加添秫稭運脚之欵分飭各廳擇要撙節赶辦兹據永定河追衛杰轉據石景山同知等五廳將光緒二十七年分做過工程用過銀兩造册繪圖詳請報銷等情前來臣查永定河光緒二十七年分石景山東西兩岸歲修片石工程用銀一千兩南岸各汛歲修廂墊工程併加簽樁共用銀六千一百兩北岸各汛歲修廂墊工程並加籖樁共用銀六千五百五十兩兩岸各汛歲修挑挖中洪工程用銀二千五百兩四錢五分三角淀水汛歲修疏濬下口工程共用銀二千五百三兩三錢八分九釐以上石景山南北兩岸三角淀歲修片石廂墊挑挖中洪疏濬下口等工通共用銀一萬八千六百五十三兩八錢三分九釐再兩岸上游各汛採辦秫稭前經奏准每束加添運 
 
 

Page 12

 
 
脚銀二釐五毫共用運脚銀二千四百九十六兩六錢一分三釐七毫五絲其二十七年雇夫挑土經費共用减平銀二千七百兩均係實用實銷並無浮冐除册結圖説咨部外理合遵照新章恭摺具陳伏乞皇太后皇上聖鑒勅部核銷謹奏奉硃批該部知道欽此 
江督魏蘇撫恩奏報銷海運冬漕項下例支增給各項經費摺 [X>十一日頭品頂戴兩江總督臣魏光燾頭品頂戴江蘇巡撫臣恩壽跪奏爲查明蘇省光緒二十七年冬漕海運項下例支增給各項經費開單恭摺仰祈聖鑒事竊照蘇省同治二年起至光緒二十六年分止歴屇起運漕白糧米徴收動支各欵業經先後開單奏准核銷各在案兹據署蘇州巿使政效曾蘇松督糧道羅嘉杰會詳稱蘇省海運經費自同治四年奏准每石支銷庫平銀七錢以後各年疉經奏准加給外沙船修費天津官剝米等欵均於漕項内動支經費已形支絀迨同治十二年冬漕起改辦經運赴通州交納用欵益多奏經户部復准每石加增銀五分將蘇屬應解江安糧道庫一半節省銀兩飭屬全行徴解蘇江糧道庫撥抵此項加增運費設有不敷於漕項未提欵内撥足等因歴經循辦嗣於光緒二十七年津京兵燹之後奉部奏准海運米石運抵塘沽改由鐵路火車經運京倉交兌所有增給剝船户耗米價銀及加給剝船户津銀兩等欵停止開銷其餘例支各欵仍照舊章核給等因奉經遵照辦理兹查光緒二十八年海運二十七年分漕白正耗並經剝食耗等欵共米四十六萬五千四百八十九石零内除先後奉飭改折漕糧米二十五萬一千九百三十五石零應支經費另行分别造報外實在起運漕白正供並經耗剝食等欵共米五十一萬三千五百五十四石零全歸輪船裝運所需商船水脚神福犒賞並津京解給各欵共用庫平銀三十八萬四千五百七十三兩零内除增給五分運費應銀二萬五千六百七十七兩零遵於江安糧道庫歸蘇一半倉項銀内動支外尚該銀三十五萬八千八百九十五兩零内商船水脚神福等欵照案以行月等米糶變抵支其津京交米用欵則以道庫漕項銀兩抵支通融核算尚不逾每石七錢五分之數今届實運京倉漕糧正耗等米共四十三萬九千四百八石零共支新增剝價銀一萬六千五百二十一兩零遵照部咨於漕項内動支此外增給各欵内除民船守候口糧業經裁除外其餘儘於道庫漕項内動用分别列入漕項奏銷及季撥另册造報送部均核與以漕辦漕定章相符所有本届支銷細數遵照部行造具分欵細册送部查核等情詳請具奏前來臣等復查光緒二十七年冬漕辦運支給各項用欵均係擲節開支實用實銷尚無逾每石七錢五分之數增給各欵銀米内除民船守候口糧業經奏裁餘照核准之數分别解給亦無浮濫除細册咨送户部外理合會同署漕運總督臣陸元鼎恭摺具陳並將用過經費欵目總數開列清單恭呈御鑒伏乞皇太后皇上聖鑒敕部核銷施行謹奏奉硃批户部知道單併發欽此江督魏浙撫聶蘇撫恩無江浙兩省交倉漕糧改用車運虧耗過鉅擬請將耗米免子隨正起運摺 [X>十一日頭品頂戴兩江總督臣魏光燾頭品頂戴浙江巡撫臣聶緝槼頭品頂戴江蘇巡撫臣恩壽跪奏爲江浙兩省交倉漕糧改用車運虧耗過鉅擬請將津剝食耗等米免予隨正起運以資彌補恭摺具陳仰祈聖鑒事竊據浙江糧道陸襄鉞蘇松糧道羅嘉杰會詳稱江浙兩省徴辦漕白二糧歴届由海運津向用剝船運至通倉每石例支耗米一升一合五久名曰津剝食耗原以津貼南省　米折耗之用數十年率由舊章船户如有虧短卽以此項米石抵補自光緒二十六年南漕改用火車運京復用　車運倉前由蘇松糧道擬請將運經剝食耗等米全數留抵彌補火車騾車各項虧耗等情當經臣恩壽據情咨准户部倉塲督臣核復前項耗米　令隨正交倉另行援照由通運抵大通橋由橋運倉經紀户每石准給一升騾車耗米江浙一律火車不另給耗者蓋以合同訂明保險應無短少故也至光緒二十七年京倉接修鐵路經倉塲督臣檄行京沽辦運漕糧局委員江蘇候補知府鄧心茂浙江委員候補知府喻兆蕃以今届漕米由火車逕運太平倉騐收計程較近道路與在通驗收由剝船到壩情事相同從前通壩並不開支耗米所有一升騾車耗米應令隨正交倉未便准其撥給等因自應遵辦以益公家乃試辦車運已歴三屇雖經由道督率京沽局委員認眞經理以冀無虧正供無如每屇運米事竣截數核計虧耗竟不能免每石或虧一升至三四升不等推原其故米自塘沽上樓裝載火車一經顚播便有壓碎灑漏之虞此火車之耗也鐵路會同訂明保險僅保意外之險如果米包不少卽係米無虧短其米色中之如何暗耗並不過問又南漕到京初間人夫抗運繼因騐米塲路遠兼用騾車拉運計自卸火車入棧次早出棧抗上騾車至騐米塲抗下反復數次裝卸上下顚抗袋繩難免鬆寛米粒不無抛灑此又人夫騾車抗運之耗也間有米色不純風篩折耗更多總之陸運之米較之剝運一水可硛者勞逸懸殊消耗尤甚運費有限車耗難籌思維至再擬請將例設津剝倉剝米石免子隨正起運留抵車運虧耗以資彌補正供如果不敷由道自行設措不再續請以示限制聨銜詳請奏咨前來臣等覆核無異除咨户部倉塲督臣查照外謹合詞恭摺具陳伏乞皇太后皇上聖鑒敕部議覆施行再此摺係恩壽主稿合併陳明謹奏奉硃批户部議奏欽此 
江督魏蘇撫恩二奏報江寍蘇州兩屬各州縣已未結新舊交代摺 [X>十一日頭品頂戴兩江總督臣魏光燾頭品頂戴江蘇巡撫臣恩壽跪奏爲查明江甯蘇州兩屬各州縣光緒二十九年上半年已結未結新舊交代開繕清單恭摺仰祈聖鑒事案准户部咨會同吏部議奏飭令將各州縣交代限定半年彚奏一次光緒元年八月初七日奉旨依議欽此等因歴經查明江蘇省各州縣已未結交代按限開單奏報至光緒二十八年下半年止在案兹據江寗布政使黄建筦署蘇州布政使效曾查明江寍蘇州等屬二十九年正月起六月止已結未結各新案交代並二十八年下半年交代續報清結各案彚開清單詳請具奏前來臣等覆核無異除將已結者嚴催赶造册結咨部查核未經結報有應交欵項者勒限完繳如逾限不完卽行照例叅辦外相應彚繕清單合詞恭摺會奏伏乞皇太后皇上聖鑒謹奏奉硃批户部知道單併發欽此 
 
