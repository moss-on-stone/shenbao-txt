# 1895 - 202 - 4907996

 

Page 1

 
 
[新印張氏醫通告成將次出售] [  圖書集成局啓]  
　　張氏醫通爲歧黄家必不可少之書肆間雖有木板流傳未免魯魚亥豕本局覔得原刻情本印以新式鉛字刻己告成一俟裝釭齊全卽須出售實語世間和緩尚其家置一帙以供簡練揣摩乎 
[新印賦學正鵠重印各書出售] [  圖書集成局代啓]  
　　賦學正鵠集釋係平江李次青先生所選分類十種淡妝濃抺各擅勝長誠爲初學之秘笈文瑞樓主人倩本局用鉛字排印眉批註釋悉依原本校讐裝訂格外精良計每部四本價洋四角○曾惠敏公全集每部洋八角○彭剛直公奏疏每部洋七角○詳註八家四六文鉞每部洋一元二角請向蘇州閶門緣蔭堂上海棋盤街文瑞樓兩書坊購取 
[論臺事宜和衷共濟]  
　　上月二十七日本報紀有臺事近聞云傳聞林觀察蔭棠與邱主政逢甲意見不合所部之勇時時滋生事端觀察遂督隊退回主政亦乘本地帆船潛返泉州珂里余讀之瞿然而驚曰惡是何可哉夫古來行軍之道首在將帥之協力同心和衷共濟卽或意見偶有不合不妨平心下氣圖度諮商若者計長若者識短務使準酌盡善同於萬全斯勝算可操成功可必斷不可各存私見袖手旁觀此讓彼推罔顧全局致使人心瓦解萬事紛如敵人得乘隙蹈瑕相機竊發而我平日經營固守之力遂至敗於一朝豈非深有可惜而當先事預防者哉書曰紂有人億萬惟億萬心周有人三千惟一心傳曰師克在和不在衆孟子曰天時不如地利地利不如人和皆言人和之足恃如孫子所謂上下同欲者勝也然吾謂人和云者猶非止將卒一氣有如身之使臂臂之使指者然必使下與下亦無參商之異上與上並有水乳之融而後疑忌不生私心悉化將帥惟知以國事爲重不敢稍存爾我之心安樂與共患難與同固結之情牢不可解由是戰可以無不勝攻可以無不克敵之勢力雖强而終不爲其所撼敵之計謀雖狡而終不爲其所乘戮力同心百折不返歴觀往古以將帥之和而勝以將帥之不和而敗者史策所詳不知凡幾春秋時晉荀林父與先榖不合各持一見先榖欲戰林父欲還諸將佐或以戰爲是或以還爲宜各黨其私隨聲附和卒爲楚人戰敗於邲宵遁而還此古時以將帥不和而敗之明證也前明四鎭未嘗不可謂非將才卒之各挾私心互相猜忌兩不肯下先自并吞故雖有史閣部之義瞻忠肝而竟不能保東南半壁此近世以將帥不和而敗之明證也今臺灣士庶以不甘隸屬於倭慷慨激昻忠勇奮發效死弗去與臺存亡論者每以臺地孤懸海外軍裝易竭餉源易窮接濟無人代爲危懼而臺人則利害不計成敗不知衆志成城以與倭抗倭人勞師糜餉己逾數月大小數戰從無一勝欲退則自詡爲兵强器精之國而爲區區一臺島之民所困恐海外各國共以恥笑相加欲遁則詭計無所施隂謀無所逞正如獸繫柙中蟻游釜上有不足形容其窮蹙者此固由於臺地民心之固而實亦劉淵亭大帥雄才偉略料敵如神以及諸將領之各能用命同力相助也乃不意林邱二君以一時之見不能遽平各率所部遄返故里何竟不以臺地爲念與夫當初共謀拒倭之心而安然甘作壁上觀耶顧或謂林屯二君雖解釋兵權置身事外幸劉大帥調度有方軍民信服卽派客兵總統吳都戎曁大帥之公子駐紥新竹城竹塹一帶倭人非但畏首畏尾不敢稍逞其鋒而竹塹城己被吳都戎帶兵克復傷斃倭兵四五百人此曾見之於上月二十八日報章翌日又得香港來電謂日本兵在淡水相近地方與臺軍戰日兵大敗被殺數百人捷音絡繹勝　頻聞行見殲厥全師規復臺北得劉大帥定謀决勝不難於指顧間卜之似臺地重輕固無繫乎林邱二君之去就斯言也愚竊以爲不然夫物必先腐也而後虫生之當臺北失守時苟非兵民俱變總統出亡恐倭人至今仍困在澎湖無從越雷池半步雖爾日兵民之變未知究竟因何傳聞異辭未敢臆斷總之不外乎人不和而己使兵民能念當日立爲自主時何等忠義勃發而一意死守則臺北一隅亦何至爲倭人所襲劉大帥每以精華薈聚於臺北一旦均付於敵人爲之太息不己何林邱二君不體大帥之意固執成見不事妥商毅然决然竟置臺事於不顧清夜以思得毋心有所不忍乎雖然前此以兵民不和而臺北失今乃以統領不和而竹塹復兵機變幻不可預知獨念林邱二君以各執己見甚至率師退回想斷非尋常齟齬可比倭人狡獪異常恐因此誘動其私人煽惑其部曲散布反間使啓離心二君以私意各存或不能明辨是非竟至中敵人之詭計豈非自取危亡之道哉吾是以願林邱二君之盡釋前嫌仍歸於好各率義勇固守臺疆斯惠可以及於梓桑亦名可以著於竹帛語云兩賢豈相陒此吾所以不惜逺寄片言而欲爲兩家解紛也 
[本館接奉電音]  
　　昨日上午京師飛電傳來上諭二道敬謹譯登○六月初二日奉上諭廣西巡撫著史念祖補授欽此○初三日奉上諭岑毓寳着調補雲南布政使貴州布政使着唐樹森補授邵積成着補授貴州按察使欽此 
[添索償金]  
　　倫敦來電云日本因讓還遼東之地添索英金七百五十萬磅不知中朝允許否也 
[倭人敗耗]  
　　日本來信云日歴七月二十號午前七點鐘時日本某報館得十八號樺山資紀由臺北所發之函報稱十四號陸軍少將山根氏率步兵一大隊砲兵一中隊在中瀝迤南所設防禦屋處與臺兵二百名互戰臺兵死傷約一百名日兵死十名同日日弁坊城俊章所帶日兵一中隊行至太湖關迤東陷入重圍與山根所統分隊不相連絡旋有騎兵一小隊前往救護行至薩子卡園附近被臺兵所襲前後軍皆不見蹤跡逃歸署僅三人觀此則己全軍覆没矣又云十六號山根分隊攻太湖關得與坊城聯爲一氣是日臺兵五百名來襲桃仔園所駐之日本站部兵日兵戰退之按近日屢得確信知日兵己糜爛不堪而彼所刊行之日報雖有言敗之處仍不免多所諱飾且其報死傷之數皆用暗碼如日兵死傷則以千作百百作一華兵死傷則反又一作百百作千蓋欲以惑閱者之耳目也至於樺山資紀中西各報均言己死而日報仍稱接得所發信函亦不足信以爲實云 
[招設車行]  
　　金陵開築馬路經兩江總督張香帥札委候補道桂薌亭觀察總理工程由督轅直達下開渡口刻己將次告成兹接訪事人來函云聞香帥欲用馬車及東洋車在馬路往來以便裝貨載客己飭滬上昇大馬車行及寍商劉逢霖等招集商股開設成泰馬車公司糾合股本洋銀一萬圓置辦馬車數百輛不日將運至省垣矣然城北旣多利便而城南依然道路崎嶇倘再由鼓樓分築至貢院前以迄水西門旱西門一帶則金陵氣象自更爲之一新未識香帥有此意否 
[廣軍裁撤]  
　　粤友信云廣勝軍勇丁係前彭剛直公携帶來粤駐守虎門等處砲臺訓練精勤足稱勁旅現大 
 
 

Page 2

 
 
憲以和局己定防務解嚴且此項勇丁到粤十有餘年各有思鄉之意遂札飭遣散以節餉需先派委員赴該營收繳軍裝然後發給口糧由記名提督王軍門光耀管押起程取道北江回湖南郴州原籍上月二十一日船至省河停泊一天各勇皆不敢登岸可見節制之師雖當遣散之餘仍不失紀律平日約束嚴明觀此可見一班矣 
[停工節費]  
　　粤東訪事人云石井之鎗彈局爲前憲張香濤制軍所創設規模美備製造精良所出鎗彈能供各省防營之用得力實非淺鮮兹聞大憲以該局費用浩繁現在籌欵維艱恐難支應遂飭令暫停製造以資節省刻下局中工匠人役皆己散歸矣並聞憲意擬將北局永逺裁澈歸併增步機器製造局辦理未知確否 
[珠江夏汛]  
　　粤東學憲惲次逺文宗由南雄起節回省計程本月初二三日文旌卽可蒞止各縣文童己紛紛齊集聽候考試城内人數頓曾市面爲之暢旺學院衙門己粉飾一新輝煌奪目矣○學院提調一差例由府憲辦理兹府憲周太守以政務殷繁未遑兼顧禀請上憲委員代辦上憲俯如所請刻己札委候補府張墨園太守文翰辦理太守奉到憲札立卽赴轅謝差○西門外河基某姓家承先人餘蔭席厚履豐上月二十晚突被盜匪多人破門行刼露出利刃恐嚇多方室内半屬女流見匪黨披猖畏縮如蝟匪遂傾箱倒箕搜括靡遺慾壑旣盈始長颺而去計所失贓物約值銀數百兩聞己赴縣禀報未知能破獲否○上月杪有造料器工人不知因何頓起爭端稱十比戈如臨大敵營勇聞之馳往彈壓勇等見工人甚多難以理諭遂施放洋鎗以恐嚇之冀其解散不料彈丸飛出打傷多人刻下傷者己赴縣鳴寃而營官亦據實禀報想賢父母於此又費一番調處矣 
[諭禁錢籌]  
　　蘇垣行用錢籌猶滬上之行用小洋也然小洋隨處可用錢籌祗能用於附近一帶苟以城内之籌而至城外使用竟至顧問無人一若身無半文者良由於店鋪之朝不保暮不肯通融也且以甲鋪之籌向乙鋪易錢則每百文明扣二文兼之攙和小錢沙殻以及短串等　多虧耗其弊實有不可勝言者蘇州府桐子霑太守有鑒於此擬設良法禁止特於上月廿八日下午傳齊城内外各圖地甲諭話太守升坐二堂諭各地甲略謂爾等各向本圖内各店鋪傳諭限一月内各將本鋪錢籌如數收回一概行用小洋如錢籌一時未便禁絶外祗許錢莊行用然亦不得過多當以十千爲限若逾此數察出議罰後再當治以徒罪且須五鋪互相環保本府言出法隨不得視爲具文云云各地甲唯唯而退太守退當後立飭書吏將此禁繕寫告示俾衆周知想經此一番整頓市上牟利之徒不得再施伎倆矣 
[叢翠亭鏖詩記]  
　　月前某輪船運到後膛快槍甚夥蓋向外洋訂買俟中倭和議成後始可運送來華也○糧價之昻爲從來所罕有前經邑令康明府禀准各憲開糶常平倉積榖每七斗一斗定價錢三百文今者新麥登塲民人當不至餓殍矣○每遇輪船進口不待下椗卽有客棧中接客夥紛紛招攬客人屢經設法禁之未能凈絶近有某客棧主遣各夥登船接客偶一失足淹斃二人此亦前車之鑒也不知此後接客者能愼之於先否○每交夏令貧人往往赤身露體全不知羞近由東海關道出示通衢嚴行查禁從此無袴諸公當亦稍知自愛乎○閏五月二十日爲庚伏之期氣候頗凉無異新秋時節南皮高會尚無須沈李浮瓜也○數日以來上天靳澤至閏五月二十一日始大雨滂沱溝澮皆滿田中禾稼欣欣向榮農人皆謂爲好雨知時不禁喜而雀躍 
[翠微亭眺逺記]  
　　金陵訪事人云如臯縣慶餘橋厘局去夏經上憲委候補縣姚明府永平辦理今歳因比較不上分外認眞將各貨逐一加抽俾得局務生色商民惡其厲己也商同紳董閉門罷市一面聯名投金陵總局控陳局憲准詞卽將明府撤委所遺差使札飭候補縣曾明府鳳祺前往代庖○鈔庫街烏衣巷口有粤東人開設恒茂烟館雲迷霧鎖座滿屨綦某日候補道趙觀察之公子携帶二家丁欲一領烟霞風味伺應者不識其爲金張右族詞氣間未免倨傲不恭公子怒口出大言伺應者不分皂白連批公子之頰家丁見主人受辱將烟槍等物毁壞無遺公子隨呼地甲至令將館主送保甲局懲辦館主自知背理急央多人力爲排解置酒服禮披紅揷花其事乃寢○江寗藩司瑞方伯因各屬所徵上忙白錢未見呈送清册特於閏五月十四日札委候補從九李少尹恩植前往揚州府屬催提十五日又委候補府經歴吳參軍煥文催提徐州府屬清册限五日内一律催齊 
[章門消夏錄]  
　　翰林院侍讀學士文雲閣學士請假修墓及抵江日期己列前報兹聞學士見江西人才多爲時文所汨没慨然有動於中思所以時興之欲將豫章友教合書院專課時文者分爲數科課以有用之學逺師安定分齋設學之意近取泰西無事無學之制一爲文學科一爲政事科一爲言語科一爲藝學科一爲格致科一爲雜學科一爲陸軍科一爲海軍科精延教習詳定課程又與武合士與商通凡從前積習所學非所用所用非所學者一掃而空之卽從前積弊陷溺利害生死兩關而無甚作爲者亦不難掃除而更張之也並欲酌開機器礦務局以資書院經費而救地方貧困一切章程精攷泰西成效仿而行之聞將與當道籌商若果見諸施行豈非救時之至計哉○江右各屬天氣自五月以來晴多雨少間有苦旱者農田望澤甚殷爭用牛車脚車手車挽水灌注耗費工本殊屬不貲上月十八日大雨傾盆終日不輟鄉父老喜極之餘不禁歎息曰若使蒼蒼者略早半月膏澤我民某家當省錢十串某家當省錢二十串爲之屈指者屢然南昌府屬苦水時多苦旱時少刻下新榖業己登塲價值每石一千文收成中稔瑞袁臨吉各府屬須俟本月初旬早稻方可登塲大約收成亦不失中稔云○本年春雪過多江省早慮水患有圲堤者皆於四五月間赶緊修理預備不虞南昌豐城各堤刻己竣工經署南昌縣何梅閣明府禀明上憲委卽用縣吳子聘明府國珍親往騐收豐城亦委大挑縣盧子吉明府鍾慶騐收○署新建縣朱少莊明府由德安瘠缺調署省會首劇措置裕如上游重之調補臨川著名優缺寅僚皆爲道賀一時車馬喧闐倍覺熱閙○署義密州張玉珊明府鳴珂調省另有差委所遺印務以黄菊秋刺史暫行署理 
[名花有主]  
　　金陵釣魚巷某妓院蓄名花一枝年方二八艷麗動人洛水巫山當不是過有周觀察之長公子相見於枇杷花下眼波斜注心花怒開色授魂消解裝入室於是曲奏鵾絃肴陳鹿脯走馬客竟作有情人矣從此瑶禽比翼玉樹連枝不似人間居然天上矣一日女謂公子曰身墮烟花終非了局不嫌下賤願作小星公子曰唯唯乃與龜鴇商願給身價若干不意七十鳥心貪如狼性毒似虺非十斛明珠未許石家郎携緑珠去也公子亦不拂鴇母意信口允之然早於牽花綰柳之餘安排放燕藏鶯之計一日泛棹秦淮笙歌起處賓從如雲乃飛一紙紅箋招意中人至淺斟低唱爲歡未央公子忽遺家丁呼龜奴鴇母到船以番佛三百尊償女身價公子己置備花輿及宮燈彩仗在桃葉渡守候至此遂挈女登岸而預備之騶從己至相將乘輿鼓樂喧闐旌旗簇擁俄頃間己乘雲駕風而去矣龜鴇畏其勢焰不敢與較惟徒呼負負而己從此蓬山咫尺好事長諧不知幾世修來始有此因緣美滿也 
[監司蒞滬]  
　　江蘇特用道陳觀察允頤昨日來滬午後乘坐四轎命駕進城拜會各當道至縣署時黄大令公出未回由家丁持片擋駕 
[路斃可憐]  
　　前日下午有臺北潰勇安徽人某甲因受瘴氣難以療治附輪來申自北迤南甫至洞庭山碼頭倐爾倒斃經人赶喚地甲到來氣息己全無矣卽由地甲投報同仁輔元堂察視該屍委係病死立卽施棺收殮浮埋義塜 
[不認兇手]  
　　昨報紀山西人李阿林被人砍死案内獲到應訊之王順金看管候訊一則昨經黄大令升坐三堂提案先訊店主王錦如供小的自起事後密訪至今毫無端倪官曰爾供出王順金可是猜疑者答稱並無可疑之處前因大老爺再四追問有無司邦之人是以將王說 
 
 

Page 3

 
 
廿實非疑他所爲又曰聞說死者亦有錢放印債乎答稱李在小的處每月辛工二千文尚有烟癮如何有錢放債盤問良久一味不知又傳店夥任炳成張希源供亦相同均稱不知并供王順金由蘇州來滬與己死李阿林朋友並認識王錦如上月十七八間來過一次以後未來小的等與他素不相認不知别情大令曰起案至今延宕一旬爾等總有風聞情節不妨說明堅稱一無所聞又曰王順金爲人如何爾等有無可疑否答不便憑空猜疑亂指大令飭退單傳王順金訊問供稱小的名王守經山西汾州府介休縣人年三十五歳向在蘇州放印錢生意己有十餘年與己死李阿林在蘇認識現因乏就於上月初九日來申聞悉王錦如新從山西到滬故於十八日早晨前往訪候一則探聽家鄉情景一則剖訴别後衷懷蒙他殷勤欵待訊問躭擱何處小的告以住老閘德生棧本城廣福寺前玉器作内亦有朋友時常前去吃飯李稱另日到老閘答候後來聞知李被人砍死不知何故大令曰李於廿三日砍死其時爾在何處答廿三日三點鐘小的與源豐號庖人某甲在盆湯弄洗浴然後回老閘棧中其日並未進城大令見王身穿藍布短衫問曰爾長衫何在答稱小的素來不穿長衣大令又飭差役週身察視並無血跡問曰爾自聞李死之後何以不至伊處探問旣是好友痛癢相關自應到塲探視爲何改住五福弄豆腐店内置李死於不問原差禀稱到五福弄查提時據豆腐店人說現有兩日不住移在美界某處始得前往拿獲大令謂王曰此是何意答因借處暫住不任久留故也至李被何人謀害實不知情今蒙斷訊尚求明察大令逐一研詰始終不認曰爾旣常到廣福寺前玉器作吃飯該處與李處不逺况又是同鄉好友總易查訪眞情卽著差甲帶同士從細查緝如果破獲眞兇賞洋三百元王唯唯隨差退去查緝 
[嚴訊逼醮]  
　　鄉人李阿根强逼寡弟媳李王氏再醮李王氏投縣呈控黄大令飭差提齊人証昨經夏明府提案訊斷李王氏供住本邑西鄉虹橋左近廿九保二圖年三十歳丈夫於前年十月初二日故世遺下平房四間田五畝夫兄李阿根覬覦遺產致萌歹念今正廿六日將氏强行價賣與陳阿四氏矢志守節雖到陳門堅執不從並未交拜成親陳令姪女看守在房氏三日不食一意覓死至廿八日母親胞弟聞知前來探問小婦人卽隨之而出回到母家想陳姓决不甘休是以來案呈控陳阿四供年三十四歳務農度日因中饋乏人憑高錫堂王秀泉爲媒出洋五十元娶李王氏爲妻由李阿根主婚於正月廿六日成親李王氏之弟王杏田卽來會親廿七日亦來飲酒廿八日遂同伊母前來將人領去明府曰爾曾否到過李王氏母家答未到過又訊地保翟蘭田供陳阿四出洋五十元娶李王氏爲室李阿根主婚確有其事王杏田供是李王氏之弟年廿九歳母親今年六十八歳胞姊被李阿根逼醮不願小的於正月廿八日始得聞知同母親前往陳家探望胞姊乘勢領出回家廿六七等日小的並未到過陳處會親陳厚生供是陳阿四之姪此事並未與聞亦未到叔父處飲喜筵李阿根供因寡弟媳李王氏不守婦道去年臘底春初私與對河王麻子有染暗來明去併將物件私運一空小的至正月廿四日蹈門捉獲男女綑縳本欲送案請辦旋經衆鄰勸散奪下鐵尺尖刀石灰包等兇器呈騐李王氏稱並無此事傳訊地保翟蘭田供廿五早晨聞得李阿根捉姦小的走去查問己將奸夫放走官曰王麻子旣帶兇器爾何得盡行奪下並未受傷此說難以全信李王氏再醮是爾主婚得身價洋五十元作何用處答爲故弟安葬之用明府察閱婚據並無李王氏母屬具名及載明該氏不守婦道之句謂陳阿四曰爾似此作事應得吃虧豈有娶妻母屬尚不知道况據上寫明此婦不守婦道爾還願出洋娶爲妻室乎不能追回身價李阿根强逼弟媳再醮謀產分吞身價甚爲可惡著軍笞二百板將李王氏領回守節產業照數給還以憑度日至供王麻子通姦一層尚無確據著李阿根嚴密防範如果再犯捉獲解案從嚴究辦諭飭李王氏旣不愿再醮亦宜潔守夫制不得稍有不端李阿根亦不能揑情欺虐弟媳著各具結完案王杏田陳厚生均屬無干一併飭釋 
[英界公堂瑣案]  
　　包探顧阿六禀稱小孩蔡榮林前曾犯竊今又竊取劉仁興家布坎肩三件楊阿林家布棉被一條報捕後捕頭卽派小的拘獲人贓送請究辦劉楊投案領贓蔡供稱小的年十五歳本邑人父親在瑪禮遜洋行當管事之役小的不慣悶坐在家是以出外閒蕩偶然竊物尚乞施恩屠興之别駕據情商諸薩副領事擬押候待伊父到來領回管束薩君然之○小孩王阿生竊取張阿寳家紡綢洋傘一頂油紙扇一柄報捕後捕頭遣包探孔阿才查獲人贓解案請究張投案領贓土供稱父親名慶榮在某術士處當掛號之役小的並未學穿窬技偶然竊物尚乞原情慶榮投案供稱阿生係小的之子求准領回管束别駕准之原贓給還失主○包探黄四福禀稱積竊陸榮堂竊取楊阿六家油紙扇一柄經小的拘獲人贓送請究辦别駕判令笞責一百板○官銀號司事張樹之乘車自某處回中途被扒手陳阿生攫取所執雕　扇急下車飛步窮追未經追獲旋卽投報捕房捕頭遣包探沈金隆拘解案下張遣人持名片領贓陳供稱小的係本邑人窮極無聊飢餓將斃聞諺有與其餓殺不如犯法之語是以出而攫物以冀殘喘苟延今旣訊明惟求大老爺秉公判斷别駕判令從重笞責五百板○包探沈金隆解郭雲亭到案禀稱此人竊取同棧客許林勳之洋銀十三圓報捕後捕頭遣小的拘獲搜其身畔僅剩三賀五角今特送請訊追許訴稱未弁向在臺灣某營當哨官來滬後僑居治下某客棧郭乘間竊取洋銀十三圓今旣獲案求卽究道郭供稱小的雖與許同居並未行竊别駕判令押候過堂訊斷○二百六十六號華捕解莊祥泰戴嘉東錢法祥陳榮生四人到案禀稱昨日伊等在捕房前口角互毆捕頭特遣小的解請訊辦别駕判令各管押兩日○包探范進才解馬邢氏到案禀稱此婦賃屋某處開設木作曾遣人至洋人必他瑞士處工作昨因結帳在洋人處吵閙是以拘請究懲必他瑞士訴稱商人欠此婦洋銀二圓八角此婦强索四圓八角以致吵閙不休馬邢氏供稱小婦人惟向算取工資並未吵鬧别駕著洋人將二賀八角照數算給復飭馬邢氏具以後不再吵閙切結存案備查○王阿來竊取葉成文家綢衣六件經二百九十號華捕拘解公堂葉投案請領失贓王供認行竊叩首籲恩别駕著發回捕房送返寍波原籍○水巡捕唐寳榮禀稱某客棧接客夥陳阿二冐險登某輪船接客恐其肇事是以拘請訊懲陳供稱小的以後不敢再犯别駕著具改過切結而退 
[法界捕房瑣案]  
　　賭棍吳雲山卽吳小灰糾同專做翻戲之黄子榮陳雲閣等著名棍徒將萬昌米行學徒吳德本洋銀一千圓悉數騙去旋經行主未慶甫遣人將小灰拘獲扭控公堂鄭大令迭次研訊己紀報章昨日命提小灰到案謂爾供認所騙之洋銀二百賀究竟如何措繳吳供稱求大老耶交保出外設法大令謂爾思出外决不能准今可寫就信函央人赶速料理至陳黄二賭棍究在何處爾可指拿到案否陸太發冋黨分贓爾竟始終包庇如此刁玩實爲可惡之尤著拖下從重笞責吳叩頭如搗蒜求准交人保出限一月内措繳如不能繳願再到案任憑嚴辦大令笑謂爾何弗求具限一年乎爾欲交保無非思脫逃耳小灰供稱保人但能保小的不逃不能保措銀繳案大令謂爾終須設法歸還不必空言搪塞倘有人人銀兩保方准爾出外措銀小灰一味刁狡仍求保人不保錢并稱所騙之洋銀付去二十圓小的祗得一百八十圓大令謂一百八十圓亦當繳出著具限二十日内措齊繳案隨命還押覓保又問蔣大寳曰吳所騙得之一百八十圓是否寄爾家内大寳供稱小婦人經手支取洋銀二百圓交與小灰並不寄存小婦人家内問爾前堂供認在浦灘遇見小灰邀爾啜茗囑爾支取銀洋此事確否供稱事實有之問陸太發到爾家内究在何時大寳一味游供大令著拖下從重掌頰大寳叩首求恩供稱陸到過小婦人家二次第一次在四月中小灰尚未拘入捕房小婦人卽隨陸至老北門外花烟館午膳至四點鐘後回家問花烟館龜子是何人供稱現己閉歇聞龜子爲陸婦之親串行訊至此爲時己久大令著押候再核○金長生吳俊卿等因毆巡捕拘入捕房大令研訊之下著押候分别笞責等情己登前報昨日命提一干人到案覆訊吳供稱小的住老北門外十一號房屋並不毆捕求恩明察大令謂爾當並中途亍彳口唱淫詞巡捕喝阻不依反敢挾嫌毆擊有是理乎金供稱小的但見 
 
 

Page 4

 
 
巡捕與人吵閙並丕在塲陳阿福供稱小的在小東門外某烟館伺應烟客此事實不知情大令著一併帶出研訊奚祥祥供稱是晚並不在塲事後始知金與巡捕爲難小的向住南市不敢肇禍至兪阿三卽小紹興向在十六鋪充當汛捕夥役其餘二人均不相識大令謂爾以後務當安分不得與流氓爲伍奚唯唯大令著還押候核兪金陳各照原斷先枷號一月期滿責釋吳押候查明核辦○鎭海人賀勝裕竊取日新洗衣公司衣服二包經包探拘獲解案大令訊供之下著押候訊懲北局委員藍茂如二尹函倩帶回核辦包探禀稱所竊各贓並無質在城内者大令著照原斷笞責二百板賀信華笞責一百板賀江氏掌頰五十下還押候核○水販戴長生誘幼女張彩雲來滬倩蟻媒劉沈氏等人賣入某鴇花烟館内爲娼經包探拘獲解案大令訊供之下著照原斷將劉徐氏張王氏周陳氏各掌頰一百下各押一月再行發落戴先荷枷三月期滿重笞三百板遞解回籍○周阿全竊取書信館洋鐵桶及馬車上象牙握手經馬夫某甲當塲拘獲解案大令訊供之下著照原斷笞責一百板勒令回籍不准逗留○江巧生竊取順興客棧衣服當塲拿獲大令著照原斷笞責八十板自行回籍不准逗留○王仁生在護城河中所泊航船上竊取衣服經包探拘獲解案大令訊供之下著照原斷枷號半月期滿責釋○金顧氏訴稱胞兄顧渭卿於本年五月二十六日因犯事到案經大老爺訊明枷號現在其家有人吞烟自盡己歴三日尚未入殮求恩交人保出大令准之著覓本租界人具保○新閘某老虎灶主楊金和專買扒手所竊之煤到案後大令著荷枷一月昨己滿期開枷還押○枷犯王榮桂郭阿三枷期己滿大令著將枷開去照原斷各責一百板押候過堂分别遞解回籍○老椿記棧客唐孝廉淦投案具呈領狀請將贓物領回各質鋪夥投案請追當本錢六十九千五百文大令諭候向竊賊嚴追各夥又稱爲數甚鉅求恩酌給大令謂公堂向無此例不能俯准吊到之衣十九件給唐領去 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[整頓捕務]  
　　各華捕每於落差後仍穿號褲出外游行不免遇事生風招摇肇禍麥捕頭因懸爲厲禁不准各華捕將號褲穿在身上擅離捕房是亦整頓捕務之一端也 
[英廨晚堂瑣案]  
　　一百四十四號巡捕解吳隆生殷友山沈寳生等勒索柯儀沿途滋擾一案請訊屠興之别駕飭差看管至前晚升堂訊理吳供稱小的年二十一歳家在湖州向來治下販賣舊貨上年由殷殷執柯娶寍波人某氏爲室議定聘禮洋銀一百二十圓金簪一枝銀首飾三件擇吉十一月十三日文定先送去洋銀六十圓尚有一半約於迎娶時送去迨今歳二月二十九日成婚先一日送去洋銀六十圓及柯儀九圓均由殷沈轉送迄今事隔數月突被殷沈扭至某茶肆勒索洋銀十圓不遂其意以致爭鬧不休殷供稱小的亦湖州人向在某書局執業此事實由妻子與沈夫婦撮合其時小的方出外營生至上月始來滬日前沈夫婦屢向小的催索柯儀小的先不知如何糾葛沈稱原議男宅柯儀洋八圓復貼補零星茶酒之資一圓女宅柯儀加媒十圓當時吳不能湊手約緩至今昨日沈復來催故小的偕沈至吳處索取途與吳遇邀至某茶肆好言理勸吳一味蠻横以致忿爭沈的供與殷略同别駕令吳給殷沈洋銀二元各具遵斷結存案○二百四十七號巡捕解劉福生及其妻吳氏請訊劉供稱小的係蘇州人向習銀工邇者失業無聊於上年挈妻兒來滬覓就及抵滬仍無生業不得己令妻出外傭工月得工資二千餘文不料妻性成淫蕩竟在大興里某鴇所開野雞妓院内作皮肉生涯改名鳳林小的聞之遂放昨日前往領回突有素不相識之張少卿及不知姓名不湖州嫖客出頭硬霸將小的毆辱身受微傷吳氏供稱丈夫素來不務正業日逍遥酒地花天上年將小婦人押入大興里某龜所設野鷄倡院爲倡所得夜度資仍供其嫖賭之費昨日來向小婦人偪勒洋銀小婦人不肯付伊以致爭執别駕大加申斥飭將吳氏交劉領回管束○包探范進才緝獲曾在某輪船上竊取枕箱内儲翠玉班指及公文奬札等件之張長林及窩囤之毛順卿至案别駕升堂訊究張供稱小的原籍江寍向居治下今歳三月十三日適在長安輪船上竊得不知姓名客所携行李寄囤毛所開小客棧内今被包探查獲尚乞開恩毛供稱小的係嘉興人向在治下虹口老街開設小客棧實不知張是竊犯故敢容留别駕判令將張重笞二百板移解上海縣轉解江寍縣交保管束不得復來毛罰洋銀四圓撥充棲流公所經費所有贓物存候失主認領 
[美捕房紀事]  
　　崇明人朱召華在美界南潯路典當弄某姓紅帮民衣店當車夫前晚未知由伺處飲酒回行至北河南路足軟不能行適路旁停有野鷄馬車朱卽假車中暫臥一下餘鐘某號走街捕巡至疑爲竊賊當卽拘送捕房覊押昨晨捕頭命提案訊詰朱供因酒醉假寐並非圖竊捕頭飭探范進才往該成衣店詢問旋經某縫工投案具保捕頭准卽釋去○積竊陳和尚前晚由某處竊得玻璃數塊洋鎖三具行至外虹口老街經四百七十號巡捕人贓併獲解送捕房捕頭詰其由何處竊來陳堅不肯認捕頭命管押捕房旋遣包探范進才查究根由俟解英公廨核辦○西鄉人某甲駕駁船滿載甜瓜停泊本埠蘇州河旋投吳淞路第一千一百九十七號門牌福泰水菓行求售昨晨有販户寗波人混名爛眼者向甲購買因論價值不合遽起釁端互相格鬥行中人均袒臂直前將爛眼攅毆爛眼突出水菓刀一柄亂戳適中甲之頭顱血流如注滿身鮮紅經人鳴四百號巡街捕至一併拿送捕房捕頭訊悉情由騐得甲之傷痕無甚關碍命出外自行調治候堂期投訊爛眼則押候解送英公堂偷兒王元青前因犯竊由捕房拘解公廨經讞員判令帶回捕房管押若干日期滿遞解回籍前日押期己滿捕頭派包探倪順泉將王帶至法界附江天輪船遞往寗波原籍○楊子路通運碼頭第四號棧房内前晚被偷兒溷入竊去洋布數疋昨晨由管棧者奔告捕房捕頭遣包探賣如海查勘屬實己諭令各包探訪查矣 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年閏五月二十三日京報全錄]  
　　宮門抄○諭旨一道錄前○兼署雲督崧奏保留年滿筆帖式摺○又奏叅革知縣片○新撫陶奏揀補叅將都司守備各缺摺○陜督楊奏揀員調補同知摺○兼署雲督崧奏校閱管伍情形摺○陜督楊奏據情代奏摺○欽差大臣劉　奏道員留營請免扣限片○江撫德奏委員接統軍務片○閏五月二十三日理藩院鑾儀衞光祿寺廂黄旗值日理灌院引足十四名○桂公假滿請安○鄭王賡音布各續假十日○廖壽恒請假五日○召見軍機啓秀裕德○○雲南巡撫兼署雲貴總督奴才崧蕃跪奏爲年滿筆帖式堪膺地方之選謹援案奏留恭摺仰祈聖鑒事竊查定例各省督撫衙門筆帖式六年期滿如有才具優長堪膺地方之選者該督撫出具考語奏請送部引見候旨錄用等語兹查奴才衙門筆帖式文續年四十七歳係廂白旂滿洲包衣成廉佐領下人由監生候補筆帖式補授中書科筆帖式調補户部縀疋庫筆帖式三年期滿轉補工部清檔房筆帖式傳補上諭事件處行走光緒十三年十一月二十六日經欽派大臣考試揀選十二月十一日帶領引見奉旨雲貴總督衙門筆帖式著文續補授欽此十四年八月初二日到滇任事連闈扣至二十年六月初一日歴俸六年期滿業經咨部開缺在案應俟更替之員來滇卽行給咨回京奴才查文續年壯耐勞才具穏練在滇六年平日留心吏治於地方情形亦甚熟習雲南現值邊防緊要需員差遣可否仰懇天恩俟該員引見後仍發回雲南補用俾資熟手之處出自逾格鴻慈所有筆帖式六年俸滿援案奏留緣由謹恭摺具陳伏乞皇上聖鑒訓示再雲南巡撫係奴才本任毋庸會銜合併聲明謹奏奉硃批著照所請吏部知道欽此○○崧蕃片再州縣爲親民之官審理獄訟宜如何小心推鞫持平辦理使民無屈抑無忝厥職兹查有同知銜恩安縣知縣丁中立於審辦案件顢頇任性跡近挾私未便姑容據該管道府揭由藩臯兩司會詳請叅前來奴才覆查無異相應請旨將同知銜恩安縣知縣丁中立卽行革職以肅吏治除咨吏部查照外謹附片具陳伏乞聖鑒訓示再所遺恩安縣選缺滇省現有應補人貝應請扣留外補又雲貴總督係奴才兼署毋庸列銜合併陳明謹奏奉硃批着照所請吏部知道欽此○○頭品頂戴甘肅新疆巡撫臣陶模跪奏爲揀員請補叅將都司守備各員缺以重操防恭摺仰祈聖鑒事竊新疆喀什噶爾提屬和闐營叅將張宗本前經臣奏請借補阿克蘇鎭屬烏什恊副將旋准兵部咨所遺和闐營叅將員缺應卽揀員請補等因又撫標鎭標叅將都司守備各缺均經奏准作爲題缺亟應揀員請補各專責成兹查有留新疆儘先補用總兵　什噶爾提標前營遊擊現署和闐營叅將谷振桀樸實穏練夙著戰功堪以借補所署和闐營叅將員缺留新疆儘先補用提督現署撫標中軍叅將湯詠山曉暢戎機樸實勇敢堪以借補所署撫標中軍叅將員缺叅將銜留新疆儘先補用遊擊劉清和勤幹有爲堪以借補巴里刊城守營都司員缺補缺後補用都司留陜甘督標儘先補用守備撫標左營前哨千總徐彪操防勤奮堪以借補阿克蘇鎭標中營左旂守備員缺補缺後補用都司留新疆儘先補用守備王春森年壯才明堪以借補伊犁鎭標左營左旂守備員缺該員等在新疆出力有年營務熟悉以之請補各缺均堪勝任合無仰懇天恩俯准以谷振傑等五員請補叅將都司守備各員缺以裨營務如蒙兪允並懇飭部發給劄付徐彪王春森二員應照烏魯木齊補放守補例毋庸送部引見其請補叅將谷振傑湯詠山都司劉清和三員俟防務大定卽行給咨送部引見以符定制再查谷振傑於光緒十七年經兵部議覆准以總兵借補喀什噶爾提標前營遊擊尚未到任兹和闐營叅將員缺仍請以總兵借補所遺提標前營遊擊員缺由臣另行揀員請補除取該各員履歴清册咨部查照外謹會同陜甘總督臣楊昌濬署喀什噶爾提督臣張俊恭摺具奏伏乞皇上聖鑒訓示謹奏奉硃批兵部議奏欽此○○太子太保頭品頂戴陜甘總督臣楊昌濬跪奏爲揀員調補同知要缺以裨地方恭摺仰祈聖鑒事竊據署藩司聯魁臯司裕祥稱甘肅循化廳同知長贇在任病故業將截缺日期曁不掣簽緣由詳咨在案查定例循化貴德兩廳同知缺出無論滿洲漢員但得人地相宜悉准酌量揀選升調等語今循化同知係繁疲難三項邊疆要缺例應由外揀選調補該缺地居邊要番撒漢回錯居雜處撫治彈壓最關緊要現值撤回滋事之際派兵撫剿籌辦一切非精敏强幹熟悉邊情之員弗克勝任該署臯司等在於對品應調人員内逐加遴選人地多不相宜惟查有貴德同知歐陽樂清年五十四歳湖南寍鄉縣監生投効楚軍宗岳營於克復渭源狄道州城池剿撫岷州潰卒案内保以從九品遇缺卽選克復巴燕戎格城池案内保以縣丞卽選關隴肅清案内保俟選缺後以通判補用蕩平新疆南北兩路案内保舉免選縣丞以通判留甘歸候補班補用剿平新疆南路邊宼案内保以同知仍留原省歸候補班前先卽補光緒九年赴部騐放十年二月十八日領照到省委署丹噶爾貴德各同知十八年閏六月十二日在貴德署任内奉文補授現調署循化同知於二十一年二月初一日到任該署臯司聯魁到任未及三月例不加考臯司裕祥查該員歐陽樂清樸誠穏練熟悉番情在甘有年於邊情最爲熟悉且現署斯缺辦理一切諸臻妥恊堪以調補循化同知會詳請奏前來臣查歐陽樂清樸誠耐勞爲守兼優以之調補循化同知實堪勝任人地亦極相宜雖該員歴俸未滿年限與定例稍有未符惟現值撒回滋事剿撫一切正關緊要謹援人地相需之例仰懇天恩俯念要缺需員准以該員歐陽樂清調補循化同知以資得力如蒙兪允銜缺相當毋庸送部引見該員並無叅罰案件謹恭摺具陳伏乞皇上聖鑒訓示所遺貴德同知係繁疲難三項要缺例應由外揀員請補合併聲明謹奏奉硃批吏部議奏欽此○○雲南巡撫兼署雲貴總督奴才崧蕃跪奏爲奴才到任後循例校閱營伍並將春操歸併辦理恭摺仰祈聖鑒事竊查督撫到任例應校閱省標營伍又滇省舊章春冬兩操如到任與操期相近卽行歸併辦理奴才於本年五月初八日接篆任事當卽通飭各營認眞操練聽候定期調閱兹於三月二十五六等日親赴校塲校閱省標六營將弁曁在省候補員弁効力世職武舉並管帶戰兵營哨各官馬步鎗箭合計中靶在八成以上各營戰守兵丁施放鳥槍皆靈捷有準雜技亦多可觀當擇其技藝較優者分别奬賞生疎者勒限學習以示勸懲復按兵册點騐年貌籍貫均屬相符軍裝馬匹亦皆整齊臕壯之至省外各營官兵及各屬防兵由各提鎭會同道府就近校閱節據咨呈禀報操練亦頗認眞奴才查雲南地處極邊蠻夷游匪不時蠢動且西南疆域處處與緬越爲鄰邊防至爲重要惟有隨時督飭各營勤加訓練務使精益求精以期仰副朝廷整飭戎行有備無患之至意謹恭摺具陳仰祈皇上聖鑒再雲南巡撫係奴才本任毋庸會銜合併陳明謹奏奉硃批知道了欽此○○太子太保頭品頂戴陜甘總督臣楊昌濬跪奏爲據情代奏叩謝天恩仰祈聖鑒事竊臣據肅州鎭總兵田在田呈稱光緒二十年三月内在兩江轉奉諭旨補授甘肅肅州鎭總兵當卽呈請兩江總督臣劉坤一據情代奏入都陛見請訓陛辭出都於光緒二十一年正月初十日到甘遵檄赴任於二月十三日行抵肅城十七日准署肅州鎭總兵劉仁和委中軍遊擊楊德明齎送印信文卷前來遵卽恭設香案望闕叩頭謝恩祗領任事伏念總兵偏裨末將樗櫟庸材渥荷殊恩畀以邊鎭重任自天申命伏地滋漸肅州地處極邊蒙番雜處且爲關隴門户舉凡防衞地方巡緝匪類均關緊要惟有勉竭駑駖力矢勤愼以仰俾答高厚鴻慈於萬一所有感激下忱懇請代爲陳奏恭謝天恩前來理合據情恭摺代奏伏乞皇上聖鑒謹奏奉硃批知道了欽此○○劉坤一片再廣東試用道武勷於本年正月間經臣派委隨營辦事量該道係於上年十一月間在吏部領照刻下程限己滿該道尚有經手未完事件未便遽令離營應將執照先行送部查銷免其扣限俟事竣離營之日再由臣給咨飭赴廣東到省除咨部外理合附片陳明伏乞聖鑒謹奏奉硃批吏部知道欽此○○德馨片再統帶江軍水師提督銜兩江記名簡放總兵譚文秀據報丁母憂所遺江軍水師自應遴員接統以專責成查有前安徽寗國府知府林載亨熟諳戎機治軍嚴肅堪以委令暫行代辦除檄飭遵照外謹會同署兩江總督臣張之洞附片陳明伏乞聖鑒謹奏奉硃批知道了欽此 
 
