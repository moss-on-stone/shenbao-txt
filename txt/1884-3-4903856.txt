# 1884 - 3 - 4903856

 

Page 1

 
 
[招請賣報售書] [  申報舘主人啓]  
　　廣東爲極大省會伴商雲集本舘現欲請一友人於明正月初起在穗垣代銷申報及點石齋申報舘爾處所印之書藉如有粤友願辦此事所來本舘而議一切惟須在上海覔一殷實大鋪作保方可訂定也此布 
[康熙字典減價出售] [  點石齋主人啓]  
　　本齋石印之康熙字典現在所存無多故顧大爲跌價出售計綢面而訂作一本者實價洋一元六角訂作兩本者實洋一元七角訂作四本者實洋一元八角大號中國裝訂者二元五角小號外國裝訂者一元八角大號外國裝訂者三元欲買者所速來價購遲則恐賣　也此布 
[新印磗塔銘出售] [  點石齋主人啓]  
　　磚塔銘帖筆法遒逕骨肉停匀與初學最爲相宜姚鳳生先生心慕的冩染翰功深前曾臨寫一部形神畢肖洵墨寳也本齋現用石印照相法照出出售計栗裱者每部實洋八分己裱者每部實洋二角售處悉遵舊例 
[書諭遷菜攤示後]  
　　遷移菜攤一事議始於工部局蕭謂大馬路一帶街道最爲熱閙行人車馬往來絡繹雖兩面相距約有五六弓寛闊　於他路然向來菜巿在此馬車皆繞越而過必至十一點鐘之後始可行走盖慮擁擠而致失事也顧同治初元洋塲興旺迄今二十餘年居者行者無不知有菜攤久之亦漸相習肩桃小販侵曉趁墟不約而會於此居然各認地叚以爲基業卽洋行西人有事命駕鞭絲所指避出　許之路亦不覺其不便也人情積慣漸成自然無端更張必滋不悅况賣菜傭之蠢無識見傳聞疑惑有不囂然而羣　者哉鄙人人賃一截每晨起必過　見夫魚肉蝦菜羅列兩旁任人揀取提籃把秤者巨室之庖殽館之夥小户當家之兒女携錢而來得物而去其間主顧大半熟識故交易悉出公平呌囂門爭之事從未經見竊歎洋塲俚俗乃有古者日中爲市之風豓義不置及至買賣旣畢人影稀疏巡街之捕催　收拾而工部局之灑掃夫己隨垃圾車而至不過片時畚挶之勞街道依然潔淨車聲轆轆馬聲蕭蕭磬控縱送看又有馳驟郊原之樂而諦視日影猶未正午因又嘆工部局經營之善其章程固可久而不變也乃於今年夏間忽聞局董有諭遷新衙門對面空塲之議私心竊計以爲何必多此一舉嗣聞衆果不服堅請免遷捕房以爲定議難違如期攔逐羣情騷然幾釀目案後經會審署禀商道憲照會西官請暫展緩以英一千八百八十四年元旦爲始一律遷移今巳屇期西官局董首先出示將令商販人等踐約而華官深恐衆終違抝乃以年終買賣爲辭重請展限於明正二十日爲始商之道憲再詢西官局董文移往來不憚煩瑣而各菜販亦有出名具限願搬新地者因是所議始定綜觀前後各情可見華官處此一事十分爲難而局董始終固執不令遵依不止不得不屢次緩期以求變通之法也目下菜敗旣有首先遵依之人屇時自不至於梗阻未始非官憲調停之善然設使衆販執意不肯官憲亦不能强之兩次改期終必一遷若至正月而人情尚復洶洶西人敦促愈急不知華官又將何以處此也竊謂西人性情率直其所行爲者久於洋務之人必己深悉道憲及會審之員值此區區小事而至於束手無策亦曷貴有辦洋務之才哉今西人幸意而衆販首肯誠幸事也盖肩挑小販之人本資微薄全頼趁巿可以度日若因遷地之故而彼此相持兩不肯下勢必停止生意數日此數日之内身家無藉卽性命堪憂號寒啼飢在所不免甚不顧有聚衆罷巿之事初揣之似乎人心齊臺不可勉强細思之乃知大勢涣散不足深憂且從前大馬路聚巿謂不特菜攤生意各認地叚各有主顧且各有往來欠項卽此一帶店舗亦因之生色盖通計洋塲中人之户實居其半日赴市上賈葷腥小菜一二百文而傭嫗等貪便畏勞應購店鋪之物亦趁此買回毎日所出生意自是不菲一旦菜攤遠徙此種交易或至絶跡而大馬路店屋租錢夥辛火食必較他處爲費其何以取償乎故夏間衆販之抗違說者謂店中亦在其内今不知何故而羣情竟能帖服也然吾謂今日小販之遵固屬幸事抑亦無可如何之勢迫之使然苐西人在租界舉動凡須與華官商辦者華官自當以速斷爲正理不能禁之勿行而故與委蛇以展緩爲請又不能保華人之必遵而深以兹事爲慮一再限約此非掩耳盜鈴之計卽屬首鼠兩端之爲雖曰善作調人而苟持是以處一切交涉之件其不爲西人所要挾也幾希矣抑更有說焉菜攤一事本屬細微遷與不遷均無關繫小民計日謀生不堪矌業而羣情惶惑謡諑紛紛且難保無把持之人從中播弄爲之上者果能開誠布公先期曉諭吾知於彼於此皆爲日用所需之物終朝售罄獲利而歸豈必其在大馬路哉明乎此理而作梗者廢然返矣卽在夏間亦何不可遷移也耶 
[桑台失守餘聞]  
　　法車攻桑台一節自得電音謂桑台業爲法人所得自後並無確音外間紛紛謡傳原不足信屈指爲日巳久仍無恢復續聞想桑台失守無疑然法人本云旣得桑台卽當進攻北寍設己攻北寗法人必又傳電告捷目下北寗信息杳然　尙未曾舉動聞有人言及法人在北寗外面建築土疉以備進攻未知確否想黑旗旣敗於桑台則必退守北寍防禦完密且華兵皆在北寗又有滇撫唐中丞駐紥邊界遥爲聲援法兵一時或未便得志也 
[狂言可駭]  
　　本報前載法人有議向中國索賠兵費以瓊州之地爲抵押一說兹又見倫敦本月朔日來電言法國各新聞紙皆言法廷當派兵先往瓊州臺灣舟山三處駐泊若中朝不償兵費卽當奪此三處地方焉按此三處地方臺灣表稱險要守之尙易爲力雖法艦能入而海面曲折未必遂能直逹舟山地屬平原四面臨海進取較易惟前聞有英國兵　早　泊於該處口岸英人巨商大賈皆萃上海必當竭力保護商局而舟山實爲奥區奚容法人涉足前聞英德美三國均發兵船來華英船保護上海德船保護汕頭厦門美船保護廣東則是各國之於商局必不肯爲法人所壞舟山倘有英船駐守法人何能正眼相覷惟瓊州孤懸海外四面皆海守之不易該處又無重兵粤中欲發援兵非渡海不可設法人以兵艦中途攔截則中國船械未若法國之利赴援殊覺爲難而是處　越南最近法軍之來極便故此地最爲可虞然法人之爲此言也殊屬無理之尤越南向屬中國今爲法人所侵櫌中國理應相援卽歐洲各大國有屬 
 
 

Page 2

 
 
國被侮莫不赴援在中國並無不合况兵端開自法人何得索償於中國折以公法法人其將何辭乃法人舉國若狂至於此極如果實有其事當爲萬國所不容矣 
[法艦赴越]  
　　印度新聞紙云法國兵船名米多赴東京裝有洋鎗四千桿藥彈一百二十萬以給法軍所募之越兵云 
[推廣電線]  
　　勘設電綫事宜余澂甫太守隨帶工听由閩入廣前己列報兹聞十一月十二日己自粤省開工設線向東路八閩旋於十八日奉廣督張振帥具奏添設由廣東省城至廣西龍州邊界電線以通越南軍報札調太守言旋總辦兩廣電線工程事務又奉李傅相電示粤省西路軍情緊急東路至閩之線暫緩等因是以前所運任東路電桿物　復須轉運至西路隨於二十四日著東路停工向西路開工迤邐前進但自粤東廣州肇慶兩府八粤西梧州潯州南寍太平等府至龍　越南交界計有二千六百餘　山路崎　工程非易第以軍務緊急太守亦不敢告勞只有力任鉅艱以兾迅速蕆事現悉　帶委員司事十餘人監工洋匠三人廣督標練兵二百名營務處湘勇八十名滬粤工頭四十餘名所有沿途水陸夫船各價飲食起居均係太守自備無須地方官供應偶有酒席禮物槪行謝絶故所過之處兵民均相安無事云 
[銀根大緊]  
　　各處錢業倒閉纍纍是以清淮邳宿巿面爲之一變銀根錢根兩形竭蹶推原其故一由南中需銀甚鉅一由匯兌空帳慨易現欵兩項旣不敷周轉商人愈覺膽寒巿面因之愈滯又向來浦上開設錢店　本不必過鉅所出錢帖動輒累百盈千甚或數萬數十萬及至虧耗或私行逃走或向縣中關說將店門封固嗣後略加調停各錢帖均減折歸償矣此錢店之故技也現正錢業吃緊之時上月十四晚愼源號暗中請得縣封霎時間將店封閉迨持帖付錢者聞信岔至己無及矣於是通巿各錢店之錢帖盡出跋往報來各錢店遂致應接不暇内有恒豐號一夜付出錢數百千店中所存無幾店主見勢不佳翌日黎明時便爾私逸詎爲詩過早城門未開躑躅街頭被保甲巡役盤詰邏獲送縣未知作何辦法也 
[袁江雜綠]  
　　前報漕憲飭屬勸捐紳富一節嗣有清河茂才趙鳴鶴等聞風興起禀請漕憲將冬季兩月膏火捐充賑需而同庠寒士因之積忿且有造蜚語以痛詆者人心之不同也如是○施醫善政池旋醫於灾民又要政也然必醫選其精藥求其眞方有實際否則専務虚名非徒無益而又害之兹以浦上辦理留養特請醫生十數名其中固不乏妙手而濫竽充數者亦所難免竊願當事者審擇焉○高郵某甲家有良田數十頃淮北票鹽數十號固嚴然一富家也復出貲千餘串設錢肆於西壩執事某乙遂借水行舟大張旗鼓甲之囊槖雖充乙之出入帪籍己積累寸矣甲大怒着乙漸加收束乙置若罔聞甲怒愈甚他日至店適乙與二三友人作葉子戲甲向乙大加申斥乙負氣不服遂立飭閉門迨閉門匯欵紛至中亦負氣將運鹽票根質錢數千清償之無如清償後乙所積各欠益事遷延而甲之家貲己失其半矣甚矣任性使氣之不可也 
[斬决罪犯]  
　　上月十一日巳刻刑部提綁犯人共十四名押赴菜巿口斬决者三名一爲故殺兇犯閻棕義一爲盜犯小廨卽二春一在禁城内開設烟館之犯名閻連成者聞係被革閹宦同時絞决者三名一爲發塚鑿棺竊物之犯張群兒二爲索詐給事中張觀準案内之宗室婦德蘇氏及余之淦其餘八名盖係陪绑者遂仍押歸刑部傳聞於决犯之先一夜刑部獄中有斬犯一名自度萬無生理乃自以腰帶縊死於獄凡獄官禁卒咸有處分云 
[勸息訟示]  
　　欽命湖北提刑按察使兼管驛傳事務黄爲勸導事恭照光緒八年九月初十日内閣奉上諭刑部奏接收京控呈詞酌量分别辦理一摺前據湖南巡撫卞寳第奏京控咨交案件事涉細微本無冤抑重情未在本省控告亦慮問官廻護卽發該管道就近親提審擬該部查議卞寳第所奏各情係爲矜恤無辜免受拖累起見卽着照卞寳第所擬辦理並通行各省一體辦理至各省京控案件實因州縣官聽斷不公情案重大冤苦莫伸情急來京早訴自應照例准理其有以口角微嫌及一切細故意圖牽累揑情妄控者經發交本省傳提人証輾轉致累是徒使刁狡者得遂其傾陷之計良民受累不可勝言著都察院步軍統領衙門嗣後遇有京控案件務將原告原呈詳細審察如控詞瑣屑情詞支離並未在本省督撫衙門控過卽子駁斥不准接收並着各省督撫於京控交審之案督同臬司巡道虚衷研鞫務得確情實則立予平反虚則亦照例坐罪不准以事出有因及懷疑誤　等詞曲爲遷就以儆刁健而安善良欽此本司竊念民俗好訟豈盡無良法網誤罹情殊可憫就近地方習俗情加體察剖明利害以勸我民苦口良言各宜静聽今將勸民各條開示於左勸我民休錯計户婚田土口角錢債一切細故宜先投公正族隣調處不下必不得己纔去告狀州縣官稍有一隙之明必能爲爾伸理爾却聽訟棍主唆不是上控就是京控始慮盤費不敷繼想借此網利遂將原情大加將點　控多人挾制童連擇肥而噬助資者除名拂意者増入或指爲要証或指爲知情一紙文書下縣差役四路捉人栽民因此受累者不少殊不知上控案件無不認眞　求豈能任你朦混審得實情必須重究至於京控案件發回卽要收管一天不結案地方官不敢關釋如同犯人一般受苦等到結案多則一年少則亦數月爾從　有些　文爾家下資産早巳弄得乾乾淨淨從前凡事出有因　疑誤控尙准滅等發落此刻連這都不准了是定要追出眞情實究虚坐有你看那打京控的人也有不等案結先己拖斃的也有情節較重問罪充發的也有回家窮苦受度因與大衆結下冤讐無人照管凍餓而死有你細細想想慘也不慘值也不值勸我民要忍氣俗言忍得一時忿一世無煩悶此言最有道理那件官事不由氣忿而起當時若肯忍一忍讓一讓就過去了省却後來許多事端勸我民莫輕聽有等　聊無業棍徒専以唆訟爲生見人微有嫌隙他便興感作浪極力慫恿你在氣頭上聽了他言就往這衙門一狀那衙門一狀去告他却勾串書差從中取利直閙得你家破人亡還是不得結局那時他的錢己到手不管閒事欠也莫法勸我民須惜財想你們窮苦人憑着力氣度日一錢一米不是容易得來倘打官事進城　盤里歇家要房飯茶舖會差房酒飯粗于証作狀謝代書遞呈要戳記差要草鞋吏要紙筆門簽有費鋪堂有禮入卡清班喊任轎掌刑之軍牢么堂之門子以及抄批察卷帶紙傳詞頌繳狀結種種名目非錢不可就是清官也難一槪禁絶可憐你們誤了生　損了家富輸贏都要吃虧若不打官事也不得上這個當了勸我民母　生愚蠢人每因小忿輒赴人家門首自盡或主使貧窮男婦服毒潑頼並揑浩情卽誣控請騐以爲可以訛索多錢可以破人家産殊不知輕生圖詐例不問抵未必盡能得多錢官事相騐嚴禁差擾未必能破人家産徒然斷送自己性命至聽從服毒之人更是不值無論訛詐不行卽或得有些須你己死了錢落他手豈肯給與你家九泉無知急也罔然悔也罔然勸我民你莫逞强家族有不平的事只可請　調處切勿自充能幹出頭告狀此種健訟的人那風勵官府最見不得要顯本事反受羞辱有何好處勸生監莫替人做呈詞　衙都設有代書何須你費心那人一時氣忿只顧要打官事不顧身家性命到後來官事不了家産己盡反怨是你們主唆試思得了人錢說冤枉話陷害他人莫說官府訪聞定要重辦天理昭彰定有顯報就是僥倖發逹聲名早壞人都看不起的寒士謀生之計　多何苦走這條窄路勸紳耆無論大小總是一鄕之望耆年的人閱歴旣多見識必遠說句話人家都肯聽的遇鄕間有事勸導他們大事化小小事化無這便是德行便是陰隲　是偏袒包庇甚或出入衙門串通書差把持官事被人控告終要取禍這是何苦來呢以上各條願你門大家牢牢記着 
 
 

Page 3

 
 
切　當了不要緊的閒言絧後地方細故鄉黨紳耆家族人等隨時秉公調處就將我勸的話詳細開導他們總期息事勿興訟端不受牽連不怕煩擾種田的種田做生意的做生意讀書的讀書各安各的本分一家人也省得擔憂受怕有多少好處倘你們不聽受了拖累一紙入官九牛難拔豈不　了嗟嗟我民毋負我意切切特諭 
[新添繙譯]  
　　虹口捕捕前日新添繙譯華人一名權在捕頭之亞凡有華人爭論事件聞須由該繙譯先行訊問再交捕頭也 
[米店被竊]  
　　裏虹口新街源盛米店後門適臨河浜前夜被賊渡河從後門掘懎而進竊去現洋六十一元制錢十一千七百及水烟筒衣服等件店夥聞聲喊捕賊己携贓遠遁昨報捕房未識能緝獲否 
[打架送案]  
　　虹口捕房之地保至英公堂稱粤人王水安何阿生蘇阿福李阿松林阿連沈阿得向在某輪船燒煤火者今因辭歇被其同鄕人莊阿興莊阿得莊阿林等接做王等隨與莊等各持長棍短刀亙鬥兩造均有受傷由捕一併帶至捕房惟王水安受刀傷棍傷較重現送同仁醫院不能投質其餘沈阿得李阿松與莊阿林莊阿得皆係頭顱受傷莊阿興受内傷今併解安請訊當據王水安之母上常　禀聲稱氏子王水安向莊阿興索欠洋八元無付反被糾衆行兇毆傷氏子并傷解勸之人等持捕禀聞伊等持械亙毆立卽趕去察看見莊阿連頭顱血流如注林阿連尙持棍亂打莊阿連遂卽喝止命併到捕房黄太守察得到案者大半受傷不加究詰商之賈副領事飭將人証帶向捕房槪令交保分别醫傷定於下禮拜三俟王水安投案再訉 
[英界公堂瑣案]  
　　前由西包探麥根捉獲拔妓行兇案内爲首之王阿大解經黄太守訊供不認押候對質等因己列前報昨由西包探解到王阿慶王阿二鄭在卿等　名同供王阿大向在妓院傭工因此熟識妓鴇林氏托王阿大糾人拔妓我等確是同去然未拔妓行兇此事皆係王阿大主持王阿大緊執加前并稱與王阿慶等有宿仇今被挾怨誣指太守問王阿大所挾何仇答稱因借錢不遂之故王阿慶等又補王阿大先將馬褂質錢爲茶酒烟資糾人作事如何反稱誣指太守商之賈副領事謂供詞各異殊難定斷姑飭將王阿慶等仍交捕房管押王阿大押候查明再核○一百零二號華捕稱在　口捕房充當華捕失去布馬褂一件今見己革華捕李紀昌手持布褂欲覿認係我之原贓惟被换去鈕扣爲此交捕房今將人贓送案李紀昌供　茶館買得押票贖此布褂並非行竊黄太守問李旣稱在茶舘買得押票則賣票之人能否交出答稱殊難持交太守隨判李紀昌管押天贓交該捕領去○華捕稱　收竊贓之李又京家有周阿行挑進蘇木一担盤問支吾一併拘案周阿行供有人雇我挑蘇木至李處及由捕查問其人己不知去几且力資尙未給我李供開烟舘蘇木是零碎收買者並非竊贓黄太守謂經周阿行挑運由捕查見何謂零啐收買隨判押李半月周無干斥釋贓　捕房俟失主認領 
[更正]  
　　本年封印係十二月二十一日巳　前報脫漏一字誤作二十日今亟更正 
[留别王松堂司馬]  
　　客中無暇典詩籌草草行蹤感舊遊昨日相逢今日别讓君常作醉鄕俟[  怡萱堂主人沈熙亭倚裝草]  
[上海陳家木橋金州礦務局内順直山東等處賑捐公所經收十二月初一日第三十二單]  
　　戲鴻堂經手書畫潤資洋十二員八角五分富貴源頭册隠名氏助同字四千 
一號十五員又浙江石門縣署劉春　募五千七百三十六五千七百三十七兩册六十户共三十四員虚對開一個四開二個錢三百九十文○壽萱保康草堂指助直賑十員隠名氏勸劉以建助四員頴上子求同胞等合家平安康健五員浙慈無力子五員○四省水災圖册榮陽子募申字三百六十五號　愛草堂鄭一員洪昌各友周星齋恆山堂義興恆大本堂胡程春皋六户各半肩鄭筠軒虚對開一個　品源錢二百文以上九户共四員對開一個錢二百文松江樂安氏募申字二百七十五號四聚堂胡樂善主人從善主人省吾書屋四户各一員麻善士十二員杭州北祥源各友節省冬至酒廣移賑六員力不足人何鳳鑑遺安堂徐馬氏馬徐氏徐蔡氏童子徐受頣徐受升徐受乾徐受鼎女童徐綺霞十一户各半員以上廿二户共念二員虚對開十一個○丁鏡齊募第念二次王慶瑛等六員無名氏謝免灾五員履亨道人二員張體記王舫記共二員王儀甫晋航師趙吉氏姚全音僧本願五户各一員董蘭生錢二千文求平安一千二百文賈府一千一百文錢又　任士臣不留名唐善鍾沈子陶劉慶芳無名氏章手趙孔　八户各一千文宋鶴庭薛敬齋寳樹堂錫　道人求生男　 
子程豐滿六户各五百文張連氏三百文張秋岩筆資二百四十文翟允中王應喈紅杏書屋朱德性求四口平安宋代周鋤經主人孫竹成孫漢卿無名氏蔡得靑不留名丁友芳丁友蓮十四户各二百文郭佐廷九苞主人孝彝居士孫樹堂寶華樓王鐘發程魁星錢永魁邵鳳山九户各一百文竹筒共二百五十二文以上五十三户共三十八員○上海城内廣福寺住衲汝安行品不端出言無理今憑公論罰洋四元助賑以警將來 
[接綠上海陳家木橋金州礦建局内順直山東等處賑捐公所經收十二月初二初三日第三十二單]  
　　蘇州電報局來揚州王步洲手江西彭孟楊三君籌墊二匕寳合規元一千零七十二兩六錢八分八厘○富貴源頭册臨　穗春米行募同字五千五百七十四號會稽四空子賑直東十圓山陰壽川漁隠東賑五圓又募四省水灾圓册申字三百七十七號穗春行省所費三十圓徐壽民省年費十圓王卿園王馥城各省年費五　王怡春王靑蓮各省年費三圓汪壽千四圓王兩山無名姓各二圓王靑甫韓榮章魯文裕鄔榮炳陳彩蘭袁振民俞廷序倪韓氏倪建和倪進安於寳泉陳桂汀陳兆祥十三户各一圓兩共九十二圓由同　莊交來○索笑軒兩圓○沙羡纫蘭主人募十一齡童子求目疾全愈一圓佩瓊女史求身體平安一圓采芹生八開一個水石主人四開一個登瀛客銅洋三圓無名氏銅洋一圓黄紫蓉錢二百文○昇茂莊交來第九次桶捐洋四十六圓鈔票五圓銅洋一圓虚對開六個足對開廿四個四開十四個八開六個十六開一個錢四千八百十四文又第六次輪船桶捐十八圓四開二个八開四个銀二兩五錢破銀八錢錢一百四文以上初二日○錢塘學姚經收會　章錫祥二圓山陰姚袁氏二圓又託許村塲金耦生募玉斯堂李十圓樂善堂十圓無名氏十圓德吾氏三十元以上六户共六十四元○浙江勉力學好人一元松江廣大來康記足對開一個滬上隠名氏藍本布六衫料二件○上海電報局捐助發濟寗報費洋七元一角四分以上初三日 
[上海北巿盆湯衖絲業會舘主施少欽經收順直山東江浙等處十二月初二日第一百四十九次賑捐清單]  
　　集成堂大善士慕善主人在貴州籌集由天順祥票號匯申龔熾卿兄交來漢平足紋銀一千兩合收申九入規銀一千零四十五兩　東仲氏由沈安靑兄交來十元夢徵氏爲室人資冥福十元龍飛馬車行李慶林移答謝客筵費續助八元静英閨秀求肝病己愈酬愿五元慶安氏謝完愿二元舒文彬二元童雋記一元吳綺蘭一元鄭和卿一元童應仁一元以上五户由甬江正大信局交來 
[上海北市盆湯衖絲業會舘主施少欽經順直山東江浙等處十二月初三日第一百五十次賑捐清單]  
　　勿欺樵者祈父母冥福捐漢它平銀十兩又祈合家平安捐漢它平銀五兩袁思健捐沙平銀六兩十齡河南後裔祈讀書進益捐漢它平銀九兩無名氏捐九八足平銀一兩二錢聊盡我心人集募十三户捐制錢八千八百文合來英洋八元以上六户由漢口永吉泰錢莊　君小舫代募捐册交江孚輸船帪房帶來○太倉無名氏求佑妾陳氏病愈先捐十元常熟博濟堂交到周高氏生辰五元又安仁堂一元又周寂一元常熟求安子四元戈錢士二元待鶴齋指捐直隷二元山東二元以上七户由　州金公舘山如司馬代募捐册第三批寄通裕局來○江西河口鎭督銷鹽局委員由九江恆源利信局來四元忽悟子以無益之費作有益之用由杭州栛興局來指直隷一元洞庭葉公舘移助書院膏火錢五百文○電報滬局助代發山東賑務報費掣回收捐單洋九元一角合併聲明 
[蘇省撫轅抄]  
　　十二月初二日候補同知張福謙禀知奉撫憲委　廣東購辦水甲差通判俞壽銘禀知本日到發審局差分發江蘇試用布理問朱景賢浙江人由京騐看來理問銜指發江蘇試用縣丞金兆蓉安徽人均禀到○初三日上海洋務局提調三品頂戴候補府陳福勲上海來禀知奉蘇松太道札調上海洋務局並交缷租界會　事 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月十七日京報全錄]  
　　宫門抄○發抄旨四道○大臣劉奏遴補廳縣員缺摺○將軍希奏揀補協領摺○直督李奏揀員换補同知摺○卾撫彭奏請旌表片○川督丁奏調署州縣片○蘇織造世奏代解綴綢摺○十一月十七日工部鴻臚寺廂白旗值日無引見○那貝勒阿昌阿各假滿請安○禮部奏派册封壽莊公主之正副使派　大額駙桂全○召見軍機○發抄裕祿奏審明林逹命案相騐不實之前池州府縣上官煜等議處奉旨刑部議奏欽此○又透璧縣奏銷銀欵知縣詳劃遲延據實查叅奉旨該部議奏欽此○又飭令臬司孫鳳翔赴任任蘭生回六泗道任奉旨知道了欽此又審明太湖縣民嚴定臣逼迫本管知縣袁叶茂自盡案定擬奉旨刑部議奏欽此○○欽差大臣督辦新疆軍務通政使司通政使二等男臣劉錦棠跪奏爲微臣　轄新疆鎭迪道所屬廳縣員缺遵照變通章程遴員彚補以重地方而資治理恭摺仰祈聖鑒事竊臣前准吏部咨會大學士陜甘總督左宗棠片奏哈密及鎭迪道所屬文武地方官均應歸劉錦棠統轄所有升調補署考核及一切興革事宜均可就近辦理分别奏咨以専員成陜甘總督相距過遠　庸兼管光緒六年十一月初四日奉上諭左宗棠奏請將哈密鎭迪道歸劉錦　統轄等語哈密及鎭迪道所屬文武地方官均著統歸劉錦棠統轄欽此仰見朝廷廑念邊陲委任専一欽奉之餘莫名感悚頻年遇鎭迪道屬及哈密各官需員均係由臣委員署理留心查訪或有始終異轍及才不稱職者隨時分别撤叅在案惟查官貴眞除事宜久任古今以循良稱　由具與民相信己深然後専政斯成仁聲四溢如因遷調頻仍未竟　施則莫不嘆具爲日之太促也臣於吏事素少講求自承恩命邊寄權膺責有攸歸悚惶彌切前因關外無兩司之考核與除官之制諸多未符屢商督臣譚鍾麟揀補以免虚懸嗣接覆緘補署州縣應照變通章程悉由行營揀員奏補　職則咨部請選不必由甘藩司具詳多一番周折徒矌時日等語誠以新疆異常瘠苦早寒凛冽人本視爲畏途而地處極邊從前各城設有旗營駐防兼事屯墾旗民交涉多用滿員亦或滿漢並用每揀實缺人員升調刻下逈非昔比分駐多係勇營兼之水士驟難服習又無内地堪調之員光緖四年左宗棠請將綏來縣知縣恩祿昌吉縣知縣色普正額等開缺留於關内另補是其明徵臣惟吏治關係民生國計寨外新定首重招　撫綏擇吏固必廉明尤貴能耐勞苦所以各缺未卽及時揀補者實緣行營旣無分任考察之員臣於各員之操守才識必須詳細察看始足徴信無疑值此南路設官分職業己揀員往署則北路售設之官員缺未便久懸就各差遣人員留甘者多且有前隨左宗棠八隴曾經署缺復隨行營供差情形較爲熟悉自應因地擇人庶足以重職守臣謹援照變通　程逐加遴選彚案請補各缺以資治理所有鎭四廳直隷撫民同知係冲煩難三項要缺查有甘肅候補班前先補用直隷州知州甘承謨心地明白辦事　練堪以請補吐魯番同知係冲煩難三項繁缺查有甘肅候補直隷州知州黄丙焜才具開展有守有爲堪以請補昌吉縣知縣係煩難二項邊遠要缺查有補用知府直隷州知州甘肅候補知縣方希林勤愼兼明任事實心堪以請補綏來縣知縣係冲煩難二項邊遠要缺查有同知銜甘肅候補知縣李原林年力正强才具開展堪以請補除截缺各日期先後不一前值軍興難悉查考應請免叙外以上四員詳細履歴另　清單恭呈御覽合無仰懇天恩俯念邊缺緊要准以甘承謨等分補鎭西廳等四廳縣缺堪以勝任尤於地方有禆如蒙俞允俟奉准部覆後除甘承謨一員業經赴部投供欽派王大臣騐放奏請發任甘肅補用毋　送部引見外其黄丙焜等三員卽行給咨送部引見以符定例臣爲人地相宜各専責成起見是否有當謹會同陜甘總督臣譚鍾麟烏魯木齊都統臣恭鏜恭摺具陳伏乞皇太后皇上聖鑒訓示施行再新疆官制現正議籌整頓一俟奉准定章再行循照辦理合併陳明謹奏軍機大臣奉旨吏部議奏單併發欽此○○奴才希地跪奏爲揀員請補協領員缺恭摺抑祈聖鑒事竊查現出有琿春左翼恊領訥穆錦病故一缺應卽揀員請補奴才於通省記名儘先協領内逐加遴選查有寍古塔正白旗記名恊領鏗僧額巴圖魯補恊領後賞加副都統銜花翎佐領恩祥久歴戎行當差勤奮前任吉林將軍銘安等揀與協領果興阿擬陪援案請旨記名並聲請續有恊領缺出照例坐補再行補送引見等因具奏光緒八年十一月十三日奉旨着照所請兵部知道欽此欽遵在案兹琿春左翼恊領訥穆錦病故一缺擬請以記名協領鏗僧額巴圖魯補協領後賞加副都統銜花翎佐領恩祥照例坐補如蒙恩准該員現在派充邊防營官未便遽易生手可否俟邊務稍鬆再送部引見出自逾格鴻慈奴才爲邊務需員起見是否有當謹恭摺具奏伏乞皇太后皇上聖鑒再吉林副都統係奴才兼署毋庸列銜合併聲明謹奏請旨軍機大臣奉旨着照所請兵部知道欽此○○前大學士署直隷總督一等伯臣李鴻章跪奏爲同知選缺揀員换補恭摺仰祈聖鑒事竊查順德府同知朱壽昶丁憂遺缺經前署督臣張樹聲請以候補同知果昌補授部議應先儘記名分發正途出身人員請補等因當經行司遵縣去後兹據布政使崧駿按察使松椿查有正途出身記名分發候補同知沈守誠堪以補授會詳請奏前來臣查沈守誠年三十八歲浙江海鹽縣人由廕生於同治元年引見奉旨以光祿寺署正用四年七月到　行走七年選補大官署正十三年俸滿截取保送外用引見奉旨照例用光緒二年京察一等引見奉旨准其一等加一級遵照章程以同知呈請分發指省直隷歸候補班補用經欽派大臣騐放於是年五户到省該員年强才裕明逹事理以之請補順德　同知選缺與例相符應請准其補授銜缺相當毋庸送部引見理合恭摺具陳伏乞皇太后皇上聖鑒勅部核覆再此缺應以本年九月二十一日接到部文之日起限合併陳明謹奏軍機大臣奉旨吏部議奏欽此○彭祖賢片再據荆州府同知向時嗚禀稱同鄕四川忠州現存節孝婦秦王氏係俊秀秦德門之妻夫故時氏年二十六歲氏欲以身殉其姑諭立嗣爲宗祀計乃强食治喪矢志守節現年六十歲計守節三十四年原籍無人舉報開呈事實出具同鄕官印結禀懇援案請旌前來臣查四川忠州現存節孝婦秦王氏操堅金石志履冰霜忍慟存姑旣孝慈之兼盡完　全節己年例之悉符宜籲恩綸俾光彤史除册結送部並咨四川督臣查照外謹會同署湖廣總督臣卞寳第湖北學政臣高釗中附片具陳伏乞聖鑒訓示謹奏軍機大臣奉旨著准其旌表禮部知道欽此○○丁寳楨片再新補永寗道沈守　己於八月初五日到川現經臣飭赴新任以専責成又署簡州知州朱策撤省遺缺查有劍州知州方德堃才具練逹堪以調署又江安縣知縣李忠烺撤省遺缺查有琪縣知縣羅度振作有爲堪以調署該員方德堃羅度各任内並無經徴錢糧未完展叅及承緝盜案己起四叅案件據藩臬兩司會詳前來除批飭遵照外理合附片陳明伏乞聖鑒謹奏軍機大臣奉旨知道了欽此○○蘇州織造奴才世勲跪奏爲本年内務府援案奏派緞綢業經前任織造辦齊移交代解進亦恭摺陳明仰祈聖鑒事竊奴才於八月二十八日奉户部文開内務府援案奏派三織造緞綢擬請歸併大渾織辦以符定制而　經費一摺於光緒九年八月二三日具奏奉旨依議欽此抄錄原奏剳行欽遵前來奴才　查接管卷内六月初十日奉到内務府來文援案具奏分派蘇州織辦上田錦十疋緞二百疋平縐一百件相縐四百上綾一百　素紡絲四百疋限令照數織辦解京等因前任織造立山當因年例應辦之件卽經咨撥藩庫銀兩督飭匠工照數織辦齊全未及起解卽行卸事移交奴才於八月二十一日代爲派差領解起程進京在案迨八月二十八日接奉户部行文九年分此項緞綢卽行停止是辦解在前奉文停止在後不得遵照歸併大運請俟下年不奉派　卽爲停止以符定制至　部原奏内稱奉派織辦活計行令查照定例絲觔工染數目將絲價核寔開銷等語奴才訪得今夏蠶絲收成大歉絲價較前更昂現在體察寔在情形必當殫竭愚誠力圖撙節以歸核寔至能否按照例價開銷之處容另摺具陳外合將奉派緞綢早經前任織造辦齊起解緣由恭摺具奏伏乞皇太后皇上聖鑒謹奏軍機大臣奉旨知道了欽此 
 
