# 1914 - 238 - 4914721

 

Page 1

 
 
   
 
 

Page 2

 
 
時評 
[回扣（冷）]  
回扣惡物也中國以之而敗壞實業借欵日本以之而興大獄豈非至不祥哉然而所謂　　 
官場者每每嗜此非特中國也日本亦然然則回扣之與官場其殆爲相連之名詞歟回扣商家招徠主顧之便法也或購物或借債當事之人不能親身爲之必有委任之人委任之人如得回扣則不問其物之良惡債之利害必爲回扣計而成就之而商家仍可取其回扣之費於物與債是失其回扣者仍爲購物與借債之人耳夫以中國今日之窮困購物而得回扣巳屬喪心况借債乎况以回扣索價太鉅而致借債之不成乎是無異生食中國而不憚其血之腥也嗚呼忍哉命令 
補二月二日大總統命令兼代陸軍總長周自齊吴請授董書總劉芳山爲陸軍步兵少校張俊宸腾朝仙楊正國蔡景良劉毓藻劉雲鵬白亮彩爲陸軍步兵上尉應照准此令又令兼代陸軍總長周自齊呈請將江甯戰役出力之王翰章楊長義曹景桐授爲陸軍步兵上校並加陸軍少將銜岳曙雲授爲陸軍騎兵上校並加陸軍少將銜郭玉樹授爲陸軍　兵上校馮獻瑞劉　台費國祥尙勳授爲陸軍步兵上校張宗栻周雄授爲陸軍騎兵上校吳樂三授爲陸軍工兵上校蕭樹棠方聯甲鄒魯授爲陸軍步兵中校並加陸軍步兵上校銜郭文林授爲陸軍砲兵中校並加陸軍炮兵上校銜劉永勝張綸璜宋煥章朱裕林吳宏權王恩潭朱冠英李廷邦劉殿臣吳鴻賓曹明鏡王乃　劉汝贊孫明亮董廷彤傅蘭芳顏海雲胞洪泉莊守忠授爲陸軍步兵中校袁正卿郭成富慮香亭關鴻賓授爲陸軍騎兵中校張時春劉棟臣王有祥授爲陸軍炮兵中校郭福榮授爲陸軍步兵少校並加陸軍步兵中校銜吳維清周自忠袁忠漢剻韓錢瑞五吳天華史　恩張凱臣朱仲　李式白龔保田李源崑白勤倫趙融壽吳衡漳吳振英　福潘蔭保趙榮秀劉雷郭振鐸麟玉授爲陸軍步兵少校周錫纓劉清堂胡文浩牛振勳授爲陸軍騎兵少校任鼎銘張其瑞曹漢鈞尹乙清季保坤李鼎楊衍昌王冠英趙桂成劉良藴崇榮授爲陸軍炮兵少校齊錫珍授爲陸軍工兵少校唐杰授爲陸軍輜重兵少校應照准此令專電 
[北京電]  
　　周自齊兼財政部須俟段祺瑞復陸部任後發表有一派力推梁士詒長交通梁不願離府故周仍兼交通部 
[北京電]  
　　北京京報評論熊禁得回扣事謂愛德温高林司曾著論國際報謂英商與中國曾擬訂實業契約五種皆以華官索賄過巨中止有某某國但望望其國商人能得中國利權故頗鼓勵賄託中國然官吏不特不應得回扣並當屏絶種種不規則之借欵若貪得小欵不惜向債主購買不急軍火其爲害亦等於得回扣云云 
[北京電]  
　　昨日晤日人云駐東某社訪員現雖尙看管於私宅無異監禁有二三海軍高等軍官已被召回立憲同志會欲利用之倒海軍系之内閣故該派報連登海軍腐敗狀該派議員島田三郎等演説最激烈 
[北京電]  
　　聞昨日陸軍部接要電甚多白狼仍據金家塞六安霍山麻埠鎭而復敢分兵入汴防其後路趙倜部下之高文貴皖軍之倪香圃頗不得利其初起時僅三十人當路皆病張鎭芳養匪殃國惟陷壽州説係一時誤報 
[杭州電]  
　　法康使電朱督約星期四五蒞杭晋謁聞朱巳飭屬準備歡迎特約路透電 
[北京電]  
　　袁總統已下解散各省自治團體命令謂近據某某數省都督呈稱自治舉動囂張偕奪財權反對徵税阻撓行政大總統之意欲求政務良善宜先除妨碍行政之分子着各省民政長解散現有各級自治團體而將產業公文交與地方官管理並着内務部將自治規則大加修以便日後重行自治之制云 
[北京電]  
　　據英文北京日報載稱約法會議選舉事宜大約將於三月六號開始舉行 
[北京電]  
　　杜倫諾爾鎭守使王懷慶來電謂全境皆爲土匪蹂躪故政府將减收上年該地錢糧 
[北京電]  
　　奉督擬撥洋二萬元以充鹿兒島賑捐已由政府批准 
[成都電]  
　　此間聞胡景伊行將更動頗爲扼腕因胡爲全省柱石才具開展辦事謹愼可恃反對之者獨哥老會中人耳 
[成都電]  
　　聞尹昌衡已在北京由陸軍部看管尹曾來電請友爲其聲辯尹有一事殊不可淹滅上年七月間衆請留任督川姡尹固極有留任之機會然卒辭絶此任蓋遵父命也譯電 
[北京電]  
　　袁總統命令准湖南山東吉林貴州浙江各省都督與民政長及熱河都統之請解散全國自治公所因此等團體有碍法律治安常爲反對政府舉動之主動各公所所存之公文欵項應一併交與地方官並命内務部草擬地方自治新制召集能按制辦事之人現料此項新制經政治會議議准後即將下令解散省議會 
[北京電]  
　　外交團領袖要求中政府保護皖汴兩省敎士故政府復加派軍隊往剿白匪 
[北京電]  
　　本月七號爲清帝宣統十齡生辰因有隆裕太后之孝服並不慶祝 
[倫敦電]  
墨西哥乞華華意大利領事爲官軍所拘意政府已向墨政府提出抗議 
[倫敦電]  
　　英國希亞福爾各學校之敎員因要求加俸同盟罷課中有背約上課者各學生怒其失信推翻書案抛擲書籍墨水壺紛擾不巳主張罷課及反對罷課之學生且於街中屢起衝突均爲各童之父母解散 
[華盛頓電]  
　　美國衆議院巳採納移民議案之修正文排斥印度蒙古馬來斐洲及黃種之移民其入境曾經條約規定者則不在此例 
[巴黎電]  
　　法國衆議院預算股員會已准政府發行公債券法郎八萬萬元 
[柏林電]  
　　愛琴海羣島問題巳由列强商定辦法將以公文通報希土兩國政府文中無以武力恫嚇之言公電 
甘督贊成取消省議會電趙都督劉民政長各都督民政長鑒趙劉二公有電實爲根本大計炳華極願附驥敬望諸公一致贊同民國幸甚護甘肅都督民政長張炳華世印 
蔣護軍使通告江北安謐電各都督民政長將軍都統各使曁各軍師旅長均鑑江北前因亂黨滋擾謀爲不軌以致謠言四起人心惶惶幸經防範嚴密破獲機關多處擒獲首從多名地方已靜秩序復安然時局多艱仍不敢稍鬆防範也用特通告藉慰遠懷江北護軍使蔣雁行叩世一印要聞一 
[舊曆新年之一瞥（二月一日）]  
（遠生） 
今日巳舊曆新年元月初七矣北京市中之現象實足令吾人喚起兒時新年景象之記憶而曆之新年景象則决不能如此普遍可見社會的新年仍是舊曆也城内廟市之盛城外廠甸之熱閙中鑼鼓及骰子之聲結彩之盛皆以代表社會的新年者也各署體制舊曆元旦放假一日而各總長院長局長多面諭屬員三日之内到否聽人自由商家至舊曆元月初五以後乃漸開市故此一週間政治上社會上幾於停止京中報紙亦都至舊曆元月初五乃出版也余於舊曆去年臘杪赴天津一遊天津市内之繁華景象遠倍於京余乃因使往訪直隷都督趙秉鈞氏署中結紅彩甚盛大堂以外招待室號房等仍是舊制袁項城督北洋時之德政牌匾高懸如故一切布置無以異於馮國璋氏督署時余入謁時值有會議未見至夜間趙氏乃命差官特約往見大堂之内布置新改造之洋式房子亦已煥然時巳夜中八時而丁丁土木之聲不絶蓋改造中也趙氏在京屢助余以新聞上有益之談話此次仍快然接見如遇故舊吾曹不能不深感其意也趙氏所語甚多最先言及直隸都督今日之地位甚爲閑散以馮華甫督直時厭倦省議會之麻煩故厲行軍民分治軍民分治之精確恐以北洋爲最行政公署已搬往民政長署中故一切民事惟民政長是問直隷都督現所管七八十營州縣請調兵時都督專任調撥之責然有參謀長對於都督負完全責任故都督甚清閑都督府分二處一參謀處一副官處故都督出門有一參謀一副官騎馬相隨大似戲臺上唱戲的元帥出臺也我（趙氏自謂）前在北洋二十餘年故熟人極多商民等屬望甚切以爲我到後可辦點事因他們不知現在組織之故他們以爲尙同從前一様　我自己並未帶甚麽人來因爲有副官處就是家信也可呌他們寫甚是省力　家眷我亦未帶來因房子太多住人太少尋常可覓不見人也 
我現在出門仍是二三十衛隊此間隊有三百餘名多係從前舊有的有人主張清道我想大可不必前此外國人請吃飯他們有主張不可去的我仍是照舊出去旣巳出來做到都督若時時戒嚴出入來往的人都要搜檢叫人民覺得最高機關都是恐慌如此他們愈要恐慌旣巳出來復如此害怕　就是根本錯誤了現在頭一件是財政不得了眼見破產期近没有錢就借借到就用也没有一確實辦法這宗錢不特人家不願借卽願借我也不敢用直隷現在年須一千萬以上而歲入僅四五百萬華甫前借款幾百萬磅存儲支用故直隸尙可過去但是支持到今年三月後不曉得他們有什麽法子本來都督管不著此事没有兵餉可行文去要但是心中終覺過不下去罷了 
國税廳與地方人都不接頭那　收得錢攏本來並是百姓到現在少出了錢不過中間人落得去了罷　中間人如縣議會等是也　縣議會等現没有了但舊架子已倒敗一時亦無可收拾（余按趙都督之意似甚以包 
辦政策爲然也）本來好官就不多從前我在北洋看見能彀辦事者不過十成中三四成現在更難説了現在知事中十成中我見過一半了 
華甫在此遇有州縣請兵剿匪立刻調撥幸虧有這一點所以能保持現在局面但是骨子裏頭恐怕不堪問了 
河南之匪若專任趙倜半月之内或者可了本來國家太大舊架子拆了新的未曾蓋起藥方子開得都是對的文章都是好的但是藥料不是這麽一回事也就没法子我現在打算就一兩府地方先辦起個模範辦得好 
[女學界聯名歡迎沈製鏡靣散藥到病除]  
（上略）予面色素黄兼生雀痣斑一入學堂去粉飾除脂膠黄面齊現斑點盡露每一引鏡戚戚矣恨無易容之術今秋同學李君由申來都携有鏡面散贈我雙料四瓶照法搽擦三星期黄色盡退但雀斑影影尙在兹托上海新民社陸嗣萱君代購二料藥未敷完雀斑竟已去盡頓增滿面光采用餘之藥同人治粉刺擦黑疤搽紅點均能藥到病除人人稱快個個歡迎苦無涓埃之報今當年假開會集同人聯名具函請登報尾聊申微忱并告我女界用沈製鏡面散增無量艶福謹請○人壽醫藥室主人福壽無彊四川成都府集賢鄕民立華振女學堂姜秀娟胡美雲陶坤剛等同上言　上海盆湯弄即山西路集益里二弄對門人壽醫藥室照録○售價雙料重用羊脂珠粉每瓶大洋五角每料六瓶洋二元五角單料每瓶二角五分每洋五瓶專治雀斑烟容粉刺酒刺紅點瘰癧等類靈驗如神惟外埠批發愼防假冒切記認明藍龍商標餘年氏小像銅版告示寄郵政局妥 
[達興總公司及分公司告白]  
今有現銀出抵各項貨物如金銀首飾上等皮貨以及房産等件即向本公司接洽可也並兼收存欵其一切細章面議利息格外從優　華總經理朱葆三啓 
[南洋勸業會頭等嘉奬驥製半夏]  
外埠來信須寫明盆湯弄甯波路口第一百十五號本廬分設○杭州陳列所天字號○南京花牌樓○天津北門獅子胡同忠成棧内 
崔氏驥製消痰半夏乃驥雲氏與中外名醫再三研究廣行試騐始敢出而問世自發行以來凡官界軍界商界學界紳界女界莫不同聲譽美咸推治痰止咳之無上聖品各省紛紛寄購爭先恐後極意歡迎但華人惡習每見發達之物必多方仿造奇巧百出致使采購者無從鑒别眞僞本廬特將前清兩江督署湖北臬署京師都御史衙門曁英國加拿大日本東京韓國慶北大邱郡以及各省各縣各公館各衙門道謝神驗之書彚編裝訂成册並將信面之郵局圖記民局木章一律裝入置之案頭俾采藥者作指南之車而仿造者無從施其伎倆凡咳嗽多痰之症救治愈早愈妙若久咳傷及肺管便覺呼吸不靈兼之痰爲膠膩之質閉塞清明之府遂使哮喘大作氣促不順况肺爲華蓋蔽護羣臓華蓋旣傷虛火焦灼胃氣先敗脾火繼衰腎水告涸汗風上揚從此盜汗骨蒸元氣盡喪蓋人賴氣血而生肺氣不宜則運血不靈氣血兩損便是不起之症矣可不痛哉本廬創製消痰半夏善能止咳化痰順氣平喘運血液以培元滋腎水以固本能生天一之水能療旣損之金偉力豐功天下無敵自出世以來治愈之人不可勝計至此藥之神驗全賴汰共糟粕取其精液故能出奇制勝以少勝多若尋常之症只須一小盒立奏奇功雖至重至危之症如一息尚存連服一料包可立起沈疴斷根不發本廬實事求是精益求精可倩化學名家化騐如無珍珠龍涎香化州橘紅等珍貴之品甘受重罰大盒二元四角小盒一元二角每料計六大盒洋十三元二角另製普通半夏每盒大洋二角不靈包退還銀外埠批發格外克已如無消路可以退還上海盆湯弄絲業會館寗波路口五開間門面瓣香廬驥雲氏總發行所啓 
 
 

Page 3

 
 
固好辦得不好也糟不了什麽大事請他們（指各都）不必問信辦到數月之後再來問信包辦幾個月再看我現在有一主意過些時赴京商量商量若是决意不行也就只好不幹了 
總統也有爲難的地方余謂總統制亦好但以從速决定行否爲是然議論久而不實行反令人心惶惶且今日所急急者似應在實地上做幾件大多不必專講法律制度或文字趙氏點首日此是通論就是地方官制也是早頒布才好不然儘管嚷著人人存五日京兆之心一事不辦也不是好事趙氏之言大抵如此其他有爲記者未便宣布者姑從略要之此一段談話固爲説明今日中國政情之極好材料也余（訪員自謂）在津更晤一鹽政有關係之人渠謂今日鹽運司非比往日簡單言之直是稽核分所雇用的辦事人開支一切必須得稽核之允准現在天津稽核所長爲嚴復君之公子某君洋員爲日人鄭君與現任鹽運使李穆頗相融洽余以下將述丁恩氏對於鹽政意見之一斑（未完） 
[積極進行中之鹽政與財政]  
張次長擬增洋鹽税鹽稅條例上年卽巳公布所定税率力求劃一　取鹽稅所入之確數以爲大借欵之償還現張次長以在中國境内之洋鹽（如奉天之日本金 
山鹽山東之德國膠州鹽廣東之英國茂暉鹽是）所產頗多而運銷亦多推其原因緣前訂洋鹽稅例極輕因之鹽價甚小居民遂樂於購食查此事不惟於稅則上有碍鹽業前途亦受莫大影響自應將洋鹽税例與華鹽劃一加入鹽税稅條例同時施行巳面請熊總長特商外交孫總長與駐京公使團磋商云熊總理整頓財政策財政熊總長對於整頓財政問題甚爲注意問昨（一月三十）繕具説帖一件專呈大總統請諮詢政治會議探其内容係分治本治標兩項辦法（甲） 
治本政策（一）烟專賣法係仿照前清光緒三十四年七月會議政務處議定辦法再加修正（一）鹽專賣法并實行就場徵收通稅法（一）實行官給證婚書及國約稅（一）整頓印花税（乙）治標政策（一）勸催解欵（一） 
速辦零星借　（一）與外交團接洽緩辦撥還賠欵 
[皖省防勦土匪紀]  
馬師長之痛剿河南土匪趙從翟於上月下旬由麻埠流波　　擾霍山擄掠之後探悉六安兵備單弱卽率同匪黨千五六百人逕撲縣城比時城内僅王傳祿管帶駐紥一營該管帶又剿辦當地土匪督隊遠出知事殷葆森倉皇失措棄城逃走於是城内匪從而　應縣城遂爲匪所破城破後燒殺淫擄慘無人理次日王管帶督隊回城該匪等始結隊飽掠而云詎該匪等旣去之後旋又會合魏姓土匪一股合計約三千餘人於二十四日復行竄擾六安王管帶督隊抵禦殱匪約百餘人奈匪多兵少終以不支王管帶身受重傷至不能督隊於是縣城復爲匪所破二十七日馬少甫師長督兵抵六該匪等知不能敵急棄城南去馬師長立飭前隊尾追十餘里開鎗轟轚計斃悍匪四百餘名趙從翟已受重傷除匪見勢不支均儘力奔　現在縣境已無匪蹤聞馬師長擬在縣城駐節一二日稍資休息即行督隊前進　將此股土匪撲滅凈盡以保治安云倪都督之調防倪督前以豫匪　擾六安霍山等縣令派馬師長率省城舊駐軍隊數營前往剿辦近以省城雖駐有王統領軍隊五營猶恐不足以資捍術特電調滁縣軍隊五營來省該軍隊已於昨日搭輪到皖聞令暫紮東門外五里廟舊營房云 
[日本海軍省之大風潮（二）]  
大陸報載一月三十號東京訪函云昨日下午一點三十分鐘衆議院開會時憲政會議員花井卓藏博士提出緊急動議謂海軍省受賄案近數日内巳由預算委員總會一再討論此案不特有關海軍省之聲名且將損及之日本之國威衆議院 
有監督行政之職權且負國民委託之重任應求海軍大臣出席當衆大臣及各議員之前述其經歷之情形政友會長谷場純氏即起贊助之遂由滿場一致表示同意是日會議政府曾豫接通告故山本首相以下各大臣時皆出席花井氏復起立聲明提及緊急動議之理由並請海相以能報告議會之事向衆宣述以釋疑慮於是齋藤海相乃登壇演説如下上年十一月十一號西門子公司東京支店之哈門君來海軍省語余該公司失竊秘密書札今巳入外國訪員手該訪員挾此恫嚇彼已許酬洋二十五萬圓令守秘　此事若置之不理必起重大之紏葛蓋書札中牽涉日本海軍省之官員數人宣布之後恐與海軍省名譽有礙並請余臂助一切余卽拒絶之一面並將案情通告京都警務局十日之後余接警局報告請此案並不確實余遂不加追究直至得柏林消息及日昨豫算委員總會提出質問始悉原委海軍省因豫算委員總會集議時多所質問故已舉定特别委員會詳細查問此案顛末凡關於此案之證據書類現巳由柏林寄來昨日接西門子柏林總店來電謂該公司從未納賄於日本海軍官員云花井氏乃請海相宣讀柏林海軍隨員報告德國裁判案判决利希特控案文件之電文齋藤海相即派人赴海軍省取之花井氏是時又質問司法大臣對於是案前後之態度奥田法相答稱是案現正由司法員調查證據故尙不能起訴且謂一俟法庭查得完全之證據自有切實之辦法以尊重法權是時海軍省之電文已取到卽由齋藤海相豋壇朗讀憲政會議員林毅陸氏乃起立質問西門子公司代表得悉秘密書札失竊而落於外國訪員之手後如欲拘捕該訪員則自應至外務省報告曷爲乃往海軍省並請海相表示對外國製造家贈送回扣金之意見齋藤海相答稱海軍省官員從未收受此項回扣至西門子公司代表不至外務省而至海軍省報告之故殊難臆測於是立憲同志會議員藏原惟廓氏起問室蘭製鋼廠與政府之關係該廠資本之半數計日洋一千五百萬元乃屬英國造船公司二家所有該二公司僅擁主人之虚名其資本之管理權實在政府某某數大員之手並聞山内海軍中將爲在職官員何以能任爲室蘭製鋼廠私家公司之總理復問及神戶川崎造船廠與政府有何關係及會計高内氏侵呑公欵洋三萬元一事齋藤海相答稱藏原氏所問室蘭製鋼廠資本事宜實無答覆之必要海軍少將山内氏初任該公司之顧問後乃陞爲總理當時卽置入退職軍官名籍至政府向本國船廠定造船隻實抵制外國製造軍械專利權起見政府與諸公司並無秘密關係高内氏侵呑之公欵其損失大半由各銀行擔負憲政會議員高木氏謂海軍省絶對否認在職官員舞弊之消息實屬過分並戒海相如執意稱其屬員潔白無私則彼將以切實辦法對付之然海相仍毅然否認其屬下官員曾有一人收賄者於是島田三郎氏自席起立謂西門子公司代表旣將該公司營業詳情通告海相余敢决其彼此必有密切之關係海相其深信己之才力能釋衆疑乎余意該代表與海相會晤時海相必聞　及向該公司勒索重金之外國訪員姓氏否則海相可稱無天下人士之常識或不知自收回治外法權後日人對於外僑享有之權利也（未完） 
[雜評一（無名）]  
中國之内閣中國之内閣所謂若有若無也或云不日卽倒或云現在决不即倒其實倒亦如此不倒亦如此本無它權與政治上關係　也日本之内閣日本之内閣所謂海軍派之内閣也今以海軍賄案之發生於是亦有倒内閣之説日本雖帝國而民氣或較中國爲昌日本之倒内閣人民倒之矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[約法會議之進行狀况]  
意見之徵求約法會議轉瞬成立所有關於約法增　問題卽委諸該會討論大總統對於此事以爲該會分子亦僅數十人若意思未能貫注陡然增修轉滋誤事擬先行通令各省長官各抒所見條舉增修約法之意見將來彙交該會作爲參考藉收集思廣益之效旗族之提議約法會議召集在卽聞旗族各團體以此次約法議與國會有相等之效力雖遠如蒙藏亦有議員加入獨於旗族并未定有專額殊欠公允現提議擬呈請於約法會議内特設八旗議員專額以使旗族得與參預一切而符五族共和之眞義云議員之擬增修約法條例公布後關於選舉事宜巳交籌備會議事務局辦理刻聞在京方面其有候補議員之資格及希望者政府甚爲注意兼有巳擬定者而京外希望此席者亦復不少茲爲舉其較者　前兩院議長國會停止而後大總統極欲爲兩院議長籌一位置茲適有約法會議之機會前日湯王兩議長因事進總統府大總統徹示意旨兩議長當卽婉辭謂國便停止目前就事諸多不便總統亦不相强旋更　某某議員訽兩議長兩議謂當必肯爲總統帮忙但我二人亦不便爲之代表云云　趙次珊民國成立後趙次珊避居青島前次來京且不示不願與聞政事此次不知如何又大發高興力請充當約法會議議員總統甚以爲怪六十老翁興復不淺無怪新進少年之躍躍欲試也說者謂不僅趙次珊一人恐避地上海青島之諸逸老亦必有繼次珊而起者　張國淦饒漢祥各省議員京内外皆擬有多人巳確定者惟湖北一省其人卽爲現充政治會議員之張國淦饒漢祥兩君 
疆吏之條陳昨直隷劉省長來電對於增修會議特條陳兩則議組織（甲）爲上院凡有勳勞卓著學術深者方與其選議員名額除由大總統簡任若干外餘由各部總長各都督民政長遴選以備政府諮詢（乙）爲下院選舉法照普通規定議員之核减各國下院議員額最多如英六百七十人法五百九十七人最少如比利時和蘭僅百五六十人其多寡視國情政治歷史爲衡我國衆議院額定五百九十六人與法相同而程度不及故議一事則築室道謀發一言則盈庭聚訟宜减爲百八十人以袪積獘而省經費兩派之議論約法會議組織條例頒布各方面輿論對於官派民選之説其熊度約分兩派在贊成一派亦頗有理由謂爲政策之一種手腕而反對派則謂所指選者之資格似畸重於第一項又懸一高等文官五年以上爲標準其勢非大官僚家無入彀其餘雖有奇材異能而得其門者或寡故不如逕言爲官派較爲直捷云云 
[政治會議未來之三議案]  
政治會議於年節中間業將組織約法會議問題完全交卷祀天祀孔亦復以極短之時間一律脱稿此兩事巳了結矣然而未來之議案水複山重大有應接不暇之勢茲據最近所聞則以後交議案之最重要者約有數案憲法草案憲法草案前經憲法起草委員會倉卒脱稿後　駁甚多　各都督民政長通電反對以後本擬重加修正　四該會消滅遂作罷論現在約法會議不日即將成立將來新國會發生必更有民國憲法出現前此起草委員會所訂之草案當然應歸打消無待再計日昨川　顏　等曾經來電呈請取消聞日内又須提出政治會議矣 
總統制案總統制自一般顧問發起以後各政客風起雲湧爭先附和大總統及副總統亦均有首肯之意且各省都督民政長近日通電到京商榷此項問題者大槪已如萬矢赴的一致進行現在大總統以時勢逼迫急待解决擬將各　來電並一切條陳彙集成帙再令秘　應詳細研究說明理由一併檢交政治會議作爲一種議案不俟約法會議之成立矣修正國會組織法案約法修改本與國會組織法之修正有連　之關係　應早爲研究現聞總統府對於此項問題屢經討論由多數人意見認定三種改革事項第一核减兩院議員之數額叅議員以一百三十人爲限衆議員以三百人爲限第二劃清兩院之權限參議院性質務求與各國元老院相當第三兩院組織之手續應視瑞士智利西班牙等國成例酌量變通此等事項均爲將來組織法修正時之要點聞總統之意仍擬一一開列提交政治會議以備將來參考之用云 
[關於借欵之最近消息]  
幣制借欵將次開議幣制借欵本擬在去年成立所以未能成立者其主要之原因有二其第一原因爲借欵之次序借欵旣爲改良幣制之用則幣制之如何改良自爲借欵之一大要件彼時吾　幣草案尙未確定未交銀行團閲看自難憑空定約先議借欵現則草案業經確定並於陰曆年前交銀行團閲看外人對於暫以銀元爲主幣及主幣銀元之重量均已一致贊成故該草案不久將由大總統公布則該借欵第一　緩成立之原因已消滅矣其第二原因爲借欵之抵押品去年吾國提出之抵押物品許以鹽欵餘稅外人譁然以鹽欵已經數重抵押安有餘欵可抵然鹽欵雖經數重抵押其實數僅每年二千五百萬元據財政次長兼鹽政處長張弧之希望則鹽稅自經整頓之後今年收入可增至九千萬元之譜可知吾國以鹽稅抵押實係確有把握然外人不知吾國情形固難望其深信至本年一月二十二號李隹德典由兩淮調查鹽務回京之後深信吾國鹽稅足以再抵借欵並預料今年收入必能大爲增進銀行團聞之始信吾國之言不誣將來開議借欵吾國以鹽稅爲抵銀行團當無異議此則第二未成立之原因亦消滅矣現聞該借欵將不日正式開議成立之期爲陽曆二月至於將來借欵之折扣則熊總理前日巳特爲告誡此後　外人訂結借欵者不得再取折扣務使所借之欵涓滴歸公如有暗取折扣者必　重罰云云（其）文已詳昨　茲不再錄） 
導淮借欵成立原委張　商長向美紅十字會借欵導淮巳於一月三十成交茲紀其原委如下導淮借欵以張農商長爲之倡張素富實業經騐鹽於外尤注意於水利所謂導淮計畫發之於十年前彼自謂確有把握苦無實力以實行其說及此次出爲農商長乃極力主張借欵以行導淮初商之於美國紅十字會該未敢卽允以　　工程　大果否能獲勝利係一疑問因託　　查以爲延緩其　調查費至七十二萬元之多　值英人亦有問言談判遂停旣而張呈請設立中央導淮局并最近水利局實行成立外人知中國政府確欲於水利方面有所建設則導淮自係於交通礦政以外 
别標實業之一　因亦樂於從事此爲導淮借欵成立之眞因其借欵條約係由農商部及水利局與美駐京公使共同簽字欵額美金二百萬元利息五釐中國債票照市價出售導淮總工程師由美紅十字會指惟聞此仍係草約至正約須俟駐外財政員陳錦濤至美時再行　美政府代表共同簽字云 
取締民辦事業借欵政府以民辦種種　業緣資本力之缺乏勢不得不利用資惟純取放任主義不加以相當限　致有損失主權之處及發生國際交涉問題在所難免日前國務會議議决取締辦法數條除通令各省民政長遵照辦理外並照會各國公使查照茲將擬定之取締辦法錄其大致如下（一）凡民辦各事業欲借欵時須呈報主管各部核奪（一）合同之内容並借欵之用途並及預算須詳細列表呈報（一）主管各部對於該合同認如有提交國務會議之必要時非經國務會議議決該關係人不得爲簽字之手　（一）該偕欵　主管各部許可後合同簽字之際須預行呈報該省民政長（一）私行借欵不經過以上之手續倘生　葛時政府槪不爲之負責 
[甄試聲中之縣知事]  
政府之重視總統府確息一月三十號上午大總統謂熊總理云知事爲親民之官苟知事得人則地方治安可保否則獘端百出其害有不可勝言者俸給之厚薄亦爲知事貪婪與否之致病大原此次國務院劃一地方官廳俸給以知事官秩較卑所定俸給極形微薄恐將來不免弊資　生亟應設法以　補救云云熊總理擬請將此案由大總統諮詢政治會議云 
主試員之請派内務部以知事試騐在即所有主試各員應先派定特查照知事試騐條例函請各部院開送有主試委員資格之職名其文曰查知事試騐條例第十六條主試委員以各部次長參事司長曁部院所屬局長參事各員充任均由内務總長開列名單經由國務總理呈請大總統派充等因現試期瞬屆相應函請查照上列各項人員開具職名清單咨交本部以便　齊呈請派定如單内人員職名試前若有變動祈卽隨時知照云云甄取時之方法縣知事考期轉瞬卽届各省送考及自行報考者于于而來外間傳聞人數多寡不一聞經報名到部者已達二千人左右内中送考者約占十分之一除因年齡及服官年限不符舊案或塗改文憑應行取消者約在百餘人外餘皆可一律准予應試至於考試時無論送考報考一律加以彌封並無歧視而甄錄試一場特别從嚴蓋因此次舉行試騐爲澄清吏治起見當事者對於取舍一節異常注意惟聞任用時偏重經騐云 
[尹昌衡交部看管之原因]  
前川邊　略使兼川邊都督尹昌衡解任後因故留京茲聞尹氏此次來京政府即接有川省官吏告密之電故尹氏庽居賢良寺時政府卽派有軍警守護名爲保術　卽看管迺連日政府又一再接川省官紳密電情節重大且尹屢次上書要求謁見大總統故政府始於日昨將其交陸軍部看管其原因一係政府接有川督胡景伊密電詳述尹氏秘密舉動並牽及政治會議某某兩秘書又某書記員情節極爲離奇一係川人近日聯合多數告發尹在川邊侵呑軍欵等事故政府先將其交部看管日内當卽開審並聞政治會議之某某兩秘書均將歸案審辦云 
[何都統查覆德人被傷案]  
德人何夫門在張家口被兵士擊傷一説說何都統查明後旋卽詳電政府本報二月一日專電　巳略述及茲錄其原電如後大總統鈞鑒奉參陸兩都　電傳奉鈞令聞本月二十七日晚有德人何夫門在張家口被第三鎭兵丁鎗上刺刀　偒兵隊所在地方理應申明約朿似此强橫牽及交涉外人謂我紀律何存仰即迅飭查明將行兇兵丁拘留聽候懲辦勿稍瞻徇等因宗蓮等遵查德人何夫門卽何夫漫原在托羅蓋附近之三根達賴德商馬羣牧馬本月二十六日晚九鐘一刻該德人帶同蒙古人三名馬五　鎗一枝由口外行至張家口大境門外元　山第十團後路地方該團機關鎗巡哨正目藍庚祥因係夜間突來外國人及蒙古人不得不格外注意向前盤詰索驗護照何夫漫漠然不理問之再三仍直闖進行該目當時攔阻牽挽是誠有之及取驗護照亦卽放行並無用刺刀擊傷情事且旣係刺刀擊傷必有傷痕可憑自該德人到張埠住烟草公司曾經聞信一再派員密驗未見帶有傷痕現在何巳入京究竟帶有何傷擬　飭驗以證虚實茲奉前因除由司令永祥飭將正目藍庚祥拘留外謹復鈞核宗蓮永祥叩世 
[鄂省防勦豫匪近訊]  
軍隊之分防河南土匪近由光州　擾商城固始並分衆直犯鄂之羅田麻城黃安皖之六安霍邱聲勢非常猖獗鄂省鄖陽襄陽德安各郡邊境與汴接壤者亦紛紛告警設防自二十五號以來鄂都督叚祺瑞無日不調遣軍隊出防茲將派出各軍隊駐地調查誌下一近幾第二師步兵五團開赴黃安駐黃乙站第六團開赴麻城駐虎頭鎭第七混成團開赴信陽又該師原駐孝感之機關鎗隊二連亦移駐麻城黃安一寗軍第一師第一旅開赴德安隨縣由該師長黎天才親往督率一段都督帶來之拱衛軍機關鎗隊二連亦開赴棗陽光化駐紥由原駐該處奉軍王團長統轄一鄂軍第二師徵兵七營亦經該師長蔡漢卿親率往羅田黃安圻水等處駐防 
黨人之關係豫匪白狼等據探報確與黃興輩聯合蓄不小前攻確山新安店各站係欲襲據京漢路以震動武漢茲犯六霍麻黃各縣意欲闖出大江各地黨人均謀　應云云故段督防範非常嚴緊日前曾於孝感緝獲私運子單赴汴之黨人王某交軍法局訊供係詹大悲所派運濟匪首李鴻賓者巳於上星期三槍斃於省城矣又有蔡惠民者係前鄂省軍務司長蔡濟民之弟曾經黎公遣派出洋留學陸軍茲隨祁國鈞返鄂謀亂祁伏法後蔡猶濳謀進行擔任交際幹事除夕日在斗級　本棧拿獲於陰曆初二槍斃軍界官長　之相識者甚夥竟無敢出爲緩頰按蔡濟民雖隸　民黨並不贊成　亂甯亂作之際有讚其爲黨人運動者蔡聞之自投都督府居住不出以表心跡近巳不知所之有　其出家爲僧於西湖者茲乃弟因事喪身蔡聞之不知若何傷感也白匪之揭帖日前白匪傳檄鐵路各處謂須於元旦陷信陽又湖北黃陂孝感一帶亦有揭帖作匪人口氣云卽至該地度年囑商民多備酒肉食物以俟其大軍一到獻出供應則保護無擾以致謠言四起黃孝商民之旅居武漢者多不敢回里度歲雖經調撥軍隊開往駐防然當地之民一夕數驚遷徙者甚夥叚軍長之籌防白匪如此猖獗原因於河南巡防營現隨匪倡亂者有十三營之多衞輝彰德及黃河北各地方皆有匪蠢動袁總統極爲憂慮特命段軍長芝貴至汴籌畫防剿以致段督鄂之命昨始發表聞段軍長已准於世一號（即初六日）上午九時由信陽快車來鄂大約接任之期不遠矣段芝泉總長則急須交卸回京 
[粤省舊曆新年之悲觀]  
廣州特别通信員 
粤省自民國成立而後元年二年對於舊曆新年均異常落寞去年陳景華爲警廳長凡於民間沿用舊曆厲行干涉曾嚴禁商民慶賀舊年民多怨之今歲政局改變執政者多屬舊官力反前時之所爲故此番舊曆新年巽常熱閙家家爆竹戶戶桃符大小商場一律休業數天熙來　往遇人即相慶祝皆說吉祥佳話居然盡復舊觀矣 
政界自行政公署以及各局所凡辦公人員皆停止辦公三天表面上雖不慶祝然員司往來仍互相賀歲也惟學界則因敎育司長先期頒發通告禁止學生告假故是日仍照常上課至二十七日始由省長傳知奉總統命令陰曆元旦作爲春節放假一天遂於二十八號補行放假故學界中人多議政界中人之辦事　頇政界則自行休業學界則不准休業過於不近人情云茲於熱閙中述悲觀兩事如左 
拿獲刺客後之驚皇當舊曆歲闌時粤中又異常戒嚴其故因駐港偵探先期報告言查有大帮軍火自外洋運入口於舊曆十二月二十後可到故自二十五後稽查格外嚴密城内各街路口均用軍隊駐守各城門及各輪船碼頭各鐵路站均詳細查驗濟軍總稽查王統領及警察應長鄧瑤光則親自查街日夜輟蓋巳嚴爲戒備矣至二十九日突有軍服客二人乘　輿至都督府昻然直入儀容甚偉衣服甚麗旣入第一重閘門稽查者尙以爲軍官謁見也及至第二重閘門爲守衛者盤詰見其形有可疑及搜身畔兇器遂執交軍法處研訊之下始知其爲刻客直認不諱遂於除夕即行槍斃並因其供語所開於城中破獲機關一處並捕去嫌疑者二人事機旣　故除夕亦　然無事矣 
借欵中變後之恐慌舊曆年關最爲吃緊者莫如財政紙幣低折渴望維持者全在借欵自有借欵中變之說（詳情巳前報）社會上非常注意故商界中多主商店交易以現毫爲本位雖政界力行申禁然禁者自禁而行者多已實行矣據政界中人傳說則云借欵仍未盡變客臘財政司長嚴家熾到港時因未晤借欵介紹人故未能提欵耳現在草約巳訂借欵仍在若離若合之間故二十八日（即舊曆正 
月初三）嚴司長又已赴港熟商欵事說者謂仍有可望也而據港中人說則言借款之事非得殷實有名望之人出而辦事難望有成初時擬辦省立銀行原欲推舉港商劉鑄伯擔任故借欵之事稍有眉目及後劉已推辭故借欵之事因之中沮此又一說也至傳有奸商組織公司二所操縱紙幣聞此亦屬於港中商人並有外國資本於其中政界中旣無維持紙幣之實力則此事亦實難禁也茲將一月二十五日李省長令行警察　布告文錄下財政司案呈查粤省商場貿易一律限以紙幣爲本位銀毫爲輔助節經通飭遵照昨訪聞各行商連日紛紛集議擬陰曆正月即以現毫爲本位如果屬實殊屬弁髦法令破　幣政又經布告嚴行禁止並函致總商會邀集各行商切實勸導毋得任意更張牽動大局各在案茲查得各行商中明達維持者固不乏人而陽奉陰違者復不少亟應由警察廳再行布告申禁並轉飭各區長訪查各商店交易如有以銀毫爲本位者實行　涉拘案議罰又訪聞近有奸商組織公司兩所操縱紙幣徇私漁利不顧大局此項公司成立已餘日應並由該廳切實調查務得主名拘案重罰以維幣政爲此令仰該廳迅卽遵照辦理毋稍刻延切切此令 
[粤孫光庭已准撤消通緝案]  
一月二十四日廣東李民政長覆會議軍事處公函云頃准大函據孫中將武函稱孫光庭丹崖家在汕頭於革命事旣具熱心復著勞績學品均隹素與國民黨人不洽不敢家居去歲由京赴南洋新嘉坡辦理羣進會并偵察該黨所爲迭次報告國民黨人　之深陷之毒不識如何搆害謂孫假羣進會名義潛赴汕頭運動第三次革命揑豋報端致使李民政長懸賞緝拿武敢保孫决不敢有潛謀之事用特專懇電李民政長洗白其寃至爲感盻等語查光庭丹崖是否爲人誣陷致被懸賞緝拿本處無從考核旣據孫中將函稱寃抑如果可信似應量予剖白用特函達就近確切查明酌核辦理并希見覆等由查此案當日係屬訪聞故飭警派探嚴密查緝免致漏網貽害地方現尙查無從逆實據准函前由自當取消原案以安善良除函致龍都督知照并令飭警察廳遵照外相應函復查照 
 
 
 

Page 7

 
 
地方通信 
[松江]  
盜匪鎗傷屠夥南外打鐵橋一小市集也昨夜忽來盜匪多人搗入屠舖陸根全家先在門前放鎗彈丸穴門而入致屠夥阿木足踝受傷骨亦擊折盜遂肆刧以不能飽獲復打入壁隣葉生生藥店刧去櫃洋二百數十元綢皮褂一件並衣物等復鳴鎗向西北逸去據事主稱盜均穿黃色軍衣紅白領章不一帽綴紫毛各携槍械間有電筒翌晨投鎭守使執法處曁警察局禀訴並舁受傷人至檢察廳請驗執法處立派員查勘華亭沈警長亦馳往逐細勘視拾獲褂上之鈕扣及彈丸數粒刦去之雜衣皆抛在附近水潭内楊鎭守使聞信大爲震怒擬從嚴緝究憶上月四號之夜該處俞老順小山貨店亦曾被刧洋四十餘元所見之盜裝朿亦與此次略同曾在警察局遞禀該處附近著富薛董家屢有人潛往窺探是　薛適延僧道作佛事臧獲麕集人語喧　遂得免刦亦云幸事薛家及隣近鄉公所均裝電話詎電線亦爲若輩割斷云 
破天荒之產科產科一項關係至鉅而世俗不甚注意舊有之穩婆皆蠢蠢無知識故時致僨事金山吳宗亮女士曾畢業於京師女師範復入中華女子產科專門學　列最優等旋在上海自新醫院襄理產科多年現賃屋於城内佛字橋堍縣壺行道行將於產科學上放一畢彩也 
[蘇州]  
　　太湖盜匪猖獗原因蘇垣太湖一帶近來迭出盜刦傷人巨案破獲者甚屬寥寥尤以東西洞庭山地方爲最甚推原其故皆由於司緝捕之責者怠玩疎縱所致東西山地方爲水警第三營管帶吳錦標第一營管帶張占魁二員之區域乃該二員置捕務於不問僅派數船往巡敷衍塞責以致盜匪日漸猖獗現有某紳等擬另保胡昌寳接任水警管帶差務俾責成盡力緝捕云 
[鎭江]  
　　警務長遲遲不來張警務長經韓省長委調江都縣警務長遺缺聞以陸振補充去冬年下陸曾來鎭地組織一切當卽赴省領取委任狀以憑履新詎至省後迄無消息未知何日能到鎭云拘獲强盜婆日前警察九區劉區長會同該處鄉團在二擺渡地方獲住積盜趙得勝楊德奎並趙得勝之姘婦劉楊氏三名一併解送總所經張警務長研訊確係積盜張警務長巳將該犯等移送縣署矣 
軍隊之行樂駐鎭陸軍第五師二十團以地方平靜又值新正休息之期各兵士及時行樂日前在團本部扮演高蹺及各種戱劇并肆筵　席以宴嘉賓復遊行街市一遇以示軍民同樂所至之處夾道縱觀咸謂爲昇平景象云 
[安慶]  
縣知事將頒銅印前清時凡督撫以迄州縣關防槪係銀銅質光復以還官吏印信多用木戳且非部頒者殊不足昭信守而知事一職甚關重要如發布縣令呈具公牘需用尤繁徐茗樵君特於前日呈請民政長咨報立案並請頒銅印一顆刻聞巳由大部核准先行咨復皖督矣 
皖垣騐契展限皖省騐契限期原定三年一月底一律竣事惟自開辦以來各業戶踴躍呈騐者固居多數而逾限未騐者亦復不少其原因或業主遠居他省寄契輾轉致稽時日或因災祲之餘農民遠徙必待春耕歸里方能取契呈騐種種困難情形自應於限制之中仍寓體恤之意故懷寗騐契所長徐旭君特會同各縣所長領銜呈請民政長展限兩月昨奉民政長批准展限以三年三月底止其税契减税期間亦遞推展限兩月通令各縣遵辦徐君奉文後當即佈告各業戶赶將所置田房山場湖廠等據無論紅白契典契一律於展限期内來所分别騐税如再玩視定卽照章嚴罰矣 
[廣東]  
陳宜禧之控案廣東民政長批黄延麟等呈控新寧鐵路公司總理陳宜禧文云據呈新寧鐵路公司總理陳宜禧違法作弊欺壓股東請飭將擬定選舉章程取銷等情查董事一職照章係由衆股東公舉該公司選舉董事一事前准交通部馬電飭令先開股東會再舉董事等因當經轉行遵照在案昨閲該總理刋報廣告亦聲明在公司開全體股東會研究董事局章程并選舉法呈部核准批復再議定期舉辦并佈告改定二月四號開股東會議等語此項章程辦法旣須届期由衆磋議呈部核定該總理豈能專擅該章程尙未實行更無所用其取銷臨時董事局本非法定機關即不能執行董事職權來呈所云選舉票不經臨時董事簽押者作爲無效等語無非懼選舉失敗預留翻案地步此等越權之請全係無理取鬧本公署斷不准行 
[山東]  
組織警鐘演説團　泰山爲五岳之一每歲春間香火之盛自數千年來於今未改其愚夫憑婦之朝山者不遠千里而至自除夕至四月絡繹不絶近聞有秦邑學界王衡鰲李家幹等以警廳長前曾禁止嶽廟香火會今特倣照此意聨絡同志組織一警　演説團其場合即在岱廟紅門等處設立每日廟演破除述信解説信仰自由之要義爲宗旨聞刻巳呈請縣長立案不日即試辦矣 
烟台查獲硫磺之處分聞烟台警察事務所日前經華美公司函告在大興隆街源興茂字號内查出硫磺七包共計六百餘斤訊明由某藥房櫃夥及前登萊青硝磺局内　買均賣給粉房薰粉團從未賣給匪人云云所長因其私存火硝有干禁令已將硫磺掃數充公由華興公司備價收買以二成充賞以八成批解都督府矣 
[天津]  
趙都督赴京原因趙都督有一二日内赴京消息聞係總統密電相邀密商要政三項一爲討論總統制之關係一爲解决直隷都督是否裁併及民政長再任人否一爲籌防白狼竄擾直境辦法此外尙另有别項問題云 
雜評二（默） 
　　倒閣之時機總統制勢雖必行然須俟約法會議成立而後交議爲期尙遠也今則以迫不及待將提交政治會議矣可謂總統制成立時機又近一步京師紛傳如熊辭職者則暫時繼任之總理爲段祺瑞繼任之財政總長爲周自齊今段巳卸鄂督任回京周亦巳卸代陸軍總長任則二人已有餘暇矣可謂熊總理辭職時機又逼緊一步 
　　提案之機關約法議會議修改約法與重要各法案也而今重要之法案如總統制案憲法草案國會組織法案等等均將於政治會議提議之是以政治會議而行約法會議之權矣何必再設約法會議也或曰今之提議不過整齊討論爲提交約法會議之預備然則政治會議可稱提案機關而約法會議又可稱爲議决機關一而二者非歟 
　　疆吏之識時各省大吏有主張撤消各省省議會者有主張裁撤各省自治會者有主張停辦各省小學堂者有主張裁併各省司法署者紛紛電請可謂善於應時勢矣雖然時勢者人力所造今之疆吏非應時勢而造時勢也國無議會無敎育無司法吾不知其將造成何等時勢也嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[白狼擾害敎會三誌]  
皖省六安霍邱等處近被白狼肆行騒擾並將法國敎士奚若瑟戕害等情屢誌本報茲悉法國駐京公使康蒂君在滬　信後當即會商姚主敎特電皖都督倪嗣冲君詢問一切現得倪督復電謂達敎士業已由官兵保護出險惟奚君被害深爲抱歉云云現康君除再電倪督請將該處敎堂敎士擔負保護外並巳電達法京外交部據情報告矣 
[白狼潛購軍械]  
江蘇都督馮國璋君與長江巡閲使張少軒君近據探報白狼近遣同黨赴申向租界某洋行訂購軍械意　運往長江一帶密謀舉事等情特於昨日分電上海鄭鎭守使墍淞滬警察薩督辦等一體派探密防以免潛運滋禍一面分飭駐滬偵探會同上海軍事偵探金殿臣探目宁鳳鳴等分往浦東南市各碼頭並協同大達碼頭巡丁長楊芝階日夜在各碼頭守候嚴查母偷漏 
[郵局暫停軍事區域之滙兑]  
白狼騷擾豫皖光州六安等處上海郵政局爲愼重起見所有該處滙兑事宜已暫行停辦昨上海郵務管理局局長魯士君巳傳令城廂内外各郵政支局一體照辦並發出一百九十八號布告云查河南郵務區内之光州安徽郵務區内之六安縣（卽六安州）正陽關亳縣（即亳州）阜陽縣（即穎州府）各郵局現在滙兑事宜均暫停辦此布又發出二百號布告云查安徽郵務區内之合肥縣（卽廬州府）又壽縣（卽壽州）兩郵局現在匯兑事宜均暫停辦仰即知照此布 
[嚴防黨人起運軍火]  
上海鄭鎭守使因據探報黨人近又在外洋私運軍火來華希圖舉行第三次革命巳令駐浦第一營廖營最密爲防範在案茲又查得淞口以外之東海灘一帶尙無巡船來往難免不在該處起岸故於前日函致楊交涉使轉函江海關税司迅飭淞口洋關巡員速派小輪一艘隨時在沿海灘一帶梭巡遇有靠灘停泊之船隻亟應詳查以防夾帶偷運云 
[蘇州鎭守使規畫防務]  
蘇州鎭守使殷君以蘇垣潛伏黨人甚夥水陸各要隘均應派軍駐防且查滬寗火車路線經過之崑山三官堂及蘇州上游之滸墅關官凟里等處素爲匪徒出没之處尤應派艦擇要防守除令飭水警第三專署第一營王保成管帶飭派師船六艘分駐崑山及滸墅關官凟里三處每處二艘担任查緝外並以南翔眞茹二處亦爲火車往來要道業於日前咨請上海鄭鎭守使派兵往駐矣 
[嫌疑人陳述被拘原因]  
巡警第二署第一分署偵探於本月三號夜十點半鐘在拱宸門外新馬路上拘獲楊紹庭戴海清二名稱與黨人有關由孟署員解送滬南分廳轉解鎭守使署請辦詎至製造局時因在深夜局門已閉遂由承解之分　差遣員就近交由高昌廟巡警第三分署暫押一宵昨晨由第三分署張署員略加盤問據楊紹庭稱年三十一歲係安徽旌德縣人於去年七日間來滬在春申福客棧充當茶房嗣於十二月初歇出暫寓法租界嘉善旅館並無不法情事又據戴海清稱年三十歲安徽巢縣人向業槽坊生意去年因原籍荒灾改業販售鹽鴨於去年十一月間來滬亦寓嘉善旅館故與楊紹廷認識昨日因向胡姓索取欠洋一元五角胡不付洋反被扭至茶館評理致被包探拘住楊在旁解勸亦被逮捕實無他事張署員察閲二人衣服均破舊不堪且無通同黨人之憑證惟旣據請爲代解自應照辦即於昨晨十點時將楊戴二名解送鎭守使署請爲訊核 
[捕風捉影之報告]  
上海鄭鎭守使於前日（卽二號）上燈時據暗探報告滬北華洋交界之楊樹浦附近查有黨人機關一所請速派軍恊同往拿鄭鎭守使立命第七旅臧旅長選派軍士四十名各偑手槍協探往緝正在出發之時又據探報謂該機關黨人已聞風逃逸請免出發俟查明現匿何處再行報請查緝云云各軍士遂各歸隊 
[三誌救國接厲團之發現]  
黨人黃大昌（卽王樹績）被江海關巡員在東洋公司碼頭筑前丸輪船上拘獲搜出救國接厲團誓愿書等印刷品送由淞滬警察分廳轉解鎭守使署訊供不認已詳前報昨日下午復由軍法課長王君提訊供仍如前並稱搜獲證據實係他人所帶並非己物我實名聶振東黃大昌當另有其人王君一再駁詰始稍吐實旋飭還押將情禀明鄭鎭守使電報中央政府一俟回電到申卽當按照軍法處置云 
[盜匪搶刦拒捕六誌]  
處治盜匪之辦法 
因公捐軀之榮譽 
盜匪陸羣於上月二十號夜七時糾黨夥刧四川路騰鳳里口德順小錢莊大小銀洋及金對開共值洋二百七十餘元並開鎗擊斃總巡捕房九百四十三號暗差華捕顧雲生業經公共公廨訊實嗣由捕房查得該盜曾於去年七月四號在九江路糾黨擊斃探夥生瘡阿根（卽陸阿根）判令押候傳到阿根之姘婦陸殷氏質明併究在案昨由捕房傳同見証王寳生（卽臘寳生）石龍順將陸解廨質訊先由老閘捕房一號西探投稱去年七月四號有九江路二百五十一號居戶周宗桃來報其同居人陸阿根被人喚至門首開鎗擊傷立將受傷人車送醫院治一面將陸妻殷氏傳至寫字間據稱事前先有身穿灰色雨衣鑲金牙二枚之人來家喚阿根出外當將與阿根同食晚膳之石順拘解公堂訊無証據交保開釋查陸羣與阿根有隙並已查出一信旋將陸羣查獲供由江郎（即文明）與小　　　 
阿壽等所爲卽禀請出票拘拿迄未拿獲云云繼由見証臘寳生投訴在清和坊妓院帮傭與陸阿根相識去年六月初三日有人喚我到集賢樓茶館内托交四先生一信並未拆看實不知陸阿根被何人擊斃又據石龍順投訴與陸羣並不相識惟江郎曾在清和坊同事不知現在何處乞鑒並據三十號西探禀稱陸阿根之姘婦殷氏不知移居何處往傳無着惟據陸羣供稱陸阿根係被小阿壽開鎗擊倒江郎用刀猛戳彼在弄口並未動手等　堂上命將陸羣帶案向陸詰稱包探與見證等所供爾聽見否陸稱聽見堂上又曰爾旣聽見尙何言陸低首不言卽由英領哲君諭曰四川路夥刧一案爾實有份至手鎗係由巳死之九百四十三號華捕見爾抛棄於竹笆内旋卽檢獲尙在爾身畔搜出鎗珠十二粒據爾所稱在地上拾來現九百四十三號華捕已死惟察非由爾擊斃蓋爾之鎗内子彈仍完全不缺爾之夥刧殺人業已証明罪巳成立照爾等强盜本擬於每年二月三號該華捕身死之日將爾帶出毒責皮鞭一次現因刑律改良未便施行如將爾覊押西牢十年無許多公欵供给論畢商之孫襄讞卽援筆會判云深夜夥刧又敢拒捕罪已成立着押西牢五年手鎗存捕房備查昨日爲被害華捕顧雲生舉殯之期麥總巡以該捕因公殞命特飭各捕房中西印各捕執紼送喪並擬從優撫恤午後一時由仁濟醫院發引從四馬路朝東過河南路經南京路折至四川路出事地點由該處商民設席公祭旋至北京路繞道福建路過老閘橋至蘇州路登舟運回浦東安葬計前導有印捕馬巡兩名次軍樂一班再次有一旗上書竭力治安四字後隨血衣亭隨行華捕約五百餘名印捕四十餘名西捕二十餘名印捕正巡裴立脱與各捕房捕頭亦均執紼隨行沿途觀者莫不肅然起敬 
[引渡阜甯土匪之磋商]  
巨匪沙紹卿張建平等糾合大帮匪徒在阜甯縣屬東坎村連刧居民數十戶焚屋百餘間並拒傷兵士十餘人得贓逃滬匿居公共租界經該處警署偵探偵悉來滬報由滙四捕房協同中西包探將沙等拘獲解公共公堂請究沙等延律師到堂辯護聲請交保未奉照准判均押候查核在案茲由江蘇馮都督函致鄭鎭守使轉函公廨關讞員會商西官照章引渡鄭君得函後昨特轉函公廨略　准都督馮咨據阜甯縣東坎村紳民王鳳誥董永成等聯名具禀以土匪沙紹卿張建平等夥刧全村地方蹂　不堪巳極此等巨匪若任其延律師飾詞强辯殊非除暴安良之本意且聞于大章等弟兄尙匿跡法租界迄今漏網禀請移咨迅令公廨與租界領事赶速會商引渡母任律師辯護交保致被漏網並嚴飭探捕密緝于氏弟兄歸案訊辦等情准此請卽轉行公廨磋商引渡等因據此合卽轉達云云 
[禁阻高平公司擅招華工]  
本邑縣公署昨奉韓省長令開准外交都函稱前據雲南交涉司呈據河口副督辦呈報以越南錫礦公司擬在河口雇募礦夫二百名前往高平開礦惟一切工值條欵均未訂明該副督辦將該部頭等所開條欵送請該公司商酌訂立合同得復未允照辦請咨沿海各省官吏一體特别注意以重國權而保民命等情前來查外人在華招工理應預訂招工合同將雇用期限工人工價往返船價醫資樂料等件一一詳細訂明始准招募出口歷經照辦在案此次高平公司在華招工旣不允預立合同自應由該省設法禁阻惟該公司旣蓄意招募華工恐未必因該省駁阻遂息其事誠恐逕向貴省磋商以圖嘗試用特鈔錄原函函請貴民政長查照俾資接洽等因除分令外飭查照禁阻 
[滬南火警]  
前晚九點鐘時滬南大碼頭直街新聚豐烟店起火延燒比鄰長原羊肉麫館幸經救火會各洋龍到場救熄僅燬去兩家樓面餘未殃及旋經岡巡將煙店夥沈炯美拘住見其携有銅香爐一只解至第一區警署又在身畔搜出大洋兩元小洋三百八十四角銅元五十六枚詰其從何起火稱不知情並稱店主陳達甫經理魏春祥均不在店惟店内從未保險旋卽移送分應司法科預審交保暫釋候示 
又聞上海鎭守便鄭汝成君前晚得悉南市起火後因現值謠言纷起之時恐有匪徒乘機肆掠卽派警察隊官王雅泉親帶警兵三十餘名到場彈壓並派工程隊一排携帶救火器具施救 
[警兵之更替]  
高昌廟海陸軍警察隊警兵一百名係歸第十三團所部三營輪流調換茲届二月分更調之期業由臧旅長命令第二營周營長轉令營副王克悌及第六連連長李長久於前日（卽三號）率領第六連士兵一百名編充軍警至製造局一帶認眞防護所有卸差警兵一百名已由第一營營副王雅泉率領回營歸伍矣 
[鎗斃黨人補紀]  
前在滬城尙文門内楊家荒場某敎舍緝獲之黨人張大卓及在江灣鎭拘獲私藏炸藥鎗彈之顧榮兩人業巳由鄭鎭守使發交軍法課訊實均於去臘二十八日在署鎗斃顧之屍身昨由家屬禀明鄭君備棺往殮 
[調查黨會之訓令]  
江蘇省行政公署訓令上海縣洪知事云内務司案呈奉内務部令開二年以來各項黨會雲起水湧省會商埠地方尤爲薈萃之處其宗旨正大專以國利民福爲事者固多而藉名公益希圖攘利肥私者亦不能免除秘密結社應絶對禁止外其他各項黨會亦宜隨時切實調查如名實不符或藉名招搖及有其他逾越法定範　情事應卽分别依法辦理爲此令仰該民政長將境内現有各黨會按照頒發表式詳細塡註並將調查曁辦理情形分别呈明以後遇有新設各社應遵照定章隨時報部立案等因准此合卽令仰該縣遵照辦理計開各項結社調查表式名稱宗旨會所職員姓名會員人數設立年月曾否立案調查情形辦理情形備考 
[法使之談片]  
法國駐京大使康蒂君來申駐節法總領事署巳誌前報茲悉康君於接見賓客時談及彼於十年前到過上海一次一年任時本欲從海道來滬嗣乘西伯里亞火車到京後欲起行又因上海適有戰事而止此次　暇故來申視察商業狀况巳較從前興盛數倍甚爲欣悦云云 
[整頓學務之督促]  
上海縣洪知事昨日訓令市總董陸崧侯君云案奉江蘇省行政公署指令第一千一百六十二號内開敎育司案呈據查報該縣市鄕學務委員姓名資格成績表所列該委員辦事成績於任事期骨實在推廣小學校者尙屬少數應由該知事飭令各該市鄉董將不稱職者分别改委呈報督促進行此令表　等因到署奉此除塘灣鄕學務委員另行訓令遵照改委外合行訓令該市總董轉飭學務委員將本區域内應行推廣小學校數詳細規畫按期設立該市總董亦宜實力主持母稍瞻徇如果未能稱職迅卽遴選合格人員另行改委呈由本署轉報以重學務而促進行 
[學生會推廣敎育]  
　球中國學生會夜館學科完備日見發達今年復增設日館推廣敎育現聞夜館定於陽曆二月十一號開學日館定於二月十二號開學遠近報名者絡繹不云 
[錫金旅學之擴張]  
美租界新署後錫金公所内錫金旅學開辦至今已届十載聞該校高初兩等前後畢業學生約有四五百人高等生泰半升入中學肄業或在本埠各廠家及鐵路郵政任職今年該校又更訂新章加放學額（定二百名）添置課堂兼備宿舍除去年陰曆年底錄取新生二十名及今年正月八日考取新生五十名外聞高初兩等現均有餘額可補准陰曆正月十四日開課 
[競雄女學開] 校 
白克路競雄女學本係秋社同人所創開辦已一年半矣昨日） 
四號）開學計新值學生一百十人敎職員來寶等十餘人先由校長徐寄　君宣布本年辦學之宗旨並添設文藝科之理由殷殷勉勸極爲誠懇次由來賓南洋女子師範學校徐一氷君及敎員黃朴　芑安隬巢遇君相繼演説大率以朴實勤儉整齊嚴肅爲歸語極中肯聞該校經濟本極困難而此次獨推廣校舍增設文科所延敎員如陳龎黃三君外又有胡朴安諸君類皆文藝專家誠該校諸生之幸福也 
[城濠基地案近聞]  
上海城濠事務所曾將城濠地基糟圖召賣經都督省長查悉委派調查營地局長翁寅丞查辦阻止變賣已詳前報茲悉翁委員已分投查明乘坐火車赴寗禀復銷差現又返滬用庽北市中旺街並聞馮都督已將情呈報陸軍等都請示核辦矣 
[取消不正當之捐欵]  
淞滬水陸警察督辦蕯釻冰君查得王家碼頭一帶之江北船帮婦女曾在浦東等處收買各洋棧失竊之煤用划船駁運渡浦兜售於城内外各老虎灶獲利頗豐迭經水巡隊曁崗巡查拘懲罰巳非一次但若輩視爲恒業不稍悛改至前年秋間始由夏榮海李遇春等出爲禀懇前任穆廳長准予按月認助公費洋四十元姑免查究在案惟查此項捐欵甚不正當業巳令飭崔分廳長取消並令知水巡區實力查禁不准再行運販詎前日又有划船戶兩人依然販售當將划船肿留照章酌罰 
[徐廳長委任督察員]  
閘北警察分廳徐廳長昨日訓令徐同達云爲令委事照得本廳轄地遼闊巡線綿長亟應派員督察以重勤務茲查有徐同達老成幹練　以委充本廳督察員月支薪水三十元以資辦公合　令委此令　該員卽便遵照到差所有各區署勤務事宜務須認眞督察無負委任 
[徐廳長分發調查表]  
北市警察分廳長徐輔洲君昨日訓令各區署長云案照本地爲通商大埠警察爲内政要端舉凡一切機關團體以及當典等營業若不詳晰調查實不足以定取締之方盡保護之責茲特由本廳長核定　式隨令附發仰該署長卽照表内所登各項尅日詳細查明照工塡齊送廳以憑楂核事關調查要政務各實力奉行勿得視爲具文是爲至要除分令外爲此令仰該署長卽便遵照辦理 
[絞决兇犯之呈報]  
呂開卿前將陳福全用手鎗擊斃經地方審檢廳訊實判决死刑由汪檢察長帶同全體警在模範監獄將呂絞决在案茲悉汪檢察長以此案曾奉司法部電令著將呂開卿處死情形呈報到部以便查考故汪君已於前日將呂犯絞死並讯判情形申詳司法部及高等總檢廳核示矣 
[船夥自縊致死]  
南市鹽船管幫許巧福前雇混名聾甏之某船夥在董家渡碼頭看守某姓所失之鹽船一艘許其每天給資兩角不料看至兩年之久無人顧問近由許召賣可得洋七八百元該船夥向之索取看守費自餘元許分文不給反肆恐嚇現該船夥已於前晚在船自縊　死許卽代爲收殮而屍妻得悉立向饒舌昨經水巡區查知當由潘隊長派令水巡隊調查致死確情再行呈報淞滬水陸警察督辦核示辦理 
[再誌鄉董與命案之關係]  
浦東二十二保二十　圖圖董楊肇堅即楊小峯）因湖州人胡倍林受傷身死一案頗涉嫌疑由地方檢察廳長飭警將楊拘拿到案已詳昨報前日上燈時奉田檢察官提案研訊據楊供本邑楊家宅人現爲二十二保二十九圖圖董舊曆去年十二月中鄕董自外歸家行離家不遠天色巳晚見途中有一素不認議之人倒臥地上詢知係是胡倍林詰其因何在此詎胡卽呼我爲都督語無倫次鄕董觀其形狀似有瘋病是時蹸人金雲奎亦回家經過鄕董囑其帮同將胡送往高橋鎭警局迨抵該鎭左近馬路橋經過陶鶴卿所開之茶館該館門前高扯燈籠胡見之大呼腹中饑餓欲入内果腹鄕董令其到警局飲食旋至局中交代由該局暫行收押候訪查家屬具領不知如何胡倍林卽於當晚在押身死不知其因何受傷請察訊之該圖地保王龍文亦供不知情問官謂楊曰當時胡倍林之尸身由本廳派員騐明周身有傷且手足有紥縛痕迹訪諸爾左右瞵居咸稱被爾私刑所致究竟如何情形不妨直説楊仍執前詞問官又曰爾熱旣心救人自應首先禀報不應延宕到今致被本廳飭警拘案諭畢判令看管候傳金雲奎陶鶴卿等到案再行質訊地保王龍文亦令收押候示 
[城厢内外之賭窟]  
本埠城厢内外每逢舊曆新正賭風極盛自元旦日始至初五日止此五日内　清例所不禁而一班無業之徒遂藉此漁利及至光復之後此種　習早巳革除無如若輩神通廣大自舊曆元旦以來表面上雖無賭博情事實則咸在深房密室及富紳之家個中人稱之爲窰堂有老窰新窰醜窰之分每年新正開場聚賭至二三月間始行歇手者謂之老窰今歲第一次開埸抽頭者謂之新窰曾被警局破獲罰辦者謂之醜窰其他名目尙多各區署探警人等偶一入内向之干涉則若輩或以勢壓之或以錢賄之故鮮有破獲者現爲淞滬警察蕯督辦訪悉特於昨日令飭城厢内外各區署署員及第四警備隊隊長湯潮海等轉飭各探警及巡　隊等嚴密查拿母得徇私輕縱以維法紀云 
[流氓訛詐偵探]  
滬寗車站偵探金潤照家住城内顧家弄近因奉閘北警察分廳長徐輔洲君令其駐宿該廳以便隨時派差特於前晚回家搬取被褥不料行經附近之紫華路地方突被流氓朱斯卿軋住指爲前夜在某處賭場中串攫洋銀四元喚令崗巡帶至第二區第二分署請爲追究金以無端被誣請求核究並呈上証照一紙經署員察得該証係穆前廳長所給未便憑信立卽移送南市分廳司法科預審旋經查明金確係車站偵探且查朱斯慶卽朱福泰係長江積竊犯案甚多立飭拘留候究一面令金回廳當差 
[賭棍拒傷巡警]  
陸瑞林等前在閘北糾衆聚賭經該處警察分廳查悉飭警往拘各賭徒卽羣起拒捕毆傷巡警旋仍被各巡警將陸及沈阿寳陳長有陳貴仁等四人拘獲奪獲行兇門閂一根並一切證據解經該分廳於前日午後解送地方廳訊辦昨經檢察官訊供之下以陸等犯賭逞兇拒傷巡警不法已極判令分别收押候提在逃各犯到案再訊兇器證據存案候示 
[和尙催還廟產]  
地　庵住持僧春榮延請陳則民律師在地方審判廳控告十五舗商團會長凌伯華等强佔廟產一案曾經開庭辯論未决茲又由原告再請求追還廟產業已由廳長張君示期於本月十一號開庭辯論 
商團上訴無效 
前參藥業商團佔用大東門城脚蓮座庵房屋曾由庵主朱澄曉等訴控初級審判　判决蓮座　係私有廟產諭歸朱氏執管而參藥業商團則不服判决邀請律師赴地方廳上訴當經張廳　核　飭傳兩造到廳審訊之下張廳長以該商團名義　經消滅不　再用况　庵房屋朱氏巳經收管該商團上诉各節應認爲無理由着令仍照初級廳判決執行現巳通知原被矣 
[棉花船戶遇盜續誌]  
棉花船戶王炳祥被盜行刦槍傷左足報由第一初級廳將王解送地方廳騐究等情已誌昨報昨日午後由地方廳許檢察官提訊王供此次由川沙等處裝　客商托賣之棉花數十小包來滬售行洋三百數十元　晚由滬駛回行至白蓮涇相近忽來匪船一只上有盜匪七八人各執手鎗利刃一躍上船將洋悉數刧去小民與之爭　被匪鎗傷左足請求騐究問官騐得王受傷屬實判送上海醫院醫治候飭警查緝 
[匪徒持鎗攔刦]  
住居南京京四百九十三號之王張氏前日下午乘坐黃包車行經新署附近文監司路突來匪徒六七人將車圍住一匪卽出手鎗恐嚇致被搶去值洋一百六十元之金鐲金戒等物事後報請　四捕房派探往拿未獲業巳禀請麥總巡通飭各捕房中西探捕一體留心偵緝務獲解究 
[究竟是否匪徙]  
楊阿　因深夜持刀在馬路行走由捕拘解公堂不認爲匪押候查究在案昨晨由廨復訊楊仍堅執　　並稱有友王珠生可以到堂証明中西官判仍還押候補傳人証質訊再核 
再誌飯店起火之疑寳 
河南路義昌飯店保險起火業經捕房將該店主許銀寶之戚吳齊榮夥友　四金　裕卿學徒金阿竹余阿二蔡和寶潘阿五等一併拘解公堂訊判吳與兩秦還押金等四學徒一併交保在案昨由兵房將該店主許銀寶拘獲與吳等一併解請復訊由九號西探及救火會員西探脱的順利保險行西人來司拍賣西人魯 
 
 
 

Page 11

 
 
意師　四百另四號六百六十號　華捕華捕周志仁等先後上堂禀明查得該店生財等物祗值洋二百餘元保有火險銀一千兩且當時樓上樓下兩處起火均有火油氣味恐係縱火　賠　請　究訊之許銀寶供稱因率赴蘇不知店内起火情形並稱店中有狐作崇火光時起時滅究不知因何起火又據吳者榮供稱因往探望許銀寶許不在店是以留宿中西官會商之下以其起火可疑判許吳與兩秦還押餘人仍交原保候查明實情於禮拜五復訊核辦 
[虹口火警]  
昨午一點餘鐘虹口蓬路德興里末弄四百八十八號曹良記成衣店樓上不戒於火由捕房瞭望台鳴鐘二下旋由救火會西人各驅皮帶車到場撓滅 
[綢業之盈餘]  
上海英法租界各綢　號　遭戰事稍受影　然尙多有盈餘　查錄下大綸三萬兩天　一萬兩九章二萬兩介福二萬兩嘉綸五千兩 
[賣買地產之枝節]  
業新公司控喬薇純賣地悔議等情昨由捕房將喬傳至公堂喬延律師聲請交保中西官准喬交保候訊惟此案未訊結之前不准將地變賣如違惟保是閣 
[追繳公款之延宕]  
前山東曹縣知事皖人金谷春因虧空公欵逃至滬上匿居北京路八百七十七號門牌嗣經魯都督派委牛慶舉來滬禀請公共公廨轉飭捕房將金傳案交保候訊在案茲四此案巳懸數月之久原告並不投催昨由捕房將金傳案請示據被告代表律師聲稱原告於去秋指控被告虧空公欵迄已日久並不到案然被告當時交代清楚並不虧空應請將案註銷王襄讞商之英領康君判金仍交原保候函請楊交涉員查明原告代表牛慶舉因何久不到案投質復到再核 
[追索存款之周折]  
山西志成信票號申莊經理張漢卿因倒欠存欵不理被控由廨押追在案茲有伶人夏月珊夏雲礎孫鴻鳴等三戶因共有存欵銀三萬兩未取故以夏永樂堂列名具禀控經公廨於前晚提訊原告由代表薛瑞林投案將存摺五扣呈請訊追質之張認欠屬　王襄讞擬照原告所控判决詎觀審之英領暫君以存摺非夏永樂堂邙名係是夏月珊夏雲礎孫鴻鳴三戶且各原告均不到堂僅由代表投質未便准理因飭代表薛瑞林退去判張另案還押者各原告另行具禀起訴並着於臨訊時親自到堂再行核斷 
[勒限還清押欵]  
邱　餘前以田單向婦人張周氏押借銀洋嗣因結欠本利洋一百三十五元延不理贖控經公廨於前晚傳訊原告由代表周斐亭投案將受抵之田單及押據呈請訊追質之邱供認屬質求請寛限孫襄讞判邱交原保限一月將本利洋一百三十五元如數繳清途限即由原告照受抵田單管業 
[王氏女追還妝奩]  
向爲骨董生意之北京人趙　　因室有大婦復娶常州人王姓之女爲妻被控由公共公廨判决離婚並着照奩簿將妝奩如數點還在案茲因日久並未照數點還故復由王氏控奉公廨於前晚傳訊趙供因久不在家是以未曾點還今愿遵斷將奩具照數點交孫襄讞判趙交原保着即照奩簿點交王氏收領完案 
[刑事變爲民事]  
變戲法人薛永山與夥徐阿寳控馬夫朱慶香駕車不愼在雲南路撞碎大磁碗及玻璃等件共直洋四十元昨由捕房將朱拘解公堂訊會判朱存洋四十元交保刑事案註銷着原告另行具禀起訴歸民事案訊理 
[崗巡查獲販烟犯]  
前日有陳寳生私帶烟土一包又許寳春私帶十二包均被四區警署　巡在途查獲解經解署長訊明屬實判移檢察廳核辦 
[船戶爭鬥]  
昨有船戶高順德俞阿二等在怡和碼頭因爭排船擋口角起　互相鬥毆扭赴捕房當由捕頭詢得各有不合一併斥釋 
[因何尋釁]  
住層　家宅之陳阿根前日　麥林氏扭陳　東至三區警察署控稱　　東時常來家尋　持刀恐嚇請爲究辦當經董署長預　一遇移　第二初級檢察廳訊明核辦 
[車上之竊賊]  
張阿甫控劉竹卿在電車上摸竊金表等情昨由捕房將劉拘解公堂訊係過犯判押西牢牢年期滿帶案再孩 
[地方檢察廳批示]  
　　徐瑞生請究董氏批狀悉查董氏係無夫之婦雖與爾姘　有年現旣自願改嫁原可聽其自由毫無刑事關係毋庸來　混凟不准 
　　湯阿金請求嚴辦葉山東批狀悉葉山東和誘爾妻業巳訊實起訴靜候公判時傳爾等到庭質訊可也 
　　孫竊生請追保人蔡鹤生批狀悉王明遠侵佔爾店内財物果屬罪有應得蔡鶴生並非共謀巳當庭証實自不負刑事責任所請應毋庸議 
[法公堂瑣案]  
　　方素源前控顧伯良將田單抵押銀二百八十五兩日久不贖請向曹汀記追繳等情　由周少雲保出嗣因避匿不到由周將順子顧琴中扭案管押在案昨日方又投稱順無力措還求向曹汀記訊追周少雲稱順即日可到已將欠銀措齊即可交案聶　員判顧琴中還押曹周兩人交原保並着被告將所欠本利算明交案候核 
　　新瑞和收租人控房客新民旅館主虧欠房租三個月共計洋一百八十六元求追等情該館主供因唾意清淡以致虧欠求恩寛限措交判交保限十四天交清 
　　男孩徐小林子身穿綠洋布棉袍白絨布短衫袴格子布棉袴在法租界迷途由捕帶案請示孩供父母現在上海餘不能知判暫行留養候家屬認領 
　　謝德奎前將田單向呂湘濤抵洋七十元過期不贖控經公堂飭傳避匿不見故將謝父小梅提案押交伊子在案昨日德奎自行投案供巳還過洋二十元須當除去呂稱所收之洋實係利息並非拔本判謝父開釋德奎交保限一月交洋 
[謝贈]  
　　上海棋盤街中華國書館所出之游戯雜誌業巳風行一時膾炙人口今第二期亦巳出版隹著尤多昨承該館編緝部惠贈兩册又允康人壽保險公司昨贈彩印月份牌兩幅書此誌謝 
雜評三（訥） 
[激勵巡捕之一法]  
　　租界巡捕因捕盜受傷斃命者係絶無僅見之事去年惟九月間虹口合爾濱捕房華捕徐德順被盜轚斃蓋奮身捕盜實爲難能之事也人莫不愛惜生命又莫不愛惜名譽然而視名譽總不如生命之重今總巡捕房之華捕顧雲生身受三鎗猶復竭力追捕可謂難之尤難矣捕房爲激勵人之榮譽心計而令各捕送喪昨日送喪者如此其盛則觀感所動非特租界之巡捕將奮然以興而内地之巡警亦可借鍳於斯矣 
[來件]  
[巴拿瑪河成紀念大賽會第二次宣言]  
　　巴拿瑪河成紀念大賽會定於一九一五年在美國嘉釐福尼亞省三藩市埠舉行此事由美政府主動將來亦必有益於中國朱廷祺博士爲中國辦理賽會代表去年十二月附波斯船到三藩市現寓聖寛施士大旅館會與賽會值理親臨會場踏看朱廷祺曰予到美國三藩市賽會值理極表歡迎凡關於賽會事務任我查究各值理引予踏看會場賽會總理歷亞以自用之船載往會場附近遊歷見會場形勢如天然大舞臺面對金門港峭　離奇緣波　漾會場沿岸一帶長三英里有餘後靠三藩市小山地廣六百二十五英畝以之爲萬國賽會場誠佳境也此次賽會乃紀念巴拿瑪河成巴會瑪河爲美國所鑿開使大西洋與太平洋相通也在昔航行必由歐洲繞過南美洲然後到中國或由蘇彝士河以達遠東若此河通後可由歐洲經過巴拿瑪河　到中國免多經大西洋數千海里由此言之地球似乎　小而中國於南北美洲之大西洋東岸一帶愈加接近將來振　工蘇以此爲消流貨物之大市場是亦中國之大利也自有此河大西洋譬如昨日奉太平洋譬如明日奉天下各隔交通愈便各輸船公司預裝新船戴運客貨當此新世紀如旭日東升中國宜乘此機會猛力向前奮發精神振興商務工藝預備在列强文明　步國之中佔一有勢力之地位也 
　　此次賽會必發生大效果因所選值理各當其才予見會場布置皆顧出辦事人之能幹所建會亭工程極速有大樓字十一座點綴精緻排列成行使到場博覽　移步換形免至東奔西走所有配置尤覺輝煸美麗登高一望見場中樓宇羅列整齊其中危樓高聳或圓或尖高塔兵房宛然在目由海旁仰望見大樓宇長有一英里之七五　次相接如遠東大城市其最大之樓宇　八英畝高一百三十五尺建樓木料用八百萬方英尺爲陳設機器之用其餘如陳列礦石輪運品敎育品工藝品土產食物各種出產農產精細美術果品各等分列各樓此等樓共佔地七十五英畝之廣樓之前面地方寛闊爲美國各省出品場各國出品場佔地尤多此外仍有大空地陳列各國牛羊等畜又有長一英里之賽馬場及操兵場賽球場飛機場無不俱備又有一處闊六十五英畝爲玩耍之場點綴各場至少需銀十兆元統計全會場布置需美金八十兆元 
　　予預定將賽會各情形如商務性質會場辦理事務財政樓目賽會進步歷史賽會目的會場樓宇欵式建造會場之迅速陳設品類游戲之事入會場之事凡關於賽會各方面隨時詳報中國各界俾我商家有所資助爲中國得永久利益望我同胞踴　赴會予細核計此次大賽會各國皆赴會到會人樓不知幾千百萬人且賽會地點在太平洋口岸將來赴會者必乘興橫渡太平洋遊歷遠東我中國亦爲遊客必到之地我國出產如絲苶磁器美術各品物爲外人所素愛定必爭相購買是一九一五年美國賽會亦爲中國開一新利源也 
　　此次賽會於中國大有利益不特使中美發生良好感情邦交益固巳也蓋我國爲文物之邦雖足爲西國效法然西國之文明亦足爲我國模範我國利權外溢爲數甚多固當效法泰西振興工藝商務開闢天然之大利源冀挽回於萬一此次賽會是大好機會爲我同胞學習之大課程也我國商界　期來會各界到來博覽者亦必以千千計在會場所得之新智識新思想歸餉祖國開利源習工藝興商務皆於賽會有以感發而興起之且三藩市大賽會爲前此所未有我國居太平洋對岸地之相去若此其近豈可失此機會乎 
　　我華人所建會亭在會場中地位極佳將來必陳設精美足以街示外人之觀看故凡我國土產刺繡絲茶磁器香料各出品爲委員所能得者必取而陳列俾外人有所觀感其餘有益之品物爲我國所當預備者容後再報 
[來函]  
[律師陳則民致上海地方審判廳函]  
　　逕啓者昨奉貴廳甲字第二十二號公函内載於上年十二月十五號奉高審總廳第三百二號訓令轉奉司法部第四百六十八號訓令内開查民事裁判各國均取有償主義日本征收訴訟費用第二審較第　審　收半額第三審較第一審加倍征收現行各級審判廳試辦章程第八十七八十八條所定數目不因審數而異本極輕微聞京外向來有只因第一審征收餘皆不問者旣長人民之濫拆又損國家之歲　殊屬不合此後無論何級上訴均須照章各别征收一次等因業經導照部令督率書記官切實遵辦在案查楊丹霞上訴一案所征均係預納訟費并未另征保証金一項是否誤會尙希檢查此項訟費收証卽可瞭然等因則民奉讀來函當即檢查收証一爲徐振訴楊丹霞一案訴訟費洋念元有地字第十三號執照一紙一爲楊丹霞向高等廳上訴徐振一案預納訟費洋三十元第三十五號領收證一紙訴訟同一價值同一而繳納訴訟費則不同上訴之訴訟費中雖未寫明有保証金字樣而加收半額確與貴廳收訴時加收保證金數目相同故即疑爲保證金耳查司法部第四百六十八號訓令係令均須照章各别征收一次并未有如日本之因審級而異其訟費也前因貴廳征收送達費繕狀費均有違背定章加額征收之處（如关達費照定章任意增加繕狀費每紙銅元六枚面照字數計算副本亦須按字由原告繳納送至被告處亦重征收）業巳面告貴廳長有蒙改正者今該訴訟預納費控訴審加至三十元較諸第一審確係多收十元此多收之十元其非爲加收保證金即兩係誤解訓令作第二審爲加收半額是否差誤尤希示覆是荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[反儉德會簡章] [  發人夢鹿]  
　自由談發起儉德會以挽回澆風薄俗誠救國之根本計也無　如海上繁華窮奢極慾靡所底止則有反對是會者以爲此中　人多筆耕餬口自己不能輕裘肥馬厠足平康博弈飲酒而乃　藉口儉德矯情反抗此豈人情也哉爰戲擬反儉德會簡章並　附以說明 
一宜居室壯麗所居務必高大洋房室中陳設一切非中西兼　備倍極華麗不可夜間電燈須照耀如同白晝門首尤以紅頭　黑炭管門爲必耍 
二宜飲食珍饈何曾一食萬錢以今計之不及十元無怪乎無　下箸處也大約一席之費可抵小家半年之糧庶幾近之此外　大餐等項無論食與不食須向著名外國飯店按日包定不可　或缺 
三宜衣服麗都除四季所着之紗羅綢緞揀選上上貢料不計　外其花樣宜不時向蘇杭等省機局更番定製務以最新式者　爲出色外國緞則向外洋機廠定製之至冬令皮服無論大毛　細毛凡有名可指者必須色色具備民國制服亦須一律齊全四宜左擁右抱重婚之罪雖已見夫刑律納妾之條尚未頒有　禁令則牛僧儒金釵十二行我何爲獨不然務求媲美於古人　之所謂肉屏風肉臺盤者 
五宜珠圍翠繞前項姬妾所御之裝飾能超過紐門牛肉店被　刦案内失單所開萬分以上者方爲及格 
六宜紀綱充斥外而僕從如雲内而奴婢繞膝堂上一呼堂下　百諾各有所司按册點卯 
七宜車水馬龍汽車也馬車也或轎式或皮篷色色形形無美　不備偶思游覽無須雇自車行 
八宜花天酒地挾妓飲酒選花徵歌本爲逢場作戲抑亦雅人　深致惟遽有吃醋爭鋒之時一夕間能報効和酒至數十檯使　時髦倌人狂呼瘟生不置者爲最合格 
九宜一擲千金無論麻雀牌九除眠食外無時稍有間斷如正　當營業者然其輸贏務在萬金以上 
十宜趨炎附勢往來交游满座金貂無一不炙手可熱倘有始　富貴而後貧賤者卽當反眼若不相識或更落阱下石（其人　若能恢復舊觀仍以青眼相看）至於寒俊窮儒藉端請謁速　令管門者擯斥之以免累及 
[虎談一百則（續本月二日）] [  蛩廬]  
虎䩨弓囊也詩所謂虎䩨鏤膺者是也 
虎帳軍用之行營也 
虎賁武職也昔者武王伐紂有虎賁三千人 
虎臣武士也詩所謂矯矯虎臣者是也 
虎士武士也詩所謂桓桓虎士者是也 
虎師虎之師爲猫（或曰獅待考） 
虎王虎在山而稱王故又名曰山君較諸村中之狗其强弱誠不可以道里計 
虎牌牌繪虎頭用以出示此前清官衙之用品也 
虎鉗金屬工場所用之器名也 
虎邱山名距姑蘇城外十餘里有眞娘之遺跡焉 
虎埠虎邱又曰虎埠 
虎林地名又曰武林 
虎谿地名 
虎穴虎之所居也大膽之人時往窺探 
虎鍪軍帽名 
虎鈐書名與豹韜同爲兵家者言 
虎符漢時行軍用虎符以發號施令者 
虎肉虎肉得之甚難故俗謂物價之昻貴者曰市虎肉 
虎觀漢時西京有虎觀爲諸生談經之所 
虎牢關名 
虎門地名日本東京有地曰虎門議院在焉 
虎踞龍蟠虎踞帝王之都金陵之形勝也 
虎步虎之步也闊大之人行時似之亦曰虎步所以表示英勇也 
虎骨虎骨善治筯骨病醫家以之製爲膠與酒備病者之需用虎鞭虎勢也醫家以之製爲丸與酒爲房中之聖藥焉 
虎力虎力雄偉不言可喻詩所謂有力如虎者是也 
虎侯豹名 
虎彝古有鑄虎形爲彝者曰虎彝 
虎鹽鹽形之似虎狀者曰虎鹽 
虎冠虎而冠者言其凶悍也 （未完） 
海外奇談 
[一勺微涔] [  警衆]  
昔年法京路華宫土窖内搜出白馬一匹其馬乃死後剖去其皮用藥製乾中實以草者及詳查其來由乃知爲法國第一霸主拿破侖所乘之著名神馬名威威沙係土耳其皇帝所贈送者曾經拿翁經歴百戰及拿翁出奔將所有品物悉數發賣此馬遂以此時流落人間旋於一八二六年死去後人乃存其皮以爲紀念品後爲英人購得贈與文扯士打埠之古李士君復由古李士君送致文扯士打埠之天然歴史會旣而該會以一八六四年解散乃以此爲皮轉贈拿翁之姪拿破侖第三拿破侖第三之專制政府又被推倒後裔星散此馬皮遂沉埋土中直至今世紀始再發現於世界是亦拿翁外史中之一叚好資料也 
美國紐約多亞士多士大旅館中有一土耳其式之廂房壁上懸一寳劍亦法國第一霸主拿破侖之遺物也方拿翁街鋒陷陣指揮一代英豪幾成混一全歐大業之時此寳劍常不離左右者今乃展轉而爲美人保氏所有矣按保氏之父於十九年前以六十五金購自法國非立保者今駐美德使以此寳劍將親至紐約賞鑒之聞保氏將以贈還法國也 
美國大總統林肯爲倡釋放黑奴之偉人今美京華盛頓將爲立碑以紀念其功德其建築費約需二百萬金紐約著名畫師墨哥尼巳繪定圖式作拱門形高百七十尺闊八百十尺深百三十二尺純以白石砌築其最上層則建一大堂凡林肯生時所用之物悉以陳列其中使人得摩挲其手澤此碑落成以後又世界大建築物之一也 
美國維亞明省有古物學者在本省碧湖之畔掘得大馬骨一副藏地年久業巳化成石質此馬身長三丈高與長等全身骨格皆存未甞稍受損壞牙曲極大宜於研物宛如芻食之獸該骨旣經發驗以後卽有以此事通告芝加哥大學及美洲博物院者曾由博學之士前往研究評定爲價值千金 
西班牙　王亞爾方陛下將其生平遭難時之紀念品一概存之宫中設一小博物館藏之其最惹人注目之物即爲亞爾方陛下愛馬之皮也此馬死於無政府黨之炸彈蓋彼黨人以施之於亞爾方陞下者而此馬不幸當之 
美國波士頓埠博物院副長榮拿頃自北京電告美京密庭博物院司理員略謂最近满洲地方發見一廟字建在山岩之上聞爲五世紀以前之建築物於歷史上極有關係擬卽前往該處詳細調查矣按此古廟不知發見於滿洲何地其建築在一五○○年以前不知爲何代何種之遺物此亦吾中國考古者所宜尋究也　（未完） 
尊聞閣詞選 
[弔梅] [  了青]  
雪晴白日寒月冷黄昏寂階前瓊玉姿依依伴清夕今年胡不花忽爾隕靈魄豈伊歲寒心孤高遭疾戹獨鶴空復來啼血愴以碧悲吟何遜詩感逝林逋宅寄語汝花魂芳心莫自慼氷霜苦相摧委化亦何惜遲我百年後策蹇訪蹤蹟山巓水涯間相與話今昔 
[夕祖遯齋先生舟中] [  包柚斧]  
尊酒江山歲未殘雲龍何日孟追韓（同舟一十六月今别矣）鶴丁灌圃分携易（留僕小四）棋子敲鐙欲下難人與數花黄比瘦（同人拍黄花留别圖）水同一月白爭寒張帆麾手先歸去吾道茫茫感萬端 
自由談話會 
儉美德也處今日奢靡成俗之際乃有儉德會之發起切中時獘實爲救世良劑爲社會下一針砭雖未必一掃頽風而由邇及遥推行久遠有益世道不少然事貴有恒始勤終惰中國人之特性吾願同胞堅心効力一洗積習不但返敦樸之俗且滌因循之羞庶不負發起者苦心孤詣鄙人不敏自慚螢焰無益天暉而貧女鉛黄娉婷寗讓竊願附驥不知先進諸君其亦許我否乎[  馬錫鰲]  
儉德會規則一不狎邪二不賭博三不必以酒肉宴客四不必華服五不輕寒素之士 
入會者滬寜鐵路局電報生馬錫鰲奉賢周蓮儔澧溪張育時吳興葛苟侯 
小說 
[玉女魂（十）四（英國羅生女士著）] [  中華雪英譯]  
　　第十四章 
邱洛德旣爲洛羅與夢脱洛維强刦車中竭力抵拒凶奸亦爲餒懾勸誘備至未幾車抵堡子門有舟若相俟者偪之登舟卽鼓輪向美利堅自是而邱洛德之自由盡失矣以奸人騙術之工亦卽委心順受假筆墨致書父母詳叙種種從人之狀况不告之原因乞慈親寛恕終言婚後必速歸寗修補女兒之職書時涕泗淋漓數擱其筆書竟固封授夢脱挌維投之郵箱以爲書去必得覆音可以代面命自是担懷遣慮一若美满之遭爲期不遠矣詎夢脱洛維知此書去於己將無倖故背人時碎而投之於水若曰沉浮聽天勿阻乃公快事由是舟過諸埠停泊時期久暫不一雁杳魚沉不聞音耗而邱洛德於是乎望穿秋水矣 
有擁巨資襲崇爵自英至美與邱洛德同舟者曰克萊　自其壯時徧歴各國以歐洲各國青年之席豐厚者往往有此豪舉謂祖國囿於見聞多遨遊以廣博於其所不足若克萊敦者　中人之一實則藉此以逞其漁色獲艶之情雖至中年欲尤未亡故見色往往動於中現於外惟是邱洛德旨趣唯一遇之不覺卽覺亦處之若風馬牛然洛羅之因緣至矣洛羅者淫蕩性成老於噯昧之交涉善餂人意媚術又工不數日與克萊敦之交契若膠漆質言之人之有洛羅猶禽之有鴇獸之有狐不可以禮義廉恥律之也其視校中助敎之位置大類被禁之囚奴不得稍安其性顧鑑人頗精知彭爾考者不足託己之終身所以苟就之者爲欲速逃岑寂急無能擇之苦衷以爲暫時假借容當乘間而離非爲愛情起見也彭爾考亦微窺其意以惑於妖艶故初時之許與甚厚繼知洛羅欲壑難塡乃稍稍藉端以靳其所預約洛羅怒其反覆遂轉而傾心於求凰未遂之克萊敦又懼克萊敦考其移花接木之何因乃盛言己之此行實由不經險阻被刧於人且厚誣彭爾考爲陰奸狡猾之徒不久必遭離棄辭意凄楚聲涙俱下克萊敦者不特有登徒之癖且擁多金好揮霍心有所適耳目爲眩聞洛羅言大悅謂苟娶是女可以大遂其心志自是日與洛羅作長譚述見聞打蒲錄狎昵旣久愛憐日深立意必竭力以拯此被陷之淑女長途未盡婚約潛成且畫押如中悔者賠金五千磅 
邱洛德以不耐風濤神致陡憊轉側不離褥次夢脱洛維供奉甚周至其用情一如洛羅之於克萊敦也顧夜長夢多怪情百出先是彭爾考以呢於洛羅不遑問邱洛德顔色至是己之情人爲大力者負之而趨轉思失於彼者將取償於此覺邱洛德之容華大非洛羅所及雖爲風濤所侵而美人捧顰轉增娬媚且知夢脱洛維此舉不過暫時游戲不久必離離則己可以承其後此等居心直以女子爲作樂陶情之玩物誠非人類所爲總而言之女子不能圭璧其身失足一朝後此光陰何在不遭侮辱語云衊身圖情致可憐尤可恥彼色徒侮弄失身之婦人視爲男子應有之權利若有拒而斥之者彼且笑之謗之强　之踐蹴之醜狀奇形無所不至意曰若所取乎爾者爲能不惜芳情與人方便也何乃用情之不公耶 
舟行將抵紐約之前一日克萊敦引身於洛羅之旁言於同舟者曰茲者舟將抵埠鄙人當爲諸君一言指洛羅曰此女慧中秀外劇可愛憐以不經險阻被愚於人鄙人哀其失所欲爲其任保護之權且願與之偕老自明晨登岸後此女所得名位財産悉與鄙人同諸君當無異議又顧彭爾考曰果有人妄思非分從中干涉者鄙人當視爲衊侮我妻决弗輕恕彭爾考忻然承意睥眤微笑鞠躬退若深愜中懷者蓋彭爾考獸審洛羅之爲人禍水也祗可視爲玩物適情之具萬萬不宜於家庭已隱悔其先時失察茲得克來敦承之若釋重負微特不怒且甚感焉惟此等離奇一入邱洛德目中疑懼至不可名狀以爲洛羅之於彭爾考一如己之於夢脱洛維旣一誤於背人以相從乃不旋踵又去而之他是無因之再醮荒謬絶倫矣問夢脱洛維曰此何故也夢脱洛維撫其頰笑語之曰爾眞不經世務少見多怪彼所爲亦各行其志無他故也邱洛德曰此何說也世務若是定有倫理彭爾考因語洛羅如紐約卽行婚禮今未及其地遽寒嚙臂之盟我以爲彭爾考亦大謬而特謬夢脱洛維者情隨事遷言固不必太信彭爾考巳回其初向矣邱洛德愕然旣而大戚淚落如絚縻夢脱洛維吻而慰之曰毋爲他人事擾爾凝靜我非薄倖必不中道棄汝汝毋多疑邱洛德終默默不樂 
 
 
 

Page 15

 
 
   
 
 

Page 16

 
 
   
 
