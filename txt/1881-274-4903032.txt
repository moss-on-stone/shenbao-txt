# 1881 - 274 - 4903032

 

Page 1

 
 
[讀奏侍御請飭疆臣認眞查辦命盜名案摺書後]  
　　古者文武成康之世號稱刑措天下决死囚僅十數人至漢之文景亦稱刑措不用欲這蹤於成周然文帝寛仁除肉刑弛禁綱與民更始一洗呂氏暴刻之風尚足與成康後先相望景帝則刻薄寡恩難五年之中下恤刑之詔三而以到都寍成爲中尉都如蒼鷹成同乳虎亦何嘗能以寛仁爲冶者而乃亦與成康並稱竊恐爾時之所謂刑措者已不免文飾撥諱之弊降而至於今日此風益熾其弊愈叢矣觀於民間忿爭毆殺之事層見疉出約計一縣之中一月之内必有一二起其海濵山鄕之地民氣獷悍則猶不止此數合一省而計之則一月之中將數十起或數百起合一年而計之其案牘應如何矣卽曰隨時擬結然一年之中若至秋審之期亦必不下數百起而乃各省奏報秋審案件不過數起或數十起豈各省督撫州縣皆能以無爲爲治民皆安於寛平之政而吏行冰上人在鏡中獄廷草長門可張羅乎吾有以知其必不然矣然則政之簡刑之淸究何以故竊嘗思之而未得其道昨閱邸抄見秦侍御所奏謂命盜重案諱飾成風而後恍然於其故也摺中專言廣西一省爲然其實則各省莫不皆然幾於相沿成習凡地方官遇有命案聞知兇手逃逸不能緝獲則雖逆倫重案亦必設法阻攔或攔騐或私和已報者亦置不問如兇手家僅中資不能出錢賄和而自甘抵罪而地方官恐照例詳辦轉輾解訊錄供勢必宮爲出費往往勒令兇手出錢了事於是差役地保咸得分肥而官遂得以無事爲樂如兇手斷乎無力則或又勒令地方鄰右人等湊　勸和以求無事間有屍親不肯私和則亦但將兇手瘐斃獄中便爲了事一以自免處分且可省無數煩費以是爲得計此命案詳辦者之所以少也若涉盜案則又勒令事主改報被竊避重就輕是其長技倘有據實禀報不肯遷就者則詣勘差緝紛擾多端一任差役等從中需索多方詐擾且屢傳事主及鄰右人等到案守候成更將其人責神其甚者又復教唆盜供揑故反噬以冀事主鄰右人等不敢不從而藉此可以銷案其意必欲使被盜者不敢報案報案者斷無破獲尤恐反遭賠累且累及鄰人隠忍自諱而後爲快此盜案詳辦之所以少也其或有情急上控則又批發原衙門秉公鞫訊而原問官嚴刑勒供一翻再翻益加箠楚而卒無平反之時祇取本官之怒含寃强忍不敢上控此命盜各案上控者之所以少也夫如是則秋審之案自不過十起内外矣夫一省之中州縣幾許一縣之中搶劫謀故之事又幾許而詳辦者不過如此則下民之寃抑莫伸無可告愬者正復何限此適足以上于天和而水旱偏災所以近年疉見也秦侍御之爲此言豈曰刑獄之以多爲貴哉有應辦之案而祇求無事模糊　頇以聽差胥之上下其手或且妄事刑求但思了事如近來華亭縣張澤鎭孝媳慘斃一案不徒姦僧之罪魁訊取實供而僅將媳夫鞭責刑訊媳母控府發縣仍執如前此正但欲以一人抵罪便爲了事而其他不欲多生枝節之明騐也今其事雖已上控臬轅究不知如何詳辦設或媳之夫刑逼致死則將可以藉此結案乎近日各州縣之若此案者正不知凡幾言官雖有奏聞朝廷雖有嚴旨而無如積習相沿巳成錮疾疆臣雖屢奉明諭而耳目有所難周情面有所難却則亦無如之何觀於奏中言張振帥前撫粵西力爲整頓而升任粵督粵西一省仍不外鈐轄之中而近亦不及顧問則可見獄訟之事責在州縣卽權亦在州縣而督撫殊有無能爲力者也雖然倘各督撫能認眞查察遇有命盜重案必令照例詳辦倘有諱匿從嚴參處則州縣亦不敢如前時之泄泄　　此正辟以止辟刑期無刑之意不得徒高刑惜之虛名也已 
[恭錄諭旨]  
　　○八月初九日奉上諭給事中樓譽普奏敬陳管見一摺各省督撫司道衙鬥應用幕友自當愼選品行端方明習吏事者以資助理若如所奏竟有日久盤踞聚賭招搖各情甚至肆行賄賂腐通聲氣於吏治大有關係着各督撫嚴行察查如有似此劣幕立卽驅逐並嚴飭司道等一體訪查不准徇情遷就致滋弊竇至服官省分置買田產例禁綦嚴並着各督撫認眞查辦毋稍徇隠其所請將同通州縣各用本班及各省廻避人員一體查辦兩條着該部議奏欽此同日奉上諭本年九月初九日朕奉慈禧端佑康頤昭豫莊誠皇太后恭送孝貞顯皇后梓宮奉移普祥峪定東陵永遠奉安業經降旨令各該衙門敬謹預備嗣經大學士全慶尚書萬靑藜志和毛昶煕翰林院侍講學士鈕玉庚周德潤侍講高萬鵬國子監司業王邦璽御史鄭溥元李士彬孫紀雲齋韶丁鶴年先後陳奏或稱慈輿未可遠涉郊坰或謂朕亦未可暫離左右本日復據王大臣等合詞籲懇僉稱皇太后訓政勤勞實係宗社之重現在甫報大安尚未復元往返長途復加傷感於節勞調攝均非所宜又以朕依侍慈闈事事仰蒙調護若暫疎定省必致昕夕厪懹亦非頤養之道請遵康煕二年聖祖仁皇命成憲停止躬送等語情詞肫摯出於至誠披覽之餘曷勝悽愴仰惟皇太后聖躬甫臻康豫衝寒就道時歴旬餘誠非所以資保衛而昭愼重謹據王大臣等所奏竭誠籲請仰垂鑒微忱俯允停止往送朕受孝貞顯皇后顧復深恩昊元罔極値此奉安大典不克盡哀盡禮此心何以自安玆奉皇太后懿旨皇帝尚在冲齡銜哀遠出懸系實深諸王大臣等所陳係仰體萬不得巳之苦衷爲此酌經從權之請尚其以付託爲重勉循成憲俯順羣情允如所請欽此慈命諄切敢不祇遵敬念靈舉在道永奠山陸未獲躬親大事夙夜　　負疚何極將來諏吉舉行恭謁典禮再行侍奉皇太后敬詣山陵　申誠悃此次應派近支王恭代行禮及一切應行典禮着各該衙門詳稽例案酌議具奏欽此同日奉旨穆騰阿所管廂黃旗蒙古都統着本格署理欽此同日奉旨煕拉布所管左翼前鋒統領着嵩山署理尚宗瑙所管右翼前鋒統領着常星阿署理札拉豐阿所管正黃旗護軍統領着海英署理奕佩所管正白旗護軍統領着明魁署理德福所管正藍旗護軍統領着璟德署理欽此同日奉旨荊州將軍着祥亨補授察哈爾都統着謝禧補授寍夏副都統着奕榕補授欽此 
[日本軍政行聞]  
　　○日本新聞紙言該國于明治十三年聞製造新兵船費計用日本洋十萬零七百元三角二分修理舊兵船費計四十三萬二千四百七十八元做水雷費計七千三百六十八角二分又云該國水師學 
 
 

Page 2

 
 
堂中現有學生十三名肄業有成皆上兵船出洋察閱海道形勢以期將來堪以任用今先在日本洋面觀覽明年則將游他國洋面以廣閱歴云似此講論一堂縱觀四海培才之道惟美惟周庶幾將佐材從此出矣按中國亦新設水師學堂立法相似苟誘掖盡善則日新月異何患其不能禦侮折衝哉 
[下旗誌唁]  
　　○西報述京都來信云各國駐紥華京公使以美總統嘉斐路之喪其署中均下半旗十天以誌哀唁並定例凡遇各國有喪隣邦卽照此唁禮云 
[天律信息]  
　　○晉源報載天津信息云北塘口地方時有盜匪出沒刦掠海而船隻及近海行人玆由地方官撥洋鎗隊二千馬兵百名兵船一艘前往該處將盜藪圍住意欲盡數擒治云又中國與巴西國和約定於本月十八日在大王廟更換云 
[械鬥結案]  
　　○杭之瓶窰鄕械鬥一事錢邑尊親往查辦以案無主名無從下手依然回省後經中丞委前任嘉興府許雪門太守偕同錢邑尊馳往辦理現已一律停妥聞太守到後先飭温台之人舉出棚頭編戶造冊其所種田畝及房舍屋宇詳細叙明分以界限無得攙越其兩湖與河南容民亦令一人爲棚頭管束其羣所焚去之艸屋由官一律造還所有開墾之田准其自往收穫兩造殺傷多命現巳自行收殮均無庸議嗣後卽有爭鬧等事皆歸棚頭調處不得以干戈從事故許太守業巳回省銷差俟該處艸舍一律盖齊則杭城外散處之難民皆可陸續歸去矣是役也不戮一人不費一矢而卒能一語解紛四鄕安堵非太守平日有愛民之實心安能如是相孚乎 
[浙省大閱]  
　　○浙撫譚文卿中承前於閏月初八日親往嘉湖閱兵至十四日卽行回省時因台匪迭有警報耳現値省垣安堵霜降將臨傳聞憲旌定於十九日啓行由鳳山門外上碼頭登舟溯流而上首及嚴陵若三衢若古婺次第閱畢然後折而至甌東查海口再由括蒼而下及台郡自奉化一路還轅此行約須月餘方得竣事騶從亦極整肅隨行員弁及差吏僕從之外尚有親兵數十名同往故不能若前次之輕騎減從也至沿途一切差使規例仍飭各地方官不得縻費云 
[招報節孝]  
　　○皖垣起建淸節堂情形曾於去歲登報工程竣後設立章程收養三十歲以内孀婦雇用老嫗服侍一嫗照料十人逐日兩餐由外用轉桶送入各人所做針黹交僕婦按期出堂售賣以資零用幼童亦不准携入堂規甚善而紳士又念人世松筠有以保其名節重泉節孝無以發　幽光於是就淸節堂西偏復建懷寍縣節孝祠以彰美名而勵風俗先就省志摘錄名氏設位入祀又出招帖云祠近落成十月間可以安位凡省志之所未載及出於省志告成後者請諸君子送入祠中以便一體奉祀免致煙沒云云此兩事者跡本從同理尢一轍所以慰幽魂而風閨閣者於是乎在矣 
[蘇州桃花塢直賑公所啓]  
　　○啓者淦等前禀籌勸直賑紳士請獎一案現奉李爵中堂發到匾對各件除卽分寄外尚有未知諸君住址無從寄奉者交托桃花塢張君亮甫暫行留存務請諸君卽向索取爲要○匾額十七方徐紳耀志在兼濟黎里衆善堂行道有福盛澤種善堂樹德務滋震澤保赤局景風凱梯常熟博濟堂善施不伐崑山崇善局利澤及人南匯同善堂克廣德心顧紳道原劬躬濟世吳紳有邦善與人同常州保嬰局保赤興仁金匱知仁麗生達源錢莊旣富方榖松江輔德堂好行其德楊仁書畫社筆耕利溥靑浦積榖倉功在養民松江全節堂保全實多揚州撈本堂仁心爲質命婦葛嚴氏懷淸裕後○爵相親筆楹聨四十一副諸君台篆釆山亞侯子厚筱衫芸　子與蓉卿俊三筱彙子萱鶴軒鬍雲少雲擁百琦笙友棠秋涵心柏蓮溪巽卿悅帆杏南平叔笑有績生心畬芳齋子才叔賡安吉蓮舫彥雲蘭舟葆巖子雙淸卿郁如亮甫柳堂廉泉佩孜 
　　原辦蘇州桃花塢賬所凌淦謝家福拜啓 
[學生續到]  
　　○前日三菱公司輪船托局嘜魯到滬有由美回華之學生四十五名附搭此船而來是爲第二批回華之學生也 
[火患類誌]  
　　○昨日寅正石路松風閣茶肆對過小弄中失愼居人從睡鄕驚醒而火巳燎原多有不及搬物者幸西首有一空塲故或移物於此各捕房水龍畢集南駐鄭家木橋東駐寶善街渭園荼肆門前北駐正豐街外國花園邊起水西駐朝陽樓茶肆後面合力施救黎明得滅計焚去樓平房拾二幢燒斃五人傷一男一女起火家姓吳名發林蘇鄕永昌人擺蟹松野味攤兹因吳夫婦及一孫女均在患病而吳另一孫女由鄕來滬探視時至節邊酒館中定剝之蟹粉甚多已做夜作數宵是夜吳妻赶剝蟹粉倦極磕睡遂致燈火延燒蚊帳立兆焚如吳之妻及兩孫女均經燒死又於昨日下午從瓦礫中扒出兩屍巳如枯炭莫辨男女尚無屍親查及又一小經紀人當火時急逃由樓梯失足跌傷又有一婦在妓館帮傭者名二阿姐被火燒傷卽送仁濟醫館醫治尚難保其無礙又火媳後英巡捕頭飭捕察視火燒塲扒得一被燬之柩聞係新歿者爲蘇鄕蕩口人本在該處訓蒙卽於十四日病故孑身作客家無長物由學徒家摒擋棺殮因是日無便船擬於十五日送棺回籍詎料當晚火發弄旣窄狹人又不及相顧致遭火化屍身焚去半截生者死者均罹慘禍如此祝融亦忍矣哉又前日下午一點鐘時四川路北首有途人見一屋中窓門間有烟透出旋卽火起急爲窺察乃内係烟館烟燈用火油燃點燈翻火灼延燒板壁是人大聲呼喚由衆隣集救幸得撲滅云 
[背夫奪女]  
　　○前日有紹興人汪阿汝將妻陳氏扭交巡捕解送英會審署由陳太守審訊汪遞禀稱係紹興上虞縣人年五十二歲在泰安坊德泰錢莊管門曾於原籍娶繼妻陳氏迄今十餘載生有一女今年十四歲於去年挈同來滬住居老闈浜北詎妻不守婦道竟招留賣魚人魯阿友明爲令貼房飯資以博贏餘實與有染屢加管束不服毫無忌憚以致醜聲愈揚爰與同族商量以無恥之婦决難約束姑將女領回原籍甫上江天輪船婦同魯卽糾衆前來魯敢聲言女已許配與伊竟將女并箱子鋪盖等件一併奪去我根踪寻覔遇妻與魯於烟館當訴巡捕往拘魯卽遁去祗獲妻氏求辦陳氏供稱丈夫工資無幾家用不敷幸魯帮貼房飯藉爲資補因將女憑媒許字與魯距丈夫不允前日竟將女領回魯知之邀我同往輪船攔阻云太守問汝女及魯阿友現在何處答稱在東新街隨飭將陳氏交官媒看管立提魯阿友到案訊究魯供憑媒聘汪阿汝之女已交財禮銀洋立有婚帖可憑今汪意圖賴婚故爲誣告太守旣究得女之下落卽飭將魯營押一面飭提汪女業巳提到尚未覆訊探得女年雖云十四然身材短小不過十歲光景魯年約在三旬左右年歲大相懸殊何以相配設汪所訴情眞悖謬極矣俟覆訊如何再行探錄 
[七寶傳言]  
　　○曾充華捕之靑浦人某甲前日由原籍來滬行經七寶鎭人茶肆小憩適逢該處之武生某乙係素所識者相與　故乙述其鄕間近有西人三名日問行走村鎭以麧餅充饑夜則宿於田野墳墓間形容憔悴嗣有一人斃於草地餘兩人爲之掩理旋卽他往不知所向等語甲到滬將情告知惠捕頭該捕頭帶甲至英公堂禀陳因請查訪云邇來類此之事甚多龍華鎭鄕間某姓冢旁斃一西人由鄕民埋 
 
 

Page 3

 
 
葬又虹口鄕間費家宅地方有三人佔住民房由鄕人控究又一人夜間持燭突至某西商住宅借宿均經列報或曰此等西人皆輪船夾板船乙水手因不遵約束而見驅者然該管領事官亦當妥爲設法資遺回國免致流落無依也 
[湘靈館題壁八首]  
　　○老來猶似見春痕廿四年前識春痕於宣武坊南有第一仙人之目結識雙珠並慧根雲海縱游增感慨水天閒話與温存待年須享金閨福歴刦毋忘玉汝恩屢束行幐期屢改河梁未上巳銷魂○年垂遲暮興猶勝住太勾留去未能皎皎心光爭白日涔涔淚點散紅冰難除綺語重重障巳據飛樓上上層無著天親相對處賢於趺坐讀傳燈○墮溷　茵可奈何名花榮悴不同科一天烟兩昏於墨百歲光陰去似梭身上雪衣秋水鷺眉　黛色遠山螺爲伊寄謝高昌客坎坷如予世正多賽食生和余詩有坎坷如君世已無之句余謂倩卿雖享艷名坎坷殊甚不然何日抱琵琶徒悅衆耳如是耶○悵望銀河天四垂晚來意緒忒迷離閒居合有閒情賦贈汝多於贈友詩一席先生當北面五湖後會訪西施不堪獨夜燈窓影更著茶烟撩鬆絲○萬種相思一昔灰疑城淨域豁然開香山老有靑衫泣小杜狂曾紅粉回流水夕陽看是夢鳳毛麟角易爲災他時瘦削詩人面還擬卿卿顧盼來○恩要思量怨要空風雲氣歛曼聲中從無鈿合三生約但有微波一語通醉草新詩投酒件夢尋熟路扣花業紫雲未嫁靑蓮老各保心肝託始終○銷磨不盡是風情自惹閒愁自證明行樂豈防兒輩覺選花求當美人名千家歌吵揚州路萬樹芙蓉蜀國城持較東華香士夢往在都門偕朋輩於陶然亭下爲一麗人築香冢一所夢中未冷舊時盟○壯歲曾酣燕市酒故人誰寄草堂貲竹翁詞寫空中恨坡老詩探海外奇戯拔金鈫敲玉斝狂呼駿馬狎名姬箋天已懶于時拙吟到梅花有所思名花十友予以倩卿當梅花淸友居第一南朝金粉與春痕之北地胭脂後先並美以予淸狂不慧得二人終始周旋其亦可以無憾矣 
　　西川一愛仙人辛已閏七月作於滬上 
[光緒七年八月初四日京報全錄]  
　　宮門抄○上諭兩道錄前○發抄　旨五道○粵督張等　奏審明議擬摺子○護蘇撫譚　奏請　旌表夾片○滇撫杜　奏審明定擬摺子○八月初四日吏部翰林院正紅旗値日吏部引　見十名○寶中堂假滿請　安○四川按察使張凱嵩請　訓○廣東按察使龔易圖請　訓○恒訓俊啓各預備　召見○召見軍機　恒訓　俊啓○發抄　朱逌然奏接印日期奉　旨知道了欽此○又開辦考試成都等府属奉　旨知道了欽此○谭鐘麟奏泒辦各件請展緩奉　旨該衙門議奏欽此○丁寶楨奏副將明耀光請留川差遣奉　旨知道了欽此○又變關參價銀兩奉　旨知道了欽此　○○兩廣總督臣張樹聲廣東巡撫臣裕寛跪　奏爲審明南海縣局董馮恕誣指良民爲盜按例議擬恭摺具奏仰祈　聖鑒事竊照光緒五年五月初六日奉　上諭有有奏廣東廣州府知府馮端本招權納賄庇惡營私請飭查辦等語着確切查明據實具奏等因欽此當經前督臣劉坤一會同臣裕寛將馮端本被叅各欵逐一查明覆奏於原叅知府馮端本袒護馮恕扶同安良局紳陳璞舞獘一欵内聲明詳核馮恕被控各案惟誣指梁亞爵爲盜情節較重應俟訉明另行辦理在案光緒六年二月初二日奉　止諭局紳前任江西安福縣知縣陳璞於馮恕誣指梁亞爵爲盜未能確切訪查輒卽呈請查辦殊屬偏徇馮端本陳璞均着交部分別議處等因欽此隨准吏部咨應請將馮端本照不應重私罪律議以降三級調用陳璞照徇庇例議以降三級調用均毋庸查級議抵光緒六年二月二十日奏本日奉　旨依議欽此等因當經分別轉行欽遵嗣據前代理廣州府知府彭翰孫提集訊明按擬解司前臬可提訊犯供翻異發回覆審供仍狡展禀請行提人証質訊前臬司未及提到卸事該臬司倪文蔚抵任接准移交催據南海縣將人証梁亞爵解司飭發廣州府質訊隨據代理廣州府知府饒世貞會同總辦讞局委員候補知府夏献銘提同質明將犯仍照原擬解經臬司倪文蔚會同藩司姚覲元覆審俻具供看解勘前來臣等提犯親加研鞫緣馮恕籍隸南海縣平日教讀營生先因該縣屬鄕間時有盜匪竊發經本鄕紳董議設同心公局設立局董正副二人專司攻匪保良等事馮恕亦在局中充當副董光緒元年十月初九日夜縣民陸近富家被盜行刦並將隣人陸奢拒傷報縣會營勘緝未獲陸近富因梁亞爵平時往來村中自伊家被刦後不見梁亞爵蹤跡疑係串劫潛逃當以梁亞爵係行刼伊家正盜往向馮恕投告馮恕不加查訪卽爲據情赴縣禀控　南海縣知縣杜鳳治差拘梁亞爵到案訊不承認飭傳事主質訊未到隨有同心局正董陳振文等以梁亞爵實係安分良民赴縣禀保馮恕因恐梁亞爵釋回挾仇報復起意揑控誣陷卽以犯供狡卸等情赴縣續控並囑安良局紳前任江西安福縣知縣陳璞禀攻陳璞悮信馮恕一面之詞遂以梁亞爵决非善類兩次禀請查辦該前縣杜鳳治因局董攻保互異飭令隣近各紳徧加查訪嗣經陸近富查明梁亞爵並非正盜慮恐審虛反坐當同馮恕據實告知囑令代爲呈首馮恕以陸近富所說前後兩歧直斥其非陸近富隨自行赴案首明並據鄰近各鄕紳耆聨名結保經該縣訊明將染亞爵交保領釋一面勒令馮恕出局拘案訊究隨據舉人陳振鏞等及民婦區黎氏等各以馮恕假公濟私誣良庇匪等情先後具控批行提府審辦經該前府馮端本會督讞局委員迭交提訊供詞狡展傳同陳振鏽等質訊亦不能指出實在証據馮端本因訪查該犯素不安分擬以墩禁三年詳經前督臣劉坤一批飭照例擬辦馮端本未及遵辦旋卽告請開缺終養並經御史鄧承脩　奏叅欽奉　諭旨飭令查辦經前督臣劉坤一會同臣裕寛逐一查明覆奏聲明馮恕被控各案惟誣指良民梁亞爵爲盜情節較重應俟訊明另行辦理並行司飭府提犯訊明按擬解司提訊犯供翻異發回覆訊供仍狡展提到人証梁亞需發府質明將犯仍照原擬解司轉解覆審 
 
 

Page 4

 
 
據該犯馮恕供認前情不諱詰因恃無質証畏非狡翻並無別故究鞫不移案無遞飾應卽擬結查例載誣指良民爲强盜者發邊遠充軍等語此案馮恕於事主陸近富往向投告指稱梁亞爵係行刦伊家正盜並不確切查明卽行據情禀控己屬咎有應得嗣經局董陳振文等赴縣禀保因恐梁亞爵釋回報復輒又起意揑控誣陷並囑安良局紳陳璞兩次禀攻迨陸近富查明告知復以前後兩歧不爲據實呈首實屬始終誣執有心陷壽自應照例問擬馮恕合依誣指良民爲强盜者發邊遠充軍例擬發邊遠充軍到配仗一百折責安置事主陸近富因被刦後懷疑誤指染亞爵爲盜往向馮恕投告本有不合惟一經查明卽囑馮恕代爲呈首並於未經集訊之先自行赴縣首明尚與始終誣執者有間應請免其反坐舉人陳振鏞等所控馮恕假公濟私包庇匪徒各情雖訊明並無實據惟於誣良爲盜一節業巳控告得實應毋庸議梁亞爵訊係良民被誣並無行刦情事業經省釋安業陸近富隣人陸奢被盜拒傷飭縣查明傷經平復該事主被劫案内贓盜飭緝獲日另行究詰未到人証免傳省累前廣州府知府馮端本與安良局紳前任江西安福縣知縣陳璞先已奏奉　諭旨交部照例議處並請免其再議除備錄供招咨部外臣等謹合詞恭摺具　奏伏乞　皇太后　皇上聖鑒勅部核覆施行謹　奏軍機大臣奉　旨刑部議奏欽此　○○譚鈞培片　再昭文縣貞女吳氏係封職吳景煦之女許字監生胡錫耀爲妻又朱民係長洲縣人安徽試用州同朱增福之女許字昭文縣儒童胡文熥爲妻同治二年春間髪逆竄圍縣城胡錫耀胡文熥均以率團禦賊受傷相繼殞命維時吳民年二十五歲侍母居鄕朱氏年二十一歲隨　皖省聞訃後各痛失所天誓不再字均於是年奔喪抱木主而成禮自此該貞女屏絕鉛華荊　自安侍舅姑能得歡心撫夫姪爲故夫後亦能教養兼施吳氏現年四十三歲朱氏現年三十九歲悉皆堅貞自矢歴久不渝據截取知縣李芝綬等以居共重間或兼戚誼聞見眞切不忍聽其溼沒造具事實冊結呈申昭交縣知縣陳康祺查明加結詳懇奏請　旌表等情前撫臣吳元炳未及核辦移交前來臣查有昭文縣貞女程氏等過門守貞經前撫臣吳元炳援業不拘常例年限奏蒙　恩旨旌表欽遵在案玆該貞女吳氏朱氏均以淸門弱女矢志守貞且各孝事翁姑婦兼子職允無漸於中幗洵足式夫鄕閭與程氏等情事相同合無仰懇　天恩俯准一併　旌表以彰貞節而勵風化除將冊結咨部查核外謹會同兩江督臣劉坤一江蘇學政臣黃體芳附片陳明伏乞　聖鑒訓示謹　奏軍機大臣奉　旨均着准其旌表禮部知道欽此　○○雲南巡撫臣杜瑞聯跪　奏爲審明職官逼　人命按律定擬恭摺仰祈　聖鑒事竊查前據署昆明縣知縣孫鳴泰騐報李春若因吞用候補都司潘體義房祖銀兩被藩體義威逼服毒身延等情一案當批飭雲南府提訉一面會摺奏叅請將該都司潘體義先行革職以便歸案審辦光緒七年正月十三日奉　旨着照所請該部知道欽此欽遵轉行去後兹據雲南府知府毛　麟審明講擬由署審司季德義署臬司石峻曾詳前來臣覆加查核緣潘體義籍隸貴州　西州由勇丁投効軍營洊保花翎補用都司力勇巴圖勇投入雲貴督隸候補巳死李春芳係其妻姪素好無嫌藩體義之妻潘李氏卽　李氏其前未姜敢堂口故遺子姜啓彬並房屋一所向來租人居住嗣該氏嫁與潘體義爲妻困姜啓彬年幼收來祖銀恐其浪費倩李春芳代爲收存嗣李春芳因需用缺乏卽將收得租銀隨時用去潘李氏聞知屢催結算追索未還光緒六年九月十四日潘體義帶同雇工潘小來幅復向索討李春芳央緩潘體義不允斥駡並令藩小來幅綑溥送官究追潘小來幅卽向前揪扭致衣服散開潘小來輻　手抄其兩脇欲將抱起李春芳掙　致手指將其右腋胑抓傷李春芳之胞叔李杰代央免送潘體義立限三日淸還各散李春芳聲言潘體義如此逼索又無處設措恐限滿仍被送官不如尋死李杰勸慰李春芳愁嘆不已旋卽外出詎　憂懼莫釋潜賈洋藥吞服行至白鶴橋邊毒　臥地嘔吐致石上墊盡左乳左間經曾幅路過瞥見告知李杰赶往問明覓药解救詎李春芳毒熏當卽殞命報縣驗詳批府提審一面將潘體義奏叅革職兹據該府審明議擬由司具詳前來臣覆核無異應卽議結此案己革都司潘體義因妻姪李春芳吞用房租銀兩令人綑縛送官旋復立限勒追致李春芳畏懼吞服洋藥頁盡應如　擬藩體義合依正事威逼人致死者杖一百律擬杖一百業口革聨應毋庸議仍追理兹銀一十兩給屬具領潘小來幅手指抓傷李春芳右腋服色僅微紅並未成傷惟以雇工戚屬錢價綑故並不解勸率　聽從捆扭致讓人命殊屬不合潘小來幅亦應如所擬合依不應輕律笞四十折責發落曾幅救阻不及應毋議該處房產仍飭歸　啓彬自行經理李春　所欠租銀身死勿徵案已訉結未到人証並免傳質無干已據省釋屍棺由縣飭埋除伊招資部外所有審明定擬緣由謹　向雲貴總督臣劉長佑恭摺覆陳伏乞　皇太后　皇上聖鑒勅部核覆施行謹　奏軍機大臣奉　旨刑部議奏欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
