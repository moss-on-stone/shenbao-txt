# 1900 - 208 - 4909805

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○網鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圓三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康煕字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會興碼洋一元六角○何典碼洋一角五分○六科準繩六套實洋六元○醫門法津碼洋一元○醒世姻緣碼洋一元四角○繪芳錄碼洋一元二角○紅樓夢補六角○鬩微草堂五角諸君欲購者請移玉至三馬路申昌書畫室或申報館帳房可也此佈 
[弛門禁以解搖惑說]  
　　自北省拳匪起事以來迄今已閱數月東西洋各國以使臣被困留滞京師紛調援軍入京保衛佔大沽之海口奪津郡之名城戰禍突開中西交閧生靈塗炭時局艱危北望燕雲正不知日後作何收拾南省各疆吏知衆怒之不可犯列强之不可禦紛紛陳奏請剿拳匪而又與各國籌商保守南中和局是蓋揆之於情度之於勢有不得不如此辦理者乃中西官雖互籌保護而風聲鶴唳警耗傳來愚民無知深滋憂懼或恐中西官保護之議不足恃一旦如京津之事南中亦啓釁端或恐各省伏莽重重保無乘隙蹈瑕揭竿蜂起而選事之輩又復刺取不經之語驚恐愚人遂致以訛傳訛謠言四起固不獨滬上一隅之地爲然也而以滬上爲尤甚窺衆愚夫之意以爲滬上洋人薈處吳淞海口係所必爭倘南中猝啓釁端滬上必首先遭難因是倉皇遠引遷徙至鄉殊不知洋人產業在滬者正不知累萬盈千且費數十年之經營而始克成此大埠安肯無端生釁自壞資財卽或匪衆生心妄思覬觎欲乘此隙擾亂滬江然亦思西商圑練旣如此其嚴保護居人又不遺餘力匪徒寗不知利害所在而敢蠢然思動耶顧明者瞭然事勢知滬上之堪爲樂郊而愚者無事先驚情形日見其浮動日前津亂初起警報遞至本埠之挈家遷避者已日繁有徒旣而蜚語漸衰人心稍定執筆人正不知浮亂之因何而起亦正不知浮亂之因何而止究其故而不得亦祗付之一笑而已乃不意近日以來又復浮言大作人心皇皇盡室偕行携家他徙途中絡繹正不知日有若干而上海城門亦復益嚴啓閉每於下鍵以後不肯輕開執筆人槖筆淞濵寓樓下榻滬城之事初未深知乃昨有客自城中來者述及邇日門禁之嚴爲從前所未有向來承平之日城門啓閉雖有定時而夜間仍可出入自如無虞阻隔卽使偶當有事如中法中日等役亦嘗稽查魚鑰不能進出隨時然總可通融不過多費杖頭錢幾許近則自十點鐘後七門一律下鑰向祗賄以小洋銀一角或數角而卽可任意出入者今則非有對牌不可當道者猶恐守門官吏之有弊委員數人深夜在街查察遇有行者必詢以是否從城外歸來有無對牌呈騐似此絶弊詰奸嚴申門禁居民雖多不便而亦可見時事之亟上憲防備之周詳矣執筆人啞然而笑曰如子所言吾未見防備之周詳適以甚愚人之搖惑耳夫匪徒生事必先嘯聚於鄉間然後擁衆入城圖謀不軌從未有先入城市始計爲非者今滬鄉既安靜如常焉有匪徒入城爲亂之事卽使果有匪人爲亂亦豈不可混入於日間卽謂日間恐露形跡則自入晚以後十點鐘以前豈不可以潛蹤而入而必俟城門旣閉以後始思混入乎吾恐諸當道爲匪人設謀或竟有此謬妄之見若匪人則固愚不至此也或謂此非防備匪人乃係防備漢奸濳入試思中西官旣互商保護安用漢奸濳入致貽口實於華官且洋人欲此滬城有何所用此又不待智者而知也至欲絶守門官吏之弊按之官方所繋本不應收此陋規然今之策名筮仕者何一非朘削民膏以充囊槖無論一官一差若大若小問有能除廉俸薪水外不染一塵者乎乃獨於守門官吏而責其清責其廉試爲反已自思毋亦不恕之甚夫以門禁森嚴而果有益於事則嚴固不可謂非也乃以嚴故而適以動人搖惑之情是上官　告人以保護平安不可先事驚亂而先自處於驚亂也其能使百姓之聽從閭阎之安靖乎嗚呼愚民以上官舉動之異而遂致無事驚慌上官以愚民驚慌之情而遂致異其舉動彼愚民不足責而所謂上官者乃亦如愚民之愚焉不亦可嗤之甚耶官能行所無事處以鎭靜則民間搖惑自然而解矣門禁其一端也執筆人故錄答客之語弁之報首俾當軸者採擇焉 
[聨軍偵路] 　 
　　日本報云東歴七月二十四日卽華歴六月二十八日午前日本西海道佐世堡軍港電達東京略謂日内駐紥津沽一带之東西各國聨軍方派出游兵士往北偵察道途以便入京剿匪至天津大沽等處並不見有拳匪出没大約民心已漸漸安寍矣 
[聨軍北上]  
　　昨日烟臺來電云東西各國聨軍之在天津者定於西歷八月一號卽華歴七月初七日拔隊入京救援駐使其先鋒軍已於前二日啓行矣 
[法廷意見]  
　　日本報登西貢來電云中國拳匪肇禍皇上電致法國外務省请轉達伯理璽天德顧全交誼依理調停外務大臣笛路卡之息氏得電後卽往告中國駐巴黎星使曰目下須得我國使臣無恙確音方能將此事定奪旣而伯理璽天德親發覆電略謂此事當觀貴國如何待我我卽如何報之或曰法人要求三　　須保各國公使安全二須將端王懲處三須彈壓拳匪加以十分威力 
[美兵東下　　日本報云東歴七月二十四日卽華歴六月二十八日有美國陸軍將校四十三員馬隊七十三名步隊三百三十二名水師二百二十一名帶領夫役四十七名由舊金山乘餓辣痕獨運兵船道出長崎翌日卽望中國大沽進發是日又有美兵四百三十八名由馬尼拉開赴長崎轉赴津沽助剿 
[電告平安] 　 
　　昨日天津來電云西歴七月二十八號卽華歴本月初二日天津洋關稅務司達魯氏得駐京總稅務司赫鷺賓榷憲六月二十五日所發手書略謂我等各人雖迭被拳匪猛攻幸皆無恙所槜眷屬亦一律平安深可喜也 
[敦請籌商]  
　　昨日西字報云兩江總督南洋通商大臣劉峴帥聞英國水師提督西摩氏行旌抵滬急致函敦請赴省以便互籌良法綏靖民心昨日之晚西摩氏已乘依拉格里的兵艦泝汪赴金陵傳聞事畢之後尙須詣武昌行云 
 
 
] 

Page 2

 
 
[西摩行述]  
　　西字報云英國水師提督西摩氏總統各軍駐守津沽一帶大名鼎鼎寰海同欽按西摩氏年已六旬當中國咸豐二年八水師學校演習行軍布陣之法迨咸豐五年英俄交戰時年尙幼卽隨水師兵艦往戰地襄辦一切事宜自咸豐七年至十年英廷有事於中國西摩氏皆在軍中洎同治九年擢升某兵艦統帶用兵於阿非利加洲身受重傷歴久始愈同治十二年爲伊立斯兵艦統帶往征埃及戰功卓著屢被寳星之賜及回國洊升水師提督整理國中軍務昕夕辛勤光緖二十三年英廷命統中國海中艦隊往來南北洋遇事一秉至公人皆悅服與部下語無異父子家人各國水師中人無不仰盛名如山斗云 
[追記華俄起釁事]  
　　廣州傅聞報登營口友人來函云余於五月下旬擬由盛京附火車赴營口及至車站見俄人因拳匪滋事皆逃避於遼陽城外車站中距城北約五六十里有村名土屯者俄人造一大橋以通鐵軌六月初一日被駐守奉天之育字軍馬隊焚燬致由省逹遼之火車阻不得前進其時車中載有逃難之俄國男女约數十名口見橋斷車停皆股慄失色哭聲震野惴惴焉惟恐難作因之亟事修葺閱三四日略可行車余恐一朝禍起玉石俱焚遂舍車遵陸詣遼陽當土屯橋被燬之次日華兵馳入遼城旋又將城西十餘里之橋梁焚燬俄人見濃烟四起急派馬隊四五十人馳往灌救艮久火始滅俄兵忿無所洩將橋南蔡家屯富人趙某家柴堆屋宇縱火焚之忽一驛卒馳馬奔至俄兵意爲匪黨欲得甘心彼時育字軍馬隊方入店午餐行人告以前事遂負槍而出狙伏高塚之後向俄兵放槍一排俄兵愕然勒馬四顧而驛卒已同隙逃去惟見塚後濃烟蓬勃料必有伏向之還擊適爲塚所蔽俄兵見寂無動靜前行數武復放槍一排如是者三已距塚一二里許育軍陡又發槍俄兵應聲墮馬者五人馬亦仆地俄兵急搶屍而歸是役也共死二人傷三人斃馬二匹 
[俄兵遇害]  
　　日本報云頃得高麗電信悉某日中國遼東一帶忽有暴徒將俄兵五十六名殺害中有武弁逃至高麗義州繞出平壤城以歸旅順日内俄廷已派遣大軍迤邐回满洲進發矣 
[三述意皇被弑事]  
　　華歴本月初七日偷敦來電云意大利國皇被弑後廷臣羣推太子維多伊馬怒威兒第三登大寳至兇手白來西氏刻已設法禽獲大約須處以極刑也 
[遵　旨保護示]  
　　頭品頂戴兵部侍郎廣東巡撫部院兼署兩廣總督德爲恭錄出示曉谕事光緒二十六年六月二十四日欽奉電傳六月二十一日奉上諭此次中外肇釁　於民教之相閙嗣因大沽砲臺被佔以至激成兵端朝廷誼重邦交仍不肯輕於决絶迭經明降諭旨保護教士現在兵事未平各國商民在中國者甚多均應一律保護著該將軍督撫查明各國洋商教士在通商各埠及各府州縣者按照保約一體認真保護不得稍有疎虞上月日本書記杉山彬被戕正深駭異乃未幾復有德國公使被害之事該公使駐京辦理交涉遽遭傷害悼惜尤深仍嚴飭勒拿兇手務獲究辦所有此次天津開戰後後除因戰來外其因亂無故被害之洋教士等及損失物產著順天府直隸總督飭屬分别查明聽候彚案核辦至近日各處土匪亂民焚殺劫掠擾害良民尤屬不成事體著該督撫及各統兵大員查明實在情形相機剿辦以靖亂源將此通諭知之欽此合就恭錄曉諭爲此示諭闔省軍民人等知悉爾等須知北方因拳匪倡亂致肇釁端本非朝廷及各國意料所及現在各省均仍中外相安商務如常所有各國洋商教士之在通商各埠及各府州縣者地方有司自應恪遵諭旨按照條約一體認真保護如有不法匪徒故違諭旨揑造謠言蠱惑人心聚衆滋事定卽嚴密查拿立置重典倘有土匪會匪藉端騷擾意圖蠢動各處已駐有重兵立行痛剿至兵勇差役如有生事擾害情事亦照軍法懲辦各宜凛遵毋違特示 
[槯使赴省]  
　　金陵訪事友人云代理中國各洋關稅務司戴樂爾君以南洋各口爲海外諸大國巨商大賈薈萃之區貨賄雲屯關旣較北洋爲多梲亦較北洋爲旺因於受篆後親蒞各關隘體察情形本月初二日行抵白門詣南洋大臣衙門拜會劉峴帥峴帥延入花廰握手入座欵以西色茶點命舌人傳述賓主語言咨商要務約歴一點餘鐘然後辭詣金陵關小駐峴帥旋命駕親往報謁聞戴君勾留數日卽將溯江上駛巡視蕪漢各關云 
[栛濟軍需]  
　　金隊訪事友人云自北氛不靖督轅警報紛投不獨徴兵之羽檄頻來卽籌餉之文亦復一日數至無如公帑奇絀挹注爲難邇經兩江督憲劉峴帥多方籌晝始得銀若干兩擬先解往濟急俟隨後籌有巨欵再行源源解運以裕餉需本月初二日特委文武員弁各一人押解北上並發電往北先事通知　　 
[示禁聨盟]  
　　南昌訪事人來函云自北省拳匪揭竿作亂此間謠言四起人皆惴惴於心江西巡撫松中丞心焉憂之特於上月下旬某日繕發六言簡明告示遍貼通衢其文日照得北方不靖外間議論紛紜誠恐地方匪類流言搖動人心長江一帶省分歸我保護安甯安分不可肇釁民教切勿相争江西深處腹地更可晏然無驚現已添募兵勇無非捍衛吾民並飭團巡保甲嚴密晝夜梭巡設有奸徒痞棍揭帖拜會聨盟軍民捕獲一犯解送賞五十金若不願領銀兩給予奬叙榮身此等造言勾串訊明立正典刑勸爾紳商士庶照常樂業營生萬勿驚慌疑惑切示其各凛遵 
[渠魁授首]  
　　香港循環日報云有李金維者廣東歸善縣人也昔年曾在原籍自號蕚王嘯聚黨徒揭竿倡亂邑紳蔡繼曾聨合各鄉創辦團練恊同官軍圍捕李黨不敵被擒者數十人均經地方官訊明正法惟李逍遙法外逃匿異鄉客歲見已事過情遷濳回故里依然煽惑鄉愚聨盟拜會蔡紳偵知其事具禀大憲請卽派勇勦辦李知此邦之人不可與處復乘隙遠颺出没於西江一帶近被線人偵知報由猪頭山營勇捕獲解經總營務處魏太守研訊明確定於六月二十五日請令斬决懸首營前以爲之儆 
[鄂中教案]  
　　漢口訪事友人云近日傳聞湖北某縣所轄倉子埠土民不知如何與教民起釁竟將彼處教堂恣情拆毁幸教士先期避匿獲保晏然現經地方官竭力調停大約不難和平了事也 
[科試展期]  
　　金陵訪事人云月前江蘇提督學政瞿子玖大宗師傳檄江寗定期七月初二日取齊合屬生童聽候按臨科試迨本月朔日忽由江陰節署發到電音内開本届秋闈已攺期明年三月目今天氣炎熱科試亦從緩舉行擬俟閏八月下浣考試諸生童聞此消息遂各重温舊業暫緩擔簦其有已至省垣者亦皆紛紛然束裝遄返矣 
[機户懷仁]  
　　金陵訪事人云省垣土產以縀爲大宗銷售北方爲數最鉅近自拳氛不靖銷塲窒滯機户因相约停工彼工人之倚織縀爲生者計不下四萬輩至此皆束手無策頓成翳桑餓夫兩江督憲劉宮保深慮若輩失業無依難免流爲匪類爰飭上元江寗爾縣主傳諭縀業董事勸各機户照舊開工各機户對以資本不充必須貨物暢銷方能周轉董事據情禀縣縣主卽轉禀峴帥峴帥察核之下飭江寗藩司籌橃鉅欵　　開設官押鋪尃質縀疋絲經値十當五不取利息仍令董事傳諭各機户如常工作俾機匠得安生業一時市肆中歡聲雷動莫不頌峴帥　　還　不僅爲國家奠安磐石卽圜闠間事亦無不體察周詳也 
[清道文言]  
　　杭州訪事友人云浙省清道事宜由運憲世振之都轉籌款辦理上月某日出示曉諭督辦省城清道局兩浙江南鹽運使司監運使世爲暁諭事前據清道局總辦史倅禀請酌定章程以便遵行當卽札飭杭州府朱守妥議兹據該守議定章程呈送前來業已批示 
 
 

Page 3

 
 
照辦合行出示暁諭以便咸知計開一城中分上中下三局上中二局雇夫二十四名下城雇夫十六名卽於夫役中擇其誠實者充爲什長伍長以便督率又城中添雇總查一人各城雇用分查一人掃夫歸什伍長约束什伍長歸分查約束分查又歸總查約束俾節節有制不致始勤終怠一倘遇天氣炎熱及考試之時須另添夫役數名以便清潔一各役每日給通足大錢一百六十文由局員親自給付並不尅扣分文一所有垃圾現已雇用駁船裝載上城送至鳳山門外南星橋下城送至武林門外棲流所前安放如有沿街抛棄者定當重辦局中需用竹箕鐵扒等物抣宜預爲多備以便更換一逐日打掃後民間有任意抛棄不送入木桶中者罰令出工資三天并捐助木桶二隻以示懲儆以上各條均宜凛遵毋違特示 
[票匪成擒]  
　　漢口訪事友人云湖南人朱怡三前在漢陽一帶僞造臺票入市混用商人偶一疏忽輙受其欺旋經縣主飭差拿獲研訊之下供稱小人實受某甲之愚並非起意爲非求恩原宥及飭拘甲則已聞風脫逃僅將僞票板解案 
[蘇省官塲紀事]  
　　姑蘇訪事友人云本月初五日統領太湖水師全軍候補道賀觀察元彬欽奉電傳上諭補授江西贑南道員缺一時文武各同寅咸詣公館道賀馬龍車水爛其盈門○正任青浦縣主簿調署張渚司巡檢沈少尹潮現届一年期满經署江蘇藩司陸春江方伯飭回青浦縣主簿本任所遺張渚司巡檢員缺前經上憲擬以鄭工試用巡檢徐少尹寳源請補業已奉部覆准方伯卽飭赴任所供職已於本月初五日懸牌示知矣 
[宜昌雜志]  
　　宜昌訪事人云宜地苦旱已久至上月十八日午後始得大雨十九日午後雨師重復稅駕溝澮皆盈禾苗秀潤農民無不欣欣然色喜自二十二日以後連得甘霖天氣驟凉大有深秋景象○上月某日快利輪船在宜忽得漢口商局連次來電促回說者謂入夏以來貨物寥寥無幾現在滯銷之際更苦無貨可裝不知有何事情而必急催下駛也○某日由四川開來掛旗船四艘满載客貨云係溥安公司肇通輪船雇令裝載 
[湓浦歌聲]  
　　九江訪事人云長江水師金陵營左哨都司升任湖口中營遊擊汪遊戎于上月二十六日抵潯標下各健兒咸在江于迎　○時局日亟防務戒嚴鎮憲宋偑珍鎮軍傳令新募之江安軍分紥潯郡各門藉資防衛先期請徳化縣莘臣應明府出示暁諭以免居民見而驚疑淹銷○潯郡城郭多有損壞邇經徳化縣應莘臣明府飭匠興修想不日卽當從事畚鍤矣○日前白水港鄂鹽船户黃學成投德化縣禀報縣主應莘臣明府以其中尙有不盡不實遂於上月二十七日親往勘騐○龍池寺附近桂姓子年傼十五近以萱堂患病参术無功不得已自刲其股投之藥中母飲之而瘳人咸以爲孝思所感 
[傳相行轅紀事]  
　　昨日江海關道余晉珊觀察及劉部郎盛沛英員勃克槪約翰商船局主蔚露均赴傳相行轅晉謁傳相延入晤談良乆而别○江蘇候補知縣朱大令璜吳大令坻梅均詣行轅禀見○午前接揚州電報一封午後發安徽要函一件 
[觀察巡江]  
　　近日新委江南機器製造局總辦潘芸蓀觀察每晚乘小輪船在局之左右浦江中往來巡緝西至龍華北至砲隊營凡各項船隻晚間概不准行或有無知違犯者立予扣住至天明始放行 
[維持市面]  
　　日前護理江蘇巡撫聶仲芳中丞札行各府州縣内開現因北地拳匪滋事此閭富户紛紛向錢莊提取存欵各錢莊有收無放以致市面日衰銀根緊急其在欠人多而被欠少者往往有匿銀捲逃詐稱虧空倒閉等弊其於市面關繋不淺核其罪狀與竊盗無異深堪痛恨飭令地方官遇有此等案件釘鐐監禁勒限嚴追等因上海縣主汪瑤庭大令接奉札文已於昨日嚴飭差役傳齊本埠各錢莊主及各業董事面諭一切矣 
[案須復核]  
　　去年本邑漕河涇人李阿妹張全英張阿弟先後與孀婦張孫氏通姦旣而李及全英因妬姦起釁將阿弟戳斃控經前署上海縣篆之藍雲峯大令訊實解省署臬司朱竹石廉訪勘訊之下核定正兇李阿妹斬監候帮兇張全英充軍發回原縣監禁候解日前押解至縣縣主汪瑶庭大令飭卽收禁獄中昨日忽奉護撫憲聶仲芳中丞排單内開張全英與李阿妹均與張孫氏犯姦商同謀斃張阿弟據供張全英先將張阿弟抱住李阿妹用刀戳斃張全英不應作爲從犯仍飭上海縣將張全英解省復核罪名等因大令因卽飭吏繕備公牘定於翌日押解登程 
[請調越兵]  
　　駐滬法總領事白藻泰君近以北省拳匪擾亂牵動南方以致無賴之徒蠢焉思動雖已集成團練兵若干名猶恐人數不多不足以資捍衛因電禀西貢總督請派安南勁旅數十名來滬俾與各團兵聨絡一氣以資保護 
[斷賠借欵]  
　　前者本邑南市鹽馬頭某樹行主張永生由同業周文美介紹向蕭子餘借得洋银一百九十六元現已過期蕭屢索無著遂於前日扭周至二十三七鋪巡防局控請訊追局員盛雨村二尹研訊之下謂周日爾旣從中介紹始終無可委卸著賠繳洋銀七十元周唯唯遵從具結而退 
[法界停訊]  
　　昨禮拜四爲法租界公廨訊案之期捕頭查知捕房中押犯寥寥因禀請讞員朱森庭明府及法總領事署陸繙譯官暫行停訊一期 
[英美租界公堂會訊案]  
　　美商皮酒公司西人投該管領事署控華商楊春記擔保英商戴蘭司所欠皮酒洋銀四千八百元并延律師侯魯公訴請照追楊亦延律師哈華托到堂聲訴昨日午刻讞員翁笠漁直刺與美繙譯白君升堂會訊侯律師訴稱華商楊春記爲英商戴蘭司作保與皮酒公司往來設有欠欵應由保人理楚曾在保單上註明現被結欠洋銀四千八百餘元請向保人追給哈律師稱楊春記確曾爲戴蘭司作保但戴蘭司與皮酒公司另有糾葛是以將所欠之銀止付况戴蘭司現在上海應赴英總領事署控告如往他埠則應向保人追償戴蘭司聲稱商人雖欠皮酒公司銀兩然另有别帳扣劃是以不肯付銀侯律師堅請向楊春記追償直刺乃商之白君謂兩造供詞各執碍難定讞候邀担又律師於禮拜四復訊核奪 
[英美租界公堂瑣案]  
　　奚生榮奚茂郎以種瓜爲業前日著名流氓曹景祥楊活生夏景泉等强至瓜田摘取數枚向論不服反被抽刃戳傷因之報捕送究曹等俯首求恩讞員翁笠漁直刺商之美繙譯白君判責曹一千板押捕房一年楊責八百板押捕房一年夏責三百板押捕房半年○某里管門人楊阿大禀稱房客高阿三何劉氏强令小車人弄向阻不服反被毆擊是以送請訊懲高與氏同供不敢恃蠻求恩明鑒直刺判責高二百板氏掌頰一百下○包探顧福其禀稱張阿福行竊怡和馬頭某輪船上繩一條是以送案請究直刺判責一百板○包探張天林禀稱王國華雇小車夫張阿福搬運箱籠被張繞道兎脫將物售與王阿三兹經小的查獲原贓張阿福之父張長壽出頭霸阻是以一併送請究辦阿福供稱小的一時貪小叩求恩宥直刺飭將張王帶回捕房查明再核長壽交保○包探劉阿炳禀稱潘洪泰雇木匠祝才發修理房屋被竊洋銀四十八元是以送請訊究祝認竊求恩直刺飭押令十日丙將洋銀缴案○三百七十號華捕禀稱工人林金生裝直玻璃因不留意劃傷秦杏生之背現在某醫院療治須一禮拜始痊請爲究辦直刺飭帶回捕房押候秦傷痊再核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案] 　 
　　前者陸方方控因紫丞之子暁帆誘賭騙錢併串同其父吞没田單縣主汪瑶庭大令訊明供詞判罰以儆兹者續獲同賭之許東樓研訊之下初猶狡賴盤詰至再姈供溝小的嗣後當攺過自新大令喝令掌頰十下交人保出不准再賭○二十三七鋪巡防局員函送攫物之周乃毛並質票四紙到案請究周供小的係南通州人住小南門外並未搶取小孩手釧實因窮苦曾竊鄰人布衫等物求恩鑒宥大令著責二百板押候再核○南市出口捐局委員朱明府公館中失去婢女一口小字雨翠疑係庖丁陳慶裕誘出因連其婦王氏扭送十六鋪巡防南局轉解縣署汪大令研訊之下有陳春亭者投案供小的在在朱公館當長隨昨日主人所失婢女雨翠年十五歲四川人疑庖丁陳慶裕所誘遣小的到伊家中詢問據鄰人云是日曾見一年老鄉人領一梳　之大脚女子至其家更換衣服復由鄉人領去陳慶裕同妻王氏堅稱小的及小婦人並無此事實被主人誣指大令研詰再三陳夫婦一味呼冤大令以此事毫無証據飭將陳暫行收押令王氏出外帮同尋緝限五天内務將婢女雨翠交案 
[馬路工程局瑣案]  
　　南匯縣人周福手携雞數頭及零星貨物在馬路中東張西望某號巡街捕見其形迹可疑因卽拘入捕房捕頭令押候解送馬路工程局禀請總辦程雨村大令研訊周供小的所携之雞在叔父家取來意圖出售並非竊贓惟衣服銅盆則係某甲在鄉間竊得囑小的携至滬上售錢現在其人已不知去向矣大令判責二十板贓存局中候失主認領○南市某米行學徒林俊豪在浦江中網魚與脚划船户丁榮卿口角爭毆某號巡街捕見之拘入捕房捕頭令押候解送工程局禀請研訊丁供小的係浙江紹興府屬某邑人駡某信划船度日舟泊浦畔被林糾黨兇毆叩求明鑒林供小的係廣東潮州府屬某縣人在治下某米行習業今因網魚肇事被行主停歇其實並非小的行兇求鑒大今判將林責二十板丁所受之傷著自行醫治 
[英美租界晚堂瑣案]  
　　魯鳳祥控王秋岑周子卿等掯匿田單向贖不理魯銓銓復以魯鳳祥盗贖田單繕禀投控讞員翁笠漁直刺飭傳集人證於前晚倩襄讞委員張柄摳司馬研訊魯鳳祥供稱小的有祖遺田一畝九分以單抵押與趙姓由王秋岑之父王少堂爲中嗣於光緖二十二年小的欲向贖取介周子鄉交王秋岑洋銀四百元詎料王至今掯單不付請卽究追魯銓銓供此係小的祖遺之田於道光年抵與趙姓魯鳳祥同姓不宗詎竟冒名盗贖叩求力察王秋岑供此地實係魯銓銓之產押與趙姓確係小的之父作中時周子鄕見單係魯兆祥户名是以串出魯鳳祥冒贖求覽地保楊鹤亭供小的於光緒二十四年始充地保此事並未經手實不知情司馬謂此項田產魯鳳祥與魯銓銓均無分據呈騐究係何人祖遺無從核悉著卽出外邀同族長自行理處餘人無干省釋○前者鄉民唐長根之妻與陳晉華之寡姊名小妹者因細故口角事後陳晉華串出著名惡棍談彩亭誣唐持刃行兇投報捕房解案請訊直刺判責三百板管押一月嗣唐不甘被誣由其父唐鴻祺投案具訴並由鄰居朱坤高朱興旺朱長興唐尙生唐興周朱阿根及地保王少園等公禀剖白直刺准之前晚倩襄讞委員張司馬訊斷唐鴻祺供訴前情朱坤高等同供小的等均係唐之左右鄰前因唐妻與小妹口角經小的等理勸明白詎知陳竟串出談彩亭朱連堂至唐家吵閙並帶來尖刀一柄誣唐持刃行兇談彩亭本係著名惡棍平日包攬詞訟無所不爲務求究辦陳晉華朱連堂供詞皆極狡展司馬大怒命仍還押候提談彩亭至案一併究辦 
[美租界捕房紀事]  
　　前晚楊樹浦著名流氓楊活生曹景祥夏景泉糾集同黨多人至鄰近奚生榮卽奚小妹田内竊瓜奚見之卽挈同其子向之喝阻楊等不服叱令同黨將奚父子刃傷肩背等處奚父子負痛至捕房聲訴捕頭騐得受傷屬實令送同仁醫院醫治一面派包探將楊等一并拘獲押候解送公堂禀請讞員翁笠漁直刺訊辦○前晚某西人行至百老匯路不知因何怒馬夫某甲遽奮老拳甲忿甚將西人扭入捕房捕頭詰知事起細微著一并從寛釋出○前晚甬人某甲手持青蚨數千翼行至西華德路突被流氓張阿三攫之而逸甲奔赴捕房聲訴捕頭卽派包探劉光震將張拘獲押候解送公堂禀請訊辦 
[南都官報]  
　　六月二十八日藩憲恩傳見兩江營務處候補道李軍械所朱洋務局汪候補道陶森甲均見知縣陸秉璋禀知赴清江公幹卽辭英國領事孫德雅會○二十九日江防營務處河南候補道易湖口鎭許雲發到交缷回均見缷帶鏡清兵船帶登灜洲兵船董全才到鎭江來卽辭赴蕪湖公幹保民兵船楊永年辭赴鎭江缷署江西袁州恊王國權到見由江西招兵來威靖運船王得標到見由滬回知府吳璯僅到由滬海公幹回淮中營守備諶自元辭保民兵船楊永年到由九江拖勇來甯稅務司戴樂爾到會○七月初一日藩憲因洋務局候補道汪候補道劉鍚庚均見護軍前營會喜照右營吳家慶均謝委遊擊佘炳文謝攺委管帶護軍後營狼山中營遊擊鄧業良到遊擊唐梯雲交缷武衞中軍後營回試用通判善祥到由京來上元縣龍禀知赴北鄕勘蝗虫○初二日藩憲恩巡道徐雨江營務處候補道李軍械所朱洋務局汪陸師學堂安徽候補道席缷署江西袁州栛王國權均見江防營務處河南候補道易傳見狼山中營守備兼帶練勇何復勝叩謝辭巡檢高承裕起服回省候補道陶森甲傳見藩轅牌示清河縣侯紹灜撒任遺缺查有候補知縣洪槃堪以署理○初三日藩憲恩支應局候補道郭由滬回　務局汪均見候補道萬中立謝委查護教堂事宜委辦江甯電報局二品頂戴記名道李艈森到由滬來禀知到差知縣蕭仁睴到由京回銷解軍裝差又胡葆慶奉委赴山東公幹卽辭又葉芸謝奉府委帮審卽到差又黄應鼎奉示甄别○初四日提督武交清謝委管　權字虎左營遊擊劉登福謝委管帶權字虎右營總兵唐玉才交缷南字右營回正任寗都營參將胡煦交缷回威靖運船王得標辭赴上海又孫慶璜禀知試用縣張應奎於六月二十五日聞訃丁憂親軍前營徐萬福禀知移營駐紮朝陽門外分省補用知州王世綬上海來潮北知縣李田由京來 
[吳門官報]  
　　七月初三日通判　文澍禀知奉撫憲傳考甄别覆試又兪鳳琴奉盛京　面諭採取礦苗大樣卽辭正任南匯縣知縣汪以誠由松尃丁來省禀知交代遵章於初限算清結報並請假赴孟河就醫知縣呂慶堂禀　奉委管解餉銀赴清江又張孚襄禀知奉　解清江糧米銀兩差又魏允濟禀辭仍赴常昭二州守提清賦公欽差又馬枚朱福濳直州同樊恭壽均禀知隨儲憲由天津回縣丞馮詠　禀知由天津回藩憲牌示照得本司理問傳霖應飭回任○初四日直隸州周煦山禀謝奉委赴長洲常昭等縣催提漕項差又丁年禀知奉委領解銀圓局鑄本銀兩赴鎭江昭文縣張禀知曾算交代來省禀到知縣鍾蓀禀謝奉委赴長元吳工震等縣守提公費銀等欵差正任布理問傳承霖禀謝奉飭回任府經歴沈振綵禀知奉儲憲委赴上海催提本年上忙漕項差卽辭府照磨兪　禀知由通州滄運差次回省縣丞姚貴慈由天津回指分江蘇試用縣丞徐瑛湖南入由京騐看來省禀到巡檢孫實瑞禀知由海運通局差次隨儲憲回又朱福履由海運通局差次回臬憲六月分考試候補佐　月課出案前任丹徒縣王芝繭六月二十三日病故高太太卽於是日絶食决志殉義於七月初三日未時身故初四日午時大殮 
[豫章官報]  
　　布理江銳由饒州解江西賬捐銀來省新選安義縣丞王霖禀到靖安典史何青年據報丁憂以儘先巡檢曾柄銓署理又署萍鄕安樂司劉　奎回满更替以試用從九朱秉彝署理江蘇候補道許元章仍回湖口掣騐局南康通判安鍾愷按幾廣祥從九來與知縣葆和林向滋張鼎銘俱禀知修理八旗會館林丙由上饒饒宗羲由南城並清江公幹俱催地丁回沙昌壽赴滬領運砲位花翖遇缺儘先記名總兵黃祥劉由義寗籍來省同知文煥襄辦文案守備江添壽接查惠民門署鋊山縣桂森缷事清理交代回新淦知縣劉橒壽缷事回峽江縣丞陳賛唐俸满來省崇泰由慮陵審案件回 
[邗江官報]  
　　六月二十七日運副蔡副轉嚴培公幹過揚○二十八日汪鹺尉元釗銷三江營船私沈鹺尉麟銷儀棧保甲差○二十九日運憲公座掣　梁分轉世禮由海屬船私來揚 
[五六月份月捐清軍]  
　　進修堂袁全年洋廿六元道署五月隠名氏二户各洋廿元怡情軒唐傑臣翁二户各洋十二元陳　亭翁廿十元絲雲絲廠正二三四月洋八元戴季仁翁李光琴翁巽府董蘭芳翁四五六月四户各六元戴運來翁朱葆三翁徐棣山翁黃佐鄕翁　幹臣翁韓山曦翁老順記南順記戴生昌祝源昌十户各洋四元源豐潤洋三元六角莊源大洋三元二角韓潤生翁五月徐俊良翁四五六月義昌成四五六月黃省三半年四户各洋三元滬江第一樓存濟堂何瑞棠翁豐泰賬房蘇實森翁老悅生新順記錦章順泰信昌隆復泰愼餘堂岑仙舟翁三四五六月鳴昌三四五六月十四户各洋二元嘉綸洋一元四角中和洋行帳房洋一元三角久成九章北天成永裕成四户各洋一元二角鼎興五月可熾可熾順萬有全益昌龐竹鄕翁思補齋隆昇梁煥南翁金松泉翁湯蓮生翁章佩華翁十二户各洋一元青蓮闀恆升二户各洋八角福來洽亦新園其萃樓春園尹梅生翁徵昌怡昌熾大晉昌恆茂咸章曹德大四五六月十二户各洋六角萬和祥五月通濟五月二户各洋五角鴻運　義成一壼春孔巨豐翁四五月大昌四五月源順萬椿怡隆八户各洋四角施　豐升和五月允章五月三户各洋三角寅記五月裕泰五月二户各洋二角源通錢三千六百張家鶴翁錦章大章九和宏章泰五户各錢六百瑞昌五月錢五百怡大金合順五雲日昇樓三户各錢四百恊成祥永愼萬興鉅康四户各錢二百和康壽康延康晉和餘大愼餘元甡元茂衍大厚康永豐存德鉅亨恊昇宏大宏元源吉寳和寳順承裕正大升大彚康崇餘永康鎰大瑞大晉大延源義善源正餘福康兆豐恆餘厚餘仁大久大恊餘源利昌大濟大敦大厚大英法美三界一女捐洋六十三元六角山分錢廿四千四百十三文總共計洋三百十六元二角五分錢五十九千三百十三文滬北天后宮前廣益善堂司董嚴信厚施則敬朱佩珍唐榮俊葉貽鑑等謹誌 
 
 
 

Page 10

 
 
   
 
