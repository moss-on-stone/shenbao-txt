# 1881 - 48 - 4902806

 

Page 1

 
 
[莵書] [  本舘告白]  
　　啓者本舘以刷印各書籍發舊爲常如遠近諸君子有已成未刋之著作擬將問世本舘願出價購槁代爲排印抑或俟裝訂好後送書數十部或數百部以申酬謝之意亦無不可總視書之易售與否而斟酌焉再如　有世上罕見之本宜於重刋者本舘亦可以價買或送數十部新印之書籍以報謝至原本於刋成後仍可璧繳也現在承賣申報之人隨處皆有若以書籍託交寄下　不致悮或託信局寄來亦可接信後不數日内當奉覆耳 
[論日本杳礦]  
　　昨譯西報言日本於去年遍查國中礦地惟四處無礦可開其餘皆可開採云云於以見日本之留心礦務可謂無所或遺矣說者謂竭澤而漁未免有傷地脉恐近日雖取之不竭將來必有告罄之時此亦慮之遠者或又謂地不愛寶日本近來礦地之多如此正屬國家興旺之象是說亦似有理總之理與勢固有殊形經與權亦宣相濟處今日之時勢而沾沾于王道迂闊非計也且卽就王道而論貨惡其棄於地力惡其不出於人何嘗以言利爲諱三代以上爲民謀稼穡之利開魚鹽之利廣舟楫之利推而至於兵革之利其微者雖在網罟杵臼等類聖人皆親爲制作而教導之此不諱言利之確証也自後世好利之君謀利之臣以利自利而不與民共利於是乎以言利爲可恥其實孔子之所罕言者原係自利之利至於爲政則曰因民之所利而利之又曰小人樂其樂而利其利亦何嘗故作矯情絶口而不言哉今日之所以爲利者莫要於礦務泰西各國皆恃此爲富國强兵之基日本自近年以來事事皆效法奉西不敢自膠成見故其於開礦一事亦復悉心考核不敢有所遺漏若此夫日本之地豈中國比哉其國在東海中平列三大島北曰對馬島與高麗相直中曰長崎地較大與浙海普陀山相直南曰薩㟃馬與浙之温台相直三島之外小島甚多爲畿五爲道七小者統三十郡大者統一百餘郡郡之大者不過中國一村落而已然而力能自强竟爲東瀛一强國同處亞洲之中者竟若未嘗遠遜於中國此其故何哉日本自維新以後日廷乾綱獨斷宵旰勤勞知本國習於積弱富改絃而更張之效趙武靈胡服騎射之法衣冠制度悉舍已而從泰西數年之後駸駸日大而又深知欲兵之强先需餉項故籌餉尤爲急急而於開礦之利最爲究心日異月新迥非昔比此其故盖可知矣惜日廷此時漸自好大之意不復如前此之休養生息以培補元氣爲事此則稍不滿於人意然其國中可開之礦如是之多則亦未始非天之有以厚之也夫日本近年頗有内置之患鈔票通行現銀漸少實爲日人所憂乃由今觀之礦地所出當必合足敷所用者矣中國之礦務近亦漸開顧中國之地較日本爲大人數亦較日本爲多而現在開礦之地不過數處即如池州之礦去年竟至不能開辦雖由於辦理不善之故而中國人則見之而疑阻益多以爲一處如此他處亦必如此費如許貲財若干人力而仍廢於半途則繼之者有不望而生畏者乎且中國之礦地據西人查之殊屬不少今則不但不能遍開卽已開辦者亦仍不能竟事此實由於中國人之拘泥成說不知變更所致而人之怠惰亦可知已未下本錢先求利息下本則惟恐過多計利則惟恐過少一處得注人人皆欲共爭而不肯另開一處以與人爭勝此皆中國人之通病而礦務之所以不興焉至於秉鈞之人則本可以惟所欲爲矣然又泥於不輕言利之見似乎動言利　愧對聖賢卽有一二通逹時勢力爲創辦者而從旁阻撓者又不一其人如此而欲礦務之日有起色也烏可得哉日本之於礦務斷以宸謨運以衆力而其成效已著中國此事則尚係試辦而更不敢遍查確核以盡知國中之利於以求國用之足推而至於民利其利蓋甚難矣余因日本查鑛之事而深慨中國之貨棄於地而不知取於是乎書 
[國債續聞]  
　　前報胡雪巖觀察來滬商借國債一節刻聞由泰來洋行之經手向匯豐銀號借得銀三百萬 
兩其利按年一分起息云 
[杳稅傷人]  
　　前報列英正按察司前赴香港未審何事兹悉因廣東海關洋人名沛區者打死一華人故前 
往廣省審訊刻於英本月十五卽正月十七日提集質審原告屍親延請狀師二人被告延狀師三人候補道許觀察奉委觀審據被告洋人沛區禀稱江海關上稽查偷漏者於一千八百八十年英八月十八日到關任事十月念六日聞有偷稅情事故偕同數人前往拿捉而該商人不服用械抗拒故我亦執械相敵兩面爭毆各用火器致打死華人李阿美一名照中國定例如有偷稅之人持械拒捕者格殺勿論况此案業經華官追究曾報總理衙門經總理衙門批飭云因公事傷人可從輕擬等語狀師互相辯駁一番退堂訂於次日再審被告姑子取保計保洋一千元但未知次日復訊之後如何情形容俟續述 
[閩地微震]  
　　前禮拜五下午四點半鐘福州地方地震幸未傷人損屋且爲時甚少僅廿杪許故不成災也 
[可憐焦土]  
　　西報言近來日本屢有大火兹聞於英本月十一日東京開大地方復兆焚如燒去街道五十 
條計房屋七千四百聞直至房屋焚燒凈盡然後火熄云祝融之爲禂何其酷哉 
[江灌得金]  
　　刻下長江水淺行舟殊覺未便而九江之民則頗有獲利者緣江灘乾涸該處民人時在灘邊 
掘得金葉銀洋等物近日對岸居民亦有赴彼掘取者聞前時曾有輪船名湖廣者在該處遭焚雖彼時亦曾打撈尚 
 
 

Page 2

 
 
第二章 
有未盡近聞水淺故土人又往挖掘以致獲利也 
[詳述島主出遊]  
　　前報載火奴魯魯島主出遊一節火奴魯魯卽中國所謂檀香山也香港循環日報載其事甚詳摘錄之以供衆覽 
港報云西歴正月十七日有旅居檀香山之西人遞來信息云檀香山之君主不久將到香港游玩故特爲佈告俾衆週知按檀香山之君現爲嘉剌嘉那正月十七日已附薜地阿輔雪梨火船啓程擬遍遊天下各國島計程二月初間可由舊金山行抵東瀛俟到日本後再來中國然後取道於新嘉坡以往印度而歴蘇彝士河往遊意大利國及法英二國復從英國乘火輪車以往紐約徧歴美邦觀其山川覽其名勝復折回舊金山而還檀香山焉聞至架喇吉打之時將往孟買埠一遊若上海爲通商要道則無意經臨惟於香港將勾留數日以便往省城一行而察其風土人情也蓋因華人近來多到其國絡繹不絶於道故留心於此而必欲得其詳也查此君主生於間那嘉島器宇恢宏儀容豐偉年約四十五歲會博覽書史而善於英國語言文字兹隨其行者有英國二人皆生長於間那嘉島者一名暗士蕩郎乃律政司也一名藻地乃以副將軍而充軍機大臣者也暗士蕩郎爲狀師中之出色人員素著名譽兹從王前來兼作辦理出洋事務之欽差凡所過之國俱詢察出洋之人情而最緊要者則爲中國及馬孻東印度諸人蓋此三處之人前往其地作工者甚夥而檀香山諸島土膏腴沃可以耕種致富但苦於人力不足故須資人於外國也西人奇連乃外務大臣也嘗以書告知各國公使言檀香山諸島物産儘可給養人民一百萬今僅得居民六萬耳一千八百七十八年時有華人六千至今則共有八千然雖接踵而往亦無人滿之患在華人原非爲土人所悅然以國家工役之故則其來非特不拒而且喜爲接納焉獨惜華人來此多不推妻室殊形不便倘挈室偕來則男女俱可覓工而價值又昻港督燕制軍旣有心於惠及華人則宜設立着章使華人至此而得安其所是誠有深望也中國生齒日蕃生機日蹙其來此者俱得飽煖安樂眞有苦樂之分矣其王此次出遊擬歴八閱月暫時政事則交其妹禮地金馬基查攝理盡此妹曾擬立之以繼其兄而爲君者也兹旣攝政人皆喜悅正月十四日羣臣設宴爲王餞行至者八十人君臣相與慶會然後定期啓程計到香港之期大抵將在三月中旬云此皆西報所述姑譯錄之 
[焚典紀餘]  
　　揚州同益當典於正月初九日被焚一切情由疉登前報兹聞典東已到揚城亦知管總某實不可恃擬俟同益之善後 
事宜辦定再行送官重懲其罪故該管總聞現已遠颺典主拘其家屬着將交出現在府縣告示徧貼通衢凡有當者該典須憑票照賠當十千者賠十千當一千者賠一千如金銀珠玉各貴重之貨或八土井或藏鐵匣俟查明對號物果無恙聽人持票照本利取贖如物已失去亦當照賠此係何太守念貧民苦衷力主其議故告示一出人心稍定該典近已鳩工清掘瓦礫擇日設局有物者贖無物者賠此事在官長曲體人情軫恤民隱在典東財外耗財害中加害然質物衆姓之傷心痛骨究無已時也而誰執其咎哉 
[求榮反辱]  
　　咸同間軍興以來外省各統兵大員俱有奬劄所以奬武弁也若實缺與候補人員從未有倚此而以博光寵者乃昨接 
淮揚來信謂某大官家尚存有當日空白印劄數十副其家人之巧於謀利者遂竊以出售所購者半是兩淮候補官起先價祇八元繼且增至三十元一時三班中人有晶頂瑩然者亦有翎毛翹然者朝珠補服煥然一新去臘洪運憲履任接見僚屬有巡檢某君竟晶頂而花翎運憲問翎頂何來某巡檢對曰卑職家兄昔在其幕府求賞而得來者運憲笑曰然則此特功牌耳安能戴此以炫衆又有某知事亦晶頂藍翎運憲問如前知事以某大官家之奬劄對運憲又笑曰此卽八塊錢之貨乎誠便宜極矣某君唯唯而退顔如渥丹在旁之觀聽者亦無不掩口胡盧噫業已聽鼓應官而猶不自愛如此有心人能無長太息乎 
[營兵酗酒]  
　　月之十七日蘇閶外渡僧橋某姓飯館有甲乙兩人操山西語音昻然入座呼肴索酒每點一膳輙與堂倌計較價目堂 
倌性本粗鹵不善伺應甲乙意已不快比及酩酊上櫃會鈔以報帳參差便吹毛求疵裂眦尋鬥當時店主出爲陪禮謂今日小東請擾敝館聊贖前衍甲乙無可尋衅方將出門乃堂倌惻目反視低語詛咒復被甲乙聽聞於是返身復入欲尋堂倌毆打堂倌見勢不佳遽自逃避座中有該處地保在乃挺身解勸詎被甲一掌竟將頭顱擊破正在不得開交適有某哨官跨馬經過詢甲乙係營中兵弁酗酒滋事當塲飭責軍棍始各竄去云 
[賭負尋死]  
　　蘇郡日來賭風大熾往往年輕子弟平素安分者一入彀中多至東挪西移前虧後空欲待彌縫更滋虧累有廣貨舖某 
夥出外收帳並未回店一夕歸家投繯自縊家人莫明其故比店中人尋某至家始知收得帳洋二百餘元不及數日全行賭負大抵以此欵無可料理情極自盡者也又有某銅匠入正以來到處呼盧喝雉其父禁之不聽卽買鴉片吞服示不復生某見父欲覓死出門自投於河該父子幸當時遇救均未殞命由此觀之賭博之爲害實非淺鮮夫新年間遣興之事不少何必沈溺於此如蠶之自縳蛾之投火也哉 
[開印革役]  
　　新正十九日爲官憲開印之期無論文武各署皆極熱閙杭垣爲省會之所衙署林立開篆日惟杭州府署及仁和錢塘 
兩縣署尤爲喧閙盖府縣署差役均有六七百名是日皆須燃燭敬神齋集賀喜且一府兩縣衙門同在一處是以此往彼來愈形擁擠歴年以來無不如是今歲開印日期杭府署及仁和縣署仍係燈火通宵笙歌逹旦而對門錢塘縣署則門庭如水頗形冷落人皆不解嗣知錢令湯邑尊以差役衆多徒形煩撾爰爲盡力刪汰竟革去三百餘名之多是以若輩大爲觖望莫不廢然而返也 
[雨雪應時]  
　　金陵自冬至前數日疉降祥霙入九後天氣晴爽直至年終不復雨雪人咸恐春收有歉殊不知天心仁愛有非人所能 
測者今正初二日忽見同雲密布入夜便瑞雪繽紛至初三日傍晚始住十三日復得大雨約寸許翌晨晴霽元宵節則燈月交輝雲衢彩徹從此十雨五風誠盛世屢豐之兆矣 
[巨礮來滬]  
　　毡拿輪船來滬載有大砲數尊聞此砲係由德國運至香港再由香港載運來滬云 
 
 

Page 3

 
 
第三章 
[輪船保釋]  
　　克而侖輪船前經被扣已列前報刻聞已有人將該輪船保出於昨日開往長崎矣 
[漲地成訟]  
　　前報列爭地擬控一節刻聞由業主英司托經理人在英按察司公署遞禀控工部局董立德及巡捕頭等稱其欲强奪蘇州河新漲之地云云至於如何批示及作何判斷容再探錄 
[漕將起運]  
　　本屆冬漕仍由海道運解曾經列報兹悉現已裝載頭帮之沙輪各船將次放洋故江蘇糧道憲王觀察于二十四日出轅由蘇來滬以便祭海放洋押運北上邑尊已飭差收拾行轅預備一切其行轅聞仍在法租界招商局金利源内之煤鐵局云 
[新春驟暖]  
　　月令孟春東風解凍然寒氣猶未盡袪也乃今年自交雨水以後陡轉陽和前日寒暑表升至六十度昨日至七十度大 
有初夏景象易裘而棉尚覺汗出如瀋恐非時令之正耳 
[從良被控案又訊]  
　　從良被控一案朱明府昨臨捕房據法包探嚴頌眉禀稱已奉諭往長林堂詢過鴇婦彼云該妓嚴秀卿由女傭 
荐來從别家妓院調到去年來時曾立筆據並未聞有丈夫紙上亦未載及兹有劉姓客往來代還帶擋洋蚨稱欲出外作住家已於四日前搬出什物遷住洋涇橋地方餘不知情又據包探過永發稱亦已往英公堂訪問知去年該妓喊控抆梢當將姚萬朋管押至歲底釋放朱明府得禀後卽着傳姚訊問而姚仍執前供明府謂事已查得明確豈容强辯喝令責打甫打五下卽稱情願供明復提至案前跪下仍執如前復飭責四十板又詢秀卿與姚萬朋究竟何從認識據供伊作帮閒談起是同鄕方始認識朱明府訊之劉少卿供稱因秀卿自願從良故代還帶擋債項本云伊家一無瓜葛况共費洋已三百餘元矣初到嚴處並未見姚某今忽稱嚴是伊之婦眞乃謊語明府詢嚴秀卿刻今願隨劉否嚴供已蒙提出火坑願訂偕老人非草木何至再生他想明府着仍將姚萬朋管押劉少卿等仍交原保俟解公堂再爲發落 
[購物查帳]  
　　德國佛領事照會英會審官陳太守稱德國魯意師兵向停泊上海凡一切食物由採辦官向安昌李志揚廣祥合等三 
家購買其間開帳恐有弊端今開呈細帳煩請飭傳該三户帶呈底簿查核昨由陳太守飭差傳到三户安昌李志揚將西文帳目呈閱太守令沈繙譯對核無錯據廣祥合號主供魯意師兵船購辦食物最嚴食物送至兵船先有值差人秤見斤兩點見幾件再經醫生騐明合用與否然後送進發票將物交收决無弊端太守謂如果無弊自不必說設有不合情事採辦官與爾等均千咎戾飭廣祥合除已呈細帳外立卽再將底簿呈候查閱 
[誣控押舖]  
　　虹口捕房之巡捕頭薛必麟至英公堂禀稱據西洋人哈門剌稱曾將表練與魚式表墜在翁鎬興押舖典押洋三元今 
往彼取贖本利全交該押舖不將練墜付出西洋人之語恐難憑信是以送案請理西洋人供典押時押票確未收執今向取贖付以典押之本利彼竟不給物件云翁鎬興店夥供西洋人來押物押票當時給彼前日來贖業將表練表墜交付彼藏諸身畔旋又來舖稱已失落繼謂我未將原物交與兹將原票底簿呈閱伏求明察陳太守謂持洋贖押豈有不交原物之理所控殊屬荒謬不准訊理一併斥釋 
[照會作弊]  
　　本埠東洋車初興時英法兩工部局損項尚輕現今已加其半是以雇推者日漸稀少按自加捐後利雖較薄然較之别 
項生意尚學本輕乃有一種刁猾之徒竟花樣百出防不勝防前日法捕房西捕在街巡緝見有東洋車兩乘在途一見捕至卽思逸去法捕心疑意謂必是漏捐照會喝住盤詰該車夫將照會付騐的係本月所捐及反覆詳審覷出破綻乃是取舊照會刮去月份改寫西字冒充本月者故初看時幾被朦過隨將該車夫及車一併拘入捕房經巡捕頭訊究據供車主名姓住址捕頭知卽著名女棍號爛污阿二者當飭傳到究問而阿二稱家有夫主東洋車之事實不與聞等語捕頭着包探將其夫拘押諒於今日當歸公堂訊辦云 
[繳洋未清]  
　　前述開小禮查酒店之洋人控收洋人周長茂若洋遁逃一案當由周先繳洋十四元半供稱實因患病在家並非逃逸 
陳太守飭再繳洋十元零二角俟查明患病是否眞情再行核辦兹由捕房查得周委係帶洋避匿並未患病况尋獲時尚在烟館吸烟云周則又繳洋九元並稱被欠工洋六元八角賈副領事請判押周一月太守從寛判押半月令再繳出洋一元二角已繳之洋交該洋人收領 
[細故成訟]  
　　縣署家丁陶雲卿前日至英租界馬桂興糕糰鋪吃點心與店主婦爭毆由捕拘住解送英會審署請訊陶供赴醫生處 
醫病給我藥料貯一小碟内路過馬桂興入内吃點心該主婦誣我行竊小碟以致爭論被毆失去搭連内有洋四元求爲究追馬氏供並未誣竊肆毆亦未致伊失洋實因伊來吃點心打碎小牒索賠爭論是實陳太守以兩造各執一詞均難憑信着陶退去馬氏保釋嗣陶冋署面禀莫邑尊謂被人誣竊有關體面殊不甘心邑尊爲函致陳太守請提該店主婦當初該婦交保時其夫馬某曾挽充當華捕之陸天壽作保陸因不識原差轉央會審署家丁陳某代保兹公堂着保交馬氏馬氏之夫藉端訛詐抗不令妻到案經陳太守令巡捕頭着華捕交出馬氏昨中富捕頭將華捕陸天壽及該婦一併送案禀稱當時陶姓實因打碎小牒該婦索賠爭執起見事屬細微可否免其送縣陳太守允爲函覆候示 
[私拚難割]  
　　蘇婦某氏拚識某甲住居八仙橋地方情同夫婦盟訂白頭前日氏之結髮夫某乙來滬邀妻返里不從已知底裏隨糾 
人於昨黎明時將妻捆鄒舁至鄭家木橋下蘇州航船該氏抵死不依竟至投河覔死當卽救起開船該氏尚號咷大哭云容與甲一面卽同死亦甘乙聞言大怒舉拳擬之岸邊觀者甚衆該氏之無恥亦已極矣 
[交保逃避]  
　　去冬有楊吉齋與李炳互控租開大發棧一案曾列本報兹悉楊吉齋由胡益三保出之後李炳同股東張伊仲連次投 
催楊竟避匿不到經陳太守飭差將保人胡益三提案交保着交楊吉齋旋由胡之子胡二保父出外招尋仍無下落張復投催前日晚堂太守又飭差傳胡益三胡扭同陸坤元到案禀稱與楊素不相識由陸囑我代保豈楊竟爾躱避奉飭交人已同陸至楊家家在寶山縣境沈家港地方業經晤楊不知陸與伊說何語至夜半又被走脫今復奉差催故扭陸投案乞恩原釋陸則值認令胡代保楊吉齋今伊避不投案原係小的 
 
 

Page 4

 
 
第四章 
累及胡某求請備文關提楊某而釋放胡某太守怒飭將陸掌頰張稱生員與胡陸二人無從質訊求爲催交楊吉齋太守飭將胡陸二人一併 
管押着令交出楊某又諭陸坤元明白具訴如何與楊作保緣由呈候核奪 
[直奬公所]  
　　滬上經手收解直賑疊經登報所有輸捐善士業蒙李爵相奏准按照捐銀多寘核給虚銜封興并田河工謂家捐生核奬者每例銀一百兩加捐現銀十 
六兩以濟工費卽由上海濟陽里核奬公所兌收核辦兹因核奬事繁於本月二十八日公所移至城中海防署土　祠内如有捐生核奬卽可前扑報核又准直隸籌　局照會内開奏到部議現辦常捐虚銜封典省分凡由俊秀報捐無論何項虚銜合其先捐從九品職銜遞捐各項虚銜其遞捐銀數准照由京貢監報捐銀數核算其有由廪增附生報捐虚銜亦令一律辦理等因上海籌賑同人函囑登報因照錄之 
[浙省同善堂經收光緒六年十二月初一日至三十日止直賑數目]  
　　運司解折西　常鎭各屬奬坊捐洋六百七十員八角台州府兩次解捐洋一千四百員杭州府解海甯州米捐錢三百千文温州府會委石丞募洋一千六十八員四角四分五厘又解平陽縣募洋九十六員一角二分三厘厘局提　戴解甯郡厘局募洋六百五十五員六角又解温郡局常捐洋二十員又募洋七十八員海甯州募　三百八十九員五角又錢六百六十八文海鑒縣墓洋二百三十員又徐次雲募洋一百十員蕭山縣募洋二百六十一員長興縣募洋五十員青田縣募洋二十六員黃巖縣解徐慕蓮募洋三百員　善學莫洋四十員樂清學　洋四十九員又錢一百七十一文烏程學募洋三十五員詳曁學草洋三十一員玉環學募洋三十員南潯分府劉募棉衣洋三百八十員嘉興縣施募棉衣六十三員錢　縣兩次解案罰棉衣錢一百六十七千　百五十宗載記募棉衣三次洋三十九員又錢十七千五百委員何募棉衣洋八員又錢八百八十委員周慕懷記棉衣洋二十五員又華記棉衣洋二十五員又返本堂棉衣洋十六員又錢四千六百五十又銀一兩五錢又募洋三十一員又錢六百厘局提調戴募無名氏棉衣銀七兩三錢四分靈源濬源爲病愈願洋二百員再生氏爲病俞願洋二百員瑞華氏病俞願洋一百二十員　芷汀募洋四十員塘棲王知　堂捐洋五十員杭府學范捐洋十二員又募久孚莊洋二十五員又募鎭邑王爲嗽病速愈願洋五員遂安縣解陳連甫捐洋五員魏稼孫募洋二十一員又錢二百七十一松健堂　捐洋二十員桂林軒捐洋十二員姚江補過子爲母病痊願桐城無名氏山隂王蓮生爲病痊願陸林氏爲病求俞四户各捐洋十員無名氏减醫藥資捐洋五員六宜堂爲求喘疾　王子和送鄭錫泰祖移賑味蘭主人病願紫石山樵募四户各捐洋四員定海學募洋三元洗心齋爲喘疾願居安堂二户各捐洋三元林九臯因暉堂汪仁栽無名氏無名氏寓武　無名氏隱名氏祈産平安七户各捐洋二元閩中朱氏保平安捐洋一元蘇　堂節筵洋二元又錢一百三十四文○共收錢四百九十二千五百二十五文洋六千九百二十四元四角六分八厘銀八兩八錢四分 
[光緒六年年十二月三十日至七年正月初一初二初三日京報全錄]  
　　宫門抄○諭旨十二道錄前○大臣錫奏遵照覆審定擬摺○豫撫涂奏請暫緩買補倉谷片○十二月三十日○惇王等謝賞八寶荷包恩○召見軍機○皇上明日寅正出乾清門景運門至奉先殿行禮畢仍進景連門乾清門還宫寅正三刻至聖人前藥王前拈香畢升乾清宫寶座進茶畢辰初出乾清門隆宗門進永康左門至慈寗宫行禮畢出永康左門進隆宗門乾清門還宫辰正二刻出乾清門升中和殿受禮太和殿受賀畢由後左門進乾清門還宫已初二刻出順貞門神武門至大高殿拈香畢出東隨墻門進景山西門至壽皇殿行禮畢由西山路出北上門進神武門順貞門還宫午正升乾清宫寶座筵宴王貝勒公○正月初一日○椁王等謝賞荷包恩○欽天監奏風從艮地起主人壽年豐○召見軍機○明日邜正二刻入座吃肉○正月初二日○穆騰阿假滿請安○召見軍機○皇上明日邜正二刻至壽皇殿行禮○正月初三日○齡中堂專摺謝賞神糕恩○穆隆阿請假十日○照公恩麟各續假數日○治貝勒沈中堂各遞　摺○召見軍機○○奴才錫綸跪奏爲遵照部議將謀斃人命一案覆加詳審定擬恭摺具奏仰祈聖鑒事竊奴才接准陜甘督臣左宗棠咨稱准刑部咨開議奏内稱議得塔爾巴哈台叅賛大臣錫綸奏稱審辦訥欽等謀斃人命一案訥欽依律擬斬監候伊愽蘇擬絞監候莫爾根泰擬流等因具秦前來臣等查謀殺之案必實係蓄有隂謀詭計方以造意爲首論斬其爲從同謀之犯下手助毆者方以加功論絞若雖經同謀而臨時並未下手助毆或未同行自不得遽以加功論定擬各有指歸引斷不容牽混今該大臣於謀殺重案並未將何人首先造意何人聽從加功詳訊確情分晰聲叙率將訥欽以造意爲首將並未同行之伊博蘇照謀殺加功律定擬罪名殊未允恊臣部碍難率覆應令該大臣提犯詳鞫務德確情妥議供勘按律定擬具奏以愼刑章等因光緒五年十二月二十三日具奏本日奉旨依議欽此行令欽遵辦理卽飭營務處提集人証審辦據總辦營務處委員京城巡捕營候補都司劉寛詳細覆審解勘前來奴才親加研訊緣訥欽係索倫營甲兵與額勒恩布同營平素認識知額勒恩布吸食洋烟常不在家被本營將其甲兵錢糧開革其額勒恩布家有伊母烏札拉氏伊妻哈喇喀拉吉氏别無親丁每有家務細事皆係哈喇額拉吉氏求伊胞叔伊博蘇管理自額勒恩布被革後伊愽蘇心懷憎嫌時多怨恨訥欽見額勒恩布之妻哈喇喀拉吉氏少艾乃有意圖謀又因伊愽蘇有酒後發狂之病素日也常往伊姪女家裏去卽向伊愽蘇認識交好原想乘便託伊愽蘇與額勒恩布商議罷親便可作媒娶地步訥欽並與本旗甲兵莫爾根泰平素相好同在塔城西北墾田種地曾向莫爾根泰說過意欲謀娶的話並說過塔城西路離俄羅斯交界相近想將額勒恩布誑至邊界害死希圖無人知覺亦央求莫爾根泰臨時帮同幹事的話光緒二年八月十六日訥欽在八栅買了燒酒二斤先遇見莫爾根泰後遇見伊博蘇訥欽隨卽拉伊博蘇與莫爾根泰坐談喝酒因伊博蘇說如能把額勒恩布殺了便能將伊姪女許配爲妻的話訥欽一間此言纔欲乘機設法爲謀害額勒恩布身死地步卽邀伊博蘇並莫爾根泰到僻諍處去喝酒又續買了燒酒一斤同到八栅河東沿廠地去專連讓伊博蘇喝酒乘伊博蘇酒醉乃挑說索取憑據伊博蘇隨允將伊姪女頭髮剪下一綹給伊作據訥　卽求莫爾根泰帮同幹事把額勒恩布害死給馬一匹酬謝莫爾根泰當卽允從訥欽允給伊博蘇銀十兩銀帖伊博蘇願分給莫爾根泰五兩銀帖三人商妥同往索倫營内額勒恩布家來是日額勒恩布旣未在家伊母烏札拉氏因伊熄哈喇喀拉吉氏患病上街買藥亦未在家僅有哈喇喀拉吉氏在炕臥睡有人進房方纔知覺伊博蘇上炕鋪葢上拿下剪子就向伊姪女哈喇喀拉吉氏剪取頭髮伊姪女問其緣故伊博蘇說把頭髮剪下一綹給訥欽當作憑據能把你男人額勒恩布害了有我的主意把你給訥欽爲妻哈喇喀拉吉氏說這事害怕伊博蘇說有　都有我呢哈喇喀拉吉氏又要說話時伊慱蘇已將頭髮剪下一綹卽交訥欽一同出門哈喇喀接吉氏因病未能下炕追赶訥欽卽呌伊愽蘇回家聽信隨向莫爾根泰走著商量說額勒恩布常在張和發小鋪明日你伴著他我合他說上伊犁他必願意俟離城遠些乘便將他謀書 
 
 

Page 5

 
 
第五章 
說畢卽各自囘家鳥札拉氏買藥回家哈喇喀拉吉氏因不知事情眞假又怕伊博蘇不依没敢向伊姑說明每日囑伊姑去尋伊夫額勒恩布囘蒙十七日訥欽同莫爾根泰到八栅張和發小舖尋見額勒恩布約同往肉舖去訥欽用錢買的煮熟关心肺肚子同吃商量往伊犂去的話說城西哈薩兄家存着兩匹馬如果願去每人給一匹馬莫爾根泰帮同撒謊額勒恩布信眞允從定於下晚起身晌午時烏札拉氏在八栅將伊子額勒患布尋見向其批打嗔怪他回家不管正事經莫爾根泰勸解到張和發鋪去坐烏札拉氏向伊子囑咐不准在外游蕩須回家去便先走回訥欽呌莫爾根泰同著額勒恩布坐著卽回家牽拉青馬一匹並携帶有火槍子藥下晚到八栅找同莫爾根泰額勒恩布商量起身說到城西哈薩克家就都有了馬了並可在那裏辦口粮卽呌莫爾根泰同額勒恩布先共騎一馬前行訥欽背槍隨後步行跟着在路上把槍裝好子藥點上火繩向城西走至頭工地方莫爾根泰下馬呌訥欽換替乘騎行至離城約三十里葦湖地方天約二更時分額勒恩布說要下馬出恭訥欽乘額勒恩布蹲地時呌莫爾根泰拉馬卽向前施放鳥槍將額勒恩布前胸打傷登時身死後同莫爾根泰回到城西北庄稼地窩鋪上躱避十八日莫爾根泰向訥欽要馬訥欽允俟伊兄柯什克圖回家另有一馬再給十九日伊博蘇上八栅也我額勒恩布曾向張和發說知二十一日訥欽回營見伊博蘇告知已將額勒恩布在城西葦湖用槍打死伊博蘇只知並非自已動手將額勒恩布傷害尚没介意亦未向訥欽索要銀帖二十二日伊博蘇到張和發舖内還舊欠鞾子錢張和發向其詢問額勒恩布曾否回家伊博蘇佯說聞得額勒恩布在城西葦湖被人打死不知眞假烏札拉氏連日上人栅找額勒恩布二十三日經張和發將伊博蘇的話告知烏札拉氏卽到佐領上禀報二十四日伊博蘇嗔怪烏札拉氏報官向其嚷閙經烏札拉氏族孫薩林圖勸散二十六日該管佐領等查明卽將訥欽伊愽蘇莫爾根泰哈喇喀拉吉氏拿獲傳同屍母烏札拉氏民人張和發甲兵薩林圖解案審辦等情再四研鞫矢口不移案無遁飾應卽擬結查例載謀殺人造意者斬監候又例載謀殺人從而不加功者杖一百流三千里又例載謀殺人從而不行減行而不加功者一等律註云同謀爲從之人但謀而不行者則减行而不加功者一等已殺君杖一百徒三年此案訥欽因圖謀妻室曾欲將額勒恩布誑至邊界謀害希冀無人知覺迨聞伊愽蘇言正中其詭計隂謀乘醉索取憑據設計將額勒恩布誘至離城西三十里葦湖内用槍打傷身死雖將有頭髮爲據但其向莫爾根泰平素談心是其蓄謀已久且伊博蘇從前尚未與謀自應將訥欽仍以造意爲首論謀殺人造意者斬監候律擬斬監候莫爾根泰允從訥欽謀害額勒恩布惟於訥欽槍斃額勒恩布時僅在旁拉馬並未帮同動手事後亦未得着馬匹銀兩自應照謀殺人從而不加功者杖一百流三千里律擬杖一百流三千里伊愽蘇供因額勒恩布不務正業僅止憎嫌雖係酒醉糊塗然究因剪伊姪女頭髮給訥欽以致訥欽肆意行兇自應照謀殺人從而不行减行而不加功者一等杖一百徒三年律擬杖一百徒三年至莫爾根泰伊博蘇等二名所犯流徒罪名均係旗人應否照例折枷仍應聽侯部議辦理不知情之哈喇喀拉吉氏仍應照前次定議請免置議張和發薩林圖均無干省釋除將供招咨部外所有遵將謀斃人命一安覆加詳審定擬緣由謹會同伊犁將軍奴才金順恭摺其奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○涂宗瀛片再豫省歴年動缺常漕等倉谷石應於秋後各就地方情形酌量買補上年歲收轉豐經臣飭由賑務善後局在賑餘項下酌撥各屬銀兩先將賑撫動用倉谷分别酌量採買其歴年動缺倉谷因大祲之後收成甫熟民食未充奏請暫緩買補在案兹屆光緒六年秋後查看買補之期所有賑撫動用倉谷業已陸續買補除俟騐收齊全再行奏報外惟自大祲之後民間元氣未復本年夏秋之交又因雨澤未匀秋収歉薄民食維艱其勢不能多購局庫扣存歴年谷價早因軍需動用若令一併採買不特無欵可籌且恐有妨民食據署布政使豫山署糧鹽道黃振河懇仍緩俟來年秋後察看情形核辦會詳請奏前來臣覆查無異除飭遵外理合附片具奏伏乞聖鑒謹奏軍機大臣奉旨知道了欽此 
[浙省撫轅事宜]  
　　補正月十九日理問銜指發浙江試用縣丞張紹齡由京騐看來省禀到○二十日委署安吉縣陳禀銷紹郡釐局文案差禀見叩辭赴任正任鎭海縣于萬川由京引見回省禀到卽用縣宦懋和禀見並銷餘姚花布厘局差署餘姚中村巡檢戴興元禀辭赴任准補餘杭興史何覲藩禀知奉藩司飭知赴任叩謝○二十一日武義縣典史水安源禀知奉藩司札飭赴任禀叩謝卽辭 
[蘇省撫轅事宜]  
　　正月二十二日請補崇明縣賈汝廉謝委署崇明縣事道庫大使裕森禀知到齊門水關盤查差從九畢衍塾禀銷齊門水關盤查差○二十三日知縣敷佑廪知奉委海運津　差屈泰清禀知淞滬局札飭聽侯差委縣丞王祖誠辭赴海運津局差 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
