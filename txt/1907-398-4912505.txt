# 1907 - 398 - 4912505

 

Page 1

 
 
   
 
 

Page 2

 
 
論説 
[爭路權與立憲之關係（可愕）]  
　　西儒恒言天下無無代價之物有若干之代價。而後能購得若干之物。價有一定物無倖獲豈特無代。價不能得物哉苟代價與物。不能兩得其當又烏在其能如願以償也。立憲者國民最寳貴之物也易專制以立憲。國民心理所最希望之事也。我國熱忱之士乃欲齎一紙空文之代價。或憑藉疆臣一二封奏之力以購得此莫大之權利希望如是其奢。而代價如是其薄。政府於此。蓋有以窺見國民之能力。矣蘇杭甬鐵路借欵之事件皆政府有以窺見國民能力之薄弱而爲之。不然欵事萬無僥倖之望利益不能染指。而唾駡之聲已紛乘杳至而無已時。政府雖愚吾知其必計不出此也故今日之借欵問題起。實我國民前此要求立憲之不力。以播之種而後此立憲政體之成立與否實視今日爭路權之力與不力以爲衡。論者往往謂蘇杭甬鐵路問題。其結果僅僅生對外的存亡之關係。而不知借欵成。則民气摧民權喪政府日恢復其專制之勢力以日助其長而加之厲其結果且足以使國民奄奄不振胥淪於亡而不僅爲對外的存亡之關係也。故預期他日立憲政體之成立必自今日爭回路權始 
其理由如何蘇杭甬鐵路者江浙人士之財産即江浙人士之所有權也拒欵之舉。不過保障江浙自已所有權之權利而已要求立憲。使全國之民參與政權。則并國民從來所未有之權利而亦伸張之。矣由此觀之拒欵爲保障私權而參與政權則已入於公權之範圍嗚呼已得之私權且將亡失。而安望其享有從來所未有之公權耶。故今日不能爭回路權實他日不能要求實行立憲之鐵證。至立憲無復可望則我國之良可翹足待百餘年以來世界大勢國政已一變其古來專制之積習而趨於立憲立憲者强而盛。專制者反之甚者且幾亡亦不可謂非當今得失之林矣論者慎無謂蘇杭甬鐵路借欵問題僅僅關於兩省路權之存亡。而無與於兩省十地人民之存亡。亦并無謂僅僅關於兩省土地人民之存亡而無與於中國之存亡。牽一髮而全局動。其關連之弊害。相因而至者又安 
 
 
 

Page 3

 
 
得不寒心也。 
私權則力爭之。公權則放在之。其爭也。不可謂非我國民近數年間之進步。然所爭者僅出於私權。而我國國民程度之低下與能力之薄弱。要不可諱也。夫置公權而爭私權豈非以私權關係於我國民之身家財産者爲非常之密切而故出此容知公權如參與政治亦。所以謀全國人民之利益。而監督政府之或不利益於全國人民而出。之也是其關係於國民之身家財産者。何嘗不密切特不過一爲直接。一爲間接而已而况所謂間接者。其利害較直接者尤爲顯著而。盛大其斡旋之方法較直接者。尤補救之易爲力便吾國於此。國會已成立政府且懍懍於國會之監督。而爲其敵吾知借欵問題朝啓於英使之口而夕已消滅何待鐵路公司之起而自爭即政府之顧國會。之議其後而倡言借欵吾知國會議員。已代表全國人民之意見以。尼止之必不使英使之口實遷延到今。又何待鐵路公司之起而自爭。國民不要求設立全國之意想機關於平日至一旦私權被侵奪。感切膚之痛。始齗齗然舉專横之政府爭。其計固左。抑亦我國民程度之低與能力薄弱之表徵矣。（未完） 
專電 
[電一（北京）]  
山西留英學生以晉路自辦請外部切實詳明毌稍自怯致誤大局 
[電二（北京）]  
編查館昨將决算表式咨送京外各衙門飭將進出欵項列表送部以資核算 
[電三（北京）]  
各署考送軍機章京共一百三十七員考試改爲兩塲第一場攷文義二塲攷書法 
[電四（北京）]  
皖撫奏請停止分發二年以疏仕途 
[電五（蘇州）]  
十二夜亥蘇州閶門水關坍塌壓斃二人 
路欵要聞 
[趙御史奏請改回自辦]  
　　初三日御史趙炳麟遞上封奏略謂蘇杭甬鐵路草約英商已承認作廢近忽垂涎聲請仿照滬寗路合同歸英承辦而該省紳商早經欽遵自辦之旨集欵已三千餘萬外務部均置不顧輒徇英使之請任聽汪大燮與之磋商意抵借一百五十萬磅遲早路權必爲英人所得路亡浙亡東南各省必大受影響於大局所關實非淺鮮可否另簡熟悉交涉大員再與磋商收回自辦（中略）汪大燮本係浙産情形尤熟痛癢相關現應竭力抵制乃復瞻徇私情實屬辜恩溺職應俟此路爭回之後再治汪大燮之罪云云初四日奉旨外務部知道當日卽由軍機處片交該部矣 
廷寄江浙督撫嚴防暴動軍機處傳電江督蘇浙撫云奉旨現在人心不靖亂黨滋多近因蘇杭甬鐵路一案各處紳民紛爭不已難保無該黨匪徒布散謡言從中煽惑陽借爭路爲名實則陰懷回測着端方等留心訪查認真防範倘或稍涉大意致令暗相勾結滋生事端定惟該督撫等是問欽此 
[安慶撫藩臬致蘇浙路電]  
　　蘇浙鐵路諸公鑒星帥頃過皖面允維持路事在汴主借之説的係謡傳乞轉告同人勿輕聽是幸煦植鏞叩文 
[蘇路致外郵商部電]  
　　北京外務部郵傳部農工商部列堂鈞鑒蘇浙公司於初八初十開股東大會兩省鄉望無出在籍前大學士王文韶右敬舉爲公共代表並各添舉數人一同至京蘇路穆浙路潛等同叩文 
[江督致蘇浙路電]  
　　蘇浙路公司鑒佳電悉兩省集股已逾三千萬具見萬衆一心熱誠公義快慰如何即日同舉代表尤徵委曲求全之苦心舉定即祈迅示方文 
[江督復商務總會電]  
　　上海商務總會李總理諸君同鑒蒸電悉報紙虞電亦閲具見熱心毅力已轉電外部矣方文 
[蘇路接各處認股函電]  
　　（安慶江蘇旅學電）蘇路公司鑒認股會成立會員先認千股卽開大會事務所設江蘇旅學股滿千給紅股行否電復文（東京江蘇同鄉會電蘇路公司同鄉集股萬元俟拒） 
 
 

Page 4

 
 
第四版 
絶即交（葉榭以學校函）今再紏合在校職員學生勉集六百股作爲細流微壤之助（浦東三林學堂函）敝校同學於本月初九日組成拒欵會當即認股簽名計得二百股 
[蘇路復安慶江蘇旅學電]  
　　安慶江蘇旅學諸公文電紅股滿百卽給新章每股五元分五年繳躉父者每股四元五角即作五元乞函示招股人姓名蘇路公司 
[旅皖江蘇同鄉認股]  
　　安省旅宦蘇人現以路事日迫首由金壇馮夢花中丞認五百股爲之提倡各候補者亦擬認股恊助（俟有成數續報）現江蘇旅皖公學學生三十餘人先認五十股教員亦先認五十股該堂訂於初十日一句鐘在江蘇會館開會演説並集股本惟浙江人之在皖者則尙毫無舉動云 
[旅漢浙路股東會傳單]  
　　浙路爲全省命脈攸關借欵若成路權盡失非亟圖抵拒浙省將爲波斯暹邏之續剥膚之痛莫此爲甚現浙省拒欵公會擬續股本趕修路線舍此别無辦法漢口爲通商巨埠同鄉仕商雲集關懷桑梓共切隐憂特定於本月十二日兩點鐘假座全浙公所開股東會無論是股東非股東凡隸籍浙省者務望同時賁臨以謀大公之事量力湊集股欵多籌若干路線即早成若干事機危迫利害相關届時幸弗吝教 
[學使派員密查開會情形]  
　　常郡初二日開拒欵大會各學堂曾停課與議毛提學使疑有變動特委普通會計二科員夏傳二君先後到常密查知已照常上課遂返省禀覆 
[常州女界保路會議案]  
　　十一日午後常州粹化半園爭存三女校在西廟溝半園女學開保路會先由粹化教員任雪航報告開會宗旨及保路會簡章次粹化學生陳毅陳明半園學生陳文如爭存教員劉明淑周聿振相繼演説次半圜教員程佩報告女學認股數爭存一百九十股粹化一百七十股半園一百八十股次粹化教員陳原勸來賓認股當時共認九百餘股合之三校計一千五百股中以楊女士董優勝朱沅香瞿懋授瞿懋奎楊畹芳爲最多公推董優勝爲會長任孟潔爲副會長莊繁詩程佩任雪航爲書記劉韻歡爲會計劉明淑等八人爲庶務岳曼如等八人爲評議陳紉秋等十二人招股以粹化爲事務所會長莊宅爲總收股所粹化半園爭存爲分收股所議畢散會 
[蘇州法政學員認股]  
　　十一日蘇垣法政講習所甲班學員程紀侯乙班學員謝公序發起集股拒欵各學員遂相率認股甚爲踴躍計甲班各學員共認一百零二股乙班各學員共認一百七十二股議定股欵由拒欵會查帳員王嘉六先出收條暫存察院塲倪源源珠寳鋪俟拒欵辦妥再行繳送蘇路公司換給股票云 
[硤石鎮開會集股]  
　　海寗硤石鎮紳商學界於初七日開國民拒欵大會由張閬聲單伯寛費景韓吴嘯廬吴廉臣蔣冠千徐申如史叔平吴峙青楊韶卿諸君先後演説到者甚衆黨塲簽名分認合集得整股一百三十二股零股九百四十六股擬再由各同人分途勸集俟有成數逕解公司以逹實力抵制挽回路權之目的云 
[杭州商會開會紀事]  
　　初十日下午杭州總商會開會籌欵認股各業代表到會者約近二百人先由樊恭煦翰講報告開會緣由並演説保全鐵路影響商界之利害次由來賓宋佐林君演説拒欵與籌股兩方面情詞極爲激烈並首先認五十股次由諸曁商務分會代表二員報告該縣商界已集定五百整股惟前次上海大會紹興代表何琪君承認合屬五百萬是否合八縣而言須拒欵大會時再行决議乂次由各業代表簽名認股惟是會發起倉卒大半均未與同行商妥未便草率故本日已認者約居十之二三共得一千五百五十六整股計洋十五萬五千五百六十元其餘均約十九日續會繳認將散會時復由樊會長宣布籌股兩方法第一有租房每月自三千文以上者每年抽提一月租價其二按畝攤捐凡置田十畝以上者每畝酌抽一角合購路股 
[浙路全體職員提薪購股]  
　　浙路公司辦事職員某君發起積薪購股辦法現已刋發公啟通告同人自十一月分起照月薪多寡匀抽一成彚交發起處轉存銀行倘有願認大股不願提薪者或願積二三成四五成者均聽聞同人均極贊成云 
[旅滬甬人開會紀事]  
　　寗波旅滬同鄉於十二日二點鐘在三馬路寳安里開浙路集欵會到者二百數十人秩序録下（一）陳子琴君宣布開會宗旨大致謂全浙旅滬同人於初五日開特别大會我甬屬旣認定股欵銀七百萬元然必須於上海先設立一辦事處以爲路欵總匯之所爲此邀集同人提議辦法（二）公推周金箴君爲臨時議長周議長謂我甬人旅滬較多理宜廣益集恩方爲正辦今日到者僅有此數定多遺漏但事關急切不得不先在上海設立一辦事處藉資入手（三）選舉暫舉幹事李雲書陳子琴周金箴虞洽卿嚴子均未葆三樊時勛等七人即由幹事中公推周金箴君爲幹事長復公推方李葉嚴四大資本家 
 
 

Page 5

 
 
爲會計幹事一面調查旅滬工商學各界領袖再開正式大會衆皆贊成（四）定名爲商辦浙路甬屬集股處（五）設甬屬集股處於三馬路寳安里（六）本處經費由發起人擔任（七）集欵日期第一届以明年四月底爲止（八）所集股銀由會計幹事指定南北巿殷實各錢莊分存（九）股銀息欵長年七厘計算以繳到日爲始（十）閉會 
[江寗旅滬同鄉開會勸股]  
　　十二日下午兩時江寗旅滬同鄉保路勸股會在江寗公所開會到者數百人先由田北湖君報告開會宗旨次由馬湘伯君演説良久聞者感動次由寗垣代表程一夔君報告寗垣拒欵勸股情形並極言旅滬同鄉熱心公益此次勸股當與寗垣聯絡一氣所收股分卽歸人江寗部分内以期簡捷而表同情衆皆贊成隨後議次以江寗公所爲經收路股事務所當塲投票舉定李悦生潘少巖兩君經收股銀妥存銀行俟借欵之案取消再行彚解公司於是到會諸君分認集股異常踴躍六時散會 
[南巿豆米業開會認股]  
　　十二日午後一時豆米業同人叙集龍王廟提議保路拒欵事當由業黄張樂君宣布開會宗旨次由葉惠鈞周廉生君演説大致保路必須從集欵入手痛言同胞固結團體萬不可放棄權利是日因雨到者僅百餘人當場認二千餘股尚有未到者由業董再爲勸認 
[女學生追悼鄔湯]  
　　育賢女校經理李平書君教員張竹君女士因浙江鄔湯兩烈士殉路特干十二夜九點鐘假張園開追悼會女學生到者六十八男女來賓一百餘人李君與張女士先後演説頗極哀痛繼由各女學生奏琴唱歌以誌哀悼十一點鐘散會 
[西報對於借欵之言論]  
　　字林報北京訪函云自外部奏陳蘇杭甬鐵路事後九月十九日隨有上諭批准向銀公司借欵一百五十萬磅爲建築蘇杭甬鐵路之用按此路卽光緒二十四年中政府許與銀公司承造五路之一（五路即廣九津鎮浦信道清與蘇杭甬）茲訪得該債欵辦法大畧如下 
一債欵一百五十萬磅長年五釐取息 
二此項債欵不以鐵路作押惟須由江浙兩省督撫擔保 
三總工程師聘英人充當即就在中國者延訂惟須經銀公司之承認四此路綫建造管理均由中國自主 
五銀公司允與中政府另訂造路及債欵之特約另有辦法不與寗滬鐵路章程相同 
六江浙二省人民可以購買公司股票與外國人一律 
七兩省人民已造之路所用經費均作爲公司資本 
八此次債欵利息將來由鐵路盈餘中支付 
目下兩省人民雖均力抗借欵然不久想可以商定因袁軍機已電致兩省鐵路總理曯派代表來京與政府直接商榷一切誤會致傷中英睦誼聞此事議結後銀公司卽將與華官商議浦信道清兩路線蓋因津鎮一路英德合借之事已經定局明年即可開工英國則由江蘇之南段起造德國則由山東直之北段起造將來此路造成後仍須逐段交還中國由華人自行管理與英德資本家不相干涉惟此線之分段建造則按兩國在華之勢力範圍而規定云 
緊要新聞 
[廷寄徐督查覆黑撫參案北京]  
　　十月初二日廷寄東三省總督奉上諭有人奏暫署黑龍江巡撫程德全貪暴性成不知振作等語江省吏治廢弛民生困苦特改行省以固邊圉程德全身膺重寄宜如何振刷精神實力整頓若如原奏所云殊屬有負委任著該督按照所參各節確切查明據實覆奏毌稍狥隐原摺抄給閲看欽此聞此次廷寄係由某御史附片奏參摺内有所委差缺全視饋遺之多寡而定等語（捷） 
[湘撫電詢日本購米辦法長沙]  
　　湘撫岑堯帥日昨致電江督畧謂日本運米濟災事經外部奏准江皖辦三十萬石是否全在九江蕪湖兩處採買各認若干現已購運若干係官爲經理抑彼自購運護照何處發每石若干斤在何處交接如何查驗及一切辦法望請詳示鄂湘派認米數甫經議辦並聞（家） 
[電爭建邵汀三府礦産續誌福建]  
　　旅滬福建學生電致外部力爭建邵汀三府礦産曾誌前報茲閩人及閩省留日學生又有電逹外部分録如下 
　　外務部堂憲鈞鑒閩屬建邵汀礦約限滿法人若復籠我懇勿再展以救前失閩留日學生叩 
　　外務部建邵汀礦約展限期滿懇向法使甲明作廢福建四民叩 
[日本遊船進獻到京天津]  
　　此次皇太后萬壽日本進献遊船兩艘聞雕刻精緻窓櫺多鑲嵌寳石其材料等件已經裝連到津外部轉飭津關免稅並妥爲照料運京云（之） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史台諫前途 
[輿論一斑勸書業同人認江浙路股意見書并草案]  
江浙路事之風潮及其關係諒我同業諸君知之審矣無待喋喋今所欲陳於我同業諸君之前者有三義胥不嫌詞贅請爲諸君觀縷言之第一當知江浙路事在江浙人固爲切膚之患不能不謀禦之之策非江浙人尤不能謂與已無涉置身事外今臚列其理由如下（一）江浙爲財賦之邦江浙路事尙資本不足必有待於借欵則他省之路更必無力自辦須恃借欵各省之鐵路均極可危（二）江浙商辦之屬已定尙可奪之則他省商辦未定者更無商辦之希冀（三）江浙之路成效略著　人垂涎遂可起而奪之則吾國人自辦之實業有利者外人皆可强入資本據爲已有而吾人營業之道絶（四）江浙財賦第一開通最早政府尙不之顧惜則他省更何所愛而顧惜之（五）卽使以上四端均不發生試問江浙去而他省能獨存乎大難未發之前合他省與江浙尙不能保存江浙則大難旣發之後無江浙而能保全已省乎此尤顯而易見者也（六）江浙素以豪義著他省災禍受其賑濟者不可數計論報施之道允宜恊助况恊助之後江浙之人必感之他日有事尙可圖報也 
（七）我同業諸君今皆在申營業即非江浙人而江浙實諸君第二之故鄉也實諸君生活之根據地也吾知諸君愛之護之與吾江浙人等無勞僕之陳説也 
非江浙人關係尙如是之大則吾輩爲江浙人者更當何如吾更爲吾輩爲江浙人者進一言曰江浙實吾人之第一故鄉也實吾始祖至吾身以逮吾子孫生活之根據地也有路則有江浙無路則無江浙無江浙則無吾人有江浙則有吾人今救路即救江浙救江浙即救已身則茲區區路股即無所復尙不可不勉力輸將况尙有莫大之利在其後乎 
　　第二當知人路股有益無損有利無害 
鐵路之利爲吾人所驚而不肯遽信者也京榆之路成立未久至今五十兩之股票已漲至千三百金公積之欵以之造京張七百里之路京張未另招股他日路成之後京榆之股益以京張之溢利其所值又當如何况吾江浙地狹人稠寗紹杭嘉湖蘇松滬之殷富豈直隷之貧瘠所可及哉江浙商辦之善豈直隷之官辦所可及哉他日之利恐不止三數十倍而已也 
　　第三當知人路股有如儲蓄毫無危險係營業并非捐輸 
此義與上義當參觀其無危險之証如下（一）鐵路盈餘確有把擬决無虧折之虞（二）欵足則外人無所藉口外資無由攙人（三）今有分年繳欵之法極便貧人儲蓄假使買路股五十元分年繳清每年只繳十元平日節省十元難得生利之法儲之銀行一年不過得息四角耳鐵路則有七厘常息尙可分紅利且四年繳足四元即得五元股票利息可更儲爲本金天下之事無如此便宜者矣（四）或疑强借之欵不能抵禦則股欵不擲之虚牝乎是又不然（甲）四年分繳第一年不過繳五之一耳卽有危險所失已細（乙）彼言借彼之欵非言不許用我之欵也即使拒欵無效吾人多一分資本即多一分權利彼必不能盡拒吾人之資本也（丙）路事利益極彼必不惜投大資本今之借欵彼固明言我不敷若干也如我之資本旣足彼必不能强借若一定强借則不入股亦未必能長保有此股欵安南印度埃及之往事可爲殷鑒也 
 
 

Page 11

 
 
吾同業認股當商一普通辦法無論何人均　照辦迫其入路股即迫其儲蓄也今擬一草案如左 
（一）普通義務認股每月薪水滿二元者應人江浙路股一股全交分年交聰便分年交者每年交一元薪水多者類推（其不在店膳者應） 
加入膳費四元亿卽六元作二元算十元作六元算多入者聰 
（二）普通義務股入股之人江蘇籍入蘇路股浙江籍入浙路股非江浙人任其入浙路或蘇路股 
（三）義務股之外願多人者不限蘇路或浙路聽入者之便 
（四）第一期股欵當由商會彚交公司由公司分出收條交各人收執如欲自交者亦當以詳細清單送來商會以便查核報告 
（五）第一期股欵交後以後續交之欵由各人與公司道接 
（六）同事如有分手者當詢其願否續交如願續交固好如不願續交可轉售於他人如該店有閉歇之事力不能續父者即由商會買下續交 
如此辦法法利有六吾人以所入二十四分之一入路股并不竭蹶而集腋成裘路股不無補助一也吾人以所入二十四分之一入路股卽不啻以所入二十四分之一入儲蓄銀行賦閒之時尙可藉此補助二也有各店及商會爲之後盾卽力不能續繳時尙可售與他人不致因無力續繳有所損失三也他日路事發逹卽以京榆二十六倍言之五元之票可值一百三十元加　歷年之官息餘利不啻什伯於資本四也同業非盡籍江浙可以爲合羣之基五也他業苟仿而行之數千萬路股不難立集六也有此六利而無一害諒我同業諸君無不樂從也 
此稿係復等個人意見茲特呈教如有高見請寫出送商會以便下次開會時公議再能行與否只就尊處一家言之可矣不必爲他家慮也江蘇金俞復浙江桐鄉陸費逹謹擬上海書業商會發分類新聞政界 
[條陳財正之督批武昌]  
　　江陵留學生胡瑞霖禀陳整理財政各條奉鄂督批云條陳各節所見甚大惟查官錢局發行之紙幣舉準備之現金未必果合銀行辦法亟宜徐爲整頓承辦各員又未必皆明銀行之組織尤應預爲培養該生擬設銀行講習所誠爲當務之急本部堂履任伊始俟考查各務稍有就緒即行籌辦（音） 
[批奬調查日本政治札記南京]  
　　署江寗縣龍大令曜樞調查日本政治編輯成書呈送江督鑒閲當奉端午帥批云日本兄英師德自奮東方與我地處同洲其則不遠該令以見聞所及筆之於書若地方自治若財政若學務若裁判若監獄若警察條分縷晣翔實雅馴現在憲政方新作事謀始所以通變宜民鏡前車而脩來軫者固不在理論而重實際願與該令共勉（商） 
　　按東抄西摘書籍姑亦褒褒而獎獎 
[皖撫關釋犯之批詞安慶]  
　　日前鳳頴道詳報泗州盜案獲犯葛家科並非正盜應請摘釋等情施　馮中丞批　此案葛家科於事主姚元福家被劫之夜適在葛振元家吃酒陪客是夜並未回有不但傳同姚興邦等到案供証確鑿即質之本案夥盜梁崇潰亦稱葛家科並未在場同刦素不　識代剖甚力其爲葛家科實係安分平民並非行劫盜犯毫無疑義乃該州余牧適中於獲案之初並不虚衷研訊輒則鍛練成獄不問贜証勒逼成招竟擬斬决實屬玩視人命卽按審之白牧王牧亦不切實覆訊率照原供解勘均屬玩視民命設非設道府詳細推求幾成不白之冤平時斷獄明决慎重生命卽此已可概見至承緝此案之捕役　敢挾嫌妄拿無辜拷打串供送安搪抵更屬兇毒不法已極似此衙臺害民斷難姑容叩按察司飛移鳳頴道速將無干之葛家科立予釋放以雪沈寃並將此案夥犯梁漴潰覆審明確另擬詳辦毌稍枉縱一面由道委員密提該捕役到案巖訊究辦如有藉口脫處等弊定惟該印委是問仍將該原審各員分别照例核議一併詳請參辦不准廻護（孔） 
　　按不問贜証勒逼成招者豈獨一葛家科家科僅其一不問贜証勒逼　　成招者實升官之絶妙法而途牧亦僅其一 
交涉 
[日少佐赴大冶勘礦漢口]  
　　日本陸軍少佐三原次郎於日前田京游歷來漢茲已乘漢陽鐵廠運煤鐵道之火車往大冶縣勘察鐵礦矣 
[腦油被搶照准賠償福州]  
　　仙遊縣詳報吴商顧克里購運腦油八十担路途被匪刧搶當經添派差勇查拿同未獲到該商在縣滋閙請先行照會英領轉飭該商先回俟獲到正匪按價斷償洋務局經照請英領事飭縣嚴拿斷償（東） 
[誣指被搶照請辦理福州]  
　　興粮廳會同委員詳覆遵札查辦英商冰廠管事鄭某禀船貨被搶一案當經查明該船係自行遭風　破該船貨委係該船夥鄭某私行變賣於某號確有證據乃該船管事不向其夥鄭某查究强誣以廳轄鄉民劫搶當將受累之三十餘鄉民先行釋放外應請照會英領事速飭該管事自着船夥向某號按價贖冋洋務局經照請英領事辦理（南） 
[教民控案應照中律辦理福州]  
　　仙遊縣詳報監生游邦光禀控吴賢遠逼斃伊子元春訊據吴賢遠供稱教民堂訊刁狡案關命犯應請先行照會領事洋務局以教民均係中國子民遇事應由中國地方官按律懲辦久載約章飭縣按照中律辦理一面照會領事查照（音） 
[揑稱奉諭砍伐樟腦福州]  
　　尤溪縣詳有日商在該處砍伐樟樹飭差諭阻不遵傳同到縣據稱奉日領准砍伐查之諭據則稱中途遺失當經斥諭　省安分勿得在内地滋事俯首而去昨據差禀覆有該日商多猛又在内地砍伐續運腦油而去應請照會日領查究（北） 
軍界 
 
 

Page 12

 
 
[陸軍小學附設病院武昌]  
　　湖北陸軍小學附屬之軍醫班其學生均係軍醫專門學堂畢業後升入於醫學程度頗有可觀現監督黎元洪恊統以陸軍病院卽宜設立特在該堂内附設病院令軍醫班日教員杉寛吉川壽二君督同各學生輪流診騐每日以五十人爲率藉以試騐各生技術云（音） 
[挑選軍官送往保定武昌]  
　　鄂軍第七鎮統制張虎臣近奉鄂督札飭挑選兵官學員送往保定軍官學堂肄業現張統制已飭知各標營軍官軍佐等如有願往學習者着即報名聽候考驗咨送（今） 
[飭造武員名册武昌]  
　　鄂督趙次帥近飭武昌城守及督練處防營營務處各將所屬員弁無論候補實缺有差無差關具名册限月内申覆聞次帥擬逐一考試凡年在六十以外及有嗜好者均須勒令自行告退云（音） 
[良江提台添委專巡蘇州]  
　　蘇撫接長江提台咨文畧云本軍門奉旨巡緝業將長江劃分六段每段均委總巡專巡各員查南京一處尤爲繁盛輪舶往來藏奸最易亟應添派專巡一員以資得力查有兩江督標補有都回樂殿揚於南京省會上下情形極爲熟悉堪委專巡並令招募巡目巡兵認真巡緝如長江各處有警准其馳往會辦云云（七） 
學務 
[府中學堂開學常州]  
　　常郡中學堂初十日午後一時開學府縣各官均到堂觀禮中學生及師範生共到二百餘人（惟） 
[查明揑控教育會長情形蘇州]  
　　崑山縣戴大令新陽縣王大令因崑新教育會長方還縣視學員陳定祥會員杜慶徵王仁彦被控誣衊會銜呈復各憲畧云查此案前奉本府批發具控經董張方中即方還等禀詞十件除以教育會具名並於各禀内重複列名者不計外共有王邦彦等七十七人之多按名飭查實有其人者僅正汪惟馨等二十八人或供職京師或游幕外省或住居鄉曲詢不知情或被人揑列業已禀明且有早經病故者其餘四十九名均查無其人况被控之張方中陳定祥等均係崑新兩邑公正紳董經辦學堂積榖各要公乂係各會員投票公舉並由縣照請辦理學商兩界賴以維持所控各節尤屬毫無証據其爲奸徒揑名誣控圖洩私忿更可想見除查實提訊議辦外合將會查情形具復鑒核云云（真） 
[禀請編輯通俗教科書之批奬南京]  
　　江督端午帥批句容縣廪貢姚煥章禀云本朝深仁厚澤浹入民心若將三百年來良法美意編成通俗之書宣布講演於士習民風最有裨益該生意切效忠志存匡俗拳拳忠愛極見肫誠披閲之餘良深嘉歎前經總理學務處奏准咨行各省督撫通飭各府廳州縣擇土紳中博學能文者按照義土志例目攷查採録分别寄呈乃奉行旣久編纂申送者甚屬寥寥亟應嚴札催促成書呈医學部審定以備學務課授之用并轉飭該生知照（商） 
按此之謂效忠匡俗之廪貢生 
實業 
[杭嘉北段路工嘉興]  
　　杭嘉鐵路北段路工王店草白塲已於本月初一日開　螞蝗塘橋之地已購到秀水橋定十五日開工嘉興定下月初一日開工南窰濱口之石橋本擬改爲涵洞鄉人以行船不便初七日至董事張右企家要求改造小橋張及工程司告須勘以明再奪（企） 
[電致礦務大臣增採銅鉛北京] 　　 
　　　支部各堂會議以現在所錢之制錢不足以示流通擬即督催加卯鼓鑄而所有銅鉛實不足用已電飭礦務唐大臣竭力將該礦擴充並令加工開採除正額外增解若干以資急需云（如） 
[興業公司擇地開辦北京]  
　　北京職商丁孔牽等創設興業公司擬於前門外香廠南下窪一帶荒地建造街巿房屋以興商業業經民政部批准現聞該公司暫假騍馬巿大街天順店内作爲該公司辦事公所近日已飭工修理香廠之大河所有一切興工修造事宜須俟明正欵項籌足始可開辦（爲） 
[測量先派三班之原因安慶]  
　　皖省此次測量畢業學生原擬分爲甲乙丙丁四路測量現因該黨僅有儀器三副擬先派三班出測甲班測量安慶廬州鳳陽潁州乙班測量六安和州滁州泗州丙班測量微州寗國池州本平及廣德餘俟儀器購到再行派往云（美） 
雜記 
[鄂督電調京鄉參議要政武昌]  
　　鄂督趙次帥以日本要求兩湖購米及湘省鐵路公司事均關緊要特於日前電召前法部左丞余　康京卿來鄂面商一切現京卿已乘輪來鄂矣（今） 
[附生條陳富强計畫之批詞南京]  
　　江督端午帥批嘉善附生　元章禀云詳閲來禀具見悃忱忠愛之思溢於言表惟所臚各節如謂商業之病民學堂之樹黨練兵之糜費語多偏宕未能曲當事情至財政軍政皆係專門學問自非洞悉本原未易輕於立論所議定幣制漆海軍兩層其志可嘉其説禾爲盡合至學堂辦法自有學部定章亦非可舍普通而概習專門以致自爲風氣若捐輸非不可開地利原須盡闢尤必得人而理方能裕國便民總之欲辦一事必須究其源流加以經驗方可放手舉辦不致窒碍難行若但憑一人之理想一紙之論説而欲統籌全局力致富强誠恐管葛復生亦復無裨實際該生藏脩有素用世方殷尙當多讀有用之書切究當世之務本部堂有厚望焉（宫） 
按一則言大而誇一則詞婉而諷 
[肉業罷巿松江]  
　　本月初八日金山洙涇鎮肉莊一律罷巿聞初六日因有縣中庖丁向西巿沈公興購肉嫌其價昻縣令飭差提沈到案判罰百金各商業以苛罰太過且係無中生有禀請商會於初九日開會提議對付云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[滑稽小説支那旅行（三十七）]  
　　總巡聽了。也不好和他多説。只對他説道。這裏比不得我們英倫。要雇馬車要到馬車行裏頭去雇的。那沿街兜攬生意的馬車。雖然也有。却叫做野雞車。是那一班下流社會的人坐的。也只有法國租界裡頭有這一種野雞車。我們英租界裡頭却是一輛也没有的。只有日本人力車。可以沿街雇坐你初到這裡不懂馬路的章程。所以不曉得這些緣故。好在你雖然在路上毆人犯了捕房的法律却不過是些小事。算不得什麽。請你好好回去罷弗倫聽了暗想原來這裏是没有街車的。咱倒上了那馬夫的當幸而這裏的總巡是英國人。有些照應。萬一被他翻轉臉來教訓上幾句却叫咱面上怎樣的過得去呢想著。便辭了總巡走將出去。心上想著。要雇人力車。走到街上一看只見那一班來來往往的人力車。都是破破敗敗的樣兒。那拉車的車夫更是衣服破碎得不成樣就同那乞丐一般弗倫看了暗想咱這樣的一個西洋紳士坐這樣的人力車豈不被人恥笑。且慢慢的走上幾步揀一輛華麗些的方才好坐想罷便一路走過去到了一處地方只見一家金環輝煌的洋行。門外停著一輛人力車。裝飾得十分精緻耀眼爭光。白絲車墊繡花靠枕四面都鑲著玻璃精光熌燦兩個車夫穿着一身墓本緞號衣。立在旁邊弗倫見了大喜暗想這樣的人力車是咱坐的了便不問情由跳上車去。口中叫道到大英領事衙門。到大英領事衙門那兩個車夫出其不意吃了一驚有一個車人懂他的説話。便走上去對他摇手道這個車子。不是你坐的説著用手指著那邊的一輛人力車道那纔是你坐的呢。弗倫聽了心上又不快活起來暗暗的。罵道。這班混賬的支那人。一個個都要欺負咱這是什麽道理想着便説道。一樣的人力車。不過你們的新些。他們的舊些爲什麽你們的人力車。不叫咱坐。却叫咱去坐那邊的呢車夫聽了。又對他説道這是别人的包車。别人出錢包的弗倫不待他説完。便道别人的包車。難道就不許咱坐麽。别人出錢包的咱是不出錢的麽。車夫聽了曉得。和他説不明白。心上十分焦燥。只得又對他詋道你不曉得這個道理上。。海的包車。是别人不能坐的。只有那沿路兜攬生意的野雞車方好隨意雇坐。弗倫聽了野鷄車三字不由得怒起來跳下來大聲道。咱聽得别人説。野雞車。是不下流社會的人坐的你怎麽叫咱去坐野雞車你這個混賬東西竟當咱是下。流社會的人麽。 
國外新聞 
[澳洲郵便新約]  
　　十一日倫敦電云澳洲美爾蓬地方路透電稱澳洲政府與東方郵船公司所訂郵便合同業已簽押同内載明每年補助金十七萬磅郵船行駛速力每時至少十七弗里至船上工役祗准雇用白人云 
[台灣土民叛亂]  
　　十一日東京電云日本在台灣北部所用土人之導引隊昨忽譁變當將虎口河（譯音）地方公所搗毁一空殺死村長警察及日人數名現已有步兵一隊馳往彈壓並將叛徒圍住又十二日東京電云北太虎墟（譯音）傳來消息謂日人被害者共六十三人幸獲生存者祗三人除已派兵隊馳往外又遣警察百名前往征剿聞叛徒均已竄入土番所居區域 
[法西連烟盛典]  
　　十二日倫敦電云西班牙巴蓬親王查理斯與法國路衣司公主在華諾登地方舉行婚禮儀節極奢麗是日西班牙國王后葡萄牙君后與他顯貴均蒞止云 
[英國經濟界恐慌]  
　　十二日倫敦電云此間均以銀行拆息漲至百分之八恐股票巿面將至下落 
[法藩駐兵問題] 　　 
　　十一日栢林電云法國議院近得報告書請政府於歐洲紛亂之際必須多派兵隊駐紥各藩屬＼ 
[德王慰問英相]  
　　十一日栢林電云英國首相彭内孟前在勃立斯土得暴疾後現已痊愈回至倫敦德王及首相外務大臣等均曾致電慰問 
[俄皇召見議長]  
　　十一日栢林電云俄第一議院議長昌才同已蒙召見該議長召見後自謂開會内必有滿意之舉云 
[英金運美之多]  
　　十二日倫敦電云有郵船毛倫太那號是日啟程赴紐約載有二百百萬金磅云以上譯字林報 
[英國報界歡迎德王]  
　　十二日栢林云倫敦德國使館及英新聞記者會與其他在英之德國社曾等均歡迎德王而德王與各團體中人相語亦權和平 
[法國整頓軍備]  
　　十二日栢林電云法政府現擬增訂海軍規則並欲添野戰炮隊所用之軍砲 
[腦威中立之關係]  
　　南清晨報云德國某報對於近時俄英德法四國所立保證腦威爲中立國之恊約頗有反對之詞蓋因腦威一國於軍畧上與德國甚有關係云 
[英國効法瑞士軍制]  
　　南清晨報云英國陸軍大元師勞白脫謂英之國民軍將來必須照瑞士陸軍制度組織一切 
 
 

Page 19

 
 
[謀殺俄皇]  
　　舊金山電云俄皇自貝推呵夫回至冬宫時有人設計圖害爲沿道衛兵偵得未致肇禍 
[焚哥武暴動案近聞]  
　　舊金電云美國官員查問焚哥武暴動旣畢隨允撥洋一萬元以爲賠償日人損失之費又當官員查問之際有日人某披露日人入美之秘密事件致焚哥武埠之日人大爲晨恐以上譯文匯報 
本埠新聞 
[銷售存餘贛米函電]  
　　蘇撫致滬道曾道電少卿觀察青電悉已電飭李全轉諭洪委員將義昌成未售之米即日全交少卿售結了事勿任米商再延特復並請紹延觀察一體諭催 
　　滬道致上海縣函滬存贛米原擬轉運他口售賣商諸稅司因其進口時未經聲明轉運何口此時忽報出口有碍約章未能照允日前赴蘇曾經回明撫憲奉諭總以妥辦爲主卽有虧耗亦屬無可如何回滬後詢准曾少卿觀察函復進口時因爲接濟本省氏食並未預報轉口此時祇能就地派銷等語已請其酌量妥辦矣（企） 
[函阻法捕越界拘車]  
　　探聞工程局日前據方浜橋立角巡士報稱有一百另三號法捕越過界碑欲拘無法照會之東洋車力阻而止總董李紳等以方浜橋界碑以西之停車場原有不領租界照會在此專攬往西生意當即禀請滬道照會法領轉飭捕頭諭令法捕以後勿再越界干涉以入枝節現王觀察已據情函請法總領事查照飭遵矣（企） 
[請飭地産公司繪呈圖樣]  
　　匯業地産公司商人雷震揚在裕通紗廠北首沿灘建築木駁並填高地基前經禀准巡警總局移請滬道函致稅司轉飭理船廳勘界立標去後茲悉好博遜君以此事並無繪圖到關碍難措手當即函復滬道移請巡警局差令該商繪呈圖樣補送到關俾可飭廳往勘云（企） 
[公廨新設男女押所管理規則三十七條]  
一凡新入所者先附以號數而後檢通身若男子由男看守搜之女子由女看守搜之檢查之際委員必親自監臨以免藉端勒索等情並須詳細説明在所遵守之規條 
一檢查之際所有犯人携帶契據銀洋物件應由委員一一查明記載簿册並須註明價值倘其有可以在所取用之衣物即交付之或按時交付均無不可至無用物件應歸案存庫待該犯期滿釋放仍由委員當面發還使受人取人捺印作爲證憑 
一犯人宜各從罪之輕重嚴别住房並就其中年齡而别異之如左 
（甲滿十二歲以上十六歲未滿者（乙滿十六歲以上二十歲未滿者）（丙滿二十歲以） 
上者（丁須查明係初犯者再犯者） 
按本條爲規定犯人之拘禁法而設實於管理上大有關係 
一凡犯人中有共犯之人尙湏待審者或未經訊明者亦當别異安置使不得交談接耳以免狡猾悍惡之犯串供等情如提解廷判之時亦宜注意 
一犯人在所應遵守事項雖經委員説明設未盡悉日久頓忘自有違令之處務宜印刷章程實貼各監房内使犯人隨時閲讀庶有裨益 
一凡監房前當各懸木牌記載號數及入所年月日犯人姓名罪狀刑名刑期留置限期總須一一記明以便梭巡但當加板掩蔽或反挂不令人見以顧犯人廉恥 
一各監房除三餐運動之際不分晝夜均宜鎖閉房門上留一視察孔以便看守人常川巡視且防同住之犯暗結黨援遇事生波致難防守倘或互相接談任意喧嘩應由看守即時禁止 
一每房四人床舗被褥起居坐位均有一定不得輕易距離蓋欲維持規律以圖監督之便利一犯人入所之後無論吸食鴉片紙烟水旱烟等概不准携帶入房以防火患倘有烟瘾者當由該廨醫師給藥戒斷 
以上四條均責成看守常川梭巡因時禁令倘有違背者即禀明委員照懲罰條規擬罰 
一各監房之鑰匙當製同式使得彼此通用猝遇事變開閉迅速免釀巨禍 
一各看守所宜設電鈴恐監内有非常大變得以便利報知委員 
一在所婦女請乳養其子未滿一歲者得允許至年滿一歲着令出監若無家族代爲養育即由廨送入育嬰堂乳養 
一男女押所在區劃内者須用墻壁嚴隔以杜混雜 
第二條衛生及死亡 
一押所以内無論何地務宜清潔坑厠道路均當定期掃除爲衛生最要之事而於押所全體亦大有關係 
一押所内宜設浴定按期使犯人入浴其入浴期限依時而定但每年五月至八月九月至四月十日一次 
一男犯鬚髮以二禮拜剃頭一次其辮髮由本人時常梳理女犯亦然 
以上二條即本人不願入浴剃由委員命令或强迫之均無不可未完 
[夜巡戒備]  
　　總工程局巡警處定章凡巡目夜差須帶鎗械以爲防護乃日外曠廢不遵功令現爲警務長查知特發條告飭令各巡目照常帶鎗違者記過云（夏） 
[會訊美人鎗斃營兵案]  
　　美國人克門納前在四川鎗斃喇嘛僧及新陽新防營正兵奉諭將該凶犯及証人陳香亭李玉山等解滬歸美按察司訊供擬辦等情均誌前報茲美按察雷君照會滬道請派員來署會審王觀察即委本縣李大令于昨日午前帶同見証蒞美領事署會同訊供至十一句鐘退堂訂于本日午後三句鐘再行復審定案（軌） 
[謀斃人命續誌]  
　　昨紀浦東旗是棧門前水潭内有無名男屍經李大令驗明實係生前被勒身死一案茲悉該尸經大令驗明被勒之外尙有肚腹刀傷三處以致腹破腸流並繫巨石一方動手人實係凶惡不堪除飭值役恊同地保嚴緝凶犯外一面函請浦東二路一區巡警分局正巡官沈明府一體恊緝（軌） 
[自縊斃命]  
　　法新租界寳昌路旁樹上有無名男屍自縊爲捕查見禀報捕頭飭探投縣李大令蒞塲飭仵驗得年約六十左右身穿青布夾袄藍布單褲蒲鞋面布鞋委係自縊身死因無屍屬由堂棺殮標封街領（舟） 
[雉妓發堂]  
　　雉妓陳小妹被教曲烏師劉福海誘匿城内已有二月有餘前日被龜子李耀章查悉遂將陳小妹劉福海扭全西四區轉解中區巡警分局研訊判將陳小妹發堂李耀章買良爲娼本應究辦姑寛具結開釋劉福海亦非可靠之人限將陳小妹之服飾交出再核（車） 
[上海官事]  
　　北新涇巡局員吴德培雲南候補知縣許頌徵昨均到道禀見○道轅發審委員知縣李善徵禀請病假三天（車） 
訟案 
[總工程局紀事]  
　　巡士孫成德前因私取同室巡士謝鴻飛烟袋等物判押在案昨由孫裁判傳同謝及見證羅少春劉萬朝并巡目俞炳文等質訊判戒責四百下發押改過局六月○祥泰纸店主壽允懷扭控源源祥分店報事鄭官生侵吞帳銀四百餘兩洋八百餘 
 
 

Page 20

 
 
元逸去當將鄭開之舊校場烟紙店變抵洋六百元外其餘求追孫明府判鄭交保出外理處○湯樹奎因永興和船局主丁世泉欠洋一千零六十餘元已將白玉樓茶店股分推抵其餘未還乘機避逸扭執事蔡鎮國至案奉斷交保尋交昨已將丁尋獲判交保出外理處○一百四十六號同三十二號兩巡士在老白渡查獲竊取恆泰昇絲料之湯公保拘案判戒責一百五十下押一禮拜贓給失主領回○滬嘉鐵路公司送偷竊鐵料之李德明至南區解案判戒責二百下逐出（夏） 
[巡警局紀事]  
　　總局醫生李廷揚曁妻王氏與張寳坤因失孩毆打控由警局將李拘獲判交保候訊孩給張領○賣荳腐之婦人倪金　與徐華氏口角被徐紏同潑婦阿三及徐桂堂打失金飾報由巡士拘押候究○沈光元控劉阿二劉連生兇毆由巡士拘局暫行保出候訊○叉袋角成元南貨店被竊銅元六千餘枚報局請查○積賊楊和尙在天保里竊得某姓衣服由巡士拘獲押候訊究 
　　城内第一路龔禮成同子錫眉扭控丁錫榮夫婦　佔房屋逐出不理○張昌榮與船户張毛毛在南巿串竊久記木行木板六十塊昨昌榮又潛至城内圖竊經二號偵捕拘獲解訊判責三百板鎖示七天○桃阿瑞竊法界某客棧棉被一條由偵捕拘局判責四百板鎖示七天（衣） 
[公共公廨早堂案]  
　　過犯林炳生陸桂生冐稱在黄道台處當長隨前日携古銅花瓶水獺紫貂皮等物赴虹口押洋經包探張喬喬拘獲盤詰供認先後行竊福利洋行瀛華洋行公和洋行麥文司洋行公順等均敲破玻璃窗入内竊取等語昨經中西包　戕名贓分别吊案傳同各失主洋人送請訊究讞員寳明府商之英巴副領事判各押西牢兩年零六個月期滿逐出租界贓給各人領去○鴇母孫氐收押甬婦鄔蔣氏之女貝鄔氏輙被兇毆經蔣氏控奉提訊貝鄔氏供被丈夫押娼由沈阿炳經手求恩超豁判孫氏押候禮拜三傳集人証再訊○鄒老五有烟葉念六件存在大同棧方前日該棧出店卜如亭查悉鄒將火葯携棧藏在洋毛内意圖縱火賠償險銀報捕將鄒解究傳訊陳逹仁嚴金林同供鄒之爲人向來謹慎况保險僅一千一百兩此種火藥不知何來求察訊之鄒供除二十六箱外尙有十八件進棧值銀二千八九百兩不敢縱火明府以所控無憑判鄒交保○細　徐文榮抛工逃逸被洋東報捕解究明府以事隔多日從寛斥釋○謝金榮竊取洋人金表等物押西牢一年○姚桂卿竊顧根記之木板判還洋五十元如違押一月○五歲某男孩又九歲金月林迷路判交官煤留養候懸牌召領○五雲卿違章出賣淫書判押三月逐出○張根泉竊金鳳樓等衣飾押三月逐出○張杏之計騙趙六雲英洋二百元控奉解訊判押三月還洋二百元如違加押三月馬載無干開釋原告趙六雲原名曹文林前犯拐案逐出租界今復回滬從寛判以後不准再來如違未便○王金福圖竊判枷一月遞解回籍○吴孫氏捲逃至通州母家經母函知吴寳榮帶回交捕解究判交伊夫領去○曾子金竊吴巧林等家金飾衣服判押三月○流　徐長清　取徐升氏金挖耳判押六月○姚桂全陳阿培搶米判陳押七天姚送縣歸案訊辦○徐阿榮劉阿三串拐高姚氏家小孩判徐押兩年劉押六個月（戎） 
[法租界公堂案]  
　　流氓王阿毛解河根在洋涇浜强搶沈建朗洋銀衣服並用力戳傷由捕拘獲解訊判各枷兩月押改過局三年○過犯劉松林李和尙由漢口竊得銀表衣服來申求質爲探拘獲解究判各枷一月押改過局三月○織帶店主韓雲生興房客王伍氏拐賣秦劉氏之小孩逃逸由探將雲生之子阿六及王伍氏陳阿桂拘獲押交在案昨日解訊雲生供伍氏來租房屋祗有六天是否拐孩小的不得而知伍氏供孩由陳領來並非拐來陳供有阿四將小孩托小的領至伍氏處寄養小的實不誘拐求恩判韓交保伍氏阿六阿桂還押候查明澈究○戎阿生控俞阿全拐賣妻子潘氏一案昨由包探至蘇州將潘氏關提來申解訊氏供被陳阿二領至鳳臨里由俞阿全爲中押洋十五元後又被陳領往蘇州押在花烟間得洋四十元此次與俞無干俞供陳不知逃在何處難以交出判俞押半月潘氏交伊夫具領管束（舟） 
[美租界捕房事]  
　　提籃橋西牢押犯劉阿三患病斃命飭由地保查傳屍屬棺殮○武昌路某粤人失去衣箱内有綢衣數十件報請查緝○成衣店主張伯良控歇夥吴芝香張雲泉搶去綢衣二件由探查明並無其事即將張良拘押以儆誣告（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
