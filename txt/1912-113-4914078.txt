# 1912 - 113 - 4914078

 

Page 1

 
 
評論 
[忠告袁大總統]  
　　立國之道用人與行政並重用人或失其當則全國政治之臧否於此立判個人名譽之優劣於此攸分而况身膺五族公選之大總統尤當視五族與情之向背以爲從違不宜沾沾一二人之私而起用而任命以官吏爲任情贈與之階縱或使貪使詐大總統之用人自有權衡非庸耳俗目所得窺測其萬一者然而近日之用人頗足以惹起一般人之輿論矣 
　　原夫满淸之失政由官邪也迨至進而察其官邪所由致則一二有識之士莫不日由於運動繁而寵賂章之故今者民國肇興蕩滌瑕穢而官治一途尤爲羣流所贍仰其關係於民國之前途者實匪淺鮮乃自國務員宣布後而大總統忽有起用陳璧爲顧問之議又有任用曹汝霖爲日使之議近日且有起用叚芝貴爲北京衛戌總督之風說嗚呼是豈不可以己乎何大總統之好人所惡竟一至於此耶 
　　或者曰袁總統之器使人才不拘一格今之眷眷於陳曹叚三人者蓋亦袁總統求賢若渴之心有以致其然耳然而陳璧昔日非以貪黷溺職著於朝端者乎曹汝霖平素非以謟附满親貴驟致高官者乎至若叚芝貴平素既不理於衆口而熱中巧宦之胸襟殆幾幾焉騰遍於吾人之耳鼓當此民國建立造邦伊始之三人者正宜屏棄之於山林使之不得挾官以自重一新宦途之觀聽而肅興邦之典型即曰陳之爲人也小有才置此人於顧問之列使之得展抒其懷抱而仍不得逞其貪黷之私曹之爲人也長於外交今以之任使臣之選睦鄰脩好用展所長段芝貴爲人或未必有純潔高尙之品格今以之任衛戌要職量材錄用亦固其宜三人之登進固節取其一長而用之者然揆諸共和國之好惡一以輿論爲從違吾不識袁總統於此果何以使人釋然者耳 
　　且記者竊有一言於此値此共和草創百度維新今日之行政尙有叅議院以爲樞紐大總統或非完全負其責任獨至任賢使能之一途除各部國務員求得参議院同意外其餘不汲汲之官吏類皆藉大總統之委任以卜用人之得失覘新政之休明萬目睽睽壹志專聽大總統而不欲覘輿情向背也則己若其藉公民之視聽以締造此新邦之丕基則總統今日正不必以使貪使詐爲前提而自矜其用人之特長耳 
大總統命令 
[四月三十日]  
　　臨時大總統命令任命魏家驊爲江蘇民政司長王淸穆爲江蘇財政司長鄭言爲江蘇提法司長此令大總統蓋印唐紹儀署名 
[五月一目]  
　　臨時大總統令江北都督蔣雁行着來京另有委任所有江北軍政府應即裁併該處軍政民政均歸江蘇都督管轄以一事權此令 
　　任命劉之潔爲江北護軍使兼充第十九師師長江北地方灾歉之後盜賊蠭起卽責成該師長督率軍隊妥籌防緝此令 
専電 
　　参議院官派議員與民選議員紛爭不己調和者主張將新舊議員逐漸抽替 
　　今日（一號）參議院正式改選議長 
　　外交界消息德政府己與各國商榷承認中華民國事宜 
　　駐各國外交專使均己派定不日即可發表 
　　今日（一號）六國公使齊集外務部商議借欵問題甚守秘密聞漢陽鋼鐵廠現向比國財政圑商借法郎三千萬枚 
　　陸軍部仍遷回舊署附人國務院辦公處 
軍民分政案將交參議院討論　　嚴復爲大學堂監督主張獨立不歸部轄 
　　交通部長昨將舊有錄事全體解散 
北京各政黨將次聯合己會議多次（以上北京） 
　　寗垣謠言尙多傳聞張勳舊部兵士多受宗社黨運動約有千數百人時思蠢動 
　　黃留守派員調查北門橋兵變損失巳得確數計六百五十二户損失二十一萬九千餘元 
（以上南京） 
公電 
　　軍界統一會電萬急黎副總統黃留守各省都督各司令各圑體各報館鑒慨自軍興以後兵制紛岐省自爲界軍自爲域徒存畛域之私莫覩統一之實言念前途輙用痛哭本會不諒集合各處代表并各就本省本軍情形條陳意見商榷辦法兾以融洽感情疏通界域俾中央政府命令可以暢行各處軍隊逐漸統一區區此心當蒙鑒諒發議以來遍荷贊許各省各軍紛派代表會期三個月章程廿八條均經議决通吿在案乃正式開會僅僅匝月南京王軍統芝祥等來電勸吿取消當於前電奉覆計塵公覽接南京黃留守等電亦主取銷黎副總統首撤鄂省代表爲天下先伏念本會私人集念既非法定機關本無統系可言不過效野老之獻曝爲從旁之恊助黎副總統老成謀國黃留守精心毅力均爲軍界泰斗既稱軍界統一似巳確有把握本會復何敢越爼代謀謹遵來命即日解散但願此後軍界同袍各除私見力圖統一黎黃二公軍界所重尤願極力維持克竟本會未竟之志此則同人等所馨香禱祝者也至代表等係被派遣之人自無未經遣派者之許可自行取消之理但事有專責當軸諸公既以本會之存在致慮政令之紛歧復何敢妄事盤據致累我都督我司令知人之明用特不揣冒昩竟議解散尙祈鑒諒是幸軍界統一會四十處代表全體同叩陷 
　　南京黃留守電萬急袁大總統唐總理參議院各部總長黎副總統孫中山先生各省都督各政黨各報館軍學工商農學各界男女同胞均鑒民國肇興政府成立建設之事無慮萬端而要以厚民生强國力爲本則此後所最當研究者財政問題是也今之論者見需款甚鉅而國内經濟久巳支絀難於籌措於是乎一棄其在前淸時代所主張之外債柜絶論而利用其投資以應吾急是説也多數明通之士類能知之蓋誠非得己耳雖然興猶有説焉天下之患常伏於所倚拒債所以杜外患而政事不無廢弛借債可以應急需而國權未免虧損在主張借債論者夫豈不曰前淸時代公欵之用途不明投資未屬於生產而民國則無之然不知自起義以來公家事業多付廢闕官署新設軍隊環悍籌置整理需欵浩繁將來所借鉅欵能否即用於生產之一途尙未可知而擔負扺押國家負累巳甚較之空言拒債而不别籌善後方法坐視衰敗者其弊將無同故貿貿然 
 
 
 

Page 2

 
 
徒言拒債者因曀廢食之見也斷斷然倡言借債者貪餌吞鈎之爲也两者均未見其可興盱衡時局統籌國計終夜旁皇麚知所措顧深念權借外債原屬萬不得己若恃爲唯一方法而其危險將至債額日高債息日多債權日重抵押從此益窮監督財政之舉且應時以起二十年來忠義奮發之士所以奔走呼號於海内外糜預捐軀不稍稍顧惜者徒以救國故徒以保種故徒以脱奴籍而求自由故乃一旦幸吿成功因借債以陷入危境致使艱難締造之民國淪爲埃及此則興血湧心濤所不忍孤注一擲者也夫國家者吾人民之國家與其將來殉債而致亡無寗比時毀家而紓難况家未至毀而可以敎國不亡亦何憚而不爲則惟有勸募國民捐以减少外債之輸人乎吾國人數約計四萬萬其中赤貧如洗者與夫偏地災黎固無餘力可以捐助國欵而中人以上之產卽可人以銀幣一圓爲率最富者更可以累進法行之所得較多者亦可仿所得税法徴之逆計收入裦多益寡當不下四萬萬元於特别勸募之中仍寓公平徴取之意在貧者不致同受牽累在富者特著義聲而仍不失爲富且捐率有定可免藉端苛擾之虞而國家驟得此鉅欵以資接濟俾得移新借外債盡投入生產事業後來工作繁興利源充裕以公經濟之發達調和社會私經濟貧者可因以生活富者經營實業可由國家提絜之或補助之而前此外債更易償還豈非兩得之道乎使果全恃外資挹注則初次所借巨欵祗可供革命後之收束既如前所述而生產資本更待外求縱有赢餘無論誤時己久即補分次襀欠猶恐不足徒至債臺愈高上下交困倉皇束手之際仍不能不取求於吾民彼時雖竭澤而漁國己不可救藥行見淪胥以亡耳此籌國者所不可不早計也興豈不知今日民生半多凋瘵而故倡此不韙之論誠以兩弊相衡宜取其輕大局至危惟呼將伯天下往往有至苦之言聽者狃於聞見不加諒察遽相詰難以是智者多塞口致誤事機者屢矣昔普法戰爭法認賠普款二十萬萬其人民土地少於我何止十數倍計而負此巨欵一呼捐集卒成强國誠曉然於計學公例利公即所以利私興又安敢臆測吾國人愛國之心竟不如法失此不言後恐噬臍且興亦欲使吾國人知此次共和建設皆出自國民至痛苦之膏血允宜廓淸積弊愼重用途以此珠積寸累之金錢造成最璀璨莊嚴之民國爲億萬年留一大紀念耳若夫富者平居讌游之費車馬之需轍耗棄巨貲何止十户中人之賦則更不過略加節嗇己足供此矧革命爲何等事死者肝腦塗中原白骨轉邱壑吾輩幸存保邦之責非異人任區區之欵復何足云言念及此心懷增慟愛國之士能不悽然此尤興所不敢不痛哭流涕以言之者也惟是事屬捐助原非正供如何收集之法尤當博采衆見切實研究務期勸導人民共喩此旨而黠者不得緣以爲奸斯爲善耳所賴政學軍商農工各界諸君子共矢熱誠持以毅力早爲提倡其庶幾有濟乎興自媿庸才救時乏術臨風洒涕不知所云惟垂鑒而采擇之是幸黃興叩豓 
　　重慶鎭撫府電袁大總統黎副總統各部院 
首領黃留守參議院四川參議員各省都督各報館均鑒滇軍張統帶天貞前在遵義勒索綦岸邊鹽商天全美寳興隆鹽欵案會電懇大總統電飭滇黔都督顧全大義在案茲復據稱天全美號東王時雍全眷俱被滇軍拘留業己索去萬金害猶不巳除由本鎭撫府電知雲南都督外再懇電飭滇黔都督嚴約該軍交還公欵顧全睦誼以副民國保商安民之意盼切禱切重慶鎭撫府總長胡景伊叩凝 
　　四川都督電各省都督鑒此後有外人 
入川經貴省給照後請卽電吿敝省以便飭屬計程接護並令省界毗連州縣上交下接取印收俾免疎忽四川都督尹昌衡張培爵冬 
　　武昌黎副總統電袁大總統各省都督各省 
議會各報館鑒頃據重慶鎭撫府胡總長景伊通電稱接上海訪事宥電云黎派張振武等率軍入川鎭亂等語請查明阻止等情不勝駭異共和成立無論何省非有中央命令不得擅調軍隊輕入鄰境胡電所稱確係訛傳敬祈諸公萬勿輕信至盼元洪　　上海華僑聯合會電北京袁大總統唐總理敎育部總次長鈞鑒軍興以來學務荒廢大局既定國民敎育亟宜整頓現各學堂均次第開校惟南京曁南學堂遥遙無期前經電呈孫前總統設法規復嗣因政府北移未及籌議現海外學生紛紛到滬萬難久待該學生等擬暫回南洋誠恐有失内響之心特爲勸留查該學堂經費向由閩粤江三海關擔任今應如何乞俯念華僑子弟遠道回國迅賜維持示復以慰僑望華僑聯合會叩東 
　　徐州陳旅長電各報館轉各省都督各軍司 
令公鑒共和吿成五族一家對内對外萬端待理凡我漢族尤宜和衷共濟泯除畛域以期鞏固國基完全統一萬不可稍含私見持南北之界貽各族之羞矧時局阽危强鄰環伺監督財政禍機四起宗社餘孽掦波煽燄舉全國人民同仇敵愷急起直追猶恐黃昏夕陽時不我待錦繡山河淪於外人而况南轅北轍意見各歧東帝西王神聖自屬攬權攘利靡有底止哀哀同胞淪爲奴僕誰生厲階至今爲梗竊謂民國初造政體未穏畵區分疆燃箕煮豆均蠻野之紛囂爲共和之障碍欲謀統一首宜將此等界限剗除凈盡凡整軍治民公文函電有持南北意見爭南北權利者公予懲罰如治絲焉亂者必斬如理網焉提綱自振目的有共趨而後視線有專注夫兄弟鬩牆外禦其侮同舟遇風胡越相救爲國家保秩序爲社會造幸福絶續存亡千鈞一髪幹謬膺戎行蒿目時艱遙望神州涕淚無從謹效芻蕘聊作葑菲陸軍第三十九混成旅旅長陳幹陷印 
　　旅滬常州同鄉電南京大留守軍事審判各 
長官鈞鑒趙樂羣誣殺陳大復蒙秉公確訊遠近欽仰此案趙令粟行不容推諉情節重大關繫全國觀聽應請速正典刑爲濫用威權者戒旅滬常州人薛雲鵬等二百八人公叩 
　　廣西都督電北京大總統外交總長上海萬 
國改良會丁義華君均鑒准丁君來函及外交部文電敬悉丁君抱愛民救世之心持正本淸 
源之論感佩無量查廣西烟禁經諮議局力持分區分期施禁至辛亥年終止無論吸售種運一律禁絶所有土膏税卡均巳撤裁雖獨立後囗囗囗囗間有奸商乘隙販運隨由榮廷通飭地方官紳軍警關卡嚴拿焚燬盡法懲治業己凈絶根株經電咨愼黔各鄰省禁運入境准覆在案茲准前因除飭屬隨時嚴留稽查不准死灰稍燃外切望大總統飭令外交部卽與英使交涉禁運印藥入桂並仍力爭改廢中英烟約收回禁烟自由主權迅掃流毒俾全國同胞得以早離孽海臨穎無任跂禱之至桂都督陸榮廷叩感印 
　　揚州徐寳山電袁大總統唐總理陸軍叚總 
長内務部趙總長參議院黎副總統黃留守程都督各報館公鑒揚州軍政分府於本日實行取銷謹聞徐寶山叩東 
　　山東旅滬同鄉會電濟南大都督省議會鈞 
鑒共和成立萬端更始省議會關係深重旅滬商學人等特開會議公擬選派代表加入省議會以盡國民天職懇祈垂鑒僑民顧念桑梓之忠悃准如所請且上海爲全國交通樞紐而旅滬魯人又復爲數甚多務求俯順輿情以全公益不勝屏營待命之至山東旅滬同鄉會叩冬 
要聞一 
[國務員之重要會議]  
　　前日國務院開第三次會議唐總理先與外交胡署總長議商兩事（一）仍係研究借欵問題及討論與銀行圑談判情形（二）爲胡署總長商請遣派專使遞换國書兩事應向各國交涉即日實行 
　　其次爲内務趙總長陸軍段總長與總理之會議（一）趙段兩總長提議京津等處秩序漸復統一政府亦己完全成立軍警防護整肅萬不致再有他虞所有各國增調入京之軍隊宜請要求撤退仍復原額或酌爲減少以安人心（二）趙總長提議蒙藏事宜大總統主張劃歸本部己經接管現在對蒙事務略有端緖然對藏事宜尙須斟酌擬請指示以便决奪當時唐總理謂藏事當於日内另行妥議至要求各國撤兵一節須俟借欵風波平息再行酌商 
[覆議各部官制之原因]  
　　南京參院議定之内官制袁總統擬交院覆議一節己紀前報茲聞其原因係爲原定各部官制於分司分科及各項職掌均己一一議定袁總統之意官制議及分科恐於將來各部行政多所滯碍而各部人員亦謂該院所議官制純從理想上推測於實際上未必能行將來擬由各部逐條簽註呈請袁總統按照臨時約法第四章三十三條提交該院覆議再行實施 
[新大借欵之新交涉]  
　　昨紀大借款轉圜一節茲又據北京另一訪員來函云此次唐總理入京美公使卽出爲調停令唐親赴各使館道歉唐遂於二十三日下午拜謁英德美法四公使聲明借用比欵並無押抵與四國權利毫無損失不得謂之失信約惟事前因需款孔殷未能關照不免冒昧四公使之意見亦釋惟對於新政府尙要求三事一另訂日期拜謁四國資本圑説明抱歉之意一各國雖不監理財政預算案須送各國備閲一日俄兩國不能加入借款圑中國亦不得向日俄秘密借欵至於四國對於中國方針於借欵問題解决卽可發表斷不認日俄兩國有損害中國之權利舉動 
　　此次交涉四公使雖允爲和平了结而資本團又生波折除公使所要求三欵外並須將比國貸欵退還比約取銷然後四國始能付款惟現在財政部僅存銀十萬兩只敷數日之用度故唐總理對於此事頗爲焦急而比國尙須索償損失云 
　　又一函云日前唐總理與四國公使開談判後四國公使甚爲满意並向唐總理極力聲明各國政府極願以財力輔助中國進步固不願以些須細故致起無謂之爭執今旣承敎言兩方疑圑自此永釋依各代表之意仍當趕緊磋商大批交欸日期云云蓋各公使日内仍將與唐另開談以便定期交欵惟日俄兩國同時交欵與否仍屬别一問題再各國對於我國今年度之預算案異常注意並請求草案辦齊之後須先交出一份 
　　另一函云此次六國借欵英美德法與日俄意見不合因英美德法資本充足一切問題均易爲解决日俄之所以屢生異議者一則因其方針不定一則因其資本不足故至政策與四國相左又英美德法四國以借欵問題决定對華方針而日俄則以對華方針决定借欵問題故雙方始終不合今四國借款旣有轉圜之望日俄遂别作計畫矣 
　　又大陸報三十日北京電云四國銀行團今日（四月三十日）與唐紹儀君會晤對續議借款問題意見仍未融洽故己定期星期四日續行會議聞各銀行團主張須以借款十成之八用於商業實業及財政諸事其餘二成則用於敎育及海陸軍務並仍要求由政府聘用顧問員及監查員云 
　　又文匯報云今日得極確實消息中政府對於借欵問題巳有满意之覆文故各國公使即日可與各團體續行開議其中政府所定借欵之額聞爲英金一萬萬磅惟此數尙未作準設諸事進行順手則承借各圑體自能供給此數且定期頗長大約將分六七年交齊目下中政府急需之欵約英金五六百萬磅設中政府能指出應有之抵押物及許給適當之管理權則銀行圑不難卽日交欵現各公使對於此二事頗爲注意俾投資人可以處於安全之境 
[總統府消息一朿]  
　　袁總統旬日以來精神委頓自云心緖不佳現稍恢復但總統府之賓客絡繹如雲至傍晩時則强半爲會晤外人之時間 
　　唐總理於二十三號午後三時謁見總統密談借欵交涉進行方法 
　　總統府日來所得各處吿報知全國己成土匪徧地之景象山東曹州曁河南全省乃其最大者黑龍江日前亦小有兵變乃係三四軍官所鼓動幸無大事 
　　有人詢問大總統是否己入統一黨總統答云我並無黨據其左右傅述袁君一時並無入何種政黨之意以免黨見橫起阻礙進行 
　　新到國務卿之中以蔡宋二君最閒有終日坐鐵獅子胡同不出一步氣象 
　　前紀總統府裁撤臨時籌備處軍事參議處另設秘書廳軍事處各節二十二日己經發表惟聞所設之秘書廳及軍事處之内容卽係籌備參謀兩處之變相除籌備處將應行交代各部總長之各項要政於二十二三兩日分别移交外其各股員等現均改任秘書員并聞軍事處有增委段芝貴爲軍事長之議二十二日午後大總統會電召雷振春來京或謂亦有授任軍事長之希望云 
[趙樂羣案判决矣]  
　　常州軍政分府趙樂羣鎗斃陳大復案兩次訊供及黃留守擬請中央定案各情迭紀前報茲聞趙於第三次訊供時仍在堂上咆哮如雷謂天保城天齊門我有大功無我何有留守何有爾等高坐作官問官王芝祥謂今日我爲審判長爾乃刑事犯爾知法律否趙乃謂陳大復浮侵買槍欵項照律應當槍斃旋經洋行買辦証明陳大復並無浮冒情由於是趙又將鎗斃一事推在粟養齡身上復經中學堂敎員屠密等証明趙出有宣布吿示揑稱罪案且各處電報言之鑿鑿趙何得推諉并有叅謀蘇章証明陳無侵 
呑欵項情事趙見証人環列無可置辯亦即甘 
服臨訊時各處來電尙有三十餘封均 
言趙之胆大妄爲又有陳大復妻小等到寗環候伸寃各問官亦以誅趙辦粟爲正當遂即判决 
　　附錄常州紳民上黃留守電南京黃留守鑒趙樂羣寃殺陳大復案軍法豫審報載趙係誤殺按趙當日在中學拘陳聲言今日誓必殺陳并使其衞隊回署召兵來捕經屠童諸人哀求堅執不允當夜卽暗中鎗斃明晨始宣布罪狀是趙殺陳確係故殺安得謂誤乞據法科罪勿使漏網以伸公憤而重人道不勝盼籌劉植屠方陸權吴峻張書劉翼昌呂濬姚振瀾丁錫華鮑駿劉善同叩 
[留守府又來飛彈]  
　　四月廿九號午後黃留守與馬湘伯諸君在辦事室樓外欄邊閒談忽聞有飛彈聲黃留守隨卽閃避彈幸未中直穿玻窗而入將屋柱毁破一塊當即傳令搜查終不知彈從何來 
[粤軍携帶女子小孩被留]  
　　前日廣軍拔隊返粤時内有少數兵士擬携帶在固宿戰時所收女子小孩同行者黃留守聞信立即電知本城軍隊至城外截留一槪不許携帶當時女子等乘人力車出城者計有一百餘輛且有女子假扮男子着皮鞋者二人此項女子均由寗省火車全數運回城内惟女子中亦有自願隨行回粤者多掩面而哭經押送諸軍人善言撫慰吿以留守將按地資送回家或出示招領俾可仍續從前家庭之樂云云於是女子等始轉悲爲喜聞是日下關警局並收有無主小兒三名亦係此中人物云 
[京華短柬]  
　　陜西兵事雖息惟權限頗極混淆聞除張鳳翽外其擁兵自稱都督者尙有多人以致中央政令未能施行現大總統極爲焦灼巳連電副總統酌商辦法聞所議第一次之手續擬先特派宣慰使前往解决一切大約日内當有命令惟此項人員係在武昌或在北京遴派尙未决定 
　　唐總理以禁止鴉片問題極爲重要現將禁種禁吸禁賣三端與國務卿議定進行辦法（一）照禁烟條律實行懲罰（二）北京設禁烟總局仍派石瑛爲禁煙總理各省均設禁烟委員（三）聘美國人大熱心家丁義華爲禁烟顧問（四）關於鴉片交涉事項 
　　唐總理回京後日己報吿總統府謂此次南下所用經費共計二十五萬二千餘元請爲查閲核銷袁總統接閲後即飭理財部知道 
 
 
 

Page 3

 
 
[申報第三版]  
　　南來參議員某君昨與人言現在借用外債皆由唐總理一人逕與各國財政圑交涉然後再提交參議院追認其於用途亦無確實辦法殊違背共和國法北京參議院刻巳成立於借款事非先由叅議院通過不能逕由國務總理自行商借云 
　　海圻歸華有期曾誌前報茲得總統府確實消息日前該艦統領程璧光來有一電謂英國煤礦工人屢次罷工數月以來不准銷售致不能預定歸期俟購有煤用即當回國以釋厪念 
　　津浦鐡路本不轄於郵傳部現在交通部成立此路是否仍歸獨立尙待研究聞總長之意擬俟路工完全吿竣再歸部中管轄並聞該路工程又延期一年 
　　舊學部所辦京師法政學堂以經濟無着停辦己久現以該堂正科敎員均係日人仍舊照開薪津不如稍加一二百金將中敎員三人邀約到堂即可開學惟喬樹枬監督己往天津將以江彥聲提調充任代理監督日内即行開學矣 
要件 
[中華民國鐵道協會宣言書]  
鐵道者大地之國與大地之民交相往來互益賓旅一國則政治賴以緃一實業顧以振興軍事指揮賴以便捷覘國者以鐵道之長短卜國運之盛衰豈無故哉東西各國鐵道創業之初竭數十年之謀畫經三四次之階級聚千百輩之心思材力經營設施而後成功蓋事以羣興政由獨敗况鐵道經緯萬端樞紐百業一舉失錯則其後有不可以挽回者今吾國之談國是者言及鐵道之利巳視爲陳陳相因之論無俟贅�矣然满淸政府自倡辦鐵道以來巳開之路旣寥寥可數未開之路亦遲遲無效二三十年間官辦者弊商辦者弊終且倡爲鐵道國有之説而民軍遂以起義夫鐵道非民有國有之是辦因時勢之不同而設施異也非官欵商欵之是較因性質之各别而政策殊也今者民國肇興百端待舉而鐵道政策尤爲扼要之圖懲巳往之覆轍期將來之成效同人等設爲斯會有與我國民商榷者三焉 
　　满淸末造以鐵道國有之政令致起人民反對卒以覆滅今之論政者將持是爲炯戒竊意不然夫满淸之失敗者非鐵道之不宜國有也以倡國有之説者之非其人也惡政府欲摭拾新理以行其大借外債之手段華聚而咕嘬之分潤之是其失敗特由國民之不倍用政府而起耳考世界國有鐵道以比德日三國爲模範德以是收統一之明效比日二國以是爲歲入之大宗今我國各省分立有類於德之聯邦財政耗竭更窮於日之三島况兵燹之後元氣凋傷國民前此巳出之資本旣莫可挽回欲求其更集巨資振興事業其如月之不足何此民國鐵道之必宜歸國有者一吾國人民嘗知窮國之欲倡辦巨業必藉外債其識者又嘗知借外債之必投於生產事業矣夫生產事業莫善於鐵道俄羅斯意大利之惜外債非前事之師歟然外債之來非人民可與爲力也非各省當自爲謀也籌借之方利用之法舍中央政府必不能圖功此民國鐵道之必宜歸國有者二鐵道民有不能不計利益盈絀是舍經濟鐵道外國民將無與過問而吾國地方廣大西北及邊疆各省悉係政治上軍事上之鐵道尤非政府之力莫能舉辦若以此種鐵道由政府自辦餘則成歸民有則開通之資養畜之費政府無以爲挹注必仍取諸民是民國鐵道之必宜國有者三况吾國民不習公司之爲利不知託辣斯卡特而之爲何物築室道謀委棄權利苟得良政府籌畫一之方良國會舉監督之實旣可免公司之紏紛尤可謀路政之統一一利一害昭然若揭惟取回之始籌還股東之資本豫備工程之辦法是同人等所亟宜研究者也此本會關於今後鐵道之民有國有問題所急欲與國民商確者一也 
　　鐵道爲集中之物路線旣定工事旣設其後有不可以轉移者且其勢有不能轉移者如安徽鐵道以蕪廣路線之誤遂至失敗非其明鑑歟是故敷設鐵道之始必宜計地路線二十里内人口之稠密如何沿路各地之出產如何並行線及航運之競爭如何開通以後旅客搭載之數貸物運輸之數是皆宜詳爲調查列之統計而路線所經之地如各商埠經由之數及將來發逹之地點尤須先爲預計或繞道以趨向之或關地以招徠之是非可率然急就者也去歲日本以改造鐵道而廣軌狭軌之論遂喧騰全國竊考英國造路之初旣主用廣軌或標準軌道一成不變坐收其功日本始圖省費全用狭軌改造之際所失益多吾國地大物博路線延長無論軍事鐵道經濟鐵道非用廣軌斷難取效與其失之於將來何如圖之於一舉此本會之關於民國鐵道之路線工事所　欲與國民商權者二也 
　　吾國數十年來凡經濟上之企業無不引用外人坐授利柄而鐵道其尤甚者也創辦之始工程師延自外國材料取自外國以及管理員會計員累累然者悉外國人也太阿倒持勢成盤踞满淸時部中至欲一查帳目而不可得不知鐵道爲一國最大企業當分法律經濟工程爲三部不可混一者也關於工程之事吾國目今或以科學未盛人才不多不得不借助外人藉與大業當立契之初宜嚴訂規條路成之後旣須辭職至法律一部當由政府定立鐵道條例轉運規則等項頒之全國與民其守而經濟上之事無論國有民有當準照法例職有專員尤非外人所得而過問者也竊意今後之鐵道凡工程一部其在留學歐美確有學　經　者先行延聘其或不足再雇用外人而管理轉輸等事學非至難宜設立專校敎育二三年後此種人才己不可勝用本會方擬聚集會員調查地勢研究學理關於以上三部之事必須著有專書以餉我政府我國民此本會關於鐵道辦理之事所急欲與國民商權者三也雖然鐵道者經濟上之物也大利之所在也將來地方發逹路線紛歧是則非商民合辦難與圖成而吾國商辦鐵道屢次失敗如粤漢用漢者蓋由股東放棄責任委事權於一二人之手惟計股票之盈虧不問公司之成敗及其旣敗則又指摘交加他事益羣相裹足所望民國鐵道力矯此弊歸國有者其成敗之數責在議員歸民有者其成敗之數責在股東而策國家振興實業之道期國民奮起企業之心本會與有責焉矣 
　　發起人　　 
　　魏武英　王芸芳　方殿華　陳策　陳廷颺　高隴顯 
　　張大義　李壯懷　程耀楚　金超　張復漢　馬國禎 
　　徐應庚　沈尙濤　李國驥　楊若　汪華陸　萬葆元 
　　陳靑州　杜立權　陳東升　謝霖　萬樹芳　歐陽梗 
　　吴國良　廖德輝　伍守彝　殷盤　王保民　方作禎　 
　　經亨杰　吴世翽　周詩社　陶遜　杜用庚　許道生 
　　章錫和　徐庭驥　張道　　錢世祿熊繼昌　喩毓南 
[淸談（東吳）]  
　　一飛彈方過一飛彈又來南京留守府之危象乃如是耶 
　　寗惟留守府我國今日彷彿人人立於飛彈之下 
　　且勿研究飛彈之來歷平其不平是其不是而飛彈滅矣 
小説 
[俄王之偵探（六十三）（無名）]  
　　密烏蘭爾道正是我起初想的卻不是此人余道我們現在旣尋着了這屍首這案的究竟可以明白了麽密烏蘭爾道我們現在尋着了這屍首這事就算完了余又問道你試猜度這婦人的屍首是誰密烏蘭爾道想是個外國人余道那婦人的姓名你可知道密烏蘭爾道我不知道看他情形大概也是個意大利人和那男的屍首是同道的此時余且行且思默然無聲心中自想那奇怪的事何以層出不窮這密烏蘭爾的未來丈夫何以一見余面便逃往大陸可知他畏罪而逃眞是確實的了兩人走了多時將近來納克房屋余又向密烏蘭爾道我明日下午再與你相見我有事問你也有吿訴你的事你想好麽密烏蘭爾點頭道好此時己至來納克之馬房邊密烏蘭爾便潛身進去余待他將門關上然後繞道回我母舅家到了晚上九點半鐘余便坐了馬車去見鄧勿離的檢察官將探訪的事報吿檢察官驚問道什麽你又尋出了第二個女屍首來了我道正是那女屍首的名字我也知道便是昨日發見的那男屍首霍林忒的妻子呌做阿彌陀也是個意大利人檢察官道那麽他夫婦二人同被人謀殺了麽余道正是檢察官又將余探訪的情形略問了一遍余將前事細述只不説及密烏蘭爾同行與彼求助之事檢察官道那兩個兇手的情形你可吿訴我麽 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫中山先生由港回粤記]  
　　香港華僑因孫中山回粤過港特假坐四邑工商總局設會歡迎計赴會者男女界共六十三圑於是選定石塘嘴裕安爲茶會地點而粤垣官紳軍學商工各界公舉代表來港前途迎迓者則有八十餘圑旣而探聞孫中山將於二十四號抵港各圑卽預備僱輪船出境迎接粤商陳惠普等僱金順小輪港商則僱安利輪船於各圑幹事員中選舉二十二員於是早六點鐘出泊鯉魚門外守候並每行簡派代表四人於十點鐘齊集裕安十一點鐘茶會而粤垣各圑所僱輪船及粤督派來之實璧兵輪亦均出泊鯉魚門以候延至十一點四十分鐘始見泰順輪船緩緩而來卽升旗問答泰順船卽停泊各圑代表次第過船與孫先生握手爲禮略表愛情卽各回原船相見旣華泰順復展輪入口各輪船隨之斯時岸上之人又復爭先恐後再至裕安以候至一點五十分鐘余斌臣登台宣布謂孫先生因接北京密電須卽回粤籌商要政不暇豋岸祇委代表廖仲凱赴會以慰輿望未幾廖仲凱至卽由主席偕同各專員代表出迓隨引入座正主席阮荔村副主席鄧仲澤宜佈余斌臣等各就庸余卽宣佈行禮由主席介紹會衆於廖代表前行鞠躬禮以表敬主及使之意廖君卽對衆略言孫先生與各梓友一别廿載亟欲一親雅範藉表鄕情不料忽接急電須與粤政府籌商關於中央政府之事國事爲重是以舍私言公不暇登岸特委弟爲代表然以弟庸愚何堪代表孫先生不過略述衷情異日孫先生再過香港必與諸君重行把盞言歡一傾積愫言畢李幹廷將頌詞宣讀旣畢廖仲凱代致謝詞略謂孫先生之辭職歸里並非功成身退置國事於不顧徒以欲謀南北統一五族共和非如是不能逹其目的夫孫先生棲遲海外提倡革命巳二十二年今革命雖成功而大局尙未安寧豈能偸安養閒孫先生欲爲大局謀安寧特圖社會之革命然身居政界而謀立社會則範圍狹隘無以廣收大效遂迫不得巳而辭職是故今日雖因公事未能躬逢盛會然與諸梓友把臂言歡後會有期良晤當在不遠也李幹廷代主席答詞略謂旅港六十三圑渴望先生駕臨不啻大旱之望雲霓今因國事未遂私懷而同人景仰之心未嘗稍減求廖君代爲轉逹云云時有名張良者登壇演説大言華人不得自山主席以其所言溢出範圍卽爲制止後改言聯合鄉情主席繼起演説略謂茲會之設宗旨有二一則崇拜孫先生之豐功偉業推倒專制建設共和一爲希望則以大局麋爛望孫先生力爲維持以甦民困演説旣畢卽開茶會然後拍照是日各代表幹事員統計有三百餘人而女界佔念餘名誠盛舉也 
　　翌日孫中山先生乘賓璧兵輪晋省計程是早七句鐘可到嗣因在虎門巡閲砲台稍稽時日故十一句鐘始行抵省先期由都督府派軍隊數千自天字碼頭起至都督府沿途迎接保護抵埠時軍樂隊奏軍樂三通先生服禮服冠高冠率同隨員胡漢民君書記宋女士（係美國文學士廣東人）及其女公子共四人登岸斯時長堤中萬頭攢聚均欲一見偉人爲榮至忘其紛擾擠逼之苦先生所乘之四人藤轎係先期預備其轎班之號衣亦係特裝上岸時先入舊水師公所一憇隨至財政公所所經各街軍隊則舉槍歡迎商民則引領屬望與在長堤時又别有一番景象抵公所後少作勾留師由陳都督派代表到所迎接先生率同隧員男女共。人到府陳督親率各司長及各代表在大堂迎迓先生至皆免冠爲禮隨由陳督導至洋樓坐談片刻在會議廳開筵歡宴與宴者百餘人菜用唐式陳都督居下首主位右便第一位爲孫先生第二位爲龍濟光左使第一位爲胡漢民第二位爲宋女書記第三位爲孫女士坐定先由民政司長　國廉宣讀開會詞先生起致答詞大致謂今日革命雖巳成功然人民多未明革命眞理故我輩仍不得謂爲功成身退云云語畢陳都督起立歴述先生之道德功業約數分鐘次外交司長陳少白代表各司局致歡迎之意次軍界代表覃　欽北伐軍代表鄒魯及商界代表陳惠普等各致歡迎頌詞陳并稱道宋孫兩女士之學業且預祝爲女界之倡道語畢各舉觴歡祝高呼民國萬歲孫先生萬歲廣東萬歲者三飮次先生復稱頌龍濟光之功績并請各人舉觴爲龍統制壽當時一堂歡會之中商界與軍界尤爲浹洽商界則頌軍界之保護得力軍界則頌商界之籌餉熱心彼此周旋又約數分鐘宴畢陳督復　先生到樓上暢談約兩小時之久所論皆廣東要政至三句鐘始回財政公所休息未回時各界社圑巳紛紛到公所請先生赴會聞先生多允如所請云 
粤都督業於三佛枝路之 [Ｌ］ 
[辦法]  
　　粤都督照會粤漢鐵路粤省總辦羅崇齡云先據粤漢股東鄧鈞等禀控鄧慕韓强奪商路蹂躙商權等情一件當批查三佛枝路局監理鄧慕韓己准湘都督來電諭飭銷差所有路務自應照舊辦理其鄧慕韓經手事件應由總理責成交代淸楚至潘彥博等有無舞弊並候照會總理認眞查辦可也等因隨卽照會粤漢鐵路總理詹責成交代查明核辦去後茲准詹總理函稱查三佛枝路自粤湘鄂三省贖回後各派總辦經理其粤股事前本歸粤漢鐵路公司總理兼任惟敝總理於去春未受事之先而粤股東己另派羅君崇齡爲該路局總辦故自辛亥年正月至今粤漢鐵路總公司僅照收其分送應得之車利而己若該路務一切敝總理前旣從未過問現即槪弗接洽實屬碍難往查責交所有鄧慕韓經手三省路事及潘彥博等如何情形似應仍由粤股羅總辦或粤湘卾三省總辦會同查辦方昭妥協蓋此係粤漢路與三省枝路以前分淸權限辦法嗣後或有另辦章程統與前事無涉除將原禀及粘件一併奉繳外理合照案覆陳並懇貴都督俯賜鑒核另飭查辦俾淸權限而免混淆實爲公便等由准此相應照會貴總辦希即會同湘卾總辦迅將鄧慕韓經手事件責成交代淸楚一切路務照舊經管至潘彥博等有無舞弊情事並請查明分别核辦仍祈見覆爲荷特此照會 
[庫瑪爾囗兵變紀畧]  
　　宋都督電云各省都督鑒前迭據愛琿道黑河府庫瑪爾河金廠委員電稱庫瑪爾囗防兵於四月十六晚狡變税局槍械税款曁商家財物全被搶掠己派卾倫春馬兵就近防勦等情當經電飭愛琿道迅飭駐愛防營馳往勦辦茲據愛琿道號電稱據總卡官西拉布電禀四月十八日郭幫帶徐祥德擊斃匪首劉喜鴻董好山二名叛兵二名生獲二名被搶槍械二十桿馬二十匹均奪回餘匪三十名向西逃走官兵並無受傷十九日派阿哨官沈哨官何差官率兵三十名距口二十里防堵卾倫春兵己傳到派搜山去矣等情除電飭嚴行搜勦並將兵變原因詳查電覆外現復派雙統領高管帶分赴愛琿嫩江等處防勦期絶根株特此電聞以免傳聞失實即希鑒察黑龍江都督宋小濂馬印 
　　黑河電云兵備處鑒頃接庫囗來電變兵僅十人外隨土匪二十人尙未進溝郭哨官巳帶兵追勦敝帮統己於昨日帶馬步各隊星夜馳往第八路帮統部叩皓 
　　海藍泡電云軍政處鑒頃據庫防電稱變兵業在野里多板街地方追上打死叛兵七名生擒二名我營官兵整隊合擊奪回槍二十枝子彈二千粒叛兵土匪竄散我兵現在分隊搜山等語據此電禀第八路帮統部叩 
[山城子防營罪惡史]  
　　奉天海龍府屬山城子駐紮巡防隊管帶劉繼先帮統李治雲派其軍隊於舊曆正月十二日由開原界淸河溝孤家子地方拿獲革黨四人並搜有藍天蔚委任狀及炸彈等物四人皆己剪髮一王樹棠字樾人又名蔭槐係山城子富户北京東三省中學堂學生一關麟祥年十八歲係奉天官立中等工業學堂學生一關麟堯年十六歲係山城子兩等小學堂學生二人從兄弟行均爲山城子西六官巷富户一田豐年年十九歲係遼陽富户奉天陸軍小學堂畢業生王樹棠等先極主張革命提倡民軍旣聞共和宣布己退出境外一百二十餘里并己解散乃竟於壬子正月十二日在開原縣孩家子街束手被捕十五日帶到山城子入該營即不令外人及其家人一見酷刑嚴訊逼令其誣認土匪而後己鏖審五日凡學生革命等名辭均不准稱盖以共和宣布己有國令禁殺革黨也夫四人之爲革黨而非土匪無人不知該巡防營在山城子駐紮十餘年於四人歴史深知底藴乃以其爲革黨竟於二十日午刻同遭慘殺死後乃妄揑供詞冀邀升賞劉李二人之肉其足肉乎 
[邕人歡迎陸都督]  
　　南寗紳商各界探悉陸都督行旌不日到邕即布告各界預備歡迎故邕城内外各街及各學堂均結葉門首以示歡迎之意四月五號節抵長塘地方（宣化屬距邕城八十里）譚統領親至迎接并面陳各界歡迎之意陸都督聞悉卽致電阻止并飭譚統領及幕僚等先行回城是日適値淸明陸都督遂繞道回武緣省墓現陸都督己抵邕城矣 
[河南近信錄]  
　　總統眷屬離汴袁大總統久居彰德眷屬全在該府聞日前總統有函至彰飭其公子即將眷屬移居天津茲己由京漢鐵路專車北上聞往津後即在英租界定居云 
　虞城亂後損失此次匪陷虞城突如其來大掠而去衙署案卷庫儲財帛盡付刧灰满城居民無不被搶合計官民兩面所失不下百萬兩 
　　義士建祠先聲民黨張鍾端等於共和未頒布時在豫密謀起事響應南省事洩被繫於去歲十月初載死省垣之西關現在民國成立士論羣以張不幸失敗多爲惋惜前己有人請諮議局建議爲張等昭雪事未果行及省議會成立又有多數民黨擬再上書陳請並議爲之建祠聞一般激烈黨更擬將省垣之二曾祠（會國藩兄第之祠）取消改换張之牌位又擬開追悼會但此等事尙有所顧忌不敢發表目下祇敢爲昭雪之陳請云 
　　南陽紛擾已結南陽縣爲民軍佔領其情形己屢誌前報茲巳由當道商酌妥協計將各軍編成陸軍兩營砲隊一隊巡防四營陸軍砲隊由劉風同統帶巡防兩營歸王天從兩營歸馬雲卿己山都督發給札委派叅謀蕭良臣前往招撫卽命劉風同移駐新野王天從移駐淅川馬雲卿留駐南陽以資鎭懾 
[豫都督收買報館]  
　　開封大中民報業於四月十日出版持論公正頗爲各界所歡迎惟經濟支絀頗形棘手該報經理侯永楦君兩次辭職均經慰留刻下兪難支持聞張都督擬以二萬金收買該報業經侯君允許大約日内即可交付矣 
[四川實業談]  
　　水電公司灌縣安設水電其電力可逹成都供一切電燈電話電車之用誠莫大之利也惟資本甚鉅一時未能舉行茲聞灌縣張君雙流周君并熱心實業諸人己在灌縣集議數次集股數十萬咋又在省借浙江會館開會聞贊成者亦衆苟能提倡成功則省垣各種工塲之便利發逹殊屬不可思議也 
　　織呢公司成都實業界前擬辦織呢公司己誌前報昨聞又假商會開第二次發起人會到會者數十人招股簡章業己通過額定股份三十萬元由發起人先認十萬元分二期繳股第一期陰歷七月第二期陰曆十月事務所則擬設於商會并聞軍界中擬特别入股因此物軍需較多設立公司非專以營利實以抵制外貨也 
[晉軍戰勝土匪]  
　　山西張店茅津一帶土匪甚熾到處搶刧居民不堪其苦該處司令部急調游擊第一營管帶閻虎臣前往剿除賊衆恃其快鎗甚多竟敢與大軍接仗該管乃分兵二支以一隊攻其前一隊繞其後腹背夾攻賊衆大潰乘勝前驅直捣其穴斬首百餘生擒數十立正典刑又搜出民女多人奪得快鎗馬匹各數十除將婦女訪明原主送歸外其餘馬匹等物亦並招集失主查明分給近又往聞喜東鎭候馬一帶日夜捕拿聞亦拿獲多人地方可從此安靖矣 
[浙路借欸畫餅談]  
　　浙路各處前因乏欸停工由蔣都督迭次赴滬會同各股東設法向日商抵押洋五百萬元分二十五年償還借議甫有眉目日昨忽爲英商銀公司出而反對謂前淸時郵傳部尙欠銀六十萬元未曾了淸此時復將此路轉押他商本公司萬難緘默不發一言目下日本某商聞英銀公司出而干預其事業己修函辭謝借欵一節請作罷議果爾則借欵將成畫餅矣 
[慈谿迎會大風潮續誌]  
　　慈谿鄉民因賽會入城致肇毀署之禍其情形己詳紀昨日本報聞其原因以前日統捐禁烟等政勒罰苛擾鄉民早有躍躍欲試之象至二十八日慈谿西鄉農民糾衆賽會乘機入城遂與官紳爲難致釀毀署掠紳慘劇當時人數衆多莫辨良莠全城鼎沸商店罷市防營常統領深悉農民憤激而來徒手奮呼雖有棍徒煽動必無爲亂歹意是以嚴令各營隊不許傷人日來各縣紳士紛紛電逹都督力請嚴勦並責防營爲姑息恐風潮正未有己也茲覓得鄞慈奉紳士公電照錄如下 
　　電一都督蔣鑒慈匪圖亂稍事姑息糜爛不至一邑乞電飭嚴勦鄧縣張傳保馮良翰奉化孫振麒董仲修鎭海張丙旭金偉庠等叩 
　　電二都督蔣鑒慈谿匪徒假名賽會捣署毀屋常分府至今優柔不斷相持兩日未開一槍致匪膽愈張昌言報復去年支部捉拿花會之仇胡君良箴自光復職司總務捕盜緝匪不避勞怨匪所屬目此次被毀實由是故近聞有少數人主張縱匪不辦深恐常爲所惑勢必全邑糜爛紳等避禍甬西繫念鄉土何忍緘默用再泣呈伏求嚴電飭常趕勦庠端甫孫紹康等二十五人叩艶　 
[甬東潮音錄]  
　　定海縣知事昨呈軍政分府略謂奉移准民政司褚電開籌算民食通電飭查飛報等情查定海自治會人數冊統共三十七萬二百四十七人除東靖鄕二萬九千八百四人米餉足備二年外其餘三十四萬四百四十三人約計二十二萬六千九百六十二人大者日消米二千二百六十九石六斗二升十一萬三千四百八十一人小者日消米二萬八千三百七十石七斗其自五月一號起至七月三十一號新豰登埸之日止共需米二十五萬五千三百三十二石二斗五升全恃外來接濟奉飭除呈報民政司外理合呈復察核云云 
　　定海城區自治公所成立以來巳經一載照章應行改選現在議員缺額巳過半數總萤許君召廬業巳辭職董事武君賓淍亦巳去世將有解散之象前聞議長何君翊西定於四月二十八號再行開會續選巳由城自治公所通知各議員矣 
[潯軍減餉之困難]  
　　贛省軍隊於四月一號起己遵照陸軍暫行給與令减發餉項惟　　軍隊不肯遵行反抗異常激烈李督恐醸變禍糜爛地方迭派軍務司兪應　及高等顧問官彭程萬先後赴潯會商將領磋議辦法文電往還尙未就緒聞現在潯軍雖允减餉仍要求津貼情詞堅執如前茲李都督又於四月二十五號電致九江　統領及彭顧問官略謂潯陽光復各將士毅力進行凡無窒礙通案者無不從優獎勵前己明明電諭矣贛省民膏有限吸盡又將何如在鄂贛軍露宿風餐爲民國馳驅數月且遵令實行毫無異議潯陽將士究具何種心腸而必欲吸盡贛民膏血耶强鄰逼處風鶴頻驚國亡無日矣人生又奚如烈鈞愚蠢惟知昔以一死以報國家者今則以報江西頭顱可斷命令不可違仰仍商同各統將遵照前與兪司長商定辦法實行冀稍輕國民擔負而固邦基若謂九江銀價低落老兵須加給一元則省城近日洋價亦低落至一千三百餘文又將如何加給耶總之此次遵令减餉係欲節儲經費爲將來購備軍械軍需造成完全軍隊以固千城起見非欲剝衆人之利而飽烈鈞之囊明逹如潯將士當能共體此意也 
[程都督之藥石良言] 　 
　　二十八日全浙會館開會歡迎程都督會塲大概己詳昨報是日程都督扶病到會茲探得都督演説詞照錄於後 
　　德全以衰老之餘重來蘇地今日承諸君歡迎不勝惶愧自維在蘇數年絲毫無所建樹適値武漢起義黽勉從諸君子後以成光復之舉然此事實頼萬衆一心所致德全何敢遽引爲功而光復以後待治百端德全因病去職不得與父老子弟共肩斯任私衷尤爲引疚乃休閑數月病仍未痊今承莊都督及諸君雅愛屢相推荐重以大總統命令委任不得不扶病受事抑德全以爲方今中國國勢危殆幾如病入膏肓其求醫孔亟比諸德全一身爲尤甚即以江蘇論厘金秕政旣己裁撤而加税之舉尙難實行庫欵空虚商業調敝此財政之病也官少人多或有糜費此疆彼界各擁私權甄采不易統一尤難此吏治之病也風俗淫靡人心浮薄禮敎文化日就凌夷害羣之馬所在多有社會之病也父老子弟旣　以德全爲能醫而使治江蘇之病德全不敏竊謂欲扶病源必先在此着手苟頼諸君子之力製方有效國疾日瘳則區區一身之病又何足言但求有益於國家前途雖犧牲性命所不敢惜此德全夙昔所懷抱而爲諸君所共諒今日之出亦猶斯志因口舌不便略述數語以酬諸君之高誼幸加垂聽 
 
 
 

Page 7

 
 
本埠新聞[歡迎浙軍凱旋大會紀事]  
　　五月一號下午一時由虞洽卿君並浙江旅滬學會寕波紹興湖州嘉興同鄉會曁浙省旅滬各圑體發起在滬杭鐵路上海車站開歡迎浙軍凱旅大會各圑體派代表到者滬都督府市政廰南市商圑公會民社並浙江鐵路公司浙軍第二鎮台州公所錢江會館海昌公所及湖州旅滬公學全體學生合各界來賓約近二萬人首由虞洽卿君宣布開會宗旨次上海市政廳南市商圑公會及浙江旅滬學會寕波同鄉會紹興同鄉會湖州同鄉會各致頌詞次兪宗周君滬都督代表黃　白君相繼演説次軍長朱介人君代表全體將士道謝并致答詞除贈以歡迎旗紀念巾豕酒等物外由全體旅滬浙人發起在南市黃家嘴角浙江海運局舊址建造凱旋門作爲旅滬浙人歡迎浙軍永遠紀念一時歡聲雷動實爲從未有之盛舉 
　　旅滬全浙代表虞和德頌詞惟民國元年五月朔日浙軍自南京覬旋過滬我全體旅滬浙人竭誠歡迎爲之詞曰自淸政不網海水羣飛武漢起義天下響應惟我浙人神武不殺漢織旣張種人輪欵兵不血刃市不易肆此浙軍之功一也漢陽旣陷卾州固守會師金陵城堅不下安危之機間不容髪我軍夜遺壯士襲繫天保城據建瓴之勢成破竹之功遂使敵軍驚遁全城光復長江上下入我版圖民國統一實基於此此浙軍之功二也旣而出師北伐駐兵臨淮我軍紀律嚴明士卒用命壼浆相属於道農夫荷鉏而觀後在宿州剿除土匪奪還耕牛數百頭散之民間俾得播種此浙軍之功三也進兵固鎭傭瞰徐州彼軍素懾威名貪卒棄城而走遂道使請成贊同共和此後北軍無復異議此浙軍之功四也京津兵變全市焚掠内則損失威重外則貽誚鄰邦南京聚兵數萬贛軍以無餉譁變我軍本同袍共澤之心爲被髪纓冠之救出繫亂兵應時底定無池魚之殃及俾巢藝以獲安此浙軍之功五也和德等素仰專聞之威久託長城之庇望風吐欵積日傾誠僉議於浙江海運局前銘聚精鐵爲凱旋門一塵並於江寕城内擇地一區建塔立碑銘勒功績庶與羅馬名城拏翁爲戰史並垂不朽用示來茲復髪手巾紀念品分贈諸君藉表徴意伏願諸君長具熱誠共明大義深惟以兵衛民之意永抱愼終如始之心綏靖圓閻敬恭桑梓則我浙人之光榮永永無極旅滬全浙代表虞和德敬頌 
　　浙江旅滬學會頌詞民國元年五月之朔浙軍自南京凱旋旅滬浙人各爲歡迎之詞惟我學會之於浙軍有後先奔走疏附禦侮之誼請舉數端以明之上海一隅乘時獨立爲蘇浙先商圑實爲首功學會亦與有力焉一也杭城光復會員多馳回盡義務事定卽返不享其成二也浙軍克復南京功爲諸軍冠由會員備物親往犒勞三也浙軍在固鎭爲張軍所懌而省中軍餉不以時至由會中籌墊九萬金以資接濟四也今當我軍長率諸將士凱旋之日我學會旣有相親相愛之感情不能無善頌善禱之眞意爲之頌曰有明之季實惟延平揚兵江介志凌上京甘國馬躓明秨以傾哀我茶水賫恨入冥淸運旣圯妖孽潜生鍾山霧塞江水　　桓桓浙軍精鋭雷廷衘枚疾走卷甲實行孝陵撤衛天保據　快逾　　高若建瓴光啓舊宅爱立漢旌九世仇復一統業威移師淮甸肅肅晨征𥽟鉏不　筆食來迎固鎭克捷徐方震驚望風輸款遣使求盟疇餌其誘有功不爭惟我浙軍永保光榮勗哉多士全茲令名以鹽以鏂惠叛疲萌莘莘學子咸集庠擎矯矯處臣同我休明旌麾言邁饋吹齊鳴浙水東注留此頌聲 
　　浙軍答滬上各圑體歡迎詞今日辱荷各圑體諸君子開會歡迎奬飾逾恒瑞與各將士榮幸之餘益增漸汗溯念我軍去歳九月二十四日自杭出發道過滬濱戎馬倥忽實賴諸君子爲東道主籌備周至以利過行旣克金陵復承旅滬學會諸君子親臨白下牛酒犒勞所以奬進而維持之者至優極涯使我軍得奪鐵血主義與諸軍南下金陵北臨徐宿卒使南北統一造成共和以建民國大一統之業此皆諸君子之所賜也頃蒙諸君子寵光下逮非所克承瑞未嘗學聞竊於岳忠武所論爲將之道有志焉而未逮尙幸各軍士勇於公戰怯於私屬知以個人之名譽爲全軍之名譽使瑞得免於罪戾旋浙以後益當勤加訓練敎養兼施綏靖地方保持秩序擁護商業卽所以裕餉源安定民生卽所以培國脉麃幾有以答諸君子之厚望而躋民國於强盛之域此則瑞與各將士所當念茲在茲朝夕自勵者耳朱瑶代表全軍賤答 
[嚴查浦東盜匪]  
　　英商怡和洋行管理浦東西碼頭洋人維樓君日前報告駐滬英總領事以浦東沿浦灘一帶屢有盜匪擾害地方甚至碍及洋商因此洋商之財產頗爲憂慮且於上星期二晚卽上月廿三號竟有盜匪四十餘人各執軍械身穿軍衣意圖搶刧幸爲更夫覺察當卽戚捕致被逸去况遽來晚問時有槍聲及賊救之聲地方甚不安靖應靖照會該處駐防營官聽眞查緝等情故由英總領事照會駐滬通商交涉使温君移交滬都督府轉致民政總長李君查詢該處一帶駐防兵士係歸何營管朝應食駐紮該處之防兵嚴密查拿盜匪務獲究辦茲聞李平書君因查浦東防兵乃由陸軍第十師衛隊營兵士駐防故於前日函请該師吳師長飭查嚴密防範矣 
　　又浦東近浦灘各鄕村邇來盜案迭出屢經緝拿迄未破獲茲爲陸軍第十師所都之衛隊營連長龍某查得該盜匪等大都均係江北遊民皆匿本埠法界各小客棧每至凌半時際穿有破舊軍衣濳至浦邊扈令江北划船渡往浦東一帶恃械搶刦得贓之後仍回上海分派以致查緝爲難若在被刧之處緝拿賊犯終難破獲是以擬具辦法現巳禀陳吳師長核辦矣 
[再誌巡捕與巡警之交涉]  
　　公共捕房控閘北二區巡警張日生等違章越界强迫剪辮一案昨晨復由公共公廨聶襄獻會同英翰副領事在樓上公堂集訊先由警局代表德雷司律師將鉛筆劃成界線圖呈案指明當時在華界内剪辮情形並請飭令兩造見証退出以免串供等弊識員准將原被各見証屏退卽據捕房代表侃克律師聲稱上星期六午後閘北有人强迫行人剪辮將李小位子等各原吿髪剪去因李逃避由巡警追至西　路租界内致被落差巡捕等拘獲取押解奉公堂諭准存洋保出但事關巡警越界强迫剪辮有碍人民自由應请澈究德律師辯稱是日爲人剪辮者實非巡警且事在華界當紛擾之時是交崗巡張日生連被工部局落差華捕多人拔至租界西藏路阿拉白斯脫路轉角任意攢毆致該巡警受傷甚重現有醫生驗單呈案請察且查李小位子之髪辮係被落差巡捕所剪而某西報登載此事殊多失實總之此事實由反對剪辮之人陵使而成况呈案之剪刀亦由巡捕向人借來應請明察旋據李小位子訴稱向以拉束洋車度日是日行經新拉圾橋北公益里附近有身穿長衣者　人將小的拖住剪去髪辮半條今日由捕房囑令到堂作証是實繼由原被律師先後向張巡警詰問當時情形卽據張巡警答稱是日午後在公益里口站崗見有多人爲人剪辮當卽勸合散去旋見公益里内走出落差巡捕多人均身穿號褲不問情由將巡警拔至租界旋至西藏路阿拉白斯脫路藉口巡警越界剪人髪辮任意兇毆後至北浙江路遇見八百四十號上差華捕始各釋手迨至捕房巡警卽將以上各情向門差華捕述明至李小位子之髪辮係在老湖絲棧門前被巡捕等剪去現巡警兩足受傷不能行動求請公斷嗣據四百二十四號九百九十六號兩華捕投訴家居西藏路沿馬路是日均落差在家因聞閘北巡警越界强迫行人剪辮一同出視見張巡警與車夫李小位子互扭是以拘入捕房等語惟四百二十四號華捕所供李與巡警扭倒在地剪刀在巡警手内而九百九十六號華捕供稱剪刀在李手中並不倒地此二人口供不符之處後由公益里口怡泰昌洋貨店經理劉怡卿投稱所見呈案之剪刀係由九百四十一號華捕來店借用餘不知情旋由雁四捕房捕頭囑令各捕房華捕二十餘人脱去號衣令張巡警指認行兇之人當經張指出四百二十四號九百九十六號九百四十一號三華捕並稱尙有一身材長大之華捕現不在堂訊至此時巳過午中西獻員諭令兩造各退定下禮拜一再行訊核美捕房華捕顧金林王永年在閘北觀看剪辮喝打二區巡警張日生並紏衆將張拔至租界毆傷經局巡將二人拘解裁判所訊供取押在案前晚經孫所長傳集該處大亨洋貨店夥李志和成衣店主朱德龍薙髪店主翟有禎到案賀証均供當時目見華捕多人將張巡警拔往租界毆打等語並據巡長楬宏發巡士佘立浦陶康等禀稱當日眼見顧金林在場喝打王永年亂鳴警笛訊之顧王二人供仍推賴孫君以此案關繫重大判顧王還押候禀通商交涉使請示辦理 
[蘇路公司股東會紀事]  
　　昨日下午一時蘇路公司開股東常會於西門外江蘇敎育總會到會股東約百人由總理王丹揆君主席第一報吿襲子英君報吿上年各項賑略一報吿營業上　餘計六萬餘兩二報吿存借欵下減少有六十餘萬三報吿本年豫算應得赢餘十餘萬兩次林康候君報吿營業情形一上兩年營業之比較二去年歲入之増加超出　　表三去年支出之實數亦有盜出預算之原因四本年營業之預算並言營業之發逹全在運貨次王總理報吿淸楊路歸部之大略再由龔子英君報吿歸部接取情形一公司開支以南北綫分攤歸部承認二公司借欵之息歸部承認三點交車輛物件應照公司開支之數歸部承認四劇歸郵部借欵之交涉五郵部應交公司之餘欵尙未結淸次王總理報吿財政部借欵事宜一中央借欵事宜與本公司毫無損失二臨時政府所發生不及開股東會應由董事局負完全之責任第二提議姚仲勛君言公司旣將蘇路歸政府抵借欵項應向政府要求特别補助協理張季直君備陳當日臨時政府不能不抵借之情形雷繼興君言借欵一事有二種原因一曰公義公司對於臨歭政府困難情形義不能不贊助一曰商情公司所借出之欵爲按月八釐借入之欵爲常年七厘半於商情上原属有赢無虧至要求政府維持公司則政府因自有責任不係借欵姚仲勛君又言股東當會一年一次要求政府維持勢不能不提議雷繼興君言此事應歸董事局担其責任周鐵生君提議改良公司組織法急須修改章程黄芳證君云並須修改公司選舉職員方法王總理云現在祇能照原定章程辦理否則舊章廢去新章未定公司辦事將從何根據雷繼興君云固黃兩君之二說須分别解說究竟先修改章程然後選舉抑一而先行選舉一面再議修改章程黄君云先修改章程王總理請衆股東公决贊成俟修改章程後再行選舉者居多數孫訽芻君云修改章程全部分歟抑僅選舉法　黄君答云全部分王總理云董事監查員有巳經任满者應否仍負責任股東云未舉新董事監查員以前原有之董事監查員自應仍負責任某股東云必俟修改章程然後選舉究何原因周君云政體變史故須修改章程王總理請公推起草員遂由衆股東公推定雷繼興黄芳墅張敬垣姚子讓龔子英五人雷君言今日表决事件旣以人爲本　則股東各處皆有今起草員五人中松籍者居其四鄙人亦松籍不敢承認又云起草員於起草時應得各處意見書用多數表决然後可以起草故起草員不使一屬人担任至表决之法應以權數爲是嗣又續推楊了公吳馥塵王毅存三人而　吳二君堅辭起草員之職遂經公衆决定六人爲起草員雷君云起草時須加入董事四人以資熟悉情形因公司係營業性質不專講法律也龔君提議以後開臨時會通過章程時是否用權數經衆公決用權數其手續仍以舊章爲有效雷君云登報徴集意見書須時間兩個月至起草則須一個月起草完畢登報宣布又須兩個月大槪須俟五個月後方能開股東臨時會議至此巳下午六時遂遙鈴散會 
[謀財害命案派員觀審]  
　　謀斃南京路德高洋行掮客蘇佑泰之日本人摩利亚埋業巳提滬押解日本領事署訊辦茲因此案原吿係屬華人故滬軍都督派員葛尙冲到堂觀審業巳移請通商交涉使温宗堯君照會日領查照矣 
[伶界選舉大會記事]  
　　伶界聯合會於二十九日下午一時復開大會於毛　珂家到會者一百三十餘人簽名塡寫入會志願書由潘君月欍報吿選舉正副會長并職員事宜用記名投票法夏君月珊得九十三票爲正會長童君子卿趙君嵩禱爲副會長復由正副會長曁各會員公推貴俊卿王鴻壽呂月權孫菊仙林步靑夏月恒孫玉聲王又宸孫民俠任文毅黄喃喃夏月華謝藢生周鳳文趙春霖邱蕊卿劉吉慶曲兆良諸君爲評議員毛君海珊爲經濟部長潘君月樵爲執行部長劉君爇舟爲文牘科長許君少卿爲交際科長熊君文通爲調查科長夏君月潤爲庶務科長瞿君仲戍爲會計科長夏君月珊演說略謂鄙人爲伶界前途計不得不勉爲其難尙望諸君當賜敎言匡我不逮潘月樵君演說略謂從前社會上之所以賤視伶界者綠於個中人專好修飾及酷嗜嫖賭不自尊其人格以後吾黨宜先崇尙節儉力戒狎邪則向之戲訕我者必轉而崇拜我英雄豪傑非異人任云云劉君蘇舟演說一切衆生胥宜於水平線上着眼吾　此次聯合其宗旨在　餘旣往之劣根性 
養成完善之人格須知一圑體卽一國家之　形吾儕對於聯合會當時時警惕恪守規約庶能維持久違始終不淪　　　君共勉之 
[二者必居一於是]  
　　上海審判檢察廳致南市華洋裁判所函云案查前准貴所函詢王阿秀高福全等故殺英商游船舵工登林沉屍浦江一案本應當卽函復並備文派警咨提迄今日久貴所竟置不答復殊難案解如以前案爲貴所管轄範圍以内當然受理耶則又何必專函聲請指定管轄如以前案爲貴所無權管轄不能受理耶旣經本廳函復指定自當卽交警提回核辦二者必居其一斷無　延不復之理司法官應同受法律所拘束不能以意思自由行勤本應對於此案仍嚴守不敢侵越亦不敢放棄職任再行奉詢卽請裁示以淸權限 
[研究世界語者注意]  
　　史德孟君俄之大律師也旅華巳逾入載於柴門哈甫氏所倡之世界語頗有心得前次在寳昌路尙賢堂開談話會時極力贊助斯語之成功以故有在該堂設課之議嗣因敎授乏人是以中止茲得熊子英呂桐蓀二君之請求特於陽暦四月廿七日下午六時約集旅滬中西人士仍假尙賢堂集議當經在座諸君一致决定准每月之末星期六日下午在該堂開世界語談話會一次以促進步有志研究者居時均可往聽 
[震旦大學院開游藝會]  
　　四月廿八日下午四時羅家灣震旦大學院學生開游藝會共分四節法文演說繼以三劇首中文次英文卒法文中間又雜以活動影戲及奥國軍樂雖逢兩天而來賓共有五百餘人之多滬上紳商蒞會者衆其餘則學生家属爲多演至情節酣暢時場中鼓掌聲殆如雷鳴會畢校中又備茶點以歎來賓至七時始盡歡而散 
[營長升充圑長]  
　　陸軍第十師駐紮南京之步兵四十圑圑長陶君澄孝現因請假禀請委員接任茲由該師長吳君紹璘查得本師衛隊營營長章君豹文精强幹練營務熱　堪以　升四十圑圑長故於前日命令章營長豹文迅赴南京接事所遺衛隊營營長一缺應由章　長選舉保充云 
[竟敢呑没贓物]  
　　浦東三林塘商圑公會正副長湯學　任思　二君以三月十七號晚間中心河龐家宅被刦一案旋卽查係盜首華阿根等所刦卽往搜獲鉅贓計金銀飾物衣服等件共有五扛現被二十一圑董事曹志思勒留意　呑没盡行藏匿延不解案殊爲地方之害因於前日禀請民政總長飭查究懲云 
[圑體聯合義振會之進行]  
　　圑體聯合義振會前舉孫中山先生爲正會長當經承認惟因不能駐會辦事會經派張繼馬君武爲代表今馬張二君皆有事他往故於陽曆五月一號開選舉會到會者共十三圑體當經舉定副會長張伸屏會計梅竹唐總務程掃濤文牘程幼之曹梅墅赴京代表蒯立誠錢野氓稽查陳榮華湯復和交際劉仁傑議長舒蕙楨女士議員沈劍候等十餘人决議辦事地點及公債票草議案交由代表送財政部内關總理轉交參議院通過實行聞不日卽須北上 
[旅滬廣東幼稚舍開幕]  
　　唐金鈐　素梅陳鴻璧諸女士創設旅滬廣東幼稚舍於海寗路五月初一日午後六時行開校禮首由校長唐金鈐君報吿宗旨次諸生行謁師禮次校董徐固卿君代表某君及來賓李懊霜李錢軒議君演說次茶會次導來賓參觀講堂常餐堂遊戲場布置井然盡善盡美甚盛舉也 
[捕房搜獲賭窟] 　 
　　天津路二百九十一號門牌蕭沈氏家前晚紏集著名賭棍胡虎臣平阿二沈云生李阿三與婦人祝周氏張顧氏陸陳氏等數十人聚賭抽頭輸　頗巨被總巡捕房捕頭偵悉密飭中西探捕前往查獲男女廿二人並抄出現洋飾物共約一千餘元連同烟賭务具帶入捕房准各存洋保出昨經公堂王襄讞會同英康副領事訉明判蕭沈氏罰洋五十元李阿三陸陳氏等五人不到着將保洋各五十元充公餘人各罰洋三十元與抄獲現洋一千餘元三份之一一併充公煙賭各具當堂銷燬 
[兇犯解回廣東]  
　　粤省濟軍兵士藍柯（卽藍均）因在廣東軍黨用槍　斃四川軍裴委員張簡廷李元田謀取現銀五萬兩逃至滬上匿居白克路　年里其叔家内經粤都督偵悉派令警探黃伯英來滬咨請通商交涉使温宗變君移知公廨將藍逮案昨晨由廨復訉聶襄　以此案預審巳明遂商之英翰副領事判藍交粤省來探帶回歸案訉辦 
[女中學展覧成績預誌]  
　　西門外方斜路私立上海女子中學校定於五月三四五六四號開五週紀念會展覧成績三號五號於上午九時起至十一時止四號六號於下午二時起至五時止 
瑣聞 
[城内]  
　　違背烟禁○邑廟豫圜内黃仁昌　扇店私售土藥烟膏並私設燈吃經九鋪商圑會會員廖某查悉報吿辦區將店主黃月泉拘獲並搜出土藥三包烟膏二缸烟具三副解至警務所轉送檢察廳預審一遠將黃看守候辦 
　　都督府批示○商人陳履昌呈批呈悉該商創製以櫗代鞋之軍用櫗品誠屬一物兩用匠心獨運熱心愛國殊堪嘉尙惟於立案給示專利一層不在本府軍事範圍以内所請碍難照准仰即知照此批禀件發還城外水業公會十二帮帮董馮營生莊嗚茂王二南等二十人呈批呈悉案查該業向請取捐辦學等情始以抽助軍餉爲名呈由協濟總會轉呈前來當卽明白答復直接來府呈請亦經批斥在案茲閲來呈未將前批各節確實聲明徒以學校善舉之名希圖抺煞前案詳閲呈詞所謂學校善舉俱無切實辦法似必待批准之後方可集資從事殊屬利少害冬所舉經董仍屬前次具名之人自亦未便照准 
　　民政長批示○上海大同民黨公濟會會員章水天禀批披閲來牘諸君子具民胞物與之懷抱民族大同之願擬就本埠創設公濟醫院拯救疾苦涵育生機實爲改良要圖殊深欽偑議撥本邑各興月捐作爲創辦經費查此項捐欵雖集於上墳而用途撥濟蘇松不僅留於本地且用歸慈善大都計口授食之需撥入學堂卽爲敎育重要之欵莫不决算抵支萬難絲毫移動値此肇興伊始締造繁殷財政困難逹於極點所請不克照辦良用歉然此復 
　　檢察廳批示○顧　呈批據訢該生單據被竊係在前淸宣統元年四月之事迄今兩年之久雖聲明當時會經呈報上海縣備案作廢究竟如何批示未據抄呈無憑查核况所失單據據稱又係產可見保管責任非該生二房一人所能主張而所控之族兄連海旣屬大房支派當然亦負有保管之責任則竊盜二字從何處發生所訴情節離奇其中顯有不實不盡惟所稱單據現被族兄連海轉托吳繼楣經手代爲抵押洋一百元一節如果確係公產是否因公用以致抵押該生旣負有保管義務儘可直接向審判廳呈訴聽候核示葛步洲呈批據訴巳悉此案爾所控之拐犯孟氏卷查曾於前淸上海縣到案訉無確供現因他案聽押公審會堂屢傳未能送到察核情形卽便送廳復訉無人質証仍恐徒然爾旣飭查得案内嫌疑犯李步階現住揚州南門外淸真寺西首儘可就犯人所在地官廳所控訴倘有確供係孟氏原拐再行來廰呈明移提質訉方有把握否則徒延時日枉費禀　於事實毫無利益也 
[南市]  
　　失孩待領○昨日英公堂移送迷路女孩王褔寳陳桂香兩口至裁判所請爲就近查傳家属認領卽經陳裁判詰問王年祗十歲江北人家住小橋尙有父母因出外買物迷失陳年十五歲常州人父母俱故現在本城陳姓家爲婢被主所逐無從棲止判均留候查明家属給領　 
　　幾兆焚如○温州婦人陳吳氏家招留軍隊在内賭博前晚忽然口角繫翻洋油燈未致肇災巡士將該氏拘至裁判所由衆鄰請爲驅逐判罰洋兩元交保限七天遷去 
　　交保候訉○向開粥店之趙東生於前淸光緒二十八年買中江南票頭彩得洋數千元旋有向開票店之張樂鎕紏合伊子趙咸坤同曹姓三人股開老必得利彩票店出給股洋一百五十元由王仁甫爲見議開張未久被張捲洋私逃後僅追還洋三十九元昨日途遇扭控裁判所訉得張供早己經勸過割判交保限七天邀到王仁甫再訉 
　　民政總長批示○王永記呈批呈悉爾家所有果係己物豈有閘北市政廳派員飭人强行搬取之理據稱此爲前局長姚提勳私債抵押之物且言殊難憑信察核所呈各種物件顯係爲姚前局長所隠寄而爾亦意圖乾没不然灣梅花盆等件均在抵押之列姚前局長當不一寒至此現在爾家中如尙有姚前局長寄存之物可悉數呈繳勿稍隠匿以省枝節本總長當飭該市長將取到物件開單呈報以憑核奪爾毌須呈請存案可也此批 
[閘北]  
　　是眞禍水○木匠孫子明控被金杏實用木棍漀傷腰肋一案因金逃逸前日由偵探隊拘獲知情之金洪順至警務公所預審據孫妻祝氏供稱金洪順與丈夫因爭水口角後田呇實與王阿二等帮同將夫毆傷奉飭金洪順押候提齊人証併解裁判所訉辦 
　　車夫不端○東洋車夫沈三前日在途調戲日本婦人被四區　巡拘獲昨解警務公所訉明判拘留十天以儆 
　　禁錮拐子○張毛狗控曹玉明拐匿其子木根旋在新大橋尋拘等情昨經裁判所長孫君提訉属實判曹禁　半年木根交張領回 
[英租界]  
　　拐匪收押○戴寳生因拐匿徐朱氏家九歲男孩炳鑫被控押交在案昨由公堂復訊該氏之孩亦由包探尋獲解案判交萬母領回戴押兩月示儆 
　　　成命案○姜炳榮姜朝榮陸阿二陸根郎因將王德　　際毆傷由捕將王車送醫院醫治姜等解送公堂訊押在案鉅王醫治無效昨日身死卽由捕房將姜等解廨經王襄讞會同英康副領事略詰一過判仍押候驗尸再核 
　　無可救藥○江北人徐福壽因神經病前日在馬路胡閙由捕拘送公廨轉送仁濟醫院治在案嗣經醫生驗得徐患病巳深萬難醫治於昨日送請公堂安　判送南門外病院　養 
　　自願賣娼○周張氏蔡張氏周阿四因將常州女子劉惠雨押入西天津路三十六號雉妓院内爲娼被探查獲併解公堂分别押候補傅張老四到案訊核在案昨由捕房將張與女母劉兪氏拘解公堂訊係女母自愿遂判將案註銷女交其母領回案完 
　　被吿候訊○兪錦弟控趙木金不付煤價又夏如山控　仁山定糖不交等案昨由捕房將被吿兩人傳至公堂判均交保過堂候訊 
　　薄罰了事○張阿榮控潘作甫棄根祥誘拐伊女阿大（卽顧張氏）一案昨經公堂訊知潘棄做媒未成姑寛判棄罰洋十元潘罰洋五元一併充公女交張領回完案 
　　妓女情虚○妓女張媚君前日在福建路毆打五百三十一號華捕當被拘入捕房存洋二十元保出昨經公堂傳訊不到判　保洋充公 
　　軍人受罰○軍人高福生身帶佩刀行經租界被捕拘入捕房存刀保出昨經公堂傳訊以高不知租界定章着罰洋二元充公刀發還 
　　尙難定斷○葛福來律師代表英商台維司控滄洲旅館主　問芻不付經理薪工銀兩一案前日午後由廨復訊兩造各由律師到堂互辯並由証人陳文記上堂証明關讞員商之英領康君判劉仍交原保候下禮拜四再核 
　　補傳見証○吳耀廷因水木作頭戴常卿不還墊欵具控公廨� 
戴亦以吳收呑西洋商人陳子雲造價銀兩互相控吿前晚由廨復訊聶襄讞以兩造供詞堅執如前且陳子雲所開之帳與被吿呈案之帳不符判候補傳見証義泰錢莊並函致西洋領事轉飭陳子雲於禮拜四到堂質証再核 
[美租界]  
　　乘間行竊○前日下午有某西人至蓬路六號及二千三百七十號二千三百八十四號西式成衣店内選購衣料均未成交　各店主檢查之下各失黑呢數疋値價頗巨先後投報捕房捕頭允飭西探嚴加追緝 
　　婦人遇暴○周孫氏住居黑獅路七號昨日上午行經北四川路被流氓哄入弄内搶去金戒一枚氏投報捕房請爲查緝　　犯人病斃○陳萬品犯案禁錮西牢因病送海能路醫院　治於前晚斃命昨由捕房飭地保查明　殮 
　　失竊報捕○斐倫路電燈公司帳房内昨忽失竊現二百餘元當報捕房派中西探前往勘緝 
[法租界]  
　　多言取辱○傳榮記前控金竹亭　賴存數及借洋一千一百元並將往來貨銀五百四十六兩拖延不付經公堂提訊金供巳付過洋三百零九元尙有小麥四百廿一石計銀一千一百零四兩其銀未曾取到應得扣除率判交保錢傳見証質訊在案昨晨捕房將見証泰國香傳案集訊泰稱傳曾託商人代售小麥所有價銀一千餘兩係交與傳榮記轉付銀金竹亭　去是實是時金在堂下大聲爭辯中西讞員怒甚喝令先行禁押七天再行判斷　　狐羣狗黨○十六號包探朱長根日前緝獲竊陳阿標旋　夥役趙阿生得賄五元私自释放茲陳又爲朱之夥役王寳生趙安祥拘獲解入捕房後由朱帶出吊　將陳身穿之綢馬掛脫下付質與趙王等分用嗣爲捕頭察知立將一千人解請公堂訊問中西官訊實後姑念朱己斥革從宽押捕房三月趙阿生係英界驅逐七次之犯着押六個月期满出獄王寳生趙安祥各押一月陳阿標押候查辦 
　　因　尋衅○江北人陳大羅劉四前日在華界被人剪去髪後在交界處悮認許一聲所爲不向情由紏衆行兇由巡捕一　拘解公堂請訊陳劉同供實是悮認求宥判各押一月以　 
　　西探結婚○法捕房代理西探頭目脫雷　聘定牛奶棚主某法商之女（名　　蒂）爲妻昨在新北門外天主堂内成婚賓明前往觀禮者甚爲熱閙 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
[游戲文章海上雜詠] [  詠]  
　　寳馬香車赴綺筵哀絲豪竹聽綿綿及時行樂都忘反眞個銷魂不羡仙色相憑誰難勘破情絲底事易相牽外交手叚應無上能使慳奴弗愛錢一聲客到雜前陳各擬今宵薦此身燕瘦環肥憑愛擇深顰淺笑互嬌嗔無情即在多情處假意還纒得意人莫道繁花易攀折路旁苦李不勝春但聞野外有哀鴻到此方知慘亦同日入嗷嗷齊上市夜深瑟瑟怨臨風誰無父母如珍視儘有貞良泣路窮寄語欲爭參政者援他孽海是奇功不帶娘姨假正經梳粧却仿大家形任人閙處閒傾軋煞費旁觀辯渭涇手揑空包購物似眉傳暗語待誰釘野鷄么二長三外一種門頭異樣腥詎無賢母與良妻爲人平康路便迷未必命皆天賦薄可憐身等絮沾泥春來點輟同花柳個裏評題有鳳雞海上女閭過十萬古人三百足興齊時樣粧成致盡妍包車向晚待門前兜圈己厭無多味顧曲差忻有少年今日花園閑品茗翌宵菜館儘嘗鮮漫譏飽煖思淫欲春色撩人不耐眠 
[革命煙志士傳] [  雲集]  
　　志士煙台人因其有煙霞痼疾遂以烟爲氏焉國初土耳其方興濳帥烏鴉兵入寇志士心惡之屢與抗旣念满淸佔踞華夏實爲吾不共戴天之讐非借外毒以攻内賊恐不能夷滅胡種光復漢疆於是以元末徐壽輝等爲法集合天下同志皆奉聞香敎號曰香軍以圖舉事又慮餉需不給常與雲貴各土司深相結納求爲援應近復信孫中山革命之說乃投身槍砲局効力不時携帶子彈勾連紅燈會諸豪傑日夜在密室中開秘密議會盖枕戈以待旦也客秋鄂軍倡義志士始充敢死隊隊長槍林彈雨命懸呼吸雖積勞成病形容枯槁弗恤也旋改决死隊當狼煙肆虐之際不顧性命橫槊直前以此炮中咽㗋槍穿臟腑氣息奄奄倒臥沙塲敵人見之捉還獻俘其主帥訊係革命渠魁知其視死如歸姑不殺之發往烟瘴地方永錮黑獄不許透風志士固工吐納之術然長與鬼燐爲伍逆料不起歎曰吾欲革人之命而先自革其命將來畫功臣於凌烟閣吾無福消受矣言訖而卒 
海外奇談 
[白痴國] [  頌斌]  
　　法國醫學博士伯倫脫云據最近調查各國人酒量増减冊内詳載去年英俄兩國人酒量大减而英爲尤甚以一千九百十二年比之一千九百十一年平均约減十分之三法比奥西諸國之人適與相反而法爲尤甚亦以一九一二年比之一九一一年平均約增十分之二此於國民盛衰之故實大有關係也伯倫脫又云凡好酒之人自本身以及後嗣其體質血行遞次衰弱雖至强者傳至第七世必成爲白痴之症稍弱者傳至四五世而己不免矣苟全國人民皆好飲酒不久必變爲白痴國也此說一出各國博士初皆詫爲異談而伯倫脫特著書證明之各國醫士己皆首肯以爲此說頗有至理焉 
尊聞閣詞選 
[題頭顱影調寄蝶戀花] [  瘦蝶]  
　　旡量頭顱旡量血叱咤風雲舊事誰能說接踵甘拼身六尺熱腸如火心如鐵漢族而今奇耻雪萬里河山盡把腥羶滌映日旌　飄五色開編我獨懐先烈 
[閨怨] [  杜鎏煇]  
　　繁華閲盡増悲感何處湖山屬美人剩有殘紅哀薄命欲呼明月問前身銅壼夜夜嗟無盡金綫年年信有因淚徧欄杆春寂寂幾回惆怅幾酸辛 
[感某嫠婦事] [  三十年前舊太癡]  
　　旋謝梨花旋掩門個中消息半虚存鋌同走鹿情何迫化作寃禽恨己呑廣袖尙凝歡際唾複屏猶袅别時魂東風到此雖無力莫道吹嘘不是恩 
　　湘筠箔子碧羅紋籠住娟娟五彩雲苦爲中郎餘弱息忍言新婦配參軍啼妝寂莫憐丸髻離緒淒迷想練裙一曲求凰休漫鼓祇愁容易誤文君 
暫辭塵壗寄烟霞珠未沈埋玉未瑕香帕暗包紅豆子素綦平步白蓮花鳩鶄對舞會相感鸚鵡歸籠實可嗟一自孤舟江上泊洞簫流怨满天涯 
靜　秋波皎　霜寸心疑其日娥孀楚月未解繇誰得粤鎛何能恃巳長約　猶應悲杜牧嫁遲翻悔遇王昌寗知一對鰥魚目　　相看徹曙光 
心直口快 
　　小鳥鳴春雜花生樹從平原曠野中見一般軍人凱歌高唱國旗飛揚吾喜 
賄賂公行苞苴日進從聲色貨利中見一般官吏附羶逐臭昏暮乞憐吾怒 
補瘡剜肉十室九空從村里嘘落中見一般饑民沿門乞食不得一飽吾哀 
左圖右史握槧懐鉛從名山風雨中見一般名流著書牖世爲世尊仰吾樂 
窗明几淨筆研精良從庠序學校中見一般學生書聲琅琅直逹户外吾愛 
此樹一幟彼立一黨從稠人廣衆中見一般小人 
 
 

Page 11

 
 
[第三張第三版]  
强附黨名互相標榜吾惡 
　　從容就義殺身成仁從槍林砲雨中見一般志士舍身救世視死如歸吾欲[  一葉潮]  
人謂公餘閒暇儘可讀書余則曰不必可打打麻雀 
人謂衣食無着至爲可憂余則曰不難只要會運動 
人謂薪資甚優無從安置余則曰不愁可買姨太太 
人謂私吸洋烟恐人偵知余則曰不怕可賄以銀票[  互心]  
法馬路之元興草帽店標其幟曰華僑自製實則爲日人所製蓋該店所售之草帽中明明註有英文日本製東京造字樣也 
大馬路泥城橋精益眼鏡公司廣吿大書曰國民之新技註爲本國自製之托力克目晶云云其實彼爲美國紐約省琴尼佛司丹恩大特晶片公司之上海經售處也[  儲]  
戲攷[  健兒]  
[泗州城一名虹橋贈珠]  
　　相傳安徽有一水怪在虹橋得一異珠遂掀動波浪將灌泗州事爲觀音大士所悉乃化一老媪守於道旁待水怪携水至誘取其桶一吸而盡水怪大怒即號召水屬以水灌城大士亦號召天將命擒之以除民害水怪道術甚高天將亦難以擒獲後水怪腹餒向一老媪乞食老媪以麫與之不料麵未下咽而喉間忽格格作響變成鐵鏈將水怪鎖住爲齊天大聖拽之以去此老媪亦大士所化也泗州之民賴以安全此劇現在首推大舞臺每演必配以龔雲仙雲中鳳四陣風六陣風等而名爲四泗州城所使槍刀鞭棍俱如宜僚弄丸嫻熟之至所配上下手觔斗跌撲亦各翻陳出新爭奇鬥勝令觀者色舞眉飛惜沈月來去悟空敷衍了事無出色驚人之處耳 
新劇本 
[英雄涙據波蘭亡國生擒考息斯柯事] [  愛]  
 
[飯桶曉汀戲作]  
　　（四太監上）咦　（生扮波王上引）　满目烽烟何日得安寜　（太監白）　咦　（生坐介白）　孤乃波蘭王抛尼脫司蓋是也可恨貴族弄權諸臣誤國孤王雖有愚昧之愆羣下實多蒙蔽之罪不料因此遂爲各國凱觎驚聞内侍報來說俄皇連合普奥二國竟欲瓜分我邦因恐狐王不從爲此起兵十萬前來强奪城池探得人馬己至游克蘭地方可憐我國兵微將寡怎當他三國之軍如今我君臣上下好比魚游釜中燕巢幕上思想起來好不焦燥人也（仿京調唱）波蘭王　坐宫庭自思自想　想起了　瓜分事　好不慘傷　都只爲　衆奸臣　營私結黨　無一個　帮助我整頓朝綱　到如今　好一似　禍從天降俄普奥　竟欲來　瓜分我邦　可憐我　從今後　江山無望　何面目　在九泉　去見前王想起來　好比那　刀穿胸膛　悔生在　帝王家　眼見國亡　（探子上白）　啟奏萬歲不好了九千歲約瑟兵敗於息倫司大將軍考斯古兵敗於杜平克請萬歲作速準備　（生白）　再探　（作驚慌介）　哎喲不好了孤王的性命也難保了（唱）剛聽得　探子報　　兩城失了　從此後俄國兵　頃刻可到　内侍臣　向内宫　速去通報　命后妃　安排下　避難同逃　（探子上白）　啟萬歲不好了俄兵巳到城下了俄欽差命人送書到此　（生白）　呈上來　（折看介白）哦他呌孤王到克老特諾議事己如此孤王安敢不從吩咐來人回覆俄使自當遵命是了　（探子同差官下）　（生白）　内侍　（内白）　有　（生白）　請畢林斯蓋將軍點齊人馬保駕前行　（内侍白）　萬歲有旨聖駕往克老特諾議事命畢林斯蓋將軍點齊人馬保駕前行　（檯内白）　領旨（生白）　排駕（率衆下）　（未完） 
 
 
 

Page 12

 
 
   
 
