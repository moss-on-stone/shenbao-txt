# 1921 - 100 - 4917295

 

Page 1

 
 
   
 
 

Page 2

 
 
   
 
 

Page 3

 
 
時評 
[自身解决（冷）]  
　　今後中國之各種問題皆將届於自身解决之時期矣何謂自身解决即如内閣由内閣自身各省疆吏由各省疆吏自身凡百軍隊由凡百軍隊自身凡百機關由凡百機關自身人民亦由人民自身蓋除自身以外斷不能解决他人而除自身以外他人亦斷不能代爲之解决也 
　　今者奉張直曹與政府之間其即爲此自身解决之開始乎故此次曹張入京與否雖不可知而其所以來其所以會與其所以議謂爲解决政府者非也謂爲政府解决各事者亦非也其最後之結果必爲各爲自身解决無疑也 
命令 
[四月十六日大總統令]  
　　派文年管理正白旗蒙古新舊營房城内官房事務克欽管理正紅旗漢軍新營房城内官房事務此令 
　　又令　署財政總長周自齊呈安東關監督王秉權調京任用請免本職王秉權准免本職此令 
　　又令　任命齊耀珺署安東關監督此令 
　　又令　署内務總長張志潭呈黑龍江龍江道尹王樹翰懇請辭職王樹翰准免本職此令 
　　又令　任命宋文郁爲黑龍江龍江道道尹此令 
　　又令　署財政總長周自齊呈請任命鄭壯爲僉事應照准此令 
專電 
[北京電]  
　　張到津待曹謂曹不入京彼卽回奉曹允赴津面商今明曹張尙不能同來駐京各督代表均赴津先在津聚會一次然後來京張在奉瀕行電王占元請到津面商維持大局辦法未言入京張爲避嫌計恐曹不願入京故於電文上並不表示入京此係局中語人（十六日上午十一鐘） 
[北京電]  
　　奉張於今晨到津並約直曹往對閣事擬先詢靳意聞張暫不入京（十六日下午三鐘） 
[北京電]  
　　奉張抵津後電由鄂省駐京代表轉邀王督尅日北來（十六日下午三鐘） 
[北京電]  
　　閣員一部分及各省駐京代表奉系要人張景惠秦華等午後均專車赴津歡迎曹張據津電話今晚曹在花園爲張洗塵明午開非正式會議（十六日下午八鐘） 
[北京電]  
　　奉張派張景惠返京謁徐報告抵津並謝歡迎聞張此來對内閣必須改爲一致非周葉去閣卽靳下野俟靳到津參决（十七日下午三鐘） 
[北京電]  
　　本日閣議周范蕯董王均在假故無議案公布微聞議席上討論内閣自身仍希望各省援助靳將赴津與張曹作懇切之恊商午後散値靳入府面徐陳明並請假兩天（十六日下午八鐘） 
[北京電]  
　　校長圑因八校經費閣議依民五預算縮至十四萬三千又積欠公六個月還銀行擔保僅政府口說故全體辭職昨下午王敎次因敎職員代表二十餘人坐索欠薪赴院請示郭述靳意除閣議辦法外别無可商且三十萬非待不閙時不付敎次無法當晚遞辭呈（十六日下午二鐘） 
[北京電]  
　　午後兩點中小學敎員代表五十九人亦因欠費赴院請願靳總理將原書發還令向敎育部呈遞（十六日下午八鐘） 
[北京電]  
　　下午四時敎職員代表齊赴敎部索欠情勢極迫切因王次未到部無人負責由秘書秘書廳招待婉詞勸歸（十六日下午八鐘） 
[北京電]  
　　今午敎部對校長圑提條件二甲月由交部通融撥二十萬充京師全部分敎育費不能專就八校支配乙欠薪分六期還校長圑無法調停全體辭職下午三時敎職員代表赴敎部力索欠薪逼王次赴國院交涉六鐘王傳語交涉無效果已亦辭職不復回部至此事已决裂無挽回望（十六日下午九鐘） 
[北京電]  
　　靳語學界某君値此政費無着之際竭力籌出三十萬政府對敎育上可謂十二分維持乃敎職員尙不滿意我亦無法祇好置諸不理（十六日下午八鐘） 
[北京電]  
　　敎育費由交部完全擔任已先籌撥敎職員仍藉口積欠意在拒范復職敎職員對范分留拒兩派學生現出調停（十六日下午七鐘） 
[北京電]  
　　敎職員訂明日各在本校召集學生開會（十七日下午三鐘） 
[北京電]  
　　徐諭靳閣員不昨走一人但范誓不來周請假兩月農交兩長昨申刻赴津迎曹張（十七日上午十一鐘） 
[北京電]  
　　優林前日赴外部催詢我對遠東共和國宣言書之意見昨優又備節略送外部請爲書面答復（十六日下午八鐘） 
[北京電]  
　　滿站仍在危亟中赤塔代表阿力克山德請在滿站中俄會組偵查隊在彼境者由彼搜械充公在我境者由我搜械充公言明係臨時辦法不得發生條約與慣例關係（十六日上午十一鐘） 
[北京電]  
　　華法貿易公司願運大同烟煤赴法銷售請免釐稅（十六日上午十一鐘） 
[北京電]  
　　顧魏兩使電部比京萬國 
議院商業會議開會在卽派員不及請就旅歐之林長民等組織代表圑與會（十六日下午一鐘） 
[北京電]  
　　交部與英政府商訂濟南烟台威海衛濰縣四處與英倫愛爾蘭直接通郵本日實行（十六日上午十一鐘） 
[北京電]  
　　部電魏宸組出席日内瓦禁止販賣婦女會吾國蓄妾制度將因之推翻（十六日下午一鐘） 
[北京電]  
　　巴西夏詒霆請獎巴美新聯社長拿坡利特彼華二等寳光章（十六日下午一鐘） 
[北京電]  
　　中德恊約七條件尙有卜爾熙聲明文件四種及外長答覆詢問四欵聲明德華行井陘鑛未涇清理部分可歸原主但農部就該草約指駁五欵故前案又翻將大加修正（十七日上午十一鐘） 
[北京電]  
　　外部昨照會日使請撤延吉琿春和龍汪清四縣日警（十七日上午十一鐘） 
[北京電]  
　　黑督電外部日輪冒掛俄旗航行松花江違約侵權請向小幡抗議（十七日上午十一鐘） 
[北京電]  
　　鄭州開埠先訂清丈地畝細則内務部正核議（十七日上午十一鐘） 
[北京電]  
　　楊增新電院阿富汗又派員來新請訂商約（十七日上午十一鐘） 
[北京電]  
　　安格聯函交部政府整理無底金債票規定由交通項下每年存儲本處五十萬元請定按月何日準撥及用何種手續（十七日上午十一鐘） 
[北京電]  
　　陳毅删（十五）到哈電院自請嚴懲（十七日上午十一鐘） 
[北京電]  
　　奉軍第一師編成混旅交部備車六列計九十八輛先備半數明日運兵赴張口（十六日上午十一鐘） 
[北京電]  
　　内部咨外部何侃請辦外交日報請核復（十七日上午十一鐘） 
[北京電]  
　　外部新訂獎章條例提閣議（十七日上午十一鐘） 
[北京電]  
　　正太路大郭莊被身穿軍服匪徒强奪路籤强令停車部令派隊保護（十六日上午十一鐘） 
[北京電]  
　　黑實業廳長魏紹周免職董召玉繼（十六日上午十一鐘） 
[北京電]  
　　部新訂烏鑛商採官銷辦法將提閣議（十六日上午十一鐘） 
[北京電]  
　　甘督電告問（十三）願（十四）兩日地震猛烈損傷確數尙在詳查（十六日上午十一鐘） 
[北京電]  
　　陜陳改内用調蔡成勳繼俾馬可到綏任下星期二閣議取决（十六日下午六鐘） 
[北京電]  
　　院復各界聯合會收復外蒙由張景惠負責張已承允（十六日下午六鐘） 
[北京電]  
　　高在田自五原來電職部兵士困苦不堪言狀衣帽靴被壤不能穿用請速發單夾衣帽靴各二千五百件並人馬日用分文無有請滙數萬元維持現狀（十六日下午六鐘） 
[北京電]  
　　地方行政會議内財農敎交五部各派二員列席會長定張一鵬副會長擬孫潤宇邊守靖尙未定財部主張此會議不提出分國家稅地方稅案（十六日下午三鐘） 
[北京電]  
　　組織中之振業銀行内部生有問題趙樂年張壽齡唐在禮皆聲明脫離（十六日下午三鐘） 
[北京電]  
　　院部密電黑吳據北鄙探員電稱謝米諾夫勾串舊黨擬由海拉爾呼倫貝爾北攻赤塔政府擁立俄前皇之兄米拉爲皇帝事之有無固難證實惟地點接我邊境亟應預防希速加派專員調查 
一面派捕嚴守要隘（十六日下午六鐘） 
[北京電]  
　　交部復財部貴部積欠本部之欵共六千餘萬元未清理前難再通融本年本部預算亦不敷一千八百萬諒荷鑒亮（十七日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[天津電]  
　　銑（十六）日王廼斌葉恭綽偕中央特派歡迎曹張入京之劉金標來津篠（十七）晨曹張密議結果尙須俟各方代表到津磋商妥恊再入京建議又聞鄂王已派京兆尹孫振家爲代表又隨張來津者計衛隊一營馬弁四十騎兵一部機關槍兩連尚有便衣偵探多人 
[天津電]  
　　聞曹張暫不赴京擬在津開會議各部總長亦將來津列席鄂王亦派代表（以上十七日上午九鐘） 
[漢口電]  
　　聞豫境某處兵變京漢來車篠（十七）僅達衛輝去車達新鄕（十七日下午九鐘） 
世界路透電 
[英礦工罷工之近狀]  
　　十六日倫郭電　礦工代表已定四月二十二日開大會考慮礦工聯合會將來之政策開會之前礦工仍不上工據聯合會秘書何志氏聲稱礦工所欲者定全國一律之永遠工資制故彼等今要求設一全國事務處分配工資餘利俾以富裕礦工所得之利輔助貧瘠之礦工　　十六日倫敦電　每日導報爲勞工正式機關報今日紀路工運輸工於最後五分鐘拒絶輔助礦工而不實行總罷工之結果謂勞工運動昨日遭生人紀念中最重大之失敗星期四五兩日事端甚多如國會議員若干人分别與礦主礦工偶爾討論如礦工領袖何志氏宣言謂礦工願考慮工資問題之臨時解决如國會議員夜半謁見首相如首相邀各員復開會議礦工代表未到如路工運輸工聯合會取消罷工以上各節皆不足代表大局全部内容之眞相每日導報今日承認失敗之根原乃在罷工運動於組織了解同情三項不能同心一致之故路工運輸領袖之不能確保工人遵令罷工已無疑義據全國各處傳來消息觀之工人多不願實行有害無利之罷工蓋視此舉非純爲經濟目的實含有政治作用也政府之籌備以投効者維持運輸事務與糧食供給工界中人應募者頗衆彼等多欲於罷工之際舍職工聯合會而爲國家効力各處絶無主張革命之興奮除蘇格蘭一二處外餘皆完全安靜職是之故罷工之舉乃不能成今路工運輸工之圑體雖爲完整但三角聯盟目下業已破裂而無復合之望就日來經過之事實觀之共產黨在英國工人中實占絶少之數工人之大多數皆安分之良民彼等在其職工聯盟會雖不發言而其力量則可左右一切此於頃所經過之風潮中已表現之矣 
　　十六日倫郭電　礦工與三角聯盟中之同志互相分離今日未圖撮合彼此各不相謀自定决議礦工聯事部人員决議於四月二十二日代表大會開會以前各回本區與會員討論一切然後回倫敦擬就報告提交星期五日之大會路工與運輸工之幹事部亦均集議繼乃發表文告聲明取銷罷工乃由大衆不能一心所致昨晨之事可以證之並以不得已而出此舉殊深抱嫌威期明斯特報載稱礦工幹事部昨晨開會决議拒絶首相之邀請參與會議多數方面僅多一票於是秘書何志氏乃提出辭職書但未經會衆許可 
[五月一日之德國賠欵期]  
　　十七日倫敦電　王月一日爲德國償付賠欵之期德法兩政府皆極注意此難題法政府亟欲續提懲戒法據德報消息德國於數日内將託某中立國代提出新擬辦法内有德國擔負恊約國對美債務之責任一條法政府則决計不改方針善後部總長洛歇氏條陳經濟懲治之策而福煦統帥主張召集一九一八年與一九一九年入伍兵士將恊約國佔領範圍展至魯爾河以外威斯菲里亞實業區域現法政府已採納此兩人之報告 
　　十六日巴黎電　晨報紐約訪員電稱哈定總統大約不久將命卜愛登氏重行列席賠償委員會華萊斯氏亦復將參與大使會議 
　　十六日倫郭電　商部下令凡於五月十五日以前由德運入英國之貨品如證明乃在三月八日以合同定就並於四月八日以前由德運出者免照追取德國賠欵條例納稅百分之五十 
[美國主張改革商部]  
　　十六日費城電　商部總長霍佛氏在此演說主張改造中央政府而商部職務尤宜改革謂戰後全世界之經濟改變與其及於美國工商業之反動現使商部有改組之必要吾人如欲維持生活程度以禦日新月異之競爭則當集合全國之力而擴大之以扶助保護鼓勵吾人工商生活使臻於盡善之境 
[美議員之縮減軍備談]  
　　十六日華盛頓電　羅傑士氏在衆議院提出請總統邀英法意日參與縮減軍備會議之案載有縮減海軍之具體辦法據羅氏言如美國現有擴張海軍之案立即停止進行則五年内美國海軍將遠不及日本矣 
[法國改革殖民制]  
　　十四日巴黎電　前任越南總督現任法國殖民部總長蕯勞特氏已以法國各殖民地大改造之議案提交參議院此案專就經濟點着眼依照各殖民地特殊需要分别辦理竭力整頓鐵路水道並籌顧當地人民之幸福此項大計畫之施行歷時甚久約在十五年以上 
[各國近事記]  
　　十五日芝加哥電　國家銀行西錫羅支行有乘汽車之盜匪六人入行謀刦將行員十一人禁於地窖二盜防守之一盜司車三盜在司賬員櫃中搜取五萬元司賬員韋土斯基氏倏持槍從地窖奪門而出擊斃一盜傷二盜餘二盜奔逃卒爲追者所獲僅逃去駕車者一人　　十六日紐約電　南阿堪蕯州有大風損失甚重至少死五十人傷數百人 
　　十六日蘇　士電　日太子今晨赴樸特賽昨日曾登岸游覽各名勝 
太平洋路透電 
[奉張入京談]  
　　十七日北京電　靳總理原擬親自赴津迎張作霖昨午後變計派農商長王乃斌赴津代迎北京人士對於張之入關尙無驚惶之象當道且表示滿意以爲各種懸案亟待解决今張旣來實爲與之討論各問題之機會靳氏亟欲得張同意以施行减政裁兵之計劃而政府對外蒙之熊度亦須得握東三省治權者之完全諒解至於張氏方面亦欲中央政府核准其維持間島治安之謀並將討論中部督軍聯盟與政府對付粤事之問題政府禁止復辟謠言一舉已在華人方面發生效力雖反對政府與張氏者偶作危詞迄無效也 
[日本近事記]  
　　十六日束京電　各報雖纷紛推測日本答覆美國關於雅泊島問題牒文之内容但政府方面爲愼重起見今尙無切實之佈告僅據某要津文告聲稱日政府現正審愼考慮此重要問題日政府爲消除誤會起見不日擬宣佈日美兩國間交換之文件此事已得美國之同意 
　　十六日東京電　游美日本國會議員圑定於五月五日乘興洋丸起程 
　　十六日東京電　海軍省所聘辦理航空事務之英軍官六員於今日抵此 
國外要聞 
[倫郭通信（三月三日）紀鴻]  
　　倫郭商品展覽會 
　　英國商品展覽會塲最大者有三一在侙倫郭一在白明翰ＢＩＲＭＩＮＧＢＡＩＮ一在格拉斯哥ＧＬＡＳＧＯＷ所在雖不同城而聯絡實爲一致統名之曰不列顚勸業塲ＢＲＩＴＩＳＨＩＮＤＵＳＴＲＩＥＳＢＡＩＲ在倫郭白城ＷＨＩＴＥＣＩＴＹ者全爲商部組織白明翰與格拉斯哥則爲當地自治局所組織商部扶持之 
　　該勸業塲創始於一千九百一十五年當其初設原爲提倡制造敵國（德奥）貨品五六年來進步有一日千里之勢迄今不僅達到勸業之意思且成爲世界最大的國立貿易塲所其建築之宏大組織之完備包羅之豐富進步之迅速皆足稱爲世界勸業塲之冠 
　　倫郭場所自設立後先後建築其外觀在倫郭看似不華麗然而内容商店約跨地四英里有半（當華里十餘里）足駭吾人聽聞記者曠一日工夫尙未覽盡取倫郭街道圖參看該塲於世界第一大城的倫郭圖中占去紙幅不小夫以英國工業之隆盛聚千百業爲一廛在吾中國人贊賞其大者恐彼英人猶嫌其小而又將亟謀推廣矣 
　　英國以工商立國商部爲政府極重要之機關彼海外殖民地及外國與商部相聯之機關甚多各機關對於中央商部常有詳切之報告而此勸業塲者即就各方面報告之終結而爲改良製作及營業者勸也場内有研究會及各種幹事會皆以富有專門知識之人才司其事故該勸業場不啻若一世界未有命名之（職業大學）然又其組織之要旨不僅供人觀覽故對於觀覽者必視爲顧客而後邀令入内入塲劵因亦有限在國内者僅九萬五千張分送各商家或由塲内商店分送舊識顧主（余以新聞記者名義得入覽劵並得執事人之指導詳釋）贈送歐洲大陸諸國與美國及殖民地者五萬六千張倫郭開塲起自二月二十日閉於三月四日白明翰格拉斯哥則次第接連開閉）使顧客得盡覽三處不致有時間之衝突且倫郭至白明翰僅二小時即可到格拉斯哥則需一夜亦極便利陳列於塲内之貨限於英國製造陳列者亦限於英國人在一塲内一商家不能設分號一製造所之製造品不能陳設兩處又已陳列於倫敦者不能再陳列於白明翰或格拉斯哥反之陳列於白明翰或格拉斯哥者亦不得陳列於倫郭倫郭勸業塲内分爲七部（一）磁器土窰器玻璃器（二）裝飾品皮革毛刷等類（三）紙張印刷類（四）藥品寫眞屬品及科學儀器望遠鏡之屬（五）鐘錶及珍寳細工等類（六）玩具類（七）家具類及音樂器類除商店外茶店酒舍亦不少以供營業者及顧客之用又塲内有問詢處有通譯人外國旅客有不解英語者得雇通譯人極爲方便塲内陳列之貨最足引余注意者厥唯磁業一宗余在未出國前常自慰謂世界磁業當首推吾中國因之在國内遇著西人時每以吾磁業興盛自豪蓋其時所見僅普通鐵磁及西洋杯盤等與吾中國磁比較實際亦不甚相差及到倫郭後常見市場磁類諸物亦每私心日幸以爲此類商品非吾中國莫能造作也吾人平常於西洋磁色無黄白青赤然其爲四洋之式樣則一見即可認識而倫郭市塲中所列之高貴磁器其式樣其花采或爲硃砂或爲青花或取形色於吾國人所珍視之景泰磁康熙窰則皆毫無西洋風味誰復能認爲西洋磁器及至勸業塲驟觀中國式之花瓶杯盤水碗等彷彿如入吾中國之古物陳列所然余叩店夥曰此何方物也彼答以不列顚某製造塲余不禁爲之大駭此外有一種旣非普通認識之西洋式而又非古老之中國式若别　生面獨立成一種形式者多足令人徘徊不忍去余至是對於吾國磁業之高興不啻如遼東　矣（未完） 
國内要聞 
[北京通信（穆）]  
　　敎費問題之大决裂敎育界之風潮在本月七日敎職員總辭職敎育總長辭職已弄到僵字程度然十二至十四則似有轉機至今日又大决裂上午八校校長向敎育部提出辭呈下午七時敎育次長王章祜又上逼於政府下迫於敎育界亦向政府提出辭呈敎育方面只丟下求學無路之學生無人過問而政府態度轉形强硬前途茫茫不知所届矣 
　　七日以後八日爲國會紀念十日星期皆例不辦事然九日閣議時王章祜已表去志周自齊留之謂四五日内總有辦法當時並以赴津留范之任委諸王氏王氏去後至十二日尚未返然十一日及十二上午各校長分頭催政府解决十二日靳氏到院院中要人即請靳與葉面商撥欵靳猶謂减政辦到後二百萬之政費交部　　北京學生之讀書運動（一） 
　　北京國立八校學生千餘人向國務院請願維持敎育行抵新華門前被阻之情形 
擔任則敎育費即在其中然其時已聞學生有讀書運動之舉僉以爲迫不及待堅請靳提靳遂允之然財長以痌未來敎總次均未至葉謂我即有錢而敎部無負責之人亦無從交付且非籌商一定辦法亦無由交付乃電召敎部秘書陳任中往由交總財次與之商量乃有先付三十萬發三月經費及欠薪一月之議院秘書潘許二人亦恃此壯膽遂以負責態度答復學生而使學生讀書運動國院嚴陣守門之醜態暫時解免而王章祜亦遂由敎部電催於十三日返京 
　　各校長於敎職員辭職時决取調停態度對敎職員慰留對政府交涉及十二日下午陣任中即邀各校長會議一次次晨各校長以信箋開一辦法提交敎育部内容爲八校經費每月二十萬自四月份起由交通收入項下指撥須有確實保證本星期内先發三月份及欠費一月餘欠即分期攤還亦至長不得過兩個月十四日王章祜携至國務院於閣議以後由靳及總財次敎次會商王並携去一發欵支配清單乃定爲本部行政費以外月撥二十二萬（一說二十五萬）爲京師敎育費由交部補助政費項下指撥不得移爲别用現發三十萬付三月份及欠費一月仍如前議其餘欠欵靳主分六個月撥付王主三個月葉謂王曰先生焉能與敎職員一樣說話王遂不敢爭其結果爲六個月分付積欠先給支票請銀行擔保昨日晚間乃由敎部備函告各校長敎職員自辭職以後亦開會數次且屢與校長圑交涉其表面所言爲現已解除職務只向校長索欠薪而對於敎育之將來僅以公民資格籌維持之法實際上則從前迭次交涉之經騐政府信用已等於零非以後之經費有榷實保障以前之欠薪不至於漂賬决不能取消辭意且自上月下旬交總即允付三十萬至今仍是此說並未見付其爲交部失信或敎部未領必居其一而是否空心湯糰則不能無疑因校長學生日來已出面活動而三方面主張未必一致乃有昨日之談話會聞敎職員之表示對於日後之經費與校長之主張同且此層如作不到雖欠薪付清亦不復職對於欠薪以辭職之地位要求一次發給校長圑則對於欠薪辦法並未宣布但言負責學生方面則主以經常費與欠薪分爲二事而三方同一之點即爲月二十萬之的欵說者謂校長對欠薪一層擬俟政府允許兩個月還清並俟三十萬元分配後再與敎職員磋商者然閣議之詳細辦法則當時尙未盡悉也 
　　各校長今日得敎部之書面答復開會一次即提出總辭呈開會情形雖不詳悉但以愚所聞校長確有爲難之點（一）京師敎育費二十二萬實包中小學留學費及京師其他敎育事業而言八校攤得未滿十五萬政府照民五預算支配與現狀不合覺將來辦事之爲難且對敎職員及學生頗難出口（二）積欠一層敎職員要求全給即兩個月付清亦尙待磋商而緩至六個月且銀行擔保一層未必有此事實對於敎職員亦無從啓齒因此遂有辭職之舉至於下午敎職員聯席會議開會已知校長與敎部决裂且平日對王多不滿意深疑王之另有玄機乃决以辭職者之資格以索欠之名義於四時左右八校代表二十餘人全體赴敎育部王始告以對校長尙將慰留各代表則答以此事非我等所過問只以辭職以後欠薪無人負責來請敎育部發給且有今日即須還欠之表示王氏無法乃親赴國務院而請敎職員代表坐候於部中 
　　　王至院後晤院秘書長郭則　由郭請示於靳絶無結果且政府之態度甚爲强硬大不滿於校長及敎職員之所爲據聞其决絶之語爲只有依昨日議定辦法舍此絶無通融且如未就範即已定之三十萬亦暫不能發王於是覺自身之爲難亦有非辭不可之勢乃不再回部即以電話告部秘書請其謝敎職員夜九時所聞則王之辭呈已備好將遞矣且聞王離院後院尙有一電話到敎部仍如前說故今晚形勢已是萬分决裂且政府旣與敎育界决裂而敎育部校長敎職員又無互相商量之餘地不啻陷於絶望之境矣（四月十五日） 
[北京中小學恊爭敎育經費]  
　　敎職員亦將有罷課表示 
　　北京專門以上罷敎風潮已成不可收拾之局昨日（十）五中等學校敎職員聯席會議特派朱希曾（京師第四中學）石學萬（京師第三中學）董璠（高師附屬中學）武學易（女子第一中學）四人爲代表晋謁靳氏要求從速設法恢復原狀靳亦敷衍其詞毫無切實辦法各代表當時即將第二次請願書遞上其原略謂希曾等前以國立北京專門以上各校敎職員因經費無着一律辭職曾籲請鈞座准如該員等所請各節以免延宕日久益至不可收拾所呈諒蒙洞鑒迄今數日尙無切實解决辦法兼之目下各中等學校拖欠經費亦將兩月各校敎職員咸懹疑懼僉謂政府於高等敎育猶不急籌辦法俯予維持致莘莘學子廢學失業復何愛於中等敎育是中等敎育前途立呈險象羣情惶恐不可終日此等推測雖屬過慮而希曾等心所謂危不敢不告現在專門八校敎職員旣總辭於前專門入校學生復請願於後中等學校危機又如上述務請政府於本月十八日以前切實答覆以免中等學校敎員陷於漩渦希曾等猥厠敎席誠不願目覩首都敎育完全破產是以仍請鈞座准如該員等所請於敎育基金未籌足以前先指定的欵充各該校經費並將積欠各該校經費從速清還更請速籌的欵即日撥發各中等學校經費俾專門學校早日恢復原狀中等學校不致復蹈故轍維持敎育舍是良無他道除再推朱希曾石學萬武學易董璠爲代表瀝陳一切外爲此公呈鈞座請予迅即施行又聞各小學敎職員鑒於敎育行將破產昨日在宏廟小學開會到會者三十餘人議决推定代表今日（十六）赴總统府上呈請願請速指定敎育基金限期覆答否則亦將出於罷課云 
[曹張將在天津會晤]  
　　王占元亦有來津說 
　　曹張王來京之說醖釀已久幾經停頓近自廣州選出總統以來西南形勢殆將變幻政府當局視爲進行统一解决難關之機會故於前日復一度電邀曹張王來京會商時局上之各重要問題并期各省瞭然中央財政之困難情形於裁兵减政等事爲盡量之恊助聞張已於昨日（十五）上午八時三十分偕同二十七師師長張作相及随員衛隊等分乘二列車西上大約今日（十六）即可抵津仍駐北馬路恒記德軍衣莊曹亦將由保定赴津與張會晤鄂王雖以聯防正在進行頗爲忙碌但其駐京代表魏聯珉氏業已去電陳述政府渴望之殷敦請蒞臨恊商國事聞王亦已預備啓節此來並將挈同西南各省代表偕臨與中央接洽一切 
[蒙亂範圍日擴]  
　　唐努烏梁海已失守科布多呼倫滂江均在危急中庫倫宣佈獨立後外蒙各盟旗一致響應唐努烏梁海距庫最近勢難支持聞駐唐副使嚴式超業於上月底率領所屬員司人等離去唐城向新疆境内退却於本月三日行行抵巴里坤昨由巴城來電陳述離職苦衷請示進止 
　　科布多全境現已在俄蒙匪包圍之下情勢異常危急某方面昨續接駐科趙佐理員抄呈俄舊黨軍官卜器宜光羅多夫勸誘各旗王公宣佈獨立之文告一件内容略謂科城華人槍殺俄國男婦不知凡幾此事貴王公等諒均知悉查外蒙自治與俄國所定條約尙有效力憶一九一二年蒙古得俄國之力享有自治之權嗣後中國乘俄國衰弱强將蒙古收復行其殖民政策現蒙人已聯合俄人反抗華人並圖庫倫是科城已到脫離束縛之時此間與庫倫事同一律貴王公台吉爲蒙古土地主人翁本軍官爲俄國軍隊首領理當聯合一氣將華 
人驅逐出境貴王公等其有意乎倘願與俄聯合望速示知云云 
　　近日束蒙方面消息極緊聞呼倫境内現已發現俄匪八百餘名到處肆行刦掠吳黑督得信當即電飭呼倫鎭守使張魁武嚴爲戒備張調兵一營與俄匪接戰兩次互有勝敗官軍陣亡連長一人排長二人俄匪則擊斃無數現雙方正在相持中聞該股俄匪實與蒙匪勾通一氣 
　　又昨據某高級軍政機關接外蒙探電云叨林烏得各處俄黨現均紛紛集合大部俄黨蒙匪圖謀分路進攻滂江探得所由路徑（一）由叨林出發自霍多得分路由滂江進行（一）由烏得出發自古里克進攻（一）由鄂布倫前進恊助烏得所出各軍作爲後路俄黨此次攻檕滂江所據作戰計劃異常兇猛政府方面日昨接到援庫副司令鄒芬元日（十三）統密來電謂俄黨蒙匪乘勝進攻聲勢浩大各援軍以械彈缺乏莫不望風披靡請速飭各路援軍兼程來蒙並速撥大批餉械接濟否則將有坐困之勢 
[安福議員之新活動]  
　　舊國會議員連日在中原公司會議决定訂期召集開會 
 
 

Page 7

 
 
　　並先設立津京通訊處非常活動而安福時代之參院議員等鑒於舊議員日來之行動頗惹社會注意亦思乘此機會出出風頭日前曾在某處集議亦擬仿效舊議員辦法實行行使未了職權昨日（十四日）並由陳煥章胡鈞蔣棻易順豫四人　謁靳氏適靳因閣議未完派郭則澐代見該四人乃將上項意想詳細陳述郭氏一言不發據天津某報述其内幕云當政府下令辦新選舉時對於安福國會旣不解散又不理會依違兩可外間已料其不能絶無問題迨後安福議員分赴滬粤聚會宣言作種種示威運動始由張志潭定四等報酬以爲渙釋之策其所謂四等者（甲）安福議員之錚錚者助其入三届國會（乙)材雖可取而勢力稍弱者以適當位置安置之（丙）又其次則許以薦任官以上之職叙用聽其自行活動（丁）其最下者則以發歲費了事此項辦法議員雖未能完全滿意然苟能即日實行未始不可解决乃政府又鑒於新選舉之毫無把握以爲第二届國會在可留可去之間所定四等報酬又不能實行於是彼等迫不能待創議自行開會及全體赴粤兩辦法而其結果則以贊成第二說者爲多此事爲統一委員會偵知請政府注意並建議維持二屆國會其維持之法又分爲二（一）參衆院完全恢復（二）改組參院新選衆院當軸對於此策雖不願採納然以新選舉前途渺渺難憑其眞正辦理者不過蘇皖奉吉數省故一月以來對彼等已稍加注意及孫文當選爲西南總統情勢益復一變昨有人晤安福某議員見其喜溢眉梢大有得色謂政府雖未明言恢復而已示意吾輩令在京稍候必有解决之法吾人現已起草宣言書組織通信處於天津新選舉辦不成不愁政府不來相就也其言如此無論安福國會事實上能否恢復然政府通欵於安福議員則已不可掩飾近來安福議員本分三派一爲激烈派一爲穏健派一爲吃飯圑激烈派及穏健派出京者多吃飯圑則以某要人之關係非有特大變化不肯離去中央現組織通信機關以謀復活之份子即爲第二三派其復活計畫第一步召集圑體第二步開臨時會議一俟全體通過議案即將實行彼等計劃如此惟將來是否竟能實現此時尚未可知耳 
[天津通信（若冰）]  
　　俄國賀德羅夫之談話 
　　俄國新派文豪賀德羅夫氏到津後頗引起各界人士之注意記者特於昨日下午造訪叩其此行之主要目的據云鄙人此次來華將週游中國内地考查風土人情觀光名勝古蹟純係個人行動决無政治色彩惟各界 
實答復當由記者提出詢問（一）東西兩俄之關係（二）遠東其和國之對外政策（三）優林代表圑之進行賀君答覆如下 
　　東西兩俄之關係（甲）貝加爾湖以西爲西俄即勞農俄羅斯共和國貝加爾湖以東爲東俄即遠東共和國（乙）兩國主權均獨立政體完全不同西俄爲最新之蘇維埃制東俄爲民治國會制（丙）西俄先承認東俄爲獨立之國家故與東俄邦交甚濃厚又因兩國人民本屬同文同種其天然的心理上之結合當然更覺親近　 
　　遠東對外政策（甲）赤塔政府爲遠東共和國之中央政府執掌一切行政大權赤塔憲法議會現正制定憲法預備選舉正式國會（乙）遠東人民希望與世界各國成立友誼的關係對於鄰邦中日兩國希望尤切（丙）惟日本軍　派抱帝國主義與侵略政策其駐紥遠東之軍隊至今尙未撤退同時鼓動俄國舊黨以激内亂扣留俄國火車以絶民食遠東人民遂不免有排日思想而對於日本國民則一視同仁並不嫉視（丁）就歷史地理國際經濟諸方面言遠東實有與中華民國携手之必要而雨大民族之實行携手又以通商之進行爲第一步故中央政府成立不久即派優林代表來京接洽 
　　優林代表之進行優林代表圑來華七月中俄通商問題仍未具體解决外傳中國政府有拒絶之意皆係神經 
過敏之談綠中國政府前以外交方面方困難未便逕與優林正式談判而暗中則仍進行交涉自英俄商約在倫敦簽訂後北京中俄通商聲浪乃日高一日其草約已由優林繕就提出中國政府於詳細討論完畢後即從事正式談判一般人士深信該約於兩星期内必可成立關於賠債華商損失一事亦將由雙方派定專員謂查核辦蓋優林來華之初即向中國政府提議此事云云 
[湘趙已允就省長職]  
　　新選湖南省長趙炎午氏不肯就職省議會正副議長彭公望等三人昨復代表全體往晤趙氏勸其從速履新趙氏仍然否認謂已預備第二次辭職書即將送達貴會務請諸公另選賢能以重民政云云最後經三議長聲明議會方面决不再選趙氏至此始有允意旋又經各方一致催促遂完全允諾即日就任 
趙氏旣允就職所有援受證書及宣誓各典禮自應一一舉行現經議會决定屆期仍由趙氏先至省會由議長親授證書並舉行宣誓禮畢然後再往省署舉行就職禮除省署方面應由舊任人員分别準備外其在省會方面者槪照去年前例辦理其當選證書正在趕印形式極爲精美中篆有湖南臨時省長當選證書十字四周並繞以嘉禾 
　　政務廳長馮一擎財政廳長姜運鴻曾迭次呈請辭職其後經趙氏極力挽留始允至繼任省長選出之日爲止現趙氏旣允不日就職兩廳長遂請履行前約一面飭各科處人員從速結束並繕具清册以備移交趙氏亦知無可再留已允委員繼任刻正物色相當人物大約履新以後即將發表 
　　省會請趙氏以省長兼任總司令軍界方面曾發生問題茲聞趙氏以民政統治軍政實爲應時勢之潮流如王儒堂諸名流最近來電亦多以此相期望爰决照省會原議不事更張業已分電本省各高級軍官解釋一切矣 
[趙從蕃抵潯]  
　　但晋省期尙未定 
　　趙從蕃長贛任命發表以後因觀各方面空氣不敢急於赴任前數日方接趙氏來電准十日出京來贛就職此間由九江縣署假定商會爲新省長行轅派庶務元瑞楝薛書麟前往布置十三號晨接漢口江西萬壽宮來電趙氏已抵漢寓福昌旅館准定元日乘江華輪到潯是日通城文武各官均赴江干迎迓兩旁軍警齊立列隊鵠候商會通知各商店一律懸掛國旗以表敬意九江地方士紳初本欲於行旌抵埠時在自治籌備處開會歡迎嗣因時間匆促無暇布置會場是以中止夜間十二時江華輪抵埠九江軍政法警紳商學各界領袖曁楊護省長派來代表警備統領岳世傑南昌縣知事汪浩新建縣各事袁延闓及南昌讜方社代表黄大進顧沛章旅潯南豐同鄉會會員均登輪迎迓聞趙氏僅带僕從二人行裝異常儉樸其隨員爲熊振琪歐陽熙張鑑堂魯伯平何昌榮（何爲趙之同籍省議員即趙前使其疏通駐京省議員者）等九人曁偕來之省議員七八人（聞將來政務廳長以熊振琪爲最有希望秘書長以歐陽熙爲最有希望）趙氏登岸後即往商會安息是夜因在船中受風偶染頭痛及足疾並未用膳所有候見各員槪未接談僅與傳道尹談論一小時至吳帮辦祇在江干少事周旋絶未來商會一叙今早（十四號）趙氏本有晋省消息頃據鎭署中人云某參謀報告省長昨晚抵行轅情形及今日已定十一時晋省吳帮辦大聲呼之曰趙氏尙欲蒞任耶此言頗資疑𥧡惟今晨趙至十時方出各界預備公讌並未就席十時半即請法國醫院醫生施雅伯視疾醫生診治已畢云下午再來少頃趙忽乘輿至法醫院就醫旋又傳已移居法醫院暫不回行轅吳帮辦傳道尹韓警廳長及岳統領南新兩縣知事今日均已晋省爲陳督太夫人祝嘏伺候趙氏者僅九江縣曹知事及下級官數人絶不似迎新景象聞前數日贛督署自參謀長以下曾聯銜電京請趙氏暫勿來贛是已表示反對態度且陳督曾欲將省防圑及警備隊改爲正式陸軍而趙氏在京則力請中央將省防圑警備隊警察劃歸省長管轄雙方意見已屬不合省報前日登載某君致陳督函趙氏長贛以歐陽南雷擔任疏通李烈鈞以陶星如擔任疏通張勳於陳督地位不無危險陳是否介意雖無從懸揣然趙氏今日果滞留潯地度省垣方面空氣必不甚佳惟據趙氏親信者云省長今日一句鐘已接督軍來電歡迎現俟病稍痊愈明日即行晋省究竟内幕如何刻尙未可知也 
[福州歡迎杜威博士紀（遂夫）]  
　　杜威愽士於本月五日由京來閩先抵厦門敎育廳先期派科長馮守愚視學聶文遜到厦迎迓是日愽士即在集美學校會宴席間演說後且植樹以爲紀念翌日赴厦門大學之請蓋爲該校舉行開學典禮也七八兩日亦在厦講演十二上午十時坐海澄厦輪抵馬江下午二時由招待員肅入台青年會該會洋菜廚因是晚各界宴請愽士於西公園之紫薇廳已前往準備乃改往順記洋菜館有人詢招待員愽士在厦觀察一切以何者爲最不愜意據云曾聞愽士言余到厦不過數日一切均未知眞相不敢遽加評　惟厦之官紳多住在鼓浪嶼其對面之厦門市街湫隘汚穢不堪言狀彼等若罔聞知可見其對於公益事業全不措意云云嗣愽士由順記赴烏石山女青年會幹事石師姑宅更衣後即往謁李督李以此來辛苦爲言愽士答稱余自去年游中國迄今足跡徧十二省不特絲毫不覺辛苦且實饒種種之趣味蓋余游行歐洲祇見其新文化之日益發展今至中國則見新舊文化正在互相接觸孵化之時代頗足耐人研究故此次余所貢獻於中國者其分量實較中國之所餉余者爲少耳時福州已多日不雨午後忽爾滂沱李因謂愽士云吾福建農民之望雨正與敎育界之望愽士　相等今愽士蒞止而時雨亦適至令人不勝忻忭愽士謙讓者再又云曩者余游山西見該省敎育甚發達一切文治亦次第設施人稱之爲模範省信然李答以閩省歷年均在用兵期中致一切或多未遑兼及之處今者秩序已完全恢復當注意文治愽士聞之顏爲一齊時以西湖之約時間已屆遂興辭而去到四湖時已七句點李亦隨至就紫薇廳設席欵之各界人士到者甚夥李就席致歡迎詞云今日鄙人聯合各界人士在西湖公園開歡迎愽士大會愽士偕其夫人女公子惠然肯臨中心欣幸匪可言喻愽士爲今世界哲學鉅子敎育名家前歲蒞華凡在京滬杭寗浙晉各地演講不下數十次其名言偉論足以啓迪學子誘掖青年鄙人心儀久之客秋電請蒞閩講演即承愽士慨諾此次赴厦鄙人特派代表到厦代達佩仰之意及閩人士渴望之忱愽士亦眷眷於閩之學風不遠千里稅駕茲土是愽士之愛我中華者必有以誨我閩人也其在討曰他山之石可以攻錯又曰未見君子憂心鬱鬱旣見君子我心則悅此鄙人聯合各界歡迎愽士及夫人女子之意也愽士其爲我進一觴乎一紙之歡迎詞念畢愽士即致答詞略謂今日承督軍敎育廳長及各界人士熱誠招等鄙人極爲感謝鄙人於去年即接到此問電報邀令來閩彼時適牽於他務未獲如願然此心則無時不懸繫閩中鄙人到中國以來歷游各省今合福建爲省已十有二矣其中氣候物產雖各不同但存一共通之點即鄙人所至無不備承招待是也中國目下最切要者實爲敎育問題欲使國家太平强盛富足舍敎育不爲功今觀督軍敎育廳長招待之盛意可爲注意敎育之表徵前途發達眞堪預卜太平洋兩方面有二大國焉一爲中國一爲美國國體旣同邦交纱睦美國人在中國者不僅經營商業而已即對於慈善及社會事業亦頗盡力國際之間往往口說親善面其心實大謬不然者唯中美兩國鄙人則深信其斷斷不出此者甚望於道德上精神上力謀聯絡則其親切當更有進也云云愽士之夫人繼致答詞略謂鄙人此次來閩有三種感想第一覺得福州山水實勝過各省第二覺得福州道路平垣清潔交通上頗有利便之點因此可推定第三人才必極清秀夫人才之盛衰及國基能否鞏固國定能否富强民治精神能否盡量發揮全親乎敎育當時戰時美國能派出許多軍隊援助恊約國愽得最終勝利者即頼美國人民通常均受相當敎育不然美國向未行徵兵制人民素未習當兵國家每歲軍費支出又至少何以得此良果以是知謀國者不如移養兵之費用之敎育敎育果能發達一旦有事奚患無兵且人人受過敎育其識解在水平線上自能恊一心力以謀國是不僅男子視敎育爲必要即婦女敎育亦必再三注意大家皆知兒女當少小時必由母氏提携保抱故母敎良則兒女有所成就婦女敎育之關係即此可見美國當大戰之際婦女常盡看護及其他職務亦以其素有敎育之故今晚於會塲中見中美國旗臨風飄颺想見中美二國在太平洋兩方面平日邦交甚篤彼此人士感情亦甚融洽苟中國再於敎育力圖改善擴張則精神上必更見聯絡以有幾千年歷史之中國與新起之美國在國際上互相提携此誠鄙人所至爲快慰者也宴畢會散時已十一鐘矣愽士此來本祇有一星期之勾留而各界敦請講演者甚多實有日不暇給之勢適前日接到北京敎職員總辭職之電愽士無趕回北大敎授之必要赴粤之期因而亦可稍緩其講演日程業已擬定每日分爲午後二時至五時晚間七時至九時兩次十三日午後在第一師範學校十四日午後在城青年會晚間在恊和大學十五日午後在城青年會晚間在尙友堂十六十七兩日休息十八日午後在城青年會晚間在私立法政學校十九日午後在城青年會晚間在台青年會二十日午後在第一中學校晚間在城青年會二十一日午後　第一中學校晚間在省敎育會其夫人之講演日程　分爲四日每日定爲午後四時至五時或三時至五時十三日在華南女學青年會十四日在女子師範學校十八日在女子職業學校二十日在女青年會十六十七兩日休息愽士及夫人女公子將爲鼓山之旅行此次各界之歡迎愽士可謂一盛會矣 
[杭州快信]  
　　省敎育會今午開評議會到許縅甫葉識荊許漢章王卓夫等二十餘人提議敎育廳函請繳還六年度敎育視察圑銀二千五百元全國敎育聯合會補助費一千元决定此兩項係齊前省長特别批准支用應由省長負責且該項爲浙江全省事業補助費非本會自身所用一致否認函覆該廳查照 
　　浙江蠶絲會昨在祖廟巷朱寓開職員會議决事件（一）浙江出產蠶種郵寄各處捐稅頗重呈請省長咨部免捐（二）現在各處所製改良蠶種因無統一徵集及檢查機一師第一圑軍醫正葉在毓奉督令調充第二圑軍醫正所遺第一圑圑部軍醫正另委吳粹接充 
　　六年度省地方預算流用溢支欵項議會否認剔除現因辦理决算奉省令一律催繳 
　　華僑敎育考察圑顏文初等昨至緯成公司師竻蠶桑等校參觀今日瀏覽西湖諸名勝明日由敎育廳派傅光年導往名高小考察 
　　江蘇第八中校旅行圑昨來杭寓第一師校 
地方通信 
[松江]  
　　令飭查報師資敎育廳編定表格令飭縣署調查各校師資表内分職務資格已未受過何種檢定等項縣署奉令後以勸學所現尙停頓直接交山各校塡報矣 
　　一高聞會預誌縣立第一高小校定舊曆三月二十二日開成績展覽會績開游藝會展覽會中所有圖畫手工一律標價發售售得之欵移充北方災振游藝會中則備有化裝合演之災民涙一劇現正從事演習 
　　城區竊案疊出日來松地到有大帮竊賊故城廂内外報告失竊者日有所聞祇以賊係客帮未易破獲昨日縣署承審員沈修之　亦被小竊白日掩人攫去未經洗濯之濕衣數件沈聞而大怒怪警所保護不力立將巡官記大過一次限令巡長於三日内破獲三日不破即行撤差探警則罰　一月以懲並將地保先行　　如果不能被獲即將護保斥革云 
[蘇州]  
　　縣立各校將聯合運動省立各學校聯合運動會業已事竣本邑縣立各校亦將療續舉行是以各校體育敎員連日從事訓練極爲認眞並已擇定於本星期下午四時舉行校長會議以便籌備一切聞本届聯合運動會專注重於圑體操法其賽跑跳高等劇力運動僅略寫加入並不視爲重要又本邑女子高小春假後新有女子義勇圑成立其組織方法悉照英美女童子軍辦理敎練員爲高心　圑以員約有四十餘人成績尙佳俟縣立各校聯合運動時將令該圑服務會場以示提倡 
[鎭江]  
　　呈報警所成立丹徒縣張知事奉令編制警所苦於經費支絀不得不因陋就簡曾將組織支配狀况呈報省警務處請予核示茲奉指令以該所組織辦法旣因經費困難無力籌措應准如呈暫行試辦至委任警佐一節仰即查取陳寳龍詳細履歷證明文件連同鄉區分區編配圖表及長警名額並經費數目薪餉額數各册一併呈送來處以憑核辦 
[楊州]  
　　　呈復議加鹽價兩淮運使前據全體塲商請求改售銀盤以免受錢價鬆落之虧當飭運商籌議各運商因於十五日在岸公所會議結果公决否認改售銀盤祗允酌加鹽價（每引照舊價加二百文）聞已呈復運署轉令塲商知照 
　　控究迎神燬學　揚屬東鄉郭村農民日前迎神賽會偶因細故遷怒於該村第四國民學校集衆燒燬校具校長孫懋强以鄉民摧殘敎育於十五日來城除電呈敎廳外並報告縣署請求澈究 
[安慶]  
　　第一區議員被控皖省此次第一區衆院當選議員王文淵（即糼銘太湖人）現被該邑旅省學生董某控於覆選監督謂其吸食鴉片無被選資格應請撤消聞候補第一辛仲元亦暗中使人運動期達頂補目的 
　　民權實進會開會　安徽民權實進會昨日開職員會提議三案（一）開辦汽車路此案去歲已經呈請交部現奉核准由地方籌欵興辦昨議將鹽餘存欵一百六十萬元向省議會請願提充開辦經費（二）長江巡閱使蘇贛均主張取消本省當然一致進行應電達中央取消（三）質問聶省長現新委之諮議共十六餘員皆係省議員每員月薪一百左右本省財政奇絀此項經費係從何處籌畫應請明白答覆 
[嘉興]  
　　知事諭催糧賦　九年份銀米徵收成色異常短絀秀安約六成左右嘉字尙不及五成至歷年舊欠則更無分數可言汪知事以收數寥寥實係催徵不力之故特於十五日午刻傳齊嘉秀兩處　徽吏二十人在署諭話當塲諭令嘉字催吏限於十日内赴鄉趕催七八萬元否則即當拘押至前曾浮收賦稅之嘉字經徵人鄒某等二人亦於日前斥革 
　　農用勸種早稻嘉興歷年田禾晚稻均受蟲傷並遭水患收成歉薄而客民所種早稻則收穫恒豐並受有不患蟲災此蓋因早禾放花較早稻桿甚强不至受害現汪知事有鑒於此特於日昨示諭各鄉民改種早稻免遭損失一面令行各區自治委員就近勸導 
雜評一 
[敎潮調停之破裂（默）]  
　　中國之事初則一致對外其繼必引起内部之自爭意見紛歧而垂成之局面每陷於破裂而不可救中國之所謂國家大問題固無一不然乃不謂今日之敎育界京有此現象也 
　　亦敎職員之罷敎風潮前數日已有妥恊希望而今日則又告破裂矣其破裂原因在政府月撥三十萬方謂已盡萬分之力而敎職員則以欠新未清此三十萬又不能盡支配於八校表示不滿於是因索欠薪而生拒范留范兩派之意見因支配學欵而與中小學起内部之衝突對政府之爭未已又加以敎育界自身之爭則糾紛錯雜結束爲益難矣 
　　鳴呼青年學業之犧牲豈不寃哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[唐蔚芝等催辦減賦]  
　　唐蔚芝等近致省長函略云查江蘇吳縣等十三縣援照浙西減輕賦則一案已由内務財政部核議呈請大總統鑒核於九年九月二十九日奉指令呈悉予分别量減以抒民力等因按原呈内縣等十三縣米則援照浙西減賦成案分爲三等將征米在一斗以上者減至一斗九升五合以上者減至九升五合九升以上者減至九升仍以每畝銀米併計不逾銀元五角爲限並於定案後應由該省長通飭該十三縣將應行核減各項田地頃畝多少曁減米數目詳查具報以免遺漏各等語省署奉到指令後自已通飭各屬辦理刻已時逾半載尙未聞各屬若何辦法有無詳查應減各項田地頃畝多少曁减米數目詳册呈報到省某等未能周知查浙西應行减賦之嘉興等六縣已由該六縣會商已照奉頒册式趕速造送於經費一層亦有所籌備似屬妥善可行應請仁台再飭各該縣恪遵大總統指令趕緊仿照浙西從早議定辦法俾完手續庶幾可與浙西統於十年分冬漕按照减定之額啓征俾兩省人民同邀曠典曷勝感盼之至唐文治邵松年費樹蔚同啓 
[大中華紗廠第二屆股東年會]  
　　昨日午後一時大中華紗廠假座上海總商會開第二屆 
股東年會到會股東三百餘人代表六千九百十八股公推聶雲台君爲臨時主席首由聶君報告公司經過情形略謂本公司自前年九月定購機器後因英廠罷工不能如期交貨遂親赴英倫催其交貨已得英廠覆函云自本年一月起將粗紗一萬二千錠分五個月裝足細紗二萬二千錠則自五月起分六個月裝足現已有七八千錠裝船二千餘錠抵滬大約本年陰曆六七月間有一萬二千錠可以開工本廠機器原定購粗紗萬錠細紗二萬錠後因預備機器較多遂擴充爲粗紗萬二千錠外加雙線八千餘錠本廠大廠房係兩層鋼筋水泥防火式計長七百英尺寛一百二十英尺去臘已經完工現已準備裝機等語次由監察人鮑咸亨君報告去年賬略通過再次股息發給案股欵存息計共六萬五千三百六十餘兩照董事會議决案除開繳外餘元五萬四千餘兩每股發息四釐半通過次遵照部令修改章程第六條第十條第十三條第四十一條又股東提出第十二條及二十三條章程條改案均通過繼討論股本增加案以機錠增加先令短縮且爲將來設置布機計原有股本不敷應用應增股八十萬兩合前已收股本共二百萬兩先儘舊有股東認定不足再招外股表决通過繼討論電氣廠獨立案以電廠獨立另組公司或與他工廠合辦可减輕本公司資本負擔表决委任董事會酌量情形另組但本公司須占股額半數以上以保主權次投票選舉董事七人監察二人公推檢票員蔡仁初俞伯聲張仲如及陳君等開票聶雲台三千九百零八權聶潞生三千零三十八權任筱珊二千一百九十九權聶愼餘二千一百零七權盛竹書二千零二十一權俞壽丞一千五百四十一權孔庸之一千四百三十九權當選爲董事俞希稷二千三百十八權鮑咸享一千一百十八權當選爲監察人董事次多數夏仲芳蔡仁初監察次多數蔡仁初嚴味蓮等午後七時散會 
[法水電改良事今日開始談判]  
　　大陸報云法公董局與水電公司代表白里杜氏將於十八日午後五時在大自鳴鐘市政所開會談判種種改良問題公董局决計將電燈自來水事一一詳細討論故集議至少當有十次聞巴黎總公司對於公董局要求改良之條件大半可照云 
[淞滬糧食維持會開會紀]  
　　昨午二時淞滬糧食維持會因米價繼長增高特在浙江路事務所開第十六次星期常會到者册餘人公推江錦春主席余衆孚紀錄（甲）主席宣告公函懇求何護軍使移咨江浙兩省督軍省長分别通飭查禁私運（乙）孫鏡湖報告北四川路屈家橋左近有地一方水陸甚便建造積米倉甚爲相宜公推江錦春李澤源前往察看後再議辦法（丙）楊枕溪提議會長一席公懇許秋颿交涉使屈尊就任宜請百老匯路商界聯合會副會長李澤源先往一品香商訂日期并柬邀各當道曁各圑體一面籌備歡迎（丁）張水眞提議公共租界工部局鑒於米業可以操縱市面已採納輿情先就界内米店分給執照但華洋堆棧亦宜另給執照俾分堆存米可以稽核以免顧此失彼凌楨祥余衆孚馬嘉瑜互有討論結果公函工部局懇請維持並推孫鏡湖起草主席附表决均逐一通過至四時餘散會茲錄該會致許交涉使公函如下秋颿先生大鑒敝會成立疊奉鈞復今春公援國貨維持會楊前使成例環懇俯就會長並蒙注存同深感荷回憶去秋米價由十六元步跌至八元早慮青黄不接之時仍有乘機囤積私運壟斷居奇者創議設倉積米以資補救今果復漲二元左右屈計麥收尚遠勢必繼長增高又入恐慌時代矣爰懇鈞署查禁分飭兩公廨分别查禁一面照會領圑轉飭捕房按季調查並規定米業棧店存數以杜奸商囤積壟斷居奇而保公安 
[米價又見增漲]  
　　滬上米市自連日多雨以來各帮船隻少到致粳米羅秈元米價均漲元米因立夏將近銷路暢大市價更爲堅固蕪湖秈來貨頗少而湘省秈米到有大宗各碾米廠頼以維持高機北帮白米（即常錫白米）到船甚少價驟漲至九元五角以外南市略小二角昨日天時晴朗南北市共到米船四十餘號北市價平定南市反漲蓋緣内地無錫等處仍有人收買偷運出口聞其方法係將客秈派司收買以白粳米裝入秈米包子混充而去云 
[小麥市價之疲跌]  
　　麵粉期貨標準市價兩星期每包跌小四錢之多各麵粉廠小麥亦停辦三四日至昨日各小麥貨主售開明光懹遠等小麥僅開價每擔三兩五錢左右較之前盤亦跌去二錢之多存貨者莫不大受虧耗矣 
[反對投標認稅之續聞]  
　　上海稅總公所俞所長奉江蘇財政廳訓令催促認稅按照新章實行投標已由縣商會轉知各業認商分别勸導去後各認商均一致反對並經稅所查明現在認稅將次期滿之紗業皮裘業火腿業土火柴業漆業洋廣貨業等自陽曆四月二十八日爲始按日傳令各該業來所投標曾經由所通告在案茲各該業代表等紛投縣商會陳述前情以稅所現已奉令實行定期投標則對於商家絶無體恤之意惟有將前次認定之春振均不承認况查財廳規定投標新章必須預繳保證金並經商會查明是否殷實商家呈復後再行投標乃稅所未照新章辦理僅云同業範圍字樣將來後患尤多同業大受影響是以春振問題不無打擊云云聞商會方面一再慰勸竟無效果云 
　　附稅務公所定期投標通告案奉財政廳令認稅期滿改爲投標接充等因當將奉發投標章程抄錄通告在案茲查棉紗火腿皮裘土火柴生漆洋廣貨六業認期屆滿合行訂定投標日期通告各該業一體遵照如願認包上項各稅屆期務查投標章程來所報名領劵在本公所大廳當衆投標須至通告者計開棉紗業定四月二十八日投標火腿業定四月二十九日投標皮裘業定四月三十日投標土火柴業定五月一日投標漆業定五月二日投標廣發業定五月三日投標 
[吳淞放寛道路標準之會覆]  
　　吳淞經董辦事處會同商會呈復商埠局闢路清單云淞興路東升路和豐路豆市路裕通路寛度均二十尺（說明）按淞興路爲適中孔道商業素稱繁盛東升路係鎭東商船聚集地點和豐路現在雖未興旺然東接東升路西通工廠將來亦成要道豆市路爲西鎭鄉民所薈萃裕通路係鎭西南北溝通幹路姑以前列寛爲準洪源路桂子路同興路眞武路市河路及北市河路寛度均十八尺（說明）按洪源桂子同興眞武四路商務甚簡其市河路居户殷繁且爲消防設施上所必要亟宜建築寛度姑以前列爲準中新路達泰興路爲適中要道自應特别增寛但間有業户實任碍難過縮處勢須兼顧茲以外馬路出口處應照固有寛度四十尺外其凸角迤北至中新橋姑定十八尺橋北至泰興路以二十四尺爲準俟將來埠務振興經費充裕再以特别方法辦理同泰路爲西北市鄉商民到鎭所必經亦應特别增寛惟業户碍難縮讓處甚多亦擬分别辦理茲定淞興路口至三陽弄寛十八尺再北至萬安橋二十尺橋北二十四尺爲準泰興路東出外馬路西達泗塘之泰興橋爲市北腹地東西要道允宜亟爲籌築其寛度以三十尺爲準其餘街路衖衕路均定十四尺弄以十尺爲度至新舊市場應添路線臨時再行勘定公布（總說明）此次重行釐訂增寛道路係便利交通振興商業起見但業户一方面有實在爲難者亦經兼顧俟市政興盛再行設法次第酌量收讓至前列各路寛度均連邊道以兩旁房柱及牆壁平面起算惟邊道寛度應視道路寛度爲衡除泰興路外其餘各路不甚廣寛應以寛廣路心爲主旨庶車輪交通無阻其邊道前擬道路二十尺者兩旁各三尺十八尺各二尺其尺度均以英尺爲準是否有當統希核定公布 
[陜西旅滬學生會開會紀事]  
　　陜西旅滬學生於昨日下午二時在貝勒路樹德里三號事務所開特别會議討論關於陜西戰事問題經衆議决辦法四條（一）通告各地陜西學生會同鄉會一致爲陜民呼寃（二）電達政府請撤懲禍陜罪魁（三）致電洛陽吳巡閱副使請援救陜民（四）函商旅杭陜西學生會聯派代表赴京加入陜西請願圑議畢時已四鐘遂散會 
[美國伍德少將將抵滬]  
　　大陸報云美國伍德少將及其隨員由美國赴菲列濱行將經過上海現美國會與美人恊會已籌備設筵招待大約宴會期在本月二十六日惟非至接到來船到滬之確期後不能預定時日也上海新組織之菲列濱公會亦籌備招待伍德少將所乘之船爲提督公司之文納記號計其行程二十六日當可到滬云 
[菲律賓華僑代表之積極進行]  
　　菲律賓華僑交涉西文簿記案事得上海各圑體及美商界一致贊助中外各報代爲鼓吹輿論交涉之進行漸有把握華僑代表薛敏老經於十六日早晨搭滬寗快車前往北京請求外交當局提出國際交涉此案發生以後菲島華僑久已函電交馳近日滬上各界名流亦均函電代請外部速提交涉想外交當局對於此案必能迅速辦理澈底力爭也薛代表預定於二十四號以前趕回滬上因此間所應進行之事尙多亟須與各界人　　　　 
士商榷云 
[津浦路防疫消息續聞]  
　　滬寗滬杭甬兩路據津浦路電滄州等站附近近又發生鼠疫車不停留以故停售滄州等站通車票已誌前日本報茲悉津浦路停售客票之站係楊柳青良王莊獨流靜海陳官屯唐官屯馬廠青縣興濟姚官屯滄州等站自本月十六日起一律停售客票故滬寗滬杭甬路各大站對於上開各站之聯運客票亦暫行停止發售俟前方電告疫氣肅清時再行恢復云 
[地審廳長奉召赴京紀聞]  
　　昨晚七時十分上海地方審判廳廳長戚運機得北京司法部來電囑令即日赴京聞因判决上海衆院選舉無效事須面詢詳情云云現戚氏定於今日北上 
[張一鵬抵滬]  
　　前司法次長張一鵬日前自京携眷乘車南下前日上午抵寗換乘滬寗花車來滬本應昨日（十六）下午七時三十五分到站因爲風雨所阻遲至夜間十時三十五分始到北站下車後即偕眷屬等乘汽車至法租界長浜路本宅 
[精武會歡迎愛國女校學生紀]  
　　昨日上午精武體育會在提籃橋會所開會歡迎愛國女學體育專修科全體表演在南京運動成績首由主席致歡迎詞大致謂體操已難得良好成績圑體操更難訓練因精氣神統一而外尤須動作與他人齊一本會所敎各校不少而成績如愛國女學者寥寥蓋圑體操實足以調劑性情增長德性若稍涉浮躁者參雜其間斷難訓練成材也繼由該學生全體練工力拳大戰拳八卦單刀及普通操變排走步徒手操及舞蹈等拳術由金光曜司令普通操由程寄方司令其動作之快慢疾徐實合數十人爲一體中西人士圍而觀者數百人演畢掌聲雷動閉會時由該會欵以茶點而散 
[徵求援庫意見之院電]  
　　松滬護軍使署近奉國務院來電略謂政府以積極進行援庫起見特通電各省軍政長官徵求意見（一）奉軍出發後關於綏察及東三省邊境維持辦法東三省所有軍隊能否擔負完全責任（二）各省能否分任援庫餉恊助中央（三）關於援軍之編制及作戰計劃當以何項爲最要（四）對於在蒙各支隊可否再行改編與接援軍隊混合進行 
[鹽警擊斃私販三誌]  
　　蘇屬緝私一圑二營鹽警在斜土路開槍擊斃呂昌芝又槍傷謝惠興並拘獲私販高正賢一名函送上海地方廳訊辦並據二十五保十三圖地保報廳派員騐明候究在案茲悉此案連日經該廳孫檢察官提同高正賢到案研訊據供本邑人所負之鹽係家内自食並非私販呂昌芝無端遭伊等擊死謝惠興亦被槍傷現送仁濟醫院醫治叩求伸雪問官判令收押候詣該醫院察騐謝傷若何再行核辦 
[籌畫義務敎育費之省長指令]  
　　上海縣知事接江蘇敎育廳訓令云案查前據該知事呈報籌畫施行義務敎育經費條舉辦法並附清摺前來業經指令並據情轉、呈省長核示在案茲奉指令内開呈摺均悉查摺開第一項貨物稅带徵敎育特捐曁第五項整頓官契學費以及第六第七第八第九第十第十一各項均候令交財政廳核議復奪第二項所得稅擬將七成敎育費儘地方動用一節查所得稅撥育費前據該廳轉據無錫縣知事呈擬變更國家與地方分配成數經咨准敎育部復稱案經通行礙難遽事變更在案是變更成數尙難邀准更未便動用全數此節應毋庸議第三項於酒公賣带徵敎育特捐應候咨請財政部轉咨全國菸酒公賣事務署查照迭案核復施行第四項整理屠宰稅敎育特捐係依照省敎育行政會議議决原案辦理應予照准仰即轉行知照此令摺存等因奉此合行令仰該知事知照此令 
　　附上海縣勸學所原呈籌畫施行義敎育經辦法一貨物稅带徵敎育特捐查民國八年四次省敎育行政會議議决按照解庫正稅比較定額带徵地方敎育特捐十分之二照額按期咨解所在地方縣知事公署查收轉撥等因又查江北各縣已在貨物稅上带徵運河工程經費二成崇明縣带徵海塘工程經費六成現在本邑籌畫義務敎育尙無的欵應請依照第四次省敎育行政會議議决案辦理一所得稅查所得稅收入曾奉明令指定撥作振興敎育提倡實業之用並經國務會議議决所得稅全數除照章應提徵收獎勵費外以七成撥作敎育經費三成撥作實業經費等因現在施行義務敎育急不容綏應請呈明財政部將此項七成敎育費先儘本地方施行義務敎育之用一菸酒公賣带徵敎育特捐查菸酒於賣带徵敎育特捐迭經省敎育行政會議議决按正額带徵三分之一等因現在施行義務敎育急需大宗經費仍請省長咨財政部訓令江蘇菸酒公賣局照辦一整理屠宰稅敎育特捐查省敎育行政會議議决案屠宰稅敎育特捐爲總數三分之一現在本邑所徵之數祗及十分之一應請依照原案加徵一整頓官契學費查整頓官契學費除現行辦法切實徵收外凡轉換道契者必須領用官契應呈請縣知事轉呈省長分行財政廳道尹公署交涉使令行會丈局以後遇有不用官契者不得轉換道契並請縣知事分飭各圖地保以後遇轉換道契不領官契者不准蓋戳以裕國稅而增學欵一麵粉捐查民國九年爲湘振事曾定爲每包抽捐銀四分現議比照從前辦法即充本地施行義務敎育之用一典當營業稅查牙行營業稅業已带徵附稅二成對於曲黄當營業稅應請一律带徵二成以充義務敎育　　一錫箔捐查前清宣統年間錫箔捐定爲値百抽五有案可查近又經滬海道屬各縣勸學所呈請核准在案應先請商會向貨物稅公所調查錫箔捐常年徵收敷若干照箔價抽收百分之幾如有認商每年認定捐數若干俟查復後再行呈請縣知事照案令行 
　　一建築捐查建築捐應呈請縣知事咨照工巡捐局凡遇領建築 
照會者每屋一間徵收敎育捐銀一元一彩票捐查滬上各種彩票流行甚盛自應重收捐稅實行寓禁於徵之法應請縣知事令行各彩票公司每張照票價抽收敎育捐百分之十一茶捐查茶捐一項在前清有案可稽城廂現雖停辦洋涇市等處依舊徵收應請縣知事出示布告並令行茶館業董事每碗或每壼徵收銅元一枚 
[大連灣路小雜貨店被刦]  
　　楊樹浦大連灣路三百零四號門牌張汝舟所開之小雜貨店於前晚九時許突來口操北音之盜匪六人兩盜在門外把風四盜擁入店堂各出手槍向店主及張妻某氏學徒人等嚇禁聲張翻箱倒篋搜刦値價洋一百數十元之金飾現洋鈔票携贓呼嘯而逸迨該管楊樹浦捕房聞警立飭通班中西探捕馳往兜拿盜匪早已逃遁該探等即向事主詢問各盜面貎服式歸禀捕頭轉禀麥警務長通飭各捕房中西探捕一體跴緝贓盜務獲解究 
[麥警務長注意治安]  
　　公共捕房麥警務長以近來界内迭出越貨傷人及暗殺等案除嚴諭各捕房中西探捕一體留心偵緝務獲解究外並於前日通飭各捕房捕頭轉飭中西探捕於每日下午六時後各於所管區域内分班按段嚴密梭巡遇有形跡可疑之人許即搜檢以免匪徒携带危險物品混人滋事而保治安 
[作場看守人被人戳斃續誌]  
　　崇明人陸四華向在法新租界辣斐德路貝勒路口鄔有記作塲内爲看守人前日早晨不知如何被人用利刃戳斃兇手當即逸去後由捕房飭探將屍車送同仁轉元堂騐屍所聽候禀請中西讞員檢騐已誌昨報昨午法公廨聶讞員會同葛副領事蒞塲地檢廳郭檢察官亦带同毛檢騐員蒞所檢騐得死者委係生前被人用刀戳傷頭項三處致命身死塡明屍格當由該作場主備棺成險一面諭令各探緝拿兇手到案懲辦 
[大北地毯公司開幕]  
　　昨日爲南京路大北地毯公司開幕之日來賓甚衆由天津恒興瓷莊經理周文明等十餘人招待該公司經理沈小亭對於來賓酬應周到公司内滿懸賀幛賀聯午後三點半鐘舉行開幕典禮先由該公司職員向國旗行三鞠躬禮繼由總董董蘭芳報告謂今日爲敝公司開幕之日荷承諸君惠臨不勝榮幸茲特郭謂青年會總幹事曹雪賡君演說曹君游歷歐美對於實業極有經騐云云嗣曹君演說謂舉辦實業其目的範圍須有定見並須抱有世界之眼光絶大之希望以期前途發達並須彼此聯絡互相恊助其最要之點約有數端一調查一化學專門一互助力一經理得人一信用一誠實一市面供給之必需一勿存灰心一注重廣告言論甚詳演說畢時已四句半鐘該公司欵以茶點賓主盡歡而散該公司出品頗佳將來營業可望發達也 
[小學敎育研究會開會紀]  
　　小學敎育研究會昨日上午在勸學所開分科研究會到會者各校校長敎職員共二十三人十時開會由李所長主席會議情形如下一件報告童子軍聯合會函復已分函各圑辦理捕蠅事一件報告梅溪學校來函述捕蠅方法在趁早捕滅並校中正在出資收買附到傳單四分一件議捕蠅方法議决將方法分致各校請酌量采用並報告結果一面請勸學所函致警廳注意道路清潔以絶蒼蠅發生根源一件議鄉土科搜集敎材方法議决由趙君靄吳供給材料下次開會時議定付印以備各校采用議至此時已嚮午遂散會列席合員仍就所午膳而散 
[青夜義校徵求會第一次報告]  
　　昨日爲閘北青夜國民義務學校徵求會第一次結束報告之期下午三時假座勞合路寗波旅滬同鄉會新會所四層樓開會塲内懸掛各隊徵求員姓氏表及隊長參謀副隊長義務學校學生照片各隊徵求員先後蒞止先由參謀長任矜蘋報告開會宗旨次各隊參謀報告成績結果大西洋隊一百二十七分印度洋隊一百分太平洋隊九十五分北冰洋隊五十分 
[南滙平民敎育策進會之發起]  
　　浦東中學之南滙同人近發起南匯平民敎育策進會冀助本鄉敎育之發展推定楊昌熾盛世煜胡汝器爲幹事談天方季慶紅爲文牘潘可均潘可平爲會計連日利用春假餘暇進行甚烈會員已增至一百餘人 
[青年會今晚之演講]  
　　青年會國音推行會定於今日午後八時請商務書館編輯周越然君演講萬國發音學各界注意此問題者均可至該會殉遒堂聽講無須入座劵 
[民生女學校消息]  
　　法租界貝勒路民生女學昨日舉行書法研究會成立會上午十時開會張畹清女主席報告開會宗旨並述發起經過情形次請敎務長任矜蘋君書記陶笑舫君演說由主席代表該會致謝至十一時許散會聞該會共有會員三十四人已舉定張畹清爲會長陸慰慈爲副會長孫秀娟爲會計應彥修李淑儀爲書記云 
[寰球學生會會議組織娛樂部]  
　　寰球中國學生會某會員發起高尙娛樂部一節已誌前報昨日（十七日）午刻楊筱川宋漢章吳和士范季美許樹屏五君在會所聚餐籌商組織方法議將學校另在附近找覓適當校舍將房屋讓出備高尙娛樂部應用娛樂部組織大槪除每日預備精美　饌供該部會員日夜進餐及蒐集中外各種日報雜誌供人閱看外將來擬就各人性之所好分成各種小組合如崑曲會音樂會書畫會棋會球會等等現在先從招集基本會員入手由發　人揚筱川宋漢章吳和士范季美許樹屏五君分頭招集俟招滿二十人再開會討論詳細辦法云 
[百老滙路施醫局將遷移]  
　　百老滙路商界聯合會前設施醫局於新記浜榮華里内開辦經年成績粗具所聘醫士深有經騐除原有内科外科婦科兒科針科等外今春又添施種牛痘一科惟因局所太狹地位未宜該會會長許廷佐及職員等乃力謀擴充昨日（十七）下午二時開職員會議决即日遷移擇定裏虹橋塊斐倫路口爲局所該處勞働居多普施適當凡有貧病而欲醫者盍往求治乎 
[雜糧油豆餅交易所消息]  
　　上海雜糧油豆餅業交易所昨日發出酉字第十五號公告云本所定期買賣出貨日期自買賣期滿之日起以十天爲限茲查陰曆二月下期油荳等貨已屆出貨期滿急應即日出清逾限（十一日）務須照章過磅以清買賣雙方負擔損失之界限是爲至要　此公告 
　　前日雜糧油荳餅業交易所理事長顧馨一曁專務場務常務等各職員開會籌議戕小麥加入期貨買賣遂經理事會議决將加入標準由移交經紀人公會准照故昨日下午四時由經紀會會長楊河清邀集全部經紀人在該所市塲開經紀大會磋商加入標準後所提們金及保證金交割時手續依次商訂並提議芝蔴加入買賣等事聞昨日會中又推舉調查員陳祝三陸正卿華其昌三人云 
[測勘十六舗迤南馬路]  
　　滬南工巡捐局姚局長因十六舗迤南至外　橋一带馬路崎嶇不平亟應撥匠修築以便交通該路中心係華商電氣公司設有電車軌道路面兩旁均漸低陷車馬行人甚爲不便故已知照本局工程科派員勘騐測量然後動工興修迨北段告竣後再行繼續南段工程云 
[閘北光裕里居户請免再加房租]  
　　閘北光裕里全體居户致房主王伯平公函云公啓者近接貴賬房通告謂四月份起每幢加房金兩元五角等語聞之殊深駭異查本里各弄房屋方於去年冬季加租迄未數月又要加增近來上海房租雖各處不同然從無半年一加之理且附近寳山路頣福升順等里房屋各幢月租亦不過十二元以地段之貴賤房屋之大小比較尊處房屋之價并不爲廉而最近之鴻興坊華興里等處房屋其租不過十元未聞有頻頻加增之事居户等僉以本里房租加增未久揆之情理未便再加用特公同懇請取銷通告仍照舊價付租務望俯念目今生活維艱居大不易是幸閘北光裕里各弄全體居户公啓 
[靖安艦派遺赴崴]  
　　靖安軍艦上月間因機件損壤經該艦長甘聯敷呈請海軍總司令核准駛入江南船所修理現已竣工昨日出塢停泊高昌廟浦江候令當由代理總司令何品璋派該艦裝運軍火及海軍士兵前往海參崴卸交吉黑江防司令處所派專員點收轉連赴哈爾濱吉黑江防司令處收領應用甘艦長奉令後當即裝載煤觔軍火及應用各物以備出發赴崴 
[籌辦中之大紗廠]  
 
 

Page 11

 
 
前吉林督軍孟恩遠與前蘇督之弟李馨等八人籌集股本一百萬元擬在上海創設一大紗廠特遺代表陣景甫來滬覓地建築廠屋及訂購各種紡織機器現各該機已向本埠愼昌洋行定購合同方於明日簽字一面正倩人測繪全廠圖樣以便擇地興築云 
[廣倉學會消息]  
　　昨午廣倉學會主會人哈同君及羅陵女士爲其内姪羅友蘭羅友山及徐慕眞林慶貞兩女士行加冠加筓禮就愛儷園西偏新屋行禮堂序壁階多合古制該會會員及來賓到者頗衆由姬覺彌代表招待一切均遵古制禮成茶點而散又該會因開古物陣列會並祀倉聖通告各會友云辛酉三月二十七日本會開古物陳列大會無論耆老會員曁本會會員自下午一時起均可來會參觀惟耆老會員需携带證劵會員須携带證書至愛儷園門首簽名騐證赴廣倉學　會塲並可分往各處遊覽惟不能步入男女學校及内宅二十八日早八時恭祀倉聖耆老會員及本會會員均可來校觀禮仍須携事證書證劵十一時鄉飲除特請賓僎外耆老會員於午刻各備麵席並致贈品四時散會陳列會亦畢 
[恊大押典被災後之糾葛]  
　　滬南陸家浜口三角街萬順利燭店日前失愼殃及鄰居計共燬去樓房八十餘間茲聞被累之恊大慶興兩家三等公典（即押店） 
俱未保險除慶興包房已經全燬外恊大各質户查得恊大典主於被災後曾將　餘貨色搬往小南門恊昌等老店内堆放爰紛紛持票備本向贖而該典主不認有搬包堆放之事故拒不允贖各該質户堅以其貨未盡燬有意掯贖聯名呈控上海縣公署請爲查傳典主張子祥到案訊追沈知事已准派員調查矣 
[各被告交保候訊]  
　　范顯庭在公共公廨呈訴秦阿裕不還貨洋二千八百十七元又泰昌車號控張盈生欠洋一千元又楊寳富控陳雲根登報譭謗請追名譽損失洋二千元又洪義記控黄漁庭不理欠欵又黄梓棠控倪連中私收客脹又周仰高控吳錦祥不理欠欵又顏錫堂控王阿三借洋不還等案於上星期六由探將被告各人先後傳至公堂禀奉中西官諭令分别交保過堂候訊 
[尋犬涉訟]  
　　閘北寳山路某西洋人家雇江北人陶玉林爲汽車夫前日陶與住居該處順泰里之廣東人陸華豐互扭至五區警署陶供洋東豢有洋犬二頭今晨開門時逃出民在後追趕見二犬竄入順泰里迨民趕到一犬已鑽進該粤人之後園一犬被民捉獲詎陸自内走出誣竊其犬互扭來署云云經杜署長質訊之下陸供在火軍站爲寫字家中畜有洋犬二頭今晨被陶偷去一頭民聞吠聲出外追趕始得拿獲請察奉判兩造各執一詞轉解司法科訊明核辦 
[控夥行竊合同之審訊]  
　　美隆洋行前延達商律師代表投法公堂控夥計斯脫郎斯基行竊文據合同一案昨又傳訊先由惠　洋行主金惠泉聲稱斯脫郎斯基前由洋人壳羅士及袁姓兩人介紹至商人洋行爲理當洋行未開之前斯脫郎斯基曾令我至伊美隆洋行去過察看一切合同伊稱與各商號甚爲熟悉商人故敢雇用惟惠康洋行實係商人個人所開當時斯脫郎斯基向我聲稱開設洋行須用兩人名目方生效力故商人在合同上偕用朋友王庭楨之名義至合同上字據均係商人所簽等語原告由達商律師聲稱被告旣竊取文據合同至惠康洋行爲夥該行主金惠泉對於本案亦有　係應負責任况金惠泉未開洋行之前曾至美隆察看合同等據金惠泉前堂供稱合同上之王庭楨其人乃係揑造此次承認確有其人顯見前後言詞矛盾應請察核金惠泉由巴和律師稱金惠泉當時實不知斯脫郎斯基如此行爲實受一時之愚故敢雇用應請公堂秉公訊斷並據各西人上堂證明一切中西讞官判候覆訊再核 
[乳傭竊取財物之獲案]  
　　西門金家牌樓五十四號王鼎元家被竊衣飾銀洋各物當時報告警局請緝在案茲據探警查獲王家乳傭郭王氏抄出原贓當票一張綢裙一條並現洋五十四元押送警局函送地檢廳訊辦前日午刻據王鼎元投檢察廳禀請追贓起案之贓先行給領奉諭准如所請候提在押郭王氏訊明嚴追 
[徐警廳長整理路燈]  
　　滬滬警察廳徐廳長因華商電氣公司此交流電機損壤後所有各處道路電燈不能一律通明殊與警政治安俱有關係前經通令所屬各區署所清道員按段查明如有燈泡損壤或日久未換不通用者均着呈報本廳衛生科分别派匠換給一面着將塵垢擦去在案茲徐廳長又通傳各該警正佐一體遵照着即傳知各崗警於在崗位守望線内如有前項不明電燈應立即回報本管署所用電話通知本廳衛生科以便派匠前往修理 
[鴻章廠營業逐漸發達]  
　　滬西麥根路鴻章紡織染廠所出木機疋頭係仿西法織造成績尙佳近來僑商來滬採辦該廠之鴻　牌線呢嗶嘰花纱等現貨百餘箱又向該廠定秋季交貨各色布疋五百餘箱蓋因洋貨受先令奇縮影響貨價倍增頗難出售而國貨係以銀計算核計甚廉之故該公司日夜督工趕造預料秋後出貨必可增多該廠所添紡紗錠二萬五千枚近得外洋來電秋後陸續可到申新花登場即可開工該廠廠房公事房棧等建築係沈川記營造廠承造亦已陸續工竣矣 
[處罰賭徒手續之警廳訓令]  
　　淞滬警察廳昨訓令各區隊略謂賭愽爲淫盜之媒介警察負保護地方維持安寗之責自應查禁按照速警條例分别處罰月終繕就榜示彚解本廳核對蓋章發回張貼以昭大公在案查此項罰欵必須當日解廳不得延擱如遇賭檯上遺有賭資應即没收充公呈報惟賭徒身畔抄出銀元鈔票金戒等應即發還不得以賭資論仰即遵照等因各區署所隊警正佐奉令後已轉飭所屬各長警一體遵照矣 
[火車内查獲鉅値煙土之訊供]  
　　四月七日下午十時滬寗火車開駛來滬到站時爲警查見洪柯喜所带皮箱二只内藏烟土二十八只値價萬餘金當將人證拘送警察廳轉解地檢廳訊究在案茲悉本案連日奉檢察官提案研訊洪供多狡展奉判收押一面又飭傳當時破獲本案之游巡四隊巡長韓芝清巡警王文鈺等於前日下午到案提同洪柯喜上堂對質一過洪始俯首無詞惟求輕辦問官判洪還押候辦烟土二十八只存庫候燬該長警等命回隊供職 
[汽車撞傷脚踏車乘客]  
　　滬城福佑路義新齋刻竹店夥金榮生毛文祥二人前日下午各　脚踏車往游龍華甫到該鎭東首忽有陳大亨所駕汽車疾駛而來致將金車碰撞金亦撞傷頗重由毛文祥報告巡警將陳拘送警區金送寳昌路醫院前日將毛陳函送地檢廳奉檢察官訊供一過判陳大亨收押毛文祥退去候察看金榮生傷勢再行核奪 
[汽車傷人兩則]  
　　昨日下午三時許有九百八十八號汽車駛經虹口塘山路字紙　將葉萬和木器店十四歲學徒王壽榮撞倒跌傷頭部由該汽車夫載送同仁醫院医醫治一面投捕房報告又虹口吳淞路昨日下午三時半有某處汽車駛過撞倒行路老婦跌傷頭腦昏彚不省人事由閔行路捕房六百四十六號華捕瞥見當即前來押令汽車載送廣仁女醫院醫治即持西醫所簽傷狀單带該汽車夫入捕房呈報捕頭請究 
[工人跌斷手足]  
　　楊樹浦東方紗廠工人張林生昨晚六時餘在廠修理機器皮带失足墜下左足及右手骨皆跌斷當經廠中人車送同仁醫院醫治聞恐將成殘廢該工人年僅二十有九云 
[私售烟膏各罰百元]  
　　范阿三朱道生兩人邇在法租界寳裕里内私設季吾氏天聲兩烟膏店秘密售烟事爲大自鳴鐘捕房捕頭偵悉以范等故意違背禁令爰於前晚带同包探落差捕數名前往抄出烟膏盒頭烟數百盒空錫盒數蒲包一併带入捕房諭令范等交保出外候究昨日傳至法公堂請究先由捕頭上堂禀明前情詰之范等供認私售不諱中西官判范朱兩人各罰一百元充公烟膏没收 
[私製冒牌香煙之抄獲]  
　　陳仁子邇在法租界租賃房屋私製大昌烟公司大英烟公司之嬰孩牌等僞香烟現爲兩公司偵悉報告霞飛路捕房飭探前往抄出僞香烟數盒带入捕房管押昨解法公堂請究先由捕頭上堂禀稱此案尙有手續未曾完全應請改期訂訊大昌烟公司遣錢翰香投案投訴查悉私製香烟情形中西官判陳還押准予改期再訊 
[工部局警告行路人]  
　　本埠自汽車電車盛行以來不知損害多少生命年來電車行駛謹愼少有肇事而汽車撞斃人命之事仍時有所聞公共工部局有鑒於此除設法取締並於南京路浙江路轉角設立本　派捕照料外尙恐客民外來不能盡悉茲又印就馬路如虎口當中不可走字樣之粉紅色長形字條分貼各熱閙處所及各馬路電桿上使步行者見而注意以免危險 
[食物店未捐執照]  
　　工部局捐務處西人前日查得新閘路四百四十七號門牌婦人趙氏所開之食物店未領捐照違章即知照捕房業已禀請公共公廨出單傳究 
[脚踏車不點燈火]  
　　無錫人胡友生前晚乘坐脚踏車經過黄浦灘因未點燈火被五百二十六號華捕查見以其違章當被带入捕房禀奉捕頭諭胡存洋十元保出着自投公堂候示 
[房租餘欠限期還清]  
　　王尙堂前投法公堂控房客沈阿福虧欠租洋五個月共洋一百五十元向索不付請求傳案訊追現經中西官准詞於昨日傳訊先由原告禀明虧欠情形求追詰之沈阿福供認欠租今措得洋六十元餘欠請求寛限籌措中西官判繳案之六十元先給原告領去餘欠限七天内還清 
[虹口捕房防範之嚴密]  
　　虹口各捕房捕頭因邇來界内時出刦案除遴派中西印捕搜檢行人外並飭令中西探目督率包探對於各該管區域之茶樓酒肆小客棧等公共出入之所務宜格外注意俾免匪徒溷跡以保公衆安寗云 
[形跡可疑之查究]  
　　楊樹浦捕房華探目楊泉與包探程明德及一百二十號西探掃勃脫昨在楊樹浦路二千六百五十六號門牌茶館内查見清江人薛其仁江北人高時友形式服裝頗屬可疑因即上前盤詰詎薛等竊身租界並無正當營業且無家屬在滬故特一併带入捕房禀明捕頭押候查明解究 
[過犯潛回之獲究]  
　　過犯沈阿慶王阿三被探譚鳳池周小弟與六十二號西探愛實司在西華德路等處分别查見先後拘入捕房禀明捕頭奉飭押候查明曾否犯案以憑解究 
[口角行凶之押究]  
　　清江人李春子因在楊樹捕路與劉古明口角衝突遽持鐵勾將劉之頭顱擊破血流如注被一千二百五十九號巡街捕查見將兩造一併带入捕房經捕頭略詰一過飭將李春子收押劉送醫院醫治 
[查獲失贓夏布]  
　　江北人周蔭柏袁金山魏大周三前日在楊家渡紹興船上串竊値洋一百五十元之夏布二十四疋携贓逃逸經失主陸樹樑遺令朱阿四報捕請緝後昨由六十二號西探目柏生與十六號西探亨格林及華探陳金揚將周等四人一併拿獲吊出原贓夏布四疋带入捕房收押候究 
[竊衣賊人贓并獲]  
　　吳淞鎭成大木行夥寳山人張仲和家前日因追薦祖先延僧人唪經被竊賊劉阿大混入其家竊去衣服一大包由六區崗警查見形跡可疑盤詰之下供認竊來傳到失主昨解司法科究辦 
[刀傷婦人頭面]  
　　推小車之通州人王喜榮住閳北姚家宅橋其妻徐氏前日往自來水龍頭上取水因有開小飯店之浦東人張姚氏之子張妙發手持菜刀在龍頭下洗魚不讓該氏取水致起口角妙發遽揮手中刀砍傷徐氏頭部由王鳴警將張姚氏母子一併拘入四區聽候核辦 
[絲吐頭廠失火即熄]  
　　紹興人潘其發住閘北統路崇義南里聞絲吐頭廠爲業前晚睡臥後其灶披内不知如何起火幸一段救火會近在咫尺聞警趕來極力救熄未致成災昨經四區顏署長傳到潘其發聽候偵查訊辦 
[孩子攫取金環]  
　　南京孩子張阿二前晚在滬西東京路攫取女子王丫頭金耳環一副圖逃經女鳴由包探吳柚生追獲入贓带入靜安寺捕房禀明捕頭諭着押候解廨訊究 
[雉妓强曳狎客]  
　　西藏路二十三號門牌雉妓女鍾阿媛前晚在馬路强曳狎客被二百三十號巡掃查見以其違章將該妓带入捕房經捕頭詢明諭准存洋五元保出着自赴公堂候示 
[扒手與收贓並獲]  
　　王金水前日在南京路某號電車上摸竊西婦克勒爾克夫内儲金飾之皮夾一隻將贓分賣與孫其昌及婦人胡氏經事主報請老閘捕房派探顧阿根將王與收贓男女一併拘獲奉飭分别押候解送公堂訊核 
雜評二 
[催辦减賦（訥）]  
　　江浙賦稅獨重在前清時已屢爭之况在民國人民享有約法上平等權利不當負特别之義務而賦稅獨重於他省此江浙之人所以憤然而不能平也今江蘇吳縣等十三縣旣已繼浙西而請准減賦則蘇官廳爲抒民力計自宜迅速詳審辦理何以延至半年之後尙寂然無聞耶 
　　抑吾更有方者此次之減賦不過略輕人民負擔若欲於地方獲發展之實益則當如旅京蘇人之議乘地方行政會議開會提出劃分國家稅與地方稅時爭以田賦劃歸地方稅項下則將來可以視本省民力之情形如何而定其減輕之程度亦可視地方公共事業之情形如何而定其用途之支配此則根本至計也 
公布欄 
[江蘇高等審判廳]  
　　民庭判决　一件馬士章興王盛官等爲田畝涉訟上告一案（判决主文）原判撤銷本案發還江寗地方審判廳迅予更爲審判　一件張雨霖與張實甫爲債務涉訟控訴一案（决定主文）原堂諭撒銷本案發還泰興縣知事迅予依法審判　一件毛寳生爲債務涉訟不服無錫縣知事批示抗告一案（决定主文）本案管轄錯誤應發交江寗地方審判廳依法裁判　一件陳育德與陳士鴻爲嗣續及遺產涉訟控訴一案（决定主文）控訴駁回本案應由陳育德另案訴請　縣知事依法審判　一件周富類與周楊氏等爲婚姻涉訟控訴一案（决定主文）本件控訴狀准予註销本審訟費控訴人負擔以上四月十五日 
　　公示送違　江蘇高等審判廳爲公示送達事案據尤方孝與尤金氏因婚姻糾葛控訴一案茲經本廳定期四月二十一日下午二時開庭審理查被控訴人尤金氏住址不明傳票無從送達合亟依法公示仰該被傳人尤金氏知悉務即遵期到庭勿自延誤特示右仰被傳人尤金氏知悉中華民國十年四月十四日示 
[江蘇高等檢察廳]  
　　批示　王明言呈批狀悉姑候調卷案核奪此　　陳傑呈批狀悉候卷到再行核辦此批　魏彥龍等呈批狀悉該被告是否犯侵占罪旣未經官廳判决確定即不能謂其無被選議員資格即有爭執亦應以民事狀按照選舉訴訟請求審判廳核辦此批　顧阿培呈批狀悉所請於法不會不准此批　顧二官呈批狀悉准予上告此批　宋象芳呈批狀悉此案旣經松江縣依法受理該民有何陳述應即逕向該縣訴請核辦母輙來　越　此批　陸士才等呈批兩狀均悉仰候令縣依法訊判此批　朱李氏呈批狀悉查陳楫等於去年九月間即經該縣判决宣告無罪案已早經確定何用混凟此批　戴作楨呈批狀悉仰候調卷核　此批　黄萬泰呈批狀悉查此案已由本廳將原卷令發武進縣知事依法偵查核辦矣所請應毋庸議此批　黄再　呈批狀悉准予上告此批　李俊華呈狀悉此案前據泰興縣知事呈卷到廳經本廳於三月二十六日函送同級審判廳核辦在案仰即知照此批　以上四月十四日 
[上海地方審判廳]  
　　判决主文　（民一庭）一件判决邱王氏與邱克成等爲贖田控訴一案主文原判關於邱王氏將邱克成邱克和應分得田兩股共一千三百三十二步另應照據放贖及訟費部分撤銷邱克成邱克和在第一審請求放贖前項田畝駁回邱克成邱克和之附带控訴駁回本　訴訟費用歸邱克成邱克和負擔　一件判决莫家銓與宣蔭周因欠欵糾葛一案主文本件　礙駁回聲明窒礙後之訴訟費用歸被告人負擔　一件决定邵琴峯與王邵氏等因串運花消聲明抗告一案主文本件抗告駁回抗告費用歸抗告人負擔（民二庭）一件判决許宏慶訴盧溢青欵項葛一案主文盧溢青應償還許宏慶洋三千二百三十八元六角五分二釐盧溢青經放借欵七百四十七元應負責領同許宏慶按户指對許宏慶其餘之請求駁回訟費兩造各半負擔　一件判决馬金氏等與順邦等因管堂糾葛准予回復一案主文本案應維持本應本年三月十一日之即時判决聲明窒礙後訟費歸被告人負擔　一件判决李阿天與李克勤因葛田涉訟控訴回復一案主文本廳民國九年十一月十日所爲之缺席判决廢棄之原判關於青村塲上團牛龍港南墩地三十八畝内十九畝一分七釐五毫准李主一管領部分變更之上開之田十九畝一分七釐五毫應歸被控訴人管業控訴駁回本審訟費除聲明窒礙費用歸被控訴人負擔外其餘歸控訴人負擔控訴人繳納預額控訴審訴訟印紙費用洋九元八角發還以上四月十四日 
　　判决主文　（民一庭）一件判决俞龍虎等與張志明爲債務控訴一案主文本件控訴駁回本審訴訟費用歸俞龍虎負擔　一件判决蒯聚昌與胡必　因欠欵糾葛一案主文胡必　應償還蒯聚昌本利洋四十八元正訴訟費用歸胡必魁負擔　一件判决馮天祥與汪榮慶等因欠欵糾葛一案主文汪榮慶應償還馮天祥本洋七十元利洋二元八角起訴以後之利息每月以二分計算付至執行終了之日爲止如到期不能履行時由施文德負責代償訟費歸汪樂慶負擔　一件决定朱葆元與孫靜山執行異譏一案主文本件控訴狀准予註銷控訴審訟費歸控訴人負擔（民二庭）一件决定　土生與顧黄氏借地糾葛一案主文本件控訴狀撤銷本審訟費歸控訴人負擔 
　　批示　一件張永年狀請函廨恊傳由狀悉准予函公共公廨恊助執行此批　一件何城集聲請抄錄由准抄此批　一什蘇湘榮狀請給領由狀悉仰即來案候諭此批　一件支長發狀請銷案由狀悉准予銷案賬薄一本并准來廳具領此批　一件張瑾伯狀請移縣執行由狀悉候再函請慈谿縣知事恊助辦理此批　一件朱曹吳氏交欵洋由准交此批　一件蔡順裕狀領單據由准領此批　一件楊生華狀請銷案由狀悉准如所銷辦理此批　一件王省齋狀請暫緩發給單據由擔狀已悉此經　一件張萬當狀請執行由狀悉准予飭吏依法執行此批　一件吳維孝狀領單據由准領此批　一件陸雲清狀交欵洋由准交此批　一件張仁清狀請執行由狀悉陸雲清業將案欵交廳着即來廳繳證具領此批　一件陸雲清狀領期票由准領此批　一件奚文輝狀請執行由狀悉候派吏執行此批　一件周秋士狀領欵洋由准領此批　一件金榮庚狀交欵洋由准交此批　以上四月十五日　 
　　判决主文（民一庭）件决定沈實昌等與楊春綠選舉涉訟聲請中止一案主文本件聲講駁回　一件决定秦徐氏與龔柳匀典　糾葛控訴一案主文本件控訴駁回（民二庭）一件判决吳嘉獻訴楊舒臣即楊書臣股　糾葛回復一案主文本案應維持民國十年三月十九日之即時判决聲明　礙後費用歸被告人負擔　一件判决虞恆足訴朱愛華欠欵涉訟一案主文朱愛華應還虞恆足借欵洋十五元車租小洋三百四十九角　二百十文又賠償洋三元五角訴訟費用歸朱愛華負擔 
　　批示　一件馬毓葆呈爲防禦後患請求備案由據呈繼母侯氏所生之子應否留養各節當然由爾父主持卑幼無權過問所請備案廳毋庸謹此批　一件吳壽根狀請改拆工作由狀悉查爾聲請狀曾請求分期償還可知并非毫無資力者乃本廳庭訊時忽狡稱無力茲復狀請改拆工作顯見故意玩抗殊屬可惡着即從速遵判清償毋庸瑣凟滋累此批　一件黄文彥狀領欵洋由狀悉着親自來廳具領可也此批　一件錢子卿狀請執行由狀悉已飭吏執行矣此批　一件張仁清狀領欵洋由准領此批　一件盛陸氏聲請抄錄由聲請悉查爾父與陸秀貞因田單涉訟一案并未控經江蘇高等審判廳爲第二審之判决所請抄錄第二審判决書之處應毋庸議抄錄費洋一元發還此批　一件夏瑞邦狀領則田由准領此批　一件施相才狀領欵洋由准領此批　一件陳阿囝狀交欵洋由准交此批　一件劉榮栽狀交欵洋由准交此批　一件劉榮栽狀領欵洋由狀悉查本案保證金已劃抵欠欵業經本廳於命令内示知未便給領此批　一件余廣志狀請拍賣由狀悉　即來廳　論此批　一件張晋陞狀請執行由狀悉候傳周友珊到案訊奪此批　一件黄養峯狀請銷案由狀悉准予銷案此批　一件王殿芝狀請退保由狀悉業已當庭諭知照准矣此批　一件瞿　狀請函縣執行由狀悉准再函催南　縣知事迅予恊助執行此批　一件張振山狀請函縣執行由狀悉准再函催寳山縣知事迅予恊助執行此批　一件何正煊狀請銷案由狀悉准予銷案此批　一件孫尊樂等狀領票簿由准領此批　一件李敬記狀請撤銷一部分並執行由狀悉已票傳矣仰即知照此批　一件王景　狀領證據由准領此批　一件宋金元狀保王錦昌由狀悉所請不准此批　以上四月十六日 
[上海地方檢察廳]  
　　批示　謝爲順狀悉業已蒞騐明白靜候核辦此批　李小四子狀悉本案曾經江北旅滬公民學生聯合會函稱俯賜寛恕實爲德便等情在案訴據　李小四子狀請保釋前來查此案業經本廳提起控訴仰候同級審判廳爲第二審審判所請交保之處暂雖照准此批　龔福琴狀悉准如所請此批　趙鳳卿狀悉准予上訴仰於十日内補具理由書以便呈送江蘇高等檢察廳核辦此批　王錦山狀悉業向警廳調卷矣仰即知照此批　孫艾氏狀悉所　究否屬實候傳集訊奪此批　姜同爕狀悉究已起訴候送同級審廳核辦此批以上四月十六日 
[上海縣公署]  
　　批示　浙江漁商公會代表鄒振馨等呈爲組織同業公會請轉詳立案由呈悉該商等遵照部頒修正工商同業公會規則组織旅滬浙江漁商同業公會擬具章程名册等件由上海總商會證明函轉前來核與定章大致尙符應准據情轉呈附件分别存送此批　李蓮生等呈爲藉災圖呑求諭令遵章　償由查押業改典特定規條第十二條兵災盜刦大水漂失隣火延燒非人力所能抵抗救護者槪不賠償據稱恊大西首包房並未殃及候派員查復核辦此批　董念慈等呈爲環求備案由批已於李蓮生等呈内批示着知照此批　張子祥呈爲慘遭火災求恩維持由批現據李蓮生等具呈應候　員查復再行核辦至稱當户滋擾候咨淞滬警察廳轉行警署派警彈　着即知照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[潯遊小誌（三）] [  紅蕉]  
　　鎭上有高等小學一所初等小學六所每校生徒平均約七十餘人其他子高均入私塾學校敎員課餘惟知打麻雀或酒食徵逐怡豐園菜館無日無此輩足跡有體操專門學校一所新自滬上遷來此校本係潯人所辦因滬地費用甚鉅故遷移至此此間有一特異之點即學生入茶肆者不易覯見此則較他處爲優也 
　　電燈公司及電話公司均通線至震澤電話公司今年方開辦電音尙清晰可通近處各鎭凡長途電話必往公司中通話取費一角接線生尙能勤事且迅捷無滬局稽遲留難之弊可喜也裝一電話每月取費三元電燈則每盞每月取費二元四角與燃煤油之價不相上下惟居户裝燃者尙少公司甫成立即有人編一俚曲云「南潯鎭上閙盈盈新裝電氣燈出去散散心......」由此以觀南潯人風氣猶嫌閉塞並未十分啓迪也 
　　鎭上有花園五處小柳莊等劉氏所築龐園爲龐氏所築皆結構精雅花明石秀極雋綺麗雅之至餘有菊園適園張園亦皆雲閣烟臺錦花異草四時風物無窮足資瀏覽也 
　　除電燈廠外尙有碾米廠一每日可碾米四百餘石有繅絲廠方在招股大約明年可成立開機有造紙廠一所今已停辦廠基即今之電燈廠紗廠去年亦有人建議開設迄未成立南潯之實業惟此而已本地交通除步行外都用船隻富户則用汽油船轎則偶一見之大家婦女都深居簡出羞見男子不脫舊俗即小家婦女傭婦僕婢平時亦恒繫裙較諸海上婦女終年不穿裙者微覺可異矣潯人待客非常懇摰酬酢亦重親戚友朋間之交際稍有脫略往往即爲詬訾無論如何必盡力盡瘁於此婚嫁以後之酬酢禮品尤爲煩瑣可驚他處女兒遷嫁於此者往往不知此間奇異之禮俗爲所輕視畢生不得圓滿之幸福者可慨也 
筆記 
[種桃記（上）] [  長銘]  
　　相思無侶怎說相思苦情願相思不說苦誰是相思侶多情偏是黄蜂無情只有春風休學桃花輕薄游絲不繫殘紅 
　　右清平樂詞賈黛君作余始識黛君於田野間携一小女兒年約五六歲秋水之眸春花之壓一笑一盼嬌憨動人愛憐黛君年纔二十餘言動大類老人以失意於情雙眉鑄爲深鎖此小女兒之天眞蓋其鑰也於時黛君微笑他日余訪黛君黛君所居有幾樹長楊當門而舞似爲主人謝俗士其前有小溪溪中有荇菜有雙雙之水鳧溪上有白板橋通出入入其室室至潔淨役一老蒼頭其沈默如主人余交黛君旣久一日黛君留余宿夜飯時老蒼頭同坐黛君曰家貧不辨主僕禮勿笑也日暮然燭相對黛君忽問曰君視余何如人余搖首不對旣而曰相君之面實傷於情意者有安仁永逝之哀乎黛君曰否否余未娶也時小黛已睡小黛者小女兒名黛君曰余未娶而有女君得母詫雖然君勿詫小黛非余女余弟女也余六歲喪父十一歲喪母有弟小余二歲余之愛弟甚於自愛蓋追惟余母疾亟之日余立於牀下余弟坐於側共聽余母最後之訓言未嘗不與弟相抱而泣也黛君言時容色如死灰已而又曰迨余年漸長知有室家之愛然自重其情未敢效子衿之佻達嘗作清平樂一詞道之（詞見上）後余與小黛之母氏秦相愛好當是時余未婚秦未嫁遂訂白首之盟余曾爲秦書清平樂詞於扇秦笑曰君如磐石妾如蒲葦從此地久在長相思有侶此扇此詞實爲余二人證也不謂女子之情輾輾反側 
劇談 
[戲劇無題錄（其二）] [  半梅]  
　　有人問我演劇是苦事呢還是樂事我說有時苦有時樂演自已不願意的劇本扮自已性質不合的角色强要用不合情理的說白動作作業與技術程度低的人配搭都是苦事能發揮自已理想的技術便是樂事 
　　又有人問我演劇時最苦的是什麽最樂的是什麽我說自已在那裏勉强演我心理不滿意的戲台下人反掌聲如雷的附和著此事比什麽都苦演到眞的藝術臺下寂靜的只有一二人拍手此事比什麽都樂 
　　又有人問我在臺上演劇時臺下人的讚賞與否很能亂臺上人的心要妨礙演劇否我說眞的演劇决不會被臺下人所牽動爲什麽呢眞的藝術一登臺自已便是劇中人連自已的本身也早已忘掉那裏曉得有什麽觀客不過次一等的人就不容易忘掉本身最下等的自然只知有觀客了 
[歌臺業話] [  斧風]  
　　白牡丹小翠花均旦色皆屬京中坐科弟子出師未久之人才演劇海上多所獎掖有北來雙傑歌臺二妙之目荀伶演劇以歌白著于伶登場則表情與腿腰實力稱取派同而略異近者有取卿齋中西湖主故事編爲戲材令牡丹試演已現於亦舞臺上竟不多差而得盡展其長以薈萃之是可謂荀自創之作然創演固非易事名之所歸又非偶然也 
新聞拾遺 
[痴] [  光]  
　　蘇垣穿珠巷胡某業絲娶妻康氏美而賢伉儷甚篤月前康氏忽染肺疾醫藥罔效不數日殁胡某哀悼不已誓不更娶前日胡謂怱夢見康氏被鬼笞因更悲當即至某星相處叩休咎卜者謂康氏生前犯愆應早晚焚錠或可贖尤胡然其言即雇僧尼多人朝夕至靈前唪經並焚冥錠巨萬一時見者莫平不嗤其痴云 
[愚] [  江夏若農]  
　　後馬路某杭莊有軸綢司務某甲紹興人心甚頑固日昨與夥友王某互相嬉嬲王某將杯中餘茶戲澆其身某甲恚極大興問罪之師竟欲上前掌其頰嗣經魯仲連出而排解猶肆詈不已並厲聲曰保我太平三年否則不爾休也蓋紹興人以茶澆身認爲不祥即驅野鬼之謂耳王某不悉此種禁忌一時莫名其妙如某甲者可謂愚矣 
小說 
[社會小說衆醉獨醒（三二三）] [  瞻廬]  
第四十八回 
　　振木鐸苦口警痴人抱花瓶疑心生暗鬼 
華國雖是賀客一分子然而這般婚禮怎說是可賀簡直是可悲可歎婚堂裏面塞滿了許多愁慘的空氣好好一個活潑女青年給那破爛不全的經訓慘酷不仁的習慣半牢朿縛一些兒動撣不得可悲不可悲可歎不可歎說罷長長的　了一口氣轉身便走這一席話分明在興高彩烈裏面澆一杓冷水輕歌慢舞中間篩幾下亂鑼衆人聽了論理也該惱怒然而惱怒的果然很多歡迎的郤也不少但聽得劈拍劈拍從三十二名贈旗隊裡飛出六十四隻手掌聲響原來這輩學生雖然擁着表章貞婦的旗幟然而純是郤不過校長的情面論他們的心理個個愛活潑愛自由對於翠娥的抱牌做親本不贊成所以聽了華國的演說便努力的鼓了一會掌不但衆學生聽得起勁便是站在紅氍毹上的劉貞婦聽這演說也學句句入耳語語愜心一時忍俊不禁便在珠羅紗的　面巾裏偷抬俏目向華國瞟了幾眼一見之下腔子裏的一顆心勃勃的跳個不止翠娥自思似這般的漂亮少年合該有這般的漂亮演說（翠娥只懂得漂亮二字）他的態度他的面貎（不是聆音察理竟是鑑貎辨色）休說尋常人比不上只怕我的吟香（醜語）也只好拜倒下風心裏這般着想便覺手腕癢癢的待要隨着衆人劈拍劈拍的鼓一會掌又恨身在紅氍毹上受着無形的朿縛（原來你也有身受朿縛之時）兩條手腕郤不便自由活動在這當兒翠娥活動不得旁邊捧瓶的春桃郤又全部肌肉都在那裏零碎活動（百忙中夾寫春桃涉筆成趣）話休枝節單說衆人聽了這一席話直把邦平的面皮漲得猪血一樣紅便園的鬍鬚吹得蘆花一般飛呂文甫提起雌雞嗓子連喚豈有此理賈太史浩然長歎道是何言歟是何言歟張中將拍着縣長的肩道演說的少年委實荒唐敢怕是個過激黨老哥倒要防範一下子縣長答道不錯不錯 
[餘潘] [  瀟湘白蘋]  
　　碧紗窓外小院春穠蜂蝶翩躚紅浮綠蕩對此大好韶華而不神怡心曠者殆未曾有然亦有樓頭少婦望陌柳而傷春天末王孫聽啼鵑而恨别深宵殘漏涙染重衾旅館孤燈夢縈故國是則九十春光中固孕着無限惱人處也 
　　攘往熙來浮生一夢花開花落見慣滄桑聽畫梁燕語呢喃似不解人間有懊惱事者底事閒愁愛尋人伴 
　　春來可愛春去興嗟人之恒情也顧數遍古今人眞知惜春憐春者屈指有幾（却酬） 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄錄一項仍以有關常識者爲限其有　涉攻訐個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增酬其字句 
　　（一）投稿不登載者原稿恕不發還 
常評 
[成年芻議（續）] [  老圃]  
　　魏晋以來或以十六歲爲成丁此不合古法晋范寗嘗論之矣晋書載寗議曰今以十六歲爲全丁則備成人之役矣以十三爲半丁所任復非童幼之事矣豈可傷天理違經典困苦萬姓乃至此乎今宜修禮文以二十爲全丁十六至十九爲半丁則人無天折生長滋繁矣此雖論丁役之事可知禮文經典不以十六歲爲全丁范氏所謂半丁即古之所謂長殤古有長殤中殤下殤之别蓋猶古羅馬法及今德國法之階級制而與英佛諸國之定期制不同羅馬法以二十五歲爲長者其下則爲幼者而幼者之中更分爲能婚者與不能婚者二級男子滿十四歲子子滿十二歲謂之能婚不能婚者不能結婚約書遺屬及訂立契約遺轉物權此羅馬法之階級制也又羅馬法男子至二十歲女子至十八歲雖按法不得爲長者然得皇帝之特許可使與長者享同一之權利此即今日德國民法之藍本德法以滿二十一歲爲成年然滿十八歲者可由法庭宣告爲成年但以有利於未成年者爲限並須得未成年者之同意此德國法之階級制也竊謂吾國舊法旣有長殤半丁諸名而採階級之制則今日編定民法除二十而冠之年定爲絶對之成年外似不妨參用德國民法第三第四第五各條之意而以十六至十九爲相對之成年蓋人類體力智力皆由漸發育階級制合於自然實較定期制爲勝而論者或謂强分段落近於武斷然法律定某年爲成年本武斷之事分數期者固武斷矣定一期者不更武斷平英美法系亦非絶對用定期制者英國大法家黑石公著書謂男子年十二可以宣誓盡忠於國家年十四可以同意或拒絶婚姻如能證明其識别力并可以遺屬傳授動產年十七可充遺產管財人年二十一有完全能力可以處分其動產及不動產觀此英美亦參用階級制吾國中殤自十二至十五果能證明其識别力亦當在立法保護之列此不妨參用英法也（未完） 
農業常識 
[桑害防除法] [  憶樓]  
　　桑害有二一曰蟲害一曰病害蟲害之最著者曰天牛一名桑牛口有雙鉗其利如剪新發之條齧之輒折其下卵必齧破樹皮而藏其卵子於皮内治法於樹之本身及大枝上見有脂膏流出之處剔去其皮中有卵如米粒者取而碎之若已成蟲則須尋着蟲所出入之户（户外有蛀屑故易尋）用　絲向户内刺死其深入而鐵絲不能及者用百部草切碎納小甕中用水浸爛封固甕口勿令走氣取其汁灌之此蟲上半月頭向上下半月頭向下治蟲者且於月半前清晨以此法治之蓋此蟲天未明時必出户飲露其出則易於着手失此不治則愈入愈深其樹必死其次曰尺蠖又名偃寸蟲能屈能伸在春季常食桑之新芽治法用食鹽水撒布桑葉卽能除滅其次曰蛄蟖或稱桑蠋有赤白二種狀與蠶同而稍小遍體生粗毛常在初夏時食桑葉葉雖肥大一經此蟲便如麻布而明春所發之葉必不能繁治法用烟筋油與百部汁密灑葉上蟲食其汁則死然宜於初生葉時稍遲數日便成無用小繭之出飛蛾蛾又爲明年留種遺害無窮至如病害之恒見者曰白黴即細菌病初爲暗黄色漸變黑褐色多在高桑低桑則少間或在皮傷及落蒂處因有樹液漏出易寄生也其次曰葉縮病即赤白澁病亦黴屬專生於桑葉之表裏其形似茶水點或有固結成粉粒者大抵外部赤褐色内部白色桑葉罹此漸此萎縮終至腐爛小樹不出十年而枯其次曰根朽即紋羽病亦黴屬初生於細根漸傳主根終達全根或損傷内部致生腫脹其害處有如紫黑色粉用顯微鏡照之有無數橢圓形之胞子由是生絲狀蔓延皮上以阻樹液流通爲害莫大其治法或集乾草於被害處殺之或以石灰食鹽水與硫黄粉洗滌撤布之其預防之法不外高燥清潔通空氣曝陽光而已（乙種酬） 
衛生 
[種牛痘人須具之智識六則] [  丁錫康]  
　　自英國極納氏發明牛痘後天花幾變爲野變人民之疾病歐美各國患者絶鮮此乃人民醫學智識之普及曁强迫種牛痘法律實行之效果也茲因醫學家之研究及多時之經驗得吾人種牛痘須具之智識六條列之如下 
　　（一）吾人如能常種牛痘則可永免傳染天花之危險（初生兒於四個月至六個月間種第一次惟患梅毒及皮膚病者應遲種至九歲時再種第二次） 
　　（二）吾人所得牛痘免疫性之期限雖不能相同大都平均爲七年 
　　（三）身體内免疫性消失後可種第二次牛痘以恢復之 
　　（四）凡人連種牛痘兩次者大約一生能免天花之傳染 
　　（五）種牛痘如能普及各處即可免全國人出天花之危險此公共衛生之最要者也 
　　（六）凡人已種過一次牛痘以後雖傳染天花其病減輕凡離種牛痘期愈近而患天花者其病愈輕（譬如吾人種牛痘一年後患天花較諸兩年後患者爲輕）（乙種酬） 
科學常識 
[㲷氣在自然界之功用] [  芍䔟]  
關於㲷氣者之一 
　　㲷氣與他物化合之性十分淡薄故前名淡氣因其在自然界中多單獨游離而不易與他物化合故今名曰㲷從氣從單音讀如淡蓋新定名詞爲尊重數十年之習慣性故僅改名字之組織而不變舊名之音讀如　氱𣱥等皆然也定名之初嘗徵集國内科學家之意見求得最適當之名詞久之而未有異議然流行亦殊未廣故藉此常識以介紹於社會學說上回卑之名甚高論也 
　　㲷在空氣中占容積上五分之四與氱氣五分之一合成空氣爲無色無味無臭之氣體與他物之化合性甚弱而足以和淡空氣中氱氣之烈性此亦前名淡氣之所由來設空中無此㲷氣則吾人吸氱太濃新陳代謝勢必甚旺飽食未幾忽感枵腹體温高昇若患熱症又如點燈燃炭若在純氱氣中燈油着火熱能爍金一星之火易至燎原充其極不燒燬萬物不止也或此㲷氣之化合性亦復甚强則一朝雷雨電光所激勢將與氱氣水氣相化而成硝酸空中所降不盡爲水而爲硝酸之雨全地之物不論有生與無生金屬與非金屬不完全糜爛不止也研究人生之資養料者講求農作物之肥料者製造火藥原料者無不需㲷而苦其化合性之薄弱遂謂㲷氣一物於人生無直按之功用抑知自然作用由物性之關係調劑而底於平衡者正於㲷之單獨性見其妙用焉此㲷之所以稱㲷也（乙種酬） 
道德叢話 
[西方格言（一二五）] [  謝介子選譯]  
　　良好之職業美於金带（德意志諺）無事者每因無事而驚擾寗再計算而母一失（丹麥諺） 
孝爲幸福之母恕人而母恕已（席勒斯）（ＳＹＲＵＳ） 
貧而知足斯已寓甚（莎士比亞）（ＳＨaＫesＰeure)　　 
　　雌雞之鳴高於雄者其主家可憂（英吉利諺） 
　　是非生冗長之辯論（丹麥諺） 
　　死於晚間進食者多於死於劍者（英吉利諺） 
　　能建高尚之事業者其人斯亦高尙矣（荷蘭諺） 
情慾與氣候之關係[  叔平]  
　　情慾是天然生成情慾的發動亦由天然鼓動世間生物無有不如是的雖然情慾發動期的遲早和發動性的高下均因有種種關係而各地不同其關係之最著者便是地的氣候 
　　情慾與氣候的關係適成正比例氣候熱的地方情慾的發動期早發動性高氣候冷的地方情慾和發動期遲發動性亦低試觀印度人發育很早差不多十二三歲就可結婚這就是地居熱带的綠故但情慾與氣候何以有此種關係又是疑問茲將其理由分三節述之 
　　（一）熱地的人民氣候旣是酷暑再加以日光的照射故其血管膨脹特甚而血液之流通亦很迅速因此營養分的分布全身也格外容易於是發育期早情慾的發動亦特早而性特濃至於寒带適與此相反 
　　（二）凡氣候温暖之地所着的衣服必定單薄熱带地方甚至不着衣服全身裸露因此情慾容易觸動發動期亦由是提早而發動性亦必加高寒冷之處人民多久居斗室之中並全身護以皮革重裘身體不易與外界接觸而情慾的發動力亦因此衰弱 
　　（三）温暖的地方植物繁茂鳥獸很多於是人民的食物儘可取給於此不必再用十分苦力生活非常容易一年到頭安樂的日子很多所費的精力很少所餘的光陰和精力皆可消磨於情慾和生殖方面至於寒冷地方的人萬物萎縮生計艱難日惟謀衣謀食尚且不及還何暇顧及情慾呢（乙種酬） 
識字捷法 
[應用字] [  濟滄]  
　　嶽　同岳第此係形聲字从山獄聲山高而尊者曰嶽又嶽嶽長角貎 
　　喦　山巖也篆文作　从山品象巖厓連屬之形一說即巖字巖古訓岸俗作岩 
　　又有喦字篆文作喦多言也　品相連音聶與喦異按品字雖从三口本作衆庶解不盡與言語有關如物品即指多數物件而言也此宜隨時注意者 
來函 
[楊友林君來函]  
　　本月十二日報載有人指拙作稻田養魚篇抄襲實業淺說詫甚蓋鄙人於該書且素不閱看也乃搜索良久得該書閱後確多相異處按稻田養魚法始自日本本源爲一間有相同亦宜也投稿本爲增進農家利益計初未知其法已有發表也酬勞微事道德爲大抄襲云云謹祈啓事聲明實爲德便實業淺語養魚期郵上備檢楊友林十五日 
 
 
