# 1916 - 135 - 4915541

 

Page 1

 
 
游記 
[羗海雜誌（二）（十）（三）（生入）]  
　　一招鹽商以濟民食靑海鹽產之寫殊爲西北之冠凡池鹽井鹽石鹽係天然之質撈取卽可食不煩熬煉也久其味甘美邊民無不爭購徒以轉運不易漢商無有業此者所運不敷西丹碾三邑之食食户翹首待哺時呼鹽荒夫靑海鹽產遠者且不必論即希勒達布遜一處一倍於花馬池幾雨倍於河東池而連年銷數不及河東什之一并不及花馬池五之一鎖數如是稅則可知今日汛兵林立亟宜招商承運以資接濟矧靑海本境民數驟增異日生聚日衆靑鹽銷路將從此而益廣　額徴入必從此而日加此宜亟求辦法者也 
　　一興漁業以廣生計靑海魚類更蕃無處無之不特海水附近地也漢人每至秋季冬初捕之運入内地歲爲大宗銷數與寗夏冰魚略等而無鱗魚尤稱佳品操是業者常至二百餘人徒以人少道梗每歲止有此數宜推廣是業於招懇亦不無助益一自備駝隻以資轉運草地行程惟駄運最爲艱苦蒙番多方挾制牛馬所載者輕而脚價與駝價則一故駱駝不願受僱而多用牛馬行客亦無如之何每馱每日之價有至銀二兩者而委員所到之處分路查地採辦糧料無日不需大帮　運歲終報銷黃河南北兩路　價逾五千金曷若自備　匹募夫牧養馬騾牛三者所費較巨不如專用駱駝駱駝館養最易行路最便計草地一駝之費每年祗需銀四兩較内地馬騾一歲之食僅七分而一行路時前後聯串相繫一夫牽駝六七頭無需多人照管今試養駝二百頭歲合銀八百兩募夫四十名每名月給工資銀七兩歲合銀三千三百餘兩合計不過四千餘兩所省將及千金計設墾務局五處每局撥夫八名駝四十頭已屬敷用再於丹噶爾貴德大通三路各建屯糧所採辦軍需源源接濟行役無後顧之患彼族無留難之方有多少便利 
　其他招墾辦一切普通方法等于老生常談皆屏而不錄以上所列者靑海墾務非此不得暢行至不畏其難不厭其繁不視爲具文是在當事者實力進行耳是時報墾者已集有千數百人盡係西寗丹噶爾兩處土民領丹噶爾界外羣科地者羣科地主爲和碩特南右翼後旂台吉台吉已故本支無人承襲其掌事章京名丹增者現充靑海長官署蒙文繙譯茲由墾務局給札俾充辦墾員以符余首條所議又命各員自聘鄕導加給公費先買駱駝五十頭募夫十名黃河南派四成黃河北派六成撥交委員應用貴德屯糧所着稅局員兼管丹噶爾屯糧所着鹽局員兼管以節經費初次放地俱在近邊轉運一日可達沿途暫不設站此三事先用余議時舊部早已會集行裝早已備齋擇七月八日由西寗出發兩日抵丹噶爾墾户紛紛請隨從出關余止之曰此次出關仍由近及遠所放地畝按報墾之先後步步而前不能後先越次衆人勢不宜坐待且先歸去俟余放至何處先期自來通知招之則來不招毋自往也余以番性反覆無常雖已交地究屬情有不甘放墾時橫生枝節自屬意中之事且壯丁屯聚一隅一時不及領墾身無執業難保不滋生事端不能不阻其隨行也次日由丹噶爾西行三十里入靑海界至羣科灘全隊駐于福海寺 
 
 
 

Page 2

 
 
時評 
[團結力（冷）]  
　　或問今後中國之前途如何對之曰有團結力者勝團結力大而且强者得最後之勝 
　　閱者不信我言乎試以往事證之北京政府得以有今日者其果何所恃乎如以人之才能學識論則國中之人勝於北京政府者多矣乃自辛亥以來羣以大權讓之者以其有一部分人之團結力他人勿能及也使無違背人心之帝制發生以自分裂其團結力則其團結力固可暫時稱豪於中國也 
　　觀往事知將來則今後求勝之道舍團結力莫由團結力之由來其一其主義須正當其二其行事須順人心其三其同事之人須泯小爭而求大同有此三者團結力自愈擴而愈大愈久而愈堅最後之勝不待他求矣 
[命令]  
　　五月十六日大總統策令劉德政給予三等文虎章陳荆玉邢士廉鄭英啓李盛唐朱福庚鄒濟楊雨霖熙洽馮舜用均給予四等文虎章此令 
　　又令王濤劉泉黃家惠均給予四等嘉禾章此令 
　　又令張濟光授爲陸軍少將此令 
　　又令　任命蔡運升爲黑龍江政務廳廳長此令 
　　又令孫紹堂授爲陸軍步兵上校此令 
　　又令申振林授爲陸軍少將富連瑞加陸軍步兵上校銜此令又令陸軍部呈請將陳元勳王震東滕繼周王季常張煇煌均加陸軍步兵中校銜應照准此令 
　　又令司法部呈請任命查履忠爲京師地方檢察廳檢察官應照准此令 
　　五月十七日大總統策令外交總長陸徴祥呈稱因病辭職著給假一月安心調理假滿即行視事此令 
　　又令特任曹汝霖兼署外交總長此令 
　　又令周際芸給予二等文虎章此令 
　　又令張心　給予三等嘉禾章此令 
　　又令鮑宗漢給予三等嘉禾章陳賓雍給予四等嘉禾章此令又令盧鳳書給予三等文虎章倭興額傅豪泰劉貴龍趙景忠給予四等文虎章汪樹信王登高吳佐書楚道岳均給予五等文虎章此令 
　　又令王定邦給予四等文虎章此令 
　　又令趙鶴年給予五等嘉禾章此令 
　　又令國務卿呈請將統計局參事唐桂馨恩華閣毓善沈爾棻均仍叙列三等應照准此令 
　　又令盧鳳書授爲陸軍少將倭興額傅豪泰劉貴龍汪樹信王登高趙景忠均授爲陸軍步兵上校崔榮錦叚大楫均授爲陸軍砲兵上校此令 
　　又令將軍府呈請任命劉有璧爲秘書應照准此令 
　　又令參謀本部呈請任命張樹聲爲陜西陸軍第一混成旅參謀長應照准此令 
　　又令參謀本部呈陸軍第六師一等參謀官李鉞因病請予免職李鉞准免本職此令 
　　又令參謀本部呈請任命關麟書爲陸軍第六師一等參謀官應照准此令 
　　又令參謀本部呈請任命孫占元爲松滬護軍使署少校參謀應照准此令 
　　五月十八日大總統策令棍布蘇倫晉封親王此令 
　　又令陸軍都呈請揀派營長員缺應准以貝敬山充任陸軍第二十八師騎兵第二十八團第一營營長此令 
　　又令陸軍部呈准吉林巡按使王揖唐咨請以胡國鳳接襲世管佐領應照准此令 
[專電]  
　　北京電將以府令取消紙幣不兌換院令 
　　北京電外國銀行團儗中交劵照舊兌付收後由兩行劃付現欵 
　　北京電提議紙幣停兌預防危害辦法（一）另訂軍警聨防法（一）詳定軍警獎章（一）必要時宣布戒嚴手續（一）研究中外各地面要要點　　北京電益世報載傳此次寗議不協時叚即引退馮組内閣說又政府否認退位已示决心將心將軍府併入内閣附設軍事參議廳　　北京電孫寶琦決辭職已避津 
　　北京電内法兩部會核司法共助事務懲獎條例飭行蘇巡按遵照 
　　北京電鄂巡按保張壽鏞才堪大任交院存記 
　　北京電文官考試受中學試驗者千三百四十八名二十二十一兩日在國務院給卷 
　　北京電同蒲路股二期還本將届部限六月底止逾期不換無效 
　　北京電加陜北陳鎭帮辦軍務不就現議特任全陜督軍 
　　北京電某長官辭職將以曲同豐升擢 
　　北京電張弧辭呈昨到京將照准以姚煜繼之 
　　北京電中央據虞洽卿等電絲茶上市速籌救濟交財政委員會核議 
[譯電]  
　　北京電南京會議行將舉行政治運動暫告中止衆所注意者爲財政現局政府並未正式請助於外國銀行惟間接探問甚殷足微政府若稍得銀行家鼓舞之言即擬正式就商以期得助也上海諸事平稳此間已受良好之影響政府允承認外國銀行濟助之欵爲國家之債務惟此京中交兩行之地位與上海兩行逈不相同上海之債務甚有限北京則近來市上通用之紙幣中交兩行佔多數以兌換之易故流通較外國銀行紙幣爲廣中外人幾全用之且以聲望甚高故存欵源源而至其負債之額甚大必助以巨欵始克有濟外國銀行今有之現資僅足自用且早未有備故非由上海運巨欵至京無從下手此事一時似難照行中國當道自認北京兩行發行之紙幣共有四千萬元恐尙不止此數又謂兩行現存洋三千萬元大約其實數僅有十分之一今無論如何必先切實查明兩行之　位知其負債實　然後始能撥欵助之（十八日） 
　　南京電各省代表已抵寗張勳亦至昨曾會宴定二十日開會（十八日）以上字林報　　北京電西安消息謂渭河北面騒亂頗甚大約因黨人起事之故官軍已退出三原涇陽陸將軍以大局危急情形通告城内西人請聚居指定之　以便特别保護（十八日）路透電　　北京電英文京報云自昨日起北京濟南之 
電報交通中斷濟南恐有重要發展 
　　（十九日）德文報 
[特約路透電]  
　　倫敦電今日下院外部副大臣薛西爾稱中國革命情勢迄無減退之象停付現金令不致損礙中政府對於外債之義務英政府當採取保護英國在中國財政利益之必要辦法（十七日） 
　　倫敦電北京電云消息靈通者謂停付現金令由於銀行存資空乏鈔票發出太多之故聞稅關所入依據條約可以要求付現者足以抵付所有之外債（十七日） 
[東方通社信電（日本人組織）]  
　　東京電外交陸總長現已請假陸爲精通外國事情之人已知大勢旣非袁政府不但此也帝制問題就其主義已有反對之意見早有辭職之意惟未得其機會耳近者駐日公使陸宗輿歸國聞悉日本實情益知外交之困難辭意因之益堅此次請假不過表面之事其實陸不再就總長之職云（十九日） 
　　南京電南京會議張勳倪嗣冲之意見似不必與馮國璋之意見全然一致又所謂各省代表之中有受該省委以全權者亦有奉命凡關退位及他重大問題均須一一電請將軍等之示故多推測此次之會議急難得其結果云　　（十九日） 
　　南京電駐江北混成第五旅之三營奉調移駐南京現由民船運抵下關（十九日） 
　　漢口電漢口警察廳長周際芸廳署門前昨十八日午後十時半有人抛擲炸彈周廳長幸免被害惟炸斃行人老幼各一人（十九日） 
　　東京電日本貴族院德川議長之發議組織俄國視察團目下正於各派選出委員六人該團定於八月十四日由東京出發豫期十月八日歸國又衆議院目下亦有組織議員外遊團之議（十九日） 
　東京電曩由閣議决定擴張製鐵廠並改正該官制之件已由十八日官報公布其要領爲職員之增加並新設製鋼分廠等（十九日 
　　東京電美國之移民法案尙未經上院委員會正式修正唯據内報大統領與委員會之問大體使日本滿足程度之協議已成（十九日） 
　　東京電上海外國銀行團之援助兌換問題大足惹起日本之注意一部有力者之議論以中國政府之禁止兌換果爲正貨缺乏與否頗爲疑問或且係爲收集現銀之策若然則此援助洵堪考慮之問題（十九日） 
　　東京電丹麥國都電云有謀暗殺德帝及德太子之事發覺預此謀之多數　平和論者被捕（十九日） 
　　東京電官場得電謂法政府於五月十四日禁止左記之物品輸入酒精利久　酒裝飾用羽毛陶器磁器裝飾華美之帽子手套汗衫襪子絹布製被　類壁紙印刷書皮革製品金銀細工及鍍金製品人造寳石類銅製品亞鉛錫等之合金製品珊瑚貝細工品漆木箱類扇子　扇類上等刷類古代武器類毛髮製品婦人帽子類絹製傘類 
　　（十九日） 
戰電 
[其一（英人路透電）]  
　　巴黎電今日下午公報之特點乃德軍在凡爾登續攻被敗敵軍以榴　進攻摩爾化末山邊完全失敗又在錫哇芒田莊進攻亦未得利未　河兩岸及香巴業砲戰頗烈法機十三架攻擊凡爾登與美的間火車站與露營及聖米葉爾之德軍交通戰壕曾見起火數處另有法飛機一隊以炸彈擲擊美的火車站及美的至錫盎維勒之鐵路法飛機擊落敵飛機一架（十七日） 
　　倫敦電海格將軍報稱今日砲隊及戰壕臼砲戰事大爲活動昨夜英兵兩隊攻入羅克蘭柯爾北面德軍戰壕殺死敵兵數人繼乃退回維米山脊地雷陷穴之　事仍在進行昨有天空戰爭二十七次敵飛機損毁者三架英飛機未回者兩架（十七日） 
　　彼得格勒電今日公報云兩軍現復活動德軍在米托至克納士堡鐵路境圖用煤氣進攻爲俄軍擊敗俄軍在哇萊加西而進攻土軍在狄亞比克方面取攻勢爲俄軍擊退（十七日） 
　　羅馬電今日公報云奧軍以重兵在陣線各處續行攻擊而以台洛爾南境爲尤甚悉受重創而退但特拉格諾洛山谷與阿斯狄柯上流之間奧軍砲火猛烈結果意軍又棄前陣地位若干（十七日） 
　　倫敦電比海濱外有海軍戰事（十七日） 
　　倫敦電土砲隊擊毁英國小鐵甲艦一艘死傷各二人（十七日） 
　　倫敦電今日麥根納氏在下院稱政府不欲散收外國茶之進口稅等於印度茶之出口稅惟帝國境内所產之茶可否減稅乃辯論之問題（十七日） 
　　倫敦電丹倫特氏稱愛士葵本星期内將由愛爾蘭回倫敦（十七日） 
　　倫敦電地方自治部副大臣在下院稱政府已議定辦法無論已婚或未婚之兵士遇有困難時政府可每年津貼多至英金一百零四鎊爲限（十七日） 
[其二（德人德文報專電）]  
　　柏林電德軍大本營十七日公報云蘭斯西南地雷轟發且有手擲榴彈戰事末斯河兩岸雙方砲火極爲劇烈法軍進攻三○四山南坡爲德軍砲火所阻雙方飛行家甚爲活動德員伊美爾滿在杜愛西擊落敵飛機一架又英飛機一架被敗降落軍官兩人未受傷均就擒（西境戰况）敵兵一枝隊圖攻伐爾達河境之德軍陣地受挫而退（東境戰况） 
　　維也納電奥軍大本營十六日公報云奥軍於南鐵洛爾陣線進攻助以精强之砲隊奪獲亞里們特爾山脊蘇加拉山谷福爾加里亞商原特拉格洛拉山谷維夫里土南面敵軍第一道防線是役俘軍官六十五員内有大佐一員兵二千五百人獲砲七尊機關槍十一枝且擊落敵飛機一架砲戰延及全陣線内有數處甚爲劇烈奥軍在杜白杜高原激戰後攻入芒法爾康東面敵軍戰壕俘軍官五員兵一百五十人獲機關槍一枝日前奥軍奪獲桑瑪蒂洛西面之陣地雖經敵軍猛攻仍能固守奥軍於此俘軍官三員兵一百四十人獲機關槍一枝戰品甚多敵飛機以炸彈擲擊柯斯丹琪尼加及用作醫院之屋數所未釀損失奥砲隊轟擊泊拉伐附近及土爾滿之敵軍地道該陣線之步兵交戰數次奥軍俘軍官一員兵一百十六人（奥意戰况） 
　　維也納電奥軍大本營十七日公報云奥軍現向亞里們特爾山脊進發奥軍已佔據福爾加里亞高原敵軍陣地且攻入特拉格洛拉境逐走摩斯琪里之意軍夜間强襲羅夫里土南之柴格拉土太奥軍於此數役共俘軍官一百四十一員兵六千二百人獲砲十三尊機關槍十七枝（奥意戰况） 
要聞一 
[英文京報論南京會議]  
　　十六日英文京報云南京會議原定十五日開幕今因各省代表多數未到遂展緩會期大約延至二十五日當可開會代表已抵甯者僅贛皖燕三省餘者聞已大半在途尙有數省雖未電覆亦必步他省之後塵此會之結果在今日誠未可斷定然其可以貽害國家則固衆所共認者也衆意各省代表對於南京所擬之辦法未必有敢建一議敢發一言者此會不過爲尋常官樣文章馮國璋主 
 
 
 

Page 3

 
 
席發言他省代表旁坐聽命僅說是不錯三字而已預料所謂會議者不過幾場宴會終以一致贊成之票决附和馮氏辦法並舉馮氏爲忠於中央諸省之代表以與南軍在寗或在滬議和耳 
　　由是言之南京會議者非和局會議乃數省之仍在北京政府有名無實之權力下者之會議也質言之此會之目的乃一面挾持北京一面藉力於不合法之憲法提出條件以强迫南方也發起南京會議者即仍在各省中主張袁氏退位之人今若謂馮國璋與北京意見融洽毫無隔膜或謂北京信任馮氏不疑其宗旨則直荒謬之言耳讀者盍觀政府通致各省駁斥南方組織新政府之電文乎其最後一段最有關係電文先則極力辯明現今元首之地位如何合法如何不可動搖繼則勸令各省向馮張倪三人陳述關於總統問題之意見故此電簡直是北京通諭各省關於南京會議之切實訓令而已 
　　然則馮國璋將服從北京訓令乎記者未敢斷言須俟諸他日見諸事實而後始能知之惟馮電有袁總統應暫負維持責任以顧大局一語其意顯與袁必留任以保大局過異此爲吾人所不可不知者蓋馮電含有總統一席另行選舉之意也故南京會議之結果將來有二一爲决定袁政府生命之一種裁判一爲馮系新黨派之成立少數省分如贛鄂等或不以馮爲盟主爲然但强力所在多數必附和之今試觀各省對於南京號召之態度即可推見之如各省果自願聽依南方之號召也則各省之心目中確以南京爲總握操縱之權者矣但吾人所應知者南京會議乃北京與南京間力量之試驗若謂爲北方與南方間力量之試驗則不可也 
　　近日京城傳說袁知事不可爲乃以大位可退北洋派之勢力不可不保之說暗告馮氏其意蓋謂已願退位而欲北洋派中之一人如馮叚者以繼之也馮聞此言後遂有目下之作爲此說確否雖不可知然頗近情馮氏殆因此而力唱袁受淸廷委託而任民國大總統之說乎然則自信有繼承大位之大望者將如何興高采烈歟噫時局已極撲朔迷離矣馮氏雖於屢請退位之後似已與張倪握手然其態度終不明晰自國務會議撤除退位議案後時局較諸停戰中之上月更屬曖昧聞段祺瑞曾經袁氏面允退位段　擬定退位議案交國務會議討論又聞國務院所擬討論者乃袁氏退位如何保存顔面之問題故段祺瑞根據此義電告南方廷長停戰期限迨南京會議之說發生後二日袁即以退位問題須由南京會議解決謂退位議案應行撤回段氏對之如何答覆吾人無從知之但段氏今處於極爲難之地位則固無可疑也第國人不能因段氏之爲難而爲之曲諒蓋以新國務院之舉動直同兒戲耳 
　　記者試言南方之態度一言以蔽之曰合於憲法而已凡朝三暮四之手段决不爲南方所承認廣州組織臨時軍政根據憲法奉黎副總統爲大總統一舉卽可爲南方决計欲求合法解决之明證觀此而可確信無疑於南京會議之不爲南方所承認矣南方早知思想陳腐之北方武人不能依據憲法和平解决否則何必宣佈奉黎氏爲大總統乎此間帝制報所稱南方允於南京會議後在滬議和一說乃試探之詞帝制報又謂梁啓超已由香港赴滬參與和議唐少川鍾文耀允爲南方代表云其實此種言論欲誘引中立諸省贊助南京會議俾得留袁在位之决議耳記者確知梁啓超等曾允於袁氏退位後派代表赴滬議和杳梁氏發此言時南京尙未表示其對於總統位置之態度也 
　　今日馮氏所行者大約仍爲一種雙方敷衍之政策今或仍與南方秘密接洽旣委婉陳述似有理由之託詞又允及時起事惟南方領袖從已往之經驗今悉北方武人之心術記者知南方將有舉動以决定馮氏究竟抱共和主義抑抱武人專制主義也附和南京之數省前則力助洪憲則深附和南京翻雲覆雨其贊助之力極不可恃馮氏亦當有所知若謂有此無脊骨諸省之扶助即可弱南方之勢力則囈語耳 
[李烈鈞抵南寗紀]  
　　（一）抵邕情形昨（六號）晨六點鐘陸榮廷都督由武鳴坐兵輪到邕江寄椗水閘門外聞雲南護國軍第二師總司令李烈鈞將到即在兵輪暫候八點半鐘李至陳護督當即到李所乘電輪迎接歡悅之氣溢於言表李陳上岸旋相携轉入廣西第一號兵輪與陸督相見李稱陸督爲中外傾慕之大英雄精神體魄確足當南天一柱之稱又稱陳規劃周詳甚爲中國前途所利賴陸　稱李爲首先發難維持民國之功人寒暄片刻李總司令旋又與陳廳長李參謀長溫道尹鄧知事雷君惠南周旋畢始與陸同入都督府東花廳駐節 
　　（一）開會歡迎邕垣各界假座南寗總商會開會歡迎李總司令烈鈞陳護督炳焜陳政務廳長樹勛陳警察廳長凱水上警察廳長施南寗道尹溫邕寗縣長鄧軍械局長田曁其餘都督府參謀等均先時到會紳學商各界要人均於午刻一鐘時入座蹌蹌躋躋不下二千人李公參謀長成及君先到會由招待員招待入客廳與陳護督等會談少頃李公乃蒞會與陳護督及各界代表坐晤片刻後卽搖鈴開會隨由陳護督曁紳界代表雷惠南商界代表陳德卿學界代表李子亮君等請李公就席其餘各員各界以次就席惠南君承護督命宣佈開會理由畢即由陳護督敦請李公演說李公登壇座中鼓掌聲動備極忻慕之忱李公還禮後乃從容演說約一小時演畢讀歡迎詞者乃以次致詞於李公而退是日天氣暑熱人多地狹陳護督恐衆或不適乃令惠南君宣布散會故未有來賓演說散會後復同退入客廳茶話片時李公始興辭轉赴江西會館歡迎會去 
　　（一）發表意見李烈鈞抵邕後暫駐都督府内邕垣某報記者赴府請謁當由李公派出其副官李協成君接待約半時許李公乃出見云因在途感冐精神少疲所有意見甚多次日到商會時再詳細發表記者乃將近日之調和曁總統承繼軍府組織等問題爲問公云舍袁氏退位外無調和之可言而袁氏戀位之心又爲路人所共見今日非整我軍旅儲我軍糧爲直搗黃龍之計不爲功也至承戴黎副總統之應否今日可無庸研究若西林今爲兩廣都司令名稱似不甚妥在愚意不如直以大元帥推之爲宜據　國制於大總統亦無碍惟現在粤事未大定湘贛閩三省之態度未甚明昨接梁任公來電擬舉唐都督爲討袁軍軍長是亦一時權宜之計南省大局奠定再行推舉大元帥亦未爲遲也然鄙人近日所汲汲者惟一臨時政府問題政府一日不成立外交效力一日不發生雖云有一軍府之組織然非完備機關對外仍有未便願大家留意至軍府地點就首義論似應在滇就交通論則宜在粤今兩相比較實以在粤爲宜　軍事外交均甚便利也記者乃興辭而退 
[日報所稱濰縣問題（二）飄萍]  
　　記者旣於昨日本報上略述日人之所謂濰縣問題今讀東京續到之報紙關　此項問題北京方面與日本方面互有抗議茲先述北京政府對於日本提出抗議之條項如左 
　　（一）山東鐵道輸送武裝之革命軍 
　　（二）石浦大佐率兵要求開城與退兵 
　　（三）拘留濰縣知事於日本軍隊中 
　　（四）日本軍人有與革命軍聨合爲之援　　助者 
　　尙有其他之件日報紙稱之曰支那政府之逆抗議日本政府曾於本月十二日特開内閣閣議决定對於北京政府提出抗議之抗議其回答要點　　（一）輸送武裝之革命軍爲必無之事蓋火車中外人乘坐者甚衆日本决不能爲此不守中立之事 
　　（二）石浦大佐僅要求面會張師長得對於日本居留民加以保護之證據並無要求開城及退兵之舉 
　　（三）濰縣知事自行託日本保護不得謂爲拘留 
　　（四）日本軍人無加入革命軍之事 
　　右之回答十二日閣議决定後已訓令駐京日置公使而依他報則日置氏即於十三日赴北京外交部對於北京政府之抗議逐件回答以外更進而提出如下之抗議 
　　（一）日本兵之銃殺（二）日本商人之斬殺（三）濟南日本武官邸投下砲彈及切斷軍事謂線（四）向列車開砲（五）日本人家屋侵害（六）守備隊警戒之受妨害等 
　　然各報又一致再三言北京政府欲利用外交以促南北之妥協令御用報鼓吹日本之野心一方以欺國民一方以失日本在世界上之信用爲日本所不能默過云云鳴呼山東當道措置之失宜致演外交如是之失態誠足令人痛恨千萬者也 
[西報述周村之情勢]  
　　京津泰晤士五日周村通訊云周村情勢漸有進步黨人仍握治權北軍來攻之說一時斷難成事實周村駐兵不多泰半已分赴隣近各縣佔領城邑鄒平於黨人馳至時供給銀兩千兩馬五匹並設盛筵以待之地方得免流血之禍聞縣知事尙留鄒平以安撫亟待保護之人民長山知事業已脫逃以致地方大受匪徒之累村中農民須以其　分給窮鄰否則不免騷擾周村附近村莊頗多盜匪常肆虐其間星期五夜某國人四名至周村附近之某村之四周有牆圍繞某國人向内放鎗要求放門村人置之不理門終不開用舍之他適旋至左近無牆圍繞之一村開鎗數響覓得一容貌不俗之村　告以從司令部來擬借銀五百兩此人無以應之遂被拘至周村後以次晨十一時半來城繳銀之條件而釋放之周村仍有若干搶案黨人謂凡有代表之處始可保護黨人亟願商民開舗營業凡遵令開門者黨人確保護之周村允助之軍餉刻方徐徐收集幸有人出而擔保周村當村當更可有保全之望矣招兵事宜今仍進行記者未見其在城中操練但城中似無多兵若輩果何往乎非記者所得知也都督吳大洲（譯音）自稱雲南護國軍所委但在濰縣則另有一都督且係南方他方面所派者並自稱挾現洋二百萬元其財政地位較在此間籌欵之吳都督爲强不知袁氏退位後此種所謂都督者能免彼此交閧否 
[湯郭軍隊在湘鬨戰]  
　　字林報云昨得消息知長沙曾有巷戰星期一日晨間郭人漳司令之兵千人與湯將軍之兵五千人開戰歷十二小時死者二十人郭兵被擒者頗多郭已逃出長沙長沙城内已安堵如常惟大局則仍不穏據最近消息此次變端平民死者十八人兵士死者四十人傷者四十二人當道懸賞銀萬兩購拿郭司令 
　　又聞此次事變乃由郭人漳希圖起事未果蓋郭奉湯　銘之命招募警兵二千名保護礦產郭乃招至萬人之多事爲湯覺因急發兵攻之　　出不意故遭失敗 
[倪嗣冲來寗紀]  
　　倪將軍日前來寗籌備會事與馮上將軍將應行開議各項問題計議赴徐與張上將再行協議定於十九日偕同來寗開會現届會期不遠張上將軍因魯省防務緊急不克離徐已派徐州鎭守使張文生參謀長萬繩栻代表至寗與馮倪兩將軍籌議一切倪將軍以此會關係甚鉅特於昨日下午六時由蚌埠率帶安武軍三營渡江馮將軍派汽車迎接入城即就安武軍第一路統部爲行轅所帶軍隊駐紥對面定湘王廟内四園防守當晚即赴軍署謁會馮將軍密議許久始回是時各省派來之代表均在貢院街長松東號讌會係馮之參謀長師景雲筵請聞倪已到遂散宴齊至行轅謁見倪一一接見諮詢來意均無劃一之政見擬於明日（二十）開會再行討論齊使派諮議姚國琛爲招待員寗垣軍警各長官往來一夜車馬未絶 
[南京快信]  
　　馮將軍發起之各省代表大會外間傳說頗不一致頃又據軍署要人傳述云中央前日有電致馮將軍係對於此次大會特予馮將軍以種種特權藉明中央倚重之心跡（一）和局解决准其有自由斷决之權（二）中央提出和局之議案准其有酌核之權（三）和局不成倘出以决裂准其有參預重要軍政之權證以他方面傳聞互異姑誌之以觀其後 
　　各省將軍巡按代表抵寗者已有二十餘人 
　　齊使昨日（十八）赴軍署密議各省代表亦列席聞此會仍非正式會議 
　　聞蘇省　設籌防專使蔣雁行此來即爲此事 
　　張勳派赴安慶接收將軍行署案宗之顧席珍昨由皖來寗旋卽乘車回徐 
　　中央特派部員來寗坐提解欵入京 
　　田憲章已在北京招足禁衛軍退伍馬隊一團不日開拔來寗 
　　軍署現籌備製造射擊飛機之雷彈 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京備戰與南京會議]  
　　關於南北和戰事宜外間傳說甚多政府亦確曾秘密籌畫戰事之預備昨據密息未來之戰事恐必演成事實蓋政府已擬定决不退位而南方民軍仍力主必須退位如此互相堅持則和議終必歸於破裂和局破裂則戰事必須再開政府之亟亟　籌趕議者即係爲此至於最後之孰操勝利大局之如何糜爛外人之如何干涉均所不計大約正式宣戰之日或卽在南京會議解决之時此數日間又經迭開密議籌畫作戰上之種種預備據聞最近研究之大略業多依次解决其中各重要之點係爲五項計外交上各困難問題已解决十分之四五財政上各困難問題已解决十分之七八軍機上各困難問題已解决十分之五六軍需上各困難問題已解决十分之五六疏通未獨立各省之意見問題已解决十分之八九俟再經繼續開議數次即可得完全之解决一似確有把握者至果能切於事實與否尙未可知 
　　公府消息十六日叚國務卿奉諭分知各國務員及特派臨時加入國務會議之參謀總長王士珍參政梁士詒等並令速電財政總長孫寶琦來京於十七日在公府豐澤園會議要政等語據聞爲延長停戰兩星期又將届滿南京會議結果尙難盡知所有善後計畫亟應預爲審核用備逐漸實施並須將分飭各省進行籌備之件早爲議定通令飭遵等政聞此項會議預定爲聨席制連開兩日又得某方面秘息十六日國務會議時因議撙節政費統一軍權起見某總長曾建議將中央將軍府先行裁併内閣設軍事參議廳其統率處是否併入另候裁奪未知如何取决 
　　宣武將軍馮國璋十五日特專致段内閣重要密電一件據聞内容特提出關於時局議和大會舉行時雙方應行互相遵守之件多端其中最關緊要者爲兩項一雙方提出之條件經過該會多數政見表决後自當遵守履行不得再起異議及拒駁之事一雙方提議之件凡有不合法律經該會認爲無效者自當撤回聲明取消又聞段氏對於議會雖表同情而態度上尙抱種種之悲觀十六日據某要人述其原因蓋此會雖可望成立然關於權　上之施措頗極不易於前途實含有種種之困難云 
[停兌令與外交團之關係]  
　　十六日天津日報云此次京津及各地方商民紛紛向中交兩銀行要求兌現其原因外間所摶者不一由停止兌現之國務院令觀察時足見中央政府之財政狀態瀕於死地而該兩銀行内容亦漸呈露到底不能兌現致使中外人民愈抱不安之念誠愚策也然現時所以不能不出此愚策者猶大病人當臨終時而施以一筒之食鹽注射不如不施之爲愈也吾人對於其臨終之苦痛非不表其同情然臨終究難免此時起死回生妙藥即在項城退位此吾人不得不警告者也此國務院之存在不外表示項城地位之存在即存在一日中國人增一日之不安與苦痛並使外國僑民不安或生輕侮之念益加增大此等國務院令安能澈底實行蓋國務院縱令中交兩銀行紙幣一律通用實際上今日北京所發行之紙幣僅通於北京天津所發行者僅通用於天津外省所發行之紙幣鮮有通用也由國家銀行紙幣流通上觀之中國各省各都市已離中央政府而有自由獨立之勢况南方各省已漸宣布獨立北方各省民心亦似漸離中央政府此其事實漸明暸矣據聞北京外交團關於此事已開交涉其目的非從根本上解决不過一時的耳至所謂監視則事實上之效果仍無有也 
　　又京報云前十五日在北京之五國銀行團代表因中國政府禁止兌付現欵發布院令特開會議其内容關於鹽稅收入之不換紙幣實有多少妨害蓋鹽稅爲五國債權之擔保不換紙幣不能付交外國債權者固不待言即各國在華所設之銀行亦拒絶收受此項紙幣然則今後有無憂虞又其對付方法有成算否其結果擬向鹽務顧問丁恩氏提出質問 
[停兌聲中之都門官商界]  
　　自中交兩銀行停止兌現後一般商民對於日常貿易頓呈畏葸之有象日復一日恐有無形罷市之勢財政部有鑒於此星期日晨由次長趙椿年氏函約交通次長葉恭綽到部協商補救方法對於十二日之國務院令有議請變通辦理之說又昨報所紀後門内黃化門豐源糧店呈交罰欵警區不收紙幣勒索現銀十元一節茲據續函謂罰欵交紙幣乃十二日北京中一區警察署之案該店所交納者實爲交通銀行票六張一爲五元五爲各一元當經照收完案令繳現銀一層尙非事實惟經此罰辦之後商民迫於官威多不敢再有異議而隠隠中之呌苦連天則隨處皆是矣 
　　順天時報云據某要人云日前國務院令第二號突然頒布禁止中交兩銀行兌付現欵頗惹人疑惑茲探其内幕當時與聞其議者實占少數由梁士詒周自齊兩氏所主張僅用十五分鐘時間即行議决如財政總長孫寶琦外交總長陸徴祥皆毫不知悉近傳孫陸兩氏提出辭職呈文其原因亦即由此又聞該院令未發布以前早知機密之中交兩行某要員等迅速自行兌取現欵飽充私槖免受損害所謂近水樓臺先得月者是已 
　　英文京報云京中各官署向以自行舉債發放主管經費爲常例所謂財政部所謂豫算案求諸中國决不能以外國之意義繩之此亦怪現象也近因金融枯竭各官署對於銀行旣無可騰借於是窘象百出農商部對於某南紙店曾出一百元有零之銀行支票持往銀行竟被拒絶審計院亦有同樣情事且上月官俸每人一律暫發百元惟俸額在百元以下者得發全數其餘官署尙無此等窘象而平政院長錢能訓且向院員宣言彼已籌得一宗欵項足敷本衙門三月之用以此各自謀生惟長官之力是視財政之棼亂可根豈能持久乎 
[林長民臨去陳詞]  
　　國務院法制局長林長民昨日具呈辭職其呈文云竊本月六日奉策令任命林長民爲法制局局長此令等因猥以庸才夙蒙知遇當大局紛擾之日尤長民圖報之時奉命悚惶敢辭勞瘁不意日來天氣驟暖孱軀以病肺久羸感受炎風觸動舊患醫云肋膜發熱證屬重候非旬日間所能奏治法制局尙未就任新舊之交不能循事請假懸置無人不得已擬懇大總統曲賜鴻施竟予開缺另簡賢員即日視事以重要職長民不勝感激惶恐之至抑長民更有所欲陳者法制局爲法令起草機關凡一法之制定一令之頒行起草之初必先尋其根據然後乃有條而不紊憲法未定民國約法實爲萬法之源臨時約法定責任内閣制至三年五月新約法頒布改内閣制爲總統制此在國法爲一鼎革之期是非得失姑置不論第新約法行之兩年一切政令悉從新制今則復改總統負責爲國務員責任制度是明明爲修正約法之事又明明爲恢復臨時約法之事修正程序無從履行恢復明文又未宣布根本大法匪所適從凡百典章何由擬定網紀一　將無人不入主而出奴此尤長民病中心念職守徬徨而不知所措者也現在大局未定羣帥執言文電紛馳動稱法律究竟所謂法律者果指何項之條文大疑待决民意是徴議論相持咸推國會究竟所謂國會者又屬何等之組織凡此皆當先由中央明白確定以至精至當之文義布告天下然後方有解决之可言否則各以守法之名行其衷甲之實人人有難白之隠情又人人有似是而非之法理勢力相傾權謀相尙宇内將無寗謐之日相持不下外力乘之而事遂不可救矣伏乞大總統速飭閣員早定大計呈請宣示以平羣議而待解紛天下幸甚長民病熱狂語不知忌諱惟大總統察其忡忡而釆納之昧死謹呈 
[直隷近有山北社發現]  
　　直隷涿易兩縣人民聚衆風潮雖已解散其實未然設政府不詳查内容不予以滿意的解决則前途之患正未有艾惟北京政府所知者因聽屬員朦蔽之詞似已不甚介意矣茲據某京報所載謂該鄕民結有一種會社名曰山北社其宗旨係因不堪擔負最苛捐稅及經界之舉故立斯社固結團體抗此苛政且聞該社不僅涿易二縣而直隷全省已皆成爲一氣矣昨（十五）京兆尹王志襄接到密雲縣知事急電稱該縣人民聚衆數千名推舉年老紳士要求罷止淸丈地畝雖經剴切開導非但不散其聚愈衆等語京兆尹聞信即派北路警備馬隊前往彈壓該警備隊如不以威勢彈壓或可不至激成鬨鬭蓋該鄕民等舉動尙屬文明據聞易縣知事當時曾將抗捐之一人拘押監内冀欲懲一儆百詎意監一人而數萬人皆集於縣署亦係推舉老年者數人進署懇求將被拘者釋放縣知事不許並開放手鎗示威遂致激怒民衆奪知事手鎗擁至城外某廟内衆又羅跪哀求知事仍不許民衆等乃擬來京上訴將知事扶坐一牛車上　衆擁隨於後每人用一短棒荷小袋内裝玉黍麵餅子或生小米不等以作行糧途中仍以酒肉供獻知　觀該鄕民此等舉動可知其不得已之苦衷也又聞直隷巡按　朱家寶因辦理淸丈地畝一　尙非其時曾於日昨特請政府宣佈命令將經界局裁撤停止淸丈以安民心惟聞京兆尹王志襄則謂直省應當力行該事以爲各省模範故頗反對未知結果如何 
[陸榮廷李烈鈞偕赴肇慶]  
　　雲南護國軍第二軍總參議高爾登及右翼軍參謀長林仲墉參議潘贊化右翼軍副官長吳樹於月之四號抵邕暫駐廣西酒店軍人政客紛紛走謁並謂李總司令烈鈞三日由百色率隊來邕與陸都督會師出發鹽行街江西會館鋪張結綵預備歡迎是日下午已有雲南護國軍一營抵南寗係由百色來者該營軍士隨帶開花砲機關鎗甚多軍容肅整紀律嚴明駐東門外標營聽候李總司令到南寗即會同桂軍東下迨李烈鈞抵邕陳師長炳焜飭將新兵營懸燈結彩以備歡迎并即以該營爲招待場所李抵邕後興陸都督會商北伐陸督興李接晤一切議定隨即决定本日率師出發其隨行者爲秘書郭松年韋正楷蘇麟閣傅吉士參謀曾其新馬曉軍當陸督下輪之前親到南寗總商會與各界代表歡談至二時之久撫慰備至至於歡送一節各界再三請求卒不允許至六日夜十時後已下輪揚旆而去 
　　陸都督啓行時曾拍發率師北伐電文其文云本都督於本月艶日回邕當即調集各路將士督師北伐取道湘省會師中原復我共和准於虞日（七號）出發并刋木質關防一顆文曰廣西都督行營關防以昭信守所有邕都督府一切日行公件仍委第一師長陳炳焜代理特此通告各文武知悉此後除前敵軍情外無論何項公件仍專詳邕都督府請示辦理無庸兼詳行營以免繁　不通電各營皆由鎭道轉行並由各知事轉行一體知照都督魚印 
　　陸都督率師赴湘李烈鈞亦與偕行於十號入夜九時至梧屬長洲尾隨行軍士約千餘人巡輪五艘梧城各司令均往接洽又譚師長浩明昨日下午二時亦由邕乘坐電輪至梧與陸都督面晤商議軍務陸都督到梧後在粤東會館開會議事座上有北伐前敵司令陸蘭淸滇軍司令李烈鈞諸要人會議後即午動輪赴肇慶與岑都司令接洽會師北伐岑經飭令高要知事擇定藝徒學校預備親迎併將左鄰舊萬壽宮搭蓋棚廠爲該軍駐所 
　　十三號　都督偕李總司令均已抵肇聞商議北伐之事其關於軍政財政均極重大一經就緒即當由三水出發直由粤漢鐵路　韶郡進南雄以規贛省故岑都司令　三水地方係屬扼要地點昨面諭莫鎭守　榮新於十五日再調駐肇桂軍四百餘人借用肇慶江門商輪兩艘用兵艦拖帶載往河口塡駐至外間謠傳謂陸李挾重兵南下將以解决粤事將來三水地方恐不免有兵鬨之事此則好事者過爲已甚之詞　實上必不至此也 
[激戰聲中之山東近訊]  
　　調停之消息　縣第五師長張樹元與革軍首領居正自前日停　後迭開談判議和迄未解决茲據日人方面　　此項談判確於昨日（十五號）下午十鐘解决惟革軍要求五師退出濰城設立司令部五師以種種糾葛尙在遲疑大約不出　日亦可解决 
　　佔領周村之護國軍自靳將軍表示態度後已表贊同現經紳商調停日見融洽其首領吳作洲薄子明尤超範等三人已定於今日到濟在商埠與各方代表磋議融洽之條件云 
自黨人在東活動後魯人僉以東省形勢與他省逈别一有事故即牽連外交險象環生在滬議員團中山東分子曾分函革軍首領居正吳作洲諸人力任調停迄未得復近靳將軍態度已明的表示雙方尤宜携手故在滬議員團復推本省代表張端軒于沐臣來東設法調停昨已抵濟與紳商各界接洽後刻正另議進行辦法 
　　民軍之派别在東民軍名稱各殊周村一股爲護國軍攻擊濰縣者爲中華革命軍主張各歧護國軍純以倒袁爲宗旨自當道表示態度後亦深願投戈携手協力進行該軍僅佔領長山鄒平兩縣長山爲靳將軍表示態度以前所攻取而得鄒平因紳商各界以該邑毗近周村警訊甫至人心洶湧維持治安計出於眞正之請求並未以武力相見而高密即墨安邱臨淄諸縣皆中華革命軍派人佔領臨淄縣於十三號革軍乘夜入城計共有七十餘名知事即携眷逃避由某國人荷鎗値崗聞護國軍方面近對於若輩之意　不甚融治云　　坂西之回濟項城顧問日人坂西日前來濟即由濟赴靑其原因以在東革軍内時有該國浪人之蹤跡故特來東晤靑島守備軍大谷司令官請嚴守中立不稍偏袒詎謁後大谷司令堅不承認有是項之舉動於是毫無結果於昨日回濟矣 
[湖北近事紀]  
　　究竟是何危險物昨漢口又有小孩抛擲炸彈已誌昨報茲據警察廳公布謂實非炸彈係屬砲彈　文略云十四日下午二句　據警察第一署　稱天籟花園後城馬路外楊辛丑年十三歲在豆田中拾獲廢砲彈一粒誤爲玩物放在家中適間壁楊姓之女么姑拿去玩弄並用鐵鎌在砲彈引火處搥打以致炸裂將楊張氏頭部炸傷楊周氏左膝炸傷么姑左手炸傷惟楊張氏傷勢較重已抬往醫院診治並將炸碎之砲彈売拾獲一包送閱等情前來細查所送鐵壳厚薄銹亂確係廢砲彈誠恐謠傳失實合將實在情形布告局知云云惟外間議論以砲彈引火處係用銅製茲云拾獲鐵壳頗滋疑義或警廳因近日商民懼怕炸彈故掩其實事亦未可知 
　　王將軍最近態度鄂省王子春將軍本以擁護項城爲宗旨故前者南方馮將軍擬聨合鄂省同守中立王將軍並未承認今聞王將軍因國事如斯亟宜早日解决已不堅持擁護項城之意見惟以維持本省治安爲宗旨最近所出鎭定人心文告對於獨立諸省已無毁詞足徴態度已漸變更現因馮張倪三將軍主張在南京會議已經王將軍贊同特派軍署軍務課長楊正坤偕巡署所派秘書馮篔内務科員汪澐代表赴寗會議此後必興馮將軍等聨合一致也 
[蘇台軍事譚]  
　　安武軍第一路統領馬聨甲移駐蘇州各節已兩誌本報惟馬統領兼帶營務參謀處初將統領部暫設於李公祠内旋因地方湫隘不敷辦公經吳縣知事暫撥虎邱顧怡圃之洋房以資駐節（顯怡圃前因承辦兵工廠虧累公欵濳逃遂將是屋發封充公）馬統領到蘇後先將約束士兵辦法通知商會佈告人民並誥誡各官長規定學術科練習期間每日禁止士兵等假出因於運動活潑吸換空氣起見變通士兵旅行日出三哨三天一週均由本營排長等督率帶領以杜在外滋擾昨又於第一營内挑派士兵十名飭許恕排長帶赴蘇州車站會同軍警檢查每天祇任上午九時午後二時六時等三次餘不過問現在馬統領因本軍專責在保護滬寗鐵路之蘇州軌道並不負巡查地方之責故特會商蘇站傳站長諮詢蘇路分站扼要之處並於十八號親帶弁兵數名至路線處相度派守要處一俟朱鎭守使返蘇協議妥貼即飭一二兩營各就指定地點即將按叚派兵駐守駐蘇禁衛軍第四團之一二兩營現奉馮將軍檄調還寗專任省防所有蘇州六門門禁業經警察廳飭各區警衛所添加巡警接代任務禁衛軍已由東方子文營長一律撤回營内（六門守防原歸第一營派）至陸軍監獄及獅子之軍械局白塔寺十里亭之子彈庫兩處保護本護兵等看守惟於頒布戒嚴令後請禁衛軍加派保護茲因赴寗在邇昨由第二營長孫仲堯（以上各處由第二營潑出）調歸本營俾得集合一處徐軍械局子彈庫等處之保護兵經局長王小山報請省軍械總局孔慶堂局長飭派護兵數十名到蘇接管看護專責外至陸軍監獄則由二師派兵管理矣 
　　第二師及蘇常鎭守使署昨接齋使密電謂探報確稱何嘉祿現在王江涇地方軍隊雖已取消而舊部之歸附者已將一二千人近來聲勢復振惟其宗旨仍集注於靑浦吳江兩縣茲浙省已加委 
 
 
 

Page 7

 
 
　　何嘉祿爲緝私營管帶又値該省都督易屈爲呂之時和平恐不可恃須預先籌商堵止之方庶杜其再行竊發須於靑邑之章練塘等處加派軍隊方昭嚴密專飭朱使遵辦現因朱琛甫晋省會議未飭調遣軍兵須其親自核派惟於吳江來路之寶帶橋等處已令金團長伯琳酌派兵隊守駐趙道尹並飛飭吳江縣謝知事轉令水陸軍警嚴行防範矣 
[追紀四川代表往晤蔡總司令事]  
　　四川將軍署顧問劉一淸日前赴川南晤滇軍總司令蔡松坡代表一切往復情形曾紀報端惟劉君晤蔡司令後所籌商事實外間不知其詳茲得成都通信員報告追錄於下 
　　昨日往晤劉一淸君於私宅詢以此次所經歷之事實所發生之談話據劉君云此事由於蔡松坡君約往商籌平和解决問題將軍頗表贊同遂命余往晤由成都起程四月九號抵大周驛沿途經過各縣鎭土匪尙稀惟商業蕭條耳抵瀘後見城市商民照常營業者已十之七矣繼由瀘至納鄕野情形爲之大變農夫失業力　無人大好村莊多半毁盡斷壁頽垣一望蕭條縣署亦然甚可慨也納谿所駐北軍係七師之劉團長納谿城外五六里之譜均放步哨出北軍步哨線外約四十里即爲滇軍步哨線此四十里中人民絶跡雨水雖多無人耕耨益令人增忉怛滇軍防禦綦嚴余初到步哨線内阻止盤詰余告以來故該軍遂行敬禮旋即報告長官余與之立談片刻而官長至言未奉有總司令命不便放行請稍候移時來副官一參謀一皆派來歡迎者余即欲行伊言命令未至請稍候居無何命令至矣遂啓行行約六十里始抵大周驛先是由納起程時將余之保護軍隊屯紥該縣余則輕騎往偕行者惟隨員與轎班數十人而已示以不疑故雙方皆坦然也是日夜八鐘晤蔡於司令部暢談至夜二鐘蔡君適患喉痛談論頗費事嗣由余提議停戰條件（條件曾見報端從略）據蔡君言此次軍事最初問題達到帝制取銷已可中止惟響應省分增多其中不無頗抱憤慨者廣西陸榮廷君持義最堅窺其意似非達到項城退位目的不能終了蓋以項城在位不能不防其有他故旣防之勢必各省編軍隊駐京以咨監視彼此交疑殊多不便故不如剴切敷陳請其退位之爲愈也於是將此條件電黔黔無所可否電滇滇覆頗不謂然電廣西迄無電覆此蔡最後之電文所由來也余至彼已住十一日遂於十九號起程由江安南溪至叙府回省見沿途各大鄕鎭尙有民人餘則見炊烟者寥寥矣惟李莊駐第二師江安則劉雲　（滇軍梯團長）與劉積之駐紥南溪則有招安之余成龍在焉以形勢言則江安南溪已在滇軍範圍内矣且其軍民之敵愾則有可驚者故能抗北軍而不之屈云云言至此辭劉君而出 
[蘇州水警編添遊巡大隊之先聲]  
　　水警第二廳趙雲生廳長於上年奉令裁滅之際（内部因蘇省第二廳與預算經費每年超過六萬元飭令裁去一專署並於三專署内另裁去長警一百二十名以符預算案）因辦理朿手曾迭次陳明困難情形詳請辭職齋使固　未准本年時局多故太湖内土匪不靖於上月下令戒戰之初卽陳請軍巡擬規復第四專署以厚警力與陸軍第二師請補缺額同時報省未奉齋使核覆而二師之陳請則早奉馮將軍電准故趙廳長親赴寗垣面請齋使要求允准 
　　此次車坊太平橋等處大帮梟匪索鄕民駐汛水警力薄受到後趙雲生廳長於十三號晉省面禀齋使陳述警力單弱難以分佈之困難情形若不擴充勢不能負此巨貴遂將業經擬定成立補助各專署游巡隊一大隊辦法呈與齋使核示 
　　趙雲生君擬請編組之補助游巡大隊計長警統共五百名設署部於蘇州委派專署長一員統率之設一等巡官四員二等巡官八員分爲四隊八排至署部内職員專署長下即設副署長一員 
人分掌案卷經理軍需保管文牘典守信印下設錄事六人專司繕寫 
　　新編之長警官佐其薪公餉項數目悉按現定之數給發制服　式亦歸一律至水警第四專署原有之船隻軍裝公物器具前於裁減時業已繳送此次開辦經費支絀故應需之　板及槍划等船若一律添購經費或有未逮茲趙廳長聲明暫且不用巡船權爲陸地游巡其專責爲居中策應即爲陸地補助之性質以節經費 
　　趙君之赴省原欲參與十七省聨合大會議事旋因朱代使業已晋省而吳門地當緊要不可無大員鎭攝乃於十五號奉軍巡兩使特囑遄返蘇垣據　防務趙君於添加水警事宜已得齋使允准返蘇後即補具詳文俟批准撥欵到廳後卽行開招編組現已令各科長科員籌畫開辦手續矣茲聞大隊專署長一缺駐紮蘇鄕木瀆鎭之三專署第二分署長張敬文爲最有希望據云趙廳長昨已保委矣 
鎭江 
[地方通信]  
　　緝獲江北巨匪江北巨匪徐二日前在淮安縣屬之平橋地方持械糾黨運刧多家　逃來鎭被駐揚七十六混成旅部某偵探訪悉特於日昨親率兵士由邦來鎭在江邊平政橋將徐匪邏獲當場釘以雙　隨乘戴生昌小輪押解回掦 
　　馬隊調寗過鎭前任淮揚鎭守使劉潤田氏所部之第五混成旅全體兵士率飭調回寗省一節已紀報端茲悉該旅步兵五營均由浦陸續回寗尙有馬隊一營亦於日昨南下道出京口小住一宵翌晨卽向金陵進發 
　　訂送收　商人近來絲　上市各商紛往常州無錫兩縣採運日前有某商等向各錢莊收集現洋十數萬元裝入火車呈請官廳派兵護送 
[江北]  
　　嚴防帮匪騒擾瓜洲水警趙署長以上游三江口一帶向爲梟匪出沒之區防務最爲緊要近因時局不靖誠恐帮匪鹽梟乘民心惶惑之際出而騒擾特飭分防各巡官一體嚴密梭巡隨時防範一面加派師船駐泊三江口岸保護行旅 
[常州]  
　　上忙錢糧開徴常州應徴民國五年上忙錢糧聞縣公署業已刋刷科則並出示曉諭定於五月十六日開始徴收限兩個月内持單赴　完納製串安業倘逾期滯納除照章加　外仍照議圖規則提案罰辦云 
　　警官畢業回防駐防太湖馬跡山之第二專署三分署三區區官易式臣法秋江蘇水警二廳警官講習所開辦曾選派區内二等巡官湯洪海杜雲軒二名到所肄業已於三月間畢業茲悉湯杜二警官留應實習一月有餘已經趙廳長發給畢業文憑命各回原職聽候升級已於日前折回原駐地點照常辦事 
[湖北]  
　　文武人員紛紛叙　鄂省王將軍現將行署及留鄂第二師第六混成旅曁陸軍審判處之副官執法官　記官等屬於軍用文職者分别取具履歷呈請　叙實官業由銓叙局按照文官官秩令核明遂一叙授計授爲中大夫者有二師一等書記官丁培基張顯謨陸軍審判處副官吳　鳳陸軍監獄所長陳雲岫等四員又授爲工士者二十員授爲少士者二十七員多屬各旅團營審記名多不備錄又將軍現又援照各省成案將軍用文官之資深者呈請改任知事聞爲第六混成旅部副執法官竟松溥軍署諮議官趙之麟第一師軍法處長盧炳陽漢口鎭守署書記任鴻森軍署軍法課員蘇鳳翔秘書許湜壽差遣員段　軍務課員胡宗煥等八員按其資格本不盡合然已奉特令均准以縣知事分省任用又巡按署椽屬叙官一事茲亦經銓敍局核復復來鄂授爲中大夫者五員授爲少大夫者三員授爲上士者十四員授爲中士者一員授爲少士者六員内如秘書查爾崇馮　總務科僉事徐寛嚴内務科僉事田庚公報經理員羅忠祥皆授爲中大夫而總務科主事馮洸敎育科主事朱瑞年等其職本屬重要（主事所掌之事即以前各司科長之職掌）乃所授僅爲少士與軍用文職比較祇及一營書記（營中書記長皆授少士）現政府之重武輕文於茲可見一斑 
　　態經略疏牘之公世明代經略使熊公廷弼爲湖北先腎海内景仰公之文牘奏疏世不多見前由鄂學界張繼　在日本得見抄本一部以重金購回呈於前巡按段少蒼披閱一過至爲寶貴特交通志局付梓以資流傳日前段卸任時又倚裝致該局一函略以熊經略疏牘係自海外購歸與坊間印售者不同洵堪寶貴允宜早日梓行以表彰先正垂之來　本署前定貴局經費曾有月提五百元留作刋刻成書之規定現在貴局編纂尙未完竣刋刻自需時日擬請貴局先撥一二月提存刋費將前送之熊經略疏牘先行發刋俾忠烈遺籍得以永保弗墜亦本使承乏是邦之一紀念也云云 
[安徽]  
　　省垣金融現狀自國務院令中國交通兩銀行停止兌現提存之電到皖昨日（十五號）省垣中交兩行對於外省紙幣一槪不兌一時商場之有外省紙幣者頗受影鄕當由商會邀集各業董並請中國交通兩行長到會磋商良久始經該兩行長承認於今日（即十五號）始酌量兌現並由各商號將外省紙幣交由商會彚收分兌其本省紙幣則一律照常使用並聞倪兼使亦電該兩行謂本省紙幣須照常使用至鹽關稅欵及公家所存紙幣亦有酌量兌現辦法（五千以内兌現）萬一不敷由本兼使擔負刻聞已撥現欵三十萬分存中國交通兩銀行以備維持商場 
時局與約法（步陶） 
[雜評]  
　　林長民之辭職書語多沉痛而主張由中央確定約法文義以爲時局之解决要不得謂非失言 
　　約法爲國家根本大法此次西南崛起宇内皇皇其最大主因實爲反對今之破壤約法者欲解糾紛惟在約法某西報記者昨已詳言之矣（見昨日要聞一）不此之思而另求確定不問國家憲章之原質云何而惟中央是主此項主張如見實行勢必適於中央者擴張之不適於中央者删除之而實際仍與三年五月修改之新約法同其程限是徒自增益其破壤約法之錯誤而已是徒使反對者益增其憤懣不平之心意而已相激相　愈轉愈窮莽莽神州且將由此舞文弄墨之手腕日迫於咻呶紛擾茫無涯涘之境地矣解决云乎哉 
　　要之有癸丑之平定而約法乃罹修改之刦運有川湘之苦戰而回復約法乃爲北京所勉强默認嗣今以往吾民　欲無負於約法尙其知所從事哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[金金陵輪船在途失愼]  
　　昨聞太古公司之金陵輪船有在江陰失事之耗本館即有人親往太古公司詢問確情由公司中要人告以該船係在艙底起火船已焚燬船中共有四百餘人多數遇救僅有十餘人於旣上舢板後落水云云是此事已　實可信茲將訪員報告曁西報所載錄下昨午本埠太古公司及各商家接到江陰來電謂金陵輪船於陰曆十五日由漢口開駛下水今晨（十九日）八時抵江陰不知何後艙忽然起火轟轟烈烈不可收拾惟船尙未沉云云太古公司得電後即由總船主雇小工一百餘人乘本行之拖駁小輪駛往援救所有該船上中西執事船主及茶房人等住滬之家屬聞此警耗紛紛至碼頭號啕大哭頗爲可憫按金陵昨午本可抵埠定於今晚開漢今該公司已將班期更改矣 
　　又據訪員續報謂本埠太古輪船公司於昨日上午十一時接金陵輪船船主西人由江陰發來一電謂該輪船於前日由漢口起椗回滬行經江陰下海洋面忽兆焚如烈燄橫飛不可嚮邇因即乘杉班避難買辦張傳倫未知下落特此飛電請電救云云該公司接電後立派小輪馳往該處洋面察看一面回電詳詢失事情形惟拍電三次均未得復嗣由該公司託公票局拍電至洋棚詢問亦無回電聞該輪搭客甚夥貨物亦不少僅桐油一項有六七百件之多一切詳情因電報簡單須俟發出小輪回申方有確信惟同班來申之招商局江寛輪船已經到滬因在前面故 
未知金陵失事云云 
文滙報云今晨（十九日）本埠接有消息謂太古公司金陵輪船失愼火勢甚熾詳情未悉但聞該船大約已全行焚燬按金陵由鈕柯姆船長駕駛於星期二日由漢來滬今晨本可　埠其起火之處乃在江陰附近 
[陳其美被害續誌]  
　　住居法新租界新民里之民黨要人陳其美及丁人傑於十八號下午五時在薩坡賽路十四號門牌機關部内被人鎗擊殞命已誌昨報茲悉是日先有形似官廳當差人之某甲至某汽車行雇得五百七十二號汽車一輛囑令該汽車將車停在十四號左近馬浪路洪豐礦務公司門首等候爲時無多該車夫聞得十四號屋内有手鎗聲響車夫畏懼棄車回行後由該行另駕汽車投報捕房石總巡得報立卽率同探捕前往查看旋由探捕拘獲許谷蘭一名又獲嫌疑人李海秋等在許身畔抄出手鎗一支帶回捕房管押昨日由法公廨中西讞員到場驗得陳其美腰部被鎗擊傷身死而頰亦被擊傷丁人傑亦因腰部受傷身死現石總巡已飭派探捕嚴緝各兇手到案　憑訊辦 
　　另一訪員報告是日陳其美被擊時身穿蜜色呢袍元色花緞對襟馬褂其被擊中一鎗一彈由右嘴角上穿腦門而出腦漿迸裂故立時殞命陳生前因慮被人暗殺本　有劉某丁某二人隨身保護維時劉丁見陳被擊亦各出手鎗向兇手開放内有三十餘歲口操客音之刺客身中一彈由左乳旁洞穿背後而出倒於路旁電桿下迨至六時一刻氣絶殞命劉丁兩人亦被擊傷左手等處法捕頭查驗死者頭戴黑紗小帽身穿菜靑棉袍元色西花緞馬褂藍　紗褲雪靑腰帶白洋襪緞鞋當在該屍身畔搜出陳介凡名楷一紙圖章二枚小洋夾一個帶回捕房存案候查一面將屍身飭令十八號華捕車送　仁輔元分堂四號驗屍所停放候驗至死者是否即係陳介凡尙未證實昨日上午十時許法廨會審官聶榕　君會同法領事及捕頭石維也蒞堂察驗該屍一過即由電話知照上海地方檢察廳請爲派員檢驗十時半法捕房復派西探帶同拍照人赴堂將屍抬至四號驗屍所門首攝影以便研究聞中法長官在堂驗看時曾有西裝華人三口操法語報告法領事謂死者實係兇手云云至劉丁二人傷勢甚微可無性命之憂現在法界金神父路廣慈醫院療治數日後當可平復 
　　陳死後當晚六時即將屍體送至法租界白爾部路新銘里十一號陳之家屬住宅聞其家屬已定於今日成殮法捕房現派越捕數名在該宅門前看守不准閑人入内並聞當此事發生後即經法捕房查獲嫌疑犯數名内有許谷蘭一名爲薩坡賽路某公司經理與陳相識因肇事後有某汽車行第五百七十二號汽車一輛遺棄十四號門前遂由捕房派探前往該行查詢知車係許谷蘭派人持條前往雇用當帶該汽車夫徐和尙同往某公司將許指明拘獲帶回捕房一併押候詰明發落　 
　　又美租界訪員報告法捕房捕頭查得現寓虹口某旅館八號房間之劉莊甫即劉基炎於此次暗殺案亦有關係特派包探三人會同美捕房八十四號西探前往該旅館將劉及行李物件一併解入美捕房略訊一過即交法探帶回歸案訊問 
　　大陸報紀法租界巡捕房所述暗殺案之言如下陳住之屋乃某日人所有室中廊下皆置守衛據某法捕云乘汽車之七人旣及門乃告守衛者曰余等來訪陳君會商鑛務守衛者許之入聞七人一見陳即出手鎗向之亂擊陳友丁某聞鎗聲馳入亦被擊倒於是七人乃奔逃且遇人即擊中僕役三人但皆可望醫愈陳中彈即殞命蓋彈貫其腦也丁則右側中彈少頃亦死法捕聞鎗聲馳至兇手一人由正門奔出躍登汽車　汽車夫開足速力急駛汽車夫乃至車前理機驚惶之際微損其機不能行　坐車者見將被捕急下車飛奔逃去汽車夫後亦駕車回其行另有兇手一人於門内奔出時被捕身懹石灰一小包捕房後得密報又在　華德路某日人屋内拘獲一人兇手　乘之車汽已　查獲車中遺有　郎林手鎗兩枚石灰數包屍體二具現由法捕房看守捕房已開始查辦該案捕頭則正在研訊拘獲之二人 
　　又　某西人方面所述之情形與前略異據謂暗殺陳其美之舉佈置甚爲縝密行兇諸人先訪某日人謂陳其美擬以某處鑛產抵押借欵請偕往訪陳會談此事該日人即允如所請乘汽車而往聞同行者共有十六人之多薩坡賽路十四號洋房行名簿上　明乃南滿鐵路辦事員所居電話簿上則用山田之名該屋常有華人及日人出入陳其美亦不時在該屋議事會客故門衛甚嚴乘汽車諸人旣至該屋卽投刺求見門衛因見有日人一名在内故即導入不疑卽陳亦未疑來客將行暗殺泰然出見迨諸人述及借欵事陳即聲明並不知情是時即有一華人佯稱至汽車取圖閱看此出大約窺視門外有無巡捕須臾復入即謂明日再見於是衆乃鞠躬告辭而鎗聲突起陳首中一彈身中兩彈登時殞命屋中之人以手旁無鎗械故難與抵抗但樓上所寓之某日人曾向兇手開鎗轟擊云 
[西報紀南京消息]  
　　十九日文匯報云茲接南京消息明日該處恐有變端 
[七誌中交兩行之强弱]  
　　馮齋二公之力爭蘇省軍民長官馮齋二公因國務院令暫停中交兩銀行兌現提存一事搖動市面喪失財政信用特會銜迭電政府請即取消成命以維國脈照錄元删兩電如下（其一）萬急北京大總統鈞鑒國務院財政部交通部均鑒華密文日院令中交兩行已發行紙幣及應付欵項暫時一律不准兌現付現等因當經召集商會曁兩行職員詳加討論揆諸事實萬難遵行查金融通塞關乎商民生死問題即爲國家存亡所繫溯自滇黔等省先後獨立人心動搖好亂之徒造作蜚詞破壤兩行信用幸賴中央主持於内各省維持於外兩行信用得以未墜自前月報紙流傳謂中央行將發兌不兌換紙幣商民奔走相　倍極恐慌幸接部電剴切聲明並無其事立時通告市面懽忭異常夫以一時少數之不兌紙幣商民已稔知其害足以牽動金融矧以全國流通信用素著之兌換劵一轉移間悉爲不兌之紙幣羣情惶惑舉國騒然國計民生復何所恃即使中央别有政策抑或另有隠情而商民生計攸關亦斷斷不能曲有所諒設更輾轉揣測亂人有隙可乘非但國家信用已墜而不可復存且慮全國人心一去而不可復挽此猶言其大者遠者即以目前　實而論亦有不可以一日行者政府命令止兌復派軍警監視在商民雖極騒動固屬無可如何然物價驟昂即不啻幣價低落國幣條例不能定物價之標凖祇可爲折扣之制裁如有現貨流　尙可有所比例一旦停止兌現誰復肯以現貨相交是雖有禁止有形折扣之明文不能禁止無形折扣之事實馴至十元祇能當數元之用商民無端損失惟有飲恨吞聲其影響及於軍警餉需者能否保其必無譁噪此猶對於本國人而言也外人持劵兌換若一律止兌必將牽涉國際問題而賠償損失之要求復將何所應付甚或奸商寄託外人抑且外人減價收買爲叢驅爵其患更不可勝言又如上海兩行均在租界爲軍警權力所不及迭接楊護軍使曁上海道縣來電均以事關國脉迫請主持一髪千鈞所關尤鉅總之銀行停止兌現當在金融緊急之時院令已明言之蘇省數日以來並無兌現風潮似此無病呻吟又與自殺何異現値繭市開始爲數逹七八百萬向例均須現欵國璋耀琳熟商移晷不敢贊同商會復一致呼籲除通飭仍照常營業暫資鎭定外用特剴切直陳務祈俯念國脉人心存亡關係迅賜取消前令通告各省俾衆週知一面飭　出各省軍民長官督飭商會設法解釋竭力維持亡羊補牢在此一舉切盼採擇並希賜復臨電不勝迫切之至馮國璋齋耀琳元印（其二）北京國務院鑒華密元電亮達又准文電此事果於國家有毫末之益無不忍痛進行乃一再商推不但於情事多乖且言亦不能成理從來金融通塞以信用爲前提决非官廳之威力所能操縱而紙幣之有無信用全在乎現貨之是否流通中交兩行紙幣信用素昭故平時紙幣與現金無異一旦現貨停滯則所以保障紙幣信用者將何所恃以無恐吉黑等省因濫發紙幣遂致價格低落數倍權操外人耀琳官吉省時飽　痛苦至今談財政者莫不以爲殷鑒來電乃引爲先例津津樂道是惟恐吉林等省所受之痛苦爲不足舉而分之於各省且益加厲焉誰爲政府建此亡國之政策者至謂此策之行實有三利試問金融停頓後所謂軍需政費行使通便者何在銀行雖照舊放欵試問商民要此無價格之紙幣何用至於地方序係乎金融通塞人心之恐慌與否非命令可以行之又謂豫防四端政府解釋維持儘可無事果能如此輕易商民何不樂從無如情勢所驅如颶風之旋大地一發而不可收拾卽在信用最固之政府已無此操縱之能力况値此舉世危疑之日不知政府何術以處此滇黔等省先後獨立對於金融猶竭力維持惟恐地方恐慌商民苦痛今乃以中央政府而布此騒動全國之令置國家之存亡商民之生死於不顧竊爲我　家痛之蘇省昨已通電所屬地方一體照常營業以維大局然受此影響已有不可遏抑之勢能否維持毫無把握亦惟有竭力鎭定以盡此心尙希俯念此項辦法有萬死而無一生有百害而無一利迅即查照元電所請立時取消前令庶大局尙有萬一之補救臨電不勝迫切待命之至馮國璋齋耀琳删印 
　　維持交通之急迫上海總商會又於五月十八號拍發一電云北京國務院外交部財政部交通部農商部中國交通兩銀行總管理處隴海施督辦鈞鑒銑電諒蒙垂察兩日未奉復示交通鈔票仍不能定期開兌市面益加危險蘇省交通各分行如南京鎭江無錫蘇州等處皆由　民各署行政長官主持兌付上海獨無辦法惶急萬分不得已由商會向麥加利銀行商酌以交通滬行所存之債劵等件向銀行團押借現銀七十萬元指明專爲發兌交通滬行鈔票之助惟必須電請政府擔認押欵並贊成此項辦法則允於明日再行開議項馮上將軍齋巡按使特派陳司令調元李道尹兆蘭來滬與商會籌議意見相同事在萬急乞鈞部大院迅即知照駐京英公使電飭麥加利等銀行團照此辦理一有成議立即定期通告可定人心而安大局謹再飛電禀懇務乞火速電復施行不勝急切待命之至上海總商會巧　　各國公使之意恉大陸報云茲由可恃方面探悉駐京各大國公使已全贊成上海外國銀行協助中國銀行之舉又聞各使個人雖表示同意惟尙有數使須候本國政府允准後始行正式宣佈贊成之意云 
　　外國銀行之續議駐滬各國領事因銀行　已允出而維持曾據情電奉駐京各公使核復深爲滿意飭令設法進行在案茲悉滙豐有利東方道勝荷蘭正金台灣華比麥加利等各外國銀行自奉領事團轉到駐京公使團訓令後昨午十二時半各大班續在麥加利行内開會討論維持辦法會議結果除中國銀行已由該銀行擔任維持外僉以交通銀行現由上海商會籌議維持應卽歸商會完全擔任毌庸再由銀行團協助以便各有專注不分財力議决後當將决定辦法禀請駐滬領事轉電公使團核示 
　　寗滬通兌之電商駐滬特派交涉員楊小川君　海道尹周金箴君上海縣知事沈賓昌君曁中國銀行南北商會等各機關昨接南京馮上將軍齋巡按使十八號來電謂南京中國銀行現仍收兌滬劵滬行亦應通兌以免隔閡滬行對於蘇劵尙未收兌商業影響至鉅嗣後商民携帶江蘇中行兌換劵至滬應由滬行如數兌現每日結報寗行立裝現洋歸賬此層已得寗行同意　即日照辦並復上將軍馮巡按使齋嘯 
　　省委來滬之各照滬海道尹周金箴君致上海商會函云逕啓者本月十八日奉軍巡兩憲電開鈂二電悉已派陳司令調元李道尹兆蘭晚車赴滬會同道縣商會籌議辦法仰即分函商會交通知照等因奉此合先函達俟兩君到滬接洽爲荷 
　　上海商會之通函上海商會致各業領袖函　通啓者本埠中國銀行營業素稱實在發行鈔票信用昭然此次奉院令有暫停兌現之宣布致全市恐慌風潮頓起而該行股東聨合會開會决議持定保全信用爲主旨立時備足鉅欵將滬行所發鈔票逐日照常收兌甚至星期亦不停付其竭力維持之苦心當爲各界所共諒故 
 
 
 

Page 11

 
 
　　日來市上行使該行之票已漸次回復本會爲關係滬市金融起見更悉該行内容之充足特開會協議共予維持凡我會員領袖各業請將以上情形轉知貴同業各行號如遇中國滬行鈔票一律照常通用無庸疑慮諸希公鑒再聞交通殖邊鈔票刻亦正在凖備大約不久亦可照常收兌也合併奉知又致該會各董事曁各業領袖函云啓者茲爲本埠鈔票兌現一律關係全市金融本會責在維持特訂本月二十日卽陰歷四月十九日午後三時開會協議維持之方務祈台駕準時到會爲盼 
[九誌殖邊銀行之風潮 
[ 
本埠殖邊銀行因停兌十日爲時迫促故連日籌辦現欵以應届期兌換聞已籌有的數日來南市商會協理蘇筠尙君亦時赴該行協商辦法該行辦事人以欲維持信用必須將鈔票盡數收回現已議由南北各錢莊一律兌換該行鈔票流行市面者本不過四十餘萬元之數除已收回六七成外爲數本屬無多該行現接奉天雲南哈爾濱各分行來電均已凑匯鉅欵來滬接濟與某公司所商之七十萬一欵現在亦有成議當不難轉危爲安恢復信用該行與外人交涉不少經此劇烈風潮往來各户幸無違言某西人等且逐日爲之旋云 
[巴女士演講蒙氏敎具]  
　　寰球中國學生會定今晚（星期六）八時請美國巴士第夫人演說蒙鐵梭利幼稚敎育法按蒙鐵梭利爲近年最新最完善这敎育備有各種器具能助兒童發達智育以養成極靈敏之思想歐美各國極爲注重巴夫人甫自美洲來華擬組織一萬國蒙鐵梭利敎育研習所造福社會良非淺鮮又聞於演講時特携帶蒙氏敎具全副逐件講解並由該會職員張叔良君爲之譯述使聞者易於領會凡到會旁聽者如有所問無不詳細答覆藉資研究云 
[紗業競智團擔任維持]  
　　本埠紗業競智團因近來紗價大跌定貨吃虧雙方進出殊多困難特開會議設法維持昨已發出通告知照各團員略謂吾棉紗一業連年以來迭被大局傾軋以致銷路疲滯一蹶不振今歲又被時局兀臬東匯驟跌紗價因此一落千丈兩月於茲竟跌十餘兩之多當此金融急迫之時雙方均受莫大之害受虧者乏力彌補被累者代人受過雙方竟有不堪設想之苦衷際此洋行緊催出貨不稍假貸而買者一味延約催亦徒然此吾業困難已達極點若不維持恐信用從此掃地矣茲有同人要求本團設法維持本團忝在同業一份豈能袖手旁觀爲此於本月十三日開會集議表决對内方法凡吾同業雙方扶持以解眼前之困難而全日後之信用如此通告在團諸君如有進出受虧受累者雙方可以來團報告本團擔任居間調和之責便得雙方融洽以　力爲最後方法凡我同業均屬高明定能同意本團爲顧全吾業前途榮　起見出此結束方法凡涉關係者見此通告限三日内將進出難理之賬報告本團以便斟酌行事免得兩造終無結果之憂則吾業幸甚本團幸甚 
[海軍總長來滬續誌]  
海軍部劉總長由閩來滬察勘炮台及船塢工程已誌昨報茲悉劉總長已於十八號由閩乘坐海圻巡洋艦駛抵淞口在艦暫駐即於昨晨登岸查閱砲台嗣爲江南造船所長劉冠南君及駐滬海軍輪機處王處長與船塢洋工程師毛根君得悉即於昨晨駕坐新造之利川拖駁小輪前往吳淞迎迓聞劉總長於查閱砲台後即須由滬赴江陰鎭江查勘長江各砲台佈署情形再赴江寗謁見馮上將軍商議南方防務云 
[復訊已經判决之販賣私土案]  
　　虹口百老滙路順和外國雜貨店主童阿二因私販禁止進口之波斯土紅土被禁烟驗銷局查悉協同捕房搜獲前項烟土一百二十六磅與童一併解至公共公廨經中西官訊實判將烟土銷燬童罰銀一萬兩再押西牢三月嗣因被告不服判决延哈華托律師禀請公廨准予復訊昨晨由原審官王崧生襄讞會同英領卓復訊先由被告代表律師譯訴案情繼由被告之子童榮耀投訴此項烟土係由某公司輪船上之加油頭目某國人等帶來轉售於魯人王金法運往外埠所有抄出之土内有輪船西崽順元及陳順金等所寄者至店中資本祇有五千餘元供至此將賬據呈案請核又由西探目利扶司與駐廨西捕惠勒先後上堂證明此案判决後被告之次子聲言罰銀一萬兩並不緊要須俟其兄由甬來滬卽可照繳惟因被告童阿二押在西牢生命頗爲危險故情願加罰萬金請爲釋放等情旋由驗銷局代表穆安素律師向童榮耀詰一過復向堂上聲稱見證所述各節並無根據且查所呈賬據祇有六十七字顯係臨時　造請察中西官判被告還押候再訊核 
[圖搶未成之懲儆]  
　　法大馬路於震和銀樓被匪徒王金奎圖搶金戒未成由探目沈德福將王拘獲昨解法公堂請究銀樓夥王叶甫投稱王以兌購金戒爲由突出石灰包向我抛掷我即退避喉間已有石灰末吹入幸未受傷請求重究王金奎供係在逃之同黨所爲民人在外等候並未入内聶讞員判押兩月期滿逐出租界 
[剷除藥庫四圍之蘆草]  
　　浦東海审藥庫共有兩處一在白蓮涇浦灘一在龍華對岸茲由保護藥庫之鈞和艦長董仲發查得該二藥庫之旁均係荒野四圍蘆草業雜恐有匪徒濳伏侵奪軍械　事昨特飭令艦兵將沿灘蘆草　除盡絶以免障碍 
[王旅長撥還步兵]  
　　駐防製造局步兵十四團及駐紥南市並浦東等處之步兵十三團各營官兵原係陸軍第十師第十九旅步兵第三十七八兩團改編茲因陸軍第四師所轄第七旅之十三四兩團已由該師長報部在北省招募新兵編配成軍撥歸第七旅塡足原額因此十九旅旅長王賓已將所改十三四兩團部官兵悉數撥還仍編爲三十七八兩團除飭各該團長改換名稱曁將軍士領章更換外並於昨日通行駐滬各軍警一體知照 
[鹽捕營拘獲鹽販]  
　　緝私鹽捕第二營巡船前日至下海浦查見鹽販吳長禮等糾衆駕舟裝載私鹽甚多當即上前拘拿吳等開鎗拒捕嗣因力不能支將私鹽抛入浦中尙餘三十餘擔被巡船扣住連同船隻與吳長　方雜仙鄭坤華鄭大成等一併帶至董有家渡看守昨晨將吳等四　押送地方廳午後經檢察官預審判令收押候示按此節興昨報所載他訪員報告之梟匪拒敵緝私隊一則大略相似究竟是一是二俟再詳探 
[罪犯提回軍署續聞]  
　　上海地方檢察廳地方監獄附設之陸軍監獄前日由護軍使署飭派軍警提去案犯十三名已紀前報茲聞此事因有罪犯在獄中賄通看守丁役購買各日報入監閱看因見時局不靖彼此商通希圖越獄已將所釘鐐銬用　水毁去大半事爲李獄官得悉查察各犯鐐銬果已毁壤大半是以飛禀楊護軍使飭警將該犯等提至軍署發交軍法科訊供之下其中有四犯並不干涉仍發回陸軍監獄收禁其餘九名聞已轉解江甯將軍署訊辦至賄通舞弊之看守丁役業由李獄官一併革除候究云 
[地方廳興工建造]  
　　上海地方審檢廳奉諭搬遷前經勘定在小西門外王家闕路另建新屋業由辛和記木作投標承包已於前日興工 
[佘山舉行瞻禮]  
　　本埠天主敎會各敎士敎友向例每届春夏之交必赴松江之余山舉行瞻禮今届已訂定陽曆五月二十二十一日前往照例舉行刻由公敎進行會函請楊護軍使徐警廳長切實保護聞今届起程者除敎士敎友千餘人外並有徐家滙天主堂内學生四百餘人届時乘滬杭火車到松是日上午三時先由華商電車駛至董家渡及新碼頭等處接待敎中人士前往車站換搭火車該會恐人民或有誤會爰又函請該管警區轉飭各　警妥爲照料 
[稅員年老辭職]  
　　北京稅務處副稅務司美人墨賢里君就職已久現因年老辭職於前日乘輪來滬勾留數日即須回國 
[查究私造車照四誌]  
　　工巡捐局局長朱壽丞君查得近來有人僞造人力車照在外兜售函請淞滬警廳徐廳長轉飭各區署查緝已屢記前報茲由閘北辦公處稽查員陳湘琴（前報誤爲陳玉麟）查得閘北方面使用僞照者以某公司佔居多數因將該公司放租頭目殷維揚查獲解至捐務處移送四區警署經姚警正研訊殷供出朱鑫甫周秀山朱錫九等多人由偵緝隊先後拘到周等四人惟朱鑫甫未經查獲當將一千人解交司法科訊問一過判送警廳司法科究辦又聞淞滬警察二區分駐所巡官李錫恩因奉廳長諭飭調查車輛捐照業於昨日起親督長警分赴高昌廟一帶調查凡遇車輛經過即令暫停詳細查驗以别眞僞 
[工人强奪貨物]  
　　前日下午浦東其昌洋棧碼頭到有花旗輸船一艘正在卸貨之時忽有工人夏六新二十餘人上輸奪取貨物當爲該輪執事林本義並洋人和新查見喝阻不服乃偕證人李榮卿投報水巡捕房派捕將夏拘獲餘均逃逸遂將夏押送地方廳昨日午後由檢察官預審林本義與該洋人及證人均投案伸訴前情求請究辦判夏六新收押候究 
[追究婦人下落]  
　　浦東人泥水匠周桂林之妻某氏挈領六歲男兒私自逃出周已招尋多日前晚忽在南市龍德橋地方瞥見伊子在婦人杜劉氏家内啼哭遂向追問來歷及伊妻下落據云因帮傭出外將子寄養在此旋又言孩母實與成衣匠陳鴻全私識同居面市金德興客棧内周即往棧尋見陳鴻全追問伊妻何在陳推託不知於是將陳及該氏一併扭控第一區飭送警廳司法科訊究 
[多疑心]  
　　住居閘北國慶路之嚴又新因聞其妻鄭氏近與鄰居蘇廣益有染前日該氏適至蘇家游玩嚴即糾同多人前往捉姦見蘇並不在家遂與蘇妻孫氏口角吵鬧由崗警一併拘入四區警署據鄭氏供與蘇妻孫氏爲姊妹行時相往來並無犯姦情事質之孫氏供亦相同而嚴堅稱該氏有不端行爲判解司法科核辦 
[隣居失和]  
　　徐春甫家住閘北海昌路伊子星泰前娶李氏爲室日前有隣居馮王氏向春甫云爾媳現與某甲有染經徐父子偵察不實以馮王氏不應搬弄是非離人夫婦向之理諭由親隣等調處了事詎馮王氏昨忽糾人向徐報復後由四區崗警到來一併拘入警署聽候訊辦 
[澈究狎客猝斃之眞相]  
　　本埠各當舗領　人程世德之夥皖人黃文　於前月五號夜半至雲南路四十七號門牌雉妓院内妓女金媛媛處狎遊睡至天明忽然身死業由老閘捕房中西包探將鴇婦王阿彩妓女金媛媛傭婦金王氏一併拘解公共公堂迭經中西官研訊管押候查在案前日午後由捕傅同各見證將王鴇等解廨復訊先由包探顧阿根上堂禀明調查情形並據見證婦人程陶氏投稱死者黃又　係吾夫之用人因夫往杭州故託黃代理據云已收得當本洋一百餘元但死後有人送來皮夾一隻並無分文在内斷據妓傭潘春和上堂供稱我在被告處爲傭祇有六天是晚有一客（即黃又　）來院住夜未幾値房間老娘姨出外挑取洋烟後來該客如何身死實不知情惟老娘姨業已逃去關讞員得供商之美領郭君判王鴇等三人還押候補提人證再行訊辦 
[並非誣指搶鐲]  
　　法捕房二十九號包探王世楨家住法新租界鼎寗里内其妻王張氏因有小孩被對門殷順園小茶館主殷顔生欺辱向殷理論反被糾同陳阿大等十餘人將張氏毆打失去金鐲一只不後由王訴知捕頭請爲查究殷即聳令各鄰人至捕房證明該探誣指搶鐲諭候澈查昨由包探楊振富將陳阿大拘入捕房經捕頭詰訊供認搶得金鐲後將贓寄在殷顔生家捕頭即飭該探前往殷處在房中凈桶底下搜出原贓帶回捕房昨解法公堂請究陳供認搶鐲寄在殷處不諱判押兩月原贓交王具領 
[謊騙電燈接線之小費]  
　　桂圓店夥李惠昌至法公堂控稱店中新裝電燈尙未接線有王士伯到來聲稱如能出洋一元爲裝費當即將線接竣如不出費永不來接商人素知電燈公司向無收取小費之事實係誑騙報捕拘案請究王供由某電燈行跑街夥徐先生囑令民人前往接線索取小費並非民人起意聶讞員判交二百元人洋並保出外候再傳訊定斷 
[汽車碾傷小孩]  
　　寓居天津路二百十五號門牌甡泰客棧内紹興人周濟生之九歲男孩周雲卿於前日午後至南京路浙江路轉角游玩適某西人之汽車疾馳而來不及避讓致被撞倒碾傷腦部由捕查見抄明該汽車號數將受傷小孩車入捕房轉送仁濟醫院醫治聞傷勢甚重恐有性命之虞云 
[瘋婦在途胡鬧]  
　　昨有年約六十左右身穿破棉袄之婦人張葉氏在法租界沿途胡閙爲捕查見向阻不服拘解法公堂請訊據供時吳鎭人餘供語無倫次讞員以其有神經病判送普育堂醫治候家屬具領 
[包探練習手槍]  
　　英美總巡捕房麥總巡前日通傳美界各捕房華探目及華探等於十八號起每日上午九時至十二時下午二時至四時除値日外一律至提籃橋西牢空地上操練手鎗射擊法以資防衛 
[形跡可疑]  
　　尤延泰家住閘北崇仁里前晚將皮馬褂一件藏於衣袖内在途行走爲崗警查見以其形跡可疑帶入署内押候查明核辦 
刑事 
[公共公廨聽審記]  
　　逼娼搶物常熟婦人趙瞿氏將陳趙氏逼令爲娼又南京人張阿二搶取華王氏金挖耳均經公共公廨訊明分别管押在案昨均期滿由捕將瞿氏與張解送公廨請示會審員王肇之君商之英領康君判函送上海縣公署分别遞回原籍 
　　圖竊雨衣甬人張阿榮前日在黃浦灘　竊某西人馬車上雨衣當被馬夫瞥見鳴捕拘押昨解公廨經中西宫訊知張係十二次過犯判押西牢半年期滿帶堂再核 
　　摸竊金表黃包車夫李英子前日在福州路摸竊南雪亭袋内金表由捕拘獲昨晨解廨經中西宮訊實判李押西牢四月 
　　放逐過犯過犯朱阿四因竊自來火公司鐵管由捕解廨訊實判押西牢一年期滿帶堂再核在案昨届期滿由捕將朱解廨請示中西官以朱係十一次過犯實屬怙惡不悛判押候函送護軍使署請軍法科長酌予遠遣以免復來如格於成例未便照行仍發回本廨再議 
　　交還女孩楊懷成在地方檢察廳控曹良夫與李桂林串將伊家女孩小桂子（即楊阿七）拐賣等情已由該廳移請公廨將李提案判交一百元人洋並保着交小桂仔在案昨日復訊由李將女交案據稱係出洋買爲養媳檢察廳亦派警將曹良夫（即曹連浦）解案質訊明晣判曹仍交來警帶回李桂林斥番釋女交其父領回完案 
　　串竊現洋虹口百老滙路瑞髾泰昌號控姚金賓趙蘭寶串竊現洋五百二十五元昨由捕房將被告二人解廨經中西略訊一過判均押候查明於下禮拜再訊 
　　竊賊技癢張金龍前日在楊樹浦路嗣竊被捕查獲帶入捕房查係過犯昨晨押解公廨經中西官訊明判張押西牢三年期滿再行逐出租界 
[民事]  
　　追素存欵亞細亞火油公司内之倪樹聲在公共公廨呈控慶昌順邊砲店主薛鶴年不理存欵昨日上午由關讞員會同美領郭君升座民庭研訊據原告代表律師上堂譯稱原告於前淸宣統三年正月將洋五百五十元存於被告店内言明取息二分立有存摺爲憑應請訊追被告延律師到堂代辯中西官判被告交保候再訊核 
　　不付墊欵魏雲禮控王阿松冒長友不付墊欵昨晨亦由關郭兩君傳訊原告偕證楊茂生並延律師到堂聲稱與被告接辦裕和源打包廠　棒生意訂立合同曾由楊茂生朱炳南同在大雅樓菜館内簽字應支各欵因被告無力均由原告墊付計共洋二百九十六元尙有一切損失請爲追償訊之朱炳南供稱與兩造均不相識並無在場簽字之事中西官以朱不應妄供判押候下禮拜二歸早堂刑事案訊理被告交保限七天繳洋再核 
[誌謝]  
　　今日（星期六）下午七時赴美賽會監督處特假四川路靑年會會堂試演巴拿馬太平洋博覽會電影及燈片昨承柬邀參觀書此誌謝 
雜評 
[再說貧民之苦（宇）]  
　　貧民無積蓄於銀行之停止兌付雖無直接之關係而有間接之痛苦記者前已言之矣抑又思之此次之痛苦實爲從來所未有蓋從前雖遇工商停頓之時不能自食其力猶可設法借貸以救目前今則金融恐慌徧及全國我欲借貸而人之拒絶已無待飾詞故今日之貧民賓已逼至山窮水盡之境地而絶無生理鳴呼我中國人貧者多而富者少行此政策何不爲多數人之生命計乎雖然政府縱欲殺我民我民尙力能自救（如中行不遵院令交通亦將回復）我不知此後之政府尙有何面目以見我欲死又活之人民耶 
來函 
[鄭恆記號來函]  
　　昨閱貴報登載天潼路四百零八號爲鄭恒記號但四百零八號並非小號且與此事毫無頭緒諒係訪事誤錯因　關名譽即　更正爲荷 
 
 
] ] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[洪憲寃狀山高村人年八十二歲] [  雙剪]  
　　洪憲住居虚　界東勝神州烏有國水簾縣山高村人年八十二歲（雙剪）具寃狀人洪憲爲逼迫取消無端受謗叩求伸雪事竊生祖世任獨夫位等民賊唐虞以禪讓而登極湯武開征誅以貽譏靑史記年綱目大書其詔黃袍加體國號應運而生　有牖下書生空談紙上發自由之謬論創共和之妖言革命聲高五千年王綱欲斷籌安會散八十日帝運告終若使任其播弄天山伏復辟之機倘能振作精神江水有澄淸之日生等惓　祖國不甘默爾無言回溯前塵未忍聽其埋沒幸秦鏡之高懸鑄奸畢露痛漢廷之頽廢救世無才大典撤消帝號隨滅將亘古神聖不可侵犯之巨典一旦化爲烏有改革非驢非馬之政體此後有不堪設想者矣伏思急流不止必成巨浸星火不救必致燎原同燕巢於危幕類羊觸於藩籬洪水滔天憲法墜地前程不計後患無窮爲此泣求皇天鑒憐俯賜援救則他日厠身世界立足神州平天之冠可戴繡龍之袍可披九閻獨坐嵩呼喧萬歲之聲四夷來朝賡拜續千秋之業務乞雪此奇寃實爲恩便泣血上禀 
滄浪餘韻 
[蓬雲小閣詩話] [  燕]  
　　雲間楊了公别署一佛書師石菴板橋詩　純師劍南間學少陵記其送姚　雛至海上云小别同儕感不禁風燈破瞑炤微吟對殘茗椀涼痕峭看到梅花雪意深短世文章餘老醜平人崖岸付銷沉夕陽簾角紅如許一笛江城何處尋又斷句云風雨寫愁春慘淡江山含怒筆淋漓嶒李仲芬云看殘紅葉返江南寥落知音話兩三十鹿五茸荒寺外黃壚雞粥有餘甘偶作云靑帘樓角夕陽斜寥落吟鞭駐客車獵獵西風詩影瘦一肩紅雪點梅花則又似漁洋蓋詞人之筆無所不能吾誦了公詩不禁歎觀止矣當戊申春　則社盛時同爲楊古韞先生門下爲先生所器重者了公飯牛及余今先生已歸道山今春復與了公飯牛同聚海上刻燭敲詩對床話舊作平原十日遊回憶師門立雪不無今昔之感也海門黃女士逸塵字蘭雪爲無錫廉惠卿先生小萬柳堂吳芝瑛夫人之愛媳幼承家學詩古文詞斐然成章著若華館詩鈔誦其集中送南湖入都云著身人海塵成浪矯首雲天笑此行鬱鬱孤懹向誰說荒荒萬刧恨難平匣中寶劍酬知已酒次哀絃出變聲偃臥　編吾事足不　難遣有涯生春草云歷歷長亭接短亭馬蹄曾記昔年經東風不解撩人恨直到天涯一樣靑悠然意遠於絃外得之廉氏一門風雅不讓謝庭靑步障詠柳絮句也 
劇故 
[坤伶小蓮芬傳] [  鶴汀]  
　　坤班秦腔中之有小蓮芬猶男班中之有崔靈芝　聲調如鶴唳長空令人聞之魂驚魄奪顔色如　葩初胎又令人觀之神馳心醉其作工之細針密縷更令人恍惚如入眞境忘其身在劇場其藝之精絶有如此者故每唱汾河　南天門拜壽算糧燒骨計火燄駒桑園會諸劇無不出色當行能使觀者人人爲之掩而飲泣莫能仰視一時喝采擊節之聲幾於震撼屋宇即才調如崔靈芝尙須極意經營方得與其列於伯仲之間其餘徒得虚名者槪可想見矣其名譽之盛以與元元紅同事於津埠元昇時爲最蓋一雌一雄合演各劇之競勝爭强正如棋逢對手嗓音腔調作工表情處處同聲相應同氣相求如出一轍無纎毫軒輊據老於劇界者之月旦謂從來配戲之合拍未見有過於該二伶者後走遼瀋時元元紅亦偕趙黑燈來滬隷春桂自此二伶天南地北越明年又先後回津蓮芬隷下天仙元元紅仍隷元昇所演各劇之精采觀者僉謂二人皆減其半數月後二人均爲丹桂挖去同時登台一時戲劇之警策動人處與昔日又有過之而無不及矣可見劇中正副角色一如牡丹之於綠葉不能相背獨艶也蓮芬爲小秃紅首徒秃紅盛時凡津沽之唱靑衫者無不以執　於其門爲榮入其門苟能稍得其具體即足以炫於劇界然秃紅一身衣缽惟蓮芬一人獨得其眞傳故秃紅門下亦以蓮芬之名爲最顯云 
小說一 
[言情小說古井波瀾（續）] [  泗濱野鶴]  
　　我懲若亦無益若其速告若主人言我必有以報若速去毌濡勃曰適間語竊不解我自出脫萊斯家後未嘗傭於人安所得君之仇人而事之抑脫即君仇人耶洛聞言大駭曰然則吾誤乎脫其給我乎 
　　洛疑訝之際藍痕入矣花容微悴眼眶乃較深於平日見洛低語曰儂昨適攖小極未得覩君乃憂痗無已今晨良愈第覺疲思君甚乃不得不一覩君願君自今以往毌多飲白蘭地久之且傷身體洛聞言乃不能置答假使藍痕固先勃南而來者則洛且　以勃郎林是時則因勃南故已微異其觀念思索再四竟不能得其要領藍痕覩狀陡憶一事乃復語曰君乎適間儂行近惠雪司街遇一名脫萊斯者自稱曰君之好友並告儂以君另有所歡令將棄儂言竟復强接吻乃去儂故來欲一詢君　聞言亦不即答第問曰若識搿利公爵否藍痕曰儂乃殊不知有是人儂曾識者洛始知前日之函乃脫之詭計不過脫欲得藍痕故絶已以徐圖耳嗒焉良久吴聲曰我幾自咎繼又　顧勃南曰若 
　香若（完） 
小說二 
[俠情小說紅繁蕗别傳] [  天虚我生]  
　　第三十九章 
　　亞猛曰　往者吾當以五金圓爲犒媼聞有五金圓則立蹶起蓋五金圓爲數雖微而在媼已足支兩月食矣乃曰客毌慮媼當躬自往見令姊亞猛曰外間風厲媼不畏乎媼曰但得多金者風亦何畏亞猛曰然則媼行矣但見吾姊後須索一手書歸吾乃以五金圓授媼媼諾亞猛乃佇立以待媼起身且授以信媼藏書入懹蒙巾於首逕自出門而去其時夜已過半細雨溟濛亞猛目送此婦入至不見乃始微歎自歸其寢室 
 
 
 

Page 15

 
 
   
 
 

Page 16

 
 
   
 
