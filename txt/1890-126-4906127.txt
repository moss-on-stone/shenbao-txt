# 1890 - 126 - 4906127

 

Page 1

 
 
[催請領彩] [  申報館協振所謹啓]  
　　本館所製集腋社籌振彩票自一號至一千二百號皆有彩物奉贈乃開彩迄今仍有未經持票來領者計頭彩第一千零九十五號以迄其餘各彩俱請带來領取俾本館早完經手事宜不勝　盼焉肅此布達順請均安 
[賑物求售] [  申報館協振所啓]  
　　本舘開辦賑捐以求蒙海内諸同仁捐助各預貴物早巳製成彩票售完矣兹又承陸續助下隷有五十部吳都法乘一部石印小耕石齋畫譜廿部東洋漆水錦匣一具内裝盛應編巧色瑪瑙搬指一个未及編入彩物之中是以另行求售諸君子有情殷匡救者請臨本舘選購庶幾裘成某腑飢民得早鹿來蘇乎 
[世變新論地輿第三]  
　　鑑古子曰所謂世者統上下五千年縱横九萬里而言之者也其變也氣數升降關乎妙道豈特人才一端所可竟其變耶吾子曷不暢所欲言俾鄙人開茅塞也余曰三十年爲一世就人而言之也大千世界就地而言之也今試由人而言地古者大國不過百里小者僅數十里不及今之一縣卽天子畿内地方千里亦不及今時之一省說者因言李悝之盡地力商鞅之開阡陌其罪上通於天爲其地力旣盡阡陌旣開而井田之制藐焉不可復追井田旣廢卽封建亦不可復今之所謂五等爵者有其名而無其實轉不若州縣官之猶有所藉手也前者以一人治百里之地而其敷政也易今之州縣以一人而治數百里其敷治也難此非官之才遜於古德異乎前實亦地勢使然也王荆公爲鄞邑宰創用新法青苗保甲井井有條地方以安政績以著迨神宗擢以爲相亦如治鄞邑者治天下斯時也荆公之勢力當百倍於宰一邑時而何以新法之行政之者衆怨咨盈於朝野口實貽諸後世豈其才之判乎先後耶地小則一人之識力所能周地大則不得不寄耳目於他人此其故顯而易見者矣然而中國之地則日漸廣其治之也日漸難卽如臺灣一區其地本孤懸海中幾同甌脫自鄭氏據之以爲負嵎之恃乃用兵以破之收其地以入版圖隷於福建此巳一變矣今則又變而爲省會特設巡撫於其間而撫斯土者孜孜矻矻講求治道於是乎有撫番之政有清丈之政有升試之政有開礦之政有創建鐵路之政事旣日新而月盛政亦去舊而更新今日之臺灣以視昔日之臺灣豈可以同日語哉推而至於新疆亦别爲一省西藏地遠而民雜與印度相毗連印度屬於英國則安保不覬觎藏地前者有識之士每論及前此收藏之時惜不再入印度并收其地然彼一時此一時昔日之不收其地有可以不收之道今日之嚴爲之防有不得不防之勢固不可執一而論也奉天本歸將軍統轄今亦攺爲總督此正思患預防之卓識盖東三省地近於俄羅斯俄人近來包藏禍心較他國爲尤甚觀於前此之潛拔界牌後此之强占邊界其心盖可知矣定界之事荀非左文襄之先聲足以震懾乎俄人則彼之侵占紏纏正不知伊十胡底幸而受我覊縻倘不預思所以防之之法則肘　之間禍發無時又焉禦之盖俄羅斯地大而多荒其精華全在歐洲亞洲之所有多不毛地而其兵商諸船不能越紅海一步土耳其扼其吭而諸大國皆相助以與之爲難則俄之氣不得伸故俄人而不能有爲則巳若欲有船必在東三省以求逞於亞洲或旁及於高麗高麗國小而地亦當其衝且近接東三省而又無政日本且眈眈焉虎視之何論乎俄然而俄人猶忍而不發者以中國東三省近年整頓邊防故也俄人鐵路之議巳有成說黑龍江俄境内皆將有車轍焉其意果何爲哉故中國此時講求防邊第一在乎力爭地利夫所謂爭地利者非必以多爲貴貴乎能扼其要也地之無用者雖棄之亦不足惜如琉球之被夷爲縣安南之不與法爭盖實見夫地之瘠磽無異石田日本夷琉球而反籌所以養琉球法人得安南而更謀所以防安南養之不勝其養防之不勝其防然則日與法亦祗取譏於天下後世又何益於國是哉中國之置而弗問非棄之也揆時度勢姑置度外而力圖自强之道此正識見之宏且遠者矣然而所以致力於地者仍不得不致力於人也孟子言地利不如人和大學言有人斯有土正謂此也夫中國至本朝而定爲十八省以爲可以不變矣乃至於今而忽增至二十一省然地則仍無所增惟析之而巳西報妄言嘗謂中國之地太廣人不足以治之須分作數國乃足以治此其言直不知治道者耳古者雖分國而治而其主治之綱仍歸於天子故曰一人元良萬邦以貞前此天子所奄有之地雖不及此時之大然今亦未必數倍於從前但得居中以馭外不必居天下之中而自能馭天下之衆易曰天子設險以守其國則扼其要之謂也又曰先王以省方觀民設教則持其原之謂也夫苟能扼其要持其原則雖并四海五大洲爲一家而以一人治之亦無不敷政優優又何太廣之足患哉此一變也吾與子則未必見之然必有此變之一日請以余之新論爲之劵 
[茶巿開盤]  
　　漢臯茶巿情形前巳錄登於報兹接訪事人於本月二十日來信言昨日下午四點鐘時兩湖等處茶船抵漢者共有八十餘字隨後元和輪船進口附到寗祁樣箱四十餘字諸棧家赶緊出樣本可卽日開盤因五點鐘時忽降大雨狂風繼之至今日下午時雨猶淙淙不息觀其大勢開盤須略遲矣抑又聞之本年各路之茶俱屬赶早惟安化桃源一帶程途窵遠尚未到來猶憶上年亦於開盤後三四天方得抵漢寗祁等處及河口之茶曩亦較遲數日兹則巳到漢皋茶師瀹而嘗之謂本届兩湖茶頗勝寗祁茶似稍次因葉片色味不純故也現在所到樣茶不多大約下次船來方可一湧而至今日俄商百昌行所買不少照開盤巿價核算兩湖尚有微利可沾寗祁則高低不一而仙令匯票價較昻核之漢口銀兩將近九折矣 
[厦門茶汛]  
　　淡水茶現方開巿本月十三日福建輪船載來廣合和茶棧新採頭春芽茶一百八十餘箱包種一百二十餘箱此爲本年淡水茶到厦之始聞後班科麽沙輪船到時有義吉等棧新茶一千數百箱入口說者謂每年新茶到厦西人必待多至萬餘箱始肯開小盤擇善而購至四月望後方開大盤本年淡水開價甚昻較去年每担加至二三元之譜恐茶帮又難望起色矣 
 
 

Page 2

 
 
[福州火警]  
　　福州鼓樓前爲省會熱閙之處有雅記京果店開張多年生意頗形暢旺本月十九日不戒於火回祿旣分道齊驅箕伯復相助爲虐該處十字街上近藩垣下近制府左隣臬署右傍鹽轅火警一傳援兵四集駐紥南校場之凱立達字等營健勇皆爭先晉城搶救該營官尤奮不顧身親自上屋察看火路督勇拆斷十分得力約逾一時許烈燄始衰不首燒至四五福井古蹟上首左燒至錢庄右燒至香店止被災之户約有五十家所有店庫幸皆有牆俱未燒進附近店家當火熾時貨物皆遷寄别處次早始行搬回其尤近火塲之所皆被拆毁向須重煩土木雖吃受虚驚不少然尚是不幸中之幸者也制臺軍憲及屬下文武各官當時皆出署督救俟火滅後始鳴騶回轅有搶火匪徒某甲胆敢乘機强攫某姓物件被某姓追獲飽以老拳尚欲送官辦理經旁人勸解釋之使去又聞南嶼鄉某姓家失慎約焚去二百餘家有某甲家囤粟頗多盡付一炬吁可惜也 
[閩垣茗語]  
　　孀婦韓林氏伊夫在日堂堂武官也遺資無多存有衣服數箱生子甲乙兩人少讀書不解世務聽人指使於上月間乘氏不覺將衣箱物件潛竊而去現經氏具稟呈訴牽涉多人懇請悉數追出官於前堂着族房公親調處尚未明白前晚復訊氏稱先夫遺物被子竊用原屬心甘然彼等胆敢敢指使氏子胡作妄爲致氏一家不和若非追出原贓何以昭公平而伸悲忿官以事出家庭法因情恕喝令將甲乙先笞責三百下并着族房公親與氏之内弟林際榮冉三開導再候覆訊○督辦竹崎關厘務委員劉炳臣司馬鈞接辦以來認真整頓從前積弊一掃而空司巡亦能耐苦奉公從無勒詐情弊故商賈樂出其途征欵十分暢旺洵榷算中不可少之員也司馬於善舉尤能實力奉行盖竹崎設有育嬰鄉局係省紳總辦規模甫闢經費未充司馬慨然捐資爲之倡率由一嬰以至千萬嬰皆得保全性命功德孰大於是○近日臬憲飭地方官拿辦地痞甚屬認真因此著名棍徒無不斂迹他方除莠所以安良臬憲其知之矣○閩中錢法廢弛巳極現在每百票向大錢鋪支大錢九十文新私錢巿面不堪行用而錢鋪尚敢攙和取利殊可痛恨當商每百錢明明攙鵝眼十文尤爲目無法紀城内錢鋪議與城外錢鋪不通行票張城外亦議與城内不通行互相擠軋平民皆受其害福州錢當二商皆紳富　開所以毫無忌憚也○定遠橋怡來小錢鋪席捲倒閉巳登前報兹查該店係著名地棍平日靠賭爲生綽號寳塲煥所開該店在弄内原開賭塲外面係薙髮店經官標封後復敢串通地保私行拆封開張錢鋪出票二三百爲率有心倒閉吞没錢財其店巳被人拆毁變成平地煥熟悉衙門於該處鋪户素不滿意者控其藉票行搶冀可嫁禍他人以洩其忿侯官縣知其詭詐着將倒票支完再行核辦煥先交差看管聞者快之 
[閩省官報]  
　　通判恒秀十六日開辦閩安稅厘二關同知劉家　卽時卸辦同知彝倫奉委接辦水亭厘局委署長樂縣吳恩慶卸辦水亭局務本任漳州府吉太守昌禀明晉京引□見知縣楊崇鍾聞訃丁父憂督轅牌示准補同安營叅將謝國恩泉州城守營叅將余宏富准補浙江右浦營都司劉賢斌現經引□見旋省應飭赴新任 
[遼陽紀事]  
　　從前關東走脚信局每年進錢動輙數萬貫本屬好生意電報局未設之前審陽信局每年竟有十餘萬吊生意通商大埠如上海等處信局林立亦無如此厚利且營瀋往來不過三百六十里悉是走足並無糜費所難者此輩不安本分動輙打架結訟連年累月常出命案訟費亦復不少前日新民廳信局因頭目鄧福林申飽太甚衆夥不服另立新局鄧孤立無依另行招雇新脚重新設立以一家而驟分兩家未免有所爭奪兩家各雇打手十餘名時刻尋釁數日之問巳聞三次兩邊各有受傷信局仍歸鄧福林獨走○梁二麻子者係駁船掌駕也十三日娶媳高搭彩棚雇劉家班演堂戲四天且請四秀才衣藍衫作禮生一切排塲過於大家紳富可見門第之不足恃家兄之不可少也○太古洋行輪船往來營口向由遠來洋行代理裝卸今聞太古欲自至營口辦理裝卸一切事宜月前巳託人購妥地基因碼頭出水不便欲向大會上代換海關東旁糧集站車曠地由該公司禀請駐京領事轉請總署攀咨營口海關道就近與大會上商換一俟換定卽當建造棧房碼頭也不日將有委員到來踏勘至山海關一帶道路將以開築鐵道也從此營埠必較從前興旺矣 
[憲示照登]  
　　欽加三品銜特用道在任候補府正堂揚州河務糧捕清軍府施爲出示曉諭事照得積善足以淑身嘉行足以方世查有高郵善士丁鏡齋名瀚清藉卜筮以募賑允忠信之完人勞苦十年勤劬不倦綜其集欵巨萬有餘災所蒼生賴活無數他如城門一帶夜燈北門以外街路歴年解囊自辦久而彌碼頭望所播經上海籌賑所詳請直隷爵閣督憲李前順天府尹周前山東巡撫部院陳頒給匾額二方以旌其志今夏丁鏡齋身故其子文生丁瑞昇繼父之志依舊借廟側集募賑需深堪嘉尚惟以家道清寒獎額無力刊挂本廳職任親民有彰善之責用飭匠照摹兩方仍懸廟首固以慰該善士多年勞勩之誠抑亦爲斯城好善者勸深恐附近人等作踐損壞合行出示曉諭爲此示仰附近人等知悉須知此乃壽世嘉行不得任意作踐其各懍遵毋違切切特示 
[鳩水官塲紀事]  
　　前紀沈仲復中丞秉節詣皖南校閱營伍等因兹悉中丞於本月十一日由蕪湖前進行至清水河道淤淺小輪船不克遄行遂攺用人夫拽繹至十三日清晨始抵寗國排日校閱各營至十六日事畢隨由姑孰河繞道出江按臨裕溪口十九日清晨在江面簡閱水師砲艇後仍乘福安兵輪船於十二點鐘時抵蕪文武各官紛紛遞手版請安中丞以次接見閱兩點鐘時卽起椗鼓輪上駛水陸防營弁勇排隊恭送熱閙異常○新任安徽臬憲嵩廉訪岳請□酬出都於本月十八日下午四點鐘時行抵蕪湖在官碼頭小泊道憲以下文武各員弁均往舟次禀安廉訪接見之餘略詢地方利弊隨於次晨向會城進發文武員弁迦送如儀○長江水師提督李與吾宫保來蕪接見沈仲帥卽囘太平府節署十二日復秉節赴下游校閱瓜州鎮標及沿江各防營聞事畢後卽出洋接閱兵輪云 
[潯陽官報]  
　　新授江寗藩司瑞茀侯方伯擇吉本月十七日由江西挈眷赴金陵分乘紅船十餘艘用紫電官輪船拖帶十八日舟泊湖口九江府曹郎川太守德化縣張玉山明府及印委各員先期鵠俟石鐘山前迎送如禮○辦理九江育嬰堂委員謝君老鸛塘稽查官輪船委員林君經關道李觀察檄令互相對調於本月十五日交接○十七日辰刻九江鎮朱春山鎮軍關道李亦青觀察先後出轅詣鎖江樓砲臺升座騐放開花大砲數門至巳刻次第回城○邇來到有木簰數架關道李觀察示期十七日督同大關委員盛别駕并各書役親詣丈量照章完稅 
[餘杭燕語]  
　　杭垣設立平糶所以濟窮民前巳列報兹據杭友稱米鋪所售之米起價每升三十一二文係用足升平糶所以八合爲一升是名雖價廉而實亦不相上下且一經淘擦皆成粉屑無一粒完善故初設之時人皆紛至沓來現巳不復有問津者多仍向米店購食云○科考生甲乙兩人說者隱其名因抄錄刻文明年不准錄遺潘文宗牌示其略曰歴觀二千餘卷荒謬者不少均置下等尚望其造就於將來某某號生員二名抄錄陳文實屬荒唐雖造就無益也仰該學官查明姓名嚴行戒飭明年不准錄遺着停鄉試一次○新□授河南藩司廖方伯於十三日申刻起程其瀛眷亦同日在下碼頭登舟各員恭送如儀 
[東報補譯]  
　　日本臨時建築砲臺部勘得馬關金毗羅山海岸地居要隘宜築砲臺現巳議定章程自本月起限二十五月内竣工先期第二方面命將設計書測量圖等送閱然後飭工兵動工云○本年二月四號俄羅斯政府擬添雄大鐵甲軍艦二艘遂向英國定製當時傳電訂 
 
 

Page 3

 
 
定現巳開工據云一爲巡洋船重一萬　一爲防禦艦重九千　云○英國第三皇子於上月十號午後三點鐘時到長崎旣下椗各國軍艦及大點町砲兵分遣隊伍升旗燃砲以表敬忱中野長崎縣知事野口外務課長同坐小火輪船前往謁見皇子隨登陸一游歸宿本船是晚卽鼓輪進發聞十四號巳抵横濵擬至東京小作勾留卽附美公司輪船往西半球遊歴云 
[軍門回松]  
　　江南提督譚青崖軍門巡洋回滬巳登前報兹悉軍門於前晚三鼓乘船回松矣 
[華婁縣試案]  
　　松江屬華亭婁縣童正塲案巳於二十三日八點鐘時發出今將前列姓氏錄登左方　華亭　黄嘉麟　深　祺　金兆蘭黄際虞于允文顧禮摸顧嘉上宋良士謝嘉玉葉人騄吕汝梅宋家第顧道中蔡樹蘐費春華吳維藩沈欽張勳喆唐景堯陳迪壎○婁縣姚奎璧吳福基張鵬沈則潜陸志清孫仁傑吳會英吳朝楨張永清朱楓俞仁澤張葆龢任曾禧李師勣居承德杜葆璇李廷颺封作孚金廷壽張增禧計華亭招覆二百八十名婁縣招覆 
二百零五名皆示期二十四日仍就校士館初覆云 
[上海縣試招覆案]  
　　昨晨八點鐘時上海縣裴邑尊飭發招覆案並擇於本月廿五日覆試今將前列五十名錄後　朱士芳　鍾如璋沈慶鴻孫禮經凌鑑氷曾鈞顧文郁陸鐘琦李維琅范本安顧琪金日堅朱清森張華國毛恒受徐蔭曾張洵驊朱澄望范熙庸林祖源嚴克昌喬國楨康鴻機郁鐘俊鈕榮光陳濵李維錫朱日宣康錫祚吳溶倪清源徐鐘恒楊書藩顧洽霖丁啓承張國賓陸鳳祥奚佐湯彭澤周何其超孫祺勳陸紹雲張文柟諸修槱周家儒孫第徐蔭桐張熙齡張國衡朱濟清 
[收殮浮屍]  
　　昨日潮漲時黄浦江中浮來無名男屍一具經法捕房某號巡街捕所見禀明備捕頭捕頭命包探李雲發請同仁輔元堂派人將屍撈起殮以施棺發塚埋葬 
[冒名分卷]  
　　有吳慶恩者口操湖北音自稱湖南新進士先在常州等處衙門公館分送硃卷附以李慶雲觀察名片俗所謂打抽豐也事被觀察所聞查得吳巳到上海函致英會審員蔡太守請爲查訪當經太守飭差張福查明其人現住寳善街同春客棧立卽前去查拿該差旣到該棧問有吳大老爺否棧中問何事　稱吳老爺有硃卷在我主人處特送程儀來吳聞聲出見該差以吳慶恩名片交吳閱是否老爺名片吳稱是該差稱實不相瞞我係會審衙門差役奉本官命特來相請吳稱本要會爾主人少停乘轎來拜差不敢鹵莽請給名片回覆本官吳曰諾隨將吳文炳名片給差該差問何以用吳文炳之名片吳言吳慶恩是我弟我卽吳文炳該差知其謊語派夥潛行看守一面回禀太守旋卽協同捕房西包探及華包探秦少卿前往該棧西包探欲搜伊之臥房吳不肯包探定欲搜檢見名片圖書甚多另有小箱一隻鋪盖等件連吳帶至英公堂太守令開箱察看吳稱鎖匙不在身畔太守飭差雇銅匠當面開看見有硃卷印板又有官員名片圖書逐一檢點封存飭將吳管押候禀明道憲核示 
[縣案彚錄]  
　　浦東廿二保廿五圖陳家港人朱呵弟投上海縣喊控族人錫咸大妹小妹等於本月初八日前來毆打並被搶去門窓等物叩求提究邑尊准詞飭提到案昨日升坐大堂集訊據朱阿弟供被朱大妹朱小妹朱錫咸等搶去門窗等物現憑族叔阿春調處將各物交還叩求免究朱錫咸朱大妹朱小妹同供向來耕種度日初次犯事尚乞施恩邑尊得供以大妹爲首行兇着責一百板枷號一月游鄉錫咸小妹收所候辦並着該處地保朱月樓查明禀覆○英公堂解送受傷人葉祥林行兇人楊元興至縣經　邑尊訊明屬實當將葉送醫院醫傷楊收所核辦昨晨由原差補提羽黨四人至縣亭午邑尊升坐大堂提訊葉祥林供杭州人在滬爲馬夫楊向小的借錢不遂紏同多人硬剥衣服毆傷小的現巳痊愈叩求究辦楊元興供賣餅爲生並無同黨亦未行兇楊占明楊長春唐二陳履青等四人同供均爲山東餅店生意實被悮拘邑尊謂爾等聚衆閙事不法巳極判將楊元興楊長春各笞責三百下葉祥林亦有不合著責五十下一併枷號三月發租界游行餘人鎖項發頭門示衆○昨報紀陳炳炳控張袁海持刀砍傷一案前晚裴邑尊升坐大堂覆訊地保李月忠投案候示陳炳炳供廿二日張袁海同張毛毛張阿林等三人到店午膳不給飯錢揚長而出向伊索討張袁海膽敢將小的店中菜刀戮傷頸項腰間跌仆受傷叩求究辦見証林妙全供見張持刀動手上前奪取不及致傷店主張阿林尚未拘獲張袁海供向當小工是日無事至陳處午膳共計酒飯錢一百三十四文令伊暫行記帳伊不允出言不遜酒後悮傷叩求恩宥張毛毛供曾爲解勸並未帮兇邑尊以張袁海白日行兇可惡巳極判責籐條三百下枷號三月遊鄉示衆張毛毛責一百下收所候究並着李月忠將張阿林緝獲交案陳炳炳林妙全叩謝而退○前報紀蔡松桂控族叔雪山毁屋一案前晚邑尊升坐大堂集訊地保李貴三投案供稱現在兩造念同宗之誼並由親友理勸情愿息訟蔡松桂供現由雪山償還小的洋六元叩求銷案蔡雪山遣子小芳投案供稱我父現向松桂理明求請銷案邑尊准之以羅晉甫陸春岩聶木木各有不合判羅笞責一百下枷號一月發頭門示衆陸責六十下聶聞枷又責六十下一併具攺過結開釋 
[英界公堂瑣案]  
　　包探秦少卿稱湖北人張大發李裕韶向爲對買賊昨從蘇州來到虹口南誠記買貨乘間取綢洋傘二頂當獲人贓送案范金山稱在南誠記洋貨鋪爲夥張李二人買貨不成乘間竊傘二頂今巳解案請領贓物張大發李裕韶供皆是湖北人串竊巳蒙訊明惟求施恩蔡太守判張大發李裕韶各押一月期滿遞籍贓交范鑫山領去○妓女張阿四不願爲娼求請超豁巳列昨報昨由包探秦少卿陳阿九傳到鴇母陳吳氏送案蔡太守命將張河四帶案候質陳吳氏供江西人憑中價買張阿四計洋三百五十元立有賣契有人出立担代逾日未久伊卽言當時同來者並非母親然則當時何不言明今將賣契呈閱張阿四供湖北人父親開雜貨店兼充地保家中尚有弟妹我於七歲時過寄在向住揚州原籍福建之徐姓爲螟蛉女今被輾轉賣與陳吳氏我實不願爲娼况父親尚未知我巳入娼寮蔡太守謂陳吳氏價買良女爲娼不問來歴咎本難辭姑念價洋巳無着落從寛釋放張阿四暫發棲流女所函追父母來案具領賣契存堂○包探何瑞福稱無錫人沈寳生向在近水臺麫館做堂倌業巳停歇專至鋪户妓院以收麫碗爲由乘間行竊今特緝獲搜出押票吊得衣服水烟袋等物巳有王逃氏等七家認贓今將人贓送案王沈氏宋王氏徐阿二王李氏周阿照張薛氏劉士春等均投案請爲領贓沈寳生供無錫人向爲麫館生理失業無聊致犯行竊蔡太守判沈寳生管押三月贓交失主分别認領○王長生稱鎮江人同鄉人范隆寳巳入流氓黨不與往來伊常到來纏借兹因借錢不遂誣我欠伊賭錢一味逞蠻由捕拘案范隆寳供被王長生欠鬥牌錢向索不付兩相口角蔡太守判范隆寳笞責一百板枷號十四天發犯事地方示衆○李富春稱崇明人拖東洋車餬口路遇同鄉人湯雙扣硬要借錢竟把車上坐墊等物取去大聲呼喊由捕阻獲送案湯雙扣供與李富春相識向伊商借尚乞施恩包探江阿三禀湯雙扣專以碰撞訛詐爲事蔡太守判湯雙扣管押二十八天坐墊等物給李富春領去○三十九號西捕稱昨見徐厚福手持黄雀將眼用線縫閉求售有違租界定章爲此送案請罰徐厚福供無錫人在城中邑廟園内鳥鋪中出洋六角買此黄雀言明此鳥 
 
 

Page 4

 
 
從湖州來須將眼睛縫三天方可開眼否則亂撲撞死梁副領事謂本副領事亦有黄雀並無縫眼之理蔡太守判罰徐厚福洋半元鳥給還○西包探查見張王氏深夜在路拉客送案候訊巳列前報昨據西包探稱當夜見該氏在路上往來不定顯係待西人經過拖拉進去張王氏供粤人年三十九歲有輪船大副包我並不接客更無拉客情事蔡太守謂該氏年巳老大不應犯夜再押一天開釋○在電報局生理之丁良玉控顧少卿平空毆打致失金戒指顧供在製造局繪圖房生理並無打人之事更不知其失去金戒蔡太守飭將顧少卿送交該局俟查明再訊巳列前報昨據顧少卿投案候示包探秦少卿稟據丁良玉言指上共有戒指三只二銅一金失去者是金細察其指祗有二戒痕今日亦未到案太守謂丁良玉旣未投案卽將顧少卿開釋○王阿道稱崇明人現開車寓先有張阿四同陸阿三因細故口角爭毆由小的勸散後有黄梅隆到來以我不應勸息紏同陸長生馬玉弟到來尋釁致遭毆打並被毁壞物件報捕拘案黄梅隆供與我不涉陸長生馬玉弟同供黄與王爭毆我等確曾解勸蔡太守謂黄梅隆插身多事殊屬可惡判押十四天陸長生馬玉弟各押七天以儆 
[法界捕房紀事]  
　　去年蟻棍徐海龍與老虎媽媽等誘得鄉間女子子來申偪令賣笑經人控諸公廨陸續拘徐等訊押捕房至前月押期巳滿釋令回家徐聞知葉鴻勳因竊案拘押遂向葉父大興花言巧語謂爾如出洋兩元可設法將爾子開釋大興信以爲實給以番佛兩尊爲日巳多未見子出外前日因投捕房將子保釋包探王榮培訪知徐有撞騙之事卽令夥役往南巿追尋徐知事不諧於晚間恃洋兩元抛擲該包探家内包探飭夥役四處查緝昨得獲送捕房捕頭察得徐似吞生鴉片烟命送仁濟醫館療治得慶更生想明日須解案也○前日流氓王標在某酒肆沽飲不給酒資酒保索之致與口角　號巡捕聞知其事拘押捕房○有甲乙二人酩酊大醉在捕房門首吵閙不休經巡捕拘押一宵昨晨酒醒求饒始得釋出○莊錦昌將竹排停泊護城河中有碍行舟巡捕令其撑往他處莊不依反敢辱詈當被拘至捕房管押昨日有人爲之保出捕頭命明日仍投案候質 
[行善同心]  
　　廣有餘寳號送來宋徐陳金　五公爲塵定主添得哲嗣之喜集得友戚賀儀洋四十元主人因思郤之不恭本擬再伸酬謝今特添湊白番共成洋一百四十元移作賑欵爲諸友親造福郤把甘之饜飫憐疾苦以維持在同心行善者莫不　然韙之焉　欵由本埠宋文茂交來用特聲明[  上海北巿絲業會舘籌賑公所愚弟施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收江浙山東賑捐三月中旬清單]  
　　十一日至二十日止○無錫泳生號交來華保滋堂十元嘉善匡濟典一元○張堰益泰典交來　樂堂程十元○謝簡庭兄交來鈕約領事府經募各善士義銀洋九百四十五元二角二分合原來規元九百十三兩二錢九分細氏早經惠條刋登報章○泰州億大信局内歐吉卿翁經募合家平安存心如意兩户各五元季受之翁經募天罰激利人獲罪於天人兩户各一元○梁國泰太二元○本埠無名氏三元嘉定祥泰盛銅洋二元蘇城醬業公所潘仲翁經募第十六批賑欵承無産厄二十元○桐溪達叟爲先考九旬冥壽特取凶兒開元恤欵移助五十元並命胞姪開第捐奉五十元以資冥福○朝鮮義州電局紀鉅僕翁經募鄭三畏郭玉田潘隆茂穆謄額四户各助湘平銀五兩紀鉅僕湘平銀十兩以上共合規元三十兩二錢二分四厘○天津天河兵備道憲胡雲楣觀祭經募救灾恤鄰册二十本共捐洋六百元以上細户另刋報章○彭湖鎮署各善士助爛板英洋十元○桐城隱名氏九元○開封塌局何雨生翁經募新安縣紳士郭鏡譚翁集捐洋平銀二百兩除扣匯費資淨實收到申合規元二百十二兩八錢三分○曹子元小洋三角○○本旬本規元一千一百五十七兩三錢四分四厘英洋七百六十七元計規五百六十三兩九錢四分五厘爛印洋十元計規元七兩一錢銅洋二元計規元四錢四分一厘小洋三角計規元二錢二分○五項合規元一千七百廿八兩八錢五分○連前共收規元一百零二萬一千四百另五兩九錢八分二厘○前解過規元一百零四萬七千四百三十兩另二錢五分六厘○凈實墊解規元二萬六各另廿四兩二錢七分四厘合併聲明 
 
 
 

Page 10

 
 
   
 
