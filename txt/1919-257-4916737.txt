# 1919 - 257 - 4916737

 

Page 1

 
 
   
 
 

Page 2

 
 
   
 
 

Page 3

 
 
時評 
[財政之解决（冷）]  
欲解决中國糾結不解之時局别無其他解决之法唯有財政解决之而已蓋糾結不已財政决不能整理財政不能整理則得財之道惟有借外債微特外債今爲内外所阻止借甚不易即曰甚易亦豈能永借而永得者苟至不能借得之時則中國之紛爭不解决而自解决矣故曰中國之時局惟財政能解决之也 
今觀北京之財政情形雖尙未至解决時局之時然而其機已露矣何也其窮困已極可危也 
命令 
　　九月二十日大總統令任命徐振華爲陜西陸軍第一混成旅步兵第一團團長陳世傑爲陜西陸軍第二混成旅步兵第一團團長魏進先爲陜西陸軍第二混成旅步兵第二團團長此令 
　　又令兼署内務總長朱深呈准河南兼省長趙倜咨省會警察廳警正劉錫珍懇請辭職應照准此令 
　　又令兼署内務總長朱深呈准河南兼省長趙倜咨請任命袁方靖黄國壐試署省會警察廳警正均照准此令 
　　又令兼署内務總長朱深呈准奉天兼省長張作霖咨請任命楊大蕃張德鑫試署安東警察廳警正均照准此令 
　　又令參謀總長張懷芝呈請任命彭礪金爲甘肅陸軍測量局局長應照准此令 
　　又令兹制定管理特種財産條例公布之此令 
　　九月十七日大總統令國務院存記朱頤著交財政部酌量任用此令 
　　又令前甘肅涇原道道尹王學伊著扔發往甘肅交該省長酌量任用此令 
　　又令陸軍總長靳雲鵬呈准黑龍江督軍咨請以文彬補協領應照准此令 
專電 
北京電龔今早入見東海以才力不勝自辭頃已擬就辭呈要語有時會愈棼救濟無術所抱寸誠不爲外諒云云主因係曹張昨晚連電東海糾劾現辭呈尙未上他方面擬勸留又總理繼任仍擬靳雲鵬財政擬李思浩（二十一日下午四鐘） 
北京電靳雲鵬張懷芝以兵餉無着每見龔心湛動加以惡言龔不久有自去之勢 
（二十一日上午十一鐘） 
北京電曹錕與龔亦起衝突 
（二十一日上午十一鐘） 
北京電中央本月餉薪及節上開支尙短七百萬除以新公債向各商業銀行抵借外並商提鄂省向美友華訂借之百萬歸中央暫用（二十一日下午三鐘） 
北京電中秋節前必須發欵共七百萬財部向中國各銀行以重利商暫借（二十一日下午四鐘） 
北京電四國銀團分允借不允借兩派現電倫敦銀團本部取决一時尙難得復（二十一日下午四鐘） 
北京電靳雲鵬昨辭未允本日赴通州（二十一日下午四鐘）北京電傅良佐張志潭上説帖於段請取消中日軍事協約段答應逐漸收束再行取消 
（二十一日上午十一鐘） 
北京電靳雲鵬對中日軍事協定力主全部撤銷已由陸部會同參部擬具辦法徐訂明日召集外交人員在府會議取决 
（二十一日下午二鐘）北京電中日軍事協定確有撤銷消息但由某派與某方面另訂一種替代約係假防俄過激黨名義（二十一日下午三鐘）北京電段系與馮副座交換條件由王携奉商張極端反對現已打消倪覬覦督直而以皖督讓徐樹錚恐亦難成事實 
（二十一日下午二鐘）北京電國院通電各省聲明芳澤來華並無借欵情事 
（二十一日下午二鐘） 
北京電王揖唐密電龔到滬先以私人資格會唐作意見上之交換（二十一日下午三鐘）北京電參戰保案多至百人（二十一日下午三鐘） 
北京電李純電京津請願上海商界羣謀響應在體育場集會推舉代表赴京請願並宣布外交方針尙無踰越範圍惟各會團均設在租界權力不能及除飭徐廳長沈知事隨時勸阻防範外謹聞（二十日下午三鐘）北京電陸使電告現無便船定下月二十搭乘法船東行行前並擬赴羅馬一游（二十一日下午三鐘）北京電熊克武電請堅持西藏交涉此間已准備實力對付 
（二十一日下午四鐘） 
北京電陳毅電據蒙官府聲稱俄蒙原訂路約蒙政府本有自行敷設權並無讓與他國明文俄人何能擅將外蒙路權讓渡他國蒙官府决不承認等語應請向俄使交涉（二十日下午三鐘）北京電張敬堯電衡攸交界又發現敵軍千餘除郴酃各屬南軍日增外林修梅所部更活動馬濟舊部亦發現甚多確有亟亟進攻勢地方商民紛紛他避請迅電彼方飭卽撤退 
（二十日下午三鐘） 
北京電富陞阿被俄兵撃斃後其部下尙未完全解散且不允繳械現奥公聯合某喇嘛要求將富部歸彼管領（二十日下午三鐘）北京電謝米諾夫十三抵黑謁孫於外蒙事亦多解釋（二十日下午三鐘） 
北京電鮑貴卿皓電華艦坐困江口已將絶糧請中央通告協約各國公評由直（二十一日下午四鐘）北京電黑督以索餉未發截留印花煙酒税（二十一日上午十一鐘）各通信社電 
北京電安系私電其本部云南代表拒絶見面和議難於樂觀請早籌備 
北京電龔心湛電王揖唐先與唐紹儀交換意見（以上二十一日） 
廣州電吳佩孚電稱曹錕張作霖元電係安福派所造王赴保定時曹曾勸渠辭職 
廣州電李根源皓日通電王揖唐旣爲西南全體反對望積極主持以伸公義 
廣州電黎天才等寒日電張輯五被害綜其情形不與敝軍有涉請電熊錦帆派員澈查（以上十九日） 
[以上平和通信社電]  
北京電西藏問題熊克武請南北派員互商辦法議决電復照准 
北京電閣議决定華茶出口免關税三年内地釐金減半徴收 
北京電陸徵祥定十月三十號東行已派王普岐赴奥撫慰僑民 
北京電院電復王揖唐南代表旣難召集希與唐總代先開茶會交換意見 
北京電布國定於儉日簽約政府責成顧王兩使前往參預 
北京電北京大學昨日開校照向例五日後實行上課各校亦開學 
　　北京電美國舉行全球實業大會政府電顧使到期派員與會（以上二十一日） 
[以上中華通信社電]  
北京電政府聞南方將承認新銀團佔外交地步定漾(二十三)日召集財政委員會討論新銀團事宜并籌商借欵進行辦法（二十日） 
北京電王揖唐電告抵滬後分代表與唐紹儀接洽情形請促軍政府電唐開議 
北京電龔接岑西林篠電除電蘇督疏通外已有皓電答覆大致謂王已到滬萬無更換之理請諒解中央用人苦衷勿事挑剔 
北京電徐佛蘇有來京之信據聞將請謁總統面陳個人對南之意見 
北京電江防處長王崇文呈海部請以松黑航權交涉案提出聯軍會議 
北京電綏遠商會根據地方危難情形致電財部爲綏軍催請餉欵部覆已籌撥 
北京電北京大學已遵部令於昨日開校傅次長與蔡元培談話頗滿意并希望蔡收束學潮 
北京電院議覆唐在禮請增調陸軍人員赴歐一節暫緩辦理 
北京電盧浙暫電參陸處將第十師司令部移杭辦公請備案（以上二十一日） 
漢口電連日有北京保定派來專員渡江晤王督後相繼赴湘聞皆有衡州之行（二十一日） 
（以上中孚通訊社電） 
路透電 
[歐洲和會中之布約]  
十八日巴黎電高等議會决議布人應退出西塞拉斯而由協約國派兵佔據之希軍僅佔據目下所守之區域 
十九日巴黎電和會以對布媾和條欵交與布代表時禮節殊爲沉寂歷二十五分鐘之久報界中人及公衆之蒞會者寥寥無幾布首相齊哇杜羅夫氏演説謂布國爲强鄰所迫違逆人民志願而興干戈凡屬戎首皆將從嚴懲治之云 
十九日巴黎電協約國對布媾和條欵已於今晨十時三十分在法國外交部交與布國代表限布代表於二十五日内發表意見 
十日倫敦電對布和約之綱要今夜正式發表（土地）羅布邊界未有更變小部份土地割與巨哥斯拉夫國其中最重要者爲斯特魯姆尼柴鎭南界綫起於巴希瑪克立西南八哩而至基爾基克經過阿達巴希與達里克爾附近此兩處仍爲布國所有東南圈入土國土地一小方布國對於協約國放棄塞拉斯各項權利目前塞拉斯尙未給人協約國允許布國準於日後畫定布國通入愛琴海之路布國承認埃及爲英國保護國（軍事）軍事條欵規定布國陸軍應用自由應 
募制不得逾兩萬人不許建造新砲臺及製造或運入毒氣火液坦克戰車或武裝車輛製造軍械限於一廠由官管轄嚴密限制産額以足供二萬兵需用爲度布國所有軍艦與潛艇皆須繳與協約國或拆毁之蘇菲亞無綫電站由協約國監視之武裝軍隊不得包括海陸飛行隊（賠欵）協約國承認布國利源不足未能給 
予充分之賠償故允接受其力所能及之賠償規定其數爲二千二百五十兆佛郎此欵分期攤付連同五釐利息及償債準備金每半年解付一次至一九五八年一月一日爲止若届期不繳協約國委員會可管理征收支配某種税項以便清償賠欵（雜欵）布國擔任將 
戰時所獲希臘羅國與巨哥之文書古物一律交還並賠還擄得之牲畜布國於此後五年内撥出國有之白尼克礦煤五萬噸運交巨哥國以作毁壞塞國煤礦之特别賠償惟由協約國委員會審定以期不礙及布國經濟生活 
[阜姆問題之現狀]  
十八日巴黎電時報米蘭訪員電稱阜姆政府派員賚文越過阜姆周圍之哨兵線懇乞意大利全國人民輔助阜姆之同胞時報又稱羅馬國民黨關於阜姆事開會通過詆責政府之提議案 
十九日巴黎電星期一日五國會議討論羅塞及阜姆問題後英首相喬治氏於將離議場時問其諸同事曰俄國問題將如何吾人於赴俄遠征軍可謂已盡力矣余意不如任令俄人自理其事想諸君必與余同見也諸同事顯未領悟喬治氏所問之關係未幾英政府發表文告聲明英國對俄政策未有變動並稱俄國戰事英軍當其要衝故撤兵問題最與英國有關云 
[英國之對俄政策]  
十八日倫敦電路透電社得官場消息英國對俄政策無新發展亦無變動仍照邱吉爾氏本月十一日發表之公文進行 
十八日倫敦電據確實消息英軍已開始退出小亞細亞蒂法里斯之兵已於十一日出境 
[美總統之演説]  
舊金山電（無日期）威爾遜總統於演説之際曰此次和約爲前所未有之解放人民條約該約給人民以自由打銷全球黷武政府志在開拓疆土者之一切希望該約規定世界之各土地屬於居住其上之人民　　　　　　　 
該約規定管理毒物即鴉片是也該約爲自由與普救世界之起點美人在巴黎所遭之最大困難爲美人所未前知之密約該約掃除各項密約而取銷之云云 
要聞一 
[國際聯盟會仍在美京開會]  
　　國際聯盟會組織最近頗有進行聞加盟各國代表俟德約批准後將會集英倫商議進行方法第一次會議所商者爲薩爾炭礦委員會之組織及任命丹慈自由港委員兩事同時脱拉孟德秘書長之任命亦將予以追認至正式會議開會地點前因美上院形勢不佳有移往比京舉行之説現某使館接巴黎電訊英美兩國仍主在華盛頓開會日期則延至美上院批准和約以後大勢非俟來年三月以後不能舉行又聞政府方面亦接顧專使來電報告勃牙利及土耳其兩國和約預定本月二十一日簽字電末兼請政府迅將提交國際聯盟之案件預爲整備其關於山東問題者應另列一項統於十一月以前寄至巴黎云 
　　又據亞細亞通訊社消息私人方面接到巴黎十七日電訊中國專使王正廷自簽署奥約之後謂中國此時對於國際聯盟即不簽德約當然可以加入今冬中國政府即可提出山東問題於第一次國際聯盟之會議中國加入協約國所得之利益僅此而已云云 
[俄黨軍在西北之聲勢]  
　　自俄過激派在中國西部活動之後其勢力日熾時與回人衝突雖政府屢命邊防設法然其勢力仍無稍滅聞現在過激軍與西部之回人惡感愈深衝突愈烈昨政府又接得新疆來電在西伯利亞之俄羅斯人對於過激派素有仇讐曾與回敎土人聯合同共反抗過激軍並印有無數傳單及宣言等散佈新疆西北部一帶勢力蔓延大有不可抵制之勢所有在伊犁及新疆省等處之回民皆爲其煽惑各皆抛棄本業相率抵抗過激軍該處之長官極難維持現狀現下過激軍與俄人回人有極烈戰争已相持五晝夜之久雙方各有損失政府以俄國過激黨勢甚猖獗現已竄入科布多計達喀什噶爾一帶日昨特分電庫倫阿爾泰各辦事長官有烏城佐理員新省楊督略云值此邊防吃緊各該處地居要隘亟應橃隊駐防毋使俄黨侵入以固邊防 
俄激黨現已侵入喀什喀爾邊界聞陳都護以庫倫方面兵力旣屬薄弱而西北軍之來又需時日特電政府請轉令新疆先由阿爾泰派兵前往協防以免滋蔓　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張慶桐私准俄民租地]  
　　前阿爾泰辦事長官張慶桐以擅發紙幣高抬價值威勒商家使用致激成兵變殺害官吏幾釀西北之大亂現在紙幣糾葛尙未清了而蒙哈王公文彈劾張慶桐私自與俄領訂立阿爾泰俄民租種地畝單行章程聞此項章程如果實行喪失土地主權甚大新督楊增新亦曾來電劾張兹從某機關探得張慶桐照會俄領原文如下爲照會事查自俄民移居阿境任意佔地耕牧哈薩克游牧生計大受損害以此紛紛遷往新省本長官到任後據哈薩克郡王貝子等面稱非將俄民遣送出境决不能招回新省之哈薩克本長官就海流攤命案而論亦覺長此羼雜旣無以保地方之治安亦無以全友邦之情誼但現在俄國内亂未平若强逼俄民出境亦豈陸鄰之道因此斟酌情形訂定阿爾泰俄民租種地畝單行章程九條抄録如下（一）俄民墾地就 
原墾之地由中國地方官酌量指撥如有關碍另行指撥均各發給執照爲憑（二）俄民豢養牧畜之數以足供耕種爲限不得妨害蒙哈游牧生計中國地方官就俄民所住地方左近指撥地段作爲俄民公共牧放牲畜及打草之場亦給執照交其頭目收執爲憑嗣後不准再向别處打草及牧放牲畜（三）俄民墾地十五畝 
約合俄一畝每年應納租税小麥一石零五升約合俄十六鋪得（四）俄民豢養牲畜每年應照後開税率納税（甲）駝每頭兩魯布（乙）馬牛每頭各一魯布五十戈比（丙）羊每頭五十戈比（五）將來試辦各項税捐俄民一律照繳（六）槍械規定每十户准存兩枝外不得私匿違者從重治罪（七）每十户得舉頭目一人過十户者得舉帮頭一人呈由中國地方官認可助理公家職務（八）五年以後此項租地俄民若不遷回本國願認入中國籍者原租地畝換給執照准其永遠管業毋庸補繳地價每十五畝約合俄一畝減去租小麥五斗二升五合俄八鋪得（九）上開章程以早在阿境墾種地畝者爲限應請貴領事轉告俄民一律遵行倘有違抗情事本長官當自籌對付方法預請原諒爲荷再上開章程如有應行修改之處本長官當按地方情形臨時酌定合特聲明相應照會貴領事查照施行此照會大俄國駐阿爾泰領事庫按張慶桐所以訂約之意重在收税但當時蒙哈王公並非請張收税而請其與俄領交涉驅逐俄人實與民意相背其失一蒙哈以俄人侵佔地畝致碍生計逃赴新疆若訂此約則俄人永無出境之期而蒙哈亦無回阿之望其失二准俄人十户舉出頭目一人携帶槍件居住是適養成俄人寓兵於農之漸其失三現在政府如何處置尙未有聞但事關國家領土决不能含糊過去也 
[敎部重申實業敎育之主恉]  
　　敎育部近咨各省區云查實業敎育之主旨在使學生畢業後得應用所學圖地方生産事業之改進以吾國天然物産之豐富加以科學智識製造經營發達何可限量乃調查各省區設立此種學校所得結果成效殊鮮推原其故固多由於經費之缺乏設備之不完全而學校所設學科未能適應地方需要所取敎材未能確合地方情形實爲其大原因查實業學校規程第五十九條内載本規程所列各學科及關於實業之科目得由各校視地方情形選擇設置或分合之並得因特别需要酌量添設等語原以各地情形不同需要亦異即以物産而論各地有特殊之生産物辦學者即應就其固有注意研究如安徽福建浙江等處産茶之區所辦農業學校宜注重種茶一科凡茶之種植焙製裝包等最新方法皆當研究江蘇浙江山東等處産絲之區所辦農業學校宜注重蠶業一科凡蠶之選種飼養絲之繅煑等最新方法皆當研究他如某處宜種棉某處宜養蜂各當就地方固有之利以學術助之發達推之工商各校莫不如是本部於上年十月通咨各省設立甲乙種實業學校報部備案時應將調查該地方土宜或原料商品及社會需要情形連同該校建設計畫備具説明書一併送核卽本此意惟據各省區呈報照章設科無特别計畫者仍居多數殊於設立實業學校之本旨未能明澈不得不再予申明知須實業發達學校種其因社會收其果實業敎育須先就地方原有之利加以考究比較其良楛而漸導以新機則社會之信仰易生實際之成效可卜嗣後實業各校誠能悉本此旨切實考察認真辦理爲實業改進之先導國家社會胥利賴之斯則本部之所厚望也相應咨請查照分别轉令各該校遵照 
[京華短簡]  
　　國際勞働會議原定十月二十九日在美國開會現因和約未經三國以上批准尙未發生効力而美國上院形勢亦極混沌開會尙無確期吾國赴會代表顧維鈞原定月内赴美近有電報告暫緩出發現正搜集各種材料與主管各部頻通電信 
　　王揖唐未南下以前已要求直奉皖三督作後盾最近又有趙倜張樹元李厚基之通電爲之聲援頃聞曹錕張作霖倪嗣冲三人商定如西南各首領再有反對王揖唐之電報該督等即直接致電軍政府從嚴詰責一面要求政府實行宣布西南破壞和局之罪據某要人云張倪等之武力政策恐終不免實現惟效力如何則不可知耳 
　　八年公債已將條例公布並先發行五千萬元兹據政界消息財政當局擬將此項公債票五千萬向某國銀行押借現欵二千四百萬因未得前途同意現又縮爲二千萬元但是否達到目的尙難逆料 
　　陜西各界聯合會昨日專電政府略謂陜督陳樹藩省長劉鎭華大開烟禁是否奉有命令徴收各縣烟税計達二千萬元左右究係歸公歸私陜民恐慌異常懇乞另派大員來陜秉公查辦以洩公憤 
　　北京益世報載旅京全國和平聯合會同人近致上海和平聯合會謂昨有本會參議數人來會報告此次本會所得協濟之欵某系所出由光某介紹經吕某彭某之手約定先交一萬元俟有歡迎王總代表電報發出即續交四萬元此事確否未敢深信但近見報章載有少數人用本會名義致電歡迎王總代表前項報告必非無因本會乃民意機關不可受人利用請諸君主持正義抱定和平主旨發抒真正民意切勿爲全國共棄之政黨收買倘或籌欵維艱難以進行不如早作結束免得損失各法團名譽及同人人格諸君海上勤勞熱心國事必能始終如一不致爲私利所動也云云不知上海會員見此將執如何態度也 
[美飛行家演講航空戰術（續）]  
　　在一千九百十七年八月十七日余等共駕七機飛入敵線與敵人二十機相遇移時余即受傷被彈穿過上顎壞齒而入喉部余當時昏絶待至一德人醫院方覺始見一德醫爲余診治然已飽受其譏剌嗣後余聞醫者言又聞德國飛行隊官及余友被禍者皆言余之機已完全堕壞諸君定謂此乃余之大幸蓋余當時距醫院不過在一百五十尺之内矣日後余逃出敵手赴美國軍營在塔格塞斯又遭堕落其時不過二千尺即堕壞飛機而距醫院祗有五十尺自此醫院出余即被送入德國飛行隊營勤務部考騐爲第三等後又被拘入比國某處之獄此處飲食絶壞此次乃余平生最苦之境遇在此城中即爲德國大本營每夜我國飛行隊均有過此者然未嘗知余等之被禁於是也在此獄中除余之外尙有十三官員余等每日所道祇有兩事即飲食與逃走是也當時余等得出而購果品若余有金鎊則可多購以供同人然當時余所有金鎊實較諸同人凑合尙多蓋諸同人咸爲窮苦撲克牌手也一日余及七人由德國軍官四人押上火車開向德國内地抵洛克塞恩柏爾小城時爲清晨火車停四點鐘再開余適由車窗跳出逃走時一千九百十七年九月九日也此車速率每鐘約三十英里待車停後復回遍覔余蹤跡不得蓋余已預爲隠藏自九月九日至十一月十九日其中七十二日余潛行出德境矣由洛克塞恩柏爾至比國皆爲德人之手其間約二百五十英里循一直線而行且一月之内余所着乃英國軍服余槪以夜行日間則藏身蘆葦中以果蔬爲生三十四日後余行抵密由斯河此河之寛約三分之一英里余當時并不能游泳然不渡此河則當再入獄且所有渡橋均有敵軍把守不能通過余旣無法可施祗得一躍入水竟得渡此回憶曩昔如一場大夢且在兩年以前余逃出時其生活儼然一野人否則亦不知尙能在世也自余渡河以後余運漸漸恢復余後得一帽一羊毛衣及一雙履姑將軍服完全遮蓋然後將軍衣棄去經過之處均視若平民余當時在德境之内九日夜在洛克塞恩柏爾十日夜以後即在比境諸君悉知所經之處均爲德人所轄决無求助於彼輩之理且彼輩若助一逃監者似乎有大罪必遭槍斃至終余見一電欄即爲比荷兩國之分界荷蘭旣爲中立國若余得至荷國即可自由當時余極力研究此欄之所以分界之用而描出兩國之界限即爲一籬高九尺其電線過此籬不過數寸線中廣注電流此籬即用以防比人之入荷境設有德兵戰敗决不能逃入荷境也聞有多人已死於此余知欲越過此籬而入荷境必須設法工作故余待至夜靜覓得新砍下小樹數株即將枝葉除去合爲一束以手巾裹之並附以草成爲一梯夜深余即登梯幾觸電然以空手掘出底線遂得逃入荷境此段歷史余以數分鐘説明若詳告則須時矣余此次之經過共七十二日在途損失六十鎊且留有長鬚與過倣軍相似嗣後余得晤荷官彼即遣余回英蒙英皇接見且送歸美國但其時英國有律凡經敵人禁錮者不得再從戎蓋恐一旦再被獲則將遭害也余以受傷故不得通過美醫士之考騐且英國不願遣余歸故國祗得入法軍棄去在英軍所受之職當停戰約簽字之時余不過在法軍爲一平等人物余一生共入五軍隊余意當余謝世以前或不止此數也言至此感謝諸君盛意並希望中國得將航空事業發展余前云余一生所入共五軍設一旦中國有戰事諸君當憶余之議論也今與諸君告别余將赴西比利亞希望又將從戎余一生所習或爲世上一種奇特事業僥倖與勇敢即余之成績然余素對於中國曁中國人民爲非但可敬且可愛也 
[續紀奉天之炸彈案]  
　　奉天小南門裏大街路西天成旅館發現炸彈種種情形已誌昨報兹聞該旅館之住客共二十四人均被憲兵帶往營署暫行看押候訊至昨日（十六號）交軍法課者十人餘仍在營署看押除搜出炸彈以外尙有炸彈之藥瓶及藥條等件死者爲田成忍尙有相片三枚歸憲兵營警察廳衞隊旅各存一枚聞逃去之一人亦姓田刻已拘獲（或謂朝鮮人）田某曾與大東關下頭某機房有關係業經警察將該機房執事人拘送警署訊問另一消息天成旅館二號客房住客田中忍炸死後其右手大指炸在院中身穿藍布大衫白布褲子洋襪皮鞋内穿綢小布衫長臉紅瘦而無鬚者經軍警官長騐看禀陳張使於次早七鐘令照相館攝影棺殮掩埋該店住客約有二十餘人當出事時多有赴街者及至回店盡被牽連除首先拿去之店主祁某外餘均拿去或由警廳轉送軍署或由憲兵營送軍署現在已由使署索去不知如何辦理當炸彈炸烈之際憲兵與衛隊兵將該人之行李皮箱盡行搜翻有未作成之鐵壳一方紙盒藥料數包已成之炸彈尙有三枚經憲兵槪行帶回禀請白營長騐看次日十一鐘該營長飭令周連長帶憲兵多人將已成未成之各物送張使騐看街面沿路不准車馬行走恐其炸烈也張使騐畢飭令帶回署部收藏炸斃者之同房一人當炸彈轟裂前適赴街上後八鐘回店據供始終情形毫不知覺究竟是否同夥不得而知該人年三十二歲係濱江縣人名田維綱號中亞與死者姓名僅差一字遂報由王廳長面禀張使飭交軍法課詳訊該店主並賬房送交軍法課堂訊時據店主聲稱來此多日並無何種情形惟嘗電召大東關某織布工廠中人來談話外此别無所知遂飭該管警察將該工廠執事人王某帶赴警廳審訊據供此人前數年在北關某工廠後在該櫃司賬自去歲春間辭退回籍此次來省在該棧居住電招囑令屬彼招軍並不知其有何項情事該店發生此事後店客盡被捉去房屋皆空警廳長乃令該店暫停營業現將大門緊閉自此事發生謡言蜂起有謂死者係南方民黨有謂係缷任吉軍某軍官所買者更有謂係出自另一方面者至藏此種危險物究屬作何用處鮮有能道之者張使以田中忍自炸身死是乃奸人思逞天奪其魄惟恐遠道或有傳聞失實淆惑聽聞昨特將始末情形通電各省矣 
[伍廷芳之南北議和觀]  
　　昨有某氏因事至軍府謁見伍總裁遂談及此次南北議和之事伍總裁所該雖近該請然亦確能洞悉和議之眞相者也伍云上海和會正如一舞臺南北總代表無異演劇者之正角分代表無異各種之支配角式當其登臺演劇時雖極悲歡離合萬分落力然無一非一種假面具若臺下之觀劇者過於視爲認真不免近於童駿又如余素來研究之靈魂學和會不過一種驅壳其靈魂已不知飛向那裏去了故此次和會祇可謂之支配各方面之金錢鞏固各要人之勢力欲於此而求國利民福必不可得又何必計較其總代表之爲何如人哉但余爲負有責任之人本不應言此今以彼此至親（某氏係伍之親戚）又無外人在此故不妨談及云云某氏出而轉述於人遂因而發表於粤報矣 
[廣東之促進制憲消息]  
　　舊國會各團體議員前因制憲問題曾由每團體推出數人臨時開會商議進行方法昨星期日下午復在東園俱樂部集會計各團體代表到會者三十餘人二時半開議公推趙世鈺主席宣告開會後首由李載賡提議三條（一）各團體駐滬通訊處一律裁撤（二）各團體派出代表一律撤回（三）各團體離粤議員由各團體查明姓名尙未歸粤者一律促其返粤經衆討論無異議次由曾幹楨李含芳吕復劉治洲曹振懋沈鈞儒李有忱劉澤龍諸君相繼發言討論關於促進人數籌措經費補發欠欵限制請假並將來憲法規定可以條文保障法定國會期限以解釋憲法制成國會消滅之疑盧等並由某君報告議長與軍府接洽籌助制憲經費之狀况當由主席逐條付表决後衆提議推出每團體一人將本日議决各件面商兩院議長即日開兩院談話會提出公决施行當由主席推定沈鈞儒吕復曹振懋李載賡許森等五人至五時散會 
　　國會議員到粤人數日有增加日昨綏陽泰順兩輪由滬開抵粤省計參衆兩院舊議員及新補來粤者共四十餘人參十餘人衆二十餘人查此兩輪未抵粤之先衆議員常會人數已足法定有餘參議員尙差十餘人今合併計算兩院常會均足法定制憲人數亦所差無幾衆議員一星期内尙有陸續到者參議員之暫覊滬上如章士釗郭松年湯漪曾彥何畏彭介石劉成禺董昆瀛蔣曾燠等多人亦已迭函催其速歸想不日卽可來粤也 
　　參院昨接政務會議來函云現准雲南唐總裁馬電開前接國會函電開憲法會議地點不宜設在南京現國會已决定在廣州并擬於八月十五以前齊集等語查所言各節俱有理由曾於歌日詳電西林先生計登鑒及此事關係至鉅仍請毅力主持至國會議員近聞多回原籍恐屆期未能齊集則制憲延誤甚多擬請由軍府通電各省敦促舊國會議員尅期回粤俾憲法早日觀成實深盼禱等因經本會議議决至表贊同應請兩院通電各省催集爲此函請貴院即希查照辦理分别迅催俾大法得以早日告成云云 
[粤聞紀要]  
　　電調歐使回國問題日前因北方政府有電調歐洲專使陸王魏三君先行回國之説故國會林吳兩議長曾致電王正廷萬不可逕自回國昨接王正廷歌電略云山東問題未解决前定不回國奥約於删日簽字并聞又關於此事護法政府亦曾電致北廷反對調王正廷回國旋接龔心湛復電謂已發電調王等回國請勿持異議以示對外一致最近政務會議對此又加討論以爲王正廷此時實無歸國之必要故亦復電請其對外一致勿持異議矣 
唐蓂賡對大局問題衆議院副議長禇輔成君前月曾赴滇弔奠并對於大局有所商榷業於日昨偕衆議員李華林君一同返粤據述唐蓂賡總裁對於大局主張如於法律問題得相當解决則安内攘外之主張未嘗不可贊同否則非堅决進行以達護法最終目的不可云云褚李二君由滇回時於火車途中遇衆議員王乃昌君亦由粤赴滇衆議員王有蘭君亦偕雲南交涉員徐之琛君同道赴滇皆應唐總裁電召而往者濟濟多士奔走於碧鷄金馬間當亦商榷時局問題也 
中山辭職挽留問題孫中山前有電致國會辭職已經國會派員赴滬挽留孫之佳電請於本月五日後所有一切公文命令等勿庸署名槪不負責云云日昨政務會議討論此事以爲孫總裁向國會辭職并未經國會許可政務會議無權可以擅爲删除署名但孫總裁又有電來聲明不能負責以故署名與否頗爲兩難嗣多數議决孫總裁萬難聽其决然引去應由護法政府迅派得力人員赴滬爲懇切之挽留云云至署名一節僉謂不署名在政務會議近於違法因國會未許辭職也署名則本人又已聲明不負責無已則祇有照舊署名下注一闕席之闕字斯爲暫時較妥之辦法因孫總裁代表爲徐謙代理徐謙者爲謝持謝持去又由吳山暫代今吳山亦告病假故在政務會議實爲闕席也法校風潮結束問題法政學校自校長風潮發生後行將兩月尙無正當辦法前已决定請本校職敎員維持校務以免久荒學業嗣因政府有委莫鴻秋長校消息該校學生即開會討論僉謂此人旣屬本校敎員且得葉校長同意則生等亦毋庸過爲固執因請本校職敎員維持校務之舉暫緩進行惟現因有人從中阻撓經過多日政府尙未發表故學生仍主張前議積極進行刻已徴得各職敎員簽名出任維持并經敎務處定期本月十九號照常上課矣 
[陸陳會晤與桂軍政]  
　　南寗消息陸使此次遄返龍州後察視新建營房畢旋往檢閲邊防陸軍第一師其有老弱者并即裁汰凡被裁之兵每名給恩餉兩個月奬章一枚派船護送原籍其官長或未受過軍事敎育者則槪撥入將弁講習所肄業聞俟第一師訓練純熟尙再編練第二師近又延僧誦經七晝夜超度歷次陣亡將士復演唱梨園大放烟花俟事畢仍返武鳴 
　　譚督近因陸使電召陳炳焜回桂即派二號軍用電船東下梧州迎候八日早軍署接探報知陳已乘該船行將抵邕譚督當於上午十時偕同省長李潔齋財政廳長崔湘奇警廳長陳旋卿水警廳長施利川道尹賓樹勳等同乘利民電船下駛迎迓嗣於豹子頭河面相遇遂一同回邕十二點鐘抵岸同返軍署憇息計隨陳回者有前軍務處副官長吳擎生顧問胡銘槃參議潘仲蔭等陳氏回後下榻軍署十一日上午十時乘一號電船駛赴龍州謁見陸使計偕行者崔湘奇黄自希胡銘槃潘祖樾吳金新等數人譚督亦乘五號電船偕秘書廖道傳隨同出發聞陸使此次召陳回桂實有要政磋商故譚督特躬親同往聞陸使先經指定在太平地方會晤是地與龍州距離百二十里近日陸使已由龍州先至該處守候又聞譚督近以桂省軍官雖衆然曾受高等軍事敎育者尙少决定建設講武堂調撥各軍官入堂講習當經擇定離邕垣西路約二十四里之西塘鄉地方建築頃已大興土木準年内告竣以備來歲春間開課聞工程共六萬五千元并委定第一軍副司令馬曉軍爲該堂堂長 
[熊克武報告張治祥被剌電]  
　　成都熊克武通電云萬火急廣州軍政府政務會議雲南唐總司令鈞鑒竊鄂豫軍黎王兩總司令在夔巫重征鹽税致使鹽商停運正供頓絀一切餉糈無以支付迭次商請停征並懇蓂公轉飭遵照辦理乃迭准覆電並奉蓂公據電轉示均以餉糈無出端賴重征鹽税以資挹注欲停征須先籌濟的餉爲復當以屬在公誼自當勉爲應付惟計餉額咸謂非月各十萬餘元不足并非先付三月不可當以兩君所部事實上旣有定額應需軍餉若干不難核計彼此文電往返旣多隔膜不如遴派專員前往就商是以有派前國會議員重慶銅元局局長張治祥往奉籌商之舉旬餘以來所商粗具端倪乃據余鎭定使支電稱張局長於江日十鐘宴後回關行至大西門外被剌中二十餘槍身故等情竊以禁城之下軍警林立而匪徒竟敢公然行兇實深駭異殺人逃逸志不在越貨可知張君此行純爲蠲免重徴豈猶有不便於民狙撃果何所爲張君盡瘁民國卒至因公遇害實所痛心除電請黎王兩總司令并令知事駐軍查明詳情馳報并勒緝王兇務獲外謹電奉聞佇候裁示熊克武叩歌印 
[鄂官廳遏止學潮之嚴切]  
　　武漢學生聯合會前發起之各界聯合會節經鄂省當軸嚴行干涉已無形消滅近何佩瑢又據駐漢探訪報告該會前派赴滬代表林毓南與文華學生接洽爲繼續之組織昨特分令武漢中學以上各校長切實遏止其令文如下案據警務處報告内稱頃據屬探訪隊轉據駐漢探訪報稱查得武漢學生聯合會前赴上海代表中華學校之林毓南來省與文華學校暑假未離校者及已來上課者各生接洽擬在該校内設一武漢學生聯合會分部俾可遇事直接磋商並擬開學後鼓吹中學以上各校於校内組織通俗演講團免除露天演講又因各外縣學生未悉開學展期已來省城者有四十餘人分住省城山後各學舍惟糧道街同懷客棧居多現學生聯合會有派林毓南來省勸各生先行返里之説俟實行再行呈報等情轉報前來查武漢學潮久經平息本届暑假期滿仍須照章開學各校學生行將陸續至校對於聯合設部組織演講等事不能紛紛附和致礙求學進行亟宜詳細開導勿蹈前轍除分行外合行令仰該校即便遵照切實開導設法遏止爲要何佩瑢省長又准敎育部咨擬訂整頓學風辦法四條通行來鄂一體遵照昨亦轉知所屬各校遵照辦理兹録部定整頓學風辦法於下（一）各學校職員對於校内一切事項惟誠乃能實踐惟誠乃能默化平時精神能貫注於一校斯萬事詔勉能感洽於倉卒此次學生行動各校職敎員均感寛嚴兩難應付具窮之苦要其總因端在平昔此後各就天職所在躬負責任以校務之整理導生徒以自治以自身之修養範生徒之行動如陶斯模如冶斯鎔是則敎育界之責（二）中等以上各校生徒信力未堅而情感至强加以吾國社會染習之不良普通敎育之不完全青年人格日在危境爲職敎員者務在常與生徒接近共負訓練之責訓練之方應注意於生徒之品性意識與其共同動作施敎之法重在以科學發攄其思想能力以美德感化其精神狀態至於分擔校務實習工作課於講演操行檢查等項均應毅力進行庶幾風紀樹立不徒恃文字口舌之力亦不以束縛馳驟爲能此又敎育者之責也（三）生徒愛國固爲國家敎育之表徴而生徒行動不能不爲學校行政所範圍就敎育主義而言本爲學者與社會所公有就學校行政而言則政制自有系統政治組織一日未有變更斯此種系統一日不能破壞其間分際本極明瞭嗣後各校職敎員務應隨時舉國家地位與國際情勢世界進化之大原以及國際國内臨時發生之大事與學生詳晣講述令其了解始末不至爲一時之客感與外誘所動摇至於超越國内社會及超越現時代政治主義之學説亦應爲之諦察而規正之以明其不適宜於吾國進行之方程免致與社會鑿枘徒生反感此又敎育者之責也（四）世界戰後之社會問題全賴敎育問題以爲解决向此敎育者不過負指導社會之責今後則必充其敎育之詣力根本改革社會爲有統系之組織又必令敎育之主張方法適應社會所要求之分量乃能爲有秩序之進行緣此義例未來之社會於今日之生徒覘之其良楛成虧亦即惟今日之敎育者任之嗣後各職敎員等對於生徒務在導以耐勤勞守規律之習慣並濬發其智識拓展其能力令趨於實際應用與事業創造然後能養成健全人格植立社會中堅可期與世界爲同等之進化此又敎育者之責也 
[山西開學之大演説]  
只要上課就是愛國無論何事都可不管此之謂山西之敎育 
　　晋垣通信云十四日上午十時國民師範留日預備等校舉行開學禮國民師範學生一千一百餘人留日預備學校學生六百餘人留法預備學校學生百餘人尙有考取之技術員百餘人敎導團學員五百餘人步十團之普通班學生一百六十餘人約共學生二千餘人齊集文廟届時各該校敎職員及各旅團營長各廳道長官均來參觀閻督旋亦蒞止率同向國旗行三鞠躬禮復向至聖先師前行三鞠躬禮各學生向督軍行二鞠躬禮向文武長官敎職員來賓行一鞠躬禮畢閻督起立致訓詞略云各學員來此求學所費的錢無非是取之於民要平心靜氣的想人民出錢供給你們是爲什麽並不是爲你們没好衣穿没好飯吃反拿出錢來養活你們實在是要求你們個愛國不至於跟着作奴隷辦事的人設立學校也就是這番寓旨所以你們要好好的求學問纔算是愛國的眞本領如不懂愛國的路徑一味胡行那就恐怕愛國反到害了國了次復就 
 
 
 

Page 7

 
 
禁烟一事證明弱國爲强國侵壓之危與救亡之别有塗徑詳爲説明訓畢各學員謝訓詞行一鞠躬禮施由崔議長致勗詞略云上課是學生分内的事無論何事也不能比上課的事要緊如有不得已的事只好請假如漫然不上課就是罷課一人罷課就一人搬出校去一班罷課就一班搬出校去全體罷課就全體搬出校去學生罷課之日卽是學生開除之日亦即是學校停辦之日决不稍存客氣又云此次對於學生係採自治主義故管理學生非常寛縱考察學生非常嚴密冀養成共同生活的習慣以騐各學生之能否自治次由虞廳長致勗詞説明人生衣食住必須交易而得之理以闢倡公産主義者之説又次由朱廳長致勗詞係以成已兩字期望學生并以注重道德相勉勗後又由趙旅長致勗詞略云此次所請敎職員從外省延聘者甚多全是爲你們得益纔爲你們請到許多好敎員此後所期望於你們者要敎你們學一個本領就是遇着敎員講授有聽解不明白的時候便要當堂問明求一個真正的了解萬不要敷衍過去自塞耳目以蹈自欺之弊各長官致勗詞畢復由閻督致調詞大意第一層各學員須能吃苦第二層求學須求個真了解第三層須要把富貴的思想去了養成自治能力纔能做一事有一事之益禮成遂合撮一影以作紀念 
[晉商反對銅元票之又一波]  
一波未平一波復起 
　　日前山西省銀行擬發行銅元兑換劵商民羣起反對遂致停頓至今未能實行乃一波未平一波復起聞北京財政部幣制局亦有派人來晋設立平市官錢分局發行銅元票之説遂使各商民異常驚駭當經各商行請求總商會設法拒絶業已電達財政部與幣制局矣兹將其電文録下北京財政部幣制局鈞鑒近聞平市官錢局有來晉設立分局之説全省商界不勝驚惶僉謂晋省現金足敷週轉前次省銀行擬發銅元兑換劵商民即羣起反對現在風潮尙未平息若平市官錢局前來發行紙幣其風潮當較前次爲尤烈商民現正紛紛來會請求阻止業經呈請省長及財政廳長據情轉達乃久未奉批羣情洶湧聲勢沸騰不得已電懇鈞部貴局轉飭該錢局將來晉設局之議早日取消否則商等寗冒罪抵制决不承認戇直之言尙祈諒察太原總商會叩元 
[江西試辦漁業局之計劃]  
　　天津水産學校畢業生藍溎華前呈江西實業廳組織漁團製造罐頭等法今日藍又擬具漁業局章程及開辦預算呈請該廳鑒核其文如下查漁業局之設原以振興漁業及挽回利權爲目的然漁民故步自封墨守成法自應由局分别試騐魚類及研究漁具改良方法獲有成效勸令仿行惟念全省漁船原有一萬八千七百餘艘分佈江河形如散沙苟勸導以新法從事改良首在組織漁團以便隨時集合而組織漁團之法約以四十艇爲一團於各大販中選出理事一人則稱之曰理事長代表全團事務若按名給予薪水核計全省約共四百六七十名值此創設伊始旣無餘利可言庫欵又屬奇絀何能擔負鉅欵擬請予該理事長以本團所出魚類專販五成之優先權仍應按照市價收買以杜把持其各漁艇或因改良漁具及購修漁艇與夫保護魚類生殖時期未能隨時捕取之際均應由局給欵維持以示體恤此項維持之欵應由局借給庫欵一俟扣底收回全數由局歸還至本局試騐魚類及改良漁具之方法獲有成效者除令漁艇依法仿行外仍須分别陳列故陳列室亟應同時成立以資觀感如此先行試辦似覺於經費尙非過鉅而振興漁業得以粗具規模值此創辦之初固宜次第進行藉紓財力擬請於試辦一年以後即行呈請籌辦罐頭出品冀達挽回利權之目的所有製造罐頭進行程序擬先由局内附設製造科凡關製造及營業等事均歸經理其辦事員司及夫役人等隨時確定人數如原設局員可能兼任者則由局員兼設於事實萬難減免者則行量予添設并將原有機件全數收回惟查原存機器尙不完備亟須添購製造罐頭機器及冷汽車各一部緣罐頭之裝置不但非機器不能精緻且非貫入冷汽則不能經久是以前項機件尤屬必需而機器之裝置應用鐵杠及皮帶等件方能旋轉敏捷若非構造機器室勢必傾斜堪虞自應由局構造以爲裝置之地預計前項罐頭機器每部約洋一千元冷汽車每部約洋九百元構造機器室約需工料洋一千二三百元機器運費約共三四百元他如購置器具及分銷處之裝璜約需四五百元至營運資本一項如能給予鉅欵則可多製出品於各通商大埠添設分銷處出品旣多銷暢較易際此財力枯窘未便建議宏大規模現就每部機器出品核計約需營運資本六千元連同前項機器等費約在萬元之譜製造之初營業未能推廣售價不宜過高故爲推銷起見宜以抵制外貨爲當務之急擬俟於開辦之時視外貨之價格幾何定一適當之價出售分銷總以顧全資本薄收利益爲宗旨預計一年之内僅能足敷開支一年以外利益收入約可增至購製機器之數三年以外則可推廣營業擴充銷路此不過就平時營業計劃未敢稍涉浮言苟能製造得法出品高尙銷路自必日增所獲利益當有非預料所及者謹擬開辦預算及試辦漁業局簡章一併繕呈鑒核是否有當伏乞示遵 
[魯皖間之煙草業（續）]  
　　中美新聞社通訊 
　　時届清明天氣漸暖斯時下種最爲合宜下種之前先將土泥鋤鬆大約每一分地可分爲十區中間各界以土埂以能容一人行走爲度土泥鋤鬆以後仍復踏之使堅上撒乾糞一層用水澆之翌晨又澆水一次於澆水之前數日將種子用清水漂淨裝入布袋用温水調養俟水氣凉盡後用草灰將種子上之水氣收乾置於和暖之處數日而種子漸生白芽乃以細土與種子拌匀當即撒於土上而上面又覆以乾土一層以防暴風之摧殘種下十日以後烟秧發生其大小約與制錢相等斯時發生之烟苗其距離必密若任其密而不使之疏匀則將來滋長必不暢茂應即將過密之處分别拔除使其容易生長至拔除之後當以稀糞水灌溉一次至二十日後烟苗長至寸餘斯時烟科大小未免又見不匀應再揀拔一次大抵每科相距以一寸有餘爲合度也至於種麥之地麥熟以後亦可種烟但麥熟必在芒種前後斯時節氣與清明已遠故欲種烟者不得不講分栽之法分栽之法如何蓋麥熟之後土泥中之肥料必已瘠薄斯時應將泥土鋤鬆用豆餅粉與人畜糞攙和陸續撒入土中大約一大畝地用豆餅一百五十斤人畜糞一百五十斤則産出之烟葉必較尋常爲黄嫩惟豆餅入土以後必蒸騰而發熱略過數天俟熱氣已退即將他畝拔下之烟秧排列挿種其烟根入泥須深二寸種畢之翌日能用乾土保護其秧梗者最妙三日後烟秧已活如一科之中間有乾葉應即摘除種植後經十餘日地上不免有雜草業生急應鋤去以免莠之亂苗及烟葉長至七八寸高應再澆一度之肥料如前數及至烟棄成熟以後上等之地能産三千斤中等二千斤以上次則二千元以下至於每科摘心之法亦有常例凡一科之上葉數放至十七八張者當將烟心摘去若烟梗稍弱其葉放至十三四張時亦應摘去其心務使其生發力量統歸於葉也其或葉旁生出新枝應亦摘去之設天氣亢旱烟葉上未免發生蟲類當先事驅除决不可任其繁殖焉白露節後早栽之烟已經成熟秋分以後各處割烟至遲不得過霜降以後蓋烟葉經霜則烤時其色必黑至烟葉割下以後當即上桿或二葉一札或三四葉一札視葉之大小爲定排列桿上挨次懸於籠屋之内籠屋之大者其桿子可懸一千三四四根籠屋小者不過五六百根但所用煤炭無論大小皆須五百餘斤所以籠屋過小甚不合宜此固種烟者不可不知也至於烤烟之籠屋極其簡單無異人民所居之屋祗須牆間與頂上多開窗孔使之通氣從前烤烟者皆用鐵管近日發明籠屋之後只用土坯造成火路上覆火瓦其熱度旣不猛烈又無危險且可省費此烤烟者所當取法者也當烤烟之時熱度不可過高由八十度起至二十四小時或三十六小時火表熱度以一百一十度爲限如烟葉未變黄色不妨逐漸加煤使熱度稍高迨旣變黄色又添少許之煤至火表一百二十度共烟葉之水氣必由牆間與頂上之氣孔昇出俟水氣蒸盡再加高熱度大約每小時增加五度迨增至一百七十五度則葉已極燥其梗一屈即斷則烘烤告厥成功矣萬一再不成熟則再增五度斷無不成之理切不可格外增高以致發生危險也凡鮮葉四斤可烤成乾葉一斤烤畢之後可將籠屋之門户全行開放使屋内之熱氣外散然後於地上潑上凉水使烟葉回軟否則烟葉過燥未免一動即碎也如此則烤烟之能事盡矣余思烟類雖爲消耗之品然其獲利甚厚有非稻粱等所可及者宜乎該處種烟之人莫不趨之若鶩也 
[閩省疫後風災之乞振]  
　　閩省災情甚重近由閩李督電請蘇省協濟李督齊省長以本省亦被水災無力接濟昨已復電婉詞謝絶往來電文如下（李厚基來電）南京李督軍齊省長鑒閩 
省頻年天災匪患民困水火兵燹已苦不幸本夏發生疫症人民傷斃尤多正籌施濟八月二十五日夜又復颶風大雨隨發海嘯排山倒海猛烈異常直至二十六日傍晚始漸平息瀕江瀕海十餘縣低窪之地瞬息水漲數丈人民登山攀樹無路可躋溺斃無算海塘江岸觸處崩塌至居民之蕩柝船舶之傾覆林木之拔起牲畜之漂流禾稻菓蔬之摧壞尤不可勝計災情之重爲近數十年所未有現在積屍填於溝壑待哺徧於閭閻滿目凄凉不堪卒述雖蒙中央撥帑振恤並由本省勉力急振但災區甚廣杯水車薪終屬無濟夙仰我公痌瘝在抱飢溺爲懷敢乞一視同仁解囊相助不特災民永感仁人之賜即厚基亦紉大德於無旣矣掬誠待命佇盼復音李厚基真印（蘇李齊復電）福州李督軍鑒真電敬悉閩省時疫爲患又兼颶風大雨災情綦重殊深系念亟應籌助惟今年懷省同被水災現正請欵辦振如有餘力自當設法籌濟以副尊屬特復李純齊耀琳巧印 
[杭州快信]  
　　浙西茶塘工捐前由省議會提出質問經省長咨請財部核辦現已得覆准予豁免卽日公布 
　　温州謝祖申等爲徐定超發起建豎功德塔未候省令遽於上月中旬成立現由永嘉知事呈報到省已令甌海道尹查議覆奪 
　　遂安管獄員翁起渭與知事顧思義意見不洽前日忽被顧勒逐出境並派助理員林某點收監犯翁已來省謁見高檢廳陶廳長請示核辦 
　　前瑞安講演所所長蔡紀澤因漏米罷市風潮被商董鮑鼐指控由蔡敎唆逮案訊辦經蔡呈由督署咨請省署核辦昨已令行甌海道尹查覆 
　　青田勸學所員張泮林經徴屠宰税（指撥學費）浮收抑勒各肉舖全體反對幾釀停市風潮現已紛紛來省控訴 
　　浙西被水各縣紛紛呈請蠲緩齊省長已令財政廳查照災歉條例俟秋穫後分别派員覆勘詳覆核奪 
　　杭縣律師公會今日（二十一）午後開秋季大會提議各種進行事件並不選舉 
　　齊省長因本署遷移在即昨午赴新署（即梅花碑舊督署）履勘一周並詣新市場清華旅館謁由吉來杭之故舊王一鳴曁女士韓桓氏沈小眉 
地方通信 
[松江]  
王道尹蒞查府有公産舊府治七邑紳士秦硯畦等曾於上年呈請省道兩署組織七縣慈善敎育欵産聯合會意欲清理府治共有之慈善敎育欵産而原掌此項財産之各善堂董等亦復迭呈官廳陳述慈善敎育欵産宜合不宜分之意請將該團解散以資保存當經省道兩署令行七縣知事共同議覆以憑准駁而各該縣知事亦以慈善敎育欵産團開從來未有之創舉深懼將來多所紛擾頗表同情於各善堂董遂呈覆省道兩署請於每年由官廳定一日期照會各縣公正士紳准期齊集松江赴各堂查帳俾明實在而杜紛爭業經省道兩署核准照辦本月二十號先由滬海王道尹蒞松查視一過准明歲起逢年延請各縣紳耆舉行例查一次王道尹來松前數日曾令知縣署轉函各善堂知照故是日除李潤之縣長那鶴年警佐外並有本邑紳耆雷補同耿伯齊謝宰平鄭子松等多人齊集西車站恭迓王下車後即由雷等伴赴至節堂復由全節堂折往圖書館參觀順道過勸學所與張彬士所長有所接洽旋又偕赴縣署宴會縣署大堂内外均懸旗結綵表示歡迎各掾屬及各警官均乘此時晋謁王亦一一延見對於各警官並略致訓辭宴畢仍由李潤之縣長及各紳耆等伴往育嬰堂查帳並參觀該堂附設之廣育院及幼稚園出育嬰堂即乘傍晚快車返滬 
[蘇州]  
省令限結訟案蘇常道尹咋奉省署訓令略謂本省兼理司法各縣所有未結各案及收管監犯迭經通令認眞清理在案現查各知事月報册内仍有未曾遂令理結者值此整頓司法之際如此玩延實屬有遠政令除擇尤記過懲戒外合行令仰該道尹轉飭所屬兼理司法各縣知事遵照前令趕將舊案從速理結詳報毋再違延王道尹奉令後已轉飭所屬各縣一體遵照矣 
黄埭請設高小吳縣第七學區黄埭鄉各國民學校學生頗形發達第二校複式有一百數十人一四兩校亦各有七八十人每届畢業均達三四十人此次暑假後報名入學者更爲踴躍旣無坐位可容且畢業兒童年在十一二齡居多若令遠道升學家屬咸謂不便故經學董會商學務委員呈請勸學所轉呈吳縣公署在九年度預算案内增設第七高小學校一所以資容納 
[無錫]  
預備聯合運動會錫邑本年度擬開城鄉公私男女各高小學校聯合運動會種種辦法已由縣公署第三科草擬章程十四條分發各校徴求意見預備二十一日開談話會詳加討論再行定奪其辦法如下（一）以縣立及私立各高小程度組織之定名爲無錫縣公私立高等小學校聯合運動會以縣知事爲會長「其非縣立學校有附設不屬於高小學級者應除去」（一）由縣公署第三科勸學所及公共體育場協同籌辦其事務所仍設縣公署勸學所（一）開會日期定於十一月六七兩日每日自上午九時起至下午五時止分男女各一日（一）競技除各個外應特加團體運動（一）田徑賽應除去二百二十碼一種（一）田徑賽仍以體格長短分甲乙兩組（一）每校運動節目以兩節至三節爲限（一）各校運動節目單學所分致總司令及評判長（一）各校田徑賽運動員姓名須附會操節數及分幾行排列由總司令定之（一）唱歌仍分國歌運動會歌兩種用上届譜運動會歌另填（一）總司令仍由預會各校體操敎員公推（一）評判員由會長先請評判長一人餘由評判長定奪商明會長加函聘任（一）佈置會場由縣公署第三科勸學所公共體育場及在城預會各校各推一人臨時組織幹事會於開會一星期前（即十月二十六日）下午二時在縣立圖書館開談話會分任職務至開會三日前午後一律赴會場佈置 
王揖唐過境縣公署及蘇軍第三營於篠日奉到蘇常鎭守使朱申甫師長電内開無錫縣知事曁張營長覽頃奉督軍省長咸日代電開頃接國務院寒電開王總代表偕同各代表南行計十六日當可抵寗在寗接洽後即赴滬請飭屬照料防護等因希即查照届時妥爲保護並照料一切爲要等因奉此合亟電知仰即遵照妥爲保護朱煕篠楊知事等奉電後轉知軍警機關一體查照辦理十八日王揖唐偕同隨員僕從人等乘滬寗路專車由寗赴滬晚間三時專車過境縣知事楊夢齡蘇軍營長張亞聲羅營副吳善佐等均至車站迎迓並由蘇軍營長張亞聲陪送出境 
官中索取登録税各省官中自經一律裁撤後蘇省財政廳議决各官中原繳登録税（每名繳七十五元）凡已經過半年者一律没收通行各縣去後各官中紛紛請求給還均未邀准現浙省官中已經財政部核准令行本省財廳議定如數分年給還無錫各官中以蘇浙事同一律已聯合吳縣太倉各縣官中議定聘請大倉律師張傑爲代理人援照浙江成案赴省公署及財政部提起行政訴訟請求如數給還但未識能達到目的否 
[鎭江]  
知事呈報到任新任丹徒縣知事張玉藻業於十四日接印視事除布告周知外昨已將到任日期分呈省垣上級各機關查核備案 
烟窟破獲多起鎭郡禁烟公會成立以來日前開始實行調查昨今兩日該會各調查員在城外三元巷日新街山生等處查獲烟燈數家並搜出生土熟膏烟槍各物連同烟主烟客等一併鳴警協送各區轉送總局解縣罰辦 
[揚州]  
繳解皖災賑欵皖省水災奇重由運使飭塲運食三鹽務公團集商籌認捐欵以資賑濟兹運署業據各商先後認解計四岸運商二萬元通泰場商七千元各食岸三千元除轉解上海籌辦安徽災賑事務所核收外並分别函知各岸榷運局食岸坐落各縣通泰兩屬總場長一體知照以免重複勸捐 
呈請充公軍米灣邵税所扣留之米迄未得切實辦法兹大儀鄉公民趙恩洪等根據財政廳令上海税所騐放軍米文中除直省在寗購辦京北警備隊等在滬購辦外無第七旅在邵伯購米之事分呈省縣兩署乞將扣留之米迅速充公以重民食 
咨究毁壞河隄運河下游隄工事務所以邵伯露筋鎭河隄爲游民陸春貴毁壞特咨請縣署提究以重河務 
[嘉興]  
複廠紛紛停閉嘉興於前年至今開設織襪廠已有八十餘處之多所出之襪多銷售於外埠利益亦漙目下銷路滯鈍發出之貨多原作退回加之紗價飛漲成本加重各廠以無利可沾相率停閉者頗多如北門外之業勤等廠均係多年老廠已於日前宣告停閉此外如恒順等廠刻正籌備開幕聞此消息特將機器等項轉售他廠另易别種營業 
女校失竊城中縣立女校於十九日晚三鼓時被宵小挖門進内闖入女敎員田某宋某等臥室竊去衣服首飾時錶等物計二百金左右比至覺察該竊賊已杳如黄鶴翌晨山該校開單報縣飭警履勘嚴緝現悉此案已於二十日緝獲嫌疑犯倪某（綽號沙鍋阿五前曾充偵探）一名押縣研訊 
要求補償減折學費禾邑小學經費本恃縣税爲大宗連年田禾歉收縣税減折小學經費亦曾由前學務委員陸效清照各校原領經費暫改九折支給在案現悉縣署已將減折縣税於前月如數補出交由區學務委員支配城區各校長聞此消息特於前日在區敎育會開臨時會討論辦法公决函請金委員將前所減折之一成學費照數補償以昭公允 
[開封]  
慘死學生之所聞第一中學學生日前因被兇漢毆傷致命之趙永可李希舜等已於十七日歸櫬道經西大街徐府街南書店街至黄大王廟街而出宋門一路護送學生及警廳所派之馬衛隊共計三百餘人觀者塞途抵南關車站舁觀人車轉京漢路各回本籍並聞警廳飭令該隊護櫬至家以示鄭事李希舜係新蔡籍當該生殞命後即由旅汴同鄉向該生家中通電李生之叔父李春江聞耗來汴深痛姪死非命特於日前呈請省憲嚴飭警廳將當日兇犯横肆戕殺之真相探明宣示以慰幽魂謂當日兇犯經貫西北東三區沿途崗位不下數十以一夫之逞兇長驅數里街衢無能　獲幸遇住守東門軍隊始經槍斃假使當日再有如此兇犯者數人突然而起四出奔殺省城數十萬之生靈尙不知傷者幾何殘者幾何無辜而慘死者更不知幾何言念治安前途令人不寒而慄云云 
雜評一 
[和之靈魂（默）]  
　　伍氏談話謂和會祇有軀壳而無靈魂吾則謂今日非特和會無靈魂即兩方主持和會之政府無實力無主張其靈魂亦早已無矣主持和會之政府旣無靈魂則和會安得而復有靈魂哉是故今日和議不成不過軀壳之不用即成亦不過解决軀壳之條件改組軀壳之國會安插僅有軀壳之人物黨派而與和之靈魂絶無關係也和之靈魂果將安託將在法耶而法已無可言將在國民之自决耶而國民茫然莫之知然則今日而欲望有靈魂之和豈可得耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商業公團主張責問北代表]  
王揖唐果承諾南方條件否 
　　商業公團聯合會昨日發表對和會之意見云商人渴望和平久矣今春南北代表在滬集議吾輩商人以爲和平庶幾實現詎幾經周旋幾經頓挫卒因南代表提出八條件北代表認爲無磋議餘地幡然北去和議因以中斷吾商人雖迭經呼籲曾不能邀當局之一顧乃日來忽又有派代表來滬議和之舉如果誠意言和不可謂非國家之幸顧外間於此頗多訾議對於人之問題尤表示拒絶本會爲各商業公團之集合機關苟利於國絶對不拘成見今敢代表我多數商人之心理掬誠以貢於國人之前曰世人每譏吾商人國家觀念之薄弱此言之在今日已不能承認卽在昔日亦由利害之未盡明瞭耳今國事危急吾商人已洞若觀火德約雖拒簽國家命脈所繋之山東能否完全保持殊不可必至於軍事協商借欵密約參戰軍邊防軍國防軍等無非作繭自縛引狼入室有一存在足以亡國而有餘故五四以後救國運動即一致贊助罷市罷工無論犧牲至何程度在所不惜無他鑒於此等亡國種子一日不能除去即一日不能罷休否則國之不存議和何爲護法又何爲所謂統一者直爲他人統一之先驅耳今北方旣派人到滬對於此等國家存亡之大問題是否與吾全體國民具同一之决心此則吾商人所急欲一知其底藴者也且從前南代表提出之八條件據今日國人之心理尙有認爲未盡滿意者乃已去之北代表竟謂無法磋議數月以來未聞南代表有變更之表示則繼至之人其必早經逐條研究已無疑義人之愛國誰不如我今日之來對於此項條件抱一完全承諾之决心尤爲情理所當有不然携友挈眷僕僕南來作徒勞往返之運動吾知其必不冒昧至此故今日要求北方來滬諸人先將南代表已提出之條件表示有責任之承諾旣釋國人之疑慮又利議和之進行似無有當於此者事機危急間不容髮和議之能否成立國家之能否挽救亦在此國之存亡死生以之使置此遠者大者於不問而蠱惑於目前苟安之説商人寗忍死須臾自矢不敢贊同敢告國人實利圖之 
[提倡國貨大會紀事]  
　　昨日下午三時全國學生總會上海學生聯合會歐美同學會假西門公共體育場開提倡國貨大會先期報明警廳詳請軍署核准特派勤務督察長憲兵連長督帶保安隊一隊陸軍警察一排在門内外保護秩序門前國旗交叉場中高懸提倡國貨大會白旗一方男女學生多在門口散發傳單請人入内又有白布一方懸於跳高木上書請誅首先破壞抵制之商界敗類下舉各店名爲東棋盤街法租界某某商店下復黏一小條謂某號有人在浙澉浦黄道崗私運米出洋云云至二時餘團體到場者有民國女子工藝學校民生女學清心女子中學惠中女學勤業女子師範學校滬江大學約翰大學涵德小學嶺南中學承天英華學校商業夜學志成團勵志宣講團十人團聯合會克能海路愛而近路界路工商聯合會文監師路商業聯合會新閘商界聯合會美租界商業聯合會海寗路商業聯合會東北城商業聯合會南京路商業聯合會上海青年會及工商各界個人赴會者綜計約有二千餘人鐘鳴三下即摇鈴開會由余日章君主席宣布開會宗旨略謂今日此會爲提倡國貨而開諸君遠道而來聚立陽光之下無非爲愛國所激動愛國者凡國中之品産無不生愛故冠其名曰國貨今我國現狀隳落如此而對於國貨還須加以提倡始令國民注意可恥孰甚矧猶有人且甘心提倡某貨乎望到場諸君細味國貨之眞詮也可全場鼓掌次上海學生會代表何葆仁君演説國人受外侮激剌憤激力圖自强已非一次最近爲民國四年五月九日一時舉國若狂抵制聲浪大震然五分鐘熱度一過曾倡抵制者奔走於某商之門爭先恐後矣今年國民感受痛苦較前尤劇抵制之風亦較前烈鄙意以爲必不再蹈前此覆轍矣庸知迄今結果如何他不具論即如今日此地開提倡國貨大會到會者曾及一二月前到會人數十分之一乎我國人豈真祗有五分鐘熱度耶國人若不甘蒙此羞名者宜互相勸告振作精神共雪此恥衆鼓掌次全國學生會代表狄侃請劉振羣君代爲演説略謂國人縱不爲國恥激動亦當醒悟我國將亡於經濟上乃今已因覺悟而知提倡國貨不數月復輸入某貨甚多亡國之罪國人不能辭也衆鼓掌次上海縣商會代表穆抒齋君演説以叉麻雀爲譬喻大旨謂賭錢必有采色始可贏錢否則衣裳亦當輸掉國貨貿易亦然若無精良國貨人不我購我且田園虧耗殆盡矣云演説畢余日章君卽加以聲明曰此乃穆君設辭譬解望諸君勿專從叉麻雀上去研究次請中華職業敎育社代表沈信卿君演説沈君首謂適穆君所言之比喻已經余君解説明白矣但余生有感觸焉苟我中國人人人肯以耗費於叉麻雀之心思光隂財政而移於提倡國貨四字則今日此間不必有提倡國貨大會矣衆大鼓掌次中國寰球學生會代表朱少屏君演説吾人旣愛國當知愛用國貨國貨旣盛行於本國則舶來品不抵制而自抵制矣吾人處今存亡危急之秋宜每晨靜坐自省我非中國人乎中國之近狀豈非危險已達極點乎我愛我國而知提倡國貨乎諸君要知國貨中惟有一様切不可提倡蓋即我國特産之（官）字是也我國所以貧弱如此者即緣人人奢望做官發財所致如今日到會之學生亦希望畢業後做官則國真滅亡無日矣試思今之賣國賊何一不是從前之愛國學生耶言畢即領全場大呼中華民國萬歲三聲提倡國貨三聲乃散會時已鐘鳴四句半矣尙有商界某君登台欲演説因已宣布散會未果 
[京總商會致滬總商會函]  
爲日昇昌復業徴取債權人意見事　　上海總商會頃接京師總商會公函云案據京師日昇昌票莊清理人梁懷文聲稱敝號自民國三年受市面金融影響以致各埠分號一律停業迨七年冬季始由各省債權代表提議救濟方法列爲分錢了賬及試辦復業兩端業於本年春季召集京外債權大會審查議案賬目公同解决僉謂舍試辦復業難策進行當經一致贊成有條件之復業並提出辦法大綱前由監查員面陳法庭蒙諭欲圖復業非先徴集全體債權同意不可現經京債權團及各埠債權代表擬具復業條件三十四則業由懷文商同敝號東雙方認可並將條件草案刷印分寄各埠各債權徴到同意惟各埠債權間有不知住址無從寄達者雖經登報聲明尙恐未能周知爲此函懇貴總會請將敝號復業條件草案准照另單所開地點分函各埠商會廣爲布告期限二十天内如有債權向各埠商會聲明意見者轉請各埠商會函覆貴會以備查考等因並送該號復業條件草案前來相應據情懇乞查照廣爲布告如有該號債權赴貴會聲明意見者請即示下以便轉知云云兹將日昇昌復業條件草案附後　　（甲）關於組織復業事項（一）日昇昌因試辦清理現已三年自今以後外欠帳欵碍難速清現存財産尙可營運經債權全體議决准由原號東李五典等呈請法庭暫行取銷破産試辦復業（二）復業仍用原東日昇昌記牌號總號設北京各埠分號酌量分設（三）總分各號應設清理舊欠及試營新營兩部分清理部分負直接清償債務之責營業部分負輔助清償債務之責分立簿記不得混合但在全部債務未經清償終了以前不得撤銷清理一部分（四）日昇昌試辦復業暫以三年爲期期滿考察成績何如再由債權全體議定辦法（五）清理與營業兩部分仍由原號東各依其股分負無限責任並取具原號東等承認條件切結存案但在全部債務未經清償終了以前原號東不得行使其股東權並不得有分劈紅利支借銀錢等事（六）由債權全體承認李東原派清理人梁懷文爲總經理負清理及營業上用人辦事完全責任具結存案（七）復業後號務繁重應另設副經理二人以資輔助但副經理與總經理負有連帶責任應由總經理遴選通知債權認可（八）復業後仍就債權中推舉監查員若干人負監查清理營業兩部分事項之責監查條件另定之（九）復業後每年由總經理彚造上年各項收支曁財産册表送由監查員召集全體債權大會報告之（乙）關於清理事項（十）復業後仍以收帳還帳爲主旨遇有疑難事件京外監查員當隨時輔助之（十一）前由法廳保管之動産及契據帳簿現金均應由總副經理接收保存開列目録通告債權其領出舊帳尤應妥愼存儲不得增損一字（十二）外欠各欵催收控追及動産不動産支配處分應由總經理名義執行之（十三）凡本號自置及李東交出曁收帳所得各財産全部皆爲日昇昌應行償還債權之品復業後如須變賣應得監查員同意（十四）復業後每年分配償欵一次京外債權仍一律平等（十五）京外各債權旣經歷次公認平等分配不得因日昇昌現已復業復由個人意思與本號各債務者互相扣抵以免紛擾（十六）債權如有轉移應向本號聲明認可始爲有效但不得轉移於非本國人（十七）每年分配之欵應以營業餘利及繼續清理收入各欵及利息充之不得動及營業基金（十八）每年開債權大會時公定分配時期及分配成數通知京外各債權並登報公布俟付欵時各於原立各摺據上註明仍蓋用舊時清理處圖記爲憑（丙）關於營業事項（十九）營業基金先就已收帳欵内提出十六萬元試辦復業（十二）復業後新存欵項各户得完全享受貸欵利益其新定往來各户全屬於新營業部分不與舊帳牽連（二十一）復業後逐年分配償還之欵作爲先償債權本金不計利息俟本金償清時如有餘欵再由債權公議辦法（念二）總分號經費應製成預算由總經理於每年開常會之前起草俟開會時提出通過但所支經費以營業餘利爲限不得動支收入帳欵（念三）李束交出李三多堂所設之東如昇等顏料舗（有合同）係因東如昇字號上懸欠日昇昌欵項以該舗全部作抵現仍繼續營業所獲利益一併歸日昇昌收入其號務並應受日昇昌總號之節制（念四）號中營業規則由總經理另定之但須得監查員同意（念五）復業後如有辦理不善或發生弊竇隨時由監查員報告各債權開臨時大會議决之（丁）關於監查事項（念六）復業後由京外債權公舉監查員若千人爲衆債權之代表如外埠債權祇有一二人無從推舉者應承認其人有監查之權但以取得答復書爲限（念七）監查員受債權委託有按月輪流稽核帳册欵目財産之職務（念八）監查員執行職務時非有違背條件時各債權不得以一二人私意干涉（念九）監查員不得經手財物及直接收帳等事並不負收帳還帳之責（三十）監查員不得將本人及其親友一部分債權别有主張（三十一）總分各號如有抵扣債務或發現弊竇監查員除報告債權外得先行起訴（三十二）如發生特别事項監查員得召集臨時債權大會議决之（戊）附件（三十三）本條件以呈奉法廳批准之日爲有效非經債權全體大會提議修正呈准不得變更（三十四）日昇昌號除正東李五典等外另有郝永安堂曾附銀股五厘已經監查員檢帳證明另案呈請法庭在於該户另存日昇昌現欵内暫行扣除其按股應償各債權之償欵日昇昌雖以原牌復業郝永安堂不得仍以曾經附股爲名主張股東權利但以後日昇昌能按次履行債務該户存欵之債權應照另呈之案得以分次回復 
[王揖唐抵滬記（三）]  
　　王揖唐抵滬後所帶辦公人員分庽公共租界東亞旅社哈同花園等處王氏雖在哈同花園設有行館而晚間留宿靡定或至松滬護軍使署人所莫測英美總巡麥高雲氏以王氏旣充北方總代責任重要自應保護於前日起諭飭該管捕房捕頭選派中西包探及華西印各捕何槍Ｈ夜分班至王氏行館妥爲照料 
　　聯合通訊社消息云昨日爲王揖唐到滬之第三日各界人士反對之聲愈高而南代表態度愈冷靜和議之續開殊無把握王之部下四出奔走運動極忙更有部下之部下各處亂撞狀頗可笑并有聲言王於明日往訪唐總代表者然據接近南代表者言唐君堅不自認爲南方總代表無接見王氏之必要且擬於日内赴他處一游云又有謂王氏屢以誠字自爲標榜而按其行爲殊不足以證實即如自寗來滬時向衆宣言翌晨六時啓行而竟於五時已潛行抵滬卽此小端可見其大又有謂王氏自稱不狗黨見然非正式聲明脱離安福部反對親日政策不足以使人見信云 
[美國河工工程師抵滬]  
　　大陸報云美國工程師佛利門氏威金氏託德氏三人由美國乘愛瓜多號輪船抵滬將監視運河北部改築工程在滬小作勾留即須起程赴河南滎澤其地爲京漢鐵路跨越黄河之處也此三人先須查察蘇杭滬河道然後離滬他日抵滎澤後將沿黄河旅行詳細調查沿河情形以免六十年前黄河改道後之悲劇再演於將來黄河流道與運河將來發展之關係須透澈研究之運河兩岸昔日繁盛今已荒凉之城邑已示人以此種測量之必要矣今日臨清南面之運河一年中輒有數月不能航行一年前美工程師六人開始測量今將告畢此三人將繼續前功而進行之彼等由美公司派來爲中國改良運河所需經費共爲美金六百萬元 
[濟良所募捐擴充幼稚所]  
　　公共租界濟良所自民國四年租賃虹口塘山路二十五號門牌房屋設立幼稚所收容迷路無依及會審公堂發所之男女孩邇已數年留養者日多房舍不敷經由該所中西董事會議擴充所址苦於經費不敷迄今尙未實行現該董等以前經公廨正會審官關炯之函請朱沈兩商董墊交銀一千元原用作建築之需此欵現尙存在若再從事勸募或可收衆擎易舉之效爰用該所董事部名義刋就募捐啓一通其文首叙原有幼稚所創辦經過及邇來人衆屋少不得不擴充原由末謂購買地皮建築房屋非籌經費銀二萬五千兩不可若再遷延歳月租屋設所勢必將上項墊欵舉挹注於漏巵而幼稚所屋仍歸烏有停止收養旣苦欲罷不能賡續募捐亦復談何容易如其千金屢空卒鮮成效何若一勞永逸大啓爾宇謹疏短啓奉丐監河云云 
[留學日本憲兵專科辦法]  
　　京師憲兵司令部前日訓令所轄各憲兵營内開准陸軍部軍務司函開案查選派憲兵學員留學日本憲兵專科辦法業經由部議决兹特抄録辦法函達貴司令部查照轉飭所屬如有具備辦法内所列各項資格志願赴日本留學人員務須趁此期内精習日語以備明年送部考選爲盼計抄單一件等因准此除分令外合行抄單令仰該營長遵照辦理云云附抄選派學員留學日本憲兵專科辦法（一）由陸軍部就憲兵軍官中遴選具有第二項之資格者派赴日本憲兵練習所將校班學習憲兵專科學術每次以一員爲限（二）學員應具有左列各資格（甲）曾在日本憲兵練習所畢業或本國憲兵學校畢業深通日本語言文字（乙）品行端方確係熱心向學（丙）身體强健並無嗜好暗疾（丁）曾在衙署軍隊或學校任事著卓成績（三）學員按該所學制學習十個月試驗畢業之後即行回國（四）學員槪帶原薪每月加津貼三十元按月由駐日陸軍學生監督處支領所有旅行書籍醫藥治裝及往返川資等費按照留學日本陸軍各專門學校學員經費表支給（五）留學期回國仍任原職 
[學生聯合會總會消息]  
　　學生會總會於十七日二時開理事會由理事長狄侃主席幹事長賀芳紀録議决案如下康白情君提議吾人此後唯一之天職在乎盡力於文化運動國人懵懵酣睡未醒猶頼吾黨先覺登高疾呼砭其痼疾而國人腦質之貧弱血清注射之餘尤須加以滋養田前之説則宜有關於批評之出版物爲血清運動由後之説則又宜有關於學術之出版物爲滋養運動爰擬具兩種辦法敬求公决至擬發刋本會會報以爲吾人傳播消息之資則已於前日由狄侃君提議通過矣關於學術者在前評議會時代曾議决擬辦各種雜誌惟以目前情形言之經濟旣有所不充材料亦或有所不足不如先出月刋一種不分科學上之門類俟後至相當之時機度經費與材料之力量再定分類擴充計劃 
（一）定名中華民國學生聯合總會月刋（二）内容勿論獨闢創説研闡新知發揚舊貫皆在收納之列總以純講學術勿悖現代科學律令爲主門類姑不具列（三）文體無論白話文言總取條理精密辭令嫻雅能通體白話尤佳（四）材料之徴集由各地學生聯合會搜集稿件供給於編輯處在本刋將组織以前通知各地學生聯合會（五）編輯及經理委託某地學生聯合會員完全責任編輯主任或予以薪金之酬報更可由擔任稿件者共組一雜誌社（六）形式篇輻大小厚薄以能值尋常雜誌每一期三角者爲準每期字數約七八萬（七）經費由本會完全擔任交付經理之某地學生會（八）附則各地學生聯合會按期以一册贈予之並託其爲本刋分售機關每期印刷份數視社會需要之緩急而定關於批評者專本科學的律令以批評近數十年來國内出版之書籍並及於社會上種種活動時亦討論關於批評之方法及原理以養成國人批評之精神與判斷事理之正確觀念此亦宜以雜誌之形式出之惟批評之事往往忽人之善而摘人之不善易啓他人之嫉視若以本會名義行之恐浸假而因此樹各方之敵宜任我學友中以私人資格自由組織待其就緒經其正式之請求由本會酌予以一定之贊助討論結果（一）月刋定明年一月一日出版）二（總編輯由理事會禮聘一人公推康白情君擔任此席（三）經理由幹事長負責（四）於月刋中設批評一欄不必另設專誌因批評的精神正足以增高本會月刋之價值勿庸顧忌無意識者之嫉恨（五）其餘完全通過 
　　十八日上午十一時開會仍由理事長狄侃主席幹事長賀芳紀事所議事項如下康白情君提議理財之法端在開源節流本會常年經費預算不過七千元加入前期各地學生聯合會臨時費亦只一萬元臨時捐欵無定而本會不有特别事件又未便募捐來源已屬有盡若不從節流上整理目前經濟狀况必致有臨時竭匱之虞兹特擬定整理經濟辦法數則敬求公决（一）編製本會經常支出費預算案（二）存欵生息（三）預算案外臨時支出之限别（四）編製關於出入欵項之精密表册（五）裁撤書記員臨時雇員謄寫（六）催收各地學生聯合會常年費及臨時費（七）臨時不足用救濟辦法（八）本會會章第五章第二十八條之規定如何實行（原文本會每年應有收入總數百分十之儲蓄）討論結果（一）幹事長賀芳提出本會月經支出費預算案多數通過（一）郵費四十元（二）房租電燈茶房費二十元（三）信封信箋十元（四）辦事員伙食十五元（五）辦事員來會辦事及因公出外車資三十五元（六）會有雜物五元（七）會務報告印刷費十五元總數一百四十元（二）存欵生息及支用辦法案照會計股辦事規則辦理會計股辦事規則另定之（三）臨時費支出之限制分爲二種（一）電報費之限制凡非關於外交緊迫敎育基礎動摇學生運動其他特别緊要事件者不得輕發電報（二）其他臨時費用不滿五十元者本會駐在地之理事及幹事長斟酌行之其在五十元以上者須先得理事會之同意（四）交由幹事長辦理（五）道過（六）通過限期屬其滙納（七）本會經費如遇臨時匱乏時由理事之七處學生聯合會均墊）八）自本日起凡有本會正當收入欵項（除借入欵及償還欵）於收入之日即提出原數百分之十儲蓄於殷實銀行生息作本會基金非經評議會議决不得提用 
[法租界商業聯合會復活]  
　　法租界商業聯合會前因訟事受挫兹又從新組織昨有油印勸告書分送界内各商店云竊自學潮𨺗起我居滬法租界各商家良心不泯見義勇爲先之以罷市旋即組織商業聯合會奔走呼號促國民之猛省救國事於危急滿腔熱血一往無前此誠我各商家之内省無疚亦共見共聞各界不視我爲涼血動物也特商人智識淺薄因抵制熱度太高與奸商勢不相下公堂判决認與法律手續有未合以至敗訴並損失金錢不少然敗於公非敗於私雖敗不足以爲辱因救國而損失非因私鬭而損失愈損失而愈有價值譬而言之我商家此次之受挫猶遇父母陷水火之中爲人子者明知其陷於水火不能不赴湯蹈火以救之因赴湯蹈火以救我父母即焦頭爛額亦事理之當然所謂不避艱險正孝子仁人之用心英雄豪傑之舉動明可質於天地幽可無愧於鬼神爲世界上最有榮譽之事其何足以使我新結合之團體内容渙散而被旁觀者所竊笑哉况今日上海各路商界聯合會先後成立民氣發揚有如潮湧從流溯源未始非本會有以倡其先此就情勢上言之亦不可一蹶不振讓繼起者之獨美於後而首先倡立之團體反消聲匿影退處於不見不聞之例今爲救國計並爲我商人自已爭人格計奉勸我榮辱與共休戚攸關各商家成事不説矣失敗即成功之基恨我者聽之笑我者亦聽之從此再接再勵全始全終自古成大事立大功者皆不外堅忍二字國事茫茫千鈞一髮天下興亡匹夫有責勉旃勿懈國家幸甚民生幸甚 
[國貨維持會常會紀事]  
　　中華國貨維持會於前晚開第八届第三十一次評議常會副議長徐枝春君主席報告提議各案一亞東製藥社新出之雙扇牌味之祖前經來函請爲提倡當經公推吳念農君調查現據復稱確爲國貨自應予以提倡一中華興記香皂廠函稱該廠運往湖南岳陽之貨被學生會扣留請爲證明國貨俾便放行公决准爲去函證明一美洲巴拿馬永興號函請介紹採辦各種國貨如綢緞花邊府綢及一切零物等公决分别致函蘇杭綢帮及盛涇府綢等公所注意送様以便介紹云 
[近日進口之日貨]  
　　某機關消息近日運來日貨之多爲二月以來所未見每船四百餘號所來之貨如白斜絨元布白斜紅素洋綢夾絲緞夾絲綢毛絨衣針松板黑海參魚干蝦米干貝香菌以上各貨較前加倍客帮已極活動日本來貨載船運往漢口者每日百餘號凡冬季貨品均在秋季購辦恐下星期將有再增之勢兹將各貨列下絲棉布三十七萬一千八百三十八兩東煤十一萬八千四百兩棉紗四萬一千二百三十四兩白糖十四萬七千三百七十六兩五金四萬九千九百六十六兩烟紙料一萬四千一百二十兩色紙二萬七千零三十四兩紡績具三千七百六十兩電玻磁二萬五千七百八十兩顏料藥材二萬一千四百四十三兩車具橡皮九千二百八十五兩火柴燐質三萬六千九百五十七兩布袋衣針毛絨二萬四千二百十兩黑海參魚干蝦米干貝魚肚香菌二萬零五十兩松板二萬九千九百五十五兩毛巾毯子帽子傘襪及雜物六萬七千五百五十六兩以上共計一百萬零八千九百六十四兩每日平均十六萬八千一百六十一兩 
[續誌集議添購救火小輪]  
　　上海救火聯合會前因浦江恒源泰木行之釣船失火時因陸地救火器具施救不便擬仿租界購備救火小輪專以保衛浦江船隻及東西沿浦兩岸輪步洋棧實業之備當由會長毛莫穆三君並虞君洽卿王君一亭顧君馨一會柬邀請各木行沙船業及輪步洋棧輪船各公司經理於二十六日在一枝香開會已誌前報兹悉是日到會約四十餘人毛穆二君因病未至由莫君子經報告近來南市水陸交通商業頗爲發達陸地雖有救火會而水上尙付缺如所以購備救火小輪急不可緩次由虞洽卿王一亭干蘭坪朱吟江相繼討論遂全場一致贊成當由恒源泰木行首先認捐銀一千元以爲提倡次由各公司各木行陸續認定約一萬一千元其餘不敷再行分别互相籌募並議决一切手續歸救火聯合會主持一面先行分函各盤廠請其仿照護寗小輪將價額開單到會再行邀集公决遂即散會兹將該會發出之緣起録後（上略）竊以爲浦江完全爲我中華民國主權所及之地而何以水上消防寂無聞見雖江海關有護寗救火輪船一艘然因海關爲西人所治理而新關之救火輪船仍隸屬於西人權力之下又租界工部局雖亦有救火小輪一艘然以工部局之小輪救護我中國主權所及之浦江寗非可恥夫以浦江東西兩岸洋棧輪步櫛比雲連工廠碼頭星羅棋布加以帆檣林立輪軸飛騰烟户連天貨物山積而南市一帶尤爲中國木植聚集之地乃何以前年大達碼頭之鴻安洋棧又上月恒源泰木行之釣船失慎以及本月爛泥渡地方之突遭巨刼雖由各區驅馳陸地引擎前往施救而因繞越過江之故其奏效之速總不及浦江之救火一小輪船因救火小輪之適用於水上消防不獨取水利便較易爲力而水力之大亦遠勝於陸地之救火器具其速力實可加數倍乃起視我浦江之水上消防其何以數十年來竟無一人上顧主權下顧公益身任提倡設備一相當之救火輪船游泳乎江浦之中而爲水上消防之預備滋可痛焉敝會承乏火政有鑒於此舉之不可緩因擬仿照工部局定購救火小輪一艘其大小式様馬力速率悉照新關護甯救火輪之制度以其最適乎實用而又合乎機宜也但約估價值計購備此項小輪連同皮帶等一切器具總需三萬金倘能設法成立即可僱用駕駛專員並設置備警員役人等從事布置停泊於適中地點之南市大碼頭一遇火警立卽駛往將來受其惠者不獨浦江船隻貨物之一切賴以保護即凡沿浦東西兩岸之輪步貨棧以及各種實業工廠等火災之如何施救救護之如何得力均惟此新設備之救火小輪是賴惟創造水上消防購置救火輪船關係旣如是其重且大敝會聞見有限非借重諸君子之熱心毅力廣爲指導敝會詎敢自詡專長妄思提倡用疏短引謹告邦人倘承不吝敎言南針是錫他日輪機一展永熄烽烟安知非今日諸君子贊厥成功而有以致之也是否有當諸希公鑒 
[肉業訟後之選擧]  
　　上海縣及四鄉屠宰税認商蘇帮代表榮銀和自承辦迄今已有數月其舊認商顧聚霖將該業香雪堂内公産私自出抵移交時延不贖還遂由宋莊生赴縣具控曾經由縣批駁後並函縣商會調查略謂滬寗蘇三帮合認税欵舉蘇帮榮銀和爲代表何以忽由宋莊生干 
 
 
 

Page 11

 
 
預訟案深爲不解希即調查眞相呈復去後即由本帮即滬帮肉業唐某到會聲請取銷前認商代表顧聚霖名義並着交還公産即便保存等情當由該會呈復後沈知事以滬帮代表究係何人應照選舉法邀集各同業投票選舉一俟舉定何人再行呈報來縣俾期擔負總代表名義並接管香雪堂公産方免争持而清界限仍函該會傳知該同業遵照辦理在案昨日午後即由該業滬寗蘇三帮假縣商會爲投票所並請正副會長到場監視聞該業投票者多至一百餘起傍晚始散結果容探明續報 
[泰西食物公會開成立會]  
　　昨日下午三時泰西食物公會在百老匯路事務所開成立會到者一百八十餘人並有中西來賓多人先由楊景華君代表發起人述開會宗旨次推陳良懷君爲臨時主席次選舉職員選舉畢由新會長陳長懐會員楊景華二君演説繼請來賓任矜蘋君演説略云貴會在國事危急之時互相結合足以引起社會中人之欽佩至矜蘋之欽佩貴會者約有兩端自五四以後國民爲救亡計羣言抵制今則沿街之肆已滿陳某貨矣而起始組織最完善之海味業亦呈破裂之象貴會當抵制危迫之時整旗而起責前戒後此足使矜蘋欽佩者一也往昔國民以治國爲官吏之事一切不問以致喪地辱國今貴會本匹夫有責之義互相結合爲覺悟之表示並將用覺悟之精神以盡力國事此足使矜蘋欽佩者二也矜蘋本欽佩之心用至誠之意謹祝貴會萬歲末由呢絨公會代表陳君讀頌詞至六時許始各用茶點而散 
[滬杭路紀事三則]  
楓涇來回票自滬杭甬鐵路增駛夜客車以後楓涇客商頗見便利惟由各站至楓涇並無來回票發售未免猶形缺憾前由該處商會呈請滬杭甬鐵路車務總管商請按照各大站例准售星期尾來回票以便商旅經該路總管認爲正當特於昨日（二十日）通函全路各站准自即日起售賣各站至楓涇之星期尾來回票按照特别快車車價雙倍七五折算費是項來回票不及印就先用填寫票代之惟須於票上註明有效期間爲自禮拜五起至禮拜一止（禮拜已在内）庶免逾期作廢 
准搭押貨員滬杭甬鐵路自開行夜貨車以來已逾兩月運輸日見發達惟照路局定章無論日夜班貨車不准搭客故各轉運公司之押貨員須乘客車往還現在夜貨車之押貨人應交各站分公司之信件均須乘次晨快車分往各站投遞未免躭誤時間深感不便昨由轉運公會呈請路局核准俾押貨人得坐夜快車往將各站分公司信件當夜送到分公司於次晨即可憑信提取貨物旣覺便捷而路局車輛亦免致延擱云印製新補票滬杭甬鐵路乘車定章凡有越站乘車或未及購票與無票乘車者經車上查票員查出均須照章補票外並處以相當之罰金所出補票係一種軟紙填寫字跡不甚清楚未免因之滋弊該路車務總管特於昨日發明一種新式補票其製法頗覺奇特可觀此項票簿係以百張爲一册每册有堅硬封面載明開票應註原由各規則所收實數分别印在票價及罰欵項下騐票員就該數下用剪截去即以所截下載有票價之半頁交與搭客但交與搭客之前其所裁各條譬如收得補票費洋九元五角五分則自該票左方元字項下○與九裁起直至角字項下兩五字爲止右方則自四個○下一直裁下即以所裁下者交與搭客再如收罰欵洋四元八角則右方亦須由元字項下○與四裁起直裁至分字項下八與○爲止照此補罰無論搭客之目不識丁者皆可了然免受朦弊一俟印刷齊備即當實行 
[航美各輪船定期增價説]  
　　本埠航行美洲各公司如花旗昌興怡泰中國等行對於乘客水脚會議增加本定九月十九號實行現聞該公司等重行議决一律於十月一號起開始增加惟是説確否及增加若干刻尙未敢决也 
[碾米公所常會紀事]  
　　上海機器碾米公所頃接總商會函託調查各廠出貨等情該會於昨特在總商會三層樓上開常會時提出會議下午二時董事張樂君錢貴三曁評議員司月及同行到者二十餘家開會後經錢董提出議案接總商會函轉奉江海關賴税務司函稱因調查各廠出貨數目以及牌號經理地址電話工人若干機車部數馬力等種種限月内調查清楚詳細答復等因云云即經到會者討論之下卽推舉庶務員侯關軒調查後造册答復次議儲金救國仍因額數未齊未决又次議八月初旬糠栖價因米價飛漲應予改動增加計將議定之價列下米糠每擔洋七角五分轉頭糠五角二分半白粞三元二角糙栖一元七角泥粞七角議畢已五時矣 
[殖邊債權人開會紀]  
　　殖邊債權人昨日下午三時仍在西姚家弄事務所開會討論到者甚衆當推顧硯卿爲主席葉貺貞紀事由主席報告自滬行被封後與總行曁財政部清理員處函電紛馳毫無答覆雖由總商會爲該行債權分電國務院曁財農兩部代爲催償嗣見財部覆電已據情令飭總行尅日清償仰即轉知等情本事務所又具函總商會懇再嚴催復荷遵照分呈本日來會諸君如有高見請提出討議以便實行當有朱萊生起言劉聚卿爲該行協理數月於兹而一籌莫展致滬行一再被封可見無力維持焉任協理之職次有顧硯卿發言此事惟法律能解决本事務所亟應推派代表到京起訴再次朱子才云到京控訴應指控劉聚卿一人尸位素餐不顧債務或逕向該行坐索如不能清償應急破産嗣由程吉孚再四寛緩略謂昨晤財部派員張栩人同來之徐季文君言及已奉總行確實來函一星期内定派妥員來申接洽當有結束辦法請再從緩靜候一星期衆債權聞之莫可如何遂怏怏而散 
[烟酒聯合會常會紀事]  
　　中國烟酒聯合會昨開星期常會首由主席陳良玉報告自江西南新鄱陽兩分棧收歸官辦漸起風潮曾由該省公賣局長電復本會有此外决不變更之語乃景德烟酒業公所及蘇州汪魯門君等來函報告景德玉山等處商辦分棧亦有改歸官辦之舉羣情憤激異常請速維持等情到會應如何辦理之處請衆公决張少孚君提議公賣苛税病商全國兩業莫不痛心幸賴商辦分棧可免需索留難之苦今苛税之改良無望而政界更得步進步改商辦爲官辦置兩業痛苦於不顧此事關係全國兩業存亡非合籌挽救方法不可當經金印侯等發表意見各有建議旋經公决俟徴集各方同意以期一致進行次金拜仁提議和局問題公决提交商業公團聯合會徴集各團意見以表示我商人眞正之公意議畢時已五鐘乃散會 
[寰球學生會之演説]  
　　寰球中國學生會前晚新鐘八時請星期評論總編輯戴季陶君演説（中國亂事與經濟之關係）經主席少屏介紹後遂請戴君演講略謂亂事之與經濟有密切關係頗可研究竊自民國成立以來歷年所遭兵亂無人不受其影響按最近百年來對外有『中英』『中法』『中日』之戰在内則有『洪楊』『捻匪』『會匪』『義和團』『革命黨』之變大抵一治一亂皆有因果如革命之亂非亂事之因實係亂事之結果對外戰事亦無不含有因果在内惟亂起必藉兵力以平之人多因亂而責備擁兵之武人不知其亂之源在於經濟方面也西人恒言中國人不愛國以最近北京之五四運動上海之六五運動實足表示中國國民尙能愛國之榷據但一般無學識之國民均不能明愛國意義『如就一鄉人而告之曰吾人須愛國鄉人必曰何謂愛國再告之曰若不愛國將受亡國之慘鄉人必曰何謂亡國』必須發展其知識於政治道德宗敎等皆有關係也 
亂事之原因甚多其關係亦不一最大原因即經濟問題也蓋物質上之生活必求經濟之活動其要有二（一）保個人之衣食住關於目前及將來（二）保全體之生存關於目前及將來如對於衣食住三者有不滿意處而發生慾望則必有越軌之舉動即法律宗教道德等皆不能束縳其下者流而爲匪因防匪而募兵兵多匪愈多由是亂事終無已時矣其國外之壓迫最重者即爲販運貨物一項彼則工廠實業交通證劵發達之速實足駭人聽聞即以日本論其工業之興起與交通之利便較他國尤增數倍吾國生産器具及生産組織法皆不改良人口日增土地開闢尙少以經濟上論之適合吾國之諺語謂三十年一小亂六十年一大亂似有定理徴諸歷史亦無不合考其亂源皆因經濟而生北方之義和團南方之革命軍大抵多由此而起其結果必至貧富均階級除而後已於今日欲治中國其法有二（一）以債劵貨幣爲交換之器具（二）以路電爲交通之器具此二事不整理則中國不能自强蓋欲發展中國之勢力則人多物富之處之人民須移往人少生産力薄弱之處然以事須賴全國人民注意而力行之而生産之分配等　又必賴乎良好政府之籌劃佈置耳至根本之方法則仍在改良敎育普及敎育也詞畢主席朱少屏君致謝并報告下星期六晚請章行嚴先生演説惟因座位有限而聽者過多此次特定印入塲劵數百紙欲聽演説者可先至本會取劵届時無劵者恕不招待云云報告畢全體起立致謝而散 
[青年會中學分會選舉録]  
　　青年會中學校學生分會對於救國事業積極進行各會員皆肯盡職如組織勸告調查團演講團義務學校等皆甚有可觀而以演講團成績爲尤佳該團出發演講遠地如松江崑山近如南翔浦東等處前星期六該分會舉行選舉新職員會係由各班所選出之三代表結合覆選者兹將新舉出之職員列後（會長）陳冀（副）姚祖暮（書記）（中文）俞白慶蕭慶雲（英文）李鉅源王君錫（會計）鮑鶴斌（副）李斯潘（幹事）康竹鳴曹永湛陳觥吳光鼎（交際）胡以楝孫乃祥吳光沈喦惟前届職員多熱心份子如盛遽年高時俠薛福田胡松喦諸君均經會長聘爲顧問云 
[青年會近聞二則]  
　　四川路青年會童子部於夏季内組織衛生稽查隊其服務成績早經登載前報惟該隊隊員大半係各處中學及高小學生所成本月初各校開課後該生等均各回校肄業故該項服務祗可暫停進行兹於上星期日童子部各幹事特再招集原有稽查員攺組團體定名曰童子社會改良會其宗旨係利用各校學生星期六及星期日之暇晷以服務於家庭社會也現已成立者共有四組每組十二人 
　　又該會童子部附設惠寒夜學所創之愛國演講會上星期六晚八時特請該會幹事童星門君主講題爲『救國之實力』洋洋數千言皆係深切實用之語故聽者四百餘人俱各爲之動容也末又輔以本校學生所編之愛國新劇『不要五分鐘蒞會者莫不興趣横生云 
[小學敎育職員聯合會開會]  
　　小學敎育職敎員昨假西門外體育塲上海縣勸學所議事室開聯合會議與會者有萬竹小學校長李墨飛曁崇正倉基旦華巽與等各小學職敎員十五人並勤業女子師範學校女敎員二人先後蒞席由勸學所長李頌唐縣敎育會副會長丁賡堯二師附屬主事楊聘漁三君主席舊鐘十時由李所長首述開會宗旨次及會内收到各小學校先後報告上學期敎育經過狀况與嗣後應施方法公同討論俾資進行等語旋由各職員討議良久將提議事件表决如左一件整理國文科作文方法配當表李墨飛君主之一件整理算術科應用算式及算術名詞表馬織裳劉士芳二君主之一件整理各種表格陳景岐君主之一件整理課外作業朱意誠君主之一件提議本期研究辦法議决研究問題須從大處着想研究方法須分調查參觀演講討論試騐報告宣布六步進行一件假定研究問題一課外運動注重國民學校二授課時間之長短修身唱歌體操國文書法圖畫手工等科議至此時已正午遂振鈴散會由李所長仍留各職員就所午餐而散 
[各學校消息併紀]  
南洋路礦學校霞飛路南洋路礦學校前日舉行第七届中學畢業禮畢業生爲劉崇實李蔭昌邵韜許守忠陳學存梁文田韓士元祁書田黄國泰凌子濂張濤馬錫嘏趙景澄卜常道朱佶王善彬等十六人是日先由校長朱貢三報告次由諸名人及土木工程科四年級余家漙等演説掌聲雷動末由該級學生許守忠致謝來賓盡歡而散 
中國公學中國公學開學後學生即積極進行組織分會已於十七日行開會禮首由全體學生向國旗三鞠躬次敎務長劉南陔事務長李蔭穰相繼演説并聞該會於演劇宣講兩門注重特甚兹已聘定專家指示一切此外尙有學生商店學生銀行等正在組織中 
青星學會青星學會日前得李大衡等來函要求創設法文學校以爲有志留法者之預備該會因於昨午招集職員開臨時會議議决先行組織函授當推定朱瘦桐爲主任并再聘請法人球冬若摩二君修改課卷徐笑明江孝生編輯講義現已籌備就緒不日可以開課聞報名入學者可直接至徐家滙孝友里七三號與朱君接洽云 
培本學校閘北實山路頤福里培本小學校本學期增設高等科原有之高小預科均改爲高小一年級前國民科畢業之學生已轉入他校高小科肄業者咸相告復歸母校昨日星期下午新鐘三時由黄兆焜温新寳彭承聰陳洪元洪魁麟諸生發起開同樂會録其秩序如下甲報告開會宗旨乙推舉職員推定黄兆焜温新寳二生爲正副會長丙會長温新寳演説丁國技係精武會員黎惠生君敎授之潭腿操工力拳接潭腿大勝拳孫吾棍等戊校長朱企民君演説大都皆訓勉學生之詞末繼以滑稽戲法散會已鐘鳴六下矣 
三廉學校北車站南首克能海路三廉學社打字科珠算日夜英文專修科以及各科函授科之學生頗形發達新設之速記科書寫各法已有門徑今後專求純熟聞於十月一號又將開一新班同時亦須開一簿記班云 
[南京路商界聯合會選舉揭曉]  
　　南京路商界聯合會昨日上午九時在靜安寺路二十二號開會選舉各職員檢點還票至午後二時方始畢事兹將當選姓名列下王才運得九十三票潘錫範得八十票陳文鑑得七十票費芸蓀得七十三票何廣生得七十二票周憲章得七十票陳勵青得六十八票卓東生得六十一票潘勵紳得六十票孫芝臨得五十九票黄瑞琳得五十八票陳亮公得五十七票全杏蓀得五十七票余華龍得五十四票張士德得五十票馬星祖沈耐煩陳學堅各得四十八票何德興王廉方何鹿山王銀泉各得四十七票沈鑑張載浩各得四十四票張蓮溪得四十三票倪承龍得四十二票鄭楚庭得四十一票余魯卿張梅舫得四十票范承鋆得三十九票林煒南得三十八票姚國華得三十三票均各當選職員 
[愛克界三路工商聯合會交誼會]  
　　九月二十一日下午新鐘三時愛而近路克能海路界路工商聯合會在愛而近路善慶里一百九十四號事務所開交誼會各路代表到者甚衆一堂濟濟頗壯觀瞻當由臨時速記王一衡敬肅來賓入座又該會會長張慕曾報告開會宗旨畢即由交際主任杜椿蓀文牘主任蘇履吉閘北七路代表蔡朗軒工界協進會代表奚楚明學界陳志青北城代表顧惠民民國路代表傳在高次第演説婉轉激昂言皆成理次由該會評議部書記戚承鏞代表會長敬致謝詞並邀來賓茶點至新鐘五時有半始各盡歡而散 
[中華工商研究會星期常會記]  
　　昨日午後四時工商研究會常會到者三漢强金子兼許錦芳等由主席馬樹周報告浙江陳列館開幕在即本會應派代表前往觀禮當經推定許君錦芳前往除即函告謝君復初轉知浙省外并請馬君撰頌辭次及三和工藝社送會研究之紙盒牙粉當據邢君孤舟函報該粉原料完全國貨品質優美香氣馥郁洵爲化妝佳品又及振華油漆公司送會之油漆七種品質皆佳又陳列所遷地事留俟下届再議又毛春塘註册事縣批已准至五時散會 
[海味同業又接勸告書]  
　　河南路地方商業聯合會勸告海味同業公函云頃接民國路商業聯合會曁各團體來函報告僉謂貴業中將於八月初一日實行取消點春堂規約之議聞之不勝駭異查貴業中人大都熱心愛國自五四風潮發起即行集議抵制某貨各號俱有信銀交存茂泰並登報端全國具聞慮事周密同深欽佩不圖僅及三月熱度漸底出爾反爾大失衆望且抵制以來各業犧牲不知凡幾豈獨貴業爲然貴業爲高尙商帮亦應顧及面緻毋令外人所笑毋令各界所駡總求根據議規堅持到底同舟共濟衆志成城以守我救國之初衷如有少數主張破壞大局者務請切實勸導以免各路聯合鳴鼓而攻之幸乞賜覆俾釋羣疑云云 
[歡迎楊晟預紀]  
　　華僑聯合會華僑學生會粤僑商業聯合會泉漳會館汀州皮絲公會潮州會館潮州糖雜貨聯合會嘉應五囑同鄉會大埔同鄉會等各團體因暹羅墨西哥華僑慘遭虐待及海外華僑一切情形函請楊交涉員向政府籲陳日前楊交涉員已由京返滬備述總統及部院嘉惠華僑提倡實業之美意故該會等各團體定於陽曆九月二十二日（即呈期一）下午新三時在老靶子路華僑聯合會内特開茶會歡迎楊君並請報告一切情形俾衆周知云 
[照料由西班牙回國華僑]  
　　上海縣沈知事昨接交涉公署函據新加坡伍領事電稱近由西班牙回國華僑十九人即日在日本乘某商輪返國届時相應派員前往輪埠照料遺回各該原籍等因沈知事據函後昨特轉飭地方警察所王警佐立派探員前往滙山碼頭守候該輪抵埠妥爲照料 
[游民工藝廠可望批准]  
　　陳雪岑陳大誥洪賢瑞江上青徐湘波諸君等創辦游民工藝廠所有設立籌備事務所及派人入京請批立案各節早誌各報該事務所兹接政府某要人快郵代電云事關公益可望批准惟以章程稍欠完備尙須增修特請主任到京而爲解决俾速准行聞陳君定於明午邀齊全體發起人在打鐵浜延慶里事務所開商榷會議表决各事後即於節前赴京接洽云 
[永安公司一週紀念]  
　　本埠南京路永安公司爲上海著名之大商店計由去歲八月初一開幕至今適滿一年故特舉行一週紀念將各種貨品實行減價二十天并增闢雅座備有茗點附贈茶劵招待來賓聞連日顧客擁擠營業非常發達云 
[亞細亞皇后號旋到旋開]  
　　大陸報云昌興輪船亞細亞皇后號昨日抵滬載來行客二百七十人貨物二千五百噸及價值美金一百萬元之金銀又郵件頗多此船已於昨夜開往馬尼剌 
[露天佈道團閉幕]  
　　中華基篤徒露天佈道團第六次夏令日夜演講救道在中國公園等處開會三閲月已滿業於前日（二十號）午後由團員張樹琴陳賜照龐子賢等行閉幕式一面訂定今晚（二十二）八時半在慕爾堂内事務所開夏令結束辦事會經由總務部通知全體團員蒞議一切云 
[時疫尙未撲滅]  
　　滬地疫勢雖見輕減而患者仍不少兹查閘北恒豐路臨時急救時疫醫院自閏七月二十一至二十五此五日内來院求治者計輕症二百七十一人重症六十七人惟無割治及身故者留院病人最多之日六十餘人少亦四十餘人云 
[王營長注意軍隊衛生]  
　　步兵三十七團第三營王營長近以所轄各連兵士染患痢疾秋症者頗多特與本營軍醫薛幼泉研究療治方法現已酌合藥丸一種名曰八粒至寳丹專治痢疾極有效騐惟恐各兵士對於衛生不甚注重故於前日起每日親往各棚檢查飲食床鋪是否清潔及有無兵士病症設有患病者即可趕速醫治一面即將所製止痢疾至寳丹分送本埠各軍隊以資療治 
[陳可良出殯記]  
　　粤帮陳可良君歷充廣肇公所董事數十年該公所一切經營締造陳君之力爲多對於地方善舉社會公益勞瘁不辭著有成效爲該帮耆老中首届一指充太古洋行買辦四十餘年經營保險糖務航業極客商之利便於各帮感情尤深日前壽終滬寓年九十二歲太古洋行爲通電各埠分行一律下半旗以誌哀悼昨九月二十一日爲出殯之期下午一時由乍浦路陳宅發引執紼者平民女子職業學校全體學生滬西慈善會學生閘北慈善團學生廣肇義學八校學生及各省商帮中西人士共二千餘人儀仗中有工部局所送馬巡二名粤僑商業聯合會廣肇公所廣東雜糧帮愼守堂潮州糖雜貨聯合會閘北棲流所太古各棧等致送祭文亭生花祭品亭生花牌傘西樂等件沿途有廣肇醫院元濟善堂等路祭十餘處太古洋行大班二班及該行全體西人均在一品香設祭至三時抵閘北廣肇山莊停厝極一時之哀榮云 
[縣委澈查鄉董舞弊]  
　　曹行鄉副董楊某近被該鄉公民薜大經等聯名向上海縣公署呈控公欵舞弊請求澈究等情昨經沈知事委派專員會同該鄉經董秉公澈查矣 
[川沙縣嚴緝越獄犯]  
　　川沙縣監獄於隂曆本月二十二夜三點時突然脱逃罪犯曹金海（綽號宋江）陸坤元朱小濤等三犯均係越牆而出當經該縣知事飭緝在案兹因查得越獄各犯匿在上海川沙之交界浦東地方故於昨日派令法警來滬嚴加查緝矣 
[騎巡隊經費有着]  
　　各省官中前經國會否决業早通令取消在案上海縣沈知事查有地方警察所組織之馬巡即騎巡隊近苦經費支絀稟准省公署將民間房産成交所有官中們費改爲馬巡經費每百元提取五釐爲大洋五角現經沈知事諭各市鄉經董遵辦矣 
[韓金山移送檢廳]  
　　韓金山身帶金鎊乘外洋公司輪船上岸爲游巡隊長警查見疑其私販烟土當在身畔抄出金鎊六枚押送警察廳訊供收押金鎊暫存候示在案現韓之家族謂韓金山係屬正當商人此次被該長警抄去金鎊十餘枚祗以六枚送案反誣韓販土云云事爲徐廳長訪聞一再派員調查兹已查明韓有販土嫌疑案涉刑事於前日下午備文派警將韓並金鎊移送地檢廳訊辦 
[新疆路火警]  
　　昨日上午十時新疆路黄永泰雜貨店内不戒於火延燒鄰屋及對門德霖里市房共六七幢同時寳山路底某姓家亦兆回禄燬去房屋三幢閘北一二三段救火會聞警全體會員出發至該二處竭力澆救移時熄滅事後經各該管警區飭警查明起火情形以憑核辦 
[押欵轇轕案判决]  
　　顧信卿在公共公廨呈控王紀堂抵單不贖一案前日由廨傳訊被告王紀堂延律師上堂譯稱被告係將愛爾得洋行過户第七千四百三十七號計地二畝九分七釐八毫之道契兩次託顧轉向和記抵押得銀二千五百五十兩故顧祗處中保地位等語原告顧信卿之律師起稱此次押疑届期係原告向和記贖回故道契權柄單皆在原告處云云並由顧投案證明代押及取贖情形旋稱和記本人已死亦無家屬我袛收到被告息洋三百元云云詰之王供稱已付與被告息洋一千七百零五元有我子所記之賬呈察李襄讞核供商之美丁副領事以和記是否無人未曾證明應着另行登報聲明並判被告照控數償還再償利息銀一千兩 
[移查原告産業]  
　　黄筱晉前用空其兄振聲之欵計銀一萬二千兩經振聲延朱斯芾律師控由公共公廨訊判照數償還無欵押追在案前日原告代表朱斯芾律師投廨譯稱除已查得被告揚中縣原籍産業外尙有某某等縣被告亦有産業請爲移文該管地方官發封云云中西官　准予移文往查復到再核 
[山東莊客判償在欠欵]  
　　錦發號經理張炳炎呈控附設於悦來公司内之山東利升申莊莊客魯人陳樂三不理往來欠欵銀三千九百二十八兩二錢三分一案業由公廨派捕將被告傳案拘押在案前日經中西官傳集原告及原告之律師並提同被告質訊之下以原告所控之數經被告證明内有六百五十五兩七錢六分九釐係屬浮開因判着被告除去此數即行償還 
[烟土冒充時疫藥水]  
　　滬杭車站附近同業轉運公司沈玉祥近代人遞寄本箱一隻至杭州交毛祥佩收領箱面書明爲時疫藥水迨至杭州車站爲警查獲箱中俱是烟土遂將毛拘解杭警廳訊供否認是以該廳備文來申移送上海地方檢察廳飭派法警將沈拿獲到案諭飭移付杭州歸案訊辦 
[誌謝]  
　　昨承永安公司贈茶劵十紙謝謝 
專件 
[上海證劵物品交易所股份有限公司章程（續）]  
　　第二章股份 
　　第九條本所股份定十萬股每股通用銀圓五十元 
第十條本所之股票用記名式分爲一股一張十股一張五十股一張一百股一張之四種由理事長曁常務理事兩人簽名蓋印發行 
第十一條股銀之繳納第一次每股應繳通用銀圓十二元五角第二次以後股銀之繳納由理事會議决於六十日以前通告各股東 
第十二條股銀如不按期繳納以過期之翌日起每百元每日徴收過期利息銀五分外得再收因遲延而發生之費用第十三條凡執有本所股票者其變更姓名或記號時應照本所所定書式退股人及受股人連名簽字蓋印即可過户註册 
第十四條股票如遇毁損或將原有股票分合請求換給新股票時依本所所定之書式提出請求書并將原有股票退還本所股票因遺失或毁滅欲請求發給新股票時須由本所認爲相當之保證人二名以上連署蓋印提出請求書本所以請求者所納費用將其情由登載公告三日以上自最終之日起六十日内無申請異議者准給予新股票第十五條股票變更記號姓名時每張徴收手續費銀洋一角如須發給新股票每張徴收銀洋三角 
第十六條本所每年自十二月二十日及六月二十日起至定期股東總會未開之前停止過户等事 
第十七條股東之住址記號姓名及圖章均須向本所報明其有變更時亦同僑居外國之股東委託國内人代表其代表人之姓名圖章亦須報明本所對於前項之股東由本所通告其代表人不再通告其本人第一項及第二項該股東如不向本所報明因之而發生損害之時本所不負責任 
　　第三章股東總會 
第十八條定期總會每年兩次於一月七月内由理事長召集之臨時總會依理事會認爲必要時或有股份總額十分之一以上之股東要求得開臨時總會（未完） 
來函 
[上海普益習藝所來函]  
　　敬啓者閏七月二十八日晨十時敝所童子軍由敎練冷鑑君帶領至公共體育場操演旗語忽有虎隊隊長沈文君報告在草際拾得金戒一只請先生設法招尋失主交還以盡吾童子軍之天職云云聞之不勝欣慰查童子軍以智仁勇三字爲學業之宗旨敝所敎練不及三月而程度如此將來造詣正未可限量也謹登報奉揚如有金戒原主請來所祗須説出式様符合即可物歸原主决不受酬以成沈生之志也兩星期後無人來認充入本所經費上海普益習藝所啓閏七月二十八日雜評二 
[殖邊債權人之能力（庸）]  
　　殖邊滬行於鈔票存欵兩項迄今仍無清理辦法致債權人分文未著此固由於總行之不負責任滬行人員之尸位素餐一籌莫展然各債權人之能力薄弱築室道謀亦不能辭其過也 
　　試以催兑事務所言之該所成立以來聚議不知凡幾試問有一切實之辦法否照所議之辦法積極進行否法律解决四字常喧然於各債權人之口而迄未實行徒以一二文電陳訴於商會呼籲於官廳瀝述被累之深咨嗟太息而已以此催兑亦安有效力可期耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談宥全 
　　自由談三字皆用當代名人字跡每星期調換一次今日係周宥全先生手書 
新談 
[京華哭夢餘記] [  鍾黛]  
　　（十）北京新現象之裏面觀（猶鼓洪爐燎毛髮） 
　　外人常以「天壇」爲賅括北京歷史文物之絶大表微前清宣統時紀念郵票亦以天壇爲其特有之花式後逮民國民北京京報ＰＥＫＮＪＧＡＺＥＴＴＥ冠首之標號且摹繪一徑寸之天壇圖焉是天壇之與北京誠一而二二而一也今先農壇北新市塲繁昌之景將漸南進以與天壇相接近記者對之益不能無一種特别感觸記者猶憶數年前外交某總長言北京之大乃如洪爐凡物入之莫不立化故留學生無官僚氣者一抵北京不數年而氣燄薰天前後如出兩人視彼前清舊官僚反覺此尙每况而愈下者皆受北京洪爐之燔炙也人稱舊官僚爲凉血動物不知後凉血者猶金石扪之甚冷投入火中亦僅止溶解而不能燒却新人物雖非凉性但質量究太稀疏如髮與絲置火上即盡燎矣此一例也又如平日行止端謹之少年若居國外每可各成一業若居京外亦可各治一藝獨令彼一旦入北京必盡忘其多年劬學之所蓄養與其若干年來實事求是之堅苦生活而别營北京特有之新生活藩籬一撤何事不可隨心妄爲此等大冶洪鑪無定見之少年當之直等投毛髮於烈火之上幾若萬無挽救之希望者此又一例也 
　　記者恒謂「天壇」之形頗似一鑪甚合「北京洪鑪」之説而近數年新市塲樓臺燈火不夜城開又絶似每歲大除夕上海虹廟之香鑪惟見火光融融燭四壁其足加增對京外人之銷鎔力而更速其本身之被同化者又如鑪火加紅後火化力未有不更强也至其所以化人爲惡之道舉其要者約有數端（一） 
冶游（二）狂賭（三）多外寵爲貪墨之媒（四）沈溺聲歌或無心問正事（五）終其身以酒食相徴逐以上數者自城南新市塲成立以來返視往昔更有『鼓扇洪鑪』變本加厲之勢南方人商略雖見猛進而其猛進之爲禍爲福又若不能預先斷定因其所營事業與上述五事不免有直接或間接之關係也常識 
[消除皮膚縮皺法] [  尙志]  
　　譯ＬＩＮＬＣＡＶＡＬＩＥＲ原著 
　　而部摩擦乳皮和緩雍容周圍運轉之並按摩眼角及有髮之處以指尖抽集眉際之痕以中指尖向上按摩眉痕並向上輕擦唇際鼻孔及耳前有斑痕之點盡力拔之 
　　乳皮擦入皮膚時凡注皮膚之物未被毛孔所吸者宜以柔軟之布擦之勿須盡行抹去皮膚上稍留乳皮若干以過夜是亦去皮膚縮縐惟一之助力也 
　　清晨醒時宜以温水洗面水二升加安息香膠十滴凡皮膚上凝結之乳皮均宜擦去之擦去後不宜遽屏冷水不用致毛孔關閉 
　　冬時擦皮膚與夏令異用冷乳皮較多即被冷風乾而皮膚亦不至遽行變粗夫冬令催促皮膚縮縐甚於夏令緣冷風吹乾皮膚也非格外審愼則皮膚上必留柔嫩類玫瑰之膚也 
　　婦女未有欲皮膚縮縐致肌膚失艷麗之容者略加愛護股膚即永久保全皮膚之道有礙瞻觀之縮縐亦因而消除矣 
　　療治皮膚縮縐者行以上各項之術仍未甚見效每夜以冰塊滌面歷久不懈亦惟一之療治品也 
雜録 
[塵寰古艷志] [  枕録]  
　　薏莉古希臘女子也能繪事工繡精絶年十七會某地有美術賽會薏莉以繡屏應徴作天女剌虎圖（枕按此爲希臘故事）月光淡淡若有寒意天女之態嬝娜令人愛猛虎之狀猙獰令人駭一技之長乃致譽遍全國有沙厥蘭吉納夫二人者幼相同學成莫逆交不啻兄弟以同醉心薏莉戲相約孰能得美人心者勝負者獻千金分道揚鑣各致殷勤雖然吉博學而多能者也貌旣翩翩度尤恂恂温柔之極若能預得人心者薏陽則一視同仁隂固心有偏屬也沙微覺知難與抗則轉而媚薏之父薏父老悖炫其多金以爲沙可婿也面以女許之幸哉薏母相婿有眼知之弗許顧挽回無術則偕薏遁薏父悔覓妻女歸絶沙沙銜薏有殺意會巨盗案發賄官中陷吉入獄薏聞之傷悲不勝中夜得計佯媚獄卒醉之乘間釋吉已則仍歸密與相晤而已逾年母卒時沙以金仕矣薏父羨謂薏曰沙縱不吉若亦佳公子也吉以罪囚今又在逃不足耦以求其次沙或當選歟而已與絶奈何雖然彼或念若事猶可圖也薏非之而無以爲辭惟泣沙偵知之請罪於薏父復相往來重申前議薏私告吉吉曰無才薄命不祥身負卿多矣被誣難白償願無期行將遯跡斐洲不欲重爲卿累矣沙吾好友亦自多情婿之後福當無量匪敢絶卿爲卿計亦以自慰也回首前塵乃如一夢 
[意大利奇諾佛造佛之十四]  
多事哉言時毅然有决態然而薏心傷矣涙債還清哽咽曰行不得也哥哥蠻烟瘴雨豈若軟玉温香乃忍去此可憐哉吉曰卿固再戀戀於予者請死語未已匕首在手矣薏急止之嘆曰從君議請俟一月而行有物將予君也吉始諾薏歸痛哭三日作可憐儂曲長至千韻繡於錦囊上囊廣三寸許字乃細絶凝察始辦跡娟秀無苟筆絶作也旣成斷髮貯其中以贈吉曰以此伴君東西南北相共儂生縱休此物長在矣吉謝而去不知所之薏嫁之日嬰暴疾卒或曰仰藥而殊也十八世紀中之希臘悲劇可憐儂事蓋本此今無能演之者矣嗟乎恨海汪洋學濤澎湃有心人試溯其源則細流脈脈道出自尋常一約問戲言無益從可證矣雖然薏莉用情之專亦足使萬里征夫望鄉自慰已 
小説 
[緹騎外史（十一）] [  春醪譯]  
　　女郎仍不報片刻始曰父翁吾得此消息較吾之躬干刑典益爲悽愴須知此人愛吾吾深冀其傷非要害旦夕可瘳老人聞女郎語情愛事則曰爾乃愛此人耶爾殊不必飾詞朦我時序倐更眞僞立見飾詞亦敗露耳女郎曰老人吾真不敢欺翁吾固亦愛之白耶曰佳此或天理阿逹爾試振作吾徐偵此人爲正人君子者必委爾身屬之其人今縱負傷亦不干重要爾務驅中心惦憶之想俄國人多蠢蠢吾但數語即足了當其事女郎曰吾顧尙思吾事吾乃無過白耶聞此語却微悚以僑俄旣久習見俄政之窳陋警士奮狼虎之威一語之發即如令律人家無罪亦無申辨之途而警士懼反坐復屢設陷人之穽入人於罪顧女郎晨夕侍奉初無片刻之時圖爲不逞官中何以竟得弑皇之證實出票弋人開審時檢舉之官將附的奚説人之於罪罪名或止監禁或更遣諸西伯利亞之荒寒老人輾轉思慮終莫得其究竟顧回首見女郎憂抑則大惻欲信手指街頭之人物作一二語爲排悶之貲則曰孺子試觀之此街上之女子無事似與爾等也言時撬行絶速大類拍水之天鵝浮足鼓浪白耶復曰觀之此女郎之撬敷銀爲座真類官家之寳座而座上復鏤以金線可值二百幾尼並碾地之輪亦爲銀製黑漆亦絶美俄京聖彼得初無次撬足與頡頏並駕撬之駿馬亦爲皇帝所私賚驃悍威嚴爲天閑之神品女郎曰吾似於小照市中見其人之小影此非意大利新郡主耶白耶曰此人與俄國之貴女同欵晨夕愛抱花露之芳馨並示指頭之金鑽凌光照人一曰者忽發奇興欲騰身入舞場獻藝耗四千鎊之資財置一樂隊調絃應奏佐其妙曼之歌即此銀據以吾卜之亦正炫財之一道顧後此俄京聖彼得竟不得女郎之重就氍毹也阿逹曰其事吾亦略諳特不知郡主尙有庭闓之庇否老人曰無之郡主愛好尙不自玷其清白耳女郎曰嗟乎吾今日初不知遘此兇難正藴何因言時指路上之撬聲曰聆之鳴角一動撬又馳絶矣老人曰然吾乃不知其安往天下歐洲之事實至縏而婦人游宴之鑾尤不可以理解人人得一事實即貲爲辨議示其新奇此公主者於巴黎亦負盛譽與俄京同等女郎笑曰阿翁二國或以爭此國色遽醖戰端矣白耶曰孺子吾今語爾乃不欺爾前此法國以三跳舞之人果欲與英國接仗使巴黎之僑客人人惶悚不能自安此三跳舞者俸大無藝所得直足傾國其事於一八四二年新聞紙上載之綦詳今或舊案重演女郎忽曰阿翁何地爲緹騎總署者老人即撫慰之曰爾必無恐瞬息至矣女郎心房跳躍之度數忽微聞老人語亦不遽報撬行久久忽抵一處御者速控其馬馬亦應聲立緩須臾便止一止老人挾女郎下扶將備至御者即請曰主人吾將待此耶白耶曰然爾寗令我奮雙足之力步武以歸於是御者無言白耶則拾級大理石之階級漸漸啓門門闢亦無聲息外史氏曰此門片扃之隔中即俄國緹騎之總滙矣 
　　第八章 
　　門内之室旣修復廣容納此無數間諜之生涯如蜘蛛之網網有中心吐絲之點即此室也當門有甬道鋪以花網之石樓級亦然扶手之梯則緣以金鏤臧獲恭敬俟客隅次所服亦被制服爲蔚藍之絨加絶巨之金扣甬道中復有巨爐吐燄摇舌抗積雪之寒威時有臧獲之一亦禮服絶衷見白耶扶一女郎姗姗推扄 
[自由談之自由談] [  不冷]  
不必固執近時人有最奇之一勸人語曰汝不必固執而其勸人之意則汝不必固執而我乃得固執也譬如此次王之爲和議代表北方之語南方曰汝何必固執而拒之耶然則試反以詰之曰汝何必固執而不另易之耶 
 
 
 

Page 15

 
 
   
 
 

Page 16

 
 
   
 
