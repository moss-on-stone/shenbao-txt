# 1924 - 13 - 4918279

 

Page 1

 
 
第一萬八千二百七十九號;中華民國十三年 西曆一千九百二十四年一月十四號
星期一 * *   
 
 

Page 2

 
 
第一萬八千二百七十九號;中華民國十三年 西曆一千九百二十四年一月十四號
星期一 * *   
 
 

Page 3

 
 
第一萬八千二百七十九號;中華民國十三年 西曆一千九百二十四年一月十四號
星期一 * *時評 
[以孫易高（冷）]  
　　北京政局由高代閣傳遞於孫閣然其内容所異者不過以孫易高而已其外不過補陸去黃而已此其大較也若再論其餘又不過去若干本未有人之位添若干未必到任之名而已以言實際朝三暮四類也 
　　然或者以爲此已爲解决北京政局之絶妙方法矣北京之所謂政局與政局之所謂風潮質言之不過吳高之爭吳欲去高以自代高乃并其議長而驅除之吳高不相容乃至議會與内閣不相容乃至議會之兩黨不相容而政府之形式幾至毁滅今易新閣而去高對吳之問題已盡其外復何他望所謂孫閣不過如是而已 
[國内專電]  
　　北京電孫閣發表顧維鈞外交程克内務王克敏財政陸錦陸軍李鼎新海軍王寵惠司法范源廉敎育顏惠慶農商吳毓麟交通王繼曾爲院秘長與昨電名單稍變動處如下㈠府欲留高内務孫即請王毓芝兼王毓芝不捨烟酒署與府秘長薦程克故程於名單外加入王克敏由曹親告孫可留故顏遞任農商原擬之王正廷農商只好讓顏杜錫珪不願内調因决留李鼎新薛篤弼如長法須放去崇文門馮以薛非法律專家因請留次以一專家遙領薛可兼崇文門江可代部（十三日下午一鐘） 
　　北京電文（十二）酉刻府員持特任令到堂子胡同孫宅孫即於戍刻入府將原定名單與王毓芝磋商内務不能留高决以稅務處督辦給高王毓芝力薦程克長内又王克敏留財孫實萬分委曲聞過陰曆年後仍當局部改組又擬財政仍以崇文門特種庫劵一千二百萬爲唯一支配今明即與安格聯商定付印又段不願來京故依王毓芝意給陸錦長陸孫亥刻出府即交院發表院秘長以各方爭者多乃派新由墨西哥回國之王繼曾以示超然今日中外輿論對程王外均致信任意孫擬寒（十四）日就職　　北京電將令王寵惠未到任前薛篤弼代理司法部務（十三日下午八鐘） 
　　北京電范源廉託人向孫辭入閣 
　　北京電孫在寓草通電重和平統一停止軍事行動寒（十四）日就職拍發惟閣員名單府幕僚更置數人孫因不甚踴躍（十三日下午八鐘） 
　　北京電府訊·曹左右主程克内務王克毓留任取斷然處置孫出府時尙請候徵他閣員同意再發表乃府僚恐變化突然發表故孫有緩就意 
　　北京電高凌霨删（十五）日就稅務督辦職（十三日下午八鐘） 
　　北京電顧維鈞陸錦李鼎新吳毓麟程克寒（十四）日就職王克敏有所要求謂過陰曆年後不更動方就但此條件無人能保證（十三日下午八鐘） 
　　北京電法治協會等政團元（十三）午討論對彈劾案積極進行參院并擬組特别法庭抱定倒王克敏目的 
　　北京電財部函安格聯請抄庚子賠欵還本付息全案及表安以太多拒絶抄送（十三日下午一鐘） 
　　北京電外銀團息四國銀行商定由十二月鹽餘中由上海提出規元一百七十萬七千五百五十三兩二錢作爲福建江西長春等處就地提支之歸還數并决定以後凡一處提去若干即由鹽餘上扣下如至不敷還債數即請債權國派艦保護鹽稅 
　　北京電昨夜中美通信社載天津赤峯間鐵路測勘合同二十條由淪敦募債賀蘭比有限公司承辦 
　　北京美武參贊由洛陽電美使館云營救齊女敎士吳已切電鄂豫一帶軍隊地方官並懸賞一萬又外交消息老洋人爲部下所殺又洛陽李濟臣電女敎士隨匪竄入魯山一帶現派隊探尋至豫南各敎堂及外人生命財產已飭加緊保護（十三日下午八鐘） 
　　北京電第二十六師將先開一旅赴熱河（十三日下午一鐘） 
　　北京電院部訓令閩運使取消加抽善後附加稅（十三日下午一鐘） 
　　北京電英東方股長訪朱兆莘中國匪患日多各國被害日增將失好感請速注意（十三日下午一鐘） 
　　北京電部電蘇各屬無業俄僑逗留日多應勒令出境（十三日下午一鐘） 
　　北京電法僑里合犯蘇州久昌竊案經查明里非法僑實波蘭人經法庭判决驅逐出境完案（十三日下午一鐘） 
　　北京電聞滬寗餘利倫敦訴訟政府敗訴將另提仲裁政府擬將該項餘利作爲收買滬寗債票用（十三日下午一鐘） 
　　北京電義承認俄國美國主持甚力與喬治亞斯拉夫油鑛權解决有關唐在復曾詢義外長據云未定當視民情再定（十三日下午一鐘） 
　　北京電洛吳院部催撥漢陽兵工廠費（十三日下午一鐘） 
　　北京電陜督所招之新兵一千由歸德運觀音堂轉陜（十三日下午八鐘） 
　　北京電京漢通車今日在定興出軌軌道損壞一部來往車在定換車 
　　北京電孫閣令昨晚孫曹協商至八九時始支配定當即發表袁乃寬將爲整理財政委員長路警帮辦靳雲鶚吳長植今日可發表（十三日下午一鐘） 
　　北京電重慶電劉湘劉存厚分任事務湘管民政存厚管軍政楊森部入駐資中通重慶成都間之餉道　 
　　北京電蔣雁行以部欵維艱擬將陸軍大學之馬匹招商變賣 
　　天津電何雯謁段被擋駕 
　　天津電日司法新領宇佐美六郎對銀行洋行主依據商法及公司條例呈准官廳備案不得稍涉虚僞以維金融（以上十三日下午二鐘） 
　　天津電警務處以張垣商會董羅德傑主使罷市通令嚴緝 
　　天津電商會定寒（十四）開會討論調查客商及改選問題（以上十三日下午九鐘） 
　　奉天電謝敎長爲收回敎權擬將外 
 
 

Page 4

 
 
第一萬八千二百七十九號;中華民國十三年 西曆一千九百二十四年一月十四號
星期一 * *人在奉設立各校一律收回現與王省長商接收手續 
　　奉天電外長張壽增爲培養外交人才擬設外交養成所收留學各國畢業生肄業現正與相鑑修計劃 
　　奉天電省長令警廳限十日内將駐省訟師一律驅逐免再爲人架訟　　奉天電吉團體請張向日抗議交還旅大（以上十三日下午七鐘） 
　　濟南電舊國會議員紛紛來濟促省署籌備改選新新議員又運動各界主張民十選舉有效熊頗感困難　　濟南電王財廳昨撥三萬五千元分匯歐美魯籍留學生 
　　濟南電洛吳電召軍官赴洛聞對於魯省路政將實行兵工 
　　濟南電聞財王接任後稅收正旺年關可望穏渡（以上十三日下午二鐘） 
　　漢口院對蕭辭兼長覆電請暫勉任幸勿遽辭 
　　漢口電援川軍定文（十二）分路夾攻銅梁熊但軍乃先逼江北現合川與江北銅梁與壁山對峙蕭撥彈三十萬發由楚華輪運川 
　　漢口電湘趙電蕭服從國憲取消自治久已宣告次第實行乃地方團體及議會譚派分子尙多再三疏通頗感困難仍請稍延時日湘省軍民兩政實際上决服從中央意旨 
　　漢口電敎會得豫訊吉倫尙在泌陽匪巢匪索贖百萬槍千支 
　　漢口電蕭保新任交涉員沈子良尚未到任沈乃粤人因在粤有爲洛拉攏陳炯明附北之功故洛酬以現職　　漢口電鄂衆院選舉事務所長有内定程明超說 
　　漢口電政廳長楊會康傳將與武昌商埠局長韓光祚對調（以上十三日下午七鐘） 
　　重慶電眞（十一）劉湘袁祖銘楊森均親赴中路督師鄧錫侯陳國棟宋大霈亦赴合川劉存厚張允明留守重慶渝軍聞係今日開始總攻擊劉成勳部退成都守中立（十二日下午六鐘） 
　　長沙電西路現無戰事將待葉開鑫抵洪江後再議收編蔡部問題蔡仍在芷江不願遽出湘境蔡部劉田兩旅長派梁副官長赴芷江勸蔡出境謂公旣無立足之地何必以全軍供犧牲葉開鑫電告蔡部劉旅毛團現在靖縣譚團在會同何團在黔陽田旅楊彭兩團與蔡均在洪江蔡部各團精神渙散官兵不願再戰劉田表示服從政府甚誠懇在黔陽等處貼 
有表示服從省長布告（十二日下午七鐘） 
　　長沙電袁植靈櫬回平江原籍 
　　長沙電趙發出命令劉世濤張輔兩團由省衛督辦鄒序彬管轄衛戍司令唐岳五所部羅健梨龔仁傑兩團亦歸鄒管轄 
　　長沙電陳炯明代表劉白離湘赴蘇 
　　長沙電議會咨政府本會臨時會爲日無多關於財政計劃及整理方針應請迅定具體辦法由省務員尅日出席說明以明責任 
　　長沙電文（十二）議會繼續討論雷副議長除名案議員多簽到不出席宣告流會有議員劉夸等四十三人致函主席謂同人多主張雷解除副議長職存在其議員此種主張議會組織法及議事細則均無此根據不敢冒昧參入表决（以上十三日上午十二鐘） 
　　長沙電賀耀祖楊源濬部隊抵溆浦後專捕嫌疑犯或查抄附敵財產溆浦正紳電趙請查禁趙嚴電賀等我軍仍有擾民情事殊違護憲本旨各軍僅能懲辦元凶不能歧視地方即對於逆軍家屬亦應保護 
　　長沙電株萍鐵路局長王昌學眞（十一）與新局長譚道南辦交代 
　　長沙電藕池口米捐局查獲私運假冒軍米案趙請鄂蕭會同查辦 
（以上十三日下午三鐘） 
　　長沙電文（十二）政務會議討論統一財政年關經費需要總數及支配標準籌集辦法大致解决聞總指揮部已派出大批提欵員分往各縣 
　　長沙電議員李耀湘提議請軍務司詳切規劃收束軍隊統一軍政及編制計劃咨交議會核議 
　　長沙電議决堅持取消特捐畝捐一面電知各縣法團拒繳一面咨催政府撤回委員（以上十三日上午十二鐘） 
　　長沙電鄒旅長鵬振電告蔡部劉叙彝派人赴芷江護送蔡鉅猷往黔 
　　長沙電蔡部劉田兩旅密電軍務司長唐義彬謂所部迭奉省令仍予維持然將來改編及善後諸事亟須早頒明令懇商承省長鼎力主持唐文（十二）覆電兩兄顧全大局省座甚嘉許所有善後葉師長首途來洪到時當有具體辦法祈靜候勿生疑念 
（以上十三日下午四鐘） 
　　長沙電省議員郭亞藩以總指揮部爲省憲所無特提議取消或改隸（十二日下午六鐘） 
　　香港電眞（十一）晚由東江回之王秉鈞部第八旅由西濠口渡河在車尾砲臺登陸十時抵步分路由五眼橋芳村花隸撲攻石圍塘之背守兵係蔣光亮部第六歸明思清部因注全力於河干忽視其背被王部衝入陣線始覺倉皇應戰不能抵禦石圍塘遂落王部手胡部一部降一部散去蔣光亮漏夜往帥府謁孫請設法孫令樊鍾秀率豫軍過河彈壓是晚二時槍聲復作至天亮始息石圍塘文（十二）仍在王部手駐佛山王部亦悉開抵石圍塘蔣光亮擬調東江所部胡思舜李根雲兩部返省奪回石圍塘兩軍風潮文（十二）尙未解决廣三車仍停開大本營文（十二）會議各高級軍官均列席對此事多主調停非至不得已時不用武力解决聞蔣光亮將免職胡思舜有繼任望黃沙基一帶街道均有軍隊扼守人民一夕數驚（十三日下午五鐘） 
特約路透電 
[北京新内閣人員]  
　　十三日北京電今晨命令任命新閣員如下總理孫寳琦外交顧維鈞財政王克敏内務程克交通吳毓麟司法王寵惠陸軍陸錦海軍李鼎新農商惠慶敎育范源濓另有命令准張紹曾辭職 
　　十三日北京電命令任張紹曾爲樹威上將軍高凌霨爲稅務處督辦王繼曾爲國務院秘書長新内閣中有前代理閣員五人仍任原職程克由司法調爲内務王顏前曾任國務總理范前曾長敎育故新閣員皆爲有經騐之人華人謂新閣足以表現佩孚之勢力 
　　十三日漢口電匪占棗陽時所傷外人賀夫氏於昨日因傷重殞命 
[希臘内閣人員]  
　　十二日巴黎電巴黎辯論報稱希臘自由當與共和黨未能有何諒解故維尼齊洛氏决意自組政府以羅沙斯氏長外交剛狄基斯氏長陸軍沙方狄斯氏長内務而自爲總揆希人聞之大爲滿意 
[意捷兩國之邦交]  
　　十三日塞京電小協約國之會議對於南斯拉夫與意　間時局之漸趨和緩爲之滿意此兩國所將首先解决者爲阜姆問題塞報稱阜姆問題現可視同切實解决又謂意塞二京現皆料兩國將締結政治條約 
　　十二日塞京電小協約國之會議已决定繼續對外事件中之和平政策南斯拉夫與意大利之爭持現有可和平解决之望 
[捷土商約]  
　　十二日巴黎電捷克京城消息報稱捷克與土國不久將簽定以最惠國主義爲根據之商約同時並解决捷克人民法律上地位之問題 
[英工黨議員之印度觀]  
　　十二日倫敦電工黨議員韋志吳氏即自由黨報紙指爲將任印度事務部大臣者今日在工黨總會演說謂自治殖民地之格外担負外交内政責任工黨可歡迎之英國人民之移入殖民地工黨認爲極有價値之事但若謂此事可解决失業問題則工黨不以爲然工黨不願移民一事被利用爲以廉賤勞工供給殖民地農家與的製造家之工具印度可爲工黨政府之試騐物工黨希望制勝印度問題之困難其道在許印度爲自治殖民地而已此層不獨財政國防與國内秩序等事繫之且可使印度國民黨内向也各領土之自治必須限制至人民適合自治時而後已至於發展領土内工商業之問題則必須以學識調節之工黨目的在集合各色人民成一不列顚民治國即自由人民之自由集合是已云 
[英國路工工資問題]  
　　十二日倫敦電據鐵路機車司機人與火夫聯合會之秘書稱鐵路罷工風潮一時未能發作如果發作則通入倫敦之貨車與客車全數皆將停頓云聯合會係以五萬九千司機人與火夫所組成但全國路員工團即已接受工資會議之决議者則稱會員中有司機人與火夫甚多故鐵路公司能以維持一部份車務預料工資問題苟無解决則一月十九日以後鐵路公司實行工資會議之决議之時即司機人與火夫開始罷工之日 
[美參院澈查俄國宣傳]  
　　十二日華盛頓電參議院外交委員會最後决議澈查國務部所稱蘇俄政府與聞美國發生之革命宣傳蓋以波拉氏所提出主張承認蘇俄政府之議案實使當局不得不事澈查也此事行將公開爲之由股員會主持一切波拉氏似將股員會主任 
[美國移民新議案]  
　　十二日盛頓議院移民委員會草定新議案主張每國入美之移民以一八九○年每國人民寓美之數百分之二爲率每年每國至少限額爲二百人按現律乃以一九一○年寓美人數百分之三爲率新案中將許在美外僑之嫡親入美限以百分之二之數一條删去而許僑民之婦或夫及年在十八歲以下之兒女並年逾五十五歲之父母無限入境 
[各國近事記]  
　　十二日開羅電今日選舉國民黨大獲勝利於一百零九人中獲一百零一席尙有一百零五席其結果將於明日揭曉首相已遭失敗選舉進行殊形安靜 
　　十二日倫敦電今日海中風浪甚大拯救潛艇Ｌ二四號之事務不能進行艇中諸人生望已絶聞目下不復圖起該艇惟仍望泅水者能有所報告發見該艇失事原因 
　　十三日東京電荒田子爵今日被簡爲樞密院長以代青浦子爵 
　　十三日巴黎電共產黨議員加香氏及人道報與國際報之經理昨被控於上年十二月間宣載論文煽惑軍人抗命 
　　十二日倫郭電倫敦與維也納間已開辦無線電事業十二日墨京電聞政府軍復占據巴巨加 
[公電]  
　　北京通電各省衙門均鑒本日令恃派曹鍈督辦熱河林墾事宜此令特派奉天省長爲哲里木盟衆議院議員選舉監督熱河都統爲卓索圖盟昭鳥達盟衆議院議員選舉監督察哈爾都統爲錫林郭勒盟衆議院議員選舉監督綏遠部統爲烏蘭察布盟伊克昭盟衆議院議員選舉監督新疆省長爲阿爾泰山烏梁海衆議員議員選舉監督甘肅省長爲阿拉善額濟納及青海衆議院議員選舉監督此令特派蒙古宣慰使那彥圖爲土謝圖汗部臣汗部三音諾汗部扎薩克圖汗部烏梁海科布多衆議院議員選舉監督此令特任田錦章爲成威將軍此令車慶雲加陸軍上將銜此令錢崇培崔　臣均授爲陸軍中將此令姜繼加陸軍少將銜此令李興榮授爲陸軍少將此令任命張德恂爲將軍府將軍此令任命陳寳龍爲將軍府將軍此令内務總長高凌霨呈安徽全省警務處處長兼省會警察廳長趙國琛請予免職趙國琛准免本兼各職此令任命宋植枬爲安徽全省警務處處長此令内務總長高凌霨呈請任命宋植枬兼安徽省會警察廳廳長應照准此令國務總理兼陸軍總長張紹曾呈請辭職張紹曾准免本兼各職此令兼代國務總理内務總長高凌霨呈請辭職高凌爵准免本兼各職此令署外交總長顧維鈞署財政總長王克敏海軍總長李鼎新司法總長程克署敎育總長黃郛署農商總長袁乃寛交通總長吳毓麟呈請辭職顧維鈞王克敏李鼎新程克黃郛袁乃寬吳毓麟均准免本職此令特在孫寳琦爲國務總理此令特任顧維鈞爲外交總長程克爲内務總長王克敏爲財政總長陸錦爲陸軍總長李鼎新爲海軍總長王籠惠爲司法總長范源廉爲敎育總長顏惠慶爲農商總長吳毓麟爲交通總長此令特任張紹曾爲樹威上將軍此令特派高凌霨爲稅務處督辦此令任命王繼曾爲國務院秘書長此令京文印　 
國外要聞 
[羅森堡通信（紫李）]  
　　記萬國卹工大會 
　　縱來盛衰之數每見互爲因果近代歐洲工業昌盛勞工失業時有所聞識時務者爲恤工策以補救之此一九零十年恤工大會之所由設也大會總辦事處常駐比京以西之康城Ｇａｎｄ在大戰前僅從事於理論上之發揮大戰期中國際聯合全歸中止會務亦即停頓不前至大戰後恤工問題已成各國社會行政要圖對於勞工失業之補救方策各國朝野人士莫不羣起注意一九二三年羅森保大公國京城之萬國恤工大會應時世之需求使大戰以來國際關係之中斷者復歸連續到會各國値此時機彼此得以經騐相交換對於歷年來民間失業之恐慌漸能得有補救之方誠足爲大局前途慶幸計大會開幕時歐美各國及日本分遣代表列席者人數在一百五十以上大會議塲由羅森堡國國務員路透Ｒｅｒｔｅｒ羅京市尹底帶礪Ｄｉｅｔｅｒｉｃｈ先後任主席日來弗勞工局局長都睦Ｔｈｏｍａｓ演詞甚美歷述國民經濟與社會行政之關係及保護工役律之要旨終及濟助失業者恤工問題略云國家補助力有所不足須賴一切推動社會主義之同志共同協助在座諸公無論其人爲學者爲政客爲國家官吏爲工役或業主之代表對於恤工問題彼此爲同志均當乘時交換意見美代表公門Ｃｏｍｍｏｎｓ氏謂凡遇危迫時機艱重之擔負須令辭絶小工之大廠主獨任之不應使無力小工受苦並謂似此辦法已有良好之經騐云英代表某學者力起反對之法代表阜斯德Ｆｕｓｔｅｒ言遇危迫時如報載有十萬工人失業在常人眼光中十萬之數目已甚可驚珠不知在此數碼之下尙隱藏無告窮民之無限隠痛云云會議旣終公决議案八欵提交各國政府 
　　（一）凡在戰時所頒對於限制進出口貨之一切禁例宜即廢止而改行自由交易之新政策（如土耳其人帽上所用之紅絨本奥國產戰後禁例繁苛奥有此物而不能往恃此謀生者便有無數人失業矣（二）國家須盡力設法不使國幣有暴落之危（因國幣大跌市面恐慌廠主無力付工資或須停工便有無數人無業矣）（三）各國政府須用劃一整齊之方式作統計表詳叙下列諸事一爲本國出產之數額二爲外貨補助之來源（如本國缺米即須運外國米外補助之）三爲日用品所應撙節之事（如一國缺牛乳即須限制配制雜食）（四）爲經濟潮流所迫無業之工役有必須遷徙赴外　者外國政府當予通融安　（五）各國　有國家官辦之職業介紹所（六）實行失業保險（按照儲備養病費之方法於每届散發工薪時提出一部份作儲蓄金一至失業便可取錢庶不至有顚沛流離之苦）（七）各國政府須於平時預備一切大工程之計畫遇有多數人民失業時立可分别位置便其就此工作（如　橋舖略敷設鐵道等事歐洲政府遇有多數人民失業時恒令爲之以免發生意外事變）（八）各國各地須增設勞工職役之講習機關如遇礦工大多數失業時欲令改就木匠或泥水匠即可導之入講習所敎充木匠泥水匠應知之事若干日後便可上工操作不致因失業而困守無援以上八欵頗多福國利民之旨我中國今日朝野上下散布無數失業之遊民兵亂盜刼愈趨愈烈盡人皆知職業敎育可以稍挽時艱而却無一通盤籌畫之辦法推而至於其極人人有身家性命之危即彼執兵柄長財權居大位者亦將岌岌不能自保何弗及早猛省而對全國無恒業之遊民略有所措意乎諸公才大力足正可及時施展縱不爲國民謀似亦當爲自身謀也國内要聞 
[北京通信（憮然）]  
　　高代閣臨别時之困鬭 
　　昨日衆院開會突將孫閣案通過不但高閣事先不得而知即孫寳琦亦未及料當投要時議員以電話告孫孫尙認爲開玩笑六時以後孫閣喜音傅遍全城憲政黨之谷芝瑞錢崇榿景耀月等則垂頭喪氣急赴紅籮廠報告衆院開會之經過高聞言面如死灰連呼好好不已以手執杯飲茶時手戰抖不能自制恨極亦悲極也當時閣員如王克敏黃郛（非全體）均先後到來高復以電話約王毓芝李彥青張志潭請來會議各人如約而至開議時高首先發言謂不料衆院竟有此一著王克敏曰此皆改選令有以促之耳王毓芝曰何以事先吾人絲毫不知因顧谷芝瑞曰君亦爲議員之一應該先得一點消息谷曰小孫系不能和吳派合作但改選令下後其勢已變至今日之事彼等一半守秘密一半係臨時辦成故未能預防高曰現在尙有何說惟有辭職而已張志潭曰我對改選令本主張陰曆年元旦頒發因吾人不給歲費届時議員回家者必多此令一頒彼等當不致來京乃澤畬等急要發表眞是非弄七成拙孫閣同意案咨文我亦主張撤回以除去衆院之武器君等又辦不到所以弄成今日一塲笑話眞可惜也此一番話說得高凌霨啞口無言王克敏曰過去之事說亦無益今且討論善後問題商議之後遂决定以下三個辦法㈠高凌霨决計下臺以王克敏代閣（按萬鈞等今日又已提查辦王克敏案）在府方由王毓芝將孫閣命令積壓緩發年關旣近愈緩則孫愈不敢登臺一面以利害之說恐嚇孫寳琦謂陰曆年關需欵如何急迫應付如何困難令其氣餒㈡下令國會停止會十天以便在此十天内將吳派反吳派訴訟案中兩造之被告悉數逮捕以議員之膽（因憲法規定開會時不得逮捕議員）㈢密令軍警注意各俱樂部之近况隨時查抄其中之烟賭不問何人一律逮捕會議已畢時已深夜一時至代閣派宣傳當夜顏惠慶調停之說吾人殊無法以證明也 
　　今日閣議之後總辭職辭呈已照例送府然一班閣員均已紛紛向孫寳琦送秋波聞上午十二時高曾派人至孫宅要求合作以爲孫能保其内長地位彼可代爲帮忙無何又有人爲王克敏說項者謂王籌付陰曆年關之計劃已完全就緖不如用王叔魯搪塞此關孫均答之曰在命令未發表以前我不入府我亦不支配閣員君等之言難於答覆質言之即不受疏通也 
　　由上所言代閣昨晚所擬之三辦法似未敢行以事實言曹錕亦未便如此左袒高閣聞衆議院咨文已於今日是午五時送往政府孫閣爲曹錕所提出當不能自相矛盾不下命令且高閣所擬辦法已完全爲衆議院所知今日上香小孫研究中立民憲四派即在西安飯店開會議决雙方撤銷訴訟以對付高氏之第二步且自本日趣各俱樂部同時戒嚴禁止雅片賭錢與代閣之籌畫無一不針鋒相對趣聞也 
　　高閣方面今日旣有託顏惠慶爲作調人之說陸續又拉出馮玉祥蔡廷幹等要求與孫閣合作其他若林大閭薛篤弼等亦無不被王拉入漩渦其實此大批之魯仲連又未必眞能爲高氏帮忙人之託說一二名調停之風凉話亦爲人情之常固無效力可言也據高閣宣傳謂有議員建議昨日之會可認爲無效者有二㈠院法推年長者主席昨日主度之萬鈞非年長者㈡吳景濓前次主席所投之孫閣票尙未結束何以有昨日之舉此種說法一二憲政黨員之無聊舉動决不能號召羣衆在孫氏方面則謂曹苟容納此言必有大風波在彼也孫派又言孫閣案通過後孫另有電致洛逆料明日上午吳必有賀電到京王承斌之電亦計時可到早兩日吳尙有長函致孫上稱慕韓夫子大人果爾則代閣困鬭之效力亦　矣（十日晚） 
 
 

Page 5

 
 
第一萬八千二百七十九號;中華民國十三年 西曆一千九百二十四年一月十四號
星期一 * *   
 
 

Page 6

 
 
第一萬八千二百七十九號;中華民國十三年 西曆一千九百二十四年一月十四號
星期一 * *國内要聞二 
[北京通信（一寥）]  
　　孫閣通過後之暗礁 
　　孫閣之同意案咨文及高閣總辭職之呈文昨日均已送府一般論者咸以爲高孫之爭至今或告一段落而以今日各方之所聞證以特任孫閣之命令至今尙未發表益見其中之暗礁甚多新閣之完全產生或尙須數日也 
　　衆院以迅雷不及掩耳之手段通過孫閣此誠出高凌霨王克敏等之意外前日之夜紅羅廠高宅中秘密會議决定取延捱手段一面放出種種爲難之問題欲以嚇倒孫氏俾其知難而退不意胸有成竹之孫閣竟不爲此等伎倆所哄騙昨日一日毫無退縮不前之表示且對高王等有不滿之言論此消息傳入高王耳中宜其要結黨類對於孫氏而腐心切齒也 
　　高之敢作敢爲毫無顧忌其背後實有一總攬公府之王毓芝爲之靠山故凡事與王商妥即可放手做去曹氏被王所蒙蔽有時且不及知即知之亦無如王何前日敷衍門面之總辭職决定後即囑秘廳照例備呈送往公府昨日閣議亦較平時略早至六時即已畢事閣議散後高即入府至八時許始出據公府某人所言昨日曹氏因頭痛即未見客高氏之在府方盤桓許久者蓋與王毓芝有種種之計議據聞其大端在閣員一概不動惟總理讓歸孫氏一切實權仍抓在各人手中而由王毓芝主持於内如是則内外融成一氣孫成孤立祭雖寡人政由寗氏孫即欲綜攬政權而無可着手暹其不能幹而後已此上策也如其不能則犧牲素所不滿之顧維鈞讓出外交一席陸張張紹曾免職騰出陸軍一席此外如司法敎育無關緊要之部亦可讓出一二由孫擇人補充内長高凌霨財長王克敏交長吳毓麟則均非保留不可聞王毓芝與府方之某要人表示意見謂高澤畬有功於大選不可不留充閣員某要人應之曰如君所說吳　伯張月笙亦有功於大選者將奈何王又與某要人談及謂高王等皆係保派之中堅已得之地盤無論如何决不能輕易喪失非以强力爭執不可其意即在保全高王處處監督孫閣處處製其肘然後再作打算王克敏以金法郎一案輿論不滿前日得信後即四出托人向孫閣說話謀之於馮玉祥馮以我係軍人不便說話拒之謀之於王懷慶且以籌備陰曆年關爲見好之條件王昨日商之於孫亦不得要領乃以慕老意思尙好六字回復克敏克敏於財部日來已將陽曆年關發出之到期期票及衆院萬鈞等簽名蓋章應領之歲費一概停止撥發以觀動靜高之本人除求救於王毓芝竭力維持外復有遣其秘書要人乞憐於曹王之傳說據熟知高三及三毓芝情形者所言謂提出孫閣原係一種策略不意被人得弄假成眞現在補救計畫惟有隔絶曹與孫使之不得見面並設法壓迫孫氏俾其俯道就範必先將新閣之閣員名單商定然後發表特任之命令而原擬由其私黨谷芝瑞葛莊等通電指摘前日之會爲不合法者又因人數太少理由不充分難望生效尙在遲疑中也 
　　今日早間忽有府秘廳將退回衆院咨文之傳說聞所據之理由謂祇有議長小印而無院印認爲不合嗣詢之衆院秘廳某君某謂前日携津蓋印之咨文因忽忙間所辦形式不甚整齊吳影濓認爲不合用另以空白咨文兩份蓋印後携回由其親手辦理復經行政委員會委員閱看後封送手續並無不合當即電詢公府外收發云已送内收發復電内收發云已送交秘廳復電秘廳云已收到此件亦未聞有將咨文退回之語外間所傳純係一種空氣作用而此等消息且喧傳於西堂子胡同孫之私宅其用意所在當自瞭然蓋王毓芝綜攬府權已非一日此時欲騰出其舞弄手段之時間則此項咨文自應設法壓擱然後以種種方法逼勒孫氏提出條件磋商一切今日向爲高氏作機關之晚報謂元首最近之意見須於閣確定以前將名單送府察閱且詢財政辦法有無把握等語司馬昭之心至此蓋昭然若揭矣閣員之支配傳說者甚多孫氏本人至今尙無具體之表示惟對於來賓時時談及高王口吻中含有不滿之意議員之晤孫者又無不力詆此二人且表明參衆兩院均已提出高王等之彈劾查辦等案尤注重於金法郎一事孫亦表示意見謂彼任内决不辦金法郎故高王二人在此時孫氏心目中實無可以戀棧之餘地財長一席孫屬意於顏惠慶昨夜今早此議已喧傳人口惟接近顏氏者頗不願其出任此席而其介弟言尤切至謂無論何部都可幹財政部萬不可幹代人背包實犯不着而有爲王正廷說話者謂顏主張大借欵爲洛方所不贊同不如用王與洛方較爲接近而府方要人則仍欲爲王克敏推　此問題實爲最艱解决之一點大約結果仍屬王克敏亦未可知内務一席有謂將屬諸王毓芝者此爲抵制高氏之策略又有張志潭欲得此席者且有謂用孫丹林以應酬洛方者言人人殊然均非確息最近有程克調任之說外交一席據孫之所表示則仍屬顧維鈞外交界之某要人與孫往來較密者均如此云云而與孫關係較深之沈瑞麟亦謂顧之地位業已確定不至更動據聞自府方者則謂府意主張去顧而以顏繼之直接排顧間接即安置顏氏減少王克敏之政敵其用意不可謂不周惟時已兩日曹孫尚未晤面孫氏因命令至今未發表亦尚未入府閣員一層至今尙談不到外間傳說王毓芝約孫至府秘書廳晤談者據調查所得亦尙係擬議之詞故此問題今日尙未能解决也（一月十一日） 
[京衆院通過孫閣之由來]  
　　吳派反吳派協商經過 
　　衆院方面自孫閣通過以後形勢大變吳派見高閣推倒勁敵已去力謀吳景濓回京吳氏在津亦欣然色喜滿擬即日捲土重來反吳派方面本有甘石橋與民治社兩派甘石橋派重要分子爲谷芝瑞等民治社以牟琳爲領袖谷等與高凌霨有密切關係而牟琳等則旨趣稍異孫閣同意案通過以後谷等頗　怒於民治社對牟等大肆攻擊謂牟等暗受吳派運動與孫氏訂有條件於是一向合作之反吳派内部遂生破綻昨日（十一）牟琳語人云彼等反對吳景濓絶出於自動初非受有何方指使後當局亦有同情之表示於是聯合進行選令突然頒發後同人譁然一般中立同人急起作調解運動維持衆院機關星期一二兩日中立派同人代表從中奔走傳達吳派及某等意見吳派方面態度初甚强硬某等見吳派態度如此亦不願表不讓步後經代表等奔走結果吳派提出四項意見爲贊成組織行政委員會之交換條件㈠倒閣㈡彈劾内閣當局㈢通過孫閣同意案㈣撤退院警某等對於吳派提出之一二兩項條件認爲外之事不便貿然贊同對於三四兩項表示有磋商餘地至星期二夜間中立派同人約某等赴石駙馬大街四十二號與吳派代表馬　協商馬堅持四項條件某等與之爭辯幾至衝突最後由中立派同人調解主張於星期三臨時會專討論同意案與組織行政委員二事其時馬氏尙堅持首議同意案次議彈劾案最後始議組織行政委員會問題而某等則認吳派仍無誠意力與爭持致未有結果而散星期三正午中立派同人復派代表至西安飯店與某協商主張專議同意案與組織行政委員會而次序先後臨時再定協商經時尙未十分妥洽此乃星期三開會前協商之眞相也現在谷等不明眞相氣憤之餘遷怒於某等誤矣日昨曾有人從中調解余坦白向調人聲明谷等如能諒解則以後仍當協力進行不然某等祇有置議長問題不問云云又反吳派多數意思以爲目下衆院行政委員會雖已組織就緖而吳景濓尙思來京實覺尙有組織團體一致對吳之必要西安飯店之機關仍擬繼續維持云 
[京參院開會無結果]  
　　昨日（十一）下午二時參議院臨時會開會谷嘉蔭主席延長時間至三時五分主席報告出席議員一百四十一人宣告開會姚幹卿請變更議事日程討論内務郎違法撤換衆院警衛案主席諮詢有無附議趙世鈺謂討論衆院警衛案係繼續上次大會無須諮詢張樹枬請按照議程選舉議長趙時欽主張將議長選舉之内幕澄清然後舉行並謂行政委員會發布之議事日程有不是處盛時謂行政委員會之發議事日程係根據大會侯汝信謂撤換警衛政府當局旣已辭職恐不能到院出席不如依法延會丁銘禮主張將撤換院警問題列入議事日程並謂因議長問題參衆兩院惹起種種之糾紛本席主張廢除議長制爲委員制何畏謂撤換警衛爲政府違法之舉動衆院旣提案彈劾本院當然依照憲法組織審判機關請主席指定專人起草審判機關細則張樹枬請主席將下星期一（十四日）開議長選舉會與下星期五（十八日）開會討論其他事項付表决黃佩蘭請維持國會機關仍選舉議長張聯櫆贊成黃說趙時欽請以丁銘禮提案付表决主席諮詢有無附議藍公武謂此係法律案陳壽如主張請政府當局出席答復金佛郎質問案鄭江灝贊成之並請即日改開談話會張樹枬仍主張維持議事日程及下星期一再開議長選舉會主席謂下次定請政府委員出席遂宣告延會時正四時四十分 
[吳景濓尙不肯交出院印]  
　　衆院印信前日臨時行政委員會議决公推萬鈞崔懷灝赴津請吳景濓交回萬等當於前晚八時零五分夜車出京抵津時業已夜分當以電產話將來意告吳吳約昨午在日界某飯莊叙談昨午萬等依約前往關於印信事件吳謂尙難交回因衆院現在内部警衛佔據之下君等携回存放私宅固無此辦法倘存院中則内部警衛前此已迭演割斷電線覇佔票匭擅行開放議塲各門種種非法情事萬一彼等對於印信亦有非法舉動君等能否負責雙方協議乃决定先鈐印空白公文多件由萬等帶歸使用俟警衛撤退再令秘書長將印携京此外並由吳覆行政委員會一函聲明困難情形昨晚萬等業已回亦大約今日委員會開會時當可到會報告一切也茲覔得萬等携回之吳景濓覆函照錄如下逕覆者頃准來函内開等困查本院印信依照規則應由秘書長典守現在院警被内務部非法撤換院内秩序無從維持且秘書長及職員多被揑控行動已不自由處此暴力之下未便即令原典守人冒險帶回茲爲便利院内辦事起見特鈐印空白咨文六份公函十份發電用紙十份交萬崔二君携回詳細困難情形託由馬君驤易君次乾代爲說明統祈鑒原是幸 
[王正廷催開中俄會議]  
　　兩次致加拉罕函 
　　中俄會議暄傳已非一日其所以至今仍未實現者因兩方意見仍未一致之故蓋俄國方面要求在會議前恢復邦交而我國則主張恢復帮交與其他懸案在會議中同時解决雙方意見不肯相讓交涉因而停頓中俄會議督辦王正廷最近發表致俄國代表加拉罕公函兩件茲爲照錄如下藉此即可知中俄交涉停頓之原因矣（其一）加代表惠鑒接准十一月二十三日台函備悉一切所稱呈遞委任狀迄未續准外交部答復一層業已轉達外交部查照核復至恢復中俄正式關係尙未經鄙人答復一節似執事不無誤會之處溯自最初與執事會晤時即經鄙人以恢復邦交應與其他各項懸案大綱一律在會解决奉告維時深荷鑒亮予以贊同故鄙人得與執事本此意迭次晤談業將邦交恢復與其他問題合併討論除中東鐵路問題一項外意見已趨一致即就中東鐵路問題而論雙方意見相差本不甚遠而所區别者即執事雖認該路所有權屬諸中國然以交還及管理該路之條件應俟大綱協定簽字後男行協議鄙人則主張中東路問題不應除外宜與各問題大綱同在會議解决彼此談話經過情形若是今執事忽又以恢復邦交問題書面責難反使已漸接近者轉而趨遠於中俄兩國均無所利查自蘇俄擬與中國協商懸案派遣代表來京業已一載有餘其所以未能開議者因雙方各有問題要求先事解决耳越飛前代表有鑒於此故堅决反對有提出任何條件在會議前解决之事此層早經雙方了解執事到京後與鄙人晤談亦深贊成此旨當茲雙方意見已相接近之際仍信執事能本此宗旨於鄙人由日本歸國後開議一切也專此順頌台綏王正廷敬啓十二年十一月二十八日（其二）加代表專鑒接誦十二年十一月三十日台函藉悉執事不僅於鄙人前次去函有所誤會即於彼此以前會晤之情形似亦有未明瞭之處茲爲喚起執事之記憶及免除將來之誤會計特將前次會晤節要錄送察閱綜核來示對於一切事實問題承予慨允均可與鄙人同一方法解决即東路問題亦可照鄙人任何担議從長商榷足徵彼此意見業已接近會務前途漸具樂觀曷勝欣幸至於按照兩次宣言以事解决各種問題一層早爲鄙人所了解良由貴國有此項之宣言故彼此意見得收一致之效惟現校對抄示宣言之文與前本國政府所接由伊爾庫次克轉來法文電之宣言不盡符合查本國所接宣言雖係電傳但當時曾經西伯利亞及遠東外交人民委員會全權委員場松簽署證明抄寫無誤自應以本國政府所收到者爲凖此節十一年十二月十一日外交部已有節略言之甚詳茲不復贅再對於執事欲以中俄恢復帮交爲先决條件一層鄙人殊不敢贊同因中國之所主張實本貴國越前代表之提議應請檢查越前代表十一年十月十四日致外交部之節略即可概見至台端以蘇聯旣有一九一九及一九二○年之宣言一若對於中國親善之誠意已盡然中國人民實以爲貴國尙未完全盡其誠意因貴國之兵現尙駐紮中國領土外蒙之内也總之兩國訂交必先定有約章以資遵守若徒期恢复邦交而將中俄懸案亟待解决者視爲緩圖中國人民何能滿足鄙見以爲若能早日開議則邦交自即早日恢復庶免彼此徒以公牘往返辯論爲無裨益事實之舉尙祈再事考量迅示開會日期解决一切至爲盼荷順頌台綏王正廷敬啓十三年一月九日 
[吉督更動之醖釀（梅）]  
　　鮑貴卿回任說恐難實現 
　　此席將屬奉系新派軍人 
　　孫烈臣與張作霖數十年交誼情同手足患難相依宜若可以水乳交融無有閡隔矣乃按其實際則内部情感日益睽離其原因則因奉系自奉直戰後軍界即裂爲新舊兩派張學良以青年子弟憑藉乃父聲勢一躍而執新派之牛耳鑒於已往之失敗振軍經武不遺餘力而孫烈臣以舊派領袖力主穏健與新派立於根本反對之地位張作霖始尙無所軒　迨後外察情勢内審實力其主義漸趨於新派一方惟因孫氏實力僅遜張一籌且數十年交誼一旦睽隔於心究有未忍故尙彼此相安然舊派漸趨失敗已不可掩最近張以孫督吉二載對於軍政軍務廢弛坐誤對孫時露不滿孫則自謂督吉以來在任不滿三月餘均奉命居奉雖欲展布亦難分身有人舉以告張張謂孫意以爲我令其居奉故未能回任處理旣如此則索性令其在奉住個痛快不必再行回吉於是孫乃不得不辭矣所以尙未呈辭者則以永衡官銀號十二年分獲利四百六十萬元孫例得分紅數十萬元一俟此欵支配妥當即行辦理交代其遄返黑山原籍即待此一筆巨欵也至鮑貴卿督吉之說出於張氏秘書長鄭謙之一言鄭氏隨鮑數十年心念故主自應有此推　張對鮑前此之下台時存歉仄惟此次孫之去職係奉系新舊兩派勢力消長之關鍵無論新派軍人不肯讓人即鮑多亦不敢再作馮婦况鮑原非奉天嫡系下台後奔走奉直和議已有傾向直系之勢當此反直聲浪重振結合愈固之際東三省内部更不容有異己者挿足其間故鮑氏回任之聲前數日雖喧傳一時至今則已漸趨沈寂當難成爲事實至吉督究屬何人此時固難推測惟必屬諸奉系新派軍人則斷無可疑張學良於去年十一月曾赴長一行其表面任務雖爲布置防務等等然證以近日所聞則蛛絲馬跡於此次易督問題不無多少關係他若代省長王樹翰之更易及各廳道之調動外間雖有傳說然在督軍尙未定人之際恐尙談不至此也（一月九日 
[長春金融緊迫原因（長春通信）]  
　　長春地處衝要交通便利中日俄三國鐵道均於集合貿遷有無商賈雲集每届秋冬大宗糧豆木材旣均以此爲輸出要道而日人長袖善舞各項事業又盡力擴充故市面氣象活潑而吉林全省金融亦遂脈絡貫通無停滯之虞乃本年入秋以來金融緊迫市面蕭條已完全陷於停頓之狀態探其原因實受下列兩端之影響（一）永衡官銀號發行五百萬元現大洋劵查現貨缺乏全國皆然而吉林一省尤爲紙幣充斥地域就永衡官銀號一家而論有官帖有小洋票有大洋票基金薄弱而發行紙幣已至不可勝數且掀風作浪搗把操縱之風又出於該號重要人員之手故市面金融經過一次劇變當事者類皆腰纒纍纍而人民則多破家蕩產矣吉省財政當局對於此種紛亂狀况不思設法救濟乃反變本加厲發行五百萬元現大洋劵使之流毒市面（去年春間財政廳提議發行五百萬元有獎債劵嗣經省議會及法團反對不能實現乃變更計畫發行同額之現大洋劵以爲替代已定於一月一日發行小民鑒於該號已入之歷史無不痛心疾首而市面金融遂亦大受影響奸商市儈又從而操縱其間照現下行市現洋換中交等行國幣劵虧至八五至九折而銀行匯水每百元漲至十元以上郵局匯水竟至十五元且復續漲不已半元二角之輔幣市面竟至拒絶收受而物價無不飛漲數倍民間購買力日益薄弱百業自然凋敝以錢法荒亂之吉省陡增此巨額紙敝發行前之現象已如此則充其流幣所極恐將蹈羗帖馬克之後塵省與民兩敗俱傷耳（二）日本大震災日人之在南滿經營不遺餘力而吉省大宗出產之木材與大豆兩項幾均爲其壟斷資本旣厚魄力又大且恃南滿鐵道爲後援輸運便利故每年輸出額動輒千萬類皆獲大利以去中國商人雖亦與之競勝然總以運用不靈故皆望塵莫及本年自日本震災後僑滿日人經濟方面亦受巨大打擊購買力驟然縮減以致木材大豆兩項貨物銷路不旺頓然停滯金融無由流通而市面遂益蕭條矣（一月五日晚） 
[民十魯議員之活動]  
　　濟南通信魯省民十選出議員自聞衆院改選明令宣布後乃分頭活動以求有效曾一再往竭當道熊氏始終 
 
 

Page 7

 
 
第一萬八千二百七十九號;中華民國十三年 西曆一千九百二十四年一月十四號
星期一 * *允爲帮忙并派王秘書入京請示且以說明自己主張孫堪前爲其團體派往北京從事運動刻聞已回濟前途尙稱順利現擬專在本省活動以便向外發展十二日特在和　樓筵請省議會全體會員請爲一致援助聞省議會中人除有他事不能到者外大半惠臨其以全體名義發出通電扼要之語謂若再改選不但虚　經費且無故剝奪人民公權置國家信用於何地敝會認民十選舉爲有效在未經召集以前魯省誓不再選已商准軍民兩長電陳中央云於此可知其通同一氣水到渠成也席間主人爲莊鈺·張成勛·李楓岑·韓德凝·王成業·高翔龍·張嗣沅·李慶施·丁作森·朱五丹李開軒·彭占元·張恩緯·丁錫綸·謝述曾·聶壽亭·于清浮·姚元謙·李子英·申菊田·張鼎臣·劉修芳·楊兆庚林修竹·孫堪·李元·金漢卿·楊今驟·于印甲·孫鑒藻李衍諶·馬獻夫·周嘉坦等三十三人將於數日内再延政界報界份子餉以酒肉予以金錢務令實力空氣一致聲援不逹目的不止惟刻下北京命令不出都門夜長夢多究未知如何結果 
[粤艦抵青後之近訊]  
　　添招陸戰隊兩混成旅主客軍官因爭猪起釁 
　　青島民權通訊社云據日人方面消息此次直系收買粤艦北歸旣可拆孫之臺又可控奉之勢東海邊陲固可高枕無憂但海軍素持拜金主義旣能賣身於直焉知不能買身於奉况奉張部下張楚材氏前曾充青島水上警察署長現北歸軍艦之重要將官多係張氏友人是該艦隊雖北歸直系正未可遽抱樂觀也又温樹德北歸時曾與洛吳交換條件准其添招兩混旅以壯聲勢際此財政窘廹𨺗招兩混旅如要經費不審出於　處然日來招兵委員則固倍形忙碌應募者仍復踴躍大有來者不拒之勢又據街市人云温樹德出門時除汽車兩旁所立身帶盒子砲之七八名衞隊外車後復跟有機關槍六架戒備森嚴一般商民皆云德日大戰時亦未見有如此威風者此種舉動或係其部下所爲恐温氏本心未必如是耳又督署因犒勞該軍饋送食品事曾與洛吳代表大起衝突鄒課長堅持十二隻猪係會議成案不能再添某某謂七隻軍艦須十四隻猪始可分配各執一詞兩不相下遂引起洛吳代表之大不悅曰海軍北歸爲何等重大之事吳巡帥尙有極優待之表示區區一二隻猪亦値得如此爭執且鄒君所云會議者亦非欽定之事何有不可通融之道理豈有意作梗乎語畢憤憤而去迨後將禮物送去温氏則概行璧還矣 
[湘省司法長之競選談（粹）]  
　　湘省司法司長之必當改選前函已屢屢及之現在軍務司長之選舉旣已竣事省務院長之互選亦已成功在此力謀省行政機關完全恢復之時自不容於七司長之中竟缺其一省署雖尙未咨請議會改選然逆料咨請改選之文不日即將發出法長之競選亦日漸激烈先是此席呼聲最高者爲南路之李况松李早將省議員辭卸從事於此李之品學經騐資格均尙不錯是以無人反對又因尙有軍務司長待選是以並不引起路界問題迨軍務司長選出經趙氏圈定唐義彬於是省務員七人中路遂佔其四餘此司法司長一缺遂成西南兩路相爭之焦點南路以李况松終將當選圈出殊不欲出此空勁徒暴露其部落主義之行爲故南路人對此至今無聲無臭西路則以此席本爲西路人所有斷不能任南路人佔去遂各出其全力以相競爭業經屢次開會表示意思昨又由西路全體省議員五十餘人聯名致函趙炎午請委西路人接代該函首述司法行政負責無人恐於司法前途發生莫大障礙次述議員負有促進行政事務之責請電催原任法長徐鍾衡回任如徐去志堅决請即於湘西人才中選人委代末段謂該職原屬湘西今若畀歸他路是湘西參政權即減去一分不惟湘西人民不能承認即同人等亦不能承認云云是於爭之之中且有警告中意味其相爭之激可見一斑第西路人爭之雖甚激烈然絶無出而組織之人該路省議員張聲樹固法學湛深且駕乎李况松之上然其意志所在則薄此司長而不爲故西路人雖以此相擁戴然張僅以微笑應之據此以觀則西路人雖極賣力實等於空口發喊此職之終久必歸李氏可想而知不過近數日來又有異軍掘起李之進行竟因此而發生窒礙先是現任代理司法長趙珩本無意於此因其部屬之慫恿遂亦奮袂進行趙氏籍隸衡山與李同爲南路其勢力與手腕與李亦在伯仲之間日來已大張旗鼓極力活動據一般人觀察此席或將爲趙所得未可知也 
[湖南改設大學之運動（長沙通信）]  
　　法專工專商專三校合辦 
　　湖南素稱學務發逹之區人所共許然究其實又未能副其名查長沙之號稱大學者如美國設立而兼營傳敎之雅禮大學熊希齡主辦之平民大學曾寳蓀主辦之藝芳大學率皆經費支絀設備不全年前政府方面雖有建設湖南大學之籌備然僅係一時熱烈之舉至今已久寂焉無聞於是中學以上之畢業生欲求升學者皆須負笈　　其以財力不充而有心進取者多以此種關係斷送一身日昨下午二時湖南公立法政專門學校幹事主任劉樸特召集全體學生會議討論湖南大學問題公推劉樸主席報告湖南大學籌備處起因及設立大學關於本身及湖南前途之利害畢一時發言者甚多僉謂湖南敎育經費困難欲從新設立大學本難成爲事實不若聯合工專商專改組大學並通知該兩校同學結合團體敦促政府從速成立衆均贊成遂决議如下㈠定一月九日由本校發起三校代表會議商酌敦促辦法㈡通知工專商專同學届時派四代表到會㈢致函李校長希賢敦促政府從速籌議早觀厥成茲將各項函件照錄如下（一）致工專商函逕啓者湖南自興學以來迄今數十年尙無大學凡在中學及專門學校畢業學生欲求升學皆須負笈遠遊而財力不充或意志較弱者往往因之中止壓抑天才何可勝數此吾湘敎育之大缺點去年省憲成立曾有學者提倡聯合法專工專爲一大學並敎育司李司長列爲湖南敎育大方針之一故有湖南大學籌備處之設但迄今年餘僅有籌備處之名對於大學之籌畫竟沉寂無聞敝校同學有感於此特於日昨招集全體大會討論此事僉謂改辦大學其有益於同學本身及福利於湖南將來之學子固不可勝言但非公立三專門學校同學結一團體共同敦促政府從成立不可並議决由敝校發起召集三校代表會議商酌敦促辦法茲定於一月九日午後二時假　子橋公立法政校友會開三校代表會議特此函達貴會届時務懇派代表四人蒞會共商一切想此舉關係同學本身利害及謀湖南前途幸福必表贊同也此致高等工業商業同學公鑒湖南公立法政專門學校學生會啓（二）致李校長希賢緘校長鈞鑒（上同前略）生等日昨開本校學生全體大會討論此事僉稱曰善其益有可分言者㈠大學開辦後有志升學者不必遠遊他省㈡三校聯合對於經費可以通融支展挹彼泩茲節省靡費㈢以大學名義增加敎員鐘點費可以聘請良好敎授㈣設備及國書互相爲用亦增寬裕其他益處尙難條舉惟是無論創辦何事倡之自上者順而易長之自下者逆而難生等意見除由各同學分途竭力從事運動外特此函懇校長向李司長及工專商專各校校長與其他名流切實商酌敦促籌備外從速籌畫嚴切進行俾得大學觀厥成匪獨生等之幸亦湖南此後學生無窮之福專此敬請道安湖南公立法政學校學生會謹上（一月五日） 
[長沙通信（潭）]  
　　美商經營湘漢航線㈡ 
　　美商經營湘漢航線情形愚前次通訊已叙述其大概茲經詳晣調查該公司股本定爲中四美六每股光洋五千元作百股計算美資共三十萬元華商方面原以新鴻運新湘運太和太順四輪爲基本股欵締結草約之後又有太福輪加入公司成立時將由上海方面派一美國人來湘經理其事每輪月納『洋旗』租稅光洋六十元作爲公司經常費用除上列五輪之外并定再購較大之輪兩艘航行湘漢一切方法皆照戴生昌公司成案辦理不久即當在長沙小西門碼頭下金家碼頭建築高大堆棧一所以便囤集商貨在公司航線未通行之前一切建築購置由王正興負責如有損失美商概不理落自對日問題發生以來國民恒以不乘日船爲愛國之舉長沙方面民情昂激頗不讓人然亦幸而有華輪可乘也乃者湖南兵燹連年商輪痛苦萬狀廹而爲此『變相的掛洋旗』之舉商人以『保持血本鞏固營業』爲心理本管不了甚麽『國權』『航權』然國際之好惡無常弱國無外交中國尤有特殊苦痛設使一旦東西齟齬吾恐長沙愛國男兒舍步行而外將别無交通之術但就軍人虜船情形而論則對該公司之成立亦不得不曰『宜哉宜哉』也該公司正在積極進行之時不料一月二日新鴻運由湘潭往長沙行至鷄子巖地方忽大霧四塞船身觸礁後部下沈幸河水尙淺祇沉沒二層聞除機器外船壳須全部改造估計直接間接損失當在萬元左右長潭航綫中新鴻運旣速且大突受此損其打擊不小也（一月五日） 
[動慶通信（歐滄）]  
　　省渝兩軍各路之現狀 
　　川省戰事是誰也沒有消滅對方之勇氣與能力記者會數四言之特不過此伏彼起你往我來雙方十餘萬人時時在互有勝負中討生活耳刻省軍已從重慶退出向銅梁大足方面遁去渝埠市面比較上有差良之現象者即渝城百業漸次有恢復之狀態是已前此因兩軍紙幣之關係無異於全埠罷市當舖及大商店有歇業停貿至數月或一年者今皆相率恢復原狀其原因則由於此次援川軍捲土重來一度失敗格外和氣從未以兌換劵在市面行使所用者皆漢口之中國銀行五省通用劵此幣在川省信用甚好故商民行使一無怨言一般人更希望劉甫澄到渝能澈底整理財政劉氏亦頗以善後之責自任日前渝中派漢華輪船往萬縣迎劉甫澄氏聞已於二十號動身因水淺輪緩迄今尙未到渝至劉存厚在萬則必待揚威輪駛去彼始能來渝劉甫澄此次到渝善後督辦行署改設在下半城陜西街四川銀行舊址日來重慶警察廳及巴縣知事正忙於籌備一切此皆重慶後方之一切情形也至於前方各路戰况則分四路分述如次 
　　㈠北路合川爲重慶之屏蔽由合到渝即嘉陵江之小河中間須經過一峽防可六七十里其險隘陡絶不亞於川鄂交界之三峽故名之曰江巴璧永合峽防因該峽爲五縣交界之地向爲土匪盤踞渝軍前派有峽防司令帶兵六七營駐防其間省軍到渝時改派司令故退走時得通過峽防向合川逃走者爲李伯階第五師張冲第三師余際唐第六師擬據合川抵禦渝軍殊十八混旅于學忠曁黔軍川軍跟踪追擊省軍未易集合乃棄合川而走 
　　㈡中路賴心輝但懋辛從重慶退出本擬走永川向内江資州布防因行抵馬坊橋橋被土匪攔刦槍械省軍略停頓未進會鄧錫侯舊部鄧國璋團長在永川來蘇塲玉坪一帶駐紮有衆二三千人得省軍敗耗即開拔截擊楊春芳兵之駐永川者復援助之賴但乃改向銅梁潰退詎料銅梁復爲黔軍攻克省軍乃側向璧山逃走原駐永川之第三軍藍文彬旅則退向安岳樂至方面 
　　㈢水路省軍内部係分數部由重慶退出時勢力渙散分合亦不一致石青陽湯子模周西成等爲川東邊防軍即石等自諡爲民軍者也該部何以不退成都而向瀘州方面退去因當時吕超尙在瀘州石青陽等欲往依之而佔領瀘州孰知吕在瀘本無勢力楊春芳逼走之吕乃退出瀘州二軍之唐式遵師遂進駐瀘在石青陽等行至江津大有進退維谷之勢袁祖銘楊森乃派勁旅追擊之刻正大戰於江津縣屬之江口尙未聞孰勝孰敗也㈣南路滇軍之入川本以松坎遵義爲其後路而尤以南川綦江兩縣爲其必經之過道渝軍在萬縣會議出發時即注意及此故特派黔軍中健將王天培彭漢章兩師長　南川綦江以斷滇軍之歸路劉湘復派李樾森旅　　復派何金鰲旅協助之故先後將南川綦江攻克滇軍亦早見及此退出重慶即趕退至綦南兩縣迨川黔軍往擊一戰而敗遂退至貴州境内松坎一帶矣（十二月二十日） 
[厦門通信（蜀生）]  
　　厦埠之治安問題 
　　厦門官廳近以市中刼殺之風太甚查係臺人所爲若輩平日携槍游行殺人越貨視爲常事爲維持治安起見非用强力制止不可臧致平因於上月三十一日出示云近日搶案近出日有數起其搶犯率皆携帶手槍公然白晝行刦甚至殺傷人命肆無忌憚似此强暴横行實屬目無法紀本總司令負保衛地方之責得報之餘痛恨殊深若不嚴行取締何以靖地方而安人心茲定於一月一日起選派得力軍警實行嚴密檢查如遇有携帶武器及暗藏手槍者在街游行無論何人非經本部特許者概行逮捕嚴行懲辦倘敢當場抗拒即行格殺忽論决不姑寬云云警察廳長陳爲銚復訂查街辦法㈠偵探奉公搜查行人槍械如有抵抗者准當場格殺並將槍支繳廳存案㈡路遇二人以上或見類似匪人者須留意其行蹤形跡可疑者當塲搜檢㈢見有二人以上入人家或商店隨即閉門者須隨往察視或開槍制止㈣遇二人以上携帶大宗銀錢者須認眞盤詰如確係己物始可放行㈤破獲刦案一起人贓並獲送廳者立賞二百元以下獎金並添募暗探二百人各街分段邏查復由總司令部與警廳向日領提出交涉最後日領及警長亦贊成實行檢查乃由總司令部公函日領請其轉知籍民厦門官廳將實行檢查携槍者宜各守治安國法以全邦交並由陸軍警察處及警廳會銜布告實行搜檢行人二日下午偵探分隊搜查有携槍而不抵抗檢查之二臺人被逮至警廳經臺灣公會會長保出有臺人李某集徒黨數人挾槍携炸彈經石埕街與軍警遇警探止之欲加搜檢李等即紛擲炸彈傷一人並出手槍轟擊一探中腹部軍警叢槍還擊李斃陳爲銚復率馬隊趕至餘黨始散是夜有向設娼寮之臺人陳某偕鄉人李某等五人路行亦因出槍抗拒檢查陳被當塲擊斃李受傷逃回家亦斃三日繼續搜查臺人紀某開槍拒捕亦被擊斃兩日中計斃臺人四名侦探之受傷者三人全市騷然行人駭避商店掩户居民惶惑臺人欲大起反抗經臺灣會長制令暫止日領於三日下午謁臧致平請暫停檢查二日彼將設法遣送臺灣莠民離厦如四五兩日發生刦案再行繼續檢查臧允之乃停止未及二十四小時四日薄晚刦案又發生矣七時左右局口街大使宫一帶行人稠密軍警林立忽有短衣華服者二十餘人先布於局口附近旋即集合突入蘇某住宅閉户搜刦迨軍警聞訊馳至匪登屋鳴槍數響而逃軍警無如之何也蘇姓損失約在六七千元舉市又入慌恐中總商會招集會議僉以年關伊邇各號均須索逋寗能裹足不出吾輩月擔軍警餉需八九萬元而所得報酬若此誠不如全市歇業爲愈當議决致函總司令部請澈底緝盜原函云本日敝會因接籌餉處來函召集各界僉以邇來搶案層見疊出多係白日於通衢大道中發生查萬和發商號日前在港仔口街遇匪刦搶甫經函轉總司令嚴飭緝匪在案乃昨夜局口街遇匪搶刦似此匪徒明目張膽於治安上關係實非淺鮮各運商咸以籌措欵項接濟軍需負擔甚重無非爲保護治安起見設長此地方不靖將必至營業停頓收賬者裹足希迅飭警廳嚴密偵緝務獲正盜眞贓盡法懲辦云云總司令部自接此函後因有飭邢藍田李玉林田潤德會辦冬防之舉就原有保安警察加派兵士專辦冬防並咨詢總商會條陳完密辦法而市上仍風聲鶴淚大商店欲出外收賬均請陸軍警察處派荷槍實彈之兵士數人隨行然軍警不能人人得而保護之也於截劫之案仍有所聞七日下午許巡官（即前次捕匪被擊斃命者）出喪經過繁盛市塲時有匪截刦某店夥四百餘元並鳴槍示威而去臧致平感於臺人之不可治向日領交涉之終無頭緒也擬一面繼續飭警檢查行人一面電駐京日使交涉八日起又由軍警偵探分隊繼續檢查午後警探十餘人巡邏至山仔頂地方有由道旁樓上開槍射擊者警探知係臺人當散伏回擊子彈横飛行人駭避一時閉市者幾全城之半雙方對擊約一小時軍警大隊馳至臺人始由户後逃去而是日雖警探出勤檢查市上仍有搶案此後官廳對付臺人究採何種辦法實堪注意日領似取放任態度臧氏雖向之一再交涉終於不得要領而厦門交涉員劉某係北京政府所派與臧氏居於反對地位全置不問月來所有外交均臧部顧問范熙績出任折衝現范氏赴滬臧部尙無外交人才益覺棘手厦埠治安恐將不堪設想也（一月九日） 
[粤省北江最近戰訊（毅廬）]  
　　侵韶敵軍已被聯軍擊退聯軍二次反攻連州未得手 
　　洛吳之武力平粤政策始終不變雖經沈鴻英三次之失敗仍鍥而不捨最近又以步槍二千餘桿欵項十餘萬由馬濟經手由湘運粤接濟沈軍圖粤之進行并任命李耀漢爲平粤中路司令在西江流域招集綠林居中策應而沈馬則分由湘桂入粤湘南一路則助以湘趙所部唐生智軍由湘省宜章侵入粤之坪石（宜章距坪石三十里）由坪石趨樂昌以向韶關復由坪石分兵一枝出連州一路則由湘之資興入粤之城口趨仁化（此路因方本仁之北軍失敗後已不敢進兵）刻下祇樂昌連州發生戰事而已數日來聞在湘之沈軍已協同湘趙軍唐生智部迫近韶關邊境黃圍一帶發生大戰駐韶州之滇軍第一師趙成樑所部韋杵旅聯事入粤湘軍魯滌平謝國光等部分頭迎擊連日戰事頗烈駐廣州之湘軍總司令宋鶴庚趕赴前線督戰沈唐兩部已被擊敗退回坪石死守粤省聯軍以後方未佈置完備暫行勒兵未事反攻至於連州方面雙方均無大進展聯軍雖曾將連州一度克復惟不旋踵又爲沈軍所佔刻下連州依然在沈軍之手蓋沈軍利用該地民軍熟識地勢故能將聯軍挫敗前月二十日聯軍方面之何克夫部已將沈軍逐出連州其後何部鄧石喜之邱營爲沈軍所運動在連州譁變沈軍重復來攻何部内外受擊乃率衆敗退小江迨得聯軍陸領撥兵一團由浛洸赴援爲第二次之反攻頗稱順利何部將抵連州適沈軍由藍山調民軍黃公漢等千餘人包抄何部乃敗退　仔刻以小江爲第一防線陽山爲大營派何部梁秀清團長在陽山固守而何克夫於昨日親來省請領糧械俟欵械由省運往後再行凖備向連州進攻（一月九日） 
[美使與關餘問題（毅廬）]  
　　美使希望中國和平 
　　粤美關稅案正在相持不决中忽有美公使舒爾曼氏由滇來粤留心時局者咸以美使之來交涉案總得若干影響詎意並不如是美公司自本月初乘法砲艦由海防抵港後旋於三日乘美砲艦到廣州美氏抵步後對於關餘問題殊無具體之表示態度異常冷靜大本營外交部長伍朝樞以美使爲外交上重要人物今次翩然來粤不可不稍盡地主之誼特於六日在外交部内柬請舒氏讌會滿擬對於關餘事件交換多少意見是日同席者有各部長·市廳長孫科·及廣東交涉署要人美使隨即席演說大意不外希望中國早日和平統一并引述美國南北戰爭之歷史略謂當南北美之戰一如今日中國南北之相持現狀許久未决後由十三洲各派代表會議統一之根本大法其時各洲代表意見亦不免時起紛爭然卒將一部憲法制成規定中央地方之權限由是戰端乃止今日貴國糾紛現象尙未寗息請貴國當局以吾美爲借鏡速成眞正民意之憲法由和平之路趨歸統一希望不以武力爲前提以損國本而益紛亂區區之意是則本人所厚望於貴國有覺悟之當局云云演詞對於關餘問題絶不提及隻字惟當未正式演說之先美使與某君自由談話時曾忠告此間當避勿發生關餘風潮而對於關餘之要求美使并無可否之主張以此觀之美使之意以爲南政府未爲外交團承認不便與粤政府開談判此次之酬酢不過以私人資格交際故演詞亦未片言涉及關餘事件然美使果無目的而來乎似又非是度其意係親來查察此間民意及對於爭關餘案如何態度以便回京後與各使共商對付外交方針而已美使逗留此間數天并未往見中山祗於洋六日派駐粤美領事親赴元帥府請見孫中山解釋外艦來粤非美國主動并代述美使此次來粤之任務美使隨於六日偕其夫人乘美砲艦港取道北上矣至於粤政府之對於關餘問題刻下尙待北京安格聯氏之第二次答覆俟該覆文到達後再定進行辦法一方又以外人之敷衍周旋純因南方正式政府未成立之故故日昨議决組織南方建國政府連日已趕緊籌備矣至白鵝潭上之外艦刻仍未駛去外傳已退去數艘者尙非事實也（一月八日） 
[蘇浙和平代表在杭之經過]  
　　擬定闢謠布告致電蘇督徵求意見 
　　江浙接洽和平各代表黃以霖·張一　·黃炎培·史量才盛炳紀·沈澤春·陳其采·金百順諸君昨（十二）午在浙督署宴會由盧張兩長欵待談話至六小時之久結果議定辦法約分兩端（一）江浙長官會銜佈告釋疑（二）江浙軍隊各回原防並擬照前參謀部所定地點駐紥當經黃以霖諸君聯合將第一辦法電達蘇督徵求意見并請速復蓋因各代表在杭鵠候之故其第二辦法已决待返滬赴寗時面商蘇督 
　　江浙兩省闢謠布告由盧督辦張省長委托蘇代表張仲仁代爲擬就文曰「爲會同布告事照得江浙兩省前以人心不靖曾於十二年秋間特訂和平公約由兩省紳商公　宣布並經交涉員通告外國領事團知照在案信義所在中外咸知乃近日謠言忽又紛起深恐人心浮動影響於商業前途及地方治安所關匪細當經兩省正式團體推舉代表來電呼籲會商闢謠方法即經本督辦本督軍本省長開誠曉示前項公約始終勿渝凡地方人民公意所請求我兩省長官無不樂於照辦即因冬令防務加緊間有調動兵警情事亦仍爲維持治安鞏固和平起見萬無他項舉動誠恐兩省人民未曉眞意或好奸人煽惑自相驚擾用特會銜剴切曉諭俾息浮言而安生業爲此布告其各凛遵」云云各代表文日致南京齊督軍韓省長電云「頃謁子嘉督辦暄初省長關於兩省和平問題備承剴切曉示並謂苟爲兩省人民所請求無不樂從其誠懇眞摯之態度與兩公完全相符即承面托代擬會銜布告文曰（中略）等語諒荷贊同敬候酌核以霖等守候電示杭總商會以便轉請繕寫送鈐分懸兩省交界處所其餘商擬闢謠方法統容續陳」 
　　十三日各代表同赴各機關各法團謁晤各要人道謝招待午刻徐政務廳長張財政廳長夏警務處長高等廳陳陶兩長王實業廳長王交涉員等假新市塲聚豐園公宴兩省代表省議會祝副議長總商會王副會長捲烟特稅顧會辦均列席作陪兩省代表盛炳紀等七人即於十三日下午六時二十五分由杭州城站乘坐夜快車回滬各長官紳商均赴站歡送云 
[南京東大之善後辦法]  
　　校長郭秉文報告 
　　東南大學自口字房被焚後各報所載損失有謂四五十萬有謂七八十萬有謂百餘萬尤甚者則謂東南菁華蕩然殆盡所剩者僅體育館一字房及學生宿舍耳此後實難恢復原狀其實該校校舍不下二十餘口字房不過其一屯耳茲將該校最近情形錄下日昨（十一日）校長郭秉文應學生之請報告此次火災究竟損失情形及今後之恢復辦法大致謂此次火災不但並無多大影響師生合作精神愈加顯明如火後未數日學校即照常上課秩序亦極安靜而學校及敎職員學生方面均有火災善後委員會之組織且各有鉅數捐欵此即其明證也外界方面初爲本校憂後覺本校鎭定如故遂深加贊許並有允爲實力之帮助故鄙人對於本校胶途實抱無限樂觀至火災之究竟損失數目外人不明眞象妄加登載其實並無多大損失依前次之調查册所載計之圖書儀器標本用具及各敎授個人之損失約二十二萬元房屋經工程師估量約六萬元有奇故總共在二十八萬餘元至恢復辦法已有頭緖不日即將施行前次各敎職員學生及卒業學生共捐欵約四五萬元加之永安保險公司應賠十數萬元總共只少有十六萬之譜此欵不作建築之用擬先訂儀器十萬元圖書五萬元用具一萬元以備目前之用大約明春即可到校一俟至校後再按各科系分配校務方面自劉伯明先生逝世後校長辦公處（即副校長）長文理科主任負責無人學校行政方面不免稍有停頓現已聘定任鴻雋君主持校長辦公處事（即任爲副校長）任君品端學　人所共仰文理科主任則請孫洪芬君擔任孫君經騐宏富辦事熱心以後不難徐圖發展也自口字房焚燬後本校校舍不敷應用非添築數處如文哲院農藝院數處不可然　欵甚鉅毫無着落故决議由校董全體發起作大規模募捐運動訂數爲五十萬元期限爲三個月校董及全體師生共同合作一致進行寒假其内各人即可分頭進行並擬印募捐册由校董張謇等領銜諒此後慷慨解囊者定有應接不暇之勢而東南最高學府更有番新氣象也又此次火災肇始原因固由走電加之當時風大水涸遂不可撲滅然平時苟防火器預爲備辦且加以訓練或不致有此鉅災故現已决議購辦防火化學藥品多種水龍多掘水池及自來水井并擬組織學生消防隊及添設防火術一學程以資練習最後該校長又勉慰諸生謂不要怕難只要各盡義務竭力做云總可逹到目的時已九句鐘遂即散會（俠武十二日） 
[南京快信]  
　　津浦路南段因滁州發現匪蹤連日戒備特别加嚴 
　　齊督語某巨紳謂對衆院改選事不再發言 
　　韓省長昨日（十二）上午拜見外賓下午訪間齊督談三小時始返署 
　　閘北水電廠長電呈省長謂兩次移交均由張委員長退回請核示韓省長當即分電馮張查照交替 
　　省自治法籌備會昨通函寗垣各巨紳徵求意見 
　　敎廳昨委省立各中校甄試委員均東大教授計國文陳鐘凡數學熊慶來英文夏之時 
　　財政委員會本定今（十三）日開會因各委員多另有要公改二十日開會 
　　省警廳·江寗縣·現遵省令嚴禁蘇米在南門外河下打包以防影射出境 
　　省長批呈請設立航警者均令逕向航政局接洽 
 
 

Page 8

 
 
第一萬八千二百七十九號;中華民國十三年 西曆一千九百二十四年一月十四號
星期一 * *自由談[  映霞]  
[上海地名考（二）] [  應]  
　　上海地名之謬稱鴉片戰爭之役上海聞爲商埠各國劃割地盤以爲租界亦爲外交史上之一叚痛史乃有許多人稱英租界法租界省去一租字爲英界法界甚有稱爲大英地界者如此謬稱誠可痛心尤以寫信面之謬誤爲多國人士其注意之 
　　南京路之命名上海租界各路之路名大都以我國都會城鎭之地名名之英租界最完美之大馬路名之爲南京路談者有三說焉以南北爲區别在南者爲南京路在北者爲北京路又南京爲本省之都會故以之爲第一又中英通商根據於道光壬寅五口通商之約即所謂南京條約是也築路之始以此爲起點即以南京爲命名三說當以後說爲近 
[梅訊] [  東閣]  
　　前日畹應鄭某約飯於其海格路新寓賓主甚歡前日畹菊飯於徐建侯宅中建侯出示所藏湘妃竹扇泥金工楷一面書洛神賦一面書離騷精絶可愛徐宅建築絶精收藏磁器尤富主人遍檢各種示畹蓋尤精之品就中並有象牙雕刻數事神工鬼斧益不多見矣主人爲畹設饌所盛肴饌之盤碗均乾隆製精繪梅花者畹尤加欣賞焉 
昨應心心照相館劉豁公鄭子襃步林屋徐小麟約飯於都益處盡歡而散 
　　心心相館爲畹所照諸片大都均已映就故疊床架屋遍列窗檻而路上過之者莫不竚立以觀 
　　洛神一劇海上望穿秋水大有其人比定明晚出演就中凌波及山顚歌舞二析蔥蒨幽麗得未曾有定座幾滿後至者或患向隅矣 
　　畹前日通函各西報館徵求關於批評之報紙大陸報首先送至大陸報正在遷移吩呶之際辦事敏捷有足多者 
　　日本領事等前晚往觀虹霓關及汾河灣擊節備至而春田已回日本擬邀畹往演劇振災昨特電此間大阪日日新聞 
　　訪員即於散劇之後赴後臺晤畹畹以年關在邇不能即行甚以爲歉目當圖之明春也 
　　美國女音樂黑兒門女士兩次訪畹未値爲悵茲已定觀洛神或在後臺晤之黑兒們奏琴固名手今方敎授音樂於滬上也 
　　王一亭爲奉卿玉妙各作花卉巨幅爛熳精美昨已託人轉致拜領者無不感快逾恒 
　　王奉卿極愛何詩老手澤比託人物色當可得人 
　　昨高梧軒得羅瘿公病後手箋並和樊山一詩寄畹者即以轉交詩尾並系以詞曰畹華我的病當眞好了死不了又來做詩寫給你看你臨走時到醫院瞧我這狼狽的樣子你也很擔心如今看見我能做詩也可以放心了 
狂來世網難覊泄纔到冥幽又脫逃窮骨　他三月　　年補足一生勞自憎蟠腹肥終減起看亭梢日每高載酒琴歌留命在也應還我續風騷 
[生理上之奇徵] [  渭]  
　　語云世界之大無奇不有就生理上而言異產怪胎更僕難數過去歷史上如周靈王之生而有髭等事則人所共知毌庸贅述即如近年來社會上怪誕離奇之事亦層見迭出若浦東之公鷄蛋江寗之四足孩以及去歲大世界之雙聯人等要皆爲生理上的反常以吾所聞近更有較此有奇者且皆確鑿有證姑記之以供研究生理學者之參考焉 
　　日本之奇童昨日日本之某新聞紙載有奇童一則大致謂名古屋市西區之廣井町四十六番地居民來田氏家有幼童年僅四齡已有五英尺以上之長體重二百五十五磅上月下旬至東京與人比武一時傳爲奇事蓋以四齡之兒而已如許長大且能與武士相撲誠創聞也 
　　無糞門之孩吾蘇舊長洲縣署前有任充縣署門曹之歪嘴阿才其人者生有五子而第四子於呱呱墜地時其人體搆造上有一特點四肢雖全獨無糞門遠近聞者爭來相觀見者咸詫爲怪異旋因該孩祇飲入而不洩出腹膨然高漲父母不忍見此子之飽死也乃抱至西人處擬用手術開一穀道通達大腸顧孩質脆弱甫奏刀而已畢命矣 
　　有獠牙之子余友某君現住北海路上週因戚家婚事赴 
[可笑之上行下效]  
蘇鄉之吳江縣屬此行乃得見一奇事蓋該鄉有一農民新產一孩剛出母胎欲試啼聲乃發見此子口中有二寸餘長之獠牙二露於頷下且膚色青黑目有光芒穏婆覩之大駭產婦更一驚而厥後經其家主商定星夜棄孩田畝間旋即爲行人某抱去今猶留養於某君家中云 
[滑稽墓誌] [  蘇鳳]  
　　㈠兵士子殺人多矣今死亦宜雖然人爲子殺殘酷滋甚子之死乃安然而瞑目子亦可以自傲矣 
　　㈡饕　者君食量至洪今入君土饅頭中其有「過屠門而大嚼雖不得肉亦自快意」之欣感乎 
　　㈢乞丐今冬寒矣薄皮棺材較麻布袋暖耶 
　　四伶人惜汝業伶人而爲武生否則「遊十殿」一劇當推子爲獨步而莫能與子抗衡矣 
　　㈤影戲癖者鬼影幢幢如銀幕上人影否 
　　㈥郵差日前汝曾送我友之死訊來今汝之同伴又送汝之死訊來殆亦佛家所謂因果耶 
　　㈦和尙汝當已入天堂如見阿彌陀佛者阿隬陀佛當告汝以耳已聾矣 
　　㈧妓女陰間多色鬼賣笑生涯祝汝較陽間勝也 
　　㈨貪官地皮爲汝鑽穿矣尖哉汝頭也 
　　㈩著作家君可自安日前某雜誌有君之大作刋出君又得　　不少矣 
[幾種不可思議的事] [  君夏]  
　　我國衣服都有小襟冬天胸前兩邊厚薄所差甚多何以不學得一邊冷一邊熱 
　　每天剛剛入睡自已覺得在什麽時候 
　　從高處失足堕落身體何時着地又如何着地是否覺得日落以後太陽餘光未散而星月之光已見晝夜的分界如何判定 
　　蘇州九門有九門的方言就盤閶二門來論中間並無大山大河隔着什麽地方是兩區分界的所在 
社會小說 
[人間地獄（二四九）] [  娑婆生]  
　　第五十九回蠟淚酒痕徐娘温舊夢竹聲花影月老示　　　　秋波央求他道好姊姊那末請你慢慢交告訴我　晴雲笑對着阿毛道阿毛你們壼裏可有茶讓我呷一口再講阿毛伸手過去摸一摸茶壼道熱還熱不過不是茶是白開水你要吃茶嗎待我去呌人冲一壼來晴雲搖搖手道不要不要就是白開水呷一口罷說罷眼睛望了一望阿巧阿巧也乖巧過去替晴雲倒了半杯白開水遞給晴雲晴雲喝了秋波等得不耐煩道阿姊你也不是說書先生賣什麽關子晴雲笑了一笑道下頭的話你聽了病要立刻好一半呢阿毛聽了挿嘴道有這樣醫病的話嗎我也要求聽聽呢說罷擠到秋波的床前來晴雲道昨天姆媽自家數息了一陣老娘姨在旁道四小姐不要心煩秋波病好了一定要格外大熱鬧呢别人不必說單單柯三少一定非常高興要求大請客的姆媽道熱閙我看也熱閙不會長遠老娘姨奇怪道怎麽不會長遠姆媽道我看秋波和三少眞是前世事這一次秋波病好了秋波格外離不開三少三少也捨不得秋波恐怕離討他不遠呢···晴雲說到這裏秋波又扭轉頭去紅漲了臉不敢看晴雲晴雲接着道老娘姨問姆媽道四小姐阿是三少已經和你說到討秋波的話嗎姆媽搖頭道說是沒有說我還看不出嗎用不着你說的啘老娘姨道聽說三省是有家小的並且三少和他的家小蠻要好的三少不見得討得成吧姆媽道弗在乎此討人的人那裏管得到有家小沒家小也談不至和家小要好不要好和家小不要好的人另外討一兩房家眷的也不少便是夫妻們要好的外面白相相也儘有討小老婆的這原不算一件事不過剛討的時候總要避一避瞞一瞞日脚多了穿漰了木已成舟進宅的時候多說幾句閒話罷了 
三言兩語[  鵑]  
　　孫老總還沒有登台議員們要謀總長次長做的却已蜂屯蟻聚的登門了但是總長次長的位置一共不到二十個任他孫老總長袖善舞可也沒法安挿這許多羅漢除非一部裏設半打總長一二打次長纔行再不然素性把國務院改做了羅漢堂將那八百尊羅漢一起供起來罷 
 
 
 

Page 9

 
 
第一萬八千二百七十九號;中華民國十三年 西曆一千九百二十四年一月十四號
星期一 * *   
 
 

Page 10

 
 
第一萬八千二百七十九號;中華民國十三年 西曆一千九百二十四年一月十四號
星期一 * *地方通信 
[松江]  
　　星期日之敎育會議本月十三日敎育界開各種會議茲彙誌如下（一）敎育局董事會到董事謝葆鈞等六人公推謝葆鈞爲主度議决案如次（甲）試辦平民敎育案議决敎育局長提出平民敎育簡則修正通過（簡則冗長不錄）（乙）平民敎育規定地點案議决寒假後先辦十所地點如左（于）松市第五小學（丑）松市第六小學（寅）松市西區聯合校（卯）亭市第五高小校（辰）楓市第三高小校（巳）泗涇第四高小校（午）莘莊第六高小校（未）張澤第一小學（中）小崑山第一小學（酉）漕涇第二小學至第二届時再由本會力圖擴充（丙）甲師講習所改爲師範學校案議决自十三年度起改爲師範學校三年畢業（二）甲師講習所董事會到張彬士等八人議决案錄下（甲）師範講習所改設師範學校案議决與上載相同從略（乙）增加師範生國語學習時間案議决原有國文五小時一律改授國語原有歷史兩小時俟歷史修了後改爲國文前項敎授時間以敎至本届畢業爲止（丙）加給敎務主任年俸案議决准每學期加給俸銀五十元（丁）規定師範生參觀經費案議决撥銀二百元以資需用（三）二師區圖書審查會松江分會到會者爲曹心根·周國珍·王志尙·朱匯生·陳念慈·謝雨蒼等六人茲將議决案錄左（甲）公推曹心根爲副總編輯員（一）推定分股編輯員案議决公推陳念慈曹心根爲國語系編輯員張蔚丹王志尙姜岸人楊繩武爲常識系編輯員張遠齋蔡養眞爲外國語系編輯員周國珍謝雨蒼未滙生爲體育系編輯員（乙）通過編輯條例案議决將陳念慈擬定之編輯凡例五條施行（丙）公推楊繩武爲總編輯員（丁）規定收集稿件日期及收稿處所案議决集稿至遲在陽曆二月二十九日截止收稿處所在本會（四）小學校長聯合會議决案錄左（甲）沈璇提議各私立學校應請一律加入本會以期集思廣益共策敎育進行案議决照辦（乙）新課程試辦迄今已歷半載其中應行修訂之處請組織課程委員會以資討論案議决函請各校推舉代表於下届開會時討論進行（丙）姜世綏提議設立公共學校園案議决函請縣立各校及縣敎育會共同組織（五）縣敎育會爲維持育嬰原有之幼稚園茲已開會議决具函各董事嚴重質問 
　市農會恢復紀聞松江市農會自省令恢復後即由會長張孔瑛胡萼初兩君着手籌備鈐記文書等件逕向縣署具領聞已頒發所有十三年度經常費亦由市會列入預算種種手續俱已備告竣惟尙未有成立消息故公民錢天聲朱萃等特於覃日繕函探詢亦市民盼望督促之美意也 
[蘇州]  
　　道署會議振興歸併案紀蘇常道尹蔡師愚因振興電燈公司與新廠歸併一案迄今尙未解决現爲交通部委勘估振興之陸家鼐近已來蘇故蔡道尹特於昨日（十二日）下午二時召集振興及新廠兩方代表即在道尹公署開臨時會議討論振興歸併問題臨時應召到會列席與議者振興方面有祝大椿楊蔭杭潘承鍔等三人新廠方面有宋銘勳錢鼎王亦安宋友裴蔣堅之等多人開會後由蔡道尹主席宣布開會宗旨旋即互相討論並聞蘇常鎭守使兼蘇軍第二師長朱琛甫氏道暑昨日會議振興案時亦曾親自蒞會列席參加云 
　　湘城市屬連被盜刦婁門外湘城市屬石河脛村農民任阿桂芬任浩香等兩家本月七日黃昏時忽有明火執械之盜匪二十餘人破門先後入室搜刦白米衣物而去次夜（八日）該村農民任少山任西山等兩家亦被匪徒二十餘人毁門入刦財物而去聞任阿桂芬等兩家約損失一伯金左右而任少山等兩家約失二伯金左右並聞附近西園村港口前日（十日）有過路客船一艘泊此過夜詎該船即夜被排擋賊排至荒僻小港中入艙搜刦去貨欵五伯金左右今冬市響盜刦迭告小民被害者已不少矣 
　　普濟堂發孤貧糧改期蘇垣一般貧苦無依之孤老寡婦吳縣知事署逐月例有孤貧口糧之發給惟查此項孤貧口糧縣署向託羅門新橋巷女普濟當董事潘紳濟之派員於每月夏曆初五日發給茲悉潘董現因十二年度已届終了故近已將十二年分孤貧口糧收放細數造具清册函送縣署備考且悉潘董又因舊例每月夏曆初五日發給比較陽曆出入殊鉅故於本月份起（夏曆十二月）變更舊章原定每月夏曆初五日發給現改每月夏曆十五日　　該　日昨且已將　貧口糧改期發給等情函請縣署頒發布告　　　領口糧之孤　人等一體週知 
　　上海班輪船　　此　某輪船局開駛蘇滬小輪於某日由　開駛來蘇聞載有紅土等違禁品六十餘兩被上海水巡隊覺察上船搜獲將船扣留現已停駛三四日矣 
　　二中得籃球錦標城内草橋頭省立第二中學籃球隊頗負盛名凡與本城各校賽球必屢戰屢勝昨日（十二）下午該隊指導員蔡欣然幹事毛得渠隊長周楨隊員陸鑑等七員　往　門外萃英操塲比賽籃球又得勝利遂得本年席之錦標云 
　　太湖水利局測量望亭河道蘇城鐵瓶巷蘇浙太湖水利工程局督辦王丹揆查得吳錫兩縣交界處所之望亭口起向北一帶河道亟須派員測量以便動工疏竣因是前日特爲妥派該局測量隊長王委南親率測量隊員二十四人隨帶測量器械由蘇乘坐該局自備之利澤小輪駛赴吳錫交界之望亭地方先在沙墩港高墩港等處分植標旗實施測量 
[無錫]  
　　市議會常會紀事無錫市議會自十日恢復後昨日（十二日）下午三時即開常會共到議員十八人由議長錢鏡生主席將警察縣分駐所遷移議案提出經衆討論表决付審查並推定楊映潭陳湛如顧弢甫楊仭千等四人爲特别審查員定期審查次提電氣事業植桿征費案經衆表决付審查並推定雷石庵楊仭千蔡吉暉錢少坪等四人爲臨時審查員次提設立菜塲案經衆表决先從馬路上着手設置次提規定人力車價案經衆表决由董事會酌核訂定次提北門外長安僑南尖一帶添設小學校案經衆表决先由學務委員調查情形再行着手議畢散會時已近七點左右矣 
　　泰伯祠廟問題已告解决無錫泰伯祠廟爭執問題於十三日下午四時在縣署會同省委及吳姓裔孫及地方紳董會議議决一仍其舊仍祠廟並稱吳姓稱祠地方人士稱廟吳姓新立重修泰伯祠碑記不動由雙方請人另撰泰伯廟考碑記至祠產管理問題仍歸吳姓裔孫地方並不准另推以息爭端議畢散會已六時有半矣 
[常州]  
　　錢業公會之切灘會議武邑西法里各商號爲大水關切灘問題十二日下午四時在錢業公會開會到黃怡蓀等三十餘人先由黃怡蓀報告經過情形及開會原因次議决全河分爲三段每段推監工八人次票選主任及總監察許潤康劉堯性當選嗣劉堯性起立謂對於水利事宜毫無經騐應請另行推選遂公推郭次汾爲主任請許潤康劉堯性與之接洽次公推察坤林爲會計吳文彬爲稽核最後議决先用治標方法切灘挖泥由河南廂籮夫二十人擔任工作堆泥塲所在西門第一樓後面應函請市公所商會備文呈請縣署轉飭警區隨時保護議畢散會已七時許矣 
　　市敎育會之職員會武邑市敎育會十二日下午四時在市公所開職員會到者有張鏡淵等十餘人首先投票結果張鏡淵爲評議長林俊保爲幹事長次提議事項議决如下㈠本届研究會定於夏曆十二月十四日下午四時舉行至趙靄吾來當演講另定日期開會㈡以前歷届研究會議决案公推委員趙毅甫莊儒珍徐錫周三人整理儘春假前印發各校以資參考云 
　　邑紳請撤造林塲長昨（十四）晚接到趙震青等遞來代電云申報館轉南京韓省長張實業廳長勛鑒震青等供職都門歷有年數對於桑梓政務向不過問近以歲暮回里祭掃適閱報載微公電江蘇省立第一造林塲技術員等聲稱該塲塲長宋廷模浮報工額侵呑公欵一千八百餘元官廳循私庇護延不處辦等情内容究屬如何震青等不得而知但旣經省廳派委查明確有浮報情事并有鐵證存廳備案自宜俯順輿情從速撤懲以保省有財產而儆貪員效尤用特電呈崇座至祈主持公理毌使僉壬逞技除具文詳呈外特先電達務希垂察是幸武進趙震青章敏陳可園叩文 
[揚州]  
　　河局整頓畝捐收法江蘇運河工程局對於整頓治運畝捐辦法除經本届評議會討論外復議决各縣解捐方法不日行交二十五縣知事遵照預錄如下㈠以前各縣欠解畝捐應澈底清理悉數追繳㈡以後各縣應徵畝捐一概不准再行截留其已經省長運河局核准截留之處如届限滿復請推展截留年限者應交評議會公議决定㈢各縣如有呈報水利要工請於畝捐内補助者倘在一萬元以内應由運河局核定咨取省長同意後飭縣遵照仍由局備具理由書及全工需費若干酌量補助幾成若干交評議會開會時追認其補助至一萬元以上者應由評議會通過再行照撥㈣各縣經徵畝捐凡甲月收欵應於乙月五日以前呈報前一月簡明收數即於乙月内全數解交運河局不得遲至出月倘甲月收欵至丙月尙未解交至局者即由省長運河局會同遴派委員赴該縣坐提其委員旅費概由存欵不解之縣知事照數認交不得短少㈤各縣　存畝捐延不解局經省局會同委提仍復延欠或延至三月以上分毫未解或積至半年解不及半者應由省長先記大過以示懲儆倘延至半年（即甲月微欵至已月月底）僅解一成以内以少數搪塞者應由運河局咨請省長將該縣知事即行撤任委員提追㈥凡省長運河局會同遴派之飭提畝捐委員如提欵不到空文銷委應由省長將該委員酌停差委若干年另派委員往提七凡欠解畝捐之縣知事遇有交卸不准列入交代其後任知事亦不准接收此欵如違應由省長將該前後任分别記過示懲仍勒令剔出交代按數解清㈧凡有侵蝕挪移畝捐者應比照侵蝕正項錢糧或挪移珔項錢糧各條交司法官分别照辦其未經呈奉核准補助擅自撥欵者即照挪移法辦理 
　　令發義教經費敎育廳因准江蘇菸酒事務局解到附徵十一年十二月及十二年一至六月義務敎育經費二千二百元八解四分八釐平均分派每縣應得三十六元七角一分四釐特分發各縣具領江都曹知事奉到前令昨（十一）已令敎育局具領矣 
　　敎育届奉令集敎費江都縣署因敎費短絀曾經召集地方士紳及敎育董事會議籌定辦法將十二年度經費發清惟十三年一月仍屬無着轉瞬陰曆正月各項欠欵旣須陸續歸還逐月經費亦須籌發特根據前次會議辦法於十一日訓令敎育局迅速召集董事會提前籌議辦法具復核奪 
[灌雲]  
　　書記窩匪被獲槍决運署駐新關掣騐卡書記劉西平日昨被勞獲送灌雲縣係因劉有通匪嫌疑劉至縣已供認通匪及窩匪情事又當獲劉時在該卡河前船上破獲楊姓小孩一名係屬財神又在路上獲匪一名一併解縣業經電省請准於九日午後將劉執行槍决矣 
[嘉興]  
　　和順典之開賠成色嘉興新豐鎭和順典貴重飾物均寄當於平湖太和典嗣以太和典包樓被焚該典寄存各物盡付一炬旋經各典户要求和順典賠償雙方爭執多時現該典已議定照票面六成扣利賠償已呈准官廳公告周知業於前日起在該鎭妙豐寺備欵開賠矣　　敎育控案有調解消息嘉興縣敎育會此次改選手續未完經現任小學敎職員沈文超等呈控官廳在案茲悉此案縣署方面昨又令飭勸學所長陳酇查覆聞陳所長奉文後愿作調人已勸令沈等諒解一面由該會召集職員會時提議認爲雙方誤會並敦促該會下届辦理選舉時當謹愼將事不可懈忽貽人口實故此案經陳作調人可望結束矣 
　　商會分會暫緩撤銷嘉興新篁鎭商會分會現因商會法變更曾由官廳令飭撤銷惟該會以新篁鎭處嘉興平湖海鹽三縣交界商務繁盛地當要衝商會分會辦理事項亦頗繁雜該會自難撤銷業已具呈實業廳核示茲悉已得批令准予暫緩撤銷惟一切規程須另行改訂呈候察核 
[湖州]  
　　湖防軍移駐長興後之所聞前駐衢州陸軍十四團之二三兩營曾已開拔來湖分紮城區廟宇以資防衛今該團之第二營軍隊忽又移駐與蘇境毘連之長興於十一日午夜雇船駛往並聞該團第三營一俟駐紮省垣第十三團開發抵湖後亦即調長駐防云惟邑紳李培鍔等公讌由省蒞湖之陸軍四師第七旅旅長夏兆麟時席次夏君宣示力保和平謂軍隊移防係屬常事並無他項作用切勿因此發生誤會又聞福音醫院院長孟傑君（美國人）近以江浙軍隊紛紛調動故擬創設救護機關仿照紅十字會辦理現正積極籌備以便防患未然 
[平湖]  
　　派員守提户籍簿册平湖縣知事曹有成以户口登記展限至十二年九月末日辦竣現在時逾數月各區 
 
 

Page 11

 
 
第一萬八千二百七十九號;中華民國十三年 西曆一千九百二十四年一月十四號
星期一 * *　　月　尙有　　　長清　登記傳等仍　　　　　　報省署殊與攷成有　特於昨日令　户口登記主任計壽石迅即趕造並派員蘇德崇前往守提 
　　　明電燈公司放光在即平湖電證公司與商辦石油電燈廠開辦手續未合部章部分一律停止招商承辦即由石油電燈廠一部份股董重行依章組織昌明電燈公司呈准農商部開辦後業已積極進行堅桿掛綫將次告竣大約一月月底即可放光原有電燈公司亦已預備結束一俟該公司正式開燈即須遵令停辦 
　　主人被工役毆斃平湖縣公署昨（十二）晚據大堰鄉坊役報告該處顧沈氏之螟蛉子顧三觀因與繼母爭鬧被僕役沈河阿照等毆打斃命獲解兇街徒沈阿照一名請求檢騐訊究等情後即將沈阿照暫行管押今晨（十三已飭吏前往檢騐屍身矣 
　　偵查委員蒞平即返平湖縣知事曹有成被公民徐庚等呈控省署請求調換前經張省長行令錢塘道尹派委查覆昨（十二）日錢塘道特委吴元鼎（號瀛生江蘇儀徽人）來平偵查吳委員抵埠後寓同安旅舍次日進署與曹知事略談片刻即由曹知事設席欵待午後離平返省覆命矣 
[寗波]  
　　籌辦民團聯席會議紀寗波旅滬同鄉會曁甬屬各縣議會爲籌辦民團事又於十一日午後三時假座鄞縣之議會開聯席會議到者有旅滬同鄉及鄞奉象慈各縣議會代表等多人議定具體辦法六條（一）由本處函請各縣知事召集各團體及地方人士會議進行方法（二）團丁須召集土著充之（三）各級團長宜由就地人資格相當者任之（四）經費應先募集的欵如有不敷之數由各縣自行籌備（四）團丁名額由籌備處按照令縣情形酌定之（六）　丁　　以舊寗屬爲限不得他調次推定李　五爲籌備主任莊崧甫副之次討論經費分爲籌備組織經常三項議决籌備費定一千元其籌集方法由同鄉會籌備員合借半數外餘由各縣議會量力補助組織費定四萬元除由同鄉會各籌備員擔任偕出半數外其餘由籌備處商同官廳由地方欵借撥經常費俟籌備處完全成立後再議次地點李　五等以郡廟爲遊人　集之所恐於公事有礙主張租賃相當民房議决如無相當公所可以借用爲行政覓民房次討論籌備處用否常住籌備員議决籌備處必須常住若干人并聘用雇員一人又議定本籌備處定名爲『舊寗屬各縣民團籌備處』成立手續由至會者全體具名分呈督省鎭道四署備案並將會議情形函知各縣議畢已六時遂散會鎭海議决辦民團一百名鎭海縣盛知事爲冬防緊急籌備民團事特於十一日邀集各鄉自治委員及城區柴橋二商會長縣議會敎育會各公團在縣公署開會討論當經議决准辦一百名如遊擊隊辦法隨時調動其經費擬徵收田畝附捐若干交付縣議會議决施行 
[紹興]  
　　五師附小同學會開常年會省立第五師範附屬小學同學會於十一號上午在該校仁級敎室舉行第一次常年大會到會者百三十餘人開會秩序㈠會長陶思孝報告開會宗旨及經過情形㈡提議改換名稱及修改簡章結果會名改爲浙江五中校高級小學部畢業同學會改訂簡章程三條㈢改選職員陶思孝爲總務部主任史逹增高定中等爲幹事㈣討論會務通信錄及修改後之簡章用鉛印分送各會員出版物本在越鐸報附刋現感附刋不便以後應自行出版議畢散會時已逾午矣 
　　發現人頭之大蛇紹屬　　　　合村下岸　地方有趙丙雲者因聽信堪與家言謂其又墳不利子孫遂於十號開墳遷棺詎關掘後槨内發現三丈許之人面大蛇雙目灼灼有光掘工驚　之下即紛紛用　擊斃及抬出槨外細察蛇頭僅少兩耳餘興人面無異惟腦接於項若人頭之倒生一時閧動村人觀者甚衆旋由趙某令墳工將蛇埋塟荒郊是亦世所罕見之怪物也 
[和縣]  
　　盜取牙帖之被懲和邑牙帖稅自十二年十二月二十日後奉省令收歸縣署接辦有張麗生者（係前牙帖局庶務員）盜取牙帖向東門奎樓根鴻昶皮毛莊辦洋七十元後經縣署查覺比即將張拘提到案暫押衛隊室現高縣長因公赴蕪故尙未判决 
[福州]  
　　集美學校童子軍一週紀念誌盛福建集美學校自於去年聘請前本省童子軍總敎練顧拯來君主持創辦童子軍以來不久陸海童子軍幼童團敎練員養成班等均次第成立此次元旦爲該校童子軍成立週年之期特開紀念會以誌慶祝上午行第三届宣誓禮及贈章給獎式九時開會首由顧總敎練報告宣誓者共二百○三人新舊隊員總計現有三百九十二人次各部隊員逐隊登臺宣誓宣誓畢校長致訓詞又次爲贈章受功勳章者爲名譽總敎練葉采眞總敎練顧拯來海童子軍敎練馮立民受感謝章者爲陸童子軍敎練張壽仁專科敎練許子川幼童團敎練范曉六等又次爲給獎得獎者爲海童子軍朱文龍下午二時行第二届校閱式當地粤軍官長及該校校主校長敎職員等均到塲校閱全體隊員無不振作精神該校此次曾印有童子軍週年紀念刋分贈各界並聞晚間　開歡迎會歡迎此次宣誓新隊員云 
 
 

Page 12

 
 
第一萬八千二百七十九號;中華民國十三年 西曆一千九百二十四年一月十四號
星期一 * *   
 
 

Page 13

 
 
第一萬八千二百七十九號;中華民國十三年 西曆一千九百二十四年一月十四號
星期一 * *本埠新聞 
[運動蘇浙和平代表回滬]  
　　蘇浙紳商代表張仲仁·盛竹書·黃伯雨·史量才·金潤泉·黃任之·沈田莘·陳藹士·等運動蘇浙和平業自寗返滬赴杭該代表等此行係徵求兩省督長同意於具體辦法㈠蘇浙兩省現有駐紮接壤之軍隊如宜興·長興吳江·吳興·崑山·等處實行調查駐紮確數一律撤防保持原有狀態㈡軍隊撤廢後由蘇浙兩省軍政當局會銜佈告息謠以上辦法盧張完全承諾各代表在杭已電蘇齊齊督亦已贊同蘇代表已於昨（十三）晚夜快車回申俟得復電再與盧督接洽實行云 
[昨日交涉署港務會議紀]  
　　昨日（星期）午後三時江蘇特派交涉公署舉行第四次港務會議與會人物仍與昨日無異未開議前先合攝一影以留紀念議事日程即係修改委員制組織港務局之編制當第二次會議時其委員制早經决定因組織港務局編制恐議無結果勢將變更委員制故未能確定通過直至昨日始將組織港務局之編制共計十條公决完全通過以便會呈北京各部核議至此外附件中最有關係者如範圍經濟等現正接續磋議並須於明晨（十五日）經各員前往楊思橋察看黃浦上遊水道以定改港之趨向已向浚浦局預借小輪一艘俾資渡往四週觀察議至此已七時許遂宣告閉會並定今日二時續議云 
[萬縣發生擄船勒贖之外訊]  
　　大陸報云昨接漢口消息上江一帶匪氛甚熾日前有運載美商ＬＣＧｉｌｌｅｓｐｉｓＡｎｄＳｏｎｓ洋行木料之駁船四艘在萬縣以下三十哩之處被擄勒贖一萬六千元云 
[兩商會瀝陳撤消航政局文]  
　　上海南北兩商會前日用快郵代電呈江蘇韓省長文云爲航政局萬不宜設經無數商民迭次瀝陳務懇俯順與情迅飭停罷事查蘇省籌設航政局一案有害無利迭據各業會館·各公所·各公會·各代表痛切陳情同時全省數十商會亦復羣相非難以及各界人士之駁議議會之討論報章之紀載不可勝計即敝會等亦先後電呈至六七次實已深切著明無可再陳而鈞座賢勞百政鮮睱對於茲羣或批答簡單不得要領或留中不復莫測高深而局員則極力運動成立以求償其大欲商民惶惑罔知所措茲復據上海商船會館·滬南商號·沙船公會·木商會館·沙布公所豆業萃秀堂·南帮米商公所·點春堂·沙輪車運北貨業·上海糖業點春堂等略稱查各航商停口則有常關之船鈔分行内地則有沿卡之船捐停泊浦江又另有工巡捐局之船稅至米糧各船尤爲大宗所納各稅一年中不下百數十萬擔已屬過重若更迭捐不已商號畏而裹足滬地米源一絶實足妨碍治安時局不靖匪類伺隙一旦　機暴發更虞事變紛乘滬地關係全局誰能任此重咎前奉省批以航政局保護航商非以收入爲目的原定照費爲數甚微乃一種手數料與捐稅性質不同等因惟稅費之名雖殊航商納錢則一商民無知稅重費輕名目各别但覺合算併計剝削　多且一經設局初則誘之使來後必從而加厲將來分局分所到處林立局長司長各樹爪牙且更勾串當地之棍徒無往非吸航商之膏血在公家所明取者似覺定數有限而暗地之分肥者更復千百成羣現値發軔伊始自必故意從寬日後留難苛罰將至毫無限制此關於稅費重疊航政局之不宜設者一也各處航商於當地官廳本納有執照之費水警各艇及巡洋各艦均負有保護之責其他水陸機關皆有相輔相助之義若認各機關爲有效則航商前已輸將何來航局之再索若認各機關爲無效則長官廳加整頓何取航局之駢枝且今日果以航局爲當設即前日商船公會又何必竭力以取消前日旣竭力以取消即今日萬不能變名而重設此義至明無待再計此關於保護責任有人航政局無　再設者二也或認航政局旣不當設何以有請願之紳董又何以有催辦之議員乃進而考之其以紳董請願者多係假託其以議員催辦者别有用心該局果屬應辦航商胡不自請航商亦有身家何竟拒其保護無如患深切膚以故自始不承乃爭持經歲並無停辦之文修改章程仍作進行之計無論如何修改終是厲民政策種種規條表面爲冠冕之文章搜剔層層内容實　費之張本若一溯其機關之緣起基於省議員聯名之私函旣大會未經公决非省令所能公布產生旣未合法根本不能成立就使爲議决之成案依法尙可復議撤銷况爲未議决之機關於理更應撤回廢止此關於法理航政局不合設立者三也至於委員謝宣前任上海公賣局商民感情如何交卸後改官江西成績優劣如何昭昭在人耳目上官儘可訪查現復至滬設立航局船户有鑒前車難免發生他故然此不僅人之問題實係機關問題機關旣屬不良同人均歸反對乃省署徐爲審愼雖經各商環求未肯毅然裁撤委員終欲嘗試總冀各商氣餒可以延期告成惟全體商民具有最後决心始終一致否認倘不蒙省長鑒諒仍置不理貴會亦無具體辦法呼籲無門將來激生事端貴會爲商業領袖恐亦難辭其責現經聯席會議僉以該局如果實行勒捐敝商正當營業萬不甘供魚肉惟有相率輟業以冀覺悟此又關於公憤航政局不可設立者四也應請轉電省長迅予停辦等情又據各商業數十團體來略對於前次楊長標等請願之書及省議員朱　雲等連署之函并對於此次蔡議員君　質問之各節長　累牘痛加駁斥業經該商　呈鈞座毋庸複述以上各商措詞均權怨憤其他尙多所論列錄不勝錄敝會等　得擷其大略要而言之均請將該局即日撤銷而已如蒙鈞座念其迫切之狀恕其愚　之詞以數十萬航商爲可憐一言批停則萬衆歡聲雷動以一二局虽不足惜一言批撤則計吏退處無權古人所謂一家哭何如一路哭者恕鈞座必有　乎其言也鈞座以蘇人治　非昔之異　者比昔爲賢吏猶留他邦去後之思今任封圻當謀造　梓桑之策　　碩望克乘權位於一時通德故鄉直塲仁政於百世勿　聚歛之僉壬更招民怨勿　非法之横　而使預政權茲局之不宜　萬口同聲此實應當機立斷不待遲迴而更計也務祈俯鑒　情迅賜停　　甚　甚上海總商會·上海縣商會叩文 
[沿浦船户昨日之大請願]  
　　一千餘人請求撤銷航政局 
　　上海區航政分局谢局長日來派人傳諭沿浦等處之稻柴船等各船户赴局報名領取該局旗幟懸掛船上以爲隸於該局保護之義各該船商多數反對昨日下午五時許即有浦濱一帶之駁船窰貨船等航業十四帮扶老携幼集合男女千餘人同赴毛家弄上海縣商會聲言面見會長要求導引至龍華護軍使署·及淞流警察廳上海縣公署等處以便瀝陳航業苦况現在忽有航政局廹勒報名領取旗照並須遵奉該局定章繳納照費小民等皆屬貧苦無力繳費所得汗血之資僅足供給家用近年來生活程度日高一日左支右絀困苦異常已納各項稅捐何能再有餘力加重擔負一經被迫勢必民不堪命風聞陸家浜等處已有發生被航政局派人在各船强迫領取旗照稍行違抗即遭拔取船櫓等動用器具似此情狀恐於航業生計大有危險不得不要求商會設法代爲維持生計如果航政局不能達到撤銷之目的則小民等惟有一致輟業等語姚會長得悉前情恐航業人衆或有暴動於地方治安有關是以向衆安慰勸令散退另舉代表來會陳述當用電話代達何護軍使陸警廳長·沈知事等請示施行旋奉令勸諭解散回船正式公呈來署以憑轉呈省部請示辦理該會長遵即轉告各航業切勿有結合暴行之舉動聽候官廳主持各船户以迫不及待務求轉逹官廳於三日内圓滿解决否則祗得輟業當經允爲照轉始各退散第一區敬警署王金山署長訪悉後恐人多滋事特親自督帶長警十餘名前往彈壓向衆勸慰速即散歸並聞内地各帮航業亦已合議預備聯絡同業數千人到會要求云 
[謝宣聲明辦理航政之决心]  
　　復閘北農會等函 
　　上海區航政分局長謝宣昨復閘北農會及自治籌備會公函云逕啓者接奉台函聆悉一是查設局辦理航政奉文進行敝局遵守省章實力保護旣不敢違抗省令亦不能玩視輿情是以開辦以來實事求是保護方法次第設施並不沾沾於照費之收入諒在洞鑒之中至停止進行一節查航政關係交通非統籌全省萬不能此停而彼辦敝局奉令執行實難中輟承奉明敎敢佈區區伏維鑒納 
[省自治法籌備會續推代表]  
　　江蘇省自治法會議組織法籌備會連日由各縣議會及法定職業團體陸續推出籌備員茲將各函分錄如左「寳應縣議會」籌備員一節敝會同人業於奉函後開茶話會公推議員張錦章君爲代表一俟大會招集即行出席（下略）「丹徒縣議會」敝會推梁議長鴻卓爲貴會籌備員（下略）「無錫縣農會」該會會長顧寳琛·副會長楊道樞函籌備會云貴會有組織省自治法會議之舉頃承公函囑推籌備員到會與議具徵貴會集思廣益尊重民治之至意茲將推舉代表孫保圻君爲貴會籌備員以便至會出席（下略） 
[沈知事公宴議參兩會議員紀]  
　　昨日（十三日）早午十二時上海縣沈知事在縣公署設宴邀請議參兩會同人與宴是日者議長莫子經·副議長李右之議員姚文枬·等三十餘人參事員葉惠鈞等五人席半沈知事舉杯祝議參兩會萬歲當由莫議長代表全體致謝席散後即在縣署大廳前攝影以留紀念莫·李·兩議長偕同各議員由縣署散出到也是園協商明日開會事宜云 
[法華鄉乙級投票揭曉]  
　　前日爲法華鄉改選議員乙級投票之期統合格選民共二千一百二十二名是日投票簽到者二千一百十九名昨日開票王錫爵得四百七十六票楊小軒得四百另九票陳蘭堂得四百二十二票李美卿得三百六十四票定爲當選張增毓得二百八十九票胡夢生得十三票定爲備選廢票二十四張空白票十一紙總軋票數缺少一百十一票聞是日投票時張增毓得票實有四百餘票詎當晚忽被人竊去一百餘票致張不能及格當選外間頗嘖有繁言云 
[調停中之閘北水電廠問題]  
　　各團體再開會議推出監察員五人 
　　閘北水電廠案委員會與各地方公團雙方相持遷延水决現在已在調停磋商中昨日下午四時閘北各公團特爲此事召集會議各公團代表到者有地方自治籌備會·商業公會·閘北會·市農會·江淮公所·江淮同鄉會·湖州會館·十一路商界聯合會·閘北商界聯合會等二十餘團體代表六十餘人公推王彬　主席由王君起立報告昨夜至委員長張一　處磋商情形約分四點㈠公共保管廠中文件㈡由各公團代表監視廠務㈢委員會進行商辦先與籌備處接洽㈣修改廠中章程以上各條已得張君完全同意惟張君之意明日即擬接收廠務請加討論云云當由姜懷素君起謂昨日議决雙方取得同等權限現張祇承認監察鄙人認爲尙未滿意而監察員即可由主代表充任云云湯有爲謂宜由委員會與公團共同管理毌須監察員主席謂現委員會方面已定陸伯鴻管理廠務穆抒齋任文牘請爲討論次由全錫品·姜懷素·湯有爲·徐春榮·等相繼發言或主監察或主共管討論久之决設監察員並公决監察員任務㈠督促商辦㈡共管廠產㈢監察廠務次討討論推舉監察員公議仍推俞宗周·王彬彥·沈田莘·陸端甫·管際安·五君爲監察員備函通知張一鵬並與談判監察員職權細則末議决今日下午二時仍在慈善團開會至七時餘始散 
[對日外交會開會紀]  
　　本埠國民對日外交大會總部於昨日午後四時開本年第二次常會到者孫鏡湖等三十餘人公推周劍秋主席所議决各種案件如下㈠通電全國否認天津對日外交會私派代表與日人親善㈡致函廣州政府及本埠總商會并各路商界總聯合會表示對於粤關餘之主張㈢催收會費以資辦理各項事宜經濟㈣由交際科赴各報館接洽請求代爲宣傳㈤對於國内無政府現象表示承認西南政府其辦法由本會發表宣言一面電請本會委員長徐第龍君就近接洽其餘無關緊要議案甚多從略六時散 
[市民大會消息]  
　　定期舉行聯席會致電寗波總商會 
上海對日外交市民大會前經評幹聯席會議决利用學校寒假請各學校敎職員學生等分任宣傳提倡國貨之宗旨昨該會已將開會日期决定致函各學校各團體及各委員云敬啓者本會成立將近十月抵制提倡積極進行惟同人等材輕任重隕越堪虞矧愛國救國絶非少數人所能肩任故日前函請先生贊許加入本會宣傳以資借重鼎力協助進行而期貫澈初衷定荷勿却爲特訂於本月二十號（即下星期日）午後二時在本會開會歡迎是日並請本埠各校代表出席討論寒假期内宣傳辦法故請先生届時到會指示一切不勝感禱之至云云 
　　又該會昨致一代電於寗波商會請調查取締日人所私設之大成蓆廠電文如次 
　　逕啓者國家淪亡匹夫有責東隣侮蔑我國已非一日此次藉口於無效之二十一條旅大抗不交還共深憤慨近更横行不法愈逼愈緊以怨報德我方盡救災郎鄰之義舉彼更演慘殺華僑之惡劇最近如漢口之田仲香被非刑而自盡一年來之血案重重交涉上一無圓滿之結果其隠謀野心至今畢露國家危害已瀕岌岌誰無家室誰非國民際此外交險惡時機迫切人人應具有救國之良心敝會同人本斯旨而組織是會合本埠百餘團體而執行全埠市民之議决案無非促彼邦人士幡然覺悟改正其對華政策使中日得有眞正親善之誠意乃本會成立於茲週年日人微僅毫無悔察抑且更形强暴現値一髮千鈞正宜再接再厲共挽浩刦閱報載日人在甬城北門外北郭堰西開設大成蓆廠招雇男女華工並有種種不法行爲閱之不勝託異查外人在内地設立廠所早在禁例公約具在斑斑可考日人此舉顯係蔑視法權敝會於文日召集大會對此異常憤激除要求駐甬交涉員曁地方行政官廳外合亟函達貴會即希察核施行臨頴迫切毋任企禇並候示復此致寗波總商會上海對日外交市民大會元 
[津團體代表直日之行蹝]  
　　本埠各公團昨接天津團體代表會來函報告該會代表魯嗣香·李伯勳·二人前赴日本聯絡感情增進親善之所經過略謂十二年十二月三十日行抵朝鮮京城本年一月一日至釜山搭德壽丸過下關逕赴日本並謂沿途均有新聞記者追隨隨時用無綫電報告中兩代表之行蹝云 
[中國救濟合感謝法船主]  
　　公送紀念銀盾 
　　本埠法蘭輪船公司之安德來朋號郵船去歲九月一日日本京濱間大地震時該輪適在横濱停泊當時横濱區内之被災華僑甚多倉卒罹刦時有華僑六百餘人逃至海岸均爲該輪主援救上輪送至神户得以保全生命刻下中國日災救濟會以該輪現又復班來滬遂由該會集資備一銀盾並泐具公函一通送由法公司請轉交安德來朋號船主奇常君ＣａｐｔＧｒｅｇｏｙ收領以表謝忱並留作紀念茲已經法公司收領轉給救濟會之原函略稱此次自日本横濱等處發生震災所有該處生存未死之敝國難民蒙貴公司大輪安德來朋號船主奇常君及其水手人等奮勇救護將華難民六百餘名由横濱送至神户遂得生存是舉不特災民等深感該船主之大德即吾全中國人民亦同深感謝敝會同人感謝之下特送上銀看一具書函一通乞轉贈該船主以留紀念云云 
[滬南烟兌業向警廳呼籲]  
　　淞滬警察廳昨撥滬南烟兌業衆和社呈文謹呈者　烟特稅有礙華界捲烟同業生計疊經滬南北浦東等處全體同業一再集議僉謂租界向來無稅華界有稅如公賣牌照貨稅等重重疊疊已屬力難勝任苟再向華界徵收特稅此後更無從營業疊經呈請省長求免實行不謂投標無人竟改官辦派員設局積極進行竊無人投標已屬衆情可見乃不蒙體察一意孤行呼籲無靈恐慌已極現公衆决定開徵之日一律停止售烟是特稅實行之日即同業歇業之時萬衆一心誓不反顧蓋華界同業大抵小本經營五步一舖步一店南北兩市除租界外夥友學徒店使以及零售小商終歲勤勞者不下三四萬人一朝歇業飢寒所迫恐非地方之福必貽長官之憂總之租界不能一律徵收則局員無論若何强迫誓不承認事關華界市面及社會生計不得不將同業不得已之苦衷上陳鈞廳務求鈞座俯察下情轉呈省長飭該員取消局所停止進行以慰衆望倘一意孤行勢必絶商人之命迫切待命謹呈云云 
[出口肉類並未易醫檢查]  
　　江蘇特派交涉公署昨批上海運銷美屬腿業公所總董陳明檢查本埠出口肉類情形并請照例辦理由呈悉查中國運銷美屬出口肉類應由淞滬警察廳衛生科科員尹鵬會同西醫柏來德檢騐歷經本署函轉美領有案斷無無端提議另舉醫生檢查之理來呈稱陳秘書謂另有某西醫自荐願任檢查醫員等語詢之陳秘書據稱並無此說不知該董何所據而云然殊不可解仰即明白另呈具復察奪此批 
[法租界之候選地產委員]  
　　上海泰晤士報云法租界公董局新董事四名定於十六日在市政廳選舉候選人物目下適得四人等情業誌前報茲聞是日尙須選舉地產委員四人而候選人物之已向法總領事處報名者截至本日止亦適得四人俱係舊委員之願聯任者云 
[外報論商團宜購置飛機]  
　　上海泰晤士報云飛機爲近世戰爭利器即最大之超級無畏艦亦不能禦天空之襲擊陸地軍隊苟無飛機協助必不能前進尺寸蓋飛機之効用已由附屬而進於獨立將與海軍陸軍鼎足而爲三今各省督軍大都置備飛機其用途不言而喻本埠萬國商團獨付闕如一旦有事其砲隊無飛機爲耳目將失效用且苟有飛機見襲亦無以抵禦故購置飛機實於今日防務上最爲切要之圖云 
[總商會審查商號登錄之公函]  
　　改正登錄手續 
　　上海總商會商號登錄委員會成立以來各處商號前往登錄者已有多起惟事屬創舉其所訂登錄手續各商號多有未能明瞭者致時有悮塡等情昨該會因太平洋車行前曾備具公函來會登錄惟其所紀各項尙有未合昨特致函原介紹人云逕啓者台端介紹太平洋車行商號登錄一事經本會登錄委員審查嘗查該行股東雖僅塡林煥章一人而是否獨資開設未據聲明無從懸揣如係合股并應請合同議據送會以資查對又股東籍貫住址現本會已於登錄章程增入亦應補行聲明爲此函逹務祈即向主該行接洽請其詳細函復勿延爲盼云云 
[滬杭甬鐵路同樂會之剏設]  
　　　滬杭甬鐵路上海南車站鐵路人員現擬組織路同人同樂會由站長李申華·文牘關家謨等發起聯絡同人感情研究德·智·體三育爲宗旨每日上午七時至九時下午二時至四時在鐵路員司寄宿舍前面空地（即球塲）運動體育茲將會簡章如下 
　　㈠本會定名爲滬杭甬鐵路同樂會㈡本會以聯絡感情研究德智體三育爲宗旨㈢本會分交際德育·智育·體育四大部以會長總管之凡本路職員得本會會員二人以上之介紹繳納會費後即可認爲會員會員分普通·特别·名譽三種本會設會長一人副會長二人幹事五人會計科一人會計科員一人書記一人每部各設部長一人副部長一人幹事三人書記一人名譽會員若干人普通會員須繳入會費大洋一元每月經常經費小洋三角特别會員每半年須繳特别會費大洋二元本會會員得享受一切權利本會職員每年選舉一次連舉得連任每月開常會一次毎年開大會一次各有特别事故臨時召集凡本會會員不得賭博狎妓㈠品行不端違背會章查明後由會長取消會資格所繳各費概不退還㈡普通會員因特别事故要求出會者須經本會查明除免繳經常費外仍得享本會一切權利㈢會員另有他就出會者除退還入會費外亦仍得郭受本會一切權利㈣如會員中途出會及不繳納經常費或特别會費逾兩月者本會不得認爲會員納欵沒收取消一切權利凡出會者須繳還本會一切證據用品本會事務所暫設上海南站寄宿舍本會現因開辦伊始經費不足故先從體育入手一俟經費籌足逐漸擴充章程如有不妥之處得於開常會時公决删改之並聞該會尙未選舉會長及職員約在陰曆新年開會選舉會長及職員云 
 
 

Page 14

 
 
第一萬八千二百七十九號;中華民國十三年 西曆一千九百二十四年一月十四號
星期一 * *[被扣漁輪不能發還之復電]  
　　須待賬務問題解决 
　　浙江漁業公司查賬問題已由江浙兩省當道派員查清楚結果尙欠張季直·盛竹書·等墊欵二萬餘元茲悉該公司以前被浙江扣留福海·富海·二漁輪爲日已久呈請發還昨得浙江張省長復電略謂在該公司賬務問題尙未完全解决以前不能即行發還云 
[兩路車務處之通告]  
　　滬寗杭甬兩路車務處昨致各站長通告如下㈠爲通告津浦鐵路輸運貨物曾收運費事自本年一月六日起民國十一年十二月一日實行聯運貨物價目表内津鐵路之普通貨物運價加一成收費凡貨物運至津浦鐵路者該段内之運價應照此算收其由南京江邊至浦口渡過揚子江運價仍照前算收並不增加仰即查照此佈㈡爲通告規定兩路車輛運煤事自本年一月十六日起煤由南京江邊至日暉港每三十噸車洋四十四元（滬寗應攤三十八元滬杭應攤六元）仰各查照此佈該路又修正三十八條車輛裝運逾量凡車輛裝載逾量之數未超過該車裝載重百分之一者概不徵收運費多裝之數超過該車載重百分之一而在百分之二以内者應按尋常運價核收多裝之數超過載重百分之二而在百分之五以内者除多裝之數應按尋常運價徵收外並按加收運價另加十倍作爲罰金凡逾量貨物之運費概自起運站至到逹站計算核收凡用裝逾量致車輛損壞者所有修理各費概歸運貨人認付凡裝載輕質貨物高大須在鐵路所定裝載規度限制之内 
[路局限制重大行李上車]  
　　昨日滬寗路車務處特通告各站略云爲便利乘客及救濟車中擁擠起見此後凡乘客携帶重大行李須扣行李牌放置行李車内以免佔車中座位致形擁擠云 
[昨日車運之銀洋]  
　　昨日（十三）滬杭早快車同和運洋公司爲各銀行及鐵莊運往杭州寳銀一百餘箱約計三十餘萬兩又滬甯常滬區間車到站大通運洋公司由無錫·蘇州·運來銀洋十七箱約計八萬元云 
[道路路委員會開會紀]  
　　中華全國道路建設協會徵求大會委員會昨在寗波同鄉會開會到者十餘人委員長任矜蘋主席各委員報告組隊銜名與人數住址等分誌如下）一（黃卓倫報告紹介焦易堂君任國民隊總隊長龍悅廬·曹文泉·任名譽副隊長另有名單由會致函請求組隊（二）趙友蘭報告已求得黃育靈·陳俊文·兩女士與柯含丹劉俊雄等爲國民隊第一支隊名譽各職（三）鄧達先來函報告已求得余順乾·吳山·黃卓倫·趙友蘭·王了人·等組成國民第一支隊（四）趙惺吾紹介容受之·沈勇若·石人鈞·與西人來普科弗倫·共組建樹隊支各隊（五）余天楝紹介楊瑞生·李申甫·汪顯明·爲設備隊名譽副隊長）六（倪無我紹介徐戟三·沈莘農·任設備隊第一支隊副隊長（七）周　光紹介翁國勛·劉子健任協和隊第四支隊副隊長（八）陳葆藩紹介胡樸安·胡惠生·共組道義隊第一支隊（九）吳天倪紹介孫文英女士·冷蓉　·任會極隊第一支隊副參謀長（十）朱劍霞紹介唐家偉·孫蕊眞·兩女士任惠貞特别隊副參謀長陸禮華任名譽總參謀長王立明任名譽總隊長（十一）吳志青紹介余魯卿·任建樹隊名譽總隊長（十二）吳山紹介趙芹波·陸文中·謝仲復·錢化佛·等均任支隊長主席分别提請表决一致贊成通過並鼓掌歡迎云 
[滬北米業通告定期討論浚淞]  
　　滬北米業公會唐秀甫·范和笙等昨至函各議董云逕啓者上届特會各議董或因業務關係不克與會以此未足法定改開談話會由秀甫主張函總商會詢問浚淞進行刻已得復惟現届冬殘河水日淺瞬交春令擁擠堪虞新閘橋東各船不能　列而橋西雖能容受因受橋東之軋致水巡隊有取締之函米客望浚雖殷動工尙無確息到源關乎市價民食尤應維持捐收經年爲數頗鉅年關已届應告結束各董之意見頗有參差繼續之問題亟須討論茲届夏曆月之十六日下午二時常會仍改特會届時務請貴議董撥冗蒞會討論一切秀甫茲特鄭重聲明設本届特會仍如上次不足人數則會務重要實難維持敬當宣告負責至陰曆年終止關於本會一切事宜其結束辦法當於談話會中取决再行佈衆週知以輕責任區區苦衷諒邀洞鑒專函順頌祺主席唐秀甫·坐辦范和笙同啓 
[邢家宅火災後之救濟]  
　　災民將移往裴家橋收容 
　　閘北邢家宅橋大火後各慈善機關紛籌救濟閘北慈善團主任王彬彥與羅興友徐省棠等曾親往調查以便着手救濟所有災民將移往裴家橋新基所設災民收容所暫住以蔽風雪振欵已由董事陳炳謙等擔任聞該處大火業經三次因草棚毘連一遇火警難於施救該團爲預防計擬即函請警廳及工巡捐局規定房屋距離丈尺以免後患云 
[廬陽公竊案要犯之供詞]  
　　水巡捕房派探前往崇明緝獲順全隆失竊巨贓案内主犯顧二郎一名曾誌昨昨報茲據水巡捕房辦事人聲稱顧實係廬陽公報關行失竊直貢呢三箱洋紗二十五件案内要犯已於前日（十二）傍晚引渡到滬拘押捕房當經捕頭訊據顧二郎（顧義郎）供稱年四十九歲崇明人搖船爲業於上年十二月十三號夥竊廬陽公所裝之直貢呢洋紗等件由同黨張貴全帮同運至崇明南門外零星賣與范寳謙·陳坤榮·等十四户計共賣出直貢呢三十疋洋紗一百六十八包價洋有收清者亦有分文未付者各等語現顧犯暫押捕房候備文往崇明吊獲原贓再行解辦至順全隆案内要犯沈元祥（即沈祥郎）現押在崇明縣署聞該犯已供認聽從在逃之陸鳳鳴·胡桐寳·王善福·等五人將船老大趙善鳴船夥小金侯·毛和尙·三人謀斃將船内直貢呢洋羽綢等三十六箱一併搖至東溝港口轉往老港内雇塌車起運上岸由在逃之掮客陳杏濃楊星樓·經手存於閘北黃順茂木作塲内旋被破獲云云該犯不日即當引提來滬轉解法庭訊究云 
[劉和昌釣船在洋面被刦]  
　　利昌號之劉和昌釣船由山東女姑裝載北貨水果等貨來申於上月二十七日駛至漁山洋面突遇紅頭盜船兩艘揚帆而至將劉船圍住盜黨有三四十人之多手執洋槍鐵棍大刀等蜂擁上船均操温台口音劉船各船夥亦有三十餘人用大刀等與盜抵抗詎盜開槍當塲擊倒船夥一人聲勢洶洶各船夥見同伴已被擊倒且各盜逢人亂打故不敢與較任其搶刦各盜至經理陳洪濤房内搜刦見無現洋當將陳之箱籠鋪蓋衣服刦云繼至各船夥卧牀抄刦將各夥鋪蓋行李等搜刦殆盡而去臨行時擄去船夥陳春一人云須二千元方可贖回限一月内備價來贖陳耆民將船開至鎭海將受傷船夥十餘人送入鎭海醫院調治内有三船夥傷勢頗重恐有性命之憂陳前日搭新北京輪船來申報告利昌號主該號主以今春公和興船被盜搶刦損失貨値二萬餘金正在報官請緝現劉船又遭盜刦故即派友同陳耆民至鎭海並報請水陸官廳緝拿云 
[一週間紗花概况]  
　　上週紗花交易無價格極少上落前半週客帮需要尙旺市價未見低下又以大阪紗市受股票昂貴東滙不安影響買氣頗盛及後半週外棉俱軟三品轉弱客帮銷路以年關已近交易漸少棉市人心亦存觀望市價趨軟美棉存底已見報告中爲九百八十萬七千包較去年份所高無多二十三年份美棉輸出僅五百零六萬五千八百包較二十二年份減一百五十一萬包此爲收成不豐及歐陸紡織業不振之所致而價格過度亦足爲需要之減色美國對於他國棉花之輸入反見增高二十三年份共輸入長短絨二萬三千六百萬磅較二十二年份增五千萬磅以埃及棉短絨占其半數英國原棉收儲已足有五六個月之預備聞尙擬續儲三四個月棉量方可敷蘭開夏廠之需要是以將來棉市仍當看好茲將上週本埠紗花成交概况分述於左 
　　（一）期棉上週期棉交易極少以買賣雙方俱不欲於年關前有所活動價格因少變動三所共成交六萬三千三百八十包計紗布交易所成交四萬三千五百五十包物品交易所成交一萬二千三百零五包取引所成交七千五百二十五包茲將上週一月期爲標準而比較中日之期紗價格於後 
　　月日中國紗布交易所日本三品取引所東匯 
兩兩日元兩 
一月七日一七七·七二○二·四（三一三·八）·六四五一月八日一七七·九二○三·六（三一四·四）·六四七五一月九日一七七·九二○六·一（三一四·六）·六五五一月十日一七七·六二○五·七（三一七·七）·六四五七一月十一日一七七·六二○三·六（三一五·七）·六四五一月十二日一七七·二一九九·七（三○九·六）·六四五 
　　（二）現紗上週現紗交易以漢口江西廣東三帮爲多其次福建汕頭長沙蕪湖野雞營口北帮等俱有交易共做開七千包本紗二十支價格以十一日一百九十三兩七錢五分之三羊爲最高七日一百八十四兩七錢五分之鴻福爲最低十六支價格以九日一百八十一兩五錢之金城爲最高八日一百七十五兩七錢五分之紅　龍爲最低十四支價格以九日一百七十九兩二錢五分之醒獅爲最高八日一百七十三兩之雙喜爲最低十二支價格以十日一百七十三兩之孔雀爲最高七日一百六十四兩之天官爲最低十支價格以九日一百六十四兩之大發爲最高九日一百五十三兩五錢之嘉禾爲最低他若英國現棉以七日一百九十二兩之二十支雲鵬爲最高價十日一百五十兩之十支藍龍爲最低價本埠日廠紗以九日一百九十五兩五錢之二十支立馬爲最高價七日一百七十六兩五錢之十六支丹鳳爲最低價週間各廠開出期現各紗共五千包計二十支紗二千八百五十包十六支紗一千四百五十包十四支紗一百包十支紗六百包内恒豐廠富貴一百五十包内外廠水月二千八百包豐田廠豐年二百包鴻裕廠寳鼎二百包崇信廠大發二百包申新廠人鐘一百包童子軍五十包東華廠鴻禧六百包日華廠藍鳳四百包丹鳳二百包同昌電車五十包厚生廠雙喜五十包茲將上週大阪現紗成交價格錄之於左 
　　月日藍魚牌紅財神牌福島牌三馬牌日元日元日元日元 
一月七日三二八二九六三○○三○○一月八日三三五三○七三○八三○八一月九日三三四三○七三○八三○八一月十日三三三三○五三○六三○六一月十一日三三五三○五三○八三○八一月十二日三三三三○五三○六三○六　　（三）期棉上週期棉成交雖弱而價尙能穏固外棉俱趨疲軟交易亦頗清淡本埠二所成交共七萬五千擔計紗布交易所成交六萬三千六百擔棉業交易所成交一萬一千四百擔茲將上週中中印一月期棉價及英美三月期棉價錄之於左以資參照月日中國通棉美國紐約英國利物浦印度孟加拉規元金洋便士羅比一月五日四七·一五·三四五三一九·七二五四七一月七日四七·○五·三四八八一九·八○五三五一月八日四七·二五·三五一七二○·二三五四二一月九日四七·四○·三四七四一九·八五五四六一月十日四七·四○·三四三八一九·八九五三○一月十一日四七·三五·三三八八一九·五四五二四（四）現棉上週廠家及各莊號共收進期現各棉二千零九十二包内陜西花八百十七包以九日四十七兩二錢爲最高價十一日之四十六兩爲最低價姚花四百五十包以七日之四十二兩二錢爲最高價九日之四十二兩爲最低價火機花一百包價僅八日之四十三兩七錢五分鄭州花二百包價僅十一日之四十五兩五錢漢口花一百包價僅十二日之四十三兩五錢美花一百二十五包價僅七日之六十兩零五錢德花三百包價僅八日之六十一兩收進者計和大一百五十包振泰一百二十五包三井一千包内外三百包廣帮三百包日信一百十七包同昌一百包他若美國現棉最高價爲八日之·三五七金洋最低價爲十一日之·三四三五金洋英國現棉最高價爲八日之二○·三六便士最低價爲十一日之一九·八二便士云 
[一週間之公債市况]  
　　本星期來公債票市况張落互見金融公債市價又漲銀行方面買進頗多市面趨勢殊好蓋金融抽籤以後情勢已爲一變惟整理六厘依然平疲結果現貨期貨均跌落數角餘票交易甚稀且年臘已届故進出不多預料下星期市面更將清淡今將本星期週初與週末價比較如下 
　　種類週初價週末價 
金融公債現貨六九五○七一二五 
元月期七○三○七○九四 
二月期七一二○七一六○ 
三月期七一七○七一九○ 
整理六厘現貨五二六○五二八○ 
元月期五三○○五二六五 
二月期五三四五五三○五 
償還短期八厘債券一五○○一六○○ 
[一週間之内滙與外幣]  
　　内滙本星期中各埠客商大都因陰曆年關迫近是以對於進貨方面非常懈怠滙欵旣稀貼水均趨鬆動京津銀匯初疲後漲結果與上週末市價相同計北京公砝爲一千另五十六兩天津行化爲一千另六十四兩銀元市價逐日鬆動北京銀元最低跌至一千另十元半週末雖回高一元七角五分比上週末已跌落四元七角半天津銀元漲落與京洋相同週末價爲一千另十一元二角五分漢口滙價亦步跌週末洋例計一千另三十六兩較上週小五兩二錢五分銀元退去五元價爲一千另六元二角五分宜昌宜平週末價掛一千另三十九兩計跌四兩銀元市價一週間均爲一千另三十二元九江南昌銀元比上週末市價各跌一元價計一千另九元重慶九七平銀週末價爲一千另十兩較上週改高五兩銀元亦增五元價爲一千另十元萬縣九七平銀初無上落　星期六日改高十兩價爲一千爲另六十兩銀元亦增十元計價一千另六十元成都九七平銀暴跌二十兩計價爲一千另三十兩銀元亦降二十元爲一千另三十元該埠滙價較之上月份最高行情銀滙竟跌落八十兩之多洋滙跌敷亦同其變化之劇烈實所罕見蘭谿銀元週末掛一千另八元計小七元温州銀元計高十元價爲一千另十五元杭州寗波嘉興湖州紹興餘姚滙貼水初跌後漲週末價計一千另十五元比上週末各漲起七元此外各處滙價變化殊少濟青兩埠滙兌祗星期二四通滙二次市價初漲後跌云 
外幣上週外幣交易暢滯不一故市價有漲有跌花旗票一種銀行方面頗有收受致票價頻漲英票交易週間均無甚軒輊市面和平其餘各票成交價漲落不定茲將本週各票高低市價列後以資比較 
　　票别最高價最低價 
英金票八元四角五分固上 
花旗票一元九角六分半一元九角二分 
荷蘭票七角六角九分 
老頭票八角八分八角六分七 
星加坡九角七分九角五分 
香港票九角八分七九角七分四 
馬克票一元五角一元四角五分 
法郎票一角九分九厘 
羅卜千元票一兩八錢一兩五錢 
又二百五十元票一兩二錢一兩 
又五百元票三兩五錢二兩 
又五元至二十五元七兩 
[一週間之絲市]  
　　上週中洋莊絲市異常暢逹全週計共成交廠白黃灰各絲經二千一百餘包綠歐美市塲年假已過綢銷漸盛故各綢廠業已陸續開機均須着手抛訂原料以致本埠絲交頓然暢旺廠絲行市因而堅挺乾經市價已轉趨漲風惟川絲經因法滙仍高價則堅定灰經因存底不豐絲價逐步上漲是以現下華絲商對於絲市前途又具樂觀茲將週間關於各絲經市情分類詳述於下 
　　機械廠絲上週中廠絲交易頗爲暢盛共計成交上中下等絲八百五十餘擔其中以美莊機户來電屬購之粗條份絲爲最多惟里昂銷路之細條份絲亦有購成六七十擔市價均較前提漲四五十兩滬埠各廠商自抛成是項交易後人心復堅因廠商手中揑貨不多内地雖價較前又昂絲本攸關故不願再虧折求售况年前金融已可無憂是以市况由平疲而趨堅挺矣 
　　輯里白絲經上週中白經交易亦甚暢旺全週共計成交高上等乾大經一千一百餘包查上等乾經紐約市塲日來需要遽增故絲價頓漲三四十兩中下等大經英法方面亦在動辦惟滬棧存貨水多價亦提漲一二十兩七里白絲法日等莊均有進胃價高貨俏行市轉趨漲風 
　　川魯黃絲經上週中川絲經交易亦不寂寞惟魯黃絲經銷塲仍滯上等川廠經上週法莊略有去路惟以法滙過高絲價平疲揚返黃經滬埠存底已薄而里昂需要仍旺故上等行市價稍轉高中下等貨亦均堅挺川鄂黃粗絲印莊續有成交價尙堅定市况穩固云 
　　八繭灰經上週中灰經交易雖不甚暢然行市俏利緣灰絲商以今歳新繭產額不豐成本高貴不易脫售以致揑貨甚少故連日美日等莊僅談成上等貨一百八十擔而行情竟逐步增高四十餘兩大纊灰絲交易雖稀價亦趨漲故市面頗稱堅俏云 
　　預料本週絲市如紐約回電轉滬上中等廠經當有續交乾經美莊如能增價亦當再有交易黃絲經倘法滙不鬆恐難轉暢灰經底貨不豐如美日銷路並起則行市當益臻高昂矣 
[一週間之茶市]  
　　上週間本埠洋莊茶市大勢仍無重大轉機蓋路莊之珠茶大帮等貨去路雖較前週略爲見活然市面疲滯已久市價已至跌無可跌之勢其餘湘鄂兩省之紅茶與湖州平水綠茶市面仍在沉寂之中就實際上言之上週市勢殊未能認爲佳象全週成交紅綠箱茶總計二千五百○五箱較前週增銷六百○九箱市况除貢熙一項仍趨堅定外餘均未能見佳茲特將各茶市况分述於下　　路莊上週間路莊綠茶市面仍呈平疲之勢惟婺源屯溪兩路之大帮美莊業已動辦全週計由惠利錦隆兩洋行買進胡德隆永達五美香冠珍等牌號之貨計八百三十五箱售盤自二十八兩至三十兩較前週約跌一二兩蝦目珠茶同孚洋行需要稍有但售開價格來路莊貨不過四十餘兩至五十兩土莊貨三十三四兩市價均極爲低弱珍眉市面週初尙仍靜寂週末始和洋行開辦人心轉呈安穩之象惟高莊之貨因海外金融緊迫仍無大宗銷塲貢熙市面最爲穏固惜來路莊貨已告竭蹶故週間交易亦不十分見旺預料本週大邦去路仍不能暢逹茶商必多改製貢熙脫手至秀眉一項白頭莊雖有少數進胃然英法兩莊依然觀望致人心不堅市價步跌市面殊難樂觀云 
　　平水上週間湖州平水綠茶云路仍不十分見活全週僅由同孚錦隆等洋行買進零碎貨數百箱因行市疲滯已久珠不見佳至大帮一項仍無市面可言云 
　　土莊上週間本埠土莊茶廠改製之茶交易清淡全週市面除珠茶貢熙兩項略有成交外其餘均趨沉寂故各茶廠共有三十餘家停工歇業者已有十之七八云 
　　工夫上週間工夫紅茶市面益覺蕭條究其原因實由於去胃飽滿與滙率不合之故全週成交温州兩湖等路之貨共四百餘箱温紅售盤二十七兩兩湖紅茶售盤二十一二兩市價均較前週略低云茲再將前上兩週出箱數及存底列表比較於下 
　　輸出比較表 
　　茶名前週輸出上週輸出茶名前週輸出上週輸出箱數箱數箱數箱數 
路莊珍眉五四○一七三路莊蕊眉三一三八路莊貢熙六八九六八五路莊針眉無市一八路莊珠茶四六一五九五温州紅茶無市一二五路莊大帮無市八三五湘鄂紅茶二七六二三三路莊秀眉一七六三八 
　　存底表 
　　茶名箱數茶名箱數路莊三五一六六平水二七九一一工夫四二七九六土莊四三七七 
[一週間之糖市]  
　　　市在上週内日廠定盤聯絡開出行家定進異常踴躍日廠所開者以橫濱爲最早價十七元日金成交一萬包後加至十七元四角復有開出因係暗盤故額數無聞而其時大里來電一萬五千包價十七元半行家意思嫌其高大不願承開俟見横濱貨如斯價俏遂照來價開盤竟至不敷分派後再云電加增伍千包故先後統計開盤成交者有三萬包左右但此外咸水港神户廠亦有開出一萬餘包照現時滙水六三二五統合一一六○之價然其係陰曆四月份貨故日後市况勢難見賤然若此高大能否更形漲上此時亦無人敢道耳劃盤上週内日有上落而現貨較之期盤爲俏緣現存奇缺所致也但漲落甚微常在一一·六○至一一·五○内盤旋而已 
　　赤砂上週走銷暢盛行盤自十兩之最次貨至一○·四○之最高貨但香港價格日見漲抬故勢有達十一兩光景是以本週行盤必將加增云 
[一週間杭運滬之現洋數]  
　　滬杭甬鐵路同和運銀公司於本月七日起至十三日止（即一星期間）由杭州造幣廠及各商行號裝運來滬現洋逐日分送上海各銀行錢莊詳誌如下（七日）茂豐五千元泰興三千元隆太三千元（八日）鴻賫五千元裕豐五千元隆太五千元泰和七百元（九日）泰和小洋八千角德豐五千元（十日）成沅四千元怡泰五千元寳興五千元益大五千元（十一）寳昶五千元鴻賫一萬元交通十三萬元泰興三千元泰和三百元生沅現銀八百七十七兩（十二）鴻賫五千元怡昌三千元交通七萬五千元汪永亨二千七百八十兩衡餘五千元敦餘五千元（十三）志和三百元信裕三千元以上一星期間由杭運至現洋共計二十九萬八千二百八十元又現銀八百七十七兩小洋八千角均運抵上海南站卸車即由華運公司逐日分别送發矣 
[儒特女士講演記]  
　　演講世界語之重要 
　　昨日下午三時上海世界語諸同志借法租界國語專修學校開歡迎美國儒特女士大會茲將女士演詞略紀如下 
　　余得與諸君相見甚喜在席諸君均有力之人將來對於世界語之提倡定有成效貴國旅居敝國之人爲數不少余輙與之交往今日即將對旅美華人之常談布之於諸君之前可也美國諸名人除外交家外多與貴國人民親愛推而廣之則全世界之人民無不互愛所少者一使其引起互愛免除誤會之工具耳工具維何世界語是也今請先述世界語發明人柴門霍甫諸君已習世界語當亦素悉柴氏居住小村幼而聰慧能操數國語言彼知無統一之言語則輾轉繙譯愈去愈遠終不免發生隔閡與誤會於是决計創造一人造之文字彼與其同學慘澹經營製成今日通用之語根（按世界語有語根一種永不變化）其時柴氏遭世人之嘲駡不知若干年而柴終力行無倦以底於成余足跡遍數國猶憶五年前在巴西見其大小各校無不有世界語之敎授即其地之報紙亦多用之後至埃及亦見有多校編入課程往歲至日本晤世界語學者四千餘人東京大學并用此專門學校爲尤著後余至濟南即以北京學者之熱度告之濟人或者濟南人聞風興起將來亦如北京提倡之盛亦未可知貴國明年有許多學生留學吾美如熟諳此語而至其地充當敎師亦可得錢以充學費云云後又述紐約·倫敦·荷蘭·匈牙利·法·意·芬來各國提倡世界語之盛及巴海ｂｓｈａｉ敎之内容聞者成大歡忭掌聲不絶至五時許始撮影而散 
[家庭日新會開會紀事]  
　　昨日（十三）下午三時半家庭日新會在小西門外中學職業學校内職工敎育館開會到會會員來賓共約四十人由會主曹伯權君主席先由會員王立才君講冬日之衢生繼討論本會開會時提起興趣辦法議决推請鄭仲莞女士黃冰佩女士陸禮華女士張英穀女士馬崇淦嚴濬宣曹伯權黃伯樵高松圃潘仰堯諸君等十人爲娱樂幹事於下届開會時議定辦法分任接洽各種娱樂於每次開會時隨時加入以增興趣議畢散會已鐘鳴六下矣 
　　尙有本埠新聞等轉入後頁 
 
 

Page 15

 
 
第一萬八千二百七十九號;中華民國十三年 西曆一千九百二十四年一月十四號
星期一 * *本埠新聞二 
[國民黨代表赴粤續訊]  
　　搭綏陽輪者均改搭蘆州輪 
　　國民黨代表張秋白·謝持等本擬於六日搭綏陽輪啓程前往嗣以綏陽輸須繞道汕頭汕爲陳黨根據地深恐多所不便故均於七日搭太古公司蘆州輪前往云 
[徐朗西致陜議會函]  
　　請勒令康有爲歸還全部藏經 
　　陜西旅滬要人徐朗西氏近因康有爲到陜有强取全部藏經等情特致快函於陜西省議會主張勒會歸還並訴諸法律原函如下 
　　省議會諸鄉先生大鑒閱報悉康有爲到陜勾結劣紳恃勢横行竟用强盜手段將臥龍寺内舊藏全部藏經拉去貴會正在力爭等情查康氏爲保皇遺孼復辟罪魁國法優容置諸不問貸其一死已屬萬幸何得到處活動煽惑人心此次强搶吾陜古物尤爲喪盡廉恥行同盜賊務望貴會要求當道責令康氏將盜去之物盡數歸還後再訴諸法律治以應得之罪决不以其戴聖人之假面具稍予寛恕至康氏來陜何人與之勾結何人向之獻媚作此流毒桑梓自喪人格之舉亦不得不予以相當之對付望即查明姓名課以串通盜竊之罪與鄉人共棄之再關於此事今後一切情形并盼詳函示知以便宣布報端與天下共見弟當就力之所及爲諸公聲援也專此佈陳鵠候示復此請議安徐朗西謹啓一月十二日 
[發起朱子灝追悼會]  
　　前上海交通事務局局長朱子灝於上年十一月二十六日染病逝世茲有朱氏同鄉顧旬侯·馬亦昂·徐耐冰·黃祉安·等六十人發起定於本月十五日在浦東周浦市公所開會追悼云 
[胡家橋救火會請鄉公所接管]  
　　因經費支絀無法維持 
　　滬北胡家橋救火會正副會長朱頤壽·陳懷恒·董召南·等因會中經費支絀勢將解散於昨（十三）具呈上海縣知事請求飭令引翔鄉鄉公所接收管理茲將原呈照錄於下 
　　呈爲經費補助無從會員勢將解散仰祈飭鄉公所接收管理普貴成切實進行以符名實而維火政事竊胡家木橋救火會創始於民國初元未久旋即停頓至民國九年蒙鈞座垂念地方繁盛亟應設立消防機關諭令前經董周文熾籌畫進行提給公益捐二百元作爲開辦經費本境商亦均以救火會爲地方要政莫不踴躍贊助基礎甫立旋事擴充漸次而建築會所訂購機車並選舉會長總理其事羣策羣力勉求完備又以原名閘北四段救火會區域改隸名稱不符始定名爲胡家木橋救火會業將經過情形詳細陳明在案惟會中經費僅由經董每月撥給清潔稅三十元並酌收本境茶攤捐藉資補助不敷之欵爲數尙巨均由商家量爲捐助會中職員除常川駐會之書記會計夫役外會員均屬義務此外並會同商界聯合會設立義務日夜學校以爲附近平民平子弟求學之計雖極力撙節開支而日積月累賠墊已屬不資近者機車已由法運滬催繳車價尤刻不容緩迭經開會集議僉謂火政爲地方自治事項之一引翔鄉地方廣闊而胡家橋實爲菁華所萃邇年市面逐漸發達實業如物華第二廠及各絲廠工廠日益增多路政如物華路天寳路天同路罄記路開拓日廣房屋櫛比店肆林立每年征收公益稅約可得二萬餘元清潔等稅約可得五千元人烟稠密防衛宜周改良救火器具自屬要圖且地接租界觀瞻所繫尤不容因陋就簡貽笑外人現在自治恢復此項公益稅清潔稅旣歸鄉公所征收會中經費竭蹶自應由鄉公所負責當經公同議决函請鄉公所補助機車費二成計規元一千五百兩並按月照撥經費俾免賠墊之累至原有之菜攤捐即由鄉公所征收以歸畫一詎鄉公所存心推諉並無誠意之答復地方人士均極失望會員等亦以羣情瓦解支拄爲難自願全體解散將會中事務完全結束交由自治機關接收管理以專責成竊維地方要政創始爲難幸賴鈞座提倡於前羣衆協助於後經營慘淡觕具規模尤應力籌久遠之計乃克漸臻完美今鄉公所旣不負維持之責其勢即難持久與其竭蹶從事仍歸廢弛自不如併入地方自治辦理庶事有專責商民亦可藉輕負擔爲此具文呈請伏祈俯賜察核准予飭知引翔鄉鄉公所接收管理並責令切實進行毋得廢棄前功致負地方人民之望斯則敝會所馨香禱祝者也謹呈上海縣知事沈會長朱頤壽陳懷恒董召南評議長陳勇三等印 
　　該會昨日（十三）又致引翔鄉鄉公所一函併錄如下 
　　謹啓者救火會爲地方自治事項之一經費支絀自應由自治機關撥欵補助前以訂購機車將次運申車價短絀甚巨函懇貴公所撥助二成並請按月撥給經費俾利進行嗣接來函並無誠意之答復甚爲失望敝會同人深慮羣情瓦解盡棄前功自願全體解散將會務併入地方自治辦理除呈明縣公署外相應函請貴公所派員接收管理以符名實而維火政不勝企盼之至此致引翔鄉鄉公所附應存器具·應該欵項·清册一木（從略） 
[本埠將設礦務公司]  
　　商人韓芸根夏履平等集合資本十二萬元擬在本埠設立保記礦務公司以代辦各項礦務爲營業現已擬具章程十八條呈請農商部鑒核茲錄其呈文如下 
　　呈爲集資設立礦務實業公司繕具章程文件呈請批准立案事竊維我國礦產之富甲於全球比年經鈞部實力提倡海内實業家種起投資成績斐然日臻發展惟國内礦產未經探採者固多而已辦礦業其中因實力未充或經騐缺乏致中途頓挫者亦復不少商等有鑒於此爰集同志籌集資本組織公司籌辦國内礦業或就已辦未竟各礦業訂約代辦工程營業各事業定名爲上海保記礦務實業股份有限公司暫定股額十二萬元業經一次收足並於章程第三條訂明將來遇有適當礦業或自行營業或受他礦公司委託代辦時應另案呈請鈞部核准立案業於本年四月十一日開股東創立會選舉芸根等董事七員監察人二員除遵照公司條例旣公司註册規則呈由上海縣知事轉呈鈞部外同時繕具公司章程文件呈請鑒核批准立案施行實爲公便謹呈云云 
[玻璃同業修改公會章程]  
　　省公署咨農商部文云爲咨行事據實業廳呈稱案奉令開准農商部咨開據實業廳呈送上海製造玻璃同業公會更正章程曁職員名册請核辦等因前來查該公會所送更正章程大致尙無不合應准備案惟原章第十二條正文總董擔任同業一切事務執行總會及職員會决議之事項等語仍應列入又職員册内正董應改爲總董又陳翊庭至蔡協霖等十三人册内分别總務交際等股是否即爲董事無從查核應仍飭將董事姓名年歲商號籍貫住址造册報部備核至總務等股名稱係屬該公會内部組織毋庸開列相應咨行查照令行實業廳轉飭遵照等因准此·合行令仰該廳長轉飭遵照此令等因奉此經令行上海縣轉飭去後茲據該縣以據該會總董曹鳳標等復稱遵將章程與董事清册奉令改正呈請核准報部備案等情呈復前來除將章册各留一份備查並指令外理合檢同章册具文呈請鑒核轉咨施行等情據此除指令外相應咨請貴部查核備案此咨云云 
[巨額簍炭運日]  
　　共約百餘萬擔 
　　滬杭甬鐵路近來由閘口運來簍炭爲數甚多每日由杭裝載日夜班貨車到滬總扯約計二千餘擔之數已經載運兩月有餘共約百餘萬擔之鉅聞此項簍炭完全裝往日本銷售故自陰曆九月間起炭價頓時每擔漲至六七角一般販客日來異常忙碌云 
[浦東中學畢業式]  
　　本埠六里橋浦東中學於前日（十二日）下午二時舉行第十四届畢業式及補給名譽畢業證書典禮先期東邀海上商學界要人渡浦觀禮聞是日到校者有張君勱及復旦大學商科主任李權時等先由校長報告繼來賓張·李兩君及敎員葉元龍演說演詞甚長不備載本届畢業生計王又龍張元堮等六人補給名譽畢業證者計潘可平洪文濬金慶章三人畢業儀式爲（一）開會（二）向國旗行禮（三）唱國歌校歌（四）向校主像行禮（五）畢業同學題名區開幕（六）國樂（七）校長報告（八）校董訓詞（九）來賓演說（士）師長演說（十一）校長給名譽畢業證書（十二）校長給畢業生證書（十三）同學頌詞（十四）畢業生答詞（二十五）國樂（二十六）禮成 
[南洋附小追悼沈詠衢]  
　　南洋公學附屬小學國文敎員沈詠衢自前清宣統三年就職該校至今已有十五年今冬因脚疾復發醫藥罔效於十月二十六日逝世校寓昨日該校師生全體及曆届畢業生開會追悼到會者甚衆頗極一時之盛聞該校以沈君任事最久尙擬呈請交通部給卹云 
[徽寧同鄉會理事會記]  
　　徽寗旅滬同鄉會昨日（十三）下午四時開第七次理事會并歡迎第一届新幹事路文彬主席首由理事部代表鄭介誠致歡迎詞略謂今日以最誠懇態席歡迎幹事諸君希望諸君此後各本所長匡助本會本會前途實利賴之云云次幹事代表許瘦鶴致答詞并發表意見次開始討論議案首議鄭介誠提出利用舊曆新年舉行短期宣講以補敎育之不及案李振亞附議并主張以平民千字課爲入手辦法進而欲再組織學校結果通過次由曹志功報告接洽治療所情形結果先徵求同鄉中之中西醫士擔任義務施診由本會印送免費劵先就各醫生原有診所辦理一面再募欵籌辦醫院次討論理事値星日期結果除總務科理事須逐日到會外其餘各科自由認定次汪禹丞提議本會會董汪瑞闓王太夫人定於夏曆正月十一日領帖本會除已致送奠禮外并主張推舉代表届時前往致祭結果推定余魯卿等十五人爲代表次胡蒂之報告祁門同鄉會開會調查祁門瓷土銷售上海情形議畢散會 
[安徽同鄉會評議會紀]  
　　安徽旅滬同鄉於今日下午三時開春季第一次評議會簽到者四十餘人評議長張之宸主席許伯龍臨時提議會員梅夢華向本會請願未及書面提出請諮詢衆意衆請梅會員到塲報告梅報告謂皖籍何議員代表某方赴津内有隠衷請同鄉注意云會衆僉主俟其正式提出後再行討論次研究辦事細則報告會務及報告函件畢後即散會 
[徐州同鄉會開會紀]  
　　徐州八邑旅滬同鄉會昨日下午二時假法租界霞飛路尙賢堂開成立大會到者四百餘人公推馬耀先主席投票結果馬耀先一三五票姬覺彌一○五票曹有爲五四票陸又臣三四票朱霞九三四票黃武軍二九票朱爲臣一八票潘松林一六票劉雲釗一六票以上九人均被選爲董事 
[南市兩路商聯會常會紀]  
　　本埠南車站黃家闕兩路商聯會昨日下午七時開常會到者十九人戎寳璋主席議案如下（一）修造馬路陰溝之濫泥阻道案王奎元謂前曾函致工巡捐局飭工搬運若再延緩一經天雨滴水莫通勢必變成淵海殊屬堪虞公决如本禮拜内不來搬運再行函懇通過（二）日報牌報紙屢被扯毁案公决函致第二署第二分駐所請飭該處崗警保護（三）新會員月費案間有未繳納者公决通過以陰曆正月份爲限一律繳齊衆皆贊成議畢散會 
[惠工儲蓄債權團常會紀]  
　　致薛邁羅函 
　　惠工儲蓄債權團於昨日下午二時開星期常會　理璋主席先由公堂旁聽代表丁姓報告報告畢經衆决定再致函理賬員詳詢還期旋即散會 
　　「致薛邁羅函」逕啓者奉復書承示清理惠工情形至詳且　羣衆莫不感佩貴理賬員辦事公正廉明惟所云遲延由於公堂故敝代表包仁律師前日當堂請還欵沐領事諭可向貴理賬員接洽是敝處數百勞工生命皆惟尊處是賴緣年關在即多非此欵不生也幸現在該行股東已無問題盛毓常資任亦奉判决貴理賬員自可强制執行蓋按照公堂判例凡未經註册之公司皆作合夥營業由存在股東擔負完全責任惠工銀行旣未在部註册自非合法公司當然爲李盛少數人之合夥營業其他無從傳案之股東亦由此數人化名無疑證之該行董事姬覺彌陳公哲等皆藉李之股票取得董事資格故貴理賬員不承認爲股東然則一般化名股東亦當照例否認不能因此濡滯本案進行明甚旣奉領諭向尊處接洽敢乞示明辦法以慰羣衆屬望雖此番判决盛氏股東資格有賴於貴代表一言仍乞始終執法不撓毋使若輩以不了了之再諸文綺案判詞未見宣布亦乞示明爲荷此致薛邁羅理賬員公鑒上海工商友誼會 
[公共捕房通緝殺人俄犯]  
　　閘北境内於本月七號晚發生俄人刃斃俄婦一案兇手許理博夫脫逃未獲昨由公共租界總巡捕房刑事稽查處發出通緝文告一道錄下爲緝拿事照得意搿費許理博夫一名俄國人現年二十五歲前住俄國敎堂爲因於西曆一千九百二十四年正月七號下午七時俄婦尤其義柯立克在北河南路界外三十四號門牌被人用刀在頸項戮斃一案有關爲此合行通緝仰諸色人等一體協緝特示 
[上海乞丐習藝所消息]  
　　籌備行將就緖陰曆明春成立 
　　本埠乞丐習藝所爲故淞滬警察廳長徐輔洲·與本埠各熱心慈善者所發起設籌備處於盧家灣南斜土路靜善堂公所内始創於今已將數月而一切手續亦將就緖該會暫定基金五千元俟成效昭著再行募捐擴充預定先行收容年在十五歲以上三十五歲以下身無病痛嗜好者三十人延請工師分製盒·打繩兩科並擬每日於工作之外加兩小時敎以讀　·識字·算術·簿記·等普通科目以期造成有用之材現該處於基金方面業已籌有半數明春將在靜善堂前空地搭萬廠屋一方另訂招丐章程收容乞丐先行試辦如成績優良營業發達則該廠屋對面尙有空地一方業經徐故廠長生前接洽妥貼亦可供擴充之用昨日該籌備處於午後三時許開會對於簡章草案有所修正並於職員職務分配等事亦有所集議大致在陰曆明年正月下旬即可正式成立云 
[老犯凌虐新犯之結果]  
　　加等處治 
　　上海地方廳看守所押犯王鶴年遭同號六號押舍各犯敲詐　遂强剝皮袍質洋瓜分事爲車檢察長訪悉將各犯提案訊明訴審究辦在案茲悉此案已奉車廳長詳報高等檢察廳而高檢長周君以押犯敲詐最爲可惡且與法庭名譽有礙况此風早經禁止革除乃於前日令飭地方廳將各犯按名加等處治一而着楊宣猷兼所長將押所内容加意整頓云 
[續獲窩藏盜匪三人]  
　　併得手槍一桿子彈三粒 
　　西門外西林路二十七號門牌窩藏匪類爲淞滬警察廳得悉飭探往搜當獲手槍一桿子彈並鐵斧一柄又緝獲匪徒楊阿三·周金生·二名解究等情已誌昨報茲悉該屋内匿居匪徒爲數甚多且均係路刦之犯因在租界犯案纍纍緝捕嚴厲是以潛伏彼處昨由警廳偵探馬良才等又報由二區警署派警會同續往該屋内搜查又在灶鍋下搜出手槍一桿子彈三粒並又續獲嫌疑人計根全·王生林·李徐氏·等三名案關私藏軍械亟應澈究爰即一併拘解二區警署由杜署長略訊一過遂於昨日轉解淞滬警廳併案嚴訊核辦云 
[青年服務團徵求會紀]  
　　本埠青年服務團自上月舉行徵求會後加入者甚爲踴躍昨晚又假美倫里商聯會内舉行繼徵求大會簽到者有隊長·隊員等二十餘人首由唐崇晏主席報告開會宗旨並各隊長繼續報告分數後由主席對於徵略有勉勵并討論會務進行議畢散會 
[普濟慈善會昨開成立會]  
　　芝罘路鼎餘里普濟慈善會昨日下午四時假北京路功德林開成立大會來賓甚衆陳安伯·魯指南·舒雄華演說繼由戚荇芳報告會中籌備善舉情形散會已五時云 
[寗滬帮肉業建築公所]  
　　本埠寗·滬·兩帮肉莊同業近在美租界岳州路購地建築公所及宰猪作工程由江裕記營造廠承包共計工料銀一萬九千兩昨日（十三）上午十時舉行開工禮首由建築主任張寳坤舉鋤動工繼由董事楊維有·范德裕·戎乾初·等先後演說大致謂將來公所成立便利同業實非淺鮮云云禮成攝影散會聞該工程訂於明年端午節前後竣工云 
[汽車肇禍三則]  
　　某號汽車於昨日下午七時許駛經大世界前面撞倒行人包　逹碾斷右腿骨由大自鳴鐘法捕房九十號華捕送往仁濟醫院醫治一面將汽車拘入捕房請究又昨十二時寗波人方仁富在河南路行走被汽車撞倒碾斷右足小腿骨由老巡捕房四百三十六號華捕押令汽車載送仁濟醫院醫治旋即帶該汽車夫王金生入捕房稟候捕頭發落又有寗波人方某昨日下午五時一刻行經南京路被有利公司一千四百九十一號汽車撞倒碾斷右脚骨并傷頭部由總巡捕房五百六十三號印捕將汽車扣留扶受傷人入汽車送往仁濟醫院醫治一面將汽車夫湯根福拘入捕房請究 
[代買股款案之覆訊]  
　　邱伯英前被某交易所德和號經紀人袁秋煒在法公堂控邱不理代買股欵等情奉判被告中敗訴茲因邱不服判决提出理由延請博勒律師代表投廨請求覆訊現經中西讞員核准於昨日傳訊先由邱伯英代表博勒律師聲稱邱伯英前與德和號經紀人袁秋煒賣買股票均有摺子爲憑前據袁秋煒控告邱伯英不理代買七百股股票之虧蝕洋銀而雙方交易均憑摺子今查摺子上並無有此七百股字樣故此數當事人難以承認况袁秋煒代表律師開來之賬目與摺子内相符足見無七百股之可言袁秋煒前次呈案之清單完全揑造現今邱伯英得來眞清單據數紙求請堂上明察撤消原斷等語袁秋煒由雷聲布律師代辯稱覆訊原告所呈之清單從何得來應請堂上着令交出其人云云詰之邱伯英供此項清單實係袁秋煒賬房郭仲康因念商人敗訴貧苦故此給吾儘可傳案質證聶讞員商之法總領事韋君判各退云聽候傳郭到案證明再核 
[地皮案協傳地保訊核]  
　　英商楊子保險公司向新閘路永昌煤號吳吉昌購買地皮付過價銀二千八百兩詎吳竟不將地交割該公司乃向之交涉據吳稱係二十七何七圖地保諸禮泉又名吳文孚從中作梗欲吳將所得地價與其均分吳因不允該地保遂拒絶於賣契上蓋戳現該公司延律師具狀公共公廨控吳吉昌售地不交等情公廨據禀准爲致函法租界會審公廨請爲協傳該圖地保諸禮泉到案訊核 
[浦東嚴家橋火警]  
　　浦東嚴家橋北首孫家宅鄉民孫坤生家於前晚十二時忽然失愼焚去平房二間事後經三區三分駐所宋警佐得悉飭將孫帶署研訊起火情形核辦 
[仲季銓服毒自盡]  
　　老靶子路一百七十三號門牌販賣水菓之仲季銓昨日上午不知何故服毒及由家人察覺報告虹口捕房派捕車送同仁醫院醫治及抵院已氣絶斃命由捕房將屍車送騐尸所候騐 
[冒血倒斃案之控究]  
　　爲玉器生理之蘇州人陳阿四行至滬城曹家祠堂門前冒血倒斃由地甲報請法庭派員騐明棺殮在案前日忽有陳榮芳者自稱爲死者之胞姪此次伊督陳阿四遭同業中之敗類混名穿山甲韓慶·及玉器阿金等拆梢不遂於是晚將伊叔阿四軋到劉公祠前一再兇毆以致阿四受傷吐血斃命當經伊之親戚令其協同地甲投報法庭稟求伸雪云 
[調車夫被機車碾傷]  
　　昨日（十三）滬寗路江邊車站調車夫施某乘坐機車在車塲調車經過灣曲軌道時偶不留意致腿部被機車碾傷旋由站長送往下關鐵路鹥院醫治 
[撈獲洋夾子之報告中]  
　　昨有網船户蔡再興赴水巡捕房報稱今晨在浦江四五兩號浮洞旁撈獲洋夾子六件送請招領等情奉諭候失主認領午後又有網船户吕扣子赴捕房報稱亦撈得此項洋夾子四件現因潮水湧急不能送案深恐發生枝節故來案請核奪等情奉諭着速送前來以便招領 
[供認圖拐女孩]  
　　鹽城人趙義才住閘北善路并豆腐店有四歳女名翠花前日被如　婦黃黃氏拐抱而逸爲鄰居孫大毛瞥見將該氏扭住由趙鳴警拘入四區控訴前情開稱女項所載之銀圈已被竊去併請究辦經劉署長質訊之下被告承認圖拐不認行竊奉判轉解司法科核辦 
[妻子失縱之控究]  
　　寳山人高阿金住太陽廟前日扭素識之黃王氏至四區控稱民妻王氏時常與黃出外游玩上月初五又住宿黃家翌日即不知去向顯被串逃請究經劉署長質訊之下判解司法科核辦 
[搜獲違禁物品]  
　　直隷人富瑞華住愛多亞路一千四百七十八號門牌其家内藏有違禁物品前日由總巡捕房車務總巡史賓材斐爾氏率同西副捕頭漢密斯其華捕王長生等密往搜查抄獲槍彈三粒與鴉片烟具等物連富一併拘入新閘捕房收押候解公共廨訊究 
[緝獲攫飾關係人]  
　　羅阿毛（即王阿毛）於本月六號糾黨持械在平望街三德里搶刦婦人金洪氏値洋一百十元之金鐲一隻逃逸嗣由老閘捕房包探王德標與三十五號西探將羅緝獲搜出實彈手槍一支解經公共公廨押候訊究在案該中西包探偵悉羅之同黨紹與人王阿六匿跡於浙江路三百二十一號門牌因於前日寗往將王逮捕旋又在法租界緝獲蘇州人　阿　亦與此案有關均經捕頭詰問一一過飭令收押候詳細查明併案解請公廨訊辦 
[私設烟榻罰鍰]  
　　法捕房探自李榮卿唐雲卿偵得居民陳劉氏邇將房屋租與陳鳳山曹阿海李阿六等私設烟榻容人在内吸食洋烟有違禁令爰於前日稟明西探同至該處抄出烟槍數十枝帶入捕房諭令劉氏等交保昨日傳至法公堂請究詰之被告供認私賣燈吃不諱中西官判陳等三人各罰洋四十五元二房東劉氏罰洋七十元充公以儆烟具沒收 
[逃妾判解汕頭訊辦]  
　　郭華堂前延普萊律師代表投法公堂控妾郭薛氏捲欵潛逃等情一案奉判候下堂諭飭遵在案茲經中西讞員商明堂諭判曰此案經本公堂訊得被告告薛氏在原籍汕頭時行竊原告大婦之飾物以養疴爲由偕同原告中來滬同居芝蘭坊乘原告回藉之隙私行遷至英界觀盛里足見薛氏早有蓄存私逃之意無疑准由本公堂備文派探將薛氏送至汕頭檢察廳歸案訊辦所有川資歸原告負擔 
[婦人賣烟之解究]  
　　婦人王萬氏在虹口華德路一千三百六十三號門牌屋内開設燕子窠供人開燈吸烟被匯山捕房華副捕頭鮑永順訪悉親自偕同華探沈禹舟前往搜獲烟具當將氏拘入捕房轉送公廨管押候解堂請究 
要件 
[江蘇省取締搬運靈柩規則]  
　　第一條凡搬運靈柩者依本規則之規定須領該管警察廳局所護照方准起運如無護照私自搬運者一經查覺即行扣留前項護照應呈報停柩地之本管警察署所轉請警察廳局所核發或逕呈警察廳局所核發第二條呈報應備舉左列各欵一呈報人姓名年歲籍貫職業住址二運柩人姓名年歲籍貫職業住址（如呈報運柩係一人時但須聲明不必重列）以上二欵應註明爲死者之親屬或關係人三死者姓名年歲籍貫職業四致死病症或他種原因五死亡年月日六死亡時呈報官署及日期七停柩處所（即起運地點）八起運日期九運柩經過地名十運到地點第三條請領運柩護照者須於呈報時取具本管警區舖户蓋有圖記之保結同時送請查核但在各官署現任職務者得上各該官署用公函保證第四條請領運柩護照須於起運日期之半月前呈報第五條各警區署所收受呈報時應先將第二條各欵及具保舖户切實查明後再爲轉報其警廳局所直接收受呈報時應令該管署所爲同樣之查明第六條運柩時應將所領護照隨身携帶以備沿途經過地方官署關卡查騐放行第七條運柩到目的後須將護照呈由警察廳局所或該管署所加蓋印記或註明某處廳署局所騐訖字樣交由承領護照人自行繳回原發護照之廳局所註銷第八條發給護照時酌量路程遠近於護照内用大寫數目字標明繳銷限期並註明逾期無效第九條前條限期已過承領護照人仍未將護照繳回者由原發護照之廳局所向承領人或保人限期追繳第十條追繳限期由警察廳局所酌定若逾追繳期限仍不繳回者應處承領護照人以五元以下一元以上之罰金承領護照人住居不在該管境内者由保人負担之如該項護照發生特别事故時保人應負完全責任第十一條運柩人如有借照影射夾帶違禁物品或偷漏稅捐者除按照律例罰辦外保人亦應負責第十二條請領之護照應貼印花一元並繳照費小洋一角第十三條本規則由警務處擬訂自呈奉省長核准之日通令施行現已奉省長訓令照准 
公布欄 
[江蘇高等審判廳]  
　　民庭判决王竹亭等與盛龍記因賠償涉訟不服第一審判决上訴一案（判决主文）上訴及附帶上訴均駁斥第二審訟費由上訴人負擔陳景榮與陳景壽因贖屋涉訟不服第二審判决上訴一案（判决主文）上訴駁斥第三審訟費由上訴人負擔陳德餘與石仲銘因基地涉訟抗告一案（裁决主文）抗告駁斥抗告費用由抗告人負擔包萬春等與施小元即包長元因遺產訟上訴一案（判决主文）原判除關於包萬春包萬元均立爲包　龍嗣子之部分外　　包成龍之全部遺產應由包萬春包萬元與施小元三股均分施小元之附帶上訴駁斥訟費由包萬春包萬元施小元各負擔三分之一孫鑄與楊幹西等因墳田涉訟上訴一案（判决主文）本件上訴駁斥第二審訟　由上訴人負擔 
　　刑庭判决葉忠　販賣收藏鴉片烟聲請易科一案（裁决主文）本件聲請駁斥鄒紹良因輕微傷害上訴一案（判决主文）原當諭撤銷　紹良輕微傷害王家萬之所爲處拘投五日未决覊押日數准以二日折抵拘役一日訴訟費用由鄒紹良負擔徐觀官等因誘姦　判一案（判决主文）　判撤銷徐觀官徐桂蓮均不受理朱志慶等因　利略誘罪覆判一案（裁决主文）本案發回青浦縣知事公署覆審錢訓桃等因輕微傷害罪覆判一案（判决主文）本案初判核准李羊小因竊盜覆判一案（判决主文）本案初判核准王阿順因販賣及施打嗎啡覆判一案（判决主文）初判撤銷王阿順販賣嗎啡之所爲處五等有期徒刑五月併科罰金一百二十元自己施行打嗎啡之所爲處五等有期徒刑二月執行徒刑六月罰金如無資力完納　以一元折算一日易以監禁嗎啡蔴粉各一包沒收之訴訟費由王阿順負擔 
　　批示吳宗美一件呈爲給領證物由狀悉本案經本廳准予撤回抗告已將全案卷證發還寳山縣公署仰該民逕向原縣具領可此批趙　臣狀爲縣署批　命令違反事實抵觸法例故意延宕請督促由狀及抄件均悉候檢發副狀令行該縣查明迅予依法辦結此批周尙憲等呈爲案經辯論終結延不宣判請再令縣速辦由呈悉候令催武停縣查明迅予依法辦理此批（以上一月十三號） 
[上海地方審判廳]  
　　布告爲布告减價拍賣事照得本廳執行洪介眉訴徐錫琳定銀一案業經將債務人徐錫琳所有後開不動產實施查封拍賣在案茲因開匭並無合格投標合再减價拍賣更定於一月十四日在本廳門首投標匭第七號投標一月十七日上午十一時開標凡商民人等欲買是項產業者應即如期開具姓名年齡籍費職業住址並聲明價額書具密函來廳投標届期依法開匭以所投標價最高者爲得標人該得標人應即繳納據價定銀五分之一餘欵限交產時一次繳足由本廳製給權利移轉證書交執管業倘逾期不繳足價金即以投標人中價格次高者遞補仍照前開程序辦理仰商民人等一體知照特此布告計開㈠不動產上邑二十九保頭圖四圖内孫永增户田二畝徐玉才户田一分五厘連民房三間趙玉海户田一畝四分徐聖咸户田一畝四分九厘六毫㈡最低價額銀洋一千四百七十二元五角正㈢執行書記官章濬源承發吏吕兆態㈣閱看筆錄之處所本廳　發吏辦公室㈤對該不動產有權利者應於布告地後七日内來廳聲明㈥利害關係人應於開禁標日期到塲中華民國十三年一月四日廳長沈錫慶 
　　批示一件陳煥齋聲明案已在外調解請求銷案并將尹阿五開釋由狀悉廳准銷案尹阿五候即開番釋此批一件黃瑋生具交契據并請領價洋由狀悉候傳案訊奪官草契及推收證各一紙暫存此批一件張阿發聲請執行由狀悉已傳追矣此批一件丁乾瑋具繳勘驗費由狀悉繳洋三元存此批一件劉德元即劉德袁具交銀洋由狀悉交洋六十三元存候給領此批一件孫廣寳具領銀洋由狀悉　於本月九日上午十時來廳繳證具領此批一件根阿興聲請執行由狀悉候依法執行此批一件章恩容即章恩谷具交銀洋由狀悉交洋四十八元存候給領尙短交訟費洋七元五角仰迅即交楚毋延此批一件楊楚　聲請銷案由狀悉應准銷案此批一件魏　棠聲請執行由狀悉查本案已執行完畢仰即具狀請領可也此批一件潘培德請領銀洋由狀悉仰於本月九日上午十時持證來聽具領此批一件聞六笙聲請執行由狀悉候傳訊核奪此批一件李順寳請領看管費用由狀悉仰於本月九日上午十時持證來廳具領此批一件劉廷貴具領銀洋由狀悉准於本月九日上午十時來廳繳證具領此批一件卞永記具交銀洋由狀悉交洋二十元存候給領此批一件王庭顯聲明發還動產照單點收無訛由據狀已悉此批一件許晋甫聲明案已和解由狀悉候傳訊核辦此批一件唐道華聲請强制執行由狀悉仰該民迅即查明債務人所有財產呈候核辦此批一件潘子林具交銀洋由狀悉據交大洋十三元小洋二角存候給領此批一件黄開裕聲請執行由狀悉候續傳訊追此批以上一月五日 
　　刑庭主文一件判决莊小成鴉片烟一案（主文）莊小成吸食鴉片烟之所爲處罰金六元如無力完納准易監禁烟土六錢烟泡一錢五分沒收一件判决奚金生陸金生等鴉片烟一案（主文）奚金生吸食鴉片烟之所爲處罰金二十元如無力完納准易監禁陸金生吸食鴉片烟之所爲處罰金八元如無力完納准易監禁烟具等件沒收一件判决錢福容等鴉片烟一案（主文）錢福容開設館舍供人吸食鴉片烟之所爲處拘役二十日併科罰金三十元吸食鴉片烟之所爲處罰金二十元應執行四十元拘役二十四未决覊押日數准予折抵如無力完納准易監禁沈子成杜壽貴李阿康聶世亮吸食鴉片煙之所爲處罰金二十元如無力完納准易監禁未决覊押日數准予折抵烟具等件沒收一件判决周孫氏鴉片烟一案（主文）周孫氏帮助吸食鴉片烟之所爲處罰金五元如無力完納准易監禁烟具等件沒收以上一月五日 
[上海地方檢察廳]  
　　批示陳雲衢狀悉解某如有　端詐財情事俟事實發生時再行報警帶廳核辦毋庸事前多凟所請不准此批吳省三委任狀悉該案尙在偵查中毋委任律師之必要所請應毋庸議此批張陳氏狀悉候調卷核辦此批陸繼根狀悉所訴如果屬實何不扭警解案仰即提出確實證據可也此批孟王氏查官廳越界捕人不　刑事範圍仰自向該水巡捕房聲訴所請碍　照准此批唐根生狀悉所訴係經界紏葛仰赴同級審判廳請求核辦此批張龍泉狀悉候傳訊辦此批王小慶狀悉業經批示在案毋庸多凟此批顧銀記狀悉業已派調查清楚矣仰即知照此批陳六山狀悉案經飭警嚴寗查緝矣此批陳彤士狀悉案已調卷核辦仰於三月内自行來廳候訊此批馬志熊等狀悉仰候傳訊核辦此批王增三狀悉所訴是否屬實仰候傳訊核辦此批以上一月八日 
 
 

Page 16

 
 
第一萬八千二百七十九號;中華民國十三年 西曆一千九百二十四年一月十四號
星期一 * *   
 
 

Page 17

 
 
第一萬八千二百七十九號;中華民國十三年 西曆一千九百二十四年一月十四號
星期一 * *本埠新聞三 
[淞滬銀行之籌備]  
　　淞滬工業儲蓄銀行去歲十月一日籌備處成立現收得原定股本五十萬元四分之一計洋十二萬五千元分存於本埠東陸銀行·裕大錢莊·及吳淞福裕錢莊等處照章先行開辦將於二十日以前舉行創立會選舉董事監察並推定經協理各科主任等職員該銀行總行設在吳淞鎭大街刻已興工建築洋式行屋約三月間開幕云 
[質興申號磁器廉價]  
　　北四川路質興申號開設有年設莊於江西景德鎭運售各種磁器·及花瓶玩具等頗爲完備茲因存貨甚多自十二月初一起特舉行廉價一月往購者頗爲踴躍云 
[大中樓發行粤菜]  
　　浙江路偷鷄橋·大中樓廣東菜館於舊曆十二月初九日起一週紀念大廉價中外時點·蜜饑糖果·臘腸臘鴨及酒俱有樓上中西筵席·宵夜·和菜·爐菜·價均廉云 
[中西製售牛痘苗]  
　　四馬路中西大藥房約定香港名廠製一種本牌牛痘苗存心濟世非圖博利故定價極廉以便普及云 
[葉樹德堂廣製補膏]  
　　石路四馬路南首·葉樹德堂藥號開設已六十餘年所製之百補膏汁近日外埠購服者頗多定價每大瓶一元小瓶六角大瓶每打十元小瓶每打六元云 
[新式汽油燈之運售]  
　　五馬路正豐街·日日昇方甡記近向德國運到各式汽油燈大廉價二星期現已告滿云 
[大衣雨衣廉售多種]  
　　永安公司二樓西衣部自運大帮全毛大衣製成各種男女最時式大衣均甚優美現大减價照碼八折橡皮雨衣每件由十五元至卅九元五角新式女妝披肩更廉云 
[德國運來蜜蠟烟嘴]  
　　南京路中德商店·新到德國名廠所出蜜蠟香烟嘴一種顏色透明每只原價九角現因廉價期内削本對折出售每只四角五分到貨不多云 
[出版界消息]  
　　四川路一號上海證劵物品交易所内一部份辦事人合辦青聲旬刋出版已歷十八期内容漸見精美銷數日增現該館編輯改聘式霞軒主充任此次出版之新年號内容尤美並另設藝林一欄專刋文藝作品云 
　　工商友誼會總部爲徵求全國各種新出版或已出版書報昨特發出徵求文云 
[卡爾登今晚映「俠盜羅賓漢」]  
　　譯有單行本華文說明書···附印銅版畫廿餘幅 
　　卡爾登影戲院今晚起開映全球著名歷史影片「俠盜羅賓漢」主濱者爲電影明星范朋克此片計長十一本可演三小時内中情節雖拾取說部但多根據正史故該院特刋印一種單行本亦名「俠盜羅賓漢」由王鈍根書眉以布紋湖色紙爲封面用鋅版畫套以四色精美無比富有美術思想内中材料除將原文羅賓漢傳譯成華文外又搜羅十二世紀時之種種考證凡劇内之背景演員之衣著等亦皆盡情說明且以彩色精印銅版畫二十餘幅全書紙張皆以上等堅厚之銅版紙印成裝訂成册在此片開映時先印五千册每册定價五角往該院觀劇者減收小洋四角云 
[「俠盜羅賓漢」之内容]  
　　陶格拉斯范朋克ＤｏｕｇｌａｓＦａｏｒｂａｎｋｓ爲美國影界最著之明星時人稱之四大電影家之一即葛雷非士（導演家）曼麗畢克福女伶（即范朋克之妻）卓别靈等是也我國简其名字稱之曰范朋克其所演之影片曾在滬映過者而最能使人久念不忘者推「三劍客」一片今晚卡爾登影戲院開映之「俠盜羅賓漢」"ＲｏｂｉｎＨｏｏｆ"爲范明克最近之傑作亦一九二十年美國影片中之傑出者當此片未來滬前之八月已風聞此片將來滬開映之說前日（十二日）上午十時記者應卡爾登戲院之請往觀試映此片前後共十一本可映三小時之久劇中之佈景與演員之衣著等悉倣英國十二世紀時代之式樣奢靡宏壯可至極點雖歷史影片在滬映過者亦已數見但總不能與此片頡頏其情節係根據名著作家愛爾登湯姆斯ＥｌｔｏｎＴｈｏｍａｓ所著之小說名「羅賓漢」而穿挿表情則尤勝范朋克在此劇中飾恒丁丹伯爵（即羅賓漢）英俊俠義之氣彷佛我國之古英雄故觀「俠盜羅賓漢」影片其味與讀水滸同凡羅賓漢之一舉一動都能使觀者於不知不覺中發生一種「亂世出英雄英雄若此人」之意念况此劇之材料芟取正史其描冩貪官霸權武人橫行之種種情形酷似現在之我國所異者我國尚乏若羅賓漢其人也茲將其劇情先略誌於下俾閱者有所參考 
　　英國十二世紀時國王曰李查生性好武秉公無私常以視鬭武爲樂王勇猛過人嘗與猛獅捕探手入獅口搜其心而死之故世人皆稱之曰獅心王一日王在宫門前觀武與賽者爲恒丁丹伯爵與約翰親王屬下之大將基士朋未賽前基頗藐視恒丁丹但猶恐墮馬因暗將皮帶緊縛馬上顧未及三合仍爲恒丁丹鎗挑下馬由此基士朋含恨入骨李查王見羅賓漢勝深嘉賀之且爲之選宫女馬林爲其加榮冠但恒丁丹素憚婦女以王命不可違乃勉允之後爲衆女所圍恒丁丹益窘繼乘隙躍入河中因得脫身是晚李查王又設宴賀之並請恒丁丹自擇女侣恒笑頷之卒無中意時馬林適爲親王約翰所窘馬林警呼救聲聞恒丁丹恒乃尋聲往救於是約翰親王亦成恒丁丹之仇人矣（待續）（柔） 
[「蓮花落」之新評（二）]  
　　　鴇之祇貪錢鈔演來亦甚入神一與一動使人觀之且笑且憤亞仙旣去鴇得千五百元即云得此可改圖别業此語殊佳妙可使觀者知其使人且笑且憤之舉動純粹爲生活之關係非樂而爲此也葛奶奶疏財仗義舉止大方酷似大家之婦而於勸亞仙一段中爲亞仙理鬢撫摩惋惜極肖義母之神情與之龜鴇一比較更覺可鄙矣 
　　兩丐之表情亦佳救元和者處處可見其俠氣駝者則反是語語不離各人自掃門前雪之精神迨見元和唱曲時則又欣喜欲狂一若得一奇寳者其卑鄙情形令人髮指 
　　鄭父於毆子一段演來覺太露做作態蓋渠初見元各落皖之狀理應先作驚異之態似不可即以毆駡一若未見元和時已知其狀者迨旣毆斃元和亦應稍有後悔之神氣以顯出父子之情此種處所演者當未體貼到元和旣被毆斃衆應異常慌張以表出人命案之重大而是片則諸人皆處之泰然此實一個大漏洞且死後亦斷無即移而棄之野之理不知何疏忽若是惟鄭父於見其媳羞澀之態忽然勉强一笑露出坐又不是立又不是之神氣亦甚佳妙 
　　鄭母聞子墮落忽然老淚縱横　闻之神情盡露迨聞之大學畢業則又喜形於色老懷之慰神情亦復盡露慈母愛子之情異於父者於此等處可以見之而子之賢不肖貽父母之憂樂亦可於此等處見之 
　　樂道德於妓院中之舉動極不自然然而妙極蓋純粹一種爲良心與環境奮鬭之舉動也惟道德旣至函鄭父於於鄭父即來滬於理鄭父旣來滬必當與道德一面可以道德離旅館後直至元和畢業時始出現中間未曾一見此層似亦疏忽處再元和之榻在道德之榻之右則元和之箱似不應置於道德之榻下此雖小問題似亦不可忽也 
　　亞仙之婢尙稱活潑惟此婢苟能露俠義氣或刻薄態則元和亞仙與龜鴇等之神氣經其一襯當更見生動然此非重要角色我人亦無庸苛責之也 
我對是劇演員之論斷大率如是是片雖有小疵然　對之殊滿意蓋此片主旨在戒人冶游而勸人勸學與我人之敎訓甚佳且佈景光線亦甚美備而明晰未始非我國影戲界之好現象也惟余尙有一言欲爲諸君告則曰妓而如亞仙之有義俠氣者百不可得一也非妓者盡若是也讀者幸勿謂於風塵中方可得知己而自墮情網去嘗地獄生涯之滋味則幸甚矣（一畝）（完） 
 
 

Page 18

 
 
第一萬八千二百七十九號;中華民國十三年 西曆一千九百二十四年一月十四號
星期一 * *[各電影院又換新片]  
　　本星期中各大戲院仍競映新片卡爾登戲院在其新說明書中登載不久即將開映之「俠盜羅賓漢」今日可見諸實行維多利亞亦有久爲人欽仰之寳蓮女伶主演之劇出映孔雀影片公司新到之大批名片本星期中當可見一二明星新片「孤兒救祖記」開映以來幾遍及本埠各戲院下星期中即須運往外埠商務之「俠義緣」本星期中仍未出映故各戲院中競映新片雖烈究仍以西片爲主中國自製影片終不能敵之也茲彙誌本週間各戲院之新片如下 
　　上海大戲院虬江路上海大戲院自今夜起開映「賣假藥」"ＯｎｅＡＭｉｎｕｅ"爲名伶麥克林（ＤｏｕｇｌａｇＭａｃｌｅａｎ）主演一極佳之滑稽愛情片拍拉蒙公司之出品星期四起換演「疑婦」"ＦｏｏＷｉｓｅＷｉｖｅｓ"爲温特沙（ＣｌａｉｒｅＷｉｎｄｓｏｒ）主演其中演員所御之服裝皆新奇可觀情節亦極佳預料愛新裝東之婦女必以先覩爲快矣 
　　夏令配克靜案寺夏令配克戲院今明兩晚開映却理斯萊主演之「金錢熱」"ＲｅｄＨｏｔＤａｌｌａｒｓ"影片却理所演之劇類多於愛情之中略帶滑稽風味此片亦然初飾鐵廠小工一種工人態度維妙維肖後爲一富人之子與一美麗之女子結婚得良好之結果全片共五本其中尤以舍身救主一幕最爲可觀云 
　　愛普廬北四川路愛普廬影戲院今明二日仍演滑稽家羅克主演之「何事顧慮」"ＷｈｙＷｏｒｒｙ"星期三起换演"ＣａｎＡＷｏｍａｎＬｌｖｅＴｗｉｃｅｐ"爲克蘭登（ＥｔｈｅｌＣｌａｙｔｃｎ）女伶主演之一愛情名片云 
　　維多利亞海寗路維多利亞戲院自今日起至星期三止開映"ＦａｄｅｄＦｌｏｗｅｒ"星期四起換演"ＢａｙｏｎｄＰｒｉｃｅ爲電影名女伶寳蓮所主領寳蓮女伶之劇年來在本埠開映者殊少故預料届時必有一番盛况也 
　　申江六馬路申江大戲院自開映「富人之妻」以來頗能賣座故今明兩晚仍繼續開映以後換演之新片一時尙未確定自孔雀影片公司新運來滬之片中將有多片在該院開映云 
　　滬江本埠開映長片之戲院年來頗少要以佳片難得或過於荒謬或過於胡鬧觀者目爲之眩武昌路滬江大戲院對於此層頗費研究故在該院開映之長片皆力去此弊者聞最近該院又購得長片一部英文名爲"ＳｏｃｉａｌＢｕｃｃａｎｅｒ"該院譯爲俠義鴛鴦已定於今日起開映初二兩集星期四續映三四兩集聞全片共十集預計二星期半之中即可映全云 
　　新愛倫海寗路新愛倫戲院今夜起續映偵探長片「馬大王」第十五十六兩集並加演笑片四本云 
　　法國法租界三洋涇橋法國大戲院自今夜起繼續映偵探長片「救國英雄」第十三十四二集外並特聘民心新劇社全體演員扮演新劇云 
　　通俗南市通俗影戲社自今夜起續映「鐵路潮」第十三十四二集共四本並加演笑片及新聞等片星期三起喚演「印度大盜」第五六兩集云 
　　恩派亞霞飛路恩派亞大戲院自今晚起開映滑稽家卓别麟氏主演之「眞假情人」「怪醫院」「當舗愚夫人」等共六本皆該氏得意之作聞該院將連映四夜云 
　　閘北新閘北橋閘北影戲院今日日夜開演商務書館攝製之「孝婦羹」全片共十本一次演完云 
　　中國梧州路中國大戲院今夜起續映「救國英雄」第九十兩集及「命線」六本卓别麟滑稽三本禮拜五起換映明星影片公司新攝之「孤兒救祖記」該片自在各戲院開映後觀者皆認爲中國影片中之傑作聞該院將連映三日三夜云 
[學務叢載]  
　　震旦大學同學之會議震旦大學同學會於六號成立已誌本報本星期六午後開職員會議議决各事如下㈠分任職務上次舉出職員除會長胡文耀·副會長宋國賓外其餘職員五人職務未定此次乃由會長指定陸翔爲中文書記顧守熙爲西文書記潘肇邦爲會計何尙平張欽如爲幹事㈡印通告寄各會員報告成立會選舉結果㈢調查畢業生近狀就母校方面探悉住址通函諮詢㈣函約各地調查員（北京隴海法國比國等處）俾徵求會員得以詳盡㈤函推現任校長及敎務長爲名譽正副會長馬相伯·張季直諸君爲名譽會董㈥修改章程字句㈦决定下次會議日期及聚餐事 
　　中華工業校重加整頓新閘路中華工業專門學校開辦之初曾經報部立案迄今已届十年而畢業生之服務社會及考入各國大學者頗不乏人成績頗有可觀近聞自朱君友仁接辦後鑑於時勢需要今昔不同故將舊日課程重加改訂添聘敎職員擴充學額校舍校具等物亦粉刷一新使内容外表均臻完善云 
　　中西女塾之注重國學憶定盤路中西女塾成績優良早著聲社會　來對於國文方面亟謀整頓曾於署後按新制編制初中·高中後期小學·及特别班分級敎授氣象一新該校國文敎員張履平·王侃如等頗爲熱心從事近又由學生自動組織國文文藝會以爲課後研究觀摩之資并不時延請對於國學富有研究者如約翰國文科長孟憲承·旣約大敎授何仲英等均曾親臨該校演講昨日該校國文文藝會表演成績如歌誦·詩詞·文章·演講辯論·國樂·及藝術表演等斐然可觀云 
　　文生氏之寒假同樂會文生氏高等英文學校學生組有英語勵進會開會時除會員外請校長及來賓用英語演講上星期該會發起寒假同樂會除演說之外有餘興數種皆富興趣又該校本學期學員中之考入郵局者有黃洵範陳炳奎等數人云 
　　二中同學會徵大會東吳大學第二中學校同學會自民立以來各項事務之進行頗見精神新舊同學之加入該會者已達二百餘人昨日該會職員於下午二時召集會議由徐逸主席周世勳紀錄首先討論徵求方法由馬以鍾陳恩德提議分隊徵求全體通過並擬并徵求大會時加入各種餘興後復討論會費及分隊問題五時散會云 
　　愛國女校將發行年刋海寗路天保里上海愛國女校自蔡孑民君創辦以來已十二載校友已逹三千以上在社會服務者頗著聲譽本年由該校校友會議决發行年刋當衆推定職員從事進行一切稿件現已齊集由卡德路中國印刷廠承印年内尙須出版内載二十二年來之成績刋印相片甚多並代登各界廣告云 
　　集美參觀國延期返厦厦門美女子師範學校甲組畢業生參觀團本擬昨晨返厦現因事延期云 
　　博才學校已開始招生鈕永建·徐守誥二君代創辦博才英華學校准定明春正月十六日開學已在北車站北山西路一號設立招考處開始招生連日索章報名者絡繹不絶該校除已聘定吳稚暉君爲英文敎授王子平君爲運動主任張定安·徐子安二君爲校醫外近又聘得東吳大學文學士謝知勁君爲英文敎員云 
　　高昌廟創辦淞南學校錢選青宋鏡清等因鑒高昌廳一帶人烟稠密户口日繁一般學齡兒童苦無相當求學之所乃籌資創辦淞南學校採取現行學制分高初二級並附設職業補習夜校使日間作業者晚上有補習機會現已租定砲廠後同慶里房屋爲校舍 
　　兩江女體師新遷校舍兩江女子體育師範學校已於今日遷入盧家灣（即吕班路二百號）此次賃茲巨厦係由李徵五·徐朗西·魏廷榮·任矜蘋·四君贊助所致該校校董董綬經等鑒於學校常年經費究不可少聞擬敦請車君顯承·羅君冠英·等組織基金委員會藉資發展而謀於此數年中自建校舍以固其基至下學期敎員方面昨又添聘殷芝齡博士授敎育學云 
兩江女子體育師範之新校舍 
[醫訊二則]  
　　粤商粤商醫院新　治譚沃泉之半身不遂現已能步履仍暫留院待診數天即出前月初十又治霍義興小孩年十一歲患邪風入筋得郭柏良凌鞠齡二醫生爲之診愈云 
　　惠愛專愛施診醫院昨得杭州廬督辦親題「胞與爲懷」四字北京中俄交涉王督辦題書「一視同仁」寄送該院本埠書畫家蕭嫺女士亦有墨寳送贈云 
[宗敎新聞]  
　　佛敎徒食臘八粥海寗路錫金公所内世界佛敎居士林於陰曆臘月八日（釋迦牟尼佛成道日）特備臘八粥供衆是日有信徒五百餘人咸就食焉席間有某大居士說食臘八粥之緣由并謂値此時局艱難羣不聊生之際吾人有煖衣飽食之餘當思羣衆凍餓之苦下午并由戒殺會放生不少冀挽浩刼菩　行願珠爲難得云耶敎徒行受洗禮美國聖公會幹事部部長蓋主敎及吳特博士赴日參觀二日人陞授主敎典禮後來華閱視敎會由漢口而至上海擇救主堂爲約集各堂敎士·敎友·唱詩班·合作禮拜之地已略誌前報昨晨（十三）十時郭主敎偕二閱視者乘汽車蒞救主堂聖彼得堂唱詩班亦着聖衣備　入座餘如天恩堂·諸聖堂·保羅堂·路加堂各有敎士敎友加入先有二人領受洗禮後經吳特博士講演郭世青君繙譯語多頌勉　經蓋主敎演講朱葆元博士譯述語語切實由救主堂唱詩班唱英文頌讚歌朱諳律君導之散會時各唱詩班舉行執旗大游行而散又聖約翰同學會上海部定於本月十五號晚七時聚於大東旅社蓋主敎吳博士亦將在座云 
[球戰歡聲]  
　　足球以共體育塲足球隊樂君組於昨日（十三日）午後一時至三時與徐匯公學足球隊在該塲比賽公證人爲南洋大學敎授李思廉氏結果爲一與零之比樂羣組獲勝三時至五時該塲共各組與英義勇隊比賽公證人仍爲李思廉結果爲一與零之比勝利屬共和組又上午十時至十二時博愛組與光華足球比賽結果一與零之比博愛組勝之云 
　　曹家渡商業足球於前日上午十一時與素負盛名之浦東藍烟囱校社足球隊作友誼之比賽雙方球員奮勇異當常至一時宣告中休戰結果爲四與一之比商業獲勝云 
　　足球與籃球第二師範附屬小校近來舉本師範學校各級球隊曁該校敎師等比賽各項球類屢獲勝利成績甚佳前日（星期四）復與本師範籃球隊在該校運動塲比賽籃球附校球員年齡雖小而傳球與擲籃頗見靈敏活潑故結果雖爲十四分與六分之比勝利歸附校昨日（星期六）午後三時復廳本埠萬竹小學校之招赴該校比賽小足球結果爲爲三與二之比勝利亦歸附屬云 
[昨日之菜市]  
　　昨日南北市小菜塲各菜價目如下 
北市南市北市南市鰕每斤四角四百八十文甲魚每兩二十文三十文青魚每洋三斤半三斤半黃魚每兩四十文三十五文　蟹每兩四十文四十文鯽魚每兩三十文三十文　魚每兩四十文五十文鴿子每只二角二角半牛肉每斤三角二角半小黃魚每兩二十五文二十五文猪肉每洋三斤半三斤半黃荳芽每斤八十文一百三十文草頭每斤一百文一百二十文菠菜每斤一百文一百廿文　菜每斤一百二十文八十文銅盆魚每兩四十文三十五文毛蚶每斤八十文一百文蟹每兩四十五文二十五文鴨蛋每只四十文三十五文羊肉每斤三角三角雞蛋每只四十文三十文雄雞每斤三角三角蛤蜊每斤一百六十文百二十文鴨每只八角七角烏賊魚每兩三十文二十五文天津菜每斤八十文一百文　蟹每兩五十文二十五文冬笋每兩二十文三十文白魚每兩二十文一百文蚶子每斤百六十文二百四十文塌棵菜每斤六十文　肉每兩一百六十文鮮帶魚每兩二十文小黃魚四十文 
[精勤小學昨演新劇]  
　　南市精勤小學校昨開第七次演說練習會並演新劇午後一時半集會入座首由主席報告並勗勉與會者次由各級學生輪流登臺演說次二年生經思永表演幻術次二年級選手合演新劇「火」計分四塲㈠同學㈡兇毆㈢失火㈣感謝演畢休息十分鐘續行開幕首爲學生講述故事聽者動容次爲四年女生朱佩欽獨唱西歌復次爲餘興「拆穿西洋鏡」由該校高材生鄭崇鉌·葛新章二人合演觀者爲之捧腹末爲校全選手合演之警世新劇「彩票毒」共分八塲㈠訴衷㈡購券㈢失敗㈣舞弊㈤害命㈥捕獲㈦審間㈧槍决演來節節緊凑極有精采最後二塲因天忽降雨致臨時停止表演故未窺全豹否則末塲槍决定能博得觀衆傷心之淚也此次演劇二齣各幕佈景均由學生集資自繪映顯得宜含有美術意味云 
[惠靈頓校開游藝會演戲]  
　　惠靈頓英文夜校於前日下午六時假座新閘派克路養性學校開游藝會來賓約七百餘人首由校長致開會辭報告校中之歷史後由學生表演各科成績其中以來賓　性學校高等科女生所唱之新五更調醒世山歌等最足動聽次徐惠珠單人跳舞徐震亞舞火棍末演羅克强所編之新劇並映影戲散會已十二時矣 
[昨日笑舞台之「馬永貞」]  
　　昨日（星期日）笑舞台演「馬永貞」觀者甚爲擁擠林雍容因事請假以劇務部指導主任葉良釀代庖姿勢甚佳口齒亦清晰與林雍容較不相上下故台下掌聲不絶云（經鎔） 
[徐碧雲新演「探母回令」]  
　　探母回令一劇唱做兼重道白台步又爲特别與正工青衣所念之音所行之路逈然不同道白宜沉着而風流字正而清爽台步宜瀟灑而莊重倜儻而大方必須有大家風方合公主身分瑤卿之旗裝劇最擅專長對於道白台步確有研究今者年事漸長不常露演徐碧雲扮是劇中之公主華貴清屢宛然貴族婦女端莊瀟灑坐宫一塲唱做念均妙問答則絲絲入扣神情又佳唱「芍藥開牡丹放花紅一片」之搖板「夫妻們打坐 [Ｉ「洛神」劇中之梅蘭芳 
　　（甫京路抛球塲心心照相館攝） 
　　在」之倒板響亮有味婉轉動聽猜心事時唱幾段「莫不是」一段有一段唱法一句有一句之調門一字有一字之行腔各各不同無不動聽尤以「抱琵琶另向别彈」句最覺好聽其行腔婉轉運調得法又其妙者能將猜人心事之神氣摹仿盡致宛若當年之鐵鏡公主情狀 
　　盟誓前之種種調戲恰合夫妻相親相愛之理唱「鐵鏡女跪至在皇宫内院」時莊嚴之色居然現於面上聞駙馬欲回南探母並欲藉公主之盜令以得過關碧雲面上忽生猶疑不决進退兩難之像蓋深母乃是孝思阻之未免失於大義任其一去又恐不還因此心神不定十分憂鬱及聞駙馬盟誓是乃渙然冰釋允取令箭最難描摹碧雲演來處處週到神氣又足不愧爲名伶矣盜令時與母后對唱幾段快板珠圓玉潤花言巧語盜得令箭得手其一種歡喜神情現於眉宇之間回令時見駙馬被擒綁在轅門驚惶失色極動觀聽求情時數段唱白甚覺有味悲哀交集加之以痛快淋漓之音令人不厭聞母允赦乃有喜色見母后怒氣未息復上前說法使其息怒做得入理三個請安非常漂亮爲是劇生色不少也 
[朱琴心之「陳圓圓」（三）]  
　　見三桂說明修道之原委志巳堅决若不允許此後···此處一頓由凄慘聲中道出妾身恐無再見殿下之日了一句令人心酸而嘉其志琴心做得太好三桂見圓圓立意已决不易挽勸不得已而允之琴心做出一種感激零涕之狀妙極 
　　小樓飾吳三桂無疵可指錢金福飾李自成唱山西調興趣橫生與二桂接戰尤見精采喜瑞飾多爾袞說白清脆亦良好角色也獨有可疑處即高秋顰之飾歌姬也見其扮相及舞綢條予頭天見之以爲陳圓圓停演加一齣七擒孟獲而吳三桂田宏遇又均在場上令人莫明其妙舞罷圓圓再上始頟仍係陳圓圓予意以爲秋顰何必多此一舉必畫蛇添足俗不可耐以後再演斯戲可勿出此風頭循規而做抑或討俏否則完完全全一齣好戲因一人而使觀者生厭也（完） 
[集會表]  
　　陽曆本月時地點召集者事由十四日晚山東路山東商聯會常會十四日晚七時　平街各路商總　會聯席會議十五日至十七日未定（萃秀黨或什　公會）對日市民大會第五次提倡國　大會十五日至廿四日南市縣議會董事會十五日晚七時大東旅社約翰大學同學會上海支部叙簽會十六日市政局法租界公董局選舉　局十七日至廿日博物　路廿號青年會少年事業討論會十七日下午二時南京路　華製藥廠股東會十九日下午三時靶子路女青年會　會 
[今日天陰有風]  
　　徐家滙天文台昨日下午四時三十分氣象預報云北方低壓將向將本進行沿海一帶北方風勢不定南方有和緩之時令風天陰各地間有降雨或下霧者本埠温度在下午三時前之二十四小時内最高五八·三最低四四·八去年同日最高五一·三最低四一·五 
 
 

Page 19

 
 
第一萬八千二百七十九號;中華民國十三年 西曆一千九百二十四年一月十四號
星期一 * *常識 
常談 
[說寺] [  漸]  
　　許書寺廷也有法度者也从寸　聲　字隷變作之而寺字得聲之之字竟變作土幾不復能得其聲矣 
　　寸十分也人手卻一寸動　謂之寸口从又一又手也隸變作寸亦幾無從得手卻一寸之意矣古之言法度者多从寸如八尺曰尋六寸簿曰專將帥之將導引之導皆含有法度意 
　　漢時凡府廷所在皆謂之寺故許書訓寺爲廷釋名寺嗣也治事者相嗣續於其内廣韻寺者司也官之所止有九寺是寺即今之官署也明清九卿之官署有沿北齊之舊制稱爲寺者猶存古義 
　　今稱僧人之所居曰寺盖起於漢西域白馬駝經來止鴻臚寺遂取寺名置白馬寺此非寺之本義也凡通行之字往往沿用後起之義而失其本義不獨寺字爲然 
經濟 
[改良壓歲錢之意見] [  不如人]  
　　舊曆新年各家之爲家長者對於幼輩拜年往往喜給予以錢名之曰壓歲錢冀博兒童之歡心增家庭之樂趣此舉不特於家庭經濟有損於兒童方面流弊尤大蓋兒童心理最喜玩具凡昔日之羡慕未得者至是有錢在手必盡購之以遂其願於是揮霍之性由此養成竊念此種陋規若不亟謀廢除任其進行必無改革之一日然改革之道爲何茲就鄙意所及錄之於後 
　　方今郵政儲金之法各處均已通行凡尊長欲給幼輩壓歳錢者與其給予現錢供其揮霍莫如購一角或二角之儲金郵票與之使其自行貼於儲金紙上（此紙可向郵局儲金處索取）迨積至一元即可存入郵局作爲現欵存儲生息得睱時再將儲蓄之利揮霍之害詳細譬解使其樂於儲蓄幼時旣將儲蓄之觀念深印腦中待年長後對於金錢自知節省凡浪費揮霍諸惡德皆可免除語云少成若天性習慣成自然吾願爲家長者羣起改良之也（乙種酬） 
衛生 
[治凍瘡的妙方] [  市隠少年]  
　　我是常患凍瘡的人每逢嚴寒的冬天手足面耳等處不是爆裂流血便是紅腫痛癢我雖是買過市上的藥品敷治然效騐的實少即幸治好來冬必又復發我感着這種痛苦便去求問朋友翻閱醫書以期治好我的凍瘡去年的冬天偶於某書本内翻出一張紙條紙條上寫着治凍瘡的方子（但不知何人錄的）並批明云此方能彀治凍瘡斷根可以永久不發我當時閱了歡喜萬分即照此方子一試哈哈不料這一試竟把我最感痛苦的凍瘡治好了我因感激此方的奇騐所以特地寫出來以餉閱報的諸君 
　　此方就是用大白蘿蔔一個切成兩截用小刀將其肉挖爛（切勿把外面的蘿蔔皮挖破）挖爛後即將切下的一截蓋上再以竹釘插緊（因免灰土侵入）插合後乃置炭火内煨熟煨熟後取出其肉即已化汁乃將此汁頻頻敷搽患處立刻見愈已破皮的皮即結合已起腫的腫即全消誠是最神效的方子了 
　　此方旣有如此的效騐手續亦頗簡單並且狠合經濟患凍瘡者何妨一試呢（乙種酬） 
道德 
[英銳氣之蓄養] [  耕餘]  
　　英銳之氣爲事業成功之原動力蓋氣宇豪俊之人舉事敏捷成效易見且心地坦白又易得人敬愛遠非意氣銷沉者所能比擬也至元氣之盛衰雖視身體强弱而異但强健之人非必盡有英氣每有肉體强壯而精神委靡者即缺乏英銳之氣所致更有體質雖弱而精神返旺者則端賴英氣爲後援英國科學家瓦德在研究汽機之時曾患頭痛及胃育屢頻於死祇因素性豪爽懇摯仁慈深知樂天可制苦痛之妙用卒能得莫大之發明並享八十三歲之高壽然則英銳之氣更有袪除病苦救濟衰弱之殊功焉 
　　英銳之氣雖稟受自然亦可藉蓄養以致之論其方法不外下列數端 
　　㈠常向光明方面約翰遜有言凡人治事常向光明方面者勝於歲獲數萬金因人之苦惱皆生於背乎光明而僅見黑暗時倘能常從前途之光明方面着想則英銳之氣自油然勃發矣 
　　㈡抛却夢想努力奮鬭徒憑空想不能力行者常抱消極之態度一任運命之翻弄而不能自拓其運命惟不事夢想努力奮鬭方能養成英銳之氣 
　　㈢不發忿怒世人有認善怒爲豪者實大謬事因怒則精神失健習久必成神經衰弱反足銷磨英氣又如不平乃消極之怒爲害亦等吾人處世無論何時不可蹙額而忿裂眦而怒必須常帶微笑養成豁達之胸襟 
　　（四）不談旣往之過失回想過去之顚沛困苦易致意興索然豪氣蕭條反招二重之損失務須排除盡浄勇往直前以達最後之希望此亦養成銳氣之良方也 
　　（五）勿忘體力之養成體力爲英氣之根源宜勤作室外運動以養成之至於烟酒亦須戒絶即已習慣亦當念其毒害毅然擯絶蓋於此更可覘其英銳氣之有無焉（乙種酬） 
[法制]  
[限制遺產作敎育費之規定] [  李恒道]  
　　『富者連阡陌貧者無立錐』此我國數千年來之不平均也學校因欠薪而停課學生因停課而失業此我國近數年來之危現象也昨閱各報有載『限制遺產作敎育費之規定司法部已咨各省六成歸承繼者四成歸公有用作敎育常欵』吾竊幸當道者今日之注重敎育能以羡補不足也將來敎育前途從此可抱樂觀矣然對此問題亦不能不有所建議焉 
　　（一）限制遺產之辦法遺產有『動產』與『不動產』之區分旣曰限制遺產則凡動產不動產皆在其内如僅限制動產不限制不動產則爲不平均僅限制不動產不限制動產亦豈得爲平均且限制二字之意義乃專指財產過盛能影響多人者而言假定死者之遺產不過薄田數畝或數十畝貲財幾十元或數百元若此等遺產何須限制乎惟如某督運之幾十萬元或幾百萬元幾千萬元某督軍之幾十頃或幾百頃幾千頃及一切在城在野之富商大賈鄉紳士豪凡遺產價値宏鉅者皆在限制之列且於未施行以先刋爲律法以昭公允俾人皆知願當道者於此事之施行不畏勢力不狥情面不受賄賂持公秉正先從已死之　老（如袁項城張勳等）遺產入手實行六成歸承繼者四成歸公其餘自可迎刃而解 
　　（二）限制遺產之用途我國學校因經費缺乏之故已屢瀕危險之境設不亟爲籌策勢必至敎育破產矣今限制遺產作敎育費之規定實足使吾人滿意也然必有恒產始有恒心能厚生始能正德環顧吾國『哀鴻遍野』『瑣兮尾兮流離之子』限制遺產所收入者歸之敎育費斯可矣獨對此窮黎恝然置之乎獨不使此窮黎得沾潤乎不使窮黎得沾潤窮黎雖不至如俄國之『過激派』發生暴烈之舉動然其敢怒而不敢言之態度亦非共和國之所宜有矣 
　　或有以限制遺產之收入專供敎育尙恐不敷兼顧窮黎勢必難成豈知我國非窮不過政府窮一般小民窮彼壟斷財產履厚席豐一人而兼數百人數千人之產業者固指不勝屈也誠能综行限制遺產永不更改不十年後則收入者甚廣學校固可藉之以發逹而窮黎亦必減少許多矣豈不快哉 
　　我國古者『井田之法一夫授田百畝』甚屬平均至於今日時勢不同不論何人亦不能言古制易復然果能於限制遺產作敎育費之規定外再使窮黎得以沾潤久之社會現象自然改觀是井田之法不復而復也且也一切貪官污吏及素行兼併之豪强見有限制遺產之律亦自取消爲伊子孫之計算而好利之風或可稍息吾甚望之（乙種酬） 
科學 
[染色之理論] [  陳驊聲]  
　　布呢絲緞之染色染朱者赤墨者黑人知其然而多不知其所以然也今試向人問曰布帛何以能有色必曰此染料所染成也更進而問曰染料何以能着布上而染成其色則將瞠乎莫對矣歡美先達對於此理聚訟至今猶未能確定其所以然但據諸學說言之大概可分爲兩大派一爲物理的理論一爲化學的理論 
　　主張物理的理論者則謂染料乃深藏於纖維細胞或孔竅之中并附着其中極爲堅實故能染成產色且謂纖維與染料並無何等化學上之結合纖維本爲一固體溶劑其在染色時從染溶液中抽取色質而成色故染缸中之染液以否完全吸收則全恃於染料在染缸中之溶量與纖維之本質之關係云 
　　主張化學的理論者則謂凡染色者皆由纖維之成分與染料在化學上化合而成兩說經過多少研究多少試騐尙不能確定誰爲完全眞確之理論云然讀者閱此亦可以知染色之所以然不外此兩說之間矣（乙種酬） 
 
 

Page 20

 
 
第一萬八千二百七十九號;中華民國十三年 西曆一千九百二十四年一月十四號
星期一 * *   
 
