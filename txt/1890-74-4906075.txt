# 1890 - 74 - 4906075

 

Page 1

 
 
[集腋社彩票引言] [  申報館協振所謹啓]  
　　啓者本舘前承諸大善士陸續捐助珍物一時未能售罄因製成彩票一千二百張每張售洋一元茲已售去千餘張務望早日購完定期開彩俾災區黎庶同沾活命之恩此則本舘所翹跂以望者也 
[賑物求售] [  申報舘協振所啓]  
　　本舘開辦賑捐以來蒙海内諸同仁捐助各種貴物早已製成彩票將次售完矣茲又承陸續助下廣東譚寳宦齋婦科調經白帶丸十料又立止九種心胃氣痛藥五料翡翠翎管一支東萊左氏博議二部張善夫畫屏條一堂鄧石如墨蹟隸書屏條十二軸吳都法乘一部茶晶眼鏡二副石印小耕石齋畫譜廿部東洋漆水錦匣一具内裝感應編未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[詩句題解韻編减價出售] [  申報館主人啓]  
　　本舘所印詩句題解韻編四五集選擇必精搜羅益廣芸窗雪案拾閱良便而又紙墨精良字蹟頗大不似他本之蠅頭攢聚者閱之目易昏花茲特格外取値從亷俾人家易於購置計每集减收工料洋二角五分購者請至本埠申報舘帳房申昌書室及各外埠經售申報處可也 
[中西殊刑後說]  
　　伊川後人浩然而歎曰刑之當與不當爲治亂之所關此固不僅中國爲然卽泰西亦何獨不然然而制刑之始西從其寛中從其嚴則有判然者已且不但已定之爰書中國之刑重於外國卽當曲直不分是非未决而於訊鞫之時先有所謂刑訊者其名目極多小板子有責至數千者荊條有抽至數百者此外如天平之架則人跪其上而身手皆挺其甚者更於腿灣穿一槓子而令人踏之並以榔頭敲其足踝至數十下又有所謂腦箍者以繩束其顱勒之使緊腦脤欲裂凡此匪刑種種不可枚舉古人所謂三木之下何求不得者猶僅指夾棍一端而言之而今日之刑其加於三木之外者何限夫罪猶未定而遽以刑求此則實爲弊政外國嘗以是傲我中國謂外洋初無此例今觀於外國刑司訊案無論事之大小情之輕重必延狀師逐層辯駁遍傳見証隨事質對至於辯之無可辯駁之無可駁質之不能遁對之不容淆而後是非以定曲直以判爰正其罪而定以罰故未定罪之先旣無濫刑已定罪之後亦無酷刑夫是以明正其罪而無所怨中國則於罪之已定者其定律重於外洋此猶可說也獨於未定罪之先飛索以䌈銳意刑求安保其中無横遭撻楚冤被非刑者又何怪西人之以此傲我也吾子所謂不當刑而刑者殆指此與余曰然然不專謂此也刑罰之當否可以覘一國之興衰一朝之治忽此古人已先我而言之矣外國之刑亦與中國相彷彿惟不事刑求最爲詳愼顧以中國訊案倘　以外洋之法行之專恃見証全憑狀師則凡州縣飯歇以及各處所謂翼房龍房未有不在坑滿坑在谷滿谷者盖一則中國之地較外洋爲大一則中國之人較外洋爲多離縣治遠者或數百里近亦數十里官府耳目旣不能周卽一時呼喚亦不能靈今日訊之未决明日自當覆訊若聽其暫回則不免於奔波且轉回或動需數日所傳或不止數人則一案不知將拖延幾月若恐其奔波而令其暫待則惟有暫收飯歇各所之一法其有不致人滿之患者乎且外洋門牌户口極爲認眞是又由於人數不多易於查核欲傳某人按籍而稽之無有不獲中國則人數旣衆查核實難雖亦有興辦保甲塡給門牌之舉而往往虚行故事無可執憑設欲傳人惟憑地保而地保則又不免有得賄徇隱之處故被告到案未有不管押者而案子愈積愈多押處愈聚愈衆何日始得一爲淸理故武健嚴酷之吏得以自詡其才幹以傾動其上司雖非聖朝之所尙亦必不得巳之舉也若謂西人性直不待刑求而自成信讞華人性狡故不能不事刑求此言也猶非確論也至於罪之已定則死罪中國重於泰西活罪泰西重於中國何以言之中國死罪先時有車裂者有腰斬者有夷三族者有夷九族者有魚鱗剮者有剝皮揎草者至聖淸而一槪不用惟凌遲　絞三等而已然凌遲名旧六刀斬則身首異處皆極刑也泰西則止有繯首略與中國之絞罪相仿此外别無非刑此所以死罪較中國爲輕也若活罪中國有徒流笞杖之别笞杖則一經發落便已無事徒則或以一年或以二年或以二年半至三年滿徒而止流則不能復返或以二千里或以三千里或以足四千里極矣倘遇恩赦亦仍得以言旋其言旋也在宗族戚黨之中知其事者自亦不與之伍而他處未必皆知也未必皆知則彼雖犯事於前仍得以晚蓋於後開其自新之路猶足以自求口實也外洋則罪雖不過監禁而一經定讞卽登其名於新聞紙俾國内外莫不周知咸置之不齒之列又不能移名攺姓掩人耳目有籍可稽有圖可索不啻中國之所謂屏之遠方終身不齒投畀豺虎投畀有北斯爲極重之罰由是言之外洋之活罪不且重於中國哉竊以爲中國當此之時宜效其重毋效其輕無赦之國其政必平古人已先我言之矣又豈余之妄談也夫 
[江南春雪]  
　　距花朝可十日物皆春物人亦春人鴨頭則灧灔春波鵝黄則溶溶春酒袍欲換銀宜春服也衾不嫌鐵爲春温也雖四壁無紅紅紫紫烘染春光而三分已燕燕鶯鶯傳遞春意春來何處草根抽拳弋之鈎春到誰家枝上棄楚衷之甲宜極目九九消寒圖上細數胭脂次第染遍更無一瓣讓有情人别著半點春心也人生如白駒過隙李謪仙尙以秉燭夜遊爲浮生樂事屈計百五韶光距淸明尙二旬有二日方擬問羊欣之新練裙呼遙集之舊蠟屐相與徜徉於龍蟠虎踞間尋四百八鳴鐘之寺訪三十六射雉之塲爲權幾何毋爲雞鳴埭下陳人所笑詎是夕風有聲而如虎雨不韻而斷珠次早簷前積白一二寸昨日之卵色天一變而爲絮影天而遊興闌珊矣因念天下不如意事十恆八九區區鴻爪因緣於行藏有何得失而亦若有造化小兒於其間行或使之止或尼之也者况或爲意計之所不及與及而非福命之所能存之大端乎○前報記中正街萬壽宫後有無名另子臥血泊中地保呈報經上元縣相騐確係因傷而死自應簽差緝兇惟當下並無屍親又無人的知死者爲何方人氏只得發棺殮理以待冥漠君之親屬來認骸骨一面揭示通衢現在事將一月竟無過而問者或謂死者係徐兗妝束恍惚有人能道其顚末平時在城外一帶習爲游蕩年少使氣有拳力諸無賴畏其暴往往讓道避之是夕不知在何處賭博夜過半局散而歸城北地曠闊黄昏後卽十 
 
 

Page 2

 
 
字街口亦燈火岑寂因此旣莫知其所由來又莫知其所由去死者本愛江南春好隻身餬口其間明月自來還自去又誰來管他閒事耶又駐防城在城東隅其地屬朝陽門外自三里岡達孝陵衛重巒衍阜或高或下可二十餘　大半炊烟寂寞廬舍蕭條又迴環依鍾山之麓斷阿絶澗時有不安本分者出沒其中前年靈谷寺後至盜已葬之棺白茅凹顚至刧毗盧之室故有捕緝之責者常注意於東偏詎上月駐防城内某甲家竟爲强而悍者槍去衣物値數十元據報明火執仗刃傷事主嗣經上元縣爲懸賞格令知情者詣縣報信現經一月案尙未破究竟拒捕與否想城内有將軍衙門自必確知其詳○旱西門有撫恤分局卽難民所謂老米廠也此項難民平時除領米外專在碼頭上挑送行李划船一到十百爲羣彼爭此奪儘可一担分爲兩担甚至物不由主張代李僵至令人無從究詰而一轉折已鳶飛魚躍攸然而逝矣初涉江湖者不堪其擾卽向之涕泣亦無可如何前日有某甲係某局司事與某乙結伴而來忽見乙裝爲衆所瓜分自恃胆略粗大卽矢口詈搶者謂如此淸平世界又在省會城邊汝等何人敢不講理欺負客商一至於此前面有保甲總局我當代客詣爲訴寃看爾等可能逍遙事外衆見道着痛癢畏事者便縮手陡一少年拔雙刀跳舞而前曰結果爾不過償命甲見勢不敵潛擠入人叢中不知去向客窘更甚無敢爲魯仲連者因憶前有由山西而來之存君淸泉名廉者亦在石城下救某嫗叟一事當時衆欺存君温文爾雅力不勝縛鷄而且布衣芒鞋爲人沉靜料無聲勢可倚因羣上前思褫其裘服而辱之詎存君鬥一陣走一陣度不易脫身處卽兩手抓一人左右撞突追者三四十人大半皆頭靑面腫而又無一人能識存君面孔事過咸服其神武自是以後馬頭安靜者月餘今聞賑事將竣不日由官資送回籍難民遂益肆猖獗安得如存君者再來此一戢其蠻野耶聞存君去歲在海上曾爲人作不平之鳴有曰本海軍部某將勸存君歴東瀛觀兵於長崎諸島存君謂天生我才必有用何能去父母之邦與非我族類論短較長乎然見獵心喜乃血性男子之事也時乎不再來存君其及時自効焉 
[續錄寗屬試題]  
　　浙江學政潘嶧琴宗師考試寗波府屬題目已錄前報兹將續出各題照錄左方以供多士揣摩經解二篇之策萬有一千五百二十細數述大小夏侯尙書有無秦誓說韓詩外傳越伐吳滅吳年月攷知風之自風字解古學釣竿欲拂珊瑚樹賦以東海揚帆風日流麗爲韵詩賦得文章曹植波瀾闊得瀾字五言八韻擬歐陽公學謝知制誥表題陳龍川集不拘韵甬江竹枝詞算學天元一爲借根方所本數擬王孝通上輯古算經表紀限儀銘策問鄭君朱子皆嘗引說文釋經能條舉其說否詩堯曦舜風得天字五言六韵奉化童正塲而好善言湯鎭海童正塲夫仁亦旺乎熟之而巳至大匠通塲次題旣　曰詩賦得雪霽看山盡入樓得樓字五言六韵鄞縣童正塲鳥跡之道交十中國堯獨憂之舉舜而敷治焉舜使益掌火次題于曰噫子貢章詩賦得微雨種花時得花字五言六韵 
[鳩江瑣誌]  
　　蕪湖縣田畝原額共三千餘頃兵燹以後阡陌蹂躪幾有滄海桑田之感二十餘年來民人漸次墾熟猶有七百餘頃未闢汙萊王玉如明府下車後首重農務謂承平已久何尙有如許荒田難保非業户以熟報荒冀漏正供因出示曉諭各鄉紳及差保人等速將近年已墾未報之田造具淸册限閏二月内一律呈報以憑分别開科如有隱匿除將田入官外並將該業户按例治罪俾國課民食兩無曠廢云○長江各輪船爭先貶價已詳前報兹蕪湖太古洋行復將所减價目懸牌示衆由蕪至申漢各埠搭客船價較往年僅得半數便宜如此誠通商以來所未有也○蕪湖米糧奉道憲札飭自上月十九日起禁止出口各商相率遵循二十二日觀察又出示通衢謂係接奉南洋大臣來電着暫禁米出口其日後弛禁與否俟續奉爵憲明文再行曉諭○蕪湖水師營謝寳享遊戎新正以來調集所部弁兵日夕訓練上月廿三日淸晨邀請兵備道成端甫觀察同詣大校塲校閱一時戈矛映日鎗砲轟天變幻離奇如荼如火觀察甚爲嘉許賞給洋銀一百餘元以示奬勵午後操畢遊戎盛設筵席與覯察同飲談兵說劍雅歌投壺緯武經文於此可見直至斜日將沈始各命駕回署○上月廿二日晨天氣驟冷宛似嚴冬雪花飄舞度幙穿簾未幾東風一陣掃去寒雲樹杪銅鉦依然高掛廿四日早倐又陰雲漠漠雪霰霏霏歴半點鐘始止半晴半陰乍寒乍煖何天時不正如此耶○前任和州羅甫生剌史去冬奉上憲調辦運漕厘金總局抵差後恤商剔弊措置裕如商賈極口稱頌該處木幫紳士近日來蕪製辦大紅縀萬民傘德政牌恭送剌史以誌勿諼○客有來自古宣州者言該處崇山峻嶺素多封使君出沒附近鄉人談之無不色變又何敢輕捋其鬚乃本月初竟有人從郡之南山用藥箭射得一虎毛色斑駁抬之入巿欲求善價有某當道許以二百四十金獵者猶不滿意遂自寢其皮而貨其肉每斤售錢八百文郡人欲嘗鼎一臠者無不爭相購食不數日卽已售罄獵人乃捲虎皮檢虎骨背負以去獲利已不少矣 
[西子湖游春記]  
　　杭垣自花朝後雨絲風片積有旬餘上月二十三日稍放晴光至晚北風又緊雲翳漫天被冷如冰燈寒無色推窓起視則見濃絮飛花不知幾千萬片次晨天寒如故而滕六君杳不知其所之矣節候不正如此少陵云憂國願年豐然則杞人之憂正未釋也○新正以來火患屢見武林門外珠兒潭李隆盛紙棧失愼聞火由油紙而起尙幸取水甚便得卽樸滅又太平門附郭茅屋内老嫗因天寒烘火不覺瞢騰熟睡孰料火盆側倒頃刻濃烟漠漠烈燄熊熊嫗從黑甜鄉驚醒狂呼救命隣舍麕集竭力澆灌幸未延燒然亦險矣○三書院甄别前因　生於點名時不守規矩任意胡閙撫憲震怒諭將甄别暫行停止嗣經監院再四懇求奉撫憲批示候校閱營伍回省再當舉行甄别○出錢塘門而有松木塲焉每歲二三月風日暄妍四鄉婦孺不遠數百里而來稽首大士前願證善果寳馬香車如雲如木以松木塲爲總匯前數年　省禁止進香來者漸少近因禁令已弛舊觀頓復松木塲之赶香巿幾如靑雲街之赶考巿色色俱全然五方雜處賢愚不一往往三五成羣設局誘賭喝雉呼盧通宵不絶甚至託名某省鄉紳某宦公子差役袖手旁觀不敢公然拿問更有流妓土娼以進香爲名紅裙拂地翠袖迎風引誘少年子弟一入迷香洞便置性命身家於不顧良有司何不設法禁止俾善男子善女人同登彼岸勿墮迷津哉 
[潯陽瑣誌]  
　　節届春風潯巿各茶棧開張貿易者尙是寥寥卽已開張者亦因上年虧折過鉅此次謹小愼微諸事槪從節省所望今年貿易起色庶巿面尙可振興也○老府門内吳某家食指雖多生計甚迫推藉其妻澣衣縫紉以供餔啜吳年逾不惑性嗜賭博雖家無儋石儲而呼盧喝雉之興終不稍衰其妻屢次婉勸吳置若罔聞一夜又將夾被單衣携之而去妻見而號泣追赶不及翌日回家則衣與　盡償賭債矣男子不能趁錢顧家而反仰給於婦人已可深恥至于不聽良言甘以衣被償賭債眞乃全無肺肝負此賢妻矣○上月二十二夜有某甲在大碼頭酒店飽飲濁醪不覺沈醉闖入對門裁衣店臥室店夥見之以爲臥榻之下豈容他人鼾睡羣起毆之甲痛極酒醒踉蹌奔出醉裏糊塗醒來懊惱麴秀才之誤人洵不淺哉 
[無賴宜懲]  
　　寗波南門外石碶人某甲無賴也上月適逢賽會之期意欲開塲誘賭某紳以其有關風化出而阻之甲疑族姪某乙所爲銜之剌骨一日乙妻爲傭人縫紝甲見之誣以曖昧之事麾令黨羽綑縳聲言須解送公庭傭人極口呼寃指天以誓甲不由分說將大門緊閉置乙麻袋中將沉諸河内鄰人聞而叩户甲啓之入見此形景恐被人命株連急四出鳴鑼呼衆解去其縳令乙赴縣控訴乙苦無訟費只得忍辱呑聲傭人懾於甲威見乙無言遂亦隱忍不發訪事人之所述如此若係確情則甲之罪眞擢髮難數矣 
 
 

Page 3

 
 
[榖埠春波]  
　　粤東河口厘廠總辦現届瓜代之期大憲札委候補府尹太守恭保前往接辦太守才幹優長操守廉潔該廠厘務可期日有起色大憲知人善任於此可見一斑矣○廣州遺缺府盧太守秉政奉委讞局總辦差業於前日進局視事聞大憲以太守初次到省於風土人情恐未熟識特委是差俾資歴練云○前署陸路提督鄭心存車門立功嶺表垂三十年除暴安良紳民悅服現拜湖南提督之命具摺謝恩陳請陛見不日卽當束裝起程取道北上紳民感念舊恩相與饋送禮物以表微忱而軍門淸潔自持一介不受面向各紳婉爲辭謝亮節高風宜令人欽仰不置○時届仲春農事將興二月十九二十等日陰雲四合雨澤滂沱高下田疇一律沾足犁雲鋤雨之儔咸欣欣然有喜色惟料峭春寒仍似三冬景象居人雖衣重裘未免瑟縮云○上月十九日早有匪人扮作渡夫裝束至河南沙地吳姓家僞稱送信叩門而入家人啓門延入匪等一同擁進各執利械狀貎猙獰家人畏懼不敢聲張匪遂餉掠一空呼嘯散去事主赴縣禀報邑宰准詞飭捕查緝未知能獲案否○上月十九日河南火船開往香港行至榖埠頭適各畫船銜尾灣泊佔住河道火船恐有碰撞紆廻再四仍不能進於是報知洋關請派差役諭令各畵船退避以免相撞而差役狐假虎威將畵船什物肆行搶掠船家不服遂與鬥毆差役寡不敵衆以致受傷關憲聞之赫然震怒謂該船等旣已阻碍河道尙敢擅打官差不法已極遂將數人拘回關廠重治其罪 
[廣東官報]  
　　督憲牌示陸路提標後營遊擊缺委補用副將張貴文署理儋州營遊擊缺委補用副將劉保泰署理琼州鎭中軍遊擊缺委儘先補用遊擊龐玉璞署理琼州鎭右營都司缺委補用都司李渭田署理請補高州鎭中軍遊擊陳榮坤飭赴新任藩憲牌示淸遠縣潖江司缺委從九品華良弼署理陵水縣寳停司缺以惠來縣典史祝廷傑升補准補河源縣藍口司巡檢何元龍飭赴新任 
[女官司]  
　　二女不可同居大易言之矣每見世人兩家眷屬同居一處每以細故而成仇隙近聞長崎友人所述一事可以爲鑒甲乙二人皆姓楊甲係建籍乙係寍人同在長崎某號爲夥甲則當手乙則跑街也各娶日本女生兒育女借店樓居焉初時二女同居頗形輯睦小兒女往來嬉耍亦無異言未幾甲女因小兒失去玩好之物疑乙兒所竊特入乙女之房搜查甲女平日自恃才色勝人姘夫又爲號中大老官往往俯視乙女而乙女亦自忖面貎之姣好未必遜人姘夫亦非阮囊羞澀者不肯降心相就於是大啓爭論幾如滕薜之爭長晉楚之爭霸幸甲尙明理念已與乙均是華人不可以女子之故致失體統將女大加申斥乙女亦遷往别處事已了矣詎料甲女未肯中止誓欲一洩具忿適甲因事赴申江女與熟識之梅香崎警察署包探某密商一計由女投警察署禀控被乙女竊去花縀腰帶一條警察署中飭包探緝查包探故實其事提乙女至署管押訊究數次供詞不符因乙女固有花縀腰帶爲前任淸理事署中文案某君所贈確不知價目細底遂成疑案乙以小兒需母看視具覓人保署中不允押解裁判所收禁待質甲女見勢成騎虎又控尙被竊去時辰表及金約指等物以冀重坐其罪旁人不服經乙女姊妹行之姘夫某具訴詞於裁判所裁判官廉得其情准將乙女釋出而乙女之寃始白人皆謂乙女必控甲女誣告以爲報復適甲由申回崎卽有東京之役此女早於日前携領兒女隨同兎脫矣 
[誤被騙洋]  
　　上月二十六日上午十一點鐘時安慶輪船由長江駛回申浦停泊法租界太古碼頭當經禪臣洋行帳房飭本行轎班名阿恩者持帳房字條向該輪船帳房收取由漢口某號託帶來申之英洋四十餘元該轎夫不知帳房在何處逢人問信旋有三十歲左右口操廣東音之某甲在前招呼阿恩同至帳房憑條收取洋信阿恩當卽取洋上岸甲忽從後追來喚阿恩慢行謂頃間給爾洋信其中尙有錯悞當給我覆看阿恩誤認爲船上人信而不疑卽將洋信交付甲手甲細看一徧謬曰果有不符須同往禪臣行與帳房對面言明阿恩信以爲眞各雇東洋車同往禪臣行阿恩之車在前甲持洋在後跟隨行至中途阿恩回首甲忽不見阿恩大驚赶至輪船查問並無此入始知被甲所騙當卽回行據情陳訴該帳房飭人四出查訪杳無蹤跡遂於昨晨作函寫明情由飭人送至大自鳴鐘捕房請爲查訪未知卽能破案否也 
[獲犯續聞]  
　　上海縣捕役柴樛在蘇省緝獲盜犯情形已列前報兹悉該盜等供明餘黨遁逃在滬并供認夫年十一月二十四日夜三港口南橋航船被刧黄埭鎭楊姓米行婁門外官瀆橋江姓米行等盜案均已破獲該盜等分别監禁王長洲元和二縣現由該捕役吊到盜贓計灰鼠水浪小團頭白灰寍綢皮袍一件二藍縐紗灰鼠皮馬褂一件白花縐紗汗巾一條蜜色寍綢棉套褲一雙竹根靑寍綢馬甲一件該捕役在省連破盜案數件可謂勤能出力矣 
[縣署訊案]  
　　
夥刦大團鎭盛姓家盜犯王阿忠王阿松等由上海縣捕役緝解到案已紀昨報前日經裴邑尊升堂訊究阿忠供詞狡展邑尊喝令上天平架跪練方始供認廿一歲時作小竊今年三十九歲同夥共有廿餘人搶刦後散竄各處阿松等同供阿忠囑令小的同往盛姓家搬取衣箱二十五日晚間阿忠知捕役將來拘拿同小的等雇舟逃避叩求鑒宥邑尊飭將各犯一併釘鐐收所候解南匯縣究辦○劉萬和挈子長生投縣控稱胡有才擅將女兒領回叩求究辦當經裴邑尊升堂訊究劉稱小的爲兒子長生聘胡女阿巧爲童養媳被胡擅自領去前往理論被伊覇阻求恩究追胡稱女兒時遭劉姓詬詈小的不得不暫行領回邑尊飭將胡交十六鋪地甲帶去着交阿巧到案訊辦昨日胡已將阿巧交案矣 
[英界公堂瑣案]  
　　包探何瑞福稱劉金寳與康錦昌等在一洞天茶館口角爭閙盤詰之下據云劉有假山石玩器由康銷售得洋一元二角劉嫌價値太賤小的詢問來源支吾以對再四究詰始知劉與卜錫桂卜林氏等乘蘇州航船來滬時行竊趁船客人錢福之物因此續獲卜錫桂卜林氏當在卜身畔搜出鎖匙一串及鉛餅係爲混掉銀洋之用石玩器已被康質洋二元弔贓時據言可質洋五十元康祗要二元失主已來認贓今將人贓送案錢福稱蘇州人家主徐熙號翰卿係江蘇候補　現在蘇省有古玩連此假山石共四件命小的帶往安徽因乘航船來滬再行乘輪前去不料航船甫抵滬上船上人見有紅木匣抛在河邊正在查問我知此匣係裝假山石者赶卽查檢各件已失去假山石約値價銀二三百兩幸由捕房包探緝獲人贓家主約於二三天内可到上海劉金寳供丹徒縣人小的行竊假山石交與王姓轉託康錦昌銷售如今只求施恩康錦昌供蘇州人有王姓將假山石託我兠賣我卽質洋二元交由王手轉交與劉實不知是竊贓卜錫桂供湖南辰州府人向曾當勇鉛餅係爲掉包之用鎖匙係王交我趁船時劉金寳行竊假山石我雖知道然不與分卜林氏供卜錫桂是我丈夫餘不知情蔡太守得供之下謂據錢福稱家主不日來滬飭將人贓交該包探帶回捕房俟原主來滬再行解訊○陳東生稱在西人惠爾生處經收房租有江北人王氏欠租洋一元五角私自逃去今得尋見交捕請究王氏供江北人丈夫推車度日欠伊租洋現已央人向收租人處担保分三期拔還蔡太守得供准該氏央人具保分期拔付房租○林仁泉稱拖東洋車停在路上被人竊去油衣由捕拘獲人贓今請給領錢福金供浦東人實因窮苦初次犯竊蔡太守判管押五天贓交林領去 
[法捕房瑣事]  
　　法租界元亨洋行寫字房内屢次失竊物件疑係行内人所竊前月間經該行西人將寫字房侍者吳阿華等送至公廨請爲懲辦葛同轉訊問之餘以指竊無憑未便究辦將吳仍交該西人帶回西人當將吳之生意停歇近日查得前交吳手付還英租界同興西國 
 
 

Page 4

 
 
帳簿店洋四十元已被呑用遂於前日寫信至捕房請爲提究昨由備捕頭飭包探王榮培至阿華家將人提至捕房押候解案訊究○某甲在英界某烟館竊得老烟槍一支昨夜十一點鐘時赴法界吉祥街小押店典押錢文適被某包探所見當卽拘住送入捕房經備捕頭詢問甲供出在興聖街偷竊銅釣捕頭着押候解訊○前夜有口操寍波音之某婦在途向甲乙二人索欠洋一元甲乙因囊中羞澀無以應命遂致爭論婦挺身上前勢欲用武甲乙自以鬚眉男子豈肯爲巾幗所辱由是各逞精神扭成一片適爲巡街捕看見當將三人拘至捕房管押昨晨備捕頭訊得三人以細故而致紛爭毋庸深究着出外自行料理 
[上海電報總局學堂戊子大考各生名薪單]  
　　頭班一等唐心存張兆塽每月例給薪水五十元滿六年每月加二十元巳升滬堂教習○頭班二等余柳堂梁錦標吳耀臣羅禮生顧景星傅錫熊程大業張兆圻例薪四十元滿六年者月加十元○頭班三等盛熾昌鄭麟傑蘇貞洪黄桂榮伍璧琛周家義鄔廷椿朱錫綬梁倫奎例三十元滿六年者加十元○二班一等郭玉田　平釗陳榮陳文祥李桂生瞿開泰徐奎麟唐文高黄懷寳徐增鄭觀漸梁承光王錫麟朱文學吳光照屈安邦例二十元○二班二等陸壽康張克寛鄭國鈞蕭之忠吳觀玉張應第馮耀曹思昀陳堯夫陸文漢金馥生鄭鴻鍇唐榮貴錢顯甫黄慶春鄔緖淙徐秋軒方志興張壽嵩廷熏朱曾基彭椿林李禹門羅解紳張文達例十七元○二班三等張鏡湖倪文炳潘茂隆許瑚趙震卿吳明燊黄瑞美李壁經存燾陸天來金念慈蔡慶春伍朝顯陳夢周王利南李錫祥王文明謝同慶陳光德錢選靑方德康朱錫三　方規徐勝祥張泳康劉志澄陳福康經嵩慶許善梅沈紹元許更新汪培林趙士庭謝銘例十四元以上滿六年者均月加六元○三班一等張仲吉李恩臨鄭榮焜穆騰額余榮登劉學諏梁敦教尹熾廷鄒錫祺黄逸之徐佩聰楊佐淸程大澂張書紳趙必昌汪誠富韓榮貴陸福寳英志葛漢珍鮑忠屺魏傅祺華光裕唐啓靑楊興源兪文茂王水如夏承綱何棟臣陳玉君張子蓮楊見田戴鍾祿譚懷淸黄學振宋根壽　忠英兪仲咸李煥章顔文英尹希曾經秉榆徐志宏馬仁勛鄭士淸孫永金姚文幹陳宰生蕭文質徐雲帆徐樹春王周鏞何師竹沈達榮鄭紹仁唐震階陳席儒王春生邱良田何維新錢泰階鄭登甫黄純生錢和生高吉生吳旭升陶柳佳金元泰吳廷桂鮑長濟袁尙惟龔秉華陸福寳鍾訓彝鍾訓蕚榮寳泉韓德生經亮吉呂成章金根壽吳敬銘周萬恩程惟善張蓉生范少卿毛文鰲例八元滿四年者加四元○三班二等胡業洪黄振邦李家祥朱承法林應煌許竣德顧榮增莊文煥兪誠伯宋鎣鄭衛生洪仁榮程人洪沈蓮沼　西享黎土成姚訓才高有成楊聨輝朱澄景賈應衍李佐銘馮寅柏袁長鴻金榮貴嚴昌壽陸紹祖邱聘三楊桂榮朱澄晏金戒三陶鶴梅沈鴻泉振階范益生徐嘉禾沈祿增陳子安董玉卿例七元滿四年者加四元○三班三等夏文光史蘭如丁麟法蔡文熛王月升潘麗何潤身汴筆生吳江生温示幹鞠　聰將禾興　珊姚國槓來寛唐文橋李柄蔡履陶丁麟德厲汝澄龔沔漁陳秉銓榮興泉趙錫禮華義方朱森基郭文奎徐文濤方元燾例六元滿兩年者加兩元○所有以上各生其有選派官署或外藩地方或隨辦工程或離輪船埠頭一千里外者均照例薪加半給發其　輪船埠頭二千里外者加倍給發○其餘四班附班不入班諸生不及備載現又添設額外學堂廣爲招致凡稍明英文性情純謹者均可來堂就學不費分文數月後亦可考取入班分派各局給領薪水章程詳登告白有志上進者愼勿觀望自誤 
[振務兩登]  
　　昨日本舘協振所承寳順莊交來湖州大善士五户共捐江浙春振洋銀七十二元又西　力不足子寄來水晶鼻烟壺玉帶纒腰瑪瑙搬指各一枚囑爲變價助振或輕財而濟困或割愛以救災仁術仁心寰區共鑒矣除逐一掣付收照外謹綴節略藉抒感忱 
[濟世同心]  
　　營口泰康隆名下灰絲抽捐營平銀六十兩零九錢一分合規元六十三兩九錢六分委充浙湖振欵由泰康祥絲號交來同心行善置　銘恩濟世爲懷初終罔閒財源駿發可爲修德者引領望之[  上海北巿絲業會館籌賑公施善昌謹誌]  
[江督轅門抄]  
　　二月十七日候補道曾廣照謝委總委辦木厘總局差莫繩孫程儀洛謝委會辦營務處知府陳衍珠到謝委皖岸督銷局提調差並銷籌防輪船支應所差江蘇補用知府吳炳仁由京引見回禀到○十八日新授淮掦道謝元福謝飭知赴任候補道吳炳祥蔡世保魯伯揚謝委會辦善後局差○十九日候補道朱成渡謝委會辦善後局差 
 
 
 

Page 5

 
 
　　丹桂軒 
　　閏二月初二日演 
　　本平莊黄金臺桑園會做文章燭虎營進　詩打灶王移灶王移山倒海一枝蘭斬經堂 
　　閏二月初二夜演 
　　藥酒之計四郎探母八姐領兵錯剌李剛新排新戲全本善念天知百花點將搜盃救主奇中有奇醉駡祿山明明白白 
　　天成園 
　　閏二月初二日演 
　　蘆花河雙斷橋捉放曹牧虎關瑞雲菴金沙灘五人義素貧賤素富貴 
　　閏二月初二夜演 
　　竹中藏令得意姻綠擊皷駡曹新排全本戲佛門點元陸地行舟大四平山連陞三級 
　　天仙茶園 
　　閏二月初二日演 
　　江東橋義釋亮紅　寄東安天會金永橋厦門關連勞寨豪傑居　海記拿謝虎　 
　　閏二月初二夜演 
　　大長春新排墱戲全本洛陽橋二進宫文昭關虹霓關柴桑口人頭魚 
　　一仙茶園上記 
　　旗東鈞天樂名班 
　　閏二月初三日演 
　　正本重義眞 
　　夜演　齣頭林肇祥賣字雪中送炭錦上添上 
　　永海軒 
　　閏二月初二日演 
　　兩將軍回龍閣别宫祭江黄金臺過新年雙打店取北原地行圖　 
　　閏二月初二夜演 
　　大長春南陽關宇宙峰昊天關頭二本打棍出箱虹霓關海潮珠二進宫混元盒 
　　改期拍賣 
　　啓者本行登報今天拍賣之貨准於改期拍特此週知各貴客再爲登報定期是荷順全隆洋行啓 
　　禮拜六拍賣 
　　初二日十點半本行拍不限價新色檯椅地氈磁器盡鏡天秤衣櫃面湯　　檯大菜檯床牛奶什物不計此佈豐茂行啓 
　　遂昌自來火局告白 
　　啓者本局現在因所製自來火中加入上等不怕潮濕之料以致成本昂貴定於閏二月初一日起每箱售銀、　　 
一日起每箱售銀十兩另五錢請於潮天試之知並無别家可同其佳妙賜顧者請認明燧昌牌號爲要此佈 
　　禮拜六拍賣 
　　初二日卽禮拜六十一點鐘在本棧不限價拍賣各色海馬呢象牌呢四磅三星紅標三五紅標福和色斗綢絨花在龍王花標二色花標閃花布漳絨嫦娥印花布六獅旗元絨尺六鳳牌元絨尺三狗牌元絨印花面巾拐仙元磅人牌印粗布七磅伅洋標八磅印洋標等貨義記洋行啓 
　　禮拜六拍賣 
　　啓者於初二日兩點鐘在本行拍賣巿絨鐘在本行拍賣巿絨衫褲數百打大號光面巾數箱一二寸磁罩數十打五六磅大英皂一百箱糖碗五箱烟盒各色顔料自鳴鐘表數十打檯燈各色木器另物不計此佈泳泰　行啓 
　　禮拜一拍賣 
　　兹於初四日二點鐘在董家渡船厰拍賣舊大爐子四隻　鐵器等不計其貨輪船卸下如貴客欲意者届時請至豐裕碼頭仝趁小火輪赴該船厰面拍可也此佈壳件行啓 
　　禮拜一拍賣 
　　啓者於初四日兩點鐘在江表輪船内拍賣寫字間大菜房内一一應器皿什物大小鏡子藥水龍火爐鐵灶水櫃桅橙帆布繩索螺絲鋼板錨鏈彤板各色鐵器什物不計欲買者請至該船面招可也此佈永發行啓 
　　上海自來水有限公司 
　　啓者本公司現在議定分派各股友利息舊股每股派得英金一磅新股每股派得十三先令九辨士定於閏二月初一日支付特此佈聞經理本公司事務之德興洋行啓 
　　譚寳宦齋貨眞價實 
　　專治雀斑油光黑氣潤顔嫩面香粉 
　　擦之斑點盡退每匣三角固齒擦牙粉二角包醫白濁腫爛上洋盆湯衖寳宦齋啓 
　　禮拜四拍賣 
　　准禮拜四二點半在黄浦路十七號内拍賣彈子檯打彈應用器具俱全大菜間房間書樓廚房一應木器什物不計此佈隆茂行啓 
　　精製顧繡 
　　榮森泰頋繡莊真不二價 
　　本號是于上秋改定新章門售批發價統歸眞不二價幸承衆客無不信悦以致交易日增月盛現將日久甚恐遠客未曾週知故刻再復登報本號諸貨仍選重料作工格外逃選名工如欲定辦壽幛堂彩桌靠等貨克已價亷如貨不合包退包換四馬路晝錦里啓　 
　　魯意師摩洋行謹啓 
　　啓者本行歴來經理買賣呌貨向來格己久蒙華洋巨商深信今因新换殷實買辦更立新章逢期拍賣限定當日現銀出清如果代客貨銀准一禮拜結帳向本行收取無悞此佈 
　　自來火漲價 
　　啓者現因各料漲價本局自來火於閏二月初一日起每箱售銀十兩零一錢貨眞價實包退包換賜顧者請嘗試之榮昌局啓 
　　京縀開剪 
　　本號尃售南京貢緞兼剪元淺衣着馬掛披套斜訓等衣料價批劃一賜顧者請認興聖街京江棧對衖交易黄慶泰啓 
　　洋灰鼠 
　　本行到有頂好頭等洋灰鼠皮數箱顔色極好價亦便宜欲購者請至抛球塲東首本行寫字房面議爲盼咪吔洋行啓 
　　失票 
　　今遺失南　萃隆莊支四百五十五號愼餘莊票元五百兩又震　張震昌絲行支一千三百世三號成順泰絲棧吳少卿先生票元五百兩均又二月初二日期又南潯久昌土行支鴻豐絲棧第四百七號票元二千兩又二月十一　期又第四百八號票元一千五百兩又二月十二日期己向前途說明作爲廢紙望各寳莊切勿收用鴻豐絲棧代南潯久昌啓 
　　英三月號單到大彩誌喜 
　　頭彩本埠源祥號周君得二彩桃溪鎭陸書常翁得三彩寗波卞君得餘彩甚多請來兌洋○英四月票華閏月念日開彩半張二角全張四角頭彩三千元買三張送果報集一部○紳商賜顧請至上海四馬路中市聚豐園斜對門局力自給 
　　分條六角 
　　英四月票全張六元零躉批發格外公道收兌紅票比衆克己信購指明抛球塲西同得 
　　應效時症藥 
　　啓者近來雨暘不時寒煖不匀故患時症傷風者目下甚多遂致頭痛腦脹喉痛骨痛不堪言狀如下卽爲調治尤恐變化别症更爲滋蔓難圖今本藥房不惜工本虔製應效時症藥不特善治傷風並且寒熱等症服之靡不奏效此藥弗視爲等閒請卽購取仕商賜顧者認明本藥房招牌庶不致悞上海英大馬路老德記藥房啓 
　　屈臣氏存心濟世 
　　售藥貨眞價實 
　　兹將各欵靈驗膏丹丸散藥油藥酒藥水藥餅藥冰香油香水次第登報○諸尊光顧請認每藥封口有龍麟伴塔爲記别人不得冐效庶免有悮各省各埠○貴客信購必托原班回件斷無延悮躉賣務照價廉讓可見存心濟世也○計開○補氣補血丸嫩容玉液○清香洗牙水○暈浪平安水○南薑露○三隂瘡疾丸○遺精夢洩藥水百補鐵酒○戒烟藥餅○戒烟藥丸○戒烟精粉○小兒代乳粉○洋烟脂粉○光明眠藥散○淡紅瑰玫藥乾粉○花露香粉○疳積花塔餅○清香洋橙酒○發冷藥水跌打内外各症紅藥酒○肉精酒○鷄眼藥水○毒死各虱惡蟲藥散○脱油膩藥水婦人虚損白帶藥水○白濁藥水藥丸○化痰止咳藥水○拔毒藥膏○理口藥膏○　魚肝油○還魂藥氷○花柳搜毒藥水○風灘半身不遂藥水○除點去瘼眼藥水○極品檀香油○回頸癧各症藥水○十全大補種子藥水○浸疳藥水○瑰玫香油膏暗瘡雀斑白食藥水○開　消食百補藥酒○脱鬚髮藥散○風疾濕症散○尚有無數藥料隨後續登上洋兩家棋盤街北首大英大馬路屈臣氏謹啓 
　　易中票行 
　　大彩屢獲今售英四月票全張六元分條六角半批發零躉格外公道外埠信購指明上洋棋盤街 
　　翰墨因緣 
　　予友蔣君鵠臣素以書法著名兹來海上暫駐征驂予勸其小作勾留俾申江名士豪商得與相結翰墨緣亦一時之韻事爲此代布如欲求書請至東棋盤街來得呂宋票店就敎可也倉山舊主白 
　　大彩連獲附送彩票　 
　　頭彩拾條得洋一千元英四月票全六元分條七角送一條批拆公道信購原局寄奉上洋棋盤街聚興隆啓 
　　福元質 
　　本質逐月所滿之衣統盤照堂本劃碼折售每兩洋七角定價劃一倘蒙紳商賜顧者請至打狗橋北堍便是 
　　順利水險告白 
　　本行經理奴士米士來公司保洋面船貨物等險如有不測價賠甚捷且價格外克己倘蒙士商賜顧請至本行帳房面議是幸順利行啓 
　　分條六角 
　　英四月份票批拆公道收兌紅票照港申算如蒙○賜顧當卽回件上洋抛球塲同啓 
　　新出今古奇聞 
　　是書與今古奇觀拍案驚奇二書無一事雷同且怪奇之事層見疊出每部六本洋六角上海各書坊寄售法馬路西首興昌里内東壁山房 
　　代步香港 
　本行自運逐月吕宋票批發今分設在上海英大馬路大寳來票行内先行交易紳商賜顧者移玉面訂吕商恊同發 
　　請得頭彩　 
　　英四月票全張六元半張三元分條照巿紳商賜顧指明上洋抛球塲北首 
 
 

Page 6

 
 
　　上海屈臣氏大藥房發售 
　　至寳肥兒藥散此散能消積進食固氣培神小兒服之最爲盡善盡美誠兒科至寶之料也化痰止咳飲丸此丸專能理氣除痰無論熱咳寒咳稠濁爲痰稀點爲飲皆能治之最爲奇驗培補小兒氣血此藥水王道不覇性藥純和能補小兒氣血或病後欠補一切身體虚弱等症香味紅口唇羔此羔芬芳滋潤善療口唇焦燥爆裂男婦均皆合用能辟穢冬令尤宜去腐肉解毒油專治一切手足潰爛遠年腐肉難於埋口等症兼能辟螆止癢善解諸船惡毒和粉修容香水此香水精工秘製以些少和粉修容最助閨粧之鮮麗且其香撲鼻經宿不散極品玫瑰香油此油與衆不同其香最能耐久其價雖似稍昂而用者自知此物之所值也以上各欵用法及服法價銀均另有仿單詳列尚有無數藥料容後續登 
　　大花園 
　　新到綵綢公仔 
　　本園新到廣東新式綵綢公仔六套懸掛各廳以供游客玩賞該綵綢人物生動異常廣東亦不多覯特此奉佈 
　　魯麟保險告白 
　　本行經理孟漢記保險公司專保各路洋面船棧貨物等險如有不測價賠甚捷且價目格外克己倘蒙仕商賜顧本行面議是幸魯麟行啓 
　　失票 
　　今日遣失元甡莊二千另六十八號初十期票一紙計元七十兩另六錢八分經己關會元甡莊不作行用有人拾收作爲廢紙特此告白禮記具 
　　天錫我財 
　　本號向在香港開設在年屢獲大彩今分設上洋棋盤街北首靑蓮坊對面開張兹售英四月票分條照市批發公道外埠信購原局回件天錫啓 
　　失物聲明 
　　廿九下午五點半在南巿太平衖失落小搭連一個内皮夾英洋兩元小洋十數枚憑單兩紙共洋九十五元並細帳如有人拾得望還憑單細帳再當酬謝送鹹瓜街久康參店内 
　　保火險告白 
　　本行經理英國德國兩公司專保行棧貨物生財衣服等火險價格外克己倘被火患價賠甚捷如蒙賜顧請至本帳房面議是幸順利行啓 
　　分條六角 
　　英四月票全張六元零躉批發格外公道收兌紅票比衆克己信購指蝗掃球塲北同發 
　　盤店聲明 
　　啓者英石路街大馬路口開設北延齡公記烟膏店緣因無人照料今將店底生財盤于正記管業自閏月朔日起往來帳目概歸正記經理與公記無涉特此聲明北延齡公記具 
　　遺失棧單 
　　今遺失金利源棧單兩紙邈字第二百九十一號上紙三件又岫字第一百七十號上紙五件己向該棧說明别人拾得作爲廢紙此佈豐記具 
　　鎭江得利票行只此一家 
　　今售英四月呂宋票全張六元半張三元分條六角八零躉批拆收兌紅票格外比衆克己自運廣東趙同春堂老鋪各種丸散膏丹發兌蒙仕商惠顧祈指明洋關後街庶不致悞 
　　分條七角 
　　英四月份吕宋票出售全半　巿零躉拆兌劃一公道函購立奉上海四馬路 
　　連中吕宋四月票 
　　批發公道零沽全半照巿分條六角半收兌紅票曁各路銀洋匯票遠處信辦一律克己上洋法大馬路連中啓 
　　大得其利 
　　英四月票全張半張照巿分條六角三批拆公道信購原班寄奉上洋抛球塲 
　　止帶神靈 
　　滬北盆湯衖内譚寳宦齋出售三日愈白帶丸招貼通街試購半元家人服之護效銘感大德登報謝揚南市馬茂隆啓 
　　定織縐布 
　　新到縐布長三丈六尺闊一尺三寸春夏秋冬四時宜用每疋洋一元二角半賜顧者請至申北盆湯衖益昌興綢莊白 
　　四萬五千 
　　必　富同發財必定　 
　　英四月份票全張六元○條頭六角三上洋棋盤街北 
　　儒醫來滬 
　　毘陵姚蓉第先生辨證明晰　方箱當虚症調理得宜時温奏效尤速寓南　錦管可壽齋幸求醫者毋怱焉張鏡滬白 
　　召租 
　　兹天后宫西集慶里朝南石庫門每宅六幢二廂又石庫門每宅一幢南泥城橋重慶里朝南石庫門一宅三幢二廂披屋俱全如欲租者請至本帳房面議老沙遜經租帳房啓 
　　瞽目重明 
　余雙目痛瞎徧醫不效張友青盲無見余邀至上海遇老閘中街史麗生先生張得炙卽明余治一月復明如舊特此揚明姑蘇張貴榮王東初啓 
　　新開附送彩票行 
　　英四月份票全張六元送彩四號半張送二號分條七角送二號得彩數目註明票上上洋棋盤街 
　　英四月票 
　　全張六元躉批克己紅票照港兌函函購原班回件上洋棋盤街北大成彩豐啓 
　　召租 
　　兹有觀音閣松柏里朝南石庫門三宅計廿幢六廂披屋俱全如嫌大均可分租外有大平棧房一宅如欲租者請至本帳房面議此佈新沙遜洋行啓 
　　分條七角 
　　售英四月吕宋票並附送彩票購票全張送彩票四條半張分條各送兩條彩票頭彩得洋七百元其餘章程注明票上來信指上洋棋盤街雙得行啓 
　　上海中西大藥房 
　　啓者本藥房續到各式照相鏡子鏡箱此係英國名家所造新式從未到過中國運動靈巧攙帶輕便且感光尤快與尋常之鏡不同所照人物山水惟妙惟肖清爽無匹並售大小船牌干片紅白蛋紙裱相厚紙扎像機玻璃量藥號杯小試化學材料箱全副電鍍金銀藥水器具六百度寒暑表銀水表强水表火酒表牛乳表等凡影相所用藥水器具一應俱備價均克己仕商賜顧者請認牌號庶不致悞 
　　大花園馬車火船游例 
　　每日准演女小班 
　　另有内河小輪船出租 
　　本國特請李紅玉女小班每日在園唱戲逢雨不演特備馬車在二擺渡三和里口另設小輪船泊在四馬路招商局碼頭每日十一點一點三點五點鐘開江大花園十二點二點四點鐘回申現由外國新到奇異鳥獸世所罕見各様陳設雅麗宴客代辦酒席每菜五元起碼另堂彩二元飯菜燈油茶烟在内園貧閲獸另惠並有内河小輪船出租如欲租往蘇杭各處者請到老太古帳房面訂比衆加倍相宜此佈 
　　參號遷移 
　　本號向在上洋抛球塲開張自運高麗野山别直兼辦吉林人參東西洋參官燕鹿茸貨眞價亷素蒙仕商推信今遷小東門外鹹瓜街口第一家洋臺門面交易恐惠顧未及週知用特佈告廣大啓 
　　四月頭彩四萬五千 
　　英四月份票全張六元○條頭六角三分向在上洋棋盤街北長豐綢莊對門 
　　遺失 
　　兹遺失去年十一月廿六日裝華利輪往漢第三百十七次提單一支顔料十件今己向該行關照作爲廢紙此白南順記 
　　小輪船往杭 
　　今蒙吳紳僱定本行小輪准初四日往杭如欲附往請至法界大馬路東首晋和里内咸吉票行兼可便帶拖船 
　　普魯華洋行 
　　今售英二月份票全張一元半張五角如欲躉批祈早來定價須本帳房面議上洋英大馬路老旗昌隔壁 
　　活人無算 
　　專治楊梅結毒魚口下疳一切毒症無論逺年近染服之立效並能續嗣久名中外每服洋二元信局函　　購一律局設上海三馬路中石路東首西鼎新里分設漢口董家　官磺局閔小槎醫寓 
　　附送工細人物月分牌　 
　　英四月大票批發零售照市分條七角賜顧指明棋盤街萬有利 
　　召租 
　　兹有老旗昌對過泰安坊内朝南庫門樓房二宅合意者請至北京路本帳房或至二馬路寳順帳房面議可也道逹洋行啓 
　　吕宋票行 
　　英四月票仝張半張分條六角仕商信購原局回件上洋抛球塲西 
　　基地出租 
　　兹有基地一塊在法界西首褚家橋南塊約計十畝如有人要租者統租分劃均可請至本帳房面議可也黃浦灘十七號瑪禮孫洋行具 
　　仙才仙術　 
　　月之廿日赴新衙門西首讀易堂請評妻命曰目下病危乎日然有何救解曰當以諸葛祭斗法禳之春分節可愈今果驗感德鳴謝嶺南趙滋生 
　　告白 
　　啓者寗波李某與夥友向在九江合開同春和過侢棧今李某不合開張己拆出以後各寳號往來與李氏無涉特此告白 
 
 

Page 7

 
 
　　藥善堂虞製花柳妙藥發售 
　　花柳毒預防藥水此藥預防沾染花柳諸毒價洋三角珠黃十寳丹專治下疳便毒潰爛腫痛等症一元五角化毒五寳丹專治一切疳瘡魚口便毒等症價洋一元萬靈黑虎膏專治下疳便毒潰爛不收等症價洋三角槐蕊神異散專治疳瘡潰破膿血淋漓等症價洋四角洗藥千里光專治疳瘡魚口發爛腫痛等症價洋二角梅花消毒膏專治下疳遷癰楊梅瘡毒等症價洋二角神威霹靂針專治下疳初起等症應手卽消價洋三角補元追毒丸專治楊梅瘡毒内攻週身等症一元二角化毒金　液專治梅瘡橫　以及結毒等症價洋一元八寳消壽飲專治楊梅惡毒顔面生瘡等症價洋一元托裏消毒飲專治楊梅結毒　節疼痛等症七角五分花槐消毒丸專治楊梅瘡毒雙單橫痃等症價洋二角神效消毒丸專治下疳便毒一切花柳諸症三角五分神效驅毒水專治頭面生瘡破爛流膿等症價洋四角五淋白濁丸專治白濁小便點滴難出等症四百廿文白濁淸心湯專治陽頭臚痛白濁如膿等症錢六十文結毒紫金丹專治楊梅結毒種種醜態等症一元二角解毒紫金膏專治惡瘡潰爛　穢不堪等症價洋四角銀靑化毒膏專治瘡毒内攻骨節疼痛等症價洋六角上海河南路老巡捕房正對門樂善堂藥房啓 
　　聲明眞東洋蘭花香肥皂 
　　新到潤容散玉容香水粉 
　　此肥皂專治油膩並驗上烟色黑氣面奇香觸鼻擦之可皮膚滑潤每匣四塊計錢一伯四十○潤容散專治面上班點酒粉刺調擦數日立效每瓶八十四○東洋玉容香水粉能使容顔少嫩色潤肌清每瓶錢二伯寄上洋四馬路文宜書　及恆　布號 
　　聲明 
　　本堂　製極貞戒烟參片素蒙見信奈近有無恥之徒仿造式樣朦混銷售甚至將僞藥欺騙仕商每受其欺本堂心存利濟誠恐因而致悞貴體故不敢秘而不宣爲諸君諄諄告也一鋪存姑蘇閶門内宋仙洲　朝南墻門内廳發兌一鋪在上機棋盤街老巡捕房對門又温州處慶號所售戒烟參片的係小號之貨别家均是銀冐餘外並無分出倘蒙賜顧勿爲所迷余深有厚望焉彭誠濟主人謹白 
　　仿西法精刻恨錢票版　 
　　兼刻各種精細圖票仿單 
　　本號今有上等刻手專刻陰文或陽文極細紫銅板銀錢票紙並可代印其價較角板猶賤而精細明晰較他板有天淵之别直與外洋銀票無異誠物美價廉上海法馬路西泰山堂藥錢隔壁興昌里内第三石庫門東壁山房銅板書局 
　　上海匯豐銀行告白 
　　本行所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分總行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存銀生息卽至本行面議可也特此佈聞 
　　半顚和尚神道 
　　京都慈松半顚儈的在京諸友請相呼爲神道今来申幾載功行海上諸君心有不决或寫八字寄館局或来申面判前和得失佈告住寳　街大通亨樵雅亭啓 
　　必得亨 
　　頭彩附彩誌喜 
　　英三月票頭彩二萬一千三百另一號並上附彩均本行售　得主候號單到申明今售四月票全張六元分條照市上洋棋盤街北 
　　廣東趙同春堂 
　　包愈經期腹痛丸 
　　婦人多年不學多因月經不調每有經期腹痛其症總由於血虛積滯寒熱凝結氣鬱不舒之爲患也若不速爲調治其患更甚欲望其生育者難矣本堂創製此丸數十年來歴經屢驗專治經行腹痛之症無論經前作痛經後作痛服之均能奏效務使六脈調順氣行血和百節流通補虛消積是以腹痛立止且月經旣調受孕尤易欲速抱麟兒者宜及早購之每丸洋一角廣東同春堂趙宗濟老鋪分設上海老巡捕房對門開張○一分在鎭江洋關後街○一在杭州大井巷鴻昌號發售 
　　廣東保和堂蠟丸 
　　事治男婦老少痰涎咳嗽不論寒熱輕重或日久已成隂虛或氣喘儼如牽鋸或因脾胃受濕或因生冷積滯及老人遞年寒咳少年旣成癆傷漸至吐血身體　瘦坐臥不安飲食漸少噯氣吞酸痰迷心竅諸症皆能治之每服二錢清茶送下卽能除順氣止渴開胃行滯袪寒寗神養血無不立時見效誠利人之妙藥家傳之秘寳也每瓶洋二角廣東保和堂分設上海河南路三馬路口 
　　粤東廣福林丸藥 
　　立愈五淋白濁丸意愈固精止遺丸 
　　○世間淋濁丸　田通利　導之藥非不偶效但宣洩太過則元氣易傷此丸祖傳神效無論熱淋氣淋勞淋血淋沙石淋立能止刺通滯固本扶元眞有淸淋解濁之功消沙化石之妙每瓶洋五角○遺洩症最易傷身腎虛陽痿虧損迭見此丸祖傳神效無論有形無形均能立時奏效每瓶洋三角愈後服塡精固腎丸更能　弱爲强延年種子本號藥正方良請試功效上洋老巡捕房對門 
　　新開天豐洋貨號 
　　開設上洋大東門外大街中市坐北朝南門面專運哈喇大呢嗶嘰羽毛花素羅絨時式漳絨寗綢摹本各色咈布等貨一應俱全凡仕商賜顧格外克已先行交易擇吉開張特此佈告 
　　廣東杏林軒監製 
　始創禮阿公戒烟藥酒 
　　洋烟流毒人心共悼妙方製藥欲挽頽瀾者固不乏人然所製丸藥難免烟灰土皮等類配之原魂未脫故物仍存致戒者其患　增焉兹有禮阿君者英國善士也擬創禁戒鴉片之會勸農人止栽鶯粟以絕其源幷禁出口面免販運又以格物化學之道而考究良方俾華人受害者戒之其心存濟世功德廣大無以逾焉禮君以華人所謂烟癮者不過烟積與烟虫之爲患烟積凝結臟腑氣血不暢舉動　慢烟虫　受烟氣所燻旣燻則濳伏未燻則滋擾或五經患作或四肢不安爰製此方固爲化積剿虫之需復能行氣補血之助加之以酒其功更捷無論輕重新老烟癮一閱月内保能斷絕决無諸病之生素有烟癮者驗之屢矣本軒業得此方不敢湮没禮君之善心因依法而製酒顔之曰禮阿公戒烟酒也此酒絕無烟灰土皮等類參入但烟癮有輕重之分所用藥酒不無濃淡之殊故其價又有多寡之别當用某號藥酒戒者務以癮之重輕爲則焉每天均服兩次每次按服四錢服後卽冲回米酒四錢其藥味日淡則烟癮日輕限用一瓶其癮立斷此藥價値頗昂戒者幸毋吝惜若捨重就輕則是自悞矣計開○甲號藥酒每瓶洋一元癮一錢者用○乙字藥酒洋二元癮二錢用○丙字藥酒洋三元癮三錢用○丁字藥酒洋四元癮四錢用餘照遞加備詳仿單鋪在上海大馬路抛球塲 
　　十九製蒼术斷根丸 
　　哮喘之苦人甚矣哉余前因有此病延年調治不愈更至每月約發一二次一起卽寢食不能手足無力呼吸不通汗流便急三四天方順歴久且起維胸後索得此方究其所以至喘之釁喘由脾弱肺寒土氣不足則水洩不通成爲痰飲水飲其頑痰則堅結成核遇風寒外感動其肺而水湧痰冲壅寒其竅其緊急之苦實是難堪此丸用十九製淸淳蒼术爲君助其培土制水水消而痰化痰化而喘不興自得此方如法製服喘久失焉余經見效樂於憐人特製此丸公於衆用願斯世同獲安康云爾每兩價洋角半廣東鹿芝舘分設上洋三馬路英老巡捕房斜對門 
　　廣芝舘丸藥 
　　本舘各欵靈騐丸散膏丹俱由粤東老鋪製煉運來發售價亷貨眞遠近馳名謹將各欵名目略列八寳紅靈丹○臥龍珍珠散萬應痧氣丸○救急時症丸神效白痧散○靈寳如意丹人馬平安散○平安萬靈茶六合定中丸○應騐保安丹藿香正氣丸○小兒驚風丸名目繁多未能盡列分設上洋棋盤街開張廣芝舘啓 
　　同豐永金鋪 
　　本號開設上洋大馬路抛球塲向售十足條錠葉金精造滿漢首飾今添售靑赤金箔定價劃一恐未週知特此佈告 
　　廣東趙同春堂臘丸 
　　馳名各藥 
　　參茸衞生丸○功專培補元陽壯神補氣洋二角五赤脚大仙丸○功能培補下元益精煖腎洋八分龍涎戒烟丸○烟引新久輕重包可戒除洋二角五扶陽乾健丸○功能壯陽補腎種子廣嗣洋二角五調經坤順丸○功能調經補血温煖子宮洋二角五小兒回春丹○專治怠慢驚風寒熱咳嗽洋一角婦科白帶丸○此丸本堂秘方馳名靈驗洋二角五順氣化痰丸○化頑痰顚逆氣立正咳嗽洋二角花柳搜毒丸○搜淸花柳餘毒全行泄去洋二角紅毛墜金膏○專治惡毒大瘡癰疽腐爛洋一角腸風下血丸○治大便下血糞前糞後紅洋二角鋪在上海老巡捕房對門杭州蘇州無錫鎭江寄售 
　　管可壽齋肥兒八珍糕 
　　此糕旣可代乳又除食積甜香味美小兒愛吃每斤二百八○讀書聰明丸明心定性實小兒之紀事珠也每百二角○小兒急驚丸每丸洋二角上海管可壽齋製 
　　樂善堂書局遷移告白 
　　本届發兌石印銅版錫版縮本新出詩賦時文各種地圖畫譜及家藏精刻古今書籍向在上海四馬路開張今遷至老巡捕房對面朝東門面交易凡蒙仕宦紳商賜預定價格外克己以廣招徠誠恐外埠各○寳號未及週知特此奉佈 
 
 

Page 8

 
 
　　英四月票批發 
　　並代附廣東文進士闈姓 
　　額設四萬五千號英四月票零躉批拆匯兌紅票門售全張六元分條七角信購指明上洋棋盤街 
　　新開萬隆土棧 
　　本號開張上洋寳善街親自採辦大小洋藥批發精製淸膏每洋一兩二陳膏還灰二兩二公膏二兩六冷籠三兩二熱籠三兩六平頭外加仕商賜顧請認盆湯衖萬昌大馬路萬豐老號仝啓 
　　新設信局 
　　新設奉化各鄉信客諸公有信往來來交小號寄遞準閏二月初爲始每逢月初開班無阻奉邑康財隆啓 
　　新開源大昌洋布號 
　　開設上洋法大馬路興聖街口坐北朝南門面專運哈喇大呢羽毛嗶嘰花素羅羢時式璋羢寗綢摹本各色咈布等貨一應俱全凡蒙仕商賜顧格外克已先行交易擇吉開張特此佈告 
　　送月份牌開彩圖 
　　按月吕宋票批發全半照市分條七角附送開彩圖月份牌各一張兼收大小紅票外埠賜顧指明上海法馬路晋和里咸吉 
　　廣義祥土號 
　　本公司在港香於去春分設上洋石路中街二馬路口揀選大小洋藥照莊批發精製清陳公烟加煎冷熱各膏分兩前報再明比衆相宜倘蒙賜顧原班回件斷無負悮 
　　拍賣車糖 
　　本行准於每逢禮拜三早十點鐘在本棧不限價拍賣Ｂ唛四呍半糖拍定卽收定銀限兩禮拜出淸如過期不出將定銀罰去下期另拍此佈老太古帳房啓 
　　聨發土棧 
　　本號在寳善街口開設多年蒙四海見信今春重振新兹擇於二月初六日開張提莊大小洋藥照箱批發佳製各種烟膏味美價亷比前公道仕商光顧請認招牌不悞 
　　上海中西大藥房 
　　疎風薄荷錠 
　　　薄荷主散熱疎風爲頭痛聖藥此錠擦之毫無痕跡功用便利絕勝膏藥十倍也價洋二角半 
　　新輯格致彚編出售 
　　現新輯第五年格致彙編頁數增多每季一出所論皆近今新理要法時務實學多綴精圖易於明曉大有益於考求西學之士今春季已出每本價洋二角五分在上海三馬路格致書室發售前四年者現皆重印成帙亦均出售本舘謹白 
　　新到叢書 
　　陝西張樹編二酉堂叢書輯漢魏佚書其中部目世所罕見想由天祿石渠之　網羅放失會萃成編實稽古之秘笈起後學之鴻勳也洋四元寄售各書坊上海千頃堂啓 
　　生生堂佈告 
　　店家立招牌爲業客商認招牌爲憑今本堂衖口法界大馬路中市有甡甡堂一店字異音同希圖淆混遠處交局寄買須囑認明本堂老招牌庶不致悮 
　　墨晶减八折 
　現貨好過上年市淡沽一元六茶晶八角翡翠戒一元翡翠鐲三元金利源碼頭昌順逢白 
　　金山麫粉又到 
　　本號現又新到鷄牌火車牌麵粉較前更爲潔白價亷貨精如各寳號欲躉售者請來面議此佈虹口老順記啓 
　　逐月吕宋票批發 
　　大彩屢獲各省驢馳名英四月票全張六元分條照市倘蒙賜顧寄上洋棋盤街中　 
　　附送吕宋開彩圖 
　　英四月票全張六元分條七角零萬批發價照香港紳富信購指明上海法馬路 
　　分條六角 
　　四月票全半照巿零萬批拆一例代勞函購立奉紅票例例　 
　　皮貨大减價 
　　本號因上年存貨多積今正爲始减碼出售幷有頂好眞灘皮袍掛其價更賤如蒙賜顧請至城内四牌樓何祥豐啓 
　　分設上海永興洋行 
　　本行由法國京城分枝上海寗波專辦出口各貨恐未週知特此佈告在英界長樂里間壁廿三號門牌便是 
　　分條六角 
　　英四月票華閏二月二十日開彩全張六元半張三元紳富賜顧指明上洋四馬路中市 
　　德昌質滿衣出售 
　　本典滿衣槪行出售價可格外從亷照碼每兩七角劃一不二童叟無欺倘蒙賜顧請至麥家圈尙仁里口便是 
　　松江鴻寳來 
　　寄運吕宋大票批發全張六元半張三元分條七角仕商賜顧寄售各處便近購辦便近購辦請認招牌是要英商鴻寳來啓 
　　始創鎭上戒烟三香膏 
　　戒烟方藥市肆多矣本堂主人詹容堂先生遍賢奇力本草諸壽獨有秘法製創鎗上戒烟藥膏巳歴年久四海風行銷流日廣濟入甚衆可歎人心不古見利眼紅近來市上有種不肖之徒紛紛效尤魚目混珠施其狡術奸計百出無非依樣畫葫蘆以微賤之物希圖射利誠恐貴客貪些小便宜悞往購用一試不靈再試不驗戒烟之念因此而止不知鎗上戒烟一法乃本堂主人十載苦心幸得發四藥草自種園中緣該草出於　粤深山之中人多不證其草一枝能發四枝故取其草名曰發四再配合龍涎香枷楠香上沉香三味兼各種藥料製成取名曰三香戒烟膏每兩二千五百六十文此膏和入烟中調匀燈上照常吸烟一樣癮漸自輕不論新老烟癮及因病上癮者皆能戒除可保毫無他患戒烟不論冬夏亦不須戒口亦不要另服别項補藥自然身强體健精神倍長若不欲戒烟之人將此膏些小和入烟中常吸功能大解烟毒此膏之妙筆難細述用法另詳仿單倘有客商誤購别家之藥不能將烟戒去者仍望請至本堂來購一試便知方信余言不謬也發四草戒烟丸每兩約七百餘　價一千二百八十文癮一錢吞三十粒詹氏戒烟丸每兩三百文此項朔望九扣上洋中和里内廣東詹誠德堂啓 
　　輪船往釜山仁川 
　　烟臺天津埠 
　　啓者本行賽局麥魯輪船船主名康乃爾於禮拜六卽閏二月初二上午十一點半開往長崎埠另換我威利麥魯輪船開往釜山仁川烟臺天津埠如各寳號欲裝貨搭客者請至本行訂定可也此佈二月廿五日本公司啓 
　　林光昌松記啓 
　　本號問設潮州汕頭埠有年精選經昌等牌號廣藍竹布親自督染不惜工木久巳四遠馳名近聞有無恥之徒將次貨假冐本號招牌魚目混珠情殊可惡貴客賜顧請向上海抛球塲同和里鄭恊大布號購取幷無别家分售特此佈告 
　　圖書集成收單遺失 
　　啓者本堂前購申報舘圖書集成股份第一次第一千三百七十五號收單一紙業於光緒十年五月赴瑞金任所舟過吉安因書箱落河遂致遺失至今尚未撈着現向申報舘說明如兩月内無人將此單送來則當另出新單此單卽作爲廢紙此佈光緒十五年十月二十七日文承慶堂啓 
　　新到傳話機器 
　　今有美國愛的生厰寄到奇巧機器傳話箱倘有要言密語機密軍情或歌唱曲調均可隨意講入箱内傳遞遠方開箱傾聽聲音瞭亮絲毫不錯最奇者雖路隔萬里或藏之數十年後音仍宛然不减當年眞千古未有之奇物如合意者請至本行面試其價亦可面議豐泰洋行啓 
　　輪船往東洋等埠 
　　啓者本行賽局麥魯輪船船主名康乃爾於禮拜六卽閏二月初二上午十一點半開往長崎西門舍革神户橫濱等埠小包收至初一正午十二點鐘爲止搭客票出至開船之日上午十點鐘爲止在船買票須照定價加十分之一如各寳號欲裝貨搭客者請至本行訂定可也此佈二月廿五日本公司啓 
　　閏二月初一日錢洋並匯銀票行情列左 
　　新匯劃收巿七錢二分七厘七五本洋無巿銀拆一錢三分洋拆無巿洋找頭七錢二分厘錢找頭九百七十文市錢一百三十九千文卡錢一百三十八千五百文衣牌一千零二十文銀行現銀票四先令三辨士二五六個月期票四先令四辨士五五又四個月期票四先令四辨士商人票六個月期四先令四辨士一八又四個月期票四先令四辨士 
　　閏二月初一日進口船禮拜五 
　　高陞輪船由寗波怡和啓泰和又由長江怡和啓宜昌又由寗波太古公司 
　　閏月初二日出口船禮拜六 
　　賽局麥魯輪船上午十一點半往東洋釜日本山仁川烟臺天津等埠公司 
武昌又晚往烟臺天津太古公司臺灣又晚往烟臺牛莊太古公司益利又晚往長江華友啓揚子又晚往香港省城禪臣啓安興又晚往長江仁記啓元和又晚往長江怡和啓富有又下午往寗波招商局新裕又晚往天津招商局海晏又晚往天津招商局 
　　閏月初四日出口船禮拜一 
　　萃利輪船晚往長江麥邊啓忌連壓又晚往神户横濱怡和啓江裕又晚往長江招商局豐順又晚往天津招商局廣濟又晚往烟臺仁川招商局宜昌又下午三點半往寗波太古公司 
　　閏月初五日出口船禮拜二 
　　婺源輪船早往　户横濱和衆公司寳清又晚往漢口和興公司上海又晚往長江太古公司 
 
 

Page 9

 
 
[逆子傷人]  
　　生我之恩昊天罔極若儼然人類而視親父若仇讐高天厚地中有此一種人物眞是戾氣所鍾至以鄉鄰往救之故而竟拔刀亂斫悍戾性成至此而極京口東鄉下洲地方某甲者年逾三十素行不端其父年邁甲以奴隸待之稍不合　輕則唾駡重則揮拳父惟呑聲忍受　敢　之計較偶因細事甲始而駡父繼復用棍痛毆父不得已狂呼救命隣人某乙聞聲恐甲一時失手釀成逆倫重案隣右不得置身　外急往解勸謂甲曰以子毆父天理不容此後願稍改也甲竟遷怒於乙上前用武甲在身畔突出利刃向乙亂戳衆隣不服齊來相助方將甲拘住用繩綑縳送交本坊地保收押一面拾乙入城報官請騐適丹徒縣王邑尊赴省公幹未回由陶少尉騐傷經仵作報稱身有刀傷數處均非致命醫治可痊少尉騐畢因案情重大未便發落令乙善自養傷俟王邑尊回時再行訊明定擬 
[水手墮水]  
　　有美國兵輪一艘停泊京口已多日矣日前該船水手數人乘小洋划登岸游玩至外國酒館歡呼暢飲中有一人飲酒過多不覺大醉東倒西歪身　自主由衆人攙扶回船登梯時稍一大意跌入江中幸衆人眼明手快急用挽篙探下恰好鈎住衣履從水中撈起雖幸無恙然已飽飲江泉矣吃了黄湯又嘗白水可謂豪飲 
[匪徒攫洋]  
　　京口西門外大街德成昌綢縀莊素與同昌錢莊往來交易日前結算帳目尙欠該錢莊洋四十二元隨於晚間二鼓時令學徒洋四十二元洋還該錢莊當經該錢莊看時内有低洋數元必須退換其徒曰此洋經敝店看過並無低洋旣不能用只得取回再行掉換可也不料　于櫃臺包洋時　有匪徒二人在外窺見俟該徒出門匪人在後尾之行約半箭之地匪徒見無别人該徒手中又未提燈竟敢搶步上前將徒推倒按住口不令聲張將洋搶奪飛奔而去徒呼救命匪已去如黄鶴矣當匪搶洋時遺落洋二元在地該徒倉卒中拾取二元而回該處人烟稠密徒竟敢公然搶奪可謂胆大包身有緝捕之責者豈竟充耳不聞耶 
[申報舘江浙恊賑所二日廿六至三十日止經收第二十九次淸單]  
　　廿六日馬鑒淸洋五角查錦南五角徐天美洋五角姚阿二凌三大合洋五角無名氏求病愈洋五角丁文祿洋三角無名氏洋一角孫金生洋一角有心無力人洋五角○廿九日售去吳鐵山大小中堂六張扇面九個共洋六元七角隱名氏洋二元吉水氏虚對洋一個鄭敬業洋四元○廿八日有心無力人洋五元京口駐防勸學齋主人病愈完願洋二元無名氏揚州劉報房交來錢六百文○廿九日立雪草堂求合家平安洋十元綠蕉居士洋五角松芝合秀齋洋二元○三十日泰和坊洋三元售去譚寶宦齋九種心氣藥一瓶洋一元沈少泉洋一元揚州無名氏懺資移賑祈求冥福洋二元揚州無名氏洋五角揚州席賓氏洋五角○共收英洋四十三元七角虚對洋一元錢六百文○廿七日乏刀人翠皮翎管一個○廿八日嶺南灣溪漁隱東洋錦匣一只内藏太上感圖說一部八本明聖經一本 
[上海四焉文報局内恊賑公所經收江浙山東賑捐正月下旬淸單]  
　　廿一至廿九日香港東華醫院第五批江浙賑欵洋三百八十一元三角三分七厘原來合申規元二百七十四兩五錢六分三厘由本埠廣永誠號交到○陳作琴一元武昌電局殷斗南募吳芝田程蘭臺潘惠甫何容訪王藥川蓮舟陳否材李梅村孔夫伯方葵生任菊臣史星羞丁月卿于辰閣十四户各一角殷斗南五角安省同邑署中徐朝棣善士　元内有銅洋一元福興潤信局交來余鼎臣求消災平安余杜氏求平安子順兩户各五元大團隱名士三元源記東洋莊來無名氏　元蘭言室主人八角漢口李臺莫善士爲求姪孫邦馥病速全洋列銀二十兩申合規元廿兩另六錢一分九厘漢口利昌鹽行來駐德文案支應委　洪禹山司馬助洋一伯元武陽保嬰總局募昇西卿十都一圖二元又　都二圖一元五角又十都三圖二元又十都四圖二元五角周方覺盈文兩户各一元繆西隱氏銅洋四元山頭陳雨亭爲内室抱病求卽全五十元由本埠源盛昇號交到無錫安愼戴壽山堂募蓉澤幼童春生二元烟臺文報局經交無名氏銅洋十六元○總收支所交來無名氏銅洋一元招商總局文案處來愼愼餘　規元五兩蘇城得見齋來朱念宗募無名氏銅洋五元總收支所來孫子均善士募孔桂波六元黄務本耕心堂留雲精舍本立堂錢樂善孫品秋六户各二元知不足齋一是兩户各一元常昭擬善堂經募第三十七批寳善堂主人求孫病愈四元無名氏一元裕長盛三百六十文孫氏五百文以上實收五元銀五錢六分二厘無名氏小洋一角○廿一至廿九共收規元三　兩一錢八分一厘英洋二百十五元計規元一百五十五兩八錢七分五厘小洋十八角計規元一兩三錢七厘原銀五錢六分二厘計申規元五錢七分銅洋　七元羊計規元五兩八錢七分五厘○五項共合規元四百六十三兩八錢二厘○連前共收規元九十四萬四千五百八十兩三錢六分三厘○連前共解過規元九十六萬八千另七十兩另二錢五分六厘○實墊解規元二萬三千四百八十九兩八錢九分三厘合併聲明 
[上海四馬路文報局内恊賑公所經收江浙山東賑捐二月上旬淸單]  
　　初一至初十日止○廣東善　局撥助浙賑規元一萬六千兩○阮藉訂太守經交山東撫憲張捐浙賑庫平銀二千兩申合規元二千一百九十二兩○皖臬憲張捐浙賑曹平銀八百廿四兩四錢二厘合申規元八百八十五兩四錢七分八厘又捐浙賑曹平銀五百廿四兩一錢六分合申規元五百六十二兩九錢九分○安省支應總局彭受臣觀察經募第三批塔捐册賑欵曹平銀九百三十兩七錢一分申合規元九百九十九兩六錢五分五厘以上細户另登報章○杭城勉力學好人募同形共性人一千五百文王門花女文熙陸百文兩户實收洋兩元又錢四十文○湖郡太平橋無名氏爐坯洋五元○南潯韻園主人祈保合宅平安陳　延祈保身體康健兩户各十元○旬溪沈王氏求翁姑延年四大圑桂應記二角廣陵補過氏爲六十壽辰蒙諸君公設華筵謹公備存戲酒資移充賑需以答諸君造福助洋三十元湖州厘捐總局舒階平翁續節月費移賑十四元常昭特善堂募第三十八批賑欵葛士珍翁經手諸善士集前鄭工捐發東　賑四元歸陸氏兩元老吳巿無名氏銅洋一元蘇城醬　公所潘伸溪翁經募第十三批陳和卿善士爲求兒病速愈十元蘇城倪漢耀爲室人小産求平安二元仙鎭王陶庵翁募愼餘堂十元求免灾降福人求病愈人兩户各五元蕪湖招商局李募德後堂　讀書屋二户各二元高郵武廟賑所丁王　翁募無名氏二十元不留名一元不留名二户合一元張謝生産平安無名氏王手　户各一元孫鴻達二千文九牧堂晏姓抺壽分移賑王森堯求父病愈王氏女求父病愈克巳氏五户各一千樹如記五百折桂主人四百橋兆元三日文木桶捐無名氏一百文以上實收洋三十二元滬南德隆章號代規飯干捐發東銅洋二十元九江守約三人經交師竹居士第二次助碧霞扣帶變價允賑得洋七十元○申報舘恊賑公所第五批浙賑規元一千兩絲業會舘賑所第十五批東賑規元一萬兩高易公舘賑所第十二批東賑規元二千又第批浙賑規元一千五百兩滬北仁濟堂第五批代贖欵規元一千兩又第三批賑規元一千兩○福州　商局交來吳子述翁新議平銀十兩共來洋十三元二角二分　厘○東洋王大善士求諸事順遂兩元○鎭江電局張亷全明府經解第三批浙賑庫平銀一百五十兩申合規元一百六十四兩一錢○本旬共收規元三萬七千三日四兩二錢一分九厘英洋二百廿九元二角二分七厘計規元一百六十五兩九錢六分爐坯洋五元計規元三兩四錢小洋二角計規元一錢四分五厘銅洋廿一元洋計規規元四兩五錢六分一厘錢四十文計規元一錢四分七厘○六項共合規元三萬七千四百七十八兩三錢一分二厘○連前共收規元九十八萬二千五十八兩六錢七分五厘○付解浙賑第九批規元二萬正又解第十八批東賑庫平銀二萬兩申合規元二萬一千九百廿兩又解代贖欵規元一千兩○連前共解過規元一百零一萬零九百九十兩另二錢五分六厘○實墊解規元二萬八九百三十一兩五錢八分一厘又上年結存代贖規元六百四十九兩八錢另一錢今於第十八批内如數附解東海關道憲查收散放災區合併聲明 
[二月初十日第三十期戒烟名單]  
　　顧少庭年三十歲上海縣人現住三茅閣橋就鹹獵業上癮四年每日吸烟二錢作二次吃保人胡松茂金耕堂年四十四歲江寗縣人居住老北門内吳家衖向做古玩生意上癮八年日吸烟三錢作二次吃保人孫永興絲線店張勉齋年六十九歲上海人現住二馬路向作漆業上癮二十三年日吃烟三錢作二次吃保人祥源號吳春山年三十二歲姑蘇人現在上海畫錦里成衣店爲業上癮三年日吃二錢半三次吃保人徐源興橋少溪年三十二歲南匯縣人現住上海南巿就石灰行生意上引三年日吸烟錢半二次保人恆順布莊路最高年五十二寗波府鄞縣人現在致遠街口上引十一年日吸四錢半作三次吃保人年大有京貨店洪方泉四十歲浙寗人現在畫錦里成衣業上癮八年日吸二錢二次保人徐源興成衣店姚小湖三十九浙寗慈谿縣人現在二馬路上癮九年每日四錢作三次保永義昌信局吳君卿念四歲江陰縣人現在上海南巿太平衖留春閣向爲錢業上癮年日吸四錢作二回飲保盛昌鞋店宋月高三十三歲浙省鄞縣人現在上海香粉衖内向爲藥業上癮十七年日食三錢作二回飲保人張源豐作羅定章年五十二浙江秀水縣人現在法大馬路中巿就作錢業上引二年半每日飲一錢作二次保人長順號李海如年三十二歲湖北漢陽縣人現在其盤街做插花生意上癮十六年每吸五錢作二回保人義興祥賴幹臣年廿九上海人在老北門内吳家衖玉器爲業上癮五年每二錢作二回服保孫永興柯正明年四十三歲浙江鄞縣人在上海紫陽里作畫業上癮十三年每服四錢半作三回保人宋楚朝朱亦卿年四十五歲江蘇吳縣人現在棋盤街天祥呂宋票店内上癮十四年吸四錢作二回保許　如陸秋田年三十五歲洞庭山人在　東南貨爲業有癮二年每一錢六作二回保恆順布莊許毓亭三十七歲在望平街刻字爲生上癮六年每食三錢作二回保人墨林齋吳嘉興年三十二歲湖北黄梅縣人住六馬路修容爲業上癮四年每二錢　作二回保人朱順生綢莊陳春福年三十六歳湖州烏程縣人在虹口同文書局間壁修容爲業上癮十載每食二錢二回保人萬茂酒店徐松亭年四十二歲嘉興平湖人在大馬路上癮二十年日吸二錢七作二回飲保人日升源○以上各名二月廿六日均已除鎗出局第三十一期名單候後再錄以供衆覽上洋平康里恆濟戒烟局何鏞鍾洪南啓 
　　沈寃待雪上海職婦李金氏啓 
　　憤啓者氏子李鴻振字逵羽係本學文生於光緒十四年十月二十日慘被同商吳文亮謀斃一案吳恃財囑托案歴三載寃不得伸謹將事跡呈鑒蓋文亮之父顯甫向同氏夫姪王樵合認靑浦引地光緒四年玉樵身故無嗣故棧務暫歸顯甫經理七年顯甫亦故伊子文亮遂獨攬其事彼見李姓孤弱可欺逐事侵佔玉樵妻朱氏念棧中乏人照顧因於九年托氏子逵羽管理棧務氏子素性秉公吳因不便私銷鹽引遂碍爲眼中釘每事尋釁至十四年九月間又借端與氏子扭毆暗使其僕劉幹帮揪髮辫猶以爲未洩所忿乃於運憲前控以終日游蕩夜半不歸等語請逐氏子反受其誣因以吳冐稱職員勒索牌費私開醬園添排私缸等諸欵控告事未發而爲吳所覺吳遂起殺機慘於十月二十日夜謀斃後抛擲靑浦南門河中時氏居嘉定玉樵妻朱氏居上海法華鎭吳乃揑造酒醉失足墮河身死來報氏等聞信後卽赶赴靑城吳己匿避詢及吳之司帳朱舜欽亦以醉後墮河支吾以對因跡至南門見地極荒僻河多淺灘水不盈尺屍身己經地保撈起河干當時不勝慘目因將屍身抬入鹽棧沿途之人己嘖有煩言細察屍身確見頭面有傷遂以身死不明控縣時縣尊適公出因請鄰封相驗而吳己央人來勸成殮并出襄費洋一千餘元遂於二十三夜殯殮惟棺蓋未泯以待相驗而吳誤爲業己蓋棺卽於二十四日反以移屍踞擾等詞控縣適蒙松江府恩太守明察專委華邑尊凌於二十五日到靑因驗得屍身右太陽穴有拳傷一處十指甲靑色並無泥沙腹不膨脹口鼻有血委係因傷身死移棄河内實非溺斃吳知事敗露願賄萬金以寢其事氏憤欲伸寃斥退來人旋蒙靑邑尊錢誔詢兩次未及細靮兇手惟將苦主盤詰再三氏遂以堂訊徇庇等詞赴松府署禀請親提靑邑尊亦自知爲難遂禀請提省審辦十五年春前撫憲崧批准飭可發局提審歴派委員審訊吳一味狡展卽蒙前臬憲朱將吳文亮文生詳革延至秋間調派黄委員世本主訊仍未將吳嚴鞫反被吳誣供以氏子與沈婦有私妬姦致死靮員黄遂以各執一詞禀請撫憲剛發回原縣錢邑尊復提沈婦及鄰右人等細鞫雖知吳供全屬子虚祇將沈婦開釋並不以誑供責吳倘非文亮謀死何必架詞妄供若此氏子在靑多年惟與文人交往從無游蕩等事是靑浦人所共知而吳控運憲詞内拈入夜半不歸字樣顯見預爲半夜謀死地步乃由縣提省由發縣迄今未得昭雪本年正月中赴控督園蒙批己發原縣應靜候集訊但錢邑尊旣知事屬難爲禀請提省審辦若仍由縣訊問恐難雪此沈寃氏惟此一子被吳謀死遂致絶嗣無可奈何不日上京控告爰先將寃憤登諸報章布告四方閱報君子以昭公鑒 
 
 

Page 10

 
 
　　合豐衣莊 
　　開設上洋棋盤銜歴年馳名向蒙仕商光顧各省原典估衣定做時式新衣各色俱全因近年衣莊甚多價目上落拆扣不一貴客難免受虧是係本號新立章程於己丑元旦起照碼每兩售洋七角無扣貨分高低價値克己劃一不二誠實無欺承蒙賜顧須認明招牌不悞倘不合包退回換 
　　何謂薩波料 
　　薩波料者係堅硬之肥皂除衣服外洗凈各物無出其右一經試用卽知其妙其妙何在譬如人家有髹漆之器用薩波料洗之可使舊者如新油布汚穢用薩波料洗之可使汚穢悉去檯桌地板及各式木器用薩波料洗之可使與新者無異盆碗鍋子常有油膩用薩波料洗之可使油膩全除大餐所用刀义及各式馬口鐵物用薩波料洗之可使光明如鏡洗面澡身之盆及廚房各物用薩波料洗之可使白亮如新製之針如購一塊試之卽能知其佳妙聰明之當家人諒必喜於試用也薩波料作只此一家在美國鈕約克地方如欲用者須小心購取勿爲僞物所欺 
　　上海鴻福來聲明 
　　二彩連上附彩 
　　英三月吕票二彩拆與同業轉售本埠恆興號金又川客劉各半張上附彩亦拆同業轉售大北電報行洋人以上共得一萬二千五百洋號單到查又中五六小彩甚多分條售出名繁不贅遠埠函報外候速兌洋雖中外得主之鴻福幸小行大彩綿綿果稱鴻福而齊來財星正旺望中外同志早購錦鏢皆大發財是鴻福常來之睜禱矣 
　　新開同昌泰陳公廣膏 
　　本號開設英四馬路中杏林春番菜舘隔壁精製淸陳廣膏床鋪器具虔潔雅麗一錢起碼門莊零售童叟無欺準於本月廿九開張每盒格外加多至期請蒙貴仕商光臨特此登報週知光緒十六年二月廿六日同昌泰啓 
　　珍珠化痔丸 
　　痔有數種皆由風濕燥熱四氣所傷四氣者非六淫之邪乃五臟之氣擾動内發而作成也外治者如刀針掛線猛藥剖洗不准痛苦難當且傷元氣内治者全用凉血散風逐漯潤燥温劑亦未見效反損精神痔雖感風濕燥熱而成實肝脾腎三種虚損而起欲斷其患固本爲先治標爲次此丸内藥品以舒肝扶脾固腎爲君以寛腸活血行氣爲佐調和臟腑健運隂陽使風濕燥熱四氣所成痼疾無地可容自然消化故此能治一切内外毒痔不拘逺所近日成澹成管糞前糞後膿血漂流破孔穿腸脫肛腸裂如芝如菌大便艱辛甚至痛癢異常等症無不應驗每兩洋二角五分外用消痔散薰洗每包一角上洋英大巡捕房對門廣東接元堂何均年製 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中積滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮錢服丸三兩除根惟藥丸無凸凹形卽係假冐藥另有狐騷自藥每料一元三日除根雀斑藥半元十日退清髮秃藥六角半月重生淋癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　上海有利銀行 
　　專做押欵更票各口進匯票如蒙賜顧者請至黃浦灘新關此本行面議或函致均可存欵計開隨時交取按逐日存數付息二厘存定一年者付息五厘存定半年付息四厘存定三月付息三厘或存洋欵亦可面議此佈經理蜜司弼歇謹白 
　　上海信昌珠號遷移 
　　本號於光緒元年開設二馬路西首今於本年正月移至三馬路中馮存仁藥鋪西間壁朝南石庫門内交易 
　　英三月號單己到 
　　中彩甚多請來兌洋今售四月票全張六元裁條七角附送大張花草人物精細月份牌上洋源源新記票行啓 
　　治喘止咳順氣化痰丸 
　　夫痰之本水也則原腎痰之動濕也則主於脾痰之緒氣也則停於脚是故脾爲生痰之原肺爲儲痰之器語云治痰先治氣氣順則痰除得其要矣彼凡外感六淫内傷飲食肺氣被鬯卽聚液而成痰失治則留伏響絡結戍痰核或胸膈膠脹或哮喘不能眠或手足痛不能舉或筋骨引痛咳嗽心悸或痰迷心窮舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無
論受病淺者藥到應騐如神卽使病延日久痰漬巳深務須携帶傍身不時服身自使原氣浙復客氣無權痰涎不攻而自愈此丸前在嶺南久經流傳行世用再刋佈四方俾衆感知焉每瓶大洋三角廣東延春閣蠟丸號分設上洋棋盤街北首東河開張 
　　機器軍械出售 
　　本行在滬專辦軍械巳歴三十餘年屢蒙各省各局委辦一切貨價無不相宜近來英德等國製造之法更屬精美今有新式鋼鐵大砲各種快鎗大小銅粗細火藥以及各種大小機器俱全倘蒙貴官紳賜顧請至小行觀樣面議價值格外克己此佈地亞十洋行啓 
　　請購有用奇書 
　　鐵路要覽最爲當今有之書無論何人披覽一過猶如親歴其境而官場閱之尤可稱爲鐵路熟手不致茫然如門外漢也連夾祇收工料實洋五角寄售在滬北德興里肇康參號南市早昌參號甬江慶餘錢莊城内提署前林宅漢鎭恊成官銀號武昌湯源元紹酒號閩省源豐潤會票號南臺源通錢莊臺灣恊興昌信局京都天津源豐潤號天津官北順全隆洋行願花常好舘代啓 
　　鎗上戒烟膏靈騐 
　　閱前報告白滬北中和里内詹誠德堂精製發四草戒烟舍每兩價一千二百八十文可裝在鎗上呼吸戒烟極好其氣淸香並無惡味且吸此膏就不須另吸别烟僕患烟累十餘年一旦而釋重担速登申報以告同病相憐者胡敬齋啓 
 
 

Page 11

 
 
　　廣東邇遐齋老鋪始創馳名蠟丸膏丹 
　　參茸衞生丸統治男婦百般虛損能補氣血除病延年每個二角五麋茸白鳳丸治婦人眞陰虧損胎前産後補血種子調經每個一角扶陽乾健丸治男子腎元虛冷陽事不舉能生精種子壯陽每個二角五調經坤順丸治婦人子宮寒冷難於受孕能種子調經第一每個一角牛璜抱龍丸治小兒驚風發熱痰涎閉寒吐瀉肚痛神效每個二角人參再造丸統治男婦中風中痰半身不遂眞有回生之功個二角半舒筋活絡丸治氣血不行四肢困倦䈥骨疼痛自見奇效每個一角麋茸寗坤丸治婦人月信失調及赤白帶下一切胎前産每個六分熊胆止痛丸痛症不一心痛肚痛氣痛癰痛腫痛藥到卽止每個角半追風蘇合丸統治男婦小兒中風腹脹吐瀉産後風迷奇效每個三分藿香正氣丸治霍亂吐瀉腹痛腸鳴四時不正之氣服見效每個三分金鎖固精丸治腎元虛弱心腎不交夜夢遺洩遠年白濁妙每兩二角赤脚大仙丸又名魚鰾丸凡人色慾過度能煖腎壯陽種子每兩一角立止咳嗽丸統治㗇咽咳嗽氣逆痰迷痰中帶血服食卽止每瓶三角五淋白濁丸治濕熱停滯小便刺痛或花柳感毒痛止淋通每瓶五角神效白帶丸治婦人月經不調下焦濕熱赤白帶下種子調經每兩二角五萬病回春丹治小兒急慢驚風手足厥冷痰壅氣喘藥到回春每個一角産後廻生丹婦人産後瘀血凝積痛甚命在旦夕有回生之力每個角半寗坤至寳丹治婦人諸虛百損臨産腹痛月經不調百病皆宜每個三分萬應午時茶治外感風寒内傷飲食胸膈胞脹出門携帶最宜每盒角半紅毛墜金膏治癰疽瘰魚口疳疔一切無名腫毒外帖卽消每盅五角養血生髮水凡人少年髮落日漸稀疎搽之髮復生潤澤更密每瓶五角九製蒼术丸治痰喘水飲哮㗇咳嗽久不愈者服之能斷根每兩角半龍涎香戒烟丸專戒洋烟遠年老癮服食百病不生種子延年每瓶五角一分鋪杭州太平坊口一分寄鎭江文萃書局邇遐齋分設上洋老巡捕房對門開張 
　　廣東普仁堂 
　　白濁之症多因酒濕燥熱而成或因花柳塲中所染遂至小便不通水管刺痛乃花柳之惡毒報信也以早爲調治去其熱毒免至别恙叢生若果調理延緩日久成淋有傷本質本堂創製此丸屢經應驗無論新舊赤白淋濁服之立效每瓶洋三角並有花柳搜毒丸應驗非常每瓶洋五角今特分設上洋棋盤街開張 
　　一服除根 
　　理氣化痰平肝補脾瀉心火通經絡解鬱悶止心頭痛痞脹等症歴騐除根速如霹靂每瓶兩角○潘同仁堂戒烟太乙金丹馳名京都斷癮無算每盒收回工資五角均寄上海四馬路文宜書局 
　　减價出售 
　　啓者本行今有新到六寸八角木鐘價每只銀一兩八錢五分又八寸八角木鐘價每只銀二兩一錢五分如各寳號欲賣者請至小行面議可也豐裕洋行啓 
　　本埠並無分鋪 
　　中西大藥房聲明 
　　本藥房創製無雙梅花參片係專戒逺年大癮及因病上癮等患除此别無功效以故風行各省遐邇馳名幾於衆口皆碑交稱妙藥痱有私心竊慕假冒影射祇圖弋利不顧害人豈知是藥乃本藥房獨得秘方從未外傳深恐因兹而悞戒烟諸君貴體不得不急爲聲明嗣後凡蒙仕商賜顧或由局寄須指明四馬路中市大洋房内以及外埠分鋪庶不致始終被矇耳幸甚幸甚 
　　海外奇草 
　　戒烟呬噶草 
　　本堂代售呬噧藥草專戒遠年大癮吞服簡便戒時毫無所苦精神反强飲食可加服此藥草戒除者不下千餘人皆稱靈騐每服錢廿一文上洋老巡捕房南四馬路口城濟堂啓 
　　老號 
　　治氣痞塊胃氣痛藥洋一角百效痰喘咳嗽肺露每兩廿八○袁吉人熟理肝胃症調理大方脈上洋署往南育嬰堂東李府 
　　赤脚大仙魚鰾種子丸 
　　此方係雲南大理府周姓年老無子遇異人傳授此方服至月餘自覺目明身健髮黑鬚烏久服連生七子壽至九十有七此方專治身體虛弱老少酒色過度頭眩耳鳴神昏目暗腰膝酸痛四肢無力自汗盜汗下元虛損夢遺精滑陽痿或男子精寒腎虛陽物不舉不能久堅元陽衰敗或女人血寒氣弱子宫久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上洋英巡捕房對門廣東接元堂何均年監製 
　　催取殿板全史并發售啓 
　　本局全史於九月告成與股者請速持單來取以免書倉積壓而鄴架中亦可早資觀覽幸勿遲延爲禱除股分外添印百餘部以圖賞鑒家購取此係殿本照印後附考證並未裁割格外精良謹遵原訂七百十一本每全部實洋一百八十元裝兩木箱如要夾板加洋八元遠處寄費酌加零售史記念六本洋十元前漢書三十二洋十二元後漢書廿八本洋十元三國志十四本洋六元舊唐書四十八本洋廿元新唐書五十本洋廿元明史一百十二本洋四十元○本局開設上海虹口分設二馬路横街京都琉璃廠四川成都府重慶府廣東雙門底其餘江西湖南漢口河南均有分局發兌同文書局啓 
　　姑蘇金閶中巿 
　　萬盛洋貨真不二價 
　　本號創設二十餘年自運哈喇企呢羽毛嗶嘰漳絨羅絨各色咈布等貨遠邇馳名己久惟吾業物　　色頗多高低不一貴客懷疑難以購辦以致交易愈形週折自於庚寅歳首始創門巿批發統歸劃一此佈 
　　策府統宗申明 
　　此書係本局創編搜羅旣廣讐校特精外間翻印訛誤甚多近又有珍藝局印成鉛字本妄加增廣二字分訂念四本以圖哄騙射利其實一無所增一無所廣而訛脫更不可勝言請將本局所印一對便知其僞敬告士商勿爲所欺同文書周啓 
　　鳥約人命保險公司告白 
　　本公司存銀九千五百三十五萬五千兩每年收餘利銀二千五百五十八萬七千五百廿五兩去年一年所来生意計銀一萬二千八百六十二萬一千一百廿兩令所保之數計銀四萬一千一百九十八萬二千兩 
人命保險乃儲財裕後之法創會道光廿五年集欵九千餘萬穏固極矣今年公司由香港分設上海請麥士尼都督經理凡有東方各國諸公賜順在三洋涇橋五馬路七號通易洋行官話西話均可而議 
　　寄售藥水 
　　斯藥水能醫頭痛身酸骨軟夜不能睡讀書人做生意人將士用心力過步精神少短一切食之大有功效又治心神不安頭痛腦痛眼化畏日極之應驗又治女人心痛身痛發寒發熱作嘱作悶皆能治之乃妙方也食法一大匙羹冲水半盃攪匀卽飲鋪在弩白利因生經凸鬱街倫頓謹啓轉托上洋老德記經手代售 
　　普國票預定 
　　啓者本行今有第二百九十八次普國票出售全張英洋四十八元半張二十四元四開八開照算共額設十萬號得彩有五萬零二百號並有七次可望得彩頭彩得洋世萬二彩得洋廿萬均是普國之洋每元照英洋三折左右給算其餘小彩甚多請至小行取仿單觀看便知如得彩者付彩洋當換新票如欲買者祈爲預定往返信資各客自理華二月十四起閏二月十三止批佈和順洋行 
　　新開 
　　在上洋法馬路大自鳴鐘西批發大小洋藥零市照箱拆兑貨眞價實以圖久遠凡承光顧誠信無擇於二月十二開張 
清膏每洋一兩五陳膏還灰二兩五公膏二兩八冷籠三兩二熱籠四兩平頭外加 
　　劃一衣庄 
　　本莊運售原典估衣專倣四季時式新衣照碼每兩折洋七角劃一不二如嫌價貴包退包換今有戤冲劃一甚多貴客愼之受欺然小莊並無出外抖售如信顧者祈請棋盤街北首便是祥豐衣莊 
　　上海廣東開十六號公信洋行啓 
　　本行所有十四磅松鼠及魚鎗等牌斜紋布係與上頂棉花織成布身堅固堪用耐久眞上等貨也向承貴客屢顧巳藉四遠馳名刻交易年多一年由爲貨眞價實若布每疋皆有松鼠藍印而魚鎗牌者亦係藍色印焉貴客賜顧須認憑據庶免魚目混珠第布於各處大疋頭號均有發賣而總其售者只有本行一家 
　　滅火水藥 
　　本公司新法創造滅火藥水與别家大不相同此瓶口封閉甚密使藥氣無從漏洩遇火起時取一瓶或數瓶遙遙抛入藥瓶破碎藥水卽徧處飛洒遇火卽化此瓶上特用五角星爲記貨眞價實每箱十二瓶價洋十二元此佈福利公司告白 
　　漠河金礦告白 
　　敬啓者本厰自光緒十四年十二月開工以來時屆一年應結總帳自宜刋本分送奈各分局散處於萬里數千里外造送報銷急不能齊一擬俟光緒十六年春間各帳彙集再行核辦惟事屬公司除禀請北洋大臣李黑龍江將軍依派精於會計之員來厰公同查核外所有在股之友如願前來務請於三月中到厰眼同結算淸楚俾刋訂本呈送各大憲曁各股友共覽以資徴信督理黑龍江等處礦務李金鏞謹啓 
　　慶豐土棧批發 
　　上洋打狗橋自運大小洋藥照箱批發精製清膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
欽差大臣兵部左侍郎承襲一等毅勇侯加匡救情殷一雲騎尉曾紀澤題贈老德記大藥房雅鑒 
　　上海英大馬路老德記起首藥房 
　　本藥房於道光二十二年上海通商之初首先開創所有出售各藥皆係棧貴料品格物製煉無論内外病症按病給藥靡不見功復承中西仕商嘉許信任温語褒揚誠恐遠地賜顧未得周詳僅摘試驗靈藥循序列報開於後其餘無數藥味不能盡載於兹兼售印書機器墨水照相玻鏡藥水等件如蒙惠顧價當從亷此佈新增分鋪京都正陽門外天津院署前漢口鮑家巷湖南坡子街雙井巷本埠四馬路計開 
　　花柳清毒丸安神春睡丸無瑕白玉露簽四對晤藥清凉香糖漿婦人調經丸千金安胎丸戒烟白精粉小兒疳積　瑪精香糖漿百補固精丸痰飲咳嗽丸種子坤順丸口香化酒糖霽威香糖漿扶原種子丸必止吐血丸玫瑰甘露水清香薄荷糖治疔瘡油膏靈效肚痛丸淋漓白濁丸搽　瀝紗藥袪塞　　　 
　　召租 
　　西門外榮昌自來火厰後路北西至浜有地十餘畝刻欲起造倘紳商要定造棧房厰屋卽繪圖照樣起造需定年期均可英界西新橋德源里五開間廂披天井晒臺俱全二宅合意者移玉面談錦名行 
 
 

Page 12

 
 
　　洪利公司 
　　本公司設立已久素昭信實外埠皆知紅票各處均可收兌按月批發並不閒斷全張一元分條一角外埠信購原班回件杭州上海鎭江嘉興洪利仝啓 
　　匯兌銀兩批發吕宋票 
　　本號承兌粤東佛山陳村香港澳門吕宋匯票並批發吕宋票並批發吕宋票收兌紅票今售英四月票全張半張分條均可外埠賜顧原局寄　不悞上洋棋盤街　　號啓 
　　英四月票出售 
　　票設四萬五千號頭彩得洋四萬五千元准華又月廿日開彩全張價洋六元半張三元條頭七角凡蒙遠處函購原班回件祈認各行信式圖章是要此佈老廣豐萬福來仝新廣豐萬來仝新廣豐萬　來啓 
　　復源鏞老店遷移　 
　　本號專運大呢羽毛各種洋布俱全向在上海大東門外開張數十年今於庚寅年遷移英大馬路抛球塲口朝南門面交易誠恐逺近未及通知特此登報奉聞主人謹啓 
　　英正月花旗號單己到 
　　英二月花旗票出售全張一元半張五角函購指明各行卽班回件○開期例無電報對號單約閏月初到申兌洋上海必得來天來福鴻福來仝啓 
　　詰謝譚寳宦齋白濁丸效 
　　弟因身體濕熱染得赤白淋濁之症久矣小便短痛腫碎面　骨痛醫藥無功特托申友速至盆湯衖買譚　宦齋白濁丸三料服後呆騐　神弟心喜甚登報楊名漢口黄　波謹啓 
　　頭彩四萬五千元 
　　英四月份票全張六元半張三元分條七角閏二月廿日開彩　　寄　聲　谷　國　翁式圖章 
　　新開晉祥衣莊 
　　開設上洋棋盤街南首自運杭省庫緞寗綢羅紡湖縐顧繡蟒袍原典估衣加工選料蒙仕商惠顧速來搆辦顧見便宜先行交易擇吉開張 
　　上海泰來洋行謹白 
　　啓者本行經辦德國什好厰魚雷船係中外各國賞鑒第一利器又復利夏厰新式後膛連珠鎗亦係靈捷甲於諸鎗並兼辦各國軍械機器五金雜貨一切齊全現有新製無烟火藥尤爲精奇因在滬開行已三十餘年久著誠實上年特添設天津分行以便南北各省官商就近採購今并請有熟悉各種機器之洋匠能打圖樣代爲安置如蒙賜顧交易各價槪從克已此啓 
　　頭彩聲明 
　　英三月份頭彩係本號售與寗波英記廣貨莊一條壽全齋藥鋪一條宏茂洋貨行一條榮大南貨鋪一條萃昌棧一條王翁二條定海俞廣豐烟店一條太和米行一條鳴鶴塲萬興染坊一條共得洋三萬元欲購者請至寗波天后後街王文正筆鋪廣豐祥啓 
　　三天濁效 
　　奇哉奇哉余淋濁症屈指十年屢醫不效今春幸閱報章知有上洋盆湯衖内廣東譚寳宦寳齋馳名三日愈白濁丸驗靈非常鳴謝不一寄購一元用之其丸未盡三天濁效何奇神也感其妙藥之靈特登告白頌揚俾同患者週知亦行方便耳該號白帶丸内人亦經試驗並書以揚之嘉定董其暢啓 
　　果然三日立止白濁 
　　因閱貴報有鳴謝盆湯弄譚寳宦齋三日愈白濁丸靈騐之汪君想其人得恩莫忘報之念弟染此症六年信買半元服後果然三日立止名不虚傳焉金勝祥具 
　　必得其利 
　　本行售票有年屢中大彩今售英四月發財票全張六元半張三元分 
　　批發大票 
　　英三月份對號單已到現售四月份票零躉批拆兼收紅票價皆大市紳商惠顧函購原局回件庶不致恨此佈上洋廣揚興廣惠和廣泰祥仝啓 
　　曰然居 
　　現聘名廚精製京蘇大菜嘉湖酒席奇巧點心隨意小酌各式大麵掛爐猪鴨馳名美酒物美價亷早晚常便滿漢戲筵可以預定設上海大花園裏 
　　中西大藥房 
　　再聲明戒烟梅花參片 
　　本藥房創製無雙戒烟梅花參花於兹三載通行各省遐邇馳名戒烟方中推爲第一藥用王道不入覊品故戒時毫無所苦精神反强飲食倍增此係歷屈古仿造疊出深恐遠近主顧難分眞僞特於庚寅年二月初一日爲始仿單另加紅墨聲明一則庶不謂魚目之混今於閏月起門市現錢朔望九扣賜顧者請認明四馬路中市大洋房内上海只此一家並無分局遠處局寄更須洋明方無後悮此啓 
　　罐頭荔枝波蘿發售 
　　荔枝爲嶺南土産蘇東坡云日啖荔枝三百顆不妨長作嶺南人可知荔枝爲嶺南佳品然而鮮菓時食不能常有令人思蓴蒓者不可多得惟我本號獨得秘要兼能泡製原味不失爽脆非常四時皆備且能歴久不變此等貨物本公司創造親督監製不惜工本用能登諸上品不但宴會塲中可以羅酒遣醉辦送官禮尤爲新奇雅趣况價甚相宜更有蓢古波蘿亦是泡製原味淸香異常凡有官商賜顧請認飛鷹招牌紙爲記庶不致悞鋪在粤東澳門木橋橫街開張現寓上海虹口廣東街廣益店代售廣福安主人謹識 
　　二彩聲明 
　　英三月份二彩第二萬三千七百廿四號由本行售與本埠英大馬路恆興號王君半張得洋六千元又京江棧四川客賀寳臣劉子雲二君合得洋六千元雖諸君鴻福小行亦與有增色耳現售四月票全張六元分條六角半賜顧寄上洋棋盤街北必得彩仝啓 
　　著手生著 
　　吾鄉詹筱仙先生名下士也文章品行久重膠庠多藝多材岐黄尤著來游滬上全活甚多余子陡患　症諸醫束手先生一診而安非三拆其胘曷克臻此存利濟兹擇本月廿九日開診患沈疴者幸勿失此機宜也寓小東門内花草浜奚家橋西首送診五日新安查沛然啓 
 
