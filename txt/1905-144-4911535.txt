# 1905 - 144 - 4911535

 

Page 1

 
 
[電傳上諭]  
　　四月二十六日内閣抄奉 
上諭長蘆鹽運使員缺著陸嘉榖補授欽此 
[電傳内閣抄]  
　　四月二十六日召見 
軍機鐵良 
[論俄艦到淞與商界無礙]  
自俄艦駛抵吳淞停泊逾二十四點鐘之限上而我政府以及各省督撫與南洋大臣外而英日各國政府以及各公司咸飛電滬道詢問俄艦情形并飭勒令速離上海嚴守中立警報往來絡驛不絶又有俄波艦大隊泊於馬鞍島之說又有駛過銅沙洋將次到滬之說又有俄艦在花鳥山割斷海綫之說　是人心不免稍涉驚　謡言或恐因之而起於市面商情大有關係此記者所以不能己於言也原夫人心之所以稍有摇動者以未知俄艦抵淞之故一恐俄艦突然來此或有意與中國挑釁欲在附近覓一根據雪一恐購裝禁止物品而奸商偷運接濟以啟鄰國之責言一恐依艦堅執商輪之說不能援照輿斯科船一律辦理而致破壞中立之局一恐戰地之點移之於黄海而或遭波及有此數疑而驚擾之心已起又加以好事之徒無業之輩與夫虧折商人欲乘間煽動以圖劫掠而謀倒閉於是點綴謡傳張皇附曾而人心乃益摇惑商市因而牽動現雖未至於是然安保其不至是也今請急辨之以解我人之疑慮焉蓋俄　之來其說約有數端或謂其取淡水及購買日用之物此一說也或謂其途遇日戰艦自知 
 
 
 

Page 2

 
 
不敵而濳逃於此焉西報所謂避難於上海者又一說也或謂其大部欲突往海參威恐爲日艦所阻乃以此等運船誘敵爲聲東擊西之計又一說也或謂此等運船不能禦敵而反爲敵人所見故羅提督不欲以此等船隨之而行而特置之於此又一說也或謂羅提督之意欲留此一隊於上海隨時可以呼召而恃爲退路之援助焉又一說也凡此五說皆非有意與中國爲難而欲破壞我中立之意則有意與中國挑釁之說可以無慮矣我中國大吏稔知以禁止品接濟俄艦必致各國詰責故俄艦自越南一路而來我政府早已飛電飭沿海各疆吏嚴防接濟力維中立並未少犯今日必更盡心防範又有日本相助查察雖有奸商諒亦無所施其技矣則接濟俄艦之說可以無慮矣今俄艦以商輪飾詞者或者不過欲逗留數日耳斷不敢堅執以攖各國之怒也蓋上海城外爲租界公共之地各國商家資產之存儲於此者甚鉅實爲經營商業之中心點使俄人堅執不退則是有心與中國開釁而市面即隨之震動公憤所在各國亦必不肯聽其擾亂俄人雖愚詎不知此耶故我國大吏苟動以利害俄艦亦必不敢屈强則堅執商輪之說可以無慮矣昨日西字報皆載日俄海軍已在日本朝鮮間交戰又有俄波艦隊己至對馬島之說（據今日西字報并有俄艦大敗之信）又有俄艦總隊已抵太平洋之說又有海叅威艦隊出現於日本北海道相近以圖聨合波艦隊之說則知俄艦大部容或已潛往東北亦未可知其所留於吳淞近地者特其一枝隊而已則戰地恐移於黄海之說亦可以無慮矣由是言之則俄艦隊之暫留於吳淞者固無所用其驚皇者也庚子之亂滬上謡諑四起一夕數驚喬庽華人紛紛遷避於是不肖者乘間搶劫及倒閉欺騙種種喪失不可勝數安知不有人焉從中鼓煽而我滬上各商未及深思先自紛擾有以招其禍也今日之情形固不相同而滬上各商又皆鎭靜卽有人散播謡言我人亦安肯不究其事理而遽自驚皇也哉 
按此蓋爲上海商界而發若我政府我官吏我國民則幸勿誤會宗旨以爲波艦來淞與我中立國無關而漠然不動於中也 
[俄船下旗聽候中國起卸機械]  
　　停泊三夾水之俄運船六艘己於念六日上午下旗聽候中國起卸機械安插弁兵業由俄領函請袁觀察妥爲商辦矣（鼎） 
[上海道照會俄領事卸去俄艦機器]  
　　上海道袁觀察承俄領事闊君來文堅指戰運艦爲商船應與别國同享利益等語後杳得此項運船實有戰艦形跡查照中立條規戰艦運船應與戰船一律看待如駛入中立口岸應照限出口倘逾期惟有卸去軍械歸中立國保護業已將情照請俄領核辦矣（明） 
[停泊花鳥山俄船悉數開去吳淞來電]  
　　日俄兩國海軍已於二十五日下午在對馬島開戰所有停泊崇明花鳥山北島之俄船己悉數開去（選） 
[上海道請查花鳥山洋面俄艦]  
　　上海道袁觀察得日領事照會謂花鳥山海面停有俄艦多艘是處係貴國中立之地應請查復等語除照復外又商請新關稅務司並南北洋統帶葉桐侯軍門一體派員往查實情復候核奪（明） 
[彚志查察吳淞口外俄艦情形]  
　　日昨寓滬西國官商均雇乘沙姆生拖爬火輪船駛赴吳淞口外一百里左右察探俄艦蹤跡道勝銀行大班昨亦在淞關訪探軍務新關稅司自俄運艦抵淞之後終日飭令查貨洋員率領各華扞在各運艦左近隨時查閱有無私載等事兹據復稱並未見大宗之貨祇有淞滬小販携零星食用之物詣艦兠售俄運船六艘中有三艘滿載活牛羊猪雞等物餘三艘多係煤炭内一艘有方圓三四尺寛闊各式鐵櫃說者謂係水雷未知確否二十五夜北洋烟台口發一密電到淞交守口北洋管帶蕯鎭軍傳聞電語中謂有日本艦四十餘艘來江浙洋面迎擊俄艦故授薩鎭軍以中國應守中立之機宜也現淞口各砲台以及守口兵艦防務加嚴日夜不怠淞口砲台官電局張華浜商電局連日以來各埠官商電報往返不絶其大北大東各國之電尤多（族） 
[彚譯吳淞口外俄艦情形]  
二十六日字林報云二十四日午後泊於吳淞之俄艦現在仍泊原處由外觀而論并無變動然謡言紛紛如舊但得可靠之消息謂二十三晚中國薩提督奉華官之命囑令俄運船於二十四日晚八點鐘前一律駛往他處當二十四日下午葉軍門曁海關洋員在海圻兵輪與薩提督會議甚久諒爲此事故中國兵輪看守俄船甚嚴但俄艦並不生火二十四點鐘期限滿時俄船仍泊於原處晚間中國兵輪放探海電光照耀江口二十五日俄運船仍在原處兩日之間皆懸商旗中國兵輪則全日生火不熄本館訪事人乘船行過海圻兵輪時見該艦甚爲潔淨船上銅器亦甚光亮與强國之水師船無異有人謂中國巡洋艦已預備開砲然並無其事至俄運船所載之貨謡言不一有謂並無貨物者有謂滿載貨物者實則大半之船似乎有貨惟有一船獨空義勇隊之船則載行浮水碼頭多具懸於船面　救生船相同又有船一艘裝有海綫甚多各船之中祗有兩艘現尚生火船上之人似甚快樂有閒談者有鬥紙牌者登陸之武員准有責任之人數輩此等船未必因無煤而來煤艙内儲煤甚多據確實消息謂俄運船未必能出口蓋吳淞之中國巡艦己奉命不准此等船出口也至於中政府是否有權拘禁此等運船衆人之臆度不一然依理論之此等運船雖掛商旗内有三艘確係義勇隊之巡洋艦由政府所助建在海運表中視爲助戰之船故彼等所裝貨物不論有無總之爲波艦隊之一部不能久泊於中立埠也有美國杜立克輪船由香港到此謂於晚間在途遇船多艘想係沙船因所懸之燈甚小也阿西寗輪船亦從香港到此報稱二十三日晨在吳淞口外領港船處見日本巡艦二艘又有謡言謂馬安島南四十九英里日俄兩海軍正在交戰倘果確實則是日艦隊已分爲兩隊一在對馬一在日本南面故縱俄艦隊駛至中間以便兩面雁攻也又 
 
 

Page 3

 
 
有謡言謂在吳淞聞有砲聲不知碻否昨晨漢陽輪船由日本到此報稱二十三日在高麗南面克爾拍島西南三十英里之洋面遇見俄艦隊之總隊向東北而駛共有船三十艘内有運船四艘當未遇俄船之先在該處遇見日本巡艦一艘船上裝有無綫電機向漢陽船詢問曾否見有俄艦隊 
二十五日文匯報得吳淞電云昨晚九下鐘本處口外聞有砲聲然不知其放砲之故昨晨薩提督已照會俄船之領袖司令官云俄船已遒二十四點鐘之期限請將船旗落下并將機器要件拆卸今日下午薩提督又照會俄船謂二十四點鐘之期限已過旣未先行通知中國又未奉中國允准且各船皆係運船包括於中國中立章程之内故停泊此處即違中立又電云本埠關道與俄領事已出示禁阻人登運船有不知何國之雙烟囱巡洋艦一艘於今晨到此但卽行他去森紐輪船於今晨六下鐘在吳淞燈船之南四十英里遇見船隻漢陽輪船報稱在南燈船之南四十英里於昨晚遇見船四十艘二十六日文匯報云俄運船泊於吳淞一事俄人并未先行請命於華官且懸掛商旗藉以圖得商船之利益據船上人稱此等船或由法屬利巴或由馬逹加斯加來此擬赴海叅威哇特森海○煤炭糧食己將用罄故擬來滬購買煤糧然并未述及末次所到之埠係開姆蘭海灣及盎哥希海灣同日吳淞電云本埠壳件洋行之小輪於今晨前赴吳淞閱看俄運船當帶回俄人十四名間有司令官一人云俄船擬常泊此處薩提督之小輪船亦於今晨赴俄船閱過一次昨夜全夜吳淞口外有輪船數艘在彼通信又電云吳淞之俄運船於今晨七點鐘下旗據薩提督云俄人已允照本埠之中立章程辦理 
[記字林報館派船偵察俄艦情形]  
　　二十六日字林報傳單云本館前聞俄艦種種之謡言因派所租小拖輪（名賽生）於二十四日往揚子江口探聽俄艦消息於今晨回滬據云馬鞍島一帶並無波艦隊惟見巡艦一艘在該處探訪從上海至長崎一帶航路並查察來往船隻該船即義勇艦隊中之一名彼得堡所改裝者現名尼撥在排倫島地方遇見我船卽上船查看一周（時在二十五日下午）日本戰艦亦未見蹤蹤翌日一點鐘後又往各處查訪消息先見有雙烟囱三桅子船一隻自遠而來船身黑色烟囱黄色頂上有藍色十字架知爲俄國巡艦駛近後卽升旗囑我停船彼邀我上該船查察查得船上有尋常砲數尊并機械砲數尊又有電光鏡無線電機具等物察其形迹似係運珍船並非戰艦該船旁有小船一艘上有俄武員兩人來至我船副武員能操英語似彼亦知我爲非有意探查俄艦蹤跡該船問彼國車艦消息及日艦消息答以俄運船來滬君必知之該武員曰俄船掛商旗聞上海道勒令遠駛殊爲不合問答移時乃别我船乃回該船向南而駛 
[吳淞口外有日俄海軍大隊]  
　　二十五日文匯報接吳淞電云薩提督報稱馬安島之南四十五英里有俄艦六十五艘又在揚子江之北道有日本船三十三艘骨有四艘係魚雷船 
[日本擊沉俄艦]  
　　日俄海軍於念五日下午在對馬馬關酣戰日軍大勝擊沈俄艦三四艘内有一鐵甲船其餘俄船均向北逃逸（鼎） 
[日本擊沈俄艦捷音]  
　　昨晚本埠官塲得有消息云日俄海軍戰於對馬島馬關之間日本擊沈俄艦十四艘拘獲六艘（明） 
[日海軍大勝俄海軍]  
　　昨晚駐滬日本總領事以所接二十六日東京發來官電見示内開日本大本營接東鄕海軍提督二十四日第一次報告云今日聞俄海軍出現後吾全隊海軍即往攻天氣甚佳惟有大浪是晚第二次報告云吾全隊海軍於今日在對馬島東南攻俄海軍戰敗之擊沈俄船四只並擊傷他船吾軍所傷甚微吾軍之滅魚雷隊及魚雷隊於今日日落後始行攻擊敵船二十六日晨第三次報告云吾海軍總隊自二十四日至今連日猛攻敵人於二十五日在凁可亞脫磯與敵互戰敵共有戰船兩只巡洋艦二只及他兵輪四只旣而四只逃去其餘四只投降據俄俘犯云二十四日之戰　船之擊沈者有戰船二隻兵輪四隻俄海軍副提督尼蒲格韜甫及俄水手兵二千均爲吾軍所獲又由望台及不屬東鄕海軍提督之武員報告自開戰至今俄船之擊沈者戰船及兵輪六只魚雷船三只又有戰船一只被吾軍拘獲後自行沈没此外特别差遣船一只滅魚雷船一只被吾軍所拘獲總之俄船所失實數計擊沈戰船二只海岸防務船一只巡洋船五只特别差遣船二只海差防務船二只特别差遣船一只滅魚雷船一只至俄俘犯所報被日滅魚雷船三只拘獲戰船三擊沈之船三只是否包括於内尚不得而知除以上全隊所拘之俘犯二千人外另有俄俘犯一千餘人兩海軍現尚在交戰故其結局尚不得而知 
[日俄兩海軍已在交戰]  
　　二十五日日東京電云據聞俄艦隊已在對馬海峽與日海軍交戰俄軍計有戰艦八艘巡艦九艘助戰船三艘譯太晤士報 
[日海軍戰勝于對馬島]  
　　二十五日文匯報接北京電云本處官塲傳出消息日俄兩海軍戰於日本之對馬島俄敗向北而遁艦又云有俄兵輪四艘擊沈内一艘係虽又一艘係太巡洋艦是日西報另載北京一電又天津青島兩電語與此同故不複譯 
[日海軍擊沉俄艦於高麗海峽]  
　　二十六日文匯報接倫敦電云華盛頓電稱駐長崎美領事電美政府云日海軍在高麗海峽南擊沈俄虽艦一艘兵輪四一艘修理船一艘日政府現仍不許刊行海軍之消息 
 
 

Page 4

 
 
[俄據蒙古將速中國瓜分]  
　　二十四日倫敦電云英太晤士報駐俄京訪事人電稱俄已照會中國將進兵蒙古以阻日軍之翼面舉動各國外交中人聞之大爲驚亂蓋以此舉爲占據中國土地之先兆卽起瓜分中國之問題譯宇林報 
[西報論俄人進兵蒙古之非]  
　　二十五日倫敦電云俄人照會中國將遣兵至蒙古一事英太晤士報以此爲緊要問題并謂此舉與俄國前請限制戰地之說有違譯太晤士報 
[鄂督嚴密關防武昌]  
　　鄂督以近來未經定議之事外間多有知者疑係有人偵探故日來會客如有商議要件往往不在客廳悉改至簽押房（師） 
[藩司戀棧述聞武昌]  
　　藩司李少東方伯年力己衰據官場消息謂一日鄂督張宫保勸　休致以娛暮年方伯即面懇栽培俟過上忙再行請奏云云傳聞如是未知確否（師） 
[梁觀察希兾内用武昌]  
　　新授襄陽道梁星海觀察已於十九日交卸武昌鹽法道篆移居南陵街公館惟所兼學務警察各差均未交卸聞觀察在省靜候二三月如無内用消息始擬赴襄陽新任云（比） 
[浙撫札洋務局文]  
　　（爲杭紳公呈拒絶美人倍次請開浙贑鐵路事）爲札飭事據善堂紳士樊恭煦高雲麟王震元丁立中應德明陸家驤金承樸呈稱竊奉商務局照會内開本年三月十七日奉撫憲札據洋務局詳稱准駐杭美領事雲照開協豐公司代表人倍次欲辦杭州至江西鐵路即祈照辦等由查美國協豐公司欲辦杭州至江西邊界鐵道於地方情形有無窒碍事關商務請札飭該局傳諭各紳董妥爲籌議詳祈察核批示等情據此除批示外札局卽便遵照知會各紳會同妥爲詳復察辦計黏抄詳批並清摺等因到局奉此除札飭外合行照會爲此照會貴紳請煩查照希卽會同各紳董　爲籌議以憑詳辦計黏單等因奉此仰見貴撫部院洞悉外交博採芻議札局飭紳會議紳等實深感佩伏查原呈所云欲辦杭州至常山縣至江西邊界爲止鐵道一條前在上海會集浙紳僉云建造鐵道於本地大有利益等語其於地界起訖旣未實指浙紳滬人又未叙明事關浙贛非杭紳所能擅專以紳等管見所及倍次之請有百害而無一利委實萬難承認仰祈察核轉飭等情到院札局即便酌核照復美領事查照並移商務局知照此札（外） 
[咨請練兵處免提關欵盈餘武昌]  
　　練兵處提取各海關平餘充練經費一事經上台轉飭江漢宜昌各關杳復茲聞江漢以年來撥欵過多毫無盈餘已請上台咨請免提矣（履） 
[粤督飭賠運庫欠平廣東]  
　　向來歴任大吏運庫盤查均隨意抽兌此次雲帥盤庫異常認眞躬親平兌其銀每百兩或欠二三分或欠四五分不等因札行由督　之日起計運庫出入八百餘萬兩酌中每百欠平三分共計二千餘兩責令新舊庫廳及庫吏分賠以重庫欵（暌） 
[警察局撤併消息武昌]  
　　張宫保飭將外郡警察停辦所籌經費均解歸省城警察學堂業已札發遵行並聞省城警察局亦擬裁併有總局兼南局東西北三局併爲兩局之議又警局專辦薪水已八折扣發（此） 
[讞員記過]  
　　英美租界會審委員屠興之司馬因楊允之觀察一案輙將差票交付律師自失主權道憲袁海觀觀察以司馬辦理不善嚴加申　並記大過三次（豐） 
[公廨注銷牌票]  
　　昨日英美等國租界公堂據費烈律師投案聲稱所有周留記控楊允之一案係西五月二十五號到廨請出牌票楊允之於禮拜五到堂此案係周留記延律師至捕房控告由工部局大冩西人與西探至公廨請出牌票捕房並無不合卽公廨亦是循例緣敝律師於上禮拜五午後在英按察使署訊問他案未及將此案情節細繹直至禮拜六始詳細推查而外面議論大起現此案不必照刑律控告今晨已與捕頭商妥爲此到案陳明請將周留記控楊允之牌票註銷襄讞委員孫明府與德爲門君商酌之下遂將楊釋回提票註銷時楊已延請小威金生律師到堂申辯費律師將情訴知亦即退去（木） 
[法報言日敗消息後無續聞]  
　　二十六日法文報云前小只宋傳來日俄兩海軍已交戰而日敗之消息後無續聞 
[西報言日俄海戰皆不能稱勝]  
　　二十六日文匯報云本處海軍中人謂日俄兩海軍戰於對馬島一事兩造皆損失甚重故兩國均不能稱勝又云日人傷兵輪七八艘 
[俄艦隊見於勃林堂海峽]  
　　二十四日東京電云日本輪船公司所租之　威奧斯克皇提爾輪船由小吕宋到日報稱於十六日行至東緯綫一百二十三度北緯線二十度即報近勃林堂海峽遇見波艦隊計兵輪二十一艘改裝巡艦十四艘滅魚雷船六艘據俄武員云此艦隊將繞道台灣之東向對馬島而去據云俄艦隊之軟弱之一部出現於上海恐係俄人之詭計其總隊已抵太平洋究在何處則不得而知 
[俄兵輪見於可列里島]  
　　同日東京電云商家消息謂二十二日晨有四枝桅之俄兵輪一艘出現於日本東北可列里羣島未幾又有俄兵輪四艘見於該處有人謂羅提督之總隊已分作兩隊 
[俄兵輪見於北海道]  
　　二十五日東京電云傳言俄兵輪兩艘於今日午後見於日本之北海道向西南而駛 
[俄艦隊駛近對馬海峽彚電]  
　　二十四日東京電云俄波艦隊於今晨駛近對馬島又電云謡言謂波艦隊於今晨駛近對馬海峽日軍不准該隊向西而駛又電云謡言謂日 
 
 

Page 5

 
 
俄兩海已在交戰又電云據稱今日下午有俄戰艦五艘巡洋艦三艘滅魚雷船七艘出現於東對馬海峽二十五日東京電云傳言昨晨有俄艦隊計兵輪十五艘見於對馬島東南二十五英里之洋面當時天氣甚佳諒來有商船數艘被該艦隊所逐又電云昨晨日海軍遇見波艦隊於對馬島後聞砲攻之聲同日倫敦電云英露透電局駐東京訪事人電稱除羅提督之總隊分爲兩行一行爲戰艦一行爲砲艇及巡洋艦於二十四日出現於對馬海峽之消息外其餘之舉勁毫無確音或爲所禁阻或暫時緩布不得而知 
[俄艦擊沈美國商輪]  
　　同日東京電云由可靠處得來消息　俄艦在　台灣近　擊沈美國商輪一艘 
[日兵驅逐昌圖北之俄軍]  
　　二十四日東京電云本處官場宣告滿　之日馬兵一隊於二十二日午後將昌圖北十八英里四面城之俄馬兵逐往東北及東面一帶并即占據其地此外又有斥候隊小戰之事目下戰地别無他變 
[俄軍報稱滿洲戰勝]  
　　同日倫敦電云滿洲林義維樞將軍報稱密可尊哥將軍統馬兵肆行躊躪之舉極爲有效日軍之交通及電線甚長均爲俄人所斷并有糧車多輛計四英里之長爲俄人驅散俄馬兵又攻法庫門南高地駐於濠溝内之日軍一大部當將其兩隊滅盡又將一隊拘獲俄軍共獲俘犯二百三十四人機關礮兩尊 
[日海部不肯宣布海戰實情]  
　　同日東京電云禮拜六海戰之結果外人不得而知日本海部不肯公布實情 
[俄人諱言滿洲戰敗]  
　　同日倫敦電云俄官檢查各報極嚴不准刊行林義維樞將軍在滿洲被日軍戰敗之消息譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紀吳淞口防務吳淞]  
　　淞口各砲台因俄艦有圖逃警報故晝夜嚴防每夜點名三次并派値更弁勇輪流梭巡海圻海籌二兵艦則終夜施照電光未嘗稍疎又新關理船廳署預訂防務倘有警報卽將張華浜二岸駛船水表等燈球以及砲台灣燈塔紅緑各燈光悉行息滅俾俄艦夜間逃駛之時無從尋覓水道云（旅） 
[東海關道飭俄逃艦移泊壩内烟台]  
　　去冬俄國滅火魚雷艇數艘先後由旅順口逃來烟台業歸中國管束昨奉東海關道憲何秋輦觀察飭將該俄艦移至大關碼頭前石壩内停泊由海琛兵輪撥勇看守並諭各商船不得靠近碰撞（損） 
[留學陸軍卒業學生觖望武昌]  
　　湖北留學生以陸軍爲特色而卒業歸國者除劉邦驥爲張督文案外其餘皆鬱鬱不得志如羅春士澤暐岳辟疆開先兩大令先年自費在近衛步兵卒業後僅得見習軍官名目近又兼武普通中學監操假以虚名而不子以實權未知當道是何命意該學生等亦無聊之甚己（履） 
[警察學生畢業委差安慶]  
　　皖省警察學堂去歲四月初一日開辦定章一年卒業現届期滿由該局總辦分别等次給憑即將優等畢業生十二名先行派充各叚巡弁每月薪水銀八兩辦公費二兩其餘張麟一名委充高等學堂體操助教華錫爵一名派往蕪湖教練巡兵（咸） 
[請仿製洋式衫襪以抵制洋貨南京]  
　　邇年趨時之士多注意於衣裝之改革洋衫洋襪風行遐邇咸取給於外洋大宗利源不免外溢昨有人具禀商務局請飭機器工藝局仿製洋式衫襪廉價發售以謀柢制未識局員劉觀察以爲何如（豫） 
[飯店蒙商標注册之保護南京]  
　　寗垣設立商會後勸諭各業請商標註册凡請有商標者商會均任保護之責新橋某飯館己入商會門首懸掛商標註册小牌日前有縣差某甲賒欠不遂擊毁桌凳器具多件因禀由商會轉請商務局函縣查辦縣主即將甲革黜并笞責枷號以維商業而儆兄頑（豫） 
[擬築機器橋鎭江]  
　　鎭江大阪輪船公司碼頭地處偏僻搭客上下及起運貨切等事諸多不便現擬築一機器長橋通至小閘口熱閙地方爲振興商務之計前由駐寗商務總辦崗部君來　商諸常鎭道郭觀察觀察已札飭洋務局邵又炳直牧勘丈地叚繪圖呈核矣（井） 
[擬奏仿河工海防成例開辦城捐南京]  
　　寗垣南門迤東外墻坍塌覆壓民居十三家傷斃老幼數十命一事經署暫周玉帥札委前辦下關掣驗苛歛釀命激變　差之趙觀察有倫爲督修城垣等員已於十二日興工修埋玉的又查得城垣内外綻裂之處頗多亟宜早修以免續蹈覆轍昨經觀察飭工估計需欵甚鉅電票督憲行轅旋得覆電以現值公帑奇絀無可挪撥擬仿河工海防成例奏請開辦城捐以資修理全城之用命與江寗藩司妥議辦法詳候據奏觀察己於日前會同黄方伯提議此事矣（豫） 
[漿捐議妥温州]  
　　温郡土藥局委員何仲英别駕厚慈因聽信巡丁慫恿將吳泉春之存漿扣留以致激成商怒一時各土店互相閉歇曾集同業紛投省轅呈控嗣經永嘉縣沈炯甫大令出爲調停委捕廉鄭紹坪少尉一再開導擬照原定章程水漿三觔作一觔報捐現已一律開張貿易矣（離） 
[串騙珍珠蘇州]  
　　胥門内石巖橋堍恒泰客棧主某甲素不安分喜與無賴爲伍上月又隨巨騙趙桐生到滬乃本月某日趙竟剃去鬚髯身穿華服至鉅識齋珠寳店串騙大小珍珠六百粒約值七千餘金逃逸無蹤店主無奈投報捕房飭某包探四處跴緝仍無踪影旋訪悉某甲先已潛回遂於前日來蘇密拿至傍晚時卽行獲住想須著交趙桐生後始可釋放也（隨） 
[派隊緝拿梟匪揚州]  
　　運司恩都轉以淮南各場灶正值春產之際訪聞有梟匪麕集塲境以圖販私並聞秦郵一帶亦有私梟勾串不法棍徒在彼横行無忌除派鹽捕營各砲　認眞巡緝外又檄飭徐都戎寳山分别派隊前往拿辦矣（剝） 
[清理衛田新章入告武昌]  
　　湖北清理衛田屢苦掣肘去年宜城軍户滋事即可概　大吏因訂 
 
 

Page 10

 
 
新章出示曉諭現乂封章入告并將宜城參案隨附聲覆（履） 
[盜案上空寗波]  
　　鎭海縣莊市地方倪姓於二月間突被盜匪數十人擁入内室搶去各物約値一萬金左右當由倪姓開單赴縣報案邑尊韓予衡大令蒞勘後卽飭差訪拿迄今兩月並未破獲現倪姓查得失贜多有質在附近地方各典因於日前具禀喻庶三太守控追已蒙府尊赶飭鎭邑尊從速嚴緝矣（坎） 
[拐匪殺人宜昌]  
　　李興順在北門外開設布疋雜貨店前日忽被拐匪騙去貨物數十千之譜逃至興山縣交界某甲家值甲外出爲甲婦看出破綻向之詰問該匪恐事被露竟將該婦殺斃逸去已報官嚴緝矣（謙） 
[縣令勸種水旱稻安慶]  
　　皖省宣城縣何大令恩煌到任後卽查察糧册以荒蕪　征之田尚逾原額十成之二即親詣四鄕勘察有因地處高埠灌漑無資者有因窪下常年淹没不能布種者深以爲憾因思口本有旱稻一種可植高原即遇旱年不致遽槁乂考農學書知暹邏有禾名曰塘稻植於水中不畏淹浸并訪知江北等處亦有是種遂於去歲購得木旱二種分植於高亢卑溼兩處秋後收穫均甚豐足大令見有成效遂刊布說帖勸農傳種務使農業日見起色云（咸） 
[督憲捐廉平糶宜昌]  
　　巴東縣地方去歲收成甚歉又地處偏僻不諳生計日前張香帥據地方官禀報油然生惻隱之心慨捐廉俸　公費銀共五萬兩發交巴東縣平糶以濟民困現巴東縣已派司事人劉靈山來宜昌採辦米百數十石不日卽運往巴東開辦平糶矣（謙） 
[象山協台易任甯波]  
　　象山協鄭芷亭協戎現因丁憂遺缺由閩　札委太平營趙游戎升署業己接印任事矣（坎） 
[憲函禁嫖賭江西]  
　　江督周玉帥訪聞江西官場挾妓賭博相習　風且乘此請營託鑽弊端百出特馳信省憲屬即誥誠查禁以挽末俗而肅官箴（晉） 
[江督諭禁刁風揚州]  
　　揚郡買賣田房各產　有加找惡習情同訛詐往往釀成人命重案甘泉縣白大令據情縷詳督憲懇請通　嚴禁兹奉督憲轉飭藩司嚴禁矣（剝） 
[流氓滋事蘇州]  
　　閶門外星橋堍某烟店於本月某日突來著名流氓綽號鐵臂膊　福者糾合同黨將店夥某甲兇毆旋由喚警勇到　扭赴閶胥總察局請辦（隨） 
[苛捐被控湖州]  
　　浙湖鳥鎭　廛繁盛設有釐捐局委員凌啟元别駕倚任司巡始而勒派各屠户納捐以致罷市上控旣乂攔截進香過　船隻完釐屢滋事端近有紹人祁某在湖收錫箔灰　生途經北卡致被扣留　灰一簍勒罰錢二十千文祁某因箔灰所値甚微向無捐章邀集同　聨名以苛虐難安投藩轅指控已奉翁方伯准飭湖釐總辦澈查禀覆核奪矣（復） 
[學堂添設醫學科揚州]  
　　揚郡吳紳上年禀准大憲創立少懷學堂課程悉照奏定新章茲吳君又以醫學一道關係人命中國素未講求爰於本學堂内添設醫學專科教習業已聘定矣（剝） 
[皖省支應局札管帶澄清營楊文]  
　　（爲裁撤澄清營飭呈軍械事） 
爲會行飭遵事案奉撫憲誠札開云云等因奉此查皖省遣散營勇向章發給恩餉以示體恤此次裁撤澄清水師除酌留舢板二隻撥歸支應局差遣及蕪湖巡警局請撥舢板二隻外其餘長龍一隻舢板十四隻　板二隻即行裁撤薪餉截至本月底止所有應裁　弁十五員副哨勇丁一百五十四名每員每名均從寛發給恩餉兩月該勇丁等現穿號衣戰裙從前製價旣係各勇攤認每套准給價銀一兩卽飭該勇等赶將號衣戰裙一律繳呈至該營原領前後膛槍枝砲位旗幟號衣一切軍裝以及船隻蓬索篙槳錨練等　亦應迅即開具清摺呈送以憑派員驗收該哨弁等各船自行添置篙槳哨棚一切物件每弁發給津貼銀十二兩均著一概呈繳母許隱藏倘有遣失短少均惟該營官是問其應領恩餉等項卽由該營官造送花名清册并備具印領照數請領分别轉給妥爲遣散合行札飭札到該營官卽便遵行照辦毋稍違延此札（咸） 
[上海萬國紅十字會捐欵三十一年正月份第十二次清單]  
　　初一日韓三曦洋一百元施程程氏丁施氏各洋二十五元初五日中外日報館經募三十年冬季三個月洋三百七十一元小洋五十七角規元五十兩銀錠一枚批見元十兩零九錢六分九厘初七日戎州遲興周龍洋五十元又代募羅星舫龍洋六元蓋平無名氏日本票洋二十五元初九日無名氏龍洋十二元初十日省躬氏爛印洋五元九角銅洋一元十一角十一日補過氏求合家平安英洋三十五元龍洋六十五元十三日葛氏英洋二元十四日天順祥交來水昌府保山縣官紳商規元二百兩十五日無絃　主人規元一百零七兩三錢五分十六日寗波蘭庵氏勉力節省洋十元十七日孫世仁堂求家宅平安龍洋一元十八日感佑子英洋一百元十九日昇記爲水陸平安規元五十兩不留名節省僧道誦懺費爲先室祈冥福不留名求兒病速愈二户各英洋五十元二十日紫芸手募求平安人英洋六十元永恆泰毛銀三十四兩五錢銅大洋五十元銅小洋三百十六角僞善人移助湯世儶脂儀洋一元二十四日貴州提台潘軍門自助貴平銀六十七兩又代募貴州提標四營貴平銀一百兩貴州普雲縣楊　令自助貴平銀三十兩又募助銀廿六兩八錢貴州提標練軍五營貴平銀五十兩貴州定廣協營貴平銀三十二兩二錢貴州遵義協營貴平銀三十兩貴州安順　局貴平銀二十四兩貴州大定協營貴州平遠協營各貴平銀二十兩以上九户共貴平銀四百兩合來元四百廿六兩四印堂翠頭瑪瑙烟壺一事售洋三十元金托班指一枚售洋十五元包銀錶一隻售洋八元銅錶一隻售洋二元　廿五日天順祥交來四川提台　軍門自助九七平足銀一百兩又代募松潘鎭屬七營九十平銀二百兩四川省城十營將官都守九十平足銀一百廿七兩八錢重慶鎭三營九七平足銀一百十四兩七錢三分統領續備副軍何心齋九七平足銀廿兩夔州協台任九七平足銀十兩以上六户共九七平足銀五百七十二兩五錢三分合來元六百零二兩三錢南翔侯偕生爲子腹疾求速愈英洋四元培德堂能賈氏凌何氏三户各龍洋五元廿六日山東單縣吕大令庫平銀三十二兩合來元三十五兩一錢二分廿七日無錫秦　堅英洋二元秦同光英洋一元廿九日周楊氏英洋元貴州長寨州判百　曾英洋四元三十日汪補桂英洋四元求病安氏英洋百元正月份共元二千二百八十五兩四錢七分九厘洋九百九十八元七三合元七百廿八兩五錢　分龍洋一百五十四元日洋廿五元爛印洋五元九角七二二合元一百三十三兩四錢九分八釐小洋五十七角七三三合元四兩一錢七分八厘銅大洋 
 
 

Page 11

 
 
五十一元銅小洋三百二十七角上年至今正月底爲止共收銅大小洋六百八十元零五角毛十四兩五錢烊見三元銀七十七兩六錢以上共收規元三千二百二十九兩二錢九分五厘連前共收規元三十七萬五千四百八十八兩五錢八分七厘公　化寳銀一千九百七十九兩四錢五分湘平銀一千兩烟平銀七百四十兩零三錢二分錢舜舉手卷一軸新菴　譯二十部扇面八買新山白玉班指一枚江南大學堂課　七十部鼻烟一瓶雄肚一事皇甫君帖一本通鑑輯覽一部新史攬要一部一千字典一部　教授學十本支那通史五本　　　一盒藥丸棉衣解訖 
[鉅欵拯灾]  
　　日俄搆釁屠毒生靈遼　灾民　集於奉省城内者不下　十萬人兵燹餘生朝不保暮乃蒙任藻卿觀察交到隱名氏大善士海助振欵洋一千元慈祥愷悌裨益殊多欠旱雲霓未足喻也除遵　彚解外并乞登報佈聞○上海六馬路仁濟善堂籌振公所施子英等　誌 
[上海六馬路仁濟善堂經收統捐等施棺給正月初一至四月廿日清單]  
　　○張楊氏林衍基爲花好求病速愈麥慰庭爲兒求病速愈陳友竹求病速愈各洋一百元南通州徐　慈完願樂助二百元無名氏鮑紀林各十元李善氏關錢氏各四元吳榮氏任全來狄卿各三十元俞允昌廿元吳汪氏求身體康健王始在求母病速愈各五十元譚培恩五元王壽恩八元患氏二元柏姓徐美珍倪恆德張純田各一元吳張氏九元五角來福生十五元共收洋九百六十四元五角 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
千一百七十三名連同原有中營舊勇三百名合共一千四百七十三名改爲常備新軍五營添設委員督操各目擇要防緝此外又有前署欽州李革牧家焯及參將楊洪標招撫投誠　勇三百八十五名以爲攻匪嚮導又撫臣添募親兵七名善後局添募護兵四十四名又製造東西兩局山廣州協撥交護勇一百名又南雄樂昌英德各叚巡船原係兵勇兼配時值裁兵歸伍飭照所裁兵數募補勇丁一百零八名仍舊配船巡緝均經列入是年季册咨報有案現當接　二十九年分報銷之際所有各該軍開支薪餉公費等銀數目據廣東善後局司道胡湘林等造册詳請奏咨前來臣等覆核無異除册籍咨部外謹附片陳明伏乞聖鑒敕部立案謹奏奉硃批該部知道欽此 
宫門投一月十一日商部鑾儀衛廂黄旗值日無引見孫中堂謝賞假兩個月毋庸開缺恩朱侯致祭明陵起程日期文熙續假十五日召見軍機顧肇新 
粤督岑等奏爲所有各輪船月支薪糧公費數目及增改餉章起支日期片岑春煊等片再前准部咨各省增裁勇數餉數隨時奏咨立案等因歴經遵照辦理在案兹查光緒二十九年分　省大小各輪船派叚巡緝原定薪糧太薄物價倍昻數米糧鹽恒虞不給旣欲責以認眞緝捕必先有以垂卹其私用是體察情形將各輪執事勇役分别增减加給薪水口糧又各屬地多水鄕盜風未靖陸勇分布尤須小輪截擊其間鳳翔成効輪船兩號係由營縣　欵添購追雲輪船一號係由製造局調回差遣各船弁勇薪餉實支實銷並無浮冐又欽廉一帶素稱盜藪該處外濵大海内接邊防送械運兵巡洋緝匪均應兼籌並顧方免此拿彼竄故與閩省議修琛航輪船借撥福安輪船先後調粤應用一切薪糧等項已刊是年季册造　現當查辦報銷之際所有各輪船月支薪糧公費數目及增改餉章起支日期據廣東善後局司道胡湘林等造册詳請奏咨前來臣等覆核無異除册咨部外謹附片陳明伏乞聖鑒敕部立案施行謹奏奉硃批該部知道欽此 
豫撫陳奏爲已故總兵功績卓著籲懇天恩敕部議恤並將事蹟宣付史館立傳摺 
河南巡撫兼管河工事務臣陳夔龍跪奏爲已故總兵功績卓著籲懇天恩敕部議恤並將事蹟宣付史館立傳謹據情恭摺具陳仰祈聖鑒事竊河南在籍紳士翰林院編修范仲垚等並籍隸安徽河南候補道張承聲等聨名呈稱已故提督銜記名簡放總兵信勇巴圖魯蔣尚鈞籍隸安徽亳州起家行伍當咸豐年間捻匪蠭起亳州被害尤酷隨其父己故凉州鎮　兵蔣東才練團殺賊屢挫兇燄賊銜之次骨勾結粤匪數萬圍攻城陷父及族人殉難者二百餘口該總兵孤身逃逸投効豫軍　滅賊以雪恨於張岡鮑家圩廖　龔李莊等役皆袒裼大呼陷陣手刃多賊再接再厲豫軍紀略稱其奮勇直前又稱其乘夜擣剿拔幟先登是爲該總兵立功之始旣而轉戰　省與今直隸提督馬玉崑各從一軍爲毅軍前鋒同治七年直隸饒陽勦賊獲勝案内以遊擊蒙恩賞給信勇巴圖魯名號山東膠萊河之役官軍築長圍分叚扼守賊以精騎數萬排墻猛撲官軍勢幾不支矣該總兵率騎二百出奇計繞襲其後賊惶懼不知所爲乃大潰陣斬悍酋趙深王羅等官軍乘勝逐北賊勢因以不振論者謂任賴一股之亡其得力實基於此積功洊保以副將儘先補用又以張總愚全股蕩平蒙恩以總兵記名簡放並賞給二品封典故大學士左宗棠率師西征聞該總兵之名檄　赴甘肅涼州之役首先登城槍子卒中頸項距貪氣噪不及寸許血涔涔如注猶復裹創力戰以功遞保賞加提督銜賞換花翎光緒十年調防畿東奉旨吏部從優議叙回豫後歴充統帶精銳豫正馬步各營二十一年援師出關海城遼陽之役該總兵出入於槍林彈雨之中口不言勞經前吉林將軍長順奏保奉旨吏部從優議叙而其尤不可没者則以庚子之役統豫正全軍奉詔入衛駐兵楊柳青一帶當敵氛逼緊匪亂交訌千里赴援餉竭道絶猶能整隊而旋力保直　門户俾敗兵潰卒不至蹂躪内地而行在轉運所能亦得以遞進無阻旣而丁母憂解兵柄前撫臣裕長屢以墨絰從戎相朂勉乃該總兵哀毁過甚終以積勞致疾觸發舊傷竟至不起識與不識無不歎息　已故甘肅凉州鎭總兵蔣東才河南歸德鎮總兵李承先一時以該故總兵盡瘁兵間垂四十年當世並　名將尤以在豫在皖之功爲多蔣東才李承先均已先後陳請奏奉　旨優渥並將事蹟宣付史館立傳該總兵事同一律可否奏請查照軍營立功後病故例從優議卹並將生平戰　宣付史館等情繕具履歴　實清册呈請　來臣伏查已故總兵蔣尚鈞轉戰數省功績卓著而於豫皖勦捻之功治軍之　至今猶有稱道之者旣據該員紳　聨名呈請未便聽其湮没合無仰懇天恩俯准將已故提　銜記名簡放總兵信勇巴圖魯蔣尚鈞查　軍營立功後病故例從優議卹並將生平戰績事實宣付史館用備採擇而順輿情之處出自鴻慈逾格除分咨外理合據情恭摺具奏伏乞皇太后皇　聖鑒訓示謹奏奉硃批着照所請該衙門知道欽此 
宫門抄二月十二日吏部翰林院正黄旗值日無引見李盛鐸由遵化州回京請安瀛貝勒請假十日德公續假五日召見軍機 
護蘇撫效奏爲命盜立决兩項人犯審核明確查照新章彚案具陳摺 
暫護江蘇巡撫江蘇布政使奴才效曾跪　爲命盜立决兩項人犯審核明確謹查照新章彚案具奏恭摺仰祈聖鑒事竊准刑部咨奏請將尋常　盜死罪案件由題改奏者應遵照　緒二十六年奏定　程一律改爲彚案具奏並　應奏案件分凌遲斬絞立决爲一項斬絞監候　項每摺至多　十案爲率仍備錄供招咨部查核等因奉旨依議欽此咨行到蘇歴經遵辦在案兹查南匯縣獲犯顧溎泉糾衆入室擄捉幼孩蔡樹千勒贖得贓一案顧溎泉執持洋槍入室倚强擄捉形同强盜依通　擬斬立决梟示又六合縣獲盜王南仲糾夥行刼事主連鳳陽家得贓一案王南仲起意紏劫執持洋槍依通行擬斬立决梟示邵學瀇　三臨時因病及别故不行事後分贜均依例擬遣改事邵學瀇監故免議許四被逼行劫臨時逃避事後分受贜物依例减等擬以杖徒又荆溪縣盜犯梁慶潮等聽糾行刧事主談湘林義隆布店得贓一案梁慶潮執持洋槍在外把風依通行擬斬立决梟示張二大聽糾夥 
 
 

Page 17

 
 
[商部駁斥軋化廠呈請註册北京]  
　　甯　　久源軋花廠前具禀商部遵照部章呈請註　現　商部復核該公司所禀股本與呈繳公費不符當卽批駁并飭令具實呈報再行核辦（　） 
[商部允准玻璃公司呈請註册北京]  
　　山東靑州博山縣前由職商某某禀請商部創辦玻璃公司嗣經該部批准現由該公司呈請註册當經商部核與定章相符昨已發給執照與該公司遵守矣（震） 
[贑學考期江西]  
　　黄珊菴宗師定四月十六日考瑞州府屬五月初一日考臨江府屬並擬五月中旬回省坐考南昌府屬（晉） 
[學務處開辦江西]  
　　贑省學務處議辦數月迄未定妥至初七日始派定總辦署　司陳方伯慶滋候補道傅觀察春官會辦陳觀察君耀參議紳士陳主政三立程部郎志和提調王太守以敏文案周大令世謙王大令衍曾稽核劉大令會書惲别駕福成帮辦文案兼監印王大使祖琛文案處兼收發劉巡檢葆仁支應李司馬宗洛即於是日開用關防（晉） 
[教士購地建堂武昌]  
　　興國州地方有武穴教會派來雷振華君購買民地建造教堂與地主議妥簽約後始禀官稅契地方官恐有紏轕俟禀省請示再許稅契云（履） 
[日僧遊歴武昌]  
　　昨日有日僧堀賢雄及梅上尊融二人由津來鄂遊歴持有護照内開不許調查佛教云云想亦循例之文耳（履） 
[委查學堂蘇州]  
　　直隸候補道朱福春觀察於二十三日由寗來蘇聞係奉督憲札委查核上海各學堂故日内卽須赴滬（隨） 
[蘇鄕坍屋蘇州]  
　　蘇鄕木瀆西街於本月二十二日薄暮狂風陡起吹倒房屋十三家自新天興起至某飯店止亦一劫也（隨） 
[又議裁桑松江]  
　　前署松江府陳蓉曙太守在任時曾飭屬興辦蠶桑由某某等糾集百金充作蠶桑董事就城廂曠地及土山數處遍植桑秧不數年卽緑葉成陰售於育蠶之家歲得善價惟不免以公地作私產耳近日又經蠶桑董事尋獲曠地數處禀准華婁趙黎兩大令會銜出示禁止地方阻撓或謂此次種桑有穫當可酌提餘利歸公惟不知能否實行也（賁） 
[續改皖北營制安慶]  
　　皖省常備軍及皖南　　　改　詳情已紀前報現皖　乂　改良皖北營務皖北向有練軍步隊二營　勝步隊四營練軍每營三百五十六名現已札飭　九十餘名改爲巡警營勝每營三百三十四名亦飭裁去七十名改爲續備軍其汰去者給恩餉一月自五月朔起均一律　新章辦理（　） 
[裁撤皖北水師安慶]  
　　皖北卓　親軍水師營係駐紥五河浮山盱貽等處爲防守洪澤湖口淮河之用近聞誠中丞以該營積弊太深徒　餉項己飭於四月底全行裁撤並札飭淮河長字水師營派船前往五河等處鎭守（　） 
[賽會閙事蘇州]  
　　齊門外有賢　　者每至清和節居民咸　行　　　於十九二十　日又復　行儀仗執事較前　　　　事高踐　閣外又有臂鑼臂　等名目然其中多好無賴事之徒行至　門楓橋因踴躍爭先會首互相爭鬥聞受傷者不下十餘人云（隨） 
[松郡大火餘談松江]  
　　本月十九日西門外華源興桐油店失愼延燒鄰鋪十餘家曾詳本報兹聞該店主華茂才以雖係夥伴無心失愼究亦用人不愼所致遂繕詞投婁署自請管押縣主黎大令准詞飭發捕廳看管候訊至該店肇禍之由係因店内有洋油缸缸外油漬淋漓均用稻灰遮掩店夥沈某吸紙捲烟劃取自來火誤爆入油灰内遂致不可撲滅查各災户中以恒潤泰衣莊損失最鉅而李萬泰則小本經紀一蹶不振故已挈眷向華姓饒舌德裕錢莊因新造石庫門保全不少目下已鳩工修理當勢熾時該莊夥以洋銀一千元抛入屋後柴船内對岸居鄰恐柴多延禍齊聲叱令駛避舟子遂向西撑去事後莊夥追至護龍橋地方始得索回萬華銀樓雖大半搶出然被毗連後屋之烟燈夥接去抽斗一勺内儲金約指二十餘枚事定向索堅不肯認銀樓主聲欲送官根究經人調處始止（賁） 
[小輪沈没淹斃人數寗波]  
　　甬江北寗波小輪失事迭誌本報兹悉該輪已於日昨曳至岸旁艙内屍身俱已撈出自十二至今計撈獲屍身由江心寺篷棚經官編號者共三百三十五貝在各處江干由屍親認領回者計二十六具至船主徐阿才於艙内淹斃屍身業已撈獲開此次打撈小輪及屍身費項爲數頗巨擬將該小輪充公云（坎） 
[梟匪又復肆掠嘉興]  
　　浙嘉西門外負郭之三塔灣金某家忽於某夜被匪搶刼金卽登屋鳴鑼 
 
 

Page 18

 
 
匪亦開槍示威鄰右均不敢出援致被盡掠所有而去聞即去歲剿捕未凈之帮匪所爲現又日开披猖矣（復） 
[移解私鑄匪犯武昌]  
　　警察局所獲私鑄銅元匪犯郭興太一名昨已移歸武昌府懲辦經府尊審訊供出同黨多人近已嚴飭查拿矣（履） 
[婁令定期接篆松江]  
　　正任婁縣屈吉士大令奉省憲檄飭回任大令遂專丁頒紅諭來松筮期本月二十五日接印視事其公館則借城東校士館暫駐辦公（賁） 
[獲犯給奬松江]  
　　華亭趙豹文大令以名孝廉現宰官身下車之日即訪知南鄕華金交界之處有巨梟沈芝祥雖懼罪遠颺而羽黨仍爲地方患遂派差密拿沈黨黄少卿施阿多殺羊阿慶吳阿禮等四名到案嚴辦旣又獲到亭林巨竊徐阿云徐阿三兩人一併釘鐐禁押前日復拿獲搶孀逼醮之要犯沈福齊陸阿小等研訊良久狡展不承大令以供證確鑿擬卽照律懲辦遂傳各差至案賞給洋銀五十元以爲勤奮從公者勸（賁） 
[烟台]  
　　廣仁堂内西圩外義地有新築堤地一叚前奉道憲諭令分作五叚估價售賣以充公費已於日昨由廣仁堂出示招買矣○保工局帮辦候補值隸州羅忠寅司馬現奉關道憲何檄赴濰縣土藥局遺差委廣仁堂董事廣東候補縣張士驤大令兼辦○前東馬路街希臘國洋人飯店内忽被竊去大小鐘各一傳話匣一具店主以門窓未動疑爲店内傭人所竊卽將傭工三名送交中國官嚴追（損） 
[厦門]  
　　泉郡新設中學堂刻己開辦學生定額一百二十名尚未招足因即移文廳署在厦補招已由廳尊出示曉諭矣○近日提道陳觀察訪聞有外來匪徒勾結土痞盤踞厦地肆行不法尚有烏錢會小刀會雙刀會各名目頗思蠢動當卽出示嚴諭各匪等務早回籍别謀生計若再逗遛厦地一經拿獲定即盡法懲治（蹇） 
[九江]  
　　黄梅縣民陳瑞松在彭澤縣具控馮長靑等拐賣婦女後又赴道具控奉批拐賣已干例禁致死尤當嚴究但何人見証因何致死均未叙明亦難取信惟旣控縣准理將梅月富獲押仰九江府即飭彭澤縣迅拘被告馮長青等訊辦○前日華利輪船抵埠有全安棧移登輪接客失足落水斃命當由該棧備棺殯殮并給撫恤洋四十元（遯） 
[紀靑年會舉行第五年慶典] 　 
　　本埠華人靑年會於前晚在一品香番菜館舉行第五年慶典預宴者共一百二十人粤漢鐵路會辦王閣臣太守爲主席又有德國某某名士奏樂踏歌十時膳畢會員四人高歌誌慶旋由主席王君發明筵宴宗旨顏駿人君登壇演說中國敎育事宜並以注重商學爲造就辦事人材之基礎　則唐介臣君暢論會員之義務略謂本會開辦五年所有經費全由本地會員及紳商捐助未向外人求助一錢本年豫算表内須用英洋一萬二千餘元除收會友月捐及曰館夜館脩金九千餘元外仍不敷洋三千餘元今晚會員到者有三分之一擬請就此籌捐計可得一千元不足之數再向其餘會員募捐當出唐介臣王閣臣方守六三君各捐洋一百元以爲之倡餘人量力簽捐又有謝君認捐洋一百元共收捐洋一千三百餘元再由曹晵五君演說體操運動之益方守六君演說美洲日本青年會之事業萬國青年會董來君演說上海青年會之宏大願力末由英國人士密君演說中國青年之價値時報時鐘巳十二下矣各會員遂相繼散去（外） 
[上海民立中學堂運動會勝者名單]  
　　甲班（百碼賽跪） 
汪仲賢（跳高）張松齡（二百二十碼賽跑）汪仲賢（跳遠）吳信寛（八百八十碼賽跑）張汝範（跳欄賽跑）陳佑中（擲球）陳家振（換旗賽跑）李康晉王偉生周麟瑞許高豐（拉繩）三班勝（八里競走）張松齡乙班（百碼賽跑）許礽軒（跳高）徐錫永（二百二十碼賽跑）許礽軒（跳遠）許礽軒（筆算賽跑）許礽軒（跳欄賽跑）許礽軒（換旗賽跑）許礽軒張維城徐家量胡宗祐（外） 
[參戎赴松]  
　　本邑提右營周子安參戎於二十四晚接奉松郡提轅來電謂有要公速卽來轅因於是晚乘坐砲艇赴松禀見提台楊軍門候示（金） 
[二尹銷假]  
　　本城警察北局員汪禹臣二尹昨日病愈投道禀銷病假（金） 
[查勘炸藥棧地址]  
　　本縣汪瑶庭大令近奉上海道袁觀察札飭速赴浦東東溝二十二圖地方查勘起建炸藥棧房地址有無窒碍等因卽於昨日飭派書差丈手人等前往丈明禀候察核（金） 
[派弁會勘盜案]  
　　本縣汪大令據浦東張家樓屈正榮家禀報盜案昨卽備文移請提右營周參戎請即撥派營弁以便訂期前往勘驗核辦（金） 
[移縣備查]  
　　馬路工程局總辦翁太守前曾禀奉上海道袁觀察擬將南市十六鋪集水街裏鹹瓜街二處務推廣辦理其外鹹瓜街及行仁里等處仍歸十六鋪北局經管巡查刻已將次設捕燃燈故由翁太守將推廣情形移知上海縣五瑶庭大令以備稽考（土） 
[查無其人]  
　　嘉定縣李明府提訊夥劫盜犯張大虫等據供尚有王姓二人現充水師右營勇丁故卽移請該營管帶周參戎查詢旋查得並無其人因已移復明府知悉矣（金） 
[飭查侵佔]  
　　開設彩票店之陳之宜前因侵佔城河造屋漁利爲人禀控旋央秦蔡二董勸妥方得無事兹關道袁觀察據法領事復稱謂城根一帶實有打椿造房侵佔等事因札縣查復聞汪大令已將情移請善堂董事查復矣（金） 
[牆覆受傷]  
　　法大馬路西首寳興里一弄六號門牌某姓保有火險銀八百兩前晚九點鐘忽然起火延燒左右鄰居樓房三十幢被害者均貧苦之家並焚斃幼孩一口翌晨有三人行過火塲適危牆倒下均受重傷經捕房舁送仁濟醫館療治聞火頭現已逃逸捕房飭探嚴拿到案重辦（水） 
 
 

Page 19

 
 
[更換包探]  
　　南市捕房包探向由工程局翁太守命捕頭雇用熟悉捕務之人給予腰牌令其緝案日前將疲玩各探一律撤退選就年壯者承充翁太守已將腰牌發出並著各覔妥保（土） 
[充補捕]  
　　王海榮張順卿等十一人前經工程局翁太守傳驗面貌諭伺候補充華捕兹於昨日午後一律帶案驗明卽著拔選四人以補缺額其餘均著靜候拔充（土） 
[縣差舞弊]  
　　捕頭飭包探王寳生將妓女王文蘭及其父興泉解至會審公廨禀稱提文蘭之牌票是五月十九號至領事處簽字至二十一號方往拘提已爲縣差騙去躭延二日係差役之弊質之王興泉供在羣三坊開妓院本月十八日有人持局票來喚文蘭侑酒乘車至　門即被縣差丁兆榮軋至縣署小的得信赶去直至晚間九點鐘在宅門遇見蒙汪大老爺訊畢開釋詎丁兆榮勒索保費洋三百五十元再三商酌减至二百元因無現洋以金手釧抵押而出德爲門君與孫明府復將文蘭供逐一訊明著將其父女釋出德君遂與明府商酌謂廨役楊還不應將票擱遲二日顯有情弊俟傳該役到案訊明實情再核（木） 
[誣竊吞烟]  
　　英界五馬路正豐街口永祥醃臘店學徒張順高丹陽人年十七歲前日購得綢褲一條爲對門源成彩刷染店主認係失贓指爲行竊張忿無可洩潛購鴉片吞服當夜身故即由永祥店主協保投上海縣請騐後經人解勸投縣免驗由張之舅氏備棺收殮（术） 
[美界小火]  
　　昨日午後四點鐘美租七浦路某小烟館失愼警鐘旣鳴救火會西人到塲施救旋即息滅祗間壁汪恒春堂藥店共計焚去房屋五六幢（火） 
[滬南零拾]  
　　昨日有胡炳者在十六鋪集水馬頭雇車裝運行李忽失去衣服七件當將車夫扭控捕房捕頭允派包探偵緝○前晚大東門外郎家橋某姓家偶然遺火臥房頃刻燃及床帳經鄰人救熄次日十六鋪地甲查悉禀明中局委員陳二尹傳案訊問 
（土） 
[公共租界早堂案]  
　　蘇州飛划營奉撫憲札委尋緝巨盜高東山之羽黨前日營哨張順朝帶同線勇劉金標到申拘獲夥盜周老么卽改名李秀卿一名當交捕房管押昨同包探解至公堂經孫明府略詢仍交捕帶回侯備文移送上海縣再行解蘇○華仁洋紗廠管棧衛順祥將洋紗攤放碍路由捕房飭傳昨晨傳到判罰洋二十元○前日中和棧主廖錦山控當手萬春亭侵吞歴年餘利銀一案昨經中西官商判萬春亭於本年二月二十四日犯案起計押捕房四月開釋○捕解包阿順聚賭抽頭包狡賴不認明府諭令交保候查明再核○前有婦女謝浦氏控被其姑謝朱氏並夫謝招生逼令賣娼一案當經訊判朱氏招生分别戒責將浦氏暫發濟良所昨日到堂禀稱不願在濟良所住官判改發棲流所留養○包探倪順泉解孀婦石周氏聚賭官判罰洋一元○鈕阿春董協順控王金郎竊去衣服判押三月罰作苦工○奚林華張巧友控沈阿明攫取衣物判押三月罰作苦工○李品言前控歇夥李仁生捲逃洋二百餘元當經送案懲究此次復冐刻圖　至往來各店冐取紙烟　物鳴捕拘送官判責一百板押六月○秦阿三控婦女張韓氏朱徐氏並帮兇之張阿和朱銀生朱阿毛顏阿四等將妻秦蔡氏毆受重傷現在醫館看治不能到堂官判張阿和等四人各責三百板朱徐氏戒責一百一併開釋張韓氏交官媒管押俟原告傷痊再訊○前日洋人控陸文德伶人王阿壽卽三麻子虧空銀五百兩當經飭票拘提昨由捕解到諭令候交保再訂訊○幼童周阿四控李金生等數人於路搶去洋兩元當卽喊救幸衆人將李獲住請究官判責二百板枷一月（木） 
[法租界公堂案]  
　　法商安得利高司控姚善中姚顧氏出租田畝單地不符前奉大令提訊以人証未齊候復訊核辦昨日原告洋人禀稱向有糧田五分爲田主另租與瑪利孫因此無從出路請作爲罷論姚供是異念七畝七分有奇計價一萬六千餘兩除收到外尚欠七千元大令著交原保下期復核○大昌洋行西人控張記牛奶棚主張益祥經售田畝單田不符昨日大令命提研訊張供小的經手賣地當時只憑印諭並非轉立道契今被屢次控告情願償洋二百元以息訟端大令謂洋商所購之田内有一畝四分應需升科等費共洋四百二十元准予人銀並保限一禮拜交案○楊復興烟膏店失愼捕房將店主楊振堂解訊楊供因捕捉臭虫致兆焚如大令以該店保有火險不應漫不經心著罰洋二百元充公○紫來街同福里弄内盈德豐集升祥二號同居不戒於火昨日捕房將號主莊祥發邱慶華解訊莊供保有火險銀二千兩是晚並不在家邱供保有火險銀六百兩實出無心大令判罰邱洋六十元莊無干斥釋○岳士康禀稱光緒十七年娶劉氏爲室有婚帖爲憑近被趙德濤奸佔在小東門開設花烟館尋獲送究大令判責趙二百板劉氏責手心二百下（水） 
[美租界捕房事] 　　 
　　錢阿狗在提籃橋西人某甲處爲細崽昨日忽然停工甲忿極誣錢行竊刀又等件將錢扭入捕房捕頭詢得情田以甲所控無憑釋出不理○前晚感仁卿曹柳根雇坐鮑三郎李阿三之東洋車至茂海路因爭論車資鮑等竟將盛及曹扭住毆打由巡捕遇見拘送捕房捕頭詢得情山本擬解堂請訊因盛等不欲多事從寛釋放○某華捕在楊樹捕路見吳阿良竊得某作場内木板當即拘送捕房捕頭令押乞丐牢半天以儆○王金郎竊得布衣多件行經西華德路爲包探沈阿岳瞥見拘入捕房押候查門失主解堂請辦○提籃橋西牢押犯方阿四咋因患病而斃由管牢西人知照捕房捕頭令傳地保前往查明屍屬即行棺殮○粤妓周阿彩投捕房内控稱雇車至北蘇州路突遇二百三十九號印捕始則調笑繼竟拉至小弄意圖强奸不從致遭兇毆請爲究辦捕頭見周受傷屬實允禀明總巡捕頭將該捕懲辦○前晚有酒醉西人某甲在蓬路一帶恣意行兇並將錢阿大東洋車擊毁由印捕將甲拘送捕房抑解至該管領事署請辦（火） 
 
 

Page 20

 
 
   
 
