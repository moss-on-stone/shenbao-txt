# 1921 - 7 - 4917202

 

Page 1

 
 
   
 
 

Page 2

 
 
   
 
 

Page 3

 
 
[時評]  
　　探路之方　（冷）事前不能審愼者則事行之日必遇阻碍阻碍之後無法疏通則事之結果不能不出於取消此今日政府之命令所以取消者多也其所異者唯有明有暗耳雖然此猶可爲政府原者蓋今日政府之地位幾於觸處皆阻碍一事不能進行若必事前審愼使無阻碍之來則並此空名之政府而亦無人顧問矣故今之命令僅可謂政府探路之方路而可通政府之幸也苟其不然則尙有取消之法在其後也 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　一月六日總統令署財政總長周自齊呈秘書徐新六呈請辭職應照准此令又令署財政總長周自齊呈請任命梁福初爲秘書應照准此令又令署内務總長張志潭呈准兼署山西省長閻錫山咨請將朔縣知事余培森免去本職應照准此令又令申振林晋給二等實光嘉禾章此令又令李際春褚恩榮劉富有均晋給二等大綬嘉禾章徐世芳晉給二等嘉禾章此令又令黃濬晋給二等大綬嘉禾章此令又令巴達瑪拉布坦給予二等大綬嘉禾章色旺多爾濟多爾濟巴拉木均給予二等嘉禾章此令 
[專電]  
　　北京電本日令馬福祥任綏遠都統寗夏護軍使名義取消又令蘇皖贛巡閱使着卽取消（七日下午九鐘）北京電陸電稱病不勝邊防督辦任請收回成命（七日下午九鐘）北京電陸洪濤陸榮廷均電辭新命復電慰勉就職（六日下午五鐘）北京電馬福祥支電謂電傳卅一下令解除甘事此說確否（七日下午一鐘）北京電蔡成勳電辭新命（七日下午一鐘）北京電隴東軍界主拒蔡振武新軍請留張蔡因此不敢赴甘並電辭新命政府令馬龍標疏解（七日下午四鐘）北京電院對馬騏等江電决覆電謂已催蔡督速赴任並電馬福祥囑疏通（六日下午四鐘）北京電陸洪濤孔繁錦駐京代表令赴綏歡迎蔡（六日下午四鐘）北京電王士珍有續假半月說（七日下午一鐘）北京電重慶數日來無公私電到京（七日下午一鐘）北京電熊克武帮辦軍務暫緩發表（六日下午二鐘）北京電將通電否認中俄訂約（七日下午四鐘）北京電滄石停工借欵因曹銳反對未實現但某報反對滄石工振仍此種借欵運動期以借欵辦選舉（七日下午四鐘）北京電烟酒公賣局有歸并財部說（七日下午四鐘）北京電張景惠將田中玉所編屯墾隊解散將放地放墾（七日下午二鐘）北京電張景惠電援庫察軍一二三營已陸續抵叨惟天氣嚴寒因凍受傷者共七十餘名戰馬凍斃不少除妥將傷兵療治外務懇俯念征夫苦寒迅撥餉欵並速發皮襖褲二千套帪棚二百架以資救濟（六日下午五鐘）北京電敎員團因原議欠薪不清卽總辭現僅付月半仍無上課意各校長正疏通（六日下午四鐘）北京電直曹電十一師魏清和於兵變案關係最重付軍法裁判（六日下午五鐘）北京電參陸處議給桂陸軍事全權但陳烱明李烈鈞未侵入勿得出境（六日下午二鐘）北京電河間高陽紳民呈請將十一師全部遣散並褫辦李厓元（六日下午二鐘）北京電晋煤礦煤油合辦合同尙在農部審理未簽字（六日下午二鐘） 
北京電外訊英美煤鐵同盟實行開拓東方煤鑛鐵鑛將在開平設煉鋼廠與政府合辦福公司積極取得新晋鑛權以此（七日下午二鐘）北京電外蒙金鑛費廷闊夫在京病死該鑛費轉賃於美商米爾斯農長及陳毅以美在外蒙開鑛絕無侵掠之虞將由鎭撫署出面許米氏租賃該鑛二十年（七日下午二鐘）北京電孫烈臣請拒絕美商克德在黑河設立銀行允日本設銀行代理處（七日下午二鐘）北京電院電鮑貴卿琿案近未與日使進行交涉中央對日軍保留權始終未允特復（七日下午三鐘）北京電琿春商會電院請向日使交涉速賠日兵蹂躪損失五十萬元（七日下午二鐘）北京電吉鮑電據哈報准日軍交通部抄送崴電稱軍事運輸部開會議决關於東路軍事運輸應先交該部審查認可始能實行同時又接邵領事王代表函同前因並有軍事運輸用車一輛以上卽須取該部同意等語查此案似專爲限制我軍在東路行動關係甚大除飭哈部隨時力爭外請迅飭邵王據理拒絕俾挽路權（七日下午四鐘）北京電楊增新電伊犂鎭使楊飛霞辭職請以牛時署理（七日下午四鐘）北京電外息新俄允以堪察加租借美國日以妨害韓防向俄提抗議（六日下午四鐘）北京電陳毅電呈府院請以明令許外蒙選舉國會議員藉平庫亂内蒙王公得援例呈請政府一視同仁並主取嚴格主義不許他省人冒充蒙籍（六日下午五鐘）北京電選舉經費各省分擔（六日下午五鐘）北京電電川劉熊促辦選舉（七日下午一鐘）北京電銀團日代表小田切定月半來華史蒂芬俟彼到協商後再議借欵（六日下午二鐘）北京電厦門罷市罷工罷課院麻（六日）電李勸阻（七日下午二鐘）北京電閩學生昨開會對滬拘閩學生電滬檢廳先豫審勿遽解閩對厦門日警察主開旅京閩公民大會並向外部質問（六日下午四鐘）北京電外法兩部議就滬廨設特别法庭審無約無裁判權國訴訟承審員由交涉員指派（七日下午一鐘）北京電黔電盧燾與湘趙同動作取消自主與否視趙爲定（七日下午一鐘）北京電小幡據訓令復外部中東駐兵兩年未干涉路政（七日下午一鐘）北京電滿站電赤塔一月二十五召集國民會報到者已有五萬人（七日下午二鐘）北京電部復邵恒濬崴領事團如一致答復日本無增兵必要則我亦應署名於該公文（七日下午二鐘）北京電張廣建母舅蘭山道孔憲廷爲馬福祥所拘索五十萬辦學（七日下午二鐘）北京電交部派鄭沅周善同蔡國藻馳往管店站辦理撞車善後（七日下午二鐘）北京電農部六日核准許世英呂調元創辦之太平洋貿易公司（七日下午二鐘）北京電陸建章在籍開追悼會徐派員致祭並賜匾額（七日下午四鐘）北京電將任龍濟光會辦粤邊防務（六日下午二鐘）北京電甘省議會電府院財廳長丁道津假借維持銀號名義勒令各縣攤派銀一百萬兩限期解省當此民不聊生之際復欲絕其生機在稍有天良者安忍出此乞俯念邊民療苦電令該廳長立予取消（七日下午三鐘）北京電擬周登臯長甘齊耀珊長吉蔡鳳機長閩（六日下午二鐘）北京電各部將規復元年官制（六日下午二鐘）香港電南雄訊大庾元旦增軍兩團原駐一旅迫近粤邊梅關戒嚴滙兌停（七日下午六鐘）香港電法部招告莫楊時代法官虐民事（七日下午六鐘）香港電全省軍决編四師八混旅警衛八十營（七日下午六鐘）香港電微（五日）政務會决廢袁代懲治盜匪條例（七日下午六鐘） 
[世界路透電]  
　　泰晤士報之中國談六日倫敦電泰晤士報北京訪員來電謂中國雖有災患内亂與他種種不利情勢然其對外貿易之活動力實爲可驚外人在華經營之範圍實無限量且較前愈爲開放他日政局稍定輸運改良必有發展今不可不先有以培植之現已在華成立之各商行將來必獲豐厚之報酬 
[林權助之靑島交涉談]  
　　六日倫敦電晚旗報載林權助談話對於日本謀占領遠東以爲支配全世界之先步一說否認甚力謂日本堅欲交還山東其無進步者非日本之咎日本於一年前即已請中國佈置一切開始收回山東之必要手續但中國一事不爲日本絕不欲侵呑中國土地或廢棄開放門户之政策甚願加入銀行團以期發展中國之利源日本以對華對美敦重友誼爲政策 
[美日之移民談判]  
　　五日華盛頓電駐美日本大使已與回國之駐日美國大使繼續談判日本移民問題聞目下討論中計畫之形式並不涉及日人在美之市民權利惟求阻止歧視坡等所享之産業權利 
[英屬海軍之行動]  
　　六日哇太樺電海軍部謂外間所傳加拿大艦隊將移駐太平洋與美國及澳洲艦隊彼此相衛之說實爲無稽之談加拿大艦隊之赴太平洋僅爲練習巡弋之舉耳 
[美國之海軍議論]  
　　六日華盛頓電參議院外交股員會開會時參議員華爾施氏力主美政府應派代表列席國際聯盟縮減軍備委會並反對波拉氏所提出請總統與英日兩國協商減輕海軍經費之動議華爾施氏宣稱英美兩國海軍程序如依現在基礎進行則美國海軍至一九二四年可與英國並駕齊驅惟波拉氏之動議減英美日三國之海軍建築百分之五十將無期展長英國不復爲海上主人之時期 
[英俄通商之文電]  
　　六日倫敦電外交部發表十二月三十一日勞農外交總長齊吉林氏之電文代表勞農政府否認商業談判延長之責任並宣布勞農政府擬承認夏季所訂之商業條約及擬與英政府磋商後此英政府所欲加入該約之政治條欵外交大臣克松貴族今日發出覆文批駁齊吉林氏之言並謂往者談判之延長實由加米尼夫氏干涉英國内政及俄國惡遇並拘留英人所致至於今日之延宕乃因勞農政府關於七月間所承認之文字鼓吹條件意態不明之故克氏之意勞農政府如誠意願實行其約言則必不致反對規定此項約言專指之界限故英國希望勞農政府接受商約勿作無謂之辯論勞農政府如能誠意履行該約則可爲東歐重興之初步克氏主張畫定勞農政府允不施行文字鼓吹之地方界限英國於勞農政府證明享有特别利益之任何區域内亦允負同樣義務 
[法俄交涉之談話]  
　　六日巴黎電社會黨衆議員開慶氏揮擊法國對俄政策總理萊矩氏以外交總長資格答覆如下（一）法國因俄事共負債數百兆佛郎而非數千兆（二）無封鎖俄國事（三）法國公民儘可個人冒險自由與俄國通商政府不負責（四）勞農政府旣不表示遵照國際公法與尊重前俄政府對外義務之願意則法政府不欲承認之（五）藍格爾所設立之事實上政府因已抛棄其所占之土地故已不復存在（六）法政府絕對不贊成侵略政策法政府依照去年二月二十五日協約國領袖會議之决議將僅對於爲勢所迫保障疆土與自由以防過激黨侵犯之國予以援助 
[愛爾蘭媾和與選舉]  
　　六日倫敦電新芬黨總統臺伐勒拉氏以宣言書載於自由報否認新芬黨現請媾和之說但謂英政府如提出條件而以承認愛爾蘭爲獨立國爲根據則彼亦願聞之又曰英國代表如願以平等國之地位會晤愛爾蘭國之代表則和議庶幾能成聞英軍現正四出緝捕臺氏七日倫敦電據現象觀之政府或可於今年夏季實行在愛爾蘭南部建設國會之計畫惟新芬黨似將相戒不參與選舉以敗此謀立憲國民黨之有勢力一部以杜白林州長美支華爾特氏爲領袖現正凖備編定國會候選員名表此舉或能更易新芬黨之態度蓋新芬黨似不致與愛爾蘭人所組成之國會相爭以圖引起内戰也 
[法商會會長之樂觀]  
　　五日倫敦電全國商會會長白賴克摩氏數月前會預料食物必賤後其言果騐今對人聲稱目前逆境不久將去康樂時人指日將來渠所持之理由以爲食物供給現頗豐盛尙有價格再落之趨勢工人旣得廉食則可饗足如是製造家可開價盤並確定繳貨日期輸出將因此增多而英美間之滙兌亦可望持平矣 
[英商部大臣之樂觀]  
　　七日倫敦電商部大臣賀恩氏談片對於一九二一年商業前途表示樂觀但對於財政等界過於依賴政府之趨勢則頗致貶詞賀恩氏承認以任何代價鼓起世界活動之必要並願考慮除目前德國外以貨借給與前交條一物英國製造家成本每噸需十五鎊者德國僅售十二鎊十先令英國戰前所專製之棉織手套今德國亦仿製而賤售之德國財政家現擬抑低馬克俾奪英國等世界商業而恢復德國輸出貿易賀恩氏言及俄事謂列寗與特羅斯基氏黨見不同特氏以爲欲延長過激主義則不可不延長俄國目前之狀况而列寗則不以爲然蓋知商業爲國家生活之條件也賀恩氏繼又言及美國謂美國之態度如能有所扶助但美國現方發作之行動頗有希望今解决匯兌問題之唯一方法在協約國互相取銷戰中債務此舉不獨有益於歐洲且可增進美金在商務上之價値賀恩氏論目前商業之墮落謂大都係一般人民欲待價格再落然後收買所致 
[英國之失業與船舶]  
　　五日倫敦電閉廠及開除工人之消息仍由全國各處傳來更足證明失業問題之急需救濟方法倫敦航業各界以爲航業不久將入難關預料新辦之小公司無充分後備金者受害將獨重船價較停戰時已落百分之五十據航業界中人云今若就輪船入息而論則船價實屬微細蓋目下無貨物可載也若就造價而論則須高一倍船主數人以爲今不如將船閒泊以待市面之進步此爲最經濟之法 
[英美之債務談]  
　　五日倫敦電泰晤士報載署名財政家芬納爾之函論查爾美爵士將赴美京討論英國償付美國戰債辦法事謂英國今提議還債頗未對於歐洲協約國所欠英國之債欵加以如何辦理之考慮綜計歐洲欠英之欵即不算入俄國大宗債欵亦超過英國負美之債額試問　昔並肩而戰共爭正道自由直理之國其應彼此迫索巨欵以償付其所盡之役乎若協約國間依據買賣基礎索取償還則將擾及將來之和平與友誼且無以使匯兌穩定商業興盛也美國宜召集萬國大會取協約國戰債全部問題而討論之云云 
[各國近事記]  
　　六日巴黎電法國各報載稱高加索東北部反過激黨起事聲勢頗大聞領袖爲查米爾氏紅軍已大遭挫衇失四千人及野戰砲六尊機關槍百架　　六日巴黎電各報否認外間所傳總理萊矩氏擬於國會重行開會時向總統提出内閣全體辭呈之謠言且請萊矩氏受命於困難之際决不輕卸責任且目下正在忙碌籌備一月十九日巴黎協約國大會事宜此會乃由萊矩氏建議舉行 
[太平洋路透電]  
　　七日北京電外交部覆外交團允至二月十六日起實收海關附稅並建議外債四百萬元用途之監督宜由外交團與賑務處討論之中政府雖願允災賑借欵由外人監督用途但政府前曾有宣言今未便公然承認外人監督之原則想外交團有鑒於此常可因此建議而有事實上之解决也外交團昨又討論借欵事及中政府所提出稽核委員會由十二人增至十八人之議但外交團會議並未議定辦法 
 
 

Page 7

 
 
[國外要聞]  
　　日内瓦通訊（天一）　　國際聯合會第一會千呼萬喚始出來之國際聯合會於今日開會矣吾知世界各國對於此會必多希望惟此會旣冠以萬國二字其内部組織先是不易須内部組織終了方能解决問題而此次會期限定三十日前十日爲大會中十日爲審查會後十日爲討論期爲日無多未知能解决若干問題耳聯合會之宗旨在維持世界和平人盡知之矣凡爾塞對德和約簽字之日即此會成立之時當時入會者計十九國即英屬南非洲英屬澳洲比利時玻利維亞巴西英吉利坎拿大法蘭西圭德馬拉海德若印度意大利日本秘魯波蘭暹羅捷克斯拉夫烏拉圭新支蘭加入稍後者八國卽塞爾維亞古巴希臘葡萄牙海第里玻利亞巴拿馬羅馬尼亞承認對德和約而加入者十三國卽阿根廷智利波斯巴拉圭西班牙可倫比亞維内瑞拉那威丹麥瑞士荷蘭瑞典薩爾芝多簽奥約而加入者中國一國請求加入而待核准者十一國卽聖馬林喬而給亞意士蘭魯森堡烏克累意士多尼馬拿哥芬蘭亞美尼亞李多尼亞列支敦斯坦是也試觀右列國名當知所缺緊要國度尙多第一問題爲 
[日内瓦國際聯合會會場坐次]  
舊交戰國是否同一待遇德國至今尙無請求惟宣言（如此之聯合會乃殘缺不完之聯合會）奥匈已有請求大約除德國外他舊交戰國之入會較易核准因其履行和約較力至於德國之入會則法國先有（倘不能如其主張即退出聯合會）之宣言故此問題頗形棘手開會時刻爲十一月十五日十一時地點爲瑞士之日内瓦日程計二十九節審定代表權也選舉會長也製定日程也組織執行部也其餘或關軍事或關財政或關交通或關衛生總之十日之間殊難竣事關於兩國爭執問題現經提出者爲（一）秘魯政府請求覆審一八八三年秘魯與智利所訂條約（二）玻利維亞請求覆審一九○四年玻利維亞與智利所訂條約兩案能否受理能否列入日程尙未可知也我全國所注意者非山東問題乎讀者當知凡爾塞當時之情形中國代表陳之不可謂不詳爭之不可謂不力八年一月二十八日之會議會畢後各國代表之贊成如在目前威爾遜亦頗直中國然東縛於密約箝制於行政部至請山德交還而不得請保留而不得請在約外附一種聲明而不得請臨時分函各國作一種聲明而不得今日情形是否更易能有何種希望先系一大疑問大會雖開而案繁期短十月十五日以前提出之案已患不能受理我國再今提出山東案能邀受理與否已不可知卽受理矣能否列入議事日程亦毫無把握如不得受理將如何繼續進行如受理而不得列入議事日程徒然使人聞風戒備於事有無益處美國哈定之當選情形爲之一變對於聯合會美國爲發起人至今尙未到會會員單中亦無其名此節於聯合會殊有影響於我國關係更巨諸君當未忘反對凡爾塞和約之山東問題者爲美國之共和黨而哈定乃此黨中人也當日本照請我國商議交還膠澳辦法之時全國一致反對記者當時曾言（交還應收受交涉應據駁）蓋日本之提議交還乃履行其在和會之宣言各國决不能指爲不是我雖貫澈拒絕簽字之主張而拒絕之各國不難詰我以（彼旣交還何不收受）將何以爲答聯合會所視爲首要問題者乃歐洲問題大戰以後急欲恢復者歐洲也萬一此種兩國之爭執聯合會仍斷由兩國直接解决拒而不理又將如何對待即使受理而判决結果仍以和會之解决辦法爲是是更無挽回餘地 
一再思維覺吾國最注意之山東問題此時尙未必有解决之望或者美國入會以後得助我一臂然美國之加入須待明年三月間新總統就任以後方能實行也（十一月十五日）附中國全權代表辦事處分科辦事職掌（總務處）收發科朱序人楊永清駐會收發員朱保倫金問泗漢文科孫祖烈文電孫祖烈楊恩湛莊启報告金問泗譯電孟憲承張君樸繕寫孟憲承馬宗融黄仁浩檔案孟憲承洋文科魏文彬文電魏文彬宋善良趙泉胡世澤譯電楊永清孟憲承會晤錄魏文彬宋善良胡世澤議事錄周緯宋春舫趙泉金問泗探訪魏文彬宋善良周緯胡世澤繕寫楊永清又雇員圖書檔案朱保倫趙泉金問泗（暫代）繙譯科周緯漢英文金問泗宋春舫漢法文周緯朱保倫宋春舫英法文胡世澤宋春舫庶務科楊恩湛會計支應楊恩湛莊启報銷楊恩湛莊启雜務楊恩湛宋春舫楊永清張其棫報務科陳友仁接洽國内報界莊启接洽英美報界陳友仁接洽其他報界宋春舫閱報宋春舫交際科宋善良宋春舫趙泉楊永清（暫代）讌會竭訪招待研究處政事科金問泗趙泉聯合會組織條約託治山東問題二十一條約問題租借地租界勢力範圍種族平等軍事科梁上棟吳晋海陸航空裁兵取締軍械軍火製造撤兵司法科刁敏謙朱保倫（暫兼）張其棫國際法庭公斷調停治外法權經濟科程錫庚魏文彬（暫兼）聯合會預算經濟封鎖關稅問題交通科周緯胡世澤國際交通郵政公益科趙泉周緯（暫兼）聯合會擔任各項公益事業禁烟金問泗 
[國内要聞]  
　　日美邦交危險之英論字林報云上海法人無線電臺接到法國波爾多四日發來關於美日邦交問題之無線電信文曰法國新世紀報就紐約世界報所載之議論加以評議謂裁減海軍問題之一部份解决或可於分劃英美間海洋之一法求之但擾亂和平之危機則伏於美日間之邦交美國報紙前數月專注重總統選舉者今乃轉注其目光於他處據世界報云美國現趕造海軍其奮發活動之程度與一九一八年徴兵討德時無稍差異民主與共和兩黨咸贊成此政策焉世界報又云就各事證之似美國人民預料新戰爭之未可或免矣據英國報紙消息英美兩國準備接受海軍建築暫時中止之議其所根據者英國佔大西洋之優勢而美國則稱雄於太平洋美國於此非有所愛於英國也不過暫時寗願讓英國執牛耳於大西洋俾美國得專集其力以對付日本耳英美間當不致發生衝突然美日邦交則未可同抱樂觀今日本不獨急造戰艦且籌備他日分判勝負之大戰事此乃觀於日本在中國購置一切並從美國召回能執干戈之士等事而可知者苟一旦戰爭發生則日本必處於孤立之境此乃因日本在中國朝鮮西比利亞行其帝國主義之政策之故英日雖屬同盟英必守中立而英之殖民地且將爲美國之臂助焉時局嚴重太平洋岸風波日急顯然無疑吾甚願美日政府能垂聽有志維持和平之友邦如英法者之一言焉 
[閣潮與借欵外訊]  
　　大陸報六日北京電云某閣員稱張作霖與葉恭綽間之齟齬可望和解不致牽動内閣靳總理稱現内閣决計保全不稍更動須俟全國統一告成後閣員始全體辭職外交總長顔博士向政府建議口頭允許監督四百萬元振災借欵用途之限制顔將口頭應允借債之銀行稽核撥付各振災機關之欵項而此振災機關則必爲銀行與政府雙方承認之團體但外交總長寗願覩數百萬生靈之餓死而不願簽字於含有政府苟無外人監督則不能誠實支配振欵这意味之合同致喪失顔面也 
[史蒂芬到京後之借欵問題]  
　　美銀團代表史蒂芬氏已於三十一日來京現寓中美懋業銀行内來京後並未向各方面發表何等意見我政府亦未與之接洽借欵事件故尙多有未悉史氏已來京者惟昨據接近史氏之某君談及謂史氏個人意見前在滬上已盡情發表所有對華投資條件又曾經紐約銀團議决故抵京後頗欲以冷靜之態度觀察各方面對於銀團之意旨且以日本銀團代表小田切氏將於本月十五以前來京尙須與該氏共同協議後始能有所表示借欵一節此時實提不到云云聞財政當局以銀團借欵條件苛酷曾有决絕之表示故對於史氏來京尙取冷淡態度又聞駐美容代辦二十六日來電謂新銀團敬日在紐約開會討論對華投資問題結果决定此後仍當繼續供給中國以大宗欵項爲振興實業之用但須有正當之用途不得以之供應軍費並須由各國共同監督又聞該銀團對華投資之時期亦經議决預定分兩期辦理第一期投資一千萬磅其用途分配如下（一）裁兵五百萬磅（二）修築粤漢鐵路二百五十萬磅（三）辦理各項實業二百五十萬磅擔保品須指定烟酒稅或鐵路此爲第一期投資則在稽核所未成立時行之至第二期投資須俟稽核所成立以後其數目多寡則視擔保品如何而定至稽核所之組織規定分設四股每股由英美日法各派股員一人遇必要時得添比員與華員一人稽核所之領袖每年一任由四國輪値 
[張斯麐氏之勞農情况談]  
　　華俄通信社云中政府赴俄委員張斯麐氏新由莫斯科歸來本社記者於一月二日親訪於其私邸（東城象鼻子後坑十號）張氏年貌少壯身穿中國衣服絕無武夫氣象自謂居俄七月當時所見所聞現正着手編纂送登中文各報云張氏又言據我個人觀察俄羅斯的前途實有光明之望關於蘇維埃俄羅斯的記載各報所登的大都不確有許多仍然畏懼布爾塞維克主義但是據我個人的意思布爾塞維克主義没有甚麽可怕且有許多地方和孔夫子主義相同有一部分人以爲俄羅斯用武力推行共産主義這也是完全附會之談用武力推行共産主義的時期早已過去了俄羅斯國家與人民的關係目今是用道德上的信條規定而行記者（華俄通訊社）將軍在俄羅斯逗遛七月之久什麽事最令將軍詫異張氏云最令我詫異的是運輸車蘇維埃俄羅斯旣乏車輛的儲蓄又無來自外國的材料政府居然能夠維持鐵路交通的常態親見其事的人實在不能不爲之驚嘆當我在莫斯科時常與加拉罕（Kharahan即今年勞農政府致我通牒之起草者）翼趣林（Chroherin勞農政府外交總長）兩氏晤談對於加氏極表同情就我意見加拉罕氏現在竭力增進中俄兩國的親密我們看他簡直是界乎中俄兩國之間的連鎖至於翼氏爲科學家爲理想的辦事人人極精明勇於任事我深信中俄日益親密大有可能但需兩國努力做去自然實現記者（華俄通訊社）又問數日前曾在本京報紙上看見一段哈爾濱通信說將軍與他人晤談時曾發表個人對於俄羅斯攻擊的話眞有此事嗎張氏云我始終未曾向人談論此事近來有許多可解不可解的事件都被人家硬放我的頭上甚至有人說我到莫斯科是被小徐派去的關於我在莫斯科和勞農政府訂約以及同等的謠言現在愈傳愈廣了究竟没有一字一句是眞實的去年四月間我受段祺瑞的使命而有莫斯科之行彼時段祺瑞是邊防督辦小徐和邊防事務局並無絲毫關係泛說起來我是個軍人自然没有政治的地位只有中國國家和人民的利益我是刻刻不肯忘的罷了語至此張氏徴笑云我實在未和俄羅斯訂立何等條約一來那不是我使命範圍以内的事二來我也没有如此的特權我的職務只有勞農政府對於中國的條件轉達中國政府至於遠東政府各種事業近來進步頗快遠東共和國之成立影響於中俄關係者良非淺鮮我爲反對封鎖滿洲邊疆之策畫之一人因爲此舉不但對於遠東俄國民族有直接危害且中國人民又不免感受痛苦我和中東路委員會中國代表王君談話時王君也表示反對封鎖邊疆之舉我在中東路上游歷時曾勸沿途中國當局允許夏托福（遠東共和國交通總長）委員團前往滿洲里我的勸告幸而已經成功我於十一月一日由莫斯科起身東歸對於俄國戲院有極美之印象彼得格勒馬銳斯克（Ｍurumsk）戲院和莫斯科大戲院演劇者的技術最使我心醉莫斯科的跳舞爲冠絕一時總而言之我在莫斯科的逗遛實在令我滿意蘇維埃各大首領看待我的態度實在誠懇我相信此行已經爲中俄國際的了解留下地步了現在中國總領事已經向莫斯科進發同行者尙有新聞記者多人我希望他們能夠得着更親密的了解並且促進中俄兩國的關係云 
[京聞零拾]  
　　甘肅排張風雲尙急政府因甘省張廣建馬福祥積不相能思以調虎離山之計防禍未然當於年前迅將命令發表惟張氏尙未解職恐發生其他事變聞於五日特電馬氏促其迅赴綏遠蒞新至關於舊任内結束事件並電飭新任急往接收同時又電促蔡成勳從速赴甘俾張早日交卸來京惟聞甘省馬系因鎭使馬麒馬麟馬　勷斐建宋等昨有江電抵京表示反對態度非常强硬原文略云頃接京電據云政府擬將甘肅軍政兩席暫以陸洪濤護理等語查陸舊隷安福係張廣建私人張氏侵呑賑欵數百萬此次解職如以陸護理則張氏旣有包庇之人所有呑没之欵應卽責成包庇者代爲賠補否則麒等惟有自行截堵非勒令張氏賠欵不予放行此舉並非存心抗命實係軍民公意决不能放任張氏飽載而歸尙望中央順從民意主持公道取消陸之護理免生節枝以維法紀云云正未知結果何如也中俄通商談判近狀中俄通商問題外部與俄代表優林氏已非正式接洽多次彼此意見尙洽現正磋議華僑在俄所受一切損失之賠償問題俄國方面對於此項要求如有容納表示及其解决辦理後雙方即可開始訂約連日由劉鏡人與優林商洽結果决定由雙方政府於本月内各派專員前往俄屬各埠如伊赤阿威等處會查俄亂以來華僑損失詳情及其確數以憑協議宜昌兵變損失交涉宜昌兵變外人損失計被焚日商四户法商一户被掠日商十五户法商七户俄商二户意商二户希臘商一户共損失俄華銀三十三萬餘兩大洋一百四十萬元兩共約計英金二十四萬磅去年十二月二十八日英使等以八國公使名義提出賠償案要求政府如數賠償政府口頭答以此案須俟中國專員調查報告到後方可談判三十一日領袖公使西班牙白使約集八國使署人員討論結果主張再催政府從速辦理現聞將組成華洋九國委員團會查宜昌兵變損失因宜昌華商有轉入洋商希圖賠償之事故此項交涉一時尙不易解决 
[津浦車在管家店遇險]  
　　徐州通信云五號下午八時徐州南行之貨車停駛管家店站第二次浦口上行之特别快車進站時被搬閘人所誤直撞貨車當毁機關車兩駕貨車四駕特别快車三等客稍受微傷已有電到蚌埠另易機關車於六號十時始能開行故六號南來一次特别快車亦誤鐘點 
[杭州快信]  
　　杭總商會昨電中央統捐帶收振捐案浙係被災省分商力難支迭呈軍民兩長電咨請免未蒙允准羣情惶急寗波業已罷市影響所及全省震動陰曆年關在邇危險萬狀乞迅賜電浙停止以維商市杭總商會昨函寗波總商會各縣商會統捐帶收振捐一案頃已面商省長財政廳長允於陰曆年關以内暫緩實行望貴會於一月二十號前推舉代表來省會議解决昨午後省垣盛傳寗波有罷市說惟未得官電徴實當道已會議和緩辦法甯波旅滬同鄕會否認寗鎭船貨局於穿山港設立分所案經會長張美翊電省請求撤銷昨令該局明白聲覆以憑核辦此間盛傳警備隊司令部餉需課主任舒志觀（號賓予湖北人）經蘇省長密保有調任該省某警察廳長消息松滬糧食維持會電浙請嚴禁漏米出洋已通飭查照前令切實辦理沈省長今午（七號）在本署歡讌全體職員鎭海望衜頭添設寗波糖捐分局案該縣全體南貨同業以事屬創舉額外苛稅一再開會反對經鎭海商會及該業代表虞謙等先後呈電到省財政廳昨令行鄞縣統捐局查明向章詳情速覆候奪江山西鄕佛堂村創立林業公會歷有年所成效尙著現被吳步元等縱火燒毁經會長吳壽昌赴縣起訴電省查辦已令該縣切實嚴究滬杭甬路局甬段二等巡官王長慶改委一等三級巡官滬段三等巡官楊景華改委二等三級巡官杭段敎練員黄人傑改委三等三級巡官已分别發表 
[尙有要聞二及地方通信轉入後頁]  
　　雜評一紙片與表面（默）湘趙電北京云湘與廣州事實上已决絕不在紙片上取消自主與否閩李電廣州云閩粤提携萬無變盟宣布不過表面上辦法可勿急急何兩人之言之若合符節也南北當局之所急急以謀者無一不爲紙片與表面卽向之所稱實力派實力旣窮亦祗於紙片與表面求結果然至今日則所謂紙片與表面上之勢力亦幾幾不克保持實力派之實力掃地無餘已無可諱而爲維繫其地盤計尙不能不力爭此紙片與表面也趙李兩人之言雖似不計較此紙片與表面而實則正對此紙片與表面尙多顧慮故爲此圓滑自留地步之言耳嗚呼軍閥之實力嗚呼紙片與表面 
 
 

Page 8

 
 
[國内要聞二]  
　　粤聞紀要軍府將規復大元帥制軍府改組之議傳說已久茲據軍府某要人消息云初時之所謂改組者原擬俟湘贛閩浙川陜魯豫各省態度趨向若何然後再行决定如果各省一致加入護法範圍則徑行組織正式政府選舉大總統但此種重大計畫目前萬難辦到而現時仍行合議制每患不足法定人數感受種種困難孫中山已决將合議制改爲獨裁制擬即規復大元帥制度連日已與某秘書磋商着手籌辦大約不久卽可發表惟是改組案須提交國會通過故將來國會須開一次非常會議也又聞政務會議發言權昨已規定除各總裁各部總長有發言權外各部次長以下皆不得有發言權粤中所傳之閩李態度據粤報載稱最近孫伍唐陳在粤重組軍政府外間早已喧傳李厚基將先行加入袛以有人勸李謂粤中大局尙未底定不必急於從事李深納其言不欲即與中央政府斷絕惟陳烱明因邊防關係迭電李厚基請其早日宣布李不得已遂電調臧致平唐國謨等各師旅團長來省磋商决定電陳烱明謂閩粤兩省當永久提携萬無變盟之理至宣布與否不過表面辦法何必急急蓋閩省目前人心未定一旦宣布深恐不但無益且於大局有碍請爲原諒等語陳烱明接此以李所述各節不爲無見惟旣云閩粤兩省當永久提携現軍府已經成立當由軍府先行任命李氏充福建總司令任臧致平爲副司令以固其心已於本月十五號　員齋投軍府委任狀紙赴閩李當即受下滇黔等省均有電致賀李亦有蕧電前往不過尋常謙抑之詞而已 
[蘇議會臨時會紀事]  
　　蘇議會臨時會開會之後適値年終各議員多回里度歲未能卽開大會至四日晚調查人數已足遂於五日開會議程列案六十三三時一刻簽到八十三人即開會錢議長主席計討論五案（一）省長交議江蘇省發行短期公債案討論極多以盧瀚蔭馮世德提出之疑點爲最扼要主張不成立者爲朱翼雲顔作賓劉文輅屠宜厚主張付審查者爲陳大猷朱紹文張援財廳長嚴家熾出席說明整理江蘇財政非先結束未完不可而處此借無可借抵無可抵之際舍募公債殆無别法議會方面當然要求確實之保障則鄙人已與督軍有所接洽大抵九年度下半年可收縮五十餘萬十年度可收縮一百餘萬則後此度不至爲難如果發行爲難擬將國省爭執之大生股票賣却約可得二百萬左右以之存入江蘇銀行當可爲確實保證云云華彦銓質問廳長至任後曾否又借新債嚴答共借兩次一次五十萬一次五十萬五千然係借新還舊於債額並未增加云云旋討論以組織特别審查會審查表决審查人以六十人爲額盧馮之論點頗有研究之價値（二）龐振乾動議將原列此三十一之夏鴻儀提議咨請省長迅將咨案未結之杜福堃調省察看以順與情緊急動議案議决改爲查辦案將南滙江陰捲逃事實叙入逕咨省長（三）葛錦城動　將原列三十案之葛錦城提議請逕咨省長查辦前灌雲縣知事陶士英營私溺職違法殃民緊急動議案議决逕咨（四）顔作賓動議將原列二十七案之請議審查會提出寳應林葆仁等請議查辦寳應卸任知事戴邦楨侵呑稅欵竉任重吏違法殃民案（五）葉理封動議將原列二十五案之葉理封等提議咨請省長查辦前松江縣知事李恩露呑没徴收費盈餘嚴令追繳案均以逕咨省長表决至此人數已不足遂散會時五點三十分也 
常會期内議决之參事會條例於十二月三十一日咨請省署公布旋於本日五日接省署咨交覆議（原文已錄昨報）由會中印發各議員並由公署約次日到會開談話會解决此問題六日仍開大會之時尙未足法數省署委政務廳長蔡寳善選舉事務所長朱文劭到會即開談話會由朱文劭陳述省署　於此案爲難情形略謂庶政公開省長極表同意惟以浙江參事會已經部令撤銷則江蘇自未便公布若問内部當然得撤銷之結果却爲省長所不願爲故以覆議方式交會期於開誠布公共商良策王鴻藻盧瀚蔭主更易名稱留其實質朱文劭謂非惟名稱職權上實有關係因省長爲獨裁制而此參事會條例則變爲合議制是於行政組織上實有變動也陳大猷主法律事實分途解决法律方面當聯合浙議會與中央交涉事實方面就職權略加變更期於進行並言來咨地方制度標題通過二讀一語實爲錯誤因甫二讀不能有效也朱文劭謂法律方面向中央交涉深爲贊同至事實方面省署當聽命於議會未便自據意見至二讀一語確有不合不過因内務部對付浙議會案未便引用故不得不借裝幌子也繼而發言者多人六抵猶前之數說最後黄炎培謂此案非頃刻可解决宜雙方共求事實上可行之方法於三五日内更開談話會定或由官廳提案或由議會提案以爲形式上之結穴至法律上向中央交涉則不必會同浙議會以各自進行爲宜但今尙非時機因中央對於江蘇尙未有表示也云云衆贊成遂散會時已四時三十分改入議場開大會簽到九十五人錢議長主席計討論五案（一）省長交議追加南京馬路工程處警餉案表决否認（二）省長咨交覆議江蘇省銀行條例並規定縣銀行條例案付審查（三）敎育審查會審查省長交議查照前次擬定江蘇省補助各縣小學敎員遺族恤金暫行辦法迅予議决案報告照審查報告二讀通過接　三讀全案通過（四）敎育審查會審查省長交議江蘇省徴收敎育特捐暫行條例報告朱德恒顔作賓王鴻藻屠宜厚主不成立黄炎培主照審查報告黄次山陸以鈞主重付審查爭辯良久以重付審查表决（五）薛學濟辭職案公决許可（六）黄炎培等提議請分函六十縣農商會徴彙對於廢止取締繭行條例意見緊　動議案戴議員思恭提議請將繭行條例迅予解决緊急動議案請議審查會提出蘇州絲業公所代表黄丙元南京總商會等請　維持繭行案三案合併討論未及表决人數不足遂散會時五時五十分茲錄盧瀚蔭意見書於下頃見省長交議案本員對於募集公債則可認對於謂爲省債性質交會議决則未敢贊同也夫省債必以省有事業爲用途省庫欵項爲擔保今財廳爲償還借墊國家用欵而募集指上海等處賦稅爲償本付息的欵當然爲國債性質不在省議會暫行法第十六條第四項職權範圍之内其措詞似當云由國稅償還實質的爲國債在蘇省勸募形式的同於省債而命題亦當改爲江蘇發行短期内國公債適用諮詢辦法而不得謂爲交議案也如謂交議本省單行條例則竟云依照四年内國公債條例略加變通交會追認可也然使有夾入省債性質之說本會亦應顧名思義不敢不加以修正也倘或照案議决是　自認爲省債性質苟於十年度國家歲出預算否認償還省債之說不准以國稅撥抵抑或於五年内仍入不敷出無欵可還將必借墊愈多而此省債祗得由省庫負擔本員不能免此杞人之憂也可否改名爲短期内國公債以清界說尙祈諸同人研究爲幸 
[南京快信]  
　　省署財廳前派委員二十餘人分赴各處密查縣知事稅所長聞已有數人返省呈報日内縣缺稅所即有更動又聞鹽阜稅所長莫棠辭職繼任人未定各省區自治聯合會來函赞成江西民選省長請共起主持山西省敎育會來電敎育事業當債極進行陜西省議會來電通告常會閉會王省長昨委諮議長謝學霖兼賑務處主任曹元鼎孫秉鈞岑郊麟朱振雲王希曾兼賑務處委員第二十二團兵士數十人因乘車不服聯組稽查　解竟將車輛玻窗電燈全行搗毁幸未傷人王省長昨日下午四時至警察廳閱操七時返署全省商會聯合會組織委員會昨日（六日）成立駐甯日領事今（七日）晚七時在署宴齊督王省長并聞兩長定昨午在軍署公宴駐寗各國領事 
[地方通信]  
　　松江定期議減學欵本邑勸學所因坐落松江境处之田被舊府屬各縣拉收租欵以致支配冬季縣市鄕學欵發生困難闻張彬士所長擬將各校學欵減發若干俾資彌縫惟茲事體大須商得各校同意庶免發生意外爰特函約縣立男女各校長及各勸學員各學　委員等於本月九日到所集議一切散勇爲盜　物石湖塘鎭葉榮倌所聞之茶肆昨晚突來口操北音者四人在該茶肆賭桌上取銀洋並行兇毆人遂出葉等嗚鑼呼援將該四犯完全擒獲當在身畔搜出鐵鈎洋燭警笛等委係盜匪用物遂於六日解交警所由所轉解縣署訊得該犯等均係開去兵籍之散勇並謂前赴嘉興杭州等處謀差堅不承認爲匪物云 
[蘇州]  
　　咨查電廠糾葛案蘇州市公益事務所董事蔣炳章等前以蘇州電氣廠正在掛線之際振興公司藉口試電白晝開火有意阻撓函請警廳禁阻以防危險當由警廳錄函具呈蘇常道尹請示辦法茲悉已奉到指令略稱呈并抄函均悉此案現據該公司電請禁阻新廠掛線奉省長令由實業廳咨道飭懸查明辦理業經另文吳懸知事會廳查辦仰即知照云云閙荒案准予免騐東橋鄕民聚衆閙荒被槍擊斃五名經家屬赴省呈控行道查復溫知事奉王道尹令立委查承審員赴鄕間開棺檢騐　値運朝雨雪遂延至本月四號始帶同錄事檢騐警役人等乘坐汽油船起程迨抵東橋時已薄暮暫在警察分駐所住宿次晨即出警保傳集死者沈阿虎馮小根張仁山朱土寳華某等五名之家屬到塲僉稱該死者均係中槍身死毫無疑問並無檢騐之必要請求免騐當奉允准取具各屍屬切結帶回附卷聞不日將據情呈復矣捲欵潛逃案近訊蘇州警察廳會計員孔憲章捲欵潛逃前經李明遠廳長飭派偵探隊潘秀清隊長查緝茲悉潘隊長帶同探長探士及眼線（係孔之親信人）赴上海漢口天津廣東以及常鎭揚淮各處訪緝毫無踪跡潘隊長已返蘇復命李廳長以孔會計員在中國銀行提欵之日尙在第一科長高登第代理廳長任内高難辭其責當即將高科長發交西區警署劉承恩署長處看管勒令交出孔會計料理公欵其科長職務暫不撤去恐一經撤差高反可脫然無累然而西區劉署長則因高尙任科長職務未能强制看管頗覺爲難迨後約同第二三兩科長等赴廳長處乞求擔保始得仍令高回復自由惟由劉署長派警暗中監視不令遠去李廳長一面令行偵探隊潘隊長再限十日勒令查緝倘限滿仍不能緝獲定即撤差示儆又悉此項公欵係廳署請領冬季長警服裝費洋二萬零四百餘元經財政廳核放定期交中國銀行滙蘇其時在高代廳長任内而滙票之期尙未到另有崔敬廳長保險洋七千元已被孔會計在滬領去孔會計即在此項二萬四百餘元公欵内商令中國銀行劃出七千元滙寄至天津中國銀行俟到期交付瞿之家屬收受尙有一萬三千四百餘元則由孔會計出洋四百元貼現取去現在李明遠廳長以此係製辦服裝公欵與崔之保險欵無涉已令中國銀行將此七千元一欵追回矣惟滙欵之條尙在崔之家屬處將來恐不免發生糾葛也 
 
 

Page 9

 
 
   
 
 

Page 10

 
 
[本埠新聞]  
　　一年來各公司航業之調查（六）（七）意國郵船公司中意兩國素無直接往來之輸船前祗天祥洋行經理奥國之（的里雅斯得）汽船公司改換意國旗號往來中奥之間其行駛船隻共有六艘至去年秋間乃脫離天祥洋行之經理自設公司於江西路二十八號呈請吾國政府改組爲意國郵船公司仍以　日往來中奥之亞斐利加號Africa波斯號Porsia披蘆士那號Pilsna攝本號Nappon匈牙利號Hungaria等船自奥國之的里雅思得開出從黑水洋航行經地中海取道相近維也納之丹能庇等處以至中國然後由上海復駛往東洋之長崎神户等處惟其迴航線則兼往斑倫笛賽維納西再赴奥國該公司於去秋改組後對於航輪上規定每月有一輪至中國並將前航之商輪燕士白乞號Innsbeck改駛他路而以的里雅斯得號Trieste加入中國班中該輪現將由奥國開出大約三月初旬可至上海去年該公司由奥國運來之進口貨物以胡椒魚翅海味等項爲最多而吾國運往之出口貨物則唯芝蔴一項爲大宗往來貨物不多故現在中奥間之商輪仍祇有該公司之六輪往來但雖航行奥國而名義上仍稱意輪也天祥洋行於去年奥國輪船自設公司後即增加意國貨輪之經理因意大利航輪公司NavigazionoGeneraleLtalian於對德大戰之時曾經没收敵船多艘每船載量成在九千噸左右當以中意問尙無商船駛行故即以没收之德輪改易名稱派航中國聞共定八千噸以上之海輪四艘從日内瓦納布爾斯經南斐洲瑞士錫蘭等處來滬亦須兼赴日本其第一船派來中國之曼森尼露號Masaniello已早開出其運貨量爲八千八百噸聞本月内便可到滬云（八）華洋輪船公司行駛澳大利亞波脫蘭Portland之商輪有哥倫比亞航輪分司之汽船七艘上海由華洋輪船公司ChinaPacifioCo这沙益氏CLSeitz經理自去年夏間始從波脫蘭開駛來華各輪船抵申後兼行靑島天津大連三處然後還澳去年夏間至冬該公司由澳開滬之輪共來盎奇爾斯Angoles西開翅WestKoats西納佛蘭亞WostNavaria及西瑙　呑 * 
WestNomentum等四輪各船之運貨量成有八千八百噸惟各輪須經一個半月方有一船來華故至十一月中極力擴充一面添加運貨之噸位一面縮短往來之行期遂將哥倫比亞公司原派航行東亞未經到滬之西抱婁WestBorn西開賽WestKader西開化卡WestCahckia等三輪於一九二一年輪流加入歐亞班行駛往來此外更增添倍埃砲脫一輪Bearport航行中國連前已有八輪開駛故本年每月上旬可有一輪抵申其新加入之倍埃砲脫號業於昨午到申矣 
[去年中國關稅收入之統計]  
　　去年一年中中國關稅收入數額之巨爲歷年來所未有 
共計總數達四千九百五十萬兩（海關銀兩）較之民國八年收入約增加三百五十萬兩較之民國七年及二年亦遠過之查民國二年時鴉片輸入甚巨從此一項商品中所徴之稅計達二百零在萬餘兩故去年之收入極爲滿意查去年國事不靖國稅收入之結果知此殊出人意外也以金鎊合計照去年一年中平均滙價計算較之前一年約增加二百二十萬鎊云今將去年各重要商埠關稅收入之祥細數額列下天津秦皇島五五○○○○○（海關兩下同）六連四九○○○○○膠州一六○○○○○安東一一○○○○○上海一八八○○○○○漢口三六○○○○○汕頭一一○○○○○廣州二五○○○○○又各常關（在總稅務司監督之下）去年收入約計四百三十萬兩較之民國八年減十九萬一千兩較之民國七年則增四十萬餘兩除發還各借欵外中央政府之收入凈計二千三百十萬兩云 
[本星期印紗日紗進口之調查]  
　　本星期（元月六日止）中印紗進口共計二百二十五擔日紗計三千零六十四擔較之上星期均見減少計自去年元月迄今進口總數共計印紗三十萬零九千五百零八擔（前年四十一萬六千九百五十一擔）日紗十七萬三千零二十三擔（前年八萬六千二百七十七擔）計本星期中印日紗運往各埠計南京印紗七十二擔日紗一千零六十七擔蕪湖日紗一百七十擔九江印紗三百三十八擔漢口印紗九十九擔日紗一千二百三十三擔宜昌重慶印紗三十一擔膠州日紗十六擔烟台印紗一百三十八擔天津日紗一千四百十六擔香港印紗七百八十擔日紗一千二百四十五擔本地印紗四百五十擔日紗一百五十擔其餘别處印紗三十二擔日紗四百零七擔甯波鎭江牛莊溫州大連福州孟買諸埠本週之中印紗日紗俱無運往本星期止本埠存紗計有日紗六萬九千四百八十六擔（　年同時一萬七千八百九十擔）印紗四萬九千四百七十一擔（前年同時一萬五千七百二十五擔） 
[法當道通告禁止售賣彩票]  
　　字林報云法領事會同公董局發出通告禁止法租界内售賣彩票嗣因彩票店之請求展限一個月實行俾各彩票店得以清理賑目聞中政府近曾商諸法當道擬在法租界發行官辦之彩票但法當道拒絕不允至於接濟善舉經費則法當道已擬定辦法凡法公堂所收之罰欵將酌提若干移充賑欵 
[法租界選舉新議董預誌]  
　　字林報云法租界公董局新議董之選舉定本月十二日舉行此次選舉因公董局與水電局間之關係故較常時更爲人注意定下星期一日午後五時半在大自嗚鐘議事廳召集納捐人大會由現任議董之願連任者與願爲候選議董者各陳述其對於水電局之意見庶納捐人得知公董局對於水電局之地位焉此舉極關重要凡居於法租界而關心此事者將赴會聽講俾擇定其　可投票之人會場中用英語故他國人之居於法租界者亦可與會也願爲候選議董者内有震旦學校敎授電氣師梅立氏云 
[管店站火車相撞慘劇之續聞]  
　　日前（五號）夜八時許津浦鐵路北上之特别快車與南下之貨物車在管店車站互撞損壞車輛及死傷人口等情詳誌昨報茲悉滬寗路局接浦口事務所來電略云此次　撞損壞車頭一輛三等客車一輛貨物車三輛及損壞軌道數節乘客傷十餘人内重傷六人並無有當塲斃命者軌道當由工程師　夜趕修已於六日上午十二時恢復照常通車云 
[蘇公民促懲王桂林函電]  
　　江蘇公民王世慶朱叔源王偉致王省長函云此次蘇議員被毆一案　係王桂林嗾便機工僱買流氓所致查去冬議會通過查辦王桂林案王含恨於心曾僱流氓百餘人圍攻議會幸午前發覺經錢議長函告各官廳呼救始獲解散無事省署舊函仍在可以覆按今年王將鎭江南通淮陰銅山各警局長及巡官悉委北人雖街警亦以北人易之言語不通與地方時生衝突而又將各縣警察所長朦請歸伊委任議會以王自民國二年到蘇辦理警察南京街警數千名無一江蘇人置足其中已以駐防手段對待蘇人若再聽其總握各縣警備於自治前途實多窒碍因提案取銷此王所最痛心亦即毆擄議員之根源也王先時請假赴津師趙盾越境乃免故智歸後復𪮝報巡警　救護議員有傷足傷手傷頭傷背傷臀傷面傷腿等事此乃抵賴行爲並無檢察官檢騐傷單可憑即東區署長趙光甲被毆趙在塲身穿便衣 
公民等親聞其言曰我（趙自謂）因施文熙議員年老被打可憐故救若他議員被打亦又何妨云云此等口吻豈眞心救護哉總之王桂林係爲楊以德擦洗水烟袋之人毫無學識今肇此亂已爲蘇人所共棄我公查辦此案應有心得乃旬日以來毫無舉動抑又何也議會係江蘇人之議會非王桂林所　蹂躪王若與蘇人宣戰無論有何奥援亦終决其必敗伏乞嚴予懲辦以平民氣不勝待命之至公民王世慶朱叔源沈偉公叩又朱叔源龐淞趙承慤朱莆致齊變元電云南京齊憮萬先生　報載警廳長王桂林辭職爲公慰留因又戀棧間之殊詫王桂林溺職殃民蘇人一再申討去之惟恐不遠公反慰留之得母好人所惡且公嘗宣言不干預民政警務完全屬民政範圍與公何與言果非虚則非但有越俎之嫌食言背信且喪人格庇一衆所共棄之廳長而失三千萬人民之同情竊爲不値深望自省有以自明免爲盛德之累幸甚朱叔源龐淞趙承慤朱莆叩陽 
[女界聯合會致各商會電]  
　　全國各商會鈞鑒竊自宜昌兵變之後接踵而起　紙不絕書據外人報載吾國軍隊平均六月以上之欠餉未發禍機四伏有觸即發今全國各界聯合會倡爲編練商團之說防徴杜漸之法嚋過於是吾商界同胞處斯虎尾春冰之險若不圖自拔則已苟欲脫此阨運非急起編練　團不可臨電翹企立盼厥成文界聯合會叩虞 
[旅滬皖事改進會致皖同鄕電]  
　　安徽同鄕諸先生鑒比來各省人士羣相趨重自治運動是已顧自治必自剷除軍閥始軍閥不去自治進行終多扞格吾皖自倪嗣冲病廢軍閥之禍似已可以倖 
總參議及鳳陽關監督等要職軍餉則由彼領發舊部猶供其指揮儼然嗣冲第二近更輦金北上結納權好資遣爪牙包辦選舉在道烺席豐履厚久已視皖省爲一家私産而其黨徒又復依附攀援因以爲利前途隱憂未知紀極本會深爲此懼業電北京同鄕就近要求當道將該氏本兼各職速予罷免以清禍源務乞一致主張先注全力去此大憝使社會氣象比較清明然後自治乃可着手正義所在毫釐　里敬恭桑梓諒有同情旅滬皖事改進會叩陽 
[監視選舉團消息]  
　　江蘇公民監視選舉團茲接各處分團函電略謂各縣公民等於監視選舉問題均異常注意誓必打破向來種種金錢運動及包　選舉之黑幕惟地方官廳仍不肯坦然與民相見以誠如松江公民監視選舉團向該縣郭知事呈請立案該知事批令向總監督呈准方可照辦其諉缷留難該邑公民等非常憤慨即經報告總團茲由總團電致該知事文曰松江郭知事鑒頃據貴邑公民監視選舉團報告此次組織監視選舉團向貴知事呈請備案竟遭批駁深堪詫異查吾蘇歷届辦理選政官廳不特不能盡監督之責甚至見好劣紳惡董通同舞弊致留不可洗刷之污點地方公正人民引爲大恥今者第三届選政開始辦理人民鑒於前車起而防備是以全省各縣有監視選舉團之組織順正當之民意杜不省之奸謀一面剔除私弊保持清明一面輔助官廳刷新選政原與官廳爲友非與官廳爲敵貴知事不察擅行批駁是何用心貴邑此次調查選民浮開冒濫这弊已多確證乃不自整頓縱容辦理選政人員公然舞弊反嫉視監視團之组織故意留難此中情節益滋疑竇爲特專電忠告對於貴縣監視團迅予維持舞弊之人員嚴行懲斥以重民意而維選政江蘇公民監視選舉團陽 
[賀電中順陳民瘼之覆音]  
　　中華工商研究會馬樹周當日前蘇王省長蒞任時以桑梓所關曾於賀電中請求嚴查囤米並維持機户生計茲已得王省長覆電爰將往來兩電錄下 
去電王省長鈞鑒一肩行李悄然入寗亮節清風剛直而後唯公一人夫吾寗砲經喪亂元氣彫殘子除之民早絕呼籲休養生息徒託空言剜肉補　抵押殆盡寗民誠懦然吾蘇何辜公奉命南來下車伊始卽已表示清操積極進行一在嚴查浦口囤米切實禁止出口一在維持機户目前生計事關民命與地方治安久旱之餘得　霖雨蒼生蘇民之福亦大局之幸謹代電肅賀順陳民瘼伏維慈鑒來電上海縣知事轉馬若維楨鑒箇代電悉承賀敬謝嚴查囤米維持　工生計乃分内應爲之事自應積極進行特復省長王卅一印 
無錫函告米價驟漲原因 
　　本埠米業中昨接無錫同業快信云近來内地産米各埠每有人挾帶巨資廣爲搜羅致錫地米價日漲近數日間被上海中華第一廠沈祝山與楊河記等在市放價收買糙米一萬餘石致糙米價每石由七元漲至七元五角請滬地同業向該廠詰問並監視其去路以免再有出口及囤積壟斷之事云云 
[茶葉滯銷之一斑]  
　　去年茶葉市面之疲滯迭誌本報茲據徽帮茶商消息云去年一年徽州　源之紅茶綠茶統年銷去之數較之前一年約僅及其十分之三云 
[上海電車公司營業紀]  
　　上一星期中上海電車公司計赢利四萬八千一百十五元除各項開支一萬三千四百七十一元外淨計赢餘三萬四千六百四十四元計本週之中車行九萬三千八百零九英里乘客二百十二萬一千零零八人云 
[甬商反對附加賑捐之滬聞]  
　　甯波商界反對附加賑捐勢頗劇烈茲聞滬上商界中接得最近消息以該處各大商號曾聯絡各業一致反對已於數目前特開會議到者有二千餘人之多中有年輕者大半均持白布小旗上書反對苛稅等各種字樣聲言如果實行加征祇有全體休業罷市旣而公同决定面見統捐局長陳懇一切時適該局長在道尹公署面商要公衆商均赴道尹公署要求當經道尹與局長出面向衆安慰允爲代電中央陳明商困情狀請准予收回成命等語一面勸令各安營業勿得羣相鼓噪衆卽退出遂將要求免加賑捐已有希望免加之目的分函滬上商會並旅滬各行商董事等查照外請卽轉知各業商人一體進行云 
[福建學生被拘案之昨訊]  
　　旅滬福建公民沈琬慶等延牛門律師在公共公廨刑事科呈訴福建檢察廳書記官高時鑒（卽高子倫）與王兗越至公共租界誘捕學生江秀清等九人並指該學生等爲暗殺陳鳳岐父子等案内之人有違刑律等情業已由廨諭飭捕房派令華探白忠祺與西探開往將高王兩人提解公廨奉飭押候訊核各情曾祥本報昨晨由廨提訊先由高王兩被告之代表律師上堂聲稱本案捕房並不控告且敝律師能證明該學生等並非在租界内拘捕現第一被告已准存洋五百元保出要求准被告等減輕交保特别訂期研訊繼由各學生等家屬所延代表中國律師投案聲稱本案須請檢察廳將各學生送廨方可開審今日敝律師得一消息聞該學生等已由檢察廳解往福州總之開審此案須各學生到案質證云云並據原告代表牛門律師譯稱對於被告律師聲請准被告改輕交保然堂上已准第一被告交五百元人洋並保已屬通融再請改輕不表同意查本案發生地點實係設計誘捕因有江永康者住居租界北福建路峻德里永昌金號樓上而被捕學生劉開祥等九名假居江處後有被捕學生王希昻之胞弟王兗因貧貪賞不顧倫常與閩檢察廳高時鎣來滬晤昔曾同學之江永康佯稱高來申欲組織特别法庭於閘北處理無約國人民訴訟案件爾與各學生我可舉荐將來可得美差月薪甚豐故須遷往華界江與各學生深信勿疑於十一月初三日遷至華界三樂里至十五日即遭拘捕當時由警區將江及徐偉立徐小堂程道南保釋而九學生則解檢廳管押迄今未釋等詞是時據西探開上堂禀稱捕房查得該學生並非在租界内拘捕故捕房並不起訴言至此據牛門律師聲稱當原告起訴時捕房甚爲帮忙現據西探所供與前相反云云又據兩造代表律師向該西探略詢數語經李襄讞核供商之英包副領事判高時鎣交五百元王兗交二百五十元均人洋並保候特别訂期研究又一訪員報告云福建學生劉開祥陳國瑞劉友賢陳晉昌許世雄林佑民江秀清王希昻林壽昌等九名因閩商陳嗚岐父子並謝翔高遭人暗殺身死案内牽涉在申被拘暫押上　地檢廳候上台示下辦理等情迭紀前報茲悉此案地檢廳已接閩省法庭來電其中如何辦理則廳中嚴守秘密據聞着將該生等速解赴閩等因但上海法庭因未奉法部示復示便擅專而旅滬閩籍商學各界已组織團體誠恐法庭將該生秘寗解閩因此日來分投偵查伺察異常周密云又南京曁南學校閩籍學生致上海檢廳電云上海檢察廳譚檢察長鑒閩學生劉開祥等九名在滬被捕指與陳謝被人暗殺案有涉奉押貴廳候閩迎提閩省處李厚基積威之下司法官廳不易持平審判况案屬嫌疑是非莫辦而李厚基媚外殘民仇視學生事跡昭著一經提閩必成寃獄伏懇貴廳愼重辦理就地審斷至紉公誼南京曁南學校閩籍學生梁孫謀等九十八人叩 
南奉兩縣敎育機關致省會電 
[關於處理舊道府州屬欵産問題]  
　　南滙縣敎育會勸學所電南京省議會全體諸公鑒頃讀貴會十一月十六日彙刋朱議員毓賢等提議處置舊道府州屬共有欵産案第三項前項欵産在九年度以前經劃入某縣縣財政範圍及呈由官廳核銷者槪不追溯旣往云云敝處以爲此等共産如經原有各縣公同承認在先自可不溯旣往倘祗有一縣潛行呈准未經各縣贊同如吾松江舊府屬之欵産僅爲少數管理人所壟斷者則朱議員等提案第三項云云殊不適用如果議决敝處斷不承認特聞南滙縣敎育會勸學所叩支奉賢縣敎育會勸學所電南京省議會議員諸公鑒朱議員毓賢等提議處理舊道府州屬共有欵産案旣係共有性質自未便由一縣監管云云宏謀碩書具深欽佩惟第三條前項欵産在九年度以前已經書入某縣縣財政範圍及呈由官廳核銷者槪不追溯旣往等語與提議主旨稍有出入查舊道府州屬欵産卽爲舊管各縣所共有旣爲各縣所共有即不得由一縣單獨處分如由一縣單獨處分未經同等縣屬所公認無論其爲幾年度當然不生效力敬請貴會各員愼重討論以順與情特電肅陳奉賢縣勸學所敎育會同叩支 
[運貨由鐵路負責之新章]  
　　滬寗滬杭甬鐵路從前運貨章程除保險外各項貨物遇有損壞槪由貨主負責現該路新行貨章内訂有裝運貨物由鐵路負責一項惟其運費按平常運費加百分之十並經鐵路印發貨物由鐵路負責之特别提單不日卽可發交各站行用惟此項章程内容有不得由鐵路負責之規則十條又鐵路不負賠償責任之規則十條茲綠如下（不得由鐵路負責之貨）一經商人與鐵路特訂合同予以減價之貨二退回之空箱空袋等鐵路不收運費者三牲口四爆裂品及危險品五實棺六鈔票七易壞物品如魚肉鮮菓菜等八凡屬於特等品之貨件九貴重物品欲由鐵路負責者須逕與車務總管商洽十聯運貨物刻下尙未訂定此種辦法應候將來續行發表（貨物損壞鐵路不負賠償之責者）一遇天災兵燹火患（非由鐵路所致者）而致貨物損壞者二退回之空箱空袋之内私裝貨物者三剛柔物品併裝一處互擊致碎者四易破之物因包紥不固以致震破者五裝貨之箱　等因漏以　斤量減少或因着濕以致價格貶落者六易燃物品因熱失火者七貨主匿報或忘於報裝之物八貨物未經鐵路裝卸完畢者九貨主報裝不實之貨物十因貨車遲延　致市 
價低落者 
[昌興公司輪船之行期]  
　　昌興輪船公司蒙梯格爾號七日自香港開行來滬十日晨可抵吳淞當日即須開赴門司神户横濱而往溫哥武其拖船定午前八時半載客由工部局碼頭出發又該公司之亞細亞皇后號定十五日由滬開往溫哥武經過日本口岸又俄羅斯皇后號約二十九日可由吳淞開赴馬尼剌與香港 
[童子軍聯合會近事紀]  
　　上海縣童子軍聯合會照章每年開常年大會一次原定於二日舉行適値各校放假益以天雪致到會人數不足未能開會茲悉該會重訂於九日（即本星期日）下午一時仍在西門公共體育場該會所内舉行照章（一）改選職員（二）報告一周年情形（三）提議重要事件已由書記通告各職員南北市各童子軍團主任及正副敎練員届期蒞臨籌商一切又西門林蔭路中華民國江蘇童子軍聯合會依據九年大會議决案發行雜誌曾誌前報現定一月十日出版已由該會駐會辦事員潘競民擬函通告全省各童子軍團原函云（逕啓者本會發行雜誌前經通告各團第一期准於本月十五日出版凡各團敎練員隊長隊員等自宜提倡訂閱藉資研究合將第一期要目並雜誌定單一紙寄請台閱貴團共須幾份即希塡就定單連同書價（全年七角二分外加寄費五分）函寄本會（函須掛號否則如有遺失本會不負責任）當即按期照寄再前經定閱童子軍月刊而尙未收足册數者應另由上海縣童子軍聯合會設法清理與本會不涉合併聲明） 
[國内輪船進出口貨物之調查]  
　　進口貨（寗波）太古公司之新北京輪船昨由寗波裝來之貨有花餅五百件藥材三十五件棉花二十包雜貨一百二十件又寗紹公司之新寗紹輪船裝來草蓆四十五件漿粉二十五包舊布九件雜貨十七件（長江）安慶輪船昨由長江裝來之貨有米麥豆四千三百二十一包麵粉一千包皮桐油三百二十八桶煙葉三百二十七件紙頭二百件栗子八十九包鴨毛七十三包糖露四十七桶棉紗三十件白果二十四包生漆二十二桶砲　十六件猪油十二桶綢子六件雜貨六百九十九件（揚州）大達公司之大龢輪船昨由揚州裝來小麥一千二百五十九包花衣八百五十包鷄鴨一百零一件葷油九十七簍猪羊七十九雙　肉鷄五十二件錫六十塊生餅六十三塊鮮蟹二十七件花生十二包生油十簍（靑島）太古公司之鎭安輪船昨由靑島裝來之貨有煙葉五百件黄絲五件牛皮一件出口貨（寗波）太古公司之新北京輪船昨日裝往寗波之貨有白米三千零三十四包糖一千零八十包黄豆七百三十二包肥皂三百箱麵粉四百包藥材六十四件洋釘一百十桶皮油五十桶冰糖四十包水泥二十桶秎絲五十件雜貨五十八件又寧紹公司之新寗紹輪船裝往寗波之貨有米三千四百七十六包麵粉一千二百五十包黄豆四百包糖二百五十五包芝蔴一百二十一包香爐一百零八件水果六十九簍洋布二十一箱蚶子二十一件鎭桶十隻鐵二萬二千三百零五擔雜貨三百零五件（長江）太古公司之安慶輪船昨日裝往長江之貨有赤白　八百包洋布十五箱肥皂五百箱玻璃二十箱藥水十五箱書籍十箱　袋五件（揚州）大還公司之大龢輪船昨日裝往揚州之貨有紅白糖六百包桐油二百餘桶洋油六百汀銀洋八箱洋火一百汀 
[友華銀行銀市報告]  
　　中美新聞社譯友華銀行七日報告云昨日倫敦銀價當地遠期均不動紐約價漲至六八又八分之五倫紐滙價跌至三六一又四分之一此間定價與昨同僅金圓漲至七五半聞市時賣出市面頗穩固後投機家變爲買進市况遂鬆動收市時交易價金鎊四先令一便士金圓七三又四分之三倫敦紐約銀市皆穩 
[美盛公司棉市報告]  
　　中美新聞社譯美盛公司八日報告云華棉上星期間交易頗多本國紗廠購進不少價與前星期同收市時市况更堅定棉紗市况穩固天津四川靑島江西漢口福建及香港各處商人共買去四五千包出貨情形仍佳利物浦市價五月份貨九八○便士紐約市價現貨十六元五角孟買三月份貨二百六十六羅比華棉出口自去年九月份至十二月份共六萬九千五百零一擔 
 
 

Page 11

 
 
[赴法學生會集所之結束]  
　　麥寳爾蒂羅路赴法學生不海會集所爲各省勤工儉學生在滬候船易於集合而設專以聯絡感情諸求學業爲宗旨現因華法敎育會停止辦公六個月期内不能介紹學生各省赴法者暫時因之停頓該會集所現無存在之必要業於日昨宣告取消以資結束 
[籌賑團體贊成工賑]  
　　以工代賑實爲今日救災兩利之舉不意近竟有人誤會反對對於實事影響實大木埠華僑助賑協會許冀公謝碧田北方弭災會吳應培沈卓吾等昨特去電北京當道及京中各報請爲一致主張督促進行其電云北京日報晨報益世報轉總統唐國務院交通部鑒迭讀交部通電深滋感歎此次北京荒旱工賑之說倡於全國實行者初未有人交部博採羣議毅然起行躬任艱巨海内與論僉以爲政府對於災區處置惟此差强人意乃與工未幾忽有非議之聲交部因之復諮於周虚懐良可欽佩夫旱災肆虐原非旦夕所至事前不間防維事至不聞急救卒乃釀成巨禍此必有尸其責者及今事後賑濟惟有各盡其力各救一方而已交部以職所及移緩就急提前興辦滄石煙　二線路基一部份災民續以生活而臨時附加路電各費於各個人所出亦屬無多旣便災黎謀生活復利國家之交通國人贊成企觀厥成者在此尙望督促交部澈底進行母爲羣咻所奪萬一另行改作少事徘徊勢必使甫槳端倪之工賑廢於一旦而賴工求生者又將誰依工賑始末旣經交部通電聲明會計公開監核有自其因誤會而爲災民請命者當必自盡其力從事實上各求其監督進行之法倘謂工賑處理不善應確實指明責其改善不應令已其規模之路工而中止願爲一致主張嚴促進行以利邦家而惠災黎上海華僑籌賑協會北方弭災會同叩虞 
[電報局長覆糧食維持會函]  
　　浙江路淞滬糧食維持會孫交際員請願北京交通部葉總長准予該會平矅糧食免交電運兩費并懇本埠電報滬局周局長代以公電達部茲得周局長覆函如下鏡湖仁兄閣下接奉大函備悉一是仰見關心民食至堪欽佩承　代電部請示俟得復電再行奉聞也 
[函請保護河南旅滬商聯會]  
　　許交涉員昨接何護軍使公函云案准河南省公署咨聞據旅滬商號永信昌銀號聚與公杜盛興協盛全同和裕三成申鴻生長四德蛋　森昌永申太蛋廠萬豐銀號等呈稱竊商號結　團體定名河南旅滬商界聯合會研究商務策勵自治業經成立開會數次並　章程公舉傳着文山暫理會務以策進行其所以命名商界者蓋因旅滬豫人經商者居大多數非限於商界範圍懇請立案給予聯額並咨蘇省軍民長官及松滬護軍使轉行租界一體保護等情查原章第一條聲明聯絡族滬豫商加入上海總商會以敦窮　誼博愛互助爲宗旨辦理尙屬妥善自應照准除分咨並准予倫案管頌給題額外粗應咨請查照轉飭一體保護至緩公誼等團准此除咨復曁分行外相應函達即希轉飭一體保護云云 
[印花稅機關改換名稱之公函]  
　　江蘇全省印花稅處長李湋田昨致滬上各機關及南北市兩商會公函云逕啓者案查民國五年十一月財政部呈奉大總統令准於部内設立印花稅處於各省區設立印花稅分處辦理業經數　茲奉財政部令以各分處較轄全省區稅務責成甚重沿用分處名稱殊不足以昭鄭重業經呈奉大總統准將各省區印花稅分處一律改稱某省區印花稅處以等體制而資督率由部加刊新關防及小官印俟刊就換發達用令仰達照等因奉此自應遵照辦理除分别呈咨函令外相應函達即希查照 
[中華義勇軍月課比賽]  
　　萬國義勇軍中華隊上年十二月份射擊比賽仍分五班以每星 
期三早晨七時至八時三十分鐘爲賽射時間其課程係二百　臥射快槍五響每槍限五杪鐘又三百碼鐘射慢槍五響又臥射快槍五響限半分鐘結果每班最優分數一名得獎茲聞該隊司令部已將獲獎人員揭出通告全隊茲綠如下（特等班）常備隊員方液仙三十九分勝（第一班）常備隊員金齊夫三十八分勝（第二班）正備隊員曹心安三十二分勝（第三班）常備隊鄭祥祿二十五分勝（第四班）副欄長王迪民二十八分勝又聞本月份比賽定爲二期（五日）星期三爲右半隊（今日）星期六爲左半隊比賽課程爲四五六百碼各賽五　云 
[關於舊松屬欵産之文牘]  
　　舊松屬七縣慈善敎育欵　前經六縣士紳一再會議力爭具呈江蘇省長核　等情迭誌前報兹悉六縣士紳搜集此項公産證據並議訂七縣共同管理規則推舉紳士秦錫田爲代表將前項舊日共有欵證據等物呈請上海縣公署轉呈核示沈知事據呈後昨已指令公欵公産處轉致查照茲將批詞綠下據敎育慈善聯合會上海南滙靑浦奉賢金山沙六縣代表秦紳錫田等呈請以舊松屬共有欵産另訂管理規則並綠送欵産七縣共有之證據除備文函送南滙縣遞送靑浦等縣會合具呈請示外仰公欵公産經理處轉致查照附件存候會送此批 
[少年宣講團消息]  
　　少年宣講團總部茲定本月十六日（星期日）午後假愛而近路紗案公所舉行九届大會提議十届進行各案並有通俗游藝化裝演講等以助餘興又該團附辦之通俗夜學校籌備已竣定本月九日開學該校職員推定如下（一）校長陳子和兼國文敎授（二）顧雲翔英文敎授（三）陳賢本算術敎授兼書記（四）國語敎授王維民（五）監學汪龍超 
[靑年會消息]  
　　今晚（星期六）八時四川路靑年會開新年第一次會員交誼會選演最新出現影戲（野性女郎）五本另加實業體育滑稽等劇三幕該會會員一律憑證入座惟須早到非會員入座券每紙二角持有交換券者減半並聞該會交際科今日午後二時陪同會員參觀女靑年會體育師範學校凡欲偕往者須先向該會事務所簽名 
又該會定於明晚（九號）七時半舉行德育演講會請賈星垣主講（恐嚇物之研究） 
[養性女校明日開懇親會]  
　　派克路養性女學校定於本月九日（星期日）開第九届懇親會並由全體學生表演各種學藝自下午一時起至五時止昨已由該校分發入座證請各界届時前往參觀矣 
[台州同鄕會设立籌備處]  
　　台州旅滬同鄕會日前在斜橋台州公所開會籌備當經舉定各縣理事姚吾剛等三十餘人積極進行如調查同鄕籌募經費等事現已粗具基礎惟成立尙須時日昨特假定華法民國路四四二號爲該會籌備處以便該同鄕接洽一切 
[北海路工商聯合會將復舉會長]  
　　北海路工商聯合會開成立大會時其選舉正副會長及評幹各　投票結果陳國樑得最多數當選爲正會長陳君以兼充中國工會理事長事務較繁堅辭不就現該會會員擬於行票次多數之汪志鄭繼之兩人中推舉一人充正會長約下星期再行開會表决又聞湖北貴州兩路向無聯合會現該兩路亦有多數商界人 
民擬加入北海路商界聯合會云 
[商界團體遷居彙聞]  
　　福建路商界聯合會會址向在寗波路羣玉坊日昨遷移至該路陶朱里以期便捷又商界聯合保險公司向設在該路萃豐衣莊樓上亦於日昨遷入勞合路寗波里四百零五號 
[商界總聯合會調查各分會職員]  
　　各路商界總聯合會昨日通告各分會略謂本會改選以來諸待整理所有會務益加進行查貴會職員名册尙未報告本會無從查核用特函請貴會迅將職員名册及通信地點尅日報告本會以便存案無任盼切 
[菸酒季局長赴寧幹]  
　　江蘇二區菸酒事務局長季新益近因所屬各分棧對於每月津貼公費鉅欵大都不願以及無力繳費者曾經分别撤調另招新商承辦不料各該主任如第三四分棧等發生反對風潮甚至赴省局呈訴請求澈查迄今尙未解决茲季局長奉到省令着即來省面詢機宜並派員來滬詳加寗查以明事實以故季局長奉令後已親自赴寧而竭省局長陳明眞相 
[籌設道自治講習所]  
　　滬海王道尹以籌設道自治講習所已奉王省長核准亟應如期成立昨特委學務委員余沅科長宋介番趙崧遵照呈准章程支配經常開辦等費并勸覓地址分委籌備云 
[碾米業常會紀]  
　　機器碾米公所前日開常會午後二時董事張樂君錢貴三曁評議司月同行到者二十餘家當即開會提議近來米價每石又漲至十元以上與往年冬令比較須大起二元之多同業前次開會曾議陛締打上棧包子然米係貨主售與行家權由貨主自操我同業本不能負責茲接各界投函詢問我業亦不能不預先通告貨主嗣後凡打上棧包子不得在廠家打做以盡我責衆皆贊同旋又議十二月初旬糖栖市價計米糠每擔洋六角白栖四元四角糙栖一元八角泥栖七角轉頭糠四角二分議畢至四時而散 
[柴炭漲價]  
　　樹柴木炭之來源浙江杭州温台一帶爲最多近日天氣嚴寒居户烘火煮食用途較鈩而市價比昔昻貴探其原因綠日前寗帮船户與紹帮兩派爭奪裝貨各約多大爭毆致雙方各受損失傷者多人涉訟官廳致來滬略少現在市價照來本須漲十分之一零售之貨竟漲十之三四矣 
[去年回國德僑之册報]  
　　江蘇特派交涉員許秋颿前奉外交部令略謂旅滬德僑呈請出境回國者應分别列表造册報部查核等因遂即將民國九年一月始至十二月止飭承趕造清册呈報外交部備考 
[風雪中凍斃兵士]  
　　龍華鎭護軍署北首及龍寺東門兩崗位前日夜間兩站崗兵士因不耐嚴寒竟至凍斃該長官得悉之後遂於昨日上午分别收殮 
[日暉橋派兵站巡]  
　　松滬何護軍使查得新築馬路除斜徐斜土兩幹路外支路亦有十一條之多現當舊曆歳暮鄕民出入較多亟應妥爲保護爰盡日暉橋爲界線橋東各馬路應歸混成第一第二兩團劉王兩團長責令各營抽派士兵按段站崗澈夜巡邏橋西應歸步兵三十九團張團長責令該管三營派兵站巡昨已通令該三團長轉飭各該營遵照辦理矣 
[軍米由蕪抵滬]  
　　混成第六旅駐滬之一二兩團所部各營官兵應需十年分之軍米邇因滬地米價昻貴曾由何旅長呈准陸軍部塡給護照業於去年十一月間派員携欵前往皖省蕪湖採購三千包爲度一而咨請經過各關津騐放在案茲悉此項軍米購就之後輪運至寗現山南京下關裝車四輛計米三千包已於昨日由滬寗火車於下午二點半時運抵本埠南站當山何旅長立飭該二團派兵將米車回各營以濟軍需 
[軍署新歲聚餐]  
　　松滬護軍使署新歲聚餐軍界方面除下級軍官外凡旅團營長業於前日東請至署午餐現並定九日午刻分别東請駐滬法政警紳商各界至署講會云 
[閘北添開紹興班戲園]  
　　閘北新疆路天保里隔壁向有民興紹興班戲園近又有關某在該園西首建造新屋開設歌舞臺而陸家莊轉角之叙商茶樓亦改組戲園所演均紹興　貢如　花鞋玉連環等劇一班靑年男女多喜往觀云 
[改良日暉橋軌道栅門]  
　　滬杭路綫經過日暉橋之軌道適在龍華馬路之狹窄地方且係　角旁有小浜故所設桶門並不在軌道中間以致汽車經過時有悮入肇禍情事茲爲路局趙局長得悉業將火車經過攔阻行人之木欄一道飭令工程處重行加闊平時攔阻軌道兩端以免汽車越入昨經飭匠裝置完備矣 
[海容艦入塢修理]  
　　高昌廟浦面日前午後漲潮之際沉没某洋行煤輪一艘水手人等未致溺斃各情已誌前報茲悉該煤輸沉没時並將海容巡洋艦之船頭損壞已由該艦長報請海軍司令部核辦一而先請江南船塢迅予修理云 
[警廳製送匾額]  
　　淞滬警察廳長徐國樑特製匾額一方文曰樂善好義於昨午後用彩亭一座裝置匾額導以該廳全班軍樂派員送至滬北某舞臺懸掛 
[相騐路斃女屍]  
　　吳淞薀藻浜南首淞滬軌道附近發現女屍一具倒斃道旁前日經該處二十五圖地保投報寳山縣署孫知事派委涂承審員於昨日下午帶同陶檢騐吏前往騐得死者年約十二三歲係貧苦女子患病致死並無傷痕查無家族命即棺殮塡明標記舁至義塚痙埋矣 
[勒寫欠據之押儆]  
　　棺材店主余福寳昨延斐斯律師代表投法公堂控稱有住居法租界後新街三十七號門牌之洪登甫於日前串同洪登璋洪登揚等至原告店内定購壽板數塊計洋二百八十元囑令原告將貨送至住所付欵當時原告將貨送去即被洪等將余禁閉房内並稱　欠伊等銀洋甚巨將貨作爲半價餘欠須立據歸還原告被逼無奈立據始得釋出故投案具控被告如此嚇詐爲法律所不容　請重究被告洪登甫由林百克律師代辯稱被告於光緖三十二年間在南市某學校肄業被茶房（即原告）竊去皮箱一只内藏銀洋甚巨携贓而逸當由被告報告警局查緝未獲至今始行遇見故此向索原告允許立據拔還並無勒逼之事原告余福寳稱商人與洪等均不相識詰之洪登甫供寳因原告竊取民人皮箱此次遇見向索無着是以令伊立據是實登璋登揚同稱民人等從中排解山余立據作中有之不敢帮同勒逼華桂生供民人借住洪處此事雖係知情不欲作非法行爲中西職員判洪登甫押西牢三月登璋登揚兩人各押一月桂生押滿十天以儆 
[蕩子受愚案之和解]  
　　瀏河人吳蔚農在公共公廨刑事科呈訴族叔吳季雲鮑伯鏞王松山等誘令簽立一千五百元之借據後即赴公廨起訴並於送達之傳單上塡寫恐嚇案由及住址違犯刑律一案昨日由廨續訊據被告代表律師聲稱本案現雙方已理勸明白均願和平解决應請將案註銷至於送達傳單上塡寫案由之人被告願意帮助公堂查拿云云並據原告代表律師投稱被告律師請求一　亦表同意又據牌票間包探邵金禀稱奉到公堂傳單後即與民事起訴之原告鮑伯鏞偕往湖北路新旅社傳吳蔚農時當交吳傳單一份該傳單並無硃標刑事及被告住址等語經中西官核供判姑准被告律師請求將案註銷判畢由代理檢察西員惠勒令將原被兩人帶入寫字間詰間僞造公文情由一過令吳季雲仍交原保聽候提起公訴 
[杉板船被撞傾覆之慘劇]  
　　楊樹浦滬車碼頭某號江陰杉板於前日午後載客六人渡浦駛經洋涇港口浦心適有羅宋公司輪船迎面駛來不及避讓當被猛撞頓時傾覆旋經鄰船施救得慶生還者五人尙有小工一名名戴雨珊者　遭溺斃屍身迄未撈獲 
[汽車撞倒樹木之科罰]  
　　汽車夫王阿清日前駕車至法新租界霞飛路地方司機不愼將路畔所栽之大樹一顆撞倒後由巡捕到來抄綠號碼回禀捕頭昨日將王傳至法公堂請究先由捕　上堂禀明前情詰之王阿清供是日民人實因避讓前面一犬致車撞在樹上自知不合求宥中西官判王罰洋十元充公外再賠償工部局樹木損失五元以儆 
[運貨汽車撞壞人力車]  
　　五千零六十九號運貨汽車前日下午駛經新閘橋南駕車人包阿毛司機不愼撞壞徐進功所拖之人力車車輪包開快車逃來閘北徐即嗚知四區站僑巡警將汽車追獲解入區署昨經顔署長傳到放租人力車之于錫珍質訊一過判包賠償修費免究 
[塌車撞傷包車夫之結果]  
　　包車夫李樹仁前在虹口吳淞路崑山路轉角被車夫王阿炳劉阿東錢玉隆陸阿章施阿滿之塌車撞傷由捕車送醫院療治各塌車夫拘解公共公廨存洋作保候訊在案茲因李傷已愈昨晨捕房將王等解請中西官質訊之下判王罰洋十元餘各罰洋三元一併充公 
[甬婦拐賣婦女之押儆]  
　　寗波婦人候寳員昔年串黨將婦人方桂香女子方東妹拐賣於奉天長春等處之娼寮内爲娼後被拐者經救濟會救護回滬延律師控由虹口捕房飭探將侯氏拘解公共公廨訊押等情迭紀本報昨晨又經陸襄鄕會同英赫副領事升座提審被告侯寳貝否認係伊一人拐賣並供兩原告從前在滬亦時幹無恥之事等詞旋由兩造代表律師辯論之下中西官核供以侯寳員略誘行爲業經證實判押女所三年示儆 
[姘婦擅搬物件之訊斷]  
　　住居虹口海勒路三百九十號門牌之寗波人應侯來向與東鴨絲路二百二十三號屋内之婦人陸林香姘識近來應另有所眷遂置該氏於不顧氏乃於日前邀人至應處索取日用之資無着當將屋内物件搬去應即以氏糾衆二十餘人强取伊値洋三百元之物件爲詞控由該管捕房飭探將氏拘押昨解公共公廨經中西官訊悉前情判氏將所取雜物交還原告以後不准滋擾從寛開釋 
[煙案關係人解送高等廳訊辦]  
　　某輪船買辦俞受安前因私帶烟土案發奉上海地方審檢廳訊明判决監禁三年並科罰金五百元俞不服上訴於蘇州高等廳候示而俞母唐氏等查悉販運此項烟土者即前在該輪爲水手頭目現在另一輪船爲掛得買司之江金時（即蔣金水）所爲扭控該廳訊供判押在案茲悉此案業奉該廳檢察長查得俞受安上訴現當進行之時今江金時旣已到案亟應申送蘇高廳歸案訊辦昨日諭飭備文定於今日飭警將江解往蘇高廳質訊核辦 
[帶土犯無力繳洋之處置]  
　　姚竹根前於上年十一月間私帶烟土數鎊爲捕查見帶入法捕房緃解法公堂訊實判罰洋二百元再押西牢一年在案茲姚押期已滿洋仍未繳昨又解廨請訊姚供民人實情貧苦無力措繳求宥中西官以姚旣無力繳洋判改押西牢二個月以儆 
[身帶煙土之查獲]  
　　揚州人張二灣子前日下午由英公司輪船走下行經浦東其昌棧地方滴游巡四隊長警安振東等巡邏經過見其形跡可疑上前搜查當在身畔抄出烟土一包約重二十餘兩當將人證併拘至隊轉解三區警署昨經曾署長略詰一遇命解警廳司法科訊辦 
[自縊遇救]  
　　靜安寺捕房三百二十五號華捕昨晨解送安徽人王壽福到廨禀稱此人於昨日下午在滬西赫德路竹笆上自縊見而將其解救帶回捕房送案請示並據王供年二十歲在浙江爲餅司務因賭虧空逃滬無法謀生是以覓死等語中西官核供判王留候函送徽寗會館資遣回籍 
 [P失業人投浦遇救> 
　　昨有年近四旬之紹興人汪濟昌因失業無依奔到虹口揚子碼頭投入浦江圖盡經九百零三號華捕暼見急即設法援起帶入捕房禀明捕頭諭首留候禀請公堂函送寗紹會館資遣回籍 
[茶館容人聚賭]  
　　海寗路某茶館主張鑑元容留茶客在内聚賭被六百七十二號華捕查見抄錄門牌回禀捕頭請廨出單將張傳案訊究 
[竊賊與窩家並究]  
　　閘北永祥里六十二號婦人胡陸氏曾經失竊金銀珠飾並綢緞衣服等物値價四五百元當時報警請緝茲經偵探朱仁泉緝獲積竊李阿福並同黨馬少卿等詰其原贓則寄存木匠朱來生並爛泥渡陳三實處且行竊該氏家物件係由朱來生唆使等語當經該探又究出方板橋力阿才廟前豆腐店女主王小毛等家物件衣服亦係李等所竊前日押同該竊等分赴朱陳兩處及小西門外明和押店寳山路萬昌押店等處吊出一切贓物並珍珠金飾衣服等連同朱陳一併拘獲解送警廳昨送地方檢察廳請辦胡方王三失主相繼投廳候示嗣奉檢察官提案研訊之下判將李阿福馬少卿及竊贓之朱來生陳三寳分别收押起案各贓分别交各失主認領 
[竊賊押候解訊]  
　　張阿三行竊同居印度更夫之現洋四十元鈔票洋六十元及値價洋五十元之金戒兩只被該印人察悉報請該管滙司捕房華探目馬阿美包探奚德安王桂亭將張拘獲帶入捕房盤詰口供一過押候解送公堂訊究 
[昨日公共公廨訊案紀]  
　　昨晨公共公廨民四庭由張襄钀會同美丁副領事訊理各案如次（一）寡婦林陳氏禀請給諭管理故夫遣産案因其過房子延律師到堂反對（結果）改期一禮拜再訊（二）妓女楚情（即姜阿寳）訴摀婦唐老三迫令爲娼請求回復自由及該鴇反訴該妓捲取値洋三千餘元之金珠鑽石等飾物私逃案楚情對於反訴到堂否認並將假珠釧一副從耳上取下謂臨走時祗戴此釧而行其價僅値一元五角云云（結果）候改期宣佈堂諭（三）張海舟訴杜馥卿不還欠洋案雙方律師請求改期（結果）改期三禮拜再訊（四）曹吉安訴袁敦文不理往來賑銀三百八十一兩二錢五分案訊明兩造係因賣買鏢金所取　金糾葛（結果）着兩造自投金業公所清算賑目（五）陸子華訴張蘭頭不賠所蘭慵婦竊去飾物案早經判令被告賠償洋七十四元詎其迄未還清（結果）押追（六）張澐記訴張塘不還取去滙七紙案（結果）下禮拜五再核又午後民四庭由俞襄圖會同美約副領事訊理（一）向在日商某洋行爲買辦之任炳榮聲請破産案據債權者公記號代表高露玲律師到堂聲稱任之請求破産實有虚僞欺騙情事應請駁回否則人皆效尤影響社會極大且任迄未遵諭將賑簿交出查閱雖開有債權人之名單一紙然内列之名並無其人故至今無一到案起訴者而公記旣有四萬元之債權資格其單内反付缺如查任自得公記之欵後即禀請破産公記早經以刑事起訴惟未訊結云云而任之律師亦略辯數語（結果）以本案迭次寛限任炳榮將銀錢出入重要賑簿交案迄未遵辦則對於破産證據旣不充足且另發生刑事所請着不准行（三）年已五旬之寗波寡婦張忻氏訴聚康錢莊不付存欵洋一萬元案業已兩次諭令該莊將存欵交存公堂候訊明再核去後該莊並未遵諭茲據　者陳賢榮之律師到堂聲稱本案存欵係陳所有因陳於十月間購買彩票穫得頭獎洋一萬餘元當以萬金存入該莊執有存摺張忻氏係陳同居陳旣得彩該氏及其妹均向陳乞金鐲陳已給氏之妹金鐲一副並允與氏洋二百元乃其欲得五百故而未給該存摺旋不知因何入於氏手云云繼由氏之律師請求堂上令該莊將欵交案否則將該莊發封面聚康莊經理殷聯芳到堂堅供欲將欵交案須得陳之同意等語承審華官以該經理殊不悉法律須知令將欵交案係屬假扣押因向其開導一番並諭以抗違堂諭本應究懲今姑從寛免究云云（結果着聚康莊交明日期本票八千元存廨本案提前訊理（三）樊豫莊張瑞元不贖大生紗廠股單抵押案被告不到（結果）准照原告代表律師來稿給諭上海大生紗廠總公司可也並着原告將欵目利息開單呈案　核（四）顧友貴訴張仰之不理野味價洋案被告不到（結果）候查明被告何故不到展期七天再訊（五）曾子梅訴陳松梅不理墊欵案（結果）着陳少梅還洋一千六百十元零四角六分 
[誌謝]  
　　昨承商務印書館惠贈第十七卷第二十三號東方雜誌及第七卷第一號英文雜誌各一册又中華第一針𣽚廠贈民國十年　本五十本誌此併謝 
來函 
[永記砂石公司來函]  
　　敬啓者閱夏正本月二十九日貴報本埠新聞關載有泗礁將設　察分所一則謂據永記砂石公司薛椿齡呈請云云查該處設立警察係該烏助理員薛椿齡呈請爲保護地方治安起見並非敝公司請設且薛椿齡係崇明縣所委泗礁各烏行政委員非敝公司業務職員想係傳聞失實爲此據實聲請希即更正並照登來函欄内爲荷專肅祇請台安永記砂石公司啓十一月二十九日 
雜評二 
[禁賣彩票（訥）]  
　　各省發行彩票初假公益救災之名繼則視爲彼固有之利搜括窮民膏血貽害各種社會而不稍體恤是謂不顧民生與諭日日攻擊人民日日反對而仍悍然發行是謂不顧人言政府明令停止省會議决禁售而仍一再延期是謂不顧法令不特此也彩票流行於租界貽笑外人不自停止而煩租界當局禁售便娼與賭同類並議各省之官將自居何等是謂不顧體面嗚呼此一事也而中國官場之能事盡之 
公布欄 
[上海地方審判廳]  
　　判决主文（民一庭）一件决定王錦文聲明窒礙一案主文本件窒礙之聲明照准一件决定謝雙福因　田涉訟不服濤門　公署批示抗告一案主文本件抗告駁回抗告訟費歸抗告人負擔（民二庭）一件裁斷値康等十九莊繼理王雲章等對於本廳協助浙江　縣地方審判廳拍賣戴理鄕房屋抗議一案主文本件抗議駁回一件張秀仁訴顧仲方　　糾葛一案主文顧仲方應即將所借重二兩之絞絲金鐲一隻歸還張秀仁收執訟費歸顧促　仲方負擔 
批示一件邵雲源狀請爲助執行由狀悉着速厀來廬候訊此批一件洪　生狀請救濟由狀悉爾原擔保該債務人於判决確守後完全履行在未履行完畢以前　即不能免除責任着　遵判繳欵毋得　詞　延此批一件蜚明發狀請傳案由狀悉爾自邀原保人調抗可也此批一件王阿根狀請開　由狀悉已飭吏提釋矣此長一件陳步雲狀請押迫由狀悉候派吏執行此批一件程祖訓狀請給領由狀悉該民交案證徇已於九年十一月二十七日函送现滙縣知事公署矣仰即逕向該縣聲請給領可也此批一件丁组秋狀請執行由狀悉候派吏執行此批一件馮星如狀請執行由狀悉業已限令周學文出外理　矣仰即知照此批一件　月發狀請執行由狀悉若即來處候論此批一件孫晉租狀請執行由狀悉仰速來廳候訊此批以上一月七日 
[上海地方檢察廳]  
　　批示吳兆金狀悉候傳證訊核此批徐長關　狀悉案已判仰即知照此批陳運生狀悉案已起訴候送害廳核辦此批沙炳珍狀悉本案業經審廳判决毋得飾詞妄凟此批　與公候查明核辦此批許張氏據訴案關民事着自向同級審判廳請求本廳礙難准理此批協與公已批去年十二月三十日狀内矣仰即知　此批黄永祥狀悉候傳訊核奪此批汪海寛狀悉候偵查核辦此批李維年狀悉已函知警署查明核辦仰即　　此批胡團安狀悉本案正在偵查毋庸凟訴此批俞唐氏狀悉已批明於爾子狀内矣此批張　之狀悉仰即來廳候訊此批以上一月七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[工大人工之紀念] [  駕離]  
　　中國民力之回顧外人之游中國者苟見長城及運糧河水陸二大人工之遺跡必歎爲世界極大之奇工他洲如埃及羅馬錫蘭耶路撤冷等固不少宮堡河流之勝蹟然未有斯若之宏且遠也今試設問曰今日中國之民力更能舉此同樣之二大人工否則雖三尺童子亦知其不可并不能但委於時代之不同蓋民力退步之確證也矧此二大人工之遺跡至於今日已有頽廢與淤淺之恨東北藩籬久撤固不能恃此舊築以擋强胡而溝通東部平原之水道亦因水利之政久弛而患難頻作矣然則前代民力結晶之二大人工遺跡祇如舊家之有閥閱而徒供人之談論矣新年家居無俚披覽與圖對於此二大人工之遺跡在圖上作特别記號者不勝紀念之情爰稽籍屬筆以引起愛國君子之注意焉長城東自直隸東端與奉天交界之山海關逶　西行經直隷省之舊北界及山西省北邊至保德又由蒙古而南達於黄河越河西行沿陜西北那至寗夏再横黄河向西北斜行劃甘肅北境至嘉峪關而止東西挺直從行約四千里蜿蜒曲折约五千餘里所以稱萬里長城者嘉美之也其築造之法内用圓石土塊外則疊積練磚而成之其磚每塊約重四十或六十磅不等壁底二丈八尺壁頂一丈七尺高自一丈八尺至三丈四尺其諸要區底四丈四尺頂三丈四尺上築城樓高於壁約四丈五尺自山海關至保德築造堅會雄關重鎭頗多皆有守備關口均殷繁市區漢人與蒙古之互市塲在焉 
筆記 
[重逅記（五）] [  紅蕉]  
言貞見竹君之訣絕亦現其天良頗知自懺忍辱請罪於竹君冀返竹君之心竹君意堅似鐵不稍折有同學友周女士者略有所聞爲之嘆息周女士信基督之敎特來訪言貞勸其懺悔篤信耶穌言貞抱之痛哭周女士嘆曰早知今日何必當初雖然及早回首時猶未晚我將游美留學期又甚促不克伴君俾入大道君其自珍幸母自棄苟自棄罪益深矣周女士旣去美時通信慰勵之然而言貞之戚友咸厭惡之無一過從者王媽復陰與其通信言貞復爲所惑一日言貞方悲哭忽念吾欲懺悔竹君仍漠視如故終不以吾爲妻矣親戚故舊亦厭吾如眚矣天地雖大吾立足之處能有幾何人旣斷吾自新之路則吾卽遷善復何足齒吾仍沈淪亦何足惜毁此一身入魔道而已思至此舉周女士苦心孤詣之忠言盡擲諸東流從此陸言貞完全爲魔道中之魍魎而不可爲訓矣未數日乃向竹君離婚竹君慨然允之遂託律師爲證覆水旣成竹君一慟又成咳疾每日必咯血一孟延至今春冲血而死哀哉言貞之父聞之亦託律師爲證不認其爲女兒并將家産一百餘萬悉助貧兒院經費已則披剃大雲棲寺爲僧親戚友人咸相勸阻不答一詞掉臂竟去君等苟平旦赴雲棲於湖光迷離中微聞鐘聲寥寥自山中出者即悟空和尙之清課亦卽言貞父親之懺悔孽缘也言貞旣出依王媽爲生墮落益甚吾更不忍再言重貽竹君之羞惜庵旣見其如流娼殆猶勿如流娼也仲文言至此浩嘆而止惜庵亦淚下曰吾固愛言貞者旣墮落如是不復可救但願其速死否則永無自懺之望今第二次相逢已如是吾不忍復有第三次親面矣（終） 
 
[五光十色點綴]  
雜綠 
[臘雪歌] [  漁]  
陽曆元月之二日江南雪花飛六出吾聞臘雪兆豐年今茲降雪尙在臘月天（指陰曆言）是時大地堆玉屑登高縱目千里白瑤林琪樹頓成瓊島樣琉璃世界雕琢成功勞巧匠長空猶作玉龍舞鵝毛片片大如掌兒童雀躍作雪戲老農驩忭占豐穰是豈天心仁愛哀吾民要令吃頓飽飯歌擊壤猶憶去歲北方閙旱荒哀鴻嗷嗷待哺覔食散四方即吾江蘇完善區也因米糧販賣出口難將一飽圖今幸瑞雪降茲臘月中眼見今歲秋收豐斗米價値三百靑銅錢樂煞勞工氣殺米蛀蟲惟是天心雖愛民貪官土豪未必肯體天公仁記得去秋吾鄕因受蟲災致歉收農民集議減租求虎面冠者赫然怒居然請官派兵到鄕宛如臨冦讐一言不合槍聲發尸横七八枕田溝吾聞方今世界階級重平等如此徒恃强權不平孰甚豈不貽笑到全球况且吾家東鄰亦有附郭田半頃蟲災幸免慶豐收徴租期届佃農輸將惟恐後八口竟免枵腹憂乃知欠債還錢人同此心理農民苟非萬不得已何致强要求今茲降雪雖有豐年兆此事恃天非人謀要知天災本代有天之缺陷要賴人功修吾勸賢明官紳此後皆宜體天心農事亟講荒政修縱遇偏災徴租催科不如額政崇寛大勿作竭澤求 
新聞拾遺 
[倫得巧] [  隱厂]  
　　南京西鄕江寗鎭有向設小茶館之趙某日昨染病逝世該鄕有一種牢不可破之迷信謂人死三日定然回煞故趙死第三夜其家人特在房中供佳餚八碗欵待煞神人咸臥於别室及夜一時許忽闻該房有步履聲繼聞啓櫃聲開箱聲及吃菜聲不一而足家人料係煞神歸來大駭咸以被蒙頭而眠迨天明家人入房但見箱櫃中之衣飾不翼而飛桌上所供佳餚亦少去大半計損失約二百餘元始悟昨夜並非煞神乃賊也若該賊者可謂偷得巧矣 
[瘋得奇] [  立德]  
昨晚十二時許四爲路某旅館門前有一衣衫襤褸之女郎席地而坐狀似瘋癲忍笑忽喊（頭彩頭彩）繼由嚢中探出浙江塘工慈善河南各種獎劵約二十餘張攤之地上叩拜不已於是觀者如堵後有某號華捕到來驅之他去 
小說 
[社會小說衆醉獨醒（二四一）] [  瞻廬]  
　　第三十九回拍胸脯閳　審新郎打脚背街坊騎醉漢翠娥聽說十分奇怪笑向吟香道畢竟閙些甚麽一回事我和你出去瞧瞧便知分曉說時携着吟香的手向外便跑却被娘子從中攔阻道咦翠兒你這麽大年紀也該有大人氣 
多鄕鄰擠在一塊　熱閙你們年輕男女手携着手不成模樣給人家見了便要當做笑話亂講翠娥笑了一笑把手放了三脚兩步跑到門前看時果見黑壓壓的擠着許多人都是昻着頭兒向那門牆瞧望翠娥隨着衆人的視線也向門牆瞧望時只見黄澄澄的兩紙報單高貼牆上都是淋漓濃墨大書特書一紙寫的是（捷報官報柳大人添喜令坦少大人劉官印琪蒙北京大學校校長取中第一名工科大學畢業生送部註册得應高等文官考試報喜人高升金印）一紙寫的是（捷報學報柳大人添喜令愛小姐柳名翠娥蒙平江女學校校長取中第一名高等小學畢業生升入女子中學校一體肄業報喜人下大中賀掄元）翠娥雖曾受過敎育然而新敎育敵不住舊觀念他是素喜看彈詞小說的千金小姐游花園落難公子中狀元腦筋裏科舉思想洗濯不盡所以看了這科舉時代的怪東西正似唖吧拾黄金說不出的歡喜（或謂民國時代大貼報單未免言之過甚著者亦不剖辨但請挨家逐户察看門牆果有此項科舉時代之怪東西否也）轉念一想却又倒抽了一口氣要是這紙報單寫着我知心吟友米砛香的名字那麽才子佳人天然配合我便一輩子歡喜不盡可惜泥金報捷的偏寫着劉琪的名字他是妍皮包着　骨的人懂不得吟風弄月識不得密意柔情把我嫁給了他宛似一塊羊脂白玉落在汚泥裏一般白白的埋没了我許多才學不說翠娥胡思亂想肉麻當做有趣再說幾個報喜人頭戴着紅纓大帽口稱着恭喜小姐賀喜小姐屈着一膝向翠娥討賞賜（或謂民國時代何來紅纓大帽著者曰盍向結婚人家參觀之） 
自由談之自由談 
[記昨日所見] [  鵑]  
　　昨在電車中見有二三少年笑謔甚烈西語雜發於吻似頗自炫盈車皆乘客弗顧也竊謂此等事固可行之一室之間而非所宜於電車在電車中則一言一笑咸宜自檢勿爲他人聞之齒冷矧能西語亦不足道嬰武能言終成其爲嬰武而已 
 
 

Page 15

 
 
   
 
 

Page 16

 
 
常識 
常評 
[自治] [  老圃]  
　　符子曰周人有愛裘而好珍羞欲爲千金之裘而與狐謀其皮欲爲少牢之膳而與羊謀其羞言未卒狐相率逃於重丘之下羊相呼藏於深林之中故周人十年不製一裘五年不具一牢今國人皆欲裁兵廢督廢巡閱使而效忠告於督軍巡閱使之前是猶欲督軍巡閱使自刲其肉自皮其皮其勢必不成故今後之中國果聽其淪亡則已果不欲聽其淪亡當自國民謀自治始若徒馨香禱祝於督軍巡閱使之前無論督軍巡閱使必不肯犧牲其皮肉即邀天之幸竟以自家之皮肉供手而授之國民若國民無團結之力其黨同伐異互相傾軋仍與督軍巡閱使之爭奪相殺無異若國民無公德之心其諧價而投票諧價而議案仍與督軍巡閱使之政殆賄成無異故國民而果有自治之能力彼督軍巡閱使終當有敗退之一日國民而果無自治之能力雖舉今日國中之督軍巡閱使以及一切師長旅長團長之徒而盡坑之猶無益也昨有人談地方自治謂現在之南北政府但視以棲流所現在之南北各首領但視以僧綱匃頭現在之舊國會但視以失業流民現在之新選舉但視以燒香集市廢興生滅任其自然快哉此言吾儕國民誠不患棲流所不患僧綱匃頭不患失業流民不患燒香集市但患不能自治而已 
國民常識 
[瑞雪與倚賴性] [  圓]  
　　吾友朱覺卿碩士語予曰日前上海得雪數寸中國人無論智愚莫不歡笑曰明歲農家豐登矣人口太平矣余（朱君自謂）聞其言而歎曰中國人之靠天吃飯不思用人力制天然即此可見一斑矣歐美諸國雖得雪從未有爲農民距躍者蓋科學昌明機械利便善用人力制勝自然得雪與否與農産之豐嗇死亡之多寡初無關係也若在吾國得雪則喜不得雪則聽其自然隴畝枯槁而不知用科學的導水法疫癘蔓延而不知講求公共衛生徒曰去臘無雪故今春如是此天意也余聞朱君之言深折服之爲之紹介於讀報者 
商業常識 
[月份牌廣告之效益] [  馬世燧]  
　　大規模之公司商號每不惜投巨額之金錢以爲廣告費舉凡報章雜誌街頭巷口均爲廣告之場所其推廣之力誠偉大矣雖然報章雜誌之廣告其效力限於一日一期街頭巷口之廣告每不久卽毁其有效期問甚短且在事務殷繁之人其閱雜誌報章至新聞論說而止其行路時尤無暇旁視有時或乘車疾馳而過則熟視無賭矣故作廣告者雖出巨額之金錢靈敏之心思以搆成偉大突目之廣告然在事務殷繁者視之則覺與彼無關抑亦與彼無益匆忙之際何暇視此與已無關無益之文字圖晝哉今欲補救上述之缺點誠莫若乘歲尾年頭之際行月份牌廣告尙矣用月份牌廣告以分贈於衆人得之者可繼續使用至一年之久於其旁附以廣告可使人永遠不忘其收效之大用費之省遠非他種廣告所可及也月份牌廣告所用之月份牌約可分爲三種其分贈之法亦各不同茲分述於左（一）普通者此種月份牌不必十分精美但於其上印成彩色之圖晝其旁附以廣告可矣此種月份牌所费較省可隨報附贈或沿街分送散布之數愈廣則收效亦愈大（二）精美者此種月份牌於其上印成美女晝或士晝其旁附以廣告此種月份牌所費較貴其分贈之法可於上年十月間即散布廣告其文云（自某月某日起凡購本公司（或商號）物品價値滿若干以上者可於明年元旦持本公司（或商號）發票換精美月份牌一張）顧客旣得此月份牌即可使其永遠不忘贈送者之店號而時常惠顧且於散布廣告之際顧客因有月份牌可得羣集購買是則又兼有大廉價之作用矣（五）小本者此種每月一頁訂成一小本以公贈於伏案作事者爲宜如各公司商號之經理會計各報館之新聞記者各機關之辦事人員以及各學校之敎員學生其受贈者之資格當視其是否需用本店物品爲斷上述三種月份牌廣告中第一種用之者尙少第二第三兩種則頗有用之者然此三種尙不足以盡月份牌廣告之效益也若更能用彩色印成每月一大張之月份牌上註明星期節氣旁附以簡明之廣告貼之於通衢大道則人將因審視月日之關係而及於廣告則其效益之大又非上列三種可比矣人或以月份牌廣告爲太費然月份牌廣告能收效至一年之久若以之與報章雜誌之廣告費相較其儉省實遠甚焉且月份牌廣告使得之者有切實之效用雖在事務殷繁之人猶將視之無厭豈他種無關無益之廣告所可比擬於萬一者哉（乙種酬） 
衛生 
[鍜鍊身體宜以拳術爲首] [  逢源]  
　　人之能求學也作工也全賴乎身體之强健耳不然雖具求 
學作工之志而終莫能達是身體之不可不强健也明矣欲强其身則非鍜鍊不爲功然鍜鍊之法衆矣鐵槓也足球也網球也鞦韆也浪橋也無一非强身之法而要皆不若拳術之良善蓋拳術能使全身筋肉强壯發達也茲舉拳術之利益述之如下（一）經濟建築鐵槓鞦韆浪橋也備置足球網球也需費不尟而拳術則除肢體外一無所需是拳術以省經費其利一（二）身體操鐵槓也戲足球網球也蕩鞦韆浪橋也偶一失愼即致傷身甚者竟有性命之虞然拳術則惟能使身日强絕無傷身之患是拳術能强身而無害其利二（三）地位鐵槓鞦韆浪橋之建設也足球網球之戲弄也皆需寛廣之地位若拳術則無往不適是拳術不佔廣大之地位其利三 
（四）氣候鐵槓足球網球等之操練也以氣候温煦日暖風和爲宜若當風雨連綿天氣寒熱之際則胥不能之若拳術則無論氣候如何皆能練之是拳術不須擇氣候其利四（五）防險凡人遠出數千里偶或遇盜賊之刦掠則精於拳術者一指揮間能致盜賊於死地若專練鐵槓足球鞦韆者其能之乎是拳術能防險其利五（六）衞國人而精於拳術則亦能衞國如日俄之戰日人用之於短兵交接之時卒勝强俄是衞國之鐵證也是拳術能衞國其利六 
觀上所述則知拳術之益實非淺鮮然習拳務宜每日練習若一暴十寒則身終不强術終不精此余對於鍜練身體宜 
以拳術爲首之意見也（乙種酬） 
道德叢話 
[用日記的利益和記綠之法] [  胡德俊]  
　　凡人一日間往來交際視聽言動異常繁瑣若無專册記綠歷久難免遺忘所以吾人無論厠身何界均應有日記以考查勤惰稽核功過養成愛惜時間循序作工的習慣世界偉人名士多有終身行之而未嘗間斷者日記本以袖珍式爲良可常置諸懐中如作事情形朋友交際出入用欵書信往來皆可擇要隨時記入臨睡前又詳查日間諸事有遺忘者補記之如自審某事於道德不合或與人爭鬭等事均須直筆書出以免再蹈前愆至記事文字不必拘定文言白話總宜出之自然若敲詞琢句易失日記眞象初學記日記須堅定志向認爲重要功課恒心習慣切忌始勤終怠余嘗見購有日記者頗不乏人然詳查其記綠不過起頭拾數日或每月間略有幾次記綠餘則空白居三分之二此即無恒心未習慣之故吾人作事凡今日當爲者須今日作完不可延至明日實行日記尤宜守此訓不可積壓若今日之日記諉至明日則一到明日於昨日之事必不甚記憶勤筆免思亦記日記之格言矣每夜查日記時將翌日應作之事用簡單字書於翌日篇首如購物赴會訪友等項逐日如是以免作事遺亡顚倒一切錯悞以上皆記日記之善法茲常歲始坊間日記本不逾二角足供一年之用謹告閱者實行日記作個人之歷史於進德修業上獲益匪淺（乙種酬） 
 
[嚴命中表姊妹親上加親不知生理偏重男統旭光]  
雜錄 
[中國絲業團旅行記（續）] [  李登魁]  
　　俄國皇后號載重二萬七千噸爲行駛太平洋最大最精美 
之船船分五層最上層係藏書室休息室健身房養病房及無線電各室無不精潔絕倫大飱室在三層中室頗寛廣中置飱台一百二十二余等登輪之後即向管事長定妥飱台二茲後日在此台不再更動矣船中有頭等艙二百八十餘余等十人分居四室除余與丁徐吳三君同居一室外餘均二人一室女工及機師等則在三等艙中船行後二句鐘風浪驟作同人等不慣航海者多故晚飱時除余與裘徐二君外餘均昏暈不能動擡而尤以丁吳梅三君爲最劇入晚咸嘔吐浪藉厥狀殊覺可　冬日航海此等天氣固不能免焉十二日二十日生期一船上時鐘以經緯度之關係已撥快一句鐘頭等艙中各置鐘一均有電線通於船主室中船主之鐘一撥則全船之鐘立時而撥矣電之作用誠可愛也是日天氣甚佳風浪略平同人等昏暈亦稍止然仍有睡不能興者下午四時三十分船抵長崎自上海至此計程四百三十五英哩船方入港卽有醫生關員前來查騐是晚船泊港中加上煤斤二十一日星期二天氣清朗同人等經一宵安睡精神均已恢復早餐後齊登艙面環視港中山水明秀風景甚佳乃乘渡輪登岸環行市街一週此埠日人由山麓闢成故日人居家大半都在山半上下道路均甚齊整市中商店陳列全屬日貨舶來品非不能賣實無人買也彼人愛國之忱　可想見十二時同船下午二時船開至四時許風浪又作同人又有覺暈眩者忽憶顧君携有大頭菜此物乃解暈良藥亟取一塊與同人分而食之胸中昏暈立時解去洵航海中之良品也晚餐後風浪略平同人集休息室作一度之會議二十二日星期三晨微雨午餐時船抵神户徐君創議由神户乘車往東京作二日游梅畢張吳諸君及余均贊成乃往船主室每人付手續費二角五分索得車票六紙二時許别丁君等登岸至車站定夜車寢位畢赴街市怱怱游行一週無可紀錄者六時二十八分遂乘車行 
農業常識 
[果樹何以必須剪枝] [  禾]  
　　中國的農人對於他們的果樹是任他們自由去生長不消剪削他們甚至引人的四肢來作比譬說那剪枝實在荒謬所以我們看見的果樹都是長得高而且大的枝葉非常繁茂却是結果并不算很好這也是一件應該改良的事情須要把那無用的枝梢剪去些但是剪了去究竟有甚麽好處何以要剪呢我現在且在開寫在下面第一果樹的樹液消耗在無用的枝（不結果的枝）上反使有用的枝供給不充分實在白費了所以要剪去他們使樹液得有正當的用途第二不剪枝的果樹往往有息樹的弊病便是結果一年停一年行了剪枝的手術可以變無用枝爲結果枝年年留下的結果枝不過多也不太少那自然就没息樹的了第三旣不許枝梢自由伸長就可以保持果樹在一定　圍之内不侵佔别的地位因之可以節省地面第四果樹太大一切的管理保護採果都不方便病蟲害發生更加危險剪枝可以矯正這些弊病第五剪過枝的果樹結出的果實樣子整齊品質也好售價要高些第六幼果樹任他去長不去管他多年還不結果剪過枝的果樹却是結果很早（乙種酬） 
科學常識 
[雪之研究（摘譯日本理科敎育）] [  ＮＺ]  
　　雪爲冰之一種其結晶屬六方晶系雪之生在空氣外無一一物爲之抵抗故其結晶發達最完全惟作其材料之水分不甚充足故分子慬排列於六方日系之軸之方向而已所謂雪花六出是也此種結晶骨骼具而材料不足謂之骸晶雪即冰之骸晶也雪旣爲冰之一種應無色透明何以成白色又大雪時吾人仰望天空並不覺白似呈灰色是何故歟蓋吾人見雪爲白色因雪爲無數細毛狀部排列於結晶軸之方向而成光線僅透過其極短之距離然不各不屢次通過雪與空氣之境界面於是每次一部之光線反射一部種種屈折（凡光線從一物質入比重相異之他物質時其一部必反射一部必略屈折）遂至全體不能透過且幾不能吸收任何之光線此雪片所以雖無色透明而反射光線呈白色至於大雪時天空呈灰色是因其遮斷達吾人眼簾之光線之一部故也故雪之透射光線若不透明者其理由與食鹽碎波瀑布之色相同又可將玻璃磨爲粉末此理亦可明此外雪往往呈淡褐色是因混空中之塵埃故我國北部東三省西部常有此現象又問有赤色之雪是爲微生物之作用又南極附近頭雷普斯火山頂上雪與硫黄細片混合呈美麗之黄色以上爲非平時習見之現象若雪色略有變化則有追究其原因之必要（乙種酬） 
 
