# 1896 - 51 - 4908206

 

Page 1

 
 
[新印各書籍發售] [  圖書集成局啓]  
　　　定二十四史全書實洋五十元○　定　　　　洋四元○隨　三十六　洋五元○刑　　　洋七元○景岳全書碼洋三元○資治新書碼洋一元五角○潘　福咸豐朝　　　實洋一元三角○王益吾咸豐朝東華　錄實洋二元五角○左文襄公奏疏碼洋四元○繪圖三國演義碼洋一元五角○駁案彚　碼洋二元○明　　化　碼洋一元二角○欽定六　處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫　　　　洋三角○臨證指商碼洋一元五角○花月痕碼洋四角○徐霞客遊記碼洋六角○永慶昇　碼洋三角○玉堂字　碼洋二角○　氏十三　　　友洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○　　　　　洋一元四角○　芳錄碼洋一元二角諸君　購耆請移玉申報館帳房可也此佈 
[儲材論]  
　　居今日而爲根本　要之圖其在育才乎昔者先王知民之不可無教教之不可無序也於是乎興學校以教之曰辟雍曰成均曰澤官是爲太學鄉則立庠州則立序黨則立校是爲少學侯國皆立學環水如半璧曰泮官是爲國學此立學之制也國學所教者自王世子以及民之俊秀皆得與之而師氏教以三德三行保氏教以六藝六儀有詩書禮　以廣其見聞有干戈羽籥以和其血氣有大可樂以掌其教有樂正大胥太師以分其職比年入學中年則考校一年視離經辨志三年視敬業樂羣五年視博習　師七年視論學取友謂之小成九年知類通達强立不返謂之大成此造士之大要也鄉學所教者人生八歲入小學教以室家長幼洒掃應對進退之小節二十入大學教以六德六行六藝先聖禮樂君臣上下之大端其所以養而教之也旣無學而不備其所以升而進之也更有序而不紊蓋自古建學校莫備於周而得士之盛亦莫過於周周之時内則國子之選舉外則諸侯之獻貢而貢舉之名以立然皆以德行道藝教之於平日而後貢之於王廷初無所謂設科較藝者也自漢設科以來條目紛紛不知其幾而科目之名以立大抵自漢　隋以前惟行孝廉秀才之科自隋唐到宋明惟行進士明經之科至博學鴻詞之名立則尙文而不考行矣至試以經藝律以時藝則所尙者又皆無用之文矣取士以帖括其所取者果何用哉然明初三塲之制雖有先後而無重輕非下帷十年讀書千卷不能有此三塲故自有明以迄國初所得者不少續學之士遷延以迄於今大率以剽竊爲能以聲調爲貴士之從事於學者詩文小楷而外絶無他長足取夫所貴乎士者所以學成致用固將明習當世之務而爲國家之用本幼學爲壯行以家修爲廷獻易所謂形而上者謂之道形而下者謂之器推而行之謂之通舉而措之天下之民謂之事業者皆爲士者之分内事也今也務爲空　而不求　濟以有用之心思有限之歲月盡銷磨於無用之地致使中國事事不若人蓋不能不嘆息教養之未得其法而取人之未得其道也夫古者學校教人之法何如其詳且備故上古人才之出於學校者爲獨盛自學校變而爲書院則今之書院卽古學校之遺意苟能如安定分齋设課以實學經濟相砥礪務爲有本有用之學則當學校　　之餘有能補其缺陷造就人才固將於書院重有剌賴乃無如所尙者皆帖括之學雖有書院卒不能收得士之效是非書院不足以養士也所以爲書院者其制有未盡善耳方今中外相通心思才力初非彼智而我愚彼巧而我拙而彼之人才技藝翹然獨出而中國瞠乎其不及者教養得失这故也閒嘗默察西國書院規制循循善誘有條不紊實與中國古時學校之法相去不遠目論之士高論唐虞鋪揚三代往往斥泰西之學爲藝學以爲不足比數又何嘗深窺時勢之變而一考其本末也哉中國而欲統古今合中外使積習丕變民聽不疑非廣設西學書院不爲功中國去古旣遠古時學校之制必不能復莫若就書院之制增修而擴充之明以修書院之規模陰以收學校之功效西學書院之設實爲中國目前萬不可緩之舉京師爲首善之地四方觀聽所繫大書院之設自必以京師爲宜然考各國設學之初先有小書院而後有中書院先有中書院而後有大書院日本步武泰西大書院之設亦在中學生徒成材以後蓋九仞之山起於一簀參天之木始於方寸學問之道未有不由粗而精由淺而深者中國目前雖有同文方言等館而於西學一道尙未深窺門徑卒然之　欲建大書院於洋師好大喜功終歸無補宜於各州縣先行設立西學小書院小書院生徒成材之後再於各省設立中書院中書院生徒成材之後而後建大書院於京師以總其成凡經費之所出以及教法之次序班數之升降悉仿西制惟中國成見未融内省腹地尤多隔　如欲各州縣同時設立西學書院經費固難籌措按之民情或多窒碍莫若於閩廣上海天津等處通商口岸風氣已開者先行設立則因勢利導籌欵旣易而收效亦捷自來善耕者不必其善織善讀者不必其善賈一人之心思才力各有所近亦各有所限欲於一人之身兼備衆長旁通衆藝每多扞格不通之病聖門高弟尙分四科可知求全才於天下古今皆難其人方今歐洲書院之制門分類别所以教之者不一其程所以取之者不一其格所以用之者不一其途故聰明智巧之士皆得就其性之所近各擇一途以自立此蓋深得陶鑄人才之法而與中國分科取士之意正復相同夫用人之道宜嚴取人之道宜寛上以類爲招下以類爲從則鉅細靡遺泛應各當若僅懸一格以取士則外此者皆無由自見不足以盡天下之人才非法之善者也中國誠能於西學書院實力振興招之以功名重之以爵祿則不必廢時文不必廢科舉而頴敏智巧之士自能移其心思才力從事於格致氣電歴算測量之一途以求合乎上之所好如是而人才不見日盛者蓋未之前聞當世士夫苟有感於斯言則坐言起行一更空疎無補之積習不誠中國之深幸哉 
[神京歲事]  
　　京師采訪友人云去冬十二月十九日爲恭親王之孫女下嫁良辰先期派左右翼兵丁照料送　舁者多至三千餘名内有慈禧皇太后賜物計二百擡使婢四口每口另備妝奩四十擡見者咸謂奩具之盛無出其右其中花梨之牀紫檀之櫃紅木桌椅枕凳類皆雕鏤精細金漆輝煌至於粉盒面盆茶盤手照均用紋銀掣就更有漢彞周鼎元缾明罇珊瑚之樹碧犀之桃白玉椀翡翠盤不可勝數觀者如市道路幾爲之塞○去冬十二月七十日爲禮部演習跳步札之期俗名年灶是日滿漢大宗伯左右少宗伯依次而坐祠祭司正郎副郎分站兩旁旗下外郎口誦清語教令演習有八人身穿　甲背揷小旗分别正黄廂白有身披假虎皮者俗名咪虎嗎虎往觀者挨肩擠背本衙門皂役分頭彈壓至鐘鳴三點始演畢交差 
[示諭補照]  
　　刻國子監示諭從前捐監諸生凡在户部曾領部照一張未加監照者速速携帶部照來監加給監照以免注銷扣除云 
[輻輳春聲]  
　　金陵訪事友函云城内自創設馬路後馬車東洋車絡繹於道先是各署中人爭相試乘不得則 
 
 

Page 2

 
 
假差事爲名以兾先鞭之著民間往往不及問津於是業車者亟由滬上添購若干輛補其不足於是馬車有二十餘輛之多東洋車則數且十倍車行開設城北鼓樓地方署曰咸泰公司又分設碑亭巷一處下關一處以便雇者近乘馬車以馬路僻在城北一隅生意難見起色而東洋車則可拉往各處大街小巷遇行無碍合計坐車之價較騎馿而尤廉乘者衆因而東洋車生意大盛多有視爲利藪而願糾集股份添設車行者督辦馬路工程總局桂薌亭觀察先委職員劉雨生爲董事專董車業體察情形不惟紛優太甚難歸一律而且大損利權致招官民爭利之誚因請出示禁止添設拉車如敢故違定卽將該車焚毁决不瞻徇　面等因詎此中集股添辦者半係本城衿宿曁督院房書吏名雖懇恩實存挾制議久不决觀察不得已乃選其爲首者數人諭之曰此事創辦之初莫肯經承其業慮虧貲本此固權子母者所應爾不料今日忽見有利可圖遂共起而攘奪竟不顧搢紳先生體面豈誤認執鞭爲可求富也聊無已請就城外從事何如衆答以城外塲面有限堅持城内爲請未卽允准退出之後該衿宿等陽奉陰違依然添辦拉車現計有一千六百餘輛在城内通行安口街羊市橋兩處均設立分局以致轎班馿行之業由是而日見減色○聚寳門内許家巷口一老翁年近六旬鬚髮盡白尙能飛步狂奔赶逐竊賊見其自巷内赶出直達花市大街賊在前翁在後迤邐追來到謙吉布莊門首將賊赶上挽住賊之髮辫推入石庫門内賊慌張無措急呈出古銅香爐一個約重五六斤翁令賊褫衣搜索確無别物方免送究該賊抱頭鼠竄以去 
[蕪市綜談]  
　　蕪湖訪事友云去年蕪市各項生涯因海上搆兵人心風鶴大帮贸易咸爲良賈之深藏後雖米市重興商務散而復聚然已歲晚爲時無幾桑榆所得究不敵東隅所失是以新關通年核結僅祗征税四十二萬餘金視前年所短計有三十萬之多市情落寞概可知已惟米禁旣弛百粤商人大張旗鼓並蓄兼收又得湘鄂兩帮官商採辦平糶僅三閲月出口米糧已多至一百萬石有奇米價所入卽有二三百萬金各業亦藉生色至各業之所盈以錢土兩帮爲最錢則周轉合市遠挹近注絶少倒帳之家土店則因上海市價漲時多而跌時少又兼本省所産皖土去年適獲豐收非但其價廉於往歲而色香味尤高過川廣雲貴歴年所産因之各商轉來皖販運個中人操奇握算龍斷隨心獲利如操左劵盈千累萬獨出冠時其餘油糖綢縀洋廣各貨交易雖遜於平昔獲利亦各有所在米業商人運赴潮廣湘鄂等省消售鐵艦星馳風輪霧逐孜孜亟亟如恐不及其有利可圖不問可知此外京廣絲茶烟葉等貨米市旣開銷塲亦旺曠覽市廛正如曉日東昇方興未艾是以新添店鋪接踵如林長街通衢欲再覓卓錐而不可得卽江口二街亦無不在谷滿谷在坑滿坑大有滬上洋塲曲巷私里俱成五都之市景象彼臨淄七萬户車走雷而語不通者正不得卓絶於前矣 
[巫峽春雲]  
　　賭博爲禍之烈有心人論之詳矣兹據宜昌訪事友函云有甲乙二人者先是各贏十餘串以爲財星照命次日膽大詎未及二點鐘工夫各輸錢數十串文乙伶俐託事先逸甲則候至博終結算始知甲輸錢八十餘串合乙所輸一百數十串衆以二人同伴須甲一併清帳甲俯首無辭於是幾次欲將綑縛幸有旁人出爲解釋保限十日了結只得將敝廬售脱仍不滿數又懇人從中調停方得儘其得有以完事從此隻身無託到處飄零悔無及矣○前報河西脚夫竊土經地方官責打遊街事後該族人以爲羞辱門庭竟綑縛抛入水中畢其性命此一事也詎未半月又有脚夫某同柏木船上太公商竊客箱内烟土因先乘該太公不覺之時竊一元藏之懷中不料被客看見扭交地保又是人贓俱獲不知若何了結也○長江繞郭知魚美不意今年魚鮮稀少竟不易得往年由下下路醃來求售謂之業魚者今亦未見其至肉價亦漲每斤須錢一百二十文年歲荒歉百物騰貴所幸米價較前略鬆耳開門七字咄嗟不易天實爲之謂之何哉○向來河市最盛現在河水已退至河心老岸全出結茅者爭赶冬季生意故河下買賣較之坡上倍覺熱閙上自小北門下至中水鎭川等門儼成大街夜半必至十二點鐘人聲方靜各鋪百貨俱全第一烟館約數十家○某童住城北鄉間家本寒素方弱冠攻苦自勵前此來城就試拮据殊甚及歲試過先生已報康了幾欲行吟澤畔有勸其且過科試者乃竟身入　門於是親族人等或贈卷價或湊衣飾霎時事事就緒前日簪花歸里不但身上簇簇生新卽親族亦若有餘榮焉蘇季子曰貧賤則父母不子富貴則親戚畏羅誠哉斯言 
[馬路開工]  
　　金陵采訪友人云省城馬路於去臘廿六日停工所有應拆之屋由各叚保甲局員估定價值塡入契紙按數給兹已擇於正月初八日興工沿途房屋陸續拆讓其價外爲三等視屋之新舊爲多寡計每間頂上瓦房給錢四十千文次者廿四千文又次者十五千文 
[鄂渚春鴻]  
　　向例殘冬將盡武漢三鎭大小手藝概行停工其就地度歲者十之二三回鄉度歲者十之七八歲以爲常去臘漢鐵政各廠亦於念四日停工由該廠提調汪太守洪霆黄太守國　於次日清晨命駕渡鄂詣轅禀知○年關緊逼宵小繁多益以游勇荒民七零八落遁跡於林章澤間刦掠財物大爲行旅之害武漢三鎭鋪商靡不引以爲戒以故出門收帳必擇少壯者與之結伴以行幸尙未聞失事也然已齊賡行路難矣○湖北總督衙門文巡捕朱承均武巡捕陳士恒前奉上憲札諭同赴白門伺候正任兩湖督憲張制軍回鄂蒞任已於去臘念五日附輸東下○去歲武漢三鎭通塲生意春季平常夏秋益形冷落十冬兩月漸有起色臘月望後各郡客民始源源而至而附近各鄉之曾年事者益紛紛其來市上買客如雲財源盛可知也兼之連日天公做美肩挑負販之流一擔往來利市三倍所有積貨一齊於年下售罄故皆欣欣然有喜色焉○中日議和成後似可太平無事從此可如周天子之放年歸馬不復用兵洋但新募各軍一律奉撤卽駐防舊營亦因節餉而裁現在鎭南右營省憲因節餉之故飭將該營撤散另委張南瑾二尹領餉按名給發川資俾資就道連日已次第啓行矣第恐國家少一糜餉之人閭閻多一刼人之害耳嗚呼難矣 
[吳門火警]  
　　前數日姑蘇采訪友人來信云葑門内帶城橋弄向有尼菴一所由女僧三口住持老尼年將耳順徒亦俱二三十齡梵舍七八楹類皆纎塵不染老尼另於佛堂之畔建殯舍一楹俾人家寄頓靈柩新正初五日天未黎明殿上所懸琉璃燈不知如何失火霎時間毒燄横飛不可收拾三尼從黑甜鄉中驚醒慌忙呼救時諸鄰皆栩栩然化漆園之蝶兼以天氣寒冷懶於起牀迨報警鉦喧救者霎集則祝融氏已將庵屋悉數捲去并焚燬壽板兩副靈柩三具内有一具兩頭皆已洞穿屍身化爲烏有事後老尼以無顔對人濳向後河躍下以冀了却殘生幸經鄰人設法救援得免葬身水府遂自投地方官衙門首告不知賢有司若何辦理也 
[除舊更新]  
　　蕪湖訪事友人云殘臘旣盡柏酒迎新人家方料量宜春帖子書百幅吉祥乃祝融亦踵送年故事除夕三更税駕於道署西首某園丁家轟轟烈烈光照層霄遠近更夫鳴鉦告警精健保衛等營駕馭洋龍並水斗火鈎渡河施救縣局印委各官帶勇前來彈厭緣地近道署且與長江水師火藥局隔僅咫尺彈壓保護不容不格外戒嚴幸飛廉袖手旁觀祝融孤掌難鳴焚燬茅屋七八椽卽偃旗息鼓而去○新正初五日江口鷄窩迤北市梢某茅菴對面一帶竹籬茅屋又兆焚如萬縷炊烟隨風四散南隣北舍悉爲燎原幸保衛營相距匪遥饒守戎急揮洋龍叱咤噴灌珠塵玉屑倒灑長空不炊許卽慶息滅然已燬去茆屋十有餘椽矣又聞客臘東門及三街姚家洪等處均有祖龍雪泥鴻爪惟值風雪漫天且得施救從速未釀成災是誠不幸中之大幸矣 
[潯陽官話]  
　　特授瑞昌縣吳慕臣明府以名孝廉需次二十餘年始補斯缺前年到任僅數月卽調簾差至客冬奉檄回任又爲二竪所虐竟於臘月廿八日謝世景况蕭條除琴書外别無長物宦途苦况可見一班矣○稽查輪船委員兼辦保甲總局吳儀生明府奉府檄代理瑞昌 
 
 

Page 3

 
 
縣事於初六日起程初八日接印○江防府曾葆農司馬奉道檄兼理保甲總局事務於初六日接辦○總辦湖口厘局聯敷靑太守於初四日到潯叩謁鎭道年禧并拜賀同寅○二套口厘卡委員張振之明府於初四日來潯謁見局憲聯太守并叩賀鎭道府憲○督辦江西淮鹽總局江蘇候補道范季遠觀察於初五日到潯拜會鎭道各憲卽赴江寍叩賀制軍年禧○姑塘緝私委員朱春屏少尉湖口縣邢子均明府同於初五日晉郡拜年循舊例也 
[保衛閭閻]  
　　杭州采訪友人云每届年終鄉人入城購物者紛至沓來市上倍形熱閙宵小亦多混迹其中藉以攫取銀錢貨物去臘保甲局訪知其事因飭各叚員董帶同巡勇分路彈壓三城總巡每日巡行街市遇有搶奪等事立卽拘拿重責枷號通衢所以保衛閭閻者可謂至矣 
[北通近事]  
　　通州采訪友人云關辦蘆津鐵路一事官塲傳言直隷總督王夔帥山東巡撫李中丞交章陳奏略　戎馬甫息各路防兵未撤人心尙未安寍自有此舉沿途車户船户店脚以及凡不便於已業者物議大爲沸騰誠恐變生不測請暫行停止等情○傳言南省今歲冬漕原有攺折之説刻經在廷諸臣議定以後山東江北江蘇浙江漕米永不攺折果如斯言從此全漕可以年年到壩矣○去臘十三日倉憲委坐糧廳開通濟庫放給布價排船各欵銀兩○某夜二更時有賊十數人入城東北珠寳屯東地村王某家婦女驚覺呼捕適王在街北鋪中閒坐聞聲往救被賊放洋槍傷肩臂旋刼去衣飾現錢事後雖經報官請緝復遍黏賞格然賊已遠颺不知去向矣○通州旗民理事廳經藩憲檄委候補知縣岳大令署理於去臘十五日辰刻接印視事○漕糧經紀頭役請領官袋布價後卽赴馬莊一帶採買袋布○本州五處粥廠自去冬開杓後每日領粥貧民不見少减王恕園粥廠每日領粥人數約在一各三四百左右北關吕祖祠及東關積善齋均在一千上下城内敦化堂及敬信齋每日領粥者均約四五百名除王恕園粥米可放本年二月初旬外其餘各廠不出正月卽當止杓矣○貢院後天后宫年久失修壁損墻頽瓦木零落僅存大殿三椽神像亦多缺壞近有一雲游僧自遠方來在殿下搭成本龕自居龕内晝夜鳴磬坐化此種惡狀殊令見而欲嘔而無識者尙望仁人善士大發慈悲慨然捐助嘻是亦愚不可及者耶○去冬立春前一日張觀察委謝司馬孫刺史迎春於東郊當差人役均手執春花頭揷春扇出東門至東嶽廟芒神前焚香叩拜次日未刻各官在東路廳署内打春循舊例也 
[通衢交軌]  
　　金陵采訪友人云江寗城内自創行東洋車以來生意日臻繁盛轎班馿行各業不無逐漸減色去歲之杪結帳時計咸泰公司曁各處分局均厚沾利益羊市橋所設分局臘月望後始購得東洋車幾輛旬日之内車無停軌惟顔料坊所設之局因其車製自本城不甚堅固以致略受虧折此外無不利市三倍亦無怪願爲執鞭者不乏人也 
[夜行籠燭]  
　　據訪事友云紫竹林租界向例每届冬防由津海關道飭派張百總在彼查夜亟彈壓一切並示諭洋行以及住户人等夜行必各持燈亮以便一望而知不至爲賊匪混淆煌煌告誡已非一日居民皆熟視而若無覩往往星昏月黑不肯籠燭而行問其是否抗違禁令則并不然蓋實狃於積習如是也西歴一千八百九十六年正月三十一號卽華歴臘月十七日法國租界亦經巡捕挨户咨照凡晚間十二點鐘後夜行以燭無則究處等語詎是日居人未盡週知又適是夜月明無殊白晝行者初不憶及日間之傳諭矣於是以違禁計者十三人悉被禁押捕房一夜天明始釋嗣是而租界行人無不恪遵功令矣 
[負債輕生]  
　　杭城徐姓者住居上羊市街向在木行生理上年因好治遊以致失業且債臺高築年終索逋者接踵而至徐無以爲計遂於廿八日晚私購阿芙蓉膏吞服施救不及延至夜半而殁幸戚屬某代爲拼擋始得草草成殮書之以爲狎邪者戒 
[名醫過滬]  
　　靑浦陳君蓮舫名醫也近應甬上某姓之招由珂鄉過滬行旌小駐求診者趾錯於門橘井杏林不得讓前賢專美刻聞動身時又爲蘇城某宦延請徑赴金閶想當俟蘇返滬再赴甬江矣 
[飭錄全案]  
　　候補道徐子靜觀察士愷前因釁起家庭在上海縣署控告妻子及媳搬搶箱物一案經人調勸其事寢息本報已紀之詳矣事後其姻親江蘇候補縣丞龔二尹心沂查悉禀詞中牽涉伊名誣控搬搶字樣殊不甘服因赴撫轅瀝訴情由請究誣控之罪趙大中丞批示云徐士愷於父子夫婦之間皆失其道結訟公庭固屬乖戾但係家庭事務該職與徐士愷姻親理應從中勸解如謂徐士愷控詞牽涉該職弟兄在内縣旣不究儘可大度置之毋得摭拾無據之言事後訐告致肇訟端仰按察司會同蘇藩司核飭遵照刻聞吳廣涵廉訪業已轉行上海縣飭卽備錄全案詳覆以憑核辦想黄大令奉札之下自當遵札辦理也 
[縣示照登]  
　　本邑開濬　肇兩河工程浩繁屢紀報端現經黄大令發出簡明告示一道照錄於左開挑蒲肇河道原限年内竣工歲底通河查勘寛深欠缺難容雖因雨雪阻滯究緣催工寛縱現當春融日暖亟宜踴躍趨公照估挑挖如式全河水線開通合郡水利是資關係何等愼重大憲驗收在卽夫頭責懲鬆在工叚董河差催挑更當奪勇 
[拖船被議]  
　　南琛兵輪船於去年臘月中旬奉大憲裝載遣撤各勇赴漢口登岸各歸故里該兵輪船身重大吃水甚深駛至繁昌地方觸礁擱淺不能行駛大憲得悉卽派保民兵輪駛往該處相度形勢設法拖帶出險無如船身過重纜繩中斷無濟於事保民兵輪卽於去臘二十七日駛回吳淞停泊口岸該輪管帶陳君已奉上憲札委署理廣東某鎭總兵因此被議撤委云 
[申斥歧控]  
　　烟鴇沈張氏因令女傭接客爲夫族偵知向該鴇理論扭控捕房勒限四日因將女傭交案旋經該鴇之姘夫已革城門汛丁寳生糾同無賴將夫族之甲乙丙諸人扭至八仙橋巡防局控告欠洋局員孫二尹刻已訪悉此事先在捕房控訴何得揑情歧控飭傳寳生到案再三申斥令覔保釋放 
[求請免騐]  
　　杭州人　　谷自縊於法界餘德里事聞於捕房報縣請騐等情已紀前報兹悉由同鄉人萬祥春店主偕丁之僕人同投捕房以丁實係因病自縊並無别情求請免騐捕頭以此事旣經報縣著自行投縣伸訴刻聞黄大令已俯如所請准其免驗惟租界章程不准停屍飭探咨照速卽棺殮以免違章查究 
[上海縣署瑣案]  
　　前年有畢文麟者控田富春誘拐買妾等情黄大令准詞提案訊究田供稱小的係通州人駕船爲業時時來滬因與畢妾同鄉素來相識現聞逃回通州矣大令判令收押自新所限追身價去秋在所患病沈重由看役禀請大令發交普育善堂醫治近已告痊堂董禀覆請示大令飭差帶回縣署仍收押所中聽候備文解歸通州交地方官訊辦○王顧氏控陳家庭等欠銀中人葉吉甫從中串弊等情大令准詞飭差提葉候訊前晚帮審委員曹明府升坐花廳提訊之下王顧氏訴稱陳等央葉爲中借去銀二百兩爲棉花生意逾約不歸小婦人受虧不起求卽嚴追葉供稱前途一時無措乞施恩寛限容小的力催明府令原告退去葉交差看管候提陳等到案訊明核奪○前者趙錫忠扭徐阿弟至案訴稱被徐誘拐妻子曹明府研訊之下趙稱妻子某氏被徐誘至所開小茶肆内藏匿不放徐供稱趙妻實由趙阿掌拐至小的茶館内稍一停留卽帶之而去刻下不知下落明府將徐笞責收押候提趙到案訊追兹經差役將趙提到大令諭令先行收所聽候訊追 
[英界瑣聞]  
　　昨晨翦綹賊某甲混至大馬路菜市欲肆其探囊手叚適有一人肩負靑蚨數串向各處揀買食物甲見之卽從背後每串 
 
 

Page 4

 
 
割下二百文正欲逃逸而錢繩之結已散錢卽紛紛墮地其人知覺飛步窮追贈以老拳並勒令將地下之錢逐一拾起○昨晨有某馬夫高駕兩輪馬車由大馬路向西飛駛行至五雲日昇茶樓左近正在揚鞭得意悮將賣菜傭撞翻於地比及扒起則馬夫早已加鞭而逸矣○新年以來無賴之徒往往糾人賭博打架之事幾於無日無之前晚九點鐘後有甲乙二有在某茶肆賭錢贏得若十分派不均互相毆擊亦敝俗也○昨晨某姓家出殯邀王某作頂馬忽從馬背翻下以致渾身泥污翎頂蟒袍一律損壞遂悻悻而回○昨晨某妓奴乘東洋車至北京路車忽脱輻妓奴跌出街心遂怒而將車夫痛毆頭顱擊破車夫勢不相下欲扭妓奴入捕房經旁觀者代爲勸解著妓奴出洋銀一圓給車夫爲養傷資事乃官息 
[美捕房紀事]  
　　寗波人奚阿全向在英界浙江路第五百六十四號門牌松茂銅匠店爲夥日前竊取店内製就之銅帽若干質洋五十餘元避匿虹口吳淞路該店遣夥四出偵尋前晚始被尋獲正在扭拉適包探倪　泉巡邏至此詢悉原委當將奚拘至捕房昨晨將原贓吊出押候送廨訊究○江北人殷阿二由西華德路周長寳屋内竊取錫事件等物周投控捕房前晚捕頭派賠捕施奎江將殷拿獲到案押候吊贓送廨訊辦○積竊陳之山經包探拘解英公廨判遞解回籍昨午捕頭派包探范進才帶至公和祥碼頭附某輪船解往鎭江原籍○有鄉船裝酒數十罈來自江灣駛至虹口中虹橋停泊昨日午後有偷兒某甲四顧無人潛至船上竊取鋪蓋一副負之登岸爲舟子所見隨後狂追經某號走街捕截獲送至捕房禁押想須送廨訊究也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　員懲　○十六鋪巡防北局委員祝翼雲二尹訪聞泉漳會館門前賭攤林列有害良民因之不動聲色帶領勇甲前往兠拿獲住　　十　名帶至局中訊供之下飭各笞責二百板著具攺過結　人保釋 
[法捕房二則]  
　　長江輪船積竊高榮桂經包探拘入捕房供出十六鋪汛捕麻皮阿金之夥阿耀及英包探歇夥王阿寳各分用洋二　元捕頭探將二人拘入捕房與該竊質對無訛命押候解堂訊究○大有烟店主苪某因其子不務正業屢戒不聽反敢恊夥送入捕房請解嚴辦捕頭以此種逆子形同梟獍未便姑容著押候堂期解請問官重懲 
 
 
 

Page 10

 
 
   
 
 

Page 11

 
 
[光緒二十一年十二月二十一二十二日京報全錄]  
　　宫門抄○諭旨五道錄前○缺單○署江督張等奏查照海運出力各員　　　奬摺○蘇撫趙奏報銷海塘各工用過工料　摺○又奏飭司道各赴本任片○新撫　奏飭知縣回任片○又奏飭知縣回任片○又奏委署知縣片○陜督楊奏　　二次請旌卹摺○又奏命婦請加恩開片○又奏揀補遊擊片○直督王奏請緩兼署藩奏請緩兼署藩司晉京陛見片○東撫李　請奬給職銜片○將軍依奏叅革雲騎尉片○十二月二十一日恭王等謝賞春紙恩○崑貝子善耆徐樹銘各假滿請安○州臬司邵積誠到京請安○奕年謝准其開缺恩○奈曼王續假五日○阿公請假五日○劉恩溥請假十五日○吏部呈進春　縉紳○禮部呈進春山寳座○順天府呈進春牛圖○召見軍機邵積誠○十二月二十二日廣忠良培各假滿請安○果勒敏英信各請假十日○兵部奏派查齋派出官祥善耆舒存彭壽德魁色普徵額澧紳色楞額○提督衙門奏交拿人犯唐六龍等八名請交邢部○召見軍機○徐樹銘○皇上明日用膳辦事後至南海皇太后前請安午初至時應宫拈香後至　　光閣看躀跤畢　宫○光緒二十一年十二月分缺單知縣順天香河黄士杰革湖南嘉禾王兆涵丁黔陽馬丙炎山東鄆城　義豫平源壽恩榮俱　按經浙江葛康錫故典史甘肅西寍張承宗江蘇贛榆劉炳山西孝義縣際元俱革江蘇南匯陳光焯病河南温縣田金革○○湖廣總督署理兩江總督臣張之洞江蘇巡撫臣趙舒翹跪奏爲江蘇省光緒十七年冬漕海運出力駁回更正請奬各員恭摺　單仰祈聖鑒事竊案准吏部咨江蘇光緒十七年分海運出力請奬各員内核與例章不符四員應行撤銷二員照章將全案駁回　更正到部再行辦理光緒二十一年七月十七日具奏奉旨　　欽此黏單知照卽經臣等轉行遵辦去後兹據蘇州藩司鄧華熙　稱内除候補知縣陳金錫試用縣丞葛　二員所請奬叙已奉部奏撤銷外所有核與例章不符之試用府照磨丁壽康等四員分　更正攺擬奬叙詳請覆奏前來臣等復核無異相應開繕清單恭呈御覽合無仰懇天恩俯准勅部將光緒十七年分海運出　全案核准給狀以昭激勸除咨明史部查照外謹合詞恭摺具陳伏乞皇上聖鑒謹奏奉硃批吏部議奏單併發欽此○○蘇巡撫臣趙舒翹跪奏爲光緒十九年接修太倉鎭洋昭文等州縣海塘前估緩辦各工並添築華亭縣境外塘工石　用過工料　兩造册報銷恭摺仰祈聖鑒事竊照光緒十九年間接續估修太倉鎭洋昭文三州縣　損海塘緩辦各工並添築華亭縣境第十一叚外塘護灘石　應需工費業經前撫臣奎俊奏准援　經蘇松太三屬受益熟田項下　展攤徵忙先將各屬解到之欵濟用　飭印委各員購料興辦並經前撫臣奎俊將前次估修太倉等州縣海塘各工用過銀兩先行開單奏銷並造册咨部核覆准銷在　現在續修太倉鎭洋昭文華亭四州縣海塘總計工長六百九丈共用銀三萬八千六百七十二兩零委係實用實銷並無浮冒除將　册咨部核銷外謹會同署兩江總督臣張之洞核繕清單恭摺具陳伏乞皇上聖鑒勅部查照謹奏奉硃批該部議奏單併發此○○趙舒翹片再前准部咨光緒二十一年七月十三日奉上諭江蘇按察使著　承潞補授欽此卽經恭錄咨行欽　在　該司吳承潞現已抵省應卽飭赴新任現署江蘇臬司胡家楨並應飭回江寗鹽巡道本任各專責成除分檄飭遵外謹合詞附片陳　伏乞聖鑒謹奏奉硃批知道了欽此○○　模片再署迪化縣知縣劉澄清卸署遺缺應飭該縣知縣黄袁仍回本任以　責成據新疆布政使饒應祺鎭迪道兼按察使銜丁振鐸會詳前來除由臣批飭給委外謹會同陜　總督臣楊昌濬附片具奏伏乞聖鑒謹奏奉硃批吏部知道欽此○○　模片再署綏來縣知縣寗遠縣知縣高敬昌應卽飭回本任以重職守據新疆　政使饒應祺鎭迪道兼按察使銜丁振鐸會詳前來除由臣批飭給委外謹會同伊犂將軍臣長庚陜甘總督臣楊昌濬附片具　奏　乞聖鑒謹奏奉硃批吏部知道欽此○○陶模片再署綏來縣知縣高敬昌業經飭回寗遠縣本任所遺綏來縣員缺查有候補知縣羅經史堪以委署據新疆布政使饒應祺鎭迪道兼按察使銜丁振鐸會詳前來除由臣批飭給委外謹會同陜甘總督臣　昌濬附片具奏伏乞聖鑒謹奏奉硃批吏部知道欽此○○太子太保頭品頂戴開缺陜甘總督臣楊昌濬跪奏爲查　續報被害殉難婦女列作二十二次懇請旌卹恭摺仰祈聖鑒事竊查甘肅自軍興以來所有從前陣亡傷亡之員弁節經分列　十一次彚奏在案兹據甘肅藩司續行查明甘肅安化狄道秦安古浪四州縣從前被害殉難婦女吳李氏等十六名口造具死事　蹟清册詳請具奏前來臣查該婦女等捐軀殉難均屬節烈可嘉允宜上邀旌卹除將清册咨送禮部外合無仰懇天恩飭部　例給卹以慰幽魂謹繕摺具奏伏乞皇上聖鑒訓示謹奏奉硃批該部議奏欽此○○楊昌濬片再查光緒二十年奉　　皇太后六旬萬壽加上崇熙徽號寳詔條欵内開一滿漢大臣命婦年六十以上者俱加恩賜等因當卽欽遵謄黄移行各提鎭　曉諭遵照在案兹據署甘肅凉州鎭永昌協副將劉璞呈稱其繼母二品命婦龔氏現年七十四歲原配妻二品命婦張氏現年六十一歲又據調署陜西河州鎭屬鞏昌營遊擊事馬監營遊擊張綬卿呈稱其母三品命婦王氏現年九十歲均恭逢皇太后壽宇宏開缺皇上給施廣逮凡屬命婦均皆仰沐華褒職等慈親亦思渥邀懋賞各等情呈請具奏前來臣核查各該員之母妻龔氏張　王氏或算越六旬或年登九秩欣遇慈齡崇慶錫類推仁彌深嵩祝於寰區宜沐褒榮之盛典除飭取各事實册結送部外理　附片具陳伏乞聖鑒飭部議覆施行謹奏奉硃批該部議奏欽此○○楊昌濬片再臣接准兵部咨稱甘肅西寗鎭標中營　遊擊王振德革職遺缺係題補第四輪第三缺輪用預保人員該省現無預保應以第六缺揀發班内人員題補令揀合例人員請補　因查西寗鎭禁中營遊擊員缺設處邊陲番回雜處爲標路各營領袖現經賊擾將來辦理善後及巡防彈壓一切尤關緊要非熟悉　形諳練營務之員難資治理隨查有調補寗夏鎭屬中衛恊營都司留甘歸揀發班補用遊擊高慶年力方强公事穏練之以請補期　實堪勝任亦與部章相符合無仰懇夫恩俯念員缺緊要准以該員高慶補授甘肅西寍鎭標中營遊擊員缺可期得力如蒙俞　甘省現有軍務應請飭部先給署劄俟軍務告竣再行給咨送部引見以符定制除飭取該員履歴清册另咨送部所遺中衛　　都司員缺甘省現有應補人員容另揀請補外謹會同署甘肅提臣張永清合詞附片具陳伏乞聖鑒訓示謹奏奉硃批兵部議奏欽此○○五文韶片再據兼署藩司調補臬司季邦楨禀稱該司奉旨調補直隷按察使當經具摺叩謝天恩籲請　見兹差弁賫回原摺奉硃批著來見欽此應請委員接署藩臬兩篆以便交卸起程等情臣維本年舉行大計該司在直年久各賢否正資考察現當核辦之際若更易生手卽難及時舉行擬請俟新任藩司王亷到任後再飭交卸晉京　大典不至稽延於吏　實有裨益謹附片具奏伏乞聖鑒訓示謹奏奉硃批著照所請欽此○○李秉衡片再惠民縣　生魏肇發上年首先　助軍餉銀一千兩解司撥用海屬好義急公自應照章由貢生報捐同知職銜例銀二千兩按三成折收實銀六百兩核計該貢生所捐銀數有盈無絀亦與定章相符合無仰懇天恩俯准將貢生魏肇發給予同知職銜以昭激勸之處出自鴻兹除　限履歴咨部　謹附片具陳伏乞聖鑒訓示謹奏奉硃批户部議奏欽此○○依克唐阿片再據敵愾後軍統領二等侍衛貴權呈稱奉　帶隊前往岫巖一帶彈壓土匪地方尙稱安謐惟差弁雲騎尉景海聽從馬兵查雲鵬私行出營該馬兵又勾通土匪關雙海持械私　孫姓家訛詐得贓分肥該差弁竟不攔阻當經查出拘詢明確原贓追還事主業將馬兵查雲鵬在犯事地方立正軍法以昭炯戒其　騎尉景海及棍匪關雙海併自行供出向來尚有刼殺情事實屬兇頑不法罪無可逭該差弁景海雖無通同作弊究爲不守營規現　日兵初退民氣未蘇似此藉端滋擾若不分别嚴加懲辦殊不足以儆將來除將棍匪關雙海一名立飭就營正法外其不守營規之　　尉景海相應請旨卽行革職永不叙用以儆效尤是否有當理合附片具陳伏乞聖鑒訓示謹奏奉硃批另有旨欽此 
 
 

Page 12

 
 
[光緒二十一年十二月二十三二十四日京報全錄]  
　　宫門抄○諭旨五道錄前○直督王奏天津機器局動用經費造册報銷摺○新撫　奏揀員請補守備摺○又奏委署副叅各缺片○閩督邊奏現任知府照例廻避揀員對調摺○皖臬趙奏報接篆日期摺○東枷李奏請撥黄河防汛經費摺○粤督　奏委署司道片○　撫福奏飭司道赴任片○十二月二十三日恭王等謝賞貂皮恩○肅王謨貝子恩燾各假滿請安○　王謨貝子得紀錄謝○恩○椿壽請假十日○工部奏派管理溝渠河道派出孫家　英年立山繼祿○内務府奏派堂子挂紙錢派出懷塔布○又奏派稽察内三倉派出崑中堂堃岫鳳鳴○又奏派時應宫拈香派出恩輝○召見軍機○十二月二十四日恭王等謝賞福壽字恩○恭王孫家鼐各假滿請安○恩慶請假十五日○溥個請假十日○侍衛處奏派東黄寺聽經○派出恩輝○召見軍機張蔭桓吳廷芬○○直隷總督北洋大臣臣王文韶跪奏爲天津機器局光緒十九年分動用經費照章造册報銷恭摺仰祈聖鑒事竊照天津機器局經費向係動津海關四成洋税截至光緒十八年止業經前督臣李鴻章將收支欵目造册奏報經部覈復准銷並將十九年支給薪工等欵分别咨部立案兹據該局道員傅雲龍等將十九年分應行造銷各册分晰造報計上屇存銀十六萬八千六百三十七兩有奇本届十一個月共收四成洋税招商局船税並江海關洋藥厘金海防支應局解到添造栗樂銅彈及承造旅順威海大連灣等處砲彈各經費各省撥還軍火物料等價共銀三十七萬八千九百四十九兩有奇共支銷銀三十五萬二千八百六十二兩有奇應存銀十九萬四千七百二十三兩有奇内有定購外洋器料並添建工程應歸付清價脚及工竣之年報銷本届應銷各欵仍照向章各册計全案收支總數及員弁司事工匠夫役人等薪工爲第一册購辦物料續建工程及核付保險運脚等項爲第二册收支物料分項造報用存物料列作光緒二十年分舊管爲第三册造成軍火撥各項爲第四册撥給各船薪糧物料及行營製造局用料爲第五册運解西苑等處電燈鍋爐並修理輪船運送各項物料脚價爲第六册其製造軍火仍造册咨送總理各國事務衙門備查至各項器械皆仿西洋新式製造所用工料難以例價相繩俱係循照歴屇章程實用實銷並無絲毫浮冒詳請具奏前來臣復加確核委係據實開報北洋籌辦海防拱衛　輔各營所需軍火向以該局爲取給之源平時製造各項火藥子彈僅供常年操防之用去歲及現在各軍需用槍砲子藥爲數甚巨全恃該局加工接濟除飭認眞製造於工作加意講求於用欵務從撙節不惟草率糜費並將清册分咨總理衙門曁户兵工三部查照外所有天津機器局光緒十九年分動用經費造册報銷緣由謹恭摺具陳伏乞皇上聖鑒謹奏奉硃批該衙門知道欽此○○頭品頂戴甘肅新疆巡撫臣陶模跪奏爲揀員請補守備員缺以重操防恭摺仰祈聖鑒事竊新疆喀什喝爾提標城守營開花砲隊守備員缺業經奏准作爲題缺亟應揀員請以專責成查有花翎補缺後補用都司留甘肅新疆儘先補用守備張志文熟諳砲法堪以請補合無仰懇天恩俯准以張志文補授喀什噶爾提標城守營開花砲隊守備員缺以裨營伍如蒙俞允並懇勅部發給劄付該員應照烏魯木齊補放守備例毋庸送部引見除飭取履歴清册咨部外謹會同陜甘總督臣楊昌濬署喀什噶爾提督臣張俊恭摺具陳伏乞皇上聖鑒訓示謹奏奉硃批兵部議奏欽此○○陶模片再新疆省城城守協副將曾松明因病呈請開缺回籍調養業經臣具奏在案所遺副將員缺查有新疆補用提督請補撫標中營叅將現署該營叅將湯詠山久歴戎行才識練達堪以委署遞遺撫標中營叅將員缺查有卸事吐魯番營遊擊焦大聚年强才裕堪以委署除分别給委外謹會同陜甘總督臣楊昌濬附片具陳伏乞聖鑒謹奏奉硃批兵部知道欽此○○頭品頂戴閩浙總督臣邊寳泉跪奏爲現任知府照例廻避揀員對調恭摺仰祈聖鑒事竊准浙江撫臣廖壽豐咨温州府知府徐兆豐與浙江督糧道鄭崧齡係兒女姻親例應廻避以總督兼轄之福建省揀員對調等因查浙江温州府係衝難中缺臣卽在福建中缺知府内詳加遴選查有邵武府知府王琛年五十三歲河南鹿邑縣舉人同治壬戌科進士攺庶吉士散館以知縣用捐升郎中光緒六年補吏部稽勳司郎中俸滿截取奉旨記名以繁缺知府用十九年六月擬選今職八月初二日引見奉旨福建邵武府知府員缺著土琛補授又本年海運出力案内奏保十九年十二月十四日奉旨著以道員在任儘先補用欽此於是年十二月十三日到任該員勤愼老成深明治體堪以對調浙江温州府知府所遺福建邵武府知府員缺查有迴避浙江温州府知府徐兆豐年五十三歲江蘇江都縣舉人同治甲戌科進士攺庶吉士散館以部屬簽分刑部由安徽司主事福建司員外郎升補郎中旋授山西道監察御史捐免歴俸截取繁缺知府用掌京畿道事務京察一等奉旨記名以道府用籖掣今職光緒十九年五月初二日引見奉旨浙江温州府知府員缺著徐兆豐補授欽此十月十一日到任該員練達勤明堪資表率以之對調福建邵武府知府人地洵屬相宜該員等係實缺知府對品調補毋庸送部引見並免覈計叅罰據藩臬兩司會詳請奏前來合無仰懇天恩俯准以福建邵武府知府王琛與廻避浙江温州府知府徐兆豐互相調補於地方兩有裨益謹會同浙江巡撫臣廖壽豐恭摺具陳伏乞皇上聖鑒勅部覈覆施行謹奏奉硃批吏部議奏欽此○○花翎二頂戴安徽按察使奴才趙爾巽跪奏爲恭報奴才到皖接授臬篆日期叩謝天恩仰祈聖鑒事竊奴才於光緒二十一年三月二十五日欽奉恩命補授安徽按察使於八月二十五日入覲天顔仰蒙召見二次荷聖訓之周詳實欽感於無旣陛辭後旋卽出都於十一月初一日行抵安徽省城奉撫臣福潤檄飭赴任初三日准署按察使安廬滁和道丁峻將印信文卷移交前來奴才當卽恭設香案望闕叩頭祗領任事伏念奴才漢軍世僕知識庸愚前蒙簡任黔中涓埃未報兹復仰承寵命悚惕彌深查安徽乃水路要衝臬司爲刑名總匯加以修攘事鉅懼非愚昧能勝惟有凛遵聖訓整飭吏治勤理詞訟愼重刑名矢愼勤隨時隨事禀承督撫臣認眞辦理以期仰答高厚鴻慈於萬一所有奴才到任日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○降二級留任又降二級留任山東巡撫臣李秉衡跪奏爲豫籌光緒二十二年黄河防汛經費懇恩俯准照數撥用以資修防恭摺仰祈聖鑒事竊查東省黄河袤延千有餘里三汛盛漲奇險環生旣無專管廳汛祗有派員弁雇募勇夫節節駐守用人稍多需欵因之亦鉅加以河身淺窄水行地上全恃隄埝　以爲之防埽叚愈密則工料愈繁臣自上年蒞任以來督率各總辦道員力戒虚糜講求辦法裁减人數節省薪工惟於正雜料物當用之需斷不能省復於險要各處添購磚石抛護隄根以免屢鑵屢蟄本年三汛期内上下游險工林立隨時修防搶護所請原續撥銀六十五萬兩勉强敷用卽今春堵合高家紙坊漫口經費亦在其内並專另案請撥臣於二員開報各欵逐一稽核不准絲毫浮冒各該員尙能仰體時艱實事求是兹查上中下三游兩岸埽壩迭經大汛淘刷半多蟄陷所儲料物早已告罄無存來歲春廂事宜必須提前籌辦採運磚石稭料皆爲防風汛所必需乘此冬令價值稍平及早分叚購備庶免臨時束手現在督同河防局道通盤籌畫光緒二十二年所需防風經費擬請照案請撥銀六十萬兩由司道各庫撥銀五十萬兩並將藩運兩庫應解籌備餉需銀各五萬兩存留備用臣請撥一分正欵期盡一分實心仍當嚴飭在工各員破除情面覈實動支不敢任其稍涉糜費合無仰懇天恩俯准照數撥用以資修防出自鴻慈所有豫籌來年黄河防風經費緣由理合恭摺具陳伏乞皇上聖鑒訓示謹奏奉硃批著照所請該部知道欽此○○譚鍾麟片再廣東藩司篆務現委臬司張人駿署理所遺臬司篆務委督糧道魁元接署遞遺督糧道篆查有候補道閣希范堪以委署除分檄飭遵外謹附片具陳伏乞聖鑒謹奏奉硃批吏部知道欽此○○福潤片再新授按察使趙爾巽現已到皖應卽飭赴新任視事署按察使丁峻仍飭回安廬滁和道本任以期各專責成兹據該道丁峻以俸滿卓異併案備具親供禀請給客赴部引見前來　檄飭遵照並給吏部科　　領齎送投遞外謹會同署兩江總督臣張之洞附片具奏伏乞聖鑒謹奏奉硃批吏部知道欽此 
 
