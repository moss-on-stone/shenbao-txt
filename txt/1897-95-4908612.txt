# 1934 - 95 - 4908612

 

Page 1

 
 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰貭疑錄曰醫家心法曰易氏醫家曰芷園　草存案曰敖氏傷寒金鏡錄曰痎瘧論疏曰逹生編曰扁　心書曰本原崇原曰侶山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊茲本局承博文書局之　排印成編賜購者請臨上海博文書局揚州點石裕記選取可也計書八册每部價洋一元六角 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂　補　集六十卷其中條析病狀援据方　臚列治法斧藻羣言足稱黃岐之功臣靑囊之盛業誠醫學入門之階梯刊印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[因報紀示禁軍火事推論中國各省宜重軍實]  
　　本月初六日本報所紀示禁軍火一則係錄登粤東海防兼善後總局會同藩臬兩司示諭一通大旨因外洋呂宋海島逆賊滋閙恐中國匪徒或有販運軍火出口接濟鄰邦賊匪者故於上年十一月由日斯巴尼亞國瑟署大臣照會總理衙門轉咨粤督札飭該司局等示禁火藥大小彈子砲位鳥槍並一切軍器等類不准販運出口又札雷瓊道惠潮嘉道廉州府一體出示嚴禁並劄各海關稅務司嚴密查拿按律懲辦云云執筆人閱此不禁慨然曰中國軍實之宜重也豈特粤東一省而已哉抑豈特販運出口而已哉嘗攷中國軍籍據魏源氏聖武記所載京師之兵合滿洲蒙古漢軍緑營四項共十萬有奇各省滿蒙漢駐防兵共十萬七千七百有六十各省緑營兵共六十六萬一千六百五十有六統計共八十六萬九千餘名每歲餉銀一千七百餘萬兩緑營馬兵月餉銀二兩步兵一兩五錢守兵一兩皆月支米三斗以視歐西各國兵月給洋銀數元或十數元相去甚遠故兵雖衆而難收實效去歲曾奉特旨裁减各省兵額約計十去其四故分汛弁兵本在裁撤數内當事者優柔瞻顧或僅减而不裁此其弊昨已論之詳矣至於各標營兵向有空額定例提督名糧八十分總兵六十分副將三十分叅將二十分遊擊十五分都司十分守備八分千總六分把總四分近世虚糧之數或逾定例去歲裁减何乃未議及此旣减兵額而又懸虚過半且提鎭以下無不役使官兵者國家禁令視若弁髦惟練軍較爲核實然亦間有虚宕聞校閱期近急招市人充伍甚或以練軍兼冒緑營之餉設令閱兵者令緑營練軍並列分演則其弊立見此中國軍實之宜覈者首在兵數也海禁旣開首重海戰以數十年之經營千百萬之鉅費練成海軍付之一擲近雖有重興之議不知光復舊物果在何時各省現存小輪爲船廠之餼羊海軍之碩果宜如何愼重差遣乃閱大憲轅門鈔所載不曰管帶某小火輪某某送某大人至某處卽曰至某處接某大人或曰接某署憲眷或曰至某處公幹其所謂公幹者則不可名言莫可究詰矣平時疲於奔命臨時早已窳敗此中國軍實之宜覈者次在兵輪也軍務以火器爲先火器以藥彈爲重津奉寍滬鄂閩粤等省廠局所製前旣遵奉諭旨應令設局空矌寥廓之區以防意外至於各營操演所需均有限制無如勤於操演之軍殊不多得大都逍遙河上演武塲中草深没踩終歲不聞隆隆之聲惟於本省及隣省上憲過境時一送一迎必有各營健兒排立河干鳴槍致敬如雷如霆震動山岳沿爲故事習爲固然一若國家設兵專爲逹官壯聲威也者甚至紳富商人嫁女娶婦舉喪出殯亦有營弁率兵一二哨肩槍逐隊趨走其間雖不麋費火藥亦爲褻瀆軍容應請自今以後惟欽使過境准令營弁兵丁站隊迎送鳴槍一排以外悉行禁止至於不肖弁兵或有私竊藥彈售諸匪徒及有典守之責者或竟監守自盜出口濟匪如粤東官示所云積久中空或慮事敗則且付之一炬貽害生靈數十年來各省火藥局失愼之事未必不由於此此中國軍實之宜覈者又次在於軍火也總之兵者危事平時不可不備而特不可輕視之輕視則兵氣不摥視同狎玩而欲其收一得之功也難矣故因粤中官憲示禁軍火之事而推廣論之以爲整軍經武者告 
[匪首已獲]  
　　沙市訪事人來函云夔州匪首唐皋嘯聚災民盤踞王家坪洞中各情形已紀前報兹復得友人傅來捷音據言壽字營與鄉團圍住洞口水洩不通者數日匪首智力俱窮自行乞降鄉團與營勇將頭自唐皋兄弟四人尚有鄔姓者皆以小轎擡之而行餘匪三十餘人一併押解入城卽將各街栅子盡行鎖閉在府署審訊半日供詞秘密外人均不得聞府尊劉幼丹太守已電禀上憲或就地正法或押解赴省俱未可知俟川督來電再定又言壽字營到夔之時府尊以前任奉節縣張大令之鶴深得民心卽委往前敵襄辦諸事大令於洞口遍貼勸諭凡有保者業已保去多人鄉團以搶刦受害銜恨甚深搜洞探穴殺斃無算唐皋歸降之後大令卽深入洞中將所藏器械旗幟一切用火焚燒復令營勇入洞搜括凈盡然後封洞安民是日押來男婦十餘人唐皋之父并皋之幼弟髮妻與　日搶入之婦皆在其中俟訊明後再行酌辦 
[大閱餘聞]  
　　揚州訪事友人云江蘇巡撫趙大中丞按臨揚州校閱營伍等情已紀前報中丞此次出轅輕車簡從火食一切皆係自備隨員祗錢杜兩觀察巡捕則文武各一其餘戈什哈等共計廿餘人前日在校塲蒐軍各官恭請退帳午宴中丞略坐仍回舟次用膳所備筵席皆未下箸似此持躬儉樸體恤下僚實爲從來所罕覯而賞罰極明凡武弁步箭全紅者註册後又另予存記犒賞所需之袍褂銀牌等項亦係自行隨帶當憲舟開行時傳聞楊文橋便益門等處有鳬水喊寃者均經隨時發交地方官訊辦及至灣頭又有鳬水喊控一起中丞命隨行之善泅者援至鷁首將呈詞披閱至如何發落則未知悉 
[南旋消息]  
　　揚州訪事人云蘇撫趙中丞奉命校閱營伍預發傅單閱畢揚州卽臨袁浦以次至徐州云云兹聞　塲消息謂中丞抵浦後不赴徐州已預傳電音令將徐州各營調浦閱看閱畢卽南旋吳淞然未知確否 
[培植士林]  
　　松江訪事人來函云融齋書院開課甄别當奉陳蓉曙太尊評定甲乙發案懸示所有錄取超特等及自願住院諸生太尊復定於本月十二日一併招入府署另行面試名曰加課培植士林可謂有加無已矣兹將與試諸君登之於報俾有志之士早日來臨勿負賢太守栽培之至意也計超特二十一名于　沈希椿胡常悳張錫謹阮惟和錢同壽鄔堯春許毓麟張士希沈宗祉范䍐沈致實朱祥黻鄭權杜葆璠劉汝錫沈和敬濮煥章趙履福唐庚颺朱念椿住院二十名沈惟翰祝椿年宋樹基蔣軾張葆元顧保圻席裕琨朱德淵龔銘德顧錫建于述祖徐世傑徐應聘高 
 
 

Page 2

 
 
堪李　翰倪廷棟胡紹曾周以南胡葆元龔銘鳳 
[融齋精舍三月望課題]  
　　經學易非道陰陽之書辯古文尙書有分疏其出處而决爲僞者果信然與詩序取證左得失攷僞者果信然與詩序取證左傳得失攷 
舞斯愠解史學周失計在東遷諭史記天宫書占騐有當否廉藺優劣論金人許畫淮以和請言其故性學管子弟子職一篇卽子夏教門人之法是否逐末忘本觀未發之中解格物致知說文章性道分合論算學漢劉徽率圓徑五十圓周百五十七視今用密率其周失之弱北齊祖冲之率徑七周二十二視今用密率其周失之强强弱俱在三位下又有徑百十三周三百五十五之率或云亦祖冲之所創蓋卽九因祖率加徽率所得此率視今用密率可得七位合密試各證强弱之數句弦較與弦和較比若半弦和較與股弦較比準測圓海鏡圖所通高平大小差五式參互觀之皆寓此比例之理試詳言之限廿五日交卷 
[皋橋晴旭]  
　　蘇州訪事人來書云省垣設局鼓鑄銅錢已紀前報上月三十日又經葉大令光祖由滬運到靑銅五百擔解至寳蘇局從此源源接濟可無短缺之虞矣○蘇海防同知王司馬用龢現經上憲委辦海運差卽日禀辭北上所遺之缺藩憲聶方伯牌已於上月二十九日示以補用同知陳司馬德濬署理○蘇垣雨水過多麥秋有碍地方官憲在太陽宮設壇求晴並禁止民間屠宰前月下旬數日雨師仍未返斾幸本月初一日晴光大展又因初三日爲淸明令節民間均須祭祀祖先官憲體恤民情爰卽傳令輟禁想彼老饕食指爲之大動矣○胥門内西善長巷春和慶雲萬盛三家係著名客棧各蓄名花數枝暗藏春色見客囊中豐盛者卽引入烟花陣内攝魄勾魂務使裘敝金盡而後已去年春和棧主某甲由西鄉黎里鎭購一良家女年僅十三便習弦索兼供伺應此女性極滯鈍是以常受甲夫婦凌虐痛哭之聲逹於户外倘隣人聞而不忍爲之勸解則非但不從反加倍痛毆因此旁人不敢過問矣上月二十四日甲房中失去小洋數角疑爲此女所竊痛加鞭責更以烟簽燒紅週身亂剌女受刑不過隨口誣稱小洋銀寄在隔壁同鄉人某乙處甲婦卽偕女至乙處向索乙茫無頭緖不知所對女長跪乙前實告其故嗚咽乞憐乙未及開言甲婦怒不可遏急挾此女而回想又不免一塲痛毆嘻龜鴇如此橫行尙有天日耶○察院巷口賽錦閣茶館對户費姓烟館開設以來已有數載鳩形鵠面者流踵接肩摩門常如市生涯之盛不問可知爾來費因另作經營將烟館租與渾名金箔阿七者開設人雖異而生意如故也比鄰某書坊忽於二月初九夜忽有梁上君子施其胠篋妙手書坊主某甲從睡夢中驚醒聞樓下有聲息急喚學徒某乙起身查看乙執燭下樓睡眼朦朧約略審視一周卽大聲覆甲曰毫無所見想係鼠予打架耳甲曰試視櫃内洋銀在否乙如言啓櫃檢視之答曰洋銀五十八元甲曰不差於是師徒皆安心熟寐以爲高枕無憂矣不料賊並未出門聞師徒言不啻爲迷津之指伺甲睡熟卽將櫃内洋銀箱中衣服竊取一空洞啓大門而去翌　甲披衣下樓始知被宵小所　審視來蹤則於書廚下之壁上挖一大穴而壁左卽係烟館内屋也因向烟館理論金箔阿七初願認償洋蚨三十翼請免報官甲已首肯矣旋有某烟客謂阿七曰汝於此事萬不可認若出洋銀卽買一賊名汝其三思之阿七曰諾於是頓悔前議甲無可如何祗得偕地甲投總巡局及總捕署報案先經總巡憲履勘謂阿七曰此事甚顯明明爾烟館中窩賊尙何辯哉遂將烟館房屋發封俄而總捕府劉司馬亦親臨勘騐飭將房屋加上封條併將阿七及夥某帶案訊究 
[滴翠亭語]  
　　蕪湖訪事人云去年蕪湖米市備極蕭條春來仍未見起色統計正月内祗到輪船三艘運去米糧四萬五千餘石二月初旬雖較暢旺出口六萬餘石然皆正月内所運剩驚蟄卽後猛雨連朝來源頓絶比及花朝開霽米船駛至則已銷塲疲滯舳艫蔽江欲求善價而不可得米價驟賤現計江北廬江三河及江南之寗國灣沚等米向稱上熟者每石價銀一兩八九錢至二兩零其次如無爲和州巢縣等貨祗一兩七八較半月前跌去二三錢乃粤客仍然掉頭不顧其爲粤垣滯銷可知向者蕪地米市廣帮外尙有潮帮數家可以獨張一幟今則潮客亦觀望不前致市上各業俱淸减十分進口各貨寥寥無幾錢莊爲各業總樞近日拆息跌至三毫一天每月祗合九厘用者尙屬稀少蕭條若此不知何日始可興復舊觀也○春來雨多晴少滕六君又數數稅駕比交驚蟄迅雷厲疾猛雨如潮臥聽小樓恍如千軍萬馬花朝之後始露晴曦小步芳郊麴塵不起卽又春陰慘淡春雨如膏且復春寒料峭如過三冬消寒圖内經鴉婢染以燕支梅花八十一朶已盡變杏花乃猶非重裘不煖郊外濃桃艷李皆被春寒勒住不肯偷嫁東風二麥　子更被浸霪生機大損彼咏小　一夜聽春雨深巷明朝賣杏花自命爲雅人深致者豈復知芧詹蔀屋中有無數農民仰天浩嘆專怪老天不弔蕪民耶○鳩兹河爲皖南宣歙諸水出没之總匯每當積雨初晴山濤猛注其勢奔騰澎湃如駿馬之下高坡南門浮橋每致被其衝斷民船斷纜走錨者更不知几幾向由廣仁局紳董朱君捐備大渡船一艘專備橋斷時渡送行人近因朱君年老急覓庖代適見袁觀察捐廉添設官渡兩號於寍淵觀徽州馬頭乃赴轅遞禀請准捐併官辦俾垂久遠觀察温諭嘉獎札令監造委員卽時加修並將新渡仿照其式同歸官局經理今而後有舉可以無廢矣○前代理蕪湖縣朱蕙卿大令郁荃需次蕪關承之榷務久蒙道憲靑目客冬甫卸縣篆回關供職適其封翁葉養坷里聞訃奔喪窀穸旣畢本擬讀禮終制乃袁觀察左右需才甫逾百日卽函促來蕪委以新關北卡大令既感知遇之恩當道亦得指臂之助焉○常關京餉向例派員由驛齎解本届關庫存有京餉三萬金袁觀察循例詳請以從九鄭寅生少尹貽源委解一俟奉到院批並兵部火票卽可當堂釘鞘克日循驛起程○泰西各國用過之信票每有人出資羅致黏諸簿上以爲美觀燕地現有舊曾於役新關之西有巴某特就江口寳塔根下稅屋一廛開設瑞祥洋行廣黏招帖專收用過之中國郵政局信票每張無論原購銀數若干概給以靑蚨三翼並蓄兼收多多益善意者其將販之外洋乎而旁觀者已詫爲異事矣 
[之江仕譜]  
　　管帶浙江楚軍寅字新後旗營胡都戎惟貴現奉調帶楚軍左營由防交卸來省禀到所有新後旗管帶另委陳參戎桂林接帶○撫標左營雲騎尉汪煥唐現已期滿禀請給咨赴部引見撫憲於初二日委杭恊蔡副戎考騐並令於是日辰刻備帶馬步射赴撫轅箭道候考○正任寗紹台道吳福茨觀察於上月二十八日交卸臬篆後上院禀知卸任擇於二十九日由江干上馬頭登舟回甬次日淸晨排道出轅先至撫者禀辭卽行出城府縣及印委各員均恭送如禮○嚴東關及威坪等處各厘卡聞有商人肇事等情現由牙厘局憲委候補同知莊司馬淦前往查勘矣○艮山門外保甲分巡候補府經歴翁叅軍光奎現届瓜代之期由前署臬憲委補用按經歴孫叅軍曁川接辦已於本月初一日到差○辦理餘杭東關釐周陸大令爾昭前奉藩憲札委暫行代理餘杭縣事陸大令本擬於上月二十八日接篆後因有要公晉省故接印之期尙須另擇也○浙省藩庫籌解第三批地丁餉項於上月二十六日由庫撥提釘鞘委候補通判鄭别駕廷驤管解○候補守備沈守戎平和現奉撫憲札委管帶護軍正旗已於上月二十四日到營 
[照錄招商局各船估見時値價目]  
　　本局歴年結帪所得餘利必以大半折輕船棧成本然後作爲盈餘歸入公積是以輪船成本愈折愈輕蓋爲固結根本起見原不能作時値觀也惟年復一年輪船之成本勢必更小則自保船險亦隨之而减然各船常年往來江海設有意外之虞外人僅知某船成本若干不知時値實應若干爰於今年起每逢正月結帳之時倩英領事署騐船官派人將本局各船秉公估見某船時價實値若干附列於年結及帳略之後俾咸知本局輪船照本年時價實値之數而自保船險卽以估見之價承保惟結帳成本則仍照歴年折輕之數核結也計開光緖二十三年正月二十八日卽西歴一千八百九十七年三月一號英領事署騐船官派嘉及羅貝士估見各船實値之價洋有文單存據○永淸輪船規銀二萬七千兩豐順六萬六千三百兩江寛六萬七千兩江永六萬七千兩海晏七萬七千九百兩海琛三萬六千一百 
 
 

Page 3

 
 
兩海定三萬九千四百兩江天七萬八千三百兩江孚八萬八千兩江通二萬三千兩致遠五萬七千五百兩圖南八萬三千六百兩普濟三萬六千三百兩江裕十萬七千四百兩富順九萬九千二百兩廣利十一萬一千兩美富六萬六千五百兩廣濟三萬四千二百兩新裕十四萬二千一百兩固陵一萬三千六百兩新豐十七萬一千兩新濟十七萬一千兩快利十二萬三千五百兩共計各船估本規銀一百七十八萬六千九百兩○漢口躉船二號規銀三萬六千三百兩九江一萬四千一百兩安慶一萬一千七百兩蕪湖一萬五千五百兩南京七千一百兩鎭江一萬一千八百兩温州五千四百兩厦門一萬五千兩汕頭五千一百兩共計躉船估本規銀十二萬二千兩○上海小輪二號規銀七千二百二十兩天津二千七百兩福州二千二百六十兩廣東七百二十兩煙臺鐵駁二號六百五十兩共計小輪駁船估本規銀一萬三千五百五十兩統共各船估本規銀一百九十二萬二千四百五十兩 
[星軺啓節]  
　　專使英國慶賀大臣張樵野星使由京蒞滬駐節美界天后宮側行轅各節已詳前報昨日下午一點鐘前出使日本大臣李伯行觀察因公命駕赴轅晉謁當由星使迎入花廳茗談片刻始興辭而出並聞星使已定今日附搭皇后公司輪船出洋故本埠辦差人等預備啓節殊爲忙碌也 
[備迓板輿]  
　　江蘇布政使司聶仲芳方伯之太夫人由湖南原籍附輪來滬將次抵埠上海縣黃大令特派辦差家丁至碼頭伺候法讞員鄭大令飭會捕局線勇協同包探預備官舫二艘停泊碼頭以便届時乘坐 
[西士測量]  
　　徐家匯教堂内有精通天文之法國教士蔡君尙質謂測量輿地全憑上準天文卽如上海地方究屬何度何線未確定况在他處爰於月之初五日帶同司事沈君文采張君醴泉並僕人數輩備齊察看天文各種機器雇舟前赴松屬各縣測騐一週再行由近及遠乘輪至長江一帶徧測再當溯江而上以抵川中然後回申按西人天算之學日益求精如蔡君者亦應運而興者歟 
[抒誠頌德]  
　　本城南門外徽州會館去歲失去所寄棺木之銅環若干當經報竊後由總巡鍾壽百明府飭役將該竊獲住追贓懲辦會館董事感念明府勤於辦公故於昨日特備紅傘一頂匾額一方及德政牌四對用彩亭一座殿以淸音一班恭送至總巡局請明府收納明府謙讓再三然後受之旋延各董少坐欵以茶點坐談良久各董始興辭而出 
[案犯解省]  
　　前有張茂康毆死趙金生一案經上海縣黃愛棠大令詣騐訊供收押在案昨日大令飭將該兇手命仵驗明面貎派差解赴省垣 
[上海縣署瑣案]  
　　十六鋪巡防局送馬晉山冒收花價一案經蔣刺史屢次訊供前晚升堂覆訊先據沈仁春供稱在榮維恒所開之廣大花行爲夥去年馬晉山裝來棉花十包由周家祥秤過付洋一百十元越日忽有張國香來行追價當將馬晉山獲送巡局轉送案下訊押至今求追原價張國香供稱股開泰和祥花行所有棉花十包係小的雇馬晉山船裝來不料被伊將價收去求究周家祥供稱洋是馬晉山收去馬晉山供稱並未收過洋銀求察刺史得供以周家祥付洋與馬亦有不是斷令出洋八十元馬晉山姑念前經懲責免予深究張國香托人不善亦有不是俟周家祥將洋繳案給領各具遵斷切結了案○鄧梅仙控朱培初欠銀一案前晚亦由蔣刺史提訊據鄧梅仙供稱監生年七十三歲江西人現在某處當文案住居小海山房朱琴生是朱培初之胞弟培初在益湯弄開設寳泰隆店監生前有帶來金葉子八百兩先後交朱共合銀一萬八千餘兩向索不繳據朱云曽有銀存在綸章號一時難以收得後又偕監生至廣東佯稱赴鄉令監生等候豈知一去不來至二十年分始得遇見向索前項伊說將恒和當盤出後歸償屢次延宕控請追究質之朱琴生供稱年三十歲廣東人朱培初是胞兄父親曾在怡和行管棧現在培初因事至揚州監生與鄧梅仙向不相識並未欠伊銀兩刺史得供判令朱琴生於半月内將兄培初交案覆訊○張廷芳控蘇秉鈞借洋不還一案由前帮審委員曹荃生明府訊明著蘇將租摺交還詎蘇抗違憲諭不交前晚由蔣刺史提案訊問張廷芳供蘇秉鈞違諭不交租洋八元叩求追究蘇秉鈞供稱現將摺子交案其銀因無處籌借求恩刺史卽將租摺給張具領飭差傳諭房客以後不得拖欠具結了事○唐逹夫控徐寳之私取衣箱一案前由曹明府訊供收押着徐寳之交還前晚由蔣刺史覆訊據徐寳之供稱家無人口又無親戚叩求開恩刺史飭發改過所收押○本邑西南鄉人王長發被陳百香等毆傷身死一案前經黃大令蔣刺史屢次訊問未成信讞前晚又由刺史覆訊據陳綱卽陳翰州供稱去年七月十八日文生因事在王董家聞說姪兒百香被丁桂和等挾仇綑绑至因何而起文生不知其細今奉傳訊到案候質刺史得供飭將陳發學看管再候覆訊核奪 
[上海巡局紀事]  
　　有項某者前晚二鼓後在董家渡碼頭外馬路德華樓麫館門首跕立適該店主自北市回來撞見詢問在此何事　言語支吾遂扭至二十三七鋪巡防局中請究邵子怡二尹升座審訊項供讀書爲業不敢犯竊二尹問以深夜何故立在他人門首項不能答二尹大怒謂本應重辦姑念年輕判掌頰一百下驅逐出境○前日有乞丐小揚州等至小南門外宋小狗所開之小木作内硬取木料數根宋卽至巡防局中控請究辦姚殿卿二尹立飭丐頭將小揚州解案重責五百板並諭以後倘再犯事卽由丐頭解案重辦遂飭丐頭賞還宋姓木料洋二元了案 
[英界公堂瑣案]  
　　包探何瑞福禀稱日前威利洋行失去鐵洋箱一只報捕後經小的往查在帳房外花園内尋見檢視所藏之洋二百餘元及鈔票貨單等件均未缺少惟少羽綢一匹因又至各處查看在看門之顧蘭琴陸黃扣兩人房間内搜出鐵絲一小圈洋信封兩包皮酒一瓶惟鐵箱諒非伊等所竊因特送案請究威利洋人投案申訴前情請爲追究顧蘭琴陸黃扣同供通州人在烕利洋行管門所有鐵絲信封都因受潮損壞無用經買辦抛棄後拾取洋酒實不知何人放在房間内鐵箱羽綢亦不知曉别駕據情商之薩副領事著將二人交捕房帶回傳同買辦於下禮拜一復訊○包探秦少卿禀稱昨有王生記章小道二人不知在何處飲酒過醉闖至集賢閣酒店尋釁致將酒杯等物打毁拘案請究集賢閣夥某甲投案供稱被毁物件約値洋一元求斷賠償質之王章二人同供爲鞋匠實是酒醉所致求恩别駕得供姑念酒後從寛判令各押一天○包探顧阿六禀稱積賊董阿榮曾經犯案今又行竊王阿二胡阿寳金惠生胡正榮等各家衣飾等物經小的緝獲人贓送案請究王阿二等四失主投案供稱先後被竊衣飾今旣緝獲均求給領質之董阿榮供本地人實因失業無聊無奈行竊求爲寛宥别駕訊得董阿榮疉次過犯判責一百板管押六個月○包探秦少卿禀稱茂生洋行在浦東新設機器紡織公司有工人時藻榮林福福與沈阿桂及婦人沈王氏等打架致毁門憲由該處巡防局獲住由地保送到捕房至其如何起釁容再查明茂生洋東投案申訴前情時林同供不敢滋閙沈阿桂沈王氏夫婦未與時等在紡織公司爭閙求鑒别駕得供著將沈王氏暫交官媒時藻榮等三人　交捕房帶回候飭查明於下禮拜一復訊○包探石金榮禀稱昨有婦人張王氏在許阿文所開之小烟館内開燈過癮有違租界章程因特拘送請究許阿文供不敢容留婦人吸烟質之張王氏供實是尋人並非吸烟别駕判罰許阿文洋五元張王氏管押五天○包探張阿五禀　積竊金榮西曾因犯案遞解今又連次行竊邵淸建等六家衣服什物爲數不少經小的拘獲起到原贓送究邵淸建等各失主投案請領失贓質之金榮西供浙江某縣人實因失業流落滬江無奈行竊叩求恩典别駕判責一百板管押六個有後遞回原籍○水巡捕禀稱昨有成　木行將巨木數根放在蘇州河畔曾經　照搬開已有數日仍未遷讓且查成泰 
 
 

Page 4

 
 
已經違犯多次今特送案請判成泰木行夥　慶堂供巨木兩根本來卽欲搬開實因已有人買去不日卽須送往故暫放河畔以免周折别駕以　成泰違章多次判罰洋二十元以儆 
[法捕房發落案]  
　　昨日禮拜五鄭大令蒞八仙橋捕房發落各案命提冐名騙取棉被當洋二元五角之徐金生着照原斷笞責一百板押候交保贖還原物○新長發客棧主姚鳳祥控車寓主孔紀生曹阿三等竊被行兇被傷等情昨經鄭大令訊供着照原斷將孔紀生曹阿三王根各責三百板還押训具改過切結覔保釋放○王朱氏控俞阿生竊取衣服洋鏡等物經鄭大令訊供押候嚴比昨日命提到案俞矢口不承大令著從重笞責一百板仍供在地上姶來有挑水夫目見大令著還押再比○偷兒王金寳竊取松茂火腿二隻當塲拿獲經鄭大令訊供判責一百板昨日命提到案騐視以腿有瘡痕從寛免責開釋飭令離滬不准逗留○偷兒王玉順在十六鋪犯案爲汛捕拘獲以租界有贓連窩贓之寓主鄭順寳寓夥姚阿大一併送至捕房經鄭大令訊供判責二百板鄭姚具改過切結覓保開釋昨日十六鋪汛捕持北局委員祝二尹名片請將該竊帶回研訊大令著持信前來准其帶去○馬寳興偕程福奎冐領發堂烟妓程愛林經大令訊供判將馬責四百板程責手心一百下昨日命提到案因念初犯改責二百板還押具改過結程福奎年幼無知從寛斥釋○浦東人周顧卿挈同其女蘭英來滬至小東門失散爲花烟間鴇婦陳楊氏留宿一宵翌日送至捕房解經鄭大令訊供飭發普育堂留養待領前日周投公堂具領大令恐有不實飭傅陳楊氏到案質証昨日周偕陳楊氏投案大令再三研詰以該鴇前後供詞不合喝令掌頰陳楊氏叩求寛免周顧卿供家住浦東以度日不週將女寄名於南市十六鋪協興昌烟館主婦阿昭大令飭傳該烟館主到案著覓本租界保人准予領回 
[美界捕房紀事]  
　　某絲廠女工金秦氏家居美界東唐家弄第九十號屋内昨有姊妹行陸阿金偶往探訪氏適因事外出詎陸四顧無人頓萌歹念潛取氏之珠兠等件而逃爲石包探查知將陸拘入捕房押候　贓送英公堂懲辦○斐倫路轉角處起建橋梁已紀前報連日由工部局管路西人督工赶造月斧雲斤經營甚力詎人多嘈雜有小竊謝阿四混入某中竊得洋木等件正欲携贓逃逸週爲二百四十九號華　所見當卽拘入捕房奉飭管押候究○浙江寗波府屬某邑人曹阿𧴨倪阿江向在某輪船充當水手之役日昨相約至西華德路某茶肆啜茗嗣忽一言不合遽啓爭端舌劍唇鎗各不相下茶博士解勸不依立鳴巡街捕拘入捕房捕頭詢得各有不合略加申斥卽行釋放○百老匯路某洋貨店係印度人某甲所開昨與某老虎灶主施阿祥算帳不符始則口角繼則扭毆擾擾紛紛喧聞遠近旋經七十三號印捕到來當將兩造拘入捕房捕頭以爲數無多斥不准理○偷兒王阿大前晚掩入裹虹口某姓家竊得松板一捆途經中虹橋堍爲八十號印捕撞見人贓並獲立卽扭送捕房捕頭見其鳩形鵠面狀甚可憐遂飭管押一宵從寛斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬壖零拾]  
　　本邑人張阿二游手好閒素不務正向與虹口南潯路某花烟間鴇婦姘識旣食其肉復寢其皮一身供給惟婦是賴詎婦雞皮年紀性比孤淫後與小工某甲有染棄舊憐新前度劉郎已如陌路矣張覩此情狀不覺撚酸昨日潛服阿芙蓉膏一盞奔躺婦牀以圖自盡幸經旁人覺察立卽舁送同仁醫院求救得慶更生噫是眞視性命如鴻毛者矣○法大馬路天成綢莊前晚被妙手空空兒入内竊去綢縐各物爲數甚鉅當卽報知捕房俟查明存貨開單呈請究追然鴻飛冥未識能入弋人之手否 
[英廨晚堂案]  
　　張爾誠前投英公廨控稱被陳春生之子根心卽渭蘭借銀不還向索避匿求提其父究交等情屠别駕准卽簽差將陳提案於前日晚堂訊間張投案訴稱江寗上元縣人現在滬報館司筆墨事上年有相識之陳根心向生借銀三百兩迭次追取避匿不見陳已娶有妻室乃父必知其匿跡何處求恩究交否則飭令其父代還以免欵懸無著别駕問可有憑據否答有陳根心親書借銀名片業已呈案求鑒問官披閱畢質之陳供監生係南京人携室來滬營生生有三子根心是次子因不務正業在外游湯恐其生事曾於光緖十九年十月間以劣子難以教訓驅逐出外等情分赴上海縣及憲署遞詞奉批備案與張爾誠素不謀面劣子是否借銀不得而知前奉批飭諭監生理楚實難遵辦别駕謂爾子根心欠張銀兩有借銀名紙爲憑不能以曾經備案諉爲不涉倘案關人命亦能藉口備案不將爾子交出耶兹本分府令爾出外向張料理豈能置諸不問陳堅稱不涉難以遵繼料理别駕判令陳春生出外速爲理楚延于未便○王俊夫卽榮慶吞没張玉珊之店股向之理論反以滋鬧店業等情嗚由一百三十三號巡街捕將張拘送到廨亦經屠别駕集訊先據王供稱江寗府上元縣人胞兄綏之在治下畫錦里開設仁興絲線店已歴多年前年胞兄病殁遺有寡嫂現在店業由嫂執管小的居住店中不料有張玉珊來店滋鬧先經理斥而去旋又遣本患痴癲之伊妻胡氏携抱乳孩坐店索詐不得已嗚捕送究别駕謂與張有紏葛否答稱不知官謂爾旣不知來案何爲王叩首無詞質之張供稱鎭江府丹陽縣人向業絲線光緖二年間與王俊夫胞兄綏之合股開設仁興絲線店生意頗盛雖無合同憑據由綏之每節津貼小的洋二十餘元小的携妻胡氏在城内領一學徒支開絲線作食指漸多入不敷出前年綏之病殁後伊弟王俊夫昧良唆嫂將貼欵不付小的不甘曾訴知同業理論詎王俊夫一味不睬反誣小的滋閙他店業兹有節略呈電乞恩公斷别駕披閱畢謂爾無憑據如何索錢尤不應帶領妻子至店滋擾本應薄懲姑念爾生意人格外體卹判令王俊夫給洋廿元嗣後不得再向擾累王稱容小的回店與寡嫂商量禀復别駕大怒揮令逐出俄又供稱情願遵繳别駕遂判飭張具領洋後不得再擾違甘究辦切結王亦具遵斷結一併斥釋○二百四十九號捕送在路爭閙之男婦包阿才王胡氏女孩招弟等到廨亦經屠别駕審訊包呈上賣契供稱寍波府屬鄞縣人在治下開設老虎灶因妻無育出洋四元價買王胡氏之週歲女孩名招弟爲螟蛉女甫及旬日該氏忽將女孩私行抱回欲加價洋三十四元因與爭論經捕拘案求恩斷領質之王胡氏供寍波人因夫劉石良卽王石良患病不得已將女價賣現因女孩無乳恐其餓斃回思不忍將其抱回然洋已用去務求開恩别駕訊得該氏貧苦情眞骨肉不忍分離判將賣契塗銷飭王胡氏具女孩長大後須認包阿才爲寄父不得别行售賣切結并飭包具身價免追結一併開釋 
[金陵官報]  
　　三月初三日内閣中書王恕到安徽來進京總兵朱德明禀知知府朱上泮病故江寗布理問劉思德禀知解養亷銀巡檢劉世邦銷實應冬防差常平輪船王國富辭赴丹徒接貢駐蕪米釐局候補道方碩輔到見卽辭○初四日糧道吳辭赴安徽總理兩江營務處水師學堂前淮揚道桂保民兵船楊永年金陵總台官縣丞馮國士禀知撫憲初一日閱鍾山墓府山西砲臺管帶李子雲均見又正書院山長張謇到由通州來潥陽營都司郭鍾秀辭典史吳繼榮銷六合冬防差 
[上海六馬路仁濟善堂籌賑公所施子英經收山東順直湖北川東賑捐二月初一至初十日弟十二次淸單]  
　　初一日川帮厚記棧戚明軒王念東兩仁翁經墓利濟堂善士規銀一百兩又王相記五十兩義茂和三十兩李德裕堂二十兩德生義恆裕公德興祥聚義魁泰記五善士各助洋四十元裕和恆裕和源裕生祥聚興仁德義元德興元德義和仁壽昌同生合祥記公記十一户各洋三十元無名氏洋廿四元同順慶翁信興天元昌全信生同德和同慶豐正興祥福源慶太順益忠順仁三義和胡文軒無名氏裕成祥日新德長發祥豐裕大昌義發茂盛福德成永拱記廿一户各洋二十元永發森義昌隆翕和昌義生遵同興德仁義祥裕和昌天順益寳森公宏盛隆永盛長黃孝忠高霖泉昌記無名氏無名氏無名氏無名氏無名氏淸渭氏孫治平廿一户各洋十元光裕全洋六元鄭錫安張席如周郅隆王品華恊和通永盛昌福盛成七户各洋五元源豐申洋一元汪國桂洋五元王蒓記洋一元○初三生王藹士爲歸找亡友程叙順會欵移賑求資冥福洋八元無名氏祈子化逆保順洋五元不明人繳洋一元○初四日無名氏由恆孚銀樓募來洋十二元雲隱子爲女種痘保平安洋十元無名氏一元北海漁洋六角恆孚銀樓桶内零户錢作洋一角銅洋四元○初五日查煥春筵資洋二十元隱名氏求合店順遂洋一元得水氏洋五角○初六日無力子袁姓罰欵馮震揚各十元趙琇甫二元蔡慶豐銅洋四元○初七日李德裕堂規銀三十兩不書名洋五十元盡心子洋廿五元成都老德記春森發各十元興隆號全興泰各四元王靜山五元經　齋朱玉實各二元何佑之萬發隆張子丹各一元○初二日蜀東幸生人洋九十七元銅洋三元不留名洋五十元楊鏡塘洋二十元協同慶票號交來求是堂洋十七元雅桐仙史洋十元佛山龍洋二元○初九日嘉定錢禮耕堂代黃姓求父病全愈洋一元又　　洋二元○　　　　　洋　　　悟子洋一百元樂書竹記洋廿元花　公所銅洋三元 
 
 
 

Page 10

 
 
   
 
