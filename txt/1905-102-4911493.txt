# 1905 - 102 - 4911493

 

Page 1

 
 
[廷寄恭錄]  
　　二月十三日奉上諭户部奏請飭令各省籌解練兵經費不得稍有拖欠等語練兵爲根本至計餉項尤練兵要需乃各省認籌練兵經費未能如數如期解到以致部庫籌墊兼顧爲艱著各省將軍督撫按照認解數目每月先期籌解毋稍延宕並著户部查照京餉甘餉成案分别勸懲隨時奏明辦理原片著鈔給閱看將此通諭知之欽此 
[電傳宫門抄]  
　　三月十三日召見軍機葛寶華 
[日任海戰之預言]  
　　危乎壯哉亞洲大陸之東支那黃海之中炮彈如雨旗幟蔽雲電繞雷擊霧合星羅浩淼滉瀁之舞臺慷慨淋漓之壯劇其將繼普法俄土英特及歐洲十數大戰之後出現於世界爲新聞記者多一論題爲油畫家多一藍本爲小說家戯曲家發奇思佳想爲世界之大劇場增特色異衫蓋距今七月前西歴一千九百四年九月十二號之午俄國全國最精壯之波羅的海海艦隊數十艘田歐西克魯司逹港啓椗間關阻滯越大西洋摩好　　斜掠印度洋以直入支那南海將與短小精悍之日本國决一雌雄凡日本之君若民俄國之君若民已不啻朝占蝴風夕卜金錢以望其來而忽然羽電交馳奔走相告飛龍騰蛇魚麗之陣凡海艦四十二艘已出現於香港吕宋間之中國海面於是兩戰國之君若臣若民昔日之望之者忽易爲喜忽易爲懼心突突不能自已急欲聽其戰報咄嗟此勝敗之故何與我事我中國以祖宗呵護之靈百姓前修之福幸承兩戰國許爲中立我不知我中國之君若臣若民將優優游游從壁上以觀 
 
 
 

Page 2

 
 
龍鬭乎抑有所偏倚一國勝而喜一國敗而憂乎不然彼破壞中立者切齡恨之保全中立者馨香誦之乎若一深思其究竟我國國際上之地位究何如耶吾恐吾國之君若臣若民固有未遑過問者也前事勿談波羅的海艦隊旣至中國海而後日本公使卽勸告政府謂俄國波羅的海艦隊業已東來中國南方口岸須嚴加防備勿使俄艦侵入致礙中立政府乃電飭各省督撫此其意誠可感哉夫日俄之戰日之注意者在何俄之注意者在何盡人而知之開戰在旅順迤北而東省而滿洲蓋皆中國地也以中國地而租借於俄國固與德之膠州英之威海衛法之廣州其條約相同也獨是租借與割讓異同之界限以平時與戰時爲分若依公法論卽中國與租借國開戰非中國利用租借地則租借國尚不能於租借地任意爲戰鬭之行爲况兩國相戰旣認中國爲中立萬無擾及租借地之理而今旅順大連灣爲行軍適當之帥俄人倚爲長城日人視爲第一之敵壘俄者日本敵也中國旣借便利於俄日本卽不得不視我爲後援蓋土地之租借與借軍隊借軍械借軍糈之行爲不同而其爲應援則同此極東總督奉天告示所以有中俄中致運動之言也昔普法之戰魯克孫許法兵假道卑斯麥卽宣言德兵無尊重魯克孫中立之義務以彼例此則日本無尊重中國中立之義務且可以視我爲副戰者俄人可於租借之地供其戰爭之利用日人亦將於便宜之地供其軍土之動作果爾則中國若大不幸 
　　吾見夫小兒之爭橘也其奪而未得之時惟一致其氣力氣力勝知是橘之將爲我有也其愛護之心更摯恐若或損之卽損其利益也吾又見夫樗蒲者也其負也尚思孤注之一擲其勝也則惟恐公注之或减而分其嬴羡也中國之中立亦若是而已矣先俄國電告各國謂日本破壞中國中立旣日本屢告各國俄國侵占中國中立繼又以俄艦闖入中國内港中國不能問日本公使嚴詞責之今且將戰於臺灣海日本又先事而預告之固中國之幸耶固日本顧同洲唇齒之誼而愛護周至耶抑日本知中國之中立破徒使他國干預多樹一敵而無益於事實耶吾以法理觀察之日本責中國不守中立條約如卑士麥之對魯克孫則猶認中國爲中立國也代中國爭還俄人租借地而日夜告戒中國防備俄國侵入者是未嘗以中國爲中立國而以中國爲所爭國也則海戰之結果凡爲中國人者可以知所懼矣 
[俄波羅的海艦隊現在越南日本東京來電]  
　　昨日東京來電云俄波羅的海艦隊現在越南距西貢之北四百八十里 
[日軍占據八家嘴]  
　　十二日東京電云近日公報稱滿洲興京方面日軍頗有前進之勢黑龍城大道上八家嘴於昨晚爲日軍占據俄軍繞北嶺而退軍隊甚散亂此外戰地情形别無變動 
[俄艦隊整齊敏捷]  
　　十二日香港電云英郵船公司之普那輪船於初五日由新加坡起程開至本港於初七日在途遇見俄波羅的艦隊郵船員報稱俄艦隊之各兵輪甚整齊毫無損壞共有頭等戰船七艘巡艦八艘魚雷船八艘其餘皆係改裝巡艦及裝煤船當時艦隊每點鐘駛行約十海里頗覺便易巡艦中一艘升旗傳令普那停輪略詢數語乃再升旗祝普那順風然後該巡艦駛回艦隊中 
[俄軍醫船在西貢裝載用品]  
　　十一日倫敦電云俄烏蘭爾軍醫船在西貢停泊三十六點鐘之久裝載煤九百墩及糧食藥品等件然後駛往他處 
[俄艦隊速離馬逹加斯加之緣由]  
　　十一日大阪電云奥京維也納傳來消息謂俄波羅的艦隊速離馬逹加斯加之故因奉俄政府海參威開禁後卽須駛至該口不必等候第三艦隊之急令 
[歐人評論俄艦隊]  
　　十一日大阪電云奥京維也納今日電云俄波羅的艦隊近日之驟進能令歐洲衆人之意稍爲改變以爲較前有望且有謂卽使艦隊之一部被日東鄕提督所滅而其餘之船必可抵海參威再籌新戰策然歐洲大半人之意見則慮俄艦隊久行後不免有損壞之處且俄船之武員劣於日本尚難望其戰勝也 
[俄武員以譏評獲罪]  
　　十一日倫敦電云俄海軍武員克蘭陀因曾譏評俄國海政故政府深責之現罰派在滿洲總帶内港之俄輪令贖前愆 
[摩洛哥問題之交涉]  
　　十二日倫敦電云摩洛哥問題現德法兩國之交涉其勢較前稍和緩 
[克雷脫島亂事蔓延]  
　　十二日大阪電云歐洲南境克雷脫島民人擾亂政府雖極力鎭壓然仍延全島 
[俄皇宫又查出炸彈]  
　　十二日大阪電云俄京皇官附近又查出炸彈 
[俄將變通地産法律]  
　　十一日倫敦來電云俄高加索境地新任之總督召會各等民人所選之代表人商議裁判及政治之改革並允將皇室之地産分派於民且宣告衆人以俄皇令將地産法律修改之諭 
[俄憲法黨之宗旨]  
　　十一日大阪電云自西三月三號俄皇發給上諭後俄人組成國務新黨數派内有一黨自稱爲憲法黨和從甚衆黨内人皆各境地方官及教習學生宗旨則謂柄權者須山百姓公舉 
[俄京增兵以防復亂]  
　　十二日倫敦電云俄京又將有擾亂之舉動因此該處之防軍已增添可薩克兵數隊 
[俄憂農民擾亂]  
　　十二日倫敦電云俄國農民擾亂令當道者甚爲憂慮有地産主多人及其家族遷避於莫斯科城内以上譯字林西報 
 
 

Page 3

 
 
[英皇遊厯法屬地]  
　　十二日倫敦來電云英皇於今日遊歴北非洲法屬阿爾其易地 
[美國不願與聞摩洛哥事]  
　　十二日倫敦電云德欲摩洛哥保守從前之局不許改易美國則不願與聞其事 
[俄艦隊到西貢東北鉛姆蘭港]  
　　十三日東 
京電云日政府今日接電云俄波羅的艦隊現在西貢東北二百二十英里之鉛姆蘭港按此港在越南 
[俄波羅的第四艦隊蹤跡]  
　　十二日倫敦電 
云紅海樸賽埠傳來消息謂俄波羅的海第四艦隊由海軍副提督華色拉蘇統帶計有頭等戰艦三艘裝甲巡艦一艘二等巡艦一艘將於西七月或八月經過蘇彝士河以上譯文匯報 
[法願和平了結摩洛哥問題]  
　　十一日柏林電云法外部大臣告駐法德使云法頗願德法兩國於摩洛哥之事和平議妥但未知德國之意欲請各國從中調停抑或由德法自行私立合同以了此事則一時難以預定 
[日軍防禦界線情形]  
　　十二日東京電云日本海軍大臣宣言云日海軍防禦界綫包括福州澎湖羣島周圍三里之地及琉球羣島之阿吉那華島及密那密阿希瑪島 
[德親王觀戰回國]  
　　十一日柏林電云附從滿洲日軍觀戰之德武隨員卡兒安吞親王現已事竣將離戰地回國擬在日本游歴數日然後再由東京起程回德親王深感滿洲日武員之優待並欽佩日軍在滿洲之功以上譯德文報 
[虎門等處戒嚴廣州]  
　　粤督岑雲帥日前奉到政府密諭以俄波羅的海艦隊日内將至中國海面爰飭虎門海珠等砲台及各兵艦嚴密戒備以保中立隨時將布置情形密報（家） 
[松滋亂耗更熾武昌]  
　　松滋亂耗已紀十一日本報兹悉松滋與公安縣界土匪裹脅多人盤踞某山勢更猖獗省中聞之擬卽派營前往彈壓（履） 
[紀周督詢問德員俄艦圖逃事金陵]  
　　督憲周玉帥日前接見德國兵船提督詢及青島上海均有俄國兵船停泊若波羅的海艦隊東來該二處兵船濳逃歸隊復與戰事日人必有責言現應如何籌備德提督云俄船緊要機件均已起卸斷非在船兵匠所能添配况旣無軍械以禦他船之半路擊截亦無領港以防觸礁之患俄雖新敗究係大國斷不爲此無益之事貽笑外人是可不必過慮（鼎） 
[覆奏不修京師貢院京師]  
　　修復京師貢院一事前經政務處傳知六部九卿各堂司各抒意見呈遞說帖兹聞政務處王大臣已參酌衆議具摺覆奏略謂科舉已將停辦不宜虚糜鉅欵下科鄕會試仍議借闈河南以歸簡易已奉旨准矣（望） 
[各省攤解磅虧收加京師]  
　　聞户部電致各省謂賠欵補磅已向外國全數借定訂期由京交付各省解存備付之欵准其收回或卽抵解本年賠欵各聽其便惟動撥京餉者仍須解交部庫（盈） 
[粤省以磅虧抵洋欵廣東]  
　　粤海關去年解滬磅虧共銀三十萬兩現聞善後局議將前解磅虧銀兩抵作本年三月應解俄法兩國還欵銀二十七萬兩又善後局查得三月内尚有應解佛郎欵銀三萬六千兩除將磅虧抵解銀二十七萬兩餘欵三萬兩抵解佛郎欵銀外尚欠六千兩現議尅日補作爲兩訖（家） 
[西藏添設留守决議京師]  
　　近日廷議西藏之事擬俟唐京卿改約妥協後其善後事宜定議添一將軍會同駐藏大臣改行一切俾得彼此商酌期於有濟（盈） 
[派員調查東三省北京]  
　　試用道某觀察現奉政府之命密往東三省先行調查地方各事歸時再商之趙次珊尚書酌量前往（月） 
[駐法欽使派員考察越南情形]  
　　中國駐法使臣孫星使自到法後極留心外交邇因任滿在卽特派嚴伯玉參賛前往越南考察一切因越南本係我國舊屬華民居於彼中以數萬計其工商學校一切情形未便恝然不顧且查該埠毘連閩粤商務極關緊要並屬嚴參贊先到越南親自周歴三四個月後順赴閩粤二省詳考一切然後銷差　覆以憑酌量整頓徐圖補救之策聞該參贊已擇定三月初由法都起程沿途均携有公文以便晉謁駐越法官並閩粤各督撫云（來） 
 [P督練練處調查甯蘇各營槍砲金陵> 
　　兩江總督周玉帥以甯蘇兩屬水陸各營所用槍礮未能一律因飭督練處總薛朱觀察分電各營務將所用槍砲是何名目口徑若干速率若何該價若干該槍砲購自何國抑由中國自造各營前領右干現仔若干限日速復以資查考（歸） 
[議鑄金幣述聞京師]  
　　聞皇太后日前曾飭北洋製造局鑄造金幣若干以備賞賜兹聞有某大臣擬銀行開辦後卽將户部所儲金塊酌量撥籌金瞥以期隨收隨鑄免致盜買舞弊云（盈） 
[船政電政將歸商部京師]  
　　商疗近以鐵路礦務旣經歸部綜理則船政電政亦應由商部管轄聞有將福州廠湖北鐵廠招商電報等局一體由部統轄之說（盈） 
[呈請自辦閩省鐵路京師]  
　　閩省京官呈請自辦本省鐵路一事聞福建同鄕京官署禮部右侍郎郭曾炘等聯名六十九員曾在商部具呈懇請代奏大致稱福建省民窮財乏向資各省轉輸必得開通鐵路以維生計查福建鐵路最關緊要者有三一接江西一接廣東一接浙江現在本省紳士因外人近來頗有覬觎 
 
 

Page 4

 
 
之心情願合力籌集資本興築境内各處鐵路擬請援照江西京官前奏准派前任藩司李有棻爲總辦之成案公舉鄕望最孚在籍前内閣學士降五級調用陳寶琛總辦福建全省鐵路事宜以爲南洋各島商民之望如蒙奏准將來本省鐵路所有招股勘路興工等事准令該員隨時商同地方官呈請大部酌核辦理至陳寶琛旣辦鐵路責任重大紳民觀聽所在可否奏明請旨開復降調處分以資董率而一事權等語此呈未遞之前已由陳玉蒼侍郎同振貝子陳說當蒙貝子允准遂卽據呈代奏（盈） 
[法商擬設輪船公司鎭江]  
　　近有法商在外洋某廠訂造堅快輪船數艘不日來華駛行長江一帶刻擬在鎭江設立公司築造輪船碼頭惟地基尚未租定云（觀） 
[英使請弛潯州通航之禁]  
　　日前政府以洋商擬往内地行駛小輪一事電致粤省督撫略言現據英使照稱桂亂已靖請電粤督如不允全弛此禁尚望將潯府歸入不禁之列足徵粤督與港督敦睦等語希酌探電復（來） 
[榮大軍機有晉端揆消息京師]  
　　據内廷人云榮大軍機有晉階端揆之信（盈） 
[直督奏請恩賞鄂督匾額北京]  
　　袁慰廷宫保以鄂督張制軍捐建直省學堂一事實爲振起文明熱心教育因特奏請恩賞匾額一方已蒙俞允（孚） 
[將成交涉武昌]  
　　客有自襄河來者云均州地方某牧師租借張姓民房已立契據張不即遷出牧師請州牧勒令搬遷州牧拒之牧師遂告領事謂地方官不肯保護教堂州牧亦禀請上憲速與交涉（履） 
[擬提飯銀充練兵費北京]  
　　聞内務府人云現因國家講求軍政每以籌欵爲難各堂議商擬將所有内務府大小臣工之飯銀扣提二成解歸户部專作練兵經費通盤核計每年約可得二十餘萬之譜（月） 
[袁觀察親查俄逃艦續聞]  
　　上海道袁觀察迭接日領事函查俄艦奥斯科有裝煤運油圖逃等事親自率同浦東總巡謝明府蒞勘等情已載本報兹悉袁觀察前日詣勘時順道拜會該艦統帶某君導引至各處詳勘一週並無裝煤運油形跡惟艦中稍有煤斤祇敷逐日供用之需觀察勘畢謂某君曰所有艦内弁兵務請隨時嚴加約束不令擅離責守滋生事端實爲厚望云云昨日午後二點鐘俄總領事闊君偕該艦統帶某君在洋務局拜會觀察晤商一切（金） 
[電飭嚴防俄艦]  
　　江督周玉帥直督袁宫保近悉俄國波羅的海艦將至中國境内爰卽電飭南北洋沿江沿海水陸各營統帶嚴爲防守不令入境等因上海道袁觀察奉電後已轉電淞口防營領統戴棲田鎭軍遵辦防守矣（金） 
[財政處户部會奏遵旨籌議八省土 
膏統捐請派大員管理尅期開辦摺]  
　　奏爲遵旨籌議土膏統捐章程請特派大員秘理尅期開辦以裕餉源恭摺仰祈聖鑒事上年十一月初十日承准軍機大臣字寄奉上諭鐵良奏湖北湖南於宜昌設立總局抽收土膏稅捐繼又並江西安徽兩省合辦較各省分辦之時溢收甚鉅兩廣蘇閩亦係雲貴川土行銷之地若合八省爲一收數必更可觀等語著財政處户部卽行切實舉其统捐收數除按各省定額撥給外溢收之數另儲候解專作練兵經費的欵不得挪移並著財政處户部會商各該省督撫從速詳定章程奏明辦理原摺著鈔給閱看等因欽此當經通行各該督撫遵照並令迅速咨復迄今數月復到者尚屬寥寥杳川漢等處土藥起運均在七八月間故稅捐以秋季爲最旺若非速定章程及時開辦則本年收項大宗旣去尾數無多臣等詳加酌覈鄂湘贑皖統捐已著成效該侍郎所陳八省合併辦法自爲切實可行如所請將湖北宜昌原設之局改爲八省總局並於湖南之洪江廣四之梧州各設分局由總局派員經理原奏所指合辦統捐省分爲兩湖兩廣江蘇江西安徽福建八省凡雲貴川土行銷該八省者經由總局分局均卽照收土稅無論輪船民船載運一律預征膏捐其征收章程悉照宜昌現行辦法旣納統捐後運往各處如非落地銷售概不重征土稅膏捐兩項印花及四聯票據需用甚鉅均由總局頒發該局應用商運所至倘無印花或與票據不符卽係私土私膏查獲後照章罰辦所有經徵欵目及支銷等項由總局按季册報户部杳覈此項收欵均照二十九年收數作爲各省定額由局合收分解溢收之數遵照諭旨另儲候解專作練兵經費惟統捐創始於湖北該省攤認賠欵及兵工廠經費多由此取給嗣後歸總局覈明每年應需數目仍在原收項下照撥再有溢徵之欵卽行提存廣西現辦軍務待餉孔亟兼賴廣東就近恊濟除照定額撥給外該兩省溢收之欵並由户部隨時察核分别酌撥若干成俾應急需他省不得援以爲例此次統捐辦法一稅之外聽其所之旣便商民復溢公帑俟辦有端緒冉將陜豫等處土藥分别釐定次第推行至宜昌一局總辦八省稅捐責任綦重現充該局總辦補用道孫廷林雖稱熟悉情形究恐難資統攝應請特派大員管理限於四月内開辦以重帑項而一事權其餘未盡事宜仍令詳細籌度並將二十九年以後鄂湘等省土稅膏捐收支各數查明分别奏准辦理所有遵旨籌議八省土膏統捐章程請派大員管埋緣由繕摺具陳伏乞皇太后皇上聖鑒訓示謹奏三月初三日軍機大臣面奉諭旨著派柯逢時管理八省土膏統捐事宜欽此（震） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[褫奪路權廣州]  
　　粤紳伍銓萃自袒僧毁學事後全省學界會議聲明自後不認伍爲粤漢鐵路代表人兹聞督撫兩院電逹張香帥以後凡路權之電不必令伍與聞隨接覆電中有查明照辦之語（暌） 
[武員互控甯波]  
　　提標守備馬雲龍前任寗郡守營守備時私將靈橋門口營房一所售於民間後馬調赴温州由都司項清藩守備楊文舉將是事會禀提憲吕道生軍門由軍門將馬守備奏參革職馬守備因此挾嫌亦將項都司楊守備所有各項弊竇親赴督撫衙門上控富經督撫憲札飭提中營韓叅戎進文查覆韓參戎碍於情面未能澈底根查現馬雲龍復在督撫署禀控已由撫憲札飭寗波府喻庶三太守會同韓參戎將是案提集質訊馬守備亦於前日投案矣（坎） 
[武備學生得憑蘇州]  
　　盤門外武備學堂定章三年畢業日前有卒業生十餘人經監督松觀察備叙諸生學業程度具詳護院旋奉效述帥考驗分别給予文憑兹將諸生姓名錄後朱鼎鉤任光燦　王耀杓　王　通　鄧杰陶　宋維翰　楊之棫　熊國斌　咸　頤　馬鎮平　王仁沛　彭錫範　張鼎勲　何懿典　章金陶　丁鴻謨　夏學津（蠱） 
[盛澤釐局易員蘇州]  
　　盛澤釐局比較甚鉅是處商情又極疲玩趙大令謹琪到差後振刷精神力行整頓捐務頗有色上憲知之故調委署理無錫縣事以示優異所遺釐局差缺改委吳粤生大令接辦（蠱） 
[奏請頒發廟容京師]  
　　日前理藩院具奏綽克圖山地方建立保慶寺廟宇一座懇恩賞給清漢蒙古西番等項字樣廟名如蒙俞允　繕妥後再行恭呈御覽以便頒發聞已奉旨允准所有滿漢字體該由院照例繕寫其蒙古字體交内閣繕寫西番字體傳知雍和宫剌嘛繕寫（訟） 
[照復請查冐掛洋旗]  
　　請查冐掛洋旗已誌昨報兹聞馬路工程局總辦翁子文太守以浦中一切船隻旗號均歸水利局專管非本局應查之責業已照復意國領事矣（土） 
[命案可欵]  
　　本月十一日有江灣鎭鄕民某甲在附近徽州會館義塜上見土中露出皮箱一具甲疑係盜黨刼來贜物掩埋土内遂將皮箱取視外遮綿絮一條内有元色縐紗夾衫並油布一方角上書明聚隆和魚行旁有元色縀快靴一雙甲尚不疑及將各物取起突見有年約二十餘之無名男屍一具身穿衛生衫褲足穿外國絲襪頭傷六七刀右手小指亦被砍去甲不覺駭極倒地後卽奔回訴知地保某乙以事關人命卽投寶山縣署禀請騐屍至前日午前十一點鐘王緯辰大令帶同刑仵書役人等蒞塲相驗確係因傷致斃因並無屍主到塲遂將衣服等仵帶回署中再詳禀大憲核辦（火） 
[英界失愼]  
　　昨日黎黎明四點三刻鐘時英界大馬路盆湯弄成章泰顧繡莊火起同居之義順裕興盛二綢莊榮康匯大二洋貨號盡行焚去幸計三樓三底兩廂石庫門房屋一所延燒北高陽里後面門樓一間（木） 
[法界小火]  
　　昨日上午十二點鐘法界公館馬路長興麵館因烟囱内火勢爆烈登時煙霧迷漫幾至冐穿屋頂幸捕房近在咫尺急驅皮帶車至竭力澆灌並用德律風通知瞭望臺鳴鐘報警英界救火會西人聞警馳至帮同施救不逾時卽烟銷火滅惟左右鄰烟紙店内紙貨均遭水跡事後將店主某甲拘入捕房准予交保俟堂期解請問官訊判（水） 
[上海官事]  
　　青浦縣田春霆大令昨日因公來滬分投道縣兩署拜見○江蘇海運局總辦吳子佩太守觀樂江安糧道庫大使王儒卿參軍錫珍試用縣丞楊韻荷少尹文炳昨均先後至道禀謁（金） 
[提勘惡棍]  
　　南匯縣陳大令日前解著名惡棍陸宗堂徐秀卿張阿大等到滬奉上海道示期十三日提勘等情已詳前報兹悉昨日袁觀察升堂提訊陸等供詞狡賴觀察大怒立命將陸重責二千板錢責至三千四百板始各供認觀察核供判陵發回該縣監禁六年徐監禁八年期滿再核惟張因病甚重判從寛免責仍發上海縣寄禁候病痊核辦（金） 
[要犯逃逸]  
　　西鄕龍華著名惡棍湯更泉近因糾衆索詐香客被控獲解到縣奉訊判責枷號發往龍華示衆兹悉發往該處後由二十六保十三圖地保宣蓮甫看管不二于前晚忽然逸去昨日地保投縣禀明汪大令諭飭看管候訊（金） 
[上海縣案]  
　　浦東都台浦河工董事林某函解悮工地保倪云舟到縣請究奉汪大令提訊倪供前奉諭下鄕勘驗河工小的適因患病林董差人來傳一時不能起身並非疲玩此次因雇工張某與亭耆湯姓口角小的卽與胞兄志堂到工服禮求宥大令核供以不盡實判責二百板交保○小工孫煥煥 
 
 

Page 10

 
 
前因滋事奉縣訊供發押改過局半年兹已期滿由局解案請釋大令略詰數語判令交保出具安分切結呈查○鄭阿和赴縣喊寃提案研訊供上年向徐姓借洋二百元言明今正本利歸還詎徐屢次來家滋擾並將兒子拘押巡局爲此情急控究大令斥鄭欠洋不還復敢朦控判令掌頰四十下逐出不准（金） 
[警察局事類誌]  
　　本城警察東局委員郁二尹近來查得本局巡長巡士連日請假者竟有十餘名之多實屬不成事體故於昨日示諭局前嗣後如有請假應請代理之人以免悮公巡長應出代資二角巡士减半給代○本城東局警察巡士李秋炎前日因請假二天逾時不到爲該局員查知紀大過一次○前晚有酒醉洋兵擅自入城遊玩滋閙爲東局警察委員郁二尹巡夜查見上前喝阻不服竟遭其辱二尹無奈祗得任其胡閙而去（金） 
[浦東保甲總巡局紀事]  
　　華通洋棧小工李有狗扭侯林生至局控被擊傷頭面等情經謝兵松明府提訊供因彼此爭挑貨物起釁明府判侯笞責三百板交保李傷自行醫治○陸順全同陳顧氏扭無賴小順全至局控被强借洋銀謝明府提案研訊知陸收買黃豆被流氓查悉來歴不是因向詐洋是實判小順全責六百板交保○開平馬頭小工劉根生控被陳名全等毆傷請究謝明府判送上海縣騐傷再核（土） 
[馬路工程局紀事]  
　　山東人孫阿虎從十六鋪雇坐東洋車至太平馬頭忽遇向充十二號巡捕之趙增祥率同奚雲亭等攔住去路將孫拖下口稱有案扭解總巡局孫狂聲喊救由巡街捕聞悉馳至若輩始散去昨日奚等在王家馬頭聚興樓茶肆又與孫遇互肆兇毆孫忿不能平已具禀馬路工程局請爲拘究矣○十六鋪地甲裘鎭之夥金寶前日因雇划船論價不合互相口角竟被船户紏集多人蜂毆金寶心不能甘赴馬路工程局控訴當經捕頭飭管帮人善爲調處（土） 
[公共租界公廨早堂案]  
　　昨日禮拜一英副領事德爲門君到廨會同襄讞孫耳三明府訊案據楊樹浦捕房捕頭拿解著名流氓周雪村至案並起到洋槍大刀短刀等各兇器呈案包探劉森堂禀稱自前三年吳栀生被周拆梢控案後飭拿未獲日前又向褚土氏等拆梢報由小的拘獲求究旋有茶館主楊海榮控周攫去烏五隻矍阿寶襲福生楊少軒供上年被周攫去洋元徐登扣供被周攫去對時表沈迎泉供被周攫去洋元並被刀傷手臂腿際求騐吳柏生供被周用刀將大門劈開搶去衣物洋元均經投報捕房有案二十三保五九圖地保唐小弟三五圖地保徐炳如同投案禀稱周實不安分藉端拆梢求察孫明府訊之周雪村供詞狡賴不承隨商之德君以周所犯案情重大應請上海縣臨廨會訊然後定罪德君允之遂飭將周仍交捕房帶回俟禮拜三再訊○僑居愛文義路之蔣某前因積柴遺火經捕房傳諭嗣後不准多積以防後患日前捕頭查得蔣仍不遵捕房之語曾請公堂傳案候訊昨日蔣遣家丁投案候示德副領事立飭包探前去傳蔣親自到堂旋卽投案禀稱年老兩耳重聽尚求鑒原明府商之德君判蔣本應究辦姑念華商有體面人從寛罰洋一百元以儆蔣尚嘵嘵置辯著卽退去○陳壽康前控劉仁福王明山胡雲溪等誘賭等情奉屠司馬判押候查明再訊昨日經捕房將劉等三人解案原告陳壽康情虚不敢投案明府查得陳亦非安分之徒旣不投案卽將劉等三人釋放○全泰盛信局控陳夫華行竊信洋四百元判責三百板押一年○顧阿金行竊東西洋人七家又華人王阿銀等三家物件由包探劉銘芝獲案吊到各贓物值洋三百餘元昨日解案請究明府飭將各贓分别認領顧責三百板押西牢一年兼作苦工○積竊劉阿三王福生王會千三人串竊鄔培之王阿炳盧湯公李望溪等四家衣飾值價甚鉅由某華捕拘獲解辦判將劉等各責五百板押六月期滿再責五百板各押至四年半開釋○馬夫徐阿榮吳阿友王阿四顧桂生周連根等同投公堂訴稱每逢龍華香訊時有客雇車往該寺進杳有著名土桃楊永生者俟馬車至彼攔住勒索洋銀二元一元不等小的等均受其累訴探拘獲尚求嚴懲楊永生供小敢拆梢明府判責五百板押西牢三年○工部局洋人控吳順咸以牛奶攙水兠售拘案請懲判管押捕房一月○張國榮禀稱積竊張小弟挖洞進内竊去衣服等物值洋三百元報由捕房拘獲請究判責三百板押二年○盛宦控蔣薦頭薦來傭婦張阿寶竊物逃逸昨由包探劉光震將蔣張送案明府判押候過堂訊斷○華捕送拉客流妓王小寶洪文蘭沈阿金陳小鳳至捕房各以洋銀二十元保出昨日公堂訊案時各妓未經投案明府判將存洋八十元充公○自來水行洋人控瞿榮堂行竊金戒指判責二百板押六月○某華捕送韓阿梁拉客趁船違章請究判枷示三天○印捕解馬夫陳阿照快車違章請究判罰洋十元○陳仁炳行竊梁阿蘇董日和董懷圍黃陳氏等四家衣服田探起到原贓判責三百板押六月贜分别給領（木） 
[法租界公堂案]  
　　會德豐駁船公司控船夫張根郎等六人代裝湖北兵船銅元迨交卸時袋已割破經中西官會訊押候傳到該兵船押卸之高姓再核昨日讞員陳大令與魏繙譯會商以會德豐係英商飭將一干人移送英捕房辦理○包車夫施有餘與同業楊德富索欠起釁互相口角拔出利刃將楊剌傷投訴捕房捕頭騐明傷痕送院醫治昨日捕房將施有餘解案請辦大令判枷二月責五百板○薙髮匠張炳生控劉春才借端爭吵擊碎著衣鏡昨日大令命提質訊劉供同業楊姓所出票據劉欲向小的索償因此　角爭論大令著押候原告邀同楊姓來案候核○霍耀南禀在法大馬路開小錢莊遣學徒至小烟館内收兌銅元有王照方無端尋釁扭案請辦大令以事屬細微從寛開釋（木） 
[美租界捕房案]  
　　俄兵某甲在百老匯路乘醉行兇爲印捕拘送捕房押至酒醒時釋放○甬人周全秀投捕房訴稱僑居塘山路某號房屋有六歲之女孩忽然走失請爲查緝捕房允之○吳阿良行竊百老匯路某俄人所開酒店中酒瓶若干當塲扭交巡街捕帶入捕房押候解堂訊辦（火） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
　　遺失支票 
　　今遺失瑞記支義昌莊第廿七號三月十五期九八元五百十五兩又支正康莊第十六號九八元五百兩因中途遺失已向該莊說明作廢望各寳莊號切勿收用瑞記告 
　　聲明派息 
　　本公司英一千九百零四年股息議定每股派息二十五分計洋十五元各股友持股票請惠臨英界外黄浦灘第廿六號門牌本公司　房收取可也揚子水險公司財克生啓 
　　聲明 
　　高易公館出給余恊和英册第壹千五百三十七號道契之受托據業巳遺失兹警告大衆毋收領該據蓋巳作廢另由高易公館出給新據西　壹千九百零五年三月三十號 
　　茂生經理火險 
　　啓者本行經理皇后火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
　　紅票現兌 
　　售出頭二大彩早詳前報今售湖北票分條克己全張公道江南副票每條二角批　九折賜顧原班回件不悮上海英裕馬頭 
 
 

Page 15

 
 
　　寳順洋行保險 
　　本行設申最先辦理火險歷有年數　公司在外洋創立百餘年　本頗巨賠欵迅速恐未遲知爰特登報無論行號棧房財産家私一例可保價極克巳倘荷見 
顧請至二馬路外　本行帳房面　此佈 
　　悅興隆合記磚茶批發 
　　本公司自備頭等機器專製雙龍悅字各式茶磚批發並承接定皆不論用何　牌均可代壓前　唐信和内現遷至博物院路第十三號卽二擺渡騰鳳 
里後街貴客光顧屈駕到本帳房看　此佈 
　　批發彩票 
　　本號逐月向售廣東湖北江南各種大票批發公道門莊照市小號屢獲大彩遠近知名信購原班回件上海老北門濬利源同利源 
 
 

Page 16

 
 
   
 
