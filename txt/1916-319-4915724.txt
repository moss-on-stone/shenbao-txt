# 1916 - 319 - 4915724

 

Page 1

 
 
   
 
 

Page 2

 
 
[倒閣維閣（默）]  
　　各國内閣之進退必視能否逹我政治上之主張而定能逹我主張也則毅然任之雖或明白競争而無傷不能逹我主張也則决然舍之雖竭力勸勉而無用故其内閣之組織解决迅速而絶無猶移暗昧之象也 
　　中國人之組織内閣則不以主張逹否爲進退而以人之能否容我爲進退當局者旣無一定之可否内斷於心又無决然之態度表示於外惟待贊成反對兩派之局勢如何以爲進退之標準贊成勝則進反對勝則退贊成反對久持不决則我之進退亦久延不定蓋依人爲進退則進退之權在人此中國之内閣所以屢起屢仆而不己也 
今徐東海到京又三日矣而　閣之改組與否尚在猶移暗昧中者以倒閣維閣之兩派紛爭未定也倒閣維閣之紛爭未定則徐之態度因亦不定於是今日傳上台明日又傳不上台今日傳有關係明日又傳無關係表面上若即若離即内幕中身不自主也進旣不能自主則其退更安能自主耶 
嗚呼此豈非中國政局之最大病源歟 
專電 
　　北京電元首昨晡訪徐東海談 
一小時回府連夜召開緊急會議徇東海意先任調和以維現狀 
　　北京電孫洪伊總裁水利命令府己向院取回預備蓋印内長擬錢能訓一說許世英調任　　北京電今日衆院二時開會一議國老院組織案付審查二鄒議員提出之預算交議案經三讀表决以咨文形式逹政府列日程三四之兩彈劾案因法定人數不足未開議三時休息 
　　北京電衆院三時四十分續議 
有人動議變更議程查辦陳宦案通過後又動議查辦徐樹錚案以動議成立與否表决第一次贊成者少數再反證表决又少數因投無記名藍白票結果被搗亂票數多於名刺數二張無效遂散 
　　北京電國務會議道級己主撤廢 
　　北京電國塟條例訂成日内可提交國會（一）民國人民有殊勛於國家者身故後經國務會議議决呈准舉行（二）經費五萬元由國庫支出（三）墓地於首都擇建公墓或各地方修造專墓或由遺族自定塋地均由國家建立碑銘以表彰之（四）一切事由内部派員辦理（五）總統親往或派員致祭（六）舉葬時所在地圑體均與祭（七）經過地方官署均下半旗並派軍樂護送將公布施行 
　　北京電財部又向某國訂借欵千萬指京印刷局鄂造紙廠作抵國會己引起注意 
　　北京電外交圑推荷蘭貝使爲領袖 
譯電 
　　北京電昨夜黎總統親自往晤徐世昌於徐之私宅（十八日） 
　　北京電國風報云日使林權助將代替朱邇典出而調處老西開事林刻赴奉天將於二十二日回京（十八日） 
　　北京電直隸公民將於明日在東安旅館開大會討論老西開案並請報館各派代表赴會（十八日） 
　　以上德文電 
　　北京電代表多員由津赴滬會外交總長伍博士討論老西開案過寗時且擬謁見馮副總統（十七日） 
　　北京電政府因各省應解中央之欵每多延期特電各省長官謂將頒行新例延期十日者付懲戒延期兩月者撤任（十七日） 
　　北京電蜀省情勢與陜省相同戴戡本爲貴州省長近則改任四川省長蜀省對之頗有不贊成者聞係代理督軍羅佩金唆使而成省議會於此意見亦不一致而軍界頗指斥羅督軍謂其排擠戴戡（十七日） 
　　成都電内江消息謂該處軍隊因餉銀逾期未發勢將譁變司令特向商民借欵變亂乃免聞戴戡不久將抵成都蜀人雖有不喜戴戡之說並不反對其來衆稱述羅佩金之才幹謂其能維持成都治安（十七日） 
　　北京電華字報云山東周村兵變情勢似頗嚴重聞叛兵約有七百人挾有軍械及機關鎗數架擬掠搶鄰近城邑居民大擾官場己派兵往剿並飭各處防兵會同防堵交綏數次叛兵軍械精良卒能逃脫（十七日） 
　　廣州電陸督電與朱省長因爭兵權致起誤會兹由梁啓超調解彼此己各釋意見朱省長亦不作辭職之說岑春煊陳炯明梁啓 
超等刻正聨合進行冀消釋廣州黨見並擬遣散岑陳二人部下冗兵庶粤省得以及早整頓（十七日） 
　　新倫敦電德國經商潛艇德意志號己於今晨駛回本國（十七日） 
　　倫敦電倫敦各報館主人星期一日會議漲價事宜每日新聞宣稱擬縮小篇幅以便減輕入口紙張之噸位（十七日） 
　　以上路透電 
東方通信社電（日本人組織） 
　　東京電某當道接得確實報告本年九月三十日改訂之中美鐵路借欵合同後因英法俄三國之抗議又改訂豫定鐵路四條其路線如左 
一欵項數目侍西　士加禮氏之工程師實地測量後定奪（工程師凱惠爾氏己由紐約啓程來華）一豫定線兩條一從湖南株州至廣東欽州一從海南島瓊州至崖州（十八日） 
　　北京電徐世昌氏來京後並未移入黎大總統所預備之瀛台居住現駐五條胡同徐氏自置之邸第因旅行略受疲勞微有感冒之症故在邸靜養尚未謁見元首得確實消息元首擬於十八日親訪徐氏以表敬禮元老之意（十八日） 
　　北京電據總統府傳來消息黎總統欲與徐世昌氏商議之事項大致謂自現内閣成立以來種種困難問題相踵而至若徐州會議若粤省問題及目前之中國銀行問題等不一而足據此以觀大足以證明政務進行之困難際兹百端創始之時照現内閣之情形非但不能按步就班使中華民國日有進步恐將釀成危險大有堪虞當此國家危急存亡之秋再欲重煩老人良非所忍然因此外實無相當之人特足以肩此鉅任故務請以國家爲前提爲四萬國民計不吝助一臂之力以當組織内閣之任務（十八日） 
　　奉天電奉天中日社交機關十七日會爲日本林公使開歡迎會張督軍以下中日兩國官紳出席者共有一百餘人日本林公使卽席演說有云在中日兩國人民雜居之滿洲内地兩國人民最須互相親睦居留此曞之本邦人民切不可因小利害而阻害親善之交誼張督軍即席陳述歡迎辭繼之以演說内有本督軍在任一日務當竭力謀中日親睦之道等語林公使於昨夜（十七日）啓程經大連赴烟台 
（十八日） 
　　漢口電中國第二艦隊司令官饒懷文抵漢口碇泊武漢各軍艦本日（十七日）舉行秋季大檢閱（十八日） 
　　漢口電三督軍擬發刋軍事白話報以增進軍人之智識現由張副官長籌備一切計劃 
（十八日） 
　　東京電十六日開通之日美間無線電報成績極佳感電極爲明瞭確實毫無障碍 
（十八日） 
　　東京電據公報發表俄國將准許免砂糖之進口稅以二千萬磅爲限至明年九月一日爲止但俄國内地所産之砂糖概須納消費稅 
（十八日） 
 
 
 

Page 3

 
 
　　東京電據來自　崎之報告云坎拿大太平洋鐵路公司來往舊金山香港間之輪船亞細亞皇后日本皇后俄國皇后號三艘因防備德人除船客及携帶交付代理店之派司者以外一概禁止在船内出入（十八日） 
東京電因事展期之立太子式御饗宴定於本月二十七八兩日在宫中豐明殿舉行（十八日）戰電 
（英人路　電） 
　　巴黎電今日下午公報云法軍全陣缐頗沈寂敵飛機兩架落於法軍陣線飛行家就擒今晚報稱全陣線除薩伊里塞爾有活動之砲戰外無事可報（十七日） 
　　倫敦電海格將軍今栟報稱波柯爾之英軍陣線經星期四日一役後己沿安克河北岸向東擴張下午敵軍回攻甚猛英軍棄所得凡爾蘭柯爾叢林東面乏地一部分敵軍夜在波芒至哈美爾猛轟英軍襲擊胡爾佛桀東北敵壕兩次俘敵若干今晚報稱英軍自十三日至今共俘敵六千一百九十人英軍猛轟魯斯與胡魯區附近之敵軍戰壕線英飛機以炸彈擲擊敵軍交通線二重要點敵飛機五架爲英軍擊落尚有五架受損英飛機三架不知下落（十七日） 
　　倫敦電薩洛尼加戰報云英軍於斯特魯瑪左岸佔據加伐克里法塞軍在塞拉河境進攻頗得手猛戰後佔據塞拉河灣伊文北面之山脉且擊敗回攻之敵軍三次法塞軍且佔據加拉土克方面寺院一所小山一座英馬隊佔據克拉里東北之里哥汀十五日俘敵四百人（十七日） 
羅馬電公報云桑瑪柯大戰仍在進行意軍三次擊敗乘夜猛攻之敵軍敵軍今　猛轟後復進攻佔據戰壕一道他處敵軍皆大挫而退 
（十七日） 
　　亞姆斯特丹電土皇於國會開會時宣稱土國與同盟國彼此相助以求得使國勢發展之和平（十七日） 
　　彼得格　電公報云敵軍佔據羅境金波倫境之里勒希村羅軍棄桀爾境特古傑村 
（十七日） 
公電 
　　北京黄蔡追悼大會籌備處來電各省督 
　　軍省長省議會各師長各鎭守使各都統各政圑上海各報館曁各界公鑒黄蔡二公相繼殂謝榱崩棟折愴怛咸除現在公府兩院各部院曁各政　軍警商學報各界同人聨合發起全國追悼大會定於十二月一日舉行惟念黄蔡二公手造共和功在民國千秋崇報四海同情當有銅像之昭垂以酬　血之盛烈區區追悼聊盡哀思伹值新喪元勲非此何以紓痛除由同人等在京發起斯會外應請各省一律舉行天涯海角共賦大招東亞西歐權傳偉績旣慰死者之英靈益動生者之景仰天不　遺人誰弗慟謹以電逹希表　同如荷教言祈逕寄中央公園本會合並奉聞黄蔡二公追悼大會籌備事務所叩　要聞一 
[西報紀現銀出口之因果]  
　　大陸報云連日中國錢業界因買賣現銀之故呈露不安之象據昨日滙豐銀行告大陸報之言觀之外間所傳諸說大爲失實如謂中國現銀源源出口涸竭可待若不急圖補救則進出口贸易皆將大受影響云云實則現銀缺少不過暫時之事蓋美國確己運出現銀一大批不日可以抵滬尚有一批大約今日亦可出發另有數批將陸續儘速運滬故此間市面甚爲安穏斷無他虞滙豐銀行經理史台芬君曰出口之現銀爲數固巨伹須由華人自任其咎先是各省投資家及錢莊之存有現銀者因見無利可獲紛紛運滬迨積聚旣多自不得不輸運出口以爲歸納之計云試查閱銀行查倉單可以證明此說之不誣今夏與初秋現銀之輸入者每星期輙在五十萬兩至一百十萬兩之間今外省若無現銀運滬此其故全因售出之數己盡其所可盈餘之力耳按現銀之供求全視此間銀市爲轉移易言之中國所有現銀用而有餘世界其他各處之所有者皆患不足故需銀之各國乃出善價而購諸中國中國貪於重利爭先售之寖至所餘之數不足資周轉乃須購入以濟急需中國本有現銀六千萬兩至少應留三千萬兩而售出所剩不足二千萬兩今潮流改變其方向故現銀乃源源運回此問也 
[鄭家屯案近訊]  
　　警權與顧問 
　　十三日大阪每日新聞曰鄭家屯案自九月上旬正式開始交涉以來兩國代表會見七八次雙方意見不能一致及本月八日林公使警告中國遷延之不利中國亦以爲然對於擴張警察權及聘用軍事顧問問題有承諾之意本案圓滿解决之期蓋不遠矣警權與顧問二者如何使之實現今尚不明惟警權云者非亘滿蒙全地惟於日人居留之處己設警察官吏派出所者請中政府公認之司時承認添設派出所數處至於顧問之作用蓋欲疏通滿洲中日兵士之感情意見以免衝突故二者共以維持滿蒙治安爲目的者也 
滿蒙未開發之地日人往居者有漸多之傾向而中國官憲保護不周是以日本政府遣警官往彼現在旣設警官派出所及兵士駐屯所之地方如左 
　　警官派出所蓋平（接近於滿洲鐵道蓋平站） 
　　昌圖（昌圖站相近）掏鹿（開原之東方二十里）八面 
　　城（四平街西北五十里）農安（長春北六十里） 
　　警官派出所及兵士駐屯所鄭家屯（四　　平街西北百里） 
此外以鄭家屯案及蒙匪南侵而增設者凡二三處此次交涉即希望中政府承認上述諸地點設置派出所及增設之數處也（下略） 
[滿洲之中日新交涉]  
　　開原六日人慘死事 
　　十三日大阪朝日新聞奉天電云十月初旬鐵嶺日本領事館無端發現日人六名被中國巡警慘殺之事此事發生於九月上旬或中旬地點在開原縣之東鐵嶺柴河之上流山奥中領事館得悉後秘密進行偵探覓得目擊慘殺情形之華人一名據云在山城子之北方有部落名金家棚窩者一日有日人六名來投宿某晨某巡警長往查問六人中之一人即出護照示之巡警長即擬以手鎗曰爾爲妨害治安之宗社黨遂擊斃之又來巡警十餘名圍其餘五人繫之至一里遠近之馬杖溝殺之倾石油於屍焚而埋之云云十月二十七日鐵領警務署即依該華人所語之地址遣巡查四名往焉開原縣知事己聞警先往發掘屍體會日本巡查馳至遂得六人遺骸及重要證據物數事今己開始交涉矣 
[政潮中之徐東海抵京]  
　　最近北京輿論對於内閣動摇問題主張略分兩派一係維持派一係改組派此兩派中又有廣義狹義之不同有主張局部維持者有主張全體維持者有主張局部改組者有主張全體改組者此次政潮之發生其内幕甚爲複雜其表面可見者則内部之行政訴訟平政院裁判之不執行府院權限之爭執等皆其顯然外著者也當内閣政潮發生之初大總統曾竭力調停旣而多見無效始再三搬請東海帮忙自東海有到京之說於是今日辦招待明日說歡迎弄得忙忙碌碌熱熱鬧鬧一若東海朝來則内閣風潮夕可了結究竟東海到京之後有何魔力吾人亦無從懸揣據京中一部分人之希望則謂將來大總統與徐氏商榷後其結果之大要不外改組内閣國務總理一席另求相當人員擔任以消釋種種障碍仍請段合肥擔任陸軍總長藉期一切之維持其餘各部總長由新任之國務總理從各政圑中挑取云云有此臆說而外間相傳大總統欲東海出爲合肥替身之說乃以大盛然以一般輿論未盡贊同則又移其欲望於王士珍氏並言某要人昨己有電致大總統略謂内閣旣己不能維持不如從新改組爲妙東海如肯擔任請將國務付之否則由王士珍替代亦可云云此種說數原難究詰其所自來而據都中報紙又有言大總統有意新外交總長組織内閣者其說蓋以合肥旣願辭職東海又不接替後起者毫無適當之人伍氏老成碩德中外欽仰或可收拾此破碎殘局要之以上各說皆主張改組内閣者之一種希望孰能見事實尚非今日所可預卜至於主張維持内閣一方面者則以爲此次政爭初非有偌大問題之不可分曉惟政局中之分子偶有一二略須布置如外間所傳之孫洪伊去職徐樹錚出院等問題以東海之資格於宦海中久經歷練而大總統段總理又皆夙稱故舊故决其必能於各面執仲裁重任此三數有力之政爭人物旣各有安頓則政潮之前途不期平而自平内閣之命運不維持而自維持矣此又一派政客心目中希望於東海之大凡也今且不問兩者之希望孰爲得逹惟聞徐東海由輝縣啓程後業己二日將於十六日上午十一點之火車到京聞公府及國務院均派專員到車站迎迓其餘政 
界要入赴車站迎接者亦衆而京師警察廳及步軍統領衙門己預備由車站至公府之道差據聞是日東海下車後在車站客室稍作憇息後卽乘汽車直趨公府下午三四時始歸東四牌樓五條胡同之舊公館然則此後政局之知何發展吾人將拭目以俟之矣 
[蔣方震陳述蔡松坡積勞病故情形電]  
　　大總統鈞鑒奉佳電仰見我大總統篤念元勲感涕交集震等相從較久目擊病狀有不能不特爲鈞座陳明者蔡公氣體素壯力助同儕此次病故其近因在川難之殷其遠因在義師之起當其孑身南下喉部雖稍見病狀病菌猶未及潛滋自納溪之役躬親指揮出入鋒鏑幾及一月喉痛愈甚漸至失聲猶未知其病源在肺也停戰以還方思解甲何圖蜀難相繼而興力疾從公益形困難迨至七月二十九始逹成都八月一日招法醫始得病源而疾己不可爲矣法醫并謂多則二年少則三月震等尚以爲醫慮太過而不知其言之適中也一年以來惡衣菲食以傷其身早作夜思以勞其神而使蔡公早自知爲肺疾而身不與軍旅猶可厚攝以终其天年乃以亢健之身心值國家之多難處僻地則覓醫無自在軍旅則調攝無方一誤再誤遂至日戕其身而不自覺迄今追懷舊事覺其一言一動無非爲今日致死之因是蔡公雖未死於疆場實與陣亡者一例而臨終之際猶以未能裹尸於邊徼爲遺恨其情可哀其志尤可念也伏念我大總統聞鼙思將崇報懋勲立功各省追念前勞敷陳遺續則飾終盛典自足爲國史之光惟病狀經過原因震等知之較悉不敢不爲我大總統樓戰上陳以備採擇臨電無任惶悚伏乞鈞鑒蔣方震石陶鈞唐　李華英 
[徐州特别快信]  
　　張勲飭臨時戒備司令閻肇興特别注意盤查車站旅館以防匪徒混入 
城内各大旅館己由張勲包定招待賀客 
張弧昨日偕葉恭綽來徐祝壽 
李經羲阮忠樞准明日來徐 
巨匪劉英傑高大業前日解徐昨即提赴刑場鎗斃 
剌傷第五十九營管帶解廣平之兇犯昨己正法參謀長萬繩栻病己稍愈 
[南京快信]  
楊增新通電反對省長民選略云省長如由民選則新疆蒙哈回必各舉其族勢將割裂云云 
贛省議會致蘇議會電云鴉牌流毒創鉅痛深現在禁烟年限己將滿期雖政府疊頒明令厲行烟禁而蘇粤贛三省猶在運銷印土範圍之内法禁私種而准公銷揆諸情理均不可通除電兩院轉咨政府迅向英使交涉廢止三省運銷條約外即請一致協爭贛議會覃印 
吉林省議會爲省會議决單行條例職權昨亦電蘇議會請一致協爭 
奉直會館昨日開會慶祝馮副總統到者千餘人副總統齊省長均親自蒞會頗極熱鬧攝影而散 
江蘇全省水利協會下月初可望成立惟組織地點尚未定 
修濬江北運河就地籌欵一案經大會可决追認昨己咨復省公署查照施行 
崇明外沙教育農會曁十鄉行政助理員等電省議會請咨省長執行分治辦法以紓民困 
昨今兩日各機關人員赴徐祝壽者絡繹不絶今日加開專車迎送 
馮副總統派副官長何紹賢赴徐祝張勲誕辰江寗鎭守王廷楨警察廳長王桂林准今日午後三時乘車赴徐 
北京公民會來電請協同禁止華工出口 
交通部定十二月一日在京舉行郵電大會議昨電各省郵電局長赴京參與會議 
北京國教維持會昨致蘇議會電請協贊制定孔教爲國教 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[省制問題將投票表决]  
憲法協商會開會數次毫無頭緒雙方旣走極端議論又至紛歧據個中人云某派激烈分子謂省制若不加入憲法寗願犧牲憲法而他一方面主張以制憲手續另訂單行法律者亦堅持到底似此紛擾恐協商會必無結果而憲法成立無期識者殊爲國家前途抱憂憲法審議會爲此問題致擱議多日兹聞將於明日投票表决其主張加入之一派昨日己竭全力向各方面徴求同意但所得之同意議員究不過全場四分之一有强絶對的不足四分之三至於超然派之議員擬以不到會爲中立之表示故預測明日之結果蓋仍以不足法定人數之故而不能成立也惟又據一消息則謂憲法協商會雖四次會議仍無結果而研究會某君昨在某處與丙辰俱樂部代表邵某平社代表黄某二君談及謂前日開會遲到未明以前經過情形致有誤會及今日閱報始悉始末下届開議己决計不再到會當由研究會另推代表與議至外間所傳破壞夁商會之說實非初心云云邵某謂君意旣表明可以不必不到但協商會係友誼的談話可不必用會議方式則感情上容易聨絡且協商會辦法有討論而無表决更與開會方式不同黄君亦深然其說聞今日下午或星期五日當重行開會伹此說僅爲個人談話其結果如何終須以明日之投票爲歸也 
[公府密議維持中行方法]  
　　中國銀行聞兌後一般愚民惑於破壞者之謡言自本月初起紛紛擠兌近更有多數兵士每日爭先擁入以致貧苦小民轉有取兌不及之事日前旣查出恃强索兌大宗現欵之爲充軍士係某錢莊夥友又查有一時之内幾次往兌之軍士多人察其情形確似受人雇兌者該行現己商請步軍統領衙門凡屬軍士概由該衙門代兌前項弊端或可稍息故昨日兌現人數雖多大都貧苦小民居多然該行因受此種破壞北京中鈔在市面終有影響現聞京師總商會正會長陳陞全國商會聨合會會長吕逵先副會長楊木森賴恩培金世藻等昨（十五日）午齊赴公府晋謁大總統面陳中國銀行鈔票價值日跌商民被困詳情並懇大總統設法維持免生意外之風潮云云大總統聆此消息甚爲懇念當於牛於二時餘在居仁堂内辦公室傳見財政總長陳瀾生中國銀行總裁徐榮光步軍統領江字澄京兆尹王志襄警察總監吳景潭開緊要密議一小時關防特嚴（會議時元首屏退左右不准旁聽）無從探悉惟據府中某要人云總統召集此項密議仍爲中國銀行恐蹈岌危地位籌劃維持方法云又據英文京報云中行兌現近因人數衆多己將軍界一部分商由步軍統領衙門代爲兌换冀免擁擠一般窮苦小民不至再有所兌不及之事乃聞本日有一巨商手提口袋滿儲中鈔在該行對門分授多人持往取兌此多數之人顯係受雇而來故意擠兌如該巨商者祗圖一己私利絶無愛國思想而跡其行爲實足以惹起一般人民之恐慌是宣有以懲儆之 
[朱陸辭職聲中之粤聞]  
昨國務院來電云廣東督軍陸榮廷鑒奉大總統令佳電悉舊疾復發深繫厪懷務望加意調攝爲國自愛所請着母庸議等因合逹院眞印 
朱省長迭電中央請予辭職均經奉電核覆不准加以慰留惟聞朱省長去志甚堅昨復有電致京力求辭職語甚懇切似仍必欲邀准之意且有擬俟准後即於十日内離粤消息現己囑其隨員王鑄人等預備行裝矣 
　　省會議員發起爲蔡松坡先生開追悼大會兹聞多數議員之意見以蔡先生道德功業舉世無雙不止手定中原實足表率人羣愧勵薄俗直可推爲天下古今之第一偉人現議定聨合全省公民在東園開會追悼之日全體休業并停宴樂以表示特别感悼之意 
　　朱省長陸督軍兩大吏因蔡松坡逝世四川督軍一席關係重要利聨電北京保薦李烈鈞充任謂一則可以酬慰有功二可爲饑寒交迫之滇軍安插地步云云 
李烈鈞抵港後昨電來省云廣州朱省長鑒昔拜高情今承殷遇故人嘉誼燦爛生平中懷傾感何辭可宣愉悅永歡不敢言謝祝公盛德鐫彼南山謹摛心欵聊申感慕政界諸公均此敬陳謝忱烈鈞叩 
昨日香港報界同業因李君協和出洋道經香港故約李君到陶園茶話以誌歡送先由鄧寄芳君述李君數年來擁護共和之功次由康蔭田君述同業歡送之意再由鄧君述報界同業欲聞李君現在之政見乃由李君將其政見詳細演述復由鍾棟潘惠儔何雅選諸君發表意見卽用茶點同往拍照而散 
十二號省議會歡迎陳炯明午十一時陳偕黄强鍾景棠陳澤生十餘人到會全體議員出迓入座茗畢卽由副議長羅曉峰主席開會歡迎陳公演說後各議員亦相繼演說而散 
[桂省禁賭爲難電]  
桂督陳炳焜電復粤省云廣州陸督軍鑒南寗督軍署省議會鑒桂林岑雲階先生並轉諸公同鑒雲老諸公電示敬悉盛德讜言允協時望焜雖愚昩敢不拜嘉無如廣西軍政各費經歷任厲行裁節以至於焜出入不敷猶在二百萬元以外此次軍興善後尚不預焉中央旣無涓滴之資相助地方又無絲毫之欵可籌謀及賭捐是詎得己現計此項餉捐年可增收百萬諸公熱心碩望桑梓關懷如承指示另有可籌之欵年約增收五六十萬元者則炳焜曷敢不以諸公之志爲志而樂爲此叢詬之舉乎焜本桂人安危與共忝操政柄責任尤艱在野之指摘所不敢辭當局之苦衷還祈共諒謹掬悃忱佇候明教炳焜印 
[湘人對於黄克强之悲悼]  
　　黄克强爲湘中偉人譚督軍接到上海噩電異常惋惜當令各機關俱下半旗以誌哀忱並因滬上旅邸僅有何成濬一人在彼辦理靈務特派唐羣由湘赴滬襄助一切並送賻儀二千元令其帶往藉申哀悃 
省議會議長彭兆璜以黄先生爲中國有數人物本會爲湘民代表自應有所主張特於一號早九時召集各議員於協議廳討論身後表揚事宜其主張關係建立銅像於上海迎葬烈骨於麓山己列入下届議事日程俟由大會公决後卽咨請政府查照辦理並於三號休會一日下半旗誌哀又指派代表八人前往教育會與議籌備追悼大會事宜省城教育總會擬定於本月十五十六十七等日在該會開各界全體追悼大會會竣迎像入烈士祠先期設立籌備處一面電唁黄公子一歐告以造悼會期　請將各處輓詞彚寄來湘以便編輯刋行一面電逹北京大總統國務院衆參兩院各省督軍省長各報館曁本省各鎭守使各守備司令各道尹各知事均告以追悼會期如有輓章祭品卽寄該籌備處代收云云 
國事同難會聞此哀耗亦由會長易鳳祺通告各會員齊集該會討論開會追悼並要求表揚各事隨卽發佈公啓内有中國摧此砥柱吾黨失所瞻依之語軍署參謀長陳偉臣因公在京得聞黄公噩耗趕於一號往赴上海弔唁並襄理身後事宜昨己電告譚督軍知照矣 
[卾議會紀要]  
卾省議會因前議長覃壽堃未交出細賬特電請其回鄂清算兹接覃覆函則稱經手一切早於解散時逐一點交行政公署接收清楚否認再辦交代不知此次請其清賬係因檢查縣署送還文卷内並無收支細賬無從審查而調閱省署檔案中審計院咨復核銷省議會經費文亦有賬太籠統無細目可稽不能核銷之語是以有此電請兹聞特别股己派員向財政廳調來覃所造報四柱清册收支固相符合其用欵七萬七千五百八十餘元皆無細目審計院旣未准予核銷是其交代手續尚未完全自應向其索賬逐一清算十三日正式會議特别股員長周之瀚將前情報告畢主張再函覃氏請其開誠布公來鄂清算或電審計院轉教育部飭覃速來旋經大衆討論决定函請覃氏於得函五日内回卾清理如其不來即請省長電教育部飭其回鄂現在如梁鍾漢等議員均云二年有數月薪俸未曾支領想覃歸來時必有一場糾葛也兹將覃氏覆函附錄於下省議會諸君鑒魚電敬悉承約赴鄂清理交代一節壽堃不敏竊有未喻查省會停職之時經由同人通電聲明會内事務由議長指派秘書逐一清理分别報告以完手續各等語當經依照辦理將會内文卷器具以及收支欵目列具簿册分别咨交報告並由行政公署派員點收接管各在案手續久己完竣此外别無何項可以留供現時交代之用當時省會業經全體解散壽堃一身亦無抱牌浮海或面璧曾場以待省會恢復再辦交代之理若如電示所云則省會中以前此一次經過之交代爲不完欲其辦理第二次交代非屬理論上不成理由即事實上亦屬無此辦法交代二字不能不根本否認至於壽堃前此經手事件有爲諸君當日所未悉而現時不能無疑義者如荷函詢敬當條舉所知詳細答復但此係專就對於同人共事經年之感情而言非省會名義所能朿迫合併聲明 
陜省議會被軍人嗾衆搗亂黑省議會因官廳派員監視俱不能開會鄂議會己迭接來電報告十三日會議秘書又報告魯議會通電請協助陜會楊玉如主張將連日接收各電檢出卽於本日研究衆贊成當由秘書逐一朗讀（甲）陳樹藩電云七日陜會己照常開會（乙）陜會十三日來電報告休會（丙）陜籍衆議員提起彈劾陳樹藩電請協爭劉賡藻請十三日該會尚通告休會足見陳之七日開開電純屬欺僞此種搗亂立法機關舉動應電請中央查辦一面電陳樹藩責其不能及早維持之咎至黑省監視議員圑妨害議會進行亦應電請查辦　起發言者有盧慶墀程蔭南等大率贊成劉議旋公决草擬電稿拍發是日又報告順直省議會天津公民會同電以海光寺交涉日漸緊　請籌備最後之解民衆以此事關係重大主張次日開秘密會討論暫將來電付印議畢即散 
[山東之隠憂未己]  
　　山東民軍善後問題磋商己久早傳妥洽之說不意今日忽又决裂吳大洲等通電各處揭布張督軍欺詐兹特抽錄其一電以見魯事之可危至其是非眞相何如則非外間所能知也其文如下濟南省議會各報館均鑒山東民軍自張督軍接手辦理善後以來種種紕繆處處乖方始則加以恫嚇　則加以欺詐　乃施以離間彼旣不以誠意對待民軍民軍卽不能不與之决絶方張懷芝與大洲開始談判之時卽云如不聽我分　便認爲土匪派兵剿殺伏思懷芝亦山東人山東人如此之衆也未有認民軍爲土匪者而懷芝竟敢倡言於衆滿口剿殺出此不祥之言弗顧地方之治安不恤桑梓之塗炭幸洲等深　大義不校横逆但求秩序之維持無妨隠忍而含垢是以憤　之心抑而又抑婉辭哀懇并賴議員與紳商諸公居間卒致和平當晴公同督軍代表洪受之議定條件兵數約一混成旅解　費三十三萬八千元一切内外各債有契據者悉由督軍擔任　約行事兩無改悔不料　芝陽爲認可隂懷險詐於開始遣散時聞令其派往周村之人散布流言謂人數只准編留三千餘者一概遣散又所　之欵多屬有期證劵商民皆不行使且將原定額數扣留三萬八千元餘數不發推其意無非欲摇亂軍心立致禍變使大洲失信於部　見疑於同人然後彼乃安受吾燼幸部屬信洲最深　人至死不貳故能勉强從事然交謫之聲己盈室矣洲不得己是用而電交馳哀懇督軍履約孰意　芝微特不哀且以爲有隙可乘竟　其參謀長朱子芹致函子明欲將大洲屏諸事外獨與子明交涉不　大洲交涉之條件非大洲之意也全體民軍之意也亦　子明之意也子明亦安能違全體民軍之意與自己之意而以就張懷芝之意耶懷芝非不知此而其所以出此謀者無非欲離聞吾民軍感情使之自相倾軋禍起蕭牆而遂其摧戮民權之野性此懷芝解决民軍之大政略也我父老兄弟若忍棄父母之邦而不恤也則亦己矣不然彼張懷芝者實擾害山東之惡煞也不去慶父魯難未己我父老兄弟其速爲之所無使久玷官位爲吾鄉禍則民軍事自無不可迎刃而解者吳大洲薄子明 
[川滇黔會議請卹傷亡將士辦法]  
滇省首義派川省之護國第一軍官佐目兵在戰線陣故及傷亡者純　　護共和自應　查　白彚請撫卹曾奉中央命令飭令舉義各省督軍從事調查川省羅督軍己開始籌辦滇　川三省各義軍將士傷亡請卹案設審查處於督軍公署着手進行昨經電告滇黔督軍謂此項辦法有二在川故者由川省詳細查明彚辦其回原省傷故者應由滇黔兩省督軍就近查明彚辦以省手續惟希請會派專員尅期起程赴川以便至本署審查處列席會議此項專員務於十月底或十一月中旬到川因開會期迫未便久延其調查手續凡有陣亡傷故各將士之籍貫家屬有無父兄妻子遺族若干及入伍幾年在故時擔任何職故於何地忠柩是否暫厝或己運回原籍如有遺族是否及歳抑尚幼推作何事業均須一併審查以憑分别彚報請卹以期妥善而免疎漏云云並請徴求同意迅派審查專員來川與會聞滇政府接電後極端贊成將遴委專員前往赴議并己電復川督照辦矣 
[蔡孑民演說歐戰教訓]  
杭州丙辛俱樂部敦請蔡孑民君在西湖鳳舞臺濱說演題爲吾人所受於歐戰之教訓略曰歐戰主要爲德法兩國均由其國民性格爲之吾人對於歐戰之教訓可爲將來之準備分言之約有三端一武力之不同二經濟何以能持久三德國代表帝國主義法國代表人道主義軍人貴有學識且貴有道德心否則偶遇戰爭危險不可設道德與利害衝突寗舍利害而就道德道德教育由並通而高尚一曰優美一日壯美法近優美德揨壯美德軍無論遇何危險必欲成功鐵血主義之實行一切不顧是得壯美精神者法國布置從容開戰後局勢甚危而法國人拿定主意惟爭最後之成功德之風可以鼓勵精神法之風可以涵養氣度人民均有美感則作戰自無不强矣至經濟之可持久則在實業之振興中國實業前途必須維持兵力及國用吾國農業自古發逹然終不及歐洲者彼之生産力有方法使之增加農人皆有科學知識也歐洲農學必實驗一一皆手自試之又有農業組合凡農家經營或資本不足或所用無多惟用組合法則無此患農業原料欲其効用於人是在工藝一直接之工由原料造成新器一間接之工輔助他人以成功如工人又組織工會必有選出之議員以爲工人代表且工會皆營儲蓄以爲救濟之方工人幼受教育就性所近者習之故失業者甚少中國無業之民非必品性不善也乃因無業可爲生出種種罪惡官吏議員紛紛運動得之何以必爲官吏議員因無一定職業遂存此僥倖之心也必欲人人有經營實業之能力人人皆可自立則必各應社會之所需而言吏議員自可讓優美者任之商業亦有定理决無少數資本可得多數餘利者小公司變爲大公司則免營業上角逐之弊且大公司進貨旣多價值可廉托辣斯人多非之然己成爲趨勢將來必更盛也演畢散會時己四點半鐘 
[杭州快信]  
吕省長昨令財政廳務於三月將全省認捐種類及所認數目辦理情形塡表呈核 
寗海縣東北二鄉田禾受災甚重吕省長特指令財政廳派員馳往查勘 
新委清理官産會辦周佩箴己來杭與莫廳長磋商一切 
定海縣知事張寅因赴滬勸募公債並有要公晋省面陳電請省長給假七日 
吕省長昨接總統復電謂所陳地方官制事宜均中事理原電己交院核議 
新任高等檢察長陶思曾昨有電來杭准於月内抵任 
混成旅長俞煒因公晋京所遺職務委第一圑圑長陳瓚代理己呈請吕督軍核示 
女子職業學校定明日（二十日）開會歡迎蔡元培並請演講 
陸軍中將杜持此次受命來杭授勲本定於昨日晋京復命現因其公子完婚在卽尚須稽延數日 
[十六日之江蘇省議會（芝查）]  
昨日（十六日）午後一時江蘇省議會開常會　長報　到會人數八十七人朱議員紹文首先提議變更議事日程先議各股審查會合併審查預算案關於歳入項下應增漕南特稅歳出項下應增水上警察及警備隊經費報告經五人以上之贊成遂開議金議員天翮動議謂事實上究竟能否辦到尚待商榷座中無附議者議長以報告付表决多數贊成於是照是日議事日程第一件宣布省長交議省立各營業機關特别概算預算案議决付審查第二件宣布省長咨請提前議决江寗鐵路局預自册列臨時添購機車費文張議員嘉行動議謂購車費三萬元是否購用新機據本員所聞係購買舊機開用卽己損壞是否此事實請行政委員說明該局科員登壇說明現時損壞之機實由借用將來擬購新機王議員撰曾謂購買必須新機若係舊者殊不合算莊議員以涖謂三萬元經費購新機恐不足用卒議决咨覆承認第三件宣布省長交議本省地方物品展覽會章程案無甚討論付審查第四件宣布財政審查會審查阴止上海上巡捐局擅與濬浦局立約借欵案報告朱議員紹文說明報告大概於是有謂上海某報載己有成約者有謂報載係口頭契約亟應照案由省長飭令一巡捐局取消以挽主權者結果以審查報告付表决多數起立第四件宣布内務審查會審查寳山海塘籌欵情形追認案及寳山塘工經費不應按畝帶徴案報告由許議員蘇民說明報告主旨後戴議員思恭動議修改大旨謂海塘經費關係國防不應按畝帶徴報告原無不合惟原案旣稱己由驗契項下撥用則事實上己由國家支出今祗否認提前帶徴各縣而承認河工經費帶徴告竣後一律徴則帶徴所得之欵將何所用於是各員起而發言有主張修改報告者有主張應以報告付表决者陳議員大猷謂報告與戴議員意思並無不合惟報告則承認其名而否認其實戴議員則並否認其名蓋報告否認提前帶徴必俟十四縣河工經費一律帶徴告竣此時中央財政必己整理就緒原應全數歸中央負擔報告原自明晣若從戴議員說將承認帶征數語全數删去亦無不可是案爭執頗久經多數人提議表决卒以各方面爭執劇烈未易表决結果議長仍以審查報告付 
 
 
 

Page 7

 
 
表决起立者六十餘人多數第六件宣布内務　查會審查運河歸江十壩改歸運河工程局管理案報告第七件宣布内務審查會審查江南各縣帶征水利經費追認案報告第八件宣布内務審查會審查興修江北水利案報告第九件宣布内務審查會審查支配淮揚徐海畝捐統籌四屬水利案報告第十件宣布審查會審查高淳水患情形案報告以上各案由内部審查理事許議員蘇民說明報告意旨無甚討論均通過第十一件宣布内務審查會審查疏濬便民河案報告屠議員動議謂報告内除所稱挖泥機器及動用水利預備費兩層於事實上實難辦到外二語應删去玉議員撰曾謂挖泥機器能否向水利局借用爲事實問題水利預備費現時亦無此項的欵咨文内就將原案删去二語而報告内不必各語亦一併删除爲妥結果以原案删除二語付表决多數第十二件宣布内務審查會審查開濬赤山湖案許議員蘇民自請將報告易去數語付表决多數起立第十三件宣布内務審查會審查通崇海中心河阻遏水道案報告金議員天翮動議此案審查會但據一方面主張恐未公允須請張謇一方面到會陳述方得眞相云云各員以報告謂俟將來縣議會解决並不作一斷語初無流弊且本會無招集集會外人至審查會之先例結果以審查付表决多數起立第十四案宣布請議審查會提出江寗徐栩請議省立南京電燈廠改爲官督商辦案朱議員紹文主張不能成立祗有積極整理官辦廠務季議員通起而反對謂平時各員皆咎官營業之腐敗何獨此時主張不能成立是案結果議長以審查付表决多數起立時己五鐘遂散會 
[江蘇之預算案（再續）]  
　　第三欵運輸經費二○○○○　　第一項稅欵運送費二○○○○　 
　　第四欵借欵息金二○五七九二 
　　第一項中英公司利息一六五七九二 
　　第二項各銀行利息四○○○○ 
　　第五欵撥還捐欵三○○○ 
　　第一項補訪蘇城紗緞業商公益三○○○ 
　　司法部所管四○○○○○ 
　　第一欵審檢廳經費一五○○○○ 
　　第一項審檢廳經費一五○○○○ 
　　第二欵監獄經費二五○○○○ 
　　第一項監獄經費二五○○○○ 
　　　育部所管一二八九○七 
　　第一欵各學校經費一二八九○七 
　　第一項高等師範學校經費一一八六一○ 
　　第二項擹解河海工程學校經費一○二九七 
　　第一欵各學校臨時費一一九七○八 
　　第一項高等師範添班建築購置費一一九七○八 
　　農商部所管六○○○○ 
　　第一欵捕蝗經費六○○○○ 
　　第一項捕蝗經費六○○○○ 
　　共計三○六五六六 
　　總計六九一四九四四 
　　（總說明）按本册六年分國家歳出其六百九十一萬四千九百四十四元軍費未列在内查六年軍費預算己由督軍署另案編製有無變更尚難確指兹姑照上年核定數四百八十五萬一百八元核計連同各費實共應支一千一百七十六萬五千五十二元除提列地方支出外比較上年　定預算雖有增益實則所增之欵或臨　己電奉中央核准業經於現年度照支或己於五年原送預算總說明内據實聲叙或臨時發生需用之必要皆爲事實上所萬不可少所有增支各欵理由均經於各本欵說明欄内切實叙入總計以國家歳入總額一千四百九十三萬三千六百二元抵支若無臨時特别變遷情形尚可剩餘三百萬元之譜其册尾總計一闌係照五年原列全額連同方支出併數核計故比較減少合併聲明 
地方通信 
[蘇州]  
　括莊鎭水警與匪擊戰常　縣境恬莊鎭（離城二十餘里）駐有水警第三分署一區三九兩號巡船十一月十一號下午四時突有梟匪七八十人乘米包子大船三號開至離鎭二里之馬家埠地方停泊水警巡官邱文進得悉立率各巡士乘三九兩號巡船出發開至該埠各巡士荷鎗登岸而梟匪亦己持鎗排隊而待首先開鎗轟　水警等立開排鎗對敵互射一時許水警三等巡士沈全　被匪擊斃巡士何如漢潘雲卿李勝發均受鎗傷失去後膛鎗一支迨駐防常熟水警一等巡官王某得悉率所部趕到援救各匪等始各發船竄去當時恬莊鎭商民頗爲驚惶立時閉市或有携眷匿下鄉者直至次日人心始安事後即經各巡官等報告第三分署長薛海亭轉報蘇城水警二　及第三專署長核示一面先將受傷巡士載送天賜莊醫治並由該巡官將陣亡之沈巡士購棺成殮另請撫恤趙廳長立飭仉專署長加派巡船十號淺水兵艦一艘拖帶前往追剿聞當時常熟縣公署得信後（適張知事因公晋省未回）即經彭警佐派警二十名禽同駐防陸軍三十名乘船駛往助剿並聞該股梟　現己向無錫一路竄去 
　　飭查吳縣承審員違法案蘇鄉木　鎭相近石碼頭地方宕户周雨生之弟周枵生等私　軍鎗上年被光福鎭巡警查獲後周杏生設法潛逃該警所卽將各鎗解送吳縣核辦縣公署不知何故並不追拘周某反函託警察廳派探赴公民李季嘉（住侍其巷内）宅内搜查將李李嘉拘送縣署收押數月迨周杏生倩人代替到案乃判定周處徒刑十個月准予緩刑三年結案兹悉李季嘉因無辜拖累心實不甘特臚列縣公署承審員違法各欵親赴寗垣具呈省公署請求澈底根究其所列違法各欵（一）圖害李季嘉爲私帶馬鎗虚僞造入月報至各公署（一）無故被押八十八日逾審訴限期（一）漂滅七月三號全庭案牘（一）違背法院所定拘傳章程函託警廳偵探隊圍捕李季嘉（一）周杏生等私　軍鎗正犯可以從未到案倩人頂冒判罪徒刑十個月緩刑三年經齊省長批候訓令吳縣知事據實查復核奪聞日昨己行文到縣矣 
[鎭江]  
　　湖縐議决跌價　　鎭郡湖縐各同業裕祥等號因近來市面未見起色加之銀根奇緊而今歳湖　絲繭甚豐是以日來到貨不少惟查各路客帮銷場難見興旺故於日昨邀集同業在城内雲錦宫集議當經各同業分别討論後遂公同議决自二十號起門莊縐紗每兩跌價二分藉以推廣銷路 
　　派員　查鄉　丹徒縣章知事因四鄉匪刦頻聞時届冬令正宵小竊發之際前經通飭各市鄉警察分區提前籌辦冬防以弭隠患昨特派員分赴縣屬各鄉鎭調查警察軍裝制服是否整齊形式精神能否完備設有欠缺之處着　據實詳復以便嚴行整頓務使防護周密有備無虞 
[安慶]  
　　旴眙封船之驚恐近聞盱眙縣有托名柴草公司者封雇民船代彼裝運柴草且自稱軍用大言恐嚇以致該邑雙溝鎭所有航商聞風遠避一月以來竟無舟楫往來航路交通幾至斷絶商旅大受影響刻聞該邑商民己函請省議員吳克仁等要求省長嚴行示禁倪省長即電蚌埠行園李參謀長玉麟轉飭各軍隊不准出境購草封船以維商業復飭盱眙縣知事隨時查拿究辦 
　　警察　添招警備　安徽警察廳長易廼謙以各區巡士優劣不一甚有濫竽充數者業經分别裁汰挑選補充　太廳警衞隊原有名額殊不數用昨特陳請擬添招四十名從事訓練　來省　批准所有新餉卽由省公署警　隊項下月撥二百八十元己令行財政廳知照刻易廳長己派員招募矣 
[湖北]  
　　鄂省長之近聞王子春兼省長近因官錢局紙幣己由省議會議决停止增印發行財政竭蹶無地騰挪頗以省長之不易爲又電政府請速任命省長俾卸仔肩但此缺競爭之人甚多屢以難得各方面同意而止今聞某總長派員來卾疏通有力者擬得斯缺惟各官僚頗不謂然又由王去電保金鼎勲高凌爵兩人矣　　關於海軍近事烟台海軍學校近在鄂垣招考學生報名初有二百餘人前日試驗以前延有醫生檢查體格須脫補考查致臨時退出者甚衆然尚有百餘人應試現在尚未揭曉又海軍部爲巡弋長江之第二艦隊便於修理丐見以武昌地居長江中心　魯滾河原爲艦艇泊椗之區昔張南皮督鄂楚湖各字艦艇每年小修卽在該滾河修理應即於鄂垣設立修理所業委該部機械科少尉唐某承充斯差己來鄂於巡防艦隊司令部設立辦公處矣 
[長沙]  
　　湘省六年度預算之確數譚省長日前令行財政廳將民國六年度預算表册趕速造就以便咨交省議會核議規定在案現己辦理妥協呈請省長轉交議會聞其出入數目如下預算湘省國家歳入總　一經常門（甲田賦銀二百八十九萬九千一百三十九元（乙）海關稅銀七十九萬四千五百九十五元（丙）常關稅銀一十五萬零八百九十五元（丁）釐稅銀二百三十七萬四千五百六十五元（戊）雜稅銀九十一萬三千三百零四元（己）官業收入銀四十七萬二千三百三十八元（庚）雜收入銀七十四萬三千四百九十元二臨時門（甲）官業收入銀一十五萬一千二百九十元（乙）雜收入銀四萬五千五百五十八元預算湘省國家歳出總數甲經常門内務部所管共銀二百零三萬五千五百七十一元財政部所管共銀五百七十七萬二千四百四十二元陸軍部所管共銀三百四十萬零二千八百四十五元教育部所管共銀七十四萬一千六百三十三元司法部所管共銀一百五十一萬四千二百一十八元交通部所管共銀二萬四千二百八十一元農商部所管共銀九萬五千四百元乙臨時門陸軍部所管共銀二百二十八萬四千零二十元教育部所管共銀一十二萬八千元農商部所管共銀八萬六千元預算湘省地方出入總額一地方歳入分兩門甲經常門鹽欵附加稅銀一百三十二萬八千九百六十五元正雜各銀三萬零八百八十五元公業收入銀二千三百八十一元雜收入銀二十二萬三千五百元乙臨時門無項二地方歳出分兩門甲經常門内務行政費銀六十九萬六千六百一十三元教育費銀九十四萬七千二百七十元　業行政費銀七十五萬七千八百四十三元乙臨時門内務行政費銀二百九十八萬五千元教育費銀三十四萬二千一百五十二元 
[山東]  
　　增募百萬元公債之否決山東兵荒交乘徧野哀鴻前次省議會之毅然通過一百四十萬元之公僨案原迫於事實上之不得己詎官府近又提交該會增募一百萬元該會昨日開會對於此案己全體否决矣 
　　鈕永　到濟鈕鐵生君自肇慶軍務結朿终了後卽與王和順等聨袂到京謁見總統有所陳述兹聞鈕氏於日昨到濟寓商埠某棧房内並聞鈕於日内尚擬搭膠濟車到靑島一行 
雜評一 
[四爭（一子）]  
中國今日有四爭一爲憲法之爭二爲中央政局之爭三爲各省議會之爭四爲督軍省長問之爭而此外各黨各派小小之衝突不與焉 
夫此四者皆爲國家安危所繫而不可稍有所爭者也苟有其一己足擾亂國家而有餘况乎四者之兼備耶且此四者之爭日言調和而日見其劇烈日見其枝節之横生焉吾誠不料以艱難困苦而得之民國而復呈此現象也 
 
 
 

Page 8

 
 
   
 
 

Page 9

 
 
   
 
 

Page 10

 
 
歡送伍總長之兩盛會 
　　昨日爲本埠工商各界開會歡送新任外交總長伍廷芳之期各界男女赴會者約一千餘人除發起人中華國貨維持會會長王文典等外官界之到會者爲滬海道道尹徐鶴仙外交特派交涉員楊小种代理上海縣知事景毓華松滬護軍使署參謀長趙聨黄農商特派考查絲業之僉事王亦梅等均預會會場在張園安愷第周圍均懸國旗大門口紥有鮮花彩牌上綴歡迎大會四字並有西樂一班在門樓上鼓吹接送午後二時伍總長乘汽車戾止西樂起奏由各發起人王文典等迎入客廳略叙寒暄欵以茶點三時乃奏樂開會首由王文典報告開會原因大致謂現值國會艱難外交緊急政府任命伍公爲外交總長而伍公爲政治大家夙稱外交能手其學識經驗道德久爲國人所信仰今得伍公慨任艱巨實爲中國外交前途慶幸是以同人等開會歡送以表微忱云云報告畢（鼓掌如雷）各界來賓乃起立向伍公行一鞠躬禮即在會場合攝一影次由華商旅滬維持會會長徐菊如宣讀歡送詞（歡送詞錄後）繼由伍總長登台演說謂今與諸君握别竊有數言予蒙國人公推政府任命爲外交總長自漸學識譾懼弗克今承諸君子之愛國熱誠開會歡送實深慚愧但予平生不荒唐不競爭權利辦事憑公理曾憶二十年前清政府創辦鐵路係李中堂督辦彼時風氣未開反對者多予與李中堂一致進行英領事畢利南謂我中國鐵路中飽太巨　難辦好故李中堂邀予帮辦竭力經營不招洋股初辦吳淞一線次及塘山天津各路然後京奉京津川漢粤漢次第鋪設成效大著故辦事祗要實心實力斷無不成我中國地大物博人口號稱四萬萬何以如此貧弱失業人多何不從事開鑛等業實緣我中國人不信己國遂致事事借助外人以致利權外溢而借用外債訂立合同第一尤須愼重稍一不愼非特受其愚弄抑且靈失主權現在辦理外交困難己甚新案固難而舊案更甚蓋失敗己久非一時所能挽回上年袁氏曾請我擔任我未允許今黎總統叚總理一再電邀俱以外交日迫責我不應坐視危亡故我祗得勉爲其難盡我心力尚望諸君協力匡助俾挽救於萬一值此商戰時代我國、 
國貨宜速改良推廣國外贸易尤爲要著從前商務失敗由於無圑體現在上海己設有工商研究各業商人亟應聨絡圑結研究改良以逹優美之目的俾各國對我華貨生歡迎心予實有厚望焉等語（衆鼓掌）次滬海道道尹徐鶴仙演說略謂中國外交自前清失敗以來辦理困難日甚一日伍先生在滬與工商各界周旋久洞悉商情今允出長外交爲國家前途慶而尤爲工商界幸也次外交特派交涉員楊小川演說謂今日工商界開會歡送伍總長鄙人爲工商界代表伍公素講衞生所望伍公益壽延年福國利民云云繼由商帮協會代表周靜波來賓許奏雲戈鵬雲黄少岩女賓舒蕙楨等相繼演說畢因爲時己晚當由國貨維持會副會長王介安聲請終止演說並謂予所最希望者僅有二語一工商贸易保持信用二外交辦事勿失國體言畢代向來賓行二鞠躬禮遂振鈴散會復至空地合攝一影分途而散時己鐘鳴五下矣至晚間各會會員在福州路春江樓大廳特設華筵爲伍總長　行到者除各會正副會長及全體會員外有護軍使代表趙聨璜參謀交涉使楊小川代理上海縣景知事海關監督施理堂及英法兩公廨正副讞員關聶俞王諸君曁商務印書館代表南北商會代表磁業公所代表陶理堂及狄楚靑余洵周彝惀等共二百餘人席間又演說大旨言此次伍先生出任外交實爲我中國之前途大幸等語伍君亦有答言旋經諸會員向伍君敬酒三杯不呼伍先生一路福星萬歳萬萬歳云云迨散席己鳴鐘十下矣 
　　歡送詞中華民國五年十一月十三日奉大總統命令特任伍秩庸先生爲外交總長同人久叨蔭庇倍切瞻依爰具蕪詞藉伸微悃以表歡送矧兹共和再造日月重光國家方選賢興能講信修睦特任伍公出長外交中外騰歡爲得人慶本會等同人尤歡欣鼓舞於無己者蓋公平素以振興國貨通商惠工爲富强之本而工商界與外交界前途有密切關係故於公此行尤有莫大希望也海禁開通以來我國貨未能暢銷海外良由彼都防我國貨輸入有如防敵如一飲食品也明明清潔乃謂有碍衞生致萬里重洋原貨退還一製造也明明精良則重其賦稅使成本加重銷路爲難公長國貨維持會有年此中痛苦知之深而籌之熟上年小吕宋嘉年華商會復身親目擊之此國貨上關係外交界原因得公此行必有以救弊補偏與列强重訂華洋贸易條約所希望於公者一也華工赴外除彼苛待木屋幽困鐵梃箠撻種種殘虐慄魄驚心在外之華工旣忍氣吞聲内地之華工益深個而閉守此工業上關係外交界原因得公此行必有以主持人道要求友邦將虐待華工諸例一律掃除所希望於公者二也洋商來華受國權之保護華商往外遭他族之憑凌即國内通同各埠華洋商務交涉有强權而無公理華商多受其虧此商業上關係外交界原因得公此行必有以權衡悉當克持其平所希望於公者三也公創辦國貨維持會經營慘淡毅力熱心使我國貨猶存一線生機皆公之提倡有以致之同人等在商言商所希望在此至於折衝尊爼焜耀敦槃所以振國權而宣國威者又惟公此行是賴此則國人同深希望者也外交後盾在海陸軍以吾國勢現狀則外交後盾在工商界此又我同人所當共勉者也今者招車北上行有日矣瞻望前途欣幸何極爰集詩句以爲之頌曰豈弟君子邦家之光令聞令望如圭如璋惠此中國以绥四方介以繁祉俾熾而昌 
　　又寰球中國學生會於前晚假一品香餞别新任外交總長伍廷芳博士滬海道尹徐鶴仙滬寗鐵路局長鍾文耀盲童學校校長傅步蘭中國銀行宋漢章等均列席是時車馬盈門賓客滿座握手言歡洵極一時之盛先開宴會餐讌畢由會長李登輝致歡迎詞次朱少屏演說謂伍先生對於國家對於社會均無不熱心贊助以本會言則本會開辦至今十月二載爲滬上成立最久之會其中幾經挫折辛苦備嘗初在白克路僻處一隅會中友亦寡繼由伍君捐資提倡乃遷移會所徴求會員逐漸發逹得有今日當初次组織徴求會員時伍君亦爲隊員之一爲本會介紹會員竟日奔走不辭勞瘁如伍君者實爲本會之柱石不可多得之人也以國家言則民國肇始之時伍君力任艱鉅函電交馳功績甚偉其時滿政府派人在滬購辦軍火將行起運幸賴伍君力向關員阻止裝運事遂中止民軍賴以保全皆伍君之力嗣和議開始共和告成伍君之功尤爲天下所共知今伍君由中央政府召赴北京任爲外交總長之職雖滬上少一熱心社會之人而時局危迫外交棘手則所關尤大吾人深願伍君出山結朿其事以解國民之憂云云伍君起立演說謂余前年出使美國其時即聞有寰球中國學生會之成立聲譽甚著嗣回國後見本會範圍尚小乃勸令遷移組織徴求會於此日增月盛逐漸擴充按本會專爲研究學術聨絡國民情誼而設故於會中陳列書報彈子檯等以備便員消遣之用俾靑年子弟耳濡目染得以增長知識不致閑遊浪費其意甚美惜吾國内地尚少此種組織遠不若東西各國無處蔑有若斯之會也曾憶余爲本會徴求會員時有教師有商人僉謂我非學生胡爲而入學生會不知學生二字據西文解說意義極廣無論其爲工爲商爲教師年歳老少皆得稱之謂學生卽余今日未嘗不可稱學生詎可固執一見乎余在美時常至各處學生會與諸少年爲友討論學術竟日暢譚幾自忘其年歳古人稱老少爲友曰忘年交信不誣也凡人之辦事無分年長年幼事大事小祗須有精神有魄力有見識其成績自然可觀余近來研究靈魂之學發明一種磁氣與人有密切關係此　磁氣由各人軀内發出繞於身之四週猶電燈然機關一啓卽現光明燈之四週無不受光凡人與人交譚當其未接近之前磁氣己彼此先交若彼此磁氣同性則必相合交亦因此而厚不然則相敵而交亦疎淡也屢試不爽余返國時曾面陳條議於滿政府勸其改行新政而不聽余知逆耳之言有力無用乃告假而歸其後武昌舉義有謂余曾受滿政府之祿不當反背雖然伯夷叔齊不食周粟要知古今時有不同未可概論又謂普天之下莫非王土食毛踐土宜知報德此乃忠於一姓者之談今日全球交通文明日啓土地爲公有之物未可私於一姓譬如公司原係公共之産設一人專而有之誰能坐聽其佔據耶且余非反對滿洲人不過反對滿人政治之不良耳余今本不願出山惟承黎大總統勸諭顧全大局並得參衆兩院同意故不得不行此時外交辣手最難措施而舊案之難辦尤倍難於新案特余旣受任自當盡吾力以履行責任他事非敢與聞倘將來辦理完善决不自居其功萬一未遂所願亦望國民原諒至本會會務全恃諸君熱力進行余亦樂觀其成也云云詞畢鼓掌如雷次吕碧城女士演說謂從前掌外交者每遇交涉發生對外多推諉讓步對内多秘密壓制今共知告成由伍先生力任巨艱且得全國國民爲之後盾必有良好之結果當拭目俟之演說畢後時己十下遂由會長李輝君宣告散席 
[續紀研訊私運雲土案]  
　　私運大宗雲南烟土一案前日（十七號）午刻己經地方審判廳公開辯論各情曾紀昨報兹據另一訪員報告情形稍異爲錄於下是日開庭辯論時承審官爲刑庭長趙毓璜會同檢察長林仲立審理前滬海道尹周金箴並前道尹公署周庶務員管門人龔三居等均投案候示林檢察長即以周金箴掩没證據等詞當庭起訴請審廳按照刑律訊判問官即命周出庭陳述據供寗波慈谿縣人今年七十歳曾在贛省爲知縣十八年後在商會爲總董繼任滬海道尹受有二等嘉禾章今年夏問適因司法總長張耀曾奉令北上道經滬上時忽有某要人與李徴五等來寄箱子聲言其中均是公文書籍我當時並不生疑即將該箱等寄存本公署旁空屋中越日有洋藥公所及律師並警察廳所派巡警到來在空屋中搜檢卽發現箱中皆是雲南烟土於是我即將抄出雲土二十箱點交警察廳派來曾永奎取去有警察廳長徐國樑收條爲證但此案發生時徐國樑身任警長照章應拒却而不却及至該土搜出發現後應受理而不受理自失主權實與我無關云云又據周龔二人同供此案箱中物件當時我等全不知悉後聞有人報告謂洋藥公司與捕房先在湖北路孟淵旅館抄獲雲土數箱後又至法新租界寳昌路等處搜查無着旋至道尹公署旁空屋中抄出雲土二十箱均由周道尹指交警廳取去查是屋係小民龔三居看管所寄雲土前後祇有三天未獲前無人知道等語並據周金箴所邀之律師潘承鍔亦出庭陳述理由至此即據警吏投案禀稱前奉諭往傳前光復軍統領李徴五及前道尹公署科員楊潤之等均抗傳不到周金箴又稱我因年己古稀精力衰弱不能久立要求堂上賞以坐位當在律師席旁坐下趙庭長謂曰此處爲法庭之上今日公開辯論無被告之坐位令其起立問官又詰問曰爾頃供重要人究是何人可即供明周稱今日人證未齊到案未便宣布嗣問官命錄事將所錄供詞給周閱看周稱目力不濟可否請堂上宣讀問官即命書記官將供詞單讀畢判周等仍交原保候傳齊各人證到案訂期續訊 
[三紀銀拆飛漲事]  
　　本埠近因現銀缺乏銀拆逐步飛漲市面大受影響昨日洋商銀行放出數十萬之抵押欵以維市面又上海縣代理景知事接財政部電令謂聞滬上銀拆飛漲攸關大市應速嚴行限制不准再行增漲等因當卽轉知南北市商會錢業商董請爲一體維持禁止把持擡價以顧商界大局 
[吞没黨人善後欵項續誌]  
　　黨人詹坤被同志常濟衷等在護軍使署指控唆使首領郭超捲取所領善後欵項逃逸等情經軍法科訊得原被均寓居公共租界將詹解送公共公廨請爲就近傳訊業由中西官訊判詹交二百元人洋並保因無保寄押滙司捕房在案昨晨由廨傳訊據常濟衷投訴前情請追訊之被告供稱與原告分隸郭超張紹先二人部下政府所給善後欵項係郭超往領第一次領到後張部下每名得洋三元八角郭部下祗三元五角第二次領到洋一百元係屬公費請爲明察經俞襄讞得供商之德裴副領事判詹還押候補傳人證再訊 
[牛莊路發生刦案]  
公共　界牛莊路二十九號門牌朱洪卿家於昨晨七句餘鐘突來盜匪五六人以詢問同居所雇包車夫阿福爲由敲門入内各出手鎗利刃嚇禁聲張當被刦去值洋二百餘元之金鐲一副金戒兩枚而逸迨事主報告閘捕房立飭中西包探往拿該盜等己早遠遁遂向事主詢明各盜年貌服式回禀捕頭轉禀麥總巡通飭各捕房中西探捕一體留心偵緝 
[預審兇犯之同黨]  
二區三分署巡　韓恩貴巡敬警張步德等被盜匪開鎗拒捕擊斃一案兇犯己由軍署訊實伏法其夥黄長友（又名孫三）由軍署令發地方廳迭次研訊並經傳到該分署長警到堂對質該犯狡展不認奉判還押在案兹悉此案林檢察長爲愼重刑事保障人民起見連日派員下鄉調查實情回廳報告後昨日午後又由沈檢察官飭提黄等到案預審有二時之久訊畢仍命還押候示 
[包探追獲盜匪四誌]  
盜匪李阿五（即李老五）於本月十一號上午七時糾黨持械搶刦白克路聚興坊五百二十三號門牌烟酒倊賣局員沈英齋家財物圖逃並沿途開鎗拒捕擊傷沈姓飯司戚甫榮左肩行路之箍桶匠丁榮桂左腿當經新閘捕房包探錢壽生與其車夫劉阿三將李追獲搜出實彈手鎗解奉公共公廨訊供收押嗣由總巡捕房得黄包車夫王阿二報告李之同黨泰州人妙永興匿居廣東路銘發小客棧内派採將姚緝獲解奉公堂諭令還押並奉麥總巡於前日午後飭將李盜帶至總巡捕房與姚質對後一併送歸新閘捕房收押昨晨解送公共公廨請究據包探錢壽生投訴據原告檢查並未失贜所有受傷兩人大約兩禮拜可愈請爲展期又據見證沈銀郎投訴當時該盜等開鎗拒捕經包探等追獲搜出實彈手鎗等語讞員核供商之德師副領事判李姚兩匪仍帶回捕房候再研鞫 
[盜案訊明判决]  
　　新閘大通路八百六十五號門牌居人唐子正家被盜搶去舉洋二百餘元之衣飾業經捕房先後緝獲與是案有關唐之親戚李元林及陳阿四徐來和沈子喜連同眼線王和尚一併拘解公共公廨訊判王和尚開釋餘人押候復訊核辦在案昨晨復訊原告投訴被刧情形並據包探韋金福投訴李元林欲娶原告之妻妹未成挾　糾同原告之車夫沈喜子等搶刦等語訊之李等供詞互推中西官核供以陳阿四係屬過犯判押西牢一年零三月徐沈各押半年李押三月分别示儆吊案原贜交原告具領 
[新築車站派警駐巡]  
 
 
 

Page 11

 
 
　　滬寗兼滬杭鐵路届長鍾紫垣以新築寗杭通車之支路業己竣工轉瞬卽可通車惟支路各站亦必有旅客上落自應設立鐵路警察以便照料旅客行李所有黎角尖及徐家滙等處之車站應歸杭路警察選派巡士往駐故特飭令杭路滬站警察巡官王長慶挑選幹練巡士派往駐巡故王巡官於昨日親往新築支路之黎角尖一帶察視路線以便派警駐巡 
[龔圑長注意治安]  
現駐龍華之步兵十三圑圑長龔聲揚以龍華附近之西妙橋馬路爲通逹法新租界之要道該路甫經築成並無民房店舖實係僻野之區每於上燈以後時有形跡可疑之人三五成羣在彼行走恐有刦奪路人財物逸入租界情事故於昨日訓令所部三營長官責令輪流派兵於夜間馳往該處馬路梭巡並在毗連法界橋梁處派兵四名常駐站崗以緝匪類 
[緝獲南滙縣屬刦案盜匪]  
　　南滙縣屬浦東某地住户某甲家於上月間被盜强刦銀洋衣飾等物本埠淞滬警察廳前准南邑移請協緝贜盜即經諭諭偵緝隊查緝在案前日午間隊士王愼卿等在九畝地第一樓荼館樓上緝獲此案盜匪王秀松金井生沈阿寳錢阿三陳萬興等五名一併帶廳由該隊副隊肯傳明業詰詢該盜等供認均浙之台州人某甲家刦案係某乙爲首起意糾刦伊等聽從同往得贜分用並稱某乙現居浦東某處存有手鎗兩枝子彈數十粒等語副隊長得供後除將獲犯王秀松等解請司法科研訊外日昨特派王隊士等前往浦東查缉 
[救火聨合會操演救火術]  
　　英美租界西人救火聨合會各會員於昨日午後 
三時在泥城外賽馬場内舉行秋季會操共到救火皮帶車九輛場内搭有高臺一座對面設立看臺而賽馬場内外中西士女之觀看者甚爲熱鬧各會員齊集後由司令官鳴警笛一聲各會友爭先登臺搶取臺上所置假人並操演拆屋噴射等各種救火方法直操演至五時始各分隊而回 
[齊省長覆省教育會電]  
江蘇省教育會因省立各校不能按月領到欵項辦理諸多因難曾於十五日電致齊省長請查照民國元二年成例規定按月放欵日期原電曾紀十六日本報兹該該得齊省長覆電云省教育會鑒咸電悉省校經費己催廳迅放省長齊篠 
[儀徴調查烟酒稅之覆函]  
全國烟酒聨合會昨日接儀徴縣境烟酒聨合分會發起人張洛書復函云貴會通告請願兩畫及附件一紙捧讀之下具見貴會爲全國兩業代表藉蘇商困表示輿情之至意洛書等當卽邀集同志組織烟酒聨合分會將原文明白宣佈敦促進行一面將改良烟酒稅問題陳請省議會列入議案轉逹參衆兩院迅速議决辦法現在洛書與陳汪郝三君公同調查烟酒新舊各種捐稅名目徴收方法機關詳細列表吾復貴會鑒核所有敝分會俟成立後再行造册呈報並希京中倘有消息時賜王音云云其調查表如下（一烟酒各種捐稅名目事項）坐賈門銷捐通過釐金營業牌照稅價估公賣費（一徴收機關方法事項）門銷牌照由縣經徴通過釐金由關卡經徴公賣由分棧經徴（一新舊烟酒捐稅之比較事項）門銷每年約徴一千數百千文牌照每年約徴一千餘元通過釐金約徴數百千文（一公賣未成立前營業狀况之比較事項）現在捲烟盛行洋酒充塞加之受重稅影響以致減種製烟業較遜於前（一兩業中各種出産行銷之貨種類名稱數目及每年價格事項）酒業狀况敝邑出産白燒酒用麥製成大率農家者流以年歳之豐歉爲釀酒户開閉之標準價格視成本之貴賤每擔約四五元不等故無一定之捐數烟業狀况行銷本作旱烟福建江西皮絲本作旱烟每擔約二十千文福建江西皮絲上中下三等平的數目每箱約二十餘元（一各埠公賣局棧地點及開辦日起至本年六月底止一繳公賣費總數事項）江蘇烟酒公費第六區分局分棧設立揚州支棧設立儀徴十二圩四年九月間開辦至本年六月底止約一千元 
[請求解釋法律之限制]  
上海地方審判廳昨奉江蘇高等審判廳開案奉司法部第二九三號訓令開案查法院爲獨立性質無論何審級之司法官對於該審級管轄案件各有完全審判職權關於適用法律無論如何困難均有盡職權而爲解釋之義務乃各廳動輒將受理之案隠匿姓名渾括案情請求大理院解釋不知大理院之權限雖高豈能代各廳爲審判况案情隠約情隠約又豈能洞悉情僞凡此於審判上無實益於訴訟人或反蒙武斷實屬法所應禁查大理院己有對於具體案件非上告到院不爲解釋之通告各廳何得巧爲嘗試惟現在下級司法法律條文上之疑問應仍暫准請求大理院解釋以免錯誤其具體問題不得再存畏難卸責之見放棄職權濫請解釋此令等因奉此除分行外合亟令仰該廳即便一體遵照云云 
[蔡松坡先生哀電彚錄（六）]  
　　雲南唐督軍電上海蔡故督軍喪事營辦處梁任公先生衆議院陳副議長并轉劉希濤藉克儕劉曉嵐諸兄任省長羅督軍戴省長　松公逝世同人哀悼尤切頃電派滇省代表繆延之赴日協同迎柩回滬即在滬襄辦一切喪葬事宜期臻周摰堯敬致送奠儀五千元聊表哀悼微忱知注特聞繼堯叩銑 
　　張家口田中玉電梁任公先生轉蔡督軍家屬鑒驚聞噩耗哲人其萎東望海雲彌增愴悼田中玉篠 
　　保定曹督軍電梁任公先生鑒蔡公松坡動名冠時功在民國一旦溘逝四海同悲頃接載省長眞電請副總統领銜入告優予表彰各節銀極表贊同應如何辦理之處即希副總統核奪陳請挈銜爲叩錕 
　　馮副總統電蔣方震君鑒並轉石李爾先生庚電敬悉聞蔡督軍逝世噩耗悲悼莫名己照電陳報中央並通告各省矣所有殮殯事宜尚希妥爲照料靈櫬何時歸國并望先期電告爲盼馮國璋蒸印 
　　叚總理電轉福岡蔣君方震石君陶鈞李君華英均鑒庚電悉邦國殄瘁折我元勲噩耗駭聞不勝震慟己急電章公使就近撥欵五千元權作靈費並派口口助理身後一切事宜仍應呈明大總統從優議恤有令公布望代照料兼致慰唁段祺瑞隊 
[童子軍舉行會操]  
昨日下午二時半滬上各童子軍會集於楊浦路底外國酒店前空地之上舉行操演共有七百餘人分十二隊計中國童子十隊英國童子一隊日本童子一隊參觀人數約有數千會長鍾文耀副會長唐紹儀省教育會代表朱少屏松滬護軍使代表鄺富灼均在場長沙無錫兩處童子軍亦有代表蒞止所演各節如脚踏車搭篷阻疑競走畫地圖軍樂旗語救傷等技較之第一次會操時益有進步演畢定於下禮拜三分别給獎 
[靑年會今晚開演講會]  
　　基督教靑年會於十九號（即今日）星期晚七時半敦請戴調侯牧師演講基督之偉大觀念凡靑年之篤信斯教者届時必相率往聽也 
[維持孔教會開成立會]  
　　維持孔教會爲邑紳陸崧侯等所發起定於十九日（即今日）假六馬路仁濟善堂開成立大會兹將該會宣言書照錄如左國於世界必有與立所立者何貴乎有教以資矜式吾國數千年來崇拜孔子雖無國教之名而有國教之實故歷代興亡不一而孔子之尊崇仍無少異乃自帝制推翻重復民國創制憲法竟有他教議員欲　孔教於憲法之外陽示尊崇隂實擴張他教之勢力是人未亡吾國而吾先自亡其國也同人等不忍自亡其國故急行開會集議電懇立法機關列孔教於憲法然勢微力薄尚恐不足回當道之視聽用特泣告於吾父老昆弟之前集合圑體函電參衆兩院力爭列入憲法務逹目的以正人心培國脉全國幸甚 
[羣學會開職員會預紀]  
　　滬南羣學會定於二十日下午五時開職員會由金粟人趙芹圃二君置備酒希邀集全體會員届時與會　議會務進行辦法己遍發通告相邀矣 
[邑紳公宴徐道尹]  
本邑地主自治研究會李右之沈潤挹吳督田慈善圑郭聘之凌伯華公欵公産經理處丁賡堯等因滬海道尹徐鶴仙氏自到任至今尚未一通情愫特定於今日（十九日）上午十二時假座也是園設席公宴以聨感情 
[貧兒院菊花會中之絲竹]  
貧兒院此次菊花會請海門沈紹周住院彈奏琵琶沈君爲琵琶名手於是在滬專家如汪昱庭王維洲余笏堂諸君聞之特相偕前來先後迭奏成一琵琶大大並聞今日崑曲會崑曲專家訂定到院者有四五十人之多云 
[李總辦預防火患]  
製造局李總辦以軍廠爲存儲火藥及性烈各物重地現届冬令風狂水涸火患亟宜預防除分飭各廠委員轉諭各匠目禁阻工匠日間工作之時口啣香烟及隨帶引火各物入廠以避危險外並於昨日又出四言示諭云風高物燥火患嚴防如燒火爐用後卽息油燈臘燭煤紙烟頭引火等物均宜愼重夫役人等務須謹守事關　要各宜懍遵云 
[北浙江路之火警]  
　　昨早三時許美租界北浙江路承啓里一千零十二號門牌黄姓家披屋内忽然失火當由救火會皮帶車到場灌熄燬去披屋一間事後捕房派探調查起火情形以憑核辦並聞於火熾時失去值價數萬金之首飾箱一只業己報請滙司捕房請爲飭探查究 
[剃頭店忽遭回祿]  
昨日午前十一點時法租界新永安街第六十三號門牌剃頭店内因煑午膳起火經火龍及皮帶車到場救熄延及貼隣六十一號及六十五號均被帶損事後由探將該店主夥等拘入捕房聽候澈究起火實情再行核辦 
[警所將次遷移]  
　　滬城一區二分署警所向設第一區救火會後埭卽前岳廟中兹因地方太狹不敷辦公曾經該署王金山警佐禀准淞滬警察廳長在北首猛將堂原址改建該分署警所早經鳩工庀材不日竣工現經王警佐擇於日内遷入辦公一面呈報徐廳長查核 
[各女工催開橋工]  
閘北新大橋因橋面竪木尚未到齊又以馬路工程未竣故現在停工期内而各絲廠女工因舊橋坍塌危險交通不便昨特邀集女工陳翠羣等五十餘人具名呈請交涉道尹兩公署速飭開工以利行人該兩署當將原呈抄交工巡捐局查照 
[客民猝斃二人]  
　　向業裁縫之甬人趙長林於前日上午行經密勒路有恒路轉角忽然倒地身死由捕房將屍車送驗屍所昨有屍妻李氏投案請准免驗自行棺殮又前日停晚有江北人李碧年李富年二人同在北公益里口老虎灶上啜茗正在互談詎碧年猝然倒地氣絶身死山四區一分所崗　將李富年及老虎灶主劉立發一併帶年昨飭十圖地保李冬桃投報地方檢察廳　驗昨午該廳李檢察官正欲往驗間忽據死者之胞姪李　順投廳具禀請求免驗自願收殮李君准之惟着具結備查 
[汽車碾傷學生]  
林輝垣廣東籍學生年十六歳昨日午時行經虹口三元宫附近被汽車撞跌車輪碾過腹部頓時便溺見血由捕到來連同汽車司機人一併帶入捕房捕頭命受傷人先送同仁醫院調治聽候核辦 
[債務人押所自裁]  
張金章因欠四川路煤礦公司内之陳世珍洋二百六十元有零前日被陳報請總巡捕房派探王潤甫將張拘入捕房奉飭押候解廨訊究詎張至夜半在押所解帶自縊迨看牢巡捕解救己經氣絶即禀明捕頭於昨轉禀公共公廨中西讞員前往會驗再核 
[匪徒搶帽子]  
南市萬裕醬園小主沈寳藩於前晚九點餘鐘時由北市回南行經大碼頭裏街被匪徒攫坂絲絨洋帽一頂飛奔逃逸至關橋堍由巡邏墜士石崇有查見吳長雲一名形跡可疑立即拘住搜出原贜解至一區署後由沈赴署請將原贜給領一面由董警正飭將該匪犯拘留候究 
[實非安分之徒]  
匪人沈阿三前日在楊樹　僻靜之處糾黨圖劫行人郭文太財物被郭鳴捕拘獲昨解公共公廨請究先據二百九十五號華捕上堂禀明前悑懴之被告供詞推諉中西官以原告臨訊不到且無從傳唤查被告實非安分之徒判押西牢半年期滿逐出租界 
[查緝花會機關]  
賭徒陳福生又名王卿因在虹口茂海路一百三十六號屋内私設花會機關被包探查獲昨解公共公廨經中西官訊判押候查明同黨再行訊究 
[拐匪分别判押]  
無錫人朱阿根徐阿培與在逃之徐正培近在無錫北門外誘拐十七歳女子辛寳弟來滬於前日復將女領至某妓院内圖賣被總巡捕房包探邵和匀查悉將朱與徐阿培與女一併拘獲分别收押昨解公共公廨經中西官研訊明晣判徐阿培押西牢一年年押三年分别示儆辛女留候函送無錫縣知事署查傳其家屬領回管束 
[鄰人拐抱女孩]  
　　錢同林投法公廨控稱本月十二日有五歳女孩一口由九歳男孩携同出外購物祗有男孩一人歸家泣訴女孩被鄰人薛甘仁抱去向阻被薛兇毆一下以致跌入隂溝之内衣服鞋襪均染污泥至今尚未洗去故報捕將薛拘獲求請訊究該男孩亦到案申訴前情詰之薛甘仁供雖在途中看見錢姓男女兩孩並不誘拐復由捕頭將薛從前犯過拐案之卷牘及拍出之照相呈案薛甘仁始無可抵賴聶讞員判押限二禮拜交孩到案如違加等嚴辦 
[復訊虚設字號之串騙案]  
粤人林文樓郭子里與在逃之某甲同在江西路一百十七號門牌虚設義成號串騙英法租界黄祥泰保泰陳鏡記恒盛聚源等十餘户值洋二千餘元之綢緞鑽戒質洋化用被控總巡捕房由探尤阿根將林郭兩人獲解公共公廨訊供收押在案昨晨復訊先由中西包探上堂訴明被告等虚設字號串騙各户貨物等情繼由各原告投案環求追究訊之林郭二人均稱係在逃之某甲所爲要求交保出外理償中西官核供判被告押限七天將所騙貨欵繳案再核 
[巨竊案尚須覆訊]  
大通通路二百六十二號門牌居人周恕菴控婢女康寗與張文甫婦人黄萬氏等串竊值洋八千元之金珠飾物等情該婢與張文甫等曾經公共公廨訊實分别押辦嗣由捕房續獲同黨吳芝先婦人萬侯氏一併解奉公廨訊供分别收押在案昨晨復訊原告延朱斯芾律師上堂譯訴原告失賊約有二萬有零查贜被方小松吞没應請提方到案訊追並由華探目陳雲忠投訴各情與朱律師所述相同訊之吳供多支吾中西官核供判吳押西牢五年萬侯氏無于開釋候再補提人證再訊 
[借洋行兇案兩則]  
　　胡祥生投法公廨控稱有素不相識之趙甫前來强欲借洋十元商人見其來意兇横婉言却之詎趙卽奔出門外拾取大石頭一塊擲入商人家内幸未傷人報捕拘案求究趙供前當兵士今己退伍因貧無奈向胡商借川資不敢行兇判押七天期滿後永遠逐出租界 
　　某店主孫廣寳投法公廨控稱有歇夥湯恒友於昨日手持鐵拳秤糾同劉小生天福史林蘭夏子連高德發等十餘人來店先言借洋十餘元商人尚未回答湯卽動手行兇劉小生帮同兇毆致被毆傷後由探捕到來拘獲湯等六人餘均逃逸求請訊究湯供認糾衆行兇不諱劉供帮兇是實應等四人同供雖皆在場並未帮兇判湯恒友押三個月劉小生押一個月應天福等四人各押十四天以儆 
　　續紀受傷人形跡可疑 
身受彈傷之王志强二日前在同仁醫院醫治美捕房以其舉動可疑派捕監視各節己紀昨報兹悉王本非善類前曾在無錫境内屢犯刦案故前日下午有無錫縣偵探某甲會同總巡捕房華探至該醫院將王之面貌辨認一過返錫票明縣知事核辦 
[冒名土之拘押]  
　　無賴李扣子前日在虹口楊樹浦路大阪碼頭冒充洋藥公所調查人向俄人某甲身畔搜查　土當被該俄人鳴捕將李拘押昨解公共公廨請究經中西官訊供不認判李押候查明再訊核辦 
[照錄江海關稅務司示諭]  
　　江海關稅務司昨出示諭云照得各商行報運復出口貨物所呈派司尚有未經報完仍須領回之件兹特訂定呈驗領回此項派司之簡明條欵五條以資遵守爲此示仰各商行人等一體遵照勿違此諭計開一各商行報運復出口貨物務必於報單内將原領之派司號數載明如其派司尚未報完應由各商行自己用簿詳細註明該派司之號數以及餘剩貨物等項二各項派司須在背面註明行名加蓋戮記以免錯誤該派司後如先蓋有他行戮記者均須先行一概塗銷三未經報完之派司務必於貨物復出口五天之内赴本關候單房領回四本關之候單房所設之木槅箱特爲各商行便於領取單件起見如果各商行不自賃用此箱即難保無失誤之虞五各商行遇有失落無着之派司聲請本關代查須將該派司之號數日期開具字條加蓋戮記遞至本　方可憑以檢查惟該派司如果查係己經報完照章銷去之件則該商行應得每次繳費關平銀一兩 
[誌謝]  
印報需用之紙近來外國來源日少上海各紙廠多不能製造此貨兹有楊樹浦寳源紙廠悉心研究造成報紙一種以供社會需用昨承送樣紙一令書此誌謝 
雜評二 
[張勲之壽（訥）]  
　　人生孰不欲留身後之名於千古然此身後之名非可倖邀　　也必其功業德澤之入於人民者深人民思之不能忘而謀　　所以傳諸永久焉於是其名乃千古矣 
　　今人對於生而有勲勞者爲之謀建生祠焉鑄銅像焉對於　　死而有功勲者亦爲之謀建專祠焉鑄銅像焉凡此皆所以　　壽其名於後世也所謂壽之至大者也 
　　張勲今日亦壽矣赴徐賀壽者亦衆矣然其壽爲人人所有　　之壽張勲亦思所以壽其名於後世乎見此建祠　像之紛　　紛亦嘗怦然有動於中乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[徐娘小傳] [  宋焜]  
徐娘者城北徐公之裔也美秀而文饒有祖風擅人淡如菊之譽見者咸詫曰彼姝者子不知誰堪享受也艶名旣播問名遂多徐娘均薄之卒入掖庭備位妃嬪徐娘此時君寵益驕泰君憐無是非天下爭美之僉曰若徐娘者洵所謂福如東海者矣旋天子晏駕徐娘苦岑寂自營精舍於海島人固疑徐娘將負恩也己而美總統威爾遜與夫人行結婚禮徐娘私喜曰爲寡婦不當如是耶適某巨公涎其艶亟欲聘之徐娘己心許然猶故作嬌羞千呼萬喚始行出醮典禮自謂歐化東漸貴婦人再嫁當自奴家開先河其善自譬解如此無如紅顔命薄次夫又殞而徐娘亦將半老矣幸風姿猶昔復博某貴人憐愛聘問之使絡繹於門徐娘亦不樂獨居聞業己許字特結婚之禮未知何日實行耳 
宋子曰吾聞五代之時有馮婦者曾嫁四姓十一夫猶自以爲榮徐娘豈其苗裔耶（五） 
文苑 
[送章生歸麗水省親序] [  馮君木]  
　　往余攝麗水學官處郡城二年年凡近治山水可游者靡勿有其蹤跡烟嵐水石之奇往往狎而習焉而於其邦之士大夫則罕有相通接者每登擇山望崇巒複嶂回薄鬱深謂宜有離世超奇之士出其間顧寂寥不可得遇意常恨之罷歸近十年而章生叔言以弟子禮來見與之言意量蕭然稱其山水也叔言困於貧别其母客授吾鄉而性特孤冷對人恒落莫無一言顧獨暱好余始余官麗水叔言未冠也其家密邇學舍督言時余出游輒自通於左右徘徊齋中手寫余詩文以去旣習余爲余誦之猶能畢其詞辛亥癸丑間余累喪其耦蹙蹙無以自克叔言相從悽惘中所以慰薦之者萬方然督言固善悲夜闌被酒或忽忽長歎泣下其傷心殆有不欲喻諸人者竊惟余之寡諧居督言之邦曾不獲一人與交遲之又久叔言乃自數百里外躡跡相尋而至轉旋曲折以有此合併也氣類感通之故又安從而意之叔言工文字所蓄積甚深少日嘗治兵家言旣而不樂棄去同學中多志得者屢招之輒拒勿往往來滬甬間倚筆札自赡給數世單傳年三十尚未有子息一日將歸臨别蹙額語余今世事無足復厝意然每念老母又使人不敢厭其生余對之亦無以云也雖然處州多佳山水以叔言之才又足以發其奇奉母偕隠寤歌以窮年世雖辭誠未見生之必可厭也行矣叔言南明三巖之間山容壁色猶如昨乎吾昔年所題字猶有存焉者乎異日謝人事吾從子老於是矣 
談叢 
[媚香] [  仰山]  
媚香者廣陵名妓也慧而艶且善言辭年十四張艶織於津門月餘名大噪遊客爭趨之咸以一見顔色爲快有富賈趙某者與之狎自嘆生平所經無有出其右者媚香窺趙富亦極意趨承之居無何媚香復勾欄二客一王一李其闊綽頗不在趙某下趙來則李去李去則王來久之三人皆知之以媚香善調度故醋潮亦無由生焉一日趙謂媚香曰聞卿又獵得二恩客信乎曰然曰視予何如曰奚敵爾我之情好者曰有說乎曰相知不深則相愛不篤也趙笑而頷之越日趙忽異想天開折簡邀王李赴宴王李亦欣然至寒喧數語趙徐曰吾三人乃同科兄弟也王李皆大笑趙又曰吾暫作客不過藉此以破沉寂然獨樂不如衆樂今擬與二君聨袂偕往何如王李齊聲曰善於是携手去入門僕婦皆託異媚香獨無動且從容含笑而言曰此問豈桃園乎何相遇之巧也三人皆俛首笑時媚香據榻坐以手招王坐其左李坐其右趙坐其前相與言笑爲歡趙乘之曰曩吾三人聞名而不相見今者皆　面矣卿試言吾三人中果孰爲卿之最情愛者媚香不加思索應聲而對曰君爲最言時暗以手掣王以足蹴李在王則以爲彼面許趙而心實許我在李亦以爲彼以足示我意固在我耳而趙則以爲當渠二人面許我爲最且出言甚速所謂誠於中者故不覺出諸口也三人散去各自懽喜王笑李爲所欺李笑趙爲所賣趙則笑王李爲夾板互相竊笑各傾所有以供　香之欲而媚香四以成巨富云（二） 
小說 
[言情小說妍媸鏡] [  常覺小蝶合譯天虚我生潤文]  
第九章（四） 
勞倫司曰汝觀天末濃雲方且排陣而至恐非明早日出不能晴矣予起立曰然則予何能待但能冒雨歸耳勞倫司初尚不欲旣見予執意欲行乃始自出付酒資入則己御雨衣並以手中二襲授予及亞琪予視之曰此男子衣如何能着勞倫司微笑爲予加之肩上低聲言曰柰梨此蓋予平日所衣者汝當勿嫌其垢時亞琪己衣竟則拍手笑曰柰梨衣此乃大似海濱之采珠人勞倫司曰亞琪母擾以我視之此態亦正美予失聲笑曰吾美耶使句勞倫司立　言曰使我而得日夕追陪卿側則幸福亦當無量勞倫司此語至低幸未爲亞琪所聞予不禁一笑此次登車則勞愉司自爲控轡予卽坐於其旁亞琪則坐車後無聊之中遂自入睡雖風雨襲其襟袖亦都弗覺勞倫司一手握韁而以左手微微撫予肩曰柰梨冷乎予曰尚可蓋風自右至有君爲我屏障尚無妨也勞倫司曰然則君可貼吾肩而坐庶不致爲雨所欺吾乃甚悔不令君與菲雪同行予率然曰卽汝願者我亦不願此語出吾乃自悔其突顧己駟不及舌而勞倫司則己滿現爲得意之容曰果耶言次伸其修臂偷抱予腰予乃大頽至不能答時天色漸入昏暮予首後俯勞倫司乃以其吻親吾髮曰柰梨汝奈何無言當知吾心實至愛汝也予此時一身己不能自主口雖不言而心中則己直應之曰愛愛字一出而風雨馬蹄之聲亦羣起而應曰吾愛吾愛嗟乎天下最妙之音樂實無有過於醉心語矣久之予始漸漸昂首而勞倫司温軟之唇乃漸漸自吾額而親及吾吻此時二人皆無聲息予則匿身於勞倫司大衣之内但覺肺葉相擊翕翕作聲蓋二人心中之忐忑正與輪蹄如出一轍也（九章完） 
閱者諸君注意自由談自十一月十日起逐日另增（新自由談）一張卽申報第五張内載極有趣味之最新文藝如有漏送請向送報人索補並不另加分文特此奉佈編輯部啓 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
新自由談 
游戲問題 
[第二問揭曉（原題見本月十一號新自由談）]  
　　鑽石花答案以墨庵君所答爲最有趣味而圖式亦至美麗可觀其辭云時富室主婦之小女名小蕙者得報紙趨告其母曰阿母阿母我家鑽石花事乃爲申報館之栩園竊去作材料矣其母聞之大驚閱圖竟支頣自語曰閨閣中事何致爲報館所知噫我知之矣是必西鄰丁家娘子告之知者我昨見其正在憑窗捲簾彼實窥視我之鑽石花也旣又喜曰我正爲此花失去鑽石三顆致受汝阿父絮煩畢竟原式如何我乃百思不得丁娘旣嘗見之或能記憶亦未可知汝盍往詢之小蕙聞命即往西鄰適遇雨因以母語告丁娘笑曰欲我告汝易耳然今兹殊無暇予將以室中花　一一移置雨中汝苟肯爲予助則予當有以教汝小蕙乃即如命爲之移花偶見花瓣着雨晶瑩有如鑽石頓有所悟乃回眸作嬌笑曰今吾不勞丁娘費唇舌矣此洋牡丹所綴露珠非卽鑽石花之原狀耶吾試繪成一圖卽煩丁娘爲我質之栩園乃圖其形如左（一）照小說例酬 
又半癡君答案亦 
作滑稽小說體裁 
圖式亦同似出一 
手可不備錄如上 
圖式實即左二右 
三與明日揭登之 
第一圖相類惟寴 
線及鑽石位置不 
同乃覺形式優美 
較爲可觀耳故推 
首選餘容明日續 
登 
彈詞 
[羅霄女俠窮七回感恩（寄塵）]  
畫樓一角夕陽天樓外衰楊摇暮烟樓上有人欹枕坐病軀難禁晚凉添恍惚似悲秋倩女黄花廋恍惚似倚竹佳人翠袖寒他别有一種深情無處說本非關羅秋綺恨上眉尖他只是刦後驚魂猶未定郤不爲春懷愁怨把人纒自說道入生出死尋常事爲只爲仗義難忘俠少年 
　話說阿靑自從那日被人從靑樓中救出安居在一間小樓之　上雖然苦海己離却是驚魂未定思前想後好不傷心更有一　件悶人的事便是那救主恩人正不知何名何姓酬恩報義要　待到何月何年正是這時侍女報道客到阿靑　起相迎只見　來的不是他人便是前天救命的恩人了 
阿靑强自按驚魂撿袵深深先謝恩蓬髮綠堆雙鬢　桃腮紅上一渦雲開言細把詳情說我本天涯淪落人早拚著颼雨桃花終薄命却不料江湖俠客又逢君且休言此恩此惠何時報汝須把何姓何名向我云俠客聞言先答道我二人兩番相遇在風塵最可嘆人生　泊原無定也休怪往事微茫記不眞我便是當時盜窟相逢客認得汝名呌靑卿姓是陳 
阿靑聞言驚道當時盜窟相逢的人莫不是五兒嗎俠客道正是我却不知你如何到了這裹你快將來蹤去跡說我聽來 
（未完） 
短篇小說 
[教育短篇三年（五瘦鵑）]  
　　過了幾天我有一個老友來和那女孩子說親說有一位新回國的留學生要得一個才貌雙全的女學生做内助那老友瞧我家寳珠長得還不醜又識得幾個字因此專誠趕來撮合這一頭親事我不敢作主寫信去問寳珠不道他回信竟一口拒絶字裏行間却隠隠約約的提出個你來我没法兒想只得把那一家回絶了以後他每次回來總說起你傾倒得甚麽似的有時寫信回來也索性開了天窗說亮話咧我見這女孩子屬意才人也着實佩服他有相壻的眼光只你幾篇短篇小說畢竟還顯不出多大的本領冒冒失失的就和你家論婚將來那女孩子或者要生後悔也論不定况且你的品貌性格又一些兒不知道總得给你瞧了十分滿意纔能積極進行於是我一面安慰着那女孩子一面想着接近你的法兒不道事有凑巧你恰爲了一些頭痛走上我的門來我一見你的風貎就暗暗點頭想這少年郎不是衞玠重生便是潘安再世呢但我却還要知道你可是個有膽氣有毅力的男子可能當得憂患可能做得大事然而要試驗你倒也狠不容易我和你把脈時恰見近邊放着一本肺癆病的預防法驀地裏計上心來便說你患着肺癆病至多只有三年的壽命咧我的意中就要試你可有膽氣毅力對付這一個意外的大打擊可能提起精神變你疎懶的性兒且還要瞧你成一部驚動一時的大著作博一個永久不磨的大名限了你三年你便能努力做去其　你的身體直好似一個金剛不壞之身那裏有甚麽肺癆病如今好了我的願望己全個兒逹到了很願把我家寳珠侍你的巾櫛只不知道你意中如何可能不我遐棄麽說完那老眼中含着兩道懇切的光兒注在胡家光面上胡家光臉兒一紅低下頭去囁嚅着問道尤博士你老人家所說的令孫女寳珠可就是去年在那教會學堂中成績第一的尤寳珠尤博士笑道自然是這一個尤寳珠難道還有冒牌的尤寳珠麽胡家光更緋紅了臉低聲說道如此我也久慕了只恨没有見過他一面尤博士忙道當眞麽這個再好没有咧接着便提着嗓子喊道寳珠快出來見了胡先生呼聲絶處早見一個花妍玉潔的美女郎被那一陣香馥馥的風兒從内室中托將出來當下垂倒了個　　頸兒立在他祖父背後羞答答的兀不抬頭十個玉葱尖却把他祖父的褂子後裾捲了又放放了又捲兀的弄個不住胡家光瞧了他一眼也就低下　子去羞答答的兀不抬頭尤博士覻着兩小掀着　部白金絲一般的長髯不住的在那裏微笑着（完）（明日續刋滑稽演義） 
[徴文條例]  
（一）諧文分五等酬自六元至二元（二）小說需要短篇（以一二千字者爲宜）分三等酬自三元于一元（三）律記叢話分二等酬自二元至一元（四）來稿酬潤均於文尾刋明（一）（三）（三）（四）（五）等第不受酬人請於文尾自註（不受酬）（五）來稿無論刋否概不寄還如投稿時附入郵費者不合卽退 
 
 
