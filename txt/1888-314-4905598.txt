# 1888 - 314 - 4905598

 

Page 1

 
 
[順天江南浙江江西廣東福建闈墨出售] [  申報館主人啓]  
　　毎當大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易得而坊間翻刻又皆魯魚亥豕訛誤良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉毎本售洋七分正本埠歸申報舘帳房及申昌書畫室發售各外埠則概歸申昌經理此佈 
[催取圖書集成告白] [  圖書集成局主人啓]  
　　本局開印古今圖書集成其頭二批業已出書頭批四百零八本二批六百本凡有已繳三次銀兩者請速至申報舘取書取書時并祈當面檢點　勿自悞其尙有未繳二次銀兩者數十戸請卽付繳勿遲其三批之書亦將次可以裝訂齊全特此佈啓 
[石印增廣四書小題題鏡出售] [  點石齋代啓]  
　　講義主疏解行文之法不詳制藝主行文疏解之功殊略操筆爲文胸無明鏡難矣是書論題理則簡而明論文法則賅而備凡小試疑難等題一覽是編靈機立闢洵舉業家之益智糉非獨爲饋貧糧已也第原版久患模糊嗣是排印者舛誤旣多脫漏亦夥識者憾焉卷石山房文社購覓善本再四校刋其原本之固陋者竄易之簡略者潤色之並加圈點以醒眉目計縮印八本外加錦套價洋二元四角現已出書賜顧者諸至上海法馬路申昌購取可也此佈　 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起敢歸清遠里恆泰昌出售此外則南北申昌及本帳房皆可購取價碼仍照四十元至其校對印訂　潢無不精益求精早爲有目共賞所有售出股票亦統歸恆泰昌發書此佈 
[厘金積弊緒論]  
　　有自名不平子者交來一稿其言曰昨讀報章順輿情乃所以弭亂說一則所論極明無不令人佩服夫國家設厘金以濟軍餉毎設一卡必有砲船保護客商往來船泊於此亦藉可高枕無憂裕國便民未嘗不善迨至今日各處之厘卡實有不成體統者其刁難苛刻之事無處蔑有惟浙江之聞家堰蘭溪衢州等處而尤甚焉凡舟楫往來承載客貨抵卡時必先敬以私費而後報捐騐票及查艙一切事事容易若私費不足未免尙有刁難無私費則不堪其擾至於由行家寄貨報捐一切皆委諸船戸船戸所用私費又未免不滿司事巡丁之欲壑百般刁難浮收勒罰無不怨聲載道蘭溪之總局設於城内沿河上下分設兩卡報厘則歸總局總局傍有公估焉銀洋須貼水若干由公估蓋印而後可以上兌其公估者不爲市估專爲局估也自晨上兌厘票至暮方可頒出如上水持票至下卡請其蓋戳而後查艙雖各貨一一清厘報捐亦必須百般搜檢或查出微末之貨署　補捐以羅司事查艙之能其補捐者仍歸總局總局之規模　綽一至夕陽西下業不辦公磚此數百文之　不得放行雖狂風巨　覆舟遵險亦聽天命而已至於專爲倫　之輩上下卡朋比爲奸則毫無阻碍八月間余往江右由錢江　流而上目覩各卡一切情形代抱不平船戸嚴姓江山人所載玉山倪怡和錦泰等號上海扣布十餘包内中標布竹布間或有之竹布卽洋布也受各卡之訛索固不待言行抵衢州浮橋卡船戸以浙江十分厘金已滿衢卡不過騐票放行而已何私費之有豈知查船時司事之恫喝巡丁之横行如狼如虎不分皂白將布包一一割開計長較短客貨旣遭其蹂躪而又指鹿爲馬以扣布爲標布以標布爲竹布除前途已報扣布十分厘金之捐票不能抵銷外須另作起捐加四倍勒罰共錢數十千文船戸一時無處搢辦衢卡竟將客貨扣留著船戸備洋取贖此事非怪該卡之苛求實船戸因小而失大同帮又有一船亦載客貨過衢卡客江西人姑隠其姓名裝布數十包及零物等箱亦復不少騐票之後該卡司事巡丁上船查艙與客言談甚洽似曾相識者略事茶烟刻卽放行余深疑其一嚴一寛何至於此卽過船與客問訊客曰吾家中實有要緊事歸心如箭旣不能多繁又不能久待只得私費買路錢已去英餅四十元不然那有如此便宜事也言之切齒此亦抽厘濟餉耶抑是報効耶究不知成何體統然厘金之事貴館論之屢矣而言者諄諄聽者藐藐今以不平子目覩二事請登諸報章雖無益於事或各卡見此激發天良稍存體恤則往來客商及全浙船戸受惠多多矣來稿所言如此夫余於此事言之屢矣固亦知此舉之一時必不能截止而猶不憚再三之瀆者誠恐民情藴孽生毒蓄怨旣久爲患滋深祭公所謂防民之口甚於防川川壅而不使洩久必大潰不如小决使導猶可早爲之計也刻下臺北之亂已見於劉爵帥咨文日下調將遣兵不知何日可以弭此亂萌而此輩亂民獨藉口於厘金一事則亦可知民怨之所叢矣太史公曰怨毒之於人甚矣哉古今來聖君賢相未有不以俯順輿情而可以成長治久安之策者豈果曰民間之識遠過於堂陛哉孔子云民可使由不可使知知且不可而顧可令庶人撓亂國是乎然無爲之治於兹已渺人情拂逆爲害殊深今日商民之怨厘金而叢怨於局卡諸員者非伊朝夕矣國家當有事之秋取於商民以利國家而羣焉違抗是爲亂民罪有應得不待言矣若明明暫救目前之舉而竟視爲常例有其舉之莫敢廢焉則是藴利生孽恐不但不足取益轉恐因以生患則不如去之之爲愈矣雖然厘金非果不可行也假令所抽之厘涓滴歸公用以辦善後用以濟要工商民亦何嘗退有後言惟辦理者不善其汉所用者或非其人斯人言藉藉焉隨其後耳爲今之計果能裁撤此舉則幸甚否則悉心整頓愼選委員總期於裕國之中仍寓使民之意使凱民等無所藉口則卽永爲成例何不可者然而難矣 
[本館接奉電音]  
　　昨接在京友人發來電音有本月十二日上諭一道敬謹譯登○十月十二日奉上諭理藩院尙書紹祺總管内務府大臣崇光均着加恩在紫禁城内騎馬欽此 
[東甌瑣誌]  
　　近來温郡各城門一交二鼓卽行關閉闔城文武各員亦卽上街巡查遇有乞丐烟館稽查尢屬嚴密故連日夜間二鼓以後如大街縣前頭四顧橋等處素稱熱閙之區均已無人行走惟東雙兩門獲住犯夜扒城之人立卽當街笞責巡查嚴禁卽此可見○日前温郡各憲因海盜充斥搶案疉出禀詳省憲請給津貼再將温　戰兵選剔精壯以爲冬令防禦之兵旋接省憲回文内開所請津貼無欵可籌議將駐杭小隊親兵左右兩旗皖勇五百餘人派撥來温以資防禦兹聞該勇等已於九月廿八日陸續抵甌派駐東門内東甌王廟西門内青龍殿等處所有該處水菓 
 
 

Page 2

 
 
點心等攤以及薙髮匠生意頗見暢旺○台州黄巖縣武孝廉王某兄弟二人性情豪爽好作任俠事日前有兩牛客肩挑行李路經其處被匪盜多人攔路搶刼王孝廉兄弟聞信赶往拯救當將匪盜殺死數人始各鳥獸散詎意該盜等卽於次日揑詞赴縣報出命案呈請相騐並控王孝廉兄弟爲首兇邑尊收閱呈詞立卽帶同堂招刑仵人等前詣檢騐并將王孝廉兄弟傳案管押以俟另日質訊孰料該盜等探知王孝廉兄弟心無懼怕遂於是夜糾黨報讐將王孝廉家中大小男女盡行殺死此事出自謡傳未知確否容俟續探明白再行登報○温郡現值晚禾登塲上下河鄉田家莫不雇人收割稻禾謂之割稻客十月初一日小南門外簷頭下某甲家僱定四人收割稻禾早作晚息均無疾病迨至初二早晨某甲呼喚各割稻客起床早膳而一人業已命登鬼籙其餘三人亦皆患病甚重某甲詢其住居何處專人前往報信兹聞各家屬已於初四日赶到衆口嘵嘵咸謂身死不明必須報官請騐當經該處地保與某甲戚友出爲理處許以衣衾棺槨從豐殯殮病者延醫診治而各家屬尙未允諾諺云閉門家裏坐禍從天上來殆某中之謂歟○饅頭巷集錦齋鐘表店於初三日二更時烟囱炸裂延燒樓上籬壁幸是晚對門春和酒館生意暢旺飲酒人多一見火勢上炎均各提甕汲水上樓奮力灌救祝融氏當卽返旆否則不堪設想矣○海昌輪船於初五日十一點鐘抵甌尙未泊定而温郡各信局雇一杉板接取包封其時潮勢正盛摇杉板之人一不經心船遂翻沉船上十餘人均被潮水冲去幸海昌船上各水手將小杉板放下碼頭各小船亦往拯救得將十餘人救起惟永利信局之夥友被潮冲至西門外始得撈救上岸眞乃出死回生矣○駐温領事施君維祺瓜期已届新領事已於初五日抵甌海關稅務司率領諸西人均在碼頭迎接○正任永嘉縣恩綽亭邑尊於初五日附海昌輪船抵甌擇定初七日接印任事並聞督辦温處釐捐總局彭太守蟬聨三載瓜期又届省憲已委張太守來温接辦大約下次輪船到温定可蒞止故總局各書辦墏交卸各卷宗赶辦齊全以俟届期呈送 
[烟臺選勝]  
　　客棧生涯毎當秋後春初最爲熱閙盖封河開凍時商旅之往來者必多也近因封河在邇遠方商旅望門投止者紛然如織倉卒主人頗有應接不暇之勢○有奉省廣陵島船戸言及上月下旬行至長欣島洋面被外國輪船碰撞勢將沉没危急萬分幸有德國商輪行過施救帶交東海關道將船中人資遣回籍得慶更生因此逢人輒稱頌德國商輪不置○火油向雖盛行然唯通商口岸然點者多近因豆油大貴窮鄉僻壤間亦家置洋燈一盞故售賣洋燈煤油者逐日大獲利市也亦風氣使然也○邇來兩月無雨農民不無觖望上月廿七日細雨溟濛至午後較大淋漓三晝夜始止起視郊原但見麥苗高下緑意參差前之雙眉緊鎖者今則喜從中來矣○粥廠之設例於十一月開放乃有無知愚民領飼猪犬非唯暴殄天物而實於待哺之饑民有碍現經道憲出示凡有領粥貧民限期掛號若不先期報名注册毋得瀆請冐領此亦核實整頓之道也○東縣民俗於十月朔祭墓因連日隂雨田中泥淖難行杯酒麥飯曾不得向墳頭一奠野田荒塚間當有幾多餓鬼矣○東海潮信毎以月之初三十八日爲大汛上月廿七八日怒濤洶湧迥異尋常濵海之墻垣堤岸皆有冲刷之處說者謂是日幸值微風細雨倘在夏秋之間山水奔騰潮滿溜逆則烟臺一區將不免其魚之歎矣○水師兵船例於九月回哨近來東省水師巡緝頗覺認眞遲至十月初六日始有登州營之兵船一艘駛入芝罘島停泊尙有一艘開向利津河口巡緝將來封河時始能回哨也 
[戊子科雲南鄉試官版題名錄]  
　　聶培湖永善附　李福寶麗江廪　魏餘慶臨安拔　張應爵蒙自附　張鴻博昆明附　李鴻昌臨安增　華之清鶴慶廪　于春霖順甯附　 
鍾　傑建水廪　武繼祖黑井廪　王錫昌昭通拔　蘇桂芬昆陽增　楊寶琨建水附　趙國泰蒙化優　凌邦燮永善廪　李耀春太和廪 
李中生建水附　施甘霖浪穹拔　朱庭珍石屏副　何述曾石屏副　周子懿蒙自廪　張　琨太和監　周汝源昆明優　萬正坤晉寍廪 
吳　煦保山副　王　瀛雲南廪　龔致和昆明附　錢鴻逵昆明廪　吕存德鶴慶監　邵廷選雲南附　張定祿寍州廪　徐毓若師宗拔 
鄭錫典太和廪　載逢喜通海副　王錦心臨安教　郭燮熙鎭南廪　歐陽霽劍川副　王運謙彌勒增　胡裕培呈貢官　賴名生新平廪 
韋履潔保山拔　牛應辰雲南增　郭　昶河陽廪　楊金鎧鶴慶拔　楊紀元彌勒副　叚榮嘉昆明附　趙樹德浪穹廪　張瑞麟太和監 
黄汝楫趙州廪　趙法周通海廪　徐　德雲南增　周慶宸師宗廪　楊增新蒙自監　陳作哲趙州廪　魏　錕東川附　張舜鏞石屏廪 
張　瀛石屏優　孫煜泰昭通副　吳樹藩南寍廪　張　鎭昆明監　李　芬雲南廪　馬向慶雲南廪　衛家琇臨安廪　吕　鈺雪南監 
[副榜]  
　　張　煜呈貢廪　宋占春昆陽廪　劉子莊臨安廪　戚　勳雲南教　董鍾靈彌勒增　冷肇明曲靖廪　王朝藩南寍廪　楊超羣麗拔貢 
施有方雲南附歐陽賓劍川附 
　　今科雲南鄉試題名錄本館早由電傳登報兹從滇省寄到全錄校對之餘知姓名間有訛誤合亟重錄一通俾閱者勿滋擬議焉本館附識 
[茸城雜識]  
　　華亭縣捕投名阿晉者前晚在廣明橋西拿住一賊係湖南人當經押解縣署收禁詎賊黨數人因此銜恨潛子次日黄昏時伏在華署轅門内將阿晉肆行毒打頭顱磕破鮮血淋漓及至解圍而賊黨已四散逃奔無從物色中有某甲倉猝中遺落一屨適爲阿晉所拾行經東大街撞見甲狼狽而來若作尋屨狀當卽盤詰扭住不意有某烟館夥從旁拉開縱甲逸去阿晉無奈向烟館主理論街坊隣右均抱不平罰令爲阿晋醫藥調治所獲之賊經凌邑尊庭訊後勒限遞回本籍矣○西門内豐樂橋堍某甲生有二子均在髫齡日前其長子患喉風勢漸增劇覔藥延醫多方調護其次子體素壯健陡患身熱甲夫婦以爲無關緊要詎甫逾兩日唇齒俱焦竟先乃兄而逝而其長子後一日亦同赴黄泉良可慨已○郡城小倉橋弄内某甲向在某學署中爲斗役其女芳年二八姿態可人浪蝶游蜂時時牽誘邇爲隣人徐姓等控諸琴堂聞凌邑尊擬將籖差提究矣 
[朝鮮近事]  
　　法國欲買房屋設立教堂未知能行否○琉璃碧瓦毎日燒造千餘呈送王宫騐用王甚愜意○仁港多日無外道米船進口意以爲禁止通商者裝運豈知南道雖飢餓而死北道仍袖手旁觀鮮人之知有已而不知有人向固如此○平壤捕虎者云有虎君踞於山上二虎列於兩旁不多時衆虎朝拜覩之毛髮悚然○朝鮮爲官無奉身養廉僅按月發給白米自上而下層層遞减及至本人十去八九矣現任州縣所獲不過二三包粗米事畜不足安能不吸食民膏耶○仁港順信昌新來之粗洋布盡用自已牌票鮮人無不稱贊亦發財之先兆也○時已秋九各色雜糧盡皆成熟糧價不減而反加增來年之飢不卜可知矣○十四日漢城東大街華商失火貨物錢財無存點滴○王建立新殿數重衆商辦來雜色玻璃先售者必獲厚利○漢城華人包作美公舘房屋言明高下尺寸工洋幾許後則高已過半仍照前價開發華人相爭理固然已○仁港來一醫生山東隠士也多年不行於世百病針之無不愈衆皆呼之謂老神仙○松都府凡有華人新寫之店皆有鮮兵把守以防朝人之倫賣紅參○十九日夜間三日人一鮮人合夥偷竊被巡街者所遇鮮人路熟脚快逃去三日人被獲到案立斃杖下○日人畫大人頭懸掛門外屋内羅鼓齊鳴引朝人入内看大人凡朝人之入於其内者無不辱駡○朝鮮金針架爲菜中之上品皆於此時製造富者食之貧者亦足御冬如當其時而不作衆皆恥笑○生意彫零買賣蕭疎日商亦沿街小賣矣○土請美國人總理通商事務薪水不敷今已欠銀三萬餘兩○今秋年 
 
 

Page 3

 
 
景不佳生意比前减去其半華商小本營生者多不能支持○日人來韓無論是否通商處凡各外道皆買房屋開設生理○曩者韓人欠華商貨債皆以房屋作押今秋華人之房屋將不可勝居矣○小東門外有仙巫能知未來之事占之無不騐○漢城西大街有賊十餘人將更夫縳去返刼數家財物○韓人皆居火炕且多置柴薪見華人之就床而寢深爲駭異○二十五王妃生日各國公舘皆具壽禮入宫祝壽○王於是日以美錦綢縀等物頒賜羣臣○十月間公州府藥材大會此刻韓地買賣惟藥材生意較勝於平昔○二十七日夜間有七賊結黨放火竊物皆被巡街兵役獲拿○漢城府尹於十日内連殺二十餘人夜間尙不安靜饑寒起盜心當亦爲民父母者所不忍聞○二十九日各國通商衙門皆備壽禮餽送日本欽差大臣爲日本國王祝壽○是日龍山領事與漢城府尹公同會審韓人騙永來盛號一案○三十日日本國王生辰日商皆張燈結彩徹夜輝煌爲王恭祝 
[上海陳家木橋電報總局豫皖賑處接鎭江張廉泉先生來信]  
　　諸公大善長大人閣下前赴滬江諸蒙垂愛並以鎭揚旱災仰荷會同貴公所慨助四千金遵卽分寄揚所二千仰見情深饑溺畛域不分辱在下風莫名感佩叩别後於初四半夜抵鎭一是托福粗平向來揚鎭辦賑合而不分此刻則分而不合楊鎭兩處各立公所鎭江丹徒由祁經收災有十成揚州由復茂恒錢莊經收甘泉儀徵兩縣之災僅抵鎭江丹徒一半鹽商富戸萃於一郡丹陽由縣署及善堂經辦祗有近丹徒一帶有災較諸丹徒不過二三成且有積榖三萬餘串災區之輕重地方之貧富卽此可見中丞因丹徒災重特奏派錢君硯觀察來鎭督辦僅撥銀萬兩大小麥七百二十石查徒邑災民約有十餘萬戸大小三十萬口冬春兩賑非二十萬金不可現連官賑及民捐搜羅殆盡僅得十成之二此外一無良法同人無不焦灼萬分前者祁來滬求賑曾與蓮公商酌以十成中之三成三協助揚鎭此後又與施省欽先生及高易楊間樵先生談及均荷隆情極爲踴躍惟年内爲日無幾不能不赶緊查戸惟有仰求諸善長大人救人救澈惠此遺黎多多益善迅速更佳謹同徒邑三十萬災民環叩鈞前倘蒙速救則此後祁與災民有生之年皆出成全頂戴無極至于災區輕重貧富還望大君子明鏡高懸酌奪施行不勝迫切待命之至專速拜求救叩安張世祁同徒邑三十萬災民萬萬叩十月初八日 
[姻婭往來]  
　　前日有寗波婦人陳嚴氏投縣喊控陳朱氏覇匿女兒阿巧叩求提訊究追裴邑尊准詞飭提朱氏并阿巧到案於晚堂質訊嚴氏稱女兒現年十一歲前於六歲時因夫故無資棺殮是以過繼與四阿姊今四阿姊病故小婦人欲將阿巧領回擇配詎被朱氏蠻覇叩求究辦朱氏稱阿巧前由該氏價賣與四阿姊得洋廿六元嗣因四阿姊患病將阿巧許配與姪兒爲室計出財禮洋四十元立有憑據今四阿姊病故小婦人將阿巧領回嚴氏藉詞硬索叩求明鑒邑尊謂嚴氏旣已將女兒價賣與人不得再向朱氏領女且朱氏業出財禮聘爲姪媳詎容另配他人嚴氏領女未便允准着嗣後兩造作爲姻親來往俾遂母女之情各具切結存案備查毋許再生枝節 
[盜犯起解]  
　　梅家弄夥刦染坊盜犯許克升等四名經裴邑尊訊實批解云云節登前報前晚復由帮審委員陳明府升堂將該盜等一一取供令各在供單上蓋印指模畢當飭暫交自新所管押一宵昨日由捕役起解赴松訊勘 
[英界公堂瑣案]  
　　西人萬雖姆稱被已歇侍者周品山行竊手槍一枝意圖變賣由捕阻獲人贓送案今請給領捕禀見周品山携手槍欲售與舊貨店情形可疑上前拘拿卽有西人認贓周品山俯首求恩蔡太守商之賈副領事判周品山管押十四天以示薄懲贓交萬雖姆領去○祥生船廠司事西人稱有工人周阿三因辭歇生意錯怪工頭傅龍才唆使我歇伊隨與傅龍才尋釁纒擾不休爲此報捕拘案傅龍才供洋東停歇周阿三初與我口角繼被逞蠻我不與計較昨日在路相遇伊同妻攔阻行凶無奈報捕不欲重辦伊惟請令以後不再與我尋釁足矣周阿三供在廠爲翻沙工作知被傅龍才在洋東面前說歹話致被辭歇故與理論不敢逞兇蔡太守商之賈副領事着周阿三交保具不再與傅尋釁結始准開釋違干取咎○王松泉稱逐日清晨向鋪戸挑糞昨至粤人家因無人在先至别家挑糞及再去時粤人家始有女傭追呼挑糞爲已經滿載不能再挑突有何天福出塲將我拉住毆打由捕拘案請爲騐傷究辦何天福供王松泉與我傭婦爭閙我惟勸阻而已蔡太守隨判罰何天福洋一元給王松泉養傷○三百十號華捕稱昨見犯竊之孫彭品手持水烟筒一枝形狀慌張盤詰來源支吾以對顯係竊贓尙無失主承認今將人贓送案孫彭品供因落魄犯竊無從指明失主蔡太守隨判孫彭品管押二十一天以示薄懲贓存捕房俟失主認領 
[法捕房瑣事]  
　　潮州人郭子春於八仙橋開一烟館前晚有推東洋車之江北人王阿福入内吸烟三分私挖烟灰和吸爲其夥所見將王阿福之頭用烟槍打開流血滿身并將其拿送捕房誣爲竊搶十二日王司馬臨公堂時洞燭其情着該煙館主於十三日着夥至捕房領槍昨晨該夥至捕房訊以爾館烟槍如何被其竊去該夥供詞支吾司馬判將該夥掌頰一百下諭王阿福如下次犯竊必當重辦着均退去○昨晨王司馬臨捕房時帶王小安子詢問汝同周三同到上海究有何事供稱並無别事又訊周三卽周錫堂亦稱無事一再板責周矢口不移王小安子責嘴一百亦不承認訊之嚴三及李嚴氏供詞含糊王司馬着將二人連枷一月於小東門外十六鋪示衆周三王小安子押俟下次再訊○前有朱阿仁至法馬路南之典當街金陳氏之烟館内强取烟鎗三枝押洋一元錢五百五十文後經金陳氏控追王司馬提兩造訊問朱稱金陳氏前欠小的洋一元現伊在典當街開女堂烟舘小的往索前欠伊自取槍付押還吾舊欠小的不敢自行强取該氏供稱前夜朱同王阿大等六七人至烟館恃强取槍我未欠伊錢洋王司馬見兩造均有不實不盡着將金陳氏押俟的保具結釋放朱阿仁責一百板取保出外尋交王阿大等到案再核○周王氏至捕房禀稱前晚在街呼喊兒子有推車之不知姓名人將我亂打并搶去銀飾數事王司馬謂汝呼喊兒子與人何干何至打汝其中難保無别情着明白回話該氏供語支吾不能指實王司馬斥退不理○福建人朱阿三在江裕輪船竊取包裹一個内有衣褲等件昨經王司馬覆訊朱堅不承招押俟下期再行比追○昨日王司馬臨捕房發落時突有瞽者一人叩求振救司馬問其名姓自稱爲陳老金訊以何得屢次至捕房糾纒着掌頰一百下斥退出外後又在肆砲哮王司馬乃令拘押捕房俟明晨送縣核辦 
[助賑彚登]  
　　菊月二十三日福建泉州府同安縣吳文龍善士助規銀三十六兩正廿五本埠潤昌棧内森裕寶莊陳先生交來淮安鹽城縣湖　鎭問經堂善士續募四戸共洋一百二十三元福建建甯府崇安縣孫紫垣協台經募七册共花洋一百七十七元合來規銀一百念八兩一錢七分三十日浙江玉環廳署來壽萱堂洋三十元杭省同善堂寄來程積章善士助原舊市棉衣五百件初一日昇昌田瑞卿先生交來俞聚星堂筱記求合家平安洋五十四元初二日汪渭泉兄交來陸周氏爲夫抱恙祈保速愈助愿洋一百元初三宏久銀爐交來金陵煥源完愿洋一百元初四北市印花染業違章議罰移賑洋四十元天順祥棧交來黔藩餘慶堂助滇平四十兩合來規銀四十二兩二錢四分嘉定祥泰本行寄來雲衢書屋求病速痊消災延壽助原舊市棉袄褲共一百件初五東記樂助規銀三十兩初七廣興源號交來解囊册三戸共洋四十元初八泰州衡泰典諸同人節省日用洋三十元南市開泰木行交來平湖椿蔭女士完愿洋五十元初九黄先生交來太倉隠名氏洋十五元又竹青寍綢夾褂一件又佩芬氏求病速愈洋四角初十杭省萬承志堂馮聽五善士寄來黄正元先生經募富陽高炳智善士助洋四十元十一廣東李先生交來愿心氏三十元贖愆氏念元共來洋五十元温郡滄河巷張秋帆先生勸募其友馬聘三善士酬神戲筵移賑以邀福佑助洋十元以上均當彚解災區因或係還愿或係受人之託期早見報章以昭誠信謹函登之代伸謝忱上海三馬路與昌恊賑公所陳竹坪謹啓 
 
 

Page 4

 
 
[小春八日承徐園主人招飲余先往待徐郎介玉未至偶繙留題諸作見邗江匏飲詞人兩詩有感於中和其第二首原韻]  
　　丰神絶世最翩翩偶借名園集少年竹解虚心頭着地菊餘傲骨面朝天三秋風月懽無限兩字功名恨忽牽回首東籬應匿笑人生到此亦堪憐古越高昌寒食生漫筆 
[聞省齋設玉壺春酒樓病不能賀詩以先之]  
　　聞君握算更持籌江上新添一酒樓春盎玉壺人爛漫詩題粉壁客句留相如滌器餘芳躅白也飛觴感舊遊準擬狂歌來入座可容賒我十千不[  太痴稿於佩珠病榻]  
[卽事]  
　　落葉蕭蕭滿砌堆讀書自把小窓開清風也恐辜良夜爲我吹燈送來○靜日靜日爐中一縷烟北窓無暑自貪眠畫長童子書聲歇惟有蟬吟聒耳邊○閒階酒琖棋枰懶散身北窓高臥榻無塵日長偶向閒階立小蝶穿花似避人○小門蛺蝶衣裙兩袖風小　開處見怱怱依稀記得嬌模樣唾後唇脂欲褪紅[  太痴舊作]  
[春園紀遇]  
　　廻廊曲樹路相通五色欄干折向東怪底游魚忽驚散鬂花倒影碧波中滿地殘紅點展輕湖山石畔小逢迎低頭一笑怱怱去佯做無情倍有情○芙蓉玉環微帶一分慵酒樣柔情訝許濃禁得銷魂時節否最宜風雨是芙蓉○玫瑰嬌極偏宜半面妝紫綃裁作舞衣裳離憐一點檀心裏雨泥雲癡抵死香[  太痴少作]  
[蘇省撫轅抄]  
　　初七日候補道丁兆基辭行赴松太巡緝委署昭文縣白茆司巡檢周國桐禀辭赴任○初八日新任常鎭道楊辭行候補同知袁保基禀知辭奉委赴江北公幹卽用縣湯曜解制錢赴都交訖回省銷差典史蔣朝琛由寗來禀知換蘇差委○初九日分發江蘇試用同知李傳新安徽人禀到縣丞趙雲倬禀知聞訃丁母憂巡檢孫鑑儕禀知回籍守制○初十日藩轅牌示照得震澤縣知縣張大任前調簾遺缺當委候補知縣劉樹仁暫行代理兹張令差竣另候差委卽以代理之劉令一手接署嘉定縣知縣龍景曾崇明縣知縣吳成周現在調簾差竣應卽各回本任何希曾禀知奉飭留蘇差委候補縣劉葆宸卸署鎭洋縣事回 
[浙省撫轅抄]  
　　十月初五日陳作基禀知防軍局委探福建硝磺差銷讞局正審差○初六日候補府尹彦釗禀銷發審總辦差秀水縣周雲章臨安縣楊和塤俱禀辭赴任候補縣將星瑞禀辭赴黄道關厘局差沈駿交卸烏鎭厘局回省禀到按照磨陳長泰禀奉藩司飭知赴任禀謝○初七日同知徐承燮禀知厘捐局委寗波船貸捐局差禀安叩謝候補縣林端仁禀知臬司委讞局正審差主簿沙炳鋆禀辭赴雙門厘局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[掃墓旣畢感題墓上]  
　　拜罷坆前日欲沈相催返棹出深林一年一度怱怱甚漸愧人間子女心[  太痴殘稿]  
[甫里新春]  
　　　香閉戸自　吟僻壤荒村少客臨雪裏有梅都綻玉風前無柳不摇金空隣俊馬思春草未聽新鶯轉上林戯鼓酒旗方遍野昇平樂事漫追尋○漫興薄暮隣家散學剛無聊自倚小軒傍沉林杪鴉爭宿風裊炊烟飯送香身有疾疴耽樂石胸無磊磈遠壺觴今宵料得寒威重早點篝澄入臥房○夏日坐東牕卜作棐几籐林午夢清醒來自起捲簾旌雨餘苔逕蝸延篆風掃槐堦蟻罷兵却暑祇宜疎酒琖清閑正好對棋枰斜陽偶向東牕坐聽得芑蕉展　聲○甲申新春顧氏寓齋作底事新春雨雪侵峭寒幾日晝愔愔衣冠懶散逢迎少廊廡棲遲感慨深佳節從教閒裏過濁醪且待興來斟桃符竹爆非吾事一樹梅花伴苦吟[  太痴少作]  
[皖山别墅]  
　　海棠一株西府檂方嬌姿爛漫大似桐鄉女余遠悉女事毎爲嘆澘咨嗟及見花不覺懷人密緒　清無以自逹爰賦二律邀蔣六酹酒焚詩共祭之此癸　春間事也洎　出游蔣六猶惓惓於斯花書來必言也之消息　女兒已登仙花亦漸萎淮舊槁猶 
[存病中檢得棖餘哀爰錄登報亦以見香國中之詩讖]  
　　墮落華嚴小刼中神仙慧業總朦朧啼春羞攞鬟痕緑遺嫁私抛涙點紅夢已惺忪迷曉雨　　何狼藉付東風玉台金　皆　事太息韶年一擲空燒燭看花了夙期　茵墮溷豈相宜難勝殘醉卿何倦乍動微詞我尙疑感慨獨來蘇學　温柔猶見趙昭儀夫人顔色才筆孤負天涯亦太奇[  太痴少作]  
[和惜紅牛涵碧樓看菊詩元韻錄請霧裏看花客高昌寒食主兩人吟壇教政]  
　　　誰供養到雲烟冷豔迷離繡榻前儂欲爲花留小影傳神合倩廣寒仙寄跡東籬韻自幽名花端合伴名流孤慓肯與羣　伍玉亭亭獨　秋[  蓉湖女史湘君林筠呈稿]  
[玉梅花館朱筱卿詞史倚樓生前詢及鄙人卽霧看花客題韻感賦二絶代柬]  
　　猶　良　正中玉梅香裏句吟紅我來一洗筝琶耳嚦嚦　聲迥不同結綰同心仿柳枝舉箋干砑乞新詩　今重認認　題處袖拂還　似舊時[  惜紅生稿侍梅閣]  
[上海北市絲業會舘籍賑公所施少欽經收河南皖北賑捐八月十二至十五日第一千八百四十五四十八次清單]  
　　無名氏洋七十元朱吉甫求病愈四十元冀芹堂申寶順莊來三十元陳有恆求病愈十元古芬主人來弟病愈由杭州寄來十元嘉績募桃勳求　羅氏産後平安十元海昌甸安募佑康病愈完願三元又爲妻諸氏求解厄十元秀水吳幼翹募第四次　寶校爲母求瘧速愈壽筵移助六元又爲室陶氏還願一元金壇將就主人五元浙省按察司經署包山天餘生求愈心疾安寢熟四元海昌周申甫募泊歲廬主人求保家口平安三元陳門孫氏求牙痛速愈二元黄榮光求弟病速愈二元白沙老人助天二元武林三按子助永定一元嘉定趙永泰銅洋七元賢張新昌號銅洋一元○恊源莊來石安氏足西錢三十千文合規規廿一兩二錢七分六厘普吉氏逸過子各　一元同村誠心氏泰記治安堂慈隂氏心廉氏戸各五角以上八戸均助奉　○水大全號鄧植生節省氏各二元鄧初三元鄧炳南馮朝臣各五角吳卓庭鄧達泉曾碧珊李長林四戸各銀一錢八分無名氏五戸各錢二千文易耀堂五百文周顯卿三百文易　昌黄雲具易澣三戸各一百文胡成章廬德生希章三戸各五十文共廿二　合洋十七元錢七百五十文以上十二日常熟强晋昌號爲對鄰失愼幸獲保全願捐由晋和莊洋二百元山隂陳肇昇爲子永表求病速愈五十元浙紹德記廿五元姚金求速愈　元總局程養泉翁募無名氏疾愈十元仁壽氏求妻疾速　十元旌　戴邦彦求父消災延壽十元損分室王爲母求病了愿八元補過奸洪六元隠名氏了願　元馮晋三　梁溪戴冠卿爲孫季昌病愈二元楓涇　盛畢庭照求病全二元黄許垣二元朱雲誥求母病全二元蘇州亦和一元敦遠堂月洲居士無名氏三戸均助奉大由恊源莊來各一元崑山陸律君錢五百恊源莊來鎭江關聽差洪元手存性堂各五元陳香泉四元　孫氏一元以上十三日浙臬行轅嚴伯　翁募愛日書屋洋乙百元内銅洋一元寶訓堂求孫兒免災易育四元省過　同人由延康　來廿元錢荷記廿元江右樂安縣署夏燮臣募八三八平元十一兩五錢二分楊福延平安還願由鄭榮記來十元又李廷鑾兩　嘉善畢廷照求病速愈十元無錫販窗傭人爲二女　愈了願十元長安未姓八崑山大和燭號求人口平安五元安徽廬江縣署常州張學瀛爲子病愈完願五元熟胥成昌陳曾貞求女速愈五元大有裕莊節中秋席費五元公估局古黜東海郡四元無名求合室平安三洋儀徵隠名氏三南翔李西東求病速愈並求子入塲平穏三元並募李小和蔡生泉各一元宦遊天台人求子病愈由阜昌參號來二元鎭海朱忠勳求母病愈消灾延　二元王星樓爲得孫母子平安了願二元曹鴻庠求病愈一元江西權城劉二怡堂助河兩永定爛板洋廿元常熟信泰典吳冠亭保合家平安二元戴永輝一元守信居保合興平安錢一千八伯八十文李得意保平安二伯文共四戸合洋五元以上十四日長興號由邵寶林兄來規元七十兩仰日堂求平安十兩森記洋五十元傘記五十元懷清道人因子急錢全愈了願助奉天由蔣同泰來五十元並潘門韓氏病故懺資移助祈冥福五十元金陵德星堂廿洋蘇州王子蘭募覺飛生祈保病愈廿心願氏祈合家平安助河南永定廿元求諸事平安人由恊大昌交到十元倪門柏翠酬病愈十圓陳永慶求妻産平安十元德盛振中秋節費由泰源莊來十元並鏡海書樓求何平安四元　承　爲妻李氏病愈八元李裕銓同室王氏疾愈了願二元允南氏求妻疾愈五元無力人五洋金陵公和茂向人省中秋月餅席費五　韋謝氏　洋松江廣大綢莊八月半節酒五洋内銅洋一洋平陽氏求平安三圓求平順三圓皖南補過堂由吳城洪中和寄來三元也記節筵資三圓意誠子爲子疾愈酬願三圓京申報局募葉吳氏求疾痊由南京寄到二圓泳昌升月餅錢一圓三月同心子香斗錢助由蔣同泰來一圓吳城洪中和徐體泉募爲坤求文試意取中後再酬賑先捐省心求財清疑有剩歸半助賑先捐各一圓尙古堂節香斗資一圓耕誤錢二百文以上拾五日 
 
 
 

Page 10

 
 
   
 
