# 1888 - 36 - 4905320

 

Page 1

 
 
[預告分送月份牌] [  本館主人啓]  
　　本館年例精印月份牌隨報分送兹已將戊子年中西合璧月份牌加功鐫刻人物精細花邊用深白西紙套印格外奪目一俟印成至新正定期隨報分送先此布聞 
[顧惠卿先生精繪山水衆紳圖出售] [  點石齊主人啓]  
　　本舘向有山水衆人圖出售摹繪精工著色鮮麗早已不脛而走惟神像尙未全備或以爲憾兹復不惜工本請顧惠卿先生燮别出新裁另開生面 
其中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然自生刻已用照相石印法成軸卽日出售每幅著色者收回工本洋一元三角水墨者洋五角裱成者洋一元六角五分售處仍照曩例諸君幸賜顧爲盻 
[保婴得嬰論]  
　　天下風俗之壞心性之忍倫常之失莫甚於溺嬰私嬰旣不能育女嬰又不欲留於是孩纔墮地卽已問諸水濱喪天良昧天理莫此爲甚聞此風莫盛於閩相率效尤恬不爲怪一鄉一邑之中有舉女嬰者輙以爲可羞可賤之事雖有賢有司竭力禁之亦莫能革其弊也近日胡君瓊華設立育嬰堂於鷺洲捐貲收養全活無算又延好善之士說法登喪廣爲勸諭苦口婆心亦有爲之感動者於是此風稍革胡君之力也夫以閩省積習相沿性成强悍尙無難化之於一旦則他處可推矣上海一隅爲通商本埠自中西互市以來幾聚數十國十八省之人而羣居於一上海之中其所謂租界者藏垢納污尤難言之男女相悅成風寡廉鮮恥之事靡所弗爲未嫁之女無夫之婦託言餬口他方覓食遠處一至此間留連忘反暖昧之行殊不可問狐綏鴇合視若固然其爲男子者舍家鷄而愛野鶩往往而有以致私嬰載道漫不收拾或於野田荒塚之間或於近水淺難之際棄擲狼藉觸目傷心好事者特僱人拾其遺骸每具給以青蚨二百翼代爲瘞埋亦盛德事也然此特救死而非救生也距上海三十里許曰七寳鎭設有育嬰堂收養棄孩凡有私嬰皆可送入代雇乳媪爲之撫養此誠保嬰之盛心功德無量特其距上海也太遥無論婦人不能遠涉卽使男子負之而趨設當天寒晷短雪虐風饕深宵冐露盛夏觸署及至堂中未有不僵且斃者是非以生之也適以殺之也一昨吳門紳士吳君子和諸人來遊滬上偶談及棄嬰事惻然憫之慨然引以爲已任爰欲糾合同志醵資設局籌措經費垂之久遠因商之賈君雨臯欲暫借誠濟堂以收棄嬰一俟經費稍充然後自立門户亦急者先治之一法也淞北散人聞之曰是誠善舉哉自來棄嬰之多未有若上海者矣衆生聚居五方雜處所見所聞皆異於他所男女皆不識名節爲何物但圖温飽不恤人言幾若此間别有一世界故見棄嬰道旁亦復掉首弗顧漠然無所動於其中遑論憫惻於其心哉今有人知識大辯慧人毅然起而爲之有益於嬰孩豈淺鮮哉夫人之懷善心也根於性生發於其心施於其事上也更有發於其心而現於其面者事雖木成而其相去實止一間耳天之報施已捷於桴鼓吳君始萌此念時其令子適思劇證甚　醫帥俱稱棘手不數日已由危而安蓋吳君極力爲之倡於是繼之者捐集始月成數而事乃可成矣是則全人之子卽以保己之子天道何嘗或爽哉竊以爲天之待人至公其報人也亦至速有子者旣可保子無子者卽可得子故吾謂今日之保嬰者卽他日之得嬰者也勝于娶妾亦靈十祈嗣天竺進香無此騐也南海求子無此應也世之似續向虚繼承無後抱伯道之悲切商瞿之望求堂構之相承欲箕裘之克紹者何不於保嬰育嬰一端加之意哉誠能如是則其得嬰可翹足而待也且世人之急於求子者何哉爲養老計也堂前視膳膝下承歡進眉壽之觴舞萊衣之綵如是而有子方足以自娱保嬰而得嬰必佳嬰也否則惡者有子適足以敗家喪産耳天上石麒麟降生其家正所以報施善人也求嬰而得嬰非保嬰不爲功惟得嬰由保嬰而來斯嬰乃能光裕門閭承先而啓後是則保嬰得嬰如響斯應銅山西崩洛鐘東應感召之幾闇不容髮舉凡世之無子者曷不先從事於此哉余嘗見世之求子者矣或茹齋拜懴念佛誦經或廣求種子之方乞靈於草木或羅致妾媵以充下陳謬謂得黃帝密授元女之術以自縱慾不知潛滋暗長之之煦嫟涵濡之德悉由體上天好生之心而來苟能暢其生機廣其生路則大有不生子者水至清則無魚人至察則無徒世之無子者皆由天資刻薄其心不能活潑潑地以洋溢其天機故也壹意保嬰遂其生育長養斯眞爲求子者頂鬥一針保嬰得嬰明理者當不河漢斯言其亟爲之子日望之 
[禁城臘鼓]  
　　上月下旬户部接奉軍機處咨文内開山東巡撫張朗齋中丞以河工吃緊奏請由部庫墊發餉銀五十二萬兩二十五日該部照數兌交中丞所派領餉委員當卽裝釘餉鞘于次日黎明雇大車五十二輛運解東省○上月二十七日福箴亭恊揆面諭户部山東司司員令將該部山東司書吏牛姓送交順天府轉解原籍牛聞信脫逃嗣經司員密票與中東坊署令坊官率役往其家搜拿其家僅有女眷數口坊官以未得弋獲將情禀報户部刻尙未聞該部作何辦理也○上月十五日考試謄錄報考者共三百餘人次日榜發取中二百二十餘人所考者係一策一論策題五官致貢論題紹聞衣德言○前任直隷多倫廳同知宫刺史昱曾於光緒七年任内虧短額稅水木稅雜稅共銀二千三百廿九兩有奇刻刺史遵照内務府南苑工程交一免三章程撥繳銀五百八十三兩數錢旋經該府咨詢户部户部以數目相符咨覆至何日兌收尙未定期云○上月二十九日户部將核明光緒十一年京外歲出歲入數目繕具清單入奏聞是年入欵共銀八千六百餘萬兩出欵共銀八千八百餘萬兩計短銀約二百餘萬兩云○八旗及緑營兵餉曾經户部奏請明春爲始搭放二成制錢兹又聞户部堂官以八旂及緑營明年正月餉銀向例於今年臘月預支若按奏定章程宜先將制錢搭放但恐市面藉此變亂小民難以聊生因擬改於明年二月發放兵餉時始爲搭放云○京官六品以上者向有印結銀兩每月由掌管結局之員瓜分户部于鄭工捐例未經奏准之先查得京官清苦異常每月所得印結銀寥寥無幾而以直隷京官爲尢甚每月僅得銀二三兩刻當開辦頭卯計共收捐銀八十二萬兩之多計捐生約七百餘員各省印結銀兩因之大有起色計十一月中直隷每員得銀三十餘兩浙江五十二兩廣東四川山東江西均七十餘兩其餘各省亦皆五六十兩不等云○上月二十左右貴州巡撫潘偉如中丞查得黔省開辦礦務所用鎌鉛需欵甚多難以籌措奏請飭部速籌的欵奉旨交户部核議刻尙未問該部如何奏覆也○臘月之朔前門外打磨厰 
 
 

Page 2

 
 
德泰皮店庖人以菜刀自刎而死店主某甲急禀報中正司署次日司官率領仵作等人相騐騐明脖項有傷痕三處遂塡具屍格詳報城憲甲由司官飭役帶回收禁俟詳城後將此案解交刑部訊供 
[京江雜記]  
　　鎭江西門外小街有某甲者以撑駕船爲業打槳衝波所得蠅頭尙堪自給今年八月甲病殁家中僅遺老母及少婦遂將船托其夥某乙經理衣食亦賴之近日乙不知何故與婦有隙思爲一網打盡之計竟於十二日五鼓時縱火於屋及婦驚覺呼救火已冐穿屋頂勢不可遏延燒左右隣俱成灰燼後經水龍聞警馳救始得撲滅共焚去草屋三家衆隣知火爲乙所縱隨將乙扭送水利廳經葉别駕訊究先笞二百板再行送縣辦理○西門外小碼頭萬萬源鴨行係萬某及唐某二人合開所有往來帳目均歸唐某經理唐素嗜賭博虧負各帳不下數白金現在年關密邇各家追索債項趾錯於門唐一時情急竟於十四日暗購紫鴉膏數錢吞服畢命萬某以唐之死實由各債户威逼所致勢將涉訟未知能寢事否也 
[左道惑人]  
　　有汪神仙者籍皖北之桐城世爲農家者流偶慕石頭城之勝來寓某禪寺適寺僧病痔汪自言善醫僧喜甚贈以青蚨二百翼便伏隱處舐之病者尋愈感其德爲之上下揄揚汪遂諱醫而事神金陵多貴顯顯者久享華膴厭人間烟火往往思遁形世外與赤松黄石把臂游九霄耳汪名疑爲騎鶴客爭招致之一日盛會於某所請汪作法汪命取水一盂香三炷自以雙筯攪盂水不住手而令問者側坐執香隨已手左右旋繞汪口中喃喃唱淮西蓮花落詞甚鄙俚是日會者多貴人汪佯不審踞高坐儼若南面王先與入言前生狀如謂某也豬則居然豬也謂某也犬亦居然犬也信口嘲弄聽者競帖耳且欣欣有喜色後有問趨吉而避凶就夷而去險者汪隨手作草木鳥獸以示意曰天機不敢洩徐徐出曳尾圖一幅題云持吾此術上焉可以安富而尊榮下焉可以暖衣而飽食橂筆出門去於是羣賛歎其飄颻有凌雲氣聲價日高有問禍福者必以鷹餅二元起碼非是雖相對無一言手中常挈一烟桿重六七斤目不瞑而睫交足不纎而步踽自言白日西斜根基淺者俯抑多現前身各隨其類以相牴觸但肉眼人不覺耳因此聞者疑其於稠衆中成持奇門禽遁訣能使人不見其形游孝陵讀聖德神功碑忽堊其側曰此不重於江南之任也其慢世不恭如此頃有道其詳者謂汪實事紫姑神縛箒炷香鄉間婦女皆優爲之獨汪能附會其說當初出山時路遇某廣文自陳所見廣文曰可謂明也已矣又言當東下游徐潤廣文曰可謂遠也已矣蓋不許其術之行也然關有雋承語亦足令人之意也消一跨馿者過其門客曰騎人騎於人泡影中亦能騐之乎汪乃攪水笑曰此眞一而二二而一者也所謂前生卽今生今生卽後生耳彼此不覺捧腹大約汪之能以神道欺人者殆亦其人之窮通適逢其會歟否則天下不少奇技異能何竟無一知已焉識騏驥於鹽車可慨也已 
[換放制錢]  
　　　京師改換制錢曾奉諭旨定以一年爲期現在各省解到制錢約有八十餘萬千源寳泉二局房屋業經脩整至年底赶赶製制錢可得三十萬之譜由户部堂宫商議將現辦情形奏聞並酌擬章程六條定於明年二月初一日換放全崇文門兩翼稅局亦准以制錢上兌其大錢以一當二通行使用已於前月廿五日具奏奉旨信議矣 
[潯陽雜誌]  
　　九０城麓向多浮厝之棺白楊衰草悲風動人深夜行經令人肌爲之粟迭經善堂繹董禀請德化縣出示嚴禁並由體仁堂捐貲購義山爲之移葬無如舊棺已葬新棺又陸續增多所望地方官妥籌良法責讼地保稽查庶此後百雉雄城不致變爲鬼域乎○壞廬山一帶秋冬亢旱饑饉洊臻貧民無食無衣飢寒交迫所幸深山窮谷多産蕨微太堪果腹無資者相率入山掘而煮食山南山北多至數千人誠可慘也○臣廬之南五老峯下有封使君出而爲患鄉人栗栗危懼不敢輕捋其鬚月初某日有一斑毛虎覓食下山被獵户數人擒住置諸鐵籠舁往省垣人有俗觀其環眼之威者各納青蚨十翼觀者踵趾相接獵户獲利甚豐噫昔日山中奮小逞虦貓之武祇今柙内低頭同尺蠖之蜷天下之得勢則驕矜失勢則卑諂者比比皆然寍獨是虎也哉 
[東海𣂏流]  
　　烟臺信云有客自東道來述及時將歲暮盗賊多翦徑刧財市鎭恃有防營長行右以無患而窮鄉僻壤時有戒心意者飢寒生盜心若輩亦不得已而爲此歟然惘惘出門者不能免於天荆地棘行路難之歎矣○十三日夜有兵船水手四五人惡乞丐之糾纒不已扭而痛抶之有賣果品者見而解勸水手爲之遷怒拳脚交加緑柚黄柑狼籍滿地毆訖相率恨恨而去觀者雖衆莫敢如何也○此次日本敦賀丸並不繞道烟臺以致華商之在朝鮮貿易者家中遥盼鱗鴻幾至望穿秋水間曾有鎭南輪船至彼不日卽回然貨物往來運載仍復不便也○自交四九天氣驟寒居民温煖之餘乍受暴冷寒邪凝結喉症良多惟治之得法則獲效尙易云○十七日月食官民循例救護砲聲鑼聲絡繹不絶 
[袁江雜錄]  
　　湖灘小橋地方某錢莊初二晚被盜事主竟受刃傷已報案請緝矣○運河同知王司馬宗幹書記長才工程熟手由微員洊歴今階曾署裏河堰圩兩廳迄今年未週甲竟以痰疾纒綿於初一日仙逝有子數人謹遵遺命身後諸事概從儉省○清河趙邑尊淮揚鎭標余都閫於初二日由獄提出盗匪一名押赴西城門外北角處斬○清江越閘閘板朽壞雪後滑澾難行有某甲因身蹶板折跌入波心從屈大夫遊傷哉○某氏姑之虐其婦已數年矣婦以生子甫週歲近又因事口角竟購洋烟生食以殉人見呱呱者無不憐憫婦之母家聞信趕至哄閙一塲厚加殯殮其事始已○張屺堂廉訪以各屬每多逼孀搶醮之事殊屬可恨大張告示愷切勤導亦移風易俗之一端也○淮揚海道現係劉濬卿觀察署理聞是缺現經督撫漕三大憲遴得徐仁山觀察文達曾署斯任資格較深已會銜出奏題補斯缺一經部覆允准明春便莅任矣 
[南邑告示]  
　　南匯縣袁爲重申禁令剴切勸諭事照得本縣蒞任以來凡民間大小各案無不隨到隨審隨結命案重件亦卽登時訊詳書差稍有遲玩隨時堂回提比接見縉紳面諭交老以及傳喚地保皆再三諄囑總以保甲爲本息訟爲先猶恐智識庸愚未能遍知民隱嗣經周歴各鄉村莊市鎭所有人情好歹風俗美惡並水利溝渠之孰通孰塞訟棍土豪之孰强孰悍均已訪聞大概城中善堂如積榖育嬰卹嫠普濟賓興書院亦俱會董籌商崇實黜華力求實濟此本縣孜孜求治之意深恐上負憲恩下辜民望諒此邦士民所共知共諒者也然近日詞訟仍繁誘嫁拐騙之風未嘗少减推求其故或爲本縣昏不知人奉職無狀之所致但以百里之大四鄉之廣一人耳目竊恐難周全賴縉紳大夫及各鄉各鎭各團各圖諸賢董實力匡維共圖補救究竟何者當興當革何事應猛應寛何等棍徒善於滋擾何等唆訟技量最精何家能孝友一門何人爲鄉黨善士諸紳董士著於斯自能目擊耳間確有實見本縣自知愚闇最肯虚衷不妨各舉所知互相商榷當行則行可止則止斷不致施施見拒自詡才華能得去一分弊受一分益减一分浮靡得一分實惠風俗樸純各安其業豈不樂歟今本縣先將應禁應勸各層條示於後皆爲南邑省事惜錢而起務望諸紳董曲體苦心遵示嚴禁本縣公餘之暇仍復周履各鄉宣講聖諭查辦保甲密拿訟棍土棍並與諸紳董就近商酌公務倘有應辦事宜隨時在鄉訊斷以期不擾不累至於下鄉隨帶人役不過十人概係優給飯食不准擾及民間卽本縣舟資茶飯亦俱自備誓不累人杯水惟此兢兢業業之心庶幾勤以補拙南邑風氣素厚耕讀相安近以海上通商競尙奢靡毗連咫尺習俗移人若不及時敦樸必致民窮財盡其患何可思議耶各宜凛遵毋違特示應禁各條詳開於後一嚴禁搶孀逼嫁犯者分别爲首爲從重則斬絞輕亦軍流一嚴禁拐逃並知情窩留犯者照例辦罪或絞或流决不稍寛一嚴禁蟻媒誘孀改嫁並爲來歴不明之婦女說合嫁賣照例辦罪枷示感懲一嚴禁臺基勾引良家婦女傷人名節敗壞風俗查出封屋入官從嚴懲辦一嚴禁窩藏盗賊及一切菲類犯者房屋發封入官人則嚴辦一嚴禁架唆詞訟 
 
 

Page 3

 
 
查出永遠監禁一嚴禁藉屍訛詐混控多人犯者照例反坐其罪或臨騐時縱婦女人等在屍場滋擾定卽嚴懲一面嚴提各婦女夫男枷示一嚴禁地棍訛人以及包人討帳搬人物件犯者一經查出或被告發枷示嚴懲准其捆送一嚴标搭檯訛索架詞控告希圖粜人審實嚴懲一嚴禁凶毆滋事犯者嚴行責懲一嚴禁地棍勾結私梟搶奪以及放火故燒人房屋一經有犯訊實卽禀請大憲就地正法以昭炯戒而正人心一嚴禁販私如窩頓串販夾帶侵銷均干律禁犯者嚴辦一嚴禁賭博查出封鎖房屋入官人則枷示嚴懲一嚴禁烟館查出將房屋發封入官人則枷責示衆一嚴禁演唱花鼓淫戲查出定提爲首之人嚴究並責地保一嚴禁師巫邪術凡愚夫愚婦假托鬼神附身私設香檯名曰紥仙看仙煽惑愚民查出重辦一嚴禁販賣私宰耕牛可以代農旣食其力何忍反戕其身如有私宰販賣查出照例枷號重責一嚴禁乘危撩搶沿海灘民漁户遇有遭風船隻乘間毁搶實害商旅犯者嚴辦一嚴禁藉産詐擾如情借傍業借悔加嘆等名目稍不遂慾搶物牽牛拚死踞擾情殊可惡犯者枷示嚴懲一嚴禁惡佃覇田覇租告發嚴懲枷示一嚴禁賴婚另許犯者照例重辦一嚴禁脚夫把勒凡民問雇夫應聽自便而該脚夫等把持地叚多方勒索殊干例禁犯者重辦一嚴禁硬賒掗小凡賒欠貨物應聽店主自願豈容恃横至掗用小錢又例禁綦嚴犯者重辦一嚴禁書差借案需索查出嚴行革究一嚴諭各鄉各鎭嚴辦保甲互相守望各莊各村聨爲一氣有警兠拿人贓並獲送縣重賞尤以先查窩家爲第一查出必得公正紳董舉報以免挾嫌妄控一嚴諭錢糧漕白各自首先上櫃完納給串安農以免差保需索向來零星小户圖省川費今日有數百文或先交地保餘俟陸續繳清再行取串以免一氣完納此亦爾等之苦衷本縣早經鑒及惟爲爾等細思所便者小所費者多何也各圖地保糧差好歹不一偶爾虧空挪移本縣照册嚴催地保以串在手中呈繳唐塞說某户抗欠官以串票爲憑一經簽提到案爾等又要費許多意外之錢卽與地保對清業户已受其累至平日之所費尙不在内如此尋思不如自行投櫃之爲省也以上嚴禁勸諭各條皆爲挽回風俗綏靖地方起見各鎭保圑圖甲紳耆務當仰體本縣苦衷一律隨時勸勉倘有怙惡不悛之徒准其指控或隨時捆送到案卽懲不使爾等花費一文則良儒鄉民受紳董之惠不淺也企于望之 
[縣案彚錄]  
　　前列本埠龍華南關江地方有賭徒聚賭抽頭云云兹經裴邑尊飭差將爲首聚賭之王聚堂卽瑞堂拘解到案於前晚升堂訊究士稱職員名瑞堂素來務農不敢聚賭有嘉興人王瑞堂在關江頭開賭刻已聞風遠颺邑尊謂本縣訪明爾是賭棍之首何必飾詞抵賴爾稱職員有何功名王稱有從九品職銜邑尊飭暫行交差看管並令將部照繳案候核○前報列妖異宜懲一案前日復經差役拘到教黨兩人一名張永明一名陸桂寳解經裴邑尊訊究陸稱務農度日張稱舌耕餬口邑尊謂旣已耕田讀書何必念經入教爲正人所不齒陸張同供誦經拜懴確曾習之入教結盟則無其事邑尊飭將陸張並發待質所管押候提集人証覆訊○有上海縣錢糧櫃銀匠周勳伯侵蝕錢串爲裴邑尊訪悉於前晚訊供飭掌頰百下鎖在二堂看將侵蝕錢數繳清始行開釋 
[打春]  
　　昨爲立春節上海縣裴邑尊循例於申刻行打春禮差役置春牛於儀門首邑尊執竹梢鞭牛背禮生在旁高唱時和世泰人壽年豐等句禮畢邑尊入署春牛頭例由捕班中人携去以卜一年破案之易俗例如是不可解也 
[春首停公]  
　　昨日立春天氣晴朗萬彚皆蘇英公廨循例停訊一天由蔡二源太守照會奥領事夏士君并飭向捕房知照今日又逢禮拜諸案須歸明日訊供矣 
[主僕互鬨]  
　　杭人某甲世家子也其父現任某縣令甲少讀書長習武不特識一丁宇并能彎兩石弓惟遊蕩性成不務上進邇來滬上僱用某乙爲家丁先付工洋四元由乙代租房屋旋乙不願跟隨婉言辭歇甲怒索還工資乙不允甲謂然則房飯資當由爾付乙遂紏合飯店主婦將甲妾軋至茶肆辱駡交加甲忿控諸英公堂蔡太守以釁起細微飭差調處甲乙兩不相下因又向太守禀陳太守諭令明白具詞呈候質訊 
[法界公堂瑣案]  
　　前月二十二日本報詳列毆浦一案經王鴈臣司馬會同祁繙譯官將顧妙福顧長庚高和尙沈壽松并吳海松顧晉生顧裕詳等成卽交保或枷一月兩月分别發落昨爲一個月枷滿之期捕房將高和尙顧長根顧晉生三人解案尙有許壽松雖亦判枷一個月因早經保出未曾到案司馬着將兩顧及高和尙仍帶回俟今晨發落至顧妙福吳海松二人因未滿期攷不解案○小東門花烟館土陳氏前控胡子卿高有才梁錦祥三人借洋生事一節王司馬着王陳氏具禀并着小東門外各花烟館被胡等拆梢者具呈公禀以便核辦昨日捕房將胡高梁三人解訊王陳氏投案具詞而無公禀司馬謂王陳氏一面之詞碍難憑信着邀同各家補禀到案再行核辦胡高梁三人還押○小東門捕房解到攫取錢物之王小雙喜蔣阿四兩人王供揚州人尋父到滬甫三天錢是别人所偷蔣供在烟館吸烟王領捕來將我拘去其實偷錢之人早已逸脫王司馬以原告未到着將王雙喜責二十板蔣阿四押候發落○前報杉板船上人將行竊棉被之賊追獲送案一節因原告周桂具周進發等稱見該賊丁福壽所穿棉綢褲是已物而丁則謂周冐認王司馬諭俟查明核辦前日在捕房兩下爭辯周稱褲中棉花是白色丁執定是黄花及將褲割開則見黄花蓋丁在押時將捕房發盖之棉被扯出棉絮塞於褲脚中以圖朦混嗣經包探所覺將上面線縫拆開果是白花因將褲給周領去丁昨日解案判責一百板再核 
[賑務述要]  
　　香港案泰保險公司何崑山仁丈來函云敝代理陳君金鐘在星架坡勸募豫振現已陸續捐得洋蚨七百元之額但未收齊若俟收齊寄上未免躭延時日因念被災難民望救情急承陳君函囑先墊英洋七百元寄去以資急振兹將北數伸合規元五百零四兩託上海普源公號寄上至請查收等因夫救灾如救火捐項早到一刻則全活無限生靈其功德豈淺鮮哉○京都復生達記寄來山西祁縣喬君晋懷因身體欠壯願助豫振祁平銀八十四兩九錢三分合規元九十一兩七錢三分囑爲代解嘗讀大學云富潤屋德潤身心廣體胖如喬君者可謂深得養身之法○何崑山仁丈又寄到會安埠代理保險事吳君伯煌經募振捐洋二十七元當卽拜領敬代災民叩謝尙望轉達各埠代理諸君源源接濟災區幸甚同人幸甚[  上海高易籌振公所秋坪李朝覲謹誌]  
[上海陳家木橋電局豫皖賑處接張廉泉先生來函]  
　　諸善長大人公鑒十一月十四日發十一號信度已上達佩翁於十三回周家口收到汴梁匯票銀二萬兩十五開舟十六抵太和同人查放兼施於十九日給賑該處被水最重者四十八堡每堡多者四五千户少者一千五六百户八人查户每人派六堡祁偕焦掄三徐履吉分查近城各户十九查畢二十開放至二十六日止自朝至暮此中爲難情形書不勝書佩翁亦查三堡吳錦秋徐履吉兩人又帮查三堡吳徐廿三四歸佩翁廿五歸查户一事實不易易有必須挨户親查者有必須預訪公正董事酌度情形變通辦理者太和一縣被水極貧之户十餘萬口地瘠民貧向以雜糧爲食居皆草屋床帳被褥衣箱皆該處所未見之物棹椅板凳十室之中有者僅一二家平時以土塊爲床以蘆蓆爲褥以土基爲枕稍好者有一塊四五尺大小之破棉花千縫百衲睡時以爲禦寒之具各堡以元武廟上中下三聶湖爲最重至今尙在水中也同人自二十六放畢太和一縣約計大數需銀九千兩左右正擬開舟接任畹公兩書知已於廿二日抵潁州府並附到尊處五號書又解第七批庫平銀一萬兩當此羅掘殆盡之秋仍能如此踴躍仰見諸大君子一片婆心日夜以豫皖災民爲念前後兩萬均存畹公處今日廿七一早開船晚抵潁州府凡前此未查之處同人已陸續分道前驅擬初三初四卽當日開放再太和縣王宇春大令皖 
 
 

Page 4

 
 
中循吏也下車十日首倡捐廉卽募棉衣二千八百件擇極貧給散未支公欵災區廣遠不敷分派同人恊助三百金徐翰臣守戎爲太和城守下鄉查户人無怨言同人在城内放賑時大令守戎代爲照料自朝至募不辭勞倦如是八日得以平安無事誠爲感佩行舟甫泊一俟明晨晤畹公後再當續布敬請德安張世祁頓首 
[旅館寒燈之下偶成七律四章錄呈諸吟壇同政]  
　　幕天席地說詩狂誦遍離騷欲斷腸字滅漫投禰氏剌繩穿空賦幼安牀茫茫愁緒吟香草落落孤懷對夕陽太息微波難寄語沈吟露白與葭蒼○一片閒情不可捐玉梅花下聳吟肩史遷幸得江山助簫統也收游覽篇極浦青衫寒月裏荒階紅葉晚風前赫蹄到處閒收拾寫出幽情當錦箋○弱冠詞源倒峽流遨游慣狎海邊鷗風塵落落馮生鋏雨雪霏霏李子裘縱說嘔心同屈宋漫將洗耳問巢由癯仙自覺無多事月下敲詩臥裏游○龍門曾豔說春申今日難逢滬瀆濱謔浪吟情唐伯虎清奇畫意李公麟琴心劍膽嗟豪俠酒聖詩仙率性眞才子也因詩惹謗枉將麗藻摘靈均[  懷甯陳家蔭菊生氏脫稿於龍門精舍]  
　　贈尙仁里蔡桂生詞史并序桂生吳人明眸善睞逸趣横生年十五豔名大噪北里推爲翹楚曾列名淞濱花影中披斯圖者無不以先覩爲快予每至滬上必過其家承加青睞今冬久别重逢情益綢繆兹以歲事將闌怱怱返棹瀕行以玉照持贈子感其言爲賦五十六字 
[俾海上識我者共政之]  
　　碧玉新妝識内家氷肌尙帶守宫砂温柔風味三眠柳旖旎芳情二月花笳拍應憐留蔡琰釵翹空憶寄秦嘉憑誰報得春消息庭角寒梅正着葩[  丁亥仲冬鏡湖花隱初稿]  
[詠古四律錄請高昌寒食生斧削洎諸吟長同政]  
　　明妃出塞朱顔竟被黄金誤故國長辭恨事新一曲琵琶彈有涙六宫圖畫艶于春綺羅恩斷君王側裘馬情傷沙漠塵芳草依依入遠去歸魂何處弔酸辛文君當爐醖釀琴心一曲通漫言兒女不英雄神仙眷屬風塵外　旅生涯麴蘖中裙布釵荆妝綽約鵝黄螘緑味和同醉鄉瀟灑壻鄉樂頭白休教寫怨工緑珠墜樓心傷無計和春住歴刧空餘薄命嗟三　夢醒金谷豔一朝魂斷玉鈎斜畫闌日落誰吹笛蕪徑風凄舊駐車羅綺成塵清節在滿園開到斷腸花文姬歸漢才質清妍世亂離玉關　　有餘悲素心風雅承家學青眼英雄到女兒金璧感恩鄉夢慰河山多故石經遺胡笳冷落當時拍再到陳留漫欲疑江夏綺禪菴主陳吟　　删草 
[沈翼孫同年將返西冷詩以送之錄請粲政]  
　　相見旣非易相離能不愁潸潸故人涙灑入黄浦流皎皎故鄉月照歸錢江舟燕北與狐　　差風馬牛此别何時遇此行不可留安得夢歸去同作西湖游送送復送送不盡話綢繆望望君不見鵲噪梅梢頭擅夢生稿於契蘭室 
[守閑居士沈翼孫孝廉將返武林詩以贈行錄請方家粲政]  
　萍蹤偶合滬城陬卓犖姿迥不侔書擁百城精校勘樓開八詠迭賡酬　中秘獨宣鴻寳襟上痕猶認鶴裘此去孤山風月好滿林香雪景清幽偶因小别動離愁臘鼓聲中送客舟浦月遠隨帆影去胥潮寒挾艣痕流歡承燕寢斟椒酒話叙鴛幃瀹茗甌隔歲與君留後約杏花時節盼同游[  惜紅生待定草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘内籌賑公所李秋坪經收河南皖北賑欵十一月初一初二初三等日第二十次清單]  
　十二月初一日祥册隆記洋一元祥册心有餘氏洋五元陳三益二元尉雲亭何晋輝王客僧魏德三鈕寳榮隱名氏各半元共洋十元寳順局來宜興儲經餘堂募儲經餘堂洋四元不書名四户蔣知記楊伯賜各二元徐霽記徐應清宋茂盛徐于敏王春芝沈不書名徐步記徐樹記李繩伯江涵清王子湘徐企夏周源盛郁掌生沈不書名九户各一元共洋四十元安慶葉樹皇翁募祥册江壽其洋一元永義錢一千文永興長無名王衛廷慶昌恆各錢四百文崔守之江右楊隆盛無名二户各三百文無名二百十文繼善堂無名藍元豐謝聨榮汪翰卿鼎新劉同眞各二百不留名一百十壽椿漢卿萬順不書名復興無名德太裕源各一百文共錢六千七百二十文伸洋六元合來洋七元福潤興局來如臯同福堂洋二十元福興潤局來祥册維揚蔚厚豐募同慶堂求平安客進賢堂百順齋名二元勤業軒無名各一元共洋十元横濱萬隆行蘇傑生司馬續募拯急册蘇敬文堂陳敏愼堂無曾松黄耀華黄肇齋各洋二元鄭成基孫松溪繆緯臣陳曉初楊敬之李文業各一元趙顯庭繆護泉李潤璋容昭業各半元共洋四十九祥册山東驛縣煤礦局洋一元儀和棧一元全昌仁局來鎭江大有全三元夏馨甫一元老福興來金陵沈述齋翁募裕豐庄錢六百六十容膝軒錢六百王石臣沈八詠各三百文樂善殷和順郭巷張馮鳴山李奶奶公盛坊各二百鶴洪小一百廿慈德堂殷心源程仲記十二童陶君南各一百李弼臣李介卿名一元馮西園錢五百文王小雲尋陳景星堂吳寳軒王小雲各二百文陳雲伯金善甫　安祥王木齋　一百文袁竺菴募無名二百文茂孫氏許石生各一百文尋夢六十三柳念文邱竹書募李小泉洋一元合共錢五千六百六十文伸洋五元共洋三元合來洋八元福興潤局來祥册淮安王務本堂募本立堂洋五角校經堂四角護蔭堂木花堂各三角百忍堂松竹軒燕翼堂鍾德堂會合堂各二角丁旣堂黄張氏費德堂愛蓮堂許禄堂各一角綘帳堂承蔭　椿蔭堂許光裕堂各一元共洋七元漢口茶業公所來祥册心求安氏銀八錢伸元八錢四分○○初二日京都夏生逹號來祥册保元堂德星堂各銀共伸元二兩一錢四分福興潤　巢湖保甲局諱鏡澄翁募祥册思貽居　元鄂中贄農花茵主人李魯門彭心庵各二元張仁輔劉姓陳幼甫王壽民汪小松畢修甫積桂齋毛幼如陳王書賓初室各一元高陽酒徒銅洋一元共洋二十八元銅洋一元廣東愛育善堂第五批洋三千元伸元二千一百六十兩正李月記元十兩大城王家口管河縣左堂趙來詳册李祜之王秀甫董德鈞趙小穎王霞村王鶴秋李桂軒岳鶴田各二兩劉公溥范枝榮叚金諾周惟一何綸開各一兩石小山洋一元共銀念一兩伸元二十一兩三錢○六厘洋一元漢口茶業公所來使君册江右變　氏紋銀二十兩伸元二十兩○二錢四分七厘祥册賈氏錢四百無名三百溙興葉慶錫不書名望澤記各二百方順記一百廿來號飲香丹記世楠殷沛然伙記各一百共錢二千二百二十文伸洋來洋二元另錢一百八十文○○初三日頴壽氏求妻病愈洋四元全盛局來祥册楊四知堂一元全盛局來詳册嘉郡朱小記二元朱雨巖一元葉善士來祥册鐘册無名二元不書名二户各錢十千同德堂二千求安氏一千三百九十不書名四千謝儒書三義堂各一千無名六百謝儒能不書名二户助錢五百平坤山四百三十富春堂丁三義紫陳堂不書名各三百同懷德其順堂寳經堂李培周懷仁錢秉衡吕懋和范映垣無名許正希程漢卿各二百無名思得堂各一百翼咸堂無名三户各錢二千無名一千佩傳堂太原郡無名二元不書名黄宏誥各五百忠恕堂許敬修各四百根樹堂三百敬修立本敦索樹本森秀河西都程元慶各二百不留名四户合八百杏花舜倫得記金樹不留名四户各一百共洋二元共錢五十一千六百文合來洋四十八元七角八分七厘○○以上三日共收規元二千二百一十四兩六錢三分三厘英洋二百三十三元八角銅洋一元 
[上海北市絲業會舘籌賑公所施少欽經收山東順直河南賑捐十月十八日第一千五百五十五次清單]  
　　查俞氏求病速愈一元石生病愈完愿二十勇漢口聚隆行無名氏求合家平安一元平湖胡石臣十元平湖蓬户小子節省求病愈五元烏鎭勉力子保母病愈十員汕頭陳廣昌爲鄰居失愼幸獲平安規元三百五十兩江西宦遊鳴和氏藥翖黄移助求病速愈由恊泰永熊仰書託三晋源齊規元七十兩信成興王興邦規元十五兩天凝庄吳潤生錢三百文金澄倪朗記各一伯文錢守基銅洋二元○無錫同正泰募黄子厚求讀書智慧洋二元同正泰錢四百五十文同勝裕三百沈允順鎰新陳三茂胡錦芳項大章廉洪茂霜祥永茂無名氏錢和尙十户各二百文乾裕震昌無名比允春陳恆順泰豐四或冥湧大談合茂少力糜公興陳正茂裕泰盛陶某同福裕正茂陳慶雲姚德春源泰王恆泰劉爻女泰　三户各一百何許人雙集各五十文共三十八户合洋七○淮安王務本募雙桂軒洋六元受燕合五元無名氏順壽堂各二元眉壽盦汪姓無名氏順壽堂航麟堂五户各一元○通州天昌號募延壽求嗣氏洋十元積德堂十四元愛仁堂存厚堂各四元孫芸軒省點齋各一元○河南捐榮陽氏求夙疾全愈洋二元無錫唐時長募振雅堂陶三十元鎭海林益鍾爲父病未痊求速愈由廣興源來二十元常熟晋順豫無名氏二元單恩照二元崑山李以炯求保合家平安十元寳應安宜遵訓草堂幹臣氏節省求消灾益壽四元補過軒洪由廷康莊來五元太倉周萃二元徐守謙香儀續助五元铜洋一元無名氏規元二兩徐州利國礦局陳濟川潘琴堂十月初一起售煤角斛加錢一文先塡助銀十兩零二錢元記規元十兩法蘭西銀行募席嘉記洋一元陳濟記五角無名氏四角無力人二角○海昌鑑心齋募爲病求卽愈洋一元求嗣求平安各五角無名氏錢四百廿文必淺丁誠意堂各一百文共六户合三元○蘇老人和震記洋三元敦禮堂一元程門徐門金門王門程門五户各二百文共七户由惠泰庄來洋五元揚州陸壯行堂洋十元吳東玉十元宣和川蕉穉伯吳家麒吳坤輔毛雨村五户各一元著經堂吳鴻基各五角平湖魯義昌雲卿募魯義昌魯大昌各折席洋五元張仁哉大順昌顧茂記湯勉之朝霞軒五户各一元胡椿蔭沈書嵩僊潘秋泉何少補四户各五角楊友卿三角不留名二角共十二户合洋十七元對開一元杭省隨緣子募敦倫堂洪居易堂錢存義堂范篤仁堂李黄長鶴章福圻朱社金瑞慶堂陳查以功清域堂李怡堂鄭一善堂屠百忍堂張葛章鏞胡岐山宋允臣俞志山鍾兆元朱震來各二户鋤經書屋德隆堂吳德敷堂行素堂怡怡堂存德堂竹軒書屋順餘軒臨川逸士修慝齋共四十八户合洋六元蘇州繆邰生募繆貞如女士珊如女士各洋十元汪綺莊女史汪子辰汪小姐繆藝寳綿寳端保定保七户各二元何南項城袁榮祖京平銀八兩汪綺莊女史又錢共十一户合洋三十四元京平銀八兩四　太倉程善昌募不書名隱名氏各洋五元問心壇陞閔氏各二元陸彩亭程光銘德泰豐三户各一元江翰臣五角隱名氏二角又三户各一角共十二户均求保平安舍洋十八元漢口敦實善堂募山東順直捐齊相琴爲室人病愈洋二元郭先生一元德大號錢三百五文徐琢齋畫潤三百文河南捐魁雲堂洋廿元升昌典錢五千文貽厥堂二千文不知名銀一兩七錢五分洋二角共八户合洋廿三元二角銀六兩七錢七分由胡紹翁交來 
 
 
