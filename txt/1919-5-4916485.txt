# 1919 - 5 - 4916485

 

Page 1

 
 
   
 
 

Page 2

 
 
   
 
 

Page 3

 
 
時評 
[巿道交（冷）]  
　　個人而以巿道交則社會之道德薄政事而以巿道交則國家之綱紀壞今之政事機關時有所謂交換條件者豈非巿道交之别名耶 
夫交换條件國與國間屢屢有之蓋以各國利害之不同而又有爲人盡力之義務故不能不以此調劑也若國内政事之機關則各有其當盡之職分在無所用其交換焉政府有提交國務員之責議會有審擇國務員之責通過與否惟秉各自之良心盡其責可矣奈何因而爲利耶因以爲利非巿道交不至此 
[命令]  
　　一月三日大總統令孔子道贊化育陶鑄羣倫自漢以降代致崇典後之儒哲膺服古訓紬繹道義或尊德性或闡知能覺世牗民廉頑立懦兩廡祀位亦復代有增列所以重儒修明正學也方今世界文化日益昌明孔子之至德要道著在六經傳譯隣邦交相傾仰况我國人涵濡德化旣深且久欲開來以繼往宜尊聞而行知至於升堂入室之序尤以躬行實踐爲歸不有表章焉知遵率先儒顔元李塨淸初耆碩生平著書立說本原仁孝歸功實用深得孔子垂敎之旨曩當制禮之初曾有從祀之議頻歲泯棼因仍未舉茲據内務部以顔李兩儒有功聖學呈請從祀兩廡位湯斌顧炎武之次事關祀典諮度僉同應予照行用昭茂矩風徽所在肸蠁攸隆入德即在彝常導世先端敎化永資矜式以示表率此令 
又令司法總長朱深呈山東肥城縣土匪刦獄監犯金洪標安靜守法不爲所動情堪嘉尙擬請宣告減刑等語本大總統依照約法第四十條宣告將該犯金洪標原判執行徒刑刑期十年滅爲執行徒刑刑期六年以昭激勸此令 
一月四日大總統令國務總理錢能訓呈據兼署山東省長張樹元電稱此次肥城縣被匪攻入迭據該縣紳民呈控警備隊長林勉森有通匪情事現已畏罪先颺署該縣知事趙樹南任用非人無可辭咎請予從嚴懲究等語林勉森統帶警隊有保衛治安之責乃據控通匪畏罪遠颺情　綦重旣由該省長通行嚴緝仍著各省督軍省長一體查緝務獲究辦署肥城縣知事趙樹南於該縣土匪滋擾平時旣毫無防範臨時又抵禦無方所屬警員通匪亦漫無覺察實屬有乖職守著即行褫職提交法庭訊辦以伸國紀而昭儆戒交内務司法兩部查照此令 
又令李士銳授爲陸軍中將蕭星垣加陸軍中將銜路孝忱授爲陸軍少將武毓材授爲陸軍步兵上校王齊勳授爲陸軍騎兵上校馬英萃加陸軍步兵上校銜陳寳善授爲陸軍一等軍需正此令 
又令陸軍總長段芝貴呈請將馬兆峯授爲陸軍工兵中校李恩重楊福壽楊光哲韓誠蔡廣興加陸軍步兵中校銜高鳳和王玉海張玉琛授爲陸軍二等軍需正史啓文張士明授爲陸軍三等軍需正均照准此令又令海軍總長劉冠雄呈請授何兆湘爲海軍中校黄緒虞爲海軍少校均照准此令 
又令敎育總長傳增湘呈請任命陸孝植爲僉事應照准此令 
又令司法總長朱深呈奉天岫巖縣監犯越獄一案曹二咬子等被脅不從深知守法擬請宣告减刑等語本大總統依照約法第四十條宣告將該犯曹二咬子張文治高德林高仁隆褚永福分别如擬減刑以昭激勸此令 
又令王懷慶袁乃寛均給予二等大綬寳光嘉禾章此令 
又令嚴智怡張軼歐夏同龢均給予二等大綬嘉禾章陶昌善田步蟾均給予二等嘉禾章曹寳江給予三等嘉禾章此令 
又令蕭安國李松齡均晉給二等嘉禾章馬瀚文晋給四等嘉禾章此令 
又令朱學曾晋給二等嘉禾章張康培劉鍾英朱得森桂齡沈兆奎均給予四等嘉禾章此令 
又令吳賢因給予二等嘉禾章歐陽溥存給予三等嘉禾章林彦京陳彦彬俞慶濤均給予四等嘉禾章此令 
又令嚴復給予二等文虎章沈瓛慶孔祥雲均給予四等文虎章此令 
又令藍建樞晉給二等文虎章何心川給予三等文虎章此令 
又令劉恩源晉給二等文虎章此令 
又令余棨昌晉給三等寳光嘉禾章此令 
又令熊兆周汪祖澤麥鼎華田荆華均給予三等嘉禾章沙彦楷林大文張燿王克忠胡國洸王維瀚楊士毅均給予四等嘉禾章此令 
又令吳德章許建廷均給予三等嘉禾章陳世英張斌元鄭誠沈覲平王傳炯周兆瑞均給予四等嘉禾章此令 
又令張秀奎周派淸劉獻臣王世傑均給予三等文虎章任煥章馮國棟宋秉智均給予四等文虎章此令又令丁得勝给予五等寳光嘉禾章此令 
專電 
　　北京電蘇李電告平和會議地點定在寧城大倉園 
已將會場設備（五日下午二鐘） 
　　北京電國員同意案經徐樹錚奉命疏通後安系訂今日四時舉行假投票可全部通過（五日下午二鐘） 
　　北京電今日太平湖開會閣員同意案一致通過定陽（七日）衆院投票光雲錦對王揖唐報告晤龔仙舟問財政是否願就答如荷總統特任議會同意自當來京勉爲其難並無條件提出（五日下午七鐘） 
　　北京電王正廷來電力陳閩陜問題應即解决使内爭早息以其力應付外交并聲明俟陸抵美卽同赴法（五日下午二鐘） 
　　北京電頃安福議員會决議同意内閣案財龔交曹俱無問題但一方面交換條件極酷錢尙未允 
（五日下午八鐘） 
　　北京電錢電蘇李推定伍君梯雲同任專使希轉電破除疑竇實力擔任早日起節以赴事機（五日下午二鐘） 
　　北京電頃發表惠商令着擬奬勵航業條例優待土貨興實業廢不便民業諸條科（五日下午六鐘） 
　　北京電張一鵬電查驗存土須聘專門人才現由英領推薦化學師竇伯米並請華人二名公同鑒定需費較鉅請滙三千元照准（五日下午二鐘） 
　　北京電國防軍第三師長馬良調用丁錦爲旅長分駐濟南德州泰安兗州 
（五日下午二鐘） 
　　北京電李煜瀛出京赴法運動退還庚子賠欵不作政費專辦社會事業興辦細菌研究所並對於在法華工有所計畫外傳將任巴黎副領說不確巴黎總領事初擬吳匡時後因廖世功運動甚力陳籙不能决已請示陸外長 
（五日下午五鐘） 
　　北京電汪榮寳爲瑞士公使魏宸組爲比使卽日發表（五日下午五鐘） 
　　北京電日皇比王電東海賀年（五日下午八鐘） 
　　香港電林保懌在海軍司令部就閩督職從速選派代表問題漸可就緒某政務總裁告客言遲派代表阻力有七林紹斐關冕鈞由梧北返（四日下午四鐘） 
　　南京電谷鍾秀張一麐丁佛言今晚赴滬與唐少川商地點問題（五日下午三鐘） 
各通信社電 
　　北京電中國鐡路純爲華人所有者僅一京綏鐡路今此路已轉人日人管轄之中該路借欵原定四百萬元已募得者不足一百萬元餘三百萬元今日由鐡路丁督辦允許日人承借實交八五將來續需資本材料時日人有儘先供給之權此借欵之廣告登北京各報三月於茲名爲第五次短期國内公債（四日） 
大陸報 
　　北京電徐總統特使寥宇春於今晨出京南下聞其任務係至甯齎徐總统之書翰於朱啓鈐自是更將赴滬遊說孫伯蘭等云（五日） 
　　北京電今日國務會議之結果因取締甘肅之軍隊藉秘密運兵名義私運烟土入境議决發佈命令命巡警督察廳交通部及京漢京奉京綏津浦四鐡路共同嚴查一經搜獲即隨時焚燬此令一二日内將公布（四日） 
　　北京電今日國務會議曾討論解决陜閩問題方法仍未决定具體的辦法（四日） 
　　廣東電元旦日林葆懌在海軍部就兼福建督軍之任（五日） 
　　廣東電關於南方派遣議和代表問題國會已承認以在閩陜問題未解决之前不開議和會議爲前提暫將南方代表派遣至上海已如前電所述然軍政府岑春煊以下議和促進派之意見則以爲國會之主張固屬至當惟鑑於内外形勢似當不僅派遣代表至上海宜更進而開議和會議解决萬事實爲目前急務其理由有七條如下（一）現在北方代表已南下北京政府頻催南方派遣代表如南方再置之不理則内外皆將疑南方無議和之誠意此南方之不利也（二）目下外字新聞有閩陜問題將於議和會議中俟各代表互相會見後囗囗（二字不明）解决之故遷延時日之咎實因南方之不派遣代表云云等語（三）國民厭亂各省省議會總商會等皆紛紛要求解决時局去商業上之障碍恢復國家之秩序如棄之而不顧則南方將失民心（四）軍政府以護法各省之軍民爲基礎今督軍陸榮廷及其他各省軍隊皆代表囗囗囗（三字不明）向軍政府要求速派遣代表至議和會議如軍政府不予承認勢將陷於困難之地位（五）今旣相互派遣代表以對等名義囗囗囗囗囗（五字不明）如謂派總代表而不派此外之代表則即非囗囗囗囗（四字不明）長此以往閩陜問題及湘鄂問題不能解决各省之不利愈形重大（六）對於閩陜軍隊北方稱土匪南方稱義軍互相爭執斷非電報所能解决當於議和會議中决之如第一次革黨時袁世凱指陜西軍爲土匪然在議和會議中卒因民軍之反對而屈服其主張即其前例也（七）現在北方已派代表南方不派代表萬一北方謂和議不成罪在南方而藉此口實再行進兵則南方欲釋各國之誤解其事甚難（四日） 
　　東京電中國媾和全權委員陸徴祥在紐約聲明要求修改國際通商條约一事此間一般人士之解釋以爲即順應列國關於戰後經濟政策之對敵關係將此項條約加以修改至其他問題當與各國保持協同之步調也關於此項問題日本政府擬首先努力以滿足其希望然如現今南北抗爭之中國政局直將無事可爲故甚希望南北從速妥協以樹立强有力之政府也（四日） 
　　東京電據東京日日新聞云原首相或内田外相將於二十一日之帝國議會中關於日本帝國之平和主義對於中外有所聲明之舉似爲旣定之事實就中如向來之對華政策動輙招列國之誤解即過去三年間之對華借欵實達一萬一千萬之巨額然反有失墜中國官民之信用之觀故際此時期當局者似已確立明快之方針放棄日本在華之特殊地位並要求列國亦須照辦之政策此事不但朝野有力者及問員間有多數之贊成者即陸軍方面似亦無異議故不久可以實現云云（四日） 
　　東京電據國民新聞云日本政府關於媾和會議中之一問題即處分靑島問題前因中國政府方面有使改變交還靑島之目的之意以致一時有擱置之勢其後中日兩國政府間得完全之諒解將實踐民國四年所締結之中日協約交還膠州灣云（四日） 
　　東京電四日東京朝日新聞關於牧野男爵在紐約之聲明陳述其意見曰牧野男爵之提倡平和主義及開放門戶主義在今日之時期將有極大之反響向來日本之平和主義往往被人誤解目之爲極端之侵略主義抑壓主義之國家然日本帝國斷不好武其愛好世界之平和不讓無論何國至開放門戶主義向來屢次提倡之然察諸事實則所至遭鎖閉日本經濟之發展常受多大之障碍現在美國不肯付與日本人以土地所有權及巿民權澳洲亦排斥中日兩國人及其他東方人中國在袁世凱時代亦有鐡鑛國有及禁止外人購買土地等事而根據條約之滿洲租借土地問題在事實上亦被妨害思及此種情形日本帝國在此次世界大媾和會議中提起開放門戶之交涉實屬當然之處置吾人此際爲欲北從西伯利亞起南至澳洲止於此區域中謀確保正當而且永久之平和起見必不可不要求開放門戶云云（四日） 
　　東京電日本媾和全權大使西園寺公望侯爵及隨員近衛文磨公爵西園寺八郎三浦博士等定於本月十一日由東京啓程十四日乘由神戶解纜之丹波丸赴歐此事今已發表（五日） 
以上東方通訊社電 
　　東京電日皇爲增進民力目的准以御獵場之官地售與民間其價大約在一億圓以上此乃宫内省近時之大英斷由此開放可望增收百萬石米（五日） 
　　東京電日内務省之選舉法改正案完納稅資格　　爲三圓而决定取小選舉區劃（五日） 
　　東京電日外務省得小幡公使及其他關於中國者之報告知中國南北之妥協已漸迫近頗爲樂觀 
（五日）以上共同通信社電 
　　北京電國防軍總司令部會同陸部派員分赴京漢津浦兩路勘定該軍駐址（四日） 
　　北京電閣議陜事剿匪與易督應當分論剿匪事照舊進行陜督則於和議未决前决不更調（四日） 
　　北京電内陸兩部會商整頓警察容納裁兵擬酌定軍警額數着各省自行裁改報部考騐（四日） 
　　北京電裁兵計畫當局前經徴詢各督意見奉皖蘇魯先後覆到大致贊同（四日） 
　　北京電胡鄂公電陳黎天才與民黨將領意見不合現正從事調解以收黎心而弭戰釁（四日） 
　　北京電和議地點西南堅持在滬中央或再予讓步惟須俟西南代表派出後再定（四日） 
　　北京電徐樹錚上東海關於善後說帖多件已交院採行（四日） 
　　北京電京皖紳多留龔迭向政府聲請張弧有署財長希望（五日） 
　　北京電閣員同意案聞衆院擬六日預選八日投票可望一致通過（五日） 
　　北京電議員陳煥章請頒尊孔命令已邀准許 
　　北京電全國經濟調查會以海疆富源魚鹽并重請農部行令定海漁業傳習所及南北洋魚業公司曁邊海産魚區域陳報魚産情形（五日） 
　　南京電和議代表請西南速派代表與會聞各代表於西南代表未到前不發表政見不與各界酬酢 
　　濟甯電此間淸鄕督催局附設山東暫編偵探隊三百名協助軍隊搜索匪黨（四日） 
　　香港電岑春煊患軟足近益加劇（四日） 
　　香港電私人消息岑陸等力主速和催軍府即派代表惟軍府受舊國會議案之束縛不得自由且西南以護法爲名不得不尊重國會因此頗感痛苦代表名單一時尙難公佈（四日）以上中孚通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　新疆省議會通電北京大總統鈞鑒國務院參衆兩院廣東聯合軍政府非常國會各省督軍省長省議會敎育會商會各和平會各報館均鑒竊維南北爭持於今數載旣苦將士又耗財力加以土匪乘機蔓延潰卒到處騷擾地方之糜爛已甚人民之塗炭何堪在中央欲全威信何妨稍事遷就以法律爲依歸在西南雖求護法尤宜審度時勢以民生爲前提祗以彼此堅執均趨極端恃武力以解决視國家爲孤注旣貽鬩牆之譏復召覆亡之禍揆諸經營締造之初心其將何以自解况歐戰告終外患日亟合力以禦猶難幸免何可常此分裂自速其亡凡具愛國之心不無悔禍之念今幸南北要人及憂時之士聯合全國民意組織調和機關期挽旣倒之狂瀾共持將危之大局愛國熱忱令人欽慕本會雖處邊遠而希望和平之心理較之各省尤爲急切無如交通阻滯附驥莫由殊覺愧憾之至現在旣蒙大總統俯順輿情明令停戰遣派代表會議和局救國救民在此一舉尙祈南北當局諸公顧念時艱曲予退讓以維國本並請各會全體力持正論以爲後援總期促進和平而就統一人民幸甚國家幸甚新疆省議會陷印 
[路透電]  
　　亞姆斯特丹電柏林消息謂政府已發表宣言書布告國會未成立時之行政方針内有實行社會主義沒收戰時餘利安揷失業人民整頓國家防務解除私人武裝從速締結和約愼選駐外代表諸事 
　　倫敦電柏林傳來波森現局最近消息波蘭人曾攻破砲隊庫分散來福槍與手擲榴彈佔據火車站與通至波森邊陲之鐡路圍轟防營因防兵不肯投降之故現信乃由巴特里夫斯基氏指揮戰事死者共有二百人（一日） 
　　亞姆斯特丹電德國各報現皆主張急速多派軍隊赴波森足徴德國具有保守該鎭之决心（一日） 
　　丹京電柏林消息里加地方因過激黨之兵距鎭不足二十哩人心惶惶聞俄艦隊將圖由克朗斯太港衝出以拒波羅的海之英艦俄無畏式戰艦波爾太伐號與塞巴斯土波爾號及巡艦數艦由立陶宛人與愛沙尼亞人駕駛者均已啓椗但爲芬蘭海濱之砲所轟乃復折回（三十一日） 
　　倫敦電德國柯洛恩路透訪員十二月二十八日電稱柏林眞相無從確知電報顯由握權政黨管理來因境内人民不信任政客興登堡上將不與聞政治故獨能得人欽敬柯洛恩漸起脫離柏林始可謀安之思想現有人運動組織西德意志共和國今佔地軍隊之大願乃在速了各事及早回里（一日） 
　　亞姆斯特丹電希特爾堡消息巴登美克斯公爵已被推爲德國國會民主黨之候選議員（一日） 
　　丹京電德國新憲法規定南院一爲國民議院一爲參議院參議院議員由聯邦國會指派現有人建議分普魯士爲數小邦（一日） 
　　倫敦電路透電社得悉法兵一隊已佔據君士坦丁之斯丹波爾英兵將集於泊拉意兵一隊將佔據該鎭另一部分（一日） 
　　瑞士京城電瑞士政府因俄國勞兵會政府不許瑞士使署人員離俄已致電抗議（三十一日） 
　　倫敦電俄國過激黨政府今仍力圖以過激主義傳播於俄國之外觀於過激黨代表賴台克氏在柏林斯巴達克斯團大會所發之演說可知也賴台克氏宣稱俄國曾願以麵包糧食兩列車供給德國德政府辭而不受但俄國今仍願與德國勞働家享其所有區區之物賴氏並譏笑協約國派兵深入俄國之說謂彼等如深入俄境則亦將染過激主義賴氏又稱俄國之工人現願與德國同志在來因河抵禦英國資本主義末復建設在柏林召集世界勞兵會大會談判世界和局 
　　布加萊斯電羅國過激黨在此會同俄國無政府黨匈國革命黨大舉示威開槍轟擊把守街道之兵士兵士回擊死六人傷十五人黨人領袖業已就逮 
　　倫敦電泰晤士報華沙訪員電稱十二月十八日立陶宛之波蘭人與德人代表曾開會議波蘭人要求許其組織國民軍抗拒過激黨之進攻德人不允且謂如必欲組織國民軍維持境内秩序則須由各兵士簽定一書允不與勞兵會之車開戰又維爾拉與明斯克兩地德兵退出後須交與過激黨波蘭人已與烏克蘭决裂談判開始轟擊萊姆堡該鎭已三面受圍 
　　希爾新福電愛沙尼亞國會已接受芬蘭所助之子彈與現資過激黨侵逼之危險已稍輕 
　　倫敦電航空部某員聲稱皇家航空軍之軍官兩員現赴印度擬勘定取道緬甸暹邏等處赴澳大利亞北部之沿途小住地點俟組織完備即有裝巨式飛機一架試作此行（一日） 
　　倫敦電前九個月内英國人稅共英金五零九一六五八零五鎊較一九一七年同一時期内增多一零八五一五五零二鎊（一日） 
　　倫敦電醫院船北太平洋號現仍泊海面似無甚損傷（二日） 
　　倫敦電巴黎新聞彼得格勒訪員由美克森哥基來電抗議協約國出兵俄國其所持理由爲不文明之國宜施完全破壞之過激黨政策該訪員並促有識者起抗拒恢復俄國秩序志願之人且抨擊威爾遜總統之對俄政策擁護過激者之心理於此可見一斑也 
　　倫敦電前電所述英國參與媾和大會代表事茲須聲明者此會乃協約國國際大會首相與貝爾福氏及波拉勞氏將代表政府與會前述及之各官員及卸任大使均充顧問如發生關於各國之事務而爲彼等所熟悉所有特别經騐者則將諮詢之陸軍海軍航空等部之代表與薛西爾貴族現亦陸續前往巴黎薛氏則專理關於國際同盟事務（一日） 
　　倫敦電據官中宣稱英國參與凡爾塞媾和大會之代表爲首相喬治氏貝爾福氏（外相）波拉勞氏（財政大臣）哈定巨子爵（外交部常駐主任）竇萊爾爵士（外交部秘書長）美萊特爵士郝維特爵士裴格特爵士克勞爵士此外尙有隨員若干人代表泰半定期本月四日啓程赴法惟首相乃波拉勞氏須下星期中首途貝爾福氏已在法國預料媾和大會將於本月十三日開會（一日） 
　　倫敦電據確實消息俟戰局切實完結後海軍大將裴蒂爵士與陸軍上將海格爵士將授伯爵 
　　倫敦電汽船洛萊爾號載銷假之水兵三百人在斯杜諾威港口觸礁而沉有五十人　水登陸身受重傷（二日） 
　　紐約電共同新聞社起訴請禁國際新聞社轉錄共同新聞社所得之消息現由高等審判廳判决新聞縱無版權亦屬一種所有物云此判與報紙極有關係因所得之新聞不致爲他人剽竊也（一日） 
　　紐約電醫院船北太平洋號從白萊斯開出載美兵二千四百八十人内有傷兵一千七百餘人夜間在火島觸礁天氣有霧海浪甚大船之地位甚危船上諸人未能救出（一日） 
法國無線電 
　　里昂電協約國政府現已同意將供給脫離束縛人民如塞爾維亞人捷克斯拉夫人巨哥斯拉夫人波蘭人等之糧食事務委託美國管理機關辦理此項委員會每國政府派代表二人組成之擔任救濟事務不僅供給食物且須研究必要之財政及運輸問題威爾遜總统已任命何伏氏及台維特氏爲該會美國代表機關設在巴黎何伏氏將任爲總辦克萊芒德爾氏及維爾克倫氏將代表法國政府英意兩國代表之姓氏現尙未悉（四日） 
　　里昂電據小巴黎人報載稱德國潛艇之在戰事中毁去者計共二百零二艘十四艘係德人在休戰條約簽字之前自行銷毁現有潛艇五十八艘其中九艘覊禁在中立國口岸須交與協約國（四日） 
　　里昂電瑞士巴斯勒得波森消息警察總局鐡路車站所有公共建築物及奥期脫洛伏銀行等均在波蘭人之手斯塞亞姆里西·克洛托斯金之情形亦同波森之秩序漸行恢復電話郵政業已照常報紙亦陸續重行出版（四日） 
　　里昂電古本海琴消息前駐俄京丹麥公使斯加伏納斯氏現起程赴巴黎代表丹麥政府出席和平大會（四日） 
　　里昂電瑞士京城消息據洛加爾恩石奇報載稱德國陸軍總長斯歇溪氏於數日前辭職繼任者爲瓦登堡軍大佐萊勒特氏（四日） 
　　里昂電都隆消息日本委員團海軍少將岳希達氏（譯音）艦長加拿氏奥西基氏哈亞斯基氏加塔西瑪氏（均譯音）總機師拉勒格華氏海軍大尉塔加塔氏（譯音）講師唐加達脫氏塞哈拉氏（均譯音）偕同譒譯軍官參觀都隆之海軍飛機及聖拉弗爾之航空學校按照通常規則之例外特許此曹軍官如表示願意得乘飛機飛行（四日） 
　　里昂電正月四日巴黎倫敦間匯兌率英金一鎊合二十六佛郎法國公債劵巿價如下三釐公債六十一佛郎五五一九一七年四釐公債七十一佛郎三五一九一八年四釐自由公債七十一佛郎一九一八年五釐自由公債八十八佛郎三五（四日） 
要聞 
[美總統在意之演說]  
　　紐約電云一月三日威爾遜大總统在羅馬意大利國會演說曰諸君加余以非常之榮寵余謹受之因余信諸君以余爲國民之代表故以殊榮待余也世請藉此機會以表示美國人民對於意國人民之同情吾人自遠處觀望有時似形淡漠但吾人之心從未遠離蓋種種連鎖久已使吾美國人民傾向意國人民矣迨美國見此邦人士之困苦犧牲及其在戰場上之勇武行爲與國内之沉毅忍耐吾人遂又爲極大景仰心之新連鎖所維繫諸君國内之沉毅忍耐感動吾人較戰場上之勇敢行爲更爲深切吾人對於諸君尤有留戀不置者在吾人知意國人民爲正義公道之高尙主義加入戰局而此主義者即感動吾人之主義故余於此請以美國人民之誠摯敬禮爲諸君告第吾人未可立於戰事之影中而不知事有待吾人措施者其困難較吾人所已行者爲尤甚也正義公道言之甚易行之維艱非有破天荒之宅心純潔目的無私莫能行之余因此故今以新時局之要素略述於諸君之前想諸君當不我責此次戰局中之顯著事實爲數大帝國之破裂此數國者其特性乃在集合各民族不問其願意與否而使之處於武力威嚇與陰謀運用之下如巴爾幹諸邦易爲秘密運動所操縱常爲各種陰謀所鼓盪北境民族擾攘不安以結合之者不爲同情與友誼但爲軍權之威嚇故巴爾幹歷來之大困難即伏於此今者陰謀已息束縛已解吾人其將何以聯合此民族而使之羣居無援乎若輩前未習於獨立今决不能獨立若輩應建設何種政府非吾人所可置議此爲吾人所共承認之主義第吾人旣爲若輩之友則責任所在當謀所以保護之而使之結合舍武力而外其能聯合各民族者僅有一道即友誼與好意是巳人類唯賴友誼而結合國家亦何嘗不賴友誼而結合是以吾人在巴黎之職務乃在組織世界友誼以謀擁護正義公道與自由之道德力得以團結而成世界人民咸願樂從之極重要機關換言之吾人之職務其重大無異構成一簇新國際心理而得眞正新空氣也余可樂告者余與貴國及法英兩國要人談論之際覺此空氣漸集覺皆有執行公道植立友誼依據正義以護和平之一念並覺彼此旣有此共同之宗旨即有阻力亦無足慮阻力之益厥爲戰而勝之阻力一遇勇士不能挫其勇氣反足奮其鬭力是以戰勝阻力乃吾人所當引以爲豪者也吾人知此後不容再有勢力平均蓋勢力平均前已試行察其成績其不能爲人事之權衡顯然無疑故吾人不能不另籌一物以代之今各大國之空氣中處處皆有必得一完全團結的國際同盟以代勢力平均之思想余覩此氣象殊爲欣悅人初視爲空談理想者卒爲可施於實際且爲必要之事新時代今方開幕余信新政治家在此新時代當舉人類努力以期成新水平線也 
三日紐約電云今日下午四時三十分威爾遜總統在基里那爾邸接見意國各報代表到有著名報館三十家之總編輯由意大利新聞公會名譽會長致歡迎詞切言國際同盟之組織與依據民族之解决實爲今日急務威爾遜總統答詞曰謹謝諸君錫我嘉言其言深合余衷知余意志如余知有此重要代表團惠臨視余則余必覓一言使不辜負此機會但余今所能言者余之宗旨已載見報章余信巴黎與會諸人亦復同此宗旨公道正義本是大事而在今日困難之大亦不遜之若遽謂吾人易獲解决則余尙愚不若此但依以解决之主義則不致有所爭論余知吾人苟無以饜世界之期望而副如意大利等偉大人民之魂則吾人將於歷史中留一至無足歆羡之名譽蓋此一國人民之魂今方向他一國人民之魂互相呼號世界人民其志念爲余所知者决不以斤斤爭較情同買賣之解决爲滿意其所欲者乃以正義爲根據之解决也（此下電文有闕故從略） 
[余之新年旅行（一）（飄萍）]  
一月四日 
過去一年之感想 
自天津至南京 
關於和局之各方消息 
余於滑稽洪憲之年自東歸滬越八月又自滬來京新聞事務日增一日即此身行動之自由日少一日去年今日曾爲一度新年之旅行其時南北政局業已紛擾頗欲漫游各處與兩方人士接近調節余在北京一隅所呼吸之政治空氣然卒爲職務時間所限僅達南京而復折回於北京隙駒飛度若夢之浮生又一年矣在此最短一年之中世界潮流千變萬化非但物質之文明經此次世界大戰而呈一大改革即凡哲理學說與夫各種民族之思想皆推陳出新另闢一新紀元其最著者則少數專制之政治蓋將絶跡國民直接參與政治之理想乃更近於實現之日非但一國以内如此即民族與民族國家與國家之間亦將自競爭主義進而至於共同協助主義簡言之則所謂博愛大同之學說從前視爲空泛無稽大而無當者此後乃漸有具體組織武力軍閥等專與人類共同幸福爲敵之陰謀不啻受人類共同组織之法庭最後裁判宣告不得猶豫執行之死罪嗚呼此世界最新之趨勢已成不可抵抗之潮流脆弱之猶太人民自此而有建設聯邦之希望堅忍之日本政府覺悟而將爲和平主義之宣言皆聰明機敏以適合於世界新趨勢新潮流者之所爲也然則我國之所謂政府所謂國民所謂政黨所謂督軍官吏不亦大可警惕也乎 
余自北京出發之日爲新年元旦下午四時是日政府機關皆事休息公府受各國公使與夫各省疆吏之代表祝賀新年而外餘無所聞官廳提倡陽曆新年各商店之五色國旗招展臨風頗表示我亦世界國民態度余未出京之兩小時前尙曾與府院兩秘書長電話接談知時局停頓並無何等發展南北會議之地點問題亦仍在將决未决之間比上車至頭等室則新舊要人之分赴津甯滬者頗衆與余同室者有陜督陳樹藩駐京代表鄭君鄭福建人而爲陜督陳樹藩氏之代表乃觸動余所欲事探索之陜閩問題且喜得一兩方皆有關係之良友兼可以破余車中寂寞雖鄭君以自身之關係所言未必一一皆爲公允余亦未便一一直叙其言但余之所得者則有以下數點（甲）陜西問題（一）陳督撤換以許蘭洲繼任之說尙一時難成事實（二）無論官軍無論民軍兩方皆含有相當數目之土地匪即誰不能指誰爲土匪（三）陳以軍人腦筋極單簡（四）陜事起源遠因種於陳招土匪以與滿淸革命近因則李根源之爲省長與陳不協舊國會中陜西議員乃對陜有堅决之主張（五）陜西爲南北兩方所必爭然北方無論如何不肯退讓陜西之地盤（六）于右任學問人品爲陜西一部人所悅服惟欲統治陜西複雜之兵與匪則亦不可能（乙）福建問題（一）李厚基確爲該省人民所反對（二）薩鎭冰有名望資格而無實力（三）撤換李厚基爲閩人之所願然以陳炯明易李厚基則閩人亦不贊成（四）黄培松等更不足道此陜閩情形之大略抑亦地盤主義與村落主義之流毒也 
下午八時車抵天津暫住於新旅社見住客人名大半相稔乃相約共餐於明湖春余以新聞記者不離本相且飯且詢新聞事其沉悶無消息不下於元旦之北京吾人旣急盼南北之能速開會議則地點問題第一宜先决定確聞譚組庵昨尙致電在津某公言接陸幹卿電堅持上海開會之說軍政府並不如是主張旣知少川意頗堅决已致電少川疏通云云席問又詢在津者以各代表南下時之行動知朱啓鈐等於三十一日下午九時自津出發在津曾受徐又錚君之餞行然徐氏此日除泛言贊成和平統一而外並無何種特殊表示又聞各代表車行過蚌埠時尙須與倪嗣冲晤談一次各代表欲自低減其資格以敷衍此種不相干之督軍或亦有不得已之苦衷也 
晚間十時往英租界一訪熊秉三君知熊君準三日上午三時專車赴寗同行者有張君促仁谷君九峯（谷本擬駐京接洽嗣以莊思緘暫不南下谷乃同行）丁君佛言及平和期成會會員約計十人此行目的專爲雙方介紹意見解釋誤會並無第三者仲裁之說至外問有聯合各省團體赴寗之傳聞則因歐洲和議開始將表示國民對於外交之意見如南北代表會議不至决裂則第三者之國民正可不必預聞云云熊君又言昨曾發一通電重申平和期成會發起時之初旨决不干預政權亦不組織黨派首引民無信不立之言如渝初衷國民可置諸不齒之列辭甚堅决該電兼致滬上各報此函到滬該電或已發表也 
三日早晨四時專車自天津出發四日早晨八時已抵南京同行者爲平和期成會職員十四人愚所素稔者則熊秉三谷九峯張仲仁丁佛言劉霖生（揆一及與愚同業之張君季鸞也車至浦口李督已派隊以軍樂相迎先休息於揚子江旅館聞北方代表朱桂莘等皆分住於湖北會館及蔣園等處熊張谷先往會見以愚所知則代表前日始抵南京除應督署公宴一次而外時局殊無重大發展即會議地點問題亦仍在將定未定之天下午一時督署開隆重儀式之宴會同行者十餘人皆與焉李督親出招待頗現樂觀之態愚與追述去年今日來寗適値政躬不豫今國内時局世界平和皆比之去年已呈一大變化芸芸衆生似有復蘇之望宜閣下之精神煥發大異曩時也語畢相與大笑繼念時局如何可以速决又不禁唏嘘太息久之 
李督旣略談時局關於地點問題陸武鳴曾致李一電立意措詞極爲明瞭言名稱地點皆非關重要問題惟當一致努力以解决今後之時局以確立永久之平和唐蓂賡所表示者亦復無甚區别現旣少川對此别有堅確之見解惟當向少川疏通耳云云復次談及陜閩問題李督言最近所定辦法北京業已表示贊同一方致電西南尙未得其覆電但私人間所交換之意見則如此辦理可稱持平西南當可依此解决其餘如川如湘以及其他數省皆可本此意以行之最後談及西南代表據李督所言電傳人物大概無誤並聞各代表當先一會於廣州然後再來上海李督又自聲明此次參與和局之態度謂前此到京曾面陳東海會議未開以前願爲傳達消息之一人和議已開而後則執招待各方之任務無論何方不敢有所偏袒云云 
熊秉三等旣已到寗欲對於和平有所盡力聞第一着先疏通地點問題今晚（四日）將與朱桂莘等細談於揚子江旅館商量如何可向少川疏通之法其會談結果或熊等須赴上海一行未可知也餘俟續記 
[李蘇督致軍政府電]  
　　陜閩南軍請退原防 
　　南京李督軍三十日致廣州各總裁電云頃接國務院勘電開頃據閩督電稱我軍奉令停戰嚴守戰地實行停戰陳炳明仍復驅使士匪各處紛擾不遺餘力耿團遵令分守莆涵江一帶許崇智自上月二十日起由仙游以全力進攻莆涵圍困十餘日經我軍擊退後又陽爲講和暗襲永春會合蔣國賓於本月八日率隊陷我永春仙游方面近復遣匪二千餘名帶機關二架山砲又已出發據報抵瀨溪者已六百餘名抵黄石者四百餘名耿團長錫齡迭電告急請兵到莆會合抵禦蔣國賓又率隊二千餘進攻永泰縣之嵩口又匪首楊姓集合二千餘人於本月六日佔駐泉州靑陽巿一帶向泉城進攻十七日匪首藍本義乘虚掩攻古田縣署又據姚師長號電稱鄭吳等匪盤踞閩淸閩侯交界之下洋裏口一帶意圖攻我水口斷我上游防綫似此陽以停戰爲名陰行其侵掠之計實屬居心叵測防不勝防擬請電致西南嚴詞質問等因查自停戰命令頒布以後中央軍隊漸次撤駐後方靜候解决不意陜閩兩省南方軍隊章有勾結土匪乘間侵掠之事前因陳劉兩督報告寗　褒城等處迭被攻破南鄭被圍甚急迭電詰問請飭退據原防迄今未據復電前敵之　攻益猛今據閩督所稱各節其情形與擾陜無異而多方侵襲暗中勾結直欲破壞信約妨碍和平應請轉致西南嚴飭前線正式軍隊即日退回原防不得肆意侵掠引匪圖亂倘再有前項情事致妨地方長官守土之責成激成地方人民惡匪之公憤中央不能負此責任也專佈並盼電覆等語查停戰以後陜省鎭巴寗羌污縣褒城等處均被川軍攻陷南鄭復攻圍甚急閩省方面又復有此舉動殊於諸公和平宗旨有妨亦非所以昭大信務希迅令正式軍隊刻日退回原防靜候解决敬二電籌擬解决閩陜辦法望速核復以便雙方早日進行免至枝節横生有碍和議是所切禱主盼電馢李純卅 
[丁士源電告慰問情形]  
　　丁士源近自海參崴電告政府云二十一到崴二十二慰勞陸海軍及其他官商二十三自九時半起分向聯軍總司令日本大谷大將及英法美意赤哈軍各司令曁日英美海軍司令公式傳達慰問詞如下大中華民國大總統閣下以貴官及　下將校士卒與我陸海軍聯合作戰之勤勞特派本官專誠修謁並奉贈不腆國産曁大總統映相藉表摯忱更祝克享康强之幸福得美滿之結果在本官欣承斯職親獲周旋尤榮幸之至述畢復以英法文分解明白至二十四午間禮成大谷大將以次均有答謝詞甚爲親切祈代呈大總統并代報督辦曁揆座爲叩東京又派侍從武官長内山大將二十三日晚到崴源亦傳說俄軍方面以無負責者故未慰勞源二十五赴伯利滿洲里等處然後繞江吉奉三省約明年一月上旬回京 
[京華短簡（靜觀）]  
　　農商部年終考績各廳司科請求加薪者紛紛約計五六十人之多田總長大不謂然已一律批斥不准雖經次長從中轉圜數次終不見許今日議决凡請加薪水之員擇尤給予本部奬章以酬其勞因此各員頗呈失望態度 
農商部年終考績部員中請奬勳章者共十人保以簡任職任用者共六人又各省實業廳長中亦擇尤請奬數人聞浙江實業廳長雲韶江蘇實業廳長張軼歐湖北實業廳長魏宗蓮均在其列 
農商部所編製之統計照章每年出版一次内分農林漁牧工商鑛七項其調查方法由部發出表式經各省區轉飭各縣及商會按項塡報彙齊編送故本年事項必待來年調查迨調查手續完備而一年光陰已去大半加之該部就各項材料審查編製所費時間亦復不少故甲年統計必至丙年乃可出版現該部四年度農商統計早經出版以時計之五年統計應在民國七年編齊付印頃得該部消息五年統計近已編齊因南方數省尙未造報不得不略爲守候如再遲延只好將未報數省付之闕如先行付印據聞已報到之省五年度農商業狀况較之四年似有進步 
農商部近因主張國際稅法平等會極力鼓吹稅法平等一呼百應田煥廷總長乃亦特别注意旣令由經濟調查會將關於改良稅則諸要端詳加討論而對於國際貿易一端尤復時加研究日前特訓令京師總商會設立對外貿易機關並籌畫整理國貨産品辦法（據聞此係劉君柏森密呈中所上條陳之一田君因而采用者）安迪生會長接到此項訓令後已約集各業代表到會集議並擬議有端倪再請部中熟悉國内外工商業狀况之員詳加指導 
京師擬辦義倉由内務財政農商三部會議辦法公同籌畫該項計畫書及章程已由内務部主稿擬就經財農兩部同意日内即提國務會議 
中國京行鈔票近日價値略高由四角七而四角八九而五角今日已至五角三四其原因言者各殊有謂銀行前後以公偕收買鈔票约及千萬餘元悉數焚燬公 
 
 

Page 7

 
 
債抽籖照章還本未完之公債票仍須繼續發賣銀行信用漸著故京鈔價値自增有謂和議開始時局平定有期政府計畫財政必克及於中國銀行不難設法兌現故商人對於京鈔觀念與從前稍異價値因而抬高又謂此係銀行與各錢舖一種手叚年節一過或又跌落如故證以端午現象如出一轍以上三說未知孰是 
[東京通信（心危）]  
　　芳澤參事官之中國時局觀 
日本駐華公使館參事官芳澤君於小幡公使蒞任後即日歸國前日抵東京與記者談話略紀如下　芳澤言云南北和平準備漸有進步而最爲和議之障礙者厥惟福建陜西北軍進兵間題殊可引爲遺憾者也予與錢總理會見之際彼雖言僅討代土匪之外别無他意而南方意見則以爲北方將藉討伐土匪爲名於妥協破裂之際即占領重要地點北方又謂南方與土匪互通聲氣雙方意見於表面上觀之殊難判斷其是非予恒居北京所交接者都北方人士故事實之眞相如何難於保證以予所見北方政府常處於讓步的態度即如對南方之往復文書以錢總理個人名義居多至歐戰講和使派遣問題於陸徴祥未出發以前本有派伍朝樞之議蓋伍氏不惟熟於外國語言亦且精通法律而因南方不承認北方政府之任命遂被拒絶此北方派之言亦不足盡信也惟南方政府未經各國承認苟由南方政府直接任命伍氏則禮遇上殊有爲難之處而伍氏自身亦有不便現正在雙方疏通之中此外和平會議地點雖有南京上海之爭第聞北方亦未必固執南京之說若决定上海則租界内外云云不成問題當然在租界内矣和平會議之議題爲軍民分治財政幣制整理問題前者須褫奪督軍兵權不免遭遇種種困難後者爲中國全部根本問題非不可能之事也舊國會恢復及其他治理問題南方一部分雖有固執者而其首領亦未嘗拘泥法理將仍以事實問題爲基礎北方首領亦非副總統問題尙未决定而以讓諸南方爲公允和平之前途縱未必能平坦而過然雙方首腦人物意見旣如上述則其結局必能妥協也列國第二勸告說係報紙之傳言恐未必眞陸講和特使之講和條件中有要求撤廢領事裁判權恢復關稅自定權等項此國會議員及其他要人亦多竭力主張者陸特使果提出於講和會議與否以予所知則尙未定耳徐樹錚來日目的係觀陸軍大演習别無政治的使命乃彼同來之財政部員周家彦爲有名之辣腕家故有種種風說也帝國政府最近之公正的態度已漸次爲一般中國人所承認而外字新聞時發惡聲殊爲遺憾故日本之對華問題不能僅以中國人爲對手而求解决之方須母忘歐美人之在其後幕也 
[俄謝米諾夫被剌消息]  
　　克薩克軍隊首領謝米諾夫大佐被剌一節略見前報外電茲據哈埠函云謝氏自將軍權交出後即不預聞政事居於赤塔城内現據該城電傳謝米諾夫忽被剌客用炸彈炸傷并傷及隨人十餘名謝傷勢頗重送人醫院救治當時即將刺客捕獲其人係一俄兵訊供係過激派所雇用以報攻擊該派之仇該處自發現刺客後恐再發生他變特將城内所有居民按戶搜查全城俄人異常恐慌 
[吉林之金融救濟會]  
　　吉林金融紊亂已極各團體發起維持擬名爲金融救濟會前在省公署與財政廳開會討論結果永衡不再多出官帖現在各商號因永衡出發執帖羣起慌恐救濟會在總商會屢次開會未成前日又在商會開會結果定次日見財政廳質問眞僞昨日下午各團體代表紛紛赴財政廳甫至門首則財政廳劉廳長已於前日晚車赴長春矣各代表對於財廳籌辦金融與論大爲不平 
省官銀錢號之兌現向仿中交兩行二八兌現辦法對於各機關以公函說明用途理由前往兌現者則向不加限制近查此項辦法弊病頗多且不公允特宣布各機關持公函往號内兌現者概行禁止均須赴櫃房兌換此外又通知號内人員如關情面擅收信件給予兌現者查出立予撤職 
[全粤糧食維持會發起]  
　　廣東自米價飛漲之後人民大起恐慌雖經當局出示米商不許拾價然以糧食缺乏價値難以驟平現又有陳兆煌潘玉榮等陳請維持民食其文如下秩庸固卿先生鈞鑒敬肅者夙仰兩公關懷桑梓眷念時艱必以糧食爲重用敢將管見所及敬爲我公陳之夫行軍之道首貴足兵尤貴足食未可臨渴掘井而爲刻舟求劍之舉也况我粤地勢山環水繞稅田有限荒地居多合三千萬人嗷嗷待哺不敷粒食向藉外埠運米接濟人所共識自歐戰發生米糧已少入口亟宜未雨綢缪查各國設有糧食委員會惟我國戰爭祗知足兵未先足食且我粤最多無業遊民往往因貧窮而起貪念因絶食而爲盜賊當此内訌外患之秋若不迅速妥籌萬一米糧告絶設想何堪惟有仰懇兩公會商於督軍省長迅設全粤糧食維持會即通行各道尹鎭守使及各司令統領分設支會並飭各知事勷辦一面函請九善堂總商會救災公所設法鼓吹多積穀米以防絶食而備荒歉速勸諭農民於曠野荒山多種雜糧如粟葛芋薯等類務使尺土無遺由是種植繁盛可補米糧之不足不至絶食之堪虞仍懇責成駐紥地方軍隊保護佃戶若有損失從嚴懲辦以免耕者畏避而開糧食之源兆煌等實爲軍民通籌足食起見故敢痛切縷陳尙祈採納芻言迅賜核奪施行無任迫切盼禱之至肅具敬請鈞安統乞垂察陳兆煌潘玉榮等謹上 
[湘省議會之選舉風潮]  
　　湘省議會第二届選舉因第五選舉區發現選舉訴訟案遂臨時將覆選日期更改以俟解决茲聞此案係由靖縣公民梁譜鑑申開源龍衢等所舉發且巳得有確實證據至總監督對此將若何辦理尙不可知惟聞有將此案全部批駁以免牽動兩縣初選全案之意茲將梁譜鑑等原呈錄下爲妨害選政串通舞弊賣票據確請求將靖縣通道兩縣選票作廢並將舞弊賣票之楊雄飛汪宗周等交付法庭懲辦以維選政事竊民等籍隸靖縣按照選民册應選出初選當選人二十六名昨日榜發當選姓名或已死亡或屬僞造居其多數其中眞實者不過數人民等當覓調查員楊祖銓領看證書詎調查員匿不見面旋尋至玉皇坪活源橋第六號門牌楊春華家得見楊雄飛并調查員楊祖銓若居樓上同向質問據楊雄飛稱當選證書係汪宗周所領允將汪宗周交出分給證書乃本日晚間楊雄飛楊祖銓均復藏匿民等以次日即爲投票之期萬難再事延緩二十五日早晨復至楊春華家獲晤調查員楊祖銓其時楊春華在側自稱係楊雄飛汪宗周代表謂所領證書除自行組織外均已賣出所得票價有楊雄飛本人開列支配名單並票價光洋九十六元令各依名分領民等當將名單價洋一併拿取並將調查楊祖銓交由站崗巡警帶署拘留隨將上項情形面呈鈞聽民等查選舉爲國家要政刑章具在禁令煌煌何等重要乃楊雄飛汪宗周等竟敢僞造選民掯匿證書意圖自塡選票又以餘票任意買賣及經破露膽敢以贜欵交代表開單均分爲寢息計民等伏思此次議員改選總監督於一切舞弊情形三令五申嚴行禁止原以議員代表人民關係地方前途極爲重要凡在選民具有天良應如何革面洗心力除積弊似此種種舞弊實爲國民所共棄亦爲法律所不容若不嚴行懲治殊於選政前途大有妨碍抑更有陳者查汪宗周原係靖縣人竟敢冒籍通道尤爲目無法紀爲此呈請監督將靖縣通道兩縣選舉證書作廢并將楊雄飛汪宗周等一干交付法庭懲辦以維選政實爲公便 
[南京和平會特别會議]  
　　南京和平期成會三日上午十一時開特别會議會長錢崇固主席提出三種問題一北方代表到寗本會應如何接洽交際部幹事王春生主張本會應開會歡迎請總代表等宣明意見錢會長言昨（二日）午後二時鄙人以省議會曁本會名議至湖北會館見朱桂莘總代表復至蔣家花園典各代表接洽據朱總代表及各代表云近日南北兩方面正在協商地點在未商定開會以前謝絶應酬昨日李督軍宴請同人等赴讌業已破例一次此後决不敢受地方上各法團之歡迎惟謬承推任代表凡於國利民福有關之事不分南北意見總以國家爲前提不僅代表一方面之意思據此以觀諸代表旣已拒絶一切酬應則本會之歡迎會可以不必舉行黄奎發言歡迎會旣不必開可請會長代表本會全體時去接洽錢會長答云在未開會議之前各代表决不肯發表意見接洽問題應分兩種一種密切之接洽一種普通之接洽本會交際部幹事及全體會員如與各代表有私人之關係其接洽較爲密切衆贊成次又提議歡迎熊秉三問題錢會長言頃接天津和平期成會來電熊秉三先生准支晨六時抵寗蔡元培張一麐諸君亦隨同南下本會自應歡迎當推定錢崇固楊成萬樹南王潤身王春生陳情輝孫紹筠王文桂陳梅卿黄奎等十人晚間出城預賃下關金陵大旅館爲齊集地點以待明晨車抵浦口時過江迎迓次又由會職丁宜齋提議以本會成立以後迄無常川住會辦事員員現議和代表已經到寗在野名流政客及南北要人亦紛紛來寗倘來接洽會中無人招待殊非所宜當推定庶務部幹事施之濬王開福楊煥卿雷光華莊玉書王鳳林六人輪流値日駐會俾便接洽一時散會 
[熊希齡抵寗紀]  
　　熊希齡昨日抵寗軍政各機關長官省議會商會敎育會和平期成會均派代表渡江赴浦站歡迎車於上午九時抵站軍政各機關長官齊至車内晋見熊旋偕齊鎭守使渡江江口派有第六師軍隊一營守衛輪靠碼頭軍樂齊鳴軍隊均舉槍行禮熊同行者共二十餘人如谷鍾秀劉揆一張一麐丁世嶧黄贊元唐瑞銅劉棣芬張宏銓王駿生汪貽書張季鸞又河工處隨員江中馮殿慵樊生鼎黄卓周壽殷李毓山何季綬等均暫住下關揚子江飯店惟谷鍾秀移住大觀樓其餘有數人擬日内赴滬下午一時李督在署設宴歡迎列席者四十餘人各機關長官均陪席晚七時朱總代表等在下關公宴熊希齡谷鍾秀等聞熊亦擬日内赴滬疏通地點問題國民大會决在寗組織惟會址尙未擇定不日即通電全國省議會商會敎育會商榷進行又聞李督以熊等遠住下關諸多不便已令籌備處在城内速覔相當旅社爲熊等及和平期成會各會員公庽李督現擬組織參議廳設參議百餘人李廷玉爲參議廳長谷鍾秀程道存張一麐劉揆一文羣高巨瑗丁世嶧劉棣芬張宏銓王駿生汪貽書張季鸞等田寳榮田庚等均將任爲參議已着手組織不日發表今日（五日）齊省長親赴下關回拜熊希齡並擬明日在省署公宴十代表亦均列席 
[杭州快信]  
　　財政廳長張厚璟昨由滬公畢偕王克誠附特别快車旋省 
　　齊省長昨令各機關催造六年度計算書七年度預算表限文到半月内趕速造送 
　　各縣縣警隊經省議會議决裁撤後齊省長已令警務處儘本月内悉數裁汰轉飭各知事遵照 
浙省商品陳列館已在新巿場興工建築由實業雲廳長總理其事約四月間可告完竣已函請總商會轉行各縣會徴集天産工藝各陳列品限期彚送又前載該館圍牆坍倒一事查係誤傳 
　浙江緝私第十六營營長劉瑞此次派員由省領運軍械子彈回防路經常山被警備隊管帶李葆指爲私運當出督署護照請騐又置不理以致雙方衝突現經任知事竭力排解可冀和平了結 
地方通信 
[蘇州]  
　　拿賭未獲西山鎭夏鎭前日到有帮匪王小老大等數十人在鎭開場聚賭日衣不休迨劉筱雲分所長率警前往會同水警第八隊巡官派警捕拿該賭塲業已停歇當將該帮匪等驅逐出境云 
　　巿民與電燈公司之交涉蘇城各巿民公社因振興電燈公司有出買風說曾於前日在觀前方丈内開會議决具函質問該公司迄今並未答復據各方面消息則云確於陽曆年底簽字售與某外人價銀六十六萬兩已於一日到廠接手面對外則託名添加龔吳楊三姓新股并請外人經理聞内部尙未妥協工匠祇剩十餘人辦事外均已辭退故每日電燈光線旣暗開火亦遲現道養公社已函請商會定期邀集各公社并該公司經理開會集議以便面詢情形并爲督促起見預擬辦法五條（一）現在路燈光線黑暗宜重換燈泡（二）刻下水運便利煤價漸平前加每盞二釐半應即取消（三）凡裝燈滿十盞應裝火表未滿十盞者裝小火表（四）路燈電線宜加包橡皮以免危險（五）燈泡物料宜平價發售俾用戶燈頭可歸一律　　添開粥廠蘇城桃花塢一帶向無　粥廠近由該處巿民公社仿照各廠辦法於廖家苍底準提庵内設立全間下塘桃塢半濟粥廠惟每人每餐取錢五文以爲貼補該廠夫役之用現定期舊曆十二月初五日正式開幕上午自八時至九時半下午自四時而五時平爲給放時間 
　　報告漏稅之給奬蘇城稅務公所於秋間據孀婦朱氏報告緝獲雲章公司偷運大宗漏稅紗緞詳請財政廳以十倍加罰事後該氏即請給奬現由錢所長批准酌給八十元 
[無錫]  
　　典當讓利舊例之不實行各典向例每逢臘月内遇有棉被棉襖等物當本至二兩以内者得以讓利放贖本屆隆冬早由典業公所呈准縣署由縣公署核准給示布告在案各典亦已遵行無有異言乃該業某董所經營之典依舊收利各典聞之以董事尙破舊規相率效尤僅有素稱老成持重之公順等三家仍照常免利云 
　　九餘絲廠風潮續誌南門外九餘絲廠各女工前日因父發工資致各女工譁鬧報告警察分駐所將爲首滋事之女工三人帶所訊問等情已紀本報茲悉該女工等到所後由侯惕承訊問情由據供此事全係女工頭王順秀愛秀朱阿菊曁賣糟肉之陳阿榮等四人爲首伊不過隨聲附和云云得供後即行釋放并諭令靜候絲廠理涉至昨日上午侯君復派警至南門外傳同女工頭王順秀愛秀朱阿菊曁賣糟肉人陳阿榮等四人帶所由副巡官秦鏡淸訊問王順秀等同供此事係由練廠附近之華晉叔教唆因華與絲廠丁經理素有嫌隙故欲藉是報復并於三十日華在家邀集各女工會議而經理所貼初十發給十一月份工資之條子亦被華晉叔揭去故我等並未知悉今已明白受華一人之愚云云秦命暫押准今日備文移送縣署核辦而丁源盛店主（即九餘絲廠經理）昨已具呈縣署請求嚴懲爲首滋事之人縣署即飭傳華晉叔到案訊究云 
[鎭江]  
　　禁運私造銅元近日巿面見有新式當十銅元其成色較之國幣旣次分量又輕巿面交易時起衝突現經各業調查此項銅元私造無疑報告商會轉請丹徒縣倪知事出示嚴禁倪知事通飭各警區一體認眞查禁並諭嗣後該項新式私造銅元不准再由他埠購進在巿混用 
[揚州]  
　　積穀倉購穀揚城積穀倉董事徐六向縣署領忙漕代徽之捐欵派員往蕪湖購稻昨已由該地裝來　稻一千石運入該倉存儲矣 
　　因債務殺斃三命六合縣屬樊家集（距城四十五里）居民李雙氏居孀有年家有生女一童養媳一平素以放債爲生活有趙昌國者業猪行欠伊債欵甚巨母月利息二十七元趙因入欵不充年餘未給該氏頻向討取以致結怨成仇上月二十四日夜邀同屠戶姚駝子金瘌子至其家僞稱還錢敲門入室將伊一家三人用屠刀殺斃翌日死者之伯得悉偵查血跡知爲趙等所爲報告該集總董拘拿姚金二人就獲趙則聞風先逃現由被殺者家屬具禀押送縣署懲辦矣 
[嘉興]  
　　米價增漲原因嘉邑本爲産米之區每歲晚秋各客帮咸來嘉採辦今歲田禾歉收鄕民負米求售者不甚踴躍致積貨無多而各米行又因抛盤售出故米價漸見增漲最近白秈每石一元一二角白元每石七元四五角白粳每石五元五六角食米每石六元二角據該業人云來源稀少舊曆年内恐尙須看漲云 
　　巨風吹覆魚舟嘉興西門外三塔塘南於前晚八時許由上游駛來池魚船一艘欲往嘉興嘉善等處求售駛經該處適値西風怒號波浪大作不及擊纜舟已傾覆舟人涉水登岸船夥王某撞破頭顱當即送入城中醫院醫治所有池魚三百餘尾盡入水中損失約二百餘元 
　　諭禁盜樹掘棺縣屬四鄕時有不法匪徒盜斫墳樹發掘棺木受害者莫不痛心疾首連日呈請警所曁縣知事飭警嚴緝若輩稍形歛跡近又故態復萌連日在南堰東栅王店鄕間盜樹掘棺張知事特於日昨出示諭禁如鄕間有盜樹掘棺情事准即指名報告就近警所拘拿解案嚴懲决不寛貸 
　　禁售敗壞風化之年畫嘉興勸學所長莫其瀾以舊曆新年各店舖每有售賣年畫以作兒童玩具惟年畫一物有關兒童觀感若任意描繪兒童必傳染惡習於道德風化頗有關碍現舊曆轉瞬新年坊間正在訂購年畫之時特於日前呈請縣知事出示禁售敗壞風化之年畫並令飭各警所隨時取締 
　　電請核减糧賦海鹽公民祝學鴻孫秉鈞等昨日電呈省吏云鹽邑歷年螟蟲爲災秋收屢歉本年蟲災區域較往年更廣秋收平均不滿五成本年抵補金由縣呈准核實七成一分民力實不堪負擔請重行核减以蘇民困 
[杭州]  
　　籌備奬劵開彩浙江紹蕭塘工奬劵本月七日爲第二期開彩之期張道生總辦定於是日八時借座城站第一舞臺爲塲址以戲臺爲開彩席正廳爲普通席包廂爲男賓優待席及女賓席並函請第一師軍樂隊蒞塲奏樂齊省長特派錢塘沈道尹高檢陶廳長蒞塲監視昨己令行張總辦遵照其開彩職員亦已分别派定 
　　吳興暗殺案近訊吳興縣陸融齋主使王士龍陳阿歲暗殺胞兄欽齋之妾嚴氏及僕婦張媽一案業經大理院發回重審茲悉此案大理院以婢女陸阿巧爲本案要證應再飭傳重審明白方可判决昨高審廳已依照院判飭傳陸阿巧（現住吳興洞庭山）到庭以便重審 
雜評一 
[世界友誼（默）]  
　　今後組織世界友誼以謀擁護正義公道與自由之道德力而期永久和平之實現此爲美總統最有力之主張抑亦世界趨勢所必至者也蓋從前旣因黷武之國挾持武力以相猜相忌遂致釀成慘酷之戰禍則今後欲掃除黷武之根惟有一變從前互相敵視之習而以至誠之友誼相感故組織世界友誼者即組織世界和平之魂也 
然而返觀我國内所謂同胞所謂南北兄弟而其實相猜相忌曾友誼之不若悲夫 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[關於騐焚存土之紀載]  
　　焚燬存土事務所自在江蘇交涉公署組設後定本月八號實行檢騐曾經分别致函中西各團體請届時蒞臨參觀已誌本報昨日星期交涉署例行休息惟焚燬存土所人員仍照常辦公趕製各界人士徽章部派專員張一鵬與邵汪兩委員會同馮特派員陳交涉員等籌議檢騐後固封妥愼運輸方法一面接待各省派委之監視員以期焚燬後劃一報告至該事務所内部組織並不添僱人員祗由交涉署總務科及部派員方面之隨員分任茲將監視騐焚存土規則錄下 
第一條爲便於將存士悉數焚燬起見就原存棧房先行分日查騐 
　　第二條由一月八日起自午前九時至十二時午後二時至四時半爲查騐時間 
第三條存土現分儲怡和沙遜兩洋棧先騐怡和次騐沙遜 
第四條查騐時除特派專員部派員交涉員關監督稅務司外由政府指定江蘇省議會敎育會上海南北商會靑年會及函請各公署並中外公正士紳公同監視 
第五條特派專員部派員交涉員關監督稅務司均得聘請技術師隨同到場 
第六條稅務司應選派工匠分别充當開箱剖土封鎖等役 
第七條第四條第五條各員由特派專員分送徽章第六條各役由稅務司分給號衣以憑入場 
第八條開箱後查騐之次序如下（一）特派專員（二）部派員（三）交涉員（四）關監督（五）稅務司（六）其他各員第九條查騐方法先用手術目力如有疑義則用剖騐更有疑義則用化騐 
第十條每箱騐畢仍貯原箱用鐡絲纏繞並由特派員部派員關監督稅務司簽字封固 
第十一條定浦東汽窰爲焚土場所俟全數騐畢分日押運過浦公同騐視原封並無移動痕跡入窰焚燬所餘灰燼投入大海 
第十二條焚燬時除查騐各員公同監視外無論何人均得在欄外參觀 
第十三條不論查騐焚燬除定期外雖星期亦不休息 
昨日下午三時建設會等各團體代表在靑年會商議組織焚土監視團到會代表有聶雲台穆藕初沈信卿朱少屏何正舉梅益盛王夏斯陸斯等議决舉五人組織臨時委員會監視人由各團體推舉代表報告於委員會將來輪流監視其辦法由委員會定之委員會會集時間爲每日下午三時會集所仍假靑年會茲將委員姓名錄下聶雲台穆藕初梅益盛王夏斯皮皮 
[律師歡宴張專員紀事]  
　　司法部次長張一鵬因監視焚土　滬張君曾在蘇省執行律師事務上海各律師有與張君行舊者昨日上午下二時假座四馬路一枝香設宴歡迎到者約二十餘人席次由張君演說謂鄙人此次到申承諸君寵約實深欣幸鄙人今有一言須爲諸君告者律師爲一種職業其爲擁護人權保障法律固人所共喻本無俟鄙人之贅詞惟諸君須知律師旣爲擁護人權之人則自身之人權尤應擁護對於職業應造成一種鞏固之基礎樹立一種嚴正之勢力夫然後方不愧於爲擁護人權者若謂保障法律溯法律之源始於羅馬法而後有巿民法有商法所謂巿民所謂商皆屬職業而巿民法商法即從是發源故鄙人甚望　君以職業爲重促成法律之進步庶不負諸君從事高尙職業之意志云云嗣由秦律師聯奎起致答詞謂張君方言欲擁護人權須先擁護自已之人權鄙意謂欲擁護人權須尊重自已之人格張君在蘇省曾爲律師爲司法官爲司法行致官公正不阿聲譽素著此眞所謂能尊重自已人格者也凡歡迎會必具有二種意義一則對於受歡迎者之景仰一則歡迎同人之自勵鄙人希望同人以張君之人格爲模範方足以副張君對於同人之希望適承指示各言同人當一致銘感等語席後並攝影以爲紀念 
[南北和議之地點問題]  
　　南北和議地點問題一主在寗一主在滬雙方爭持未能解决茲聞北方因時至今日須顧大局有俯從在滬開議消息惟聲明須擇適宜場所不能仿照辛亥之例連日由李督軍派員來滬斡旋現訂得閩陜問題辦法六條一俟此項問題雙方實行即可在滬訂期開始集議云 
[將有大宗大條銀抵滬]  
近兩日來各銀行盛傳有大宗大條銀來滬昨日某銀號接香港來電謂美國於上年十二月中旬裝某公司船來華之大條銀三千條每條銀八百兩約二百四五十萬兩該公司船將次過港到滬之期約在本月十號以内云 
[無錫米巿之報告]  
　　昨日北巿某米行接無錫快信略謂錫地現存白粳糙粳等米約有二百餘萬石巿價甚爲堅穩今日（五號）早巿售開高糙粳每石四元八角次至四元二三角糙元五元五角次五元三角糙杜尖四元三角五分糙羊尖四元五角糙客尖四元粳稻每百斤二元三角五分尖稻二元二角羊尖稻二元二角五分小麥四元一角 
[籌備浦東紗廠之會議]  
　　浦東大紗廠係由曹永淸顧馨一王一亭奚賡虞夏嘯雲張樂君等發起招股組織曾在南巿華豐廠會議各股東認股並商定設廠地點預備陳請農商部立案等情已紀前報昨日下午三時又假南巿縣商會開籌備大會到者如朱子激馮蓮生蘇筠尙趙訒之黄星階周梯賈贊堯胡仲甫顧伯英趙楚維賈菊屏李學暢王杏塘季迪侯孫筱亭干湘春陸傳林許佐蔭曹頌孚曹柳甫包健生等首由曹君報告開會宗旨次宣告現假縣商會爲籌備處設廠地點以南滙上海交界處最爲適當應先實地調查基址再行核定所有股本擬先籌半數即行創辦然後再行繼續籌足請各股東當場認定數目云云當經各股東紛紛認招一萬元或五萬元與前次所認之數已有十之八九遂擬定開辦手續至傍晚散會 
　　附創辦浦東紗廠股東有限公司集股啓考之浦東一隅産棉織布甲於吳地其土沃故所産之棉多其人勤故所織之布優銷貨甚廣獲利較豐近二十年來以工業徧地改良故所紡之紗亦以手摇足踏之舊法不及機器紗之細潔於是織布有攙用洋紗作緯繼而經紗亦用之無如洋紗成本較重則所織之布獲利較微洋商探悉浦東地方産棉之多用紗之繁因於上年擬在浦東購地所創設吾人果能協力同心急謀創設一大紗廠則購本地之棉以製本廠之紗即售本廠之紗以織本地之布所製所銷皆在本地一切運費關稅均可减免非惟利益較他處紗廠爲豐厚而且免得外人之覬觎耳我同人爲保全本地之權利起見因擬購機造廠於浦東上南兩處相近特是購機造廠成本非輕不得不招股集欵因仿股份有限公司以招集股份惟望諸公念鄕民生計地方權利所關量力認股以集鉅欵而成美事是爲啓 
[歲事將闌之防務]  
　　一區二分所王警佐以舊曆年關將屆城内外失業游民飢寒交迫難免挺而走險自應預爲防範除區域内要道處添加雙崗外又於昨日起不論晝夜加添落班長警身服便衣着赴各要道及私街小弄來往梭巡以安商業 
　　各處當舖執事以舊曆歲暮將屆營業必繁誠恐宵小覬觎發生意外之事特聯名禀准警察廳令飭所屬加派長警分詣各當舖日夜駐巡以資保護 
　　南巿錢業商董現以陰曆年關將屆正商界結束賬欵之時内地各處客商亦來此結賬中途携帶現欵往返恐被匪徒刦奪不得不預行防範是以函請第一區警察署趙署長會同一分駐所署員每日自午刻起派巡邏長警在錢業薈　之處注意巡察以保安寗趙署長接函後當即在本境地點有錢莊開設之處如業盛里棉陽里敦仁里吉祥弄等處於昨日爲始自午後一時起加派警察數名在彼周歷巡護其餘如施家弄同益里花衣街等境已轉知王署員一體加派保衛矣 
[烟酒聯合會常會紀事]  
　　中國烟酒聨合會昨開星期常會首由主席陳良玉報告歐洲和平會議實關萬國永久安寗我中國所希望提議三件就各處意見書而論最注意者莫如稅法平等蓋在商言商欲圖商業振興必先整理關稅本會前已聯合各團體遞意見書於梁伍二公亦首重於此楊存良起言我商人求收回此主權者無非求國内外營業之發達與各友國交互其利益此世界有無相通實爲立國之要素苟稅則偏枯則通商亦受其阻礙洪少楚提議美商有在華創設鉅大製酒廠之舉此事不獨關繫我國酒業且影響及於國稅政府苟不急圖改良稅則勢必公商交受其困應請諸公注意當經公衆籌議維持辦法至五時餘始散會 
[英屬催送華工出洋]  
　　英屬招工事務所近接外洋白式拉等處來電略謂戰事告竣停工各廠亟欲回復舊狀盼用華工甚殷務請貴處迅將前電囑募各華工速即覔輪運送前來派遣需工各廠分别核用以應工作等情該辦事處得電後擬先行運遣一批故於昨日起除將考騐及格手續完備各工匠飭令各覔妥保向領工資服裝預備起程外並向怡和太古兩公司商備輪船艙位俟購定能容若干人即行輸送出洋其餘續訂艙位再行遣送赴歐云 
[訊理德華淸理處控案]  
　　本埠德華銀行淸理處代表律師在公共公廨控德商固本肥皂廠不理欠欵一案前日由廨傳訊即據原告代表律師上堂陳明被告欠欵情形請追質之被告固本廠大班德人投訴該廠房屋係華人産業所有製造肥皂之機器已經抵押與人故此項欠欵一時驟難理償等語經李襄讞與英卓副領事核供會商之下以旣據被告認欠屬實判着照數償還姑寛暫緩執行堂諭又淸理處控德人其立克不理欠洋二千九百四十三元八角二分一案前晨亦經公堂傳訊據被告其立克投案訴稱所欠之欵與原告控數不符應請先將賬目核對云云原告代表律師起而聲稱旣據被告聲稱賬目不符應請堂上展期以便核對中西官得供判准予展期着兩造將賬目對淸再行訊核 
又淸理處控德人史特格不理欠銀一萬九千零四十三兩二錢一案前晨亦經公堂傳訊即據原告代表律師聲稱被告現在經濟充裕且執業於某洋行請着被告按月拔付洋二百元尙不致竭蹶質之史特格供認欠銀不諱情願逐月理償中西官得供判被告每月還洋二百元以歸淸爲止 
又淸理處控德人湯姆司不理欠洋一千三百八十元零七角二分又徫爾蓋儺欠洋三百四十五元又德國婦人鮑茂爾脫欠洋五百元等情前日由廨傳訊即據原告代表律師上堂譯明湯姆司等三被告欠欵情形請追質之湯姆司衛爾蓋儺兩德人供認欠欵屬實而德婦鮑茂爾脫由其夫代表到堂聲稱伊妻所欠之洋有德國行用之馬克作抵中西官得供會判三被告均照原告控數料理 
又淸理處控德人排特克不理欠銀二萬五千兩又史密特脫欠銀二千二百零八兩四錢七分等情前日原告代表律師投案聲稱兩被告之財産均在法租界應向法公廨控請究追而在貴公堂所控之案請爲註銷云云中西官得禀會判姑准原告律師請求將該兩被告控案註銷 
[旅滬皖同鄕致江王函]  
　　爲加賦與加鹽價事 
安徽旅滬同鄕會爲加賦加鹽價事致江字澄王一堂函云字澄一堂先生大鑒吾皖積患巳深莫爲遠慮所尤急迫者近年民不堪命困苦實已不勝將謂增欵養兵乎皖忠兵多將成兵省之害將謂增兵捕匪乎在昔兵少匪不加多今則兵多匪未絶跡且兵遣散可以爲匪匪應募亦號爲兵絶匪之源當另有策將謂假開辦實業之名以養策士而供指揮乎果爲仁賢當道决不肯竭吾民膏血即用以魚肉吾民將謂實興礦産免爲人奪拯吾省貧乎意固至善然古今無抽人頭之稅藉爲營利之資施予不知時期取求先無皮骨更無論其易致侵漁終成壟斷矣竭吾思索吾皖但有减兵節用以其多取之餘力謀善後根本實無正用匱竭救危不暇萬不得已必出於苛徴田賦重勒鹽捐之情勢加賦爲有淸弊政所無良以吾國恃農田養民吾皖農民又最苦舍農即無以爲生三代爲農田不加多子孫勤勞仍苦不給情隱如此詎能視錙銖爲毫末忍謂雖取無傷如吾輩中人之家經重剝而猶存者千萬中一二耳加賦作俑開端即成永遠正供决無蠲除之一日且隱貽禍種　因流毒至百數十年以後沿襲舉辦此爲厲階歷朝永埀禁戒無敢犯大不韙者誠恐斷絶小民生機害將至於亡國弱種非徒煦煦爲仁何期破除專制號爲民國事事轉務傷民改革之初趨重自治間有附加田稅多由州邑自行審議存爲地方公用尙屬可去可留而識者已病其所取不　　亦不爲普有嗣後舉行公債官吏迫於完繳亦有　　派捐者然農民忍痛輸將猶冀紓急輒止此即不事重苛農民正供而外隨時已增負擔他省官吏稍良者皆惕惕焉隱懷止念惟獨吾皖永沈黑獄田賦一加再加貧民一忍再忍良懦實迫於刑威當道轉目爲甘受所以曩昔一五加賦雖經部署聲明暫舉他省率多抗議不承吾皖則憑藉威力嚴飭舉辦限以三年吾民守信如此忍痛如此皇天昭鑒可稱馴良詎意逆情悖理之事吾皖當道皆能爲之隳信重徴流言外播礙於士紳哀乞因而陽爲允許陰則嗾使鷹犬者流具書請願國會竟敢隳信廢諾要求展期接辦留供本省外銷罔民爲政幾同盜竊竭澤而漁至此亦可已矣而乃毒燄高張不滿慾望於是再議第三次一五田賦加徴移充續添警備經費何以獨言一五則謂前之加賦一五大可定爲標準吾民能爲部令而忍今何不可爲吾軍威而忍斯言信然然則吾民之忍誠爲有罪矣無罪何以轉以酷報耶忍有罪不忍愈有罪忍無窮期即酷無窮期吾民雖愚寗甘忍以待酷牛取其乳人猶飼之犬供人役主猶憐之不幸而爲吾皖之民引頸待屠而外幾無哀痛可鳴是直牛犬不若矣明公以吾輩言激乎若果親見吾皖昏濁官吏不肖士紳承奉淫威施於人民之情狀當爲惻然流涕倘謂淫威之論辭或過甚乎則請觀改變取農之名並於取農而外下至乞丐餓莩亦重徴之其事爲何則新議加徴二分一斤之鹽斤加價是也其如何破壞鹽法滯礙運銷萃集梟販害且由民及商此時姑不置論探詢當道意嚮則勒收貧民稅捐將以壟斷商業也當道亦知民憤已深兼慮外人干涉非藉製造已成之黨惡機關託諸民意代表先以操縱由我之法律箝制民口恐仍不足肆欺滋毒於是鹽斤加價與警備加賦二案皆提交省議會通過此二案從中量爲末减已與當道初議略殊在龔省長未嘗不自謂調停有方譬如磨刀霍霍者志在盡一家生命今則代爲操刀十人中止先殞其五六其爲人數則異其爲人不當殺終於殺人則同尤不可解者旣思委曲挽回何以對於一五加賦依限應停之案則任其請願展收不即爲正當處分而獨於此半生未熟之兩新案不俟坐席之煖急爲細意烹鍊使得完全火候鄕人多謂錯鐡由此鑄成雖亦諒其安位之難又何不可稍緩須臾而必用心促迫至此一若立成兩事乃始心安理得者設就鄕人妄測賢者之見甯能免於春秋之責乎夫以黨惡機關何事不可助長而猶待至今日者則以前省長黄家傑尙略有天良謂子孫飯不可吃盡雖亦懾於淫威猶肯展緩不爲提交以吾皖鄕人見聞取之則盡錙銖用之則含污濁不足則假名藉故以挪塡之括民生命之財資爲戕民之具事至今日忍無可忍縱罹言禍甯能終諱江浙人謂吾皖謀國巨公英豪輩出仍止博得省亡心死四字竟無一肯持大力者回顧梓鄕行其匡　可謂全皖無人痛哉斯言蒙恥孰甚然則吾輩無論朝野倘嚴責諸天良要皆不能無罪结無一罪而所受獨酷者其惟吾鄕良懦無告之窮民乎人心積憤非朝夕矣今則誓死哀訴不罷不休實出於人人心中所懷眞正之民意殆非滔天威勢倒行逆施所能掩事即不能救濟心則與之偕亡蓋此時如林之衆意存反對無非爲貧民生死關係旣重今日切　之痛復深將來釀禍之憂羣情一致但有敢言不敢言之分皆無以公憤雪私憾之意老成動色懦夫切齒尤以加賦重疊爲非常怨恫必欲與鹽捐同時去之爲快惟省會已無可望呼號之路將窮内則乞哀府院部署外則泣盼國會高賢與在京同鄕長老協力挽救鹽捐固在必免一五限停之苛賦尤與國體部信有關非即罷收人民將視爲無國家無政令矣我公見遠憂深毅然謀國引爲已任豈有不出全力以先　鄕邦况處居高有力之地位尤當勉副雲霓責望之心情必如何方達轉　目的務祈商明部署集合鄕彦盡力設法以挽刧運而沛仁施吾輩同爲鄕人寗有畛域厚薄救死救亡萬非得已急不擇音幸諒其戇再芝泉總揆香岩部長國政煩勞久缺請候未便爲長言摭凟惟此關公言公憤非以意氣相爭賢明以鄕國爲心未必不有以處此便中如何曲達請求惟賴熱心公義善爲裁之敬頌福履爲國愛重旅滬同鄕會公叩 
[東亞體育學校畢業紀]  
　　西門東亞體育學校於今日上午八時半舉行第一次畢業式計畢業生張　陳財昌潘澄朱林一許端潘鼎宣德培傳昌宗史鑑黄季良吳宗潮王一等十二人首由校長朱少屏君致訓詞略謂諸君在本校雖已畢業而對於未來之事業方自今日爲始實則畢業者正始業也諸君對於職務上不可專爲謀個人之利益須具協助社會之心以求進步蓋助社會即助國家也云云次職敎員相繼致訓詞繼畢業生代表答詞末白校長給憑而退 
（前排）吳宗潮潘鼎宣德培潘澄王驥良史鑑（後排）王財昌張　王一朱林一傳昌宗許端東亞　育學校第一次畢業生攝影（民國八年一月五日） 
[鐡路局近事紀]  
　　員司分紅問題滬甯杭甬兩路自加入聯運以來營業日臻發達兼之歐戰連年金鎊價格低落故自民國五年後歷届盈餘皆達百萬民國六年終滬甯路職員人等曾得有分紅之奬勵七年終揭帳滬寧路除去一切開支實盈一百三十餘萬當經該路各員司要求局長任小山援照六年成案辦理任局長據情轉達交通部昨接部令所有在路員司工役人等於七年份十二月准予發給雙薪以資鼓勵惟分紅辦法則即取銷至於滬杭甬路雖有盈餘僅敷開支故不能以滬寗路同等辦理云云任局長即經分飭全路周知矣 
　　接客捐照問題滬杭自與滬甯通車後北站營業較南站發達本埠　旅館接客因營業消長問題上年曾起種突茲悉南站接客係歸協進社承攬每照一張須向路局月捐洋二元目下協進社因南站下車之客日少此項承攬難以支持擬向路局告退故該路局擬於即日起將該站接客捐照事宜收歸自辦云 
[沙船洋面遇暴]  
　　南巿德泰號之鄭同泰沙船近由山東靑口等處裝載北貨及白菜五千餘顆開駛來申於本月初二晚行經崇明洋面突來紅頭海船兩艘開槍喝令停船盜匪三四十人躍登同泰號搜刦當將耆民周元春及各船夥等關閉一隅用刀恐嚇逼勒將洋交出即將周所帶之洋二百三四十元又各夥友一百餘元盡行搜刮而去該盜皆操浙江温台州口音事後周以該處隸屬崇明縣境開具失單報請軍警勘緝同泰號現尙櫊在海邊沙灘昨日同回滬報告號主帮同設法禀請官廳緝辦 
[小學敎員研究會開會]  
　　昨日西門外公共體育場縣敎育會樓上舉行八年分第一屆小學敎員研究會預由主任通知縣巿立各學校推舉職員與會上午九時各學校職員簽到者師範附屬校長楊聘漁金業乙商浦德俊閘北巿第一第二皇甫日新朱伯寅比德何志翔養正戴元發陳味腴惠兒院朱季寅縣一高小顧潤章縣二業琅照華王砥平時化姚惠泉萬竹顧蔭千倉綦　冰生隆德單貽蓀高梓才縣一孫綬紳貧民俞元爵曹香蓀東明葉壽臣農壇王備五等二十一人至九時三十分開會由吳懷疚主席報告提案逐一討論迨至議畢時已正午遂閉會茲將所議案件誌下一件報吉畫一兵式操法案議照民國二年所頒之步兵操典敎授惟至排敎練止一件舉行體育通信比賽案議决立定跳遠成績表定於三月二十日以前交齊一件體操科按照兒童身體之發育分團練習及每日舉行早操（養正）議决每日舉行早操時間以十五分爲度變通體操時間分團練習能合兒童身體之發育各校可參照辦理附八年分上半年之會期預定表二月二十三日普通研究三月九日分科研究（假定國文）二十三日分科研究（假定算術）四月十三日分科研究（假定國文）二十七日普通研究五月十一日分科研究二十五日分科研究（假定國文）六月八日分科研究（假定算術）二十二日分科研究（說明）分科研究下未註明研究何項科目者應視研究資料之多少及臨時發生問題再行酌定通告 
[美醫院購定地址]  
　　大陸報云美人洛克斐勤氏醫院基本金之幹事部巳在法租界天文台路購得地共一百二十畝擬建醫學校與醫院各一所此事進行因戰事而展緩大約一俟紐約幹事部能覓派醫士看護婦足敷應用時即將着手辦理北京幹事主任格林氏日内將由滬回美擬在紐約籌定詳細辦法六月間可望回京昨格林氏告大陸報讠員謂北京新建築現方進行兩年内可佈置就緒醫校房屋十所在建造中而能容病榻二百之醫院則大約今秋可以開診約有外國醫士二十五人至三十人與外國看護婦數人今醫士與看護婦若干將由美國起程前往北京 
[復旦大學受旗紀]  
　　日前靑年協會爲歐戰協濟募捐事特備繡旗一方製成寰海同仁四字贈與募捐最多之校茲因結算報告復旦大學列第一特於昨日（即三日）乘該校歡迎艾迪博士之便派代表齎送以示隆重云 
[學校消息彙紀]  
　　坤範女中學新閘梅白克路坤範女子中學近爲嘉惠兒童起見明春增設幼稚院一班刻已從事籌備聞該校敎務長夏　舟因有他就辭職已聘人代理校務並聞該校定於夏曆十二月二十日行休業禮云 
　　養性女校四日午後一時公共租界派克路養性女校開第七周懇親會學生家屬之與會者四五百人首由經理周學孟報告並謂本學期承校董周金箴曁黄宏惠兩君捐助洋一百四元本校無任感謝云云次演學藝如中高生同祝昇平幼稚生奏琴初級生吾看你本科之毁人自毁附科之笑馬由人均皆可觀尤以國文圖畫體操手工爲最佳至鐘鳴六下始行散會 
 
 

Page 11

 
 
　　中華女子公學虹口東唐家弄聚寳里内中華女子公學由紹興旅滬公學女子部改組學生八十餘人校長朱堯臣敎務長敖韻芬女士科日注重國文圖畫剌繡定舊曆十二月十六日行寒假休業禮并給奬授憑計畢業者戚淑英潘振楣華蕙貞楊蘭英陳志馨等　　民生英文夜校海甯路粤秀坊民生英文夜校昨晚行休業禮給發證書並請崔通約周兆慶演說崔君演詞大致謂學生爲中國之主人翁其責任甚大萬不可染上海靑年之惡習務當注意三育勉成完全人格云云周君則謂英文爲國際上商業上不可缺之學問靑年學子當深加意等語最後爲餘興由學生串演靑年鏡新劇而散 
[靑年會前日之兩會]  
　　前晚（四日）四川路靑年會開新年同樂會到會者爲該會會員及會員家屬計有八百餘人先由幹事李啓藩報告歷年靑年會新年同樂會之進步并謂此次之同樂會較往年尤勝可見靑年會發達也次技術家郎德山獻演幻術及技藝等每幕之次展以郎君之女公子跳舞稚年活潑頗足驚人而婉轉嬌歌又高出時下女優故女公子未及舞畢全場掌聲已雷動矣郎君之女公子有二前後替換跳舞四次每次必易裝美容艶服郎君爲山東籍妻係奥國人故其二女狀態亦同歐俗尙有中國女藝員二人所演轉盆曲腰等技術亦頗動目此次郎君全班在靑年會獻演全係義務聞人言郎君曾游歷歐美各國能諳五國方言云演畢又映演長片影戲是晚該會會員部主任徐可陞解說靑年會在上海之關係及注重德智體三育之原因並謂如今晚之同樂會爲靑年會中益人身心游戲之一小部分也散會已十時四十分與會者無不笑顔而歸云 
該會中學校於前日開家族懇親會校長朱樹翹君主席余日章君演說題爲（學校敎育與家庭）發揮精到聞者動容且佐以孤兒院之音樂及該校學生所演之幻術等及晚續開第五次體育游藝會其次序（一）短棒捧操（本會夜學）（二）模仿跳舞（本會體育學校）（三）雙槓（本會會員）（四）跳横像（中學）（五）縱本馬（體育學校）（六）穿六圈（童子商業班）（七）拳術（拳術班）（八）魚躍（體育學校）（九）新式步操（中學）（十）吊環（體育學校）（十）（一）堆羅漢（民立學校）（十）（二）技術（大力士三高）（十）（三）奏樂散會 
[水利畝捐不得挪用]  
　　上海縣知事接江蘇財政廳令云案查各縣二分畝捐係屬指令水利用途自應專欵存儲聽候撥用乃查核各縣徴起欵項往往並未核准妄行借墊及至交替遂以地方警備敎育各費移緩就急爲辭紛然列册迭經嚴詞駁斥不准擅自挪借又率遷延罔應遂使專儲之欵轉爲各縣應急之需欵目攸關豈容混淆合亟令行各該縣遵照該項畝捐非經呈准不得挪用此次通令以後如再挪用應即責令賠補並予撤懲云云 
[籌設淸查財政公所]  
　　江蘇齊省長近接財部咨文擬整頓全國財政决定從各縣入手先行令飭各縣籌設淸查財政公所由各縣長委定正副所長將淸查情形每月報部一次以資考核等因昨特令行所屬各縣知事遵照辦理矣 
[貧兒院追悼副主任]  
　　貧兒院副主任章省三君於該院任職八年熱心研究無微不至院生依之若慈母猝於月前以胃病逝世昨日該院及童君親友爲開追悼會院生全體列席外　到者數十人前由院生　哀曲致祭次由童君前任教務之民生女學生致祭次爲院主任高硯耘君報告次爲親友演說乃散童君出身孤寒身後尤爲寥落聞該院同人曁在外就事之院生皆願節縮衣食以供童君家屬度日之　足徴童君對於社會之信用矣 
[賑濟吳淞火災之布告]  
　　寳山縣知事公署布告云照得吳淞鎭重羅火災經本知事電奉督軍省長准撥正稅銀三千元以資賑撫當據經董造送調查災戶區分五等賑給在案嗣因災重欵絀賑撫爲難又經呈准續撥千元令行經董籌議散放辦法據復前放三千元係參照上屆辦理凡　舖戶居民均已實惠同沾惟業戶尙未賑及故將此次續撥千元按照舖房業戶詳查分給以示普及其貧苦無靠者由經董另募賑欵同時散放俾濟於平酌定八年一月六日仍在鄕公所按名散給爲此示仰舖房業戶及災民人等一體知悉爾等務各親赴鄕公所備具收據具領本名下應賑得欵聽候按名分别核給其各遵照特此佈告 
[中華銀行遷移紀]  
　　中華商業儲蓄銀行在北京路淸遠里口自建洋房曾誌本報昨爲該銀行遷入新屋之期松滬護軍使題贈興商裕國匾額西商歐司愛哈同及姬覺彌君送巨區一方廣肇公所潮州會館上海總商會縣商會廣東俱樂部旅滬潮州糖雜貨聯合會興華製麵公司銀行週報社均致送頌詞各界送軸聯者甚多外埠函電紛紛道賀盧護軍使特派代表杜梅叔蒞臨餘若上海總商會縣商會正副會長議　一一蒞止來賓甚衆 
[殖邊債權又開會議]  
　　殖邊催兌商困事務所昨日仍在原址開是期常會下午二句鐘各債權先後到會約三十餘人當將上月二十八日北京總管理處來函共同閱看措辭較前更形浮滑内有希望確已八九惟一間之隔尙難達到諸君以及多數　權旣承維持於前當能再忍於後等語各債權閱竟以爲敷衍搪塞又屆一年總管理處始終延宕一無具體辦法現在年關已屆典借兩窮將無卒歲一時人聲潮湧意氣激昂當由主任安慰再三並云初三日業又去函嚴催且觀覆信云云債權中有婦女孤寡等多吞聲飲泣旋各揮淚而散 
[沈知事禁演花鼓戲]  
　　沈知事以舊曆新年將届鄕間陋俗每有假報年來演唱花鼓淫戲非特麋費且傷風化雖歷年查禁有案誠恐舊習難除昨特通令各警區重申前禁以除舊習 
[交通部奬勵專校學生]  
　　工業專門學校校長唐文治前呈交通部請奬懲本校學生一案昨接交通部三一一三號指令云據呈該校土木工科學生裘燮鈞黄家齊陸承禧黄憲曹芝祥黄選靑夏全綬陳中正金耀銓電汽機械科沈良驊陳長源倪俊張毅余謙六專門預科吳長誠薛紹淸中學生鄒恩潤翁思益鄒恩詠鮑國寳戴哲之張承祐陳良輔曹麗順葉傳人彭介俞汝鑫魏　墉吳繼三顧秉銓劉鼎元高宏勛等敦品勤學成績優良至深嘉許仰即傳諭嘉奬以資激勸餘如所請辦理此令 
[馬參謀長請假祝公壽]  
　　松滬護軍使署參謀長馬懋動近因其父八旬壽辰特向　護軍使請假半月回直隸原籍祝壽己經盧使照准定本月十號起程 
[王警佐體恤長警]  
　　淞滬警察一區二分所王淸和警佐以入冬以來本所各長警日夜出勤備經風霜雨雪不無勞苦爰特捐廉購置毛巾呢絨手套並皮　油等於昨日始分給各長警以示體卹各長警具領後稱謝而退 
[法總巡升調探捕]  
　　法總巡施美德氏查得包探梁大寳迭破要案着加頭等薪水以示奬勵又試用包探張鏡波拔爲三十四號包探一百零八號一道頭金線華捕張阿二辦公勤奮加升兩道頭金線所遣一道頭　線捕一缺即以一百八十　華捕拔升 
[證人應負賠償責任]  
　　蔡元卿前延逖百克律師至法公堂控莫李氏阻止轉換道契李氏亦延巴和律師代辯爯此項田單實係被告故夫莫阿炳産業前由莫阿炳抵押與胡樂安計洋六百元故此阻止轉換契據嗣傳齊證人王錫香朱福卿楊生甫袁錫山等到案研訊之下中西官以四證人串供朦混着各罰洋五元充公再各交二千四百兩人銀並保出外限交胡樂安到案如逾限不交着四人賠償在案詎王等四人無保管押至今昨又屆限提訊先據原告律師聲稱此案業蒙堂上判决現王等四人逾限仍未將胡樂安交案應請堂上照原斷執行繼由原被律師互辯良久中西官判王等還押展限十天如數繳淸如違作刑事欺騙罪懲辦 
[夫妻涉訟案之輾轉牽累]  
　　吳丁氏前至法公堂控夫吳惠溥吞沒合辦學堂欵一案原被至捕房算賬核計吳應歸還丁氏洋二千七百四十一元嗣因吳保出後逃回原籍乃將保人楊馨臣傳案楊延達商律師代辯請求備文將吳關提到案訊追着楊交保出外准予備文關提吳惠溥在案嗣後飭探住提詎吳聞風逃逸前日該探回滬據情禀復公堂昨日傳訊而保人楊馨臣將店閉歇人亦逃逸致將楊之保人童張氏羅少堂傳案先據楊馨臣所延之達商律師稱楊因關提無着深恐押交故此畏懼逃逸詰之羅少堂稱日前楊有信致商人處稱如有判着賠償情事俟伊日後交還等語惟究住何處地址未曾註明將信呈鑒捕頭禀稱查得場之保人童張氏於昨日希圖逃逸故此拘案訊究童張氏供婦人雖與楊擔保惟所爲何事實不得知中西官以羅等旣爲保人應負責任張氏不應圖逃着交二千八百元人銀並保羅交尋常保出外均限十天交還原告洋二千七百四十一元 
[冒充禁烟調查員]  
　　前在地方廳爲書記員之某近因賦閑無事别出心裁糾同多人冒充禁烟調查員至浦東爛泥渡一帶施其欺詐伎倆當爲該處地保查悉密報三區警署飭警將某等拘獲詰其有無證據呈出昔年禁烟局所給之文憑警署以此項文憑早經取消無效顯見藉端招摇遂將人與文書併送警察廳訊辦 
[失妻扭控鄰婦]  
住居侯家路附近陳洪福之妻沙氏於舊曆九月二十二日忽然不見陳各處找尋無着嗣悉被隣婦馬吳氏勾引出外前日遂將馬吳氏扭控二區一分所經馬警佐提訊據馬吳氏供稱陳沙氏走夫與我不涉惟知其别有所好相約同往漢口目下是否在漢口實難指實云云問官得供以案屬刑事着送地方廳即由檢察官提案預審之下判馬吳氏收押着陳洪福出外調查沙氏下落禀候核辦 
[私收制錢被獲]  
　　銷燬制錢久經官廳示禁詎中華路大東門附近某銅唐近來派人在外私收制錢鎔化售賣昨午該店夥謝其才在外收得制錢六十斤雇黄包車裝運回店當爲二十崗守望巡警吳金盈查見上前盤詰言語支吾遂將人證拘人一區二分所經王警佐提訊之下備文派警將謝與制錢申送警察廳訊辦 
[失竊艒艒船查獲]  
　　淸江婦人李陳氏住居艒艒船上日前被張魁敬將船竊去賣與周三趙寳富二人得洋二十二元由該氏報告閘北水巡隊經隊士秦文秀馮晉三在潘家灣查獲將一千人連船解送司法科訊辦 
[路警緝獲積竊]  
　　滬寗火車上近有一種扒手專竊搭客行李旅客常受其害前日由路局巡警緝獲積竊陳永泉一名送請五區警署王署長研訊屬實轉解司法科訊辦 
[勸相打反被毆傷]  
　　江北人顧仁賢住居閘北天保里前日因同居陳文禮陳德友二人爲會欵糾葛口角互毆顧上前勸解反被文禮毆傷頭部由四區一分所崗警一併拘入分所經楊署員訊問一過轉解司法科核辦 
[行竊陰井鐡蓋之儆押]  
　　張阿寳於日前晚間在法租界竊取馬路上陰井鐡蓋後雇陳少田所拉之黄包車至某處適爲包探瞥見將陳車拘獲張乘隙逃逸至前日始將張拘獲帶入捕房昨解法公堂請究先據包探上堂禀明前情詰之張阿寳供認行竊不諱陳少田供民人受張之愚求宥中西官判張押西牢九月陳押一月以儆 
[包探查獲竊贜]  
　　李阿鳳在靜安寺路九十九號門牌江海關洋員狄克住宅内爲侍者時串同虞來寳王阿慶許煜泉竊取洋東値洋一千五百元之鑽戒金飾現洋等物逃逸匿贜於虹口靶子路一百六十七號門牌姘婦李陳氏（混名白蘭花）家曾經該洋人報捕請緝在案前日經老閘捕房包探居阿巧將李等各人一併查獲吊出原贜拘入捕房捕頭略詰一過諭將李陳氏送交公廨拘留李等押候解究 
[縣署批示兩則]  
　　地保計官國爲呈復海軍司令署收買　地建築操塲由呈悉着傳知圖董來署勿延此批 
　　林本禧等呈爲造船所收買各地不待議定用價强迫佔用山呈悉候函致江南造船所查復核奪此批 
中華職業敎育社通訊 
[爲華工出洋事警告我國工業界]  
（黄槱培） 
　　自歐戰發生以後工人在歐之缺乏成爲應時發生之絶大問題而輸運華工遂爲不　之借材比年以來華工陸續赴歐第在法境已有十餘萬而前往北非及小亞細亞者爲數亦巨今雖德奥投誠大戰終止然前往工人宋聞返國而滬漢招募猶在進行可知戰事雖罷軍工雖減少然兵焚之餘百待建設此後百工需要正方興未艾也 
　　夫前此戰時缺乏人手故其需要者祇在人力是以華工之膽敢置身前敵者要都失業困頓之徒與夫流蕩亡命之　其有一技之長及有素業在身者鮮與焉今後則不然彼才經砲火之工場須修整恢復也彼久遭廢置之機廠須整理開工也洋而船舶之短少須竭力添造也凡百貨物之缺乏須加工趕製也凡此種種重要之建設夫豈任何勞　　所能勝任者是故今後歐洲工人之需要不第在得人手而物色精良匠自尤爲急切吾人於此有不可不注意者 
吾國雖非以工藝著稱然以吾國人之忍勞耐苦聰明馴善之特性加以工資低廉西人無不樂用在昔已見此趨勢故美國勞働界首倡拒絶華工以保其自己生活今則世情已改公理是存凡百事業取法開放此種限制當不容復存則此後各國以利用華工爲工業上之新策略亦意中事也 
吾國人素重鄕情鮮肯遠適然比年以來内受　牆之禍庶政俱廢無處聊生外感歐戰影　百物昂貴難以度日工人旦夕勤勞猶不得一飽其冒險之心爲饑寒困苦所驅因日漸增矣今見前途危險已過而有重金可得（月五六十元在西國尙爲廉而在吾國工人英不視前數倍）安有不欣然樂就者哉况彼國政治修明人人得享安樂他日消息傳來我恐守成拘謹之徒亦且棄暗投明　弱年衰之輩亦莫不躍躍欲試循至中國凡懷有一技一藝之能咸將視海外爲求售之所矣 
吾國工人雖多要皆苦力之　至有技能之工匠則仍然缺乏而才藝精良者更寥寥矣年來各地工廠日見加多而良好之工匠之産出則仍是有限猶有供不應求之勢今歐洲戰後其　用華工之趨勢旣如彼而吾華工對於赴歐之倾向又如此然則今後吾國工業界不將受重大之影響乎此吾人所以不可不加之意而急宜預爲之計者也 
來函 
[崇明外沙黄堯天來函]  
　　頃呈内務部一文曰呈爲縣譜解免分治案揑造列名謹申辯明事竊省委高增秩崇明蘇知事賴豐煕能知於十二月十五日召集内外沙紳士就崇明縣公署開研究分縣會堯等以都咨省令均重詳查不在會議因往城恭請省委縣長一同赴沙履勘詎赴城時適正開會外沙到者祗有十人即由縣知事指定内外沙代表各十人就縣署談會堯亦被指爲代表固辭不獲嗣議决解免分治善後辦法七條堯再四不能承認此項會議爲有效始有縣視學施祖恒勸學所長陶鑄以高等小學校長去留爲要挾經堯拒絶繼由縣知事嚴詞相向堯以爲　沙增進公衆利益固屬贊成而解免分治四字萬不能贊同於十二月十六日當塲致書在會諸人申明一切今縣知事通告所議案件内竟將堯名居然列爲代表恐亂觀聽不能默認用敢辯明此次會議原非依部咨省令而開會絶對不能承認者一外沙面積人口形勢財政上非闢縣不能治理解免二字絶對不能承認者二會塲强迫加章强權壓制絶對不能承認者三未經本人同意而　爲具名絶對不能承認者四此次與會諸人多以隨時由縣知事指定殊不足爲代表之稱絶對不能承認者五爲迫遠道來京黏該議案伏叩大部迅予咨省將此次非正式會議案之堯名取消除分呈江蘇省長滬海道尹外不勝迫切待命之至謹呈内務部總長錢具呈人崇明外沙私立永昌高等小學校長黄堯天印等因合亟奉聞黄堯天敬啓 
雜評二 
[禁挪水利費感言（庸）]  
　　自各級自治停辦以來縣地方費以無預算决算一任縣知事之自由支配地方財政遂呈紛亂之象今指定帶征之水利費且有移作别用並不專儲者其他蓋可知矣 
移甲墊乙紊亂欵目最爲官場之惡習種種弊竇殆皆緣此而生此在呈准變通尙在不可何况擅自挪移致指定之用途反無着落地方財政敗壞至此爲治本計固以回復自治爲要義爲治標計當以頒布欵産經理處條例爲急務也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒評 
[未來之可恐] [  不名]  
　　此次歐洲議和其最要之點在剷除黷武主義不使再生第二次之大戰也然余意今後之可恐者决不在黷武主義而在過激主義第二次之大戰其在此而不在彼乎 
老申報 
[逼嫁服毒（見光緒元年四月二十七日）]  
　　昨初八日金陵南門之豆腐巷有逼嫁服毒一事頗覺可憫蓋有某氏婦年二十餘江北六合人也夫婦倡隨以農爲業雖鄕愚蠢拙亦頗伉儷情深本年二月間其夫忽染一疾初猶可以支持繼則日形沉重婦念夫病日篤典質衣飾以供湯藥詎料參差罔效病勢愈增於三月間溘然長浙矣婦　夫故慟不欲生幸賴鄰媪解勸不致自尋短見旣殮後婦因度日艱難擬將丈夫開懇成熟田種數石典出以作葬費乃有夫之族叔某蓄意謀奪此田又兼姪婦新寡擬將姪婦賣出旣得身價又得田産爲一舉兩得之計籌思已定便在外揚言姪之熟田與伊轇轕故典議被其阻撓不成婦聞此言料知叔翁心懷叵測必將逼己再醮因渡江來省擬爲人服役抵省後即依其姑母某氏暫住於豆腐巷張姓宅内昨聞叔翁賣渠之信已有成議且來省逼令回去婦知事勢已急萬難稽延因覔烟土五錢和酒吞服時姑母未之知也少頃藥性發動婦始泣謂姑曰見命薄不幸猝遭大故擬一死以殉奈夫死未葬是以苟延殘喘耳不意夫骨未寒而又慘遭强逼勢難苟活矣雖然一死何足惜但不忍貽累吾姑耳請移我於後苑門外吾心乃安吾目乃暝言畢勉强挪移步出後門外數武遂倒於地及姑覔藥灌救時已不及遂奄然長逝其姑即將叔翁喚至草草收殮訖時旁觀如堵莫不咨嗟嘆惜且同聲將其叔翁大駡甚有欲以老拳奉敬者叔知已動公憤　乘間逸去嘻婦以鄕愚而知殉節其上種堅貞之志之死靡他婦誠足爲巾帼之完人也　婦之志誠足悲矣有權者苟可不表揚之哉 
新拾遺 
[童子軍寫眞錄（下）] [  許嘯桐]  
　　童子軍之普通訓練法可分四大綱一屬於個人者即陶育其身心養成一種忠實勇毅忍耐服從之精神一屬於藝能者即打結旗語救傷等人人日用之手術一屬於公衆者即服務於社會國家應盡之天職一屬於衛生者即淸潔健身及一切關於體育上之半宜組織法每八人成一隊隊有隊長二隊以上成一團團有團長團長年必在二十歲以上且天性須具有教育兒童之愛情每星期教授二次或三次且必須一度爲野外之習練以盡其所學每年尤須爲一星期之營幕露宿以鍜鍊其身體養成其習慣一般靑年以此最爲歡娱蓋雖名爲童子實具有軍國民之氣概焉用以鼓勵奬勉則另有一種特别記章然必須經正式之試騐名目繁多不勝枚舉例如護傷射擊救火種植書記音樂攝影天文烹飪等皆屬於人生有用之藝術且可以覘兒童之嗜好大凡靑年喜奇好勝投其所欲如響斯應其功效當勝於教育十倍也記章均綴於制服臂上以爲榮譽之表示 
英國近年來童子軍之關係於國家者極爲重大不獨因戰爭之故其裨益於軍事上之功績不可泯滅（另詳歐戰叢談中）其於教育上之輔助亦極重要目下童子軍之有益於教育已引起一般人之注意近今英國政府召集一委員會討論全國教育事宜而童子軍首領亦被舉爲委員之一可知政府已視童子軍爲一種有益之實用教育而不目之爲游戲舉動矣童子軍部之分設於遠束者計有三處即香港威海衛上海是也三年前香港共有一百五十五人後因戰爭之故各國長均返國從戎遂以停頓現正重圖振興威海衛只有一團戰爭後即寂然無聞上海則有　團分屬於西童書院教會學院二校約一百餘人皆隸協約國籍更有狼隊一人數相捋亦附於二團之下中國自共和以來童子軍亦極活動一日千里正未可　不禁爲童子軍前途賀焉 
嘯曰原著者爲一老童子軍故其言極愷切詳明吾國近年來童子軍亦稱發達而尤以滬上爲最惜内地各校尙多觀望不前攷其原因亦由於一種不信任心所致故恃　譯之以爲提倡焉 
常識 
[蔬菜之效能（一）] [  呆正未艾譯]  
　　風味適口魚肉米有勝於蔬菜分析成分疏菜亦未劣於魚肉以效能上論之則余可謂蔬菜勝於魚肉設不茹蔬則出血症隨之而生且不獨能防出血症之發生且有其他種種之效能謂余不信試縷述之 
一葱葱爲普通之副食物以供調理之用蓋其特性有一種之芳香而所以有芳香者因芳香揮發油存在之故也其效能旣可助消化液之分泌而治消化不良又可　除消化器内之害蟲以資保護云 
（一）凡使用生葱而與有澱粉物質之食物同時食用則可助唾液中（福灘林）之作用而使澱粉質變爲糖分之效 
（二）飲食不加節制過度而生積滯則用蘿　與葱以爲消化劑可以增進其食慾 
（三）設每日將葱酢等調理食物則食之者可不數日間頓進食慾恢復衰弱爲健康 
（四）精神過於銳敏而有不眠症之發生則可嚙葱之白根而嗅其臭氣可以催眠是以葱有能治不眠症之效 
（五）感冒風寒不易出汗則將葱摩擦皮膚可以出汗 
（六）凡毛髮髯等設嫌不励或全不生者則常用生葱之切口摩擦剌激毛根可有發生美毛美髯之效 
（七）設被蜂螫傷則敷葱之白根於其上可以有止痛之效 
（八）若脫肛者不耐苦痛則用煮葱而敷於脫肛可以容易收入 
舍上述之外尙有許多無形效能如止下痢治秘結增進記憶力强壯肺臓健全腦力快發聲音預防諸種之傳染病及消魚肉獸肉等之毒是也由此觀之其效能之大可以見矣 
雜錄 
[世界小新聞] [  箴]  
　　○飛機無線電話據美國飛機製造廠總理賴安氏宣稱美國飛機在歐參戰者皆裝有無線電　故能聽飛行隊司令隨意指揮其　造内容今尙不便宣布美國試騐此項新器數閱月後始適實用彼嘗自地面以此新器傳令於天空諸飛機諸機進退悉依命令未嘗乖誤飛機裝有此項新器者且可於空中彼此通話聲浪淸晰至聲音所能及之距離尙不能確言大約可及數哩此事美國當道本守秘密後因已爲敵人覺察乃許宣告大衆 
○世界最古曆書美國博物院中藏有三千年之古曆書一册殆爲世界曆書之最古者矣書在埃及某古墓發見當日主人必寳貴之故挾以同葬焉其文書於埃及之古紙都凡二十五頁紀明何日吉宜行某事何日凶忌行某事日曆書以紅墨下有晨晝夕三字字旁有紅黑紀號紅者分凶與平平二種黑者吉也例如某月二十五日其紀號爲吉吉平平即晨吉畫吉夕平平是也下有註語曰夕忌出門各日之下註語不一有言是日之生人貴者有言是日生人須遭横死者又言忌漁獵或出行者又言諸事不宜者按此與中國舊時曆書大體相同中國一日間有十二時辰其中有吉有凶惟吉者用紅字凶者用黑字耳兩古國之曆書遥相脗合亦異事也 
○樹系代絲美國向用德比兩國所製之人造絲以織絲　自歐戰發生後此物供給遂絶于是乃以樹絲代之前一會計年度内全國所織之樹系襪不下六百萬雙 
○死而復活東京某鄕近患流行性感冒病而死者甚多致火屍場爲之應接不暇場外停柩層層相疊有某婦夫方易　特赴火屍塲詢問火屍事宜以塲中職員有事未竣乃徘徊門外以伺之忽聞某棺發奇聲婦大驚失色餘人聞者亦爲震恐有膽壯者趨往察之知聲發自貼地某棺乃急去他棺啓視之則見内臥一十餘齡之女童雙目已　呼號不已急召醫士診視舁送歸家數日之後霍然痊愈女柩停厝火屍場已閱四日苟非場員忙碌則女早爲焦土矣 
小說 
[醫生自述記（五）] [  君玉譯]  
（英國科南達利原著） 
　　言次吾儕三人同登馬車沿車路而入吾人下車入廳事後勳爵即除其闊簷之呢冠則見頂門之髮俱已脫　視其額上筋肉時時牽動不已眼皮亦復時時牽動以予醫理測之勳爵殆因神經膽弱之故凡有感想一一乃現於面而雙睛木定尤知其爲有心病之人及導吾人入書室之時向予曰博士恕予内子適方歸寗不克出迓又謂林梅貴爵曰卻而司伊芙琳曾言以何日歸乎貴爵曰吾妹以鄕居久故至倫敦之後凡屬故舊競設宴會酬酢正忙尙無時日言歸也勳爵曰此固渠之自由不能强之速歸第予隻身居此岑寂乃無聊賴殊盼其早歸耳貴爵曰今日即爲予妹而來予見哈密敦博士與君同志特與之偕行想君不以爲忤也勳爵遂向予道歉忱曰博士予年來喜靜凡有生客至者輙拒而不納此殆予神經有疾之故蓋予曩時因搜集甲蟲每躬至卑濕及瘴　之處受病之原因殆爲此也然同志如君予固歡迎之不暇君盍展覽予之成績予非自誇予所搜集甲蟲之富實可推爲英國巨擘言次已導入一室則勳爵之言誠不爲過室中陳列橡木　殆滿嵌小屜無數屜外黏有小簽標明種類勳爵遂一啟示則各類都有凡世界所有之甲蟲盡羅其中勳爵每啟一屜必口講指畫詳言其特性及獲得時之情形遇有罕覯者必取以示予其珍惜之狀有類祖傳家珍而議論又復滔滔不絶予乃知勳爵生平未嘗逢一知己今日遇予故必盡量傾述直至薄暮猶滔滔未已予惟唯唯聽其議論不置一辭林梅貴爵則但兀立吾人之旁默不出聲迨聞外間鐘聲銼然始曰日之夕矣吾人須更衣人餐室進餐矣晚餐之後吾儕三人同入彈子室吸菸勳爵又曰日者予妻歸寗稚子新入學校家中祇予一人常日乃悒悒不　設非研究甲蟲排悶直伊鬱死矣閒談久之始趣吾人歸寢勳爵導予入一寢室復向予道晚安而出勳爵旣出林梅貴爵忽捱身入謂予曰足下須與予同室而寢予曰何耶曰予膽怯也予曰夜中安有暴徒侵入曰或有有人侵入正未可知予曰然則貴爵但嚴扃其戶可矣貴爵曰否君必往伴予寢詰朝日出仍歸君室可耳此事亦爲君職務之一初不能違吾之命予曰貴爵寢室非祇一榻乎吾人如何能寢貴爵曰一人寢一人立門隅守之予曰然則予之職務即爲貴爵守夜耶曰否吾人當更番爲之一人先寢則一人守至兩句鐘時喚寢者醒而以寢者守夜至是予知林梅貴爵實爲瘋人不可以理喻然予重以二十鎊收入之故遂乃允之隨貴爵入其寢室旣入貴爵輕闔其戶予曰先請貴爵入睡下走守至兩句鐘時當喚貴爵醒可也 
[自由談之自由談] [  不冷]  
　　中國人之名稱可謂世界之最多者矣有姓有名又有號又有别號而别號又不止一苟其官較大者又有尊稱之别名如袁曰項城黎曰黄陂馮曰河間之類皆以地代人也獨至於徐則又代以郡名而曰東海 
今日徴得朱浩然君寄來小金山影片一張中等 
 
 

Page 15

 
 
   
 
 

Page 16

 
 
   
 
