# 1934 - 184 - 4908701

 

Page 1

 
 
[新印註釋大字本十子全書告成] [  圖書集成局代啓]  
諸家子書類多雜霸之術傷人　染漸開縱横　　之風明東林所選諸子中之極純正者老子莊子荀子列子管子韓非子淮南子文中子揚子　冠子十種刊爲十子全書以敎後學法至善也今二林齋主人覓得初印註釋善本倩本局用大號新字排印成書裝釘十六本每部實洋二元蘇州綠蔭堂上海文瑞樓蕪湖汴梁文苑山房出售 
[醫林指月出售] [  圖書集成局代啓]  
醫林指月一書爲胥山老人王琢崖先生所輯計書十二種曰醫學眞傳曰質疑綠曰醫家心法曰易氏醫家曰芷園肌草存案曰敖氏傷塞金鏡　曰痎瘧論疏曰達生編曰扁鵲心書日本草崇原曰侶山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[論嫖害]  
　　天下之事不外利害兩途有利必有害亦有害必有利有利中之害貪其利而不知其害則必至輕蹈之有害中之利知其害而不舍其利則必致嘗試之此猶利害參半視人之幸與不幸耳若事之無一利之可取有受害之無窮者則無論賢否智愚皆當遠而避之不肯輕以就矣乃人明知此事之無利可取受害無窮而必欲輕蹈之嘗試之則莫如嫖若矣夫嫖賭喫著四者世莫不知爲人之敗德而以嫖居首者誠以賭吃著三者尚爲利害參半之事而嫖則無利有害其敗德較三者爲尤甚其傷身忘家較三者爲愈速言其害亦指不勝屈而欲於此中求一利則終不可得則人豈可嫖乎豈可沈溺於中而不知自悟乎自管仲以女閭三百流毒至今娼妓之流何處蔑有秦樓楚館各省皆然當時鹽務繁盛首推揚州時人目爲銷金之鍋而蘇州亦與之並稱焉此外如南京之秦淮廣東之珠江浙江之江山船皆名重一時自遭髮逆之亂笙嘯歌舞之塲皆鞠爲茂草而此風亦稍息肅淸以來幾三十餘年漸漸復舊而紛華靡麗之習且有過之無不及然終不及滬上之盛滬上爲通商總匯之區不特富商大賈充塞闤闤卽名公巨卿咸以斯爲樂土而海外之人無國蔑有於是滬上之市面日盛一日滬上之繁華亦日甚一日而娼妓之多幾如霧聚雲屯舞榭歌臺鱗次櫛比有所謂長三焉有所謂么二焉有所謂書寓焉降而下之則有野雞妓院與花烟間焉并有所謂臺基聚痴男怨女暮雨朝雲徧地烟花廉恥悼喪管仲僅女閭三百而後人猶或非之以其究傷於風化也而現在不啻倍之又倍且數十倍也而欲風俗之不壞得乎而欲人之不嫖得乎然究不明夫利害耳私欲之起人所不免惟勉强可底於自然不見夫世之嫖者乎其始尚不過爲逢塲作嬉迨後愈溺愈深沈而不返父母之督責有不顧焉妻子之贍養有不問焉祖宗之産業有不計焉幸而醒悟回頭是岸然家産已蕩然精力已不濟且人皆目爲游蕩之子卽欲謀生亦非易易其在富家之子揮金固不妨如土然以有用之精神消磨於無用之地或有因此而早夭其年或有因此而遽斬其嗣卽不然漸染惡疾爲家人父子所厭棄爲親族朋友所不齒甚或遺害妻子雖宗祧不絶而所生之子女已爲廢物人皆目爲因果之報夫因果之說猶屬虚而無憑惟此惡疾則固非嫖斷不生者也四體之不仁五官之不正以父母之遺體致不能全受全歸不孝孰甚焉卽或幸免惡疾而眠花宿柳致遺種於娼妓之家夫妓之子能不爲龜妓之女能不爲妓亦百不得一千不得一者也今試執極微賤之人而詈以龜娼其人亦未有不反顔而相譏者而乃使已之子女爲娼爲龜其心安乎否乎然旣生於妓家妓所留宿者不止一人卽留種於妓者亦不止一人卽欲使之不爲妓不爲龜亦誰得而辨爲已之種爲他人之種歟故人而不宿妓則已若旣宿妓斷不能保其不留種於外旣留種於外而欲保子女之不爲龜娼其能得乎妻妾之道古今不廢然納妓爲妾能安於室者十不得一二往往家室爲之不安積産爲之揮霍甚有竊物而逃或琵琶另抱或艶幟重張作狸邪遊者以該妓曾爲某某之妾而必欲一睹其芳容試問曾娶此妓者聞之其何以堪此納妓爲妾之害較之宿娼更爲無窮然人苟不宿娼亦斷無平空納妓爲妾者故不入娼家始得正本淸源之道也嫖之爲害書不勝書兹舉其害之大者數端爲狎遊者勸其能不以苦口之言爲河漢否 
[本館接奉電音]  
　　昨日午後京電傳來諭旨二道敬謹譯登○六月初七日奉上諭直隷通永鎭總兵着賈起勝調補熊鐵生着補授湖南永州鎭總兵欽此同日奉硃筆着慶祥王綽監試欽此 
[法憎重斂]  
　　本月初六日倫敦來電云目下美國整頓税銀其進口貨有徵收極重者法人聞之心滋不悅謂美國如决計行此則他日美國貨物之運至法國者我法人亦必重徵稅餉以報之 
[請定界務]  
　　本月初六日倫敦來電云目下各國駐土耳其使臣以土廷辦理希臘界務延緩迄今因之會同上書請從速核議土廷諸大臣决計欲將跌殺梨埠佔據不知各國將何以答之 
[不准日請]  
　　本月初六日倫敦來電云火奴魯魯島隷入美國版圖後日人深以爲不然移書詰問兹者美廷告知日本略謂此事與貴國毫無妨礙且與太平洋各島國皆不相關惟接閱貴國來文欲照舊章與火奴魯魯島來往敝國實不克遵從 
[俄國移民]  
　　華歴四月初三日英國太唔士日報載俄國烏帶失埠訪事人來信言數日前有可殺克人約一千名由此間往琿春然後赴黑龍江越一禮拜又有可殺克男婦小孩約二千名口前往此二千名口係從烏侖波及當埠兵營調出由俄國快船名夫隆司者載送聞係俄廷遴選身材高大膂力兼人者旣抵黑龍江俄廷貸給每名口盧布銀錢六百枚更每家給以樹一百株爲蓋造房屋之用并按口授地若干以資耕種初往之第一年所需衣食歸國家頒給至所貸盧布銀錢須分三十三年歸還三年之内任從西卑利亞鐵路來往不取分文五年之内並不責令當兵卽應納各項稅銀亦永遠豁免 
[日本鐵道情形]  
　　日本東京日日新聞云本館友人下村房次郎察視全國鐵道工業東歴上月初九日赴熊本邂逅男爵藤村君紫朗同車至八代埠觀筑摩川之源流順道往三池煤礦初十日抵博多埠晤熊本廣島各郵便局長旋折而至小倉埠是夜男爵小澤君武雄鐵道會社員金邊君讌之於千帆樓翌晨偕金鐵會社技師川島氏經金鐵鐵道入田川郡過豐川鐵道歸至小倉埠十二日縱觀筑豐鐵道之首尾直達鞍手十三日至若松埠冐雨航海赴八　埠晤官長山内君得見製鐵廠十四日航海赴門司埠九州鐵道會社員設宴饗之隨往觀田之浦埠豫定建　鐵道之 
 
 

Page 2

 
 
地并稽查現在九州水陸輸運情形煤炭及各種製造品物九州金幣事宜 
[留心物産]  
　　日日新聞云農商務省命水産局技師山本氏名勝次者赴中國稽查河海所産品物聞擬由上海以達廣東折而入長江直達重慶復遵海北行至牛莊諸埠 
[火島近聞]  
　　日日新聞云美國總統麥之克以痕立擬俟關稅决定後卽令議院會議火奴魯魯島之事前日日本簡駐美都公使電達外務省其文曰合衆國今已預籌美火兩國合併之事矣 
[日東火警]  
　　日本長崎鎭西日報云長崎對岸稻佐山一鄉鎭也妓寮酒肆棋布星羅各國兵艦之來崎著每有水手赴彼遊玩華人之營葬於此者每届上已節子孫必親往致祭焉東歴上月十七日傍晚遙見是處紅光滿天無異明霞絢錦事後訪之始知山麓有一古廟名曰大日神社突遭回祿之災畫棟雕梁均歸烏有雖廟鄰辛各無恙然已飽受虚驚矣至十八日秋田縣屬南秋田郡北浦邨某姓家忽又失愼計焚去房屋九十餘椽 
[繭行被燬]  
　　江陰縣境塘頭橋設有致綸繭行本月初四日之晚忽有歹人縱火焚燒聞致綸曾倩上海巴勒保險行保蠶繭銀六萬兩當被焚時繭已悉數運至上海然房屋及裝繭之爐已付之一炬所失約值洋銀五六千圓未經保險無可索償傳聞其地棍匪每喜縱火害人所望官斯土者設法防維以杜鬼蜮之計否則此後各保險行皆將不肯承保商人必致中心惴惴不敢前往經營矣 
[太守駐漢]  
　　漢口訪事人函云委辦漢口鐵路朱惠之太守滋澤奉委到漢假堤後雷祖殿以作辦公之地併聞開辦鐵路須在夏後水退時也 
[定期出游]  
　　漢口訪事人函云鄂省武備學生告假一月出游下江各地學習勘量諸法等情已兩登前報兹聞總教習法君已定於本月初七日起程先赴皖江一帶云 
[武備缺額]  
　　漢口訪事人函云鄂省武備學堂肄業諸生定額一百二十名外備取四十名兹有不堪造就及自行告退者爲數甚多刻下綜計僅存九十名督憲張香濤制軍擬於今歲秋間重行開考加取十名以補其缺 
[文旌過鎭]  
　　鎭江采訪友人云提督江蘇學政龍大宗師按試金沙已畢示期五月二十七日發落一等生員及新進諸生至十點鐘時排導出西門文武各官早在官廳鵠候宗師次第接見然後登舟由内河赴常州考試瀕行城守營弁兵咸在河干列隊旌旗五色掩映生輝槍砲之聲聞於遠近 
[奏准併缺]  
　　杭州訪事友人云浙省裁汰緑營兵額惟嘉湖兩府裁足五成其餘或一二成二三成不等須俟三年後方可裁足兹因裁兵之後繼以裁官去冬嘉協副將費恊戎病故其缺未經請補撫憲咨商閩浙督憲擬將嘉恊并歸乍浦協鎭合二缺爲一缺改爲嘉乍副將由督憲　奏刻已奉旨允准矣至都司以下各官亦須按額裁减也 
[析木星光]  
　　天津訪事人函云順天學政徐大宗師牌示通省選拔生准於二十二日會考勿得自悮先期投齊試卷以憑造册徐大宗師遂於廿一日親赴督轅　謁會商會考事宜廿二日早督憲親詣貢院會同學憲點名給卷向例會考後應行點名會騐廿四日徐大宗師率同天津府縣曁各府縣教官親詣督轅會騐禮畢所取選拔生卽於是日申刻在浙江會館置備筵席召優演劇會請學督兩憲叩謝知遇之恩兼爲文宗餞行云徐學憲遂於二十六日起程入都茶座設於河北玉皇廟督憲率同司道以下文武各官均親往恭送寄請聖安新進文童及選拔諸生俱在西沽宋家店恭送文旌北上○有朱莊王姓者因女出嫁在邇至津置辦粧奩王本村農衣服朴陋而行動又形呆相衆遂疑爲拐匪一倡百和大肆攢擊幸經人竭力勸阻未致斃命後舁至縣署報案未知當若何辦理也○日前北浮橋來一外縣脚車上載數客並貨物若干車至浮橋其騾不知何故忽然驚逸車覆河内客亦問諸水濵雖經多人撈救無如倉猝之間不能得手人畜貨物俱付東流嗚呼慘哉 
[祈雨雨則]  
　　鎭江訪事友人來函云鎭江自四月下旬得雨後天氣晴朗至今尤亢熱非常不獨農家望澤維殷卽樹果菜蔬亦因太旱出物不多據鄉老云禾苗已大半枯稿塘水乾涸戽水爲難恐再遲數日必致繡陌芳塍盡成焦土舟徒縣王伯芳大令示期五月二十八日齋戒祈禱詎邇日炎威更熾居人皆喘若吳牛翹首長空略無催詩之意府尊饒太守王大令憂心如擣於初二日起出示禁屠仍就郡廟設壇昕夕譸告又接揚州訪事友人來函云揚城自入夏以來雨澤稀少四鄉禾苗半多黄萎胼手胝足之流雖昕宵從事桔橰藉資灌溉無如大河水已淺涸非常竭盡人力終覺汲引爲艱紛紛來城禀訴其間尤以西北鄉山田爲最亟江甘兩邑宰聞此消息於本月初二日起在郡廟設壇盥沐齋戒爲民請命每日朝暮兩次步詣壇前虔誠祈禱並會同出示禁屠三日按揚鎭一江之隔天時自不甚相懸兩郡官宰如此竭誠未知蒼蒼者能否鑒此悃忱早降甘霖以沛大江南北乎 
[輸將踴躍]  
　　美國教士李君佳白募勸貲財就京師創建尚賢堂以興西學本報曾縷紀之矣兹聞布啓一出捐欵卽絡繹而來就目下訃之已集至銀五千四百九十七兩洋銀二千五百七十二圓亦可謂輸將踴躍矣 
[輪船被火]  
　　有輪船名冷諾司者由美國紐約克埠來華裝載火油三萬箱本月初五日行抵上海泊在楊樹浦左近浦中初六日之晚將上燈時司燈人偶不小心將燈觸仆以致安設燈火之房内火勢上炎船中人驚駭異常互相撲救有潑以水者有撒以砂者有以被窩𠼅之者擾攘片時火卽告熄雖火油幸未被燬而司燈人及三副已受傷甚重矣 
[渡夫違諭]  
　　滬南沿浦灘馬路現在裝設鐵欄杆經工程局委員朱森庭明府諭令十六鋪地甲傳知各渡夫頭目著各船户不准在鐵欄杆上倚坐納凉不意有小船户倪小龍素性倔强不遵約束前日膽敢在船中從欄杆上把起爲工程局差役所見喝阻不理反敢逞蠻正欲拘局嗣由伊母某氏出爲籲求始免捉將官裏去否則精皮膚當整備一頓打矣 
[吞烟不救]  
　　粤婦某氏住虹口天潼路第二百十五號屋内其夫在某輪船執役氏有劉盤龍　日出與人賭搏經其夫屢次勸戒不肯悛改前日其天回家詢知賭博如故憤恨異常旋加鞭撻氏引以爲恥潛購紫霞膏吞服迨夫察知其異施救不及而斃謠傳被夫毆死其夫恐母族與之饒舌以故尚未入木 
[爭獲賊犯]  
　　楊樹浦宋姓建造房屋被偷兒朱阿六竊去木五株經局差陸銀全將朱緝獲解入局中由李二尹審辦在案先是該偷兒經楊樹浦深夥韋錫卿海生藝堂等三人查獲因在租界之外故被巡防局差陸銀全奪獲解局訊究韋等心實不甘因訴諸包探施奎江　情告知黎副捕頭飭傳陸差到案斥其爭奪之由並諭如再爭奪定當提究陸回局禀知局員李二尹因與捕房相約彼此不得越界拘人倘有要犯避匿界内均須先行咨照云云聞二尹已命駕至道轅禀請劉康候觀察核示矣 
[二訊租船案]  
　　信隆洋行與支應局因租船涉訟兩江總督劉峴帥委前署常鎭通海道蔡和甫觀察來滬會訊前已詳紀報端矣昨日淸晨九點二刻時承審各官帶同譯員鳳夔九太守蒞天后宮出使行轅旣而英刑司兼總領事韓能君帶同副領事薩允格君命駕而至旣升座 
 
 

Page 3

 
 
原告所延律師小威金生起而言曰前次會訊時代辯之納爾生律師尚未將情節聲說故現尚有話申明信隆接管支應局輪船時先付過銀七千兩至被告禀詞中有扣銀之說因支應局曾有銀借給信隆然此節信隆不青承認卽被告所呈華文禀詞亦不能作准須照西文禀詞判斷至扣帳一節如謂私借則不能扣劃必由中國國家借與信隆方可以扣劃惟未聞中國國家有借銀與洋商者實緣支應局徐總辦與信隆買辦交好故有來往至此案尚有一說須申明惝華人控告洋人須控諸英署否則控諸京師英欽使處卽欲扣留輪船亦須知照英署乃此次有人至英署與哲領事說過一次尙未定局卽貿然扣住何也蔡觀察曰此等言語均已說過蓋此案情節皆已明白須以憑據爲准可將各種　據交出俾簡捷結案威律師曰照西例須將案中情節申明然後檢呈憑據寗州輪船因聞扣船之信故私自開至香港惟中國海關不應代支應局扣船若以後常常如此恐有未便之處所幸當時英署不管此事否則恐釀成大事矣卽此一件支應局已應賠信隆銀五萬兩江寍船應由支應局修整然後交與信隆後支應局信致信隆囑代修理信隆因倩祥生廠整治需銀一萬二千餘兩此銀係信隆代支應局付出前後兩項共付銀一萬九千餘兩支應局安能扣船如信隆眞欠銀支應局亦須至英署說知方能將船扣住今船已扣矣不知中國官塲是何意見現有信隆行之白納處可爲見証此外尙有二人深知此事所惜現在心懷恐懼不願到堂須請堂上保護方能來案作証觀察曰此係公堂有何恐懼旣知案情儘可作証被告律師担文請官飭原告將一切憑據交出威律師曰憑據均在然須逐節交出白納處稱曰信隆向支應局租船時言明修整後方可交付當未簽字時金陵籌防局道員曾廣照在塲言甚明白且曾允許第一次立合同係四月十六號在英署簽字譯成中西文兩紙卽堂上亦有底稿後第一次所交之船爲新福建係六月九號接到第二次所交之船爲武寗係六月二十七號接到第三次所交之船爲江寗係七月三號接到第四次所交之船爲寗州係七月二十三號接到其時報知洋關其費本應支應局付出今亦由信隆代付執有海關收據今用照相法照出呈請騐視担律師曰原告應檢呈原據不得以照出者呈之且呈出原據之後須請堂上收存不可交與他人直至案結時方發還蓋此中關繫甚大也如遇有眞不便之處可再行商議照此辦法原告並不受虧倘香港另有訟案派員來查此案欲觀憑據不妨略緩交出原告聞之卽檢呈原據當堂寫有暗記旋又呈支應局徐總辦致信隆買辦字條一紙上有船上應用鋼繩兩條呂宋酒五條祈代購價由官給愈省愈好等語又呈致籌防局電報一帋上有斯美船汽罐銹壞一旧不能行卽耽悮一旧受虧甚巨等語担律師曰此電原稿實在被告處故亦檢呈威律師問曰納處曰斯美船壞係何人所說答稱船上管機器人所說第一次行至漢口卽已言及後由漢口回滬則言實不能行問旣曾電達籌防局可有回電答稱無之問以後如何答稱曾向支應局言及據稱不論如何修理問至此已鐘鳴十二下因商定翌日午後兩點鐘復訊是日英界讞員屠别駕因與英副領事薩君至天后宮陪案故知照捕房暫停讞政 
[會訊戳死脚夫案]  
　　　寳山縣續獲戳死脚夫之犯黄根生張愛勛陳阿二宋阿海等四名解交道署經劉康侯觀察訊問著將供認行刦之黄根生張愛勛二人先行畫供前日劉康侯觀察因有要公特飭寳山縣沈大令會同上海縣黄大令將陳阿二宋阿海二犯在上海縣研訊黄沈兩大令於下午三下鐘時升堂讞鞫命將陳阿二宋阿海二犯提案陳宋同供小的等向爲木業此次由寍波來滬被捕悮拘來案與阿銀實不相識求大老爺明察開恩大令等將陳宋兩犯各責籐條數十再以大鍊命之跪下詎二犯頗能熬刑仍不吐實黄大令喝取大刑伺候繼由各捕差役人等將天平架全副取至堂上大令謂爾等如再刁狡定當上刑陳宋堅稱被誣大令著卽用刑捕役等奉諭下堂將二犯拆散髮辮如法上刑須臾間陳宋同供實與阿銀相識皆做信局生意前者阿銀糾合小的等至新閘萬香樓茶肆啜茗後同過新閘橋至井亭相近見全盛保大等信局脚夫先後而來阿銀等首先上前將刀猛戳小的等在後帮助行刦之後至小東門外分贓小的等各得洋十餘元後因案發不能安居逃至寗波此次來滬卽被拘獲叩求開恩以全蟻命兩大令得供命卽畫押還禁候詳禀道憲核辦 
[嚴飭緝兇]  
　　浦東鄉人王小狗卽秦小狗又名秦嘉波遭捕夥痴子勝千卽范勝千及已歇探夥馬阿木卽馬紀園誣竊行兇戳傷身死經上海縣黄愛棠大令訪悉騐明實係戳死勝千等濳逃無蹤著捕頭柴樛徐文限交在案詎料逾限不交大令遂於前日在簽押房傳柴樛徐文詢問據禀小的等奉限獲交已倩人四出找尋現剛訪悉勝千等在南匯縣境避匿尙求寛限務當拘獲送案大令謂爲日已久本應將爾等嚴比姑念求寛著於次日卽將勝千阿木送案以便訊辦否則定行血比不貸兩捕均諾諾而退 
[英界晚堂案略]  
　　捕送在路爭閙之葉甘來余日虎二人至廨屠别駕於前日晚堂提訊葉稱蘇州人向爲掮客與余日虎素有往來日前余在小的處賒取綢縀共價若干除收外共欠銀一百七十八兩出立期票兩紙届時往討無著情急扭案求爲追訊余供欠銀是實惟一時無力統歸求寛恩分期歸還不敢延賴别駕得供判令余日虎具分期拔還給存案釋出○捕送在路毆打之王財卿曹阿盛王汪氏等至廨别駕亦於前日晚堂提訊王供寗波人在錦記東洋坐莊生理續娶妻汪氏據人傳言與曹有姦小的初未深信前日返家忽聞有脚步聲旋見曹從房中走出急卽拘拿曹袖出尖刀肆行蠻横交由巡捕解案現在不愿將氏具領請發堂安插訊之氏供與曹實無姦情丈夫因另有所歡意欲將小婦人捐棄故造言誣衊求鑒曹供向業木匠本與王同業小尖刀並非與伊尋釁餘供含混别駕以曹與王汪氏無論有無姦情身藏利刃已屬不合喝令重責四百板氏掌頰五十下判交王財卿具領曹具改過切結斥釋○程祝氏之女姚程氏被拐爲娼向領不放由二百九十號巡街捕將一干人拘送公廨别駕亦於前日晚堂提問程祝氏供南京人生有二女次卽姚程氏上年八月間忽然不見四處找尋杳無蹤跡日前始悉在四馬路野雞妓院王程氏處賣娼向之領取據言由蟻棍張雪卿爲中不肯給領不得已報由探捕拘案求恩訊姚程氏供丈夫已經去世上年八月間被張雪卿花言巧語將小婦人哄誘來滬强行姦宿後寄在法界某浴堂樓上賣娼因生意不好領至八仙橋小房内居住依舊姦　時遭鞭撻今年三月間始押與鴇婦王程氏處得洋一百六十元今幸由母親尋找至滬願隨回去别駕謂察爾口供甚爲伶利張旣姦宿凌虐何不乘隙來案喊控氏始語塞訊之張供向在法界八仙橋爲剃髮匠上年八月姚程氏與母程祝氏同至小的處居住數月嗣由小的說合至王程氏卽大阿姐所開之野雞妓院内賣娼取洋一百六十元交祝氏領去兹其母寄信與女囑令逃走被小的所知令王程氏嚴加看管祝氏無奈遂誣小的爲拐求大老爺明察王程氏供蘇州人姚程氏係張雪卿前來說合由女之親父鄧孟鎭寫立身契共洋一百六十元外加十七元以作中費小婦人視姚程氏若已出勸其有客可嫁卽行從良姚程氏本來識字前日其母程祝氏從杭州寄來兩信囑他逃走現在院中不難交案身契呈閱别駕披閱之下以程祝氏母女旣通書信不應誣告如此行爲情同放鴿喝將祝氏掌頰二十下姚程氏在堂吵閙别駕怒判掌頰三百下儀媒張雪卿亦責四百板荷校一月各具遵斷結呈查鴇母王程氏本當薄懲姑念求免究追身價著令具結斥釋姚程氏交其母程祝氏領回 
[法捕房發落]  
　　昨禮拜三鄭大令蒞捕房會同鈕副捕頭發落各案命提糾同流氓强拔烟妓之蔣和尚著照原斷枷號一個月期滿責放同黨之流氓謝全林陸阿福羅永全張阿炳楊金和照原斷各責一百板具改過切結從寛開釋張阿桃交丁桂生保出○江西人陳旭生偕嫂陳乾氏來滬領取陳竹卿撫卹銀洋除用去外存洋一百八十三元在小東門某客寓爲包探拘獲解經鄭大令訊明飭覓的保領洋回籍昨日周炳良偕陳乾氏投案呈具保領各狀請將陳旭生保出赶緊回籍大令准之○包探拿獲跑灘竊賊三十六個黨内之沈德甫陳阿狗王桂發吳阿四毛南桂曹掌生李阿毛蔡阿春經大令訊供各笞一百板禁押一月昨已滿期命帶案具改過結從寛開釋○大昌洋行失去顔料法條機器等 
 
 

Page 4

 
 
物報捕杳緝經包探拘獲收贓之嚴林方徐阿金迭經大令訊供責比兹因英界有案飭送英公廨歸案訊辦○英界包探夥丁阿二因越界拘人爲巡街捕扣獲解請大令訊供判笞二百板禁押一月昨日滿期命具改過結開釋○沈元貞控傅樂山俞榮堂串吞票洋五十元經大令訊供交保昨日沈呈遞禀詞大令閱畢着將傅樂山押候具限三日内交洋三十八元歸俞榮堂收領票洋五十元勒限如數交案給吳元貞收領○小黄牛同黨汪阿福王福生經大令訊供判各枷號一月期滿責放昨日滿期命帶案開枷各笞二百板具改過切結開釋○竊犯俞桂千周阿金丁和尙蔣德勝俞倫熬經大令訊供各予責積禁押捕房昨已期滿命一併從寛開釋○命提與探夥爲難之劉阿四東洋公司碼頭竊横之劉者紅工部局違章悮公之馬車夫方得勝招商局竊取靛青之方寳和著各笞一百板一併從寛開釋○又提跳墻逃逸之竊犯馬春和竊取捕房衣服之林扣子著各笞二百板一併開釋○延康錢莊祝善甫等控尤鵬堃欠銀屢索不還經大令訊供押追嗣因患病交保出外理處延不淸理故原告投案請追大令著保將尤交案限十日内赶緊理楚倘再拖延定子嚴辦 
[美捕房紀事]  
　　王阿金王錦生沈阿桂三賭徒均在天后宮廟場設攤賭博前日下午經四百六十五號華捕先後獲解捕房押候解送英公堂訊究○寗波人戴阿三前日下午在西華德路向陳阿蘇索取欠項互相爭毆旋經五百二十五號華捕一併拿送捕房押候解送英公廨訊辦○偷兒楊子良前晚掩入西華德路某木作内竊取木料爲更夫所見當卽扭獲喚交五百二十二號華捕拘入捕房押候解送英公堂訊辦○小竊顧阿二昨日上午至百老匯路溷入耶松船廠内竊取小工某甲之布衣一領經包探倪順泉緝獲拘解捕房押候送英公廨訊究○前晚有黄玉如范新記傅仁堯三寗波人同至天潼路仁智里向錢關觀索取舊欠黄等恃衆用蠻數語之下遽卽揮拳旋經二百八十五號華捕到來詢悉原由當將　等一併拿送捕　押候送英公廨究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案彚錄]  
　　英界公廨讞員屠别　移送何春堂周黄氏至縣前日黄大令倩　剌史升堂訊問原告周福投案訴稱小的在　　　局當差娶黄氏爲妻已歴十年生有孩子現住高昌廟左近邇者黄氏不守婦道與製造局工人何春堂有姦時至廣東街啜茶飲酒且前曾與姚姓私通雖經小的察知不與理論此次竟將小的所有銀器衣服挾之而逃今蒙提訊不願將妻領回周黄氏供稱小婦八年二十有八今　何至小婦人家百般調戲致被姦宿八夜四月二十一日適在小婦人房中被丈夫捉獲然小婦人並不謀害丈夫惟何曾誘令小婦人同逃至浙江並未捲携物件何供稱小的係浙江紹興府屬某邑人在製造局當小工借住周黄氏家止月間與周黄氏成姦曾給伊洋銀四圓姦　八夜四月二十一日被周捉姦小的乘間脫逃現旣到案惟乞開恩剌史判令笞責二百五十板枷號一月發頭門示衆周黄氏掌頰五十下周旣不願領　著交官媒發賣○前者奚元良控金肯堂欠銀黄大令迭倩將剌史訊比前日升堂覆訊奚訴稱職員在治下開設米行被金先後借去洋三百十九圓四角務求追繳金供稱實欠奚米價銀洋一百二十九圓其餘皆結伴花銷並非借欵剌史斷令除已繳之二百圓外再繳四十圓限於次日繳案○華亭縣廪生王承坤控徐玉樓挾嫌捆毆黄大令倩將剌史提訊王訴稱徐在朱家行聚賭廪生往阻被毆並勒索洋銀一百圓後由地保張力樓及石洪生等解勸始得釋歸且徐父亦曾犯案務乞究懲石洪生供稱玉樓捆毆土姓監生向之解勸始得釋歸玉樓供稱小的素來安分王擅將河道塡没大衆忿怒命小的拘而捆毆剌史判令枷號半月發犯事處示衆期滿責釋 
[上海巡局瑣案]  
　　廣東人張玉發在滬南新碼頭地方開設烟館前日之晚突有小流氓王阿寳偕　匠胡桂生論丫頭赴張處開燈　癮吸烟一錢有餘囑店夥某甲記帳甲以素昧平生婉言却之王等老羞變怒互相口角復扭住兇毆店主張玉發　知卽來解勸桂生不服順手搶操爐灰之鐵器一柄向張擲去致傷眼角店中人將胡等軋往留憇閣茶館評理而令張濟投十六鋪巡防中局喊控局員蔡咨　二尹伤中勇馳往將計丫頭胡桂生王阿寳一干人拘至局中升堂研訊王阿寳供本邑人是日適因無事邀同胡桂生計丫頭在張處吸烟忘却帶錢爰令記帳詎其店夥不肯因與口角打架是實求請恩宥胡桂生計丫頭供與王略同二尹察得計丫頭　上受有傷痕姑寛免其王阿寳責五十板　桂生責一百板各其切結交保釋出○前報紀周阿虎與船户周永發在平陽樓茶肆毆打控　十六鋪巡防中局經局員蔡二尹判令堂倌金阿五將在逃數人限三日交案兹由二尹查知尚有划船管帮陳榮生在内陳向與流氓謝掌華朋比爲奸無惡不作爰即飭勇查提訊究嗣由洞涏山碼頭某公館主人函致蔡二尹謂兩周爭扭一案陳榮生實不在内如果在塲富令陳於三日内將謝交案二尹准之 
[蘇垣官報]  
　　六月初四日新選震澤縣劉潤珩知縣鄭籛楊錦江林毓菁　炳震林士菁劉兆暄張祖論均禀知奉飭委派廉差補川知府截取同知吳其昌由京起服回省禀到直隸州州判臧毓麒由上海出口捐局來興史張廷墀由常昭公幹回兼襲雲騎尉候補從九品楊光　由京起　回省禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年五月二十八日京報全錄]  
　　宮門抄○諭旨一道錄前○江南織造增奏爲到任按印日期謝恩摺○陜督陶奏爲臬司道員均飭赴任片○御史宋　奏爲襲職人員弊端百出亟宜釐定章程摺○直督王奏爲漠河金廠報効軍餉援案請獎摺○湘撫陳奏爲恭報春操完竣摺○東撫李奏爲已未結京控交審案件織由片○五月二十八日内務府國子監鑲紅旗值日無此見○橚貝子假滿請安○恩佑因伊子賞侍衛謝恩○澄貝勒色楞額各請假五日○掌傚司奏初一日祭奉先殿載瀛行禮○召見軍機　○○江南織造奴才增崇跪奏爲恭報奴才接印任事日期叩謝天恩仰祈聖鍳事竊奴才内府世僕知識庸愚仰蒙恩命簡放江南織造下懷感悚淪洽難名當經趨　　宮門叩謝天恩嗣於三月二十二日跪請聖訓仰蒙召見訓誨周詳奴才跪聆之下尤深感戴叩辭後束裝起程於本年四月二十六日行抵江南省垣准前任織造常山委派筆帖式彭齡將織造關防一顆龍江西新關關防一顆並册檔文卷等件移交前來奴才恭設查案望闕叩頭祗領任事伏查龍江西新關稅務尙未開徵所有織務應行接辦丁酉大運及另傳未辦各項活計容俟臣籌撥欵項隨時攢辦惟有恪遵聖訓加意認眞以期仰答 
高厚鴻慈於萬一除將庫存銀兩及機張花本等欵盤查淸楚再行專摺其奏外謹將奴才接印任事日期恭摺具奏叩謝天恩伏乞 
皇上聖鑒謹奏奉硃批知道了欽此○○陶模片再甘肅按察使西體常現已陛見回省應卽飭赴本任西寗道印務查有候補道胡宗溎堪以委署升授寗夏道胡景桂應卽飭赴新任該道在寍夏府任内整頓渠務深資得力未便遽易生手仍令暫攝府事俾竟全功除分别檄飭遵照外理合府片陳明伏乞聖鑒謹奏奉硃批吏部知道欽此○○御史宋伯魯跪奏爲襲職人員弊端百出亟宜釐定章程以挽世風而重名器恭摺仰祈聖鑒事竊查例載練營入員陣亡者提督給騎都尉兼一雲騎尉總兵給騎都尉副將以下把總經制外委以上俱給雲騎尉襲次完時俱給與恩騎尉世襲罔替候補人員陣亡照實任官階議給世職又未經就職之舉人恩拔副歲優貢生及廪增附生並報捐之貢監生如隨同官兵打仗陣亡已奉旨從優議卹者均照外委陣亡例核辦又承襲次序先儘嫡長子孫再及嫡次子孫以至庶出子孫如無庶出子孫許令弟姪應承繼者承襲各等語蓋所以恤忠臣之留裔者天恩至優渥矣乃世風日下人之希圖爵祿者往往藉陣亡同姓之名冐認伯叔以襲其世職甚有假報陣亡由採訪忠義局禀呈順天府奏請議卹吏有扶同揑飾貪賄而爲之出結者因爲投標効力鑽營差使流品混淆名器冐濫至今已極雖近來出結之處分從嚴世職之領俸爲額亦欲挽此積習而未淸其源終難塞其流也查各營陣亡報部者祗有官職姓名並無籍貫三代是以易於假冐卽以直隷而論凡請襲職者揑報犬宛兩縣人居多緣部中書吏與大宛書吏朋比爲奸有索取數百金包辦承襲者先由部查某某陣亡世職久不承襲將此名賣與同姓之人勾通縣吏揑造宗圖册結詳由順天府咨部辦理到部後仍歸賣此名之書吏爲之斡旋弊竇叢生率由於此臣謹　更定章程凡以前議給世職者自陣亡之日起限二十年内准襲以後在營員弁者註明籍貫三代不幸陣亡報部必將籍貫三代叙明方議世職亦限二十年内准襲逾限者註銷且必原官之子孫方准承襲過繼者不准如陣亡而無子孫者許本家報明咨部按照官階加二三等贈銜不議世職亦足慰具忠魂矣苟以不知誰何之人襲其職銜依然絶其香火鬼如有知不將滋其悔怨乎應請旨飭下兵部按臣所條奏者詳加酌核釐定章程通行各督撫府尹及各路統兵大臣查照辦理庶營私頂冐之弊不禁而自除矣臣愚昧之見是否有當伏乞皇上聖鑒謹奏奉旨另有旨欽此○○北洋大臣直隷總督臣王文韶跪奏爲漠河金廠自十八年至二十一年報効軍餉甚鉅出力文武員弁擬請照章給奬　單具陳仰祈聖鑒事竊照黑龍江漠河金廠前准總理衙門會同吏部户部議奏用人一端以該廠爲邊遠苦寒之地人皆視爲畏途非尋常局務可比若非破格優奬不足以示鼓勵任廠程辦各員三年後如果實效昭彰准　其尤爲出力者照異常勞績從優酌保其出力較次之員照尋常勞績保獎以示區别奉旨依議欽此欽遵在案　自光緒十四年十二月開辦起至十七年十二月三年期滿所有出力員弁經前北洋大臣李鴻章會同黑龍江將軍擇尤奏保仰蒙聖慈均准照請奬勵旋於二十二年欽差查辦事件大臣延茂等奏請嗣後金廠保奬但論報充軍餉之數不必計以年分如能報充軍餉在二十五萬兩核計金砂足抵一萬兩以上者准保一次其所保人數無論異常尋常均不得逾六十員之數等因查自十八年以後該廠出金日旺截至二十一年計四年中報効黑龍江軍餉銀五十三萬餘兩北洋軍餉銀十萬兩又奏明提充江省賑需銀八萬九千餘兩北洋賑需銀六萬七千餘兩又追繳袁大化二十一年花紅歸入江省充公銀三萬六千兩統共銀八十二萬餘兩較十四年至十七年報効銀三萬三千兩相去不啻天淵實屬成效昭彰在事出力員弁照總理衙門原奏已逾三年固應保奬卽照延茂等所定新章亦應給予奬勵據前辦廠務已革道員袁大化具禀前來臣查漠河孤縣絶塞取金之硐夏則　水冬則層冰　險縋幽艱難萬狀匪類亦暗中思逞人心震搖各員弁力持危局艱苦經營數年以來又添辦可乾河觀音山等處以故出金暢　報充車餉賑需共銀八十餘萬兩之多值此時艱帑絀於公家不無裨補承辦各員按照延茂等所奏報効銀二十五萬兩准保一次以六十員爲率計應保奬一百八十餘員今臣詳加確核僅保八十九員不及定章之半實屬毫無冐濫謹分異常　常勞績繕具淸單恭呈御覽仰懇天恩俯念漠河金廠較前倍著成効有裨邊防迥非尋常局務可比准照所請給將出自逾格慈施除飭取各員履歴送部並將千把以下武弁咨部給奬外理合會同黑龍江將軍臣恩澤恭摺具陳伏乞皇上聖鑒訓示謹奏奉硃批該部議奏單併發欽此○○頭品頂戴湖南巡撫臣陳寳箴跪奏爲查閱省標各營春操完竣恭摺仰祈聖鑒事竊照湖南省城額設撫標左右二營及長沙協營城守官兵每年春冬由臣合操一次以課勤惰本年春操届期臣於四月初二初三等日調集三營官兵練軍並駐防省城之無標　軍前營新後營經武營及親軍衛隧齊至校場逐一認眞校閱先令合演三才八卦夾牌等陣式次閱馬步弓箭及洋槍鳥鎗擡砲籐　乃不雜技均尚步伐整齊進止有節合計官兵勇丁槍砲中靶在九成以上弓箭中的在八成以上刀予擊剌籐牌起伏均尚敏捷如法查騐軍裝馬匹亦皆堅實　壯兵勇足額尚無老弱允數各營將領訓練向屬認眞臣閱看後將材技出色官兵優加奬賞用示鼓勵間有弓馬稍弱技藝較生者分别勒限　習俟限滿舟行定期履閱並飭該將備等常川加章訓練務須精益求精一兵得一兵之用其餘省外各營臣於公　往來曁接見各將領時嚴飭認眞操防毋許疏懈以期仰　　朝廷詰戎講武整軍衛民之至意所有臣閱看省標三營官兵及練軍防稱各營春操完竣情形謹恭摺具奏伏乞皇上聖鑒謹奏奉硃批知道了欽此○○降二級招任又降二級留任山東巡撫臣李秉衡跪奏爲查明先繼二十二年下半年審辦京控各案分别已未完　　繕淸單恭摺仰祈聖鑒事竊何准刑部咨嗣後各省京控交客案件無論奏咨每年將已未完結數目分兩次彚開　單具奏摘錄　由註明交審月日并將未完各案因何未能　結緣由詳細聲明等因竭已將光緒二十二年七月初一日起五年底止交審京控案件依限審結者八起尚未審結者十起據按察僅　　造册具詳前來臣復查無異除飭將未結各案赶速提傳審擬詳辦　咨卽查　外謹將已完結各案摘錄事由并交審月日及因何未結緣由彚繕淸單恭摺具奏伏乞皇上聖鑒謹奏奉硃批知道單併發欽此 
 
