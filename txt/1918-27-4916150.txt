# 1918 - 27 - 4916150

 

Page 1

 
 
   
 
 

Page 2

 
 
時評 
[一疑團（冷）]  
　　馮總統之南行果爲何故耶是誠一大疑團也 
有謂勸主戰各督之出兵者有謂調停主戰各督者有謂疏通主和各督者有謂仍爲和議者有謂旣不能戰又不能和命令不能行而親自往勸者有謂權力旣盡不肯坐困北京因而自脫者究以何說爲確數日之後必有明驗今日不能推想而得也 
雖然却有一端爲人所共知者則馮總統之此行决非得已是也嗚呼居總統之職而有不得已而出行之舉乎 
命令 
一月二十四日大總統　　吉林省長郭宗熙呈考核各縣知事勤勞卓著人員擬請分别給奬等語　春縣知事彭樹棠勤政愛民才長心細著交國務院存記署演江縣知事張曾渠年力富强識見遠大著給予六等嘉禾章署依蘭縣知事鄭棻學識優裕幹練有爲調署雙城縣知事本任　甸縣知事林世翰精明練達爲守兼優署農安縣知事徐伯勳年壯才明通達治術均著給予七等嘉禾章署吉林縣知事于芹理繁洽劇饒有吏才榆樹縣知事舒鳳儀心精力果辦事認眞署樺川縣知事高汝清謹愼安詳體用兼備署敦化縣知事　嘉我老成穩練守正不阿均著傳令嘉奬以資鼓勵此令 
又令　財政總長兼鹽務署督辦王克敏呈請任命宋壽崇試署兩廣淡水場知事王德如試署電茂場知　均照准此令 
又令　陸軍總長段芝貴呈請授　祖培施之　爲陸軍步兵中校鍾　爲陸軍步兵少校趙經世爲陸軍　兵少校黄兼德何其彬耿其　張　乾爲陸軍二等測量正楊　培傅良　朱述唐王澄清何厚口爲陸軍三等測量正均照准此令 
又令　陸軍總長段芝貴呈請任命王有祥爲陸　第八師砲兵第八團第二營營長應　准此令 
又令陸軍總長段芝　呈准紅旗漢軍都統色　額咨請以江奎志陞補參領松垣陞補副參領奎振陞補印務章京吳潤溥陞補公中佐領均照准此令 
又令陸軍總長段芝貴呈准紅旗　軍都統色　額咨請以長壽承襲世管佐領應照准此令 
一月二十五日大總統令　陸軍總長段芝貴呈准正白放滿洲都統貢桑諾爾布咨請以勝泰接襲世管佐領應照准此令 
又令　陸軍總長段芝貴呈准管理圖明　事務長官江朝宗咨請以清新補正黄旗護軍參領奎光補　黄旗副護軍參領均照准此令 
又令　甘肅省長張廣建呈考核各縣知事擇成續卓著各員請予分别奬叙等語　蘭縣知事梁純仁志　遠大聽斷才長署武威縣知事張士銓才識俱優體用兼備署導河縣知事張華林育才興學輯睦軍民署安西縣知事刁宣器識深遠才力過人署天水縣知事孔慶莊興利除弊幹練有爲署慶陽縣知事江毓芬戢暴安良才堪濟變署鎭番縣知事周樹清齊民以禮敎士有方署固原縣知事陳欽銘歷署繁區政平　理均著給予五等嘉禾章署古浪縣知事詹澤霖勤求治理吏長民懷署西和縣知事孫　章聽斷持平聲譽鵲起署碾伯縣知事孔繁森勤廉切實聽斷公明署洮河縣知事朱兆圭盡心民事百廢俱興均著給予六等嘉禾章靈武縣知事余鼎銘才華卓越政事勤能著傳令嘉奬以示激勵此令 
又令　張家藩晉給二等文虎章此令 
一月二十六日大總統令　陸軍總長段芝貴呈准　黄旗滿洲都統那彦圖咨請以泉懋接襲勳舊佐領應照准此公 
又令　喬建才胡　儒均給予三等嘉禾章此令 
又令　崔祥奎給予三等嘉禾章此令 
專電 
北京電　昨晚八時半馮出京送行者甚衆行期本定一週臨行時改爲三日六時許曹由津來電話張由濟來電訊均勸阻因行裝全發隨行者己登車不及改變外部照會外交團云此次總統出巡檢閱軍隊純爲維護治安起見約一星期即可回京京師秩序由内閣負責决無他慮云云王占元來電云但求速派援兵不須元首命駕親征首都重地請取消前議勿輕離陳光遠亦電請援對於馮出京亦勸阻馮臨行致電倪嗣冲令即日往濟南晤面（二十七日下午二鐘） 
北京電　頃晤王總理知馮來電昨晚十二鐘餘到津今晨四時由津赴濟下午一時抵濟南今晚向徐州倪嗣冲張敬堯等或在徐迎候問馮此行目的王答誥誡一番内容似不外聯絡出兵問前日徐宅密議内容王答商出京而外曾討論國會問題未决問政府和戰策定否王答本願和平今南軍攻岳巳無和平餘地似表示彼亦已主戰且無辭職意問臨時參院所議兩法案現定公布否王答加會之爭兩各有理改定法公布否難言問馮此行有無帶議和條件與各督磋商王答今已說不到此問馮歸期及有無他種問題王答歸期當在十日内北京無問題我可答應九分 
（二十七日下午五鐘） 
北京電　至今日下午五時止馮出京時刻未有變更車站軍警已排隊站候馮此行欲以箇人感情疎通曹張倪及張敬堯等一致如有效則回京甚速否則尚須觀望形勢（二十六日下午十鐘） 
北京電　馮預備一臨行通電囑於開車後發表其措詞言檢閱軍隊問民疾苦往返不過旬日中央政務内閣負責照常進行等語（二十六日下午十鐘） 
北京電　聞前日馮段徐王密議徐言早去早回段亦言除此無别法徐段允不居名義帮忙京師治安徐且語王對於地面及金融應整頓一切 
（二十六日下午十一鐘） 
南京電　馮明日准到甯李督預備署内新建洋房爲行轅業派高級官沿途奉迎馮壻陳之驥已先到（二十七日下午八鐘） 
南京電　馮出京並未電徵各省意但參陸處敬晚有電告南下稿閱李電阻巳不及 
（二十七日下午八鐘） 
南京電　張敬堯忽又變計不肯援鄂（二十七日下午八鐘） 
杭州電　京電馮出巡魯直旬日回都政務内閣負責秩序如恒（二十七日下午九鐘） 
漢口電　岳城方面昨又有敗訊直魯徐各軍紛往援火車仍通武漢安巳備總統行轅王督尚有和意（二十七日下午六鐘） 
外電 
北京電　馮總統於昨晚七時四十五分啓程前往天津同行者有隨員百餘名其護衛兵共計兩營携帶機關鎗四枝第十五師之一營爲前　第十六師之一營隨於後王總理各部總長以下文武各官及各公使皆至車站恭送 
（二十七日） 
北京電　本日國務院通電各省登政府公報發表其大要如左我國近年軍事數起士卒暴露於外小民流離失業總統痛心深不自安已於本月二十六日出京親閱各省軍隊鼓勵士氣視察人民困苦擬定數日回京所有各官署公事暫由國務院辦理但關於軍事機要直電總統行所請各知照云（二十七日） 
北京電　昨日午刻馮總統設宴欵待臨時參議院議員席間演說曰余此次出京之目的不論或和或戰希望各軍官疏通意見以便中央之命令得以實行余出京後北京之治安由軍警長官負責必無不安之虞至於西南問題陸榮廷非無調和之意惟彼擁兵甚多廣西貧瘠之地難以養之且因其部下人數衆多有所主張輙被掣肘不可不諒之國會無論新舊皆不能免非法余毫無成見惟擇其有利於國家者爲之而巳云云（二十七日） 
漢口電　沙市來電二十五日吳光新入沙市二十四日夜有北軍若干名藉言搜查南兵搜索家宅稍有掠奪之行爲（二十六日） 
廣東電陳炯明於二十六日率部下軍隊五營乘軍艦廣海由廣東啟程赴汕頭許崇智於昨日赴香港擬由該處附　船赴汕頭 
（二十七日） 
東京電二十六日衆議院又開預算委員會由林毅陸尾崎行　等質問對於中國問題及　和問題於寺内首相本野外相而答辨仍無澈底之結果（二十六日） 
[以上東方通信社電]  
戰電 
亞姆斯特丹電（續德首相赫特林伯爵之演說）限制軍備主義固當披露以供討論此爲德人所巳宣布者歐洲各 
 
 
 

Page 3

 
 
國戰後之財政地位大約極足使此問題　滿解决　特林伯爵至是詳述戰前之歷史以示德國志在和平並謂奥德聯　　屬和平性質惟散意之狀　使中歐帝國瀕於危境英皇愛德華隔離之政策實有以促成奥德之聯盟德國適當英國帝制主義之衝法國急求復讎俄國志在拓土故英國之帝制主義其　益張自俄法聯盟之後德國不得不擴張軍備以求自衛一八七○年英國學者加萊爾氏曾致書　晤士報謂德國如不於本國與惡隣之法國交界處築一防障則實病狂云云此可徵德國之政策未可厚非也德首相於是論及本月八日威爾遜總統向國會提及之十四條件（茲將美總統建議與德首相答案並列於下） 
[美總統建議]  
（一）公開訂定光明之和約嗣後不得有任何種類之秘密國際協約外交應常坦白進行而使世人共見之 
（二）領海外之各海各國於承平戰爭之時均有航行絕對之自由惟以國際舉動依國際條約封　全海或一部分時不在此例 
（三）儘力消除一切經濟障礙凡各國之承　和局與合負保持之責者應設立貿易條件之平等 
（四）載明充分之保證由各國承認之將國家軍備滅至與國内安寗無礙之最低度 
（五）關於殖民地之一切要求應予以自由坦直絕無偏袒之解决凡於决定主權問顧之際殖民地人民之利益必須與自認有主權的政府之公正要求同一注重此項主善當嚴守之以爲解决關於殖民地一切要求之根據 
（六）俄國各境軍隊悉撤凡涉及俄國之各種　題其解决之方務使世界各他國咸予以最善而最自由之合同動作爲俄國覔取無障礙之機會俾俄國得以自行决定其自己之政治發展其國家政策並願誠實歡迎自擇國制之俄國入於自由國家之社會不獨歡迎巴也且願予俄國以其所缺乏並其所需求之助力此後數月俄國各姊妹邦所施於俄國之待遇將成各邦好意之試　將爲全爲順念俄國需要而不存自私自利之表示 
（七）比國境内軍　必須撤退比國土地必須恢復比國與其他自由國所共享之主　不得稍加限制此乃全世界之公意欲求各國人民復信任其所自定約朿彼此交際之公法舍此而外别無他道苟無此補救方法則國際公法之全部結　與其效用定永遠毁壤矣 
（八）法國各土地應使自由所被攻入之部分均應恢復一八七一年普魯士於亞爾薩斯勞蘭事所　之錯牽動世界和平幾近五十年應加矯正俾和局復可安固而有益於大衆 
（九）意大利邊界應依明白可辨之民族範　而重定之 
（十）奥　人民爲吾人願見其安穩處於列　　者應予以自治發展之極自由機會 
（十一）羅塞孟三國境内之軍隊均應撤退被佔土地均應恢復塞國應予以自由安全通海之道巴爾幹數國彼此之交際應依歷史上效順與民族之沿革和衷商定之巴爾幹數　政治與經濟獨立及土地完全之國際保障應加規定 
（十二）目下土耳其帝國之突厥部分應保證其有安全之權惟其他民族處突厥治權下者應保證其生活之確實安　及自治發展絕對無牽擾機會韃靼　峽應永遠開放爲各國船舶及商業自由來往之孔道而由列國保證之 
（十三）應建設一獨立波蘭國凡確切無疑之波蘭人民所居土地均應包括於内且當予以自由安全　海之道其政治自山之獨立及土地之完全應由列國訂約保證之 
（十四）列國應依特殊契約成一公共國體俾彼此以政治獨立以土地完全之保證給予大小各圖 
[德首相答案]  
（一）吾人準備承認此議 
（二）吾人將來主要要求之一卽爲戰時與和時航行之完全自由吾人與威爾遜總統對於此點並無意見差異之處惟英國　撤去國際重要航路上如支白拉太　　爾太　亞典 
　　　　克　諸處之要防此事與將來航行之自由極有　係 
（三）吾人完全　意 
（四）吾人前巳聲明限制軍備之思想大可討論戰後歐洲各　財政情形當尤可促成此問題之圖滿解决 
（五）威爾　總統此　主義之實行將遇許多困難暫時不妨由英國自酌　於此議之辦法將來遇適當時機重行支配世界殖民地之際此　始可討論 
（六）協約國旣不允加入媾和談判則余必謝絕干涉吾人刻商判　關於俄國與中歐諸國之問題 
（七）比利時之問題屬於媾和大會當解决其綱目之問題 
（八）法國被佔土地用吾人手中有價值之質物吾人對於法境猶之對於比境不以强迫兼併爲德國政策撤兵一事必計及德國之極大關係其條約當由德法兩國間訂成無論如何不容有　裂德國土地之問題無論如何說詞吾人决不容散國取　吾人之聯邦土地蓋其地與日耳曼聯合密切日有增加經濟上之發展日臻於美滿之境且其中操德語視同　語者占百分之八十七 
（九）此條專涉及奥國 
（十）此條專涉及奥國 
（十一）此條專涉及奥國應先由粤國執政者答覆 
（十二）此條專涉及土國應先由土國執政者答覆惟德國將予以種種助力土國之完全及君士坦丁之保障皆與德國　係極大以該海峽之問題與君士坦丁密切有關也 
（十三）中歐列强旣將波蘭脫　俄人之範圍故中歐列强應决定波蘭將來之制度 
（十四）德政府準備俟其他各問題解决後討論各民族大會之基礎 
赫特林氏末稱英首相喬治氏與美總統威爾遜氏之建議内有若干主張爲德國所贊同且可爲和議之起點者但其具體的建議案不能滿意數國瞧不欲破壞德國但頗有垂涎德國圭地之意又謂德國軍事地位逮　於前云 
公電 
[吳光新報告佔領荊沙電]  
　　急各省督軍廣州龍巡閱使承德歸化張家口各都統上海盧護軍使申新時報徐州張督辦天津各報館北京各報館均鑒本日通電奉聞軍隊克復荆沙計達台覽此次石星川盤據荆沙牽擾大局新奉中央電令出兵申討當飭所部各旅三路進兵用石星川一面通欵求和一面勾結湘軍分隊來逼各路戰事同時開始幸託國家威靈將士忠勇不及旬日竟克盪平茲將是役經過爲諸公一詳述之一湘軍田梯團長率二千餘人及鄂軍由宜都來　經我劉旅由長陽迎擊驅逐鄢家段一帶之敵於巧日進佔宜都敵復增援反攻又被我軍擊潰分竄枝江松滋於是我軍跟蹤追擊於馬日進佔枝松一湘軍滕梯團長率二千餘人及鄂軍由白洋來逼經我李旅由古老背迎擊比將紅花套白洋之敵盡數驅逐正在追擊中朱兆熊復由董市登岸指揮湘軍增援經我軍前擊當時擊斃滕口及營長以下者數人兵士傷亡數百人於是朱棄隊先登兵艦潛逃我軍奪得山砲四尊砲架二具鎗枝百餘桿子彈百箱於是兵士紛紛爭船亂　溺死於水者甚夥其他自萬城市退却我軍遂於馬日佔領江口不忍進遇聞石部在沙市勒捐不遂繼以焚掠是以李旅分兵前軍張團於養日進佔荆州劉團於漾晨迫抵沙市亂徒猶在威嚇商會索逼巨欵經我軍當場擊斃數十人爭渡被逃者數百人截得山砲六尊步鎗千餘枝子强約萬其他軍用品甚夥外人生命財産皆經我軍保護無恙人民賴以慶生一黎部顔　由當陽來　經我朱旅迎擊大敗於玉泉山斃敵官兵四十餘名奪獲槍枝數十桿遂於巧日進佔當陽敵復由荆門增援於　溪河同時由荆州增援於河溶又被我軍分路擊潰望風　　朱旅遂聚集兵力亦卽向荆州前進於敬日進抵馬山萬城一帶當令停止作戰此是役之詳細情形也特電奉聞諸希鑒察光新有 
要聞一 
[北京特别通信（一百四十七萍）]  
一月二十四日 
和議中變 
河間南行 
愚於昨　詳　河間提出政府表示議和意見之電稿而預料其不易於通過蓋主戰之空無今尚籠罩於北京而南部之進行尤足滋北方以口實也當閣議未開以前閣員之間旣皆對於此種電稿作懷疑之狀　事有巧合岳州失陷之說適有王占元王金鏡之報告達諸政府於是數日來醖釀之平和希望盡付東流馮王苦心斟酌之主張惟有暫置高閣形勢頓變如是之連乃吾人在數小時以前所不及料者也 
今日（二十四）下午盛傳馮河間親訪東海於其私宅密談約一小時之久云云愚從某方探釆馮於此時並邀段合肥開三老秘密之會馮以種種關係自願親身出馬以赴前敵特託北京治安之責於兩人徐段贊成事已定議惟馮之南下應從浦口抑從京漢現尚未决聞明日須開軍警會議預定維持北京秩序之法馮之必須南下殆以種種原回成不得不然之勢此政治上之一極大變動將來之結果當視河間南下以後如何活動而定今且勿作預言 
[甯訊中破壞和平之責言]  
　　今日時局瞬　息萬變或和或戰令人莫測端倪惟觀目下形勢北方軍隊紛紛南來而南方電訊亦日緊一日第二路總司令張懷芝所率之第五師已於前日由滁州乘　海路車赴河南轉乘京漢車南下而駐徐之張敬堯聞亦於廿三日率全師開赴武昌張氏此行聞政府將以防守司令畀之緣武岳司令王金鏡迭請辭職故有改任張氏之　雖云擔任防守專爲對付荆襄而西南方面卽因此而有責言矣茲將寗垣所接西南方面最近電訊錄下一程潛來電略謂停戰令下我軍駐守原地並未前進因王子春督軍亦爲調人之一是以靜待解决不願　自我開今直魯兩省軍隊紛紛而下王督軍對於加入西南聯軍之石黎兩軍視爲眼中釘迭次增兵設防告急之書急於星火實則自譚總司令到湘後西南大軍雲集岳州一城旦夕可下祇以我公（李督軍）迭電緩兵是以駐兵不進此在停戰令未下之前尚不願我爲戎首况目前和戰未定豈有進逼之理軍隊行動衆目共見亦不能一手掩畫天下耳目王督軍疑心暗鬼據報紙　言遽行通電尊處試問北方軍隊陸續南下主戰之聲不絕於耳公爲調人何無一言之解釋乃以風聞無據之詞來電質問欲以此加罪南軍耶且石黎兩軍旣巳加入靖國軍卽爲吾西南之友軍何得以匪論應請明白解釋云云（一）石星川來電略謂直隸軍隊日漸遇近王金鏡又　從後面來逼戰事即在目前但釁不自我開云云（一）譚浩明來電略謂停戰布告雖經頒發而近日河南軍隊進攻老河口此外攻擊荆襄之各路軍隊刻下又繼續進行據此以觀中央無停戰之誠意足可證明是此次破壞和平之責當屬諸中央云云 
[杭州快信]  
齊省長於今晨下午兩鐘三十分乘車起程回籍署中公務因政務廳一再謙辭不允代理　　委財政張廳長代拆代行 
終　公　局長朱壽丞爲子　玉畢烟請假三天昨起程赴滬 
省會蠶絲業大　昨在西湖蠶桑學校舉行正式成立禮 
許村場知事黄慶瀾（安徽人）昨奉飭調署黄岩場知事遞遺許村場知事以大嵩場知事楊自超調署另委江忠煦署大嵩場知事 
敎育部來咨據部視學報告浙省小學校長范耀雯成績優美應傳知褒奬並附改正縣稅補助辦法巳令敎育廳知照（以上二十七日） 
駐温州三團一營營長楊三奉令降調團附後現經童師長查明該員於甬事發端時確與統帶戴任會銜布告宣言自主呈請撤差所遺團附昨改委二旅旅附校官王澦接　 
浙省警備隊區部向祗六區設有帮統自上年宣告戒嚴後各區相率呈請添設齊省長先後照准昨又委駐餘杭六營管帶白釗兼任一區帮統僅留四區尚未委定 
楊督軍昨委湯時敏（一師一團二連）王溥張榮光鄭耀山（十連）宋駿業梅　琛（五連）蔣伯雄（六連）高建勳（四連王　南（十二連）周世英陳希旦（三連）朱英（七連）楊再興鄭宏遠陳孝臣施國贍（二團八連）分别補充連附 
六年度全浙鹽斤銷額核算結束共運銷一百八十五萬零三百十四擔以諸義浦巡商兼理督銷爲最旺常廣次之　屬曁富陽　廬又次之温處及仁和場嚴州濠河象山銷數比較均尚溢額惟海沙場及台屬爲最滯袁運司已查取各督銷　名列表呈請鹽務署分别奬懲 
浙省七年份運鹽歲銷比較報規定一百八十萬擔各地輕稅比較規定四萬二千四百擔袁運司巳通令各屬查照 
省會警廳昨頒布取　商舖住户投保火險辦法四條（甲）應將公司牌照　釘門首分保者應一律釘齊（乙）報告警所估查貨種類是否相當（丙）以少保多查確勒令減數（丁）違背前列事項日後發生火患即認爲故縱嫌疑賠款充公 
浙省開設繭行向有規定里數（二十里爲限）現各屬新行照准後舊行爲把持營業爭訟不休齊省長昨嚴定取締章程並以六十日内爲訴訟期間逾限概不受理 
[南京快信]  
李督昨急電中央阻馮總統親征 
岳州失陷軍署尚未得電惟聞石星川退出荆州係由石首進兵包圍攻岳石在荆並未與北軍交鋒 
和局又變西南代表昨紛紛回滬又岑西林代表耿毅由鄂來謂北軍攻荆並非王占元意王主北不攻荆襄南不攻岳州爲交換條件 
李督對時局仍主息戰議和岑西林亦來電允電譚浩明調停 
魯軍師長施從濱前晚七時來寗接洽魯軍過浦事本擬昨日午車回滁嗣因接洽事未畢晚七時入謁李督密談一小時李督即留在署便餐本署參謀長副官長曁軍務軍需各課長陪席九時散席李督即派汽車送施出城渡江十時專車回滁聞因鄂事吃緊援贛之魯軍將改援鄂現正籌辦運輸軍需事宜 
張敬堯派伊子孝武來寗而謁李督述徐防事宜並稱乃父准二十七日由徐拔隊援鄂 
日本海軍第七戰隊司令官山岡提督前日午前九時乘旗艦千代田號來寗昨日上午十二時晋謁李督隨從參謀副官十餘人護衛甚衆李督優禮極隆聞山岡提督擬今明日即乘該旗艦赴鄂 
李督昨委本署朱參議辦理本省防疫事宜巳由滬延請某英醫來甯　辦一切 
江蘇全省師範學校校長今日（二十七）上午十時在敎育廳開校長會議聞爲計論籌設地方學會事 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[閣議與公府要會]  
　　日昨爲國務例會之期上午十一時王聘卿總理首先到院全體　員除交通部仍由葉次長代行出席外餘均到齊遲至十二時始行開議特赦帝制犯案實曾列入昨日議事日程（外傅前次閣議通過者實無其事）因馮總統意不願急於辦理遂未提出討論至時局問題確經王聘卿總理提出報告并謂馮意望閣議决定具體辦法以便持向西南磋商某閣員發言　如由閣議决定辦法西南仍固執不從則中央威信益覺掃地復因接到岳州警訊此事遂未開議故日昨閣議之成績僅討論一財部提出之募集七年短期公債歸還中交兩行墊欵案即行宣告散會另一消息謂是日提議要案達十四件之多其最　緊要者計有數起其一讀議頒布湖北局部討伐令施行辦法結果責成王金鏡吳光新詳查譚浩明之軍隊北攻行動俟證實覆電到京卽頒明令其二接濟龍濟光軍費結　龍氏原請一百五十萬元今議决先由財政部接濟五十萬元再由粤省稅欵項下挪用若干餘欵俟籌妥再撥其三雲南要求在川駐軍問題結果目下實無决定之必要俟南北和議告成抑或滇蜀兩省局部和議略具端倪再行核定其四鄂督屢次來電催促援兵結果由院再電曹張兩總司令撥隊尅期南下至於产傳國務會議將提出表示時局意見之通電一層昨日會議之結果閣員意見以書此南北兩方主張距離甚遠之時政府若先表示具體辦　萬一北方督軍反對南方又不能滿意則通電將至不生效力以後反無廻旋之餘地故認爲尚須愼重考慮該電遂一時不能拍發外間所傳决定一部份或已將電報發出之說尚非事實下午二時閣員會議畢後即同赴總統府陳述意見或尚須改變手續再定進行 
同日下午二時十分國務會議畢王士珍偕全體閣員赴公府　謁馮總統遂在春藕齋特開重要會議除由王總理報告本日國務會議經過情形外馮即向閣員宣言略謂予對於時局原持息事寗人之旨無如南軍不諒中央維持時局之苦衷竟得寸進尺向北進攻節節進行倘再容讓岳州亦恐不保岳地一失武漢即失去門户届時戰至何等地步予亦不敢預斷如譚浩明率隊攻岳卽可證明彼等無議和誠意予决計一面頒發局部的討伐令一面自率第十五第十六兩師親往湖北督戰藉示身先士卒維我民國岌危之時局予今年已六十决非貪　大總統三字之位置實因愈主和平愈受人欺萬難再忍等語王總理及諸閣員亦無答詞惟有唯唯面巳至二時五十二分王總理先作辭出府三時五分諸閣員魚貫而出又聞段芝貴總長臨出公府時借用某機關電話告知段祺瑞督辦請其於四時半到徐世昌宅中有要事磋商馮於五時乘一號紅牌汽車親赴東四牌樓五條胡同徐宅中徵詢關於解决時局之辦法至六時三十分始由徐宅回府又一消息云馮總統因連次接到岳州告急電報特於日昨下午二時約集全體閣員及師嵐峯處長廕午樓參謀長等入府會議散會之後曾致鄂督王子春豫督趙周人贛督陳秀峯直督曹仲三第七師師長張敬堯等急電數通均係請其分兵援岳並另覆武岳總司令王金鏡一電請其堅維現狀以待救援 
[岳州警訊到京之所聞]  
　　昨日外問　傳有岳州不守之耗　之政府方面則尚否認至昨晚各通信社所傳消息亦詳略互殊然岳州之危巳可概見　共同通信社長沙電云二十三晚北軍第二十師與南軍在岳州東南開仗甚爲激烈北軍不支刻全師正向岳州退却全戰線之形勢頗於北軍不利岳州市中因之大爲混亂亞東通信社消息云前敵副司令王金鏡昨日有急電到京謂岳州附近托壩堤地方原駐有范國璋之軍隊一營現爲桂軍所敗該地遂致失守請速派援軍來岳新聞編譯社消息云聞政府昨接王鄂督來電言岳州方面巳有戰事發生現派第十八師王懋賞率隊前往抵禦至外問傳北軍大敗云云尚難證實然時局不免因此又入於混亂　中華通信社消息云據外人方面消息二十三日晚岳州附近通城方面確已開戰現正在進行之中新民通信社則報告三電第一該社漢口專電南軍昨早（二十三）出動三面攻兵昨午巳將岳城江岸險要悉數佔領北軍紛潰死亡甚衆即日將陷云云第二王占元報告參陸辦公處電大意謂岳州戰事甚烈左翼陣線巳被攻破范國璋一營盡潰全線震動懇速飭曹張二軍飛援云云第三王金鏡報告參陸辦公處電大意謂南軍三面環攻托壩地方巳被攻破頃與背城借一今晚恐不能守云云政府對於岳防曾任直督曹銀爲第一路司令繼而曹督未肯前往又以張敬堯之自請防岳令其全師前往而張又以王督皓電有不能前後兩歧貽譏朋友之語藉口謂王督和戰態度未定暫緩出兵聞又曾電致馮玉祥率師改赴鄂省並電李督墊開拔之費及運送之船而江蘇亦無欵可墊且以魯軍赴　船巳爲其所雇另備爲難一時亦未能前往昨日岳州危耗至京政府又致電皖魯二督令其速派大軍前往鄂南接應但不知皖魯能出兵否也　又一消息云前敵副司令王金鏡昨日有急電到京謂岳州現巳完全失守政府昨日國務會議以岳州現已失守無法言和有巳决定主戰之說會議後即赴公府報告馮總統馮當即徵求大家意見如何乃竟面面相覷不發一言聞馮憤極因謂時局業已如此諸君旣無何等高見發表將來惟有鄙人南下親征而已云云 
聞馮總統對於此後之時局巳斷和平之希望惟王總理一念尚存特於昨午致電西南之某要人質問此次急遽攻岳之理但此種理論之電有無效力殊難預測惟聞馮總統確已决定主戰除昨晚密電蘇贛兩督告以萬難再忍之意外并聞巳諭張秘書長擬就主戰重要命令一道俟得蘇贛二督覆電到京後即行發表 
[川滇問題之中央策畫]  
　　關於川滇問題當局之所表示爲置之和議問題之外由川滇兩省自行協商至昨日午後一時王總理進府與總統商酌則擬派大員主持兩省協商之事者即發出一電致川黔滇三督電文略謂中央爲川滇互訐之非計擬派大員赴川主持息爭務於此電到達之日雙方母得進攻云云同時又電王人文從速來京共籌國是蓋以王爲滇人素有情感欲令其赴川主持也至參陸辦公處午後發致劉存厚電云川省軍事吃緊中央深以爲念頃奉總統交　貴省軍務於陜甘兵彈未到以前萬勿冒險進攻並請轉飭前敵各路司令保持原狀等語 
[閩督請援與魯督請出兵]  
　　閩事緊急迭電請援頃從某軍事機關得來消息福建李督軍昨又拍來急電一件内稱粤軍已抵詔安戰事卽在眉睫屢電乞援終不見到前者楊督盧使曾允於第四第十兩師内抽撥一混成旅來閩援助現因事機緊迫昨特派林參謀晉謁盧楊二公請其將所允分撥之軍尅日出發頃接該參謀電稱浙滬之軍隊因時局紛擾地方重要防堵本省時虜不足勢難抽調等語厚基得電後殊深焦灼除飭臧唐二旅長派兵扼堵外外伏懇中央迅飭援閩軍隊兼程并進以維危局並乞迅示機宜以免貽誤云云馮閱電後當卽面諭參陸辦公處迅電魯督派兵往援勿再遲延並電復該督軍嚴密抵禦母稍疏忽云云又據某要人消息近旬以來中央幾無日不接李厚基督軍之催援電報而尤以昨日所來之電爲萬急馮披閱後比告某君云李培芝來電雖急然余除將原電轉達張子志外又有何援助之法於此亦可見中央巳無力援閩矣又聞政府昨日拍致福建李厚基督軍要電一件除指示軍事上機宜外並謂閩海各艦均歸蔣林兩司令指揮由執事完全節制以昭統一而重海防云云 
天津會議之時本有人提及如實行戰鬭當請主和各督先行出兵近日蘇督李純以北洋派各督軍於其辭職之時曾去電慰勸有一通電發致各省大意謂奉職無狀承元首温諭慰留諸公慇懃勸勉不敢不照常服務嗣後和戰大計應由中央主持純奉令惟謹云云魯督張懷芝因此復以一電勸令出兵大意謂奉電具微愛國愛羣之意北系團結之堅實爲大局無疆之福現在鄂贛吃緊本路副司令張督辦奉令往援鄂邊本路赴贛兵力驟形單弱擬懇由貴處就近撥助一旅協同開往前線同爲國家効力當自不分畛域除電陳中央外謹乞推愛協力爲盼云云不知李如何答覆也 
[吳軍佔據荊沙後之鄂聞]  
　　石星川以荆湘滇黔之軍四面包圍宜昌斷其糧道宜昌吳朱二軍其勢實已岌岌人人有死中求生之志故十七八日以來荊宜兩方又接續開戰荆湘軍失敗二十日退至離荆沙六十里之董市（枝江縣屬）二十一日第十一師援宜之二十二旅又由沙市對岸四方舖會合吳軍進逼荆湘軍不欲再戰由石星川張學濟命各軍整隊離荆向湘之常澧鄂之公石各縣而退是夜十時吳軍更進至荆沙地方已無南軍蹤跡只有警察維持地方治安吳軍遂安全入荆州據沙市出示安民並派軍四路追擊荆湘軍至襄陽一方面連日未聞的確戰訊據官場消息各北軍已圍襄陽宜城鍾祥三縣黎軍如不發展决不進攻惟某敎會得樊城電趙倜軍巳逼入襄陽境内黎軍與戰敗績黎天才因襄安距荆湘遙遠孤城難守前數日已命所部集合於宜城棄去襄陽退往荆門以便與荆湘各軍聯合一氣再圖戰守聞荆沙垂危之時王曾致譚浩明一電謂渠與申央均未令軍攻荆荆宜　戰事係石張開釁吳朱二軍困守宜施處處是死路石張又復攻之宜軍萬不能於死中求生吾亦無法勸其緩攻荆沙故譚初亦以荆宣戰事乃局部衝突茲見荆沙失守襄樊告危始於二十二日攻岳州惟鄂致界尚不認岳州已開戰云 
[湘軍第三旅變亂再紀]  
湘軍獨立第三旅忽生變亂一節巳誌昨報茲得該旅旅長陳嘉祐呈文照錄如次 
爲據實呈明懇請澈究事竊祐於民國六年十一月二十日奉令改編爲湖南護國軍獨立第三旅遵即如令編成又於同月二十二日奉開駐平江之令隨即親率衛隊移駐平江與零陵鎭守使軍隊擇要聯防各在案惟祐所部第五第六兩團原駐桃源常德兩處其第五團當在桃源響應護國軍時曾將附和陳逆復初之團長彭壽恒逐走該團團長一缺由祐電令第二營營長李濟安就近代理並令該代團長率所部迅來平江祐意一俟該團到防再行正式請委將届冬令湖水淺涸該團以是月底日始抵平屬之語口扼要駐紥時帥座抵潭祐　程進省計於歡迎時面受機宜詎行抵距省城五里之回蹟渡遇胡兆鵬帶有佩帶獨立第三旅第五團符號兵士多名詢知爲新委五團團長欲往語口視事也祐念胡雖去年舊部而性情暴戾向來不愜兵心且當傅良佐來湘時曾假陸軍學友會全體代表名義迎傅於漢湘中軍人皆知之此往恐不相宜祐乃邀其回城一行欲有所商議胡竟揚長而去祐抵省謁程總司令婉陳此意程當時巳允易人自後往返斟酌並託劉鎭守使趙師長向程再三婉商始允以其參謀長楊源　改充時祐因公留省數日迭據副官報告胡到語自知不爲兵士所容乃分賞全團每兵票洋一元酒四百斤肉數百斤官佐酒席十台極意誘其承認隨即擅將與彼同鄉之兵士組成機關鎗連以爲固勢要挾地步除此連外全團兵士絕少承認之者且殊憤憤祐回長樂後查所報不需賞銀等所費不資亦不知從何而出鈞部準備進攻之令下念以胡一人而散全團兵士之心寸衷深抱不安本年元旦祐往程總司令部賀年並陳進攻計劃值劉林趙宋諸人在座又以五團團長向程總司令請求從速决定以安兵士在座諸人僉以令楊源濬從速到差爲妥程又允之祐得確實同意即具文呈請同月七日奉程總司令指令呈悉胡兆　不合軍心着調部另候差委至指請以楊源濬接充自應照准等因奉此遵即將原令轉知該團藉安兵心不意程總司令一面雖發指令實猶未給楊之委狀胡竟膽敢將旅部公文扯碎並縛差弁且場言圍攻旅部圖殺旅長（未完） 
[譚浩明謝絕求進人員]  
　　湘粤桂聯軍譚總司令昨有布告云照得本總司令蒞湘伊始深知庶政繁劇必須延攬人才以收廣益集思之效惟湘省自傅周出走以後財匱竭百倍於前軍務倥　餉需浩繁旣停頓之不能復延緩之未可不得已劑酌盈虚首將不念政務一律停止次復厲行裁汰冗員減少薪俸以期節流凡此苦衷當爲遠近諸君所深悉軍民兩署編制旣有成規隸轄機關人員難盡更易雖欲遍加延攬苦於地位無多查近日踵門求進者爲數益衆在諸君或懷才欲試或挾策而來原非冒昧于進者可比惟際此時艱何敢因人設職恐朝夕營謀脫穎終成絕望與其旅館覊棲銷磨歲月何若歸來早賦養望林泉况諸君來自田間非無本業舍可恃之生活存意外之希望得失難憑而糜費金錢反滋後累用特掬誠相告凡來省謀事諸君幸早自籌勿庸守候至未經來省者倘有借重之處自當專緘奉邀切勿造次首途致勞跋涉在昔庾公開府名士如雲王儉留賓羣賢畢至前徽未遠甯不動心奈湘省行政用人已趨狹義明知惟楚有材遺珠難免深恐貂裘已敝待聘徒勞敢布腹心諸維鑒察此布 
[晋邊報疫之電訊]  
　　何守仁自豐鎭致政府電云昨日死梁疫兵士二人隨營一人及來自包頭之旅客一人至今疫死者共計二十七人今日午後鶴見醫士取去細　片二個即最初疫死之二人所遺者言須携至北京出示其他醫士並聲明以後帶回日本作爲標本 
陳祀邦自大同致政府電云昨日挨户巡查　續五小時之久分全城爲四區由小　約弗雷司美禮及祀邦四人擔任各置助手一人鶴見醫士在總機關專任研究　　此　並無疫症發現今日祀邦部屬發現患疫者二人内一人已由　　學理證明之其他一人病難　危惟無唾液可驗此項病人係由城内送往城外並非由車站移去據昨日報告有距此八里之　和坡村斃命者四人似患疫現狀祀邦於今日午後前往該村調查其家族中尚無患疫之人惟取得巳凍之血啖少許正在化驗茲得薩拉齊來電當即附呈 
閻錫山自太原致部院電云養日接晋北鎭守使報稱大同縣屬陽和坡村民李忠於一月十五日由歸化回歸次日疫死伊嫂於二十一日夜間疫死伊父李生元與伊妻亦於二十二日疫死均患吐血又據山陰報稱新岱岳王二五之母樊制之母王家　村王培徵王三仁之婦於十九日疫死又新岱岳樊方之母及王二五閻針娃之婦於二十日疫死陳宣於二十一日疫死左雲報稱十八日馬到頭村馬日子馬和馬徐氏前堡村馬游氏疫死十九日馬到頭之馬劉氏尹王氏直隸客民李盤崇疫死又太平村王萬乾吳家窑杜長喜河南客民連立才同日疫死二十日馬到頭馬保左馬潘氏疫死計二十四人巳飭各路統兵官長並商准歸綏蔡都統將沿邊各口派兵堵塞斷絕交通合併電聞　錫山漾 
蔡成勳致内務部電云效電悉綏區薩縣五原包頭歸化有疫地方一應查防醫禁設量早經籌備完全電陳大部左案統計各處因疫死者自上年十一月起共二百餘名昨據該縣禀報縣屬有類似疫症致死之人除嚴飭嚴加防禁實行斷絕交通並派員查視託縣應否設置外謹電復蔡成勳漾印 
[蔡孑民提倡私德之文章]  
　　晚近守會道德墮落幾達極點北京大學校長蔡孑民君思有以挽救之乃於校中發起進德會茲錄其發起文於左今人恒言西方尚公德而東方尚私德又以爲能盡公德則私德之出入曾不足措意是誤會也吾人旣爲社爲之一分子分子之腐敗不能無影響於全體如疾疫然其傳染之廣往往出人意表昔儀狄作酒禹飲面甘之曰後世必有以酒亡其國者遂疏儀狄而絕旨酒司馬遷曰夏之亡也以妹喜殷之亡也以妲己子反湎於酒而楚軍以敗拿接崙惑於色而普魯士之軍國主義以萌私德不修禍及社會諸如此類不可勝數又如吾國五六年來政治界實業界之腐敗達於極端而禍變紛乘浸至亡國者寗非由於少數當局　奢淫佚之餘不得巳而出奇策以自救途不惜以國家爲犧牲與易曰善不積不足以成名惡不積不足以滅身勿以小善爲無益而弗爲也勿以小惡爲無傷而爲之鄙人於十五年前鑒於吾加談社會主義者之因以自便名爲提倡實增阻力因言惟於交　之間一介不苟者夫然後可以言共産又惟男女之間一毫不苟者夫然後可以言廢婚姻（見民國野史乙編蔡子民事略）正此意也民國元年吳稚輝李石曾汪精衛諸君發起進德會於上海會員别爲三等持不賭不嫖不娶妾三戒者爲甲等會員加以不作官吏不吸烟不飲酒三戒爲乙等會員又加以不作議員不食肉二戒爲丙等會員當時論者頗以不作官吏不作議員二條爲疑然題名入會爲甲等會員者踵相接矣未　鄙人以事由海道北行同行者三十餘人李汪二君亦與焉舟中或提議進德會事自李汪二君外同行者率皆當時之官吏若議員羣以官吏議員兩戒爲不便乃去此兩戒别組一會卽以同舟之三十餘人爲發起人而宋遯初君提議名爲六不會衆贊成之又同時發起一社會改良會所揭著者凡三十六條第一曰不狎妓第二曰不置婢妾第十九曰不賭博第二十九條曰戒除傷生耗財之嗜好猶六不會意也其後爲政潮所激盪六不會若社會改良會之發起人次第星散未及進行而進德會之新分子則間見於上海之報紙焉北京自袁政府時代買收議員運動帝制攫全國之公欵用之如泥沙得之者無所顧惜則狂賭狂嫖一方面騙於徼倖之心一方面且用爲　營之術　種流傳迄今未巳鄙人歸國以後先至江浙各省見夫敎育實業各界凡嶄然現頭角者幾無不以嫖賭爲應酬之具心竊傷之比抵北京此風尤甚尤可駭者往昔昏濁之世必有一部分之清流與敝俗奮鬭如東漢之黨人南宋之道學明季之東林風雨如晦鷄鳴不已而今則衆濁獨清之士亦且踽踽獨行不敢集同志以矯末俗泃千古未有之現象也曾於南洋公學同學會（中央公園）及譯學館校友會（江西會館）中提議以嫖賭娶妾三戒編入會章聞者未之注意也其後見社會實進會規則有此三戒而雍君所發起之社會改良會則專以此三者爲條件吾道不孤助以張目惜其影響徧於一隅旣承乏北京大學常欲以南洋同學會譯學館校友會所提議而未行者試之於此二千人之社會會一年 
 
 
 

Page 7

 
 
來鞅掌於大體之改革未遑及此今改組之議業巳實行而内部各方面之組織若研究所敎授會之屬體育會書晝研究會之屬銀行消費公社之屬皆次第進行而進德會之問題遂亦應時勢之要求而不能不從事矣會中戒律如嫖賭娶妾三事無中外無新舊莫不認爲不德　爲厲禁雔曰不然官吏議員二戒在普通社會或以爲疑而大學則當然有此（法科畢業生例外）敎育者專門之業學問者終身之事委身學校而縈情部院用志不紛之謂何且或在學在時代營營於文官考試律師資格而要求提前保送此其躁進與科舉時代之通關節何異言之可爲痛心古諺曰人不婚宦情欲失半加特力敎之神父佛敎之僧侣例不婚娶西洋大學問家亦有持獨身主義者不婚尚可不宦何難至於烟酒肉食三戒其貽害之大雖不及嫖賭娶妾其紛心之重亦不及官吏議員然而衛生味道之樂亦恒受其障碍故並故之春秋三世之義治起於衰亂之中用心尚　　及歷升平而至太平用心乃深而詳故崇仁義譏二名今枋其例而重定進德會之等第如左　甲種會員　不嫖　不賭　不娶妾　乙種會員　於前三戒外加　不作官吏　不作議員二戒　丙種會員　於前五戒外又加　不吸烟　不飲酒　不食肉三戒　入會之條件（一）題名於册并註明願爲某種會員（二）凡題名入會之人次第布諸日刋（三）本會不咎旣往傳曰人誰無過過而能改善莫大焉袁了凡曰從前種種譬如昨日死以後種種譬如今日生凡本會會員入會以前之行爲本會均不過問如巳娶之妾亦聽之同會諸人均不得引以爲口實惟入會以後於所認定之戒律有犯者罰之（四）本會俟成立以後當公定罰章並舉糾察員若干人執行之　本會之效用（一可以繩己）諺曰從善如登從惡如崩吾國人在鄉里多謹飭而一到都會租界則有放蕩者歐美人在本國多謹飭而一到外國則亦有放蕩者社會之制裁有及有不及也今以本會制裁之庶不至於自放（二可以　人）歐美之學者官吏商人均視　賭娶妾爲畏途偶有犯者均　莫如深而我　則狎妓徵優文人以爲韻事看竹尋芳公然著之東帖官吏商賈且以是爲聯絡感情之一端苟非晝定範圍每苦無以謝人今以本會爲範圍則人有以是等相　者徑行拒絕亦不致有傷感情（三可以止謗）語曰止謗莫如自修吾北京大學之被謗也久矣兩院一堂也探　團也某某等公寓之賭窟也捧坤角也浮豓劇評花叢趣事之策源地也皆指一種之團體而言之其他攻訐個人者更不可以僂指計果其無之則禮義不愆何卹於人言然請本校同人一一自問種種之謗即有言之巳甚者其皆無因而至耶旣有此因則正賴有此謗以提撕吾人否則淪胥以鋪耳不去其因而求弭謗猶急行而避影也其又何益今以本會爲保障苟人人能守會約則謗因旣滅不弭謗而自弭其或未滅則造因之範圍愈狹而求之不難盡多數之力以滅之豈無望耶 
[蕪湖快信]  
　　新任皖南鎭守使馬聯甲赴　兩月未回此開總商會已去電請其早日回蕪以資鎭攝 
安武軍顧問涂懋儒刻由蚌埠過蕪赴鄂聞與王督軍協商要公 
淞滬護軍使軍需員喬國芬前日來蕪採購軍米二萬石現巳報由商輪運滬又陸軍部特派軍需員俞憲章亦於前日來蕪採辦軍米 
安武軍援湘兵姑司令陶文泉前日又乘招商輪過蕪赴潯 
皖岸榷運局長寗祖武前日由蚌埠公畢乘日清公司輪過蕪回大通 
高等審檢廳民庭長　　芳檢察官汪學海前日來蕪調查靑山美敎士住宅失火案連日巳傳提在案一干人證質訊 
皖鹽商現因洋釐縮小每石擬加洋一角五分仍恢復每石七元一角作分五釐原議榷運局長寗祖武巳致函安慶大通蕪湖三商會徵集意見 
當塗縣知事宋燦到任五年刻經該縣紳民以其違法殃民在省公署呈訴蕪湖祝道伊前日接黄省長令文旋派員龔壽頣赴該縣查辦 
此間已兩月未雨來年春收失望近日菜油價飛漲 
[地方通信]  
[鎭江]  
　　一再拒絕校長鎭屬丹陽縣新豐鎭高等小學校長前經縣知事署委派張元嗣因該鎭商民反對故由縣署商同縣敎育會另行推舉王壽山充任乃日昨王君奉委前往該鎭仍不肯承認現已由新回丹至縣署請示辦法 
警區捕獲盜菲　鎭郡西南鄉高資鎭周某家前夜被匪搶劫擄掠衣飾甚夥當經該處警察分區巡　隊拿獲盜匪一名運同贓物解縣訊究 
籌欵開溝洩水　鎭屬揚中縣境西　吳家　農田因溝渠缺乏每遇潮水泛漲不能宣洩田禾多半淹没現由該處董事王吳等邀集耆農籌足捐欵興工開築溝渠惟恐各農民不察致生阻擾特請揚中農務分會轉禀縣公署給示保護 
[揚州]  
　　橋費擬撥田捐　揚州萬福　自坍塌後詎今已有一年迭由該處鄉董莊慕善等請運使　欵興修張司長以該橋旣屬地方範圍又非運鹽專道祗可飭各商擔任半數經費令江都縣查照辦理日前趙　裳知事親詣斯估工程頗巨擬在田畝捐項下撥用以便早日動工修築昨（二十五）特呈請省署察核 
鹽商請維生計　淮北臨西場垣商崔恒裕等號以實行廢引封灘生機頓　特禀請運署設法縱持運使以額引井灘雖爲該商倚賴生活然爲鹽務署實行整頓計盡未便擅自許可昨已轉詳鹽務署核奪 
[嘉興]  
旅司令部遷移　駐嘉陸軍第一旅旅長來偉良奉令升調後遣缺由　督軍委任王桂林接充現禾邑旅司令部巳於日昨遷駐湖州其機關槍運亦於同日調駐湖州禾邑防務由第十四團團長夏兆麟飭令營連各長擔任 
荷浜　織學校　嘉興北門外荷花浜　未設有學校茲有士民王士福陸守仁等擬組織國民學校以便兒童就學　正具呈官　備案並籌備一切定於陰曆　年正月内開校 
雜評一 
[問民疾苦（步陶）]  
　　年來吾民苦於兵苦於匪苦於災荒疫癘以及一切繁苛政令蓋天下淊淊久矣夫無人可爲告語矣初不謂於戰雲四布警訊紛傳之頃乃忽有問民疾苦之四字出諸總統臨行時所擬之通電焉 
古昔專制君主之號稱愛民者嘗以歲時頒賜酒肉布帛存問民間長老然身親察視閭里狀况亦不多覩今以民問疾苦故乃特爲出京巡行似頗猶有古風矣惟是巡行所至將用何術以拯吾民於兵匪災疫之外耶抑空言慰藉以聊緩吾民憤懣不平之氣耶第以問之一字觀殆亦僅以口頭敷衍爲能事耳且所巡行者其範圍惟及於魯直等省之一部份而所預備晤談者又惟是曹張倪張等三五北洋武人實際上夫何與於全國之窮苦小民者而乃曰將以問之斯眞所謂神妙莫測之問法矣嗚呼欲出京則出京誰則敢爲攔阻者而必以諉之吾民吾民朝夕自保且虞不及其果誰敢重勞此大總統之下問耶雖然第以文章論要不可謂非心目中尚有吾民在也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[軍界探詢總統行蹤]  
　　昨得軍界消息謂馮總統出京南巡事已徽實惟到津以後必不直抵南京須先會唔魯督張懷芝從長計議和戰問題如得同意即當赴寗否則仍須返京是以滬上軍界巳電致駐紥濟南之京幾憲兵營探詢總統到濟以後之行動務請隨時電告云 
[滬杭甬路局增加地租]  
　　滬杭甬鐵路管業地畝前在商辦時代所有每年地租定率極爲平允現任局長另行訂定地畝租金額數分别等次酌加租率凡合同巳滿承租地畝各户均須遵照新章辦理並飭駐杭經租處按月造册開列地畝等次及租金數目逐項聲叙呈候查核聞自二月一日起即須實行云 
[准發滬甯鐵路員司奬勵金]  
　　滬寗鐵路五年分營業餘利項下擬分給全路員司奬勵金一案前經呈部批准暫緩發給現届陰曆年終各員司盼望其殷故又由車務處韋燕君呈由洋總管電部交涉業巳解决准先照章分别支給俾資鼓勵　車務處已印發傳單分送全路各站員司知照矣 
[南滙沙田局變更法令]  
　　江蘇沙田局開辦松江金山南滙奉賢川沙五邑灶地徵課一案原定每畝徵收准墾費六角業户羣起反對官民之間相持甚久旋經省議會出爲調停准墾費改作整理費價格減至三角分二期繳納第一期以田畝丈竣發給號單確無錯悮時先繳一角五分第二期發給田單再繳一角五分以示體恤呈由財政部飭遵在案詎南滙縣沙田局因急於徵收擅自變更傳諭各業户將該項整理費每畝三角一次繳足逾限遞加滯納處分以致各業户羣起反對僉以法令程序可任意變更官廳信用掃地以盡值此年關伊邇萬難應付聞各業户巳先期函邀同人於昨日在南城某團體事務所開會集議對付方法未識如何解决也 
[漢冶萍公司股東會紀事]  
　　漢冶萍公司定於本月二十七星期日假北市總商會開股東大會昨日届期午後二時各股東相繼戾止該公司備有第九届帳略及董事會報告與鄂代表會議經過懚形經理報告書等印刷品遍發各股東到會股數共一十九萬數千權二時半開會秩序如下（一）報告營業（二）討論發息（三）報告湖北代表會議情形（四）報告請領鑛照情形（五）選舉董事查帳員首由副會長李伯行君主席報告略謂正會長孫慕韓先生要事覊京今日大會不能親到囑鄙人代表報告一切公司營業帳略項目紛繁非數言可畢巳刋印成册分發到會各股東查閱後即能了然次言公司營業曆届並無盈餘去年因歐戰鐵貴之故得能獲利百餘萬兩至於發息事宜上年按照本公司章程照八釐核發以四釐現息四釐股息發給今届擬發六釐現息按公司條例發息不得過六釐以後擬照條例六釐發息云云當由傅筱庵君起立謂今年發六釐現息可以贊成以後應仍照八釐發息公司定章不能變更衆皆拍掌贊成遂通過 
次主席報告董事會與鄂代表會議經過情形云上年九月間湖北省議會公舉代表李宗唐等五君來滬賣有湖北省長曁省議會公函要求續議鄂省股權地權一案嗣經會議據鄂代表開交條件一股權請將鄂省官本遵照公司章程一委塡給股票股息事權均照公司章程辦理一地權鐵捐仍照案按　繳納並索繳砂捐當經依據公司招商承辦奏案一再辨論並將歷次面談筆錄函報股東聯合會議復旋准覆稱本公司由官督商辦改爲公司不過内部組織性質雖有不同其承受官廠官鑛成案依然存在鐵捐歸還官欵永遠報效改爲公司後再三申明今欲改塡股票更納鐵捐砂捐是變更成案增加公司擔負本會同人不敢贊成無已仍須商之全體股東或俟股東大會取决等語據以轉復鄂代表並謂曆年鐵捐皆由兵工廠用料劃抵現公司正呈請中央准將兵工廠料價接批付現能邀允此項鐵捐當然繳送鄂省將來出鐵日多繳捐愈鉅於鄂省財政不無稗益至於砂捐倘日後另關新鑛自應按照鑛章辦理云云去後詎鄂代表復函逐條駁辨一　鐵兩銀緣官督而發生官督取銷　鐵兩銀抽　官本之規定自連帶而變更二因有官本而取股權有地權而收鐵捐不煉鐵而售砂乃爭及砂捐凡茲權利悉孳生於義務何得謂之增加擔負三另關新鑛再按鑛章辦理貴公司旣認照抽何以預擬於不可必得之新鑛而轉靳於開采多年之舊鑛等語本會以鄂代表持議甚堅難於就緒即照錄來函寄請孫會長核奪適夏總理赴部請領鄂城采鑛執照而鄂代表亦以會議事呈訴農商部因卽在京商承孫會長與卾代表繼續開議昨日又接到武昌王督軍北京孫會長來電當由會場職員朗誦一過　湖北王督軍來電云漢冶萍公司股東會諸君公鑒湖北省議會曁鄂産清理處代表前後所提答各條件茲值大會之期希查照代表等電文詳細推究依法當場解决極爲注意務希熟權利害勿再延宕是所至盼王占元有　北京孫會長來電云頃邢司長囑夏爽夫來告鄂紳開大會贊成塡一半或小部份股票鑛歸鄂開砂售公司細自雙方妥商此係商部調停辦法倘公司願和平了結可即詳議細目特此電告希大會表决開會後望速電示琦有誦畢李主席請各股東討論對付之法即由股東汪幼安起言改歸商辦時係由前鄂督張文襄經手共作價五百六十餘萬兩當時因無現欵議抽鐵捐每　抽還銀一兩歷年以來已抽還捐銀一百餘　兩餘欠之數按照合同須挨年抽還光復之後鄂省卽以時勢變遷前議作廢要求將欠欵四百餘萬一次還清而鐵砂兩捐仍要公司照出鄙人意見鄂省要求一次還清固無不可惟須倒貼公司利息乃鄂省非但不肯倒貼利息反要公司認彼利息之外鐵砂捐尚須永遠抽付照此計算鄂省要索之欵不啻三倍於欠額我股東如何能承認此無理之要求今孫會長來電塡一半股票辦法旣未明瞭而鐵砂捐亦未提及象鼻山鑛照仍被　阻應請諸君討論云云 
次股東傅筱庵起言湖北代表無理要求董事會本不應與彼接洽現在吾股東組有聯合會鄂省要求不成問題萬不承認衆拍掌次股東沈聯芳起立聲言鄂省官欵照帳略派所開移交舊廠作銀二百七十八萬七千九百餘兩歷年抽還鐵捐一百餘萬兩餘欠祇有百餘萬兩如鄂省必欲一次還清應須算還公司利息况且按照張文襄原奏案其款非盡鄂有鄙意由董事會及股東應將會議情形分電農商部請速發礦照一面覆電鄂省王督軍聲明理由云云 
次公推汪幼安起草電稿汪云擬電稿立論約有二端（甲）絕端拒絕（乙）表示稍有商酌餘地請擇定一端以便起草嗣衆議從緩次股東謝　窗起言商局係承官局之産其欵應隸中央非鄂省獨有故不能承認鄂省之要求次股東莊得之起言應根據原案與鄂省交涉不過我給百餘萬兩此外之要求可概置不理云云 
主席又言請領鑛照事極爲困難請公衆議一善　語甫　股東傅筱庵起言今日農商部派實業廳長張軼歐先生代表蒞會我等應請張廳長代股東向農商部陳請速發鑛照並請張廳長登壇表示意思云云張廳長卽登壇尚未發言傅筱庵卽大聲曰張廳長今日蒞會將代吾股東向部陳情吾等當全體起立表示敬意全場一致起立拍掌歡呼張廳長遂從容答曰軼歐奉部派到會亦不過代表農商部股東之一份子而已並無特别意思表示民國三年鑛歸國有後有通融辦法如不涉國家者可以特許商人領照開採惟聞象鼻山等鑛當時有張文襄奏案公司有優先領照之權現因鐵之關係爲其拘束至於領照阻力軼歐所知者約有二因當洪憲時代孫便長請採鄂城象鼻城門等山及萍鄉各鑛當時曾交國務會議三次卒因迷信之故不能通過此爲第一阻力其第二阻力係在湖北方面究竟如何解决則請各股東持平討論云云 
次傅筱菴起立言吾股東盼望礦照甚殷除各股東電部請求速發外請張廳長發電代爲籲請全場股東起立致謝張廳長當草電稿向各股東宣讀畢衆議决以鄂省提議與請領執照係屬兩事不能因鄂省之故停發鑛照公電農商部請速發給又主席言本公司董事定章九人查帳員二人現因事務紛繁議添　董事二人共十一人查帳員添舉二人共四人請衆塡票選舉傅筱菴言應請各股簽留舊董三人改選八人衆贊成遂投票公舉農商部代表江蘇實業廳長張軼歐交通部代表陶蘭泉周金箴宋德宜費榮卿爲檢票監察結果簽留舊董爲孫慕韓李伯行周金箴三人新董事當選者爲盛澤承楊綬卿傅筱菴張知笙沈仲禮邢冕之陶蘭泉吳錦堂等八人查帳員當選者爲沈聯芳謝綸輝林微閣劉襄孫等四人將當選人名揭示議場散會時已六點半鐘矣 
股東會致農商部電附錄如下　北京農商部均鑒本日漢冶萍到會股東千餘人十九萬數千權公議歐戰延長銅鐵價貴鐵礦營業亟須積極進行鑄鐵之事首重原料僅大冶一處採礦不敷鎔鍊公司前向廣仁善堂相領鄂城鑛區呈部請照業已數次至今未蒙頒給運鑛軌道未能動工轉瞬新爐告成欲炊無米衆情惶急顚倒是處查湖北鐵廠原案前清鄂督張文襄原奏官局截至商局接辦日止所有用欵共約銀五百數十萬兩内計部撥經費二百萬兩鄂省鹽欵釐金銀二十萬兩借撥鹽糧道銀四十萬兩並鎗砲局常年經費内借撥一百數十萬兩　布局凑撥三十四萬餘兩及汪南　防局借撥五十餘萬兩兩淮鹽票商捐撥銀五十萬兩按　適符張奏共五百數十萬兩各欵非係部撥即係江南兩淮借撥即鄂省鹽釐及鹽糧庫七十萬亦是内銷部欵與鄂省地方收入欵無涉本日會議公司請照與鄂省提議應分爲兩事大部爲商業最高官廳且爲漢冶萍最大股東給發礦照係農商部特權關係至重勿稍牽連致涉交換此風一關將來他省　尤成何國體用特急電環叩務祈准各經理等呈請即日將鑛照塡給寄滬並先賜復感盼無極　上海總商會會長曁漢冶萍股東全體公叩感 
[電局收發通電之變通辦法]  
　　上海電報總局長兼江蘇電政監督周君昨致軍警官商各機關公函云逕啓者案奉交通部訓令内開迭據北京等電局呈稱接轉各處通電爲難情形如北京局遇有此項通電須分轉天津漢口奉天太原鄭州張家口承德等處而電底僅有一份其必須次第分轉者明矣且通電類皆冗長其拍發校對復無稽核挂號等事皆非片刻所能了事以線路暢通而論七次轉手即字數在百字左右逐字拍發亦非半日不能完竣如值線路不暢則其稽延尤甚例如正在發至甲局乙線通暢及甲局收畢乙線阻斷或有應轉之局介乎兩大局之間非届應出時刻不能截出而值期截出之時電底在他處機未完令其守候則佔住直線躭誤他項官商要報聽其自由而去則通電延誤諸如此類不勝枚舉若非一處一分實不能除此弊請分行各處以免詰責電局而杜稽延各等語查各處譯發通電往往用北京各部曁各省督軍省長護軍使等字樣前以此項通電之局收到後因不知機關所在以致誤由他處線路輾轉拍發始行達到或竟無法投遞非惟線路因之壅塞亦且貽誤要公雖迭經本部通令各局隨時注意一切一面分行京内外各署於通電底稿上分别註明地名以便電局按照地名逐件拍發庶免遺漏重轉之弊無如近因南方多事各處譯發此項通屯日見繁冗仍不能隨時清理查核各電局等所稱均係實在情形茲擬變通辦法及各電局收發通電辦法二種各公署無逐件繕寫之繁各電局無遺誤要公之弊除分行外合亟頒發辦法令仰該局長遵照並轉行所轄各局各機關一體遵辦等因並頒辦法到局奉此除分别函行外相應沙錄譯發通電辦法函達即希查照（辦法明日續登） 
[滬軍營基地將次交還]  
　　南市滬軍營原係高昌司廟基址計地六畝餘前清光緒初年由江蘇巡撫奏准爲防範蘇松沿海灘一帶匪氛創設撫標滬營於上海歸上海道就近指揮是以租借高昌司廟基址爲營壘該廟即遷建於大南門外嗣因築造泥城及操場不敷應用又租用該處民地十四畝合計二十畝每年由上海道支給地租錢三十九千文自南火車站設立以後該處市面漸繁地價亦漸昻貴是以該地主將地併售於沈姓爲業民國二年間現業主擬欲收回具禀鄭前鎭守使請求給還該營基地因無遷移之處事遂中阻近數年來紡織紗廠營業發達南市一帶屢有富商意欲開設苦無相當地址爰復商由沈姓擬將營基改建　大廠棧要求盧護軍使將營遷移業奉批准由商償還建築費銀一萬二千兩擇定在高昌廟老砲隊營外面操場内添建房屋百餘間作爲現駐滬南砲四　團本部及所部三營之軍房惟該業主須於明春建築紡　廠年内必須給還基地故特續請盧護軍使令飭工匠速將新建營房尅日趕竣奉諭照准昨已飭知匠頭限於年終告成以便砲四團官兵早日遷駐一面巳飭砲四團王團長准備遷移矣 
[捕獲審檢廳開庭之延擱]  
　　上海捕獲地方審檢廳經莊廳長來滬組織成立後業已粗具形式惟設置公庭尚未　事正由莊君派員籌備進行間適奉司法部任命林棨爲江蘇高等審廳長兼捕獲廳長莊君則由政府改派爲駐日公使署參贊急須起行以致捕獲審檢廳内部諸事因此延擱尚無開庭理事之期現聞新任林廳長已由京南下赴蘇任事俟將蘇高等廳移交完竣及與莊廳長交接妥治即當來滬會同該廳推檢評事員籌辦一切以期早日開庭云 
[烟酒聯合會星期常會記]  
　　中國烟酒聯合會昨開星期常會首由主席陳良玉報告近接外埠各分會來函僉謂時局不定稅則改良迄未實行商業日衰年復一年不知伊於何底函請電致烟酒行政評議會迅卽提議解决救濟方法云云公議現在政局如此夫復何言幸而兩業　體堅固有不達目的不肯鬆懈之勢應將各埠來函摘要彙報駐京代表察酌辦理次提議舊曆年關已近各商業均在結束之時並應暫行休會公决暫停常會兩次如遇有特别事故再開臨時會議其餘各業領袖等均無提議乃搖　散會 
[殖邊銀行爽約後之衆憤]  
　　本城西姚家弄思敬學堂内附設之催兌殖邊商困事務所前舉代表張　靈程吉孚北上現已回申遍發通告於昨日特開臨時大會各債權陸續蒞至下午二時餘振鈴開會首由張程二代表當衆報告與總行總管理處交涉情形并产閱該行來函及農商部附股合同等件後謂該總行前電總商會轉示陰曆年内復業一說現以政變影響不克踐約商請展期本代表一再力爭復偕往農商部催請欵項由農商部出爲擔任允俟陽曆二月初旬該總行舉定總理後滬行即可解决期以三個月内開兌云云各債權聞之咸謂仍是一味虚言但吾輩因有年内復業之信早將此欵抵用今又爽約吾人將何以卒歲於是各債權目裂髮指悲憤交集有請以法律對待者亦有欲將全局破壞同歸於盡者種種情狀律難盡述當由朱子才顧硯卿等分别勸慰始稍安靜繼由葉貺辰起言本事務所自成立至今業已力竭計窮無已惟有再將各債户困苦狀况陳明商會要求再電總行務請於年内先付幾層以濟急用磋議良久衆以爲然乃搖鈴散會時巳五下餘鐘矣所有總管理處來函等件已載昨報故不贅錄 
[公廨寫字間置備滅火器]  
　　公共會審公廨華洋訟詞向較他署爲多年來尤甚種種案卷現已堆如山積萬一猝遇火患將卷毁壞將從何查考茲關會審員偶慮及此爲防患未然計特備滅火機器二具安置總寫字間内倘有火災即可取用並於前日繕就用法說明文告諭令檢察處條示各辦公室略謂今有手携化學滅火器兩具儲備於總寫字間本廨如遇些微火患可立即取用且能免文牘案卷受水濕之慮此器用法簡易取用時只須將柄旋轉至不能再轉而止然後將該柄上拉下推如脚踏車汽箇一般云云 
[法捕房嚴厲禁烟五誌]  
　　法捕房捕頭前日又查得永安街地方費茂生徐大恒王順泉等三家均私設烟榻容留外人在内吸烟當即率同包探前往各該處抄出烟鎗六支烟燈五只帶入捕房諭各存洋保出聽候解廨訊辦昨日解至法公堂由捕頭上堂禀訴前情請爲究辦詰之費等供認私售燈吃不諱中西官判各罰洋二十元充公烟具銷毁 
[防範難民滋事]  
　　前日有難民二百餘人口操泰縣音借住閘北太陽廟内四區姚署長即派巡官帶領長警前往查明該難民等携有原籍地方官所給之護照因恐人衆滋事輪派長警在廟彈壓一面商請慈善界設法遺公出境 
[紹興縣請緝大帮逃犯]  
　　公共公廨關讞員接浙江紹興縣知事來函以該縣監獄被逃結犯共一百三下名除會同水陸軍警緝獲多名外尚有騷擾地方無期徒刑之董吉慶及盜犯胡任相陳念八馬小友徐阿毛張貞且陳小美等七十二名漏網深恐逃匿滬上特將各逃犯姓名年貎籍貫罪狀刑期開列清單並附賞格請爲轉飭捕房協緝等情關讞員當即咨請英美總巡麥高雲通飭各捕房中西探捕一體帮同偵緝 
[騙衣殺人案亟須治罪]  
　　公共租界福建路泰昌衣莊被匪設計騙去碼銀六百兩之狐皮袍靑種羊馬褂等五件並將夥友湯　之誘至長浜路一千三百二十八號門牌空屋内謀斃業經老閘捕房中西包探緝獲盜匪李玉山　湧濤方榮等三人並在西門外巨源押店漢口路豫昌當典吊到原贓四件錄取該盜等口供解至公共公廨諭着押候訊究在案茲悉捕房刑事科代表牛門律師以案關騙物謀命自應從速訊結治罪已飭承辦是案之中西包探將此案經過情形及該盜等供詞送至辦公處逐一研究以便禀請原審中西官訂期開審判决云 
[沈强夫即日開審]  
　民黨沈强夫（即沈祥夫又名尹神武）因與前鎭守使鄭汝成被刺一案涉及嫌疑被逮候究已迭誌前報茲悉此案業經公共公廨排定星期一二三即本月二十八二十九三十日下午特别開庭訊理鄭汝成之長子大爲已於前日由京來滬以備到堂質證惟聞沈强夫祇在捕心承認爲尹神武并無沈祥夫之名且有某日婦爲證延請日本律師擔任辯護云 
[水警分署派探緝盜]  
　　浦東南滙縣境沈莊地方農民龔秋楊家於陰曆本月初十日夜半一時突來盜匪十餘人撞門入室各出利刃嚇禁聲張將　家男女用繩綑縛　箱倒篋刧去現洋二百九十元　皮衣服數十件携贓呼嘯而逸翌日由事主開軍報告水警第一專署第三分署李蘭亭署員飭警緝獲僑小春一名究詰之下供認搶刦不諱並稱同黨某某等巳携贓遞跡滬地李署員除飭該盜僑小春押解南滙縣公署訊辦外一面派探來滬購線跴緝同黨務獲解究 
[水警保衛航商]  
　　水警第一專署長沈葆義以時届舊曆年終浦江往來航船必較平時爲多且今冬並不阻止夜行故黑夜行船亦頗不少惟近來各鄉盜匪充斥劫案迭出航路防範自宜嚴密查夏家嘴浦江素爲水盜出没之處應於該處加駐師船四艘分泊東西兩灘畫夜巡防昨已令由第三分署派船駐泊一面又飭安靖兵輪在浦江上下游往來棧巡以靖航路云 
[普濟輪船失事二十三誌]  
　　普濟遭險搭客二百餘人撈獲屍首僅數十具現由普濟買辦張毓瑞詳查被難華洋各職員及僕役人等分别被救被難兩項姓氏人數如下（遇難華洋各員役）船主西人屍身已撈獲大副西人屍身撈獲二副華人屍身撈獲二車西人屍身撈獲賬房職員三手朱黼廷無下落司賬沈錦堃無下落司賬吳松年屍身由新豐撈獲收籌員朱晋臣無下落查該員在王梅生當坐艙時即上船已歷二十七八年資格最深收籌員朱松林屍身由新豐撈獲收籌員金祺生屍身由救生船撈獲收籌員嚴子良屍身由救生船撈獲看艙船役一名和生無下落茶房五名小六子屍由救生船撈獲由該屍妻借資成殮尚未請領殮費丁旺包福阿四均無下落姚卿屍已獲厨房三名春生屍由新豐撈獲金秀金根均無下落水手五名駛舵施紀來屍已撈獲裝燈嚴達生屍已撈獲飯司陳洪其屍由新豐撈獲駛舵使者徐阿明屍巳撈獲水手駛者吳生柱屍巳撈獲生火六名吳榮來無下落黄連生屍已撈獲徐元林屍已撈獲飯司朱阿珠無下落侍者朱阿坤無下落下灶朱有根無下落大餐間三名大司務任昌榮無下落二　間侍榮興無下落大副侍張毛頭屍身撈獲以上被難華洋員役共三十四名（遇救華洋員役）大車西人二車華人賬房職員二手陳子田收籌員孫紹安徐禹功朱勤甫看艙船役五名林生旺生許榮紹榮鳳祥茶房三名寶山芙蓉杜珠廚房二名飯司務下灶顧卿水手十三名袁小寶水手頭目袁德明陸和興曹文定朱阿來徐興靈杜東林李小慶木匠張阿如飯司王洪武駛舵周筱友楊雙林徐生仁生火九名梅和生頭目黄榮興張賣生王阿元梅小生陳開寶杜榮福沃順金潘永林大餐間七名管事徐榮甫慶福大車侍徐宗卿阿谷船主侍楊福林方東生二副侍楊金珠以上被救華洋員役共四十五名此外請假及因事留滬諸員役不列入 
温州同鄉會昨接京函言前參議院議長王幼山與現財政部坐辦杜冠卿二君平素與虞君柏廎交情最深此次柏廎遇難長子崇樾年紀太少尚不解事京寓一切均由王杜二君主持辦理柏廎被難後其姪在申與諸同鄉設法撈尋已經兩旬尚未獲到必無生存之望故王杜二君已屬伊子成服定陰曆本月二十二日在北京三聖庵開吊以表哀忱且柏廎在京多載知友其多聞柏廎如此慘刦抱痛異常即王總長叔魯亦深爲痛悼云 
[約翰同學會年會記]  
　　約翰同學會前晚在一品香開年會會員到者八十餘人連敎員來賓共有百餘人會長余日章君因病未到朱友漁博士主席八時開宴宴畢卜舫濟監督演說先報告去歲成績一募集鉅欵健身房捐欵達三萬餘元内一萬餘元爲本埠支部同學會所募集　二運動奪標　捧球足球執東方六大學之牛耳　三演劇助賑　聖誕日校生在夏公配克影戲園演劇助京津災賑　四敎育發達　去歲增設學士學位七十分方能升班大學學生多於中學連新生今歲共達五百人次述以後之進行（一）將聖馬利女書院改爲中學校舍（二）添築理化試驗室及各會辦室各一所（三）擴充經濟政治兩科大學中學分别管理末段勗勉卒業生當爲中國之主人翁不當爲一身之自了漢次美國商會會長哈那德演說首言去年回國遊歷十五省與顧維鈞公使及留學生往還隨處游揚中國之進步並勸美人來華投資謀商業實業之發展謂美人對華之態度大變變倨爲恭現舊金山之華文學堂有美國學生六十人各大學亦多設華語料足見美人對華之企慕並謂在華十六年足跡遍各省勝地名流閱歷不少惟竊謂華人有一大缺點（國人聽諸）即散慢而無團結力以通商而論何以入口日增出口日減良因外商能求貨眞價實聯絡進行而華商則　假居奇知相破壞　如美國加利福尼之橘銷遍全球固因味美亦因貨價　一轉運靈通而華人素著之絲茶則銷場日漸減少華茶不如錫蘭茶銷數之廣在美僅佔八分之三則以奸　着色攙假自失信用又無公共團體督責之而外茶入口 
 
 
 

Page 11

 
 
反日有增加絲綢在美銷數僅佔百分之二十而日本絲綢反佔百分之七十非質不良尺幅太大不合美國織機前有美人來華力勸改良而華人不悟日人能迎合買者心理故能暢銷倘絲業商人能聯合進行力求改良如約翰同學會之羣策羣力則已失銷場不難恢復尤望約翰同學會能發展其合羣心於一般社會則富强可期云繼起演說者爲英國法學士謝永森君述干不力基大學之情形郭主敎表美國敎會會董對於該大學贊助之志　後舉定今年職員會長蕭智吉君會計朱福林君書記朱文瑞君　歡而散 
[同義學校寒假休業]  
　　法租界打鐵浜中華同義義務學校於昨日（二十七號）午前十時舉行第四届寒假休業禮並請各界參觀學生成續中西來賓到者甚衆西賓有法總巡石維晏諸君紳商學各界如哈少甫何鋤經諸君政界如盧護軍使代表元殿元浙江楊督軍代表蔣朝一諸君當由校長陸胡雄飛偕同各職員分别延入禮堂行禮中西各界均有訓詞十二時有該校學生組織之雪恥隊排隊赴霞飛路西童公學操場舉行閱兵式殿以體育拳術來賓參觀贊許備至頗極一時之盛 
[廣智商業學校舉行休業禮]  
　　　山路義品里廣智商業學校自陳君禹蹟創辦迄今已歷四載茲陳君將校長一席退讓賢能其校内一切佈置敎授方法仍由陳君主持現於陰曆十二月十四日舉行休業禮聞開學之期則定於明年正月十五日云 
[培德小學考試竣事]  
　　虹口清雲里培德小學校於本月二十二二十三兩日舉行高等第二次畢業考試由江蘇敎育廳飭上海縣派員監考茲巳竣事定於二月二號（舊曆十二月二十一）下午一時假座四川路靑年會行畢業禮及游藝會是日除長官訓詞名人演說及學生種種表演外並有中國精神研究會馬雲鵬鄧石君到場施行催眠術以助餘興刻該校已柬邀各界前往參觀又該校近得熱心敎育諸君擔任校董并於是日開會歐迎云 
[紹興旅滬學校休假畢業]  
　　紹興旅滬學校在美租界東唐家弄開辦一載科目完備校長爲朱堯臣君學生已達二百人免費者居半數茲定於二月一日行寒假休業禮並第一次畢業擬請紹屬紳董演說並籌商明年擴充校舍推虞學額辦法畢業姓名列下　潘如陵倪正定葉景明符瑞源李祖庚胡春茂 
[尚質學校舉行畢業禮]  
　　滬寗車站克能海路存厚里尚質學校昨日（十五日）寒假卽於是日九時行畢業禮除校長唐慶馥君報告及敎職員吳有三王守仁金又珠沈賓蓮張志翔等相繼演說外尚有男生中西文背誦女生英文演說其最優等畢業男生爲席士珍蔣和元女生爲王翠珍胡志芳散會巳十二時矣 
[中華高等小學校休業]  
　　中華高等小學校於民國五年創辦以來已届兩載成績卓著於昨日下午二時行休業式首由校民程　碧君報告繼由校董吳鐵珊黄奠華二君演說至散會時已鐘鳴五下矣 
[平民義學寒假休業]  
　　北四川路厚德里平民義學昨日舉行寒假休業禮四時開會首由男女校長次第報告次由各敎員演說後發給奬品各學生向校長敎員行三鞠躬禮乃散會聞該校男生注重中英文女生注重國文手工且純係義務敎育學費雜費一概免收俟春季開學尚須招生揷班云 
[紳商公餞之忙碌]  
　　滬南工巡捐局長杜梅叔因代理三月期滿交卸在即昨日前市縣商會正副會長顧馨一蘇筠倘曁各商董等特假北市一品香西餐館設筵公餞電燈電車公司總理陳伯鴻協理張煥斗莫錫綸等亦假滬北小花園都益處公餞聞閘北紳商錢貴三等亦假某餐館設筵餞别云 
[閘北四區警察署長之去思]  
　　閘北四區署胡姚石蓀奉齊省長盧護軍使委任滬南工巡捐局局長定於陽曆二月一日接事已誌前報昨晚閘北經董錢貴三特假四馬路春江樓設筵祖餞並請陸達權林仲立杜梅督曹履氷董榮卿余炎卿劉春波姚子讓姚紫若顧馨一蘇筠尚朱葆三沈聯芳毛子堅陸崧侯朱志堯單允恭莫子經穆杼齋諸君作陪觥籌交錯頗極一時之盛並於昨日下午二時送贈匾額三方閘北紳商士庶所送者爲（威惠交修）米行同業所送者爲（澤普　膏）絲廠全體所送者爲（繭絲保障）匾用紅緞地黑絲絨字舁以綵亭前導有慈善團音樂隊送至四區經姚君再三謙遜而受淞滬警察同人亦於昨日下午假城内也是園開歡送會閘北慈善團曁各段救火會定於今日下午爲姚君餞别以誌去思云 
[再誌菸酒公賣分局易人主持]  
　　江蘇第二區菸酒公賣分局長羅煥章現奉新任江蘇烟酒公賣省局長殷鐵菴訓令着卽來省另候差委所遺該分局徵收事務由殷省局長自行兼理特委山東濟南總稽查謝惠塘爲該分局坐辦以資熟手等因羅局長奉令後遵即轉知所屬各分棧主任將應解稅欵迅行呈繳來局即便彙解省局並結束局事預備交卸 
[審判廳長考試承發吏]  
　　上海地方審判廳長陸達權君示期陽曆一月二十七號假蓬萊路梅溪學堂招考承發吏已紀前報昨已届期由陸廳長發出布告照錄如下　爲布告事照得本廳長此次考試承發吏深知承發吏種種積弊而極思有以整頓之故去取一秉大公甄錄尤重品格若其鑽謀運動非分營求者此必不肖之流一經查出本廳長定予嚴懲至本廳務服諸人倘有假托名義撞騙招搖等事准許與考之人據實報告自當嚴辦不貨總之本廳長清心如水早洞悉乎奸謀執法無私必登進夫善類至造言生事之流更在不赦之列特此布告仰共同知 
至午刻投考者共有一百四五十名齊集該學校經陸廳長親自點名給卷與考者領卷後即魚貫而入少待每名給以火鷄麫一碗饅頭二個各人食畢後經監察員查出夾帶書籍及違背規則者四人當場逐出扣考迨至一下鐘由陸廳長命題考試限四時繳卷逾時不收題目錄下　論承發吏在審判衙門所處之地位及其主要之職務（條問）一問送達文書是否送交本人遇不能親交時應如何送達試列舉以對一問承發吏執行查封拍賣應用何種手續一問承發吏行使職務遇有何種情事應行廻避　一問承發吏如有私受報酬或其他違背職務之行爲應得何種處分　所有考試規則一併錄後（一）與考者悉依次序就坐不得無故離位（一）不得交頭接耳（一）不准夾帶書籍（一）筆試去取准本星期三在本廳前發表 
[時髦巡長記過]  
　　淞滬警察廳長徐輔洲昨日訓令所屬各區署所隊文云照得警察爲人民表率一切裝飾務要端莊方足起人民之敬心今日本廳長傳見巡長時親查得五區警察署巡長李文翰吳鑄　六區警察署巡長鄭國治游巡二隊巡長袁清泉等四名有留平頭者有留小鬍者如此裝飾實不端莊前經本廳長傳諭長警不准留有平頭及留小鬍等事乃該巡長等竟敢違不遵命殊屬非是着各記過二次以儆將來該管署長隊長巡官不知督飭一併　加申斥倘嗣後再有前項行爲定卽責革不貸仰各官長務宜隨時誥誡母再置而不問除通行外合亟訓令該署所隊轉諭各長警一體遵照切切此令 
[仁榖公所開會紀事]  
　　南北米業仁榖公所昨日下午二時邀集同業　　到會行家有一百另八家三時搖鈴開會首由業董張樂君報告吾業向來規定司年司月每年輪流十二家挨月司職巳有數十載現在長義行屢次至公所退當司月一職查該行係最著名老行非但信用卓著各職員亦均老成練達本公所倚賴之處甚多一旦辭職於進行事件恐有窒碍請衆公决是否允其退戰次葉惠鈞提議以米業自民國以來　數較清季增起十分之四各埠來滬採辦米石者均以行家爲總機關各行取佣隨之而增故近來公所收取之費亦較清季爲多至充當司月之任本係全體同業公意推舉查長義行充當司月擔負任務以來巳有四五十年之多此次或准或留須請全體公决以昭鄭重後經公衆决定以今日到會行家不過一百二十餘人當有十分之三四未到須於明日特派司帳兩員將今日會議事件分赴南北行家請各經理簽字欲留則簽留字任其退職者簽一去字俟簽字完　後再行决定云 
[麩業公會開會紀要]  
　　上海麩業公會籌辦内河保險公司一事現已就緒特於昨日下午一時邀集同業開會集議首由會長趙茂華提出葉景樵等所擬各種理由經衆通過定額二萬元請由同業分認不招外股惟以現在年關巳近應議之事尚多恐各同業無暇　及議定明年正月間再行會議以便實行 
[雜糧公會提前開會]  
　　華商雜糧公會本月份常會之期因值年　同業必多忙碌無暇蒞會故昨由評議長葉惠鈞决定於本月二十二日提前開會昨已通告漢帮廣帮建帮潮帮各評議員一　　照矣 
[發還公債之鄭重]  
　　代理滬南工巡捐局杜局長前經布告定於一月二十四日即舊曆十二日起至一月三十日即舊曆十二月十八日止籌還第四批第五期公債每日午後一時至四時由各債權人携帶債劵來局領欵在案茲悉連日各債權人紛紛持劵到局請領前項債欵均經杜局長親自核驗明確然後簽字照發將劵塗　以昭鄭重 
[申帮皮絲號營業發達]  
　　福建皮絲烟向銷於江浙兩湖之間業此者以建帮人爲多光復後申帮信孚泰等往閩採辦烟葉製造信孚等牌號皮絲運滬銷售大小批盤一例照市故營業其爲發達近來北省銷路亦有推廣惟兩湖生意因時局關係不無減色云 
[女士演劇濟貧]  
　　張良箴余若望瞿蘅諸女士以天寒歲暮一般窮苦黨人家屬流庽滬濱大都衣食兩缺情殊可憐茲特商假法租界滬江共舞台於陰曆十二月二十二夜演劇冀將所獲餘資聊爲各家屬卒歲之謀云 
[火警傷人]  
　　前夜一時許楊樹浦路三新紗廠對　二千六百五十六號門牌周阿富家忽然起火延燒左右鄰居共燬房屋十三　當火熾時有本邑人李阿虎不及逃出竟致葬身火　事後楊樹浦捕房捕頭除派中西包探詳查起火情形外並着工部局小工將李阿虎屍體檢出候禀公廨中西官蒞所相驗 
[新場小孩在滬迷路]  
　　男孩顧金華年十三歲係南滙縣新場錢人　日午後隨同伊兄顧某乘小輪來申寓居閘北大統路德泰茶葉店内旋因出外游玩不知如何在十六舖地方迷路由　警　至第一區警察　經董警正問明留候屬人認領 
[老同順肉莊受騙]  
　　法租界寗興街（即菜市街）二十九號門牌老同　肉莊前日有自稱小東門外信餘油棧方姓潘姓至該店購油該店將積存猪油二千六百餘磅約值洋四百餘元言明送貨取價該店卽雇車隨同車送迨至該油　托故須次日付洋至次晨往取人巳逃逸貨巳一空昨由肉莊主趙某投報法捕房請爲查緝 
[渡船夫與划船夫打架]  
　　浦東楊家渡碼頭渡船夫張如生昨與划船夫小如意因爭奪渡客起釁互相毆打划船帮人數衆多致將張如生毆傷倒地口吐鮮血若輩知巳肇禍遂分投逸去旋經渡夫頭朱金龍得悉前往將受傷之張如生舁赴三區一分駐所報告經許警佐驗明受傷屬實判張自行回家醫治一面飭緝在逃行兇之小如意等到所訊辦 
[滋擾行兇案展期研訊]  
　　吳勉齋指控俞恒甫余阿毛吳延祥等來家滋擾將吳碧如毆傷一案上星期六由公共公廨俞襄讞會同日副領事林君研訊原各延禮明律師上堂譯訴前情並請展期研訊被告代表朱斯芾律師聲稱原告律師聲請展期一　敝律師並不反對中日讞員判候展期一禮拜再訊 
[五誌朱瞎子老弟告狀之笑話]  
　　已故前清江蘇臬司朱竹石之胞弟蘭石與其妾陸氏在公共公廨互相控訴詳情已屢誌本報前日午後由廨復訊陸氏之代表律師上堂譯訴陸氏屢被虐待請求斷離並請追償贍養費洋二萬元及被朱蘭石第二妾吳氏與其子媳　去之金珠飾物等語朱蘭石亦延代表律師到堂辯護要求減少交保數目經俞襄讞商之義羅副領事判朱蘭石交二千元人洋並保嗣因朱無人具保諭飭押候訊核 
[油行倒欠鉅欵]  
　　昨報載雜貨號東夥偕逃一　茲又據另一訪函云福佑門附近民國路某油行爲方象賢等所開設成立迄今爲時未久然虧欠往來貨欵爲數已鉅茲因無法彌補於前日棄行避匿行中所剩生財價值無幾昨經各債權報告一區二分所經王　佐派警前往將行看守一面令各債權自赴審判廳起訴 
[機器不許變動]  
　　婦人朱馬氏在公共公廨呈控大元印刷所經理張雪忱不理押欵洋二千元曾經傳訊被告令張魯孫（即張恭釗）投案冒頂判令交保在案前星期六被牌票問中西探捕查悉即將張雪忱本人傳案請究先由原告代表律師上堂訴明前情並稱被告將機器抵於原告延不清理請爲追償或將機器發封中西官判張雪忱張恭釗各交舖保不得將所抵機器出售或抵押變動聽候復訊再核 
[欠欵實有票據]  
　　肉店主楊阿本前至法公堂控稱何丙陞前來交易貨物結欠洋四十元向之索取何即托汪春庭出場商勸出立期票歸還詎到期不付請求追繳等情後因臨訊時楊稱並無票據故判將案註銷昨日楊又聲稱實有期票一紙由妻子收藏前奉傳訊時適妻子出門故未呈案今巳將票檢出呈案求請覆訊追洋何供欠洋是實惟貧苦難堪請俟後來陸續拔還汪稱向原告商勸爲中是實中西官判汪退去何交尋常保出外限一月繳洋 
[莊款如數追償]  
　　寶豐錢莊在公共公廨呈控亨生電燈公司經理趙承忠不理往來銀一案上星期亦由李襄讞會同英卓副領事升坐民庭復訊原告代表律師上堂訊明被欠數目以被告延不清理請爲嚴追訊之被告供認欠銀是實惟在押不　設法求　中西官判趙按照原告控數還銀違干未便 
[賭具被捕携去]  
　　甘肅路六百七十九號門牌某茶舘主甬人張根紀因容留外人聚賭抽頭被五百六十九號華捕查見即將賭具帶入捕房禀明捕頭請廨出單傳究 
[上海縣公署批示二則]  
　　商民陳雲忠呈爲拔欵到期無力應付請轉懇展緩由　呈悉該商呈送繳還前欠景鎭官銀號丙辰年期欵三百兩業經本署呈送道尹公署轉解矣至該商應繳該銀號今年到期之欵届期應仍措繳所請轉懇挨次展緩之處碍難照行 
踏布業董唐釗司年王生記等呈蔣正泰坊自願遵規具結請啓封由　呈悉蔣正秦踏坊旣經悔悟自願遵規營業出具切結轉呈前來應准飭吏啓封可也仰即知照此批結存 
[淞滬警察廳批示三則]  
　　陸希績批　據呈已悉查大達碼頭爲行旅薈萃之區迭經嚴飭警探隨時訪緝在案今該商司帳吳仰澄於上岸之際被竊借票股單宵小叢生情殊可恨准即發交區隊一體查拿仍候上海平湖縣批示遵行 
霍全慶批　據呈巳悉查查耀庭虧欠陸泰源貨欵該民旣非薦保當然不負責任如果陸泰源藉口從前同往辦貨之因有糾人滋擾情事儘可隨時鳴警送區處分母得率爾傳究致滋訟累切切 
大豐永金號批　據呈已悉准再通令嚴緝贓盜務獲解辦可 
也 
雜評二 
[變更法令（步陶）]  
　　沙田徵收之爭議經省會調停部飭有案一時尚未聞有何異議乃南滙沙田局近忽變更法令又自勒限一期繳足且明定滯納處分以爲督促是無異舉部案而一概毁棄之矣宜乎各業户之羣思反對也夫同是畝徵三角分期繳與一次繳在富有之家原無大異然大一般業户則諸多困難矣矧又舊曆年關日逼各處市面　條於預籌已定之數外忽欲提前徵取若干寗不倍覺艱難凡此皆爲事實之問題若言法令則部飭之案可以隨意變更是部與局已無統屬之法軌而縣可自爲法局可自爲令且同此一局亦可朝令而夕改昨公布而今廢毁矣天下官吏而盡如此者吾民其尚有立足之地耶嗚呼今日中國果何處而尚知有法紀者於彼沙田局又何多責處焉 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[登百級債臺記] [  鳳公]  
　　占亞洲全土三分之一名曰中華面積約四千三百萬方里測其地形恰如秋海棠一葉亦頗可觀東方最古國也其中央有居高臨下之勢鐵路四達出海亦近而其間有所謂百級債臺者高矗雲表　爲國中之一大建築創造於清光緒四年（吾國之有外債自是年借德國二百五十萬元始）厥後每歲窮土木之華扇巍巍而顯翼翼令人流連稱述赫然如覩其宏規焉余　其名而疑之至北京乘車達其地仰而望俯而觀長者告余曰此即百級債　也臺高而危深而暗外閉而内密所以登臨瞻顧足以感嘅係之蓋昔赧王築臺以避債呈臺則以借債而築國人反對數年呼號奔走至聲嘶力竭卒聽其落成莫如之何而今之以借僨爲唯一之政策者乃始升焉恒與某國銀行團聚　其中内容深秘外人莫由聞知輒至夜分始散而不數日則相傳某項借欵盡諾矣余聞相與唏嘘感喟不置因摳衣拾級而上登最高層見有一室位置順幽而壁上鐫有擘窠大字筆力雄偉諦觀之則一借債爲國家不得已之舉須視爲　毒後之有理財責者母輕蹈此轍一數字所以警之者深矣餘則漫漶不復能辦余閱畢爲之悚然回顧則見有斯密亞丹原富書及赫德理財策與近今馬禮遜開源節流等說帖排列几上而下積昭信股票并已廢之鈔幣層疉飛散與一切新舊外債檔案另數不計余乃恍然大悟遂出轉身憑欄　眺一望無際東南臨海西北山脈重疉南嶺北嶺横亘境内瞭如指掌東則閩粤河山無色芸芸者形容枯槁壯者從事老者轉餉蓋民不安甚矣其南爲楚　　洞庭則硝烟毒霧之外砲聲隆然日事戰攻以殘其民噫三户之悲由來舊矣其北則鼠疫蔓延人民生命駸駸乎有朝不保暮之勢其西則川滇烽火　心民力較疲困瘁竭矣余欲徘徊而不忍卒視始下聞是臺每值陰曆歲暮臘鼓將敲風饕雪虐之際而某　長與某國人往來上下蹤趾相錯不稍顧忌且競以此中爲經濟界活潑之泉源云然則是臺尤將層累而上矣吾讀歷史夏有璿臺殷有鹿臺當時且錫以嘉名晉有范臺楚有强臺奕世猶傳其勝蹟而今之所謂百級債臺者如是因泚筆而爲之記亦所以誌悲也六 
家庭常識 
[驗呢類]  
　嗶嘰哆　呢羽紗等物常有棉花混合於羊毛中殊難分辨此種貨甚不耐用不久卽壞與純羊行所造者大不相同欲試騐其中有棉花與否最便之法扯開其布將縱横之線入燈火燒之如爲羊毛則難於燒盡止縮短發臭成焦炭質如爲棉花即燒之易盡不成炭質不發臭氣（又法）將　以水消化令水極濃加生石灰粉調和俟生石灰沈下取其凈水盛於鍋内將欲試之呢等物浸於水内加熱不久則羊毛消化餘者即爲棉花但用此法須　水極濃否則不驗 
[白象牙] [  吳素娟]  
　象牙器久用之則收汕而變黄色欲其復白法將象牙以玻璃罩罩之置於有日光之處漸漸能復白色如不用玻璃罩則器之面能生小粒若象牙器已大變顔色可將浮石加熱婽成細粉與水調和成膏擦其器面乘濕時以玻璃罩罩之置日光内　之必屢次調換令其周圍平匀得遇日光 
[花生殼之利用] [  紅雨樓主]  
　花生殼可作火爐（脚　手爐等）内之燃料頗能耐久 
工業須知 
[製炭精法] [  吳素娟] 　 
　　電學家　炭精甚多其上等者須有貴　之機器　稍次之口則尋常之工亦能製造所用材料即自來火公司之炭　英名曰可克以及麵粉糖水清水四物而巳所用器具但爲杵臼以春炭末又格模筒管以印炭片炭條其可克須用純淨者不宜稍含飛散之氣質以桁臼春爲細末又以密　簸之乃配入乾麵粉八分之一至六分之一兩相和匀更以極淡糖水少許潤之愼母過失封存二三小時之久不使水氣飛散則炭粉潤透即可以模式作成炭片炭條而後移置於爐上用暗火炕之使之漸乾初以小熱漸加大熱旣已乾透　盛於　箱之内以可克末　之免露空氣而焚細小者則可以鎔金之坩　以代鐵箱又以不能焚之物密蓋之置於爐上外加熱至其色紅留於紅炭内數時之久而後移至凉處俟其凉透始可啓蓋次將此炭片條加入糖汁和水同沸之約二刻許復如前法炙乾再三煉之則片條之堅　愈甚而愈合用惟炕炭之時必有氣洩出故上文所　密者非彌縫之密以爐灰覆之最宜也 
集益錄 
[答七十三問（十續）] [  摩樵]  
　　又行乾燥之時須預先留心蒸後　莖之色澤若稍過赤則晒於日下過白則於炕内燻乾製成之品依其大小區分十數等各以一斤爲包其人參之個數少者品質愈良其他爲日本之製法分洗滌　熟乾燥等手續即以新掘出之人參切去根端三分許分别最良上中下四等運於洗場以洗滌其初以人參投入洗槽洗凈泥土移於竹籠然後以剪除去鬚根祇留一分許以小刀削光之再用棕刷於清水中一一刷洗洗終裝於竹籠送於分别大小之場（下等之人參則悉投於桶中以手攪柈而洗之）普通依其大小區分爲八種區分之法以有大小八個圓孔之根將人參揷入測其直徑其孔徑自六分五釐起（遞加五釐）至一寸爲止分類之後卽移於釜而煑熟之當日即送於乾燥場蓋若洗凈而放置之則多腐敗之患也煑人參之釜大小不一皆以銅製煑人參之先須製藥湯即以容水四斗之釜盛水八分深而以人參五分甘草二兩辣椒二兩五錢調合爲粉末盛於布袋投之釜中充分煑沸變褐色時更加燒酒一升極力攪拌其中先投一品五籠（一籠約八十兩）煑熟取出次煑入上品五籠（一籠約七斤）更須加燒酒一升煑熟取出又其次煑入下品五籠（一籠約十二斤）前後三　共煑上下品一百二十斤最後則改造藥湯另煑新參煑沸之中復不時攪拌全　以煑透爲度攪拌中任取一本輕揑之若外部柔軟内部稍硬者即已煑透乃取出於清水中冷之其後一一並列於　上而載於　　（未完） 
長篇小說 
[二城風雨錄] [  英國卻而司當覺小蝶迭更斯原著天虚我生合譯]  
卷中第十九章（二） 
此時人手雖多然皆近於兒戲尸柩固重殊不能應手而下衆中復有創議者曰母碎其棺尸臭殊難聞也不如監送至叢葬處堆之下穽而投以石語出衆又譁然以爲佳乃爭　躋而登附車以行中有清道之夫則以苕帚策馬而執轡者則爲買餅之兒擲其筐於地口中猶作賣餅之聲以叱馬御者見人衆則惟蜷伏一偶不敢與抗抗則且不容　附車行也楷萊亦旣隨衆登車即踞棺蓋而坐心中則念棺中死人旣爲惡探之黨與其富有可必也此時帚柄巳着馬背馬負痛力曳　車蹣　而行車中人旣塞滿其不得上者　皆　於車畔且呼且　乃不辨其詈人詈鬼馬以負重不良於步衆人或推其　或以拳足助馬策喧囂之聲乃成一片旣至聖潘克敎堂之次其地有荒墳纍纍圍以土牆蓋卽叢葬處也衆遂曳棺下車惟而内之穽中競投以石而踐之以足楷萊私心竊喜覺此棺　穽之　厥狀固甚重也衆忿旣洩而餘興未　則復追逐路上行人指爲白莎從而毆辱之路人乃大　咸避道而奔黠者患之則僞言憲兵至矣蓋此輩生平所懼厥惟憲兵與偵探以共權力足制其死命也於是大起恐　紛紛作鳥獸散瞬息之問巳無蹤跡厥狀大似浮萍遇風獨有楷萊未聞其語猶自徘徊其間而不忍去並擷野花插於其上似爲塜中人致吊者特　其貌則現得色而無戚容歸途復訪其友友自言與楷萊同業然人　未見其植立於銀行門次也　萊旣面其人匆匆數語遂　銀行時已向　　見　　之人續續自銀行門出門臼之聲與人咳嗽相應五分鐘後銀行之鐵門　矣楷萊遂亦負其傢具携子而歸（未完） 
 
 
 

Page 14

 
 
   
 
