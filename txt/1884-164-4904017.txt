# 1884 - 164 - 4904017

 

Page 1

 
 
[第五號畵報出售]  
　　啓者本舘印行畵報業已四次有目共賞故日新而月盛焉茲於二十四日出售第五號本舘興懷風雅不客多金購覓奇書數種卽在每次畵報之湲增附該書之說一則并將說中大意另𥢶一圖冠於說之首裝入下次第六號畵報發兌以後畵報除告白外每次可得十頁而價洋仍從五分可謂亷之又亷矣至於此書之妙見者無不拍案呌絶歎爲觀止願與諸君共欣賞之此布 
[請各處名手專畵新聞啓] [  點石齋主人啓]  
　　本齋印售畵報月凡數次業已盛行惟各外埠所有奇奇怪怪之事除已登申報外能會人畵圖者尙復指不勝屈故本齋特請海内大畵家如遇本成有可驚可喜之事以潔白紙新鮮濃墨繪成畵幅另紙署明事之原委函寄本齋如果惟妙惟肖足以列人畵報者每幅酬筆資洋兩元其原稿無諭用與不用槪不寄還畵幅直裏須中尺一尺三寸四分横裏須中尺一尺六寸除題頭應空少許外必須盡行畵足里居姓氏亦須示知其畵收到後當付收條一張一俟印人畵報卽憑本齋原條取洋如不人報收條作爲廢紙以免兩誤諸君子諒不客敎也特布 
[招請名手繪圖啓] [  點石齋主人啓]  
　　啓者本齋新得奇書數種均屬未經行世者其事則可驚可喜而筆墨之精妙眞所謂翩若驚鴻矯若游龍要非尋行數墨家所能望其項背惟有說無圖似欠全美故特招請精於繪事者照說繒圖襄成是事如有丹青妙手願與此書並傅者卽照前報所登畵幅尺寸繪成様張寄至上海點石齋帳房一經合用當卽函請至本齋面議一切此布 
[閱畫報書後] [  見所見齋甫稿]  
　　中國書籍之有畫者不若泰西之多其不能無畫者大抵名物象數之迹辨别形似考訂稱謂僅僅記載之語不足以指示其詳故繪圖以傳之至於故事豔蹟則小說家每於篇首冠以圖象按章分題如戲劇之藍本非竟爲枌演者規撫地步蓋讀小說者類多婦孺其餘文章不能貫串涵泳以窺其妙往往數四展誦未得旨趣不得不藉圖以傳之他惟因果報應之書有逐事繪圖者曩見德清蔡氏刻有太上感應篇圖說每一句必有一勸一戒多或不止兩圖規拓形模意中有象以筆傳之結構之精密疏剔之細緻爲他書所未有此外又見陰　文繪象覺世經圖證意亦猶是而畫皆不及夫勸戒之事所以須圖畫者聖賢誘人爲善無間智愚文字所不達者以象示之而已然則書之有畫大旨不外乎此矣街市喧豗鳴鐺高呌肩負小旗手數紙以求售宛然春秒放榜録報名經者每舉近事以敷衍之或無其事而僞造之間亦繪出其形粗鄙惡劣不堪人目則以都會之中向不行日報故此輩得售其奸或日此梁肆之所爲天氣晦澀顔色蒸𠮓必造訛言以惑市人然後得解父老相傳若信而有據者不知是否要而言之日報古且不行何有於畫哉今點石齋以畫報問世僉謂中土人情不習乎此未必如日報之暢行乃月餘以來購者紛紛後卷嗣出前卷已空由後補前司石司墨者日輒數易手猶不暇給噫是殆風氣之漸開而人心之善𠮓歟不然何其速也顧或者又以畫報所繪卽日報所載之事自有新聞館設於海上官商百姓慮其消息之通傳聞之速每有新奇之事曩之極欲諱飾者今愈盖而愈彰已令人早夜警惕不敢有所爲而畫報又從而形容之是何異舉所不經意之事而留蹟於天壤間豈非怨毒之尤而天下所得而歸咎與雖然書之有畫旣惟因果勸戒之事爲多則畫報亦何獨不可以勸人戒人者且不惟勸人戒人也方今歐洲諸國共敦輯睦中國有志富强師其所長凡夫制度之新奇與噐械之精利者莫不推誠相示資我效法每出一器悉繪爲圖顧當事者得見之而民間則未之知也今此報旣行俾天下皆恍然於國家之取法西人者固自有急其當務者在也如第一卷美國潛行冰洋之船與夫法人在越南所用氣球其他又若水雷激力之高巨礮攻城之利豈非民間未有之觀乍見之而可驚可喜哉則又不徒以勸戒爲事而欲曠天下人之識見將徧乎窮鄉僻襄而無乎不知也然則是書之出用意不更深且遠耶鄙人嘗謂中國之習囿於所見畫報之行歐洲各國皆有之曩年尊聞閣曾取而譯之印售於人其卷中有紀英太子游歴印度諸事與五印度各部風尙禮制之異同極詳且備乃印不數卷而問者寥寥方慨人情之迂拘將終古而不能化而孰意今之畫報出盡旬日之期而購閱者無慮數千萬卷也噫是殆風氣之轉移其權固不自人操之抑前之仿印者爲西國畵法而今之畫則不越乎中國古名家之遺見所習見與見所未見固有不同焉者歟 
[本舘接奉電音]  
　　昨由通州電局專發電音到本舘有五月二十三二十四日上諭四道敬謹譯登○五月二十三日奉上諭前據内閣學士周德潤奏叅倪文蔚在廣西巡撫任内濫保徇私並收受季規各欵當經諭令張樹聲查明具奏兹據奏稱廣東試用知府卲覲皋奉委赴廣西查辦案件倪文蔚因其條陳邊事飭赴防營查看適遇匪黨出櫌該員隨營邀撃殄𫊧首要在事出力並無欺罔濫保情事梧州府撥解辦公經費資給親兵食用等欵係循舊章辦理此外未有收受季規之事至核辦保舉三案所保各員皆據軍營及地方官摺開酌保並未濫保多人湖北試用州判倪文寀與倪文蔚服屬疏遠投效潯州紥營在該撫未到廣西之前著有勞續是以列保等語倪文蔚被叅各節旣據查明並無情弊卽着母庸置議欽此同日奉上諭瑞聨奏假期屇满病仍未痊懇准開缺一摺瑞聨着賞假一月母庸開缺欽此同日奉　上諭我朝列聖相承莫不以克勤克儉爲天下先訓誡臣工至爲深切黄謨具在永宜懍遵矧現在時事多艱元氣未復閭閻困苦災祲頻仍庶務殷煩諸虞業脞我君臣卽勵精圖治惟日孜孜猶恐不能以臻上理顧可稍自睱逸廢事曠官耶嗣後總當上下交儆夕惕朝乾崇實黜華勤求治理爾中外大臣等實事求是殫心籌畫者尙不乏人其間因循委靡不能振作甚至養尊處優任意驕奢並不經心國事者亦所時有務各深自省察有則攺之無則加勉董率所屬將職分應辦之事　心講求切實辦理勿耽逸樂勿尙浮華時時無忘憂患事事必求實際庶幾措正施行萬姓又安庶事咸理倘有仍蹈舊習視諭旨爲具文罔知悛攺惟有執法嚴懲不稍寛貸懍之愼之欽此○二十四日奉上諭鹿傳霖奏察看通判知縣各員據實糾叅等語河南候補通判左繼思藉差索擾不知檢束中牟縣知縣王銘貴罔利營私假公苛歛代理泌陽縣事候補知縣費德藻貪婪任性緝捕廢弛代理確山縣事候補知縣金廷彦敷衍賑務措置乖方均着卽行革職以肅官常該部知道欽此 
 
 

Page 2

 
 
[准開銕路]  
　　昨日午前接到天津發來電報云創辦銕路一節業經朝廷俞允許由大沽開至天津但電音簡略不知所派何人容俟續聞再録 
[外洋消息]  
　　昨日法公司輪船來滬帶來外洋新聞紙云曾襲侯於四月初八日抵巴黎斯城拌會法外務大臣斐禮至十三日李丹厓欽使已到曾侯陪同往見斐君十四日曾侯以總署更調欽使之文書專送斐君閱看隨卽交卸又云日本將軍何野麥及兵官數人周歴各國現已由意大利啓行至法四月十二日謁見日本駐法欽差十三日拜會法外務大臣隨卽周閱法國各砲臺及一切營伍等事然後由法　德由德至奥再由奥往歐洲各國一路周歴該將軍可謂不辭勞瘁者矣又云法國接到河内電報言越南老開地方有華兵與黑旂不和互相鬥毆情事按該報係四月初八日所出閱時已將五旬而中國絶無所聞恐非確信也又云德國現欲以阿非利加兩南之阿格臘畢甘納地方爲已屬地該地本轄於英故刻下英人聞此信息頗有活動之意也 
[津沽雹災]  
　　昨接津友來信言北河楊疃地方於本月十九日東風大作飛灰蔽日遠遠聞雷聲殷然俄而漸近漸厲船上諸人不及收拾而傾盆大雨雜以氷雹頃刻齊至少頃風勢忽轉西北天卽開霽然觀河邊船隻則遭損者殊屬不少而田間麥禾糜爛不堪房屋亦有打壞者刻下苦不堪言未識有無大力者一爲援手也 
[瓊海郵聞]  
　　本月十五日瓊州來信言是日該處大雨傾盆雷電交作勢極猛厲云又言新任道憲頗爲嚴厲四月二十日該州有犯人三名正法圍護兵丁約有三百名觀者甚衆又言刻下各兵建築土城以爲屯紥之所四月間有兵船兩隻載兵二千來瓊以資防堵悉屯於土城内但中法和議已成該兵不久想應調回惟此時則尙未撤退現派赴山中不知何事也又云瓊州現值院試之期學憲已於四月二十日下馬赴考者甚衆計城内增出一萬餘人市面頓盛各物銷塲莫不暢旺蓋該州不過八里之城而目下增此多人又有兵丁買賣諸人故倍形閙熱也又云該處幼孩多有在海口地方造紙爲水雷戲爲燃放者可知風氣之移人也又云該處近來無日不滋事端大都因賭而起一日北海地方又有爭鬪之事適有海關上之西醫生與西兵船官弁遊行竟遭池魚之禍醫生肩上受有刀傷幸尙不甚車現已禀官想須究辦也 
[白門近事]  
　　秦淮去歲水正拍堤今雖梅子齊黄而所謂家家雨者竟無點滴江甯府知民間望雨甚近故於十八日出示禁屠以迓甘霖云○羅少佶觀察接署江甯府以來自以爲五日京兆卽假淮清橋之水利局　行署而仍兼水利局提調近因糧道張觀察内調趙觀察又攝糧篆押運北上於是羅觀察不得不移進府署以重體制本月十八日府署前燈彩一新○近日禳火者絡繹不絶水龍亦東奔西走查被火之家多係草屋計水西門三日之間連燒三處並灼斃童男女各一名南門外亦燒死二十歲之少婦因火從睡夢中驚起家無男子自向攪取物件故猝被祝融氏困於垓心而不得脫也悲夫○世之守財奴大抵視錢如命如之云者輕重適均之謂不謂𠮓本加厲正有視錢重視命轉輕者此亦可以硯世𠮓矣皖人某甲本世家子因憂貧而喜出游游輙三五年始一歸或十年竟不歸年四十無子其母望孫念切屢促歸驂甲不顧且吝其薪水資以致饔飱常不繼上年母死甲猶戀館榖竟不奔喪其妻於事後以葬費請僅付十四元妻憤恨日以眼淚洗面去冬病劇邀甲來一視信未發而卒甲自是喜無内顧憂詎妻旣死甲忽忽如有所睹於今歲二月杪亦卒於客所居停主人以其家無子息將以其所積爲之料理後事詎篋中竟有一千一百餘金皆平時無人知覺者因共嘆其愚且莫解其生前之錙銖必較者意欲何爲如甲者殆眞有錢癖歟 
[排日飲賤]  
　　浙江學台祁子和總憲專待新任劉叔濤宗師到省後交卸清楚束裝北上連日省中各大憲排日設宴以爲東都之餞十六日署臬使豐雲鵬觀察設宴於西湖之劉果敏公祠陪席者爲德曉峯方伯次則現任各司道公宴總憲於湖上之蔣公祠則成竹銘都轉爲東道領袖也最後則德曉峯方伯在三潭映月之迎翠軒中大會賓僚公同餞别賓主盡歡而散祁總憲連日酬應如行山陰道上應接不暇故其餘各處只好專柬辭謝矣 
[袁江雜録]  
　　浦上山東賑捐局捐欵不旺經費難籌且今歲山東二麥甚好故已於四月底撤屏矣○節際小满連河水勢較大前曾録 
報兹自月半以來雨澤毫無來源又弱復跌落四五尺卽城内之池塘溝澮亦日漸淺涸誠恐一遘火警有涔蹄車薪之勢任地方之責者其能預爲綢繆否○揚庄厘捐局自歸併藏家碼頭厘捐後雖有報貨之責却無騐票之懽故奸商少隱瞒蠹役無留難無如近來各處厘捐不旺其善後同善保甲各用欵頗形支絀云○崇實書院初八日課期輪應海州分司主政項書巢分轉憐寒士之苦每卷酌給茶點錢百文繳卷時由監院發給翌晨監院初興繳卷者紛然而至按卷給錢以去逾時監院得暇繙卷吟哦文固陳文也詩固舊詩也易卷亦然始知爲人所誆此欵當遂停止攺俟案出後照給云○前次閘口地方之火誠巨灾也兹悉起火之由蓋有某甲者某寺之香火道人也娶某氏女爲妻人門後以貧故漸不端甲有所聞痛責之而母氏則護持之甲怒妻而亦怒母蓄憤旣久每思焚室以出氣初四日晩飯後甲至薪室種火叢薪中俟其光熊熊勢炎炎而烟漫漫乃出呼日火起矣火起矣棄其母妻長揚而去遂致燎原維時有黠者知甲所爲通風差役鳴之官緝甲至案王邑　略詢情節甲尙不認甲之母轉爲哀求奈四隣未允現已寄監外獄矣○某醫士居於文廟之東偏初五日午後無事調弄籠禽興闌掇板凳掛原處掛畢欲下突來鎗子一粒穿入腿肚而出醫士痛倒在地家人趨扶床榻間出尋鎗子所來盖其隣某武弁以洋鎗在家中演習打靶爲月課計也醫士家人鳴諸中軍萬遊戎某弁請人竭力調處特請善治傷科者包治醫士家人猶不允醫士日此固余年月日時之晦氣不爲已甚可耳始寢 
[九江近信]  
　　九江南北兩岸旱乾日久需澤孔殷秧苖稿於平原豆花枯於山隰農民無不望天呌苦十六日雖得微雨而十七日十八日仍見晴明十九日天氣燥甚黑雲密布大有山雨欲來風满樓景象至晩小雨廉繊未幾卽止二十日午後雷聲隆隆細雨如絲二十一日又杲杲出日田疇幾如龜坼云○距九江四十里之姑塘背山面湖亦熱閙碼頭也近聞出有紅毛狗高大倍於村厖兇如猛虎尾如蒲扇登山快捷無比每日午後出山噬人山村水郭屢聞噬斃小孩獵者捕之不得本月望後周家嶺有牧牛者突爲咬傷而踣經多人趕走將牧者舁回而斃居民均有戒心至晩皆局門不出姑塘街道每日定更後絶無行人矣○長江安設電線原爲傳信快捷起見沿途曾貼有憲示不許百姓繋寄牛屬損壞電柱巡查電柱勇丁亦不得藉端訛索鄉民致干查究云云不謂各處看守電柱之巡勇不體憲意屢有訛索鄉民各情弊昨聞九江大東門外之平嶺地方距城約三里許是處一帶電柱直達湖口縣初十日有某巡勇沿途梭巡見廖姓牯牛一頭離電柱約箭許散放巡勇便欲牽牛來城聲稱該牛挨壞電柱百般恫喝廖大怖且農忙正需牛力爰請出營兵鄒某解釋飭廖服罪給以大錢五百文始寢其事○湖北黄梅縣與德化　松三縣所共之江堤連年因風浪剥蝕坍塌多處本應興工修築除德化宿松兩邑分段修築外黄梅經鍾邑尊禀請上憲籌欵修補堤身撫憲酌提大錢七十餘吊飭卽領修但聞黄梅地界之江堤工程約五千吊錢已足藏事而鍾邑尊尙欲於七十吊外着照每石粮米帶派民間出錢三百文果如此則堤身必異常鞏固矣 
[寗郡氣候]  
　　本年入春以來天氣甚寒惟端午後烈日富空沿街摺䈕單衣方似仲夏景象至二十二日夜半密雲四布陡起狂風殊有 
 
 

Page 3

 
 
　　飛沙走石之勢次日陰雨濛濛天氣甚冷綿衣復着是眞夏行春令天時不正無怪疾病更多也 
[嘉郡市情]  
　　　　得嘉興來信云新菜油價現雖跌至六元三角然大勢當有長無落緣菜子每担前止欲二元一二角刻已提至二元三四角矣絲市則稍有起色比前已長一二元惟久晴無雨民人頗深殷盼 
[日使來滬]  
　　昨日法國公司輪船來滬當有日斯巴尼亚新簡駐華之欽差附輪而來云 
[放爆致焚]  
　　前日天后法像出宮之時有放爆竹以敬神者火星飛人洋藥局南前之凉棚上頃刻燃着火勢炎炎法捕房水龍聞警馳救幸卽撲滅不至延燒房屋然吃驚已不小矣 
[房捐總數]  
　　本埠英工局於本月十六日集議内有房捐細帳録供衆覽查本年西歴正月起至三月底止所收華人春季房捐計共洋三萬一千一百十元去年春李計收洋三萬一千五百十一元然則今年捐數減收四百零一元矣至所有房屋之在英租界者計有一萬三千一百六十五所在美租界者計有七千八百二十一所兩共二萬零九百八十六所今年所添造者較去年多出九百零三所美界添出六百三十所英界添出二百七十三所統計西人所居者四百五十四所華人所居者一萬七千八百八十八所而曠無居人者則有二千六百四十四所其空屋較去年多至八百十三所此房捐之所由少也 
[學官接印]  
　　上海縣學教諭符廣文慶增以丁憂回太倉原籍上憲札委顧地山廣文承謙署理斯篆已於十六日接印任事顧君如皐人曾署靖江學篆務桃李春風又將被及海陬矣 
[劇盜緝𫊧]  
　　本月初六日珠街角王紳家被盜並刃傷工人一案已列前報兹聞經巡鹽砲船小吳老大於十三日在陶莊破𫊧業已解青浦縣訊供云 
[西艦開行]  
　　花旂兵船名愛奈泊來司日前由漢至滬昨早已展輪往東洋去矣其全義浩大兵船則於昨晩五點鐘時開往日本云又法兵船名越打者前由香港來埠昨早已開往燕臺英國某小兵船亦於昨早展輪但不知開往何處也 
[見異思遷]  
　　去年有朝鮮貴介子弟三人由張敬甫别駕帶同來滬習學西文已列前報兹悉該三人學業均已漸進惟習俗移人賢者不免三人之中有一人時於暇晷出遊或在東洋茶館啜茗或在中國彈子房打大彈是殆及時行樂之意但聞張别駕管束極嚴不准其出外閒遊以致廢學然則此人之行樂或亦偶焉者耳 
[恊戎巡緝]  
　　前日淞北營葉恊戎統帶巡防砲船兩艘由蘇州河來滬巡緝適逢迎接天后聖母法像進宮將到之時該砲船卽敬升三砲迨法像進宮復升三砲升座時又弁三砲前後共升砲九門蓋亦適逢其會也昨早該砲船已駛出浦江巡緝矣 
[教士仙遊]  
　　本埠教堂内之大神父杜姓名瑪利諾係法國人生於道光四年二十二歲進天主教會咸豐六年來中國傳教於蘇州江甯安慶等處兹於五月二十四日疾終於上海新北門外之聖若瑟堂享年六十一歲在中國已二十九年聞今日當出殯至南大門外之聖墓堂故教中人之集該堂以候執紼者已極濟濟矣 
[押犯新章]  
　　英美各租界犯事之人判押捕房者均令充當苦工此例行之已久現在工部局又議將判押捕房之人犯自三個月起以至半年一二年者一律拘禁於英國監牢云按工部局議租英領事署内之監房前已列報兹悉議以東邊留歸領事餘則皆歸工部局租用但須立租定五年之合同五年期满再展五年每年計租金四百磅其隔斷裝摺等費均由工部局出付將來倘患屋不敷用可於空地内添造其費亦須工部局自備此十六日集議時所議也今復擬此新章則前議殆已定見歟 
[諸債蝟集]  
　　美最時洋行東投該管之德國領事署訴被呵喇銀行副買辦劉禮庭欠銀不還業將劉交捕再請照會華官會訊呂正　 
領事據情照會黄太守旋由捕將劉解案太守飭押訊在案又由呵加喇洋東投英領事署訴稱有汪湘颿曾將田房抵押在公平洋行計銀三千兩又由汪托劉禮庭將此田房轉抵與我加至三千八百兩其三千兩劃付公平行始將契據交來又付八百兩交與劉手轉交汪姓立有抵據劉作中人榮泰茶葉鋪作保今期已满非但不贖利亦無着但劉係我行正買辦包錦華之親戚由包荐爲副手得以憑信然現已停歇請爲傅訊雀副領事據情照會黄太守訂期於昨日會訊呵加喇洋東同正買辦包錦華投案申訴前因劉供代汪經手將田房抵押與洋東是實現已期满本應贖歸因汪他出未返屢至伊家詢問據其妻言須遲日等語至保人原係榮泰茶葉舖今已閉歇鋪主不知何往呵加喇洋東又稱我憑劉禮庭因是正買辦包錦華之親戚耳包錦華稱劉禮庭確是我外甥幸有田房抵押卽使着令召賣亦不致過分受虧太守商之翟君以田房抵銀卽使召賣原不致受耗過多今姑着包錦華帮同料理又有夾板船主根沙刺控被華有利號欠去水脚銀洋三百十六元零今該號已閉劉禮庭係股開者請爲附追劉供曾租伊船裝貨後因並未裝貨如何欠銀至以前確有裝货往來然不致欠彼如許銀洋且我號亦有經帪之人也太守商之翟君着該船主開呈細帳劉禮庭仍行管押邀同司帳人再訊尙有李式卿控股開華有利之劉禮庭曾租都北輪船開往鷄籠等處裝煤用我爲買辦墊用各項銀洋除收被欠二百七十餘元一案昨日李未投案俟後質訊 
[追還票價]  
　　前日有朱某遺僕至法公堂訴稱在昌盛隆購得華有利洋行之利洋行之利渡輪船客票六紙赴天津每票計英洋八元已上船多日兹該船因貨轇轕一時不能放洋在船搭客數十人其有資者已去其乏資者尙在船中故請追還票價以便動身翁太守准詞昨早傅到昌盛隆之賴春雲稱朱老爺買票是實惟船票係厚安號之攬載人林清溪售出每張六元半計洋三十九元太守謂買賣賺錢自可不究惟輪船不開理當將銀退還賴稱可傳林清溪訊問林投案供船向華有利租來刻因事致訟不能放洋正在訊問時又有張誠林投案稱在大方棧購得該船天津船票二張計洋十七元又有程權禀稱在觀音閣碼頭興隆恒船行購得該船天津票一張計洋七元八角劉洽忠稱在昌盛隆購得烟台票一張計洋五元五角張家興稱在昌盛隆購得津票一張計洋八元太守核計昌盛隆售出八票着將原洋退還各客至昌盛隆交林清溪之銀再行究追賴春雲遵諭於今日繳案林清溪因賴春雲肯出外還洋故着交賴帶去其餘大方棧興隆恒二家再行傅案追給 
[流氓狡供]  
　　昨報續𫊧流氓經法公堂將姚關通周來順二名移縣後當晩經黎邑尊親提訊鞫各供狡展異常着各重責二百板押候請道憲示下核辦 
[英界公堂瑣案]  
　　寶生輪船失事有人控水手等搬取搭客物件在案昨故由捕房續解到回滬到行索取工資之水手火夫吳阿四等八名請訊吳阿四等同供因船失事我等落後不及搭海口船回滬另搭别船因是來遲然並未搬取客人衣物黄太守商之翟副領事以是案訂期於下禮拜一覆訊姑將吳阿四等交捕帶囘屇期併訊云按前報謂漢口輪船往救兹知實海口船也○安利洋行東投英領事署控有華人熊 
 
 

Page 4

 
 
　　梅溪定買鐵斤延不出貨請爲傳追翟副領事據情照會黄太守飭差傳熊於昨晨投質安利洋東申訴前因并呈定貨簽字之帳簿熊供曾於去年五月間向洋人定買外洋運來之管子鐵百墩屢次催促總稱貨尙未到及至十二月初十又向言明貨旣未到以後設來就作羆論曾在定貨簿上註明退貨字様盖凡定買外洋货皆以六个月爲限逾限未到准卽退貨今何呈控耶太守閱得簿上果有熊寫之退貨字様殊難准理洋人又稱定貨共有二種退者固有之尙有未退者卽簿上亦有二起請閱太守閱得確有二起熊又稱定貨祇一種並無二起至所呈閱者一係印成之底據熊又請將簿據自閱謂印成之底據上係用鉛筆加寫别項名目之鐵斤云翟君細閱之將簿據交還向太守日此案未便准理隨飭兩造退去○津人行兇一節昨據包探陳阿九稱有薙髮阿根不知何故被津人陳松五阿寶戳傷現已𫊧到行凶人送案至受傷人在醫院據醫生云須遲兩禮拜始可投質黄太守飭將陳王押俟受傷人投案再訊○包探阿二稱七阿大費阿法二人係犯事奉發管押捕房者豈王費尙敢在押所毆打同押之犯爲此送案黄太守飭將王費二人各笞五十板仍交捕房俟原斷期满開釋○趙文玉稱在老丹桂戲園唱戲同房住有五人前夜因見我之皮箱被人扭壞銅鎖查知失去碎銀一包計三十三兩但當時並無别人在房祗有李三到過因此懐疑亦未指定行𥩈詎盤問不服兩相爭執由捕拘案請訊李三供在戲園爲廚子與趙同房非我一人彼雖失銀我不知情乃再国盤詰致與爭執黄太守隨飭李三帮同趙文玉查緝得有贓據以便究辦○包探秦少卿稱太倉人周桂生控陸松濤陸竹生金培三等藉瑞拆梢案内尙有李阿長分得洋三元在逃未𫊧蒙飭補提等因今已𫊧李送案李供並未拆梢分洋黄太守查得陸松濤等各枷一月早經發落李阿長應一體同罪判枷一月發頭門示衆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[題桂林倪耘劬大令山塘聽雨圖册子録請霧裏有花客高昌寒食生回政]  
　　蕉萃江湖鬓減青客懷生怕雨冥冥輸君畫絅尋春夜獨 
有閒情翦燭聽柔波漲　黛浮螺　婦聲中好景羅何似東風新霽後山塘十里杏花多[  申左夢畹生初脫稿]  
[春景四詠呈澹定室主人潄蘭室主補拙居主同政]  
　　燕春來三月好風光雙燕呢喃人艸堂卻愧故人憔悴甚繁華無復舊雕梁○鶯携柑閒步傍垂楊喜聽鶯聲韻短長喚得春歸又春去緑窗夢醒枉愁腸○蜂午風庭院日初長又見遊蜂逐隊狂怪底腰支太消瘦一齊心事爲花忙○蝶過牆蝶影逐風颺醉傍枝頭夢亦香莫撫芳華嗟短景一生花裏度年光○贈同邑胡夌溪納寵之作高燒銀燭照粧紅喜指明星三五東玉漏乍長春乍永嫩寒不到綉帷中爲愛烟霞一槢聨緑窗香暖妙如仙從今覓得吹筆侶人與芙蓉一様妍小家碧玉尙年芳絶妙風流絶世粧艷福十分消受處　偎紅袖代添香○哀紅吟館憶事詩爲元配施孺人作記得于歸協鳳凰高燒華燭照新粧蘭房錯認天台路不羡劉郎與匹郎而今消息總茫茫恨到深時痛欲狂菱鏡塵封人已查怕看乘粉與遺香記得栽培露一叢吟香小舘號留紅孺人吟詠之所自題日留紅吟舘庭中花木皆其手植今易其名日哀紅誌恨也從知愛護名花意人與梅花高格同而今魂岩杳難通斜日闌于孤舘空立遍花叢人不見怪他花似去年紅記得開編圤蠧魚稗官野史亦盈儲是誰中幗能高雅自拔金釵買異書而今獨自儉巾箱每覩殘篇欲斷腸風雨一燈和影讀更無紅袖代添香記得春寒下翠幃隃麋濃釀墨杳霏十三行字臨初罷每把輕狂笑洛妃而今筆秃硯還殘破紙塵封不忍看珍重一行遺墨在迢迢千生勸加餐余應壬午試婦書中有千里征途眠食珍重等語並絶句云莫認異鄉風景好秦淮烟月說多情今此書猶存不忍看也記得春來雨乍晴一簾花霧薄寒生緑窗倦繡眠難穩每怪流鶯巧　聲而今回憶淚重彈翡翠衾孤夢亦寒秋雨秋風窓外急　檠無語伴更闌記得追凉向早秋月明携手上粧樓闌干一角無人處关把痴情說女牛而今月缺總難圓往事如塵已化烟欲把相思通一點碧天銀漢恨綿綿記得寒衣料理成夜深刀尺度三更憐郎一朿腰支瘦爲製新綿着體輕而今風雪又寒天冷逼青衫誰復憐漫說裝綿更添線此情此意渺秋烟記得推敲句未成熏籠斜倚到三更簾前梅萼窓前月艷人吟毫奪寫生而今遺稿愼珍藏片羽悽然重吉光畢竟有才難有福古來定例信蒼蒼○短檠倚恨細雨織愁香消金鴨以無温箭滴銀虬而碎夢情人遥夜美景當年枯坐寡歡書此當哭鎭日相思參不歡相思無夢無端珊珊環佩歸魂斷渺渺人天欲會難鈿盒於今空寄恨琴絃此後忍重彈書生薄福尋常事累及紅粧鼻更酸○贈補拙居主人卽請政之嬌嬌絶世姿風塵識面遲樹雲添舊感金石契新知才妙心能細思清句益奇掛帆時已促一再問歸期南匯哀紅吟　主步雲氏楊嘉煥艸 
[送春詞]  
　　用吳石林先生年華如流韻請諸大吟壇正和○夕陽芳草遠連天愁緒今年勝去年九十韶光留不住春甲江上泣啼鵑楊花飄泊遍天涯風信催殘感歲華未到曉鐘還是夢猶疑春色在隣家揚州夢醒酒消除三月烟花錦不如满地落紅黏蝶屐清和時節雨晴初過眼韶華似水流鶯聲漸老客添愁人歸那有春歸易此恨綿綿獨倚樓○卽景請高昌寒食生霧裏看花客兩吟壇斧政近水軒齋夏日寒輕羅小扇倚闌干月明窓下安棋局潮落江頭繋釣竽山色都從詩裏畫波光宜向鏡中看此間雖好無知已斜抱瑶琴不忍彈○懐人四律太白今猶在詩名海内知閑來常愛酒老去喜塡詞著作傳新詠文章得正規思君空有夢咫尺似天涯高昌寒食生落月停雲感蒹葭水國秋相思世里外夢寐五更頭史筆成家早詩名到處留良緣慳一南何日識荆州霧裏看花客海上留新詠君有海上吟春江寄客蹤澆愁杯在手博覽史羅胸下筆千言富傳經一代宗迢迢三十里相憶不相逢倉山舊主著述名山富將軍冠世賢君自號酒國將軍瞻韓空繞夢御李竟無緣韻事詩兼酒風流吏亦仙小樓逢宴會珠翠满芳筵小樓主人○聞鳥録請海上今壇削正處處幽禽自賛名春眠覺曉雨初晴一庭花落呼僮埽百轉聲圓向耳鳴鸚鵡能言爲底事鴛鴦無語最知情倚欄聽罷境恫悵仰看雲平意不平○送别顰玉好因緣是惡因緣欲語無言亦可憐今日始諳情黯黯昨宵何太意綿綿驪歌催促人將别鼍鼓殘客未眠殘月過墻大歌曉不知何日月重圓○寄懷飯顆山樵回思茂苑識荆州相隔而今已五秋一南有緣瞻鳳采三更尋夢到龍游果然著述成家早見南山人贈君詩中有著述成家早之句不愧聲名到處留轉瞬明年同赴試論交　酒話從頭○寄懷二愛仙人羡君滬北久勾留三月鶯花筆底收君有詩最取鶯花入錦囊之句畢竟仙人多豓福從無才子不風流錦緣前夢姚黄事指姚信卿黄　君兩核書與君最善詩　詞壇李杜儔我未瞻韓頻企慕菊花潭水感三秋○新橋卽景日暮潮平蕩小舟新橋風景倍清幽竹籬茅舍桑蔴徑芳草斜陽杜若洲个个嫩篁初脫箬纎纎新月乍成鉤溪邊鷗鷺幽閒甚愧我吟詩莫遺愁[  海昌愛花痴史太憨生徐慶齡綬紫氏未定草]  
[上海陳家木橋金州礦務局内順直山東核奬賑捐公所經收五月初一日起第六十二單]  
　　浙藩憲德委解順天尹堂周賑洋一千元又委解東撫院陳賑洋一千元○雲南府鄧太守解到第三批賑欵善字册徐善士寡六十二户共銀廿七兩四錢三分又會澤縣王寡十九户共銀三十兩通海縣蘇募一百廿九户共銀九十兩六分又黔字册昆明縣吳　廿九户共銀一百五十兩臨安府募銀一百念兩鎭沅廳募銀三十兩以上六户由元豐玖號匯到令規元四百五十一兩二厘該號屢次寄匯均不取費足見急公好義合併聲明○新加坡招商局陳君金鐘募新春成念元萬山六十元劉金榜一百念元振裕一百元瑞隆六十元瑞益十元豐春十元順安十元新恆順六元瑞春念元豐吉　元事興公司五十元四合興蘇勝發源利萬勝三合興五户各四元李源盛一元無名氏十六元以上十九户由招商局總帳房嚴芝眉先生解到共洋五百十三元○寗電局來屬崇寶兄許愿擯繳五元幽都鄒魯氏黄天德各二元周際臣虚對開一個鄭青記五元○杭州錢塘學姚募錢塘學正齋葉十元石氏吟香主人六十元○紹電局來陳嘉猷二元杭電局來集腋　三元漢口趙許景棠求病愈求妻臨産平安前列生存心子無名氏六户各二元陳路氏無名氏曹姓隱名氏鎭江無名氏陶然居隱名氏彭若蘭吳友如富德堂力漢子藥資代賑愼獨齋十三户各一元汪金門虚對開一個天水子祝慈保赤六元胡永潤鍾澡雪堂呂松記病愈平湖無名氏四户各十元儉德堂爲先兄芋庵資益冥福十五元慈水誠心子祈兄長出外闔家平安三元復來典省端節席敬五元安慶堂求小子病速愈五元陳望母平安氏規元念雨申江清和不留名求父病愈二元○九江新關張募註禮堂載爐坯洋二元又起文堂韓爐坏洋一元○高郵丁鏡齋募第三十三次安定堂錢十千文琴鶴堂二百文○烟台和記帳房募申字冊閩漳敬愼堂四十元陳金聲順茂棧福順記三户各五元存義堂四元無名氏隱名氏各二元李少峰田雨春李春和黨泮橋求諸事如意子五户各一元○李培德爲子病許愿全愈五元酬愿氏五元新關募申字册七户共五元粤東涂介之陳瑶記合助五元𧭢未見齋三元○杭電局募浙字册默祝氏求子平安錢二千文張小浦一元朱公舘十元千金子二元宗載翁十元孫漢記二元默祝氏六元以上七册共三十二元八百七十五文○廣州電局周少逸觀察募補過子爐坯洋三百元○湖北新關江寄到黄高峰樵健親本洋十元英洋十二元銀七兩申合元七兩一錢五分三厘○常熟糧廳署方募方字册世錦堂錢二元平陽氏德修堂碩德堂程三户各一元知過軒時敏齋各五角永春公典席費折各錢二千文延陵氏四角以上九户共十元[  此稿未完]  
上海北市盆湯衖絲業會舘主施少欽經收順直山東江浙等處賑捐五月二十一二三日第三百十三四五次清單○辛記指助順天規銀二百兩知非主人求除痼疾十慈溪馮可勳祈兒女天花平安十元婁東慧記求病痊愼記求平安由沈式卿兄來二户各十元無力鄉人二元○招商甬局謝君益齋代募捐册第九次慈東江夏六子求慈母病速痊二百員由滬局文報處來○卾垣濟生官藥局代客合寄由森昌局來蒮香正氣丸一件○第一百十七日出售助賑彩票湖北同元典八百六號至八百九號四張計八員以上二十一日○本埠無名氏求胞兄病愈規銀一百雨顔杏卿續移本年薦先經懺資求先靈冥福堂上安康由本埠森盛紅方來二十員松江存養齋主爲家人張福病危許原獲痊十四員烏程邢不留名求父母病速愈助正氣丸資二十四員日新盛日新增兩洋貨號同人辭謝居停喜筵移助十二員南匯林氏三員張良朔求母病痊二員鶴沙任稼園一家五口均染時症求速全愈二員滬上許愿人一員戲鴻堂畵潤錢二百二十文○浙紹敦義堂呂助鏤刻羅漢門瑚記念趄珠一掛歸併助賑彩票册内○第一百十八日出售助賑彩票顔杏記八百十號一張計二員以上二十二日○休寗求福生由永泰源茶棧來一百員桐鄉汪鏡人得子完愿移敬神戲資由泰亨源銀鑪號來十　員錢四十文李小圃由隆興號來十員　心堂主人由靳州全泰盛局來沱平銀五兩六錢得慶再生氏續助由天津紫竹林來五員古越媿心子健親丸資保佑祖慈兹親康健五員滬城張驤雲求病速痊四員常熟馮勤霖節省會酒三席之一由致大局來二員浙紹王不留名由義昌莊來二員○第一百十九日出售助賑彩票裕泰號八百十一二號二張計四員以上二十三日 
[上海抛球場後街楊泰記衖辦理直賑捐輸駐滬總局第三十次收欵]  
　　駐防江陰統領銘字武毅馬步全軍張紹臣軍門經勸本營共捐洋三百元○杭州同善堂經收張神勸募趙沈氏爲求病安健洋一百元悟過室洋十一元徐明鑑爲室身療病延年高鳳書爲求父病速愈朱敏文爲母目疾願三户各洋十元魏沈交洋五元錢塘張大綬爲長子恩綿祈求痰厥速愈慈谿有心無力人求媳産平安樂善居士沈有心無力人徐四户各洋四元咸天恩子祈妻病愈張小舫因兒病得愈孫子梅祈女病速痊樓禮貞求腹瀉速愈全笙夢麟氏完愿欵　書屋六户各洋二元八龍堂徐無力氏祈姪病愈凌蘭生俞喆　求妻徐氏肝氣速愈四户各洋一元共計洋一百七十八元○彤源經募揚州燕貽堂　二十七元○江粟人四元○青浦縣莫明府經募新燕堂謝捐洋十元振德堂沈四元無名氏一元共計洋十五元○江蘇候補從九品平　經募陶孝則爲父母七旬冥壽懺資助賑洋三十元江夏郡將芹酒捐賑洋十四元無名氏錡貞女史從蘭女史無名氏四户各捐洋十元源康典五元祝萱壽周棣卾祥茂黄琴堂錢伯英五户各洋四元　豐同和合捐洋四元福珍女史三元聚豐不留名澱申司李恆益米行愛日居東山退一步小居人青溪平陽居十姚叔亷楊徲香有心無力人十户各二元金春輝合豐義和和樂堂巨興復義興俞恆裕陶杏村頴川氏陶雅堂隨意人十一户各一元汪坤生仁昌祥共一元恆泰昌豐泰共一元義茂善合隆共一元共計洋一百五十元○浙江杭州府吳太尊續解平湖縣捐洋一百七十三元五角查平湖縣先已解過洋二百八十四元業已刋登正月廿七四月十六日申報因捐册未經交到故無捐户細數兹由杭府將捐册併寄到局計開平湖縣束捐洋五十元茶捐項下洋一百八十四元又茶捐項下五廿元又茶捐項下五十元平湖縣學祝　合兩元平湖縣主簿費二元平湖縣典史葉二元沈錫鎔二十六元王禮安二十五元在城各米行十元祥和同濟同興典合七元五角彭振鏞佘宗興黄啓奎范錦山各五元方敬義馮錦昌余康齡各二元唐樹昌馬森和余宗明丁思義高懋郭唐樹楨黄駕山單承桂程師儉佘芳林高敬安陶惟楨佘敬禮厲其忠許承基汪寄城郁嗣宗佘宗祥彭宗濓佘上華楊四知謝尙志周茂遠各一元共計洋四百五十七元五角除先收二百八十四元今又收到一百七十三元五角核與捐册相符○以上統共收英洋八百四十七元五角 
 
