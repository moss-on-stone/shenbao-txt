# 1912 - 247 - 4914212

 

Page 1

 
 
社論 
[証明英人無可干涉藏事之理由] （三續）（東吳） 
　　光緒二十年實行開放亞東口岸設稅關置理事同知以監督亞東關并裁判藏番與英商因互市而起之事由四川總督委派受駐藏大臣節制 
　　觀此不但裁判藏番權應屬於中國即設官用人之權亦全屬於中國且以藏邊監督稅關之人員而規定爲四川總督所委派是西藏不惟可爲中國一行省直可作爲川邊一郡縣也 
　　光緒二十六年達賴私遣大喇嘛赴俄上俄皇以護法皇帝之號英人稔知藏人離英而親俄將於其勢力有不利也乃通牒於我責我不能彈壓 
　　夫西藏親於俄而英人可以通牒責我是明認我有彈壓西藏之權也今西藏叛於我且觀於英英人遂不許我彈壓之此何說耶 
　　光緒二十九年冬英人藉口條約不能實行乘日俄戰爭伊始利俄之不暇東顧也以大兵自哲孟雄入藏翌年三月藏軍襲擊之敗英軍進屯江孜先照會駐藏大臣委達賴以全權會同藏中官吏往開談判時達賴方睦於俄不允六月英軍入拉薩達賴先遁駐藏大臣有泰說英軍停戰英人要案十款逕與藏官開議而駐藏大臣不與聞焉調印後英使照會駐藏大臣謂印藏條約不能實行藏人又不奉貴國勸導故敝國不得不自行向藏人辦理現已締結和約期自是永修和好云云有泰接文大驚急電告外部外部不承認遂派唐紹儀赴藏與英人議毀約 
　　其先照會駐藏大臣者明知西藏主權應屬於中國達賴非受駐藏大臣之委任英使不能與之開議也無如有泰瞶瞶既不引議約爲已任復不電告外部另派議約大臣於是英人出其嘗試之手段逕與藏官開議矣而有泰尚不見不聞不加探察於是英人以華官爲易與乃公然調印矣然調印既訖英人亦知英藏擅訂之約非經中國之承認必不能發生效力責以履行故仍不得不照會駐藏大臣强辭說明其理由此又英人確認西藏主權應屬中國之一明証也 
　　光緒三十二年清政府以廢約之議久不决移歸京師與英使直接辦理訂成正約六欵而以三十年英藏所立之約爲附約其正約中最關緊要者爲二三兩款（二）英國國家允不佔併藏境及不干涉西藏一切政治中國國家亦應允不准他外國干涉藏境及其一切內治（三）光緒三十年英藏所立之約第九欵內之第四節所聲明各項權利除中國獨能享受外不許他國國家及他國人民享受惟經與中國商定在該約第二款指明之各商埠英國應得設電綫通報印度境內之利益附益十欵損失西藏利益甚多但因不涉本論之範圍故祗錄其第九欵云西藏允定以下五端非英國政府先行照允不能舉辦（一）西藏土地無論何外國皆不准有讓買租典或別樣出脫情事（二）西藏一切事宜無論何外國皆不准干涉（三）無論何外國皆不許派員或派代理人進入藏境（四）無倫何項鐵路電線礦產或別項利權均不許各外國或隸各外國籍之民人享受若允此項利權則應將相抵之利權或相同之利權一律給與英國享受（五）西藏各進欵或貨物或金銀錢幣等類皆不許給與各外國或籍隸各外國之民抵押撥兌 
　　其時俄國在藏之勢力日見伸張英人忌俄最甚故附約中所謂無論何外國者皆隱指俄人而言以爲箝束之計惟中國不在其列可以正約第三欵明之內謂英藏條約第九欵所聲明各項權利除中國獨能享受外不許他國國家及他國人民享受等語是無論何外國者係指中國以外之各國而言其意甚明中國今日整理其內政定平其亂事於義當也且正約第二欵英國國家已聲明允不佔併藏境及干涉西藏政治矣今英人雖無佔併藏境之實迹己開干涉藏政之端倪此尤違背條約之顯然者也　　總觀印藏交涉目前清嘉慶迄於光緒其間不知經過若干之變遷然西藏猶是我國之西藏西藏之主權猶是我國之主權英人未嘗有異議且未嘗不明認也明認之而載諸條約則應受條約之拘束訴諸法律自應得法律之保障今英人無端干涉甘爲擾亂東亞平和之戎首誠知我國大局初定必不暇爲邊陲之謀故先出其破壞條約之手段將以遂其開彊拓土之謀也嗟夫西藏旣去必開滿蒙之先滿蒙若亡必成瓜分之局我國今日其武力既不足以禦外侮所恃以旋乾轉坤僥倖圖存者惟外交家靈敏之手婉而已成約具在願當道者詳晰研究之以保危局而固邊藩則我四萬萬同胞所泣血叩請者矣（完) 
來稿 
[對於法院編制法施行法草案之商榷] （續） 
　　旅京法律學員王錫鑾等擬 
　　第二條自法院編制法施行之日起滿五年內關於高級法院判事官高級檢事局檢事官之任用除依法院編制法所定資格外得以有左列資格之一者任命爲高級法院判事官高級檢事局檢事官 
　　第一欵有第一條第一欵之文憑者 
　　第二欵在國立大學或專門學校修法律之學三年以上得有畢業文憑者 
　　按本款應刪 
　　第三欵有第一條第二款之文憑並曾在國立或經司法總長教育總長認可之公立大學或專門學校充司法官考試法內各主要科目之一之敎授滿一年以上或曾充實缺推事檢察官滿一年以上者 
　　按本款應照右列第一條第二款說明理由酌加修正並採用內外國同等主義加入國立法政學校三年以上畢業一項 
　　第四欵依民國司法官考試經第二次者試合格者 
　　第五欵依民國司法官考試法應第一次考試合格並曾充實缺推事檢察官三年以上或曾在國立或經司法總長教育總長認河之公立大學或專門學校充司法官考試法內各主要科目之一之敎授滿二年以上者按民國司法官考試法尚未頒行上二欵無從擬議 
　　第六欵在國立或經司法總長敎育總長認可之公立大學或專門學校充司法官考試法內各主要科目之一之敎授滿五年以上 
 
 
 

Page 2

 
 
者 
　　按本欵專指敎授而言不問其根本上是否學堂畢業似應於五年以上之下如確有成績四字庶不致漫無限制 
第七欵於法院編制法及本法施行後曾充判事官檢事官滿三年以上者 
第八欵於律師法施行後充律師執行職務者（未完） 
要件 
[中國銀行監督吳鼎昌呈大總統文] （續） 
　　開辦之日復蒙大總統派員蒞行財政內務兩部通咨京外各機關認爲國家銀行通行鈔票在案成立甫經一月效果自無可言然京津滬甯之匯兌公私機關之劃撥固已稍挽利權不必事事仰賴外國銀行矣雖第一批資本有限然現在市面秩序未復無投鉅資之必要鈔票發行即以所兌換而入之現欵以爲準備經費力求節省營業務期鄭重基礎至爲穏固辦理尚屬從容苟善予維持决無危險以後財政充裕陸續分批撥資擴充自可日臻發達此皆前財政縂長熊繼續　營之苦衷又何可因今日鼎昌一人之無能爲之湮沒也以上所陳皆係中國銀行開辦後實在情形乃現任財政總長周學熙接事後並未了然於茲事之本末始則將中國銀行則例撤回繼則於八月二十九號特發部令率稱中國銀行僅辦兌換將數月經營苦衷一語抹煞復在中國銀行外另派總會辦設立籌辦國家銀行事務所此種辦法何異於財政部外另設度支部籌辦處外交部外另設外務部籌辦處內務交通等部外另設民政郵傳等籌辦處駢枝離奇莫可思議不特中國銀行信用因此掃地鈔票存欵立受影響且旬日之間國家政令因人而變更金融機關以意爲興廢試問政府以後一切之措施將何以昭信於中外已辦之中國銀行不見信於前則另設之國家銀行又豈能見信於後言念前途何限危險鼎昌固前奉大總統命爲籌辦國家銀行之人也今籌備之手續末竣而復有籌備國家跟行之部令百思而不得其解若以鼎昌爲不勝任去之可也若以中國銀行辦理諸多乖舛成立尙淺亟國補救固未晚也若以章程未盡完善可下令改良也若以規模太嫌狹隘可撥欵擴充也豈有疉床架屋虛糜國帑朝令暮更徒事紛紜之理鼎昌一人名譽不足惜如國家信用何今爲保全國家信用起見務懇大總統將鼎昌立予罷斥并命財政總長將新設之國家銀行籌備事務所之令撤銷卽請任命部派籌辦國家銀行總會辦就已設之中國銀行改良擴充以保持國家信用鼎昌既不敢戀棧貽譏又何忍顧忌不言國家金融機關關係重大中外注目差以毫厘謬以千里爲此披瀝上陳務乞大總統審愼而出之非獨鼎昌一人之幸實國家前途之福冐昧上陳束裝待命再中國銀行新兌換券四月中由陳熊兩總長及鼎昌與美公司商訂一萬萬元約需價銀七十萬兩第一批新券業已發運今若另設國家銀行此項兌換券將成廢紙國家必受此鉅損也合併聲明　 
專電 
　　北京電二千萬磅新借欵月內可望成立惟瑪禮森爲政府另借之款一千萬磅已簽字因稍拂銀行團之意又生頓挫 
　　北京電袁總統擬任梁如浩爲外交總理劉人鏡爲駐俄代表已咨參議院請予同意參議院現定於十六日投票公决 
　　北京電省議員各省名額已定直隸一百八十四名奉天六十四名吉林黑龍江各四十名江蘇一百六十名安徽一百二十八名江西一百四十名浙江一百五十二名福建九十六名湖北一百二十四名湖南一百二十八名山東一百三十二名河南一百二十八名山西一百＋二名陝西八十八名甘肅五十六名新疆四＋名四川一百四十名廣東一百二十名廣西七十六名雲南八十八名貴州五十二名 
　　北京電中英公司以政府久不履行滬杭甬合同近日詰責甚厲 
　　南京電十二團昨日（三號）開往徐州協助勦匪 
　　南京電程都督派羅良鑑赴京請欵袁總統面允維特昨晚返寧 
　　南京電暨南學堂有績辦消息巳舉定朱壽頤爲校長 
特約路透電 
　　北京電此間盛傳倫敦商訂之借欵英金一千萬磅業已作廢惟目下無從知其確切情形外國使舘及中央政府均未接有此種消息惟據私電聲稱目下歐洲競爭此事甚形劇烈與六國銀行團有關之政府羣皆竭力反對該借欵發行得以告成云 
　　北京電聞英政府已命駐京英使朱爾典向中政府抗議新借欵 
　　北京電聞禮和洋行已與廣東當道訂定借欵洋五百萬元又台灣銀行亦與廣東當道訂定借款洋六百萬元又聞東方匯理銀行現擬墊付銀二十萬兩與北京大學故彼等經濟窘况因以稍舒云 
　　北京電今日參議院集議秘書宣讀總統咨文謂擬任命梁孟亭爲外交總長劉崇祐（譯音）爲駐俄代表請表同意全院決議明日開特別會議表决此事 
　　北京電梁孟亭之舉爲外交總長各方面均頗歡迎惟陸徵祥病體久未復原恐將因以告退是以又不免爲之枙腕云 
　　北京電參議院討論會計年度時政府代表報告院中謂此事現山財政部將所接各部意見書編訂成冊以便研究院中决議將此案暫行擱起 
　　北京電上海中國商會已上運米條陳於政府 
　　北京電姜桂題已回北京明日將往謁見袁總統届時將　　故事呈遞辭職書 
　　北京電據官塲宣稱姜桂題將北通州兵變在事各人拘獲後解交軍事裁判所審訊有軍官三員兵士四十名判定死刑內有一員係姜桂題之親屬雖非同一血裔然爲其外孫行其人身貌魁梧極有中國古將士之風度姜君平日頗加信重而姜君執法無私守大義滅親之古訓親於宣告死刑狀上署名並目覩行執刑事後獨居內室悲哀者數日故外間遂有自盡之謠現信姜君確願辭職惟中央政府嘉其剛勇強毅即以此次懲辦叛變之將士而論與其他各將領部下之兵曾犯刦掠之罪者手叚逈然不同故豫料袁總統必不准其辭職云 
　　北京電孫中山君明日將住謁見各國公使 
　　北京電此間現已豫備組織紀念民軍起義大慶典擬於上年起義之日（陰曆八月十九日）舉行黃克強陳其美二君均將留京參與此盛會云 
　　雲南電雲南殊爲安靖並無騷亂軍隊今皆安帖毫無怨言蔡督巡邊將於十二日回省全省收成頗豐 
　　雲南電西江鐵路已於今日（初九日）開始測量 
　　東京電今日（十三日）爲明治皇帝梓宮奉安之期距賓天後十五日晨間七時梓宮所殯之正殿裝飾絢爛秩序井然蓋有治喪員及特別司禮隊部署一切故能整備齊全乃爾也上午八時大動位各臣與欽命各員曁內閣各大臣咸率其命婦會集於休憇室男衣制服加喪結喪帶女衣玄色外國喪服治喪員衣日本禮服並各佩刀治喪員先坐於大殿次爲司禮隊之正副長再次爲宮內省官員之代表再次爲侍從先皇之大臣代表二員再次爲先皇所錫之貴族代表二員再次爲先皇病時入診之各醫生旋由掌典長率大動位各臣及其餘各大臣出休憇室日皇則步隨於後皇服大元帥禮服臂纒黑紗佩力亦加玄色結扈從者有掌典總長戶田伯爵宮內大臣渡邊伯爵尙有宮廷俸從分携御刀御璽並侍從長桂太郎公爵侍從武官長中村大將等員其次則有皇族各員依序尾隨日后之儀隊由內務長及其副屬導引后服外國喪服隨以女侍從及各郡主皇太后之儀隊亦與后同由其宮內之內務長導引並從有各命婦各儀隊旣入殿內君臣均就坐於是司禮員乃將梓宮前之垂幕揭開樂隊齊奏細樂司禮長及其副屬乃陳獻祭品繼由柳條箱內取出紅白布以獻旣而司禮立於中央向梓宮宣讀禱詞次由日皇日后皇太后各親王郡主依序前進膜拜靈前畢於是皇族中人復照前入文時親 
合儀隊依序退出其留殿諸員乃向梓宮行禮畢司禮員乃將祭品逐一撤去樂隊復作細樂事畢司禮員復將梓宮前之幃幕下垂君臣拜祭之禮於是告終東京中央有一佳園焉花木繁茂環以清流園之東北隅屋宇連互即今皇所庽之宮也前皇向亦居此不時偶出其屋構築樸簡輓近日本巨室所築之居其壯麗猶或過之名之曰宮特以其爲皇居耳屋之外稱全爲日奉古盛惟內部上陳設則趨時尙焉此紆曲之矮宇及宏敞之廳堂與夫毗連之各室今晨七時忽發現極莊嚴之氣象宮中大員皆衣制服餘如顧問員國務大臣欽命大臣親王殿下陸軍大元帥海軍大將畢集庭外以伺前皇梓宮由殯殿移至輀車梓宮長十尺闊五尺重一噸半梓宮旋由木質軌道以人力推動軌道乃特別製造者其末端之高適與輀車相平云入時掌典長指令聚集之各顯貴分立御宮門次左右各　行乃奉梓宮自正殿　出儀仗極莊嚴由各侍從前行導引掌典長梓前皇佩刀宮內大臣棒今皇佩力尾隨於後前皇宮內各大員及各侍從咸提明燭分行於梓宮左右以爲護衛梓宮之面幃以純白色之美錦旋將梓宮置於輛車車之各要部皆以日本極堅之木製成輪轅皆鬁疉　製精巧行動時能發七種哀音其式類北京通行之車顯係仿中國之製而仍遵守祖制以五牛挽之牛色悉按古禮精加選美古制諸牛須加以第五級官職此制於老皇太后大葬時廢去今仍依前例且　　此牛養於御場以俟其死五牛皆着繩履御者衣白服黑冠京都附近有某村者凡遇國家典禮　舁御輿輒由此村派人服役而得免納賦稅已數百年於玆此次仍由該村挑選精壯農民五十人以充　舁梓宮人夫該農民等隨諸車同行至青山時卽將梓宮由輀車舁至特設之殿梓宮由火車運至桃山時亦由彼等自車上昇至陵寢梓宮旣再置輀車乃以御刀刀尖挿入小白盆內於是正殿乃閉門加鍵各侍從皆滅燭而燃火把樂工乃作日本喪樂日皇日后皇太后皇太子曁其二弟及朝鮮親王齊從輀車送至御官正門乃各分道日皇日后乘車由他路先行踵抵青山以迎梓宮皇太后本擬同往後因爲醫生所阻故派其女爲代表焉其儀仗之前導有軍警人員治喪員司禮員樂班持火把者執旗者持弓箭斧鉞者持盾牌者捧古樂器者祭品者次爲掌典總長戶田伯爵內務大臣渡邊伯爵次爲舫車挽以五牛每牛　正御者兩人副御者五人照料輀車左右各有海陸軍大員十四人以充護衛陸軍中如山縣元帥寺內大將大山元帥高島大將乃木大將島大將中村少將海軍中如伊籐大將齋籐大將齋籐副將均在其內次爲各大員次爲日皇代表閑院宮親王次爲治喪大臣伏見宮親王次爲各親王次爲前皇所錫貴族代表次爲前皇御醫次爲會受大勳位各臣次爲朝鮮親王貴族次爲國會兩院代表次爲各軍隊統領以上各員中間並參雜軍警隊伍陸軍表敬衛隊以禁衛軍全師團第一師團全國曁朝鮮台灣庫頁島各師團代表組織而成禁衛隊全師團均隨行護衛梓宮其餘各軍則洌隊於梓宮所過之道旁海軍表敬衛隊計總數一萬人代表第一第二第三艦隊及其他海軍兵站凡在儀仗中三人一律步行即馬砲兵亦然儀仗所過各街道均由市政局大加裝飾計需費洋二十五萬元自御宮門首起至官外禁門爲止左右置有白木之架高一尺五寸架上植有所謂哀樹者高二十一尺樹端挂黑白長旛各樹相距十二尺樹之中間則燃火把焉法以三足火盆置松木三條以燃之距平地約八尺之高尙有力足之阿克燈十付以高桿懸於衝衢彼此距離六十英尺之遙自禁門至青山校兵場每隔二十尺豎一高三十尺之木桿上懸一千二百枝燭光之阿古燈電燈桿之中雜植高二十尺之木柱自上至下繞以黃黑二色之帶中間置一松柏花圈頂懸一旗其五角則飄長旛焉儀仗所行全路左右咸以繩爲欄穿柱而過繞黑白之帶各市區邊界均植高桿裝飾更爲美觀桿上懸一極亮之電燈青山校兵場入口之處一路安有日本式之燈皆爲三百枝燭光者內門則安有一百枝燭光同式上燈四盞照耀如同白晝蓋爲皇帝迎接梓宮之處焉自外門以達內門之中其裝飾與大道相同市政局嘗命東京各居民懸燈誌哀日本紅十字會各屋均懸素紙燈上下鑲以黑邊中站紅十字徽章其餘非紅十字會會員之居家則皆於燈上書日文哀悼吾皇數字然有貧民甚多無力出數十文之錢以購紙燈故市政局曾撥欵洋數千元分散貧民以爲購燈之用 
　　東京電明日英國哇塞親王將偕日政府特簡之武侍從乃木大將往游鎌倉十五日晨將以英皇所贈最貴重之加德勳章奉獻與日皇美國代表諾克司君星期六日往游日光擬於翌日回京今晨（十三日）十一時日皇下詔滅輕各囚犯罪名其應如何減輕等情由負責官員準定奪並撥欵洋一百萬元辦理慈善事業以五分之一撥付朝鮮今日天氣晴好多雲而寒儀仗將過之各街道羣人攅聚己有數千人席地而坐豫備終日守候宮中於晨間開始行禮正午時人聚益衆待警察放哨綫時已無隙地可容本日午前赴青山校兵場游閱者約百餘萬人之多 
　　東京電閑院宮雜王代表日皇伏見宮貞愛親王郡京代表日后已從今日（十二日）前往京都法國海軍大將里邦及歐洲各國大使今日覲見日皇後卽赴正殿瞻禮前皇梓宮大葬各禮已佈置完全有工人一萬名將終夜忙碌以火把分置青山校場所築各屋明日天時可望晴好 
　　東京電今日下午八時忽聞信砲一聲蓋宣布梓宮已由宮發引阿克燈及松枝火把照耀如白晝公園之內聚集有十萬之衆皆寂靜無譁陸軍校喪歌音節升砲一百零一門儀仗所過一路早巳人滿毫無隙地樓窗及街中之廣告及招貼等均經遮蔽梓宮發引後日皇即與桂太郎公爵同事馳往青山桂公爵衣大將服制列隊沿路之兵士共有二萬五千人羣衆頗有秩序天時仍佳 
譯電 
　　北京電六國銀行團大借欵已有轉機政府前派梁如浩會同財政總長周學熙辦理近日接續商議與原條件略有異同 
　　北京電近日國務院因蒙藏告急英俄干涉外交棘手軍餉困難連日開會研究對內對外方法頗爲秘密 
　　巴黎電法國大總統與西班牙國王極爲交懽近因關於摩洛哥問題解决兩國間之爭權日有會見之報而其會見塲所當在法國云 
　　巴黎電意土兩國均以巴爾幹半島近有恐慌現象頗爲憂慮故二方面均願議和 
　　巴黎電意土近在瑞士磋商正式議和條件頗有進步君士坦丁不日將宣布此事矣 
公電 
　　北京內務部電茲本部按照衆議院議員選舉法曁衆議院議員選舉日期令第四條制定衆議院議員由一届選舉籌備日期令現已公布相應電達希卽迅飭一體遵照計開第一條衆議院議員第一届選舉之籌備期依本令行之按照衆議院議員選舉日期令第二項之規定而延期者其籌備延期依選舉延期之規定行之但不得與法定期間抵觸第二條籌備日期依左列各欵規定行之（一）九月初十日以前總監督委任各覆選監督巡舉法第十五條總監督定覆選監督駐在地選舉法第十五條二項（二）九月十五日以前初選監督籌定投票區分派調查委員定調查委員查事細則選舉第二十三條（三）十月初十日以前初選區選舉人名冊一律告成選舉法第二十五條初選監督頒發選舉人名冊於各投票所宣示公衆選舉法第二十六條初選舉區選舉人名冊分別呈報覆選監督及總督選舉法第二十五條（四）十月二十日以前初選監督判定更正選舉人名冊選舉法第二十七條（五）十月三十日以前各省選舉監督呈報該管選舉人總數於內務部選舉法第二十九條初選監督補報更正選舉人名冊於覆選監督第二十八條初選監督頒發初選舉通告選舉法第三十二（六）十一月初十日以前總監督分配豫選當選人名額通知各覆選監督選舉法第七十條三項覆選監督製成投票紙分交各初選監督選舉法第三十九條（七）十一月二十日以覆選監督製成選當選証書分交各初選監督選舉法第六十三條（八）十一月三十日以前覆選監督分交初選舉當選人名額示榜示各初選區選舉法第三十一條三項（九）十二月初三日以前初選舉監督速具投票簿製成投票紙分交各投票所選舉法第四十條初選監督分交投票紙於各投票所選舉法第三十九條（十）二月初十日以前覆選監督頒發覆選舉通告於各初選舉區選舉法第七十一條初選舉選舉日期令第二條（十一）十二月三十一日以前初選舉投票所開票所一律裁撤選舉法第三十六條確定初選當選人選舉法第六十條初選監督通知初選當選人給與初選當選証書並榜示當選人姓名呈報覆選監督選舉法第六十二條及六十四條（十二正月初十日以前初選當選人名冊一律到各覆選監督駐在地初選當選人一律齊集胥覆選監督駐在地舉行覆選舉選舉日期令第三條蒙古西藏靑海議員之選舉日期依衆議院議員選舉日期令第三條之規定行之其籌備日期以來届選舉日期以前爲限不適用本令第二條之規定第四條本令自頒布日施行靑 
北京籌備國會事務局電據吉林都督虞電稱選舉法第一條第二欵父子兄弟叔姪共有不動產值三千元又無他項資格應否子爲父掩兄弟叔姪各有一權等語查在編製選舉人名冊以前不動產尚未分析則只管有不動產之石踐者一人有選舉權若在名冊編製以前所有不動產確巳分析但有書件爲憑不問父子兄弟叔姪得分別計算各以有值五百元以上之不動產者爲限均各有一選舉權又稱第有值五百元以上之不動產者爲限均各有一選舉權又稱第三欵是否兼初高兩等一節查此欵自應包括初等在內除電覆外合達希迅飭遵灰 
　　天津都督馮國璋電昨午抵津刻己接任謹聞直民彫敝大局未平關璋從事戎行於政治殊少經騐深虞叢脞有負厚期諸乞維持時賜箴誠望雲翹首叩幬無任蒸 
　　陜西都督張風　電河南議會轟擊議員在逃之該要犯經本省第二鎭派員周蘇民會同風翔府衛隊在府境內拿獲張書堂張書林劉克儉劉春海張泥兒蕭　雲等六名又在武功縣拿獲李金喜一名於九月九號由西安轉解赴豫巳電豫督派隊接解矣專此奉聞灰廣福報告伊犁新疆和議人員電各報館鍳新伊和議雙方親織伊公推賀家棟馮特氏郝可權徐心武郭成錦姜　嚴轉玉書譚旅書周　楷充代表己分期陸續赴省知注特聞廣滬蒸 
要聞一 
[軍政民政解决之先聲]  
　　且看大總統手叚如何 
　　大總統前因軍民分治問題各執一詞遲遲不决通電各省都督各舉代表列爲行政諮詢員以詢各省意見如何此項行政諮詢員章程由各省都督會商規定如列席國務會議旁聽及代表都督意思等項大總統詳閱之下以行政諮詢員僅係行政上之作用不可作爲一定法律緣立法行政總宜截然劃清昨已通電各省都督詳細協商以定標準現將行政諮詢規則交國務會議並將通致各都督電交國務員全體閱看矣近日又因各省派委行政諮詢員將次到京通飭該員等先赴總統府報到聽候傳見面商一切並片交國務院諭飭查明各省所派代表是否一律到京即日呈報現各省代表到京者已有十分之八大總統已定數日內即當聚集各省代表開一大會諮詢各省人民意見籌商軍政民政各事宜以便早日解决云 
[陸軍部之整軍經武]  
　　軍政統一辦法陸軍段總長前在軍事處會議統一軍政辦法約有六條一陸軍學校不得雜聘各國人充當教習一二師團內不得雜用留學各國人員以免臨機失宜三各省軍隊之操法須一律制一各省所設之兵工廠須歸中央管理四製造不得歧異五餉項均由中央規定六南北軍之舊名稱均一律改爲師旅團聯以昭統一 
　　劃一各省退伍辦法陸軍段總長日前於國務會議時提議各省軍隊退伍辦法己經參議院議决咨請施行在案現在各省仍復紛歧不一擬即通盤調調以便規定通行辦法聞昨已通飭各省將各該省所定退伍章程及兵隊請願退伍各辦法一併詳細報部以憑核辦 
[陸軍部風潮種種]  
　　軍法司風潮陸軍部軍法司前有改組風潮係因司員反對司長及科中 
 
 
 

Page 3

 
 
長而起現充司長施某及科長秦某胡某係京師法律學堂速成未畢業生周某係法律速成畢業生不惟視高等法官資格懸殊即視普通初級法官尙有未逮今竟冒充專門自占高位而欲將該司三年法學畢業之人員槪屈爲委任官未免不平擬聯名呈請總次長調騐文憑或司長以下槪加面試而後請任命以昭公允 
　　第一預備生風潮共和成立後學生軍千餘人改組入伍生不肯入武昌預備學校要求入保定軍官學堂軍官學堂不允則要求入陸軍第一預備學校陸軍部軍學司當時恐諸生有違言遂仍以第二預備名之而畢業之期同入軍官學堂亦同雖二而實一也清河第一預備學生因是又起反對謂南京入伍生程度甚低且多巿并新招添入者在南京時由保定入伍生爲軍官尙嫌其不可訓練今忽與之並肩不特課程不能一律體操必且參差將來畢業程度不足亦必有礙名譽乃要求校長將南京入伍生展緩一期開學或將本班展至明年開學則將來陞入軍官學堂方有區別否則全體退學回里現陸軍總次長己擬擇日提出會議解繪圖問題云 
[各部用人風潮彙記]  
　　各部總長近來用人毫無一定標準以致屢起風潮茲將近日所聞彚錄如左 
　　內務部內務部陳以豐之事因陳爲各司所排斥而洪述祖竟改堂稿付之某司及至部長知之竟寢其事 
財政部財政部沈式旬一事沈爲南來健者爲墊欵處重要人員此次周部長竟抑置僉事以致沈欲辭去乂有張某質問次長何以將金興華爲二 
等某爲三等次長答以金有人向總長說話與己無聞 
司法部司法總長將各級審判廳人員從新組織後舊時各項人員多未錄用各人以閑散廢棄大爲不服公舉代表要求許世英分別位置許不得己勉應以擬設考試之法擇尤委任云 
[總統府之會議忙]  
　　初二日總統府召集國務會議提出密要外交一件探係科布多辦事長官帕勒塔及吉林陳昭常都督先後密報蒙古軍隊雜有某國藍牌陸軍並殖防新軍多名現己擒獲數名訊供後請示辦法業經軍事洋務兩處分會外交陸軍參謀各部議定辦法大總統於初三日下午又提交國務院密議一案交令卽於星期三赶卽密議頗爲急迫茲經調查係現在庫倫活佛確有反正取消獨立之意惟其中尙有一切手續及關於外交之處必須妥籌辦法始能實行有效此次所交議者卽爲此項問題 
總統府初三日又得趙都督加急密電報告札𧶘特亂事種種近狀並謂該蒙旗無意就撫請速以兵力干涉等語袁總統核閱後即時交由軍事處核議時馮軍事長未在該處即由傅次長臨時主席討論至三小時之久馮總長到復接議一小時許始行畢事是日議畢後即分別致函於軍事參議處軍事顧問廳及軍需處參謀等於初四日午年前九時在本處開特別會議密籌東蒙軍事并預知各處凡有關於籌畫東蒙之意見條陳等件届時均一律携至本處以便公同討論 
[沈劍侯之砭黨談]  
　　公民急進黨掌理沈劍侯君致章太炎書云滄海橫飛魚龍騰擲朝擊扶桑夕搏抑節無流不亂善毁爲功道喪人傎國造淪末可勝痛哉先生始以聯合繼建統一隨結各團屢盼　敎囑咐殷勤徒以精石末光不敢平分明月然併黨以後之變遷不幸言中及離合　　　己再　　奉書京門藉獻一得固知先生必織書　　搏沙爲佛也無如三竭之勢稱　未轉耳夫政者正也政黨者正黨也所以正不正也道德爲之虛靈學 
術爲之根底政見爲之射鵠故學與論爲　衡而名稱實其虛位今也不然懸名號召虛座委蛇殉情慕勢倚畀爲荣奔走政議折衝私權入室公卿出門泰越猶復假勢力爲合併之媒誤研究作爭衡之用幾何不用黨而覆其國哉此先生所以作象外之超而願宋卿先生之得環中也顧以黎公之功德言以先生之品學論夫豈因人成事者雖然立國之道不患無一二傑才而患無衆數常才千金之裘非一狐腋千　之鼎非一鈎金取精而用宏同道而合志標義晰理一致進行是故有互成之黨則國立有媢嫉之黨則國傾政體使然未可忽也但第一任總統所處之地位不宜有所阿附此華盛頓所以能用兩黨也先生若以是勗黎公更進而勗袁公則下走何敢妄凟黨援之說竊爲先生不取矣狂瀾洶沸砥柱匪難惟願一切衆生善用已長更善用人長則共和眞庶幾乎 
時評一（默） 
　　孫中山抵京而共和與國民兩黨之意見己消弭一半今黃克强抵京卽首先聲明主張統一而欲與共和黨聯絡則自此以後兩黨之意見必更融洽無間而互相提携以扶政府於鞏固之地位此固記者之所盼望者也乃不謂兩黨方謀和好而彼一黨之中反起無謂之衝突在京之暴裂派則以黨旨趨向於穩健派而欲乘機以挑兩首領之惡感在滬之機關報則又以政見議論之不合而日作劇烈之戰爭大局如斯尙有空閑之筆墨耶記者敢進一言爲我同業勸 
小說 
[無名罪人]  
　　（八十九）（無名） 
　　無名罪人驚異道什麽現在又有了着手處了黑兒律師道只須現在你將我問你的事一一明白回答郭便有了着落了無名罪人道這個不能我前次己經告訴了你我的事絲毫不聽回答便是我的姓名尙且不能告訴你黑兒律師道你的姓名我早知道了你呌　冰英兒可是不是無名罪人一聽值說出自已的姓名來更覺驚駭道這定是爱姑說的黑兒律師道這倒不關愛姑的事是你令妹冰心姑娘說的令妹冰心姑娘也曾到過我這裹來替你設法十分着急也甚賛成我们所做的事你以前的厯史他也都說過了你父親冰骨將軍的產業盡託在愛姑父親愛梅老人的手裏被那愛梅老人做那投機事業假說蕩費盡了其實盡愛梅老人的囊中這時你在偷敦留學家中的事一點都不知道歸來之後只和爱梅老人家來往　　人　没知交因此巴黎的人都議不得你其後愛梅老人知你家產業已盡不許你和愛姑結婚你固失望之極投身在下等社會等到後來便往美國去了自從去了美國之後音信便行斷絕你的情形無人知道了現在我要問你的便是到了美國之後直到回來巴黎被人拿獲中間的這一叚厯史你可明白告訴我無名罪人聽了這一番話知道自己所要秘密的事已經盡被他知道了雖是再要秘密也是無用 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[寧蘇爭軍餉]  
　　寧垣軍餉支絀巳達極點自第九師第十師第二十三師歸入寧垣放餉後更覺無以支持曰前由京匯來十萬元軍需處到手一空雖另向南京商會暫借到一萬元杯水車薪卒無裨益現軍務財政兩司發起一移蘇救寧之辦法以爲屬於蘇州放餉之各軍隊月月清餉未嘗稍欠一二寧垣七月分之兵餉尙未全清同爲江蘇軍隊而一飽一饑殊爲不平因擬將蘇州應放之九月分全餉約二十餘萬元暫行移寧彌補七八兩月欠餉而蘇州軍隊則不妨新欠一月云云此議發生凡屬於蘇州放餉之軍隊如第一混成旅第四十旅常軍一團江陰軍一團松江軍兩營吳淞軍一旅以及太湖飛划内河滬防各水師三十餘營官長目兵同起反對日昨蘇州軍政司長盧世儀來寧謁見程都督陳說一切其意謂蘇州方面尙屬完全若因欠餉之故致起風波軍政一司難負其咎應請都督竭力維持云云程都督以事處兩難無以對付若純欠寧垣各軍餉項而蘇州方面毫厘不欠無以持事之平亦無以服寧垣各軍官兵之心若將蘇餉移寧而蘇屬各軍從未欠餉因此而激生事變反以牽動江蘇全局更非善策躊躇再三惟有懇請中央接濟或自行設法借欵以救其急至以蘇餉移寧亦不過一時窮無復之之計耳實則無論寧蘇各軍欠餉總須竭力籌措付清當已飭財政司仍舊匯解蘇軍餉項移寧之說暫行緩辦矣 
[徐州勦匪之露布]  
　　程都督昨接徐州來電云九月八日徐匪向趙團攻擊旋被第九師之軍隊佔領更向十團進勦斃匪百餘第九師軍隊傷二名死一名現在徐匪仍堅守且有包圍之勢據第九師探報匪徒約三千名山東潰兵二千名均係快鎗且有馬隊四百餘匹第九師拔往之軍隊兵力甚薄昨又調方營長往徐協勦初九兩方合攻十團旋被第九師之軍隊佔領乘機前進遂佔領九團維時該軍八團及十團敗匪連合二千餘人向第九師軍隊猛烈射擊幸方靳王三營長曁騎砲機諸官兵均異常勇敢斃匪甚夥兵士受傷八名現第九師之軍隊所駐地點四圍皆匪勢極危急再經過各地均被匪掳掠一空百物皆無給養甚形困難初十瑋溝趙叚十團九團王塘等處相繼被第九師軍隊佔領十八團南北約百四十里東西四十餘里各匪仍各守各團其團外附近村落幾乎無處無匪第九師軍隊與匪對繫山東之匪則出而包圍幸爲預備隊所敗此次第九師派出各營均異常出力自八號起節次進勦亦甚得手惟兵力不敷難堵四竄聞近日又派步兵前往攻擊云 
[蘇稅務所長之利析秋毫]  
　　蘇城税務公所所長葉聽松整頓税務細大不捐誠爲民國中之聚斂老手近以海蜇苗鴨破舊棉花等物向不抽收釐捐未經載明稅率特呈請財政司以水海蜇每百斤應收全稅銀二分雌雄苗鴨每百隻應收全税銀四分舊棉花每担應収全税銀八分分別盯定加入税率海貨牲畜棉花三門財政司巳通令各税務所遵照辦理矣 
[崑山選舉民政長之顚末]  
　　八月十二號爲崑邑正式複選民政長之期城鄉初選當選代表均先期蒞城愼重將事詎是日早晨安亭鄕鄕董蔡君望之被各莊書挾其唱議革除陋規之怨聚衆兇毆幾致斃命閙成絕大風潮當時巿公所各代表滿擬照常投票因各鄉代表均以蔡君因公受辱幾至犧牲性命大動公憤一致反對因此民政長方還與參事會商議另訂九月三號重行開會一面由蔡君之弟穎之親赴都督府控訴請予究辦當由程都督派委于定一君到崑於廿三號邀請全邑董事公議辦法深以莊書本地方　役决定照蔡君議將米麥香貼役等陋規一律革除每畝給造冊費洋二分各圖役田由自治所收回管理以後各莊書再不得干預地方公事所有爲首聚衆之人按律懲辦就此了結輿論成以蔡君犧牲一身爲地方除此積蠧莫不同聲感佩惟聞各莊書此次之敢於暴動實別有所恃而於選舉民政長尤有關係故至初三日重行複選市鄉代表止十一人到會不足法定人數只得作罷現方民政長己自行告退請都督委員暫任說者謂方忠厚有餘故事事受制於辦事人員此次各代表放棄權利似出消極的行爲實則非待外省人整頓一番崑事亦必無起色也 
[粵議會修正有獎公債章程]  
　　廣東生利事業有獎地方公債章程業於九月二號經廣東省議會表决兹將其章程列左 
第一條本公債定名廣東全省地方勸業有獎公債本公債以廣東全省地方收入爲担保本公債募得之欵專指爲左列生利事案之用（一）建築大沙頭及永漢馬路并添設電車路（二）改良廣州市街市（三）整頓士敏土廠（四）整頓皮革公司本公債除用於一二三四等項之指定事業外如有餘欵隨時交省會議决投之生利事業不得移作別用 
第二條本公債募集額定爲一千萬元 
第三條債票分爲三種其數如左（一）十元債票三十萬張（二）五元債票六十萬張（三）二元債票二百萬張 
第四條十元債票每張編列一號五元債票兩張共編列一號二元債票五張共編一號五元二元債票於號中復編分號 
第五條各種債票之發行均按額定銀數計算不准低折但代理發行者政府當另給以百分一費用 
第六條各種債票均用無記名式得隨意買賣按典及贈送凡提出担保於政府者必須用此種債票 
第七條本公債由政府直接募集及發行之但政府認爲適當之銀行及商店得委任之爲代理 
第八條利息週息八厘但應提出四厘以爲每年抽籖給獎之用不當籖者仍每年行息四厘限八月三十一日以後開派 
第九條本公債償還期限定爲十年十年以內每年分二月十五日八月十五日兩次抽籤每次先償還得獎債票六千零六號第十條抽籤由政府擇地派員會同省會委員公開之抽籖方法由政府及省會公定之 
第十一條得獎債票第一期獎額如左一等獎一號三萬元對於獎金全額每號占二十分之三二等獎二號每號一萬元對於獎金全額每號占二十分之一三等獎三號每號五千元對於獎金全額每號占四十分之一四等獎一百號每號八十元對於獎金全額每號占萬分之四五等獎九百號每號三十元對於獎金全額每號占萬分之一五六等獎五千號每號二十元對於獎金全額每號占萬分之一右列獎銀連本銀及是期利息在内於抽籖後一月由政府定期公佈開派 
第十二條第二期以後獎額無前條比例就現存債票全數應得是期之利息分別計算 
第十三條債票當十償還期限滿後二年以内隨時持票向政府取回原本如有限期未取息者一并取息並得於此期間內按照票價完納錢糧各稅及政府一切收人但二年後即作爲廢紙第十四條本章程經省會通過咨會都　公怖執行 
[尹都督暢論邊事]  
　　尹都督函云公肅明叔慕魯特生仲錫諸先生鑒錦城握別渴想時深感謝餞送益增慚愧弟自出成都戎馬倥偬行旅倉皇無善可告音問久疏沿途行軍欲留則地狹氣惡欲行則艱苦難進頗形跋疐每至屯軍處日夕訓練至爲困難兵將之程度僅如此故不得不百倍其勞以振勵之也又因前方報急南北兩路番匪蔓延故不得不留軍急進以圖戰守且喜飛速至鑪適當北路軍務最緊之日河口阻塞巴搪粮盡然逆番知大軍至鑪北路退解十之四五白玉阻粮遂入巴塘河口逆番亦漸退守弟此刻分遣五營進清北路横擾巴塘以劉瑞麟勇而知義特派北路督戰命其直趨德格進據昌都又决統大軍由河口直趨裏塘巴塘分攻鄉城直取昌都蓋昌都定則藏番之勢奪而邊藏之臂定矣弟因善後未敢輕入巳命朱敦五手持大令尅期進攻勝兵過西俄矣惟查邊藏番夷非威愛不爽决不能保有長治久安此次訓兵皆嚴飭非叛不誅已勝即撫不焚不擄大義是布故所過地方尙稱向風弟在鑪則衡法嚴紀平訟安人尤集合夷僧與講崇佛故此地恭順過於往昔飛緘四出謂民国大仁支應鳥拉勇躍爭赴則往昔所無矣駐鑪後細考諸件方知邊藏乃錦繡河山滿清得之如獲石田大臣誤國可謂至矣若著著得手數年之内可以不仰給於內地十年之後可以大助内地矣經營詳情現在調查編集後當公布此刻只以鎭撫爲第一著俟弟據昌都入拉薩奪其勢得其心然後飛速回成都并入京議定條件果能内外翕同弟願盡五年之力開闢此土惟望諸君贊助俾其有成則中國百世之利而亦弟一生之幸也成都大局諸希維持感激莫名區區之心有如孺子臨書神馳不盡欲言昌衡頓首 
[黄克强過烟紀事]  
　　黃克强先生乘招商局新銘輪船赴京於本月八日晨八鐘駛抵烟台事務府各藏員關外軍魯軍以及軍樂隊均至碼頭迎迓登岸時各職員行鞠躬禮各軍隊行舉鎗禮軍樂隊作樂黃先生與各重要人員一一行握手禮遂赴侯飯店後由曲偉卿預備宴筵以表歡迎頗極一時之盛黄先生蒞北飯店紳商等開茶會歡迎克强先生豋台演說大意云現在民國底定南北統一務須化除意見努力進行以鞏固國基及各種實業亟宜振興强國富民以與列强並駕齊驅云云旋即赴毓璜頂一帶游歷午間復蒞南飯店紳商等設筵接待於晚間卽行登輪北上矣 
另函云黃克强先生赴京過烟同行者爲滬前都督陳英士留守府總參謀李小垣君北京特派接待員總統府顧問官張仲華君旅長陳元自君及隨員張孝準何雲竹趙鐵徐少秋徐申伯梅月生楊譜笙陸惠生龍禁侵孫棣山君等維時曲參議代表各團體發表歡迎大意次各團體代表朗讀祝詞次由黄先生演說次陳英士君演說次李小垣君演說次曲參議演說李陳兩先生之有功民國并祝兩先生之健康乃閉會齊赴各街市遊歷覩者塞途登玉皇頂游覽風景并瞻山海形势十一時仍歸北飯店由商會開午餐會到百餘人席間黄陳兩先生均演說烟台爲天然商港絲綢花邊水菓等項每歲出口甚盛將來日謀改良其發達實不可限量且聞諸君倡修烟灘鐵路以便交通於實業上尤有莫大利益弟等異常贊成云云三時共拍小照以作紀念乃歡送豋舟沿海軍隊及觀者仍與登岸時同莫不肅立道旁以表敬意登小輪後岸上數萬人持帽搖曳歡呼雷動有戀戀不忍別之意各界代表二十餘人们送至新銘輪五時乃鼓輪北上云 
[閩路公司股東會紀事]  
　　福建鐵路公司於八月念七日開第六次正式股東會首由路局坐辦鄭霽霖君宣告開會宗旨請衆先舉臨時議長議决賡續路事並宣告管理陳星耀君由安南寄來辭職書嗣由衆股東公舉葉壽堂恊理爲臨時議長葉君云伊係管理財政現財政己竭只認股東名義蒞會或商辦或議歸國有請衆先議辦法馬亦錢君云陳管理由安南馳書辭職可否許其辭職請表决並云閩路行車營業入不敷出倘不速辭補救之法虧空不知胡底茲事體大當函達海内外諸大股東請示辦法吾等代表不敢負此重任後林文慶君云此次出洋晤鐵路股東談及路事皆云股本早罄續招爲難多欲贊成歸官承　惟舊股東不可吃虧日後告成舊股東當與國家同享利益請諸君解决衆皆贊成歸於國有交通黃司長乃裳云路歸國有舊股本如何折算宜預先籌議鄙意當請南洋股東就各埠開會集議妥善侯其回信如何方有確實辦法黄復初君云歸國有頗爲難倘舊股損失過多股東不肯倘新舊一律又恐政府不肯林文慶君云歸國有後如何辦法此事非旦夕所能决斷請諸股東公舉代表四人細酌善後事宜訂期開特別會議定辦法數條先請政府認可再寄南洋股東聽其選擇何條黃復初君云須公舉代表八人會商辦法由本日起逐日會議數句鐘至禮拜六再開特別會决斷厥後投票公舉葉壽堂黃復初葉心鏡馬亦錢林景商許玉宜邱耿夫馬式聰八人逐日會商辦法云 
[新絳亂事平復之確報]  
　　土匪竄入新絳楊知事倉猝逃出河東聞警火速派馬步二營往勦匪卽棄城遠颺昨已有電到省惟財產損失多寡尙未查明容後再誌兹先將河東會館會議紀錄如下河東旅晋同人因會匪侵佔新絳特開大會首由温君靜菴報告河東來電謂巳由河東派馬步隊二營與平陽軍隊會勦檢閱使喬君子和亦已於一號由省起程帶砲隊一營機關砲二尊子彈四十萬昨亦來雹約會張君漢傑所帶馬隊全营共至平陽會齊一同進勦是此數處軍隊已足一混成協不難尅日平復惟乘此時宜籌議善後辦法將來各處地方欲保長久治安當由同人等議决辦法二則（一）調查周鎮扣發恩餉事蓋此次會匪變亂之原因實由周鎭扣發恩餉以致退伍兵士怨恨當經舉定趙瑞廷喬蘭修二君調查是否扣發以備質問該鎭守使（二）籌辦冬防民團事冬防民團前曾舉行惟辦理不善致無效果今以徵集意見博採與論爲意擬限五日（自五號起至九號止）凡同人之有意見者俱書明辦法呈由議會採擇當經舉定楊君兆泰等十三人及原有之評議員同爲起草員統限至十號九鐘仍在本會舘開研究辦法章程會每縣各舉一人回籍照章籌辦 
地方通信 
[安徽]  
　　势僧被刺懷寗縣城隍廟住持僧革航年己花甲管理該廟香火歷有年所加以數年來佛事甚旺因是頗餘積蓄惟該住持素稱悭各勢利異常終日無所事事以抽大煙爲參禪九月十號晚夜分時突有人覬覦該僧積蓄暗伺該僧於睡鄉之中越窓而入用小尖刀将該僧連戳三下幸未中傷要害比時該僧卽呼救命經本廟衆僧人聞聲群起查拿奈該兇手巳逃逸無蹤當經該廟衆僧報告巡警四區派員緝拿兇手一面延請西醫診治究不知該住持有無性命之虞否 
[蘇州]  
　　改委監督衆議院覆選舉監督業奉都督委定專員巳登前報茲經探得第四區覆選舉監督現巳改委黃以霖代徐鍾恂除分給委任狀外並通令更正矣 
弔唁日喪駐蘇日本領事館以九月十三號爲日本明治前皇大葬之期定於午後八時至十一時接待來賓舉行遙拜禮都督府外交司特派專員前往致唁並面邀商務總會董事蘇君稼秋吳君似村杭君筱軒一體往唁以敦邦交而聯睦誼 
[揚州]  
　　諷查蕆事江都籌辦城廂市議事會事務所前經請派調查員一百餘人按照巡警五區分區調查巳於十一日調查完竣現擬出榜召集有選舉權及被選權者至民政署簽名正式投票選舉以憑造冊送省再行選舉議員北上以故日來民政署中人員異常忙碌 
聯翩出仕邵伯鎭紳張朝輔在鎭素有聲望辦理各項公益頗能認眞現經程都督訪知該董行誼特委任爲阜寧民政長并有居住江都之卞君亦同時委任寶應民政長二君現已赴省謁見程督領受任狀啟行矣 
[鎭江]  
　　籌劃軍餉駐鎮陸軍十六師全軍約有九千人刻值發餉之期而省垣餉銀尙未解到軍需孔亟人心惶惶幸商會總理李敬之君爲維持秩序起見竭力籌欵以資接濟惟所需甚鉅籌畫維艱不得已擬商請紳商富戶量力捐助想熱心公益者當不至藉端推諉也 
時評二（萍） 
　　異哉姚錫光之都督思想不於上年光復之秋乘時立功贊成共和徒伈伈俔俔俯首清廷冀爲亡清延一綫之命脈至於今而噉飯無地乃横思攫一都督以爲藏身之地記者之所不解此其一 
異哉姚錫光之都督思想不想他省而獨想一江蘇都督且昌言程雪樓非江蘇公民不宜久任江蘇都督庸亦知都督資格存乎其人不存乎其地使程雪樓果勝任都督也則亦何必問其是江蘇人非江蘇人記者之所不解此又其一 
嗚呼姚錫光休矣且寧爾神且息爾氣以經略爾黃沙瘴天之汗海毌妄事縈情於故鄉之都督焉斯可矣 
本埠新聞 
[南商會呈蘇都督文]  
　　請留鈞和兵輸 
　　爲據情呈請事籌辦靖航保商會略開竊自去年軍興以後各幫航海商業装運南北土貨行經潮河一帶迭遭海盜搶刧損失者船至數十艘資逾百餘萬先後呈報都督剿辦在案無如匪黨迄求肅清行商因而裹足商等不得已近集同志在上海創設靖航保商會一以保衛船商綏靖海盜爲宗旨並擬預備兵輪游弋洋面購置海船編練海上商團相輔並行以絕匪蹤而安生業惟茲事體大商力薄弱一再籌畫除應需海船己由發起人集資購四艘外查有鈞和兵輪一艘於前清光緒七年間由上海船號各商籌欵建立原爲保商緝匪起見嗣因經費不敷隸屬滬道管轄然仍常川駐滬以備商家緩急光復後該輪歸併滬防李統領節制值茲海氛不靖航路多艱商等於創深痛鉅之餘作力小任重之舉幸而海船己備資策應而壯聲威厥惟鈞和兵輪是賴即如近日佘山洋面米船被盜深得鈞和援救之力商等爲全局計待用尤應亟爲敢要求貴會轉呈都督並咨商滬防統領俯念商情困迫准將商有之鈞和兵輪飭令仍駐上海浦中專備滬商隨時請調保全匪細並據證明該會成立章程辦事規則一俟訂妥容再分呈立案等情到會據此查靖航保商會由駐滬正當船號各商發起組織願力宏大敝會深爲贊成兹據前情洵屬該會當務之急除咨李統領外理合備文呈請伏候都督指令飭遵實於商船航路深有稗益 
[聲明整頓鹽法之主旨]  
　　財政部致駐滬通商交涉使陳貽範君電云本部風聞各鹽商在滬聚議以鹽務有歸政府專賷之說希圖抵制擬將四岸鹽票抵押日欵一千萬兩等語如實有其事則於我國鹽務前途關係甚重希即查明並轉致在滬各鹽商領袖我國整頓鹽法總以保商爲主切勿輕聽謠傳致累鹽綱而貽後患財政部隹 
[地方審判廳復交涉使函]  
　　爲義商控華人案 
　　敬復者頃奉大示據義代理總領事函以義人巴偷告華人陸恩藻民事一案因上海城内司法官以此案須由地方審判廳審訊故公廨所出提票至今未能施行按照一千八百六十六年中義條約第十七條無論刑事民事案件凡義人爲原告須由義領事或其委員會同華官審斷等因查義總領事所援據者係前清同治五年所訂之約此條不特中義條約有之惟以後光緒二年中英烟臺條約第二惴專爲辦明會同兩字意義有云中國各口審斷交涉案件兩國法律既有不同只能觀被告者爲何國之人卽赴何國官員處控告原告爲何國之人其本國官員只可赴承審官員處觀審倘觀審之員以爲辦理未妥可以逐細辯論庶保各無向隅各按本國法律審斷此卽條約第十六欵所載會同兩字本意可知華洋互控案件應視被告爲何國人卽由何國宦廳援照該本國法律辦理即就中議條約而論其第二十三欵有義國民人若有華民欠債不償約准地方官認眞代爲催繳等語是此案陸恩藻欠義人巴倫之欵如所控果實自應適用此項條文况陸恩藻住居城内當然由本廳代爲認眞催繳以符約章貴使如以爲然請即轉復義領事爲盼 
[尊崇孔祀之公呈]  
　　上海國民公會會長姚子樑江確生二君與全體職員及上梅洒掃局董李伯塤陸蔚臣等慨念民國成立以來禮敎淪亡人心愈 
 
 
 

Page 7

 
 
60壞即推江確生君起稿公呈袁大總統尊崇孔敎並訂於九月二十二號卽陰曆八月十二日二點鐘在民生國計會總部開討論會邀請各團體及南洋公學監學唐蔚芝君討論修葺孔廟論組織禮敎宣講團一切事宜茲將公呈照錄於下爲呈請事竊維立國有改革粃政之舉而决不能廢棄道德禮敎之範圍試觀日本之興全國尊孔故收攘夷之功成偉大之業况吾莊嚴神聖之民國乎夫孝弟忠信禮義廉恥四維八逵立國之本四維不張國乃滅亡尊崇孔敎即所以喚醒國人之道德心禮敎心故立國當以孔敎爲腦筋若廢棄之是不啻剜全國人之腦筋人人將趨於異說邪途甚至天環民彜澌滅已盡天下豈有無禮無敎之國率無敎之人而可立於地球之上哉此孔敎之不能不尊崇者也慨自民國成立以來以正大光明之民族而竟忍言罷黜孔祀學堂則廢棄孔經恐於世道人心不堪復問涓涓不塞將成江河恐將來人心愈形險詐奸僞日出晦言否塞廉恥道喪勢必至囂囂然於朝野者開口同胞閉口同胞而親生父母同胞之弟兄誤解平等不孝不弟則爭權爭利國基搖動或則以公益熱心爲口頭禪而內懷疑貳不忠愛於本國不見信於社會夫言忠信行篤敬蠻貊可行若不忠不信又安望列邦之承認哉且目空傲慢桀驁性成非禮則爲之不義則行之甚至卑鄙齷齪男女誤解自由種種不規之舉動廉恥道喪四維不張至於此極夫浩然之正氣全消勢必譁然之羣魔益肆莽莽神州可悲可憫吁可歎也公民等爲此沉痛警闢之辭覺一字一淚一句一血聖道作滅即以禮敎爲範圍故尊崇孔祀爲昌明禮敎之一線光明前者讀南洋公學唐蔚芝曾有爭存孔祀請復丁祭之電偉人偉論全國欽佩誠提倡孔教有益於世道人心者匪淺明知大總統政務纷繁千端萬緒無暇及此然尊孔乃維持禮敎喚醒道德萬不可緩務求大總統立即訓令教育部修訂丁祭典文修葺天下孔廟並要求通告二十二行省四萬萬國民一律尊崇孔祀即全國昌明禮敎至於上海孔廟已破兵士居住大半踐踏亦須大加修葺公民等并擬聯合各團體担任在孔廟組織一大宣講部以正人心而維世道萬急立候電復 
[審判廳命令代理人之理由]  
　　審判廳命令李丕基訴訟代理人文超律師三爲命令事昨據該代理人来函以本廳對於該代理人命令書不敢違法收受等语閱之殊堪詫異查代理人既代當事人爲訴訟行爲則其地位與當事人無異即與相對人亦應同等本廳爲國家司法機關對於訴訟人當然行其命令况原被告同屬國民同有訴訟能力本廳視同一律豈有對於獨立訴訟之一造可以命令對於代理訴訟之一造不可以命令乎又謂律師爲訴訟代理人非書通代理人可比不知律師名稱乃證明一種資格而代理人則爲訴訟上一種職務代理人本不限於律師而律師旣爲代理人本廳即當然以代理人看待所謂拒却與否乃資格問題非身分問題豈有對於普通之代理人可以命令對於律師之爲代理人不可以命令乎又調律師係代當事人爲訴訟上之請求本廳係代國家行使法權是律師居於代表訴訟當事人之地位本廳居於代表國家之地位該代理人似尚知曉豈有代表國家之法院對於代表訴訟當事人之個人不可以命令乎該代理人既以収受爲違法又何以不援據何律何條乃不從法律上研究牽引稱謂指爲平等非但不知法人與個人之區别且此等口吻亦非號稱法律学者之所宜有本廳祗知尊重法律對於該代理人之所陳述本無駁論之價值但以該代理人未經解除代理以前當然受該訴訟關係之拘束前次該代理人不用正式書状僅以私函聲明李丕基不能出庭該代理人已自違法定方式是以本廳命令該代理人依法辦理無論該代理人此後對於此案是否解除然前項命令實道達於未經解除之日令将前項命令書再行道達仰該代理人迅即遵照倘仍以收受本廳祇有公示道達之一法該代理人其悉心研究毌爭意氣而忘法律本廳有厚望焉此令 
[都督催促報告]  
　　上海縣民政長昨奉江蘇都督通令云民政司案呈查莊前都督本年第七十三號通令縣視學應由各該民政長委定呈報備案又第六期本省公報通令各民政长製表填報民政长及佐治職履歴又第十六期公報通令赶造行政警察官吏姓名籍貫清册又七月江电通飭呈報全縣人口總數各案現均逾期已久尙有未據報到者殊屬玩忽合再令飭令到該民政長卽便查照以上各令其有尙未遵報者務各於公報達到十五日以內分别赶速呈報毌再稽延于未便 
[爛泥渡将設裁判分所]  
　　上海市鄕應設初级审判廳前經黃廳長呈奉法部及提法司批准於南市市政廳及閘北市蒲淞市洋涇市各设一處以便民人訴訟舊時裁判分所一律裁撤經民政長轉知各該市鄕董事會照辦在案兹聞洋涇市董事會以爛泥渡一帶洋棧林立水巡拘解之案動關交涉原設裁判分所頗稱便利今若移設洋涇恐水巡不肯跋涉解案殊於主權有碍不如仍将爛泥渡之裁判分所改爲初級审判廳似較妥善業已呈請民政長照會審判廳長酌辦矣 
[農圃公會之影響]  
　　我国土地之大物產之博甲於各國惟種植一門純出自天然從未加以學力而研究其眞理章水天君素抱民生主義以農圃爲民生根本故極力組織全國農圃公會專事研究農圃改良精進方法並通告全國農家速圖進行以期早日發達邇來各處组織分會者接踵而起茲由陶步雲君担任餘姚支會王秉彛君担任上虞支會范益聲君担任鎭海支會方夢星君担任富陽支會方詒穀君担任桐盧支會單燧初君担任绍興支会丁雪堂君担任桐鄕支會朱淦君担任丹陽支會已經會長章水天君分别發給交際員委照分赴各處實行組織矣 
[北新涇將開大會]  
　　本邑西鄕蒲淞市鄉選舉事宜係分新涇虹橋諸翟華漕新橋五鄕合併選舉前經選定議員後有候琴昌以諸翟區議員張俊所得選舉票數有字跡不符之處稟經民政長吳君傳到俞文甫等騐對筆跡懸出牌示己紀前報茲蒲淞市各鄕公民關有前次選舉概作無效尚須重行選舉之說故即刊發傳單略謂陰曆八月初五日二句鐘爲蒲淞市諸翟區張俊個人事竟欲牽動全局一律重選故特開全體大會議决分合事宜假定北新涇關帝廟爲議場屆時切勿放棄權利風雨不更 
[日本人之哀悼]  
　　　　昨爲日本明治天皇出殯之期本埠各國領事均赴日領事署吊奠日商各行號停止貿易一天以誌哀悼 
[世界宗敎會權迎張天師]  
　　　　本月十三號本城關帝廟世界宗教會職員部全體懽迎龍虎山嗣漢天師六十二代張曉初君到會者爲尚賢堂美國博士李隹白英國博士梅殿華與中華佛敎總會會長敬安和尙並會員來賓甚衆公同研究世界宗敎至理並擬擇日開辦道教大會席間李博士問及江西情形張君答以龍虎山道教財產已於前月奉袁大總統命令謂信教自由載在約法本無疑義已飭江西李都督行文保護矣方問答間一時聞風來瞻張天師丰采者途爲之塞云 
[强盜持刀搶刧]  
　　盜匪陳學寬吳小順子前晚糾黨多人各執器械擁至滬西徐家匯路撞開梁益夫家大門入內各出利刃嚇禁聲張並用繩縛住事主刦去値洋五十餘元之衣飾逃逸旋經事主報請靜安寺捕房立飭探捕前往拘獲陳吳兩匪押至昨晨併解公共公堂請究原告偕鄰人王章修投訴前情訊之陳供向爲薙髮匠是晚由友人約同前往是實吳供住居閘北天保里向在卡德路某姓家爲茶房此事實係在逃之某甲等起意所有衣飾亦被甲等取去求宥孫襄讞商之英哲副領事以吳陳行刧屬實判各押西牢兩年著探查拿爲首各人到案嚴究 
[鄉人觸電致死]  
　　鄉人孟阿才昨晨肩挑牛奶行經靜安寺附近抱勃倫緯路一百四十一號洋房門首適有工部局電燈公司工匠在彼修理電線因有電綫橫路不能經過孟即停担用手扶起電線詎頓時觸電斃命旋由巡捕查見回禀靜安寺捕房派探將屍舁至虹口斐倫路騐屍所報請公廨關讞員會同英康副領事於午後蒞所騐明委係觸電身死由屍子孟木金棺殮中西官以此項電線橫截馬路殊多危險因即函請該公司總理西人通飭各工匠嗣後無論裝修電杆電線宜加意謹愼不得再有前項情事以免悮傷生命 
[楊管帶兼管巡江輪船]  
　　滬防全軍李統領命令第四營管帶楊玉貴云爲諭令事照得本統領前委吳錦標管駕巡江祈祥安輪船隨時聽候命令巡緝浦江在案查自任事迄今深資得力茲吳錦標業由本統領升補本管第三營管帶該營內務一切諸須整理精神不容旁注所有巡江新祥安輪船一艘查惟該管帶老成練達辦事穏妥本統領夙所欽佩堪以派令兼管除訓令第五營管帶吳錦標迅將該船移交該管帶接管外爲此訓令仰卽就近兼管該輪隨時聽候本統領命令專任浦江一帶東自龍華起西至柳港巡江事宜此間楊思港夏家嘴三林塘中新河等處尤爲冲要并着加意與沿浦水師聯絡巡緝防護所有該輪鈐記一顆業飭繳納應卽無庸另用鈐記至該輪管駕槪不再派專員由該管帶酌量指令一員或於得力官長中輸流充任該輪租費及煤炭費由該管帶每月持發票具領此外一切不再開支統仰趕將辦理情形呈復候核 
[爭奪小天台之結局]  
　　佛教公會因爭回小天台僧院一事業已有効特于作日開會于事務所紳僧二界蒞會者一百餘人下午二時開會首由諦行僧報告開會宗旨略謂小天台產業自被南市裁判所發對後幸吾僧界有人設法上訴蒙審判廳按律斷還然庵產雖己領回仍須照穆君等之商勸以廟產變價酌助慈善團經費并酬化瑩師等經辦之勞無如化瑩師今日因有他事辭不到會故將來函宣佈嗣由仰西僧謂吾僧界並非與裁判所反對實因小天台無故發對不能緘默今旣有此結果甚爲滿意時已鐘鳴五下速各散會所有僧人化瑩致佛敎公會函照錄於下小天臺前被南市裁判所妄行發對充公由鄙人與本會調查員仰西大帥倡議訴請發還曾經開會蒙諸公贊同卽向地方檢察廳起訴蒙即批准移請審判廳開庭辯論中途穆公出而調停鄙意以此事非個人私意所能擅奪故於八月一號在敝庵開會討論公議以穆公之調停未便即爲應允當即修函答覆迨後判定發還又復致函穆公履行前議原冀照前所約之價添加幾許不意前途堅執不允本擬作罷以旣在調停又復罷止是欲求兩全之䇿而仍不得已商允仰師諦行即照原議之價棄去業于八月二十號在大彿廟交卸計得價銀二千元外派　人名下中費洋十五元共合洋二千零十五元即經一併交與諦行收領當由鄙人與仰師勸諦行提洋五百元捐助慈善團負販經費業已如數付去收條亦交由諦行收存鄙人辦理此事雖於吾僧界不無稍吐其氣而未得完全之結果實屬慚愧此後如有此項事故惟望諸公合謀進行須得美滿之效果而後止鄙人惟有敬謝不敏而已今日開會適因有事不克躬列實深歉仄茲將諦行收條二紙附呈公閱之後乞代擲還諦行收執可也 
[民國國歌將出現]  
　　本邑曾志忞君研究毆樂最早留學中設會講習著作傳播全國受其影響畢業歸國後與二三同志更盡力於實地演奏如聲樂弦樂管樂等時在申地披候數年實驗以來以爲國人樂識不亞歐人而較日人過之惜多畏難苟安不專研究耳民國成立知時者論入國歌問題先生獨默不一言前敎育總長蔡君知先生有素邀往北京冀於臨時敎育會中解決此題先生抵京後辭不與會獨游西山者三十餘日領略燕趙民謠臨名山大川醖釀豪氣八月望竟將國歌曲脫稿而先生猶以爲未足也復由大連旅順直游東島刻下流連於九州間終日從事於修飾訂正他日功成疑將此曲實地演唱披露想黃花佳節共祝週年紀念時凡我國民共當洗耳以贊其成矣 
[爭奪小天台之結局]  
　　佛教公會因爭回小天台僧院一事業已有効特于作日開會于事務所紳僧二界蒞會者一百餘人下午二時開會首由諦行僧報告開會宗旨略謂小天台產業自被南市裁判所發對後幸吾僧界有人設法上訴蒙審判廳按律斷還然庵產雖己領回仍須照穆君等之商勸以廟產變價酌助慈善團經費并酬化瑩師等經辦之勞無如化瑩師今日因有他事辭不到會故將來函宣佈嗣由仰西僧謂吾僧界並非與裁判所反對實因小天台無故發對不能緘默今旣有此結果甚爲滿意時已鐘鳴五下速各散會所有僧人化瑩致佛敎公會函照錄於下小天臺前被南市裁判所妄行發對充公由鄙人與本會調查員仰西大帥倡議訴請發還曾經開會蒙諸公贊同卽向地方檢察廳起訴蒙即批准移請審判廳開庭辯論中途穆公出而調停鄙意以此事非個人私意所能擅奪故於八月一號在敝庵開會討論公議以穆公之調停未便即爲應允當即修函答覆迨後判定發還又復致函穆公履行前議原冀照前所約之價添加幾許不意前途堅執不允本擬作罷以旣在調停又復罷止是欲求兩全之䇿而仍不得已商允仰師諦行即照原議之價棄去業于八月二十號在大彿廟交卸計得價銀二千元外派　人名下中費洋十五元共合洋二千零十五元即經一併交與諦行收領當由鄙人與仰師勸諦行提洋五百元捐助慈善團負販經費業已如數付去收條亦交由諦行收存鄙人辦理此事雖於吾僧界不無稍吐其氣而未得完全之結果實屬慚愧此後如有此項事故惟望諸公合謀進行須得美滿之效果而後止鄙人惟有敬謝不敏而已今日開會適因有事不克躬列實深歉仄茲將諦行收條二紙附呈公閱之後乞代擲還諦行收執可也 
[民國國歌將出現]  
　　本邑曾志忞君研究毆樂最早留學中設會講習著作傳播全國受其影響畢業歸國後與二三同志更盡力於實地演奏如聲樂弦樂管樂等時在申地披候數年實驗以來以爲國人樂識不亞歐人而較日人過之惜多畏難苟安不專研究耳民國成立知時者論入國歌問題先生獨默不一言前敎育總長蔡君知先生有素邀往北京冀於臨時敎育會中解決此題先生抵京後辭不與會獨游西山者三十餘日領略燕趙民謠臨名山大川醖釀豪氣八月望竟將國歌曲脫稿而先生猶以爲未足也復由大連旅順直游東島刻下流連於九州間終日從事於修飾訂正他日功成疑將此曲實地演唱披露想黃花佳節共祝週年紀念時凡我國民共當洗耳以贊其成矣 
[通俗宣講社定期宣講]  
　　通俗宣講社總社定九月十五日（星期）午後二時假座南巿大東門外老白渡街市立隆德小學校龍王廟舊址開第十九期宣講會請王立才傳佐衡單貽孫顧翕周顧旭侯諸君蒞社宣講届時并贈各種印刷品已由該社總庶務袁頌豐君通告各界矣 
[案外人無權控訴]  
　　唐祖法控孫益如合股圖吞一案前日由初級審判廳鄭禮鏗君開庭辯論原告延何飛律師被告延秦肇煌律師出庭輔佐鄭推事先問原告據供在同順布莊爲經理孫益如與堂弟唐棣生股開洽記軋花廠虧本欠同順洋二百餘元因孫益如不認虧帳請求追還何律師起言此案爭點在唐棣生與孫益如是否合股唐祖法到案係代表唐棣生股分紏葛之事同順追欵應俟解决股份問題再行陳述案律師起言本案係唐祖法爲原告唐棣生如與孫益如有股分紏葛情事應由唐棣生出頭呈訴今原告律師稱唐祖法爲唐棣生代表遍查訴訟紀錄唐棣生並無一呈亦無委任狀唐祖法無訴訟權且同順與洽記債務應由唐棣生與孫益如分任原告旣代表同順追欵豈能再代表一部分文被告與其他之被告爲訴訟行爲當然不能成立何律師言請先開辯論明日由唐棣生補提出委任律師代理狀秦律師言委任狀須由委任人與被委任人雙方合意今委任人並不到場是否合意准以懸揣斷難先開辯論且此案唐棣生始終未經呈訴亦不能以案外之人無端挿身委任他人到場辯論應請堂上將此案撤銷鄭推事判唐祖法無訴訟權安能強與他人之事唐棣生本非原告亦不能於此案挿身委任代表着將原案撤銷訴訟費用由原告擔負如洽記合股果有紏葛應由當事人另行起訴與本案無涉業已於昨日將判詞送達兩造知照矣 
[李韻標案近聞]  
　　參藥業商團前因佔用大東門內北城脚蓮座菴房屋作爲該團事務所當經住持女尼出爲交涉　不解决嗣該團會員李韻標至上海地方檢察廳禀控菴主朱少薇等紏衆行兇以致受傷當由葛檢察官驗無傷痕斥不准理該團全體會員旋復開會議决赴都督府上控朱少薇等亦邀集同族提起公訴追償該菴被毀損失都督程君得稟後即令上海檢察廳長張允之君將此案詳細各情申詳去後昨奉都督回批當即牌示其文如下爲牌示事本年九月十三號奉江蘇都督指令本廳呈根李韻標一案辦理情形由奉批呈悉查該廳辦理李韻標一案旣經預審並無受傷確據自應查照刑訴律第二百七十九條第二欵第一項予以不起訴處分如果認爲處分失當亦應由告訴人按照該律第二百九十六條經地方檢察長向該高等檢察長聲明再議原檢察廳並可按照該律第二百八十八條第二欵添具意見一併送交該管官長靜候决定是說考前項律文凡檢察廳如有不起訴情形除告訴人告發人得以聲明再議謀法律上適當之救濟外在原檢察廳固不負有何等之責任也仰即牌示該店訴人一併知照此令等因到廳奉此合行牌示爲此仰告訴人一體遵照特示瑣聞 
[城內]  
　　整頓警務○警務長穆君以城內各區巡警每於晚間不携警燈殊於職務上大有關係爰定於即日起無論巡長巡警一律備帶警燈凡遇事故一聞警笛即大放光明如此則於事實上形色上均有裨益云 
民政長批示○湖南學生郭元森禀批來稟情詞悱惻殊堪憫念惟此實無可位置學校各有規則欲免收費介紹良難廣厦長裘吾滋愧矣生其諒之地保王子卿禀批禀悉演唱花鼓影戲最爲地方風俗之害業經通諭各巿鄕嚴切申禁矣仍仰該保隨勝稽查阻止毌任嘗試以遏澆風是爲至要 
地方審判廳刑庭批示○日信洋行不服判决控告陳述理由批查此案私訴因公訴附帶發生公訴權既不成立則私訴權當然不能發生現在公訴業經判决無罪檢察官既不提起上訴告訴人又無上訴之規定該私訴代理人尤無獨立進行之餘地所請聲明控告之處核與律義實有未符本廳未便承認范陳氏請求拘証狀批此案因案內共犯許海波之証人許文德外出未回以故不能傳集續開辯論是該証人不能到案之原因實有窒碍並非抗傳不到可比今該民呈請派警拘提試問該証人現不在申從何拘提否則法律上制裁不到案証人之規定豈該民知之而本應反不知之乎茲准檢察廳片送許海波現己因病身故自不必再傳証人仰候即日開庭辯論可也 
[南市]  
　　議員辭職○市政廳議　會新議員　瑞之君原籍松江刻巳應華亭縣議會議員之選向巿議會辭職業經全體議員會議准其辭退 
預防後患○葉薇生之妾去年由蘇州捲逃來滬後經葉之經租人尋見其妹翁順金扭至南市裁判所訊明因葉被押縣民政署後由安瀾道院羽士俞愛棠之姘婦周沈氏乘翁送縣歸案時朦保出外窟匿家中意圖押娼旋被氏子周水根得悉恐有後患即招巡士帶至南區經區員詰明前情一併移送警務所訊核 
小版自盡○江北人袁開典照向爲小販前日下午至滬軍營前湯罐弄坑厠內自縊身死由五百七十一號巡士查見投報南區飭十二圖地保查明死者有一弟媳袁襲氏即着該氏恊同地保赴檢察應報驗 
一個縫團○米　客戴明齋日前在外收得帳欵現洋鈔票共計一百二十五元順便至花衣街牲茂米行兜攬生意忽稱　來之洋不翼而飛將在旁看報之同業人吳海珊扭至裁判所經陳裁判訊據吳供在旁看報並不見有洋元存放桌上並據該行小主吳松濤同母葉氏聲稱洋銀一包確見戴　來惟以後之事實出不知裁判官以事無佐証姑着吳海珊交保出外自行理勸 
超拔妓女○烟妓周阿三去年被伊父理人小東門外某花烟館得洋一百六十元訂定四年爲期近忽私自逃出投南市裁判所請爲超豁訊得該妓年二十一歲鹽城人判發堂留養擇配 
[閘北]  
　　拐賣婢女○宜昌女子王文菱去年由其父賣與馬立師開設狎店之孫某爲婢近被皮匠鄧有如拐至閘北託吳合貴送往天寶里希圖販賣當由崗巡查獲咋解裁判所經孫所長略訊一過　　判吳與女分別拘留候傳孫姓到案訊核 
阪賣人口○粵人王桂榮與妻陳氏住居閘北三區境內承宣里專事販賣人口前日經該區區員偵悉派警前往查得主家藏有八歲男孩楊阿三及無名幼孩一口一併拘區轉解裁判所即經孫所長提訊據王供阿三係是義子幼孩係唐阿二所寄判王交保陳氏押候交唐姓到案再核 
　　患拐婦女○陳楊氏昨扭胡趙氏謝李氏至一區指控串拐其媳當經張區員略訊一過解送裁判所經孫所長訊知事出租界判送公廨辦 
　　索還姪兒○談石海控其寡嫂葛氏轉嫁與沈柳松並將姪兒桂生帶去向領不放等情昨經孫所長集訊據沈與葛氏供稱桂生實不知走往何處判分別押候查明再行訊究 
[公共租界]  
　　賣良爲娼○嚴國才控楊王氏誘拐其妻邵氏押入浙江路二百八十九號門牌卓陳氏所設雉妓院內賣娼昨由捕房將王氏陳鴇並嚴妻一併拘解公堂訊明判王氏押女所一月陳鴇借洋不追開擇釋邵氏交本夫領回管束 
　　白髪紅顏○甬人徐大恒年己古稀近出洋二百餘元娶年輕婦人陳氏爲妻未幾逃逸與姘夫蔣長生住居某客棧內被徐偵悉前日報捕將陳氏與蔣一併查獲昨解公堂請究徐稱訴不愿將氏領回聽憑堂上發落訊之陳氏供稱原籍浙江蟹浦判陳氏函送寗波同鄉會代遣回籍惟蔣身帶手槍决非善類着押候查明有無別案再行訊核 
　　並非冐充○愛而近路衣匠陳雲生控張大江串同張如雲王阿六施阿二等冐充伊媳王氏之前夫拆梢洋十五元已被取去七元作由捕房將被告各人一併拘解公堂請究原告借媳投訴前情並據王氏供稱丈夫已早身死改嫁陳姓己有數年訊據張大江供稱實因妻子被陳雲生拐賣與人向陳理論曾由王洪生理勸限陳交出否則貼償洋一百元並非冐充串詐求鑒中西官判將拆梢案註銷果有前項情事准張大江另行起訴 
　　原是滑稽○老閘捕房捕頭以滑稽報主筆夏華貴豋載淫詞有傷風化稟廨飭傳未到昨由捕房將夏提案押候今晨德領堂期解訊 
　　不出定貨○任宗光向奧商光耀洋行定貨不出被控昨由公廨派探將任傳案交保訂期會訊 
　　小孩待認○小孩張金榮在四馬路徘徊啼哭由捕查見帶入捕房昨送公堂請示據供年五歲寧波人餘語不清判留候懸牌招領 
　　烟賭齊備○虹口東漢碧禮路一千零五十三號居戶甬人施雲瑞因招集賭徒林阿元僧人長桂海壽利卿等在伊妻房內聚睹並吃洋烟經哈爾濱捕房捕頭查悉前晚密飭包探王阿巧前往將各人連同烟賭具一併帶入捕房昨解公堂經關讞員會同英康副領事研訊屬實判施罰洋十元長桂等三僧各罰洋五元一併充公林阿元押七天烟賭具銷燬 
　　冐名騙洋○山東路公和泰及北四川路五百二十八號往戶同控江根林冐充電燈公司用人私造收條冐騙電燈費銀二兩一錢昨由捕房將江拘解公堂訊知尙有同黨判江押候查明於下禮拜五再訊 
　　投河遇救○　髪婦人戴王氏前日在虹口華順碼頭投浦圖盡由捕查見救起轉送公廨昨由官媒將氏解案請示據供毌屬現居西門丈夫戴木全住居浦東高橋因遭虐待是以逃出投浦圖盡判暫留本廨候函致浦東警局移傳其夫來後再核 
　　人不如羊○虹口舟山路十二號住戶洋人石素控王小根　打其所豢之山羊昨由捕房解廨原告偕馬夫朱阿銀投訴前情訊據王供被朱毆傷有　山路五號內之顧銀生目覩可以傳案質証判王朱均押候傳顧到案質明再核 
　　貪小失大○有自稱在香港中國工械局執役之粵人何　漢前日　虹口乘坐電車過站賣票人向論不服遂與爭執當被扭入捕房昨解公堂訊明以何不應故違定章著罰洋十元充公無洋改押十天 
　　糞穢狼藉○粵奴顧王氏因將糞穢傾於陰溝內被工部局衛生西人查見以其違章於昨日知照捕房將該氏傳案訊明判罰洋五元充公無洋改押女所五天 
　　車夫竊物○某洋人控八千五百零五號黃包車夫郁鳳初取竊金表等物昨由捕房將郁拘解公堂訊知原告係古巴商人判郁押候照會古巴領事蒞廨會訊 
　　追還原贓○仁記路四號洋人控西崽阮阿才竊取銀表金練等物消贓與金小狗昨由捕房將二人拘解公堂訊供屬實判阮押三月金押一月贓交原告領去 
　　搭車朦混○英美電車公司查得近來搭車之人每自稱公司給有免票或將他人所購長票朦混使用公司不無受虧業將查出之粵人何鐵海解廨訊罰洋十元或押二禮拜並飭查票人隨時嚴查 
　　鄕民受傷○前日下午有鄕民黃榮彩行經茂海路被某號盗車撞傷倒地由捕車送同仁醫院療治 
女子私奔○唐計氏住伯頓路六百九十六號前晚其女林弟忽然逃逸昨報捕房請查捕頭准之 
　　失竊金鐲○海甯路粵女王阿金昨報捕房云金竊失鐲一只補頭諭令退去聽候派探勘緝 
[法租界]  
　　天師講道○寶昌路石牌樓尙賢堂原定本星期九月十五號請姚子樑姚菊　二君演講孔子爲中華四千年文明之代表現聞嗣漢天師張曉初君到滬即將返贛故本星期請其主講道敎之眞理而姚君之演說展期至下星期凡欲與斯會者毌須入場劵均可往聽 
　　汽車衝撞○汽車夫徐阿文前晚駕駛汽車行經寶昌路轉角與法商恩利所柔之自由車碰撞幾遭傷害該商卽報捕房將徐傳廨請究徐供因在晚間途人稀少故此貪便小轉灣自知不合求宥聶廨員商之李副領判罰洋三元以儆 
　　車庽賣烟○車寓主趙舒庭私售燈吃被捕房查知飭探前往抄出烟具四副解請公堂訊辦質之趙供在庽各車夫大都吃烟均自向膏店挑來並非私售求察中西官以贓據鑿鑿不容抵賴着罰洋十元充公烟具銷毀 
　　店夥不端○萬和生在施長根所開之鐘表店內爲夥近因任意揮霍周轉不靈將店中時表陸續竊出質當應用當被外人察知告知施長根將萬扭入捕房吊出原贓三枚昨日解廨訊究萬供祗竊三只餘實未偷判押捕房一月示儆 
　　仍須照算○自來水公司西人前控楊順記木作場不付自來水價銀即經公堂傳訊據供每月用水價銀祗有數兩詎本月間所算之水價橫加十餘兩且前兩月之水價亦不肯収去以致疊成四十七兩之數當奉廨員判候查明再核在案茲經工部局查察員查得楊作場內所用之水價實有此數該公司並未多算遂卽禀復公堂傳楊至案判限三天將銀交案 
時評三 
　　光復時道府州縣挾款逃滬也釐局員司挾欵逃滬也地方紳董挾款逃滬也則請緝之電紛來光復後軍政府之參謀挾欵逃滬也民政長之科員挾款逃滬也軍界中之隊官挾款逃滬也則又請緝之電紛來 
嗚呼何怪上海吃花酒坐馬車大搖大擺者之多也 
 
 

Page 8

 
 
[駐滬廣東官銀號第四次通告]  
啓者敝號因在滬未收鈔票特留夥友暫住北京路浙江銀行專候兌現至今　多未舉　再展限一月至陰曆八月底為止倘仍逾限不收以後即須至廣州本號兌現特此聲明此啓 
上海廣東官銀號啓 
[聲明包氏修譜]  
吾包氏自世忠公還至　海東管鄕聚族面居已幾世矣宗譜未脩將近廿載茲特邀集宗房議決集資延師設局重脩洲游有期凡我本支僑　內城鄕者請將各項逐一開明卽寄上海英界河南路平和包鞋舖包茂生轉交或直寄鎭海東鄕莊甫鎭橫河堰包人和清坊俾可載入普各　　壬子年年底為止恐未周知特此通告 
蛟東包氏宗房公啓 
[中國精益眼鏡公司中國第一次自製吒力克鏡片]  
啓者本公司開幕以來卽承各界交口稱為新國民之第一新製蓋非特驗目配光運機磨片量面裝架種種專門技術為專顧諸君所覩目卽所製金銀各式鏡架亦無弗精益求精力求新異固不敢以不對光之鏡片損人目光亦安肯以不眞實之偽貨自損名雀茲將本公司諸特色再佈於下一電光驗目室及磨片各機坊可領客參觀以表新藝一本公司係專門技術所組織故不論遠近斜正散聚各光片凡東西洋專家所能造者本公司無不能照造照配一光片既係照光定製自與購辦現成貨不同然既配光定貨後極遲至一星期亦必出貨一本公司為便利購客起見特於自製金銀各架外添備西洋上等錮架絲及夾金兩種亦能按照各人面部裝配　上海英大馬路泥城橋東首電話三千八百九十五號 
[德商順發洋行]  
本行經理老美女牌啤酒已蒙　各界同稱謂美各埠早經馳名此酒之功用毋庸再贅如蒙　賜顧認定寶星為記庶不致貽悮仕商各界承荷　購辦移玉　本行帳房接洽可稱價廉物美衛生有益之品以副　各界諸君之雅意如不信者請嘗試之方知言之不謬也　上海英界博物院路十七號德國商順發行廣告 
電話一千九百八十四號 
[吳海棠告白]  
去年六月廿一小東門內金源生嫁粧店走失學徒名陳振南年十四歲原籍湖南口音半啞　長黃色身穿藍布短衫褲倘有仁人君子知其下落送信謝洋五元送到謝洋十元決不食言 
[（遺失划條）]  
今遺失恒興莊第三十二號稅餉划條一紙計九八元三百零三兩零六分七已向中國銀行政稅處及恒興莊說明作為廢紙 
可熾昌記白 
[遺失提單聲明]  
敝處於己酉年十二月十五日江裕卅二次進口由甯裝滬第十九號提單壽板五件存在招商局棧提單一紙于去年光復後遺失業己陳明該局作為廢紙另給証據望各家切勿受愚特白 
張弢樓白 
[（遺失支票）]  
今遺失裕豐支同德莊支票一紙八月初五期第七百七十六號元陸拾一兩五錢已向前途說明作廢此佈 
利得洋行啓 
[失票]  
今遺失怡和洋支福康莊第一千零零六號七月廿九日期票一紙計　元五十兩已向該莊說明作廢望各寶莊號切勿收用特此聲明 
新裕記冰廠白 
[浙路收據遺失廣告]  
去年由甬地集股處交來收據一冊之字第二萬三千六百零一號至二萬三千七百號遺失在途除巳向公司報告外特行登報聲明作廢 
鎭海方積球啓 
[新到雲南火腿]  
本號自辦正雲南宣威火腿發售貨色鮮明取價克已上海四馬路廣東接元堂啓 
['Allenburys"Diet．愛蘭百利　商標　代食粉]  
人乳乃嬰兒天然之食品乳母哺之而孩自長設或乳母有病乳汁淡薄以之哺孩殊不適宜本公司特製愛蘭百利代乳粉由化學家考騐合宜配製之精滋養之富消化之易與人乳不相上下用以喂孩定必日臻強健粉分三種嬰兒初生三閱月者宜食第一種粉三閱月至六閱月者宜食第二種粉六閱月者宜食第二種粉六閱月以外者宜食第三種粉本公司製有特別乳瓶以喂代乳粉之用靈巧異常不使嬰兒噎食嬰孩十閱月以外另有愛蘭百利麥液餅乾可以兼食性極滋養味憂清甜若以此　之且冊助齒牙易出本公司製造代乳粉之廠在英國維地方有牧牛大場居于兩河之間人煙遠隔絕無穢物傳染廠宇宏大清潔異常各乳牛皆小心喂養以求乳質濃厚舉凡牛乳防護之清潔製造乳粉之精良誠無逾于此者本公司特新設分行於上海北京路郵局對門第八號　賜顧才諸君請認明本公司梨耙商標為記庶不致悮○各埠大藥房均有出售 
總行英京　分行上海　愛蘭漢百利有限公司謹啓 
[香港華商廣新織襪局廣告]  
本局專惟抵制洋貨維持國貨挽回利　起銅陵敦請優等技師揀還上等經　製造千色線襪苦心研究加意改良所　各　　堅重較之洋貨駕而上之顏色光潤鮮明　洗退木主人非園沾利籍以廣推寶業之進步也製出貨品本局呈送出品陳賽叨立優等蒙　商郁頒將文憑復蒙　廣東勸業道加以頑　　　　其非工精物美　邀　賞然行銷中外有年承士商惟許實非今日始也初用商標為雙旗洋樓式查有類似者防採辦之悮茲將超號改用雙旗警鐘式一號改用龍鳳式二號改用飛船式呈明商　頒給執照並已在香港註冊別人不得賢效茲查申江有假冒本局招牌圖記以次貨欺騙客商暗中漁利受其遇者不可勝數如蒙惠顧請認明文憑概記字號庶　魚目混珠凡屬同胞有振與土貨者請至英界大馬路拋球場北恒升里門　牌一百五十七號接洽可也 
上海廣瑞安總批發所告 
[于海崶命相]  
先生卽是在天津北京談命相第一之人十餘年之久無人不知前宮界王公督撫尙待提鏡商界商會總理協理各行總理買辦今總長都督會批過者居多不但庶驗出奇非尋當可比且皆有存稿憑據而談命相一元如不符筆資不領定　批終身五元帶流年每十年加兩元外埠郵寄住處開清現到申萬英大馬路第一行臺　由十點至六點過時不候 
王竹林　鄭翼之　呂靜宇　周自齊啓 
[TRADE　MARK"'HAZEL，INE'商標　夏士蓮雪花　商標　SNOW"]  
顏面居人身最高費之地位又為衆目之視點一身表率　妍攸關宜平何等寶貴時愛護務求美麗勿為風日所摧殘此收化品之所由來也奈各國製造此品除使皮膚潤白二事外餘無研究使潤者無非油類使白者難免鉛質祇求一時美觀不顧後日利害從來佳人易老良有以也夏士蓮花一品既無油類又非鉛質視之皎潔如雪敷之清凈無痕其妙用也不第如尋常妝化品祇有形色而已更能使皮膚組織機關有強壯精神排洩滯濁奮興活潑故用此品者必無滯氣暗色何枯燥萎　粉　紅疹諸弊且嬌嫩雅秀出自天然非若脂粉俗氣令人生　此品名著寰環久為美學家所歡迎謂冬夏必儒男女咸宜之衛生要品茍有不信請以磕　傷損或紅腫痛之皮膚一試方知此品有益皮膚莫可言喻如蒙購用請注意夏士蓮商標字樣庶不致悮 
中國各埠著名西藥房均有發售 
將此贈書券裁下郵寄上海四川路四十四號寶威火藥行當有精症狀仿書內詳此品並最有用各種良藥寄明郵資不取索書容易將地址姓名詳示為要 
[光耀有限公司電氣房]  
各埠如裝各種電燈得律風一切電偶機器等類均可承接本行一切全備祈惠臨本行面詢乃荷 
如欲光顧者價目格外便宜耑可隨時奉贈 
光耀新式電燈泡銀八錢老式電燈泡銀二錢物美價亷 
[人造自來血　環球第一補品]  
譯名博羅德補備聖藥 
世界生人無論男女老幼其身體强壯精神煥發壽命延長百病不侵者血足之故其身體孱弱頭暈目眩四肢無力腰酸腿軟夜眠多夢一合眼或一舉步而卽心驚心跳者血虛之故外此又有男子腎水即期虧夢遺滑洩婦女經期不調赤白帶下痛經冷經等症若不早為調治則五勞七傷諸虛百損等患叢生遞志言之可危本藥房自來血一品風行全球其主治效冊直可稱二十世紀強國強種之原偶即期冊補血又冊却病是故血足則精神爽振身體亦加重量百病因之消滅此乃確實之明證凡吾同胞備界幸弗河漢斯言 
小瓶一元二角每打十二元 
大瓶二元每打二十元 
[大洋房分租]  
今有造新大洋房分租在法大馬路永安街口如欲租者請至對面庚興洋行面議可也 
庚興洋行啓 
[拔毒止癢癩疥瘡藥]  
此藥無論何種疥瘡小孩黃水瘡濕毒一到止癢頭尾三天便無痕　大盒半元小盒角半 
上海拋球場北首廣東杏林軒啓 
[洋房出賣壳件洋行始創自同治九年卽英一千八百七十年]  
坐落在徐家匯路八號卽亭白花園隔壁計地八畝六分五毫八厘上連洋房一所內有臥房三間大菜間書樓間馬房傭人間花園草地如合意者請駕臨小行面詢可也 
壳件洋行啓 
[上洋同昌酒行大擴張]  
啓者本行開設上海南市外關橋南首保　碼頭廠庫門內向運牛莊高　洋河大　出西汾酒橫涇江北各路燒酒照莊　　茲因　充行務除門莊另折批發外本主人　精醫理揀選道地上　乘材修令各種　騐良方製造萬　衛生益　之濟專以補氣活血健脾開胃袪濕解煩以及婦女經水不調種子養　為主旨務使服者萬無一失有口皆碑非圖光漁利者比如　固公百歲酒　千念誦　酒　史　公濟　補氣　葡酒　虎骨木瓜酒　尅癮戒煙酒　天津自玫瑰酒　京方五茄皮酒以及○木穉代代鮮佛手花露等酒色　無不味美裝　精良誠送禮欵實之特色共和時代之佳品茲擇於陰曆八月初四日開市也放盤十天以副　惠顧諸君之雅意特此佈告 
上海同昌燒酒行啟 
[新開酌雅樓酒菜館定於七月念八日先行交易擇吉開張廣告]  
本樓開設上海四馬路畫錦里口及聚豐園舊址特聘四川京都維場頭等名廚精　中華大菜色　雙佳價目公道　辦全席酒餚以及隨意小酌各種細巧名點美酒香茗均皆異常適口座位寬敞陳設精良堂　請客叫局非常快捷伺候一切亦　　到倘蒙　官紳商學各界惠然肯來無任歡迎茲定於陰曆七月念八日先行交易特此廣告 
酌雅樓主人謹啓 
[新發明川貝麯購者注意]  
夫咳嗽一症首先犯肺經云肺主氣其合皮毛咳嗽者皆由肺腋受抑也久不　治愈嗽愈甚則面黃肌瘦津腋枯耗夜不安枕人身患之豈不憂乎惟此麵專治肺郁之妙藥為蓋世獨一之奇品以川貝燕窩貴重之劑化學成　不燥不熱主治男婦統服無論高年氣虛痰喘輕年勞傷太過吐血咯痰中帶血　　等症以及小兒急慢驚風咸宜購服　注意注意　法另詳於仿單　每盒售洋一元每打十元外　函　　　自理如蒙賜顧請認明　上海英大馬路巡捕房隔壁逢吉里第三百三十八號門牌便是 
總發行所日勝公司啟 
今辰被失久大莊初九期一萬一千八百十六號　元七十三兩向該莊掛失如有中外仕商切弗收用 
王恆昌白 
[（遺失莊票）]  
今遺失南市聚生協莊八月初八期票元二百兩已向該莊說明作廢望各莊號切勿收用特此聲明 
德生厚告白 
[出借]  
銀不論何數以二十萬兩為限如有租界內上等產業抵押請至圓明園路高易公舘接治可也 
[（嗚謝佳品）]  
華興公司現移珊家園所製燕窩糖精中外知名家慈素咳喘因試用一匣藥能對癥宿疾全消特刊報嗚謝效烏廣告 
[興利洋行特別廣告]  
本行開設已久所銷各貨久蒙各界贊許自去秋光復已來剪髮者業遍全國本行特向外洋頭等名廠精製飛馬牌各種西式大帽久已馳名中外今再悉心研究而合衛生無不歡迎適用倘蒙軍學紳商各界陽顯認明飛馬老牌為記庶不致悮 
法界洋涇浜五十五號英商興利洋行啓 
[全昌新出精造玲便眼鏡]  
本廠創辦自造眼鏡來以十有餘年挽回利　日日改良精造各種研究完全離鼻眼鏡十有餘種可免壓鼻鈎耳之　別出心裁想出　種妙法環球第一無有不合諸君而部大小種種舒服愛之不釋並經高明光學醫生考驗養目格致晶片黑白藍綠廣近光老光平光等片無論年老年輕有患目光不凖者俱能照配合光保護目力配換鏡片有光線表較凖度數絲毫無差其價格外克已以　推廣茲　易服改　　　　石珠寶弱翠各種金銀首飾等類無色不有一切全備定貨迅速各種首飾眼鏡均用本金足赤煉就如有不合仍可兌換非徒牟利實欲推廣上貨想熱心同胞必樂顧焉 
上海二馬路西口跑馬廳分設申蘇州　門外 
電話一七零四 
[英商裕昌洋行火險廣告]  
本行自關設上海以來歷已四十餘載總理　頓火險公司久已馳名但該公司資本之鉅可稱環球獨一無二信半中外歷蒙惠顧之衆時有無接不暇今　據　生意特請石君布前為經理一切火險事務　保房　貨物生財衣　廠棧絲土等險但保費無不格外從廉設有不測　　　不迅速承蒙　賜　請　至江西洋　四十八號洋房本行火險火險賬房與石君接洽此佈　電話第三十四號　洋　理密司　　令　華董邵翠　 
[華安合羣保壽有限公司總公司上海黃浦灘三十號]  
純粹華股依據民國商律又有富有學識之西員為之管理者世界上只此一公司 
保壽之益人類皆宜享之華人何獨向隅此公司應時成立俾諸同胞皆得享保壽利益國內保壽公司不少而辦法之完備保護保戶權利之周到不使稍有損失者此公司實為空前無比第一次首創之公司也 
此公司之保單最穩健最優待 
如願保者請與黃浦灘三十號總公司接洽總經理郁賜 
[永年人壽保險公司廣告]  
本公司特仿香港新訂法律承保壽險一英商之保壽公司也○兼承保各種人壽幼童備蓄險年付險費既徽且省凡年在三十歲之人保千兩險銀者平均計每日所出祗銀七分擔認保欵總數（結至西一千九百十二年三月三十一號）銀三千一百五十三尤五千九百六十一兩進欵總數三百零四尤六千零四十兩一錢六分 
總公司在上海廣東路十號并於亞洲各大埠均設分公司威代理店 
[（眼界一開）]  
四馬路春周得意樓早茶世文送看日沒晚茶　花滿座又有新到行眾　均令人自迷五色世界一新　慕盧逸 
[上海屈臣氏大藥房寰球歡迎秋間衛生品]  
立止疾痢水喉癥保命水老牌花露水清香白乾粉疳積花塔　神產白濁丸嫩面香水粉嫩面香水粉小兒水瀉藥實神安眠水氣喘洋金花名廠雪茄煙潤肺止咳水氣喘洋金花名廠雪茄煙潤肺止咳　水開胃消食藥異午生髮水預除時疫藥立止頭茄片幽雅香水精清香洗牙水三陰　疾丸秘製花柳水解瘟性器官疫藥靈巧照相器上海大馬路十六號便是 
 
 

Page 9

 
 
   
 
 

Page 10

 
 
自由談 
游戲文章 
[歡迎歡送辨] [  鈍根]  
　　歡迎歡送四字用於今日其濫已極有一人來不問其名譽若何道德若何才能若何宗旨若何輒日歡迎歡迎於其去也輒又曰觀送歡送且旣歡迎矣輒復登報曰某日某先生在某處下車站旁歡迎者數萬皆擲帽空中以表敬禮某日某處開會某先生登台演說台下掌聲如雷云云且旣歌送矣輒復登報曰某日某先生去邦士人相率赴車站拍手歡送此等花團錦簇之文令人目爲之炫心爲之開然而以余觀之其中情節或有可疑不可無辨譬如今有某某於此聲名狼藉全國詬病於其至某處也彼第見站旁人頭擁擠不知皆聞彼惡名而特來一覩其獰狀者也彼第見空中帽子起落不知皆怒髮衝冠者也於其登台演說也彼第聞掌聲如雷不知皆惡其謬論而握拳擊掌以洩忿者也於其離某處也彼第見拍手歡送者之多而不知皆厭苦之甚而深以彼一去爲快者也雖然迎之者固非歡迎而送之者實爲歡送然則聲名狼藉如某某者猶有歡送之價值者也推而言之善人所至之處必有歡迎而無歡送惡人所至之處必無歡迎而有歡送彼吹牛家常以歡迎歡送并頌於一人之身者乃與事實大相反背者也 
[鬥蟋蟀彈詞] [  瘦蝶]  
　　葉落梧桐秋氣清碧天如水月華明遙聞蟋蟀嗚東壁入耳應敎嬾婦驚獨有那少年浪子添豪興都說是三朝白露出將軍調水食選孟盆游戲居然當正經冊期聞說逢三九預備臨場喜氣騰但願得神明默佑成功速爭氣爭財一顯能届時蒞局人如鯽擇先生忙碌十三分周吳鄭趙錢孫冊簿分明記姓名各拼字號秤輕重講定花枝無悔心一聲拔閘人頭擠萬目耽耽注視清交牙各逞平生力無多片刻見輸贏贏的是昂然搖擺狂誇口輸的是吞聲忍氣返家庭黃金虛牝真何苦枉惹旁觀起誚評要知蟋蟀雖微物他智勇雙全實可欽倘使我同胞個個皆如此國勢何難望振興無奈是公德濳消私欲熾各特黨見起紛爭西北風雲甘坐視幾人仗劍請長纓一腔英氣銷磨盡負煞中華好國民反令秋蟲要笑人 
海外奇談 
[善泅之少女] [  外]  
　　舊金山亞罅蔑打有西女名哀利士密善鳬水前日由委利賀街口處直泅過屋崙海旁然後登岸計海面直線長三英里零半然爲潮流衝突或左右偏曲故有五英里餘女泅此長途共費時三點零六分鐘及豋彼岸時觀者喝采拍掌沿岸各船亦爭放汽笛此爲女身泅過金門港之第一次也 
[水陸並用之自動車] [  頌斌]  
　　法人凡特爾君近又發明一種水陸並行自動車頗稱新奇其車之形式與尋常自動車無異惟下有四輪在水時固宛然一車也上月二十六號曾在巴黎考斯德河中實騐試行一點三十六分五十秒鐘內馳行六十英里有餘繼登陸續行馳騁其輕便較在河中行動時猶速五分之一觀者莫不賞歎其靈巧羨慕其新奇焉蓋水陸兩用之搬運器前此雖曾數見但終無如凡特爾君新近發明之靈捷云 
專聞閣詞選 
[月夜弔古墓舊作] [  景騫]  
　　人生哀樂原無定如此良宵能幾回一歲枯榮原上草百年興廢劫餘灰荒煙何限添惆悵寒水無言自溯洄剩有明明一丸月依然還照墓門來 
　　如雪嚴霜覆草蕪殘碑欲讀已稪糊寒鴉避客驚林衣石馬迎人立路隅歌舞己消千古夢功名留得一墳孤英雄兒女終黃土休問當年事有無 
[新曆九月九日書寄鈍根鶚士] [  瘦蝶]  
　　禪心靜契木穉香消受閑窓一味凉不道天公更舊例居然風雨作重陽 
　　晚來呼酒上琴台欲賦秋聲鬥逸才畢竟黃花終兀傲寄人籬下下輕開 
[舊作新七夕絕句八首之四] [  蘊深]  
　　營室沈沈苦謫居一年一會恨何如自從路綫通霄漢不坐雲𨊻坐汽車 
　　漫說珊珊蓮步勞中宵露重月痕高天孫也被文明化新製蠻靴學體操 
　　脈脈離懷何處通爲郎焦悴恨無窮瑤池阿母多情甚密語教傳德律風 
　　喁喁私語絮臨歧訴盡年來苦別離祗爲聘錢償未得手工補習到星期 
心直口快 
　　青樓進化團附設國貨維持會實行維持國貨宗旨真不愧進化二字吾敬且喜 
　　執實業界之牛耳爲某省某業之領袖對於國貨維持會非但不助其成且必鬼鬼祟祟暗中阻梗豈其思想尚不及妓女耶抑別在用意耶吾哭且 
 
 

Page 11

 
 
痛 
　　中華國貨維持會爲振興實業力圖富強謀吾國四萬萬同胞永世之生計設有羣小出而破壞吾誓以相當之手叚對付之惟望繼起者有人也　　[  冷眼]  
　　維持國貨當從妓女入手鈍根嘗著爲文以論之不謂昔日之理想竟成今日之實事吾願青樓進化國中有識者竭誠勸導務使妓界衣服飮食器具無一不用優美之國貨俾他人知所感化其所挽回之利權豈淺鮮哉 
　　[  鈍根附誌]  
　　高懸紙錠供設齋檀號召孤魂來受甘露以有用之資財作無憑之消耗此何以故蓋欲乞冥冥中之保護而使其不忍作崇於人問也雖爲迷信而尙有希望之心在耳今有牛皮吹來之偉人其高談闊論一聞便知其胸無經濟矣福民利國之謀必成畫圖之餅而其經過之地懽迎　者有之宴飲者有之統　計所耗之資亦不减於供設齋壇之舉也其亦迷信於偉人歟抑有希望於偉人歟吾不得而知也[  笑世]  
冷嘲熱諷 
　　故紙堆中檢著一張壬申年的申報看看很有趣味 
　　某國代表某親王歡迎入其宮邸某國代表某大將稅駕某親王府使是照耀敵體言歡他們很有趣味 
　　某某組織征蒙敢死軍某某組織征蒙義勇隊軍容荼火狠有趣味 
　　異黨派謾罵文章看得我厭了到不如看看同黨派謾罵文章很有趣味 
孫黃吹大法螺的報紙很有趣味 
　　坐坐滬寗滬杭火車着實快了將來坐起二十萬里路的火車來很有趣味[  熱廬]  
劇談[  瀛仙]  
[戲典之宜改正]  
　　凡演一戲必有一戲之出處謂之戲典大抵戲中掌故類多以正史演義形容過甚之夫過甚之形容原爲駭人聽聞動人感覺起見其意未嘗非是然所演事跡未免失實矣更可怪者有事跡雖奇人物荒唐無從考證之戲如彩樓配三擊掌探寒窰趕三關武　　北京之游樂乎 
　　家坡回龍閣等劇以事跡言之趕三關猶爲外　之王而回龍閣已爲中原之主雖成王敗宼事有或然然决無如是之速度其事跡之離奇可謂極矣以人物言之薛平貴爲一代之帝王王允乃當朝之首相以偌大之人物宜乎不難考証乃考諸正史正史未載証諸演義演義不傳以莫須有之人物居然傳演於舞臺其人物之荒唐亦云甚矣今者欲事舊劇改之良此等劇齣應居淘汰之列餘如劇中事跡有失實過甚者尤當略事改正務使詞句明暢雅俗共賞音調清澈婦孺皆知否則必流於顧曲者不識戲名之爲何不知戲典之由來莫不引爲恨事矣然則戲典之改正誠 
小說 
[短篇小說夢游新民國] [  是龍]  
　　夕陽墜地倦鳥歸林短燭搖窗冷風逼座荒齋寂寂夜漏沈沈正擬散步庭前一舒鬱悶忽聞剝啄聲有搴簾入者則數年未晤之良友也寒暄既畢慨然曰君無聊已極曷不一游新世界之新民國乎遂強拉出門子亦不暇置問遽怱怱隨之行纔數武覺寒風刺肌林木蕭索雉堞圮毀榛莽荒蕪萬疊愁雲隨風上下人聲淒慘鳥語悲哀街道汚穢巿塵傾欹商塲冷落學校衰頹農無完襦工皆游手陡見一衙署狀甚巍峨而鞭箠板撲聲老爺饒命聲隱隱可辨予正嗟訝間忽聞隆隆然槍聲自東南來急訽之路人則曰今日鎗斃竊犯也又突見軍隊洶洶銜枚疾走如臨大敵詢之則曰往某處搜查軍火也語聲未畢鎗聲又起路人皆現驚惶之色交頭接耳語言雜沓或云退伍兵沿途搶刧或云第七次革命軍來了予因顧謂友曰此地面積雖闊而市人鳩形菜色風聲鶴淚遷徙流離俯仰之間殊乏生趣詎即所謂新民國耶友曰毌多言且熙來攘往男女衣履多用洋貨概作兩裝翩翩躚躚洋洋灑灑陸離光怪如入五都之市令人目不暇給予此時心花怒放如由地獄而入天堂駐足視之有乘各式氣車馬車電來者有乘轎者有徒步者有男女携手同行者有男女同車左擁右顧疾馳而過者繼見汽車二輛其聲嗚嗚自西而東各坐麗者三四人如電掣一般撂面而過予友曰此中麗者皆某顯宦之如夫人也若同日出游須車六七輛予曰世界各國均無多妻之制此間何獨不然友笑而不答（未完） 
 
 

Page 12

 
 
   
 
