# 1896 - 11 - 4908166

 

Page 1

 
 
[新印治標庸言] [  點石齋啓]  
　　米署　者姓名於政事財用洋洋萬言蓋按中日和約後局勢統籌變計窮理盡言於因應權宜之中窺見本末知所先後以求己求原爲體以自　自卑爲用似是有心人非同横議變更侈言功利也裝訂一本實洋一角半上海點石齋古杳閣醉六堂寄售 
[石印賦學聨珠出售] [  點石齋啓]  
　　上虞小帆先生以錦心　口之才工駢四儷六之學是書爲其所編輯其中苞括宇宙總攪人物登賈誼之堂入相如之室分門别類取精撷腴　之虞廷麝雲色皆備五豐城寳氣光必成變固巳極穿珠綴玉之觀摘艷薰香之美矣誠使家置一編按類尋繹則誇壯麗者無鳳頭　肚之嫌學駢偶者免鶴膝蜂　之誚眞操觚家益智之稷饋貧之糧也茲已印成每部四本碼洋四角卽日出售賜顧者請向棋聲街本分局購取可也 
[續印王肯堂六科準繩出售] [  圖書集成局啓]  
　　六科準繩一書醫科之大成係金壇王肯堂先生所輯其中論症無微不燭有美畢臻本局前出之舊蒙識者争購幾同帋貴洛陽今仍以新　鉛字續印行列并然紙色潔净盛以錦套每部四十本仍售實洋五元五角卽日出書有欲探索枕秘者請移玉至三馬路申報舘帳房及申昌書室各　坊外埠則向申昌書室售報處　　爲盼 
[滬上宜禁奢崇儉説]  
　　集中國廿二行省之宫商士庶羣萃州處而客於滬上一隅何以聚人曰財知中國多財之邦莫滬上若矣　一材之長一技之末無不足以自給而富稱敵國者卒鮮有所聞或且以大腹賈一旦虧折倒閉忽焉如寠人子則以滬上生財之道固盛而用財之途亦繁如浦江中潮汐然易漲而亦易消也各省客滬之人首數官幕兩項自機器招商釐捐三大局以降各局各差委員薪水以及各項出息皆視他處爲優而幕友稱是卽司事僕從無不稱是次於官幕者爲商上海自宋元以來卽置市舶司爲商船薈萃處明代劉河淤塞後此邦獨擅海舶之利至近世通商局啓五十年來中國商務大宗於斯總匯有廣帮有建帮有寗波帮有洞庭山帮以及京帮津帮西帮徽帮蘇帮杭帮紹帮等若絲茶若洋貨若票號各種貿易星羅棋布會館公所之設不下百餘處或以地名或以業名雖近年商務稍衰而操奇計赢者莫不望風而來如水之赴壑焉次於商者爲士人近之江浙兩省遠之濵海各省長江各埠或因赴試道出海上或因事過此偶爾徘徊一枝可借其上者爲各館各塾教習擁皋比稱西席旁及各書院之考課各書局之校録硯田所潤視其爲故鄉童子師輙盈數倍以致擔簦躡　者于于而來不免有人浮於事之歎又其次則一切百工之技食力之徒　口於　　不可以數計苟逢時運亦得積貲聚財下至僕御鄙夫或有意外之遭頃刻擁鉅貲至盈千萬如得吕宋彩票等事爲此間所常有是故今日生財之途莫盛於上海而中國求財之人遂麝集於上海歴年以來持盈保泰者少而揮霍竭蹶者多以致市面漸衰生計日蹙閒嘗推求其故而知習俗之浮靡用度之奢侈非當局者禁革而維持之恐未易挽回其流弊也約而舉之厥有數端一日飲食洋塲十里如入護世城中爲津館爲徽館爲蘇館爲無錫館爲教門館爲寍波館爲廣東消夜館爲西國大餐館莫不撀鮮烹肥争奇門勝山珍海错何啻日食萬錢語云富家一席酒窮漢半年糧今試問市上酒樓中日日招朋宴飲者其果皆富家乎静言思之當亦喟然自歎此外花柳叢中張讌而流連忘反烟霞窟裏臥游而痼癖難除者更無足讑一日衣服滬俗服用之靡花樣日新婦女則效倡家男子則學京伶久爲大雅所饑刺若近日所最奇者閨閣競尙淡色布衣婢媼反用天青绸缎是爲貴賤倒置以男子而服紅紫之色是爲男女無别男婦並無服制而男則渾身似墨婦則一白如銀其實有服制者反不甘於縞素或用絲綢而以色白爲辭或仍艷麗而以洋　自解是爲哀樂反常至於窄袖細腰漸學西服則將混中外而一之不知其所究竟矣深求之俱爲服妖淺言之皆　靡費習俗移人幾人能免一日器用凡官民婚嫁喪葬所用輿服器物俱有一定制度載在會典自捐例開仕途雜名器濫定制淆凡事任意僭越名處皆然滬上尤甚所最無謂者以喪儀而出軍隊所最可慨者以倡家而乘官輿苟有賢明長官自宜懸爲厲禁若夫鐘表等物在三十年前尙爲貴重今則幾於户有鐘而人帶表雖價値漸廉究多玩物喪志今之用鐘表者豈皆必需乎此耶凡洋貨諸物皆可類推矣以上三者皆尋常日用所需原非若嫖賭等事用財無度者比然風會所趨敬不爲之禁防將踵事增華其弊伊於胡底况滬上爲中外孔道每新行一物遠近數百里内翕然效之漸至京中好尙亦視上海爲標準是在爲民上者申明典制出示嚴禁衣服器用宜分官紳士庶恪守定制尤在地方賢士大夫躬行而實踐之守禮不踰以爲鄉里表率租界五方雜處宜中西官會同示禁犯者必懲罰不貸果能實力奉行將見崇實黜華風俗漸臻於敦厚不求節財用而財用自節矣禮曰國奢則示之以儉孔子曰禮與其奢也寗儉夫亦何憚而不爲哉 
[諭旨恭録]  
　　十一月初九日奉上諭依克唐阿奏特叅庸劣不職之營哨各官請旨懲儆一摺據稱性字新軍營官高玉鳳操演生疎漫無紀律該營哨長郭道源有雇人項替額兵情事實屬庸劣不職總兵銜儘先補用副將高玉鳳五品銜直隸試用縣丞郭道源均著革職永不叙用並不准投効各路軍營以昭炯戒餘著照所議辦理該部知道欽此 
[本館接奉電音]  
　　昨日清晨京師飛電傅來諭旨二道敬謹譯登○十一月二十五日奉上諭順天府府尹著胡　棻補授欽此同日奉旨察哈爾副都統著伊崇阿補授欽此 
[薇垣被召]  
　　王芍棠方伯之春自俄國節旋隨於陛見覆旨後重履湖北藩司之任兹得電信云皇上有旨特召方伯入京方伯卽料理行裝定於年内北上傅聞此行將簡爲駐紥俄國大臣蓋德俄二國公使本係許竹　星使兼任兹將分而二之也 
[喜電遙傅]  
　　龔仰蘧星使照瑗在英國使署抱病及病愈等情本館已節次譯登於報昨日得西正月八號來電云欽憲已愈健飯如常抒懷可知天佑吉人早已喜占勿藥矣合再譯登以供衆　 
[停止分發]  
　　浙江省候補人员擁擠異常道府計有八十餘人之多同通州縣不下三百人佐貳雜　竟有八九百員而陸續到省者猶踵若相接不特補署無期卽差委亦難徧及廖中丞深　候補苦况意欲疏通仕　　於九月間具奏請暫停分發兩年當奉諭旨交部議奏刻下大部議准奏復奉旨依議欽此部文到杭聞廖中丞　酌定限制如已請分發人員於年内到省者准其照例考騐留省錄用遲則恐不及也 
[整頓保甲]  
　　時届冬令宵小易生鄂城諸憲因此飭漢上各鋪委廉夜以繼日勤加查緝各委廉曲體上意　 
 
 

Page 2

 
 
夜辛勞并未及更深木栅已槪行局鎖居民咸懍懐刑之訓無敢夜游本月以來絶無匪徒竊發謂非整頓保甲之力哉 
[示禁包漕]  
　　浙省漕糧向有刁　劣監包攪之弊掗交醜米短少斗斛而官長不敢窮詰者皆由浮收耗費致爲若輩所挾制譚文卿制軍開府之江時舉辦清漕剔除積弊并訪拿著名包漕之人懲辦此風始息現當冬漕開徴之時廖中丞深恐日久弊生因查照成案出示暁諭頒給各縣寔貼通衢以便周知 
[夏口火災]  
　　漢皋采訪友人云本月二十一日晚八點鐘時漢口大智門内某姓細民家不戒於火遂致一炬憐殃及右　大有火炎崑岡玉石俱焚之勢及三更將轉姜安巷毗連之小新碼頭河岸某姓茅詹又被匪人縱火延焼隣右五十三家當火之將弭也　口附近某茅屋又報火警窮户一十五椽同罹浩刧火後悉心偵察大約亦係匪徒所縱聞已當塲拿獲火匪想官斯土者必盡法以懲也 
[冰廠鑿冰]  
　　幾輔一帶於大雪後兩日西北風大作竟一晝夜前門東之護城河南向設官冰廠窖冰以供内苑及各衙署之用故凡嚴寒之日例由昆明湖放水流入護城河隨凍隨放往往凍至尺餘冰上可以行走近日凍已堅凝行者不致有意外之險因是好事子弟足登氷鞋來往流行如飛似箭並有鳳凰單展翅雙展趐等名目以爲快樂冰廠亦已尅期收冰矣 
[禀究延誤]  
　　姑蘇訪事友人云候補人員遇有丁憂例准由服官省分報縣轉詳分咨以歸簡便而回籍具報者殊屬寥寥有沈少齋二尹爾繩籍隸浙江在蘇聽鼓有年前以丁繼母憂當遣屬赴吳縣呈報并請詳藩憲給發扶柩回籍路費銀兩此案應歸縣署北禮房弳辦嗣房書某甲不知因何竟將此案遺忘延至本年春間猶未具報僅將請領路費禀件叙案申詳迨上憲批查該員丁憂日期究在何處呈報甲悉事屬誤公欲圖卸責遂以爲沈二尹並未將丁憂日期來縣專案具報含糊詳復豈知甲之辦公愈弄愈拙藩憲旣悉縣詳遂一面查案叙詳請咨一面札移浙江德清縣原籍查明具復在沈二尹以爲丁憂前已在吳縣具報至甲之延擱未報致干上憲查究等情俱未之知也現以服阕來省呈報起服始悉被中延誤然事關匿報獲咎非輕與之理諭甲又無從設法再爲申明二尹不得已於本月廿三日繕就禀詞遣屬赴吳縣呈控前情請爲澈究詳明并抄黏前年原報十憂日期并請領路費等禀備查外又通禀撫藩憲曁蘇前府請飭查究噫在署辦公本須勤愼如甲之玩忽於前又不彌缝於後一時鹵莽從事自取咎戾當亦悔之莫及矣 
[僞票流行]  
　　江西采訪友人云省城東大街均和典鋪主某甲另設瑞和錢鋪印成花票每張計錢一千文就典鋪前設一櫃檯凡貧民之典物得錢者令向櫃上換票而去或持别鋪錢票贖物者亦必向櫃上換瑞和錢票每千貼錢八文如以現錢贖物例亦從同迹雖近於龍斷罔利者之所爲然所貼尙不過多是以貧民不致怨咨交作乃近者匪徒見而起意私仿瑞和錢票混用市　某日有人持新票數百張向某錢鋪兑換錢鋪夥心焉疑之然細核字跡花紋並無稍異圖章筆跡印色亦一一相符遂卽收存櫃内久之查對騎縫鈐記與底簿絶不相同始知其以假票騙錢爰將情告知瑞和瑞和主卽令將所出錢票逐一收回計假票多至九千餘張無可追查祗得作爲廢紙而瑞和錢票不復能在市上通行矣 
[錢莊倒閉]  
　　蘇垣閶門内慈悲橋鼎昇錢店開設以來迄今已四載餘矣店主顧松生素喜揮霍前年冬間又罹祖龍之禍資本早已虧空入欲歇閉嗣經友人顧壽如代向居停汪紳處再四説項願效微生高之乞隣汪遂以紋銀七千餘兩交壽如存儲該店得以轉圜開張依舊詎店主仍事嬉遊性不少改經手之馮某亦懷私見在帳支空店規又不整頓以至在店各夥曁學徒等無不宕帳俱以爲取之不竭用之不窮也旋汪因事向取存項銀二千兩壽如又串同該店私取銀千餘兩不意該店於本月初十日因前月底洋票數百元俱約過期十天届時實以欵項空虚無從給發遂致關閉汪紳得悉以存銀除收取外尙有五千兩向該店主理論始悉帳友壽如亦曾私取銀千餘兩遂於十四日赴長洲縣控告王雲莊大令立飭差提訊究前日店主顧松生經手馮某并經手存銀之顧壽如由差一并解案汪亦備質大令庭訊之下飭將顧等三人押發赶緊措繳否則嚴懲不貸説者謂該店歇閉共虧銀一萬餘兩存項尙有某署長隨一千兩某署差役一千兩曁零星各户亦約有四千餘兩亦欲赴縣請追云 
[浙餉到京]  
　　某日户部署前有餉車十餘輛轎車三輛上插黄旗聞係浙江藩司聶促芳方伯所籌京餉派委候補知縣吳明府繼彪候補知縣陳明府受解到此在大門外下車當至司務廳投遞文批一面令掮夫將餉鞘陸續捐進庫外暫存卽飭紀綱搭篕窩棚小心看守候浙江司將文批付庫銀再行回堂定期開庫兑收 
[扶桑旭景]  
　　英屬大埃那與南亞米利加之温南　尤蘭爲境界事紛議久結不解英美交涉勢頗衝突美國市面殊形惶恐上月廿三號午後正金銀行所有美國匯票謝絶不掣惟美國公使館及領事館未接確實公報云○每逢日歴元旦華商惟往賀素有往來之日商若各地方官衙門警察署等向由領事官及二三紳董往拜商人不與焉今届因領事官尙未到任各華商之設有字號者亦結伴往各衙門投刺拜賀且所用名刺仿西式以小白紙片印華文并西文習俗移不得不爾○七年前長崎三餘號爲上海某巨商以七萬金包購端島煤礦之貨訂約後該島出貨無多島主心懷叵測猶向經手索增貲本旋又將該島暗售於三菱以致涉訟連年三餘號主住居東京前後雇數訟師控追奔走聽審用盡心機終以被告强有勢力理不得伸而原告已去訟費三萬金今秋從中議和收回二萬二千元訟費不敷受欺孰甚聞當黎星使在任時辦理此案曾與日本某大員商妥本銀折還其半星使電詢上海某巨商不應遂作罷論由今思之反不如當日應允之爲得○大隆煤商胡致和餘姚人年少多情納日伎某氏曾舉一子甚寵愛之而伎亦事胡甚謹相愛相親已有終焉之志惟工愁多病上月病久而劇胡求醫問卜百計罔效不得已往新大工町長崎寺神前許愿并以二十金買放將殺之牛一頭報知警察署此牛不准再售并訂放生字樣於牛角上據云日人本有以生替生之法越日氏病果霍然○日人自旅顺載回海軍自司令官海軍少將坪并氏以次均於日前至佐世保港四五日間分途上京或回里又占踞東三省之陸兵悉數於上月廿五號出大連灣用運兵船載回日本 
[金阙暁鐘]  
　　聞程軍門文炳所統之軍年内開往河南暫駐彰德府界俟西路回匪一律肅清後再改駐威海口岸云○十一月初六日皇上親詣天壇行禮是日天氣晴明惠風和煦次早禮成還宫時東方猶末明前門外大街一路燈燭輝煌照如白晝直逹禁城以内時雖微寒侵人然一路露輕風静軌不揚塵應差官員兵弁莨不　　皇庥不致冒寒呼凍也○十月杪有弄部交出轉城竊賊一犯應俟押轉五城司坊遍歴後再解回刑部發落是夜轉至中西坊　暫　監中　日又應送交他城該犯乘差人疎忽之際踰垣逃走該坊官恐又不免處分矣○十一月初三犯官葉志超之妻因曾許愿心如蒙恩　　施捨京妋四千　以惠窮黎現果如願故遣人散給執照千張每張京妋四吊領票者現皆赴某錢店取錢矣 
[宜昌近事]  
　　龎學憲在宜開行科試初十日經古十一日八學生員正塲十二日外五州縣童正塲十四日東興兩縣童正塲生正塲題正已爲已脩已恭已克已潔已行已誠已○外五州縣童生首題樂亦在其中矣樂而不淫樂而忘憂樂然後笑智者樂當日有搶手四人入塲其一被學憲當塲拿獲卽行枷示○巴東考童在某麫館買小孩之　子爲掉換毛錢考童將該孩打駡經麫館人相勸令該孩逸去該考童定要交 
 
 

Page 3

 
 
出小孩致邀諸童將館内器具以壞甚多麫館人亦約武帮中人在大北門外與考客鬨鬥雖彼此皆有受傷而考客究非所敵旋卽偃旗息鼓而遁去宜地之人莫不欣悦以爲巴東人經此一番受虧　望其不再閙事矣○前日有巴東人冒稱考童誘一船上之孩輸錢四十串該孩無所出巴東人卽邀多人往船上索取該孩之父當將其予綑縳至欲抛諸水内衆巴東人尙不肯依仍將孩之父毆打一塲正在無可開交幸巡查官員到此衆巴東人始圖奔逸然由下路跑者幸被逃脱由上路跑者當被拿獲三人捉進官衙立刻坐堂每人各責小板八百下各差亦深恨之行刑時莫不切實痛打巴東人方供出冒名考客現尙管押未釋再前日巴東某甲被盗所失無幾鬧致東湖縣堂上有某生用旱烟袋頭將官緯帽亂撃事聞於傳鎭臺當撥兵弁到縣將頭門關閉覔拿打官之人立將一生一童二人獲住訊問云是兄弟二人乃將該童扣考該生亦禀明學憲斥革 
[毁錢宜禁]  
　　邇來制錢日少錢價日增民生商務大有攸關前經江海關道黄觀察出示嚴禁私鑄鎔毁以及販運出口一經訪聞輕則扣留入官重則援例懲辦等因在觀察諄諄暁示無非維持市面力挽頽波使貧苦小民隠受無窮之福無如市面奸儈及爐坊各匠竟視憲諭爲具文錢店中仍將錢質厚重者一律提揀轉售於爐坊鎔化改造銅器祗知利已殊不顧官府於圜法敗壞有此諄諄告誡之至意况鎔化時必用穢物放入其臭氣隨風遠颺時有所聞日來老學前薩珠　一帶各有爐坊鎔毁之事可知各錢鋪是售之弊尙未稍戢安得賢有司爲之雷厲風行乎 
[瘋婦完案]  
　　前報紀本邑西鄉諸翟鎭某姓婦人到縣署露宿數日黄大令飭差送至普育堂暫飬一面赶傳家屬來領一則昨日該家屬奉傳投案認明具領矣 
[失物追償]  
　　福建候補道孫觀察携其公子來滬僑居寳善街榮錦里天寳棧第十號房内前晚忽失去銀表一枚觀察遂遣人投報捕房捕頭派包探顧阿六往勘情形疑係棧中人所竊因將茶房某甲拘入捕房以便查究觀察適有要事他往臨行經人理勸在房飯資中扣去洋銀十圓賠補觀察首爲之肯卽於晚上携公子就道甲亦經捕頭釋回 
[竊樹獲案]  
　　南市裕號樹行日前竊去樹木二塊獲犯某甲解送十六鋪巡防南局委員鍾二尹訊悉賣在行仁弄裕　米店卽將店主王文正傳案供認出洋四角買樹一塊二尹判將竊犯笞　三百板驅逐出境王文正罰洋十六元充輔元堂善舉再四元給發捕役具領 
[縣案三則]  
　　文生楊士魁住居茸城九月中泛一葉扁舟作海上之遊行至上邑西鄉虹橋鎭左近時已暮烟四起晚鳥歸林當卽解纜停橈至深夜舟中人正在黑甜鄉裹忽被妙手空空兒竄入艙中將所有衣物金银竊去一空及楊暁夢初回顧見箱箧倒亂查知被竊檢點失去衣服漢玉等物四處跴緝踨跡杳然當繕稟詞控請上海縣請飭捕嚴緝日内黄大令據稟飭捕役上緊查緝務獲解究○捕夥鋼义阿三與本城净室庵浜朱周氏有染明來暗去已非一朝其夫朱鞭做鞋底作生意近來漸知妻有外遇前日佯稱往城外陪某病家守夜妻以其今宵不返喜出望外迨夫去後遂約有情人暢度良宵朱突毁門而入將便桶擊破阿三頭額飽以老拳扭送總巡局轉送縣署到縣後値日差禀明黄大令飭令看管候訊○本縣黄大令接奉松江府恩詩農太守轉奉　憲札飭訪拿著名賭棍按例嚴辦等因大令奉札後卽飭捕役在閔行地方拘獲陸茂春何品榮兩名解案奉飭看管候訊聞此舉係江蘇撫憲趙展如大中丞通飭蘇省各府州縣一律嚴拿賭棍盡法懲辦云 
[英晚堂發落案二則]  
　　箍桶匠李阿弟控似僧非僧之方會德與蕩婦查氏誘姦串詐等情屠别駕庭訊之下李伿小的係南匯縣人向在治下操箍桶業前晚九點鐘時小的偶至中新街小弄内閒玩突有素不認識之蕩婦查氏勾誘小的停内拉至臥房留我住夜聲稱祗須錢數百文小的以無錢對正在推諉之際忽來似僧非僧之方會德糾得無賴三四人蜂擁進内硬囘小的拆梢争角之下　經巡捕前來拘解案下今求訊究查氏供小婦人係宜興人現住中新街前晚九點鐘時小婦人獨坐門首突有素不識面之李阿弟無端進内向氏調　任情摸索並硬將小婦人拉至臥房欲圖姦污小婦人執意不從適丈夫方會德回家將其拘獲訴捕一併解案今求究懲方供寍波人前開小客棧今已閉　小的於上年與妻子勃谿一時負氣出門在寳山縣境之劉家巷地方土地寺削髪爲僧嗣因師父逝世被他僧驅逐出外旋來治下某佛店爲夥未及數月卽奉憲禁小的無處棲身不得已還俗回家現在販負舊貨爲生前晚小的由外歸家撞見素不認識之李阿弟在小的臥房向妻子任情調戲小的目覩情形不由忿火中焼遂至忿争後有巡捕前來一并拘案今求開恩别駕察得方會德不僧不俗願非安分之徒著重笞四百板具改過安分切結存查查氏掌頰二百下李亦飭掌頰一百下以儆人證一并斥釋完結○某號巡捕解送索討會洋在途吵閙之魏朝蘭李臘春陳蘭生丁富山曾阿梅等一千人至廨先過早堂屠别駕以其中枝節甚多著押候過堂復訊前日之晚别駕升堂魏供小的向在英捕房充當巡捕前因急需曾集一會兹被李臘春陸續欠洋八元　　日末會定期李仍一味刁延游約與諭反遭　賴因此争執由捕拘至捕房轉解憲案今求究追李供小的丹陽人向在治下開設餅食店該欠魏朝　之會洋八元已還過二元尙少六元約於三年歲底歸還三元餘俟明年正月底歸楚奈魏堅不應允小的因將同業陳蘭生所該小的會洋十三元　　日偕陳同至潮陽樓茶館　魏當面　抵魏仍不允以致争　伏求明鑒陳供小的與李臘春係同鄉同業磪欠伊會錢十四千餘文現因小的無力　按月拔還洋一元李巳應允准於明春正月起按月拔付事已説妥忽於昨日李突來邀身至潮陽樓啜茗其魏朝蘭與李臘春究竟因何争角小的實不知悉求察丁曾同供稱小的等與兩造均係朋友因伊等争吵解勸餘不知情别駕得供判著李具結准於本年底先還一半餘俟明年正月還清陳亦具結按月拔還李洋一元半以拔清十三元爲止魏亦其遵結存查餘人斥釋完結 
[英早堂案]  
　　包探倪順泉禀沈金發向在耶松船廠爲小工竊取銅屑五十七磅售與金順林何陳氏經小的緝獲人贜送究耶松管門印度人投案申訴領贜質之沈金發供在廠爲工匠實因食小求恩别駕據情商之薩副領事以沈監守自盗最爲可惡判令枷號兩禮拜發犯事處示　期满再押三個月○積竊范阿友前因犯竊懲辦遞解今又來滬竊取郭九號家布衣數件正欲逃逸適爲三百八十八號華捕所見拘解請判郭九號投案領贜質之范阿友供江北人行竊該死求大老爺恩典别駕判令管押一個月笞責三百板遞回江北○衡阿福竊取徐銀順翁阿小等家布衣銅水烟袋經包探秦少卿拘獲人贜送究别駕判將衡阿福管押一禮拜○沈三根欲至翁阿興所開小烟館過癮翁以爲時過晚不許開燈沈卽與之爲難適爲四百廿九號華捕所見將沈拘入捕房昨晨解案翁投案申訴前情質之沈三根供本地人並未强要開燈求鑒核别駕判將沈掌頰五十下以　○李來清竊取張阿海德榮記兩家衣物經包探黄四福拘獲人贜送究張等投案領贜質之李來清供因失業無　行竊求　以後不敢再犯别駕判笞一百板○沈阿寳前因犯竊曾經公堂判押捕房九個月不料沈竟潛逃今又在蘇州航船竊搭客之玉器八件經包探趙銀河緝獲人贓送究沈阿寳供常州人行竊該死别駕判將沈照前案管押九月外加押兩個月再押兩個月共押十三個月期满遞解 
[美捕房紀事]  
　　本邑人某甲擔賣餛飩爲度日計前晚在周浦路恒慶里拾得黑色小皮箱一口啓視中有閒書數部餘無别物蓋此物係偷兒所葉也正在翻覆檢視爲是處小流氓所見謂其偷兒百般　詐甲料難與争卽　二百四十六號走街捕到來流氓始鳥獸散去捕將箱 
 
 

Page 4

 
 
及甲帶回捕房捕頭訽悉原委令箱暫存捕房認領甲節開釋○湖州人顧長春在虹口寶昌繅絲棧司管機車卜居永祥里惟其素　兇悍偶有繅絲婦女不善工作者則動輙鞭撻前日有一江北女　做工時爲顧所擊及工畢回告諸父母卽糾集多人興師報復擁至其室將顧毆打後經傍觀者喚得巡街華捕衆始哄散至昨晨顧告知洋東商訴捕房捕　派包探竇如海查獲爲首之二女拿送捕房捕頭立遣二百七十四號華捕將女解送至英公廨請訊復諭竇探須將帮兇諸女拿案送辦○吕宋人某甲昨晨携銅　往蜜勒路某老虎灶泡水不知因何與老虎灶夥某乙忿　　致用武中順手取鐡梗當頭猛擊適中乙首身流如注甲卽奔逸乙投告捕房捕頭派四百零六號華捕將甲拿至捕房書其姓氏卽釋出所售姓氏给乙令自投吕宋領事公館控告○朱建香駕駁船一艘裝載窰貨駛至蘇州路白大橋畔停泊昨晨雇脚夫談丫頭挑運初尙口角旋卽兇毆後巳各自罷休矣迨挑货登岸甫至跳板詎朱餘恨未息猝將跳板捕落談踏空墜于河内適觸于石血流如注在岸觀者咸抱不平喚二百三十四號華捕將兩造拿送捕房捕頭令送談至同仁醫院療治朱押候送廨訊究○積竊劉顺生秋間經包探獲解英廨判令遞回江北原籍兹又潛蹤來滬意欲重理舊業昨日午刻爲包探竇如海獲諸華記路拘解捕房押候查明此次曾否犯竊然後送請英讞員究辦○江西人王福生昨　溷至打靶塲某洋房内竊取庖丁之棉布襖一件爲事　當塲提獲送至捕房　候查　核辦　　　　　　　　　　　　　　　　 
[捕房停訊]  
　　昨禮拜五本係法捕房發落之期因判審入犯無多　員　會捕房　改爲下禮一并發落 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光绪二十一年十一月初九日京報全録]  
　　宫門抄○諭旨一道錄前○湘撫吳奏在籍都司致斃三命審明擬議摺○恭親王奏揀員充補軍機章京片○雲督崧奏揀員調補知縣摺○閩督邊奏揀員調補知縣摺○又奏甄别鹽大使片○十一月初九日兵部太常寺太僕寺正藍旗値日無引　○克王册封册福晉謝恩○倫貝子由西陵回京請安○錫侯安興阿祥普各假满請安○橚貝子榮光貴賢各續假五日○慶福請假十日○裕德恩佑崇年立山各續假十日○刑部奏派揀選官缺派出崑中堂熙敬敬信長萃薛允升張蔭醒李端棻漙　○又奏派點騐軍器派出莊王濂貝勒桂公八額驸崑中堂松溎敬信懷塔布○召見軍機吳廷棻榮惠○○頭品頂戴開缺湖南巡撫臣吳大澂跪奏爲在籍都司致斃三命審明擬議恭摺仰祈聖鑒事竊照光绪十九年八月間據署湖南靖州直隸州知州陳國仲禀據保正張英鑒報據蔣應禄等報稱贸木營生六月十六日溪河水漲衝散木植尋至新廠地方查贖木筒被吳文明出頭率人阻止致將蔣順孝張應方張老圑均殺傷身死等情一案當經批行臬司飭緝各逃兇犯務獲究辦旋據該署州查得吳文明係留黔補用奏叅奉硃批著照所請兵部知道欽此欽遵轉飭提比交兇究辦兹於光緖二十一年五月據該州潘清詳報吳文明交出兇犯吳守勛吳文荃到案審擬招解經臬司俞廉三提犯研訊明確定擬詳解前來臣親提覆審綠吳文明吳守勛吳文荃均籍隸該州與蔣順孝張老團張應方俱素識無嫌吳文明投効軍營由六品軍功歴保守備復於貴州肅清案内保以都司留黔補用吳守勛係吳文明胞姪張老團與張應方同姓不宗先是蔣順孝與族人蔣應祿蔣貴賓合夥買得杉木推置河岸因水漲漂失雇張應方張老團幫同尋查未得下落光緖十九年七月初二日蔣順孝聞知吳文明橯得木植邀同張老團張應方前往認係原木當向贖取吳文明因無蔣字斧記不允致相争閙蔣順孝將吳文明推跌倒地擦傷左右兩膝吳文明之姪吳守勛及族人吳桂祥吳文荃在傍一齊不依吳守勛卽取查夜鐵矛戳傷蔣順孝右肩甲吳文明在地扒起亦取桌上尖刀戳傷蔣順孝頂心蔣順孝舉拳撲敺吳文明用刀嚇戳適傷蔣順孝咽喉倒地張老團連忙赶攏拾取木棍毆傷吳文明偏右吳守勛吳桂祥均上前幫護吳桂祥奪棍連毆致傷張老團胸膛心坎左　吳文明乘間跑避張老團跟蹤追及吳守勛持矛赶上連戳致傷張老團右眉接連眉叢並右肩甲張老團舉脚向踢吳守勛用矛抵格致傷其右骽肚張老團低頭向撞吳守勛情急用矛嚇戳適傷其腦後倒地張應方上前扭住吳文明不放吳文荃赶攏接過吳文明尖刀戳傷張應方左脚𦚼瞅張應方鬆手來向吳文荃毆吳文荃用刀連戳致傷其左肋右腋胑張應方撞頭拚命吳文荃情急用刀嚇戳適傷張應方偏左倒地經梁三元楊桂生瞥見喝阻吳文明等當各逃逸梁三元等分投報之蔣順孝之弟蔣順忠張老團之母張吳氏張應方之母張陸氏赶至看明詎蔣順孝張老團張應方均各傷重逾時殞命投保報經該前署州陳國仲詣騐詳緝按限開叅嗣經拿獲吳文明到案供詞狡展並抗不將吳守勛等交出詳經臣附片奏叅革審陳國仲卸事該州署任按准移交勒令吳文明將吳守勛吳文荃交出訊詳飭審前據靖州直隸州知州潘清審擬解司由司提犯審明詳解臣親提研訊據供前情不諱詰非預謀糾毆有心致死查律載共毆人致死下手致命傷重者絞監候又鬭毆殺人者不問手足他物金刃並絞監候等語此案吳文明與吳守勛將蔣順孝吳守勛吳桂祥將張老團均共毆致死吳文荃亦戳傷張應方殞命係各斃各命應各科斷各罪查蔣順孝先被吳守勛戳傷右肩中尙能追毆不致於死惟後被吳文明戳傷致命咽喉深致透内當卽倒地其爲此傷致死無疑應以擬抵張老　先被吳桂祥毆傷胸膛等處尙能輾轉鬭毆不致於死惟後被吳守勛戳傷致命腦後重至骨損當卽倒地其爲此傷致死無疑應以擬抵吳守勛除刃傷蔣順孝右肩甲輕罪不議外應與吳文明均合依共毆人致死下手致命傷重者絞律擬絞監候吳文荃戳傷張應方身死合依鬭毆殺人者不問手足他物金刃並絞律擬絞監候以上各犯恭逢光緒二十年八月十六日恩詔事犯在正月初一日以前吳文明刃傷要害奇　應照部議不准援免秋審酌入絞决辦理吳守勛吳文荃均不在部議援免之列應予援免後再有犯加一等治罪仍各追理葬銀二十兩給與各家屬分别具領以資塋葬吳桂祥用木棍毆傷張老團應照餘人律杖一百查其事犯亦在赦前應准援免並張老團毆傷吳文明偏右罪有應得業被戳斃應與救阻不及之楊桂生梁三元均毋庸議撈獲木植飭令失主認明領回無干省釋各屍棺分飭領埋兇器刀矛均供丢棄免其查起除錄全案供詞咨部查核外所有審明定擬緣由理合繕摺具奏伏乞皇上聖鑒勅部核議施行謹奏奉硃批刑部議奏欽此○○恭親王等片查軍機章京户部郎中林開章現在丁憂所遺章京一缺應以額外行走之工部候補主事甘大璋充補並添傳記名在前之刑部候補主事何葆麟在額外行走謹奏奉旨知道了欽此○○頭品頂戴　貴總督兼署雲南巡撫奴才崧蕃跪奏爲揀員調補烟瘴要缺知縣以裨地方恭摺具陳仰祈聖鑒事竊准吏部准調雲南寍洱縣知縣姜鵬程旣與試用布經歴姜寳珊係屬叔姪應准其廻避開缺出省所遺寍洱縣知縣要缺應令另行揀選坐光緖二十一年五月三十日等因按照部中行文坐日照限减半計算連閏扣至六月二十四日五十五日限满作爲接到部文開缺日期歸六月底截缺係烟瘴要缺毋庸掣簽業將截缺日期咨部在案查該縣地處極邊幅員遼闊漢夷雜處素稱難治且烟瘴最盛水土惡劣非精明幹練熟習邊情能耐烟瘴之员不足以資治理奴才督飭藩臬兩司於通省應調人員内逐加遴選查有新平縣知縣韓作霖年五十一歲係浙江錢塘縣人由附生於同治九年在山東城工案内議叙主事改奬通判損指直隸試用光緒八年經欽派王大臣騐放堪以發往領照到省因辦海運出力十年保加四品銜十一年復保俟補缺後以知州用遵新海防例改捐知縣十六年二月籖掣雲南新平縣知縣閏二月初三日引見奉旨雲南元江直隸州新平縣知縣著韓作霖補授欽此領憑起程是年十二月二十九日到滇十七年四月二十八日到任試俸期满遵例報銷在案據雲南布政使岑毓寳查明該員才具明練辦事精詳熟習邊地夷情能耐烟瘴會同按察使湯壽銘詳請調補寍洱縣知縣實屬人地相宜與例亦符等情詳請具奏前來奴才覆查該員韓作霖才識穏練任事耐勞合無仰懇天恩俯念烟瘴要缺准以雲南新平縣知縣韓作霖調補寗洱縣知縣實於地方有裨如蒙俞允該員係現任知縣請補知縣銜缺相當毋庸送部引見至保舉補缺後以知州用應請照例帶於新任其所遺新平縣知縣選缺應請扣留外補所有揀员調補烟瘴要缺知縣缘由謹恭摺具陳伏乞皇上聖鑒敕部議覆施行再雲南巡撫係奴才兼署毋庸會銜合併聲明謹奏奉硃批吏部議奏欽此○○頭品頂戴閩浙總督臣邊寳泉跪奏爲揀員調補要缺知縣以資治理恭摺仰祈聖鑒事竊照本任莆田縣知縣朱幹隆於光緒二十一年七月十四日在差病故業經具題咨開聲明員缺留閩調裲照例以病故日作爲出缺日期應歸七月分截缺所遺莆田縣知縣改爲衝繁疲難海疆四項要缺應卽由外揀調臣督同藩臬兩司于要缺知縣内逐加遴選查有現署斯缺本任寍德縣知縣宼宗華年四十六歲貴州貴筑縣舉人報捐主事在籍襄辦軍務保加五品銜並戴花翎光绪十二年簽分户部雲南司行走十五年改捐知縣遇缺先選用十六年四月選授寍德縣十七年正月二十六日到任旋署福安縣復調署莆田縣事試俸期满業經請銷試字該員才具憂長辦事穏練現署斯缺措置裕如歴查任内並無巳起疎防二三匹叅案件以之調補是缺知縣實屬人地相宜與例亦符合無仰懇聖恩俯念海疆員缺緊要准以現署斯缺之本任寗德縣知縣宼宗華調補莆田縣知縣洵于地方有裨如蒙俞允該員係現任知縣初調知縣銜缺相當毋庸送部引見所遺寗德縣知縣係選缺閩省現有應補人員應請扣留俟接准部覆另行揀補據福建藩臬兩司會詳前來除咨部外謹繕摺具陳伏乞皇上聖鑒勅部議覆施行謹奏奉硃批吏部議奏欽此○○邊寳泉片再查候補鹽塲大使例應以到省之日起試用一年期满詳加甄别核定去留歴辦在案今閩省遇缺前先卽補鹽大使戴賡　於光緒二十年八月二十日到省例應以二十年九月初十日作爲到省日期連閏扣至二十一年八月初十日止試看一年期满據署　建鹽法道唐寳鑑會同布政使黄毓恩察看该員堪以留閩序補詳請奏咨前來臣查該大使戴賡颺心地明白堪以留閩歸候補班序補理合將試看期满缘由謹附片陳明伏乞聖鑒勅部查照施行謹奏奉硃批吏部知道欽此 
 
 

Page 10

 
 
[光绪二十一年十一月初十日京報全録]  
　　○宫門抄○陜督楊奏請將本年計典曹緩辦理摺○又奏委署臬篆片○浙撫廖奏備解满緑各營官俸餉銀兩片○又　奏籌解湘軍餉銀片○又奏解清課厘各項銀兩片○又奏委解地丁京餉并查奉撥銀兩全數解清摺○又奏解第七批地丁京餉片○又奏請准建坊片○江撫德奏查明京控案件尙無逾限摺○直督王奏造成輪船動用工料銀數片○十一月初十日刑部都察院大理寺廂藍旗値日正黄满引見九名正白满九名廂紅漢二名○睿王怡王等由東西陵回京請○安○文熙假满請安○睿王椿壽各請假五日○啓侯續假十日○延侯續假十五日○都察院奏派專司稽察派出許應騤○召見軍機麟中堂李端棻○○太子太保頭品頂戴革職留任陜甘總督臣楊昌濬跪奏爲某肅本年計典暂難舉行擬請展緩辦理恭摺仰祈　聖鑒事竊臣准吏部咨各省官員大計三年一次扣至光緒二十一年十二月已屇三年之期行令照例舉辦等因當經轉行遵照去後兹據甘肅布政使曾鉌按察使裕祥會詳稱查三載考績爲國家激揚大典訧宜敬遵辦理惟現在河州西寗回匪變亂征剿大兵雲屯郊野省西一帶逆燄鴟張正圖進剿省東一帶節節安置後路軍務倥偬兵差絡繹兼之道路時虞梗塞文報往往沈失各屬官員賢否册籍同舉劾密摺勢難依限查造該司等察看情形本年殊難舉辦會詳請奏前來臣覆加察核委係實在情形查同治年問甘肅因軍務未靖屢經請展有案合無仰懇天恩俯准將甘肅本年大計展限一年俟光緒二十二年十二月補行舉辦俾昭愼重如有才具特出及劣蹟顯著之員仍由臣隨時舉劾以示勸懲所有甘肅本年計典暫難舉辦請展緩緣由理合恭摺具陳伏乞皇上聖鑒訓示謹奏奉硃批着照所請該部知道欽此○○楊昌濬片再甘肅按察使裕祥升授雲南布政使所遺臬司篆務蘭州道黄雲現總理營務事體繁重查有寍夏道周綬老成練達堪以委署除檄飭遵照外理合附片陳明伏乞聖鑒謹奏奉硃批知道了欽此○○廖壽豐片再准部咨浙江省甲午年满緑各營官俸餉撥浙海關洋税銀十萬兩已於上年十二月及本年三月間先後二批解過銀五萬兩均經奏明在案兹據護理浙海關寍紹台道吳引孫詳稱查洋税項下存銀無多難以周轉惟欵關計授自應設法籌解現於六成洋税内湊集銀十萬兩照數兑足發交號商楊源豐照案匯兑備具文批於本年八月二十五日匯解起程前赴浙江布政使衙門投納其餘銀兩容俟徵有成數再行續解清欵等情詳請其奏前來臣復核無異除咨部查照外理合附片陳明伏乞聖鑒謹奏奉硃批户部知道欽此○○廖壽豐片再據護理浙海關寍紹台道吳引孫詳稱光緒二十一年八月二十八日接奉户部電開湘軍需餉甚亟希撥洋藥厘金銀十萬兩匯解天津湘軍糧臺應用等因當於徵存洋藥厘捐項下動撥銀十萬兩照數兑足備具文批發交號商楊源豐具領於本年九月初一日匯解起程前赴天津湘軍糧臺投納守候掣批回銷詳請奏咨等情前來臣復核無異除分咨查照外理合附片陳明伏乞聖鑒謹奏奉硃批户部知道欽此○○廖壽豐片再户部奏撥光緒二十一年京餉案内指撥兩浙鹽課銀五萬兩行令於開印後分批起解限五六月解到一半十二月初間全數解清等因恭錄諭旨行文到浙卽經轉飭欽遵解過户部京餉銀十萬兩内務府經費銀二萬五千兩在案兹據浙江鹽運使惠年詳稱在於縣塲灶課曁綱票課厘項下撥解户部京餉銀六萬兩内務府經费銀二萬五千兩又搭解光緒二十一年分二批參價銀五千兩委候補運副蔡德培鹽經歴王軌管解仍照成案飭令該委員由浙至滬搭坐輪船運至天津由陸赴都妥速趲解所有本年京餉奉撥課厘銀二十二萬兩内務府經費銀五萬兩參價銀一萬兩均已全數解清等情具詳前來臣復核無異除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合附片具奏伏乞聖鑒謹奏奉硃批該衙門知道欽此○○頭品頂戴浙江巡撫臣廖壽豐跪奏爲委解浙江省地丁京餉并查本年奉撥銀兩現已掃數解清恭摺具奏仰祈聖鑒事竊承准軍機大臣字寄欽奉上諭户部奏撥光緒二十一年京餉銀五月前解到一半十二月初間全數解清不准截留改撥藉詞延悞等因欽此並鈔單内開撥浙江省地丁銀四十萬兩業經先後七批共籌解銀三十五萬兩分别奏咨在案兹據署布政使聶緝槼詳稱今第八批京餉動支本年地丁銀五萬兩派委候補知縣盛鼎彝管解循案由滬附搭輪船運津解京交納詳請奏咨等情前來臣復核無異除分咨查照撥護並取起程日期咨報外所有浙江省光緒二十一年分奉撥地丁京餉銀四十萬兩全數解清緣由理合恭摺具奏伏乞皇上聖鑒謹奏奉硃批户部知道欽此○○廖壽豐片再承准軍機大臣字寄欽奉上諭户部奏撥光緒二十一年京餉限五月前解到一半十二月初問全數解清不准截留改撥藉詞延悞等因欽此並鈔單内開撥浙江省地丁銀四十萬兩業經先後六批籌解銀三十萬兩奏咨各在案兹據署布政使聶緝槼詳稱今第七批京餉儘動光緒二十一年秋撥報存各疑銀一萬三千一百九十二兩零並湊支本年地丁銀三萬六千八百七兩零共銀五萬兩派委候補知縣蔣汝翼管解至滬由滬附搭輪船運津解京交納詳請　奏咨等情前來臣覆核無異除分咨查照撥護並取起程日期咨報外理合附片陳明伏乞聖鑒謹奏奉硃批户部知道欽此○○廖壽豐片○再准直隸督臣王文韶電開本年夏間順津海嘯河决被災甚重請速籌賑欵接濟等因當經行局勸辦去後兹據代理順津協賑捐局司道詳稱烏程縣籍丁憂三品銜知府用江蘇候補同知顧壽喬之女顧紫雲秉性淑愼逮事祖交母年高無子守貞侍養未字前年冬間祖母病革隨同父母侍奉湯藥衣不解帶者兩月積受寒濕成疾至本年三月不起彌留時囑將積年衣飾針黹變價助充善舉經其家將變價銀一千兩繳助賑需請彚解等情查士民人等捐助賑銀一千兩例准自行建坊今該已故閨女顧紫雲守貞不字孝事重闈已屬難得身後捐助賑銀一千兩尤爲深明大義好善樂施覈與建坊之例相符詳請具奏前來臣復核無異合無仰懇天恩俯准將丁憂三品銜知府用江蘇候補同知顧壽喬之已故閨女顧紫雲在於原籍烏程自行建坊給與樂善好施字樣以昭激勸除咨直隸督臣查照外理合附片陳請伏乞聖鑒訓示謹奏奉硃批著照所請禮部知道欽此○○頭品頂戴江西巡撫奴才德壽跪奏爲查明京控案件尙無逾限循例恭摺具奏仰祈聖鑒事竊准吏部咨道光十年九月初二日奉上諭嗣後各督撫將京控逾限未　之案每届半年彚奏請旨交部議處一次欽此又准都察院咨咸豐元年閏八月十二日奉上諭嗣後奏交案件著與咨交各案一併將已結未結起數咨報都察院查核例限催叅以清案牘而儆　馳其步軍統領衙門逾限奏案亦著歸入都察院催叅案内辦理等因欽此兹届半年彚奏之期據署按察使裕昆查明具詳前來臣查江西　控之案　　　至光緒二十年十二月十九封印之日止有未結謝黄氏一起並未　違業經奏明在案今自光緒二十一年正月十九開印之日　六月底止除謝黃氏一起已據由司審擬解經前革職撫臣德馨提　咨結准咨交楊正泉一起現在甫經行提人卷解省發委提訊兩造供詞各執行提要證未到業經咨部展限核計拘解承審日期均未逾違應免如限開叅除仍飭司上緊催提要證刻日解審擬結並彚開詳細清單咨送刑部稽核外理合恭摺具奏伏乞皇上聖鑒訓示謹奏奉硃批刑部知道欽此○○王文韶片再查前准海軍　門王大臣知會欽奉懿旨著照捧日恒春船式造輪船一隻隨洋划四隻以備倚虹堂至萬壽寺乘用欽此當經前北洋大臣李鴻章　令天津機器局如式製造並由大沽船隖購製洋舢板四隻於上年五月派候補道傅雲龍率領員弁匠役解京　具輪船等馬力丈尺及配用料件器物細數册摺咨送海軍衙門騐收在案兹據該局詳稱承造前項翔鳳　板小輪船一隻共核工料價庫平銀八千九百十兩九厘九毫八絲四忽運送輪船並洋舢板脚副盤費共核庫平銀九百十七兩九錢能共九千八百二十七兩九錢九厘八絲四忽又購洋舢板四隻工料價庫平銀九百三十六兩九錢四分八厘一毫查前造恒春等船工料較費經部覆明歸入奏銷案内造報此次擬在該局常年經費内如數　支歸入光緒二十年彚案報銷除將工料運脚等項清册分送神機營户兵工等部外理合附片具陳伏乞　　勅下各該衙門查照謹奏奉硃批該衙門知道欽此 
 
