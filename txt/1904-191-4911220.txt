# 1904 - 191 - 4911220

 

Page 1

 
 
[勸捐萬國紅十字會經費] [  申報館恊振所謹啓]  
　　俄日興兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊下不吊何又降此鞠凶耶滬上同人惻然憫之商之各國樂善諸君聨爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆仁盻慈雲敬叩善安伏維垂鑒 
[新印歴代史事政治論] [  點石齋啓]  
　　是書集古今論史之作多至五百種如王夫之　通鑑論沙張白讀史大略之類悉數採入無一遺漏其中更有不經見之書如明刻　愼行讀史漫錄王榖讀史管見魏禧史論尤侗看鑑偶評夏之蓉讀史提　等類不下數百種一一搜錄并各爲之標題以時代編次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[恭讀五月二十七日上諭敬書於後]  
　　邇年以來朝廷維新之詔亦旣屢見矣非責廷臣以理財卽諭疆吏以籌欵動之以深宮勤儉之說朂之以勉圖報稱之言意複詞繁亦旣唇焦而舌敝無如内外大吏依然泄泄沓沓毫無振作精神固由官塲積弊使然毋亦因綸綍所颁實意少而虚文多故不足袪官吏之積習百生閭閻之感激哉至讀五月初八日上諭節省宮廷經費裁汰内府人員海内人民知朝廷實有競競圖治之志詔書所布旣已遐邇歡騰及讀五月二十七日上諭兩道傷時局之危殆憫百姓之流離因令屏絶浮文力除積習語長心重中外動容嗚呼多難興邦殷憂啓聖我皇太后皇上以身作則詰誡再三海宇小民且有讀之而怦怦心動彼内外臣工受恩深重應如何匡時體國用以宏濟艱難謹按諭旨中第一爲飭裁冗員所有粤海關淮安關兩監督著卽行裁撤江寗蘇州兩織造同在一省著卽將江寗織造裁撤夫監督與織造皆至優之缺也皆滿員所盤踞視爲相傳之秘而非他人所能覬觎者也向聞内務府人員之得此缺者每年必有報効數十萬金至數百萬金不等其優渥可想而知今一旦毅然裁去彼左右便侫豈無百計阻撓以求回聖意者乃宸衷獨斷毫無遲疑然則外省各大吏今日添一局明日設一所虚糜不甚愛惜之公欵調劑互相請托之私人卽聖慈寛大譴責不加清夜思維能無自愧第二爲諭禁各省將軍督撫以下等官奏請來京祝嘏夫皇太后母儀天下垂數十年聖德神功爲海寓人民所共仰幸際七旬聖壽康衢晉祝固亦分所當然乃竟以時事多艱力却盈廷之請聖懷謙抑如此而各省督撫司道每逢壽誕猶煩屬員趨轅晉祝置民事於不顧講酬應之虚文甚或競獻隆儀爭奇鬥勝言念及此能無汗顏第三爲停免各省進獻方物夫本朝列祖列宗無不力辭方物之貢如順治初年停陜西織造羢羯却江西造進龍盌自後諭停貢獻者亦史不絶書儉德昭垂萬方景仰曩歲皇太后皇上巡幸西安服食缺乏各省疆吏齋進方物酌量賞收此亦不過偶爾之事不意回鑾後仍踵事增華相沿不已在疆臣方借此爲逢迎之具而不知深宮實早存屏斥之心此次明降綸綍諭令停止彼備負朝列者猶廣收屬吏之苞苴大啓私人之賄賂明目張膽顧忌毫無縱不慮不測之雷霆撫心亦何以自解嗟乎中國至今日貧弱甚矣然所以致此者非由朝廷之失德亦非由民庶之無良徒以峨大冠拖長紳之流但知便一已私圖不知顧全國大局詔書雖甚切至辦事依舊因循皇太后皇上亦將恩威俱窮憂勞交迫矣而此次上諭特嚴詰誡樹之風聲倘濟濟百僚讀此詔書猶不能實力奉行設法整頓則是陳叔寳全無心肝草野小民亦不敢再贅一詞矣彼在位之君子其亦聆此言而有所動於心哉 
[本館接奉電音]  
　　昨日午後二點鐘越二十五分時京師飛電傳來上諭一道敬謹譯登○五月二十八日内閣抄奉上諭袁世凱奏道員才猷卓著據實保薦請破格擢用一摺據稱直隸補用道陸嘉榖才長心細操潔品端前在山東將鹽漕各項核實濟公幾增進欵百萬餘兩自調該員來直籌訂烟酒稅章經營綜核征收八十餘萬之多實屬卓著成效長蘆鹽運使汪瑞高著交袁世凱另行差委所遺之缺卽以陸嘉榖署理責成該員認眞整頓期收實效務於鹽務日有起色以裕國課而益民生欽此 
[電傳宮門抄]  
　　昨日午後二點鐘越二十五分時京師友人專電告知本館云五月二十八日皇上召見軍機大臣及桂壽○至晚十點鐘時又得京師專電云五月二十九日皇上召見軍機大臣及沈瑜慶 
[日發魚雷]  
　　昨日傍晚五下鐘越二刻時本館得日本東京專電云頃由聨合艦隊總統東鄉氏電達大本營内開華歴五月二十八日正午十二下鐘時我日水雷艇第六隊駛向旅順口外直偪俄人所設海防遥見一俄船似是的牙拿正在口外巡哨因令第五十九號水雷艇發魚雷擊之以海程相距甚遥未悉曾否命中惟查知我諸艇一無所傷而已 
[日擊俄船]  
　　昨晚承駐滬日本總領事官小田切君以五月二十九日下午一點十分鐘東京官電見示内開東鄉提督報知大本營云第六隊水雷船查得俄國快船名阿斯高魯者於二十六日晨五點半鐘在金山相近處停泊日本遂派出五十八號水雷船往擊能否擊中刻尙未知其時俄人亦於砲臺放砲還擊水雷船内有一小兵官受重傷 
 
 

Page 2

 
 
至十二點鐘時全隊水雷船駛至旅順口見俄國一兵船名的牙拿者在彼看守爰派五十七與五十九號兩水雷船往攻至擊中與否亦未知時俄人用砲攻擊甚烈日船幸一無損傷 
[官電徵確]  
　　華歴五月二十六日旅順海戰情形本館已據日本東京專電登之昨日報端嗣承駐滬日本總領事官小田切君以二十八日所得官電見示縷述情事一一相符足見本館所得電音之確而可信也 
[俄艦運煤]  
　　華歴五月二十八日英京倫敦來電云俄國義勇艦隊中有一輪船名所摩倫司結者刻方滿載煤火行過蘇彝士河傳言俄人已於法之屬士幾部得利地方積煤至五萬墩之譜矣 
[俄營艦隊]  
　　俄國舊京木司科來電云邇者俄人廣購運船并日夕興工修整軍艦屢聞拔路氣苦艦隊將次遣赴亞東倫敦太唔士報館訪事人某君夙以詳悉俄情著嘗言日本雖時以虚聲恐嚇俄人初未嘗惴惴於心惟以全力經營拔路氣苦水師深盼諸艦工程速於告竣所惜工力素來有限兼之急切不遑研究以致艦中氣鍋及希夫托諸機括細加檢察未甚精良如欲更換一新勢必多延時日大約西歴明年三月上浣始能列隊東行也 
[俄船置砲]  
　　山海關來電云營口所泊俄軍艦名其部氣者前己將砲位運上砲臺某日忽有滅水雷艦由旅順駛來隨復將砲如前配置艦上窺其意見大約　有機會當隨同滅水雷艦駛赴旅順口門也 
[俄重路工]  
　　英文某日報云近得西士道格拉斯遼陽來信大旨謂俄人所築鐵路其防禦之鞏固布置之周詳幾非外人意料所及向以英爲水師之國今可謂俄爲鐵路之國矣目下俄兵之分屯東三省各處者計共二十五萬人軍火糗糧莫不由火車轉運卽中軍統帥亦以火車爲行營云 
[英譽俄帥]  
　　英文某日報云俄帥苦洛拔托金爲人堅毅卓絶馭下恩威並用寛猛得中其在軍中巨細躬親不憚煩瑣用兵尤胸有成竹不爲旁論所撓直足與法之拿破崙德之毛奇美之格蘭脫英之吉靑納相頡頏平時待部下兵丁無異家人父子以故士卒皆樂爲之用云夫英固與日本聨盟之國乃其報不譽日而轉譽俄是可異已豈苦洛拔托金之將略固有足使人低首傾心者歟 
[設船治疾]  
　　日本大坂某日報云哈爾賓一帶塵埃匝地沙土迷天衞生一或失宜二豎卽乘機作崇兹當俄日搆兵之際俄國紅十字會在松花江上停泊醫船二艘選雇名醫爲人治疾計至俄歴五月二十一日已容留病兵二百七十名迨五月杪迄六月初病者益衆乃又添設醫船十艘 
[浴德銘恩]  
　　日本大阪某日報云日前俄國皇太后明降懿旨電達駐滿洲之陸軍副將那達洛夫略謂我俄行營浴室尙付闕如予甚歉焉兹予以宮中日用之貲寄付與汝令汝建築浴室俾三軍之士咸得於此洗滌塵氛欽此此電於俄歴六月一號傳至哈爾賓翌日那達洛夫卽渡地求材尅期建築落成之後凡兵士之由哈爾賓東下者皆准入室澡身云 
[示保俄路]  
　　前者各處喧傳俄人以東省鐵路屢爲馬賊所毁責令各鄉屯民人盡心守護如有疏失初次責成賠補二次將鄉屯剿洗云云閱者咸以爲俄人殘悍性成幾無人理昨有人來自奉天省會出俄督所頒文告始知前說實有大謬不然者其言曰大俄國欽命留守遠東大臣爲出示曉諭事照得該鐵路工程計用去數萬元原爲振興天下商務起見爾等亦得共享其利敝國自應注意保護以免鬍匪攻擊第鬍匪如無附近屯子人民窩藏之處鮮有不爲拿辦者則責任該人民之事理所當然且俄隊如無爾等指告究難辨别鬍匪須借爾等耳目爲之視聽故凡附近鐵路民人如有知鬍匪蹤蹟及其數若干者當立卽告知附近俄隊以便兠拿是時爾等責任已畢至俄隊之在東三省均保護爾等平安並發給民人薪工甚優爾等當知獲益之處自應竭力相助拿辦鬍匪及種種不良之人以酬報之本留守爲顧慮民人起見業將此次戰事毫不與大清國相涉至爾等良民商會毋庸以此事介懷仍應各安其業照常經營或經商或務農或牧馬等情如爾等竭力輔助俄人保護鐵路則爾等毫無過處决不將爾等懲辦爲此出示曉諭諸色人等一體知悉其各遵照勿違觀此是俄人語氣亦頗和平凡我華人愼毋誤聽謡傳起而仇視以致破壞國家中立之局上貽朝廷宵昕之憂也 
[述旅順近日情形]  
　　日本東京某日報云俄國陸軍之占據旅順者其數未得而知綜各報觀之大約連海軍得二萬八千名之譜其防禦之法砲臺之外復築土城護之有地名水師營者地勢較高劃分二十餘叚掘有濠暫遍張鐵條網更以鹿角排列網之外層其守護可謂嚴矣其意氣可謂壯矣然究竟孤立無助無日不翹盼外路援軍客有乘華船至烟臺者言及日來俄營中米糧芻秣業已羅掘一空聞之俄將校言蓋深慮日人之急於攻擊云又以兵士之抱病偃臥者爲數頗多欲將羡卒補充殊非易事統帥司帖息羅因屢頒温諭鼓舞衆心特不知挫衂之餘士氣果能爲之一振否 
[追俄公報]  
　　日本東京某日報云東歴七月五日大本營得第二艦隊統領上村氏官電内開七月一日午後六下鐘閱四十分時有俄艦三艘一名露西亞一名岳洛木薄衣一名利由利苦循對馬東航路鼓輪南下行過海腰我軍艦急列隊對馬壹歧之間扼其前進敵人瞭見飛速攺其針路自北而東此時彼我相離只十二海里我諸艦鼓足機力躡跡狂追時巳昏黃徒失敵之蹤影不得己派令水雷艇隊飛駛而兩相隔二三海里之遥敵人忽放電光燈以瞇我軍之目我艦隊愈偪愈近發砲以攻至八下鐘越五十分時敵人驀地熄燈從黑暗中遁去我艦隊日方搜索形影胥無各水雷船亦以相隔太多非水雷之力所能及祗得任其遠去悵惘而回 
[避難者言]  
　　烟臺來電云華歴五月十六日有華船九艘由旅順迤東約十華里之夾板嘴開行其中四船駛入之罘港載到華人之避難者約二百名口其中多半婦女幼孩有人叩以旅順情形言是日之晚九下鐘迄二下鐘時遥聞老鐵山地方砲聲大作夾板嘴築有砲臺一座日間只俄兵二三十名守護夜則添至百餘名 
[記草河嶺之戰]  
　　日本東京某日報云東歴六月二十七日日本鎭西部隊行至六道溝附近忽遇俄之騎兵鏖戰移時俄騎漸退迨正午日軍得將自六道溝迄草河嶺之地占而有之時屯駐賽馬集之俄兵尙有五千名之譜其正營在本谿河畔迨我軍長驅直入俄人遂望四方砬子之北退回 
[記摩天嶺之戰]  
　　日本東京某日報云日來我日陸路正兵方扼守摩天嶺及小摩天嶺新開嶺諸險要前路駐有俄軍二千名左右某 
 
 

Page 3

 
 
日自知力不能敵退至甜水站迤西東歴六月二十九日日軍之駐東北方者與俄兵刃相接俄軍不能抵抗日遂占有北分水嶺俄軍退守本谿湖之西二家子及幾遥烏托烏 
[記萬流河之戰]  
　　日本東京某日報云東歴六月下旬某日我日某軍隊望西門子進發直抵東萬流河以達萬流河俄人出大隊禦之搏戰之餘日軍死傷二十四人俄軍死傷七十餘人虜獲俄弁三員士卒一十六名二十九日日軍進偪李堡嶺俄營戰死士卒四名傷末弁一員士卒二十二名俄人戰死士卒十名被日軍虜獲八名餘向甜水站退却 
[記俄軍回襲摩天嶺]  
　　日本東京某日報云東歴七月四日天未黎明濃霧四塞俄人乘日軍猝不及備揮令步兵二大鐵攻撲駐摩大嶺之日本先鋒營日人迎戰之餘勇氣百倍俄軍連撲三次不能取勝乃退赴摩天嶺之西金家堡子日軍且追且擊直追至九華里之遠始返旆而回 
[華船遇難]  
　　牛莊來電云華歴五月十六日午後三下鐘時有一寗波商船由牛莊裝運貨物駛至金州復州之間北緯綫三十一度三十九分東經綫一百二十一度十四分海洋中悞觸機括水雷轟然一聲全船碎如虀粉當有九人傷重而殞其餘十有五人回至牛莊上陸其中甲乙二水手刻方留宿醫院中 
[日救市]  
　　昨有客自日本東京貽書本館云日俄搆怨禍結兵連籌餉添兵日不晦給民間咸不惜毁家紓難竭力輸將日來羅掘幾空市中漸露蕭條之象百三十銀行素以殷實著近竟虧累不支幸行主素與當道聲氣相通是以貴顯諸公咸願出而挽救其事特不知果能設法維持否也 
[運茶攺道]  
　　哈爾賓日報云俄商由中國運茶回俄攺道蒙古禀經駐京俄使雷蕯氏照請外務部咨行直隸總督北洋大臣袁慰帥飭知張家口分巡兵備道某觀察一面分行所過蒙古各旗一體嚴加保護鎭守山海關之馬軍門亦派出某營營主督帶弁勇開赴張家口設戍以免匪人斷路劫財 
[暫緩裁兵]  
　　廣州訪事人云粤省緑營各標兵前經兩廣總督岑雲帥奏請裁撤定於六月初一日舉行近日忽又電飭文武各官略謂廣東各府廳州縣各鎮恊營水師陸路提督前電飭裁緑營官兵自六月初一日起悉數裁撤現各營餉米轇轕一時尙難查悉積欠餉米須設法支給自應飭各緑營暫時照舊巡防六月中毋庸裁撤俟部議到時查明積欠餉米實數再行核辦各州縣應募士勇亦暫緩成軍前飭查報解營餉米及武營二成緝捕經費仍遵札迅速查覆等因權衡緩急此中固自有深心也 
[甬上整軍]  
　　寗波訪事人云甬上練軍正副中營常備軍勇丁自經浙江提督呂道生軍門檄飭攺練洋操遴委副中營管帶張遊戎爲總教習認眞訓練迄今頗有成效邇來軍門念及各營勇丁有分駐奉化等處要隘者恐於操法不暇講求特飭遊戎將前已訓練之勇再加操練務使技藝嫻熟分派各處駐紥巡防然後將各處所駐之勇調回輪流督操是誠經武整軍之要務也 
[花縣量移]  
　　武昌訪事人云湖北江夏縣知縣原小蓬大令現經上憲調署麻城縣篆所遺江夏縣缺委鄒大令元汴前來接署已於五月二十五日履新視事矣 
[職官聚賭]  
　　安慶訪事人云皖省官塲積習大率好賭輸赢甚巨往往有劉盤龍千金一擲之象當聶仲芳中丞撫皖時查悉情形上疏參革一二一時賭風爲之稍平不意近日死灰復然又有某某等局總辦提調等依然團聚賭博無明無夜興會淋漓誠果泉中丞聞之已委員嚴密稽查俟得實得恐不免名登白簡矣 
[梟匪肆惡]  
　　紹興訪事人云邇來餘姚上虞　縣梟匪充斥四出驛騷上虞巨富陳某之子及某絲客先後被匪擄人舟中勒銀取贖繼復有一靑年嫠婦被擄至舟欲行强暴氏誓死不從致被砍斃將屍肢解擲諸江邊似此白畫横行慘無人理而人皆畏其兇横莫敢誰何地官官若再如瞽如聾士民之憂恐未有艾也 
[焦山黛色]  
　　鎮江訪事人云入夏以來天氣亢陽禾苖枯萎農人雲霓望切莫不憂心如焚常鎭通海道郭月樓觀察民瘼關懹特於五月二十五日起示禁屠宰以迓甘和連日早晚督同府縣各官詣城隍廟及金山龍王閣拈香祈禱○驕陽酷烈火傘高張每至日中寒暑表高至百度居民多患霍亂之症死亡日有所聞殊可慮也 
[蘇撫行期]  
　　昨晨新任江蘇撫憲端午橋中丞飭人發電至蘇州告知五月二十九日起節六月初二日接受關防至午後命駕詣道營廳縣各署辭行 
[蘇撫起節]  
　　前日午後駐滬英美德法日俄比奥西洋瑞典各國總領事均命駕至北洋務局謁見新任江蘇巡撫端午橋中丞中丞肅客入花廳茗談良久旋設西筵宴飲陪坐者爲道憲袁海觀觀察上海縣汪瑶庭大令九下鐘時始行席散昨晨本埠文自袁觀察武自周參戎及印委各官均詣行轅禀安中丞分别傳見至二下鐘中丞乘坐馬車至靜安寺路滄洲别墅應本埠官場袁觀察等公餞至上燈後返轅略憇卽命駕至新閘大王廟馬頭登舟起節赴蘇本埠官塲又紛詣馬頭恭送如儀 
[飭查教堂]  
　　日前上海縣汪瑶庭大令接奉上憲札文著將本年夏季境内所有教堂詳細查明造具清册并令各圖地保具呈圖内並無遺漏失查切結存案備查昨已飭差分赴各鄉查察矣 
[美界火警]  
　　前日三點鐘時美租界篷路第十號門牌洽信昌洋貨店内忽然火起一時濃烟毒燄勢若燎原嗣經店中人取水救之始得熄滅亦云幸矣 
[毆捕受懲]  
　　南市生義碼頭天泰木行主莫兆熊與車夫顧友根口角十號華捕汪小棣向之解勸非但不依反叱令傭人蔡子連曳至行中私行弔打捕頭知之拘到一干人解送馬路工程局總辦翁子文太守倩襄讞委員黃衡堂二尹研訊汪禀訴情由顧供前有小的素識之某甲在天泰爲車夫後因事回家央小的庖代到期索取工資莫忽借端推諉小的情急與之理論適巡捕到此小的向訴情由莫卽喚令蔡及沈再清二人將巡捕扭住髮辫曳至門内褫去號衣私行弔打小的在旁目覩不敢謊供蔡供小的並未行兇二尹判令重責一百板枷號義馬頭生一月以昭焵戒 
 
 

Page 4

 
 
　　夏令時下要藥備贈彩物以杜假冒啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上官場紀事]  
　　揚州訪事人云揚州營參將袁參戎現經兩江總督魏午帥調署海州營參將所遺揚州營篆務檄委劉千戎某署理上月二十三日劉參戎捧檄邗在馬神廟小駐翌晨發出紅諭擇吉二十五日卯時接篆治事届時袁參戎將兵符印信委中軍守備孫守戎獲送前往劉參戎拜受如儀旣而標下水陸汛弁兵丁均按班謁見車塵馬足絡繹如梭○上月二十四日總統常備左軍杜雲秋觀察因公　揚江都甘泉兩邑宰均以禮郊迎移時觀察命與至運轅拜會適兩淮鹽運司恩新甫都轉赴鎮江恭迎新任江蘇巡撫端午帥由閣人出爲擋駕觀察隨回舟小泊片時揚帆向瓜洲進發 
[叱石仙蹤]  
　　廣州訪事人云粤東善後局督商開收翰林主事闈姓原擬章程諸多未妥如傳臚作三名計不知狀元榜眼探花傳臚均係俗名按之大清會典所載一甲三名卽日授職二甲一名必待朝考後欽點故傳臚常有不得庶常者庚寅科蕭大猷其佐證也卽以粤省論凌福彭以二甲二名請歸本班本年朱汝珍原係刑曹設殿試不得一甲一名而得二甲一名請歸本班作　　計乎作主事計乎如作翰林則顯歸主事本班如作主事則顯係傳臚試問各廠何以處之若欲借此以立名目祇可指明一甲三名二甲一名不問其欽點何職庶乎可行闈商自知其誤卽日將票簿第一頁章程更正大憲亦己札委員陳大令金鏞赴宏　公司調齊各廠票簿攺定新章○胡游戎　宣奉督憲岑雲卿制軍飭赴粤西接帶常備軍中並在粤東衛隊内挑選精壯親兵五十名帶之而往○粤海關稅務司前定柴薪一項每擔征　稅　一分兹再宣示此項柴薪係指通用柴把而言若别項草木可作藥材者毋許混入○往來新寗縣之小輪船於四月二十七日駛行時汽鍋忽然炸裂司機諸人幸獲無恙惟保衞營勇兩名身受重傷蓋因炸裂之時正在睡鄉以致閃避不及也 
[漢皋客述]  
　　漢口訪事人云武昌船關自經楊吉逢通剌接辦後竭力整頓一洗從前積弊以故日來稅務大有起色督憲張　　宮保嘉奬殊深○山東巡撫周玉山大中丞近委某員至漢皋採購軍械一俟告竣卽須言旋○夏口　同知馮少竹司馬鑒於前者某犯在押所自刎事就署旁創設待訊所屋宇軒敝多派丁役爲之照料 
[公廨停訊]  
　　昨日英美等國租界公廨讞員黃耀宿司馬因詣北洋務局伺候新任江蘇巡撫端午橋中丞是以飭丁知照各捕房暫停讞政一日 
[上海縣署瑣案]  
　　浦東二十四保五十二圖張家橋寡婦朱張氏被同姓不宗向爲蟻媒之朱阿順覬觎田產紏衆劫出送至陸妙榮家逼勒成親氏不從逃匿鄰近某姓嫗家後經是圖地保及氏之親族尋獲投控浦東保甲總巡局由總巡謝岳松明府飭差提獲朱阿順陸妙榮　帮搶之包寄生等三人移解縣署前晚縣主汪瑶庭大令提訊朱張氏供小婦人自丈夫去世矢志守節已閱十三年女兒年十五　贅楊金生爲婿將丈夫遺下田二十畝自行耕種度日不料前月二十晚蟻媒朱阿順忽紏黨二三十人手持器械毁門入室時小婦人與女兒巳深入睡鄉　則不在家中阿順遂喝令將小婦人赤身曳出至離家十餘里之陸妙榮家時已天明逼令與陸成親小婦人誓死不允幸未被污翌日始逃至陸家宅相近之某嫗家借得衣服得以蔽體留宿二夜後由地保親族尋至始投局控告蒙移案下叩求究懲陸妙榮供小的年三十有九早矢怙恃並無兄弟家有田二畝三月二十八日朱阿順之寄子陸玉生唐春泉來稱張家橋有寡婦朱張氏意欲再　因見小的年相若故來作伐索取身價洋銀八十四元小的辭以無錢至四月初八日唐春泉與朱阿順又來相勸并稱張氏係朱阿順之寡弟媳小的辭之如前至十四日陸唐朱三人復申前說不料二十夜忽有數十人將朱張氏蜂擁到家命與小的成親因小的不允尙示行禮至午後朱阿順逼令小的措給身價洋銀七十元另雜費十四元手持器械聲勢洶洶小的懼其凶惡不得已將衣服質得十四元及田二畝向族長抵押洋銀五十元並將陸續所積　十元湊足八十四元如數付給遂由朱阿順書立婚據而去當時見朱張氏赤身　體小的給以衣服再三慰勸張氏不聽哭泣至下午卽被朱姓同族紏人至家將房擊毁時張氏已逃匿某媪處田地保控局飭差拘提婚書已呈局中尙求鑒核包寄生供小的耕田度日二十夜與曹洪山曹五生在田戽水忽有唐春泉紏往張家橋吸烟及至烟館已有多人在彼後由唐紏集二十餘人同至朱阿順家由朱阿順領至朱張氏處將門擊開將朱張氏曳出小的在後望見朱張氏放聲痛器擁至陸家　之而去迨後朱阿順收價若干小的不知其細惟由唐分給小的小銀錢五枚求鑒朱阿順供小的向在上海販運水果到鄉發售寡弟媳朱張氏於二十夜被唐等劫至陸家是晚小的在滬並不在塲大令斥朱狡賴喝責二百板　　八十下始供當日之事小的實不知情次日始由唐告知聞當時相助之人各給洋銀一元共費二十五元外小的則止得二元大令再三詰同仍執如前卽著將朱包收押朱張氏與陸妙榮著卽退去候提到餘人再行訊辦○婦人賈馬氏控外甥吳掌和將夫買長桂拔去無蹤前晚大令提訊賈馬氏供丈夫近因售田得價已被夫姊丈借去洋銀一百五十元其子掌和兄弟二人又欲索借不遂所欲遂紏人來家將夫拔去查無蹤跡叩求究追訊至此有差役禀稱掌和已偕買長桂到案大令傳案研訊賈長桂供小的被掌和索借不遂紏衆拔至張家浜同住客寓一宵今知　子投控案下復勒令小的到案掌和供父親向母舅借洋銀一百五十元小的兄弟二人因亦商借母舅不允邀出婉商並無他意大令謂姑念索詐未成從寛判將掌和責四百板斥釋 
[上海保甲巡防局紀事]  
　　前晚輪應南市十六鋪巡防南局委員買楚玉參軍巡哨之期時交二鼓二尹督率團丁地甲往境内聚　　發正興各客棧逐一稽查然後折回二十三七鋪巡防局員姚谷蓀二尹帶勇巡至馬家廠見　丐蜷臥道旁爰飭丐頭押往南門外粥廠○前日大東門委員邱友林二尹乘車赴江南機器製造局伺候江蘇巡撫端午橋中丞迨回至大南門外被流丐十餘人一擁而上將車夫某甲扭住兇毆致二尹跌仆受驚昨日詣二十三七鋪巡防局拜會局員姚谷蓀二尹請派勇丁提究二尹允之○日前保甲總巡朱森庭明府知會南市十六鋪南北中三巡局曁二十三七鋪巡防局各員以現在防務綦嚴道憲時時親出巡查所經地叚務須留有一員駐局以免愆尤 
[英租界捕房紀事]  
　　偷兒嚴初卿掩入公共租界某里内沈阿多嚴增寶二家行竊衣物報經包探錢少蘭查獲帶入捕房捕頭令押候解送公堂禀請讞員黃耀宿司馬訊辦○英商通和行主控華人施有明買貨不交虧欠銀兩等情司馬准詞籨差恊同包探米順將施提入捕房押候訊供判斷○張阿海卽豆腐阿海至九江路第七十八號門牌某烟館向瞿勝銓訛詐洋銀十五元報經包探竇如海拿獲帶入捕房捕頭著押候解送公堂禀請訊究 
[法租界捕房紀事]  
　　法界黏貼各項招紙須先送至捕房騐明尺寸照章納捐昨有某甲者不遵定章擅自黏貼適爲巡街捕所見拘入捕房捕頭令押候解送公堂禀請讞員陳楚生大令科罰○積竊朱阿毛迭次犯案經包探解請讞員陳楚生大令訊供笞責飭送攺過所監　半 
 
 

Page 10

 
 
年昨已期滿由局送回捕房捕頭令押候解送公堂禀請核辦 
[美租界捕房紀事]  
　　昨日鄉民徐祖華持函投捕房訴稱家居裹虹口老朱家宅妻子偶與鄰婦某氏口角突有無賴名云卿者紏人前來借端滋詐捕頭允派包探往拿○昨日午前甬婦李潘氏乘兪阿金所曳東洋車由乍浦路橋疾馳而下車忽翻倒致氏從車中跌出臂骨中斷血液如流二百三十號巡捕見之一併帶入捕房捕頭見氏傷勢非輕令送同仁醫院醫治兪押候解送公堂禀請讞員黃耀宿司馬訊辦 
[邗江官報]  
　　五月十七日汪分轉　潮辭解京餉起程朱鹺尹禀奉局委壁虎俱救生局十八日署甘泉縣沈大令禀知卸事准補伍祐場劉鹺尹錫綸　周莊卡　王鹺尹慶康銷舊港彈壓并裴鹺尉士麟銷南掣查空差委運北鹽十九日施鹺尹鑄委北鹽二十日王分轉繩祖辭赴海屬總巡差　鹺尉鈞禀到楊鹺尉文傑辭回淮北廿一日盧分轉國煦由皖　回廿二日楊鹺尹文鍇辭押北鹽郭鹺尹集琨辭赴省廿三日梁分轉世禮辭回孔涵卡施分轉承志銷南京解餉差孫鹺尹貽善　溱　卡　 
[上海同和莊焦樂山司馬經募紅十字會捐欵二月二十四至五月十七日止第一批清單]  
　　朱懿德堂英洋二百元崔崙山英洋五十元葛陳氏英洋二十元品　堂英洋十元儉省柴米人英洋五元　叟善士英洋五十元黃祥翁英洋十元治安堂英洋一百五十元求妻病愈人英洋七十五元華子記英洋十元立仁莊英洋三十元王　　英洋十元恊成號英洋廿元無名氏英洋二元無名氏英洋二元無名氏英洋二元崇川折桂人英洋一元花行主人英洋一元竹林客英洋一元葛雲圃英洋一元炳　英　一元無名氏英洋一元得記莊英洋二元敦睦堂錢英洋六元杭州保泰莊洋四元務本堂英洋五十元　仲屏兄英洋五十元問心居英洋念元長白愛新覺羅氏英洋一百五十元劉　初英洋五元許蓉叔英洋一百元綺香主人英洋一百元　　德洋五元潘紫閣洋二元永大莊洋五元福興潤阿和洋一元珠樹堂洋二元無名氏洋二元述記善士洋二元共一千一百五十八元謹抄乞登報伏希公鑒○再本會所延前赴東三省辦事員董業已足敷分佈無須另行添請幸勿枉駕到申徒勞往返謹一併佈聞[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
運貨者無論華洋商人均只按海關稅則納值百抽二五之半稅一次外鄂豫皆不重徵並於海關人員中選派一人幫同委員監察以通商情經理數月始克尅就繩尺上年因鐵路逐漸展長貨源日旺鄂豫交涉事宜必須會同商定沿途應設分卡亦須预爲查勘由臣端方檄委湖北候補道左元麟前往河南會同豫省司道詳細商籌並與前河南巡撫張人駿往復電商議定由鄂委專辦　委會辦委員核實稽微自確山開車之日起所收貨捐豫鄂各半分撥該委員等循照章程遇事因應已將河南境内之駐馬店漯灣河　城各分卡次第設立近來華洋商人曉然於統捐之法簡而易行絶無留難阻滯貨物　關爭先恐後按月收數逐漸加增計自二十八年七月起至本年二月止共收貨捐錢十二萬七千餘串除去開支局用豫省先後劃分之欵由豫省釐稅項下彚案奏銷鄂省則月解交善後局充餉彚入釐金正欵報銷伏查鄂豫兩省應解京餉恊餉及本省營餉各欵半恃釐金爲大宗而鄂省比額較多收數最旺盈細之間關係尤重自火車暢行附近鐵路之水路各釐局向來應徵之釐半歸無著若不設法抵補則本省應用有誤要需現幸火車貨捐極力經營規模粗定將來蘆漢鐵路接通之後各局釐金雖日見其絀而火車貨捐當可日期其旺是失之東隅者尙不難收之桑榆挹彼注兹於餉需不無裨益上年鐵路總工程司沙多來鄂曾以鄂省火車貨捐辦法最善爲詞近來各省設修鐵路亦將來鄂查取章程臣等默察情形此項貨捐不惟外人無所藉日足以塞貨稅之漏巵抑且各省皆可仿行並以省無形之髻舌有利無弊成效昭然而當其創辦之初事事掣肘種種爲難雖經一意堅持亦未料其悉就範圍遽有成效至於如此所有在事出力各員勞愼從公始終不懈不無微營足錄合無仰懇天恩俯准飭部先行立案由臣等隨時考查擇其尤爲出力者酌保數員以示鼓勵出自逾格鴻慈據湖北河南藩司會同兩省釐局司道詳請具奏前來除分咨外務部户部查照外謹合詞恭摺具陳伏乞皇太后皇上聖鑒訓示謹奏奉硃批該部知道欽此 
湖北巡撫端奏請懇恩俯准該員畢井田爲其故父五品封職候選鹽大使畢桂在原籍建坊以示旌奬片十二日　　端方片再查士民因地方善舉捐銀至一千兩以上者例得請旨建坊給予樂善好施字樣兹有湖北潛江縣知縣畢井田將其故父五品封職候選鹽大使畢桂遺資銀一千兩捐充湖北省城學堂經費核其銀數與建坊之例相符仰懇天恩俯准該員畢井田爲其故父五品對職候選鹽大使畢桂在於原籍建坊給予樂善好施字樣以示旌奬謹會同湖廣總督臣張之洞附片具陳伏乞聖鑒謹奏奉硃批著照所請禮部知道欽此 
湖南巡撫趙奏爲前奉上諭飭湖南選派將弁頭目赴湖北學習操練等因片十二日 
　　趙爾巽片再前奉上諭飭湖南選派將弁頭目赴湖北學習操練等因欽此當由督臣張之洞等擬訂訓練簡易章程奏明咨行到湘令選將弁三十員兵目一百五十名送往練習奴九當卽點額考選飭赴湖北旋准兼署督臣端方電稱學堂尙未落成囑卽緩送查該弁兵等均由各營旗挑選陸續送省考驗復經奴才督飭營務處司道一再汰除尙均係精壯材武之選在省候考候選已非一日若再遣散回營反不足以示體恤而昭鼓舞因卽將該弁兵等留省飭由武備學堂教員就便訓練作爲該學堂附屬隊一切經費由應解湖北訓練經費内提用卽於武備學堂左近建設營房飭由辦理武備學堂道員兪明頤就近兼管仍俟湖北學堂落成再議選送據營務處司道詳請奏咨前來除飭該道妥爲經理曁咨部外謹附片具陳伏乞聖鑒謹奏奉硃批該部知道欽此 
貴州巡撫李奏請停止武備職月課每年截存銀兩專備邊防養將薪水之用等情片十二日 
　　李經羲片再治邊莫先選將而選將尤在儲才黔省兵備玩弛年久作養無方不獨干城乏選馴至奔走之材亦無以供任使臣歴官數省從未見人才消歇如今日黔省之甚者夫不儲將才於無事之時倉卒以求之必至僨事鹵莾以用之是謂棄師况黔省邊防環迫待用孔殷尤非於練將之法加意講求何以挽頽風而作士氣臣久擬增設練將學堂以目前人力財力而論實難猝辦計惟預植基礎選擇年力强幹尙堪造就之將弁給以薪餉令供行營差遣先使勤苦歴練增長胆識藉儲不時甄拔之需卽爲日後練將之地惟黔餉久缺此項薪資苦難籌措兹據善後局司道詳稱黔中苖亂初平每月於各局恊餉提銀五六百兩爲緑練各營候補月課賞需其時能戰將領尙多非若今日之稀若晨星悉就衰老課列優等得銀四五兩少者亦領銀一兩八錢當年豐米賤尙可赡養身　安心効用近則米煤昻貴四倍從前兼之庫儲奇絀每月此項考課極力支持僅能發銀二三百兩故領賞至多二兩少則四錢不敷一人養赡之資焉收群材驅策之用且應課員弁除衰老外世襲居多平時皆别課生業多不練習技勇臨課則僥倖弋取視爲例有津貼絶無激勵心思事等虚　略無裨益現在籌欵萬難與其散銀數百兩作數百人考課無益之需仍屬不敷口食何如移以養數十員强幹有用之選尙可收效他時似應停止武職月課每年截存銀三千餘兩專備邊防養將薪水之用等情具詳前來臣覆加查核竊以爲言養士於今日國帑益艱曁天恩益重受之者當如何感激奮興及時圖効乃竟視課奬爲例得之物則不徒衆志所在毫無袍澤同與之心轉覺微利所存實足爲頽堕志氣之具旣無報効實濟焉用考課具文伏查緑練各營歴經奉旨裁减該營武職月課自在應停之列况安徽及東南各省停辦月課業經數年黔省事同一律亟應如詳停課而以截存奬資作爲養將薪水移緩就急不必另籌專欵已可預儲邊材化無用爲有用一俟籌欵稍裕得人稍多再請增設練將學堂以期推廣而收實效除分檄遵照外理合附片陳明伏乞聖鑒謹奏奉硃批該部知道欽此 
湖南巡撫趙奏爲長沙開設商埠事務繁重擬請將鹽法長寶道作爲監督並請頒發關防摺十三日 
　　湖南巡撫奴才趙爾巽跪奏爲長沙開設商埠事務繁重擬請將鹽法長寶道作爲監督並請頒發關防恭摺仰祈聖鑒事竊照湖南長沙開設通商口岸業將籌辦情形並請發經費銀三十萬兩奏明在案兹值開關在卽舉凡稅務商務及華洋交涉事件在在均關緊要自應查照各洋關成案設立關道督辦卽作爲長沙關監督以專責成查鹽法長寶道本有管轄地方之責向駐長沙省 
 
