# 1903 - 117 - 4910788

 

Page 1

 
 
[九通全書告成并附送校勘記啓]  
[  圖書集成局白]  
　　本局用大號鉛字鑄印九通全書其皇朝三通續三通正通志正通典早經印就發交各股友現正通考亦已告竣諸君在滬購票者請即日至申報館繳票取書其各省經售處速將短繳之欵悉數匯申以便核數將書裘出此項書籍運至六月杪爲止逾期則須持票逕行來滬領書至局刻訛誤脫落之處正三通已據元明本校正付刊皇朝二通續三通則敦請名宿赴杭垣就文瀾閣本重校繼又至蘇垣借程氏家藏精抄本核對計成校勘記百餘頁加訂兩册隨書附送敝局所以不惜重貲延聘通儒碩彥經時歴日再三讐校者原因此書爲掌故淵藪稍有不愼必致貽誤藝林彼外間所行石印九通僅據浙本因陋就簡全未詳校者其得失優劣有識者必能鑒及也區區苦心諸維諒察 
[皇朝政典類纂五百卷開印招股啓]  
[  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然　章新政依類比附西政西藝經奏定通行者亦　陳終始備　靡遺方今崇尚實學朝野上下　究心經卅之務官盡卷　繁重購寘匪易私集事言龐雜抉摘尤難是編總裒諸書采輯精要而芟熐冗每條注明原書出處無敢增易一字讀者　偏見全引端振緖不啻舉八百餘書之菁英彙爲一編書凡五百卷千餘萬言可謂體大思博政典之淜海矣茲用本局大號鉛字鑄印裝訂一百　本分三月五月出書俟全書告成後當敬謹進呈御覧原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[論高麗漸伸權力]  
　　有客語執筆人曰高麗以黑子一彈丸受制於日本畏首畏尾旣有年矣今者忽議設中央銀行於國中而先禁日本第一銀行楮幣日人雖責言洊至高廷終若罔聞知我人袖手旁觀竊以爲日人必不能睡面自乾而卒未聞投袂而興以一矢相遺昨閱日本某日報又謂韓人洪鍾宇自誘殺叛臣金玉均於上海之後久已匿蹟銷聲此次韓廷忽詔令牧濟州甫下車卽嚴禁韓民與日人來往一民間房屋不得賃與日人二日人日用必需之物韓民不得擅賣三不准日人雇用韓國人夫四三韓貨物禁不許售與日商有故違者罰作苦工以儆五日人所設日語學堂韓民不得遣子弟就學此令一出韓民皆慄慄遵從以致寄居濟州之日人一千五百餘名計無所施同於東歴四月九日乘本國漁船至木浦求助何高麗權力之大如此與前者所行政策忽然天壤相懋詎不　日人之相見以戎衣乎抑勢力已足與之抵抗乎執筆人應之曰是非高麗之力足抗日人也殆有暗中助之以力者耳夫日之爲俄人所忌久矣日人在高　握一分權則俄人即因之增一分忌當金玉均之亂日本與我華相約日後兩國遣兵保護必先約定而後施行意蓋欲與我華併力以拒俄人初不料我華之竟因此而興戰禍迨遼東一役俄人助華以抵日人而日之勢旣細於滿洲思轉而漸伸於韓境斯時俄人豈不欲以兵相壓哉祗以鐵路未竣陸師旣不克長驅直入海軍亦無處可以泊船是以隠忍於心一任日人之在高麗暫得從心所欲今者旅順大連灣兩處已可泊兵船矣西伯利亞鐵路告成火車可朝發夕至矣東三省各要隘已悉歸掌握之中陸路興師得以長驅直入矣俄遂時時欲與日人生釁其禁楮幣與濟州諸約蓋藉以激日人之怒使之從事干戈耳詎孱弱如高麗者一旦敢大伸其勢力耶客曰今者滿洲撤兵未有成議各國眈眈虎視安肯任俄人爲所欲爲俄方抵禦之不邊尚何暇助高以抗日曰滿洲之役俄人亦已計之周矣英德法諸邦於東省本無甚經營豈樂因之而用武矧牛莊一口俄人仍讓與各邦懋遷有無一如　昔有何妨害而欲興戒所難爲懹者惟美人新得奉天及大孤山通商貿易之權遽被俄人所奪然美素以休兵息事爲志近雖古巴之戰呂宋之戰漸馳域外之觀然水陸各軍尚未能與俄齊驅並駕俄故得專心致志制服日人且俄亦何嘗以浪戰爲能哉俄勝日日不但前功盡棄且永不得逞其志於亞東日勝俄日之兵力財力未充萬不克攻入俄疆偪迫太甚試觀昔年英法互相聯合以敵俄人大軍乘勝薄俄都後竟片甲不返蓋俄之天時地利有非諸大邦所能及者况以區區島國而欲奮螳臂以當車勝負之情一言可决所苦者高麗以蕞爾地介乎兩大無論日勝俄勝終必因此而一蹶不振不復能立國於亞洲耳欲伸其權權必因之而反絀則何若犠牲玉帛待於二境或猶可冀一線之延乎識時君子以爲何如　　 
[俄信益歧]  
　　東歴四月二十六日日本大坂某日報云頃得天津来電悉日来中國政府方會議滿洲撤兵之事計俄人所索者一爲擇定數地增設領事官署一爲東三省各地皆闢爲通商港口一爲東三省鐵路礦山由中俄兩國合力辦理他人不得干涉其間是日又得京師来電譯知俄人近更向中國列欵要求大旨謂滿洲各地不得割讓與人牛莊一隅當准俄人派設衞生監督中國卽通電信之處當任俄人另外植竿設線傳達機宜觀此是不特與前昨列報童所譯情節互歧卽同一日中而京津兩處電音亦復不能脗合矣孰眞孰僞一時烏能測之　 
[償欵用銀]  
　　香港循環日報云某日德國外部大臣移文户部云近日中國兩次所付償欵皆以銀兩計算如　　　　　　 
日後各關貨稅改收金磅則償欵亦必用金以昭劃一 
[遼東宼警]  
　　日本大坂某日報云邇者奉天吉林兩省交界之處某礦山左近忽有馬賊嘯聚其黨多至五六百人暴悍恣睢莫可名狀雖奉吉兩省官吏大興師旅合力剿之刻尚未能散去也 
[俄有伐木]  
　　高麗漢城来電云日前義州郡守由電申詳外部大旨謂俄人頃由鴨緑江渡至白馬山潛伐山中之木查鴨緑江左近樹林原與俄人訂立合同許其采用然白馬山實在所定界址之外請卽下令嚴禁以保利權不識外部將何以處之 
 
 

Page 2

 
 
[藥炸傷人]  
　　小呂宋西字報云近日有人用炸藥在附近冥悅省轟碎山石以應築路之需其藥多至五百磅某日忽然炸發烈𦦨　　� 
遠近震驚幾訝天驚石破管工人立時炸斃餘有飛墜遠方者中有兩美人四土人肢體紛飛血肉狼藉五土人更碎如　粉慘不忍觀并有多人矐其兩目說者謂以藥炸石固利便逾常無如天下事大害卽伏於大利之中此則防所難防原不能爲人事咎也 
[僞鈔迭見]  
　　日本奸宄屢屢僞製銀行鈔票携至中國　人貲財政府惡之增訂治罪律文俾若輩知所儆懼而大阪烟　二處邇又奸謀敗　疉被搜拿豈舍此竟無術以謀生耶夫亦可謂作僞心勞日拙矣頃閱大阪某日報云此次本埠警察部高等課又獲僞製俄國鈔票之人犯二名先是大阪西區京町堀通雕刻師金子駨太郎與北區眞砂町石印師山下忠太郎來往甚密隨相約僞製中國銀行鈔票持至神户私售與人迨東歴一月中旬聞行政處已定律嚴懲不禁慄慄於心相與潛蹤斂影洎下浣某日山下覔得俄國銀行每紙五圓之鈔票樣張遂商請金子仿刻印模製以射利金子允諾旋於三月上浣用象牙　　至四月二十日告葳山下復出貲向老松町大路機器商菅野氏購就石印器具密就家中刷印僞鈔四百五十紙二十三日交金子携往福井縣擬浼小西友吉乘交通丸赴俄混用下料甫抵梅田火車站卽被警察部高等課所獲二十四日押回眞砂町山下家中詳加搜索刻已解送檢事局訊懲矣日報又云有輪船名立神丸者於東歴四月十五六日開赴烟臺日人某甲附之而往行篋中藏有俄國僞盧布劵八千圓事發拘入駐烟日領事署訊鞫之下旅順各處多所株連未識領事將若何定讞也又聞某日郵船株式會社玄海丸赴烟臺有人持香港上海三十圓匯票登岸支取現銀經人覻破情形拘送領事署訊悉口供擬治以贋物騙財之罪并聞其人藏有朝鮮白銅圓三千枚領事因令嚴行覊禁聽候稽查 
[天恩人優渥]  
　　近有隨扈保定省垣者珥筆恭紀云兩宮於三月十六日頒賞各學生銀牌惟將弁學生另賞金牌以示優異各教習則皆賞尺頭一疋蒙養教習加賞金牌十七日晨七點鐘時衆教習衆學生齊赴宮門叩謝首大學次將弁及武備叅謀測繪農務文武師範巡警蒙養小學十八日八點鐘時兩宮乘花車回京各處學堂中入跪送如禮 
[欽匪難平]  
　　徐家匯匯報云邇者廣西三點會匪竄入東粤欽州勾串土民四出剽掠其中切口謂聚衆拜會爲開教亦曰開臺初開臺時匪首被髮禹步謂之老披派令紏人入會者謂之保勇入會爲匪者謂之老平旣入會卽派往偵探官軍謂之鐵板意義俱無不値一晒今者麽黄許楊龐各匪首分伏靈山等處蹤迹頗甚詭秘且其地水土惡劣林密山深以致安勇統領李芷香直刺所帶官軍設法圍攻往往失利被奪軍火糧食爲數甚多 
[汴中民變]  
　　徐家匯匯報登有河南懹慶府屬河内縣民變一事大旨謂三月初九日河内縣境忽有匪類嘯聚四五千人將城圍困午後分巡彰衛懹道馮觀察光元電致藩司某方伯謂河南苗令出城彈壓身受磚石重傷云云至晚知懹慶府事傅太守電致開封府語更危急有河内城池竊恐難保之說惟時適舉行會試撫憲張大中丞已於初六日入闈以致警報無從遞入　 
[飭拿會匪]  
　　金陵訪事友人云兩江督憲魏午莊制軍訪悉沿江各處多有小刀會哥老會曁安清道友結黨成羣蠢蠢欲動因通飭所　　　　　　 
屬各府州廳縣曁標防各營將弁一體嚴密查拿毋任蔓延致釀巨患　 
[學生胡閙]  
　　杭州訪事友人云月前省城大學堂肄業牛某姓失去一衣驀向監察委員胡閙呼朋引類散去八十餘人未幾錢塘縣小學堂又有聚衆譁囂之事按小學堂係西湖崇文書院改設初延孫仲華主政總理一切嗣因主政赴都供職繼其後者爲徐左泉主政上月下旬某日之夜三班學生徐某不知因何爲同院某生所侮時主政適因事歸去遂由領班黄生導往訴知洎主政到堂稽查以事甚細微不予深究黄徐竟紏約二班學生數輩呶呶辯詰堅不肯休主政惡之正言申斥黄徐不服起而力爭爭不能勝則相率散學諸生從而阿和致頭二班一律散歸三班亦散去數人惟四班以下諸生依舊留堂肄業迨本月初二日之夜皮市　蘭書院肄業生又因餚饌不佳相率與庖丁爲難院係泰西某教士所設招集生徒百餘名入教者不收修脯僅取膳資兩元教外附學者月徵修膳五元當鬨閙之初監院某君出爲排解諸生不服恣意驛騒後經總理某西人斥退六人限星夜出堂諸生遂聲勢洶洶幾將西人挫辱次日教外人盡行告退羣聚三角蕩鄞縣試館入教者則肄業如常又葵巷安定學堂爲省中富紳胡君趾祥獨力捐資創設共收生徒八十名初三日相與口講指晝語侵總理某君某君斥之遂哄堂而散觀此實足見自由平權之說爲害良深而辦理學堂殊非易易矣　　　　　 
[法員過潤]  
　　鎭江訪事人云法國水師提督某君航海来華游歴長江各埠三月二十九日駛抵京口下椗江心鎮江關稅務司雷樂石君天主堂司鐸施方禮君及駐鎮各西官均登舟求見翌晨某君命駕報謁旋往租界中閒游總巡周錦堂協戒洋務局員邵虎伯直刺親帶差役勇丁妥爲保護聞勾留數日卽須開往漢皋 
[浙省官場紀事]  
　　杭州訪事友人云浙江候補道徐觀察澍聲准補嚴州府知府錢太守溯時候補知縣汪大令準俱於前年剿辦衢匪案内經原任撫憲任筱園大中丞奏請獎叙現已由吏部核准咨行到浙卽由護撫誠果泉中丞下飭知觀察與太守俱奉旨賞給二品頂戴大令賞加四品銜因於上月二十五日先後赴撫轅禀謝○浙省應辦貢茶現由藩憲翁筱山方伯札委乍浦理事同知錫同馬年下鄕採購○浙江糧儲道陸吾山觀察前因海運事宜赴申江公幹現已公曅於上月二十五日遄回○防戍台州之靜安新勇營革弁柯汝昌及某某諸勇目通匪事發潛逃來杭由省防營務處緝獲十員名委候補參將張參戎押解赴台歸案訊辦兹參戎領取回文星馳回省已於上月二十六日禀請銷差矣 
[監司過滬]  
　　署理常鎖通海兵備道兼鎭江關監督郭月樓觀察於昨日由蘇來滬就英界後馬路阜安里何公館暫駐襜帷大約小作勾留卽須遄返京江任所也 
[催運漕米]  
　　浙江海運滬局總辦林少筠太守江蘇海運滬局總辦孫述亭太守接奉漕運總督陳漕帥來文飭將上届海運糧米赶緊交糧道督率委員押解京倉毋稍延悞等因因即嚴飭各省解米丁胥速將未解漕糧斛兌清楚不得再事延玩 
[英界火警]  
　　昨晚十二點鐘時大馬路某古玩店不戒於火由瞭望毫鳴鐘報警救火會西人急驅皮帶車馳往灌救立即息滅僅冒穿屋頂而已 
[盜犯疲斃]  
　　光緖二十年崇明縣申解在洋面刧掠商船之盜犯李雲亭張言團洪金台任良仔陳金標張小保等九名至道轅請卽過　 
 
 

Page 3

 
 
堂勘訊時聶仲方中丞方綰蘇松太兵備道篆屢次提勘狡展翻供因之暫發上海縣收禁旣而各犯先後病斃其七祗剩張小保等兩名邇者張亦患病延至昨日倒斃獄中獄卒邢棟據實禀知縣主汪瑤庭大令照章禀請道憲袁海觀觀察札委　封相騐觀察諭令騐明詳報毋庸另委鄰封大令遂於午後親蒞獄中禁卒書吏官醫人等同稱確係久患痰喘醫治無效而斃大令飭仵役察騐一周查無屍屬因遺丁赴同仁輔元堂請給棺收殮發壇瘞理隨詣道轅禀復 
[報請騐屍]  
　　浙江紹興府屬餘姚人瞿阿小失業無聊附舟來滬僑庽英界河南路第四百零七號門牌高陞客棧前晚不知因何呑服　　　　　　　 
生烟棧主察知用藥救治無奈毒已深入未幾卽魂返夜臺棧主恐遭株累據情投報捕房捕頭派包探徐阿華查明命地保禀請上海縣主汪瑤庭大令親臨相騐 
[示警水巡]  
　　昨日本邑南市馬路工程局總辦翁子文太守發出告示一道實貼局前其文曰照得南市浦江一帶船隻往來帆檣林立或匪迹暗藏擾害行旅或違章停泊挨擠奮爭類至不齊事所恒有故自開通馬路即禀請設立水巡捕嚴密稽查遇有前項各節隨時拘局禀明核辦原以杜流弊而靖地方宜如何奉公守法勤愼當差廼近聞竟有藉此爲利藪假公以營私甚至互相毆扭等情頗不恤於悠悠之口如果有因實屬不成事體亦安用此敺魚之獺敺爵之鸇合亟出不曉諭爲此示仰諸色人等知悉倘有爲其所累確有證據者准即來局喊禀以憑察究而該捕等尤當格外自愛有則改之無則加勉本總辦執法無私其各凛遵毋違特示 
[大令騐屍]  
　　昨日午後上海縣汪瑤庭大令帶同刑仵書吏蒞仁濟醫館三圖地保曹福卿跪禀情由旋有王順卿者投案供稱已死之王寛甫係小的胞弟向在華勝船局爲夥此次不知因何呑服生烟斃於娼院孽由自作與人無尤叩求免騐大令准之烟妓桂卿供王來小婦人家以小洋銀十一枚爲夜度貲未悉有何沈冤自尋短見大令飭各具結存案然後鳴騶而回 
[三續議設學堂]  
　　兹議辦法四端一李君所撰尚賢堂公啓並徵信錄皆由會衆批准此係由伍京鄕創議滿總領事贊成伍京卿曰頃聞李君陳說頗足感動人心而今而後尚乞黽勉從事以副天下人之仰望而不負我等初心尚賢堂大旨李君已略言之前吾更陳其兩大網焉一欲振興中國利益華人二欲中外通誼民教相安此兩大綱當爲諸君所讚羡而亦時勢所宜行者蓋中外通商久矣華洋交涉繁矣設無良法聯合中外除棄猜疑又焉能造中外之福求彼此之益哉顧至今未有如尚賢堂之辦法者大抵外人來華或仕或商或行教各有職守無暇及此且來華之人多不知華人情形少交華友以故無從措辦上海爲通商總匯中外交誼自宜隆厚不知欲求交誼隆厚非徒出於外貎試觀外人有外人之會館華人有華人之會館外人會館華人不能入華人會館外人不屑入則交誼何在利益何在是尚賢堂之立誠不可緩也蓋尚賢堂一立卽爲中外合同之會館可以聯中外之交誼可以息民教之紛爭意美法良無此過也且堂費不多合購造等費計之不過十萬兩足矣彼旅居上海之華人八十萬外人幾千名其中必有富而好義之君子樂善捐助以贊其成余與李君爲莫逆及曩在燕京即識其爲人精明公正品學兼優十年前曾任長老會牧師民教欽佩今創立此堂非關教會之事且不分何教惟道是親惟賢是尚我等宜深信之而實力贊助之抑吾更有言者此堂不第有益於夫男卽中外淑德貴顯婦女亦可入堂受利益竸才智而覩男女平等之盛事也講畢英總領事滿君起立贊助伍京鄕之言以表同志各皆鼔掌鳴歡 
[戲術奇觀]  
　　西人札得利航海來申搬演各種獸戲其技藝之精及各獸之馴已詳本報前日禮拜六之夜有一十餘　幼女能調猛獅馴伏如犬餘如美女緣繩妙伶馳馬離奇倏忽莫可名言觀者如雲座客之滿聞日内添演各戲尚多寄語滬濵人士幸勿交臂失之也　 
[茶磁賽會公司重訂章程及外務部批]  
　　一本公司爲開風氣興商務起見於壬寅冬由寓京各官紳聯銜具禀創立公司已於是年十二月二十六日蒙外務部王大臣批准立案並咨行南洋大臣商務大臣優予保護凡赴會之品出入口岸槪行免稅二本公司所辦之事專以茶磁兩項爲主各選精於此道熟習情形者爲之董理以專責成三凡茶磁董理人先由入股較多者選充其任如股東中不得其人亦須由股東出切寔保單方能與選將來所辦之貨倘有流弊及辦理不善之處應將原保人之股分先行儘數扣抵與其餘各股東無涉庶使附股諸君無意外虧折之虞四本公司除創辦同人已於三月内籌墊六萬金先行試辦外尚須另集鉅股以便推廣現議定每股收鷹銀一百圓以二千股計共二十萬元爲度註原議以銀一百兩爲一股今因各省平色不同入股者往返考問不勝其擾今以鷹銀合算較爲省事且通用銀圓亦開風氣之一端也五本公司創議同人京官居多不能南下現議定公舉黄秀伯觀察爲總理常住上海總公司以便經理一切惟黄君只肯認辦事之權至股本存項及往來大宗匯欵黄君慨不經手現由同人另舉墊欵最多之上海公愼祥茶棧許介甫先生專同其事將來股分招齊時是否仍請許君經理届時再由股東公舉登報宣白以重公欵六本公司現雖集股辦理本公司同人及總辦司事等只有招徠股分之權並無擅收銀錢之責凡在上海入股者由本公司出具收條並由工藝滬局加蓋圖書方能作准其在京津一帶則由黄愼之學士代具收條北京工藝局加蓋華洋圖記至内地附股諸君託人轉交之欵總以收到以上二項收據方足爲憑否則倘有差失本公司槪不承認七本公司現暫設上海内虹口七浦路三三徑此外並不特設分局其原議天津蕪湖揚州等處擬設分公司一節已作罷論現只託人代理不設專局以節糜費八本公司創設本意原在推廣出口土貨挽回固有利權庶使我國商務不致江河日下所有茶磁兩事宜如何精益求精之處尚望海内同志隨時賜教俾克遵循不勝企禱九本公司專爲賽會而設所有股分本利俟會畢後三個月内總帪結清卽可憑股票照付十八股交欵時有先後今議長年八釐官利自收欵日起每半年付息一次庶使附股最早者卽獲利最多以昭公允十一本公司原擬章程除茶磁之外尚可附帶他項貨物出洋比賽惟須俟股齊之日再擇其極有把握准可獲利者酌辦數事以免虧累十二按初次所擬章程分利之法以六成歸股東均分以四成歸創辦招股及辦事諸人酬勞之用未免過優今改爲官利之外所有餘利以七成歸股東均攤以一成爲招股人酬勞一成歸創辦人一或歸辦事人及出洋人公分以示格外克已之意十三此次所訂章程一經刊布即爲定議凡我同人皆當遵守至有未盡未詳之處可隨時由股東公議施行創辦諸人及總辦司事皆不得擅自紛更以嚴權限附錄外務部允准設立公司原批光緖二十八年十二月二十六日奉外務部批據禀已悉該守等擬創辦茶磁公司裝載貨物前赴美國賽會係爲振興商務挽回利權起見自可准行其所運出口貨物確係賽會之品應准該公司届時報明件數若干禀請南洋商務大臣照章發給憑照准予免稅本部已照錄原呈等件咨行南洋商務大臣並知照賽會正監督矣此批 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[斥革劣役]  
　　本邑浦東保甲總巡謝岳松明府整頓局務不遺餘力凡在局當差人役偶或出外訛詐一經事發立予究懲　來查悉局書莊瑞辦事疲玩聲名惡劣因於前日將卯名斥革另招妥人承充 
[集議修橋]  
　　本邑大南門外馬路橋年久失修磚石零落行人過此蹉跌堪虞近由二十三鋪董事籌議集欵興修以便行旅從此虹腰　　　　　　　 
映水雁齒排雲　葉詩成不致興嗟揭厲矣 
[上海縣署瑣案]  
　　日前英美租界公廨讞員張柄樞司馬移送唐王氏控寳善街新鼎陞棧經理人王國楨誘姦伊女巧寶一案至縣前晚縣主汪瑤庭大令升堂研訊唐王氏供小婦人籍隸蘇州夫故家貧不得已將女兒送入迎春坊娼婦金文　家爲婢每月工錢四百文三月二十六日小婦人偶到金娼處不見女兒詢之則云適往新鼎陞棧遊玩及小婦人至棧領回見女兒步履艱難向之盤語言在棧運宿兩夜被王誘姦爲特控求究辦巧寶供年十二歲隨金娼至客棧與王閒談被王留住姦汚至第三日始由母親領回叩求明鑒王供小的在棧中司帪與金娼相識已歴七年上月二十二日在金娼處坐談旣而巧寳隨小的至棧稱懼遭金娼凌虐堅不肯回小的因令在樓不帪房暫宿一宵帪房中共設四鋪夜間皆有人臥焉能强姦大令喝令掌頰四十下還押所中巧寳交官媒騐明禀復隨飭唐王氏退去聽候補提金娼到案訊詰實情○前者城廂内外保甲總巡朱森庭明府移送顧陳氏控沈湯氏誘拐伊女一案至縣大令訊明著沈湯氏帮同將顧陳氏之女愛貞尋獲前晚提集研訊愛貞供年甫十九上月初六日被沈湯氏邀往北市不識姓名人家關閉室中昨日乘𨻶逃至新闸遇見母親投案控告顧陳氏供小婦人在老閘訪尋得與女兒相遇沈湯氏供愛貞實係背母私逃與小婦人無涉大令諭令顧陳氏將女領回管朿沈湯氏無干省釋○自新所看役王和禀稱命案犯人張預高在所患病前晚大令提案察騐見病勢尚輕且伊兄張季高係此案正兇刻尚未獲未便將伊寛縱遂飭還押所中勒令將兄赶緊交案 
[英租界捕房紀事]  
　　前日香港路某洋行失去對時表一枚經行主函報捕房指庖入某甲所竊捕頭派包探徐星福將甲拘押聽候查　　　　　　　　　 
明情節然後解送公堂禀請讞員張柄樞司馬訊核○前日偷兒沈紅生濳入棋盤街某姓家竊取衣物由包探徐阿華拘獲解入捕房捕頭令押候解送公堂禀請懲治 
[法租界埔房紀事]  
　　前晚十二點鐘後突有不知名姓之八人至新北門外吉祥街某小客棧求宿棧主見其口操湘鄂音身佩腰刀手携槍彈火藥等物因卽投報捕房捕頭立派探捕到棧將一干人拘獲搜其身畔藏有日斯巴尼亞洋銀若干盤詰來由語言刁猾因命押候解送公堂禀請讞員孫建臣大令訊究○前晚偷兒沈阿四濳入徐家匯左近某姓家竊得木桶二口携至租界中求售被包探拘獲送入捕房捕頭令押候解送公堂禀請訊辦○積竊甲乙二人濳入某處馬頭上貨棧中圖竊被包探拘獲在身畔搜出質劵若干紙因卽送入捕房捕頭食押候吊到各　然後解送公堂禀請訊究 
[美租界捕房紀事]  
　　昨晨高阿春濳入斐倫路周阿惠家行竊牛皮兩張經包探陳洪德查獲連贓帶入捕房捕頭令押候解送公堂禀請讞員張柄樞司馬訊辦○前晚有某國兵船水手飮酒過醉在百老匯路一帶任意滋閙二百十七號印捕恐肇禍端拘入捕房捕頭令押至酒醒時釋去○前晚小竊某甲不知在何處竊得棉花若干携至西華德路求售適爲包探錢榮棠所見拘入捕房捕頭令押候解送公堂禀請懲辦 
[金陵官報]  
　　三月二十七日南洋差遣派充高等學堂副敎習翰林院陳光宇曾長江提憲程辭行節制太湖水師全軍兼帶親兵正前營劉徽鳳到甘肅知縣李往翰禀到前署漳平縣郭承矩解運賑穀回間二十八日藩榬牌示淮安府軍捕通判姚紀衡與江甯府北捕通判吳瞻文互相調署又句容縣黄傅病故遺缺查有新海防遇缺先正途知縣龍矅樞請補又署溧水縣知縣聶培新期滿遺缺查有輪委到班候補知縣李㑺又蕭縣知縣袁國鈞期滿遺缺查有候補知縣張紹棠均堪署理又六合縣恆齡期滿遺缺查有現署桃源縣知縣張鎔萬調署所遺桃源縣知縣查有現署甘泉縣知縣張景祜堪以調署遞遺甘泉縣知縣查有知縣沈兆　署理前安徽候　道劉作樑到縣丞丁鶴仲自湖北來二十九日藩轅牌示調補徐州府齊蘭現已繳憑到省應卽飭赴新任候補道潘汝杰辭赴上海朱溍禀謝飭知明保送部引見王鈺孫禀知赴滬見吳欽憲並禀知赴蘇見撫憲同知劉卓栻知縣曾祖梁均禀謝札委隨同查騐局庫知縣查宗仁禀知自上海估造三江學堂丁程回陜西卽補道汪廷棟謝委曾辦籌防局差　 
[皖省官報]  
三月二十三四日候補知府楊綜清辭赴上海公幹知縣王家丕到由湖北探磺價回陳澍辭委解京餉張學鵠到由望江閱卷因典史葉大椿辭回六安州差遺二十五六日新授徽甯道童德璋辭行候補同知袁家㻷辭奉道台委赴濳山提案知縣謝欽到由京引見回巡檢袁肇敏辭赴皖南措資李志元謝課吏超等從九鄭孚昌知丁外艱二十七日候補道曾邦柱辭行赴江南縣丞汪孝　到解長江水師月餉赴金陵回二十八日指分安徽試用知府李輔　到湖南人號文晐同知銜新選祁門縣恩楓到鑲紅人號詩橋癸已科擧人委署無爲州泥司朱汶瀚辭迴江蘇卽補巡檢宁筠到交缷繁昌二山司回候補知縣鐵林知奉委勘估監修余忠宣公祠廟宇等處工程嚴國棟知奉札發日本寳星憑照巡檢范光裕到由桐城勸捐並課吏考取二十九日四月初一日○通判沈　名知奉委赴蒙城查案直隸州判陳範到由皖南回並辭赴盱眙大學堂敎習分六安州关遺巡檢蕭廷鵠到初二日缷代理　江縣李應珏到候補知縣陸恩壽謝酌委一次趙元熙巡檢蔡明欽均謝超委一次馬履堃到由淮北牙釐局解餉來省知府許晉祁到起服來省 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
