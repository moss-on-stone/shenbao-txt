# 1891 - 47 - 4906406

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尚有未經來取者深恐因路遠所致未便遽爾充公是以再展限期遲至本年三月之杪若仍不來提取則定將提單作爲廢紙此後决不發書矣用先布知維祈　雅鑒 
[請速購票] [  申報舘恊賑所同人謹啓]  
　　本館自設振所卽蒙諸善士慨捐珍物以拯飢民滿目琳瑯美不勝述因製爲集腋社彩票以期從速變錢去冬第二次票告成諸君子皆爭先購取目下祗餘一百餘號擬於日内開彩當此新春時節淑景雍和行樂及時不無花費曷勿移此以購彩票則飢民旣同沾實惠而開彩時又可得珍奇豈非一舉而二善備乎肅此布達禎頌善安 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[答客問日本議院事]  
　　有客問於夢畹生曰子嘗航海至日本遍交彼國之賢士大夫得以暢觀一切國政矣不知彼國所剏之議院亦能悉其精詳歟夢畹生曰日本之創議院至去歳始告成其地爲東京日比谷操練塲外務省對面院分爲兩一爲上院一爲下院定例國家舉大事先下之下議院令代議士和衷商榷代議士者選自各府州縣素有名望者且以代白民閒意嚮者也及下議院議旣成則上之上議院上議院又名貴族院其代議士多選自在朝搢紳中亦有由日皇敕選者迨英議院以爲可則入告于皇請其裁决旣裁决卽交内閣大臣施行此定制也客曰由子所言其立法可謂公矣其定例可謂密矣敢問何以當闢門集議之時時有人從中滋擾乎前者第一次開曾日皇命駕臨幸行至霞關俄使署前卽有署中役使之日人揭瓦擲扈從諸人致壯士與之格鬥及昨日報上又載陽歴二月九號突有茨木縣人青木氏摑議員井上角五郎之頰十號總理大臣山縣伯方演說機要衆議員羣起排擊騷擾紛更致罷所議之事意者國家雖開議政之例民間尚不樂遵從乎夢畹生曰議政院之制實創自泰西凡民主及君民共主各邦國政皆議定而後舉其例有祗設一院者亦有分設上下兩院者攷之泰西典籍英國院中議政之期出自國君裁定議員不得擅專國有要公君與軍機閣臣會商先期三十五日傳諭各議員届期齊集議員因事出缺則議時必由院中人陳明情節公舉補之當愛爾歪德朝定制議員歳聚一次如遇要政則一年聚兩次洎揩爾止爲主詔下後世或有三年不聚議者詳監印首相傳旨鳴集上院會議并令公舉下院議員倘首相亦置之不問許上院議員十二員出照會聚議否則地方官可自行聚議或民間紳富公舉議員旣舉而推諉不至則公議罰之所議惟年欵一宗最爲緊要各處捐輸權在下院苟非下院核準雖國君及大臣亦無能爲力其議也起於每年正月朔訖六月杪至歇院日國君親臨上下兩院首事者將所議各事逐一奏陳君以爲可則施行否則俟下次重議法國則議院由大臣代攝議員額設七百五十人其應舉者須年在二十一歳以上舉人之人須二十五歳以上院中不常聚議聚則必酌留數人院中主議者定例一正四副又紀事者六人必以年少者充之國事之應議與否皆由主議者擬定旣議則由主分定者與主議者共論斷之分定之法有四或伸右手以爲是伸左手以爲非或是立非坐或明投名紙爲公分定或暗投名紙爲私分定惟事之分定者至少須及十人否則罷議蓋同一議政而英則分設兩院法則祗設一院其例又各不同他如德也奥也美也意也凡各國之爭雄　長於歐美二洲者章程雖或各殊然皆大同小異惟俄國政由君主卽西語所謂恩伯臘者歴來不設議院以一事權日本事事效法西人故亦有議院之設其會議時每騷擾不寗者非事之有拂乎民心也特以刑律過輕是以民皆浮動耳日人性好任俠遇有不平之事動輙以白刃相加從前大將軍秉政時峻法嚴刑不少假借小民無知悞犯雖纎芥之細例必駢首以誅卽貴爲列藩亦不能免於屠腹淺野侯因匠頭而遭慘戮載諸史册歴歴可稽是以人有憚心舉不敢公然倡亂亦越明治政號維新取法蘭西律而變通之凡事從輕一如泰西之例民見無身首異處之律不覺膽日以大心日以粗糾黨披猖事所恒有而所謂壯士者自恃男兒好身手逞血氣之勇肆意横行一觸其鋒立時報復今之在議院騷擾者亦惟逞一朝之忿豈眞與議員不共戴天哉且夫凡事因之易也而革之實難日本向時悉遵上古遺風自明治御極以來一改從前之習易木屐爲革履易寛袍爲窄襟易席地而用几案易漢文而習蟹行書在國家固欲一洗因循驟致富强之效而小民有何知識輙曰是厲民也我祖我宗何千百年自有成法奈乎一朝盡革悉取法乎異言異服之人以故當開堂會議之時遷怒於議員之厭故喜新突起而一洩其忿耳竊謂民爲貴君爲輕古語昭然不可移易日民旣不盡樂從西法則卽國家政令早已除舊更新而衣服宫室又字語言一切無關輕重者仍不妨任民自便不事强求否則在國家雖令出惟行而民　末孚安見其不有陳涉之徒斬木揭竿而起薩摩之已事其可鑒也各曰子言調然請書於報端以告彼國之執事者可乎夢畹生曰訪乃援筆成是篇 
[本館接奉電音]  
　　昨日京友電傳　上諭一道敬謹驛登○正月十三日奉　上諭前據都察院奏已革福建建甯府知府蔣斯岱以被叅寃抑案懸莫結並劣員營謀署缺賄囑舞弊等詞赴該衙門呈控當派貴恒沈源深前往查辦兹據查明覆奏此案舉人王濟光以梁玉瑜署缺到班經秦夀轉託關照卽函致沈茂勝聲稱係伊從中爲力囑向梁玉瑜索得銀兩係屬誑騙已成王濟光卽王仲霖着革去舉人其應得罪名業經　故着毋庸議已革知府梁玉瑜以署缺到班託沈茂勝栽培並求王濟光關照迨至委署建甯府缺輒信王濟光從中爲力之言付銀酬謝雖訊係事前空言囑託並非以財行求究屬央浼營幹梁玉瑜着發往新疆効力贖罪已革提督沈茂勝因王濟光致函囑伊向梁玉瑜需索銀兩隨卽轉達並派人送交該革員以武職大員不知自愛轉代人過付贓私事發後猶敢揑詞掩飾沈茂勝着發往軍臺効力贖罪江蘇候補道劉麒祥以梁玉瑜署缺電告沈茂勝已屬不知遠嫌迨查取電報輒復扶同揑飾意存徇隱 
 
 

Page 2

 
 
劉麒祥着交部議處已革知府蔣斯岱始則請緩委署挾制具禀繼則抗不交印其迭次呈禀訏告各情多有失實過當之詞惟查明梁王瑜等實有營謀情事究非無因業經革職着免其置議已革州同銜縣丞袁光裕訊無串謀唆弄情事着　其開復調任陜甘總督前閩浙總督楊昌濬於梁玉瑜者缺並無受人請託情事惟幕友誑索得賄失於覺察着交部議處閩浙總督卞寳第審辦此案迭經嚴飭兩司訊辦並非瞻徇情面楊昌濬卞寳第因案内供詞各執並提傳人証日久未能審結所有該督曁兩司等承審遲延各職名着該部查明分别察議餘着照所議辦理該部知道欽此 
[三山訪勝]  
　　新簡福建學使沈大宗師業已接篆聞開印後卽須秉節赴漳州考試云○原任福建學使烏沿雲大宗師靈　旣抵省民曹停羅山法海寺其少君至孝性成哀毁骨立現已訃知各處擇期正月二十六七兩日開弔二月初發引回梓鄉○廠巷茶烟館陳設精雅局面輝煌一時結烟因緣者咸相對横陳吞雲吐霧　主復新創菜部名曰海燕亭演唱土腔以娛烟客客有斷袖之癖者無不纏頭浪擲　博諸旦之歡去年經保甲局委員詳請標對在案兹忽呈請臬司龍廉訪將屋發還廉訪洞悉情形批斥不准○某甲向在鼓樓前　以烟茶餉客兾覓蠅頭某夕與某乙忿爭致於毆鬥經保甲局差拿獲委員提訊之下甲稱乙向某村婦購白菜數斤乘機調笑乙稱小的與他人口角中無故偏袒致與扭毆委員飭押赴閩署聽候懲辦○雲步山劉寳珪世家子也年甫及冠志趣不凡去秋中表吳某邀令渡臺就　劉遂與之偕行豈知異地飄零竟無安硯之所以致資用困乏進退兩難不得已央某紳士出薦緘數封分投基隆廳各處皆無有下陳蕃榻者後依臺北府眞玉記藥肆得免飢寒去臘忽接家書知父已病故遂於正月初八日卽附民船回里奔喪初十清晨離家尚里許卽匍匐哀慟厥聲震號見者爲之悲愴不置○省會育嬰總堂創辦已久西鄉甘蔗局開辦甫逾三載去歳一年之内收幼孩二百四十餘口可謂多矣尚有西南各鄉十餘局統轄千百十鄉孩數亦復不少可知貧不能養者各處皆有之也○鞔工某中鹵莽鄙夫也新正無事與二三鞔友沽飲旗亭蓮漏三商陶然歸去剛至南後街適燈市熱閙游人衆多遂恃醉行兇扭過路人某乙毆擊見者咸動公憤欲送諸官甲懼遭刑飛奔而去○箕山鄉土棍王良珠經鄉董陳某控其盜割田禾官飭公差籖拘訊辦王抗不到案官怒勒限務獲以便訊懲○尚幹鄉爲閩縣最蠻悍之地男兒好身手咸以性命爲不足重輕械鬪販私毫不爲怪不知賢有司能移風易俗使之於變時雍否也○官憲整頓圜法着各錢鋪一律出新票足大錢其舊票每百折支九十二文者限正月内一概收回不得留存市上民間錢債買賣借典等情正月内每千准作九百二十文取贖過期則用新票槪用足錢惟番銀槪不在此例刻府廳縣業已會詳批准日内當出示遵行矣○有客從福安縣來者言及福邑拆毁教堂之案現已辦理有成百姓十分欣然大挑知縣王大令樹鼐經大憲請補是縣已奉部覆核准照例應飭赴新任以專責成 
[西湖烟景]  
　　杭垣各花人店鋪現皆赶紥花燈爭奇鬥巧五色迷離以待上燈節各路賽會○豐樂橋直街某姓木器作坊自元旦始開塲聚賭初則家人婦子之間事同兒戲旣而親友中之賀節者亦皆入局甚至左隣右舍以及目不相識者愈聚愈　喝雉呼盧通宵不絶初五日下午忽有對門覺苑寺和尚携帶番餅十餘枚登塲角勝不料未及一瞬洋　已不翼而飛囊中僅餘一元意欲以一當十希圖復本當局不允互相爭鬧旁人趁此喧鬧交戰之時將桌上銀洋搶入懷中更卽將木器傢伙打成雪片紛紛散去店主念自取其禍無從追究只有在街心呌駡而已○鎭東樓上首十五奎巷松園茶室後屋除夕西下鐘因煤油發燄致兆焚如當時各叚水龍夫皆已散歸及招募齊集火勢已平幸巷内近吳山脚下房屋希少一街兩岸僅有二十餘間皆爲祝融氏席捲而去東面爲某姓住宅圍墻隔斷不至燒出巷外否則一時恐難救滅矣 
[八寺香]  
　　杭州風俗每月初八日婦女必擇叢林八處禮佛焚香名曰八寺香蓋以祈延年種子也新正初八俗呼頭八天氣晴朗日暖風和粉白黛緑之流絡繹於路遊蕩子弟往往乘間擠入耳鬢厮磨眞惡俗也 
[命殞青萍]  
　　日本長崎船大工町藥商片蜂七郎家雇有使女年二十二歳姿首過人性尤靈敏主人纔雇半月已極愛憐女係南高來郡西鄉村人姓室田名玉娜本月五號晚家中人者熟睡女忽遭人殺斃至翌晨六點鐘時片蜂見其未起心竊疑之恐其有病不令呌喚直至八點鐘時始囑一童往喚連呼不應叩户亦不啓片蜂夫婦脫扃而入則滿牀猩血淋漓肢體寸斷大驚奔訴警　署及裁判所卽有警部醫官並山口豫審判事村上檢事下永書記各官到來相騐騐得大小刀傷共十餘處深入骸骨自頭至乳下腿部縱横上下血肉模糊乃命咨照親屬棺殮一面嚴密緝拿其爲盜殺歟查日本盜賊固有持利器入室者然不過爲恐嚇計得物卽去未必傷人其爲仇殺歟則此女性情柔弱且在青年諒無不共戴天之仇何至奇慘若此意者此女已届標梅之候早聯嫁杏之緣或别有所歡故舊識者切齒尋仇乘夜下此毒手乎旁觀揣測無所折中旦俟破案之時再爲探聽可也 
[扶桑晴旭]  
　　新任出使日本大臣李伯行星使於去臘廿一日接印視事其時適逢華歴歳除安排餞臘至新正初二日方將國書呈遞謁見日皇前任黎星使本擬乘科被麥魯輪船回華因料理行裝未能急切就緒是以啓行之期又將稍緩時日矣○李星使所派三埠領事諭於本月初接印辦事長崎理事張子豫可馬奉諭後擇吉初六日已時接印午後各紳董鄉長等俱進署恭賀任喜司馬於接見之下婉諭三帮董事及鄉長曰此地大小諸事全賴紳　秉公開導務使民不興訟化大爲小化有爲無而賭博爲本理事所最惡經前任楊理事懲創之下早已弊絶風清今自元宵後望諸公留意查察如有犯此者急加訓斥倘或不遵不妨隨時察知以便重辦又爾紳董及鄉長皆作賣買生涯須知現在日商萬分刁詐恒存騙貨倒欠之心槪宜現銀交易庶不爲其所欺若有被欠控追到案照舊立章程科罰不貸各紳董間諭皆唯唯而退○楊星垣都轉在崎三年優待商民不啻賢父母之愛其子弟故一聞去任咸有攀轅臥轍之思而都轉篤於天性因太夫人在籍色笑　違歸心如箭去臘一晤新理事張司馬卽急急促裝爲就道之計商民之欲以杯酒祖餞者迫不及待幸奉欽憲　諭命於本月父卸商民始得依次祖餞都轉以官學生員歴仕途洋務熟悉加人一等在任時非但與各國領事往來莫逆卽日本官塲如長崎縣　及各裁判官稅關郵使局等官無不輸誠相待而其間心性相愜者尤推長崎縣知事中野健明君爲　除夕中野君出巡各屬聞都轉啓行有日命駕折回擬設盛席特委書一官面請約作竟日談各裁判官亦爭先恐後各國領事有已行贐禮者有未行贐禮者都轉辭不獲已只得一一約期領宴議者謂人情厭故喜新趨英棄冷都轉於卸任時部下商民猶深愛戴東西僚屬倍切攀依則其平時之恩禮兼全德信素著已可想見都轉擇於十八日乘英公司船赴香港然後回籍當霓旌待發時吾知故鄉父老當有臨歧　　而不忍使君之速去者矣 
[粤事紀要]  
　　廣東訪事人云肇慶府屬豐樂圍緜亘數百里爲高要四會等縣之保障民生關係非輕日前忽傾陷數百丈所植樹木盡没水中木棉樹之最高者僅露出三五尺猶幸時交冬令河水盡消各處地方尚不至有其魚之歎惟是修復非易不知興工時何以籌此巨資也○闈姓舊商張榮貴楊世勳前因積欠餉項拘押着交現已措繳銀十四萬兩大憲批准銷案所封産業一槪給還並聞新商承辦以來生意大爲减色擬仍諭令舊商會同辦理云○李制軍行知李傅相由省城築鐵路直達香港云云已詳前報兹悉事由某商人禀請興築起自景門外以迄香港對面瓈水堡制軍據情入告去冬臘月初　日接到京中電信欣悉已奉　諭旨允准施行隨飭不善後局妥議章程以便興辦 
 
 

Page 3

 
 
[東粤官場紀要]  
　　新選廣甯縣縣大令鳴秋由京領憑來省於去臘十五日戾止行裝甫卸卽趨　鈴轅聽候傳見○李筱荃制軍自以年届古稀揆諸古人致仕之年適相符合擬俟開印後乞骸歸里頤養林泉但制軍精力尚强　朝廷深資倚任恐未能矇　　俞允也○　定直隸州缺委候補府潘培楷署理南番河泊所缺委從九品陳逢辰署理均已見諸牌示矣○藩轅牌示鎭平縣缺委試用知縣龍紹儀署　平遠縣缺委教習知縣周爾珍署理從化縣流溪司巡檢缺委試用從九品洪麟徵署理文昌縣青藍頭司巡檢缺詳請以鄭工遇缺先補用巡檢陳逢　補授准補新安縣縣丞劉鴻年飭赴新任 
[閩垣官報]  
　　藩轅牌示邵軍同知葉紹章因案撤任遺缺以候補同知胡繼芬署理下里塲許衍棟於本月初十日禀辭赴任調署龍溪縣孫興夀於本月初十日禀辭赴任知縣王棟禀謝改奬加一級飭知 
[登州海市]  
　　關山作客者每於歳晚務閒時急整歸鞭思與家人婦子共叙團圓之樂長耳公因此驟高聲價較往日幾加兩倍一則以山路雪阻往來不易一則以登州所有牲口俱往中州運載繭種幾於冀北羣空無怪其以罕而見珍也○客臘物價昻貴除米麥外菜蔬魚肉無不繼長增高市廛狡猾者更復抬價居奇任情抑　迨二十三日送竈後市價頓落雖培價出售尚覺無人過問壟斷圖利者惟有徒呼負負而已○粥廠於正月初一日停放一日先於除夕多發饅頭一分循舊例也　初一日夜鼉更初轉忽聞鑼聲亂鳴詢悉係和成太絲棧失愼當此新年無事各鋪夥大率高臥東山稍舒困倦　警赴救者是屬寥寥其時風力頗勁勢甚岌岌幸祝融氏不甚肆　易於救熄不至蔓延未始非天佑也○商船之守凍度歳者每於新年　廟祭神結隊成羣鳴鉦擊鼓藉以自鳴其得意然自某鋪失愼後商民時有戒心一聞鑼聲鏜然便覺心搖胆戰鳥之避繳者望弓影而自驚積想成疑積疑成懼凡事類然○初一日大氣嚴冷滴水皆冰海口　已凍斷一輪紅日朗照晴空碧宇澄清纎　盡掃出門拜年者狐裘黄黄絡繹於道 
[潯陽雜錄]  
　　九江總鎭劉軍門於初三日晉省賀年九江關道李觀察於初六日晉省賀年連日潯城文武印委各員均出城恭送行旌選鋒新勁等營弁兵亦列隊燃槍叅送旗幟雲屯弋矛雪亮潯陽江上大有荼火之觀初四日彭澤縣羅明府湖口縣徐明府瑞昌縣吳明府均至九江賀道府憲新禧黄梅縣梅明府亦於初四日渡江守候輪船往鄂省賀各大憲新禧並商要公便道拜謁九江道府縣各員各員亦循禮答拜冠盖往來車馬絡繹極一時之盛事○去臘有匪徒仿刻西關外匯隆錢號錢票圖章字畫與眞票無異攙和搭用受其欺者不少旋經該店看出　綻將票扣住不肯兌發由是鬨動多人喧閙不休經地方文武出爲彈壓前報已紀其略旋經匯隆號主稟請德化縣出示但發眞票而僞票則一槪不兌張玉珊明府當堂研訊據號　供稱匯隆之匯字本店三點水分開不連接僞票三點水連接不間斷明府乃將各票審視再三謂此種錢票若非說明三點水稍異不獨平民不能分辨卽本縣亦看不出眞假倘僞票槪不發錢值此臘尾年頭貧民受欺者將何以爲半歳之資遂卽出示匯隆錢票無論眞僞准於十二月二十五六兩日持票至該店兌錢至二十七日以後只准兌本店眞票僞票不准兌錢榜示通衢一時城廂内外居民歡聲雷動所以限兩日兌發者使貧民不致受累二十七日以後分别眞僞兌錢者又免該店賠累之虞賢父母調停盡善煞費苦心固宜頌聲載道也 
[燈市繁盛]  
　　姜白石觀燈口號云花前月下無歸路不到天明亦不歸諷誦一過未嘗不想見燈市之盛近來燈彩之奇巧向推甯郡爲最今年自元旦以後燈市尤形繁盛自東門至西門以及紫薇街廿條橋一帶徧設燈鋪所紥各燈如人物花卉翎毛之屬無不窮形盡相刻意求工春城士女結伴閒游戲不入市觀燈回時必各購一燈謂之發兆未經半月而燈市所有之燈幾至賣罄未始非昇平景象也泚筆記之蓋已神往於星橋鐵鎖間矣 
[道憲回申]  
　　蘇松太道聶仲芳觀察前赴蘇省謁見大憲叩賀新禧業已錄報兹悉觀察由蘇乘坐官舫用小火輪拖帶回申於前晚行抵滬南大碼頭道署執事差役人等均往迎接觀察當卽乘輿回署 
[遠赴白門]  
　　提石營陳玉卿恊戎於前日僱坐民船赴金陵公幹 
[上海龍門書院甄别課案]  
　　超等八名姚文柟鮑德麟朱逢甲黄晉龔其桐汪錫增　履福陳世垣特等十二名楊德炳葛士濬陳昌熾朱祥紱湯復蓀諸晞沆沈祥龍汪錫昌朱昌泰朱樹人陳玉祥朱昌鼎壹等三十名姚元鈺唐樹滋朱樹新章家祚臧毓麒衛家珍俞庭桂黄觀保趙賢書顧惟清蘇紹基邵曾鑑朱惟璋曷尚質袁康龔源達張宗羲鍾紹嶸曹基鏡朱樹滋張鑑黄裳張剛孫照汪人驥項文瑞嚴國芬林曾賚沈和敬沈光琮備取六十九名不備錄投課錄取十二名奚世來何瓚金爾珍李鴻膏唐天燮顧錫元王家泰朱上徵曾鈺龔源本胡常德姜邦彦 
[上元停訊]  
　　元宵令節星月交輝蔡二源太守照會英領事官併飭知各捕房停訊一日 
[匪類攫環]  
　　前晚八點鐘時城中某氏婦至縣東新弄内鳳裕園茶舘聽書行至該茶店門前背後突來匪徒一人將所穿金耳環攫去該婦大聲呼救迨旁人聞聲相顧匪徒早已遠颺矣城闉之内匪徒胆敢横行若此不法已極有緝捕之責者將何以處之 
[搶親被阻]  
　　鎭江人花桂炳者僑居滬南以整容爲業生有一女嫋嫋婷婷已届破瓜時候前年憑媒許與西南鄉人莫坤爲媳邇來莫央媒議聘言定財禮洋一百元先付六十元擇於本月二十六日完姻再付四十元日來吉期將届花忽悔前盟欲索重禮莫隨於前日糾人作搶親之舉詎有似兵勇模樣者多人蜂擁而前將莫肆行毆擊莫寡不敵衆祗得狼狽而回聞將涉訟公庭云 
[捉賭續聞]  
　　昨報紀訪拿賭棍一則兹悉由該圖地甲報知八仙橋巡防局聲稱有人在四明公所分設之新會館内聚賭後經王清泉軍門往拿未獲將經營會館之某甲傳至局中訊問據稱聚賭之事皆在新會館左近人家與會館無涉軍門遂將甲立時釋放云 
[英界公堂瑣案]  
　　和元夀辰十二錢莊聯名控隆盛德號欠銀三萬餘兩開帳呈請飭提隆盛德執事人徐殿卿高兆棨訊追蔡太守提到徐高二人下午由帮審委員宋二尹庭　和元夀康等各莊執事人均申訴被欠情由并呈帳略徐高同供稱號中生理虧耗致欠莊銀現已函追號主高某到來設法料理二尹問號主何在幾日可到答稱號主在山東大約一月可到二尹命押令赶緊邀號主到案再行訊辦○妓女蕭文卿訴稱小婦人矢志從良被惡鴇王阿桂　　是以奔求　爺超豁宋二尹向之誥訊訴稱小婦人於十一歳時由父母價賣與惡鴇王阿桂處爲娼今已十七歳欲嫁蘇州米店主陶姓爲室阿桂索價甚鉅陶無奈返蘇現在小婦人不願爲娼因此籲求脫籍二尹飭將該妓暫交官媒收管着邀陶到案覆訊核辦○粤妓王彩鳳控稱小婦人欠郭富貴洋銀不能照付郭竟糾人來院將小婦人毆傷如今不願爲娼求恩援手蔡太守飭候訊供察奪 
[法捕房瑣事]  
　　薙髮匠某前日在小東門外向同業人借錢不遂硬剝棉袍一件同業人心不能平將某扭住呼喊迴巡街捕趨至當將甲拉入捕房候解案請究○某甲者以賣燒餅爲業近與戲園中之某乙在八仙橋賭博　因計較輸贏在馬路中打架經巡街捕拘獲立送捕房管押昨晨經備捕頭訊得事屬細微者押至傍晚六點鐘卽行釋放○有兩人因　錢不遂在途揪扭經巡捕拘送捕房捕頭令管押一天釋放○ 
 
 

Page 4

 
 
湖北人某持二馬車水烟袋四枝並僧衣一包送至恒德當押洋一元六角當被包探瞥見以其情有可疑當將人贓一併送押捕房因捕頭訊得湖北人係王恒豐水烟袋作夥僧衣實有僧人囑爲典押姑准交保出外俟有堂期自行投案候質○某氏婦住居楊樹弄開烟雲閣小烟舘扭送某甲至捕房控稱被甲搶去金押髮及首飾等物甲稱與婦本來相識戯拔伊頭上之簪並非搶物捕頭以男子總不應向婦人調戲着押候解案請究 
[惠小功宏]  
　　蓋聞湯能續命藥可回春施一愿以扶危正萬人而被德惠雖小矣功莫大焉日前敝堂敬托申報舘派出施醫贈藥一文愿捐册一萬二千扣荷蒙遠近善士仁人德意如春慈懷似海垂憐疾苦樂助源來滋由新太古陳君孟熊交回捐册四扣共洋十六元二角胥江不書名善士助全年三十愿洋十元零二角三亦堂　善士助洋十元自由正月初二日至十二日止共收回捐册二十六扣共計洋六十七元錢三千零六十文常捐三十二愿拜領之餘莫名欽感仁風遠播拂小草以長生甘澍頻施沛枯　而再活祠田廣種定生五桂三槐惠澤覃敷元迓千祥百祿望雲泥首祝露傾心除將台銜細數抄列清單登報以昭徵信外爰誌數語用展謝忱[  上海虹口元濟堂同人拜啓正月十三日]  
[助賑療疾]  
　　本埠南市潮州帮和成發號友羅鳳占兄光臨恒源里適在敝寓靜養片刻接見後交出潮州本號匯到評者　善　　來毛印洋二百元許統英善士助來毛印洋一百元兩共三百元合成九八規元二百十三兩六錢原　說明要求親筆恭　治久咳氣喘兩人各求三道今夜赴潮州輪船開放立等寄去善昌隨卽恭篆將帥符六道并收單二紙將小柬請一併兩去以當面謝　友喜出　外帶去　紓　者　　明賑請符　此虔誠可卜符到病除同日有武陵王仁丈憲曾遭逆境心駕膽怯　賑洋一百五十元求保令次孫王學鄭令曾孫王鵬飛免災何易長成求辟邪護身符佩帶上身諸邪可以廻避同日本埠江海關造册處文案陶詠棠兄親蒞敝寓有令親周　福　專差　輪船來甲爲　　小産後父調四肢　脹面浮胃呆寒熱盜汗夜不成寐服藥無效諸醫束手無策聞得醫藥不治之症誠心服待竟獲病除適善昌已詣南市海建局答拜莊堅伯同鄉迄未晤面陶詠翁留存原來求符病緣信上燈時由南市回來接閱周信當夜恭篆早服治小産後諸損症符六道晚服平　順氣驅邪退腫化熱調經固本保元得六道立願取英洋四十元當備覆丞并符十二道另備竈神疏一道辟邪符二道久病定有病　纒擾一道焚化牀前一道發貼牀前病魔一退漸有轉機可見人之欲善誰不　我雖承奬師逾恒究由於傾資濟世善昌相與周旋不敢惊美希各處仁入鑒察是幸[  上海北市絲業會舘籌賑公所愚弟施善昌謹誌]  
[蘇省撫轅抄]  
　　初八日藩園牌示照得常熟縣知縣吳康夀因病禀請委員代理祥委補用知縣朱鏡清前往代理該縣印務○初九日侯補知縣茅紹祺由常州來○初十日總　　省五屬督銷鹽局浙江卽補道蔣國楨由浙　户設葑門内新造橋汪國奎由揚州回並禀知奉委江北河運差○十一日王國振禀知解餉赴金陵回銷差○十二日候補知縣朱鏡清禀知謝委代理當熟縣任事巡檢文　禀知奉　　　代理震澤縣縣丞事 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
