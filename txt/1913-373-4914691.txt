# 1913 - 373 - 4914691

 

Page 1

 
 
[游記]  
　　新疆旅行記　（十）（八）　（單騎） 
　　閱者諸君鑒此等游記為本報所歡迎閱報諸君中如有長途旅行者或於啓行之前先與本館訂定或於旅行之後卽將游記寄示本報苟登載者不惜重資以報也唯或鈔襲前人游記而改頭換面以欺騙取財查出之後恐名利兩失矣本報記者白 
　　初三日天陰有風七時西北行黃塵白霧一色混然半里外不見人傍面山麓行邊牆在其東至定羗廟漢日勒縣故址在其南西去焉支山二千里繞行山東北兩面相距咫尺塵霧四塞山色在有無中豈匈奴婦女亦知自韜顏色耶山下四面皆平場寬者數十里向為產馬之區游牧饒富西南兩面水草尤美甘凉故道經焉出永昌本磨關順河西行經唐之大斗軍晋之焉支縣西度紅水入甘州道高古城即焉支縣舊址迄今尙存都司駐焉中大道經其東北草場遼闊五十里至峽口尖地皆平坦草能畜牧匈奴入寇動逾十數萬騎非得此地不能屯兵養馬為南下西寧東出凉州之計戎馬馳驅用衆務夷之地也故霍去病攻取焉支山斷匈奴右臂匈奴即失勢其歌云失我焉支山使我婦女無顏色正為此耳若山丹硤口北山乃一夫當關之地非所語於匈奴之寇嫖姚之戰也據云屢次回亂皆先據此地搶馬掠硝為出關要道進退皆易從河州來者又多先佔兩山營居峽中憑高繫下勢難為守前朝守口將皆兩山立營遺址尙在良有以也初入峽口右山高聳從左山麓向北折東又折西北上坡出硤入城光緒二十一年回匪之亂城破守南門樓甕城得保全午後西北行束南風刮地揚座草灘高平四望無際羊羣甚多數逾千頭無水灌溉地皆荒蕪惟畜牧尙宜耳過王城舖窮民數家沙平草細車行無聲迤西漸有岡阜路尙寬平至新河驛住始有渠水灌田名溫泉壩五壩之一也水源皆自臙脂山西川來相傳禹導弱水處考禹貢導弱水至於合黎餘波入於流沙今山丹北長山土人呼為哦哩山卽合黎也水自山丹縣流經束樂張掖高台合諸河水出邊入瀚海卽流沙也沿途無水渠無種植村莊稀居民窮甚焉支一山孤峙高聳周二百餘里產物甚饒水草尤美北卽八寳山與峽口相連夏秋草木蒙密產鹿茸野參麝香大黃等物上有百花池方四百除步 
　　初四日天晴天明西北行道平如砥兩旁地皆膏腴亦有渠跡可尋借多荒廢回匪之亂民多逃亡地半無主招徠安輯最為要政過三十里舖二十里舖十里舖至山丹縣城尖渠水澄瀅流聲潺潺商民沿渠列市勢尙殷間渠水至西北隅又折而北流繞城而去街道甚寬無人修理縣城卽隋唐删丹舊治縣志謂為禹王導弱水處頗與經文相合午後出南門順渠西行過山丹河河水東北流車馬西北行十里至大佛寺寺依獅山東麓甚壯麗塑大佛高數丈居五層樓之中足踏下層而佛頭在最上層裴子伯謙云頭大如五里煙墩眞蠢物也過十五里舖又渡河山勢西轉河流隨之而西峯小而秀路亦西行邊牆在其北以外草地屬蒙古矣過二十里舖傍河多渠柳陰夾道水流潺潺景緻頗佳至大鐘廟為東樂分縣界是夜宿於分縣城內分縣轄境東西各十五里南百里北十里民稠而地小故設縣丞治之糧賦詞訟皆歸丞自理亦糧廳例也考甘凉二府大水有三皆自天山北面積雪融流灌田千餘里農民賴之一古浪河合凉州西各壩水同歸武威縣北流入鎭番南海子又東北流入白亭海一永昌河自鸞鳥平羗腦兒三山雪水東流過永昌城北金川峽出邊入阿拉善王旗地之玉海一山丹河自祁連山臙脂山雪水下注西北流經山丹東樂張掖高台撫彝等屬會紅水黑水洪水滔瀨河諸水為白河出長城入蒙古地兩大池皆入於流沙者也禹貢導弱水至於合黎餘波入於流沙按合黎即山丹縣北長山似專指山丹河而言惟山丹河較長永昌古浪諸河皆小當即所謂餘波也三水同入於流沙則一耳雪水融流皆屬無源之水或其力較弱於諸水歟初五日天睛大熱出城西北行車馬經過塵土冲天初出溝路繼履平磧二十里為夾字墩東西街數十家又十里過一渠有橋至古城子尖即仁壽堡也街市尙繁盛屬張掖縣界午後西偏北行烟塵迷目至二十里鋪綠樹陰翳村落漸密頗有內地景象又二十里過迎思橋至甘州住甘州地當孔道羗夷耍衝河西咽喉西夏以山丹為甘肅軍西接武彝古昭武蓼泉之故墟東出東樂臨松金山之舊壞在焉張掖古劇郡漢魏以來有守有尉有屬國郡尉晋魏有刺史元有行省行台總管府明有巡撫總兵有行都司有五衛洵邊疆之重鎭也甘州城內有霍將軍祠漢霍去病統兵破匈奴於祁連山下後人因立祠祀之古居延關晉三關門明鐵門關皆在今山丹縣西北二十五里龍首山口內古張掖塞在令撫彝廳北三十里羊台口走龍荒道 
[要件]  
　　新定鹽稅條例 
　　第一條　中華民國產鹽銷鹽各地方均適用本條例之規定但蒙古靑海新疆西藏等認為有特別情形之地方不在此限 
　　第二條　產鹽銷鹽各地方劃為兩區第一區奉天直隸山東山西甘肅陝西江蘇之淮北各產鹽地方吉林黑龍江河南安做之皖北各銷鹽地方第二區江蘇之濯南兩浙福建廣東四川雲南各產鹽地方安徽之皖南江西湖北湖南廣西貴州各銷鹽地方 
　　第三條　鹽稅率每百觔二元五角但民國四年一月一日以前除第二區仍依舊率徵收外第一區各地方每百觔先定為二元 
　　第四條　由有特別情形地方移入之鹽其稅率適用第三條之　規定 
　　第五條　民國四年一月一日以前第一區各地方借運第二區各地方之鹽其稅率按照第一區課之第二區各地方借運第一區者其稅率除按照第一區課額在產鹽地繳納外不足之數仍由第二區鹽務機關徵足之 
　　第六條　鹽稅列入舊日地丁內者以命令免除之 
　　第七條　向產士鹽各地方除禁止外適用本條例之規定 
　　第八條　鹽稅就各產鹽地方徵收之但第四條移入之鹽得於移入時徵收除依本條例徵收外不得另以他種名目徵稅 
　　第九條　法定衡量未頒布以前課稅衡量以司碼秤十六兩八錢為一斤百斤為一担十六担合英權一噸 
　　第十條　鹽之包裝物在定式未頒布以前得按照各地實在重量計算 
　　第十一條　鹽之滷耗應照鹽質之　下氣候之差異運道之選近以部令定之 
　　第十二條　本絛例自民國三年一月一日為第一區施行期四 
 
 
 

Page 2

 
 
年一月一日為全国施行期至　法施行之日廢止關于本條規定施行之日期如各該　區一部分或　部分有必不　已之事實得由　監運司申請　期但須有充分之理由並經財政總長之批准方可更改每一地方不得展限二次十三條　本條例施行細則以部令定之 
[時評]  
　　殘餘之黨會（默）今日之所紛紛者H會曰黨國會巳解散矣吾弗言言殘餘之會國民黨巳解散矣吾弗言言殘餘之黨 
　　所　殘餘之會者何憲法期成會是也憲法期成會因國會解散憲法起草會解散而生以期憲法之由我而成也政府雖有政治會議或祗修改約法而止决不制定憲法也然而新憲法議會已隨政治會議而起組織章程巳宣布則憲法期成會已有替人而顧猶急急進行忙忙開會者何耶 
　　所謂殘餘之黨者何進步黨是也進步黨之在今日宜若可以奮興黎副總統雖脫黨而允隱為維持袁總統且進該黨重要人物而加以勉勵幷示扶助之意是正該黨進步之時也然而默察該黨態　巳筋弛力懈幾幾不能自舉昨日路透電謂進步黨日前開會可稱末次會議其今年之末次會議耶抑進步黨永永之末次會議耶總之消　巳達極點矣 
　　嗚呼除此殘餘之二黨會中國尚有黨會乎哉亦足覘世局之變遷也巳 
[命令]  
　　十二月二十　日大總統命令任命夏偕復為駐美利堅合衆國特任全權公使此令 
　　又令　任命　夏偕復兼充駐古巴國特任全權公使此令 
　　雙令　雲南都督蔡鍔呈請辭職蔡鍔准免本官此令 
　　又令　熊文朗授為陸軍少將此令 
　　又令　黃慕松給予三等嘉禾章王丙坤給予四等嘉禾章此令 
　　又令　姚任支謝剛哲兪毓西熊祥生均給予三等文虎章朱銘瑤黃道魁龔尚義噶勒炳阿李祖植李鈞南楊祖謙程經邦江紹沅　凝脩趙德馨張國仁陳紹五尹扶一劉器鈞李正鈺潘協同丁文爾王　王裕光均給予四等文虎章何積祜王樹常陸平馬　　　　靑　　　伯齡黃綬吳鈞羣陶肇同黃秉德曹炳煃沈承　　啓　均給予五等文虎章覃祖淮徐繼焜晏才沛譚兆熊均給予　等文虎章此令 
　　又令　國務總理熊希齡內務總長朱啓鈐呈據署湖北民政長呂調元轉據鄂東觀察使夏炎甲呈請辭職　炎甲准免本官此令 
　　又令　國務總理熊希齡內務總長朱啓鈐呈據署湖北民政長呂調元稱鄂北觀察使陶鳳集逗遛省垣久曠職守擬請免去本官等　陶鳳集准免本官官此令 
　　又令　任命范守佑為湖北鄂東觀察使朱佑保為湖北鄂北觀察使此令 
　　又令　本日覲見陝西郡督張鳳　保荐之裁缺陝西司法籌備處長黨積齡交國務院司法部存記陝西行政公署秘書宋聯奎交國務院內務部存記此令 
　　又令　國務總理熊希齡內務總長朱啓鈐呈據浙江民政長屈映光呈報遵令考核知事分別優劣請予懲獎一案浙江杭縣知事周李光歷任繁劇撫字有方調任海甯縣知事洪承魯學養淸沈為守兼優嵊縣知事趙次務勇於任事不避艱危武康縣知事魏蘭實心任事悃愊無華旣據該民政長臚陳政績呈請獎勵應　給予六等嘉禾章吳興縣知事陳毓麟綏靖地方才堪肆應慈溪縣知事金彭年夙嫻法律治績可觀德淸縣知事戚　周前在桐鄉任內任事勇毅盜賊歛跡建德縣知事余重耀撫字有方輿論翕服雲　縣知事趙祖朴操守謹嚴不辭勞怨應均給予七等嘉禾章麗水縣知事李平侵蝕賑欵査有確據旣經撤任送廳審究著即褫職並不得再行錄用景寧縣知事陳焯辦賑含渾罔恤民隱龍泉縣知事黃黻惑於莠言不顧職守均著褫職以示懲儆飭照所請辦理此令 
　　又令　司法總長梁啓超呈請任命錢承志署大理院推事陸大勳署京師高等審判廳推事應照准此令 
　　又令　兼代陸軍總長周自齊呈請將克復馬王廟出力之周鼎銘王全勝授為陸軍炮兵上校李鳳舉李彥昌授為陸軍步兵中校應照准此令 
　　又令　國務總理熊希齡內務總長朱啓鈴呈據福建民政長汪聲玲轉據福建省城警察廳長陳承昭呈報該廳勸務督察長熊丙生曾充亂黨同盟會斡事擬請先行褫職飭屬嚴拿等語熊丙生著　褫職並由該省都督民政長通飭所屬一體緝拿務獲究辦此令 
[專電]  
　　北京電　袁總統日前招進步黨理事及重要人物赴府勸以勿持消極主義仍當將黨務政務積極進行并允方予協助袁總統之意約法修改較憲法制定為尤重擬以政治會議充修改約法之機關又恐該會一部分人推諉故未即决 
　　北京電　安東關監督祝瀛元呈送决算單經審計分處指駁認為揑造函催不復秋季决算冬季概算亦不送審查現由財政部請交懲戒委員會審查 
　　北京電　陸軍部請將徐寶山照上將被戕身死例給一次卹金九百元按年撫金五百元給五年 
　　北京電　南京商會為下關被焚痛苦劇烈請舉代表來京仰懇大總統籌欵撫卹政府以財政窘迫難於籌撥且京津保兵變損失數千萬事經二年償卹尚無着落下關撫卹或亦照例僅得一紙空文耳 
　　北京電　山東來電謂棲霞匪徒滋事電報不通聶鎭守使已派隊往勦 
　　張家口電　庫匪頭目穆圖賁阿等願意投降民國何宗蓮都統已派人前往察看情形再行核辦查穆圖賁阿係內蒙喀喇沁人现因庫倫令丹畢蘇隆解散其隊伍所以願意投降 
　　雲南電　此次楡城叛軍實因李根源等欲圖南北分治其通吿　掃除苛政洗刷共和推楊春魁為雲南獨立同盟軍迤西總司令官楊為楡城著名痞徒極其兇悍現該匪等日夜操練聞有勇敢隊二百名先鋒隊三營砲兵百名往雲南省城方面出發唐都督除派謝汝翼督隊進勦外茲恐兵力不繼叉添韓鳳樓團長帶隊赴援 
　　南昌電　大總統密令江西都督民政長大意謂贛省為首亂之區而亂黨中之受顯戮者僅徐秀鈞一人其他皆漏網湖南為附亂之地而辦理亂黨情形與該省異常懸絕該管官吏難保不故博寬大之名而貽釀亂將來，患應從速補救先此申斥云云故近來南昌黨案層見疊出該管官不善體意旨竟有僅　密吿即行逮捕者前江西實業司長曾貞已被捕 
　　南京電　政府巳允張勳之請現定巡閱使權限管轄湘鄂蘇贛皖五省沿江水警其各要塞及附近各鎭守使軍隊由張隨時調遣 
　　南京電　張勳現將存儲槍砲子彈悉數運去昨段芝貴請張逐一細開單呈部查核 
　　南京電　張文生現擬赴徐州鎭守使任仍兼理張軍總司令一職 
　　南京電　馮國璋現調第三第四兩鎭來寗分阨要隘其現住寗垣各軍係第二混成旅聞政府並擬在瓜州添設鎭守使以資鎭攝 
　　南京電　蘇省各縣警局長韓省長飭令一律取銷改併各知事兼任以節經費 
[特約路透電]  
　　北京電　袁總統令命各省民政長及國稅廳長儘於一月之內詳細報告該省何稅可以增加及何項應需改革俾使　用得以出入相符 
　　北京電　聞政府現擬設法銷售一千九百十二年南京臨時政府之公債券英金六十萬磅以淸償前購各洋行材料所付現到期之國庫券 
　　北京電　張弧議設鹽業銀行鹽業學校養成專材及設製鹽實驗局 
　　北京電　英文京報登載國務總理熊希齡君關於宗敎問題之談片其言曰宗敎國之靈魂也人失靈魂而後死　失靈魂而後亡熊君對於定孔敎為國敎之議殊不贊成且極不以借政治勢力而於中國定孔學為道德原則為然　謂基督敎佛敎及其他各儒之德訓皆足以規遵全世界之人民故不得餓此分別今如定孔敎為國敎則中國他敎信徒之爭端將無窮日歐羅巴之歷史實足為中國前車之鑒惟一國之進步端賴宗敎宗敎實國之要素末乃　曰吾人如欲立國宗敎家必不可少云 
　　北京電　張勳致電袁總統謂擬先赴青島　擋家務然後於一月十五號晋京聞朱家　將　直隸民政長 
　　北京電　新生活報載稱聖彼德堡訪事電　外蒙古代表團已接各王公之電音堅主以內蒙古併入外蒙古該代表團即上書駐俄各國大使請協助吿成此舉 
　　北京電　俄國首相柯柯塞夫通吿外蒙代表團俄政府願貸以羅卜三百萬枚該報又載聖彼德堡訪事電音謂外蒙古政府决議另聘德國軍官以代俄國軍官訓練陸軍俄國外務部頗為感動已向蒙古代表團聲明此舉有損俄蒙交誼云 
　　哈爾濱電　據聖彼德堡電社庫倫訪員消息蒙民對於諸王公　華聯俄之舉漸露慊意蓋因日用各貨漸見缺乏其價奇昂而小商家復乘俄國運貨入入蒙頗為遲緩之機任意索價之故 
　　東京電　靑口北海道災情之重大為千零八百十九年來所未有田中收成不及千分之一漁業全無所獲　民甚　人民紛向當地銀行提取存欵父母多有鬻兒於淫業者現每日有女童甚多運抵東京或轉運前往國外或入妓寮賣淫某敎堂巳乞外僑助捐賑濟日政府巳撥日洋　百萬元以充賑欵 
[公電]  
　　北京內務總長通吿撤消皖省縣議會草程電　各省民政長鑒據安慶民政長元日院密電稱皖省吏治敗壞為世詬病固由政柄者任用非人而地方議會干預把持雖良吏亦無從措手厲階所自實以臨時議會章程為其最大原因查省議會本無立法之權皖省時省議會議決之縣會章程其疵　尤不一而足姑舉其重要者言之如縣署佐治員須得議會同意議會有否决之權縣知事遇有非常緊急須用兵力須會同議會咨請軍隊援助議會亦有否决之權議會對於知事得提出不信任書呈請長官更換對於佐治員得請知事更換議會得質問知事要求答辯議會得自行集會不行召集各節牽掣挾持無　不至當時幣前督毓筠未加修正遽予公布劣董刁紳氣燄益熾以致賢者聞風引退不肖者轉得朋比為好此弊不除吏治終無改良之日現在縣自治制度中央尚未規定縱令違法越權無憑監督可否援同上年大總統通令凡前淸法令與民國國體不相抵觸者均准繼續有效之例將皖省屢經公布之縣議會章程立予取消適用清縣自治章程之處敬懇核示等　查縣議會本係地方自治議事機關其戰權自應以議决關於地方自治事宜為限來電所述皖省臨時省議會議决之縣會章程各条對於國家用人行政極端干涉殊屬謬妄查任免職員為大总統約法上特權之一是以畫一現行各縣地方行政官廳組織令第七條內載各縣知事由該省行政長官呈由國務總理內務部總長荐請任命科員科長技士由該省行政長官委任之等語此類規定即以根據約法而來乃皖省縣會章程對於縣知事及佐治員均得　請更換及否决各節顯係故違國家現行法令實屬軼越應　範圍至非常緊急用兵事宜及自行集令不得召集各條省議會法尚無此規定縣議會更何能有此職權即此數端皖省臨時省議會議决之縣會章違法侵權已達極點應卽立時撤銷至各省縣議會如有類似此項章程者亦應一併查明立時撤銷以杜流弊現在地方　度尙未頒行地方各項議事饑關似此違法越權之處各省亦雞保其必無本總長正在酌量畫一辦法一俟决定再通行遵照除電復外仰卽一體知照辦理內務總長養雲南唐都督通吿大理亂事平定電大總統副總統國務院參陸兩部各都督民政各使鈞鑒大理陸軍團營為哥會匪首楊春魁煽變於本月庚日起事楊自稱迤西總司令官又偽印文為雲南同盟獨立總機關聲言二次革命戕斃官長佔踞城池刧擄餉械幷分擾鄧川洱源賓川趙縣雲縣各處由堯派陸軍少將韓鳳樓率混成一旅馳往相機剿辦曾經迭電陳明在案並聯絡楡郡紳民密商被脅叛軍內不甘附逆者授以機宜設法恢復仍促我軍分路進取該匪聞風潰逃茲據楡紳前雲南提督李福興等電稱第三連連長柯飛鵬與張一鯤等合謀於漾日午前五時猛攻偽司令部楊逆濳竄亂黨奔潰全城地方底定秩序如常除飭各軍嚴捕楊逆分截竄匪並善後事宜外謹此電聞乞紓　注滇都督唐繼堯民政長李鴻祥叩有印 
[要聞一]  
　　路透電與日本 
　　大陸報載東京訪函云今後凡路透電社由日本發出之各電而在世界各報豋載者將由日本國家新聞社操縱其事該社乃公司性質隷屬於日本外交省以康萊地君為該社總理此近今所宣布之消息也其說似屬確實此間新聞界及外交界聞之頗為驚詫衆意此舉如果實行則路透電社東京一部分將成日政府之傳話人故多有為之憤懣不平者聞日本國家新聞社乃以資本日洋三十萬元組織而成將來推廣可增至日洋一百萬元其大股東為大富翁澁澤榮男爵及某君此外如日本實業銀行橫濱正金銀行日本郵船會社大倉洋行等皆投資贊助今籌之資本由日本外交省擔任半數卽日洋十五萬元該社近在倫敦與路透電社訂定合同曾在倫敦日本大使署簽押合同中載明日本 
 
 
 

Page 3

 
 
國家新聞社每年付路透電社英金六千磅以五年為限日本之路透電嗣後概由國家新聞社收發該社則以日本之各項消息供給路透電社以報答之路透電社允不再收他方面之新聞電音路透電社之銀行部並有特權沾潤保銷日本各項外國借款之債票按康萊地君向充美國日報公會駐日訪員已數年於茲今受聘為日本國家新聞社總理歲俸日洋一萬五千圓康氏夙主袒日今旣有此結局致外間人言嘖嘖僉謂康氏利用公會訪員之地位而結交日政府　日本外交省已允以完全之助力給予國家新聞社遞信省亦允減收該社及路透電社來往之新聞電費雖减收若干未經宣布聞所减頗巨尙有一事殊可玩味路透社駐日訪員浦萊骨於十一月十號接總行來電任為日本該社總理而上說之合同訂定後浦萊君復接來電命其於康氏抵時交讓社中事務日本人民對於此舉極為注意說者謂此無異設一新聞特拉斯而使日本外交省由路透電社及康氏之手以外交省所欲宣布之日本消息供給世界如是則凡外交省不允宣布之消息即可禁其傳至日本以外之世界矣故日本報界頗形震動現議設法抵制該新聞社且查從前美國日報公會由日發出之電音亦由路透電社供給今照前項辦法則此後美國日報公會所接之日電亦將悉經日本外交省之手矣日本獨立之各報現巳運動訂用獨立之外國新聞電大約將得諸美國之鈕約也衆意外國新聞而在日本登載者須經日本外交省之檢查殊非日本之益蓋一切新聞概由國家新聞社供給則即無殊受外交省之檢查耳現信日政府之求操縱出入日本之新聞其最大之目的乃在阻止外國人民深悉日本今日財政之窘狀且有大借欵數種不日將在外國發行故對於一切新聞擬力求謹愼俾免為流言損傷信用也 
　　國務院答復參衆兩院質問書之詞令 
　　兩院前次會合談話會之結果提出質問書詰問政府以取消議員資格理由此書提出後政府久不答覆現國務院以兩院旣不足法定人數卽不能適用各種法律以院之名義提出質問書故不用正式公文答覆以公函逕致兩院議長申明原委並請其以議長名義轉知各議員原文如左逕啓者接准參議院咨開據本院議員張其密等依法提出關於政府以以以命令取消議員資格致不足法定人數不能開會質問書一件鄧毓怡等一百九十四人提出關於追繳國民黨議員證書徽章質問書一件相應咨請大總統查照卽希政府答復各等因到院查議院法第四十條提出質問書之規定係根於約法第十九條國會組織法第十四條規定而來質而之議院質問權之行使應以約法曁國會組織法為主議院法為從蓋一則屬於根本法之性質一則屬於普通法之性質以普通法之規定補充根本法之所無則可以普通法之規定變更根本法之所本有則不可依約法第十九條曁國會組織法十四條之規定質問權為議院職權之一非議員職權之一其義甚明故質問權之行使無論議院法有如何連署之規定雖不必經由院議公决要不能不經由議院提出是以議員迭次依議院法而提出質問書均於議院有國會組織法第十五條所定總議員過半數之出席得以開議時由議長於開議日期報吿文件之期提出報吿此執行國會組織法曁議院法之通例實為兩院所現行斷未有不經此項手續而可以濫行質問者也茲來咨旣稱兩院不足法定人數不能開會則議院所有之質問權當然因不能開會之結果而不能提出若　議院法第四十條之規定僅以得二十以上之連署為限此外均屬自由則必本條無提出由院轉咨之明文而後可本條旣　明規定提出質問書應由各院轉咨矣則議院法所稱之各院應卽該國會組織法第二條所稱各議員組織之院曁第三所稱谷議員組織之院為兩條所稱之院欲行使約法第十九條國會組織法第十四條之質問權其質問書應於有國會組織法第十五條總議員過半數之出席得以開議時提出蓋法稱質問書係規定提出於各院非規定提出於各議長也若不於此時提出則不能以不足行使議院職權之各院率行轉咨此為約法國會組織法議院法相互間之精神所寄未便以不能開會之少數議員而可意為出入於其間也　（未完） 
　　憲法修正之面面觀 
　　總統府之制定手續憲法修正問題自黎副總統來京後大總統迭與之磋商昨為此項問題兩總統復行會議聞巳决定飭由政治會議各員趕即籌畫開議以期完全憲法從速吿成並聞兩總統之意旨擬至遲限定該會於明年一月十日以前開正式憲法會議屆期兩總統必携手赴會將宣言書頒布全國以示國人特於日內將制定憲法之進行辦法妥為規定以適合國情鞏國基為標準其辦法如下　先修正約法各條項遵用並為將來憲法之準則　從前擬定之憲法草案宣吿廢棄另組織憲法起草會法制草擬憲法起草會組織法案不日卽可脫稿　新憲法案起草後宣布全國徵求對於該草案有無反對意見　若無提出反對意見者即作為該草案成立召集新國會議决後即行公布 
　　政治會議之討論態度政治會議成立以來正式開議遲遲至今茲悉由於總統交議各案中以各省都督民政長聯銜呈睛解散現國會一案最關緊要而該會議長李經羲以此案關係極為重大未便草率從事連日在私宅陸續召集會員籌議辦法擬俟議緒方開正式會議近該會議對於此項問題約分二說（甲）由政治會議修改國會組織法再根據組織法以召集新國會此一說也（乙）由政治政會議議决憲法會議組織法再由此組織法召集憲法會議俟憲法會議開幕後編定憲法而國會組織法卽寓其中以產出新國會此又一說也據個中人言終以第二說為優勝至對於修正約法之態度則因大總統二十二號交議討論辦法該會議委員業經全體贊成修正之辦法亦分二說第一說約分四步辦理以贊成修改約法為第一步以組織約法會議為第二步至其組織之法則由各省推舉俄學識經騐者數人組成之以修改次第為第三步其中應减應增之條交必詳細加以研究然後再行起草召集新國會為第四步在新國會召集前一切職務均由約法會議代行之第二說亦分四步辦理以贊成修改約法為第一步以組織特別參議院為第二步至其組織之法則仍由各省推舉有學識經驗者數人組成之以修改次第為第三步其中應增應减之條文必詳細再加以研究然後實行起草以招集衆議院為第四步而參議院則以特別參議院代之 
　　期成會之促進機關憲法期成會於二十四日下午二時又在事務所集議修改會章當推郭君同為主席報吿修改會章宗旨嗣由會章擬稿人虞廷愷君逐條說明修改理由旋付衆討論將草案第一第二第四各條略加刪改議至四時半全體表决按此次該會修改會章注意之點在推廣會員資格（舊章以兩院議員為限）擴充本會範圍將於各省及蒙古靑海西藏遍設分會聞不日又有第二次宣言書出現連同新會章印成分寄各省一面由各本省會員回籍分頭聯絡總求實行徵求民意斟酌國情達到造成完美憲法目的而後巳 
[雜評一（無名）]  
　　棲霞匪徒山東在北京肘腋之下北方軍隊威力所易及者乃棲霞匪徒亦復滋事且使電報不通甚矣今日匪徒之多也 
　　狄道哥匪哥匪之為中國患也久矣淸之將末多在長江流域革命以後長江流域未嘗滋學而大部分乃在西匕貴州前巳有事今乃在甘肅矣 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　最近之中央新氣象 
　　外交會議說之復活外交部以收回領事裁判權及修改條約等問題關係重大擬開外交會議招集各省代表以討論外交事務提議已久迄未舉行日　　由外交部致電各省都督請每省派一外交代表限明年正月十五日以前一體抵京以便及時開會云 
　　　全國軍區劃分之綱要陸軍部近擬定全國　軍區之制業由段總長在京時提交國務院其　行　確在改省後始能入手茲探其關於軍區網要事件四項分　如左（印）各區之要義　每軍區設軍長一人卽以所裁都督充之　並擬加添鎮守使於衙要地點　　各職皆直隸於陸軍部乙軍區之權限　由中央劃淸軍民政之範圍　軍區防務之章程　軍區一律之辦法丙）軍區之審計　每區設審計總長一　　每師設審計官二人　每旅設審計官一人　每　設審計員三人以上聽審計總長之指揮　劃區之手續　籌備進行之方法　詳定司　　地點　支配各軍之章程 
　　　路路員貽誤要公案之結果　陸軍交通兩部會　　　路　試騐軍用車輛員司誤公一節茲悉交通部路政司權司長以路員藐視公務大為震怒已飭該局局長　賡麟認眞澈查茲聞該站長副站長等均以　　正式公文為辭至用電話傳達又係由站役所接傳話有欠淸晰致誤鐘點關局張以此　　　情確有可原惟總難免有疏忽之處現已將副　　陳兆炳記過一次站長金榮樟副站長王堃　　薪半月段長洋人勒塔納亦予申斥此事已呈　一矣 
　　中俄協約成立後之蒙人觀念 
　　　銀協約自互相交換公文後本謂外蒙即日退兵外蒙雖有自治之權然仍屬中國不得自為獨立之一國奈外蒙人於原約多屬茫然聞駐俄劉使近得外蒙三音諾顏汗照會隱然以敵體相待書中並有中蒙關係已經斷絕等　與協約所訂條件大相刺謬或　縣約條件並未在外蒙全行宣布故外蒙人致有　章取　之嫌或謂外蒙佯為不解以為　試之計現外交部已　劉使令將原文却還並加以駁斥云又聖彼得堡消息云此次由庫倫特淚赴俄之專使總理三音諾顏專對於中俄協約頗有反對之詞略云中俄協約中承認外蒙古之自治權固我等所望應無異議但內蒙與外蒙之分離斷不可承認我等特因此　已具反對之意見書分送俄國外務大臣駐俄京中國公使並於本月二十日復將此書分送駐俄京日英各國公使以表我等反對中俄協約之意見蓋我等誓將全蒙古實行統一而已今中國與日本合資不問蒙古之贊否任意敷設洮南鐵路殊不合理且我等對於通商關係不願俄國壟斷實冀望各國於蒙古通商上均霑平等利益云云 
　　八表風淸之纖雲片片 
　　豫皖軍隊痛勦交界匪類豫皖之交匪首閻保田帶領悍匪多名在堡莊界溝及前後孟莊各處滋擾經歸德鎭與皖軍李司令培基會同往勦於十三日在孟莊合圍斃匪衆多生擒五十七名被焚死者　七十名云 
　　飛機隊報吿長沙黨人煽惑情形參謀本部據飛機隊監理官穆文善報告以飛機隊開至長沙試演探悉黨人到處煽惑黃興開設之協隆慶錢店並有製造炸彈情事卽奉大總統諭咨行湖南都督嚴行堵防以維治安 
　　甘省狄道縣哥匪造亂消息　甘肅狄道縣雙寨莊地方近有哥匪多名勾結漢回殺羊飲血酒開堂放票聚衆擬攻縣城幷有奸人為其內應幸縣知事采運貢聞信會同秦州鎭馬總兵國仁傳集紳商搜查好細登陴嚴防該匪果於舊曆十七夜突來攻城守陴兵士連發數槍斃匪數名匪隨潰退隨在城內搜獲奸細四名幷紅黃號帶立即槍斃已由張護督炳華飭調建威振武各軍飛往剿辦矣 
　　湖南破獲偽造布告案詳情 
　　商務總會招待員楊實恒之子楊賓陶假冒都督名義發出佈吿業經破獲已誌　報茲將詳情錄下 
　　破獲之原因此事發生後都督極為注意故懸賞五千元幷令本府調查處限五日破獲該調查員等奉令後細審該印刷係木質檢字當即赴印刷公會逼其值年首事交出印刷該傳單之印刷店主並允交出後予以賞金首事不得已次早十五號即邀集同業開茶話會討論此事承印者不自行報告將來與同業大有妨碍當時劉藜照堂印刷店主劉少卿即說明係商會招待員楊實恒之子賓陶託印者其中有無別故實不知情首事等卽囑其將楊賓陶交出劉出即遇楊實恒向之　責楊　認遂至互毆適楊賓陶至劉遂扭之都督府調查員伍佛照本尾隨劉後見此情形一面請西一署岡警周某將三人一併拿獲一面至劉藜照堂搜查証據印刷原版（檢字成版尚未拆下）帶歸報吿調查處轉報都督當時西一署拿到三人即派長警至楊賓陶家搜查尚有印就未發之傳單七十餘紙卽將三人及商會護兵一名一併解廳轉解都督府矣 
　　楊犯之供詞該犯解至都督府卽發　軍法課審訊據楊實　供謂係其子所為實不知情印刷店則謂以楊賓陶係商會之人旣係商會之人託印故卽遵辦幷在商會賬房李桂靑處磋商多次據楊賓陶供稱係因買有市票二萬餘串為謀利益起見希圖漲價故設此計幷無他意云云承訊員再三項問亦無他供卽派調查員傳商會賬房李桂靑到案李已下鄉在其家傅來）李云曾看過原稿一次不知其他云云 
　　錢店之波及坡子街協隆慶錢店開張未久楊實恒係股友楊賓陶係其帮夥都督以其有關將該店發封所所有店夥一併拿去研訊 
　　警察之爭賞此案本係都督府調查處調查員所調查而破獲楊父子及印刷店主亦係調杳員伍佛照請西一署崗警拿住乃警察呈報都督謂係調查戶口破獲都督卽賞給五千元現調查員供不承認已將詳情具呈都督其印刷公曾值年首事亦具呈報告實情矣 
　　湘省近事紀要 
　　組織陸軍稽查處湯都督以湘省自取消獨立以來人心尚未大定而各省退伍兵之遣回湘籍者不下數萬人本省被裁者亦三萬人上下　經隨時遣散其逗留及往來省會者尚復不少亟應設法稽查以防危害現就省城組織陸軍稽查處以資查緝惟此項機關並無成法可以沿用昨由該處訂定暫行條例以資遵守一俟事局大定之後即行取消已呈由都督核惟照辦矣 
　　查封私產之糾葛湯督近日查封亂黨私產不遣餘力如譚人鳳之中華印刷局龍璋之輪船公司國民黨之印刷公司俱被查封然調查員往往不查淸白卽逕行發封有因此而起轇　者如大綸紋織公司本係商人集股開辦並無龍璋股份都督據調查員之報吿卽行發封該公司股東具呈請查謂如有龍姓股份願全體充公經警廳查明確無龍姓股份都督即行啓封該公司不　甘休經警廳調停已無事矣又女子蠶業講習所本實業司開辦調查員報告謂蠺業公會係龍璋發起應卽發封都督徧查無蠶業公會之名疑即女子蠶業講習所遽令發對經實業司說明始行寢事又南陽印刷局本係謝劭元獨資創辦調查員謂有龍璋股份都督令飭　廳將該局發封經警廳實業司商務總會及街團人等切實查明呈覆始有終封消息云 
　　自治聯合會取消長沙各城鎭鄕會前為圖謀自治進行起見曾發起自治聯合會就行政廳側設立對於地方各公益事件頗能盡其職務茲以全縣議董各會已一律解散則該會當然隨之消滅爰卽遵照民政長通令將所有鈴記卷宗一併咨送行政廳檢收其會內各職員隨卽解散云銀行案拿獲四人湖南銀行中沈壽廷盧敏慎鄧樹生三名並有祥順糧棧中之范先成一名均奉都督令派江調查長到警廳飭派警隊數名先後拿獲均已押交商務總會矣刻聞是案內容係為常豐物產社事並聞該社米石業已出售除將所收得價銀扣還湖南銀打本欵外餘數即行充作賠欵云云確否俟續探 
　　中央取締留學界之原電 
　　國務院日前　　各省云拱密奉大總統令據湖南湯都督電稱湘省反正後亂黨要人假辦學為名侵蝕公欵習為故常其為異時之大害者莫如留學事查湘省遣派東西洋留學達六百餘今年需經費三十七萬餘兩，論湘省斷難擔此巨欵而當選派遣之初本未切實考騐但憑偉人一紙函電即膺上選現據各方報吿此次亂黨大半避匿海外冒名領取學費為永久盤踞之計似此耗財藏亂亟應澈底查究銘已電達駐東西各國使嚴密考查遇有亂黨冐名射利立時取消其有資格不合者亦應停止俟　公使咨報到日再行彙呈等情近年遣派留學多由亂黨要人見時大變包藏禍心營植私利甚至逃匿海外冒領學費耗財長亂殊堪痛恨該督所擬辦法甚得體要除飭教育部嚴行取締外此等情形各省恐多不免應由各省部督民政長護軍使一體查明仿辦以杜隱忠而重學規國務院印 
　　薩拉齊慘無人道之惡俗 
　　我國風氣固塞重男輕女荒僻之地其人民因生計困難慮為子女所累於是產生後卽委之陋巷或溺之水濱其稍明義理者忍其子之卽　異類有以之為賣　之一稱者近日據僑寓山西豐鎭內地傳道會外人十五名致盡萬國改良會請轉上書大總統速頒命令藉挽頹風略云敝會接山西北方薩拉齊所來報吿該處遠在關外人多野蠻種種不可思議之惡俗不勝枚舉惟有一事最為慘無人道者凡民間生下女孩非拋於荒郊喂於犬狼即由城上擲下以為戲具甚至投諸水中或活埋土內種種慘無人道情形吾人以為殘忍土人以為故常從前瑞典國敎士在該處設立育嬰堂約計十年所收女孩七百餘名現在中國改為民國亟應設法取締以救民生聞改良會維持人道乞晴上書大總統頒發命令該薩拉齊地方官從嚴禁止不准仍前殘忍云云聞改良會擬於日內上書政府以維人道矣 
　　粵省之黨人案 
　　又獲田喬等四人前南韶連警衛軍統領田喬因王和順之役為陳炯明所拔升此次竟串通搆亂昨由省港偵探搜出證據由水上警察會同陸警派兵至安懷里庽所拿獲其同謀羅弼民聞風先逃現由都督通飭軍警緝拿務獲究辦又十　號晚七時許有軍隊數十人手持駁壳擁押犯人兩名入城路經廣府前地方一則短衣跣足乘坐肩輿以鐵鍊繫其手足另有繩索綑其身體軍隊持鎗環繞左石一則步行以繩反縛雙手仍以大鐵鍊繫頸狀類鄕愚聞此兩犯圴係解往督署當時軍隊蠶擁叱咜道中途人為之辟易云又聞宏仁演說會會長陳惠普昨在香港被捕押在英差捕房現當道經派員前往提解陳則延請律師辯護矣 
　　鍾秀南盜欵案前造弊廠總辦鍾秀南盜取公欵十五萬前月在港緝獲已紀報端現聞本月十五日港官第五次提訊尚未解决仍押侯再訊於解省訊辦一節頗為棘手探聞是日提訊時鐘犯所延之辯護律師碧葛宣讀辯護詞甚為強硬茲譯錄如下現中國政府所控被吿各罪以中國律例計則或可以轉譯為英文而控　英屬法官之前則必不可其所控被吿之五罪首次兩條是控被吿盜取公欵第三條控其盜取數部第四條謂其是政府人員而擅盜公欽第五條謂他盜去政府過信於伊之公欵此五罪中之詞句皆未有實據謂欵與部是為被吿所盜去而證人中所供者皆足以證出該十五萬元是當時亂魁陳炯明欲用以接濟南京亂黨軍需者是則被吿或果盜該欵則所盜者亦只為亂黨之欵或陳炯明之欵非盜取中國政府之欽然則中國政府何能控之謂其盜取政府公欵政府之應控吿者為陳炯明陳炯明亂黨也果被吿盜取其欵則亦無干中國政府事也何中國政府莧為亂黨而控被吿乎二次革命是人人之所知者數省響應欲行討袁之事亦人人之所知者陳炯明是粤之亂魁亦人人之所知者而粤政府所派之證人竞云不之知是掩飾之詞乃不足信者也至或中國政府果欲為陳炯明而控被吿則亦須陳炯明親自到堂捐證方能成案至於控被吿以盜去數部一事亦未有卞足證據以中國政府所派證人之口供而論則一云被吿得部後即返步入伊自己公事房一則云出門而去是則其証人亦巳自相矛盾故其口供亦不信至被吿討取數部亦其本份事是伊應有查閱數部之權則當日伊討取數部亦非異事則盜數部一事又不能以為被吿之罪者也中國政府之可以責被吿者則只可責被吿以當時帮助陳炯明一事矣夫中國現仍行軍律則法律應不准其提解犯人况伊現尚未有正式法院以審訊犯人則雖提人犯返省亦無正式審判於理實大有不合也照以上所言則被吿有無應　之罪亦不合提解回省則覊留被吿實屬不合今請官將被吿省釋云云 
　　章江政界近聞 
　　廖伯琅槍斃前之電文廖伯琅審明定罪執行槍斃已見本報專電茲悉廖案當會審時先由李都督特電中央謂偽憲兵司令官廖伯琅獲案訊究野陳在案現訊有附逆情事應請將該犯原有陸軍憲兵中校四等文虎章一併先行褫奪以便嚴行審辦候示祗遵旋經大總統覆電云廖伯琅着即褫革軍官褫奪勳章嚴行審辦說者謂觀此兩電早知其結果之不佳矣 
　　張勳說項之縣知事卸署上高知事曹運鵬虧短交代二萬餘串業經民政長發押南昌縣署淸繳前該知事曾　　民政長請以浦口地皮百畝暫行抵押俾得出獄自由淸理各詳情尚未核准前李督又因此事函民政長云頃接張少軒都督來函內云接敝親卸署上高知事曹運鵬函稱因伊父曹和濟在共和黨員時組織選舉虧挪公欵萬餘元現奉押追實屬無力措繳浦口商埠發達茲有友擬給價值二三萬元之該處地皮一百畆以此抵押較所虧有盈無絀暫　釋放再由其設法淸理等語查該員此次虧挪公項無力措繳委係實在情形現旣借有浦口地皮抵押似屬可行擬懇轉商省長將該員暫予釋放俾得自行設法淸理以重公欵弟與曹知事誼屬至戚用敢代陳如蒙曲賜矜全則感荷隆情固不僅身受者已也等語此案眞相弟處未能深悉旣經少軒兄諄囑勢難推辭用敢肅函代懇可否准其覔保暫行釋放俾便設法淸理之處仍行出自卓裁幷候回示以便轉復為盼云民政長當復函云昨接手書聆悉一一查曹運鵬前在上高縣任內虧挪丁漕正欵錢二萬九千五百餘串迭經催追分文未繳旣承來示以該員現在借有浦口地皮以為抵押擬俟該員將此項地契呈繳後由署派員前往估明足敷抵債即飭令覔保在外淸理以重公欵而副雅　幷祈轉致少公為荷云 
　　皖垣又下戒嚴令　拿獲暗殺然 
　　皖垣近來忽又謠言四起風聲鶴唳所在皆是昨日下午突下戒嚴令傍晚六句鐘卽將各城門關閉雖執有出城券者亦不准出入一時闔城商民甚為驚異紛紛詢問原因均不得其詳至今日始悉昨早探訪局值探隊探待省垣西門外有暗殺黨多人於該處設立秘密機關勾結當地匪人意在擾亂隨經該探員禀報王福堂統領帶隊前往詎該黨先已聞風濳遁復經探訪員四處探捕旋於南門外江干太古碼頭拿獲趙畏天等四人當在身中搜出炸彈數枚手鎗數支幷有何海鳴秘密書信等件刻已拘送軍法處嚴訊聞何海鳴信中有云約期在南京舉動而安慶即響應等　現正追究其南京機關設在何處首領何人尚未供出云 
　　蘇垣之捕拿黨人忙 
　　十二月二十六號下午有憲兵營長張昌熙率同憲兵多人均持洋鎗至閻門馬路五雲日昇樓茶館內將警察廳偵探隊一等探士許德鑫一名拘捕硬拖下樓押入馬車而去茲探悉此事係有人密報第二師司令部謂近日亂黨有濳入偵探隊情事警察廳偵探隊已有多人渾入其內許德鑫即許胖子係黨人派令駐蘇之代表云云故朱師長密飭憲兵營張營長密拿解究聞憲兵將許解送司令部後經執法員提訊許供詞不認為亂黨訊其家住處則云住居北街乃飭憲兵至其家遍搜查抄毫無違禁物件現飭將許交本部衛兵處收押聽候調查辦理今日警察廳石廳長偕同偵探課員婁子　隊長潘國俊往來朱師長處力保許德鑫平案辦事可靠决不致有附和黨人情事聞朱師長未允所請 
　　聞當道探悉黨人已在蘇垣設有機關三處目下一處未破是以近日憲兵人等四出偵查極為認眞 
　　第二師司令部近又得報以安徽省黨人派馬如龍等二人來蘇設立機關運動軍隊等情當飭憲兵營密為查察嗣悉馬如龍現住閶門外朱家莊地方當於二十五號田憲兵營長張曰熙親率憲兵至該處將馬拘獲尚有一人已被逸去抄查其家亦無黨人証據立卽將馬解送二師司令部聽候審辦 
[地方通信]  
　　蘇州 
　　新流行　籐轎蘇垣新行籐轎公司籐轎已見於巿上然其形式頗不雅觀轎夫抬諸肩頭又覺太高設一不愼顚仆堪虞昨有某甲乘坐籐轎至胥門外經過萬年橋（該橋正在修理）詎轎夫偶一失足連人帶轎傾跌於地某甲已血流滿面幸未墮入河中也現某甲正在醫治云 
　　鎭江 
　　稽查寺院之令飭新任丹徒縣知事劉鳴復君昨令警務所長略云縣屬寺院林立現届冬防吃緊保無匪徒逗遛亟應切實查究以淸匪類而維公安合行令仰該所長即便遵照嚴切傳示境內各寺　如有來歷不明之人隨時拿送倘有留夜等事一經 
 
 
 

Page 7

 
 
　出惟該寺院住持是問一　督飭所　員警購其稽察務使匪　從托足此係特飭之件母得視為具文仍將辦理情形具報察核 
　　　　貧民工場之織官廳交饑　辦貧民工場案日前經議　　　决謂貧民工場原為安置無業游民起見教養兼施莫善　此第　資不易擬先籌辦官立一處其開辨經費即以旗署公　餘　充之果能進行有效然後勸募紳商各戶集資推廣云云 
　　安慶 
　　　　　赴　駐　皖省江岸駐有江利兵艦原為鎭攝地方起刻　海軍司令有致皖卽令該艦駛赴九江駐紮已於二十　號起程上駛矣 
　　山東 
　　省垣亦出明火搶劫案聞東關某錢莊先本土商嗣經改業突於昨晚被到當時經軍警會同力捕至　三點鐘後猶嚴查各客棧以防匪人混跡云 
　　日民政長返省田民政長日前晋京謁見總統面商各項要政巳誌前報現聞民政長出京之後在天津小小作勾留巳於日昨六時乘津浦車返省矣 
　　廣東 
　　借欵救濟紙幣之預備李省長近因庫欺空虛紙幣低折為憲速　　議押借商欵籍以換救會諭嚴司長迅將自來水公司曁　力公司各官股數目呈核頃據報到計自來水公司官股六　股共銀八十三萬三千三百三十三元電力公司官股九萬五千三百五十七股該銀九十五萬二千五百七十元合計共銀二　七十八萬六千九　　零三元 
　　　都督預備北上龍都督承中央政府電召赴京會商要政已　本報頃聞都督府本日接有袁總統電促早日北上謂以慰湯　云　聞粵都督一職暫由鎭守副使龍覲光兼理 
　　省長電候副總統民政長昨電北京云北京黎副總統鈞鑒兩奉電諭敬悉安蒞京師協贊白宮籌商國計中西傾仰江漢謳思伏冀節宣不勝仰跂廣東民政長李開　呈成印 
　　安南總督　粵記十六號午安南總督沙羅氏由港抵省是鄧　廳長飭令警區加班巡　政府派出陸軍數百名濟軍數　名前往　字碼頭迎迓軍隊列班致禮法督登岸後隨從四人　乘輿進城鄧廳長身穿軍服策馬先行由大南門雙門底直至　署　督出署歡迎唔談良久下午　時遍請沙面各國領事在署公讌賓主甚為欵治是　督署軍隊林立氣象頗為森嚴云 
[要件]  
　　國務院修正敎育部官制案 
　　第一條　敎育總長管理敎學藝及曆象事務監督所　 
　　第二絛　敎育部職員除各部官制通則所定外置職員如左視學技正技士 
　　第三條　視學承長官之命掌學務之視察 
　　第四條　技正技士承長官之命掌技術事務 
　　第五條　敎育部總務廳除谷部官制通則所定外掌事務如左一關於直轄學校及公立學校職員事項二關於敎育會議事項三關於學校衛生事項四關於學校圖書館博物館等修建事項五關於敎育博覽會事項 
　　第六條　敎育部置左列各司日通敎育司專門敎育司社會敎育司 
　　第七條　普通敎育司掌事務如左　一關於師範學校事項　二關於中學校事項　三關於小學校及蒙養園事項　四關於普通實業學校事項　五關於盲啞學校及其他殘廢等特種學校事項　六關於與第一欵至第五欵各學梭相等之各種學校事項　七關於學齡兒童就學事項　八關於檢定敎員事項 
　　第八條　專門敎育司掌事務如左　一關於大學校事項　二關於高等專門學校事項三關於與第一欵第　欵谷學校相等之各種學校事項四關於外國留學生事項　五關於曆象事項　六關於博士會事項　七關於國　統一會事項　八關於醫士藥劑士考試委員會事項　九關於各種學術會事項十關於授與學位事項 
　　第九條　社會敎育司掌事務如左　一關於通俗敎育及講演百事項　二關於感化事項　三關於通俗禮儀事項　四關於文藝音樂演劇事項　五關於美術館及美術展覽會事項　六關於動植物園等學術事項　七關於調查搜集古物及保存古建築事項　八關於博物館圖書館事項　九關於通俗各種博物館通俗圖書館事項　十關於公衆體育及游戲事項 
　　第十條　敎育部參事定額二人僉事定額十八人主事定額四十二人視學定額十六人技正定額一人技士定額二人 
　　第十一絛　本官制自公布日施行 
　　國院務修正農商部官制案 
　　第一條　農商總長管理農林水產牧畜工商礦事務監督所轄各官署 
　　第二條　農商部職員除各部官制通則所定外置職員如左技監技正技士 
　　第三條　技監承總長之命掌技術事務 
　　第四條　技正技士承長官之命分掌技術事務 
　　第五條　農商部置左列各局司礦政局農林司工商司漁牧司 
　　第六條　礦政局掌事務如左　一關於礦業提倡獎勵事項　二關於礦權特許及撤銷事項　三關於礦業稅事項四關於礦業訴　事項五關於礦業監管事項六關於礦集警察事項　七關於官營礦業事項八關於磯區勘定事項　九關於礦業調責事項　十關於地質調查事項　十一關於官營鋉廠事項　十二關於礦業用地事項　十三關於冶業監督事項　十四關於分析礦質事項十五其他關於礦業一切事項 
　　第七條　農林司掌事務如左　一關於農業林業保議監營獎勵及改良事項　二關於晨產物及蠶絲事項　三關於耕地整理及水利事項　四關於氣候之測騐及天災蟲害之預防善後事項　五關於官有荒地之處分事項　六關於官有林及保安林事項　七關於狩獵事項　八關於農會及農業林業各團體事項　九關於萬國農會及考察外國農業事項　十其他關於農林一切事項 
　　第八條　工商司掌事務如左　一關於工商業保護盬督獎勵及改良事項　二關於官辦工商業事項　三關於工商業團體事項　四關於工廠之監督及檢查事項　五關於工人之保護及敎育事項　六關於工商業之調查及商品陳列檢查試驗事項　七關於度量衡之製造檢查及推行事項　八關於交易場及各種公司設立之核准及監督事項　九關於商標特許及專賣事項　十關於保險運送外國貿易事項十一其他關於工商業一切事項 
　　第九條　漁牧司掌事務如左　一關於水產監督保護事項　二關於漁業監督保護事項　三關於公海漁業獎勵事項　四關於漁業團體事項　五關於牧畜改良事項　六關於種畜檢查及獸疫事項七其他關於水產牧畜一切事項 
　　第十條　農商部參事定額四人僉事定額三十二人主事定額五十人技監定額二人技正定額十六人技士定額三十二人 
　　第十一條　本官制自公布日施行 
[雜評二（默）]  
　　新世界之大事回溯今年一年內所謂世界之大事者不過戰事而巳內亂而巳外交之變幻而已政局之紛更而巳絕少有趣味之事讀之令人寡歡今得一事焉數月前德皇之女公子與某聯邦主結婚一月前美總統之女公子與某法律家結婚近日則我國袁黎兩總統為子女訂婚而蒙古喀拉沁親王之女亦許配於滿宣統帝德美且勿論以與吾國有關係言總統結兩姓之好蒙滿聯秦晉之盟大局殆不無小補乎而或以方之明年巴拿瑪運河開通時大西洋水與太平洋之天然翕合則夸矣 
　　新憲法會議之條文自國會解散而國會產生以前舊參議院之約法國會組織法及國會產生以後之憲法草案與種種各法案均隨之而消滅矣尙有存焉者乎曰有新憲法議會條文內第四條蒙古靑海西藏等地得依現行參議院議員選舉法之規定以選舉本會推選人然則斯條之條文可稱碩果得弗稍事珍惜平哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　日輸撞傷華輸續誌 
　　招商局圖南輸船前日在陸家嘴浦面被日商　平丸輸船撞傷詳情已誌昨報茲悉　南船主昨已廠工將艙中貨物悉行起岸　某船廠西人前往看估即日修理一面檢查損失以便索賠並聞　平丸輸船之船頭亦稍受損業已雇工修理矣 
　　另一訪員報告　南輸船被撞之時引擊間廣東機匠兩人因汽管及玻璃管等　　熱汽射出頭面受傷當經水巡捕房救起立送仁濟醫院療治又聞該輸向在廈門碼頭停泊一宵今因所裝之蜜橘冰糖等貨緊要又因　局擇定　　初四又須出口故由汕頭趕回遭此禍端現該輸買辦吳廷階等已商請船主先行邀請浦東祥生廠雇工修理昨該廠已派工匠百數十人上船用打水機器將水打盡從事修葺一面由該買辦商請船主至日領事暑起訴索賠損失 
　　小工與電車為難 
　　南市沿浦馬路木行林立所有掮木小工大半江北客民性情強悍動亂肆　日前仁　木行內小工因誤碰華商電車由該公司控經檢查　預審起訴審判廳判決賠洋十五元在案詎該小工不服即於前晚約集多人在王家碼頭某茶肆會議抵抗之法至昨日午前十一時眾人各持木植橫於軌道上阻止電車行駛旋有十號電車馳來由四號司機人王鳳祥　令移開即有百餘人聳立車前不許開車查票員周炳生出為排解亦置不膝並將周及司事吳洪等衣服扯毀王亦被毆受傷第一區崗巡見勢　橫遂即回報該暑長立派巡官等前往勸導解散並將最兇悍之小工王老大馬殿金二名拘暑未幾由該公司用電話通告木商董事干　坪君向仁豐木行交涉一面由暑長將原被一干人送至淞滬警察廳司法科因值星期　將二小工暫行交保侯今日預審在核 
　　規復公廨管理權之手續（三） 
　　恢復公共公廨管理權問題業經外交部迭與駐京公使圑磋商已有端倪詳情屢紀本報茲聞駐滬外交圑因接駐京公使團來電以會審公堂議員一席外交部要求由中央政府委任故已特開公會集議辦法探其大旨公廨　員如由政府委任須先通知領事團一致贊同方為有效至檢查處仍須西員管理所有專司傳提之中西包探及站堂華捕等一律撇回由華官招充承發吏及司法警察惟亦須商明以定去留云 
　　蘇路押欵之轇轕蘇路議決收　　有本可即日實行因前年光復之際由黃與陳其美等倡議以蘇路作抵向日本大倉洋行借欵三百萬元有此交涉　　先與大倉解決之後乃可提英人所借路欵收還國有以完部借部還之案蘇路公司楊廷棟君要求交通部向大倉購買材料一百萬元以為報酬　借欵時有約未到期而提前先行歸還者應貼費十五萬元若由大倉採買材料百五十萬元則貼費可以免付　蘇路久已完工更無需用此多數之材料而大倉則又欲一次買完以了此約故累　磋商之下仍擬貼彼十五萬元以免轇轕云 
　　召賣城濠基地之阻力 
　　江蘇都督據上海城濠租地各戶呈稱上海城濠基地原由　租戶投營租地建屋每年所繳地租甚　徽細茲自拆城　河築　以後城濠路工事務所改為招資繳價領地營現因所定地價過昂且與前頒召　營地規則不符呈請　令停止召變等情都督一該城濠基地既非縣有之產又與召領營地定章不合自應停止召變除派委翁寅丞赴滬先行澈查外並於前日令行上海縣吳知事停止召變聽侯核奪 
　　偵查黨人潛入內地之舉動 
　　上海縣公署淞滬警察廳昨奉省長通令云內務司教育司案呈參謀部陸軍部諌電奉大總統令探聞亂黨窮蹙之餘或投身教會以傳教為招搖或提倡社會教育以辦學為運動等語　亂黨此次　匿每以租界為　符其潛入內地者難保無假借教會及學校名目希　勾　各省均應注意偵查如果悔過安分不必過於株連　恨其籍慈善之名秘密結社則國法具在不能任其恃符袒護仍應就案澈究不得因教會等項有所牽制也等因特達等因奉准此合訓令該知事廳長仰即遵照辦理 
　　浙都督訪緝黨人 
　　浙省朱都督在京時曾奉袁總統面令查緝謀浙黨人務獲　究朱都督回浙後即通令本省按名訪拿現因偵悉各黨人潛伏滬地租借者較多故特開單密令浙省駐滬偵探員趕緊訪拿拘解就近軍警解浙訊辦茲將所開名單錄下　陳其美　陳楚卿　黃錦　　黃郛　陸惠生　陸仲生　沈廷賢　沈仲　　許　雨　許一飛　呂棟生　王金發　姚榮盛　馬時平　傳雨辰　張悌慕　徐佩德　鄭霞青　莫永增　宋祖齡　盛筆談　周日選　范賢方　屈青　 
　　協緝江都大刧案之贜犯 
　　淞滬警察廳昨令各區暑隊云　上海地方檢查　公函內開十二月二十號案奉江蘇高等檢查總聽訓令內開案據江都地方監察廳呈稱本月二十　日據廳　西鄉劉家集本街地方商民　景太和等報講陽　十一曰二十一日晚間九句　突來盜匪百數十人由街東大路蜂擁而來手持五子鋼槍腰　指揮刀身穿軍衣　黑不戶商店傾箱倒　衣飾銀貨搶劫一空連劫三十四家損失細數倉卒未檢查隨再開單分別呈報又刀傷景太和店東　調梅左腿並棍傷左膀又刀傷　永材左肩十二句　仍由東太路鳴　而去等情到廳據此隨派檢察官汪鈞帶同錄事檢　員勘　　劫受傷　　似此大幫盜匪聚集百數十人騎馬荷槍挨戶劈門入室搜據連劫三十四家　　猖狂已極不即從　緝獲則匪　逾張鄉間居民何堪設想除已咨請陸軍第四師江都縣知事協緝外理合將據報堪　咨緝各緣由具文呈報鑒核俯賜通　各　一體上緊兜拿務獲此案　盜　加　治　歲稍寒匪膽而　將來等情據此查此案　劫至三十四家之多集匪至百數十人之眾實屬　不畏法合　將該案各事主失單開烈通令各該　一體　緝務獲解案此令計附發各事主失單一紙等因　此除派　偵緝外相應函請貴廳查照幷請通　各區一體協緝務　時案　犯查獲移解過廳 
　　以便解案　辦　為公便此致計抄各事主失單一紙等由準此合　訓令令到各該區暑隊即便遵照選派警探一體協緝各贜盜務獲以　移解　案訊辦 
　　尚有北兵來滬 
　　陸軍第十三團分駐龍華上海為日已久頗著　勞茲陸軍部又派拱　　三營由津浦　路火車至南京換坐輸船不日來申瓜代並　於第六團內調派三營往松江以厚兵力云 
　　營兵　斃盜匪 
　　水警第一專暑　沈葆義查悉此次華停縣地方監內脫逃之梟匪盜犯褚阿六張　三肖銀生大頭阿五等潛伏奉賢一帶且有　黨搶劫由滬至松之貨船情事當即　令駐紮莊家行　習所弁兵九近查拿　　六等因見兵寡匪眾開槍拒捕當為駐防附近之第一營楊澄　營長聞悉立即督兵馳往助剿當場格斃一匪追獲首盜　阿六　進兩人惟張阿三肖銀生大頭阿五等向上海縣境之　行一帶逃逸除將所獲褚王二人解由第一專暑轉送華亭縣　案訊　外所有在逃之張阿三等已於前日移文上海地方檢查廳一體　緝矣 
　　陽曆新年之休假 
　　民國三年正月一日（即舊曆十二月初六日）本邑市鄉公立私立各學校均於是日起放假四天司法行政各暑亦給假一天以誌慶賀昨地方廳汪檢察長已　　各初級廳一體遵照 
　　看守所長之疏忽 
　　浦東人錢二前因私販煙土被警拘送地方監察廳預審收押聽候起訴審判庭判決在案　有他案押犯與該犯同姓同名奉　開　　第一看守所毛所長傳廳大加申斥一面立　法警徐文德購線往拿連日查無蹤跡直至昨日始在浦東拘獲押解到廳收押侯訊 
　　科長辭職 
　　上海縣知事吳懷疚君任崇明縣知事遺缺以前太倉知事洪錫範君接任洪君定於民國三年正月一日接印任已紀前報茲聞縣公署總務科長姚幼安君主計課長劉雨庭君等以吳君交卸在　亦均辭職洪君挽留不獲屆時須另行委員接辦云 
　　穆警　最後之放餉 
　　淞滬警察廳長穆杼霽君昨日訓令各區警察署及各分暑云照的本廳長因病辭職業蒙大總統照准所有本月分全部薪餉准於本月三十一號一律給發為此訓令該暑長即便遵照仰即隨帶本月截止二十九日之各項清冊來廳繳欵以便發給 
　　境界並無更動 
　　淞滬警察廳長穆君通令各區暑隊云照的本廳長現已奉准辭職所有廳務准於陽曆元旦日一併移交督辦兼管並承督辦面　所有本廳內外部全體警官及長警隊士等仍當一律借助為理囑為轉達等因奉此合　訓令該員仰即轉　所屬務各恪　前因照常安心服務是為至要 
　　軍械科長由滬赴奧 
　　陸軍部軍械科長韓春霖君近奉部令赴上海廣東等處考察所製軍火成　韓君已於日前抵申暫駐滬南製造局連日至槍砲子彈等廠　視已華茲韓君因廣東火藥廠所出之藥較他廠偽劣急須籌商改良已於前晚帶同化學生　多福書記元李海　等起程往奧矣 
　　訊斷誘姦捲逃案 
　　安徽人馮玉　控林福寶誘姦伊妻胡氏並　令捲逃一案前日　午後由地方審判廳推事官陸超會同起訴檢察官李君公開　庭辨　原告馮玉　供年二十三歲象牙業現住城內穿心街　胞兄馮士與同居於四年前娶胡氏為室夫婦尚講和睦今年　曆八月初十日胡氏忽然逃逸無從民人檢查之下被捲去衣服多件並首飾等物胞兄處衣服亦被捲去不少於是四出找尋查無蹤跡　後接得匿名信一封始悉為住居附近之林福寶誘姦偕往蘇州護龍街藏匿伊兄林財寶　民人因蘇州並未去過　託胞兄馮士與至蘇尋訪的悉確在林財寶家內彼時胞兄至林家門首探望林即指胞兄行　招集多人將胞兄痛毆胞兄即投報該處一區警局立派探警前往將林財寶林福寶並胡氏一併拘送吳縣地方監察廳轉解來案請求究辦並請追償被捲各物 
　　　士　供年三十三歲　　與玉　所供相　質之馮胡氏供　口人年二十歲自成親以來迭遭丈夫毆打今年舊曆七月間與　人林福寶姘　　八月初十日婦人自願跟隨林福寶至蘇所有簿衣兩套布夾袄一件現在數周林財寶家內尚有銀手鐲　鏡已被婦人於往蘇時當去求鑒林福寶供蘇州人年二十四歲眼鏡業現住穿心街友　處與馮胡氏素來認識舊曆八月初十日小民欲乘頭班火車返蘇在車站會晤該氏據云與夫反目自願隨同小民赴蘇　　原宥林財寶供馮胡氏並不住在民人家內係住在父親處此　與民人無涉問官曰既有馮士與等證明胡氏在爾家內被警查獲無可狡賴爾知情藏匿罪有應得林福寶和姦有夫之婦　通逃逸和誘罪當然成立遂　將林福寶林財寶還押聽侯宣判馮胡氏姑念年輕受愚申斥免究即交伊夫馮玉　領回管束馮士與退去 
　　鄰居推諉起火 
　　南市　　弄口火警已紀昨報茲悉是日所　者係老寶泰酒店鼎昌烟紙典裕大和酒行後　門面未　當經第一區警署　暑長派探查明將酒店經理人周　煌傳暑詰問據稱店內保有火險銀六百兩係被比　延及襲暑長立傳鼎昌店主宋錫坤裕大和酒行執事徐端　到暑質問宋稱保險銀六百兩後屋由裕大和租賃火由裕大和起徐供保險銀三千兩並非本行起火當　一併移送警廳司法科預審核辦 
　　茶葉店之虛驚 
　　前晚十一點半鐘南市竹行弄口茂茶葉店樓上有人秉燭觀書燃及蚊帳歲致成災　由巡士幫　救熄事後將司帳人胡吉奎帶至第一區警署問明無心失火罰洋兩元了事 
　　草屋失愼續紀 
　　閘北楊家石橋草屋失愼已記前報咋經偵探宋鳳鳴查獲起火之高徐氏翠雲槐二人拘解四區警署崔暑長判送初級監察廳請究 
　　肅清茅篷之文告 
　　閘北市政廳前日布告云照得閘北境內江淮小民搭蓋茅篷集類而居本年十一月十七號公益里西因茅篷延及釀成火　係自罹其禍而撫茲小民一旦失依情殊堪憫因即編查名姓每戶給發洋二元於車軌北　預備民地安設自來水管絡　遷往者有一千四百餘戶　一極大村落名曰江淮村惟閘北　地茅篷尚多屢次會同警區　察情形有地主收取地租任憑　造者有甲租一地轉租於乙　又放租於人　有地主不知　自　住者亦有地主之　私收地租者種　葛因之遷延而不能一律撤清合再通告境內各業主須知茅篷集居之所　氣四溢最易傳染疫氣前經布告　造初級平房成本不巨取利良佳今　擬定辦法自民國三年元月一號起不准再收茅篷之地租倘有契約一律作為無效以便本廳派員會警遂端稽查務使境內茅篷杜絕根株想各業主深明大義必定樂於贊成至　軌拖北空地甚多不在禁限之內聽　小民等租地蓋屋遷往居住特此布告 
　　行人被撞受傷類誌 
　　南京人陶順安前日午後四時行徑四川路南京路附近　亨茂汽車公司內某西人之汽車疾馳而來不及避讓致被撞倒跌　由捕查見將陶車送仁濟醫院醫治旋復回禀捕頭核示 
　　山東人張永甫年已五十七歲前日午後行徑黃埔灘被電車裝倒跌傷手足等處由捕查見帶入捕房轉送仁濟醫院醫治侯癒再核 
　　婦人某氏昨午行徑百老滙路被某號電車碰跌受傷由捕雇車送入捕房轉送同仁醫院療治侯再查核 
　　昨日下午三點餘鐘有法國商人名若瑟（譯音）乘坐汽車由法租界駛至西門第二區境內適有第一營四連四　　務長顧正林乘腳踏車由南而北互相碰撞顧即跌下汽車急欲避讓又將行路之十六歲江北男孩楊大紅子撞倒輾傷足骨當為巡警所見立將該汽車扣留受傷人車送第二區警署經　暑長察看傷勢　　　送新普育堂醫治該法人簽字而去汽車暫留侯孩傷痊核辦 
　　串拐小孩之嫌疑 
　　胡治大之七歲男孩被匪拐失投報警區　緝未獲　有王永利以代尋為由先後向胡驅洋十四元　日久無信　知受愚遂將決在案茲胡又恐王永利有串通拐匪誘拐情事　請澈究汪廳長諭侯核辦 
　　傭婦累及荐頭 
　　林董氏前日扭李劉氏至三區控稱日前由伊荐來傭婦某氏詎被乘隙　　衣飾而逃請為究追經徐暑長預訊一過判移初級監察廳核辦 
　　美暑律師返滬 
　　駐滬美領事暑國家律師韓克來君前赴北京公幹茲已事　於前日乘輸回滬照常辦事 
　　開設錢莊之騙局 
　　尹恒桃串同吳承堂黃萬　在河南路附近虛設人和錢莊濫出本票倒欠德大恒昌正生等各戶往來銀三千餘兩前日業店逃逸經房主得悉報請捕房轉稟公廨公廨給諭先將該發封侯核 
　　再誌租開戲館之虧　 
　　楊介人前因開歌舞台戲園虧欠房金及生財租洋五千餘元又該戲園司賑汪金生等　查明有無家産再核在案今已覆到楊雖有田房均係族中公產惟楊亦在廳控人欠洋如能追出可以作抵而歌舞台主則延福　理律師代表投稱楊介人除去公產外毛家弄有住宅一所值洋二萬餘元係楊個人私產應請發封作抵質之楊供雖有住宅係兄弟之產不能抵欠可請查察且商人在押終難設法求恩交保出外料理判交人銀兩保限一月理清 
　　廢票仍歸舊主 
　　安徽人一楊子　將安徽銀行一元鈔票二百十八張向北京路源康錢莊折兌洋一百十三元後又攜票往兌被該莊察知己不通用扭交捕房解奉公堂訊明判楊交保着將所兌之洋交還在案茲悉楊已於前日將洋如數交清即由捕房稟明公堂諭令將一洋給還原告所有抄存捕房之鈔票即着交楊領回完案 
　　紅十字會紀事 
　　徐州　繼以旱災經紅十字會派員往賑費欵三萬民賴以蘇日前大雪一畫夜高積尺許飢民凍斃者多至數十人沈仲禮君接徐州分會報告後飛運棉衣三千件日昨續交江裕船運一千二百件已函請津浦路局用快車飛運矣 
　　紅十字會每逢禮拜三禮拜日下午為資送難民之期二馬路總辦事處門首貧民業集鳩形鵠面瑟縮可憐其中多學界商界中人婦女亦居多數經江理事長每名審查給　後復親送至輸船火車不令有所失所聞定陽曆一號截止共資遣難民傷兵　勇等已有一萬數百人云 
　　法公堂瑣案 
　　吳良謨控作頭孫達久結欠木料價銀一千二百兩判先交銀二百兩餘交人銀兩保限一月再交銀五百兩在案今吳又投稱孫保出後分文不理仍求　追孫供商人祇有作場一所已經奉諭拍賣銀亦交案餘外並無家產可抵祇能俟後來覓到生意再行歸還　員以孫不應迭次抗　着計押追 
　　馬子光前控沈國　於上年借去大土兩箱共計銀八千六百兩向索不理判交人銀兩保限二月交土如不交土限交銀八千六百兩在案詎至今尚未保出馬又求追沈供前於七月間將土交還馬自己不來取去當時每箱值銀三千兩祇能照六千兩核算　員以斷定之案不能更改判令還押侯查明有無家産再行核辦 
　　小工某甲在某輸船堆貨　斃牽涉同伴謝金福咋由捕房傳至公堂請訊謝供是日小民在上艙工作甲在下面堆貨相去甚遠如何　斃不得而知判交保侯查明在核 
　　李金林控被流氓徐阿四拆梢不遂強　衣服李供　係同黨所為小民並未拆梢判押一年半期滿遂出租界 
　　美租界捕房瑣案 
　　王阿二昨驚馬車至西華得路沿途兜攬主顧　犯工部局定章被　捕查見拘入捕房稟明捕頭核辦 
　　鄔阿　　與李金順在西華得路互相爭毆由捕併送捕房押侯核辦 
　　宣布省視學察評語　（十四續） 
　　高行鄉鄉立第　初等小學校　是設備完備陸教員上國文課極合單級教法直接間接互相為用頗能見長教態教音均甚合度為該鄉僅見之　惟教室內學生座位已滿宜　法　充 
　　高行鄉鄉立第三初等小學校　是校教師尚清　學生尚整 
　　齊視察時值放午課未見敎授國文成績三四年級亦尚合度幾敎員明白敎育　仍未完） 
　　謝劵 
　　惠中學堂定於陽曆正月四號開二十五年紀念大會下午一時起假座西園請移風社社員義務演據晚間在斜橋安息浸禮會堂影燈宣講並請人演說昨承惠贈入座劵二紙　此誌謝 
　　雜評三　（訥） 
　　今日之招商局 
　　今日之招商局可謂多故之秋矣種種內幕之風潮且勿諭愛仁輪船旣被人誣而圖南輪船又被人撞挫折何其多耶夫招商局為中國最大之航業無論若何挫折自當力圖整　風潮之起於內幕者當極力消弭之風潮之起於外戚者當極力研究之勿爭意氣勿事長葸但憑公理以資應付庶幾有生存於旋渦中之一日而推廣營業以冀發達猶異日事也 
[專件]  
　　湯化龍等為追贈開國先烈事呈國務院文（續） 
　　贈少將張公世膺事略 
　　張公世膺字華飛江西九江人在日本時逸名　一　父　　公生子三長世動　卒次世廉君其季也生而英異嗜書能文下筆　累千萬言里人　其才欲以女妻之君概然曰大丈夫立志期在遠大鳥能早有家室致為兒女子所累　堅却之少孤家貧事母至孝晨昏定省罔或懈居恒每好為小兒女嬉戲狀以承母　人問之則曰人生家庭之樂最為難得將來出之四方即當縱身心之所至不避艱險而馳騁於驚濤駭浪中此情此景固無多也當辛丑壬寅之際鄂督南皮張公之洞銳意整軍經武以張國勢愛　選才俊之士多人派赴日本習陸軍公時甫弱冠　然與起請於母欲褰裳往從母固止之婉辭苦浼破產得三百金乃克赴東習步兵以學業優最補本省官費畢業甲於同列公舊有足疾行軍日及百里　曰心不知苦足其奈何日人見其堅忍多敬憚之壬寅癸卯間清得益衰生民愁怨革命者多秘密結社於日本為乘間謀光復計公時練習聯隊毅然以　撥亂反正為任邀集武人組織同志會創始僅十餘人公斷指歃血　酒誓於　慨謂根本改革時不可失同人要同齊心一致以武力推翻帝政為國流血不得計身家利害其悲慨奮發如此洎後同志會增加數十人極人才之選辛亥革命多以功業者於世計同志會成立數載外人罔能悉其　末其團結之堅蓋莫非公之風義有以　動而振懾之也學成返國者多出　進取公獨先歸省時清廷方選用留學生歸自東者當事頗重公才辟為奉天陸軍小學校　辦條例秩然諸生成愛戴之旋迫於軍部之一再電召始舍去於辛亥五月詣部九科長任公意殆別有所圖也八月武昌義師起　馳抵之既竣乃奉母居天津而　夜會吳上將於石家莊定大計被推為燕晉聯軍參謀長清廷　知其定議　京且截留輜重也陰遣刺客狙擊之十月十七日子正吳公方治軍書聞變公持刃　賊面及胸部負重傷遂與吳上將周上校同遇害甫二十有七晉軍收遺骸之日公手猶握刃環固一時將帥死事之烈者其　能企比公生而未娶無子母垂老寡人親族成不敢以聞鳴呼公自東渡以還即以改革為已任經營國事垂十餘年而聯合燕晉諸軍尤賴其力是天將以展公才也詎料反不及見民國之成立而死亦通矣事聞南京政府議贈右將軍民國二年十一月七日與吳上將周上校同葬於石家莊今大總統袁公追念勞復追贈陸軍少將議　如制 
　　贈上校周公維楨事略 
　　周公維楨字斡臣湖北麻城人父錦堂公商於　陽之保康故又為保康人公少而出繼伯父寶堂為嗣家故貧公於本生父產業毫無所取刻苦自勵年十八舉秀才入經心書院就學漸知世界大勢不屑屑舉于業壬寅選赴日本習師範公觀日之奮發　祖國之沈迷慨然以光復為已任癸卯春日本行紀元節盛典公 
 
 
 
 
 
 
 
 
 
 
 
 
 
 
 
 
 
 
 

Page 11

 
 
　　與同學中有志者密會誓驅胡虏以返河山當時尙未有同盟會也而公學校餘間日以撰述為事痛陳革命之不可巳以强聒於國人武演之士駁駁乎與反正之思革命種子且傳播於長江流域公以是見嫉於淸吏求改習陸軍不得會丁本生父艱奔喪返國遂　縻不令出湘省有謀革命者不成風潮及於鄂當道蜀目公公友黃岡程明超聞變吿恩施張榮　　歸囑公引避公乃溯長江遊巴蜀仍以所志游說於軍學界事稍定歸掌麻城中學校旋棄去丙午吳公祿貞游歷蒙邊邀公同行自是遂與吳公偕延吉邊務公所贊畫尤多邊務報吿書數千卷其考證文字胥出公手外部議約始得依據保全領土甚大庚戊延吉設府公署知府甫三月丁嗣父艱去官歸里哀毀甚至事嗣母曲盡孝道辛亥秋以吳公敦促至京充第六鎭副官八月十九日武昌義軍起吳公求往不得公尤憤懣日撀案搥膺常至泣下遇南征軍非同志者則冷嘲熱罵不絕口九月九日與其友程明超密談竟夜致吳公以外交及安民二事相　而身任促濼州軍隊之北上初十日昧爽行遂與吳公自濼州赴石家荘十二日單騎叩晋關吿以吳公心事令晋軍速出晋省以軍實缺實懷猜懼吳公乃親往促之遂定議聯軍公被推為副官長兵將出而亂作十七日子正賊衆戕吳公於車站公在同室挺身奮鬬身被　數十數乃仆公以書生立志光復祖國經歷艱苦未胥言勞家故貧奔走四方並薄田數頃悉典質費盡卒以大功將成賫志中道鳴呼痛哉事聞南京政府議贈大都尉民國二年塟於石家荘今大總統袁公令贈陸軍步兵上役以旌其功公有子一人玉尙幼按此事巳由國務總環據情呈奉袁總統批准照辦 
　　契稅暫行條例 
　　第一條　本條例所謂契者指不動產之賣契典契而言前項契約用紙由財政部領發 
　　第二條　繳納契稅以貼用特別印花方法行之前項特別印花由財政部領發 
　　第三條　不動產之買主或承典人須於契約成立後六個月以內依左列稅率貼用印花赴該管徵稅官署呈騐註冊賣契稅契價之百分之六典契稅契價之百分之三先典後賣之賣契得以原納典契稅額劃抵買契稅但以承典人與買主屬於一人者為限官署地方自治團體及其他公益法人為不動產之買主或承典人免納契稅但以收益為目的者不在此限 
　　第四條　訂立不動產賣契或典契時須由賣主或出典人赴該管徵稅官署塡具聲請書請領契紙除繳納契紙費五角外無論以何種名目不得徵收他費前項之契紙由費主與買主或出典人與承典人分担申請書之格式由財政總長定 
　　第五條　不動產之賣主或出典人請領契紙後巳逾兩月其契遂約尙未成立者原領契紙失其效力但因有障礙致契不能成立時得於限內赴徵收官署申明事由酌予寬限 
　　第六條　原領契紙因遣失及其他事由補領或更換時仍依第四條第一項之規定繳納契紙費 
　　第七修　不動產之買主或承典人逾第三條之期限不依本法繳納契稅者除納定率之稅額外並處以應納額之十倍罰金 
　　第八條　繳納契稅時匿報契價者除另換契紙改正契約補繳短納稅額外並處以左列之罰金匿報契價未滿十分之二者短納稅額之兩倍匿報契價十分之二以上未滿十分之三者短納稅額之四倍匿報契價十分之三以上未滿十分之四者短納稅額之八倍匿報契價十分之四以上未滿十分之五短納稅額之十六倍匿報契價十分之五以上者短納稅額之三十二倍或由徵稅官署依所報契價收買之 
　　第九條　本條例施行前訂立之不動產買契或典契未經稅契者自本法施行之日起六個月以內依第三條之規定補納契稅但因有障碍不能繳納時得於期限內赴該管徵稅官署申明事由酌予寬限 
　　第十條　前條之不動賣契逾限不補納契稅並未於期限內申明事由或匿報契價者准用第七條第八條之規定 
　　第十一條　本條例施行細則以財政部令定之 
　　第十二條　本條例自公布日施行 
[來函]  
　　滬北棲流公所敬謝粵商捐款 
　　本所每屆年終由粵商領袖勸募年捐以補不足本年蒙永安昌等號經勸大洋一百零六元小洋六十角用特登報以揚仁風茲將善姓台銜開列於後有隆華彰各助洋五元和盛昌亨阮和記德祥福安聯和永昌泰豊公司鴻昌鴻發廣同昌永安昌各助洋二元廣衡隆正恒隆廣瑞安合益周三記義康翠樂居亦昌會元樓廣福和有興廣益廣生堂庚記新昌泰萬金記鐘安樵羣芳居麗源公公昌和同永泰廣合同源潤寳齋一家春荔香園廣發源永生源廣裕和廣利和同來源安瑞祥源記同安居安永利新同昌天香公司老悅生時和永永增祥錕源順成老誠信正誠信廣昇祥廣新泰鹿芝館邇遐齋種德園永昌泰同生堂鉅興惠通永生利普太和全利成永泰昌鄭福蘭堂逢泰廣盛信均益安和祥廣利安永和昌廣濟祥同芳居同益生杏花樓嶺南樓陞發永同昌各助洋一元元亨履新悅興恒興華豊萬錦豊怡珍居竹生居廣中興廣源亨廣泰源接元堂各助洋五角 
 
 
 

Page 12

 
 
   
 
 

Page 13

 
 
自由談 
游戲文章 
[擬郭團長致某某書] [  瘦蝶]  
　　某某麾下久仰聲聞末由晉接職務所繫不獲覩剛愎崛强之威儀悵悵金陵克復頗閉道路傳言　頌功德謂麾下大軍所至萬姓爲墟一城皆哭暗嗚叱咜　敢誰何曩者令祖助曹氏攻吳逍遙津之戰致令吳下小兒聞其名而不敢夜啼其威望之隆以視麾下實不逮萬一也欽佩之餘轉生艷羨救國軍士咸軒眉攘臂謂同是莽男兒焚掠之事固優爲之當仁不讓吾何畏彼哉遂於十九日敝團軍士乃借端譁變步藍衣軍之後塵四出刦掠所獲不資整隊而出歡呼而歸軍官軍士相率稱慶探知麾下壽誕在卽當提出數成赶辦壽禮飭人　呈鈞府藉表愚忱不圖睛空霹靂忽地飛來劉旅長接到大總統命令飭將某等及搶刦各軍士一律以軍法從事嗟乎鎗聲響處魂魄俱飛撒手歸陰一文不帶前　回首悔恨交縈自作之孽夫復何怨然某等竊有不解者以麾下之軍威金陵方面蹂躝殆遍聯電入吿頗不乏人乃大總統曲予優容不加譴責而某等之對於江陰雖城外大爲騷後然城中繁盛之區猶復保全不敢加以刦掠大總統竟以爲　無可逭遽下鎗斃之令豈明足以察秋毫而不見輿薪耶抑大惡可原而小罪不能宥耶以某等較麾下竊怪夫麾下何幸而某等何不幸耶繼而思之某等內無奧援外無勢力欲宰欲割惟命是從大總統苟爲懲一儆百計以行其雷厲風行之手段舍某等其誰屬竊鉤誅而竊國侯比比皆是某等固當死矣愚見所及未知然否務希有以敎我俾得瞑目黃泉無不平之憾也臨刑勿迫不盡欲言第二團團長郭以廉等謹上　 
栩園詞選 
[王研蓀前輩出詩相示賦呈四律] [  寄塵粵生]  
　　斯人落拓有誰知吾道悠悠歎數奇信道文才天所妬若論肝膽世難期激昻意氣常摩劍絕妙才華且賦詩我愧未嘗勸學間每懷杖履試追隨 
　　相逢涕淚渾無語同是江山　　人慘淡風霎悲落日倉皇戎馬泣飛塵蟲沙歷刧成何世滄海橫流剩此身棘地荊天安用問周餘猶有孑遠民 
　　世　猖狂劇可鷥茫茫恨　總難平從茲怕說甲原　相　徒增故國情失路王孫空飲泣一般豎子　成名乾坤末造巧知　　氣縱橫未弭兵 
　　論心到此古人難願共梅花耐歲寒刧後獨憐雙　短愁多不覺九州寬餘生鋒鏑身何在兩字功名鼻欲酸回首當年冠蓋客至今猶自戀長安 
[有感] 　　 
　　側身天地太蹉跎太半光陰被折磨世路崎嶇平坦少人心變幻繭絲多金甌巳碎終無補　錯空敎付奈何忍死須臾安所適西山我讀采薇歌 
　　拚將熱淚洒神州家國傷心未肯休有限韶光流水去無端風雨夕陽愁功名亂世羞屠狗意氣驕人讓沐猴昔日英雄今巳矣櫐櫐白骨變荒邱 
自由談話會 
　　萬事未計其終切勿輕試其始今之人每以一時興會哄然而起報館也學校也種種新事業也方其發軔之始非不燦然可觀會不三日而熱心過矣興趣盡矣於是雲逝烟散鶴去樓空徒留一過去之名詞以供我人之嗟嘆曇花現不僅無益轉足以貽反對者之口實啟後起者之畏難爲新事業前途之障磯耳我敢以此爲熱心新事業者勗 
　　提倡實業　　聲浪熟於耳而厭聞矣顧收效何如哉夫我商人辛苦之事業　　一得利當道者未聞策助進行動輒收回宵辦收歸國有倘一失敗拖欠外資或公欵者未聞施以維持代其設法動輙發封押繳拍賣抵還嗟乎提倡顧如是乎西人作事大抵存一竭力做去雖失敗亦成功也之意志故多興趣我國實業家之遭際則反之大抵均得一竭力做去雖成功亦失敗也之事實故多恐怖亦何怪乎我商人以實業爲畏途耶　余不信請一觀我國十年來之實業史有不然乎亡羊補牢猶未爲晚我願今日之當道者顧名思義有以矯之[  行素]  
　　揮爾額上汗充爾腹中饑盡爾十指能製爾身上衣此託爾斯泰之句也縱觀吾國人多依賴心不禁爲之一歡敬以託氏數　贈我少年一輩宜置之座右害諸紳上人人足以自立是則商愚所三頓首而拜祝者也[  商愚]  
　　紙烟一物其害之大歷經諸醫家言之吸之旣耗金錢又損體質然有巳知其害而仍事吸食者詢之則日取其利便耳余有擊友某君素嗜紙烟每一吸之必盡三四支一日余因事趨訪適彼獨坐幽齋無所事事口啣紙烟手一小說見余入欣然起立相興握手時北風凛冽寒氣逼人室中燃火爐二人遂圍爐而坐畅談甚歡不料事生意外忽有白色微烟起自某君座側某君談笑入神不之留意未幾烟益猛余詫問曰此何煙耶急起素之則即彼燃存之烟悞投於懷燃及衣服矣急代撲滅然大好狐裘巳燃一巨穴某君深爲慚惜余特慰之曰事巳如此雖悲徒然有兄無紙烟辦亦無今口之患往者不諫來者可追遭此捐失作將來之警戒兄其然吾言乎某君唯　誓不復吸 
　　愚人曰紙烟之害莫可彈述若某君衣服之損失尤其小者尚有更甚於斯者　同胞戒之勉一[  愚人]  
　　　根按余嚮嗜　茄　於寒夜擁衾觀小說口嘟烟捲灰落衾上　刻發見數十小洞而衾毀矣又嘗於酒後右手持烟偶　左腕　致灼　而傷浹旬始愈又嘗以烟之燃有端誤入口唇爲之腫種種成績不一而足今見愚人之言不禁感觸前事失聲而笑也 
小說　 
紀滑事稽 
[釜底抽薪　(續)] [  超然] 　　 
　　一個道慢來慢來鄙人費了多少運動纔弄到這個議員的頭街欠下的選舉票債原是拿日當公費來分期拔完的如今脫了柄可不要被那債權者逼死嗎一個道誰不是和你一樣事到其間也是沒法至多不過宣吿破產罷了一個笑道諸君且聽鄙人的一個主見我想我們做議員的雖然都是窮光蛋但也並不靠這一點點子的薪公度日據鄙人的意思沒得薪公也不値什麼只要我們這個機關存在依然弄得到別的錢譬如前淸的差人地保他那裏有什麼薪公可領大縣千巴名小縣幾百名一個也不曾餓死過難道我們的聲勢手段倒反比那差人地保不如嗎又譬如開一個　子董事譬如一個本家各議員譬如養看的粉頭文牘庶務公役伙夫譬如相帮的那裏　子要也有官俸吃只要本家支撑着場面粉頭們想些計策弄些魘子孫的錢相都的出些氣力少不得也有錢賺不曾聽說倒了灶呢難道我們的心計作用倒不如那些做娼妓的嗎所以我說只要把這神聖機關大家支撑住了不散俗語說留得靑山在不怕沒柴燒況且我們不拿薪水越發說舟話響博一個熱心義務的好名譽那些獃子只道沒了薪公沒甚好處下次改選誰還拿錢去貝投票還怕被選舉了喝西北風呢那時這些有投票權的莫說沒人去求他只怕他還要檢個有仇隙的人故意投他一票害害他呢那麽我們這班素來無惡不作的人一定仍被再選豈不倒反便宜了我們呢大家聽說不禁恍然大悟都說深謀碩畫到底是抱積極主義的不錯有一個老實頭道方才貴席這　番議諭鄙人却仍不得要領旣然沒了薪公還要想終身終世做這　員却有什麼好處一個聽他這話早就撲嗤的笑了起來道蠢蠢蠢俘自己做着議員還不曉得做議員的好處難怪外行人了你聽我說來好處多呢第一可以直入官廳替人講說詞訟每場得些報酬少則論百多則論千只要跑上幾步路鞠上一個躬說上一兩句話就達了目的比着大律師出庭還要便利第二可以魚肉鄉民禁煙禁賭我們城鎭鄉自治曾都有佐理權的只消一舉手一啓口之勞便好弄錢又或借上一個公益善舉的大題目辦　　呢開濬河道呢散賑　都好抽他一筆大大的特捐任憑我們指東畫西用一報萬開支了便罷誰敢來講一個不字第三我們的機關可以監督行政官廳郝縣知事的一舉一動還要受我們的節制我們的身分可還了得如今結了這個釜底抽薪的不共戴天之仇什麽預算案呢征收案呢我們還替他好好的開議嗎備直拿來刪的刪駁的駁給他一個利害使他動彈不待少小得依舊跌到我們懷裏來任我們團捏那便要風得風要爾得雨什麽事都順手了那鄉下的白姓誰小把我們當做神聖般敬重逢年逢動孝敬自不必說　自借了人的錢老實个完誰敢吿我們去你　閉着跟　　絀　去此外　好處還說不玆呢若　辭了　大家走散可不是做　個　　平陽嗎大家聽這一席話一片聲拍起手來議長遂付表决大家都贊成不散於是鈴鈴鈴的響了起來一衆人七竄人跳的一閧而散因此一議谷縣各城鎭鄉各議曾各董事會各　　董鄉佐　文牘庶務等員寬爾便着頭皮挺着肚子迸着一　　怨氣也不會辭了一個那個釜底抽薪的政策　歸無效旁人有詩道 
　　前淸官吏也無薪枵腹從公竟有人 
　　養虎豈能除食料取償魚肉到平民　 
滑稽短篇 
[賣卜者言] [  了靑] 　　 
　　測字之術創自謝山相傳共有　法有所謂加筆法者減筆法者拆字法者射　法者觀枚法者其一則余忘之矣觀枚者不於字中卜休咎而於臨測字時以所見者卜休　也 
　　昨余友自白門來進及一事頗足發噱審其　蓋觀枚法耳陰曆十一月二十五日余友客金陵行經某處見一人作道家裝面斑剝鬚拳曲齒齷齪鼻架　鏡大逾墨西哥銀元年約五十許庋板街頭布標插其側大書七字曰滑稽賣卜家某某圍而觀者十餘輩友異之挨入人叢袖手立 
　　時有面露愁色形似商賈者就之卜舉手探囊出銅元二拈紙捲一擲付賣卜者 
　　賣卜者接捲置不視昂首四顧若有所覓適叚軍統乘與過 
　　賣卜者曰問何事 
　　卜者低聲日問寧城軍隊不再生事否長江一帶亦安否 
　　賣卜者笑曰此陰衰陽盛之兆也可喜可賀試觀舊有一張今有一段一張陰象也一段陽象也一張將去而一段忽來且一張居長江而江之上游別有一段江之下游又有一璋是以三陽制一陰也陰必不得逞況今日又爲長至節乃陰極陽生之候可謂天人交應矣必無事必無事 
　　圍觀者鬨然笑有唾射人面致起口角者余友遂行　 
社會小說 
[淸鄉（用浦東士白）] [  凡民] 　　 
　　噲！小妹妹！奶屋裹向銀有拉壞　 
　　啥事體老！ 
　　吾呢來查奶屋裏有幾化銀 
　　喔！吾去吿訴阿媽去阿媽！阿媽！ 
　　噯！做啥！ 
　　阿媽！外面來兩個銀一個沒像煞是街浪　警察一個沒身浪著　衣老馬　手裏拿一　筆一本書一只小盒子話老要查呢屋裏有幾化銀 
　　啊唷！格兩個銀倒閒拉海吃仔些飯嘸啥做勃銀家銀鞋有　 
　　查查看！去回頭伊拉銀嘸得拉！ 
　　喔！銀嘸得拉！ 
　　格沒呢歇一歇再來！ 
　　阿囡！歇一歇伊拉來起來總管回頭弗有銀拉 
　　　！ 
　　噲！小姊姊！現在銀有拉壞！ 
　　嘸得拉！ 
　　哎呦！實梗能是調查到幾時去呢！ 
　　咳！弗如隨使寫一個罷！ 
　　好搿！好搿！ 
　　惱！小妹妹！格張紙頭坑好拉！去罷　去罷 
 
 
 

Page 14

 
 
   
 
