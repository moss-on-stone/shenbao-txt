# 1894 - 268 - 4907703

 

Page 1

 
 
[招請營口訪事人] [  申報館主人啓]  
　　營口爲奉天省商埠地近高麗軍務方興見聞較確本舘雖向有訪事之友誠恐耳目難周因擬另訪一人悉心偵訪如有願就斯席老請書寄至要至確之新聞數則附示佳址姓名付諸郵筒俾得擇尤延定惟須素在營地文理清通者方能入選倘不合意恕不覆函此佈 
[招請漢口訪事人] [  申報館主人啓]  
　　本館欲請一諳練穩妥之人征漢口採訪時事如願俯就望先繕見聞數則並書明姓名住址以便擇定後專函奉訂如不合意概不作答以歸簡便此佈 
[聲明漢口售報處] [  申報館主人啓]  
　　在漢口經售本報之人自八月十六日起另換新手經理賜閱本報者請向漢口黄陂街太平巷口江左漢記石印書局購取可也此佈 
[曾惠敏公奏議日記詩文集告成] [  圖書集成局代啓]  
　　公之經濟學問家法相傳而又留心時務通曉方言非獨天禀之　而學問亦具有根柢近來談洋務者當以公爲世　惜星沈箕尾未竟所長奏　議論洋務交涉自强之道多所發明計奏講六卷文集五卷詩集四卷日記二卷本局用新宇排校潔白連四印釘精工每部價洋一元二角在蘇州綠蔭堂及上海文瑞樓書坊城兩文海堂均有出售 
[論安溪縣包徵之弊]  
　　昨有鷺島友人遞來雙鯉中有尺未述及安　縣糧書包徴地丁錢糧　收苛斂有足令人髮指者前年秋間該縣紳耆聯名具呈赴道轅申訴道憲准詞通詳上憲立案並出示勒碑永遠革除浮派名目核照前泉州府擬定錢糧銀價數目徵收邇來日久玩生弊端復起適值本年四月間安溪内山出蛟山水陡發衝壤陳姓林姓白姓翁姓等十餘鄉社房屋田産死傷男女老少數以千計　邑紳耆復集議聯名赴現任分巡興泉永道英鶴皋觀察署禀求仍照前案永禁加徵浮收擾民勒索並嚴辦糧書把持要挾未知道憲如何批示云云閱竟不禁愀然以歎曰此等積弊豈獨安溪一邑爲然哉蓋不然者寡矣錢糧本有額徵何得有所謂加徵加徵者或以塘工或以河務於額徵之外加徵若干爲數不多有徵至一年二年而止者有徵至十許年而止者甚有永無止期者然糧串上則不書加徵但書帶徵而巳其實卽加徵也至於浮收則鄉民有無可告訴者矣安溪所收者米間亦有以銀折交有銀米並徵者其錢糧則有差墊名目先由糧差墊出若干以應官之急需官則截串若干付之該差得串往往本年不卽收逾年然後下鄉催收大都其數惟倍如官之定價每兩完錢二千四五百者必收至四五千而後巳其凶之極者竟可收至數倍冉加以差役之飯食錢盤纒錢好看錢蓋幾幾乎一三兩錢糧可以破中人一家之産而又蟠踞數日滋攪多時婦稚咸怖雞犬不安其擾累爲何如者若鄉人負米上櫃以納糧則更有一石之米完至數石者鄉人以米上斛　必淋尖而斛之下鋪以席司斛者又時時以足踢其斛淋尖之米一踢卽卸下然後冉令其加上一而再再而三斛之外席之上其米倍於斛中而席上之米則司斛者笑納之初不以還諸鄉人也甚有鄉人負袋而來空袋以去不令多餘一粒此等弊　無　不然碣書差之私　飽矣而書差之輩敢於公然舞弊若此者實皆官有以縱之也夫官卽不盡英明豈有縱容差胥害民以自壤其聲名之理而不知官之縱之也官亦不自覺也凡官當下車之始必有所需而庫書糧書糧差等各　資若干以供官之用度其名目種種不一大抵不外乎到任規費者近是官旣受此規費卽不得不稍稍假以詞色卽未必言　計從而彼倘有所陳請亦不得不稍爲聽受而若輩逢迎趨合隨機應變察言觀色窺同意旨無不工絶精絶而又交通　身之侍從管事之門丅與夫官親幕友甚而至於上房眷屬凡官之所寵者無不一一招呼周到供給多方久之而官與彼不啻聯爲一氣於是乎無弊不作無惡不爲而爲之官者直等於尸居餘氣嘗有友人謂余曰我不患乎爲官患差權之太重余應之曰差權之重固可患顧孰從而重之夫明明知差權之重而不能去之則其所謂患者亦口患而心不患也竊以爲欲使書差無權則必使自巳有權欲自巳之有權則惟有聖人所云無欲則剛乃足以立巳權而除差權盖者輩之所以能挾持官長者無非餂之以利而巳昔有某鹺尹到任遣小司客持片遂一私販請懲之鹺尹升堂傳問所緝私販者不過窮民背負數十斤食鹽沿途喚賣公憫之釋之使去小司客謂官之輕縱出言挺撞公勃　怒曰漏私抗課謂之私販此窮　何得令吾枉法小司客曰前任皆重辦何獨輕縱乃爾公曰前任得汝賄故爲汝所使今我巿鹽而食苞　不入何物商人敢於放肆若此飭將小司客笞責並傳該肆商嚴辦此則所謂鐵中錚錚者今天下之地方官其能若此者有幾人哉安溪之積弊其旣除而復萌者恐遍地皆是也英觀察素著政聲當必有痛除積弊之良法姑拭目以俟之可耳 
[重臣移駐]  
　　本館前接天津來信知李傅相奏明皇上請赴高麗督戰兹聞皇上巳准所請傅相擬至蘆臺駐紥以便調度戎機 
[自任調人]  
　　八月廿九日倫敦發來電報云俄國新聞紙論及中日戰事謂俄國應首先排解因高麗與俄接壤故也 
[中倭戰事餘聞]  
　　本館派往烟專探軍情之友來書云上月二十四日瞭見兵船二號在洋面遊弋惟離口窵遠未能識其旌旗於是人皆疑爲倭船準備開砲攻擊或曰倭奴敗於海上偵知我船巳回旅順故乘隙來此收取彼國沈船之尸骸也○西人傳言我軍平壤之戰左軍門誤中地雷以致稍挫正在突圍退出適後路援軍大至其報約有二萬餘人遂合力以攻將倭兵殺退傳聞平壤巳乘機收復然未見明文也 
[鴨緑江戰事餘聞]  
　　鴨緑江一戰昨巳將烟臺訪事人所報情形詳紀報牘兹又接營口訪事人來函合再紀之以補前報之所未備據云八月廿二日湄雲輪船從旅順口駛回營口述及八月十八日我國兵輪在鴨緑江與倭舉接仗情形先是我國新裕圖南等商輪四艘滿載兵勇軍械赴鴨緑江接濟高麗後路軍營有定遠鎮遠致遠濟遠超勇揚威等兵船護送十八早運兵船駛行進口護送之兵輪則駐泊口外以爲之援及起卸巳畢正欲展輪出口各兵船亦各起挺生火忽見倭兵艦飛駛而來我定遠船上立卽升旗指揮令各船整備禦敵初時僅見倭艦六艘後又有六艘衝風跋浪而至我軍以前此尋覓倭船屢次相左此次不期而遇正可歃血力戰以一洗避敵貪生之恥於是人自爲戰各欲生擒倭提督而甘心疉施巨砲大聲發於水上令人三日耳聲再接再厲勇氣百倍銀濤萬丈中但見黑烟滚滚致遠 
 
 

Page 2

 
 
管駕鄧總戎世昌奮勇獨出爲萬死不顧一生之計開足汽力猛撞倭提督座船立時沈下後雖被倭艦四面圍攻未能出險然鄧總戎驍勇善戰巳足奪倭奴之魄使兵船管駕人人能如鄧總戎之所爲則與倭艦角逐於長風巨浪之中何患不操勝算水師提督丁軍門副提督漢納根皆在定遠船上爲倭奴所注意砲彈雨集幸定遠船身堅固異常毫無傷損漢納根督率各兵連放大砲猛擊最大之倭艦撣中機器艙則見黑烟直冐赤焰横飛一轉瞬而全船皆火蠢爾倭奴不爲撲火之蛾卽作沈淵之鼈矣我軍旣獲大勝奏凱而還凡兵船之小受損傷者卽在旅順船塢脩理漢納根親自督催工匠限一禮拜修竣以便開駛出洋與倭艦再决一死戰嗟乎同一海軍昔何以畏縮不　今何以所向無前則豈非摧敵者恃乎利器而所以用此利器者尤賴乎人才哉 
[管駕正法]  
　　鴨緑江之戰本報巳疉紀情形昨接北地遞來消息云濟遠兵船管駕方伯謙業巳正法緣方管駕當日遇見倭艦時畏縮不前竟自駛回旅順詭作揚揚自得之狀以戰事告人謂此戰異常出力擊沈倭艦四艘我船亦沈失四艘或問以别船何以不回答以尚在海中鏖戰問汝船何以先回答丁軍門以各艦巳敷調遣是以令我船先回及次早丁軍門坐定遠兵船駛回旅順卽飭兵丁二名唤方管駕至相見之下不發一語旋喚刀斧手推之出外立時斬首方管駕面次與倭艦戰避匿艙中深藏不出此次又臨陣脫逃實爲軍法所必不能容今旣明正典刑亦可使怯懦之夫聞而瞻慄矣 
[華軍退守]  
　　昨日西字報接有信息云聞華軍之在高麗者巳　鴨緑江退回盛京地方矣○又接本館派赴營口訪事人來函云義州巳失電報不通葉統領等大軍巳過鴨緑江擇地屯紥爲扼守之計 
[戰事波瀾]  
　　英京來信云英國紐加士達地方官現復扣留東倭巡船一艘船中所有軍火曁水雷等項均巳齊備并聞倭奴巳向紐約購辦後膛快鎗十萬枝以備軍前所用云 
[倭奴購艦]  
　　香港中外新報云天祥洋行之輔連些輪船現經倭奴購買聞擬將船主調往新置之某船充當管駕各水手則另附他船旋英國又聞此船之價計英金三萬八千磅巳妥爲交割矣 
[捐及倡家]  
　　叻報載吉隆友人來信言倭奴之在吉隆錫山者僅娼尞六家啡館一家近日無論男女每人須捐銀五元以充餉項有一倭娼巳歸惠州人爲妾亦照例捐資惠州人不肯妾與爭論致占脫輻之爻按吉隆爲英國所保護之境據公法而論不能派捐需而倭人竟顯違公法且派捐於淫娼則倭國之餉竭財空昭然若揭矣 
[將士言旋]  
　　歐洲來信云近有倭國將校多人前往歐美二洲各國武備學堂練習軍事者刻巳紛紛回倭而成中國前者派赴歐美各國學習戎機之諸將士亦相與回國効力戎行云 
[瀛眷言旋]  
　　宋祝三軍門之瀛眷由湄雲　回營口訪事人　住因軍門奉命往高麗前敵故將瀛眷附南陽輪船赴烟臺送回珂里軍門本擬由營口起程今聞改由錦州西海卽日遄發此係營口訪事人所述 
[營口近信]  
　　湄雲兵船此次回營不再他往卽在營口駐泊聞宋帥有移　營口之信其瀛眷巳由湄雲送回營口糧臺居住矣○英國兵船抵營保護營口商家聞須在此過冬云○遼陽州徐瑣齋太守於八月十二日將擊斃教士之吉林滿洲兵絞决尚有爲從者二人訊屬無干卽行省釋 
[蘇臺脞錄]  
　　蘇州總捕同知劉少峰司馬致住以來於地方一切情弊無不悉心厘剔安良除暴德政及人而於船政一項興利除弊尤覺餘力不遺衆船商早巳歌功頌德口碑載道近有紳董等聯名恭送德政匾一方德政牌二對司馬謙讓再三堅辭不受紳董等無奈特於上月二十四日俟司馬因公出署時飭人舁送至署沿途導以鼓樂頗形熱閙當卽高懸大堂之上其　曰蹈德詠仁牌曰冰心月朗鐵面風清又曰濟難拯危安良除暴迨司馬回署時早巳安置定妥無可如何祗得稱謝設非司馬德政及人曷克臻此○幕友某君之長隨某甲奉主命持染票一紙往某染坊取綢袍一襲行至吳趨坊巷偶有疏虞遺票於地當被著名流氓某乙見而拾取甲向索不理許以青蚨四百翼亦不允因此兩相角口唇鎗舌劍之餘乙竟呼集各流氓將甲兇毆一頓一哄而散甲受其窘辱歸告主人某君大怒稟知韓廉訪飭中路總巡王明府查辦明府立傳地甲予限緝拿該地甲悮將某縣差頭之子二人一併拘案明府訊責之下知係寃誣當將該地甲重責再予限期務將真犯獲案照例懲辦二人無干省釋 
[密訊漢奸]  
　　上海縣黄大令奉南洋大臣密札飭卽查拿匿跡相界之漢奸從速拿究黄大令奉文後密派幹役薛貴捕役趙金訪緝前日在滬北新閘醬園弄拿獲漢奸某甲一名乘坐馬車進西門逕解縣署禀明大令飭令嚴密看管於深晚升坐三堂扇門提訊屏去站班人役供詞若何因關防嚴密無從探錄惟據傳聞該漢奸供原籍蘇州現居寍波自幼在日本人處燒飯嗣爲侍者後升跑樓尚有羽黨供出多名黄大令飭差嚴密看管一面補提供出羽黨解案訊辦 
[英界火警]  
　　昨晚七點鐘忽聞捕房鐘聲鏜然旋分三下遠望西北角火光熊熊不可嚮邇探知點石齋南首之鳴珂里某姓家因煮晚膳遺火積薪致肇此禍幸新捕房近在咫尺皮帶車首先馳至急開自來水管竭力澆灌火遂告息及英讞員宋莘樂通刺鳴騶蒞止巳烟消火滅矣租界各洋龍與救火會中西人行至中途聞火巳熄滅遂各折回是役也僅燬樓屋二三間桓大當近在比隣不致殃及亦云幸矣至一切細情尚容探明續述 
[馬車肇禍]  
　　昨午鄉人某甲挑白菜入城喚賣筐旣罄迤邐出太南門糴取食米行經新馬路突有三馬夫駕一兩輪高板車飛馳而至避讓不及致被撞仆於途碾斷右手指頭擦傷頭額血淋淋然昏臥不起行人見巳釀禍欲將馬車攔阻而馬夫巳加鞭飛遁不知所之矣 
[匪人騙釧]  
　　李樂山家居本邑西門外四明公所南首生有一子年甫六齡前日挈之往親戚家赴喜筵臂上帶有小金釧甫出門忽憶及尚未送禮物遂令子在陸榮茂花園前小立巳則回家取禮物然後同行閱片時子痛哭而來問以故則稱有一叔叔給我果子一包我食之叔叔卽將手釧取去因有紅繩約住故被拉去手皮李知被匪人所算然巳無可追尋急向附近各店鋪稽查至法租界某銀樓見一少年手持金釧兌換正在論價未諧近視之則燦然者果原贓乃將少年扭赴巡防局請辦 
[查訊起火]  
　　法界火警巳詳昨報昨禮拜六值公廨會訊之期克捕頭飭郁包探等將起火之金陵人何祥芝夥王鑑泉解案請究泰來保險行西人投案聽審同轉訊問之下何供與兩友合股在小東門外寄園對過租通裕槽坊巿房一幢開張益美齋茶食鋪有徒夥二十餘人嗣因無燒飯處房東令在後面搭一披屋前夜三點鐘時深入睡鄉被烟霧逼醒赶卽下樓見火巳在披屋之東南角冒穿不知如何而起同轉謂爾店何時開張何時保險共保若干銀兩答稱去年十二月初三日開巿卽向泰來等行分保火險銀共二千五百兩平時店規極嚴店堂燃點自來火後披内至八點鐘晚餐後卽行熄火十一點收巿卽行落鎖究不知火從何來同轉曰當火熾時本委曾到塲彈壓聞人言爾處起火甚爲可疑不必隱瞒何稱其時各人從夢中驚醒奔逃住大後樓上之三夥竟有一絲不掛卽行奔出者其二夥被烟迷住竭力從樓上躍下因之跌傷巳送 
 
 

Page 3

 
 
醫院療治問左右鄰何號答稱後面乃四達洋貨店左鄰基昌炒貨店右鄰某粥店先見烟霧從披屋南邊直穿而過迨奪路逃下火巳滿屋矣泰來保一千三百兩從開巿時保起王供臥在店堂右邊被烟霧逼醒未暇穿著下衣扭落店門鐵鎖倉黄逃出餘不知情包探郁廷湘禀外間議論紛紛謂何店今年虧空六七百金前夜卽行火起各夥甚有赤身逃出者同轉謂何曰爾寓居店樓總須將起火實情供出方成信讞店中各帐簿曾否取出答稱總帐有數十本祗取出大簿四本小簿七本問何不呈案答稱存放南巿友人處午後可以取呈法繙譯祁君操英語轉達保險西人帐簿約有十一本同轉謂何曰如有實情不妨供明爾若隱瞞傳左右鄰到案卽不能推諉何仍執詞同轉與祁君會商判將何祥芝王鑑泉仍交原保速將帐簿交案仍由包探查傳隣店人到案復訊同轉又請祁君轉訊西人供稱益美齋係西歴正月十六號來行保火險銀一千三百兩同轉卽諭保險西人候復訊時投案聽審該西人脫帽作禮而去 
[會訊定貨案]  
　　德商瑞記洋行主人控華商萃豐洋貨號主陳渭溪定貨不出前巳登入報章昨日德領事官照會英公堂請卽會訊及宋通刺升堂瑞記某洋人訴稱萃豐向商人先後定買漂白竹布共七千匹延不出貨以致虧耗銀二千餘兩除扣去他項及定銀應找付虧耗之銀二千零二十兩請卽追繳陳供稱此項竹布皆因貨到逾期以致貶價通刺問定貨時曾否約定何時貨到供稱約定三月間貨到不料竟至逾期問可有定貨單供稱無瑞記某洋人檢呈西字簿有萃豐所簽西字花押經律師所帶舌人閱視謂簿上寫明在外洋裝貨之期並非到滬之期陳稱不識西文以致受其愚弄通刺謂爾旣不識西文何不註明華文但有花押爲憑惟有照數賠補陳供稱瑞記尚應找銀二千兩亦須向之計算通刺問何貨供稱前曾向定竹布五千四因遲到兩月每匹虧耗銀四錢計共二千兩洋人巳允認四百兩求爲照算律師問瑞記某洋人云此事有否答稱有之問因何肯認虧耗答稱因貨遲到是以認之惟此事巳經過割蓋此銀應由外洋機廠認賠前曾函問廠中早經允許所有銀兩尚在行中律師倩舌人將情禀知通刺通刺謂陳曰察核前後各詞惟有著爾出貨或照數給銀至於以後一節事巳過割本分府不能强令洋人認虧陳聲請緩限料理通刺商諸佛繙譯官著交的實人保出限三禮拜内理楚逾期押繳 
[免賠衣服]  
　　上海縣黄大令准巡防西局委員高筱雲二尹函送銅匠王正貴被同業陸土春陳阿昆陳仁興等毆傷一案請爲訊懲黄大令升座花廳飭差帶案并傳廿二鋪地甲金茂詢問供稱王等毆打時小的並未在塲昨日伊等在穿心河橋茶館内評理來喚小的初見王正貴坐旋卽偃臥在地詢問不答卽有王之友人包福生染坊司務盧益扭至西局飭送案下大令先提陸林法到案供稱紹興山隂縣人年廿三歲今年二月到申經正貴薦至阿榮作内習打銅生意二月廿七日進作至八月初五日父母有病函催回家卽由王正貴向師務說知不允告假祗得私自回去帶布衫褲一副回家至二十日回申暫住大東門天成染坊又提王正貴至案供稱山隂縣人年三十一歲在本城穿心河橋與友人包福生合開打銅作陸林法由小的薦與韓阿榮作内習業八月初接家信知父母病重囑令回家小的向韓說明韓答回家亦可惟至九月初十日必須到申小的言如伊母病死卽不能約定日期韓不准詎陸林法母病情急私自回去韓向小的理論憑人相勸貼償飯食洋五元十四日將鋪蓋搬出前日陸士春至小的店内向索衣裳口角昨晚於關帝廟後面遇見陸士春陳阿昆陳仁興三人圍住蜂毆肚腹被釘鞋猛踢又用拳打傷大令飭仵騐視非紅非腫毫無傷痕王堅稱腹内疼痛大令斥曰裝傷朦騐殊不安分陸士青供寍波人廿一歲在韓阿榮作内習業巳有三年初五日陸林法私逃將小的布衫褲夾襖三件乘勢偷去因小的與伊爲師弟兄有箱子借伊被伊竊去卽向王正貴說知伊謂陸林法回家候回信再說前日有人見林法在大東門天成染坊内小的到王店内問回音王用榔頭將小的頭上打破並用釘鞋踢傷小腿大令亦飭仵作騐視有傷惟不甚重大令問爾如何紏合陳阿昆陳仁興帮毆答稱不敢與陳阿昆是師弟兄又是表親故托伊尋王理論昨晚至關帝廟後相遇與伊爭論並未毆打陳阿昆供寍波人廿四歲前在韓阿榮作内習業今在奎家牌樓帮工與陸士春爲表弟兄托我理論不敢行兇陳仁興供孟河人廿四歲現在陳文彬作内與阿昆同在一處當時並不在塲伊等扭至巡防局我適走過買膏藥被王之同事包福生誣指一併扭入局内實是寃枉大令問韓阿榮到否地甲稱未到大令問陸林法曰今旣到申仍須回至韓阿榮作内習業俟滿師出外方是正理陸供不願習銅業擬改習染坊業大令叱曰爾私自逃免又偷師兄布衣三件惹出一塲是非陸供並不偷竊問旣不偷竊爲何不通知師兄供稱師務知覺不能走出大令喝責二百下兩陳事不干巳帮毆滋事各責二百板王正貴薦人不善陸士春到店向取衣服卽行兇毆反敢裝傷朦騐亦責一百板陸士春旣失衣物理應告知王正貴算貼飯食挪取鋪盖之時極應一并說明何以直至前日復到王店索討且敢紏人毆打爾若欲賠衣服亦責一百下如不欲賠從寛免責陸沉思良久情愿不賠求恩免責大令飭各具遵斷攺過結而退 
[免追帶擋]  
　　妓女王翠香王小香兩人八月初七日投縣控稱在周老五所開妓院内爲娼屢被龜鴇覇阻從良求請拔出火坑經黄大令訊明後准發普育善堂擇良婚配曾紀前報嗣據周玉堂闕阿發及傭婦某氏等投縣控稱黄茂順串使甥女王翠香王小香投案求請從良實爲圖賴帶擋洋一千二百五十元黄居心昧良反到妓院滋詐索人求請訊究黄大令准詞飭提並至普育堂將王翠香小香帶案情葉司馬升坐花廳提訊周闕等同供憑余老頭說合收去帶擋洋一千二百五十元於正月間到小的處自做生意不料將到中秋王翠香母舅黄茂順先行避匿暗使甥女投縣求請從良吞没帶擋銀兩詎黄居心更惡待甥女走後反至院中尋釁求恩訊究王翠香同供帶擋洋共有四百餘元有物件可抵並無一千二百五十元之數小婦人旣恩准發堂不願再理此事黄茂順供甥女懼周販往天津是以投案求恩提出火坑小的並水知曉司馬以王翠香小香旣巳發堂擇配從良帶擋銀兩有物可抵免其追繳飭黄茂順嗣後不許再到周處多事著各具遵斷斥退王翠香小香仍發普育善堂擇良婚配 
[英廨晚堂瑣案]  
　　前者包探唐清山拘解周財福周阿慶周阿元周阿連周阿培周阿狗周孫氏及不知名之小孩二口至公堂禀稱小的巡至某處見周等用鐵鍊鎖繫周孫氏之頸是以拘請老爺訊究前晚宋通刺升堂提究周孫氏供稱小婦人家在無錫年二十七歲丈夫生寳生時在治下開鐵店生有子女各一光緒十七年十一月初三日丈夫病殁小婦人棺殮後將卽收拾衣服物件一併於初五日挈子女扶柩回籍財福等係小婦人之夫兄非惟毫不顧恤反逼令攺醮小婦人不得巳而挈同子女附胞姪阿元之船來滬寄住同姓不宗之阿狗家日往某綴廠作工得資餬口日前財福等由原籍來滬不問情由手持鐵鍊繫諸小婦人之頸拉曳下船幸包探來前一併拘案財福阿慶同供稱小的等均在鄉間耕田爲業胞弟生寳棄世後寡弟媳有家祠中公産貼補每年得白米四石族叔阿培更貼零用錢文不料前年忽僞稱來滬料理欠項迄今二載消息杳然族長屢向小的等查問責以年輕寡婦不應任其獨自出門小的等因來滬訪尋詎知弟媳堅不肯回故與爭執阿元供稱叔母由小的送之來滬曾云料理欠欵後卽日回家此次奉族長之命來滬領回並無别故阿培供稱孫氏係小的之寡姪媳小的向在原籍開設酒肆因無子嗣每年貼補寡姪媳零錢若干今寡姪媳堅執不肯回家求恩鑒察阿連供稱小的向在治下虹口開設鐵店周孫氏係小的之姪叔母屢經勸令回家堅不依允阿培供稱小的向業鐵匠與財福等同姓不宗周孫氏曾與小的同居上月巳遷去矣伊等之事小的概不得知通刺判令將氏交官媒收管候備文移解無錫縣訊斷財福等六人均釋令自行回籍投案候訊○寡婦譚華氏扭養子森和至公堂以違忤等情呶呶聲訴通刺研訊之下譚華氏訴稱小婦人年四十歲丈夫阿木生時曾在治下四马路開設馬車行小婦人因乏子嗣撫丈夫前妻潘氏之姪森和爲螟蛉 
 
 

Page 4

 
 
于十一歲時來家至十九歲時成親今巳二十三歲三月初五日丈夫因病逝世森和無人約束竟與丈夫之妾嚴氏串同將所遺現銀藏匿反向小婦人尋釁現負債不少欲將馬車行售去森和竟串令行中經理人强行霸占當丈夫故後因森和不務正業曾經邁翁公作主將田房分給立據森和堅不應允是以田單房契尚未檢交兹求老爺從嚴究辦森和供稱小的不敢違忤求老爷法外開恩通刺著交差收管候備文送請上海縣黄大令老爺辦理并諭令譚華氏自行投案候質 
[法界公堂瑣案]  
　　孫包探稟張阿五屢次責辦遞解寳山今又來滬拘案請訊同轉判將張　押責三百板仍遞寳山縣管束○鴇婦李戴氏控高劉氏誘逃烟妓解案請訊李戴氏供開設花烟館有妓桂保被高劉氏引誘與小榮私識前日逃逸伊夫現在三馬路挑水高劉氏供八月初十日始入李處燒湯有客小榮與桂保相狎欠夜度資十元小榮聞係李鴇之乾兒子不知桂保何往丈夫乃在揚州同轉曰爾等均非善類此種齷　事乃敢到案請追殊屬混帐著押候飭探押帶至三馬路找尋禀復候辦○郁包探解武寍船行竊洋傘之蔣餘山請辦贓巳領去同轉判蔣賊責四十下示儆○丁大容訴稱在小東門外開聚盛紙店前夜蓦遭回祿至次日午後經保險行看過令小的將不保險之錢五十餘千並衣服等件雇車往北共有三人押車忽有無賴紏約二十餘人先在城河浜守候尾隨至新開河橋兩人上前攔在迨小的喝令走開後面二十餘人一擁而上搶去車内大錢十九千二百無奈扭住爲首之無賴陳瑞福交捕後由探陸續拘到十二人請究郁包探禀陳瑞福爲首紏合無賴徐和尚家生朱春泉周連生吳金泉張阿三陸仁生丁阿松傅利三金俊生陳桂保等當火熾時紛紛搬物將某洋貨號洋布等物搶去贓物寄頓城根王關寳所開老虎灶内查伊等新做藍布緊身十套共洋廿七元結拜弟兄無事則在碼頭一帶强搶乞爲重懲同轉屏退徐和尚等向陳訊問不認搶丁大容錢文朱春泉供認爲首結盟先因搶米阿毛等三十六黨將小的逐出因之紏吳金泉等十人結拜弟兄同轉訊陳瑞福曰丁姓指認爾爲首搶錢何得狡賴不承探夥蔣福生禀查得陳搶錢一千文寄在新開河某成衣店花箕柴内並無陳紏黨向成衣饒舌賠償一元之事該成衣不難傳訊陳等仍執前詞同轉判將陳瑞福等十二人押候查吊贓布及某成衣到案覆訊再辦○孫包探解重慶船行竊檀香之杜阿大陳言林請辦同轉著將原贓存領外將杜陳兩賊押候各責八十板○朱包探禀據偷兒周阿林指獲同黨李金生卽小松江朱阿福解清訊辦李朱供與周同賊葛同轉判將李朱兩賊押候各責一百○郁包探禀顧阿松具保之賭徒蔡宗平和尚阿多明象等延不交案兹僅將蔡宗平交案其餘未至同轉斷將顧保斥釋外蔡與馬榮年押至是晚開釋遵限五天將和尚等三人交案延干未便○郁包探稟陳道衡控嚴綺承吞銀一案前堂保人張有成自限上月念七日交到嚴綺承至今仍未交到解案請究張供念七日嚴妻來申因夫在洞庭山感冒風寒未能前來兹將其子嚴錦堂交案請訊同轉謂爾保人不能置身事外旣據交到其子判將嚴錦堂交押會保人張有成具呈准限七天交嚴綺承之保狀送查届時不交押保不貸 
[樂善不倦]  
　　昨承臺北茶厘船捐總局林輅存以洋三十元交本館恊振所助振順直新災順直一帶屢次被災今歲又因河流盛漲民歎其魚若非義粟仁漿源源而至嗟彼飢黎其何能榖忽奉朶雲於臺嶠普施甘澍於畿疆千百萬無告窮民有不歡呼頌禱者哉除掣付收條外合誌之以揚高誼 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[大閙酒肆]  
　　潘陳秀潘生泉均住浦東爛泥渡皆以撑駕爲生前日至該處恒茂洒店暢飲巨觥屢罄玉山將頽會帳時少錢二三十文店夥向索兩潘仗麴秀才勢敲　拍凳凶横異常旁人咸抱不平兩潘又將店夥某甲拖出飽以老拳旋至巡防局控訴又有船户康阿海投案稱伊等口角小的上前解觀悮撞該店桌上之菜方以致手指被傷局員黄衡堂二尹以兩造各有不是判各掌二十下後欲責兩潘突有老婦奔案求免二尹始從寛斥釋次日該酒店忿不能平邀約同業一概閉歇事爲該處地保所聞立向各酒店撫慰並代燃香燭各店始照常開巿 
[拘賭未獲]  
　　上月二十三日上海縣差役柴樛趙金拘拿虹口賭徒并派夥役在彼守候衆賭徒東拿西竄蹤跡靡常前日又在裏虹口擇地設檯呼么喝六包探訪知其事急帶領印度捕及差役四面兠拿賭徒巳有所聞盡行逃避乃將賭具設去各自散歸 
[上海縣署瑣案]  
　　本城人徐李氏扭寡媳許氏及親家母許宋氏到縣喊控值日差詢問之下答稱寡媳許氏不安於室與縣橋東首某烟館主有染常回母家有壤門風許宋氏庇護女兒通同一氣求請提該烟館主某甲到案究辦值日差禀明黄大令飭候訊辦○昨日黄大令拈香回署有撫標候補守備陳祖思在大堂攔輿控稱在蘇州當差女兒在蘇被王某誘拐到申逼勒爲娼妻氏聞知來申尋訪與王理論反被扭至英公廨管押求請移提究辦黄大令收詞飭令退去靜候核示○西鄉法華人曹丁氏有田三畝被沈花卿强奪前曾扭縣訊供飭差查明原田歸曹丁氏管業日前曹丁氏攔輿催請差查以便歸業曾紀報端昨日該氏又遞禀求催大令飭候明日復訊 
[英界公堂瑣案]  
　　二百號華捕拘解東洋車夫沈阿福到案禀稱小的巡至大馬路見沈將車停在路旁告以此處不准停車沈卽倔强不允小的因喚八十三號印度捕拘入捕房行至中途依然倔强以致將百納洋行厚玻璃一方及玻璃鏡一面撞碎約值洋銀四十元沈供小的昨日載某洋人至大馬路容利門前洋人囑小的守候二百號華捕以小的有違定制務欲扭入捕房小的告以緣由捕仍不允並添喚八十三號印度捕强將小的拖曳後不知如何悮將百納洋行之玻璃窓碰碎小的係食力之人且家有老父賴小的養赡叩乞老爺格外施恩宋通剌與佛繙譯官再三商定然後判令將沈管押半月○包探秦少卿禀稱王連生持不知名之陳姓字條向義記水果店誑取梨杮等物義記察知其僞將王扭入捕房王供稱小的係𡁃叻人父親在法租界開設字號前因不務正業被父親逐出現巳深自悔過痛攺前非昨有陳姓友人令小的至義記取水果不料被伊送案通剌判令管押一日然後送交伊父管束○包探秦少卿拘送大藥房出店人張小弟至案禀稱此人竊取藥房中香水一瓶經主人獲請送究張供稱小的掃地時見有香水遺忘地上是以貪小取回通剌判令枷號五日贓給失主具領○沈成才向張嚴氏索取夙欠以致口角經四百號華捕拘解公堂張嚴氏訴稱小婦人被沈所毆沈供稱向索所欠之錢以致口角並未毆伊通剌判令管押一禮拜○偷兒徐咸生掩入鄔寳山家竊取熟羅套褲一雙經包探張阿五拘獲送究鄔投案領贓徐供小的貪圖不義之財尚冀無人知覺不料今竟敗露尚乞老爺格外恩寛通剌判管押五日贓給還失主○包探孔阿才禀稱牝賊吳陸氏竊取野雞倡張小寳家悲翠耳環約指及小龜奴項上銀圈水烟袋等物並洋銀六元經小的拘獲人贓送案請究張倡　龜傭投案領贓吳陸氏供稱小婦人家在蘇州今來治下傭於小寳小姐處因有急需故 
暫時取用通剌著交孔探帶回捕房管押十日期滿遞回原籍○包探何瑞福拘解聚賭之雷阿榮徐友三王阿方朱寳生請辦通剌判令各罰洋銀五元如不遵繳則管押五日○前報紀傅和尚紏黨殷阿明等至靈龍軋花廠與工頭卜單侯阿二熊德明等互毆通剌著拘行兇之阿三阿金到案核辦昨日包探黄四福拘毛阿三陳阿金解案請核通剌判令將傅毛陳各枷號半月期滿各笞責二百板殷枷號十日期滿笞責一百板卜　熊各管押十日並將廠中執事人某甲嚴加申斥謂以後務當約束工人毋再滋事執事人不能置辯唯唯而退 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年八月二十二日京報全錄]  
　　宫門抄○河督許奏全漕挽出東境日期摺○大臣世等奏侍衛呈請從戎報外摺○者豫藩　　　署理　　日期摺○桂撫張奏報調署委署代理府州縣各員摺○護豫撫劉奏報接篆日期摺○豫撫裕奏報交卸撫篆日期摺○東撫福奏商籍足額照例另編字號按額取中摺○陜督楊奏揀員借補都司要缺摺○江撫德奏委解十九年十一十二兩個月固本兵餉並補解舊欠銀兩錄由摺○八月二十二日吏部翰林院侍衛處值日無引見○壽者等塲内專摺請安並謝加級恩○壽蔭謝調盛京兵部侍郎恩○英年謝授左翼總兵恩○甘肅總兵田在田請訓○恩佑假滿請安並謝加級恩○巴克坦布果勒敏各請假十日○阿公請假五日○召見軍機麟中堂田在田英年○皇上明日卯初二刻至壽皇殿行禮○○頭品頂戴河東河道總督臣許振褘跪奏爲北北江蘇全帮漕船挽出東境恭摺馳陳仰祈聖鑒事竊臣前將全漕渡黄入運情形奏報後卽飛飭道廳營汛送漕各員實力催赶迅速北上兹據運河道耆安等先後電禀甯漕六起於七月二十九日辰時至三十日酉時蘇漕四起一律挽出德州柘園鎮東境連檣北上等情臣查本年漕船入東過濟由南面北尚稱順暢惟入伏較晚黄河發漲太遲殊非區區汶源所能濟事現在黄流迭漲而衛河亦發水太大好在渡黄進運尚無延悮在事文式各員催赶撈挖晝夜奔馳露宿星餐不無微勞足錄今届三年應保之期可否擇尤酌保以昭激勸伏候訓示祇遵所有全漕挽出東境日期理合恭摺馳陳伏乞聖鑒謹奏奉硃批著准其擇尤酌保毋許冒濫欽此○○領侍衛内大臣臣世鐸奕劻謹奏爲據情代奏請旨事今據臣等所屬廂黄旗三等侍衛子爵鍾祺漢三等侍衛陳國璧等呈稱鍾祺係廂白旗漢軍人陳國璧係天津人世受國恩深重未能報答涓埃現值海疆多事情願從戎竭力報効等因具呈前來懇祈臣等代爲轉奏伏查該侍衛等所呈從戎報効臣等不敢壅於上聞相應請旨可否發往海疆何路軍營効力之處恭候欽定爲此據情代奏伏乞皇上聖鑒謹奏請旨○○二品銜署理河南布政使開歸陳許道奴才桂林跪奏爲恭報奴才署理藩篆日期叩謝天恩仰祈聖鑒事竊奴才於光緒二十年七月二十四日奉河南撫臣裕寛行知以欽遵懿旨入都隨班祝嘏河南藩司劉樹堂奉旨護理巡撫所遺藩司印務奏委奴才署理隨於七月二十六日准劉樹堂將藩司印信文卷送交前來謹卽恭設香案望闕叩頭祗領任事伏念奴才滿洲世僕一介庸才由同治甲戊科文進士從政儀曹轉補御史光緒十年仰荷天恩簡放雲南知府調補首郡洊擢道員光緒十八年正月重膺簡命承乏中州三年以來臬司兩灌涓埃未効兹更忝膺劇職俾之暫攝藩條任鉅材輕感深以惕查河南地大物博藩司責重事繁舉凡培民力裕封儲董羣僚康庶事在在胥關緊要奴才自維蒙昧深懼弗勝惟有殫竭愚誠勉勤職守遇事禀商護撫臣加意講求小心經理不敢以暫時攝事稍涉因循以冀仰答高厚鴻慈於萬一所有奴才署理藩篆日期並感悚下𢗑理合恭摺叩謝天恩伏乞皇上聖鑒謹奏奉硃批知道了欽此○○頭品頭戴廣西巡撫臣張聯桂跪奏爲調署委署代理府州縣各員按届列單恭摺上陳仰祈聖鑒事竊准部咨咸豐十一年十一月二十三日奉上諭各省州縣無論奏調委署代理著每届三個月彚奏一次等因欽此光緒二十年三月以前調署委署府廳州縣各員經臣列單恭摺奏報在案兹據藩司黄槐森詳光緒二十年三月初一日起至五月底止調署委署代理府州縣各員列單詳請具奏等情前來臣覆核無異理合照繕清單敬呈御覽伏乞皇上聖鑒敕部查核謹奏奉硃批吏部知道單併發欽此○○頭品頂戴護理河南巡撫布政使臣劉樹堂跪奏爲恭報接護撫篆日期叩謝天恩仰祈聖鑒事竊臣於光緒二十年七月二十五日奉撫臣行知吏部文開光緒二十年七月十四日奉上諭裕寛奏遵旨入都隨班祝嘏請派員署理巡撫一摺河南巡撫著劉樹堂暫行護理欽此旋於二十六日准撫臣裕寛將河南巡撫兼提督銜關防一顆曁王命旗牌文卷等件委員齎送前來臣當卽恭設香案望闕叩頭祇領任事伏念臣猥以迂庸渥叨知遇前在浙江藩司任内兩次護理撫篆愧涓埃之未報彌夙夜以滋慚兹復仰荷　殊施暫膺疆寄受恩愈重圖報愈難查河南爲衝要之區巡撫有表率之責舉凡用人行政練兵籌餉以及鹽漕河務事事胥關緊要在在宜切講求擣昧哪臣深虞弗克勝任惟有勉敦素守益勵愚誠隨時認真整頓不敢存五日京兆之心因循將事庶殫駑鈍少答　鴻慈除恭疏題報外所有微臣接護撫篆日期並感激下忱謹恭摺叩謝天恩伏乞皇上聖鑒謹奏奉硃批知道了欽此○○頭品頂戴河南巡撫奴才裕寛跪奏爲恭報奴才交卸撫篆入都隨班祝嘏仰祈聖鑒事竊奴才於光緒二十年七月二十五日接准部咨奉上諭裕寛奏遵旨入都隨班祝嘏請派員署理巡撫一摺河南巡撫著劉樹堂暫行護理欽此當卽欽遵轉行伏念奴才中州忝撫四載於兹際萱幄之籌添幸蓬池之日近上鸑　和鳴之頌與嶽同呼遂犬馬戀主之忱趨朝獨早寵榮逾分欽感非常兹於七月二十六日派委開封府知府吳重憙撫標中軍叅將玉壽將河南巡撫兼提督銜關防一顆並王命旗牌文卷等件齎送護理巡撫臣劉樹堂接收任事奴才於是日交卸赶緊將經手事件移交清楚束裝起程北上趨叩闕廷跪聆聖訓恭候届期隨班祝嘏所有奴才交卸撫篆日期理合恭摺具奏伏乞皇上聖鑒謹奏奉硃批知道了欽此○○福潤片再山東省商籍鄉試例應另編鹵字號歸於定額之内按五十名取中一名人數雖多不得過二名之額第學額舊係八名自乾隆四十四年奏减學額四名僅存四名附入濟南府學百餘年來均因人數不數未獲編號入塲兹據運學貢生馬任堂等聯名呈稱本年運學應試人數足敷五十名之額懇請准子隨同錄遺照例另編鹵字號一體鄉試按額取中等情由運司李希蓮核明詳請具奏前來奴才查東省運學應試生員旣足五十名之數自應照例另編鹵字號准予一體鄉試歸於定額内按額取中如錄遺時雖足五十名而鄉試入塲不足五十名者仍應將卷扣除毋庸取中以符定制除咨禮部並考官查照外理合會同山東學政臣華金壽附片陳明伏乞聖鑒謹奏奉硃批禮部知道欽此○○太子少保頭品頂戴陜甘總督臣楊昌濬跪奏爲揀員借補都司要缺以裨營伍恭摺仰祈聖鑒事竊臣接准部咨陜西河州鎮屬保安營都司員缺前請以升用叅將留陜甘儘先補用遊擊陳香慶借補該員原保都司之案無儘先字樣所保守備遊擊二案均無其名咨行詳查明確俟聲覆到日再行核辦其都司員缺仍令另揀請補等因臣查此缺也居邊徼番回雜處非熟悉邊情精明幹練之員難資治理今揀選得叅將銜留陜甘儘先補用遊擊劉貴和樸實老成且在甘年久情影熟悉以之請補斯缺於地方營伍兩有裨益亦與部章相符合無仰懇天恩俯念員缺緊要准以該員劉貴和借補保安營都司員缺俾期得力如蒙俞允俟接准部覆後卽行給咨送部引見以符定制除查取該員履歴清册另咨送部外謹會同陜西提督臣　正綰合詞恭摺具陳伏乞皇上聖鑒訓示謹奏奉硃批兵部議奏欽此○○德馨片再查光緒十四年四月内接准户部咨查直隷練餉前經奏定廣東等十省攺解部庫由直隷按月赴部請領計自同治五年起截至光緒十四年三月止江西共欠解銀十萬兩卽自十四年起無閏之年解銀六萬兩並補解舊欠銀一萬兩共計銀七萬兩有閏之年解銀六萬五千兩並補解舊欠銀一萬兩共計銀七萬五千兩務須遵照解足等因卽經行撥藩司籌解光緒十四十五十六十七十八等年共銀三十一萬兩曁舊欠銀五萬兩所有光緒十九年分業籌撥銀五萬兩爲正月起至十月止直隷固本餉銀委員解赴户部交收均經隨時附片奏報各在案兹據布政使方汝翼詳稱現又動支光緒二十年地丁銀二萬兩内以銀一萬兩爲補解十三年六七二個月舊欠兵餉遴委管解籌徹餉需便員補用知縣王繩祖搭解於二十年六月二十八日起行由陸路前赴户部交收詳請具奏等情前來臣覆核無異所有委解十九年十一十二兩個月固本兵餉並補解舊欠銀兩緣由理合附片陳明伏乞聖鑒謹奏奉硃批户部知道欽此 
 
