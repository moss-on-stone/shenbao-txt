# 1905 - 129 - 4911520

 

Page 1

 
 
   
 
 

Page 2

 
 
[電傳宮門抄]  
　　十一日　召見軍機　升允　郭殿邦 
[鐵路總公司與福公司商訂河南道澤鐵路借欵詳細合代論續四月十一日]  
　　第三欵此項借欵應計賣票之第十年起分二十年贖還每年由倫敦福公司按照本合同所附之表作爲附件抽號拔還章程辦理抽號之期應在每年正月之第二個禮拜第一次抽號之期應在一千九百一十六年每次所有抽出票號應刊布於四種日報中由福公司出費 
　　第四欵凡抽出借票應照票面數目在下次應付利期上如數以金錢還清應還借票當黏繳所有未到期之息票倘有短缺則卽核計短缺者所值之數在應還之票本内如數扣除借票利息即於所指還本之日停止計算己還借票應由福公司按序彚齊交中國出使大臣點收其費由該公司認出 
　　第五欵在一千九百十六年以前中國國家不得擅增每年贖還借票之數或將借款全數還清或改借欵之名在一千九百十六年以後中國無論何時可將借欵全數還清福公司礦務期限未滿之前不得將運載礦產之鐵路脚價苛增以致福公司礦務生意有捐而福公司與總公司按照他路運脚公平議定以後亦不得借詞貶抑致總公司拔付本利有礙 
　　第六欵所有應付息票及應還借票當以英金核計由倫敦福公司或該公司所派經理之銀行付給 
　　第七欵本合同所訂借欵之付利還本乃由中國國家自應以所有之進欵擔保外又經中國國家准中國鐵路公司言明以此叚己成之鐵路進欵除一切辦公費用及行車各費外其凈餘者當首先留備本借欵付利還本之用且此節辦法己另載於中國鐵路總公司與福公司所訂之行車合同内此合同與本合同聯合爲一以上申明留備進欵乃專指息本一項之用不得更改至借欵全數清還爲止 
　　第八欵行車所得之實在餘利由中國鐵路總公司點驗登記後准福公司兌換金錢務令中國國家及中國鐵路總公司大得便宜所兌換者以足敷下半年應付之欵爲度此餘利仍接續提存倫敦福公司總行至借欵全數清還爲止所有每下半年之付欵事宜至少可於三個月前卽有把握凡各銀行代存此等欵項務嘱代爲生息俾於中國鐵路總公司極有利益按照合同每半年付利還本或運費用鐵各所需之數當先期二十天於各銀行代存餘之欵内劃出開支 
　　第九欵中國鐵路總公司欲於此項借欵表其結實可靠之意願將此叚己成之鐵路作爲頭次抵押給與本合同所訂借欵之借票即該鐵路及車輛料件行車進欵是也此等專行之抵押是給與福公司由該公司代爲購執借票之人允受如果中國鐵路總公司未能按照本合同所定條欵辦理福公司得在上文所指之鐵路及物業照其一切應有之事權[  仍未完]  
[紀閩人在泉漳會館議抵制美禁華工事]  
　　美定苛約禁止華工波及士商慘無人理滬上紳商於初七日在商會會商抵制之法電達外商二部南北洋臣堅拒 
 
 
 

Page 3

 
 
畫押并分電通商二十一埠各商會約定二個月後相戒不用美貨以相抵制初九日廣帮邀集同鄉在廣肇公所會議共表同情决議照辦均己詳紀報中昨日建帮紳商在南市泉漳會館踵行集議到者紛紛後至者幾無插足地足見建帮同鄉感情尤摯鐘鳴三下登壇演說除與商會所說大旨相同外復發明美定苛例非出其上之意蓋美之悍然不顧公理者以徇工黨之請也然工人所作端賴行消一旦華商不買貨美則所出之貨定必滯消滯消卽有礙工作如此則所以害人者適以害己今先體朝廷與美敦睦之誼後盡華商與美交易之情婉曲告知寓滬美商此次華商與美商停止交易實出美不得己請其電達政府挽回定例如其不聽一個月後一律不買美貨重言聲明抵制之法五條如下 
一美来各貨一概不用機器等一應在内 
一美船攬載華人不應裝貨各埠一律 
一美人所設學堂華人子弟不應入堂讀書 
一美人所開之行華人不應應聘爲作買辦及通譯等事 
一美人住宅所雇傭工勸令停歇庖御等人一概在内 
說畢衆皆拍手贊成當卽傳電通商二十一埠一律照辦 
又聞此事尚有未盡之處須擇日再議）外（ 
[庽滬粤人抵制美禁華工各電二]  
　　初九日寓滬粤人在廣肇公所開會集議抵制美禁華工一事己紀本報兹將各電照錄於左 
致梁欽差電大清公使鑒美約苛禁經滬總商會集議禁約不改相戒不用美貨衆論僉同懇達美外部力爭并電各省照行 
致香港東華醫院電東華醫院鑒美禁華工波及士商游歴此約若成貽患無己粤人尤蒙實禍經滬商會議相戒不用美貨衆議僉同請達省澳各善堂集議照行 
致粤督電督憲大人鑒美禁華工波及士商游歴此約若成貽患無己粤人尤蒙實禍經滬總商會集議相戒不用美貨衆議僉同乞電外部峻拒並電駐美公使力爭 
致北京伍戴二侍郎電伍戴二侍郎鑒美虐華旅由工及商續約若成貽禍無己經滬總商會集議相戒不用美貨衆論僉同乞達外部峻拒畫押 
[松滋匪首破獲確情武昌]  
　　松滋滋事匪首被獲己誌前報兹得確實消息云上月望日匪首伍華甫與伍清泉皆在斗溝子地方破獲并將同行之游元松一併拿住不數日間陳竹亭亦在湖南安鄉土埦偵獲近皆解至松滋會審荆宜道蔡鷺卿觀察特委丁其忱直牧蒞縣監辦期得公充）履（ 
[京張鐵路擬歸商部管理京師]  
　　京張鐵路係以京榆路欵贏餘建造本歸北洋大臣專摺奏辦兹聞商部以路礦應歸該有管理特咨商督辦胡侍郎轉商北洋擬會同具奏辦理一切連日函電交馳往返籌議一俟議定辦法卽須會銜出奏）靈（ 
[銀行版權兩項商律業己修定京師]  
　　商部自設立商律館調回日本留學生多名派令悉心叅訂現聞銀行版權兩項業己大致修定每項均各十餘條頗稱詳細云）震（ 
[法請派艦隊至粤南洋面京師]  
　　駐京法公使喬巴堯日前嘗至外務部聲稱波羅的海艦隊不久將臨擬遣本國艦隊若干艘往廣州灣之小島灣漉州島及東海島等處外海嚴行巡察以維中立云云）冬（ 
[鬍匪與日人屯集於熱河天津]  
　　有鬍匪多名及日人等均屯集於熱河及附近各處大吏己電告政府矣）冬（ 
[英法公使請保護教士洋京師]  
　　英法兩國駐京公使因四川土番作亂在打箭爐傳道之教士甚爲可危特於日前至外務部請爲保護）冬（ 
[江督起節回寗清江来電]  
　　江督周玉帥於四月十一日起節用小輪船拖帶由裏下河赴通州乘兵輪船回寗 
[贛撫定期接篆南昌来電]  
　　贑撫胡鼎帥准於本月十三日接印 
[李經邁有出使法美之望京師]  
　　三月十九日本館京師專電政府擬放李經邁爲英使英人未允兹悉前簡唐紹儀爲英使時李曾擬陪嗣唐使不願赴英一再電辭政府尚未允准俟唐使將藏事辦畢回京後再定行止如届時唐再力辭擬代以李詎今先示以意而英人未允則此後駐英公使如須易人尚當另行簡擇惟今年法美公使皆届期滿或此兩國李可得其一也）震（ 
[陸中丞之秘密員抵鎭鎭江英]  
　　蘇撫陸中丞欲考究蘇省各府州縣情形特派秘密員先查常鎭兩府應查之件凡四端一查吏治關於民生休戚一查梟匪爲害地方一查學堂己否切實舉行共若十所分别官立民立一查營務曾否照新章教練有無缺額以及滋擾鋪户常州業經查畢己蒞鎭江并探得此秘密員姓王字菉君名敬銘候補知縣現充蘇撫轅文案前曾辦理奔牛釐捐）井（ 
[慰帥介弟之才幹南京]  
　　支應籌防兩局皆爲省中要差　常人員不易得委兹有直督袁慰帥之介弟袁觀察世廉於上月二十一日由河南原籍抵寗禀到越二日卽奉署督周玉帥札委總辦支應局兼會辦籌防局差聞者怪之）豫（ 
[孫廷林見惡於鄂督湖北]  
　　八省土膏統捐之議創自孫廷林因之見惡於張督聞官塲人云孫前辦川鹽督銷局收支數目較前辦委員成本旣富而收數反少業經張督飭查孫彌縫不得懼不禀復後有人爲之借箸者始潦草塞責然張督益怒其欺 
 
 

Page 4

 
 
聞擬專摺奏參云）冬（ 
[政務處又催辦統捐蘇州]  
　　統捐一事蘇州屢次開議而於商務實多阻礙前端午帥撫蘇時以體恤商艱未經舉辦兹撫憲陸春帥又奉政務處電咨請飭赶緊開辦春帥以改辦之初頭緒紛繁一時無從措手聞江西己辦有端倪因委候補知府朱太守馳赴江西調查章程以備採擇）隨（ 
[督練處經費之鉅天津]  
　　北洋督練處舊名軍政司自壬寅五月開辦每月開支經費銀三千兩後加致四千兩均由海防支應局支領近因改加處内各員薪水原領經費不敷甚鉅復由該處總參議軍學司正使王士珍及言道敦源雷道震春會詳直督請再每月發銀六千兩當蒙批准飭常備軍糧餉局照發計局每月共發經費銀一萬兩每年須開支銀十二萬兩可謂鉅矣）冬（ 
[銅元局新廠將開蘇州]  
　　蘇省大憲以裕蘇銅元局所出銅元不敷行用因於胥門外棗市附近另設新廠經之營之己逾半載現在房屋工竣所需機器等項亦己配置齊全郭本謀觀察於本月初九日禀請陸春帥履勘後擬即擇吉開工春帥因於上午九句鐘臨廠閱看一周而回大約不日定可鼓鑄矣）隨（ 
[水師弁勇撥入學堂宜昌]  
　　長江水師提督程軍門以水師廢弛不亞緑營一旦有事甚難深恃爰商之各大憲擬仿陸軍各營揀選年富識字之弁勇分撥各學堂附學藉以增長其智識但章程尚未擬就云）履（ 
[撥助上海華人養病院銀兩武昌]  
　　吳淞人口驗疫固爲公益之事而病院章程與華人每多不便去年嚴小舫觀察倡設華人養病院一切辦法務使與華人性質相宜誠爲法良意美之舉兹鄂督張宮保以此舉關係甚大特飭善後局撥銀數干兩以助經費俾垂久逺）履（ 
[寺產須備價贖回紹興]  
　　越郡於今春屢有奸民將寺產售入教堂均由大紳羣起爭執幾釀交涉重案現雖郡中大善寺租票己經索回塗銷而平水鎭之顯聖寺山田基地公產被奸僧串同痞棍唐某等私售於天主堂刻經會稽縣兪振巖大令復向索回毁售據教士雖允退還惟稱原據議價銀六萬兩當日己經付足應須如數歸償兪大令以爲數甚鉅殊覺爲難現與士紳等商議未識有何善策也）頤（ 
[津海關道遵擬禁售嗎啡藥針並禁私運進口辦法天津]  
　　直督袁宮保前據京師大學堂學生靳瀛旭等禀請嚴禁售賣嗎啡藥針當即飭令津海關道某觀察妥籌禁法觀察因函致新關署稅務司費妥瑪飭令各關認眞查騐如實係各國醫士備用方准進口其餘一律嚴禁並禀由袁宮保轉咨外務部飭知總稅務司轉行各關稅司認眞遵約查辦務將醫士所運嗎啡進口數目若干按月詳細報明咨關道以便稽核）露（ 
[禀請索回女犯辦法]  
　　女犯徐左氏經捕房發押西牢由道憲照請領袖德總領事克君飭知捕房送回未果迭詳本報昨讞員屠司馬具禀袁觀察略謂徐左氏仍未送回女犯禁押事所恒有前者徐左氏未回而後犯婦女紛至沓来雖與領事商請暫交官媒從緩究辦然官媒處大有人滿之慮擬請從速與領袖領事商妥辦法並將徐左氏刻日送回以符定章等語不知道憲如何商辦也）水（ 
[派克路捕房遷移]  
　　泥城外派克路捕房向賃民屋地方狹狹不足辦公因於春間在愛文牛路購地新建捕房一所北己落成捕頭遂定於今日遷入新捕房辦公）木（ 
[日本經營福建之手段]  
　　日本袋江生述近来經營福建之策云目下經營之策大别有二一爲經濟上之經營關於通商貿易之事以擴張我國之勢力一爲教育宗教上之經營研究啓發福建人精神之方法以圖我國教化事業之普及所謂經濟上經營通商貿易者蓋欲益固南清貿易之基礎而廣其勢力範圍者則經營福建爲最要之急務我國於福建己下手經營之事業有大阪　船台灣銀行三井物產三五公司等其未下手而最爲緊要者則宜於福建全省樞要之都會置設日本商品陳列所今我日本製造之貨物經各種商人之手自福州厦門兩港輸入各储會以分銷於内地而爲清或人適宜之用者甚少僅僅麟寸蝙蝠傘綿布等數端然亦未能博清國人之愛悅至若美術工藝品理化學器械等類足以輸入文明而啓發清國人智慧者更無論矣我國現今急宜注意之處一面專以實用需要之雜貨灌輸福建内地推廣商人之能力一面使福建人知我國之文明豔羡美術工藝品各種精巧以紹介我商業之發達又示彼等以進化必需之品如理化學上應用諸器械誘掖彼等同進於文明以作他日貿易上之根抵故欲實行我政府之事業必待戰捷平和克復之後擇於全省樞要之各府會設置規模宏大之商品陳列所一以供福建通商貿易擴張之資一以作戰捷之紀念使福建人知我光榮而益傾心以向我此策爲最得機宜至若關於設置之各種計畫及設置幾處經費幾何再當相機詳攷容續述之所謂教育宗教上啓發福建人精神之方法者蓋以我國事業之成立必先圖教育宗教之普及爲至急至要之務今查福建全省内教育事業成於日人之手者所己設之學校不過四五處規模狹小較諸歐美人經營之學校難與比肩其次如日本宗教之傳布則更難與歐美人比較故論傳教之範圍日本佛教僅限於厦門附近（英美法國之宣教師醫師等在厦門福州間者約三百餘人日本在厦鬥附近傳教者祗十餘人）若歐美人之傳教者勢力甚廣實能犧牲一身以供福建人感化啓發之用以此相形奚啻霄壞我輩雖信經營通商貿易與經營宗教教育之普及同爲經營福建省之急務然而精神之感化實爲經營福建之基本故以教育宗教誘導彼等爲尤要也台灣總督夙有經營對岸各方面之志我政府更宜注意於此而補助之焉譯大阪每日新聞 
 
 

Page 5

 
 
[波羅的海艦隊之價值]  
　　日本某報云俄國波羅的海艦隊中雖多舊式之船然核計其價值亦頗不資如薄羅提諾等同式之四戰艦每艘各值英金一百五十萬磅奥斯賴維亞一艦價稍賤雪蘇完利甘那椑林兩艦每艘各值一百萬磅益以沿途所需卽不戰而回己耗費不少其需用各欵如煤價五十萬磅蘇彝士河水稅九萬磅糧食及碼頭引港等費十五萬磅購買運船費三十萬磅統共計一百零四萬磅若一經交戰或被毁或被捕所失當更鉅故目下俄國下啻舉一千四百四十萬磅之巨欵作孤注一擲也）露（ 
[吏部奏整頓部務摺]  
奏爲謹擬整頓臣部一切辦法六條詳細縷陳恭摺仰祈聖鑒事竊臣部擬籌公費開單請旨一摺於本年三月初二日具奏奉旨依議欽此跪聆之下欽感莫名近日督飭司員詳細考求必確知向来致弊之山熟籌此後除弊之法庶幾若網在綱漸臻清理謹擬辦法六條爲我皇太后皇上　晰陳之一書吏宜裁汰也書吏之盤剥把持皆從来司員不能任事漸至權柄下移弊端百出不可窮詰若不直揭病源部務何從整頓今擬將臣部書吏裁去一切事宜均由臣督飭司員親手經理竭力經營以副朝廷整頓部務正本清源之至意一書吏宜給予出路也竊光緒二十七年四月十一日奉上諭現在整頓部務所有各部裁退之書吏朝廷格外加恩予以出路著吏部按照向来年滿書吏應得議叙章程妥議辦法以示體恤等因欽此臣等查定章凡役滿書吏以從九品未入流掣簽候選多因缺分遲滯改就他業今旣永逺裁撤似可略予從優以示體恤擬請擇其恂謹無過當差最久者以鹽庫各項大使註册其年分稍淺者以府經歴縣丞州吏目等項註册與各項應選人員相間輪用以仰副朝廷政存寛大之至意一公罪宜寛免也臣部書吏约充數百計臣部司員計百數十人共確能任事者不過數十人以此數十人辦數百人之事己屬竭蹶而又甫經交替端緒紛繁恐有無心錯誤偶爾疎漏之處今擬請寛免公罪處分六個月文法旣寛臨事自不致畏難却步該司員等倘有私索舞文等弊一經查出立卽嚴叅一賞罰宜明定也賞罰爲鼓勵人才之妙用務使賢者思奮不肖知畏然後一人可得一人之力臣部事旣分任卽責有專歸辦理數月後優絀不難立見擬擇司員之勤能者每月酌給津貼銀兩始終不怠確有理繁治劇之才者由臣等專摺保奏優給臣部班次陞階其庸惰不堪造就者即遵照上年奏定章程分别以原官休致或以他官降補均由臣等臨時斟酌奏明辦理一繕寫宜用士人也所有奏咨稿件卽飭各司員親手擬辦查例查案註册管卷亦飭各司員自行經理惟繕寫摺奏文移登記號簿等事尚須有人臣部己於今歳正月十七八兩日自將臣部筆帖式傳齊面考擇其字畫端整者派司學習仍不敷用擬再招考謄錄專用滿漢舉貢生員出身者每月酌給薪食三年擇尤保奬一次大抵士人尚知廉耻顧惜身名而又有出路可望宜不致有書吏等招摇朦混等弊如有不能得力當分别開除究辦以期懲勸兼施一辦事無須引案也臣部成案浩繁最易爲上下舞文之具今擬一切事宜均照臣部則例及奏定章程辦理以前成案盡行封儲無須援引遇有例章未備之件由臣等詳細奏聞請旨遵辦以上所陳就臣等所慮及者略舉數端準此以往較有端緒之可循自此次定章以後各當滌慮洗心勤愼將事以仰副朝廷殷殷訓飭之至意如蒙兪允即應遵奉施行至一切未盡事宜仍當隨時請旨所有謹擬整頓各條繕摺縷陳伏乞皇太后皇上聖鑒謹奏）露（ 
[志謝惠贈書報人範]  
　　平湖蔣大始先生爲乾嘉間名儒依朱子小之例搜輯南宋以後嘉言懿行成書六卷秀水陶子方制軍更取材他書以足之體裁益臻美備刻經掃葉山房刊印行世讀之可以端童穉之趨向立人道之大防詢足爲各學堂善本也 
[第二期東方雜誌]  
　　是編仍分圖畫社說内政軍事外交教育財政實業商務小說雜佾各門搜採極富選擇頗精旬報中洵足獨樹一幟 
[第一期志學報]  
　　約翰書院向有英文報刊行兹因能通英文者不多故改刊華文報章每兩月一册名曰志學報蓋取宣聖十五志學之意也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇郡府試三誌蘇州]  
　　本月初九蘇府許子元太守發常昭崑新四縣文童正塲案兹將前列各姓名照錄於後　）常熟（　邵覲鑾　郭曦春　兪可師　姚人龍　周祖烈　潘晉培　俆景煜　屈温鈺　黄　彝　蔣　烈　兪承枚　王　珍　朱念程　盧賡良　平　泰　徐振聲　汪應元　陸炳輿　寗　繼　兪沈信）昭文（　殷鮮灝　趙伸溥　兪柳春　龎樹模　曹組文　周蓮珍　徐占鰲　趙公路　王步江　姚振清　朱祖堯　周兆鰲　劉星衍　李鍾英　楊　熊　徐兆元　周　銘　鄭應鸞　陳孕寰　周文謨）崐山（　葛昌新　周　陽　陳肇基　蔣大光　顧　琨　徐　英　李世璜　王國楨　汪綏祖　朱龍章　沈智益　陳中清　朱學浩　秦惟馨　吳大經　曹元福　陶渙成　彭鳳儀　王邦耀　吳懷鈞）新陽（　朱祖華　陳　球　袁同和　馬祖援　袁樹霖　陳宗澔　兪　籙　江　鏞　章杜元　戴　邵　鍾　俊　余文滮　王瑞驥　邵福清　張國章　楊昭乾　汪炳台　張汝煥　汪慰祖　汪懋祖　楊昭震）隨（ 
[安勇搶劫正法廣州]  
　　佛山朝觀街大德顧繡店夥某甲前日路經石灣江泥卡突被安勇數名截路搶掠甲大聲狂呼附近鄉人出而兠截即時將一干人拘獲解江浦行營現經委員審實將安勇二名解囘石灣就地正法）睽（ 
[金閶火警蘇州]  
　　蘇州閶門内張廣橋北堍鴻興烟館於　月初八侂因製烟不愼潑翻洋油燈致兆焚如之禍幸各水龍竭力施救不致延及鄰居僅焚去烟館房屋兩椽）隨（ 
[續分發人員驗看名單]  
　　縣丞祥啓正黄旗甘肅王平戎廣東廣西李啓楫江西廣東余觀海江蘇湖北夏承吉江西湖南黄壽慈湖南浙江趙鶴雲湖南謝焜福建山東徐耀光廣東福建兪登庸浙江李晸浙江四川張裕椿鑲藍旗山東蘇繼祖四川湖北縣主簿魯從周浙江北河黎慕堯江西江蘇州吏目傅又印山東河南周鴻鑄奉天直隸鹽巡檢謝潤雲南廣東巡檢徐輔江蘇山東程元溥安徽江蘇龎樹新江蘇浙江王友棣陜西四川王傳墀浙江甘肅汪山經湖南湖北鍾壽銘湖南廣東汪廷梓湖北江西黎慶芬廣西廣東劉文濬萬中黻江西直隸府照磨張文傑浙江江蘇從九品趙惟清江西浙江陸費炆浙江江西劉萼榮湖南江西王紹青奉天山東陳世棟浙江四川徐光熙江蘇安徽余綬江西湖北典史胡毓翰浙江四川郁脩浙江直隸喬福麟山西直隸未入流余大錫湖北河南盛興阿浙江四川 
[上海格致書院寗紹台道李課題]  
　　各國軍制操法優劣論中國改輕刑律論南洋口岸險隘考卷繳格致書院四月底截止 
[寗藩電令嚴防俄艦隊]  
　　上海道袁觀察得江寗藩司黄方伯来電謂俄波羅的海艦隊己到南洋請速飭吳淞口嚴防勿令攔入如被進口卽令於二十四點鐘内出口不得任其採運煤斤等物又恐居民惶惑匪徒乘間滋閙教堂并令通飭嚴防等因觀察接電己分飭各屬營縣一體防護矣）金（ 
[吊銷行帖批示]  
　　昨日淞滬釐捐總局發出批示一道照錄於後牙户徐桂金禀批云潘阿二頂替閔元昌行帖銷售鮮魚違例抽用如果屬實殊屬不合旣稱控縣押閉有案仰南匯縣卽速查明押令来局倘敢抗違立予提究仍先將閔元昌行帖刻日吊銷毋任違延此批）金（ 
[請單收繭]  
　　英商老公茂洋行近欲分赴内地採辦蠶繭禀由該管領事照會道台袁觀察請給三聯報單以便前往採連）金（ 
[置備不槍]  
　　浦東保甲總巡謝岳松明府以該處火警滋多除各洋棧備有洋龍外居民並未購備每逢火災施救不及爰籌欵置備水槍數枝以備施救）土（ 
[屍親来申]  
　　福建人何道贊爲人謀斃出房主張錢氏之姘夫張阿新雇人草草棺殮事爲法租界捕房訪聞將案中人証解堂請訊陳大令判候屍親来案再核迭紀前報昨日屍弟何道英在寗波得信来申以兄慘死故擬具禀公堂伸寃）水（ 
[鄉民獲匪]  
　　浦東洋涇廟屢有匪徒狙伏劫奪行人前晚有某甲經過其地突遇强徒大聲呼救附近居民聚集百餘擒獲一人解至保甲總巡局謝岳松明府提案刑訊良久堅不認供命押候再行復訊）土（ 
[包探升遷]  
　　鮑總巡以四馬路巡捕房包探李星福辦事勤能不避勞怨堪勝三道包探之職特於前日面諭給予文憑並聞因公共租界逐旋推廣擬將李探派往新租界捕房辦公）木（ 
[浦東火警]  
　　前晚浦東陸家嘴某姓家不戒於火頃刻烈燄飛騰經居民汲水救熄計燬平房兩 
 
 

Page 10

 
 
間）土（ 
[上海官事]  
　　滬寗鐵路購地局總辦林訪西觀察賀峒江蘇候補道張觀察彬本城參府周子安參戎明清守備葛歧山守戎昨均因公至道縣兩署拜謁○本城前清道局委員陳宗雍明府前因公赴省昨己事畢返滬詣道轅禀知保甲總巡兼警察事宜朱森庭明府自請假調養迄今未痊昨又飭丁到道禀請展假五大○新委署理上海縣教諭邵子安廣文福清昨日投道禀知於昨日午刻接印○新任廣東鹽運使恩雨之都轉霖前日由津来滬住泰安棧廣東專潮嘉道沈次瑞觀察傳義亦於前日抵埠住長發棧○江寗候補道劉荔孫觀察崇惠知縣葉叔洙明府在泗寳山縣主簿唐二尹正祥同里釐局委員許二尹葆泰昨均因公先後到道拜會禀見○北新經巡防局委員陳泉音二尹亦於昨日投道轅禀知由寗回滬）金（ 
[官輪奉差類誌]  
　　上海縣汪大令昨日函請南市救生局委員陳蓉鏡别駕撥小輪赴蘇當差○鈞和兵輪管帶馬榕軒遊戎前日接奉省電飭赴清江接江督周玉帥回寗己於昨日起椗）金（ 
[上海縣案]  
　　宏久銀爐被刼一案先經長洲縣獲解陸松亭到縣收禁又獲陸獃子卽施龍佐朱陳有兩名訊供承認俱誌前報前晚汪大令提陸松亭研究供與施朱二人同業剃髮宏久劫案實係江某倪某文煥陳三及不知姓名與小的等搶刼施等並不干涉朱陳有供患病甚劇求恩交保大令判朱交保病痊復訊陸仍還禁○王肇基控潘根堂賣地無單亦奉提審潘供有地九畝餘與諸光祖地毗連小的將地賣與王肇基後王令小的勸諸併賣當立十二畝成交據每畝洋一百元先收定洋一百元後因諸地方單遺失王卽藉此禀控諸供相同並稱潘收定洋小的並未分用土供旣無方單不便價買大令判潘退還定洋一百元完案○姜福堂前控成阿四紏黨訛詐鈔票洋十元現洋五元提成訊押在案刻提復訊大令姑念在　日久無力措繳判責五百板省釋○滬軍營龍管帶前送毆傷營勇徐占鰲之張金卿同黨彭洪寳到縣責押兹奉復訊判交保開釋○黄鳳水控欠銀不還之魯通每提案訊供奉判交保清理如違提比○浙江海寗州解漕米庫吏將雇貼印花被風吹失之張二解局送縣訊押奉判開釋○竊賊劉天喜收押改過局期滿送縣發落奉判交保再犯嚴辦）金（ 
[浦東保甲總巡局案]  
　　黄萬隆張德勝聚賭械鬥爲十四圖地保傅達生拘解到局經謝岳松明府提訊以其各有不合判重笞三户板枷號示衆○太古洋行華通棧洋人函送小竊徐光林至案經謝明府研訊判責三百板枷示棧前）土（ 
[公共租界公廨晚堂案]  
　　姚華明姚阿裕孫姚氏孫福全等在路毆打爲捕拘送捕房解廨請究前晚堂由襄讞孫耳三明府提訊姚華明供阿裕是兒子娶媳孫氏孫姚氏與其子福全時来探望前月間媳婦忽捲逃無蹤孫母子亦不見面情甚可疑昨在馬路相遇向論行兇被捕送案阿裕供與父同質之孫姚氏供伊媳孫氏如何捲逃婦人實不知情福全供與母同明府以姚所控無証判一併開釋諭令孫母子帮同尋緝違干重辦○婦人姚沈氏朱永方顧和尚等在路毆打爲捕拘解公堂請究經中西官訊判朱顧各責五十板氏開釋嗣經包探竇如海盤詰知顧等有拐騙情事復送案請究判分别收押前晚堂奉明府提訊朱供憑媒張陳兩姓娶姚沈氏爲室小的出外貿易被顧和尚姦誘同逃来滬小的在六馬路尋見反指小的拐冒質之顧和尚供該婦欲回荆州央小的送去不敢誘姦訊之氏供求恩宥明府以男女均屬無恥判顧責一百板斥釋氏掌責二百下交朱領回管束完案○馬夫王榮法駕車不愼撞壞候律師車輛控案追賠修費銀一百四十兩王責二百板開釋在案原差朱升私將王押禁爲老捕房捕頭查悉於前日禮拜四飭令將王開釋昨美領事安立德君以朱升舞弊將王多押兩天且王之車東陳福並不將斷賠之銀繳到照請屠司馬核辦前晚堂亦奉明府提朱升到案重責五百板以儆）木（ 
[公共租界公廨紀事]  
　　前有職員梁應綿張兆豐俊廨控關耘初股開年興號被吞鉅欵匿帳串騙捲逃等情經前讞員訊供諭令將所存股本餘利公積呈交廣肇公所董事秉公清理攤派在案兹據梁等禀稱關不肯將各欵交出誑稱有帳可以收取且有反誣訛詐情事求提究追屠司馬准詞飭差將關提案押候傳齊原告過堂訊奪○日前華捕解在途曳客之流妓王阿二傭婦何顧氏到廨請爲客押候訊未幾有人至捕房存洋請保捕頭令某捕持函至公廨將妓傭一併帶去）木（ 
[英租界捕房紀事]  
　　駱吉富朱如村將胡太生之女桂英售於大馬路英華街雉妓院前日爲胡尋見訴知包探陳金標將駱朱與桂英等一併拘入捕房捕頭令押候解堂請究○楊阿六張和尚誘拐浦東應家巷婦人應孫氏賣入雲南路花烟館爲應孫氏之家人尋見訴知包探劉銘芝立將楊張等一併拘入捕房捕頭令押候解堂訊究○趙福生行竊瑪禮遜洋行銀器等物由包探劉銘芝拘獲吊到贓物送入捕房押候解辦○林阿臨行竊聚興棧華佩卿柳阿桃等三家大玻璃燈三盞失主報知包探陳金禁將林拘獲並吊到原贓送入捕房押候解辦）木（ 
[法租界捕房事]  
　　新租界某押店前日晚間被流氓搶去洋八十元報捕查緝昨出包探拘獲劉同生等五人供稱並非小的所搶諒係同黨所爲捕頭令押候拘到同黨再核○甲乙兩積賊昨日串竊碼頭上衣服各物携贜而逸爲包探查獲人贜解入捕房奉諭管押訊辦）水（ 
[美租界捕房事]  
　　前晚有形似水手之某西人在四考脫路因醉行兇爲巡捕拘入捕房捕頭令押候酒醒再核○張阿桂行竊北河南路某姓家綢布衣服昨經包探倪順泉拘獲搜出竊物解入捕房押候解堂核辦○前晚本邑人高雨生投捕房控稱在漢碧禮路開設酒店被流氓多人闖入店中擊毁物件請爲究辦捕頭令包探陳三林前往查辦）火（ 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
