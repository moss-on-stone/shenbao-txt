# 1884 - 136 - 4903989

 

Page 1

 
 
[第二號畵報出售] [  申報舘主啓]  
　　本舘所印畵報巳於月之十四日發售第一號三五日間全行售罄可見價亷物美購閲者必多也兹於二十四日發售第二號盡縫中之數目係由第一號蟬聨而下者誠恐購贈諸君購得第二號而以未曾購到第一號爲憾故又添印數千以備諸君補購如日後購得三號四號而有未購一號二號者亦可按號補購再者本舘接得中法和議巳成　電後卽覓李傅相與法欽差福尼兒及税務司德璀璘之眞相繒成商訂和約景象編入下次第三號畫報發售此布 
[論新募勇營未可遽徹]  
　　自去冬奉諭自防備法人進攻北寍之後各省皆知朝廷意會凡在海疆莫不整頓軍務隄防法兵旁窺海口或就向有之兵而勤加訓練或調各路駐紥之勇營厚集其力以資鎭守或　新招精壮之勇以實要隘軍書絡繹羽檄紛馳識者皆曰中朝如此舉動心不輕讓法人以越南之地法人旣藉保護爲名意欲撫有全意强我以必不可行之事雖師徒撓敗軍實不充日處竭蹶之勢而終不背中途而廢是中法必有一番大戰不於滇粤關外越　境内卽於東南海口中擇一要逼　決勝負中　自此可以大振積弱之勢永無外侮迭乘之患誠千載一時之大會也不謂越中軍務自今正以來年傳消息皆惝恍而無憑始而失守則桑台北寍兩次華軍皆不得利也繼而克復照華軍本來用計誘敵深入聚而載旃轉敗爲勝法人已不能成軍也終則法人所到之地如入無人之境華兵旣不與戰卽劉軍亦復退守敵人愈偪逾近已将盡越南之地而　粤官軍則固全師退駐邊界也海上問民南望烽烟正深惶急乃本月中旬遽有議和之信且一議優和初無往返商辨之煩亦無彼此固執之意事成竟日約立五條以閧動年餘之極大題目而議之如此其易殊出意計之外夫乃知議戰之説本屬萬不得已中朝竟旨原在於和其初惟恐法人之意不能轉圜則雖儀和而不免辭費今法人旣肯将就了結釐定疆界分屬越南且不索賠兵費則在我亦無庸爲其已甚此和之所以易成也特是各渞辦防其原設之軍姑且勿論綜計所添募之勇營某處幾千人某處幾百人當亦不下一萬各處皆有而惟調赴粤西關外與粤東省城駐防海口者爲獨多目前粤秉尚在邀請紳富得自書捐數十萬之銀決之慱酒之間莫不謂粤人好義且地方殷實紳商最多遠過　省軍資正無憂竭蹶然有事之時人人具同仇之義毁家紓難者處處有之今大局已定而欲紳富常輸巨款以養防軍則此次　捐之後有繼起之人與否正未可知也　東如此則他省之富不及粤好義不如粤者更可知矣然則新招之兵将甫成隊伍而遽事遣撤乎夫粤匪平定以來捻此亦漸肅清同治初元至於光緒初元十餘年中各省督師大臣始而奏請添募勇營否其繼未嘗不請撤遣也有事而用之無事而棄之竟爲招勇之成例從前所撤之人大抵身經百戰久在行列操熟技　而一旦無事略放欠餉卽令歸田當事者尚不加惜何况今日所招之勇　軍伍者不過旬日一月之久　練鎗炮未嘗精純所領餉銀爲數無幾且無絲毫欠放則招之使來我爲政麾之使去亦我爲政可也况夫此輩如係遊手無藉之人則此後無業可就亦非因當勇荒棄之故若其有田可耕有小本可以經紀則　業未久還而復其本事亦可也然則撤之甚便不撤反爲累矣往年俄人爲伊犂一事将啓邊患朝廷以東三省毗連俄國西伯利部慮其越界啓釁檄召曾九帥專辦邊防從前收復東南諸将悉數出山招募舊部復成軍列駐紥山海關内外軍容之盛不减曩時嗣因議約已成軍務解嚴遽行遣散所費軍資　付流水至今日而法越搆釁復有添招勇營之事以中國之大正不計較此　區招勇之費是亦何足惜者顧愚以爲有事而添募之不若無事而教養之目前各口籌　旣需添募則現成之數尚不足敷守禦可知也所難者無此餉項耳然僅以餉項計竊謂各省正有無益之費可以節省者就以洋關税項充洋務經費而論其虚縻巨欵而事無實濟者亦不知其幾許倘事事核實可省則省吾知新招萬餘之勇分紥要口以固　防正不慮其無餉以養之也而况沿海各處均有荒田漲沙未升賦額若仿屯田之法使之無事爲農而有事爲兵則更覺　如也粤東自彭大司馬督辦防務出示招收沿海匪徒聞已有數百人居然成列目下勤加訓　方有成效可觀愚以爲因和局已成而遽撤新招之勇若此輩者業已許其自新又何堪復棄之而使仍爲匪哉故繼和議而謀者專在籌餉而不在撤防 
[本館接奉電音]  
　　昨由通州電局專發電音至本館有四月二十六日旨一道謹敬譯登○四月二十六日奉旨禮科刑科給事中員缺着邵積誠胡隆洵補授湖廣道監察御史員缺着方汝紹補授欽此 
[蘇魯爭位]  
　　南洋自吕宋至般島中間有小島約六十處總名曰蘇魯其中最大之島縱一百零八里横三十六里乃蘇魯島主所居該島主死後新主卽位新主爲前島主之異母弟年僅十四齡母氏亦同理朝政而近日忽又有前島主之族人創言新主非所當立欲爲篡奪之計現已聚有多人将次舉事故該島現在築炮臺置土城以爲堵禦之計華人之在彼行商者恐罹池魚之禍多有逃至山打根以避禍者聞日斯巴尼亞人有助逆黨而售以鎗礮等物又聞亦有旧助新主之事誠不解其何故日前德國兵船至該島其兵官往謁新主次日新主登舟回禮該兵船聲砲二十一門以致敬云 
[攻堅利器]  
　　外洋向有諦乃麥炸藥惟止能用以爲地雷等物以轟炸各物兹有美國人思得一法謂　用此藥以爲炮製銅爲管長三丈許實藥於中置管於砲　仍用砲手司其事燃放時並無聲響亦無紅光而一經轟著則無論取堅固之鐵甲船亦必碎裂用以置於砲臺以防敵船之進逼此物製造極易運用極輕　雖小輪船亦可用之以破敵而并使敵人不及覺誠攻堅之利器也現尚在試用未識合用與否而砲手兵官則以爲定可適用云 
[德員行程]  
　　前報德國派駐　麗領事官由厦門夾滬一節兹悉領事已于昨日乘三夌公司納格約麥魯輪船至長崎再往高麗履任○德國置　駐華京之欽差亦於昨日乘海定輪船來滬 
[灾民可憐]  
　　去年直隸水灾十室九空　掘殆徧始将斃冬挨過今新麥尚未登市春賑固萬難從緩但籌欵 
 
 

Page 2

 
 
維艱不得不分次貧極貧擇人散放若婦孺力難自倉情尤可憫故春賑各村主不得不捨丁男而專及婦孺盖權輕重非偏枯也十八日賑至天津之楊柳青預期囑地保牌頭着查極貧婦女各帶柴草一束約重十斤前來領賑楊柳青至白塔寺一帶道途向來低下且靠後河每逢水漲或經雨後積潦難消現在以工代賑培厚加高故有此議翠不期而集者約萬餘人面紅於頳汗滴如珠散賑者以人數過多碍難開手該婦女等又各存希兾不肯言歸從朝至晚不獨腹餓難堪抑且口渴欲死直至夕陽西下始各挾草而散 
[奇案未白]  
　　阜寍某鄉有某甲者家道小康一母一妻甲與妻年均二十左右一堂雍睦毫無嫌隙一日母他出未歸甲照料門户宿於外舍甲家房屋無多祇堂屋三間廚屋一間耳侵晨甲進呼妻襍非白不應甲疑奪門入則床榻間空空甲愈疑詎一回首間見其妻延頸就繩懸於門楣驚駭莫名其故放下心視目精已無一目僅存四匡一目宛然似閉而晴亡一手指間似截去半邊甲更茫無主見卽報明其娘家甲母亦聞信歸其娘家遂報官請騐騐後阮别駕訊問兩造情詞各執一云必係甲家謀害一云實係　後爲鼠嚙傷卽因何自縊亦莫知其故極力呼寃阮别駕訊至數堂至今尚無端緒又可異者甲家嘗延慣課佛燭光　爃鐃鈸喧闐正熱閙之際竟有尺許大鼠成羣結隊盤旋於經筵佛座間略不畏人是何故耶 
[宜昌近事]  
　　近日宜昌府存太尊酌定十定牌章程出示曉諭而於烟館尤申厲禁故已一律閉歇無敢違抗府尊又不時便衣出署在城廂内外嚴密稽查人皆畏之如神明云○初日新任賀總戎人署接印前任馬總戎卽於中日交卸初五日送眷回省○賀鎭軍自接印後卽諭防營練習洋鎗逐日教習又将各城門卡房改建高大聞将派弁坐夜云○河水時漲時退現在河下街面上店鋪漸遷上坡惟各項生意殊覺清淡○無業流氓往往滋事現在府憲出示嚴緝并将著名地匪揭示　期盡數獲案云 
[寍波大風]  
　　寍波於二十三日黄皆時南風怒吼雷　殷殷雨師亦隨之而來不半刻卽止次日黎明黑雲又　急雨跳珠風轉東北至上午風力更勁殊有飛沙走石之勢江中日浪滔天傍晚始息此番風汛雖大幸未聞有覆舟溺人之事也 
[失火殃隣]  
　　月之二十五日下午寗波西門外金家弄金阿元絲線作之學徒因火星誤墮灶下頓時烟燄騰空迨驚覺急圖擈滅火已穿頂不可嚮邇以致延燒四隣勢同燎原霎時共燬去房屋六七十間約有四五十家烟灶當火起時間壁張姓有八十歲之孤嫗外後遺有家遽因族人爭繼甫闔棺　尚未出　遽遭焚燬又某姓婦突聞火包忙急登慺欲将搬運什物無如樓梯燒斷能上而不能下急從樓檻躍下兩足跌傷又聞邵姓家甫於前一日遷居　處家中什物尚未安頓而火光逼近怱怱逃避身外之物盡付一炬亦可惜也 
[皖省近聞]  
　　楊家套至洲口一帶祈有炮船舳板每日黎明齊集南岸操演陣法旌旗耀日槍炮如雷誠水師之北觀也○近因辦理防務在雙蓮寺軍需局之右偏新設籌防局一所卽以彭受臣太守爲提調云○自程永源錢鋪倒閉後城内外又閉錢鋪十數家銀路爲之大緊貿易塲中頗覺棘手也 
[掘地得銀]  
　　揚州初城北河下大街從前爲兩淮總商　聚之所門墻高大苑固幽深兵燹以設變爲瓦礫有小販張起鳳以賤價買地築屋以居三月二十七日東儒新砌之墻忽然　倒張呼工再砌深築墻脚力求堅固不意掘至四尺許見粲粲者皆白　也衆工踴躍歡呼張往視之果然乃與衆工瓜分之或謵此地卽前總商汪日宣之舊宅云 
[懸示招告]  
　　漢皋二月間胡　戎經将本鎭之著名地痞混號董太師名發書訪拿到案旋卽轉解漢陽訊辦本擬置之重典因龍邑尊幾次庭訉雖有應得之罪尚乏彋盲之惡因而邑尊出有招告凡軍民人等倘有受其成虐平素不敢攖耳凶錄者可據實夾案告發母庸畏縮甘受係弄自招告後應者寥寥龍邑尊復喚其丈母到案訊其供口譏氏云多年與伊斷絶往來故不之知現聞邑尊復訪得該痞曾强佔馬胡琴之妻爲妻所以現去傳喚馬胡琴到案質訊云 
[都門近事]  
　　京師近日盛行牌九賭局每在巷口街頭就地設矬棹短登觀者賭者層疉圍繞輸赢動輙千百吊且與差役聲氣相通捉拿頗不易易惟前三門爲官憲所常到若輩尚未敢駐足云○十八日巳刻由刑部提出盜犯十二名鄉赴菜市口一律斬决聞該盜等俱係外鄉人扮作逃荒模樣推手車數輔沿途行劫所載行李妻屬贓物並有刀械等器被海甸暢春汎中營兵弁拿獲解交刑部籖分廣西司審訊供明在路上刦搶多　遂擬斬决耳○京師四北九十里有金　妙家山上有天仙聖母廟素著靈應每於四月朔日起至望日止進香者稱極盛焉去歲順直水災近又銀根緊急香市不無减色一日有香客回京言山麓石　殿其僧於　九夜被盜殺死並将所有財物席惓空於是香客相戒不敢夜行○前門外東河沿大口娼寮爲杜某所開杜先在打磨廠開設德盛永　帶舖專好結交匪類狎暱娼妓近又誘得鄉人女入院數日逼令爲娼經女父具控南城坊官於十七夜帶役往從僅獲男女八人女亦在焉訊供之下卽将男子各笞四十娟婦各掌二十惟女與杜並示加責當将男子收押婦女交官媒看管或曰如杜某者不當治以誘良爲娼之罪耶 
[鹿洞儲才]  
　　客有自南康鹿洞書院來者道出潯陽言及今年鹿洞書院經潘大中丞奏准藩庫發銀一萬兩交地方官紳生息增加膏火奬賞鼓勵肄業生童洵培植人才之美舉出各州縣生　聞風負笈來院者踵趾相接現已住滿二百餘人向例書院每年甄别歸南康府尊考取不無　營送各條等弊陳文宗深知各情鋭意偕頓劄飭南康府将甄别文卷彚齊解送行轅閲看評定甲乙後寄往書院發榜三月二十七日揭曉所取皆知名宿學聞今年聘請福建某内翰爲山長至今尚未到院生童之肄業者日深翹盼盖因資斧告罄望早應課得有膏火奬賞以供應用也 
[温州近事]  
　　東門黄大爺殿厘捐分卡某司事因該處僻誨無大宗貨物報捐近竟在東南門花柳塘飛霞洞前一帶向無局卡之區遇有肩挑貨　者　論應捐不應捐槪行索鐃賣放甚至查出硫磺亦任意需索似此敲詐小販之累伊於胡底○五馬街口黄順興台紗店於初六日傍晚時洋澄炸裂縫兆焚如幸　處與縣城隍廟隣近水龍卽出灌救兼之大街來往人多易於擈滅惟該店正值台紗上市受此虚驚未免小有折耗耳○温郡每逢端午有賽龍舟之　近緣生意清　各店鋪不願書捐想今届不復舉行也○温郡西門外均藉樹木爲生涯往年存貨統長梢短料多則百餘萬少則七八十萬近來山客虧本行家賠貼再加銀根緊急錢荘不能挪移致數月以來竟無木叚抵甌今計存貨僅七萬餘根生意之清已可槪見釐局比　捐數日形短絀故錢幼竹明府業已禀求交卸請委接辦不悉總局彭太尊曾否允爲轉請耳○温州鎭張奎垣軍門於前月晉省與劉中丞面商海防順道抵寍爲瑞都轉餞行兹於十二日已附超武兵船返署盖軍門之太夫人於十五日九旬大慶不及待都轉啓行也○委辦后垟鹽局陳君秀卿於前月底抵甌當卽叅謁道府各憲束装赴局兹聞於四月初一日接手視事○華蓋山資福寺戒僧松泉工吟詠善書書尤長於岐黄川遇請診槪不講論醫金倘有實在貧苦之家或轉贈以藥餌故該僧久爲鄉里所欽敬兹聞有陳君小珊素患心 
 
 

Page 3

 
 
悸夜寤不寍懚如柴立松泉着小珊移住山寺醫養兼施未及一月病覧霍然該僧是殆以濟世爲心歟 
[高人至津]  
　　近聞朝鮮國王所派駐津辦理本國事務之吏員書記人等業已至津聞北洋大臣業将所到各員名姓行文通商口岸各衙門一體知照矣所有銜名容後冉錄 
[銀行停公]  
　　本月三十日卽禮拜六爲英皇壽誕本埠各銀行均於是日閉門停公以伸慶賀云 
[押貨他售]  
　　本埠西商平治門有火油押於匯豐銀行旣又售與他人故匯豐銀行控諸英刑司案下已由副刑司傳訊三日昨日定擬将在大堂鞫問其如何判斷之處容俟定讞後再行詳錄 
[絲市消息]  
　　昨據本埠西商稱今届蠶絲甚好大約可有六萬包出口惟法蘭西意大利兩國所出之絲看光景亦可豐收是以各絲客在内辦絲正宜隨時謹愼也又聞日來銀根仍緊往年北日上海洋銀運入内地買絲者絡繹不絶兹則甚屬寥寥於此足見市面之艱難矣 
[繅絲局情形]  
　　本埠向設有繅絲局數處兹聞均有折閲計有一局業已停止尚有一局亦因虧耗将須再添股本有股諸君心竊踛躇儘有願将股分抛棄者又又做固爲難停又可　擬請洋東自辦一年再行定奪云 
[松江府試上海縣三覆前列名次]  
　　全案錄取七十名今　其前茅如左莫炳垣梅豫棖包飛鴻沈元福李宗鄴黄燡元范熙澤奚慶良劉欽謨林祖潤許慶梖楊振槀吳鍾英陸耀庠劉欽亮朱承鼎耿光覲沈文蕙程桂清陳顯曾 
[鋼船工竣]  
　　前報彭大司馬飭令製造局趕造鋼板輪船一艘兹聞該　業已工竣擇於五月初三日下水其船身長二百十七英尺艙面闊三十六尺深念三尺吃水一丈四尺重一千四百七十七墩　機器有千四百匹馬力船身頗爲堅固且快　異常每點鐘匪走十六个諾脱艙面兩傍有大砲六尊能容七十磅燀子船之首尾各　大砲一尊能容二百磅彈子懽其餘　杆房窸等尚未装齊大約八月閭始可蕆事也 
[翁庇其媳]  
　　王阿大之妻某氏蘇鄉人也於正月間來滬在虹口　福里某姓台基帮傭王阿大近亦來滬謀生探悉婦之所爲卽同其父往喚回家婦知事敗密以洋三元陷翁翁首肯阿大大怒乃将婦及父一併拖至小菜街一豫春茶舘評理數其父以責其妻聞者莫不掩口胡盧或詢之王阿大之父則稱婦實在人家帮傭因阿大向婦　洋不滿其欲致欲扭回鄉間後經旁人勸解仍聽具婦往廣福里而散此前晚事也 
[訪查流氓]  
　　本埠城廂内外流氓拆梢之事層見　出近來更有新出一帮年俱不滿二十歲往往結隊成羣日逐遊行街市遇事生風於地方風　實有關礙因之馮總　明查暗訪已将右輩之貫名的姓抄到如有犯事　法懲辦并聞於前日傳到各舖地甲諭話着各地甲将本舖内所有無業年輕惡少名姓造册呈送以憑校對如有包庇情事惟該地甲是問似此辦法諒必知所儆畏或當歛跡不敢多事矣 
[蠻觸罷爭]  
　　前報載蠻觸相爭一則兹悉鄉間流氓将偷鷄橋西首荒塲之江西流氓趙來拖去後荒塲内各流氓紛紛聚議謂須赴鄉将人救出必得大張旗鼓恐烟槍小隊不能制勝乃連夜進城邀集銅作司務數　　人至垃圾碼頭鶴陽樓茶館及永興酒店飽餐整備而鄉間探子早已聞風奔回告之　間流氓得信恐遭蹂　立卽遣使講和将拖去之趙來送出至畫眉鳥與籠亦不索賠惟令趙來香燭賠禮始各允許罷手 
[搶布又見]  
　　昨黎明時有鄉人携布六疋來滬銷售行至虹口下海廟東首突遇匪徒二人各持木棍力叩其脛該鄉人負痛倒地匪徒遂携布而去該鄉人惘惘然歸途中又遇賣布者告以被刧清形後來者不敢前進繞道來滬備述行路之難如此 
[捕押官差]  
　　湖南長沙府湘鄉縣人羅蘭陔具稟投英會審公廨控從原籍販書籍　滬因與現在四馬路西合興里沈紅卿家爲娼之王雲卿相識伊不願爲娼急欲脱籍詢知王雲卿係湖北人氏曾被　在武漢興國等地方岅賣人口之同鄉婦人王金枝誘拐來滬陷入娼寮初則哄俟三年期滿聽其自便豈期滿後又被交與沈紅卿之　母沈陸氏處爲娼　遭鞭撻凌虐等語及問王金枝所言三年期滿聽其自便等情亦相符合惟須償還身價爲與言明償洋二百元付洋後竟被将王雲卿藏匿不面請爲提究黄太守准卽飭差朱坤往提到王雲卿王金枝沈陸氏等暫發官媒候傳原告訊斷又有葛朱氏附控曾被王金枝借去洋三百元立有借票言明俟伊女王雲卿贖身還洋求請追給此案尚未集訊前日由捕房之西包探查得該差朱坤到妓院提人並不知照派捕協提隨告知麥總巡捕頭飭傳該妓院司帳之顧竹堂輛夫顧五福到捕房詢問該差如何提人情飭顧竹堂顧五福同稱該差到來執有官票聲言設有洋一百五十元可以緩提否則立卽提去沈陸氏等許伊費洋二三十元多則無力該差不允遂被提去麥總巡深疑該差因圖索費故並不知照捕房擅自往提隨飭新巡捕房之好捕頭派包探顧阿六於前夜竟将該差拘至捕房略詰之下卽行管押當包探拘差時另有别差看見将此情形禀知太守太守給名片與差向捕房索討被押之差朱坤好捕頭以奉總巡之命不能專主差覆後太守又飭門丁向麥總捕索討當由鉛捕頭以麥總巡他出爲詞未便交人是以該差朱坤被押一宵昨經麥總巡親自将朱坤解案翟副領事囑麥總巡與之並坐好捕頭令該差朱坤跪朱坤供奉票提人然華人控告華人之案向不知照捕房小的並無索費情事不知何故被包探拘押太守向　副領事曰華人控告華人向不由四官簽字又母庸知照捕房設有牽涉洋商用人應提者理合簽字恊捕此固歴來辦理之定章有公堂章程可考請閲該差並無不合之處至言該差有索費一節如果屬實而由捕房查明理宜禀明貴領事照會本分府自當從嚴懲辦今該差奉禀提人捕房擅聽該妓院傭人一面之詞竟派包探将敝公廨之差役拘押該包探更有不合該包探亦須跪該包探則稱奉捕頭之命好捕頭則稱我奉總巡命而飭包探拘差與包探無干翟副領事言捕房擅飭包探拘差原屬非是然該差提人不應有錢則免提無錢則提案有　竹堂顧五福可証請究二顧供與前同太守問該差索費曾給否答稱未給坟守又向翟副領事曰該差拘人被拘者自必懷恨或言該差索費千五百元亦可作証乎總之控差索賄必須有贓有據卽控包探或貴署中人得賄亦須有眞憑實據若以一面之詞而本分府飭差拘包探及貴署之人總巡與貴領事亦必不服矣又問二顧是否爾等投訴捕房抑係捕房傳爾訊問答　係捕房來傳我們太守又飭将沈陸氏王金枝王雲卿等帶案沈陸氏供該差曾言須洋百五十元我因無力　許二十元未允而被拘案并遞禀聲稱王雲卿原由流氓羅蘭陔誘拐來　價賣與王金枝王金枝将王雲卿交與我處被取帶　洋五百元詎料　蘭陔又藉與王雲卿贖身爲詞妄控藏匿情同串騙且我並未藏匿故差來就此提案王金枝供亦相仝王雲卿供欲從良脱藉羅蘭陔替我贖身情眞沈陸氏又稱王雲卿自已言贖身原與羅蘭陔無干太守又與翟副領事辨論至再謂此案應由本分府秉公訉辦與捕房無涉隋飭将沈陸氏王金枝王雲卿仍交官媒候傳　蘭陔質訉顧竹堂顧五福斥退如奉傳喚卽行　質該差朱坤隨堂候訉 
[具限讓地]  
　　德和洋行東投英領事署控稱被曹志芳積欠租地價銀請爲傳追由翟副領事照會黄太守飭差傳曹志芳於昨晨投案 
 
 

Page 4

 
 
德和洋東申訴前因并稱此地係寳源裕之産業已價賣與我豈知曹志芳延不付租曹志芳供向寳源祥租地種菜現因寳源　将地價賣與德和欲每年加租銀至四十兩故此不願再租容另租别地搬移求請寛限兩月德和洋東聽憑搬移太守商之翟副領事諭令曹志芳具限搬移讓地完結 
[山東施子英電禀尊甫少欽先生四月二十六日申刻到]  
　　山東利津賑局男則敬連發第九全兩號信並實收五十張到否利津並沾賑巳畢男卽赴樂安查放禀請墊二千兩能撥解否乞速回電十九日則敬電禀○電禀東撫憲陳鑒前二十八日電禀解公砝　第五批寳銀二千兩附全號信請賜飭知兒子則敬預放諒到今接則敬來電禀已赴樂安查賑請撥解二千兩立待應放全號信並實收未到二十八日由招商局海晏輪船第六批湊足分硡銀兩箱計四千兩又正氣九午時茶痧藥準　丸陳香丸散平安痧藥水紅靈丹等藥共装四大箱仍託山東登萊青道憲方佑民觀察派員轉解至轅并速賜飭知兒子則敬請先墊撥四千兩以應趕緊接放上海絲業會舘籌賑公所施善昌上四月二十七日午刻覆電○附海晏輪船解天津賑局午時茶一箱拜託速爲登報以慰各省各埠助賑諸大善士垂念謹請衆鑒施少欽附啓 
[揚州左衛街元亨得號代收順直賑欵癸未十二月初五日起甲申四月十七日止清單]  
　　無名氏寶銀五兩三槐堂二元福壽堂三元泰源紙店一元採芹人足錢五十千文汪次手六元懷德堂足錢一百五十千文杜思堂六元悔遲居士十元光裕堂吳求病速愈十三元光明子求目愈八元潄香女史二元代書了愿人錢三千文無名氏二元古歙發記五十元古歙心十元古歙念記十元涇川朱蓮生一百五十元程明遠堂曹寶四十兩正思補過齋錢十千文古歙湖中願氏十元 
[浙省撫轅抄]  
　　四月二十一日候補府俞紹增禀知防軍局委江西等處查探　磺價值禀辭同知齊憬琛交卸武康厘局回省銷差左元交缷遂安縣回省禀到福州海關委員明玉台斐音圖栢贊禀奉札飭承領石門灣大生典鋪前往查點禀辭○二十二日署武義縣過仕并禀知藩司委署武義縣事叩謝縣事叩謝 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年四月二十一日京報全錄]  
　　宫門抄○上諭三道錄前○缺單○接錄前稿○四月二十一日理藩院鑾儀衛光祿寺正藍旗值日無引見○劻貝勒假滿請安○召見軍機○光緒十年四月分缺單知府湖南寳慶李暎開缺送部引見雲南澂江王堃開缺送部引見知州雲南安寗陳漢鎭丁知縣四川樂山張明毅廣西興安周克堃江西上高鄭紹成俱丁州判山西平定州樂平鄉賀光　丁府經廣東韶州劉佐中親老縣丞江蘇金壇趙爾樾故巡檢福建寗化縣楊逢元逾限典史直隸曲周李永紹革四川井研陸彬革河南涉縣陳仁慶河南鎭平李堃俱查無其人江西廬陵范楙丁○○接續前稿詰以旣係確情何以忽又認誣其呈出帳簿何以又認係假揑據供在案之李兆裕與馬國旺同院居住李兆裕延伊吃飯伊見馬國旺家帳簿有包納九頭牛税字樣伊欲控告税官當将帳携走留爲到官証據迨交發審處審辦伊卽将帳呈堂無如馬國旺未經到案質証問官以伊與盛直臣等同日遞呈必有帮訟情事其所呈之帳亦係揑造将伊嚴行戒飭祗得供認係令李兆裕代伊假造意圖家混只求向馬國旺究問卽可辨明虚實誥據馬國旺供伊開設鋿房曾經包納牛九頭之税在帳簿註明不料韓潮要打官司卽在伊家将帳携走委非李兆裕假造質之屠户洪得銀回民頭張幅馬麟翔等供亦相同並據委員候補同知石沅等禀稱查據該處商民僉稱聽説各屠户宰猪年節向有牙紀用錢不知多少光緒八年夏間牙紀用錢每天照宰猪口數收用屠户未允有兩三天没賣肉後經旗署傳去斟詢每宰猪一口照九百錢納税有年節不許牙紀再向屠户要錢之説其中詳細不能知道竊恐傳聞之言未能着實復會同署遼陽州知州章樾将屠户洪得銀等六家傳案查訊取具甘結一紙各等語是此二項之爲私自增添已屬確有証據復提常善等三面環質該員無可狡辯始據供稱伊於同治十三年六月間到遼陽印務筆帖式任經城守尉委辦税務該局向辦事宜牛馬驢騾每銀一兩納市錢五百文向係報錢納税每市錢五千作銀一兩每兩仍納錢五百文每署户宰猪一口納錢七百七十文回民屠羊一口納錢五百文宰廢牛一隻納錢四千文殘廢驢騾每月納錢八十千客店粉豆房等鋪均因屠猪徵税每年納錢十千文至距城較遠之鄉屯集市每年查税一次按鄉屯大小包納牛馬等項税錢多少不等如劉二堡會首高騰雲每年完納錢一百七十千均係按照舊章辦理其猪税一欵除納錢七百七十文外另有牙紀力錢一欵向由牙紀向各舖按節支取光緒八年四月間伊請假期内牙紀曲萬貴等以按節到鋪取錢不能應手商同税書時慶将此項同正課併徵時慶傳令各舖每猪一口共徵錢一千文各鋪未允歇業三日經城守尉查知前情當卽諭令鋪户每猪一口收税錢七百七十文連牙紀力錢一百三十文一併徵收每逢節期不准再向各鋪需索各鋪户均各遵斷安業此事亦未承辦酌增牛税一節係光緒七年間城守尉到任查知本城鍋房十三家每日宰殺廢牛較多報税甚少飭令嚴查偷漏伊卽帶同時慶傳集回民頭張幅等飭令按照成數具報經張幅等禀准自九月十五日起至次年正月十五日止除正月初一至初五等日不計外每日共以宰殺廢牛九隻交税按照每隻四千合錢三十六千自正月十六日起至清明節每日交納五隻税錢共二十千其餘日期均不包納仍照每隻四千上税此事係伊禀經城守尉准行每年交部額徵銀共二百九十兩零三錢六分三厘制錢九十二千七百七十一文一切税課盈餘除開支税課司房租紙筆並解部專差盤費兵役飯食外仍照所收之數給牙紀二成伊等用膏火二成餘歸城守尉閲操奬兵之用此外另由城守尉給伊酬勞每年或一千串至二千串不等並無别項苛徵肥已之欵不敢欺飾伊與承審官並無交情實未營求關説等語訊之税書時慶牙紀曲萬貴亦各将前情歴歴供明臣等綜核各供盛直臣等所控各情未免詞多揑砌至如牽涉说務一節並非全虚韓潮前後控詞亦非毫無會據所呈發審處帳簿業經馬國旺供明並非假造核與原辦逐就審虚之處情節逈乎不符雖該處民情好訟必應有犯必懲惟該城税務係歸尉署徵收歴任城守尉向由京外用不能洞悉地方收税情形均交常善承辦常善以本地人充當税官在任十餘年凡係控告税務無不指摘該員其爲收税不公已可槪見地方官每遇此等案件慮長刁風輒以事不干已懲辦原告殊不知事屬干已非殷實商户卽良懦農民畏累不敢控官其敢公然呈訴者無非該城紳士一切繩之以法而於税務槪置不問是欲箝制其口而不能折服其心欲息訟而訟愈滋殊非辦理持平之道卽如此案情節在盛直臣等挾嫌搆訟固屬罪無可辭卽常善收税嚴苛　復咎無可掩未便如原奏所呈事屬子虚率行定讞檢查全案卷宗實有紳士十八人及商民四十餘家聨名具控税務案據現就到案人証迭次嚴訊供俱僉同其審斷之不得其平自無疑義此原辦本未允協而叅奏係屬得實者也又原　内稱廣寗縣界兵李姓毆辱拔貢楊景和一案大吏姑容不究等語查楊景和係選拔貢生在廣寗縣城開設蠟鋪生理趙廣恩在鋪執事光緒六年八月間該處查街旂兵李林爲弟娶妻分給蠟舖喜帖一張趙廣恩未經送禮因此挾嫌趙廣恩旋與賣瓜人高佔幅因事口角經旂兵寳成唆令高佔幅向罵被斥李林與李榮等十餘人将趙廣恩高佔幅連在舖之賈永安一併楸出亂行踢傷楊景和趨勸致被揪落髮　一縷毁衣服連趙廣恩等三人一併帶至官廳詢知楊景和係屬拔貢未帶刑具餘俱用鎖鍊綁在柱上報經城守尉飭委驍騎校吾福禧吉慶會訊将賈永安高佔幅鞭責管押楊景和與趙廣恩取保趙廣恩赴縣喊控經縣騐明傷痕移提人証該城守尉以驍騎校常春報稱李林等並無毆傷趙廣恩等情移覆過縣楊景和情急赴省控經驛巡道審悉前情詳明将軍将李林李榮照兇惡棍徒軍罪上量減一等擬以滿徒高佔幅照不應重律擬杖八十分别枷號鞭責在逃之寳成嚴飭獲日另結並将廣寍在守尉宗室耆徵記過驍騎校常春吾福禧吉慶分别春革記過停升各在案臣等詳查此案滋事之兵丁均巳照例擬罪該管官弁業經分别示懲係屬從嚴辦理並非姑容不究又原奏内稱驛巡道廣敏需索鋪商聲名其劣遼賜廣興義錢鋪與在籍守備劉維周因錢財涉訟該道婪索廣興義銀四千兩由義泰長錢舖兑付並勒令該商會同錢行公送匾額各等語當卽委員前赴該州密傳廣興義錢鋪執事人田毓霖並飭承德縣密傳義泰長錢鋪執事人周振聲連該鋪流水帳簿先後提解到案訊據田毓霖供稱光緒七年十二月間有本州武進士山東候補守備劉維周向伊舖借貸不遂囑令武生劉占元持帖向該鋪逼要現錢一千串並令戴榮慶到鋪聲稱卽便全給亦不了事劉維周隨來辱罵彼此揪扭伊赴州控告戴榮慶被責管押劉維周卽使戴榮慶之姪戴書昌赴将軍衙門控告發交驛巡道審訊時有本城錢舖天興福等家各因劉維周拖欠借欵赴道呈訴斷令劉維周将各鋪欠欵還清並經出未嚴禁在籍紳士不准向闪家强借於八年四月間完案伊等因該道辦理公允約同錢鋪七家每家出錢一百四十串備辦匾對送往道署叩求再三方准懸挂並無送給銀錢及别項禮物情事訊據周振聲供稱伊鋪向不與衙門交易雖與廣興義交往彼此出入銀錢俱有帳簿爲憑並無代送道署銀四千兩情事現将帳簿呈案只求詳查各等供當将該鋪銀錢帳目逐細清查並無代送驛巡道衙門一欵調查該道審辦此案卷宗核與田毓霖供亦相符臣等查劉維周田毓霖互控一案經該道訊明斷令劉維周将各鋪欠欵清還飭卽依限赴標當差並因該州現錢稀少出示曉　無論何項人等不准逼索　錢販賣漁利該舖亦須照木開帖不得攙使小錢勒指不符紳士等不准向舖家强借各等情詳經将軍批准斷結辦理尚無不合至該舖等互控情由不過錢債口角事屬尋常何至行賄四千金之多如係該道因事勒索該舖亦決無甘心隱忍不爲舉發之理現經迭次研訊不特田毓霖堅供並無其事卽質之周振聲亦無異詞公送匾對一節係由各舖商情願並非抑勒是該道並無婪索多贓情事自屬可信又原奏内稱遼陽州奉行札撤去大簽近又别創三班小屋各抑四五十人不等任役凌虐勒索比大簽更甚等情臣等密飭委昌候補同知石沅馬宗武前赴該州飭查旋據稟稱遼城原有大簽公所自光緒八年奉文查禁久已塃撤外署照墻後向有三班差房一所不知起自何年並非近創名曰院内有坐北朝南房六間係捕頭班善房西三間係捕二班差房另有坐南朝北房五間係捕三班差房曁看管人犯住處每班看管或十餘名或二十餘名不等共計三班看押人犯計五十八名調查在押號簿人數相符詢據各犯命稱均無凌虐勒索情弊旋據署遼陽州知州章樾開具看押人犯清摺明現已訊結九起開釋十三名各等語[  此本未完]  
 
