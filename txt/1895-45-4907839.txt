# 1895 - 45 - 4907839

 

Page 1

 
 
[重印四史告成] [  圖書集成局啓]  
　　四史者何史記前漢書後漢書三國志是也本　　　排印出售價産物美購者　門本及一年　　已　兹重復　二排　字跡疎朗紙色精良　對裝潢略不苟且每都分爲六十册　收實價洋銀四元有欲臺購若干者請臨申報館帳　　　 
[新印繡像全圖三國演義] [  圖書集成局啓]  
　　三國　義一書崇正統斥奸臣寫意情情惟妙惟肖又得茂苑毛序始先生逐回評　益覺無微不至有美必臻本局以雪白連史紙印成　釘本極華美卷首冠以銅板　像百數十幅每回又　人　　二幅　可盡善盡美髮憾無道者矣茲已告成每部分裝十二册碼洋一元五角如　躉購　移玉申報館帳房面談可也 
[追論喪師失地之由]  
　　兵凶戰危自古已然於今爲烈日人渝盟肇釁禍始於朝鮮毒流於遼瀋近則駸駸乎侵及山左矣殘破十餘城蔓延數千里跋扈飛揚不可復制其𦦨殊張其勢頗危籌國是者幾至無可措手嗚呼天實爲之謂之何哉北方沿海門户首推旅順其次則爲威海衛旅順天設之險以法人水師精練兼以船堅砲利猶且言須用兵數萬歴時三年然後可克其難可知威海衛雖不及旅順而屹然三島形勢猶雄其内港寛廣可以棲泊兵輪而今皆爲日人所據矣海軍羣集於威海衛初則退避繼則藏匿終至於覆没聞當倭兵未至之先所有船上各砲悉移置於威海砲臺各兵皆登岸捍禦宜若可守而卒不可恃劉公島雖有守兵孤立無援終爲日人所乘島中洋員統兵者尙有五十二人駐守精兵四千似可背城借一東撫李中丞特調苗兵四千爲後路應援速至尙可及事而如日昨所傳警信敗壞决裂一至於此誠可爲痛哭流涕長太息者也卽如當時旅順之失也或謂防務頗形嚴密守黃金山砲臺者則有黃　林守海西砲臺者則有張光前各統勁旅三營兵力不可謂不厚其餘助守各軍林立藉張聲勢未失之前尙獲小勝誤於日人乘夜襲攻前路明火持械者僅二百餘人後路則以精卒數千繼之各軍於黑暗中莫辨虚實但向前路開砲轟擊悉力抵禦初不虞後路之直前相逼也各軍一見日兵遂至張皇失措日人更賄奸匪於砲臺各處遍樹旌旗一時不測衆寡紛然潰散姜桂題張光前等退至營口會合宋軍船塢總辦龔照璵初時告衆固守勿去及見塢中𨶑無一人心知事不可爲乃乘民船暫避海� 
島海中兩遇倭船兩投於海皆爲舟人所援得出於險此所謂小人之愛人貽誤匪淺使當時果出於一死猶得博殉節之名以視黃仕林等偷生苟活其相去不亦遠哉夫黃仕林等身爲將領非閒職之可比有統兵之權有守土之責乃先事不能預防臨事不能死戰誠罪無可辭矣故論者追咎於各處險要致失之由未嘗不歎息痛恨於統兵者守之不力也自與日人交兵以來何嘗一戰軍心渙散士氣沮喪見敵則走莫知其然此日人之所以得志也丁禹廷身爲海軍領袖受國厚恩而始終畏葸莫展一籌其在威海也思以晚蓋滌前愆及見勢已不支雖猶能閉塞砲門不爲敵用然終不能激勵三軍以當前敵逮日人扼守海口迭放魚雷鐡甲兵輪盡遭糜爛此時性命懸於呼吸存亡定於俄頃進亦死退亦死等死耳與其坐而待亡孰如鬥而致命猶得以一人而殺數人何爲計不出此或言丁禹廷捨命捐軀與船同燬或言其冒死衝出得脫於難蓋消息之歧誤於管帶魚雷王弁之妄傳王弁首先潰逃以致失事使丁禹廷在劉公島能出奇制勝則南北咽喉不至爲日人所扼若如近日所傳則殊不欲聞幷不忍聞劉公島失海軍没將領亡兵卒降事尙可爲哉戴孝侯始傳陣亡繼知猶在兵輪然兵輪旣壞則其身亦喪要之水陸諸員弁萬不得已殞命鋒鏑猶未得全爲死事之臣厲魄强魂徒嗚咽於洪濤巨浪中爲可悲也然旣爲國殤無論其如何已覺凛然有生氣而足以慰忠臣義士之心嗚呼我中朝固大有可爲之國也何爲一至於此哉追求其故皆由於堂廉高遠君臣之分太嚴上下之情不通一誤於因循再誤於蒙蔽三誤於粉飾四誤於虚轎之氣中之遂令日人得以乘其敝其戰也有敗而無勝其守也有失而無復日聞增師益旅而未嘗得一兵之用收一卒之効所謂矯矯虎臣桓桓猛士避敵則有餘攻敵則不足調遣不前捍禦無方徘徊觀望將待敵之自亡誠如是也安望其有轉機我國家誠欲奮發有爲力圖振作必幡然一變而後可從來整頓大局者不憚更張恢張宏業者不吝貲幣六七作賢聖之君創制顯庸何嘗動拘成法非常之爵賞不次之拔擢所以待國士故知人尤須善任信任尤須持久豪傑之士非科第莫由進身草澤英賢卽登薦剡非處以下僚卽授以閒散特爲庸惡陋劣者供奔走耳是何能展其一長時文試帖不過設以愚天下之黔首弓刀石豈今日之要務一旦有敵國外患使若輩當之宜其倉皇無措也士大夫身爲民上何嘗以國事爲已事惟知顧身家飽囊槖專事侵漁公帑朘削民財計苞苴行賄賂以得高官厚祿而已曾亦思大厦旣傾燕雀安處其子若孫且爲人唾罵軍興以來購器械軍火者動以窳物受重値初不計用之於戰陣必至僨事誤國殃民深堪痛恨平日安富尊榮一至有事致仕乞休逍遙局外與國同休戚之謂何言利之臣眼光如豆罔知遠慮動惜小費而誤大局當戰事之始於外洋購有鐡甲輪艦六艘酬價金錢五百五十萬磅已有成議卒以從中有多方掣肘者遂至罷論使能爲我所用直搗東瀛彼國空虚無備必致張皇撤東省之兵還而自救然後我之海軍得以聚而躡其後首尾環攻内外夾擊此固圍魏救趙之法也劉淵亭軍門旣欲召募其舊時部曲精加練習以効命於疆塲所缺者貲餉耳何不立畀以數百萬金使之卽日就道馳赴東三省以當日人一面亦使日人有所顧忌乃徒託空談卒至不果漢納根請練師十萬畀以利器以重幣厚賚廣募洋人爲統率計自七月至今可成勁旅猶足以當一戰乃有尼之者事遂中輟使貪使詐古有明文亦視駕馭者何如耳况所貪者不過月糜數十萬金使能見効較諸殘民失地爲何如總之事事相左著著落後由八九月至十月徵師調旅日有所聞召遣宿將羽檄交馳何以至今尙未前敵以决一戰凡此皆因循之誤也一墮此病則萬事不可爲矣今欲袪積弊戒結習除之務盡而後國可以治必也毋襲皮毛毋自誇詡毋黨同而伐異毋結黨援以營私毋拘資格以用人毋循成例以待賢毋苟且以塞責毋僥倖以圖功毋模稜以了事毋始勤而終怠毋見利而忘義毋瞻狥私情毋妒嫉賢能毋庸擢而異退毋賢擯而愚升毋但知淺近而昧於遠大嗚呼是所望於當軸諸君子哉 
[諭旨恭錄]  
　　正月初四初五日奉上諭李秉衡奏特叅庸劣不職各員一摺山東候補知縣郭秉鈞賄通盡吏舞弊營私候補知縣朱鏞嗜利誆人心術狡詐均著卽行革職候補知縣鄭桐性躭遊戲甘爲人愚著以縣丞降補代　觀城縣知縣卽用知縣李子春好事紛更輿情不洽惟文理尙優著以教職歸部銓選試用巡檢柴宗樾藉差招搖不 
 
 

Page 2

 
 
知縣束前委新城縣典史分缺先補用典史范棣蓀抑勒事主被人告發均著卽行革職以肅官方該部知道欽此同日奉上諭御史鍾德詳奏上駟院卿增潤與福森布及郎中錫麟扶同作弊員外郎景昌補缺由於錫麟賄托廐長熾昌於應發銀兩米豆無不尅扣五圈馬匹不足額數甚多請飭查辦等語著懷塔布按照所叅各節確切查明據實具奏欽此同日奉上諭御史鍾德祥奏請厘正特旨班人員補缺章程等語著吏部議奏欽此○初六七日奉上諭英廉奏假期屆滿病仍未痊懇請賞假並派員署理差使一摺廂紅旗漢軍副都統英廉著卽行開缺欽此同日奉上諭巴克坦布等奏請將偷竊官物人犯交部審辦一摺所有拿獲之劉來順著交刑部嚴行審訊按律懲辦欽此同日奉上諭巡視北城御史齊蘭等奏粥廠窮民擁擠斃命一摺上年十二月三十日梁家園粥廠照章加放饅首貧民人數過多爭先恐後致被擠斃多名覽奏殊堪憫惻業經該城分别查騐無卹因思各城皆有粥廠著各該御史轉飭紳董嗣後務當妥定章程盡心經理並多派　夫設法照料以全善舉而恤窮黎欽此 
[本館接奉電音]  
　　昨日下午京師飛電傳來　上諭五道敬謹譯登○正月二十二日奉上諭前因在廷諸臣交章叅劾葉志超軍在成歡等處接仗所報獲勝情形均係虚揑請將保案撤銷當諭令宋慶確查具奏兹據宋慶奏稱該軍所報行抵韓城西北之金化遇倭戰勦一節查　實據其在成歡一戰提督聶士成督隊戰剿身先士卒提督汪興康總兵連淸遠副將馮義令叅將許兆貴游擊魏家訓聶鵬程都司徐兆德守備王　　游擊孫禮達均係接仗出力著仍照原保給獎候選道吳學廉游擊毛殿颺總兵葉玉標未曾臨敵所保均屬徇情着卽將保案撤銷都司戴長榮守備杜俊卿僅資策應知府張雲錦知縣劉長美金慶慈縣丞任家祐知縣范汝康同知史雲僅係充當文案等差並無戰功足錄所得獎叙著先行撤銷俟軍務肅淸另行核辦以昭核實而免冐濫該部知道欽此同日奉上諭前經降旨將失事各員拿交刑部治罪並迭次飭催速解除業經拿解到部及准令留營効力各員外現尙有趙懷業衛汝成黃仕林三人未經拿解到案該革員等均屬獲咎甚重豈容日久潛匿卽著直隷總督安徽江西各巡撫一體嚴拿務獲速卽派員押解來京毋任逗留並著福潤德馨將趙懔業等三犯家產先行查抄欽此同日奉上諭德馨奏續獲匪目審明懲辦請將出力人員保獎等語上年正月間圍攻永寗案内匪目邱懷德潛匿龍泉縣北鄉經該署縣鄧宣猷會同把總羅慶雲分派兵役團勇馳往掩捕將該犯拿獲審明正法所有在事出力之調署龍泉縣事永豐縣知縣鄧宣猷龍泉縣把總羅慶雲卽著德馨奏請獎勵逸犯黃三祥等仍著飭屬嚴拿務獲究辦該部知道欽此同日奉上諭給事中洪良品奏駐藏帮辦大臣訥欽於去年十一月初六日請訓至今尙未出京等語著兵部該旂查明具奏欽此同日奉上諭奉天府尹著善聯補授欽此 
[議和述聞]  
　　北洋大臣李傅相經中朝畀以全權與日本議和已將天津西人及本館訪事人電信錄入報章兹聞傅相此次係赴旅順商議想日本亦將遣使前來和衷共議追戢矢櫜弓之盛揚珠槃玉敦之華將於此一舉覘之矣惟是說得自風聞是否尙待續述 
[威海近聞]  
　　威海交兵以後本館專派熟於時務之友偵訪情形昨得二十日來函云目下文登榮城寗海三處均被倭奴所占威海亦已淪於異類劉公島雖未被占然已岌岌可危每日有倭探或十餘騎或二三十騎馳至離烟臺一二十里之處鄉民見而逃避邨落幾致空虚山東巡撫李鑑堂中丞於十三等日忽將所帶勇丁盡數撤回萊州旋復聞駐紥黃縣十九日聞有大軍自西之東距烟臺不及百里至各國領事議定不准倭人攻犯烟臺口岸以上皆友人來信語似乎西報所登十八日劉公島各叛將持白旂降倭一事未足信以爲眞然軍情變化無常非遠隔數千里之人所能懸揣日内不知又如何也 
[談瀛錄]  
　　昨有友人自日本神户致函本館云倭歴正月初十日卽華歴去臘十四日倭酋又在西海道之熊本佐賀　島等縣募兵人民皆惴惴於心不敢應命倭酋乃誑稱招人工作旋有六千餘人陸續報名入册倭酋遂飭東海道火輪車暫停載客迫令裝此項人至戰地當兵諸人無計脫身哭聲震地按倭人自稱戈犯順已八閱月而祗占我中國壤地百分之一刻下已財窮力竭進退兩難至張邵二星使和議不成倭人益恐懼悚惶謂此次中朝必誓死决戰因之上下兩議院籌集軍費應者寥寥怨讟興不堪入耳中朝於此正可大張撻伐殲厥渠魁乃何以當軸者成竹在胸仍是力持和議倭人聞之頗以爲始念所不及云○倭邦陸軍砲兵大佐和田由舊率師侵犯旅順時身負重傷回至廣島豫備醫院療治醫生察得彈中要害恐不能瘳爰歸棹東京俾得　邱之正乃各倭報多方諱飾謂爲患咯血之症日内將就浴温泉嘻其殆自欺以欺人耶我恐温泉未浴已將魂赴黃泉矣○女醫丸橋氏小字光子年甫二十餘爲彼國醫學博士兼精英法德拉丁文字語言去歲航海至申江爲人治疾聲名頗噪積有餘資及兩國失和歸赴長崎小住甫至埠倭人卽疑爲中朝所使間諜縶付廣島行營裁判所嚴訊噫倭人之虐待華民可謂極矣不謂於已國民庶亦且凌虐不堪甚至苒弱女郎竟誣以蛇影杯弓付之犴狴其尙有天理良心乎哉無道如斯不亡何待 
[要地設防]  
　　客有從石頭城作騎鶴游者據云日前漕運總督松漕帥節臨白下與張香帥商辦防務緣因威海失利倭入近又覷觎登州已於榮城潛行登岸肆其詭譎伎俩東西亂竄來往靡常查袁江以上之海州地方濵臨大海距登州海道匪遙此處雖有漕標各營屯紥猶恐兵力不厚因與香帥籌商擬請酌撥十營前往駐防以壯聲威庶可有備無患此正老成人慮周藻密未雨綢繆之意也香帥亦以爲然允如所請第不知檄調何營耳 
[苗兵又到]  
　　去冬貴州古州鎭丁鎭軍槐督率舊部北上剿倭前已歴登於報昨得鄂中訪事人函言及鎭軍赴北後欽奉上諭令介弟觀察公在原籍招添猛士萬人迅赴軍前以資臂助觀察公遂建旗招募自黔中道出楚南常德府乘舟至漢口有見者謂此項猛士號衣上均有貴州古州鎭字樣猛鷙精悍不亞三湘子弟緣巖走壁絶技驚人一俟後隊到齊卽前赴瓜洲馳赴前敵也 
[梁山設戍]  
　　東西梁山居蕪湖下游三十餘里兩山夾岸對峙江濵峻絶巉巖如天然雙闕故又名天門山山巓建有西式極大砲臺由撫標良字練軍左營戍守刻値倭氛猖獗各路防軍嚴加整頓撫憲福中丞查悉該營管帶操防不甚得力立卽撤去改委候補叅將陸叅戎　　接帶定於日内莅止又西梁山向由東梁山分兵駐守際此防務吃緊兵力猶恐不足特將駐無良字右營檄調前去駐紥西梁山使良字一軍悉數會合於此俾收獨當一面之效右營徐管帶奉檄後連日部署行裝遍赴各署辭行定於二十日拔隊渡江向西梁山進發至統領一席現已遴委候補道劉子幹觀察督率全軍駐臺訓練期在痛除積弊力圖振作想壁壘森嚴當不似灞上棘門之視同兒戲也 
[更調防營]  
　　蕪湖地當衝要水陸紛歧非重兵駐紥不可自去夏老湘後營奉調北征擁旌旆而鎭江鄉者爲皖南鎭標練軍右營旋又因良字右營駐紥廣德州與東梁山良字左營聲氣遠隔互相對調刻下防務吃緊良字右營又奉憲檄移駐西梁山蕪地勢不能不亟調防軍塡紥聞福少帥已飛咨皖南鎭飭撥標下中軍牛韻齋游戎速帶練軍左營精兵五百名來蕪駐紥並令隨帶印信前來傳者遂謂省憲或尙須添招勁旅交游戎統帶以資調遣亦未可知並聞牛游戎奉檄後已赶速辦裝定於廿三四日由寍郡拔隊赴蕪戰事一日不休則徵調一日不止然爲有備無患計固不得不先事圖維也 
[統帶得人]  
　　駐紥海州統帶春字六營張軍門錦春前日到省拜賀各大憲新禧忽因舊疾復發殁於旅邸當經從者禀明大憲張香帥現因倭人犯順設防不可稍疏特札委唐軍門接統春字六營 
 
 

Page 3

 
 
[恊濟軍械]  
　　督辦欽廉防務馮萃亭宮保奉命統率雄師星馳就道營中需用器械督憲李筱帥允爲由粤接濟日前已撥出彈子火樂各種凡百餘箱分裝十餘船委員押解取道北江由内地行走蓋防倭奴要截也督憲公忠體國畛域無分觀此可見一斑矣 
[曾軍北上]  
　　曾文正公之文孫劼剛襲侯之長公子年甫弱冠投筆請纓招募文正公舊部湘勇十餘營征剿倭宼於新正上浣督隊至漢皋兹得訪事人續函云公子至漢後卽渡江謁見湖北巡撫譚大中丞及司道各員部署稍淸於十五日起碇東下幷聞鮑春帥楊厚　之二公子亦各募新兵五營同赴前敵 
[方伯回轅]  
　　正任江寗布政使瑞茀侯方伯進京祝嘏去臘業已請訓出京前接電音知已將臨省垣由上江兩縣飭差預　迎迓十　日方伯將抵下關署江寗府唐太尊陳趙兩大令以及城内外保甲局員各帶人役輕輿如飛出儀鳳門恭迎時方鐘鳴一下遙見江光淡蕩中靑烟一縷上接層霄有小火輪一艘拖大號官舫破浪而來知爲方伯至矣俄卽抵岸但聞砲聲發於水面幾訝天驚石破乃駐紥下關督標水師砲船連放巨砲恭迓更有駐紥下關陸軍砲聲隆隆鳴槍致敬各官投遞手版方伯以次接見略詢時事畢一一送出時已鐘鳴三下方伯當卽乘坐緑呢大轎由儀鳳門進城直赴督憲衙門晉謁張香帥接見之下與談數點鐘之久始行辭出迨方伯回至本轅天將薄暮矣傳聞於廿四日接篆云 
[廉訪接印]  
　　署理蘇臬黃幼農廉訪於二十日由滄浪亭行轅遷入臬署筮吉廿二日午時接印已登前報是日午前署臬司韓古農廉訪由湖南會館行轅飭掌印官將印信送至臬署黃廉訪整肅衣冠啓大門升大砲降階迎入恭置大堂正中吉時旣屆廉訪朝服而出恭設香案望闕行三跪九叩禮然後拜印升座受書差人等叩賀省中文武各員咸來轅叩賀任禧一時輿馬喧闐甚形熱閙 
[俎豆千秋]  
　　原任長江水師提督李勇慤公前年星隕鳩兹朝廷篤念勲臣優加追卹並將戰功事蹟宣付國史館立傳准於立功省分建立專祠典禮優隆固已名垂竹帛績紀旂常矣長江水師自彭楊二公經營締造創之於前其繼二公之任悉心經理不墜前規得以公爲最久視將領如手足與士卒同甘苦亦以公爲最優故自星隕之後三軍將士感公遺愛莫不同聲痛悼泣下沾襟旋由將領兵丁於季餉項下按名派捐集成鉅欵就沿江采石磯地方建造專祠以隆　饗與彭楊二公專祠洽比其隣雕牆峻宇備極輝煌去臘中旬始經落成涓吉於今正試燈節奉安栗主陳設大祭先期由諸公子前往預備並由蕪湖召鞠部一班屆時開演一時當道名公及水師提鎭將領偏裨不期而至者幾於冠蓋雨集輿馬雲從爭以一瓣心香上祝爲快雲璈仙樂響徹重霄白叟黃童逐隊來觀至元宵始曲終人散荔子丹兮蕉黃雜嘉蔬兮進侯堂公亦鑒此微忱而來格來饗也歟 
[私運米糧]  
　　香港報云中倭兩國兵釁旣開華官示禁日本海味漆磁等器不准入口而中國米石等貨則不准販運出口以杜濟敵自禁例頒行以來華商食毛踐土具有天良皆恪遵憲諭不敢私行購辦致干未便現聞有中國米石三千包日前直由中國運抵横濵其係洋人代購抑係喪心昧良之華商代辦則未得而知據言自懸禁以來華米之直達横濵者以此次爲首屈一指 
[嫓美董狐]  
　　羅弼符理沙士蔑乃香港爹理卡剌輔卽士蔑西報館之東主也於本月十五晚七點四十分鐘病終寢室定於十七日下午四點四十五分鐘殯葬查士蔑君性情耿直學問淵深自創報館以來據事直書毫無諱飾而於中倭之事尤能立論持平不肯私心偏袒與世之顚倒黑白皮裏陽秋者獨存直道之公故港中人多喜閱之今忽噩耗傳來不獨士君之友爲之惋惜卽華人聞之亦同深哀悼也 
[運兵增數]  
　　俄國澳爹沙埠消息言俄國運軍巡船擬於是年早定行期以來往琿春及澳爹沙兩處前時俄船之載運兵士軍械以赴琿春者祇派運船四五艘惟當今時事孔亟大局變遷故俄廷擬派船十艘俾輸運便捷免悮戎機並擬於本年秋間起各船增開六次運兵一萬名以往琿春俄人之經營琿春若是其亟豈中國之福哉 
[上海官塲紀事]  
　　江海關道劉康侯觀察於昨晚乘鈞和兵輪船赴金陵謁見張香帥叩賀年禧○昨日因案撤任之南匯縣汪蘅舫大令乘舟來滬小泊觀音閣碼頭旋命駕入城拜會上海縣黃大令大令延入花廳叙談良久○昨日上海縣黃大令飭吏科書辦卷查陸春江袁海觀竇奠高三前令接印及交卸日期不知有何事故也 
[滬城雜志]  
　　城内各茶肆往往雇人彈唱淫詞小說糾賭抽頭禁諭諄諄若無聞見前日保甲總巡翁明府發出四言告示曰城廂茶館疉經稽查禁止婦女入館吃茶彈唱淫詞關碍風化聚賭抽頭有于律法並禁痞棍吵閙喧譁講茶莫吃安分生涯如敢故違立卽嚴拿地甲容隱一倂杖枷○日前嘉定縣轉解由紹興解來之囚犯馮小梅請黃大令送歸英公堂訊辦大令飭吏將移文備就然後移送英公堂○城中太平街某姓家後門沿河向有木橋直達對岸虹橋浜大路年久未經修理以致朽爛不堪前日有一老嫗行走其間橋忽中折嫗卽墜下渾身濡染淋漓迨家人竭力救援得免葬身水府 
[淞濵地震]  
　　前晚九點鐘時本埠忽覺地震窗櫺格格有聲約歴半時許始止其勢似從東北來向西南而去惟租界中人聲嘈雜不甚覺察詢之城内居人僉云實有其事西人於地震一事視若尋常大抵地近火山則頻頻震動而其勢亦猛中國地震不常見偶一有之勢亦不猛固不必墨守讖緯家言參以禎祥之說也 
[法界火災]  
　　昨夜十下二刻時本邑法馬路西首興昌里内某姓家不戒於火頃刻間烈𦦨飛揚捕房旣擊警鐘水龍紛紛馳至排列同春樓茶肆門外用皮帶竭力噴救得以撲滅幸免蔓延焚去房屋若干俟翌日探明再錄 
[古墓藏珍]  
　　中泥城橋西首有山家園焉其中古墓纍纍俱係數百年前遺跡近經地主將園址售與洋商洋商謂須將墳墓遷移始能交價地主遂雇工將墳發掘以便遷移前日在墓中檢出金飾不少近處鄉人紛紛往取千年灰及古磚等物據言灰則可作刀傷藥磚則可作硯材柩中尙有一菌其大如盎亦不可多得之物也墓上有大樹十株拔地參天蒼翠欲滴一旦爲斧斤所伐自此勝跡無存零落山邱將一變而爲斬新華屋薊子訓摩挲銅狄古今人殆有同慨歟 
[甕中捉鱉]  
　　美租界北蘇州路第二十五號門牌西式房屋係某西人所居前晚有傭人約集侍者在室中賭博因興會過豪喧聲達於户外被西人察悉遂將前後門户盡行鎖閉於十二下鐘投捕房控訴捕頭立傳通班中西包探並中西印捕等馳至是處四面兠拿無一漏網共獲十　人解入捕房捕頭命押候解送英公廨請宋通刺究辦 
[一塲瞎閙]  
　　瞽者某甲日在街頭彳亍以算命爲生昨日不知因何與同業之女瞽口角邀得瞽者九人在泥城橋某茶肆評理講論多時羣瞎咸以甲爲非女則自謂並無錯處甲聞言不覺大怒舉杖欲擊女瞽不料誤擊旁人之首旁人不肯于休與甲爲難謂爾不應將旁人瞎打甲自知理屈不敢與較遂從身畔摸出小洋一角倩人備辦香燭服禮了事一塲瞎閙聞者莫不爲之粲然 
[星火宜防]  
　　粤人某甲在美租界西華德路第十五號屋内開設花衣店昨日午後二下鐘時因有人將所吸雪茄烟抛入花衣内登時火發樑上所懸之花衣亦已燃著火光四射幸在白晝鄰人聞聲往救潑以淸泉得卽救息迨二百六十七號華捕至已烟錧火滅矣巡捕問悉情 
 
 

Page 4

 
 
由卽回捕房禀報未知捕頭尙須查究否也 
[建房領照]  
　　租界章程凡欲在租界内建造房屋須先禀知工部局領取照會方可興造昨日一百十一號三道頭華捕巡至美界吳淞路穿虹浜相近見有陳兆祥起造房屋四間捕問可領照會答無捕謂未取照會不許興工囑陳隨至捕房禀訴捕頭謂姑念無知不予深求命速至工部局取照陳唯唯退出 
[撞船調處]  
　　昨有駁船滿載白糧行經蘇州河其行如駛舟子偶有疎虞悮撞某甲所駕之杉板船壞及護欄木甲向之理論米船主某乙以爲兩不經心不允賠錢於是互扭至茶肆評理唇槍舌劍各逞詞鋒旋有魯仲連其人出爲排解令乙賠小洋五角給甲爲修理之費兩造爲之首肯事遂寢息 
[英廨瑣紀]  
　　二百二十三號華捕解送女子劉東菊至廨稱被主人逐出在路哭泣是以送來詢之劉東菊則稱蘇州人父母俱已逝世現年十九歲曾於十四歲時被匪徒誘拐來滬價賣於下海廟吳姓家爲婢昨日因洗淨花瓶誤行撞碎致觸主人之怒竟被逐出因無處棲身在途哭泣値日差詢明情節入禀宋通刺旋奉諭著將劉東菊暫交官媒收管聽候核奪○前有張家棻呈控曾被馮小枚積欠茶葉銀兩一案昨經原差將馮逮案當卽禀明宋通刺著押候訊核 
[法界捕房紀事]  
　　有某甲者在永安街福興昌布號坐莊辦貨平日衣服華麗舉止奢豪昨日午前十點鐘時房門未關因事他去被倫兒乘間掩入脫下殘衫破帽竊取甲之灰色寗綢狐皮袍狐皮馬褂紅哆呢風帽加諸身上大搖大擺而出閽者見之初疑是四馬路不尷不尬之� 
闊少旋復意其爲達官貴人不敢阻攔任具揚長而去及甲歸察知被竊立卽投報捕房捕頭允爲查緝○湖南人某甲向在無錫某營當勇近經斥革赴高昌廟某營訪同鄉人行至小東門外戲館街見某花烟館前粉白黛緑者流倚門獻笑不覺情絲縈繞入内求驩旣而大肆咆哮在倡寮肆行毁物致被龜奴指交巡捕拘送捕房翌日克捕頭問悉情由令押候解送公堂請辦○八仙橋某銅作主向某甲租房屋前日作主之婦因曬晾衣服擅開甲之房門甲惡之向之理論聲言屢次失物非爾行竊而何作主忿火中燒與之互擊作夥見而解勸悮傷甲之目珠甲痛極聲嘶奔赴捕房聲訴捕頭遣人送至仁濟醫館求療一面將行兇人押候解送公堂○倡婦王姓欠某某等龜帶擋洋銀六百五十圓乘機避匿各龜知之投報捕房請爲追給捕頭允之遣某探將王倡提到押候覓人保出調停　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美界捕房紀事]  
　　川沙人康　三　贏八下鐘時在美界北河南路錢業公所相近某姓家扭落鐡鎖入内翻箱倒篋任意搜括蓋某姓人口無多有事出外必托鐡將軍看門是日　　直入適某姓事畢回家見將軍已失所在驚駭間唐恰負衣而出當卽扭獲送至捕房捕頭命押至十二下鐘飭包探竇如海將唐帶出稽查可有别案再行辦理○羅店人錢阿全前日午後在美界頭壩路九十一號門牌之無錫人某老嫗屋内竊取棉被一條負至外虹口老街某押店内求質經包探江阿三查獲當將人贓一倂拘入捕房捕頭命押候解送英公堂究辦○鄉人張春全陳咸生二人因不知租界規矩昨午後在美界斐倫路小遺被某號華捕所見當卽拘入捕房捕頭命各罰小洋三角釋出 
 
 
 

Page 10

 
 
   
 
 

Page 11

 
 
[光緒二十一年正月初四初五日京報全錄]  
　　宮門抄○諭旨四道錄前○陜學政黎奏報交卸起程日期摺○新授陜學政趙奏報接印日期摺○蘇學政　奏報接印日期摺○晉撫張奏叅革教職佐雜各員片○値督李奏辦理津防情形片○副都統宜奏請准駐防無餉旗丁充當營勇摺○御史恩等奏匪犯兇横情形摺○將軍裕奏委署道廳縣各缺片○直督李奏委署道篆片○東撫李奏知縣留省暫緩赴任片○正月初四日福中堂謝賞假兩個月恩○奕年長萃各假滿請安○李鴻逵等同鄉官謝恩○召見軍機○初五日王文韶得賞謝恩○阿公椿壽各假滿請安○召見軍機○○陜西學政臣黎榮翰跪奏爲微臣任滿交卸起程恭摺仰祈聖鑒事竊臣於上年七月初一日業將陜西全省歲科兩試完竣情形專摺具奏奉硃批知道了欽此上年恭逢慶榜經臣於七月九月兩次進省錄文武遺才蕆事後至本年甲午正科七月臣復由三原進省考錄遺才九月再進省會考優生接試武塲錄遺事竣回署遵例報滿將任内應辦事宜及剔除十弊恭疏具題在案兹新任學臣趙惟熙業經低陜臣謹將學政關防書籍文卷委三原縣學教諭吉劭於十一月二十日齎送接受臣卽日束裝啓程回京恭覆恩命所有微臣任滿交卸日期理合繕摺具陳伏乞皇上聖鑒謹奏奉硃批知道了欽此○○陜西學政臣趙惟熙跪奏爲恭報微臣接印任事日期叩謝天恩仰祈聖鑒事竊臣蒙恩簡放陜西學政跪聆聖訓後遵卽束裝就道十一月十九日行抵三原縣城二十日准前任學政臣黎榮翰飭委三原縣學教諭吉劭將學政關防並書籍文卷齎送前來臣當卽恭設香案望闕叩頭祗領任事訖伏念學政實輶軒使甄陶是所專司秦中古帝王州鍾毓夙稱極盛元氣近雖未復而通經實不乏人時局矧値多艱則養士尤期致用求經濟必根學問始爲明達之才先器識而後文章不尙浮夸之士如臣　闇深懼弗勝惟有恪遵訓誨認眞拔取嚴密關防矢愼矢勤以冀仰答高厚鴻慈於萬一所有微臣感激下忱並接篆任事日期除恭疏題報外理合繕摺具陳再臣經過直隷境界二麥蔥蔚糧價漸平入晋以後連得大雪數次一律深透可卜豐收民情均極安謐合倂附陳伏乞皇上聖鑒謹奏奉硃批知道了欽此○○新授江蘇學政臣龍湛霖跪奏爲恭報微臣接印任事日期仰祈聖鑒事竊臣蒙恩命簡放江蘇學政於九月初十日請訓仰蒙訓誨周詳莫名欽感旋卽束裝就道維時因山東一帶積水未消遂自備資斧改由通州雇舟乘至德州始行歸入正站十一月初十日行抵江陰駐署十二日准前任學臣溥良飭委江陰縣學教諭秦毓麟齎送江蘇學政關防一顆並案卷移交前來當卽恭設香案望闕叩頭祗領任事伏念江左爲人文彬蔚之區學政有風化轉移之責臣自愧散材每懷祗懼惟有悉心校閱矢愼矢勤博採通才嚴防弊竇庶幾明揚士類佑啓人文以仰副聖主作育甄陶之至意再臣經過直隷山東境内及江蘇淮揚鎭各府地方民情安謐足以上慰宸厪所有微臣到任之　印日期謹繕摺具奏伏乞皇上聖鑒謹奏奉硃批知道了欽此○○張煦片再教職作人師表應以植品爲先佐雜職雖微未亦宜自安本分兹查有長子縣訓導冀承詩品行不端沾染嗜好隰州吏目楊承烈操守不謹聲名平常定襄縣典史　翰斌庸鄙誕妄不知檢束長治縣典史趙錫貞性情浮躁狂妄多事試用巡檢凌承志任性負氣曠誤差使均未便稍事姑容相應請旨卽行革職以勵官常理合附片具陳伏乞聖鑒訓示謹奏奉硃批另有旨欽此○○李鴻章片再前因津防緊要迭經天津司道督飭紳商籌捐添募蘆勇四營一切營制仿照天津練軍章程辦理所需經費由紳商集捐支給按照新海防事例給獎先後奏奉諭旨允准在案目前軍務緊急津郡密邇京師爲各略饟械總匯之區根本所繫尤關重路兹據司道等轉據天津紳士候選運同高振鏞等禀請仍照光緒十年團防章程在於闔津水會中挑選精銳抽練一千人按日操演藉資保衛卽責成署天津道呂耀斗督率認眞操防其口糧薪費等項按照練軍章程酌减支放所需經費已由天津郡紳商捐集銀八千餘兩仍由府縣接續勸捐應用事竣核實造報並請照添募　勇奏定原案由　司酌核請獎應需槍械子藥等項飭局籌撥應用理合附片具陳伏乞聖鑒謹奏奉硃批該部知道欽此○○山海關副都統奴才宜貴跪奏爲地方緊要兵制有常叩請恩施准其駐防無餉旗丁充當營勇以期聯絡聲勢統籌戰守而利城　恭摺仰祈聖鑒事竊察山海關八旗額設甲兵八百名步甲三百名每月所需銀二千七百餘兩向由駐紥營口之山海道衙署支領每季所需兵米四千四百餘斛向由直隷督藩司所派管糧通判按季赴永平奉天所屬七州縣征收按照巿集糧價本色折錢分放兵丁自買食物承平之日積久相安皆係隨到隨放以節經費此倉庫之無存大抵皆然再察户口册餉額兵一千餘名生　日繁多爲眷口所累此外閑散無餉之人限於兵額進身無路游手空閑當此軍務吃緊之際設有緩急此項閒散旗丁縱不致有意外之虞亦難責其枵　從事刻下駐紥關外統兵大臣分往各處立旗招勇鄉里民夫搜羅殆盡且一時尙難到防而無餉旗丁不能身列戎行支食勇餉徒　浩嘆在大臣等自係鄭重旗人不敢率行瀆請奴才目覩情形何敢隱忍自安伏維我國家用人行政原無二致合無籲懇天恩請旨　下統帶兵勇大臣淮其由無餉旗丁一體選拔營勇如蒙兪允奴才飭知八旗四處協佐等官察明年力精壯閑散現有若干名造册就近咨送駐紥關外大臣湖南巡撫吳大徵行營酌量拔補旗勇一二營歸倂民勇一體操練統籌守戰至可否會同商酌閱看以期聯絡聲勢之處奴才未敢擅便伏祈聖裁謹奏請旨奉硃批旗丁充當營勇向來無此辦法所請著毋庸議欽此○○巡視中城河南道監察御史臣恩順署巡視中城掌陜西道監察御史臣曹榕跪奏爲匪徒糾衆搶劫已獲人犯並有毆打武弁官役情事恭摺奏聞仰祈聖鑒事竊據臣城兵馬司吏目邱廷棨詳稱奉刑部票開准宗人府咨送松常氏呈告宗　　佑等將伊姓媳隱藏一案應令該防遵照前　住址卽將沈錫龍卽沈四王德元嚴傳限次日已刻親身押帶送部案關　證本　　等訊辦毋再玩延等因卑職遵卽另派捕頭王祿親身帶領王祿等前往東單牌　頭條胡同該處步軍校常祿將沈錫龍傳獲送至五申廳　行看守卑職隨卽赴部回話將到部時差役跪至回稱沈錫龍家内追來多人各持刀械至宫廳將官役王珍毆傷並將步軍校常祿毆打連衣服撕碎將沈錫龍搶走等語據此當卽回明刑部在案並將詳細情形具文呈報刑部外理合具文呈報等因到城臣等伏查内城地面密邇宸居該匪等胆敢於曰白晝之間將已獲人犯於該地面官廳糾衆搶去實屬目無法紀兇惡已極若不從　　辦將無以申法紀而儆效尤相應請旨飭下步軍統領衙門揀派兵役會同順天府五城御史卽將該匪沈錫龍等一體嚴拏務獲送交刑部按律懲辦以期綏靖地方芟除匪類謹合詞恭摺具陳伏乞皇上聖鑒謹奏請旨○○裕祿片再奉天東邊道宜　署鳳凰直隸廳同知章樾署安東縣知縣榮禧均因地方失守奉旨革職查辦所遺原缺查有候補道張錫鑾才識明練辦事老　　以署理東邊道篆務候補知縣樊恭佩勤明穩練堪以署理鳳凰直隷廳篆務候補知縣張雲龍篤實耐勞堪以署理安東縣篆　　興京同知達崇阿據報病故遺缺查有正任承德縣知縣陶守愚樸實勤愼堪以接署錦縣知縣李葆善據報病故遺缺查有試用知縣曾　明敏有爲堪以接署除分檄飭遵並東邊道係題補要缺照例遴員請補曁達崇阿李葆善二員病故日期另行恭疏題報外理合附　　陳伏乞聖鑒謹奏奉硃批吏部知道欽此○○李鴻章片再津海關道盛　懷前在山東籌挑小淸河親赴海口感冐　　致成　症現屆寒冬舊疾復發恐誤要公禀請給假醫調並派員代理遇有要事該道當與代理之員妥愼商辦其前敵轉運事宜最關緊要臣已檄飭臬司胡燏棻周馥等妥爲經畫該道患病屬實應准給假兩月悉心調治所遺之缺查有候補道黃建笎熟悉洋務勤　有爲前曾代理是缺於關榷交涉事宜指置裕如應仍飭委代理除遵照外理合附片具陳伏乞聖鑒謹奏奉硃批吏部知道　此○○李秉衡片再新選博山縣知縣蔡紹文禹城縣知縣楊學淵均已領　到省本應卽飭赴任供職惟查東省積案繁多正　委員淸理擬令暫入讞局帮審案件於地方吏治民情亦可藉資閱歴容俟積　　　再飭赴任據藩臬兩司會詳前來除將文　咨　查銷外謹合詞附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒二十一年正月初六七日京報全錄]  
　　宮門抄○諭旨六道錄前○大臣魁奏據情代奏摺○晉撫張奏叅撤知州查辦片○又奏飭知府回任片○黔撫　　查　州縣各缺並無委署片○又奏收到各省恊餉　數片○將軍恩奏叅革雲騎尉片○浙撫廖奏請改獎片○閩督譚奏調署知縣片○又　　奏甄别府縣各員片○御史敬奏關防郎中二缺改歸本處調補摺○又奏疏通户部三庫人員補缺片○正月初六日張中堂等同鄉官謝恩○英侯假滿請安○定公請假五日○孫家鼎續假十五日○英廉續假一個月○召見軍機熙敬○皇上明日卯初二刻升中和殿看版○初七日八額駙信侯陸寳忠各請假五日○常明請假十日○恩佑廖　恒增潤各續假十日○召見軍機○皇上明日寅正至太廟行禮○○奴才魁福額　春跪奏爲循例據情代奏叩謝天恩仰　聖鑒事竊奴才等據土爾　特新授正盟長郡王密西克楝古嚕布副盟長貝子瑪克蘇爾　布呈稱兹接叅贊大臣等札開前經　摺奏請簡放科布多所屬土爾扈特部落正副盟長等缺得以各專責成等因具奏奉硃批另有旨欽此同日接奉淸字上諭魁福等奏揀員請補土爾扈特正盟長等缺一摺著照魁福等所奏科布多所屬土爾扈物正盟長員缺著親王銜札薩克多羅郡王密西克楝古嚕布補授副盟長員缺著札薩克固山貝子瑪克蘇爾札布補授欽此欽遵等因札飭前來遵卽恭設香案望　叩謝天恩伏思密西克楝古嚕布等蒙古世僕知識淺陋迭受聖主厚恩愧無報稱復蒙聖恩鴻施補放正副盟長等　聞命之下感激悚惶惟有殫竭愚誠盡心整理盟務　束屬下斷不敢稍涉因循以期仰副高厚鴻慈於萬一謹將叩謝天恩　　激下忱緣由懇祈轉奏等情前來理合循例恭摺代奏伏乞皇上聖鑒謹奏奉硃批知道了欽此○○張煦片再前據霍州直隷州知州德生詳報州民張洸昌因被都司職銜朱郁紳控追鋪帳本銀被押愁急莫釋潛赴該州大堂用刀自戕咽喉身死一案當經前署河東道閻廼玨檄委洪洞縣知縣白昶騐明詳報並經臣批司飭委前署平陽府知府錫良移提人卷審辦去後嗣據錫良詳稱訊明朱郁紳誣告張洸昌匿帳未交鋪本銀兩該州提訊兩造供詞各執將張洸昌看管禮房查追帳目以致張洸昌被誣愁急潛赴該州大堂用刀自戕殞命屬實等情臣查德生職司民牧於州民誣告帳項事件並不卽時訊明剖斷輒行濫押釀命實屬咎有應得現在錫良業已卸任調赴山東差遣當飭接任平陽府知府馮鍾岱覆審確情妥擬報解相應請旨將霍州直隷州知州德生先行解任聽候查辦除檄司遴員前往接署外謹附片具奏伏乞聖鑒訓示謹奏奉硃批著照所請該部知道欽此○○張煦片再寗武府知府吳鴻恩澤州府知府周天麟隨同臬司張汝梅進京祝嘏禮成業已回省自應飭令回任以重職守兹據藩臬兩司會詳　來除咨部查照外理合附片陳明伏乞聖鑒謹奏奉硃批知道了欽此○○菘蕃片再查前准部咨凡調署實缺州縣佐　不得逾十分之二並將因何調署緣由及委署若干員按季造册詳咨又咸豐十一年十一月二十三日奉上諭嗣後各省州縣無論奏調委署代理著每屆三月彚奏一次由吏部嚴行查核如有違例更調等弊卽將該督撫瀋司分别叅奏欽此又准部咨候補委用試用人員除委署無人之缺及暫時代理無庸核計外如委署有人之缺擬請州縣與佐雜分計各不得過十分之一以示限制又州縣左雜實缺人員調署比照委署定章各不得逾十分之一以示區别等因歴經遵辦在案兹查光緒二十年秋季分州縣佐雜實缺人員並無調署别缺候補委用試用人員除撤省察看另有差委所遺各缺不計外並無委署有人之缺據藩司嵩崑造册具詳前來奴才覆查無異除册分送部科外謹附片具奏伏乞聖鑒謹奏奉硃批吏部知道欽此○○崧蕃片再光緒二十年九月分收到各省關解黔軍餉銀數業經奴才奏報在案兹查十月分收到江西九江關協餉銀一萬二千兩又收四川省鹽厘鹽稅恊餉抵銷等銀二萬八千兩協餉銀一萬一千兩共銀四萬兩又收山東省協餉銀七千兩又收江蘇省協餉三千七百五十兩共收銀六萬二千七百五十兩據布政使嵩崑申報前來除咨部查照外謹附片具陳伏乞聖鑒謹奏奉硃批户部知道欽此○○恩澤片再准阿勒楚喀副都統富和咨稱據前署拉林正紅旗佐領雲騎尉佛凌阿赴喀呈控該旗辦事領催諱祥等冒領餉糈私造假帳等情當將被控領催等連帳目一倂札提到案隨卽派員查明領催永祥等實無冐領情事委因署佐領佛凌阿曾將修理旗佐官房料銀二百餘兩私行動用以致房屋滲漏不堪居住本年四月間被本旗官兵等聯名呈控經該恊領訊明以署佐領佛凌阿廢弛旗務侵吞公欵各情將其署理佐領鈐記撤換另行更派佛凌阿卽因此挾嫌揑詞控告等情質之佛凌阿亦自供認不諱當向其追繳公欵而該員竟以無力完交爲詞恃符狡展似此劣員旣存私念復敢揑詞妄控若不從嚴懲辦將恐效尤日甚是以咨請將雲騎尉佛凌阿先行奏請革職歸案審辦以便欵其案内被牽領催等容俟查明另結等因咨請叅辦前來相應請旨將拉林正紅旗富永佐領下雲騎尉佛凌阿卽行革職以肅旗務而儆官邪至該員所遺世職容另揀員承襲理合附片具奏伏乞聖鑒謹奏奉硃批著照所請該衙門知道欽此○○廖壽豐片再浙江試用未入流梁克昌前於拿獲著名首要會匪胡名揚案内在事尤爲出力當經前護撫臣劉樹堂於本年三月二十日開單會摺奏保免補本班以縣丞仍留浙江歸候補班前補用恭奉硃批該部議奏單倂發欽此嗣准吏部議覆以未入流不准保至八品各官核與定章不符應令另行奏請獎叙等因於光緒二十年六月十一日具奏奉旨依議欽此行知欽遵當經轉飭遵照去後兹據禀請改獎前來臣查匪首胡名揚漏竊多年經該員弁等勠力同心購線撲捕卒使巨魁授首消患未萌不無微勞足錄該員梁克昌實係在事尤爲出力原保班次旣准部議與定章未符行令另行奏請獎叙自應遵駁改獎合無仰懇天恩俯准浙江試用未入流梁克昌改獎免補本班以縣主簿仍留浙江歸候補班　前補用以示鼓勵出自逾格鴻施再該員履歴先已咨送吏部查核除仍飭會拿逸匪劉南正等務獲究報外所有遵駁改獎緣由謹會同閩浙總督臣譚鍾麟附片陳請伏乞聖鑒訓示謹奏奉硃批吏部議奏欽此○○譚鍾麟片再福建莆田縣知縣朱幹隆患病請假遺缺查有本任寗德縣現署同安縣知縣宼宗華才具明幹持守謹嚴堪以調署遞遺同安縣缺查有候補班前知縣李溥霖堪以署理據藩臬兩司會詳請奏前來除咨部外謹附片具陳伏乞聖鑒謹奏奉硃批吏部知道欽此○○譚鍾麟片再勞績捐納分發各員自到省之日起試用一年期滿詳加甄别歴辦在案兹福建卽補知府金學獻補用知縣劉錫渠先後試看期滿據藩臬兩司照例甄别會詳請奏前來臣查該員金學獻才具開展辦事穩練堪以知府留閩劉錫渠心地明白辦事勤能堪以知縣留閩分别按班序補除履歴咨部外謹附片具陳伏乞聖鑒謹奏奉硃批吏部知道欽此○○陜西道監察御史奴才敬祐跪奏爲關防郎中二缺改歸本處調補歸倂事權以昭畫一恭摺具陳仰祈聖鑒事竊奴才恭查盛京户部銀庫掌關防郎中係三年差缺東陵掌關防郎中係六年調缺均由吏部咨取各衙門郎中帶領引見請旨簡用惟此項缺分由京部調升人員任恐人地生疎無裨公務旣任事後事務熟習轉瞬又屆期滿盛京東陵各部人員按咨調京升轉匪易雖有可造之才竟至終身廢棄請旨飭下吏部量爲變　章　將兩項關防郎中改歸本處由該管堂官在郎中班内已屆題銷試俸　揀員請補期滿更換庶事權歸倂兩有裨益矣奴才爲疏通缺分起見是否有當伏乞皇上聖鑒訓示施行謹奏奉旨已錄○○敬祐片再户部三庫郎中員外郎差缺向由宗人府内閣六部理藩院各衙門咨取人員帶領引見請旨簡調一任三年期滿更換乃近來由縀顔兩庫調補銀庫者顯有情　致滋夤緣之弊或有任滿遲延多日維時旣久實難再遲始行報滿復以咨取人員未齊爲詞每任如此情形相率效尤三庫要差豈可遂其取巧之私置於不聞應請旨飭下管理三庫大臣嗣後不得以縀顔兩庫人員調補銀庫期滿人員亦不准報滿遲延以符定制而杜弊端奴才旣有所聞何安緘口謹附片具陳伏乞聖鑒訓未謹奏奉旨已錄 
 
