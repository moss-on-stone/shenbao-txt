# 1915 - 340 - 4915389

 

Page 1

 
 
遊記 
[羗海雜誌（二）（生入）]  
　　阿里克牧務之盛常爲番地最無户不有畜羣蓋無復有　人牧户家產率以牲畜之多寡計牛羊馬駝以羣爲名少以數十爲羣多至及千爲羣巨室更以谷量牛羊其地廣衍肥饒亦最宜於牧每年所出皮毛毳革豐腴光厚推爲番產之最良品其牧養方法較諸他處爲優所有畜種之良劣永草之美惡以及休養孶生之種種習慣雖婦孺亦知大概凡近邊一帶皆如是阿里克其尤者也其言游牧之法曰凡牛羣可以無羊而羊羣不可無牛羊得秋氣足以殺物牛得春氣足以生物羊食之地次年春草必疏牛食之地次年春草必密諺所謂羊吃如燒牛吃如澆也草經羊食者下次根出必短一節草經牛食者下次根出必長一節諺所謂羊吃一節牛長一尺也牛羊羣相間而牧來年草生始匀牛羊馬駝性質不同而食草之宜不宜則一低窪之地土帶鹹質草亦含有𡑯性牲畜食之獨肥高阜之處土質堅實草莖粗靭食之力壯春夏宜於低窪秋冬宜於高阜有一種牙胡草生於水邉最宜畜食又有盆胡爾草烏格爾草（即扁莖草）皆宜牧（牧户所述草名不下五六種當時未能悉記過亦忘之）獨是牧養之草貴有𡑯性而牛羊馬所飲之水又不宜味鹹鹹水惟駱駝爲宜柴達木水味最鹹故駝種最佳其餘畜種不及近邊之肥　亦地氣水味使然牛羊馬各種生殖繁盛俱有相宜地點每有遷地弗良之患即驅之於百里外亦每有水草不服之虞依水草而居者擇水草必審之又審也大漠地一望無垠自成天然之遊牧場試觀唐宋及明經理馬政散在終南太白汧渭洮汭沙苑上邽等處占膏腴之地爲牧野無論官牧民牧迄無善策其後坊地日削北地騒擾軍民困於徭役歲費不支流獘遂不可問淸時各處孶生官馬皆於西北口外圈地爲牧場（牧地爲場訛音爲廠）藩方稱順不懼邊寇之鈔掠場界廣狹惟其所欲内地免養馬之煩而不費一餉　牧日見充盈能因其所宜也民間遊牧不必爲地所限牲畜雲屯縱牧無節而水草不見其竭採樵者不至其境秋後乃議燒荒一炬燎原視不足惜則芻草之充餘可知今計牛羊百頭一歲之食約十畝之所茁而猶不足若將數百千萬牲畜驅入内地牧養則耕種之鄕當占其半是故遊牧獨宜於口外者有天地自然之利以養之也 
譯述 
[歐西報業舉要㈤㈩㈢（譯輯者朱世溱）]  
　　於賽船時印刷最速者　消數必最多往年有某報者素以營業不發達著思於此際乘時一　則消售之利益廣而報紙之名譽亦振後來之事實以此爲基礎顧印刷之速不可驟幾乃於數日前先印報紙兩種一種專以報告圜橋大學之勝一種則專報牛津大學之勝思如某校勝者則吾即以某種報紙出售他報莫能與吾爭也意甚自得然是年賽船不分勝負而其預備盡歸無用此則出其意料外矣 
　　英國報紙紀載最重一有謬誤即得援毁人名譽之律控之故於此至謹某晚報於法庭中所派之一訪員記一訟案誤報當事人之釋放以爲監禁報社得是消息立卽付印乃數分鐘後訪員自電話中報告謂監禁二字實爲釋放之誤然報已印就十七份已發於賣報之童子矣急出索回得十四份其三份已經售去無可如何報社中則引以自慰謂三份爲數至微無足計者不幸其一爲别一報社所得該報因轉載之謠傳之信以之大張於是當事人於法庭中提出損壞名譽要求賠償一案法官斷定罰報社金五百鎊而兩報分任之此可見一事不愼雖急救之猶不及也 
　　物質文明西方所重十章述及已覺驚奇他如今海軍大臣邱吉爾抵愛爾蘭演說立物浦之報社由海底電線通至演說場置發聲機其間則於報社之中猶如親聆謦欬如巴黎倫敦之間特設電線巴黎發動電機倫敦即可於電機上得見攝影照片傳遞之勞以之而省如紐約報社則使用無線電報以通消息英國李慈晚報至以飛機乘載新聞稿件吾國人聞之徒供談笑之資耶抑聞之而有慕於是以斬至之耶吾不能知乃若所願則在後者矣 
 
 

Page 2

 
 
時評 
[東京特使（冷）]  
　　日本電謂將遣特使於東京如昔年之事此特使者果何爲者耶 
　　我前曾言之中國之帝政志在必成而日本之勸告亦勢難中止無已其唯交換乎日本於中國之政府所以勸告者非絶對有所不便則交換之道亦日本意中事也 
今乃有以特使遣東聞矣 
[命令]  
　　十二月八日大總統策令李國權給予二等嘉禾章此令又令田玉坤給予二等嘉禾章王佐口嚴型均給予四等嘉禾章此令 
又令和繼聖給予三等文虎章此令 
又令張恕給予三等文虎章成鳳韶給予五等文虎章此令又令黃占梅晉給四等嘉禾章此令 
又令新土爾扈特旗頭等台吉愛里宰德勒格爾晉封爲輔國公此令 
又令任命胡忠亮爲將軍府參軍此令 
又令陳玉麟王景福授爲上大夫楊慶正授爲中大夫並加上大夫銜此令 
又令國務卿呈據銓叙局詳稱核公府曁籌辦範隊事務處軍需局薦任各員資格請予分别叙官等語王之榮許鎭藩陳繼曾尹之鑫均授爲中大夫張宗長授爲少大夫此令 
十二月九日大總統策令楊長義給予四等文虎章此令又令謝桓武授爲上大夫並加少卿銜此令 
十二月十日大總統策令平政院呈請任命王嵩偉試署書記官應照准此令 
　　又令參謀本部呈稱彰武上將軍行署參謀長張鉞現充講武堂敎育長應請免去本職等語張鉞准免本職此令 
又令參謀本部呈耀武上將軍行署上校參謀區家俊詳請辭職區家俊准免本職此令 
　　又令參謀本部呈請任命甘日暢爲耀武上將軍行署中校參謀曾植銘爲少校參謀應照准此令 
　　又令陸軍部呈昌武將軍行署軍醫課課長趙寳箴因病請免本職趙寳箴准免本職此令 
　　又令陸軍部呈准督理江西軍務李純咨請以黃耀卿爲昌將軍行署醫課課長應照准此令 
　　又令陸軍部呈請以阮海炳充任貴州護軍使署副官長應照准此令 
　　又令陸軍部呈請特派團附員缺應准以姚廷豐充任陸軍第七師步兵第二十八團團附此令 
　　又令陸軍部呈請以魏祝三充任陸軍第二十七師步兵第一百五團附鮑海山充任步兵第一百五團第二營營長應照准此令 
[專電]  
　　北京電日昨立法院舉行決定國體總開票各省國民代表一致贊成君主立憲總計一千五百五十三票 
　　北京電張壽齡昨日到部視事鈕傳善仍回原局長任 
　　北京電孟錫玨奉政府命出京調查某項要案已於昨日首途　　北京電近聞某君條陳政府宜仿東西各國先例設立偵探學校 
[特約路透電]  
　　北京電代行立法院呈大總統謂立法院按照國民代表會議之組織法於昨日總開票結果一致贊成君憲奉袁總統爲中華帝國皇帝故請大總統依正確民意早登帝位袁總統答覆大旨謂正式被舉爲總統時曾經宣誓且自謙才力不足着另行推戴代行立法院旋開二次會議復遞勸進文盛稱四年來總統之政績又謂優待淸廷以故溥倫首先領銜率滿蒙藏回代表上呈勸進故立法院請總統勿再謙讓速定登位日期袁總統發表命令艦舉其不能登位之理由又謂處此時期當仍以現有職權維持全國現狀北京人民今日奉命懸掛共和旗幟三日以誌慶賀帝制派報紙今日出紅報（十二日） 
[譯電]  
　　北京電順天時報謂明年元月大約尙不致宣布帝制蓋有三大原因（一）上海曾起變亂（二）經費不足（三）豫備未竣故政府議展緩宣布云（十一日） 
[譯德文報]  
　　北京電總開票已於今晨告竣當晚由代行立法院及公民代表二千零六人合上勸進文推戴袁總統爲中華帝國皇帝帝制之速成未始非上海事變有以促進之預料明年元旦將實行改革國體（十二日） 
　　北京電此間華字報多謂協約國於勸誘中國加入戰團一事已爲日本所敗今日傳稱德奥僑民不日將受拘禁衆料日本之勸告不日又將至京（十一日） 
以上譯大陸報 
戰電 
[其一（英人路透電）]  
　　雅典電聞布軍所據塞屬馬其頓境内恢復希臘學校及希臘敎堂之事刻方在談判中希臘報章稱希臘不難由布國運入糧食（九日） 
　　雅典電協約國公使今日復以新牒文致希臘首相希臘内閣即開會議討論對付方法（十一日） 
　　巴黎電各報稱協約國軍事會議確已决定仍守薩洛尼加並派必要之援軍至巴爾幹巴黎雜誌云我人願在蕯洛尼加掘壕力守以待聯軍聯合攻勢之日（十一日） 
　　倫敦電十日雅典電稱外交界聞希臘已决議承認關於遠征軍之要求希兵一部分現退離蕯洛尼加以免妨礙英法軍之計畫該鎭之防務及其他各事不日均將解决而令協約國滿意云（十一日） 
　　蕯洛尼加電星期四日及星期五淸晨聯軍陣地全無戰事聯軍退走秩序頗佳人皆注意放政治事態（十一日） 
　　倫敦電八日布公報云在昨日公報所言及之戰爭中英兵四百及其大砲已爲布軍所獲法軍退走之際曾有惡戰法軍委棄死傷兵士而退按此項死傷兵士分屬八聯隊云云實則法軍巷戰終夜至午前四時始離格拉特資（十一日） 
　　巴黎電今日下午公報謂香巴業夜降大雨然仍有鎗砲及魚雷戰事此外無足紀述昨日戰事之詳報徵實瓦斯河與愛恩河間康勒維萊高原特洛瓦容境之佛特萊塞爾法軍砲火得力之說德軍防禦工程受損甚巨（十一日） 
　　薩洛尼加電德軍占據奇夫桀里之說不確（十一日） 
　　彼得格勒電公報稱波斯憲兵及土德兵士共數千人有砲隊及機關槍刻在德黑蘭及哈瑪丹中間受創失地若干死傷不少（十日） 
　　倫敦電每日郵報巴黎訪員得悉法英關於維持巴爾幹遠征軍之意見今已不復歧異自葛雷及吉靑納二氏抵法後遂得彼此同意兩國對付希臘之新態度益形堅毅此爲意見一致之第一明徵兩國已决議保留薩洛尼加且爲消除對於希皇志嚮之疑慮起見大約將合致通牒與希政府要求從速明白答覆協約國前提出之條件（十一日） 
　　巴黎電官中宣稱葛雷吉靑納白里安加里尼四員復開會議歷時甚久其討論之問題甚關急要以故英大臣乃親赴巴黎議之該問題定可同意解决（十一日） 
　　羅馬電敵飛機在安柯拉擲落炸彈轟死二人傷數人（十一日） 
　　雪黎電澳洲首相休斯氏深信澳洲續募新兵五萬人必不困難下星期即實行招募（十一日） 
　　特文斯克電德國大飛機一架因機有損落於俄軍陣内機中人先猶抵繼乃束手就擒内有陵軍大佐一人擬呑一紙但爲俄兵所阻（九日） 
　　倫敦電意國大西洋輪船丹特阿里基里號（九七五四噸）已被撃沉（十一日） 
　　倫敦電印度事務大臣張伯倫今日在下議院答白萊斯氏之質問謂政府審愼研究狄克松將軍之報告印度酋長與參謀部之意見及他種消息後始批准進攻巴格達德之計畫（十日） 
　　彼得格勒電英法軍事團已抵俄京領袖爲法國孟勤大佐（九日） 
　　瑪德里德電西班牙守舊黨首相台吐氏因國會爲難已辭職羅瑪龍斯伯爵乃組織自由黨内閣宣稱對於各交戰國西班牙當守極嚴密之中立云（十日） 
　　倫敦電倫敦泰晤士報謂下議院議員不論何黨對於政府戰局中之行爲漸不滿意即工黨亦不以政府爲然前數星期雖屬安靖然非出於天然不能耐久下議院外之輿論亦漸較前嚴厲云（十一日） 
　　倫敦電今日倫敦開大會各殖民地重要代表皆與會全體皆以所入稅加至二三倍之多殊欠公允有碍英國利益如不修改則其影響所及終必馴至國人取回殖民地等處之資本而不肯投資於外當場指定幹事員實行運動並擬就意見書通告全國各處衆信此舉如進行得當定可達其修改之目的（十日） 
　　華盛頓電内閣因威爾遜總統之建議特開會預先討論禁懲破壞中立之辦法）九日（ 
　　倫敦電瑙威商船納魯斯號已被撃沉溺死船員一人（十一日） 
　　海牙電荷蘭内務大臣在下議院聲稱國人皆可自由對於協約國或中央諸國表示同情但不可有侮辱任何方面之舉動荷蘭政府設法止戰之權力極屬有限交戰國對於吾人易啓疑念故吾人必須候至交戰國自知議和較續戰爲優之時機（十日） 
　　雪黎電甘雨及時早收可望無恙（十日） 
　　倫敦電英商船維里亞號（三二二九噸）及哥倫狄斯號皆被撃沉（九日） 
　　華盛頓電今日上議院和克斯密斯氏提出議案請調查交戰國干涉中立國貿易事洛治氏動議修正請調查炸彈密謀及潛艇攻撃危及美人生命事洛治演說中有美人生命較金錢更爲重要等語衆鼓掌贊成之（十日） 
　　華盛電美孚油船彼特洛里特號曾在地中海爲潛艇所撃今已行抵阿爾奇爾斯（十一日） 
[其二（德人德文報專電）]  
　　柏林電（由塞維爾轉）十二月十一日德軍大本營公報云前敵兩万面砲隊甚爲活動法軍以砲隊猛轟之後進攻索安東北一九三山之德軍陣地未獲效果法軍謂已奪獲該陳地實則仍在德軍掌握（西境戰况）林辛干將軍之軍在柯凡爾至薩尼鐵路北面撃敗進攻之俄軍偵察隊在恰土里斯克北面渡過斯蒂爾河者已被逼退回東岸（東境戰况）（十一日） 
　　柏林電奥國海軍部宣稱奥國潛艇一艘於十二月七日在特林灣拘獲阿爾巴尼亞摩托船一艘上載携械之塞兵三十名又子彈車四輛已押入加太洛港（十一日） 
　　柏林電君士坦丁消息謂塞呂西族及特里波里台尼亞之人民已占據特里波里全州現設大本營於距特里波里鎭一小時半路程之印台爾斯楚瑪塞呂西族且在加薩斯雅特大敗意軍攻入該鎭意兵死者六千人且失軍械戰品甚夥奥皇召見麥剛森將軍遇以殊禮德國第三次兵債已收現欵一○五八一兆馬克占全額百分之八十七（十日） 
[東方通信社電（日本人組織）]  
　　東京電聞日本政府以此次戰爭益加日英兩國國交親密之好機會將與英國政府交涉從來對英政府不滿足之點即濠洲移民之待遇上與以便宜云（十二日） 
　　東京電在中國之英字新聞記載此次上海亂事似有日本人之關係有時甚謂似與日本政府有何關係如是妄相推測實與人以惡感（十二日） 
　　北京電傳聞湖南軍隊繳械之交涉已濟湯薌銘將軍之實力殆已盡失刻下似在曹師長監視之下云（十二日） 
　　東京電大隈首相並岡陸相日前因病請假茲已痊愈定於明日赴衆議院出席（十二日） 
　　東京電國民黨選出之代議士佐佐木安五郎氏因違反議場規則交懲罰委員會議處討議之結果决定讉責（十二日） 
　　東京電瀆職事件之公判决定明年一月十一日開庭（十二日） 
　　東京電日皇今日臨幸海軍大學校舉行卒業式（十二日） 
東京電美國飛行家羅士氏昨日由靑山飛行各宮親王及他觀客人山人海該氏操縱變幻百出曲盡其妙觀者驚歎其與日本飛行界之印 
象頗大云云（十二日） 
　　北京電參政院已兩次推戴袁總統爲皇帝袁總統亦謙辭兩次但云過渡時代仍當擔任治安之責云云（十二日） 
　　北京電北京政府現有派遣特使赴日本之計畫其目的與昔年派遣孫寳琦李盛鐸兩氏赴日相同（十二日） 
要聞一 
[德國國會開會紀]  
　　十二月九日德國過海電云今日德國國會開會其盛况可爲歷史上大紀念日之一後至者無容日之一後至者無容足之地議員席坐有前敵歸來之軍官多員衣灰色戎裝胸綴鐵十字勳章旁聽席中異常擁擠駐柏林之外交團各員幾全蒞會美國大使亦雜其中鐘點旣届發號止衆細語於是全院肅靜毫無聲響首相衣灰色戎裝從容登壇朗聲演說宣布軍事外交經濟之現狀首相先述協約國以中立國及奥國之土地作爲禮品勸誘布國加入協約之情形謂布皇志在踐行第二次巴爾幹戰爭後之約言布於此戰初則獨當其衝繼則爲俄所賣俄以塞之前鋒曾進逼奥國故以布國應得之酬物給予塞國今者布已恢復故土塞乃四分五製協約國爲自保利益而斷送之小國此爲第二矣多瑙河今已通行無阻達達納爾海峽土軍之地位亦較前益固英首相愛士葵君今夏猶謂達達納爾旦夕將陷幸賴布皇抱遠見之政策建成鞏固之津梁使中央國得與巴爾幹及近東相貫通他日和局告成此橋匪特常留大軍飛渡之聲且可藉以成和平文化之事業今日同仇敵愾交誼親密他年互通有無情必更篤則國家之競爭將限於和平之懋遷人民之發展諸國之進化胥有賴焉首相繼乃言及協約國希圖威逼希臘藉以恢復所失巴爾幹之地位彼常以遏制普魯斯霸權爲作戰口實者今竟以英國海軍脅迫希臘此種態度大足表白英國之 
 
 

Page 3

 
 
　　假仁義自今而後不能再以此術愚人矣惜英國韋斯特明斯特官報不於一九一四年八月四日公布而使世人早知眞相也首相於是乃縱論軍事現局謂德軍現據守俄境鞏固之陣線英法維以優勢之軍隊圖破西歐之德軍陣線用力雖鉅終歸失敗意國參與戰事至今僅占據奥土片隅奥軍則固守陣地屹然不動意軍所獲之勝利惟摧毁意中欲得之各鎭耳首相後又詳述德軍所獲各地之行政現狀謂比國之經濟生活漸有起色煤鑛之忙碌幾同承平之時前三月内共出煤三兆五十萬噸加害比人者實唯英國蓋英國今阻止比國貨品軍至海外也德軍所占之俄土治理甚難蓋俄政府平日對於地方行政毫無建設各城鎭旣無水溝又乏道路俄國向以官僚專權德國今已代以自治政府波蘭新任事之諸員皆能　勉從公至今已成新道路四千基洛邁當有餘學校均復開課惟已廢俄國語文而用波蘭語文華沙大學及高等工業學校亦然一九一五年華沙大學曾請用波蘭語文未經俄政府許可今乃償願矣比境已設義務學校前違法妄禁之佛萊米虚語文今已復用協約國各報所載關於德國之新聞輒以駭有聽聞之消息淆亂黑白其標題大都爲（德軍敗北）（德國將至窮境）（德國和平之鐘）諸如此類不勝殫述而尙有一無意識之說謂德皇刻凖備盛具鹵簿入君士坦丁口授媾和條件誠不値識者一笑總之此種消息非曰德軍挫衂即曰德軍横暴實則皆屬子虚也此種新聞政策發現於協約國巴爾幹外交政策失敗之際以期轉移其國人之目光不使注意協約國之窘狀耳首相於是乃勸國民靜觀時事研究德國及戰地之眞相敵國今已無能爲力德軍之事績無一足以搖動吾人之信任者敵軍今雖倔强不自認敗然終必有承認之日云首相之演說時爲喝采鼓掌之聲所間斷演說旣畢全院一致歡呼足爲各政黨一心一德之明徵也（未完） 
[五國又將宣言警告]  
　　　四日東京發（飄萍） 
所謂第二手段余今乃又不得不以所聞之尤詳者告我國人矣其精神仍不外乎前月十八日日本政府在西京閣議决定之方針近日乃繼續與英俄法意協議雖各國意見不無與日本少異之處然大致則聞已妥協矣一方共同發宣言書一方又對我政府爲最後之警告（或曰通告）（或曰嚴厲之警告書）其内容要點極有可以注意之價値先以所聞者揭之如左 
（一）詰責我政府之不誠意 
（二）明今後一切責任之在我政府 
（三）宣明五國今後於自衛上可採適當之行動 
所謂我政府不誠意云者其藉口則言一面對各國宣告延期一面帝政之進行反以加速而其最注意之點則言我政府近日官報已居然有皇帝臣子之公文出現（大阪每日新聞亦著論甚詳）所謂今後一切責任在我政府者則依若輩所觀察帝制實施中國必難勉於亂（余欲爲反證以塞其口而苦無絶對可以保證之根據）果有亂則中政府宜負完全責任嗚呼此種責任惟我政府或以爲容易負耳而其最可懼者則第三點也所謂自衛其範圍頗廣泛所謂適當之行動原來有强權則行動皆爲適當此不過（自由行動）之代名詞而已 
　　余之所聞是否眞確不敢自詡若果有之帝政派尙能辯爲非干涉否尙能認之爲友誼的否假曰此則明明干涉不能復認爲友誼則中國當以如何應之當此存亡危急之日非吾人嘲謔駡詈之時余雖爲反對帝制之一人亦甚願與贊成帝制者商之於是有左之疑問 
　　（一）我國政府近日之行動從良心上判斷果可謂爲對内對外皆有誠意乎否乎 
　　（二）今後帝制實現勿作意氣之談平情觀察果能無亂事乎否乎 
　　（三）不幸有何變亂而五國之行動又起各省將軍自量同時有安内攘外之實力乎否乎 
　　答上三問題不可武斷不可流於感情不可爲自欺之謊語其尤要者當先將封侯拜相子女玉帛種種幻夢極小至於新聞記者之一飯碗問題皆當暫時逐外於腦府之外且搆想必在平旦之時須可以公平解决此重大問題也全國士民以爲何如各省將軍以爲何如一般官吏以爲何如附注頃又聞如發送此項書類以後即形成第二期之五國對華外交其病症轉輕乎抑加重乎願國人思之 
[南京快信]  
　　自滬亂平後此間防務格外加嚴馮將軍仍恐軍警稍疏特密委參謀長師景雲每至深夜親往各防守地點調查倘有不力者立時報告改委或旣罰俸故軍警因此格外認眞 
　　昨警廳會議防範辦法本城分東西南北中五區每區分五段每叚派警士五人便衣偵查甚爲秘密昨日偵獲黨人張耀庭一名已送軍法處訊辦内務農商兩部會擬鑛場警察局所組織章程已咨行齊使遵照辦理 
　　財政部現欲悉金融狀况特飭財政廳會同銀行監理官精確調查報部 
編輯餘談 
[外交雜俎（續）（飄萍）]  
　　以可爲貴族政治之標本之俄羅斯而與民主政治之法蘭西結爲同盟此何爲者或曰是原於法之懼德然更有自然且合理之原因焉即基於法蘭西之帝國主義失敗於殖民地之事實也再簡言之經濟關係也 
　　普法戰爭以來法蘭西國内之資本家因欲償還戰爭所蒙之損失向殖民地盛試其發展之策其中之法領印度支那更爲顯著不幸結果乃大失敗彼等不得不另覓市場而俄羅斯實注入彼等資本之適地也 
　　俄羅斯無論事業費政治費總仰給其不足者於法蘭西如一千九百六年之日俄戰爭及一千九百六年七年第一期與第二期國會解散之時皆與法國資本家生密切關係而在法國方面觀察之俄羅斯以行貴族政治然後有强大權力能確保利息之支付與防止公債之下落可以安心投資民主政治與貴族政治之接近可由是了解矣 
　　謂俄法同盟純限於財政關係固屬不當吾人亦承認德法間政治之反目爲其原因之一但比諸上述之財政關係爲經此不可不知也（未完） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之國體與外交]  
　　過渡時代之公文自各省舉行國體投票以來文武長官所上封事有改用奏摺體裁者有仍用呈文現制者甚不一致載之公報尤有淆亂觀聽之嫌大典籌備處因擬定一律辦法爲暫行公文程式大致以國體旣未實行變更不應逕用尊號惟又不欲沿用大總統字樣故决定含渾其詞不稱皇帝亦不稱總統例如公文中遇有奉大總統令或諭等語簡稱奉令奉諭又如謹乞大總統鈞鑒簡稱謹乞鈞鑒之類並一律改單抬爲雙抬此亦過渡時代不得已之辦法聞已由該處以非公式的通知京外各官署長官遵辦矣至國體實行變更其時期並未一定刻聞當局又有先改年號緩改國號之說然此種變通辦理之法未知政府果願採用其議否也 
　　外交聲明之關係三圖勸誘中國加入協約我外交部曾在外報明無論何國均無以公式向中國開此交涉中國亦未自行提議各節疊誌前報此項聲明發表以後據法國方面之議論謂此聲明未向公使館通牒故不甚重視俄國方面亦露同樣之意且云此聲明未必能確保中國之中立或將俟日本之態度决定後再開正式協議至英國方面自始即行否認因據中國聲明及該國聲明爲絶對無此交涉之明證德國駐華公使對此聲明亦有懷疑態度曾語人云此信果確則德國已無向中國提出抗議與謁見袁總統之必要矣 
　　嚴查軍火之通電聞政府現通電各省略謂上月二十三日某國輪船之某國搭客擬將炸藥九百三十箱秘密運入上海公共租界爲江海關洋稽查員所捕獲當此謠言蠭起之時正恐亂黨雇用外人將軍火運入各通商口岸轉入内地以圖破壞秩序應由各省將軍巡按使等會同海關監督嚴密稽查如查出私運軍火者不論中外應處以相當之懲罰云云又聞政府對於海關查獲私運軍火之洋員將與以相當之獎現勵現正討論獎勵之辦法 
　　新生危機之應付英文京報著論略謂帝政中最大之缺點即令有能力之一人脫身於國事之外國家政治復入於官僚之手中國所謂内閣制度絶不似歐洲之眞正内閣制必至復使一黨之政治家握攬大權如滿淸然方今中國新生之危機滿布内外此種制度萬不能應付時局彰彰明甚中國之憲法若僅在各國憲法中東抄西襲含有一種虚僞之性質則不足供今日之急需將來必又廢棄無疑其能永久實行之法度惟以新關係使向來習於自治之行省與中央聯絡而自治制度又必自中央推行於各省方能啓發全國國民之天良然中國今日之文化尙徘徊於歧路之間苟誤入迷必爲外國政治上之大盜所執中國今日惟制定　當法律及全國之憲法與各省之法制人民必須使其自治廢除如克林威爾之暫設政府云云 
　　籌備大典之雜聞兼代國務卿外交總長陸徵祥現派出政事堂人員四十餘人襄助大典籌備處辦理籌備事宜至淸宮大内宮殿現内務部正鳩工修理日前内務總長躬往大内檢視工程大約本月望以前可望完工所有此次國體問題所已經過之事實聞政府將編纂成書以表彰新帝國開國之光榮當編纂之任者曩曾經指定内史處聞阮内史監已指定某某四内史專任此事尅日着手并此書名目已略擬定爲新朝開國紀云 
　　上海亂耗之影響國體問題發生以來京中謠言本多輾轉相傳人懐疑懼嗣經各區巡警扭罰數人謠諑乃稍息止不意上海忽有亂耗一班商民風聲鶴唳而好事者流對茲亂事又互相交耳而談現在事雖已平而影響所及人多抱憂恐之心京師警察廳曁步軍統領衙門爲預謀防亂起見對於棧房旅館廟宇公寓等處日派軍警數起認眞稽察形跡可疑之人此外對於勞動界亦異常注意並聞公府統率辦事處總務廳昨曾分知内務陸軍海軍參謀等部各總次長預定九日上午在該處特開會議此會議原因聞爲滬亂撲滅迅速在事各員異常奮勇某中將有特錫爵賞之說是以預爲討論用備擬請裁奪云 
　　應時飛雪之點綴陰曆大雪節京中偶爾飛雪固事之至平常者而熱心帝制者遂大事鼓吹以爲瑞雪京中某報昨載一紀事即其類也文云昨陽曆十二月八號即陰曆十一月初二日是日爲舊曆大雪節恰於初一日夜十一句鐘後紛紛揚揚飛起一天瑞雪來直至初二日辰刻始止至朝而睛承運應天大雪合節謂非天時呈瑞得歟云云如此善頌善禱誠不可謂非國體聲中之一大好點綴品也 
[參政院審查預算案之難點]  
　　五年度預算案當初原有不提交代行立法院之說厥後草草提出外間有謂政府此舉欲以實行立憲之意表示中外者惟原案疏略已甚項之下更無細目又無一字說明非特國民見之無從摸索即諸參政所謂審查手績亦不知從何下手若非含糊承諾自必要求說明此某參政所以於初讀時即有請各總長多出席審查會之言也不意日前開審查會時到會者又僅有財政部二三委員詢以海軍部所管經費内容即不能置答於是審查員乃决定分類審查要求各主管部各自派員出席此等僅憑口頭說明之預算未知果能略得要領否又聞參政院審查委員會已開會多次關於國家歲入一門計共八十欵均已逐條審查大約無甚變更現將繼續審查國家歲出一門矣 
[蘇京官請豁免災區漕糧]  
　　蘇人力爭加漕一案最後齊巡按使呈覆中央亦言所陳民困委屬實情故總統即批飭財政部准予緩辦矣茲聞該省舊太倉屬同鄕京官機要局參事楊寳森等復聯名瀝陳太屬災歉情形籲懇豁免舊額聞總統親批一閱字即發交財政部核議財政部亦更無成見逕爲照咨江蘇巡按酌辦大約此時此際當容易達其目的云 
[陳都護抵庫後外蒙消息]  
　　陳都護使初抵庫倫時庫倫華商開極盛之歡迎會以歡迎之而在賣買城之中國人亦踵起開會以表歡迎陳都護使以下至於隨員初次到庫對於庫倫之凡百事物均極熱心研究以期與庫倫政府要人接近耗費金錢亦屬不貲聞庫倫政府中貪婪者亦自有人未知果否有效耳 
　　外蒙堪里肯却旗民中分爲中國派與活沸派爾相爭持久不相下然活佛派因衆寡不敵都退往蓋爾那河畔築屋以居活佛察知其情即命令該地方官吏對於此等避居者分給土地加意保護 
　　南部外蒙古境及喀爾喀所駐之外蒙古兵以有中國人二名在該城徘徊瞻望認爲有革命黨員之嫌疑加以逮捕護送至庫倫訊理之結果始知該二人爲來自北京係帶有關係警察上之要務者乃釋放之 
　　外蒙古司法大臣愛爾台郡王及陸軍大臣烏奈斯茲科郡王俱因病呈請辭職活佛業已照准改任愛爾台郡王爲侍從而以車臣汗那温那氏繼其後至陸軍總長一職當爲總理大臣兼任以上二大臣同時更動外間頗有種種揣測 
　　外蒙旗王霍耶氏前曾向庫倫政府請求轄地與喀爾喀地方相交換因活佛不允頗爲憤率領部下旗民二百名將庫倫政府所存之軍械擅自分給决然放棄自已之領土投向東南而去據最近消息該蒙王竟與喀爾喀滋擾之匪徒有通同之嫌疑并聞該蒙王臨去時任令部下燒絶自已之領土將一切貨物用駱駝二十頭捆載而去 
[警察犯罪適用軍法]  
　　内務部擬將警察犯罪分别援用軍法以維紀律昨已由該部擬訂欵目呈准照辦即由該部通行遵照并交陸軍司法兩部查照其呈文略云竊維武裝之警察實爲和平之軍人將以維持威信嚴肅紀律凡非普通之犯罪宜有特别之制裁查陸軍刑事條第二條本有雖非軍人犯左列各欵者亦適用本條例等語惟列舉各條範圍較狹而其餘各欵如叛亂抗命侮辱逃亡違令暴行脅迫等罪在警察倘有違犯似處刑應即從同前皖省所轄長淮水警因係防營改編適用軍法嗣以陸警亦復相同經該省呈明嗣後除尋常事件仍由各該管官長處分外其重大案件及牽連盜匪者擬請一併飭交承審處審理於本年一月間奉令批准在案本年十月二十日復據黑龍江巡按使朱慶瀾電詢巡警携帶槍彈服裝潛逃應依何法懲治等情當以巡警犯罪適用軍法已有前例况携帶鎗彈服裝潛逃情節較重電復該省應照皖省呈准辦法適用軍法在案以後此項事實難免不復發生旣爲普通法令所未賅實有設法補充之必要茲擬就陸軍刑事條例條舉各欵嗣後各警察官署巡官長警如有違法者擬暫准適用科斷至審判機關除應遵照陸軍審判條例第一條辦理外並准該管長官酌量案情交由司法機關審理惟仍須鈔錄判詞送交巡警所屬官廳以資接洽以上各節業經咨商陸軍司法兩部意見相同理合具文呈請如蒙兪允即由部分别咨行遵照辦理 
　　按警察犯罪適用陸軍刑事條例爲第二十二條二十三條二十六條二十七條五十八條五十九條六十四條六十六條八十一條八十二條八十三條九十五條一百條一百零一條 
[江蘇政聞（岐逸）]  
　　免加漕與免酒捐投票期之擬定江蘇加漕案飭行各縣遵辦之時僉以係奉部令確固不搖蘇屬漕糧額重紳民反對極力縣署雖出示宣布而繳納者皆相率裏足以俟請免案之决定征收官署仍有飭吏催繳者及奉總統特諭暫准緩加小民爲之舒息羣噧當軸者尊重民意之誠有加無巳 
　　蘇紳公函齊使請免加漕又直接陳說於財政部齊使一面據情咨商財部一面單述意見瀝陳江蘇漕賦財政情形近年來地方之疾苦詞意剴切周至逕呈大總統此次奉緩加之諭即係呈文之批令也 
　　蘇財政廳近以有人上條陳創辦酒捐設立局所遴委員司擬定章則規劃備酒商的反對亦極力上禀求免又求部飭廳准免此案醖釀已久前月方决定舉辦風潮即隨之發生昨得部批准免酒捐各酒業聞之亦相率歡欣不已免漕之特諭於六日奉到爲上海亂事發生之次日此中若似有連帶印象招示吾人民生疾苦得達上聞竟能貫徹目的而又在財政搜括時代者恐以免漕及免酒捐爲始矣獨不解加漕何以貿然舉行部意初極堅定若非大有力者之力請尙未可知免酒捐則純出於部批想亦美慕爲善方肯放鬆也前有洋貨落地稅亦係上條陳成立者設局委人等等與酒捐局莫不符合其運命亦同皆未開徵遭反對而消滅於斯可知理財者毫無方針唯以得錢免事爲主行政能力及設施力法亦不加審度明知必不能行之捐稅姑一試之以冀僥倖及有阻力再消滅之而不知行政機關之威信爲之喪失矣 
　　覆選投票日期准事務局電告審查會於九日完竣合格人員十日决定投票期請各省巡按使擬定速覆如無變更當日即有核定之回電云云齊使擇定十四日爲投票期於九日晚電告事務局今日尙無核定回電照前電所云足知審查後又有變更無疑十四之期未爲確定也 
　　覆選被選合格人員前有二十餘人之說又云尙多十數人究之均無實證此項人名聞事務局於投票之前夜方行電達甚爲秘密各運動議員者莫不延頸企踵以候合格人名之宣示亦有在京中設法探聽者齊使因選期屢延特派多員慰留各初選當選人以示周到 
[紀博山知事濫刑被控事（懷瑾通信）]  
　　山東博山縣民人楊姓以鼠雀之爭身罹縲絏適新分發到省之魏知事攝篆博邑有帶肚子門丁王二者唆使同黨向其家屬勒索監中費用楊氏族兄爲現充五區中學校長楊繼昌見事不公遂代爲鳴寃聲訴詎遽觸魏知事之怒斥爲插身帮訟喝責三百板一聲威武堂下之劣差惡役及警衛隊等狐假虎威遽將楊校長笞股三百竹編爲之三絶血肉狼藉臀肉盡脫一息奄奄竟至昏絶於是合邑學界及諸紳商均爲之代抱不平公電省垣澈究蔡巡按使乃即電令撤差立派許壽萱知事馳往署理一面復加派幹員前在查辦屬實乃於昨日復電令將魏知事及王二等連同原告一併押解來省交地方檢察廳究問矣 
[武漢之生計問題]  
　　漢口市面自歐戰以來雖屢呈恐慌之象而卒得支持無礙者無不曰國家銀行及商務總會能維持於前各富商巨賈又能步步踏實於後故屢次恐慌而終無危險即如陰曆十月底雖有上海之風潮而中交二銀行立放現欵漢口市面不過受影響數小時而立現活動此比期即平安渡過嗣後如無大事變各大商總可無虞所難堪者一般負販營生紡織度日之小百姓値此土產滯銷價値大跌（牛皮芝蔴油類布疋各貨皆因出口稀少頓減其値）之際而又米珠薪桂稅捐繁重宛有身坐針氈日長如年之勢瞬轉風雪交加尙不知成若何景象挺而走險勢所難免甚免甚望具有　旋之能力者早圖挽回之法也 
　　段巡按籌劃旗民生計除牧畜墾植工廠而外尙有人力車業一項原議由荆州城至沙市鎭開闢車路招資本家製車出租當茲籌辦之始此層尙未實行日前有周炳南等具禀巡署自顧集資製車出租並已組成利荆公司請核准立案段巡按以現在荆沙一帶道路曾否修通有無車輛出租應由旗民生計事務所體察情形詳請核辦當即諭令逕赴該所具禀矣 
　　漢陽針釘廠創於淸季革命之際被北軍砲撃受損甚巨亂後遂不能復開一切用器現我散失刻因歐洲大戰德國銅針旣無來源其餘各國土廠亦因趕辦軍器停造致針價日漲不已每包昔售銅元三四枚者今竟漲至銀元一元以上前充漢陽針釘廠會辦之李文度有鑒於此特集股一百五十萬元與當道磋商租用該廠專製鋼針並加以擴充如不願租估値承買亦可諒當道必能樂從也 
[滬警到閩後之防黨消息]  
　　二十三號護軍使署得上海電謂此期滬輪進口内有黨人二人請爲注意云云護軍使得電後即派偵探多人分赴天橋下密探又派得力偵探二人駐紥馬江專候滬輪盤查適二十六號九句鐘普濟輪船進口二探即上船搜查詎有華月年面呈恐怖之狀向前盤詰言語支吾遂於身内搜出手鎗兩支印刷物多件及孫文委札現已押往護軍使署訊究日昨護軍使又獲黨人吳某林某二人聞係黨中重要人物訊後即將鎗斃　院前宋家祠所破獲之黨人沈平時吳愛羣盧某等現經護軍使屢次鞠訊以證據確實已宣告死刑已於二十四號五鼓在屏山一律槍斃惟槍斃時非常秘密故人多不知 
　　自上海鄭鎭守使被刺後省城戒嚴至今未巳近警察廳又出通告大意略謂奉統率辦事處函開防緝亂黨第十一條如旅館學舍船主人等能查明確係亂黨獲而報告地方官者則給以奬賞對於亂黨如查有確據不及報官者亦許其從權捕獲送官惟不可藉詞誣陷害及良善倘有涉挾嫌定加嚴懲云云 
　　冬防之際夜間巡警加意巡視本屬常例惟往年僅二人挑燈前行後隨巡長一人而已近則荷槍掛刀者八人爲一隊輪流巡行城内外僻靜之處愈見嚴密夜間遇有遲歸之行人須加搜檢即持燈之人亦所不免城門除南門及水部門外入夜均即關鎖 
[紀川省淸鄕之所聞（續）]  
　　合川與鄰水兩縣間之華鎣山附近一帶係匪徒老巢嶂巒綿亘百餘里少數軍隊不敢驟入而大軍按臨即又四散惟亦有逗留其間不肯避徙者其巢穴乃在絶巖或炭洞之内蹤跡最不易得聞此番淸鄕凡於巖洞等皆詳爲搜查法用火燃辣椒使燥烈難勝之氣逼入洞内匪徒在内不能忍受必自行跑出被縳云 
　　淸鄕軍支隊長杜文泳率隊到榮昌辦匪甚爲得手隆昌永川亦迭獲要匪Ｂ前圍剿白馬洞匪自七號夜起十五號結局救出肥猪十七名擒匪十六名斃匪一名並鎗支刀又等件旋即電告將軍並聞杜支隊長自出發至今獲匪百數十名供證確鑿已正法者八九十人餘尙在隆永監獄候訊鎗枝約計晨餘支 
　　壁山縣屬内於陰曆十月朔有淸平場大股匪徒鄧牛兒大老圈等聯合刧得大宗銀兩十餘萬畫自江津捲掠夜宿壁山屬内之玉皇觀馮氏宅内爲該場新駐淸鄕軍偵悉趕派北軍三連即夜合圍馮宅意圖一網打盡不料該匪衆狡兎三 
 
 

Page 7

 
 
　　窟淸鄕軍只探得馮宅一處當鎗聲隆隆之際突被他一支匪衆左右襲撃淸鄕軍三面受敵竟爲匪困其時有聾耳散兵一名率小隊二十餘人伏撃馮宅之後又被匪首李連吉偵知率隊於前後抄撃間時有人轟斃倒臥地上而聾者亦正在臥地伏射連吉以爲小隊官軍轟斃趕上脫取鎗械子彈被聾軍出其不意鎗斃連吉匪始退去一面官軍亦因此得出重圍是役也官軍斃命二十五人拉去二人匪只斃命人帶傷一人翌日匪軍進取該場倡言必盡殲官軍而後已繼因偵得陸軍新添三連恐衆寡不敵乃飭該場當事人厚禮安葬斃命之匪而去後北軍亦暫駐該場又飭該場埋葬斃命之軍人於是該當事人等雙方受窘不能不率眷逃匿矣 
地方通信 
[蘇州]  
　　免試知事返蘇江蘇軍政執法處法官王邦　警廳司法科長謝藍田水警第二廳司法科長王元章前經殷道尹保送免考知事由齊使申送北京覲見遂請假一月刻已事竣於前日由京返蘇赴道署禀知消假各回原職任事 
　　烟彈案分别罰洋學士街昇平橋堍袁泰隆漆盤店主袁錫卿私吸鴉片烟被警廳棆查員偵悉前往抄獲烟灰一缸槍子二十八顆解區移廳罰辦已誌前報昨警廳仲課員將袁提訊判私吸鴉片罰洋五十元私藏子彈罰洋五十元兩案合罰洋一百元取保釋放 
[鎭江]  
　　請飭保護柴灘鎭郡之西御隆鄕小沙洲灘地一千五百畝孤懸江心經沙田分局批由耿曙繳價認買歸王沙兩姓管理現届柴薪收成之際已雇有夫役多人在灘刈割詎有第八區警士三人到灘禁阻聲稱探聞湖北帮有朝暮間率領黨船來灘强割希圖滋鬧等語該夫頭遵即通報灘主事爲沙田董事周政齊所知當即具詳警務總所略謂此灘孤懸江心所雇之夫各有身家性命現旣奉飭負有責任該巡警先事預防渡江密報足見熱忱請飭該區長設法保護禁止裝運以免釀成事端並請轉飭督促進行云云 
　　饑民紛紛南下江北徐海等處饑民每至冬令均紛紛渡江南下已成慣例齊巡按使前以冬防吃緊恐有匪徒混雜其中曾通飭所屬一律堵裁並資遣仍回原籍巳遵示飭禁在案詎日昨上午又有多數饑民由揚州乘舟渡江來鎭登岸時男女老穉疲　殘疾負者負戴者戴充塞道途當經王警務長飭知各區長派警協同軍隊沿途彈壓以以防滋事 
[揚州]  
　　知事留任治喪江都周知事日前赴各鄕催徵忙漕時接到湖北電音知太夫人逝世即時回省擬辭職奔喪後由軍學各機關商會及郡紳等電致省公署慰留已誌前報茲聞齊巡按覆電云據報丁艱已悉現値冬防地方重要該知事熟悉情形未便遽予更替應即給假兩星期在署治喪期滿即行銷假仰即遵照 
　　備價領懇官荒江境揚子橋附近有官荒數百畝從前無人過間久聽荒蕪而該地濱臨運河土質亦好近有施家橋龍某劉某擬合力備價向官產處請領聞領價每畝約在十二元左右 
[安慶]  
　　桐城烟酒公賣風潮桐城縣東鄕出產向以烟葉爲大宗人民生計全賴此產自烟酒公賣支棧成立沿途設卡無論烟絲生葉均加數倍抽稅以致烟葉價値飛漲商賈又裏足不前故烟葉反爲滯銷農民不得已乃將烟葉紛紛挑往支棧要求買受彼此爭執遂起鬭鬧致將局門摀毁立由該支棧經理電禀省城公賣總局詳請巡按使飭縣嚴辦昨聞劉知事勘驗後已據實禀覆矣　　道敎歡迎張天師江西龍虎山張元旭天師日前來皖爲某統領之女公子驅病已誌前報茲聞該統領之女公　病將痊可九號皖城道敎敎育會聯合各道界假東門外東嶽廟開歡迎大會并請官紳學界參觀聞天師蒞會并演講道敎玄妙之理 
　　紀省立第二師範運動會休寗萬安安徽省立第二師範學校於本年十二月一日開第二次學期運動會即以校外操場作爲運動會場其門内左右有二大輿圖相對峙一爲中國領域損失圖一爲世界列强戰局圖皆爲本科第一班學生所自繪者運動場所之四周按列强環伺中國之位置而遍樹列强之國旗欲以引起國民之國恥觀念壁上高懸鼓吹體育毌忘國恥諸字樣皆大如斗是日各團體之赴會參觀者有海陽高等小學校及自西蔚西鳳湖務本集思等國民學校學生及職敎員共百數十人高唱祝歌且亦參與運動其他如省立第三中學校校長徐君曁歙縣第二高等小學校代表吳君均遠道來觀統計男女賓約三千人左右運動材料共有四十餘節 
[湖北]  
　　孫督辦來鄂先聲漢冶萍督辦孫慕韓氏秋間曾由滬來鄂考查漢陽鐵廠大冶鐵山並至湘考察萍礦返京現因漢冶萍公司擴充營業添建化鐵分廠種種計劃急待孫督辦决定故擬於本月十五號重來漢水察視一切隨後赴滬召集股東總會宣布施行聞鐵廠已接奉電報預備届時接洽矣 
　　模範自治之籌議叚巡按以地方自治最爲便利行政轉　國體改革自治尤不可緩前擬仿照京兆模範自治區試辦章程於武昌省會及漢陽夏口兩邑提前舉辦自治爲各屬倡漸次推行全省業經呈奉總統批允茲特將内務部頒到京兆自治簡章飭交内務科僉事參酌鄂省沿革時宜改編模範自治條規分飭武漢夏三縣知事查照施行聞該三縣知事昨爲愼重其事起見曾同集武昌縣署會議進行手續以期一致 
[杭州]  
　　聲明外交問題之電飭將軍行署於本月九日得統率辦事處電略云近日外報紛傅英俄法勸中國加入戰團一節查各國并未向中國請求加入而我嚴守中立早經公布詎可輕舉妄動恐各省不悉内容或生謠疑特此通告云云朱將軍昨已如電通飭所屬各機關矣 
　　全浙銀錢行號之内容浙省金融機關除中國交通兩銀行純係官辦外餘若興業實業殖邊四明等銀行皆係商股組織而成此外各繁盛市鎭商業賴以周轉者皆爲錢業分大中小三等其内容之組織與銀行不同辦事職員薪俸皆少全恃紅利爲生活查大同行經理月薪至多十元其他可知放欵各商業僅憑信義不取抵押品其責任較銀行爲重據最近之調查全省錢業同行共有四百二十六家其資本金額二百三十七萬六千七百元其間以杭紹甬三屬爲最多嘉湖金甌次之衢嚴台處爲最少 
雜評一 
[審查預算（默）]  
　　今日中國得稱之謂有預算乎曰無有也政府方欲表示實行立憲故已將預算案交代行立法院矣曷爲謂之無有曰預算者所以鞏固一國財政之基礎非可苟焉者也編製預算之人必諳悉全局攷覈精詳無絲毫不准確之欵項始可謂之預算若今之項下無細目又無說明疏漏若是直一本破碎不全敷衍紊亂之雜賬耳得謂之預算乎即其所交之預算不若是編制上之形色具備而其中害利是非須經兩方面公平之取决蓋以機關言執行編製之政府類乎處需求一面審查可否之議會類乎處供給一面依所處地位之關係而盡心商榷兩無偏倚有不適當者必再三爭議期於適當而後已此各國預算之通例也若供給者之議會同出乎需求者之一流根本旣誤雖盡審查之形式又曷足恃今之立法院　處何等之地位乎吾人能無疑乎 
　　一國之預算案出而各國皆注目焉者非僅問盈虚并以察理財之方法何如也今之預算非特不可以示外人并不可以示國人得謂之有預算乎無預算是無財政也無財政則無國鳴呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱亂事紀（八）]  
　　滬上自肇和兵艦被脅開砲並由黨人圖攻第一第二兩區警署後迄已一星期凡此數日内種種情形迭詳前報昨日謠言稍息防務略鬆惟製造局方面則仍嚴密戒備華法交界各路仍於晚間八時阻斷交通茲將昨所得各訪員之報告删節錄後 
　　前昨兩日之捕獲駐防斜橋之馬隊前晚（十一號）出巡時見有三十餘人在途徘徊形跡可疑正欲上前盤詰若輩即相繼奔避該馬隊知非善類立即兜捕拘獲三名搜其身畔均藏有炸彈槍刺等物餘人均被逸去追捕無蹤遂將拘獲三人押送至營禀明該管長官轉解護軍使署請爲收訊 
　　護軍使署巡緝員前日在老北門左近見有頭戴西帽身穿短衣者一人年約二十餘二十餘歲形跡可疑當即拘至沉香閣二區一分駐所詢據供稱姓黃名益三南京人曾在軍隊當過兵士該警佐因其言語不淸口中似含有物開驗其口含有白布一方上蓋中華國民討逆軍方印一顆書明招待員賈安南字樣知其所供並非眞名昨解淞滬警察廳收訊 
　　昨日（十二號）黎明六點鐘時製造局外滬杭鐵路軌道上閒有八人衣服不甚齊整手持警笛大呼攻撃旋又狂吹警笛彼時步兵三十八團派在沿鐵路巡查之兵士尙未歸營當即兜拿拘獲七人逸去一名聞所獲者均係愚蠢之人搜其身畔各有警笛一枚詢其因何在此鬨鬧據稱我等受人所雇每人每日得洋五角囑在此處喊呌攻撃是以來此實未知是何用意該營長以事關淆惑聽聞難保非黨人唆使當將所獲七人一體解送護軍使署訊究 
　　吳鄢二人之供詞法捕房探目沈德福包探韓邦達魏志餘周寳生等在法新租界敏體呢蔭路二百七十一號門牌李永興小客棧内拘獲携藏炸彈之黨人吳金山鄢漢卿兩人抄出上書中華民國救國軍總司令及救國軍先鋒之白竹布大旗二面並周厚德委任吳金山爲二師二旅旅長又委鄢漢卿爲二師團長之委任狀兩紙及證書各物昨由捕房將吳鄢二人押解法公堂經聶讞員會同法副領事德君升坐特别公堂研訊吳金山供湖北黃岡縣人來申已歷十餘載向在碼頭爲小工頭目後入民黨周厚德李根生均係同濟會會長大旗係周厚德發下聶君詰其所有證書二封係何人所結保持共和圖章究係何用吳答稱證書一封係救世軍會長葉先生所給葉之名氏一時不能記憶尙有一封係張姓介紹由孫文從日本寄來保持共和圖章係我個人所用之戳記如招人入黨時在憑證上蓋此戳記即可認爲同志是實訊至此爲時已晚中西官會商之下判吳鄢兩人仍交捕房帶回管押候再復訊至吳等所携之炸彈藏在該棧房内抽屜中當時恐肇禍端故未移動派捕看守現捕房已將炸彈吊回浸入水中銷滅烈性 
　　協緝黨人之就商松滬護軍使楊君以此次黨人希圖一逞租界復破獲機關是上海地方黨人麕集顯然可見因與周交涉員協商善後辦法擬照會領事團請飭各捕房一體協拿提出理由如下（一）此次黨人襲撃肇和圖刧警署雖經撃散難保不潛匿租界非照章協同偵查無以保公共之安寗（二）查獲餘黨如公堂豫審確有謀亂確據及此次附和黨徒准予引渡懲辦以淸餘孽（三）如探捕偵查得力照華界懸賞章程無論何人如能破獲機關及偵知謀亂行爲經豫審明確一律照章給予獎賞 
　　又聞南京駐滬偵探員李姓許姓會同護軍使署偵緝員馬善鳴查得孫文所派代表蘇大華等於十號夜八時由某處乘坐汽車至該黨所設之秘密機關因在租界不能擅捕已報告護軍使請周交涉員照會領事團派探協緝　　租界旅館之調查駐滬外交團以滬南秩序雖已回復謠言未息入晚華洋交界處仍斷絶交通租界防務未能少懈且租界地方遼闊黨人素視爲逋逃淵藪此次失敗或仍混跡租界因特咨請麥總巡通飭各捕房中西探捕務於界内大小各旅館認眞調查並着多派暗差巡捕四出梭巡如有形跡可疑之人許即拘究 
　　抛棄軍火之查察英美總巡麥高雲君以此次黨人招雇苦力圖攻製造局並刦警署槍械事敗逃散所帶炸彈手鎗沿途抛棄故公共租界梧州路並嘉興路洪内滬西宜昌路蘇州路附近及西藏路浜内等處先後發現炸彈手鎗子彈等件炸傷舟子工人殊碍治安因飭各捕房捕頭轉飭中西探捕各就所管區域河道及僻靜之處隨時留意偵察如查有遺棄前項危險物品着即報告捕房設法銷燬以免害人 
　　又聞湖北人馬德勝因在西藏路浜内撈獲手鎗子彈被華印各捕查見拘入捕房解送公共公廨訊供管押候查在案茲經麥總巡察悉是項手鎗均係新式或係抛棄之人囑馬撈取因特諭令老閘捕房捕頭將馬帶至寫字間詳詢口供以憑澈究 
　　法界撤防之暫緩法捕房石總巡於五號晚起派令通班中西越各探捕携鎗實彈分往新老兩租界華法交界各要隘嚴行防堵後界内安靜如常現石君以滬南亂事雖平謠言未息華界軍警尙未解嚴法界内亦應繼續防衛故傳諭各捕房捕頭仍於晚間督同探捕出外巡防石君並於深夜親自出外督察故各探捕均異勤奮 
　　南琛軍艦之進口海軍李總司令因浦江防守製造局軍艦除肇和外現下僅有海琛鏡淸通濟福安應瑞江貞等六艘當此水陸戒嚴之際應再添調兵艦協防除游巡洋面之策電兵輪已飭水警第一廳署調駐淞口監察出入商輪各船外又調巡查長江之南琛軍艦來滬於昨日進口駐泊南黃浦協防軍廠　　龍華駐兵之抽調楊護軍使以滬杭車站往來行旅甚衆恐有人夾帶危險品物故已派令十六團兵士一排駐站稽查現當防務吃緊之際因慮原派兵士尙不敷用故於昨日傳知現駐龍華之步兵第十五團吳團長派撥第一營兵士一連隨帶槍彈來滬駐紥車站稽查旅客行李所有滬軍營舊址以南至車站一帶之馬路亦歸十五團兵士站崗巡防 
　　安置大砲之驚懼内地自來水公司經理姚君以該公司水廠接近製造局現因軍警設防安置大砲設有變故則全廠生命財產均不能保因禀楊護軍使請飭軍隊酌量移設以免全廠工人疑慮聞楊護軍使以此次設防爲地方治安計允俟防務稍鬆即便撤除並允姑候飭查能否移設再行核辦毌庸多慮云 
　　防護監獄之諄囑松滬護軍使楊君訪聞近有謠言黨人欲以縱火爲號反牢刦獄雖此種謠言皆係匪徒揑造不足深信而防護則不得不嚴故於前日特傳上海地方監獄兼陸軍監獄李蒓蓀獄官至署面諭着令謹愼防守毌稍疏懈李獄官唯唯而退 
　　開槍示威之禁阻淞滬警廳長徐君因近日所屬各區門崗守衛各警每於深夜開槍示威雖對於防務不無裨益而附近居民則易滋誤會難免驚擾此種舉動自應一律禁阻業於前日飭由各區署各分駐所警正警佐等轉諭各警嗣後不准再有開槍示威之舉以保公衆安寗 
　　日間防務之稍鬆前昨兩日因謠言稍息故城廂内外日間防務略見鬆減交通無阻淞滬警廳及各區署門前亦有行人來往惟駐足探望者仍由警察逐之使去 
　　借用小輪之根究淞滬警察廳因寗紹公司售出之平湖小輪落入黨人手内於五日晚駕乘該小輪襲奪肇和砲攻製造局特將經手售出之棧房司事周乾康傳案訊問茲巳由司法科提訊據供平湖小輪並未出售係由某甲打電話借去不知何用奉飭將某甲交案聽候訊明核辦　　燃放花炮之違禁十六舖仁安里馮壽昌家前日燃放花炮被崗警查知以該處在戒嚴區域以内有違命令當將馮帶至知一區署由董警正詢明姑念無知從寛罰洋十元以儆 
　　内地航商之籲懇南市各輪船公司因行駛内地各船自奉每晚八時禁止行船之令後各輪船搭客稀少生意淸淡若不商請通融勢難持久昨特聯合同業公禀淞滬警察廳要求展長四小時以十二點鐘爲度俾得維持營業徐廳長諭候禀商楊護軍使再行飭遵 
　　華商電車之損失南市華商電車向章於每日淸晨五點四十五分鐘開車至夜間十一點一刻鐘停止茲自五號晚起因停車之處在戒嚴區域以内是以提早停駛現由總理陸伯鴻改定早晨六點三刻開車至下午六點以後祇能駛至薛家洪爲止民國路之電車則開至夜間九點爲止惟聞自此次亂事發生後該公司每日少售車資銅元約有二百五十千文迄已一星期核計損失已有一千七百五十千文之譜 
　　鐵路員役之標識徐警廳長昨接滬杭甬鐵路管理局長函開滬杭甬車務處設在滬軍營地方就近並有辦公人寄宿所夜間出入之人甚多際此防務嚴密時期恐有人冒稱鐵路員役自由行動流獘孔多茲由敝局製成布質佩章七十七方編列號數塡明職務姓名蓋用路局關防發給員役隨身帶驗除函請松滬護軍使轉飭師團查照外茲將員役名册一册布質佩章式樣二方函送貴廳請煩飭知該區長警一體查照是荷等因徐廳長准卽抄錄該處員役名册并佩章式樣分傳所屬各區署所隊轉飭崗警知照 
　　酌給證劵之請求南市各錢莊因每晚八時以後斷絶交通目下尙難展緩惟南北同業於晚間結束賬欵往來需時諸多不便故由錢業董事將同業十二家之執事人姓氏逐一開明呈請南商會轉致各官廳酌給通行證劵以免沿途崗警阻止 
　　酬謝警察之籌備南北商會總協理因此次警察畫夜梭巡保護商民甚爲出力故土匪盜賊均不敢乘機搶掠各商家自應籌措的欵以酬出力各區署所警察之勞現已由會轉知各業領袖轉向各商家勸籌獎欵矣 
　　警察醫傷之費用滬南第一區警察署門崗警察張士德李銀章路春山等於五號晚間黨人抛擲炸彈開放手鎗圖佔該署爲司令部之時該警等奮勇抵禦以致受傷後即醫治尙無性命之虞茲徐廳長以該警等異常出力先在中央頒發之賞欵内每名提給洋二百元以爲醫傷之用昨已飭各該署董警正承領轉給 
　　司法警察之微勞地方檢察廳全體法警連日通宵防備頗爲認眞該廳林檢察長昨特飭傳警長梅南枝入内先行賞給錢十千文以代點食而示獎勵 
　　拿獲黨人之獎賞徐警廳長通傳各區署所隊文云照得本月五六兩日黨人肆意滋擾經三區一分駐所拿獲謝求余燎二名三區二分駐所拿獲譚啓卽唐愷劉玉和孫發田學英四名三區三分駐所拿獲莫振聲等六名水巡隊拿獲杜玉坤一名均據先後解廳訊解護軍使署在案茲奉楊將軍賞給洋四千五百元到廳業經本廳長按照拿獲黨匪人數之多寡出力之大小均匀分配賞給拿獲黨匪各長警具領以酬勞勛合行通傳各區署隊官警仰即一體知照 
[私販大宗軍火之澈究]  
　　粤人吳成坤因與姚勤甫鄒霖溪董雲章蔣阿巧莊春齡等串同某國人私販軍火經總巡捕房捕頭偵悉諭飭中西包探將吳等先後查獲解送公共公廨訊供管押候查在案茲經中西包探查得此次吳等私販手鎗有一千五百支之多已售去數百支由某國人擔任代消業已據情禀明捕頭以便轉禀中西官請爲澈究 
[再誌私藏軍火之敗露]  
　　新閘白克路四百六十七號牌門牌湖南人吳伯英家因私藏軍火經張氏婦人報由淞滬警察廳偵探員傳明業轉報新閘捕房協同中西包探前往搜獲鎗械子彈等件將吳拘解公共公解訊供管押候查在案茲悉淞滬警察廳長徐君以吳供稱伊之故父爲前淸武職此項軍火係公家所有則死後自應交還淸廷不應呑匿且稱在淸江十里之西壩辦理監務又難免無通梟情事因特函請關讞員轉商陪審西官一經預審明白即行引渡而吳伯英則以此項軍械確係其父遺下均已銹壞故已延請律師預備到堂辯護 
[送還包探遺失之手鎗]  
　　老閘捕房華探顧葆生失去捕房發給之防衛手鎗一支經探夥兪阿寳查見淞滬警察廳偵探倪振標所帶手鎗鐫有公共捕房字樣與顧探所失手鎗相似訴由包探張天林禀明捕頭協同一百九十六號西探至淞滬警察廳查詢適倪偵探有事他出當由翟偵探隊長允爲查核等情已誌前報茲悉該手鎗確係顧探所失之物據倪偵探稱係友人在閘北買來現已將該手槍呈交翟隊長於前日送回老閘捕房轉給顧探領取 
[又有烟土店被刦]  
　　公共租界浙江路一百八十八號門牌信孚烟土店於前晚十時許突來匪徒三人以挑膏爲由闖入店堂一匪出示手鎗嚇禁聲張致被刦去値洋二百餘元之烟土二缸逃逸事後報告老閘捕房立飭通班中西包探兜拿未獲即禀請麥總巡通飭各捕房中西包探一體留心偵緝 
[押店亦被搶刦]  
　　昨晚七點鐘時有盜匪三人各執利器闖入公共租界北海路（ 
即六馬路）二百零八號門牌晋盛押店嚇禁聲張搜刦賬檯内大小銀洋共計二十餘元携贓呼嘯而逸事後由該店主投報捕房立派中西探前往兜拿奈匪已遠　追捕不及因即折回至該押店詳詢匪徒面貎衣服回禀捕頭禀捕頭飭令認眞查緝一面立用電話通知各捕房一體協緝務獲究辦 
[鼓動學生之興趣]  
　　寰球中國學生會日校於前日下午二時比賽學生成績即晚八時開會演說給獎首由主席楊校長德鈞報告略謂本校今日開會專爲比較學生平日之功課起見與尋常之成績展覽會不同故未延請外賓余甚望諸生日求進步以達成績完美之目的次敎務長董東蘇君敎員馮柳堂林禹川諸君相繼演說大致謂今日之成績頗覺可觀則將來之成績當較今日爲更優得獎者母自滿未得獎者母自恧是所厚望於諸生者也繼由成績評判長韓病秋君報告評判各節加以月旦勉勵再四次高等班學生合唱西歌旋由英文主任徐糿蓀君發給獎品加以勉詞全校平均分得第一者爲姚家琨第二張志剛各給獎牌一方以班次論中學班一級第一姚家琨高等班二級第一吳覲宸一级第一鍾祿初等班四級第一楊毓明三級第一陸鳳岐給綢質獎憑各一方頒發畢已届十時遂散會 
[屠夫罷工要挾]  
　　本埠城廂内外各肉舖所售之猪肉向由改良宰牲公司各工人宰殺歷時已久相安無事近日該公司各工人以百物昻貴所賺工次難以支持相約整頓行規擬將猪鬃歸工人售賣公攤惟各肉舖多不應允前日（十一號）各工人遂相約罷工故是日所賣之猪肉均由各肉店自行宰殺嗣經該公司經理禀報淞滬警察廳請爲維持徐廳長以現値戒嚴期内聚衆罷工最易滋事爰飭偵緝隊士查拿解究昨由隊士王愼卿等在小南門外小普陀橋一帶查獲罷工之工人八名一併押解到廳經司法科略　一過諭飭分别收别收押候示 
　　另一訪員報告罷工原因與前略異據云滬南陸家浜宰猎作各工人近因要求作主加給工資不遂於昨日午後聚集四五十人在薛这浜茶肆内會議罷工要挾後經作主禀報淞滬警察廳長密派偵探王愼卿朱潤泉王四福等前往該處會同崗警拘住爲首之陳金生李益聽李小阿三華淸如王炳卿曹阿林朱阿四王錦堂等八名帶入一分駐所經宋　佐派警護解警廳司法科訊究 
[國體投票之通電]  
　　松滬護軍使署於十一日下午九點鐘接北京通電云本日代行立法院彚齊全國國體投票全數主張君主立憲並推戴袁總統爲皇帝國體在定帝位有歸内外臣民同聲慶幸希即曉諭以定人心等因昨楊護軍使已轉行各官廳一體知照 
[馮上將對於國體之宣言]  
　　宣武上將軍馮國璋君因近來外間傳言有反對帝制之說特撰宣言書一首頒發各屬俾衆週知本邑各官廳昨已奉到此項宣言其内容大致謂近來謠言繁興任情揑造實爲黨人勾煽慣技本可置之不理惟恐無識愚民或有誤會本將軍與大總統相交二十餘年受知極渥圖報不遑斷無異心故特宣言以息浮議云 
[救濟會援救女子]  
　　拐匪李恒祫朱楊氏於舊曆十月間先後誘拐十七歲通州女子顧蘭英十六歲上海女子陳小寳帶往大連灣售賣當爲該處救濟會偵探一併查獲押送至上海救濟會於前日轉送地方檢察廳由林檢察長諭將李恒裕朱楊氏分别收押候究顧蘭英陳小寳留候家屬來案具領 
[婢女被虐潛逃]  
　　海州女子宋大風子年十三歲今春被人拐來上海賣於王姓爲婢更名四儀該女因時被主人虐待前日携帶衣包逃出在曹家渡迷路由四區四分所巡警查見解經蕭警佐訊問一過判送閘北司法科核奪 
[女子受人欺騙]  
　　昨有住居城内之女子至老閘捕房訴稱被林姓誘至胡家宅羣仙戲館對門某旅館内住宿後即將王上所戴値洋十二元之金戒一枚騙去逃逸請爲查緝捕頭允爲飭查 
[彩輿中之喊聲]  
　　崇明人吳三郎上月間憑媒聘老朱家宅同鄕人毛兆根之女爲室近因該女心思甚亂經其父囑吳前往迎娶不料該女登輿後經過漢璧禮路忽大聲呌喊由捕拘入捕房經捕頭詢悉情由飭吳領回完婚　事 
[頒給黨人自首之證書]  
　　黨人談宅暘陳鴻策張子健等前在上海鎭守便署具禀自首當奉鄭鎭守使核准飭候頒給免罪證書嗣鄭鎭守使被刺出缺未及給發自楊護軍使蒞任接准移交迄尙未據領取昨特示仰該自首人談宅暘等赴署具領 
[著名美商逝世]  
　　同孚洋行總理詹姆森君前夜在禮查旅館病殁定今日出殯詹君爲美人寓華已久交游頗廣在遠東頗著聲譽除該行事務外兼任鴻源紡織公司董事及美商會董事並充濬浦局職員 
[偵緝隊破獲烟窟]  
　　閘北偵緝隊隊員傳明業前晚帶同各隊士出巡至烏鎭路慶和里查獲私賣燈吸之丁阿寳及烟客陶永福楊洪標等三名抄獲烟具全副一併解送閘北司法科訊辦 
[茶館聚賭受罰]  
　　海甯路二千四百七十一號門牌茶館主霍午橋因聚衆賭博抽頭漁利被捕查悉將霍傳至捕房禀明捕頭轉禀公共公廨中西官諭着罰洋五元充公賭具銷燬 
[磚瓦碰傷藝徒]  
　　泥水作學徒張阿毛昨在蓬路某作場内工作被所堆之磚瓦倒下碰傷頭頂血流如注由工頭　送同仁醫院求治 
[無賴屢次詐擾]  
　　婦人金楊氏住居永盛里前日扭無賴李阿根至四區警署控稱氏向在某絲廠做工日前手持絲棉一包在途被李遇見指爲贓物藉端昨去洋六元茲又前來滋擾請爲究辦姜警正諭令收押 
 
 

Page 11

 
 
聽候查明核辦 
[失竊古董]  
　　福建路二百三十四號門牌朱姓家於前晚失竊値洋一百餘元之古董等物昨日開單報請老閘捕房飭探查緝 
[崗警拘獲竊賊]  
　　馮金生前日至烏鎭路竊取周姓家錫器數件被四區崗警查見拘入警署押候訊明究辦 
[誌謝]  
　　大陸報記者密勒君編輯一書曰（舊邦維新）是書蒐集中外名著以聯絡邦交振興實業爲宗旨密勒君因見吾中國進步之速故闡述而導揚之是蓋深體中美邦交之敦睦且以中美政體相同盡先知先覺之誼其熱誠襄助實堪欽佩昨承惠贈三册其内容之豐富印刷之精美實不勝殫述記者祇領之餘書此誌謝　　中華國書館編印之小說週刋（禮拜六）業已風行一時膾炙人口其文字之雅潔趣味之濃深無俟記者贅述今第八十期已經出版昨承以二册見貽無任歡迎 
氣候報告 
[（上海徐家滙天文臺天氣測候報告）]  
　　已過者之報告十二月十一日低度仍留於南海微向東北移動安南海岸有北烈風揚子江與黃河間有反旋風上海及揚子江流域天晴而多雲十二日上海天氣甚晴日出時有霧氣微有東北涼風氣壓下降十二日下午四時前二十四小時内上海氣候温度至高六二六至低四二八去年同日至高四七四至低三○ 
　　未來者之推測十二日下午四時三十分豫測天氣晴暖多雲北方有不定之涼風南方有和緩之信風 
來函 
[陸金壽來函]  
　　敬啓者頃閱報章有得賄放火之嚴懲一則謂閘北五區警察三分駐所緝獲在胡家木橋後面放火未成之江北人方耀卿一名警察廳長以其甘心附和呈請護軍使擬處斬刑等語鄙人閱之不覺毛髪悚然一若自身所犯寃死而無可伸訴者然夫以一無知愚民被饑寒逼迫不曉利害貪得數錢而竟遭此極刑執法者未免過嚴雖斬一愚民固無足惜而天下人聞之當必有如鄙人之代爲呼寃者不知護軍使能網開一面貸其一死否素仰貴報持諭公正乞登來函一門爲荷陸金警拜上 
雜評二 
[亂後之現象（訥）]  
　　查獲私運軍械之紛紛也發現抛棄危險物之紛紛也逮捕類似黨人之紛紛也軍警巡查防範之紛紛也營業受戒嚴影響之損失紛紛也商民感交通阻斷之不便紛紛也此皆今日亂後之現象也此等現象經過後始漸漸有復舊之望故人咸望此等現象之早日消滅然而此等現象不易消滅消滅之後又不知有幾日之復舊得予滬人以安樂也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說砲火聲中之新郎新娘事見七日本報] [  吳悔初]  
　　黨人起事砲聲隆隆一時人心驚惶憂形於色有倉皇奔歸慰問家室者有扶携老幼遷避求安者風聲鶴唳草木皆兵嗚呼滬人之遇誠大不幸矣而抑知猶有大不幸者在蓋賈姓與陳姓之結兩家之好也六禮已備百輛已迎爲新郎者正思振刷精神豫備飲合　之杯綰同心之結破題兒第一夜其若何温存若何體貼早有成竹在胸矣不意望穿兩眼而連天砲火誤我佳期彼不做美之黨人胡不自我先不自我後偏於好事將圓未圓之時而作此惡劇遂使温柔滋味到手難嘗滿擬雙棲翻成獨宿殆亦衾寒如鐵之况味領略猶未盡歟此新郎之不幸爲何如也若夫新娘則更有難言之隱焉深閨歲月受盡凄凉忙製嫁衣備勞心力幸三星之在户别父母而登輿凖備他日雙雙遄歸定省或論洞房之點綴如何富麗而堂皇或談夫壻之性情如何温文而爾雅或描寫郎情姜意如漆如膠或侈誇月下燈前相携相伴豈料好事多磨花難并蒂未享閨房之樂先驚砰訇之聲歡腸變作愁腸粉面化爲淚面縱曰吉期再卜不啻兩作新娘此不幸更爲何如也所幸吉時未届尙能反轡從容假使花燭已諧温香抱滿則一對新鴛鴦驀然驚散以此例彼則又不幸中之幸也吾知兩新人者他日水晶簾下共話相思當亦談虎色變矣 
海外奇談 
[女敎習之職業能力] [  日箋]  
　　紐約市學學監麥克司馬愛氏報告女敎員百十四人中其婚前四年之職業能力與婚後四年之職業能力兩兩相較婚後比婚前優而缺席時數則婚後比婚前多婚前爲二十七日者婚後增至二十八日又寡婦之成績比有夫者爲優云 
[偉人之父母]  
　　德國成兒頃合氏最近調查近世二百年來日耳曼人種之偉人共七十五人其母生產時最幼者爲十八歲最老者爲三十七歲而二十四至二十八之間最多其父之年齡以二十五歲以上四十歲以下爲最多云 
詞選 
[最高樓集成句] [  時甫]  
　　凝睇盻（方千里）柳色淡於秋（周密）消減舊風流（袁華）綠陰靑子空相惱（毛滂）碧桐翠竹記曾游（吳儆）更思量（尹鶚）花蔽膝（毛文錫）玉搔頭（尹濟翁）話未了（周邦彥）畫樓簾半捲（史深）吟未了（姜夔）蘭釭花半綻（王沂孫）歡易斷（劉瀾）淚難收（秦觀）去年芳草今年恨（康與之）今年芳草去年愁（陳璧）雨騒騷（陳允平）風淅淅（馮延已）水悠悠（黃昇）　 
筆記 
[凌霄] [  秋夢]  
　　李生西安人父宦於魯每歲一往省焉某歲臘將半生省父歸道出中州境時殘陽西落天色漸暝歸鴉陣陣没入林際其地距旅舍尙有十餘里之遙生畏夜行惶懼殊甚然中途無投宿處不得已策蹇急馳一僕荷裝從之至一深林中突有一騎迎面來上坐一虬髯人面目獰惡可怖生知爲暴客心膽俱喪虬髯人手刃近生前謂生曰子視生命與資財孰重生未及答虬髯人舉刃將加生頸生股栗面無人色欲哀懇之而口呐呐不能出一言勢正危急忽一女郎控白騾至趣生前以纎指指生謂虬髯人曰是人爲余中表親偶經此幸推屋烏之愛網開一面否則勿謂無香火情也虬髯人叱之曰婢子幸安分干汝甚事而故爲喋喋混乃公聽耶儻復敢大言爲公縱識汝吾手中晶瑩如雪之利刃未必能識汝也女聞語怒甚乃出匕首於腰間惟見白光閃爍如匹練映射虬髯人之面不轉瞬已如電滅視虬髯人則已身首異處矣維時天已昏黑幸適値上弦一鈎新月隱隱自林中出女把劍對月拂拭生睨而視之鳳目含嬌蛾眉入畫而娬媚中饒有英爽氣生旣服其技之精又覩其色之美益敬而愛之女拭劍已仍納於腰間將欲言生已趨前致謝曰僕以覊旅之人途遇强寇非卿援手必致殞身卿有魯仲連之高風更兼聶隱娘之絶技解紛排難轉危爲安僕得遇卿眞三生有幸也雖然卿姓氏居里僕尙昧昧何妨一一賜示俾得永留爲紀念乎女慨然自陳蓋女姓余名凌霄父亦綠林之豪女自幼從之習技因具此好身手及長不喜父所爲乃浪迹江湖訪巾幗中之豪俠而師事之因之遂精劍術能白畫刺人於都市人無敢近之者雖擅此絶技從不輕施其術日游歷天下名山大川以抒懷抱適由嵩山歸將還家省父經此深林中見生以孱弱之文人窘於强寇不覺惻隱之心油然而生欲出生於險而此虬髯人者爲彼素識初以生之生死問題可以口舌解决不虞虬髯人出語不遜逢其怒因致之死非本意也女述旣又轉叩生生亦以己之家世告之女欣然似有喜色生固未娶疑女有情於已欲示求凰意而又自懼孟浪未敢先發須女别去生皇皇如有所失抵家猶念女不忘然以爲驚鴻一見宓妃未必有留枕時也一夕生篝燈夜讀女忽飄然至謂生曰妾有求於君望君推愛親之心以及妾也生問何所求女曰妾父不義甘以刧掠營生今被執下章邱獄死固其所顧妾於彼有反哺恩安忍坐視其死君苟愛妾者其速出之於獄蓋君父今宰章邱吾父生死俱懸君父之手君若憐妾必能以計出之也生難之女固哀懇繼之以泣生無奈允之明日遂束裝東行至魯向父緩頰詭言摯友之父被誣下獄請釋之生父確知爲盜未便枉法徇情女憂之乃與生謀賄獄卒暗釋之而以逃獄報生父由是被劾免官歸女感生情摯許之以身生夙願克償大喜特以女出身微賤恐格於父命致良緣終阻因諱其姓字託言故家之女請於父而委禽焉至是有情眷屬已爲紅絲繫定戚黨咸艷羡之却扇之夕女謂生曰前度劉郎今乃眞個銷魂耶生戲之曰昔爲問津之漁郎今幾爲見慣之司空矣女嫣然一笑生口占一絶贈之云豪俠情懷窈窕姿敎人一見種相思須知得遂雙飛願祗爲生平一念癡女答云偶然一騎出林來萍水相逢愜素　美滿姻緣誰作合笑他寳劍是良媒三 
小說 
[家庭小說嫣紅刧] [  常覺小蝶合譯天虚我生潤文]  
　　第七十九章（續） 
是夜宴會即設於密斯特喀丁之家好禮倍登兄弟咸與座歡會至洽唯不知特雅之家見此又將作何感想然而特雅之家内憂外訌自顧未遑亦復無暇念及於此蓋其家中什物實已抵押殆盡貧且不能舉火唯幸其次女裘蘭理尙有孝思念及其母氏艱苦乃遠道馳書迓其母赴澳謂果往者必有法送其父母入養老院而其姊弟亦可别尋生活唯此特雅之家遂思舉室偕行然而老特雅病猶未愈家中且斷炊又安從得資以備盤費不得已乃仍商之安西來安西來慨然允諾特雅諸人乃得成行從此以後　　故鄕另覔新生活矣禮拜六爲講道之期敎堂中鐘聲復動　注自大門之外直列至内殿神壇之下鱗次櫛比莊穆無比大主敎主首席法衣作白色道貎盎然衆牧師均左右侍唯愛克好禮倍登獨據糾儀之席維廉利達與基奶對坐而安西來則與院長對坐此外來賓之席亦復擁擠殆滿以瞻盛興威廉好禮倍登亦與其中而茀萊克則在律師之席女賓席在院長席之後密昔司安西來嫣紅好禮倍登梅麗好禮倍登與焉琴聲旣奏院長密斯特喀丁遂上壇歌誦聖詩歌淸越無比聞者皆肅然如見上帝歌已則有銀矛之士引愛克上壇講道於是一時耳目咸爲震動蓋當數年之前愛克猶不過學校中小生而今則居然白衣緇冠爲一村之人表率旣上壇遂開講聖經略以辛勤耐苦爲宗旨母半道而廢言淺意深一時聽者莫不油然感動嫣紅喜極轉悲乃下其面幕愛克講畢出乃與密斯特喀丁相遇握期手曰愛克吾早知爾能有此一日汝今所言雖不過半句鐘然爲汝所感動者奚啻萬人愛克歉謝於時道柏斯亦自人叢中出望見愛克因自語曰可愛哉孺子吾固謂愛克將來前程未可諒今即以其所宣講而言吾言又豈虚哉吾主母慶得子矣是日演講散後海兒斯東之人無一非愛克是頌及明日而茀萊克之名譽又大噪蓋是日爲大審之期茀萊克爲人代理辯護竟得勝訴故自基奶以下莫不贊茀萊克之能茀萊克亦欣然歸見其母時嫣紅已從愛克居於杜芳茀萊克至嫣紅乃大喜茀萊克因笑曰阿母如何吾固謂我將來必當爲大理院長今者之事殆爲初步嫣紅笑曰汝之志願得母過奢茀萊克曰阿母但此志願而正則少奢亦不謂失阿母以爲如何嫣紅曰汝日來事冗乎曰甚冗凡事之登門而來者日且三四起長此以往年入千鎊或可操劵嫣紅曰吾則不以此爲樂唯念汝年已漸長宜從早娶室以完我夙願茀萊克俯首不答嫣紅笑曰此何故耶然我能辨色知言汝心中必已有人茀萊克微笑嫣紅曰試言之茀萊克曰倘吾事業少能推廣則吾必向審判長言其事嫣紅詫曰審判長非維廉利達勳爵耶茀萊克曰然勳爵之第二女瑪利伽也嫣紅曰汝如何與密斯利達相識茀萊克曰瑪利伽之弟即爲保伯與兒爲同學且莫逆嘗至其家故識瑪利伽維廉勳爵亦愛兒甚故願以其女妻兒嫣紅曰女郎年幾何矣茀萊克曰才二十二人品絶優美阿母但須見維廉勳爵即能想見瑪利伽之爲人嫣紅曰兒以爲佳吾何阻爲然亦不必急急蓋欲速則不達古有明訓婚之事亦何獨不然 
 
 
 

Page 15

 
 
   
 
 

Page 16

 
 
   
 
