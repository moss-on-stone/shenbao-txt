# 1917 - 72 - 4915838

 

Page 1

 
 
   
 
 

Page 2

 
 
時評 
[糧食問題（默）]  
　　據路透電所述俄國此次革命因麵包缺乏貧民衆多而糧食問題遂爲最近之導火線蓋立國以人民生計爲本而糧食爲人民養命之源故其國之政治雖腐敗官僚雖壓制或猶可容忍於一時若糧食缺乏則須臾不能容忍謀國者不於平時設法調劑臨事自朿手無策此俄之所以不革命於曩日而獨革命於此時也 
然則斯事也亦足示世界以一大敎訓矣而中國之糧食問題當先自謀不匱之策亦可知矣 
專電 
　　北京電德使擬星期四（二十二）出京赴滬乘荷船靑島號經横濱由巴拿馬取道荷蘭返國該船載重三百噸本不停滬此次乃特别設法此間使館祗留書記二人在荷使署帮同辦事 
　　北京電此間對於俄政變事僅有路透及東方電駐俄劉使十六日又發一電其報告尙不及新聞電至我國應如何自處毫不提及政府日内極感困難 
　　北京電今日（二十）上午國際政務評議會第四次開會（一）昨接丁士源自滬來電請示德領裁判權問題提出討論應否許中立國領事代行决定援中日戰例收回凡德人與德人及與我或其他中立國人民等之訴訟均歸我國裁判惟歸普通司法機關或派人前往未定（二）德領對於德界之監督權應否許其移轉於中立國領事决定中立國領事僅代保護德商利益對於租界監督權仍歸我國此事前日荷使曾至外部交涉要求頗强硬我國不許昨又接和平之榷故今日提出會議（三）德租界警政權與警察以外之行政權二者孰應歸我孰應歸原有董事會决定警政歸我其他先研究董事會章程視其所轄事務範圍大小而决明日特開會議討論此事又今日尙議俄皇遜位問題議會政治戰局外交影響我國應定針等因劉使十八日發來一電甚簡無佐證不能開議 
　　北京電聞政府巳電劉使認俄革黨與俄政府爲交戰團體 
　　北京電駐美顧使來電報告德人在墨活動情形並請政府加意國内治安 
　　北京電交部密會議定各電局德商及新聞電後仍准其拍發但須加意檢查 
　　北京電交部通飭電局實行檢查德人往來電報 
　　北京電伍秩庸再辭外長元首尙有留意故伍朝樞接次長之令稿因父子同時不能爲總次長退回現政府先以陸與國會疎通總長有人次長必屬小伍　　北京電各政團憲法協商會昨午假衆院會場開會結果（一）對 
 
 
 

Page 3

 
 
於兩院組織由各團推出一人爲起草員參攷各修正案限一週内商同脫稿俟各團通過再正式提出（二）優待條件由憲法會議申明保障問題准由二讀終了即予表决 
　　北京電許世英向日人直接訂租車合同經各報揭明後美國提出抗議現又組華美公司許美人照租二百輛路政曾司長以國家損失太鉅事前并未與議現巳上書辭職國會亦有人提案查辦 
　　北京電國務院昨開軍官會議到三十餘人討論某項問題極久内容甚秘 
　　北京電昨華僑選舉在商品陳列所續行本擬舉黄伯耀旋有李耀山臨時當衆購票每張八十元農部參事王治昌故與周旋遂將其所持浙江地方實業銀行二萬元之存摺取去而巳被買者助李奪回一場大鬭王等受傷摺爲警察所得遂拘送李耀山於地檢廳起訴定今日上午再投票 
　　北京電昨在華僑選場鬨毆之李炎一名連同起獲之浙地方銀行二萬存摺交警拘送地檢廳時詎李黨又在警區爭毆致傷二警由張警佐拿獲爲首三人併送法庭定今日預審 
　　北京電昨日華僑選舉所毆鬭之李災係爲吕公望買票已由谷總長以監督名義向法庭起訴 
　　北京電參員華僑選舉昨又選出黄伯耀 
　　北京電昨憲法會議第五章國會委員會否决第六章大總統第五十五條中華民國行政權通過五十六至六十二條爲大總統選舉法無討論六十三六十四條通過六十五條大總統緊急敎令權删除六十六至七十條均通過 
　　廣東電德艦靑島號在黄埔於銑（十六）夜自行炸轟全船機件破壞當道派員監視巳將水兵看管 
　　南京電省會今日（二十日）開會選舉參議員到九十五人不足法數未投票散會 
　　東京電駐華使辛慈氏擬取道日美返德巳與英美日當局交涉三國政府巳就德使假道方法交換意見 
　　東京電俄國革命進行雖速本地輿論謂俄國變更政體頗屬困難（一）俄民政治思想尙未發達不足維持共和政體（二）俄民宗敎心甚熱烈不能驟去爲其敎主之皇帝（三）新内閣員内知上列情形當不主張刀變政體（四）在大戰中變更國體自招不利（五）皇室有尼古拉斯大公足繫人望又東京朝日新聞論俄國人望在尼古拉斯大公故大權終將屬之也云云 
　　東京電據西伯利亞各地來電謂商民均歡迎革命運動僑居本地俄人不問屬革命派否均言革命足救俄國之危險 
外電 
　　北京電京中華人各界接俄國政變消息頗形憂慮各報多痛詆駐俄公使報告此種要事過於遲緩其評論殊欠公允蓋該使電報確曾被延擱數日也未幾詳報到京揭布新政府之政策於是一般人士之憂慮幾全消釋各報大半歡迎俄國之革命稱爲平民政治之勝利且以俄國現局與一九一一年中國時局相比較（十九日）路透電 
　　華盛頓電此間人士以爲德俄單獨媾和今不能成事實（十七日） 
　　北京電俄國革命與俄皇退位消息到京中國政治家皆大驚異惟内閣對外政策仍不改變（十九日） 
　　華盛頓電鐡路大罷工恐不能免　工人絶對不允調停也罷工之舉若不礙及郵件之運輸則美總統無權可取任何舉動（十七日） 
以上大陸報 
　　紐約電鐡路工人會議全日後巳將罷工之舉展緩四十八小時實行美總統所派之調停人深信罷工可免回國之駐柏林大使桀拉特君今日抵此大受歡迎桀氏於某處演說曰吾人與德巳近戰爭邊際余信美籍德人必能忠於美國云云桀氏見美國絶少準備深以爲異故主張實行普及軍事操練且曰美國苟有武裝之人百萬名則吾人不致近於戰爭邊際（十七日） 
　　華盛頓電上議院報告總統謂院務巳畢擬休會至四月十六日是日爲國會特别會議之期（十七日）以上德文電 
　　漢口電北京和蘭公使館書記官原定十七日來漢詎至十九日猶未來故德领事出境之期現尙未定（二十日） 
　　奉天電在新民屯之第五十三旅長湯玉麟不應張督軍妥協之交涉不奉革職之命令張督軍不得巳乃决聲罪致討派遣步騎砲兵約三千人前往討伐湯旅長等甚爲恐慌昨晨以來徴集馬車貨車準備逃走在新民屯之日本人等因恐湯旅長之部下掠奪悉入領事分館避難奉天總領事聞警卽派宫越警務署長率同巡查二十名於昨夜九時馳赴該處（二十日） 
　　奉天電在新民屯之湯旅長昨夜率其部下及馬賊一千餘人秩序整然離新民屯向黑山方面通去臨行尙無掠奪等事（二十日） 
　　奉天電第五十四旅長孫烈臣所率之討伐軍約三千人於昨夜半續續至新民屯掦言卽將追擊想湯終必寄身於馮麟閣處新民屯之中日人民幸皆無事（二十日） 
　　東京電俄國此次革命成就之結果臨時委員會掌握政權皇帝讓位可謂已先告一段落其將召集之憲法會議則傳聞不一惟據可信之官場消息謂希望共和制者不過一部分俄國民之多數實傾維持君主立憲之意見且首相羅歐夫意見亦主温和力避國體激烈之變更想其结局必至推載彌哈衣爾大公云 
（二十日）以上東方通信社電 
戰電 
　　巴黎電法内閣已辭職（十八日） 
　　巴黎電法内閣之辭職無礙戰局現由里波氏組織新内閣（十九日） 
　　倫敦電法内閣總理白里安之辭職其原因未明大約以私人嫉姑爲近巴黎平和之各報以今日之時局而有總理辭職之事頗爲抱憾惟各報皆謂法人作戰之熱誠决不因以稍減英國各報對於此事不加評論（十九日） 
　　華盛頓電美國商船三艘爲德潛艇繫沉後當局現以非公式承認美德兩國實巳入於戰爭地位美國於名義上則仍守武裝中立威爾遜總統現正籌議即行召集國會俾可以准用侵逼方法抵制潛艇之文交會核議商船現均設備武裝以自衛第二步則將派軍艦搜捕潛艇以淸大西洋之航路威爾遜總统因時局危急决計不避艱辛阻止鐡路罷工鐡路經理巳命調和人與工人大會商訂阻止罷工必要之辦法蓋火車交通與國防至有關係也（十九日） 
　　倫敦電美國商船伊里洛益士號（五二三）五噸或二四二七噸）孟菲士城號（五二五二噸）均被沉孟菲士城號乃爲砲繫船中之人若干尙未登岸又美船維基蘭西亞號（四一一五噸）未受警告中魚雷沉沒（十八日） 
　　倫敦電美船孟菲士城號第三機師謂該船懸掛美旗船之兩側漆成國旗式上加ＵＳＡ三大字乃於白晝被沉此實有意行兇云（十九日） 
　　紐約電鐡路罷工風潮巳經挽回（十八日） 
　　華盛頓電拘禁菲萊台爾菲亞海軍船廠之德水兵數百人現巳移往喬琪亞以常備軍看守之（十八日） 
要聞一 
[俄京革命情形三誌]  
　　路透電社接十八日彼得格勒電云新政府電致駐外代表謂政府對於外患内憂視之非常嚴重爲俄國歷史所未前有之時承受政權責任重大知之甚審即將聚精會神先則糾政從前之大錯保全通國之安寗繼則籌造必要之情勢俾國民之至尊志願得以對於將來遭遇自由表示至於外交政策政府不忘前朝所巳定之國際義務並尊重俄國之言審愼增進俄國與友好聯盟國間現有之邦交政府確信俄羅斯改設新國後此項邦交定可較前更爲親密更爲堅實政府决計以民政主義尊重大小國家之發展自由與國家間之良好了解者爲新國家之指導俄國本無開此戰端之意但爲預謀侵略者之犧牲此後將繼續奮鬭以抵制侵掠的民族之侵略精神該民族固志在壓服歐洲使其服從普魯斯黷武主義不可忍之恥辱也俄國謹守使俄國與協約國聯合不可分析之條約决計如他協約國之所爲而確告世人曰無論代價若何和平之紀元當以擔保互相尊重權利與公道之穩健國家組織爲根據俄國當與協約國並肩作戰以拒此公敵不稍休息不稍退縮堅持到底政府將專注其精力爲戰勝之籌備並從速糾正從前之錯失蓋俄國人自行犧牲之熱念今已爲此錯失所頓挫若一經糾正則政府深信全國奇異之熱忱定可加增十倍之力而促成最後之勝利云云十七日彼得格勒電云臨時政府巳任議員羅狄乞夫氏爲芬蘭長官波羅的海艦隊總司令里泊林海軍大將奉臨時政府之命拘獲芬蘭總督布英氏芬蘭上議院經濟部副議長里羅維蒂洛夫氏 
　　十七日倫敦電云俄皇詔書與俄京時局眞相相背今已漸明設立攝政之思想似將消滅據俄京最近來電謂輿情現堅主建設立憲的共和國體首相伏夫親王爲運動此舉之主腦十七日彼得格勒電云羅斯基將軍等在泊斯柯夫深夜覲見俄皇以俄京近事奏報俄皇並諫請勿由前敵派兵赴京因兵士一至京城即將變爲革黨也皇乃問曰汝等欲余何爲將軍等答曰退位耳俄皇嘿然久之繼曰余不忍使吾子離左右故願讓位余弟於是乃署名於退位詔蓋豫先擬定者也據俄京官場消息聲稱當革命進行之際全國鐡路客車照常開行僅管理運兵車司令伊伐洛夫將軍諭告鐡路辦事人如稍延緩須以軍法從事以致稍起衝突鐡路辦事人不爲所動仍遣車駛回十八日彼得格勒電云俄皇已赴克里米亞之里維狄亞司法長克倫斯基氏命將前放逐之特米特里大公與宇蘇波親王赦回拉斯布丁在宅内花園被殺城中秩序現漸恢復十八日彼得格勒電云俄人刻正慷慨捐輸以助公用銀行若干家以一百萬盧布送交克倫斯基爲政治經費敎堂不爲俄皇及皇室祈禱而爲大俄國及其協約國祝福莫斯科政治犯數百人刻巳釋放有罪犯一千七百人乘間脫逃但大半巳復被擒獲基夫警察一致贊助新政府外省有數處從戲園劇臺上宣讀俄皇退位詔文衆人大悅上星期六日俄京有軍官五千員排隊赴下院擬聲明其擁護新政府之意行至中途遇見由下院回來之兵士一隊兵士竚立向軍官竭忱歡呼乾糧食之價額業已限定十七日鐡夫里斯電云尼古拉斯大公　巳命釋放巴柯獄内之政治犯並令軍官諭告海陸軍兵士現因皇帝退位彼等仍宜服從法定之上官保衛國家贊助協約國而靜待國民宣佈意見十七日彼得格勒電云米恰爾大公昨日發表宣言書謂須待國家平民會議由選舉的國會宣佈承認彼就大位始願照行並勸俄民從臨時政府十九日倫敦電云俄京路透社員詳告革軍奪取海軍部之戰事情形當陸軍中革命初作時統書俄京軍隊之加巴洛夫將軍不顧海軍人員之反對即傳命召集各營勁旅佔領海軍部並排置大砲十四　機關鎗十二架於海軍部大門口次晨革軍進而圍之雙方以機關鎗來復鎗接戰日夜不息終因革軍人衆守者勢渐不支黎明時海軍大臣接到警告如海軍部不於二十分　内開門投降則將以彼得保羅大砲台之重砲轟成平地加巴洛夫將軍經人苦勸率兵退出蓋以許多極可寳貴之俄器將被轟毁故也加氏乃傳令停止轟擊守者遂降而加氏與其屬員亦皆被捕守者退出後有不法者開始在海軍部掠搶下院議長羅翔柯因海軍大員之請求特派衛兵一隊馳往彈壓並於各門張貼示條上有巳歸下議院保護等字樣革命消息傳出後塞洛皇宫即設法保護備置機關鎗武裝馬逹車若干未幾衛兵即兵革軍應合惟宫内尙有少數軍官兵士皇后囑其勿轟擊旋向革命軍宣言曰余僅爲余兒女之看護婦而巳蓋皇室子女廖皆患痲疹症云 
　　十七日彼得格勒電云俄皇　　詔宣布後冬宫之帝國旗號即經除下改換一大紅旗選舉的議會將以冬宫爲開會地點此次革命除殺死仇視民黨之官吏數人及抵抗新政府之特佛總督外各省未聞有流血之事最近拘獲之人内有一九○五年以殘酷手段遏制革命之哥薩克將軍倫耐坎夫氏前閣員克里加洛夫斯基氏蓋因限制選舉權之選舉法乃出克氏之手也又上議院議員柯柯夫沙夫伯爵赴財政部支俸時適値變起故亦被捕前下院議員畢揚克氏禁錮某砲臺十年於兹今得釋出當其臨下院時大受歡迎白里虚柯夫斯基夫人羣稱爲革命之祖母爲衆所敬處西比利亞獄中已二十年豫料將來回京國人必以隆禮迎之政治監獄之遺蹟均將保存作爲歷史上紀念物十八日倫敦電云白魯西洛夫將軍親自允准在基夫宣布革命電文此事頗可注意十八日莫斯科電云此間陸軍三萬人行校閱式時各聯隊多張紅旗兵士之大半及軍官數員均佩紅帶以示贊助新政府十九日彼得格勒電云偵探與憲兵隊均經重行編制前在隊中之人悉派往前敵俄京與莫斯科守舊黨之大敎正均彼逼辭職各省糧食均由地方議會議長及巿政局議長代總督管理司法長克倫斯基氏已命土巴爾斯克地方檢察廳卽將前芬蘭國會議長斯文呼葉氏開釋護送入京内閣不日將討論發表關於芬蘭自由之宣言書問題現正與前駐美俄國大使羅森男爵會商擬任羅氏爲芬蘭總督十七日丹京電云德國社會黨之伏瓦爾慈報警告德人謂俄國革命非出於求和之暴動乃熱度極高之愛國家所爲此輩得手則英俄聯盟更將鞏固十六日瑞士京城電云據維也納電云奥匈政界聞俄國革命消息大爲震恐十七日巴黎電云法國各報評論俄國事變一致引以爲喜惟謂俄皇曾竭力贊助協約國之主義且爲海牙和平會第一發起人今一旦脫離政界不無令人扼腕云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[全體閣員出席衆議院]  
　　說明五年度預算 
昨日午後一時衆議院開會議長湯化龍主席至兩點三十五分始足法定人數開議議長報告前會投票選舉懲戒委員及預算委員結果後又報告請假議員在七日以上者十三人有疑義者只李夢彪一人提出表决否决又報告連續請假在七次以上者一人表决否决又報告廣東議員陳治安死亡在會期内應給與卹金衆無異議又報告其他文件畢遂開議第一案五年度國家預算總案曁五年度路電郵航四政特别會計預算案大總統提出初讀延前會首由段總理說明略云本案大致巳載在預算册内現在只將本案編製困難情形略爲陳述民國以來元年本無預算二年度始行提出去歲三月間即趕造本年度預算嗣以各省起義遂至中止迨至國會重行開會復令各省趕造故至現在始能提出至會計年度則自本年七月一日至次年六月末日爲止巳經公布末又陳述收入與支出總數比較段總理說明後次由財政總長說明其大旨略同馬驤謂總理與　總長說明皆係預算情况應就方針上說明次應說明關於外交部之預算伍總長未到由外交部委員說明略云本部所轄甚爲簡單均已陳明總計支出之數爲四百四十四萬六千五百四十八元衆云外交部無甚問題復由内務總長范源濂說明本部所轄總預算其支出總數四千二百五十七萬零一百零九元又由段總理說明關於陸軍部所轄預算支出總數共計一億五千六百六十萬零六千零四十七元次由海軍程總長說明該部所管預算略云本部經費據三年度核定只四千餘萬元現在雖有七千萬元然言到擴充則本總長實無取徒託空言之必要故將擴充一項通同删去現在之經費只主張維持現狀而已以中國海軍經費與日本比較實不過二十五分之一與法國比較則不過六十分之一與英國比較則僅百分之一五此其大致也詳細質問請由委員答復云云次由司法張總長說明關於司法部之經費預算略云預算關乎大政方針本年預算所列即關乎將來司法計畫至本年預算支出總數計九百三十三萬七千一百五十六元較之民國三年核定數增加二百零八萬零七百五十九元所以增加之數　係整理之經費云云次由敎育范總長說明敎育部經費之預算計總支出數四百四十三萬三千八百九十三元較民國三年核定數實增加一百四十七萬三千零二十元蓋以全國敎育旣日益發達學校日增則敎育經費自當隨之而增長云云次由農商各總長說明該部總支出二百七十三萬四千七百十元所以較三年度增加之理由末由交通許總長說明政見略云對於路政取暫時保守主義對於郵電取普及主義對於航政則趁此時機應取積極擴充主義至本年預算支出不過一百五十三萬三千六百零六元較之民國三年之核定濺少一十六萬四千五百三十四元云云說明　鄒魯質問陸軍經費增加至一千餘萬元何至如此之多段總理答稱軍隊增加自當增多經費鄒魯又謂不能不思裁減段總理又答稱無錢裁只得暫留鄒魯又稱應列入臨時門中褚輔成謂鄒君所質問巳屬過去之事現在旣定方針過去之事可以不必再爲討論鍾才宏又謂請將各省及機關之分册送交審查會褚輔成又謂陸軍經費旣有萬七千餘萬全國究有若干軍隊總理答稱約有七十餘萬褚輔成謂總理對於全國軍隊有無統一收束計畫總理答稱約須四五年方能收束完結計畫方能完全逹到覃壽公又質問交通總長陶保晋質問分册曾否交到議長云已交到尙未印出末由王乃昌質問後馬驤謂現在旣無質問請付審查議長宣告付審查時已五點議長宣告散會 
[議員質問處罰國風報事]  
　　衆議院議員尙鎭圭馬驤劉　訓等二十餘人昨提出質問書云本月八號地方檢察廳傳去本京國風日報記者宋寰公拘禁一夕釋出十號又傳去該報社經理裴梓靑發行彭翼臣拘禁三日科以罰金查該報並無妨害治安擾亂秩序之紀載即或言論過激事實不符儘可函令更正何得遽行拘禁處罰共和國家演此怪劇殊甚駭異約法第六條一項人民之身體非依法律不得逮捕拘禁處罰四項人民有言論著作刋行之自由並未加以限制且袁政府非法報律巳經大總統明令廢止則報紙言論當然不受换束究竟此次國風日報被拘禁人員係犯何種罪名檢察廳率行拘禁處罰根據何項法律議員等依臨時約法第十九條第九項提出質問書希政府於三日内查明答覆 
[軍官赴日留學之待遇]  
　　參謀本部派遣赴日留學陸軍大學學員覃師范等八員預定於二十日左右啟程赴日昨晨謁見大總統及段總理大總統特派軍事幕僚金永炎中將於昨日（十七）午刻在長安飯店爲之祖餞此次派員赴日政府所定辦法相待極優除原有薪資仍舊支給外每員每月各給旅費一百五十元啓行之初每員各給治裝費五百元但覃師范等八員之原官上至中將至小亦屬少校而日本陸軍大學學員其官階至大不逾中尉同學之間及對於敎官以階級之獨高頗難相處由章公使與日本陸軍省交涉擬定一種辦法該學員等入校以後一律着中尉服裝以免階級不同致生障礙茲將該學員等姓名官階原差薪水錄次覃師范湖北人陸軍少將勳五位現任總統府軍事諮議月薪四百元黄慕松廣東人陸軍少將現任參謀本部局長月薪四百元 
陳俄浙江人陸軍少將現任總統府軍事諮議月薪四百元王孝鎭湖南人陸軍少將現任副總統府高級副官月薪二百元朱綬光湖北人陸軍少將現任陸軍部諮議月薪原支八十元元赴日留學加至一百五十元李祖植江蘇人陸軍上校參謀本部科長月薪二百六十元張華輔湖北人陸軍上校晋北鎭守便署參謀長月薪二百元王樹常奉天人陸軍少校參謀本部一等科員月薪一百五十元 
[嗚呼吉林之選舉訴訟]  
　　地方廳放任當事人遠離 
吉林公民李芳劉文科倪永綬彭兆籛楊興華孫毓竹張毓芳等於本月十五日續上吉林地方廳訴狀云竊因省議會議員王錫朋等組設財團受賄賣票楊福洲𨓻長增劉哲等行賄買票曾經公民等搜集證據於民國五年十二月二十一日具狀告發在案於本年一月十六十七等日公開一次嗣因楊福洲畏罪依參議院爲護符託故終未到案公民等以楊𨓻劉三人行賄買票情節固同第伊等旣無連帶因果關係本可各審各案曾兩交面懇審判檢察兩廳長報告選舉監督業將證書發給首途在即藉以避案復請求早日判决以維法紀並經具狀陳明在案經兩廳面諭自有辦法勿須過慮俯思鈞廳爲司法機關對於該被告人定有適當手續詎於三月十三日探悉劉哲　長增等潛乘吉長火車赴京遂以逍遥法外緬想鈞廳執法持平不畏權勢久爲吉林人民所欽仰何於選舉要案竟懸宕八十餘日僅止公開一次雖緣楊福洲久未到案所躭擱然在案之劉哲𨓻長增等若再任其脫逸不能禁阻似於法廳威信不無妨碍强權雖屬有力公理終難盡泯應請鈞廳維持威信迅將楊𨓻劉三人傳集到案尅日開廳以彰法紀而維公　抑公民等更有　者劉哲𨓻長增旣巳赴京無論何等火急催　到案之期萬難迅速保伊在外候審之商店對於劉𨓻等自由遠行毫不注意定是通同一氣請先將承保在外候審之商店執事訊究勒限速令劉𨓻二人歸案以免日久懸宕公民等之幸抑亦國家法權之幸云云 
[中德斷交與奉省]  
　　中德國交斷絶之前中央均有電來商榷昨張督軍又得中央長電撮述經過閣議提出國會及元首批允發布情形惟此後是否加入戰團則謂尙在審愼之中須采取全國意見與商榷條件若何而定至對於本省各團體反對加入戰團之電文政府僅爲簡括之答覆並說明外交原因及無容疑問餘地刻巳由當局轉向各團體述一切以免再舉矣 
　　中德斷交後督長對於守土及交鄰責任更爲重要現所持態度（一）對於斷交國之在奉官吏與中央取同一態度刻尙守國際睦誼未與譚判應行之手續（一）注意保護斷交國之僑民生命財産勿爲匪黨及他項所侵犯（一）傳知軍警負保護外人之責任 
　　張督軍對斷絶德交雖不加可否而於斷交發布後即與中央商榷以後辦法電文大意以對内政見融合斯能進步對外宜取一致不可矛盾今政府巳得國會信任毅然出此表面上固巳可恃然若内部再生意眲勢必土崩瓦解不可收拾自應蠲除成見務以國事爲急且遇事生風之徒何地蔑有巧言如簧到處煽惑尤應預爲防範一面布置國防一面嚴杜内亂國際風雲一日萬變與齊與楚宜有定程勿持模棱勿掉輕心更宜不傷國際感情不失利害機會擇善而行期爲國福云云此外尙有關於秘密不便宣布者略之 
[奉省會之臨時會開幕]  
　　奉天省議會之臨時會遲至昨日始行開會原因由於議員人數未齊近始足法定人數故於十五號上午十一鐘舉行開會官場方面到者僅爲省長代表以下數人先由佟議長報告延展開會原因及開臨時會理由及閉會期間之經過畢即投票選舉 
本届會内所議爲預算案及行政官廳交議各案例須先期審查而財政審查股長理事因有障故已經解職故是日提議另選投票結果蕭露恩得二十七票當選爲財政審查股股長次投票選舉理事梁維新得四十三票當選時已十二鐘即振鈴散會 
遼源交涉吃緊之際議會諸公曾羣起力爭而交涉解决時適値議會財幕現在開會之始遂由主席將解决文書條欵及先後狀况曁公民在京情形縷晰報告并將關於條件履行事實賠償數目請爲追認是日到場四十八人尙有缺席者八人已專函催促現擬定十六號開審查會俟審查妥協再開大會 
[粤省籌欵中之沙田案]  
　　淸丈與抽捐 
　　粤省議會本届開會以來外間喧傳沙捐復活其情已疊誌前報茲聞政界所認者謂將實行淸丈沙田然茲事體大不易辦理粤人多慮其藉淸丈沙田爲名而以加收沙捐爲實故又有業佃集議之事茲將近狀略紀於後 
　　淸丈之預備財政部致朱省長電云沙田爲入欵大宗屬官産範圍本部久思整頓業於上年呈明應歸部辦旋以軍事發生未暇及此現當庫欵支絀自應急起直追來電擬淸丈入手與部意見相同惟民田範圍太廣應歸入將來經界事宜全國劃一辦理此時未便單獨舉辦至沙屯收入各省悉係解部粤省旣以積虧過鉅有奬義會期限届滿餉項無着及治河需費部擬特别通融除開支經費外一半解部其餘一半以二成五撥充治河經費二成五截留粤省專充此次散兵善後之用均非爲中央協欵業將辦法提交國務會議議决一俟呈奉令准即行公布督辦一席本部屬意譚君往復電商未得同意貴省長所見旣同應請就近勸駕得許卽復倘仍堅辭亦祈示知以便另商辦法朱省長當卽覆電云整頓沙田宜從淸丈　謀所及具有同心擬請定名爲督辦廣東淸丈事宜譚君力爲勸駕巳無不可惟宜隆體制呈准特任位高力厚庶易奏功沙屯收入各省解部粤省沙捐一項係地方稅性質不入官産範圍爲各省所無每年列入預算近四十萬爲地方歲入大宗自應照舊由縣會委徴收仍留地方支用淸佃所入年列預算六萬餘元實力整頓當增距額應請除出预算所列之數及開支外分作十成支配粤省地方收入本年預算提撥國家巳多至四百餘萬地方行政實已竭蹶原列預算之欵不可再令無着務懇諒察照准立案慶瀾印 
　　加賦之調查粤省增加賦稅一節經定本年上忙實行茲聞財政廳以正項羨餘雜費歸併田賦手續事極繁難必須先事調查始克着手昨特通飭各屬知事限一月内淸查具覆并將擬定辦法續呈省長咨部立案 
　　沙捐之反對粤人反對沙捐愈接愈厲昨五屬沙田業佃大會議到者二百餘人公舉易蘭池吳海門爲正副主席宣布開會理由謂此次開會係由支年沙棍條陳粍籌餉衛沙捐經省會兩次否决乃此次省會開特别會又運動再行交議經士紳上書反對京官來電質問朱省長始聲明不再交議惟沙捐雖不再交議而譚督辦治河意見書則謂籌欵先從沙田入手財政部淸丈沙田之說亦見於報章雖國家需欵人民有應盡之義務然亦須取之公允辦理得人我輩方能承認我業佃散處不易聯絡今諸君搴裳畢集務須研究善後方法云云隨由梁長明提議設立五屬沙田業佃公會經衆互相討論表决全體贊成旋舉定籌辦員三十餘人並議定星期三日再由籌辦員會議進行而散 
[雲南通信]  
　　雲南騰越縣人民因軍隊嚴厲剷烟聚衆反對糾葛巳久茲又聞道署昨接報告王營長自將西山蕨葉壩一帶剿辦後王子樹山脚一帶來投誠者已有莪穹林眛等八九寨並將飭隴司派人往王子樹勸諭各情電陳在案茲據該司報稱野匪山官會議願來投誠但烟苗今年不能剷除明春不敢再種營長復由投誠各寨派夷前往勸諭回報均同正擬請示核辦間適於十一日午后王子樹瓦暮邦角羅朗一帶野夷復來環攻我軍並分擊巳降各夷寨聞報當卽派兵分頭抵禦相持至次日午后六時我兵帶傷二名擊斃野匪四五十名奪獲野竹砲二門大小鑼各一匪始稍退查王子樹野匪旣經再三開導不惟抗剷如故尙敢屢攻我軍似此冥頑自非痛剿不足以令其畏服惟是王子樹地廣一百餘里山險林密兼之漢夷雜處亡命匪徒潛匿其中者甚多計以一營兵力深入萬難肅淸擬由營咨請到騰省軍顧營長率隊至翁會期進剿再少尉李琪芳因鎗傷過重已於是日晚在營身故事竣即行彚請優恤 
雲南楚雄廣通兩縣近日忽有巨匪楊天福糾集黨羽三四百名公然身着軍服各持快鎗在廣通縣屬地面鳴鑼竪旗始搶黑井屬螞蝗井繼搶本縣屬之羅川復搶楚雄屬之胞滿街勢甚猖獗近又倡言行撲廣通後撲楚雄等縣俟各股匪黨齊集即行進攻云云風聲日急人心驚惶業由縣咨請附近軍警恊力防緝並謂維西兵力太少匪黨甚衆若非迅請省榆分撥軍隊前來助剿難免延蔓並已將匪情飛呈軍府核辦矣 
[對德絶交後之安徽]  
　　皖省政軍兩署昨奉到中央政府命令我國巳與德國斷絶現有之外交關係所有對德僑民應查照國際公法辦理云云省公署奉令後當即電飭各道尹及駐蕪交涉員徐鼎襄君查照凡有僑居皖境德人迅卽查明電復以便轉報中央核辦 
安武軍總司令頃電飭駐蕪第一路統領馬少甫略謂對德絶交政府巳宣布明令蕪湖爲華洋薈萃之區防務不容稍緩自應實力維護以保治安 
此次對德絶交命令發表後省城水陸警廳及商務總會均出示通告商民一體知悉以免疑慮 
[南皖通信]  
　　皖南繁昌無爲等縣連月以來刦案迭出皆由丁少卿（即丁小猴子）爲首迭經倪省長通飭嚴緝迄未就獲日前又率其黨羽三十餘人至銅陵縣屬之施家冲崔家莊等處連刦五家由該縣衛隊長黄則堅會同鍾鳴耆團防局帶同團勇多人前往捕拿該匪首等竟敢開鎗拒捕并將警佐吳兆麟傷斃逃逸幸黄隊長奮勇追捕立將丁少卿及匪夥陳世夏大春左得勝魏得勝王之有等六名先後拿獲隨即解交繁昌縣歸案嚴辦 
銅陵縣屬之大通鎭地居水陸要衝爲皖南第一要鎭上年榷運局曾遭水占奎等糾集黨羽七十八名搶刦局所刦掠商舖而去經倪省長通飭嚴緝在案近日銅陵縣知事訪聞水占奎等仍然糾集匪黨來往該鎭希圖搶刦居民異常惶恐昨特呈請省長通令各道尹及大通水陸警察一體協緝務獲懲辦 
南陵縣北鄕石塘河地方於十一夜突有大帮游匪三四十名均持快鎗并有雙眼無烟鎗我支擁入該處富戶何懷淸家大肆刦掠并將何某胸部戳傷又用煤油强灌何子小畢復將伊綑縛倒懸逼令指出洋錢藏所盡數搜括而去損失甚巨次日事主至縣報案章知事驗看後即調集衛隊會同駐南之安武軍隊前往追捕矣 
[江北述聞]  
　　淮北淮陰淮安泗陽宿遷邳縣睢寗六岸食鹽專賣共計一萬餘包巳由各縣殷商包銷淮陰由第三市總董郭士魁等承辦將於南城内設一分銷所以資便利 
　　江北各縣知事奉省署訓令以英使委員轉瞬蒞境會勘烟苗應切實稽查以免貽人口實特函致農會會同辦理 
　　漣水縣佃湖鎭董事周鑄夫李重恩等以第四連張連長緝捕認眞具禀保留第一混成旅司令部以巳調三連黄連長換防批示不准 
　　淮陰泗陽界河前擬先借省欵挑濬於兩縣忙漕附徴歸還此議發起於第四市董周德均等一般人士以增加人民負擔未可輕率羣起反對日前泗陽振委王寳槐在寗面謁省長詢及此案省長以如實與農田水利有益可由省撥欵興修但須兩邑官紳先行查勘　告再行核辦 
[杭州快信]  
　　督軍公署特設臨時辦理德僑事務處昨（二十）巳實行成立以政務廳沈爾昌交涉使林鵾翔 
 
 
 

Page 7

 
 
爲坐辦參謀長趙禪爲會辦 
　　續選參議院議員二十六日舉行投票齊省長巳派鄭惟奉章學謙管理監察 
楊督軍昨添委金　（前充浙江陸軍小學堂總辦）爲諮議官井商准省長調雲韶爲督署秘書長 
省會工程局復活後仍以夏超爲總辦准四月一號成立 
　　胡運司以輕稅鹽製成醬貨行銷重稅地點妨碍引課特擬就取締醬坊規則八條飭各屬嚴行遵守 
鄞縣驗契所長徐祖耀已調充臨平一等統捐局長 
總統府諮議官但燾昨已回京 
[蘇當道懽讌議員紀]  
　　馮副總統齊省長昨（十九）午十二時在省公署懽讌省議會全體議員馮副座未到遣師參謀長代表陪席共到一百零數人江寧鎭守使王廷楨憲兵司令陳調元警察廳長王桂林金陵道尹俞紀琦均列席酒過兩巡齊省長演說大致勸各議員此次選舉參議員勿再如上年之不到會致不足法定人數阻碍選舉蓋此次選舉參議員爲省會第一件事第一件趕去方能開議預算等事光陰如箭應及早將選舉事完竣即有意見參差應以少數服從多數則議員自易産出云云末又述政府外交方針略云外交日迫我國對德絶交乃一種應時勢需要之政策國會旣通過内閣且負完全責任則國人應即一致云云錢副議長起立致答詞大略云今日蒙督軍省長寵召歡聚一堂榮幸無極惟是國步多艱萬端待理上届開會雖不敢謂成績優良而以和平之態度謀政治之進行行政與立法推誠布公同舟共濟則固吾蘇之優點也並謂選舉一事必求適當人才總易完竣云云宴會畢省長招呼到後廳拍照副總統代表及齊省長坐居中錢副長無坐位乃席地坐於最下一排說者謂是日攝影副總統代表及省長爲主人副議長爲居賓位應居中坐也 
　　今日爲選舉參議員第一日據各議員說協商尙未妥當似未易産出甲派詆出席者爲受運動乙派詆未出席者爲受運動安得剖議員之心肝一一宣告於大衆乎姑誌所聞以觀厥後 
[南京快信]  
　　國務院電各省鎭守使護軍使如遇緊急事件可直接與中央通電請示核奪 
軍署昨日又開軍事會議仍係布置江防事宜第一混成旅旅長馬玉仁奉電於昨日由淸江浦來省會議軍防事宜 
海州鎭守使白寳山昨來省謁軍民兩長請示防務機宜 
軍署昨電促通海鎭守使管雲臣來省與議軍防事宜 
　　直隸商會聯合會天津總商會昨通電寗商會以中德絶交前途危險若加入戰　危險更甚請協助主張速電國會政府以期挽救 
　　下關商埠局局長巳由省署政委副總統府諮議賀碩麟接充 
　　全國禁烟聯合會派丁蔚若來寗赴江北皖北調查烟禁昨謁齊省長請給護照 
　　浦口惠民公司招募之華工毆斃張勳部下兵士一名前日巳由該公司將爲首之兇犯兩名交出解徐聞巳重辦 
地方通信 
[松江]  
　　盜犯歸案究辦天馬山連刦錢朱兩姓巨案曾由李知事懸賞購緝現該案夥盜周四苗友喜倪玉才倪玉成倪趙氏等巳由淞滬警察廳水巡隊長賈廷貴在滬破獲並截獲贜物多件縣署得悉後卽傳同事主到滬認證不誤茲巳備文移提來松究辦 
　　女高聯合學藝會縣敎育會定期今日（十七）假座松筠女校舉行女高聯合學藝會上午十時與會各女校陸續蒞止計泗涇之經訓女校來一人楓涇之麗德女校來十六人本城則景賢女校十二人縣立女高三十人松筠女校二十人合共七十九人言之二年級文題爲試述學藝會狀况一年級文題爲學生宜勞苦說聞此次試卷一俟評定甲乙後尙須揭示給奬用資鼓勵 
[鎭江]  
　　德僑過鎭赴滬自中德絶交消息發表後僑居南京德人以及内地德國敎士均由寗垣乘滬寗火車赴申於日昨午後二時道出鎭江稍停片刻卽開車往滬並聞駐鎭周交涉員昨接馮兼督軍電開囑將在鎭德僑詳數迅即調查報省以便彚報外部刻已着手調查矣 
　　知事嚴禁造謡丹徒縣章知事以吾國與德斷交實出於不得巳深恐不逞之徒乘機煽惑故特訓令各警區區長嚴加防範認眞偵察如查有散布謡言或發現有關煽惑之印刷品立即拿解來署以保治安 
　　處長調查印花稅蘇省印花稅分處處長郭詩煇奉派在江寗組織機關刻巳赴蘇滬等處調查事畢於日昨來鎭會同丹徒縣章知事在境内調查現在商界有無漏貼或貼不足數情事並與稅務總公所程所長商會吳總理等實力勸導推廣聞郭君小作勾留即須回省 
[揚州]  
　　書報社開幕揚城本有閱報社一書報社一偏於舊城一隅致不能普及全城茲有吳品三者鑒於以上二處地點偏避特糾集學界捐資創設一芸智書報社租賃磗街洋房地點適中備有中西書籍報紙琴棋音樂體育等具以謀通俗敎育之普及於十八日午後行開幕式是日到會者縣敎育會長湯滸北圖書館主任姚雨畊敎練所長劉隴西定武軍營長蕭　琳稽查王殿才等數十人頗極一時之盛 
[安慶]  
　　考察模範畜牧場成績滁縣模範畜牧場爲省立實業機關開辦二年有餘曾領資本金四萬元上年冬又禀經省公署核准在中國銀行借欵三千元雖據該　農師艾伯萊報告成績尙佳然内容究未詳悉現在該場牲畜養若干森林菓木種若干雜糧蔬菓收穫若干建築工程及一切進行手續是否合宜均應詳細攷察昨特委現充滁縣釐局局長吳庚就近會縣妥爲辦理矣 
　　規復茶釐局舊章皖北徴收茶稅機關共計十二局民國四年春經前財政廳長龔心湛於整頓茶稅劃一稅則案内歸併四局（流波　歸併蔴埠女兒街歸併毛坦廠諸佛菴歸併霍山舞旗河歸併管家渡）原爲節省經費起見乃兩年以來所省開支有限而稅收短少流弊滋多上年兼領歸併之蔴埠等四局短收數逾五萬有奇其他各局亦均短收現任鄭廳長爰於本年禀商倪省長將皖北茶稅仍各派員辦理劃分比較責成整理應需經費即就各局原訂　支内匀攤支配不再追加前巳分别委員前　　　現始將此案改章情形呈由省長　　則政部　　立案 
[嘉]  
　　失火焚斃三人嘉興北門外中街　業繁盛前晚十時許該處德大烟店後埭不知何故失愼　時火光燭天隣近商號聞　驚起各坊　龍亦到場施救始得撲滅聞火起時該店夥友早入睡鄕迨至驚覺已無法逃脫遂致焚斃夥友二人學徒一人房屋則共焚去後埭一　計連貨物約値二千餘金次日由該店將屍身扒出並報告屍族收殮 
　　官産繳價展限嘉興淸理官産委員查任日前將鍾秀北麗兩坊城濠水閣開具畝分四至估定價格榜示署前限各租戶於十一日起二十日止按照價格繳納換給證據等巳誌前報茲悉商民童海門等以所定價格太昂且限期短少特禀請減價展限查委員據情詳請省署核示當奉批令以所定價格曾由前　委員派員勘丈按照繁盛之區估定價格尙無偏倚所請減價之處應母庸議惟嫌限期短促應准展限七天自卽日起至二十七日日止以示體恤如再不遵限繳納定即遵　標賣云云現查委員巳出示知照矣 
[杭州]  
　　全浙典業開會紀全浙典業公會自成立以來正副會長對於維持典業及減免印花稅各事奔走呼號不遺餘力現届兩年任滿照章應行改選特於本月十八日開全浙典業大會各屬典商到者一百五十六人開會後先由臨時主席報告兩年以來本會經過情形悉照規定章程用記名投票法選舉正副會長開　結果王湘泉得票爲最多數當選爲正會長謝虎臣許玉農得票爲次多數當選爲副會長選舉畢提議印花稅案僉以質劵印花雖奉部令自四元起貼惟與貧民生計究受影響討論結果仍請會長赴京再要求财政部照原案以十元起貼並聯合各省典業公會一致進行議畢遂散會時已五句鐘矣 
　　設立外交辦事處楊督軍因中德國交業巳斷絶特於昨日（十八號）上午十時召集各機關重要人員及特派交涉員等到署會議設立一臨時外交辦事處聞巳决定以政務廳長沈季宣爲外交辦事處會長交涉員林　翔爲副會長督軍署參謀長趙聯璜爲助辦齊省長亦派定省署總務科員王國鐸公報處主任陳簡文兼辦該事務地點即附設於督軍公署所有各項文件由督軍署主稿省署會行大致與從前中立事務所相仿不日成立 
[濟南]  
　　魯豐紗廠籌畫之進步魯豐紗廠籌備之初原定爲三廠濟南爲第一廠臨淸德州爲第二第三廠濟南廠址已經勘定正在預備建築之際忽於去歲五月軍事發生省垣戒嚴種種不便且臨淸爲産棉之區其地又濱臨運河交通便利隨改定臨淸爲一廠從事組織購地建築廠舍極費經營現聞該廠在英定造機器大致已竣目前正商酌分批運華方法今夏秋間可完全開機聞該廠於第三廠地點已預先注意昨特派職員馮延福及測量員前往德州勘視將來建築第三廠地點臨淸之廠落成後卽續繼擴充德州之廠並擬使用美國新機三五年中魯省紡織界必　一優勝地位也 
雜評一 
[外交消息（默）]  
　　我國之外交消息日來頗沉寂所可知者僅關於絶交應有之處　而巳至絶交後持何方針在絶产前大有急轉直下之勢而今反　無所聞其爲磋商條件而猶豫歟抑爲俄事關係而觀望歟爲此二事而鄭重考慮固爲題中應有之義然考慮至若何而始有把握則又非局外人所能懸揣故今日之發展說與中止說均嫌其過早也 
[當衆買票]  
　　選舉之以金錢運動固巳成爲普通風氣然其行之之法或設秘密機關或暗中結團託人包辦每於事前以鬼祟出之而不敢公然當衆行之者尙有畏法知恥之一念也乃今之華僑選舉竟有人臨時以金錢當衆買　致釀奪摺毆人之怪劇選舉界之現象可謂愈演愈奇由今以往律法不足以回　　羞惡不足以動其心將相率以金錢運勳爲當然之事　昔　昏　行之者　　稱爲懷刑知恥之君子不受運動之　　　更宜視　奇行偉節而極力表彰嗚呼余又何言 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[對待内地德僑之布告]  
　　松滬護軍使盧永祥昨發第四號布告云照得中德邦交素敦睦誼不得已至於外交關係斷絶我國政府深抱遺憾惟是德國人民僑居於我國内地者實繁有徒允宜依循國際慣例詳爲規定布告周知 
　　（第一）德國人民在中華民國内地向來許其居住之地方此次仍得繼續居住但須自各該地方張貼布告之日起十日内將其姓名年歲住址職業呈報於居住地方之警察官署其未設有警察官署地方應呈報於縣公署由該管官署給與以居住證書其有願離去國境者亦須於前項呈報期内呈明此後新入國境之德國人民仍不拒絶入境後即須依前項方式呈報但有特别情事者得拒絶之若俘虜逃入國境者依國際通例辦理 
　　（第二）德國人民在中華民國内地居住者之身體財産一律受相當之保護并得仍舊從事於平和適當之業務 
　　（第三）德國人民在中華民國内地居住者須服從中華民國現行一切法律命令 
　　（第四）德國人民在中華民國内地居住者若有犯罪或其他不利益中華民國之行爲或認爲必要之時得令其退出或禁止退出或禁止其移轉旅行並得爲相當之制限其有不遵照第一欵第二項之規定亦同 
　　（第五）依前欵之規定應命其退出者若因事實上之阻碍不能退出時得施以相當之處置 
　　（第六）德國人民在中華民國内地居住者如原來藏有私危險物或稍涉軍事所用之物品應卽自行呈繳倘不呈缴一經查出除將物品沒收外並得酌依第四欵規定處分其人 
以上各欵係爲保護救濟起見純屬中華民國政府對於僑居内地之德國人民之善意爲此佈告咸資遵守此布 
[同濟學生均巳離堂]  
　　法新租界亞而倍路德文同濟醫學堂前日由法總領事解散除德敎員及住居本埠之各生當日一律離堂外尙有家居外埠之各生數十名暫居堂中各情迭紀前報現悉此項留堂學生巳由上海縣沈知事設法移入上海醫院暫住故各生於前日傍晚時一律離堂遷入醫院住宿昨日法領事偕該學堂監院等將堂内所存機器圖籍等物檢點淸楚註明册上事畢仍派中西探捕在該堂四週看守不准外人入内 
[薩鎭氷抵滬後之聞見]  
　　海軍上將薩鎭氷奉令籌辦海防事宜故由汕頭乘坐海琛巡洋艦來滬昨日上午九時海琛駛進浦江泊於楊樹浦浦面薩上將當卽登岸乘坐馬車往南市海軍輪機處仍以舊時海軍司令部原址爲辦公所旋於午後親詣龍華謁見盧護軍使商辦布置海防事宜 
　　德商美大美利兩商輪曾經我國海軍依法檢查暫行收管昨日薩上將抵滬後卽詢及此事以旣經收管則該二商輪自應改泊海軍各艦聚泊地點以便就近監視故特派拖駁小輪兩艘駛往北黄浦將美大美利兩商輪於昨日上午十一時許拖往製造局西之龍華港浦面停泊並派江元砲艦妥爲監察 
　　又函云海軍上將薩鎭氷氏因奉中央特别命令由粤來滬規畫海軍事務昨日薩氏特先赴龍華訪晤盧護軍使會商良久於午後一時許並柬邀海關施監督駐滬朱交涉員海軍林艦隊司令輪機處王處長水警第一廳温廳長及海軍各艦長就軍署會議聞均關於海陸江防諸大問題並聞薩氏日内將赴寗一行會商馮副總統再行來滬辦理一切云 
[陸榮廷定今日北上]  
　　廣東督軍陸榮廷因晋京述職於十九日附乘招商局廣大輪船自粤來滬寓居英租界三洋涇橋泰安棧遲日北上等情已誌昨報茲悉陸督軍此次過滬本擬勾留三數日再行赴都現因公務要緊未便稽遲巳定於今日起程乘滬甯火車先至南京會晤馮副總統後即遵津浦鐡道晉京云 
[注重鐡路橋樑之防務]  
　　滬杭火車經過之橋樑最大者爲六吊灣橋斜塘橋圓洩涇橋等茲因中德絶交防務緊要故盧護軍使昨飭松滬楓涇等處各軍隊凡管轄區域内之橋樑責令各士兵妥爲防護 
[省附稅照舊徴收之訓令]  
　　省議會議决案完全無效 
齊省長十五日訓令財政廳及各知事云蘇省地丁省附稅三角前准省議會議决否認即經公布在案其時漕糧特稅省議會主列地方故雖出入不敷尙思留爲騰挪之地乃接准部電漕糧仍應列入國家以致六年度地方預算不敷至八九十萬元之鉅當此民力艱窘固不便輕議增加而爲地方計尤不容將已辦之事業遽歸中輟因思前項附稅帶徴巳及三年在未經籌有大宗的欵以前似不妨稍緩須臾維持現狀擬自六年上忙起每地丁一兩附征二角五分較諸原案減輕五分一俟財力有餘再行分别減免惟現値省議會閉會期内而各縣巳有呈請提前開征上忙者自應先行通令遵辦仍於開會時補交追認當於二月沁日電請財政部核示去後准元電内開蘇省六年度地方預算不敷自係實情所請將地丁附稅自六年上忙起每兩加增二角五分應准照辦等因除发行外合亟令行遵照辦理 
[最近運美土貨之調查]  
　　近日本埠各洋行採購絲類及皮毛等貨出口運往美國銷售者甚爲暢旺茲調查實數紀下怡大洋行經理之俄皇后船日昨開往紐約計裝信孚洋行廠絲八十包蠶繭五十五包怡和洋行廠絲八十包白絲一百四十六包安利洋行廠絲三十五包山東府綢十五件愼餘洋行山東府綢二十五件泰和洋行黄絲二十包美鷹洋行廠絲一百二十六包公安洋行廠絲三包逹昌洋行廠絲十二包百利洋行廠絲二十三包寳克洋行廠絲二十包惇信洋行廠絲十七包彚昌洋行山東府綢十二件亨茂洋行茶葉一箱又東洋郵船會社常盤丸船亦於日昨開往紐約計裝鉅泰洋行樟腦二十三件草帽二十一件好時洋行烟葉九百件隆茂洋行棉羊毛一百五十七件馬毛二十五件三井洋行蛋白五十件蛋黄二百零二件老沙遜洋行蛋黄一百六十八件怡和洋行生牛皮七十件泰和洋行烟葉二百五十件安利洋行班蝥（藥材）十五件連納洋行山山羊皮四百零二件永興洋行絲頭下脚三百十六包 
[農商部辦理巴拿馬賽會給奬之經過]  
　　上海總商會昨發通告文云專啓者頃奉江蘇省長公署訓令内開案准農商部咨開准咨開查本省辦理巴拿馬賽會將次結束所有在美得奬名單除敎育門前經貴部咨送在案外其他各門均未正式宣布奬憑與奬章之應向何處具領亦未准通知如此結束恐於奬勵之道過嫌簡略下屈賽會或多窒礙應請貴部將得奬名單及具領奬憑奬章辦法查案宣布俾便轉知等因查赴美賽會監督處駐滬經理賽品事宜處先後裁撤所有文件均經由部派員接收交由轉運公司逕連本部現爲天津常關扣留所有各項文卷表册本部無從稽核其得奬名單僅據前赴美賽會監督陳琪將敎育一門呈報嗣後即未續報本部於上年十二月間電令舊金山總領事逕向美國會場查明得奬總名單寄部本年一月復電正在辦理嗣據巴拿馬賽會評奬會書記罘白海函稱已將中國應得奬章奬憑除工藝農業兩門外均提前先行寄發交由前赴美賽會監督處事務員洋員斐士帶回本月二十二日接斐士由上海函告業經運到應由何處收受乞予電示因其原函聲明即日前往漢口開明漢口電報掛號字樣即經本部電令從速寄部而此電因無掛號字樣由漢局退回現在一面設法電催將奬章奬憑早日寄部一面咨請稅務處令知天津常關將各項文件免驗放行一俟查核就緒即當正式宣布以慰衆望所有本部辦理給奬事務經過情形相應先行咨明查照可也等因准此合行令仰該會長卽便通知出品人一體知照等因相應函布即祈查照轉告出品人爲荷 
[浚浦局議决遷讓木排案]  
　　滬南遷讓木排一事爭執巳久迄未解决茲聞浚浦局已允稍事通融於浚浦常會提出議案議决除報告江蘇交涉公署外並函致工巡捐局云逕啓者南市遷移木排一事本局已將各木商迭次來禀悉心察核並於浚浦常會提出議案茲已議决如左（一）查南市浦江寛闊現在祗有一千二百尺照浚浦規定計劃應須一千五百尺則該處浦面較南市之上下游已狹小三百餘尺故此項木植如仍照舊堆積於該處浦灘或新駁岸之前本局礙難允准（一）今爲維持商業起見特擬一通融辦法即各木商將目下現有之行基作爲營業機關得堆木少許其大宗木植即從前在行基前浦面者遷泊於南巿上游較寛之處則與浚浦界線不致有侵越之虞（一）此項木植停泊於駁岸前仍不得過四十八鐘（一）本局願爲相助各木商於南市上游尋覓相當地點以便堆放期於永久相安云云聞各木商仍未滿意尙須再請官廳維持云 
[函送餅乾與炸藥]  
　　前日下午有黄包車夫毛如必手持餅乾兩盒送至閘北長安路錢恒泰米行（該行係閘北市經董錢貴三所開）行夥問何人所便答稱雇車人不知姓名當卽偕往停車處找尋巳不知去向該夥以情有可疑因即鳴警將車夫連餅乾解入四區警署經姚警正檢視内有書信一封洋鐡罐一隻中藏碎玻璃炸藥鐡屑訊據毛如必供頃在烏鎭路菜場旁有身穿黑色棉袍年約四十餘歲口操本地音之人雇坐民車往新大橋行經光復路福新麵粉廠前囑令停車命送點心兩盒至該米行餘不知情亦未知盒内藏有危險物品等語姚君拆閱書信係吳之傑具名略云貴三先生大鑒久未聆敎時深悵惘鄙人前曾厠身警界光復後奮志從戎今則閑居久賦衣食度日頗費躊躇非禮固不敢爲乞憐亦非所願夙仰先生疏財仗義用敢冒眛奉函祈資借洋三百元以濟急需敬奉微物尙祈察收如不見答再當道左相迎以叙渴忱云云姚君閱後判將該車夫還押炸藥消燬昨日轉解閘北司法科解送淞滬警廳訊究 
[搶匪圖刦被獲]  
　　西門外日暉橋鄕民顧銀耕家於前晚二時許忽來匪徒金金標等三人撞門入室希圖行刦當經楊鳴鑼告警由　人張立生顧根新等帮同前往拘拿金匪等持械拒捕用鐡銼擊傷楊張顧三人頭額嗣經大衆齊集將金匪拘獲其餘二匪乘間逃逸乃鳴警到來抄出兇刀一把當票二張連同金匪併送淞滬警察第二區由余警正研詰據金供稱湖北人在逃二人爲劉明林與陳和林現在不知逃往何處當票二張所當爲皮衣銅器等物係於上月間在製造局砲廠後面某銅作及西栅口雜貨店等處竊來等語余君以此事關係糾衆持械刦物且又拒傷事主案情重大遂於昨午備函傳到楊銀根等三傷人派警連同金犯兇器當票一併押送地方檢察廳請爲驗究一面飭派探警查緝劉陳二犯到案究懲 
[百頓路刦案六誌]  
　　美租界百頓路三十號門牌業廣公司買辦沈廷炳家於十二號夜被盜持械入室刦去値洋一千八百餘元之金飾現洋業經滙司捕房中西包探先後緝獲盜匪田阿根（即姚阿三）王阿二（即麻皮阿二）陳阿二（即小川）錢川郎顧長達陶長發孫恒山施其財婦人朱王氏及盜首李友生（即麒麟老大）等男女十人該盜首巳畏罪自縊身死田等男女九名口解經公共公廨諭着分别押候查吊原贜再行訊究在案昨晨復由捕房將田等男女各人併解公廨請究即據華探目馬阿美上堂禀稱查得顧長逹係在墳山路十九號門牌開設小茶館孫恒山係某押店夥友尙有陶長發施其財均與盜黨爲伍並悉田等同黨某某等數人在逃應請簽票以便按名提究等語會審員王肇之君得禀商之美郭副領事判田等男女九名口仍分别押候提齊同黨到案併究 
[縣敎育會定期開小學校圖畫手工成績展覽會]  
　　注重職業敎育之一斑 
　　上海縣敎育會昨致各市鄕經董函云敬啓者接奉江蘇省敎育會函開本會揆度時勢之需要方期我敎育界同人各趨重職業敎育爲一般靑年生計之準備職業敎育之種類至爲複雜前經製定調查表式分寄我敎育界同人其關於工藝方面者實以圖畫手工爲重要科目果能於小學校中植其基礎將圖畫手工二科聯絡敎授删去一切無關實用之敎材俾兒童養成一種應用之技能於他日生計前途必有影響迭經小學校敎育研究會招集在滬圖畫手工敎員開會討論就决定之敎授方法各於本校實施敎授數月以來必已日有進步其他各地方公私立之各小學校對於此項敎科素有研究者自必日新月異斐然可觀爰經議定於本年六月一日起特開小學校圖畫手工成績展覽會三日用將議决辦法印刷寄奉卽希查照轉致上海各小學校將同品早日送會陳列並乞知照各學校此項出品務以兒童課業之成績爲限勿爲特别之預備是所至盼等因用特轉致貴經董請卽轉知各小學校查照辦法將成績逕送省敎育會爲盼附小學校圖畫手工成績展覽會辦法開會期六月一日至三日止每日午前九時至十二時午後二時至五時徴集截止期五月二十日徴集出品種類（圖畫科）記憶畫寫生畫圖寫生圖案畫（由寫生變 
 
 
 

Page 11

 
 
化爲圖案者）製樣畫（係製作物品前預備之回樣）特别應用畫（如逢用於廣告簿面信封箋者）（手工科）兒童玩具學校用具家庭用具特别應用手工（如利用本地方物産製成或社會適用之物品者）簡單之模型製作出品學校之範圍（一）省立各師範學校附屬小學校（二）上海各小學校（三）其他願就徴集種類出品之學校 
[公共體育場定期開幕]  
　　上海公共體育場經本邑官紳遵奉省飭在西門外斜橋地方築巳經落成茲敎育欵産經理處丁經理因該體育場一切裝修均已完竣故已與本邑縣敎育會會長吳懷疚協商决定本月三十日行開幕禮昨已具文詳報縣公署請爲核示遵行矣 
[聯合運動會尙須籌備]  
　　上海縣屬高小學校聯合運動會定於四月三四兩日舉行已誌前報茲悉該運動聯合會各職員因現在距離會期巳迫所有會中一應規則前次開會雖已分别訂定惟開會手續甚繁亦應先時籌備以免臨期貽誤故又訂于本月二十五日假新建公共體育場開職員會協議一切 
[内部調查土地收用慣例]  
　　省公署通令各縣知事云准内務部咨開查國家或地方團體及人民因謀公共之利益厥有公用之徴收故東西各國將土地收用著爲法律以示征收之限制即以定收用之規程惟我國土地收用法雖奉公布尙未實行然各地方因辦理公益事務而收用民間土地房屋者不乏前例且各省繁盛都邑通商口埠爲整理交通道路建設公共機關亦恒有就地方情形規定專章以爲收用土地之準則者在土地收用法未奉施行以前自可暫行援用惟查各省迄未將此項章程送部查核不特各處現行辦法無從查悉且遇有因土地收用發生紏葛呈部訴願者尤屬無從辦理實於主管職務公益前途兩多妨礙爲此咨行貴省長請即查明所屬如訂有此項單行章程或特定辦法迅即抄送過部以憑查核實爲至要等因准此合亟令行該知事仰即遵照查明有無此項土地收用單行章程或特定辦法迅速呈復以憑轉咨 
[戲票貼用印花之勸諭]  
　　江蘇胡財政廳長近奉財政部及印花稅署長等令飭各屬地方戲園所印刷之戲票一體加貼印花等因當即分令上海縣知事淞滬警察廳廳長轉諭各戲園遵照一律購貼在案茲經當道查得本埠戲園華界祗有開明公司新舞臺一家其餘均開設租界故巳請北巿總商會設法勸諭各舞臺遵照貼用一面由警廳長等函致開明公司董事勸諭提倡推行以期普及 
[三誌騙子冒名募賑]  
　　無賴程志英（即程傑）帶同黨羽梁逸仙扮作僕人持江皖水災急赈募捐啓赴南洪大團鎭冒名募捐經浦東同人會會員盛羹梅等跟蹤來滬鳴警將程梁拘解警廳發交司法科訊供各情巳兩誌本報茲悉浦東同人會會長楊而墨等以浦東各地前年迭遭風災曾由慈善家籌辦賑濟已於去歲冬間結束乃近接蘇屬吳江縣紳士來函　聲稱有自稱某校敎員之顧某等在城廂一帶勸募奉寳川南賑欵持有勸賑歌一紙内列發起人及名譽贊成員等姓字與此次程騙所持勸賑啟大略相同而其募捐手續亦先拜訪官廳然後再向商民勸募若輩鬼蜮伎倆如出一轍顯係同黨無疑楊會長接函後除函復該邑紳士報官飭拿外復於昨日致函警廳請爲澈究 
[工商研究會職員會紀事]  
　　工商研究會於昨晚開職員會到者有正會長楊小川評議部長王漢强陳列所主任徐春榮及郭建侯李惺菴沈卓吾卓健伯徐賡華沈邁士吳衡之等七時振鈴開會首由王漢强代表會長爲主席宣布應議案由（一）本會前定每星期開會兩次似乎太繁宜改爲每星期開會一次並訂每星期一開會經衆討論後照議决定實行（一）提議修改本會章程衆以修改章程爲我會之基礎自應特别愼重須將修改理由付諸會長及全體職員公同會議通過後再行修正遂議决將修改會章先付審查並公推沈卓吾徐賡華徐春榮沈邁士卓健伯郭建侯李惺菴七人爲修改會章審查員（一）王漢强提議刋印工商調查錄辦法付討論衆議多時始决定俟呈交會長應如何辦法再行决議實行討論畢已届十一時始振鈴閉會各會員略飲茶點而散 
[靑年會紀事]  
　　靑年會於本星期三（二十一號）晚八時請公共衛生醫學博士俞鳳賓醫生演講腦筋衛生並有美國新到五彩衛生影片多種用影燈演映逐張講解於吾人衛生上大有裨益有志聽講者可准時前往再該會德育部爲提倡體育起見定於本月二十三二十四即星期五六兩日開第四次游藝大會每晚六時半開幕惟星期六午後一時半起耑爲招待學生界其秩序除各種運動外有特别馬戲游水競爭水滿金山等等極有趣味觀覽劵分七角五角二種研究體育者盍往觀乎 
[馮副座電邀楊小川赴寗]  
　　卸任特派交涉員楊小川昨日忽奉馮副座電促赴寧商議要事楊君接電後定於今日乘滬寗火車赴寗 
[九江電請拘拿被控婦人]  
　　地方廳林檢察長昨晨接到九江地檢廳來電略稱有素通英文之婦人湯師氏又名愛立現住貴治下小西門内善積里二十七號門牌茲有人在本廳控訴請爲就近拘拿以便派警來申迎提等因林君立派法警陸雲卿按址前往拘拿午後將該氏獲解到廳奉飭先行收押一面經林君電復九江請備文派警來滬移提 
[示禁划船强拉渡客]  
　　南市及浦東老白渡向有八長渡義渡船專戰浦江往返渡客藉便行旅近因附近所泊之划船戶曁江北婦女所駕之盪漿划船等强拉渡客圍繞碼頭多方擠軋因而失足墮浦或遺失隨帶行李什物者時有所聞故由渡夫頭王關坤等具禀工巡捐局請爲示禁阻擾經朱局長察核禀詞除准行布告外並移咨淞滬警察廳長轉飭水巡隊隊長隨時派警查察嚴禁划船强拉渡客並妥爲保護 
[澈查朦轉道契之弊竇]  
　　閘北市官中沈寅於去年十二月十三日向上海市印契分辦處官中領得四百四十八號草契一紙塡入得主顧松記承購失主馬玉堂馬妙玉陸根生等二十七保北十二圖德字圩其號地九畝九分三釐九毫計價三千一百元翌日到該分辦處繳費囑將學費收據塡寫地保陸祥福姓名而草契上並不塡列該分辦處查與向章不合不允照塡並查悉北十二圖時値地價自二千元至一千二百元該草契塡價祗有二千一百元顯有匿價且以該圖地保出缺沈寅繳學費取去收條囑塡地保陸祥福尙無其人遂將草契扣留令俟地保承充後領去草契改正價値詎至今歲二月該圖地保新充者果係陸祥福該分辦處因前契久不來領改塡因即詳加偵查始悉此地巳被陸祥福在未充地保前冒用巳故地保顯煥祥之名揑立永遠租契倒塡淸光緒三十三年二月在會丈局轉立道契故該分辦處董事當至會丈局詢問計轉道契者德字圩九十九十一九十二九十八號共四張計地九畝九分二釐九毫與前塡草契一無差誤又添入德字圩一百八十八號地四分五釐及五分五釐兩號地計十畝九分二釐九毫以圖朦混該董事面告曾局長該地官契未立改轉道契顯有弊　商准止轉一面復將情呈明縣署在案日前經縣署飭傳沈寅陸祥福到署沈知事親自提審據沈寅諉稱陸祥福一人所爲質之陸保亦復矢口抵賴初則諉爲顧煥祥所經手繼又推謂曾局長囑令倒塡揑寫沈知事惡其刁狡除將該地保立予斥革外諭將沈寅交保候移會丈局吊到租契驗明再行核辦 
[呈控養子忘恩之道批]  
　　滬海道署昨批許六盈呈呈控養子忘恩請求維持倫紀由云呈悉許七友旣爲養子又立有繼據即有赡養其父之責乃竟敢悖逆不倫如果屬實殊屬可惡惟細核來呈詞多閃爍且律師憑何理由爲之辯護未據抄案黏呈亦難核實着抄錄全案明白另呈聽候核奪此批 
[淞滬警察廳批示兩則]  
　　楊順芳禀據呈已悉該民對於杜安生等騙取錠灰旣無贬價收贜情事則心懷坦白無所用其疑慮仰即投案質訊以憑核辦所請將楊順錦釋放及給還錠灰之處未便率准 
　　袁啓興禀據呈尤月溪賴欠行兇各節如果受傷屬實則應歸司法範圍若僅有暴行則爲違警處分究竟是何實情姑准傳案訊明分别核辦可也 
[工巡捐局批示四則]  
　　朱道中禀請查禁陸殿生于預業務由禀悉昨據朱恂卿等禀報公舉沈梅生爲本年司年業經批准備案嗣後一切事務應歸沈梅生負責陸殿生果有插身干預情事該業同人豈肯隱忍不言而沈梅生亦决無放棄職權之理所請派員查禁應毋庸議着即知照此批 
　　蔬菜業朱恂卿等公舉沈梅生爲本年司年請備案由禀悉准予備案仰卽知照此批 
　　顧雲生禀禀悉該商一再請領攤簧執照現經本局派員查明該商所設並非蘇攤意圖朦混未便給照此批 
　　船戶李慶華等禀請立案由如禀立案仰卽知照此批 
[少婦途遇搶匪]  
　　昨日午前十一時有年約二十餘歲之某氏婦其裝束頗類女敎員乘坐黄包車行經小南門外佛閣街口突被匪徒從後趕上攫去金簪一支飛步奔逃迨氏喊捕已去如黄鶴聞所失之金簪計重二錢左右約値洋九元數角云 
[串刦鈔票]  
　　流氓王阿根昨晚串黨劉金華在東有恒路攔刦王阿四身畔鈔票洋二十元當被鳴捕將王劉兩人拘入捕房捕頭略詰一過諭飭押候解送公共公堂請辦 
[不認攫取金飾]  
　　婦人吳馬氏女子馬阿妹同控王阿榮何阿炳在虹口攫取金耳環及現洋等情昨由捕房將王何兩人一併拘解公共公廨請究經中西官訊供不認奉判押候查明再訊 
[搶匪判押半年]  
　　匪類金友根前日在虹口海寗路克能海路附近串攫楊四美之綢衣一包持向某押店質洋被老閘捕房包探張天林查獲連贜帶入捕房昨解公共公廨請究經關讞員會同美博副領事研訊屬實判金押西牢半年贜交原主領回 
[尋訪走失女孩]  
　　淞滬警察廳昨發傳單云案據商人卜兆生呈稱竊民養媳乳名祥英係顧永生之女於民國元年經媒說合與民爲養媳到民家四年該女亦頗聽從敎訓不意於本月九日値民妻造飯該女偶然出外飯熟時呼喚不見即各處尋覔並無着落非係被拐即係迷路該女年十四歲無錫口音身穿淡綠條布單衫淡紅布褲子天足着元色布鞋頭梳辫子面孔微圓有細碎麻子懇請鈞廳飭區查獲以便認領等因據此除批示外合亟通傳該區署所一體訪該女祥英蹤跡爲要 
[女子跳出火坑兩則]  
　　南京人王得勝之十七歲女兒王金林於本年舊歷正月初十日被人誘拐來滬串同蟻媒郭官才將女押入寗波路二百八十號門牌胡棄氏所開之雉妓院内爲娼經王友朱錫成遇見訴知女父報請婦孺救濟會轉告捕房昨日由探將王女與胡鴇一併拘解公共公廨請究先由中西包探上堂禀明前情繼由王得勝投案訴稱前在某兵输爲帮帶寗坦置有財産女兒曾在某學校肄業四年不知被何人誘滬押娼請爲根究並請將女領回等語據胡鴇供稱王女係由郭官才領來抵押立有字據請察又據王女供稱實被對鄰高萬卿以同往看戲爲由被誘來滬押娼是實並據濟良所禀稱經西醫驗得該女染有梅毒已久似曾經爲娼者云云中西官判王得勝交一百元人洋並保將女領回以後不准再入妓院如違除提案訊辦外再罰保人洋一百元充公胡鴇身價不追從寛開釋完案 
　　濟良所昨解不願爲娼之雉妓孫桂寳到公共公廨請示據孫女供稱原籍南潯近因父母雙亡被兄誘滬押入廣西路六百六十一號門牌雉妓院内逼令爲娼女子不願是以投所求援等語中西官核供判孫女發濟良所留養候核 
[被告不認串拐]  
　　揚州人蔡天祥與在押之王裕堂蕭振海等於前年六月三號串拐七浦路居人吳錫生家十四歲女孩桂貞逃逸奉飭緝拿未獲近蔡以日久無事潛回租界被探查護解經公共公廨諭着收押在案昨晨復由捕房解究即據包探奚德安金福壽相繼上堂禀明前情請究訊之被告不認串拐中西官核供判蔡仍帶回捕房候查明在押之王裕堂等口供於禮拜四再訊 
[判决唆使婢女捲逃案]  
　　住居北四川路一百二十七號門牌婦人李陳氏控同居婦人張陸氏串同姘夫陸老三唆使伊家十四歲婢女蔣阿大捲取値洋一百餘元之衣飾潛逃質洋分用等情昨由捕房將陸老三張陸氏與女一併拘解公共公廨請究經中西官訊明判陸老三陸張氏分别各押半年蔣阿大交其生母蔣高氏領回管束 
[汽車撞傷行人]  
　　捕房解汽車夫奚嘉大至法公堂聲稱奚不諳駕駛擅自司機以致將行人某姓撞倒碾傷現送醫院醫治未痊先行解請訊辦奚供自知司機疎忽後來不敢再行駕駛求宥判交保出外俟受傷人醫愈再行訊斷 
[請領船戶溺斃案内之被扣船隻]  
　　船戶龔炳華在太古碼頭被同業徐寳生施林寳兇毆落河溺斃次日將尸撈獲由尸妻龔陳氏禀請地方廳派員驗明候緝兇究辦在案茲悉此案在逃各兇手迄未拘獲惟徐寳生所駕之船已由該廳函請水巡捕房扣留茲有沈阿堂投該廳具禀聲稱徐寳生之船爲民所有向來租伊駕駛今奉扣留請求給民具領等語林檢察長據禀後昨已派警往傳沈阿堂來案訊問矣 
[賭徒害人不淺]  
　　住居浦東老白渡地方之陳錦章（混名牛皮金章）劉再壽等近在某洋棧内租借房屋开場聚賭日前有工頭李某之妾人内賭輸銀洋飾物八百餘金歸家被夫痛駡遂購食洋烟圖盡辛經及早覺察施救未失生命昨經三區一分駐所孟　佐得悉前情　請該棧經理將陳等驅逐出棧以便拘案解究 
[小茶館主聚賭兩則]  
　　姜子剛在阿拉白斯脫路三百七十五號門牌開設小茶館因聚賭帛頭被捕查獲於昨將姜連同賭具一併拘解公共公廨請究經中西官訊實判姜罰洋十五元充公賭具銷燬 
美租界東有恒路八百九十五號門牌茶館主吳榮生昨與北西藏路一百十六號門牌茶館主張鳳俄聚賭帛頭漁利被美捕房九十三號三道頭西捕等查見以其違章將賭具帶入捕房禀明捕頭諭候請廨出單分别傳吳張到案訊究 
[崗警却賄之獲奬]  
　　船夥倪祺生前晚手持白洋紗七束行經浦東爛泥渡地方崗警張福全以其形跡可疑上前盤詰倪即賄送該警洋一元冀圖脫卸該警不受當將倪與洋紗賄洋等併解三區由解警正詰明前情諭飭倪罰洋三元賄洋充公洋紗存案候失主認領又以該警不受賄洋殊屬可嘉特奬洋二元以示鼓勵 
[誌謝]  
　　昨承南巿振華化粧製藥公司見贈止咳肺中　兩瓶玫瑰洗牙粉四包書此誌謝 
　　更正十九日報載對德絶交後之上海一則内查收德商洋行軍裝一節中有朱交涉員奉外交部電云云兹悉交涉員署並未奉有此項電文合行更正 
雜評二 
[嗚呼蘇省會之議案（庸）]  
　　省議會議决之案省行政官如以爲不便固可於法定期間内咨交覆議然若省議會對於咨交覆議之案三分二以上之同意仍執前議則省行政官惟有依法公布而公布以後照案執行尤無自行反汗之理凡此所以尊重意思機關而確保議會議决案之信用也 
　　江蘇省議會於省長交議追認之省附稅案早經一再否認齊省長亦知省議會法之不可違反而正式以省令公布矣是此案無論事實上若何爲難非俟下届會期提案通過以後已絶對無變更議案效力之餘地乃齊省長一面公布一面又以繼續加徴之命令取消其公布其以議會爲兒戲耶抑以省議會法爲無遵由之價値耶 
　　蘇省會第三届之常會非於三月十六召集乎各縣上忙縱提前開徴其期限未必在三月十六以前使八九十萬元之虧短舍加徴附稅以外果無其他方法可以彌補亦儘可提出議案請求議會之同意有何急迫而不能一日稍待（省會十六日召集加徴附稅之通令於十五日發布相距僅一日）豈齊省長欲以成事不說强議會以必認乎齊省長當知三年之加徴省稅不經議會通過者以當時之議會早被袁政府非法解散也今省議會明明存在　非當時可比以省議會否决之案而省行政官乃自由變更使省議會法而有效者則此種行爲法律上所負之責任爲何如乎 
嗚呼浙之齊省長不待中央之核准而取消司法部所　認之審檢所蘇之齊省長又不待省議會之議决而徴收省議會所否决之附稅其敢作敢爲眞不愧爲兄弟中央日以法治昭示全國而地方長官之舉動乃如是是豈所謂法治耶 
來函 
[楊了公來函]  
　　閱三月十九貴報第三張載冒名募捐一節内有程傑携帶鄙人之單張在南滙一帶冒募江皖賑欵云云深爲駭異所謂程傑者不知係何許人與鄙人無一面緣此必匪徒假名詐騙無疑惟恐各界悮會用敢請求將此函登入來函門内俾淸涇渭 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬飛機致潛艇書] [  趙香佛]  
　　僕耳轟雷之名久矣屢欲問諸水濱一親武概徒以霄淵暌隔俯視茫茫望洋興嘆執事以沈鷙之性擅迅擊之能混江龍無此神通沈螺舟遜其精妙（見蕩寇志）近更逞威海上炳績寰中凡夫敵國戰艦中立商船不問誰何悉加抨擊執事之功偉矣茂矣執事之威酷矣烈矣在蠡測者觀之執不以爲唯茲武器可以横重洋而霸五洲即執事自視亦必以爲可縱横一世而天下莫當然僕於君之所爲竊甚有所不取也夫明鎗交戰乃君子之所爲暗箭傷人實小人之行逕僕雖不才亦嘗投身於交戰之場當其奉命而出翺翔天空或偵探敵營或炸擊陣地在白日靑天固予人以共見即黄昏黑夜亦警之以先聲夫豈好爲宋襄之仁誠以二十世紀爲武裝文明時代宜有彰著之功無取陰謀之計若復藏頭露尾躡足潛蹤伏水底而用火攻逞鬼謀以傷人道不唯堂堂大國匪所應爲卽飛揚跋扈如鄙人者亦且引以爲羞計自開戰至今每役所傷殘者在僕則擲彈僅止二三斃人不過什一而執事則動輒千噸萬噸之多十艘五艘之衆雖仁暴之攸殊實文野所由判僕聞之四時之運成功者退怙惡不悛乃召凶災頃者列强紛紛羣籌抵制鐡網森羅於海道商船齊配以武裝竊謂執事及今正宜善刀而藏見機而退效潛龍之弗用閟潛德之幽光若復狃勝而驕健進不巳吾恐滅項終凶必有蛟窟長埋之一日也噫嘻雲端裏看人厮殺我獨何心天下事正未可知君休得意昔人詩云常將冷眼觀螃蟹看你横行到幾時三復斯言謹以移贈伏維仰鑒不一（五） 
家庭常識 
　　臭藥水一名石炭酸以水攙和灑於污穢之處可以避瘟去臭此藥各處用者日多惟自歐戰後非常昂貴余自製一種藥粉可爲黑色石炭酸之代用品價旣甚廉法亦極便即用木炭末半斤生石灰半斤粗製綠礬半斤（精製者名硫酸鐡須向藥房中購之價較昂粗製者各處南貨店均有出售價極廉）研細混和用少許撒布於痰孟便所陰溝等處其殺蟲滅臭之性實不減於臭藥水[  梅夢] （二） 
笑話 
　　甲謂乙曰吾日見君於書肆購寒署表呶呶論値而卒未見其成就何君之不憚煩耶乙曰否吾之目的初不在購惟日欲觀其寒暖之度數以實我之日記耳 
　　生徒二三蹲伏帳中戲撲克舍監驟至將揭帳矣某生急呼曰換褲子換褲子師大慚而出 
　　弄内將上大書曰（行路人等不得在此小便）有某甲過其旁入内溺焉崗警急止之並指示以牆上之字甲曰然吾固見之豈非明爲『行路人等不得在此小便』乎 
　　甲謂乙曰日昨君往何處致我奉訪不遇乙曰漸甚適在鄕問甲曰是有何妨何足云慚乙曰非也在温柔鄕耳 
　　師生同膳諸生竊竊私語師曰爾曹不聞食不語乎凡人在膳食時間不得說話某生曰然則先生何以能言豈先生非人耶[  非我] （二） 
小說二 
[自殺黨（司蒂文遜著）] [  常覺小翠合譯天虚我生潤文]  
　　第三章（五） 
　　衆人如言於是一室陡靜但聞饑鼠走如奔馬聲吱吱然久之梯間微有履聲行兩步輒停似竚立而聽者衆人屏息而待乃覺其時倍長良久門徐徐而闢王挺立以待爲狀乃如天神時室外巳微明隱約見一人傍門立其人似從雨中來身淋漓乃如浴鴨手中一小刀囓唇四顧似獵犬覓獸而撲忽見其人張兩手一躍而入則彼二人者已相抱而搏矣大佐方欲助王而王已奪得其手中之刀執其臂呼曰度爾博士請更爲我燃燈老人亟自室隅出燈明王即以所執會長付大佐及勃拉根倚椅而立時王面色之厲實爲諸人所未經見者抗聲曰會長汝來剌予耶然陷人之阱今乃轉以自陷矣汝自運河游泳而至實爲汝最後之浴彼冬靑樹下之生壙尙足以掩汝一生罪跡汝若稍有人心者可禱之上帝求赦汝之靈魂更遲則禱且無及會長不言亦不動但以目視地少頃王容漸霽面羅卡及勃拉根曰此人予欲得之者巳久茲藉其黨友度爾博士之力始獲就擒至其人一生之罪惡實巳罄竹難書蓋其殺人之血已不減於運河之水今濡沾其身者纔一滴耳今請以吾意告二君乞爲判其是非蓋吾不欲以權力殺人寗願與之决鬭但雖名爲决鬭而其實卽爲行刑若更任其自擇兵器未免過謙予意手槍殊不可恃不若刀佳未知二君以爲如何勃拉根及羅卡均曰佳王乃謂會長曰趣往擇刀予不耐更待汝　會長聞王不卽殺之膽始　壯昂首曰予與汝决鬭乎王曰然汝當知不死於斷頭臺實猶汝之榮也會長欣然曰佳果勢力平均則鹿死誰手恐尙不能逆料卽死亦且甘之大佐見會長欣然之狀若料其必能勝者不禁膽怯勸王勿與鬭王曰猛獸落阱術亦且窮渠何能爲謀哉渠之性命實爲我欠汝之債不取以償汝我殊無以自安言時會長巳擇得一刀揮其手曰來時會長自知已無可遁氣乃轉旺王亦隨手取一刀謂羅卡曰君爲年高有德之長者請爲會長作證人大尉則爲予作證裘拉丁及博士均留此蓋予不願吾友與聞此事致覺不公也四人旣出大佐倚窗而望心躍不巳時天已大明雨亦止滿園花柳盡　娜作態似方睡醒以觀二人之鬥者少頃果見王等自花徑中過旣復爲樹葉所蔽不可得見側耳久之初無一絲聲息度爾乃摇首曰彼等至生壙前矣語聲斷續幾不能畢其詞大佐曰嗟夫上帝願此生壙必痤惡人勿使　　言至此不續額汗如粟被頰而下度爾則寒顫不已久之朝　已抺林梢紅如胭脂鳥聲啾啁不已鳥聲中雜以　跫之足音則王及二軍官已推門而入蓋上帝有知果收惡人入生壙中矣王旣入力擲其手中之刀刀察然立於地王朗聲曰裘拉丁視之殺汝弟者之血乃在是旣又喟然曰天下變幻不測之物殆無過於人心予數月以來處心積慮欲除其人迨旣殺之則又自悔蓋旣往不咎我誠不應量窄至是且如汝弟死則死耳萬不能因我之殺其仇而復生也則我之殺之誠亦何益度爾曰不然留其人於世必且貽害於無窮此實仁慈之上帝特假殿下之手以示報應耳然我見之吾心殊覺自警竊恐報應之施且及我矣王曰否君果能洗心革面痛改前非則上帝仁慈必不咎其旣往度爾曰願如君言今且往葬吾老友之屍 
天虚我生曰社會之蠧無過於黨推其居心無非結合多數之人而謀少數人之私利而巳究其極則此少數之人亦未必能人人得其利益盲從瞎附而不知其中實有智者一人利用此少數之人服從其命令擴張其勢力而實收其利益者則惟智者一人而巳自殺黨者實行其自殺之政策而謀自殺之便利夫人非至愚孰肯自殺然而自殺黨首領竟能使其黨員甘心自殺其魔力亦奇矣惟黨員之能自相殘殺而黨魁之信用益者則又奇之尤奇雖然以靜眼觀之則凡所謂黨者何嘗不有自殺之事特其黨不以自殺名耳司蒂文遜著此一篇殆亦憤世嫉俗之餘特揭黑幕以示世人故大書特書曰ＳＵＩＣＩＤＥＣＬＵＢ譯言爲自殺俱樂部俱樂部而以自殺名母亦駭人聽聞按其組織章程則入會有費非納四十鎊者雖欲自殺亦不可得而其自殺之法則又如選舉掣簽而被殺及殺人者又必爲本會會員他人不能享此權利是誠無異於今日之所謂黨者矣故直名之曰自殺黨試觀今之所謂黨者其享大名得大利者亦不過黨魁一人而已其他黨員其能免於自殺者亦幾希矣嗚呼吾譯是書吾爲黨人悲矣顧安得千百波海彌嗣王而爲是書之續哉（完） 
閱者諸君注意今日第五張停刋一天 
　　今日揷畫爲『願　黑籍者大家於禁烟期滿之日永斷此害』十八字組成 
 
 
 

Page 15

 
 
   
 
 

Page 16

 
 
   
 
