# 1895 - 227 - 4908021

 

Page 1

 
 
[珍物待購] [  申報館協振所拜啓]  
　　本館協振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅米南宮字手卷一軸天青縀馬褂料一件 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早已不脛而走不翼而飛兹訪求太史遺像及隨園圖延畫師摹繪連太史遺囑冠諸卷首并將湘痕閣詩稿瑶華閣詩草隨園瑣記談瀛録諸書附印於後共成三十六種可謂盡善盡美髮憾無遺矣而又字蹟疎　紙墨精良讎校再三裝潢精雅以視蠅頭細字辨認模糊者　有天壤之别工旣竣又精製　木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室伋各外埠申昌購取可也 
[擬設鴉片總司議]  
　　鴉片産於印度而總匯於香巷近年吸食者日衆偷漏者愈多不獨爲通商全局中一大漏巵而於國家釐稅所關亦非淺鮮今欲杜其弊清其源絶其流正其本莫如設立鴉片總司以其權歸之於朝廷蓋榷烟之中隱寓禁烟之意焉何謂鴉片總司先由總理衙門移文於英國駐京公使并我國駐英欽差使與英之印度總督外部大臣商在印度香港兩處由中國簡放榷烟大臣駐劄其地專理稽查烟務每年所有鴉片入中國者或十萬餘箱不等由印度商人報明印督由印督行咨駐印大臣按期運載至華聽由招商局輪船代裝駛往各處通商埠頭以香港爲總匯之區存儲棧房以待分運蓋走漏之弊杜之於中國則難而杜之於印度則易何則印度英商自行運載來華旣至香港之後中國海面港　紛歧各處皆可繞越奸商詭計百出冒險影射勢實無從稽查且有並不至香港而卽與中國奸商私相授受者今於印度出口之始一報之於印督再報之於駐印大臣其來數已昭然有據又經招商局船承運雖欲偷漏勢必不能印度裁植鴉片歲有定額皆由官爲限制不得多種至中國十餘萬箱之外不得再有所加違者有罰英廷設法之初示以裁節毋越範圍其意本爲至善無奈一經出口分運各處卽已難稽其報之英官原有總數而所經中國關廠報稅抽釐每於總數不符兩兩相較相懸甚巨非由偷漏胡爲至此今於印度載至香港之後若英商欲分運中國通商各埠消售悉聽其便惟裝載之船存儲之棧皆由招商局代爲經理其費一秉公平何日出口何日進口各處通商口岸悉行注簿存案其出口也先請駐港大臣報明銷售之後然後納繳正稅及子口半稅此於印度官商皆有益而無損誠如是中國所設一切緝私巡船駐廠委員皆可裁撤課則涓滴歸公費則悉行節减所省者大何憚而不爲此一法也否則印度鴉片其至中國者悉由中國承運消售而官給以值熬膏以行於各省亦惟官握其權况乎榷烟原可與禁烟並行而不悖所入中國若千萬箱每年爲期額制從其官定本可隨時遞减正不妨與之悉心以籌和衷共濟以期數十年之後其來愈少可以永絶烟患至於内地種烟原薦權宜末策英商之栽植鶯粟以毒痛我中國而不顧者亦以利所在耳苟中國栽植者愈多則印度銷售者必日少而其利亦必日微將來必至不禁而自絶夫泰西各國與我通商販售鴉片者惟有英國一國耳久爲正人端士之所不許我以絲茶大黄益彼而彼乃以鴉片損我孰害孰利自有公論諸國早已忌之特我不自言各國自無從置喙耳英國教士特創禁烟公會爲之先聲第禁者自禁種者自種言之諄諄聽之藐藐十數年來於烟事曾何少補論者謂英國教士禁烟之說特借以杜泰西各國之口而先自立於不敗之地不然欲禁則竟自禁耳而必欲中國先禁種鶯粟拔絶根株然後信我國之眞欲禁烟如是豈非欲獨擅其利藪而爲淵毆魚爲叢驅雀也哉余謂此意或不若是殆言者揣度之詞也要之教士之議禁欲救中國之民也執政之不能禁實爲印度財賦起見勢有所難行也今莫若先設鴉片總司卽以榷烟漸寓其禁烟而於印度大局無關仍可恃鴉片財賦之所入藉以設官養兵至以何物可以補苴鴉片之缺亦可徐爲之圖是則於英無損而於我有益必與之反復辨論務行之而後已總之我所以待遠人者總不外乎開誠布公實事求是絶不參以一毫私意粉飾於其間可行與否在乎能直告之而已裁烟之理曲禁烟之理直當合各國以與之周旋秉之正持之嚴彼亦有所憚也此議已成於十七八年前今復有欲行其說者故申論之謹議 
[互釋纍囚]  
　　聞華兵之被日兵所獲者日本將派兵官及三道頭送至大沽交與中國中國所獲日兵亦於是處交還日本想不久卽可成交也 
[日臺新語]  
　　本館派赴日本沿途偵訪之友人來信云第四旅團長伏見親王於本月某日率同混成第四旅團前赴臺灣旋得電報知六號午前至基隆九號至臺北○臺灣之役日兵死於戰死於疫者外間咸磚有五六萬之多其因患疫而載回者亦不下一萬六千人運兵船及鐵甲船被燬者不止十餘艘今奉日皇諭旨將前頒行政章程悉改爲軍政設叅謀副官二部爲總督幕僚又設陸軍局長部砲兵部工兵部憲兵部監督部金櫃部糧餉部軍醫部法官部電信郵便部另海軍局民政局計共十一部兩局蓋政府自知臺事非計日可了故專從事於軍政也○東歷八月以來東京大本營自小松親王大將始屢集伊藤總理大臣及西鄉大山野津川上伊東諸將家會議兹已議定增派第二師團步兵第三旅團前往臺灣先至中國金州取齊每一中隊編制二百五十人步兵限編三十中隊第二師團第四師團編制臼砲山砲一大隊鐵道隊要塞砲兵隊電信隊近衛砲兵一大隊共計兵四萬五六千名軍夫二萬五六千名不日將行抵臺北合前到之日兵與劉軍决一大戰○日兵由臺北前進各處攻戰每次被圍受創兼之路多險阻行軍時不敢銳進時遇臺民耕于田樵于山及家居者探問前途有伏兵否若輩均答以不知及日兵戰敗而還則若輩不論男女率皆奮勇要擊亦有從墻壁間放槍者以致日兵大受傷夷現在駐臺倭總督申奏臼廷臺民負固不服請遣大兵赴臺俟秋凉時進攻遇屋卽燒遇人卽殺田皇覽奏許可說者謂日人窮兵黷武已屢遭天譴若再仇殺良民其不干天怒而覆敗也幾希矣○日兵自占踞臺北後屢次出兵不利且疾病叢興死亡相繼日廷得悉情形深恐軍心渙散特於上月下旬特敕中村侍從武官齎敕書一道乘信濃川丸前往臺灣由基隆溯淡水至臺北占踞臺北之鮫島叅謀長鈴木阪田兩副官山田大尉憲兵將校以下步兵騎兵憲兵若干名齊至大稻埕埠頭迎接敕使在英商義和洋行前登岸乘 
 
 

Page 2

 
 
馬赴督署總督及近衛師團長能久親王水野民政局長大島陸軍局角田海軍局長同在門内迎入敕使將敕賫交總督總督捧而讀之其文甚長大約係温語拊循以免離心離德云 
[倭災彚紀]  
　　日本來函云東歷七月二十四號九州各縣大風雨爲災旋由各縣知事電報情形以佐賀福岡二縣爲最烈佐賀縣倒壞房屋一萬五千所有奇死傷一百數十人福岡縣倒壞一萬二千二百餘所死亡六十餘人至海中撞壞之船首推鹿兒島縣所屬計死亡及不知蹤跡者共一千零十六名野村内務大臣將以上三縣及大分廣島山口等各縣災况上奏日皇卽派官赴各縣查勘○日本全國患虎列刺症蔓延不絶日有死亡七月二十八號查得是日通國患者三百四十九人死二百五十七人自初發至此計共一萬六百九十七人死六千五百九十二人○七月二十九號之夜十點鐘時大樾滋賀縣知事報東京政府曰縣下各川發水各地橋梁流失鐵道線路破壞東方各村均浸入水中路爲之斷十一點鐘時又報曰本縣淺井郡洪水益甚已由長濱派船多艘救護人命并派官吏前去視察是夜六點鐘時　山岐阜縣知事報稱數日來大雨如繩縣屬諸川發水以揖斐川爲最甚水高十三尺數寸今尚有加無已是夜十點鐘時荒川福井縣知事亦報稱縣屬諸川發水堤防潰决橋梁流失往來路絶人民房屋浸入水中目下正在調查其數三十號晨又報稱昨夜發報後九頭龍川之水陡漲一丈六尺數寸福井巿未没者祗三俀之一房屋損害人畜死傷不可勝計其他各地被害之處甚多通道已斷而雨尚未歇是日鯖江報稱洪水爲災房屋流失人畜死傷尚待稽查詳細又名古屋報稱昨日來大雨大垣垂井間祗赤坂川隄破壞衝决鐵道線路浸入水内十一點時列車脫軌人多負傷木罾揖斐諸川水增丈餘 
[姑孰教案]  
　　蕪湖信云太平府距蕪湖六十里郡中天井街向有美國福音教堂講道勸人並設有義塾延本郡黄姓茂才爲教讀俾貧民子弟知書識字藉習耶穌教上月間黄生不知從何處泥飮歸來醉眼模糊誤入近隣湖南人某姓家某本水師武弁以爲素昧平生何得排闥升堂黄不服與之口角適黄友侯姓茂才道經其地代爲排解某悮爲黄之同事遂投府學黄廣文署齋禀控廣文以二生如此行爲顯于名教乃卽詳請學院將二生衣衿褫革以示懲儆二生心不能甘卽赴蕪湖弋磯山美國教堂郎教士前鳴其冤抑以爲廣文如此辦理必係有心嫉忌西教郎教士遂函請鎭江美國領事申陳南洋大憲請爲查辦聞張香帥當時曾發電信至蕪訪查道憲因未據地方官申詳遂復電容查再禀此上月杪事也刻聞外間傳說美領事必須申請制軍將二生衣衿開復並將廣文登之白簡始能了事又聞當黄生被革赴蕪時一時議論紛紛皆言西人將駕大兵輪來郡所幸民風純謹凡事退缩故民教依然式好無尤云 
[析津近事]  
　　津友信云每逢夏令疾病叢生固不特今歲爲然亦不止津城獨爾也惟析津今夏則病者尤多除三陰瘧疾外最危險者爲上吐下瀉之時行霍亂津人謂之轉筋又曰轉腿肚子救治稍遲或藥不對症每至不起津城醫生半如南郭先生之濫竽充數其貧之無資醫藥者每經得病呻吟牀席固無續命之丹卽富有之家參术雜投病勢每因而轉劇其急症更有朝生暮死者又有病人尚在彌留而無疾親丁一蹶不振先驅狐狸於地下者總之陽愆陰伏釀成疫癘之階節慾謹身或是保全之道凡日間瓜菓固宜節食而晚間高臥尤不宜露宿以免凉氣侵飢戒嗜慾慎起居防病於未然似勝於愈病於已然也却病延年之君子不知以爲然耶否耶○津靜兩屬之南窪向來被水積潦不消形如釜底今年三月大雨而後園地宛在中央幸乏來源高處水勢易消仍堪播種不意六月豫河水漲溢隄防此處田房又成澤國靜海村人婦女紛紛報災霧鬢風鬟露宿於道署照牆之内道憲李勉林觀察爲之惻然咨會籌賑局飭發西關立成店内每人日給饘粥兩餐此處向係婦女粥廠原有棚欄仍派老媪專司啓閉以免男女混淆匪徒誘拐又北河水長奔濤駭浪冲埽北淀隣近之武清青縣一帶泛濫爲災現與被水二十年之文武大城人等二三百名亦赴道署禀報水災籲求撫卹惟時當兵燹之後旣無可賑之資甫遇麥熟之時又非議賑之候特不知中澤哀鴻又將何以存活耳噫○無業游民一經策名軍籍募作勇丁便作福作威魚肉良民欺凌巿井蓋恃一領紅邊馬褂以爲護符殊不知軍令固屬森嚴國法尤難寛貸勇於公戰而怯於私鬥之可恥尤甚也前有某營散勇就西關挾妓與馬某爭鋒刃馬因傷斃命獲案而後審依鬥殺擬抵收禁獄中又河東王姓娶婦百輛臨門方放鞭爆千聲新郎新婦就華堂交拜某營勇目貿貿然來擬作不速之客入幕之賓且於新婦欲作劉楨之平視殊不知南北不同風津郡固無此例也家人禦之勇目以爲慢已亦出兇器殺人法無可原情尤可惡獲訊亦干抵命現於十四日由天津縣禀明上憲飭提該兩兇犯出獄如法綑绑會同城守營督帶兵丁押赴西門外處决以昭炯戒矣 
[河運渡黄]  
　　北通州訪事人云閏五月十一十二等日江北河運漕糧行抵山東十里鋪江蘇河運漕糧行抵濟甯府及江北帮渡黄河時適李海務堤决口數處青河水旁瀉而出黄水陡乾漕船遂膠擱河心寸步不能前進急一面雇夫堵口一面挖河養水不分晝夜萬鍤齊興刻聞通壩官塲接到東省發來電報内開自六月初四日起江北江蘇河運各漕船催䟎拉運至二十日一律渡過黄河約遲一二日可抵臨清州由臨清至天津祗須七八日路程由天津距通州亦祗七八日大約行抵通壩當在中元節前矣 
[金焦秋色]  
　　鎭江來信云六月二十七日爲督辦江南防務馮萃亭宮保嶽降之辰諸公子舞萊子之衣捧觴上壽旣而道府廳縣文武各官以及常勝萃字各營管帶曁總理營務處蔡太守等咸於數日前撰成壽序並倩名畫師繪就五彩吉祥人物壽屏擬上南山之頌稱北海之觴而宮保體念下僚預遣差弁傳諭各官所有壽禮概不收納免勞饋送屆期行臺内外並不鋪張亦不見客以故冠蓋紛紜絡繹不過循例呈遞手版而已廉潔自持眞有古大臣風也○丹徒縣王伯芳大令芝蘭前奉上憲調署上元縣缺已紀報章兹悉大令在鎭歷任有年民情愛戴况地處華洋民風浮詐頗不易治若遽易新任恐難比大令之理繁治劇措置裕如在大令雖升轉無所容心去留均可而在鎭郡之輿情翕服若有舍此賢父母如兒童之失怙恃焉是以前日闔邑紳耆及兩學生童聯名公具禀詞堅留大令仍宰雷封籲求常鎭道吕觀察將禀函轉詳督撫憲批示遵行觀察俯如所請已將禀詞轉詳兩院憲核示矣○上年日人犯順江海防務戒嚴各大憲招募勇丁幾無虚日刻下海氛已靖所有各處防兵理宜裁撤以節糜費日前駐紥鎭郡之廣忠靖字四營亦奉大憲遣裁統領黄守忠軍門俟輪船到時卽當將所部勇丁載回粤東遣散○南洋大臣張香帥近因四川福州新出閙教之案勢甚猖獗惟長江等處教堂甚夥深恐匪人乘機煽惑無端滋閙自宜加意保護作有備無患之舉因於前日札飭鎭江關道吕觀察按照約欵保護傳教諸人及教中人之産業並派營勇在洋馬路教堂之處分别駐紥以資彈壓想觀察奉札後必當嚴密防維也○二十四日午後新福建駕時斯美三輪船從上海開行滿載臺灣散勇赴江皖卾豫等處行抵鎭江停泊下關江中登岸者約數百人關道憲吕觀蔡深恐擾害閭閻或在洋塲滋事特諭城守營及新兵營官弁帶勇在江干巡邏並委水陸總巡周錦堂都戎妥爲照料並令暫住小營盤次晨都戎親往點名列册極形勞瘁查得散勇大半皆常州丹陽無錫等處人立卽雇民船數十號令各勇下船由觀察按照路途遠近給發川資多寡俾得各歸田里由是劍戟銷兵耕耘樂業免生飄泊之嗟而於地方亦裨益不少其餘各輪船所載之勇爲數甚多遂於二十六日破曉時鼓輪上駛沿途遣散聞若輩多屬無業游民旣歷戰塲其膽愈大若非地方官妥爲防範則閭閭受害實非淺鮮今吕觀察先事預防恩威並濟使地方無風鶴之警都人士咸頌觀察恩恩於不置 
[四明瑣誌]  
　　甯郡自交中伏以來天氣酷熱異常每至未申之交儼如熾炭一爐居民喘若吳牛常苦終宵不得安枕皆就檐外招凉寒 
 
 

Page 3

 
 
暑表每升至百餘度以致患急痧者日有所聞直至二十一夜風伯雨師並駕齊驅氣候頓凍疫癘漸消不若前數日之煩悶難耐也○四鄉早稻現已收割每畝約收二三百觔價約一元二角陳米亦因之减價上米每石三元三四角中米三元左右次米二元七八角也 
[卾中雨雹]  
　　湖北訪事人云閏五月間上天靳澤各大憲潔誠禱告又赴上游八义山龍泉請净水果得龍神有靈甘霖大沛江夏縣徐伯文大令旋卽送水還山入伏以來忽又天時奇熱鑠石流金以致棉荳焦枯禾苗槁如薪栗於是各憲復設醮壇祈雨並赴龍泉請水供奉壇中某日羽士黄冠正在焚符拜禱忽油然作雲沛然下雨雨中微有雪片雜以冰雹大如黄豆約歷一分鐘時卽止而酷吏潛去故人徐來居民已如服清凉散矣 
[收買零絲]  
　　武漢自設立蠶桑局年來已著成效每值春暮時派員勸農種植桑秧民知興利莫不樂從現在鄂　採桑喂蠶出絲不少鄉民辛苦之餘獲利無算業經蠶桑總局委員出示收買零絲繭壳等貨謂現在本局收買零絲零繭凡有鄉民貿易來城客商以貨屬零星不欲收買者儘可至本總局給以時價收買不悮若有丁役留難掯掣等事許卽扭禀懲責决不寛貸爾鄉民卽可遵示來局交易云云按總局收買零絲爲絲局織綢之用一以通商一以便民可謂一舉而兩得矣 
[泗涇命案]  
　　雲間訪事人云婁縣泗涇鎭人烟叢雜商賈雲屯洵一大巿集也鎭有三星齋豆腐乾店係徐某所開經營數載生意殊佳去年雇用華邑莘莊人周某爲經帳發貨收欵諸項均由周總司出入焉凡在此店肩挑販賣者以周秉性誠實不肯稍事苟且銜恨於心已非一朝一夕本月中旬周在店後作塲不知因何起釁被挑販十餘輩肆行痛打傷及要害徐雖目覩而莫能禁也延至翌晨究因傷重一命嗚呼徐等假託急痧爲名密雇扁舟送回故里周雖有胞弟至戚輩奈皆遠隔他鄉家中惟老母少妻二人荏弱女流罔識其中委曲此言彼語動以天時炎熱允宜及早料理後事屍屬竟爲所愚旋由徐等備辦衣衾棺木急切收殮無如蓋棺之後論說紛紛屍親已赴縣署喊控呈請伸冤不識良有司將如何辦理也 
[劃分租界]  
　　杭州訪事人云中日新立和約首在内地通商杭州亦在通商口岸之中應立日本租界刻已擇定大關外拱宸橋北縱横各十五里界内之地准業主賣與日人建造洋房設廠製造至界外之地則不准擅售違則嚴懲 
[廬山觀瀑]  
　　江西學政黄吉裳宗師由建郡回省坐考南昌因沿途河道水淺官舫阻滯難行兹已於謝埠登岸由旱道晉省十五日旌節抵省自德中丞以下文武各員弁均往進賢門外恭迎如禮慰勞有加旋卽入城宗師卽出牌示曰本院按臨各郡關防均極嚴密衡校一秉至公是以種種弊端無自而起兹考試南昌地廣人稠難保無奸宄混迹假託官親幕友影射招摇如有知其蹤跡者務卽扭禀來轅無不立時懲辦倘妄冀功名甘受誑騙别經發覺仍當一律治罪决不姑寛特示想招摇撞騙者萬難施其鬼蜮伎倆也惟考試日期尚未定奪因案牘册籍均在船上而船尚在途中非數日不能到省約計考期當在二十左右云○江省近日天氣酷熱異常斗室中揮汗如雨寒暑表升至百餘度寒士家風人多屋小尤苦亢陽肆虐日夜迄不少休而蚊蟲么麽小子亦乘勢肆毒刺人肌膚噬人膏血捙扇逐之仍彼往此來防不勝防時任其飽慾而去此間殊少佳趣農田亦苦旱殊甚爭怨風雲之屯膏吝澤德曉峰中丞關心民瘼面諭何梅閣朱少莊二明府於十五日薰壇求雨十六日至十八日禁止屠宰三天如仍不雨中丞卽須自行設壇親求雨澤○江西各屬拐風甚熾失孩之事時有所聞邇日省城内外鑼聲鏜鏜一稱失一十三歲婢女一稱失一十歲女孩一稱失一八歲男孩皆報信者謝錢若干送還者謝錢若干聞各屬拐匪不下數十百名專以迷拐爲生涯以烟館爲窩户卽往來途中亦必以烟館爲駐足各拐匪蹤跡姓名各烟館必有見聞倘欲認眞緝捕密飭親信可靠者購線分往各處暗通烟館可期一網打盡是在有整俗之責者爲地方除害耳 
[方伯遷喬]  
　　江西藩署本明甯王府第規模闊大體制崇隆爲通省首屈一指署江藩裕竹邨方伯初在鹽道署辦公近因藩署公事紛紜關繫重要未便久住道署并聞新任魏午莊方伯抵江尚需時日裕方伯擇於初十日移節八署以便辦理闔省文武員弁脚靴手版霧集雲屯亦極一時之盛也 
[滬上冠蓋]  
　　卸任江蘇巡撫調補陜西巡撫奎樂峰中丞於廿六日蒞滬本埠各當道咸往迎迓已列前報奎大中丞昨日清晨乘坐緑呢大轎命駕出行轅排導由大東門進城輿前有江蘇巡撫部院親兵十六名咸執大刀戈什哈八名藍頂花翎頂馬一人跟班馬三匹赴道轅答拜黄觀察恭迎入内中丞垂詢良久始行辭别繼至各衙門飛片謝步出城至製造局拜會劉康侯觀祭○丹陽縣趙伯舍明府以煥因公來滬假寓大方棧昨日命駕進城拜會各當道至縣署黄大令飭丁擋駕○候補縣吳吉士明府雲翔昨日來滬假寓昌記客棧命駕進城赴各衙門拜會縣至署黄大令飭丁擋駕 
[式宴嘉賓]  
　　新簡陜西巡撫奎樂峯大中丞蒞滬後官塲擬於明日在錢江會館公請赴宴以盡地方之誼想屆時水陸紛陳東南盡美定有一番熱閙也 
[觀察行香]  
　　江海關道黄幼農觀察懸牌廿八日謁廟已紀昨報昨日清晨觀察排齊全副執事先赴文武聖宮以及各廟整肅衣冠拈香行禮恪恭將事也 
[盛筵公餞]  
　　本城各紳董假邑廟萃秀堂備設盛筵公請新簡廣東惠潮嘉道前上海縣陸春江觀察讌飮陪座者松海防劉司馬上海縣黄大令等於午刻赴席觥籌獻錯美盡東南飮至鐘鳴四下始各盡歡而散 
[嚴緝兇犯]  
　　南匯縣已革武生張連魁糾同張萬千霸佔漲灘抗拒官兵毆斃民人潘妙金等三人一案逃逸無獲當經前縣令汪蘅舫通禀各大憲核示現奉督撫憲批飭選差懸賞緝拿務獲照例嚴究等因代理南匯縣蔡二源大令奉飭後行文至申請上海縣恊同訪緝黄大令接准來文立飭　役赶緊嚴緝務獲解究該捕役奉諭之下立卽四處跴緝矣 
[太守魂歸]  
　　原任江西建昌府玉太尊殁於任所其靈柩由公子輩扶掖來滬在金利源棧房暫停擇日回籍等情已紀前報兹悉太尊之柩於前日附招商局新濟輪船北上回旗安葬 
[幾至焚身]  
　　西門内某花砲作昨日午前因搗硝磺用力過猛一時轟烈燃傷主婦及學徒學徒傷勢較重焦頭爛額痛楚難堪灌以冷泉皮　腐爛衣服頓成灰燼兩人均送仁濟醫館救治未知能免性命之虞否誠慘矣哉 
[中彩糾葛]  
　　粤人華氏曾與傭人馮阿生合購上月間第一千七百號吕宋票一條存在主母處不料電碼旣到恰中頭彩馮聞信不覺喜出望外以爲從此可以致富矣遂回告主母詎意氏心甚叵測出洋二十元以爲酬謝購票之資至於瓜分彩洋一節絶不提及馮遂向之理論氏謂爾旣與我合購彩票須有憑據於是互相爭閙連日經人理勸不明馮憤甚遂於日前　人繕就禀詞投英公廨控告已由屠别駕批斥不准兹又續禀經别駕飭差查明復奪 
[屍兄上控]  
　　江北車夫王小全在英界梅春里前與同業陳成坤口角互毆並被四百廿六號華捕毆擊受傷遲至數日身死一案富經 
 
 

Page 4

 
 
伊兄王阿二報案請騐黄大令詣騐之下委係因傷後發痧身死判將陳成坤帶縣審辦已紀前報屍兄王阿二以四百廿六號華捕用木棍擊傷致死迄今尚未到案心不甘服據情詣府署控陳未知恩太尊得能允准否也 
[客斃可憐]  
　　甯波人某甲賃居美界大新街前日因有病回籍下午四點鐘由其友雇車送至江天輪船及車至新開河一息奄奄勢將垂斃赶卽折回及甫抵家門而魂歸地府矣 
[失而復得]  
　　英界某客棧接客雇車裝運行李送客至金利源碼頭附搭輪船忙亂之際被車夫將行李推開潛圖逃逸幸爲棧夥瞥見當卽拘住客亦尋蹤而至以尚未失物不欲深究將車夫麾之使去 
[捕房暫押]  
　　前晚九點鐘時有甲乙二人同至天成昌烟館開燈甲將烟槍懷之而出乙猶坐待值堂人以其串竊將乙拘送捕房捕頭以值堂人自不經心亦有不合乙暫押候核 
[英廨瑣紀]  
　　姚張氏吳殷氏在虹口合開小烟館因捕房向查氏等堅稱烟館開已數年不服查詢當經三百六十五號華捕將二人拘入捕房捕頭飭轉送到廨值日差問明情節禀知屠别駕著交官媒押候訊究○昨據捕房先後送到外路病民方州沈子甫及李潘氏等到廨請爲安插值日差禀知屠别駕飭卽送往棲流公所醫治○秃奴金松係流氓羅某之弟當未出家時無惡不作犯案纍纍無地自容始遁入空門髮雖髠而心未净薄游滬上日與無賴爲伍依然拆梢打降魚肉鄉愚曾經捕房拘解公堂判令遞解回籍而近日又潛來租界日在茶寮酒肆引類呼朋毫無顧忌事爲包探何瑞福訪聞當卽將金松拘押捕房想今日當解案請訊矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美界捕房瑣紀]  
　　租界定例凡開設烟間無論大小一律報有燈捐不謂天潼路弄内第六百四十九號門牌狀元館　店樓上私設　　專　婦女吃食事爲包探范進才查悉禀知捕頭於昨午十二點鐘查至該處適有某某二婦横陳一榻止在過　當卽拿獲拘入捕房捕頭　　　由卽飭送至英公堂請讞員訊究○前晚江北人大起釁端邀集數十人在漢壁禮路意欲一决雌雄摩拳擦掌正欲格門經三百八十號　捕巡至始閧然散去當獲甲乙丙丁戊五人解入捕房捕頭訊詰之下知五人内尚有分外之人姑念無知呵斥至再一併　去○浦東人李松　　日曾由某處竊得外國乾麫數袋前日下午肩荷乾麫一袋至黄浦路欲圖售買適爲二十二號西探查獲人贓併送捕房羈　旋有朱雲　　　法界某洋行爲出店得悉其情卽奔捕房冒稱失主求領原贓並欲將李保出由捕頭盤問數回朱始不能隱瞞盡情說出捕頭一併押候解　　　廨　辦○甯波人凌阿友者在某小火輪船執業昨晨投捕房控稱輪泊楊子路碼頭前晚被偷兒竊去紗綢等衣服若干件求請查緝捕　　詞遣　探倪　泉查勘屬實諭各包探訪查 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
