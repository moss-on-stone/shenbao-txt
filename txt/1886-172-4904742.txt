# 1886 - 172 - 4904742

 

Page 1

 
 
[八十號畵報出售] [  點石齋主人啓]  
臚唱之日新貢十咸集闕下恭候欽點其得列於一甲三名者欣喜何可言喻謝恩畢出午門卽有儀仗馬匹安排定妥導引游街本齋特圖之　有志者觀感而興起焉淞隠温錄圖說一則仍附畫報之末准於二十六日出售此佈 
[書粤督駁集股鑄錢批示後]  
民間私鑄錢文律有明條無論賢愚莫不知之孰則敢顯櫻法網者乃孰意粤垣洄瀾橋畔等街竟有集股招商　設鑄錢公司欲販運雲南銅斤至粤以資鼓鑄居然禀呈制憲請准其設局開辦所有一切章柱旣經擬定所集商股亦均有成吾不知其禀中所陳大指若何其章程所擬條理若何然卽粤督張香濤制憲之批詞觀之則其所謂章程者己可槪見卽其所陳禀詞亦不待審觀而已知其謬矣本館前者曾勸中國整頓圜法多鑄制錢並請中國自鑄大小銀圓以分西商洋錢之利蓋近來中國巿面小錢充斥爲害閭閻雖有官憲出示禁止札委訪拿要不過循例奉行虚應故事卽有大憲飭屬認眞查訪雷厲風行然以中國地大人衆十九行省各分畛域或此省認眞禁絶無可舞弊則去而之他省未必其到處皆嚴是禁也而彼奸商遂得以復萌故智卽在一省之中州縣繁多或有此縣嚴禁小錢卽以彼縣爲逋逃淵藪若此者往往而有雖禁也亦與不禁者等此其故皆由於制錢日少不敷周轉以至私鑄逐漸攙和臺無顧忌欲絶此弊必須使制鑄充牣方足以敵私鑄之燄而源之盛者流自可清也若夫洋錢又來自外洋其通行也不過通商各埠如上海爲通商最大之處洋塲錢鋪甚至止識洋錢而不知銀色凡有持銀易錢者必由公估局估定而後憑該局所批之成色以爲準而洋錢之來自外洋者盈千累萬運入中國咸得易中國之金銀以出此其利源之流出外洋者殊屬不少竊以爲現在通商各埠咸喜通行洋錢與其仰給於外洋而濳耗中國之利何如中國目行鼓鑄亦照外洋所製之大小輕重而行用於巿面或可以分外洋之利權然鑄錢一事固屬不可再緩而鑄銀圓一節則猶不得不再用躊躇者識以錢之爲利也小民間尙有私鑄愍不畏法以逞其鬼蜮之技若銀圓之利則視銅錢爲大設或更有狡憎之徒私行濳鑄攬雜混用則其獘尤防不勝防卽使設立良法實力嚴防然必將於私鑄銅錢之外又添　例以防患於木然是不啻因而厲民也顧卽曰制錢之鑄必不可以再緩而所謂廣鑄制錢則仍請中國之官爲之非謂中國之商亦可爲之也錢而名曰制錢則其權必歸於上今而曰集商紏股自行開鑄則其違制亂法之罪又何所逃乎夫圜法之壞以朝廷顯定律令有犯必懲尙且不能一律杜絶豈商之權乃反過於官哉故吾以爲粤人之稟陳於制憲者不知其作何措辭也至於制憲之批語則煌煌然巨言矣曰鼓鑄制錢上繫國家利權下關民間生計此止告之俾知利權富操之自上不可下移也曰以輕爲利愈趨愈惡此正破其集商招股之惑盖錢由官鑄尙且不能一律猶有輪廓稍小肉好梢薄者彼商人惟利是圖其以輕爲利不蔡可知双安得以挽回圜法耶曰少則利微多則壅滯此又閱歴世故之見以銅鑄錢爐火人工開銷不少所鑄若少斷難獲利若一經多鑄則巿面所用之錢爲數不難核計裒聚旣多不能運化譬諸人之多食致疾其將何以解之其所謂百貨昻貴病商病民正多則壅滯之所致錢至於壅滯則必賤錢賤則貨貴有必然　已曰私鑄競利獄訟繁滋此言尤爲遠見夫該商等以爲旣經稟請卽非私鑄而小民未必其周知也謂彼可鑄錢我何獨不可以鑄錢彼鑄錢以求利我何不可鑄錢以分其利利之所在人爭趨之是不啻因此而大弛私鑄之禁且又與於私鑄之甚獄訟之繁咎在民咎不盡在民也本省壅滯必運往蹸省事勢之所必然而隣省一經私錢充斥交相詬責勢所不免兹五弊者皆屬必然之勢顯爲揭出俾該商等如聞霹靂之聲其有不憬然以悟者耶至謂成本必虧釐稅何有民間大擾何論富强所陳五便皆屬虚誕斷不可行假如倖邀准行該商等破家被罪可立而待此則婆心苦口所謂仁人之言其利溥者也又云洋銅洋鉛取資甚便不此之買乃欲遠運滇黔銅鉛顯係藉此佔取長江走漏厘稅此更屬誅心之論該商等當亦有聞而心折者矣嗚呼如張制軍者可謂明也已矣可謂遠也已矣 
[日下餘聞]  
　　春季漢京官俸米四品以上者戶部劄派通州中西二倉五品以下者戶部札派海運倉四月二十日已將米票發放聞自五月初二日起開倉發放有四十日限期○禁城内三海殿座應用金磚曾令江蘇之蘇州府監造委員解京刻運到第一批金磚三千餘塊存貯通州通永道所管之金磚廠運官爲江蘇候補縣姜君小梅投文於工部聞該部不日派員查騐云 
[拿獲劇盜]  
　　漢江一帶匪類之多甲於他處本月望後有人在鄂撫衙門擊鼓喊告被盜搶劫銀洋爲數甚鉅譚中丞卽委巡捕官與城守營常副戎渡江會同漢口文武於十七日晚間查拿至堤口　發棧先拘散男六名飭事主辨認面貌不符卽飭留役守候至十點鐘後復經胡都戎會同井字營兵圍拿四盜卽事主所指之彭楊張姓等人也其人年力壯盛武藝甚精彭姓一盜已上屋飛奔後尋至張美之巷河街磚堆内搜得尙有一盜祈官兵窮追而獲幾被漏網現聞四犯已解送省城聽候發審矣 
[妓舘發封]  
　　蘇郡名妓之航海至津者大都以彈唱見長杏子衫兠徐調銀甲桃枝扇掩乍動朱脣正不數楊柳岸十七八女郎歌曉風殘月也初只阿巧一家裙屐簪裾座無虚席往往纏頭一曲擲金錢如秋雨數年　迷杳洞裏大　厚資致接踵而興者所在多有每當陽烏初匿顧兎纔升楊柳簾前絃索聲丁丁不絶秦氏寳珠亦其中之一也天中節地保管立庭冋索規費未饜貪心遂以買良爲娼禀諸官署姚鐵山大令素以剛正名閱禀怫然立逮寳玉蕙沓二校書到案見其素嫺歌舞兼善應酬頗不類良家女子地保誣禀諒有别情判令重責四百惟妓女一經到案未便發還寳玉尙有高堂諭令領回擇配蕙香則飄零柳絮典家可歸着候遞解回蘇發堂擇配翌日復飭差將妓館發封百里侯禁革澆風誠不殊萬家生佛而說者猶謂燕果遽覆未免近於斫柳摧花浮薄少年烏足與論政體哉 
[鳩江雜記]  
　　去年以來粤商之販米者不至鎭江而至蕪湖毋須過大勝等關厘金旣可少納獲利自可豐盈而下江各卡稅厘卽因之以短絀卡員屢請當道擬于蕪湖抽落地稅而粤商以成例爲言環請寛免現經成寳岩觀察委洋務委員文勲臣直剌前赴金陵禀商曾九帥再行核辦○縣署差役某甲購得雙響洋鎗一桿藏於身畔常於睱時 
 
 

Page 2

 
 
摩弄之一日偶至東門外校場獵取野雉鎗發而雉墜急欲取拾忘去槍内尚有一彈木發忙亂中誤觸其機轟然一聲將右手洞穿一穴一時血流如注當由鄉人舁送回家覔藥敷治幸不致死而其人已成殘廢矣○前數日黑雲徧野急雨將來南鄉宋家園中見一蛇體大如斗半在洞内半在田間而其長已有數丈鄉農數百人聚而看之擲以鐵器逾時蛇蜿蜓入洞自是人皆無敢履其處者○近有一種劇賊自别處來飛牆是壁矯捷異早居家舖戶時有戒心○諺云雨落壬子破水漫山頭過本月二十日夏至節又值壬子破日早晚雖有暴雨而日午放晴天氣亦　和煦鄉人以爲有秋之兆○十八日輪應江裕船抵埠因該船拖帶躉船往九江直至次日始到搭客守候竟日無不眉山蹙損 
[潯陽二事]  
　　九江城内某甲好作狎邪游初四日薄暮在南門看競渡回行至内菜園左側見有垂髫女子丰韵嫣然逡巡園外中問何往女言亦看競渡者家在毛家巷歸途失伴夜色迷離路徑莫辨恨不得有情人相送耳甲見其眼波流媚舌本含嬌意惑甚卽言我至毛家巷同行可乎女頷之一路言談雜以游謔旣近毛家巷口女忽不見甲歸家毛骨悚然神志若失其妻疑而詢之甲以實對始知遇崇次日卽請法官禳解仍無效驗未知日後如何○龍開河口帆懎林立西岸爲武昌帮航船月初有船夥四　因天時炎熱裸體入水就深就淺以泳以游忽一人爲巨浪所激無力挣紥順流而去竟不復返該船主情人打撈言此夥是伊親戚若不撈起屍身殊無面目見江東父老也語云善　　死於水信然 
[淮甸雙鱗]  
　　三品頂戴卽補道正任揚州府宜太守考滿卓異赴都引見於本月十二日抵浦小駐拜謁上游旋就道矣○張郎齋中丞奏分黄水十停之三循蘭儀乾河故道而歸南河雲梯關旋經工部議奏諭交各督撫妥籌利害兹聞督憲曁漕憲札飭淮徐二觀察使縷陳今昔情形新舊辦法俾得集思廣益遺憾全弭云○姑惡亦禽中一類詎能一網無遺某甲婦虐使數齡童養媳嗔鶯叱燕笞鳳鞭鸞暴戾萬端實難忍受近又因細故遷怒於媳毒毆幾斃鄰舍惡之意欲赴官控訴云○厘金總局爲財賦總匯之地葦蕩亦責其徵收兹漕憲以蕩務係汪氷臣司馬熟手仍責其辦理并令就近兼辦釐金總局曁營務處司馬所遺仙女鎭釐捐則調徐大令福增接辦所遺戚家汊厘捐則調周司馬道光接辦所遺臧家碼頭釐捐則調蕭司馬受元接辦至蕭司馬原辦之洋藥局則仍委兼辦云 
[營口消息]  
　　日前營口商家一聞上海豆餅銷塲甚旺遂將餅價抬高又聞有數載貨來營銀價爲之驟漲盖船旣抵埠須用現銀交易也○營巿報稅行名曰大店又名船店每遇沙船抵埠必遣人爭攬主顧名曰拉子往往互相搶奪爭訟無休旣而行中又暗貼耆民二三百吊不等雖攬得報稅而獲利有限是以頻年以來在店各有虧空去年天泰倒閉官欵無着責令六店攤賠並令嗣後報稅公同輪替不許爭奪詎意未及兩月大帮沙船一到各店又　故轍嗚呼生意之壞豈非自致之耶○遼瀋一帶暘雨應時雜糧豐稔鶯粟收成尤好惟田庄臺　望有秋說者謂該處之人多作馬賊故天每以凶年報之豈其然乎○奉省産土甲於他省比年以來嚴申緝私之令巡丁絡繹道中凡獲私土者土則充公人擊縲絏因此而破家蕩産者不少矣乃近日私土之案愈見其多良以利之所在人爭趨之雖官法如爐彼亦有所不暇顧也○海關某洋人自將洋鎗修理繼入子藥將一試其利鈍機發而無聲知爲銹蝕遂以口對鎗門而嘘之氣入而鎗子突出砰然一聲子穿咽喉而過旁人聞聲趨視見洋人已倒地而斃矣然則火器可輕試乎哉○營巿街道最爲汚穢行人無不掩鼻而過時屆炎夭尤易釀爲疫癘大會上人何不勸令店戶設坑厠於隐僻處以免汚穢狼藉亦不費錢功德也 
[恭送行旌]  
　　正任揚州府宜子望太守俸滿引見於本月廿二日晨起程署中書吏人等咸迗至河干江甘兩邑尊亦預在碼頭伺候大街小巷鋪戶紳耆均設香案餞行盖由太守善政入人故能去思彌永也行至徐凝門太守登舟拱别隨卽解維 
[火水未濟]  
　　端午日瑞安城内小沙巷口壽全堂藥店樓上爇蒼术白芷等藥以散霉毒忽被狂風將餘燼捲入藥堆初祇爝火一星繼且燎原勢旺幸在白晝衆鄰齊出灌澆並將比鄰店房拆去始得轉危爲安時該店各夥友均往城外看龍舟忙迫之中無人照顧致所在货撈被祝融氏收拾無餘○十四日十二點鐘時瑞安港鄉桃山地方忽有山水噴湧致將稻田冲壞百數十畝猶幸片時卽止房屋人畜尚未遭災然其情形已不堪設想矣 
[東甌試事]  
　　白前葉春華永嘉西溪鄉首富也膝下鳳雛共得其四前年俄羅斯有事時曾捐邊餉洋四百八十元嗣因法國齟齬前永嘉縣張邑尊諭紳董周鳳山復辦捐輸葉之長孫玉枝與該董之子素通蘭譜遂商將捐項分作四房自行認捐長房僅洋三十元其餘各房仍照前數攤派二三四等房以長房業已捐定三十元我等何能溢額以致疊次委員前往勸捐各房仍執原議兹值歲試玉枝應童子試名列前茅邑尊於試畢後將玉枝送交府經廳管押其意不過欲令其補足捐數使各房無所推辭詎知西溪鄉人聞而不服竟於十七晚紏集考童數十人擁至府經廳署搶取該童洎玉枝出署後有一陳姓老工人在署收拾鋪盖當被差役獲住立卽送縣管押班房刻李太守府試未竣此案尙未舉辦也○温郡李伯質太守前經出示曉諭定于五月十五日取齊府試二十日考永嘉文童廿四日考樂清文童正塲廿六日考瑞安文童廿八日考平陽文童十九日午後太守排齊全副儀仗出東轅門由鼓樓下出新街進考棚當夜四鼓後陞砲開門各童整肅衣冠魚貫而入點畢封門天己曙矣○温郡飛卷之風瑞安爲最永嘉次之李太守素知考棚左右藥王廟倉後施水寮等處向爲飛卷之淵藪因委西溪分司金筱竹少尹在各處稽查二十晨少尹巡至倉後劉姓膏藥店獲住傳遞飛卷之人一名當卽枷號場前以昭炯戒 
[茸城紀勝]  
　　署江南提督滕茂亭軍門接篆後旋於二十四日乘舟赴江甯謁見曾沅圃爵督○焚毁教堂案内爲首之南匯盛姓等文童前經松江府姚少讀太守委府學教授汪廣文前往坐提該童等百端規避堅不到案廣文以入學屆期遂禀請另飭留松委員瓜代至青浦之朱姓等童則委府經歴陳君親詣該處查提云○全節堂易董一事登報之後卽有堂中尹君來函伸辯本館亦曾綴列報端兹悉姚衡堂陸蒲生兩太史以該堂捐欵頗多且諸董皆辦事多年遂向姚太守再四力辭無煩更易矣 
[照錄縣訊]  
　　水勇與巡丁碰撞認賠被毆失洋及訊鞫情形均經列報兹將縣訊細情續登以供衆覽先傳烟館主問以起事根由據供先因林姓水勇與其堂兄來館尋找樓上友人該友人不在樓上其堂兄在館等候杜姓水勇先走出門適與持燭局勇相碰損壞蠟燭卽聞喧嚷之聲經水勇認賠蠟燭局勇不肯答應要索洋錢一元其堂兄出來勸解局勇亦不允從少頃勇丁多人將該水勇擒入局内餘情未悉次提局勇詰以你奉差送禮理應小心何以一對蠟燭不能照顧尙被他人碰損該水勇碰損蠟燭有心乎抑無心乎局勇停少頃答以無心復問旣是無心認賠之後當卽了事何以尙不干休你適好碰着對頭人耳你局勇有來歴他水勇亦有來歴故所索之洋不得到手若是民間百姓則你要一元便一元要兩元便兩元看你樣子總是不安分之人又問該水勇銀信零洋是否你等取去答以没有詰問再四又云我當致信與你局主斥革示儆次提永勇問以你碰局勇蠟燭實否據供係屬實情卽經認賠該局勇不肯答應堅欲索洋被其率衆擒入局内毆打並將身上洋信十元零洋一元統行奪去是晚卽向取討不肯給還又問你這銀信零洋怕是說謊答以實有此銀我當時卽是告假登岸寄信又問你卽有銀信當時人衆紛紛亦未必實爲局勇所取答以當時環擁身上均是局勇並無他人的是局勇取去嗣問官勸其吃些虧看破洋錢息事並着本船看訊勇丁將該勇領回 
 
 

Page 3

 
 
[匿女被毆]  
　　南匯縣人張某曾娶瞿姓女爲媳童養在家去冬偶因小故與姑勃谿姑怒痛詈之媳忽脫逃竊藥嫦娥廣寒深鎖蟾光幾易雁信全無邇始訪知被本城汛兵葉榮堂誘奸覇佔前日遂襆被來申驀至葉家尋見葉知事敗露僞言曾出洋蚨五十元娶以爲室執柯者係伊胞姊兩相爭執閧閙不休先是張恐葉反顔己預備多人狙伏門外至此一聲號令蜂擁入門此脚彼拳一齊奮擊葉以衆寡不敵身受重傷張旋喚七舖地甲連媳一併送至總巡局馮剌史詰訊之下張伸訴緣由伊媳供稱小婦人自幼失怙由母許配張姓年逾瓜破尙未結摛上年十月初五日與姑口角私自脫逃旋遇葉姊誑言我母在滬傭工如欲相逢願爲指引我信之卽被誘歸藏匿遭葉逼奸葉因傷勢過重未能研鞫剌　令地甲延醫施治以便痊後訊供張媳交張帶回訊時再行投案 
[口角涉訟]  
　　前日本城張家弄某姓紙作夥某甲因與作主結算工資互相口角遂扭赴總巡局控訴情由馮剌史以其情節支離不准斥通繼復扭至縣署莫邑尊飭將兩造分别管押候訊 
[井有人焉]  
　　本城大東門内火腿弄有古井焉一泓淺水不染纎塵湛然無波清可鑒髮昨晨有某氏婦携桶往汲驀見井中浮一女屍色然而驚狂呼疾走一時哄動鄰里咸來聚觀方以莫得主名互相猜訝忽有形色蒼皇前來辦認者則某紙作主某甲也好事者詢厥緣由甲言妻子某氏於本月二十二晚出門觀劇連日未回四出訪尋杳無消息今聞是信是以來觀耳語畢急向井探視良確不覺失聲一慟涙若斷珠大約卽須置備棺衾倩人成殮也 
[淞南小誌]  
　　老閘大橋年久傾圯英工部局雇工拆卸重换一新來往之人槪須臨流唤渡是處附近繅絲棧婦女之入棧做工者早去暮回必以小舟接濟常有流氓土棍占踞船首調笑譏評并乘間攫取釵環以償烟霞之費渡夫患之請于董事謝硯亭瞿梧生等擬聯名禀請英廨會審委員蔡太守出示嚴禁井飭捕房專派巡捕一名在彼照料想賢太守愛民如子定不拂其所求也○松江提標中營王叅戎因送李質堂軍門錦旋順道挈其夫人來滬禮延英界老閘某醫生療治目疾小住船中並不登岸云○前日滬北棲注公所救生船在周太僕廟地方撈獲男屍一具年約四十歲面方身矮身穿藍布短衫元布夾馬甲藍布單褲足穿白襪蒲鞋當卽帶至新閘報由公所傳地保報堂棺殮發壇召認 
[車夫請驗]  
　　車夫李金甫李金奎俱南通州人曾偕投英捕房訴稱我等路過外虹口突被駁船水手周本才等誣以擲石擊人遽爾奮毆受傷甚重捕房隨拘周及戴阿炳楊阿毛沈阿生周三毛陳阿順王阿生周阿桂楊阿順九人解送公堂宋二尹質訊之下金甫伸訴前因周等同供被車夫擲石傷及頭顱是以爭執二尹騐得二李受傷屬實判罰周等洋兩元給予養傷此中詳細緣由已詳本月二十一日申報日來金甫傷痕已愈金奎送往同仁醫院醫治無功旋於前晚身死報捕後捕房着三圖地保錢金和查得金奎之母舅王阿順在滬營生立卽邀同報縣莫邑尊略加訊詰諭以今晨親莅醫院騐屍 
[法捕房瑣事]  
　　會捕局勇王福於前日路經法馬路見一蘇州婦人在路啼哭詰其何以如此婦自稱陳任氏蘇州胥門外翦金橋人有女名銀寶今年十七歲前月二十五日被人拐誘不知蹤跡今有人通信被杭州大寳誘初至上海在法界一枝春弄十五號門牌花烟館内我去問信已被藏放别處致我進退維谷况銀寳早已字人男宅已訂期迎娶我誠無以交付等語王福卽指引該婦投法捕房控告捕頭着法包探王榮培帶陳任氏前去拘人及去時不見銀寳另有徐大姐及阿珠兩女一併拘至捕房法捕頭研詰之下將兩女釋放祗將杭州大寳管押着交銀寳到案○前日午後洋藥局巡丁在法馬路拿到小土四包當將販私人拘入捕房嗣經某洋人保去當於明日歸公堂訊理○前日傍　有鄉人至吉祥街清芬堂吸烟囊底空空思得一計趁堂倌出外時卽將烟鎗藏於袖内意欲乘隙而出堂倌見榻上無人立卽追赶其人竟卸入法捕房走過石扶梯時見有堆煤小屋將烟鎗擲入且呼有人拆梢巡捕見煤上有烟鎗將情禀明捕頭着將其人管押候訊○正月間城河浜聚興衣店被竊獲到小竊多名内有爲首金大阿金二人拘押捕房曾經逃逸續獲枷責釋放詎阿金怙惡不悛於前夜二點鐘時在英界洋涇浜行走見有法捕至卽取磚塊擲之法捕不能越界拘人無奈伊何嗣有英捕到始得拘獲解歸法捕房管押 
[公所來函]  
　　棲流公所來函云謹啓者日前敝公所蒙前會審憲羅太尊撥欵項并各寳號樂輸常捐業經明晰已登前報兹又蒙羅太尊撥發嘉樂軒虧閉案内拍賣餘洋三十四元一角五分并存案表件等價洋十六元及捕獲私販砂錢四十八千文其錢俟鎔銅變價再行聲明又荷珠玉業陳萬源樂輸月捐錢六百文正源四百文同源仁永泰祥廣永昌各助月捐錢三百文源興鈺源源永源寳源裕興盛祥生昌萬昌祥各助月捐錢二百文再經勸之信昌瑞源兩號向認月捐錢各五百文兹再每月加錢一百文參業荷大月捐錢一千文姚久康信是敦大各認月捐錢五百文益元四百文義大豐大各三百文厚昌二百文和順一百文德潤向認每月三百文今再加二百文其餘各號均照前捐之數按月樂助新閘巡妨局員查明府撥來洋兩元信昌號助痧藥水一百六十瓶請再登報以誌謝忱 
[樂於爲善]  
　　接誦施敏先宗兄印啓宗函承交蔚長厚匯兌局友帶來九八規銀四十兩爲文孫病中求愈樂於爲善定卜孫枝之茂而聚順家庭也又興郡官紳助九八規銀二百兩委濟山東賑欵救患不遑可謂同心同德用特登列報章俾善士習于耳目浹於骨髓當有以棖觸斯懷而行仁恐後矣○庭音老人爲本身沙災病痊事捐助英洋五十元委查收撥助東省賑需除收條交信局原班奉上外列報奉聞○無錫趙寳儉堂善士來函悉令郎士銘患病當立賑願洋二百元先將洋五十元賜寄令郎外症有長肉之機惟内病依然寒熱且近患咳嗽痰多勢猶險重今特措繳洋五十元委早解山東災壤得拯鴻嗷遵卽詣關聖神前代爲籲叩行善肫誠定就全愈所懇募一文會俟有暇晷乞俯賜剴勸可也○楓涇畢稚琛先生交來青浦籍姚善士朝奎率令郎錫綸捐山東賑洋三十元又洋十元爲令次媳李氏懷娠現有疹點肋痛等症默求神佑定就平安如操左劵旣荷誼篤弭患不禁爲澤國餘生謝善士救災之策焉[  上海北巿絲業會館籌賑公所少欽施善昌謹誌]  
[助賑彚登]  
　　啓者太古昌報關行交來古吳越振庭善士賑洋二十元囑解山東爲過湖南洞庭湖陡遇暴風幾傾覆當許善願轉危爲安世之涉險惶怖者其亦誼篤救災焉可○徐郡署帳房善士來函誦悉壹是就署中同仁募得青蚨十三千九百六十文易漕平銀八兩六錢委解災區辱荷撝謙以爲不足言賑倘能咸知則傚在飄泊餘生當亦感恩不淺也○接誦楚鎭六宜書屋善士函悉閱申滬兩報知山東頻罹水患屢擬積資助賑奈心有餘而力不足寄來洋十元救災恐後好善者其奉爲良箴可也○接歸安沈仁丈印純函聆悉令郎陡患驚風不省人事者兩時許醫者束手因對天默祝將令郎所積拜年見面等錢湊足十元以助山東灾賑祝畢卽甦羣推神明眷佑無有過於此者囑列報伸勸不勝感佩○鎭洋縣學任師臺印光奇來函平日遇有文武門生公事惟知以公辦公不存私心卽有照顧門生之處亦憑事理素不收謝儀今有武門生瞿純照因事送來席敬洋五元璧去又來不得再璧但不願開此受謝之端委附入山東賑欵卽以收單還之以昭信寔洒時雨之涵濡遵循有自駭洪流之衝突拯濟多方謹列報章用攄感悃[  上海北巿絲業會館籌賑公所少欽施善昌謹誌]  
[如保赤子]  
　　安徽廣德直隸州建平縣知縣弟子崇福䖍叩關聖尊前敬蔬者竊弟子爲建平縣闔邑天花盛行凡出痘者無論年之大小體之强弱多半不起死者纍纍乏名醫之拯救無良劑之轉移弟子職司民牧目覩心傷爲物誠敬捐廉英洋一百元交上海絲業會館壽賑公 
 
 

Page 4

 
 
所施善昌察收撥助山東賑欵爲一邑之百姓弭患籲叩聖神電鑒令行盛夏奇邪立見其消除術妙回春隠惻益徵其感召蒙鴻慈之廣被效鵠跂以攄誠感荷宏恩實無涯涘敬謹具疏以聞戴德上禀[  光緒十二年五月十六日專差曹彪叩呈]  
[高昌寒食生招飲於普慶里陸小寳詞史家卽席賦贈]  
　　綽約丰姿映曉霞當筵一曲弄琵琶新聲似恨知音少故故羞顔半面遮水晶簾畔小盤桓月透清輝半臂寒燈炧酒闌人已倦滿身花影醉中看[  聽濤居士]  
[陳劍葊乞假南旋招同朱夢華太守五石莊宋雨農兩廣文吳蒓香校書等夜集聚豐園卽席感賦録呈高昌寒食生大吟壇削正]  
　　才 
華絶代貌傾城一樣鸞漂百感縈北海賓朋都白首東山女妓亦蒼生哀絲竹中年感紅粉青衫謪宦情話到京華理惆悵琵琶應帶可憐聲廣陵悔園舊主未定草 
[呈葉新儂]  
　　吾證三生契君懷八斗才投醪情愈洽擊鉢句頻催花豔雪濃緊清歌鳥囀來盥薇䖍展卷牎下讀鴻裁古吳録萼館主求是草 
[感懷]  
　　兀坐愁城日似年名繮利鎖苦拘牽酒因量隘常防醉事縱情深不敢顚廿載奔馳仍故我半生蕉萃寔由天何當借得春風力吹引蓬山聽管弦[  緑萼舘主杏生金澄熙未是草]  
[壽陳太孺人八袠大慶卽次其外孫李月三仁兄原韻]  
　　霓裳一曲譜長生祝嘏筵開喜氣迎大地春光無限好太孺人於二月二十六日設帨中天婺彩倍分明風霜久耐身猶健松栢堅持操更清似此修齡誰得到九如歌雅合同賡年登大耋幾人存清節昭然耀德門視膳欣看賢半子含飴喜弄外重孫五朝累洽綿延福三世均沾覆庇恩宅相會當騰逹上旌章咫下天閽冶城山館主蓮甫許淦拜稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[都天勝會]  
　　本月廿一二日元女鎭舉行都神會循年例也鎭距楊城十八里都人士之好爲徵逐者咸於廿一夜踏月往觀途中寳馬香車如雲如水致鎭中飯店客棧及各廟宇皆滿谷滿坑幾致無可挿足河下小舟巨艦亦皆密若繁星會中燈綵巷佳並有烟火十三架當　放時火光噴射無殊瓊樹花開一二人頭面灼傷一人險將八千根煩惱絲付之一炬其餘踹傷腿骨者因熱發痧者目之所見罄竹難書樂極生悲此之謂歟廿二夜會事已畢人多乘月步回黎明時行至半途雨師猝然稅駕少年子弟尙可冒雨徒行所最苦者司香妙妓障袖妖姬鞋鳳沾泥鬢蟬浣雨大有兩岸緑楊行不得斷腸聲裏喚哥哥之槪何碧翁翁大煞風景更甚於煮鶴焚琴哉 
[金陵官場述略]  
　　趙别駕延珍爲新授江蘇臬憲張屺堂廉訪姻婭當廉訪任粮道時歴委隨漕支應等差深資臂助廉訪由此器重於上游前揄揚日前奉委泗源溝鹽釐事務藩署文案查鳧師貳尹有銑　放書法前署江甯布政司理問亦頗有聲現奉委釐捐局收支差近水議臺月光先到洵足令人艶羡也 
[揚州官報]  
　　五月二十日許鹺尹懋賞楊鹺尹廷榮均由省甄别回廿一日姚鹺尹體杰委如皋南閘差每年六月運轅向有施藥之舉本年程都轉特派謝鹺尹鑑提前開辦已於本月廿二日在三祝菴内設局施送矣廿二日運轅牌示新選伍祐塲大使顧懋烈飭赴新任前廣西學政詹大宗師嗣賢由籍赴京湖北李守戎廷芳解餉來廿三日運轅傳示免穿外褂前安定書院周山辰頊於廿四日奠辭廿七日發引 
[徵任烈婦蔡孺人節烈詩文啓]  
　　夫三辰莫告而漆室之悲興一死靡他而栢舟之詠著自來鏡鸞孤掩釵鳳分飛往往割鼻告誠毁耳矢節或斷指而表潔或截髮以示貞罕有白水矢盟志拚玉碎紅顔赴義命視銖輕彼蒼而奪我良人慨思同穴旣奠而勉成喪禮濳殉空閨如任烈婦蔡孺人者尤壼史所僅聞文人　樂述也已方其幼嫺姆教夙協閨儀禀氷雪以呈姿習詩禮以表度肅雍揆景女誡先修　淑昭聞善心爲窈迨于歸魯齋明經也琴瑟靜好鳳凰和鳴上事庭闈履綦之儀不忒敬承祭祀蘋蘩之薦彌馨時明經珠樹名高銀編功邃紀瞻早歲譽重秀才陸贄能文科登拔萃方冀彩雲不散明月長圓歌偕老於百年詠宜家於兩㺯詎意霜凋夏緑雹碎春紅勸學捐金万勤斷織由房鼓瑟忽變哀絃烈婦志决靡笄身將化石天乎難問九原之路還通夫也是從一生之事已畢顧或謂君姑垂老嗣息方孩恝焉長徂甯無遺憾烈婦則口雖生闕腸尙轉輪謂娛侍金蘐冋有團圞之綵舞栽培玉樹豆資庇蔭於竹林於是斂袵陳辭惟叔也應撫孤之託搴幃昏定惟姑也原訣别之忱時則慘慘燈青玉棺已蓋凄凄月白銀漏方長顧侍媪而防守漸疏呼夫婿而神靈欲應蓋自金抛燕翦早懐　頸之心俄驚雪映鮫綃　遂捐軀之志珤質　焉同逝瓊懷於以永芬比彼隂瑜之妻書粉扇而濳縊李青之婦造巨櫬而自經同扇清風更昭烈節然後知職修婦順而性定則不遷也體合坤柔而志剛終難屈也今者采風之章入告旌閭之典旋頒荷雨澤于九天雲輝綽楔揚風徽於千古日煥絲綸而黄絹無辭猶未彰明幼婦彤管有煒允宜紀載芳標所原文籍先生儒林學士各嘘烟墨同振詞葩灑五色之仙毫補一編之女史詩璿雕圡賡廬江小吏之篇文囿鏘金傳沛邑長卿之婦庶使明明逝魄長發光輝卓卓貞珉永留宇宙已謹啓光緒十一年歲在乙酉初秋周學濬王思沂沈鋐公啓 
[上海北巿絲業會館核奬籌賑公所施少欽經收山東賑捐五月初五六七八日第一千零十二三四五次清單]  
　　大全生經募吉祥氏九八規銀二百兩隠名氏吳奉憲諭移助由電報局來洋一百元隠名氏爲妻病愈酬愿一五元胥江求安氏十元無名氏由祥泰莊來十元姑蘇無名氏求病卽愈十元蘇垣新鄭氏由姑蘇全盛局來六元壽萱室主人六元隠名氏求妻病速愈五元江北盡心氏爲上病愈酬愿由松江恊源局來四元愛吾書屋四元武林無名氏夏季節用移賑由杭州正大局來三元四明桂芳居陳二元衡記求保平安二元隠名士二元吳子性一元無名氏一元黎立元半元黎景雲半元黎以輝半元黎玉懷增元四戶合來洋二元○鎭江招商局嚴善士交江裕船來鎭江雙　樵子洋五十元○江裕船來昌字一萬五千九百六十號册新安金海亭洋三元○山斗氏洋一元無名氏錢四百席記無名氏二戶各二百草口佳見口壽萈焦氏四知信氏三戶各一百共七戶蘇州全盛局來洋二元○同字一次二千八百十五號册蛟　趙一元八齡童子一元一戶由蘇州全盛局來二元○山塘鄭經募寤求書屋二元碧梧書屋一元文安書屋繼志書屋二戶各五角四戶由蘇州寳順局來四圓○温州守府經募同一次四千六百二十五號册愛吾鼎齋二十圓義門六圓清德堂楊義門求女病速愈一枝軒敦素堂孫惜隂　學耕堂玉寳善堂姚百尺樓陳求益壽延年九戶各二圓春草堂求子一圓十一戶由彭祖潤先生寄託延康莊來洋四十三圓○平湖署募同字一次五千七百八十三號也藴珊　士十圓又五千七百八十四號册信述堂十圓二册由平湖全盛局來洋廿圓○同源義經募同字一次三千一百六十五號册不留名積針資移助福履堂薛求父母益壽延年二戶各一圓至德堂吳無名氏黄學團憤冠李如臣陳永年求孫聰慧無可如何人薛菊人求足疾速愈潘福成阮大增積省荼金十戶各半圓代作福人錢八百六十裕和祥五百四十有心人五百華小梅無名氏二戶各三百葉昌記言松濤大源倪雲亭四戶各二百七十萬昇葛彩峰顧雲章顧心記四戶各二百共廿五戶由常熱致大局來洋十一圓以上初五日○杭觀成堂綢業會舘今春熟貨議增春盤敬神演戲再將此資移助由胡厚餘寄託金歧伯兄交來洋一百廿三圓耐久主人求次兒病愈五十圓姚鑅章求小女巧珍患病速愈由常熟通裕局來廿圓無名字求妾蔣汪氏病速愈廿圓夢熊齋小主人求子十圓寶和糖行爲鄰居失愼請諸友照料酬謝席資移助十圓毘陵仰引軒求病速愈由常州鴻源局來十圓平陽氏求子痧子平安二圓虞益振爲子病愈酬愿資移助二元程星南求繼母康健由丹陽全泰治局來一元○如臯恆隆典經募同字一次七千八百三十八號册無名氏少庵氏吳雲　三戶各一元竹菴居士三角不留名錢一千五在思過氏一千八百四十五劉伯樽八百共七戶由南通州福潤局來洋七元○怡春荼棧經募同字一次一千四百三十八號册崇德堂三角退翁夏樹恭楊官潤三戶各二角裕和黄啓罄榮隆春和四戶各一角沈永遠二百陳斌侯一百四十阿佩鄭永發凝和館楊月怦江春祀陸温敕楊吉逹徐恆發何合記泰和陳吉福金宗彬張慶衍倍德堂長齡堂陳福房恊興林龍泉月恆似源興蔡遐之江萬春廿二戶各一百共三十二戶合來洋三元錢六百三十七文以上初六日○吳祥雲求疾速愈由姚生記來三十元石城碧梧翠竹山房王求超許氏冥福禮懺資移助十元奉化署錢誠齋由浙寗福潤局來二元求勝一元○姚文煥經募衆大善士計一百零六戶由南京福潤永來三十元○和同源經募同一次八千一百三十七號册和同源錢二千五百雙山老人友竹山莊容膝居維記襄記五戶各六百澤記少記恆記三戶各五百源記愼記後記錫三局錫洪記和記餘記惠明合昇十戶各三百合記毓記看竹軒則記茂記五戶各二日共廿四戶由新篁全盛局來十元以上初七日○海晏趁船友紋銀三十兩安徽姚潤東求劉姓表兄病痊紋銀一兩四開洋一元榮陽氏求家宅平安由羅店老正大局來十六元志丹子十元潘不留名爲老太太求冥福懺資移助十元程種福堂八元籌善士求母延年益壽三元浙紹潘啓才啓林求闔宅平和二元無名氏求母病連愈一元衆善士廿三戶合一元隠名士求保平安由崑山天和燭號寄全盛局來一元莫厘有心無力子爲子疝氣求速愈一圓○西塘江大懋經募同字一次四千五百九十八號册懶道八求健氏求平安氏三戶各一圓朱愼儀不留名江留耕三戶各五角顧貽穀三角江夏氏二角共八戶由永泰豐局來五圓以上初八日 
 
 
