# 1910 - 351 - 4913610

 

Page 1

 
 
   
 
 

Page 2

 
 
上諭 
[監國攝政王鈐章十二月二十四日内閣奉]  
　　上諭前經降旨飭令憲政編查館修正籌備清單著即迅速擬訂並將内閣官制一律詳愼纂擬具奏候朕披覧詳酌欽此 
上諭副都統吳祿貞等奏已故大學士官鄂最久加德在民懇恩准建專祠一摺已故大學士張之洞前任湖廣總督先後二十餘年政續最著遺愛尤深著准其於湖北省城捐建專祠由地方官春秋致祭以順輿情欽此 
旨吳祿貞現在出差釀紅旗蒙古副都統着李經邁署理欽此　軍機大臣署名奕劻假毓朗那桐徐世昌 
宫門抄十一月二十四日召見軍機肅親王洵貝勒烏珍 
林紹年叚祺瑞吳祿貞 
交旨 
[十一月十七日軍機大臣欽奉]  
　　諭旨資政院議决著作權律會同民政部具奏繕單呈覧請旨裁奪一摺著依議欽此又奉 
諭旨資政院奏議員缺額遵章繕單請旨補選一摺著剛逹多爾濟爲議員欽此又奉諭旨都察院奏據湖南巡撫查明已革慈利縣知縣袁世傳被參不無寃抑錄咨呈覧一摺袁世傳着吏部带領引見欽此 
十一月十八日軍機大臣欽奉 
諭旨度支部奏督撫提用外銷欵項繕單呈覧一摺所有光緒三十四年奉天督撫提用外銷等項著准予銷結餘依議欽此 
論説 
[讀二十三日上諭恭註（嘉）（言）]  
　　今者請願國會又見拒矣。吾不知朝廷。之棄吾民焉。何竟悍然不顧如是。也。一二忠君憂國之賢大吏。與夫亟於自救之代議士。不忍宗周之靈。而爲促開國會之舉。欲藉以撥亂扶。危區區之。愚忱。其自爲。謀也歟哉。實爲。朝廷謀也。迺不諒其苦。衷一再挫折摧。殘而不之惜。視愛國之心。爲　國。之舉。此豈可以詔示天下者耶。夫自去歲第。一次請願國會。以來吾民則。一請再請。而朝。廷則一。拒再。拒吾民但有銜。哀籲慼之忱。而絶無怨懟君。父之意。朝廷不順。其機以。迎之。而反欲遏。其機以激之。此其。意旨之所屬。真草野愚。民竊。竊不解者矣值此新主當。陽賢王。負扆。而謂。不纘承先朝。之遺謨。團結已散之人心。吾知。聖主明王。當不若此。意者。得母。輔弼大臣。自便私圖。日進。讒言。以致上蔽聖聰而下違民意耶。不然何詔。書竟一則。日不應再。奏再則日。嚴拿查辦。不識何負於朝。廷而朝廷。竟忍而出此。 
不觀夫諭旨中據錫良代奏奉天紳民呈請及陳夔龍電奏順直諮議局議長等外。又據軍機大臣據情面奏。乎夫請願國會之聲。上而疆吏。下而人民幾不絶。於耳樞府中陽。爲予而陰爲。靳亦旣無可掩飾。矣曾謂今日。亦發於天良。而不得不茹吐其辭。以牖啓吾聖明耶。雖然諭旨如不經軍。機天良署名則雖有。亦屬不合及。萬不。能再議。更張等。語猶得諉爲出自。聖裁。軍機。大臣。固不負責任也何也。軍機大臣。亦立於請願一方面。是對。於詔書。同受嚴旨申斥者也。乃諭旨旣經軍機大臣署名。吾不知所謂據。情面奏者。果賛成請願國會。爲奏乎抑反對請願國會爲。奏乎。殊令人百。思而不得其故矣。如以請願國會爲是也。則旣面奏之於前。即皇上及監。國有嚴懲請願之諭旨。亦何不可拒絶副署。以明不負責任。或者且可立。回聖聽。未可。知也。如以請願國會爲非也。則亦何必面奏。而故爲此不衷。之言。以上欺君父。下惑人民之舉爲對於上言之則不忠。對於下言之則。不信前後矛盾。夫豈身爲大臣。而可爲兩截之人也哉。今觀諭旨軍機大。臣署名。除奕劻假。外毓朗。那桐徐世昌均在列吾不知前後之何相戾如。是也。豈始則假此一奏。以塗飾天下之耳目而繼則仍藉諭旨。以壓。抑吾。人民。歟嗚呼吾真不知之矣。 
尤不解者。諭旨所云。日擾害。日鼓動。曰煽惑。曰釀亂。一若對於請願國會。者。曾不少假。而必爲此戕賊人心之策。以陷吾民於絶地而後快也。二十。世紀。之邦國。人人挾一弱肉强食之心。以雄飛於大陸。不籌東略。即擬西。侵今也。大勢東漸。而亞東之天地。且爲之變色矣。殆哉岌岌。吾國之風雲。正難逆料記者。默觀世變。即因窮果。其前途之現象。誠有不忍爲言者矣。然而就事論事吾人民。固可挾一片之丹忱。以見列祖列宗於九京而自。白。彼誤國之。罪尸其責者。實惟袞袞諸公。嗚呼。今日毌謂請願者之多事。也。恐它日雖欲求一請願之人而亦不。可得矣。朝鮮之吞併。波蘭之瓜分。其始。也何嘗無熱心愛國。以起將亡之人心。而欲挽狂瀾于旣倒者。卒之。主聽不。聰忠誠。莫格。而民心。一去。萬事瓦裂。身罹其禍者。固不獨蓬户之。小民也。噫嘻。時事至此。吾何忍言哉。雖然吾何忍不言哉。 
要件 
[度支部試辦宣統三年各省各衙門豫算總説明書（十）（一）（續）]  
　　廣西謹案廣西預算宣統三年。歲入共四百四十七萬兩有奇。歲出共五百八十四萬兩有奇。計不敷銀一百三十七萬兩上下。總歲入之數。以釐捐爲大宗。田賦鹽務及雜欵恊欵次之。雜捐雜税官業等又次之。歲出之數。以軍政爲大宗。財政民政行政解欵次之。教育司法實業等又次之。典禮最少。本部詳覈各册。電商該省電覆歲出允减者。如行政等費。七萬二千八百兩有奇。又歲出應增者。原册漏列軍諮處經費銀一萬兩。而本部議增之歲入。如鹽課契税等三十餘萬。皆未允增列。其附册所造宣統三年應辦之事。則有如國家地方行政經費。共八十六萬有奇。統計歲出六百六十四萬兩有奇。不敷之數。除業經覈减外實不敷銀二百一十 
 
 

Page 3

 
 
七萬兩有奇桂省地處邊瘠。苗蠻雜處。物産儉。薄較之廣東歲入什不及。三。加以礦産未盡出。交通未盡利入欵旣難。以驟增。而防邊靖内。惟兵是。恃。歲出。之多。又難議减。惟查閲所報收數。有比照宣統二年所入。不免少列者。此外農林礦務交通以及統捐印花税。如能注意興舉。亦未始非殖財之大源。籌欵之至計。總之以一省數千里之廣。民王郡邑。幾近百城。而謂無可籌措。恐無是理。是在該省於生財足財。之道。盡力爲之而已。若各欵細數。皆列於表。此覆覈廣西預算之大槪也。 
雲南謹案滇省預算歲入。五百四十六萬一千七百餘兩。上年餘存金一萬八千六百六十二兩零在外。除恊餉一百餘萬兩外。本省歲入以鹽課田賦官業爲大宗。釐金等類次之。預算歲出七百四十六萬五千五百餘兩。以軍政民政教育費爲大宗。他費次之。歲入歲出兩抵。不敷銀一百九十三萬二千九百餘兩。預備金六十四萬五千四百四十五兩零在外本部按册查覈。歲入内造弊廠收入改歸部管。應减銀八萬五千兩。歲出内解欵。應增銀六千三百八兩八錢。又據監理官來電歲入内應增受協欵十二萬兩。鹽務入欵四萬六十一兩零。歲出内軍政費應增銀五千三百五兩六錢。應减銀七千五百兩。業經照數增减。本部復參據監理官報告。曁該省送到説明書。將該省入欵估數較短及出欵重複之處。挈類舉要。一再電致愼督自行加估覈减嗣經滇督於電奏内聲明該省不敷之欵。除預備金外。約不敷銀二百萬兩。瀝陳困絀情形。宣統三年請增撥七十四。萬仍不敷一百三十餘萬兩由滇竭力認籌另造估覈减册送部等因。當由本部議覆明年用欵。仍令該省極力圖維。應俟續送各册到日歸入追加案内辦理電知在案是該省預算歲入歲出。兩抵亦抵不敷銀七十餘萬兩。頃據滇督來電。加估覈减各册已照詳出咨等語。其數目是否相符。尚難懸斷。仍就前送預算原數詳叙理由。分列於表。以備考覈。 
專電 
[電一北京]  
　　各王大臣會議剪髮易服問題慶邸請列席諸公發表意見大都賛成剪髮從緩易服慶邸日事關更易祖制尚須斟酌澤公朗貝勒日方今舉辦各項新政已非祖制阻止剪髮實無理由之可據且現雖尚未降諭剪髮者已紛紛不一不如乘此機會降一明諭以順輿情惟不准擅行易服 
[電二北京]  
　　慶邸知資政院彈劾軍機尚須續奏决計再行辭職 
[電三北京]  
　　東督錫良年内尚須入覲面陳一切困難情形 
[電四北京]  
　　黑撫電告外務部哈爾濱俄兵醉毁公署鎗傷華官請與俄使理論 
[公電九江]  
　　各報館鑒本月廿五日贛路由九江通車賣票至黄老門計華里六十四里材料車可通七十餘里特聞 
緊要新聞一 
[資政院决議再行彈劾軍機北京]  
　　資政院彈劾 
　　軍機一事業於十七日欽奉硃諭翌日適值資政院開會日期下午三時議長入座李素即請宣讀硃諭謂今日諸事均可不議請即解散又謂軍機旣不辭職本院得此結果仍不解散實爲資政院羞易宗夔謂從前諭旨皆由軍機擬進署名昨日硃諭則由攝政王自發不爲我等稍留餘地但由此發見兩種危險一本院具奏與軍機辭職上奏爲一日非彼等先有預備决不至此攝政王旣慰留軍機即不能不嚴拒本院是資政院之存在已與不存在等一立憲國之精神在注重人民本院旣爲人民代表今具奏案得此結果只有解散一法如不解散從前議决與此後議决者均無效力立憲國議會本與政府對待今則議會與君主對待與專制何異旣如此只有積極的用專制手段可以不必立憲可以無須國會人民憤政府之無可如何必惹起暴動解决此問題辦法非再彈劾軍機不可但只對於個人彈劾不必對於機關彈劾今日我内政外交如此失敗而東三省爲本朝發祥之地亦幾不復我有日後上奏應如此措詞儻仍無效諸君須抱定解散宗旨吳賜齡謂昨日兩諭愈見軍機大臣輔弼無狀所謂君主大權乃指統治大權而言决無以君主大權禁止人民説話之理軍機以假立憲欺侮君主故昨日硃諭乃有如此解釋此應歸咎從前彈劾案不能實心實力執行今應將其誤國之事再行彈劾若攝政王以爲是則軍機辭職若以爲非則本院解散且此彈劾案宜根據二十一條違背法律一語且須爲廣義的總之不至本院解散即須本院辭職邵羲謂今日發見有真立憲假立憲兩種現象本院開幕以來已由假立憲而進入真立憲昨日硃諭又變爲假立憲原來資政院是與軍機相對待今政 
 
 

Page 4

 
 
　　府逃避一邊以君主出而當此地位政府雖逃至君主之後今仍當拉其出來使當其衝天下絶無兩是兩非非彼勝則此敗今日政府辭職與本院解散絶無極大關係政府已成麻木不仁之政府本院得此結果亦爲麻木不仁之資政院須此贅疣何用今日内閣未立無對待機關非有此種舉動將來决無效力本員所主張者即保持立憲之真精神而已羅傑謂政府責任有二一日政治上責任一日法律上責任前者不必明定内政外交如有失敗俱可彈劾後者根據法律彈劾之今日我國内政外交是否種種失敗諸君當能道之後又説明國務大臣之責任汪龍光謂彈劾本意只須其負責任今乃以辭職要君結果適相反再行具奏並非與政府爲難實爲促成責任内閣而已軍機大臣毫無正當思想只知保持祿位故閙到君主與資政院成一對待之事其危險何可言今宜仍令其與人民相對待而已于邦華謂彈劾案卽議員與軍機相對待事實若以爲是則軍機辭職否則本院解散軍機辭職旣未允許本院又不能解散今有兩種辦法積極的一消極的前者再行彈劾後者則全體辭職前次彈劾爲法律的是彈劾機關此後之彈爲政治的是彈劾個人非使軍機辭職即解散本院不必再事討論請即指定起草員陳樹楷謂本議員甚贊成汪議員之説今之病卽在權限不清立憲與專制之權限廻然不同今我在預備立憲時代君主是否爲立於政府與國會之上此界限尚未清楚則此後衝突愈甚總之今日不完全之政府對於不完全之資政院究宜擔負責任云云鄭際平謂我輩旣爲國民代表卽不能聽軍機之不負責任今旣得如此結果尚何貴有資政院宜請旨解散易宗夔謂烏能請旨解散只宜再行彈劾不必再討論請付表决劉春霖謂昨日硃諭頗與立憲主義相反前次之要求只請其於副署一層能負責任并非搗亂可知若謂有人爲君主大權本無可説至軍機負責任與否本院不能過問則斷無是理若均推在君主一人身上我等可以不必説話此時陳懋鼎請對於硃諭注意劉春霖謂直言敢諫之士向爲國家所重器本議員對於此事主張不能持積極主義宜持消極主義即全體辭職是也古來辦事以退爲進者亦往往有之今諸君宜有全體辭職决心若無之彼等又將用延宕手叚遷延時日本來議會只與政府對待今硃諭乃有不能干預之語是軍機平日未以君主不能與人民相對待之理入告攝政王此即輔弼無狀之明證也雖然此事又不能不爲議員咎何也本院議員未必盡能爲國民代表在議塲時滿口國民説話而昏夜奔走於權貴之門奴顔婢膝種種怪狀實啓政府輕視之漸本員所言雖於本院名譽有關而實則外間無一不知之者然則此事非軍機之過實議員咎由自取今本院全體宜尊重身分須有全體辭職决心儻諸君欲堅持積極主義再行彈劾本員亦不敢固執但具奏時宜叙明此實爲鞏固君主地位非以政府對待本院不可若再不得結果亦須歸到解散劉春霖演説時滿塲歡動一句一拍掌一字一拍掌而議塲沉悶景象爲之豁然開朗此實兩週以來最痛快之演説也劉志詹謂全體辭職後將如何辦法劉春霖謂辭職後仍須召集如此則本院尚有價值否則資政院雖仍存在有何價值可言籍籍忠寅謂今日所主張彈劾問題理由頗極複雜本員以此後上奏宜單純措詞須與上次具奏案一氣銜接上次彈劾案并非必欲其辭職只注意明定軍機責任而已昨日硃諭謂軍機負責任與否非本院所能過問此種結果是與本院上奏之意全然相反我等現在主張彈劾軍機尚在其次必須辨明軍機之負責任與否本院必有過問之權此種問題似較彈劾軍機問題尤爲重大吳賜齡謂必須彈劾軍機不能以尋常上奏敷衍法理了之如攝政王以我等爲是必准軍機辭職以後之軍機即不得不負責任如以本院爲非即解散之亦無足惜一可以不負議員價值二後來議員仍可望其堅持我等宗旨使軍機必立於負責任之地雖已解散仍有利益凡事須由破壞而求成立我等如有辭職决心必須積極進行籍忠寅謂上次具奏案即是對於個人而言觀責任不明難資輔弼二語即明今此次上奏仍宜與前次相符本員并非恐彈劾軍機者但用彈劾二字反覺前後矛盾今宜引用議事細則一百零六條據實上奏使之必負責任而後已吳賜齡謂仍宜引用二十一條彈劾之始能不效易宗夔謂硃諭引用憲法大綱此次不必引用一百零六條亦不必引用二十一條但據憲法大綱中之議院法據實彈劾籍忠寅謂以效果言不如用上奏二字吳賜齡謂旣言彈劾必不結果若調停則仍無結果高凌霄謂彈劾之後必須全體辭職請議長先表决全院有辭職之决心否衆嗤之以鼻而高仍嘵嘵不已吳賜齡大呼日爾若不願解散尚可運動再充議員於時全院頗爲憤激高凌霄見勢不佳始默然就座議長乃宣付表决應用何種方法衆贊成起立法於是贊成者一百零二人遂指定起草員六人汪龍先羅傑邵羲章宗元陳樹楷陸宗輿表 
 
 

Page 5

 
 
　　决時陸未起立）余鏡清請從速起草具奏是日尚有禁烟辦法及禁烟條例議長欲併爲一案衆不賛成迨劉耀垣報告審查結果時人數已不滿三分之二遂將浙路公司案付法典股審查即散會 
[重振海軍之大計劃北京]  
　　海軍部大臣洵邸昨與海　　軍提督薩軍門會商整頓軍艦事宜擬將各省軍艦如北洋之海圻海容海籌海琛通濟飛鷹南洋之鏡清南琛保民建安閩江之琛航粤東之伏波共十二艘及南洋之辰宿列張軍鄂鵬燕水魚雷艇八隻廣東水魚雷艇八隻北洋泰安鎭海南洋登灜洲楚材皆須修理尚堪適用又北洋之飛雲南洋之測海靖清策電鈞和飛虎金甌福建之元凱越武靖海廣東之蓬洲海廣金廣玉廣庚廣戊廣共二十艘可供艦隊内海防之調遣餘如江元楚泰楚謙楚同楚有楚觀安放七艘均不能入海軍防隊之用核計支配北洋巡洋艦五艘砲艦二艘水雷砲艦一艘福建報知艦三艘砲艦一艘南洋巡洋艦三艘砲艦九艘水雷砲艦二艘水雷艇九艘廣東報知艦一艘水雷艇十艘砲艦八艘惟各該艦均須一律修補齊整並添造砲艦若干巡洋艦若干重要軍艦若干俟議妥後一併奏明辦理又以各省巡防艦隊自甲午裁撤後迄已有年舊日宿將大半凋零雖有一二亦不易於招集必須從新訓練惟此項經費甚鉅應預爲籌備以資開辦 
[各部院果能於實際上研究乎北京]  
　　憲政館編　　訂新官制業將就緒擬將京内各部院衙門舊有名稱實行改革如農工商部改爲實業部法部改爲司法部郵傳部改爲交通部度支部改爲財政部内務府改爲宫内部等以期名實相符惟日前各王公大臣在政務處大開會議意見多有不合謂以上各部所改之名稱與現在所定之名稱均大同小異改之無益不改亦無損若欲國家强盛不在名稱上之講求須在實際上之研究云云惟徐中堂謂法部改爲司法部内務府改爲宫内部名實相符尚可採用其餘不如仍舊當時慶邸與諸王公大臣均極賛成徐説 
軍諮處亦以一紙公文盡責矣北京 
　　軍諮處　　通咨各省督撫畧謂據江寗參謀處總辦吳紹璘電禀竊查外人每以遊歷爲名輒就近向某衙門祗領護照所到之地或測繪寫景或博採詳察肆其覬觎跡近偵探甚或隨带鳥槍任意獵狩如入無人之境莫之能禦鄉民輒環聚而觀動起交涉此等情形殊非嚴密國防革屏釁端之道又查各省所聘教習及各項洋員亦多觸犯以上各情應懇憲台咨行外部及各省督撫等嗣後外人及各省洋員遊歷内地一切動作須立一規則示以限制并懇飭劃一發給護照衙門以便稽查出入調查行爲庶可稍收治外法權等因查該總辦電禀各節原爲嚴密國防革屏釁端起見殊堪嘉尚嗣後遇有此項情事務希照章嚴密查禁並隨時密報本處以憑辦理 
[討論新刑律案詳情北京]  
　　資政院議員前日在全蜀　　會館研究新刑律情形已略誌前報茲悉是日到者數十人首由議員羅傑摇鈴開會謂近來外間多謂同院議員有反對新刑律者諸君對於新刑律究竟反對全部分或一部分贊成全部分抑一部分請互相討論以得最後之真理齊樹楷云本員並無反對意思只有修正意思如暫行章程五條本主張加入正條劉景烈謂本員爲法典股員之一請先將審查結果報告股員會對於新刑律亦有修改約舉數條一責任年齡年紀改大二對於各國君主犯罪减輕惟暫行五條經多數取决删去其第四條删去理由以其爲親告罪無親告之人誰爲舉發有親告之人又顧羞恥不願舉發所以删去讓諸民法中規定行使親告權及違警律處以密賣淫删第五條之理由以其卑幼對於尊屬應有正當防衞即古人云大杖則逃之義正律内百六十三條改爲有配偶而和姦者處四等以上徒刑陳樹楷謂本員對於此三層有疑問第一不服尊屬管理之時如何第二違警律只問受金不受金不問和姦不和姦第三仍不以能救濟無夫之和姦宜以四條加入正文劉云親告罪以何人爲有親告之權陳答直係尊屬劉云無又如何陳云只好放任劉云然則此題了矣牟琳謂劉議員所説和姦無罪有不明之處劉答如前高凌霄謂男女共犯獨科有妻之男子實不公道陳爲劉辯護高謂不如仍用二百八十三條原文劉云此實容易解决高又謂無妻之夫舉婦和姦無罪若一婦與二三個無妻之夫和姦生子豈不亂了血族劉云姦夫太多何能生子衆大笑高又謂新刑律總則第八條及某處案語與撤去領事裁判權有抵觸人孰不願撤去領事裁判權似此新刑律何以取義吳賜齡極贊新刑律又與高相持不决羅傑謂此時可以討論終止前日以爲有反對之人今日諸君互相討論皆各有所見所持異議不難通過是本院極好現象但今日只可略徵修正範圍不能解决所爭之條件諸君修正之意見是否具案送院如未具案請速從事待議塲取决衆贊成隨研究就塲徵税案稍有討論即閉會閉會之後陳議員樹楷特與周君震麟接洽周君將陳疑難之處一一解釋陳即省悟並謂高議員凌霄肆口發言殊多不合卽勞乃宣之説亦甚不當陳君佐清與各議員接洽後復詢高議員所主張之理由高答以决不反對新刑律陳日君頃主張修改數條即與新律主旨相衝突反對一條不啻破壞全部並徵引各種刑律原理及國際公法與社會情形力 
 
 

Page 6

 
 
　　駁其非反復辯論約有兩時之久高始恍然是時周君震麟與各議員談判已畢見陳高二君尚在爭執復略駁高之誤點時已六句半鐘三人同出周陳至門外尚再三囑高不可稍有反對高極力表明決不反對而別 
[京師近事]  
　剪髮問題與黨禁問題今已成為全國之輿論不謂慶邸聞之大不謂然謂髪辮斷不可剪我在一日是一日不能剪的又謂開釋黨禁一事固應辦但宣統五年開國會何不待至宣統五年再開黨禁故樞府中人聞之其急進者固極灰心而疲懦者亦有所籍口矣 
前日法部奏參本部司員銘安泰交大理院審訊聞因銘安泰與其兄副都統霍倫泰籍廷尚名目在外招搖包辦貽榖案與王憲章案騙去銀兩甚多被人控告廷尚查實大怒立即將銘安泰奏交大理院訊辦並聞霍倫泰亦有歸案審問之説 
度支部日前行文江督略謂現在幣制旣經釐定亟應專歸總廠鑄造寗屬造幣分廠已在裁撤之列所有出入欵目一切機件由監理官會同點騐造册呈部相符惟欠存兩項尚未清結前借籌防製造兩局庫平銀一百一十餘萬應將現存寗藩司及官錢局並鑄本生息廢鐵變價銀條邊屑房宅抵押籌欵儘數劃撥其餘不敷之數將所存銅鉛煤炭雜料卽變價歸還能否相償有無尾欠即請核明報部 
我國飛行發明家李寳焌劉佐臣曾在南苑毅軍大操塲建築飛行機工塲將次告竣本月十一日濤邸親到該塲閲看塲所機器後大加賞識并謂舉辦未久成功甚快中國旣有此人自當力爲提倡以期我國航空事業從此發逹云 
陸軍部歸併各司已詳前報茲悉廕大臣業將各司司長派定其承政司司長派長興充當軍衡司司長派文華充當李盛和派爲審計處總處兼軍實司司長軍醫軍牧軍制軍法軍需五司悉仍其舊所有裁撤之軍計軍乘並調離之軍衡三司長作爲司長上行走原任承政處總辦之陶葆廉派充憲政籌備處會辦仍支總辦原薪 
海軍部擬在湖北荆襄設立水師學堂一處聞洵大臣昨已派委本部參謀趙鶴齡前往湖北與瑞制軍會商辦法以便明春開辦 
河南巡警道蔣懋鼎本爲前撫吳重憲之總文案劣迹昭彰怨聲載道當吳撫在任時有小撫台之稱此次試署巡警道對於警務并無絲毫整頓惟日以謟媚上官爲事寶湘石到任之後該道又施其卑鄙無恥之手叚大得寳撫之歡心前憲政編查館派員查辦各省新政成績查出該道之劣蹟甚多前日彙齊參劾特奉明諭開缺適同日寳撫專摺奏保該員才堪勝任籲懇實授奉硃批已有旨可謂不幸之甚矣 
考查軍械大臣朱恩绂昨日奉諭召見聞監國埀詢考查情形甚詳朱大臣奏稱各省軍械均不一律亟應更換其製造廠以鄂廠爲優粤次之滬廠又次之監國當諭令與廕大臣會商並將調查情形詳細繕摺具奏民政部尚書肅邸以各國警政最重偵探擬飭各省高等巡警學堂於專科内均附設偵探一門延聘偵探學家認真教授俾增學識 
陸軍部廕大臣以各省現用軍械皆係購自外洋旣不一律又多殘壞一朝有事均不堪用故定計籌集巨欵創設製造廠自造軍械子彈以備應用並將各省軍械劃歸一律 
東督錫清弼制軍决議乞休擬力保郵傳部尚書唐少川堪繼其任聞已電致樞府代爲面奏矣 
時評 
[其一]  
　　中國之弊。政以賄成。久爲全國人民所痛恨。而苦無術挽救者。也。 
今資政院開院矣諮議局續會矣百年積弊。廓而清之宜即在。此一舉。乃皇皇巨紳。有以通商口岸以外之地産。恃行政官之奥援。而向外人抵借巨欵者著名糜費耗財之局所。萬國官商注視之工事。經幾次之交涉。仍有上下一氣。運動包工包料。而冀營私舞弊者。夫糜一分之財。我人民之財也喪一分之。權我全國之權。也奈何。熟視若無覩而。一聽其率意徑行。者 
記者日。循是不變。雖有什百資政院諮議局何用。中國雖欲不。亡。其可得乎。 
[其二]  
　　同一物也。他人用之而巧。而我獨拙。同一事也。他人行之而善。而我獨非。此一般迷信。家所以造爲運。數之説也。 
記者姑不必闢其運數之説竊謂運數者。乃我人所自造者也。其氣剛。其精神壯。則隨事隨物。往往應手而成。誠若有運數爲。之者。苟其反是。而其氣靡。其精神衰。則所如輒阻。有志莫成。幾若一事一物。皆有運數爲之中梗。而神衰氣靡者。亦樂得借運。數以自諉。其實。運數二字。乃拙者藏身。自固之説。非壯往。自任。者。所宜出諸口中者也。 
今我國事事物物。持視他人。皆膛乎若在後。我願留心國事者勿日時事不可爲。盍一鼓作氣。而稍振其精神乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[學生愛國之熱血天津]  
　　北洋法政專門學堂學員江元　　吉（湖北人）日前接讀東三省請開國會通告書憤不可遏遂在學堂割去臂肉一大塊取血書寫爲國請命泣告同胞八字一痛幾絶北洋軍醫學堂學員方宏烝（廣西人）亦於日前斷指血書熱誠二字以故天津學界日來對於國會問題異常震憤多有痛不欲生者其勢頗難遏制云 
[全蜀學界何尚不知安分耶成都]  
　　全蜀學界以　　第四次國會請願已經天津學界發起一律停課公舉代表會同國會同志會入都陳請一面分電各省聯合力爭各情二十二日遂通電各省云據津奉電東省危急蜀學全體罷課籌對付請即開國會望轉各界誓死同行全蜀學界公叩 
[贛省鐵路拒債大會紀事江西]  
　　江西鐵路協會　　事務所係留東代表朱念祖等在省聯合一般紳學兩界中人所組織現因諮議局議决南潯鐵路募集公債一案遂於十七日午後在江南會館開鐵路拒債特别大會到者約三百數十人以學界居多首由劉寳壽君報告開會宗旨及朱念祖君在省所寫血書請諮議局提議改良辦法案議事會期已過尚未决行現募公債旣招股不應必係外債之依據我等國民亟須死力拒債以保路權並以南潯鐵路公司辦理腐敗應請撫院遴派道府大員監察查帳以昭愼重（二）議員賀贊元演説諮議局議長違法草具議案籠絡議員趕緊議决實於辦法不合且募公債旣係洋欵又無籌還之根據我等國民急應拒債（三）鄒殿書演説議長違法草具公債議案以幾個京官出名爲壓制我儕國民皆有監察議局之責萬不應承認議局之案如衆不贊成鄙人出名獨控議長違法一時鼓掌如雷（四）熊亞伯演説反對劉君主請遴派道府監察查帳恐官塲受賄改舉紳學商界中人担任查帳所言意味蕭索在座贊成者最居少數（五）鄒殿書復登台演說指明謝遠涵黃大壎等人闊吃闊用尚欲賣我江西之路所言甚爲激烈在座者大聲喝采（六）楊迪夫羅厚生徐鶴仙三人先後演說洋債之利害查帳之辦法雖屬股東担任查帳國民應有監察之責任如股東營私放棄協會可以羣起攻擊衆皆鼓掌贊成（七）鄧元程忠善蔡公時龍鐘洢相繼演說拒債保路清弊之切要迨後胡以拱君演說甚烈惟有無聊不切之說旁觀頗有私議者（八）新建曹沆演說京官謀圖路利之歷史辦事之腐敗並謂路局歲須送京官一萬金省紳一萬金以爲維持若輩把持路政之酬勞况江西團體多喜公舉翰林院爲會長所長致用壓制云云演畢由鄧元君宣布發京電稿（原稿列後）繼又宣布致諮議局質問書由劉寳壽報告公推鄒凌瀚王修紀兩君晋京爲拒絶贛路募債代表當衆認可遂摇鈴散會 
附致北京同鄉京官公電北京豫章學堂艾翁曁同鄉諸公鑒贛路腐敗信用掃地公等不從根本改良輔電議局募債前債未償後債又起歲息無着償還難望國内孰肯應募勢必押借外債本以救路適足亡贛民情憤怒伏乞改弦劉寳壽等叩 
[蔡營官竟暗無天日矣熱河]  
　　張家口多倫廳白岔司　　地方地處沙漠係産蒙鹽之區設有鹽務分局並派淮軍後路第八營管带蔡家楨駐紥以資防衞詎意蔡營官因地極偏僻遂擅作威福凡有運鹽鄉民任意訛索稍與理論即指爲漏税將鹽斤及牛車扣留並嚴刑拷訊逼索銀兩現有所扣之牛竟有四百餘頭之多其書記希履亭助紂爲虐屢行刑逼鹽車誣認漏税有貢生王慶勳者與鹽車結伴旋里亦被拿到該局窺其家道殷實勒出銀一千八百兩始能釋放似此貪婪無忌訛詐鄉愚誠恐激成事端有管理之責者盍密查之 
[東京通信]  
　　陸軍部特派士官業已到東我國陸軍部特選在部士官十八名來日留學入日本户山學校及砲兵學校騎兵實施學校目下譚學夔等四人業已到東干陽歷十二月十九日已赴陸軍省投文其外亦于日内可到今將諸君姓氏錄之如下張承禮楊廷溥陳乾梁廣謙王風清張斯麔汪鎬基陳模盧香亭史久光曾續格吳和室譚學夔張炳標黄承恩陳毅徐永李寶茂 
日本對清貿易政策之發展日本對清貿易擬設立共同販賣所該販賣所資本金十萬元先于上海北京漢口設立支店如事業進步乃分設于福州香港厦門等處受商務官之監督現在出品人限定大阪神户名古屋東京之府縣漸次規模擴大再應一般之希望其經費每年由日本農商務省補助三萬元大阪商業會議所補助三千元近已舉定委員不日卽須實行派人分赴我國矣 
日本國際鐵道之聯絡日人近年于交通上力謀進步注意于鐵路航線之聯絡其新成績如左（甲日滿連絡）日本去年三月間日俄船車連絡協定後今年四月起日本官立鐵道院線大阪商船南滿鐵道及俄國之東清鉄道並義勇隊船與大連航路及敦賀浦潮航路互相連接發賣車票此爲日本國際連絡輸送之嚆矢（乙日俄連絡）西伯利亞線曁俄國各鐵道與日本各鐵道之間互相連接俄國于今年七月已改正乘車金目下調製車劵約來年三月即行發賣此後自日本新橋即可直抵俄都矣（丙日歐連絡）近頃俄國鐵道院又紹介日本于萬國鐵 
 
 

Page 11

 
 
　　道院此後英法國奥白伊等國之鐵道亦可連接惟須自　十五年安奉鐵道改築廣軌及鴨綠江架橋兩工事前後竣工方可實行此後新橋至英都倫敦僅十三日即可往復云 
分類新聞 
政界 
[湘撫咨送大批飢民回鄂湖北]  
　　上年鄂省水災所有沔監等州　　縣其被災居民携眷出外逃荒者約計數萬人本年春間雖陸續回籍無非稍有産業之家其家無片土者仍多流離各省上月中旬有沔監等處難民王之傑等統率大小男女災户三千五百餘口由贛赴湘沿途索食當經湘撫楊中丞諭令長善兩縣發給錢米撫卹並派舢板船八隻將該災民裝送回鄂以防中途騷擾一面咨請鄂督轉飭各該地方官妥爲截留不准再出鄂境 
[外務部飭查沿海灘地之用意福州]  
　　閩督日前奉到外務部來　　咨略謂各沿海省分均已興闢通商口岸其租借地各有地界惟各商埠附近州縣沿海一带已闢未闢之灘每有居民私將該地售與外商查通商條約各國商人祗能在租界内購地建造營業以外不得私行購用應卽切實清查如外人私購各沿海灘地均應照約禁止以免肇生轇轕 
[營口國會同志會選舉職員奉天]  
　　營口紳商學報農各界組立　　之國會同志會於本月十四日上午十點鐘假座議事會選舉會長各界勸代表除商界代表胡君子晋因眼疾未到由商會特派蘇君赴會商業學堂代表劉君西鳴水産學堂代表朱君相文高等學堂代表張君友梅學所代表郭君純一報界代表許君紹裘農界代表陳君柳橋私塾教育會代表韓君樂天自治團代表岳君紫閣諸君均到聞是日正會長舉定胡君子晋副會長舉定岳君紫閣其餘各界代表諸君均任幹事員又議定十六日在東大樓集議訂定一切章程及進行辦法 
[咨飭增設商事裁判保定]  
　　直藩司近奉院札准農工商部通咨　　略云本部奏准於農工商部增設裁判一科專司各項商訟事件及推行商律等問題除將章程黏呈查照外仍飭將所有辦理情形年終報部以便查核等因到本大臣准此理合札行該司立卽查照辦理 
外交 
[鐵路佔用地基業已交價安東]  
　　安奉鐵路前在三區地方佔用　　各學堂貢道地計共四十四畝五分歷經興鳳道與安東縣向鐵路總局交涉在案現聞此項已據三區自治公所呈覆日前已將價值協同各議員按照原領數目如數收價計洋九百六十三元四角一律清楚特行造具細册呈請查核銷案矣 
[和龍縣之主權誰屬吉林]  
　　吉屬之和龍縣原名和龍峪設有分　　防經歷徒以地勢遼闊顧視難周故於上年改爲縣治免有鞭長莫及之虞但該地與韓界毗連故韓民居十之七八華民僅十之二三乃日人以該處韓民旣多嚴爲取締種種設施儼視爲已國領土幸該縣張大令以主權所關不肯絲毫退讓已嚴爲抗拒否則不堪設想也 
[英艦蒞鎭游歷之酬酢鎭江]  
　　二十二日上午十時有英國兵艦　　二艘同抵京口下椗江心有頃該艦各統带及各西兵等均登岸王金山烏洲山等處游覽一周租界總巡周少堂大使知之特派差勇隨往保護軍界 
[海軍處咨商海軍入手辦法福建]  
　　閩省大吏昨准海軍部來咨　　略稱本大臣承命以來昕夕籌畫會同參贊曁在事人員詳細籌議惟以中國現勢而論非籌設大枝艦隊實不足與列强角立惟購置船艦需欵孔急以目前庫欵支絀人才缺乏非獨無此財力且並無此項人員以資任使再四籌商惟有凛遵諭旨先行籌定基礎修建台壘廣設船塢等五大端以爲入手辦法務期内外一心以成完全海軍云 
[電飭陸軍學生補習國際公法保定]  
　　保定陸軍學堂昨奉軍諮　　處電飭略謂海陸軍官長惟由學堂畢業有法政智識者遇有戰事方能確守戰時國際公法不至受虧前練兵處所訂學課無國際公法嗣後各省陸軍學堂應加入此科凡已畢業未經講習者均當補習以資研究 
[新江提又赴下游閲操鎭江]  
　　新任長江水師提督程軍門允和　　於日前由太平蒞鎭校閲瓜洲水師各營操演茲已事畢二十二日軍門乘建安兵艦東下逕赴江陰狼山一带簡閲各防營操演兼看砲台以資 
整頓 
學務 
[嚴紳請辦簡易師範之爲難杭州]  
　　嚴州各屬士紳藏承宣等聯　　名具禀撫院以現在憲政進行國會縮短地方教育速宜設法普及嚴郡僻處上游風氣簡陋擬請援照邊遠省分多設簡易師範俾逹普及之希望等情業奉中座批札提學司妥速核議在案日前藏紳復又具呈學轅催詢當奉郭文宗諭云簡易師範迭奉部飭停辦該郡雖屬瘠苦究與邊遠地方不同所請變通咨部之處碍難照准惟注重單級教授所見尚是仰嚴州府會集該紳等妥爲籌辦將完全師校尅日組織成立一面即就該校附設單級教授練習所以爲救急之圖至預算案所列補助三千元應俟度支部核定由司移請藩司照撥轉給 
[魯學司提倡私塾教育山東]  
　　魯學司通諭各屬呈報私塾辦法　　文云近奉上諭以宣統五年爲開議院之期年限縮短一切籌備事宜皆應提前辦理　尤以教育普及增長國民程度爲第一要義則推廣小學改良私塾二者其先務也然私塾較小學爲多改良私塾即推廣小學之漸而欲各屬之嚮風當以首邑爲先導歷城小學之呈報有案者本司已飭省視學分路查考本司仍將躬親覆查以施勸懲其城鄉私塾之未呈報者已札飭歷城縣督同勸學所總董柳廷詔分董張朔元侯炳炎等分路調查限一月内彙齊造册報司以憑察核其省外遠近各鄉私塾教員務即一體恪遵定限赴縣署及勸學所切實呈報按照格式將設塾地址塾師姓名出身學生姓名年歲所習功課曁入塾年級逐一塡註報册格紙均由縣署勸學所妥備有取分文俟報齊後派員前往查視指正教法考察學生程度告以應用之教科書俾資循序修習此項私塾不論人數多寡但使課程遵照部章本司即與小學堂學生一體看待至畢業之時一體考試一體升學其私塾課程與高等小學相同與其程度可升中學者當爲一體請奬决不歧視其各迅速遵報幸毌自誤 
[周中丞注意蒙旗教育黑龍江]  
　　江省所屬札薩克杜爾伯特各　　蒙旗去年經張提學派員創設蒙學各一處惟各旗風氣閉塞不知教育 
 
 

Page 12

 
 
　　爲何事計札旗學生不過十名杜旗不過二十名近來退學之請無日無之各旗王公毫不介意日前杜旗蒙學教員呈報提學司轉詳江撫核辦聞周中丞以推廣蒙地教育爲籌蒙之要圖乃各旗王公仍守渾噩自安之主義殊屬非是昨特咨行各旗協力贊助以開蒙智又聞周中丞以蒙古各地素爲遊牧之區民情塞野若非濳移默化難期蒙漢融洽現特擬札飭呼倫道轉飭所屬推設蒙漢方言學堂强迫各旗子弟入堂肄業以期一道同風免致教育權洛諸外人之手 
實業 
[電查船政統計之報告杭州]  
　　浙撫增子帥日前接准郵傳部蒸　　電内開本部頒發船政統計表式除商輪外計有官輪表式浙省所送船表查無官輪在内請先將光緒三十四年官輪各表轉飭尅日查塡迅速咨部彚辦等情到院當由中丞札飭勸業道去後昨據該道詳復略稱奉札准部電咨送改良船政統計表説明書附説内載其有官輪係屬軍用者毌庸塡報以清權限職道謹就各屬造報表册詳加復核若鎭海之超武永福永安永靖永定新寳順湖防之四安嘉防之威靖以及緝捕私臬之淺水兵輪四艘日宣節翊麾致果禦武等輪或則游弋洋面或則防禦内河察其性質類皆屬於軍用與尋常官輪之專備巡緝差遣轉運等事而不涉武備者有别似應遵照附説所載免予塡報以清權限其餘各屬轄境以内並無官輪咸稱地處山陬不通舟楫此外别無官輪擬請咨明郵傳部以浙省現無不屬軍用之輪請即免予塡報 
[桂省籌辦鐵路之規畫廣西]  
　　桂撫以陸軍部前因鐵路爲行軍　　根本於邊省防務尤關吃緊曾經咨商建造在案當即派員細查各路形勢通盤酌核擬定辦法咨復郵陸兩部大意該省防務首以邊防及省垣兩者爲至要但邊防離地太遠其司掌握全局機關者厥爲南寗自當急籌寗路以爲關鍵惟是該省兵力有限而省垣又僻處一隅設有緩急尤賴各省協助擬先籌辦寗桂一路復建梧廣桂湘兩路以資聯絡現已奉郵陸兩部核准咨覆請爲籌議興辦以便交通 
雜記 
[二簧大老爺公然正印浙江]  
　　寗波府經歷鄒福應叅軍到任十　　年頗悉彼都風土人情然職居閑曹無所展布居恒以詩酒自娛善北曲二簧尤擅長有周郎癖者咸呼之爲二廣大老爺事親孝期望亦殷此次鄞令更調照例先由道府委代無如該缺瘠苦月須賠墊千金分府各員相率規避鄒君欲娛老親且長才久屈得此五日京兆亦可稍資展布言之道府慷慨自承業於本月十六日接篆視事矣 
[八十老武舉望斷恩榮杭州]  
　　杭屬富陽縣武舉陳錦堂年逾　　耄耋鄉舉重逢前經合邑士紳聯名公禀該縣詳請旌表復經前署府夏太守復核無異加結轉詳各憲請予奏咨不料藩轅禮房書吏索費不遂迄今捺擱不辦致八十老翁盻望恩榮幾乎眠食俱廢業於日前携同幼孫策杖來杭每日徘徊各衙門逢人輙詢消息毫無兼旬以來枯坐旅舍資斧又將告罄轉瞬隆冬頗覺進退維谷 
[飢民截解回省之慘狀鎭江]  
　　徐海各屬農田被水成災窮民紛　　紛南下水陸皆是災民扶老携幼狀態難窮行至瓜洲江口悉被堵截留住已渡江者固多解回未渡江者又經各該委員分次派員押送上駛船有數十號百餘號之多給資計數殊難預算其中以徐之邳宿爲多皖民穎毫等處爲次其海安沭桃清河亦不乏其人時届隆冬回籍者坐守窮鄉無法待斃否則挺而走險在在堪虞善後之圖無不束手云 
[烟禁又將復嚴之消息鎭江]  
　　鎭郡禁烟分公所正副會長嚴棟　　臣戴應期二君辦事尚具　心刻擬仿照蘇省禁烟總公所定則居民及商店凡有吃食鴉片者均於門首大書吃烟字様以爲識别此項人民即爲烟民不復再以爲人聞定於日内即實行調查矣 
[縣令認真緝匪之一斑松江]  
　　青浦朱家角鎭某米行之米船於　　本月十四日在荻灶籪邊遇盜已誌前報茲悉該船户業已訴由朱家角商會總理親赴青浦縣署面禀被搶情形該縣蔣大令立飭捕快多名連夜隨同該船户至失事處察看旋由捕快回禀始知荻灶係屬嘉善縣界未便越爼然賢有司保衞地方注重緝匪於此已可見一斑矣 
清談 
[苦哉國民]  
　　以熱心愛國之人民而斥之爲無知愚民爲不循理法。然則。今之。所謂。有智。識解。理法。者必其塊然。一物。而不知國家。屬於何人。外界之。陵侮也聽。之國勢之　危也任之。始可。以大滿朝廷之意旨。而目之日。安分良民。 
有是哉今日進退。惟谷之國民。 
[奇哉樞臣]  
　　以據情面奏之樞臣而忽復署名斥責代表之上諭。一若天威。之森嚴。實足。以　其所。操持。而有不敢不從之勢。善則歸於一。已過則。歸於君上。殆所謂對於君上而始負責任者。如是如是。 
有是哉今。日譸張爲幻之樞臣。 
[豫悦哉友邦]  
　　强鄰耽耽。擇弱而噬一且而降縮短國會之。上諭。疑忌者有。之嫉妬者有之。推其心無非。以民氣之熾昌不利於各友邦也。今乃渙汗重頒。國是永定。斥遞呈爲不成事體。斥來京爲不安本分。非日防範彈壓。即日查拿嚴辦。若深慮友邦不悦。而特以嚴詔摧折吾民氣。者。 
嗚呼今日之友邦。吾知其必有捧讀詔書。喜而。不寐者。且必有互相傳。語以交相慶幸者。 
[榮幸哉疆吏]  
　　明明爲國民之籲請也。而必日督撫所陳。奏廷臣所。協議若以開。設國會斷。非今日國民。之程度。所能夢想而跂及。者於是遂不憚以。速開國會之功。歸美各彊吏。一再。瀆擾之罪。悉以加於國民代表之一身。 
嗚呼。今日之疆吏。何其得君之專愛國之切。竟能借人之功以　此没世之榮名者。 
紀事（十） 
[墨國獨立百年華僑助慶會記]  
　　數分鐘後。侍者　總統駕　。總理教員起立。監督則招呼學秉執樂以待。總統入門。樂聲。大作。重復見禮。即與總理偕立該廳中門之。左。夫人與其姪女並女學生教員。等並立門。右以觀學生奏樂。奏畢。總統夫婦親爲鼓掌。當時監督喝令學生排隊立正。面向總。統行一軍禮。總統答之。即由隊中。命學生黄華春。前進。一步。向總統朗誦祝。詞（西班牙文）誦畢。各學生以西班牙語。大呼墨國。總統萬歲。總統亦立正。向學生作答數語。（當學生誦祝時總統十分注意靜　其詞前進三步）祝畢。學生即在總統。面前。開演兵操用其平。素慣集之伐步。旋轉。合宜。總統顧謂黄君日。學童等之步伐。乃德。國之兵。科也。汝教習乃德人。乎答日否。亦中。國人也。又問日此次。偕來乎。答日否。因暑假。歸國未回。不曾來　。是時由兵操轉柔軟操。總統覽閲之下。大爲贊。賞。又向黄君問日。此爲專科乎。對日然。又問此科日習幾。時對日一時。半總統顧衆言。日各童由此練習做去。將來。必享八九十歲之上壽。此爲世。人却疾之。善法無有過。之也。各學生。演畢復爲。奏樂唱歌。總統則與黄君復。入正廳。總統先坐。繼賜黄君坐于其側。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[湖廣總督瑞澂奏特參修堤不力各員請旨分别革職追賠摺]  
　　奏爲特參修堤不力貽誤地方之員請旨分别革職追賠以昭警戒恭摺具陳仰祈聖鑒事竊照上年鄂省各屬大水爲災所有籌辦工賑平糶情形均經先行奏明在案本年六月以後新榖登塲秋收中稔各州縣賑糶事宜均已辦理完竣至武昌漢口漢陽三處地方係購洋米平糶亦於六月停止所餘之米難以久儲即在武漢地方减價發售以免霉變其濱臨江漢各隄節經嚴催搶築先後據報竣工委員驗收尚稱完固惟荊門州沙洋李公隄爲下游京山濳江等縣保障去年因勘得老隄危險定議加修隄估需工費錢三萬六千吊派委補用知縣朱壽松承修嗣因工程較鉅加委試用知縣吳良弼帮同辦理詎朱壽松等並不認真趕築直至夏汛已臨工程尚未完竣據荊門直隷州知州許鼎鈞禀經電催並酌撥官欵加築老隄撑帮爲暫時抵禦之計迨至經費用罄工尚未完朱壽松輒稱原估不敷擅自停工回省請欵情同要挾經臣將其扣留看管一面加撥錢五千串另委試用知縣張樹森迅往接修維時該處老隄已於七月二十日漫潰張樹森馳抵沙洋會同接署荊門直隷州知州吕美垸勘得朱壽松等新修之隄舊淤未起隄脚不堅周身開裂萬難持久禀經前護督臣王乃徵電飭設法補救並令晝夜搶修不其八月十二日秋汛大漲至十四日水勢漫過隄頂致遭潰决吕美璟等電報當卽委員携欵馳往散放急賑並將荊州賑餘米糧運往搭放地方尚稱安謐惟據迭次電稱潰隄河流甚急沙土缺乏口門水洪尚深五六丈不等隄内一片汪洋估工定形一時難以著手又沔陽州高巖泗隄工本係候補知縣惲錫蕃新修本年五月間該隄被水冲潰飭由督辦沔濳天漢賑務候補道盛春頤派委補用知縣劉霖澍搶修曾經奏明俟修築完固核算增用經費責令惲錫蕃賠繳在案七月十七日襄水陡漲該隄本未搶修完固致又决口並將漢川縣之蓮子等垸一併带淹高巖泗垸居民因委員搶築不力羣起與之爲難劉霖澍情急投水遇救獲生禀經分撥錢米委員前往散放急賑以資安集又監利縣公隄口隄工係補用典史陳光業新修計用工費錢二千四百餘串陳光業僅就對口修築不肯挽月隄脚本未堅實以致愈修愈矬八月秋汛被水冲潰又京山縣之渡船口隄工同時亦遭漫潰至灒江縣之馬家拐監利縣之雙湖口等隄前次漫潰甫經搶築斷流尚未加修完固秋汛大至復被漫淹以上各處新榖均已搶收居民尚不致於流離失所此江漢秋汛各隄潰决之實在情形也臣伏查該員朱壽松等承修沙洋月隄要工始則任意緩延修理全不得法迨至經費用罄輒以請欵爲詞停工回省實屬胆大妄爲現在該隄潰决致將數萬户之田盧悉沉波底兼之口寛水深一時難以堵築推原其故皆由朱壽松貽誤所致若不從嚴懲辦何以謝災民而昭烱戒相應請旨將承修沙洋之湖北候補知縣朱壽松革職發往軍台効力贖罪續委帮修之湖北試用知縣吳良弼一併革職所有原再工費錢三萬六千串責令朱壽松賠繳八成吳良弼賠繳二成如再違延另行奏請嚴辦張樹森於老隄潰决之後始行到差尚非搶築不力本任荊門直隷州知州許鼎鈞禀揭在前接署荆門直隷州知州吕美璟到任未久其情均尚可原業經分别記過示懲應請寛免深究高巖泗垸潰隄搶修經費本已奏明歸原修之惲錫蕃賠繳現在劉霖澍搶築　完復被沖潰將來重修需費甚鉅一俟估定工費即令惲錫蕃賠繳七成劉霖澍賠繳三成以昭平允候補典史陳光業承修公隄口工隄全不如法致有潰决之患應將原用工費錢二千四百餘串責令陳光業全數賠繳撥作修復該隄之用所有各處潰口工程均已委員前往會同地方查勘明確妥籌禀辦惟沙洋李公隄口寛數里水深數丈隄内一片汪洋附近並無沙土可取其工大費鉅較之光緒二十三年京山縣唐心口隄工殆猶過之惟該隄地處上游若不迅籌堵築將來春汛猝臨建　直注下游各州縣何堪設想臣當督飭司道調集久辦隄工人員考察情形妥爲籌畫另行奏明辦理所有特參辦堤不力貽誤地方人員缘由謹恭摺具陳伏乞皇上聖鑒謹奏宣統二年十一月十二日奉硃批着照所請該部知道欽此 
本埠新聞 
[浙路代表報告近狀]  
　　浙路代表於二十三日致上　　海浙路維持會電云資政院議决具奏回復適用商律赴部查帳路欵郵部僅向英公司提到二百七十萬虧耗已三百萬可駭昨又呈部急進 
[孟有才幸免立决]  
　　謀殺閘北騎巡副隊官之妻周邱氏之兇犯　　孟有才解回上海縣收禁訊辦等情迭紀前報茲聞巡警道汪觀察以該犯謀財害命縱火滅迹實屬罪大惡極本擬禀明蘇撫就地處决旋因臬司左廉訪以該犯係巡警學堂畢業生未便援照新章依劇盜梟匪例電請就地正法仍須由犯事處地方官驗訊擬詳申解司府過勘候文處决故由廉訪禀請蘇撫批發原縣訊明詳辦現田大令已遵照來文將訊供情形錄案詳覆矣 
[滬道飭拿賭棍]  
　　著名土棍劉毛毛（即劉雲亭混名赤脚訟師）　　近與前充十五圖地保之張少亭等糾集光蛋數十人在廿三保十五圖吳家浜陸家宅地方開塲聚賭輸赢頗巨昨經滬道劉觀察訪悉札飭上海縣會同巡警局查拿嚴辦 
[常駐議員任滿後之位置]  
　　本縣田大令照會姚紳文柟文云准　　縣自治籌備公所李紳等呈稱敝所成立以來業近半載所有應辦事宜均經照章籌備惟現届各鄉分别甲乙級造具選舉人名册之期事務較繁鍾珏等未能一力兼顧查有姚紳文柟精研法政熱誠公益於四鄉情形尤爲熟悉擬請照會姚紳即日到所坐辦一切實於地方自治前途大有禆益等情到縣准此除批示外合行照請爲此照會貴紳請煩查照希即蒞所坐辦一切督促進行足紉雲誼 
 
 

Page 19

 
 
[關於錢莊倒欠之批詞]  
　　滬道劉觀察批田龍章禀云爾在正元　　擅專濫放本道早有所聞豈容飾詞推諉仰會審官寶令會同王倅勒限迅將欠人人欠各欵妥速清理如田龍章仍前挺押不理定行提道嚴辦加等治罪原禀並發又批李馨階禀云正元莊倒欠一案業經本道將所有帳簿移送商會轉交錢業董事妥爲清理並派發審員會同廨員迅速嚴追該商被欠之欵應聽候彙案追理着即知照 
[函請弔銷造屋執照]  
　　救火聯合會致一路巡警分局德正巡官　　函云頃據果育利濟救火會王恩浩等函稱七鋪淘沙塲地方有公井一口四鄰取汲歷有年矣卽或左右失愼亦都挹注於此井旁有俞姓翻造房屋始而侵佔公地繼而加築竹笆又將公井圈進不顧公益莫此爲甚惟思火政注重乎水該處查無太平龍頭設遇火警祗此一井關係甚大今俞姓祗圖個人之利便貪得無厭實屬不合公理希貴會先行函請巡警局將該姓造屋執照暫行弔銷並查驗俞姓契據單串丈明畝分以杜侵佔等情查得俞姓卽俞德馨向居七舖現在造屋如有侵佔自應令其讓出其公井旣久爲公用亦不應圈進應請貴局飭知巡警將造屋執照暫行弔銷並移知城自治公所會同查丈俾杜侵佔而衞地方實爲公便 
[旅滬蜀商公所成立]  
　　旅滬蜀人于昨日午後二時在滬南蜀商　　公所開成立大會到會者約一百餘人首出臨時會長郭成爽君報告開會次選舉職員舉定王石麟爲正會長郭成爽爲副會長尹克任柯蓬山劉少驤秦准旦何治宜鄧和生何魯陳子華李環甫十人爲評議員朱伯爲王謨兩人爲書記員黄叔甫李馥廷兩人爲會計員胡德齊陶文瑞余作民馬曉珊四人爲調查員謝宅三周坤元程仲英羅又堂劉範卿五人爲招待員劉光烈羅冕兩人爲庶務員徐耀遠爲坐辦員暫假乾記爲事務所隨即提議捐欵事職員會員多有演説者至五時半始行散會 
[包女士追悼會詳情]  
　　昨日中國女子體操學校上海兩等女學　　校開會追悼包女士仲　當於兩點鐘　會先由該校校長王季魯報告同學追悼包女士之意繼由各同學讀哀詞聲情凄慘繼由包女士前讀書之民立女中學教員楊衞玉及同學左鵬南周馨高令融演説又由日本青木醫學士通譯李振軒演説傳染病之當預防復由本校教員瞿仲戌吳叔僑及同學章球顧洛之沈育德顧蕉書黄漱玉諸人演説未由家屬女士之叔包天笑致謝詞并演説女士之生平一時聞者無不惋惜云 
[起解謀殺親夫案犯]  
　　公共公廨寶讞員前日接海門廳來函略　　謂廳屬宋季鎭婦人孫鈕氏與拼夫沙有清將本夫孫五郎謀斃業經訊實通詳解蘇過勘定於二十四日過滬道經租界時請爲照會捕房派捕照料等語寶讞員准即知會卜總巡查照妥辦 
[出店私領匯欵案已破]  
　　粤人黄阿秋回在英租界東路祥和　　鐘表店爲出店忽於本年七日初十日將湖州愼益莊匯滬壽康莊票洋一千五百元私行收取挈妻逃至直隷唐山縣地方茲經該店主鍾道生偵悉派友莫福根前往訪明報知該處巡警局將黄與其妻並窩贓之劉翼臣等一併拘押由莫函知店主於前日具禀公廨請爲派差前往移提奉飭退去候示 
[錢莊追償欠欵]  
　　鎭昌德森兩錢莊同控南潯人顧　庵不理欠銀一萬二千餘兩一案前晚由公共公廨德襄讞提訊原告倩代表人金森席素鈐上堂請追訊之顧供一時無力措繳求請寛限並准折償判顧押限十天先交原告銀五千兩除准交保清理如違移請浙江烏程縣查封家産備抵 
[僞造銀行支票]  
　　販珠寶婦人趙桂寳昨至閘北四路分局禀控住居順徵里之徐子秋以僞造銀行支票騙去珍珠值價甚巨請爲提究黄巡官飭令退去候查核辦又彭玉林昨至美捕房報稱舟山路俄商所開之肥皂廠欠銀二百兩付下某銀行支票一紙詎前往收取知係僞造請爲提究捕頭諭赴俄領事署禀請提追 
[盜犯送押改過局]  
　　縣署自新所押犯成長生日前因串同監犯　　汪金生沈義高等與押犯沈哭寶沈春生王阿三陳根生郁欽瑞等爭奪食物閙事已奉田大令訊責還押茲大令以成犯係搶刦丁維熊家之盜犯罪無可逭着送改過局收押十年以昭懲儆 
[盜夥遞解回籍]  
　　搶刧丁裕生家贓物之盜犯蔣永慶李慶堂盛　　榮華陳三劉學春陳大等六人由縣訊明皆係聽人糾合並非爲首從寛詳辦在案茲奉省憲批回飭令遞回江北鹽城等縣原籍昨已備文起解 
[蘇省巡警教練所招生]  
　　本縣田大令出示云奉江蘇巡警道憲　　札開照得省城現辦巡警教練所專爲造就巡警人才而設一切均遵照部章辦理學生額定二百名省城客籍較多易於朦混悉由各州廳縣每處考選土著十名送至省城聽候挑選教練所需膳宿學費均由本道籌給茲將招取學生各項資格分别開列以憑遴選札縣遵照限文到十日内查照後開各條認真考選土著良民取具切實保結資送來省以便在所教練勿任異籍之人揑旨朦充並將招取各生姓名年歲向執何業保人姓名造具請册隨文附送毌稍片延切切此札等因並抄各項資格八條到縣奉此合行出示招考爲此示仰本邑土著良民知悉爾等如有後開資格願赴蘇州省城巡警教練所者赶即開具姓名年歲住址向執何業並覔取切實保結聲明保人姓名住址來縣報名如果本縣考驗合格當即備文申送赴蘇聽候遴選入所教練勿稍觀望自誤一年齡二十歲以外三十歲以内者二出身身家清白素無過犯者三身材須五尺以上者四體質精神充足能耐勞苦者五言語應對明晰口音清楚者六學識粗通文理材堪教練者七目力能辨三十步以外寸楷書者八膂力能舉百斤以上者 
城内 
[懸賞緝兇]  
　　上海縣田大令昨接奉賢縣　　　趙豹文大令移來賞格一道略　本年九月初五日據縣屬十三保一圖地保莊葆德報稱竊有客民黄炎松在鎭開設水菓店店内僅止一人於九月初二夜三更時分有更夫金阿林經過門首見門未閉進内檢視詎黄炎松扑跌在地身死額角有傷　經隣右往 
 
 

Page 20

 
 
　　看咽喉有按搭傷痕當經報知伊嗣子黄鑑堂據稱伊父今日始回家内遂報經詣驗屬實案係被人謀斃猶恐兇手日久遠颺爲此移請貴竊飭差捕協拿兇手如將此案兇手拿獲考賞洋廿元報信因而拿獲者賞洋十元捐廉以待决不食言 
[絞斃兇犯]  
　　上年有住居英租界六馬路之朱培泉（向在四馬路四時春點心店爲伙）因在姘婦處妬奸用刀戳斃前姘夫某甲由公共公廨解縣訊責收禁在案茲奉上憲核准擬絞行文到縣田大令以該犯現因改建監獄寄禁華亭縣監故即派差賫文赴松請華亭縣令　照辦理聞昨晨已絞决矣南市 
[庸醫受累]  
　　松江老嫗周金氏貧寡無依　　向在陸家浜葉姓家爲傭數年前生一腰疽倩洪生碼頭醫生李瑞林診治開刀後頓成廢疾延不收功經人送至善堂並令李每月貼還洋一元已將本年貼費如數付給前日氏又向李求借被李送至工程局由當值處詢明令李再給洋兩元斥退 
[僅予申斥]  
　　浦東某廠日前失去鐵料多件旋有許隆興鐵店夥丁阿虎雇車運送馬釘生鐵四百餘斤由巡丁王富春請問不服訴明該廠總辦立派印度人兩名至許隆興店内看守並函致工程局由陳裁判傳丁到案研訊據供向宏泰鐵行内買來每担出洋一元五角不知來歷判丁交保候傳宏泰行主質究惟該廠並未預先報局擅使印度人來境看守亦屬荒謬將王嚴加申斥而退 
[分期料理]  
　　秦長順鴨行函送蔣九　沈文元至南區控被欠去貨洋二百五十八元兩角解由工程局訊理蔣供自欠九十餘元其餘代沈所欠願於本月抄及十二月望年底各還洋五十元餘俟明年发理判准交保如限理明 
[聚賭受罰]  
　　陸家浜西弄口福興園老虎　　灶每夜招人賭博肆無顧忌前晚由三號崗巡報告南區派出巡長巡士進内拘獲賭徒孫華倫高洪嫋彭順順等十一人及店主彭阿狗解至該區飭令阿狗罰洋兩元其餘各罰洋三角充公開釋賭具銷毁 
閘北 
[祇此一女]  
　　王張氏之女桂喜前被後父　　李吉才拐至上海押入林金保所開之花烟館爲娼後被剃頭匠趙長生拐匿閘北由林控奉四路分局黄正巡官判送栖流所留養在案昨由王張氏投案　稱止此一　求准領回擇配巡官准飭取保給予具領 
[責成保人]  
　　王錦華遞禀四路分局控告　　木作頭樓源大拖欠米洋三百餘元遷避租界逾限不理求著保人交案追繳巡官准之 
[須查案卷]  
　　王金成昨至四路分局控稱去年在二區分局控告顧錫發欠洋八十元奉判交保分還在案詎顧只還洋過二十五元尚少五十五元請爲追繳黄巡官諭候查明案卷再行提訊 
英租界 
[讞員赴寗]  
　　公共公廨讞員寳子觀大令　　於前日午後乘坐火車赴寗謁見江督張制軍面禀要公 
[雉妓逃生]  
　　汕頭路五十四號雉妓院鴇婦時將妓女王四寳百般　虐王於昨日　間逃至老閘捕房由捕頭　派探目張寳榮協同十三號　探將妓送留濟良所旋至該妓院查明　　姓氏禀請公堂查究 
[酒能亂性]  
　　穆子和昨在南京路毆打車夫　一百零五號華捕拘入捕房卽由捕頭派探　阿岳查明穆爲五金雜貨生意因醉行兇諭飭存洋十元保出自赴公堂候訊 
[乘間竊逃]  
　　裁縫王和生近在九江路二百三十七號王姓家内工作昨日乘間竊取綢衣逃逸經王姓婦人察悉投報捕房派探查緝 
[追繳抵欵]  
　　無錫人沈錫福控方時琢不理抵欵前晚由廨提訊原告供方與李茂祥之寄子沈戴發將方單一紙抵去洋三百五十元連利息共洋四百五十五元延不歸還請追訊之方供此項方單條李茂祥借於沈戴發由小的爲中抵於原告共得中費洋四十二元求察沈戴發供祇得洋一百九十元李供方單係由小的借於沈戴發借等抵洋小的未用分文所有契據係方揑造乞鑒讞員以李無干開釋方沈二人均着交保限兩禮拜赶回原告清理 
[勒限料理]  
　　薙髮匠陳安鄉陳云卿與張孝傳等同控回業高德慶高德餘高麟仔串同顧仁金圖賴盤抵店業洋二百餘元前晚由廨訊明判被告各人交差带出限十天内向原告清理 
[負債纍纍]  
　　馮炳奎張福生同控余賢渭不理欠銀前晚由廨集訊馮求追還被欠錢二千兩張求追還銀四百七十四兩質之余供馮姓之欵請爲寛限料理至張處業已央人前往理勸求鑒判余交妥保限十天内分别清理如違押追 
美租界 
[領回原贓]  
　　數日前有某甲在途被匪搶　　去青種羊外套一件報捕請緝在案昨由包探在法界恆德當　吊到原贓傳甲具領候緝該匪再行核辦 
[店夥兇横]  
　　鄭阿連昨在西華得路某飯店午膳不知因何忽與店夥陳阿二衝突被陳以碗擲傷頭面血流如注由捕併送捕房查明核辦 
[屢戒不悛]  
　　伍阿新即王春山犯過搶竊等案十二次昨又潜來租界被探查獲解至捕房押候究辦 
[殆有酒癖]  
　　大成輪船　司顧阿如張阿榮串竊洋酒被管理人查獲扭交巡捕送押捕房候辦 
法租界 
[幸未殞命]  
　　憲福生控陳德行紏黨行兇　　等情曾經公堂判將陳等押候受傷人醫愈再　訊辦在案茲董已痊愈由捕一併解案請爲訊究先據包探禀稱董前犯竊案曾經辦過陳亦是過犯求請嚴辦董稱陳等因索詐不遂竟被　傷十二刀幾致喪命訊之陳供認爲首行兇不諱劉炳甫劉老三劉小夫周老洲等則均供詞狡賴小松江稱此事並未與聞實被悮拘判陳枷一月押一年劉等四人各枷一月小松江從寛開釋董旣是積竊本應究辦姑念受傷甫愈看即遂出租界 
[勢難拖延]  
　　衡泰魚行主張秋琴控曹桂　　林前代德清縣境徐家宅人沈元芳承包往來魚鮮當時　去頂首洋五百元繼又陸續欠洋數百元貨經公堂判曹交保限令交人在案詎迄已日久未據交案前日復由原告禀奉提訊曹稱已經函追數次日内想可到案判展限三天交人如違收押 
[遺失皮箱]  
　　許蘭盛昨僱向來熟識之小車夫江元慶車運皮箱舖盖等物中途失去皮箱一隻當將該車夫送至捕房解廨訊究據稱所失之箱係由寗波信客所雇之某老叟所載小的實被悮疑判江收押候查明再核　 
[真歟假歟]  
　　啞子某甲不知在何處得鐵管一枝在途銷售被探撞見拘入捕房解廨請辦　司馬以不能取共從寛開釋 
[故態復頭]  
　　過犯張　生吳永六近又串　　竊衣服被探拘獲送廨請辦判各枷一月押兩月 
[海上閒談]  
　　天寒歲暮。上海年年流行之事。又發見矣。 
縱火也。路刧也。虧倒帳目也。連篇累牘。幾於書不勝書。而今年。 
則更添控追房租一事。 
記者日。此時猶在十一月中。至十二月二十後何如。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院議員陳請修改結社集會律提議案]  
　　爲陳請修改結社集會律條文事竊各國憲法均許人民結社集會之自由而結社集會之關於政治者又往往特加以限制蓋立憲政體在許人民之得參政權許人民得參政權必誘迪政治之知識夫政治者社會之産物也社會者個人之心理結合而成者也個人之心理必有所寄有所寄必有所爭爭個人之私必爲羣治之害其弊極於以個人爲本位而不知有國家導之於政治上之競爭以國家爲心理之所歸聲應氣求同類自歸其翕合翕合同類而不能無異派則又以競爭之結果促政治之新機在社會可以祛各爭私利之弊風在國家可以獲因時制宜之政策利因人羣之心理以爲政治進化之樞機此政治結社集會之自由法律明許之微意也政治範圍極廣議論研究之方面不能歸於一致其宗旨手段亦往往缘而開歧異之途開歧異之途而均軌於正國家負維持之義務開歧異之途而不軌於正國家又必負禁抑之義務蓋政治上結社集會而不軌於正可以擾亂社會之安寗秩序全國之政治必受其大害察其萌而禁抑之使不軌於正之結社集會無自發生其軌於正之結社集會乃可以益謀發逹故自不軌於正之結社集會一方面觀之謂之禁抑而自軌於正之結社集會一方面觀之仍可以謂之維持此法律於政治結社集會所以特設限制之微意也今國家方豫備立憲亟須牖國民政治之知識而國中關於政治上之結社集會發生甚鮮或則萌芽初起能力薄弱旋即摧殘論者咸歸咎於結社集會律之不善必欲爲全體之改正平心而論吾國結社集會律大端仿自日本文字之訾類率無關改正之宏旨惟本律條文與定律宗旨兩相抵觸之處有不能不改正以歸於一貫者蓋定結社集會律之宗旨認政治結社集會之有益於國家扶持正當之結社集會而禁抑不正當之結社集會苟非在禁抑之列即當扶持以求其發展若一方扶持其成立而一方限制其發展意旨矛盾卽無事實之障碍亦當在改正之數而况乎其障碍固甚大也細繹原律竊以爲應行酌改之條文有二謹縷舉意見理由如左 
一原律弟九條左列人等不得列入政事結社及政論集會第四項各學堂教習及學生 
意見本項教習二字應删除 
理由政治結社集會人員列入之制限有一定之公理一必政策上不適宜於爲政治結社集會人員者二必事實上不適宜於爲政治結社集會不員者三必本人能力不適宜於爲政治結社集會人員者此外即不應在限制之列考普魯士結社集會律第八條僅限於婦人生徒工藝見習生不得爲社員澳大利結社集會律第三十條僅限於外國人婦人及未丁年者不得爲社員法國結社集會律第八條凡有選舉權者皆得爲政治結社集會之社員而法國選舉法實爲普通選舉原無教員學生之限制其有教員學生之限制者惟日本治安警察法第五條耳吾國立法事業應否專襲日本與兼取各國此自別爲問題惟限制教習不得爲政治結社集會人員有害無利可得而指陳者如左 
一限制教習不得列入政治結社集會與本律之本旨相背馳本律之本旨即前所謂以正當之政治結社集會有益於國家扶持之而使其發展也所謂以扶持正當之政治結社集會使其發展欲使國民普及政治之知識也牖國民政治之知識其道原不一端而教習實散啟迪之靈鑰今欲國民具政治之知識而禁教習不得爲政治上公同之研究教習政治上之知識閉固而不能擴充以其昏昏使人昭昭所謂南轅而北其轍也此就本律之本旨論教習之限制應行删除者一也 
二限制教習不得列入政治結社集會與現行各項法律明文相背馳考現行城鎭鄉自治章程凡合選民資格之教員其選舉權與被選舉權均無限制府廳州縣自治章程諮議局章程除小學教員僅有選舉權無被選舉權外共餘各教員合資格者選舉權與被選舉均無限制夫無論選舉被舉選有其權者皆必需有政治上之知識而後可以收人民參與政權之善果此自盡人之所知今方揭　立憲欲求人民參與政權之善果而靳有參與政權者以共同研究政治之塗徑法律之矛盾政治必有受其害者此就關係各項法律論教習之限制應行删除者二也（未完） 
[學部答覆羅議員質問教育説帖（三）（續）]  
　　（庚）各省學務公所議長議紳及視學員是否一律遵章皆深通學務之人充當 
答各省學務公所議長議紳均由督撫選擇或學界公舉議長由督撫咨明本部奏派議紳由督撫咨明本部立案旣係督撫選擇或學界公舉自非名望素孚通曉學務之人不能應選其視學員一項照章由提學使詳請督撫劄派部　資格必須曾習師範或出洋游學並曾充當學堂管理員教員積有勞績者始得充任 
五關於教育補助金之計畫如何 
（辛）各校費少而效著者純恃學部維持學部備有教育基金體察各校情形酌度津貼以資鼓勵否 
（壬）回民多未受國學教育又不願出欵興學現在該教辦有小學堂不得已純恃彩票津貼刻將停禁是否爲籌津貼 
答公立私立各種學堂往往有因欵絀之故難於維持者若得官欵酌予補助自必多所裨益本部亦深以此爲良法也惟國庫補助法應以法律規定其補助金額亦應列入預算之中此項補助法將來本部自應提議以待恊贊 
六關於精神之教育何如 
（癸）倫理修身爲德育注重之點是否京外凡應有倫理修身各校認真教授 
答倫理修身爲德育注重之點本部實以此爲精神教育之要端京外各學堂如查有於此科不能認真教授者隨時指正其爲聞見所不及者固 
 
 

Page 27

 
 
亦有之然教育宗旨所關固未嘗忽視之也 
（甲）將欲國民肯負責任重公經濟必使皆有法制經濟常識然後可小學且勿論部章於中學堂定有法制理財二科是否各省一律照章教授 
答法制理財二科所以養成國民法制經濟之常識光緖二十九年奏定中學堂章程第五年課程即列有此學科上年本部改定文科實科中學章程復以此爲第三第四第五等年主課各省中學堂自應一律照章講授 
七關於特種之教育如何 
（乙）盲啞學校是否令各省限期一律設立其已設立者成績若何 
（丙）如苗番之類無本來教經以爲之基又不願遵受漢文教育是否籌有容易使之受教辦法 
答此二者均謀教育普及所應籌及之事惟現在一般學齡兒童尚未能概令就學此項特種教育勢不能提前籌辦也（完） 
小説 
[盜俠小説盜俠（三十六）]  
　　騎士旣仆此二人乃聞樹後有人言日。彼誠勇士。汝輩擒之。勿令痍痏。語旣。即見壯士五六輩。紛然自林薄間躍出。握刀於手。力取騎士騎士。見盜皆步行。知林間摶戰。乘馬至不利便亦一躍下馬。出劍於匣。謂盜黨日。汝輩有膽者趣來。盜黨八人。咸奔撲騎士。地下之顛者亦起。騎士一不之懼。運劍若風。力敵。諸盜諸盜。與摶者久。乃不能擒此騎士。而此騎士亦爲諸。盜所困。不得脱。諸盜之中。有兩人已受騎士劍傷。不能復戰。餘八人者。怒氣坌湧。暫必獲此騎士而後已。一人名。洛勃脱朋者。引刀力劖騎士之臂。騎士捷極如猱。立伏洛勃脱朋棄刀冒死突進。立執騎士之足。騎士大怒。引劍刺之。立中洛。勃脱朋之背。洛勃脱朋雖傷。而突前弗恤。竭力擷其右。股。騎士再引其劍。砍死洛勃脱朋。顧立爲衆械所絡。不得遂。騎士怒極。力騰其足。以蹴洛勃脱朋。適中洛勃脱朋之面。洛勃脱朋立仰而暈。而騎士。亦顛。盜黨共縶騎士。或執其手。或推其背。擁見盜魁。騎士怒甚。氣湧。不能。語。頃乃言日。汝輩無耻。以十人共摶一人。何名爲英雄。吾雖見執於汝。輩雖敗榮也汝輩如是野蠻。雖勝而實爲無上之耻辱。盜魁笑謂之日。公誠壯士。吾輩以衆摶寡。於理殊未當。然公爲腦門豆人。即以野蠻之律待君。亦無所歉。騎士唾日。孰爲腦門豆人者。汝輩徒有兩目。而撒克遜人與腦。門豆人。且不能辨。寗非駭事。盜魁駭日。觀公服御。似尚有撒克遜人之遺。公豈爲吾撒克遜人乎。公旣。爲撒克遜人。何爲腦門豆語也。騎士憮然日。吾爲堂堂之撒克遜人。所以作腦門豆語者。以吾乳嫗皆腦門豆人。故幼時習爲腦門豆語而不自覺。迨年長以。後知吾撒克遜人不宜爲腦門豆語。而幼時習慣。轉覺撒克遜語格格不能出口。每於無意之中。間作腦門豆人語。吾固撒克遜人。也盜魁拱手爲禮日。公果爲撒克遜人。吾乃失禮於公。吾曩固怪詫彼腦門豆人。可爲亦諳我撒克遜之劍術然公旣過此。當守吾黨之規約。吾黨定約。遇腦門豆人。則悉取其身畔之所有。且必罰令納貲自贖。苟遇撒克遜人者。則十取其五。公身畔之所挾者若干。吾請爲公取而計之。 
來函 
[蘇路股東陳繩武來函]  
　　江蘇楊翼之君鑒報載蘇公司派閣下進京謁郵傳部將蘇路請歸部辦如無此事請登報辨明如有此事有何面目對我蘇人勿謂蘇人可欺而行此鬼蜮手叚還乞自裁爲盼蘇路股東一分子昭文支塘人陳繩武啟啟者敝處因電報不通故改寄此函祈即登入來函門不勝泣　之至 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
