# 1881 - 135 - 4902893

 

Page 1

 
 
[新印碑帖出售] [  點石齊主人謹啟]  
　　十五完人帖皆明季　國詺臣　　字體不一而忠正之氣時流露於字裏行間披臨一過令人油然生忠義之心薈　釋迦如來成道記筆　這　　思翁得意之筆本畫各以石印照相法印成問　現巳高峻卽日出售完人帖未裱者計洋四角巳裱者計洋七角五分成道記未裱者計洋一角五分巳裱者計洋三角五分　　仍照　　諸君幸卽　顧為盼 
[論高麗不信通商之利]  
　　通商之利本　國中之貨物出入為權衡本國之貨運入他國者多則可以易其銀而歸他國之貨來於本國而本國民間悉購取之仍不免耗民間之銀故風氣之樸實至通商而大開儉約者頓變華侈積之旣久必至虛耗所賴易銀而歸者之貨浮於他國之貨然後出入可以相劑而民間無漸困之虞有盈餘之利也若國中之出產本無多品而欲通商偏於海內外則雖竭力以經營而我之貨物旣出不能禁彼國貨物之不入我之貨求售於人旣不願載以去者復捆而歸則彼貨之來我亦不能不盡數以購之假令出貨價輕質壞不敵入者之有用而且耐久其所易之銀必不相敵　人銀萬而人取之我十萬此其漏巵何所底止耶自道光季年開埠通商始知泰西人之所尚全在貨利然以中國之物出洋者計之雖不加多於外來之貨而究之尚足相抵所以二十餘年中國尚不至因通商而受困何也以其地廣人聚出產煩衍甚足以售諸洋商也若日本則出產無多卽有亦不甚矜貴且皆玩好之物其餘口能　身　穿着如一切海味素印各布則皆不如他國卽以中國言之亦止因立約在前旣許其捆載而來必不令其收拾而去因是船貨到埠中國商人亦悉購之而以售賣東洋貨折閱資本者亦復不少為其物之不耐久而大半無用也　現在通商各國以日本為最不可恃顧其國之主事者必欲牟倍蓯之利於各國而不自知其貨物之不售但以立約之國不多為慮而猶日以通土通奧誇示於人吾竊謂其通商愈廣而耗本愈大也卽如高麗一國日本之近鄰也其國俗樸陋自安孱弱苐願閉關以守而不欲與他國通商而日本必強與立約且示以兵威便之不得不從計自立約以來亦已三四年矣而不聞日本獲利倍蓯亦可知日卽有美於高而高實無益於誒也夫高之故王雅不喜列其國　盟會自故王薨逝幼主沖齡其母后有志於通商故日人得而乘之立約開埠以牟其利不謂其大臣中固有合母后之意以通商為是者則而其民間則狃於習俗深見日人之居其境內不惟自將其國之物求售於高而且販運泰西諸國之技巧以駭高麗之銀流出外洋無益而有損也以是眾人咸不喜通商之舉而思有以阻撓之也蓋高之出產更少於日本向來閉關絕使簡率之治上安下熙量入為出亦足自給茍永為上國之屏藩亦何取強鄰之通道而況己國之出產甚少各國貨物旣來必售於我境內其所出之銀我實無物以易入之徒使日人牟其利而高人反空其藏果何取於是而必博日人之歡以勉從其請自古　小之國其所以為治者如此設心初未可以厚非也彼謂高麗拓地二千里李氏守土五百年竟無人才偶出以圖遠大之謀徒斤斤焉狃於迫狹褊陋之為而無能振作者殆亦不識時務之言矣雖然高固無益於通商而日人之盡心力於此者不見其利從見其害亦胡為自苦乃爾也泰西國俗重在商貿國中賦稅不取於農田而取於關榷若嗹國之褊小以其地勢之險竟据菠蘿的海口以坐收各國之商稅而日致富強其風尚固自如此若亞洲東境則為國之道大異於泰西必以田為本而商貿為末與中接壤之高麗庸有異於中國乎故宜其如　枘之不相入也日人雖強其能如積　何哉 
[閩垣氣候] ○福州於四月初九十等日熱氣薰蒸幾如炎夏忽於十一日早風雨交作冷若冬初十二三等日居人多穿重棉十三下午雖晴而凜冽之氣未減十八日雷電大作自子初至未正始止震霆聲大而宏霹靂一聲竟至一點鐘之久轟轟不絕雨勢亦與雷俱疾鄉間摧損田花殊為不少有新造洋房一所竟遭震壞城外有房屋一　同時被擊幸兩處人口均各無傷說者謂夏初天氣如此恐上府必多陰雨將來積澇下流至五六月見大雨時行或致水患因丙子丁丑兩年俱傒三四月積澇至五月乃發大水而天氣亦復相同故識者深抱　憂中洲地方已有鏡購食用各物以備水荒者矣 
[撤局節費] ○福州省城水部門內舊有機器局以備製造槍砲之用前年冬初因籌辦海防大憲委候補道一員候補同通各一員佐雜三員開辦局務招募工匠製造鐵砲源欲為久遠記嗣因所製鐵砲五尊未能精巧又值俄議已成可節靡費故於今年四月初撤局所有製造未完之鐵砲擬移請船政局雖有砲廠不過存儲各槍砲之所並無製造機器及製炮之工匠刻下水部門機器局尚未封閉而委員暨工匠俱散上憲已催核帳目矣 
[西人失竊] ○庽福州之西人名希盟生以行船為業往往放乎中流以船爲家而庽處則家人居之本月十一日該西人又駛船外出庽處忽遭胠篋之變該賊穴壁而入竊去銀洋衣服洋鎗刀繖等物約值銀二百元光景家 
 
 

Page 2

 
 
人正在睡鄉全無警覺至次日天明始覺則已不知去向矣 
[津地命案] ○天津河東某異方人偕妻僑居於彼挑水為生素有瘋痰之症每發即昏不知人幸發疾少尚堪　力一日擔水經其左近候姓雜貨鋪門首偶爾失足瀉水滿地候姓本兇悍更以直在我而曲在彼便爾謾駡以為甲當逆來順受甲亦倔強者流負氣不下惡言相報遂成毆鬥首甲旣寡不敵眾又輸力不肯輸嘴轉使候勢成騎虎因至徧體受傷舊病立發候旣釋手甲奔至鄰近劉姓嫗家嫗有兩子均早出晚歸時嫗方閉門踞炕甲突如其來踢門入室未及致詰已被從炕上掀下揮以老拳嫗本垂暮之軀甲屬病　之力纔三五下僯人赶救已狼狽不堪伊子聞信赶回調治一面縛甲送官恐嫗有不測擬請驗傷甲妻聞信旣駭且悲心生一計擬先行誣控以為賄和地步　經赴縣呌喊官卽　提劉候到案適劉亦稟請驗傷甲婦固不善譸張供出夫有宿疾甲又神志昏迷不能自白起禍原委旋甲因傷斃命官以　人滋事不便論抵略斷殮費完結候竊幸得免而劉則空嗟無妄矣此事傒津友所述爰照錄之 
[售書遭騙] ○自來詩禮舊家其寶先代藏書逾於隨珠和壁雖至貧不自給不忍輕售與人所以守縹緗世澤也若其家本非售香　得富貴雅玩奇珍之側不得不得不多置卷帙以節觀瞻俟家業稍衰卽首先去此以為舍無用之物易有用之錢自是善策而其價亦遂不可　矣揚城某姓以投營效力置辦票監起家高大門間　交紳士於是大購書籍左圖右史玉軸牙籤居然自誇鄴架矣第主人高軒出入日　應酬彼汗牛充棟者曾不寓目令人有黃金買蠢之嘆去球主人歿家遂落主婦又惡五楹大樓為書所佔卽擬售去有主人妾兄邵某者　北人老書賈為人誠實主婦招之來令估書值邵登樓徧觀細為核計數日始畢謂共約值三千餘金然一時難得受主不如開矣書肆售之庶可得價主婦不以為然因就架上抽出三年前搢紳一冊云此書值幾何邵大笑曰此一文不值絕無人要主婦色怒云紅面黃　燦爛如此竟作敝帚論耶邵度不可與言辭謝而去逾數日一僕引一書賈來請為蘇州某大書鋪總管曹某今為某大人購書至此不惜重貲惟求精美啟樓示之云此可值五六千金但刻下携貲不數我先回蘇如大人尚未赴任當與同來面訂先付三千金匯票一紙留此作信然尚不敢擅定也婦因　價相就議定六千兩曹乃囑其送書至蘇付找而暗贈僕一百兩為酬勞主婦着人持票至鎮江某號照騐屬實卽雇小船七八號載書往蘇令原引之僕并主婦弟押去匯票交於弟手於三月二十一日動身乃至月終未得回信主婦疑甚另遣僕往鎮江某號問訊則云票已兌去僕回一家俱惶惑邀邵告以故邵云我老於此業蘇之書賈無不認識未有曹某其人者主婦懊恨萬分求邵至蘇查問一面擬控於官其西席林生勸其稍緩俟邵訪後再作計議未知能否查得下落也 
[癲症誌異] ○江右黃弼臣者年近四旬數年前始列膠庠秉性拘泥見人恒默無一寒暄語家本素豐因喪亂中落馴至於今漸難自給乃作槖筆遠遊計其伯叔岳宦於嶺南將就之以覔館遂與其同邑廣貨客某甲偕往迨舟抵贛郡該處遽有所謂惶恐灘者卽文信國當年所經見諸歌詠者也至此舟子俱登岸拉縴祗甲及舵工在船黃遽驚起張惶四顧　衣躍入水中甲莫知所為呼舵工救起問之不答但聞其自言曰汝想謀害我我豈不會走甲無法特為安頓於某行迨由粵回乃挈之返梓而黃癲益劇在路則恒問甲曰得勿遇前舟子及抵家聞人一行動一呼喚卽觳觫鑚入床下終日暗坐壁隙偶露微光遂走避不遑輒曰人將見害問人為誰則直指前舟子謂當時在船算我走得快不然業已無命今渠輩仍日在光遽張羅想終難免因而屢自縊於房內幸有設備故得無恙噫豈其前生冤孽忽爾邂逅耶然舟子固明明是人而非鬼豈另有魂魄相紏　而舟子不能自主且不自知耶此理殊覺費解惟是人為人祟較諸蛇影杯弓尤為奇異故特此泚筆誌之 
[一言造孽] ○松郡西門外寺甚衖葉姓近失金鐮一條真珠二十五粒物置臥室蓲其內而臥室前無他人出入惟兒女僕日供使喚遂疑女僕行竊葉有親串某甲知其事謂須將女僕送官追究方可珠還不然孰能自認葉尚躊躇而甲一力慫恿遂將二女僕送捕署營押一面報失于縣縣尊　捕追　該捕役卽至女僕家百般威嚇其一僕家惟一姑且因子死媳終年不歸氣氛成疾當捕役之來搜篋倒筐憂急且惱一時氣塞昏暈越日身死夫事在疑似之間為某甲一言令人家破人亡某甲之孽尚淺乎哉 
[新築營盤] ○昨報撥兵防盜一節綠蘇閶外北濠四擺渡一帶地方空闊營兵駐紮其間帳棚旣非經久之計而屋宇允無猝辦之方因命所撥兵弁分別負土就於隙地圍築　盤中搭帅屋以便棲宿不數日間已規模悉備云 
[誕期操團] ○本月二十七日英國皇誕期西商團練當於是日至下海浦操演並在該處飲宴歡會惟兾是日天氣晴朗庶不負該商等豪興也 
[重懲拆梢] ○楊道道者法租界內之著名拆梢也疊犯案枷押捕房茲又詐取同押人棉衣質錢經訴諸翁太守昨將楊道道傳訊中外會審官謂其怙惡不悛着重責二百板再枷一月楊道道稱前次被責兩腿尚未結痂請從寬典太守着徒枷滿後責放云 
[烟館惡習] ○花烟館妓王春林昨投法公堂稠有王茂林來吃烟四盒不給烟资向索反被毆打為此嗚捕拘解存有洋傘一把小帽一頂呈案翁太守詰之王茂林據稱在白雲輪船充當水手昨因到花烟館尋友不遇彼卽留住吃煙祗吸兩盒因身畔無錢將大洋一元着彼　婦兒換小洋詎去後祗找我八開六個但我祗吃兩盒因與爭論彼卽將小洋一併取去反嗚捕將我營押帽子一頂洋傘一把摺扇一柄均在彼處翁太守謂尋友不遇卽自吃煙亦有不合但花煙館往往見有洋元卽為生發不是誣　竊物卽控人不給煙資不論何人先向捕房請押實屬可惡着王茂林給彼煙資二百文向該煙館取回原洋一元設如不付當來控究洋傘小帽領去 
[竊案誌] ○英公堂昨據白怕宕楊輪船主投案稟稱有賊到船混作小工被竊起水機器之紫銅嘴一个當時看破人喊并獲　捕送案請辦該竊犯沈阿洪供傒松江人認竊求恩陳太守判沈荷枷二月　交失主領去又據五號華捕稟稱虹口空洋房有人藏躲在內為　 
 
 

Page 3

 
 
房人看見因其情形似屬圖竊執交送究該竊張阿三供傒松江人實因失業無依之錢住庽　住空洋房云太守判押張半月以儆又據一百十一號華捕稟稱見一人手持煤塊約三十餘斤盤問來歷對答支吾是以拘送請究該竊姚阿二供煤傒拾來者太守判押姚半月煤存捕房俟失主認領 
[學徒畏逃] ○九十三號華捕送一人至英公堂稟稱昨深夜時見此人臥于空房內請訊其人供名曹炳炳傒引翔港人因在城中班鼓店習業吃苦不起遁逃在外夜無棲宿之處是以暫住空屋家中尚有父母及兄云陳太守飭值日差將曹看營俟其父兄投案認領營束 
[更正] ○前報揑信加押一則所載之原告妓女馬莊氏稱卽月寶傒現在滿庭芳街後開玉記煙館之玉寶云 
　　照錄蘇州桃花塢籌　紳士稟李爵相暨籌賑局稿并批　○竊紳等　稟直賑捐生核獎案內聲明奉到蘇撫藩先後發到銀兩分別解交在案此項捐欵先蒙署漕督憲譚於護撫任內將　所刊刻之捐冊災圖函致各屬婉勸酌捐鄉人之善者好之遂各解囊慨助捐欵雖轉發逕發之不同推原究本實由譚憲發其端而引其緒除已將捐欵詳開稟報外合再開具清摺恭呈憲鑒摺內所開捐欵以鑒城縣為獨多聞有大挑教職王者臣家道不豐以歷年節省所餘倡捐二百六十千文聞風興起賴以集成鉅欵其他捐欵中好義可風者想亦不少合無仰懇憲恩咨行譚漕憲查核獎勵以資鼓勵之處出自鈞裁再本年三月間有有丹陽縣紳士前浙江監庫大使何恩煌丁憂在藉倡辦茶館相以濟直賑丹陽地方瘠苦該紳邀同善士多方　勸幸而集事後經另集捐款交由紳等　解嗣以服闋赴浙茶捐亦停現署漕督憲譚前在蘇撫任內曾　各府州縣勸捐茶米兩項以濟直省工賑奉文者尚在議辦　溯何紳舊事雖捐款無多頗覺因難見巧該紳好義急公據稱未敢邀　惟聞前辦晉豫賑捐曾受外獎得記大功四次直賑事同一律能否援案記功咨浙註冊以昭激勸再此外善堂紳士招募款項為數較鉅并不敢仰邀歪獎者可否仰乞憲恩給予匾額以資鼓勵云云○六年八月二十六日奉批據稟暨清摺均悉候咨署漕督部堂查核給獎另稟浙江鑒庫大使何恩煌倡辦捐欵出力候咨浙江撫部院記功此外紳士善堂捐募欵項為數較鉅不願請外獎者應准給予匾額以示旌獎仍由該公所查明善堂地址堂名紳士姓氏官銜稟請書發並候行籌賑局查照此繳○竊　等收解賑欵項下前經揚州紳士分部郎中王瀛等勸募銀四千兩浙江紳士錢塘縣學增廣生項兆　錢塘縣學優稟生項兆驤勸募銀二千五百兩揚州府學優稟生張醴泉歸安縣紳士凌霞等捐募銀五百兩伏查此項捐欵傒由各該紳自行勸募交由紳等代解嚴紳作霖　明散放似未便沒其善勞理合分晰呈明伏乞　鑒此外經募善士尚多容將捐數在五百兩以上者查明開報云云○十月十二日奉批云來讀閱悉　紳王部郎諸公先後勸募捐欵解交嚴紳查戶散放具見王紳等同顧大局竭力籌捐接濟敬佩良深希先致函轉謝容當　案詳憲核奏以酬勞勩此答 
[光緒七年四月十三日京報全錄]  
　　官門抄○發抄　旨四道○上誰一道錄前○蘇撫吳　案晴　旌表片○川督丁　奏請獎敘摺○又　奏請獎勵片○又　奏請仍照前擬獎勵片○將軍岐等　奏請　　咨行另造新戰船摺○川督丁　奏委署總兵片○四月十三日工部鴻臚寺廂白旗值日無引　見○記名總兵洪安富謝　恩○宜振因病奏請開缺○召見軍機○發抄　彭祖賢奏五年奏銷未完一分以上續完各員職名奉　旨該部議奏欽此○又民人全朝詳等致斃一家二命案審擬奉　旨刑部速議具奏欽此○又拿獲盜犯果先友等審辦奉　旨刑部議奏欽此○又荊州滿營需用火藥鉛彈動款製造奉　旨知道了欽此○○吳元炳片　再據元和縣知縣陽肇先等公稟同鄉官現署鑒城縣知縣張振鐄之嗣母黃氏傒廣西興安縣人適同縣文生張煒為妻舉翁姑以孝聞相夫以莊道光十三年四月二十日煒以勤學致疾卒氏年二十二歲無子以夫姪振鐄為嗣矢志撫孤家本儒素至藜藿不充母續子讀昕又無　及振鐄入邑庠登鄉榜氏已心力交瘁矣振鐄以知縣桃發來蘇歷勸縣篆氏勖以敬慎居官勿　子孫孽平居儉樸如貧時於賙恤族戚則惟恐不及現年七十歲　守節已四十九年又振鐄以知縣之胞伯母莫氏傒武舉張燿之妻夫卒於道光十八年時氏年二十九歲現年七十二歲計守節四十四年又振鐄之四胞叔母周氏傒儒童張煥之妻夫卒於道光十三年時氏年二十四歲嗣氏於咸豐元年十二月初六日病故存年四十二歲計守節十九年又振鐄之五胞叔母周氏傒佾生張煜之妻夫卒於咸豐二年時氏年三十歲現年五十九歲計守節已三十年又振鐄之嫡堂弟妻廖氏適議敘八品張振鏞為　妻夫卒於咸豐十一年時氏年三十歲現年五十歲計守節已二十一年似此一門五婦競勵松筠之節已閭里所交推而振鐄又有本生胞姊唐張氏適　生唐樹動為妻夫卒於咸豐九年時氏年二十九歲現年五十一歲計守節已二十三年亦復堅貞自矢歷久不渝職等誼屬梓桑見聞真確不忍聽且湮沒造具事實冊結公稟懇請　旌表等請前來臣查節婦張黃氏當盛年而悲寡鵠撫嗣子以勵艱辛　全婦職節婦張莫氏等觀感有自節操同堅年例允符與評悉協足播芳徽於巾幗　邀　寵賜之　絲綸合無　懇　天恩俯准將節婦張黃氏張莫氏等六口併子　旌表以彰節孝而維風化除各冊結咨部查核外　會同雨江督臣劉坤一江蘇學政臣黃體芳附片陳請狀乞　聖鑒訓示謹　奏軍機大臣奉　旨均着准其旌表禮部知道欽此　○○四品項戴署理四川總督臣丁寶楨跪　奏為查明辦理滇黔官運頻年出力局員照章開單懇　恩獎敘以昭激勸恭摺仰祈　聖鑒事竊臣與光緒三年秋間因滇黔監岸廢弛過久奏請借本開辦官運先黔後滇督　道員唐煚遴委采員設局創辦聲明如辦理二年大著成效　奏請獎勵旋經部臣　准光緒三年八月二十日奉旨依議欽此當經恭錄分　遵照茲查自光緒三年冬間開辦官運之日起至六年冬底止已滿三年各局員奮勉從公始終不懈計丁丑綱行銷邊計額積引二萬三千八百八道零戌寅綱行銷邊計額積引七萬一千一百二十餘道巳卯綱行銷邊額引七萬四千二百七十四道綜計三綱共收引稅羡截銀六十三萬九千四百八十六兩 
 
 

Page 4

 
 
　　有奇連厘金雜欵共徵收銀三百五十萬七千四百餘兩陸續歸還運本並非濟滇黔兩省餉需帑充商悅閭閻食賤確著成效均經臣分年具奏在案伏思滇黔邊岸久經荒廢此次開辦官運原屬創始岸多地廣事極冗繁非賴群策群力不能有濟廠　各員專司購運價重則商力不支價輕則灶慮賠累全在局負秉公無私方不至畸重畸輕各岸局專司銷售與輕徵州縣責任無異各該員體察商情聯絡駕馭動合機宜故能支回　國家數十年未有之大利仍復事事便商便民規模藉以大定實屬異常出力未便沒其微勞現在三年屆滿已逾奏定二年制限所有在局辦事各員謹緒具清單恭呈　御覽合無仰懇　天恩　敕部核給獎敘以為實力辦公者勸出自　聖主鴻慈除摺單咨部外理合恭摺具　奏伏乞　皇太后　皇上聖鑒訓示謹　奏軍機大臣奉　旨吏部議奏單併發欽此　○○丁寶楨片　再川省開辦滇黔官運監務經臣遵照定章將總局及各廠岸辦理出力各員核明據寔奏請獎勵在案　唐烱創辦局務已逾三年剔弊＃奸均臻妥　至今商民稱便蔬引裕課年有加增實屬殫心竭力藩司程豫三年以來與唐烱悉心經營歷届　奏銷時赴局監結報連年辦理丁丑戊寅己卯三綱奏銷收支一切欵自紛煩該藩司分年查核逐欵勾　切實結報毫無錯悮現署泉司鑒茶道崧蕃專司鑒務到任年餘會同唐烱盡心整頓剔除積弊不遺餘力尤為和衷共濟凡此力持大局有裨川滇黔三省餉需者誠為不少該司道等均不無　勞足錄合無仰懇　天恩　賞給該道員唐烱曁該藩司程豫本任監茶道崧蕃各隨帶加三級以示獎勵之處出自　逾格鴻慈　附片　呈伏乞　聖鑒訓示謹　奏軍機大臣奉　旨着照所請該部知道欽此　○○丁寶楨片　再候補刑部郎中文天駿經臣於光緒三年以川省辦理洋務之人奏調來川差委自到川後於中外交涉事件均能認真講求實為川省不可多得之員四年臣以辦理黔邊官運鑒務專開緊要復委文天駿會同建昌道唐烱辦理官運總局銷引甚暢五年續辦滇岸地愈煩該員任勞任怨推行盡利尤著成效計前後辦理三年銷引至七萬數千張之多共收稅厘雜欵三百數十萬固由唐烱督辦有方而文天駿隨時隨事盡心襄贊亦實有相助為理之功六年二月臣查照鑒務奏定章程將文天駿擬保留川以知府補用旌經吏部以候補京員無准保以升階留川補用明文議駿迄今辦事又逾一年勞勩愈著而該員傒屬京員旣不能由外　保京秩則除請保升階留川補用之外似別無可核獎且該員以升階保留川省以後鑒務辦理為日方長更可藉資得力合無仰懇　天恩俯准將文天駿仍照前擬以知府留川補用以示激勵之處出自　聖裁是否有當　附片具奏伏乞　聖鑒訓示謹奏軍機大臣奉　旨着照所請吏部知道欽此　○○奴才岐元富陛跪　奏為戰船年久失修不堪駕駛請　旨　部咨行南省　另造新船迅速解送以備巡防恭摺仰祈　聖鑒事竊查金州旅順口水師營原設戰船十隻定例自製造之年為始每屆三年准其小修又屆三年作為大修再屆三年如船身尚堪整理仍再大修如不堪修理隨時咨明工部轉咨南省另造新船歷經遵辦在案前據水師營協領劉　先以該營第三號戰船跟隨杉板　一隻傒同治六年由閩省成造駕送到營至十一年小修一次於光緒二年例應大修又第九號戰船跟隨杉板船一隻傒同治十年由浙省成造駕送到營至光緒二年例應小修當經先後具題准修隨時購備物料因南省桅木未經解到已久失修船身俱已朽壞不堪駕駛卽桅木送到亦難修理應請另造新船以資巡防報由金州副都統派員勘查屬實加結詳報轉咨前來當卽分案咨部處准工部咨　該營第三號第九號戰船各隨杉板船一隻因南省桅木未到久已失修應令查照成案奏明辦理奴才等查金州旅順口水師營原設戰船專備巡洋會哨該營三號九號戰船旣已年久失修船身朽壞不堪駕駛亟宜援案辦理相應請　旨飭下工部行令各該省赶緊照式另造新船解送以備巡防理合恭摺具奏伏乞　皇太后　皇上聖鑒謹　奏軍機大臣奉　旨工部知道欽此○○丁寶楨片　再護理建昌　總兵普安營參將定長前報丁　自應飭令回旗守制以符定例惟查普安營駐扎　波　處夷疆為生熟各番出沒之所去年雷波俄邊各處夷匪出巢焚掠經臣派委員弁前往相機劇辦現在雖次第投誠尚未悉就範圍且番性詭詐深虞反覆所有夷　善後一切事宜亟須認真籌辦查定長熟悉夷情營務曉暢歷任邊　辦理　如應　照有軍務缺外飭令回普安營務恭將本　守制以便會同各　營相機辦理而重邊防所遺　昌　總兵篆務查有　記名提督莫　紳堪以委　除分別檄飭遵照外謹會同成都將軍臣宗室恆訓署提督臣唐友耕合詞附片具陳伏乞　聖鑒訓示謹　奏軍機大臣奉　旨知道了欽此 
[江督轅門抄] ○四月十一日知縣凌夢崧銷南八段保甲差又稟知到差　○十二日知縣潘祖　奉　委赴江都勘丈沙地均辭　知縣王宜　銷辦積　差　　轅牌示邳州學正王來崇期滿缺以試用訓導邵承誌署理　○十三日　大使方宗盧解銀來　○十四日直　州松亭　謝奉　憲行知准補海州　○十五日止轅上元　叩謝准補濟和縣缺　　轅牌示豐縣教論汪宏吉病故　委遣缺以試用訓導李其煩　理　○十六日江　縣陸元鼎謝飭知　同知陳階溥奉漕台委赴漢口採辦煤炭　到安　○十七日祥　輪船李家太湖南回並解餉赴揚　○十八日上元郝稟知缷兼署江　縣事江　陸稟知任事　知縣姚德鈞銷　審江　案件差　又車運升奉藩委赴上海查　龍華局廠規模又胡爾銘回滬均辭 
[浙省撫轅抄] ○四月十六日委署金竹嶺巡檢吳嗣曾叩辭赴任嘉銷塘　局差　○十七日新任織造廣英先生差人來省請安　織造筆帖式士文管解黃絹叩辭赴京　候補從九品　逢堯　銷湖郡厘局差遣回省稟到 
[蘇省撫轅抄] ○四月二二十二日正任江陰縣山司巡檢高樹人辭赴　聽俟騐看　從九胡澧　銷橫涇等處河工差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
