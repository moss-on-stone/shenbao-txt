# 1904 - 162 - 4911191

 

Page 1

 
 
[解欵聲明] [  申報館恊振所啓]  
　　自我日開戰東三省人民兵燹慘遭深堪憫惻敝館從諸君子後襄辦紅十字會捐欵自二月初十起至四月三十止共　鷹銀龍銀一千零三十七元規元二十兩銅質僞洋銀二十四元已掃數解交絲業會館萬國紅十字總會檢收惟以戰事方殷烽烟未息尙望諸君子慨解囊金俾得源源接濟不特東省災民所馨香以祝卽本館亦有厚望專此佈臆伏維善鑒 
[重印十三經注疏○五經備旨○十七史商搉出售] [  點石齋啓]  
　　自來　經解經　說莫詳千十三經注疏一書其次若五經備旨則疏解五經語意雖各樹一職而其開發　義類皆詳盡無　本齋前將此一書籌校精詳　心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五角備旨每部定價洋銀七角○十七　商　一書爲王西莊先生所輯　論超卓考　詳明論世知人　衷至常有　　學者不可不加意　求兹亦用頭等潔白連史紙印成每部定價洋銀五角卽日出售 
[兩江總督魏午莊制軍覆奏江南參案摺葉]  
　　兩江總督臣魏光壽跪奏爲遵旨查明被參文武各員逐欵據實覆陳恭摺仰祈聖鑒事竊臣於光緒二十九年十二月二十七日承准軍機大臣字寄光緒二十九年十二月十八日奉上諭有人奏江南吏治窳敗兵防廢弛　實糾參一摺所有單開各員劣欵著魏光壽按照所參逐一確切查明據實具奏毋得廻護徇隱原摺及　著抄給閱看將此諭令知之欽此遵旨寄信前來當卽密派升授江蘇臬司兩淮運司恩銘現署江蘇臬司候補道朱之榛分欵確查兹據先後查明禀覆前來臣復詳察衆論證以案據有查無實據者有業經參辦者有辦而未結者敬爲我皇太后皇上縷析陳之原參内稱督幕候補直隸州知州賀弼招權納賄贓欵纍纍一節查賀弼係貴州同知在雲南邊防案内保升知府經臣奏調委充文案上年四月隨臣到滬在前靑陽縣知縣湯壽潛寓所與道員俞啓元相識並未結爲兄弟至道員沈邦憲辦理製造局由湖廣督臣張之洞電商派委道員潘汝杰辦理銀圓局由藩司黄建筦面保道員俞啓元辦理鄂岸督銷副將陳煦亮署城守恊均臣量材遴委知府夏敬觀以課吏取列超等得海門釐差知縣拖煃以勞績委署六合縣均由司局照章詳請無須行賄知縣郭希度辦理武穴分銷係歸鄂岸總局派委均與賀弼無涉道員杜俞知縣郭希度亦無過付賄銀實據調查元茂震源兩號錢莊上年出入總簿並無各該員劃付之欵上年八月賀弼向商人沙　泰購朝珠一串付價銀三百兩並非沈𫒗憲所送巡捕洪遹聲查無行賄情事任煥章並不在署亦非幕友泰興縣龍璋調簾遺缺由藩司詳請截取知縣游毅之代理於七月初六日到任十月十八日交卸視事數月豈肯賄銀七千元十二圩所屬無河圩地方界口雖有釐局原參兩員俱無名姓贜欵八千亦無證佐道員陶森甲每搆槍枝由臣札飭上海道袁樹勛會立合同付價更無許贜之理原參謂常備左軍統領張春發本擬撤換賀弼與杜俞洪遹聲任煥章共得七八千金爲之說項留差一節此案於未奉寄諭之先由臣電奏參辦則得賄留差之說不查自明原參又謂賀弼圖佔同縣龍某之妾坤兒並杜俞等夜聚游府西街娼户鄭寳奴家一節查賀弼等籍隸安化其縣龍姓流寓江寗者甚多原單未叙姓名無憑究詰至游府西街在臣署近側有湖南人鄭姓居住並非娼户何能誣指賀弼素性沈默不善與人周旋臣于接待僚屬務求和衷至批判公牘則絲毫不容假借不知者均欵賀弼所爲其實事無鉅細皆臣親裁謗書之來或卽因此原參内稱候補道杜俞鑽謀保舉賄賈要差以八百金賄前督臣劉坤一幕僚王夑自撰整　經武隱若長城八字私求密保曾以數萬金賄通今汴撫陳夔龍左右爲之游譽故汴撫亦極力保之一節查杜俞以書生投營歴經薦保前督臣劉坤一委帶江蘇留防各營極器董之督署章統甚繁雖由幕僚草進而其大要及考語悉由督臣自撰親塡非起草者得參以私意杜俞雅有能名汴撫陳夔龍因而推薦亦以人事君之義若謂左右受金游譽所致當無其事又原叅内稱蘇撫恩壽聞於今年秋間特參杜俞遇事取巧營務廢弛時有候補知府胡玉瀛受該道賄萬六千金爲言該道乃督臣舊交遽行參劾難以和衷故行中止一節查上年四五月間南匯等縣有帮匪鄧海靑林得勝爭權械鬥蘇撫恩壽責成統領鹽捕營杜俞捕拿於八月擒獲鄧海靑訊明正法恩壽有嘉許之詞無參劾之理正不必胡玉瀛爲之緩頰傳聞之訛不待剖而已明[  摺藁甚長明日接續]  
[本館接奉電音]  
　　昨日午後二點鐘越二十五分時京師飛電傳來旨一道敬謹譯登○四月二十九日内閣抄奉旨本年新貢士著於五月二十一日殿試五月二十八日在保和殿朝考欽此 
[電傳宮門抄]  
　　昨日午後二點鐘越二十五分時京師友人專電告知本館云四月二十九日皇上召見軍機大臣及壽勳 
[俄人漸退]  
　　華歴四月二十八日英京倫敦來電云頃由路透電局訪事人自盛京傳電報稱日帥黑木氏刻又揮兵前進俄人見敵軍聲勢雄壯漸漸退回 
[埋屍官電]  
　　昨承日本駐滬總領事官小田切君函示本國發來官電云前者我軍在南山等處與俄交戰俄人陣亡甚多兹由日軍尋獲屍骸以禮營葬計共葬武弁十員士卒二百六十四人另有屍骸約三十具葬於野營之外 
[不願禁糧]  
　　華歴四月二十八日英京倫敦來電云前者俄人與日本搆兵時議定米及各種雜糧禁不許售與兩戰國邇來英人心不甚願未免嘖有煩言 
[馬賊困俄]  
　　京師來信云四月某日奉天馬賊渠魁杜立山號召醜類約二千五百人麕集黄三家子狼頭山以備暗襲遼陽奉天中間火車站毁壞渾河所建鐵橋俄人聞之昕宵惴惴於心幾致寢不安枕祗以排日籌畫抵禦日 
 
 

Page 2

 
 
人之策無暇顧及其他洎統帥苦洛拔托金由遼陽返奉天與總督矮列幾息夫互議一切隨電達駐京使臣雷殺令嚴責中國政府務令迅將馬賊敉平 
[日擊俄兵]  
　　前晚一點鐘時日本東京來電云華歴四月二十九日據第三艦隊司令長官海軍少將東鄕正路報稱華歴四月二十四日我分遺艦隊封鎖旅順背面沿岸一帶别遣一部北上砲擊蓋州附近沿岸以示威忽有敵以火車運兵經過塔山附近向南方而去我軍以砲擊之敵遂退回北方自此以後日間遂無敵人之火車來往而蓋州角附近之處敵特增加騎兵預防我軍上陸我赤城及宇治二砲艦因吃水甚淺能駛近海岸猛施砲火擊敵敵受傷頗多 
[俄人文川]  
　　高麗元山來電云西歴六月三號凌晨有俄國馬軍二十騎由高原馳抵文川向郡守某君詰問文川元山二處究有日兵若干郡守以不知對俄騎乃加鞭疾馳南下迨　後四下鐘時其中十七騎飛駛而返直入郡守衙齋怒郡守之隱諱日軍動靜也鞭箠交下昏仆室中俄騎隨縱火焚官衙一時火烈具揚延燒民舍五十九户官民之出而救護者俄軍悉揮刃斬之有甲乙丙三人獵户也憤郡守之無罪而死誓報此仇伺俄先鋒隊啓行躡蹤至二里許突起發槍以擊致三騎應聲倒斃其餘遂四散奔逃刻下三獵户尙生死不明俄軍則於離文川時委棄屍骸二具 
[俄占電局]  
　　日本大阪某日報云目下俄兵之在吉林者合步隊馬隊計之約一千名左右恣睢暴戾紀律全無上月下旬忽將中國電報局逞强占據旋復各處派兵偵察幾無晷刻稍疏凡在華人不問爲官爲民以及情事如何胥不准由此傳遞電信 
[俄掘煤礦]  
　　日本大阪某日報云奉天哈爾賓地方煤已用罄俄兵駐此困憊不堪近在合都嶺之北三十里許黑林子尋得一煤礦遂雇華工約二百名左右竭力開采以濟軍需併於哈爾賓購取薪蒸多多益善蓋以供鐵路火車之用也 
[俄籌援旅]  
　　英京倫敦來電云頃得俄京聖彼得羅堡電音悉俄皇以總督矮列幾息夫與統帥苦洛拔托金意見不合特飭軍機處設法調停苦洛拔托金自言能將旅順救援大約日來又須調集大兵向南方進發矣 
[俄軍南下]  
　　英京倫敦來電云頃得俄京聖彼得羅堡電文内開某日我俄統帥希尤他開路培路岳督率兵士一萬四千名進抵瓦房站附近按希尤他開路培路岳係俄之男爵現任陸路總兵瓦房站距普蘭店之北四十八華里强 
[元山戰報]  
　　日本大坂某日報登高麗漢京來電云東歴六月三日上午十一下鐘越四十五分時日本陸軍中尉中村貞雄督率偵察小隊進抵韓之文川疑有諜人匿伏其間遂向各村落悉心搜緝至十二下鐘越十五分時據韓人報稱刻有敵騎自北而來漸漸逼近乃派兵往北偵探途遇敵之馬兵三騎相距只三十諾脫發槍互擊斃敵一人另有一人負傷而仆我偵察小隊乃進占文川迤南開烏愛之里南畔高原敵則占據玉女峯附近小阜下馬徒步遙擊我軍我小隊發槍應之午後一下鐘越四十分時擊斃敵軍二人餘遂望北方遁去我軍隨進抵玉女峯高處槍砲齊發敵人更無從駐足縱火焚利之浦及鏗里生附近諸村落然後四處奔逃我偵察小隊一無所傷仍得完其責任是役也敵軍約二十二三騎有服褐色夏服者有服黑色冬衣者 
[靉陽戰報]  
　　日本東京某日報云東歴六月五日午前大本營得陸軍大將黑木氏報稱六月三日我陸軍一隊由靉陽城進發迤邐抵賽馬賽偵察敵情午後二下鐘時行至新開嶺迤西途見敵之馬隊五六百騎遂迭次發砲猛擊敵軍大約損失不少我軍止戰死士卒一名負輕傷者三名 
[旅順防務]  
　　日本大阪日報云俄軍自南關嶺等處戰敗之後汲汲焉籌防旅順後路所有蜿蜒通旅順之各處溪流山徑咸立木栅高六尺六寸以木四株爲一列栅外更繚以粗鐵綫結作菱角形鐵線之端又分出無數小鐵綫編製成網側卷而張之我軍出入之途遂因之阻絶 
[庫倫雜記]  
　　日本東京某日報云頃得中國京師來電悉邇者俄國雇得華人之通蒙古語言者携赴庫倫采購食牛戰馬一時馬牛之價較前陡昻旋又於喀克圖附近招募蒙人入營効力事爲庫倫辦事大臣查悉急電千理藩院請咨令蒙王諭禁以免日人嘖有頰言某日有一俄弁改裝作民人請奉天將軍增留守派出兵士六名沿途護衛迤邐至庫倫境内訪問芻　價值如何旋復折赴朝陽招降馬賊朝陽縣某大令責其違犯公法齗齗與爭俄弁無可如何廢然而返 
[鐵嶺雜記]  
　　日本東京某日報登中國山海關來電云某日淸曉俄人調集步卒四百名携帶野戰砲十有八尊田鐵嶺開赴遼陽其由遼陽運往牛莊之軍糧則於日内陸續道經鐵嶺鐵嶺城外四圍約三華里許及由鐵嶺達開原之鐵路中間俄人輒於路旁理設地雷以禦敵人衝入更於奉天寛城子哈爾賓等處開闢寛平大道以利軍行 
[老將防邊]  
　　日本東京某日報云某日中國鎭守山海關大臣馬景山宮保密奏朝廷略稱俄兵如渡遼河而西侵害我中國中立之局臣雖駑鈍願身臨前敵竭力抵禦以遏敵燄而張國威應請飭下直隸總督北洋大臣布置後路兵防以資策應目下宮保在八溝駐節悉心籌書豫備拒遏俄兵此外朝陽平泉亦皆駐駐守重兵九關門松子嶺新臺梨樹築地溝白石嘴響水塘各要隘則磊沙囊作砲臺安置大砲若王尊守備頗爲嚴重 
[英人恤兵]  
　　華歴四月二十八日英京倫敦來電云某日英國紅十字會中人籌集英金二千磅匯交奉天俄人以供治療受傷及抱　軍人之用 
[受篆有期]  
　　武昌采訪友人云湖北巡撫端午橋中丞量移江蘇廷旨令督憲張香濤宮保兼攝撫篆四月二十三日宮保由金陵回鄂中丞定期二十七日將撫篆齎送督轅以便五月初二日秉節赴吳榮履新任 
[土匪猖獗]  
　　松江訪事人云西鄕小蒸鎭離楓涇不遠歸靑浦縣轄治鎭有匪人楊某者得充蘇捕營某號師船艙長遂如虎附翼日以借端訛詐爲生鎭董病之函請楓涇汛弁金君勸令稍稍歛蹟四月某日金君以他事至鎮楊疑爲捕已而來號召其徒開槍環擊金君因乘舟來郡謁見新任江南提標中營參將何雪門參戎禀知其事參戎聞而震怒刻已轉禀提憲行將撥營前往緝拿矣 
[獲梟候治]  
　　姑蘇訪事人云月前長洲縣蘇靜菴大令查悉陸墓黄埭滸墅關各鎮均有梟匪聚賭抽頭擄人勒贖因飭勇捕馳至滸墅關拘獲甲乙丙三名　墓拘獲丁戊六名黄埭拘獲已庚等八名一併帶回釘鐐收禁另有婦女三口訊知實係誤拘卽予省釋 
 
 

Page 3

 
 
[畝漿]  
　　寗波訪事人云日前寗波府喻庶三太守奉浙江藩憲翁筱山方伯來札内開浙省土漿產區日廣而稅收未見暢旺著卽清查田畝改行按田計稅之法以裕餉源等因遵卽擬定章程分飭所屬各縣會同土藥委員督飭糧書查明種漿畝數及種户姓名某户種鶯粟若干畝每畝可收槳若干斤按章應完稅銀若干限一個月内查竣造册送司察奪 
[錢法難整]  
　　姑蘇訪事人云蘇垣圜法日壞砂壳光片充斥市廛猶幸彼此流通不甚挑剔且番銀一餅可兌錢九百五六十文以故商民尙皆稱便自裕蘇官銀錢局開設將錢發給各錢莊每元僅作九百文與市上大相懸殊當事者見民之不樂遵從也遂下禁用私錢之令各錢莊以制錢難購相率止兌一時羣情惶駭幾肇事端長元　　縣主蘇金地三大令目擊情形急頒發示諭申明所禁者實僅砂壳鐵鉛及破碎不能上串之錢若分量稍輕銅質稍次者業已行用日久仍准照常通用等因目下市上兌價分作三等每洋銀一元兌當十銅圓八十四枚合制錢八百四十文或官錢票八百九十文至市上通行之錢則可兌至九百四五十文 
[鄂省官場紀事]  
　　漢口訪事人云湖北候補府陸太守樹聲近奉上憲札委稽查下新河釐卡四月某日已上院禀謝到差矣○漢口牙釐上局總辦湖北候補府連太守炳近奉上憲札委調辦武昌造磚廠事務已於四月某日上院禀謝行將擇到差矣○湖北候補府楊太守鍾羲前奉上憲札委代辦漢口釐金下局兹以太守辦理尙能認眞遂札飭接辦以示鼓勵 
[委察商情]  
　　安徽巡撫誠果中丞札委候補道席沅生觀察來滬考察商務昨日觀察捧檄來滬乘輿赴道轅拜會蘇松太兵備道袁海觀觀察旋又詣上海縣署投刺縣主汪瑤庭大令延入花廳茗談良久而别 
[巨梟駢戮]  
　　金山縣境干巷鎭土梟蔣春波陶子良聚衆横行形同叛逆月前自知罪無可逭赴蘇松太兵備道　投誠道憲袁海觀觀察發押上海縣署迭經縣主汪瑤庭大令研訊歴歴供認如數家珍遂飭收禁獄中候示旋有金山闔邑紳董公禀道轅備　蔣陶種種惡跡並由英美等國租界公廨差勇拘獲其黨高阿虎解縣訊明確在泖灣嘯聚爲非抗拒官長觀察因彚案電禀江蘇撫憲恩藝棠中丞請卽就地正法中丞准之札飭駐防浦左南橋之飛划營统領孫紹襄軍門就近酌辦昨晨七下鐘時軍門命駕詣道轅與觀察晤商觀察隨飭大令將蔣陶高及本邑閔行左近塘灣巨匪錢關寶親解到道旣至即柬請撫標滬軍營管帶龍葆珊軍門撥出勇丁一百名在轅門前護衛然後與軍門同坐大堂大令則在儀門下設立公案城汛周千戎策騎在轅門外彈壓閒人縣署全班差役簇擁四犯至觀察案前觀察略問口供喝令如法綑綁由大令千戎督率勇丁押赴小南門外法場一一斬决所有首級四顆分盛木籠派員押發各犯事地方懸竿示衆 
[日庖閙局]  
　　前日西門外桂墅里日本某學堂庖丁季𫒗福韓洪興至高昌廟鎭向陳金生購取茭白論價不合致起爭端季韓忽稱失� 
去洋銀一元扭控高昌廟巡防局局員孫羹梅二尹研訊之下諭令押候查明再核未幾管理學堂中之日本人某姓遣人持名片投局將季保去二尹隨亦將陳釋出未幾季竟糾人闌入局中任情胡閙擊毁門窻二尹大怒立卽禀請江南機器製造局總辦魏蕃寶觀察函致學堂將肇事各人送局訊究 
[重五水嬉]  
　　每屇端陽淮揚帮中人必製造龍舟十餘艘在南市浦江中作水嬉之會邇者艾綠榴紅節逢重五若輩定於初四日始至初六日止蘭橈桂檝競渡中流似此勞民傷財殊不知其何所取義也 
[私鑄案發]  
　　美界天潼路餘錩鐵廠近日爲人私製鼓鑄當十銅圓之機器經包探朱桂生偵悉邀同某號西捕向之盤詰廠主顧裕齋稱有某甲者爲鎮江人某乙所定因於前晚將顧及已成未成之各機器解送英美等國租界公堂昨日讞員黄耀宿司馬升堂研訊隨商之英總領事署繙譯官德爲門君著將顧發回捕房押候拘甲訊辦 
[上海格致書院課題]  
　　策論問人種原始由一族或由多族其語言文字如何各别如何遞變可悉言之歟書朱一新無邪堂答問後算學今有公切兩圓其大圓之徑爲子兩圓之距爲丑公切成角爲寅度求小圓之徑爲幾何若令子爲六丑爲二寅爲五十四度試細馭之設有二物分行於等長徑甲之撱擺兩圓之曲線上且所行亦恒與擺軸平行而同成直綫又知撱圓短徑爲乙當擺圓母點距切底點之弧爲吇度時問兩物相距幾何并詳推其公式如設甲爲十乙爲八吇爲三十注度其同數若干試繪算之卷仍繳虹口中西書院統限五月二十日繳齊踰限不收 
[英界火警]  
　　昨日午後七下鐘時瞭望臺上忽地鳴鐘告警急出視之則英炌福建路卽石路迤北某藥鋪中火勢方回回熊熊莫可抑遏俄而西人之在救火會者羣驅水龍詣火塲奮力救熄然餘光高亘猶似與夕陽返照爭妍也 
[馬戯抵申]  
　　哈麻司敦馬戯已於昨日由香港附格楞法克輪船抵申午後一下鐘時在虹口公和祥馬頭登岸環而觀者密若堵牆班中男女伶二三十人良馬數十匹另有各種猛獸如獅如虎類皆籠以鐵柙四圍用木板護之下置機輪俾得轉旋便易其象則高及　際碩大無朋由象奴牽曳以行繞經英界大馬路過泥城橋迤邐入戲園安置猶憶日前偶觀香港各日報咸謂哈麻司　所演種種戯術實足令人耳目一新意今晚開演之初自當座滿履綦爭先快覩也 
[上海縣署瑣案]  
　　妓奴徐馬氏喊控于造然袁仲廉賴債行兇等情前晚縣主汪瑤庭大令升堂研訊徐馬氏供小婦人係　州人年四十有七光緒二十四年傭於英界迎春坊戴姓妓院時袁仲廉在比鄰某妓院作狹邪遊至中秋節結欠洋銀六十元苦無以應院中龜子欲褫其衣小婦人因前在城内右營衙門附近王姓家爲傭時與袁所居不遠似曾相識是以從中解勸代向戴姓暫借洋銀六十元以了其事當時袁許於一月後歸還迨届一月無錢可還書一借據厥後小婦人迭次至袁家均不見面迨將情訴知伊妹伊妹令小婦人向之面索今日復至袁家袁友于造然帮同霸賴手持木棒將小婦人頭額擊傷爲特扭求究辦于供童生係南匯縣人在袁仲廉處教讀東文徐馬氏尋袁索債袁稱並未向借童生恐滋事故勸令出門徐馬氏不依童生曳伊之衣伊仆於椅角以致撞破頭額並無毆擊之事袁供生員係寶山縣人在治下西門内教讀與徐馬氏素不相識安有借欠之事必係仇人揑造借據指使訛詐大令察閱氏呈案之借據鑿鑿可憑將袁大加申斥飭還洋銀三十元袁堅不允從因飭發典史管押一面飭仵作驗得係馬氏之額確用木器擊傷並非跌仆所致遂判責于手心二十下著具保辜結然後交人保出○木作頭董成福虧欠元亨順泰各木行銀一萬五千兩逃避不理元亨等行遂投縣控請訊追大令提案研訊元亨行夥俞子才稱董逃避後各家至作内索取伊妻回稱現匿金姓家及往金家訪尋董避入内室喝令傭工將小的等人逐出求卽究追曹顯林供小的係順泰行夥被董嗾使傭工毆傷兩臂大令驗行曹略有微傷諭令退去靜候飭差查明核奪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬事叢譚]  
　　寗波訪事人云已故浙江海門鎮總兵余鎮軍之靈柩由嗣君扶回原籍上月某日道經甬上闔郡文武各官咸詣江北岸招商碼頭弔奠○日前各染匠議加酒錢相率暫停工作經董事禀諸鄞縣署縣主周大令飭差開導毋再把持刻下各染匠已一律開工矣○浙江提督呂道生軍門近接聶仲芳中丞來電内開定海鎮標一營請卽定期裁撤祗留正副練兵兩營照常訓練○甬郡制錢久形缺乏前由紳商禀准當道備貲赴省購運銅圓來郡行銷而市儈龍斷居奇進出頗多弊竇日前各當鋪主聨名禀請鄞縣主周少軒大令設法整頓未識大令有何善法以平之也○鎭海賭棍章阿高邇經邑尊韓大令訪悉飭差拘案押候嚴懲○新任甬東司巡檢丁少尹已於日前由省抵寍諏吉某日接鈐任事○棍徒秦秀珪在鄞邑東南鄕定橋地方開設花會某日經巡防勇拘解縣署縣主周少軒大令叱令笞責數千板釘鐐禁押獄中○定海錢阿懷之妻某氏與劉長林楊阿玉有私錢固某心一頂綠頭巾壓倒鬚眉七尺者也瞰知其事屢向劉楊索詐劉楊恨之甚遂於某日將錢謀斃屍兄錢甲以其弟身死不明控諸廳署廳尊楊司馬飭差將劉楊及氏拘拿到案禁押候懲 
[茸城近事]  
　　松江訪事人云郡城東南鄕得勝港瀕臨歇浦一小市集也有陳小胖子者賦性暴戾前曾隸名鹽捕營暗中仍與土梟爲伍洎梟勢不振改而在鎭上開設小烟館某日向鄰人某甲賒米一斗甲不允陳怒掣出利刃向甲猛刺傷及額角耳根猶復大言恐嚇勒索洋銀十元甲忿不能平投控華亭縣署時縣主陳仲陶大令方隨侍府尊田紹白太守巡行各鄕鎮由署中人囑甲繕禀呈候騐明傷痕然後核辦○松郡東西南北四城門每晚下鑰後行人給錢三四文卽可任意啓閉西門爲合郡精華所萃司管鑰者尤視爲利藪每當暮色朦朧之際便已雙扉緊掩蓋將借此弋獵微資也事爲提標中營參將何雪門參戎所知特於日前會同府尊田紹白太守曁城守營游擊曾遊戎前營游擊余遊戎左營游擊陳遊戎出示曉諭西門及水關限於亥刻東南北三門及水關限於戌刻一律鎖閉不准擅開如有緊要公文須領對牌方可驗放○郡治西門外秀野橋一帶某圖地保某甲現已退卯改充圖差新任婁縣黎子新大令查知去年曾庇護鹽勇在橋北石檻中開場聚賭意欲提案訊懲甲懼聞風遠颺大令怒擬將保人處治並拘甲姪待訊甲不得已自行投案大令飭卽收押所中 
[浦東保甲總巡局紀事]  
　　前日浦東鴻源紡紗廠執事人某甲函送竊取衣物之工人奚阿寳至浦東保甲總巡局總巡謝岳松明府詰訊屬實判責二百板枷號一禮拜贓給甲具領○唐趙氏扭李榮坤至浦東保甲總巡局控稱媳婦某氏被伊誘拐請卽究懲總巡謝岳松明府詰訊之下判令將李掌頰五十下交人保出 
[南市馬路工程局紀事]  
　　老白渡泳興樹行門前堆積樹木如阜如岡前經捕房中人查知著卽擇地遷去行主陳沛澤抗不遵從昨日馬路工程局總辦翁子文太守因公過此目見情形及回即飭捕頭傳到行主押候訊懲○歹人李阿狗濳至何炳家竊取烟槍水烟袋各一枝質在某押鋪旋經何報捕拘獲捕頭令押候轉解馬路工程局禀請總辦翁子文太守訊究○日前周永郎央周順榮執柯聘馮永生之女爲室馮妻已允而馮尙未知以致互控於馬路工程局總辦翁子文太守倩襄讞委員黄衡堂二尹研訊供詞命卽交人保出予限兩日商明禀復昨日周投局禀請移送上海縣署訊斷太守允之 
[英美等國租界公堂瑣案]  
　　積賊胡少興行竊一大新泰恒永泰三雜貨店中絨布席法布雪茄烟等物經包探何阿春拘獲詰知各贜售與法租界有恒烟館主許阿羊昨日連許解案請究胡認竊不諱許供小的不知竊贓故敢收買尙乞恩寛讞員黄耀宿司馬商之英總領事署繙譯官德爲門君判押胡兩月許兩禮拜○前者奥商瑞嘉洋行主投本管總領事署控華人王榮安定貨不出等情由奥總領事某君照會到廨昨日司馬簽差協同包探王寶生將王提案略詰數語押候訂期會訊○英商良濟藥房主控華人陳曉峯定貨不出等情司馬簽差協同包探趙銀河將陳提到押候訂期會訊○五百五十八號華捕解曾吳氏至案禀稱此婦與鄰人口角不知如何服毒自盡經小的訴知捕頭送往仁濟醫館救治得生今特送請訊核曾吳氏供小婦人向鄰人索取欠欵伊妄圖吞賴一時氣憤故欲輕生司馬謂事不得直儘可來案控告何至視性命如鴻毛著具改過切結當堂開釋○十八號西捕解押犯張金寶至案禀稱此人在押所動輒行兇前日將同押犯人朱春榮肆行毆擊由小的訴知捕頭送請究辦張俯首求恩司馬判責五十板○三百零五號六百六十號兩華捕解馬夫李鴻生至案禀稱前日李駕車至湖北路加鞭飛駛是以拘請訊懲車主沈姓飭丁持函投案禀稱此車並不疾行請卽將李開釋司馬諭以二捕所見鑿鑿可憑碍難照准飭罰洋銀二十元○一百四十一號華捕禀稱前日某衣店夥趙炳澆至金華甫家索取衣價洋銀六十元不知如何口角爭毆致被擊破頭顱報經小的將金拘入捕房旋由某人保出今未來案捕頭故令小的禀訴情由司馬著於禮拜三傳金訊究○法界源大小錢莊夥王洪生向某馬車行賃得雙輪馬車躬親執轡游行租界迅疾如飛二百四十九號華捕見之拘案請究司馬判罰洋銀二十元○前日芝罘路錦華里源順記木作失火時浼相識之朱胡氏王陳氏搬運家具事後查檢失去報時鐘等物報由包探陳錦標拘案請究二氏堅不承認司馬飭將王陳氏省釋朱胡氏責手心五十下○唐小紅王阿四濳入虹口勤昌繅絲廠竊絲若干約值洋銀一千餘元報由捕頭派令包探倪順泉朱桂生拘解至案禀請出牌弔贓司馬著將唐王帶回捕房俟弔齊原贓然後訊辦○積賊張阿四混入勞合路流妓王二姐家樓上乘間行竊熟羅夾襖一件質於城中某當鋪昨經包探趙銀河查獲解案張認竊不諱司馬判責一百板押兩禮拜 
[法租界公堂瑣案]  
　　邵福林賀阿三李良臣向在金利源碼頭爲客搬運行李卽諺所謂野雞挑夫也流氓俞和生朱阿發俞阿狗於阿元等訛詐不遂串同南市馬路工程局捕頭胡瑞龍及上海縣署差役某甲將賀李拘入工程局私行管押邵遂投報法界捕房捕頭令包探前往將賀李帶回胡堅執不允隨朦混禀官將賀李送縣縣主汪瑤庭大令訊供之下判令遞回寗波原籍事爲法總領事所聞命捕頭將俞等四人一并拘押昨日傳邵解案邵歴訴前情俞等同供小的等不敢拔人讞員陳楚生大令與法總領事署蘇繙譯官會商飭一併管押諭令邵下期邀同賀李來案質訊○工部局某西人帶證人王阿龍控已歇小工李有才行竊馬鞍韁繩等物昨日大令升堂研訊李供小的於辭歇後往取箱籠等物並無行竊之事大令判責二百板將箱給領○陸稿薦肉店夥朱鶴生以未蓋宰牲公所戳記之肉入市混售被捕頭查悉送案請懲大令判罰洋銀五元○烟鴇朱秦氏訴稱妓女姜小紅向爲某姓童養媳去年三月由伊翁抵押小婦人家取去身價洋銀六十元今小紅不願爲娼是以送案請核大令著發普育堂留養待家屬來案領回○四月二十六日之夜公館馬路玉露春茶肆後福壽里三號門牌某姓家不戒於火事後捕頭查悉某姓及左右鄰均保火險因於昨日飭傳某姓卽顧阿林及胡集成蕭雲卿到案請訊顧供主人開設茶館是晚並不在家由小的看守門户上燈後小的往茶館服役不知如何遺火求恩明察大令判罰顧洋銀二十元胡蕭無干斥退 
 
 

Page 10

 
 
[美租界捕房紀事]  
　　昨日黎明時偷兒姚炳生掩入百老匯路第七號洋房某西人家圖竊適爲五十四號西捕所見拘入捕房捕頭令押候解送公堂禀請讞員黄耀宿司馬訊辦○昨日王阿四至吳淞路耶穌敎内地會内竊得鈔票二帋托錢阿毛往兌現洋銀會中某牧司查知一併送入捕房捕頭令押候解送公堂禀請懲辦○昨日偷兒王阿福至斐倫路二十二號洋房某西人家屋後見曬臺上曬有衣服因用竹竿挑取適爲一百六十號印捕所見拘入捕房捕頭令押候解送公堂禀請究辦○前晚西人某甲在司考脫路倚醉行兇被八十二號西捕拘入捕房捕頭令押至酒醒時釋出 
[杭州協懲善堂四月中旬潘赤文先生經募紅十字會捐欵第五次淸單]  
　　翁敎濂捐洋一百元威坪釐局捐洋三十元承裕堂來百川金許氏八稜研齋陳仲虞長興縣延張莊季騫威坪水卡汪明之各捐洋十元桐華館主人捐洋八元靜觀廬同昌衛郡典業諸曁縣張太太居安思危子朱繩祖各捐洋六元韓廚田記牲記莊枕流書屋耐益三湘女士蜀道主人王莘原各捐洋五元源大德源典田仰修綺懺　馮蓀石吳奉箴純武堂錢各捐洋四元褉春軒田九修各捐洋三元胡伯棠　懋華怡盛昌愼泰莊周新周門崔氏陵守勤堂求寔齋朱益能月滿樓碧湖軒韞廬立昌祥無名氏汪張氏三槐堂朱崇煦陳廷璋林正和葉大興愼康大同震大莊童永豐茶號鮑同泰任炳翁失陳氏林鶴齡永病全愈錢介臣長春莊朱大全呂藩候各捐洋二元周榮泰程愼餘行各捐大洋一元三角五分公茂升同和美游宏昌萬隆方錫卿恭和行慶隆升合順豐汪怡和春生介魏鴻昌咸昌復昌老永興廣聚行德昌瑞慶成惠號正羅聚成宏益生何恆泰同福莊沈炳文振川劍飛女士孫門周氏張門周氏如璋女士延陵女士白公紹公爽人補過齋吳興主人松生客塵子祥泰興詹玉甫鴻福來葉瑞昌陳居仁汪子卿羅舜蔬傅蔭福傅小鳳金吉安傅雪金傅素珍田和徐仲文吳穉賓宣金彌戴守楳宗訏　秦介甫金子祥世德堂　物初潘源泰合成聚成乾和聚和文記咸吉號仇德昌協成棧汪同順應思記徐豫亨張增芳凌江氏凌黎氏韓應梧無名氏恆記王長源三星堂李守益莊王珍修捕署居竹居士城守營河廳戴胡三泰三泰茶號胡德新胡玉堂茂昌茶號諸葛聚和堂許宏泰胡咸春鼎隆正豐馬紹　唐金寳胡景泰吳葉氏胡友溪子玉亭爲父六十壽鍾守寳徐勵氏包黄氏陳竣德堂汪元生舒華茂朱恆和貽慶葉芳甫朱少記無名氏胡連舫各捐十一元胡嵋江捐龍洋一百角廣大隆廣豐棧各捐龍洋十角孔樵餘金孝泉陳金氏陳國淸各捐龍洋五角游順舜鄭永源各捐龍洋八角信記絲行泰記絲行恆和絲行各捐大洋五角慶豐昌裕昌裕豐各捐大洋二角泰康松泰各捐大洋一角以上共收大洋五百十元元正丙銅洋一元龍洋一百五十六角亞塵助圖畫器一副通鑑輯覽一部新史攬要一部五千字典一本支那通史五本周烈助新敎授學十部計十木[  上海萬國紅十字會同人謹啓]  
[上海商務總會代募萬國紅十字會捐欵淸單]  
　　啓者本會昨承上海商務總會周金箴觀察交來鹽城帮董事陳幼香代募徐德興助洋十元　鴻順助洋五元陳和順助洋五元金隆興助洋五元金租順助洋五元金志順助洋五元李長順助洋五元周元順助洋十元周乾順助洋十元薛長源助洋十元吉萬順助洋十元金萬利助洋十元顧復興助洋八元倪長順助洋五元金德隆助洋八元源大號助洋二十元金全順助洋十元金義泰助洋六元朱長利助洋十元朱長發助洋五元朱裕泰助洋十元鄭福興助洋五元徐福興助洋八元徐廣興助洋七元韓長源助洋五元金德利助洋七元金安利助洋十元金同興助洋十元陳鴻順助洋五元陳震順助洋五元葛實材助洋三十元陳益順助洋五元陳怡順助洋五元陳隆順助洋五元陳湧順助洋五元陳聚順助洋五元陳興順助洋五元陳廣順助洋五元陳魁順助洋五元陳安順助洋五元陳長順助洋五元陳寳順助五元陳合順助洋五元陳裕順助洋五元唐全順助洋五元唐茂順助洋四元徐懷發助洋二十元以上四十七户共洋三百五十八元又承宜昌王季棠觀察助元一百兩陳守梅洋助洋十元承裕莊交來隱名氏助洋一百元補過子吳助洋五十元河南河北道馮觀察來函倡捐並另籌墊共庫平一千兩合來元一千零八十八兩五錢石門縣署林漢儀大令交來秀桐書齋風願䑆欵撥助洋五十元焦山六瀞大和尙助洋八元溯源和尙助洋四元滌心和尙助洋二元又焦山華嚴眞境代募英洋五十一元龍洋四十九元小洋三十角水晶庵助洋四元閔趙氏懺資移助洋四十元浙湖女士助洋五十元杭州潘赤文先生交來第三批協德善堂經募規元一千兩謹乞登報伏祈公鑒[  上海萬國紅十字]  
會同人謹啓 
 
 
 

Page 11

 
 
   
 
 

Page 12

 
 
知府石鴻韶先後禀揭到臣經臣等將該管帶撤差飭查並附片奏參請予革職拿問從嚴審辦在案兹據大理府知府陳秉崧詳稱遵卽提案研訊據該革弁供前在耿馬縱令勇丁搶奪團民牛馬變賣得財因團民攔阻喝令放槍致將羅四轟斃並將潘三捆回弔打各情屬實質之訪營親兵楊錦堂供認隨從搶奪用槍傷羅四身死棄屍河内賣獲牛馬銀兩交該管帶李名清收存逃弁申恒泰丁玉山等亦同掠得耕牛多隻等情不諱查該革弁李名淸舉派帶隊剿賊與各處民團應如何同仇敵愾相助相友乃性存畏葸每當有匪之地輒藉故引避事後揑報粉飾邀功又復到處騷擾甚以剿賊之兵轉而掠奪平民戕斃人命實堪髮指無論殺越人貨相與分肥行同盜賊罪不容誅卽其縱軍掳掠亦已大干軍紀旣經該知府一再審訊供情確鑿未便稍事姑容致滋民害相應請旨將該革弁李名清營兵楊錦堂一併就地卽行正法俾昭炯戒而肅戎行逃弁申恒泰丁玉山等仍飭勒拏務獲訊明懲辦除咨部查照外謹會同雲南巡撫臣林紹年附片陳明伏乞聖鑒訓示謹奏奉硃批著照所請訪部知道欽此 
[廣西巡撫柯奏爲報銷光緒二十八年分驛站錢糧銀兩摺十二日]  
　　廣西巡撫臣柯逢時跪奏爲報銷光緒二十八年分驛站錢粮銀兩恭摺具陳仰祈聖鑒事竊照驛站錢糧例應按年造册報銷兹據廣西布政使張廷燎按察使劉心源會詳稱查得廣西省額徵舊熟驛站錢糧有徵無驛州縣遵例統入地丁項内造報尙存桂林府屬臨桂靈川興安全州永福陽朔平樂府屬平樂照平梧州府屬蒼梧藤縣等十州縣光緒二十八年分額徵舊熟驛站存下銀九千八百六十九兩七錢九毫又臨桂靈川蒼梧藤縣等縣緩徵銀一千六百一十兩六錢二分六釐七毫實應徵銀八千一十三兩二錢四分二釐四毫舊管無項新收各屬徵完銀六千五百四十八兩九錢七分一釐四毫内應除藤縣於未奉文以前預完捐免銀一百三十一兩九錢三釐五毫照例流抵下年應徵銀兩入於光緒二十九年分奏銷案内登收造報實完銀六千四百一十七兩六分七釐九毫内有蒼梧藤縣二縣於未奉文以前徵過應緩銀七百六十八兩一錢四分三釐五毫應行入册造報又平樂縣續完光緒二十六七年分舊熟銀五十八兩六錢八分七釐共收銀六千四百七十五兩七錢五分四釐九毫開除各屬支應驛站應扣六分减平折實庫平銀三千二百九十六兩二錢五分四釐批解藩庫銀二千九百五十二兩九錢六分七釐九毫又扣平銀二百七兩八錢四分六釐又平樂縣續完銀五十八兩六錢八分七釐實在未完熟徵銀二千三百六十四兩三錢一分八釐除應叅革職名隨同地丁錢糧由藩司合計分數開叅外其緩徵銀八百四十二兩四錢八分三釐二毫查係臨桂靈川蒼梧藤縣等縣奉文緩徵二分應各照年限分别帶徵完欵所有額編驛站錢糧荒熟道路衝僻應付火牌勘合差使夫馬廪給欵項遵照部行造具細册由藩司衙門核明數目詳經臣親詣盤查均係實儲無虧兹據造册詳請核奏前來臣覆核無異除出具保結同册分送部科並山西道外謹會同署兩廣總督臣岑春煊恭摺具奏伏乞皇太后皇上聖鑒敕部核覆施行謹奏奉硃批該部知道欽此 
[廣西巡撫柯奏爲遵旨籌設警察巡軍歸併保甲以靖地方摺十二日]  
廣西巡撫臣柯逢時跪奏爲遵旨籌設警察巡軍歸併保甲以靖地方恭摺仰祈聖鑒事竊臣伏讀光緒二十七年七月三十日上諭各省制兵防勇積弊太深著將原有各營嚴行裁汰精選若干營分爲常備續備巡警等軍認眞訓練仍隨時嚴切考校等因欽此仰見聖主整飭戎行力圖自弗之至意臣維編查保甲仿自周官於詰奸除暴之中寓保善安良之法洵屬治平善政無如奉行不力視若具文雖三令五申終無實效廣西地居邊徼賊盜縱横急應改絃更張以資得力前升任撫臣丁振鐸於覆陳變通營制改練新操摺内聲明將綠營制兵並各團練挑作巡警未及舉行前護撫臣丁體常飭令撫標兩營並桂林城守營練軍分叚巡查意在化無用爲有用惟未經訓練習氣尤深强令巡行終形苦窳臣到任後察看情形並偵知不軌之徒濳謀窺伺不得不實力舉辦以期耳目一新因於省城設立警察總局一所分局四所又在城外東洲地方設一分局派委熟悉警務員紳略仿直隸章程將該三營練軍嚴加挑選並募補精壯巡兵共六百餘名延聘文武教習逐日訓練加委按察使劉心源爲督辦派留營効力知府濮賢恒提調局務兩月以後漸已改觀於上年十二月朔分班站巡防復輪流演習各紳亦不辭勞瘁者核極嚴曉夜從公宵小絶迹實爲向來所未有所需經費即將練軍月餉曁保甲薪資儘數歸併仍有不足飭善後局移撥濟用約計歲需銀七萬兩其開辦之費尙須另籌容據實册報作正開銷至省外各屬現惟南寗梧州兩府已經開辦惟須另籌餉欵庶可漸次擴充臣已分飭通籌撥擬俟軍務粗安挹注有資即當一律舉行與團練相輔旣無藏垢納污之所自得化民成俗之方除將擬議章程咨明政務處户部兵部查照外所有廣西省開辦警察緣由理合會同署兩廣總督臣岑春煊恭摺具陳伏乞皇太后皇上聖鑒訓示謹奏奉硃批該衙門知道欽此 
[吉林將軍富奏爲審明疏防盜犯越獄脫逃已革員役人等並拿獲逃犯按例分别擬議摺十二日]  
奴才富順跪奏爲審明疏防盜犯越獄脫逃已革員役人等並拿獲逃犯按例分别擬議恭摺仰祈聖鑒事竊查五常廳同知戴鴻鈞公出期内該廳盜犯王駿等越獄脫逃餘犯守法未動一案經前任將軍長順專摺奏叅請旨將管獄官署五常廳巡檢兼司獄事孟桂雲革職拿問等因旋准部咨光緒二十九年九月二十九日奉旨這所叅疏防重犯越獄脫逃之管獄官吉林署五常廳巡檢兼司獄事孟桂雲著卽革職拿問交長順提同刑禁人等嚴訊有無鬆刑賄縱情弊按例懲辦有獄官五常廳同知戴鴻鈞雖據報先期公出惟未能先事預防亦難辭咎著交部議處仍勒限嚴緝逸犯王駿等務獲究辦餘著照所議辦理該部知道欽此欽遵旋據戴鴻鈞派差拿獲逃犯劉得奎一名報經長順批飭歸案審辦去後旋據吉林分巡道文韞審明擬議解經長順親提研鞫未及其奏因病出缺奴才到任覆加查核緣劉得奎籍隸五常廳因疑賊用槍放傷崔劉氏身死依律擬斬監候已奉部覆彚入光緒二十九年新事秋審擬以緩决聽候部覆辦理與在逃人犯王駿等同在五常廳監獄覊禁已革前署五常廳司獄巡檢准補長春府分防朱家城照磨孟桂雲係直隸遵化州監生遵籌餉例報捐刑部司獄同治十年三月選授刑部司獄十三年三月俸滿歸班候 
 
