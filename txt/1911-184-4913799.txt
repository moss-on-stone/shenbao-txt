# 1911 - 184 - 4913799

 

Page 1

 
 
   
 
 

Page 2

 
 
上諭 
[六月十三日內閣奉]  
上諭直隸巡警道舒鴻貽著開缺留於直隸遇有相當缺出請旨簡放所遺直隸巡警道員缺著葉崇質試署欽此 
上論直隸通永道著錫齡阿調補林志道著調補湖南衡永郴桂道欽北監國攝政王鈐章奕劻那桐徐世昌署名 
 
 

Page 3

 
 
論說 
[弄國民如嬰兒之政府（希）（夷）]  
我。讀中國二千餘年改政史於政府對付國民之手段。旣束縛之則不放任。旣放任之則不束縛未有陽博放任之名而隂行束縛之實如今日之甚。者也吾讀歐西各國立憲史於上下共爭之一寳物政府旣慨然予國民。則必不復再靳旣靳之矣則必不復予國民。未有左手贈之而右手攫還如中國今日之立憲者也是。故今日之政府爲吾國從来未有之政府今日中國之立憲爲歐西各國從来未有之立憲試言其故 
我國以預。備立憲相號召者己數年於兹矣曰將公庶政於輿論也曰將予人民以參。政權也設諮議局開資政院將。以確定國會基礎也改設責任内閣頒布屬。官官制將以改良行政機關也於此而猶曰政府不預備政府牢。守專制政府不從人民請願豈不寃哉豈不寃。哉然而試觀預備以来政府之舉動何。如矣諮議局設矣試問對付該局議員之手段。何如（觀各省爭路等案）資政院開矣試問對付。該院議員之手段何如（觀去年開會時彈劾。軍機等案）然猶得曰内閣未改良責任無人擔任故耳今内閣己改設矣責任己有人擔任矣總理大臣也國輔大臣也非不煌煌然立。憲國之内閣也然而試問其對付資政。院之手段何如（改訂院章以束縛其權力）對付諮議局聯合會之手段又何如（責議員議論囂張矣）嗚呼名稱立憲也而手段則。益專制我國民蜷伏於專制政體之下己數千百年本無不流血而得立憲之奢望政府忽一旦示之以寛。大誘之以立憲不惜取。諸其懷慨然而予之曰我將贈爾國民以立憲國之權利夫政府旣以立憲爲招則人民益欣然以立憲國民自待以立憲國。政府待上於是援引立憲國種種之法律依據立憲國種種之程式儼然以立。憲國民之面目見政府請求立憲國民種種之權利作立憲國政。府與國民正式之談判而政府則曰我予。爾以立憲之名耳爾乃眞以立。憲國民之面目向我乎雖然政府不作是語是語乃記者臆測政府之心理而得蓋政府所持以。對付國民之體面語而敢揚言於衆者則曰此係君上大權此係。踰越權限國民驟聞之而爽然。念偶然不愜政府意耳於是再以立憲國民之面目一試而政府仍不以立憲國政府之面目還向三試四。試以至五試六試政府幾幾不耐煩曰我若以立憲之假面具還對。之彼將滋擾不休不若索性扮一鬼臉以嚇倒之從此可無後患嗚呼政。府之心理若此而我國民猶。日思莊其容正其贈視以立憲國民之面目向政府乎夫亦可以稍變其面目以對付之矣不然此種立憲國民之面目徒取憎於政府焉爾 
雖然爲政府計亦拙甚不。立憲則己旣立憲而不行其實則民將愈怨不予民以權利則己旣予之而復奪之則民將愈憤曰政府愚我太甚然不觀家。長之玩弄穉子乎袖出果餅以示之曰我將予爾。食穉子大喜躍而就之則還納袖中曰我騙爾。耳穉子不得食則號泣而啼夫不出以示之則穉子固不知有果餅。也旣示之而不予爲穉子者能母怨乎旁觀者從而慰之曰啼亦無益果餅之所以不予爾。食者將以款外賓餉上客也不然予爾食矣穉。子啼不止又慰之曰此果餅己腐敗矣己缺碎不全矣將另購完好無缺之果餅予爾食爾母啼穉子以急欲得食也啼仍不止又恐之曰啼。不止將以夏楚責爾矣穉子無懼。色啼仍不止於是從而激之曰爾必欲食爾果有力其。紾臂奪而食之穉子忽收淚雙目炯炯直視其家長之面與其所。藏之果餅一若躊躇自量。其力而欲撲而攫之者然可憐哉穉。子我國民亦何以異於穉子哉而吾又恐不及穉子之猶憤然一量其力 
要件 
[順直諮議局糾舉張運司違法納賄請澈查究参呈稿（續）]  
當。其出諭。濫借之時人人知累商無資產大借洋債必難償還恐將起國際交涉貽國家累故本局前。年曾具函質問又於常會期内防商人濫借外債特提議决案懇督部堂咨鹽政處並飭該司勿濫保乃該司悍然不顧去年又。出擔保諭帖五六次一若借洋。債惟恐不多用洋債惟恐不速者。故違法而故速禍非爲私圖何至謬妄乃爾近。来人言嘖嘖僉謂該司諭起各債皆係九五扣折以爲發。帖報酬窺其孳孳保債之謀其利益或尚不止此不然累商無資產起逾額洋債力難償。還人人危之身爲監督而。朝夕與謀者詎得諉爲不。知知之而故爲之推其意是忍以機關名義與商人串謀騙欵不惜貽國家人民之累也傳聞自三月間洋債案發該司自知有。染奸謀恐被摘發乃勒令商人爲具保債不。取利甘結前時保債事後勒結此欲蓋彌張之舉其營私愈有確証矣近聞該司以私謀將敗乃巧。謀脫罪運動將欠外債商人。之引地同外債均收爲國有用以掩其濫保營私之罪以致摇動市面波及。全省商界人人憤慨是不惜欲彌縫一己。之私而害及通省也且欲引地收爲國有自有正當辦法然必俟此案清結。後誰屬違法誰應破。產明正其罪然後再議官辦商辦之孰宜乃能便民利。國若欲藉掩一人之私罪乃驟變久行之法。是固全省商民 
 
 

Page 4

 
 
所不。心服亦主持大政者所萬不能容。也且本局爲外債事曾陳請督部堂飭運司明白回復該司詳稱外債終歸商借商還於。官於民均無窒碍諮議局不宜過。問乃現時累商產旣不足以抵債該司又欲均歸之官與前日詳覆辦法自相矛盾前日己明知商人不能了此債以堂堂運司竟忍以無。據之詞上以欺蔽督部堂更藉以搪塞本局國法具在諒不能容此爲官方玷也凡此。均其違法有實據者其餘劣跡多端萬口爭傳報章揭。載如與其劣幕黄承恩狼狽爲奸乘機勒詐得欵分肥黄承恩因積資巨萬其。事人人知之而能言之本局以不得。確據未便冒陳且破產律現己頒行累。商以騙債破產咎由自取該司違法濫保飽其貪囊遺全省害案如查實必在破產之。列不能任其滿載而去亦人情國法也查諮議局章程第二十八。條本省官紳如有納賄及違法等事諮議局得指明確據呈候督撫查辦等語張運司一切行事適與章程二十八條規定相符本局職權所。在不敢放棄謹據實臚陳懇請督部堂逐欵查明照例參辦以懲貪鄙而警效尤鹽綱幸甚。直省幸甚（完） 
專電 
[電一（北京）]  
川督趙爾豐電奏川省密邇滇藏内政外交均關緊要請准調員襄理要政 
[電二（北京）]  
東督趙爾巽電奏議覆蘇撫程德全條陳東事情形並陳辦法八條奉旨内閣議奏 
[電三（北京）]  
某大臣擬令各督撫各擇紳士中人望所歸者保薦一二員量予鐵路差事以收人心己面陳攝政王頗蒙採納 
[電四（北京）]  
贛撫馮汝騤奏資政院核减預算萬難照行勉認减輕歳入數欵 
[電五（北京）]  
軍事官報停版未久自姚寳来回京（原創辦該報者）有續行發刋之說 
[電六（長沙）]  
湘省各圑體以度支郵傳兩部會奏收回幹路辦法語多含混故違朝旨湘人大受虧損必致激烈競爭禍未有艾特電致同鄉京官請即竭力爭執 
[緊要新聞一]  
[濤邸不滿意於新内閣]  
　　權利競爭近聞軍諮大臣濤邸與各部大臣談及新内閣之成立事事不負責任而事事偏要攬權如軍事一層上次曾田軍諮府奉發上諭係爲劃清權限起見乃該閣以爲大失面子故此次軍事參議官之上諭仍改由内閣奉出即記名武員亦須在閣存記不求實際專事虚文竊爲該閣不取言際頗形不滿云 
[新内閣之新舊聞]  
　　冶新舊於一罏承宣廳之發鈔處脫胎於舊内閣之滿票簽曩時滿票簽承值發鈔閣件供事實司其役自承宣廳設立改爲發鈔處隸屬該廳而供事則己裁去惟發鈔事件極多承宣廳不能兼顧現擬就該處鈔寫人才需要之多少儘數令舊日内閣中書承乏而軍機處人物則配置於承宣廳他種之需要不派發鈔處執役蓋廳長之意特爲劃出一小區域令内閣中人亦得稍分其唾餘至若天驕之軍機中人則該廳事繁不患無優異之處也外間擬議多謂承宣廳事務甚忙現有之軍機舊人斷不敷用其勢不得不調人然聞此說殊不確因内閣廳局本係軍機處之變相堅守排外主義無論如何决將固有機關之分子分配於改換招牌之老店承宣廳尤嚴守界限將来必不得己則將考取承傳之軍機章京隨時酌用决不向他署另調蓋軍機未經傳到者尚不少也閣屬員缺尚無定議敘官局大約分兩科辦事用員須在一百以外寳局長之主張也印鑄局用員大約在六十左右藝士尚不在内 
今年爲纂修漢檔之期告成後例開優奬以示鼓勵近聞軍機處雖己裁撤而檔案仍歸承宣廳編纂日昨由閣丞會同廳長禀明總恊理大臣此次檔案告成仍照舊例奬敘藉昭激勸以故日来該廳供事無不喜形於色 
政事堂會議新内閣旣經成立則閣臣應用合議制非有合宜場所不足以資辦公京師大學堂房屋旣决定改作内閣應趁該校放假期内將房舍騰出一可以便合議之制一可以免曠誤學生之課程時間故内閣遷移當在七月以前云 
[郵部又議接收鐵路辦法]  
日前内閣連接鄂粤兩督及湘撫電告大致謂各該省鐵路公司至今仍日日聚議不認國有將来督辦大臣接收恐多窒碍斯時地方官 
 
 

Page 5

 
 
有勒令解散之着倘不服從應如何對待乞示辦法聞其言外微意均主張用强制手段閣臣譯閱後卽交盛宣懷閱看而宣懷亦同時接到該三督撫之電文意亦略同前日盛與閣臣會商辦法其結果催龍建章迅速赴粤鄭孝胥迅速赴湘端方迅速赴鄂竭誠向鐵路公司勸導以便妥定接收之法一面密電袁樹勛詹天佑帮同鄭龍等勸告商民勿得固執前說致干國紀 
[湘議局三劾盛宣懷（續）（昨）]  
况欽定内閣官制章程第十二條八項各部重要行政事件必經内閣會議夫以川漢粤漢旣經該部批准商辦之鐵路一旦改歸國有其爲重要之事件也無疑應如何經閣議協商會同具奏而盛宣懷悍然不顧獨斷獨行否則草合同延宕己久有何迫不及待而必上奏於閣制初頒之際内閣總恊理大臣辭職之時居心叵測路人皆見朝廷當預備立憲時以開誠布公昭示天下而盛宣懷摧殘閣制破壞院章借上諭爲護符功則歸己過則歸君大權旁落於强臣日後何堪設想此盛宣懷挾主管閣臣之勢以欺朝廷之大罪也粤漢鐵路前由美國合興公司包辦原係盛宣懷親與定約種種喪失權利前大學士張之洞原摺言之己詳賣路罪魁無不切齒三省人民痛國權之損失糜欵千萬始得由美國合興公司贖回當時奉有先朝集股自辦母庸借貸外債之旨卽以湘省論當時人心踴躍遵即設立公司集股赶辦湘撫岑春萤楊文鼎侍講鄭沅御史黄瑞麒先後奏陳均奉旨郵傳部知道並經該部派員調查行文嘉奬有案工欵有著刻期可成而盛宣懷突然以國有主義巧借命令以變成法復箝天下之口以息人言名爲收歸國有實則仍借外債以遂其自利之私數千萬人竭智盡力爲國家保持之而不足以一人豪奪巧取覆敗之而有餘竊恐待償之外債来日方長將無了時事不近乎人情輿論所由鼎沸皆由盛宣懷挾嫌己久以合興公司贖路之積憤專圖報復而不恤人言其始以湘人之抗爭要挾朝廷而有格殺勿論之廷寄其後又有湘人凡關於路事不准發電之辦法陽以朝廷命令行專制之實隂以朝廷命令當怨謗之衝使愛戴國家之人民被抵抗朝命之罪狀是非顚倒何以爲國况鐵路國有主義行之今日之中國尤非所宜查世界各國自十八世紀以来其厲行鐵路國有主義者自德意志瑞士始至於日本收買鐵道法案自第二期議會至第二十一期議會始克成立誠以國家政策因時制宜而舉措之方必當審愼中國幅員之廣生計之艱又值内憂外患之時何忍摧國民企業之萌芽生上下交征之惡感民爲帮本政在得人治亂之機間不容髮邇来人心浮動伏莾滋多盛宣懷不僅不能保邦未危轉欲於多難之秋自爲戎首但知遂一人之私計不惜舉全國以殉之此盛宣懷挾朝廷命令之威以亂天下之大罪也總之盛宣懷之政策以取媚外人爲政策盛宣懷之手段以破壞法律爲手段取媚外人不顧國體者爲賣國之賊破壞法律不顧憲政者乃欺君之尤賣國欺君罪不容於死朝廷以數百年寛大之政體斷不忍負天下之民而惜一賣國之賊小民沐數百年高厚之德澤不容使聖明之世而有欺罔之臣諮議代表輿論未可緘默是以慷慨呈詞不避斧鉞伏乞聖明立斷治盛宣懷以賣國欺君之罪以服人心而維法紀不勝惶悚屏營之至謹請代奏 
[學部仍向度部索款]  
學部因會計司彭祖齡諸人不明預算性質去歳辦理本年預算時硬以前年之報銷册爲根據致本年經費異常奇窘虧空至八十餘萬己紀前報現唐尚書以左右支絀籌思無計連日行文向度支部請欵接濟文牘往返幾於舌敝唇焦而度支部終以預算案係由資政院議决奏定不能代爲活動最後之結果則以本年允認補撥學部之九萬兩先行全數撥給奈學部因需欵甚多杯水車薪無濟於事仍向度部要求多撥度部堂官以該部不明事理深爲不滿近日兩部感情 
因之愈加惡劣 
又學部以各省協解欵項現時年度己過其半而匯至者不及八分之一擬將各局所裁併以爲補苴之計聞擬裁者爲編訂名詞館遊美學務處及圖書局三處大致本月下旬卽可發表惟各該項人員以祿位將不能保極爲恐慌云 
[大理分院只設四區]  
大理分院自三月間創議建設迄今尚未見諸實行前時各報有謂每省設置一區者有謂隨督臣省分而設置者紛紛傳說究皆影響之談兹得確實消息實設四區蓋分院之設原爲便利人民上訴起見中國幅員太廣不便交通向時以道路阻長而含寃莫白者不可勝數現定於雲南廣東四川甘肅各設分院一處凡附近省分上控案件可赴該院申訴以伸人民之寃抑而符立憲之實際刻正擬訂劃分四區管轄境土辦法云 
[滬寗洋員要求加薪之結果]  
 
 

Page 6

 
 
滬寗鐵路一切事務向由洋員主持郵傳部僅派總辦一員畫行而己自李伯行侍郎兼任鐵路總局局長中英公司曾函致該侍郎謂本路洋員統應加薪否則各洋員有同盟罷工之慮等語當經李侍郎駁復去後中英公司堅執不允郵部以此事恐多枝節乃於上月中電飭該路總管樸愛德總辦锺文耀来京面議經李侍郎與中英公司代表梅爾思爭辯甚力各洋員始允暫不加薪且允於宣統五年内裁撤洋員三名每年約可節省銀二萬餘兩惟本年及明年之預算須悉照該洋員所擬開支即或經資政院裁減中英公司概不承認聞郵部己經尤認故鍾總辦等己於日前出京矣 
西報譯要 
[中政府定造砲艦]  
　　字林報云據日本官報載稱中政府與長崎三菱船廠簽定合同定造炮船一艘其龍骨將於本月下旬安放並聞中政府將派員兩人赴長崎監工又聞江南船塢機器廠己承接海軍部合同代造砲船一艘其式與向日本定造者相同又淺水砲船兩艘其式與現在德國所造者相同 
[張使赴墨要求賠欵]  
　　文匯報載十二日東京電云中國駐美公使己率同書記一員偵探數員前往墨西哥杜利安詳查革命黨屠殺華僑及受損失實情聞該使即將向墨政府要求賠欵 
京師近事 
駐藏辦事大臣日昨電致内閣詳覆羅長裿參贊襄籌藏務政事情形並報告英人由印修造東亞鐵路現尚無越過藏境情事但仍須隨時派員調查以免後慮 
學部中央教育會開會在即己擇定該署總務司後曠地起造會塲現正庀工建築其由學部照會延訂之會員名單如下　嚴　脩　黄瑞麒唐文治　林炳章　湯壽潛　周紹昌　鄭孝胥　李　坤　梁鼎分陶葆廉　陳三立　吳懷清　宋育仁　于邦華　趙炳麟　牟　琳汪榮寳　汪康年　張國淦　許鼎霖　易宗夔　文　斌　孟昭常梁慶桂　雷　奮　汪龍光　沈亮棨　方履中　王景禧　謝逺涵林炳華　陳善同　沈同芳　江　謙　王式通　譚延闓 
駐墨領事兼代辦使事沈艾孫被參一節早誌本報兹聞駐墨華僑己有電致政府代沈鳴寃大致謂沈代辦保護華僑着着優勝此次被參不無寃抑云云未知政府若何辦理也 
時評（希夷） 
[其一]  
　　哀哉資政院之議員我。不怪政府日日違叛法律而偏假法律以箝制議員吾獨怪議員日日挾法律以誥責政府而於議員託命之地反漠然而不知爭 
我。不怪政府事事敷衍遲緩而於箝制議員之手段偏敏捷無倫。吾獨怪議員事事以手段敏捷自矜而此改訂院章之事反落政府之後 
夫。政府何知有法律者何知以敏捷之手段爭議員先着者惟此一二半解一知剽竊新學皮毛之豎儒欲藉以諂媚政府而逢。其惡故不惜爲此剥削民權之毒計而此磐磐濟濟之議員竟爲一二豎儒所播弄而不自覺可愧也己 
嗚。呼資政院何物乎非。所稱他日國會之雛型乎爲議員者宜若何維持愛護而乃一任若輩。出其突然迅疾之手段（自奉）諭修訂院章以郉事竣入奏不出旬日）以種此絶大之惡根而不知所以。自救此而不爭誰可爭者此而可忍孰不可忍今日者皇皇乎欽定之續訂院。章將頒布矣臨時會之名目何往乎核辦之字樣何在乎昔之動輒行文者而今能之乎嗚呼休矣 
雖。然諸公之爲議員二年於兹矣院章改而資政院之名稱猶在。諸公仍可優遊談笑於其中以卒此任期夫何傷而必與政府爭執果爾則諸公之自爲計得矣然奈此資政院之前途何哉 
[其二]  
　　闊哉中央教育會之會員日本高等教育會議。制會長由文部省奏派會員則於規定之各項資格相當人員中互選之今中央教育會會員不出於選舉。而皆出於札派有由學部札派者有由各省提學司札派者大。抵在官塲中辦學務而有勢力者居多數乃以少數在民間辦學有經騐之員厠其中吾不知將来教育普及之議案成立將爲普及奴隸教育乎抑爲普及國民教育乎 
且吾所異者以偌大之中央教育會而範圍僅限於小學吾尤異。者以平日借改良私墊招摇撞騙之人而亦濫竽其間吾不知此次開會之宗旨將以改良私塾爲普及教育之人手方法乎抑以改良私塾爲補助小學之不一法門乎 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[端大臣抵鄂紀詳]  
　　鄂路公司首先歡迎矣督辦鐵路大臣端午橋侍郎於前月中旬即有来鄂之信然屢約期而屢不到武漢官绅之赴大智門車站歡迎者己十餘次不勝奔走之苦兹端大臣己於初四日出京中途在天津衞輝彰德等處小作躭延與陳貴陽袁項城錫清弼諸公商榷要政至初八日下午鄂省派往頭接之巡捕乘快車歸謂端大臣於本日申時過彰德初九晨可抵漢其不先用電報禀告者蓋奉端帥面諭恐洩漏消息至有不逞之徒圖謀行刺於是武漢各官署局所學堂軍營公館紳宅紛紛用電話通告約於明晨齊赴大智門迎接决不至再有徒勞初九晨甫黎明文自余藩台以下武自張提台以下各文武曁紳商學各界代表領袖均己齊候於車站之前除駐守鐵路之四十二標陸軍分段排隊警衞外並由省調来陸軍兩營夾道保護巡警則往来彈壓盤查奸宄迨至八句鐘汽笛嗚嗚端大臣己乘專車到埠當由各文武簇擁至官廳小憇與司道鎭恊統領略談片刻即乘馬車由劉家廟江岸登江清兵輪渡江瑞制軍親自出城在皇華華館迎迓恭請聖安畢同乘馬車入城端大臣即詣督署拜會少頃瑞制軍復偕之到乙棧行轅即在該棧宴會一時車馬喧闐軍警滿佈江岸一帶熱閙非常入夜各官散去軍警仍留紥棧前守衞行人之路經其前者均不准站立呆望氣象較督轅尤爲森嚴聞是日宴會時鄂路公司總理黎大鈞恊會長劉心源學紳劉洪烈劉邦驥張仲炘諸人皆在座首由劉洪烈起言朝廷之於商股可謂仁至義盡吾鄂實無異言並謂紳學界無日不盻公来今擬於十三日星期六在抱膝亭開會歡迎公其勿辭聞端大臣業己首肯矣 
[江浙交界少一巨梟矣]  
　　沈葆義又獲一功江浙著名梟匪喬三經鹽捕中營獲解松江府署訊供解省後由撫憲發交巡防營務處洪觀察親提審訊據該梟喬三供稱平湖縣人向跟余孟亭當頭目又係夏竹林手下黨羽在平屬東鄉領帮販私多年搶過輪船及搶行船多次擄掠各案不記次數地名及事主姓名亦記憶不清並曾在江浙交界一帶拒敵官兵數次前因金永泉作綫往拿伊曾令同黨孫阿有將其雙限挖去上年獲案之喬二喬大均係堂兄屢同伊販私搶刼去年在浙江嘉善縣境販鹽十三船亦係伊爲首後在野窰地方圖刧小輪船經伊開鎗恐嚇因該船急開快輪未得湊手今於五月半後回家取貲十九日忽聞營隊来拿當即改裝鄉民乘間奔逃詎營隊四面埋伏兜拿致被擒獲所有起獲之後膛鎗一枝係伊素用之械等語觀察得供以該著梟喬三領帮販私無惡不作久經漏網此次一旦成擒實爲江浙兩省除一巨患當卽禀奉程中丞諭飭將該梟照軍律即行正法旋由觀察督飭營員將該犯押赴王廢基地方監視處斬訖一面由觀察具詳請將拿獲該梟之出力員弁奏請奬勵以示激勸 
東京通信 
[日記者之對清談]  
　　東京大和新聞日本新聞中之代表也太平洋通信者日本通信社中之代表也其言論勢力足以撼動日本國民固不可輕怱視之今將太平洋理事上原武十郎大和記者田邊二吉兩氏之言論彚錄於下上原曰對清政策各國己公認之而同心恊力各奮其能力我日本之併朝鮮吞滿洲其野心固不可諱亦不必諱以滿洲接近朝鮮滿洲不保日本可危日本欲爲自衞計則不得不先據滿洲此又今日之公理也但我日本之野心不如各國之浩大志在滿洲之一部滿洲得則必出全力以保護中國而排斥各國乃近来清人不識大體力主排日欲自陷於滅亡可不哀哉余故明白通告之田邊曰我政府今次招待清國實業圑者以謀日清貿易之發達也但以余觀之其結果必又如前日之招待滿洲實業圑也外務省虚擲黄金委託東亞同文會招待原欲融和滿洲人民之感情詎知該圑返國後其排日之志不稍减於前不觀東三省某日報之言論乎嗚呼我政府對於此次招待實業圑尚其三思之 
[日俄反抗借款近聞]  
　　中國之四國借款以滿洲作抵當時日本國民及報紙無日不倡反抗之議記者於日前訪問外務省某次宜確知俄在倫敦日在巴黎對於此次借欵己向四國開正式談判詰問四國侵犯日俄優先權問題並己警告我國近觀四國對於日俄在滿洲之利權及四國今後之處置其形式上似不得不容日俄之抗議聞己有承認之文矣 
[山口退學生竟是牛馬耶]  
　　山口高等商業學校苛待華生全體退學己誌前報留日記者公會以欲調查其眞相致函詢問頃得該校覆函頗有輕藐之意照錄如下五月上旬本校公决清國學生不必隨同日本學生視觀滿洲其旅行地以朝鮮爲止乃第二學年清國學生無端干涉同盟反抗殊違學生本分校爲維持學規起見不得不加以處罰嗣得貴國游學生監督胡元倓代表全體致書謝罪本校遂從輕發落詎知前月二十五日貴國不肖學生竟敢在防長新聞以 
 
 

Page 11

 
 
貴國留學生全體名義反對監督謝罪爲失國體種種不肖行爲本校不得不集全體訓戒以警後来而保學規乃清國留學生同窗會决議始終反對學校之命令並昌言學校侮辱清國並以不許視察滿洲爲違反日清間條約等語竟由林紹楠葉雲表率領全體學生同盟散學計共八十一名本校以此種敗羣之牛馬不得不任其自由遂許之此即貴國留學生散學之實情也 
分類新聞 
政界 
[高等檢察官兼充地方廳帮辦蘇州]  
　　蘇省地方檢察廳檢察官及帮辦學習等員統計己委六員無如該廳管轄長元吳三縣區域甚廣城鄉各處命盜等案均須派檢察官前往勘驗實在不敷分佈現經署高等檢察長江太守以高等檢察廳中事務尚不甚繁特派委高等廳帮辦檢察官沈陳棨兼充地方廳帮檢察官另行酌給夫馬費以資助理沈檢察官奉札後己於日昨到差兼辦矣 
[宜昌土局委員違章苛稅湖北]  
　　武昌總商會昨准宜昌商務分會電稱己完統稅土藥不再轉運土商認繳牌照捐欵委員勒令再補新稅查與部章不合請轉禀藩憲勸業道憲示遵云云該總會當即函致藩台略謂查前奉尊處轉奉督札准度支部復湘省咸電載明十藥辦法己經落地存積行棧舖户之土無庸補稅以免騷擾等因是新定稅章不再轉運之土藥一概不補新稅宜昌土稅委員勒令不再轉運之土藥加補新稅顯係有違部章究應如何辦理務祈尊處剴切指示旋接藩台復函以土藥如果新章前己繳部局舊稅並繳清牌照捐欵存在公棧者尚可援照度支部咸電作爲落地土藥免補新稅其完舊稅未於新章前照完牌照捐欵之土即不能以經落地論至納稅之後是否不再轉運他埠現在旣辦統收即可不加區别希查照轉達等情刻該總會己電致宜昌商會知照矣 
[藩司對於繭捐新章之說明杭州]  
　　浙省繭捐新章經吳方伯發布後一班華洋商民均以窒碍爲詞紛紛抗議日前繭商唐仲衡等陳請諮議局以繭捐新章窒碍難行請爲轉達照舊辦理以維商業等情經由諮議局轉呈撫憲察奪當奉增中丞札司核議吳方伯以浙省繭捐定章先捐後售捐出鄉民行户不過負代收彚繳之責任通省一律不僅錢餘兩縣爲然雙宮薄皮比較單繭價值捐數相去懸殊行户旣不肯以重價收次繭鄉民亦豈願以次繭繳重捐揀剔出售自然之理可知蠶繭分類挑選皆出自鄉民之力母須再由行户費工費時歷年同照分註流弊滋多本届通飭整頓係屬革除積弊至雙宮薄皮前經精寗調查大學居單繭十分之一是以規定辦法以一成爲限倘有特别原因非此數所能限制者收繭行户仍可禀由繭捐委員電請委查體恤業己備至行户人等自應一體遵照云云昨己移請財政局核議會詳矣 
[度支部議定粤省應得土稅分數廣東]  
　　度支部將土藥稅交各省委員接征奏定本產本銷省分每土百斤准征稅銀二百三十兩粤非產土省分張督昨電度支部請將征數全數留用現聞部議每土百斤應征稅銀二百三十兩產土省分與銷土省分各征一半己咨粤督實行矣軍界 
[贛省緑營變產之限制江西]  
　　贛省宜春縣左大令秉鈞遵飭查勘袁州恊奉文裁兵照省營變產給還頂脚現己剔除官產不准變賣凡係衆兵自置之業聽其召賣俾各自謀生開册繪圖貼說請示辦理一案現奉馮中丞批以禀册圖說均悉前據袁州協呈請將營置公產變賣給還各兵頂脚當經批由兵備處呈復札飭宜春縣調查確實禀候核辦今該縣查明該營產業係衆兵自置請援照省營辦法聽其召賣給還頂脚本屬可行惟前准陸軍部號電内開緣營產業均屬軍費範圍不得挪作他用等因自應遵照辦理據禀前情仰兵備處核議詳奪 
[劉邦驥預備赴湘參議新任武昌]  
　　鄂籍分省補用道劉邦驥歷充湖北教練處總辦陸軍測繪學堂監督等要差日前因督練公所現有之三處總辦概須裁汰另簡軍事參議官一員以總攬大權劉聞信極力運動欲湘鄂兩參議官中得其一缺以冀有所作爲乃上諭發表果然授充湖南參議歡欣無己刻己將教練處事宜移交湖北鐵參議接收學堂事宜則交替與新監督喜道源接辦聞一俟交代清楚卽回漢川原籍一行再赴湘中任事其測繪學堂管教各員將在堂設宴祖餞以聯感情 
[左路巡防隊撤換管帶蘇州]  
　　蘇撫程中丞以左路巡防隊第三營管帶程銓因案撤差查陳鎭有珍堪以派委昨己札委並咨督查照矣學務 
[通飭查報各府中學原有經費浙江]  
　　浙藩吳方伯通飭十一府文云查各府中學堂經費現經預算案内議决公布由省行政經費支出所有各中學堂原收各項學費無論是何来源凡爲該中學堂向所收入其性質屬於省行政者均應抵作中學堂之用前經飭查迄未復到兹接提學司来移亦以各校直接收入之欵應查明抵解誠以各中學堂經費雖經議决由省行政經費支出而仍以滿收滿支爲主義各中學堂原有直接收支之欵不能置之不問己爲提學司所公認現在各該府尚未遵飭將原有欵項查明具報以之抵充預算案公布應支之欵是否足敷尚不可知自未便遽先截留解省之欵且本届預算案關於地方行政經費之支出不敷甚鉅業奉撫憲札飭應由各庫分配先事議定即經本司移請運司糧道曁杭寗甌各關道分認籌撥所有是項各府中學堂收支相抵實計不敷若干應俟各府查報齊全會商主管財政之各司道關庫通挪撥濟各該管知府負全部行政重任不僅催領學欵之責未經查報定案以先設有款項不敷仍應責成各該管知府設法籌濟以維學務仍於定案後撥還並不得先於解省欵項内截留致多糾葛 
[畢業文憑之變通商用法廣東]  
　　粤省秦學司牌示云奉督憲張札開准學部咨普通司案呈照得學堂畢業文憑前經本部頒布條例刋印式樣通行各省遵照辦理在案查該條例第一條聲明不滿一年半之法政講義科及不滿二年之師範簡易科不得適用又該條例係專指各等學堂本科畢業而言其非本科者如初級師範及優級選科之預科優級師範之補習科公共科中學堂及程度與中學相等各項學堂之預科應如何辦理之處自應另行規定以資遵守查前項補習科公共科以及各項預科均爲預備算學而設雖係畢業文憑條例未免過涉繁重應量 
 
 

Page 12

 
 
爲變通凡刋印塡寫用印補改等項均由各本學堂仍用部頒文憑式樣參照畢業條例自行辦理勿庸向該管衙門承領其應行用印之處均蓋用各該學堂關防或鈐記亦勿庸蓋用該管衙門印信以歸簡便至不滿一年半之法政講習科不滿二年之師範簡易科應一併比照辦理以歸一律相應咨行貴督查照轉知提學司轉飭各學堂遵照可也等因到本督院准此合就檄行爲此案仰該司照依准咨事理即便轉飭各學堂遵照辦理母違等因奉此合就牌示仰闔省各學堂一體遵照 
實業 
[振市公司開幕之情形杭州]  
　　杭垣職商舒青蓮倪雨亭等糾合同志發起振市公司先從戲園入手規定次第經營事業十餘種而尤注重公園及勸工塲各端具禀各憲大蒙中座贊許飭令速擬簡章當由倪君等於初九日下午假座電話公司特開發起成立會暫定草案二十四條公同討論逐條通過於昨日禀送勸業道轉詳撫院核示此事發生後不但資本家羣起歡迎即合城商工勞働界十九咸表同意而影響所被如電燈公司人力車公司附股者異常踴躍望江清太兩門沿城地皮價值飛增十倍所反對者僅拱埠通商塲之房產主僞造流言四出煽惑耳 
[南潯路工索款之風潮南昌]  
　　贛省南潯鐵路之包工久藥公司經理人嚴承書日前被各小工頭在潯初級審判廳控告因積欠工款爲數甚鉅屢向該公司催取延不照付經審判廳將嚴承書傳案押追忽被漢口某洋行電請釋放有謂嚴係大倉洋行之康白度故有洋東爲之護符以致連日各工人羣聚二三百人向該公司滋閙並將日人山口擊傷現聞九江道保觀察恆飛調新軍五十三標兵士一隊前往該公司駐紥以資彈壓 
[批奬墾荒種植之紳商廣東]  
　　新興縣紳士葉承訓等擬招集股本設立公司創辦墾植禀奉勸業道批示略謂據禀各情洵屬熱心宏願所擬章程大致亦尚妥協惟第十六十七兩條於民荒辦法能否悉洽輿情旣據赴縣具禀新興縣逐一查核及體察情形如果並無窒碍即予出示曉諭俾衆信仰庶易集資成事如有地方官欵可以提撥亦卽酌量認附以爲之倡並飭該紳等一俟股份招足公司成立領荒開辦再行禀請立案 
雜記 
[荆宜道大開湯餅會湖北]  
　　荆宜道吳筠孫觀察近新育一長孫公子忻喜非常日昨爲彌月之期荆宜兩府僚屬及駐防長官皆往道賀吳觀察興高采烈特大開湯餅筵酬客並召集犁園演劇以誌慶典是日滿漢文武官員以及駐紥沙埠領事稅務司諸人均皆在座稱觴計共開盛筵一百八十餘席濟濟鏘鏘可謂荆宜空前絶後之盛會云 
[莽醉漢大閙兵備處江西]  
　　贛省兵備處前月某日曾遣丁持片至西一區稱今晚六鐘忽有一醉漢由外直入該處將炕床等物打翻經委攔阻竟欲上前揪扭並打總辦房門及撞破窗上玻璃勢甚洶洶請派警拿辦云云該區當派長警赴兵備處會同護兵將該醉漢押送到區飭令長警嚴加看護待酒醒後訊據供稱姓杜名丙贛郡安逺人係光緒三十三年考職典史元年到省禀到父名春芳歷任南安吉安把總今因酒醉不知如何直入兵備處將炕床打翻並自錄具親供呈請寛宥等語該區以案關職員酗酒滋事未便辦理遂據情禀請公所核奪現聞此案業由巡警道以該職不知檢束請從寛酌記大過一次並移司註册矣 
[馮九如連日演試飛機廣東]  
　　恩平馮君如號九如日前由美旋粤帶有自製飛行機兩具經禀呈張督嘉奬聞馮君己在燕塘輜重營操塲搭蓋篷廠每日早晚演放三四次其機件之靈巧飛行之迅疾比之前次西人所放者尤爲特色馮并用白鐵製罐數具日在水面試騐壓力爲飛機落在水面時之預備俟一並試演有效則擬在粤組織一飛機學堂以作育此項人材云 
[莊大魁藉學强勒商捐浙江]  
　　温屬平陽縣僻處海濱向產茶葉本植等物運銷各屬間售洋莊近年来風氣漸開紳權日重商民負擔納稅久苦繁苛每釀衝突日前該邑南港鎭靈溪吾南學堂校長莊大魁前因辦學勒捐久與商民水火本年三月運動當選舉充自治總董以致趾高氣揚武斷全鎭事無巨細若未請示該董必遭意外阻格本月初有茶商德記恒春源等號分道赴橋墩各鄉坐莊採辦運經靈溪過塘爲該總董訪聞帶同吾南學堂教員四五人突往公裕過塘行照章查騐勒令每擔捐繳學費洋二角該行主人謂此項茶葉就地採辦早由橋墩學堂捐過何能半途重捐不允照納致觸莊總董之怒喝令學堂工役多人將所有茶葉全數截留搬藏私宅諭令備欵取贖並云我是一鎭總董執行一鎭事務爾等小小茶商胆敢與我爭議實屬藐玩己極該茶商等畏其勢燄就地不敢與抗業於日前来省具呈各憲轅伸訴要求恤商查辦矣 
清談 
[立憲之新紀念]  
吾國預備立憲。己數年矣然稽其成績頗有足令人注意者記者竊爲表而。出之以爲他日立憲史上之特别紀念品 
一内閣總理以皇族充任 
二商路總理以諭旨任免 
三國家政策以諭旨决定 
四資政院不得開臨時會 
五直省議員不得呈請組織内閣 
六直省人民不得呈請早開國會 
七舉借外債不必由資政院議决 
八奏摺留中不發 
九外交嚴守秘密 
十取締民圑 
十一禁開會演說 
十二特許督撫格殺勿論 
十三特許督撫就地正法 
十四開閱郵政往来信札 
十五封禁報館 
以。上十五商皆中國近年實力進行之新政也。不知東西各立憲先進國聞之以爲何如雜錄 
[述神卜]  
聖。人以易爲卜筮之書然自焦京之學盛一變爲火珠林面三代時揲扐之術遂無人講求者。道光季年都下有某君者江南人以易占食於都市名藉甚王公貴人趨之若鶖一時稱爲神其。卜占獨用古法不闌入漢後一字庚戌禮闈有上元舉人葉庭鑾者以試事入都就占焉得泰之升曰吉繇詞明明言以其彚征獲。焦奚疑焉葉喜而退某君乃語人是大兇象吾不敢以實語之。耳初九化六離體不成動爲巽木且居地下棺之象也此君豈唯不得第殆。不復南旋矣且是封也位於萃困之間泰反其顚風始東南渙汗之行而地隔之其爲不祥殊甚江表殆將有大兵非僅一人關繫也後葉果報罷。旋卒於京邸時粤亂甫起江左方宴安衆皆嗤某君之妄言後三。年金陵果不安長江上下兵爭十餘年。其言乃驗 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[馮大臣辦竣賑務之通電]  
　　查振大臣馮煦分致滇督李仲帥蘇撫程雲帥皖撫朱經帥豫撫寳湘帥魯撫孫慕帥旣上海製造局張總辦電云暢晴六日麥當收清振務應先電報完竣謹擬奏稿請内閣代奏其文曰北京内閣王爺中堂鈞鑒江皖冬春兩振一切辦理情形疊經奏報在案煦自去臘迄今五歷災區嗣又兼顧豫之永夏魯之滕嶧蘭山郯城力小任重懼弗能勝賴籌振大臣盛宣懷迭匯巨欵各督撫臣曁各義紳多方籌助視各屬災情之輕重定振欵之多寡各員紳分投查辦糧鈔并施四月中大振次第放畢其低窏田址爲春痱霪雨所淹者均加放急振一次不足者再以奉省高粱補助又分别當牛資遣施粥平糶興工振給耔種因地制宜以期多所全活所幸放晴彌月大麥登塲小麥亦皆刈穫各屬報告多者七成少亦五六成糧價漸落民氣亦蘇惟灾區疫氣甚盛業己迭製藥丸廣爲施散重處亦并飭延醫設局加意研治至善後事宜如儲積榖墾荒地設工廠養幼稚皆應次第籌辦而尤以與水利除水害爲標本並治之策當再與籌振大臣盛宣懷確商詳奏請旨遵行此次災廣事繁逾於丙午在事員紳中因查振積勞病故者多至八九人現在振務告竣均臻妥洽不無微勞足錄擬援照光緒三十二年江皖辦振成案懇准擇尤保奬以資鼓勵出自鴻施所有振畢情形除會同籌振大臣盛宣懷恭摺具奏外謹先由電馳陳仰慰宸廑等語十一日奉閣電奉旨馮煦電奏振務告竣請將在事員紳擇尤保奬等語此次江皖奇災該大臣督飭員紳五歷災區分投查辦糧鈔并施多所全活辦理尚爲妥恊在事員紳著會同盛宣懷擇尤酌保母許冒濫該大臣將應行籌商及經手事件料理清楚即著来京陛見欽此謹以奉聞 
[餘姚富豪毆逐債主之公憤]  
　　上海南北市錢業衆商等爲餘姚富豪陳芝生毆逐債主公禀浙撫文云禀爲士豪挾衆毆逐債主藐玩商律激動公憤環求咨行札飭嚴懲以維大局事竊商等在滬經營錢業向以存放欵項流通財貨爲宗旨繫商界營業之盛衰爲各業母財之根本關係至爲重要有浙紹餘姚縣開源鄉富豪陳之藩卽陳芝生與其同鄉沈瑞春戚桐芬及寗波鄞縣人陸全木在滬股開全泰美磚灰行以戚桐芬爲經理生意頗盛光緒三十四年八月突然倒欠南北市同業壽康等三十二莊規銀八萬三千五百餘兩疊經被欠各莊在滬控追蒙前蘇松太道憲蔡移請前寗紹台桑道憲飭提股東陳之藩沈瑞春陸全木未到曾兩次委員赴姚守提除經東戚桐芬在上海會審公堂呈繳銀一萬兩及自置產業契據約值銀二萬兩交保出理外祗股東陸瑞木曾央甬紳出面擔認其陳之藩沈瑞春二股東始終抗避置之不理而全泰美欠欵遂彼延宕至二載之久近因被欠各莊受上年滬市風潮之累歇業收帳者少少亟待歸款爰於本年五月禀請蘇松太道憲劉移文寗紹台桑道憲札縣迅將陳之藩沈瑞春提案解滬等因前兩次委員親往守提無着故各莊禀内聲明派友赴紹帮同指提以免兎脫不意各莊友到紹卽被公兇逐狼狽囘滬同業聞之大爲憤駭五月念二日南北各莊在所開全體會議據世二莊執事偕同赴姚各友訴稱上海道憲公文於五月初三日寄甬各莊始於十三日公派莊友十七人隨同棧司五人乘輪至甬詢知甬文亦己發出遂換小輪至姚留二人在縣進禀餘人均雇民船至陳之藩家詎料陳之藩消息靈通人己藏匿先令伊夥茹杏香等入城隂伺故各友甫經下鄉己在縣妄控有上海人三十餘至家吵閙請爲保護以致莊友控縣之禀反遭駁斥十九日縣差至鄉陳之藩之子陳阿龍知莊等之禀己奉批斥膽勢兪壯乃乘各友午餐時自將飯桌欣翻糾同流氓百二三十人手執鐵木器將各友行兇毆逐行李物件均遭損失且各身受重傷莫可理喻等語伏思壽康等卅二莊派友赴姚曾於十日前禀蘇松太道憲移請寗紹台道憲先期札縣飭提並非貿然而去探聞伊夥茹杏香所遞縣禀請陳己赴滬投質但此案訟經三載陳之藩屢提未獲何以不先不後於各莊友到姚時忽自来滬到案其飾詞朦聳尤屬顯然上海爲中外財政樞紐各商貿易無不恃莊款爲周轉若被欠而不能索取勢將無人敢營此業金融機關全遭阻塞商市大局何堪設想近年倒騙之事層見疊出愈演愈劇皆由索欠者未予嚴懲致使賴欠者效尤蠭起然尚未有明目張膽兇逐債主者今陳之藩以姚邑首富家資田產載在户册故得有諮議局被選權爲姚邑自治議員乃於股開之全壽美欠欵竟敢糾衆持械逞蠻覇賴跡其行爲實與勢惡土豪無異爲人情國法所不容是非嚴提澈究按律懲治不足以儆豪覇而維商業查諮議局定章凡錢債控案未清者不得有被選權陳之藩係 
 
 

Page 19

 
 
被控有案之人且其父本屬土豪有閉眼虎之稱之藩席其餘勢素爲士林所不齒兹忽濫厠搢紳肆其横暴殊爲自治公所之玷爲此公議瀝情上禀伏乞憲台大人俯賜鑒核恩准札飭勸業道嚴札紹興府餘姚縣務將陳之藩即陳芝生勒提到案解滬嚴懲並求札行諮議局及自治公所將陳之藩被選權曁議員名目先行取銷非俟此案清理完案照章懲儆後不得開復以免刁風而維大局實爲公便除禀農工商部外頂德上禀 
[租界土膏店被刧駭聞]  
　　小東門外大街楊協興土膏店於前晚九句鐘時忽有口操清江音者五人到店以購土爲由一轟入内各出利刃並放手槍禁嚇聲張將帳台上所置大洋九百零六元小洋一千角一併搶去旋由店夥出外喊救有某西捕到来拘獲一匪該匪仍敢拒捕砍傷西捕手臂該捕緊握不釋解至捕房經捕頭細加盤問據供係由王老板爲首着即收禁候解公堂訊究旣又由南市巡士續獲一匪該巡士亦被拒傷並聞英界亦獲一人抄出贓洋二百餘元統候法公堂移提歸案訊明嚴辦另一訪員報告云前晚九句餘鐘時有盜匪十餘人至法租界小東門外大待楊合興（協興合興未知孰是姑並存之）土膏店内購買大土故意揀剔刹那間開放洋槍轟然一聲躍進櫃内搶刦桌卜現洋一千餘元大土一枚一哄逃出從陸家石橋往南飛奔逃逸其時八十五號巡士見有多人追捕亦即竭力追拿擒獲陳大犇一名其餘盜黨俱由集水街往東逃竄時有一百五十九號站橋巡士聞警笛聲上前援助見有匪黨李昌宏狂奔且將贓洋沿途抛散因即獲住竟被抗毆彼此跌於十六舖橋北堍李匪突出揷子刀猛戳以致該巡士頭額面部受傷血流蔽面斷由法捕房門差華捕及通班探捕追来得將該盜及受傷巡士帶至捕房由捕頭略加研詰並在該盜身畔搜出贓洋二百餘元及凶刀等具一面將該巡士赶緊敷治然後一併送至自治公所警法當值處旣由法捕頭飭探將先時獲到之盜匪陳大犇與李昌宏兩名索回捕房重復盤詰又將陳匪送還當值處然後解至裁判所請究據該店夥沈秋濤投案訴稱被刦現洋一千零六十元求恩追還訊之陳供桃源縣人因原籍水災荒歉無可求生是以結伴四人来滬同寓滬北鐵馬路宏發客棧内小的至該店把門並未得贓事由王姓起意叩求寛宥判陳留候向法捕房將李提回送縣請辦未幾本縣田大令聞知此事立飭捕頭徐文等至裁判所禀請提回究辦裁判員准如所請即將兩盜交該捕解縣重懲繼聞法捕房包探又在公共租界某客棧内續獲同黨一名搜得贓洋若干元收押捕房候解公堂訊究並悉受傷之一百五十九號巡士現己由裁判員命送上海醫院醫治矣又據城内訪員報稱前晚九句半鐘小東門外陸家石橋北堍法租境内楊協興土棧突来口操魯音之盜匪四五人三人進内餘在門外把守其一人將鋒利無比之刀揷於櫃上二人往内搜得現洋九百元角洋一百餘枚一持手鎗一持利刃嚇禁聲張該盜黨刧洋之後往外飛跪因恐有人追躡將搶得之洋略略抛散希冀追者拾洋鬆勁得以兎脫旋經法界巡捕大吹警笛隨後窮追由自治公所巡士在集水街北長興酒館門前拘獲盜匪陳大犇一名解至縣署昨晚經田大令升坐二堂提訊陳供山東人向在鎭江初到上海祗有兩天前天同劉姓李姓等同至小東門買物彼等因恐天雨故囑小的持雨傘以待實不知彼等入内搶刦求宥大令諭曰爾係當塲拘獲之人何可抵賴喝令重鞭荆條二百下始認夥刧判釘鐐收禁候緝拿羽黨併究 
[英領事據約追欠]  
　　駐滬英總領事法磊斯君以英商蔡叔記何甘棠控義善源票號不理欠欵一案雖經公共公廨准予追理至今並未傾到查中英續約第二十二款内載中國人有欠英國人債務不償或潛行逃避者中國官塲須認眞嚴行追檄以上兩案自應按照約章辦理爰於日昨照催滬道劉觀察轉札公廨從嚴追繳 
[英領調查陳逸卿案情]  
　　倒欠華洋各商鉅欵之己閉正元莊股東陳逸卿由公共公廨逮案押追爲日己久兹聞英領事以陳與英商交涉最繁故於昨日照會公廨調查陳案開始原由並請將陳到案時信票文件彚送備閱以資研究 
[虞瑞清己交保理賬矣]  
　　己閉兆康莊股東虞瑞清（即虞俊奎）因虧欠華洋各商鉅欵由廨押追在案兹由商董沈縵雲邵琴濤等禀准滬道劉觀察准予暫行交保限兩個月清理各款業己由道批飭公共公廨遵照辦理寳讞員奉批後卽於昨日派差將虞送交商務總會保出理賬 
 
 

Page 20

 
 
[又開勸戒紙烟會]  
　　愼食衞生會原定月之十六日下午兩鐘假斜橋西園宣講勸戒紙煙今因該園改辦防疫醫院不能借用另假南市南碼頭滬軍營商圑體操場爲宣講之所届時伍會長及各職員均到塲演說紙烟流毒有碍衞生並邀新舞臺伶人林步青演唱戒烟曲調俾易動人聽聞想世之關心烟害者定必惠然肯来也 
[務本女塾舉行畢業式]  
　　務本女塾於十三日下午行畢業禮計師範畢業者十四人高等小學畢業者二十九人聞下半年尚須添設文學家事專科於七月初九十日招考兹將畢業生姓氏籍貫錄左 
[第五届師範畢業生]  
　　劉良璧江蘇南匯周佩蓮江蘇南匯楊仲英直隸天津沈承瑾浙江桐鄉嚴靜眞浙江烏程杜鳳江蘇常熟張杏媢江蘇南匯郟明達江蘇元和（右八十分以上）高淑英江蘇當熟錢夢猿江蘇陽湖朱世芬江蘇寳山孫瑛江蘇寳山（右七十分以上）富韻蓮浙江海鹽孫瑶江蘇寳山（右六十分以上） 
[第四届高等小學畢業生]  
　　許澍嘉貴州貴筑侯佩琛江蘇華亭朱文輝江蘇寳山陸月英江蘇上海章兆方浙江烏程徐文炳江西吉水孫瓊華浙江諸曁吳秀貞蒙古喀喇沁陳紉宜湖南衡山周淑娟江蘇上海孫瓊英浙江諸曁兪慶棠江蘇太倉茅欽齡浙江桐鄉周德娟江蘇上海（右八十分以上）吳蕙青江蘇吳縣曾式羣江蘇上海傅宜家湖南寗鄉楊本垚江蘇上海丁志儁浙江嵊縣蔡輝江蘇無錫葉婉貞蒙古喀喇沁嚴達徵江蘇吳江周增圭江蘇上海吳成章浙江嘉興（右七十分以上）孫意新浙江諸暨李瑶琴浙江鎭海顧庭基江蘇婁縣（右六十分以上）李文耀湖南長沙彭蓮君江蘇南通州（右揷班生隨同畢業升級） 
[陳悅堂驟難保釋]  
　　念保四圖地保陳悅堂擅塡梵航渡西首馬路匿不報官由四路一區解送巡警總局訊辦己紀昨報昨經陳裁判提訊忽有談鶴甫等投案禀稱是路係該處商民集資塡築與洋商無涉求准保釋判工頭王步雲交保地保陳悅堂押候查明再核 
[南市竟成黑暗世界]  
　　滬南十六舖裡外馬路之大電燈因被工匠屢將煤精偷减時常熄滅己經城自治公所路政處函請内地電燈公司經理張逸垞設法整頓未見實效前晚九點餘鐘搶刦法租界楊合興土膏店之盜黨竄至華界經各崗巡竭力兜拿時各處煤精電燈適又盡滅以致獲盜非易南市各商家咸懷怨恨昨即函告警法當舉處由路政處再告該公司迅加整頓不知能如願以償否 
[學生誤陷仙人跳之結局]  
　　截髮西裝之某學堂學生本邑人陳毓麟因深夜闖入虹口龐特刺路五百零七號門牌婦人夏老四家被夏婦之姘夫韓寳書軋住陳自認錯並書道歉字條仍不釋放陳復給韓洋五元始得脫身投報滙四捕房控韓與夏婦設計敲詐請爲查究捕頭准飭包探將夏婦與韓一併拘獲解至公共公堂押候查辦在案昨晨復經寳讞員曾同德師副領事研訊明晰以韓係過犯着押西牢半年期滿逐出租界夏婦押女所六禮拜分别示儆寳讞員並諭陳曰爾旣稱是學生乃於深夜闖入人家殊欠文明以後務須守分陳唯唯而退 
[小客棧靠此營生]  
　　法租界菜市街及東西新橋街各小客棧時有容留男女姦宿情事傷風敗俗莫此爲甚兹經捕房麥總巡訪悉連日飭派西探前往密查當晚周福来彩雲等客棧主婦周金氏張李氏解廨請辦兩氏供稱所有男女同来之寓客俱稱係是夫婦爲敢留宿以後自當格外謹愼判各罰洋二十元充公再犯定須封閉 
[小兒偷花之禍端]  
　　浦東二路分局游區長函送受傷人林白源及行兇人胡功之到縣昨經田大令提訊林供在浦東爛泥渡當小工因兒子被胡痛打向之理論又被邀同鄰人用長櫈擊傷腰肋因此赴局控告移送憲案求騐詰之胡供林被鄰人毆打小的並未動手大令怒其狡供喝令掌頰五十下始供小的在爛泥渡開一雜貨店屋後有餘地一方種植花草詎林白源之子時来偷採平日己恨之刺骨今又来偷當塲喝退并謂如若再来定卽捆送警局詎林子回家說謊謂己被打林不察虚實突至店内百般肆擾稱欲打還當時鄰居咸知其情代爲剖辯林竟惱羞成怒遽卽行兇故衆鄰咸抱不平與之對打致彼受傷大令飭仵騐得林受木器傷係在腰肋兩部傷勢非輕卽着自行醫冶胡押候原告傷痊再核 
[巡警道由蘇来滬]  
　　新任江蘇巡警道吳方臣觀察肇邦於前日下午由蘇乘火車来滬當由總局長姚太守率同各課長課員各路區長區官並偕本縣田大令等各官至車站迎接 
[請派長警守城]  
　　本城東北區丹鳳樓關帝廟下新闢之福佑門將次竣工依照議定新章不歸緑營稽查由警局派員駐守故由城自治公所總董李鍾珏函請一路分局德區長飭派長警駐門看守以重門禁 
[集議裝設水龍頭]  
　　邑廟後園謝生記骨牌店日前失愼時因該處向無地龍頭取水澆灌頗多不便以致延燒多家曾紀本報兹經萃秀堂荳業董事張嘉年柬邀各救火社會友准於今日開會集議裝設地龍頭事宜以防後患 
[包探幸得交保]  
　　新閘捕房包探馮二寳因與趙阿二朱秋江藉端串詐沈洪興洋三十元由廨判馮趙二人收押朱交保候查在案昨晨復由捕房解案馮延愛理司帮辦律師力辯被誣求請釋放判一併交保候提供出之同黨某甲到案質訊核辦 
城内 
[造屋韋章]  
　　老北門内季家弄南首小弄内陸姓家翻造房屋並不照章收讓昨由同居是弄之珠玉業董事施翔林函告城自治公所移知巡警局飭令工頭暫停工作俟勘丈明白再行飭遵 
[道批照錄]  
　　南洪泰張顧氏禀批查北洪泰股東鍾姓代表唐斯盛吞欵誣告此案帳目旣有紏葛經公廨判送商務總會理算仰會審宫賣令即予照册辦理毋任纒訟仍即報查切切抄黏並發 
[道轅紀事]  
　　海軍提薩鎭冰昨至道署拜會浙江糧道曲江宴辭行晉京張江栅巡防局員葉祖善閔行差遣委員李德遵到道禀見 
南市 
[限交船户]  
　　南碼頭元益米棧司事王錦韶扭送配船人顧鴻文至南區控稱有船户胡大来裝運冬漕短交二十六石值洋一百餘元避不理處且己將船賣去求追經區長移送裁判所訊明判顧交保限十天尋胡交案訊究 
[酌認賠償]  
　　寗波鎭海縣人周啓鎬由籍来滬寓居南市恆義公客棧内前日失竊箱内衣服數件值洋三十餘元追問棧主程近賢支吾以對旋將該棧主及同寓人鄭錦芳扭至裁判所訊究鄭供與周親戚失物之事實不知悉程亦推諉不知判二人酌認賠償 
 
 

Page 21

 
 
命鄭繳洋十二元程繳八元一併交保措交閘北 
[調補巡官]  
　　四路一區區官易朝宗昨奉總局姚太守札飭調補二路一區一等巡官另以潘振先調補四路一區一等巡官即日到差視事 
[抵單紏葛]  
　　陸森林因與王學廷抵單紏葛控奉總局陳裁判傳案質訊判王交保出外理處 
[小孩淹斃]  
　　住居新閘橋路洪安里之宋子生有九歳男孩名阿金前日在鐵路旁池内洗浴竟遭淹斃昨由宋雇人撈起備棺收殮 
英租界 
[拐案待查]  
　　居仁甫控陳子江誘拐其妻吳氏昨由捕房將陳拘解公堂訊供不認判陳押候查明於下禮拜六訊核 
[背夫私逃]  
　　張榮卿之妻章氏私逃出外被探查獲昨解公堂訊明判氏交張領回管束 
[鴇婦待罪]  
　　油頭路觀盛里鴇婦顧蘇氏因收買良家女子王三寳爲娼並將該氏凌虐業己逃至濟良所解廨訊明判暫行留所候移傳父兄到滬再行核奪在案昨由捕房將顧鴇拘解公堂請爲訊究判押候下禮拜二核奪 
[包探獲賊]  
　　沈金大近在太湖地方竊取周雲卿之衣箱逃至滬上被探查獲昨晨解至公廨經中西官訊明判沈押候備文移解太湖廳訊辦 
[積竊定罪]  
　　積竊黄錫金喬阿虎張阿榮李金生因串竊華洋各户衣物由廨訊供收押在案昨經中西官復訊明白以黄喬兩犯係由閘北巡警局緝獲判先送交警局押滿後再行帶回各押西牢二年期滿逐出租界張李二人各押九月 
[本可自由]  
　江北人馮桂興控妻胡氏私逃一案昨經公堂復訊明白以氏並非馮之髮妻判令將案註銷 
[驟難定斷]  
　　住居虹口之范毛毛因持刀圖害其妻由探拘解公堂訊知范係著名賭棍押候懲辦在案昨日復由捕房解案請究判仍還押候函致上海縣查明歷次所犯案情於下禮拜六再核 
[拖累保人]  
　　德商利康洋行控章永泉欠銀案内之保人朱杞齡昨晨由探傳至公堂留候中西官瘿明再核 
[召領男孩]  
　　男孩陳德財在北四川路徘徊啼哭由捕帶入捕房昨送公堂盤詰據供年五歳餘語不清孫襄讞商之德祜副領事判送棲流所懸牌召領 
[一味胡言]  
　　甬人顧芳治在海寗路攫取粤婦莫張氏之金挖耳由捕拘解公堂訊供不認收押候查詎顧在押自縊由看牢捕頭救下復解公堂審訊稱在楊樹浦公裕翻砂作做工家住天下會館附近因被寃誣是以自縊判仍押候查明再訊在案兹經捕房查得顧所供各節盡屬子虚昨又解廨請究判押三禮拜開釋 
[追還契據]  
　　張惠卿控韋稷臣掯據圖吞前晚由廨傳訊張稱前將契據向韋抵借銀四百兩己被轉押向贖圖吞求請追繳訊之韋供因張逾期不贖是以轉抵核計本利共有九百餘兩乞恩公斷判張交銀四百兩着韋將抵據呈案聽候分别給領 
[同居脫累]  
　　宓福卿控蔣桂文欠租一案前晚由廨訊明判蔣押限七天繳洋五十五元開釋至蔣同居人傳姓生財各物悞被封閉着先啓封給還如傳姓欲租該屋逕向房主商議 
[减折料理]  
　　陸金松控己閉長隆牛肉莊經理金桂祥不理羊價洋九百七十元前晚由廨訊知陸係長隆股東着照各股東所議進出各欵均以七折理償遂判金照七折核算歸還陸洋六百八十元至股本紏葛着各股東聲明照扣兩造遵斷完案 
美租界 
[稍安毋躁]  
　　松江人陸掌生之妻私自来滬在東有恆路霜葡人處爲乳傭昨被其夫尋見喚令回籍該葡人不允鳴捕拘入捕房聲明雇用該婦訂期半年捕頭諭陸俟期滿後再行領回分别斥退 
[西孩疲頑]  
　　王金生昨拖黄色人力車經過百老匯路被某西孩攔住胡閙由王扭控捕房嗣經該孩家屬投案禀請免究領回管束 
[圖賴工資]  
　　顧紀生昨向顧關全索討工洋四十餘元無着扭至捕房控訴捕頭以案關債務飭令出外理處 
[欠租封屋]  
　　西地華得路寳和里十三號住户陳阿三稽欠房租四個月由房東控准公廨昨飭差探前往封門 
[因何衝突]  
　　唐阿三昨與朱林生不知何故在西華得路口角相毆被捕一併拘入捕房押候查辦 
法租界 
[犯案纍纍]  
　　唐裕明唐小江子岳嘉慶等專竊英法兩界各行號門前懸掛之銅牌消贓於陳佳裕陸阿囡兩銅店當被英界包探查獲解經公堂禁押西牢在案兹因法界亦被行竊數次移提至法公廨詰訊屬實請司馬以唐等己由英廨懲辦俟禁押期滿逐出本界所有收贓之陳陸兩人着各押四個月以儆 
[養媳何往]  
　　徐生有投廨控稱養媳瑞珠同兒子小同狗同往比鄰李朱氏家玩耍被朱氏串同吳張氏將瑞珠藏匿報捕拘案請爲訊究朱氏供不敢藏匿聞被張氏熟識之人趙益之領去請向張氏追究質之張氏供稱祇知趙領去小孩惟是否即係瑞珠不能指實判一併收押候再查核 
[追繳房租]  
　　錢阿氏虧欠房金三十九元由房東控奉公堂押候覓保科理在案兹因無人作保復又解訊錢妻即呈交洋三十餘元判錢開釋尚欠兩個月租金出外理清 
海上閒談 
今觀日本招待中國實業圑之公。函非不曰敦崇睦誼。也益厚邦交。也增進兩國通商之便利。也而一爲回憶日本某商會之演說。則令人汗流不止。我國實業圑諸君聽者。此次東渡。須詳察日本商業之内容。而獲游覽之益。母爲日人譏誚之言所中而。益爲外人輕視以遺我實業圑之羞。此則記者所馨香祝禱者也 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
来稿 
[四川京官甘大璋等公呈稿]  
爲遵諭續呈川款善後辦法恊懇據情代奏以重國權而保民股事竊職等前以川欵附歸國股追收虧倒等情呈請在案意在保存鉅款所有如何附股辦法尚未縷晰呈明恭讀二十一日上諭有川欵存七百餘萬兩願否入股或歸本省興辦實業仍聽其便等因欽此仰見朝廷與民共利大公無私莫名感戴竊維實業之利確有把握者無過於鐵路查各國鐵路有國有國辦者有民有民辦者亦有國有民辦者先例具在要視乎財力有無以爲斷誠以鐵路國有原朝廷政策而商股承辦乃營業行爲逈不相忍我相爲濟初無畛域於其間也今查宜夔六百里己入四國借欵合同以内而夔州至成都一千餘里尚無的欵可知度朝廷謀國大計具有深心必不肯輕以四川路權再行增借外款更不願以現成民欵委諸無用之地聽其破散職等現計所存鉅款及全省人民實力以之擔修全路則不足以之承修成夔則有餘欲爲保欵保路之謀惟有就成夔一段請照國有民辦之一法謹臚具理由爲大部陳之原川漢鐵路創辦之始前川督錫良以英法屢次交涉倡爲民辦之議以抗之朝廷籌邊政策注重在此川民迫於生命財產不甘爲外人蹂躪抗爭之要點亦在此今若將夔州以上劃歸民股承修外人自無從插足而亦係附股後應有之辦法也此其一也若任歸川人承領鉅欵另營他項毫無把握之業旣非集欵之初心又恐散漫支離旋歸消滅股東必非所甘受朝廷亦有所不忍又其一也伏懇俯順輿情請將成夔一段劃歸民股承修旣可以保川境之路權亦可以保川民之現款旣不與國有之政策相悖復可與入股之諭旨相符是以協懇據情代奏不勝迫切屏營之至謹呈 
專件 
[學部擬定小學經費暫行章程]  
第一章總則 
第一條　本章程規定各項經費數目係就各省報部一覽表高初兩等小學經費實數酌中擬定並就各學堂應用各費逐一計算總以力汰冗濫切實敷用爲主 
第二章開辦費 
第二條　初等小學每一學堂以一班計開辦費應以一百元爲中數至多不得過二百元商等小學每一學堂以一班計開辦費應以二百元爲中數至多不得過四百元 
第三條　添加學生一班得照額定之數增加十分之六或十分之七其班次多者類推 
以上所列開辦費尚未算人建築經費惟小學生一班僅須講堂一二間教員住室一間空地一處凡祠廟公所或紳民廳舍皆可借用即因舊有之屋量爲改造所費究屬無多其校中各項器具及必需之圖書等爲數亦尚有限故開辦小學以必需應用之物爲要不得鋪張建築少涉虚糜 
第四條　因地方特别情形於前項所定至多之數尚須增加者應由勸學員長及地方辦學人員呈明本管地方官核定若所加之數過於一倍之外應由該管地方官轉呈提學司核定 
第五條　若人户繁盛地方入學之學生班次較多非特建校舍不足以容納者應由勸學員長及地方辦學人員將建築費數目若干切實估定繪圖貼說陳由該管地方官轉呈提學司核辦 
第三章常年費 
第六條　每一學堂如只學生一班初等小學每年經費定額以一百八十元爲中數至多不得過二百四十元高等小學每年經費以四百元爲中數至多不得過六百元 
第七條　以上額定經費當以十分之七或十分之八作爲教員薪金（應參照後列教員月薪表）（餘爲購用紙筆硯墨書器及雇役各項之用第八條　每班學生以四十人爲中數至多不得過六十人至少須有三十人如不足三十人則須合兩班爲一班用單級教法不得零星分班致滋糜費但高等小學有特别礙難情形不易合班者得由勸學員長呈明提學司核定（未完） 
國外新聞 
[東京株式取引所停辦]  
　　十二日東京電東京株式取引所昨日停辦一切事務因有股票經紀不能清理債務之故 
[飛船家由英回法]  
　　十二日倫敦電云環游歐洲飛船賽駛會現仍有九人互相爭勝己重行飛渡英倫海峽向巴黎進發 
[英美公斷條約近聞]  
　　十二日倫敦電云英國外務部大臣葛雷君昨在下議院宣稱英美公斷條約將於批准之前呈入國會 
[日本將爲歐洲造船之勁敵]  
　　十二日倫敦電云萬國海軍建築大會昨在倫敦開議日本造船問題爲該會最注重之點前任海軍建築處理事淮愛脫君謂日本若非其國内工資增加則必爲歐洲造船之勁敵云 
[摩洛哥問題續聞]  
　　十二日倫敦電云據湯其厄電稱西班牙己進兵阿齊拉在城外築營巴黎己宣布一切實之文告聲明法國願與德國開議摩事惟德國如將駐阿干提爾之軍艦召回則此次會議可有更美之轉機云（以上譯字林報） 
十二日倫敦電云德國砲艦於七月一號駛抵阿干提爾頗受土人歡迎居民與該艦互相餽贈殊爲情好英相愛斯奎士君在議院宣布之言謂英國仍將注意摩洛哥之利益德國各報皆歡迎是說因藉此可以抵制法國獨面之優勢也十三日倫敦電云各報皆稱許首相關於摩洛 
 
 

Page 27

 
 
哥問題之宣言 
[葡京並無亂事]  
　　十二日柏林電云葡萄牙政府不認共和黨曾與保皇黨在里斯本京城巷戰之說十三日倫敦電云里斯本電報往来如常並未述及京城有亂 
[土阿可望息爭]  
　　十二日柏林電云土政府與阿爾巴利亞之買利沙爾部落交涉息爭事宜對於納稅及地方行政並携帶軍械各節己更行讓步同日倫敦電云據君士坦丁電稱芒台里格洛代理公使照會土政府謂芒台里格洛政府所議徵軍一節並非有仇土之意惟豫防邊界有失和之事耳 
　 
[英皇出游愛爾蘭]  
　　十三日倫敦電云皇英后及皇太子康諾脫公爵瑪麗郡主己由倫敦啓程往游愛爾蘭 
[西六月份英國貿易報告]  
　　十三日倫敦電云四六月份英國貿易報告人口貨共值英金五十一兆零十萬五千八百八十九磅較上年同日减少英金三兆五十二萬三千九百二十八磅出口貨共值英金三十六兆十一萬三千一百五十磅計增英金一当三十一萬三千四百九十六磅内棉花一項占英金六十四萬九千七百十七磅 
[飛船賽駛會之冠塲者]  
　　十三日倫敦電云環游歐洲飛船賽駛會巴芒脫君己占第一（以上譯文匯報） 
小說 
[殖民小說華僑淚（六十五）]  
范鳳洲等聽了大家想了一回。覺得用欵雖然不少却也還可以支持得来便齊聲說道。到了那個時候我們自然一定要竭力支持。料想也還不至於一定怎樣的缺乏說到這裡陳國昌覺得肚子裡頭有些餓起来抬頭看那壁上的挂鐘時己經指到午後一點鐘范鳳洲等的幾個家人。見莊仲山和他們談得十分密切。都不敢進来打岔連午飯都没有　進来鄭國昌便邀莊仲山在金陵第一春午餐莊仲山也不推辭同着人家到金陵第一春。去吃了一頓大餐餚饌雖然比上海差些却　還將就　過莊仲山吃過了飯便起身告别大家那裡肯放他。走抵死相留莊仲山只說有别的事情明天得空就来。衆人無法只得任他走了略停一會人家便同到大成旅館去問蘇州莊仲山。時果然不在寓中清早起来出去到如今没有回来大家只得留個名。刺悵悵而去到了明天范鳳洲等還怕莊仲山不。来一早就同到大成旅館去尋着了莊仲山大家同着出来雇了四個極大的游船請莊仲山頑了一天。把釣魚巷幾家妓院裡頭的妓女。差不多呌了一個空呌来的妓女。每人一百塊錢都是楊惠君一個人出。的莊仲山雖是個江南名士却是個烟花隊裡的慣家風月塲中着實的有些閱歷見。了范鳳洲等都呆呆的看着那班呌来的妓女注目不瞬高興非常狠有些迷戀的形狀莊仲山等得一班妓女都走盡工便把那班妓女哄騙擒縱的工夫覆雨翻雲的醜熊口講指畫的說了一個盡情講了一個透。徹說得范鳳洲等毛骨悚然渾身氷冷把方才的一圑高興不知散到。那裡去了莊仲山又道這個花柳塲中的頑耍原不過逢塲作戲當不得眞偶然尋個開。心借此消遣一下就是了若要認眞和這班妓女講起什麽男女的愛情。来那就是對牛彈琴了以前我在上海時候聽說你們代表裡頭有一個姓區的在上海受了别人的哄騙把最下等的野雞妓女充作上等的倌。人哄得他花了無數的寃錢不算外還害了一身的。毒瘡如今送到醫院裡去醫治想来就是和你們同来的那位區輔華了你們可知道不知道 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[鄂督瑞澂湘撫楊文鼎奏湘省緑營分别裁撤摺]  
奏爲湘省緑營分别裁撤酌留省城及邊要各屬標練恭摺具陳仰祈聖鑒事竊准度支部核覆湘省預算表緑營兵餉一項令仿照浙江辦法將全省緑營除前議緩裁之鎭篁綏靖兩鎭乾州永綏兩協鎭溪河溪保靖古丈坪四營暫留不計外其餘一律裁撤等語查湘省緣營除緩裁各營外原定宣統四年裁竣現己裁至八期各營存兵無多旣不足以彈壓地方徒糜餉需無補實際自應按照部議即行裁撤惟查撫標練軍各營專司守衞城門保護各國領事衙署教堂現存挑練各名均尚壯健可用至沿邊標恊等營鎭篁固素號精兵所在卽乾州永綏各屬疊據绅民禀呈亦稱標兵熟悉地形習知苗性較客軍爲得力現值粤省匪徒滋擾人心浮動湘粤接壤自應認眞防範省垣及沿邊地方尤關緊要經臣文鼎將撫標練軍及邊要各屬制兵現時斷難一律裁撤情形據實電奏欽奉諭旨准予緩裁在案兹將議定緩裁之撫標練軍挑留精壯三百名酌照防營體制編爲三哨合作一營其官弁額缺仍全行裁撤改設營哨各員以資約束卽以原有廉俸餉乾抵作新餉此外邊要各處原議分十年遞减裁者現亦暫緩實行弁兵均仍其舊計額設制兵三十一標鎭協營己裁竣者龍陽一營免裁者鎭篁綏靖兩鎭綏裁者乾州永綏兩協鎭溪河溪保靖古丈坪四營争别裁留改編者撫標長沙協全裁者提標永州衡州寳慶沅州靖州永順常德岳州灃州臨武宜章桂陽九溪武岡綏寗長安永定辰州嶺東二十標鎭協營總共應裁官弁自提鎭起至額外止共二百六十員馬戰守兵共二千一百九十一名兵丁以本年六月底爲限官弁辦理移交展限一月以本年閏六月底爲限統行裁撤所有此項裁缺内提鎭二員係湖南提督曹志忠湖南水州鎭總兵馬文翰在他省未裁綠營以前遇有提鎭缺出擬請由部開單照裁缺章程儘先請旨簡放其副參游都守以及千把外額現鄂湘兩省武職己奉明一概停補停選無缺可補應由督練公所查取履歷擇其年力富强才堪造就者分别註册遇有相當差使量爲委用其才具平庸及年老各員概令繳劄歸田凡係此次實缺被撤員弁均一律給與恩俸廉銀三年千把以上照鄂省辦法分作十二期按季發給一律給與恩俸廉期按年發給概發期票由各該員弁届期呈票請領三年以内如有己蒙簡放别缺或在本省及他省得有差委應給恩俸恩廉卽飭繳票停發或病故或犯有事故被控查實亦即扣給至可裁兵丁均給恩餉一年分兩次發給裁撤時先發半年現銀餘發期票一次具領仍由各該營主營官造具花名清册咨司請領會同地方官按名散放以昭核實至各營制兵向充各項差使除省城仍以裁改之撫標練軍會同巡警巡防隊照料外省外己裁緑營各屬應令擴充警察整頓圑練爲保衞地方之用其緑營向管各項例差擬將看守城門改歸巡警保護教堂及押解人犯餉鞘監斬行刑等事均飭於就地防隊圑勇内分别派撥應用並責成各該營預將向来各主管事宜先行開報並分移所在地方官及巡警局巡防隊接管藉定責成又各營原領標馬應飭變價還司並將原管舊存軍械曁營基操塲衙署兵房一切公項分别造册就近移交各地方官接收具報復查乾州鎭溪河溪古丈坪四營向隸堤標營轄現提標在裁撒之列應將乾州鎭溪河溪三營就近撥歸鎭篁鎭管轄古丈坪一營撥歸綏靖鎭管轄俾資統攝仍當體察情形酌照防營嚴加部勒認眞操練以湔除緑營懈弛之風至所裁弁兵節餉應俟核發恩俸廉餉期滿後再行另欵存儲聽候部撥所有裁撤湘省緑營酌留省城及邊要標練緣由據布政司趙濱彥會同督練公所司道詳請奏咨立案前来臣等覆核無異除將裁撤名額餉項清册分咨陸軍部度支部外謹合詞恭摺上陳伏乞皇上聖鑒訓示再此摺係臣文鼎王稿由湘拜發合併聲明謹奏宣統三年六月初四日奉硃批該部議奏欽此 
来件 
[游美學務處来件]  
[奏設遊美學務處示一]  
　　照得此次考試清華學堂高等科學生各科試卷業己閱竣經將所得分數及平時品行學業積分平均核算計得合格學生六十三名合行推廣原定學額照數取錄派赴美國遊學以宏造就兹將各生姓名榜示於左計開 
黄國棟　周明玉　張福運　司徒堯　吳　憲　顧宗林　江山壽高大綱　朱起蟄　陳德芬　張貽志　衞挺生　周倫元　史　宣姜蔣佐　張傳薪　吳　康　譚其蓁　黄明道　陳長蘅　劉崇勤陳承栻　徐　書　鮑錫藩　崔有濂　鄭輔華　史譚宣　龍　夷梅光迪　楊光弼　孫繼丁　陳明壽　胡博淵　宋建勳　羅邦杰顧惟精　楊孝述　裘維瑩　何慶曾　陸鴻棠　黄宗發　柴春霖徐仁錆　鍾心煊　嚴　舫　王　謨　邱崇彥　趙文銳　王　賡孫學悟　蔡　翔　陸懋德　梁基泰　虞振鏞　費宗藩　陳嘉勳梁杜蘅　許彥藩　鄧宗瀛　章元善　陸守經　甘純啟　張景芬 
[奏設遊美學務處示二]  
　　此次考試清華學堂高等科學生除選錄派赴美國留學外所有成績尚有可取各生自應仍留學堂肄業分定年限以資豫備而廣造就兹將各生姓名榜示於左計開 
[豫備一年學生四十九名]  
楊　　　張承隆　金劍英　倪徵暘　沈德先　何　穆　黄材勳吳貽榘　陳榮鼎　楊炳勛　周中砥　嚴宏模　吳大昌　陳　藩戴芳瀾　薛次功　許世箴　錢治瀾　李盛豫　陸鳳書　周文勳卓文悅　韓作辛　李叔雲　朱　禧　楊丙吉　楊伯燾 
胡仕鴻　何運煌　原廷楨　凌啟鴻　樂森璧　宋慶瑺　趙　毅魯邦瞻　廖慰慈　朱德展　戈　中　何傳騮　趙喜森　陸費靖彭嘉滋　沈寳濚　廖　烈　王景賢　陸費堭　阮寳江　謝維麟程宗陽　以上各生應留堂補習一年再行考驗擇品學較優者送美遊學 
[豫備二上年學生六名]  
張行恆　黄衍鈞　劉乃予　鮑錫瓚　劉天成　唐天成　以上各生廣留堂補習二年再行考騐擇品學較優者送美遊學 
[奏設遊美學務處示三]  
　　此次考取遊美各生定於本月初十日午刻會集本處合拍一照以存紀念並各人自帶四寸相片二張星由本處寄交駐滬委員以便核騐備辦護照一切幸勿自悞此示 
 
 

Page 35

 
 
[奏設遊美學務處示四]  
　　本處考取遊美學生業己榜示在案所有考取各生應塡寫赴美遊學保證書及志願書定於本月十二日自上午十鐘至下午兩鐘偕同保證人兩員携帶印章到西單牌樓學部考棚塡寫幸勿延悞此示宣統三年六月 
[附奏設清華學堂示]  
　　本堂高等科學生經遊美學務處考試錄取仍留本堂肄業各生業己榜示在案查照部章閏六月一十一日爲暑假届滿開學之期諸生務於開學以前到堂聽候釐定課程重分班次并各豫備下學期内書籍操衣等費約銀元二十元以備應用此示 
 
 

Page 36

 
 
   
 
