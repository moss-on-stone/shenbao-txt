# 1923 - 38 - 4917948

 

Page 1

 
 
第一萬七千九百四十八號;中華民國十二年 西曆一千九百二十三年二月八號
星期四 * *   
 
 

Page 2

 
 
第一萬七千九百四十八號;中華民國十二年 西曆一千九百二十三年二月八號
星期四 * *   
 
 

Page 3

 
 
第一萬七千九百四十八號;中華民國十二年 西曆一千九百二十三年二月八號
星期四 * *時評 
[政府漸入難途（冷）]  
　　新内閣之成立也人皆知其爲難而内閣中人以爲得通過於議會之故視若甚易以爲萬事皆有議會爲之後盾也故司法界之反對不措意焉學潮之勃起不措意焉並示其餘威以拘捕記者而不知自此以後將知漸入難途也 
　於何見之見之于十二年國庫劵之不易通過於議會也蓋政府之所見其他皆可遷就而於財政上之問題於私於公皆有無可遷就之情形今乃議會質問之且復遷延之所謂年關者已邇而議會休會之期又近苟竟不能通過而又不得不發行今後議會舉政府之衝突恐從此始矣 
[命令]  
　　二月四日大總統令　任職存記王開誠著分發江蘇交該省長酌量任用此令 
　　又令司法總長程克呈請任命晉集傑署山西高等檢察廳書記官長應照准此令 
　　又令倪文翰龔維疆齊振林孫樹林均授爲陸軍中將張羣授爲陸軍砲兵上校並加陸軍少將銜王峻閣歐雲衢高自超王近仁譚烈均授爲陸軍步兵上校賈世鎔加陸軍軍需監銜岳熙珍周子齊王師沂均授爲陸軍一等需正此令 
　　又令曼埃强生給予三等文虎章此令 
[國内專電]  
　　北京電議員王葆眞等質問新債四理由（一）政府不開用途（二）前之内外債欵並未交審查（三）崇文門收入有限鹽餘已指撥各費無餘此次公債擔保等於零不啻奪取小學基金及留學費與公府經費（四）此債國家耗損二百五十萬之折扣利息外又以庫劵折實又損失國幣二百餘萬是千二百萬之人民負擔僅作五百萬一次用罄官商發財國家財政愈不可收拾（七日下午一鐘）　　北京電　議員某函黎新公債折現欵三百七十萬收還特種庫劵係官商勾結之把持又謂用途不開原因有某項鉅欵欲歸納此公債 
又謂崇文門稅已是苛政黃土抽兩道稅菜稅入城再徵若加收七十萬市民何堪衆院全院委員長馬驤亦提出詰問案將公債疑問逐項指出要求說明（七日下午一鐘） 
　　北京電　新公債昨審查會因劉未往說明用途不議該債基金太浮而用途僅過一年關中行已聲明决不參加承售團體昨稽核所對鹽餘接替崇文門稅收入指撥各欵亦發疑問（七日下午一鐘）　　北京電　昨劉恩源訪外交團懇放還鹽餘各使已允但有賬扣賬法使亦要扣鹽餘償補金法郎虧折故放還數目須减（七日下午一鐘） 
　　北京電　六日吳景濓見黎報吿公債案疏通技窮政府始擬先公布再追認吳願以迅速手段混過審查今被阻大僵（七日下午一鐘） 
　　北京電　財劉今日見張補開用途單將收回庫劵項增例百萬 
　　北京電　高凌霨昨夕赴津因籌欵未遂財劉向外團欲提善後借欵某項準備金外銀團拒絕再請提半數亦不允（七日下午一鐘） 
　　北京電　中山語某使北方以統一後再裁兵予以裁兵後辦統一因裁兵卽是統一手段外交團頗贊成中山此議（七日下午一鐘） 
　　北京電農部派俞鳳韶提取滬交易所稅項直接解部（七日下午一鐘） 
　　北京電鹽署會辦韋理登六日偕新英使夫人到津今晚可來京英使下星期四可到（七日下午一鐘）　　 
　　北京電許沅呈部美船與華甲輪互撞案美領事催償損失請核　　北京電張紹曾乞靈各省代表致電本省贊成軍事會議（六日下午一鐘） 
　　北京電黃郛現正疏通議員俟投同意票始肯就職但紹曾催黃星期四非到部不可（六日下午一鐘） 
　　北京電李根源昨赴府院銷假黃陂見其顏色憔悴囑再休養數日　　北京電蔡成勳電洪兆麟尹驥等均願投誠中央卽請規定辦法以便派員接洽（六日下午一鐘） 
　　北京電安徽各法團電馬聯甲迄未將新武軍十六營裁遣違反命令請立予罷黜（六日下午一鐘） 
　　吉林電奉省减政保安總部二萬各機關人一旅三千團一千月可减費三十餘萬 
　　吉林電省令勷助義紅會委員巴爾木辦理救濟東省俄難民事 
　　吉林電東三省兵工廠發明連珠鎗式似機鎗用架射一次發百　　彈試驗頗隹（以上七日下午二鐘） 
漢口電魚（六日）午各工團代表千二百餘人往江岸工會慰問旋全體游行示威而散（七日上午一鐘） 
香港電鄧耀虞（七日）電孫陳逆遠逃餘孽未淸終貽後患現集中江門環甲待命望速飭江門陳師長等在江門聯軍合勦 
　　香港電楊希閔布吿禁止軍隊駐 
民房 
　　香港電孫委陳德春爲中央直轄第三軍長陳昨在江門就職 
　　香港電商聯會魚（六日）電胡漢民促返省 
　　香港電廣州總商會昨選陳廉仲爲正會長羅雪甫副 
　　香港電梁鴻楷魏覿明各部定今日由江門開拔返省 
　　香港電沈鴻英派員賫函赴滬迎孫返粤 
　　香港電楊希閔出示禁沿路設賭　　香港電省署佈吿取消本市租捐　　香港電李易標决將己所委各民政長官撤消請孫另委 
　　香港電現廣州商店被軍隊覇佔開賭者千餘理髮店佔多數滇軍雖下令禁止但仍未發還 
　　香港電古日光微（五日）率部赴肇慶　　香港電昨十三行火警實燒六間（以上七日下午七鐘） 
　　南昌電孫傳芳電吿進駐建昌　　南昌電微（五日）大雪）以上七日下午四鐘） 
特約路透電 
[四面楚歌之北京政府]  
　　七日北京電昨日衆院討論十二年公債事未有結果政府頗形恐慌因國會不日將休會至二月二十五日恐陰曆新年前未能通過也 
　　七日北京電衆院今日决議致文財長劉恩源謂其昨日並未踐約到院解釋詳細用途故衆院不能調查及表决此事文内並警吿政府不得在國會休會期内發行借欵 
　　七日北京電二月三日警廳應國務院秘書函請拘捕亞洲通訊社記者林氏昨有新聞記者五十人謁見國務總理抗議警廳無拘狀而拘人總理允將此事交由法庭辦理諸記者不滿意而退擬於今日再往謁見總理 
　　七日北京電今日午後總理至衆院討論中東鐵路事交外兩次長亦同往衆院今方開秘密會議 
　　七日北京電察哈爾張都統昨抵京總理曾與在國務院討論克門案 
　　七日北京電據半官消息京漢北段工人决議上工以候解决交長已加派調和員三人赴南段 
[洛桑和議之中止情形]  
　　六日倫敦電克松侯爵今日語客謂彼對於土國之最後讓步已全解决英土間之重要爭點關於司法條件之爭點及財政經濟條欵均與法意兩國關係最切克松極言約内條欵之寬厚謂彼擬措土國於政治獨立及安享主權之地位且欲使之於軍事上領土上安全無虞此即在土國往日權力充滿時亦未得之克松最後讓步之一爲取銷歐洲土軍兵額之取制克松抵倫敦後即� 
吿閣員謂彼意會議業已成功並未失敗條約終將簽定克松末謂彼堅守協約國團結一致之原則外間雖有單獨訂約之說但彼曾一再拒絕此種建議彼寗願與協約國同歸失敗互助以爭所抱之主義而不願獨自勝利六日君士坦丁電安戈拉駐君士坦丁代表發表宣言書不准載重千噸以上之外國軍艦留泊士麥那港内限七日夜半前駛離協約國海軍大將今晨曾討論該問題海軍少將尼柯爾森氏奉命率巡洋艦駛往士麥那（協約國高等委員已向安戈拉提出抗議戈拉此舉莫明其眞意現信乃爲凖備不虞計 
　　六日巴黎電各報皆謂土人在洛桑竭力離間協約各報並謂協約國之困難尚未終止今宜竭力使條約調印而實施之 
　　六日倫敦電路透電社接法人方面消息法外交部通吿英外交部謂洛桑土代表已有願接受星期日拒絕之條欵之言法政府請於明日伊斯美氏離洛桑前解决一切該方面現徵實當克松侯爵離洛桑前工代表曾各建議與英單獨訂約之說 
　　七日洛桑電伊斯美氏起程前曾言會議並未有决裂之宣吿彼意並未决裂彼將於三星期内回洛桑云 
七日倫敦電聞克松侯爵除簽約外决不再回洛桑土代表擔保不再另開談判已有徵象 
　　七日倫敦電晨郵報洛桑訪員稱克松侯爵電致伊斯美氏要求示明彼所願簽字之切實條件 
　　六日君士坦丁電各報爭辯巴黎所　伊斯美氏接受司法條欵之說謂乃係法代表龐巴爾氏接受土國總代表之意見書 
　　六日巴黎電法總理今日接見洛桑會議法代表龐巴爾氏龐氏報吿會議之情形意代表團今日已回羅馬美代表季爾德氏亦赴羅馬希代表維尼齊諾氏已赴巴黎伊斯美氏曾至車站送意美代表之行 
　　六日巴黎電據法人方面確訊英政府通吿法政府謂願盡禮對待伊斯美氏之切實建議英政府似不贊從法國取銷約中經濟條欵之建議英國顯非俟土國表示誠切之好意不願續開談話會法總理接電後即决議與英國一致行事旋電請伊斯美氏聲明所願簽定之最後條欵聞土使署今日已稍减其和緩態度故伊斯美氏或尚須回安戈拉與政府協商也 
六日倫敦電對外滙市開盤後因洛桑消息佳頗有起色收盤市况不定法佛郎價七三·二五比佛郎八三·○五意里爾九六馬克價在十七萬至十七萬五千間紐約鎊價四元六角八分三七五 
[法軍擴張所佔區域及魯爾情形]  
　　七日倫敦電巴黎消息法人進行其新懲戒法擬接收魯爾鐵廠及連帶事業 
七日倫敦電每日電聞報外交記者稱英國閣員數人及有經驗外交觀察家前極力反對撤回魯爾英軍者現漸抱與前相反之意見蓋以魯爾凌亂漸甚而法人且深入赫斯與巴登等境恐將引起英國戍軍之困難也 
七日巴黎塌特萊夫斯地方及其他被佔要地之鐵路員役與來因河之船員又皆罷工 
七日愛森電據可恃德人方面消息法兵已佔倫納浦裴朋等處直至愛爾白菲與巴門之南德人謂法人最後自的在佔據愛爾白菲與巴門之工業區域俾使被佔土地成一完全實業大區域 
六日愛森電愛森郵局人員不允爲法人接電話線法人乃將電池拆去須俟郵局人員服從後方許裝置故愛森在電話上與外境隔絕維登地方各店舖不允與法人交易法人遂勒令各店閉門 
六日愛森電煤礦主已增加礦工工資百分之八十六日柏林電德總理古諾今日在愛爾白費演說謂以渠游歷魯爾之結具而言　確知來因地與威斯伐里亞兩處人民定將合作以拒法比之侵入古諾又在孟斯特演說謂被佔與米被佔區域之人民苟不團結德國斯眞亡矣 
六日愛森電德人自稱自法人頒布禁煤人未佔德境之令後德人已設法於夜間運入一百六十列車之煤用三百二十輛機車拖運其所經之鐵路係煤礦私有之物六日巴黎電）法人無線電）工程部長特羅克氏與威干德將軍現又赴魯爾以組織軍事運輸與考察運煤入法事被佔德境之形勢無大變遷巴黎時報論德總理古諾等游魯爾事謂德總理亟亟鼓勵官吏抵抗法人而不以同樣之活動施行整理財政之相當辦法殊爲可憾云法人關吏已開始征收關稅未遇阻撓二月四日一天内共收入現資三百萬馬克又銀行擔保者一萬九千七百萬馬克 
　　六日巴黎電今日法總理普恩賚在内閣詳述魯爾之形勢及諾桑會議中止之情形 
[南斐首相論魯爾事]  
　　六日開普唐電南斐首相斯末資將軍發表關於賠償問題之重要言論謂一九二一年五月賠償委員會所定之英金六十六萬萬磅賠欵絕對非德國所能償付今乃利用此不可能之巨額爲分剖德國之具而陷歐洲全境於實業凋敝經濟紊亂之地位又謂美國之合作乃和平之幹但美國旣已决定退出和平遂喪失矣賠償委員會之英代表今已不行使職務該委員會已喪失無黨派性質之形式而成法國外部之附屬物歐洲現將墜入深淵苟無有力之手腕以勒持之則害及和平者恐將較上次大戰爲尤大也云云 
[各國近事記]  
　　六日維也納電德國魯登達夫將軍乘車過奥境爲工人劇烈之示威行動所阻羣衆在某車站擁入魯將軍所坐之火車高聲曰害死億萬生靈者何在此人應入斷頭台警察乃趨魯將軍之前吿以奥國不願其出現於奥京並促令返德 
六日羅馬電意國衆院已批准華盛頓海軍公約及其他華會條約内有關係中國之約二 
六日羅馬電俄京莫斯科布吿反對汎擊黨之文後意當道卽在全國各處拘捕共產黨員一百餘人 
七日倫敦電泰晤士報加那　温古武訪電稱地方法庭奉國務大臣之訓令辦理入籍事宜勿歧視東方人無論何國人民宜一樣待遇 
六日巴黎電瑞士國會於穆特氏發言後通過議案准中央政府參預國際聯盟會整理奥國之行爲以擔任二十萬克郎爲限國會已贊成中央政府以日内瓦房屋一所贈與萬國勞工局之决議 
六日倫敦電今晨杜白林柏德影戲園被人縱火焚毁員役等從火中逃出但有七人爲炸彈炸傷該園曾開演愛爾蘭飛機隊片想黨人因此放火洩憤 
七日墨西哥城電報稱墨總統已將聯邦土地一條　與國家鐵路公司此爲墨政府計畫將國家利源授與墨人者之第一步 
[公電]  
　　鄭州來電各報館均鑒邇來鐵路工人動輒藉故罷工歷經就地軍警曁在鄭各團體開誠勸諭漸就平靖惟此次鄭州集會𨺗聚萬餘人是何宗旨初未呈明查得該工人開會事涉政治 
 
 

Page 4

 
 
第一萬七千九百四十八號;中華民國十二年 西曆一千九百二十三年二月八號
星期四 * *實與工人團體利益無關風聞主使鼓動大有人在當此匪氛未銷地方戒嚴未經呈奉長官核准開會軍警以維持秩序爲職責當然加以制止乃該工人等竟散佈傳單實行罷工肆駑張之氣熖爲無理之要求夫以時局杌陘之秋若再演成暴民專制影響所及殊於國家前途大有危險即就目前論年關逼近往來客商尤多一旦停車不獨公家經濟受鉅大之損失即私人行旅亦感非常之困難商家財產被害尤甚痛切肌膚直不啻置我各界於絕地而無知工人隨聲附和究亦無何等之利益律以聚衆騷擾妨害交通之罪又將奚辭除在鄭各界組織公共團體向該工人等首領提出嚴重質問外如其不知反省於三日以後仍不上工開車則是自外生成甘心破壞凡我政政軍警紳商場界爲公衆利害計不得不施以最後之對待凡該工人等飮食起居日用之所必需槪不予以供給如有暴勒行爲即以武力爲後盾衆議僉同誓與周旋謹電奉聞竚修明敎鄭州政軍警紳商學各界全體同人叩微印 
福州來電各報館均鑒許總司令所部東路討賊軍於冬日全部出發閩城秩序現由王總司令督飭所屬完全負責地方情形極爲安謐恐遠道傳聞失實於閩事易生謠諑特此電吿惟希亮察福建總司令公署參謀處魚印 
安慶來電一申報新聞報時報民國日報時事新報轉各埠皖同鄕先生鑒阮忠植依附　案正凶馬聯甲謀護皖長賣省營私各界一致否認乃馬阮私黨錢竟成等揑用二十二團體辦事處名義發出傳單假省敎育會開會擁阮學生總會委員等當場質問詎錢竟成汪紹由程小杜等竟侍　橫加殿辱幸兵警及大衆救護未演慘禍除報吿警廳依法制裁外特電撮陳敬乞邦人君　仗義聲討再阮黨等如有假用安徽公團或其他名義造作擁阮文電或冒稱代表淆亂是非皆遠反皖人公意一律無效特併聲明皖學生總會叩麻 
安慶來電二申報報新聞報轉皖同鄕諸公均鑒本日各團體職員在省敎育會聯席會議正宣佈宗旨時突有學生三人言語衝突比經勸阻幸各團體到會者三百餘人均持鎭靜繼續討論議决促許遵令交替深恐傳聞失實謹此電聞安徽省二十四團體職員聯席會魚印 
國外要聞 
[德國特約通信（王光祈十二月二十九日柏林）]  
　　歐洲各國經濟現狀（二十四）德意志（丙）工業現象德國自戰後亞爾薩斯勞蘭·上西萊亞·魯爾流域·（此地現歸國際聯盟管理惟開採煤礦之權完全讓與法國）諸地喪失以來煤鐵產額大爲減少煤鐵兩物爲近世工業之基礎現在該國煤鐵產額旣減其有影響於工業前途不問可知茲將德國十年以來煤鐵產額列表比較如下（銀以基羅格蘭母爲單位餘均以噸爲單位）一九一二年　炭鐵鋼一七四九○○○○○　一七七五○○○○　一七三○○○○○一九一三年　炭鐵鋼一九○一○○○○○　一九二九○○○○　一八九六○○○○一九一四年　炭鐵鋼一六一四○○○○○　一四三九○○○○　一四九七○○○○一九一五年　炭鐵鋼一四六九○○○○○　一一七九○○○○　一三二六○○○○一九一六年　炭鐵鋼一五九二○○○○○　一三二八○○○○　一六一八○○○○一九一七年　炭鐵鋼一六七七○○○○○　一三二六○○○○　一六五九○○○○一九一八年　炭鐵鋼一六○五○○○○○　一一八六○○○○　一四八七○○○○一九一九年　炭鐵鋼一一六七○○○○○　五二三○○○○　　一二八六○○○○一九二○年　炭鐵鋼一三一三○○○○○　五五五○○○○　　　七七一○○○○一九二一年　炭鐵鋼一四五四○○○○○　五七五○○○○　　　七七五○○○○一九二二年正月至六月炭鐵鋼六九五○二○○○　缺　　　　缺 
德國煤炭產額旣日益减少不敷本國工業之用於是不得不從外國輸入煤炭以爲救濟之道計今年六月一個月之中自英國輸入之煤炭共有八九○○○○噸以現在德國之馬克市價所算其昂可知因此之故德國貨價不得不逐日增漲値此國内購買力銳减之時其有損於工業銷塲路實屬不少至於化學工業久爲德國擅長之技近年亦因種種原由大爲退步計去年所有產額尚不及戰前產額之半而且從前化學工業係德國獨擅其長自大戰以還英美法意各國之化學工業亦復頗有進步因而德國化學工業之銷場遂不免大受影響戰前德國化學工業品大部分係對外輸出而現在則多銷售於國内其衰落情形可以想見此外如紡織工業則因本國向來缺乏紡織原料之故所有紡織工業多係對於外國輸入之原料再行加工製造現在外幣價値甚高在外採購原料甚感不易因而紡織工業遂亦不免停滯茲將一九一三年與一九二一年紡織原料輸入之數目一爲比較則德國紡織工業退步之情形亦可從此窺見一二矣 
輸入類别　一九一三年平均每月　一九二一年平均每月棉花　四三○○○以噸爲單位　二六○○○亞麻　二二○○　九○○ 
苧麻　五○○○　二○○○ 
Ｊｕｔｅ（麻之一種）一四○○○　八○○○ 
毛　一七○○○　一一○○○ 
粗絲　三五八　一四五 
德國建築工業亦頗著聞於世近來亦復大爲進步茲將其戰前戰後產額列表比較如下 
類别　一九一三年　一九二一年 
瓦磚　二五○○○○○○塊　五○○○○○○塊洋灰八○○○○○○噸　四○○○○○○噸又加里鹽工業亦爲德國專利之品其戰後一產亦較戰前退步（一九一三年產額爲一一六○○○○○噸一九二一年產額爲九·二四○○○○噸）此外如金屬工業亦復一年不如一年除鐵鋼兩種產額已如上述外其銅·錫·鋅·鉛·鎳·各種之產額如下 
一九一二年　銅錫鋅　四六○○○　一○六○○　二七一二○○　鉛鎳銀　一七七○○○　四八○○　一八○○○○一九一三年　銅錫鋅　五○○○　二○○○　二八一一○○　鉛鎳銀一八○○○○　四二○○　一六○○○○一九一四年　銅錫鋅　四六○○○　九八○○○　二三六○○○　鉛鎳銀一八○○○○　四二○○　一六○○○○一九一五年　銅錫鋅　五九○○○　一一○○　一八五四○○　鉛鎳銀一二二○○○　九○○　一六○○○○一九一六年　銅錫鋅　八○○○○　九○○　一七八一○○　鉛鎳銀一○七○○○四○○一六○○○○一九一七年　銅錫鋅　七○○○○　一八○○　一八六五○○　鉛鎳銀八六○○○　一三○○　一五八○○○一九一八年　銅錫鋅　七○○○○　二○○○　一七一九○○　銅鎳銀七○○○○　一二○○　一○○○○○一九一九年　銅錫鋅　一六○○○　二五○○　八五○○○　鉛鎳銀五二○○○　缺　九九○○○一九二○年　銅錫鋅　一七○○○　三○○○　九七五○○　銅鎳銀五四○○○　缺　九九○○○一九二一年　銅錫鋅　一六○○○　缺　九○○○○　鉛鎳銀七二○○○　缺　九九○○○由此觀之德國各項工業較之戰前均形退化已無可疑惟現在歐洲諸國中頗以德國失工問題獨較各國爲少引爲德國工業發達之證其實此種推想不免錯誤蓋現在德國各地工廠其作工人數雖有時較前加增而生產能力則反往往不如戰前其原因第一由於工人身體在大戰之時頗受損失戰後百物昂貴調養復不得宜因而作工能力大遜於前第二由於戰後工人得勢不肯再如戰前之大賣氣力每日只工作八鐘因而生產减少故現在德國失工問題雖少亦殊不足爲德國工業發達之證也 
[瑞士通信昭賞]  
　　社會黨資產限制案否决瑞士國法律凡議院提出一件新案民間無異議者即可實行如民間有疑義則議院專候民間自行投票以視其結果以大多數爲决定去留之標凖一千九百廿一年九月十三日瑞士之社會黨提案交與行政院謂瑞士全國人民凡獨身者其家產不得逾八萬瑞幣之數一家四口者其家產不得逾十三萬之數（本人八萬其妻三萬子女各一萬共十三萬）每人除其所應有之家資外所餘達五萬者須徵稅百分之八五萬以上者徵稅百分之十十萬者徵稅百分之十二二十萬者徵稅百分之十四三十萬者徵稅百分之十六四十萬者徵稅百分之十八六十萬者徵稅百分之二十一百萬者徵稅百分之二十二一百萬以上者徵稅百分之二十四或二十六二百萬者徵稅百分之廿八二百萬以上者徵稅百分之三十或三十二或三十四或三十七或四十或四十三三百萬者徵稅百分之四十六三百萬以上者徵稅百分之四十九或五十二或五十六較以上再多者徵稅百分之六十以所徵之欵助與窮苦無力老幼無吿之輩凡靑年子女未滿十八歲者須減少敎養費至於年老及幼稚兒童（纔能步行者則須加增其養育費此舉固佳然其所捐者已去資產大半未免過多民意不以爲然於是議院囑各郡各城鎭就其本地投票以其結果定去留此種法律一九二二年十二月三號星期日爲投票之期其結果瑞士全國贊成者十萬九千五百三十八票反對者七十三萬零五千三十八票反對者竟居多數而此種法律當然作爲罷論民心遂定周利某女富豪得此結果消息遂於翌日以五千瑞幣捐與養老院茲將各郡贊成及反對之票數詳錄如下 
地名　贊成票數　反對票數 
周利Ｚｕｒｉｃｈ一九八四七　一○○○二六 
罷郡Ｂｅｒｎｅ二○九四○　一三二三一七 
　　Ｌｕｃｅｒｎｅ二二六○　三九○八六 
塢裏Ｕｒｉ三三四　四四六九 
瑞芝Ｓｃｈｗｙｔｚ四五四　一二六八六 
上林附郡Ｏｂｗａｌｄ七八　三九七一 
下林附郡Ｎｉｄｗａｌｄ五七　三○○八 
古衲里Ｇｌａｒｉｓ四一三　七○二三 
組郡Ｚｏｕｇ七四八　六二○八 
自由堡Ｆｒｉｂｏｕｇ一一一四　三三六五七 
淑樂Ｓｏｌｅｕｒｅ四○一六　二四○八五 
拔郡ＢａｌｅＶｌｌｌｅ七五三四　一九八一二 
技郡四鄕Ｂａｌｅ　Ｃａｍｐａｇｎｅ二五三五　一四二一八 
　桴　Ｓｃｈａｆｆｈｏｕｓｅ二○一一　八八一八 
外安鉢寺Ａｐｐｅｎｚｅｌｌ（Ｒｈ－Ｅｘｔ）一一○八　一一○五三 
内安鉢寺Ａｐｐｅｎｚｅｌｌ（Ｒｈ－ｌｎｔ）六六　三○四二 
聖迦爾ＧａｉｎｔＧａｌｌ六二七四　五六○四五 
葛黎Ｃｒｉｓｏｎｓ一八三○　二一五○四 
遲臯Ａｒｇｏｖｉｅ九一八八　四五六二四 
沱臯Ｔｈｕｒｇａｖｉｅ二七七三　二六○○○ 
新泰ｌｅｓｓｉｎ四三二六　二○四二七 
　郡Ｖａｕｄ七四七五　六五八六八 
限郡Ｖａｌａｉｓ一三三八　二四七六三 
新　Ｎｅｕｃｂａｔｅｌ五五七八　二三○五七 
日來弗Ｇｅｎｅｖｅ七一八八　二一七六二總數一○九五三八　總數七三○五八三 
　　日來弗生活程度之增高日來弗爲瑞士國第二小郡其四境皆爲法蘭西邊界日來弗本府無耕種之地故其一切日食菜蔬肉等多由四境法地供給凡法境貨物運入日來弗不須納稅（此案在『維也納條约』中）法幣兌價旣較瑞幣爲廉而進口貨又不納稅宜其生活程度低廉也歐洲大戰以後法國政府不允繼續供給日來弗一切食品凡貨物運入日來弗須徵出口稅於是日來弗須購一切食品於内地各郡其價較昂故其生活程度驟高說者或謂日來弗生活程度之高以其爲國際聯合會之駐所其實别有緣故日來弗人民頗形困苦甚盼其能照舊例仍由四境法地供給但法政府不允瑞士議院聞將於今年年底惑明年春間囑民間投票苟反對者居多數則須要求政府取消此議苟法政府仍然固執則將此案交與國際聯合會辦理云 
國内要聞 
[京漢路工潮益烈]  
　　東方通訊社六日漢口電云京漢鐵路之同盟罷工工人組織决死隊因破壞劉家廟附近之軌道數十條遂與武裝之軍隊衝突此間各工　將於七日實行同盟罷工爲京漢路工人後援京漢路罷工事件以雙方皆不讓步故今尚繼續罷工未能解决今日粤漢路之武長列車亦有罷工之舉以援助京漢工團又傳隴海鐵路從業員亦有響應之說武漢總商會因京漢武長兩路之罷工商業上受大打擊特開協議會議决通電曹錕吳佩孚張福來　耀南趙恒惕請容納工人條件並一面致電各省商會請出爲調停 
[林源焴整理九六債意見]  
　　全國財政討論委員會秘書林源焴提出速開九六公債意見云一月十三日讀國務院致全國財政討論會公函開據上海總商會等電稱内債基金應照十年三月整理原案及九六公債條例切實履行其餘無擔保之内外各債亦應確定一整理辦法以息外人責言又據蚌埠銀行公會等庚電外交團提議移内債基金抵付積外債懇嚴重交涉等情國務會議應由財政會議處曁全國財政討論委員會提出具體辦法送院核辦等因查内債有確定基金歸稅務司管理者已歷兩年其無確定擔保之内外債當俟二五附加稅實行後年約有三千萬之收入可將内外債逐案核實一律換給新票分年匀還並可於中提一必要之政費不及二十年全數可淸此種辦法他日再陳目前所最急者莫如九六公債期近欵巨迄今尚屬虚懸擬一轉移之法以堅國信謹詳陳之原夫九六公債自上年發行後第一次付息即由銀行團代墊市面價格只値二折餘政府前以此債票還内國銀行團借欵每百元票作八四計算銀行團未經承認案懸經年近還本之期已届日本債權者屢以抽籖爲請本國總商會等飛電力催還本付息並請照原條例於實行値百抽五之新加稅内指定九六基金惟外人現以外債未還爲詞亦欲在新加稅内劃抵則九六基金已被動搖且十年三月間呈准公債基金案内所指定之各項歲收兩年來惟關餘一項可靠其所指定之鹽餘菸酒交通各欵均不能如數劃撥是以上次財政部呈明實行値百抽五之新加稅内應先爲十年三月整理公債案内不敷之用餘則以充九六基金是新加稅縱不抵償外債亦當提出一部分以補十年三月整理公債案内之不足由此計算則提補整理内債基金亦非九六之優先權九六公債直陷於毫無基金之地而謂其能如期還本付息必無之事勢必價格愈低或至不値分文而後已且九六公債有一部分在日本人手内已自由鹽餘項下扣餘惟其餘流通市面及以八四抵還内國銀行團之債票均歸無着影響所及全國金融必生恐慌况查八四撥還銀行團之案銀團至今尚未承認萬一該公債價格日低彼必要求政府加籌還欵或請政府以現時二折餘市價抵還其餘不足之數仍催政府補足是受害終在政府國庫耳與去年整理内外債發行九六之意顯相背馳現距該公債還本付息之期只有旬日（本年一月三十一日）急宜早定辦法以維信用擬請將整理金融案内之辦法量與更改而騰出一部分基金以爲九六公債還本之用蓋各項之公債如三四五等年均以九折以上發行即整理七釐六釐兩公債亦以四折收回原票價格本貴且每年抽籖還本只有一次而整理金融公債係以京鈔收買該時京鈔價格賤至五折餘極貴亦不過七折並非十足成本無十足之成本而收十足之債金且每年抽籖兩次不解當時政府何以厚待金融公債至是現擬將原條例略爲更改該項金融公債每年抽籖兩次改爲一次將本年可得緩抽一次之本金五百萬元除留三十萬元爲該公債展期之息外尚騰出四百七十萬元　爲九六公債永遠還本付息之基金如慮此數尚屬不敷可將九六公債抽籖之數略爲減少還本年限略爲展長亦不爲過似此一轉移間旣可抬高九六公債之價格並可確定政府抵還内國銀行團九六債務之儥金而金融公債業已抽籖四次大占便宜現仍每年還本一次利息照付價格當不至大跌且上次軍需公債曾有以二次還本改爲四次之成例並非創舉自此次政府確定辦法後即將九六公債亦併入整理公債基金案内無須另籌巨欵統歸稅務司管理現日入旣屢請按期抽籖政府爲顧全國際信用起見斷不能始終不與抽籖若抽籖後還外人而不還國人更屬無此辦法不如趁此第一次還本之期即與抽籖以維信用而於無可如何之中只有將金融公債之年限略爲展長較見公道此乃就各項公債中爲之權衡緩急而出此急則治標之一策若夫内外各債治本辦法只有催外交方面速辦二五附加關稅一面迅將無確定基金内外債之案卷逐一提交委員會核其性質逐案詳議利可减輕期可展長而基金必爲確定仍歸海關擔保以堅外人之信則外界責言不息自息矣 
[旅京蘇皖贛人反對巡閱運動]  
　　靜觀 
蘇皖贛三省旅京人士前因馬聯甲蔡成勳有電公薦蘇齊巡閱三省且聞政府行將准如所請曾由三省同鄕會各舉代表開過聯席會議一次上月二十九日復開第二次聯席會議會議地點仍在江蘇會館繼續討論前會議决案未完各件首由文電起草員宣讀已起草之呈稿電稿經略加修正一致通過次推定赴府院代表每省二人定本星期赴府院請願當有某君提議謂蔡馬兩人均係督理所謂督理者係督理軍務善後事宜本是一種臨時差使安有以任臨時差使之人可以電保巡閱此事可謂創見我們三省旅京同鄕是否對彼應有一種表示衆咸認爲有表示之必要遂議定公推某君擔任電文起草通過後即分向贛皖兩方拍發並决議下星期一仍在江蘇館繼續開會茲將該聯席會議呈府院文附錄於次呈爲公懇蘇皖贛三省永弗再設軍事大員以紓民因事竊惟三省位居全國中部旣非邊防重地而法統重光南北統一人民安居樂業復無彼詐爾虞省與省爭之慮則現有兵額方且日謀收束安插現有官員亦必酌量裁减以符我總統總理裁兵廢督主旨三省中皖贛二督軍缺已先後奉明令裁撤蔡馬二督理祇以暫權軍務收束善後爲　志蘇督軍齊燮元本爲最初贊同廢督之一人其平昔言論旨趣每於利國利民識時先覺是務磊落光明精忠坦白三省人士尤願體愛人以德之心成先自隗始之願我總統理洞燭幾微同民好惡此等事實慮亦时在睿鑒之中不謂邇來謠諑紛乘蔡馬二督理又復正式發請任齊兼三省巡閱之電人民驚詫與論激昂在政府任命特權輕受疆吏干涉旣是大損尊嚴在钧座宣示萬流忽且美志不侔亦必惑淆觀聽在各督求仁得反灰閎通之懷在四方統一忽分啓割據之漸衆口鑠金雇霜冰漸反復維思難安緘默刻齊督深諳大體已專電向擁戴者謝辭惟三省堅决反對巡閱使或類似巡閱使制度之官非僅專爲對人實以於事於時於法胥無庸此伏懇乾綱立斷重布德音於此華會高唱裁兵舉國羣思廢督期中無使莠言亂政動受影響三省旅京同鄕等桑梓式敬民巖敢陳一致會商衆謀僉允爲此呈請俯察下悃仰觀潮流恫念疊牀架屋之官制永將以德懷綏之嘉謨匪特殖軍駐防政策不復用於今世亦且合縱連衡謀略難再任其擴充苟倡三省互保之風說以亂三省互安之實况爲威爲德三省人士自必有以辨之臨呈不盡惶迫待命 
 
 

Page 5

 
 
第一萬七千九百四十八號;中華民國十二年 西曆一千九百二十三年二月八號
星期四 * *   
 
 

Page 6

 
 
第一萬七千九百四十八號;中華民國十二年 西曆一千九百二十三年二月八號
星期四 * *國内要聞二 
[商聯會條陳裁釐加稅案]  
　　全國商會聯合會去年在漢口開第四届大會時議决案件中以裁釐加稅一案爲最重要故當時曾組織特别審查會詳加討論并簽註理由於審查報吿經三讀會通過以備呈請政府採納現因距各國派員來華開關稅特别會議期近故總事務所業將此案分呈國務院稅務處及外財農各部並擬在外人開會以前在京召集特别臨時大會詳加研究以爲提案之凖備茲錄原文如下爲據案呈請事案查本會第四届大會在漢開會據湖北全省商會聯合會提議關於裁釐加稅之北京關稅研究會議有不便商情諸點請討論案廣東總商會提議新稅窒礙難行宜一致要求政府勿再議行案以及江西南昌總商會·上海總商會·蘇州總商會·蕪湖總商會·常德總商會·漢口總商會等均有此種提案　大會詳加討論僉以各提案均係條陳實行裁釐加稅之主張關係非常重要因组織特别審查會合併審查旋據報吿謂各案皆有充分理由惟多爲具體說明而乏分晰計盡常德總商會雖有對外對内共十條大致與鄂滬兩會所提無大歧異其能總括各案之精神及意思而尚無遺漏者當以湖北省聯會及上海總商會所提兩案爲最現旣合併審查羣以鄂滬兩案爲　而將各案所提之意思及精神歸納於該兩案之中以爲同條其貫之研究此審查員等對於以上各案公决之扼要方法也審查方法旣定於是從事於分條之審查（一）查湖北省聯會所提第一條土貨加稅問題及上海總商會所提第五六七三條土貨原料品製造品分别征免問題此數問題爲國内工商業生死之關鍵審查員等對於此條之提案自不能不爲審愼之考慮且一方面須顧及友邦之條約一方面又須顧及政府之收入互綜參考經張時間之討論因公同决定此項土貨出口稅應據世界通例完全自由國定萬一窒礙難行時亦須採用保護貿易之主旨在値百抽七五以内按照原料品·半製品·製造品·各種類酌定或免稅·或輕稅·或照値百抽七五各等級分别辦理（說明）查出口關稅　昔盛行近世紀來英德法日均先後廢止即保存之國亦純由本國自行規定從無受他國干涉之事我國雖受片面協定條約之限制然細繹條約文義對於出口貨稅亦實無絕對拘束之力查太會九國協約第三條所載僅賦予關稅特别會議以規定進口货伽稅之權而於出口貨則並無一字提及雖第二條所載有履行一九零二年中英商約第八欵·一九零三年中美條約第四第五欵·中日附加條約第一欵·所開之條件等字樣然詳查英約第八欵總綱内所載有出口土貨所納稅之總數不得逾値百抽七五之數其第七節所載又有中國可以將現在出口稅則從新修改以値百切實抽五之例爲凖美約第四欵所載亦同有此項語句日約第一欵則僅聲明允　按照中國與有約各國共同商定加稅之率一律照輸無異等語審查員等詳加尋繹英美約内所謂不得逾者係以値百抽七五爲最高稅率逾此稅率征收該約便有拘束之力若在該稅率内自由增减或豁免則當然不受其限制况第七節所載有中國可以將現在出口稅則從新修改是修改出口稅則之權操之中國英美各國昌經承認且并無參加協修出口稅則之意思表示若根據此節完全自由國定或在七五以内分别等級定稅英美各國當無置喙之餘地至日本則約文所載純係進口照輸字樣更不能執舊約以相詰難此出口稅採取國定對於友邦各條約當不慮其稍有牴觸者也又查土貨出口稅爲政府收入之一大部分一律征收七五固屬不可然完全免收亦爲失當且按之保護貿易之政策更苦無伸縮之地若採用國定或在七五以内分等定稅則良好之原料旣可因重稅而保留而國内之半製品與製造品更可因免稅或輕稅而充分輸出於國際商業之競爭獲益旣鉅　以重稅之所入抵補免稅　稅之　損中國爲原料最富之國酌盈齋虚斷無不足之慮此出口稅採取國定對於政府之收入更無慮其虧損者也至於保存良好之原料減輕熟貨之成本爲國定出口稅則之要素亦即爲國際商業競爭之原則稍具世界知識者均能明瞭固無俟瑣瑣陳述也（一）查湖北省聯合會所提常關存廢問題及上海總商會所提常關應與釐金一例取銷同題此問題須分政府商民兩方面觀察政府方面則以常關爲條約所規定主張存留以爲改征產銷兩稅之機關商民則以常關爲類似釐金之關卡主張與釐金一併裁撤討論結果羣以常關不裁與未裁釐無異因公决照上海總商會所提常關與釐金應請一併裁撤（說明）查裁釐之主旨按英約第八欵所載中國認悉在出產處於轉運時及在運到處征抽貨釐難免阻碍貨物不能流通是以允願盡裁此項籌餉之法蓋以其所抽爲行貨稅有傷害貿易之利故彼此訂明裁撤而現時常關所收之稅行貨稅乎非行貨稅乎不待問而知其爲行貨稅也所征之稅爲行貨稅與釐金性質何異裁釐而留性質類似釐金之常關則裁如不裁此就性質類似上而認常關必須裁撤者一顧或謂財政部所提常關改征產銷稅案其第一條所擬即停止所征行貨稅改征出產銷　兩稅其性質與征行貨稅之釐金不同似不能以釐金爲比例要知產銷稅之應否征收爲别一問題茲姑不述且先就應征立論中國地勢廣袤現在所有之常關能遍征全國之產銷稅乎征此而漏彼於擔負旣嫌不均因稅而增關是裁釐而又添卡南轅北轍矛盾顯然况英約第八欵第三節所載常關之可爲仍舊存留者以大淸會典所載爲限其可添設者以沿海沿邊及有海關而無常關之各處爲限至内地雖可移設而不得逾舊有額數是任意增關一層爲條約所不許旣不能任意增關則所征之稅即不能完全普及征稅不普及則商業之趨勢易啓紛更而反抗者益復有所藉口此就征收歧異上而認常關必須裁撤者二且釐局之局長其委任權屬於各省而常關之監督其委任權則隸於中央屬於各省者苛擾過甚商民猶得向省政府陳訴隷於中央者則堂九重而廉百尺商民何敢爲越訴之舉况訴未必得直即使幸而得直而邊遠省分以奔走萬里之艱難希冀一不可必得之勝訴母亦忍痛吞聲供其敲剝之猶爲省事乎故年來控釐金而撤局長者尚有所聞控常關而撤監督者則并未之見今以征收產銷兩稅之故而使常關遍設内地則將來之流毒恐較釐金爲尤甚此爲預防苛擾計而認常關必須裁撤者三政府主留常關者爲護持其收入也常關收入之數據財政部印行之關　收入表内載常關收入爲一千六百六十餘萬元釐金收入爲四千六百二十餘萬元四千餘萬元收入之釐捐旣可徇民意而毅然裁撤而獨留此一千餘萬元之常關以賈怨於民失肩背而養一指抑亦未免不智此就體恤商艱計而認常關必須裁撤者四有此四宗理由故羣認裁撤常關與裁釐爲同一必要之舉也（一）查湖北省聯會所提第三條釐金抵補問題曁上海總商會所提第一項加稅收入之抵補辦法政府主張擬援據條約之所許舉辦產銷兩稅商約研究會方面則極力反對產銷稅而於所得稅營業稅之新稅中擬酌量承認其一經審查員等詳細審查以爲此項裁撤釐金常關之所失須視此次修品之加五等稅·所抽五·曁加徵進口之二五附稅·奢侈品之加五等稅·所增之收入是否足以相抵如抵補已足當然無徵收各種新舊稅之必要因公决產銷等稅一律免徵如至萬不得已時得將所得營業等新稅提交本聯合會特開大會公議决定（說明）查釐金常關之所收據財政部關釐收入表内載釐金年約四千六百二十餘萬元常關年約一千六百六十餘萬元合共爲六千二百八十餘萬元如果加稅等項之收入不足抵補自不得不另籌徵稅方法以免政府收入上蒙其影響茲就增收關稅比例上推算而知抵補確已有餘并無不足之慮蓋增收關稅計有三種修改稅則後切實抽五之溢額收入一也增收二五之附加稅二也奢侈品抽至百分之十三也先就修改稅則一項計現行進口稅率名爲値百抽五核諸財政部駐滬調查貨價處所編物價統計實際不過値百抽三二七以去年之全國進口正稅關銀二八·五九四·○一○兩推算辦到切實抽五後每年應增收關銀一五·一二七·七一七兩又洋貨所納進口子口半稅同以現行稅則爲根據稅則修正此項二五半稅自可聯帶收足以去年之收入額關銀二·○六六·二六六兩推算每年亦應增收關銀一·○九三·一六二兩兩項合計共增收關銀一六·二二○·八七九兩一五申合銀幣二四·三三一·三一八元此修改稅則後之溢額收入也加徵二五即係將現行之五分稅率增高一半去年全國進口正稅旣逹關銀二八·五九四·○一○兩此後卽應年增一四·二九七·○○五兩但此尚係抽三二七之所收若切實抽五應逹四三·七二一·七二七兩加徵一半年當增收關銀二一·八六○·八六三兩一五申合銀幣三二·七九一·二九四元此二五附加稅之收入額也奢侈品之範圍雖難確定然姑作一千萬元計自當有增而無減今即以一千萬元爲增收之額合諸二五附加稅之三二·七九一·二九四元切實抽五之二四·三三一·三一八元三項併計已達六千七百十二萬二千六百十二元之鉅以此抵補六千二百八十餘萬元之損失尚可贏餘四百三十餘萬元旣有贏餘何必另徵他稅以重苦吾民　顧或謂九國協約第三欵所載有由特别會議議决用途之事是此項加稅之所收專指抵補裁釐恐未必能得外人之承認殊不知協約第二欵所規定特别會議之組織即係討論一千九百○三二及一千九百○三年各約條件之履行查英約第八欵第二節卽訂明允願照和約所定之稅加一倍半之數以抵裁撤釐金子口稅　洋貨各項稅捐並於附件乙第一第二項内彼此照曾聲明分别撥補抵解各省釐金不得挪作别項之用美約第四颖亦有與英約第八欵第二節同一之規定日葡等國均願遵照英美約文辦理是加稅之所入專以抵補裁釐爲條约之所規定但須根據約文與之爭執當不慮其不承認也（一）查湖北省聯會所提加稅保管問題湖南常德總商會代表所提亦有此項同意之議案而此項提案之精神即在支配用途及妥籌保管兩種方法經審查員等討論结果對於支配用途主張以切實値百抽　及附加二五奢侈品加五之所入根據馬凱條約及附件分撥各省爲裁釐抵補之用其由七五增抽至一二五之所入即照政府主張以十之七爲整理外債基金十之三爲行政必要經費及一切敎育實業之用對於保管方法主張比照前淸先例交由國内著名之殷實銀行保管并由本聯合會推舉代表會同審計院委員常川監查（說明）用途一層前條業已述明加稅所入專指抵補裁撤釐金常關之所損失不得挪作别用惟外債之信用亦須兼顧故擬除七五以外就第三步所加之五成内以十之七專充整理外債基金其十之三爲行政必要經費及一切敎育實業之用對内對外兼籌並顧如此支配或可邀友邦之諒解也至保管一層前淸海關稅欵儘由海關道保管按期繳解民國以來政府以外債增加恐無以堅友邦之信因改由稅務司指撥外國銀行保管並非約章規定必須由外國銀行保管也惟現在政府信用旣失其法令亦不足恃設仍遵照淸例由海關監督保管則政府旣可取求自便予各項指定用途以危險之機萬一爲監督者再有發生不可測之情事則適授外人以口實而啓財政共管之漸此亦不可不深慮者也故擬由國内著名之殷實銀行擔負保管之責而以常川監查之權授之於本聯合會公推之　表曁審計院委任之委員蓋對於擔保用途之確實與否我國代表曾在太平洋會議席上表示由審計院顧問簽字之意各國旣未反對則由審計院派員監查或可邀各國之允許再加以本聯合會所推之代　互爲監察採取公開方法按月將收入支出之數目公布全國使政府無法可以挪移則信用立而外人自不至有所藉口矣（未完） 
[川邊藏民注意選舉權]  
　　要求自選參議員川邊藏民四千餘人因參議院議員於來年即將改選要求西藏議員應改由川邊藏民選舉特請川邊鎭守使轉咨參衆兩院請予准行其鎭守使咨文如下爲據情轉陳事竊鄙鎭迭據旅邊藏民仁爭多吉澤旺瞻都穆楚德慶那哇宜札甲本巴絨洒格勒彭楚達吉阿朱達結孔色羅登羣迫等四千七百八十四人呈稱爲選政失平籲請轉陳中央賜予更正事緣共和國家人民有納稅義務當然有選舉權利歐美民治先進諸邦定爲憲章遵循無異我國共和宣布五族一家選舉條例旣經採取歐西載明約法自應出以大公持平辦理乃我西藏歷届選舉民等毫未聞知推原其故皆由一般旅京少數寄籍不符資格之人乘時竊取把持旣未盡義務於地方尤不識人民欲惡利害故對藏事悉屬膜視而乃竟專權利毫不恬怪且風聞包辦有人惟利是視以出價多寡定議員得失似此神聖不可侵犯之議員竟可貨取國家前途尚堪聞問查元年八月十日公布選舉法第三十三條西藏選舉以駐藏辦事長官充之尚爲公允乃二年四月十日竟變更爲西藏第一届參衆院議員之選舉得於政府所在地行之此乃袁氏專制之淫威有意剝奪我藏民等公權敗法亂國莫此爲甚民等雖被愚弄於一時誓難再忍於今日縱謂藏地現在辦事長官未能依法履任因之此項選舉實有不便舉行之障碍而川邊旣與藏地爲輔車之相依又大多數藏民寄托而居之所儘可凖情酌理察度時勢由接近西藏之川邊鎭使代行其職權用恢復元年之選舉法第三十三條舉行選舉事務俾西藏民意不致終於捍格再陷袁氏之非法行爲在京舉行選舉指我藏民等之願望任一般好人之妄爲貽羞於我立法瘭嚴之團會也茲届參院改選之期民等旣鑒於往事之失勢難再安緘默伏懇大使主持公道俯從民意迅將民等急切請願之情代達中央以及參衆兩院俯鑒下忱秉公辦理令本届參院改選改由旅邊藏民公選俾得先期詳列選舉事由選舉資格並限定日期由前後藏選舉人之合格者就近報名應選庶不向隅否則參院開會已久行將閉幕若再遷延貽誤滋多並希望我藏民等經此次川邊改選觀念所感觸由此而思次第推及於西藏辦理其補助於默化中藏懸案前途者不少况上年藏案發生原由民情之隔閡倘此届選政果在川邊實行則中藏關係日深感情自好藏案亦易解决不獨藏民之報亦國家施政得失之所攸關也披瀝陳情伏乞鑒察各等情前來鄙鎭覆查該藏民等所稱各節旣適合於選章尤見傾忱内向事關重大未便遏抑相應據情轉咨貴院主持正義此項選舉關係中藏至鉅應予順從民意以固邊陲國防幸甚大局幸甚除呈在總統國務總理並咨呈蒙藏院參議院外此咨衆議院康威將軍川邊鎭守使陳遐齡 
[蘇俄變更遠東政策]  
　　字林報哈爾濱通訊云觀於此間日領事自長春會議失敗後終日孳孳謀日俄之重開談判以及其他種種　象他日或竟日本首先承認蘇俄政府亦不足深異且據此間商界所接日本著名人物之函件多有稱日本不日將基於西伯利亞之讓步以與俄國得有諒解等說足見東京大阪神户諸埠商界方面之空氣况越飛此次赴日養病出於被招並受有日人相當之尊敬而上次長春會議中則日人待之殊不叵是殷勤此亦不無關係他如報載美國内閣中除休士一人外餘皆贊成承認蘇俄政府而中俄俄會議之遲遲不舉亦純由於北京政治情形之紛擾不寗所致故邇來紅黨方面多料日内必將有重要事故發生也將使中東路發生紛擾之壓迫情形今已消釋關於白黨難民陸續來哈之說近亦逐漸靜寂至紅黨進佔哈埠之噩耗雖仍不絕耳鼓然恐屬於種宣傳蓋目下美國旣有承認希望日本或亦可望予以承認 
 
 

Page 7

 
 
第一萬七千九百四十八號;中華民國十二年 西曆一千九百二十三年二月八號
星期四 * *加之英法罅隙日見擴大紅黨倘欲乘今東路猶在國際密切監視之時遽行佔據實不啻施行自希政策此間紅黨中人業已鑒及於此是以他日中俄或能締結協定俾東路仍爲中俄兩國共同之事業亦未可知一旦此約吿成則今日管理處俄員恐將多所更動惟近日紅黨態度漸漸和緩如大赦白黨及仍舉舊日官吏畀以重要職務等俱足見其所抱心志業已漸見變更矣 
[赤塔華僑商會被封之眞相]  
　　赤塔華僑代表李鴻吉前以赤塔華僑商會被封會長被押進京向外部呼籲現已於二十九日回哈某報記者前日特往訪問詢以在赤華僑被俄虐待之始末據云「赤黨對我華僑種種虐待之處一時不能盡述但就其封閉商會捕押會長一事言之先是去歲十月十日有投入赤黨之華人王洪恩在火房内向一年老華僑詐財此老本由衆同鄕凑給大洋二十元而預備回家者不幸爲王洪恩瞥見卽百般欺凌時値商會會差在側不服與之理論該會差并不知其已入赤黨因其不聽理喻將其所帶手槍起來交會由此禍遂作矣王即以商會暗通中國機關爲言報吿俄偵探局該局帶領多人至商會搜查當搜出有照之槍數枝卽指爲暗藏軍火將會長李鴻升曁會計一人會差三人一併拘押各會董見其如此强橫因向俄法廳起訴正在起訴期間忽又有俄國防軍亦以此借口到會將曾代理會長現在會居住之唐輝廷捕去施以極嚴酷之種種匪刑即在專制時代亦所未見唐之牙齒盡被打落即此一端已足證明其暴虐現唐不但身體不完精神上亦失其常態已成廢人在會董起訴時俄法廳猶能主張公道四日後將會長釋放時正値唐被捕之翌日詎俄國防軍聞知後復又捕去從此會長等五人恐無再見天日之望領事久爲彼所否認無能爲力余與會長係同胞兄弟因由會决議與邵曰齋同派爲代表赴京向政府請求援救於去歲十月二十七日起程十一月四日到京由前充赤塔商會會長而被召爲蒙疆善後委員會委員之洪堯君帶領赴外交部呼籲經幾陳情最後外部答覆謂必向在京俄代表越飛提出嚴重抗議令其電達赤軍從速釋放并將商會啓封卽得此結果而回某記者又詢以到外部曾否見過外長答謂幾次均由員司接見並未見過後來皆由洪君一人前往因洪君亦商會中要人故不能不爲之盡力也」 
[哈埠特區新董事會成立]  
　　哈爾濱道裏董事會一日下午八時三十分開成立大會議員到者五十四人（總額六十人内有華議員十八人）參觀者百餘人開會後首由基申克致詞繼收市政局長馬忠駿演說略云今日爲董事會本届第一次開會特向諸君略表意見以前董事會議員除華及日俄外並無他國加入而華人復多因事缺度以致所辦各事不能共聞難免彼此有隔膜之處此次選舉加入者有英法美日及華俄諸國人士意見參差開會時日因而躭擱今卽人才濟濟集於斯堂願大家羣策羣力前途無限光明發達無量惟董事額數有限遇事難免有見不到之處所賴者衆議員耳諸君代表全體市民關係市政前途至重深望此後每値開會萬勿缺席因一人有一人之關係亦不可彼此以小事而發生意見宜互相研究以使斟酌辦理本局長有監督之責願與諸君共勉之諸君應知議員之耳目即代表全體市民之耳目務當設法使各界人士皆能完全滿意方爲至佳也基申克代表全體致答謝詞略云敬聆馬君訓勉之詞無任感激馬君向來對於地方各事極爲熱心此後尚望時加指導庶　儕有所遵從馬以無事旋即退去時已九時乃由衆推舉臨時主席先經口頭推舉恐於秩序有礙於是改用票選關達基以二十四票佔多數當就臨時主席位演說云今日會議首决之問題卽會長年俸之多寡中國方面及俄之民主黨咸稱當以八千四百元爲度而瓦堅斯則以一萬二千元爲言繼有倡折衷之說者言應以九千元爲度爭執時間甚久繼由主席表示意見云如此爭執亦屬非是莫如以投票法取决衆贊同结果主張一萬二千元者二十八票八百四十元者二十三票九千元者三票於是瓦堅斯所倡之說戰勝俄民主黨對此尚略事爭執主席言二十三票加四票方得二十七票尚較二十八票少一票續入座選舉董事會長計庫大亂）九時三十五分又陸續入座選舉董事會長計庫茲聶錯夫得二十七票基申克得二十五票瓦堅斯兩票結果庫應當選中國方面傳羲年君起而反對略謂本會會長當擇一有暇可以終日負責之人庫旣現充東鐵稽查局員勢難兼顧莫如瓦堅斯以次多數當選之較佳後經某俄人答辯吕尊吾起方吾人並非反對庫之個人如庫氏能將東鐵方面職務辭去未嘗不可就任會長因这爭執甚久復由多數贊成以投球法取决開箱後計庫得黑白兼半瓦堅斯亦然主席至是聲言今日爲時已晚莫如暫以此爲懸案俟後再行推舉經全體贊成遂即散會時已十點餘矣 
[唐繼堯請爭片馬交涉]  
　　雲南唐繼堯通電云滇西片馬界務轇轕已及卄年自前淸末季英人進佔片馬堅欲以高黎貢山爲界彼時内外合力爭持京省一致抗拒復有全國人民爲之後盾終不足以資挽救交涉遂從茲停頓前値歐戰和會及華府會議本省以爲乘此良好機會當經編具本案交涉要略送請外部提交會議冀博國際之同情以解廿年之懸案未識當事者曾否提議迄無所聞本年九月接外部　電據駐仰光領事報稱緬政府已將片馬改縣設治希飭查明應付等語隨卽分遣委員縝密查報旋據各委先後呈覆稱英人雖無將片馬改縣實據惟自前淸末季英人强佔片馬後私立界　修築營寨設兵駐守並在距片馬約三十英里向隸中國明光土司管轄形勢極險之拖角地方設拖角廳爲行政官征收片馬居民户稅平治道路一切設施不遺餘力按此情形雖不直接將片馬改縣惟已將片馬附入拖角　治理等情查片馬部们在騰越東北東爲高黎貢山西眀高良工山（一名扒拉大山）有河流名小江發源板廠山南流轉西浚西北匯入恩梅開江向隸騰越屬明光茨竹派頼保山屬登埂各土司管轄前淸光緒三十年滇迤西道石鴻韶奉派與駐騰英領烈敦會勘滇緬尖高山北段界務石道不詳查光緒二十年薛使與英外部訂約簽字地圖指明扒拉大山嶺脊爲止之界綫誤勘至板廠山小江源止英人遂欲沿板廠山以登高黎貢山强擬高黎貢山爲天然界綫考高黎貢山自北而南橫亘數千里爲我滇最大山脈之一經麗江大理兩府境再南則介在騰永之間實爲滇省土地英人爭片馬必指此嶺以爲界實欲沿高黎貢山脈北入西藏以窺巴蜀然彼方雖恃强佔據而我則認爲懸案勿論何時均可以提出抗爭現已由本省與駐滇英總領事提出嚴重抗議請其轉達英緬政府撤消彼方一切不合公理之設施雙方另行派員會勘照薛圖成案劃定眞確界綫務以扒拉大山山脊爲止境作根本之解决一面電請外部主持並電國會滇議員提案咨請政府速與英公使提出交涉内外一氣合力進行時機不再稍縱即逝此繼堯十年來忍辱負痛而不敢安於緘默者也惟全局所關禍機已迫衆擎乃覺易舉相應宜有同聲茲特將交涉經過情形彙編成册並附地圖寄呈省　尚冀一致主張固吾邊圉豈惟吾滇之幸全國實利賴之唐繼堯印 
[劉成勛解散川邊漢軍]  
　　川邊舊有漢軍十五營專爲防禦番夷而設十營駐西藏五漢駐松潘年來川中黨派紛爭漢軍將領因統系各别已　各軍改編惟松潘何炳寬所統之五營向稱獨立近聞劉成勛以該軍騷擾地方業已派兵將該軍解散劉氏昨曾有電致京報吿經過情形其文如下查松潘地方地居蜀之西偏其地漢夷雜居貨物出入之運輸商業素稱繁盛向設漢軍駐守其地藉以鎭撫番衆保護行商昨據該地紳民紛紛入省痛陳該路漢軍統領何炳寬身爲長官不務安輯近以内地多事竟敢恃軍敲詐肆行凌虐漢夷人民痛切剝膚深恐怨毒所積激成邊患籲懇解散前來經成勤委員前往逐加調查委屬實情當飭三軍獨立旅長鄭世斌率領所部馳往查辦去後昨據該旅長報吿奉令率部前往該地甫經到達該統領何炳寬自知結怨漢夷且復懾我軍威當將所部各營一律交出自願解職聽候處分已由世斌酌予收來將該部各營分别汰留以節餉需隨卽整隊入城番漢人民傾誠歡戴地方寗謐如常堪紓厪注等情據此除飭該旅妥傎鎭撫以期漢夷相安用維邊局並將該前統領何炳寬予以處分外特電奉聞即祈鑒察川軍總司令劉成勛 
[山東省敎育會選舉無效]  
　　山東省敎育會會員資格審查會違法舞弊經會員吿發少數審查員郭葆琳朱正均等不待敎育廳查覆私發眞電朦混敎育部得有勘電到東復經多數審查員會員呈控敎育部迭令敎育廳澈查呈覆敎育廳委派許壽棠查實正在呈覆期内郭葆琳朱正均等不候部令解决擅自選舉日昨已由敎育部批示取消茲錄部批如下敎育部批第六六號原具呈人張愷據呈稱陳述改選經過情形懇請鑒核備案等情查該省敎育會選舉審查辦理不善經范予遂等曁王士楷等先後呈控到部由部令行敎育廳澈查去後旋據該廳呈復内稱該會此次選舉變更簡章手續旣未完備審查復起嫌疑可否取消該會另行組織並重行報名審查以弭爭端等情到部當即指令該廳迅飭改組去後續據該廳呈稱據省敎育會籌備會主任張愷呈送推定籌備選舉員姓名淸單請予備案等情前來當以應聽候部令暫緩選舉所請備案礙難照准等語函復該會惟該會亟亟籌備選舉竟悍然不顧擅自選舉逕呈鈞部以圖朦混理合陳明等情各在案是該會此次改選不遵廳令擅自辦理殊屬不合自難認爲有效應即取消所請備案一節碍難照准 
[杭州快信]  
　　本月十二日爲南北共和紀念日各機關俱休假一天　　靑田縣議會議决隨糧帶征附捐由縣呈省核示張省長以事關全邑人民負擔且須上忙未開征前咨部核奪未便於下忙時加起致涉紛歧已飭提交復議 
　　象山西鄕湖濱下沈西周各區築隄工程由華洋義振曾分别撥銀五千元又各紳富就地輸捐七千餘元尚不敷七千餘元現呈請設法添撥以竟全工 
　　外海水警廳長來偉良昨因公晋省杭關孫監督昨委陳永春充杭嘉兩關總稽查 
 
 

Page 8

 
 
第一萬七千九百四十八號;中華民國十二年 西曆一千九百二十三年二月八號
星期四 * *自由談 
[一知半解] [  萸]  
　　平均每人每小時·排洩六十五個加羅·黎·（Ｃａｌｏｒｙ計熱標準）坐時一百個加羅黎·劇烈運動時·一百七十個加羅黎· 
[三言兩語] [  鵑]  
　　敎部又發了半個月薪水彭便自誇說他到部共發部薪三個月睢來這發薪三個月便是彭總長到部後唯一的新猷了敎育總長不以整頓敎育自誇郤以能發薪水自誇如此何必做敎育總長還是到普通商店中去專管發薪水的事罷至於某君肥部瘠校的話還是恕道恐怕肥己瘠部正未可知呢 
[塞外見聞錄] [  嘯天生]  
　　執鞭人狀貎猙獰　怖主人怡然不以爲意掀其銀髯與四山積雪相輝映車行入峽一壯者出自業莽中奮息而前願求附車車夫厲色拒之壯士轉哀主人主人許之御者曰少壯健步何遽欲求附於人且荒山彳亍固何爲者主人慰之曰人之善惡余自知之何呶呶爲御者默然驅車前行壯十叩行踪於主人主人語之故壯士談吐亢爽數語卽相投契暮宿村店短擎相對主人矇矓欲睡壯士闖然入室　語之曰御者皆口外刦盜余固識之今不知何故　然來此夜午將不利於公公其愼之主人掀髯笑曰老夫出入關山垂四十年此地父老皆好相識烏有是壯士固言之且曰有余在孺子不足敵設有變動但請安眠勿作聲也主人姑應之壯士乃伏主人坑頭夜靜燈熄雪光映窗隱約可覩忽　際如飛鳥墮少選御者挾二伴侣提刀直入迫寢臺方欲舉刃壯士飛一足起刀落人撲後至者絆於足亦相繼而撲壯士叱曰鼠輩敢爾亦知遼東有鑽天燕子乎（東省鬍匪有贊天燕子者出沒於營口牛莊海城蓋平一帶工詩善書江南人也亦名江南燕子淸裨類鈔曾記其事）坑下聞盜名皆匍匐請罪主人不忍其哀憐亦爲之緩頰壯士曰起去爲老丈備馬送至家須以丈家信物返不爾者頭顱且不保也御者諾諾時已辨色壯士送出門主人方欲展謝覔壯士不可得悵悵歸以策屬御者使返村店執以爲信（關外人所用之策組逾兒臂長且及尋絃長二丈鳴策時其聲淸脆越前騎馬耳而過馬見鞭影即張　　沫而前策端鑄有主人姓氏）夥伴聞主人之受驚也咸圍而慰問之主人生長是鄕垂六十年居斯食斯鷄犬無驚今茲暴客又胡爲乎來哉家人咸惶惑無以解其疑 
[歲晏記（中）] [  禹鐘]  
　　少年聞友言則擲去其已燼之烟尾應之曰言良然惟君歸不以車行耶友曰安得無車試思雪花漫空而下使人不辨途向又胡能徒步者顧余乘街車時彼車子挽車力趨而前奪寒威以取金錢　　之狀如浮沈雪浪中吾心乃惻然憐之以是則又感及己身之生活與彼車子相異者特在形式而已精神則一一無别蓋彼車子長日出苦力以輦人博一飽煖而止而我儕寄人籬下舍衣食之外尚有何事可言耶綜之我邇來懷抱乃大惡放眼所及如展人類痛苦之全國君亦有是感耶言已去其濕衣張之衣架之上反身思於臥楊絮絮作蒼凉身世之談語至忿恨處則間以苦笑此笑直以人類不平之氣所化合者若令鍊刃之良工攝此苦笑於發硎時用代鍜冶之素則一刃旣成天下不平之事咸可得此而消減矣二少年者才品相似而遭際亦如出一轍故出晤往往相印爾時孤單之電炬高懸於小樓之中心發光凄黯似洞識人世哀樂故作厭倦無聯之態者顧此際朱門酒肉正金迷能醉之時此燈不向熱鬧中振其光熖乃局處小樓與此落寞之少年爲伴煎愁煑夢末由一展其笑容則此燈之運命亦正與其主人相匹矣少須少年語其友曰君今日顏色誠非悅豫知爾爲感劇也顧健者貴奮發若徒以感憤爲事則精銳旣減於事一無所濟男兒縱失路亦當竭其才智以期自拔我儕年事方富後望未艾鵾鵬展翮會有時爾 
 
[大聲疾呼　是空方]  
[送竈歌] [  楓隱]  
　　臘月二十三日家家要送竈居中何所有描金一盡竈案上何所有糖餅糖元寶一對紅燭點一縷香烟裊主人語喃喃叩頭如蒜搗願神奏天庭將我全家保降福并消災使我長壽考旁有一士人見之咥然　方今我中華國事日紛擾問孰爲厲階大抵關乎竈總統太柔懦煨竈貓絕肖軍閥索餉項宛似竈王跳（乞丐歲尾年頭沿門索錢有跳竈王之名裁兵託空言未嘗聞减竈各省濫招兵偏聞　增竈官憭喜拍馬媚竈不媚奥楊竈善蔽明要津多羣　遺老觐淸宫尚想煨冷竈政客慣趨炎大　趁熱竈竈婢學夫人貧兒富何暴竈養盡中郎名器賤如草啞子念竈經魚電聽藐藐（謂其聲微細故人皆充耳不聞也）螞蟻爬竈山世皆慕腥臊行竈推木柴誰能淸白保（俗有行竈推出木柴之諺（米價貴如珠竈前荒堪弔薪價珍如桂竈後荒可惱倒閣重組閣如另起爐竈匪亂接兵亂常塞井夷竈醫國歎無人空多支藥竈樂郊無可適何處安荼竈子弟盡爲卿朱門　跨竈如以豺牧羊百姓該倒竈凡此種種　莫不關乎竈　今有一方願爲諸君吿竈山與竈亭一切均推倒竈簾及竈錠一炬鴻爐燎謝竈團自吃送竈柴棄掉勿學陰子方黃羊用祀竈自求有多福何必媚於竈 
小說 
[社會小說人間地獄（三○三）] [  娑婆生]  
　　第四十四萬恨千愁縈麗難入夢一生九死剖腹苦求胎張素霎道聽這一番話他是决計要破肚皮了月箏道我承他的雅意待我眞好好似自家親生姊妹我怎肯望着他往九死一生的險路上去走呢我那一天又勸了他多少話後來五姨太太又對我說道你勸我的話也是不錯我也非常感激不過這其中還有一個道理我家老爺辛苦了半輩子　洋過海到外國學好了本領回來居然官也做得不大不小總算往大人裏頭排了錢呢本是祖上留下來也有些家當我們老爺這幾年在銀行裏機會好又賺着了幾十萬我家老爺面子上瞧起來狠闊綽他内骨子裏沒一天沒一刻不在那裏打算這些錢財他一身一世也用不完他留在那裏也無非想存積下來留給子孫你想他一個兒子也没有不是呌他狠灰心了嗎雖然遠房裏本家也有兒子照中國的法子是好繼過來傳宗接代然而無論承斷怎様好的人總沒有自家養的兒子來得着肉一個人自己掙下來的家財给自家生出來的兒子化銷是情願的是應該的天經地義沒有什麽話說要是將家財給承繼的人用好像有些肉痛二十四分的不願意所以我們中國人沒銅錢沒家當的人盼望生兒子的心還淡一點越是有家當的人盼望生兒子的心越急偏偏越是望兒子急的人越生不出來那末眞眞氣數你替我們老爺想想現在差不多是功成業就了算來算去只少一個兒子你想　怎麽不着急至於我呢也何嘗不急我家老爺沒一樣不依我沒一句話不聽我沒一件事不吿訴我我倘若掙不出這口氣不能替他養一個兒子怎麽對得起他外加還有一層我如果如願以償生了一個兒子所有老爺掙下的家財遲早一些還不是我那兒子的嗎母子還有什麽分家那家財還不算是我的嗎也不怕有人奪得去要是沒有兒子頂多現在抬點下來也算不了什麽東西現在有老爺在誰也不敢碰一碰我萬一除掉了老爺漫說以後的日脚沒交去撈錢就是我已經撈着的别的人看了眼紅到那時候還要出花樣呢我是親眼目覩看見許多人家姨太太除掉老爺吃苦頭　别人欺侮那眞正作孽說到著末一句話我們這種做人家姨太太的女人眞是苦命年輕的時候靠著老爺歡喜年老的時候靠著兒子掙氣自家一個人實實在在是一錢不値想來想出這兒子這件東西怎麽可以少得來我豈有不知道養小囡是頂危險的事破肚皮更是可怕的一件事但是沒法只好拚一拚了五姨太太說到這裏似乎要哭下來了我看了那樣曉得他也眞有爲難我也不便多說說了恐怕他心裏格外難受後來他同我一淘出來吃了一頓大菜看了一夜戲害得我脫忒許多堂唱柯蓮孫道你說了這大半天到底這位蔡家五姨太太有沒有割肚皮呢 
談屑 
[諒] [  征鴻]  
　　人不能離羣而處特與世酬接不能無忤以個性各有不同也然能免斯弊莫若「諒」字蓋凡父子兄弟夫婦朋友之間其任意率性各不相下者咸不諒致之也使人而能諒無有不水乳者雖然諒亦難言也 
 
 

Page 9

 
 
第一萬七千九百四十八號;中華民國十二年 西曆一千九百二十三年二月八號
星期四 * *   
 
 

Page 10

 
 
第一萬七千九百四十八號;中華民國十二年 西曆一千九百二十三年二月八號
星期四 * *國内要聞三 
[長沙通訊（幹）]  
　　湘省之一片鬧窮聲湘省以財政奇絀之故軍政各費幾至於全無着落近以造幣廠發生風朝　逐廠長停工數日遂使省城各機關所賴以維持火食之該廠餘利斷絕來源於是全省最高行政機關之省署亦勢將斷炊趙省長致一親筆手函於榷運總局長鄒序彬借欵一千元暫維現狀乃　稱闊綽之榷運局於此區區千元之欵亦不能隨手交出當向淮商公所轉借該公所亦不能卽時措交可見湖南之窮公私皆一茲將各界窮困情形併誌如次　　軍界軍界積欠之餉已及數月政府初意原擬將年内提徵之十二年田賦爲舊曆年内發餉之需及通電各屬開徵各縣各公團均紛紛來電反對古丈縣議長因此而被知事黃裳元收押零陵縣議會因此而自請解散其反對之激烈可見一斑政府旣高掛自治新招牌自不能如何追比顯然違反民意惟有裝聲作啞任各地防軍之自行催科對於各屬之電懇免徵亦一律置而不答現在各軍隊之仍以武力勒徵者有之以提徵之田賦作抵向紳商籌借者有之究竟能否如此渡過年關尚在未可知之數若對於省城退伍員兵之因索存餉不得而乞食則更夷然視之蓋以充其量亦不過擾亂市場軍警尚能制止無其他何種能力可以影響全局也此等政策雖屬無聊然亦足見湖南財政已至於無辦法之境矣 
　　警界省城警察舊曆今年僅發兩關全餉各長警屢經會議預備罷崗均爲廳長石成金極力勸慰預爲防止並爲之具呈内務司縷述長警苦况請爲設法籌發然内務司終以無欵可發至今尚無指令日來各長警以年近歲逼需欵甚殷又已召集會議於日内再行呈廳催索薪餉如至舊歷本月二十四日以前仍無辦法卽實行罷剛倘終至無欵發放時則全體自行解散另謀生活就此景况觀之恐终不免有罷崗之一日也 
　　政界陰曆年内應支政費至少需四十萬元現已籌有頭緒勉强可靠者尚不及半數近以曾任造幣廠長及湖南銀行監理官之曹典球於各方尚能挪借遂趁造幣廠長賓步程被擠辭職之際將其拉出繼長造幣廠蓋必將其拉入政府中始能　之挪借也現曹氏已經就職然祇允在造幣餘利項下代政府籌欵十萬元如挪借一層政府尚未明言曹氏即已暗示拒絕是雖將曹氏拉出亦祇能爲政府多籌十萬元而已 
　　商界商界以金融枯竭之故生意極爲冷淡値此年關緊逼之時其緊迫自尤甚於平日故舊臘中比商店之擱淺者即有數家如錦霞阜綢莊倒欠至四五萬元之巨湧源裕錢店亦倒欠至數萬之多因此各商店咸有戒心金融因而日緊就此趨勢觀之恐至年終時其倒閉者將不知凡幾聞最近有人建相互維持之議以免倒閉太多致影響於商塲全部使各商店果能互相諒解早自聲明則或者尚不至於十分危險也 
[鄂省金融界近况]  
　　運到四百萬新官票之恐慌湖北官錢局現時加印新官票一千四百萬串業經該局總辦郭幹卿鄭重聲明爲以新式官票掉換舊式官票俾免市上歧視致有價格懸殊之弊故得各法團之諒解易其反對態度而爲嚴重監視之準備現特組織各法團監視掉票委員會詎此項委員會尚未組織成立而第一批新官票由京運到四百萬串各法團聞悉此耗誠恐現在正値陰曆年關需欵孔急之時爲官廳暗地移那無形增加官票發行額使金融界更涉恐慌是以公同决定請將新到新官票四百萬串暫時保存漢口商務會俟委員會成立時再行定期掉換以昭愼重 
　　發行五省通用鈔票之疑問武漢日報公會昨因中國銀行發行五省通用鈔票及湘省來鄂借欵兩問題特開臨時會議出席者十分之七已足法定人數討論此事僉以中行發行五省通用鈔票其應行研究之處（一）數此項通用鈔發出之數究有若干（二）凖備此項通用鈔旣係在漢口兌現必有相當之凖備金始保無慮究竟該行現有之凖備金若干（三）效用此鈔能否在陜豫川湘四省發生效力即能發生效力能否與現金一律行　如曰一律行使何以湖南方面每千元貼水三十元（四）分區中衍總理洪苓西謂發行五省通用鈔係因陜豫川湘四分行發行鈔票之權集中漢行漢行列爲第三區故　發行何以天津上海香港等區並未發行五省通用鈔以上四項均須詳爲解釋以釋羣疑至於湘省借欵一事刻下非借欵之時湘爲自治省分粤局混亂湘有連帶關係以時勢論當然不能投資况在發行通用鈔之時中行之凖備金尚未報吿實數其不足六成以上可想而知何來餘欵投於湘省總之兩項問題均與鄂省金融關係甚鉅决定用書面詢問中行請其將個中眞相明白宣布以便介紹社會云 
[京學生代表接洽武漢報界]  
　　國聞通信社漢口通信云北京大學等校學生爲運動驅彭留蔡分派代表赴津寗滬漢各處向各團體接洽求爲聲援其到漢代表爲陳文伯（國立法專）李駿（北大朱務善（北大）繆伯英（北京學聯會）等上月三十一日晚由江聲報楊綿仲羅普公兩人專函武漢新聞記者聯歡會具述李陳諸人有與記者會接洽之必要該會據函當夜由電話向幹部職員商定於一日遍發通知定於二日晚開臨時大會以資討論並由楊羅兩人覆邀李陳諸人届時蒞會接洽一切二日晚八時記者會會員到者過半數朱務善繆伯英由楊綿仲率同到會旋武高之段興泉趙承恩亦由大同旅社趕到八時半開會朱務善說明到漢原因首述感謝記者會開會厚意次述李陳兩代表因事赴鄭未能到會歉忱末述代表到漢希望及彭允彝摧殘敎育之最近情形並彭之人格與夫長敎之由來聲言彭不去不獨京中各校危即各省敎育亦將隨之破產並歷舉其位置私人之種種事實以爲佐證希望輿論界爲盡量之援助次女代表繆伯英起述彭允彝之不能不去朱代表言之詳盡應請諸位記者諒解彭湖南人代表等亦湖南人若非彭太無人格代表等决不出京爲驅彭之運動代表等之運動驅彭實與蔡之斷然出京均係自動的並詳述國會投彭同意票及漠視學校之請願種種非法現彭旣恃國會爲後盾甘冒不韙毫無顧忌代表等非得京外各界及有力之輿論界一致援助恐難達到驅彭之目的再次武高段興泉申述到會原因謂武昌各校適値寒假同學多已回里此次朱代表等來鄂所希望與以助力者報界實較學界尤要學界之在省者當然有同情之援助所苦者尚未能用學校名義耳武漢學聯會某君適因工聯會事赴鄭歸後當有所表示故先希望報界於武漢方面加以鼓吹云云各記者乃先後發言大致謂此間輿論界早認彭之人格破產不能長敎報纸俱在可以覆按今代表諸君旣聯袂偕來記者會因開臨時會俾得互相討論但力所能爲者亦僅口誅筆伐耳遂决定推某君等起草代電驅彭並限於四日該會職員會時經衆研究即便分途郵寄散會時已十一點鐘云 
[皖省易長風潮又起]  
　　皖省長問題日來滿城風雨京津同鄕函電紛馳均係報吿吕調元運動長皖行將發表三日淸晨忽傳政務廳長阮忠植於夜間一句鐘接到皖人方履中由京來電内稱公護省篆令卽頒特先馳賀等語一時政界中傳播殆遍省公署車水馬龍咸往政務顧道賀各公團方面向多擁許份子聞信駭然當在省選監視會召集臨時緊急會議到會人數甚多議决先行電京阻止發表一面推舉代表程慶福汪石夫梅陳春舒鐵香錢曙暉等二十餘人齊赴省公署見許挽留許氏接見之下對各代表云公槐（阮忠植字）確曾接到方玉山來電不知此項消息何處得來予處沒有人電吿嗣談裁兵籌欵諸事最後許云吕燮甫（吕調元字）刻已灰心不願幹了諸位以後不必攻擊留點面子罷各代表遂興辭而出至倒許派如羣毅社諸人莫不欣幸紛紛籌備歡迎繼任之人各公團方面進行留許仍不遺餘力已電政府文曰北京大總統國務總理内務部陸軍部馮檢閱使鈞鑒安徽館江張吳三會長轉安徽諸同鄕先生鈞鑒長江局勢變化方滋皖省裁兵正當吃緊第二期裁兵費已由許省長籌足十五萬亟賴現職長官主持坐鎭以竟全功乃近日齊馬迫許辭職先後電保違反民意之吕調元王逹長近竟以皖人誓不承認之阮忠植過渡護理實召全省人民反感萬一激成事變不獨皖受其禍長江大局實受影響各團體不忍以皖省驟易民政長官致滋紛擾特開席職席會議全體表决在皖省裁兵未竣以前决不任許省長法職如政府甘心棄皖不納民意擅易省長皖人誓死拒絕并乞旅京同鄕先生一致主張而維皖局安徽各公團聯席會議叩江 
[蕪湖近事]  
　　蕪關監督何炳麟李省署訓令查皖省連年大水民鮮　　淸曆九月以來天久不雨二麥枯萎糧價日貴災象已成春荒可盧迭　紳商請禁米糧出省暫以三個月爲限自十二年二月一日起爲實行禁運米糧之期所有各省來皖採辦運米振米糶米倉穀雜糧等類一槪禁止運行其在本省境内各縣仍准互相流通不在禁止之列本省軍米尤不在禁止之例除電逹陸軍財政部稅務處曁分咨鄰省並分行外合亟令行該監督仰卽遵照何監督奉令後除咨行稅務司外並分令所屬各關卡一體遵照 
　　蕪湖警察廳長胡佩齋前以警餉缺乏曾向財廳領到舒城縣通知書六千元當派員前往提欵乃舒城縣知事鮑庚僅承認提解三千元胡廳長以陰曆年内爲日無多餉項萬分急迫特於六日乘輪進省面向財廳催索以度年關 
　　蕪湖各界因利濟公司飛騎小輪失事撫恤問題五日下午在烟雨墩開聯席會議僉謂此次飛騎小輪失事溺斃一百數十人之多情形極慘查泰昌公司蕪寗小輪前年汽鍋炸裂悶斃多命曾經按名給棺木費五十元撫卹費二百元官廳有案可稽公决致電上海該公司主人李伯行請援案辦理 
[浙省敎育會開會紀]  
　　浙江省敎育會爲擴充敎育事業先行分組研究七日下午二時各敎育組籌備員開第一次會議敎育經濟組到者爲省署第三科長馮學壹·省敎育會副會長李傑·評議員李次九議决徵集組員標凖（一）杭州大學董事除官長外請一律加入（二）於敎育經濟有直接關係者（三）於敎育經濟素有研究者又徵求關於現在敎育經濟上之問題及其救濟方法幼稚敎育組到者爲應章肅王素貞兩女士議决徵集组員標凖（一）於幼稚敎育組到者爲公衆運動塲長張衡·體育校長王華·縣視學張均議决徵集組員標凖（一）直接執行社會敎育者（二）與社會敎育有關係者（三）於社會敎育夙有研究者至社會敎育方針擬推廣通俗講演及調查羣衆心理所有各組組員即由各組籌備員根據上列各項標凖分别提出應請加入者交下次會議審查决定至敎育生活組因第一師範校長何炳松·省視學袁易·鹽務中校長程耿均未到會隔日再行會議并定於陰曆元宵用新說書團及新劇團並行燈牌等提倡社會敎育議畢遂　吿散會 
[南京快信]  
　　省署昨委王孝偁署理宜興縣知事胡惟藩署理高郵縣知事原署丹陽縣知事王景韶撤任委正任胡爲和卽赴本任 
　　財廳昨通令查禁他省輸入輕質銅元曁低銀幣並呈報軍民兩署備案 
　　軍署昨委陸紹宗爲諮議（前江蘇巡撫陸春江之子）張福保爲稽查員（江蘇鐵路局長） 
　　周自齊昨在督署午餐後即轉車北上 
　　齊督原定昨日下午二時在督署會議廳歡迎全國靑年會各幹事嗣因是日招待周自齊時間衝突遂由温交涉員與余日章博士商之齊督改星期四舉行各幹事亦趁暇改游孝陵 
　　南京基督敎靑年會今日下午三時在太平街會所歡迎全國靑年會各幹事 
　　軍民再署接國務院電嗣後非軍事戒嚴期内不得檢查私人函件 
　　各縣烟苗委員均陸續回省銷差 
　　蘇常鎭守使朱熙因蘇州軍警及緝私營隊向無聯絡機關每易發生誤會昨呈齊督擬設聯組稽查處並訂處章十七條已奉核准 
　　新任北京鹽務稽核處會辦維而敦氏昨日過寗赴京　　張孝若今日已回南通 
[地方通信]  
　　蘇州 
　　蘇州公學之寒假寒假期内特設寒期學校爲校内外三十一日放寒假寒假期内特設寒期學校爲校内外靑年補習之助分甲乙二組專授主要科目學費講義費俱免定二月四日開課近日報名者甚多 
　　高檢廳長更調高等檢察廳長許受衡昨奉司法部令調部候用遺缺另簡周貽柯繼任許奉令後現正趕速造册預備交代惟開新任周廳長須夏曆新正始能來蘇蒞新云 
　　絲織業　加春盤絲綢業雲錦公所機織業鐵機公會以本年新絲歉收原料缺乏入冬以來絲價飛漲工資倍增若不亟圖補救酌加貨盤勢必大受虧蝕故於前日召集各同業在祥符寺巷雲錦公所特開臨時會議公同討論後議决自明年夏曆新正起各項綢緞縐紗羅紡等絲織品依照本年春間新絲貨盤一律酌加一分細以免虧累而維成本聞不日即將分發傳單通吿各界云 
　　警廳之警務會議蘇州警察廳長李明遠昨日召集各區署隊長到廳會議由李廳長主席共計議决案四件（一）各區署呈解烟案不如從前之多近來大都由地檢廳查獲各巡官長警嗣後務須認眞訪查有犯必獲以維烟禁（二）時届歲闌市場購物者日形擁擠難保無扒竊剪綹混跡其間應認眞注意以保治安（三）近來熱鬧市街每有空車住來兜攬生意交通阻塞應隨時禁阻以利行人（四）城内河水乾涸各處水竈每有吸取汚水任意混售應隨時嚴加取締以重衛生 
　　劃一兵士領章蘇常朱鎭守使近奉督軍訓令略謂查江蘇陸軍各機關師旅官佐士兵領章符號原所以明標誌而資識别必須整齊劃一簡單明瞭方爲適用如省内各機關師船或不一致則凌亂參差殊不足以昭整肅而便辨認兹爲劃一領章研究適當辦法起見特行詳細規定並分别繪具圖說三十七章印訂成帙通令遵守定於本年四月一律實行領章顏色聞仍以紅黃藍白黑爲步騎砲工輜之分憲兵則用妃色軍樂隊綠色惟號碼略有更改督軍署則用篆文署字司令部則用令字師旅團營則以西砲及羅馬字分别編號云 
[無錫]  
　　廳委會勘初級廳地址各縣初級審檢廳限於四月一日成立無錫初級審檢廳業奉高等廳朱許兩廳長會委吳縣地方審判廳長沈慶生吳縣地方檢察廳長黃建侯前往無錫履勘設廳地址并與無錫縣趙知事商籌設廳經費聞沈黃兩委在錫勾留數日已於昨日返蘇復命矣 
　　公園飯店將幕公園路公園飯店自夏間建築至上月底竣工現定十一日開幕内容有中西房間京蘇大菜藉便旅客云 
[常州]  
　　商會請撤回銅元券武進商會爲市上發現平市官錢局發行銅元劵擾亂金融特於六日具呈省署請求令縣制止並乞咨部撤回官券以免貽害地方而維商市原呈略謂平市官錢局於民國四年曾奉部令通飭設局商會因銅元充斥各銀行紙幣足供周轉君再添設官錢局發行錢票勢必錢價一落千丈即經商會於民國四年二月會同本省各縣商會公呈前江蘇巡按使齊奉批稟悉本省銅元充斥前已設法限制嗣於官錢局請部頒發運照案内復經咨准部復飭照本省限制章程辦理來稟所慮支局發行錢票後銅元必益落商業愈受影響尚係實情仰候咨請財政部察核准予緩設可也此批等因在案是本邑無庸設立平官錢局發行銅元券早奉咨部核准在前値陰曆年底每銀一元兌價一百七十餘枚較之民國四年兌價一百四十枚實爲充斥更甚之確證又况併有輕質之銅元塗改之鈔票乏術救濟且係屬限制銅元入境區域今該代理處藉口抵制劣質銅元維持市面起見發行大宗銅元券試問輕質鲖元是否因銅元券而即行消滅市而是否銅元券可以維持徒使錢價愈行低落市面愈行紊亂小民生計愈受痛苦本邑錢業公會爲求免影響金融起見公議入會同業一致拒絕收用並聲請商會檢查以前無庸設立官錢支局禁止銅元入境章程又現在銅元充斥實情代爲上達爲此追請電　迅賜令縣制止該代理處發行銅元券並咨部撤回官券以免貽害地方而維商市 
　　廳委守提稅欵財政部特委于某赴蘇當道屬各縣守提稅欵以應年關關支于委於前日抵常催提各項稅欵姚知事昨飭二科將所收稅欵凑足一萬餘元先交廳委携省以後再行絡續滙解 
[鎭江]  
　　趙署長巡視防務瓜洲水警趙署長因陰曆年關在邇防務尤爲吃緊特於五月率帶巡船新視赴大港小河丹徒沙頭諫壁各鄉防汛巡視云 
　　高資組織民團東南鄕高資地方時有流民滋擾附近鄕民不堪其累現經該處公民王有成等籌捐欵項呈准縣署組織民團互相防護以保治安　　 
　　維持銅元市價鎭埠銀錢兌價漲落靡定刻下每銀一元兌價已差銅元二十餘枚妨碍貧民實甚現經商會會長于小川會商錢業領袖抑平兌價毌使操縱以免擾亂市面云 
[揚州]  
　　添委鎭揚電話局長交通部查得鎭揚兩埠電話局長係屬一人兼充照料或有未周爰爲劃分權限以專責成即以本任局長周志廉充鎭江局長另派汪木君任揚州局長並悉汪已於昨日報吿任事矣 
　　相驗病死旅客磚街義興隆客棧四日夜猝斃旅客一名經棧主傅某報知警察第一分駐所轉報縣署於五日委陳警佐到場相驗委係因病並無别故當令備棺抬埋事後調查死者名王小峯淮安人年將七十久客揚州以唱曲爲生本庽埂子街大新旅館棧主以其積欠租金甚鉅且患咳喘病遂下逐客令甫於是日遷至義興隆即以咳喘殞命一說另一王小峯由淮　來揚收賬者姑併誌之 
　　請領蕩地之公牘拼角塲垣商鍾福盛前擬將范堤以内蕩地按已墾未墾章程請發部照承領執業其未經放墾者請加以限制以維鹽產呈經沈塲知事報經運署咨請淮南墾務局核辦茲丁運使已據復稱查蕩草原爲供煎關係鹽產自可准予變通惟究應如何限制之處仍希見復辦理等情又令行該塲知事查復矣 
[如臯]  
　　勸學所對於議敎風潮之代電申報館轉江蘇各縣公團曁諸父老鑒省議會少數議員削减敎育費自加公費激起學界公憤反欲撤換校長壓迫學生吾蘇爲文化之邦不圖遭此變故查各縣施行義務敎育已未能得其援助今反欲摧殘省敎育務懇一致主張敎育經費永遠獨立不作他用至公决案省長已咨交復議如仍執前議似應由地方人民撤回代議資格維持人格擴張敎育千鈞一髮盍亟圖之如臯縣勸學所所長沙元榘曁全縣學界同人公叩 
[南通]  
　　籌集商會建築費通邑布業商人近以總商會新會所建築費現尚短缺洋十餘萬元應由各業分認籌集以資彌補所有布業徵收之四成建築捐刻已滿期實難繼續展徵特提議由各業共商補救辦法俾昭公允而淸虧累聞俟接洽妥協後即開始籌集 
[淸江]  
　　高界浚河之凖備自鎭江達淸江一帶運河至爲淤淺其間以高郵界首等處爲尤甚每當冬涸之期小輪輒不通行深感窒礙督辦運河工程局有鑒於斯因特一再籌畫着手挑浚其工程即以高郵馬棚灣救生港爲起點以界首北段七里閘爲止點計長四十餘里准於陽曆二月二十日即陰曆正月初五日開始興工並於高郵救生港及界首北段七里閘兩處堵築攔河壩暫止交通俾便挑浚所有來往船隻届時亦不得行駛該局刻正凖備一切連日電吿高郵界首附近各縣知事通飭商民人等　將應運貨物務儘陰曆年底分連完結免至動工時不能通行二十九日淮陰朱玉峯知事接奉該局代電除已函請商會楊會長轉知闔邑商民遵照外一面並出示通吿俾衆周知 
[南京]  
　　廳令採用國語留聲機片敎育廳通令各縣知事云案據商務印書館有限公司經理鮑咸昌呈稱竊自敎育部頒定注音字母以來各省推行漸有端倪但各地均以語音參差不得標凖爲苦趙元任博士研究國音國語多年茲以派赴萬國語音學會審定國音音素兼充哈佛大學中國語敎授之便爲敝館就美國科崙比亞廠特製國語留聲機片一副前半注重國音後半注重國語另編課本一册以便與唱片對讀對聽無論敎授練習得此可爲良好之標凖業經呈請敎育部批准並得敎育部國語統一籌備會贊許一般敎育家認爲推行國語之利器爲此呈請通飭各敎育機關團體及各學校一律採用俾達統一國語之目的實爲公便等情據此合行令仰該知事轉飭所屬各敎育機關曁各學校酌量採用此令 
[寗波]  
　　鄞縣律師公會對於賄選案之代電杭州慮督辦張省長陶高檢廳長杭地檢廳長曁各團體各學校各報館均鑒天禍吾浙省會橫行凡屬人民均深憤恨此次該會選舉參議員據杭報記載確有賄賣事實曾經杭縣公民具狀吿發杭地檢廳依法傳質並多人到案作證情眞罪實萬難狡辯乃該會恬不知羞飾詞通吿於檢廳之傳喚又相率抗不投案非特人格喪失抑且廉恥無存此種市儈行爲盜賊伎倆非立即將賄選之參議員及受賄之省議員分别拘案訴辦不足以伸國法而順輿情本會會員共相憤憤特於一月二十七日開評議會議决一致聲討請卽共同主張以昭公道臨電無任激切之至鄞縣律師公會叩支 
[來函]  
[嚴家熾來函]  
　　申報館鑒昨接江蘇學生聯合會來函以正社黨費報紙傳載疑及鄙人囑表示眞相並一面登報俾遐邇共喻語除已隨時函復外茲謹錄拙稿送請察登貴報來函門至所感荷嚴家熾謹啓二月六日 
附復江蘇全省學生聯合會函展誦惠書荷承雅注報載正社黨費疑及鄙人鑿空搆虚之談全非事實正社如何組織是何主張鄙人素未與聞以渺不相涉之人而謂其津貼黨費實出情理之外足徵傅方之誣况查吳淞猪捐盛澤稅所發表經過皆早在反對七百萬公債及查辦案提出以　有卷可據要挾問題交換條件何從發生自維服官近三十年守己奉公從不入何黨派今者服務桑梓天日此心惟知服從長官之命令尊重輿論之是非無論何黨槪不接近時事日亟當官日艱愈求發展則愈自束縛具有良知當能見及財政困窮竭蹶憂勞自勤職務之不遑何睱問及分外之事以納侮而招尤心跡不容自欺虚實儘可共察謠諑無端明者必辨感勞愛我用抒愚忱特此奉復祗頌公祺嚴家熾拜啓 
[顏作賓來函]  
　　申報館轉江蘇六十縣父老昆弟鑒前次議員與校長爭執連日報載始則集會於鎭江復又電請大總統國務院參衆兩院罷免韓省長職均叙　列賤名實則作賓對於請求接開臨時會時未加連署表示回里爭點情形皆不得而知除逕電大總統國務院參衆兩院聲明外用再特電聲明省議員顏作賓叩支 
雜評一 
[議會（庸）]  
　　近來各省反對議會之聲浪如潮而起如蘇如浙如直如湘或主張撤回或請求解散羣衆心理之表現對於議會幾皆抱一種厭惡態度今日議員之不職無可諱言特人民直接參政尚爲事實所難能代議制度旣未達廢止之時機則共和精神之所寄託要不能不推議會因議員之不職遂視議會爲罪惡之藪深惡痛絕是對於共和政治根本上已有所懷疑尚何侈言發展民治爲哉 
吾爲此言非爲一般凟職議員辯護也國人對於選舉旣漠不關心一任蠅營狗苟之徒以金錢倖進則今日議會之不良亦正自食其果使不於此點覺悟則雖日日撤回議員解散議會而後之來者未必能勝於前其不良自若共和國家不必有議會則已藉曰否也則國民宜先自盡其選舉之責任而後方可課議員之責任 
 
 

Page 11

 
 
第一萬七千九百四十八號;中華民國十二年 西曆一千九百二十三年二月八號
星期四 * *常識 
常評 
[做官與做人之比較] [  覺]  
　　做官人做之非人之外别有官也故與其做官而不做人毌寧做人而不做官 
乃今之熱心做官者一若人可不做也官不可不做也且明明他人已不承認其爲官而以個人之戀棧至損及機關之尊嚴本以做官爲榮也而適以取辱是則其愚不可及矣 
夫使他人雖不承認其爲官而其人自問良心實無患得患失之卑鄙思想則雖不能做官固不足損其做人之毫末也若其受人攻擊之故實爲患得之心之所致而其多方辯白又無一不出於患失之心則多做一日之官即不啻少做一日之人恐他日雖欲做人而不可得矣吾安得不深惜是人哉 
衞生 
[寒天煖足談] [  祺譯]  
　　時至冬日寒氣偪人實不堪受而脚冷又頗感不快此人人所經騐而知者也余見衞生雜誌載人煖足談急譯之以供閱報諸君之採擇焉 
烘脚是不是正當的煖足法因爲烘足失其自温之作用 
第二種不正當之法就是著鞋套等如中國之棉鞋類蓋吾人之足必須流通空氣使其乾燥脚上之濕氣以及所出之汗（此汗理應過流空之包圍物如襪鞋等）實爲致冷之原因此種理由狠是明瞭鞋襪之所以爲不傳導體者因其乾燥也倘若鞋襪一受濕氣不久從不傳導體而變爲一種傳散熱氣之器具於是傳散脚上之熱氣於空中矣由此觀之要足煖熱先當使其乾燥 
有淸潔之襪而後有乾燥之足潮濕之襪易集鹽質及皮膚排泄物故汚穢之襪是冷襪非保温具也冬天之襪應隔日換之始可保其本來作用 
在室内時不可使足過熱所以防其出汗反使出外更冷也（乙種酬） 
[用爐禦寒之要點] [  李希賢]  
　　（一）燃爐以寒署表三十度左右爲宜其熱度以七十度爲止否則口乾鼻燥 
（二）當嚴寒之時風爐脚爐天津火爐及他種無囱之爐等皆不宜用以免炭氣滿室以致頭目暈眩 
（三）烟煤之氣所含之毒質較白煤爲多故每歷一小時之久應開窗五分鐘以吸收新鮮空氣燃白煤亦然 
（四）開蓋加煤不可以頭向爐口呼吸偶一不愼則煤氣上升易受其毒最好於未加之先以巾束口鼻 
（五）烘焙衣衫各物應離尺許方免燃燒之患 
（六）閒暇之時切勿亂攬爐中之煤以免灰塵四佈 
（七）如爐火有將息之勢稍搖其底去其灰燼則將復明矣（八）爐上所置之盛水物宜以蓋覆之否則水氣上升有害於室中之物 
（九）煤未燒完之切勿烘麵包或他種食物致受煤毒（十）有孩子之家設置火爐宜格外留意勿使孩子行近火爐或設欄以圍爐之四方 
（十一）未成人之童不可託以焙烘衣物料理爐事因其性在嬉戲且智識淺　誠危險之一事也 
（十二）若爐未息切勿因倦而睡或因要事而閉門出外置爐火於不理因恐貓鼠之流銜紙爲戲以致火災也 
以上所言舉一漏萬是所不免望諸君子再有以增之（乙種酬） 
道德 
[邱大] [  文楝]  
　　邱大者南市武會之雇工也略識文字性誠實不苟取又動於工作以故該會長頗器重之某日晨起掃除操場見牆隅有衣一襲袋内儲有鈔票若干邱大急拾起代爲妥藏以備失者之來領而己則仍繼續操作未幾有施姓某君倉猝奔至氣咻喘望之即知爲失物者未及啓齒而邱大即問曰君非失物乎對曰是邱大乃奔入臥室取衣出示施君至是驚喜交集啓視袋内銀無一失也乃出小銀圓數枚作酬邱大力却卒不受噫雇工中有若是人彼號稱監督政治之議員能無愧色乎（乙種酬） 
法制 
[改良省議會之我見] [  伯涵]  
　　吾人對於省議會多致不滿非自議敎風潮始也蓋議員分子多不良者實由買賣選舉所致激者雖持解散論調究難見諸事實無已惟有懲前毖後澄淸下届選舉耳澄淸之法星實先生以爲宜制定精確之選民册採用記名投票法嚴定選舉舞弊處置法鄙人極表同情對於採用蔡子民先生主張之直接選舉法梁任公先生主張之職業選舉法章行嚴先生主張之考試選舉法尤無異議雖然就管見所及選舉上所應注意而改良者尚有數條 
（一）改定選舉區域其理由有二（甲）以縣爲單位便於直接選舉也嘗見市鄕選舉區初選時公民距投票所不過一二十里以事忙及無旅費之故尚放棄其選舉權利若不在本縣投票必多憚於跋涉而放棄其選舉權者如有人代出川資則又不啻買票之代價而發生不良之結果此爲直接選舉便利起見不得不改定選舉區也（乙）以縣爲單位便於調查選民也選民册雖裝潢精工若甚鄭重苟一核其實則其中有死人有盜賊甚且有烏有先生而瘋癲白痴販夫走卒目不識丁者更無論矣不但吾縣然凡見聞所及莫不皆然問其原因則曰外縣皆如是吾不如是恐吃虧也雖正人君子調查選民亦不敢認眞辦理致受全縣之攻擊而選政於是乎大壞此爲取締選民起見不得不改定選舉區也 
如此辦法旣便直接選舉又不受外縣牽掣以縣知事監督選舉輔以公正紳士亦無勞費之可言鄙人最注意者即在此點欲實行直接選舉制定精確選民册當以此爲先决問題也 
（二）縮減議員額數每縣有議員一人能將地方情形報吿議會使議會對於地方不生隔閡議决之案不至偏枯斯已足矣議員貴公正而有見識不在人數之多寡旣以縣爲單位每縣可出一人額數多則遇事掣肘虚糜巨欵未見其益也或曰議員在本縣恒具一種時殊勢力遇事可以包辦每縣二人可以防專擅之弊如此則我江蘇六十縣應選議員一百二十人萬萬不可再多（可以縣爲標凖不可以人數爲標凖） 
（三）人民得撤消議員資格議員受威脅利誘不足代表眞正民意多數公民得以正式手續撤消之 
（四）組織監視選舉團聞某鄕初選時全區公民萬餘到者不及百人一任强有力者之支配殊堪浩歎故宜由各法團各學校組織講演團及選舉監視團到處宣傳正義並以印刷品張貼街市喚醒人心使人人皆知選舉關係重大選舉權非他人所得而奪選舉時嚴格監視倘有舞弊者扭送法庭依法懲辦庶選政淸明有望 
以上各條是否有當希望關心選舉者加以品評無論贊同反對皆所歡迎（乙種酬） 
經濟 
[拍賣及典當之利害] [  李孟任]  
　　我國人民素富保守性質舉凡家中一物一件皆欲其長久存在以傳之無窮而於精密之計學則無人研究故旅行者行李纍纍多有無用并價値甚微之物特以不忍棄置不得不携之自隨至於旅費多寡不遑計也若西人則異是彼等將由此他適率將其用具拍賣僅帶現欵及隨身數事以行蓋其所省運輸之費至彼即可另購新物也中西人知識之不同此其一端又我國習慣遇窘困時多持物赴典肆質錢而不肯徑行售去其心以爲典質尚有能贖之希望原物可仍歸也不知價値十錢之物至多不過質三四文使無錢取贖則須受過半之損失即有錢取贖而重利盤剝已足購新者而有餘又何必斷斷於保存故物爲哉况旣至典質貧乏居多强半難以取贖何若及早售之尚可多得現金乎此雖細故然於社會經濟間題頗有間接關係人民多一分常識卽可於生活上少感受一分之困難且一經舉出便覺極爲尋常而國民每歲受此種損失者正不知凡幾明於社會狀况者當不河漢斯言（乙種酬） 
敎育 
[良敎員] [  ]  
　　沈某自南通來談劉橋區第八校張敎員事甚詳爰述之以爲小學敎員模範張籍金沙其學問初無大過人處然對於校務之勤懇實爲當今敎育界所罕見張之家離校有三四十里遇例假必歸理家務假滿卽到校無愆期此猶常人所能及冬季風雪交加張乃跣足冒風雪到校不使生徒曠課一日其任事之熱以與夫耐苦之精神雖販夫亦有所不及所以該校創辦之始學生僅有七人未及三年已增至五十餘人後張因家事有去志學生家屬偵知之爭以餘屋迎其眷屬云夫敎育事業人皆以爲枯寂生涯今張敎員欲辭不得欲行不可枯何在乎寂何在乎且劉橋地居鄕僻鄕民有何智識而對張有如是之愛護可見身爲小學敎員者不必有高深之學識苟能實心實力視學生如子弟不畏難不苟安未有不受社會之歡迎余嘗聞黃任之先生曰社會待人最爲公平以張敎員觀之益信學校之不發達非關社會程度之淺薄實由敎員之敎養生徒或不能起社會之信仰耳（乙種酬） 
雜錄 
[冬令儲水器之注意] [  愼密]  
　　冬令氣候至華氏寒暑表三十二度水即結冰三十二度以下冰益堅厚往往家庭間儲水器具如缸如罎如鉢如瓶無不結冰冰之薄者尚無妨碍冰之厚者雖巨大之缸亦致破裂其餘無論已 
推其所以破裂之由因表面之水接近空氣先感冷而結冰其裏面之水有一種潛熱（藏在水中謂之潛熱）又因與冰相隣而擴散其潛熱冰遂受其擴散而膨脹影響所及盛水之器遂致破裂矣 
然則欲救斯弊自有法也除茶壺痰盂花瓶水盂等小件每晚將水傾去以保安全外至廚房所用之水及庭中所儲之水不能盡行倾去欲保全器具厥有二法一法將水缸四周包以稻草保護水中温度不爲外界之冷氣所奪并可使之不冰一法將稻草一束或木柴一二根直置水缸中間任其如何堅冰而缸可不破因分其澎漲之力故也 
如行斯法須在未冰以前遲則必受損失矣（乙種酬） 
問答 
[答張炳南君] [  羅澤民]  
　　驚風而抽搐則病源屬熱手足不抽搐而散渙其病源屬寒惟病寒由於熱熱由於寒當分上下輕重表裏虚實以治之至生下數日之小孩病抽風多由臍帶未乾之時不知日日用艾煆灰以封之致感風寒入腹中煽火邪於表份所致也鄙人去秋遷寓北江西路桃源坊亦曾醫愈附近三小孩患抽風者其症飮乳口鬆眼鼻水乾身熱面赤時見手足抽搐兩目直視脈浮數而弱此風寒伏於中邪熱在於表也均用括蔞桂枝湯加减治愈方用括蔞根二錢獨活錢半白芍二錢忍冬花二錢桑白二錢甘草一錢生薑一錢炒穀芽三錢大棗二枚煎服能分别脈浮數而弱用此方多獲痊愈 
 
 

Page 12

 
 
第一萬七千九百四十八號;中華民國十二年 西曆一千九百二十三年二月八號
星期四 * *   
 
 

Page 13

 
 
第一萬七千九百四十八號;中華民國十二年 西曆一千九百二十三年二月八號
星期四 * *本埠新聞 
[旅滬粤人組織自决會]  
　　昨日下午五時廣肇公所·潮州會館·順德會館·四邑同鄕會·香山同鄕會·粤僑工界會·旅滬廣東自治會·粤僑商業聯合會·淸遠同鄕會·大埔同鄕會·肇慶同鄕會·等團體因討論粤局問題在廣肇公所開旅滬粤團體聯席會公推霍守華主席報吿開會宗旨略謂我粤十年來幾無一年不遭兵亂人民所受痛苦已深近來雖各方倡言自治但粤人究宜速謀自决本公所有鑒於此故特召集吾同鄕開會籌商組織一自决團體擬定名爲廣東人民自决會諸君關恞桑梓諒均贊成此議即希共共抒讜論云云次由黃少岩·慮煒昌·羅芹三·馮少山·及各團體代表先後發言議决准組此項團體其名義即照廣肇公所之提議並以到會代表爲籌備委員每日下午七時在廣肇公所集會一面發出通電致各省粤團體電文如下 
支電諒達今日旅滬粤公團開聯席會議羣情憤激僉謂吾粤爲倡義最早之區亦爲被禍最酷之域年來武人政客甲仆乙興黃台之瓜再摘三摘凡我父老子弟已靡不飲恨椎心方期彼等悔禍輸誠吾粤亦得於創鉅痛深之後有勞來安集之望詎料事變之來有加無已經一次斫即加一層之慘史近則五嶺以南消息傳來幾盡化爲豺虎之地姦淫殺掠視若尋常意猶示饜遂致萬人切齒視若洪水猛獸之賭博亦敢勒遷民居悍然恢復彼武人者頻年飄泊覊身無所一旦叨竊時會方欲以吾粤燼餘餧彼饞吻不籌自衛寗有倖理凡有血氣心知之儔莫不思自保其生命自延其胤胄吾粤民族在全國中素有豪俠好義堅忍尚武之節槪詎肯一旦喪其所守自甘蜷伏於武人刀俎之下聽其支節分解以就斃語曰寗爲玉碎毌爲瓦全此其時矣爰於即席議决辦法五條如下（一）聯合省内外人民組織堅强之團體定名爲廣東人民自决會（二）本粤人自决之宗旨實行民治裁撤軍隊（三）本會以完成廣東全省自治爲範圍（四）任何軍隊如有違抗人民公意者人民得以相當方法對待之（五）裁兵及善後各事遇必要時由人民擔負募集廣東公債事定後由本省收入公欵提前償還上列五條爲本會大綱所望各地一致響應誓以决心完成民治請由貴會貴會館速派代表或就近囑托以期協力進行免致濡延時日重困鄕邦瀝血陳詞佇候明敎廣肇公所·潮州會館·順得會館·四邑同鄕會·香 
山同鄕會·粤僑工界會·旅滬廣東自治會同叩虞 
[總商會委員會常會紀]  
　　反對十二年公債推定赴各處代表昨日午後十二時三十分總商會開討論裁兵委員常會到者宋方兩會長·曁馮少山·聶雲臺·沈信卿·穆藕初·聞蘭亭·趙晉卿·謝永森·謝蘅牕·朱吟江·勞敬修·曹慕管·賈季英·烏崖琴·諸君由宋會長主席議决各案如下（一）討論政府發行十二年一千二百萬公債案此案係臨時特别提議經衆討論僉以政府從前所募各種借欵尚無淸理計劃現在又擬發行新債愈增人民負擔萬難承認公决由總商會·銀行公會·錢業公會·會電國務院·財政部·曁參·衆·兩院極端反對並電北京銀行公會拒絕承募（二）報吿徵求春聯趕印圖畫接洽情形由朱賡石君報吿春聯投稿者甚多定明日截止評品甲乙後即登報公布與前次審定之圖畫一併趕印定於陰曆新正由報之日託報館隨報附送惟上項圖畫寓意稍深恐一般並通人難以了解應再繪印極淺近者分送以期普及（三）報吿馮少山·聞蘭亭·田時霖·袁履登·蔣夢　·五代表接洽出發聯絡各省商會各公團並勸吿各省軍政當局結果由主席報吿蔣君在京尚未至滬田君已因病回紹袁聞二君亦因職務關係未能遠離當另推舉即經推定曹慕管君前往長江各省與馮少山君前往西南各省均於陰曆正月月半後同時出發云 
[工部局執照捐章程之新修正]  
　　本届工部局報吿載有已經議董通過之執照捐修正章程（一）酒館每季最小之捐費自銀四十五兩增至九十兩菜館每季最大之捐費自銀二十五兩增至四十五兩按此項修改因前列爲三等酒館今已作爲菜館故有修改之必要而實際於捐費上並無更動也（二）音樂會等每日或每夜最小之捐費自銀一錢增至三錢（三）華艇每月最小之捐費自洋一角增至二角（四）運物汽車除執照外須納號牌費（五）電汽小平臺車每季納捐銀十兩拖車每季五兩（六）榻車闊輪者今每月捐費銀一兩五錢自七月一日起每季改爲六兩狹輪者自每月二兩五錢改爲每季九兩（七）目四月一日起包車捐費自每季六元改爲五元（八）水果小販每月捐二元（九）菜市各店今月捐自七元至八元不等嗣後改爲一律九元前項修改章程將送法公董局徵求意見 
[不亞森氏演講水之淸潔問題]  
　　大陸報云昨日汙丕亞森氏在中國工程師會中講演公衆用水之淸潔問題及其方法其中於本埠自來水問題尤爲致意略謂浦江之水因受潮汐作用其所挾泥沙之分量及性質莫不因時而異加之水色混濁温度常變實與他處河水完全不同本埠五十哩内雖有較淸之湖水堪以取用然因需費太鉅並恐行政上發生困難職是殊難辦到所幸浦江之水尚無多量不潔物質溶解在内其硬度亦低於居户工業莫不相宜且近二十年來雖有海潮灌入而鹹味並不顯著苟施以最新之淸潔方法於衛生上尚無不合之處所以上海自來水廠大多從事於濾去所挾之泥沙不潔物以及微生動植物丕氏繼乃宣述淸潔用水方法四種且展示圖表至爲詳盡 
[沈鴻英退屈廣州之滬聞]  
　　受環境所迫分兩路退却國聞通信社云據昨日本埠某要人得廣廣州報吿沈鴻英因滇軍態度明瞭自身陷於孤立已將軍隊分向西江北江兩路退却至香港所傳孫中山以四十萬元予沈軍令其退出廣州之說昨有人詢之中山先生中山完全否認謂沈軍之退實係各方面環境所迫惟旣係和平退出在西江方面自不至與别方軍隊發生衝突粤局從此可望達於和平滇軍方面仍極希望中山返粤聞中山之意尚待考慮大致粤省治安如果可以無慮則自無躬親前往之必要云至沈本人亦有已離廣州之說云 
[徐固卿將赴粤宣慰各軍]  
　　承中山之命國聞通信社云徐固卿近承中山之命奔走京滬接洽和平統一前日自京返滬後中山以徐氏爲軍界前輩鄕望素孚特令其返粤宣慰粤中各軍茲悉徐已定十日啓程云 
[徐謙昨謁孫中山]  
　　陳述北京最近情形徐謙於前日由京返滬後昨日晋謁中山係以個人資格陳述北京最近情形並非代表任何方面據聞北京政府因見粤局又起變化忽又有遣派代表南下接洽之說云 
[閩省拒劉之滬訊]  
　　國聞通信社云據旅滬閩人昨日所得電報劉冠雄以鎭撫使名義刻已到省各界反對甚烈省議會已發電驅劉云 
[旅滬潯人電請促謝遠涵到任]  
　　九江旅滬同鄕會昨因謝遠涵留潯不能到任特致北京代電云北京大總統國務院鈞鑒謝省長自明令發表後已經數月人民渴望如歲此次俯順民意不避艱難毅然來省履新蔡成勛以其平素拒阻命官慣技事後并無何等譴責益敢膽大妄爲嗾使部下僱買流氓種種無理取鬧以致秉承中央煌煌明令之省長被阴潯江不得到任此等情形早在垂鑒之中不料頤指氣使橫厲無前之保定曹巡閱·江蘇齊督軍·助桀爲虐另行電保多人幸災樂禍故意長贛省之糾紛抑知贛省與保曹蘇齊風馬牛不相及不審憑何資格橫加干涉謝省長尚未到任又何得妄另保人其目無中央·無人民正與蔡成動一鼻孔出氣而武人疉次宣言不問政治此等絕不相干之事尚欲包攬其無信義已可槪見所保之人大都早爲鄕里所見棄非路蠹即市儈非軍狗卽省奸武人利用此等鑽營無恥之徒以爲日後操縱地步總之謝省長未到任以前無論如何絕無更換之理卽使到任以後亦當徵諸眞正民意萬不可信一二强豪要求爲尊重國家綱紀維持政府威信起見應一面申斥保曹蘇齊以爲干政之戒一面罷免蔡成勳以爲跋扈之懲一面仍促謝省長到任以慰贛人自治之願此次内閣新組人民望治殷殷政策能否施行前途有無成績固將於此卜之勿僅爲局部之事以不痴不聾之態度對付也直鯁之言伏希鑒納再蘇齊運動蘇皖贛巡閱使値此廢督之時更何有設立巡閱使之必要而無恥之蔡成勳馬聯甲甘願棄其同等地位自儕於僚屬姑無論此事謬絕倫即其明目張膽勾結卑鄙行爲尤應一併罷斥惟肅官方合并聲請九江旅滬同鄕會公叩歌印 
[總商會元電之應聲]  
　　濟南總商會 
上海總商會前因英商公會將在滬開聯合大會内有關於中國内亂之提案實爲外人干涉我國政治之先聲特通電全國商會以爲警吿昨接山東濟南總商會復電云上海總商會鑒准元代電祗悉種切查删電主張詢爲當今急務救國要圖欽佩莫名値此内亂頻仍影響並及於各國商務若不羣起急謀挽救之方國將不國望祈本此主義積極進行本會不勝贊同除轉逹外合亟電復卽希亮　山東濟南總商會叩宋 
[寳山分籌築路經費之辦法]  
　　寳山縣公署接准交通事務局函云逕啓者案查本局籌築支幹各路統以帶征經費撥充茲准上年十二月董事常會議决本局籌築各路除兩幹道以及自吳淞鎭北至月浦盛橋北川沙自高橋鎭至天燈港自大塲鎭至眞如車站自殷行鎭至張華浜車站原定各支路均由本局節次規劃得支用帶征經費外其他市鄕間自行籌築之支路另以帶征項下一成五經費抵充照附稅例分配其勘估事宜及工程用費仍隨時報吿本局查核辦理凡開築在前者息借與否歸本市鄕酌定等因事關全縣路政定案相應備函奉達至希貴署察照存查實爲公便云云 
[閘北區域問題近訊]  
　　羣盼省委到滬 
閘北區域問題牽涉各市鄕及淞寳各機關迭誌前報最近之閘北另設商會問題亦須俟省委到滬勘查有辦法後再行决定埠局擬築之江淞路目前亦似遲滯進行道尹方面正待省委會查寳山縣知事不能違反護軍使之主張亦不能不顧寳山全邑輿論左右爲難遲遲我行之省委盧殿虎曾有舊曆年内到滬之說至今仍無確期此項問題一時似不易得解决也 
[吳淞水陸警衝突]  
　　吳淞水警四區有甲乙兩警於昨日晚間在滬淞藥房購買仁丹時適該藥房主孫姓外出由女子應酬主顧甲乙兩警不知何故與該女子口角旋即碰碎玻璃致起吵鬧經商埠警察到來排解詎水陸兩警發生衝突旋同至局中當由水警張稽查員得悉即赴警局詢問情形不識如何辦理也 
[最近之中外航輪要聞]  
　　長門丸在南洋遇風日本郵船公司之長門丸由孟買載運棉花二千三百五十噸來滬於一月二十一日過星加坡開出後即遇東北風大起接連數日與烈風猛浪交戰幸該輪有五千九百零一噸之載置船身巨大又未載旅客得能於風濤險惡之中奮力行駛惟因浪波過巨船身左右舷悉受打傷又因巨浪冒過船頂甲板上海水擁積不退艙内棉花多受水漬現該輪已抵申將貨物卸去後船身將加修理昨本埠又得消息有日輪極東丸第二號在門司洪觸礁已屢次派輸往拖總無效力以故迄未救出云 
　　長江水涸淺之現狀此間各輪船公司因長江水淺恐輪船遭擱遂議減少載重至多每輪不過裝貨十分之三惟當此歲除相近有許多客貨必須運來上海結賬者各公司爲救濟運輸起見多半調用長江内之躉駁輪利其吃水較淺可惟運貨到滬也故連日日淸招商籌均有大多數躉駁輪到申至於現時之長江水勢與去年秋間九月内比較僅及十分之一各輪自難航行茲查報如下 
（地别）（現時之水勢）（去秋之水勢）（相差數目） 
漢口五尺七寸　四十七尺二寸　四十一尺五寸九江五尺七寸　四十三尺二寸　三十七尺五寸蕪湖三尺七寸　三十七尺七寸　三十四尺四寸　　昌興再跌赴日船價昌興輪船公司刻因鋭意圖中日間旅客營業之發逹除長崎跌價外又將神户橫濱之各級客位一律减短以期與各日輪公司競爭茲將新定價與原價比較如下（表中小數點以上單位爲元） 
（地别）（一等價）（二等價）（三等價）（統艙價）神户新定一一一·○　三五·五　一九·○　一五·四原價一三○·○　五五·○　三五·○　三○·○橫濱新定一二五·○　四四·五　二五·○　一七·六原價一四○·○　七五·○　四五·○　三五·○此次新價照原定者以二三等及統艙價跌落爲最巨雖坎拿大皇后澳大利亞皇后號兩特别輪亦售此價可見其祇圖航務發達而不惜重大之犧牲矣 
[航業消息彙紀]  
　　坎拿大近年以荒地墾種者多麵粉廠又逐漸增加故出產之麵粉幾與美國相若近來由坎運華之麵粉反較美國粉爲多此次澳洲皇后到滬又有大批坎拿大麵粉裝來據稱均係　哥武新墾田之出產品此尚係第二次裝到中國之新麵粉云 
　　本埠得確息陳炯明之參謀長張許耀陸軍中將張綠村廣東銀行長邱哲等並眷屬八口刻已乘大阪公司之天草九輪逃至臺北矣 
　　日本參謀部部長伊丹松雄係陸軍少將現爲考察中國情狀特偕同隨員一名來華即日將到上海又有國際勞働會代表吉阪俊藏刻　諏訪丸歸國將於十三日到申在滬須留兩天云 
　　日輪日光丸昨已進口由東運來白糖二千包洋紗三十件海貨八百八十件 
　　中國郵船公司之中國號昨日已從香港開出九日六時可抵上海船泊吳淞接客小火輪於九時在海關碼頭登岸當日午後四時送客小火輪在海關碼頭開行該輪仍經長崎橫濱及檀香山至舊金山云 
法郵船高爾第埃號此次運往馬賽有湖絲四十四件絲頭一百四十五件運至里昂有湖絲二百零一件野絲十五件其他各埠之湖絲爲二十一件云 
　　大英公司之格什瑪埃號由倫敦來滬船中載有一月五日前之英國寄華郵件昨得來電該輪於十一號從香港駛出十五號抵上海船内有多數大條銀運來又有印輪托立拉號今日可抵上海由印運來貨物一千五百噸云 
[昨晚京津郵件旅客均未到]  
　　昨日（七日）津浦路南下之特别快車因沿途誤點到浦口車站時已遲數小時之久滬寗路特别快車不及接載通車乘客郵件即已開行故昨晚十時抵滬時未有京津濟徐各埠之通車乘客及郵件將於今晨六時五十分鐘始能到滬云 
[官塲今日歡宴英公使]  
　　何護軍使許交涉員定於今日（八日）午後一時在交署歡宴新任駐京英公使麥克萊爵士英國長江海軍司令麥少將·英總領事巴爾敦·英正按察使特納·副按察使葛雷·英國商務參贊卜樂特·英公使秘書奥爾登·英正領事康斯定·英陪審兼領團秘書包克本·華官如姚監督·汪參謀·徐警廳長·沈知事·宋會長·關聶兩會審官共二十餘客云 
[學生代表來滬之目標]  
　　致湖南學生會之一電北京學生聯合會代表屠安·李國瑄·北京大學學生代表黃日葵·王汝璵江蘇全省學生聯合會代表葛銘勳·南京學生聯合會代表楊嘉獻·來滬預備與各界接洽爲大規模之運動昨致湖南學生聯合會電云湖南學生聯合會鑒頃見報端載有貴會致函全國學生請組織學生總會確學生對於政治敎育社會方針拜讀之下無任欽感此次學潮發生始於彭允彝竊長敎育蔡子民先生憤而辭職國會毆辱學生政府故違民意事關國家前途舉國人民憤慨所有情形想已早見各報勿容贅述北京同學痛感切膚首先發難組織學生聯合會並派代表分途南下一則聯絡全國學界組織學生總會一則求助各界人士同起聲援至於所抱目標則有三項（一）驅逐破壞敎育之彭允彝（二）攻擊摧殘民意之國會（三）運動敎育水遠獨立預擬進行步驟維二（一）迅即召集全國各處學生代表齊集滬濱重組全國學生總會以解决學生對於中國一切敎育政治種種問題（二）聯合全國農工商各界作普遍的國民運動刻北京學生聯合會代表北京大學學生會代表已經由津浦鐵路經由天津濟南·南京·抵滬途中所經之處學界以及各團體靡不急起響應天津·濟南·學生聯合會亦將於日内有代表來滬江蘇學生聯合會南京學生會則選派代表同來茲悉貴會通函所抱宗旨完全相同務望火速選派代表來滬共襄大舉無任企仰待命之至北京學生聯合會代表屠安·李國瑄·江蘇學生聯合會代表葛銘勳·北京大學學生會代表黃日葵·王汝璵·南京學生聯合會代表楊嘉獻·魚 
[咨請議决平面測量經費]  
　　江南平面測量經費早經省議會幾次動議茲韓省長以該項經費不能再緩復咨議會迅速議决原文如下爲咨請事案據籌辦平面測量事宜宗嘉祿呈稱竊江南平面測量經費業經嘉祿擬具帶征辦法並修正測量條例預算呈奉王前省長專案交議並奉鈞署將此項經費列入十一年度預算案咨交省議會議决茲省議便彙刋十一年度預算案已經三讀會通過對於江南平面測量經費有另案辦理等語惟查省議會對於吳議員廷良等錢議員名琛等所提江南平面測量經費應從速提交大會議决緊急動議案因常會期間已滿未入議决即行閉會而職處籌備測量業已就緒似未便再行停頓現在正値省議會接開臨時會期應請鈞署咨催議决俾得早日開辦實爲公便等情據此除指令外相應備文咨請貴會迅予議决咨覆此咨 
[米業團體之聯席會議]  
　　新閘路上海機器碾米公所邀同經售米糧公會·常帮公所·錫帮公所等米業各團體於昨日開聯席大會商議開浚蘇州河及公舉職員出席商會等一切辦法三時開會由曾影毫主席宣布開會宗旨謂我米業來往之貨皆恃水道自蘇州河船隻擁擠交通阻礙後廠家米客營業所受影響比他業尤甚現商會水利局以開浚事關緊要囑令從速推舉職員俾開會時前往列席商議一切我米業應卽推定職員云云經衆商議之下以我業團體甚多遂議决每部份推定二人由碾米公所領袖惟公推職員請各公所同業推定後將職員姓名開單報吿本公所俾有事召集商議云 
 
 

Page 14

 
 
第一萬七千九百四十八號;中華民國十二年 西曆一千九百二十三年二月八號
星期四 * *[昨晚萬國體育會競賣記（伯奮）]  
　　競賣三次新馬賽大皮賽香檳賽新馬賽以「聖芳尼」之身價最高大皮塞以「葛蘭飛」之身價最高香檳賽以道勒斯君之馬廐之身價最高昨晚五時半靜安寺路萬國體育會舉行會員務料勝者之競賽三次第一次新馬賽第二次大皮賽第三次香檳賽前二次以馬作標凖後一次以馬廐作標凖記者往時已近六句鐘會中已濟濟一堂致後來者抱向隅之嘆眞盛舉也第一次新馬賽之競賣以「聖芳尼」爲最著　抬價至一百六十元次爲「葛蘭飛」一百四十五元再次爲「拖魚」一百十元餘外如「地石白辣」「勞特雪浦」「破兒司帶」等均佳此外皆無希望也第二次之大皮賽亦皆爲新馬蓋大皮賽實爲新馬之佳者而設也身價之最高者爲「葛蘭飛」而「聖芳尼」之身價遽降反不如「破兒司帶」及「地石白辣」「格林大夢」稍高於「愛培飛」「拖魚」亦佳「勞特雪浦」與「聖芳尼」同價而曾試練一哩半之時間三分二十一秒之「馮家」尚不及「楊反羅」是亦出於意外也第三次競賣之香檳賽以道勒斯君之馬廐之身價最高馬立師君之馬廐第二而强司東君之馬廐只値二百元是亦一奇也因著名之良駒如「𩹳雪兒尤寗」克司密司改夫」「雪兒物司的克」等現均屬於此廐以上三次競賣畢時已九句鐘遂興盡而散聞下星期三（即十四日）再舉行同樣三次届時定當倍盛於昨晚茲將三次競賣之馬名及抬價列如左（待續） 
[魏邦平電謝各界慰問]  
　　粤僑聯合會昨接魏邦平電云粤僑商業聯合會并轉各界先生各報館鑒邦平被留倐逾十日邦人君子或馳電慰問或竭力營護深情厚誼永矢弗諼現於魚日寗家專電吿慰并道謝忱魏邦平叩魚 
[猪業公所函請解散運商公會]  
　　上海敦仁公所全權代表王瑞龍致上海總商會函以周哲甫等非法組織江浙運商公會勒收捐欵以圖私利擾害商業匪淺懇請迅賜飭將該非法公會即日解散撤消入會證書以安商業云云 
[調查大西路築路交涉之報吿]  
　　工部局建築大西路交涉詳情已見前報昨日上海各路商界總聯合會特派委員余仰聖·王肇成二君前往該地及工巡捐局調查茲錄其報吿書於後爲報吿事竊仰聖等於本月六日下午奉委至滬北工程總局調查大西路交涉一案該局局長適因公外出由科長王棟君接見仰聖等當將來意陳述并將公函轉陳據王科長謂該路確係中國工程局區域現時公共租界工部局確有越界侵築情事惟此事現正在交涉之中不久當有解决云云仰聖等嗣卽往該處查察查該處路線東接新租界之長浜路西迄虹橋路止考察界域確屬中國主權現該處已有公共租界工程處設立工程燈栅等開工建築工程雖尚初步入手而路旁泥土已堆積極多除面陳詳細外敬先具函報吿請即召集臨時會議討論進行辦法至爲盼禱云 
[美農學家將來華考察]  
　　美國加州沙他羅查農事試騐場内植有果樹草花谷類約五千種統計百萬株藉以試驗之羅沙伯巴克博士今年九月内將來日本及我國考察農業聞博士現年已達七十四歲精神異常健康對於農種改良甚多如有刺之仙人掌今改而爲無刺即其一例云 
[美議員戴益爾氏已回美]  
　　大晚報云美國國會議員戴益爾氏邀遊中國各大埠後業於昨日乘麥克金萊號輪船回美戴氏此次歸國後將以美國在華商務情形詳細報吿哈總統云 
[美人毆辱陳漢明案審訊終結]  
　　入晚報云美人耿瑟毆辱陳漢明一案今晨由美國駐華按察使羅平傑開庭續訊先傳證人四川路郵務支局局長及陳氏車夫上堂相繼供述肇事時情形畢復傳被吿　訊一過旋即宣吿審問終了不日發表判决書 
[中外婦女團體討論勞働問題]  
　　研究實拖三條議案辦法本埠中西男女人士所組織之勞動委員會對於勞動問題曾提出三條議案在去年五月全國基督敎大會時亦曾通過爾來該會對於此項問題竭力運動已得其他團體之同情臂助本埠英國婦女會·美國婦女會·上海婦女會·及女靑年協會·等四團體將於明日下午五時在九江路九號舉行聯席會議討論如何向工部局提議將該三項議案在法律中規定云云 
[美國婦女俱樂部新屋樣未定]  
　　文匯報云美國婦女俱樂部於昨日下午開全體大會討論建築新屋事宜當由主席發表圖樣二紙一頗華麗造價約在四萬二千至四萬七千兩一較樸素僅需三萬六千兩經會員討論後尚未决定至地址則已購定於愛爾盤路云 
[日僑建設運動場]  
　　今年四月竣工費用五千金旅滬日僑所組織之上海體育協會前因第六次遠東運動會開幕在卽爲鼓勵運動員勤習起見特在寳山縣南新港購地五千坪建築新體育場日昨該會召集最後準備委員會委員長田邊及川端一官等一體出席與議議决會期急迫此項運動場應從速工竣以資應用最遲以四月爲期其内部一應設備等費規定五千元爲度欵項准由各委員向日僑各界勸募現聞已由武林洋行等捐集七百餘金云 
[影戲院巡捕並未失踪]  
　　文滙報云頃據捕房消息昨報所　維多利亞影戲院自雇巡捕葉蘇伯氏失踪一節係屬訛傳葉氏僅因病吿假一天翌日即行銷假供職並能證明其吿假確有正當理由云 
[萬國商團華隊將試射機關砲]  
　　十一日在海灘舉行 
松滬護軍使署前日通令本埠軍警各署及寳山縣吳淞警局等文云頃據上海萬國商阻中華隊函稱頃奉本團總司令曼埃强生君訓令謂三月十一日爲本團機關砲隊試射之期是日擬仍照前案逕往吳淞海灘演習囑由敝隊轉陳貴護軍使查照等因查是日上午約有官兵七十餘人携砲六尊由上海北火車站往吳淞海灘演習射砲至下午仍經原路返滬相應函懇貴護軍使通令軍警及滬寧路局知照並請貴部下官佐届時前往參觀無任榮幸等因除分别令行外合行令仰一體查照届時妥爲保護云 
[拒土會明日開會]  
　　在崑山花園萬國拒土會上海支部之執行董事會定於明日（二月九日）下午五時在崑山花園五號開會討論拒土事業中之重要問題云 
[瑞鎔船廠盈餘之分配辦法]  
　　大晚報云昨日瑞鎔船廠董事會中决定盈餘分配辦法計本年盈餘三三五二一六·一四兩擬派優先股紅利八釐共一二○○○○·○○兩普通官利一分二釐共一二六○○○·○○兩新舊及公積六七九八·七五兩滾存下年八二四一七·三九兩 
[工頭領到工資被刼]  
　　爭奪追捕槍傷三人閘北顧家花園江北草棚内有英美電車公司小工頭曾坤於昨晚領得小工工資一千二百二十五元攜至家中爲匪徒窺見即混入草棚内各出手槍刼取票洋圖逃曾坤等羣起爭奪被匪開槍擊傷曾坤手臂其父曾得賢亦遭彈中腿部追至海昌公所前復開槍擊傷小工張得寬腰部盜匪遂得揚長而去事後由曾坤投四區警署報吿經警官往勘一過至十一時許始命人舁送三受傷人至仁濟醫院醫治其時受傷者已血出甚多云 
[浦東塘工局呈縣署文]  
　　爲電氣公司不讓路線事浦東塘工善後局董董朱日宣爲浦東電氣公司不允退讓路線昨呈上海縣公署文云呈爲浦東電氣公司在英册六千四百三十九號契地造屋有妨路政公益再請核轉飭商劃讓訂明會丈束竊奉鈞署第三一號訓令内開案奉江蘇交涉員訓令内開前據該知事轉據浦東塘工善後局董朱日宣呈稱英册六千四百三十九號契地浦東電氣公司藐視法令仍在該契地上工作請函知英領轉飭該商停止工作并行會丈局訂期會勘復丈等情當經據情函知英領飭商轉緩工作并行會丈局查照辦理一而指令各在案茲准英總領事函稱查設契係由前淸蘇松太道所印給該契未給之前必須先將所租單契查明無誤方始印給諒貴署必有案可稽且此項升單均係多年之前發給之舊升單在道契未給升單未銷之前此單必經道臺查閱今貴署竟任塘工局謂該單並不完全可靠殊深詫異推塘工局之意似謂已經轉給道契之單保無滕升串請掛號英册情弊擬欲重行查考如果承受此言則當地官場按照通商條約所給之契均屬不可靠矣如此則英商在中國永租地畝之辦法亦將從此終了至所稱照章劃　云云查此項定章從未經英國政府及駐京欽使允准故其效用不能施之英商應請轉知該局並禁止其再行干涉該號契地内一切設施准函前因相應函復請煩查照轉飭等因准此合亟令行該知事轉飭塘工局查照此令等因奉此合行訓令仰該局董即便查照此令等因奉此查此項契地前淸先由南市天泰木行主莫姓赴淸丈灘地局報升張家浜灘初不計及水利道路之關係是誤在莫姓業户滕升之弊沿張家浜本有大路通行出浦津渡往來行人亦衆迨光緒三十四年掛號洋商愛爾德轉列英册六千四百三十九號道契批明南面沿張家浜有東西大路一條寬五尺至十五尺不等不得阴塞等語足證該處有路在先時因未經函訂董局會勘　留寬度均未劃除該地產權屬於華人坐落亦厞租界董局規劃公路寬度三丈原戎便利不陸交通茲悉該地爲浦東電氣公司所購係華商童世亨經理該公司起造房屋旣未遵章赴洋涇市領照又未劃留路線呈請禁阻查辦亦爲路政有統一之規定該公司不便獨異若謂視所給之契爲不可靠此係推測之詞董局並無此意亦就洋商租用契地而論按照和約租定地畝却不能由己便必須中國官與領事官查視其無所妨碍方准租住路線所經似應劃留素仰英總領事主持公理浦東路政久荷維持他如英商怡和太古亞細英美烟公司等契地劃用路線各案咸能顧全公益一一議結地方甚爲感佩今掛號洋商旣在内地享受其利對於裨益公衆之義務亦應計及此後電氣公司在路豎桿等事接洽甚多詎容抗阻應請英總領事於保護商人之中兼顧地方路工要政尤所盼禱緣奉前因合再呈請鈞鑒轉呈特派交涉員函知英總領事飭知租主愛爾德開導產户照辦並行會丈局訂期僵勘復丈俾明契地有無溢出一面徑令該電氣公司經理童世亨照章沿張家浜留出三丈寬路線不得倚賴外人抗阻内政實　德便護呈上海縣知事 
[友華銀行滙市報吿]  
　　昨日友華銀行滙市報吿云六日倫敦大條銀價近遠期各縮○六二五紐約銀價長至六角四分一二五倫敦紐約間滙價長至四元六角八分今日本埠滙價掛牌仍照昨日弗動市况終日沉寂而穩定或無上下英鎊售價近期三先令半二月份三先令零二五三四月份三先令美金售價近期七十一元半二月份七十一元遠期七十元零七角五購買英鎊高一二五美金高二五銀行滙票定價陰曆年前交貨者英鎊三先令一便士二五美金七十三元遠期各小二五法滙近期購價一一四○遠期一一三五昨日倫敦銀市印度稍有購入中國售出收盤市况穩定紐約市况無消息 
[上海商業市况彙錄]  
　　金融 
昨日銀幣上午略堅價爲七錢二分一釐午後稍軟價爲七錢二分零八毫七忽五較上日無升降 
銀拆早市價爲七分午後收盤跌去二分較上日小去四分匯豐銀行收欵六十萬兩道勝東方花旗麥加利正金等銀行四十萬兩昨日大條銀洋均無進出口各銀行進出倉亦漸見稀住友銀行進倉洋一萬元滙豐銀行出倉洋三十萬元正金銀行出倉銀十五萬兩進倉洋二十三萬元東方銀行出倉銀二十五萬兩各錢莊多存銀四十萬兩多存洋五萬元麥加利道勝花旗通商中國交通等各銀行均無進出 
昨晚止中外各銀行共存現銀二千八百十七萬兩現洋三千四百十一萬元大條九十四條 
　　公債票昨（七日）公債市况初好後疲日來時届年尾銀根漸緊公債交易較形淸淡昨市除金融及整六兩種外惟七年長期及五年大票梢有售開交易大致淸淡現貨整六早市開盤四十二元六角較前日漲起一角旋以賣户甚多至收盤時市價疲至四十二元三角期貨二月份隨現貨而漲惟開盤後即行回跌至收盤價爲六十一元八角較前日市跌去一角三月期貨平定早市較前日略疲午市則無所交易金融千元票開盤較前日漲一角計價爲六十一元八角旋又好起五分至收盤則與前市相同百元票六十二元七角交易稀少價則好起二角餘票現貨整六萬元票上落於四十二元一角左右五年公債四十八元無所變動整七好二角計四十七元八角綜觀昨市交易淸淡惟市價大致站定云 
　　内滙 
時届年臘各路滙欵半已结束故近日以來内滙市面淸靜異常昨市京津匯兌銀兩不動銀元各跌五角計北京公砝每千兩合申元一千零五六兩銀元一千零十三元天津行化每千兩合申元一千零六十四兩銀元一千零十二元餘滙惟漢滙洋例漲一元七角五計每千兩合申元一千零三十三元二角五銀元漲一元半計一千零零七元宜昌宜平滙漢滙漲起二元價計一千零三十五元銀元不動仍爲一千零十五元此外蘇浙各路滙市均無變動計銀元每千元合申洋九江一千零十二元南昌一千零十五元蕪湖一千零零七元安慶一千零零八元蚌埠一千零零七元南京一千零零二元蘇州一千零零一元半鎭江一千零零二元揚州一千零零二元徐州一千零零六元淸江一千零零六元無錫常州宜興常熟各一千零零二元南通一千零零二元半杭州寗波一千零零二元温州一千零零五元嘉興湖州紹興餘姚各一千零零三元蘭谿一千零零五凶海門一千零零四元半奉天一千零十二元哈爾濱一千零十四元重慶九七平銀九百八十二兩五錢銀元平萬縣九七平銀九百九十五兩銀元平市面大致平靜云 
　　外幣 
近來外滙及標金市况均屬穩定故外幣現市岑寂異常連日變化甚少昨市交易淸淡羅卜票無所變動價與前日相同計千元票買價三兩五錢二百五十元票四兩五元至二十五元票七兩五百元票六兩法郎市面頗好昨市堅定買價一角二分一釐馬克因掛牌好起二百個故價漲起一元計價三元四角香港票老頭票英金市盤與前日相同均無變動荷蘭票七角四分好起五釐綜觀昨市各幣漲多跌少市勢極爲平穩云 
　　金市與滙價 
昨日星期三大條近遠期各長零六二五標金開盤三百三十二兩五錢高至三百三十二兩七錢先令揭曉弗動印滙大一羅比法滙大十五法郎德滙大二千馬克餘價均無更改銀行賣出四月份先令價三先令零六二五至三先令買進價三先令零一八七五至三先令零一二五又賣出四月份美滙價七十元零七五至七十元零六二五買進七十一元至七十元零八七五又賣出四月份東滙價六八半至六八六二五買進六八二五至六八三七五所以標金高至三百三十三兩五錢旋即略小數錢移時市况尤軟銀行賣出四月份先令價二先令十一辦士九三七五買進三先令零六二五美東滙相仿以致標金最高漲至三百三十三兩九錢至收盤時市况稍平銀行賣出四月份先令價三先令買進三先令零一二五因此標金又小至三百三十三兩五錢收盤午後先令無市標金祗有數錢上下開盤價爲三百三十三兩係最小之價後因買者略多故最高漲至三百三十三兩五錢後爲三百三十三兩三錢收盤 
　　棉紗 
昨係星期三大阪三品紗來電近遠期均好起二元數角美花現期好六十五個磅音遠期好三古六個磅音印度　買花明搿而漲七羅比奥浮拉與白洛去均漲八羅比各交易所　凖紗近遠期均漲一兩二三錢現本紗買價好起五錢至七錢五不等日紗好起一兩汕頭江西野鷄等帮稍有零星交易共買本紗百餘包日紗七八十包二十支漁翁東紗一百包價一百七十一兩公會小包毫無成交各廠皆無開出市面平定 
　　絲市 
昨日洋莊絲市尚不寂莫廠絲因貨枯價堅仍無交易白經英法二處均有銷路惟以先令放長英莊數未成交法莊適値法郎改縮成交十包價居五兩黃絲經交易印莊方面走銷　暢絲價亦益趨堅　計三星洋行買進四川搖經六十四擔西充南充等絲三十五擔價均較前提漲一二十兩灰經市面昨仍堅定交易雖稀價則如舊岩井昨進海鷗牌里塔牌三四月份貨各十擔價扯七百七十兩較前市尚無漲落云 
[水警防止蘇州河阻塞]  
　　駐滬水警第三隊隊長王壽良以蘇州河河道航路時有船隻擁擠交通隔斷之處迭經派船游巡隨時排行在案茲届舊曆年關蘇滬船隻裝　貨物往來者尤爲繁盛設或阻塞航路商業頗有影響昨特令派第一分隊長顧國樑督率巡官唐有恒·唐晋陞·朱志誠·等各駕安船駛往野鷄墩·周太僕廟·莊家涇·北新涇·等處往來日夜游巡凡有船隻經過督令遵守所定航線章程行駛往來不得任意亂越致碍航行云 
[財廳催解稅欵]  
　　上海稅務總公所俞所長近奉江蘇財廳長令知催促彙解脫欵來省以待支撥公用俞所長除分别催促各分所迅行解欵來所外昨特親赴上海縣商會商榷轉知各認商將各本業認定稅欵須於陰曆年内儘數彙解來所以便彙總報解省庫云 
[催理殖邊舊債]  
　　上海催兌殖邊商困事務所値此陰曆年關將届備受衆債權責難昨特致函北京殖邊舊債淸理處云逕啓者敝事務所成立後迭承總管理處函維持當向衆債權多方寬慰得以相安無事延宕至今其間或分年拔還或先還幾成囑與債權一再磋商卒未成爲事實上年總管理處又以舊債舊舊還等辦法着與衆債權從　疏通并令向商會租質除屋設處淸理由敝所承辦以資熟手等因敝所竊幸債權於此可有理償希望欣慰莫可名狀詎意總管理處忽又聲息毫無屢催不覆沈寂至今敝所催兌無方備受責難固百喙莫辭焉今又届舊曆年關衆債權困苦殊甚時至敝所探聽消息情詞非常慘切爲特舉情函達務乞將貴處現在淸 
理情形并申地何時淸辦之處萬望詳細賜示俾便轉致而安衆心臨頴曷勝迫切待命之至云云 
[商界請求防範宵小]  
　　致函工部局 
上海各路商界總聯合會昨爲陰曆年關已近特致函工部局警務處懇請轉知各捕房於各路要道及僻靜小巷等處多派巡捕及暗探等保護往來商民原函云工部局警務處台鑒謹啓者敝會敬代表各路商人誠懇請求貴局現時中國舊曆年底已届商界由結帳目極爲忙碌各路大街小巷自晨至暮店　絡繹不絕甚且深夜亦有往來界内治安素極平靜本可無庸置慮惟當此年關僻街小巷難保無宵小混跡乘機騷擾爲特專函奉懇敬乞體恤商民艱轉知各捕房於界内年關期内各路繁街小巷除原有崗警外酌量加派中西探捕嚴密巡查以保商人安寗無任感戴之至云 
[孫品驂昨日被捕]  
　　聯合通信社云前充安徽第十五師師長之孫品驂氏自卸職以來蟄居滬上久不干預政事昨日上午十二時許有英界捕房中西包探多人前往南成都路寳裕坊二百零八號孫庽將孫氏及其友人張宣三·許卜易·二人一併拘去據其同居者謂探目上樓時併未檢查盤問僅持傳單一紙其傳單上所捕人物爲孫耀東但不知是否孫之别字云 
　　尚有本埠新聞等轉入後頁 
雜評二 
[息决之前提（怡）]  
　　自决二字見諸報章者非一次矣組織自决團體者亦非自粤人始矣然而於時局未有絲毫影響者何哉蓋自决之前提其一須有大多數人團結之能力其二須仍制止各方面之實力否則僅僅宣言拍電無益也所謂大多數人團結之能力者非僅二三領袖之團結也能集羣衆之心思材力認定目的共赴一途則團結力厚而成事也易然而徵諸往事則團體甫成而意見紛歧矣 
所謂制止各方面之實力者厞兵力也兵力以外自有實力焉苟善用之則軍閥不足長政客不足懼也然而徵諸往事散沙成性之國民不能用此實力也 
是故自决自决而終無自决之期貽旁觀者之訕笑亦已久矣今粤人感於梓鄕之苦痛而有自决會之組織吾願其秉以恒心持以毅力而達其目的也故貢此一言 
 
 

Page 15

 
 
第一萬七千九百四十八號;中華民國十二年 西曆一千九百二十三年二月八號
星期四 * *本埠新聞二 
[俄艦華工已遣送回籍]  
　　中國紅十字會前籌得大洋一千元爲遣送白俄軍艦華工川資函送江蘇交涉公署轉送山東會館妥爲支配茲聞該會館已將該欵分給各華工簽領所有俄艦華工現已一律遣送回籍特將收據淸單各一紙函送許交涉　轉致紅十字會致謝云 
[東南大學採購大批書籍]  
　　北京銀行公會所捐贈東南大學創設圖書館曾向各方捐募欵項書籍後得北京銀行公會覆函謂已由該會董事會議决請其自行購買後由該會擔任欵項茲悉現已由郭校長在商務印書館及伊文思圖書館等處購有大批書籍約値千餘元云 
[江淮旅滬同鄕籌議建築會所]  
　　江淮旅滬同鄕會昨日（六日）下午二時建築委員會召集會議到者五十餘人成夑春主席首由主席報吿籌備會經過情形次提議建築會所辦法略謂前曾議定就地造房前造門面市房　造會所圖樣業已繪成嗣改議祗造會所不造市房圖樣亦已繪就請公衆决定究竟依據何種圖樣起造姜春翹·顧松茂·鄭三緘·徐文濤·徐良弼·等各有討論議决准照第二張圖樣實行建造并定　磿正月十五日登報投標擇吉開工并组織建築委員會擔任收取未繳認捐及籌劃一切進行事宜次主席報吿華洋義振會爲導淮之事送到意見書十萬本因江北皖北對於此事多不明内容故發刋此書全書宗旨乃說明純粹義務毫無酬報之意可否與本會導淮　榷書一併同發衆謂前已在功德林議决通過自當同時共發議畢散會 
[實學專修館宣佈創辦宗旨]  
　　邑人姚明善姚明煇昆季在本埠西門外創辦實學專修館各處有函索章程並報名者然亦有懷疑投函詢問者該館答復函稿云（上略）學校敎育至於今日壞至極點以師道之不嚴遂致學風不肅以學風之不肅學生意馬心猿專馳鶩於外遂致成績大遜於前家庭雖費鉅金實際多未有獲言之良深感喟况現社會環境惡濁在此求學時代以血氣未定之少年如提倡社交縱令頻與接觸則以自制力弱　猶以五金投洪鑪鮮不爲所同化其年來營利學校專以放任或遷就迎合學生心理凡肄業其中才以太無拘束因浪費無度並墮品性者往往而有同人等有鑒於此因創茲館謀救其弊辦法與學校逈異不爲形式之鋪張科目則僅擇精華藉一學生之心志注重根柢以培其基礎嚴密管理以保其品性一以將來之克獲實益早日成材並適於社會上之辦事爲主旨云云 
[紹屬水災籌振會消息]  
　　紹興同鄕會所設紹屬水災籌振會以冬振竣事前日特開職員會議公推振務主任田時霖君主席先報吿賬略計七縣冬振振品放畢共用洋約三十一萬元係支用壬戍水災曾上海華洋義振會寗波華洋義振會撥欵會稽道黃道捐欵及本會自籌欵合成此數次報吿各縣苞米棉衣數開列如左（但棉衣數已將各處且來者并計在内（ 
紹興五五六０石００　八五０件　　山二五七五石００　六三八件餘姚七一八０石００　五００件　上虞四五二０石　一四七０件　曁一九四八六石二五　四三五三件新昌六三二０石００　一八六０件嵊縣一０五八０石００　二九七０件　總共五六二二一石二五　一二六四一件次議春振進行僉以振欵須續籌振品須續辦主任一人太勞添推胡熙生王曉籟兩君爲副主任散會 
[汽車運浙不納出口稅之糾葛]  
　　浙江杭餘長途汽車公司向上海某洋行定購長途汽車七輛業已辦妥於前日（六日）　裕大轉運公司代運往杭由上海南車站裝運計裝鐵平車四輛當被駐站站稅務分所稽查員向押運人索騐出口稅單該押運人云祗有進口派司未有稅單稽查謂照章應完納出口稅詎該押運人云旣有派司無庸徵稅　稽查云此項進口派司不生效力理應再行完納出口稅方可裝運且無免稅單亦無正式機關來信碍難放行等語雙方爭論許久該項汽車尚未運出又聞路局方面照章須向貨主收取延車費未知此項交涉如何結果也 
[濟生醫院之停診期]  
　　寳山路中國濟生醫院爲中國濟生會所設立開辦已有數年完全施醫性質爲該會經常善舉之一茲因舊曆年關在邇援照向例定於十二月二十六日起暫行停診至癸亥正月初六始行開診遇有急症仍有常駐醫生隨時診察云 
[惜字公益社善舉結朿報吿]  
　　廣潮帮商人在滬杭甬車站旁潮州會館内組織惜字公益社自甲寅年成立開辦惜字施棺及收拾道路遺棄孩屍埋葬浦東義塚等善舉歷年以來頗著成效聞該社定章雇用夫役六人專於每日淸晨在曠野荒僻之區查尋遺棄孩屍收葬凡有人報吿後派夫投檢拾每一孩屍給予大洋一角五分俟併集再行埋葬核計一年之中共拾獲孩屍有一千六百餘具之多常年經費約二千餘金現届陰曆年終正行結束已造册報吿各同鄕並該社各董查照云 
[舊曆新年工部局停止辦公]  
　　工部局布吿自二月十六日起至二十日止各部停止辦公五日釐逢陰曆新年故也 
[上星期公共租界人口之死亡數]  
　　上星期内公共租界人口死亡數計西人六名華人一百七十名而其中犯傳染病致死者西人占四名華人占二十名云 
[江利砲艦巡弋長江上游]  
　　海軍總司令部近以江防緊要吧應派艦游弋茲查長江上游之九江等處軍艦無多時届舊曆年關防務應宜周密昨特令由第一艦隊周司令調派江利砲艦開往長江上游認眞巡查矣 
[共和紀念日兩路給假]  
　　本月十二日係共和紀念日滬寗滬杭甬兩路管理局昨特通吿所屬機務車務工程賬務等各處領袖届時均各放假休息一天並飭各站於是日均各懸旂國徽同伸慶祝云 
[昨日滬慢車遲到]  
　　滬杭甬鐵路昨日（七號）由杭來滬之一百零五號慢車駛在松江間該機車内部機件損壞不能開動故在松江扣留一面由松江站長急電上海北站速派救險車前往接拖以致該慢車到滬約下午六時許計逾規定時刻遲到一點半鐘云 
[一區警所嚴防竊盜]  
　　南市第一區警察署王金山署長現以陰曆年關之際商界結束賬欵道途行人較平日更爲擁擠其十六舖裡外馬路等處與租界接壤竊盜尤易潛踪防務格外緊要前經議定加班巡邏以資保衛在案茲訂於陰曆二十五日爲始改爲全體加班即以休息班全班抽出自每日午後三時至六時六時至九時九時至十二時爲止均武裝荷槍實彈輪流巡察該署李梁二巡官亦無分晝夜督同巡長出外查崗實行保衛云 
[貨船在洞沙洋面遇盜]  
　　景隆字號之侯錦泰鈎船此次由申裝載棉花土布雜糧等貨開往福建於舊曆本月十六日駛至洞沙洋面突來　頭盜船兩艘上有盜匪二十餘名攔住去路蜂擁上船各盜皆手執大刀快槍口操温台州音先至出海林某及帮鄕各房内搜抄見無現洋繼將船夥等衣服舖蓋棉被悉數刦去後至貨艙内見有花布即將花布搬刦四五十件約値四千餘金一哄而去臨行時恐在後跟追即將侯船上舵拆下擊碎俾不能開駛故侯船已失自由在　面漂泊幸有屠和興沙船經過見而上前將侯船拖至而灘停泊昨日侯船出海林某搭屠船來申報吿號主即雇小輪兩只前往拖帶來申入塢修理云 
[洋涇鎭西盜案嚴緝逃匪]  
　　浦東十八間大主堂地方開設油車米舖之傳弟弟家内被盜行刦當場拘獲盜匪徐三·張子有·（即昨報所載之劉子有）抄出手槍由警申送警廳訊辦已在兩誌本報茲悉此案業由該廳飭發司法科訊辦昨由該科嚴科員飭提徐三·張子有·到堂研訊良久以本案逸盜尚多匿迹在外遂判徐張二名收押一面知會偵緝隊購覔線索上緊查拿以免日久遠逃 
[破獲私藏槍彈]  
　　同居虹口梧州路九百九十七號屋内之山東人劉慶漢·李春根·徐長發·因藏有軍火被公共捕房特别機關中西包探偵悉於前日下午協往將劉等三人拘獲搜出手槍一支子彈七粒一併帶入捕房昨晨押解至公共廨第一刑庭據西探長壳羅香與華探目鍾星南·姚阿生·包探王長根·韋金福·等相繼上堂訴明前情並將手槍子彈呈案請察中西官得稟以被吿等私藏軍火决非善類判一併押候查明曾否犯案再行解訊 
[東有恒路刦案各匪分别押儆]  
　　虹口東有恒路二千零零二號門牌婦人姚劉氏家被盜刦失金鐲現洋衣服由該管捕房探目歸松濤包探管家餘緝獲嚴順香·徐阿興·兩名解由公共公廨押候查究已認前報茲由捕房查明從前住居兆豐路五百三十五號門牌之陳岳亭亦曾被盜刦失財物實係嚴等所爲昨晨傳同事主人證將嚴徐兩名解廨稟明調查情形並將嚴等在捕房所供之口供單呈案謂被吿對於兩家刦案均已承認旋由姚劉氏偕證劉王氏上堂證明被刦情形又據婦人沈王氏上堂聲稱陳岳亭已經遷移其家確曾被盜云云質之嚴供往刦東有恒路係在逃之吳登祥蔣生書等起意伊分得贓洋十五元是實徐供原籍寗波初來上海在途與嚴相遇上月十六號被邀至太和街茶館吃茶由其友蔣姓約往有恒路謂係向姘婦索取金鐲故與同去實係受愚等語陸襄讞核供商之英米副領事判嚴押西牢五年期滿帶堂再核徐押二年西文案由單内則判嚴押七年 
[控縱火圖賠]  
　　法商保太保險公司昨延逖百克律師代表投法公堂控稱前有天倫繭行向保太保火險銀四萬兩由吉利洋行出面貨棧地點係在杭州南山地方旋據報吿謂貨已被焚故原吿即會同别家保險公司派人至南山調查得被焚之繭灰無多且查被焚房屋狹窄不能堆存所保之貨物嗣後原吿傳聞實係縱火圖賠以致被吿胥吉人　邱被吉利洋行控吿積虚　逸被吿等以少報多　犯刑事範　今正月吉人等在案保出逃逸　將楊春山一名拘案請求派人實地調查即能明白眞相云被吿楊春山由農復律師代辯稱此次火險實係吉利洋行出面向保太保險今原吿具控被吿等但吉利洋行亦應參加在内被吿共保兩處火險除原吿外尚有美豐保險公司保銀一萬五千兩須待原吿暗償後亦允如數賠償今原吿所控各節並無確實證據貨物被焚係在陰曆五月初二日迄今日久始行起訴毫無證據檢出請求察核並據各證人上堂證明一切中西讞員判被吿楊春山還押聽候復訊再核 
[閘北火警]  
　　前晚十一時閘北民立路工巡捐局對面草房内通州人邱子祥所開之柴草行忽然起火延燒左右鄰及　萬興雜貨店等瓦草房七八間由各段救火會到場救熄四區二分所倪署員昨將起火人傳案訊問一過押候查核 
[海關給假之布吿]  
　　江海關昨發布吿云照得本月十二日係共和紀念日又十六七八九四日係夏曆新年本關奉定於該五日内一律給假封關停辦公事爲此仰華洋各商人等一體知悉此布 
[法捕房認眞巡查客棧]  
　　法總巡捕房西探長戴薩克以陰曆年關將届本租界内客棧衆多誠恐匪類潛藏特派　探目方福林督同華探等每晚分叚至各客棧巡查如有形跡可疑之人悉心盤詰准予拘解捕房撤究 
[聽差受賄案註銷]  
　　特别機關西探長壳羅香控公共公廨聽差熊金生受人賄賂一案經中西官諭候查明訊核昨晨由廨傳訊據壳西探長投訴調查本案未得實據應請堂上發落等語並據熊之代表律師上堂聲稱捕房旣無證據查出請爲將案註銷云云堂上核供援筆判日捕房旣無證據查出應即註銷判熊交五百舖保日後尚須到堂作證 
[控追股本]  
　　曹子文·方春水·兩人昨延農復律師代表投法公堂控稱原吿前與張文慶謝金扣·兩人合股開設亞洲仁記汽車公司當由原吿方春水交出股本洋六百元又有汽車一輛賣與被吿等作股本洋二百五十元共八百五十元又曹子文得三股計洋六百元惟原吿等均不識字故當時並未立有股票越四五月原吿向被吿等查看帳簿據稱係屬虧蝕祗允拆還原吿方春水洋六百十元拆還曹子文洋三百元當立期票爲憑呈鑒原吿合股爲日未久豈有虧蝕如此之巨被吿等實有欺詐情形應請堂上追還血本等語被吿張文慶·謝金扣·兩人由傅勒律師代辯稱原吿等實係亞洲仁記汽車行之股東當時定有股單旋因原吿等不願合股故投法捕房要求拆股當時原吿等在捕房承認情願拆還股欵故由被吿等出立拆還筆據原吿等旣不承認何肯收管期票請求堂上傳到該捕房捕頭到案作證即能明晰此案眞相云云陳介卿讞員商有法副領事葛君判退去聽候覆訊再核 
[三北烟公司被控案昨訊]  
　　美商花旗烟公司延傅良律師控三北烟草公司不遵堂諭仍仿造該公司香烟出售等情因被吿抗傅不到諭令飭提已誌本報昨由公廨派探往法租界天文塵路三十號門牌三北烟草公司將經理人楊鑑湘逮案中西官以其不應抗傅不到判罰洋二十五元充公示儆 
[嚇詐巨欵牽涉王耕棠案註銷]  
　　公共租界北京路淸遠里震和茶棧日前接得郵遞嚇詐巨欵之信函當即報吿總巡捕房派令中西包探協往查得同里　泰茶棧主謝永昌亦曾接有前項信函被詐去洋二千元其洋交由住居海寗路之紹興人王耕棠過　即將謝傳至捕房問話後謝回家猝斃該探等遂將王拘解公共公廨奉飭押候查明訊究各情經紀本報昨晨由俞襄讞會同英包副領事升座第一刑庭研訊據九 
十號西探投訴本案要證已往南京前謙泰茶棧主謝永昌亦被嚇詐巨欵是以傳謝半捕房詢問情形後謝回家即爾身死想係膽怯所致查嚇詐信函係黨人俞化南又名俞阿毛所書奉上官而諭以本案旣無要證到堂證實請將被吿逐出租界云云訊之王耕棠延律師到堂辯稱被吿在上海　興等處開設戲園並無違法情事應請將案註銷等語堂上核供宣判將　註銷被吿開釋 
[搶土與帶土並儆]  
　　流氓徐得意·王阿根·前日因先後在博物院路河南路等處搶取陳金生·唐阿二·所携烟土被捕查見將徐王與帶土人一併拘入捕房昨解公共公廨經中西官逐一訊明判徐王二人各押西牢一月携帶烟土亦屬違章着陳罰洋十元唐罰洋二元一併充公烟土送海關焚燬 
[跳電車跌傷頭腦斃命]  
　　四馬路又日新浴堂内薙髮匠顧維均於前晚在北四川路跳電車跌傷頭腦不省人事經捕車送同仁醫院醫法因傷過重於昨日斃命由院通知捕房派捕將屍車送騐屍所候騐 
[塌車碾傷行人足骨]  
　　江北人沈惠卿昨日上午十一時許行經梅白格路遭運煤場車碾傷足骨由捕拘塌車夫入捕房一面送受傷人往仁濟醫院醫治 
[懸賞招尋竊物]  
　　公共租界總巡捕房總稽查處昨發布吿云爲懸賞招尋被竊各物事據乍浦路一百十一號共和洋行主人南鄕精一君聲稱其住宅中於西曆一千九百二十三年止正月二十三號早晨被竊下列各物如有人能將被竊各物如數查獲者由失主給予賞格洋三百元特此布吿計開十八開金表一只薄形銀表面並有刻深小表面（走秒歡）外有鋼表壳玻　蓋約一寸又四分之三直徑英文牌子白金雙條表一條約十四錢或十八錢重練梗處懸有短練金鋼鑽形表墜頭一個外層週圍白金中間鑲綠寳石一粒寳石中嵌大鑽石一粒上海林茂交易所股票一百股每股五十元已繳十二元東京星製藥所股票四十股每股日洋二十元已繳足上海慶記或新慶記廣東交易所股票）百五十股每股已線十二元元色呢大衣一件黃狐嵌夾裡海狗皮領女海狗皮圍頸一條 
[桂花廳茶客倒地身死]  
　　前日下午有某甲至滬城邑廟桂花廳茶肆啜茗甫經坐定立即倒地不省人事當由堂倌報警立雇黃包車送往上海醫院求治甫至中途即氣絕身死遂將屍車回桂花廳報吿一區二分駐所立飭四舖地甲前往察得甲身畔有現洋二元鈔票洋十五元小洋三十二角昨午遂投地檢廳報騐未幾據周賓園偕姪即死者之子周煥文同投該廳聲稱死者爲周根園今年四十五歲南滙人係商人之兄向在王家碼頭正大布莊生理向染疾病昨赴桂花廳吃茶忽然倒斃請求免騐自願棺殮嗣由許檢察官提案研訊明確判令具結着赶緊前去成殮所有周根園身畔洋元仰賓園等自投一區二分駐所聲請具領 
[滬閔汽車撞斃老婦續聞]  
　　滬閔柘長途三號汽車在日　橋碾斃馮彭氏一案略誌昨報茲悉二區總署將三號汽車夫李純紀函送地檢廳稟請訊辦而二十五保十三圖地保張咸桂亦投廳具報屍夫馮德昌亦到廳稟求伸雪嗣由郭檢察官提案研訊據馮德昌訴稱鹽城人駕船營生依舟爲家此次裝運三和土交卸而回舟泊裡日暉橋我妻馮彭氏今年五十二歲昨日上午登岸在橋塊買油竟遭　號長途汽車撞倒碾斃汽車夫李純紀肇禍後不思停車救援反而開駛快車圖逃當爲該處駐防軍隊所見上前追捕喝令停車不遵即開放空槍數嚮李不得已始行停車由警拘送到案叩求伸雪質之李純紀供詞含糊問官判李收押馮德昌及該地保等命赴屍場伺候下午二時郭君率同毛檢騐員等蒞場騐明馮彭氏委係碾傷頸項及後腹等處致命而死諭令屍夫棺殮候辦 
[滿州路女尸已經成殮]  
　　閘北滿州路上發現路斃女屍由十圖地保報請地檢廳相騐一節已記昨報前日下午車廳長委派檢騐員吏蒞場騐明因病身死因無屍屬報堂收殮矣 
[取締穢氣四播之豬牛骨作]  
　　閘北共和路張源　豬牛骨作因穢氣四播有碍公衆衛生該處商民穆子繭等聯名投淞警廳呈請取締昨日徐廳長發出牌示云查此案前已令飭該區查復業經指令隨時查察取締不使穢氣發生妨害公衆衛生在案據呈前情候仍令該區設法取締體察情形限期遷移毋延特此牌示 
[捕房查禁儲蓄彩票]  
　　總巡房捕頭查悉江西路國民銀行發售儲蓄彩票有違租界定章於昨派探將該銀行經理皖人金猷樹傳至公共公堂先由工部局代表律師上堂陳述前情被吿亦延禮明雷聲布兩律師到堂代辯聲請展　堂上核供判金退候傳訊 
[黃包車夫串竊案續闻]  
　　黃包車夫倪阿福串同陳阿華佯作乘客乘坐其車拖拉至北河南路弄内撬開五百零六號門牌劉桂福家大門入内取銀洋衣服携贓仍拉車而逃案發被捕解由公堂訊押在案茲經承辦此案之包探陸連奎調查得被吿倪阿福與陳阿華在公共租界内犯同樣盜竊案有三十餘起之多故將該兩犯帶至審事間詳詰盜竊地點在各押店吊到贓物甚多當即稟明捕頭諭令傳各失主指認竊贓云 
[游民債劵闰籤記]  
　　上海游民債券第四届開籤昨仍在江灣游民工廠舉行二時奏樂開會首由徐乾麟君代表董事會登臺報吿略謂本工廠創辦之初承盧督辦之提倡繼承何軍使維持及朱葆三王一亭諸先生規劃始得少覘成績唯以國内擾攘游民衆多僅侍一廠决難收容將來計畫尚須分設各大埠務使國無游民國勢因之强盛此則董事會區區之意然念此事非少數人所可舉辦必羣策羣力始克有濟今日諸君來廠參觀尚祈指敎俾臻完善尤願請君各以救濟游民爲己任抱推廣工廠之宏願力與贊助國家社會蒙福無窮云云繼即開籤至四時半方畢計一等籤第一四三七三號二等籤第一四一○八號三等籤第二三一八四號小奬爲三字六字凡債劵之末一字相符者均爲中籤其餘四五六七等籤今白已有號單可向民國路二七一號總籌募處取閱　開籤畢該廠招待員導來賓參觀工廠至六時許方散聞該廠因現届天寒游民之由各機關函送及自願投入者日多連前共已收容一百七八十人云 
[僞造奬劵如何究辦之呈詢]  
　　淞滬警察廳偵探朱仁泉日前緝獲兜售廣東彩票之諸志誠·顧金福·二名昨經警總司法科嚴科長　據諸志誠供稱此項彩票係向顧金福抵購每張分爲十條每條售洋六角頭彩六千元全張可得六萬元惟眞假未悉又據顧金福供認假造僞劵不諱當以彩劵一項曾經奉令禁止何能再以僞劵混售騙人財物案關僞造粤省彩票應否解粤訊究抑或就近究辦業已呈請徐廳長核示遵行矣 
[拘禁小竊過年]  
　　南市各業函請上海縣商僵轉函第一區警察署查拘碼頭竊匪禁押過年至明正元宵釋放以免在境搶竊而安商業一案該署王署長連日撥派便衣警察在各碼頭查拘現已拘到四十餘名分别收押給以飯食惟恐若　在押所中滋閙特派長警在押所前加意看守王署長亦親加慰諭各宜在押安分如有恃强吵擾定予加押日期切猛省悔過　得自誤云云 
[公共公廨訊案彙錄]  
　　昨晨公共公廨民四庭由關讞員會同美奥副領事訊理（一）毛子芳·邵仁枚·湯祖佑等延羅傑律師訴郭繼生欠貨欵案结果准予重行審理（二）張克訓訴王雅堂不理擔保顧登榮借洋案結果被吿抗傳不到延不辯訴應即飭提訊奪（三）張祥君聲請破產案結果准予宣吿破產餘照理賬員報吿書辦理（四）顧秉南聲請破產案結果王文照訴詞准予收受改期訊理 
又午後民四庭　李襄讞會同美經副領事訊理（一）婦人屠孫氏延陸敦律師訴其婿李孝先不還借洋案李不到延　斯芾律師請求緩期結果再寬限三天如仍不到案交保即行飭提並准展期兩禮拜繳欵（二）陳鏡涵聲與其妾吳桂寳脫離關係案結 
果將原稟送達被吿如果反對准其到案聲訴所請備案應毋　議（三）恒昌號訴陳泉法欠貨洋案結果被吿傳案交保限一禮拜着還洋一百八十八元九角六分並堂費（四）林文治訴楊鎭浦售烟不交案原吿要求修改訴詞被吿代表台維斯律師則請求改期結果改期兩造將賬目核對後再修改訴詞候奪 
[誌謝]  
　　昨承商務印書館惠贈第三八三號「英語週刋」曁第五卷第五號「兒童世界」各一册又南洋兄弟烟草公司惠贈五彩畫十二張四景月曆四分大長城牌香烟十二罐又北京路保衆保險公司贈月份牌六張誌此併謝 
公布欄 
[江蘇高等審判廳]  
　　刑庭判决戴楊氏等爲傷害人致死及輕微傷害曁竊盜上訴一案（判决主文）原判關於戴楊氏戴阿四戴旭春輕微傷害罪刑及執行刑部分戴　執行部分及陸雲山陸壽山俞子山陸元良曹福亭戴培卿之部分均撤銷戴楊氏緩刑三年戴阿四戴旭春未决覊押日數均准以二日折抵徒刑一日戴　亭敎唆三人以上共　竊盜之所爲處五等有期徒刑二月褫奪公權全部終身合以原判三　致人輕微傷害罪處刑執行有期徒刑一年六月褫奪公權全部終身緩刑五年陸雲山陸壽山俞子山陸元良曹福庭戴培卿結果三人以上共同竊盜之所爲各處拘役三日各褫奪公權全部終身其他部分之上訴均駁斥 
　　批示淮安士民潘衍　快郵代電一件請將淮安地方廳仍就淮安設立以杜紛爭由廳代電悉本兩廳並無將淮安　州兩地方廳儘三月内提前成立及淮安地方廳多設淮陰之議　即知照此批（以上二月六號） 
[江蘇高等檢察廳]  
　　批示徐　和狀悉查核民處刑部分業經同級廳裁决發回原廳覆　在　應候卷到即行發　仰即知照此批陸黃氏狀及抄件均悉爾子元　對於核察究竟有無關係能否保外醫治姑候令行海門縣知事查核辦理此批　　江兆基狀悉候送審核辦此批吳如坤狀悉據訴如果屬實該項田單究　現在能否追繳抑由原縣另行補給印照之處姑　轉令查明依法辦理以資結束此批嵇正春等狀悉此案旣據聲明不服應候調卷核奪所請令縣更判之處　毋庸議此批郭王氏狀悉該民旣稱不服初判依法上訴何以又復請求再審究竟情若何應候調卷到廳再行核奪此批劉福祥狀悉候調卷核辦此批葉翔甫狀悉候判决確定准予發還執行此批（以上二月六號） 
[上海地方審判廳]  
　　批示一件張劉氏狀爲法定期間聲明上訴由狀悉仰候送達本案和解筆錄所稱私訴判决係　誤會此批一件陳少卿狀保曾廉卿由狀　查陳協記並非　實舖碍難准予作保仰曾廉卿再覓般實　保到廳以憑核辦此批一件朱昌等狀請發還原卷由狀悉查本案判决未准原縣繳還送証到廳已否確定無憑　揣據稱各情應候催縣明繳送証再予核辦此批一件姚阿奎狀請易科由狀悉案已裁决送達仰即　照此批一件徐樹業狀　迅予傳訊由狀悉查本案卷宗尚未奉高等審判廳發回　請應從緩議此批一件陳　祥狀請撤銷裁决再予訂期審理由狀悉本案業經另定日期仰該民如期到庭辯論可也所請撤銷裁决無此辦法此批一件朱張氏狀請執行由聲請　查上訴期間係屬法定判詞内本無記載之必要本案判决現未確定請執行應從緩議此批一件　陳氏狀爲恐有後患請求備案　據狀各節現在旣尚未見事實發生自無預請備案之必要此批一件周銘初狀請執行由准予執行此批一件樊阿金等狀請嚴厲執行由狀悉已追矣此批一件　藻森等狀請函縣協助執行由狀悉着即來廳候諭此批一件奚仙嵩狀交假扣押費由准交此批一件陳樂書狀交標價由已　　知矣此批一件舒長連狀　陶鳳翔由准保此批一件沃　年狀交標價銀洋由業據陳　書將標價洋四百二十七元當庭呈交准經承買在案　民所交標價洋四百二十五元仰即來廳繳証具領此批一件奚妙生狀　田單並訟費由准交此批一件唐石卿戕交築欵由准交此批一件馬心熊狀請不可保釋由狀悉此批一件程炳奎狀請執行並給領由狀悉仰候傳案訊奪此批一件吳　泰狀請示知被訴人聽候院判解决由狀悉候傳案訊奪此批一件吳　　狀請分期　　由准傳原吿人訊奪此批一件　秋白狀請迅　執行由准予傳追此批一件　　　狀交　欵並訟費由准交此批以上一月二十七日 
　　批示一件孫從仝狀交呈訴狀稿由狀悉查本案訴訟已准該員當庭撤回完　在案如另有判决聲請執行應將有執行力之　　名　呈案稱予核辦仰即知　　　發還此批二月一日一件喬漢浜狀請　　　　　領此批一件　　　狀請抄錄由狀悉准抄此批一件　　　狀請拘保押交由狀悉仰候傳同李明　來案訊奪此批一件蔣泉　狀領案欵由領此批一件宋寳　狀領証件由准　此批一件　　仙狀請拘案押追由狀悉准予傳追此批一件諸少峰狀領案欵並　禀由准領此批一件　天保狀請　　執行由狀悉准予傳追此批一件　　亭狀領案欵日准領此批一件周　林狀領証件由准領此批一件阮光　狀領　　由准領此批一件張秋白狀請飭　　提押追由狀悉准如所請辦理此批一件　　琛狀請　案由狀悉准將鄔　生開釋完案此批一件石正生　委高　州由准予委任此批一件蔣泉茂狀委馬子良由准予委任此批一件汪友倫狀領股票由准領此批一件　舒　狀交案欵由准交此批一件　兆　狀請迅予執行由狀悉候傳案訊奪此批一件徐錦　等狀請拘案訊判由狀悉查朱守如不在同級　察廳起訴範圍以内　將原狀移送同級檢廳核辦此批一件李福堂狀委　瑞　律師代理由查本案訴訟已據原吿人撤回在案該被吿人毋庸委代理人仰即知照此批以上二月三日一件奚　彌狀請執行檢點物件由狀悉查本案　經執行終了所前飭吏點交之處未更照准如該民果有損失另案連向本廳民庭起訴可也仰即知照此批一件杭吉　狀交欵洋由隹交此批一件沈唐氏狀請執行押追由狀悉候傳案訊奪此批一件佘永龍狀請諭令分期償還　狀悉隹准　原吿來案訊奪此批一件朱潤之狀請依法執行由狀悉候傳案訊奪此批一件胡　風狀交案欵由准交此批一件周金根狀請銷案並委任姚周氏代領證物由狀悉存案証據准即來廳懲証具領此批一件周金根狀委姚周氏代領由准予委任此批一件汪文靑狀請公示送達判　由狀悉准予公示送達此批一件汪文靑狀領張簿由狀悉准領一件袁仲頣狀領証件由准領此批一件張世有狀領欵洋由准領此批一件王　發狀領欵費由准領此批一件林昌樊狀領案欵由准領此批一件張福昌狀交查封費由准交此批一件喬枬狀請函廨　銷由狀悉查喬漢浜　該民折產糾葛　　喬漢浜句以共租界　審公廨另案起訴自是另一問題請函　　銷之處碍難照准此批一　件潤生狀交　洋由准交此批一件　　祀狀請傳案　追由狀悉　已限令夏桂　於本月八日交欵矣仰即知照此批一件鍾金生狀交案欵由准此批一件殷趙氏狀請趙　由狀悉准予銷案存案借據並准來　具領此批一件煒記狀請嚴追由狀悉仰候傳案訊辦此批一件倪少庭狀請執行由狀悉查本案尚未確定所　廳從緩議此批一件　夢弼狀交查封費由准交此批一件　明才狀請傳案交換以資結束由候傳閔吉甫訊奪此批一件耿承福狀請銷案由准予銷案此批一件馬卞氏狀請銷案由准予銷案此批以上二月五日一件程朝隆等曁請核示完糧由狀悉查王啓榮等前訴該民等爲墾田十七畝零涉訟一案　經本廳第二審判决確定在案該民如欲完納錢糧係屬行政範圍之事仰逕向吳江縣公署聲請可也此批一件王彰孚狀　展期開庭由狀悉查本案已由楊潤初當庭聲請撤回　經本　照准在案所請　毋庸議此批一件楊福生狀保吳殿軒由准保此批一件高　興狀領案欵由准領此批一件胡幼庵狀交　定費由准交此批一件王連琦狀請銷案由狀悉准將被吿開釋完案此批一件朱桂蓀狀請展限理楚由狀悉　即親向各　　人理楚毋再延宕致干此批一件邱子音狀請執行私訴由　狀已悉此批一件謝克明狀請執行由狀悉准予傳追此批一件張琴山狀請發給證物由狀悉本案卷宗目另案呈送高等審　廳矣所請給領之處無從核辦此批一件祁錦雲狀請執行由狀悉准予傳追此批一件丁馬氏狀請交保由狀悉准覓保來案訊奪此批一件倪裕文狀請銷案由狀悉准予銷案存案証據着即來廳具領此批一件楊照靑狀交撫養費由准交此批一件顧根堂狀請銷案由狀悉准如　請辦理此批一件　炳南狀爲無從覓保請求開釋狀悉該民在滬旅居業經本廳諭知　普通保在案所請開釋之處未便照准此批以上二月六日 
[淞滬警察廳]  
批示曹永　批查王紀松私收帳欵潛逃無踪應准發交偵緝隊查緝但伊妻王歸氏並非本案實斯侵佔人未便遽爾拖累　請飭拘之處應毋庸議　　祝石生批查該民經售布疋價値甚鉅其中能否保釋應俟起齊原贓後再行核辦朱　誠等批查浦江積匪楊阿桂等早經通令嚴拿據呈前情候再嚴令跴緝可也沈景甫批　本案不屬於警察範圍即速訴請司法衙門傳究訊奪如果婁俞氏無理取閙儘可就近報吿警所派警禁止仰即知照林錦堂批查該商呈控原案准予撤銷但何伯勤爲多數原吿　控現奉護軍使署令飭傳案查辦仍候票傳訊奪奚理堂批查本案業經嚴飭偵緝隊獲犯三名正在追贓究辦矣 
 
 

Page 16

 
 
第一萬七千九百四十八號;中華民國十二年 西曆一千九百二十三年二月八號
星期四 * *   
 
 

Page 17

 
 
第一萬七千九百四十八號;中華民國十二年 西曆一千九百二十三年二月八號
星期四 * *本埠新聞三 
[恒豐大中華二紗廠之新内容]  
　　恒豐紗廠近來車間監工員亦無坐位故精神奮發廠中職員新組俱樂部圖書日報不少職員起居飲食亦加改良各房中均置廠内新由美國購來之鐵床房中並裝有熱汽管此外理髮室自來冷熱水浴室等靡不完備又爲工人方面特建影戲場不時開演以資娯樂現將工竣舊曆明正即可開幕營業方面雖因紗市不振但技術精良出數甚多不致虧耗也 
吳淞大中華紗廠組織一律新式廠中現改用陽曆營業方面於去歲年終結算獲利數萬現機器已裝齊細紗於陰曆明正二月亦可上市該廠職員均從學校出身如俱樂部等早已組織齊備運動尤爲講求其足球組當與外界競賽云 
[泰豐公司售五磅重罐頭餅乾]  
　　泰豐餅乾公司爲便利顧客起見特製五磅重罐頭餅乾多種以備採擇其價格由九角至一元六角不等在橱窗内並增添廣東式之各種糖菓點食是以連日之門市甚爲擁擠云 
[元元莊廣售皮呢帽]  
　　望平街元元帽莊皮呢帽類之銀搶紫貂近來日必售去數頂直貢呢帽光彩如絲織品細潔匀凈成本較貴該莊爲推廣營業計定價仍格外從廉云 
[易安居新到花枝及食物]  
　　大馬路石路口易安居向售粤中名點兼經理容膝餐室近以舊曆歲底將届爲滬人應用起見特收買各種花枝以備插供花色均選最鮮艶者取價亦廉同時又辦到大批橘子及鮮糖餞品等銷售甚廣云 
[中興號廉售毛襪線衫]  
　　五馬路石路口鄧中興號專售五金鞋料洋貨營業頗盛近日該號由英國運到眞純羊毛襪大批每雙售洋八角又有各種線衫等均廉價出售云 
[錦華麗到有繡品多種]  
　　三馬路盡錦里西首·長沙錦華麗湘繡分莊現因年節湘總莊寄到應時雅式繡品如名字名畫大小屏聯中西盡派橫直繡片以及椅披·椅墊·臺圍·台布等件種類甚夥新頴雅觀近日往購者頗衆云 
[麥精粉之調查種種]  
　　南京路盆湯弄口大生公司有多種之麥精粉出售如麥乳精粉每瓶一元七角計重一磅華福牌麥精粉每瓶二元一角計重一磅又有半磅者則售一元一角五分雀牌麥精粉每聽五磅售洋五元一角一磅者每瓶一元一角五分半磅者六角半 
河南路中英大藥房每大聽之華福麥精粉售洋二元五角每大瓶之好立克麥精粉售洋一元六角計重一磅重五磅者則售洋六元七角五分 
南京路Ｐ字五二二號之集成藥房麥精粉每瓶重三磅者售洋三元七角半重一磅者售洋一元五角華福牌麥精粉每一大瓶售洋二元二角半 
大新街一零七號之中法藥房鷹牌麥精粉每半磅洋六角好立克麥精粉重五磅者售洋七元一磅者一元七角半磅者九角 
先施公司南貨部麥精粉有三磅一瓶者售洋三元七角半一磅一瓶者售洋一元四角鷹牌麥精粉每一小瓶售洋六角五分又好立克牌麥精粉重五磅一瓶者售洋六元七角半一磅一瓶者售洋一元五角五分最小者爲半磅一瓶則售九角 
南京路Ｐ字一九○號華英藥房華福牌麥精粉甲種售洋二元一角五分乙種祇售一元二角半云 
[四大學之英文辯論决賽會]  
　　之江勝將再與東南决賽上海滬江大學大學部學生發起英文辯論决賽會曾由金陵·東吳·滬江·之江等四大學共同比賽此次比賽地點在杭州之江大學其辯論之題爲「中國女子參預政治及經濟對於社會有無弊害」嗣經辯論結果爲之江勝因上届辯論南京之東南大學曾居優勝地位故約定陽曆三月間再由南京之東南大學與杭州之之江大學再行决賽云 
[縣立第三小學之創辦]  
　　在天后宫 
　　上海縣勸學所爲推廣租界敎育起見於寒假後添設縣立第三小學校於天后宫校舍業已修理完竣定於二月二十六日即陰曆正月十一日開學日來報名者甚形擁擠聞沈知事爲扶助該校發達計已聘定黃任之·袁　瀾·沈信卿·聶雲台·李平書·宋漢章·穆藕初·姚子讓·秦硯畦·賈季英·莫子經·方椒伯君等爲校董租界上又多一公立學校誠爲可喜云 
[市北附小下學期之計劃]  
　　推廣學額增聘敎師滬寗車站慶祥里市北公學附屬小學校曁女學校創辦八年學生已達五百餘人陰歷明年之計劃等如後明年擬推廣學額除改聘朱劍芒爲附小學監外現又添聘　雲衢曹光熌陳天祿吳學爲各主要科敎員連舊有敎職員顧悼秋意迪華顧名世范秩侯方端一陳世英張蘅陸振權李新珍吳佛任陳壽松竺文苡盧宗素諸君已達二十餘人並擬添收義務生三十名云 
[法商會之法文夜校之開學期]  
　　三月五日未習過法文者免學費霞飛路二四七號法國商會所設之法文夜校已歷十餘稔入學之士年有所增該校下學期定三月五日開學並添招新生如未習過法文者須先日報名槪行免費以期普及云 
[慕爾堂創設英文專修夜校]  
　　在中西女塾原址 
三馬路慕爾堂因鑒於商界失學子弟苦無良善學校以深造詣故就中西女塾原址創設英文專修夜校採取新學制高級中學程度已請美國人安迪生君爲校長現正籌備一切不日招生云 
[各學校之寒假休業禮]  
　　日昨各學校之行寒假休業禮者共有八校紀其要點如左 
國語專修學校附屬小學定三月四日（陰曆正月十七日）開學寒假講習科即在此假期二十四日内開　二月二十日行始業式 
法租界西新橋街弎弌英文專修夜校下學期　設專科推廣學額陰曆正月十六日開學 
寳山路寳興西果口務本英文專門學校下學期擴充校務 
南市大東門外花園弄内夑諧國民學校此届畢業生有戴行　范惠源　十六人 
邑南豫園商業義務夜校創辦已三載學額達百名寒假休業淸生會正蒙商業學校校址在肇周路憇　内寒假給奬 
虹口梧州路基督公學畢業試騐至於畢業典禮則將於三四月間舉行該校春季始業期定於陰曆正月十六日 
虹口崑山路景林堂附設之景林小學校下學期　添設初級中學 
科云 
[卡爾登影戲院明晚開幕]  
　　開映價値百萬元之影片名「盧宫秘史」 
靜安寺路派克路口卡爾登戲院内外部建築現已竣工牆壁台幕裝飾等亦將就绪故該院准定明晚開幕第一日開映之影片名「盧宫秘史」爲著名導演家殷格蘭姆Ｒｅｘ　Ｉｎｇｒａｍ所攝製殷格蘭姆在美國電影界中頗負盛名前在上海大戲院開映之「鐵血鴛鴦」Ｔｈｅ　ＦｏｕｒＨｏｒｓｅｍｅｎ一片亦由其導演「鐵血鴛鴦」製成後般氏即攝製「盧宫秘史」此片共有十本内容情節大致叙演璐列丹國宫中讒臣謀奪皇位之一段陰謀及英國某貴族夫人之私生子盧都夫與璘國公主二人之情史其中事節均係璐國宫闈之秘事離合悲歡無不盡具自古天璜貴冑錦衣玉食每多爭奪謀毅之事璐國係歐洲古時之小國但其間演成之種種宫闈瑣秘皆出乎吾人意料之外且此劇描演皇室之繁華貴族之橫暴尤屬眞切至佈景之奢費殊爲罕見如宫毆之巍皇府寨之森嚴古蹟之離奇以及國王冕之威儀等胥爲見所未見之奇觀餘如比劍鬭武烈酒藥皇等情皆能使觀者昨舌此片曾在美國各處大影戲院映過觀此片之人數總在五百萬以上現在卡爾登戲院因開幕盛典特將此片開映故演期雖未届臨而連日往該院定座者爲數甚多是可見此片之價値矣 
[明星張欣生片中之實地景况]  
　　地方廳·看守所·新上海縣·三林塘·張氏祠慕明星公司所攝張欣生逆倫案之影片攝取之劇本俱以實地調查之報吿爲根據而以各報歷次記載爲參考增删之用故劇内情節異常眞切至於劇内之景色·除爲不易取得者外悉就實地攝拍在攝取地方廳·看守所之前該公司先派員與看守所竇所長晤商經　所長實地引觀准予拍取惟現時所有之看守内部構造仍爲舊制復由竇所長備函介紹往漕河涇新建江蘇第二典獄所參觀看守所内部即往該處攝取使司法改良之成績在銀幕上與國人及歐美人士相見攝取新上海縣署時事前亦派員與熊警務長晤商經熊警務長允可拍三林塘及張家祠堂及張家墳墓時並由熊警務長特派陳巡長同往細心拍取故　片實地景色之價値額足引人注意云 
[閘北影戲院之新組織]  
　　將於陰曆新年開幕愛晋　影戲院經理周君啓邠近又組織閘北影戲院該院地址在新閘橋堍大通路口地處交通要道設立影戲院實極相宜院中一切建築業已完竣塲所極寬闊樓上大約可容三百人樓下四百人一切均遵避火法築造聞正式開幕期約在陰曆新年時云 
（尚有本埠新聞轉入後頁） 
 
 

Page 18

 
 
第一萬七千九百四十八號;中華民國十二年 西曆一千九百二十三年二月八號
星期四 * *[王正廷母氏今日七十壽辰]  
　　王正廷君之母施太夫人今日七秩大慶在西藏路寗波旅滬同鄕會舉行祝壽禮黎大總統及張總揆等均派代表致祝云 
[天馬會舉行會議誌]  
　　陰曆正月十日左右在商科大學開殿覽會天馬會於二月六日舉行大會曾誌本報茲聞是日提議種種事宜逐條通過頗多刷新之計畫爰誌如下該會入會資格經此次大會討論之結果决計擴充範圍凡研究藝術具有决心者皆得入會爲普通會員經該會屢覽會出品由審查會標特選者推薦爲責行會員此　能贊助該會並素以提倡美術爲懷者爲名譽會員並擬於外埠如蘇州南京等處設立分會以廣傳播規定會務約分五項（一）宣傳東西洋近代美術之作品（二）通信事實地考察東西洋古今美術之系統及狀况（三）編譯關於美術之書籍（四）設研究所研究高深之藝術（五）提倡美術事業之發展以陶養人格並聞决定於陰曆正月十日左右在法租界商科大學舉行第六届繪處覽會五日日内正在分組籌備並即開始徵求普通會員云 
[進德會徵求延期結束]  
　　各禮拜堂將先舉行進德演講上海進德會之第一次徵求大會於前月開幕以來最近狀况如次 
該徵求會本定三星期結束每星期六揭曉一次雖經各隊隊員竭力徵求奈因刻下時近夏曆年關且有一部分隊員赴南京參與全國靑年會幹事大會故進行不免稍覺遲緩現聞該會已决計展期結束俾達完滿之目的而聖彼得堂牧師鍾可託擬於夏曆正月初三日請本埠各禮拜堂牧師一律舉行進德演講俾該會宗旨得有普徧之了解云 
[輔瑞眼科醫院爲貧病者送診]  
　　本月開始每晨八時至十時南市中華路小南門火鐘樓北首羣益坊二號設有輔瑞眼科醫院該院醫生江輔瑞向在南市公立上海醫院擔任眼科現辭去上海醫院專在本醫院應診自二月一號起每日上午八時至十時爲貧病者特備送診辦法云 
[昨日之菜市]  
　　葷菜略貴 
昨日法租界菜市街白菜較廉蝦子較貴各價如下湖葱每斤一百六十文薺菜每斤一百六十文鮮龍頭魚每附四十文鹹香瓜每兩四十文白菜每斤一百八十文菠菜每斤一百文芹菜每把四十文鷄蛋每只四十文大荳菜每斤一百六十文雄雞每斤四角雌鷄每斤三角六分　每只一元鴿子每只二角五分甲魚每兩四十文　魚每　　五文牛肉每斤洋二角四分羊肉每斤洋二角八分　肉每洋三斤四　蛤蜊每斤三百二十文　　每斤八十文冬笋每斤洋二角八分萬苣笋每把四十文　每斤四角鹹蛋每只四十五文小黃魚每兩四十五大黃魚每兩三十文靑魚每兩四十文鴨蛋每只四十五文　文蟹每兩五十文蚶子每斤三百二十文鮮帶魚每兩四十文烏賊魚每兩四十文　菜每斤一百二十文鹹帶魚每兩三十文大蒜每斤一百六十文班魚每兩四十文　魚每兩四十文　棵菜每斤一百六十文黃荳芽每斤一百六十文　肉每兩四十文沙魚每兩三十文凍荳腐每斤一百四十文黃菲芽每兩四十文 
又昨日南市菜價葷菜中鷄價又增蔬菜無甚出入各價如下 
胡葱每斤一百四十文大黃魚每兩六十文小黃魚每兩三十十五文鯽魚每兩三十五文螺　每斤九十文薺菜每斤一百文鮮帶魚每兩三十至二十文銅盆魚每兩四十文毛蚶每斤六十文蚶子每斤二百四十文　肉每兩四十文班魚每兩三十文鴨蛋每只卅五文雄鷄每洋三斤二兩雌鷄每洋二斤十二鷄蛋每只四十文菠菜每斤八十文鹹帶魚每兩廿文白魚每兩十六文河蝦每斤四百八十文海鰻每兩二十文甲魚每兩三十文靑魚每洋三斤半猪肉每洋三斤四兩芹菜每把三十文羊肉每洋四斤半牛肉每斤二角　　菜每斤一百四十文天津菜每每斤一百文　菜每斤一百四十文鴨每只九角沙魚每兩三十文鹹香瓜每兩二十文大蒜每斤二百文搶蟹每兩三十五文芥菜每斤五十文天菜每斤六十文墨魚每兩三十五文油菜每斤六十文　魚每兩三十文鯧魚每兩五十文鹹肉每洋三斤八兩扁魚每兩二十五文　　每斤六十文黃芽菜每斤八十文冬笋每斤四百文鹹拷蝦每兩六十文小者四十文白菜每斤一百文鹹白菜每斤一百文花靑魚每兩三十文　魚每兩四十文黃韮芽每斤三百二十文小羅漢荳每斤二百四十文 
[果品市消息]  
　　生梨銷路大佳 
生梨近日到貨不旺销塲頗盛市價較日前略漲頂好貨十元次之八元至六七元拆售價每斤一角四分至一角二分至一角不等云 
[綠牡丹明晚在虹口演劇]  
　　連演三夕·在日本俱樂部赴津已久之綠牡丹於昨晚來滬將於明晚（九日）起在虹口日本俱樂部演劇三天約同林樹森·小三麻子等三十餘人一齊登台明晚戲目如下汪小峯馬前潑水小三麻子過五關王培秋連環計劉桂亭斬黃袍林樹森古城相會綠牡丹天女散花七時開演劵資一元所得之欵悉充東方藝術會經費云 
[天蟾今晚封箱]  
　　陰曆元旦開幕 
二馬路天蟾舞台今夏自從顧竹軒君等合股接辦·並邀常春恒加入後專演「狸貓換太子」因先演關係故雖連續輪流演唱半載之多然賣座均不見惡近因修改太平梯樓座不能出售故樓下之觀者較前益多現定於今晚封箱陰曆元旦開幕所有角色無甚進出云 
[廣東名角紛紛來滬]  
　　舊曆元旦起在廣舞臺開演北四川路虬江路中市之廣舞臺現已布置一新定夏曆元旦日開演該臺經理王君莘田自前月停演後即派幹員至廣東聘請名角來滬茲接港電全班藝員一百數十人擬搭新疆輪船來申約於舊曆二十九日可到據聞此次所聘女班仍係共和樂而藝員要角新添入者不下三十餘人其中著名者若梁少平之武生陳飛鳳之小武自由花·陳慧芳·黎凌仙之花旦吳偉軍·宋竹卿之小生顏雪卿之男女丑等皆爲粤伶之著名者且花旦自由花甫來自南洋聲譽尤隆港粤人士之拜倒石榴裙下者不亞蘇李二伶已可見自由花之聲譽爲何如此次來滬應廣舞臺之聘滬人士可得一飽限福云 
[集會表]  
陽曆本月時期　地點　　　召集者　　　　　　　　　　事由 
八日午刻　靜安寺路交涉公署　　何護軍使與許交涉員　歌宴新駐華之英公使克蘭氏夫婦八日　　愛多亞路　　華商紗布交易所　第三届發給紅利八日下午二時　九畝地　絲綢機織會　討論會八日至九日　蘇州路新天安堂　東部基督敎會　年會八日下午四時　山東路　　仁濟醫院　　　大會 
九日下午五時　　山花園五號　萬國拒土　上　支部　討論會九日　　靜安寺路　卡爾登影戲院　開幕禮十一日下午一時　香港路四號　通易信託公司　第二届股東會十一日下午一時　大南門中道橫　心學校南首貧民學校　少年宣講團　常年太會十一日下午二時　金業交易所　金業交易所　股東大會十三日午十二時一刻　北楊子路三號浦江中之長崎丸内　日本輪船會社　參觀之宴會十五日　怡和紡織公司　怡利紡織公司　股東會十五日　愛多亞路七號　萬國儲蓄會　有奬儲蓄券　奬十六日下午一時　貴州路一三三號　　處寗波學會　年會 
[今日之氣候]  
　　天寒而有曇意 
徐家滙天文台昨日下午四時三十分氣象預報去天寒而有曇意沿海一帶時令風仍强琉球西南之太平洋中將有低壓經過本埠温度截至下午三時止計二十四小時内最高四○·六最低二一·七去年同日最高五○·四最低四五·五 
 
