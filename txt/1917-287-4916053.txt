# 1917 - 287 - 4916053

 

Page 1

 
 
   
 
 

Page 2

 
 
   
 
 

Page 3

 
 
時評 
[水災之區域（冷）]  
　　此次水災之區域甚廣若鄂若豫若魯若直均受水災人但知天津之水災而不知天津不過水災中之一小部分耳 
　　夫水災區域之廣如此則此次災難實爲近世以來所罕有未受災難之人宜扶助而知戒懼矣然而人不懼禍依然逞權以弄兵不受水災者又將兵難以補之斯亦所謂替天行道者非耶 
[命令]  
　　十月二十日大總統令陸軍總長段祺瑞呈准管理内火器營事務長官李長泰咨請以崑山陞補副烏鎗護軍參領榮貴榮芳祥保均陞補委烏槍護軍參領應照准此令 
　　又令任命陳復初爲陸軍第十七師師長此令 
　　又令簡任司法官存記袁青選著分發司法部任用此令 
　　又令陸軍總長段祺瑞呈請任命劉葆元爲陸軍獸醫學校校長應照准此令 
　　又令陸軍總長段祺瑞呈請將陳正義邱斌姜映奎劉郁芬周正誼韓金元莫學文李式白王蔭棠岳世傑趙文濬劉樹藩崔維藩王漢池鄭崇贊蔡榮壽均授爲陸軍步兵中校並加步兵上校銜孫曰興授爲陸軍騎兵中校並加騎兵上校銜田汝珍孟錫祚張士鑑陳寳琮均授爲陸軍砲兵中校並加砲兵上校銜信書紳授爲陸軍工兵中校並　工兵丄校衝曹爾衡授爲陸軍二等軍醫並加一等軍　正銜寳家　授爲陸軍憲兵中校羅雯蕭其煊吳際昌陳步毅張捷鄭邦鑑盛澤淪陸鴻舉張鵬超王殿　官文彩陳玉堂李治擊董世祿宋哲元馮恩楷張廣義王蘭芳魯月恒徐夢起洪配山張嵩恩藍彬孫景元詹憲章李文林潘　羅鳳鈞董希天郭連峰李鴻逵周介惠米文友王克勤李鴻程蓋春榮李鴻懦孔昭同周煥春張鳳岐李玉任先倫何秦昇傅應珩歐陽壽延宮茂泉張新月張葆初張苕廷魏福陞田象豐李振龍王聚福白金章張鳳翰任聯甲蔡文良王冠三段世澤武振常潘祖培李建奎李鴻詒李潬崑趙源飽維翰于清劉鳳澡趙春霖齊寳堂佟國安史九元王東楷徐嶽雲鮑蘭芬徐振基張世賢顧守緒孔繁義魏殿英鹿懷忠倪朝臣張洪德李錫麟薛振邦靳青松倪朝榮倪遣煦茅元勳陳永元均授爲陸軍步兵中校劉迨松張林張煥章李生春張錫九葛效尹潘玉田張傳華袁績熙均授爲陸軍騎兵中校王志仁錢秉鑑李占鰲黄善齡高文珊孫海峯劉文瀚王榮鼎郎蘭芝劉萬齡趙幹臣均授爲陸軍炮兵中校徐基蘇偉何謙吉均授爲陸軍工兵中校雷振霖高樹棠鄭坦均授爲陸軍輜重兵中校葉鳳鳴鄭學康曹家琛盧毓華謝繼恭耿懷虚楊彝銘張藍生王裕庭均授爲陸軍二等軍需正湯莘趙震元曾宗瀚均授爲陸軍二等軍法正楊文起授爲陸軍二等測量正孟緒德馬星魁林侄鈺均授爲陸軍二等軍醫正傳應璜周銘超彭家煌夢文獻許琨李致良穆吉士都如句施之涵閣祖培秦虎宸羅明春吳鵬嶽宣象離朱念武陳理如董毅苗文華張錫璨　鈺陳文波均加陸軍步兵中校銜暫培基王明善奎振升張文瀚均加陸軍騎兵中校銜朱葆義馬得清張心全楊景煦均加陸軍碼兵中校衝孫大祥加陸軍輜重兵中校銜汪實順蔡宏勳李炳偉張玉琛王玉琛謝鴻恩李繼林均加陸軍二等軍需正銜陳雲章何元勳均加陸軍二等軍醫正銜張冲度薛作哲均加陸軍二等獸醫正銜楊紹緒黨朝臣趙雲龍時過辛　柱樑王金達李武訓李振海魏蕙田郭同仁葉苑明陳有齡鄧始琢邊松年蔣起鳳張權劉煥文劉錫榮衞承祖于化龍均授爲陸軍步兵少校並加步兵中校銜石傑張金覬姚慶平張宗翰延勛均授爲陸軍騎兵少校並加騎兵中校銜冀汝梅張廣苞均授爲陸軍砲兵少校並加砲兵中校銜吳光傑鄰普澤王永貴均授　陸軍工兵少校並加工兵中校銜陳璞劉錫齡均授爲陸軍三等軍需正並加二等軍需正銜高　琛馮鴻謨姜玉奎沈增苦張玉成張連捷宣傳謨王殿樞子鴻賓劉永盛張連成王廷賢張振魁席建陞閻永全楊長有單銘伴于鴻　王者明張明即范子慶李振聲宋宗啓　玉　李尤勝嶺克昌李言昆宋慶霖楊明月虞勃賈鳳山　蘭馨劉玉珍李魁勝于祥林許驤雲張奎文魏明孟廣先李保珍王文桐由錫桂聶魁元平以和張義榮姚紹虞任裕綱張順成林茂生路雲龍霍廉敬陳正帮孟憲章張有貴張敬亭胡建中陳玉淵關純一何慶雲張楨祥趙增光程鶴亭劉微惠蕭瑞麟吕恒泰曲啓豐張芝田蘇傅祥傅殿魁張祥林李貫之張全功吕華唐韓慶榮盛玉發孔慶兪劉恩榮汪瑗仁劉玉德王滿倉戈振華桑維林鳳邦彥王澤霖王占青許用海李世麒高鴻礨祖彥理智慶雲李維敬白經全高俊亭程學詩孫柏連徐振鐸王青山舒文清李先魁韓信成鮑傳捷廖岱雲舒長琛連忠信毛先福何士龍趙雲　朱同勳彭年馬麟趾黎洞劉藎臣張鳳崗常貴秘方濬趙慶海趙鴻賓徐鴻恩趙金聲盛金元孫煥章周江年趙承業楊順清王正魁吳桐張襲侯祁錫祿孫長有廉季先安曉嵐丁鴻順胡錦華劉光明孫韋武李振東叢連元黄恩榮高國樑張得勝苗本銓王樹棠張鳳翥郭永申韓導先劉炳貴殷克禮胡德元姜鴻勝徐全勝李道生劉茂典姚洪魁左其昌沈成麟李成林明道魁王國珍張培榮年德壽龔德瀚王灝王雲卿吕得祥龍家驥劉殿元侯德山李駿燦韓鳳全王成錦李慶祺楊希唐顧邦楨戴鴻藻黄豹均授爲陸軍步兵少校湯德元張金波鄢寳祥張錫三王信堂陳世彬毓崑薩林馮德俊章錫麟馬仁輔劉照逺解立昌周鴻恩傅金林姚錫九鮑丙辰劉秉周均授爲陸軍騎兵少　孫勳凱趙多興孟憲章顧敬榮劉瀾生韓有慶劉鑑瀛趙世彬關偉俊關國良彭昌禮林鳳林王樹權祁明海唐祿左桂林蔡祖堯趙得成牟麥畦劉毓昇王克昌唐福山董勝標陳鴻儒張恒德王承祖張祥齡李鈺珊張學珂張得福趙君慶張慶三楊問林夏文洪汪啓璜陳增榮陳鳳韶均授爲陵軍砲兵少校劉連昌高步蟾姚鳳樓顧浩　定炘均授爲陸軍工兵少校郭正普劉恩榮陶振中劉鴻甲均授爲陸軍輜重兵少校徐鑄春鄭文渠李簾舒雙全王建勳陳文炳萬振鵬查光正陳志馬定安張愼徵于土紳劉桂林張學詩孫鴻吉陳葆琳趙煒胡秉彝陳光先宗桂郭永澤沈光藴李士勳石桂苗本彤姜鶴林馬汝泉許同　李文華王樹槐楊恩普劉恩漳李榖林周良堎王銳劉述堯均授爲陸軍三等軍需正傅恩棣虞陶均授爲陸軍三等軍法正藍有恒授爲陸軍三等司藥正劉彤王楙曾普甘潤清王福林陳翼鷺徐績宗郭振聲均授爲陸軍三等軍醫正周正授爲陸軍三等獸醫正虞克棟許崑山過之綱丁尚禮林朝春劉國楨杜保銘柳藥新鄭圖敏張崇勳鈕桂錚趙　蟲關維忠文兆侯廉溪王雲卿劉殿甲馮金山黄璽李天雲司法林張以昌文澤田高鳳樓馬紀修王鶴亮史蘭亭杜希忠喬芳西計弇傳張連科滕朝來李守義鄒克勤簡世秀劉毓藻金茂雲張振英唐廣元臧翰城夏盛永劉賓陳德明劉德功衞學曾均加陸軍步兵少校銜劉桂森信忠全李敦常高文波梁壽仁吳廣敏傳勝俊姚體培姚文和額爾登額邵慶功何開田許鴻恩袁廣德徐義森王錦標李璜邱繼炎王就封宋占魁吳寳善林斯賢張鳳鳴均加陸軍騎兵少校銜柴得發吳振璽郭德清王廷桂姚作霖王治清郭隆亮劉世勳郭錫俊張玉山王德勝黄懋和均加陸軍砲兵少校銜高從興李桂生胡新民李萬春胡恩明均加陸軍工兵少校銜聶鳳祥加陸軍輜重兵少校銜史啓文劉峨均加陸軍三等軍需正銜高春溪郎錫崑劉樵均加陸軍三等軍醫正銜何春祥姚文祥均加陸軍三等司藥正銜金國柱張汝橋均加陸軍三等獸醫正銜應照唯此令 
　　又令丁得勝晋給三等文虎章陸增煒田鴻思楊開甲均給予四等文虎章此令 
　　又令張光燾晋給四等嘉禾章此令 
[專電]  
　　北京電陳譚程李來電歷叙督軍團公民團肇事以來種牲之謬政皆指段總理主動並提出條件一黎復職二復舊國會三罷免段四撤傅督能允可服從馮即去電解釋證段未與聞督軍公民事現國會己籌備一切可俟國會解决語多規勸申誡 
（二十一日下午二鐘） 
　　北京電陳譚程李電馮一請黎復職二恢復舊國會三罷段總理四換傅湘督馮覆電稱對西南無不委曲求全今提出者皆中央絶對不可能之事未免太無誠意措詞亦極强硬 
（二十一日下午三鐘） 
　　北京電政府對李耀漢署名來電頗爲驚異馮對粤覆電曾與劉承恩面商（二十一日下午四鐘） 
　　北京電兩粤來電陸不署名預留轉圜地（二十一日下午四鐘） 
　　北京電政府將頒宣布唐繼堯擾川及討零陵兩令昨閣議至下午二時始散内容極重要 
（二十日下午四鐘） 
　　北京電政府己承認桂軍在湘者有邱渭南所部三營又聞湘南永州均有桂軍合計己有萬人 
（二十一日下午四鐘） 
　　北京電劉存厚爲川南總司令鍾體道副之現川滇兩軍均在内江（二十一日下午五鐘） 
　　北京電傳聞李純王占元陳光遠聯名電主張調停時局中有關於内閣一條（二十一日下午五鐘） 
　　北京電運河借欵己商有端倪正磋議條件由熊代表小田切二十二回國（二十一日下午五鐘） 
　　北京電英美烟公司承攬大宗借欵財部己與調閱草約即以烟酒公賣稅作抵（二十一日下午三鐘） 
　　北京電滬鉅商鄔挺生與董杏笙由京經奉天回滬因拍電滬商誤會張督留在軍署暫住經國務院及盧護軍使去電證明張督乃禮送回滬（二十日下午四鐘） 
　　北京電莫禮遜下月二日起程回英請假四個月（二十日下午四鐘） 
　　北京電留東學生電請對於石井在美演說飭章使抗議 
（二十日下午五鐘） 
　　北京電昨日止參議院報到者二十處（二十一日下午四鐘） 
[外電]  
　　北京電南方傳來之消息多相牴觸據私人方面消息謂陸榮廷並未有一定主張近今事變多由其部下之人釀成其中尤以急進派最占勢力若輩主張卽與政府開戰聞桂兵赴零陵者皆未受訓練之新兵非陸榮廷部下之兵中央政府現仍望迅速平定零陵事變挽回内國戰爭一面仍愼事準備如果開戰則政府深信川湘之兵足以對付南省但己召集北兵若干以便有意外事變時卽可出發（十九日）路透電 
　　北京電據法國公使館人言法國駐屯京津之下級將校及士卒等約二百名近將送往上海率同惠民公司招募之赴法華工回國聞此等華工將以軍隊式編制云（二十一日） 
　　北京電成都電云滇軍佔據自流井强取鹽欵七八十萬元充作軍費外國監督無可如何祗得任雲南軍所爲（二十一日） 
　　漢口電陸軍部近將北洋第八及第十六兩師編爲討伐湖南第二軍以第七師長張敬堯爲總司令（按張敬堯任察哈爾都統己見命令今電所云未知確否姑待後報）不日南下己將此意通告王督軍矣（二十一日） 
　　漢口電湖北出身有名人物孫武王安瀾季雨霖吳兆麟等近均先後回鄂諸人皆係武昌起義之元勳曾在北京充當要職因黎黄陂之辭職亦均失職歸來（二十一日） 
　　漢口電長沙消息北洋第十五旅長王汝勤報告稱敵軍於十七日午前三時渡江逆襲我軍之後當爲我軍擊退死傷數十人云云（二十一日） 
　　漢口電討伐湖南第一軍總司令兼第八師長王汝賢昨由京漢鐵路率同參謀副官及他幕僚四十餘人術兵一隊第三十二團步兵一隊第三十一團步兵一隊第八師騎兵一隊又該師憲兵一棚來漢携帶機關鎗五架藥彈三千餘箱該師長至武昌與王督軍協議後撫即赴湘（二十一日） 
　　漢口電日本憲政會代議士片岡直温氏昨由北京來漢（二十一日） 
　　東京電全國莫大小業者（織造汗衫線襪等業）協議會今日開會議决同業聯合會創立大會定於來月五日十日之間在農商務省開會 
（二十一日） 
　　東京電憲政會之關西大會本日午後一時在大阪旅館開會議决期速更迭現内　之宣言並經加藤總裁演說（二十一日） 
　　以上東方通信社電 
[戰電]  
　　俄京電公報云昨日有德魚雷艇兩艘穿越月海峽水雷區域觸雷沉没星期三日俄德海軍大戰之際俄艦屢次擊中敵無畏戰艦星期三日敵軍在達哥島之塞羅地方登岸時敵海軍之與戰者至少當有愷撤式（載重二四三一五噸一九一二年至一九一三年間造成）及柯尼格式無畏戰艦（二五六○○噸一九一四年至一九一五年間造成）十艘巡洋艦十艘驅逐艦五十艦其中二十艘乃最新式者此外尚有潛艇十艘漁船與輔助船運送船多艘海面飛機多架聞月島東海濱外現泊有敵艦十一艘（十九日） 
　　俄京電俄政府以德軍發展新攻勢俄京彼得格勒今處戰區之内故己籌畫委棄京城辦法政府大約將移往莫斯科今己派定專員籌備一切將來政府將設於莫斯科之克里姆林宮民選國會亦以莫斯科爲召集地點惟政府各部並不急速遷移臨時國會亦仍擬在彼得格勒開第一次會議届時政府將向該會聲明遷都之理由鐵路運輸因缺乏煤斤殊爲紊亂豫料將續減車輛（十九日） 
　　倫敦電德國公報云德軍完全制勝月島俄軍俘獲敵兵五千人（十九日） 
　　俄京電貨場工人之一部分月索工值羅卜二百餘元足證俄國工人要求之奢（十八日） 
　　巴黎電今日下午公報云法軍猛轟後於各地點進攻破毁拉伏廠與白萊央拉盎洛瓦境之德軍防務俘敵百餘人而回法軍在愛萊特河與愛恩河間敵加以重創且破敵軍陣線法兵一枝隊攻入加斯克北面德軍戰壕復追敵激戰攻入敵陣線德軍在末斯河右岸某地點進攻爲法軍所敗敵飛機以炸彈擲擊登扣克鎭未傷一人敵飛機兩架中彈墜落（十九日） 
　　倫敦電海軍部報稱英海軍飛機以炸彈甚多擲擊伐斯拉爾之德軍飛機營獲有佳果諸飛機均安然飛回（十九日） 
[公電]  
　　察哈爾都統田中玉來電各督軍省長各報館均鑒復辟之髮逆匪朱成章（即穆特頗阿）逃出口外乘機聚衆爲亂當時派兵往剿連戰皆捷匪勢窮蹙相繼潰散旋在陶林縣境擒獲朱匪之僞統領張源洞僞管帶蒙古等十餘名依法懲辦績獲該匪首朱成章連匪眷共二十名於十月十八日解送至口除内有婦孺十二名發交張北縣招各該親屬具領外計朱匪弟兄六各匪夥二名訊均供認隨同作亂不諱當將朱成章並該匪夥等共八名即日按法鎗斃人心稱快現在察區匪勢一律肅清地方安靖特電怖聞藉紓　系田中玉皓 
要聞一 
[調查豫魯直水災之别報（續）]  
　　鄉人所知之災情不出其一隅之範圍此間北岸水勢仲夏渙起　記者到此六日之前始歸原溢新近有農田一塊四十里見方爲水淹没二百村莊之秋成皆被冲毁　房之坍倒者十居其五平地水深五尺聞生命損失爲數無多惟災狀甚慘嚴冬將届故流離他處者無虞千百家縱目所及不見决口惟見一片濕泥漫無涯際中有三五房屋築於高阜之上者巍然揭立而己此間村民受苦己深惟談及水災時尚有竊自欣幸之狀謂隔河之郜砦不幸尤甚南岸河堤崩潰三里河水之洩出者約占水量十分之一冲成一河穿越東明縣地而達東一百里之曹州今其地亦始北岸盡成荒凉之郊除曆八月初五日流入之水洩往東南而北岸之水則穿溝壑入衞河流城大約入衞河運河而至天津者即此水也十日清晨五時半記者别舊據逐波下駛赴白楊港是處在北岸堤工甚堅由此有大路一條經災區而達開州兩年前於河水退去後以革和土築堤捶之極堅層相積恍若斜坡之砲台成半圓形北岸大堤蜿蜒而至運河者以此爲起點焉記者船過其地時泊舟不少高聲警告謂前途有盜記者續進未久果覺其言不謬船方至南岸直魯交界處名黄莊集者之某村倐聞鎗聲數響鄉民成羣倉皇奔避騙牛隻携什物曳衣服向上游而奔其狀若狂岸上有一泥壘顯爲汛營槍丸發於其間毫無無　準記者船距其處約半英里舟子急收篷執槳伏於船底記者亦然船過時岸上開鎗側擊不數響而船己駛過後聞兵士十餘人與曹人之爲盜者開戰但不知鎗畢行船者果爲何方面想係曹匪也此間一般輿論以爲能與東北洪水有關者唯直隸長垣縣舊城之决口舊城水勢最高時在陽曆八月二十日此後水穿溝渠而赴北方范縣知事亦作此言在此方面直隸雖有堤而建築不善若山東境内如濮州范縣等處則防備甚善魯督所呈報中央之决口實無足介意官堤卽在濮州范縣等地展至内地約十英里工程甚鉅高三十尺厚四十尺平時防衞亦頗認眞官堤與黄河之間另有小堤迨逼近水邊又有一堤即所謂民堤者是也民堤爲居於公家廢地者自行建築濮州范縣兩處之决口全爲民堤每處災區不逾三百方里且未碍及第二堤范縣知事人頗開通今春曾築起大堤壁三處記者在長垣縣盤桓永日晚間抵范縣决口處踰堤巡視民堤與第二堤中間水退後之災地見有數十破村與一廢塔高出於澤地之上而示人五十年前范城故址而己居民形容憔悴伹無缺食之虞刻方就乾地種植小麥至於土地鬆濕無須耕種者則僅投種於泥中小村約有百所平均計之每村可　人三十房屋與秋收之毁於水者正復不少居民收拾磚瓦砌磚爲柱編葦爲壁暫蔽風雨聞諸官場云此輩　於廢地築土屋而處自建河堤希望於水退之後收穫田禾一二次距范縣不逺處今年水漲亦冲毁民堤内房屋但皆未喪失生命居於官堤圈内之人所最患者不爲水而爲盜持械盜匪少至十八多至三十結隊行刦最爲民害一聞官兵來剿即相率他遁記者前疑天津之水或自山東而來今來魯調查似山東决口皆無流至天津之形跡惟聞運河今水勢頗大己溢流兩岸奔赴北方至於運河何從來此多水剛無人能言之也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[閣議中之川湘問題]  
　　昨日（十六）爲國務例會之期上午十時段總理及各總長先後到齊十時二十分鐘照常開議其最重要之事件即爲用滇開戰問題業己商有具體辦法繼由張逺伯秘書長將湖南最近來電提出報告略有討論之處至下午一時許始行散愈段總理親赴公府面陳議决之川滇計畫又聞是日國務會議某某總長等昨晨始由天津趕回故開會稍遲至十一時方行入席仍係繼續討論解决時局辦法尚有其他案件爲外交部提出關於東三省某項交涉案及天津曹督軍來電擬借外欵辦理善後問題至尋常議案是日仍未開議又聞對滇問題己决取强硬態度將於日内頒發嚴令飭黄毓成庾恩暘兩軍即日退出川境令顧品珍停戰先是政府曾迭接周道剛三電請速討伐滇軍開復川軍軍官劉存厚等處分並速北軍入川其報告川滇兩軍在某某等處衝突情形似戰事以滇軍方面爲有利會議結果閣員或主張宣布滇軍圖川之經過並奬勵川軍抵抗滇軍雖平時從中調和之梁任公等昨亦無特異之主張聞己决定先下嚴令詰問滇軍何故啟釁並先將川軍軍官開復原職一面勸滇軍速行撤退否則惟有武力解决此項命令日内當發表又關於湘事因陸使未有覆電尚未議及其餘例案（一）司法官考試任用條例己有修改限制照舊例爲嚴將以教令公布（二）廣東高等審判廳長范賢方病故遺缺以周詒柯署理（三）補簡湖北等省教實兩廳廳長數人 
　　政府昨日又接到周道剛數電其中報告滇軍戰况者大略謂滇軍於十三日以三團兵力攻陷内江内江本有川軍第三師張鵬舞一團盡力抵抗血戰兩晝夜卒爲滇軍所陷同時川軍第二師亦在榮威方面應戰此外又有一電係請復劉存厚之職以便一致對滇並請增派北軍入川當周道剛始代督軍時即曾一度電京爲劉洗刷請復其職而適當派吳光新入川查辦之時外間與論亦多不直劉存厚故政府置之不復現周道剛己宣布與滇軍决裂且有聲罪致討之元鹽兩電則其抵禦滇軍在成都一方面需倚仗劉存厚故昨日又來一電請以明令復劉存厚之職聞政府方面並無絶對不允許之意俟將來斷然與雲南决裂時此令將同時發表 
　　英文京報云昨日爲國務例會之期各國務員晨八時後即到院九時開議至一時散會其内容異常秘密但據另一方面所傳聞謂關於四川川滇兩軍開戰之事及陸榮廷將援零陵問題皆有重要報告由各閣員討論辦法大衆之意以情形至此己成破裂應無敷衍之道多主爲武力解决之預備又云政府與陸榮廷間本月以來迭次電報來往商調停之方至上星期五後外問紛傳將入决裂之境但陸氏前後所到之電政府尚有覆音雖措語己表示果决之態度而陸氏尚未有續電來京據某方面消息但使政府允不進兵湖南確有妥協之餘地然此事己經發動政府必不肯讓步而近來除第二十第八兩師己赴湖南外更派第十三師續往猶不足則令江蘇江西湖北山東各省出師援湘實己以全力爲戰爭之預備昨日又得消息赴湖南之兵出發後並以派段芝貴前往督師或畀以總司令之名義是政府不欲專言調停也至於陸榮廷方面則某方面所得之消息謂陸氏决定親率師赴湘零陵己在調兵遣將之時期中現正移駐柳州籌畫一切是雙方日言調停而實際上全是備戰恐破裂之期必不逺矣 
[調查天津災民狀况]  
　　京師籌辦天津水災急賑會駐津調查員王培初十月十五日報告云津中連日西北風大起前三日水勢約落五六寸近因天氣稍暖約落一二寸人心雖稍鎭定惟因海潮尚未大落上游積水太多海口狹窄宣洩不暢以致海河東岸漫溢被潦之村莊又有多處現經曹督軍派副官二員會同河務局員於昨日赴海口查勘查竣禀覆時再探明報告東門内丁公祠前及西門内大水溝等處又由地内突然出水約深二三尺警廳己派消防隊用抽水機日夜抽吸沿城之埝亦皆加高培厚工作不遺餘力日界抽水之計畫業己實行係由該界各商號集資辦理惟自南門起向東南至法界止己經運料籌備一切津城西南方面華界尚未議辦然若不速籌宣暢水道疏通河流僅以治標之法敷衍目前水勢恐愈遍愈厲矣官紳對於災民現仍逐日放賑然善後問題未聞解决不就此時尚有的欵速籌善策使災民均得自覔生活倘存欵一旦用竭己被災者恐難免餓殍之虞未被災者亦難有安居之樂誠爲可慮現查城廂災民除己寄居於各該親族戚友中者暫行不計外其經警廳安揷者實有五十三處共五萬二千四百十二人計男丁一萬三千八百七十五人婦女一萬五千一百零四人老者三千九百三十三人幼者一萬九千五百人問其職業則有手藝者一千四百三十五人勞働家六千三百四十五人作小本營生者三千九百二十六人傭工者四百二十人並無職業者二千五百六十八人其中識字者四百一十人殘廢者三百三十三人均有單衣或夾衣其帶有棉衣及日用家具者最爲少數然均無財產現時患病者共有災民四百六十五人計痢疾五十五人瘧疾十六人產婦二十人目疾二十一足疾三人老病十一人瘡病九人癆病雜病三百二十五人各處比較以龍亭意界俄界僧王祠城隍廟等處所居之災民爲最有秩序以城内藏書室公園藏書樓城隍廟僧王祠協盛園中州會館河北大寺等處空氣最爲惡劣以謝公祠協盛園永明寺舊縣署前安徽會館中州會館等處厠所最爲污穢西北風起衣薄綿尚覺微寒災民所居者或布帳或蓆棚率皆瑟縮可憐某居於公共場屋者以曠大潮濕尤覺寒風刺骨死亡疾病者近己日有所聞將來天氣再寒當更甚於現在培初以四鄉距城較逺往返需時災民詳細情形未得親往調查然據人傳述其困苦情形實較城廂加甚尤望當道者亟爲拯救云 
[籌備國會事務局之進行]  
　　籌備顧會事務局官制前經國務會議通過己於昨日（十六）發表局長以下分設庶務文書會計三科己由藉局長派定李其荃爲庶務主任王我藏爲文書主任其會計主任尚未派定至局所地點則在象坊橋衆議院舊址 
　　附誌籌備國會事務局條例如下第一籌備國會事務局隸於内務總長其職務如左（一）關於選舉法令之解釋事項（二）關於選舉程序之監督事項（三）關於國會開會之籌備事任之第二條籌備國會事務局設委員長一人綜理局務監督所屬職員前項委員長由大總統簡派第三條籌備國會事務局設委員若干人掌關於解釋選舉法令事務前項委員由委員長遴選詳請内務總長聘任但得就左列各員選聘兼任之（一）内務部參事（二）法制局參事（三）蒙藏院參事（四）内務部民治司司長第四條籌備國會事務局設主任事務員三人事務員十人掌文書會計庶務及關於選舉程序事務主任事務員由委員長詳請内務總長委任事務員由委員長委任第五條籌備國會事務局因調查各選舉區辦理選舉情形之必要得呈請大總統選派臨時視察員第六條籌備國會事務局爲繕寫文件及辦理庶務得酌用雇員第七條籌備國會事務局俟籌備國會事務完畢之日即行裁撤第八條本條例自公布日施行 
[陳錦濤案中之張興漢辨論]  
　　昨日（十六）下午高等廳繼續審理陳錦濤案二時許開庭審判長先命書記悹朗讀前日筆錄朗讀畢審判長一一詢問各被告均言無誤又命張興漢將所改供詞交案附卷次問吳乃琛汝見張興漢兩次均在何時吳答第一次在陳錦壽寫信十日之後第二次在第一次會見十日之後審判長命張興漢之辯護人辯論律師劉崇佑起立發言略謂就抽象言不能因官吏有受賄嫌疑遂斷定商人有行賄事實就具體言原判因借欵無字據並分期交欵認爲賄欵殊不知商人欲得財政部之好感如此辦法不足爲奇假使此欵若爲賄賂殷汝驪豈肯交付收條且此案之發覺由於商人向國務院遞呈可知其並非行賄又原判認定張興漢爲共同之事欺諞同人借錢行賄自負重責尤爲不近人情云云次律師陶潤波詳述鍊銅廠成立之歷史末謂張興漢公益事獲罪實屬寃抑審判長詢問檢察官意見於是檢察官起立云本檢察官於論告之前先有一言法庭之筆錄乃依法作成並曾詢問被告有無話說乃事隔多日復請更改假使果屬語音之訛尚無不可若將不利自己之語盡行削去將利於自己之語隨意加入則於訴訟上殊爲危險次就張興漢之一部分陳述本檢察官之意見按張興漢上訴之要點卽謂此五萬元係借欵非賄欵而陳錦濤何以借欵則謂意在使陳廷銘當董事然張興漢在泉幣司寫信係十二月二十五日國會開會議剥削保利公司之利益係二十七日張興漢回家在二十八日可知舉陳爲董事之議係保利公司時代之事與鍊銅廠無涉且張興漢曾自供陳總長之欲入股不專爲當董事並自認借欵之手續不守是此欵非借欵毫無疑義又據張興漢之呈文中有幾陷商人於行賄地步供詞中有陳錦濤以借欵爲名向我借十萬元等語又原來期約通過國務會議時交一半發表後交一半查張興漢之交欵恰在通過國務會議之後二日其爲交付預約之賄欵更屬無疑至張興漢謂行賄不應報告公衆然據其所借則所謂報告仍不過小數之人且其所報告者亦不過曰借欵而己又謂此事無行賄之必要然查當時情形商人之盼鍊銅廠成立急於星火即張興漢自身亦言有數千元損失急於彌補又因陳錦濤屢次托故不見恐其有意留難何謂無行賄之必要劉律師辯護之言約分兩點（一）抽象的行賄原爲兩事固如劉律師所言然亦不能謂官吏有受賄嫌疑商人遂絶無行賄事實（二）具體的謂此案係由商人遞呈而發覺按公言報之登載在四月四日陳錦濤呈請查辦在六日張興漢等遞呈則在十二日是只能認爲自行洗刷不能認爲舉發又謂賄欵不應有收條按此條只有一押並無姓名不足爲賄欵之反證至陶律師所述鍊銅廠之歷史甚詳然多與本案無關所謂因謀公益則旣己犯罪縱因公益亦無可如何又原判不當之處亦有二點（一）旣己交付賄欵應認爲一百四十二條之交付賄賂不能認爲行求賄賂（二）所交五萬元旣爲供犯罪用之物且金森等交付張興漢時己自己喪失其對物之權利故依法律應行没收原判竟將此層脫漏檢察官發言畢劉陶兩律師復迭起駁論最後請法庭從輕處罰勿宣告徒刑此時己届閉庭時間審判長乃宣告中止辯論定於今日一時繼續審理遂閉庭 
[湘戰之調和聲]  
　　湘省戰事日來無甚消息惟聞湘南總司令第八師師長王汝賢昨有電致當道謂己於十三日由馬廠統帶全部起程來湘約於日内可以抵省又聞廠統帶全部起程來湘約於日内可以抵省又聞旅京湘人郭人漳歐陽萼鄭沅陳嘉言等爲謀調和湘南戰事昨亦有電致湘江道向樂榖請轉致各要人出任調和言在京爲湘南事曾進謁元首元首謂原恐湘人發生誤會故特令傅良佐督湘蓋本湘人治湘之義不料變出意外揆馮意旨實不願訴諸武力倘能各懷同舟之誼自不難言歸於好云云又聞陸軍中將陶忠洵回湘後曾語人云余此次回省係爲私事絶不含有政治臭味但擬從事慈善事業以爲心身之修養至對於湘南戰事據余個人私見絶對主張和平解决如趨於極端自相殘殺於人道主義殊太背馳且今日國勢至爲危弱正宜團結國人力謀政治上軍事上之改革庶可得一致禦外之結果余唔傅督曾表示此意傅督亦深表同情云云陶君曾致電西南兩路請求息戰其致湘南電云趙師長林旅長宋廖團長永州劉鎭守使謝黄羅張各區司令寳慶周司令陳營長及各營長均鑒湘南此舉具有苦衷但現時無論如何急宜息事寗人以延國脈而紓湘禍明達諸君無庸瑣凟弟因私假歸并未負何職務如可和平解决當邀各同志極力調停總以公允爲主義刻因兩軍衝突不免傷亡擬照慈善章程竭棉救濟聊表痛念同胞之意夙叨厚愛想諒微忱見復爲禱陶忠洵删叩其致湘西第一電　洪江周司令蔡王參謀長各官長均鑒頃省謡傳貴部别有意見弟與兄等素以維持統一爲懷想不出此急應聲辯以息羣疑省垣方面弟竭力任解釋决無他虞如果遽走極端不獨於國於鄉兩非所宜卽爲個人計亦非得也弟未負何職務亦非有所希冀特以私誼素摯故敢直陳望復陶忠洵删第二電云鳳凰田鎭守便灃州王鎭守使辰州張道尹鑒連年湘禍不堪言狀公等痛切民依母庸弟贅湘南之事誠出意外萬乞致電解釋如得平和了結父老兄弟瓣香祝之矣同屬湘人幸勿以非轄地而漠視也貴治得公等維持秩序安謐幸何如之洵因私請假并未負何職守因兩軍衝突傷亡難免擬照慈善章程前往救濟聊表顧惜同胞之意乞時賜教陶忠洵删 
[行將開戰中之四川（成都通信）]  
　　川省自停戰後日言調停終無結果前日資中顧品珍甫退出唐繼堯卽電責顧等不許退兵以故自井榮威各處退兵之條件不成事實而退到自井之顧軍又復預備作戰一月來所醖釀至此愈覺可危唐繼堯確己率兵援川黄毓成之軍則己由永寗抵瀘一般人皆知滇黔軍非山窮水盡决不輕退而周代督鍾師長等亦正積極預備作戰成都以西川道尹熊成章輩之調停劉存厚叉值病中故對於作戰之舉並未十分注重川東北雖日趨險惡亦終不即開戰蓋黔軍以守爲主唐行營來電令趙顧等務保　固有勢力不可輕動待其到用再行發動也 
　　滇黔軍於此時旣不輕動而周鍾輩欲驅黔又　得劉同意不可故各方步哨雖己接近仍未開始攻擊屏山方面九月底雖小有衝突不過因滇軍潛進漢軍爲正當防禦而有此衝突仍非正式之攻擊也最近謡諑繁興某處開戰某處衝突之聲數起人民惶恐市面動摇時局至此亦可傷己 
　　十月以來劉病漸痊周代督亦迭派代表及其大公子到成都磋商謂無論如何總不可聽滇黔車盤踞川境以利害動劉劉亦以桑梓關係又其部下皆文電交馳請速作戰劉不得己始允一致攻滇黔并允延展戰線派獨立旅接防資陽俾三師得以攻瀘攻蟛此項接防之軍日内即將赴資周督又使人說熊氏請其維持地方熊乃將其軍開一團到酉陽清鄉一團到涪陵駐防向育仁一團則早己駐萬日前萬縣非常戒嚴向擬提川江水警鎗擴充兵力以阻北軍旋得熊電令鄂北兩軍入川須以客禮相待向乃解嚴據各方面推測熊現以保衞地方爲職責對於川滇間戰事仍處第三者之地位也 
　　周得劉一致作戰之諸與熊保境安民之允許於是積極預備作戰擬不待唐到一鼓驅滇黔軍出川先將其所部之一師集中於白市驛以便調遣（按白市驛距渝城六十里向卽建有最大之營房）復於十月四號密電川軍各師旅團於十月十號以前一律預備作戰聽候命令嘉犍方面軍隊亦略向前方移動成都補充各方之軍械子彈日日運輸到前方個中消息三次戰事必將於十月中旬開始也然而川民苦矣 
[粤省防務與出師（平生）]  
　　粤省糾紛己久日前調和之聲不絶於耳今自湘事發生而粤省恐亦陷入旋渦矣當劉林在永宣布獨立時北京湖南均有電特致陸巡閱使其措詞均似猶在調停之中然就粤中所聞則中央於粤一面言調停一面又謀以武力對付中央前所派赴粤省之李開侁關冕鈞等赴桂調停并無效力近擬續派李準南下相機進行期於時局有裨聞李氏奉派後頃己挈同隨員廖汝錦等多人由滬赴港暫在舊邸居住靜俟時機徐圖進取又聞北京政府自湘南獨立後即擬定對付西南軍事計畫對粤方面餘派海籌海容等軍艦藉名游弋相機行事并有在潮惠瓊崖二屬運動軍隊暗中響應之計畫（潮惠二屬係圖廣州瓊崖之面則由欽廉以窺廣西）粤當遒昨（十一日）又有密電分致廣州莫鎭守便馬總司令云馬總司令飛足報悉海籌海容肇和三艦己由潮海駛近琦碌海面潮惠防務同時吃緊所陳加意布置各節悉協機宜卽由該鎭守使總司令分令所屬水陸防軍遵照所指尅日分途進兵握要駐紥相機　付母得延誤仍將布置情形具報云 
 
 

Page 7

 
 
云一而仍恐該屬兵力不足昨調兵二營赴石龍駐紥同時下令云黨照惠州綏靖處總辦張天驥調省另有重要任務所遺總辦一差己飭令劉志陸前往接辦並着督率本兼帶營隊及劉帮統達慶卓營長貴廷所部各一營同赴惠州所遣各防地應派莫統領正聰所部并賀營長文達一營分赴紥以資防衞云云此爲粤省方面之防範情形也其他一方而又聞近日龍濟光在港舉動頗惹人注視昨（九號）龍氏忽乘保民兵艦離港返瓊聞未離港前數刻鐘龍氏接得北京一緊急密電卽召集在港舊部三數要人秘密會議一面並飭保民兵艦升火預備旋即離港啟程傳說中央調赴汕頭之五艦中有肇和等兩艦赴瓊名目上則稱赴瓊海游弋實則亦奉北京政府密令交龍氏差遣故龍氏此行實於西南方面有重大之關係說者謂龍氏將從欽廉進行欽廉得手即入西省直搗南寗以摧桂軍之根據地惟又據南寗消息謂龍濟光近曾特派瓊崖鎭守使黄志桓代表來邕謁見陸使呈遞龍氏親筆密函願爲効力詞甚堅决懇切並設誓以明心迹當時陳督軍程璧光適在邕垣故亦聞悉此事黄現己離邕返粤此其中不知又爲何種作用矣同時又聞中央擬分三路圖粤西路欽廉東路潮油北路則惟韶州聞陳督軍以江西現駐重兵於贛南粤省邊防亟宜注重十二日召集方聲濤張開儒莫榮新陳坤培李福林在署會商設防計畫聞己决定卽將省内及駐近省會各滇軍一律調遣回韶以防備邊境省會防務則由莫陳李三軍同負責任十三十四等日城内各團營滇軍己一律拔隊開赴西村轉車北上矣又聞桂省援湘軍隊頃由桂林陸續赴永林俊廷韋榮昌各部亦以湘南發生戰事趕緊出發十號聞己有五營渡黄沙河入湘應敵現司令陸裕光以桂林前赴永州一路水道遼逺需用船隻極夥除在沿河一帶徵集民船二百餘號猶尚不敷應用昨並派員來粤商由當道擬卽在粤租賃小輪十艘赴桂差遣爲裝兵隊運輸軍實之用叉聞粤省援湘軍隊十三日亦續行出發乘粤漢鐵路專車取道韶關入湘直赴戰地督隊官爲翟統領漢華兵士共有在一營均馬司令愼堂所部馬氏自武衞軍開動後本擬隨同第二帮一併出發嗣以王德慶所部四營收接未久尚須妥爲編配乃克成行因此稍稽時日頃悉該司令以各營編配就緒湘省軍事又值緊迫萬分非親往督師難期得力現特通飭所轄各營定期一律出發一切軍實業於日昨取齊並定十五日 
假座東園與司令部辦事人員告别拍照以留紀念 
[鄂議會與財政廳長]  
　　鄂省財政廳長張壽鏞爲省議提案查辦尚未了結兹又有議員陳君勝提出質問書於省署轉令限期答復其原文略云前本會質問官錢局爲何任聽財政廳挪用三百三十餘萬之巨欵據官錢局答復以部令新稅解中國銀行舊稅解官錢局其所以積欠之故皆由各大稅局經徵之欵全未解局復經本會在官錢局調查未解欵各局有鄂豫火車貨捐局長陳蒙自四年八月至六年八月分文未解漢口稅局長陳景虞自四年九月至六年八月亦分文未解他如武穴老河口張家灣鵝公　府河口新堤宜昌蔡甸等八稅局及羊樓崗茶稅局皆數月未解其欵共計數百萬　原不解之理由究係該廳長之指令亦係各稅局顯背定章其中不無疑義至報載漢口局長陳景虞火車貨捐局長陳蒙皆爲該廳長之腹心老河口茶稅等局長皆長私人又言各局長放利生息各弊端其中不無影饗至寳塔洲竹木各大局又皆按月照解是該廳長予人以口實實非報章憑空揑造也查部令新舊兩稅飭令各解其用意不准混淆該廳長平日自命精於財政理應條分縷晰各歸各項庶無紊亂之虞何至東扯西拉紊亂湖北財政使官　局陷於危險地位殊令人百思不得其解似此違背部令理應照本會暫行法第十九條提出質問書咨請兼省長飭令財政廳長限三日答復云云按就局提撥爲不常有之事而火車稅局與漢口稅局竟兩年不解此誠事之至奇者未知該廳長有何特别理由以解釋此疑團也 
　　前胡明經等呈請省議會咨請省長彈劾財政廳長張壽鏞貪贓舞弊案内有張之妾受漢口稅局長陳景虞代付珍珠手圈洋三千元與陳以稅欵販賣花紗平分利益二事吾人驟聞此說尚以爲陳景虞决不至自貶其人格若此兹聞省議會己將此案表决咨送省長查辦省長以無確實證據咨復隨又由省會答復省長謂胡明經願負實究虚坐責任是省議會己認爲確有其事矣案關刑事處分若實無其事當然起訴法庭與胡明經辯論是非俾水落石出以全名譽自不能視爲無足重輕也今事隔許久旣不聞張壽鏞有若何舉動陳景虞亦無以見白於人是直默認此三千元之贓欵爲實事矣 
[杭州快信]  
　　楊督軍准國務院來咨推舉軍事代表赴京會議擬派陳樂山（憲兵司令官）前往 
　　烟酒公賣局長朱鈞弼箇日午刻正式接篆所屬人員咸赴福緣巷口新公署道賀 
　　程國鵬昨經稽查長吳長齡由滬引渡來杭發交軍法課訊辦 
　　中央來電孫文又密遣黨人圖浙飭屬妥爲防範嚴密偵緝 
　　崇德紳商聯電到省以該縣督征員周春圃勒逼里保應墊糧賦恐釀巨禍己飭錢塘道尹派員查辦鹽運使准緝私營蔡統領呈請委二營二隊隊長羅正玉兼辦上海食鹽緝私事昨己咨行稽核所查照 
　　楊督軍捐助奉直水災急賑三千金齊省長二千金卽日彚解災區 
[徐州快信]  
　　張督辦近發起一軍警聯合會於昨日（十七）下午二鐘假商會開成立大會計到會人員除張督辦外有徐州鎭守使張文生第十五師第二十九團團長卜勝家徐海道尹段母怠銅山縣知事余家謨曁各軍官長參佐警察區長僱員等及地方士紳共百餘人齊集會所届時振鈴開會首由發起人代表報告開會宗旨次由張督辦演說略謂軍警本爲一體同負保民之責只以不能聯合未免多所隔閡種種誤會因之而生卽軍隊與軍隊之間亦莫不如是嗣後務望互相聯絡免除隔閡庶可和衷共濟云云並提議設一軍警督察處由各軍警中公推督察長一人并各選派督察員若干人隨時查察各軍警之謬誤報告糾正衆贊成俟擬定章程即行推舉各軍官亦略有演說大旨相同演畢公推張督辦爲正會長張鎭守使爲副會長遂散會 
　　張文生己剪去髮辮新編安武軍之留徐者（共三營）亦於前日（十六）一律剪髮 
　　東鄉房村單集毛莊板橋一帶匪風大熾雖經警備隊保衞團兩次進剿然兵來則去兵退則來迄未能損其毫末現各該市董公民等均來城籲請張督辦派兵駐防未知能邀准否 
　　第十中學校今己開辦兹將其招生簡章錄下校址南關户部山學額五十名資格高等小學畢業報名期十月二十六日截止試驗期十月二十八至三十日試驗科目國文英文算數納費每月學費一元膳費三元四角五分操衣靴帽課業用品等費每學期十五元（前報誤書爲第七中學合併更正） 
銅山縣知事余家謨佈告續辦妓捐文云案查銅邑舊有妓捐自經此次兵燹暫行停辦現在秩序業己恢復妓女亦復紛至沓來自應查照舊章接續辦理其樂捐事務所附設於警察所内合行佈告各樂户一體知悉務於月内赴所報名以憑註册起捐 
[南京快信]  
　　鄂督王占元贛督陳光逺均電李督軍對西南事擬聯合出任調人李督復電極端贊同聞己合電中央 
　　寗鎭使齊燮元昨晚在下關招商旅館歡宴孫武第十五師師長劉恂軍署參謀長何恩溥副官長王健飛均陪席孫准今日乘滬寗午車赴滬軍政界均赴車站歡送 
　　齊省長二十三日約可抵寗兪代省長卽派員赴滬迎接 
　　倪嗣冲病勢危篤其子幼丹昨由安慶省城乘輪過寗轉車趕赴蚌埠省視 
　　馮德麟昨通電來寗稱己蒙釋出獄不日回奉 
　　各縣知事紛呈省署請於畝捐帶徵自治經費財廳委江慕洵赴上海松江南滙川沙奉賢等縣劉思誠赴丹徒丹陽金壇溧陽揚中等縣查勘秋收又委張清渠赴崑山縣覆勘蟲災並勘吳縣無錫武進江隂宜興等縣秋收江己於今日起行 
　　兩淮緝私統領劉槐森電告軍署准本月底親赴淮南北各處查防並先派副官唐祚楨委員武家棠管副王德寛緝私統部陳參謀官分赴淮南北檢查水陸各營以資整頓 
　　省署委杜芳監視省立陶業工廠招工開標差 
　　新任宜興縣知事陳善謨謁俞代省長禀辭赴任 
　　政治研究所今日（二十一）假江蘇公立法政專門學校舉行考試 
　　省警廳會同各區搜集舊呢衣褲計一萬三千三百八十件送督軍署軍需課昨己轉送天津 
地方通信 
[松江]  
　　學務談片上海女青年會之女童子軍部美國女士美小姐等九人今日（二十號）在城内私立景賢女學校演講衞生精義由該校校長吳采芝女士代爲繙譯巧譬曲喻辭旨酣暢中間並由美小姐範爲種種適合衞生之坐立姿勢俾聽者易於領會講畢即在該校午餐午後仍在該校操　操演各種游戲體操始各盡歡而散省立第三中學校現己擇定十一月二號譽行秋季運動大會仍擬以該校操場爲運動場現正從事佈置及練習各種田徑運動縣立第一高等小學校之農宜園所植各種豆類成績頗佳現己一律拔除改種蔬菜由該校長錢魯詹集合各教員各學生在園中合攝一農裝小影以志紀念是日並合餐園產赤豆湯一次以示歡樂上海第二師範之巡廻演講員王仲杞定本月二十一號在本邑華陽鄉華陽學舍舉行模範教授己約定該鄉各校長届期聽講是日下午並擬在該處開會討論教育進行事宜松江市市教育會現届改選會長之期由舊會長葉伯蓮等訂期本月二十一號在市公所舉行選舉大會業己函知各會員矣 
[金山]  
　　省委查勘蟲災省委盧鴻賓來金邑查勘被災田畝十一號起先勘西鄉等情己誌前報兹悉此次查勘各鄉田畝詹知事均親自偕往每日上午下鄉下午返署十三號起勘北鄉四保並四十一保各圖十五號往勘東鄉七保内各圖十六號赴吕巷干巷張堰一帶自十一號至十七號一星期之時間將金邑有災圖分九十餘圖完全勘竣惟所造災册均在地保處未曾繳縣故此次之勘册中成色旣係鄉人自由塡寫而委員所過之處由地保導引必係圖中受災最重之田所勘者祗能用概括主義得其大略而己受災田畝以西鄉爲最重省委員到泖西查勘時每見枯柴抛棄於田中妻子飲泣於場角不言不語面露饑寒父子東西謀生逺去因而十室九空者又所在皆是有一家種田二十畝顆粒無存盡成蘆荻委員方勘畢河南之田登舟而返船己啓行忽聞後面大呼請老爺看一看等語舟子不顧詎該鄉人情急異常竟跳入河中泅水而追委員之舟盧君不得己回舟而勘據該鄉人云我二十畝田係一家業主上年欠米三升尚且關糧差追今年不知性命如何云云委員亦爲之慘然乃慰諭數言而退查勘後除泖田與各處蕩田不計外因未傷之稻生榖較往年爲多故統計災數在三成以内其中以三保内最重與舊婁縣接壤處尤甚七保内以六圖爲最微故六圖以下均未報四保與五保輕重不一然亦甚爲平淡四十一保内以三十三圖爲最佳十四十八次之惟十八圖災在一處如南金字圩雨字圩等處全荒甚多 
　　忙銀因災議改折十九號上午詹知事邀集市鄉各區坐理員商議選舉省議員一切手續議畢又議本年忙銀因災改折之法擬分九十餘圖内爲五等價最輕者折去一六次一八二成二一二二如此辦法統作折去十分之二惟能否照准尚須聽候財政廳批示 
[鎭江]  
　　呈請取消畝捐章前縣長爲推廣鄉警經費起見曾飭董事會轉知各市鄉董事籌議按上下兩忙帶徵畝捐二分業經遵辦在案兹該會正副會長以迭准各市鄉董事函陳各業户困難情形請予設法取銷以紓農力昨己具呈丹徒縣公署請求核准尚未知能否照行也 
　　師長赴寗會議江蘇李督軍以駐寗之第十五師新兵兩團奉調北上入衞公府開拔在即應另調軍隊塡防並擬將蘇省師旅團營駐防地點分别更調重行布置特於日昨函令駐鎭陸軍第十九師楊師長卽日到寗開軍事特别會議籌商全省軍隊駐防地點與更調辦法據聞楊師長擬於今明兩日乘車赴省不知確否 
　　籌備初選會議明年省議會改選一舉己由初選監督倪縣長定期本月二十號在署開談話會籌備初選事宜兹聞此舉己經縣長議定擬以籌備事務所附設於縣公署内並飭第一科主任總理一切所有各市鄉初選事務仍照上章歸各市鄉董事辦理至城廂調查各員宜鑒於前次種種弊寳愼選聲望素孚之人充任刻下正在商榷中 
[揚州]  
　　會議急濟湘運淮南鹽出產久經缺乏加以夏秋運河水淺不能重運出場淮北雖豐亦因水涸殺圲棧無盥濟運各岸均需掣運而允以湘岸爲最急瞬届菜市需鹽更多該岸運商等擬　他岸以濟銷售由張運使邀集場運各商會議現聞湘鄂皖西等運商於二十日公同集議除該岸現運之丁春綱外鄂岸掣運濟南鹽乙秋綱十票西岸掣運辛春綱六票皖岸掣運壬春綱四票設再不敷擬按數均攤以掣運一百票爲限以維該岸引銷 
　　部員因公來揚陸軍部諮議官吳詠舟因公來揚謁見張運使聞係爲某軍隊編制問題有所研究 
　　悍婦擊斃少女東營六卷居民沈淦卿之妾某氏素以潑悍著聞日昨與嫡出十八齡之少女口角竟用茶盃摔擲擊中額部登時鮮血淋漓不省人事旋延西人療治無效於昨日（十七）因傷殞命刻沈妻痛不情深欲扭送官廳治罪經人排解乃巳 
[杭州]  
　　議召集浙路理事會浙路自歸國有後舊公司同人大半星散頃聞該公司諸舊同事以前總理湯壽潛氏主持路政凡十餘載議爲建祠並請當道轉呈宣付國史館立傳湯社發起人擬召集浙路理事會舊有人物籌商進行辦法并有人提議令給喪葬費二千元湯氏旣經婉謝可充作建祠經費再請撥湖壖官基以爲專祠地址 
　　籌集天津水災賑欵此次天津水災奇重浙省當道及紳商學各界踴躍認捐雖己集有巨欵而收欵之期尚逺有緩不濟急之勢故齊省長己令張廳長籌墊銀六萬元先行滙津散放以應急需並聞齊省長昨又規定各椽屬捐欵辦法凡月薪在五十元以上者一成一百元以上者一成五二百元以上者二成分兩月繳納其四道尹每道二百元七十五縣中杭縣嘉興吳興紹興四縣每縣三百元其他一等縣每縣二百元二等縣每縣一百五十元三等縣每縣一百元己通電各屬照上列最少數目尅日籌賑解省以濟急賑又聞省立第一師範學校校長經子淵昨與法政專門學校校長張羽生等在平海路省教育會會議擬卽日開大會討論募集天津水災賑欵辦法 
[嘉興]  
　　呈報教育狀况浙江全省勸學所長聯合會議業由齊省長通飭各縣定十一月二十日舉行並令將全縣學務狀况尅日呈報以憑届時共策進行張知事奉文後己令勸學所長莫其瀾將嘉興全縣教育狀况限於本月二十日以前造册呈報以憑轉核莫所長己於日昨將全邑校數人數曁各校成績及經費之收入支出等分别列表具報縣署轉呈矣 
[安慶]  
　　李統領出殯安武軍第八路李統領良臣於十月十八日開弔所有皖垣各界多親赴吊唁十九日運柩回里各界齊赴司令部隨柩執紼送至南門外江干俟李靈櫬上輪後始回 
　　盜匪肆刧蕪湖縣屬濮家鎭地方有費萬泰店開設多年有匪徒多人於十月二日前往搶刧隨即逃逸該事主立赴蕪湖縣呈報縣長己派警探偵緝矣 
　　誤斃人命日前青陽縣民人沈明考因向梅國順搬取稻草不意誤挑焦某之草張自發徐順和等見之疑爲竊賊羣向沈明考毆打致受重傷身死現經該縣知事前往驗明併將張等提案訊辦 
雜評一 
[殘民以逞（一子）]  
　　逞一己之欲不惜糜爛其民而戰之所謂殘民以逞滇之不惜糜爛其民以與川戰猶之中央不惜糜爛其民以與湘戰同爲可己而不己在國人視之無稍分别也然而中央之命令則但以之責滇軍而不自責非所謂明於責人昧於責己者耶 
[戰訊]  
　　湘戰消息何其沉悶而寥寂也當交戰之初湘官場捷電紛馳續續不己而今忽戞然無音信者何也粤桂援軍而未至歟則北軍利在速　决不願其停頓也粤桂軍而己至歟則衡永間必即有戰事尤無相持觀望之理也北軍旣得衡山之後外電謂己復歸南軍手中究竟誰得誰失何除外電外無消息或曰無消息卽消息也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[放賑員報告在京開會情形]  
　　本埠紅十字會昨接放賑員蔡文泰由北京來電云泰於十四日到京住金台旅館今日赴石附馬一街晉　熊秉三先生并報告我會辦賑情形彼亦深佩慰一鐘開會到者共十團體爲天津警察所代表天津商會代表北京商會代表天津紳董北京紳董中國紅十字會代表美國紅十字會代表（名顧林）天津基督教水災賑濟會代表北京基督教水災賑濟會代表天津洋商會會議時首由熊督辦報告開會宗旨并謝各團體代政府辦賑濟人并云此次開會實欲規定統一放賑辦法共分二事一屬地主義（卽畫分各縣區域各團體分别據任籌欵散賑）一屬事主義（即區别衞生留養發賑平糶等項由各團體選擇分任）以免重複不均之弊有主張屬地主義者有主張屬事主義者但屬事主義雖覺單飭事實上不能進行仍須先取屬地主義再於屬事中之力不能辦者請熊公擔任補助此泰之所主張也蓋不取屬地主義則萬難統一也此條並未解决許多時間僅得京畿水災賑濟聯合會成立之結果并舉熊公爲會長派員草訂會章今日再行開會其所議各項如以工代賑（石家莊己實行）收養老幼婦女辦法（天津己實行）規畫防疫施醫辦法（我會各藥靈效異常治病不少己有成績）惟設粥廠開平糶設因利局留牲畜各事我會未能辦到然此皆冬春兩賑或善後之辦法耳秦并言此次辦賑其尤注重者在衣食住須由政府在鄰近各省多購雜糧運到適中地點任各縣具領運往災區平糶然後收欵再由政府收集軍警舊衣派員散放衣食旣足則人心自安其所耗費者惟搭蓋蓆蓬耳然亦可行貨賑聞各屬收捐己達八九十萬如此辦法災民庶有豸乎熊公極爲贊成議至五時散會（下略） 
[鄂省水災狀况之報告（續）]  
　　該會昨又接湖北夏口縣柏泉鄉學界九月初一日（舊曆）來函内開鄂省夏口柏泉一鄉占夏口縣全境三分之一地勢最低十年九災歷届蠲振有案可稽今歳初夏乾旱不雨秧苗難下低田有湖水可車勉强插禾剛到收割連朝霪雨襄水奔騰成熟禾稻盡在水中柏泉本瘠苦之區何堪此慘傷之狀屢次報災祗准緩徵僕等無法往求漢口姚紳冠春請爲代表求振救我柏泉因以姚紳與商界感情素厚也幸蒙姚紳慨允奔走號呼不遺餘力兩月以來事將成熟奈商界諸君又難却省長之請同念被水災者直隸最重湖北次之四川湖南山西以次而遞及之各商以擁護中央爲急務己經開會多約發起贊成之人發起人每名捐洋百元贊成人五十元先湊五萬元解往天津並由慈善會捐助棉衣五千套同運天津散放然後再議鄂省二十一縣之災振同爲國民僕等何敢厚非但轉瞬寒冬湖北各縣災黎流離死亡固所必至而夏口柏泉則尤甚焉僕等仰戴仁風同深叩禱祈念同胞之儀大發惻隱之心本禹稷之溺饑宏慈悲之廣願濟生救死中國一家捍患恤鄰人和一致想先生等熱心血性必高出我輩萬萬也至柏泉災區廣裒約五十里災民則約萬户丁口則約五萬上下柏泉乃總名駐龍崗係最著名之地其他小地名二十餘處災象輕重不一僕等作嫁依人漢臯糊口姚君冠春因受彈傷己成天蹶非得综力調查庶幾獲有眞象（本鄉非無人調查而鄉愚無知輕重之間難與爭簡譭謗本屬尋常惟盧冒領虚報得有外人同查方息　　）歷年木有放賑册籍而此次災區更廣非復查明白不足徵　必得如貴會會員等實地濟生者惠然肯來　心任事僕等亦必請假　與調查則功歸實際欵不虚糜而僕等人　言輜曷敢冒昧以請祗有縷述苦情冀邀慈鑒希殷望澤即轉維殷（下略）湖北夏口柏泉學界份子密亞丹劉德夫潘植夫汪仲周高朗軒等同叩該會己於昨日函復密亞丹等請於漢口就近與駐漢上海中國濟生會籌辦鄂省水災義賑團辦事員朱續路君接洽往查以便放賑矣 
[奉天軍警誤拘甬商]  
　　寗波旅滬同鄉會會蓋鄔挺生董杏生兩君由京至奉搭輪南歸中途用洋文電知盛京英美烟公司不知檢查員因何誤會遂被拘留督署經營口三江同鄉會電告山旅滬同鄉會上海總商會電達張督軍並函請盧護軍使特電證明立即釋放聞星期四可以抵滬今將函電錄後 
　　奉天張督軍鈞鑒本會會董鄔挺生董杏生兩君路經奉境爲軍警誤拘查鄔董兩君爲敝鄉旅滬眞正商人卓著聲望從未與聞外事乞迅賜釋放護恤行商仰賴福庇同感寗波旅滬同鄉會 
　　子嘉勳使鈞鑒敬啓者頃接營口三江同鄉會電稱鄔挺生董杏生兩君路經奉境爲軍警拘留現己四天希速請護軍使證明保釋等語查鄔董兩君係敝會會董身家殷實心術純正在滬經商向來不問外事此次因公晋京適爲水阻紆道經由奉境想軍警拘留定屬誤會除徑電奉督證明保釋外特煩會董謝蘅牕君代表面懇台端迅賜電請張督軍即行釋放以恤行商而昭公道統由敝會擔保可也 
　　奉天張督軍鈞鑒本會烏挺生董杏生等爲購船案赴京事竣南旋因津浦尚未通車改乘京奉火車由大連附輪回滬現聞董君路過奉省誤爲軍警拘留查烏董兩君爲滬上體面商人務乞迅賜飭查將董君釋放以惠行商並祈電示上海總商會巧 
　　奉天張督軍鑒頃據上海總商會寗波同鄉會會長會董等面稱接營口電鄔挺生董杏生路經貴治爲軍警誤拘鄔董二君係旅滬體面商人素守本分請爲證明釋放前來查該商等在滬經商身家殷實宗旨純正合埠同知弟亦素識其人現據合詞擔保應請迅予釋放以恤行商同感盼復護軍使署皓 
　　附盛京來電本月十三日有鄔卓然字挺生浙江奉化縣人係上海協和公司總董又爲國務院諮議董杏生浙江鎭海縣人係上海利通洋行華經理尚有馮子均一人到奉天後拍發一電文曰上海樂餘里二弄韻琴今日天氣好冷大雪六寸穿夏衣袞皇陵好生趣味還是上海好對不對馮子均請密查馮子均爲何許人樂餘里是何所在鄔董二人是否安分商人與馮子均有否關係請速電復 
[停給敵人養老金]  
　　駐滬薩交涉員昨奉外交部電開我國對於德奥兩國己立於戰爭地位所有敵國人民從前在我國軍政各機關服務者其有應給之養老金應一律停給並即轉行各機關一體遵辦爲要薩交涉員當卽分行軍政各機關一體查照 
[德人請領存欵]  
　　德人勃郎地（譯音）近因日用告罄函懇和領轉請交涉公署准予將德華銀行存欵給領應用當由薩交涉員電奉外交部核准即經函致德華清理處查照核給一面函復和領轉飭該德人直接與德華清理處接洽云 
[查獲鎗彈銅壳]  
　　南市高昌廟陸軍步兵第一營第二連排長王某於於前夜督隊至南碼頭陸家浜一帶巡邏經過圖書公司相近見有江北人張鴻財姚永森二人手携布袋形狀慌張詰其袋内何物據稱係七米料九快槍子彈銅壳緣有前在製造局充當工匠之方鎭和欠伊洋三元無力歸還將此廢彈銅壳交伊持往北市某銅作以抵欠欵等語該排長遂將張姚二人拘解營部訊明核辦 
[再誌盜匪對付線人之毒手]  
　　皖人萬福（卽吳萬福）困帮同浙江嘉興縣公署偵探充作眼線協同新閘捕房中西包探在新閘路一千九百三十二號門牌拿獲持械夥刦浙江嘉興縣屬天凝莊富户商號多家並拒捕開鎗擊斃軍警之盜匪潘有德潘壽全董必成毛天才等七人解經公共公廨訊明一併引渡後嗣吳因事至嘉青交界之黄渡鎭被潘等同黨挖去雙目經好事者將吳帶滬送請仁濟醫院醫治各情己誌本報兹悉新閘捕房西探貝祺見報紙所載以該盜等手叚很毒於前日令華探沈壽章至仁濟醫院查得吳居樓上病房並經沈探詰其受害情形據吳言於本月七號因事至黄渡鎭得遇同產弟兄招待繼被誘至荒僻處所突出利丸猛戳被衆撳於地上挖取雙目右目　我用力寨進未遭挖出連日經醫生醫治略有微光惟左目己被挖去竟成殘疾言次狀極悲慘沈探遂據情轉告該西探同爲婉惜云 
[曹家渡之罷市風潮]  
　　本邑曹家渡鎭徐永順磚灰行主徐小弟近因蘿夫頭爭奪扛挑致營業上諸多掣肘於是自雇出店自行上貨業己行之數日日前（二十日）適值上貨之際詎有客帮扛夫陶阿大出爲攔阻勢甚洶洶幾至用武該鏡店商深恐客帮扛夫内雜有流匪施以不法舉動相率閉門罷市該鎭警局立派全班警士出爲勸論各商店仍多觀望兹聞昨午有某商與警局磋商允爲設法維持各商始於午後照常營業云 
[鄉民反對檢查棉花五誌]  
　　棉花檢查局近因司巡辦理不善以致激動各鄉民聚衆罷市並毆傷該局司巡程寳生奚阿六等當由巡警拘獲鄉民季全根王錫華等函送地方檢察廳管押候示在案兹悉此案自經上海縣沈知事剴切勸諭之後業己和平解决是以林檢察長於前日下午飭將在押之季全根王錫華提案詻詰數語從寛判令具結交保省釋 
　　昨日南市各碼頭停泊之各鄉運花船隻均於清晨紛紛挑運上岸投行秤賣一時頗形擁擠 
　　棉花檢查局昨日亦己照常查驗濕花惟南會館碼頭各花販仍因不服檢查幾致復釀風潮幸有縣公署所派之催徵吏在彼調查上前排解始各服從惟聞己變通辦法較昔日之查驗稍爲寛縱 
　　沈局長昨日飭將扣留在局之潮花傳諭各鄉販開明數目投局認領以故赴局領花者甚衆云 
[巡警捉賭釀成命案六誌]  
　　浦東張江栅鎭第七區警局長警前往潘家橋奚掌法木作内捉賭致鄉民奚和尚投河圖逃溺斃並由鄉民毆傷巡警己迭誌本報兹悉此案南滙縣知事杜福堃現正派員偵查以憑核辦聞杜知事假定三種辦法（一）奚和尚之溺斃是否爲巡警窮追威逼而死應否撫恤須待查明再核（一）鄉民聚衆至百餘人膽敢兇毆巡警難保無地痞惡棍從中聳使亟應查拿嚴懲以儆刁風（一）以提賭細故而釀成人命毆警重案該警等平日行爲似有不洽衆意者故一經有人聳動禍端立成巡長李慶雲在場督察辦理不善咎有應得着即先行斥革聽候查明再核區員徐朝選姑念到任未久事出意外不及措手且輿情尚洽故從寛免予處分仍令督飭長警嚴加整頓如有不肖劣警查明斥革以肅警規昨己飭令徐區員遵照辦理矣 
[捕獲通同黨人之連長]  
　　浙江第五區部屬某營連長葉竹庭因暗通黨人運動軍隊失敗逃逸通緝未獲兹爲浙江軍署所獲同案之兵士某某等二人供出葉竹庭逃匿上海滬寗車站北首閘北竇山路浙江人某姓家内當由浙督軍署稽查員持文到滬於昨日清晨會同淞滬警察廳偵前往閘北寳山路某姓家將葉捕獲當卽押登滬杭小輪解回浙江軍署訊辦 
[引渡永嘉縣逃犯]  
　　浙江永嘉縣監獄逃犯程國平卽程子平因在滬串黨彭品臣向新閘白克路六百十四號門牌倪黄裳家嚇詐被控由新閘捕房派探緝獲解經公共公廨訊明判押滿九禮拜轉解浙江軍署歸案訊辦在案兹經浙江楊督軍選派稽查員吳某持文到滬投請公廨將犯引渡關會審官當即商准陪審西　英白副領事於前日四時由捕房派探將程國平押解護軍使署核辦昨晨由軍署將犯交給吳稽查員解回浙江歸案訊辦 
[菸酒聯合會星期常會紀]  
　　中國菸酒聯合會昨開星期常會首由主席陳良玉報告疊接駐京代表聶允文來函内稱自前呈請改良煙酒稅則一案由財政當局批交烟酒行政評議會以來業經接譚數次現另擬具烟酒公賣簡章駁議書特寄請研究希即决定印刷寄京云云當經公衆詳細討論僉稱原書所駁各節均己詳盡足歎聶君苦心孤誼無微不至應　付刷印部趕速刷印分布次報告聶君來函所有陜西擬加烟稅一案己得陜西景廳長覆函俟陜財廳得　關監督覆文後如再有不妥之處當再呈請財部核奪次宣布聶君來函當軸囑詢及江浙公賣局辦理情形迅即詳叙函報公决各據所知開送到會以便轉報次兪葆康提議目前進行方法公决俟下星期開討論會再行公决次裘如邦報告自紹運申紹酒己貼印照每因搬運擦損或雨淋剥落者即遭苛罰請會設法維持公决印照紙薄易損擾亂不堪惟此層聶君駁議書亦己詳叙自應速請解决以杜苛累議至此時己五鐘即行散會 
[華商電車工程之進行]  
　　華商電車公司自在城壕路鋪築軌道開駛電車以來行旅稱便因此該公司營業極爲發達計南半城之電車自小東門往南經大東門小南門尚文門直達老西門爲止日來每日可售銅元三百七十餘千約洋二百餘元惟二等車價似乎較昻兹爲體諒乘客起見擬將車資略爲酌減如有搭客購買全路車票者祗需銅元三枚一俟公司議决即當實行倘坐一二站者仍照原定價格所有己造未成之車站路軌道業由尚文門前义道起築至習藝所附近其經利涉橋之橋面曁橋墩工程概行告成自習藝所至南車站北門之軌道約再遲四十天定可竣工此段軌道由尚文門以達車站爲止共長五百七十餘丈將來老西門地方如有旅客欲至南車站與高昌廟地方者亦有專車行駛祗須在老西門與高昌廟二處加埋分路鋼軌即可通行惟鋼軌現尚缺少二十六根（每根長四丈五尺）如向外洋訂購斷難應急現由陸總理擬向法電車公司商借以便鋪接迨至車站路軌道鋪竣以後所需電車鄧在新由美國運滬之八輪車底六輛内先行趕造兩部俾得在該路行駛所有配裝車面工程刻己由法工程師高翕君日夜監工催趕聞其車面工料每部需銀八百數十兩惟玻璃銅鐵各器尚不在内所有路旁之鐵柱歐戰以前每根祗需銀三十餘兩現竟漲至一百二十餘兩之鉅故該公司准定改用木柱（每根僅需五六元）一俟鐵價稍賤再行更换云 
[劃一兩路電費之籌商]  
　　滬寗滬杭甬鐵路管理局致江蘇電政監督函云逕啓者查接管卷内迭據滬寧洋總管曁滬寗兼滬杭甬賬務總管等函稱以滬寗滬杭甬兩路收發官商電報與中國電報局分别收費問題兩路習慣各自不同因之員司計算收價每易舛誤殊多困難若能重行規定俾兩路歸於一律則於辦事手續甚爲利便等情並由該總管等將改良統一辦法擬具意見附以向來收費清表陳請轉商各在案察核所擬辦法大致係就兩路向來收費不同之點折衷而定蘄於一致其中有舍滬寧成例而就滬杭甬成例者有含滬杭甬成例而就滬寗成例者酌盈劑虚尚屬平允惟事關變更舊制須得雙方同意方爲妥洽用將該總營等函表錄送台端能否准如該總管等所擬改歸一律統祈酌核見復爲荷附抄件 
　　賬務總管呈代理局長函（譯文）敬啓者接奉三月二日鈞諭内開江蘇電政局及閩浙電政局之部電祗悉一切查一九一六年十一月二十日米杜敦函内之末節係關訂定兩路通電電費問題及兩路分派進欵問題尚祈鑒察兩路電費價目不同（以第三種電報爲尤甚）　算通電電費時其爲　　　　示之部電内述及滬寗路電　　法米杜數尚未得洋總管　令　此應收公衆之電費未曾更改而滬寗路與中　電報局分派進欵辦法亦未有所更改大部所定之辦法專及鐵路與中國電報局分派道欵似係諛會所致因目下更爲緊要者爲定兩總統一電費以便遵算是也 
　　滬寗洋總管滬杭甬總工程司呈代理局長函（譯文）敬肅者兹將目下兩路收取電報費情形略述於左並謀擬免除兩路收費不同計算困難另訂劃一辦法如下（此種不同之處每致員司計費舛誤）一大部發給滬寗路之訓令未曾舉行因此事經大部核准發交第四次聯運會議核謙也（見一九一六年十月九日洋總管函三六八五號）前局長曾面允且待此事發展然後辦理二滬寗路現行辦法如左本省内城市間滬電而該城市不在路線上者或二城間通電而二城内俱有中國電報局者鐵路局應得電報局價目中百分之二十另加每字洋二分滬杭甬上與此同類之電報鐵路局僅得每字洋二分爲免除兩路異點起見愚見以爲滬寗路宜放棄百分之二十之權利亦僅收每字洋二分是將來此種電報兩路皆收每字洋二分三發至他省城市之電報滬寗路上鐵路局得收中國電報局每字價目中百分之二十另加每字洋二分滬杭甬路上則每字僅收洋二分愚見以爲滬寧路亦宜放棄其百分之二十之權利使兩路夏收每字洋二分四二城間通電二處俱無中國電報局者或僅一處有中國電報局者滬寗路上此種電報費全數歸諸鐵路局而滬杭甬路上則鐵路局與中國電報局各得一半愚見以爲滬杭甬路宜與滬寗路同一辦法此項電報費全數歸於鐵路局以上各項辦法以鐵路方面而論頗可滿意而中國電報局方面亦未見其不能滿意之理由故擬請照准並函商中國電報局求彼同意此事以滬寗方面而論並非重要因其按月所得進欵不過四十元至五十元之數所以擬此辦法者蓋欲去除現今時生之舛誤耳大部方面對於此事專論鐵路與中國電報局分攤進欵辦法似有誤會現今所擬辦法可解决兩路收費不同之困難亦當能使中國電報局滿意也 
　　賬務總管米杜敦上局長函（譯文）敬啓者爲寄發官商電信事曾於去年正月八號函詳在案今將滬杭甬及滬寗收發官商電費列表附呈祈爲察核近日曾與車務總管面商通車事宜談及兩路電費不能劃一之缺點查表内所列第一第二項電費相同惟進欵分派則計法互異滬寗收費除兩路一律每字收費二分外於電報局應得之費再扣二成第三項電費兩路不同滬寗則全數收爲己有滬杭甬則與電報局均分之故請早與電報局函商俾滬杭甬亦可引用滬寗同一之電費及分派收進辦法此種辦法己行諸多年甚爲利便至於兩路所發通電電費分派亦應訂定鄙意以爲兩路所發之電信應將每路應得之費全數扣留卽爲最公平最善之辦法也 
[頒布小學成績展覽會簡章]  
　　上海縣知事公署昨日通令各市鄉學務委員文云案奉江蘇滬海道尹公署第七百二十九號訓令内開案據道屬行政人員聯合會會長余沅呈稱爲議定道屬小學成績展覽會辦法具摺陳請鑒賜通令各縣事竊查道囑小學成績展覽會組織規程業奉鈞署轉請省公署令准在案兹於九月二十四日開臨時會由到會會員共同討論議定辦法即於本會設置事務所籌備進行理合繕錄辦法呈請鑒賜通令各縣分别辦理再查各縣應繳五年度本會常費二十元並請令縣迅解事務所等情據此除指令並分行外合行令仰該知事立即查照辦理並將會費迅速報解母再遲延切切此令等因並抄展覽會簡章一紙到署奉此除分行外合抄簡章令仰該員即便轉致各絞遵照辦理此令 
　　滬海道屬高等小學成績展覽曾簡章（宗旨）徵集道屬各縣高等小學成績開會展覽以資比較而促進行（出品）學生成績國文綴法書法及實用文算術英交手工圖畫餘如歷史地理科等圖表附之學校成績職業教育設施方法新發明之學說簿表及教授用品（辦法）各科成績均以平日著作爲限國文英文算術三科由各縣視學於視察時徵集儘本年寒假前隨時送會手工圖畫等由各校呈送縣署彚寄本會以開會前半月截止徵集國文英文算術三科定每級抽取十分之三如三年級人數未滿十人可酌量辦理手工及各項製作品應擇有關實用者送會陳列（經費）暫由道屬行政人員聯合會常費内開支（職員）會長一人由教育行政人員聯合會會長任之其他職員除評判外以聯合會全體充任之另雇書記酌予俸給（會期）定七年春假期内前一月開職員會（會所）地點在上海由會長指定先設事務所於尚文門内二百二十四號（附則）各項細則由職員會另訂之 
 
 

Page 11

 
 
[催兌殖邊鈔票之猛進]  
　　滬城姚家弄思敬學堂中附設之催兌殖邊商困事務所因近接北京殖邊總行復函仍是空言搪塞無濟於事昨日星期常會午後各債權人先後蒞至二時兩會咸以總商會銑日電致國務院兹北京總行屈計當可得復應請總商會繼續嚴催務達關兌目的旋由書記員宣讀二十日發往總行信稿申請速示兌期母再延宕等因如該總行再無確復則各債權人皆以身家性命攸關不得不另籌對付會議良久始各散會 
[宣戰演講會記事]  
　　前日（即二十號）中華宣戰演講會舉行第七次演講其地址仍在法租界八仙橋公共游息場中午後四時開始由陸良政張觀渡張慧禪先後演講並分散陸胡雄飛女士之演說稿其時商學各界曁西人來聽者甚多至五時半始散聞下星期六仍繼續舉行云 
[海關洋員舞弊案之辨論]  
　　江海關稅務司延代表律師在公共公廨刑事科指控德國人桑姆斯用奸詐手叚私用稅餉洋一千七百九十五元由廨迭次訊供詳情己誌本報前日午後由捕將被告解廨經王崧生讓興會同日副領事林書君升座刑庭復訊先由原告代表律師上堂陳明被告舞弊情形繼由江海關河泊司道生上堂將被告舞弊各證據及所出之收條銀數與賬據不符之處逐一指明卽由被告代表海德禮律師向見證西人駁詰之下復向堂上聲稱見證所呈之收條簿據核對筆蹟似係兩人所寫顯非被告僞造應請堂上注意中日官判被告桑姆斯仍交原保候再訂期復訊 
[商界選舉人委托商會調查]  
　　上海縣商會接省議會議員初選舉調查主任陸文麓函云敬啓者奉縣公署函開籌辦省議會議員第二届上海縣初選舉事宜己於本月十五日在本公署設立選舉事務所邀集各市鄉經董開會議决辦法六條並將選舉調查單及調查細則分發各市鄉開始調查兹將議决案另印附上即祈查收依法辦理等因並發議决案調查規則調查單等奉此合行轉達希查照辦理爲荷 
十月十五日開各市鄉經董選舉調查會一各市鄉由經董主任調查並推定分任調查員報縣備查其上海南市商店委托縣商會調查二調查期限以十月十五日起至十一月十日止三選舉人名册審查員由各市鄉經董擔任以十一月十一日起至十五日爲審查期限四調查經費由縣地方費津貼三百元按圖攤派如有不敷由各市鄉經董參酌地方情形在各市鄉地方費内撙節支用五調查規則另印六投票區除上海市一二區外餘均照第一届投票區設投票所 
[商團同志之哀悼]  
　　前滬南商團公會會員商業體操會軍樂部隊長葛蘭孫患病己久延至隂曆七月十五日逝世昨日由其舊部同人在尚文門内開追悼會到者如李平書莫子經錢貴三張樂君葉惠鈞朱少沂凌季潭等爲之公祭其餘各界附祭者亦有數十起一時素車白馬絡繹不絶云 
[孤兒院徵求物品]  
　　龍華孤兒院與救濟婦孺會合開第四次菊花大會曾誌前報兹將王高二董事通告書錄下敬啓者竊敝院十載以來收養男女孤兒三百餘名均賴各界諸大善士歷年捐助始得教養有資馴致今日兹因經濟困難不得己倣行往年辦法以彩劵一千號備彩品一千種劵劵有彩每劵售洋五元擬於隂曆九月十九日舉行第四次菊花大會徵求品物如名人書畫文房古玩以及綾羅綢緞洋布木器書籍儀器與各種食物悉皆歡迎素仰諸大善士熱心公益樂善好施用敢不揣冒昧投奉台前乞濟眉急雖知市面較遜物力維艱惟敵院窘迫情形久在諸大善士洞鑒之中譬如一家子女教養己有數年决不忍其一朝捐棄使爲溝中之瘠也是以仰望推恩無論何項品物皆可慷慨捐助因須彩品齊集方冀彩劵暢銷割愛一時積福無量並懇於貴相知前廣爲勸募隨意樂輸不惜口舌之勞拯諸袵席之上抑或閱過後粘貼廣座俾衆週知必有觸發善心同爲援手者其爲功德益何可言諸物如蒙盛貺敬請擲交五馬路外灘日清公司及棋盤街商務書館代收或徑函知敝院趨領拜嘉均當繕奉收條以誌仁惠專肅奉懇敬頌善安王一亭高鳳池仝啓 
[混用僞幣之牽涉]  
　　盛錫福陳餘生因將鉛質小洋向徐家滙路二十號門牌許世成烟紙店内混用被許察悉訴由包探陸桂山將盛陳兩人及盛等供出之周桂卿一併拘解公共公廨訊供收押在案前日經華探目鍾星兩偵悉閩人高四四與此案亦有關係禀明捕頭恊同包探陸桂山前往將高拿獲帶入捕房押候與蹙等併解公廨訊究 
[債務案補傳人證]  
　　恒豐米廠股東張蘭初延代表律師在公共公廨控陸榮培不理欠洋五千餘元由廨訊判被告交保候訊在案前日午後經兪襄讞會同義羅副領事升塵提訊據原告代表律師上堂譯稱原告現在因事欲離滬上請求飭傳見證到案殿期再訊即據被告代表律師聲稱原告迭次請求改期案懸莫結原告如再不到應請將案註銷中西官判候補傳人證改期再訊 
[僞造田單之發覺]  
　　江灣人王金順前日扭朱和尚朱根根二人至六區一分所控稱二朱在本鎭關設飯店爲業去年冒刻十二圖地保朱銀泉之戳記僞造田單二紙向民人騙借洋七十元由徐達生作保延不歸還今因欲往管業始知受愚現保人己經逃逸請求勒令二朱將僞單贖回當即轉解關北司法科判移地檢廳核辦 
[逼寫字據之告訴]  
　　崇明人杜高郎昨赴三區一分駐所報稱向爲浦東楊家渡招商碼頭扛夫頭目因隂曆上月十三晚八時許在該處蘇姓家内招雇小工與蘇妻接談被口操北音自稱巡警者一人指爲調戲婦女將我拖至門外掌頰數下百般恐嚇當經出立四十元字據始得寢事請求查究等語許警佐諭令杜先行回去如有人將此條向爾索洋着卽扭送來署以憑訊辦 
[出店捲逃之敗露]  
　　江灣鄉人吳藝芳前日行經屈家橋地方見一人肩負蔴袋行路遲緩似頗沉重詢其所負何物支吾不答吳即報知六區一分所崗警追上盤詰據云姓徐名三袋内之物係陸文桂所託暫寄我處約晚間來取究係何物實不知情等語當將徐帶入該分所經署員錢鎔昌檢視内有現洋十三封遂派長警往徐之住址守候將陸逮獲訊據供稱在五福弄口永慶昌報關行爲出店今日司帳囑往法租界吉祥街雙萬茂烟店提出現洋一千三百餘元裝往汕頭起意捲逃暫藏徐處是實昨解閘北司法科押候傳到失主再行核辦 
[被告減輕保銀]  
　　思記天成號延律師在會審公堂控利源長金號主童友根不理金價洋二千元並損失洋五千元等情由廨飭傳被告到案訊判交保候訊嗣因無人具保管押在案前日午後經公堂提訊被告延代表律師到堂聲稱被告在押多日請求減輕原告控數交保候示中西官判童友根改交二千兩人銀並保候訊 
[靜候公堂訊斷]  
　　陳警民在公共公廨刑事科呈控其妻瞿緯娟捲取衣飾私逃請求離婚等情業經由廨准飭傳訊在案兹悉前日由陳之代表律師投廨聲稱被告忽又出現至原告家中吵鬧請飭傳究中西官諭候給諭原告知照被告於本案未訊結以前不准至原告處吵鬧違干提究 
[被訴人交保過堂]  
　　婦人李楊氏在公共公廨呈控夏開泰　還借欵及金飾又王福生控嚴老三不還米洋又黄愼康控地保馬阿生不肯蓋戳又童耀德控李山南不還貨欵等案業經捕房將被告各人傳案奉中西官諭令分别交保過堂候訊 
[警廳移提被告]  
　　唐維翰因與張仲仁張葉臣湯錫林在海寗路虚設衡裕洋貨號並分設恒甡錢莊濫出本票先後騙取潘延生何蔚倫丁佩君等二十二户值洋四千餘元之貨物逃逸業經捕房將唐等三人一併拘解公共公廨經中西官訊明判唐押西牢三年兩張各押九月湯押半年在案兹悉唐在内地亦犯有騙案被控於淞滬警察廳前日由廳派警備文至公共公廨禀明前情要求將唐引渡經中西官會同簽判云准將唐維翰先送淞滬警察廳訊明後仍送回本廨執行刑期俟押滿後再送内地官廳執行即函致淞滬警察廳查照此判 
[略誘案提出證據]  
　　馬有榮控楊慶熙之妻楊馬氏（即原告之長女）略誘伊次女馬秀珍價賣無蹤等情前經地檢廳傳齊人證預審之下當以原告證據不足將案却下秀珍押候傳伊夫家來案具領在案兹馬有榮不服判决又提出伊長女楊馬氏略誘伊次女秀珍確切證據投廳繼續請求提案究懲未知能邀准否 
[過犯又被拘押]  
　　過犯李四金前晚在美租界崇明路一帶徘徊由捕查見以其形跡可疑將李拘入捕房押候解廨請辦 
[領回被人拐賣之女子]  
　　江北人謝慶昨至法公堂控稱女兒　招弟年十八歳於本年三月間因被民人之妻劉氏稍加訓責女兒氣憤出外致被無賴拐騙來申售與高馮氏家爲娼後經親戚尋見函招民人來申報捕拘案求請將女給領等語並由劉氏申訴情形與伊夫所供相同訊之謝招弟稱因與母親略有口角故此出外與素不相識之婦人遇見囑我同來上海帮傭女子信以爲眞隨來上海即被售賣與高馮氏處爲娼今願隨父母回家詰之高馮氏供此女於三月間由素識之婦人領來僞稱係親生女兒因貧苦難度情願售賣故敢購下並有身契爲憑呈鑒現該婦人逃匿何處實不得知求宥中西官以馮氏不應買良爲娼著罰洋一百元充公身契塗銷謝招弟交伊父母領回管束 
[處治淫蕩婦人]  
　　蕩婦陳老四時常至各輪船上强拉狎客以客棧爲苟合之所前日又與同伴徐李氏李張氏至某輪船上强拉某洋人至周銀生之客棧住宿並竊取某洋人之物後由該洋人察悉報知捕房飭探前往該棧將陳老四徐李氏李張氏一併拘入捕房昨解法公堂請究陳老四供帶同李氏張氏等同至輪船拉客不諱李張兩氏稱實由陳老四糾合前往拉客中西官判陳老四及李張兩氏一併永逺逐出租界周銀生容留婦人與人姦宿有違定章着罰洋三十元充公 
[否認縱逃妓女之堅執]  
　　鴇婦林毛氏前投法公堂控狎客韓金三至天明時以袴帶縛在妓女身上從窗口縱逃幸爲傭婦金錢氏瞥見將韓扭住迨至婦人起身該妓己去無蹤跡求請訊辦韓供雖至毛氏處狎游惟該妓不知如何與他客逃逸實非民人縱逃求察判韓交保限交該妓到案再核在案後韓無保管押昨因届限提訊韓金三供該妓實非民人縱逃故匿何處實不得知求請恩宥中西讞員判韓押滿十四天以儆 
[夫婦感情未傷]  
　　唐張氏前將己婚之媳唐阿寳百般凌虐後因隣居目覩不忍同投法捕房具控經捕頭飭探目沈德福將張氏及阿寳併解法公堂訊據張氏供認凌虐不　阿寳稱丈夫並未帮同行兇判張氏罰洋五十元以儆唐阿寳送堂留養候傷愈准予伊夫領回在案昨日阿寳之夫唐根年投廨聲稱現因阿寳傷勢痊愈請予領回與母親分居以免再有凌虐情事中西官准如所請判阿寳交伊夫領去完案 
[婦人轉賣養媳]  
　　江北人荀達三之女阿三現年十九歳於十二歳時許與左祁氏爲養媳近被夫家賣往寗波嫁於王阿金爲妻該女因受苦不堪逃冋上海荀詢悉情由即扭左祁氏至四區二分所告發轉解司法科經段科員質訊一過判移地方檢察廳究辦 
[雉妓强曳行人]  
　　雉妓王寳寳王彩雲倪阿寳前晚均在南京路拉客連章被二百二十六號四百零八號等華捕查見一併帶入捕房禀明捕頭論各存洋五元保出者自赴公堂候訊 
[偷竊呢帽]  
　　丁正福前日混入南京路惠羅公司内竊取呢帽一頂圖逃當被該公司用人瞥見鳴捕將人贓帶入捕房禀奉捕頭論着押候解究 
[茶館聚賭受罰]  
　　新閘路五百四十一號門牌某茶館主江炳全因聚賭抽頭被新閘捕房三道路華捕查悉回禀捕頭禀廨出單於前日將江傅至公堂經中西官訊明判江罰洋三元充公 
[積水妨碍衞生]  
　　住居楊樹浦路朱家宅之鄉民楊八珍不將門首空地塡平以致積成水潭被工部局捐務處西員查見以其有碍衞生咨照該管捕房請廨出單傳楊到案訊罰 
[婦人吵鬧被拘]  
　　天津婦人郭陳氏前日至爲霍路四百二十八號門牌與陳阿旺尋釁吵鬧不休經陳控由新閘捕房派探將氏帶入捕房轉送公共公廨發交官媒看管候訊 
[一再剖辯之批詞]  
　　本邑西北鄉眞茹鎭附近長沈巷鄉民前因集衆賭博經四區三分駐所派出所巡警往拘各鄉民見來警不穿制服疑爲盜匪拘獲四警行凶閉禁當經該區全班長警馳往救出復將朱贊卿陳蓮州陳根全等拘送警廳指爲行兇之人發科訊供均不承認奉判收押嗣據該鄉沈根生等聯名到廳具禀爲朱贊卿等辯白並要求交保批飭不准在案兹悉沈根生等前日又投該應繼積具禀昨奉徐廳長批示云據呈己悉查朱贊卿等三人迭次發科預審業准交保候查在案該朱贊卿等旣非首犯則肇事釀禍者必有其人前經行區責成董保檢舉自不致累及無辜除暴安良乃警察職權固無庸該民等一再隢凟也此批 
[淞滬警察廳批示四則]  
　　紹帮脚划船董趙仁玉繆桂香批呈悉案經飭查仰候水巡隊呈復到廳再行復辦 
　　十六舖咸茂行等批呈悉候令飭該管警區署從嚴查禁 
　　灰船公所批據呈己悉該胡阿恒旣有唆使周阿學逺章私駁等情聽候着保交案以憑訊奪可也 
　　喬士廉批來呈是否可行仰候查卷復訊核奪 
[縣知事公署批示二則]  
　　陶樹玉堂代表陶秉鈞呈爲契價添註據實聲明請求備案由陶樹玉堂購買田房短塡契價一案前提中證地保查訊所立契據四紙除一紙母庸補稅外其中契價四百元一紙改爲七百二十元一百元一紙改爲九百元一百五十元一紙改爲四百元己據補繳學費稅銀原案照訊明實價補稅不得謂添註契價不符所請不准此批 
　　二十四保六圖地保周瑞山呈請追繳鍾金祥收用錢糧由該地保控鍾金祥收用錢糧等情現據第五區警察分所將鍾金祥一名解送到縣候傳同該地保質訊此批粘戰存 
[謝劵]  
　　江蘇省立第一商業學校定於二十八日午後在小南門外中國圖書公司舊址開運動會昨承以入場劵四紙見貽書此誌謝 
中華職業教育社通訊 
[新入社之特别社員]  
　　姓名號住址職業 
錢銅孟材北京西安門内妞二房 
方還惟一北京石駙馬大街北京女子師範學校校長 
張謇季直南通濠南别墅實業 
陳藻藩福建馬江船政局海軍部員 
黄承貺同前海軍部差遣員 
汪涵川毅齋福州城南台銀湘浦省立女子師範學校校長 
陳曾亮仲　福州塔巷第一師範教務主任 
張圖南肖箓福州城内隆晋營第一師範附屬主事 
沈寳善素存上海南市萬裕街四十號美國留學生監督署秘書長 
王式通書衡北京順治門外止斜街國務院參議 
項驤微慶北京新刑部街 
陸夢熊胃漁北京丞相胡同内大井胡同交通部參議 
孫方尚渭漁北京兵部窪中街中國銀行行員 
夏循垍堅仲北京崇門文内水磨胡同醫 
谷鍾秀九峯北京西城鮑家街 
陳一麟次超北京西安門内石板房二條 
潘復鑑齋山東濟寗東門内 
孫鴻哲揆百唐山廠門北首唐山製造廠副廠長 
孫葆楨子鐵奉天本溪湖煤鐵公司技師 
周繼垣宗翰保定省立中學教員 
周鎬川芑灃同前省立中學校長 
趙正平厚生上海南成都路教員 
[職業學校簡章]  
　　本社將於滬之西南租地建屋創辦職業學校以備各地實施者之參考兹將簡章披露如左 
（一）目的本校專爲欲從事於工業者授以木工鐵工或其他相黨工藝兼陶冶其德性俾養成能自立之公民 
（二）名稱本校係中華職業教育社設立定名職業學校（三）位置本校設於上海西區車站路與新築馬路交點處（即普益習藝所旁） 
（四）分科本校以木工鐵工兩科爲主科附設革工肄工等各項工藝科木工科注重家具製造鐵工科注重機械實習 
（五）修業年限木工鐵工二科均三年畢業附設之各項工藝科隨時酌定 
（六）授業時間每週授業時間總數約計四十小時實習時間約占總時間之半數以上但至必要時於休息時間中亦得課以實習 
（七）學額木工鐵工暫以百二十名爲限附設各項工　　隨時酌定第一年招木工鐵工二科共四十名各項工藝科四十名 
（八）入學資格本校學生以品性善良身體强健能耐勞苦者爲合格但木工鐵工兩科限於年齡在十五歳以上并畢業於國民學校或與國民學校畢業生有同等之學力者入學退學詳章另訂之 
（九）納費學費免納寄膳宿者酌收膳宿費無力者免其免費章程另訂之 
（十）奬金木工金工科至第三年成績優良者酌給奬金各項工藝科隨時酌定 
來函 
[穆杼齋來函]  
　　敬啓者僕投檢查局善後商榷書猥荷登出無任感謝惟中有且各紗廠各有烘花之匭一語原稿各字係草書故手民誤爲如字此字少有出入故特專函聲明卽請登入來函一門是爲至感 
[寳坻縣知事致施則敬函]  
　　寳坻縣知事查君季臨致施則敬君函開欽遲慈範餘三十年美咸髫齡侍先大夫任治中每於官齋座上望見顏色使人心肅乃光隂如矢歳月迭更客秋檄移寳坻自慚疏淺撫字無能默念先大夫循迹猶存深虞失墜時而繙閱故牘則有我公治河之策焉時而巡履河干則有我公普濟之碑焉時而救荒議撫則四方耆舊爭道我公之裹糧露宿足跡所到活人無算焉所謂萬家生佛者我公當之無愧色矣今歳順直雨水爲災寳坻尤甚計自五六月間决堤三十餘處傾圯房屋淹没田禾者八百餘村秋麥不能播種者亦居其半困苦流離饑寒並至此固寳坻形如釜底地勢使然恐亦由美咸德簿之所致耳當即呈請官賑勸募義賑稍救目前　當此國庫奇絀之時畿左普災之際車薪杯水爲益無多而美咸又以積累之身傾囊寡助徒喚奈何夙夜焦思惟有仰懇我公籌措鉅資携帶惠臨設法賑濟則楊株甘露立看潤徧邑民民之福即國之慶也美咸爲闔邑百萬生靈所命當携闔邑百萬男女老幼道旁九頓首歡呼以迎我公其許我乎鴻嗷滿目捲筆草陳敬請鑒示世愚姪查美咸率闔邑士民同叩十月十三日 
雜評二 
[民警衝突案批詞（步陶）]  
　　長沈巷之民警衝突案禀者一再禀批者一再批而當時肇事之究自何人至今尚在疑問之中惟在警廳一方面則己執定其過全在鄉民所未定者僅爲首之果在何人耳然而平心論之百餘家之棄稼而逃寗得謂所以安良制服之不着捉賭之攫財寧得謂除暴之正當辦法如曰當時並未有是等事實則對於沈根生等之禀詞即應詳爲指證以稍平鄉民憤怨之羣情而奈之何其一字不之及也如曰鄉民所禀皆己默認爲事實則對於警察之當時所爲何以猶認爲職權以内之行動此吾人對於警廳兩次批詞而不能無所懷疑之點也雖然批詞中固有責成董保檢舉之語是官廳猶未盡抹煞當地輿情也爲董保者而能不徇情面就當時實情而一一陳述過在鄉民也固檢舉之過在警察也亦同一檢舉之安見是案之歸結不能有以稍服衆心也所慮者董保若認檢舉之範圍專屬於鄉民斯其前途之所糾紛恐愈以難言耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章　 
[請減重陽遊宴費以助賑災啓] [  餐霞]  
　　霜催白雁寒籠金井之烟人似黄花斜倚繡簾之幌拈兎毫而濡墨賦續南昌浮螘釀而開筵賓來東閣知道明年誰健醉看茱萸休教俗吏再來阻吟風雨題襟海上南都之騷客如雲停舶江邊北地之災民徙宅值此鴻嗷徧野濤衝析木之津鶴唳哀音鬼泣幽燕之壤吾輩託跡淞濱安棲樂土地近袁崧之墨冒雨尋芳天移島客之家雕　如櫛當重九之良辰繼名流之勝會飛觥喝月花護鵝屏舞扇迎風響飄鳳管則見青年學士紅粉佳人鼻架鏡而耀金絲口含烟而　香屑懸鑽石而珠堪照乘馳汽輪而箭迅離絃樓聳繡雲李適懶登寺塔樽開番館王宏休送芳醪佉盧之文字爭奇劉賓客題餻莫窘歐美之峨冠牢戴孟參軍落帽無虞宴名園則愛儷無雙逺勝右軍之宅遊世界而大新相耦高逾項羽之臺於時玉露凝凉金颷薦爽勃蘭美谞甘媲鞠華野荸名糕製同米錦客著狄鞮之服爭賞鶬紅人翹燕尾之鬚漫誇髯紫將軍有贍揚鞭射虎之場公子無腸佐酒持螯之席芳辰遞嬗嘉會流連亂飛榆莢之錢浪擲泥砂之土嗚呼瓊筵十席倐費萬錢蔀屋一餐艱逾九阪誰無惻隱能不傷懷伏乞仁人善士豪客名媛痌念沈災宏施利濟減其讌遊之費助彼賑恤之功慨解囊金共援溝壑披鄭俠流民之畫廣給鳥銀節韓公私宴之資藉蘇鮒轍將見拯阨者身能免阨母煩逃桓景之災救生者自可長生終必永道陵之壽萸囊菊酒咸廻燕谷之春仁炭惠金盡挽蟲沙之劫聊修駢語代懇鴻施謹啓（五） 
家庭常識 
[炒肉片] [  大俠]  
　　用精猪肉切片如寸方式略沾芡粉用菜刀横面將肉片反覆敲之放鍋中加適量之醬油等調和之俟熟取而食之肉嫩味美勝於雞片 
[圓規代替法] [  孤之]  
　　前刋用洋刀一法雖妙然忘携洋刀或刀一面秪有一刀者卽不能成頗覺不便且有大小不能隨意兹將余之所得者述之於下余友朱君任某校教員能於黑版上畫一純圓之圈其法取手中以一角與粉筆同持對此角之一端以他手持之置於黑版上爲圓圈之中心點以持粉筆之手轉之即成一圓圈任以何處可爲中心點故大小亦可隨意余今略變其法試之於紙成效尚佳法於鉛筆之下部幹上用刀刻一圓凹紋用線擊於圓凹紋内可免脫下之弊以手持線之一端置于紙上作爲中心點他手持鉛筆轉之欲畫圓圈之大小亦可隨意 
[錶代指南] [  海鶴]  
　　置錶於掌上將短針對正太陽則短針與羅馬字之十二點距離折半處卽爲正南向 
斤求兩之捷訣閱家庭常識第二集見有兩求斤之捷訣而斤求兩法則無之爰述之於下法以禁指爲本位無名指半之中指又半之食指又半之大指又半之例如一百四十四文一斤求其一兩爲若干則先握其拳口誦一百四十四七十二三十六十八九而五指齊伸即知一兩之價爲九文矣 
工業須知 
[麥稈製法] [  村士]  
　　麥稈自麥類之莖漂白而成用以製造夏日帽子等需要甚多世界有名之產地爲伊大利及美國其漂法亦極簡單編紐之事業又適於婦人小兒等之操作故取爲家庭之副業頗有利益 
　　（一）原料大小麥裸麥等皆得用爲製麥稈之原料但以莖幹長大而直光澤鮮麗質柔而富於彈性者爲上等採收原料在穗莖旱淡黄色之時（收穫過晚則光澤減退彈力衰弱）運晴日刈取之倒懸麥架上充分晒乾之後將種實扱落再曝於日光中數日間貯藏之俟暇日即可着手製造矣 
　　（二）製法將麥稈上部之第一節問用手拔除再用大庖刀將其一端切齊次用鋏剪取第二節問各别納入箱中至全體剪畢後每取其二把以藁束其上部下部擴成扇形晒乾後包以蓆類防濕氣侵入次在室外廣闊之場所安置曬箱先將麥稈浸入稀薄之曹達（卽炭酸鈉）液中少時後取出積置於箱中上加以蓋另於他器内燒灼硫黄將其發生之亞硫酸氣體自小管導入曬箱之下部以燻蒸麥稈（每麥稈六斤約用硫黄一兩燻蒸）歷六時間乃至十時間後麥稈全行漂白取出用清水洗凈十分乾燥之其後將漂白之麥稈分别其大小再取麥稈透視於日光下以鑑定其品質之良否若全部透明則爲優等品各處生斑點者則爲劣等品優等品可直供編紐之用劣等品常於染色後用之（曬箱爲高四尺縱横三尺之木箱設開户下底有小孔内部有簀棚其中可置麥稈）（未完） 
消閒集 
[秋蝶用漁洋秋柳韻] [  靜觀]  
　　秋色蕭條易斷魂南園烟雨晝關門一生香國終爲客半載風流賸有痕蛩語自吟明月徑蟬聲尚咽夕陽村太常舊侣今安在曩日繁華孰與論 
涼露成團未作霜藕花零落半銀塘仙歸衣尚留雲壑人老裙還疊玉箱秋水夢魂悟莊叟春風粉本憶滕王龍宮樂部知眞假衰草凄迷舊教坊 
　　輕寒漸覺怯羅衣身世炎涼轉眼非文采消殘名士老金錢散盡故人稀餘香漬翅猶思戀瘦影依林未忍飛孤負佳名題鳳子留春無力願終違 
　　鬚拳粉褪劇堪憐楊柳樓臺鎖暮烟艷福逢人尚矜詡多情到老倍纒綿一時鶯燕皆塵土三月烟花誤少年待到羅浮梅　放萬株香雪曉雲邊 
長篇小說 
[社會小說貪嗔小史] [  常覺小蝶天虚我生合譯]  
第二十一章（二） 
　　居數日舟己漸近倫敦納蘭乃不得不籌將來之計劃但歸南蔚則决非所願若返梅琳之家則租金己失難免老莢克責言且恐與依洛克相遇思潮起落殊不自寗默坐甲板仰望雲天此時己入泰晤士河兩岸燈火密如繁星河面雖闊而桅檣林立幾擁塞不能進行舵長曰孺子至倫敦矣汝在此間亦有朋友乎納蘭躊躇有頃因曰吾有戚串在當登岸一往訪之蓋納蘭此時適憶其父有一疎族固在倫敦雖不相見己十餘年而音問時通故擬往投其人舵長曰然則甚佳唯孺子囊中亦尚有錢否乎如不敷吾當聊爲補助納蘭頳曰吾錢囊蓋己失矣舵長曰如何吾固料之今吾衣裝中適有五鎊紙幣即以贈汝不必言償納蘭曰謝君吾亦殊無需費之處舵長曰孺子大戇然吾亦不汝强汝亦有家信否趣往書之吾當爲汝代寄納蘭無奈自返其室航長自逆送之曰是兒打詭吾知其心必有不可告人者意者必潛逃耳其語至低故納蘭未聞旣返居寢乃握筆凝思思將怍書寄誰茫茫身世竟無一關切之人良久乃决計寄一書與梅琳及老莢克備述所遭之事再寄一書與依洛克於龍滙意决乃書曰吾親愛之依洛克鑒吾船觸沈幸以身免今往倫敦另覔生活君若寄書可心念將令寄何處耶旣而閱之曰君若寄書可俟吾信以吾旅次尚未定也汝忠敬之雪柳上書竟審續數回復於其旁添註一行曰願君勿爲我憂我實安全無恙註畢卽與梅琳之書各加緘札將以付之舵長舵長此時亦方作書報告船主謂於白理斯度海峽救得一孺子曰雪柳今至倫敦矣旣而又繕一函語略相同加一封面署曰龍滙島老雪柳梅登先生收書己意乃至得含笑而緘之曰此信必有效力其父得我此書老懷當彌慰也 
　　　大言君鑒自由談本有聯話一關如有佳作不妨投寄惟無論選刋與否原稿恕不檢還 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之回顧述招商局開辦之始（見癸酉年九月初五日本報）]  
　　洪楊陷踞金陵後江路旣多阻隔　船雖以通行惟有輪船可以來往自如於是西人遂以輪船行走長江客商貨物皆賴以懋遷自是而後燕齊吳越閩廣之貨可上達漢鎭秦晋川楚豫滇之貨可下達申江先惟有西商旗昌一家故載運日見增益水脚日見豐盈統計所獲不下千萬繼而公正同孚兩行與之爭今則兩行雖停而太古公司又起　人帆船生理因之日蹙於是有人倡議自置輪船庶幾利不外溢李伯相聞而悅之遂發制錢二十萬串委員創設招商火輪船局令效西法設立公司遂於壬申年十二月十九日開辦中外官商及各國兵船統領均往賀是爲中國招商局設立之始局中有船名阿敦者於癸酉年正月中旬開往汕頭此爲招商局第一闪創行之船也二月間又向英國得尼弟兄洋行訂造大輪船兩艘駛行各埠又豐裕洋行所拍賈之輪船名概的者亦歸該局以銀二萬一千九百兩購得之查該局設立後頗爲旺盛上海富人多欲附入股份惟資本己足計有股本銀一百萬每股一百兩如日後添辦輪船或須續招股份亦未可知蓋由漸推廣實創始之要道前擬在東洋上海常川往來故曾開輪至長崎神户其船名伊敦將來推廣各處載米運兵生業實莫盛於此焉 
[紀製造局造輪之始（見本報癸酉年十二月初八日）]  
　　當輪船初入中國時華人見之者無不望洋而歎及曾文正公設局皖省令徐雪村等仿造輪船徐等竟能以無師之學按西國諸圖先造製器之器後造輪船諸器員三年之間居然造成黄鵠輪船一號雖具體而微然己不異於西人所製矣嗣李伯相設局於上海左宮保設局於福州瑞節相張中丞設局於廣州皆以製造輪船爲主附造鎗砲諸物上海製造局所造者今己六號每造一號其大面且精總勝前船且今皆用華匠造成可謂事在人爲有志竟成者矣 
　　按我國前清自經洪楊之變之激刺又見泰西各國輪船鎗砲之精利於是當局奮然以興而製造事業遂於此時稍見萌芽矣同治初年曾氏督兩江調徐雪村於無錫令在安慶大營設局製輪拔容純甫於旅舍遣赴泰西購辦各種機器李氏撫蘇又購置大小輪船行走長江運送糧械設製造局於上海仿製西式鎗砲左氏督閩亦開局於福州以製輪船爲主瑞張兩氏復開局於廣州製造輪船鎗砲等物聘泰西文士以繙譯有用之書募泰西工匠以教授製造之法不可謂非振興之一時期也使後之人繼起而力圖之則中國革新之進步安知不在日本之上然而國人乃悠悠忽忽以至於今四十年來追踵而起者其有幾人此我所以回憶之而不禁浩歎不己也默附誌 
[西人述北京之市况（見甲戍年七月初四日本報）]  
　　某西人云京師道途凡直達各城門者謂之大街其寛廣不下三四丈中道特高廣以通駝馬兩旁稍低窪以便行人及進内城後亦復如之特以地係沙土晴則揚塵蔽天雨則泥濘遍地倘以石屑和三合土細碾而堅築之亦當如馬路之砥平矣前門一帶轍迹太深車行其間往往傾側緣正陽門爲正中輦道當初曾砌以石條日久年深土鬆石囓又因車行太密致車轍所由皆　缺囓高低不平乘輿者領苦其顚播焉其市面之富麗者以大栅欄爲最珠玉珍異之物則有珠實市圖畫文玩書籍之類則有琉璃廠顧繡宮製之品則有荷包巷紗帽巷等處望衡對宇動輒數十家可謂極天下之大觀矣其酒館之太者則有燕喜堂文昌館等處堂宇宏廠戲臺開闊演劇宴客者日日不絶酒席每至數十卓衣冠雜遝肴炙錯陳絲竹金鼓之聲喧達里巷其戲園之大者則有同樂慶樂各園各班輪演排日周轉送茶壺者紛紛呌看塵者擾擾池心之頭顱不可以數計也所惜者坐位逼仄卓凳窄狹雖達官貴人欲求一適意之看法而不可得至西班全順和演劇則更擁擠不堪罅隙全無矣尤可怪者旗亭小飲輙召雛伶侑酒旣不聽其歌曲復何取乎追陪徒以油腔滑調之笑談寗暇候倒一時殊不可解然此固承平王孫之故態亦人物富饒之明徵也 
[四十年後之新世界豪富帝皇之下場]  
　　世界君主資產之富以俄爲冠據俄國新政府調查前皇尼古拉之產業共值英金一萬四千萬鎊且於英倫銀行存金七百萬務以備不時之需另有皇室遺傳金二種一爲俄皇亞力由大第三於里伐狄亞臨終時所指定計金一百五十六萬鎊一爲俄皇亞力山大第二於一八六一年釋奴四百萬名每名貢金一鎊四先令得金四百八十萬鎊前皇之歳入綜計共金一千三百萬鎊下院規定之御用費年一百七十萬鎊而以奢侈無度且被左右侵蝕故歳費輒逾四百萬鎊迨戰事作革命起下詔遜位人猶不諒復被流西比利亞之土波斯克稅駕於舊督署屋窳劣而湫隘僅以第二層餐室餘以充庖廚容僕役屋有小廊可臨矚街衝無園池亭臺之足以娛目食品與左右鄰同蓋悉由有司派發也日者后嘗需糖數鎊以製果膏索之主食吏不應前皇太后年七十矣以衰老不克偕今臥病都城摇摇如風中之燭嗚呼以世界著名豪富之帝皇一旦降與平民伍且失其自由己不勝今昔之感而况母子流離不得叙天倫之樂稍盡人子之道不亦大可哀哉 
　　著者曰世之帝皇褫廢而猶受優待者可謂幸矣一切妄念可不起矣 
譯叢 
[法軍戰地之義犬]  
　　法軍某聯隊有一犬名嘉波賴爲某舁傷牀者所豢常隨其主人出入戰場尋覔傷兵一日某在陣地飲彈殞命犬守其屍跬步不離時砲彈鎗珠紛落如雨兩日不息紅十字會人員不能越出壤線屢呼犬回營犬終不從彈丸墜落其旁絶不驚懽惟偃伏以待迨砲火旣停紅會出發收拾死傷兵士犬始隨衆回營然己受傷矣凡爾登某隊中有一犬名狄克者其事與此相類惟受傷後猶不肯回營雖由紅會曳回仍從陣後奔至第一道戰線覓其主人如是者三四次始己今創傷垂愈行將改隸美人救傷隊此兩犬大爲兩聯隊軍官所激愛特予以戰事十字勳章以彰忠勇此項勳章雖非眞正公家之物然兩犬佩之可謂洵無慚色己 
　　默曰我國之佩勳章纍纍者有能如嘉波賴狄克之忠勇而無愧者乎 
[生物學家之名言]  
　　法國著名生物學家葛拉塞博士曰人獸之别其要端在方寸間之志念而己獸禀天然之性服從其本族之法則若人者非其所願决不服從今告於人曰二三得五而彼曰然者必彼目違其本性也僞也否則必寗死而不以爲然嗚呼如葛所云則世之不論是非而但知服從者己失其自主力殆生物學家所視爲獸類者歟 
[長壽之博士]  
　　匈牙利京城有魯開博士者年百十有五日前生辰慶祝盈門嘗謂拿破崙帝英雄之氣概與魯易后秀麗之顏色閉目思之猶能得其彷彿云 
 
 

Page 18

 
 
   
 
