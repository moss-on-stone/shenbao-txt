# 1934 - 351 - 4908868

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲茲特格外加工赶早刷印星夜飛遞前往風雨無阻俾當日卽速派送以饜先覩爲快者之心至蘇州隣近百里之遥就近購取亦較前早到一日想諸君子酒後茶餘當必爭先披閱也現在請友人在蘇經理批發閱報諸君及欲承辦代售者祈移玉蘇城包衙前鳳凰衖申昌分店購取不悮謹此布陳諸維鑒及 
[王氏潛齋醫書五種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滚滚折衷悉當一案一方發明病源莫不崇　　　　晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海　　經橋緯文閣發售 
[書報紀奏扣官俸後]  
溯自制祿代耕之典詳於周室後世因之不廢官高則祿厚官卑則祿薄所以供祭祀備事畜給賓客養僕隷足以贍其家室而無内顧之憂俾得專心於王事也漢制則以石計唐宋則以戶計唐宋所云食邑若干戶實食邑若干戶卽漢制二千石有中二千石比二千石之例也宋元以後至於明代始稱爲俸本朝之制文職京官給領俸米外官給領俸銀凡一品京官每年俸米一百八十斛外官俸銀一百八十兩二品京官俸米一百五十斛外官俸銀一百五十兩三品京官俸米一百三十斛外官俸銀一百三十兩四品京官俸米一百五斛外官俸銀一百五兩五品京官俸米八十斛外官俸銀八十兩六品京官俸米六十斛外官俸銀六十兩七品京官俸米四十五斛外官俸銀四十五兩八品京官俸米四十斛外官俸銀四十兩九品及未入流京官俸米三十斛外官俸銀三十三兩一錢一分四厘至武職則不論京官外官凡一品每年俸銀八十一兩六錢零薪銀及蔬菜燭炭心紅紙張等項銀共五百二十四兩二品俸銀六十七兩五錢七分六厘從二品則五十三兩四錢五分八厘薪銀各項共四百四十五兩惟副將則較少一百二十一兩三品俸銀三十九兩三錢四分薪銀各項共二百零八兩惟遊擊較少十二兩四品俸銀二十七兩三錢九分四厘薪銀各項共一百二十兩五品俸銀十八兩七錢六厘薪銀各項共七十二兩六品俸薪銀四十八兩七品俸薪銀三十六兩此定例也迨雍止時朝廷念官員貪婪枉法之弊大抵因祿入微薄不足贍其身家所致爰定加給文職外官養廉之例如各省督撫每年以萬計自銀一萬兩至二萬五千兩不等河鹽漕院學政織造關督等差以千計道府亦以千計廳州縣或以千計或以百計其餘首領佐貳各官多以百計惟教職無養廉此外京官曁京外武職官員亦未之及自雍正至今百七十餘年所由吏治澄清民生樂業者職是故也近因國用紛繁庫藏支絀本年文武官四五品以上簾俸業奉明文扣支三成以資節省矣乃昨閱廿七日本報紀奏扣官俸一則據京師訪事友人來函云戶部因庫欵支絀奏請將光緒二十四年分之京官俸銀外官養廉再照二十三年章程文職自五品以上武職自四品以上接扣三成一年俟一年期滿再行酌量奏請辦理此奏已奉旨依議欽此不日卽行知各直省將軍督撫一體遵照辦理矣聞前年部臣初議時欲將大　官員廉俸一體支扣三成嗣因體恤微員故六品以下文員五品以下武員免扣然此等扣支廉俸之事似屬可暫不可常今乃接扣一年或者疑非國體且恐被扣各員有阮囊支絀之慮第思内外官員受國厚恩際此多事之秋卽毁家紓難亦不爲過僅此三成扣俸集腋成裘在諸臣失之不爲鉅而在公家則庶幾小補况内外諸臣各項出息有數倍於俸廉者卽在平時不扣之歲原不藉此以爲生活又何靳此區區哉惟思文職自六品以下不扣此其人較也若將各員逐一計之則如郎中員外與主事同一部曹也郎中員外扣而主事不扣庶子洗馬與中允贊善侍讀侍講與修撰編修同一翰詹也庶子等官扣而中允等官不扣同知與通判同一府佐也同知扣而通判不扣知州與知縣同一民牧也知州扣而知縣不扣且以文職五品八十兩之俸銀扣去三成實支五十六兩較之六品全支之六十兩而猶不及似尙未盡平允然揆諸臣子公忠體國之心亦何忍較及錙銖哉所望自此以後内外上下嘗膽臥薪勵精圖治俾時局轉危爲安不致江河日下或竟同高麗官吏俸銀之不能支發也則幸甚 
[英俄警電]  
　　昨日聞西商接有電信云中國旅順口已爲俄人所據舟山口已爲英人所據嗟乎海疆多故時事艱危瓦解土崩譯此不禁爲之咨嗟扼腕 
[英京電語]  
　　本月二十七日倫敦來電云德皇幸堅爾地方送其弟啓行時告以爾今前赴中華須將本國人民全行保護倘有出爲阻撓者不妨以鐵拳擊之其弟奏稱臣赴中華當謹遵我皇上之諭實力施行於是英國各日報嘲之曰德皇此言無異梨園中之科諢德字日報則謂德皇之弟覆奏數言豈非獲罪於天乎古今惟獨無一無二之直宰得稱上帝安有國君而可與比肩者及皇弟督率師船行經英境入覲其外祖母卽英后維多利亞然後就道至派赴中華之德兵則另用打姆司打忒輪船載之 
[西報譯登]  
　　某西字日報云日内英國各兵船大有調動之勢聞已齊赴水師提督旗船下碇之處又云俄國兵船多有赴旅順口者 
[紛調戰船]  
　　香港循環日報云東方時事多艱關係歐西局面故歐洲各强國多添派戰船以資調遣而備不虞俄國前旣派巨艦東來英亦是則是效定議添派鐵甲至中國海面駐紥與物艦並駕齊驅兹聞英船名咽架者已於西十一月二十八日由亞甸埠開至香港其大艦豹亞虎則訂期十二月二十一號由哥林保起椗前來至於德國因膠州一事亦已下令多派戰舶數艘尅期東行倘非軍情緊急奚用虚糜軍費哉 
[日本添兵]  
　　上海西字捷報刊有厦門初八日信息謂日本議增添大兵前往臺灣鎭守有運軍船多艘滿載兵士已由東洋開行其有未經拔隊者亦須整備行裝尅期首途厦地華人之欲圖利於臺者深望别國攻擊臺灣云或曰日本添兵赴臺想係因時事多艱又因俄法德合謀欲在東方分取地方而法人又有佔據臺灣之說是以先事預防以免臨事周章也 
[輪船放行]  
　　前者信隆洋行租南洋寍州武寗等四輪船轇轕涉訟被覊海關兹得京中來電已命海關將四輪船一律放行矣 
[汴省山崩]  
　　河南南陽府某山於前月二十日左右然崩下中分兩截宛如巨靈之劈太華眞奇聞也錄益 
 
 

Page 2

 
 
聞錄 
[藏僧强悍]  
　　西藏消息云今歳喇嘛僧屢行搶茶人民苦之裏塘守備李都戎前往理論竟被毆辱都戎怒帶親兵八名入廟抵敵不料僧衆持有凶器親兵均被慘殺而都戎與公子亦受重傷旋卽斃命川藏兩大憲聞報之下急委稽太守志文馳往查辦不知如何了結也錄益聞錄 
[遠涉宜知]  
　　南洋新加坡叻報云昨接新金山西官電稱此處現已設立新章卽須舉行以便禁止素非所慕之人入其境内云云按素非所慕一語所包甚廣若如所說則無論何人彼欲逐之均無不可然則來往新金山諸輪船及與此處有所干涉之人不可以不知此事也 
[創立公司]  
　　南洋新加坡叻報館得俄京來信云近有俄商招股開設火車公司一處其中德國股本甚多公司經理人擬先造大棧房一所以便存儲各式火車專備租與各公司及客商之用隨後再建製造局一處一切機器車及客貨等車均自行製造惟刻由他國購買以濟要需其成本共計俄金十兆盧布分爲八萬股每股一百二十五金盧布合法國五百佛郎查倡首集股創立公司者不過六人内有俄國三人德國二人法國一人德法兩國商人與俄人合貲創設公司爲向所未有之事也 
[西江貿易]  
　　香港循環日報云中國關報言自西歴七月起至九月止洋人内河火輪之至梧州者共八十一艘洋人帆船十二艘内河火輪七十四艘帆船一艘統計册載一萬零七百七十四墩稅關征　厘稅三萬六千二百四十二兩總查入口貨物計洋布四萬五千三百三十一匹手帕三千八百七十打臣英紗二百七十三擔印紗一萬三千八百三十二擔　本紗三百八十四擔絨布五千二百三十九匹洋氈四百三十七合銅鐵等器一千八百七十二擔火油二十七萬五千零七十加倫以上係梧州入口貨之大略至於三水生意甚爲微薄稅關所征僅得銀一千二百兩而已 
[江右觀風]  
　　新任江西學政李伯虞大宗師於本月初七日抵省初十日接篆視事均列前報兹接江西來信云宗師擇於十九日由行臺遷入衙署辦理公事並查照向章先考瑞州府屬定於十二月初一日取齊俟試竣回省度歲明正出省接考袁州府屬再考臨汪府屬刻先飭學轅堂吏分發觀風各題亦輶軒使者之常例也題目列後生員題是故君子有大道必忠信以得之命太史陳詩以觀民風命市納買以觀民之所好惡賦得安排作狀元宰相得排字五言八韻曰鹿洞學規賦以大匠誨人必以規矩爲韻東爲北江解鹽鐵論書後江西形勢論江西經學家淵源考石鐘山銘并序蓮社高賢頌并序江西土物贊并序江西論詩絶句童生題則脩又德以來之餘題與生員同　 
[太守課吏]  
　　安慶采訪友人云候補各員例由大憲按月輪流課試本月十六日爲安慶府課吏之期黎明方太守連軫親臨貢院栅扃試題爲泰西以商立國專務開闢口岸以濬利源而且製造日新船堅砲利浸益富强遂能雄長寰瀛我中華自通商以來日朘月削利源外溢當事者未嘗不思變計凡練兵招商輪船電線以及開礦務建學堂種種事宜亦已極力講求奈國家經費有常動稱支絀縱有興作每苦積重難廻有名無實其故安在諸君子留心時務當不乏人尙其明以詔我 
[交欠展限]  
　　前據内務府奉宸苑奏稱欠員認交本苑曁南苑修工銀兩再請展限一年各摺片刻經戶部議奏查奉宸苑開辦交一免三章程一再展限本應限滿卽行停止惟據奏稱欠員交欵未能踴躍欠放尙多又别無可籌可指之項仍援案再爲展限一年限滿停止之處應請准如所奏辦理所有應行賠繳關稅各欠員無論新舊欠欵凡在光緒二十三年九月十六日以前已經報部奏明定案者仍令按照交一免三章程赴内務府認交修工截至光緒二十四年九月十六日限滿卽行停止以符奏案至限滿有未經完繳及繳不足數與二十三年九月十六日以後始行報部定案各員均經遵照定章概赴部庫呈繳以清界限而免轇輵 
[遊戎被斥]  
　　廣州采訪友人云省垣鴻昌大街被刦一案迄今尙未破獲前日十六鋪朱孝廉澤年家又被盜刦事後投禀督轅督憲大爲震怒旋牌示遊擊鄭繼忠督帶安勇駐紥　林寺鴻昌大街前月廿七日連刦兩家事主告知二勇笑而不答奔赴華林寺喊告繼忠亦置之不理聞之痛恨鄭繼忠摘去頂戴發南海縣看管聽候叅革後卽行收禁此案不全獲首要鄭繼忠永遠監禁 
[汛弁被撤]  
　　廣州采訪友人云西關地極繁華易滋事故賴千戎兆恩向帶某兵輪旋由大憲委當西關汛地自經蒞任刦案頻聞經督憲懸牌撤任遺缺以現帶廣協練兵之高守戎厚慈署理 
[散籌認眞]  
　　揚州新舊兩城每届冬令各設粥廠一所以濟貧民本届各紳董以就食人數較多深恐經費不敷已禀准運憲設法籌添諸務悉臻妥善某日特雇匠多人將兩廠鍋灶水缸等物修置一面循照向章支搭官篷並用蘆席圍成出入道路一面又遍貼告白略謂今年粥廠人數衆多仍照向章土著窮民方准給籌其中可以力食者不得混領以免占奪人地位至領回喂豕等情尤爲暴殄天物一經查出定行動辦等語執事查放粥籌較上届殊爲精細每日派數人分往冷街僻巷按戶稽查必察係眞正窮苦方肯照給刻下天已驟寒大約一俟查畢卽可開放說者謂此次經董等如此佈置事事認眞使窮黎皆得實惠均沾誠無量功德也 
[遂昌災况]  
　　杭州采訪友人云處州府屬遂昌縣地處萬山之中向未見陽侯煽禍今年十月忽苦霪霖兼之山水陡發各鄉田舍衝壞良多民人亦不少淹斃者縣主申詳到省藩司卽札委候補縣楊大令正昌前往查勘 
[楚江得雪]  
　　鄂中自入冬以後天氣暢晴節交大雪氣候益形和暖十七日清晨忽北風怒號寒威凛烈午後彤雲密布瑞雪繽紛騷客詞人咸安排紙閣蘆簾敲詩鬥韻至如銷金帳裏低唱淺斟美酒羊羔更别有一番風味惟無衣無褐者街頭瑟縮凍餒交加誦杜子美朱門酒肉臭路有凍死骨之句不免爲之撫然幸次日天已放晴一領黄棉袄廣被大千世界茅檐蔀屋中人無不爲之欣然色喜云 
[估修兵艦]  
　　湖北采訪友人云楚寳兵輪船行駛有年異常便捷兹忽輪軸受傷過重湖廣總督張香濤制軍爰札飭江夏縣縣丞張二尹南瑾駕駛赴滬估修 
[英船駐漢]  
　　漢口采訪友人云日前英國兵輪船名比枯美者由上海駛至漢皋就英界江邊下碇聞須俟度歲後方遄回也 
[府署祝壽]  
　　本月二十四日爲漢陽府余堯衢太守之太夫人八十壽辰署中張燈結綵鋪設一新衣冠往祝者如水如雲絡繹不絶 
[拜賀令節]  
　　昨日爲冬至令節本邑道營廳縣以及文武印委各員咸往萬壽宫朝賀午前復互相道賀冠裳絡繹羽盖紛紜亦年年成例也 
[示期武試]  
　　欽加鹽運使銜在任候選道江蘇松江府上海縣正堂黄爲出示曉諭事准華亭婁縣移奉府憲札奉學憲札行該屬童生舉行縣考等因奉經移訂同日考試文童在案兹擇本年十二月初七日考試武童正塲馬箭移煩一體出示同日考試等因到縣准此除分别移請會同監試外合行出示曉諭爲此示仰闔邑與考各武童知悉爾等務於三日前赴縣報名仍到學塡明三代親供保結由廪保認識畫押至期各帶多矢齊集演武廳候本縣會營考試其餘一切内塲事宜另擇日考試悉照文童例遵行毋違特示 
 
 

Page 3

 
 
[告示照登]  
　　軍機處存記花翎補用直隷州正堂辦理英美租界會審分府張爲出示嚴禁事據英捕房麥總巡函稱查滬上絲紗各廠甚多需用女工尤夥路途來往時有無業流氓成羣結隊攔路調笑情事實堪痛恨並有造屋泥水匠人打樁么喝哄唱淫詞俚曲厭人聽聞此二則殊與風化攸關請卽出示嚴行禁止等情據此合行出示嚴禁爲此示仰諸色人等一體知悉自示之後毋得故違致干提究其各凛遵毋違切切特示 
[令節停讞]  
　　昨禮拜二法界公廨堂期緣是日適逢冬至令節讞員鄭大令飭家丁咨照捕房暫停讞政一期英界公廨讞員張賡三直剌亦傳諭公堂各案停訊一天 
[本邑决囚]  
　　光緒十九年夏初本邑浦東三林塘開設小烟館之吳錫華被妻吳沈氏卽阿金商通姦夫陸阿大糾合胡阿東張安仁等人謀斃棄屍浦江及事發經縣主黄愛棠大令起屍獲犯騐訊屬實申詳上憲擬定罪名前日午前縣署中接奉臬署釘封文牘正法時適大令在敬業書院三覆文童至晚九點鐘時始命駕回署門丁呈請開拆大令閱得内開謀斃吳錫華一案除張安仁等兩犯早經發往陜西充軍外其淫婦吳沈氏著卽斬决姦夫陸阿大及帮兇胡阿東著卽一併絞决等因時雖過晚然次日適逢冬至令節未便行刑遂立飭通班差捕及劊子楊九來署伺候一面飭丁持名片請城守營千總張縵雲千戎護衛鐘鳴十一點二刻千戎督率馬隊及籐牌洋槍各親兵至縣入内拜會十二下鐘時大令傳諭速發三梆廾坐大堂其時千戎已策騎持刀在獄門外把守大令遂取虎頭牌標明吳沈氏陸阿大胡阿東三犯各姓擲交差役持赴獄中隨同典史蔡少尉入内將三犯提出由東角門唱名而入至大堂叱令長跪大令向之開導數言喝令捕役剥去上身衣服如法綁縛提硃筆標斬絞各條挿上由西角門舁出千戎在前押解大令身披大紅一口鐘命駕在後迤邐往南過縣橋陳箍桶橋王家弄出小南門至校塲預由差役燃點火把照耀通明千戎督同馬隊在四面照料大令升坐演武廳將行刑牌發下但聞號砲一聲劊子手起刀落犯婦已身首異處然後捕役將陸胡兩犯以次絞决迨氣絶身死差役投案禀報劊子提請騐首大令騐明無悮舉硃筆點其額命差役知照各屍族於次日收屍隨與千戎同詣邑廟拈香分導回署按本邑處決女犯爲十年所未見是以觀看者遠近畢至自署前以迄校場幾如浪滚濤翻當各犯由大堂舁出時有甲乙兩孩奔避稍遲致被衆人推仆洎涇人扶起而甲孩已受重傷延至昨晨呼號而斃誠無妄之災也縣署錢糧櫃亦被衆人擠壞昨經大令飭差雇匠興修 
[研訊舞弊]  
　　貨捐局司事陶宗志卽陶季園串通鼎豐泰有心舞弊當經厘捐督辦福和笙觀察訪查明悉將陶及鼎豐執事丁子坤豐泰執事祝金堂一併送縣請辦並禀詳蘇撫憲奎樂峯中丞札委前署山西大同府知府攺發江蘇候補之王榮和太守來滬會同本縣黄愛棠大令訊究等情已詳紀本報兹悉太守抵埠後拜會大令吊查兩店簿據細加查閱知係以多報少商酌之下訂於昨日午後升座研訊丁子坤供寗波人在治下王家馬頭鼎豐店爲執事前月本店買得洋紗三包裝載三車托義豐店到局報稅不料捐票書義豐牌號經巡丁查見以貨票不符彼此爭論並不敢毆打巡丁亦無偷漏稅捐之事太守得供謂當查時祗有巡丁一名貨車共有七輛其四車已被逃去若非偷漏何以逃避况捐票州載三包尚有四包之捐票何在答稱被巡丁搶去大令駁之曰巡丁取爾之票毫無所用顯見供詞逞刁提詰祝全生供本地人在大東門外豐泰爲　是日所逃之四車共載洋紗四件實係小的店中所購確已投局報捐運至十六鋪曾經司事陶宗志騐票放行後遇巡丁到來勒索不遂將票攫去太守怒曰本分府奉憲札委來申會同黄大老爺查辦刻已查明今正起至九月止鼎豐共進紗貨三百九十八件到局報捐者祗有六十件爾之豐泰進貨一千二百數十件報捐祇有三百餘件非偷漏而何丁等同供餘貨係在期提出由客報捐與店中無涉若在店中售賣則所進之貨全行報捐不敢漏稅太守謂此言尙屬近情惟難深信飭貨捐局查察但是日七車之貨則係偷稅無疑本當重辦姑念本小利薄從寛照十成判罰尚須本委等赴督辦處爲爾等代求如奉督辦允許卽是爾等之幸丁祝等皆俯首求恩太守喝令退去命提陶宗志卽季園詰問供是監生原籍嘉　在貨捐局爲司事奉派在十六鋪橋查騐捐票是日鼎豐豐泰二家共有洋紗七車由監生騐放後遭新充巡丁勒索以致爭執監生與該巡丁未經會過疑係假冐適　局勇到來遂將巡丁指交送局不敢得賄包庇太守怒曰果係巡丁假冐亦應送歸本局訊究不應指送巡局爾爲司事竟如此神通廣大陶一再認錯叩求恩典太守與大令會商判令分别交差禀候憲示核辦 
[補緝火匪]  
　　南市篾竹街董姓於本月二十二日黎明失愼時有匪徒乘間攫物已經十六鋪捕役拘獲王雙喜石阿毛何金生等解局研訊又供出小二朱洪等三人拘獲押候訊究在案兹悉尙有該處附近之篾竹匠劉某程某等三人當時亦在火塲刦掠湯順成麫粉店衣箱兩只以及潘二尹之狐皮料數件刻尙在逃未獲二尹得悉後昨日已飭地甲捕役赶緊跴緝務獲究辦 
[提訊缺貨]  
　　常州府人監生卞某在南市開設乾大荳行日前雇陸大之駁船在某處裝載菜餅四百十擔來滬起貨後行中檢點與原單不符缺少十餘擔計值價洋十九元數角向陸詢問諉稱不知卞卽訴知十六鋪地甲請爲追究經局員潘二尹得悉後已著地甲將陸拘局訊究 
[貼票互控]  
　　前有福雨亭者投英界公廨控一品樓女校書處值堂人金阿四介紹貼下寳康小錢莊期票洋銀四百餘圓昨日金母婁氏扭徐子卿至廨訴稱兒子經手貼票洋銀内有一百五十圓因徐硬貼扭請訊追徐稱金亦有德隆期票兩紙計洋銀一百五十圓囑小的轉貼與人可以作抵讞員張賡三直剌著暫押候訊 
[欠租遞逃]  
　　西洋人某甲前向寳源祥租得武昌路第四百零九號四百零十號樓房二幢邇因積欠數月房租不能應付遂於前日之晚潛將物件運往他處逃逸無蹤翌晨爲經租人查知投報捕房捕頭諭令自至西洋領事署喊控 
[賭宜防]  
　　某宦挾資來滬作平原十日之游逅邂花間與賭棍趙麻子陳洪齋余殿奎訂萍水之交送抱推襟頗稱莫逆趙等瞰其客囊充牣設局賭誘之翻天印倒脫鞾變幻多端致宦輸去洋蚨千餘翼後遇武弁某君道及前事弁固深知此中三昧者遂令向理論言欲控官請究趙等見事已敗露祗得浼人出勸璧返洋銀三百五十圓然宦已受虧非細矣 
[烟館樓傾]  
　　本邑英界四馬路迤西胡家宅四海心平茶樓主某甲糾工將後樓改建鋪設烟榻以便將紫霞膏餉人鳩形鵠面之流短笛横吹無日不滿坑滿谷前晚十點鐘許烟客麕至樓忽傾頽砉然一聲椽柱俱折多有不遑逃避墜塵埃中者幸未受傷然已如小鹿兒在心頭　矣 
[仍得所居]  
　　法租界東新里二弄三十二號房屋爲某姓所居因欠租金二月被老沙遜經租人將屋内鋪板搬出封釘雙扉以致露宿風棲兒啼女泣事爲捕房所知飭傳經租人親至捕房諭卽將門啓封仍令某姓搬入所欠房租勒限付清 
[試辦醫學會簡明章程]  
　　一事有似緩而實亟似迂闊而實切要者莫如醫學會之設中國近來效法泰西百務更新有志於救時者莫不講求實學以濟時艱以利民用獨於設醫學堂一事尙尠議及竊以爲人身之强弱雖禀於天授而疾病之夭折亦半由調劑之未善泰西近來格致家攷騐理愈精核計通國每年死殤人數斠三十年前已减三分之一且身體强壯於昔時可見醫學之有益於人有裨於國家也本會之 
 
 

Page 4

 
 
設爲振興醫學切磋人才起見卽爲將來中國建立醫學堂張本○右立會大意一條一本會擬從戊戍正月起每月出醫學報一本每本約三十頁首著論說次繙譯泰西醫書醫報次中國醫學及各處時症效騐方案次名醫未刻稿本殿以醫生藥房告白一請撰述二人繙譯一人删校一人均由會中公舉酌給薪水以若干爲限○右印報二條一中國醫理各有所長不可偏重亦不可偏廢惟中醫向不由太醫院考取故工拙不一擬仿宋元豐間攷校醫士之法試以脈義方論請明醫者鑒定取其洞悉源委剖析詳明者聘爲會中醫師以備會友問病隨時可答一專則精雜則泛凡事皆然而醫尤甚今請中醫師四人一内科一外科一婦科一兒科他如眼科少專精之人姑屬之内科産科可屬之婦科傷科無甚精理可屬之外科他日經費有餘更須延西醫一人專司割症裹紥等事一所請醫師須一人常住會中餘三人作爲遥請接會中問病信函宜細閱病源隨到隨覆尤以詳細爲貴一醫師薪水創始之時祗得從薄暫請四人每月各給薪水銀若干常住會中者加若干由經理按月致送倘遇會友邀請視病舟車之費由會中開銷病家如有酬謝亦不得受一人情好利每欲求多長年薪水積久視爲固然何能各竭心力擬醫師中倘有診治得手十全無誤者年終攷覈另給花紅以示鼓勵○右延醫師五條一本會宜購書籍及西醫各種器物以備人會之人隨時取閱試演但醫學各書宜精本善本價值倍昻今擬將四庫全書子部醫家類近今尙有刊本者及近時名醫所著各書未列入者西醫書則梁氏書目表中醫學各書有續譯者隨出隨購益智書會精繪各圖並購備一分俾得循序擇要隨時披讀又人身體骨眞形一具頭面臟府經絡纎悉畢備拆閱之餘了然心目至西醫所用各器之精良遠勝中國外科尤要斷不可不購一購買書籍由總理會同總董量會費之多寡核要開單公同議定○右購書籍二條 
 
 
 

Page 5

 
 
新出石印中西算學叢書初編告成 
是書四明求敏齊主人搜羅羣書採輯中外名人專集數百種悉心讎較選擇已經數寒暑矣得最有實用者四十五種彚爲一編如已有單行刻本槪不閳入倩上海鴻寳齋石印紙張墨色均皆精工字畫清爽無蠅頭之弊各種目錄列後○新義象法要蘇頌譔○同文算指前編○又通編○測量法義西士利瑪竇譯○渾盖通憲圖說○圓容較義李之藻譔○勾股義徐光啓譔○簡平儀說西人三熊拔譔○五星行度解○曉菴新法王錫闡著○江愼修數學十一種○鄒徵君遺書算學六種恆星圖二幅○夏鸞翔算學四種○徐有壬算術三種○焦里堂算學五種○南海陳灃算法二種○正續對數簡法戴煦譔○代數勾股茂伐滉著張已上共計四函裝訂四十本每部實洋六員寄在上海三洋涇橋緯文閣廣東省緯文閣寗波奎元堂源記漢口鴻寳齋湖南愼記代售 
[批發增彩票]  
啓者本公司設立長崎創辦彩票茲復運申批發以廣招徠額設四萬張每張十條計約正附彩四千五百另九張每張售英洋三元半張分條照合售價較亷得彩甚易今售一千八百九十七年十二月票卽華十一月廿四日開彩三大彩先行電報餘彩約兩禮拜對號單到申如蒙　賜顧得彩卽兌現洋所有得彩章程開列於後　頭彩一張　得一十仙洋三十萬元　二彩一張　得一十仙洋十萬元　三彩一張　得一十仙洋五萬元　四彩十張　各得一千仙洋二千元　五彩廿張　各得一十仙洋一千元　六彩一千四百七十張　各得一十仙洋二百元　附頭彩上下各一張　每得一十仙洋八千元　附二彩上下各一張　每得一十仙洋四千元附三彩上下各一張　每得一十仙洋二千元　附四彩上下各一張　每得一十仙洋二百元　附五彩上下各一張　每得一十仙洋一百元　附六彩上下各一張　每得一十仙洋二十元所有得彩一十仙洋十元合計英洋一元正長崎分申普惠利公司謹識 
[告白]  
我永安保人險公司者乃首次承保中國人之一公司又適出華文新譯章程之一公司也茲有告者本公司必欲使盡人皆知平日與他公司之顯有區别者徽特辦法異而交涉無且尤有莫惑於聽睹者因近查有他公司中辦事之人嘗聲言該公司與本公司如出一轍甚有謂本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據内書特派人之名姓末又加以本公司中經理人漢密登監理人朱葆三之簽字故凡有欲向天下至大且穏之公司投保人當先認明上海黄浦灘第六號門牌便是庶免差錯否則設有其人以假股眞甚或冐稱本公司中辦事之人在外招搖過市諸公可詳加審視或問以果持何據而至是如是則眞人苟無據之可呈者卽屬子虚斷不可以輕信噫嘻秦鏡温犀在此一舉閱者其察之 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館啓]  
　　本館京報悉照邸抄原本赶緊排印並不抽　各摺以省紙幅且隨到關登免　　之　凡在官　　所　　現在格外　　　人皆先覩爲快閱者鑒之 
[學徒被騙]  
　　烟　訪事友人云騙子某甲衣服華麗至某鋪買物價約十餘干命學徒跟至其公館取錢詎領至某　　　　内謂學徒曰適纔閱看之某物貨色　　將就爾速去取來學徒信之迨取來至妓館訊問則並無其人始知並非公館貨　　　　遽而歸大約必遭呵責也 
[博士輕生]  
　　丁二者姑溪人也　爲　鳳戲園茶博士近以勝鳳歌殘響絶遂　　　然昔年開園之初博士皆　　　　　以後無論何人續開皆須仍其舊制是以業應　　仍可守株待兔勝鳳園屋址本湖北　　之　今秋將園屋改賃與潘　　　　寮梨園博士遂無後望而前用押欵又無從取　　　潘姓阻撓湖北會館以業各有主豈　　　園瓜葛而覇阻會館産　　　　等數人執送保甲總局懲辦不服又移縣收押至　　　　釋出丁等以恒業旣失而又　　　底爲相對之楚囚心益不　　　　姓饒舌意在少償訟費以清積久詎潘竟一毛不　　　　商丁益忿不可過隨不知所　　毒於二十日下午再往索閙潘亦　　相凌無何見丁容顔慘變知必服毒急雇人抬送　　　　口勇曰沬行至吉祥寺西首　　所卽已　命丁有寡嫂率姪同居於　聞信奔視見耳門等處現有青傷遂赴縣喊請相騐吳　　淮詞於翌日臨塲騐視仵作　銀針從口插探不知緣何僅至咽喉卽　能下後再探諸魄門因觀者如堵不知作何顔色騐畢　　　嫂當塲收殮封釘丁二尙　八旬祖母及屍弟等住居當塗屍嫂不能作主是以一再苦求始聽其殮而未封邑宰亦卽呵殿回　並將被告兇手帶案研訊 
[金珠記]  
　　倡奴阿珠向隨其姑某氏在英界新清和里倡婦小花韵初處傭工　　金無賴也見妻珠翠盈頭綢綾蔽體心焉羡之日往需索錢財以供烟賭不與則翻江倒海滋鬧不堪阿珠屢以番佛奉之終不　　其欲　前晚鐘鳴十二下忽身藏利刃而往甫數語贈以老拳旋復向腰際猛剌幸爲帝人阻奪　免重傷其母某氏聞知大加辦斥阿金竟出言無狀違忤百端觀者咸抱不平言欲扭送公堂控請懲辦阿金見衆怒難犯始走不知所之 
[跡近拆梢]  
　　銅匠李阿友寗人也前日行至裏虹口西華德路突遇素不相　　山東人某甲忽稱前欠銀洋數元何以至今尙不歸楚李以素未謀面安有欠債之事似此有心圖詐　與拆梢無異因喚某　　　將甲拘入捕房捕頭令管押半天以儆 
[錢莊被騙]  
　　騙子某甲專在租界中騙取物件昨　至北山西路十九　門　　　莊内自稱在北河南路成大南貨店執事店主需用洋銀命以青蚨調換鷹洋七十元惟錢因携帶不使可囑夥友同往領　　　　之卽以洋銀七十元交甲收下並囑夥某乙隨往取錢詎甲至成大店内令乙俟諸櫃外潛向司帳人稱欲將鷹洋七十元　　　　先令取錢一千置之櫃上令乙數之可有虧串等事乙正在盤檢之際甲又向司帳人言此錢虧數殊多不　調換遂自　　　　　乙盤檢　欲向司帳人取錢回店司帳者謂未收過銀洋何能取錢乙謂銀洋已交寳號之夥隨手携來　謂空手司帳者　　　　未　　來換銀洋適來之人據言卽　之友爾數錢時謂錢數不足不願調換故已自去矣爾所云云殊爲　　乙至此始恍然爲甲所騙立卽回店新知店主報明捕房　爲代緝未知可能弋獲否 
[騙傘遭毆]  
　　有岳眞秀者前在滬南王家碼頭元大恒煤　　爲夥近被店　　　落魄無依前日至南市小橋南首順昌傘作内冐稱滬北某號騙取雨傘一百五十頂作中信以爲眞照數付　詎岳至北　　　　　又冐稱係順昌之小主某號深信無疑慨然承買未幾順昌主查出破綻立卽飭人招尋得以拘獲順昌主並不報知捕中　　　打及至脚踝骨折斷尙不釋放不知其如何了結也 
[凌虐螟蛉]  
　　蘇鄉某氏婦賃居法界菜市街撫一螟蛉女年祗　　以其不慧時加凌虐鞭撻之聲聞　戶外事爲巡街捕所知拘入捕房捕頭見女兩腿青腫狀甚可憐爰飭暫留俟傳到女之生母再行核辦 
[娼婦鳴寃]  
　　娼婦蔡桂英向在姑蘇臺畔作賣笑生涯滬上某龜子克之謂姿容　　　態媌條若能移　申江定可作摇錢之樹遂賄通傭婦誘之前來爲之鋪設臥房勸令迎新送舊蔡娼不允爰於前晚乘人不　　　英界公廨鳴寃讞員張賡三直剌著暫交官媒收管候查明訊核 
[竊靛被拘]  
　　偷兒某甲在法租界招商局金利源棧房竊取靛青爲巡丁　　　　拘獲送入捕房捕頭命押候堂期解請讞員鄭大令訊辦 
[成衣被竊]  
　　滬南洞庭山馬頭沈義泰成衣店中於昨日黎明時有梁上君子在　　穴洞而入竊去綢布衣料約值洋銀七八十元之譜翌晨知覺後由店主沈雪卿開單投十六鋪地甲處具報請緝未識能否弋　　 
[控誘案結]  
　　趙仁孝投上海縣控張生奎誘賣其妻前日由帮審委員蔣剌史升堂　　趙父和壽投案供江北人兒子仁孝曾娶顧氏爲室日前私逃現已回家盤詰之下知非張生奎誘拐求鑒仁孝供今年廿七　　　划船生理前者摇得一會　子　氏忽將會錢私取入城至綢莊購買各衣料小的赶上扭回被張硬覇次日妻忽逃逸以致　　　拐扭縣時被張用刀剌傷求究　供浦東人是日見趙夫婦在途爭閙上前解勸反遭扭控求恩察核剌史得供以張不合多事判　二百板具結完案 
[竊被案結]  
　　南市大東門外洞庭山碼頭順興小客棧寓客曹長春於日前在棧中　　　被一條另居於王家　　　　棧中由順興棧夥趙子雲查知後控於十六鋪巡防中局經局員潘仲泉二尹飭捕役在聚順　　　　長春一名押解到　研訊　供在同寓之裘某處買得質劵向某質鋪中贖來並非行竊等情二尹斷令順興棧夥迅將裘拘　　　訊究詎裘畏罪乘　　脫　趙無從交案前晚潘二尹又復升堂研訊將曹提案謂此案延擱多時前據爾供在裘處買票今裘　　　逃案尙未結然爾　　　否行竊種之得被後另居别處不無可疑曹供小的實遭寃枉惟求大老爺超豁二尹謂本委斷令償　　元與該棧另做棉　如何曹沈吟良久始稱情願遵斷爰命具結交保限日將洋交案覓保開釋 
[美界捕房紀事]  
　　積竊姚明山昨在滬北招商局碼頭西平輪船竊取布衣等物被船上管事　　瞥見當卽拘獲喚某　印補解送捕房究辦○昨日北山西路某小茶肆中有偷兒陳德順在座啜茗見同坐茶客周成香身帶銀對　　　枚乘　竊取意卽圖遁適爲富包探查獲拘入捕房候解英界公堂訊辦○陸潤身向無恒業以胠篋爲生昨日至新閘某姓家竊得布衣三件經　包探查獲拘入捕房轉解英界公堂訊究 
 
 

Page 10

 
 
[蘇省官報]  
　　十一月二十一日同知王秉璋禀銷長元吳江震澤太湖抽查保甲差通判鍾壽康禀謝奉委海運津通局差知縣魏士鴻禀銷赴海州　　　件　提案　赴沐陽會審差回省巡檢鄭清徽禀知奉府委監放長元吳三縣孤貧口糧差府經歴虞景崧禀知到閶門水關差縣丞魏本立禀銷葑門水關差卽辭　　　　　甲　從　金　光禀知到葑門水關差調署金匱縣望亭司巡檢李承蓮禀知交卸鎭洋縣典史任事回省禀到典史謝本偉禀銷昭文塘工差並謝二十一年冬防　　　　功三次　　　　　由嚴家橋厘局來禀謝請補崇明縣知縣缺准補長洲縣吳塔司巡檢曹貽禧禀辭赴任知縣陳鳳儀禀知奉道憲委催提元崑新三縣漕項差　　　朱德魁禀　高　　等　　查保甲差從九文煒禀謝奉委南渡厘局差卽辭又張廷墀禀知奉府委赴崑新公幹卽辭典史潘友成禀謝奉委海運滬局差卽辭從九陳　　　　昭文塘工差昨日　　　昌先理合更正○二十二日知府潘北芬禀銷上年解亦餉差正任蘇海防同知王用龢禀辭赴上海會審案件署蘇海防同知陳德濬自照文　　　次來禀銷騐收工程　　　　恭壽禀銷抽查崇明海門保甲差又李今典禀知奉儲　委提華亭婁縣漕　差卽辭昭文縣李禀到知縣劉樹仁禀知交卸署無錫縣任　　　　郭寅階禀銷昭文海　工程　又謝謙由吳淞江釐局來調署金匱縣望亭司巡檢李承蓮禀辭赴任巡檢張恩瑞禀銷常鎭措資假從九徐銘勳禀謝奉委海運滬局差　　　　舉人普芬由京口　　　 
[閩中官塲彚紀]  
　　委署漳平縣王先澤禀辭赴任委署祥豐塲大使丁丹桂禀銷官運課厘省局支應禀辭赴任鹽塲陸熙　　　　課厘省局支應差　　王　　　官運溪海局配溪事務鹽塲劉燦禀委邵武官運局通判丁鈞文禀辭赴木蘭坡厘局知縣黄家興卸辦華葑分局從九葉爲芝卸將　　　　署　江營遊擊管定武　　　　　撫標中軍叅將牌示調署永福縣王煒堂南安縣聲軒羅　縣文熾俱禀辭赴任許德新卸代尤溪縣事升補興化熊世鰲禀辭　　　　左營守備翁凌雲禀辭赴任代理　　縣章光國卸事禀到新選屏南縣孫鵬儀禀辭赴任通判閔毓靖由京過班來閩署安砂巡檢唐師介卸事分缺先補用巡檢劉庶　　　　閩新選汀州左營游　　　亭自　　閩禀到同知黎景嵩禀辭赴馬江開辦保甲縣丞彭源崙奉委窑上釐委管帶督憲轅箭道精兵都司張逹斌禀謝委永春州州局　　　丁憂遺缺藩委試用府經歴林錫　　委署理新選緣美塲章芸禀辭赴任鹽塲徐蔾青奉委順昌關官運局鹽塲唐人鴻奉委房村關差縣丞孫開榘李映崑自京來閩　　　　童巡檢從九魏凱由京起股來閩知縣韓沐之委連　厘局府經董鍾駿委沙溪釐局本任晋江縣葉新第卸到省 
[上海六馬路仁濟善堂籌賑公施子英經收山東順直湖北川東賑捐十月初一至廿九日第廿八次清單]  
　　初一日　　　彭門侯恭人送沈恭人壽　移賑洋十元石隱生求病愈洋十元　邑徐冠伯求病愈洋八元隱名氏方姓各五元所愿未遂子山陰隴西居士各二元姚琢軒一元名心氏　　三元○初二日江聽泉洋二十元無名氏洋一元○初四日胡宅爲子求病愈莫隱名各洋十元蔣雩璇祈平安二元○初五日金永華爲孫秉申求病愈洋三十元謝森　洋十二元張蓉沚十元郁敦倫堂五元　　　　元求合　諸友順遂人蔡朝宗求增壽各二元受愚氏銅洋二元陳姓銅洋一元○初六日常德同大美規元十兩吳維衡五十　　　　移賑無名氏保平安各洋三十元關　氏十元隱名氏四元無名氏成泰樊手各二元○初七日隱名氏求子洋一百元銅洋十五元鍾梓松洋二元○初八日金杏橋求病　　一百元公省酒席洋十二元蘇餘仁堂洋十元錫堂氏求母牙痛速愈子易養易成錢唐氏各五元知過齋改過室四元槎溪隱名保産平安王汪氏各二元司証鄭一元○初　日　朝基洋三十元程　記十元無名氏四元求父病速愈人二元王氏一元○初十日黄克明爲子種福洪門孔氏圖南小築均求病愈許長保四戶各洋十元○十一　　　　　　　堂各洋二十元龔　撥十元楊敬恕當四元○十二日天水患癎子洋三十元李九鼎洋二十元○十三日碧山居士洋一千元新市沈泰源號洋三元○十四日　　才　　　　洋十元王鎬爲祖母并女病求速愈洋四元又奉母命將兄長三十生辰麫資二元京口德源號王耀曾　棉袄一百件○十五日隱反氏洋二百二十元保　氏洋二百元　　　堂洋二十一元上　氏爲　　氏週期求資冥福凝祉堂各洋十元○十六日宜興楊門崔氏病愈完愿洋廿五元大豐陳成芳茂泉洋二十元沈益庠祈病愈五元○十七　　　仁洋廿元丹山疎懶子丙年花甲承沈汝相兄補贈　綢袍料大章票十元端餘　銅洋十元○十九日愿心氏洋二十元張陳氏求病愈隱名氏各十元唐石泉沈錫良各二元○二十日無名氏洋十五○廿二日安徽正陽關隱名紋銀中元十兩六錢六分三厘益生成代助洋廿元鄱陽輪船代安慶客人洋四元自困齋　　親康健洋二元無名氏銅洋一元○廿四日隱名氏　一元○廿五日殿秋王善士因過重洋平安抵里洋四十元陳珠泉求恙速愈洋三十元王陳氏五元○廿七日不留姓名　三十八元王信義四元銅洋一元成泰沙銅洋十二　○廿九日胡　梅洋一元一角無力氏銅洋二元○十月份共收元二十兩另六錢六分三厘洋二千四百二十七元一　　七　一申元一千八百四十七兩另二分三厘以上　取元一千八　　十七兩六錢八分六厘銅洋四十七元棉袄一百件連前共收元四萬四千九百三十一兩四錢九分四厘銅洋五百十元　　　解各賑欵外凈存元二千一　　十一兩四百九分四釐銅五百十元四角 
 
 
 

Page 11

 
 
   
 
 

Page 12

 
 
[光緒二十三年十一月十七日京報全錄]  
宫門抄○熱河都統壽奏剿捕蒙古各旗馬賊並查明各旗被擾情形摺○兼川督恭奏爲接展新海防收捐緣由　○又奏　建兩鎭　接夷疆汛防員缺俟防事大定再行酌裁摺○直督王奏爲更易管帶片○十一月十七日吏部翰林院侍衛　　日無引見○　　前往明陵請訓○奉大府丞貴賢請訓○陜西副將忠壽謝恩○莊王請假五日○志公請假十日○吳樹　　　五日○召見軍　　貴　○○奴才宗室壽蔭跪奏爲勦捕蒙古各旗馬賊曁查明各旗被搶情形恭摺具奏仰祈聖鑒事竊奴　　光緒二十三年八月二十三日奉上諭理藩院奏昭烏逹盟長呈報賊匪肆擾該盟所屬各旗馬賊聚至二百餘人各持砲械縱横肆擾　　　人該盟長親督　　　　　救等語著王文韶卽行知照直隷提督聶士成派撥精兵兩三營飛速前往迅將此股賊匪合力兠拿毋合　　　患該盟兵力不足　　　　　察情形飭派熱河練軍會同協剿等因欽此欽遵奴才當將先後派兵勦捕情形恭摺具聞一面督飭派　　　練兵及地方文武合力兠　　一面添派練軍馳赴各蒙旗會同協勦及分飭確查被擾情形復於八月二十九日奉上諭前據理藩院　　烏逹盟長呈稱蒙古地方賊　　擾當諭令王文韶知照聶士成派撥精兵兩三營前往兠剿並著壽蔭飭派熱河練兵會同恊剿兹據該盟　　在該衙門呈報統帶練兵剿　　匪等竟敢聚衆抗拒並有戕害弁兵情事實非尋常馬賊可比等語蒙古地方遼闊若不將此股賊匪迅　　滅勢必蔓延爲患復蹈朝陽故轍　繁兵力朝廷軫念藩部厪系實深著卽派聶士成酌帶精兵數營尅日起程親往督剿乘此賊勢未能剿　　易爲力該提督務當督飭隊伍視賊所向一鼓殲除迅速蕆事剿辦情形准聶士成專摺奏報著壽蔭督飭練兵認眞防範原摺均著抄給閱　　此各諭令知之等因欽此欽遵奴才卽飛飭各路練軍會同提標各營認眞搜捕毋任滋蔓適提督聶士成亦督隊出關分布兠剿嗣據協領　　補用副將沈大鰲朝陽縣知縣藍步青建昌縣知縣何安邦赤峯縣知縣張肇熊等先後擒獲首從各犯多名並查明被擾情形禀報前來奴才逐一詳查緣於七月間有賊首叚二麻子胡銀匠馬洛七蒙古小喇嘛等各糾夥一二十人或七八人不等在敖漢旗之元寳漥分搶蒙民財物　練軍往捕詎該匪等已聞風先期竄至距元寳窪七八十里之敖漢旗後甸子地方又與賊藍李春孫鳳李俊蒙古四兒等各股合夥每　二三十人四五十人不等卽在後甸子起身復先後竄至老河並沿途隨從負苦蒙民合計一百七八十名於七月二十一日渡過老河該賊等卽分爲　　竄入翁牛特巴林阿魯科爾沁旗搶掠所到之處皆係游牧草地蒙古廟宇並無居民營汛而所居之蒙古亦皆星散不成村落　將蒙古廟　　刦數家經翁牛特旗飭派蒙民追捕至該旗八旗廟與賊接仗掣斃賊匪三名陣亡梅倫興格土等四名至七月二十七日仍均逃竄叚二　　一股七八十人竄至奈曼旗界新廟南面沙坨地方經昭烏逹盟長敖漢郡王逹木林逹爾逹克帶領蒙兵追及截擊當擊斃賊匪數名拿獲二名餘賊　所搶贓物盡抛棄分行逃竄時奴才所派恊領雙祿並提督聶士成前派之翼長叅將錫善營官守備尹德盛等均已到齊遂會合原駐朝陽副將沈大鰲營官劉殿元及地方文武營汛一體兠剿該賊等或十餘名或數十名不等分股逃竄經各路官軍截擊追捕先後在崗窑嶺箆子溝旺古素汰小塔溝砲手營子賀也烏菲等處與賊接仗除當時格斃不計外各有擒獲首從多名並收獲馬匹器械無　我兵亦有傷亡數名迨提督聶士成出關復　撥各隊嚴密追勦遂復搜獲逸賊數十名先後共計拿獲首犯李大悍李俊李廣蒙古四兒郭黨李洛乞旦邵貴白　乞旦並隨從餘匪六十餘名除蒙古四兒因有殺死傅思汶家四命重案當經奴才提熱歸另案審辦外其餘各犯均經隨　批飭於訊明後　　正法現在地方均已安謐僅有賊首叚二麻子李春蒙古小喇嘛數名在逃未獲據報查得該匪等實係遠颺無蹤奴才已與聶士成函　　　　　雙祿所帶熱河練軍分駐下窪赤峯老河一帶古北練軍分駐建昌朝陽與奉軍聨絡搜緝務期淨絶根株毋留餘孽提督聶士成現　　　　關一切搜捕事宜責成古北練軍統帶程允和會合嚴緝統俟地方肅清宜如何布置留備巡緝再行奏明辦理外所有剿捕蒙古各旗　　　查明各旗被　情形理合恭摺具奏伏乞皇上聖鑒訓示謹奏奉硃批知道了馬賊出没無常且首匪未　仍著飭屬嚴防毋懈欽此○○恭壽片再展辦新海防事例自光緒十六年正月二十一日起先後由前任各督臣將初次至八十一次收捐銀數及各捐生年貌　　　代節次奏咨在案兹據布政使裕長將八十二八十三八十四次收捐銀數　具各捐生姓名年貌籍貫三代清册詳請奏咨前來臣查　光緒二十三年五月三十日起至八月二十九日止作爲八十二八十三八十四三次捐案計收捐實官九名共收庫平銀一千五百一十二兩飯食銀二十二兩六錢八分照費銀一兩八錢國子監飯食銀四兩照費銀八錢除將收捐銀兩存儲備撥並將飯食照費銀兩存俟搭解外覆查此三次收捐銀數核與新海防事例相符應請天恩敕部迅予核議給奬頒發執照來川以便給領用昭激勸除將副實收清册分咨外所有八十二八十三八十四三次再接展新海防收捐緣由理合附片具陳伏乞聖鑒訓示謹奏奉硃批戶部議奏欽此○○成都將軍兼署四川總署臣恭壽跪奏爲川省松建兩鎭地接夷疆汛防員缺擬俟邊事大定再行酌裁恭摺具　仰祈聖鑒事竊於光緒二十二年七月初五日准兵部咨内閣鈔出前督臣鹿傳霖奏明川省松建兩鎭屬汛員缺擬請酌量裁併一摺奉硃批該部議奏單併發欽此部臣以該督所請建昌鎭　所裁各缺未　　哨註明松潘鎭屬中營所裁把總司哨亦有錯誤請飭下督臣詳　查明並具汛防里　清册曁將來出缺是否查照向　　補抑或　　　理之處一併聲覆再行核辦六月初十日具奏奉旨依議欽此欽遵咨行到川等因准此　　松建兩鎭壤接夷疆所屬汛防　夷地者　　　九邊務安静固屬員缺間見一朝有事仍竟不敷分布現關外各　司經此次普宣　　　　　感沐安帖而瞻鄂朱章之案　未十分　　鹿傳霖以時艱餉絀力圖撙節非不知地廣員稀亦屬邊郵隱患所以遲至年餘未敢覆　　　　　及於此也且兩鎭裁併千把外　額外五十員之多核計俸餉歲省不過二千餘兩查裁併汛員前督臣曾會列臣銜若以有限之　　　　窮之瞻顧邊事關係緊要臣何敢困　　在前而廻護於後致滋貽誤擬俟將關外土司各案一律完結後再由臣體察情形奏請辦理所　　建兩鎭地接夷疆汛防員缺擬俟邊事　定再行裁酌緣由除分咨戶部兵部查照　謹會同署提督臣夏毓秀合詞恭摺馳陳伏乞皇上聖鑒訓示再成都將軍係臣本任毋庸會銜合併聲明謹奏奉硃批該部知道欽此○○王文韶片再北洋淮練各軍水陸各營更多管帶員名迭經隨時奏明在案兹　管帶古北練軍步隊右營儘先補用副將　守琦交卸　派儘先都司蘇緒謨接管又古北口練軍　　　營管帶儘先補用副將張復成因病請假回籍改派署提標中軍叅將劉長春接帶　　定練軍左右兩營統領兼帶左營營官　　　軍　惟李安堂飭回本任改派正定鎭　兵吳育仁接統其左營練軍管帶派委候選知府史龍　接充又保陽軍管帶補　　　　　　　管帶保定練軍　營營官儘先補用叅將張泰互相對調各專責成除照章按季造册分咨外理合　　陳明伏乞聖鑒　　查照謹奏奉硃批兵部知道欽此 
 
