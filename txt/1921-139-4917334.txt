# 1921 - 139 - 4917334

 

Page 1

 
 
   
 
 

Page 2

 
 
   
 
 

Page 3

 
 
[勢力圈劃定（冷）]  
三巡閱使此次到京其結果爲勢力圈之劃定在巡閱使可謂志得意滿矣雖然余尚有疑 
其一所謂劃定之勢力圈者三巡閱使果能行其勢力於此圈内耶今之政府固以北方爲其勢力圈者也今北方之中又爲三巡閱使各劃其圈假使三巡閱使之勢力圈而亦復如此各爲其部下所劃則三巡閱使者即等於政府雖有圈而無勢力矣劃亦奚爲 
其一所謂劃定之勢力圈者三巡閱使果能有此勢力以保守其圈耶今日英日之續約將復代我維持其固有之勢力圈矣今政府與三巡閱使者一若勿知而勿問惟急急於三數人之私圈自劃其劃果能有效而持久耶雖劃又奚益 
於斯二者我於三巡閱使之志得意滿不能無疑 
 
 
 

Page 4

 
 
   
 
 

Page 5

 
 
   
 
 

Page 6

 
 
　　五月二十五日大總統令特任陳樹瀋爲祥威將軍著即來京供職此令 
又令　特任閻相文署陜西督軍此令 
又令　交通總長張志潭呈吉會鐵路督辦權量現丁母憂懇請辭職權量准免本職此令 
又令　派陸夢熊爲吉會鐵路督辦此令 
又令　農商總長王迺斌呈福建實業廳廳長張景光另有任務請免本職張景光准免本職此令 
又令　任命李厚恩爲福建實業廳廳長此令 
又令　陶治平授爲陸軍少將王國政授爲陸軍步兵上校此令 
又令　彭上彬授爲陸軍步兵上校張榮授爲陸軍騎兵上校此令 
又令　楊鶴齡尚武均加陸軍步兵上校銜吳保恕丁容均加陸軍砲兵上校銜袁蔭昌授爲陸軍一等軍醫正此令 
又令　内務部呈秘書黄維翰羅述褘沈秉慤呈請辭職應照准此令 
又令　交通總長張志潭呈秘書張緝光盧毅李鑒鑾呈請辭職應照准此令 
又令　交通總長張志潭呈請任命羅述褘蔡光勩蔡亞權嚴松章爲秘書應照准此令 
又令　海軍總長李鼎新呈科長施廷幹另有差委請免本職應照准此令 
又令　司法總長董康呈直隸保定地方審判廳推事董森直隸高等檢察廳檢察官李堯楷懇請辭職均照准此令 
又令　司法總長董康呈請將湖北夏口地方審判廳庭長錢紀龍免去本職另候任用應照准此令 
專電 
　　北京電　外息三使會議結果圓滿己將勢力圈劃定東省内外蒙三特區有事先詢張直魯豫陜甘新有事先詢曹長江及湘川黔滇有事須先詢王美言之則曹維中原張對蒙王對南换言之瓜豆是也三使入京結果如此惟財政問題實不易卽决今日三使約靳張談財政（二十六日上午十二鐘） 
　　北京電　昨夜靳宅約李士偉張志潭潘復會商籌欵方法因曹至少須携五十萬王至少須六十萬張再索援蒙準備費百萬在事實上非成立一二種借欵不可直隷銀公司己借一百萬於政府利息甚低其餘借欵條件甚苛吉會續訂合同報紙雖有紀載但實際尚未簽字（二十六日上午十二鐘） 
　　北京電　張懷芝督甘因三馬未疏通好及陸洪濤復電未到故尚有待汲金純熱都統則因姜桂題之參謀長副官長來電謂翰老甚願讓賢惟毅軍各路墊餉二百六十萬清楚後卽交代故汲僅取得優先權徐靳保證熱河缺出先儘汲說者熱河鋪底不易代 
（二十六日上午十二鐘） 
　　北京電　閻相文得督後陳樹藩能否相讓尚無把握閻部欠餉三十萬允不向鄂要由閻自理故王占元亦保閻（二十六日上午十二鐘） 
　　北京電　昨府續議援蒙因張己領過軍費不能卸結果由徐主持授張使全權在蒙亂未靖以前畀張調遣察熱綏軍隊特權擬發一令三使言總統吩咐不能不遵遂决定（二十六日上午十二鐘） 
　　北京電　昨蒙王會議外蒙王公主撫内蒙主剿撫兼施結果後說勝利某司令言進兵困難爲某使呵斥（二十六日上午十二鐘） 
　　北京電　昨府議對南問題助桂攻粤三使同意助桂以金錢爲限財政問題不解决等於空言援贛問題不主張陳招新兵令陳指調任可師旅以增贛南防線 
（二十六日上午十二鐘） 
　　北京電　蒙議結果决定先由在京蒙王派代表回庫勸令活佛絶俄决心歸順不從則大張撻伐奉爲前鋒直任後援中央任籌餉械張使返任卽行誓師並保張勲任總指捙徐靳己表同意 
（二十五日下午九鐘） 
　　北京電　宋小溓電四站俄黨現又聨結各處鬍匪圖佔五站倭孩碑各要區現以護路軍完全分防實難開往游擊請速電調吉軍兼程馳往驅逐藉維路政（二十五日下午九鐘） 
　　北京電　范其光電俄新舊黨演成市戰經日軍干涉雙方始各停攻現己恢復原狀商民損失八百餘萬華商損傷尚無確報紛紛呼籲應如何撫恤及要求賠償處請示遵（二十五日下午九鐘） 
　　北京電　新楊電科屬扎哈沁旗貝勒不願附和蒙匪携眷來省敬（二十四）抵奇台縣（二十六日上午十二鐘） 
　　北京電　滂江訊俄蒙匪仍在内外蒙毘連各處竄擾械彈由某國自滿站海拉爾經棚一帶寗運接濟請飭各該省駐軍嚴加查截又訊前防存糧無多乏欵採購請迅撥鉅欵（二十六日上午十二鐘） 
　　北京電　閻相文擬帶馮玉祥旅全部赴陜（二十六日上午十二鐘） 
　　北京電　財李呈請給假三月並表示三種辦法後徐靳仍擬派員赴津勸駕惟曹張則以李久不到任中央財政無人負責頗不滿意擬薦張弧繼任（二十六日下午七鐘） 
　　北京電　財次楊壽枬教次馬鄰翼均代部務今明可發表 
　（二十六日下午三鐘） 
　　北京電　京漢車長辛店站昨下午三時來往車互撞壓死搭客十七人傷者無數（二十六日下午三鐘） 
　　北京電　施使電美以自由精神貫澈全球戰後注重實業現商部長霍佛提出英美法中日共同大贸易案深得各界同情許國務卿尤謂中美兩共和國幅員至大堪爲商塲擬組數大公司請速壽備宏巨工廠以赴時機（二十六日下午七鐘） 
　　北京電　贛陳電民軍侵防迭派代表與許崇智交涉據云該軍無此舉動反言贛軍諸多誤會現己議定雙方另劃防界及確定防區辦法嗣後彼此若再侵擾則遵從劃防條例處罰並另訂防區詳圖以爲左證（二十六日下午七鐘） 
　　北京電　教潮經張一麐出任調停勸范就職范意稍動但今日起中小學己一致罷課起爲後援　　漢口電駐嘉魚閻相文二十師準備移陜由十八師接防 
　　漢口電劉承恩有電促王返任　　漢口電部委盧涣田吳彤恩寢日（二十六）點騐廢票並請省會商會派員監視（以上二十六日下午四鐘） 
　　香港電國會敬（二十四）日開非常會議爲維持向例减五成之二百元歲費以曾出席非常會選總統者爲限 
　　香港電　梧訊林虎將任攻粤總指揮 
　　香港電　廣州機器工人要求減鐘加薪限資本家五天答覆港煤苦力亦要求加工金 
　　香港電　女界聨合會爲詹大悲棄妻許氏請命擬先保釋再調停（以上二十六日下午八鐘） 
公電 
　　江蘇省農會等代電各省議會教育會農會總商會各地各界聨合會學生聨合會各法團各報館均鑒聞此次靳閣改組全爲便於借欵起見中日實業公司爲某國借貸接洽機關乃引其買辦長吾全國財政矣英日續盟問題爲處分遠東重要案件乃於日皇禦前會議之際組織親日内閣矣祗求借欵之速成竟置國家於不顧充其所極何堪設想夫黨同伐異固非吾人所願聞然三年來如山東問題之保留軍事協定之廢除曹陸章之罷免安福系之失敗耗盡國民心血以爭得者不行將盡付東流而重處某國軍閥刀俎之下耶萬乞一致進行隨時賜教國家幸甚地方幸甚江蘇省農會南京各界聨合會叩敬 
世界路透電 
[國際間安定氣象]  
　　二十五日倫敦電　路透社巴黎訪員電稱國際大局漸有安定之氣象法政府與來因河法軍總司令會商後决議將己婚之一九一九年兵士調回國内該級兵士乃近因實行要求賠償條件而召集者 
　　二十五日巴黎電各報稱讚白里安氏昨在衆院所發之演說謂其態度堅决能避去糾紛巴黎廻聲報稱白里安氏己請波蘭政府封鎖邊界解散黨軍 
　　二十四日倫敦電　張伯倫氏今日在下院稱將由來因倫調至上西萊西亞之英兵四大隊可否增多英政府現己考慮之三協約國大員己一致行重向波蘭政府趕緊交涉 
[澳相之英日續盟論]  
　　二十五日倫敦電　今日晨郵報論英日續盟問題謂澳相休士氏之議顯爲解决此問題之唯一方法又謂中日關係必須與日本對西方諸國之關係一併考慮設此關係果能依據歷久之基礎而和平解决之則太平洋之和平當可無虞此事宜以英·美·法·中·日·代表開會討論之希望各方面接受開放門户之原則並認眞維持中國之土地完全 
[愛爾蘭新芬黨之奮鬭]  
　　二十五日倫敦電　據官塲宣稱今日下午有新芬黨一大隊以煤油縱火焚杜白林稅關房屋辦事員皆爲驚逃消防隊初不能進至火塲後由國軍保護始抵該地軍隊乘摩托載重車馳抵時黨人以炸彈迎之軍隊乃報以機關槍來福槍及手槍新芬黨死七人傷十一人被俘者五十五人當交鬨之際傷輔兵四名稅關房屋爲杜白林最美建築之一　值價英金百萬鎊全付一矩愛爾蘭運輸工人機關部所在地之自由廳亦爲黨人焚燬　　二十五日倫敦電愛爾蘭事務大臣格林武爵士今日在下院宣稱愛爾蘭國軍自一月一日起至四月三十日止共死警察一百零九名傷二百二十四名又死兵士四十八名傷一百十三名平民死傷總數未能查明因黨人遇有死傷多匿不宜露也 
[英國罷工近狀]  
　　二十五日倫敦電張伯倫氏今日在下院宣稱煤礦爭端雙方仍無會商妥洽之氣象故政府决議再謀解决方法將於星期五日召集礦工與礦主會議 
　　二十五日倫敦電格拉斯哥船港二人王一月前决議當礦工罷工之際不爲輪船卸煤今己瓦解今日工人召集大會决議照常工作 
[埃及騷亂記]  
　　二十四日開羅電開魯與亞力山大里亞間之電話綫己斷開羅居民大爲驚惶商店停市街道中現有軍警梭巡 
　　二十四日亞力山大里亞電　官中宣稱此間暴動共死五十六人傷二百十人英巡洋艦開萊浦索早己駛抵此間尚有他艦續來 
[美國與國際聨盟]  
　　二十四日紐約電民主黨員與贊成國際聨盟之共和黨員皆不滿意於駐英美使合維氏在倫敦譬爾格里姆俱樂部宴會時之演說福魯德氏己在衆院提出詰問政府是否贊同其言而民主黨尤反對哈維氏所發美國非爲愛人目的加入戰局一語共和黨之贊成國際聨盟者己致書英國薛西爾爵士告以美國輿情仍贊同國際聨盟 
[英國之減政計畫]  
　　二十五日倫敦電　政府諭令各機關核减下届財政年度内之政費自六萬零三百萬鎊减至四萬九千萬鎊財政部撙節政費之通告略謂下届年度尋常收人未必能超過九萬五千萬鎊其中至少須提出四萬六千五百萬鎊以付債務祗餘四萬八千五百萬鎊以供政費故諭令各機關核减開支苟不擲節政費則必續借債欵或增收稅項但借債則將使金鎊漲落失度而加稅則將阻塞英國工商業之恢復必遭國會與國人之反對也今亟須儘速减輕稅項清减國債庶可維持工商業而使之興奮並可安置工人欲達此目的惟有於此後數年内繼續撙節費用耳 
[英國增加郵費]  
　　二十四日倫敦電　郵務大臣今日在下院稱自六月十三日起增收某種郵費以期彌補本届郵局經費之缺乏郵片將由一便士加至一便士半外國信件將由二便士半加至三便士報紙出境概不加費惟其他印刷品則須酌加 
[斐列賓近事記]  
　　二十五日馬尼剌電自伍德將軍等抵此後一般人士於菲島防務問題頗多推測伍德將軍之察視富加島與巴丹島當與該問題有關蓋二島位於吕宋與臺灣之間居民甚少且無經濟與政治價值也海陸軍兩界人士現信菲列濱沿海之防務足以抵禦敵軍之侵犯惟覺尙須有更强盛之游繫隊阻止敵軍在海濱易受攻繫之地點登陸近今馬尼剌灣之海軍大操似己證明柯里吉杜之防務雖受驅逐艦隊之襲擊亦不足虞伍德將軍委員轉對於海陸軍問題緘默無言但有委員數人必將貫澈研究該問題伍德將軍之北游同行者有亞洲艦隊之傳信官白里央海軍中佐及委員團中之陸軍軍官若干員伍德將軍與福白斯將軍現特别留心考察菲列濱普通人民對於獨立問題及目下政府能力是否充分之意見委員團儘力謝絶宴會及發表演說團中之主要委員二人及其隨員現擬於沿途各小鎭與市民開正式會議伍德將軍謂菲列濱發達中最有希望之徴象其一即爲各村鎭己有女子俱樂部之組織此種團體注重兒童之幸福實爲有眞正價值之事業伍德將軍曾於沿途數地點試行非正式之投票雖有少數人民願即與美國絶對分離但大多數主張獨立而居美國保護權下委員團曾切實聲明獨立卽無異取消美國之保護各省人民對此觀察點顯多未之前聞也福白斯將軍十五年前任菲列濱商務辦事長時曾提倡建築寛道此次抵菲後即從事察視道路之狀况委員團抵菲之前菲人竭力修治道路有數路曾經完全鋪築惟福白斯將軍輒乘汽車查視側路其調查之結果尚未發表 
　　五月十四日馬尼剌通訊　遠東教育大會定期十二月十五日在馬尼剌舉行擬請日本中國爪哇夏威夷各大學校派員與會會議時期共三日地點在菲列濱大學該校新舉校長邊頓博士將於開會期内行就職禮預料十月間在火奴魯奴集議之聨太平洋科學大會各會員亦將參與馬尼剌之遠東教育大會 
[各國近事記]  
　　二十五日華盛頓電　參議院一致通過海軍經費議案之修正文請總統邀英日兩國與美國開裁減軍備會議　　二十五日海牙電　下院己通過議案計政府在東印度募七釐息借欵二百五十兆佛洛林 
　　二十三日華盛頓電　衆院己通過聨合會議關於臨時稅則議案之報告現以該議案呈請總統批准 
　　二十三日舊金山電　有人將呈請當道凡有違背禁酒律之外人應驅逐出境違法售酒之店舖應勒令停閉一年 
太平洋路透電 
[東俄之政變]  
　　二十六日海參崴電　加浦爾之軍隊己將海參崴政府完全推翻雙方僅見小戰鎭中安靜 
　　二十六日海參崴電　雙城子烏蘇里克拉士杜爾諾斯巴斯克波克羅夫加均有不流血之暴力的政變政府之軍隊己屈服加浦爾將軍部下反過激之軍隊 
　　二十五日哈爾濱電　據中東鐵路協国約國國際技術部人員聲稱雙城子之事變並未妨礙車務聞國民軍己承認屈服條件繼乃携刀退回防所因來福槍均經没收也加浦爾黨己實行檢查函電並來往火車拘獲共産黨數人迄今未見流血日軍司令仍守中立 
[南方近事記]  
　　二十五日廣州電　廣州有名人物决議創辦大學一所由省教育會育會主持一切己擇定臨地校所 
　　二十五日廣州電　廣東銀行决議將資本增至五百萬元中國銀行廣州支行己由香港遷回擬照常營業 
　　二十六日香港電　據梧州消息粤桂軍現相距十五里一說雙方業己開戰廣州國會議員今僅餘六七十人餘多啓程前往北京 
　　二十六日香港電　九龍海軍兵庫現正建造火油池四所須數月始能告竣 
　　二十六日香港電　華人網球隊代表香港與上海比賽今日衆亞細亞皇后號郵船赴滬 
　　二十五日香港電　香港每日電聞報載稱聞廣州軍事當道接雲南來電謂該省當道願由西面攻桂並儘力協助粤軍又聞梧州桂軍總司令己接見陳炯明之代表會商後尤開休戰談判不日廣州將開軍務會議解决此事 
[蒙事近聞]  
　　二十五日北京電　察哈爾都統張景惠報稱彼己應蒙古各部官之請招募蒙人千名編成隊伍保護該區騷亂地方之牲畜 
 
 
 

Page 7

 
 
國内要聞 
[公府聨席會議之經過]  
　　北京益世報云三巡閱使欲去仍留所爲何事殊非局外人所能深知故議論紛紛莫衷一是據昨日所得報告則三使之勾留確有幾分帮助政府解决地盤問題之意味其中熱察綏巡閱問題且不必論即甘新陜之地盤亦頗難解决當二十三日下午六點在棉花胡同會議某年長之巡閱一言不發謂本人意見早己在徐靳兩公前表示云云故無甚結果原來政府决定以陸洪濤眞除甘督因某方面欲請張懷芝讓出地盤給姜桂題請張督甘而以熱河畀汲某因吳俊陞己獲黑督某方面若不爲汲覔一地盤說不過聞前日馬福祥入府東海曾有張懷芝督甘有無困難之語馬以含渾之語對答然馬意在調楊增新督甘本人督新然恐辦不到也至於熱河畀汲則陜須畀閻相文陜畀閻則豫須畀許蘭洲故此問題不談則己談則牽扯益多惟長江方面之某使則喟然歎曰你們的人均有地盤了吾的人僅得一交通部之參事上行走相形未免減色於是三使之間遂喧傳有意見不洽之處此則二十三日以前之形勢也二十四日東海仍令三使從長計議當日是午三時又在公府邀集靳總理以下全體閣員及各部次長曹張王三巡閱使蒙藏院貢總裁馬張兩都統王衞戍總司令吳郭爾秘書長在後樂堂開聨席特别大會據公府某要人云此次會議己將八項問題議决辦法（一）任命張勲爲東三省巡閱副使（二）實授陸洪濤爲甘肅督軍（三）通電催辦選舉（四）以兩個月期限將蒙亂平定（五）電令陸榮廷陳炳焜迅平粤亂（六）各省實行聨合之辦法（七）京内外一致實行减政（八）定出全國裁兵之手續由此觀之似可謂冠冕堂皇風平浪靜矣但據熟知内幕者所言則此次公府之聨席會議實以軍閥地盤問題相持不下不得己而召集此會三曹對面謀最後之解决顧此中問題極難解决尤以起用張勲出任巡閱使一層最招各方面之疑慮不但曹王兩使主張愼重至不得己時且有合詞推舉張氏爲東三省巡閱副使以副張使重友薦賢之盛意此外如長江豫西之著名軍閥亦對於張勲位置均有消極之表示大約昨日會議席上如不能將此難問題圓滿解决則連帶枝葉如張懹芝之於甘肅閻相文之於陜西孟恩遠之於近畿鮑貴卿之於綏遠皆在在發生障礙而三使行期恐更有延長之猶豫也 
[吉會借欵簽字說]  
字林報二十四日北京電稱吉會鐵路合同己由當局與日代表於星期六日簽字借欵債額爲日洋一千萬元此項借欵之成立爲一種新政策之先聲按此合同原爲安福部所定葉恭綽長交通時堅不承認之字林報按語曰聞中政府與日人間所締結之結之借欵日洋一千萬元係用以償付中政府所借某種日欵之利息中政府舍吉會鐵中而外無從羅致借欵再此欵亦無涓滴落入中政府之手也然事局之惡劣依然如故旣借債以應開支又借債以付債息債台層築適速其破産耳 
[京學潮二次决裂後情况]  
北京教育風潮自八校長及教職員二次辭職後己完全决裂八校畢業同學代表顧名等曾於前日赴靳宅請願希望轉圜當由靳氏派祝秘書代見顧等陳述來意要求轉達昨日（二十四）祝秘書奉靳命以電話回答該代表等略云靳總理對於該代表等之陳請（一）每月教育經費二十二萬元問題現正在進行借欵之中如借欵成功教育經費當然連帶解决（二）積欠經費非我（指靳氏）任内所欠但亦當設法償還（三）政府態度只要教職員上課便亦無問題云云查政府四月三十日通過閣議之三條辦法所謂二十二萬元係由交通部特别協欵項下撥付毫無依靠借外債之必要而積欠一層該三條辦法中亦言明分三個月攤還今兹回答己全然推翻前議且觀其第三條回答己暗示倘教職員不上課即將解散之意於此可見教育風潮必無圓滿解决之望矣昨日（二十四日）下午二時八校辭職教職員代表聨合會議在美術學校開三十四次大會仍由法專王兆榮代理主席首報告根據前日决議與法專校長王家駒接洽八校學生結朿問題據王校長云此届畢業生問題校務討論會亦曾提及擬按平常成績給予畢業文憑至於未届畢業學生之結束辦法校務討論會尚未議及云云及對於此事略有討論次即討論明日（二十六日）開全體大會應行報告及提議商榷諸要件直至四時始散會又昨日下午四時北京中等各校教職員代表聨席會在祖家街第三中學開第十次會議由四中代表朱希曾主席謂近數日國務院己將前次國務會議議决案推翻專門八校教職員又復二次辭職本會應用何種方法援助八校教職員又各校曾接到罷課八校學生聨席會議信件要求各校教職員表明態度本會亦應答覆旋由各校代表繼續討論僉謂國務院致教部公函言政府儲欵以待八校教員上課即行發給又謂中小學照常上課故中小學欵項應按期照發然現時中學經費亦己拖欠至兩月之久所謂按期照發者亦屬一紙空文可見政府毫無信用且同人等旣以援助專門八校爲宗旨專門八校恢復原狀始算達到同人等之目的故仍主張上書政府請履行以前國務會議通過之三條辦法以恢復專門八校原狀並謂中小學現仍照常上課政府並未按期發給信用何存故限政府於三日内答覆上述之要求案如不答覆或答覆不滿意時則同人等勢難再行維持云云後主席以各校代表討論之語付表决均無異議决定於明日上午十一時上書政府請政府於二十七日答覆俟得答覆後再於二十八日（星期六）下午四時在女高師附中開第十一次會議决定最後辦法並由各校代表推出二人擬具呈文及函覆學生並又推代表六人上書國務院七時方散會 
[學生會留范之波折]  
國立八校教職員拒絶范源廉爲教育總長而學生方面對於范氏郤表示歡迎以故外間盛傳教職員與學生之間發生衝突且有謂此項傳說與政府對於四月三十日國務會議議决三條辦法之反汗及某要人改組八校之建議有因果之關係查八校學生聨席會所以有挽留范氏之舉者以請願運動之提議不能徴得教職員之贊同故乃憤而出此先是學生聨席會以暑假在邇時機緊迫教育經費問題亟應解决擬聨合校長團及教職員爲大規模之請願運動特於十四日約集校長團及教職員代表在女子高師開會學生方面一再要求校長教職員贊成示威運動之提議當時校長團以地位關係婉詞謝絶教職員代表則答謂此事須取决衆意不能即時表示贊同與否十六日教職員聨席會議開會學生聨席會派女高師卓冠英美術黄族翹醫專梁鐸前往向教職員陳述請願運動舉行之必要教職員以是時尚未復職對於政府不便發生直接交涉故對於學生之提議一致否决學生三代表見此情形大失所望乃暗諷教職員數語遂觸教職員之怒禁止三代表發言三代表遂行退席次日八校學生臨時聨席會開緊急會議議决發函罇問教職員禁止三代表發言之理由又次日復開會議决去函挽留范氏一方又上呈府院籲請極力挽留其呈文略云竊自八校教職員罷課以來三月於兹國都所在教育闕如全國殷憂外人騰笑想我國務總理逖聽之餘亦當爲之寒心查此事發生之台實賴教育總長范源濂及八校校長斡旋其間苦心孤詣人所共諒乃學潮正望挽回閣議又將推倒范總長旣輕離教部於前復遲疑於後致教育久乏主持校長以無術維持又將相繼退辭前次妥協之策今復付之東流能無慨憤夫教育基金之待籌職員薪金之待發倘范總長能决然復任未始無解决之方盤根錯節正需利器務乞總理敦勸范總長以國家爲前提勿再萌退志迅赴新任並飭教育部懇留八校校長維持校務非特學生之幸國家實利賴之學生思學心切率直上陳不勝追切待命之至」於是外間盛傳學生與教職員發生衝突學生挽留范氏即爲反對教職員之一種工具八校學生對於此項傳說極其注意北大學生紛紛以此詰責臨時幹事會謂聨席會不應挽留范氏該臨時幹事會昨特召集緊急會議於第一寄宿舍飯堂内討論此事開會時首由出席聨席會代表鄢祥禔蔣志澄二君報告日來經過情形次幹事朱君質問出席代表爲何不先以歡迎范總長一案徴求幹事會同人意見而遽予以通過於聨席會中蔣志澄君答謂以教育部無人負責之故乃挽留教育總長期教潮早日平息並非歡迎范氏個人云云次汪瀚施本侯等相繼發言結果由出席代表向聨席會提議發表宣言書表明教職員與學生爭教育經費之目的完全相同雙方並無衝突情事若聨席會不贊成此項提議本校即召集全體同學大會以聨席會挽留范氏案付衆討論再謀對付方法該幹事會並議决日内召集全體大會討論舉行請願運動問題云 
[中墨商約停頓原因]  
　　我國與墨西哥協議商約事件近忽因齟齬而暫告中止聞其中止原因緣我國要求墨國將保護華僑之確實保證明定於續訂商約之内而該國代表迄未允可故遂與該國中止協議 
　　又據另一消息中國政府曾於去年派王繼曾赴墨西哥條訂中墨商約王氏於去年三月曾電政府謂此次修訂結果中國僑民在墨可望有土地永租權及其他權利蓋中墨關係素密墨境内前有中國商人經營之鐵中銀行等惟以墨國内亂紛乘以致損失甚鉅此次修約主張此項權利本不足奇當時外交部條約修改委員會深嘉王氏之能力表同情外交部即飭王氏迅與墨政府協商但墨政府延宕至今迄無進步前日從美國轉來消息謂墨政府更動新任外交總長持排華政策對於中墨商約不但不肯修訂并不願賡續原約同時王氏亦有同樣報告并請示辦法昨外交部己電駐美公使施肇基徴求其對此之意見然後再定對付方針云 
[馮玉祥索餉之憤語]  
　　第十六混成旅長馮玉祥因所部軍餉久欠未發前此尚可與豫省官吏就地通融近自彰德事變頗招豫督之疑忌致分文無從周轉困苦情形匪可言喻而迭次電京呼籲均未奉覆尤形焦灼箇日續由信陽電呈府院詞極憤　原文大意謂職旅糧𥞊告罄迭電請領迄今未蒙明示現在兵丁呼飢騾馬就斃伏思大總統總理爲全國軍人之領袖亦曾親總師干彼時固未聞有一年不發兵餉之事玉祥夙隸帡幪亦未承不發餉之明訓今以無餉而養兵試問從來有此辦法否且兵士尚可責以大義令其顧廉恥重名譽甘心餓死以報殊恩然若騾馬非能言能語之物胡可以責其重名譽顧廉恥以自敭伏懇大發慈悲速賜撥濟則騾馬有生之年當感大德於不朽 
[京聞拾零]  
　　陸軍總長蔡成勛昨日（二十四）上午十時赴部就職接見屬員略加訓詞十一時半遂入國務院列席閣議下午又赴府列聨席會議陸軍部至此己算有人主管矣至財政總長李士偉則仍持觀望然亦無絶對不就之表示教育總長范氏己無可挽回决定以次長代理部務惟次長人選有傳爲李慶芳者又有謂曹錕力保直省教育廳長馬鄰翼升任者究不知鹿死誰手也 
　昨日爲星期二閣議例會新陸長蔡成勛亦己列席正午十二時開議下午一時二十分散會由交長張志潭農長王廼斌入府報告其議决案件據院秘書廳之公布計有三起（一）内務部提議川邊鹽井縣地震成災據請撥帑賑卹議定發賑欵一萬元（二）交通部提議賑糶糧食减免運費及路電執照限期結束辦法議决照辦（三）議定綏遠馬都統未到任以前著周道尹登皥暫行護理 
　　阿富汗請求與我國通好甚爲殷切迭次派員賫送國書均經新督楊增新轉電來京請示辦法惟當局以該國與英國尚有糾葛應俟英阿交涉終了再行核辦因此迄未解决兹聞楊督號日續來一電内容略云據蒲犁縣知事電稱阿富汗國又派員賫持國書來蒲據云兩國通好時機己到敬候中國大總統覆書等語查阿國迭請通好情出至誠似未便過事拒絶究竟中央對於此事取何方針新省應如何應付統乞核示祇遵 
　北京國立法政專門學校爲反對李士偉大借日債問題特於昨日上午十鐘開團體大會當由幹事長祁君崙捷報告宗旨後更由各生演說詞意備極激昻嗣由代表周如芝主張辦法五條提出學生聨合會第一條通電全國不承認對日本各種亡國借債第二條電覆上海學生總會贊成其主張第三條上書政府反對對日借債第四條公函外交團請其於中國未統一及正式國會未成立以前勿對華投資並請反對日本對華單獨投資以遏禍源第五條各校學生會致函李士偉請勿登台 
[優林抵哈時之酬酢]  
　　華俄通訊社二十五日哈爾濱電云前駐京東俄代表優林於二十一日抵此有華官及日俄當局前往會晤優氏將往亦塔並將任東方共和國之外長抵哈埠之晚即爲中國中東鐵路孫總理請赴宴會於該宴會中中俄各要人交换友誼極其欣悅華當局己代優氏備一特别衞隊以便保護至滿洲里云 
[海參崴疫勢仍熾]  
字林報二十四日哈爾濱電稱海參崴疫勢甚熾五月十七日死四十二人十八日死三十四人十九日死一百二十人伍連德醫士己偕醫士多人於今日由此起程前赴海參崴調查疫狀並願襄助治疫 
[閩僑實業團之組織（福州通信）]  
　　設立大規模之工廠先從閩粤浙蘇四省着手閩籍華僑黄奕住郭偵祥等十餘人最近由海外回國新受政府之委託組織華僑振興祖國實業團預定資本金一萬五千萬元請海外僑商共同投資預備在本國内通商要埠創辦規模宏大之工廠公司銀行及輪船鐵道礦務以輸出國内土貨輸入國外機器爲主旨先從福建廣東浙江江蘇四省着手於閩設一茶廠粤設一製糖廠浙設一製絲廠蘇設一棉廠上海設一銀行以後逐漸推廣現己推定黄郭二氏爲國内籌備員以仰光中華總商會會長同安人楊奠安小吕宋中華總商會會長晋江人李清泉爲南洋籌備員並擬草章程呈請農商部立案復派員向政府接洽請其通令閩粤浙蘇各省長官爲之提倡矣批准後即於上海厦門兩處各設籌備處開始招收第一期股本五千萬元云 
[贛議會與省長問題]  
日前江西省議會開會討論促趙銷假事因兩社議員意見不能一致未有結果俟二十五日開常會後再行討論據個中人言兩社己有大部分人傾向楊慶鋆其少數議員尚以拒楊擁趙爲標幟京同鄉會反對楊氏意甚激昻龍欽海議長在京參與地方行政會議自稱運動自治對此宜有所表示乃自趙假楊署任命下後龍始終未有一言有人謂與楊方面己經妥洽者或非無因也昨晨（二十一）省議員盧常胡元軾曾振五石廷柱朱暉祥何昌榮李潔等七人乘車赴潯内有某某係赴漢口拍電拒楊者有某某赴滬勸趙銷假者有某某赴京聨合京會同鄉及駐京議員併力進行者然以愚觀之贛 
中黨人無論對何事起初說得如火如茶迨其結果或經人疏通或另生阻力即隨風消滅况乎今日之拒楊本己勢成弩末結果不難推測而知也 
[贛學生盛唱廢止考試]  
江西學生前聞京校有主廢學期考試者去年即請求教廳校長廢考蓋因停課日久曠廢實多頗以考試爲苦也去夏各校考試雖未全廢而自由不考逕自回籍者亦不可勝數現距暑假不遠各校學生又有繼續去年廢考之運動者在教職員服從廳令自不敢貿然允許而學生旣懷此想望驟然壓服自做不到日昨（二十一）一中學生在本校開會提議廢考（外傳該校因今春專事賽球誤課甚多）十班學生完全贊成當推代表謁校長吳士材要求許諾吳以允拒兩難避匿不見一面向教廳請示辦法聞一師開會亦己贊成此外如二中心遠中學大同中學贛省中學農業專門法政專門工業等校均定日内開會二十二日學生聨合會開星期常會時劉意生提出廢止考試案謂定期考試係一種科舉時代變形的機械教育致學生平時對於功課盡情荒曠考期一届即手慌足亂搶替夾帶無奇不有與學業有何利益當主張由各校推代表組織委員會討論廢考善後辦法涂振農云廢止定期考試係改革學業之必要各校職教員曁學生均己認爲無疑義一致表示贊同惟現在教員點鐘制曁書本教授均不合宜應連帶將教員改爲專任制及改革教授方法我學生界亦應摒除虚榮心萬勿以文憑到手即可算畢業云云經衆討論三小時之久議决由本會推代表向各校接洽請推派代表組織廢止定期考試制度委員會并函致教員聨合會指示本會以便討論當推定組織委員會代表涂振農徐先兆吳驤曾華英李石蘭徐國憲六人議畢散會說者謂此事學生方面持之甚堅幾全體一致而教育廳及校長方面又决無輕易允許之理觀察形勢恐贛學界又從此多事也 
[東南大學將開校董會]  
　　南京國立東南大學校董前經該校籌備處先後推定張季直蔡子民王儒堂袁觀瀾聶雲台穆藕初陳光甫余日章嚴孟繁錢新之榮宗敬江易園沈信卿黄任之蔣夢麟等十五人呈請教育總長分别函聘教育部並派任叔永爲代表於開會時出席與議其校董會章程亦經該校籌備處擬訂呈報教育部核准近該校籌備處以大學事宜正在積極進行凡諸重要問題急待討論特定於六月六日下午二時函請各校董齊集上海開成立會商榷一切其開會秩序兹特預誌知下一公推主席二籌備員報告經過情形三討論事件（一）董事會簡章甲訂會議細則乙規定選舉職員丙抽定第一届校董任期（二）大學組織大綱（三）預算（四）商科合辦問題（五）南洋勸業會基地問題四攝影五散會聚餐　　▲尚有要聞二及地方通信轉後入頁▲ 
雜評一 
[勢力圈（默）]  
　　外人對我有勢力圈之說而不謂今日我國軍閥亦自起而劃分勢力圈瓜分豆剖之現象又實現於國内比甚可歎息者也 
夫三使本各有勢力圈巡閱使之區域即三使之勢力圈也今無形中復擴張其勢力於本有之勢力圈外又增一新勢力圈物恐此新勢力圈將來仍不免有利害上之衝突且各人所佔之勢力如奉之與蒙果能獨任剿平之責乎如鄂之與湘川滇黔果能安能收爲己有乎一勢力圈内旣未必能盡服其指揮而此勢力圈與彼勢力圈之間又不能無相互之糾紛然則欲如對外之藉此均勢以偷旦夕之安豈非夢想哉 
然而當局則視地盤問題己得圓滿之結果矣嗚呼 
 
 
 

Page 8

 
 
國内要聞二 
[蘇議會紀事（六）]  
本日（二十五日）午後蘇議會於未開大會之先特别審查股繼續討論省憲問題三時三十分議員到八十四人摇鈴開大會鮑副議長主席（一）朱世瑾等提議征收烟酒附稅補助義務教育案結果否决（二）内務審查會審查省長咨交覆議修正淮揚徐海四屬平剖面測量條例案報告結果修正報告文字咨覆省署黄炎培請變更日程提前討論其提出電請政府尊重輿論辦理外交緊急動議案多數贊成經黄炎培說明後張援請逕電達中央結果根據原案三要點逕電中央（一）須尊重輿論勿用被有親日嫌疑之閣員（二）非法借債國民絶對否認（三）國民對於魯案早經反對直接交涉宜迅電駐英顧使於第二次國際聨盟開會時正式提案朱祥紱請提前討論其提議取締上海雜糧交易所以小麥加入拍賣販運外洋民食恐慌緊急動議案結果逕咨省長徐滬請提前討論其提議電請中央并通知各省對於英日聨盟斷續問題應請删除損害吾國主權之規定緊急動議案結果逕電中央至是始再依程議事（三）請議審查會提出南匯張景陶等議咨請省長轉咨財政部取消南川沙田分局所訂老額蘆地苛酷辦法案結果逕咨省長（四）張書紳等提議咨請省署嚴飭財政廳設法嚴禁各稅所浮收驗票費案結果逕咨請省長（五）華彦銓等重提省參事會暫行條例案結果交付特别股審查（六）華彦銓等提議請撤回本會地方行政會議代表否認非法會議緊急動議案張援劉文輅等均主張逕電撤回黄炎培主張先電内務部警告然後再徹回代表結果逕電撤回代表並通電内務部及各省議至此因時間己到議員有自由　席者遂散會 
附黄炎培等緊急動議案如下近頃國務院改組任命李士偉爲財政總長一時輿論咸以李士偉著名親日羣起反對加以喧傳政府將大借日債山東問題又提議直接交涉見諸報端累日未己查最近小日國際上種種糾葛皆起於二十一條魯案發生實根於此當時脅迫訂約全國國民誓不承認歐洲和會我國代表早於口頭剴切聲明今國際聨盟第二次開會期迫亟應將二十一條正式提出否認一經通過則此案自然根本打消本會爲法定代表民意機關現值國會中斷責無旁貸不得不根據輿論建議當道促其注意擬由本會迅電政府聲明下列各端（一）須尊重輿論勿用被有親日嫌疑之閣員（二）非法借債國民絶對否認（三）國民對於魯案直接交涉全國早經一致反對政府宜尊重民意迅電駐英顧使於第二次國際聨盟開會時正式提案否認一九一五年被脅訂立之二十一條以爲根本解决之計事關外交重要特提出緊急動議請公决 
[南京快信]  
　　機工搗毀議會案議員方面不服判决己提起上訴北京國立專門以上學校留京畢業同學會昨函蘇省議會爲京師教育呼籲 
張文生原定昨日由安慶乘兵輪來密寗兹聞因軍費問題尚未解决未果起行 
段書雲黄以霖昨赴海州籌開商埠事宜 
齊督派謝傅安赴滬代表參觀遠東運動會 
浙江省立一二師範學生昨己乘車赴蘇 
省立二師學生六十一名昨由教員沈佩畦率同赴蘇州無錫旅行 
美國教士現擬仿照廣分基督會辦法先行在寗設立基督會發行一種週刋爲各教會精神上之補助 
王省長昨委朱大斌充省署諮議 
睢寗縣蔣知事因匪勢猖獗昨電省呈報於二十日親自督同警備隊會同防軍痛剿 
浙江派員在蕪湖購米二萬石昨咨省署驗照放行 
實業張廳長鞏縣兵工廠籌備處主任蔣廷梓昨由滬來寗吉林政務廳長瞿方梅由京來寗交通部僉事張恩煌過寗赴滬 
[杭州快信]  
省憲期成會今日（二十六）開第二次職員會到褚輔成沈鈞儒許漢章周繼瀠等五十餘人推王廷揚主席先討論憲法組織方法發方者頗多均以迅速簡單爲主最後由王犖動議選舉憲法起草委員會由省議會選舉省議員得五分之一非議員得五分之四即以省議會爲布憲機關起草告竣須由各縣公舉一人連同起草員爲審查員再投票表决衆通過 
省議會今午後開特務審查會省憲期成會代表褚輔成等二十人馳往協商省憲組織法案 
本届省議員覆選區域己經沈總監督提定一區杭縣二區嘉興三區吳興四區鄞縣五區紹興六區臨海七區金華八區衢縣九區建德十區永嘉十一區麗水至各覆選監督除一四八十四區由道尹兼任外其餘各區昨己委定丁綸等七人 
杭地廳昨二次預審陶汝梅僞串案永嘉知事王家琦仍到庭提出反證書誓不承認侵佔公帑惟稱會計莊幼菴現實查無下落 
台屬水災急振會路賑董事會赤城同鄉會昨又開第三次聨席會議擬定分臨仙爲一組黄温爲一組寗天爲一組分叚起工辦法並推定王卓夫周萍洄等十四人二十七日分謁軍民兩長接治一切 
烟酒局昨委杜承宗（杭嘉湖）届景斌（寗紹台）謝榮復（金衢嚴）金兆昌（温處）分赴各屬催提稅欵 
財政廳昨委王岱鄭錫鈞等爲吳興德清各屬臨時繭捐稽查員 
地方通信 
[松江]  
　　提倡改革吊禮楓涇舊習每遇弔奠親友俱用香燭緗布糕點冥鏹等爲禮物絶無餽送銀錢者　紳姚有錚葉桐叔沈人杰沈紹光等以此類禮物在送者旣所費不資在受者亦終於堆積廢棄爰特提議改革嗣後凡遇親友喪事效法松江平湖等處習慣一律折送銀洋經鎭人一致贊同業己印發通啓知會矣 
　　水警保護繭市松屬繭行嘉綸寳昌裕農協振綸永泰隆源興裕源大經源大怡昌惠綸義昌恒利豫源興業同裕等十六家均定日内開秤水警區長沈葆義爰飭督察員徐亞伯督帶巡官田德榮劉星奎戚憲章李竟成張祥生王寳鈞吳翰最王尚義韓子良等九員各率所屬師船分駐潮泥灘慕字圩　腐浜許家堰橋等處切實保護以維繭市 
　　電爭註册條例松江縣教育會昨電國務院外交部教育部云英屬南洋居留政府一九二○年學校註册條例蔑視華僑摧殘教育有傷國體乞向英政府抗議取銷無任感禱 
[蘇州]  
　擬築山塘馬路邑紳楊士偉貝仁元貝理泰等近以虎邱諸名勝業經修葺完美中外人士咸來瞻仰惟十里山塘長途僕僕殊感不便爰發起建築馬路其路線劃定間門苦兒院後起至李公祠後止直達山門所需經費約計一萬二千元誓山伊等擔任籌集俟地方自治成立後山市公所儘先歸還昨己繕具節略送交蘇州市公益事務所轉呈縣署警察廳請予備案給示俾便進行　　解餉會之陋習閭門外何山廟每於稟曆四月間舉行解餉會一次該　裨　由寒山寺附　　船搜解錢糧至上方山　後回廟是日下津橋一帶　太如蟻自二節會廢止後　船户髣小本營生等亦以此爲節塲現悉己定於隂曆本月二十五日舉行届時定有一番熱閙也 
[南京]  
　　直省運械過寗直隸曹巡閱使因援庫儒用大批山砲彈等項特電上海兵工廠謝廠長照撥並派專員蔣清川持有陸軍部護照及甲種軍用半價執照來滬押運昨該押運員到滬面請滬寗滬杭鐵路局長呈騐護照及半價執照並索車報運當經鐵路局長准予裝運立飭車務總管轉飭所屬備車候裝聞昨日（二十六）己將第一批計七生五山砲六尊由兵工廠送至上海南車站分裝五十四箱計裝鐵蓬車三輛即日掛往上海北站巾滬寗鐵路掛往南京聞共有十二車尚有九車日内尚須陸續運往云 
　　電爭華僑教育南京華僑學生會昨電外交部云北京外交部鈞鑒南洋英屬教育苛例將於六月一日實行望諸公速籌碩畫以慰僑胞南京華僑學生聨合會啓徑又曁南學校致教育部電云北京教育部范總長鈞鑒英屬頒行學校注册苛例前經電請迅向英政府抗議在案兹聞該條例定六月一日實行事機危迫請咨外交部迅電顧使力阻以圖挽救南京曁南學校全體職教員學生同叩有 
　　菲島教育家來寗菲列濱大學師範科教務主任培你的君以菲島於本年十二月在馬尼拉地方舉行遠東教育大會研究遠東各國教育問題藉資聨絡以保進步特於本月二十五日由菲來寗與高等師範校長郭秉文商議一切請其於開會時前赴會中演說並請國内重要教育團體推舉代表前往出席同時參與菲列賓大學校長就職興禮菲政府對於此事視爲異常重要己撥欵預備招待云 
[鎭江]  
　　監算江寗交代丹徒縣張知事接奉財政廳令監算江寗縣知事新任吳耀椿與前任高桂馨交代張知事奉委後定於二十六日乘車前往 
　　灘地將准緩勘丹徒縣署接奉財政廳長巧日代電内開寒電悉爭買裕課洲新灘一　係奉省表令飭派員會勘據稱現在潮漲蘆密未能實地澈查應否暫緩勘辦之處仰候皇請省長核示再行飭遵 
[揚州]  
　　寳應限制購米寳應本爲産米之區近以外縣入境購運者多致成供不應求之勢米價因而暴漲近該縣知事徇地方人民之請特訂限制購運辦法（一）援稽查運米成案外縣來購十石二十石之米發給三聨單照（一）仿嘉興縣稽查方法百石以上之米須由各該縣發給憑單以杜化躉爲零之弊業經咨請江都各縣轉飭米商遵照矣 
　酌給學員津貼淮揚道自治講習所學員曾聨名呈經淮揚道尹轉詳省署核准由道通令各縣酌給津貼江都縣己定每員給予津貼銀五十元除前給十五元外再補給三十五元己令知各員具領備用 
[南通]  
　　春蠶歉收縣境南鄉地多沙質宜於植桑農家育蠶較各鄉爲發達今春天氣温和桑葉發育甚早而農家育蠶比較往年尤盛惟春末夏初時起北風又多隂雨氣候　凉於育蠶最爲妨碍聞頭眠二眠時損失皆居多數其未遭損失起身亦多不齊桑葉價格極爲低落春蠶結果恐多不利云 
[清江]  
　　修理洋橋清江東門外吳公祠前在前清時曾就河中架建洋橋一座需費共數千金現在歷時旣久板柱配壞行人非常危險爰由清鎭小輪六公司出資兼募城内商欵興工修理除橋上原有機件如齒輪鐵軌等不動外所有配腐柱梁以及鋪板分别换新並公推招商輪局某船老大朱有康君董督其事據云此項修理至少亦需千元大約一月可以竣工 
　　槍决地痞醵壩大渡口地方向有弋五徐五王小贅子等地痞日常專以敲許强索爲能兹馬師長由泗防次歸來當有西壩岸商公所等機關具函求懲並謂王小贅子日前曾白晝强刦婦人手釧馬師長見函即就西壩黄河南岸工程營營部駐下將王拘獲審訊供認不諱當即用大令槍决 
 
 
 

Page 9

 
 
   
 
 

Page 10

 
 
本埠新聞 
[遠東運動會消息]  
　　日本菲列濱隊員之操練昨晨因天雨所有中國田徑賽選手未能赴虹口花園運動塲内操練下午日人所有徑賽選手竭力操練並欲熟悉路徑方向及運動姿勢方法試練時刻等由各種教練員指示一切評其得失又有各委員相助爲理積極預備精神充足大有操必勝之概田賽則因天雨地混未及操練也 
　　昨晨十一時至十二時菲列濱游泳隊籃球隊在靑年會操練今晨十一時至十二時尚須續練 
今日下午菲列濱籃球隊將與靑年會籃球隊在靑年會比賽 
中國籃球隊球游泳各隊選手正可乘此時機一覘兩國成續也 
　　華北籃球隊戰勝華東昨日下午華北與華東籃球隊比賽仍在南洋操場舉行華北籃球隊乘汽車直赴操場即行比賽精神奮發鼓勇直前銳利無匹由麥克樂爲公正人初有徽雨繼則天氣逐見晴朗隊員愈形奮勇結果爲華北勝得四十一與十三之比較 
　　會場如何預備佈置會塲佈置田徑賽塲係圓形週廻半英里環以觀望台有大觀望台一東向爲優等座高十餘級架木爲之正當比賽起點終點之處及各種田賽之前其一端則在正門爲出入處棒示場在觀望台後網球塲在棒球塲之南此次之規畫佈置大致與上次相同現將完工惟棚蓆尚未鋪蓋又租界電話缺乏會塲欲裝電話尚未辦到現僅門房中有電話距會場甚遠云 
花園之外日人將大登廣告業己佈置如藥品烟草等類裝置木牌又近日馬路中發現日本某藥品招貼一種係關於運動會者可見日本商人利用時機揣摩心理中國方面想亦不肯讓步也 
　　運動員出入會塲均有特别證劵昨日己由委員會發交各隊領袖轉此項證劵與長期劵效用相同色深黄色上書姓名出入須查驗至運動員徽號及號數當於今日發交各隊領袖可向委員會索取 
　　日人之行别注意日人方面居留民各界正在商議佈置得勝之後如何慶祝 
　　此次日本運動員赴申該國除各日報記者特别注意及日本方面己有特别記者外又特派特别記者及代表約數十人携照相器專事攝影日來向各方面探聽消息並極注意於中國方面情形及各運動員以前之成績云 
　　各埠選手消息一品香旅社所寓運動員自五月二十三號起至昨日止共計八十二人所有華東隊員則寄寓友人家或在學校至華南北中各隊盡寓該旅社云 
長沙教育界對於此次遠東運動會極形注意在數月前己有設備各校學生尤形踴躍而自朱君恩德教授以來進步極速成績亦甚可觀此次湖北之中部選手預賽則以湖南成績爲最佳己執中部之牛耳昨己有電達朱君恩德不日即可到滬矣 
華北之全部選手因華北運動會業己閉幕故於昨晨由指導員馬約翰君伴同來滬爲李克家君·黄博文君·劉引驥君·宋俊祥君·周憲君·冶永清君·宏瑞智君·邢壯觀君·王守敬君·時昭涵君·陳崇武君·時昭澤君·汪準君·張焕侖君·扑觀海君·馬相波君·王國祥君·番作新君·王化邦君·鄧錫君等二十餘人 
今日下午三時半復旦大學及公共體育場之足球隊合組與香港足球隊在該校操場比賽隊員如下胡春輝哈元眞·哈元龍·姚惠生·王振聲·鄭仲楚·林忠孝·吳炎章·張錫恩·李寗照·照榮生·楊锦濤·宋關通·黄積善 
全城聨合游戲運動大會本擬昨午舉行會操惟適因天雨故改在明午三時仍在公共體育場舉行委員會己發出通告知照加入之各校矣 
　　葛萊博士對於中國選手之勉辭昨晚七時遠東運動會總幹事葛萊博士在西藏路一品香歡迎各處運動員及各隊領袖除華東外華南華北華中各隊員皆到會葛博士並致勉辭略謂此次遠東運動會己費六個月之預備以有今日之成功吾輩興致愈接愈近數日之後即將舉行諸位運動員此次由各處來申平素相隔千餘里之遥聲氣雖通　面殊難今日相聚一堂正可藉此握手聨歡遂請在座各組如華北華南華中依次起立華北到者十人華中五人華南四十四人博士繼云此次比賽極形勇往菲列濱方面旣形勇猛日本方面亦甚强健希望各運動員奮發精神竭力競爭爲國家增光榮諸君爲中國代表故鄙人對於諸君希望甚大中國足球隊殊爲榮耀在遠東運動會三次奪得錦標此次想仍能操必勝之劵惟願諸君注意切勿因連次得勝而遂疏忽也籃球陸續預賽華北得勝但菲列濱方　　昨晚一品香葛萊博士歡迎中國選手攝影 
面可稱勁敵亦望注意中國隊球素爲美國所欽仰觀中國成績如往美國由舊金山至紐約恐無敵手此可必信者希望此次比賽勿使他國球員得滿十分之成績也鄙意中國隊球對於日本似可無慮而莫列濱則須特别加意前次中國籃球得勝此次希望中國繼續得勝繼問北方網球隊己全到否隊員答言除刁作謙潘文焕外均未到香港網球隊亦尚未到博士遂謂網球亦望中國得勝諸君至上海以爲極繁華之盛但陷穽甚多尚望諸君到滬堅定意志勿爲所惑須知諸君責任甚大否則鄙人預備六個月之功夫將付之流水勝負雖無常希望中國諸君運動完畢滿載奬品而歸云云繼又請各領袖發表意見遂由香港總領袖劉福基廣州領袖許民輝保定靑年會總幹事柯蘭清華體育主任馬約翰等相繼演說不外勉勵之意惟時照澤起謂諸君預備運動須稍留精力切勿過分鄙人據己往之經驗言之如此次赴申時有同學五人因過於操練精疲力盡不能加入故預備不可少惟須留意云云葛萊博士又謂現離大會祇有數天余己通告每日上午十時至十二時在虹口花園爲中國田徑賽操練時期庶幾純熟地勢及性質惟人盡其職神不外鶩則鄙人長期之預備必能出産良好之結果諸君注意中國全國人民長官引領相望國家榮譽其責任全在諸君等云云又提議各組田徑賽及游泳共同組織委員會舉一總領袖各處各項運動教練長亦然此在必需之列以便互相研究交换意見一致進行明日上午請各教練員在靑年會協會余（博士自稱）辦事室内聚會組織至田徑賽遊泳領袖則於十二時在虹口花園操練畢後舉行選舉希望全體賁臨云云衆大鼓掌散會己八時矣 
　　關於中國歡迎方面消息　華商紗廠聨合會·上海總商會·銀行公會·三團體於五月二十八日星期六下午四時在長洪路八百零三號學圃即周家花園開茶會歡迎遠東運動會各代表 
　　江蘇教育廳·省教育會·靑年會全國協會·上海靑年會等四圑體本定於六月一日在靑年會殉道堂開會歡迎 
遠東運動會之各代表己誌本報昨悉本埠之馬玉山公可及大丰茶葉公司要求一同加入並由馬玉山公司供給優美點心大丰公司供給上等茶葉 
英美烟公司對於遠東運動會之獎品己在籌劃中其他大公司聞亦將有所贈送公 
商務印書館届時出版之　塲報每日計四小張半即十頁己誌昨報其内容除關於運動之節目及種種塲内情形外並有遠東運動會之歷史及歷年比較職員履歷等亦須加入云 
▲菲列賓選手號碼 
（田徑賽） 
　Ｉ　Ｆ.Ｐ.Ｃatalon　2ＥribertoＣastiuon3emiliopascual　4gorgoniocosorlo5　vicentelopec　6augustoduran 
7　emiliobucoy　　8antonioagusti 
9　simonsantos　　10franciscodenao 
11valentinrmalinao12severinohlpona 
13alejandrocsalvador14 
15emilioalcantarg16juanktaduran 
17cayetanobtibay18fidelrobles 
19vicenteohernandez20bartlomeesteva 
21taduran　22　benitobantista 
23tirsoumali　24ignacioamod 
25paulinofernandez26eduardomsuela 
27luisbmiguel　28potencianoelamug 
29pedrogabiera30catalinodicon 
31calixtovbello32williamkattel 
33juanescamos　34sebastiansantos 
35makiminofasaporte36antontoouedilla 
37nicolasmacban38alejandrosaluado　 
39quedilla　　　40albertonicolas 
41moisesreyeslucas42faustinogarlos 
43agustincoscolluela44ktaduran 
45antoninoalo46virgiliolopez 
47alejandropaseos48rufunolco 
49pedrozorilla50generosorivora 
51liberatosdomingo52urbanolactawain 
53guillermomendoza54sefronioabenoman 
54atanaciobico55antanaciobioo 
（游泳） 
56severinomariano57dionisiocalvo 
58carlosleano59paulinoofemandez 
60manuelleyya61ongsingguau 
62antonioberlanga63policarpiotolentino 
64soteroabreo65florovizconde 
66porhriolapuz67isnani 
68inga　　　　　　　69satuminomansala 
70antoniomemerto71martinignacio 
72igmidoeugenio 
（網球） 
73gilfargas　　74leandrosuarez 
75guillermoaragon　76franciscoaragon 
（棒球） 
７７corneliogarcia　78casimirofrancisco 
79ricardomogatic80jnlioptingzon 
81maximinopplaton82franciscofernando 
83vicentehjaropillo84rosentosantos 
85pedrojavier86eutiquiolaure 
87eliseocontreras88pablosantiage 
（一）吉岡信之nyosbioka五英里賽跑二十六分三十六秒二十五英里賽跑二句鐘三十二分三十一秒　　日本選手（二）黑田龍馬rkurcda跳高五英尺五寸 
　　華中選手（朱恩德君）（杜榮棠君） 
８９pablobelmonte　　90honofretiongco 
91hogoramas　92ciriacoroxas 
93mariano　　　94simondejesns 
95atanaciodechaves96braulioviniegas 
97regis　　98gorres 
（足球） 
９９angeltronqued1oovngenato 
ioijoaqinlopez1o2salvadorvallejo 
io3albertovillareal104lldefonsotronqued 
105granciscoquintana106jorquinjarata 
107joselcruz　108fernandovillareao 
109ramonaltonaga　110fevangelista 
111josogejada　112rgenato 
113jfernandez 
（籃球） 
１１４augustobautista　115marianosanglo 
116pedrorobles　117aureliobuenconsejo 
118emiteriomontelibano119llovitogonzales 
120vicenteavena　121luissalvador 
122juaquinlnigo　123elpidiojoso 
（隊球） 
１２４rmolasco　　125dvaldomar 
126rdofarosa　127tcastro 
128psalameda　129ldamian 
130congbengco　131esantos 
132eobial　　133pyumul 
134dtejada　135eerandia 
136mreyes　　137fartates 
138　　　　　　　　　139ltorres 
140jalemany　141llacaste 
142msilva 
[七公團電阻日本借欵]  
江蘇省教育會等七公團昨致日本公使電云北京領袖公使轉日本公使鑒前此安福罪魁濫借貴國商民之欵以飽私囊此等借欵應責成經借者自行償還敝國人民絶對不能承認爲國債應請貴使公告貴國商民愼勿再將敝國人民所不願承認之債輕易允借以全睦誼江蘇省教育會·上海縣商會·上海縣教育會·寰球中國學生會·中華職業教育社·華僑聨合會·上海救火聨合會宥· 
[三團體反對英日續盟電]  
學生總會等三團體用英文拍電致英國政府及人民反對英日續盟電文如下倫敦英國内閣總理外務大臣上下兩議院泰晤士報晨報每日電報日報日日新聞均鑒吾人極端反對英日繼續聨盟如盟約中有侵犯中國之主權與尊嚴之條件則吾人必以對付日本者對付貴國殊非中英兩國邦交之幸福爲公理與和平計吾人深望貴國政府及人民能拒絶日本繼續聨盟之要求也中華民國全國各界聨合會中華民國學生聨合會總會上海學生聨合會 
[各公圑聨電顧公使]  
　　上海寰球中國學生會等十五團體爲南洋英屬學校註册條例事曾於敬日（二十四日）聨電北京外交部顔總長請從速交涉等情己誌前報兹悉是日尚有一密電至駐英顧公使大致謂學校註册條例六月朔實行請設法云云 
[武昌路聨合會電爭租借石龍]  
　北京電總統國務院鈞鑒報載廣東石龍許外人推廣租界有礙領土同人等誓不承認上海武昌路商界聨合會叩 
[演講改良上海運輸方法]  
　　公共租界電車公司經理麥考爾氏前晚在蘇州路新天安堂向市民會會員演講改良上海交通運輸之方法佐以幻燈縷舉上海築路之歷史與運輸之情形比較上海與倫敦等處交通之狀况詳叙上海租界之地勢並謂上海之發展賴水道之交通自鐵路成上海爲中國總分發點之地位乃愈鞏固上海道路良好橋梁堅固運輸便利遂愈發達而成中國之最大實業中心點運輸之具增多則市面愈興旺居民愈衆而事業亦愈盛麥氏繼言上海電車亟待擴張·馬路狹仄·車輛擁擠·等情形 
洋洋數千言其特别建議者大旨如下（一）各道路宜放寛抽直並宜增築（二）所有木質橋梁宜皆改作以便駛行新式重車（三）添築電車路線（四電車路線之坐客較多者宜添築雙軌（五）狹路之單軌電車路線宜改無軌電車路線（六）創辦載貨無軌電車裝運貨品（七）備置電氣馬達船上通電線以駕駛之視潮流定疾徐俾在蘇州河拖行貨船（八）擴張鐵路沿斐倫路浜築支路直接通達碼頭所在之區域（九）廢除小車塌車以利載貨無軌電車之營業（十）仿戰時英法間海峽渡船辦法以渡船載運裝貨裝客之車由船邊而至岸或往來於上海與浦東碼頭之間以省輾轉起卸之煩 
[航業消息紀要]  
　　本埠各報關行之長江班輪駁船近因生活程度增高要求各輪船公司增加洋布洋紗裝駁費自二十四號起相約一律罷工致近日各公司航業皆爲之停頓越昨怡和洋行之怡生號應開長江班期因受駁船罷工之影響且本行之拖駁躉船又悉數開往蕪湖致出口貨一件未裝以空輪開赴漢口即招商局連日進口之各輪（除長江外）亦皆因此延期出口至昨日始經各輪公司議决洋布洋紗裝駁費每件增加錢二十文駁船户業己允洽今日起可以照常裝駁矣 
　　花生油一項近有洋商購辦大宗出口故油價己看高上海各輪公司亦均己承接運裝從本日起凡開往香港之各商輪每次每輪約代裝五千或六千聽生油至香港以備轉運外洋 
　　東洋汽船會社之西比利亞丸由美來申裝有本埠泰和洋行購入之花旗大包棉花一千九百包（占八百餘噸）即開往香港裝去本埠國寳銀行之現洋六萬元金四開洋一箱計美金二萬元又有招商局之江裕號裝來漢口太古渝之寳銀兩箱計九百七十八兩又有太古公司之順天號輪船由天津裝來天津麗記銀號之俄國羅比七箱内五箱各八千枚二箱各三千枚又有天津金城銀行裝至上海本行現洋二十五箱計合十萬元 
[承造美艦第四艘下水紀]  
昨爲江南船塢代造美國運送艦第四艘客賽號（譯音）船壳下水之期本埠中西官商蒞塢參觀者約二千餘人駐滬美總領事並松滬何護軍使亦均至塢參觀當由該塢總辦劉冠南洋總工程師毛根氏（譯音）先後歡迎入内即在該塢所搭之看檯上安設座位並備西式茶點欵待午後三點時由洋總工程師督令全體工頭夫役預備船壳下水先由美領事夫人舉行擲瓶禮式旋以電力推動船壳自灘漸漸入水因由上而下勢力甚猛直冲至對浦附近之抛錨處始止參觀之中西來賓均各鼓掌並行脫帽禮事畢時己四點半鐘矣 
[昨日火車運出之現洋]  
　　昨日（二十六日）滬寗路大通運銀公司承運中國銀行現洋三十萬元交通銀行現洋十五萬元瑞泰福源元順等莊現洋十三萬元均裝至無錫又元順慶成順康等莊現洋九萬五千元至蘇州又瑞泰大成元順莊現洋十五萬元至常州又致祥一萬二千元至崑山又二萬元至奔牛一萬元至丹陽 
昨日滬杭路同和運銀公司承運至硤石現洋二萬元至楓涇現洋七萬四千元至嘉興現洋一萬四千元 
[近日運到之鮮繭]  
　　滬杭甬鐵路上海南車站昨日（二十七）由匯通公司在長安站報裝鮮繭三百八十六包係協和廠之貨當日運抵上海南站由繭捐委員會同海關扞手查驗放行 
滬杭甬鐵路上海北站昨日由拱宸橋運到之鮮繭如下二十三日由愼大公司運到一百八十包係大綸之貨又二十四日由匯通公司運到一百二十二包係元豐廠之貨又二十五日由愼大公司運到四百五十三包又滙通公司運到四百包係怡和同豐兩廠之貨又二十六日由匯通公司運到一百六十六包係元豐之貨以上共運到上海北站計一千四百三十三包 
[滬太汽車公司開董事成立會]  
滬太長途汽車公司於本月十五日假紗業公會開創立會並選舉董事監察人等情己紀前報兹悉該公司於昨日午後二時在事務所開董事成立會推選董事長經理及董事各部職員全體董事除唐蔚芝請人代表外餘均列席公推洪伯言爲臨時主席通過董事會章程繼即選舉董事長洪伯言得九票當選復選公司經理朱愷儔得九票當選又次公推董事分部職員計（一）會計 
 
 
 

Page 11

 
 
張綸卿項惠卿（二）文牘吳挹峯陳慕歐（三）交際沈潤挹張玉墀（四）庶務兼調查朱亦宜汪博如推選畢討論公司進行事宜如築路建橋等各計劃後因時間己晚遂改訂下星期三繼續開會磋議云 
[楊友來等致北京電]  
　　北京電農商部鑒申地各報於五月二十日起載棉紗交易所於五月二十九日開創立會查公司條例創立應一個月前通知百十一及百四七均有明文規定如違反法例應援該條例百五十條呈請註銷今上海棉紗交易所公然違法登報通告此項會議依法無效應請迅頒明令依法取銷股東楊友來陸靜餘聞子芳等 
[烟酒聨合會電爭稅權]  
中國烟酒聨合會致京電云北京大總統國務院烟酒事務署鈞鑒報載某外烟公司捐稅條件内有該外商公司有優先權他商不得援例等云不勝悚惶如果此約成立將來外商獨專其利華商胥蒙其害勢必相率閉歇置之死地而後己伏思人民盡納稅之義務政府有保護之責任斷不能因外商之要求遽絶華商之生路務請鈞座保全商業迅將該約以銷以保稅權而維實業不勝迫切待命之至中國烟酒聨合會徑 
[棉業收成恐將减色]  
近來天時隂晴關係田禾花麥匪細昨據棉業中考察通崇海太倉瀏河等處之報告據植棉農人云本年下種子後各花田被水浸没種子漂失全賴補種之希望自隂曆本月十三起天始收晴正在補種下子二三日又遭大雨將來收成希望終必减色己可預料云 
[糖與蠟之市况]  
　　車糖市價依然定勢潮赤無開出惟嗬囒赤開過八兩太古車糖上擋均無貨下擋亦疲東白台灣開十五元横　廠開十四元五角亦無受主台白劃盤十一兩五錢行存底貨極薄恐暫時難小大里廠有貨將到昨接東洋來電謂於二十五號裝船二十八日可到 
　　川産之米心統占等貨前因銷路不動致逐步漸跌目下南洋僑商由某粤商代爲收買故此數日内價遂飛俏每百斤須漲元二十餘兩現市米心每担元一百三十兩統占一百二十八兩矣 
[近一週中之茶市]  
　　近數日來茶市極疲上星期市面蕭條己誌前報兹悉本週中交易清淡較上週并無起色考其原因一由於適值新舊茶交替之時徴諸往年此時市面亦形落寞二則由於目前存茶俱屬低莊貨洋商毫無需要故茶商往往因洋商挑剔過苛不成交易低莊貨存積甚厚新茶將次上市前途殊可憂慮將來新貨難免受陳貨影響高莊茶存底己薄洋莊頗有需要故情形中低莊大不相同本星期紅茶及平水皆無過問綠茶中之秀眉及珠茶略有交易價格平平數額亦不多綜一週中市面極形清淡星期一曾有怡和洋行買進珠茶四百餘件星期二爲英國帝節英商皆休業一天故無交易星期三僅洪源永茶棧售出紅茶數十件其他成交者有禮昌洋行買進秀眉二百九十二件均係中關貨與低貨價目七兩至十三兩不等天祥洋行買進鳳眉四十四件均爲次貨價九兩怡和洋行買進蝦目四百九十二件價十七八兩新茶惟寗紅己有到埠當由謙泰茶棧售與協和洋行二十四件價四十兩祁紅不日亦可到滬綠茶到埠之期大約亦在隂曆月底據茶商消息今年高莊茶做者尚旺因需要頗殷之故其餘如紅茶低莊綠茶均甚冷淡云 
[友華銀行銀市報告]  
　　中美新聞社譯友華銀行二十六日報告云昨日倫敦銀價近期跌八分之一便士遠期不動紐約銀價漲至五八又八分之一倫敦紐約滙價跌至三九四半今日此間定價除金　漲至六三外除皆不動市况終日堅定開市時交易價金傍三先令三便士又四分之一金圓六四又四分之三收市時賣出金鎊自三先令三便士半至三先令三便士又八分之五金圓自六五又四分之一至六五半法郎馬克交易仍極多法郎價在七三○至七五○之間本埠市况似較堅定所有近期金匯兌己不必申水今日近期賣出較遠期爲多倫敦銀市無消息太約沈寂穏固云 
[外洋輪船進出口行程紀]  
　　昌興公司亞洲皇后號由香港小吕宋開來將於明日下午三點鐘抵吳淞即須開往日本及温古武 
　　提督商輪公司之華納溪號將於三十一日抵滬定一號開赴西雅圖取道日本之横濱神户此次出口貨祗有桐油三百桶餘爲雜貨 
　　東洋汽船會社之西比利亞丸此次由美來申來貨除和之棉花外祗有雜貨四百噸又日本郵船會社之筑後丸昨日由東洋來滬來貨以布疋洋紗爲最多餘爲纸頭藥品玩具等現定星期六回日 
　　太平洋郵船公司之金邦號今第二次開來上海定星期六開出六月二十號來上海其帝邦號亦己定於七月二十三日開始從舊金山開出加入中國航路 
[女靑年會開交誼大會記]  
　　昨日午後四時半女靑年會在崑山路十一號半開交誼大會到會者有中西男女數百人先參觀會所學班後茶點於五時半叙於禮堂由梅華銓夫人宣佈開會宗旨先請余日章博士演說略謂鄙人今日所講之題目爲「各界希望於女靑年會之事」中國向來重男輕女男子素有一種輕視女子之態度祗因女子久爲人所輕視女子中自己輕視本身者頗不乏人故第一希望於女靑年會者即望女靑年會致力改去此種態度使男女有眞正之平等第二之希望即望女靑年會能栽培社會中女子存一種負責任之心第三即望女靑年會能助於養成多數自助自養之女子使女子都能自立除棄依賴性第四希望女靑年會能使女子改良家庭狀况第五盼望女靑年會能助於養成完全之人格蓋有教育有形式之改良若無道德無健全之人格終歸無用也云云次請顧恩慈女士演說略謂鄙人來華以來十有五載中國形式上之改良己見無數譬如城中有拆城牆闢馬路等舉動然此種改良多操諸男人之手但女子之責任何在即撇去一切舊習俗之障礙是然舊者非盡壞者於改良習俗一事須注意於擇善而從見惡而避之法中國今日最要之事爲通力合作鄙人對此問題極抱樂觀蓋鄙人輙覺中國女子甚能共同作事也云云末有務本女校修養團衞生表演共分三幕第一幕爲一女孩患病其原因爲食物中有蒼蠅不潔之物第二幕一女生專備各種印刷品以期開導不懂衞生之輩且勸其家中人及親戚等明晰蒼蠅之害第三幕二女生於暑假時在城市鄉下舉行衞生演講等鄉人亦爲之開導閉幕散會時己七時矣 
[萬國賽槍大會總揭曉]  
▲倫敦與上海比賽上海估優勝 
▲大會奬品統扯中國賽員得最多數 
本埠萬國賽槍會本年大會己於本月十四·十五·二十一·二十二日四天賽畢所有第一種婦女彩及中華盃英瑞杯等分數己誌昨報兹悉大會内比賽分數由該會董事分任核准業己全部揭曉兹將各種比賽得奬者分别錄下（總分數彩三名）美人漢格司第一獎英人桑埃第二獎英人尼而第一獎（分）班香賓彩每班一名）愛混班漢格司勝愛字班葛林勝皮字班藏生勝西字班楊仲綽勝地字班塜崎正敏勝（分班總分數彩每班獎五名）（愛混班）（一）漢格司（二）桑埃（三）尼而（四）伊籐一郎（五）湯姆生（愛字班）（一）葛林（二）史密司（三）柯而（四）林姆别脫（五）郝伯陽（皮字班）（一）藏生（二）杜柯達（三）勞别之（四）古柏（五）華生（西字班）（一）楊仲綽（二）方液仙（三）大島德次（四麥而）徴而（五）陳文龍（地字班）（一）塚崎正敏（二）麥豈而（三）對景和（四）中島（五）籐井辰之助（每班中心最多數各獎一名）（愛混班）尼而勝（愛字班）葛林勝（皮字班）藏生勝（西字班）楊仲綽勝（地字班）塚崎正敏勝（第二至第七種每班獎三名）（第二種）（愛混班）（一）桑埃（二）史納浦（三）培洛克（愛字班）（一）林姆别脫（二）李扶司（三）小平（皮字班）（一古柏（二）兒島干冶（三華生（西字班）（一）方液仙（二）陣文龍（三）葛羅士（地字班）（一）塚崎（二）中島（三）劉景和（第三種）（受混班）（一）尼而（二）高拉沙（三）杜白脫（愛字班）（一）麥葛而微（二）尤司（三）史密司（皮字班）（一）杜柯逹（二）林處（三）戴脫（西字班）（一）麥而微而（二）陳如松（三楊仲綽（地字班）（一）塚崎（二）中島（三）伊西受未（第四種）（愛混班）（一）藍遜（二）伊籐一郎（三）王衍慶（愛字班）（一）葛林（二）柯而（三）賴因雷（皮字班）（一）華生（二）掘義之助（三）林處（西字班）（一）楊仲綽（二）勞屏生（三）大島德次（地字班）（一）李玉書（二）塚崎（三）籐井辰之助（第五種）（愛混班）（一）漢格司（一）漢格司（二）野一色彦太郎（三（奸治司（愛字班）（一）嚴而門（二）韋白（三）尤司（皮字班）（一）勞别之（二）闞特（三）掘義之助（西字班）（一）葛羅士（二）曹心安（三）陳文龍（地字班）（一）麥豈而（二）塚崎（三）矮立敢（第六種）（愛混班）（一蔡登）（二）湯姆生（三）梅痕（愛字班）（一）裴杜尼（二）葛林飛而（三）葛林（皮）字班（一）藏生（二）田内士（三）杜柯達（西字班）（一）方液仙（二）麥而微而（三）鴨且（地字班）（一）麥豈而（二）胎勞（第七種）（愛混班）（一）窩而生（二）白羅雷（三）臺維司（愛字班）（一）郝伯陽（二）葛林（三）飯島政男（皮字班）（一）藏生（二）戴脫（三）古柏（西字班）（一）鴨且（二）葛羅士（三）方液仙（地字班）（一）麥豈而（二）胎勞又第二十二次銀盾及五月份二次月杯亦在大會期内舉行（銀盾得最優獎分十名如下）（一）林姆白脫（二）王衍慶（三）愛而别脫（四）陳景塘（五）湯姆生（六）伊籐一郎（七）高拉沙（八）史納浦（九）角田（十）好治司（第一次月杯）（愛混班）尼而勝（愛字班）史密司勝（皮字班）杜柯達勝（西字班）大島德次勝（地字班）中島勝（第二次月杯（愛混班）白羅雷勝（愛字班）郝伯陽勝（皮字班）杜柯達勝（西字班）楊仲綽勝（地字班）麥豈而勝又初學獎二名以進會後從未得過獎品者爲限（一）雷登（二）福勒又勉勵獎一名以大會一百零六人中之最低分數一名以資激勵聞日人松本總數七百零五分祗射一百八十五分己得此獎又聞該會董事部選出代表十人與倫敦賽槍會代表十人同於二十一日上午各賽二百·五百·六百碼各七響共二十一響上海代表共得九百四十八分昨接英倫來電謂倫敦代表共得九百二分世界槍會成績於此可見一斑矣又第十二次中華盃前日報載楊伸綽得勝兹悉楊君係西字班賽員誤作地字班現該盃實爲愛混班王衍慶君九十五分勝附此更正昨日該會書記員高拉沙君面晤華董陳景塘君謂本届大會各國賽員報名人數與得獲獎品之數合扯首推中國賽員最佔優勝云 
[約翰學生會義務學校游藝會]  
　　昨晚七時聖約翰學生會義務學校假靜安寺路夏令配克戲院開游藝會籌募該校經費到者八百餘人約翰校友會會長劉鴻生君及約翰教職員學生大都戾止學生家屬尤多首由義務學校校長朱士嘉致開會辭次爲趣劇西歌及音樂等末演悲劇「寃中寃」成績甚佳觀者均贊美散會時己十一時半矣 
[聖瑪利亞跳舞會昨未舉行]  
　　聖瑪利亞女校本定於昨日下午五時半開跳舞會舉行一種跳舞名爲maypoledance昨日因上午天雨故未舉行現改於今日（星期五）下午開會如仍天雨則延至明日（星期六）舉行 
[選舉訴訟决定重審書己送達]  
本邑選舉訴訟由被告聲明窒礙經審廳照准决定重審後昨己送達决定書於兩造原文如下江蘇上海地方審判廳民事决定十年聲字第五八號（决定正本）聲明窒礙人沈寳昌（年籍畧）陸文麓（年籍畧）右聲明窒礙人對於本廳民國十年四月十五日就該聲明窒礙人因與楊春綠選舉訴訟一案所爲之判决聲明窒礙到廳審查决定如左（主文）本件窒礙之聲明照准（理由）按選舉訴訟準用民訴程序早經大理院解釋有案衆議院議員選舉訴訟除上訴程序受明令限制外其他之民訴程序均在準用之列意甚明瞭聲明窒礙亦民訴程序之一自可準用查大理院民國七年上字第一一○二號判例凡非本於缺席效果所爲之判决許缺席當事人聲明窒礙本案原告人楊春綠提起衆議院議員初選舉訴訟經本廳合議庭定期審訊届期被告人即聲明窒礙大及其代理人均未到案本廳依照大理院六年統字第五九八號及第七三一號解釋予以通常判决（即非本於缺席效果所爲之判决）聲明窒礙人於四月十六日收受判詞五月三日具狀聲明窒礙尚在相當期間以内按照現行通例係屬合法並依據上開解釋曁院例本件聲明窒礙自應照准聽候本廳定期傳唤重爲審理特爲决定如主文民國十年五月二十四日江蘇地方審判廳民一庭審判長推事許文鎔推事朱庭耀推事章鴻劉書記汪秉旭 
[續誌殺妻傷女之命案]  
　　兇手杜學章獲案 
住居楊樹浦福寗路振華紗廠後面高連生作塲内之江北人杜二即杜學章因欲將其女小妹另行擇配與其妻陳氏口角衝突持刀將氏戳傷要害頓時身死並傷其女子妺由捕將受傷人車送同仁醫院並將陳氏屍體舁入騐屍所候稟公廨相騐各情己誌昨報兹悉楊樹浦捕房捕頭强生因事關命案立飭中西包探往將杜學章拿獲昨晨報請公廨張襄讞會同美領奥君於上午十一句餘鐘蒞所飭吏檢騐屬實塡明屍格升座公位由西探　勃脫將兇手杜學章帶案稟明前情奉中西官會判騐得己死杜陳氏委係生前被刀戳傷身死着屍親戴結子（即戴節芝）領屍棺殮兇手杜學章押候解案訊核 
[中華職業教育社年會預誌]  
中華職業教育社定於本月二十八九兩日舉行年會己誌本報兹悉該會之場在該社附設之中華職業學校内（小西門外新馬路南）各處職業學校如福建省立女子職業學校·浙江私立女子職業學校等己紛紛將出品送往陳列並聞斐律賓教育局職業教育科科長近以參與遠東運動會蒞滬該社因乘開會日請其到會講演云 
[中西女塾將舉行建築禮]  
明日午後四時中西女塾因推廣校舍在億定盤路一號舉行建築禮並邀請中外來賓參觀及演說想届時必有一番熱鬧也 
[英國熱心社會服務之女士抵滬]  
　　英國倫敦大學社會學科科長哈麗生女士新新自英京抵申旅安南路女士來華之意爲欲助導女靑年會並提倡及推廣中國女子社會服務之心女士本爲熱心社會服務者此來必有造於中國社會也 
[愛多亞路商界聨合會將成立]  
英法交界愛多亞路商界聨合會去去發起至今以辦事之人缺乏致未成立日昨始由童理璋按照入會簽名簿分給選舉票請各推選職員投票期限限本月二十九號爲止六月一日開票其選學辦法略錄如下（一）選舉正會長一人副會長二人文牘三人會計三人調查五人交際五人庶務五人共二十四人爲職員（二）職員由全體會員選舉會長及各科職員由各職員互選各科主任由各科職員互選之（三）本路有商店二百餘家應舉出席總會輩事四人代表本會（四）出席董事本會職員會員均有選舉權及被選舉權惟須有三分之一以上之票數當選之（五）本店人不能選舉本店會員爲職員如有發現作爲無效（六）本會選舉票有三分之一以上來投者當即開匭定期開成立大會（七）本會選舉投票處在金隆街美倫里山東路商界聨合會（八）本會選舉投票日期以五月二十九日爲限到期不投者則認爲自甘放棄 
[人力車公會開會紀]  
日昨白克路華洋人力車公曹開全體大會當由華洋會長代表劉繩武等報告開會宗旨畢即據劉代表宣稱洋會長（國恩）去春返國現己來華本會應舉代表歡迎當經會董徐永興蔣海清曹順泰蔡慶堂等贊成此議决定星期六午後前往歡請到會再行開會歡迎次會員包國香報告時届夏令本會前曾呈明工部局於馬路衝要之所設置茶亭俾苦力車夫解渴現己届期應即迅予預備衆皆贊成再次議檢查本月份賬畧並報告本月份賬目由張　云律師代譯末議下月份應扣繳公會車照仍照舊章半成照扣送會點收封存議畢散會 
[請防碼頭匪徒之覆函]  
　　浦東公民邢志剛等因南市沿浦一帶碼頭匪徒每遇鄉人來申時强搶刦奪擾害行旅呈請南區警局派警保護己誌前報兹該局覆函云頃接貴函藉悉種查萬裕公義永盛各碼頭每於潮汐航船停泊人客衆多上下雜亂常有不法之徒乘機擾害己通飭各長警格外注意兹准前因特加派巡邏警二名每日專在萬裕等各碼頭一帶加意梭巡以防不虞至貴函所指不法數人定即按名查拿依法懲治以靖地方用特函覆 
[牛門律師取消前言]  
牛門律師代表浦錦榮一案於前日下午公共公廨閣審時該律師辯護詞中有「中國官員亦有帮者」之語當時承審官陸仲良襄讞即宣言本副會審官深知本廨會審官均不在帮並責其不應污衊中國實員該律師亦自知失言故於浦案宣判後即當堂聲明取消前言復再道歉云 
[令飭改造華界宰牲公作]  
淞滬警察廳長徐國樑近奉松護何護軍使令知華界宰甡公作原係滬寗蘇三帮合組迄經數十年房屋低矮年久朽　不合衞生仰即轉令商會知照該業商董赶　改良興建等因徐所長立派衞生科長前赴該公作實地察勘果不適用回廳呈復後即擬訂妥善章程以便實行取締兹聞該業董接得商會函知後查得該公作原係租地創設現在適届期滿本擬擇有相當地點預備建築除據情函復外刻己積極進行矣 
[汽車傷人兩則]  
　　法租界愛多亞路昨晨二時許有某號汽車駛過撞倒在路行走之湖北人蔣壽福腿足受傷當由大自鳴鐘捕房二百四十號華捕到來另雇車送蔣壽福往仁濟醫院醫治一面抄錄汽車號碼呈報捕頭請究又昨日下午有某號汽車駛經湖北路撞倒江北人嚴振業跌傷頭部等處經老閘捕房九百十三號華捕前來將汽車號碼抄錄另雇車送受傷人往仁濟醫院醫治一面歸報捕頭候示 
[重攝槍斃閻瑞生影片]  
本埠某洋行前以所攝槍斃閻瑞生吳春芳照片不甚清淅難以製造影戲看爰特定期重攝並要求松滬護軍使署請仍派出如前次執行槍斃時之軍隊押送該二犯前赴龍華操塲沿途出發及行刑之一切情狀當以事關感化兇頑特由何使允予照准爰由該洋行覓得形似閻瑞生吳春芳二犯面貌者二人於前日（二十四日）午後偕至龍華使署軍法課即由何使將假扮罪犯仿照執行槍斃人犯辦法令派衞隊士兵肩荷槍械將假扮之二犯仍雇黄包車二輛由署排隊押送出發直抵操塲站齊隊伍如法開槍惟除去子彈其餘情形竟與當時無異由該洋行用照相器具挨次攝影觀者甚衆 
[妻妾控其夫謀害]  
　　抄出證物楓茄花 
住居恒豐路信益里之泰州人劉士祺家有一妻一妾昨披其妻胡氏妾嚴氏在四區二分所控稱其夫不顧養膽並在其身畔抄出楓茄花一束查此花含有毒質顯見心懷叵測請究經倪警佐訊問其楓茄花究何用處則供極支吾奉判解科核辦 
[關橋附近禁止溲溺]  
南市第一區警察署王金山署長近據關橋附近各商舖函稱刻届夏令首重衞生方免疾疫滋生查關橋左右原係往來孔道乃有無知之徒任意在路旁溲溺屢阻不聽以致日久穢氣更甚事關公衆衞生請即嚴行申禁等情王署長准即繕發簡明告示實貼該處文云照得時值夏令衛生各宜講求此處通衢大道行人往來經過愼重衞生起見布告禁止便溺倘敢故違禁令依法拘懲從嚴 
[身藏嗎啡之查究]  
姚步雲身藏值價數百元之嗎啡一包在滬寗車站擬往内地圖銷當被巡警查獲人贜申送淞滬警廳於昨轉送地方廳奉檢察官提訊判押聽候罰辦嗎啡存案候燬 
[私賣烟膏之科罰]  
　　法捕房副總巡石維也君查得界内居民鄔蓮方周裕卿兩户私設烟膏店秘密售賣實屬故意違背禁令故於前晚帶同包探等前往按户抄出烟膏及天秤等物甚夥帶入捕房諭各交保候究昨日傳至法公堂請究先由石君上堂襄明前情詰之鄔等供認私賣烟膏不諱中西官判鄔罰洋二百五十元周罰洋一百五十元充公烟膏没收 
[破壞烟禁押三月]  
吳阿根在西棋盤街一百十九號屋内開設燕子窠被總巡捕房挿頭偵悉於前日午後派令中西包探協往將吳與烟客汪四光周叔岩蔡阿六胡寳生張五富郭阿二陸阿發張五保張阿四梁阿海等連同烟具一併帶入捕房着吳收押餘人准各存洋十元保出昨晨經公堂傳案訊明以吳阿根破壞烟禁判押西牢三月餘人各罰洋三元充公烟具銷燬 
[兩旅館違章科罰]  
　　福建路大陸旅館經理趙又來·山東路尚仁里愛吾旅館經理龔茂根·均因不將客棧執照掛於顯揚之處被老閘捕房包探陳桂卿查悉以其違章稟廨出單於昨將趙龔二人傳至公堂經中西官訊明違章屬實判各罰洋十元充公以儆 
[尚有本埠新聞與公布欄轉入後頁]  
雜評二 
[百不暇顧（訥）]  
不觀美國將舉行大太平洋教育會議乎集沿太平洋諸國教育家於檀島而商榷之又不觀美國將舉行遠東教育大會乎集菲律濱各屬之教育家於馬尼拉而討論之其所以謀教育之發展對於教育計劃之遠大實令人可驚而返觀我國京校罷課鄂校罷教非特發展無望并舊有者亦不能維持一任人民之奔走呼籲政府不暇顧也 
日與菲律濱之來滬運動其國政府皆甚注意而我政府則一聽人民之自謀除稍稍助費外其他不暇顧也人民反對借債而政府則惟恐借債之不成人民力爭外交而政府則早置外交於度外一切民意不暇顧也政府當局除急急於内閣地盤兩問題外其他皆百不暇顧 
 
 
 

Page 12

 
 
本埠新聞二 
[昨日公共公廨訊案紀]  
　　昨晨公共公廨民四庭由關　員會同英包副領事訊理（一）同春和號主潘寳才聲請破産案「結果」本案據英商泰隆洋行及其餘各債權人以某項抵押違背中國破産律第五十五條聲請宣告破産無效等情查本年二月二十七日同春和未能將到期債務清償由代表人簽立字據將某項物産抵押與陳錦臣作爲倒賬以前同春和存欵之擔保品至三月四日同春和經理逃號亦閉歇此項抵押僣債權人益此損彼遠背破産律之規定應判將本年二月二十七日同春和與陳錦臣之抵押宣告無效並着百老　路一千零零九號晉昌行將現存該行之本案物産交本案理賬員清理俾各債權人得享同等之利益此判（二）孫昌盛與安季祥因墊欵糾葛互控損失案「結果」改期續訊 
又午後民四庭由陸襄讞會同日林副領事訊理（一）張培貞與汪英賓因婚姻糾葛控訴案兩造己在外和解稟請銷案「結果」准予撤銷（二）豐易公司訴賀和尚延不將屋交還案「結果」准予展限七天倘再不遵應即押遷（三）維大染坊經理孫瑞華訴跑街夥陶維珍濫放賬欵案由被告律師商同原告代表甘維露律師同意請求改期再訊「結果」照准（四）黄肯堂訴某洋行買辦王賢　不交定貨洋碱六十桶「結果」改期續訊 
[摸竊案牽涉電車查票人之審訊]  
陳阿炳被紹興人高少卿指控在北四川路英美電車公司十二路電車上摸竊鈔票洋二百元等情昨由虹口捕房包探吳如熊傳齊人證將陳拘解公共公廨請究首由八百零六號華捕上堂稟稱昨日下午在北四川路靶子路轉角處站崗時據高向我謂陳在電車上摸竊伊身畔幣二百元當將陳拘入捕房在其身畔抄出洋一百五十元云云次由高少卿上堂供稱從内地來滬昨日下午携帶每包鈔票一百元之鈔票兩包乘坐十二路電車擬至横浜橋店家付欵車行至北四川路我坐在電車門口被告站於我之面前其時有一查票人上車查票我往常見查票人上車查票必須向乘客挨次取閱所購之票閱畢方在洋鐵板所夾之紙上簽一字然後出一小册令賣票人簽一字於册上彼亦簽一字於册上始行下車詎昨日車中所見之查票人並不向乘客先取所購之票閱看即簽字於洋鐵板所夾之紙及身畔之小册内而賣票人亦即簽字於其小册内該查票人遂將洋鐵板　入售票人腰間所繫之儲錢袋内匆匆不車當時我頗疑訝因即注意見站於我面前之人（即被告）亦下車步入大德里弄内該查票人隨之而入狀極可疑我乃檢我之袋内詎所藏每包一百元之鈔票兩包己不翼而飛其時電車將近駛至横浜橋我以不敢跳下故待車抵横浜橋站下車往南找尋被告行至大德里之北見該查票人向北而來我即向詢頃間十二路電車上查票者是否即君該查票人答稱是我你問他何故我乃將失洋之事告之該查票人云此事須報北四川路捕房該捕房地點在横浜橋爾可一直往北我聞其語自思竊票之人係走入大德里内該里係在南首往南或有尋見之希望乃毅然雇乘黄包車往南迨車至距離靶子路十餘家門面處見被告從路旁水門汀堦沿向南而走我當即下車尾隨其後及跟蹤至北四川路靶子路轉角見有巡捕站崗乃訴於該捕將被告拘獲帶入捕房云云質之被告陳阿炳供稱昨在電車上拾得鈔票兩包我即携之下車進大德里查票人楊阿福亦即跟來問我數目若干我乃檢點計共二百元該查票人即欲分肥我答以人家失去此票生命攸關我等可先將一百元對分其餘一百元俟無舉動再作計較我即分給與楊阿福紗票洋五十元當在弄内分贜時有黄包車夫兩人適在弄口我分給楊阿福之洋起先本不願說出嗣被捕後我向原告云鈔票己還可以將我釋放原告說尚少五十元須一併交還方肯釋放故我祗得說明所少之五十元己被楊阿福拿去我與楊阿福相識己有年餘彼先係住在新閘橋北面中國地界我凡摸得洋一元必給楊二三角不等我與他並無仇隙此係實情云云而楊阿福到堂供稱實名楊文榮對於原被兩人所供之詞不能承認並延律師代爲辯稱楊文榮在電車公司辦事己有十三年之久名譽素來甚好昨日此事發現後公司中西人與捕房均搜查其身畔毫無證據可見此事實被誣指云云並令西人道倫上堂聲稱伊在電車公司爲管理華人之職七號查票人服務公司己久從無不端行爲云云張襄讞核供向楊及被告復訊數語以案有疑義商之美領奥君諭陳還押楊退去展期一禮拜確切查明再訊抄出之鈔票洋一百五十元先給原告領去 
[妓院違章之科罰]  
廣西路福祥里五百二十五號門牌妓院内因容留未報名之妓女應客前日被專查妓院之三十五號西捕八百二十五號華捕查悉以其違章請廨出單於昨將該院龜奴顧三福傳至公堂經中西官訊明判顧罰洋十五元充公示儆 
公布欄 
[上海地方審判廳]  
　　批示一件沈邵氏狀請停止執行由狀悉所稱如果屬寳仰即依法來廳提起執行異議之訴可也此批一件周吳氏呈爲嗣孩惠生爰納側室王氏請求備案由呈悉爾嗣孫惠生擬納側室王氏如無别種糾葛則吳氏母族何至再生枝節所請備案應母庸議此批一件龔駿發狀請銷案由狀悉准予銷案存摺一扣仰即邀證來廳具領此批一件李木木狀交欵洋由准交此批一件黄珠勝狀領欵洋由准領此批一件錢宗瀋狀領欵洋由准領此批一件楊順卿等狀委代理由准委任此批一件周根瑞等狀交欵洋由准交此批一件李錫卿等狀領欵洋證據由准領此批一件榮子威等狀領簿據由准領此批一件萬連生狀交欵洋由准交此批一件王唐氏狀請給領由狀悉仰候傳案訊追此批一件李木木狀請田單借據由准領此批一件黄珠勝狀交田單由准交此批以上五月二十四日 
　　判决主文（民一庭）件判决劉明啓與季裕　圖佔屋基涉訟一案主文係爭地二　一毫及平房一間認爲原告人所有被告人在係爭圸所立之竹笆着即撤護訟費歸被告人負擔一件决定沈寳昌與楊春綠爲選舉涉訟聲明輩　一案主文本件窒礙之聲明照准一件判决陳友　與彭正和欠租糾葛一案主文彭正和應償　陳友梅租洋四十二元陳友梅其餘之請求准予註銷本案訟　陳友梅負擔五分之一餘歸彭正和負擔一件判决周餘棟與沈氏等爲欠租涉訟一案主文被告人應償還原告人房租大洋七十元小洋二十角訟費歸被告人負擔一件判决劉信卿與王麗　聘物糾葛控訴更審一案主文原判撤銷被控訴人在第一審之請求　回本案訟費歸被控訴人負擔一件判决李鴻升與馬進祥退租遷讓涉訟一案主文被告人　償還原告人租洋五元原告人其餘之請求駁回訟費歸兩造平均　擔一件判决王滄海與桂湯氏聘金損失糾葛涉訟一案主文桂楊氏應償還王滄海洋八十元訟費歸桂楊氏負擔一件判决吳彩之與姚尹氏爲借欵控訴一案主文本件控訴駁回本審訟費用歸控訴人負擔（民二庭）一件决定銀得發訴藍季梧等爲聘禮涉訟一案主文本件訴狀准予註銷訟費歸原告人負擔一件判决董西欽訴陸寳生爲借欵涉訟一案主文陸寳生　還董西欽本利洋九十五元訟費生負擔以上五月二十五日 
[上海地方檢察廳]  
　　批示蕭財豐狀悉己於俞海南狀内明白批示矣仰即知照此比趙　生狀悉候傳訊核奪此批林宏得據訴是否屬實姑候傳訊核辦此批　蔡氏據訴顯係婚姻附帶糾葛着自向同級廳請求本廳礙難准理此批張長林狀悉候同　廳判詞到後再予核辦此批陳小毛狀悉己訊諭矣此批　　夏生堂狀悉仰　來應候訊此批陳少顺狀悉旣據聲明捨　上訴權所請應即照准此批孫雲森等狀悉准予傳案訊奪此批以上五月廿三日　　批示俞旭狀悉案己判决候確定後再行具領此批蔡順發狀悉　訊明核辦此批黄少山黄少生狀悉仰即來廳投騐此批黄上九查核狀詞係不服該縣知事對於掘墳一案爲不起訴處分自屬聲明再議性質着自向江蘇高等檢察廳請求本　礙難准理此批周陳氏狀悉據訴情節不過夫妻不睦無關刑事問題爾夫如果不與同居自向審判　具訴可也此批唐周氏狀悉仰候核辦此批以上五月二十四日 
[滬海道尹公署]  
　　批示一件朱廷揚等呈爲六縣教育慈善聨　會代表攘奪松邑欵産旣無理由並妨大局請根本撤銷以維現狀由據呈己悉查此案現奉省令召　七縣代表定期會議届時當有解决辦法仰即知照此批一件諸時等呈爲浮收控案延不澈查請飭縣尅日檢舉法辦由據呈己悉查此案前據該民等呈訴來道業經提令該腐澈查具報在案迄今日久未具復殊屬遠延據呈前情仰靑浦縣知　遵照先今令飭迅速澈查秉公核辦具報核奪毋再延宕爲要此批 
[上海縣公署]  
　　佈告爲布告嚴禁事案據中屬崇文會曹永鈁呈稱竊思年穀之頗成視乎歲收之豐歉農夫朝耕暮耘雨暘時若則螟蝻不生田雞世稱靑蛙俗名護穀蟲遊溝洫捕食害苗之蟲禾苗勃興亦視有無害　之蟲田雞保　助長厥功甚偉故上古至今功令甚嚴懸厲禁不准私售烹食今當孟夏伊始靑蛙滋生繁長凡池塘溝浜微生蟲潛滋暗長又能吞食淨盡免生疾症然無知情民視爲利藪出　於市况田雞捕獲戕身褫皮厥狀甚慘仁者何忍下箸慈善家惻隠爲懷龜螺蛤蚌尚且醵資購以放生蛙留於田秋收更必豐盈年來米珠薪桂農食維艱是以具稟來前伏乞縣長推廣仁慈出示四鄉都都老父戒其子兄勉其弟毋得捕捉售買犯則　案　懲以警頑抗而重禾稼等情據此除批示外合行布告　禁仰諸色人等一體遵照如敢陽奉隂逹定提嚴懲不貸各宜凜遵毋違此布上海縣知事沈寳昌 
　　批示崇文會曹永鈁呈爲禁食田雞保禾稼而全生命由批來呈具悉己出示嚴禁並分行各市鄉各警區一體查禁矣仰即知照 
 
 
 

Page 13

 
 
   
 
 

Page 14

 
 
自由談 
游記 
[絲業團旅行日記（十六）] [  李登魁]  
二月八日是日爲萬國絲業博覽會開會之第二日上午九時赴會即有工廠職員及絲業中人前來參觀吾人細爲解釋均滿意而去下午二時起售券開門參觀者踵接於道入晚尤形擁擠所有走道幾無隙地吾人口講手劃不息片刻至十一時散會 
二月九日昨晚會場執行部通告自今日起提早午刻開會上午十時至十二時爲絲業中人參觀之時如非絲業中人上午入覽須售門票美金二元吾人九時入場來賓之多較昨更盛會場監督斯未夫君告余曰前昨二日售票六萬七千餘張此屋造有十載經過各種賽會數十次觀客之多推此次爲最云余等自晨以至午夜無片刻之休息惟美人頗表歡迎故茹苦如甘焉 
二月十日今日爲博覽會第四日昨日售票三萬四千紙今日觀客之擁擠與昨無異 
二月十一日吾人上午八時入會場絲業中人來參觀者較前昨爲多下午六時赴絲商旅行會之宴賓主八百餘人有銀行大家末蘭納及潑脫生審判長威爾君演說宴畢繼以跳舞會直至午夜盡歡而散 
二月十二日是日爲萬國絲業博覽大會閉會日上午九時即開門售票余因連日照料會場對於他人展覽尚未細加參觀幸是日吾國留學生俱來相助乃偷得半日閒在生絲及工作會場參覽一過用將所見中國賽品記之於左　 
　　廠名賽品 
　　中國廠絲 
　　中國灰經 
　　中國七里絲 
　　中國繅絲工作 
　　中國金陵大學及廣東教會學校之蠶種展覽　　中國廣東生絲 
其他外國廠家賽品因限於篇幅姑從略綜觀全塲凡關於絲綢者物無巨細均陳列殆遍所缺者惟絹絲工作一種而己美人之開此會也目的在鼓勵國人用綢之心吾代表團之來美也在廣告中國絲於美人調查美人用絲之眞相及對於吾國絲之信用吾國絲之缺點兩月以來美人爲博覽會及絲星期之名目所鼓動絲綢市面驟覺進步第五街之絲綢舖莫不利市三倍積貨一空故美人之目的己達其開此會爲不虚矣吾國代表團連日奔波中國絲之頭銜己印進美人腦中不少美人用絲之眞相己明吾國絲之缺點己得代表團之目的己達代表團亦不虚此行矣至於將來銷路之實際進步則在吾國内同業之實必改良工作設法推廣種桑也 
筆記 
[棄夫記（五）] [  簡齋]  
旋爲女所聞乃切齒向之曰汝今日心安未也遇人而毀其妻惴惴人之勿信泣以昭之人宜誠汝言矣汝丈夫也胡宛轉嬌啼荏弱不任受苦逾吾女子抑此又焉名爲苦者汝當日求我來嬪之時曾作何語耶郤扇之夕爾不嘗云我運柱也乃得偶此佳人即死此亦甘今日固尚未至死也當時吾亦自審其貌之非佳爾固非佳我貌直佳我財耳財涸之時則挾西子太眞之美人亦將斥其爲嫫母無鹽之化身矣天下夫妻父子兄弟朋友之情其離合濃淡多半恃金錢爲之樞鈕金富者情亦富金盡者情與之俱盡矣幸吾燭此竅竇己夙不爲汝蠱罄吾囊以遺汝財權仍我操之汝尚需我豢養乃不敢遽示絶不則不遣我去且視我陌路之人矣吾爲汝思尚有不足者哉竟日飽食而酣臥靜逸如圈中之豕試思食誰賜耶如此而不知感更萌蓄怨咨之心此正如人日日啖餳糖久之舐蜜乃不知其甘也雖然吾亦不强汝德我苟欲陌路人我者則陌路人焉可耳即汝欲别吾而去吾亦勿固留弟亦不驅汝去即此足見我之厚汝少年聆訓乃不復與人道及其妻即偶及之亦倒流其涙於眶内藴悲而僞笑始覺其苦久乃漸近自然顧媍威終不少戢少年旋一夜亡去流轉江湖爲小負販以自赡雖風塵憔翠自謂較家居安適也嗟乎少年始念得財以行樂耳庸知樂亦不盡得之金錢之中昔古人有棄婦詞使謫仙而在又當爲此少年詠　　新閣漸平復起圖　　 
　　棄夫矣余（程君自謂）問此少年究何人也　飛慘然作苦笑曰其人非他即我是也言己而涙眥瑩矣（終） 
劇談 
[唱盤雜話（下）] [  舍予]  
龔雲甫後所收者祗取白口唱則嗓敗氣弱不復有得寳之佳百代對於老伶工宜早爲收留遲則大爲失計咎固有歸而知音之耳福亦與有缺憾焉 
　　昨得俞栗廬崑曲唱盤予雖於崑爲門外漢但極重賞其八陽之悲壯詞更滄凉定情之咬字（不）（及）兩字可爲摹者作範本崑曲較皮簧韻味深長苟加咀嚼則視其他爲乏味矣 
　　楊小樓二段盜御馬於白衆𠶭囉斷續未能合稱是由於臨時慌促 
　貴俊卿之八大鎚洪羊洞諸片發音激剌太重是由於收時距械太近所致 
　　大率唱盤中之唱照台詞則爲不可能之事荒腔走板者甚少惟孟小茹之頭段洪羊洞末句誤年邁爹尊爲七郎姣生認父作子聽者幾致絶倒然戲詞本上則不能不將錯就錯以存其眞予嘗爲百代紀錄盤詞數叚付梓失校致多魯魚亥豕至若其他之誤注板關尤不勝指今聞百代將延名家爲撰册子雖屬廣告性質要亦有論聲辨字之能力（調）（板）（詞句）（劇人）（故事）及在胡琴上之調）在在當求斑斑能考苟優爲之其引起人之興趣與增進購者之便利必非淺鮮也 
新聞拾遺 
　　還遺金昨經南京路見一年約十四五之學生拾得皮夾一隻内藏鈔票洋三十餘元該生鵠立久候以俟失者來取未幾果有某西婦形色倉皇沿途尋覔該生知係失主亟告西婦詢以數目果符遂如數還之西婦感甚出番餅二枚謝之不受而去[  筆花]  
　　産奇蛋當塗三條巷内汪姓家蓄離鷄數頭近日常作鴿鳴忽於今日有兩鷄同時生鴿蛋二枚圓滑而小光澤異常附近老幼均前往爭觀傳爲怪事姑誌之以待博物家之研究[  當塗厚生]  
小說 
[社會小說衆醉獨醒（三三七）] [  瞻廬]  
　　第五十二回柴米生涯虚抛歳月羹飯主義貽誤兒孫校長笑道這是通力合作的事業我們怎敢掠爲己有女士又向校長索取新村的章程校長道這郤是一件難事我們創辦新村的當兒也不過聨絡同志開過幾次會議議决便即實行遇着障礙時重行會議酌量修改只有臨時的議事錄郤没有具體的章程只爲近來辦事人的通病都在章程上用功夫發表的章程都是條理井然毫髮無憾按諸實事郤又大謬不然鄙人要矯正這個通病便不願在文字上面鋪張揚厲遇有從前索取章程的鄙人便請他實地調查不用在紙片上研究成績說到這裏又指着錦必道這位張小姐的父親也曾在湖北寫信前來向我們索取章程據說他在那邊也想辦個模範村落（伏線）定要把我們的辦法做個標準鄙人接到這信很費躊躇待要請他來實地調查相距又是很遠待要把辦法告他又没有具體的辦法没奈何只得寫了一封長篇信札把我們所經過的摘要報告然而紙片上的說話罣一漏萬怎及實地調查的好這番白小姐光臨敝村便請多住一天逐處去細細調查遇有甚麽不到之處隨時指導也好使我們得些補益白女士謙遜了幾句便和華校長兩個離座告辭慧姑相送到大門外握手而别那時日晷正長鐘敲六下夕陽尚不曾落山兩人走了一丈多路慧姑兀自立在大門外目送他們的背影但見白女士雪也似的帽羽在夕陽光裏顫動熏風吹來嘴蹺嘴蹺的聲浪　隠送入耳朶（尚有餘音）比及轉身入内却見他娘送着人傑從裏面出來朱氏道慧兒你去陪着裏面的客茶爐正沸吩咐王媽换過一巡茶我送華先生後即便進來 
餘瀋[  瀟湘白瀕]  
　　自古騷人遷客潦倒風塵輒寄情於美人芳草以寫憤懣其一種幽怨纒綿悱惻直不减商婦琵琶顧後之讀者徒艶其詞而不悲其遇以虚作實認假爲眞以爲文人慧業固當如是寗不寃煞 
大丈夫讀書養氣期所以用世若徒拈花惹草弄月吟風直天地間贅物空負此生耳 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[說繭] [  覺]  
　　今者蠶事方殷蠶之作繭其性然也而世俗舊有作繭自縛之喻蓋爲愚人諷耳不謂今日之政局乃大類此 
在外交方面則勇於借債之政府不啻爲蠶而外國之債權者不啻爲繭也然而蠶之絲自吐之政府之作繭自縛則其絲由外人吐之 
在内政方面則倚賴軍人之府院不啻爲蠶而被召之三巡閱使不啻爲繭也然而蠶之繭能自破之府院之作繭自縛則無力自破之 
論其實際蠶之作繭人享其利而内政外交之繭足使舉國蒙其害然則此繭也非作繭者之自缚實縛我國民耳我國民奈何日處繭中而不悟 
商業常識 
[店員接待顧客之商榷] [  徐造時]  
　　商業之要件首重顧客本位際此商業競爭時代尤不可不以吸收顧客爲唯一之目的此略具商業知識者類能言之然試於上海商業繁盛之區僅就接待顧客一端而論不特毫無程序之研究其荒謬之處有如俗語云大多吃着生葱者得罪顧客蓋可想見所以無論何種商店其穏定之顧客誠所謂寥若晨星將來天演之淘汰難於苟免豈不可畏也哉然欲研究此種接待方法必須根據於心理學則向一般店員道之恐非尺幅所能詳盡爰舉其大略之關於現在商店店員亟須注意者於次 
（一）顧客光臨未經談話之先首須注意於態度 
（甲）必須起立相迓表示歡迎之意不可談笑倨坐若無其事此蓋精神未嘗專注所致營業上受莫大之影響者也 
（乙）必須容顔和藹表示親敬之意不可傲慢冲撞有傷和氣蓋面爲心容以心理學生言之顧客受此暗示每易引起不快意之觀念則無論如何交易之結果必不能完美 
（二）顧客惠然肯來不可使之廢然而返其交易貨品即不啻贈送廣告及紀念品 
甲必使顧客滿意商品上之價廉物美非店員所能操縱而快感爲一種無形之贈品全在店員言語動作之間蓋非金錢可以購得而最爲顧客歡迎而滿意者惟此 
（乙）不使顧客空手出門俗語云上門生意好做足見顧客光降無不遷就苟店員能使顧客信仰則雖價值稍昻亦所不惜蓋虚榮心人所同具者也若交易不成一次後幾無望其重來故不可不愼 
（丙）不使顧客忘却本店此種廣告方法不勝枚舉若在店員接待顧客如名片上須刋店號地址及口頭稱道臨去叮囑贈送廣告品等亦全在店員之手腕如何使顧客印於腦海耳 
三與顧客談話有一定之程序兹就心的過程略爲證說如次 
心的過程略分七步新式販賣術中論之綦詳兹不贅及列表如下接近··注意··興味··信服··欲望··决心··成交兹述一事即暗合上項過程表見商人接待顧客之實例記者前在開封偶過某皮貨莊門首懸掛貨樣多種因而停步注視時己三月中旬蓋無購買之意乃一趙姓店員接出向余曰先生請進内稍坐余感其誠意隨之入該員叩予姓氏又自介紹因問欲購皮貨否（接近）余答以時令尚非亟需容俟後日店員唯唯即出該號廣告一册示余曰敝號爲開封皮貨莊之冠貨品均係上等先生祈留意之供給茶烟後隨余觀察皮貨指示一切（注意）因與余談及現在皮貨僞製劣品修造之法隨時指引證據余問及種種鑑别方法又詳爲解說不遺毫髮（興味）因囑另一店員取出羔皮統一領曰此種貨品現己僅見先生察之其故焉在余答以不甚明瞭乃又詳論毛質如何軟柔皮板如何緊凑及與他種特殊之點一一加以說明余首頷之店員見余心動乃突然問余曰先生亦知羊毛之易於走硝之故乎余曰接近濕氣耳店員曰然是蓋一端耳其實毛有年齡之關係云云乃謂此件之優點蓋兼之也（信服）余因詢其售價店員曰先生如不購頗爲先生惜蓋吾店檢得此種貨品頗非容易且多數爲相知所定絶少此項存貨今適有之一件而己定價亦甚低謙祗售三十元耳取其紙簽示余又自語曰此種皮貨老少均宜其輕暖眞無與倫比識者當知予言之不謬因復囑他店員收去淡然語余曰先生亦知五十歳人不宜着狐皮而又須輕暖適體者當舍此莫若余因思及高堂欲購之寄回乃曰然則售與余乎（欲望）店員曰先生若與老太爺購之固其相宜而先生久處北方亦必不可少余曰然則價錢未免太貴不知尚可减少否店員曰先生何拘拘於此雖然敝莊以後承蒙光顧及介紹之處正多即略少亦不妨也請照九扣計算如何倘先生更欲減讓則不見諒矣（决心）余曰然則請於明日携欵來取可乎曰可惟請先生稍付定銀開示住址如何余乃給五元開給地址後返寓翌晨八時許店夥即將皮統送來並發票一紙而去余翻閱至再甚爲滿意示諸親友莫不曰物美也遂將餘欵即日送去謂之曰何須亟亟豈懼悔之乎店員曰非也蓋欲先生與他貨相較以明敝莊之不敢相期耳（成交）（後數）句結顧客之心） 
其事爲余己未日記所錄當時身歷其境惟對於店員之談 
 
 
 

Page 18

 
 
判心悅誠服之耳蓋其暗合於商業原理而經騐學識有非一般商人所能及者錄之以作參考（乙種酬） 
法制 
[打破遺産制] [  志拯]  
似蘭君法制談主張女子有承受遺産之權近來湘省制定憲法之際亦有女界爲同樣之要求而湘憲審查委員會中乃有贊成與反對之二派贊成者則曰女子旣同是子女當然有承受遺産之權又謂欲求女子解放必須女子經濟獨立似蘭君主張亦與此相同反對者則曰中國旣爲家族制之國家遺産所以保全家之存在女子旣必須出嫁當然不能再承受遺産且中國今日旣爲夫婦共産若女子再有承受遺産之權則同時以一人而有二分財産一則母家之遺産一則夫之共産豈得爲平 
予於二種都不主張根本上主張打破遺産之制不特女子不應承受遺産即男子亦不應承受遺産子女對於父母但當有要求相當教育之權不當有要求遺産之權中國家族制度遺産原所以保全家之存在然其結果則造成今日無數不事生活專依遺産爲生之少爺小姐不特其家因之不　　貽德現在靑年求學的態度 
能保全而社會多此無數寄生蟲國民經濟大受影響故我以爲欲求家之確實保存社會經濟之不受影響當主張根本打破遺産制而不當再主張女子亦加入此寄生蟲没廉恥之遺産制女子當知男子今日能承受遺産實爲男子一種羞辱不是男子一種體面與其要求爲加入之運動不如要求爲打破之運動（未蓋章） 
衛生 
[百日咳之治療法] [  谷靑]  
百日咳whoopingcough爲嬰兒易患之病咳聲續作而中間曳聲甚長重者當發作及停止時往往嘔吐且咳時兼帶痙攣夜重於盡大抵數月方愈故稱百日咳兒童患之者異常危險最近克拉烏斯氏發明一種治療法甚簡易而有效特爲譯述如次（revistadellnatitutsbacterioloigcooctob1919） 
「余就小兒百日咳患者四十一入中用克拉烏斯氏法取百日咳患者之咯痰之約攝氏九十五度注射於皮下當即治愈二十四人其中四人二週以内即愈十二人二週以外始愈八人則一月以内全愈其餘未療之十七人中十人亦徽受影響治愈較速六人則完全不受影響另有一兒則持續至二年有半而死蘆此兒所患者實爲重篤之氣管枝肺炎云」（乙種酬） 
道德叢話 
[西方格言（一四二）] [  謝介子選譯]  
知慧可克命運（玖聞樓）（juvenal） 
眞誠出而詐僞去（意大利諺） 
落阱易出阱難（英吉利諺） 
欲遠行當徐步（德意志諺） 
言行爲兩事（英吉利諺） 
星星之火可成巨災（意·德·西諺） 
罪己盡判悔之晚矣（英吉利諺） 
母踏睡蛇（土耳其諺） 
遲緩須臾失一英里（英吉利諺） 
勇於知惡最佳（勃勞實）（Ｐlautus） 
科學常識 
[辨堪輿家之羅盤] [  朱運曦]  
　　邇時地師派别甚多其所準惟羅盤盤分二十四向由此以辨方向定吉凶然其盤之所憑全賴指地針假令指南針稍一有差則羅盤全無用矣則針究有差否乎曰予聞磁學家言指南針所指方向恒隨磁極（magneticpole）與地球之南極（southpole）北極（northpole）毫無關係也故針之所指較諸地球子午（meridian）之眞向或偏於東或偏於西或大差或小差隨地而異依今所測驗亞洲往往偏東而歐洲往往偏西其差之多者至二十餘度此之謂地差（declination）由是以觀徒憑指南針欲其辨向之不誤其可得乎近世地師又倡縫針之法以二十四向各移半位其意蓋欲彌縫此差也殊不知位置雖移而地差如故且不特地之有差即歳日與時亦皆有差倫敦在一千五百八十年時針偏東十一度十五分一千八百十八年偏西二十四度三十八分二百三十八年間差至三十五度五十三分較之中國羅盤二十四向竟差二向有餘此之謂歳差（annualvariation）又如英國每歳春分之後差大減夏至之後又增秋分又減冬至之後又大增一年之中逐日不同此之謂日差（dailyvariation）又北美澳洲好望角（capeofgoodhope）等處每日在辰己間針差最大己後稍減午正後又增愛爾蘭（lreland）則在晨東移辰初返西午後又東亥正又返西一日之内隨時不同此之謂時差（hourlyva　icn）時差中又兼地歳日三差欲測量方位者必先知其差數而依法加減之然後眞向可得也今之地師非唯不知加減之用抑且不知其有差依賴舊法以誤傳誤自欺欺人猶欲沾沾焉班析甲乙乾亥於分寸之間豈可信乎故欲辨堪輿家之妄第考其羅盤可矣（乙種酬） 
識字捷法 
[應用字] [  濟滄]  
巵酒漿器也音支篆文作巵上从人（即　）下从　飲食宜有節制不可過量也俗作巵 
州水中可居者曰州水周遶其旁也篆作　从重川古者堯遭洪水民居水中高土故曰九州此州之大者毛詩在河之州州州渚也此州之小者其爲水之周繞一也又聚處也 
 
 
