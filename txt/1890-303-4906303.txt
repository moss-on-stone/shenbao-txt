# 1890 - 303 - 4906303

 

Page 1

 
 
[續解山東振銀] [  申報協振所謹啓]  
　　山左各州縣被水之後災民流離顚沛衣食全無雖經各振所勉力集銀解往散放而災區太廣遍給爲難當此秋末冬初　地風高昌已寒威凛冽向只啼飢聲慘者今復益以號寒高目時艱幾令鐵人泪下本館兹復解銀一千兩會同施與飢黎惟是權濟日前終苦後難爲繼所望仁人義士慷慨輸將庶幾全始全終救人救　實朝馨香以禱者　 
[新印小五義出售] [  申報舘主人啓]  
　　小五義一書歴記各義俠行蹤體例踓不脫章回而事跡新奇筆情夭矯空前絶後生面别開中間叙黑店之兇殘綠林之　　　之錦　口俠士之義膽忠肝以及老僕忠忱名流雅事惟妙惟肖亦莊亦諧不特可步七俠五義之後塵卽以視水滸諸書亦無多讓本舘　得都中善　排印精美較小字者天壤相懸刻巳告成分裝十本每部定價碼洋五角以副先覩爲快之心售處在本埠申報舘帳房及申昌書室各外埠分售申報之處亦有寄存諸君子盍購置案頭俾酒後茶餘藉資消遣乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[懲拐說]  
　　余昨論治匪便法客讀之造廬而問曰子之論善矣於德則無傷於法則有濟於用則不費於事則不荒固莫善於此矣然子又何必指明專治槍攫匪徒而言豈此外無可以援例者乎卽如拐匪上海不知凡幾他處亦嘗有之若得於拘獲之後亦用監禁苦工之法以治之或者拐風可少息乎余曰罪有輕重則立法亦有寛嚴搶攫　徒雖曰形同盜賊然要不過爲境所迫其所損乎人者　而已矣他則無所妨也故按之律例本無死法若定以監禁苦工之罰亦足以蔽其辜若彼拐賣人口則其罪且不止此彼拐賣棍徒但見有可乘之隙其人可欺則卽下手而其人之關係重大與否則不之計也故往往有一子而祧數房者一經被拐必至於斬絶宗祀此其罪竟與殺人無異甚或更重於殺人是猶得曰監禁幾年罰作苦工卽可以償其罪乎夫拐匪卽非斬人宗祀亦必離人骨肉父母愛子何等珍惜自懷胎以至誕生所謂十月母身其苦萬狀迨至呱呱而泣則爲父母者提心吊胆時刻在念就乾移濕到處辛勤飢則子乳寒則千抱稍長斷乳之後教以言語時以飲食少能呀呀學語則喜見顔色漸而伶仃動步扶之掖之有至背曲腰酸而不以爲疲反以爲樂者其愛之爲何如一旦養至五六齡或七八齡或十一二齡尙未長成忽焉而遭拐匪之毒手爲父母者有不捶心泣血痛不欲生者乎一人有心愛之物爲他人所竊奪而去尙且寢饋爲之不安况乎掌上明珠堦前蘭玉而遽入他人之手至於終身不能相見此其痛心爲奚若者夫兒女雖佳或不幸中道而死亦屬無可如何被拐之人或以此譬解謂設如不幸短命人天永隔終無返魂之術以此自譬或乾可以稍解其痛然死者吾固見其死於身於棺皆可親手爲之安排殯之葬之亦可使之得安窀穸若被拐去則縱使一去無蹤必尙希萬一之返心搖搖如懸旌眼昏昏如望歲正不知被拐之後情景若何其男孩則或售與他人爲子爲奴甚而至於售入戲班淪爲下賤雖曰痛以疾首猶幸其得保餘生然有等拐匪矯揉造作或去其目或斷其足或藥之使不能長或閉之使不能行如此種種異常酷虐交母偶一念及有不爲之心悸而毛戴者耶若夫女孩則尤爲難堪其謂他人父謂他人母猶其意中事不足爲怪而彼拐匪亦决不肯將拐來女孩售爲人女最上者則鬻爲婢女役使如犬羊鞭笞如牛馬其有主人主婦性情暴戾者常至體無完膚然僅受箠打之苦猶未甚也若鬻人妓寮則終身下賤淸白家風一朝玷盡墮名失節自拔無由若此者尤爲最多盖稍有姿色者卽不免墮溷汚泥言念及此坐針氈背芒刺且不足以喻其疾苦直將握拳透爪嚼齒穿齦食若輩之肉而寢其皮乃足以消其氣故凡有拐匪拿獲到案聞之者莫不稱快而無如上海之地拐匪則多於他處而卒無一人曾經重辦者則以會審讞員權輕不過枷責監禁而止移送縣署者又或延押而無了期余前者亦旣屢言不一言而終不聞設一善策以絶拐風嘗勸各馬頭水陸巡捕不時稽察又勸輪船主於客齊開行之後一一查點遇有形跡可疑者指而出之於上岸時交該埠地方官或巡捕解官訊鞫而亦未見施行然此法卽使果行亦不過防之嚴而可以使之有所忌不敢公然挈以同行而於拐匪應如何懲處之法則固不敢妄擬竊以爲前者裴浩亭直刺握上海縣篆時多置站籠凡有情則可誅律無可引者納之籠中以斃之此亦與立斃杖下之例相似而不同欲令拐賣匪徒不敢逞意或者用此法以處庶有豸乎客曰妙哉果能行之固爲快事卽不能行亦屬快談若輩當喪其胆矣 
[雲中雙闕]  
　　値年旗爲片行事准兵部片稱本年九月初五等日會試武舉所有監射大臣監試御史並内塲彈壓副都統主考御史中書等官已照各該處送到職名開列密題在案今本年舉行庚寅恩科武會試所有稽察宣 
[旨御史業已具奏奉]  
　　旨派出伊薩本高燮曾欽此相應知照各該處於九月十五日内塲主考等官寅刻在午門前投遞職名聽候宣旨一經派出卽行入塲○漢坐粮廳一缺咨取各部資深一等人員揀擬引見一事已綴前報兹經户部三庫將應簡郎中於十一日帶領引見本日奉硃筆圈出户部坐粮廳員缺着刑部郎中鄭秉成去欽此按鄭正郎係湖南邵陽縣人同治甲戍進士以主事籖公刑部歴升郎中山東司正主稿秋審處提調現寓宣武門外大街路東○廂黃旗藍翎侍衛松林前由侍衛處奏請賞假四個月回吉林省親現假期届滿本應回京當差惟老母在籍年近七旬乏人侍奉情愿援例留於吉林本籍攺以驍騎校坐補俾得就近侍親等情禀請吉林將軍代奏當經長軍憲核與成案相符據情入奏奉硃批着照所請兵部知道欽此○前紀考試漢廕生一事兹悉經翁徐岳三堂憲評閱各巷將尙其源擬列一等第一名翟紹恕擬列一等第二名羅道源擬列二等第一名應德明擬列二等第二名翌晨經翁叔平大司徒等將試卷進呈奉旨依議欽此除於上諭館黏榜外卽將試卷送交吏部核辦聞吏部擬於下班値日　漢廕生四員帶領引見恭候擢用○工部寳源局漢監督户部郎中張士煐年滿應行更換經工部咨取各部資 
 
 

Page 2

 
 
深郎中揀擬六員於本月十一日帶領引見本日奉硃筆圈出工部寳源局監督着史部郎中胡廕森去欽此○新任科布多叅贊大臣雙副都統壽築　請訓出京於途間得悉生母何特努特氏病故雙叅贊係屬親子例應穿孝報明吉林將軍代奏請假　日回旗持服等情已上達天聽矣○寳坻縣被災最重災民四出覓食前經署任張大令於該縣城鎭先設粥廠九處出示徧招邑民回鄉領粥免致流離失所兹又經順天府在京城内外徧貼示諭略云現准上海電施刺史則敬卽日北上辦寳坻賑請曉示京通天津災民赶緊回里合亟出示曉諭俾衆周知○太常寺爲題奏請旨事恭照九月二十九日孝敬憲皇后忌辰應詣泰陵讀文致祭例由守護西陵公等遣派主祭一人届期恭詣泰陵格　將事理　開列銜名繕寫淸本進呈伏候欽定本日奉硃旨遣奉恩鎭國公奎瑛行禮欽此○吏部示傳擬補内閣中書周興　一員於本月十二日午刻赴部騐到勿違又國史館示傳吏部送漢謄錄秋元朗知悉務於本月十六日親身赴館騐到毋違○新署户部左侍郎景弗亭少宗伯善涓吉於十四日履新經户部司務廳黏貼紅諭其文曰司務廳爲禮儀事恭照得本部署滿左堂景大人定於本月十四日午刻上任爲此示仰闔署司員吏役人等知悉至期一體謁見毋違○吏部爲出示曉諭事今出有盛京廣寗倉官額圖琿年滿一缺據盛京兵部會同揀選得盛京户部筆帖式奎文擬正興京副都統衙門筆帖式恩綸擬陪又出有盛京蓋州倉官都倫泰年滿一缺據盛京兵部會同揀選得盛京刑部筆帖式成啓廉擬正盛京刑部筆帖式豐潤擬陪給咨引見到部本部於本月十六日帶領引見相應傳令該四員是日丑刻穿天靑褂備帶補褂靑褂並佩帶荷包手巾前赴西苑門外六項公所内報到聽候帶領引見再傳於十四日午刻衣冠赴部演習口奏履歴萬勿遲悞○吏部示傳擬補兩浙長亭塲鹽大使文瀚一員本部於本月十六日帶領引見相應示傳該員於前一日在内城左近歇宿是日寅刻穿天靑褂備帶補褂　靑褂並佩帶荷包手巾忠孝帶前赴西苑門外六項公所内吏部公所書到伺候排班帶領引見並傳於十四日辰刻赴部演習口背履歴再該員是否原任現任一二品大員子孫抑或現任一二品大員兄弟卽行赴部呈明以憑註寫勿悞 
[寗波火患]  
　　月之二十日黎明時甯城天甯寺橋下某姓不戒於火紅光照耀警鑼亂鳴遠近水龍聞警馳至當卽撲滅僅焚去小屋三間云 
[疾病滋多]  
　　甯波於夏末秋初時疫盛行患霍亂吐瀉者居多死者已屬不少近來十家九病呻吟牀蓐慘苦難言藥鋪門首買藥者不啻蜂屯蟻聚其病似風瘟然以風瘟治之輒不效或兼痢瘧亦不能以痢瘧治之甬上少名醫往往束手待斃究之天災流行關乎氣運於庸醫乎何尤 
[試題續錄]  
　　漢陽府試題目前已登報兹將續試各題照錄於下孝感正塲首題君子易事而難悅也至及其使人也器之次題伯夷伊尹於孔子若是班乎詩題賦得會送夔龍入鳳池得池子○沔陽正塲題子貢曰如有博施於民至何事於仁○黄陂頭覆題 
孟子曰離婁之明至不以六律不能正五音○漢陽漢川頭覆題孟子曰孔子登東山至難爲言通塲詩題賦得日色纔臨仙掌動得朝字 
[蘇試題目]  
　　江蘇學政楊大宗帥按臨蘇屬於十六日開考至出月初六奬賞云云已紀前報兹將題目錄登報牘以供多士揣　十六日生經古題水落枯萍黏蟹椴賦以鄉人常植竹以取蟹爲韵江蘇水利議謁韋曰二公祠五律十二韻賦得異方初艷菊得初字五言八韻經學易咸上六象傳滕口說也釋又引鄭本滕作媵云送也試申鄭義詩周南樛木釋文引馬本樛作枓試申馬義小學說文玉部　卜重玩字云璊或作玩試釋字義說文土部壻讀與細同試攷其讀性理君子修之吉論史論秦始皇赦趙高論楊子雲離騒論算學有甲乙丙斜弧三角形甲乙弧五十度甲丙弧六十度乙内弧七十度七十度求甲角戴吉士矢較術所需夾角總弧餘弧三百四十二萬零一百零一較弧餘弧九百八十四萬八千零七址七對角弧正矢六白五十七萬九千七百九十九依此衍之衍數彬氏環中黍尺云矢餘弧相待而成可以矢算亦可以餘弧算試言其理○十七日童經古題左思賦都就張載訪事賦以三都兩京五經鼓吹爲韻要離墓懷古五律賦得水蓮開盡木蓮開得蓮字五言八韻經解書召誥旦曰正義引王註旦周公名禮君前臣名試申王義詩王風兎爰雉離于罿釋交引韓詩云施羅於車上曰罿試申韓義性理四時合其序論史學宋向戍弭兵論蘇代諫魏王割南陽以與秦論算學有平三角鈍角形大邊六十四尺中角五十二尺小邊十六尺求形外中垂線幾何三角求中垂線無論形内形外皆由和較比例得勾股試作圖解 
[方伯行程]  
　　鄧方伯交卸鄂藩篆務後於十六赴兩院辭　十七日乘坐官舶以輪舟拖駛東下想不日可逹江寍也 
[遼陽瑣綴]  
前年奉省水災牛庄一帶田地荒蕪飢民載道若非南中善士勸辦義振陸續解囊則轉徙餘生早已委塡溝壑去歲今秋疉占大有彼都人士追念售勞無以爲報特撰頌詞勒諸碑碣送至三江公所門前竪立以誌勿諼○三江帮商人於九月十五日起醵資在公所演戲三天以祝財神　辰一時官商齊集飛四座之觴奏八琅之曲流連竟日盡歡而散三江帮之闊綽爲别帮所不及盖别帮商人坐擁多金者固自不乏而策名仕版需次營口者則絶無僅有故不能與三江帮並駕齊驅也 
[地下修文]  
　　杭垣候補府吳棠林在省多年本爲華國之才不愧經師之席歴任大憲均愛其才而重其品每逢考試詁經精舍委其閱卷而與考諸生莫不首肯崧振帥創立輿圖局委以提調重任又委官書局帮辦不料造物忌才斯文墜地十四日忽染時症至十五日溘然長逝聞者莫　嘆息 
[鳩江瑣誌]  
　　蕪湖縣王明府探聞沈仲帥巡閱壽春約於本月下旬竣事由無取道返節遂商借土藥局預備行臺○天時苦旱祈禱無靈本月初八日成端甫觀察復設壇邑廟親往拈香至十一日油然作雲得雨數點土尙未潤卽已開晴十四日重復建壇昕夕祈禱並出示禁絶屠牲未識蒼蒼者鑒此血誠甘霖大霈否也○茂隆洋行主虧欠脫逃後經駐滬總領事拘拿集訊讞詞已見報章刻復照會蕪湖當道除將躉船及剩貨并歸上海外其餘動用器皿准蕪湖啓昌洋行於本月十六七兩日在新關拍賣不知能變價幾何也○蕪湖冬防一事例於十月望日舉行王明年正月望日爲止本屇成觀察飭於十月朔開辦正月杪撤局添委防員二人駐南北兩岸會同保甲局嚴密稽查復抄發　聲警盜章程札飭縣局一體實心辦理似此嚴爲戒備昕夕梭巡鷄鳴狗盗之流當必聞而股栗矣○無賴痞棍當街設賭引誘鄉愚前經王邑尊捕獲數名嚴行懲辦日來以禁令稍弛故智復萌濳在中江義渡口僻靜地方勾引渡江之客保甲局鄭二尹聞知其事帶勇往拘當塲執獲五人各笞數百板諭以如再不洗心革面定當按律重懲未識各賭徒能舍舊謀新别圖行業否乎 
[豫章紀事]  
　　江西省城各油鋪無不攙雜棉油冒充茶油食者往往易生疾病是以人皆唾駡然欲求眞正茶油非行數里許至城外各油行則不可得本年四月洗馬池大街新開怡盛油鋪零售眞正茶油並不攙雜且秤兩極足價値公道實爲油業中首屈一指聞其生意極佳獲利亦不薄彼攙雜冐充秤輕價昻者漸將無人過問然則欲賺造孽之錢反失自然之利作僞者不可廢然而返哉○洗馬池大街蘇廣洋貨鋪星羅櫛比滿目輝煌生意極大惜貨色高低不等價値參差不齊非久居其中熟悉其事者不能　垣一方往往欲討便宜反受虧損惟盧正興號價 
 
 

Page 3

 
 
値劃一不二無甚便宜亦無甚虧損人皆知其可靠多往購取生意數倍於人獲利亦倍於人蓋進貨皆用銀而銀價極低出貨多用錢而錢價甚昻卽此一端出息巳大况各貨復有利可沾科在彼之隨人議價者無非僥倖於不識貨色不知價値之人可以多沾利息耳豈知貨不眞正價不劃一無以取信於人生意卽難興旺利息何從豐厚耶長袖善舞多財善賈是在工心計而仍存天良者○南昌新建進賢等縣本年皆有水災而樵舍以下計十四圩被水衝倒其七自六月至今粮田多浸水中未能涸出不但夏稻秋苗皆無收穫卽荳麥亦難播種迭經上呈災狀均蒙批飭勘騐署南昌府曹朗川太守督同南昌縣馮小帆明府新建縣朱小霞明府前往災區親歴勘視想賢有　視民如子自當議蠲議賑出水火而登衽席也○江右各屬早稻頗稱中稔花生番薯收成亦較上年略豐晚稻間有被風被旱者收成未免减色尙不致形荒歉惟秋燥不雨已六十日小民望澤甚殷而彼蒼竟屯其膏未肯以一滴楊枝灑徧天下倘仍驕陽肆虐不沛甘霖不惟疾病日多民無聊賴且明年春間雜粮所以佐稻榖之不足者亦將無從收獲杞人之憂曷其有極宜如何修德政以召天和是所望於有德有位痌瘝在抱之君子 
[匪徒充斥]  
　　漢口一帶邇夾因天時亢賜已久百物枯燥火災本屬可虞加以匪徒乘機縱火希兾搶奪財物前日業經小董家巷居民拘獲縱火匪徒送官請究址五晚有人由堤街經過見有兩匪徒俯伏店門外將手伸入檻卜以火藥包縱火見者驚喊一聲兩人次第逃遁火勢已發門内光燄熊熊幸其旁無引火之物不致延燒室中人亦未深入黑甜驚起撲救得以無恙然亦險矣縱火圖刼情節不輕所望有牧民之責者懲辦一二使若輩知所儆畏閭閻庶得安枕而臥也至若匪徒之拐販人口者亦復不少人家小兒女往往無端失去鳴鉦尋覓者時有所聞十三日漢街拐失幼孩竟有十餘名口之多直至夜間八九點鐘猶聞鑼聲鏜然尋　覓女永昇平巷口大街河　前後一日中鳴鉦覓孩有八次之　其餘偶有見聞者尙不在此數亦可見拐匪之多矣然則有子女之家豈可漫不經心使拐匪得以陰售其計耶所望此後時加警惕約同隣里互相守望一見匪徒下手立卽送官處治於保赤之道不無小補且不特拐匪爲然也擅傾囊胠篋之技者亦復到處竊發伺隙而動聞說張美之巷後湖邊直街某牛皮行於十三日夜間一二點鐘時衆夥尙未盡睡瞥見屋上蹲坐三人街粼大呼小呌蹲坐得仍不稍動適查街委員經過此處訴說情狀惜查街者是文員所帶差役不過五六人武藝又不高强未敢鹵莽從事當經該委員往城守處撥派營兵多名手執槍械而來初升屋上尙見三人蹤影旣而放槍一二響則蹤跡杳然隨又四處尋查茫無所見不啻石沈大海又有某山貨行夜間被賊撬門而進直逹臥室竊去銀錢衣服所失不貲室中共有十餘人當時並無一人知覺聽其自來自去交早見壁洞大開衣物已不翼而飛相與驚駭又見地上有燒賸香梗或疑爲悶香使人一聞其氣便昏昏沈沈不知不覺彼得以爲所欲爲矣匪徒之充斥如此誠居民之隱憂也稂莠不除　苗不植牧民者將欲去民之害亦惟於保甲巡杳悉心整頓實力奉行斯可矣 
[秋賽二誌]  
　　昔者莊子與惠子觀魚於濠梁之上莊子曰　魚出游從容是魚樂也惠子曰子非魚安知魚樂莊子曰子非我安知我不知魚之樂善乎莊子之善於喻道卽莊子之善於言情也寓滬西人之賽馬彼亦自樂其樂耳於華人乎何與然此三日中游履紛來玉鞭齊拂嫣紅小隊掩映花前油碧香車叅差柳外此其樂雖未知較西人何如然乘興而往無不盡興而返叩以今日觀賽馬樂乎則僉曰樂甚可見華人雖不必强喻西人之樂然能因彼之樂以爲樂則觀賽者之樂不必不如與賽者之樂而又何判乎中西何分乎彼此莊子之言誠先得我心矣今且不言我之樂而先紀彼之樂第一次九馬沙遜洋行之馬勝第二次七馬沙遜洋行勝第三次六馬匯豐銀行西人勝第四次八馬三菱公司西人勝第五次八馬沙遜洋行勝第六次六馬沙遜又勝第七次十馬大藥房勝第八次七馬仍係沙遜行勝第九次十一馬義豐洋行勝至此而第二日之賽事畢諸君子有欲重尋樂趣者則請於今日脂車以待 
[志節嘉]  
　　滬南人張竹和向爲木桿生意其子采自幼聘定浦東金虎觀之爲室擇吉本月二十一日完姻旣屇吉期六禮備阿采忽呼腹痛勢甚阽然家人惶急異常救治無效延至傍晚卽已一命嗚呼而新人彩轎已在半途張遣人告知遂卽舁返一時親友之賀喜者頓攺爲唁喪而金女雖出小家頗知大義堅願過門守孝不再適人亦可謂鐵中　　庸中佼佼者矣 
[空屋起火]  
　　前夜十點一刻時本埠英租界老閘西首寳康里後面博經里底石庫門内張姓家樓房起火計焚去門内樓房四幢披屋四椽是處後面卽英國監牢東首沿馬路樓房皆經紀人居住火漸延及焚去四椽張姓東隔壁廂房樓亦已焚及墻壁坍倒屋面尙存斯時各捕房赶急鳴鐘水龍皆電掣風馳而至朱森庭明府亦督同差役彈壓匪人澆灌多時火始告熄事後查見共焚樓房八幢以及披屋廂房附近之保康里輔仁里一帶居人俱已受驚包探顧阿六前往稽察據張姓家言石庫門内樓房四幢其二幢由張及某釘書作賃居尙有二幢空閉無人火由空屋而起云 
[重懲搶火]  
　　英包探陳阿九禀稱昨夜博經里被火時小的見疉犯乘火搶刼箱物之匪人魏玉亭肩荷皮箱一口飛步奔跑途遇年未成丁之金德順卽佯爲哭喊曰我家已遭回祿祗携此箱懇賜照顧以便回去搬取箱籠搭救妻孩金信而允之小的卽將魏金及箱帶至捕房查係火塲對面黄險生家之物知照前來認明無悞今特解案請懲黄訴稱生員家在起火處之斜對面當火起　被此人搶步上樓强搶去皮箱一口已由包探查獲人贓今請給領究辦魏改名爲郭玉棠供稱小的係紹興人年四十五歲有親戚家在是處火起時前往撤携箱籠物件誤取此箱自知該死尙乞恩寛金　稱小的係無錫人年十五歲在滬學習縫衣昨夜火警時前去閒觀突遇此人呼小的爲兄弟哭　其家已經焚及搬得一箱懇爲照顧俾香回去領出妻孩並搬餘物小的被其愚弄當卽允從詎料其爲乘火刼物之匪類値日差某甲禀稱小的查得郭玉棠實卽魏玉亭專慣乘火搶刼皮箱前已幾次獲案懲辦朱明府謂魏乘火混竊尙欲害人判令笞責一百板枷號半月期滿發捕房管押一年以儆皮箱給黄領去接滬上搶火之事時有所聞近更瞻　妄爲幾於每火必搶如魏者已案如山積屢屢送懲憶桃源坊失愼之時搶取皮箱三口當時本館曾發爲議論明其罪不容誅曾木移時兹又乘火行刼此其惡蹟昭著實屬死有餘辜辛朱明府秦鏡高懸不肯諱搶爲竊重加懲責以儆其餘想羽黨聞之當亦及時斂跡也 
[兇毆控縣]  
　　前日湯保才沈春明扭劉德生王長發至縣控被兇毆陸邑尊飭提研訊二十七保十圖地保徐子良投案候示湯訴稱小的係泰州人當車夫度日偶在新閘某茶寮啜苟劉突將洗臉水潑在身上向之論說王忽助劉逞兇毆傷小的頭面腰肪等處沈供稱小的與湯爲友今晨見劉等毆湯上前解勸亦被兇毆劉供稱小的與湯同鄉在租界中拉東洋車爲業曾與口角並未兇毆王供稱小的係湖南人在治下設餅肆因見湯等忿爭向之解勸實未帮同毆擊叩乞恩寛邑尊飭仵作騐得湯頭面略有傷痕着將劉笞責六址板王姑念苦求勒令赶緊回籍不准逗遛并諭以如再出外滋生事端定　提案重辦 
[英界公堂瑣案]  
　　包探秦少卿禀稱自來火行某西人飲酒沈醉横臥老閘街身佩對時表一繫有金練値洋六十三元被人竊去昨日小的見李阿和持表及練質洋查係原贓拘送　下李供稱此表及練如今惟乞施恩朱明府判令責一百板枷號一月發頭門示 
 
 

Page 4

 
 
衆贓給該包探帶存捕房俟失主認領○包摖秦小卿禀稱揀雞毛女子陳金寳等三人在八仙橋附　做工及回家有土定齋者以髮辮撩其面有心調戲金寳與論爭閙不休及巡捕拘王三女指王將銀簪攫取捕頭命小的查得王確係不安本分調戲女子惟攫失銀簪毫無實據王供稱小的中途悞碰以致口角不敢調戲更未攫取銀簪朱明府謂王不安本分輕浮肇事姑念原告未到格外從寛　令笞責二十板以示薄懲○三百二十四號華捕禀稱昨有人訴稱王左德在路搶奪水烟袋因帶王至捕房查得前曾犯竊送案訊懲今日原告未來祖將王送請發落王供稱小的係甯波人前曾犯　現已攺過自新實因在路悞撞其人以致口角並無搶奪水烟袋之事尙乞開恩朱明府判令笞責一百板以儆 
[法界公堂瑣案]  
　　公館馬剃髮店主巫谷瑞與同業某甲轇轕互相訐控前日甲帶同整容公所中人李義之並蘇阿二等守侯於興聖街途中將巫扭住意欲拉入城中適三道頭華捕張湘寳貝之詢悉情由以李蘇隨路拉入並無　　照會一併帶入捕房昨晨將李蘇及王解送公堂請訊葛同轉問爾是何等人爲何憑空在租界中拉入李供稱小的向在整容公所司事因巫不遵規矩故向理論陳蘇禀稱小的在縣署皂快頭陳茂蘭夥姚福處帮忙前日姚令持縣署信票來租界拘巫不料被巡街捕拘押同轉謂租界中提人須領事官簽字再往捕房報明派捕同往爾身畔並無　票尙未通知捕房雖稱縣差無人　道未便省釋着押候核訊○八仙橋西首管理外國墳山人劉了頭扭甯波人兪春來至案訴稱伊踰過矮墻採取花朶兪供稱小的在申春園替工是日往外國墳山附近探望親串須道在彼人便劉拾磚抛擲以致紛爭同轉謂劉曰本分府觀兪情景斷無踰斷採花之事隨令將兪押候交保劉叱退○東洋車夫廖阿四失車一輛經車主送押捕　日久尙未將車尋得經解　廖供稱此車早被失主拉去目下放在家中葛同轉謂姑念原告數期未到格外從寛釋去諭令自行向失主料理○包探王榮培禀稱積竊王永泰屢竊英法兩租界之物曾經送請懲辦不料仍不改悔前日又在天津馬頭圖竊由小的拘案請懲葛同轉着押候笞責一百板以儆○賣油荳腐人朱小弟訴稱木匠許春桂等多人在路打架將小的之担撞翻碰碎物件約値錢千餘文求賜追究朱供稱别人打架與小的無千葛同轉着賠錢五百文○通事禀稱小工羅茂榮在太古馬頭作夜工乘間行竊包内棉花管馬頭人見之獲送案下羅供稱小的在路上拾取棉花一握並非行竊葛同轉謂姑念原告不來押至傍晚時卽行開釋○陳咸章訴稱妻子朱氏與范阿小有私控案後蒙恩押候提范訊辦范已聞風逃往甯波請將朱氏發堂待范來申指拿訊辦葛同轉允照所求將朱氏暫發善堂寄養候提范核辦○兪中和因欠自來火行屋租洋十元被控押交在案管押日久無從料理昨經捕房解案兪連連叩首求賜開釋先還一半餘候下月初十日措還葛　轉允之着卽釋由○粥店主顧坤生因妻沈氏與店夥徐新元犯姦協同西捕拘押捕房葛同轉研訊之下以顧年僅二十五歳沈氏已三十五歲且供稱本係姘識毫無媒妁着將沈氏押候親族來　核辦昨晨沈氏之母唐氏胞弟沈毛毛偕沈氏前夫之毋周張氏投案訴稱沈氏與顧確係姘頭曾被顧騙去衣物甚多求恩　给同轉謂旣非結髮夫妻無庸涉訟着將沈氏交保給母領去 
[澤被貧]  
　　謹啓者頃奉到眞州存心堂徐少卿大善士洋三十九元助於敝堂醫藥經費頻年募助歴久不倦祗領之下莫名欽感竊以敝堂常年施醫給樂夏秋之際每期千餘號現今雖則　减仍有八百餘號之多經費之鉅已可槪見近届冬令嚴寒將至啼飢號寒載道而來敝堂粥廠已在部署擇日開施禦寒棉衣亦經置辦惟是毫無恒產本年捐欵更形支絀不敷開支深虞竭蹶是　登報爲呼將伯伏祈仁紳義商四方善士俯念敝堂一切善舉眼前功德慷慨解囊共襄佽助謹代本埠貧黎九頓百叩不勝禱切之至上海六馬路仁濟善堂董事施善昌等謹誌 
[江督轅門抄]  
　　九月十一日海防新班先用縣丞陳壽福由蘇來禀知分寗差委○十二日候補道彭祿由京引見回並銷蘇浙賑捐局差○十三日知府劉式通謝委輪船支應差○差十四日候補道雲逢矅辭赴南洋各埠勸捐 
[蘇省撫轅抄]  
　　○十一日縣丞甘燿森禀銷蘇城絲捐差正任金匱縣典史余森禀知交卸任事回省禀到○十二日候補知府林文炳禀知奉委代辦學院提調差○十三日江蘇學憲楊願於今日卯時舟過無錫來蘇宋属宜禀辭奉委派赴松江府差遣○十四日探得新任藩憲鄧大人于○十五日起程　輪由滬來蘇之信通州裴太倉州程太湖　莫均禀辭新陽縣魏彥禀到從九司徒汝禀謝委署　倉州卡　司巡檢事○五日候補知府沈鳳紹禀辭回吳淞港厘局○十六日常州府桐禀辭候補縣王椿蔭禀謝委署金山縣事並銷發審局差○十七日候知府余慶祺由滬來通判奇齡禀知奉委西路總巡保甲差 
 
 
 

Page 5

 
 
 [G正義票增彩陸千號 
　　今撓售英十二月雙張公司票增彩陸千號每號雙張近因呂票得彩甚艱　商創此增彩陸千號一法票仍四萬張得彩號碼加至陸千號之多購票諸君得彩較易頭彩得洋二萬四千元二彩得洋九千元三彩得洋陸千元其餘正彩及新增上下伴采詳載仿單及信封面上每張雙張售洋八元單　四元分條售洋伍角批發九折正義公司票行彩以呂宋對號單爲　英十月份呂宋對單於九月初到漢口查正彩副彩共有七百餘號行彩諸君速寄紅禀來兌現洋來信原届回件來往信力貴客自給○本行兼售英十二月雙張呂宋票價自　市本行隔日登申報漢口鎭堤口河街月華樓酒館北首英商正義洋行啓 
　　天下第一驚風藥 
　　余之小兒乳名阿齡年甫三歲忽於　月十二日陡患急驚延醫診治勢轉慢驚十分危險所有滬上著名醫士無不請遍均束手無策嗣閱申報知法馬路東　存濟堂有至寳驚風奪命散卽往購一服出洋四元如法煎服約兩時許漸覺神氣淸爽次日卽思飲食神哉天下驚風藥固多如此靈而且　殊不多見且此子兼祧兩房關繫匪輕乃費錢無多卽能救活誠不愧爲天下第一妙藥感荷良深用登報章以揚大名三馬路西薛子成感頌 
　　聲明管氏十四製熟地○寄售輪船顚簸頭暈丹○立止大孩無中出尿藥○辟邪可壽小盤香上海南畫錦里管　壽内櫃發兌 
熟地爲藥中上品添精益髄補氣生津倘製不得法反致妨胃泥膈本齋十四製熟地製法家傳久爲名醫稱賞可以送官禮敬親長爲日食之需是以每届冬令服補劑煎膏諸君　相購取嘗有不肖藥店見方中開有管製熟地者輙以該店熟地誑稱僕處寄售射利兜銷去冬受藥店之愚者不可悉數市僧伎倆實堪痛恨今將具禀當道請示分别惟望購者向本齋櫃售庶不致悞每兩足錢二百文○輪船頭暈丹倘遇風浪此藥服之不但頭暈立止嘔吐不作如在平地一般承友寄售每瓶洋一元○大孩每夜出尿醫治無效被褥淋漓者爲受累此藥無論男女自十歲左右至十五六歲有此疾者一服卽止每瓶洋六角○辟邪可壽香仿盤香做法小樣玲瓏香味甜靜宜于烟榻靜室焚之每盒十盤洋二角 
　　冐牌辨誣 
　　原夫牌號之所以可貴者信義二字而已如朱裕源花衣一牌原是本行向太倉四鄉抄收之貨均蓋此印歴年幾久後有一無本之行資本乏絶牌名亦不以取信與人向本行𤁋　哀告求支資本代爲抄收俾得略有沾潤以圖糊口今敢另加陶記二字以肆鬼蜮肢倆似若此牌據爲已有妄登申報告白無理已甚但此無理之輩其爲娼盜未必非無照此忘　負義尚恐伊難免絶嗣斷種耳詎不知南通州三圩鎭原無朱裕源花行其地址是當時揑名抄收之處原在太倉南翔等處而無恥者以假混眞設詐欺人亦不屑與彼計校故隱伊姓名並其種種無恥之欵今未盡情列報庶開其自新之路如再若渢犬吠人當逐項表明普告四方耳總之牌須襯貨是後本行抄　各鄉剔選之貨格外揀高貴客賜顧請認明朱裕源老行庶不致悞朱裕源老行謹白 
　　彩上加彩 
　　英商紅多士洋行○外洋新到發財 
　　本行今有新到公司發財票出售比衆不同盡善盡美售價從亷得彩較易每張售洋四元法張二元分條五角躉買批發另議公道紅票兌現格外克已頭彩可得洋一萬元二彩四千元三彩二千元四彩一千元其餘小彩數百元數十元甚多不及細錄共計得彩有五千號之多得彩號碼悉憑呂　對單以明至公照呂宋對號單一千號之外再加上上下下副彩四千號合成五千號得彩○所增四千號之副彩自頭彩起至九彩止每彩上兩號二張下兩號二張均可得彩倘副彩之中尚得正彩而正彩之中應得副彩乃彩上加彩無論大小得彩向本行可以立取現洋十一月票所來不多欲　者無論多寡祈至本行售票帳房購取可也遠處信購當班寄奉○上洋二洋涇橋南首泰和里口洋房便是○英商紅多士洋行啓 
　　美佛羅斯製貢國邦補益藥水 
　　專治肝勞肺癱癆瘵飲食停積胃口呆滯心悸多諸君賜顧請向上海四馬路中西大藥房大馬驚四肢酸軟身虚體弱陰損陽虧宗筋不舉氣血衰敗路晋隆洋行寳善街晋隆分行曁良濟藥房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦弱烟癮新斷精神恍五角原箱十地瓶價目格外公道批拆另議惚傷寒症初愈軟癱以及五勞七傷等患服此皆效美國佛羅斯醫生謹啓 
　　增送彩票富貴樓新記啓 
　　本號開設在四馬路中四層樓上日間名茶每盅售錢六十三文夜間酒席茲因自由外洋運來呢絨鐘錶洋傘等物太多以求廣售是以新添頂上巖茶每盅售洋二角卽奉送彩　一張照英十二月份之呂宋票卽華十一月十二日開彩也呂宋票原係四萬號今變通攺作每張四號合爲一票共票一萬張中式得彩仍照呂宋票一千號得貨作彩照呂宋票　號單爲憑對號有彩者立卽取貨不悞今將得彩各貨擺設四層樓上以便貴客供覽除本及費外如有盈餘提撥順直賑捐及本埠善堂善舉旣可救災恤黎又得賞心悅目誠一　而兩得也暫將各貨推廣銷售起見此係認眞辦理○故將得彩章程各貨開列於後頭彩一張得雙雀籠牌白法囒絨一疋玻璃罩座鐘二個銀壳密面馬表二個織花漳絨四疋二彩一張得雙有威大八件表兩個織花漳絨二疋白法囒絨一疋三彩一張得織花漳絨一白法囒絨一疋虎皮毯氈一張四彩一張得印花漳絨一疋間格法囒絨一　加紗巾一打五彩十張每得華字掛鐘一個金山毡一張加紗巾一打六彩廿五張每得綢洋傘一把紅洋毡一張七彩五十張每得綢洋傘一把洋紗巾一打八彩一百張每得紗傘一把餅干兩瓶九彩八百另五張每得小紗傘一把加紗巾六條伴頭彩上下各一張得印花漳絨一疋格子法囒絨一疋伴二彩上下各一張得間格法囒絨一疋八角掛鐘一個伴　彩上下各一張得八角魚尾鐘一個外埠來買票每洋奉回信力一角中式得彩原班回件信力自給 
　　天福茶園 
　　九月廿三夜演 
　　采石磯說親回話鳳鳴關打金枝新安驛四郎探母打花皷溪皇莊 
　　新丹桂茶園 
　　九月廿三日演 
　　庚萌關三擊掌柴桑口進蠻詩戲武叔趙家樓粉粧婁盜御馬連環套 
　　九月廿三夜演 
　　白良關花蝴蝶富絨花長板坡海潮珠五雷陣全本燈戲火燒風月樓合家歡 
　　三雅園 
　　九月廿三日演 
　　三火闖冥五 
　　星佛圓判指路界求燈勘觀棋台 
　　驚後拾做榮 
　　醜前親親茶圓柴潑粥親敗兵歸 
　　九月廿三夜演 
　　五星鵲橋南浦蜜誓樂驛刀會交印琴心刺字竊詞央友達旦呆代替閙房前洞房後還銀還銀自說福驛婿定妻秉燭三洞房下海福圓 
　　天仙茶園 
　　九月廿三日演 
　　父子會祭長江土番國湖樓受吐落三馬湖進侯府長生樂閙江洲 
　　九月廿三夜演 
　　祝家莊五花洞善寶莊前後親十八扯捉曹放操鴛鴦樓節義亷明 
　　禮拜三拍賣 
　　本行於廿三日十點半鐘拍賣人馬熊牌雙鹿色羽毛元靑虎牌鴨牌鵝牌羽綾馬頭紅甫嘰象牌色呢單鳳紅洋棕紫呢新花羽紗粗水浪色羽布元漳絨７２線金瓶漂六四線藍龍漂二磅二二五二五四磅五磅洋紅布標五磅紅雀布八四黑瓶ＸＸ雙鴨三鴨紅蟹藍蟹藍鐘ＸＸ藍英ＸＸ猴牌藍瓶　藍雙瓶布十磅紅蟹藍蟹紅七子藍瓶　十一磅藍鐘巿布二四紅雀紅瓶藍瓶標二六紅瓶標十二磅藍瓶細布等貨此佈怡相洋行告白 
　　拍賣車糖 
　　本行准於　　禮拜三早十點鐘在本行不　價拍賣Ｂ　四呍車糖拍　卽收定　　　　拜出淸加　　不出將定　　去下期另拍此佈老太古帳房 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[淮上秋波]  
　　漕憲接准直隷總督來文以賑撫工程兩項需欵甚殷亟須推廣捐納限期俾得集成巨欵漕憲遂委釐金總局兼辦第不知章程若何也○某米行於某夜倒閉席捲所有而逃翌晨經隣人偵知則已無從尋覓矣○堵築三河一事工程浩大巨欵難籌大憲籌度再三或當從緩矣○前去兩年淮北歉收豆子幾於絶迹河口中馬頭一帶力食之輩苦不堪言今年豆甚豐收小民歡躍遂於中馬頭大王廟演戲以答神庥○某店應付某姓房租照數給以銀子帖閱二日店忽被燒某姓持帖取錢店主苦無以應以致逐日吵閙難泯爭端 
[稽首慈雲]  
　　吳下相傳觀音誔有三是月十九日爲大士第三誕辰是日風和日暖氣爽天高一時緑珠麗質碧玉情人無不約伴焚香拜倒蓮臺喃喃默　大有心字香燒别無祝願郎比妾更長生之意兒女心腸曲折如繪特不知慈航大士肯以楊枝一點灑遍人間並蒂蓮否 
[潯上官塲紀事]  
　　金子明二尹丙楨由省垣赴九江道署聽差李亦靑觀察委往新關辦事○准補瑞昌縣吳明府念慈經藩轅牌示飭赴新任上月杪由省領發紅諭於十九日接印視事○九江苦旱久矣地方官迭次祈禱終未澤沛甘霖日内德化縣張玉珊大令舉行縣試畢又示期十七日起嚴禁屠宰設壇城隍廟重復虔祈惟願蒼蒼者默鑒精誠來施甘㴻庶幾下民困苦得以稍蘇乎 
[上海四馬路文報内恊公所經收順直山東賑捐九月上旬淸單]  
　　初一日楊州贊化宫募賑所余少書翁交來泰州李愼儒翁募紹記代手洋二十元谿上草堂隱名氏二户各洋十五元太倉震生號募無名氏洋十元寗波啓興噸交來姚朝章爲病愈完願洋廿元本埠愼泰糖行衆友公助洋兩元小洋五角○初二日力不足人求子病速愈洋十元安昌謝正大米行募謝文海謝福焜二户各洋兩元謝秉照洋五元沛記謝世鴻二户各五角謝正大行銅洋一元○初三日福州普安堂王募三山淸河氏錢六千四百文鏡淸子錢三千六百文共合光洋八小洋四角敬愼堂洋一元○初四日楊州賛化宫内賑所余少書募交胡階雲翁募高子贍洋兩元胡韻梅思補軒胡干崑山無名氏丁星府周子煕胡小槎七户各洋一元朱少香沈硯民合洋一元克巳氏南香草廬趙麟　三户各錢三百文王趙陳海無名氏不留名胡德連胡德嘉六户各錢一百又孫公舘手盡心子洋一元委受之翁手李輔書畫助錢八百文北柳巷陳手不報名錢八百文陳兩芹手不書名錢五百文吳晋震手厲蓮舫三百文銘新堂二百文共合洋十五元無錫北塘瑞豐號募祈　生洋十元銅洋一元本埠南市正裕號募姚江暮雲生洋一元禮耕堂錢蓮記二户各洋六角李顯記洋三角陳郎記王桂記王了軒三户各洋二角無名氏蔣金田二户各洋一角杭城孜孜氏募王方氏同女助七百八十文月捐善士九百文花女王文煕三百六十文孜孜氏洋一元共合來六三元高易賑所順賑第三批規元一各兩杭州馮利泰號寄由總收支所交來馮步枚翁經交鎭江綢捐局募浙湖賑捐移助直賑洋三十元又胡瑞森翁經募篔靑草堂　神佑願洋一百元○初五日湖北藩署鄧從善堂經交第一批賑捐共事申提元二百十六兩二錢四分由本埠百川通號交來細户業巳另登報章矣無名氏洋十一元甲報舘賑所順振第三批規元一千兩常熟凝善堂趙際華翁經交　仲文求病速愈二元本埠無名氏募交施姓五角鄭姓二角費謝二姓陳姓三户各一角○初六日楊州崇善堂董楊雲里翁經募崇善堂牛痘餘欵洋十元婁姓不不留名洋三元何述翁手王啓記程蘭翁手何春記魏子翁手熊合記魏厚記搔首捫門氏五户各一元鄭三記錢六百文潘祖銘五百六十文雲鶴兄隱名子隱名氏三户各錢五百文懷仁記錢四百文懷仁兄陳壽銀二户各二百文卞記洪記劉記李記四户各一百文共合來洋念元銀二錢六分總收支所交來毛善士募靑溪書届洋四元本埠喬連棠善士一元義稿外江卡東池居士爲室人病愈完愿洋六元○初七日絲業會舘賑所彙解順賑第三批規元五千兩仁濟善堂賑所彙解順賑第三批規元一千兩本埠天順祥號交來全芸軒鹺尹經募規元三百另八兩六錢七分甬江方義章善士求合家平安助舊棉衣五百件又方積玉善士求父病速愈助舊棉衣一百件均由寳源祥荼棧穆君交到淮安來記號交來無力子求妻病速愈二元金匱可園賑　楊夙根翁經募第五次顧守愚翁手無名錢洋四元無名華洋三元陳禮記名不登二户各洋二元章合興華親仁無名氏錢仲記　慶瓚孫華氏衍卿道院七户各洋一元又募第六次錢子裕翁手曹棫卿錢梧生　崧生三户各洋二元錢明經一元常熟終善堂募無名氏沈巧榮無名氏三户各洋一元鄉失忘錢二百四十八文無名氏不留名二户其二百五十二文　收洋三元原平紋三錢三分六厘○初八日本埠壽康莊交來鎭海方積鈺大善士爲父病求速痊洋五百元諸葛仲澄善士病愈完願洋一元仙鎭王陶菴翁墓爲母求曾福曾壽人洋六元四户月捐善士洋四元　湖招商局李募德厚堂敬愼堂二户各洋一元武昌電局文案殷斗南翁募兪勤德堂洋六元張朝昇庭芝合助一元仙鎭藩　堂爲求小孩肚疾速愈二元揚州賛化宫募賑所余少　翁募胡皆雲鹺尹手朱玉年助棉衣洋四元孫漢雲胡子崇二户各助棉衣洋一元吳晋辰手朱仲氏求氣病愈洋一元萬耕言手李輔臣售書洋一元趙小衫畵資錢六百文姜竹坡手隱名氏錢二千文吳晋辰手存心堂錢九百文徐辛勤六百文三有堂許大少二户各錢二百文光霽堂蘭秀堂忠雅堂吉慶堂蔭餘堂五户各錢一百文厲根　手隱憾子錢二百文共合實收十十三元○初九日謝簡翁手京都桂竹君翁交來無名氏洋二十元○初十日願記洋一元總收支所交來沈賡　善士助東賑新棉衣一千件○本旬共收　元九千加廿四兩九錢一分英洋八百九十四元計規元六百五十三兩九錢六分一厘小洋十二角計元八錢七分八厘原豐五錢九分六厘計元六錢一分銅洋二元洋見二四錢三分九厘五項共合計規元九千六百八十兩七錢九分八厘○○連前共收過規元一百另九萬七千另四十二兩六錢五分○付解順天賑第三批公硃化寶銀一萬兩計規元一萬另四百六十　○○　前共解過規元一百十三萬五千七百七十四兩二錢五分六厘○實墊解規元三萬八千七百三十一兩六錢另六厘○附收新棉衣一千件於初十日申海定船運津轉解東省災區又收舊棉衣六百件容俟彙解再行申明 
[上海北市業會舘賑張公所施少欽經收順直山東賑捐九月初一二三日第二千六百零一二三次淸單]  
　　有强學齋由汪益修先生交來曹平銀二百兩合規元二百十五兩零五分賀鼎鑄堂因子病愈還願洋三十元陸賢煕病愈完願廿元李子馨因母病愈願助廿元壽門李氏因母病痊十元又求女痢速痊一元蘇州鹽公堂苕北勉力子求妻病速愈十元蘇省義記恆求里中平安十元平望裕豐趙光覲求幼兒病愈五元錫邑王岐昌求四季平安四元求婚如意三元葉蔚春求賅嗽速愈二元同順申號求利二元補過氏求病愈一元吳門錢　麟爲室人分娩平安二元東海氏二元祥源一元大生同友求平安四角無名氏來柴店欺客罰欵了事小洋三十角求消刧爛板洋二元○武陽保嬰局武進劉寶琳經募王　大洋十元吳洽戚三元吳信順不書名陳莊鼎源何海安潘順興五户各二元梅宏源恆盛茂六元何恊泰何森泰吳元茂吳錫豐朱廣　楊允泰張湧來張源茂不書名李何恆益昇十户各一元湯湖克勤一元又募陸萬泰一元吳佳雲益裕六角吳復茂劉湧號六角吳性泰萬茂太叚洪昇許分盛王大全陳義太吳恆泰查信泰八户各五角共三十户合洋四十六元錢二百文○泰亨源來無名人洋三角有心無力人二角棚脚道人歪齒道人無名氏重頭道人五户各一角以上初一　○山陰徐徵蘭求病愈由時明齋先生來洋二百元無名氏棉衣捐由鎭江晋源莊交來洋一百元正陽督銷總后朱少棠善士爲得麟兒承同事錫儀將湯餅筵費移助　涵泰莊來正陽估平九八銀廿兩合規元廿一兩零二分八厘隱名氏求消災保泰洋廿元梵王渡聖約翰堂敎友廿元冬心齋十元另二角半隱名氏保平安十元王紹庭由源豐潤來十　孫燮堂求病速愈由廣昌隆劉鴻書來五元新安吳公節省中秋月餅五元靑浦源康典吳偉鄉四元松江益源黄厚甫祈傷風卽愈二元　三秀求合家平安續助二松江　昌募黄文炳同妻于氏保患卽痊二元何涉川求吳母平安二元壽門李氏求女痢速痊二元合求平安一元大豐洋布號一元吳淞同福周　川募隱名氏求諸友順遂一　無名氏一元恊成乾程小川求順遂五角○厚記棧德生義劉榮暉先生交來義記代募助山東規元一百兩又助直隸規元一百兩劉繼記全信堂各五十兩敬修堂三十兩再輯記十兩以上初二日○揚州荊華書屋續助規元一百六十兩零九錢浙台觀音院天臺憎不留名經募洋一百廿元又銅洋二元瑞安孫林氏祈保子張楨嗽止熱退音復體健壽長由義昌洋行樊時勛翁交來洋一百元潮州大埔楊子惠求病痊由永興土棧來洋五十江右姑山公寓種德堂主人祝慈康健大小平安合家和氣由彤源莊來五十元鮑耀祥欽祥爲父七十壽誔奉命節省筵費移助四十元海昌張楷求病愈規元十兩碧雲軒求生意興旺洋十元吳葉藩爲父昌基因驚中風口噤不　求速愈十元杭州錢仲瑜兄募不　名莊十元磺涇曹雲溪病愈完願十　陳廣昌棉衣捐十元無名氏求身平安三元蛟川師竹居士求母妻病速愈保　家平安十元無錫姚文甫求大媳喉　速愈十元寶山隱名氏求病速愈三元六角無名氏二元六角周榮椿求母病愈二元葉長春病愈完願二元陳　氏　病愈一元有心無力子求消刼一元八齡子爲父母求平安有心無力子求順遂各五角沛國　力于素白生求順遂一元廬江陳殿元一元成章泰一元　名氏一元姑蘇華振和銅洋六元鮑啓盛銅洋四元以上初三日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光绪十六年九月十三日京報全錄]  
　　宫門抄○發抄硃批五道○直督李奏請免停燒鍋片○又奏請將已革主事援案懇恩錄用片○又奏知縣請照原保給奬片○大臣鳳奏爲謝恩摺○又奏遵照新章揀派稅委員摺○大臣志奏請勘修行宫摺○又奏行宫内損壞各項請免賠補片○九月十三日工部鴻臚寺八旗兩翼値日無引見○絪貝勒恩全各假滿請安○景善等各謝署缺恩○熱河正總管錫麟到京請安○廷杰謝授湖南岳常澧道恩○召見軍機廷杰錫麟○發抄劉秉璋奏知縣洪祖年等請酌補另補之缺奉硃批吏部議奏欽此○又委補用道張華奎赴局會辦鹽務奉硃批知道了欽此○馬丕珤奏縣丞劉國賓升補上林令奉硃批吏部議奏欽此○又鎭安守陳如金調署慶遠守奉硃批吏部知道欽此○又岑溪令何壽萱調署桂平令奉硃批吏部知道欽此○○李鴻章片再准部咨光緒十六年七月初五日奉上諭御史崇齡奏災區甚廣請停燒鍋以蘇民困一摺等因欽此轉行一體欽遵查禁在案兹據口北道吉順宣化府知府汪守正禀稱宣屬十州縣並張理獨石多倫三廳本年夏秋雨水調匀秋收可望豐稔無一災歉之區民間食莜麵小米爲大宗至所產苦高粱一項味苦而歰人不能食向來專供燒酒之用燒鍋就地購取實係無妨民食該道屬統計鍋户數百家如令停歇一年不特窮民坐失生計且恐商户貪利私燒吏役藉端訛索爲害非淺關外地方遼闊查不勝查辦不勝辦卽使飭禁徒成虚文難收實効現値天津河間保定等處水災極重賑欵難籌擬援照光緒十二年奏案免其停燒分别資本大小每户酌捐數十金計可得銀二萬兩内外解津分撥濟賑於災民殊有裨益等情請奏前來臣查燒鍋之禁乾隆年間直隷督　孫家淦屢疏剴切上陳以爲無益有損初謂宜于歉歲而不宜于豐年繼且奏稱身親辦理乃知是書生謬論飢饉之餘民無固志失業旣衆何事不爲歉歲難禁似更甚於豐年等語孫家淦一代名臣久任畿疆體察民情極爲眞切原疏具在可覆按也况口北道屬一府三廳僻在山北年榖順成並無災歉與他屬情形迥異所產苦高粱另是一種人不能食專用釀酒更與他處地產不同據該道府確切查明該屬燒鍋於民食無妨碍應請免其停燒仍令按户酌捐解津助賑以拯災黎基應納本年課銀並令照數赴部完交不准拖欠除咨部查照外理合附片具陳伏乞聖鑒訓示謹奏奉硃批着照所請該部知道欽此○○李鴻章片再恭奉光緒十五年三月十六日恩詔内開自同治元年以來曾經任用現已革職官員果有才力堪用在外聽該督撫查明詳開緣由奏明請旨等因欽此仰見聖朝成就群材不遺微細之至意查有主事銜候選教授已革户部候補主事崔澄寰係直隷鹽山縣人由同治乙丑科進士以主事用簽分户部雲南司行走期滿奏留候補因向同司主事孫家穆借用飯銀旋卽歸還嗣於雲南報銷案内經查辦王大臣查明該員所借飯銀係孫家穆在報銷欵内提出並未告知惟究係報銷之欵奏請革職光緒十年恭逢慈　端佑康頤昭豫莊誠壽恭欽獻皇太后五旬萬壽隨班祝嘏奉旨賞還原銜是年十一月隨京堂續昌馳赴朝鮮辦理事件十一年发月於朝鮮歴年防護定亂出力案内保以教授歸部卽選經吏部查覆以該員係異常勞績准以教授卽選仍令補交加倍半降捐銀兩於十四年十一月赴部繳淸旋卽丁憂回籍報明在案臣查崔澄寰前在户部向同司人員借用飯銀旋卽歸欵核其情節本異贓私特因欵涉報銷牽連被議旣經承審大臣查明並不知情是以僅予革職查户部主事周頌卽係與崔澄寰同案革職之員本年經浙江撫臣崧駿查明才力可用奏請送部引見欽奉硃批周頌着交吏部帶領引見六月經吏部帶此奉上諭前户部主事周頌着心主事用欽此竊維周頌崔澄寰革職原案均係被人牽累情有可原今周頌已蒙恩錄用崔澄寰事同一律且該員供硑海外著有微勞業經准保職官自非不堪起用者可比教職銓選無日才力尙屬可用獨令棄置殊覺向隅合無仰懇天恩俯准將已革主事崔澄寰俟服闋後援案給咨送部引見候旨錄用之處出自慈施逾格理合附片陳請伏乞聖鑒訓示謹奏奉硃批崔澄寰着交史部帶領引見欽此 
○○李鴻章片再東明縣知縣徐銓經臣於光緒十三十五年黄河兩屇安瀾案内隨摺保俟補同知直隷州後以知府用接准部咨以該員徐銓係光緒十五年三月始經補授東明縣知縣缺核計搶護兩屇安瀾時該員尙未在任著有勞　應令查明覆奏再行核辦等因當經轉行遵照兹據大順廣道羅錦文查明徐銓於未經補授是缺之時卽在工當差著有勞績迨請補東明縣以後因鄭工堵閉全溜北歸該缺緊要飭令先行署理是到任在奉文補授之先而勞績不在奉文補授以後且原奏聲明該員於搶辦險工之時恰値歲料用罄每下一掃非十數坯不能到底由該縣多方設法增購車船並運絡繹接濟辦理得以應手其勞績實於安瀾全局有裨若不仍照原保給奬未免向隅詳請覆查前來臣覆查無異仰懇天恩俯准仍照原保給奬以示鼓勵理合附片具陳伏乞聖鑒訓示謹　　　　 
奏奉硃批着照所請吏部知道欽此○○奴才鳳秀跪奏爲恭摺叩謝天恩仰祈聖鑒事竊奴才於光緒十六年八月初王日准户部咨開爲奏請派管理盛京牛馬稅務一摺奉硃筆圈出鳳秀欽此欽遵咨行前來奴才當卽接任伏思奴才賦性庸愚屢蒙皇上重恩毫無報効不勝惕懼兹復蒙恩派奴才管理牛馬稅務尤爲聖恩優渥奴才惟有於任同應辦稅務小心謹愼竭力奮勉以期仰報高厚鴻慈於萬一所有奴才感激下理忱合恭摺叩謝天恩伏乞皇上聖鑒謹奏奉硃批知道了欽此 
○○奴才鳳秀跪天爲遵照新章揀派稅務委員恭摺仰祈聖鑒事竊查盛京省城牛馬稅局於光緒十年四月初九日准盛京將軍來咨擬由監督查照左右翼稅務監督委員成案在於省城各署官員内擇其妥實呆靠者酌委一員責成常赴總局綜理一切稅務其在總分各局當差之家丁書吏巡役人等統歸稽查經欽差查辦事件大臣徐桐等奏准照辦等因咨行前來業經上屇監督遵辦在案奴才現蒙恩管理稅務自應援案遴派以昭愼重查有盛京兵部員外郎宗室啓泰人老成辦事詳愼堪以派充委員認　稽查倘總分各局當差之家丁書役有勒索賣放等弊一經查出應由該委員禀知從重懲辦若該委員有扶同徇庇情專亦由奴才隨時叅撤以防流弊而重稅課所有奴才揀充稅務委員緣由理合恭摺具陳伏乞皇上聖鑒謹奏奉硃批知道了欽此○○奴才志元跪奏爲行宫坍塌滲漏情形較重應請迅卽勘修恭摺奏聞仰祈聖鑒事竊查黄新庄半壁店秋瀾梁格庄四處行宫殿宇房間前於上年夏秋大雨多有坍塌滲漏曾經奴才奏報在案今自本年五月二十一日以後霪雨兼旬各處情形自必較前倍增當飭總管廣新詳查去後兹據查明各處殿宇房間坍塌滲漏情形殿内字畫沾有雨水痕跡以及霉濕迸裂之處開單呈報前來當卽委員分往復查無異奴才伏查黄新莊等四處行宫殿宇房間坍塌滲漏處所甚多工程較鉅若俟恭奉謁陵諭旨再行修葺誠恐日限緊急勢難猝辦本年京師亦經大雨各處工作繁興京中匠役未必應募而集外間乂乏精良工匠均應及早經營俾免臨時赶辦謹將現查處所並字畫情形分繕淸單恭呈御覽應請飭下總管内務府大臣迅卽委員查勘趁此秋晴早爲修理謹恭摺具天伏乞皇上聖鑒謹奏奉硃批該衙門查勘肯奏單二件併發欽此○○志元片　再查黄新莊等四處行宫所設鋪墊簾幔等項前於光緒十三年經總管内務府具奏請旨飭下泰寍鎭總兵嚴飭該管總管等妥爲收藏不准照前草率倘有遺失損壞　爛情弊卽着該總管等賠補奏准行知在案惟查收存此項旣無庫房亦無箱柜向係在殿内存放僅用穵單遮蓋乃今夏異常大雨各宫殿宇慘漏實甚所有鋪墊等項大半雨水浸濕以致汚損委非該總管等收藏不愼合無籲懇天恩免令賠補之處出自聖主逾格鴻慈除造册合報内務府備案外謹附片具陳伏乞聖鑒謹奏奉硃批着照所請該衙門知道欽此 
 
