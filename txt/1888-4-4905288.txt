# 1888 - 4 - 4905288

 

Page 1

 
 
[本館敬啓]  
　　啟者本館所印申報之紙因上游水涸裝運艱難是以暫時攺用紙樣之稍小者而將附章格外放大俾新聞仍不减少以饜閱者之心一俟紙件到申卽當仍遐前式也肅此奉告伏乞鑒之 
[石印四書考國朝元魁墨萃試律時宜出售] [  點石齋代啓]  
　　宣州杜雲巖先生四書圖考一書仿江氏鄕黨圖考而作凡四字書中名　業數繪圖列表樓　條分輯成一十三卷其考據精詳折衷至當實足　鄕黨圖考後先輝映苐原板毁於兵燹流傳絶少今味經堂主人藏有初印原本精校付諸石印分裝四本價洋一元六角凖於年內出書國朝元魁墨萃一書羅列國初至今歴科鄕會名作選校精詳字墨明顯洵揣摩善本也裝訂已齊每部兩套計十二本價洋三元試律時宜精選近科佳作四千餘首分春夏秋冬四集附以四時總集精抄詳校訂五本裝綾套價洋一元以上二宗均已出書躉售從亷如蒙賜顧請至三馬路北中昌及鴻文書局面議可也 
[論誘賣婦女之罪書奎帥奏摺後]  
　　近日拐賣之風至於書不勝書各處皆然惟上海爲尤甚其所以胆敢爲此作奸犯科之事而無所忌憚者以官府之　辦太寛故也吾不知官府之於此輩何恩而犯案匪徒往往僅以枷責了事而絶不予以重懲閱者以爲上海之獲此等案者大都出於租界巡捕包探辛勤捕獲而解之於官則公廨之權輕公堂刑罰罪止打枷而止則官府雖欲重辦其將奈此匪徒何顧前一二年間曾亦有租界拿獲之拐匪訊有確據必欲盡法懲辦因而移送縣署者無何而邑尊以惻　爲心推慈祥之德薄責而釋之噫彼蓋但知放人一條生路是謂廣積隂功而不知違王章賣國法從奸徒禍良民其罪先有不可勝言者正不知何厚於匪徒而爲此姑息之政也夫拐賣婦女其罪固不輕矣例載夥衆開窰誘取婦人子女藏匿勒賣事發者不分民人奴婢已賣未賣審係開窰情實爲首照光棍例擬斬立決爲從發黑龍江給披中人爲奴定例之時何等森嚴使近日各處官府仍將此律實力奉行則不但他處不敢不開窰之事卽上海之地屬在租界面開窰子者亦决不至如目前之視爲正經生意尋常事業旣知開窰之爲犯法厥罪至於如此之重則必有所長息而不敢公然開設雖有匪徒從何拐賣卽拐得之後將賣與何處如此則拐賣之事可以日少是獨非地方之福良民之幸耶惟以一念仁慈不肯執守成例惑於佛氏之說不敢輕易下一辣手遂至此等律法絶無人知而爲　爲　者居然明目張瞻且竟有以此等誘賣之案控諸當堂者是眞可謂目無法紀者矣昨見署兩湖總督鄂撫奎帥奏請　拿獲夥衆開窰誘取婦女藏匿勒賣首犯訊明照章就地正法從犯按例定擬一摺而後歎主　風教力挽狂瀾者尙有人在也此案首犯爲沈考三卽沈序導籍𨽻鍾祥起意邀同盛發先等開窰誘取婦人子女藏匿勒賣得財分用適有樂黄氏帶同子婦孫女等在沈老三家左近挑掘野菜遂爲沈老三所誘拉入空房藏匿不許聲張沈老三并持刀嚇逼樂鄧氏成姦又有孫王氏帶同伊女孫大姑在外乞食亦被沈老四等誘至沈老三家一同藏匿旋以本地不便售賣押逼各婦女等上船至漢川縣屬陸家站地方陳傳本家窩藏先後將各婦女價賣與人或爲妻或爲妾或爲婢經鍾祥漢川兩邑侯訪　飭差緝拿適樂鄧氏之夫樂明理在陳傳本門首撞遇鄧氏等隨卽報縣傳訊歴歴供招案無遁飾爰書旣定沈老三卽照光棍律擬斬立决並援光緒九年湖北省奏定章程拿獲囤户興販誘取婦人子女藏匿勒賣首犯地方官訊明後禀請解府督審明確卽行就地正法之例卽將沈老三就地正法其從犯之已獲者照例發黑龍江給披甲人爲奴仍照名例問擬實發雲貴兩廣極邊烟瘴充軍毋庸以四千里爲限其未獲者獲日另結觀乎此案而知奎帥之疾惡如仇除　務盡其所以除暴安良者意至渥也夫誘拐婦女藏匿勒賣首犯律應斬决乃援奏定章程就地正法是不但速决而且有以明示烔戒矣爲從罪止發黑龍江爲奴今實發雲貴兩廣極邊烟瘴充軍且不限以足四千里則是投之四裔以　魑魅之意不僅屏之遠方終身不齒已也吾知辦理此案如此雷厲風行則匪徒必且有聞而胆落不敢復逞其故　者地方風氣藉是以挽回者豈少也哉顧吾以爲此案之辦在湖北則惟湖北人知之且此案雖嚴辦而並未大張曉　則湖北人亦未必盡知是奎帥辟以止辟刑期無刑之至意猶未能推而廣之也湖北之案湖北之人尙未盡知又何論他處此上海拐賣之案所以依然明目張膽夥衆開窰一無忌憚至於如此也夫開窰者卽開妓寮之謂也妓女孰不從誘拐而來藏匿勒賣則今之妓館何處不然其爲首者輙自忘其罪應大辟猶欣欣然自以爲得計纏頭旣富竟有養尊處優傭僕等稱之爲老太爺者彼亦施施然受之不疑以爲父以女貴不妨以老太爺自居設有以此案誦之於旁者吾恐其汗流浹背恨無地洞之可入矣亟爲大書其後以告天下之輕縱拐賣匪徒并開窰拐賣諸匪徒之不自知其罪者 
[京華紀餘]  
　　總署以本月初五日皇太后皇上親臨醇親王府視疾因函致各國駐京欽差切囑本國官商教士是日勿往蹕路附近地方行走○內務府稽察紫禁城內值年大臣恩諭知內廷各禁門各處堆發各項他坦值宿官兵蘇拉人役等現在時值隆冬風高物燥禁廷各處尤宜倍加嚴愼無分晝夜小心火燭不准稍涉懈怠自蹈重戾○福大協揆調派步營官兵赴蠶池口孝堂一事已錄昨報兹復聞該堂教士請總署於十月三十日卽將該處教堂收還所以六額駙等連日率奉宸院司員等前往查收一切其步營派往官兵因恐交收之際土棍遇事生風藉此兵力彈壓俾資看守一切云○初二日爲朝審勾到之期刑部先於初一日准凡入秋審情實人犯之家屬進獄看視細訴衷曲復經官雇什不閑各樣玩藝在獄內演唱終宵該犯欲聽何曲各玩藝人無不曲遂其意以結來世緣更預備十景火鍋以餉各犯飲至酩酊亦不禁阻獄內高燒紅燭恍如不夜之城惟禁卒衙役在在謹愼隄防各犯彈唱鬥牌猜枚行令各盡一夕之歡迨至金鷄在唱霎時聲寂令人骨悚神寒此際官役防範益嚴東方旣白堂上高唱情實人犯姓名一一縳綁計共斬絞男女犯二十餘名口外間早備囚車每犯一輛前有劊子手特請神刀緑營護决官護解至宣武門外菜市口擁入囚棚少選旨下捧旨官恭齎以行前有二役擔負高頭廻避粉牌二面後有五城皂役數十名手持鞭板鎖棍呵喊而行旣到點各行刑共勾决斬犯三名口絞犯五名口其餘未勾人犯仍解回刑部以待來年○絞犯再錫臨决脫逃旋在盛京緝獲解京一事已登前報初二日午刻承解官富明押解該犯進朝陽門該犯乘三套大車手足桎梏 
 
 

Page 2

 
 
頸繫大鎖圍車護解官兵約五十餘名刀槍並舉保護綦嚴至宗人府報到騐明本身派員仝押該犯送往刑部收監候訊○新任福州將軍善厚齋軍憲於本月初七日携眷在都取道天津前往八閩履任○值年旗行知各旗營稱現在有無委頂色驍騎校親軍校前鋒校護軍校等員卽由各旗營查明造具旗佐花名於某年某委充頂色一併造册務於十日內咨覆到旗以憑核辦○吏部示傳所有十月分月選人員蔣鎭嵩張福山沈壽龍魁聨等於初一日午刻衣冠進署以備演習口背履歴是日不到定行扣除引見○興修西四牌樓事已見報章兹聞南北二牌樓非僅瓦木石工已竣卽油飾彩畫亦已齊全惟尙應通身再罩淸油方可報請騐收該處係來往通衢車馬殆煩是以先將南北牌樓修齊再爲續修東西牌樓免碍來往車馬其東牌樓地基夾杄石座現已竪妥一切木料預於廠內如式做成以備建蓋西牌樓大致尙存稍加修葺俟南北工竣卽圈廠赶修至東北拐角樓房刻已將地基底盤修妥尙未竪柱上梁大約須明春二月全工始報竣云○欽派王大臣分日看視官兵奬賞一事已登前報兹聞克邸等於初五日恭摺覆命略謴竊奴才等奉命看視奬賞遵卽於十一月初一初二兩日分赴在上駟院內務府堂上看視所有護軍內平素守衛敬愼者逐一查看拉弓試問淸語一槪純熟應賞七兩之親軍校護軍校一百七十六名應賞六兩之親軍前鋒護軍一千六百九十名應賞五兩之前鋒護軍鳥鎗護軍內務府護軍三千一百二十二名共四千九百八十八名共應賞銀二萬六千九百八十二兩擬請照數賞給其傳壽木棍護軍應穿皮墩雨衣腰刀等項應由餘平頂下修理俟命下之日卽將該管所造花名印册曁應照現章折領銀數咨送户部核放理合將看視數目恭摺覆陳伏乞聖鑒訓示爲此謹奏本日奉旨依議欽此○初五日已初皇上由內乘馬至醇王府視疾至申刻乘轎還宫皇太后於辰初自內至醇王府在府用膳畢至酉初還宫所有關防隨駕隨侍人員醇邸仍照前次每員給銀一兩校尉每名賞錢八吊均立取備差數目淸單登時散放聞醇邸病勢少减政躬漸安至步營備墊御路仍著管修墊蓋此後閱九日一往看視也○太　寺知照景運門檔房稱初八日冬至大祀天壇例應於初五呈進銅人安奉乾淸門堦上致齋三日爲此知照貴檔房轉飭西長安門天安門端門午門太和等門值班官兵於是日丑刻開放各正門以備呈進○御前大臣諭令侍衛處傳知應行預備引見之三音哈哈於本月初九日齊赴紫光閣預備演習帶領引見時應行起跪進退曁口背履歴各項禮節○初五日寅刻用黄雲縀彩亭五座安奉玉牒並備黄亭七座分奉黄檔紅檔每亭以校尉八人肩荷以行導引護送照料捧書各員均蟒袍補褂隨行亭前樂部導引自宗人府舁出進大淸天安端午太各等門由彩亭内恭捧玉牒入乾淸門恭呈御覧已刻復由內捧出安奉亭內經保和太和殿出太和殿出太和門走恊和門東華門進景山東門至壽皇殿於東西夾室內啓龍櫃分將玉牒黄擋紅檔敬謹尊藏○宣武門內紅廟居人玉八以保庫訛人爲事動輙抽刃從事鄰里憚之莫敢攫其鋒初四日與玉皇閣人耿某偶因細故致相口角旋率兄弟子侄數人刀棍齊全飛奔至耿門前呌詈幸耿外出尙未回家經人爲之調停未卜能否寢事也 
[查案述聞]  
　　前報海州倪道一率子武進士倪振武糾衆搶掠約盟拜會一案奉旨查辦經督撫漕三大憲遴派委員王芝蘭羅章馮際春等同往該處訪查現在該委員等查得該處並無糾衆約盟拜會四處搶掠情事祇有倪姓與張姓互鬥斃命案件據實禀復三大憲矣 
[皖事紀要]  
　　候補府楊太守綜淸於十一日到省聞太守係奉天人也○客歲定遠縣境搶刦餉銀一案計盜犯十一人當時拘獲爲首李五等五人尙有六人經該縣懸賞飭捕跴緝尙未就獲十二日午堂經張竹晨廉訪提五犯勘審先期懸牌頭門外并會檄協襟撥男十數名協同差役將李五等犯押解到轅訂以鐐銬該五犯狀貌兇惡上堂後依然狡展廉訪仍將該犯交發審局嚴加審訊○候補道任畹香觀察蘭生本定初九日前赴鄭州工次兹因他事經手未淸攺期於十三日起程寅僚齊赴北關外接官廳恭送如禮○邇來江水日漸乾涸隔江之新洲羅漢洲鐵板洲居民趁此水退之時佈種菜麥幾於不遑啓處倘雨水調匀來春當可豐收也 
[粤橋新]  
　　補用州田刺史明耀總查西關保甲詰奸禁賭實力奉行地方賴以义安頌聲因而交作現奉委署陸豐縣缺行將赴任紳民感其恩惠遂公製牌傘等件送至行轅以誌愛慕甘彚餘蔭刺史有焉○初七日有某甲至西門外順和店購物偶然口角忿忿而去少頃糾率匪黨多人前來問罪店主奔報保甲局局勇赶來彈壓獲住三人搜其身畔皆有軍械委員知非善類遂送交縣署審辦○十五甫某姓婦向以販賣玉器爲生蓄積頗厚初七晚被賊行竊賊先點　香屋內諸人昏迷不醒欲起不能欲喊不得所有貴重物件搜括一空翌日諸人早起見門户洞開始知被竊查檢各物共失去三千餘金當卽報案請緝然海闊天空竊恐追尋無自也○華洋火船失事後卽經愛育善堂飭人檢拾焚斃屍骨擇地理葬該堂紳董復於前日在沙角設壇捷𫒽請僧道禮懴諷經藉以超度寃魂九原有知當亦銜感○河南某姓童子師援徒十餘人臯比坐擁足以自豪前夜家人睡熟某忽以剪刀自刺咽喉而死有知其隱事者某性好淫曾將隣家處女奸污女慚愧無地自尋短見今某慘死殆是女索命也其果然耶○新設廣西柳慶鎭總兵缺由制軍札委補用總兵請補慶遠協副將董鎭戎履高署理鎭戎久歴戎行勛勞卓著委署是缺可謂人地相宜矣 
[大開道塲]  
　　厦門閩海關衙署俗呼爲小衙門以署內皆住委員平櫃科房書辦人等也向例每届丁年必須做一大功德名曰榕社　高僧十餘人誦經焉懴按七晝夜施放𦦨口本届丁亥年循例舉辦先於春間抽捐各船户及在關辦事人錢財集成鉅欵擇於十一月初七日開璮誦經並黏貼告白請　門十八保地方居民分日前往齋供至十二日止又在福州糊製扁方燈上書隂　文感應篇中句　　　　店口又在衙前竪立旗杆上紥一鶴中掛引幡臨風搖曳映日鮮明衙內兩旁紙紥三十六行店鋪人物栩栩如让生蠕蠕欲動另搭目　 
養元宮內紥糊十殿間羅馬面牛頭鬼卒皂判無不惟妙惟肖丁禺挺軍門所統鐵甲船內水手兵丁管駕諸人大半皆是閩籍現泊厦門昨見榕社牙德圓满　中諸人又復捐資補做七日於十三日起更換引旙超度船中水而無　孤魂此亦閩俗好鬼之一端也 
[設局騙財]  
　　厦門一隅雜肆林立所開廣東燒鷄猪肉店往往以肉爲賭招人估計分兩中者得彩然他人之估計者從未一中而得彩者皆係已店中人積而久之他人知其詭計不復墮其彀中近日某某等鋪别開新樣以七字對聨請人作對每股收錢二三分合成一千股評定甲乙給送花紅首名得衣料一件餘則以次遞降統計花紅約值洋二三十元而首名及殿軍大都係本店人串通將他人交來好名更攺一二字據爲已有反以他人之句指爲雷同抑之其設計騙財如此在明察者固能不墮其計而貪多者當不免爲其所惑亦地方有司當示禁也 
[封翁仙逝]  
　　浙省陳太史昌紳之封翁湛卿先生賃居於英租界五馬路西首十四日封翁進城至其兄陳寳渠太守公館夜膳回家至次日徵覺身體不適延醫服藥竟無效騐於前日仙逝擇於昨日大殮享　七十有六太史適有粤東之行當卽發電到粤催令來滬粤嶠之游蹤未定海濵之噩耗遙傳想太史聞信之下當有異常悲痛者矣 
[失火類誌]  
　　英租界二三馬路中間兆新里房屋係兆豐洋行之產第一弄裏進石庫門房屋空閉前日夜半不知如何起火冒穿屋頂捕房警鐘亂鳴英法美三界洋龍畢集急取自來水灌救巡捕頭督令中西包探巡捕舁藥水龍分别彈壓是役也焚去樓房三幢失火之處與公 
 
 

Page 3

 
 
陽里僅隔一墻故當時有喧傳公陽里者公陽里多是妓院妓女王佩蘭所居房屋後面有露臺爲火所逼略見焦灼當火盛時院中人紛紛逃出無不雲鬢蓬鬆玉容黯淡俟火息後始敢復返香巢受驚已不淺矣又會審署東首有現兌小錢莊樓上轉租與江北婦某氏居焉該氏新喪所天昨逢五七之期焚化冥鏹痛哭出外後詎料遺火延燒板壁時在午前十點鐘副捕頭鉛門督同中西捕解送人犯到公廨路經其門見英印華各捕已齊集正在設法救火而鉛門如飛登樓取水撲救得未成災然鉛門已遍體淋漓重換衣服再至公廨此其救火踴躍誠有爲華人所不及者 
[縣訊欠案]  
　　前有周長順樹行主周洪山具詞投縣控船匠頭戴子琴結欠樹銀百餘兩裴邑尊方欲簽票飭提而戴已自行投案訊鞫之下共稱當論價時言明上等之貨豈知後來竟以次貨搪塞是以立卽退還曾由施友山調停勸小的貼洋十元小的一時未能付去叩求明察可也邑尊飭值日差傳周施候質 
[情節可疑]  
　　本邑人蔣鳳翔家在南市陸家浜有市房數椽出賃與人日前向收租錢租户不付據稱由蔣之姊夫盛品山阻止聲言嗣後須盛收租蔣聞言大爲詫異回家檢點契據均已化爲烏有先生訪之他人知此據已被盛竊去正欲向盛理說而盛先赴該處巡防局控告前日局員飭地甲傳蔣質訊蔣妻某氏聞夫被控驚懼欲絶潛呑阿芙蓉膏隣人覺其神色頓異亟尋蔣回家猶幸烟毒未深得以救愈按蔣旣被盛竊據收租自應向盛理說何以反被盛控諸局中卽被控諸局中而理旣直者寃自得伸何至其妻懼而自盡種種疑竇非局外人所得而知惟據訪事人所陳錄諸報牘爲曲爲直折獄者自能明察秋毫本館固不敢妄置一詞等于尸祝之越爼也 
[毆捕案結]  
　　法捕房三道頭捕張湘保於前月二十九日之晚遭人毆傷業由包探先後拿獲行兇各人於昨日午後二點鐘時解經土司馬與祁繙譯官會訊供詞頗長容俟明日詳登於報 
[英界公堂瑣案]  
　　倪雲州稱在福利洋行生理昨晚至留春戯園觀劇有陸朽生裝水烟以給錢太少被辱與論恃曫更有周來賢帮凶致我失去洋三元同至捕房今旣解案請追失洋陸巧生供在園裝水烟倪雲州祗給我五文錢懇加不遂反將我水烟筒擲斷又向索賠以致口角不敢恃蠻不知倪有失洋事周來賢供在園司帳陸與倪爭我曾解勸一百四十號華捕橎是園中管門者因陸被倪擲水烟筒爭閙　同至捕房倪又稱周未解勸的係帮兇蔡太守謂倪雲州失洋無據不准究追惟周來賢理合勸阻豈容帮凶罰賠毁壞之水烟筒完結○西人偕馬夫王阿順上堂稱駕駛馬車突被丁阿狗等所拖煤車撞壞須修理費銀七兩五錢故將丁阿狗交捕丁阿狗供在常順煤行爲出店昨拖煤車見馬車來不及避讓以致碰撞蔡太守飭將丁阿狗押令賠繳修理馬車銀七兩五錢始准開釋○粤婦崔麗川稱與同鄕婦宣阿嬌前因細故挾怨昨來尋釁爲此報捕宣阿嬌供與伊無仇並未到伊家尋釁蔡太守着宣阿嬌具以後不得再至崔麗川家饒舌結釋放○三百零六號華捕稱昨晚兆新里內失火時見朱阿多手持焦木逢人亂打有被打破頭顱者將朱拘拿送案受傷人均未投案諒皆無關緊要朱阿多俯首求恩蔡太守判將朱押候過堂笞責百板○三百二十一號華捕稱昨見東洋車夫沈如高撞傷婦女之脚將沈拘押捕房今特送案該婦未經投質沈如高供偶不經心以致悞撞蔡太守着沈如高交保如受傷人投案卽行着保交人以便質訊否則從寛免議○馬夫方阿慶訴在金粟園烟館被李坤山賈文卿訛詐行兇一節昨據方李賈各訴前情雷張氏上堂稱當夜到金粟園尋夫突被方阿慶調笑指爲野鷄與論逞蠻旁人不服始得喝散詎方誣累他人爲此投案聲明賈亦請辦方阿慶誣控之罪太守商之易繙譯謂方阿慶不應架詞誣控今旣訊明判方管押一月以儆○金炳奎稱在德豐衣莊生理被孩子張二雲竊去單被繼又同張四雲來圖竊衣服一併交捕以前失竊不少皆被此等孩子竊去張二雲張四雲不認行竊金又稱張二雲所竊之單被已經起贓張方氏上堂稱湖北沔陽縣人張二雲張四雲均是我子求領回管束蔡太守隨判張二雲掌四十下與張四雲併交該氏領回管束再犯定于重辦贓交金領 
[法界公堂瑣案]  
　　昨報列法馬路安樂里小工棧聚賭一節計拘到者七人經人保出昨晨由保交案法包探將獲到之竹牌一副英洋一元四開洋五个八開洋七个錢二千文一併呈案俞阿六供揚州人做小工住工頭方阿康所借之房屋內吃伊飯每人每禮拜出錢四百文共有十八人十八日西國元旦碼頭無事均在棧內弄牌有小東門做魚行生意之人硬要入局我等以其外人不許伊賭伊將洋一元用入因之爭吵巡捕聞聲而至伊卽逸去不知伊姓名起案之洋一元卽是伊物我祇有錢三百餘文王司馬詰牌是何人之物方阿康可抽頭錢答稱牌是方之燒飯司務福建人之物伊不過得三四十文買菜下飯此係閒時弄賭陳建明供寗波人做成衣匠住間壁當時有萬象春飲酒開閙夫看致被拘來四開八開洋是我物王三寳供蘇州人在西人處做下灶聞巡捕捉賭去看被拘徐阿小供寍波人搜有當押票十張均係已物洪阿杏陳阿松李阿尤三人供均是福建人做小工住棧內王司馬詰衆小工以王三寳陳建明兩人可曾同賭答稱未同賭司馬着將兩人開釋五人暫押下期傳方阿康及燒飯人到案核辦○本年五月杪茶葉店主汪某因伊婿在店竊衣送辦一案經王司馬送縣其婿姓方名玉川安徽人前日又至該店借錢爭吵因又送捕昨日解訊原告未到據包探禀稱彼之親戚到捕房稱倘借錢回籍當可通融倘仍在上海則不借王司馬謂方曰爾前次送公堂後又送縣尙有顔面再至岳家吵閙耶着掌　二十不管押候核○昨報到行竊帶當筆據一節捕　昨將　竊李子亭解案失主王郁氏供常州人丈夫去世已三年有子十九歲做鞋子生意我現擺山芋灘被竊紙筆據及錢七百文籐鐲一隻當票三張布衫布襪兒帽上有玉剪刀等物王司馬閱筆據見有紅帖詰問何用答稱是大女兒之喜帖共生三女兩女現在英界妓院該竊認竊紙張因不識在茶肆給人觀看被包探所拘並無錢孩帽押票等物衫已賣在英界司馬將紙張小銀物給王郁氏領去李子亭責二百板○昨報列包探獲到行竊眼鏡時辰表張小鳳及銷贓人沈桂榮一節昨經解案包探禀稱見沈將眼鏡付質向伊盤問稱是别人訐質人在淸芬堂因將張小鳳拘到知伊尙偷表遂又吊到王司馬詰張從何處偷來張供眼鏡在小東門梅園街竊來係三五日間事時辰表在新北門人身上解來王司馬判將張小鳳笞一百板枷號一個月沈桂榮亦笞一百板以儆○捕房昨解湖北人喬小祥據供在有利鴨屁股船上爲水手該船係走漢口包探禀稱此人昨在小東門外與人打架踢傷隂囊受傷人現送仁濟醫館須一個月方痊王司馬着將喬暫押候受傷人痊後再訊○包探獲到積竊寗波人王阿福搜出當票六張有鍊時辰表一隻掘壁所用之鐵鑿一把元布長袖棉褂一件呈案據王供物件從寍波竊來不到法界已五年本年九月二十六日經英公堂送縣遞籍王司馬以王怙惡不悛着責二百板後送英公堂核辦○前報列紫來街利和靛靑行一案昨日覆訊王司馬詰王鑑爾子在何處答稱於初九日回家收租不能前來司馬謂如此年紀被人痛打爾子不來爲爾伸寃足見情虚不敢到案著將黄管押候爾子到後再核 
[上海陳家橋木電報總局豫皖恊賑公所十七十八十九事略]  
　　接嚴佑翁十月二十八日中牟發七號信與前日電報同不再鍊○接張廉泉經佩卿諸君十月二十潁州發八號信云潁上縣十六查畢十七卽查阜陽城外東北西三處今晩可查竣明日開船上駛餘無要語不冗錄○揚鎭協賑公所靳春陽陳煦春兩先生匯來弟三批規銀一千兩卽日併入第八批彚解○常照凝善堂函云大河鎭寳善善堂將衆姓灶前柴上積穀變價助賑苦心孤詣一舉兩得此眞功德無量也○武昌電局募二次公濟益官銀號募四次武陽保嬰局十一批太湖救生局十一批丁鏡翁十批十一批黄春翁募百元各欵均到先此報謝 
 
 

Page 4

 
 
[沈翼孫孝廉將回武林詩以送之]  
　　卓犖才名海上馳百篇酬唱締心知着鞭齊讓先聲去君於乙酉選優　卽以是年舉於鄕鍊石新開大塊奇君昆季於海上新剏鴻寳齋書局規模閎敞石印精美士林極珍賞焉增價從知留手筆君善篆𨽻各體書人得其片紙多珍藏之救時頗已薄毛錐曾言欲習西學以思致用虎林東望珂鄕近文旆重迎慰我思將以月杪回里預訂明春重來之約丁亥冬日西蜀愚弟李樹勛未是草 
[俚言奉贈卽以誌别精翼孫先生大人吟壇鑒正]  
　　傾蓋相知豈偶然無量垂愛竟忘年雪窗愧我徒穿硯雲路輸君早看鞭雅誼爲懸徐孺榻俚音兾附伯牙絃何堪馬首東歸去私願重來締後緣[  楚北錢舒漢筱冲甫拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[粤東官報]  
　　十月廿八日候補縣周爾珍禀知仕茂名查勘風災補用縣左新前禀謝記功一次補用巡檢番玉潤禀知委帮辦河口厘廠差補用府劉燇禀到由福建臺北府軍營回廿九日鹽知事吳曾濤禀知委會辦白沙緝私補用同知成瑶禀　記功一次補用布經歴文海禀辭解餉進京補用通判陳虞書禀知委赴崖州盤查倉穀三十日補用縣蔣希曾禀謝超委侯補直𨽻州劉　林禀知委解琼州軍餉補用同知承恩禀知委　廣西潯州關務初一日鹽知事金城禀知由江蘇招募沙田文算手回從九品沈毅禀知委　新城冬防保甲差初二日新選南雄州同王兆莊禀到京來補用通判陳金鏞禀知委催潮橋鹽課補用縣奇拉布禀辭赴陽山縣　礦厰初二日補用縣丞吉壽聨禀知本日動土在蓮塘街修六脉渠初四日署陽山縣張全葆禀到御事回補用巡檢陳名駿禀到京來同日藩憲牌示始興典史缺委從九品傅錫蕃督新安福永司缺委從九品羅紹勛署高明三洲司缺委從九品吳熹瑛署花縣典史缺委從九品馬炳弧署南海江浦司缺委從九品繆繼輝署曲江平圃司缺委試用巡檢張恩薄署四會典史缺委試用巡檢黄潤露署龍川十一都司缺委試用巡檢聶啓源署翁源縣史寳臣奉又准調昌化縣應卽飭赴新任所遣翁源縣缺委候補縣慶祿署乳源縣缺委分缺間用縣丁啓楨署初五日補用同知王秉恩禀知奉委估廣推書局鹽知事吳徵鴻禀知委錢局差遣　六日補用縣張琮禀知本日到西關保甲局接辦補用通判陳虞書禀　　崖州查辦民黎各稅初七日補用通判李鳳山禀知委解白蠟眞差初八日署潮州同知林耀南鶴山縣俞文萊俱禀到卸事回初九日試用巡檢陳名駿禀到京來鹽知事程端拱禀知本日散給育嬰堂餉銀並嬰兒綿衣綿裙等項同日藩憲牌示長寗典史缺委從九品裘相賢署長寗作坪司缺委木入流吳澂署四會典史缺改委試用巡檢韓其周署准補豐順典史陳兆桂飭赴新任 
[鄂垣官報]  
　　十一月初十日候補府裕庚赴兩院禀課試用期满騐看候補同知薛華城奉糧憲委赴武昌縣催漕赴兩院禀知辭候補縣陸繼高禀謝提前拔委一次候補典史蔡鴻熙奉委赴大冶縣催漕禀知卽用縣黨献壽奉委赴咸寍縣催漕糧新　江夏縣山坡巡檢張廣祿赴任布照磨殷安民奉糧憲委赴廣濟縣提漕各赴兩院禀辭候補巡檢李永英奉委赴崇陽縣催漕差謝鈞奉委巡查　面禀辭十一日候補州判方文瀚奉武昌府委修四縣公隄赴兩院禀知辭十二日調署枝江口巡檢楊寳森禀辭赴任 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十三年十一月初三日京報全錄]  
　　宮門抄○發抄旨五道○直督李奏河工合龍全河復歸故道摺○倉督興等奏全漕告竣請奬結出力員弁摺○又奏道員等照升階加銜片○　督李奏審擬謀殺一家二命兇犯摺○十一月初三日兵部太常寺太僕寺廂紅旗值日無引見○克王等看視奬賞完竣覆命○定安謝辦東三省事宜恩○黑龍江總管扎木辭蘭多爾濟謝恩○絪貝勒德慶各請假十日○景漕請假二十日○兵部奏派查齋之大臣派出致麟崇禮慶福安興阿錫珍恩普秀吉景善○又奏派點騐軍器之大臣派出睿王克王謨貝子福中堂崑岡滎祿尙宗瑞長順○太常寺奏派看視牲隻派出徐郙○又奏改派分献之大臣派出廷侯○廂紅蒙奏派署備查增廟派出肅于○召見軍機定安烏拉喜崇阿札木薩蘭多爾濟承翰○發抄葉伯英奏長安等屬被災賑撫奉硃批知道了被災各屬看卽飭查妥籌撫恤毋任失所餘依議欽此○又查閱金鎖關等處營伍奉硃批知道了欽此○又總兵劉楚華暫緩赴任奉硃批着照所請兵部知道欽此○又徵信册造報奉硃批户部知道欽此○又休撫李文敏捐立建祠請奬奉硃批該部議奏欽此○○大學士直隸總督一等伯臣李鴻章跪奏爲通州平家畽以下北寺莊潮白河漫口大工尅期合龍全河復歸北運故道恭摺仰祈聖鑒事竊北運河上游之潮白河前因伏汛連朝大雨河流潮盛邊外諸山之水同時大發奔騰匯注雖姞夜搶護而水勢過猛人力難施六月十九日通州平家畽新工以下北寺莊東小堤並老提漫刷成口奪溜東趨箭桿河經臣奏請將通永道許鈐身摘去頂戴飭卽盤築裹頭遴派候補如附桂本諴前往會同勘籌堵築共被水之通州三河香河寳坻寍河各縣並與府尹臣一體確查分别撫恤在案旋據桂本諴釣鈐身禀報口門寛三百八十五丈秋汛水大勢難動工已盤築裹頭不使續塌秋分以後逐日周歴上下詳　熟籌須先築挑水　兩道購運牛欄山等處石塊抛護壩根俾挑流南趨刷出陡崖可作引河頭一面審定大壩基址逐漸進占並挑引河添做迎水水坦戧坎斜堤等項當飭照擬於八月二十五日開工赶辦招附近災民藉資傭趁所需料物分水陸兩途趕緊購運得因今年節候較早工程太鉅深恐遲誤迭次批檄嚴催兹據禀稱頭二道挑水壩均做長四十丈河溜挑赴南岸引河頭頗得吸川之勢兩　占埽及引河工程並下游桃溝於十月初十十一日一律報竣金門止留寛四丈五尺下口留寛四丈十二日將大二兩壩頭盤壓整齊高出水面一丈八尺同時挂纜十三日搶進土料及龍門口之水因逼緊抬高壩前深至二丈餘土櫃陡然翻花愈翻愈下其黑沙湧出大壩隨廂隨蟄二壩幾至抽釜又值風大溜急情形萬緊該道等嚴督員弁人夫拚命搶進與水爭占用麻袋蒲包盛土追壓水盆外又套小盆均甚得力一面啓放引河大溜卽向河身直　兩壩始見輕　立卽趁勢廂堵大二壩基水盆並　來土櫃監下關門埽　三晝夜之力至十五日申刻閉塞涓滴不漏探明河水先於四日由通州温榆河匯流入北運河暢行無阻等情具禀前來臣查潮白河挾塞外諸山水經密雲順義等縣又會諸水並流下注勢若建瓴每當夏秋水發頃刻漲至丈餘十分猛悍平家疃河形抝於地勢又西高東下東趨箭　河其勢順西北運河其勢逆且士性純沙以上並無堤壩僅恃　家疃以下一線單提横截中流故修守甚難而此次堵合以人力逼流硬轉尤甚棘手今幸大工尅期合龍全河復歸北運故道來春漕粮源源濟運下游被水州縣涸出地畝尙可趕種春麥堪以仰慰慈　此次工程關係運道民生甚鉅非尋常濬河搶險可比在事各員晝夜胼胝經營相歴危險勞苦萬狀均能異　出力三品銜道員用候補知府桂本諴籌畫調度認眞督率力任艱鉅　請旨歸道員候補通水道許鈐身會籌督辦不遺餘力擬請旨開復摘去頂戴處分其餘出力員弁並懇侯查明擇尤酌保以示鼓勵仍飭妥籌善後次第核實辦理謹曾同兼管順天府府尹臣潘祖蔭順天府府尹臣高萬鵬恭摺由驛其陳伏乞皇太后皇上聖鑒訓示謹奏奉硃批另有旨欽此○○臣興廉臣游百川跪奏爲全漕告竣謹將在事出力員弁照案奏懇恩施摺仰祈聖鑒事竊照江浙海運漕白糧米改由糧道徑行起剥運赴通州交納直隷應辦事宜經直𨽻督臣曁臣衙門核議奏咨章程天津通州兩處辦運委員書吏核其勞績奏保每處以六十五員爲度等因循辦在案本年江蘇浙江海運山東江北江蘇河運漕曰糧米曁兩湖採辦漕糧奉大額運米豆先後挽運到通經臣等督率坐糧廳隨時騐收飭令派出在事各員認眞經理隨到隨卸轉運人倉業於八月十七日奏報在案所有在事各員不無　勞可錄臣等詳加酌核除出力較次員弁兵丁應由臣等核給咨奬外通永道許鈐身擬請交部從優議叙坐糧廳满監督記名道府吏部郎中善承漢監督記名道府禮部郎中周芳樸均擬請俟得道員後賞加一品銜此外辦運由力之咨調委員六十五員地方文武印官漕務專員共十四員臣衙門派出監督筆帖式十三員大通橋所調京營巡糧武弁十七員分繕淸單三件恭呈御覧　否照擬給奬之處出自聖主鴻施除飭取各委員履歴咨送吏部備查外所有請奬辦運員弁緣由謹恭摺具奏伏乞皇太后皇上聖鑒謹奏奉旨已錄○○倉塲衙門片再前任坐糧　監督陳維周於光緒十一年辦漕出力經臣等保奏俟補四品後加三品銜又光緒十二年臣等奏保辦運委員內有試用教諭張蔚林請以本班儘先選用均經吏命查與定章不符先後駁令另核請奬在案伏查吏部章程保舉人員經部駁令另核請奬俊由部推升人員准照升階攺給奬叙等語今查陳維周業經簡放實缺道員核與定章由部推升人員尙屬　同合無爷懇天恩准將湖北安襄鄖荆道陳維周賞加二品銜之處出自聖主鴻施至張蔚林一員擬改請俟補缺後在任以知縣儘先選用以示鼓勵爲此附片具陳伏乞聖鑒飭議施行謹奏奉旨已錄○○大學士直𨽻總督一等伯臣李鴻章跪奏爲審明謀殺一家二命兇犯按例定擬恭摺仰祈聖鑒事竊據署靑縣知縣江　珍騐報民人董牛挾嫌謀殺董鈺珍夫妻二命一案當經批飭認眞審辦旋據該縣審明擬議由天津府知府汪守正臬司陶模勘轉值臣駐津委潘司松椿代審無異臣覆加確核緣董牛與無服族弟董鈺珍並董鈺珍之妻董宋氏先無嫌隙光緒元年董牛同胞兄董臭託董鈺琳作中用價京錢五十千當得董鈺珍東西草房各兩間董鈺珍書立當契董旲住東兩間董牛同妻董宋氏住西兩間董鈺珍偕妻董宋氏搬至妻父宋靜齋家寄住十二年秋間董鈺珍備價京錢二十五千向董臭贖回東兩間並未通知董牛卽同董宋氏搬回與董牛同院居住並向董牛討要原契以便註明贖回東兩間字樣董牛欲董鈺珍另立當書西兩間新契再將原契塗銷董鈺珍不允卽斥董牛覇契致相爭吵經人勸散迨後董鈺珍董宋氏時向董牛追討當契董宋氏復遇事用言刻薄從此有嫌十三年二月十三日董牛與董鈺琳在街面談董鈺珍直至提及前事向董牛不依董牛分董鈺珍斥駡並向揪毆經董鈺琳勸歇董鈺珍進城控告經陳玉太攔回是月十七日夜二更後董鈺珍在家與董宋氏私議謂董牛不允其在契內添註贖半字樣將來必要狡賴訛索全價欲邀人將董牛毆打成廢洩仇董宋氏謂不如乘隙偷回契據逐令出屋使之錢物兩空適董牛經過窓前聽聞忿不可遏起意乘夜將董鈺珍夫妻致死時董董氏已在家睡熟董牛卽携取　勾掇開董鈺珍外間屋疲並砸開裏間屋門董鈺珍出屋喊嚷往外逃走董牛截住用刷勾運毆傷董鈺珍頭上董鈺珍轉身董牛又迭毆傷董宋氏頭上董宋氏仰跌倒地翻身欲起董牛又連毆傷董宁氏腦後致將刷勾木柄打折復順携門旁木棍在董鈺珍身上董宋氏頭上毆打一會致將董鈺珍左右額角左腮脥左腋胑腦後脊背左右後肋左腰眼並董宋氏頂心偏左偏右左太陽穴左腮脥相連左耳腦後並腦後近上近下等處歐傷董董氏驚醒出屋喊阻董鈺琳亦聞聲前往掇門進院救護董牛用棍將董董氏腦後董鈺琳額顱一併毆傷董董氏董鈺琳因見勢凶負痛逃避具時董宋氏已死董鈺珍未死董牛又用鐵鍁戳傷董鈺珍腦後殞命經親隣人等先後趨至將董牛獲住報縣騐訊據供前情不諱案無遁飭查例載殺一家非死罪二人者擬斬立决梟示酌斷財産一半給被殺二命之家養贍又律載同姓服盡親屬相毆致死以凡論此案董牛因挾無服族弟董鈺珍與其妻董宋氏催要房契欲行毆打逐出之嫌輙敢起意致死將董鈺珍董宋氏迭毆殞命實屬谋殺董牛應依殺一家非死罪一人例擬斬立斬梟示先於左面刺兇犯二字查明該犯財産酌斷一半給付屍母董陳氏收領以資養贍董董氏董鈺琳等傷俱平復餘屬　干均毋庸議除備錄供招咨部外所有審明定擬　由理合恭摺其奏伏乞皇太后皇上聖鑒飭部迅速核議施行謹奏奉硃批弄部速議具奏欽此 
 
 

Page 14

 
 
[光緒十三年十一月初四日京報全錄]  
　　宮門抄○諭旨二道錄前○發抄　旨四道○蘇撫崧　奏拆看文報摺件提辦驛書片○皖撫陳奏知縣撤任綠由片○江督曾奏調署知州缺片○又奏副將等留江補用片○又奏團董死事請建專祠摺○又奏採辦棕　銀欵摺○又奏　員督辦河工片○將軍慶奏揀補知府摺○又奏佐領革職訊辦片○十一月初四日飛部都察院大理寺正藍旗值日無引見○肅王謝署備查壇廟恩○嵩申假满請安○六額駙長善連慶各續假十日○召見軍機耆齡嵩申白桓高萬福○發抄倪文蔚奏災區較廣請將貧民先行撫恤一月口粮奉硃批覽奏殊深閔惻卽照所請先行撫恤一月口糧飭屬核實散放毋任稍有弊混餘依議該部知道欽此○又截留毅軍餉歸賑奉硃批户部知道欽此○又開歸陳許道鞠捷昌飭回本任奉硃批知道了欽此○又展緩軍政奉硃批着照所請兵部知道欽此○○崧駿片再據鎭江府知府福通禀據署丹徒縣知縣王祖慶禀稱該縣京口驛於光緒十三年九月二十四日接丹陽縣雲陽驛遞到福建船政大臣裴隂森於九月十二日發遞限行四百里傳牌一張奏摺夾板一付到驛該驛書見夾板內黄布包過薄與歴遞該大臣奏摺夾板之式不符解開查騐其中並無摺件僅有咨文四角當交丹陽原馬夫退回並丹陽縣知縣凌焯禀以此次傳牌夾板實係上站原夾來包束完整隨到隨遞輕京口驛書拆看無摺退回等情同原包夾板等件呈請咨查前來臣崧駿查各繹站遞送文報摺件如查無拆動損壞痕迹卽應登號撥夫轉遞倘有破損應將遞夫扣留禀官查騐究辦今此次裴蔭森由驛發遞摺件自必事關緊要該京口驛書輙以與歴遞之式不符擅行拆看復以並無奏摺退回丹陽實屬謬妄惟究係如何失少自應查究明確除批飭臬司立提　兩驛丁書馬夫刻速解省審明照例詳請辦理另行奏咨一面將夾板等件咨送裴蔭森核明辦理並分别咨行挨查外合先附片陳明伏乞聖鑒謹奏奉硃批着卽飭提該丁書等審明究辦毋稍含混欽此○○陳彝片再辦災所貴得人親民之官尤爲首重查署太和縣唐建祺禀報遲延語意浮泛臣卽一面撤在飭令署鳳陽縣知縣王萬甡前往署理事關民瘼未敢拘泥除行司知照外理合附片陳明伏乞聖鑒謹奏奉硃批史部知道欽此○○曾國荃片再查接管卷內署泰州知州章壽麟因公在省病故所遺員缺係濵海要缺政務殷　必須精明幹練之員方足以資治理查有江寍縣知縣陸元鼎堪以調署據藩臬兩司會詳前署督臣裕祿未及具奏移　前來理合會　江蘇巡撫臣崧駿附片陳明伏乞聖鑒謹奏奉硃批吏部知道欽此○○曾國荃片再投標學習人員迭經前督臣請留省補用欽奉　諭旨允准在案兹查有湖南補用　將楊志高儘先補用都司鄒長喜歴在江皖等省隨巢出力迭著戰功嗣經投標差遣於營伍地方均稱熟悉惟楊志高原保係留湖南補用鄒長喜並未保留省分現在兩江整頓管伍正值需材之際合無仰懇天恩俯准將湖南補用副將楊志高儘先補用都司鄒長喜以原官留於兩江分别酌量補用以收人地相宜之効除飭取履歴咨部查核外謹附片陳請伏乞聖鑒訓示謹奏奉硃批着照所請兵部知道欽此○○太子少保兩江總督一等威毅伯臣曾國荃跪奏爲辦團練董死事甚烈籲請捐建專祠以慰忠魂恭摺仰祈聖鑒事竊據沛縣湖團紳士官學教習姜海洋等禀稱已故五品頂戴州同銜平陽屯屯官唐守忠於同治四年九月因賊匪竄　湖團境界帶團血戰被圍大晝夜卒以衆寡不敵力竭被害其次子附生唐錫彤族叔千總唐振海亦　執不屈同時被害經前督臣曾國藩奏請優卹奉旨加贈道銜准其建坊立傳並給予雲騎尉世職在案兹該員等感念遺烈援案請於沛縣地方捐建專祠　崇報祀禀請具　前來臣查前有吳江縣辦團紳士國　監典籍銜附貢生徐泰吉等死事甚烈據户部主事沈恩棨等禀請捐建專祠經前督臣劉坤一奏奉恩旨允准欽遵有案今該故員唐守忠事同一律合無仰懇天恩俯准將唐守忠在沛　地方捐建專祠由地方官春秋致祭並將同時遇害之唐錫彤唐振海一併附祀以順輿情謹會同江蘇巡撫臣崧駿恭摺具陳伏乞皇太后皇上聖鑒訓示謹奏奉硃批着照所請該部知道欽此○○太子少保兩江總督一等烕毅伯臣曾國荃跪奏爲採辦棕毛動用銀欵恭摺仰祈聖鑒事竊准工部咨同治十一年恭辦典理成案行　棕毛四十五萬斤此次遵奉懿旨减半辦理咨行迅速派員　辦長大乾凈棕毛二十二萬五千斤限於本年十月內掃數解部等因當經轉飭遵照去後兹據安徽布政使阿克達春詳稱女省應辦大婚典禮需棕毛二十二萬五千斤以五萬六千二百五十斤爲一批分作四批辦解先將頭二兩批由司遴派委員二人分飭速赴江西湖北一帶赶緊辦解其餘三中兩批接續委辦所有每觔例價銀三分共該銀六千七百五十兩照例在於解司正項銀兩動給又於耗羡項下撥給協貼價值銀一萬一千七百餘兩又部飯銀四千八百兩並水脚銀八千二百餘兩詳請奏咨前來臣覆核無異除飭催分往採辦外所有採辦棕毛動用銀數緣由謹會同安徽巡撫臣陳彝恭摺具陳伏乞　皇太后皇上聖鑒謹奏奉硃批工部知道欽此○○曾國荃片再黄流東注淮南北地處下游亟宜籌分洩之策先經臣等會奏請挑成子河碎石河以期引水由雲梯關故道入海旋經測重地勢北高南下工費亦甚浩煩將來能否收效殊無十分把握未敢虚擲鉅欵現就楊莊以下舊黄河二百餘里一律挑濬以分沂泗之水　出中運河豫備洪河盛漲挾黄北行堪以容納是上游已籌有去路而全淮之水由三河壩直趨向東則運堤極爲吃重勢不能不開　宣洩裏下河如形鍋底而枝河頗多若能豫先疏導使水能順軌不致漫溢則田廬民命亦可保全前奉寄義抄發翁同龢潘稱蔭之奏洵得水性就下之勢業經臣等飭派委員分投履勘而施工之難易河水之暢滯同處須挑何處可緩必須熟悉河工大員督率經理庶可獲事半功倍之益查有江蘇臬司張富年熟諳河務於下河形勢瞭若指掌歴經派辦挑河涓滴歸公從無虚糜以之調辦河工可期核實臣等往返函商意見相同合無仰懇天恩准調張富年赴工督辦實於大局有裨如蒙俞允臬司衙門有勘轉事件未能兼應所有臬司篆務容臣等奏明派員署理所有奏調督辦河工緣由謹會同漕臣盧士杰撫臣崧駿合詞附片具陳伏乞聖鑒訓示謹奏奉硃批着照所請欽此○○奴才慶裕跪奏爲揀員請補邊要知府以資治理恭摺仰祈聖鑒事竊查昌圖府知府徐本衡因拿獲馬賊出力經奴才彚案保奬癸請開缺仍留奉省以道員升用由部議准奏奉　諭旨於光緒十三年九月初七日咨行到奉當經遵照轉行該員知照所遺員缺係沿邊要缺例應在外揀員升補並經咨部查照查昌圖係由應攺升府治統轄懷德等三縣地處邊要幅員遼闊蒙民　處盜賊出没靡常木設附郭首縣諸凡徵收稅　防捕盗賊審理命盜詞訟案件皆須自行經理非精明幹練熟悉邊務之員不足以資治理奴才於通省實任應升人員內逐加遴選非歴俸水满卽人地禾宜並無塂以應升之員惟查有委用知府景桂現年五十七歲正黄旗蒙古恩壽佐領下人由文生考取理藩院筆帖式道光二十九年補缺後派充旗籍司委署主事旋升主事派往張家口管理站務因報効馬匹保奬以應升之缺儘先升用並加五　翎頂後派出烏里雅蘇台兵差升授太僕寺員外郎光緒五年京祭保荐奉旨記名以遵府用嗣升刑部奉天司郎中九年四月揀發奉天知府蒙欽派王大臣騐放五月初二日奉硃筆圈出景桂着以知府發往奉天差遣委用是年七月到省該員才具明敏辦事認眞在奉年久歴經護理驛巡道委署錦州府篆務辦理一切均臻裕如且與講求邊務亦甚熟悉以之請補昌圖府知府頗覺人地相宜堪以勝任與例亦屬相符合無仰懇天恩俯念邊缺緊要准以委用知府景桂補授昌圖府知府實於地方有裨如蒙俞允該員係委用知府請補知府銜缺相當毋庸送部引見所有揀員請補邊要知府緣由理合恭摺具奏伏乞皇太后皇一聖鑒勅部核議施行再奉天府尹裕長遵旨入京陛見未經列銜合併聲明謹奏奉硃批吏部議奏欽此○○慶裕片再前據義州捷勝營隊兵廣奎赴奴才衙門呈控營總佐領吉麟尅扣兵餉等情一案當經批飭錦州府知府提案質訊旋據在營貼寫廣吉圖山等供明各情因該佐領吉麟恃符狡展暫行摘去頂戴飭令歸　訊究兹據該府增林詳稱節次吉麟狡執如前迨詰以被控各欵輒敢咆哮公堂抗不服訊請將該佐領奏叅革職歸案審訊前來奴才查吉麟係義州鑲黄旗佐領其被控各欵事涉貪婪自未便任令狡展且又有該州民人劉俊控告看押責斃工人之案相應請旨將該佐領吉麟卽行革職歸案訊辦以期水落石出理合附片具陳伏乞聖鑒謹奏奉硃批吉麟着卽革職歸案訊該部知道欽此 
 
