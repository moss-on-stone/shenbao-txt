# 1918 - 150 - 4916273

 

Page 1

 
 
   
 
 

Page 2

 
 
時評 
[時機（冷）]  
　嗚呼今日中國之時機 
　時機云者大抵謂其時之有利者也今日時　機之解釋則謂須兩方均無力支持而後時　機乃熟試思所謂兩方者非今中國最有力　之人乎有力之人而必俟至無力則兩方無　力而中國亦無力矣夫至國家無力之時而　後乃曰時機之至豈非大可傷心之語耶　今試有人曰汝病深矣然尙可救然欲救汝　必須俟汝精力已盡之時方爲有濟嗚呼是　其人之生機有幾耶中國今日之所謂時機　毋乃類此 
專電 
[北京電]  
　　北洋各督將來津開重 
　要會議或討論如何方可應允　妥洽但小徐仍欲利用以再堅　主戰團體（六日下午五鐘） 
[北京電]  
　　梁士詒等連日奔走調　和推老徐提出意見徐將待時　機發言現正與各督交換意見　（六日下午五鐘） 
[北京電]  
　　頃晤田總長言時局非　空言所能解决必至雙方實已　無法支持第三者之言方能有　效現時機雖未成熟然已有此　趨勢似東海燕蓀等現亦有所　接洽以俟時機之至云云　　（五日下午八鐘） 
[北京電]  
　　河間昨夕宴龍邀段與　各總長作陪席上除對時局交　換意見外於龍所上收拾兩粤　條件亦曾加以討論兩三日内　全部解决龍即出京回港進行　（六日午二鐘） 
[北京電]  
　　中央收拾粤局計畫擬　從招撫海軍入手並任張懷芝　爲援粤總司令張意須到津與　曹商决（六日下午二鐘） 
[北京電]  
　　段以私人名義電復陳　督贛紳請起張勳事關國際與　時局不得不稍從緩議　（六日下午二鐘） 
[北京電]  
　　閩督告捷黃崗克復　　　　（六日下午二鐘） 
　傳聞法使以北軍在湘　虐傷敎士並姦殺該敎士所保　護之婦女多人提出嚴重交涉　　　（六日下午五鐘） 
[香港電]  
　陳炯明報稱前鋒已於　五月三十一日入長汀城　（六日下午二鐘） 
[香港電]  
　　廣東各縣發水衝坍圍　壩四十餘處災情重大廣州賑　濟會昨日開會議决開募賑捐　（六日下午二鐘） 
外電 
[北京電]  
　　鹽税稽核所今日撥欵金洋三百六十萬　元付還政府多在上海交付（四日） 
[北京電]  
　　政府近復與四國銀行團商訂借　欵英金一百萬鎊以鹽税爲擔保品磋商數星期之　久今巳告成日人於此事最爲出力該借欵據稱　乃供改革幣制之用第二次善後借欵原定　二百萬鎊今加此百萬鎊合成三百萬鎊前二　百萬鎊並未用以改革幣制今百萬鎊苟非　南北和局速成則亦不致作此用也北　軍今月需餉銀一千二百萬元多以利權　向外人易借欵而來據某大員聲稱政府當知此　種利權乃全國公有應加保留以供他日振興　各項實業之用五日 
[北京電]  
　　北京證劵交易所今日行開市禮　員　名人鉅商到者甚多該所經手之交易均取費千分之五證劵　經紀須存欵洋二千元並納掛號費洋三十元今日交易逾　四十萬元概免取費多屬中交兩行紙幣及　日幣盧布發起者擬在上海設立分所　（五日） 
以上路透電 
[北京電]  
　　現在時局愈覺有停頓之狀態因　總　理受徐樹錚龍濟光之運動似有繼續廣　東討伐之方針前二日曾電經王占元以張懷之薦爲討　伐廣東慫援軍總司令張懷芝特派某醫生往天津訪　問曹錕之病狀且會見張作霖倪嗣冲覆電謂俟天　津會議協議後如何行動惟命是從云（五日） 
[北京電]  
　　政府接李純欲在南京開各省省議會　代表會議之報告政府命法制局研究合法　與否以定處置聞依政府之意　未得准行將有解　散之意（五日） 
[北京電]  
　　據某消息靈通者談關於南北妥協巳挾具體的意　見到京之梁士詒朱啟鈐等目下對於各方而力説　當先延期選舉新國會議員以爲調和之餘地 
 
 

Page 3

 
 
　以期速入妥協近數日内可决其成功何如頗爲　一般人所注意云（五日） 
[北京電]  
　　龍濟光今日應酬訪謁林公使言及廣　東情形並其現狀謂南方各勢力之複雜四分五　裂無統一之眞象我軍主力尙在雷州且新有援　隊獨立之宜言故歸任後仍决心繼續南方討伐　等語（五日） 
[北京電]  
　　天津來電云全國商會聯合會於四日　開最末次之會議决議將所有未决議題　南北調停案及江寛撞沈案概託付委員　會而閉會此項委員會由每省選舉委員二人組織之　（六日） 
[北京電]  
　　最近中央接王占元來電謂現因軍　務紛繁湖北各地之新國會選舉暫行停止　其巳選舉者業巳取消云云段内閣對此問題　頗難處置蓋因設再有一二省照此辦法　則新國會將難以成立也（六日） 
[濟南電]  
　　山東新國會議員初選已完全告　畢複選之期在即故選舉運動極烈財政廳長安）　譯音）氏等已收到北京安福俱樂部交來　之運動費十餘萬元着手收買運動以期　段派之當選（六日） 
[濟南電]  
　　濟南决計添設美國領事署美國領　事將於今日到任（六日） 
[濟南電]  
　　山東匪亂仍極猖獗東昌府方面雖賴　直隸援兵之力稍平靖而曹州兗州方面匪患甚　劇何日得以恢復治安殊難逆料（六日） 
[東京電]  
　　陸軍中將明石元二郎氏被任爲台灣　總督今日由日皇舉行親任式（六日） 
[東京電]  
　　傳聞近將乘山縣公爵勾留東京之機會爲　關於國防之重要問題特開元帥會議　　（六日） 
[東京電]  
　　昨日（五日）外交調查會開會歷時之久　爲從來所未有其主要議題爲對華對俄兩問　題關於中國南北妥協問題原敬氏似曾提　出有力之意見（六日） 
　以上東方通信社電 
[東京電]  
　　昨日仲小路農商務大臣在官邸接見日本漁業會　社北洋水產會社及其他漁業家協議輸出　魚（即 
　大口魚）獎勵方法决定實行檢查製品（六日） 
[東京電]  
　　日本敎育會議之關於大學學制案委員　會昨日在岡田文相官邸開會山川帝國大學總長居主　席議决二件一大學敎授增加薪俸二敎授設丁年制凡　退職者給以退職俸　又有希望條件如左一關於涵養　國家思想更加留意二採振興自發研究學風之方針三廢學　級制爲科目制四視科目之種類可設合併講座五爲望得畢　業文憑者設科目試騐制六務期十分利用施設而多添額數　七把持各分科大學間之聯絡以期舉綜合之實而無遺憾等　等（六日） 
　以上共同通信社電 
戰電 
[倫敦電]  
　　海格將軍今日正午報稱昨夜英軍在美爾維勒西　面襲敵得利俘獲數人英軍在維曷至貝爾康西面敗進攻之　敵軍俘獲數人今晨亞爾貝　與塞爾勒問敵砲隊大爲活動　　英軍在波芒哈萊與波瓦葉附近敗襲繫之　軍法軍在　康美山西北敗襲擊之敵軍俘虜若干人　星期一日天空戰　事殊欠活動英飛機擊落敵飛機三架又逐走一架英飛機無　一失蹝（四日） 
[巴黎電]  
　　　今晚公報云昨夜今日德軍以生力兵在瓦斯河與　哇爾克河間進攻不輟大戰之烈更倍於前敵軍在愛恩河北　岸進攻者注意於旭瓦細山法軍今已第五次克復該山敵軍　在瓦斯河與愛恩河間其他諸處動作均未獲效　軍在愛敵　恩河與哇爾克河間奮力圖由東北二面攻入維萊爾柯特萊　森林法軍於該處陣線鼓勇以當敵軍衝繫敵軍進步爲阻且　大受懲創　蘇瓦松西面之敵軍在貝爾朗東面被阻稍南之　敵軍則被阻於蕯柯朗米細哇波瓦伏加蒂勒　勒　森林　東邊　特羅斯萊總陣線法軍奮力回攻克復法佛羅萊　哇　爾克河與瑪恩河間無變動　維勒安大爾特洛瓦南境之協　約軍固守所得香泊萊北面之地　六月一日二日聴飛機共　被擊落二十九架尙有二十四架受損降地另有敵飛機四架　爲射空砲　轟毁（三日） 
[巴黎電]  
　　今日下午公報云瓦斯河與愛恩河間之敵軍經法　軍力禦後未得進步　愛恩河與哇爾克河間昨晚與晚間雙　方　戰如故晚間七時起貝爾朗蕯柯朗米細哇波瓦　特　羅斯萊　均有敵軍從事猛攻貝爾朗經法軍勇守後已入敵　軍之手敵軍於此死傷甚衆南面之法軍於蕯柯朗與米細哇　波瓦西面稍讓步法佛羅萊雖爲敵軍攻擊今仍由法軍守之　特羅斯萊亦在法軍之手哇爾克河南面境内之戰事亦甚活　動敵軍携强盛之砲隊力攻摩斯洛瓦勒葉拉波特里土爾　細　波萊斯歇數地法軍回攻克復摩爾洛瓦村勒葉拉波特　里村經雙方惡戰屢得屢失後今仍爲德軍佔有敵軍圖入勒　葉叢林爲美兵所阻旋又回攻將敵軍逐至叢林之北南面敵　軍未能得地　瑪恩河陣線有敵軍一營渡河抵岸爲法美兵　合力回攻逐退敵兵就俘者百人（四日） 
[倫敦電]  
　　德國公報德軍復在蘇瓦松西南得進步　德軍　迫令敵軍向摩蘭索土文聖克里斯土菲凡格退走且佔　據旭頓越過蕯維萊境進至維萊爾柯特萊叢林東邊　德軍　在哇爾克河南面敗猛力回攻之敵軍佔據白蘭及夏陀蒂愛　里西面之高地（三日） 
[倫敦電]  
　　昨日之消息自二十七日以來最爲滿意近兩日來　消息漸佳昨日始表示敵軍確已被阻福煦將軍之後備兵顯　已收效　旭瓦細山之克復最爲重要蓋此爲防守取道公比　業通巴黎大道之稜堡敵軍圖入勒資森林未果亦關重要蓋　敵軍之計畫顯在維萊爾柯特萊有樹林之高地及公比業旣　得此二地即將在大　隅内取道瓦斯河哇爾克河瑪爾河包　圍巴黎敵軍今力圖於瑪恩河免其左翼之戰役卽求達此目　的蓋該處陣線甚狹自夏陀蒂愛里起至拉番爾特止僅有十　五英里若以大軍於此衝擊非冒重險必無廻旋之餘地故德　皇太子曾力圖擴張陣線但未得志德軍進步如果已至止點　則巴黎東面將有久長之决　敵軍必力求破壞大軍而携其　排砲以至巴黎城巴黎之受逼已增高國民與社會黨愛國熱　度社會黨向與政府交爭今宣言願竭力贊助政府（四日） 
[華盛頓電]  
　　海軍總長宣稱德潛艇一艘或不止一艘出現於　大西洋海濱外擊沉小帆船五艘湯克船一艘據非公式消息　沉貨船兩艘汽船三艘共計約二萬噸船中之人均遇救登岸　運兵載糧赴歐之船無一被沉目下仍照常運輸另有飛機與　驅逐艦搜捕敵潛艇　海軍總長通告國會股員會謂敵潛艇　之襲擊志在恫嚇美國由歐撤退戰艦不知美國其餘軍艦尙　足保護海濱不必由歐調艦　敵潛艇是否不止一艘未能决　之　紐約市股票交易甚爲活動足徵衆視此舉無關重要　　　（四日） 
[舊金山電]  
　　有人發明新式油爐輸船用此者可較最佳之爐　省油約半現由當道監視試驗航業家甚泩意此事（四日）要聞一 
[東藏之情勢益危]  
字林報五月十一日打　爐通訊云東藏事勢愈不利於華人拉蕯藏兵依然進行無阻今巳佔據達爾幾工琛以致由察木多東經達爾幾而至甘孜邊界之一帶土地皆爲藏兵出入之區而在察木多以南之地方如江卡等處亦復蠢動響應危及巴塘據巴塘來函内有該處危急勢難久守今賴與敵磋商得免失陷等語但未言其詳故巴塘現狀若何無從知之查拉蕯藏兵已佔藏邊土地三分之一中國不獨失地且喪其師當藏亂初作時邊軍六營全由察木多司令指揮散駐於察木多至打箭爐及察木多至察雅兩路計有一營駐於察木多一營駐於呂溪（譯音）惟六營缺額頗多開戰以萊華兵死傷者約有一營察木多外有兩營爲藏兵所困被迫而降是以彭司令兵力巳減其半爐軍之出發者約有三營但尙在甘孜境内以舊有邊軍而言華兵抵抗力業巳渙散士氣不振軍紀不嚴吸鴉片者十居其八前在趙爾豐部下邊軍以善戰稱今則淪爲烏合之衆顯非藏兵之敵聞藏兵紀律服裝尙屬不惡藏兵屢勝致引起謠言華人謂英人助以印兵且以日人爲將故得勝利其實華兵之敗由於華人自己措施不當並非由於外緣也藏邊藏人本不與拉蕯藏人融洽但近五年來藏邊華兵旣苛遇之而華官又不知柔撫之致釀成藏人惡感一見拉蕯藏兵來前則藏邊藏人自必與之聯絡今察木多被圍消息仍無確聞守兵存亡未卜自達爾幾失陷後更不易派兵進援大約藏兵未必力攻但圍城而守絶其糧道待其自斃察木多被圍今已三月縱有存糧亦必無多而打箭爐巴塘又未能進援是以察木多終必失守也達爾幾自藏兵攻陷後將起内爭十年前達爾幾由土司管轄土司死後二子爭權長子不勝出奔四年時趙爾豐方有事於藏邊遂往投焉趙助之復其位其弟避往拉蕯今見藏兵得利有機可乘乃與其兄復起戰爭兩人性質兄懦弟强苟拉蕯藏兵果能繼續得勢則達爾幾恐非懦者所能據有也甘孜大局亦頗吃緊該處爲用兵根據地駐兵千餘防敵東犯甘孜藏人今尙効忠中國凡華官有所需求輒能相助但此乃表面上事耳暗中實有仇視潮流隨時可作人数頗衆苟一旦揭竿而起則千餘華兵莫能禦之甘孜藏人私購軍械由來已久曾從俄境經過西寗購入若干來復鎗藏人分激烈和緩兩黨今有勢力者爲和平派故迄未與華人公然决裂但拉蕯政府之威力日强則和平派自將失勢甘孜主司刻已他適决裂之端殆已肇於此矣聞邊軍一隊數約百人由達爾幾退赴甘孜途中勒令藏人供給夫役藏人不應華人卽起毆之且有搶物傷人情事華兵旣愚且狂由是可知蓋華兵作戰於四面皆異族之地正宜善待其人以化其離貳之心乃邊軍不安之而反擾之是恐藏人不變而促其變也藏人憤極伏於途中迨華兵將近甘孜時倐起攻之華兵百人竟喪六十數日前打箭爐有二人因竊賣軍火被官場查悉置之於法一係兵士私取軍火一爲舊貨商販代銷贓物並牽涉收買之人但其人聞風遠避故未就逮此種罪情而加以死刑似耒免懲治過嚴第以目前情形而言亦無足爲異蓋官家軍火由此方法而轉入藏人之手者不知幾何藏邊軍隊上至軍官下至兵士多私賣軍械以圖得資而不知種惡因者適得惡果今擊傷華兵者即此私賣之鎗彈咎由自取夫復何尤據最近巴塘消息當道巳派員赴江卡與拉蕯藏兵磋商調停方法但藏兵要求巴塘劉司令親往議和開劉已預備啓程巴塘居民甚願其成功至於打箭爐鎭守使派往察木多與敵疎通之代表今尙未有消息觀藏兵續向打箭爐進行不巳似議和一層毫無希望也 
[戰局中之消息]  
　　張懷芝尙在漢口近日各方面所傳第二路司令張懷芝行止極不一致據某交通機關所得漢口消息稱張檢閲使迄今尙在漢口連日與各軍官在漢接洽前敵計　並他往云云公府方面三日午亦接有張使東日由漢日來電報告軍情則外間所傳回山東之説探訪未實矣又聞某機關昨得漢口電云張懷芝原擬三十日由漢口起程歸魯專車業已備妥適徐又錚由湘回漢極力慰留張氏竟因之中止於是徐樹錚遂乘張氏所備之專車回京 
　　病軍紛紛到漢據漢口通信云近日祁陽長沙衡山株州前敵各軍士紛紛扶病來漢就醫約有二千餘人之衆漢口各醫院大有人滿之憂探各軍士所患者多爲骨痿及腹痛牙痛喉痛等症實因　涉崎嶇筋骨疲憊猝受濕熱疫氣所致而前敵各地凡經過軍隊及受水患者俱屬人烟寥落商業凋殘非獨無地處覓醫（軍中雖有軍醫數人因患疫軍士過多大有應接不暇之勢）卽尋常品亦無從購買以故各軍士不得不就醫於漢上也又聞第二路官兵近來患時疫者甚多武岳車每日運回病兵七八百名乃至千名不等武漢病院戶爲之穿徐副司令在漢亦目擊之又據公府方面有消息施從濱師長亦罹時疫由醴陵於一號退回萍鄕並聞陸軍部軍醫司已備齊防疫大批藥品日内趕運赴漢以便應用 
　　鄂西巳有激戰　鄂西方面戰事近日仍形激烈王鄂督三十一日來電謂據王副令三十電稱我軍與敵激戰張團佔領大安山閻團將馬鹿池奪回惟子彈缺乏給養困難　萬滇軍甚多請速援云云又吳光新司令三十一來電謂我軍已佔領風吹崖王副司令都慶乘勝向界嶺倍石方面進繫以威力封鎖　巫揥清施南云云而王鄂督冬電述接濟吳軍辦法極爲詳細大意謂迭接吳總司令來電以前方戰事甚烈所部軍隊必須充其子彈富其給養方無他慮等語現已由鄂代募輸送卒八百人恐不敷用尙在續募至子彈欵項應請中央迅予撥濟俾竟全功 
　　閩邊巳開始攻擊閩粤方面對峙之形勢極可注意粤軍方面陳炯明於李童未到之時先行開始攻擊至武平上杭方面閩軍不甚得利李厚基總司令三十一日有電致政府謂右翼正在酣戰左翼正進攻童司令一二日亦由中路前進童保暄副司令三十一日亦來一電謂暄昨晚抵平和武平上杭雖失利尙無碍唐國謨已帶隊至永定臧致平已准備進攻開始攻擊當在江支等日云云而李總司令東日來電則謂查前線敵軍數倍於我内地又極空虚甚爲危險龍軍巳否重整進攻乞訓示云云蓋李司令發此電之時尙不知龍使已來京也想閩粤兩軍此時正在激戰矣 
[北就財政界述聞]  
烟酒借欵暫止 
催索軍餉紛來 
煙酒借欵之説前曾喧傳一時昨向財政方面調查旣絶對加以否認惟據與財政有關係之某要人所述是項借欵固未成立但决非無稽之談一因軍費無着不能不增借欵之熱度二因居財政當局者有一項借欵成立其個人即得莫大之利益故此種時局若一日不能解决則政當局一日不能斷絶借欵之運動惟煙酒借欵則因某國反對之關係有暫時中止進行之説 
頃據財政某當局所傳消息上星期内財政部所接各方面催請軍餉之電有十數起之多而尤新疆楊增新黑龍江鮑貴卿湖南張敬堯江西陳光遠福建李厚基等來電最爲緊急合計全數巳 
達三百萬之多而龍巡閲使駐京坐索之欵尙不在此内刻下國庫空虚前月電報大借欵早巳告罄新借欵復未成立實無法以供給各方面之要求財政當局因此頗形焦急 
[段總理宅之大會議]  
時局漸呈變化之朕兆政界要人之行動頗惹起一般之注意聞昨日午後二時至五時段總理在府學胡同私宅召集段芝貴靳雲鵬徐樹錚等軍界要人討論前敵軍事計畫内容甚密但知决定一時仍進行預定計畫以待大局之推移再取從機應　手段此爲曹錕回津徐樹錚回京後之第一重要會議也 
段總理云近日外間對於曹司令北上一事多有臆度之説並有謂中央對南之軍事計畫將因之而蹉跌者殊不知曹司令北歸乃係預定行動當余南下時在漢口會議巳曾與之約定爲將寳慶零陵克復即允北軍暫時休養今寳慶零陵業巳克復曹司令北歸北軍從而休養乃係當然之舉毫無足怪云云據此則曹使北歸不僅因病而已也徐樹錚歸京之後聞仍堅持其主戰論調其辦法則以聯絡吳偑孚仍令直軍當前敵重任爲入手現正在進行之中惟在天津方面則希望和平者　東海前次已有表示至昨日聞有一電分致馮段對於　局主張趁此休戰權係我操之意此電到後頗打動當軸和平之念梁燕蓀周子廙朱桂莘在津亦時與東海往還聞將標明鮮明旗幟爲和平这斡旋云 
[南京快信]  
　　汀寗於五日舉行參院初選在舊貢院内投票設票匭四十六個開始投票時人雖擁擠猶可維持至上午十二時許有鍾靈淳化兩鄕投票人大隊入内紛索投票紙管理員又靳而不予致生衝突某管理員高呼警察捉人因而大觸衆怒扭住凌玉成黃少侯兩管理拳足交加聞已受傷甚重復有多人擁至票匭　在各持票匭一個猛力向地擲去匭中已投之票散落滿地雖有警士軍隊在場彈壓亦不敢上前干涉初選監督孫錫祺立時宣布停選其巳投之票一律作爲無效改期再選一般投票打手遂　擁而出 
　　李督駐京代表韓德銘來電報告徐樹錚回京後主和之聲又復沉寂 
　　軍署主任副官李登科昨由津視曹錕疾回寗報告曹對時局希望和平病已稍愈 
　　鄂督王占元通電自冬日起宣布解除戒嚴 
　　王巡閲副使日前赴蚌祝倪嗣冲壽茲聞於前日已由蚌入京　　在湘潰散之魯軍暫編第一師士兵約一千二百名昨經過浦口運赴濟南 
　　張敬堯派乃弟敬禹在徐招募新兵土匪散兵望風投降各級軍官均由該匪兵等自由推舉聞已募足五千名巳陸續運湘編練 
　　張宗昌昨由漢電李督因事不克來寗即遄回醴陵原防　　全國水利局派嚴善方南下察勘運河昨與水利協會研究員接洽一切 
　　省議會議員初選有展期至八月一日舉行説　　前衆議院議員陳允中日昨抵寗後分謁各當道陳述調和時局之意見謂南北相持雙方召集國會萬一同時選出兩總統實不忍見完全之中華民國立時分裂云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時局將有變動之各方消息]  
近來南北謀和之機日見發展據政界某君云段總理近日主張以武裝招無南軍而南軍方面則不以招撫兩字爲然岑萱氏三日又致馮大總統義密電一件略謂尊重主和無任欽感惟招撫兩字似不甚妥協且恐南軍首領不甘承認尙希我公再與芝老詳　辦法倘能早使亂局平定春萱雖死九泉亦當暝目原電詞意之懇切較前兩電尤甚百倍元首如何答覆刻尙未能探悉云　又聞政府對於南方現擬局部元議和區域雖極有限而其中困難之點頗多聞馮總統預定擔謀和之人爲岑雲階熊秉三張季直李秀山谷九峯諸氏三日午後二時餘又與李純一電詳告個人對於時局早日謀和之主張并請李氏重任調人惟奉軍副司令徐樹錚前日突然由漢返京實因段總理有招撫南軍之表示故徐氏星夜來京力陳不可謀和之利害據軍界某要人云徐氏近兩日迭與叚總理私議萬勿輕言和局致貽南方口實並謂政府只要有錢供給前敵軍費直奉各軍斷無厭戰之心樹錚情甘擔任前敵指揮爲國捐軀亦在所不計乃段總理因受各方面之忠告更以本月份軍費難籌是以對於徐氏之主張僅含糊答應而巳倘合肥不納徐氏之計劃則和局前途庶幾可望然於時局上或另呈何種變幻亦不可不預防耳　又據某通信云徐又錚歸京極力反對局部謀和自知個人力量恐不能對抗穩健派擬勸誘龍濟光及某某督軍一致抵抗日來正與龍等密商此項問題至於曹仲三宣撫使此次因病回津其態度仍無何等變更之處三日政府某當局往津謁見曹使時曹氏尙力言湘鄂人民受禍劇烈之慘狀并謂南北兩方面如有言和誠意則錕亦樂於贊同似此則外間别有用意者之傳説曹使不肯言和一節恐不可靠也但六督聯名之電亦仍在醖釀之中但現在内閣之主戰方針旣未有所變更自不願使主戰之督軍有主張和平之態度聞前日靳翼青將軍奉派赴津名爲慰問曹督之病實含兩種重要任務一爲請曹督暫勿反對主戰二爲吳佩孚繼任第一路司令問題徵求曹督之意見聞曹督回津後以病未痊可爲理由態度極形冷靜靳將軍巳於三日午十二時回京下午即進謁總理報告一切上述之兩種任務尙未得要領又聞馮總統三日又派王廷楨張聯棻赴津慰問曹督病狀據公府某要人云某報所載曹錕不肯通電言和並非虚傳乃此中係一般陰謀家所播弄馮總統三日派員赴津慰問曹病與此事確有極大關係也 
[兩日之中央政紀]  
　　三日之公府消息馮總統三日政躬略漸暢爽特於下午二時二十七分臨辦公室披閲李秀山吳致堂田藴山孟曙村諸要人拍來要電數件至三時四十分遂歸内室休息對於請見之賓客仍未延見又聞馮總統現因時局俶擾急待解决三日特指派公府庶務司長張調辰衛侍武官張聯棻兩員持函赴津慰問曹宣撫使病狀並邀曹上將力疾來京一行藉以討論時局解决方法　　三日之參陸處會議參陸辦公處三日上午九時曾照常召集例議一次因靳將軍在津未歸故由段香嵗總長主席聞散議後曾致湘贛閩各督要電多件龍濟光所陳之某項問題亦曾加詳細討論　　四日之國務會議四日之國務會議日程内案件無甚重大者仍以財政案件爲最多數此外如湘省之軍事計畫變更問題聞爲閣議中之最大案件又據院中某要人云此次會議最要之件卽爲討論對付南軍辦法其次議案一爲續議撥欵維持湘省市面問題一爲討論黑甘兩省督軍電請截留解欵問題一爲江蘇擴充軍隊問題餘如内務財政陸軍各部尙有普通議案數件又聞靳雲鵬已於三日由津回京即馳往段總理宅内報告曹仲三宣撫使所持之收拾湘局辦法段總理以事關重大比即電約段香巖總長等數人至宅密議達兩小時之久（由二時至四時）關於湘省之軍事問題已大致就緖須經四日閣議决定後當卽電達湘督及前敵各軍 
[曹錕去後之總司令（漢口通信）]  
兩湖宣撫使第一路總司令曹錕不待中央允許遽返津兩湖檢閲使第二路總司令張懷芝氏據此間和文日報謂張氏亦已遄回山東然以記者所聞張氏前日確未動身且曾與王督軍檢閲左右兩翼軍隊返魯之意雖决而時機尙欠一二分故未成事實至第一路總司令之職本係趙參謀長代拆代行張氏力保湖北督軍王占元代理因徐樹錚奔走湘鄂京三處不愿就之故也所謂代理第一路總司令自應賡續作戰計劃方爲名實相符王督軍素主和平而第一路總司令之代理又未便遽爾拒却當曹氏未返津以前曾經聯電主張和平現又單獨呈電中央大意謂西南望切和平之愿政府宜宗寗息之旨况軍士厭戰効忠難必人心厭亂呼籲時聞加以農事未修災匪洊至早不之計後將無補務懇俯察各方情形力主和議等語而湖南方面長沙之水災醴陵株州尸横遍野瘟疫大作戰事將及一載蘲延於川湘鄂贛近以種種之原因能促起雙方之覺悟亦未可知更聞自長江六督聯電中央主和後南北均派代表磋商地點北方以武漢爲便利南方以滬濱爲宜此吾人民一線和平之希望也但湖南之慘狀傳説不已漢口紅十字分會前日電致湘南督軍略云據報載醴株一帶婦孺避亂至長沙者甚夥是否屬實希乞示復以便派隊救護等語張督昨日復該會一電異常單簡略云　一電悉查無其事特復張敬堯先印云云至前敵最近之情形頗爲沉靜或云停戰之期不遠矣 
[南北激戰中之長沙消息]  
　　（長沙通信） 
　　零陵戰事之近聞北軍自五月二十四日開始向零陵攻擊後戰事即極爲激烈直軍第一旅王承斌旅長雖巳連次奪得烟竹市古城各要隘然終以南軍猛力作戰不能遽奏膚功現在直軍第三旅　耀南旅長又巳由常寗向零陵包圍故戰線延長巳及六十餘里以最近前敵情勢而論三數日内北軍决不能攻陷零陵　　實慶兩軍之奮　　北軍因在寳慶方面屢次失敗故陸續加派軍隊至五混成旅之多然該處南軍仍奮勇進攻絶不少退所有人數雖僅及北軍之半然地勢非常熱習北軍屢爲所乘刻下正在九宮橋地方（距實慶三十里）猛力戰　據最近消息似南軍仍佔優勝　　湘東司令之抵省　奉軍第二十七師師長孫烈臣已被任爲湘東司令其所部第六混成旅之關團長唐營長已於五月三十日由　來湘孫氏則於三十一日始行抵省其司令部暫設省城荷花池第一中學校孫氏當卽進見張督密談良久聞孫氏於一二日内即將親赴前方至湘東各區最近惟安仁酃縣兩處尙有戰事連日以來北軍又大爲失利 
　　湘西最近之情形　湘西各處戰爭以距常德九十里之鰲山爲最激烈周則范之兵甚爲精鋭昨馮玉祥旅長以所部迄今未獲勝利特親赴鰲山以便指揮一切至常德城内近尙安靜如常漢壽益陽沅江亦均有南軍駐紥北軍之防禦線在臨泚口一帶日夜分班巡哨防範極爲嚴密 
　　岳陽警耗之傳播　省城近日盛傳岳陽地方有大隊南軍發現並巳結合當地民軍與北軍接戰等語當曾赴軍署剌探據云不過少數匪人希圖擾亂現巳由駐在岳陽之張紀旅長率兵進攻數日之間即可平復於今日戰局上斷不至發生影響云云 
[湘南招撫局之文告]  
政府以湘省全體軍官旣有乞休之電報到京乃派趙春廷往湘以鎭守使名義兼任湘南招撫清理局局長抵湘後曾以局長名義發出佈告一道文云爲布告事此次兵連禍結民命倒懸旣畏兵威又加匪警搶劫錢物焚燬屋字老弱轉於溝壑壯者散於四方傷心慘目莫甚於此本局長軍人也亦湘人也旣痛民間之困苦復念軍士之顛連數月以來死者不知凡幾即幸而生存者莫不風餐露宿受盡艱辛現在國軍乘勝進攻爾等反躬自問能無累卵之危乎本局長奉兩湖宣撫使曹湖南督軍張命令巳在衡陽設立湘南招撫清理局爲息事甯人起見網開三面寛其旣往經偕同地方公正紳商會商陸軍第三師師長吳總指揮擬雙方劃界暫行停戰派員分途招撫隨帶有陸軍第三師長吳總指揮發給之照護保護爾等入境會同呈請編爲國軍官仍原職兵發原餉一律優等如有不願入伍者准其繳械仍給川資護照遺送回籍决不稍有歧視本局長一片熱心不惜諄諄開導舞非望爾等及時回頭滌垢從新一轉移間誠可轉禍爲福轉危爲安耳此不獨爾等之幸亦地方人民之幸也倘仍執迷不悟河漢斯言則是甘心爲逆不　蛾之撲火自取　亡定後悔之無及也仰即一體凛遵母違切切特此布告 
[商會聯合會之會長問題]  
全國商會聯合會於三日下午四時開茶話會到會者共十省區由會長卞蔭昌主席報告關於副會長决選事宜請諸君討諭甘肅代表雲繼儒發言謂副會長决選事宜自應趕緊提前辦理目下在津之省分除已旋省者尙足三分二之數决選畢卽可閉會其調和時局中日交涉諸端責成新任正副會長及新任評議員積極辦理云云直隸代表楊明僧陜西代表聶家楷等相繼表示意見大致相同隨定於四日下午二時開會辦理副會長决選並請實業廳長蒞臨督視五時餘閉會 
全國商會聯合會會員安徽省盧前策黑省高崑甘省雲維儒陜省聶家楷新江省張萬齡熱河何宗翰大阪夏彥藻廣東省王鳳翔直隸省楊明僧山東省穆毓璞浙江省費俊鏞綏遠賈永茂四川省陳汝蔭等十三省區代表昨致舊任會長呂逵先函云敬啓者查本届大會召集宗旨原爲調和時局嗣因中日交涉繼起並　維持發願不可謂不宏初意不可謂不善也乃半月以來各省代表相率皆不出席副會長决舉未辦舊會長滯京不歸視會務同兒戯置大局於不理似此情形尙望調和時局之收效與中日交涉之乞靈豈可得耶代表等同受本省委託不遠數千里而來目繫情形惄焉心傷現在閉會旣遙遙無期開會又不見發有通告久覊旅寓迄無結果代表返省何以報告茲經公同集議擬請新選正副會長即行就職俾維會務則中日交涉與調和時局兩端即可責成辦理代表等亦可從此返省有所交代矣情迫詞　不暇擇言諸祈見諒是幸 
全國商會聯合會此次在津開會因競爭選舉　長風潮甚大本月二日湖北代表段作楫會同湖南代表周國鈞洒西代表羅人驥陳中瑞貴州代表石書鱗等由漢致函聯合會勸令息爭持一致對外略云此次會期原定二十日嗣又延一星期經全體議决在案已發閉會通知各省代表紛紛星散乃忽再延一星期究　此星期中所議何事時局外交本非言論所能解决實無延期之必要報載安徽代表提出維持殖邊銀行案何以前在二十七日會期之間未見提出必待該行協理得有副會長希望延期提議是此案顯有與此次選舉有密切關係不攻自破該銀行内容如果完善旣屬營業性質聯合會自有維持之義務該　議發生不先不後實係對於後來聯合會有無窮欲望不過藝此此延爲發動時間耳况此次召集開會專重時局問題選舉不得終結亦應先行閉會移京討論進行方法徐圖解决選舉當此次水深火熱之時關係國家存亡試問孰輕孰重若待國亡家破爭此選舉有何榮耀有誰尊重昨聞大會因中日條件加舉呂會長及京商會長會同駐京四代表謁見總揆請迅速宣布王卞兩君逗遛津門團體已形渙散代表已無後盾如此重大交涉旣經簽字試問三數人能否負此重任試思駐京代表亦不過臨時主張並非永久職務且代表在京全恃聯合會爲後盾而聯合會人全恃各省區事務所爲後盾今代表不歡而散各省區是否滿意已不可卜誠恐聯合會地位已立危險之間遑問代表務乞卽日　會一致對外至選舉問題同屬一家有何不可商榷祗能保全全國商業機關别無野心皆可讓步倘仍遷延會期不顧商界痛苦定即通電全國各省區事務所公平裁判同人等爲保存國體融洽意見起見掬誠相告由衷之言可質天日敬乞諸君子俯念國家危亡人民痛苦捐除意氣力圖補救商會前途實利賴之按此函自係未選會長以前所發現新會長業巳就職（見昨日本報）未知曾否决解也 
[李耀漢之活動]  
警衛軍袁帶之風潮 
粤省警衛軍自爲一系統而以省長李耀漢爲之首李之趨向何如有心時局者當無不知之近來頗有持滿待發之勢刻下在肇城各地佈置防務汲汲不遑圭峯山暨峽上下各要隘業由古日光李華秋等和增重兵嚴密把守肇城内外加緊戒嚴該屬商民以肇屬情形緊迫昨今兩日多挈眷來省惟該屬輪渡及廣三鐵路火車現尙照常開行三水河口一帶商市亦無何等影響而外間則不免謠紛起矣更有一事亦頗與之有關聯者如香山警衛軍袁帶與李關係最深之人也軍署於前日特調袁帶往北江攻贛此舉實具有妙用迨袁帶所部軍隊不願調赴北江莫督又委歐陽榮之接帶詎該軍隊不肯開赴前敵並且不受别人節制日昨歐陽統領擬往收管而袁部大起風湖有一部竟與林警魂所統之護沙隊開始衝突歐陽統領無奈迫得向軍署告辭請另委别人接統現在統領一職尙覓得妥人承乏而軍隊之大衝突起矣 
據林警魂等由香山來電云袁帶所部佔據香山圖謀不軌午日晨撲攻衛沙軍到處放火搶刦一空現袁死守香城除飭衛沙各營會同各路進勦外請速派兵援救護沙統領林警魂會辦陳治安叩　一又據訪員報告稱香山防軍統領袁帶日前迭向當道辭職經已允許並卽派帮統歐陽榮之承乏不料日昨歐氏前往接事袁竟反抗並開鎗轟擊公然繳去警衛軍第三十五營一排之鎗枝聞袁係受某方面運動故籍此發難現督軍署據報特於　一號早趕派大隊乘坐兵艦前往征剿現香山城巳有劇戰發生交通已經絶斷又一報告稱香山袁帶所部下級軍官聳動兵士抵抗命令莫代督昨特飛令陸軍第一師營長莫雄　馮祺各率所部全營前往監視並詳察該軍内容隨時飛報核辦並聞袁帶林警魂兩軍二十九日已開始攻擊勢殊劇烈是日由省開行之香山渡駛至海口即不能前進搭客遂在該處登岸該渡亦即駛回省河暫停開攞傳聞袁帶所統各軍於舊曆十九晚九點鐘在石岐宣佈戒嚴不准他軍闌入是晚林某軍隊已在石岐與袁軍開戰現石岐交通斷絶二十日由澳門往石岐之輪渡駛入大涌聞砲聲喧天不敢直抵石岐迫得折回澳門而石岐來澳之輪渡駛至三合地方亦因戰事發生急折回石岐故此中情形尙未得其眞相而人言傳播竟有謂袁軍獨立者前山城亦巳由遠軍把守嚴行戒備其城基均架有開花砲機關鎗儼如大敵將臨前山居民覩此情形已遷避一空附近村鄕亦恐波及扶老携幼肩箱負篋者絡繹於道因是之故澳門一埠近兩日人數大增澳門手車爲該附近村鄕人民雇用者有應接不暇之勢價值頓增數倍至澳門公安輸拖渡駛近林家圍地方亦爲林氏族人扣留云云澳門來函亦云袁軍於十九晚九點鐘宣布獨立卽往攻林某軍營聞林軍并無戒備猝不及防致爲袁軍繫斃三四百人現仍在戰爭中所聞如是確否容俟續報又一訪函云歐陽榮之昨赴石峧辦理交代袁軍抗拒不交又與護沙林軍積不相能藉端忽起衝突竟開鎗轟擊林軍焚燒商店十餘家勢甚兇悍查是役死傷兵士三百餘名現該處商民惶恐異常由石岐來省輸渡亦已暫停當兩軍劇戰之際縣城震動但知事無法制止逃出城外避禍袁軍現在城外趕築砲台數座隔河隆鎭要隘林軍亦築堡疊以爲抵禦聞袁軍鎗械甚足恃有接濟商民覩此慘狀已經電請當道火速派得力軍隊馳往該處鎭壓如仍不服從命令立即痛剿以免釀成巨患莫督自接香山護沙林統領但知事電報後知袁帶拒抗交卸即請魏邦平至署商議辦法即由魏司令派該軍統領鄭潤琦帶兵一排乘駕兵輪趕赴石岐調停一切以免地方糜爛 
向駐香山軍隊共分三種　警衞軍袁帶統之一衛沙通歐陽榮之統之一護沙通林警魂統之丙辰一役林曾與袁血戰經旬袁交即爲林所殺故　　　剌骨歐陽則周旋於袁林之間實與袁遠而與林近且香　陋規及一切不正當之收入多爲袁所盤踞林爲預防報仇計爲擴張勢力計恒欲去袁前月間適湘贛告警任李根源督辦邊防滇粤桂各軍悉歸節制調遣袁帶所部三營奉調赴清遠一帶塡防袁亦自告奮勇不料所部多係綠林改編懼戰不願行紛紛潛逃惟出發費已領上峯檄令出防甚急袁不行已遂再三呈請辭職歐陽榮之極力運動兼統袁部旣得達袁憤極懼接統者不利於己又疑受歐陽排斥因一面催其到差一面備戰歐陽向本業商適鄭榮云職得接充籌餉局會辦兼帶衛沙營實不知軍事爲何物偵悉袁帶内情徬徨無計不敢接收又不敢明言因令其營長陳留代接及行抵小欖鄕遂與袁軍衝突矣前昨兩日袁軍與歐陽所部之衛沙勇及林部之護沙勇已大戰於香山縣城城爲袁軍佔領連日砲聲隆隆火光燭天民居商店被燬者甚多省鄕輪船亦不敢開駛聞並搶去歐陽榮之調去之財政廳差遣小火輪兩艘兩方所部各軍各電呈督軍省長互相攻訐情詞各執聞莫督已派鄭司令潤琦前往勸解息爭如不聽從則立予剿辦矣 
[政務總裁之就職問題]  
自國會舉定政務總裁陸巡閲使爲當選者之一現因時局關係聞陸使已有就職之意並擬尅日來粤辦理一切刻已由　行抵貴縣粤省當道昨日特派巡輪船溯流西上預備迎迓來粤一説軍政府之政務總裁舉定後巳得林伍兩公宣布京職其餘五人除岑西林聞有辭謝之意外唐繼堯亦巳覆電至粤惟電文内容仍係探詢當日選舉情形現在軍府狀况及請幹老早日就職諸事至彼之就職否則未明示意見大約仍以幹老之態度爲標凖也伍林二公就職之通電云接國會非常會議巧日通電敬悉中華民國軍政府組織大綱本月十八日議决宣布再接馬電并悉二十日選舉政務總裁唐公少川唐公冥　孫公中山陸公幹卿岑公雲階曁廷芳葆懌均以最多數爲當選又同日接馬電承屬迅速就職共肩巨任循誦再四慚悚交并在諸公德高望隆遐邇具瞻旣承國民負托之重必收匡復約法之功廷芳葆懌薄德鮮能本不敢謬膺艱鉅惟今者大法淪胥羣倫失恃内憂外患紛至　集當此風雨飄搖之局本非肥遯嗚高之時自應即日宣布就職俾重民意而速進行惟查組織大綱軍政府係採合議制由政府總裁七人組織政務會議行使其職權是廷芳葆懌現雖就職仍俟各總裁共同負責始能行使職權謹此電陳伏希明鑒伍廷芳林葆懌儉 
林伍兩公宣布就職後軍政府一切組織計劃業巳積極進行并經設立專處派覃超歐陽榮之李玉光分頭籌備（一）電請劉顯世熊克武譚浩明各督軍曁湖北四川湖南陜西各護法軍將領互派代表兩人兼程來粤籌商一切以爲政務會議之進行（一）軍政府原任士敏土廠設立惟該廠邊處河南與地方官署距離甚遠交通究非便利已派員籌備適中地點迅速改建以完善政府之辦公機關一各總裁之辦公職權曁政府内各廳處機關 
 
 

Page 7

 
 
之組織令迅即分别擬定交由國會决議施行岑西林自被舉爲政務總裁後節經國會方面敦請就職迄無意見表示刻聞當道以冷雨秋氏素與岑公接近特請其赴滬面商并將軍府最近進行計劃及各方面誠意詳爲轉達敦促即日移駕首程來粤俾與伍林兩公擘畫一切　唐少川日前東渡至今迄未返粤經非常會議迭電敦促請即趁輪返國共策進行聞唐公電復業已　擋一切將由東京首程抵滬該會聞耗昨已遴派專員馳抵滬濱准備迎迓矣　孫中山自經解職即與胡漢民等遄赴潮州聞軍署昨據汕頭電耗中山謁見陳氏後原擬即日趁輪渡台旋爲各要人挽駕故仍决意暫留陳司令并敦勸其勿行離粤與各總裁一體就職以完未竟之功中山不表示可否如將來岑陸兩公宣佈就職彼將派人代表總裁任務 
由斯以觀諸總裁之就職除伍林外尙多在觀望中故吳議長等發電敦促茲錄如下　吳議長通電云讀協印兩公宥電熱忱毅力感佩曷勝此次軍府之改組實鑒於時勢力要求對内對外刻不容緩現政　總裁旣經選出併由本會公推代表分途迎迓請其從速就職以維大局時機危迫稍縱即逝尤盼諸公協力敦促公懇當選諸公勉任艱鉅共救危亡敬布區區伏希鑒察吳景濂叩艷　李烈鈞李根源通電云軍府改組已告完成政務總裁亦經選出深爲民國前途西南大局額手稱慶近奉幹老日公來電極表贊同惟滇黔川湘相距較遠尙未得覆然揆之　帥如周月波頌雲錦帆諸公希望統一機關成立之心實無二致目今敵氛日逼國勢亦日危迫對内對外皆不容躊躇再計擬請蓂帥幹老悦公即日宣告就職以徇衆望並由秩老與悦日兩公在粤先將政府機關組織成立勿使大計一再虚懸西林中山少川三公仍由粤中遣使奉迓早日蒞粤共促進行敬布鄙忱伏希裁察李烈鈞李根源有印 
[劉建藩死後之追悼]  
劉建藩之死耗業已徵實昨鈕永建覆李電云李督辦馬電敬悉劉鎭守使建藩於五月一日核州之役血戰陣亡痛惜奚極溯自民國創建迭起義師湘中爲首義人豪薈聚之地黃首創民主蔡推翻帝制劉維護約法功在民國聲動寰球而皆不永其年何天之厚湘而薄民國也雖然民國首義元勳以力戰捐軀者自劉使始以身殉主義悲壯雄烈尤足激勵同人垂範後世劉使眞不愧爲民國之軍神應如何表彰藉以獎勵振俗實爲吾輩後死者之責臨電悲憤惟諸公圖之永建叩議 
議員爲劉鎭守使開追悼會事致非常會議函云吳議長大鑒近閲報載知劉鎭守使建藩確已陣亡北虜未殲大將星沉悼痛曷已溯自客歲陳復初等歡迎傅良佐入湘湘省大局巳去嗣仗劉鎭守使建藩轟轟烈烈宣佈獨立粤桂援軍得以入湘攻取長岳全湘底定茲閲粤軍馬司令濟來電備悉南北軍實力並非北優於南實有南勝於北之勢此番長岳失守全由和議誤之非戰之罪也同人等代表民意使不有所哀卹將何以慰死者而勵生存爲此備函申請議長除由正式國會提議撫恤表彰外茲先由非當會議邀同粤省議會定日爲劉鎭守使開追悼會一以慰死者英魂一以勵生者士氣是否有當仍候钧裁專此布達祗請公安童杭時沈智夫彭建標黃汝灜盧式楷文篤周汪汝梅楊夢弼凌毅丁超五蕭輝錦同啓 
[粤軍入閩之捷電]  
援閩粤軍自武平全屬佔領後昨又攻克永定陳炯明發布捷電云廣州國會非常會議省議會莫督軍李省長伍秩庸先生海軍林總司令魏廳長李鎭守使陳師長粤軍總司令部韶州李總司令李督辦李鎭守使林總司令南寗陸巡閲使重慶唐總司令成都熊督軍黃代省長章太炎先生永州譚總司令并轉程總司令黎石唐總司令貴陽劉督軍上海岑西林孫伯蘭汪精衛譚組庵諸先生鑒我軍自克武杭後卽於有日進攻永定敵軍有步兵五營砲八門機關鎗十二門分兵於城附近及下洋一帶據險頑抗劇戰四　夜我軍冒雨忍饑奮勇前進乃將附城各要隘節節佔領先後奪獲敵炮三尊步鎗二十餘桿俘虜八十餘人敵仍死拒以待後援艷早我軍合圍行總攻擊　戰入夜敵遂不支現據手熊許徐各司令報告今早五時我軍進城巳將永定完全佔領降敵百餘名奪獲大砲鎗械無數各等情前來除得詳詳再告外先此電聞炯明陷 
[廣東西北江水漲之危險]  
北江一帶水災頗爲重要刻將最近狀况略誌如下英德屬内鐵路所經各站沿源潭以下一帶村鄕巳有九成被浸潦水漲至一丈五尺餘　連山乳源翁　等屬約有六成被浸韶州一帶城外最低之地浸丈六尺餘城内各街水深至腹連日北江又漲韶關西北兩門及湘江門等處均被潦水侵入人民流離失所韶城善長已分赴災區搶救宏仁善堂並提議開放義倉賑濟高明之泰和三洲等圍亦岌岌可危現時三洲渡已不准其駛至原日碼頭停泊以免激動波濤　順屬之甘竹勒樓黃連以下所有基圍水已平勘其羊額倫敎等處現被河水浸入街巷計二尺有奇　南屬之鐵圍亦已崩决大小魚塘一概盡没西樵附近沙　一帶已成澤國　東區洪福圍巳崩决二十餘丈南三交界之南沙圍基爲西水冲激搶救不及崩决　丈佛山之畸鈴街亦浸過半商場繁盛之區門外則搭橋舖内則支板所有貨物暫行束之高閣有買客亦不能發貨入門亦不能收貨商務實受損失矣二十七號晚通濟橋附近鑼聲徹耳因南泉圍某處基脚有桑地一段發生危險特號召搶救　南海之平浦平洲三山一帶墟高毘連海道附近舖屋均被潦水浸至一尺有奇田禾桑基魚塘均被淹浸　三水西南上下游一片汪洋悉成澤國各處基圍甚危 
治河譚督辦刻因西江潦水繼長增高昨派專員多名由省溯游而上馳赴肇屬一帶趕急查勘并會同各該圍董設法搶救去後茲聞該督辦以沿江各圍迭電告急誠恐搶救堵塞各法未盡得宜准明日乘坐兵輪親往查察刻由莫代督飭由江防司令借撥同濟兵輪以資差遣并飭沿江段艦按段護送督軍省長函復治河督辦謂照章附設臨時搶救圍工所仍由省庫籌欵解交備辦並預告各杉店知悉始免臨時周章并已飭財政廳先行籌銀一萬元撥送辦理矣 
[謠傳一部滇軍譁變之由來]  
駐韶一部份之滇軍原隷屬張開儒部下自張就獲後頗抱不平近因軍餉之故遂羣相責備並聯請李根源給發李飭舉行第二步戰策遂遣該軍假路抄擊敵線不料兵士發生誤會以爲李之舉動係屬調虎離山之計並恐防繳械解散之故技因之抗命不遵後得李代師長派員解釋一切乃獲安寗昨已逕赴前線實行夾攻北軍至餉項一事已由督軍趕緊籌畫大約一兩日間即可派員運解赴韶至外問謠傳韶城滇軍譁變殊非事實也莫代督聞此消息即發電安慰云李聯軍總司令李督辦李代師長朱梯團長並轉各旅團營長均鑒此次駐韶滇軍由前方退却多以欠餉不發爲辭並聞連日發生士兵閙餉情事當此戰事緊急餉需與軍心關係甚重現值張前師長交卸到省巳請其在署將積欠數目會同清理究竟實欠若干以便商同設法早清轇　而安軍心至張前師長勳望素著借箸方殷已聘爲督署顧問藉資臂助應請諸兄轉達滇軍將士一體知照如外間有人造謠希圖挑撥者幸勿誤會爲盼榮新叩元辰印 
[杭州快信]  
　　寗台何鎭守使獲住黨人供出同夥多人匿居省城各旅館昨由軍事調查在西湖新市場延齡旅館獲到金竹齋及馮某二名搜出符號印信多件當交軍法課訊辦 
　　杭縣地審廳民刑各案訴訟人報到處昨已一律改組另委收發處書記官田頌年錄事周祖堯專司其事 
　　杭關監督沈爾昌奉派赴皖晉祝倪督軍壽誕三五日後卽可返浙 
　　高等審判經　長昨委陳廷緒充本廳書記官 
　　頃聞財政廳長張道生氏有擴於下月初旬睛假赴京消息　　督署添建戲臺已於昨日落成 
地方通信 
[蘇州]  
　　參院初選狀况　五日爲吳縣參議員初選舉之期投票所設於縣署大堂屋本不敷臨時搭蓋蘆蓆大棚上覆五色布　懸結燈綵並置參議院議員吳縣初選舉投票所金字區額其下排列票匭十二只是日上午六時各監察員管理員分别就席由吳知事先述此次選舉改良辦法並應從嚴注意理由述畢振鈴開會（選舉人）紛紛由各休憇所來簽到依次領票投選惟此次第投一票須依樣照投十二紙耳前一日縣署會議議决城區當選二十名鄕區當選三十二名詎城區選舉人投票者寥寥推測票數以鄕區佔優勝於是城區之希望當選者大起譁擾必欲推翻此舉幸當局者思一救濟方法决定七日重開投票爲城區留一機會鄕區各選舉人謂我輩由鄕來城往返旅宿幾多不　准由我輩鄕區選出十二名俟明日開票如果係鄕區佔優勝則七日再行開選决使城區當選二十名鄕區再當選二十名吳初選舉監督雙方調解遂决定五日所投之票卽於次日開票視何區當選再定方法七日選舉則設票匭二十只爲城鄕二區各半選舉之手續兩方始罷時已薄暮遂紛紛散去 
[松江]  
　　縣知事銷假視事　本邑李潤之縣長於四月十一日率眷假歸展墓臨行囑第一科長劉廷弼代行職務現李因假已滿束裝返松業於六月四號抵署當日具呈省長銷假視事 
　　參義員投初選票　縣署於五號起在署投參議員初選票沿大堂東西共設投票匭二十具以一匭代一次開票時即以票數滿一匭三分之一者爲當選故投票一日可得初選當選人四十名本邑照章應選出初選當選人四十八名候補當選人四十八名平均計算投票三日即可竣事是日每票匭前各有辦事管理員二人司對證散票之事投票人入門後先至第一號匭前簽到領票由監察員爲之講明投票方法令其依次塡投投滿二十張後由監察員指導出外是日選舉現狀與衆院初選無異其運動方法如甲爲乙運動衆院當選則乙爲甲運動參院當選以酬之　　當選人主持正義電　松江衆院初選當選人閔瑞芝曾聯合宜興初選當選人儲南强等主張電請政府停戰恤民並以不達目的不投覆選票爲言惟松江商會各董仍電請閔君回籍投票選民雷奮等聞之遂於五號電致閔君云公衆院初選即以不投票宗旨揭示報章昨見報載松江商董電請回松投票有無黑幕不得而知請公主持正義雷奮張芝朱世瑾微 
　　廣育院議設商店　育嬰堂附設之廣育院專收貧家子弟八院練習應用工藝辦理以來卓著成績竹木漆工尤爲傑出現該院因出品漸多擬在校外增設商店專銷自製各品聞商店地址巳勘定在西外獄廟云 
　　體育場建築有期　本邑公共體育場建築工程前經縣署委任邑紳謝宰平督理嗣謝因服官浙江無暇兼顧轉托圖書館長雷君彥經理投標開標各事現已投標期滿於四號當衆開標限兩月内交工云 
[鎭江]  
　　縣知事示令防疫　鎭郡流行病傳染迅速城外有大商店兩家夥友約有百人忠此病者竟達六十餘人應市乏人祗能向同業中借人帮忙縣知事示諭居家舖戶各宜收拾潔淨留意食物以重公衆衛生 
　　大達内河小輪停　　大達公司内河小輪近因河水淺涸由南通開往呂四及南通開往掘港之兩班於四日起暫行停駛矣 
[揚州]  
　　　訊劫牛盜犯　揚　大儀警察第三區區員王振鵬現拿獲盜犯許海門一名解縣經王承番官　訊供認聽從盜匪仇五邀約行刦某姓家耕牛膽怯中途守候分贓不諱判押第二看守所飭探勒緝仇一一併懲辦 
　　選舉又起爭執　江都參院第八區選民焦茂金四貴刻被本區人民姜某在縣控告不合資格請予撤銷云又聞第一區選民某某等因本届參院初選法定二十四名公同組定者已有二十六人互不相讓在借園大起爭執幸經人排解當場未之致　　　　　行控告阻橈營業掦屬宜陵鎭振興　行經理成　法在縣控丁溝人民張日生等在鎭阻撓營業不許蠶戶投行　買請予提案訊辦經趙知事批准飭法警傳訊矣 
　　參院舉行初選江都參議院選舉應得二十四名及候補二十四名初選舉於五日舉行以城内皮市街萬壽寺　投票所上午八時兼監督趙知事以下及各警員均到場此届運動當選者聯合一氣公同組　指定某某人挨次推選由各主任向事務所領取票證分給選民塡寫晚八時告竣當選人爲陳雲章黃咸康王健公王翊璜胡震楊鼎常懷俊黃景沂陳德桂周栩凌鴻壽劉起鳳朱木齋張石渠徐乃安莫鴻濱倪伯符于虎恩毛乃應陳冶東高學源張武沅許宏量鄭元穆候補當選人蕭祺陳紹湘湯森達金士桂牛渚陳長慶孔振聲蔣貞金陳煥章姜廷和關立廷朱子貞許桂森吳元鼎朱嘉楨錢嘯漁李紹基蕭淞焦戊崔志銓徐炳昌張書紳詹介臣李錦生 
[安慶]  
　　購辦警備隊鎗械駐省安武軍開往湘贛省防由黃省長組織警備隊二千名巳令各縣招募一俟招齊即行編制現巳派省公署顧問馬廷賡赴滬購辦快鎗二千桿子彈五千粒以備成軍之用云 
　　監督妨害選舉　參衆兩院初選已畢當選人紛紛來省聞賈票之價有貴至四五百元者倪督曁黃省長例令高地檢聽檢察外並派調查專員務期發覺嚴究 
　　籌募湘省公署接北京湖南籌賑會熊督辦函並捐册六十份募集賑欵黃省長即將捐册分飭各機關廣爲勸募一俟募齊由省署彙解 
　　改編保衛隊之窒碍皖省警務處長劉道章擬將各縣署保衛隊改編警察保安隊惟聞黃省長以此項保衛隊含有陸軍性質若律以警察規制於事實上恐不無窒碍查該處置有視察調查等員雖係專查各縣警務之用應於各該員出發時委令檢閲各縣保衛隊有無弊端按月彙報查核 
　　撥給僑工事務局經費皖省僑工事務分局業巳設置並經省長委任董嘉會爲該分局局長並委辦事員二人所有該分局開辦經費已令財政廳在内務預備費項下先撥二百元作爲開辦費以後按月即在内務預備費項下撥給二百元作爲經費云 
[嘉興]  
　　衆院投票情形嘉興衆院初選於本月四日分區舉行城區即在城中郡廟是日上午六時至十二時投票者頗形擁擠惟一人連投數次者甚多監察員以憑通告給票故亦置之不問午後投票者漸少至法定時問（下午六時）即將票匭封固送入縣公署監督宣布於六日在縣署二堂當衆開票其各區投票匭由各該區管理員於四日投票畢封固後即於五日將匭齊送至縣署笑柄所在多有幸尙無衝突情事云 
[寗波]  
　　海盜佔據南　島　寗波漁民周壽康電省長云南麂海島於二十八日被台匪佔踞齊省長即電鎭海來廳長云頃據漁民周壽康電禀南麂山島被台匪肆刧現尙踞擾等情仰卽電飭該管警隊迅速馳往查拿勘辦具報報云聞來　長巳飭第三區趕速緝辦矣 
　　捐建養濟院鎭海養濟院房屋自前年遭風倒塌後住院　貧棲身無所曾於上年間由孤貧陳全裕等禀請擇要修葺迄未興工近該邑旅外鉅商因參議院選舉紛紛回里爰由虞洽卿傳筱庵謝　牕戴榮來四君各捐銀一百五十元張祖康胡芭水二君各捐銀一百元共計八百元已限日趕修矣 
[杭州]  
　　省議便未關會浙江省議會五日下午一時爲開會期議員出席者祗有六十餘人待至兩句餘鐘仍無議員續到不足法定人數秦副議長遂依暫行議事細則第六條之規定宣告延會所有議事日程所載議題定於六日下午一時開議云 
　　省議會閉會期省議會原定本月七日閉會茲聞連日休會而開會又不足法定人數以致積存要案諸待議决又五年度决算議决案甫於昨晚繕清送交省署亦須酌留數日爲省長咨交覆議之期職是之故尙須遲緩數日始行閉會 
　　添開運貨專車滬杭鐵路各站因有大批乾繭須由火車裝運特於四日呈准任局長於下午三時由閘口添開繭子專車一次至滬計有閘南　車十輛臨平三輛筧橋二輛長安硤石各三輛共裝乾　二千六百餘包并聞各站因茶業筍乾等貨亦堆　如山日内尙須加開貨車云 
[天津]  
　　　城被搶之駭聞灓城縣在直隸内地上月三十上午十一點突有賊匪百餘人假扮鄕民入城趕集到城後即大肆搶掠城内駐有警隊開鎗防禦衆寡不敵巡警傷亡六人至有被支解者並將公署監獄大行刦掠將所有監押各犯一律釋放歷時約三四點鐘呼哨出東南門而去該縣知事葉丙慰逃匿無蹝大名王鎭守使適在高邑即刻派看護鐵路之兵隊百餘名前往勦捕商民心始稍定頃該縣商會已電稟省長請迅派兵前往剿辦並委幹員來縣接事 
[濟南]  
　　議設萊陽製鐵廠聞政府爲擴充德縣兵工廠起見擬在山東萊陽設立兵工製鐵廠專供德縣兵工廠之鐵料再於江蘇浦口設立分廠供上海兵工廠之需用省署已從事籌設云　　飭各縣提倡武術馬子貞司令自蒞東以來提倡武術甚具熱烬查東省各縣鄕村舊時青年子弟多有練習武術者近來多巳失傳因之武術廢弛人民無尙武之精神亟宜設法提倡現令各縣勸諭鄕民就村莊設立武術傳習所以便青年子弟習練云雜評一 
[招撫（默）]  
　今日和議之所以動而不成者不僅由於戰派之尼阻而實　保全體而之一念誤之也以爲標南北對待之名義言和大　失中央威信不和則兵財之實力巳盡於是不得已而欲以　招撫之名義行之殊不知戰至今日政府之内容早爲國人　窺見以南北議和之方式言和未必遽增政府之恥辱即以　招撫之命令言和亦豈必遽增政府之光榮蓋今日所最要　者在能覺悟戰之非計以一念誠意謀根本上之解决區區　形式又安足重視若必欲以招撫之名義强南方適以示無　議和之誠意耳其去和之本旨不更遠哉 
　然而勢窮力竭之政府尙不悟此 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[沈僉事與回國學生之談話]  
敎育部僉事沈彭年奉派來滬與回國留日學在接洽一切昨日（五日）曾由江蘇省敎育會函致學生救國團幹事謂沈君此次來滬專爲傳達敎育部意見請即赴會接談等語下午三時該團代表喻義張有桐温立三君前往蒞會首由沈僉事發言解釋一切略謂十二條件旣與前所傳聞之二十四條不同則諸君廢學歸國巳收莫大效果如諸君再返日本繼續求學當使日警不如前此之横暴至在中國創建大學不特經費無着即就諸君言留學日本學校旣不同科程度當不一致若鎔諸君於一校恐難辦到云云是日沈君與該團代表談話頗多該團代表亦復多所討論良久始散 
[仁川領事回滬後之演説]  
現任朝鮮仁川領事金靜初請假回國抵滬後前日（卽三號）由閔行鄕敎育會開會歡迎請其演述朝鮮亡國後之情形蒞會來賓及各校學生約有千人午後二時振鈴開會首由主席報告開會宗旨並行歡迎禮繼請金君登台演説對於韓國人民頗多惋惜之言並謂我國國勢雖弱然敎育前途尙稱發達此爲强國之基礎云云繼由來賓夏愼初黃譜蘅職員張滌生馬柳江諸君相繼演説世界之大勢及國民補救方法宜以提倡敎育振興實業爲主要聽者均極動容散會時已夕陽西下矣 
[交涉員對於放逐敵僑之聲辨]  
英文滬報云陳交涉員告知英文滬報記者謂此次南京之行與放逐敵僑一事無關不過呈報就職後所施行各事並商辦銷除交涉署與内地當道關於敵僑註册行政範圍之小衝突而已至於放逐敵僑問題乃政府之事非交涉署範圍所及且交涉署公事頗繁亦無暇干涉此問題云云 
[法官廻避本省]  
江蘇高等審判廳近奉司法部訓令略謂茲本部擬定之法官廻避本籍辦法業已呈奉大總統指令照准除通令各省一體遵照外所有蘇省本籍法官限於七月一日以前與浙省對調以爲澄清吏治之計畫云云林廳長奉令後業巳令行甯滬兩廳遵辦矣 
[四誌滬上新流行之病症]  
六月六日英文滬報云本　工部局史醫士稱近日滬人所患之症確爲流行性感冒並非骨痛熱病云患此症者滬上各國人士皆有之而以房屋狹小居處稠密之華人爲尤多據他處消息觀之南京天津漢口等處今亦皆有此症云 
華商電車公司賣票人等近因傳染流行症大半請假雖經排車者盡力籌盡殊難支配故昨日駛行十六舖至薛家浜之拖車四輛暫停出廠 
[參院初選舉投票開票續紀]  
參議院議員上海縣初選舉投票開票業於前日（即五號）在凝河路也是園清遠堂舉行當選者爲楊福謙等十二名因不足額經沈監督定於六號再行投票已紀昨報昨晨八時許沈監督仍督同各員紳蒞也是園監視一切投票開票手續與前日相同至十時許開票當選者四名計姚文枬一百十五票張宗福一百十五票胡祖德一百十四票賈豐臻一百零七票前後當選者共計十六名又候補當選者計陳愼安一百十七票姚明善一百十三票王燮功一百零九票王豐鎬九十一票王樹功四十二票沈健四十二票周文炯四十一票蘇本炎四十票共八名由沈監督諭令下午再行投票開票於是入内午膳至下午一時三十分鐘投票畢又復開票計李昌十五票王炳熊十四票許模十三票朱繩祖十二票陸志學十二票王豐詒十二票喬棠十一票楊友來十一票前後候補當選者共計十六名迨手續完畢正值三下鐘沈監督與各員紳遂分道而返 
[浙江稽查員來滬偵查]  
浙江督軍公署自省垣宣布戒嚴以來對於防務非常嚴密現楊督軍查得滬杭鐵路交界各車站曾經加派探警愼重偵查惟滬南車站爲由滬赴杭起點之所尤應格外嚴密故特諭令公署稽查處加派稽查員來滬會同當地探員妥爲偵查以免疎漏稽查處長奉諭後業巳選派稽查員鄭某等除隨車往來偵察外並在滬協同本埠各機關探員嚴密偵查愼重防範 
[匪徒劣跡多端]  
許善齋指控陳長貴嚴志守於二月十四號夜糾合同黨在虹崑山路持假手鎗向伊恐嚇剝取值洋數十元之綢皮衣服現洋等情由探將陳嚴兩人拘解公共公廨訊知陳等尙有串竊天潼路六百零二號門牌周紀卿家衣飾一事諭着押候查明有無他案併究在案茲經捕房查得陳等曾經糾合在逃之某某等四人先後在北四川路桃源坊等處手執僞手鎗攔刧丁光辰楊燦陸桂生等衣服現洋當於昨日傳同該事主等將陳嚴兩人解廨質究經張襄讞會同美思副領事略訊一過判陳嚴兩人帶回捕房候移提人證再訊 
[甯紹輪船被撞]  
寗紹公司駛行滬漢之寗紹輪船定期旬日一班五月二十九號夜二時二十分該船由本埠鼓輪出口後艙祗裝機器花一萬包餘皆零貨雜件至六月一號夜三時駛至岐州方面距漢埠僅四站水程適本埠開　公司開平拖輪拖帶滿裝漢冶萍廠鐵板之大號駁船下駛時正黑夜按水線上下應從船旁紅燈互讓乃該拖駁誤向綠燈疾駛經甯紹船急鳴汽笛知照該拖駁亦無回聲於是寗紹打倒車拖駁亦轉折避讓不期寧紹船首舵樓之右被開平拖駁猛撞一下尙無妨碍復又轉避而該駁正值對駛在寗紹大艙左邊重擊一孔木板艙面俱受損壤駁船鐵板亦擊散數層時搭客正在酣睡經寗紹大班察視一週安慰搭客全船人俱皆無恙仍鼓棹上駛至二號午後（即二十四）抵漢停泊一宵於二十五空船下駛至昨晚八時抵滬聞該船經揚子公司保險業由該船買辦報告公司將受損情形詳述原委卽擬開明損失曁停班水脚等費核估需銀二萬餘兩倩揚子公司代表向開　公司交涉索償矣 
[六大學網球决賽]  
本年六大學網球比賽前由六大學體育聯合會議决仍分内地與上海二組比賽上海勝者爲交通部上海工業專門學校（即南洋公學）内地方面勝者爲蘇州東吳大學刻聞今日　即七日）星期五爲東吳大學與南洋公學决賽之期東吳球員四人管理員一人已於昨晚到申寄寓南洋公學準於今日上午十點半至十二點下午一點半至五點按時比賽計拍單人比賽四次雙人比賽一次單人比賽每次作二分雙人比賽作三分結果優勝者即得本年六大學網球錦標獲獎六大學體育聯合會所獎銀盾一座並思來仁葛網球器具製造公司所贈大銀杯一只高約二尺云 
[通緝棄職潛逃之軍官]  
陸軍部前日咨行駐滬各軍隊略謂案據陸軍第十一師師長李奎元呈稱該師軍醫長許鴻年軍官候差員關景連馮福辰練習官楚嘉瑞等四員棄職潛逃造呈各該逃員面貎册請緝前來查許鴻年曾補該師二十二旅四十三團第三營軍醫長並給有二等獎章關景連馮福辰楚嘉瑞均係補有陸軍步兵少尉茲旣據稱棄職潛逃自應准將各該逃員所有實官獎章均予褫奪合行咨請飭屬一體查緝務獲解究以肅軍紀 
[兵工廠起運鎗彈]  
陸軍部近需快鎗子彈撥濟軍用特令上海兵工廠趕速造解在案茲悉謝總辦昨已檢配鎗彈二百箱每箱一千粒交南站火車載至北站運送赴寗換裝津浦車解京交納 
[磋議開闢支路之經費問題]  
閘北及引翔鄕等處市面近來日見繁盛商廠亦逐漸增多是以閘北工巡捐局急擬趕築　山路接通依周塘之支路所有鄰近商廠亦願籌墊欵項以期速成現閘北工巡捐局長曹履冰因築路手續均已完備惟集欵方針亦應妥　决定以便着手辦理故連日邀集各廠商及各鄕紳商磋議籌墊欵項及將來若何籌還方法頗爲急切云 
[控告越界誘捕之結果]  
住居公共租界交通路之四川人戴勳臣前被廖樹山及王石林魏漢卿控經城内檢察廳拘案管押嗣　之家屬以廖等不應越界誘捕特延海德禮律師控由總巡捕房飭探將廖等先後拿獲解送公共公廨迭次訊供詳情已誌前報前日午後由李襄讞會同美德副領事升座復訊先由原告家屬之代表海德禮律師上堂陳述案情並稱本案原告戴勳臣向居租界應享貴公堂保護之權利倘原告果有犯法行爲儘可投公堂起訴總之原告有無犯罪與本案絶無關係况此等案件邇來時有發生關係重大實與租界治安大有妨碍雖蒙貴公堂迭次移請内地官廳將原告移送到廨備質不果敞律師亦已稟准駐滬領事團向華官交涉公文往返已有數月仍無效果惟本案原告不到不能進行查戴曾在檢察廳監獄患病其家屬得悉特延醫生前往該廳診治豈料該廳違背人道竟拒絶不准此等司法衙門對付人民俱用非法行爲其種種黑暗巳達極點旣蒙領事團對於本案非常注意一再向華官交涉貴公堂亦應帮助領事團將戴提回澈究否則請公堂將被告一併管押至原告引渡到廨訊明再行發落云云被告廖樹山王石林亦延羅禮士聖文兩律師到堂代辯並稱本案延擱數月原告戴勳臣在内地犯案已經判决三年刑期雖因不服在高等廳上控然屢奉公堂移傳本案原告不到且迭次奉諭展期不能再延應請將案註銷復與原告海德禮律師互辨良久經中西官磋商之下以原告旣經迭次移傳不到遂判將案註銷被告廖樹山等一併開釋 
[農商部特派員由浙來滬]  
農商部特派員許藩業赴浙調查本年茶業狀况業已公畢昨日由浙來滬即須起程北上銷差 
[認繳蠶桑改良會經費]  
上海絲廠繭業總公所接江蘇實業所快郵代電云據楊衆車税所舒所長呈以奉令代徵改良蠶桑會經費擬請連同公所經費併交淮陰繭業公所就近收取轉解等情查今届改良蠶桑會經費係屬併案帶徵旣稱公所經費向由淮陰繭業公所就近收取轉解應准一併照辦除指令外合抄原呈電行知照廳歌印計抄件爲呈復事竊於本月二十八日奉鈞廳訓令第一千念三號内開據繭業公所總協理沈鏽等呈請將合衆改良蠶桑會經費每百斤洋一角連同繭業公所經費每百斤三角隨正帶征飭即遵照辦理等因奉此遵即函致清江正裕繭行查照去後施據覆稱查改良蠶桑會經費一案前經淮陰繭業公所及行商到會承認自應照繳惟敝邑繭行所繳公所經費向由淮陰繭業公所直接收取所有合衆改良蠶桑會經費擬連同公所經費併交淮陰繭業公所轉解總公所分别劃用以兩歧函請轉呈前來理合據情呈復可否俯如所請伏候訓示祗遵謹呈楊衆車税務所長任用縣知事舒霖 
[蠶病預防及治療法（續）]  
第二章蠶病之預防未雨綢繆古有明訓見兎顧犬則巳晚矣方今人類之醫學進步羣以衛生預防爲治本之道至病勢已見而治以藥石亦已晚矣蠶爲柔弱之昆蟲得病後未可以藥石治療况蠶病大都爲有傳染性之瘟疫病人受疫病尙十死七八况蠶乎故欲免蠶病當研究蠶病之預防法一蠶種與蠶病之關係蠶種强則蠶兒不易受病微粒子病多爲母體之遺傳蠶兒受微粒子之寄生雖無急劇之病症發生然旣受斯病則蠶體必弱容易惹起他種病毒之侵入决無良好之結果故蠶種之選擇最宜留意現在省立蠶桑模範場及蠶業學校等所發售之蠶種均經顯微鏡之檢騐凡有微粒子病毒者悉數燒盡故購買是項蠶種病毒已經驅除最爲可靠倘能　育得法則期圓滿之收成可必也二稚蠶飼育與蠶病之　係食桑不足則蠶體易陷於虚弱病　乘隙侵入蠶病起矣可不愼哉我國蠶戶之育蠶收蟻（即收花）後密置　巾一錢重之蟻蠶（即蠶花）容積僅與大銀元同大（按新法育蠶一錢蠶花第一日容積占面積一平方尺第二日擴至二平方尺第三日擴至三平方尺第四日擴至五平方尺）給桑未及半小時稚蠶即上集於桑葉之上面成黑色其蠶體之密實不能容針不知稚蠶密置蠶身受擠則食桑不足長而易感疾病卽無疾病眠時亦有後先猶嬰兒食乳不足則必瘦小及成人而仍乏力同一理也改良之法宜將稚蠶疏置應照舊法所置者擴至十倍之大至少亦須五倍以上使稚蠶得以自由飽食體軀强壯得免病害給桑宜勤嘗見鄕人飼育稚蠶桑每給一次後須俟桑葉吃盡方再給與不知稚蠶非不能將桑葉吃盡實因桑葉嬌嫩給桑過久則桑葉已乾枯不克再食且稚蠶不能啼哭以求食實已饑餓多時矣故稚蠶給桑不可俟其吃盡當於吃至一年時即應再行給桑每日夜至少給桑七八次如是稚蠶汪受饑餓之患爲預防蠶病之第一步蠶婦恒有説曰照此飼育則桑葉甚費不知蠶兒飽食則發育速眠較早且因饑餓而得病前功盡棄豈不更費桑葉於無何有之鄕乎三濕氣與蠶病之關係時近黃梅百物生霉此爲徽菌微生蟲等遇潮濕而易於發生之明證蠶病之由來旣爲　菌及　生蟲之寄生則一遇天時潮濕蠶病自易發生故育蠶期内天久晴而無雨其收成必佳設或陰雨連綿則十有九瘟此因潮濕而生病之明證也潮濕而天冷尙不至有急病發現惟潮濕而天氣又熱如雷雨之前悶鬰異常救濟無法則蠶病立起故温度過高濕氣過多均爲發生蠶病之第一原因由此以觀欲蠶强健以驅除潮濕爲最要我蘇浙地濱湖海河道四通一至蠶期春雨連綿一若天時之故與吾人爲難者故防之愈不可不愼也防濕之法本宜有適宜之蠶室則無論其爲熱濕與冷濕均能調度裕如然鄕農何能辦到變通之法宜於養蠶之室多開窻戶一遇雷雨前悶鬱之候宜將窗戶大開使室内之濕氣不致鬱結而不流動加除沙（俗名替將　）以清潔蠶座蠶宜疏置决不可密聚如遇久雨而天冷宜窗戶關閉室内用火爐以昇温度（蠶體最適宜之温度爲攝氏寒署表七十度如用乾濕計以檢濕氣時則乾濕表之差度以五度至八度爲最合又室内用火爐時與室外之温度不得差至二十度以上）則濕氣自除焚火材料田木材與炭均可（惟焚燒時不得有烟及他種氣味）焚火之地宜離蠶　至少在三尺以外不可靠近以人之入室覺爽快爲主鄕鄕土法育蠶每於蠶眠時散布石炭或礱糠灰按石與礱糠灰均有吸收濕氣澸殺徵菌生殖之功用爲育蠶上有益之物惟土法用不得當甚爲可惜夫蠶眠時爲蜕皮之時期其新舊皮間稍須潮潤方能將舊皮蜕脱故此時蠶室内亦必有少量之濕氣以助其蜕皮鄕人於此時反散布石灰礱糠灰等吸濕之物决無益於蠶體現在改良育蠶法以礱糠爲育蠶必要之物於每日除沙之前將礱糠散布蠶體之土再行給桑是時　（音替殘桑也）沙已厚濕氣已重散布礱糠旣可隔絶　沙之濕氣給桑兩次卽可除沙甚　沙已被礱糠中隔上下分離則除沙之易槪可想見愚以爲若遇濕氣過甚不易排除之候可改用糠灰（江南各地礱糠灰極易求得宜早爲預備惟灰宜呈黑色乾白色之灰無用）或礱灰卽每給桑一次或二次散布一層亦無害而有益法至善也近今日本熱心改良蠶業之農學博士大森順氏所著最近日本蠶病論内有列舉其十餘年來試騐所得之結果謂用石灰礱糠實有殺滅病菌預防軟化病發生之功我蘇浙地多潮濕正與日本相同仿而行之必能收奇效也石灰礱糠之製法卽將石灰一成化於沸水中使成濃液後將三成之礱糠混攪柈之晒乾然後如前用石灰礱糠之法使用之前數年間蠶業諸學者以石灰爲有害於蠶體生理之物自大森博士提倡以來已將石灰有害之説取銷凡日本育蠶繁盛之區羣知用石灰礱糠之益矣防濕爲預防蠶病之要事惟天時過於乾燥亦不利於蠶事因天燥則桑葉易乾蠶兒易陷於饑餓之境但揚子江流域之氣候决無嫌過燥之時此宜注意者也日本改良育蠶高山社社長町田菊次郎之言曰如乾濕得其當雖温度高至九十度以上亦無害由是可知温度高亦無害若温度高而濕氣甚則害大矣（未完） 
[捐資興學之褒獎]  
浦東爛泥渡鏡存女子小學校係由亭林盛女士創設復經校董張錫華陳桂春蔡織文三君捐助巨欵始得開辦迄今成績昭著茲由校董會呈請褒獎經齊省長核准頒發鼓祥章三座到縣業已令行該校前往具領轉送張君等佩帶矣 
[大同學院創辦學報]  
大同學院近年屢見擴充今歲增設大學文科理科增聘胡明復李企中等爲大學敎授近更擬倣歐美大學學報辦法出業刋一種發表該院學生歷來研究之所得昨日特爲全體攝影以爲首期發刋之紀念云 
[參觀川沙敎育狀况]  
閔行鄕敎育會日前組設之參觀團係爲預備前往川沙等縣參觀各學校敎育狀况藉資研究現已由該會呈經上海縣公署飭令第六區學務委員陳采苞於前日帶領該團馳赴川沙考察矣 
[滬商母庸推舉代表赴甯]  
蘇省增加税率並江北改釐爲税等事原定五月一日實行乃各屬商家對於此項增加税率羣起反抗曾經上海税務總公所高所長詳請江蘇胡財廳長准予暫緩實行並經齊省長委派專員沈堃和分赴各屬調查並向商會疏通各情迭紀前報茲聞南京總商會函致上海南北各商會請於即日分知各業各舉代表來會以便於開大會時公衆討論對付辦法沈專員來滬後訪晤兩會正副會長聲明以江北各商反對改税在南京會議尙屬單簡至蘇省反對增税一事據滬商各業云及不過有十餘種之貨類不合税率母庸派代表赳甯會議祗宜就近在滬共同研究如有妥洽之意見儘可呈請上海税務所長轉詳云云現兩會巳知照各業届時母庸舉代表赴寗故近日在南市總商會集議沈專員亦蒞場互相磋商云 
[閩省採辦員今日往寗]  
閩省督軍李厚基前日特派程委員來滬採辦軍衣軍帽等件抵滬後寓居三馬路新旅社接洽訂購業已畢事定於今日乘滬寗火車先赴金陵謁見江蘇李督軍會商要公並擬赴蕪湖採辦軍米然後返閩云 
[蔡廷幹宴客]  
英文滬報云新任修改税則委員會主任蔡廷幹邀請各國領事及修改税則之代表於七日晚間在禮查宴會並請中國官場如陳交涉員與海關監督爲陪客 
[大世界贈品月劵開標]  
大世界俱樂部第八届陰歷四月份之贈品月劵昨日午後仍在共和廳開標計頭標二千八百二十一號二標五千七百四十八號三標二千七百八十八號四標三千六百四十一號五標一千二百五十七號 
[子媳忤逆之公憤]  
住居閘北胡家木橋之客民王德莫與妻朱氏近被子子義媳王氏不給飮食又將朱氏毆傷當經隣人代抱不平鳴警將王子義王王氏拘入警區傳到王德莫王朱氏研訊之下立命函送地方廳日昨午後經檢察官提案預審判王子義王王氏分别收押候究 
[遣回被拐女子]  
常州人呂廷振近與其妻劉氏在原籍串拐十九歲女子梅年小二十歲女子梅阿章來滬寄匿虹口吳淞路四百十二號屋内希圖價賣前日被捕查悉將呂夫婦與兩女一併帶入捕房分别拘留昨晨解送公共公廨經中西官研訊明晰判呂與劉氏分别各押九月兩女函送救濟會遣回原籍交其家屬領回管束 
[航船忽起爭端]  
滬南工巡捐局姚石蓀局長前據周浦航船戶張金生等因與同業爭持冒裝客貨請爲維持等由曾經批示在案昨又發出布告云爲布告事案查上海往來周浦航船共計三艘向係挨次按日輸班開駛搭客裝貨悉聽客商之便不得互相爭奪歷經遵辦在案惟恐日久玩生或有錯亂班次冒名攙奪情事致起爭端除傳局諭禁並飭同具切結外合亟布告該航船戶等知悉須知共同營業心須遵守定章方能相安無事經此次布告之後務當遵諭守分各照班次營業不准攙奪釀釁致干懲　倘有地痞人等滋擾生事准即送局究辦其各懍遵母違切切此布 
[審判廳嚴禁招搖撞騙之布告]  
上海地方審判廳長陸達權君昨日發出布告云查審判衙門爲保障人權重要機關審判衙門之名譽全視本廳廳員以及承發吏等之賢不肖爲轉移本廳長下車以來深知滬上華洋雜處俗尙澆漓法庭風紀須嚴弊資宜絶非振刷精神廓清一切何以饜邦人君子之心業經開誠布公首先剴切警誠所有全廳内外服務諸人務各潔身自愛不得沾染一塵乃竟訪開時有不肖之徒在外招搖撞騙借託本廳名義營私舞弊各情事聞之不禁髮指如此狂頑不法喪盡天良實屬罪不容誅言念及此令人疾首痛心之至除本廳長隨時查究外爲此再行布告仰訴訟人等一體知悉須知本廳對於訴訟案件事事依法裁判不受一毫運動不受一人請託天日昭昭共聞共見倘有不肖吏役等在外藉端敲詐法外需索或假託廳員名義或假冒本廳長家族親朋詐欺取財各情事准被害人隨時隨地指名據實扭控來廳即當按名依法從嚴懲辦斷不稍事寛容總之本廳長心清似水立誓可質神 
 
 

Page 11

 
 
明惟疾惡如仇破除情面此則區區抱氷握火之忱不能變易者也特此布告俾共週知 
[借端行騙之質證]  
周雲龍延摩西律師控沈介祉以介紹先施公司屋頂花圍包辦點心爲由陸續騙取洋四百餘元一案前日午後由關讞員會同義副領事羅君升座復訊據原告見證俞葆之上堂供稱我與原告係是鄰居相識多年陸續付給被告之洋皆我經手並無意外利益惟被告開設五金雜貨店是否將前項銀洋凑數墊本我不預聞　由見證陸坤發投案證明被告陸續騙取情形旋由被告代表羅傑帮辦海思克律師向兩見證逐層盤詰良久中西官訊至此時已薄暮判令退去候復訊再核 
[請追商船被搶之油餅]  
上海縣商會致崇明縣公署公函云逕啓者據本埠油豆餅業源盛義盛泰悦來東記象記等號略稱竊因山東膠縣鄭聚發船主鄭克亮由青口周利順行經手配裝復盛義盛泰東記星記春泰悦來恒吉泰等生豆油三百七十四簍豆餅九百三十一片於本月十六日下午三時船至崇明奚家港協隆鎭因遇風逼淺上沙船身擱漏所裝油餅均被七墩八墩人等　取殆盡始則藉詞保護繼則星散無蹝十八日商等親往該處切實調查並晤該地商董黃澱卿君諮詢原委據云略知梗槪所有取去之貨間有存在尙未變賣若不從嚴追究非特商等血本受虧抑且擾害行旅實爲地方之患爲此略懇貴商會迅爲移請崇明縣公署飭派探役嚴行查緝一面並咨崇明商會恊同追究將取去之油餅等貨押令該人等番數繳出以保客商而儆刁頑實爲公便等情到會查該船遭風擱淺被土著鄕民乘機攫去迭經呈報有案茲據該商等略稱前情貨本所失爲數不資亟應嚴予緝追以安商業除分函崇明縣商會外相應備函轉祈貴公署查照迅飭施行至紉公誼 
[婦人率子捉姦]  
江北人張阿四住新民路一百間地方其妻余氏前晚被隣居高阿二誘至其家姦宿旋爲阿四之母雷氏所悉即偕其子前往將高及余氏一併捉獲扭交崗警拘入四區一分所楊警佐命解司法科訊明究辦 
[婦人不願回家]  
吳淞鎭六區警署昨解嘉定人陸錦元控弟媳陸張氏背夫私逃一案至閘北司法科即經段科員提訊該氏聲稱不願回家判暫押候核辦 
[婦人被夫傷害]  
住居北浙江路四百四十三號門牌之張樹懷前日因與其妻沈氏細故口角遽即持刀將氏頸項戳傷氏即報告捕房由探將張拘押昨晨解送公共公廨經中西官訊悉前情判張押西牢二月以儆 
[塗改北京鈔票]  
魯人崔鳴池因將某銀行五元北京鈔票塗改爲一海持至北四川路五百三十一號門牌源利烟紙店混兑當經該店夥李英察出破綻扭交包探曹錦珊帶入捕房禀明捕頭押候查究 
[崗警查獲烟膏]  
南滙人程錦章昨帶煙膏二百二十盒在陸家嘴春江碼頭被游巡四隊崗警查獲拘解三區警署經解警正略詰一過判解警廳司法科訊辦 
[婦人私自啓封]  
同居虹口百老滙路七百三十三號門牌之江北婦人王吳氏徐康氏因積欠房租不付被該房主禀請公共公廨給諭發封在案詎該氏等私於昨日清晨啓封入内搬取什物被二百二十五號等印捕查見以該氏等不應藐視公堂因即一併拘入捕房禀明捕頭轉送公廨押候訊究 
[萊記號主之繫鈴解鈴]  
公共租界泗涇路萊記號主葉萊記控無錫人徐洪全於前年十一月一號起至本年正月三十號止陸續私用帳洋一千三百七十六元二角由捕將徐拘解公共公廨訊知原告係屬荷商判徐押候照會荷蘭領事訂期會訊在案昨晨由廨復訊據原告葉萊記上堂聲稱此事被告已央人向我理勸明白請爲將案註銷中西官以旣據原告請求准即將案註銷被告開釋 
[閘北理髮業不遵行規]  
上寶兩縣剪髮同業去年罷工加價後即由該業領袖湯世斌在公所訂定行規以資遵守詎近日閘北華界各同行仍有私自跌價不遵行規情事現爲各同行察出訴知湯領袖於前日在公所集議之下現巳具禀上海資山兩縣知事請爲備案責令一體遵行 
[雉妓違章受罰]  
雉妓王桂寶陳文蘭前晚均在南京路拉客由捕查見一併拘入捕房准各存洋五元保出昨經公共公堂傳案訊明判王陳兩妓各罰洋三元充公 
[監犯悔過省釋]  
上海監陸軍監獄收禁之僞造貨幣人犯楊家駒係於民國三年四月間由本地公民陸峻德報告前鎭守使鄭派探拿獲同案共有七人楊情節較輕判處徒刑六年所有爲首之郁慶海黃雲天二犯早經執行鎗斃餘如倪鳳祥黃定岩等或處四五等有期徒刑或訊無關係早經開釋在案茲該監典獄長敖雲亭查得楊家駒自收禁以來謹守獄規確有悛悔實據乃於上月呈請盧護軍使請部假釋昨日奉到部覆准如所請敖典獄長遂飭將楊提至辦公室親行敎誨語頗痛切並面諭取具妥保暫釋楊聽畢俯首稱是并謂出獄後定當改過遷善以期不忘我獄長苦口敎導之盛意云 
[懦夫被人欺侮]  
住居潘家厙江北小車夫陳錫昌之妻仲氏向在附近公益紗廠做工於陰曆本月初六日被同廠工人蔡步舟誘拐匿居楊樹浦地方旋經陳得悉僅將仲氏領回未赴官廳告發前日蔡步舟反糾集流氓多人至陳處滋擾言欲軋陳至某茶館評理陳卽鳴警將蔡步舟拘入四區四分所昨解司法科收押候究 
[嚴追輪船租費]  
謙順洋行西人偕代表高易律師在公共公廨控順利公司股東劉湘坡江來汀不理租賃商輪費銀五萬餘兩由廨訊判如數還銀將劉押追在案前日午後又經關讞員會同英卓副領事復訊先由原告代表高易律師上堂陳述案情並稱被告挺押不理應請嚴追詰之劉湘坡供稱順利公司實係江來汀個人所開我爲司賬現江巳病故要求開釋中西官以是案迭經訊明證據確鑒豈容推諉判劉還押迅速料理違干未便 
[調查被告家產]  
陸稿薦肉店主婦陳王氏前至法公堂控稱店夥李阿福　用賬洋及私收客賬計洋一百餘元察悉後避匿不面今始尋見扭案求追等情詰之李供認私收客賬不諱判令交保限繳迄今尙未保出分文不理昨又提訊原告仍求嚴追李供民人實情貧苦無力措繳求宥中西官判令還押限七天内由原告查明被告有無家產禀覆核奪 
[股本如數追還]  
方彝倫前至法公堂控稱商人前與董永茂股開銅錫店該店由董個人經理後因意見不合商人情願拆股當時因無現洋故由董出立一百二十元之期票一紙届限向索置之不理故此投案求追詰之董供認欠洋判令交保限繳在案昨因由恨又經傳訊董將洋一百二十元如數繳案中西官判交原告領去完案 
[提取餘欵之辯論]  
無錫縣新寶成銀樓股東林時生鄭友松鄭澤初等前延賚美律師代表至法公堂控被李茂齋虧空寶成欵項逃來上海股開福和德和兩銀樓請着該兩銀樓將李之股本繳出作抵等語德和福和兩銀樓亦延逖百克律師代辯一切判候覆訊核辦在案作又傳訊賚美律師聲稱德和銀樓現雖被李用空惟福和尙有盈餘銀一千餘兩請着繳呈作抵至德和被李虧空之銀請著另行起訴拘李控追不能以此欵劃抵逖律師稱原告律師請將餘銀存案不能准照照中國營業上之習慣股東應得之盈餘須至年終結賬且須查明有無盈虧方能作抵故此請求堂上將李茂齋所得福和之股本暫令該銀樓扣存迨至年終核算有無餘欵再行請核中西官判各退去候再核奪 
[債務人限期投質]  
城内檢察廳日前函致法公堂謂有某甲控許善文虧欠銀洋因許匿居法界南陽橋地方請爲提案訊追等語業經中西官核准於昨日傳訊許由伊妻徐氏投稱丈夫有事出門約十餘天可以來申判氏退去限許於十四天内投案再核 
[被訴人交保過堂]  
高子谷在公共公廨呈控李廉蓀不理損失洋一千三百八十一元五角又魯杏根控耀昶電燈公司經理顧少棠不付貨價洋七百五十元昨由捕房將被告等傳至公堂請追中西官諭令分别交保過堂候訊 
[要求復訊之無效]  
竹匠薛東生曾於四月十七號公共租界内黃包車夫聚衆滋閙之時糾同張阿琴山如卿等乘機肇事當經捕房將薛等三人拘解公共公廨訊明屬實判薛押西牢年半張山兩人各押一年在案茲悉薛之家屬以薛素來安分從無違法行爲實遭誤拘昨晨特延禮明律師代表投廨聲明不服理由並稱尙有見證到堂證明薛平素行爲要求准予復訊捕房代表牛門律師則到堂反對以此案迭經公堂傳齊見證質訊明白判被告禁錮年半已屬從寛所請復訊未便照准應請仍照原斷執行等語關讞員商之美德副領事以被告律師聲請復訊一層礙難照准判薛東生仍照原斷執行 
[先施公司大捉迷藏]  
前晚九時許英大馬路先施公司將届關閉各層門戶時由某司理見一年輕男子伏匿暗處正欲上前盤詰彼即向屋頂花圍奔逃該司理當即號召門役值差等分投搜捕因該公司屋宇廣大一時難以搜尋乃招呼東亞旅社員役及看門印捕等將各要道逐一防守並四面包圍始在最高屋頂上拘獲經衆詰訽據稱入内購物誤閉樓上後由衆人搜其身畔並無可疑之物惟彼時鄰近均誤爲捉盜紛紛往觀後經該公司理事出爲説明始行散去所獲之少年因該公司並無所失故亦縱之使去云 
[江北人偷竊天平秤]  
江北人陳小來子竊取東鴨綠路六百七十一號疲牌日本人尾形久次郎之天平秤一架圖逃被四百四十九號華捕查見當將人贓一併帶入捕房經捕頭略詰一過押候解送公堂訊辦 
[圖竊並無憑證]  
南京路先施公司指控浦東人杜桂泉混入圖竊等情昨由捕房將杜拘解公共公廨請究即據中西包探上堂禀明前情訊之杜供家居浦左父母均在昨日來滬找尋友人偶往閑觀不敢行竊等語中西官以原告所控圖竊無憑從寛免究判杜函送上海縣知事署轉送浦東交其父兄領回管束 
[破獲浦東竊案]  
施玉郎唐川連陳阿生陸阿二在浦東串竊某姓值洋一百五十元綢衣一包携至租界楊樹浦路圖消被捕查見詢係竊來當將施等四人帶入捕房昨解公共公廨經中西官訊供明白判被告一併解送浦東警局歸案訊辦 
來函 
[徵求美國紅十字會贊成員辦事處來函]  
逕啓者此次本會徵求贊成員諸荷各界大慈善家踴躍贊助感紉實深上星期六爲截止之期計徵行贊成員三萬數千人收入欵洋十萬四千餘元雖人數未足而入欵已溢出定額洵足爲吾華之榮譽然不得諸君子之毅力熱忱曷克臻此感激之餘特此申謝并頌善祺右乞大主筆光生載入來函門不勝感盼美國紅十字會徵求贊成員辦事處同人謹啓 
[大中華商業公司李周麟來函]  
敬啓者同人等以提倡中美商務擴張國外銷場起見在美聯絡華僑之雄於財及我國留學生之富於經驗學術者組織大中華商業有限公司專辦大宗出口入口貨物與海内外各商行直接販賣力掃從前間接手續業已在美麻省立案設總行於紐約今特派鄙人返國關設分行於上海與美行相遙應茲鄙人抵滬巳數星期諸事漸有頭緒擬不日與滬上各商行接洽出口貨擬先從事絲繡織等貨入口貨各種染靛洋磁器皿油布洋布洋紗以及各種呢絨等貨現樣本已到多種恐各商行未克週知特此函達執事敬懇公之報章實爲公益無任盼禱之至李周麟頓首 
[警告烟酒兩業同胞書（賴秋實）]  
嗚呼烟酒兩業之　運至矣亟矣若再不急起直追力圖拯救其不歸淘汰也幾希而顧大禍臨頭而不一籌良策以支危局者其故何哉豈有待於外援乎抑心甘情願任彼撕滅乎吾知不盡然也緣吾兩業向無團結之精神一旦有事非但不能應付並商量之人而無焉安有不僨事者今公賣抵借日欵行將見諸事實如果實行專賣必隨之此時若不設法抵制恐將無及矣抵制之法無他惟兩業之團結精神是賴蓋民國主權在民吾人輸捐納税國家之義務已盡則營業自由之權利誰敢侵佔誰敢將專賣權擅與外人豈手握兵符便可肆無忌憚抑紛紛世界公理竟不能存立耶果如是也吾兩業亦惟有拚命力爭力爭不得同歸於盡耳何所惜哉抑秋實尤有進者大凡物必腐而後蟲生觀兩業之衰敗如此雖爲時勢所迫而人事亦有未盡焉何也知保守而不知進取現今世界爲新潮流所激盪一事一物莫不以維新爲前提　諸陳腐之物列於吾前吾惟有掉頭不顧耳推己及人罔不同此心理以是改良土貨爲目前惟一之急務矣雖然漫言改良談何容易苟無研究之機關何從着手是亦不能不顧慮及之也幸而有一最完美之研究機關在吾今鄭重介紹於兩業同胞之前惟兩業同胞實圖利之研究機關何在乎吾人曷不借中國烟酒聯合會附設烟酒改良會一研究之乎是在兩業同胞善自爲之耳 
[王思補堂施醫施藥通告]  
本堂合送夏令要藥巳歷四十餘年現在流行時症投以本堂萬應濟生丸等殊多奇效貧苦無力者儘可親至南市西喬家浜五十六號本堂索取惟是人之體質不同感受亦自有異貿然施送問心未免不安爰懇名醫徐松侯先生每日上午九時至十一時代爲診察然後奉送有與丸散不合當以湯藥治之者亦懇先生不取診金祗收掛號費六十文以示體恤至方中重價飮片本堂亦願施送（施送醫藥以三個月爲限自即日起至七月杪止）雜評二 
[沈僉事與留學生之談話（訥）]  
　沈僉事對留學生之言固係爲難之實情然留學生旣爲國　事而回國則亦宜略迹原心於無法中勉籌適當之處置若　任其自籌立身之道則如勞動部之設立等等豈留學生之　生活亦豈足以持永久能不見之而惻然動念耶昨電謂敎　育部對在京留學生已置之不理矣吾終願不至於不理并　不徒爲人才一惋惜了之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[黃絨衣賦以陽江失敗鳬水所穿爲韻] [  恥殺]  
　　（參觀本報六月三日要聞欄平生通信） 
服乖時令色　中央火凉不變勝敗何常非章身之有異實紀念而　忘宛同襟上杭州認酒痕兮班剝正合坤爻大野漬戰血兮玄黃固曾傳令團營換將夏服記否解衣磅礴曝以秋陽　原夫軍人之御黃色衣也其適用僅在於北方原野之地其效能係眩夫敵人探察之　在若干米突以外即宛似濛氣所逢若多山而饒林木則擇色必取青默憶前清初辦陸軍尙區别南裝北服笑今日莫明實用竟不分冀野吳江　雖然吾將賦熱心討龍之某君奚暇論服裝關係之戰術當雷州得手之時正北江告緊之日謂宜　量重輕審查虚實窮寇勿追移師大吉策黃驪而故道堪循肅征衣而奇兵别出况復督軍有令刻不容稽儘敎諸將奮攻萬無一失　何期文電迭催行李不戒言有矢乎故衣非自託於孫派瞬交夏節想猶是熱焦焦旦夕不離身悔煞當時反不如赤條條來去無牽持溯自賊勳復辟恨覺羅帝子之頂結紅絨誓將龍孽除巢豈狗頭軍師之衣穿八卦明知抗令逗遛之罪難逃軍法科條姑待犁庭掃穴以還再自束身司敗　痛夫陽江之敗也農有興則血經化碧隆世儲則　尙留狐（事均早見各報）齊猿鶴蟲沙於一刧　軍裝甲仗兮盈衢早拚江水無情葬衣冠而願足何幸彼岸可達茹黃　而心愉　　避黃巾漢光武撩衣對　宛城遇張繡曹孟德棄袍割鬚凡此深深之恨甯徒負負之呼是以勾踐生還臥薪嘗膽豈似王喬仙去留舄飛鳬　故其對於黃絨衣也春夏常披斯須勿弛人咸襲庋箱橱彼若珍逾羅綺製非别具冠裳色直逾乎朱紫寗忍移兵庚嶺姑舍是而别綰軍符縱敎痛飮瓊崖亦棄之而不同敝屣其通氣自是無倫其故事且不但此恨綿綿兮無窮髮種種兮不理薙無藉乎并刀沐第淋以冷水　顧吾竊有慮焉倘或輸攻墨守遇勁敵而相持以歲時不幾衣敝髮長如罪囚之新出於囹圉究成何種尊容况復瞬將酷署且夫忘浣忘洗蘇老泉謂不近人情設竟可辫可梳張大帥將疑爲佳侶矧未聞贛江敗後征袍曾戀至三年則試問海外歸來舊服竟棄之何所　請作歌以動之曰將軍之綬若若兮而腹便便將軍之目烱烱兮而髮　顛傳孫吳之衣鉢兮有黃石之遺編萃黃衫於部下兮寗不一着戎衣而定旃憶當時之飛渡兮若凌波之水仙瞻將軍之風度兮翩翩羡將軍之眉目兮娟娟曷更衣而翦髮兮妙綸巾羽扇之微權卜大功之告成兮豈必若書　子之鐵硯磨穿一（按　沱遇黃巾似誤應作避王郎） 
家庭常識 
[養花須知] [  談良熹]  
一凡花卉之葉面現有黃色之斑點或有多數小孔者其間必有害蟲寄生須於每日晨　初上時於葉之背面尋覔必有一種形似小蠶之青蟲蝕其莖葉若不速爲除去日久則葉漸凋殘而趨於萎敗之境矣防除法可於每晚澆花時於噴筒内置　砂少許將此水噴於葉面不一星期則害蟲自絶此蟲以月季及薔薇上爲最多二凡葉下萎及莖上現一種淡黃色而所植之泥　細異常者其間必有蟻穴須速爲重行換泥或用糖質物引去之方免其害不然花根爲其所傷必難茂盛三菊花如一枝上有多　者必先摘去數枚則開時花必肥大如不摘去花開必小無作觀矣 
[魚肝油之脱臭法]  
市上所售之魚肝油雖經種種方法之精製然未免尙有幾分之臭氣吾人食之者殊不適口倘服用時和以 
[冷茶成咖啡ooffee] [  潛]  
及渣樹聿oiiocoiate之類之諸止臭劑而後飮之則臭氣毫無且又適口 
[蘋果醋] [  仙]  
食　菓時往往將其皮棄去殊爲可惜余嘗將食剩之皮及心留存隨時貯於瓶内浸以清水用布封　瓶口以阻飛塵待其旣滿入好醋數滴以促其發酵數月後濾去渣滓另盛新瓶是時已成醋矣其味美其色清而純用以煎黃魚其味勝於尋常 
[退衣服油漬] [  惠如]  
於衣服染有油漬之處下襯粗紙數重上蓋粗紙一重然後將鹿角霜（可向藥店購買）鋪於上面紙上用物平壓十數小時油漬必全退去毫無痕跡 
漁業須知 
[養鼈法（續）] [  吳覺農]  
仔鼈孵化時體長約一寸高三分六釐體重一錢四分經九十日後體長一寸五分重達六錢但亦由飼料之種類與設施之方法等而各有不同今列普通成長之速度如左表 
年齡體長幅重量 
當年生一寸五一雨四○兩六 
二年生三·五二·九四·五 
三年生四·八三·九九·四 
四年生五·五四·七二○·○ 
五年生六·六五·四二九·○ 
飼育池依年齡而各爲分配不得互相混和以免呑噬其放養頭數約一百平方尺之池養當年生之鼈二百五十頭最爲適宜若年齡漸大則頭數亦須減少今示六平方尺之面積其適宜之分配法如左 
　　當年生十五頭二年生六頭三年生四頭　　四年生三頭五年生二頭親鼈一頭鼈自十一月至三月間潛伏泥土中作體眠時代不需食料四月間池水漸温始浮泳水面尋覔食物其主要食料如魚鳥及獸類之内　與小蝦田螺小蟹榨粕雜魚蟲類蠶蛹等均可其在酷署時消化力最强故餌量亦須增加至初春及秋凉食慾未旺可母庸多給今將夏季每頭每日之標準量揭之於下 
　　當年生○八二年生四○ 
　　三年生七○親鼈五○○ 
投餌過多池水易於腐敗鼈亦有成病之恐而幼時對於川鼠蛇烏鴉等均須特别注意而蚊蟲尤爲鼈之大患亦當設法驅除之也（完） 
長篇小説 
[冰山奇俠傳] [  常覺小蝶合譯天虛我生潤文]  
原名hanoficeland法國囂俄著第六章再遇（三） 
雅谷晒曰汝直夢　耳菲力怒曰汝自病狂而乃謂我爲　汝宜留神須知吾言有如命令即訛亦不容駁正而况爲眞言次攘臂作勢雅谷亦怒岸然欲前瓊仙亟介身於二人之中　雅谷之臂曰雅谷汝何與彼爭此他人婚事又何預於吾　而必欲辨其是非菲力聞語乃失笑曰女郎乃呼彼爲雅谷耶嘻女郎亦病狂矣須知雅谷者費立戈總督之公子名也如彼村夫奈何亦冒其名矎仙愕然而雅谷不禁失笑因曰休矣天下同名者固多然而我與總督之子同名則我之心安知不與彼同汝又何以不信吾言瓊仙乃亦失笑菲力則作鄙夷之色曰汝知我爲誰哉我蓋非他即費立戈雅谷之未婚妻兄而爲亞菲爾冢宰之公子也汝乃向我而爲此言寗不汗顏無地舒墨客至此瞿然起曰咄汝乃爲亞菲爾之　種乎嗟乎汝毒蛇奈何不早言今旣自承則汝宜速遠我吾與爾爲世仇也菲力時方嬉笑不意舒墨客忽然怒作亦爲之一愕旣乃笑曰此老　矣乃無端而辱我舒墨客曰然吾有舌在必詈吾仇並願汝携我之語以去詈汝禽獸之父菲力至此乃怒不可遏奮袖而前曰老蟲汝辱我一人尙可乃並及於吾父此爲何禮吾不斷汝之舌亦不名爲人雅谷見菲力且動武立前格之曰止母然舒亞二氏本爲寇仇汝當早自知之今於獄中而爲私　勝亦不武果欲與老人决　者則我當爲代表菲力乃睨之曰嘻昨夜之舊案未結而今日又欲多一重公案耶是汝以一身而負兩債矣雅谷曰昨日之約固猶未踐不妨與今日之事而并踐之吾無懼也（未完） 
 
 

Page 15

 
 
   
 
 

Page 16

 
 
   
 
