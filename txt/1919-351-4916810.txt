# 1919 - 351 - 4916810

 

Page 1

 
 
   
 
 

Page 2

 
 
   
 
 

Page 3

 
 
時評 
[枝節與根本（冷）]  
　　福州事件政府每對國民曰勿生枝節夫勿生枝節是也不固根本則非也政府苟能固守政府應有之根本國民又力求國民應爲之根本則枝節自然勿生焉不然勿生枝節即放任不爲聽人侵削之代詞耳豈足訓哉 
　　政府應守之根本何也即不屈不撓以當交涉之任是也國民應有之根本何也即萬民一心厲行五四運動以來所定之方策是也 
[命令]  
　　十一月二十八日大總統令陸軍總長靳雲鵬呈請任命米春霖爲黑龍江督軍公署副官長單春淵爲軍法課課長葆廉爲軍需課課長張明濬爲軍醫課課長均照准此令 
又令陸軍　總長靳雲鵬呈請任命許人俊爲松滬護軍使署軍需課課長應照准此令 
又令程廷恒晋給三等嘉未章此令 
　　十一月三十日大總統令陸軍總長靳雲鵬呈請授高自超爲陸軍步兵中校顏懷立臧翰城爲陸軍步兵少校均照准此令 
　　又令王予坊給予二等大綬嘉禾章此令 
　　十二月一日大總統令現在外蒙撤消自治善後諸務端緒紛繁綏邊輯民極關重大著責任徐樹錚以西北籌邊使督辦外蒙善後一切事宜所有原設辦事大員曁佐理員各職一律裁撤應如何另定官制著國務院會同各主管機關妥爲籌擬呈候核奪依法頒行在未經頒行以前駐庫辦事大員公署卽歸併西北籌邊使公署其佐理各員仍暫留各該區域秉承西北籌邊使辦理現行事件該籌邊使其體察邊情規畫久遠以副本大總統綏又蒙疆之至意此令 
　　又令特任陳毅爲豫威將軍此令 
　　又令陸軍總長靳雲鵬呈准黑龍江督軍孫烈臣咨請以凌福常慶倭克精阿補佐領均照准此令 
專電 
北京電閩案日本方面主從調查入手决由東京外交當局與此間日使館各派一人赴閩與我所派王鴻年等共同調查（三日上午十二鐘） 
　　北京電福州交涉仍無進步（三日下午二鐘） 
　　北京電定虞日天安門開國民大會（三日下午十鐘） 
　　北京電敎部通令各校閩案政府正在積極進行各校學生須知對外交涉必國民與政府一致行動較爲有力萬不可猛進不已另生枝節致貽口實自後務保留民氣實備後援靜候政府盡力解决（二日下午二鐘） 
　　北京電各界對閩案如日政府十日内無滿意答覆將宣布經濟上絶交先斷糧食接濟（二日下午二鐘） 
　　北京電學生聯合會又加入女學六校今日仍出發演講多至二千人警未千涉商界將以自動的爲學生後援（二日下午八鐘） 
　　北京電李純東電閩案寗各校結隊赴軍民兩署呈請願書懇中央嚴重交涉王占元等電閩風潮激動全國釁自彼開請勿遷就旅滬浙蘇粤閩同鄉及豫省會亦來同樣電（三日下午四鐘） 
　　北京電英艦隊准二十三到華政府飭部預備招待（三日下午四鐘） 
　　北京電美艦隊亦有來華說（三日下午四鐘） 
　　北京電靳出席參院議員質問農敎兩長何日提出答現無相當之人擇定補提（二日下午八鐘） 
　　北京電閣員任命本日已發表田文烈兼農商敎育由傅嶽棻代内次何煜財次潘復交次姚國楨海次尙未定人餘照舊（三日下午四鐘） 
　　北京電財次李思浩保李光啓繼敎育有張一麔說（二日下午二鐘） 
　　北京電内閣七總長今晚可見明令敎農二部有以法朱内田暫兼息（三日上午十鐘） 
　　北京電院部通電各省裁减二成軍隊經費由各省自籌張敬堯來電反對湘軍隊旣多財源尤竭萬難自籌（三日上午十二鐘） 
　　北京電徐樹錚赴津籌小借欵一百萬擬購俄幣五百萬代外蒙償外債餘補發王公爵俸（三日上午十二鐘） 
　　北京電徐樹錚以邊業公債二千萬向津日本某銀行抵日金五百萬債權者要求合同上加蓋籌邊使印徐因帶印赴津訂約（三日上午十鐘） 
　　北京電衆院預算總結漏列百二十餘萬經參院審查核出移付更正傳爲笑柄（三日上午十鐘） 
　　北京電徐樹錚册封活佛訂文日行現正調用參陸部及邊防處軍官二十餘人充隨員（三日下午二鐘） 
　　北京電今日下午兩點地㕔公開國民公報案起訴文兩個内亂罪五個妨害治安罪孫幾伊自承前六個皆前編輯事不負責惟國慶日傳單係事實時官廳未禁當不爲罪律師林行規逐一辯護均不成立尤以第一欵攻擊最力檢官亦認有理由庭上宣布終止退庭（二月下午八鐘） 
　　北京電德奥敎產政府决由德奥或中國敎士接管否則仍由官廳保管至新約成立日止（三日下午四鐘） 
　　北京電崴電協約各國堅請捷克軍留西伯利亞擔任作戰捷軍不允已由各代表公電法政府請其主持（三日上午十二鐘） 
　　北京電徐恩元長烟酒署將發表（二日下午二鐘） 
　　北京電崴埠電東清路監管會二十九開會霍未到美擬提解散該會案英法調停舉定英美日擔任修正議案星期一再議（三日下午四鐘） 
　　北京電烟酒借欵第二批五百萬已於東晚交到（三日下午二鐘） 
　　北京電外交協會派會員某向河間募得捐欵三萬二千元充國民大會籌備費（三日下午二鐘） 
　　北京電活佛封册及印信已由印局漏夜趕辦（三日下午二鐘） 
　　北京電浙新潮鼓吹社會主義已通令禁止（三日下午四鐘） 
　　香港電粤運使購進洋鹽萬五千擔運商以近私鹽擬承購轉投濁流（三日下午四鐘） 
　　香港電昨憲法會議有人臨時提議對待缺席人員致起爭論會場大亂卽鬨散（三日下午四鐘） 
　　香港電和屬華僑代表昨到軍府請改中和條約優待華僑伍總裁令往京請願雙方進行（三日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電東海召　　氷　其電告閩省中央必納從民意與日人嚴厲交涉靜候解决勿作意外舉動 
　　北京電蘇督電謂福州交涉案全國人民憤懣務請據理力爭勿稍退讓致失民望 
　　北京電閣議有派張元奇赴閩查辦說聞日外務省亦派員赴閩調查肇事眞相爲抗議張本（以上三日） 
[  以上中華通信社電]  
　　北京電參院今開會開員全　通過陳懋鼎周秀文質問靳農敎兩部如何靳答擬妥卽提出 
　　北京電農敎兩長决另提徐意屬張元奇蔡儒楷靳意提張弧傳嶽棻（以上二日） 
　　北京電陳籙謁府院表示陸外長回决即辭職 
　　北京電内意簡陳籙駐外以劉式訓任外交次長候徵陸徵祥同意即發表 
　　北京電聞使圑接調查南台交涉案報告均不直日本一致贊助我國先撤日艦再行談判之主張 
　　北京電靳語薩鎭冰政府對閩案必不讓步請轉知閩同鄉勿事激烈 
　　北京電當局允學生代表嚴重交涉閩案但囑轉知學生會切勿别生枝節致碍交涉進行 
　　北京電海參崴有發生戰事消息惟尚未接李委員林代將等報告 
　　北京電葉恭綽聞鐵道協會人員與之反對擬在津待梁士詒一同入京 
　　北京電烟龍鐵礦公司商交部如設張庫鐵道願承攬材料并言已置廠練鐵準備供給（以上三日） 
　　南昌電督署接梁士詒密函將由滬甯來贛面商要事　　香港電舊議員因制憲每月加費二百元自十一月起支發（以上三日）以上中孚通信社電 
[公電]  
　　南京中華青年維德會爭閩案電上海申報館轉學生聯合會總會全國各界聯合會女界聯合會各報館各圑體均鑒在閩日人無故挑釁傷斃我國學商軍警又復不自知罪調集軍艦抵閩海軍陸戰隊登岸入城作示威舉動侮辱我同胞蔑視我國體强橫兇暴於斯爲極凡有血氣者聞之無不髮指現北京政府雖已向日政府提出嚴重抗議結果如何殊難逆料國之興亡匹夫有責凡我國民幸速奮起毋畏强暴誓死力爭民國幸甚南京中華青年維德會叩江 
　　施南胡廷翼等來電唐克明任用私人歛財賈怨曾經唐聯帥電令查辦乃唐不知悛悔益肆兇殘翼等爲鄂西人民及本軍根本計不得不却情徇義棄私從公通電全國勸令退職在案唐克明旋於文日卸職離施刻雖軍情帖服内外安謐惟施鶴七屬之大一師四旅之衆治軍剿匪防敵安民庶務紛繁百端待理曾由某等呈請軍府唐聯帥命柏總指揮文蔚來鶴維持現狀一面由各人共負防護地方之責徐俟擇推繼任之人無如目前敵情急迫人心惶恐善後事宜亟須統一若缺總席危險不堪言將頃由本軍全體軍官會議公推第三師師長楊醒漢　於養日宣佈就職俾便統轄軍民安輯内外用特電呈軍府佈告全國請紓厪念並賜亮察是所盼　湖北靖國軍第一混成旅旅長兼前敵指揮胡廷翼第二混成旅旅長易繼椿第三混成旅旅長施城警備司令李化民第三師五旅旅長譚輔臣全體軍官同叩 
[里昂無線電（路透電社送）]  
　　二日巴黎電法總統昨日經過一九一四年最先遭兵燹之美齊愛萊羅羅及吉凡區比皇聞法總統行近比邊特出迎之兩元首遂會於吉凡且受當地人民之歡迎 
　　二日巴黎電實業建設總長洛協爾氏昨由巴黎赴倫　將與英政府討論關於法國煤斤供給之諸問題洛氏大約將勾留倫敦至本星期末日 
　　二日巴黎電據羅馬電稱意國新衆院昨日　幕當意　入辦論室時社會黨　員一齊退出其餘義員則有尊崇元首之表示聞社會黨議長擬於下届開會時到　宜署以免取銷證書 
[中美新聞社電]  
　　巴黎二十八日電最高會議今晨議决分配德國餘賸海軍英美（中有闕文）彼等安置德戰艦之權並協定分五輕便巡洋艦十新式毁滅艦與法國十輕便艦與十新毁滅艦與意國英美本主張將投降德艦沉没法意則必欲分得此等戰艦後德人自行鑿沉多艘今英美乃允以所餘者與法意法意又曾聲言彼等戰時均未造艦而竭力造砲彈以供給聯合國故應得德艦云最高會議除分配以上諸艦外又議定美英法意日五大國應各得德國戰鬭艦一巡洋艦一新式毁滅艦一並約定此等軍艦祇供聯合國技術專門家之研究將來須沉没或毁壞之如是德國大艦幾全已處置德所存者不過四五十艦　朽魚雷艇而已德國所有大艦已經投降或自沉今已不留一隻又著名之愛姆滕弗倫克弗及勃路滿三號巡洋艦亦已沉没又新式速率毁壞艦五十艘爲德國所降者其中三十二艘現在海底惟信數星期内可查得其地點按照條約德必再交出毁滅艦四十餘艘但此等均亦新式旦不甚有力者現在德國海口之巡洋艦八艘必須交與聯合國聯合國必須有十五艦以便與法意各五艘又五大國各一艘但目下祗有十一艘故必須德國并將里勤斯堡式各艦一併交出聞英美日已允將超無畏艦海滕號（二八。五○○噸）裝有十五英寸口徑之大砲八尊給與法國又在斯卡巴弗路倘有其他新式大戰艦起出則給予意國最高會議尙未討論潛艇問題德國恐已不復有潛艇因休戰後已交一百五十艘與聯合國而方在築造中者則已奉令毁壞至德國存餘之海軍將如何處分尙未决定 
　　巴黎二十八日電法當局封閉各跳舞場頗引起法報之非難洛文尼爾報之評論大致謂吾人應有娛樂現在煤問題已經解决此與運輸航業等均無關涉况跳舞者能自已生暖并不需煤即需煤亦甚少至於燈火固需煤豈能盡熄而使吾人在黑暗世界中乎吾人與普魯士主義作戰而毁之今吾人乃行之於巴黎巴黎警長竟阻止跳舞矣數星期前有畫師一圑阻人赴戲場檢查官則抹煞新聞印刷人則停印報紙然則將無事可爲矣吾人乃被壓迫矣特不知彼壓迫之手亦稍稍留有餘地乎云云 
　　華盛頓二十八日電萬國勞動會行政部已與法國保守工黨領袖湯麥司氏爲在國際聯盟之下之國際勞工事務員第一總裁芳登氏已被舉爲行政部主席 
　　紐約二十八日電星期五日交易所銀條價爲一元二角九分墨銀價九角九分又七分之八 
[世界路透電]  
　　二十八日倫敦電首相函覆質問謂和約謂印之期尙須展緩因與德國商訂佔領區域内之行政事宜一時未能告竣檢事長答覆質問謂審訊德皇諳事尙未籌備完畢　　二十七日倫敦電首相今日在下院質問之時聲稱政府深知中歐經濟現局之嚴重高等議會現方儘力救濟之但該議會曾决議僅國際大借欵遠大之計畫始克收效此舉必須於借助美國現方促其加入云 
　　二十七日巴黎電現在美國之協約國經濟會議已設一國際商會其第一次會議將於一九二○年七月間舉行　　二十七日巴黎電巴黎商會請政府設一查騐賠償總局俾正式收取德人所負法人之各償欵 
　　二十七日巴黎電國際學生聯合會（總會設於比京） 
中之學生在斯特拉斯堡會議議决非俟德國已爲國際聯盟會員不許德國學生加入學生聯合會 
　　二十八日巴黎電德政府答覆協約國牒文謂　批准媾和議定書但須改寛和約中某某數重要條欵 
　　二十七日巴黎電克勒滿沙氏致書德代表勒斯勒氏謂法國對於德國不負何種義務惟嚴切履行了結慘戰之和約而已據德報載稱德國總代表西姆森氏不復回巴黎將由勒斯勒氏爲總代表　速簽定媾和購定書 
　　二十八日巴黎電德國建設總長已由柏林赴德國南部與該部各政府討論法國北部建設問題 
　　二十八日巴黎電法國航空隊在阿異廷組織之航空事務不日行將開始 
　　二十八日巴黎電巴黎接有消息謂意軍艦日諾亞號與士麥那號已與達倫齊哇氏沆　一氣恐將與巨哥斯拉夫開戰協約國急宜設法對付之 
國外要聞 
[蓋達將軍之談話]  
　　路透電消息云三日午前蓋達將軍與路透訪員晤談時說明西比利亞民治革命運動之原始與發展茲略記其旨如下今年初夏過激　蜂擁而進西比利亞軍被迫退走士氣不振軍紀散漫革命運動由此而生其目的乃佔據眞正民治主義設立新政府社會燕與知識界及俄國少年軍官之有高等思想者皆　助之原來計畫在改良柯爾恰克政府第柯氏率其四周之退化官僚用其權力遏此運動於是純粹民政不狹對人偏見之運動一變而成公然反對柯氏之革命矣民治革命黨先要求召集國會决定柯氏應否繼績在職繼要求以蓋達爲西比利亞軍之總司令柯氏不懌乃仇視蓋達四散蜚言以中傷之七月蓋達至海參崴雖表同情於民治革命運動然嚴守中立不相與聞但聲明如國會不棄授以軍權則可就職此後數月蓋達寂處軍中不聞外事所與盤桓者從前屬員與相隨不舍之捷克兵士耳十月旣過柯軍潰散民治份子對於沃木斯克政府愈不滿意卒採戰前活　之行爲海參巖民治革命黨佈置計畫擬重組政府十一月上旬代表柯氏之海參崴黨道即向蓋達尋釁蓋達惟嚴諭舊部保守中立逆來順受而已十一月十五日柯政府駐海參崴之兵舉行會操所以尊崇台尼金將軍也當道除給以炸彈　復予以彈藥並諭兵士於罷操後可往攻革命黨解除蓋達車中之武裝是時俄員謀分利於蓋達之行動殆已籌之熟矣次日民治革命黨領袖若干人往晤蓋達旋於鐵路軌道上以貨車爲屏障會舉委員會以成臨時民治政府之雛形所舉委員多係國會舊議員並無過激黨夾雜其中其所代表者僅爲社會革命黨黨法民治黨與知識界耳其進行方針爲（一）改革政體（二）約束謝米諾夫加米柯夫等所部之哥薩克軍　（三）召集國會蓋達不願擔任臨時政府中之位置但被舉　將來西比利亞軍之總司令是日羅薩諾夫將軍部下兵士若干來歸蓋達願聽指揮内有砲兵與水兵各一大隊軍官亦隨之俱來凡此兵土皆於蓋達統帶西比利亞北部俄軍以拒過激黨時曾隸其部下者也蓋達自稱彼等來歸實出意表蓋達所居之車介於加米柯夫氏兩車與車站之中間旁有路軌上架行橋不意橋上駐兵不加警告忽開槍攻擊同時車站方面羅薩諾夫之兵亦復開槍蓋達之車乃兩面受攻此時除自衛外别無他法於是戰事起矣蓋達切實聲明外間所傳社會革命黨於事變時殺人越貨等事無一確實其實蓋達部下於交戰時所獲戰俘二三百人皆由蓋達傳諭釋放不加傷害雙方交戰之際蓋達屢次遣人赴捷克兵司令塞塞克將軍處請其轉懇恊約國軍事黨道出場干涉勒停戰爭派員調查以明開釁之責任但協約軍界置之不理其故何在未能知之蓋達曾一次接到塞塞克將軍囑停戰爭之訓令但此方面雖遵命停戰而彼方面則彈落如雨蓋達此舉徒令敵人進逼故不得不復戰以圖自保最後因外援不至寡不敵衆蓋達兵士勢蹙而降不意當場橫被槍斃者不知凡幾估計革命黨徒先後死者不下五百人蓋達兵力約在一二千人之間而柯政府之兵力則四倍之至於協約國兵力以日軍爲最强海參崴計有日兵四大隊故協約代表之會議日人能左右之蓋達謂協約軍雖有守中立之决議然日軍設哨兵線於蓋達陣地繞其三面縱容柯政府兵士自行越過其線而革命軍擬擴張其陣地時則日軍阻之蓋達末稱脫離西比利亞良用欣快今日政策惟有任令俄國自行奮鬭而已此補政策苟協約國皆採用之定可咸各有益渠目前所計畫者在欲使仍　西比利亞之捷克軍早日回國今尙未　定行止但在上海盤桓無限定之若干時期後擬順游美國而返歐洲至於爲俄羅斯効力之事今已告一段落矣 
[說台灣糖（續）]  
　　迨一千九百十一年台灣出糖之數竟超出尼博士預算之外自五萬噸而一躍至於三十萬噸其種蔗之田亦由六萬五千畝而增至二十二萬五千畝在十年前每畝得蔗十噸已云良好之收穫及用新法種植力求改良每畝至少竟可得二十噸廠中製糖亦得法每蔗一百噸可成糖十二噸然一千九百十二年間台灣忽起極大風潮爲五十年來所未有於是蔗田中大受影響收穫暴滅諸糖公司諸糖廠皆受大損失故一千九百十三年間僅出糖八萬噸於是一般人頗抱悲觀以是業爲不足恃然諸糖公司初不因是而殺其勇氣奮鬭如故爲時未久　得重見繁昌茲將諸公司資本總額及二十四小時榨糖之數列表於下 
公司名　　　資本總額　　　　　榨糖之噸數每二十四小時台灣　　　一○四一七五○○元　　八六九○ 
大日本　　　七一一二五○○元　　二四四○ 
台南　　　　六一八七五○○元　　　九一○ 
太谷本　　　五二五○○○○元　　二三五○ 
東洋　　　　五○五五○○○元　　三九一○ 
門司　　　　四四六二五○○元　　三七七○ 
芬蘇古　　　五六二五○○○元　　四三九○ 
尼太加　　　二五○○○○○元　　二一七○ 
台藤　　　　一五七五○○○元　　　五六○ 
林恩琴　　　　七五○○○○元　　　八三○ 
興古　　　　　三○○○○○元　　　五六○ 
　　計其總數則投資於糖業中者凡四九二三五○○○元 
而二十四小時中榨糖之數竟可得三○五八○噸外此尚有生糖公司二方在組織中其一備資本三七五○○○○元一則未悉茲再將日本蔗田之畝數及其出糖之磅數列表於下 
地名　　　　蔗田畝數　　　　　出糖磅數 
台灣　　　二六二五○○　　　　七三○○○○○○○ 
琉球　　　　二五五○○　　　　　六八五一○○○○ 
大島　　　　一二五○○　　　　　二七八五○○○○ 
九州　　　　　五六○○　　　　　一七三五○○○○ 
希谷古　　　　三七○○　　　　　一三一五○○○○ 
布寗司　　　　二○○○　　　　　　三○○○○○○ 
本州　　　　　一四○○　　　　　　二六○○○○○ 
　　觀上表可知台灣產糖之富實突過日本他處以前固亦有以甜蘿蔔製糖者不無成效其最初試種蘿蔔也時在一千八百七十三年地在北海道其子則來自歐洲種後成績頗佳一千八百七十九年政府由法國運到機器裝置於北海道糖廠中此爲日本有蘿蔔糖廠之始一千八百八十七年薩芬路糖公司中亦自德國購到機器并聘德國工師多人至日本能於二十四小時中榨蘿蔔二百噸然二廠皆不甚發達卒至停業近有人捲土重來由强有力　資本家集合資本五百萬元組織公司定名曰北海道製糖有限公司得地一萬五千畝可適合種蘿蔔糖者而以台灣富有經騐之工師主持一切他日或有發達之希望此外以蘿蔔製糖者奉天曾已設立一所資本亦五百萬元營業殊不惡又有一公司設於高麗亦　製蘿蔔糖資本二百五十萬元後卒與大日本糖公司相并合一千八百九十七年前後日本　地煉糖廠成立頗多然局面甚小未能經久或停業或與他廠相并或則因稅率之保護而得延其壽命大日本糖公司在台灣有生糖廠亦有一煉糖之廠煉糖總額每日可七百噸其速推第一其他生糖廠如門司台灣尼太加太谷古等亦均煉糖舍大日本公司外次推台灣公司近聞東京及名古屋兩地亦將有煉糖廠之組織（未完） 
國内要聞 
[中日福州新交涉案彚聞北京方面之情形]  
　　此次福州事件我國雖　向日使提出抗議而日使迄未正式答覆即東京莊代使之抗議日政府亦漠然視之目下當局雖力籌交涉之進行因無相當辦法尙在停噸政府之意以此事關係重大必須劉統人趕行赴任以使向日政府嚴重談判因是昨日外部已敦促劉氏早日啓節而劉氏則以此事解决困難頗有畏縮不前之意以是行期尙未能定聞昨日下午外交部又切電駐日莊代辦令再向日本外務省嚴重抗議並聲明關於排斥日貨之取締政府並未漠視而日人斃傷我警察學生按之公法則咎有攸歸卽以最近之長春事件是其比例務催日政府即日爲責任之回答據外交部人言熊秘書垓兩次赴日使署之結果日使對於賠償撤換領事似可辦到惟賠罪一層尙無表示仍望中國將排貨風潮取締爲前提云 
　　政府以連日各省紛電協爭福州交涉前日特由院分電各省令轉知商民靜待解决其電大意謂在閩日人傷斃我國學警一案事關國權民命亟應嚴重交涉已由外交部提出抗議並電莊代使一致辦理近迭據外省各界來電力持爭議用意正同惟中央對於此事極爲注意日來正在積極進行外間或未盡悉希卽傳知各界靜候交涉解决切勿别生枝節致貽彼方口實又敎育部通令各學校云此次日人在閩毆傷學生一案本部接准李督軍皓電當即咨行外交部請速行嚴重交涉以保國權並電復季督軍請將詳細情形即行電復旋於二十六日復經同外交部提出國務會議討論辦法研究條欵由外交部提出與日使嚴重抗議並電莊代使向日政府交涉一面會同外交部派員赴閩調查實在情形政府對於此事異常注重與國民具有同情昨日各校學生游行街巿藉表愛國之熱忱以作政府之後盾本部亦深亮此意故切商軍警勿庸干涉惟是此案政府正在積極進行中各校學生須知對外交涉必須國民與政府一致行動較爲有力萬不可猛進不已另生枝節致背初衷貽人口實自此以後務須保留民氣實備後援靜候政府盡力解决仰即由該校長本此意指切實開導學生並將上開經過情形詳晰宣佈俾衆周知云云此亦官場應有之文章也 
　　福州交涉旅京閩人認爲非常重要問題除迭次開會表示意見外並推薩鎭冰爲旅京同鄉首領懇請政府與日本嚴重交涉聞昨日上午十一時東海傳見薩氏時薩氏曾將日人在閩逞兇情形一一詳陳於東海並謂閩民對於日人肆意行兇羣情激憤務請中央注重民意與日人據理嚴重交涉倘有意外問題發生閩民甘作政府後盾東海頗爲動容又靳雲鵬昨語薩氏謂福州交涉通國注意中央職責所在自應極力抗議總期不損國權深望轉告貴同鄉須知民氣爲交涉後盾雖係不可少之事亦須顧念中央辦理此事之苦心則兩得其便薩當允將此意轉告同鄉矣附福建旅京各界聯合會致福州各團體電福州李督軍省議會敎育會學生聯合會經學會健報館福建日報館轉各團體各報館均鑒三十日本會開成立大會對日人暴行事公决七條請政府即日向日使抗議限十日完滿答覆一面籌開北京國民大會并公推張元奇李景銘林肇民陳溥賢劉慶平黄英等代表各界主持一切望各鼓勵民氣積極進行木會誓爲後盾函電請寄北京車子營福建會館本事務所旅京福建各界聯合會 
　　國民外交協會昨因福州事件　於下午二時在石虎胡同開大會會員到者極多先由主席推定某君報告事件之經過及各界進行之情形聞者非常憤激旋卽議决三事（一）請政府嚴重交涉（二）通電全國（三）舉定代表參加於國民大會籌備會一致進行被舉之代表爲梁秋水陳百朋藍公武鄭晟禮四人茲將該會通電原文錄下各省省議會敎育會商會曁各圑體各報館均鑒日人在福州殺傷學生巿民警察近日福州官紳詳電報告日人蓄意挑釁事實昭彰乃復派軍艦縱兵登岸蔑視吾國且反公法是可忍孰不可忍政府業經對日抗議本會今日開會議决請政府要求日本即日將軍艦退出閩港撤換領事懲辦兇手謝罪賠償并擔保今後不得再有此等暴動非達到目的不止北京不日即開國民大會凡我國　宜一致表示以保　權而　公憤隨時通電爲盼北京國民外交協會東 
　　北京學生聯合會原定二十九日開會嗣因是日舉行學界游街大會各學校代表奔走終日精疲力竭乃改於前日（三十）在北京大學第二院理科第一敎室開會　　討　關於應付福州問題之辦法到會者男女四十餘校代表七十餘人憤慨之氣充滿會場午後二時振鈴開會由北大法科學生方豪君主席詳細討論至六時半始宜告終結茲將其議决四事分述如下（一）由該會代表組織抵制日貨委員會討論厲行抵制日貨之辦法並舉代表於日内往暍京師總商會會長安迪生要求迅速通知各行商自即日起不得再購日貨（二）日内舉代表六人再謁外交次長陳籙氏要求以民意爲主向日本政府提出抗議又外交應取公開主義（三）邀集京内五十餘圑體於本星期三晚（三日）開聯席會議討論開國民大會事宜（四）各校學生出發講演勸巿民厲行抵制日貨講演時祇向學校請假不取罷課形式其辦法分游行講演與家庭講演兩種游行講演由各男校學生赴商店講演家庭講演由京内各女校學生擔任自一日起實行昨日（一日）學生團全體出發分組演講仍照（六三）之分配高等師範演講者分五組琉璃廠東西各一組虎坊橋一組香廠一組新世界前之大圜場一組聽者甚衆講至日人在福州逞兇情形有許多聞而泣下者並勸人不買日貨至五時始歸校 
　　京師總商會對於國家大事向不肯多所與聞此次閩事全國共憤而該商會亦寂然無聲前日學生舉行游街大會路過該商會時曾舉代表入内質問一切昨日該商會始有一不痛不癢之呈文上國務院措詞如下京師總商會呈爲日僑暴動　傷福州學警懇請嚴重交涉鞏固國權以安巿面事竊維世界立國各有主權公理弭平豈容爭執此次日人之暴動原因複雜舉國均悉勿庸贅述然理曲自彼非是釁開於我雖心懷叵測較别項交涉似乎不甚棘手且列强均甚注意斷不容此種强硬手段發生於二十世紀時期稍有失敗後忠不堪設想此番激動公憤未始非天愛中華作轉環地步總商會地處中央有事尙能聯絡願爲國家後盾務望政府迅速迎刃而解以遏亂萌實爲公便謹呈國務總理會長安迪生副會長金世藻 
[農敎否决後之閣員問題]  
　　閣員同意案新參院定於今日（二日）下午一時舉行投票據昨日所得各方面消息當可一律通過此後之問題僅爲敎育與農商兩部總長與各部之次長而已聞靳翼青之意對於農商擬請田文烈暫行兼署而敎育則當同意案未提出之前李盛鐸頗存希望後以當局提出夏壽康面止今夏旣未爲通過故又思得之但其結果頗難逆料至内次一席江天鐸必不調任而安福所推舉之人恐亦未易達到目的或者竟以許寳　蟬聯下去亦未可知 
　　又據另一消息靳雲鵬於昨日上午入謁東海談及閣員問題以農商敎育兩部總長否决後除農商一部另有辦法外其敎育一席如再以夏壽康提出仍恐發生窒碍聞東海意仍以傳　棻代理敎育部務决俟今日（二日）參院方面將閣員案　過後准於三日以明令發表以便各閣員四日正式就職 
[外蒙古之近狀（續）]  
　　一千九百十二年間中國與外蒙宣戰俄國貨品之輸入外蒙討值約六千萬盧布其貨品爲羊毛織物棉織物鐵器軍械之類而羊皮等之運往俄國者庫倫一隅已頗不少計値約二百萬盧布牛之運往西比利亞者計値約七百萬盧而一千九百十三年庫倫有中國貨品輸入計値約一千萬盧布以上所舉雖不詳備大致無誤近數年來則未得確數姑從闕略茲再舉其進出口貨品如下進口貨爲布疋茶磚烟葉油燭鐵器麫粉食料軍械子藥出口貨爲羊毛羊駱駝山羊皮葉皮鹿皮羚羊皮牛皮馬皮馬牛狐齦鼠松鼠狼貂紫貂　銀鼠金沙牛油馬鬃犁牛毛山羊毛等此等營業類由中國及俄國商人執掌徧設公司於庫倫烏理雅蘇台恰克圖諸地一方向蒙人購取大宗產品一方則每年以貨車載需要之貨物至外蒙僻遠之處以供蒙人車以秋間出發往往經冬未返其貿易之法並不專在金錢時復以貨物互相交換如以蒙人需用之品換蒙人所有之上品毛皮往來之間頗有鉅利可圖此等事由俄羅斯人或中國人主持之然 
 
 

Page 7

 
 
必爲公司中非常信任之人可不待言蓋其時間甚久長而一切行動初無人加以監視也其個人所得酬勞每百分中可得二十分或二十五分至羊毛一業則徵有不同公司中須與蒙人預訂合同定購其畜牧場中全份之羊毛其運往歐洲者大都先於本地俄人之公司中洗濯淨潔此類羊毛天津巿上殊不能得蓋其運來者皆未洗淨者也以運費水脚等計之天津商人不如就蒙地洗淨後運來較爲合算至貨價之貴賤初無一定有時購之中國巿上反較購自庫倫爲賤去歲有一俄人之公司購齦鼠十萬頭運至張家口以爲必　獲利詎知　時中國巿價適大跌此項齦鼠其價廉於庫倫多多於是運回庫倫卒别有一商人購其全數運之西比利亞始得獲利外蒙之貿易固大有可爲但求各國能以資本活動其間而副之以行商之精神必能發展美國與英國人固優爲之俄人則國亂方殷　後恐未暇及此苟世界各國商人欲於此毛皮羊毛國中有所發展則首當設法立定一穩固之基礎通其語言而與土人相友好然後於商業上策其進步設立公司須得地產亦可向蒙人購取如在俄國租界中則可購之俄領事其事殊不難也然着干之始不可不聘用一二可非之外人熟悉出口貨情形者助理其事辦事人中如能通中國文而　中國人相往來則於事尤佳其餘貨車運貨等事亦可妥爲佈置其運至中國巿上者爲粗細毛皮羊毛皮生獸皮鬃毛腸衣小馬等進口貨則爲茶磚布疋麫粉糖日本油及蠟燭廉價鐵器等等以現金交易可免匯兌之勞獲利亦易至運輸之法不止一種過戈壁沙漠時則以駱駝牛車或馬車爲之惟以駱駝爲最穩妥蓋木製之車每易於半途破製且費用並不見省而需時殊久也駱駝身旣碩大頗能任　每頭載貨物四百磅需費可十六兩惟以天氣之寒暑晴雨不能規定大約在十二兩至二十五兩間由庫倫至張家口再由京綏鐵路運往天津商人等欲於庫倫　商則必須别設辦　處於張家口其第一步則組織一運貨機關以爲雙方連絡之點須知張家口之於庫倫如手之於臂彼此實相關合欲謀一方之發展則不可不顧及他方至欲求交通上之便利則宜備汽車二輛取其靈捷可喜不至遲遲吾行也世界商業全賴商人幹練始得以日見發達苟當事者旣能敏捷資本又復充足則前程遠大未可　量非特營商已也即開礦畜牧亦未始不可要視人之果　盡力否耳 
[北京通信（野雲]  
　　甫入冬令之北京 
　　獵獵朔風草木黃落地上已見結冰各戶煤爐烟管均有灰白色之氣體飛騰入於空際上接慘白之日光益覺寒威砭人肌骨届茲時節蓋已由秋而入於冬矣北地早寒語傳自昔照北京本地人之通例有（九月一日開火二月末日閉火）之說此係指舊曆而言所云火者蓋謂煖坑也今年有閏月時節較遲然現爲十月之初肅肅嚴霜行將變爲紛紛　雪矣在北京社會夙視冬令爲重要節候就治安方面言有所謂一冬防一就酬應方面言有所謂（炭敬）就俱樂方面言有所謂（消寒）就慈善方面言有所謂（施粥）（施衣）此固不僅北京一地如此但以北京爲生活較複雜之社會冬令内可紀載之事實又較多因就北京各社會之狀况書所見於左 
　　一官吏社會夏季涼棚冬季爐火爲北京各官署庶務科中最重要之一職務一年兩季費錢頗多司員聽差忙碌亦特甚而尤以爐火一項爲忙因購爐購烟管購紅煤所費手續較爲繁多也在交通部以管理路政之故署中每年燒煤率由京綏鐵路代運不收運費其始沾惠者爲公家繼則部内司員亦分其潤由部發出賤價劵憑劵取煤大約普通十二元一噸者有劵可　四元每一司員所享購用賤價紅煤之權利表而上雖有限制但亦視各人地位與權勢如何以爲斷往往一人一家用不了者可贈劵於親友同鄉此正合孔老夫子所說（與爾鄰里鄉黨）之言交通部員享此權利歷年已久據聞今年農商部亦援例與鐵路局交涉理出則謂路政屬於交通礦政屬於農部無煤何由運旣是主管官署應當利益均沾路局許之現已開始代運其賤價劵與交通部同式定價每噸十二元賤售爲八元半司員分配噸數以職位高低爲標準大約最低級之錄事當可享受半噸權利　究官優於民誰謂民國之官不如前清耶 
　　（一）工商業社會工業社會在冬季中最忙碌者（一）爲製煤爐之鐵舖（二）爲製皮之皮貨局（三）爲製大　之西服莊今年皮貨價甚貴細皮尤甚狐裘一襲有價至百元以上者其原因係美日在京設莊收買日本人近來生活程度漸高歐戰後新發生之富豪一切車馬衣服無不日趨於奢糜需用中國皮貨亦漸多前二年鐵貨缺乏北京方面煤爐及爐管價極昻今年則已大低且近年以來北京需用洋式煤爐之數大增故製造之者亦日衆煤價較去冬尙不至十分過漲以上所述皆工業而兼商業者也至商業社會在此時期中亦有可紀者（一）爲勸業　成立勸業場原爲農商都所轄自上年燬於火經該部招工投標重行建築已一律告竣總其工程者爲馬榮現由該部委任充該場場長所有舊日商店商舖皆儘先認租以示優待該場此次建築力求堅實整齊而各商在此營業者並須一律販賣國貨以期實符勸業之旨（二）爲第一國貨店成立該店設於東安巿場爲北京大學學生所組織一切經營悉依新法畢業商科之學生可藉此略得經騐該店組織多時其中招股購貨等事聞亦頗費周折今幸告成即觀其所發出之廣告形式已知其與舊式商業大相逕庭（三）爲兩游藝場之盛衰更迭自城南游藝園繼新世界而特立自夏徂秋利巿三倍每日車馬盈門游人如織而轉視比鄰之新世界則門前冷落車馬甚稀其故一因新世界係樓房空氣不暢而游戲園則平房曠場便於納凉且其中點綴之景物甚多二因普通社會皆有厭故喜新之心理與隨衆盲從之習慣但一入冬令則城南游戲園地闊風寒又不如新世界之局緊機圓氣象圑聚是以游人多舍彼而就此於是半年來之冷落商場今又爲熱閙世界矣又次爲商業社會中之金融狀况論北京之金融必首及害人之京鈔前者鈔價落至四角政府大恐慌曾經一次之整理遂使低落之鈔價數日間躍至五角七八分自是以後平流而進率在五四五三間惟近日又現出將入五關之勢以是當局乃發出通告謂據總商會之呈請嚴格取締奸商倒把以免鈔價之低落究不知果能有效否也 
　　（三）慈善事業北京每逢冬令率有政界要人發起施粥施衣之舉今年東海對此尤爲注重特諭警察總監吳炳湘及步軍統領王懷慶多籌欵項善爲辦理蓋因北京近來居民日衆物價昻貴生活程度日高而窮人亦日衆往往衣不被體沿街討錢一遇風雪無處可歸每至殭斃是以今年籌備粥廠特别增多而所施之衣亦甚夥自是諸大檀越一點慈心惟根本計劃尤宜多設貧民工廠添設廢疾院養老院以資收容不然以煌煌國都竟任衣服檻樓形容污穢之羣丐充塞通衢亦國家之羞也 
　　四餘譚記述旣終復有一事可以附叙此事實不屬於人事界之社會而屬於自然界之天體但於北京人事社會却有密切關係此事維何即一般人士所喧傳之（五星聯珠）及（日月合壁）之說是也五星聯珠入冬令後業已實現都人目見者巷多即記者亦曾於前夜四鐘披衣出庭仰觀見東南方有五星行列成一直線而末一星特别大而有光但感覺界並不認爲奇異至日月合璧則咸稱舊曆十二月初旬出現問何以能預知則謂五星旣聯珠則日月必合璧兩者距離之期間不出二月舊例具在自當不爽並謂前清同治年問曾有一次爲清室中興之佳兆因有此一種迷信說法遂造出行將復辟之謠殆謂上天垂象所以示中國之天子復出帝制復興語極荒唐而信者頗多殊爲可慮記者素未研究天文學深願中央觀象臺諸君迅將此種道理編成白詰文廣爲傳布以解普通社會之惑也又聞友人言觀象臺日將此事報告政府矣 
[京華短簡]  
　　航空事務處組織將次就緒該處處長丁錦已將馬良部下之旅長一席辭却專辦此事下分三科另設一敎練所以王萼爲所長並電致新加坡催運飛艇來京（因該飛艇有一半已到新加坡）務於年内趕到一方面與無線電局劃分事權蓋馬開尼無線電公司爲中國設置無線電丁錦爲該會業事將來無線電或將歸併於航空事務處亦未可知至南苑航空學校因飛艇均係舊式故已歸併於該處現丁氏已指定西安門内旃檀寺（即前陸軍講武堂舊址）充作辦公地點自昨日（一日）起業經成立辦公矣 
　　日本資本家大倉氏此次來華含有擴張其經濟勢力之作用據日人方面言大倉氏在北京之時對於投資計畫與中國當局交涉已有頭緒其投資之總額共一萬萬元並不限於何種事業北滿洲蒙古境上之牧畜事業即爲其中之一此外尙有二千萬元則以之設立中日合辦銀行云 
　　道清鐵路展修孟縣枝路前經閣議可决交由交通部核辦現交部當局已與英國福公司代表訂定展修草約二十九條並墊欵六條内容要點（一）此項枝路未竣工時暫歸道清兼管竣工之後應即移歸清平公司管理不受道清條件之束縛（二）原定道清行車合同第六條不得適用於本枝路（三）福公司不得以本約權義議渡他國聞此項草約業由交部咨商財部核定 
　　據中美通信社消息川邊鎭守使陳遐齡於一日上午有急電到京報告藏事略謂達賴喇嘛前此堅持原意與外蒙聯絡以厚勢力現鑒於外蒙取消獨立知自治一節爲不可恃態度已轉緩和擬再乘機動以利害并一面迅籌安撫辦法以期藏事易於解决 
[劉存厚逼走鍾體道後之反響]  
　　政府將派員往查 
　　陜南劉存厚鍾體道因積嫌起釁鍾力不敵離開防地前次劉已屢電政府謂鍾扣餉違法軍心憤激遂解其職務政府以爲一方面之言眞相未明以地方秩序爲重故仍電劉力維防務卽令暫兼二十二師師長而令鍾體道入京至昨日則聞鍾體道與部下全體軍官均由西安電達政府極力攻劉且稱道南郵電均被劉監視故輾轉至西安始能與政府通電鍾電略謂待罪營次轉戰千里劉督心懷險詐中央所撥餉械屢被扣留即如在漢以來去年共領印餉四十四萬元職師僅分十餘萬元其所領子彈亦屬相同同爲國軍咸以偏枯致怨職師屢請補領爭執未决不意劉督於十一月十一日乘職師部隊任防在外約職師同赴漢城外清眞寺内外密布伏兵職師知覺繞道回城卽開槍追擊師部先被佔據由十五旅劉圑長迎護多方調停逼令離漢遂派兵拘押由小河日荒山小徑繞道西安沿途留難意圖加害情形實難畢述職師現已行抵西安待罪靜候處分除令本師駐紥各該處軍隊不得因職師一人之去留輒生變動外所有劉督軍亂紀之罪謹撮要籲呈又鍾部下旅長唐廷玉潘文華等自西安拍電政府則稱廷等向來出防在外本月十一日漢城事變實未預聞劉存厚逼走鍾師並揑造文華等全體軍官通電反對全軍聞之憤激擬立時與劉軍開戰因顧全地方秩序姑且隱忍廷等與鍾師長患難相共素無嫌怨伏乞鈞座洞察迅令鍾師長回職以安軍心云云聞政府以其間情形複雜關係陜南防務甚巨未便聽一面之詞遽行判斷决卽日派員前往密查後再行核奪並以陜南一帶防務經此變故所受影響不小除電陳樹藩嚴爲佈置外並電管金聚責成維持天水鳳留一帶防務 
[濟南不准設外人工廠之原電]  
　　山東省議會議决不准外人在濟南商埠設立工廠情形已紀前報茲將該會致政府電文錄下北京大總統國務院外交部鈞鑒邇來日人在濟南商埠設立公司工廠從事工藝製作如滿州製粉公廠滿州製粉會社東魯火柴公司東亞蛋粉公司聯軍顏料廠已至五處之多載驟駸駸方興未艾查前清光緒二十二年所訂中日通商行船條約第八類有日本臣民准帶家屬員役僕婢等在中國已開及日後約開通商各口岸城鎭來往居住從事商業工藝製作及别項合例事業等語又查北洋大臣袁擬定濟南等處商埠應辦事宜節略第二條内稱商埠自開應准有約各國在該處設立照料商務之官員准各國商民任便往來携眷居住不必請領護照准洋商建立行棧與華商一體經營貿易此外並無優待洋商之處等語又商埠租建章程第一條稱此係自開商埠與約開不同等語是稽之中日通商條約日人在我國從事工藝製作只限於光緒二十二年以前已開之口岸及此後約開之商埠按之濟　開辦商埠章程外人所享受者亦只携眷居住興經營貿易之權利兩相對照則日人在濟南設立工廠其爲違背條約不辨自明且外務部咨復山東濟南等處開部節略作爲開埠章程文及總稅務司赫申復濟南等處開埠預爲籌劃應辦事宜均稱此次自開三埠與沿江沿海各處有别文牘具在可以復按倘准外人從事工藝製作則與約開各埠更有何别况商埠自開原爲預保利益自固主權起見若聽客之所爲無異引狼入室東省工藝方在萌芽倘盡撤藩籬任人侵略列强援例羣起效尤工業前途何堪設想本會顧瞻桑梓實切殷憂用特電懇政府一面向日本公使據約交涉務令一律撤消一面講日公使勒令各該廠先行停業靜候解决以符約章面挽權利無任迫切待命之至山東省議會印 
[紀杭州學生之游行大會]  
　　杭州中等以上學校學生聯合會日前爲日人在福州傷斃學警事特招集各校代表開緊急會議議决於二日開學生游行大會至昨日上午九時許各校已先後到公共運動場集合計到會者十餘校男校如之江大學宗文中學第一師範第一中學法政專門醫藥專門安定中學甲種工業及商業等女校如女子職業女子師範蠶桑女校等總計五千餘人於九時餘出發沿途分散傳單並高呼立救福建抵制日貨等語經過督軍署時由各校派代表進見督軍以六事要求盧督請電達中央即日答覆後復由督署至省長公署亦派代表進見省長凡各熱鬧巿場皆遍行經過一時人山人海途爲之塞又有各校之演講隊亦同時出發演講閩案慘狀及應付方法聽者皆大感動 
　　另一報告杭州中等以上學校學生聯合會因日本僑民在福州槍傷學生商民軍警並派海軍上岸一案憤激異常特於昨日（二號）舉行游行大會以期共救危亡是日上午八時該會男女學生四千餘人手執白旗上書喚醒國民提倡國貨抵制日貨力禦外悔救我福建勿作亡國奴等字樣齊集新巿場公共運動場至九時整隊魚貫出發走迎紫路轉延齡路至軍署推舉代表黄維時運瑞琦求見督軍呈遞請願書要求政府向日本嚴重交涉其條件有六當經盧督軍派副官長出見接收請願書允予轉呈中央核辦代表辭出又列隊游行經興武路西薦橋路轉羊壩頭大街由保佑坊清河坊過新宮橋繞崇寗閣至梅花碑省署請願齊省長亦派政務廳廳長馮學書出見接收請願書並致敬意各學生乃由佑聖觀巷過高喬巷至省議會經周議長請學生代表入見晤談十餘分鐘代表辭出即從下珠寳巷繞大方伯轉石牌樓進下板兒巷轉福緣巷達城站休息復由清泰門直街經薦橋路大街轉三元坊進官巷過迎紫路達運動場三呼萬歲而散沿途分散傳單多至二十餘種並高呼救我福建抵制日貨秩序極爲整肅（由安定宗文蕙蘭等校童子軍在兩旁維持秩序）所有各交通要道並派講演圑講演游行本旨一時觀者人山人海莫不爲之動容 
　　杭州學生會請願書云爲請願事竊思國運阽危外患紛至青島之恥未雪福州之禍又來主權喪失孰甚於此若再因循國亡無日今日本無端而侵犯我内地無端而殺傷我同胞彼之心目已無中國凡有血氣莫不痛心此學生等所以終夜徬徨計無復出不得不環請鈞台電懇政府提出嚴重交涉謹述其重要者六端如下（一）取消日本領事裁判權（二）撤换福州日本領事（三）日兵限期出境（四）行兇日警及主使長官應移交中國官廳審辦（五）賠償損失及撫恤（六）日本政府應向我國政府謝罪以上諸端爲分内應得之事均非達到目的不可否則寗爲玉碎毋爲瓦全學生等爲國民一部分大義所在願爲後盾爲此除派代表黄維時連瑞琦面懇外合行具情請願萬乞鈞台主張公道以拯危亡學生幸甚中國幸甚謹呈具請願書杭州學生聯合會中華民國八年十二月二日 
　　杭總商會亦於二日具呈軍民兩長云呈爲殃民辱國公憤難平迫叩迅賜轉電中央請予嚴重交涉事竊維我中華民國對於友邦之敦睦已彰彰在人耳目我人民恪守國際公法亦從未有逾軌之動作世界各國當有定評不期日本不顧公理侵我青島交涉至今迄未解决近復無端戕害福建學生甚至波及兵警駐閩日領事不加懲治且復　　　閩縱容軍隊入城其草　我中華人民蔑視吾中華國際實屬掃地已盡此而可忍孰不可忍福建如斯我接壞之浙江安保不爲之續迭見報載情形浙商同深公憤本日各校學生數千人亦復來會陳述羣情憤激均有寗死莫辱之槪錫榮等同是中華分子血氣所在與衆共之理合備文呈請仰祈鑒核迅賜電請中央嚴重交涉其如何限期撤退日艦及撫恤死傷懲治兇手并要求處分日官吏之溺職保持我國際之尊嚴應請政府迅予宣示以平民憤而保國權無任悚惶迫切待命之至 
[蘇州學界之游行與公民會]  
　　蘇州各界自得日人在福州暴行消息莫不憤激異常學生聯合會特於十一月三十日下午開緊急會議是日出席者共十八校議决本月二日各校一律停課游行詳情已紀昨報至是日全體學生均穿制服於上午八時半在觀前北局之空場會集後整隊遊行街巿各執紙旗一面並沿途分發傳單游行時女生在前男生在後由北局出發經察院場城隍廟前養育巷吳縣前學士街吳趨坊中巿街護龍街觀前大街醋坊橋止然後分隊歸校午膳下午二時各校仍會聚於北局開國民大會到者不下萬餘人先由學生聯合會會長沈秉奎報告開會宗旨次請各界代表陶子瑜朱慰元孫壹衣俞再世等十餘人相繼演說演說畢宣告散會 
[南京快信]  
　　旅寗閩同鄉昨在福建會館開會到百餘人决議電北京政府要求日政府撤艦謝罪賠損失卹死傷撤換日領懲辦兇手等六欵以平民憤 
　　各界聯合會籌備積極進行以救福建擬下星期日在半邊街公共體育場開國民大會討論實際對待辦法 
　　軍警會議决定對待學生方法但維持地方秩序凡軌内行動不强制干涉 
　　省議會昨日（二日）下午一時開大會到五十餘人延至三時續到十餘人仍不足法數未能開議 
　　省議員王詠梅提議電請中央取消届滿田賦附加減輕負擔以蘇民困案龐鴻淵提議本省米糧嚴禁奸商私連實行積榖救荒案灌雲張福佑等請議取消東門河新設捐局案即列入議程付大會討論黄守孚提出甯省電燈廠訂購電機質問書吳福康提出官中取消後所有牙帖費何以延不發還質問書鍾善道提出財政廳短發第五師範學校五六七各年度臨時經費質問書又提出省公署咨復江北運河工程局濬河經費究係何種性質案諸多疑義質問書昨已由會咨請省署答復 
　　財廳長胡翔林以本廳徵榷科長葉增濤於歐戰期内籌欵協濟異常出力特列舉事實呈請軍民兩長特保以簡任職存記李齊准如所請已會銜彙案列保 
　　沙田局以各縣沙田歷届大丈每有發見人民私自隱佔及盜墾情事昨特令縣出示布告凡人民佔墾沙田務各報請承領遵章繳價塡給執照方准註册完糧以杜趨避 
　　日本大倉男爵前日晚車赴滬李督派石副官陪送上車 
[杭州快信]  
　　學生聯合會昨請願要求軍民兩長對於閩案速電政府嚴重交涉計六條件（一）取消日本領事裁判權（二）撤換福州日本領事（三）日兵限期出境（四）行兇日警及主使長官應移交中國官廳審辦（五）賠償損失及撫恤（六）日本政府應向我國政府謝罪盧督齊省長會商後即已據情電請政府察核辦理 
　　省議會庶政興革審查股今日（三號）下午開會審查聯合江蘇省設立江浙大學籌設吳越大學浙江實業大學補助留法勤工儉學等案共計十二起 
　　省議員王爰斯據留德學生王柏來函請求補助留德學生學費備陳困苦情狀昨已提出議案付會公决 
　　紹蕭塘閘工程局長鍾壽康辦工不實經省議員章五成提出質問後令委荐任職楊國觀馳赴聞堰查勘得覆委無偷减工料情事昨已咨鍑該會查照 
地方通信 
[松江]  
　　清查公欵近訊公欵公產管理處自雷總黄逝世後由地方人士呈請縣署派員會同公欵管理處各　事從事清查現在清查旣未竣事總董亦未委定地方興論以管理處有虧空鉅數公欵之傳說多半主張改組如陸規亮唐志　秦勳　等或發表意見或具呈省道均主推翻舊章改爲合議制度按月報銷以免把持而杜侵蝕　日二十四鄉自治委員復以總畫延未委定公欵之人主持呈請省道派員接管本月二日上午管理處突以支票四千元向松江銀行提取存欵適省議員未世瑾在場當即阻止該行付欵講　董未定負賁無人不得照支致滋弊混該行遂　照付旋爲省議　盛元音縣敎育會會長倪汗忱公民陸規亮等所悉復公函松江銀行聲明於管理處總董尙未確定以前不論何大不得動支此項存欵聞該行對於此事擬於三日召集董事會討論辦法云 
[蘇州]  
　　慘殺命案正兇已得憇橋巷陳宅母女二人被人　殺一案業在保定地方緝獲嫌疑人槐升一名解蘇後即經崔　廳長預　因開防嚴密難得眞相茲聞　供之際初則堅不吐實繼用踏扛等刑方始供認爲是案正兇略謂事由挾嫌而起時在黑夜伊係舊僕從大門潛人内　與帮兇二人用牛刀砍斃二人重傷一人遂即逃逸但陳宅主僕人等均係同謀等語因案關重大且牽涉多人故崔　廳長親　該除訊問而該犯竟於次晨用碎玻璃自戳肚腹經　者診視云須七天後方可無虞現由該除派撥多人看護一俟傷痊　當解送法庭矣 
　　電燈廠之進行蘇州商會龐蘇二會長發起籌備新電燈公司邀集紳商各界會議多次迭誌前報現聞資本額定三十萬元分六千股每股五十元認股者非常　躍計上次會議時已有二十萬元再加以各巿民公社每處五六千元併計已經及額無虞不足即可成立茲該商會又訂於本月三號開第三次籌備電燈會議討論建廠地址及購置電機電料各事宜聞地點擬在胥門外銅元廠基址云 
[揚州]  
　　裁澈重複稅卡江北各屬稅所分卡重複所在皆是經江都高實各埠商會曁紳民迭廪財政廳要求酌量　撤由　委員梁荃來各　實地調查呈報在案其灣邵稅所之　魚口分巡高實稅所之分卡鹽阜稅所之沙溝巡船揚衆　稅所之高板頭分巡樊孔稅所之佘家坂分巡業經該廳核准裁併通令各該年長查照辦理故各稅所均於十二月一日起將應裁之分卡一律實行裁撤矣 
[安慶]  
　　劉律師吸烟罰鍰日前有律師劉治琴在寓開燈吃烟被其姘婦之妹具報地檢　當經司法　察馳往劉寓入内搜檢竟人證俱獲詰據家丁嗜烟渠則因病偶嘗故法警又搜其丁役室中復得烟具遂併逮往廳訊判劉罰金三百元丁役罰金一百元從寛了案 
[杭州]  
　　典業重訂當價杭垣城廂内外各典當因近來銀根奇緊現洋缺乏特於日前在公會開會集議當經决定質當金飾每錢以一元計算質常銀飾每兩以一元計算（向例照巿價八折算）其他棉衣綢衣概照現時估價四折計算聞已於昨日實行矣 
　　銀錢幣兌價之紊亂杭垣自鼎豐錢莊殖邊銀行相繼擱淺牽動巿面銀根大爲緊迫一般門巿小錢莊及錢攤等亦乘機取巧歛錢本月一二兩日上中下三城銅元角洋巿面懸殊清河坊菜巿橋等處一日上午大洋每元兌十一角十文而薦橋章家橋一帶祗兌十角八十五文最奇者新巿場城站各錢攤每元　兌十角零六十文隨意伸縮　有繁言云 
雜評一 
[敎部通令（默）]  
　　敎育部通令實有令人不解之處旣曰閩案政府正積極進行國民須與一致行執爲有力是亦欲國民之積極進行也然又曰萬不可猛進不已是又欲國民之進而不必積極也蓋不猛進不得謂之積極人所共知也又曰務保留民氣實備後援是又不欲國民今日之進而欲留爲他日之後援也文曰靜候政府盡力解决是并後援亦有所不必矣是數說者質言之一欲國民之猛進一欲進而不猛一欲留爲後日之進一則卽後日亦不必進而專待政府之力進與其所謂一致行動之說初無一當也敎鄒通令意果何在耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國各界聯合會消息]  
　　致各省督軍省長各艦隊各師旅　長及各軍人覺書 
　　全國各界聯合會謹以極誠懇之公意致覺書於各省督軍省墊長各艦隊各師旅圑長及各軍人之前曰國之設官以衛民也官之統軍以禦侮也職有專司責無旁貸曩者日本侵略滿蒙而諸君漠然强佔青島而諸君又漠然已經事實可爲浩漢馴至施者恃其慣技受者視爲當然得寸進尺變本加厲近者福建之事諸君亦有所聞乎日人無端持械毆擊學商軍警死傷枕藉並及美邦敎士猶復調派軍艦鳴砲示威縱令兵士自由登岸視我中華領土如無人之境炎黄　胄如無國之民主權何在國軍何用言念及此憤慚交集嗚呼諸君今日雖操政柄猶是中國之人也覩此情形作何感想寒　仗馬其意何居豈如秦人視越人肥瘠恝然無所　於中耶要知官吏之所倚賴者國家耳皮之不存毛將焉附亡國之後庸復有優游之餘地諸君平日對於權利之爭黨派之爭劍拔弩張不可一世此等意氣豈無復一二存者勇於私鬭怯於公戰諸公自况爲何如乎今强鄰壓境禍切燃眉諸公寗冥然無所覺耶疆土國之賓廬也軍旅國之干城也藩籬盡撤任人踐蹈有如虜騎長驅諸君將遂銜璧與櫬以就縛耶語曰養兵千日用在一朝國家以十分七八之歲入養此多士而束手待斃懦夫自居豈昔日亂國凌民之氣燄一旦爲强鄰懾服遂淪於無何有之鄉乎夫日人所以敢於肆爲無道者徒以吾國當道惟攘權鬻國之是知軍人惟擁兵索餉之是務耳國必自伐然後人伐之今日正諸君懺悔白袚之時也諸君不爲國家計不爲人民計獨不爲本身計乎諸君豈無深明於大義者第蔽於權利之私耳以此責諸君諸君將曰軍人以服從爲天職政府之不競吾輩何能爲然軍人之服從當服從於衛國者豈服從於賣國者乎家人父子之問亂命且不可從而况官吏乎而况關於國事乎望各激發天良同仇敵愾勵兵秣馬衆志成城日人雖暴最後之勝利必歸於我倘其縮首屏息聽客所爲則强鄰刀俎鼎鑊之加未必獨寛假於諸君與其後悔噬臍何若仗義先發諸君須知今日之事不戰必死戰且未必死蝮蛇蟄手壯士斷腕是非成敗當能自擇當茲普天同憤之際諸君坐擁强兵如不以之禦敵必先剪滅此愛國之羣衆以媚敵人吾國民死於君等之手猶愈死於强鄰萬萬也事機危迫不暇擇言涕泣陳詞祈垂察焉 
　　評議部會議昨日（三日）全國各界聯合會開第十四次評議會施洋主席馬少奎李渤海紀錄（一）由主席報告湖南常德代表陳煦羅昌鵬長沙代表彭璜已到會又報告劉清揚調查松江各界聯合會情形王奠華調查福建各界聯合會情形（二）討論執行部辦事細則由主席逐條朗讀將大體通過旋史采丞李耀南彭璜李亞夫互有討論照原案二讀三讀通過旋由馬少奎質問派代表赴國際聮盟請願一案議决之後已逾旬日爲何執行部尙未將代表者交本部通過主席答執行部現正物色人材據聞不日交本部同意又李耀南動議我等前向北京當局請願屢拒不見且云伊非收受請願之合法機關我等誠誤矣惟據我看來合法機關當以廣東國會爲當我們可否向廣東國會請願衆主張俟對内宣言决定後進行散會 
　　調查科會議昨日（三日）全國各界聯合會調查科開第五次會議由劉清揚女士主席王者師記錄（一）主席報告將前次調查案件檢交文書科備案（二）主席報告上海各界聯合會小圑體調查完竣並提議每次出外調查時必須兼查當地國貨出產及製造地此項調查宜從何處入手郭維海主張宜向各商店詢問主席主張宜向各省商帮協會詢問各省出產物品並牌記商標及公司名稱地址王潔仁主張宜向漢口上海二區切實調查衆議决先由上海入手向商帮協會調查本科科員同負職任（三）郭維海提議宜於各省各地到會代表每人塡派出各省各地圑體情形及若干數以備調查易於着手衆議請文牘科函知各代表塡寫（四）王者師提議本會近日代表去留不一本科宜調查已來若干人已去若干人住曾若干人充執事若干人充評議若干人及代表别號籍貫年齡派出地每月製　册一頁咨文書科存記衆議决推王者師擔任（五）主席報告本會江西代表盧任華來函一封請本科調查由上海承泰公司運至九江之愛鵝牌火柴六十餘箱此物是否國貨請本科調查衆議决推王潔仁調查（六）主席報告已將松江各界聯合會調查完竣交文書股（七）主席提議前上海所組織之平民商會本會宜派人調查當日組織情形宗旨以便通知各省在組織中之平民商會作爲標準衆議决推郭維海擔任以上調查事件限五號查竣衆同意散會 
[閩警中上海學生之憤激]  
　　停課前日午後本埠學生聯合會因閩事憤激出發游行散會後即於晚間在會内議决自中學以上各學校於昨日始一律停課四日出發演講已誌昨報昨本埠中等以上男女各學校學生俱未到校上課惟省立第二師範學校學生部因所議分任出發演講天雨未能果行仍照常上課 
　　演講本埠各學校男女學生前日列隊游行向各號商勸導勿進日貨販賣等情已詳昨報昨日午後又有男女學民生女學演講團出發時攝影 
生圑冒雨分赴城廂内外如民國路城隍廟九畝地等處各要道明白演講勸令同胞提倡國貨勿用日貨並將閩省學警受人蹂躪種種虐待慘狀演講良久沿途各大小各商號勸告自即日始勿進日貨勿賣日貨否則查出後除當衆焚燬外並以相當處罰云云閘北方面前昨兩日有青年會商業夜校同德醫藥專門學校諸生組成數圑區在域内爲痛哭流涕之演講聞者大爲感動 
　　燬貨前日學生游行至大東門口及吊橋堍某某　海味店因門前各懸兩洋海味並東西洋參等字樣招牌各學生勸令除下改换名稱各該店夥强辯經各生將軟硬各招牌一併除去又老西門前吊橋西堍德大仁洋貨號後面棧房内某貨存積甚多爲各學生查悉入内將各貨抄出用塌車送入體育場空地該號昨日尙未開巿門上貼裝修生財暫停數日字樣又萬生橋南某洋貨店等數家同時亦搜出劣貨甚多又九畝地大境路協順昌洋貨店晋和祥烟紙店協豐祥洋貨店等各樣劣貨亦經各學生抄出連同新北門附近查獲之紙張麵粉均用塌車先後車送體育場隙地焚燒淞滬警察廳於昨接交涉公署函以據日領林出君電話稱有住居華界之大源號昨來學生多人堅欲將該號所有之本國貨取去焚燬但此貨係日商大倉洋行寄放之件請爲轉知保護云云 
[上海學生聯合會之函電]  
　　致各分會函（其一）逕啓者今日上午所發通告囑明晨七句半鐘在公共體育場會齊結隊演講此通告祇爲演講而發除演講之外勿爲别種舉動否則本會不負責任此啓上海學生聯合會啓十二月三日（其二）評議部議决本會各分會應組織義勇圑已組織者積極進行未組織者從速組織於下星期二下午三時各派代表一人來會籌商統一辦法此啓上海學生聯合會啓 
　　致各地電各地學生聯合會各圑體各報館鑒今日本會集會游行到者萬餘人散　焚日貨百餘件人心大快又議决停課四日出外大演講特　上海學生聯合會冬 
[各商店之抵制熱]  
　　本埠各學校學生運日勸告各商舖勿售劣貨以結華人圑體故高昌廟一帶之商舖如陞號南北雜貨號同興泰洋布號和泰祥烟紙號源興京貨號等於昨日發起議决各將本號售存之某貨一併封存以後誓不再進附近各舖如有暗中販賣圖利者視爲公敵將貨提出焚燒又南巿顧家町一帶之商舖如洽泰雜貨舖萬源烟紙店等昨亦邀集本街各商店會議决定各不經售劣貨云 
　　民國路新開河某某等海味行前日有某國貨之　魚及海參等六箱在該行門外馬路旁攤曬適學生圑游行經過當被察悉車至公共體育場當衆焚燬該同業聞悉後昨日邀集同業在公會會議該行等破壞同業前次盟約不顧公益經衆議擬罰以巨欵以充善舉 
[商界救國宣講圑定期大演講]  
　　愛文義路商界少年救國宣講圑於昨晚七時開緊急會公推何福春主席吳夏畦記錄當由理事長劉文彬提出緊急動議略謂日人在閩擊傷學生及殺斃警察巿民篾視吾國已達極點近復調派兵艦縱兵登陸李厚基身爲該省長官非但不據理力爭竟甘心媚外封禁學生聯合會及週報社北京當局一味敷衍毫無表示吾人若不一致奮起覆亡之禍旋踵將至本圑爲宣講機關負警告勸導之責應即舉行大演講並速組織遠行宣講隊至各村鄉演講以期喚起大多數人民之注意云云經主席付表决全體贊成當交文牘部繕發通告後余諷世吳夏畦姚士箴汪藜青等互有討論至十一時散會其通告如下啓者茲經本月二號晚開緊急會議决准於陰曆十月十四日（星期五）下午一時舉行大演講届期務請撥冗早到齊集出發不悞宣講部啓 
[救國十人圑擴張計畫]  
　　自福州警信到滬後本埠救國十人圑曾疊開會議研究自救辦法僉謂除國民人人各自實行與彼斷絶一切往來外别無他法今欲實踐普及羣衆不得不擴張十人圑以期貫澈其主張其擴張入手初步先擬徵求基本圑員一萬人徵求足額舉行宣　禮畢每一基本圑員即負組織十人圑之責任不負其他之義務將來由一萬人推而至於十百千萬人即成十百千萬圑云 
[租界添派包探探聽開會事宜]  
　　公共租界代理總巡張生氏以閩省日人擊斃中國學生事發生後滬上各圑體迭開會議日見其多因恐原有派赴會場探聽人員不敷調遣故於前日選取辦公勤愼派充戈登路捕房九十七號門差華捕升充試用包探着帮同探聽開會事宜 
[最近日貨進口表上海學生聯合會調查科稿]  
買號　　船名　　來埠　貨色　　件　　數　　　價　　値 
震泰　　春日丸　大阪　紙片　　四十擔五斤　　二○三四元又　　　又　　　又　　漿粉　　八十擔　　　　　五六○元又　　　又　　　又　　絨毯等　九件　　　　　一○五○元又　　　竹島丸　又　　鏡子等　十七件　　　　二○○○元又　　　又　　　又　　手套等　三十三件　　　　八○○元東生和　春日丸　橫浜　干貝　　十四檐三十斤　一四○○元又　　　又　　　又　　香茵　　二擔　　　　　　二○○元又　　　又　　　又　　麻袋　　二千一百只　　　四三○元又　　　又　　　又　　又　　　二萬只　　　　四○○○元 
[日清汽船會社最近營業報告]  
　　日本廣知報云日清汽船會社近開股東常會主席報告上届營業經過情形略謂在上届營業期内中國巿場方有進步出入貿易漸有活動歐戰停後商業逐步恢復乃排斥日貨之風潮倐於此時發生於揚子流域再接再厲迄今未止日貨銷路因以大落華商運貨改裝他國船隻致日清汽船會社大受其累長江下游無歐美日貨可裝統計上届期内少裝貨品五萬噸少收運費計日洋六十六萬元幸銀價昻貴　兌有利且前届租船合同未曾滿期尙有收入故尙可相抵今排斥猶繼續進行下届營業未許樂觀以實際言宜昌方面購欲裝一噸貨亦不可得云云按日清汽船會社爲日人在華之最重要航業公司故其營業狀况尤堪注意茲將其上海至漢口漢口至宜昌大阪至漢口三路航業上届情形約略言之上海至漢口一路初頗發達裝貨甚多但自五月中旬抵制實行後日清營業即大遭打擊華商裏足不來不以日船裝運貨物日船惟在長江下游裝載輸往日本之雜糧與肥料及輸往歐美之芝蔴豈油等品前赴上海至於船客人數則少去一半漢口至宜昌一路初亦不缺貨品如棉紗棉織品與普通商品多由日船裝運第抵制蔓延裝貨日少所裝載者僅日　託運之生棉漆器等物耳船客亦减少半數大阪至漢口一路亦因抵　影響日貨運往漢口者有减無增但漢口方面尙有豈油棉子等物運往大阪神戶云 
[振華堂復青年會夜校學生函]  
　　青年會夜校諸位先生台鑒啓者昨見報登有貴會夜校學生致敝公所一函内開昨據調查員報告云本月二十日先生等在貴會密議有取消抵制之提議等因閱悉之下不勝駭異查自六五風潮發生之後敝同業中從前售剩此項疋頭僉以血本攸關棄之苦無如許財力是以由敝公所設立註册部通知各同業如欲出售此項疋頭必須到公所註册蓋印以備將來有所稽考又恐同業中尙有一時未能掃清之貨故又集議設立公賣處勸同業速將該貨銷罄俾可收回血本改圖實業以絶其再做該貨之念况公賣事提議之始會經函邀各圑體相助辦理一面勸令同業祇出勿進俾可逐漸減少一面函請學界來會監察以杜流弊斯眞根本抵制之策敞公所所以如此辦法者實爲雙方兼顧計此中實具苦心乃不蒙業外相諒一聞公賣二字不問是非激刺譏誚之函件紛至沓來未察内容驟加惡語實失文明人格彼時以不勝其辯即辯之亦未能曲諒是以即將公賣處實行取消然其中辦理手續經費已屬不資我中國素來昌言抵制者往往未達其的先受其害前後一轍言之可慨蓋敝公所對於同業祇有勸導之義務而無强迫之能力至本月初註册機關中已無所事事而開銷一日不可少不得不提議結束以免虚費公欵此敝公所取消註册機關並非取消抵制也今承貴校忠言相戒殊佩熱忱第此事殆因訪查失實致有誤會敞公所諸職員雖屬　陋然自問此心尙可以告無愧諒不致爲國民公敵也特此奉復即請公鑒振華堂洋布公所董事會謹啓十二月三號 
[棉紗業催繳交易所股欵]  
　　本埠華商所組織之交易所内容雖已籌備就緒惟尙未開幕聞附入該所者有棉業紗業五金業顏料業雜糧業米麥業均已分任股欵由各業董開會籌募認定股資若干先繳四分之一茲棉業聯合會與南北巿同業及紗廠火機業等開會籌議集股事宜聞因該所急於開辦免受外商之影響以符華人自振權利之大舉故已紛紛催促將認定股欵速行措繳以期擇日開幕交易云 
[閩警中菉筍來源之缺乏]  
　　菉筍俗名筍乾產自閩省往年此時來貨正在湧旺各路紛紛購辦今歲該業接閩省來函云收成不佳祇有四成年歲又被軍隊勒徵捐稅運貨來滬者殊多不便近又發生日人殺傷學生風潮巿面更形恐慌金融急迫錢莊閉歇者七八家云云該同業接信後邀同業會議僉以新貨不到難以開盤公衆議定致函閩省各山客將貨速裝運申以應銷路一面禀請李厚基督軍飭令軍隊保護勿再扣留商貨以維營業云 
[函索退滬劣貨之運費]  
　　滬杭路轉運公司立大安泰等前因代客運送劣貨赴杭被閘口學生隊查出逼令退滬惟運送車費一欵係由閘口轉運分會代墊迄未歸還該分會昨日函致南站轉運公　請將所墊費洋知照該公司迅速償還云 
P>梁士詒由港抵滬 
　　英文滬報云梁士詒現由香港抵滬刻寓友人簡某宅内不日將游壓蘇贛鄂豫泰等壧省然後返京云 
[美國又有兩大航務公司發現]  
　　大陸報云今復有兩大航務公司宣佈擬經營太平洋濱之航業並以貨船來往於西特爾日本中國海濱菲列濱海峽殖民地荷蘭東印度澳洲各口岸之間一爲美國西特爾之佛蘭克華特好和斯公司除自有輪船若干般外尙有美國航務部之貨船約二十般將在上海香港馬尼剌雪梨横濱神戶等處設立辦事處近已有貨船一艘載鋼與軍需自西特爾開往海參崴矣一爲斯金勒愛迪公司總公司亦在西特爾有載重一萬六千噸之新船兩艘 
[威斯特伊拉號由美抵滬]  
　　大陸報云威斯特伊拉號星期六日自美國西持爾駛抵上海今在浦東大來公司碼頭卸貨該船載有大來公司之木料四十五萬方呎之多 
[商校商店主任赴南洋後報告]  
　　小南門外勤信堂商舖係第一商校學生部所組織爲商業上實習之用推施伯謨爲經理舊曆秋八月間江蘇省敎育會得英屬檳榔嶼各埠華僑先後函電因眷懷祖國請派富有商務經騐者數人前往該埠接洽推銷國貨遂由省敎育會選定施君與商員六人女士一人同於舊曆九月初六日乘坐英公司郵船起程經由香港轉抵該埠帶去國貨甚夥昨日商校接施君來函言自抵該埠後備受華僑優待意見亦甚融洽現議定增設工製公司二處由弟任經理顧問隨往之女士任敎授工製該處華僑日與討論推銷國貨辦法並念及國事艱難亦深太息該地以閩粤人居多數多信佛敎上月某日有舉行觀音會隨會游行者有數千人俟諸事部署定當後擬下月回滬云云 
[近來銀爐業每日鎔銀數]  
　　調查此數星期中北巿泰亨源等各銀號由本埠各外國銀行從各國運來大宗現銀每條計重一千兩或七八百兩不等卽我華人所稱之大條銀其銀色爲最佳經該業日夜趕鑄寳紋日能烊見四千五百餘隻核申元二十餘萬兩際此滬埠金多銀缺金融出入幸賴此銀所接濟云 
[機製洋式棉貨徵稅辦法]  
　　本埠徵稅機關近接財政廳令云頃奉稅務處通令案查國内機製洋式棉貨納稅辦法曾於民國六年四月　經本處訂爲凡國内華洋機廠所出各種洋式棉貨槪按舊則徵稅其貨品爲舊則所未載者得按新則徵稅規則所未載者得按估價徵稅於是月二十三日令關遵辦並分别咨照各在案按當時所謂舊則即指咸豐出口稅則而言所謂新則係指光緒進口稅則而言現在新修進口稅則已實行光緒稅則當然廢止惟是光緒稅則内載各種棉貨稅率有足以補咸豐出口稅則之所未備者本處爲便利棉貨納稅起見現酌照總稅務司所議從新印刷咸豐出口稅則將光緒稅則内載各種棉貨稅率作爲對待機製洋式棉貨之專用稅則印在咸豐出口稅則之後並重訂爲嗣後凡國内機製洋式棉貨其報運出口時應完之徵稅一道或按估價値百抽五徵收或按出口稅則曁所附專則以及現行新法進口稅則征收均聽商人之便但此項辦法係因向來機製洋式棉貨本准照舊則征稅與他項機製洋式貨物不同是以有此規定他貨不得援案以請合行通令遵照云 
[南巿方面冬防之嚴密]  
　　南巿方面之冬防業由第一區警署及一分駐所署長署員規定加崗地點每晚認眞巡察茲又由京畿憲兵營第一連吳連長特撥憲兵一排分兩名一班分駐滬杭車站直達十六舖等處周流巡察以助警察之不逮並由淞滬警察廳長徐國樑撥派本廳游巡一二兩隊各隊長督帶隊士加班巡邏專在城内外周歷巡察如經過警察署所地點須赴各管署所簽字於簿記上註明時刻以便稽核 
[緝獲楊老么紀聞]  
　　太湖　盜楊老么（混名水上　）於　齊本年八月二十一　糾黨殺斃航船戶謝　楨一家三命並刦去銀洋當時由事主報告該管水警應令飭所屬嚴緝嗣因延不破獲隊長巡官各記大過旋據眼線報告該匪匿迹上海界内故該應除飭警往拿外又移請淞滬警應一體協緝在案昨聞各探警已在浦東某鎭小茶肆内將該匪拘獲行將解蘇究辦云 
[押解沛縣匪徒歸案訊辦]  
　　蘇皖魯豫四省剿匪督辦前派一等副官耿獻廷來滬在法租界緝獲曾在沛縣犯案之盜匪戴得功等三名呈由淞滬何護軍使照會法領飭將戴等三名引渡軍署現須解回歸案訊辦故軍署特派憲兵第九速排長耿槐森帶兵六名業將戴得功等三名於昨日（三號）午刻十二點時押乘滬　火車解送浦口歸案訊辦矣 
[紀昨日之霧]  
　　本埠自入冬以來天氣寒冷至前昨等日氣候轉暖昨晨細雨濛濛降至午間十二時半忽爾大霧迷漫日光爲之遮蔽頓成黑暗世界咫尺間亦難辨别各商舖多開電燈英美電車公司各路電車均暫停駛約十分鐘後漸放光明然濛濛細雨入晚尙不停止 
[英册契地不符之呈請勘劃]  
　　浦東塘工局董謝源深朱日宣爲陸家嘴兆豐地開闢馬路事昨呈上海縣公署文云呈爲英册七百十一號契地查係地溢於契該處規定闢一公路碼頭期與塘路相通乞賜核轉函請英領事訂期會同勘劃以重土權事竊董局清理浦東公地規畫路政案内查有英册七百十一號契地計十三畝三分二釐經英領署照摹地圖一份送由會丈局函轉到局董等於本年六月二十八日以此項地契查於清同治二年給執其時會丈局未經設立道署亦未派員會勘該圖橫線註有尺寸而直線尺寸則未經註明其自太古地角轉南一百十五尺斜線到界石又與該商所執地圖祗有九十七尺則兩圖已有不符契載四址東至浜其斜線又在半浜地上有游龍港一條河形至今尙存查河道非民間可以賣買當時出租轉契憑何單據道署無圖可證此項地圖殊難憑信函請會丈局轉請英領事詳查見復嗣准會丈局函轉英領事復稱七百十一號契地及七百九十兩號兩契均由一百七十一分契内分出按照三契合併之老圖其七百九十兩號兩契業已丈明無誤是此項老圖固屬準確所稱游龍港一節契上並無此種字樣至該三契係憑一百七十一分老契分劃而老契又向無單契且老契分劃之後從前係屬銷存道署以故何人出租憑何單據無從查復現一千五百八十九號契地上之房屋均已遷去祗有七百十一號地上之屋未遷請一併飭令遷讓等因轉函到局於八月十一日復以七百十一號地上明明有游龍港一條河形至今尙存而契上並無此種字樣卽此一端地圖與老契已有不符難作有效之根據所囑七百十一號地上之房屋飭令遷讓一節是否在該業主地内未經丈量亦難明晰函請會丈局轉覆英領署迅速訂期會同復丈迄逾三月之久未准訂期惟查英册七百十一號契地計十三畝三分二釐現勘該號契地若連游龍港河形不止此數英領事以七百九十號兩契謂已丈明無誤認爲老圖準確其實各號各丈殊不相涉其七百九號前因添租灘地已經丈實七百十號並未丈過茲擬在七百十一號地上靠南游龍港一面闢一公路及津渡碼頭寛三丈與裏面塘路接貫以利浦江交通溢地攸關領土主權闢路係屬地方公益理合具文呈請仰祈鑒賜核轉特派交涉員轉函英領事迅速訂期會同復丈勘劃路線並轉行會丈局查照仍咨請淞滬巡警轉行第三分署派警阻止建造一面請呈滬海道尹核轉行知實爲公便再查七百十一號契地連同一千五百八十九號之地於本年春夏間爲英美烟公司所購今併聲明謹呈計呈繪圖四幅 
[西婦私藏烟土之判罰]  
　　文匯報云昨日上午十一時左右班柴輪船自海參崴抵滬 
 
 

Page 11

 
 
　　時有英人海特萊之妻以鴉片四十磅縛藏兩腿等處爲海關女稽查查獲解送捕房今晨由英領事署刑事法庭審訊被告直認私帶鴉片不諱問官乃語該婦姑念初次受愚判罰洋二百元如下次再犯則須罰作苦工三月 
[店夥工匠要求加薪併記]  
　　藥業夥友本埠藥材飮片業董韓孝先因據同業各店夥要求加給辛資於昨日午後三時邀集各司年等在南巿信義堂開臨時大會到者有司年王舒德等二十餘人各夥友之代表到者如虞紹和陳梅卿孔開林等多人繼由夥友方面章芝麟等數十人齊集來會經韓董報告開會宗旨並將各夥友所致函件當衆宣布並云今日各夥友分發之傳單等件俱不能承認次由司年王舒德言各店夥要求加辛一節鄙人對此深爲贊成惟望各店夥友舉動一致文明云云次言各夥友必須先舉一總代表再向藥業和義堂董事商辦方生效力次由各店夥公舉韓董爲代表以便辦理一切手續旋經韓董聲明鄙人係處經手地位承衆公舉爲總代表一職不能負此重任云云後由各夥友改舉胡慶餘堂夥章芝麟爲總代表衆皆贊成遂公决由韓董偕章總代表再向和義堂婉商辦理至三時散會 
　　剪刀工匠城廂内外剪刀店各夥友要求店主增加工資一事已誌前報茲悉該夥友工資原係每把做工七十文日食三餐嗣各店主因東洋亦有各色剪刀行銷各路致生意大減乃將各工人除去早膳並每把做工減少二十文各工人因近來百物昻貴故要求恢復原狀現經人向兩方和解妥洽每把加資七文計五十七文業已照常開工矣 
　　雕花匠本埠紅白小木圑同業南北人數旣衆帮類亦多自該同業會議互向各店主要求加價發生事起經雙方磋商兩月始於上月二十一日午後在梓業公所由郭董事順卿出而調停與衆議决迭誌本報日前又有南北巿雕花作工人（有七八十家約六七百人）集衆向各作主要求凡雕鑿各貨一律照原數請加三成如不承認卽予罷工於是昨日午後有該作同業七八十人仍集西門内梓業公所會議發表意見仍由郭董事蒞席謂近時工界之困難大致相似但凡事應各從本人良心發現勿理外爭求等語經該同業互相酌議許久由郭董核中定斷允加一成表决承認而散 
[整頓風化委員會徵集衆意]  
　　工部局星期公報云整頓風化之委員會行將竣事但於最後繕具報告條叙辦法之前擬徵集衆意如有意見或條陳自信可以裨助委員會辦理租界中風化問題者請速具書致黄浦灘一號英商會轉交該委員會秘書康白爾氏陳說一切但須言簡而中肯云 
[培德學校游藝會消息]  
　　虹口粤僑培　學校定於本星期日開游藝會無欵已誌前報聞已發出入座劵千餘張購劵者頗多并得陳立卿等贊助百元購包廂二個馬玉山公司捐助糖果糕餅等在場發售以充經費粤人闢心桑梓於此可見一斑矣秩序單已印定各項游藝亦已練習純熟届時并有中國心　研究會會長余萍客演催眠術云 
[廣東首飾工業會夜校開學]  
　　廣東旅滬金銀首飾工業會自前月初九日開成立會以來暫借虹口崇明路某號爲事務所現該會對於購地爲會所與辦夜學工人月刊等事均着着進行現夜　已於昨日（初十日）開學請賴郁文爲義務　員每晚由八點敎至十點止學生來學者不收學費現報名來學者絡繹不絶云 
[招商局公學補選董事]  
　　本埠招商局公學開辦以來僅收招商局職員之子弟而常年需費多至二三萬金現爲整頓校務起見補選董事二人選舉結果李緯侯孫鐵丹當選 
[組織河南駐滬義賑會]  
　　河南督軍兼省長趙周人前因豫省水災奇重殃及十餘縣災民嗷嗷待哺特請省議會議員楊子猷持函南下與豫紳敖雲亭等措商籌賑事宜擬組籌賑會以集欵項經敖君函請滬上各機關各紳士列名贊成嗣即擬具辦法函復趙督核辦去後茲復接得公函數通聘任徐乾麟爲正會長王一亭敖雲亭爲副會長朱葆三爲名譽會長王道尹楊交涉員姚監督徐警　長軍署杜秘書長沈知事姚曹兩工巡捐局長等爲會董敖君准函後已將來文派員分送各機關查照請爲協助所有會址暫附設於民國路慈善救濟會内名曰河南駐滬義賑會不日當正式成立開始勸募云 
[飭造海軍人員履歷]  
　　海軍司令公署近奉海軍部訓令略謂海軍官佐升遷調補差遣等職應於每年年終取具各該職昌詳細履歷分别各該職員經騐成績加具考語彙呈本部以憑稽核而資考成合行令仰該司令即便轉飭所屬遵照辦理等情代理總司令參謀長何品璋奉令後以履歷一項關係考成至爲重要歷經呈送在案茲因陽曆年終將届當將履歷格式預印空白數百套分别通令所屬各艦隊各營所機　按照額定人員每員各塡二份限本年十二月終以前送署以便彙呈海軍部核辦 
[牧師船途中遇暴]  
　　監理公會閔行鎭牧師周文敏近由該公會調派遷任無錫循環司於前日（十二月一號）借用美敎士韓明海之坐舟由閔行遷家往錫舟子名阿福途遇逆風舟行甚緩周君因急欲到滬至塘　時即携眷屬趁洙涇班輪船另行起程該舟即徐行至楊泗港約在下午四時不料有口操北音之八人駕一鄉船者藉端查艙攔住去路至傍晚各出利刃手槍嚇禁舟子聲張遂將艙中衣箱盡行倒亂所有銀錢衣服首飾等件任情刼掠而去聞爲値頗巨現已投報就近警署請爲查緝矣 
[公廨註銷杭州商店債欵案]  
　　杭州廣大興號於今年夏間保險起火焚燒因有其他情事故險銀至今未得亦未恢復從前營業是以公共租界内與其有往來之其昌號東林號等三十三家在公共公廨控其倒欠鉅數貨欵業已將該號駐滬莊客曹振初並移文杭州警廳將該號主曹君琳分别傳提到廨無保管押候訊在案昨晨經關讞員與美副領事丁瑞門氏升座第四民庭集訊由告訴人與被告訴人之律師上堂將本案管轄權及被告訴人之營業所在地兩問題辯論結果由堂上判决被告等住址並不在本公堂管轄之内應將案註銷着原告等於十四天内向杭州官廳正式起訴逾期即將被告開釋 
[定紙不出之判償]  
　　北四川路英商伊文思圖書有限公司在公共公廨呈訴潤記紙行主羅潤芝定紙不出請追價銀六千八百十兩一案昨日午後由俞襄讞會同英卓副領事升座第一民庭集訊先由原告西人上堂譯訴被告不照所訂合同履行貨到後祇出少數餘皆延期不出貨欵亦不付下是以控追訊之羅亦延律師到堂代表與原告律師互相辯論良久中西官核供以被告旣承認與原告訂立合同判羅照償原告價銀並本案堂費 
[電車搭客跌傷後腦]  
　　昨日下午二時許有一年約三十餘歲身穿二藍花緞棉袍元色花緞馬褂頭戴元緞瓜帽之某甲搭乘英美電　公司某號電車由南往北迨車行至北浙江路七浦路口一躍而下跌仆於地頭部觸及石子血流如注經由巡街印捕查見僱車令甲乘坐送院甲不允步進該處萬茂豐烟紙店内乞得紙筆寫明將伊送往法租界霞飛路六十七號門牌字樣該印捕以甲腦後有傷豈可不醫遂至公廨召到駐廨之九百二十七號華捕帮同將甲扶入滙司捕房稟明捕頭諭令送醫院醫治 
[成衣店藝徒迷路]  
　　閘北四區崗警昨在境内查見迷路男孩一口帶入警署經顏警正訊問據稱姓李名月文年十五歲無錫人向在胡家木橋王壽齡成衣店内爲藝徒等語顏警正令暫留養候傳其店主到來認領 
[挈領女孩之嫌疑]  
　　昨有樂金剛挈領三歲女孩巧雲在途行走四區崗警見其形跡可疑向詰支吾因即一併解案旋有婦人周沈氏投案聲稱此孩係氏之生女等情顏警正准予具領惟樂有拐帶嫌疑押候究辦 
[指控拐賣男孩之訊究]  
　　新閘南成都路三百十六號門牌居戶盛學詩前日投新閘捕方指控崇明人陸少卿將伊男孩阿大拐往川沙賣與某姓家等情昨晨由探何正喜將陸拘解公共公廨請究先由中西包探上堂稟明將被告拘獲情形繼由盛學詩偕妻蔡氏投訴伊孩於西曆一千九百十七年三月十五號被陸誘至川沙價賣與人請求移查該孩下落提回給領俞襄讞核供商之英卓副領事判陸押候函致川沙縣知事署將被拐之孩查查傳到案再訊核奪 
[探捕查獲烟窟]  
　　紹興人吳歡伯在虹口北蘇州路租賃五百六十一號門牌房屋偏用本邑人陳音爲夥秘密售賣鴉片烟膏經滙司捕房捕頭麥搿來搿查悉偕同華副捕頭率同中西探捕前往將吳陳一併拘獲抄出烟土十三包烟膏三十六缸連同簿據等物帶入捕房聽候解送公堂訊究 
[汽車夫違章科罰]  
　　汽車夫葛保元前日上午在南京路開駛四百三十九號汽車未有坐客被四百五十七號印捕查見以其違章抄明號碼回訴捕頭請廨出單於昨由捕將葛傳至公共公堂經中西官訊明判葛間洋五元示儆 
[公共公廨昨日午後訊案紀]  
　　婦人楊秀貞（即談楊氏）控夫談雲堂虐待逼娼請求離婚一案昨日午後由李襄讞會同英包副領事升座第四民庭傳訊因被告保出未到中西官判令原告登報兩禮拜被告如再不到准予缺席判决又開設妓院之榮珍泰控貴州路一百七十一號門牌肉莊主張言熙不付房租張亦呈控榮不還肉價互訴一案亦經李包兩君傳訊因榮珍泰患病不能投質判令改期再訊又福州路已閉萬家春番菜館主沈廷芳控袁近初欠洋不理一案因原告代表律師聲請改期而被告代表律師亦表同意李包兩君諭准改期再訊又長順源等同控曹菊人不還賬洋九千三百十元一案亦經李包兩君傳訊因被告並非曹姓實係姓唐以致無從傳訊着原告改准被告之姓另行補稟候再傳訊 
[法公堂訊理債案兩則]  
　　鼎豐號主許錦芳延巴和律師投法公堂控某號股東蕭國琛不理虧欠貨欵銀兩被告亦延達商律師代辯稱被告所開之店共有股東六人僱用蕭源昌爲經理所有店中定貨之事蕭國琛槪不知悉應向經理人理直等語原告律師稱該店旣有六股應請堂上着被告將股東姓氏詳細報告原告許錦芳稱該店所購之貨實係被告蕭國琛自已前來接洽請核中西官判退去聽候復訊核辦 
　　李歲華黄詠琴兩人前延巴和律師投法公堂控顧友生不理皮價銀二千數百兩一案昨又提訊先據房東沙神父遣人投稱顧虧欠租洋五十四元求請附追詰之顧供認虧欠李銀一千四百二十九元有零黄銀八百六十餘兩及租洋五十四元惟民人現已托人在外設法籌措請求寛限料理中西官判着顧交保限一月料理 
[過犯又攫珠花]  
　　南京人劉春生前日在西藏路攫取婦人朱許氏値洋五十元之珠花一朶逃逸經氏報由老閘捕房飭探將劉拘獲昨解公共公堂請究經中西官訊實以劉屢犯不悛判押西牢一年期滿逐出租界 
[竊賊分别押儆]  
　　張金生李德勝串同戴金寳前至北河南路海寗路等處趙季青趙伸生鄔實生等所開之店内以買物爲由竊取値洋二百數十元之洋布呢絨携贓逃逸經各失主報由滙司捕房飭探將以上三人獲解公共公堂諭着押候吊贓再訊在案茲由捕房吊出原贓於昨傳同失主將李等解經張襄讞與英包副領事會訊屬實判張李各押西牢六月戴押一月分别示儆贓交原告領去 
[縣署批示二則]  
　　城廂南巿水爐業代表王贊臣等呈爲統一行規以資聯絡請核准由呈悉已於閘北水爐業代表李勝先等呈内批示矣仰即一併　照可也 
　　閘北水爐同業代表李勝先等爲遵批聲明呈請備案由呈及粘單均悉該同業設店確數旣據開具牌號姓名住址連署呈明並據城廂南巿水爐業代表王贊臣等來呈對於統一行規辦法互議妥洽應准備案以資遵守可也 
[淞滬警察廳批示二則]  
　　林鳳歧批呈悉查凌蘭亭第二次呈詞有伊女月媛藏　爾家有黄嘉仁目覩可以作證之語如果該氏確無關係何致凌蘭亭一再瀆陳仰速凛遵前次庭諭尅日將林麟麟尋交到案所請摘釋著母庸議　　謝錢氏批呈悉查唐安山呈訴謝野狗無故攢毆各節如其告訴不實謝野狗儘可到案質訊該氏等事不干已輒以非本案内事實砌詞率凟殊屬非是所請撤銷不准特斥 
[誌謝]  
　　昨承銀行週報社贈第一百二十七號銀行週報兩册又商務印書館贈第二百十七期英語週刊一册書此併謝 
來件 
[警告棉業同人]  
　　諸君諸君亦知某國人在上海設立的投機營業機關已開辦棉花交易了麽方纔上塲居然就想做起棉業的主人翁來第一日的第一巿竟把花價無緣無故抬高了許多把個平平穩穩的巿面被他攪的碌亂吾棉業中人已經慌的了不得要去阻止他旣阻止不來想去抵制他又抵制不得眼睜睜地看他興高彩烈的做去竟至一籌莫展徒喚奈何人家還說某國人詭計多端起先要引人到他機關裏去做交易必定做成圈套等你去鑽同他交易的人定能佔些小便宜得些小利益到了後來看見你已經人彀他始放出辣手來算計你現今他的營業上塲還不多幾日還未放出辣手來已弄得人心惶惶賣又不好買又不好倒已大大的受了影響聽說以前他的機關做洋紗的時候起初也是道樣做法得着小便宜的人也是有的誰知不多幾時被他一反手間遽起了絶大的風波據紗業中人說華商的損失多至一百數十萬　是他騙人的慣技就是前車之鑒今旣添做了棉花交易將來的壟斷操縱都是意中事他們圑體又堅銀根又長心計又工手腕又靈萬萬不是吾們漫無系統的棉商所能抗拒他的辣手大家也都聽見過嘗着過到了那時棉業全權在他掌握再要想去抵制他醫如咽喉已被他扼住萬萬來不及但有束手待斃斷没生路了前日棉業聯合曾爲了這件事情也會開過大會雖然議决了幾條辦法大家熱心簽字情願不到他那裏去做交易華商紗廠聯合會的各紗廠也就議决不到那裏採辦棉花並且聲明有到那裏去買賣的以後各紗廠就永遠拒絶他不買他的棉花了然而棉商人數衆多難免良莠不齊明達事理的果然不少貪圖眼前小利不顧大局私往買賣的也還難保况且他們所做的都是遠期的空盤吾們總然不去交易他仍舊可以自由買賣仍舊可以操縱壟斷擾亂巿面這樣看來和他交易確是自殺政策不和他交易也是束手待斃總而言之這種抵制的法兒都是消極的抵制空言無補必須要有積極的法子去抵制他方才可以得力什麽呌積極的抵制呢必須趕緊自行設立一個貿易機闢方才有用有了這個機關凡吾中華民國的人民要做棉花期貨交易自然到自已機關中來不到他的機關去了就是外國的棉商也要來做交易這個棉業的主權不必與他競爭自然而然不知不覺的到吾們掌握中來了這個機關就是現在創辦的上海證劵物品交易所再没第二個了這個交易所原因某國人設了投機營業的機關大家恐怕大權旁落一切商業塲中的主權利益都被他佔了去所以急起直追趕緊創辦的照道理講起來這種機關本係所在國的主權就是本國人應享的權利是絶對的不是相對的所以各國的法律均不容他國的人在其國内設立的中國没有治外法權就吃了這個大虧豈知某國人心思狡譎眼光又遠知道吾們的交易所成立之後不能逞其把持棉業的野心所以趁我交易所尙未開幕的時候他就百計運動突然的辦起棉花交易來想要先發制人仍把棉業的主權操在他手裡以遂　壟斷操縱的大慾因此前日交易所的各發起人急行議定年内即須開辦以爲抵制的地步現在認股的人已陸續繳欵此次催繳股欵的期限又將到了萬一收欵期滿開辦有日吾同業所認的股欵不能如期繳付這個交易所中就無吾同業的名份非但吾棉業全體的信用從此喪失永遠被人家輕視而且棉業的主權仍落他人掌握須知這交易所是呈准有案的棉花一項原是該所指定的營業種類享有優先權吾同業即不入股他們仍可做這交易這是法律所規定的各國都是一樣到了此時一切營業上的主權完全被業外人掌了去喧賓奪主操縱由人處處仰人家的鼻息試問吾棉業中人尙有立中的餘地麽所以交易所的成立不成立吾同業的入股不入股實是吾棉業的生死關頭交易所未成立以前制我死命的是某國人交易所成立而不入股放棄主權制我死命的是業外人其利害有這麽的大但願吾同業諸君把這個理由細細研究澈底覺悟趕速將前認的交易所股份照第一期收數繳到聯合會暫存銀行見機而作最是有利無害的辦法諸君應知喪失全體的信用還輕關係前途的利害極重所以苦口嘵音不憚煩言的緣故原爲吾棉業生死存亡的大局算計此時最是重要關頭幸福災殃惟人自召决定在這個時候了倘不急起直追古語說的爲山九仞功虧一簀則吾棉商永永無發展競存的屬望了幸吾棉業中父老兄弟三復斯言究竟以上的言語是否爲大局利害算計還是爲個人的利益計麽中國棉業一份子瀝誠警告 
[烟台海軍學校全體學生泣告書（一續）]  
　　（二）改選章程之第八九兩條本五年原章所固有專爲優待海軍軍官而設者也乃修正章程於此兩條之後加附則云（前兩條之規定雖不在考選期間得准其隨時呈送由部攷核果係合格交部存記如遇學核中有相當之額缺准予挿班以示優異）如是則平民中子弟可以無限淘汰軍裔可以得無限制之代入此不能容某等百人之明證也且八九兩條同爲示優異於海軍軍官而設附條更以（示優異）三字掩護其奸詐欺騙此其弄巧反拙之點國人不難見之（附錄考選章程第八九兩條以資參考）第八條海軍中等軍官以上之官佐得准以合格之子弟一人呈部保送考選惟每員只以保送二次爲限第九條海軍官佐中如遇有陣亡或因公殞命有事實可以證明者其子嗣如果合格准由該家屬呈部應選（三）三有上二種之用意更施以種種無謂之壓制延長無謂之時日加以無謂之暴厲試以無謂之難題使腦筋純潔之青年不能耐受引退而歸腦筋稍鈍者不能堪耐致甄陶而去則三五年間所有已入海軍之平民子弟不難排擠聲盡矣讀者至此必感想三年以來海軍招考之事寂然無聞之原因之所在矣若云經費支絀則校中原有容納二百學生之校舍供給二百學生之欵項今乃吝於各省招生不卜是何用意近日校中官長宣言謂福建有學生一班將於合冬來校於此想見海部無招生各省意而僅以軍裔充額殊非公允之道啟剛等每當春秋始業之時各省學生函札紛到探詢海軍招生消息啓剛等亦嘗百端　聽奈職人不多且束於校中規則無從探悉以致備受詰責曷勝感歎海軍中一部分人慣行奸詐欺騙就招生一方面而言其黑暗已至於此何况其他烟校校長固忠厚之流每於啓剛等成績優良品行端方身體强健者常有所稱道謂爲難得而海軍部時有種種苛條之發布一若視啓剛等爲極惡劣者即此可見其妬嫉之心甚深而杜絶平民子弟人學之謀益急啓剛等久思揭開此幕布於全國所以隱忍未發者徒以處絶對的專制威嚴之下不敢聲張且恐國人與論不屑措意則啓剛等徒爲無謂之犧牲於事無濟輕重之間有所權也今旣處境危絶無可奈何奮而一發但得國人稍得置意啓剛等去留何足道哉 
　　（二）學校中之黑暗情形 
　　烟校爲數十腐敗之軍官及無學之腐儒所盤據視學校爲彼等共有之產業將國家培育人才之意置之腦後故於形式上極其講究學校中雖有種種黑暗情形而彼等事事以講彌縫顏面當先竭其全力以欺外來之參觀者之耳目每言八萬元之鉅欵除例應開支以外種種臨時費用非有利於形式或彼等之私囊决不肯開支其視線能力又盡注於第三者之觀察故社會興論均受其欺騙毫無所知啓剛等處此空氣之中除肉體上感受莫大非法壓力而外精神上所受之苦痛殆非語言文字所能盡情描寫矧以青年純潔之腦筋負全國父老兄弟之重望安忍與之同化作之貙貔爰將各方面種種情形揭之於左以供國人評判（未完） 
來函 
[太嘉寳烟酒公賣分棧來函]  
　　敬啓者見上月二十三日各報本埠新聞攔登有酒商呈控公賣分棧一則内云太嘉寳等縣白酒商二十九家在滬　買酒貨彼太嘉寳分棧迭次扣留損失甚　聯名公呈二區分局稱爲扣貨擾商呈請　懲並謂公棧經理李功孚謹理張玉墀因圖壟斷以遂自私自利之語竊思樹勛等經理太嘉寳於酒公賣雖係同業推舉亦經呈謂者局核准開辦前以公賣改爲認繳各棧皆有擔負於酒之本產本銷其公賣費本係照章徵足其本產而外銷產地僅徵半費外來於酒於此銷地當然遵照定章徵收銷地之半費商人納費之後領單貼照部章分别規定太嘉寳分棧固自遵章辦理素無壟斷前因敝棧紀　分辦處獲有上海同呈酒行報運酒貨銷至紀王地方當以違章報局没收充公旋奉二區分局指令内開此次第一分棧侵徵全費本屬不合事實定章均難浹洽候嚴飭第一分棧此後務須按章辦理如遠定予懲罰本局長决不偏容等令此次近時數月之内爲寳山支棧疊獲上海莊恒升萬春老恒興同昌同義和協興及紀王分辦處亦有裕大和等各酒行報運燒酒高梁等貨售於吳淞寳山劉家行楊家行紀王等鎭多因上海第一分棧不分產銷給領改裝全費單照曁完全乙種單照攘奪分棧權限侵徵銷地公費而酒行方面朦混夾帶實有違章或以有照無單或以倒塡月日種種弊端俱有憑證分支棧本有稽查責任自當照數扣留查發之後即由樹勛陸續據報二區分局籲請從嚴查辦已於本月二十一日分局派委查士端君前往覆查分别究辦在案該酒商等何得輕啓妄指架詞誣揑且查報載太嘉寳等縣白酒商二十九家又稱分設寳山吳淞楊行等處不知究屬何人惟此太嘉寳酒業公會在會各商實無此等謬舉案經報局是非曲直自有定論該酒商旣在二區分局控訴局長當有明白批示樹勛本不欲多事因見該酒商如此誣揑爲特函請貴報將此登入來函一攔聲明原委以昭實在太嘉寳於酒公賣分棧經理李樹勛助理張曾階謹啓 
雜評二 
[促交易所成立（庸）]  
　　華商交易所之剏議尙在日人取引所以前取引所已成立經年而交易所始則以金業之爭除外不能進行迨此問題解决金業股票除外其力已嫌薄弱然使急起直追從速成立未嘗不可挽回利益乃案已核准多時而股欵尙待催繳開幕之期猶未能旦夕實現抑何其濡滯耶 
　　我爲此言非病主持者之不積極進行也自日人取引所成立以來其影響於我華商者何如諸君身受之感覺寗待贅言夫使交易所而早一日成立則此種感覺自早一日消釋凡事多敗於因循願諸君速奮起焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係　組雲先生手書 
[自由開篇] [  咄咄]  
　　世事循環不可知金銀漲落太參差羅卜竟然蘿蔔片黄金糞土豈無時實事談 
[約翰大學之沿革譚（下）] [  冰巖]  
　　Ａlumni之有功於該校尤吾人所耿耿未能忘懷者也一九○○年之ＡlumniA　oolntou更足證氏爲大學中出類拔萃之總管也約翰之畢業生已達二百八十人出而在務咸其熟心毅力一視美國之大學畢業生無稍異焉以故國内之重要職業無論政治敎育實業苟有約翰畢業生於此任務則其事靡不日有進步至其忠信愛國之心尤易引起他人特親抑有進者凡事之有利於國家人民者尤力爲之絶無金錢之鄙念存乎心自故雖得中等之薪金於心至愜脫論其才力固可更得多金相去之數猶甚遠焉而彼輩殊未計及惟求事之有益於國否也臨事勤奮無畏難苟　自私之心大類於敎堂中之牧師此則固早爲Ａlumni所稱獎者也 
　　畢業後而遊學歐美者數殊不少比來　次歸國者已有多人聯絡歸國諸畢業同學　其所受之敎育活動於國内勢力至偉至其價値論者亦未敢妄加　斷要知爲製造新中國之要素中國之興盛余將拭目以俟之矣 
　　美人於亞東興辦敎育頗具熱心其在中國尤多成效約翰大學亦爲其一惟年代最久成效更著耳 
　　輪文化於亞東俾東西間之文化漸歸融合世界觀念因此漸深則世界之眞正和平或將山此產生矣 
　　敎人以德事無公私咸具忠信助國利民與辦教育眞誠愛國此數則爲約翰學校之宗旨行之四十年矣有益中華良　淺鮮若言其爲救中國之良策亦無不可也（完） 
夢談 
[夢與學藝] [  劉仁航]  
凡人學一種技藝縈想久之則入三昧余昔少學珠算夢中即□珠算又學象棋夢中嘗與人爲棋學英語睦夢中嘗與人說英語詩人夢中嘗作詩畫家夢中嘗作畫工商醫家夢中亦往往發考與其職業上有大關係之事兵家則或因夢中而洩軍謀不可不知盜賊破獲常有因其畫寢自爲夢語被人偵破者富翁奢金密室無人知之當因其夢中自語被　僕偵知焉左轝數例呂氏春秋尹儒學御三年而不得苦痛之夜夢受秋駕干其　明日往朝其師望而　之曰吾非愛道也恐子之未可與也今日將敎子以秋駕尹儒再拜先言所夢所夢因秋駕　魏書江式傳式少專家學數學中嘗夢兩人時相敎授及寤每有記　舊唐書李　傳爲兒童時夢神人遺之雙筆自是漸有學業 
　　宋史方技傳王處訥少時　老叟至舍煮洛河石如麵令處訥食之目曰汝性聰悟　當爲人師嘗夢人持巨鑑星宿燦然滿中剖腹納之覺而汗洽月餘心胸猶覺痛因留意星曆占候之學 
　　明詩紀事腐寅少時祈夢於九　仙夢　墨一丸自是文詩并進 
　　牧　間話五代劃贊文思遲飩乃禱乾　乞文才一夕夢吞小金龜自此大有思爲學士著玉堂集 
　　大抵夢者　神之通　祈夢之原與禱神略同此風至今不絶欲增長文才不盍試之上海有祈夢會前見報上述有基賭曾人會於某處爲之聚衆甚多以致爲縣署干涉亦可見其有勢力也人或謂爲迷信然賞有理存覊西湖有夢神祠余曾遇之夜峯得一夢其夢不復記憶也日本有森谷六三郎者本一古董商中年復爲天輪敎信者畫力社會事業好施與夢中與神佛事關係不少曾於夢示而知米價漲落又嘗預知明治之晏駕云 
雜談 
[海外艶乘] [  瘦鵑]  
　　美國有富家女某兼擅艶慧委身於一少年醫士柔鄉可住不羨仙鄉矣女父某翁好爲諧謔結　之日戲與女約謂成禮時女如能御印花布衣而令新叩被工匠之套袴者則當以一千金圓爲酬女欲博老父歡立首肯商之所歡亦允焉届時禮拜堂中觀禮者雲集咸引領以須新夫婦至居久之新婦至矣玉容維約如玫瑰方華明眸下注嬌羞無那視其吉服則爲一價値數銅幣之印花布衣更視新郎服御尤奇詭爲一藍色之套袴無領圈無頸結并無外衣面深綠似血汗出如瀋宛然一工事乍罷之匠人也觀者皆譁笑禮旣成女父大悅即以一一千金圓之銀行存册授女云 
　　蘇格蘭哀汀堡城中有少年道納爾者　一女郎雖未塡鴛鴦之譜而同心一襪已有願作鴛鴦不羨仙之意花晨月夕恒背家人潛出私晤於親王街大小說家華爾透施各德氏紀念碑下郎情妾意如漆如膠厥後二人結婚舉一雄即以華爾透施各德名之蓋一以期愛子他日之接武名流亦所以念當年初愛時也 
　　英國有村姑蓓　美而艶猶草田荒野中挺生命葩一枝也傾心於村中一醫士顧柔情脈脈未嘗一宣諸口而醫士似亦齒之於朋友之列無眷戀意居未幾女遂承家人意與一農家子　婚醫士亦懵然若無所覺者一夕將結婚蓓菂盛妝華飾赴禮拜堂醫士遇於途見狀心大動然亦無如何也成禮時届女忽昏暈移入一室急以人延醫士至醫士立命他人退去自爲施治良久猶不見出新郎不耐排闥入視則室虚無人新婦與醫士已偕亡矣惟新婦之昏暈似否出於有意則不可知云 
　　倫敦女郎梅白兒衣中夢擷紫羅蘭醒而異之作畫叩某雜誌記者係主何兆記者復言夢擷紫蘭必能得一情人足爲終身之託惟擷後花如枯萎則恐有落花有意流水無情之虞云 
詩錄 
[不言無樓詩話（八）] [  莊蔚心]  
　　拔可先生詩於報上見數律不知古體亦工駸駸欲與太夷抗手每讀其作未嘗不嘆服也錄之視同好者得吷　都中來書賦答並示貞壯我詩愆約如積逋君　索詩如催租塡譍萬感吐不盡落紙乃覺一字無兩年蹤跡比稽阮酒　茶肆皆吾徒君居幽勝絶人境俯仰嘉樹三百株閉門物色足高詠病中寄　還起予春來攬鏡對婦醫稍怪浙與朋友疏途窮得意惟有此舍此不樂宜何如子言世故思爛熟顧犯火宅爲嬉娛雲堂一頃耕不得此役鎭坐饑所驅前宵叩戶月如水揖客出見舍中雛一庭轟鳥語無恙但費猿鶴時相呼嗇翁老矣强一出欲盡地力紓艱虞山川不寳秘密藏竊恐夜半負以趨時危百事等無及猶望落霞照桑榆袖間請奮二三策拜官近親留緩圖我今懶散就棄置江南欲歸非故應當年携手看霜菊回首夢斷臺城蕪山陰居士行亦去海上形影將誰俱却悉耿介駭流俗匹夫有罪懷瑾瑜紛紛牛李一轍耳出口不用相賢愚 
　　從叔伯均爲人放浪不覊好作諧謔每一啓齒則一座盡傾生平耽放詩酒與余上下古人輙相暗合嘗目爲俊人風趣蓋無兩世今歲與余同客海上一鐙相對深話無岷猶之步兵之與始平已故余題其扇曰　哭空知汝更强阿咸倦矣最清狂一行把臂江頭住天與嗣宗作醉鄉 
新拾遺 
　　紀錫妓揚秀英遇　無錫報云北城脚船妓楊秀英前月忽然失踪日前秀英忽由上海回錫語其遇　情形云舊膺九月十五日有上海商人謝姓者偕李紳之子來錫游玩庽居新世界旅社是日即　楊家燈船呌局擺酒李子一見秀英非常賞識旋即招往新世界密談誘伊同往上海看跑馬秀英因未得其母尤許却之謝遂爲李畫策用誘　手段玉成其事秀英年幼自易上當謝之來錫也本携一妾同往新世界其妾亦勾攔出身原名媛媛雖係女流頗有幹略謝利用之以惑秀英而秀英遂受其愚謝李二人於九月十七日搭車返申謝妾暗中仍留無錫約秀英同行二人旣約定潛於十九日下午搭六點二十四分快車離錫到申之後即住謝家終日幽閉如待拘因亦不令與李見面是何用意不得而知秀英至此方知上當於是日日思欲逃回無錫無奈防範甚嚴不能脫身直至本月初七日早晨乘謝妾偃臥未醒孑身走出匿居其姊氏家亟發快信到錫嘃派人前往接加始於初八日夜車返錫據聞有白灰花緞銀鼠皮襖一件灰色花緞夾褲一條尙留謝家未曾携回云 
　　羗帖害人之不淺羗帖自跌落以來奉省方邑存儲羗帖各商民咸以賠累過甚當時不肯出售猶冀其原價恢復乃帖價由三十餘吊（巿帖）一跌再跌直跌至二三吊之譜日昨本城又有新舊羗帖一槪不用之說於是存儲羗帖之商民均仰屋興嗟忿恨異常梨樹園有某姓傭工陳步雲者曾於民國二年間儲有羗帖五千餘吊張韞橫而藏至今尙未動用忽聞上耗以數年血汗所積一旦化爲鳥有氣忿塡胸乃悉付之一炬近日羗帖巿面雖復通用然影響所及舊帖則僅作巿錢二吊左右新帖不過七八百文矣 
　　戒烟新法無錫城中虹橋下有高姓孀婦者年逾而立體態輕盈前日在北鄉東房橋東北塘一帶地方爲人戒烟惟僅與家資豐富體質强壯者戒價値每人十元據云在一星期内包戒斷根戒時令吸烟者與已同宿惟一班受其戒過之人依然吸烟並無效騐云 
小說 
[西班牙之女賊（五）] [  雛鶴譯]  
　　時十下矣各餐室皆寂然無譁獨此餐室中刀　之擊碗聲男女之聲　聲尙酣然方盛喬斯因醉而臥皮榻是醉也爲喬斯所自認醉而能自知寗非怪事喬斯　臥意撒以爲今夕之宴非同平昔曷不道祖國名人偉績以自豪亦良得也於是侈道拿翁戰績剌剌不休及後至評判拿破侖與約瑟汾離婚下斷語時注射雪雅益切雪雅默然兀坐弗語亦弗動星星之眸子中似亦含情還睞又似深服其議論的當瑪麗則仰其首疑神壹志如穉童之聆神怪故事然蓋瑪麗年尙稚天眞之氣猶未盡脫也意撒談與方酣而老人飇然起矣旣起作醒語曰我奈何一醉至是羅羅揮手令臥喬斯大笑曰無害余醒矣復引首顧意撒曰君可畢詞乎意撒曰中將有何見問曰余意道余於戰塲中之經略也瑪麗立廻首日伯亦能道戰事耶喬斯聞問則立笑笑時蒼日之顏驟呈絳色曰戰我恒業也烏弗能哉於是即滔滔道其戰塲中之經歷聞者皆大樂而羅羅尤痴然屬意詎老人怱中斷視其手腕之表曰已遇午矣盍去休瀕行麥利建議開歡迎會瑪麗聞麥利語拊其背而作媚笑迨衆無異議乃各相握作别 
　　夕陽將下萬蟬向空噪鳴歐綠但維花園中有綠衣少女傍池而立池中噴泉淙淙如奏琴四圍繁花絢綺如　一少年遙執花枝笑睇女郎曰下走今進二花爲女士壽且用以表余愛慕之忱瑪麗姑娘乎僕生平尊敬美人如上帝一切都非我所冀所冀即永永追隨女士少年言至此立驅前跽申其請求女郎則似弗聞尋向以背曰麥利若弗燥急若是令人無歡然汝旣　　則願與其詳可矣曰歐綠但維之勳名在會燕時周已道之詳矣女士抑米之問耶瑪麗逕曰然旋細語曰汝言良不解即稔且熟矣則將奈何哉言次以手掐頰而笑笑時風緻嫣然愈形　美麥利莞爾複其語曰則將奈何哉是固欲汝所索解也續曰以兩邦之望族而結昏媾良不爲女士辱女郎似厭即亂之曰我當另言他事爲歡於是即引手循曲徑而人客室室頗廣表四周盡張繡幔　懸一拿翁盡像麥利指畫像曰是即大拿破崙也 
[自由談之自由談] [  不冷]  
　　侮慢侮慢對於有禮之人固屬不可然其人假使揮　以擊我持刀以殺我我僅以悔慢待之豈得謂過况乎所謂侮慢者大大之人僅　其不恭維耳非眞侮慢也 
 
 

Page 15

 
 
   
 
 

Page 16

 
 
   
 
