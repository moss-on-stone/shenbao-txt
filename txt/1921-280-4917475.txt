# 1921 - 280 - 4917475

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[捐班議長（老圃）]  
　　漢末桓靈賣官晋初晋武亦賣官劉毅謂晋武不如桓靈因桓靈賣官錢入官庫晋武賣官錢入私門淸人出貲捐道員今人出資捐議員議長吾謂今人不知清人因淸時捐欵尙充戶部之經費今日票費則入暴民之私囊 
　　但有一事則今昔之所同清朝雖大開捐例然狗尾羊頭不爲人所尊視同是實缺知縣而大八成知縣甄别時必先革職同是腐敗之物而世俗猶重視科甲不重視捐班因前者以文章易之後者以金錢易之凡天下有價之物未有不賤者也今日江蘇省議員亦然此中本多捐班出身不爲社會所信用議長照例納捐大八成知縣照例補缺就議會本身之價值而言初不因此貶損以其本無價值也就議長本身之價值而言亦不因此增加因此類議長之名號本不能增加個人之價值也吾屢言民國之事壞於營棍者半壞於土棍者亦半營棍爲崇非土棍所能制也土棍自擾營棍乃竊笑而睨其旁曰此即爾之所謂自治 
[命令]  
　　十月十三日大總統令王官維授爲陸軍少將王琪繆慶禧均授爲陸軍騎兵上校此令 
　　又令鄺國華授爲海軍少將此令 
　　又令内務總長齊耀珊呈湖北政務廳廳長胡鄂公懇請辭職胡鄂公准免本職此令 
　　又令任命郭振璣爲湖北政務廳廳長此令 
　　又令兹制定縣自治法施行日期及施行區域令公布之此令 
[專電一]  
　　北京電某洋顧問建議華政府月虧千餘萬養不做事之官吏自殺之常備軍華官吏總額超過英美法日意五國之總數常備兵佔世界首位人民大難不在對外而在此等分别之蠹今後中國欲奮鬭於國際之林惟有結實的裁兵減冗吏否則太議預會國家視中國無自拔能力惟有代謀之一法屆時恐中國人民不僅不反對且極歡迎因在貪吏悍將下生活其痛苦等於亡國言至沉痛 
　　北京電萬福麟電據探報外蒙要求勞農援其獨立自行均産政治勞農巳允其自舉代表赴太平洋會議又南方孫中山派五百餘人在俄境聯華工現組華工大會已成純係均産目的内有勞農助欵 
　　北京電烏珠木沁旗蒙匪三十由紅黨招撫圖擾黑張作霖詰優林優保證無事優并請備資在奉購糧馬牛羊豕張要求撤兵爲前提優請中俄在滿站組織蒙古巡察隊揭兩國國旗赴庫免新黨誤會然後辦換防交涉張請示政府核奪（十四日下午一鐘） 
　　北京電外部對於歐俄派員來議商約决與赤塔政府分别辦理 
　　北京電元日（十三）閣議靳未到僅議决皖政務廳任王淮琛豫高檢長任楊長溶吉高審長任徐聲金又明令被災各省長督辦賑撫事宜又救濟留法勤工學生在法設藝術傳習所交部核辦閣員赴府壽徐早散（十四日下午一鐘） 
　　北京電杜錫珪杜錫鈞趙玉珂今日赴靳宅謁靳係海軍欠餉問題靳召潘與杜面商（十四日下午一鐘） 
　　北京電漢粤川路十三日罷工係與洋總管衝突職工環請撤洋總管（十四日下午一鐘） 
　　北京電參陸處致楊增新電科城俄黨盼設法進攻或嚴防中央决接濟餉械請速進行 
　　北京電熱烟酒署爲汲金純派兵持令將事務局分局一律裁撤歸併財政廳局長譚椒馨避京 
　　北京電張文生電已將十一年分烟酒稅全部向中交押十萬以後不解中央（十四日下午一鐘） 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電許世英電院部覃日（十三）接任（十四日下午一鐘） 
　　北京電蘇督長電院日飛機迷路落於阜寗縣恐有其他情形正在偵查院覆妥爲照料交付日領 
　　北京電葡使語人廣州不法官吏行動澳門當局不願與此等團體辦對手交涉仍惟中央是問若中政府無辦法時則澳當局當採相宜之手段聞外部又派某員由港往密查（十四日下午一鐘） 
　　漢口電唐式遵確退恩施尙有步隊一旅在利川被圍吳令盧師趙旅勒令繳械該旅長高某已向盧師長接洽願遵令繳械利川建始肅淸潘藍各部尙困守施鶴川軍拒其回川進退無路勢極窮蹙 
　　漢口電粤漢機車處小工魚（六日）要求加薪被洋總管開除八十一人小工灰（十日）發宣言求援該處員司大憤要求將小工復職眞（十一）向洋總管提前改良路務修正待遇十五條限二十四小時答覆吳局長及洋總管壓迫無效全體職工八百三十七人文（十二）同罷工從元（十三）起該路各站均停車鮎魚套站軍隊逼令開車有數小工被捕全體職工元電交部司關監督辦請速罷洋總管寒（十四）通電請伸公論以維中國人人格 
　　漢口電張紹曾文日通電全國各團體國是會議迭蒙各省軍民長官贊同請共同設會討論預備議案推派代表組織後援俾促會議早成 
　　漢口電呂調元偕曹大公子少珊元日（十三）到漢參與華義銀行開幕 
　　漢口電吳委馬毓寳爲鄂省清理財政處長馬請撥三千元爲開辦費（以上十四日下午六鐘） 
　　漢口電武昌設江防司令部派楚謙艦長王光熊楚義艦長袁春富爲總副司令上自金口下至靑山爲巡哨區域（十四日下午七鐘） 
　　香港電孫出巡隨員行營部長李杞堂秘長胡漢民與徐維揚鄧家彦陳少白焦易堂等二十餘人擬先赴邕晤陳商一切聞孫離粤陳卽返一說陳亦將出發 
　　香港電元（十三）西關大火自午至申由靖遠街北三八號燒至七六號止南由一三號至三六號榮陽街二七號至七五號同文街三五號至八十號德興街四二號至六三號永安街全燬迨下午九鐘復燃又延燒若干今午未熄共燬三百餘間損失逾約二三百萬 
（以上十四日下午八鐘） 
[公電]  
　　張紹曾通電各報館均鑒前者冬電發起廬山國是會議冀以國民公意解决内外糾紛瀆論再三計鏖視聽匝月以來迭荷各省軍民長官海内名流耆彦深惟主權在民之旨率秉大公無我之懷謂爲可採概與同情竊念十年以來吾民屏息於武力鈐束政論縱横之下不得自由發抒意志者久矣每一戰禍發生商輟於市士輟於校農輟於野工輟於塲居恒念及悽然不知涕之所從今幸吾賢明之軍民長官皆有舍已己從公之公心與從善如流之美德慨然不吝舉大權以還之吾民此誠徵之東西歷史所歷百刼冒萬難而求之不得者吾民宜如何盡其應盡之責以行其固有之權若猶徘徊瞻顧搖惑於推測之流言迷離於惝恍之政論應盡之責而自放棄之應行之權而自犧牲之失此良機坐成永刼自貽伊戚其更誰尤際此内外憂危之時敢請共同設會討論預備會議應提議案並迅速推舉代表組織後援俾得催促會議之早成監督會議之後效國是前途庶其有豸國步方艱良時易逝惟諸公實圖利之張紹曾叩文印 
　　張孝若來電申報館並轉各報館　頃致金陵俱樂部電曰南京金陵俱樂部諸君先生公鑒議會之尊重在會而不在長會之尊重在多數而不在箇人省會召集已十二日而議長尙未選出孝若正式辭函早經交會通電印布計必貫澈而雙方爭持仍以賤名爲標幟中外觀瞻所系社會描畫所乘中夜捫心如著爐火之上焦急莫名愛省者公愛我者亦公寗可如此孝若與諸君子聲氣相求敬恭桑梓爲精神之團固而非爲名位之留連議長在會本非特别優異而内無言權外爲矢的孰得孰失初未容心諸君寗忍延棄寳貴之光陰而重爲蘇人之玷以齒德論本省議員中當推仲老若謂其爲左右利用之幟則彼方反脣相稽又何自辭孝若雖辭去議員而良心未忘蘇省所與諸君子共者在此百不在彼議長興議員有何區别諸先生所持至以所愛至大但身之察察不願受物之汶汶應邀共諒區區之心以爲議長須即日選定從事研究重要問題勿以箇人而妨全體勿以意見而久忿爭則孝若之心可大白於當世諸先生之光明正大亦可矢星日而誓山海臨電迫切幸鑒苦心張孝若元 
[世界路透電]  
[上西萊西亞問題之今日]  
　　十三日日内瓦電國際聯盟行政會公報發表關於上西萊西亞問題之建議大旨如昨電所傳内謂委員會决議該問題僅能純粹根據公民大會或經濟原由劃一界線以解决之或由德波兩國互作讓步以定折中辦法因境内德波人民羣相雜居之故由此觀之今欲劃定政治界線必須有適當保障以防破壞現有之經濟條件其中包括以平等權利公允管理鐵路其時期長短不一最長爲十五年雙方對於産品如煤鋅之類有共同之職務割讓波蘭之土地仍以德國馬克爲通幣石井子爵宣告行政會會議終止時謂所得之决議足爲聯盟生活上之要端而有助於歐洲與世界之和平 
　　十一日日内瓦電大使會議今日在巴黎開會擬承認聯盟行政會對上西萊西亞問題之决議並籌議實行决議之方法石井子爵明日將回巴黎由日代使代表與會石井子爵與路透電社代表談話之際否認有某政府希圖限制行政會代表研究該問題之舉動之說且謂行政會會員自始即以維持歐洲與世界和平爲目的 
　　十三日倫敦電倫敦當道之意國際聯盟對於上西萊西亞問題之决議甚爲公允列强早有接受任何决議之質言豫料發表之時德國與波蘭亦將以絶對之忠誠接受之不致希圖修改以累及高等會議 
[馬克價之低落]  
　　十三日倫敦電馬克之價已落至五百五十兌英金一鎊馬克日賤而德國工業證券日見漲高其平均之價已較三月間高起一倍德國將否因此遭財政之傾覆一般人士對於此節紛起猜測柏林財政界聞上西萊西亞問題之决議大起恐慌現正討論阻止德國馬克由上西萊西亞移至波蘭之方法蓋如波蘭人握有德國巨數紙幣則馬克之價尚將續落也著名美國銀行家斯披葉氏在倫敦請客謂彼對此時局頗具恐慌挽救之法唯有以長期借欵貸與德國耳 
[華府會議之各方觀]  
　　十三日巴黎電據當局宣稱法國參與華府會議之代表除白里安氏外尚有維維亞尼氏殖民總長薩諾氏駐美大使巨塞蘭氏 
　　十三日華盛頓電哈定總統曾戒人對於華府會議勿過抱樂觀各報頗表同情且言哈定總統雖富於理想而亦重實際演壇報謂此會非取銷軍備之會議且不能辦到此層今最大之希望乃在限制軍備减輕軍費此可以銷除可爲衝突根據之原因告成之而實較紙上條約爲愈世界報謂哈定總統必定有切實之計畫而未發表之裁减軍備附屢於太平洋與遠東問題故各種裁减軍備之希望未可確定 
　　十四日倫敦電參與華府會議之英國主要代表　　本月二十六日啓程赴美 
　　十三日墨爾邦電澳洲國防大臣裴爾士民今日啓程赴温哥武參與華府會議 
[法報之美日觀]  
　　十三日巴黎電法國各報仍紛紛評論華府會議並切實表白日本當局所持之和緩態度晨報曰據最近華盛頓及東京電訊觀之太平洋問題已較美國報紙所言更具樂觀共同通訊社接東京半官消息云日本切願能誠切解釋遠東之時局日日新聞曾載日政府予其代表之訓令其性質甚爲和緩其中關於裁判制海軍軍備一節聲明如其他列强能作同樣之讓步則日本亦應宣布願縮小海軍程序以足保障遠東和平爲度又日本外交省外交顧問美人摩爾氏曾以一文載諸美國福勒姆雜誌摩爾氏對於會議未來之結果甚具樂觀謂日政府頗願對美作甚重大之讓步以期於遠東主要問題與美得和好之諒解日美對於雅泊　島問題已得直接了解之說已由他方面徵實之約中規定美國擬承認日本對該島有託管權惟須擔保自由需用該島作爲太平洋海底電綫之咕　而以美國職　管　之　　　久不檢查由美綫傳遞之電報日本且允以雅泊島至爪姆島之海底電綫租與美國美國則承認雅泊島至上海之海電爲日本之産業親此可知各事漸近解决 
[匈奥爭端之和解]  
　　十三日維尼斯電解决白根倫爭端之議定書已於今日由匈奥兩國代表簽字匈國允擔任設法交讓土地奥國允由協約國國際軍事委員會主持開公民會議以表决人民之傾向 
[英愛議和會議]  
　　十三日倫敦電今晨唐林街復開愛爾蘭會議新芬黨代表較定時遲一小時抵會惟聲明此非因有何挫頓之故蓋以雙方皆願開豫備會議也 
太平洋路透電 
[北方近事記]  
　　十四日北京電魯案問題日使署迄未接正式訓令聞日政府顧問員曾於本月十一日開會通過提議案主張請中政府重行考慮日政府近今之建議 
[廣州大火]  
　　十三日香港電廣州西關今晨起火刻仍未熄燬屋數百所 
　　十四日香港電西關之火已救熄延燒六街燬屋二百餘所損失約三百萬元 
[南方北伐記]  
　　十四日香港電廣州謠傳孫中山已命撥欵四百萬元以充北伐軍經費北伐軍將於日内出發孫中山離粤時由伍廷芳任代理總統 
國外要聞 
[東京通信（應鵬）]  
　　日本美術之觀察㈠ 
　　日本人稱秋季爲美術季意謂美術展覽會多設於秋季也其實日本藝術之發達一日千里展覽會幾乎每月有之每日有之不過最大之展覽會如二科會美術院展覽會帝國展覽會等·皆在秋季舉行耳二科會爲新派畫家所組織帝國展覽會則政府所特設二科會純乎西洋畫帝國展覽會則有西洋畫日本畫及雕刻兩會之關係適如法或之新舊砂龍（Ｓａｌｏｎ）二科每年九月十號前後開會至九月底止美術院展覽會與二科同時帝國展覽會則自十月十五號前後開會至十月底止兩月間同類之展覽會不計其數兹將逐日觀察記錄於下初無統系此後容再陸續報告 
（一）二科第八次展覽會地點在上野公園陳列所該所專爲陳列美術而設地位甚廣同時可開數展覽會此次二科作品在八年中比較未爲特出作品共一百六十七件作者八十餘人内有俄國波蘭意大利畫家作品凡新印象派後期印象派·未來派立體派·均具備未來派中有兩幀意味最精名「生命之流動」非人非物非雲非霧蓋以色彩表現情想而曲線表現某振動也附圖於下（按圖係五彩製版恐不淸楚從略） 
　　未來派立體派圖畫在日本頗爲盛行不僅二科會爲然尙有專事研究未來派者將於年十月十六號開第二次展覽會又東京各大商店之廣告及裝飾無不採用未來立體兩派足證日本藝術敎育之普及故人民對於藝術有極高之知識已又勞農俄國之藝術爲新進之一日本人研究俄國文藝極具熱忱出版界除文藝專書外最近又有新出版之月刋「露西亞文藝」一種又有一「現代之藝術」雜誌從事介紹未來派立體派及表現派之藝術附誌於此以見一斑 
（二）美術院第八次展覽會地點亦在上野公園作品分日本畫及雕刻兩種作品其四十六件作者六十餘人日本畫十年前多參用西法百不得其門近時則全復本色具有　味作品取材多含哲學意味 
（三）印刷文化展覽會日本文部省爲奬勵印刷事業起見於十月一日起特開印刷文化展覽會於東京博物館内容分四大部分（一）歷史的參考部陳列古代印刷品件（二）實技試驗部（三）印刷成績部（四）印刷器具及藥品部會塲有日本明治四十五年至大正九年出版物種類比較表出版最多者爲書畫及産業兩種在一萬種以上次爲文學·敎育·政治·地理·小說·音樂·宗敎·天文·地技藝俗謠·交通·法律·統計·醫學·理科·歷史·語學·數學·傳記·倫理·美術·經濟·辭書·共事·經典·哲學·式禮至少者爲漁獵亦在一千種以上會中有新發明機器一種名（電氣浮上印刷）專印裝飾品紙類 
　　以上三大會外同時尙有裝裱競技展覽會地點亦在上野公園係裝裱圖畫技藝之比賽所裱之畫均係下品而裝裱非常精美適宜能使原畫因裝裱得法遂覺可觀作品有目錄裱裝者均暑姓名其見重於社會與名畫家無異又見風俗畫展覽會係錦繪雜誌社所開地點在松屋吳服店日本近來各大商店多喜以店屋借設展覽會雖係廣告性質而社會對於美術之熱心由此可見該會陳列者皆純粹日本畫頗多佳作此外個人展覽會逐日參觀者亦不下五六處無足記 
（四）東京和平博展會之預備日政府定於明年三月至六月開和平紀念博覽會已派定閑宮院載仁親王爲總裁開會期定三月十日地點在上野不忍池畔近日正在從事建築會塲規模宏大聞有同時請中國菲列濱運動家赴日特開遠東運動會以襄盛舉之議尙未確定至美術界方面消息日本政府因上野公園原有美術陳列會塲規模尙嫌狹小故博覽會美術部之建築特設公園中將來大會閉幕即改爲美術館云 
（五）兒童自由畫之發達日本學校藝術敎育最近趨重自由畫廢止臨本由兒童直接的寫生與理想發揮其藝術之天才蓋兒童有兒童之心理與其世界非成人所能領會兒童時期之作品自有其價值不必强成人之心理範圍之提倡此派學說之領袖爲山本鼎氏亦日本名畫家留學於法國及俄國對新派畫理甚有研究日本敎育界靡然從風市上流行兒童圖畫卡片甚多論者謂二十世紀之世界爲兒童之世界研究敎育者果能識兒童天才之可貴則將來兒童藝術兒童文學必居文藝界之重要部分可逆料也又日本成人亦有研究自由畫者將於十月十二日開自由畫展覽會 
（六）圖畫研究所東京各圖畫研究所專爲個人研究或預備投考美術學校而設記者曾參觀本鄉研究所内設指導員及委員各一人練習時間分午前午後晚間三種分石膏及人體寫生兩部人體每星期更換一次大抵西洋藝術以人體爲本位雕刻中尤爲主要日本女子肯爲美術家作模型者近來漸見發達蓋對於美術之意義能了解也故歷來展覽會雕刻作品頗多佳搆中國人體寫让尙未萌芽去藝術發達尚遠願有志者竭力提倡也 
[美之兩大艦隊合併計劃]  
　　大陸報十月十三日華盛頓無線電云美艦隊於前總统威爾遜在任時分爲太平洋大西洋兩隊華盛頓海軍部近於海軍事務大施改革今兩艦隊將合而爲一駐於太平洋據海軍專家之意美國海軍此種併合將成海上極大之戰團美國近曾撥巨資擴大太平洋海濱火魯奴奴及菲列濱之海軍屯所今次之舉復須立即將太平洋海軍程序大加擴張如美國以此偉大之海軍駐於太平洋則浦蓋特桑特與舊金山附近美爾島之大海軍屯所均必擴大無疑珠港與開維特二處可不必論大約或尙須於瓜姆島建設全新之海軍根據地聞兩大艦隊將於明年一月間在圭台拉摩灣會集操練時實行合併 
[國内要聞]  
[魯案拒絶後之各方觀察]  
　　日本自接到我國答覆對於魯案之節略後迄今尚無何等表示前兩日東京電傳謂七日閣議有所决定又據外人方面消息日本之態度經其政府及外交調查會等考慮而後係前日（十一）在閣議中爲形式上之通過駐華日使館現正靜候其政府之訓電將對我國及各國發表一種意見其大概則無非自述日本前次之九項提案已屬讓步今中國旣不加以容納亦屬無可如何云云昨日外交部照例接見外使小幡日使未到或今明將有何種表示也據另一消息日本一般人所主張之解决方法有二其一棄却彼此政府之體面不論僅論其最堅實之問題其二請美大總統哈丁氏調停後再行交涉此二方法中第一種因日本内政上之關係欲抛棄體面不論頗屬困難第二種則幣原大使與國務總理許斯氏之間旣有諒解且日本前此發出催促交涉之節略係考慮美國之態度而作成者故比較可以採用惟一般皆主張愼重討論因此日本政府對於山東問題之態度故須遲兩三日始能决定云云至我國當局則因聞日人方面已定有第二步進行辦法故亦預謀對付聞擬先從疏通各國入手俾免將來提交太平洋會議時發生障碍故擬致電駐美施公使囑令調查美政府對於魯案趨向以憑根據辦理至對日使方面當此華府會議未開之前總以和緩態度與之敷衍以免發生意外枝節昨據外部消息施使有電到京報告政府駁日覆文甚愜决定八日在美發表以爲將來提出太平洋會議之凖備並以覘美國之態度但日本旣提出直接交涉節略我國雖經駁覆究竟以後辦法若何政府尚未有明顯之表示口前上海各團體聯合會有電到京稱魯案旣經拒絶　涉政府是否　備提出太平洋會議即請表示以釋疑惑據政府消息稱政府自接到國民請求表示辦法電後曾邀各要人作一度之討論聞各要人多數贊成提出於太平洋會議要求國際公决將來趨勢或可望成爲事實惟對於國民表示一層究取何種手續現正在審議未定中也 
　　十四日上海日報載十三日東京特電云日本對於華盛頓會議方針如美英日協定有效則英日同盟亦可放棄委任統治地域以中國沿岸等殊地位維持爲限制限軍備所有人口食糧及工業原料等因自然的要而保持在華之地位右地位得以保持則縮少陸軍又電云山東　題雖有賴美大總統仲裁之說然日本以山東問題交涉應勸告中國再加考慮不依賴美國大總統仲裁云 
[顔惠慶赴美預備說]  
　　顔外長出席太平洋會議本爲内定事實後因經費問題忽萌辭意自經各方敦勸後已允勉强一行昨據外部消息顔總長連日與各參事秘書司長協商應提華府會議要案及國内調度援助對外方針並中俄通商問題均經逐一解决如下（一）决定劉次長代理部務促其銷假再以司長中擇一代理次長贊助一切（二）應提各案除已决定外共未經擬定者一面凖備提案一面與其交涉如果彼方堅持如故則再提出公訴（三）内援對外方針與中俄通商之事則擬略具端倪爲應付之標凖倘有重大問題即用密電協商辦理以免步驟兩歧至其啓程日期大約須十七八號始能出發但據另一消息則顔氏出發當在靳總理復職之後至顔氏擬由日赴美一節國人亦有認爲不當而反對者或者可取銷也 
[京八校敎職員之太議提案]  
昨日午後四時八校敎職員代表開九十一次聯席會先議援助武昌高師辦法次議索討七月分欠薪辦法後旋由法專寗協萬提出我國對於太平洋會議應有提案之意見當即議决如下第一項領土完全案（一）撤廢勢力範圍（二）退還租借地（三）廢除使館界（四）撤廢大沽及由京師至海道之國際地域第二項政治獨獨立案（一）廢除領 
 
 

Page 11

 
 
事裁判權（二）撤退使館駐兵及近畿駐兵並凡在華之外國軍隊軍艦（三）撤消租界巡捕及工部局與會審公堂（四）廢除中國與列强一切不平等之條約（五）各國嗣後未經中國承認不得以文書协定或處分關於中國之事件凡已有之文書聲明作廢（六）各國聲明任中國自由實行門戶開放政策第三項經濟自營案（一）恢復關稅自由（二）收回路礦主權（三）退還庚子賠欵（四）撤去外國郵局 
[紀北京國民外交聯合會]  
　　十一日國民外交聯合會在海軍聯歡社開第四次代表會議到會者三十七團體代表百餘人兹將是日會議情形列下（一）公推兩湖善後協會寗協萬主席（二）李景龢報告蔡元培未能即日赴滬情由及蔡致上海敎商協會電文畢又報告各團體已推蔡元培劉揆一饒漢祥張一麐陳懋鼎徐汝梅王毅張季鸞朱鴻基俞誠之周渤梁其光羅正緯林景澍李治東羅正誼等十五人爲代表此外各團體尚有未推舉者並請各代表催促速舉限期於本月二十日以前齊集上海（三）報告各團體提案計太平洋會議中國後援會關於中國在該會議應提之議案一件鐵路協會關於太平洋會議鐵路問題意見書一件决定交提案審查委員會參考（四）李景龢提出關於山東問題之宣言一案討論結果組織特别審查委員員會審查後再行發表（五）提議組織資格審查委員會結果由前次所推十一團體各推一人組織審查會計已報告者國立各校敎職員聯席會議尹炎武學生聯合會何玉書第二届國會議員太平洋問題討論會陳懋鼎國民外交協會鄭晟化各界聯合會馮廷愷太平洋問題討論會方夢超國民外交共進會歐復修京兆同鄉聯合會丁震北京敎育會林天木華盛頓會議中國後援會及女界聯合會尚未推聞資格審查委員會定於本日（十三日）下午四時在舊簾子胡同全國和平聯合會内開審查會 
[内閣問題之解决難曹張又有來京說]  
　　内閣問題至昨日尚無解决之消息靳雖經各方面敦勸而昨日仍未到院其辭意尙未打銷聞東海之意擬邀曹張兩使來京爲時局上最後之解决除已派人分赴保奉歡迎外並先行電致張使商榷一切然後再電曹使雙方訂定來京日期並聞曹張兩使已有願意來京之表示則靳氏之態度必至此時始能决定也另一消息謂今日（十三日）爲東海生辰靳將進府慶祝再經東海當面懇切之敦勸或可即日銷假視事惟閣潮所以遷延復遷延皆因財長問題難决之故刻一潘復雖戀戀不去但因各方之不滿其位置能否保全尚不可知外間有謂農次高凌霨升遷財長及王潘兩人對調皆不過一種之推測也 
[武昌高師之經費問題]  
　　武昌高師敎育經費問題前經閣議通過由漢口火車貨捐局撥給一層業已無望現聞馬鄰翼又與財政部商定改由湖北烟酒稅項下撥給但該項收入每月幾何是否已截充軍費及能否每月領到財敎兩部均毫無把握刻敎部已致電武昌高師該校長調查至學生方面對於此種辦法亦深懷疑已定代表陳彦張學運孫澤英三人回鄂切實調查並由敎部介紹與烟酒事務局局長商議似此該校經費問題迄今仍虚懸無着也昨日下午二時該生等假琉璃廠高等師範風雨操場招待北京新聞記者計同業到者約二十餘家首由該校學生代表李浚報告開會宗旨及該校歷年經過情形及校欵無着種種之痛苦希望新聞界本正義之主張爲懇切之援助繼由邱醒旦演說略謂請貴校代表注意二事（一）防政府再事欺騙（二）時將進行情形投稿各報再由汪立元演說略謂適聞貴代表報告歷來狀况知諸君受非常之痛苦不勝歉憾國猶家然無論家境如何困難不可不使子弟讀書顧國情每况愈下然政府苟一旦存在應即維持貴校一日同人雖心有餘而力不足亦當共本良心之主張以援助諸位云云旋進茶點散會已四時矣又聞該生等在敎育部被兵警毒打後京中敎育界已先後派人慰問及表示援助現上海學生聯合會復有電到京慰問再該校敎職員亦派代表北上以作後援云 
[廣州出兵三萬之外訊]  
　　大陸報十三日廣州電云孫中山率兵三萬名定星期六日出發其目的乃在清除岳州吳佩孚之兵而使鄂省得實行自治孫軍半駐湘省邊界餘將繞湘省東界取道赴岳陳炯明不同行孫之參謀有李烈鈞等諸人 
　　大陸報北京十一日通信云據今日所得香港電訊粤軍北伐之計畫業已成熟孫中山因陳炯明至今尚未表示其願充北伐軍司令之意現正極力勸駕如陳决不往孫准自率軍隊北行前敵司令則歸許崇智擔任至粤軍所以驟然北伐之故據政府所得消息係因川湘軍隊失敗其結果將危及粤政府地盤也孫現擬將川湘軍所失地方盡行收回庶彼仍得繼續行其吸收西南各省於粤政府治下之政䇿又聞粤軍有二萬人已准備出發而粤軍並已籌有的欵以爲在北軍中宣傳其主義之用北京方面對於粤軍北伐視爲並不難於對付政府方面深信吳佩孚必能擊退粤軍如擊退川湘軍隊之速云 
[山東之參加太平洋會議]  
　　歡迎顔外交總長　面遞魯案意見書 
　　公推赴美三代表　徵集書與希望條件 
　　此次華府會議關係中國安危自不待言北京及各省研究該會之團體早已更僕難數其研究中必要之點則以中國在該會之提案如撤廢不平等之條約·撤廢外國郵電及軍警·收回租借地·關稅自由等山東刻亦成立各界聯合會對該會議正在預備一切但研究之點較各處略有不同蓋各處所研究者屬於大範圍廣義的問題山東則專爲青島交涉索回之意見所謂小範圍狹義的問題也然一髮引千鈞此種狹義問題與廣義問題實有密切關連之關係若此事辦不妥其餘問題亦不易解决也刻因顔外交總長將於日内由京赴滬各界正在預備交涉意見書以便屆時到車站歡迎時面遞再各界聯合會於八日成立後十日即召集評議部第一次會議當時决定推赴太平洋會之山東代表唐徐王杜四人及至昨日聞又有變化但各界要人對此極爲注重刻正竭力進行或不至貽誤也至代表携帶之意見書巳草定爲六項兹爲徵集全省民意起見各界聯合會特編定徵集書分布濟南及各地兹錄原文如下敬啓者太平洋會議行將開幕世界各重大問題俱待解决一髮千鈞之山東問題亦將藉之而定其命運我國同胞對此固應共同負責而吾東人尤有切膚之感同人等眷念桑梓瞻望前途實抱莫大之希望用特擬定草案若干條於太平洋大會開幕之時要求政府提出討論惟兹事體大同人等才識薄弱芻蕘之見未必有當素悉某某識力宏通外情洞悉尚祈不吝金玉指示南針以匡不逮同人幸甚山東幸甚山東各界聯合會公啓（山東人對於太平洋會議關於山東問題之希望條件）（一）日本須將德國時代租借之膠州灣全部及中立地帶一切權利無條件返還中國甲如此辦理與日本佔據青島時之宣言始相符合乙返還中國後將青島全部或一部開爲商埠與否由中國自行主張日人不得以開埠相要挾丙其間官有財産及公共營造物當隨同青島無條件還諸中國日人私産可由中國接照原價收回（二）日本須將膠濟鐵路全綫及附屬該鐵路之土地並各種建築物無條件返還中國日人不得要求如何辦理應准外人投資與否由中國自行訂章辦理（三）日本須將附屬膠濟路之礦山無條件返還中國中國可按照礦業例辦理（四）沿膠濟鐵路日人强佔强租之土地房宅應限期交還中國甲沿膠濟鐵路如金嶺鎭坊子張店博山等處日人强佔强租之土地房宅極多調查有案乙强佔之土地房宅迄未認交租價者交還中國時須令日人賠償損失（五）高徐順濟及烟灘鐵路問題此等契約根本上并未成立當然取消（六）青島海關　　 
關例辦　　 
[川鄂戰局之新形勢（漢口通信）]  
　　川軍失敗巳判明　劉存厚乘時崛起 
　　川卾軍戰况外間傳說不一即官廳所得前方報告亦多與事實不符故最近前敵情形苦不能得眞相自上月杪鄂軍攻克南沱後即分三路向前追襲正面蘇趙兩旅及第十二混成團本月二日進抵羅佃溪三日即至秭歸附近窰灣此證之官場捷電極爲可信秭歸之克據杜錫珪報稱乃在五日夜間而督署得電則爲六日晨至七日午督署後接到巴東亦於六日夜間被趙旅攻下川軍分向巫山施南退却正面已無川軍蹤跡之捷音並有右翼孫師陽日已抵興山左翼宋旅魚日已克野山關等信是鄂西正面已經肅清續據海軍方面消息鄂軍攻下巴東後蘇旅扼守巴東縣城宋旅扼守野山關要塞吳佩孚因趙榮華爲施宜鎭守使應負肅清施南各縣之責遂於九日令趙旅進攻利川前鋒比日即逼近利川縣城五里墩十日夜軍署又接到前方電告我軍已將利川方面之川軍肅清唐式遵已退走恩施等語是趙旅已攻入施南各屬但漢口警察廳昨晚致函各報謂奉吳使佳電我軍於八日夜完全克復秭歸縣川軍紛向巴東興山退却我軍刻正向前追擊鄂西不日即可肅清試就此電觀之秭歸八日始行克復則六日佔領巴東十日收復利川之說均不可信而孫師七日是否已抵興山亦屬疑問其尤可異者警廳公函皆係奉自督署數日前尚有我軍三日巳克秭歸之一通告前後兩歧是巴東果否克復及秭歸克復在何時日雖督署亦未明悉也另據孫傳芳最近來電略云我軍於初七日追擊敵軍勢如破竹黎明時佔領秭巴一帶初八日夜間將川軍唐式遵全師包圍於利川以下地方當斃敵六百餘人抄獲糧秣輜重軍械子彈等項甚多凡敵之後方接濟均被我軍所有並俘虜四百餘人現在川軍唐部歸路已斷正哀求繳械投誠惟靜候吳師由野山關到防後是否容納再行電達是巴東七日確已攻下利川已經佔領等說均屬不誣前方官電消息之紛歧如此無怪外間傳說之不一矣又據昨日外人所得宜昌無線電訊川軍退集於秭歸夔府之間但懋辛部則集於巴東上游六英里官渡口鄂軍右翼進行甚緩左翼則已抵野山關可知秭歸以上尚有川軍利川克復之說猶在疑問中惟川軍至此確已判明失利其失利原因雖極複雜而内部意見不一各抱私圖則爲致敗之一主要病根當川軍攻宜得手時劉湘尚予前敵以接濟及失敗退却劉忽改變態度前線迭電求援十不一應故川軍紛紛解體現川軍失敗分從巫山奉節退回川境對於劉湘之反覆頗多責言而川北劉存厚乘此機會乃爲捲土重來之計聞已暗中聯絡陳福五賴星輝邵晋康諸部由昭化廣元取道順保以搗重慶又約同失意民黨首領某某等共同舉事並派員接洽劉成勳如劉部通過劉（成勳）之防地勿如阻止且予以相當之協助約定事成後存厚任督軍成勳任省長兼軍務會辦此種計畫發動後劉湘聞知大恐急欲與鄂軍謀和聞已派參謀萬某由重慶至宜托外人介紹向吳求和要求將施屬被圍唐式遵張冲潘正道藍文蔚各部武裝放回並請釋放迭次所獲俘虜吳以劉湘旣知悔悟允其和議惟唐張各部須先解除武裝俟和議簽定後再行發還刻尚在磋商中川軍旣無力續戰而唐張等部又皆被圍於施南舍繳械外固無兩全之法也（十月十二日） 
[許世英蒞皖接篆]  
　　自許世英長皖令下後皖人士盼其早日履任一再電京敦促而許氏亦在京津同鄉會發表其治皖政見（一）行政公開（二）財政公開（三）維持敎育（四）推廣實　此四端將如何進行須俟到皖觀察情形分别酌定總以足踏實地爲主云云本月七日許氏出京由津抵蚌復以皖北賑務緊急特與張星五督軍集議一切並召集淮上被災各屬士紳會議冬賑事宜但災區極廣需欵孔殷非百萬元不敷賑濟如何籌措須共同計議辦法議畢即於十一日專車抵寗旅寗同鄉即在寗開會歡迎至十二日始乘江華輪來省十三日五時抵皖省坦各行政機關及各界人士均赴江干迎迓許氏下岸至接官廳向各人道歉並言此來深愧德薄能鮮然當盡全力以謀皖省之幸福云云後即乘輿入署接篆惟途中勞頓擬靜養兩日故對於尋常之客暫不接見至政務廳長尚未定人此次隨來者有馬季平廖冠卿夏壽芝等五六人而印花稅周處長水警袁廳長亦同來省云 
[南京快信]  
　　甲派議員因臨時主席張肇炘忽發通知自十三日起休會兩日認爲係乙派少數議員脅迫而發羣起質問惟兩日以來仍無妥善方法解决恐十五日大會仍係搗亂而散近數日旅京滬蘇同鄉曁各縣公團公民致蘇議會請愼選議長函電已有數十起 
　　北京辛酉被災各省救濟聯合會來電就路郵電及關稅釐金加收附捐籌賑辦法及經過情形 
　　泗陽知事藍光䇿請假就醫省委方濟川代理 
　　財廳委任用道尹梁逢森充武丹稅務所長又江陰稅所長周和鼐病故財廳尚未委人 
　　齊督委楊傳福監視建築英威專祠 
　　兩長會委貝祖善彭光鴻趙師孟李鈺林陸宗保劉文烈劉錫彤趙永平許桐劉煥章王文貴充賑務處幹事田玉璋王煦謝崇光李春林劉文光充賑務處委員 
地方通信 
[蘇州]  
　　警官請假赴閩南區警官鍾人傑至蘇數載歷任各區警職並兼敎練所敎練事宜學術優美尤精測繪有城廂精細地圖出版爲各界所贊許兹聞前蘇州孫廳長忽由閩來電相招故於昨日辭職赴閩遺缺委蔣圻接充云 
　　集議推舉工巡捐局評議員蘇州市公益事務所因推舉工巡捐局評議員於昨日下午召集各市民公社開會集議到會者計道養胥盤婁江護北山塘葑溪齊溪城中臨南臨北臨平下塘桃塢雙塔觀前城南等十五公社代表曁馬路公民沈濟卿由市董顧選青潘盛年主席報告開會宗旨略謂工巡捐局評議十八人由道尹公署議决商埠市民推舉十二人内城外各公社舉八人商會舉四人其餘六人歸城廂市民公舉今請討論推舉方法云云當經各代表請主席宣布當日道署議情形據云列席者爲商會正副會長公益事務所董事三人工巡捐局董事三人言畢某代表起立謂照此規定不啻將蘇州市劃分爲二此種城内城外界限萬不可有從前因廳署會議組織工巡捐局時祗有九人列席而充當董事者七人未經各團體通過故起而推翻方有今日之改組現在仍舊依據少數人之議决似非所以謀根本改革之道應不分商埠市民城廂市民共同選舉等語又有某代表主張謂即使僅舉六人今日亦毫無預備應經各公社自已會議後再由公社聯合會公决於是衆議紛紜或贊成不分界限或贊成僅舉六人討論再三終無良好辦法道養公社代表起立謂工巡捐局本非合法機關長此糾紛終非了局應將該局由市公益事務所董事向官廳請願收回市辦再行議投評議部以樹恢復自治時籌辦市政廳之基礎當塲全體贊成遂草就議案由各代表簽字一面推舉代表三人將會議情形通知商會并未到會之金閒馬路四隅胥汪等四社至六時散會 
　　查獲大宗漏稅縐紗蘇城稅務所長陳廷英前日接得上海來電報告謂有由湖州運滬由滬裝儎民船運蘇之漏稅縐紗三百疋陳所長接電後立即親赴下詑埠頭等候當時查得裝儎紙貨之民船一隻夾帶縐紗數古疋與原報數目不符遂由陳所長將該項縐紗充公帶回稅務所並詳請財政廳核示旋奉復電准將該貨估價拍充公適有某銀行長出爲緩　由陳稅所允准將拍　所得一半充公一半給貨商領回詎陳所長忽又翻悔前言除半數充公外尚須追提二成方允過去現該商以吃虧太鉅擬聯合旅滬湖州同鄉用同鄉會名義赴省控告云 
　　縣欵産處選定董事吳縣地方公産處迭奉省催令行組織縣署特定於十三日召集各市鄉董事在署會議推舉董事以便着手組織當時議用投票方法設匭在塲分别投票選舉總董一人副董一人董事十人一切手續由郭知事親自佈置總董副董董事分三次投票事畢即開匭唱名兹將當選者姓名錄之如下汪鳳瀛當選爲總董丁鵬爲副董董事十人爲貝理泰陶惟坻張世璋潘起鵬韓雲駿沈紹增陸清翰王澄楊政數良燦事畢已鐘嗚六下矣 
[松江]  
　　水警檢閱員到金水警督察員徐公庶奉沈夢蓮專署長令檢閱各分區所駐水警各情曾志前報現該員已將川沙水警點騐完畢於昨日由川沙而至金山當由范國忠分隊長伴往各汛地閱看探防内務聞該邑各巡船油修均甚光亮形式精神亦甚整肅云 
[無錫]  
　　青城市報荒數目北鄉青城市地處低窪今歲水災田禾淹没無數經各圖圖董先後赴縣報告由縣飭令圖董造具被淹實數清册送交市董轉報縣署各圖董等因即轉囑糧告代辦兹悉該市之六二六三七三等圖之楊家圩完全受災者已由糧書馮熊飛調查詳細繕成清册於前日送交市董唐以成處以備呈縣請賑聞該市田畝最荒者首推六二圖共計實荒四千九百餘畝其次爲七三圖計荒四千餘畝最次者爲六三圖約計三千五六百畝其餘七二八一八三等圖爲數亦不少總計全市在三萬畝以上云 
[鎭江]  
　　木耳貨少漲價木耳一項鎭地各雜貨店存底不滿百石而産地湘鄂等省正在用兵運輸極難故鄂貨已有半月未到以致市上甚形缺乏江南北各處客帮亦稍購辦昨日（十二）開盤市價步高上等貨開至一百零四元左右較前星期又漲五元之譜 
[揚州]  
　　賑災辦法江都王知事訓令各警察分駐所以奉振處電各屬水災業經委勘撥欵放振惟災區廣袤且自秋徂冬來日方長甚難急救特訂定辦法六則（一）廣設粥廠（二）辦理平糶（三）以工代振（四）設局當牛（五）借給種籽（六）預防災疫仰即遵辦等因爲此令仰一體知照云云 
[寗波]  
　　定海公學之進行定海公學自籌備組織以來積極進行所築校舍一二月後即可落成現已聘定前滬江大學副校長董景安君爲校長各地學生對於該校將來敎授與管理均抱無限之信仰故來報名投考以及請求轉學者甚衆該校至開學時尚有四個月聞來報名及付費者已有三百八十餘名之多因此董校長擬於日内特往上海請董事部添築校舍與寄宿所如允所請則可增加學額否則四百名學額一滿不再錄收云 
雜評一 
[樂觀語（默）]  
　　張紹曾通電謂今幸賢明之長官慨然不吝舉國民之大權還諸國民不知此賢明之長官有何表示而張氏乃作如是樂觀語也如據贊成廬山會議之空洞一覆電而即信各督軍有交還民權之誠意則未免太愚如各督軍果有交還民權之誠意應先有　實懇摯之表示兵如何裁督如何廢軍政軍權如何聽民支配苟能有此誓言國民始敢信長官之賢明不然賢於何在明於何在國民决不如張氏之愚而表同情於其樂觀大陸報載廣東出兵事謂北京政府深信吳佩孚戰勝廣東之軍必能如戰勝湘川之軍之迅速不知北京政府何所見而樂觀如是也以國人觀之川湘戰事尚未能遽告收束况乎粤軍亦係戰勝之師其氣概無異於北方且亦預期攻直成功之迅速等於攻桂今之愛吳佩孚者方代爲戰事前途憂即吳自信善戰當亦不敢如政府之樂觀也 
　　此二者一則對於和之樂觀語一則對於戰之樂觀語吾無以名之名之曰夢囈 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[蘇省會爭長潮之反響]  
　　昨日宣布意見者兩團體 
　　江蘇省議會爲選舉議長問題鬧成意見不可收拾一般輿論已頗不以爲然然猶未宣諸文字詎昨日江蘇省敎育會及蘇州旅滬同鄉均已表示意見頗足爲省會議員作當頭棒也紀如左 
　　蘇省敎育會之鹽電南京省議會公鑒議長選舉應憑正義稍違正義即失人望今者萬口喧傳金錢運動致輿論有汚我江蘇焉用議員之憤慨如尚不覺悟則撤回代表之文電必致紛紛而起尚望有者改之無者加勉堅持正義以雪蘇人之恥江蘇省敎育會鹽 
　　蘇州旅滬同鄉之寒電新閘路蘇州同鄉會自見各報揭載省議會選舉風潮以來久擬有所表示兹悉該會董事昨在平江公所會集討論對於省議會風潮辦法議决以蘇州同鄉會名義電致省議會其文曰南京省議會議員諸先生公鑒議會爲全省人民代表地位何等尊嚴乃貴會諸公近以競爭議長顯分黨派各趨極端甚至把持搗亂摔毁票匭報紙喧傳騰笑中外竊爲諸公不取務請捐除私見勿爭意氣各本良心上之主張擇賢推戴庶幾選政前途尚留一綫光明之望貴會幸甚全省幸甚寒已於當晚交局拍發矣 
[歡送太會國民代表]  
　　商界總聯合會之主張　各商店一律懸旗 
　　本埠九團體及商敎聯席會公推赴美宣傳之國民代表余日章蔣夢麐兩博士於今日下午啓行勞合路上海各路商界總聯合會本爲九團體之一昨特發出通告云敬啓者太平洋會議上海各團體及全國商敎聯合會公舉蔣夢麐余日章兩先生赴會爲中華民國統一國民之代表兩先生於本月十五日由滬起程赴美各團體均派員在新關碼頭歡送貴會請於是日派員前往並是日轉知各商店一律懸旗希即查照爲荷云 
[商敎聯席會議開會記]  
　　十月十四日第三次　勸告停戰電稿亦通過 
　　昨日下午商敎聯席會議歡迎余日章蔣夢麐二君後即繼續開議内政審查報告四件黄任之因事告假由聶雲台主席先由審查長袁觀瀾登台說明後即討論對内宣言書馬炎文登臺陳述裁釐加稅研究之經過末謂此事重在實行不尚空言王介安謂如此則宣言可不用且苟關稅能得自由制定裁釐加稅不成問題蘇民生謂裁釐與加稅截然兩事而裁釐須負擔抵補公債十年公債可不承認抵補公債不可不承認王介安謂即裁釐加稅外人尚附有條件（一）開通商口岸五處（二）改良幣制（三）統一度量衡繼是討論者甚多卒將整理財政項付表决多數通過馬炎文袁治齊等均有發言蘇民生謂不必多討論方克剛主張將文内（歲入）二字改爲歲出蘇民生馬炎文反對張小宋贊成用歲出袁觀瀾謂請將歲入改歲出及成數分兩次表决江莘謂贊成原案時紛紛請付表决主席即以照原案付表决多數乃將全案付表决大多數通過 
　　接議勸告停止局部戰爭審查報告案主席請審查長報告袁觀瀾謂頃已報告過馬炎文再三謂此項電稿極好惟須加（聯席會議）四字趙叔雍等附議袁觀瀾謂請付表决結果全體通過電文列下各巡閱使各省督軍各總司令鑒兵禍連年商民商民塗炭敎育摧殘國本顚危人天憤怒同人等愴懷大局對於裁軍額節軍費之計畫業經鄭重宣言冀圖挽救兹再迫切勸告軍事當局在戰爭未息地方迅告停戰在未預戰爭地方勿入漩渦妥籌善後全國一致確定裁兵辦法尅日實行以解倒懸而謀建設披瀝電聞全國商會聯合會全國敎育會聯合會聯席會議 
　　繼由趙叔雍緊急動議變更議事日程議反對烟酒借欵案袁觀瀾等附議者十一人提案人毛酉峯登臺報告謂此由私電得來應守秘密互相討論結果决定今日再議主席謂烟酒借欵九團體等及上海總商會均曾經電詰明日看原電後再談云餘二審查案（一）組織國民會議（二）組織執行委員會今日上午准十時開議云 
[烟酒會反對烟酒借欵電]  
　　中國烟酒聯合會因烟酒借欵一事昨日午後三時召集該兩業同人特開會議首由陳會長報告政府對於烟酒借欵問題依然進行迭經本會與各公團聯電力爭尚未得復現接京友快信云烟酒借欵一千五百萬不日簽字雖設稽核所並有以合辦烟廠爲報酬之說用外人爲稽核所直是監督財政此項借欵實於國家存亡及全國實業金融關係極大我華商倚烟酒兩業爲生者數千萬人剝膚尤切應如何維持請衆籌商等語　國民代表之一余日章君之影 
余君湖北人畢業於湖北文華書院及上海聖約翰大學旋游美入哈佛大學得敎育科碩士回國後任湖北文華大學堂長兼敎授民國元年行黎副總統府外交官現任中華基督敎青年會全國協會總幹事 
　　國民代表之二蔣夢麐君之影 
蔣君浙江人民國元年赴美嘉利福尼亞大學及哥倫比亞大學肄業六年畢業得哲學博士學位方在嘉利福尼亞大學時兼任舊金山中國自由日報筆政歸國後任北京大學重要職員並曾代理校長職務一次 
　　經衆公議應再電政府力爭如果政府不顧輿情再籌最後辦法總之我全國烟酒兩案純屬華商無論如何誓死不受外人之稽核以辱國權云云兹將原電錄下北京大總統國務院財政部全國烟酒事務署鈞鑒烟酒借欵千五百萬迭電籲請取消未荷鑒納近聞此欵不日簽字准債權人設立稽核所並以合辦烟廠爲報酬稽核即監督財政之别名尚恐未足於策源之地亦令外人操縱其間政府所得幾何國家財政權人民製造權斷送殆盡滬上聞者奔走相告惶駭萬分仍希俯察迭電迅予停止宣示國内以安人心否則我烟酒兩業純屬華商無論如何誓死不受外人稽核以辱我國商人並辱團體冒凟續陳涕泣待命中國烟酒聯合會叩鹽 
[兩絲繭交易所之爭持]  
　　王正廷所組織之上海絲繭交易所及沈聯方所組織之中國絲繭業交易所因營業内容相類曾有合併之議以事未果現聞農商部以該兩所申請立案均屬合法故特指令劃分使王氏所設專營絲業沈氏所設專營繭業意在調停其問王以所辦者呈請立案在先資本亦屬較厚對於部令辦法不甚贊成特於十一日赴京料理此事昨聞農商部又有復行調查再行核辦之說云 
[勞工增資運動六誌]  
　　裏作酌加解决　外作又起風波 
　　本埠城廂内外漆業内作工夥因米珠薪桂要求各店主加增工資以錢碼二百九十文改爲洋碼本可早日解决因店主方面猶未允許致演停工風潮迭誌前報兹昨上午八時工夥數百人聚集薛弄底漆業公所内先在祖師神前拈香十時店主公推趙顧二君邀同林董稚周同至公所雙方協議工夥仍推代表八人聲明此次要求加資實被時勢所迫並非無理請求而店主仍欲以官力壓制惟有另謀生計如能體念工人困苦每日加至二角九分然比較各業相去尚遠當由林董再三開導雖以生活程度日高但店東工夥同受困難至壓制手段沈永興顧永泰等昨已當衆聲明並無其事並允以後願負責任故鄙意定一折中工價兩不受虧辦法如以前工資二百九十文合洋一角九分此次另加六分合成二角五分在店包工點件者照原碼加二成計算公所善舉費由店東代爲留扣二十五分之一分（即每洋一元留扣大洋四分）均不可有爭執衆皆翕服當由雙方代表一致贊成决定十五日一律照加店主工夥分頭通告即日開工兹錄通告於下啓者吾漆業内作工夥以前工資每天二百九十文近因百物昻貴要求加增工資兹經同業一再會議决定九月十五日起每日工資改爲大洋二角五分在店包工者按照原碼加二成計算由店東代爲扣留公所善舉經費二十五分之一分上工時間夏秋兩季上午七時半開手冬春兩季八時開手已於十四日上午十時在公所内會集衆工夥雙方洽議一致贊成恐未週知特此佈告漆業公所内作同業啓 
　　又一訪函云外作工人因被裏作工人鼓動現亦相繼而起主張每日工資除原有四角外加增二角飯錢二角六十文亦改爲大洋三角已將此項意見提出要求各作主承認如至十五無滿意解决即於次日全體罷工各作主方面現在正互相磋商尚無切實辦法表示故前昨兩天已有抛工不作者 
[外交商榷會開演說會]  
　　昨太平洋外交商榷會通告本埠各報館各團體各學校曁各界函云本會訂於本月十五日（星期六）午後一時假中華路勤業女子師範（方板橋共和影戲院隔壁）開演講會請周更生李毓垚袁昌英汪兆銘張繼諸先生演講外交問題諸先生皆洞明世界大勢必有卓識宏論以餉吾人凡樂於傾聽者準時惠臨本會無任歡迎兹因時間怱促不克一一專邀用特登報奉逹並頌日祺 
[華洋義賑會消息]  
　　擬聯合各團體共組總機關 
　　本埠華洋義賑會自六月底宣告截止後業經從事結束并有改組華洋防災會之議嗣以本年蘇浙皖魯各省發生水災各處報災乞賑函電紛至沓來該會近已迭次開會籌商賑濟多數主張繼續進行上月北京國際統一救災總會召集代表會議討論保管賑欵餘　欵據該會代表張竟成蘇脫兩君回滬報告去歲各華洋義賑機關辦理北省災賑其餘欵總數共有一百二十餘萬元又美國捐欵尚有一百數十萬元爲數甚鉅當時要求撥放南方水災急賑已得多數同意日昨該會特邀請本埠各義賑會各善團推舉代表開聯席會議計到會代表有山東義賑會陸達權君江浙皖水災義賑會史量才安徽義賑會徐積餘君安徽急賑會澹臺敬修君寗波水災急賑會袁履登君中國濟生會王一亭君單仲藩君仁濟善堂葉愼齋君聯義善會張竟成君中國義賑會河南義賑會徐乾麟君等二十餘人下午五時開會公推陸達權君爲臨時王席報告開會宗旨後提議此次籌辦水災義賑擬聯合各團體共同組織一總機關以期衆擎易舉且可昨外人有力之協助當場一致贊成并公决仍用華洋義賑會名稱旋議選舉職員以前華洋義賑會中西幹事尚有多人未到職員問題暫俟下次决定并議定於下星期内擇日宴請中西各商會請求一律贊助進行議至八句鐘始散會云 
[官紳演戲籌賑誌]  
　　本年蘇省秋收歉薄災荒已成瞬屆隆冬災民嗷嗷待哺爰由政紳界領袖邀集會議商酌籌賑辦法以事補救兹將淞滬警察廳長徐輔洲與上海市經董陸文麓往來函商辦法照誌於志崧侯先生惠鑒敬啓者本年蘇省洪水爲患災情綦重人民扶老携幼蕩析離居之苦况慘不忍聞　較北省前罹旱災尤爲慘酷何護軍使憫此災黎不忍坐視兹特提議邀請諸君發起假新舞臺約集名伶演唱義務戲三夜籌欵助賑以資救濟囑由弟籌辦一切事關善舉固吾人義所當盡惟發起函内所列銜名未便擅專台端飢溺爲懷好善不倦諒必樂予襄助用特函商尊意如荷贊同祈於五日内函復敝處以便彚列台銜逾期恕不奉列專此奉達祗頌善祺徐國樑護啓十月十一日輔洲廳長先生大鑒敬復者接奉大函以本年蘇省水災甚重蒙何護軍使提議假新舞臺演唱義務戲三夜以資救濟並由尊處籌備一切等因事關善舉極端贊成所有列名之處准將賤名附驥可也肅此奉復祇請善綏陸文麓謹啓十月十四日 
[航務消息彙紀]  
　　印第安皇后號遇險說　日船員工增薪運動 
　　愛爾配拿號發覺軍火　　兩批代表行蹤 
　　雲尼斯更名茂生 
　　昌興郵船公司之印第安皇后號ＥｍｐｒｅｓｓｏｆＩｎｄｉａ此間現得消息該輪在印度之孟買方面有遇險之事發生是否擱淺則未能詳悉此船有六千噸之大與日本皇后號大小相若云 
　　本埠日郵社東洋汽船及大阪公司等各日輪中之水手及從業員等爲生計程度增高紛紛要求加薪故情形頗不靜寗而各社對此則尚未聞有辦法宣示也 
　　本埠老太古公司經理之愛爾配拿號Ｅｌｐｅｎｏｒ此次開往歐洲發現船中有私運軍火之事後查出係一機器間中之伙火頭目所爲今已在香港判處禁錮矣 
　　本日太古公司之頴州號出口本埠大德昌銀號裝住香港有大條銀一百十條計十一萬兩又裝往廣東有大條銀一百條計銀十萬兩云 
　　東洋汽船會社之大洋丸昨日由舊金山來滬乘來旅客均係西人進口貨有屋頂紙蓋一千九百十一件香烟一千零十三箱餘悉雜貨 
　　吾國派赴華府會議之第一批出發代表團乘慧目邦號於本月四日離滬轉經旬餘該輪預定二十六日至舊金山起岸昨據提督云該輪於十一日離横演將於下禮拜三至檀香山在檀島停泊一日於二十號開出又有日代表所乘之春洋丸則須二十二號抵檀香山二十九日至舊金山較慧目邦遲三天到美云 
　　今日俄后號出口政府所派代表購定之艙位爲七間此外另有國民代表余蔣二君亦同船赴美准本日四時半放洋預定二十二日經過横濱三十一號可在溫哥武登岸故在十一月一二號各代表在華盛頓可以會齊矣 
　　怡和洋行之雲尼斯號Ｙａｎｎｉｓ前爲希臘商人所建船身有三千三百七十二噸今已歸怡和購入駛用現將船名更稱茂生Ｍａｕｓａｎｇ號矣 
　　法郵船安得來朋號昨日赴日從上海裝去打包機器花衣七百件 
　　大陸報云據提督輪船公司接西雅圖海電稱九月十六日該公司自滬載絲赴美之輪船樞石號於十月五日上午十一時在芝加哥卸貨翌日午後一時四十五分在紐約卸貨距自滬起椗日適二十日其速爲前所未有按該公司之銀邦號前於八月十七日由滬赴美亦以二十日駛抵紐約惟仍較樞石號稍遲該公司不白將添新船兩艘經營遠東航務俟此二船到滬後該公司在遠東方面之船將有七艘 
[華僑創辦三門灣農墾復活訊]  
　　華僑模範自治農墾區域　合組三門灣漁業公司 
浙東三門灣係寗台兩府重要地點清光緒年間有意大利國兵輪游弋其間垂涎該處要求清政府借作船隖練軍之用清廷不允所請遂設意防範派有重兵扼守旋又中止去年爪哇華僑鄒輝清及徐春榮王漢强吳善慶等稟請浙江督軍省長實業廳轉請中央政府明令招徠華僑興辦實業准將三門灣劃作華僑模範自治農墾區域由内農外三部會銜電飭海外各駐在國領事力勸各埠華僑公舉代表李清泉郭春秧蔡俊卿等五十餘人於去秋　國先由實業廳長雲偕乘超武新寳順兵輪特邀該灣石浦鎭商會會長柯景先君鄉導實地履勘再由督軍省長特派代表預備專車來滬歡迎蒞杭即開華僑團會議已議决有模範自治條例屢登各報迄今年餘未見實行柯景先君乃地方殷富人極熱心公益祖籍原係福建與粤閩僑商感情素洽是以官廳僑胞雙方均所推重對於三門灣桑梓攸關犧牲精神金錢不辭勞瘁奔走年餘無稍懈怠適有亞東首富林熊徵君深慮歐戰已過共謀經濟之發達以爲商戰其勢更烈以故歷游南洋聯絡暹邏高輝石緬甸林振宗新加坡胡子春等數十富商固結團體携資回國興辦實業開闢國家利源以裕民生聞林君家族向住上海福州厦門等處至於八月中旬由南洋抵滬柯君以三門灣福國利民大義所在力勸投資爲首先提倡林君重義疎財允爲援助柯君晋省面告各當道嗣由雲廳長轉告督軍省長極力贊成即在督軍署發一等電託滬華　聯合會董事許冀公君邀請林君駕杭一面派員專車迎接到省面晤督軍省長慇懃優待力勸投資三門灣爲華僑首倡現在經始大端尚待策畫但　路初啓利道宜先似應就其固有之漁業改良而擴張之庶幾成功較易海外僑胞自聞風而至蔚成巨埠故林君等與所聯絡華僑合組三門灣漁業股分有限公司先定資本二百萬元俟營業發展隨時增資聞於本月五日已蒙官廳批准轉呈政府註册矣此年來闐無聲息之三門灣農墾從此有復活之望不可謂非當事諸君之力也 
[籌備新村消息]  
　　新村事業自發表籌備以來適逢加租風潮故實行頗稱順利各處來函贊成及親往簽名認股者之多大有應接不暇之勢初來信件尚能照例答覆來客亦挨次接見繼因内部事煩故難徧覆現正在接洽購地之事已有人認墊購地定洋二萬元據云彼處辦事皆一律公開日後尚須公佈招人認股並不若信交兩業之由發起人私認壟斷也云 
[青年會之歡迎會與演講]  
　　歡迎全國敎育會商會代表 
　　胡宣明醫生演講眼之衛生 
　　昨晚八時四川路青年會在會客廳開會歡迎全國敎育會商會代表同時在殉道堂由中華衛生敎育會幹事留美醫學博士胡宣明君演講（眼之衛生）兹分紀之於左 
　　歡迎會列席者全國敎育會商會代表奚秉初·鮑友恪·汪竹卿·方克剛·吳其林·林含章·蔡輔卿·陳彬和·齊眞如·吳笏欽·吳國鈞·王介安·唐伯寅·徐汝梅·于效仁·趙瑞年·趙晋卿·吳樹柟·桂汝丹蔡漱芳諸君由該會董事李登輝·聶雲台·鄺富灼·與幹事絡維廉·陳維新·趙仕瀛·許長卿·王熙卿·朱樹翹諸君殷殷欵待李登輝君先致歡迎詞云（兹承諸君惠臨欣幸無已鄙人代表敝會會長王正廷君歡迎諸君因諸君此次聯席會議對内可以實現統一之眞象對外可以協爭種種利權誠足令吾人歡迎也今請即聆諸君鴻論）吉林敎育會代表奚秉初君致答詞云（同人等承賜歡迎感謝之至此次聯席會議對内對外誠應黽勉從事審愼進行以期副邦人君子之厚望承奬飾不敢當鄙人今有兩種感觸（一）對於敎育會（二）對於青年會蓋以今日國事之紛擾病根實在無多受良好敎育之國民故敎育會所負責任實重且大不可不勉也青年會亦爲造就完全人格之團體鄙人吉人也以吉言吉林已受青年會之效益敬佩實深非今夕故作應酬語也）九時許乃散 
　　演講會胡宣明君演講題爲（眼之衛生）用各種圖表模型及電映影片相助講解大致謂眼如攝影器其保衛方法須注意四點（一）光（二）方向（三）距離（四）大小其用電影說明時最爲清晣至九時乃散 
[女青年會進行會務之日程]  
　　爲中華女子造莫大幸福 
　　崑山路十一號半基督敎女青年會爲灌輸女界德智體三育及一切學識起見昨發表日程擬定各班如果會員同意報名人報至可以開班時即行開班敎授（英文科）高級初級（作文）會話每班與該會特别英文班互相連絡（鋼琴科）（縮冩兼學打字科）（烹飪科）（縫紉科）如有五人請求即設（體育班）滿十人即開班（聖經班）此班地點可聽諸君自擇有五人之請求即設一班（修養團）（演講會及特别會）（寄宿舍）（交誼部）（會員部）此部無論敎友與否均一律歡迎服務社會爲中華女子造莫大之幸福也 
[高昌廟一帶冬防會議]  
　　高昌廟地方爲海陸軍警薈萃地點而軍工廠造船所亦皆駐設其間是以防務尤較他處爲緊要昨日上海防守司令榮道一君函邀陸軍混成第六旅第一團劉團長第二團王團長曁第十師步兵三十九團張團長京師憲兵第三營汪營長海軍司令部（派一代表）及高昌廟淞滬警察二區派出所張巡官於午後二時先後齊集防守司令部會議高昌廟一帶軍事區域冬防辦法對於保護軍廠存儲軍械各廠並造船所材料各棧房特别注意所有海陸兩軍曁警察巡士辦理職務等事設有不周之處應由各本管長官各派官長一員爲之監察當即議决准由各機關派員督率並再各抽兵士巡警十名共相巡邏以資保護地方秩序治安定於十月十五日起實行辦理並應另行組設稽查所一處藉以會同商辦巡邏稽查各事云 
[龍華添派憲兵]  
　　憲兵第九連閔連長昨接三十九團張團長來函以龍華地方爲軍事區域之重要地點士兵甚衆事務尤繁自當派令憲兵爲之輔助得以日夜監察擬請貴連每日抽派憲兵二名上午自十時起至下午二點半爲止夜間自六時至十時爲止專在龍華一帶稽查以資協助辦理而重軍事紀律等因當由閔連長遵即照派矣 
[華絲在海外之市價]  
　　華絲在海外市價一月以來步見起色已經迭次報告最近一星期中據絲商所得海外電訊紐約倫敦里昻華絲市價均見起色較上星期又漲計纽紐約廣東十四至十六條份廠絲價六元二角上星期價爲五元九角五上海廠絲金雙鹿牌六元八角五上星期價爲六元六角五里昻廣東頭號絲價計一百九十五法郎上海廠絲二百二十五法郎均較上週漲高五法郎云又聞目前紐約存絲以日絲爲最多計一萬四千三百十萬包華絲則已單薄云 
 
 

Page 15

 
 
[近週中之茶市]  
　　絲茶茶市自上星期來大形疲軟價格旣跌交易亦復不多各花色茶大都呆滯無一稍能活動者至本星期市面依然清淡在上星期四五所成交之貨以陳貨爲多迨至昨今兩日大帮平水等始見略爲活動兹錄各茶市面於后本週中珍眉交易極形清淡日不過百餘箱或數十箱一週統共成交數計四百六十五件價格數兩至十餘兩不等前售五六十兩者今不過四五十兩大帮茶在上週毫無交易至本星期二始成交有一千四五百件價三十兩左右大帮市上存貨仍不少尚有三四成云貢熙市面岑寂已久縱有交易然價格則極低廉且無甚受主本星期二謙義美昌兩洋行曾購去一千餘件價在十六兩之譜秀眉近來日有交易爲數則不多價自十一兩至十五兩較前已跌二三兩暇目本週中成交有三百餘件蛾眉亦二百餘件價十二三兩在上星期四五陳貨頗有本路如珍眉秀眉鳳眉等均有交易其售出約七百餘件珍眉價十三四兩秀眉六七兩鳳眉十兩至十三兩不等本週成交者計大帮一千四百四十　件珍眉四百六十五件貢熙一千四百八十九件娥眉二百件蝦目三百五十件眉熙一百七十一件鳳眉一百四十五件針眉六百件其餘共計二百件又陳珍眉一百二十件陳秀眉一百五十四件陳鳳眉四百五十七件統共六千一百十九件近來茶市呆疲各茶價格莫不低落數兩考其疲落原因則由於銷令已過理應清淡然近來先令之步步放長出口商實受極大之影響也將來趨勢如何當視金價之漲跌如何苟無劇變或可望其不致再跌落惟各茶號存底尚屬不少竟有僅售開三四成者將來恐難免　耗本以五六月旺盛之市面與現在市面比較實有一落千丈之勢矣亦爲人所未料及也 
　　紅茶紅茶久無交易本星期五曾售開二百餘件價二十四五兩均爲陳貨云 
　　平水平水交易甚稀本星期三售開四千三百餘件價自二十一兩至二十三兩較前跌數兩云惟存底甚少市面亦較他茶稍活動故尚無停滯之憂云 
[銀洋市况報告]  
金融通訊社十四日報告云洋市自昨日以來市價頓形疲軟蓋受銀拆抬高之影響今日早市價爲七錢二分六釐一毫二五午市因銀行稍有購買價始漲高半釐天津帮已停止購買其他需要亦見銳減但本街洋底本枯故說者以爲洋釐未必大跌不過銀市一日不鬆洋價總難望漲高耳 
　　銀拆早市六錢午市小二分市面仍奇緊當九月底將近故銀用異常浩多連日銀行雖有拆出皆屬短期故市面難望活動收欵六十萬兩大條又有進口昨日由中國郵船公司裝來六百餘條 
[友華銀行銀市報告]  
　　中羡新聞社譯友華銀行十四日報告云昨日倫敦銀價近遠期俱高一便士之四分之一紐約銀價高至七三又四分之一倫敦紐約間匯價爲三八五又八分之五今日此間開盤金鎊高一便士爲四先令二便士金洋高至八Ｏ又四分之一法郎高至一一一五日金跌至五八半開盤時市况頗寬鬆大連商人購日金者甚多午前交易價金鎊十月份爲四先令二便士又八分之一十二月份爲四先令一便士又八分之一金洋十月份爲八Ｏ又四分之一十二月份爲七九午後市况更堅固金洋十月份爲八Ｏ又四分之三十二月份爲七九半金鎊十月份爲四先令二便士又八分之三十二月爲四先令一便士又八分之三昨日中國仍在倫敦購銀市况甚穩 
[一年准改爲兩學期]  
　　現行章程一年分爲三學期各校多感不便蘇省各校實際上改爲兩學期者業已不少故本届省敎育行政會議主張改爲兩學期每年八月一日起至一月末日止爲一學期二月一日起至七月末日止爲一學期業經請由敎育部核准咨行江蘇省長公署轉令敎育廳通行遵照矣 
[組設縣自治講習所紀聞]  
　　滬海道屬自治講習所開辦一年所有該屬各縣學員業已畢業該所亦宣告結果現該所畢業各學員以將來上海縣各鄉鎭開辦自治需人甚夥昨由周伯堯汪鑑榮孫鑑干思頤沈健高崧甫等發起組織上海縣自治講習所定於明日（星期日）上午九時假城第四區救火會開會籌商進行一切事宜 
[希人謀殺親妻案三誌]  
　　嗎啡癮花柳病之作孼判處刑期十四年 
　　希臘國人斐爾特考波拉將其妻俄國人誘至引翔港附近河畔謀害致死案發由捕房正式檢舉於公共公廨審訊情形迭誌本報前日下午繼續開審有四外人爲被告到堂作證兩人業醫證明被告身患花柳病又染嗎啡毒故腦力因此極不充足心房不定作事多不能主持其餘兩人均與被告同籍素相友善證明被告性情極爲暴躁動輒無端肇禍然事後又未嘗不自悔悟本案未發生前被告因營業失敗房租亦無資照付致被房主下逐客令其夫婦遂無容身之所嗣其妻人外國婦孺救濟會被告則暫寓見證處並屢言自盡故爲募得洋一百餘元囑其夫婦同冋海參崴被告以其妻不願同往出事前面常露神志不寗狀態故被告之殺害其妻實係神經錯亂所致證畢被告代表甘維露律師乃爲辯護略謂刑律傷害人命者如兇手知識健全則當科以故殺之罪本案被告因患種種惡疾其形狀如瘋人相若似不能以其係屬故殺應請從寛末减云云捕房代表費斯福律師亦辯稱被告之嗎啡癮及所患之花柳病均係自作之孼因此腦力不足釀成刑事行爲公堂毋庸體恤應請按律懲治中西官俟兩造辯論終結退入休息室磋商良久復升公位先用口頭宣諭大旨以該希臘人於案發後尚登舟圖逃是當時彼之知識甚清按律應照故意傷害人命科罪惟其傷害人命行爲並無有因何種目的而起則或係爲病所迫爰從寛處斷華官遂判被告監禁西牢五年期滿帶堂再核蓋以會審公堂無判决五年以上刑期之權而領事則科被告刑期十四年判畢退庭已六時許矣 
[霞飛路開槍傷人案五誌]  
　　私賣軍械之結果 
　　大陸報云日人三岡（按本報譯據日報稱係横井幾太）尚未由日員起訴聞須俟確知被傷者是否有性命之虞再定舉動被傷之巴維志氏於星期六日開割後醫士尚不能確斷其能否無碍據法捕房云此案乃因買賣軍械爭論而起平日專售各種口徑之手槍其寓内藏有樣品多種又據捕房及海關中人云近數年來販賣軍械之舉日見其盛稽查雖嚴而私運者仍纍纍此種軍械皆自意法德國運來在滬出售獲利甚豐 
[寗波同鄉會徵求會開幕]  
　　寗波旅滬同鄉會新會所第一次徵求會員大會早經籌備兹悉該會定今日午後六時舉行開幕典禮請江蘇省敎育會會長黄炎培博士演講並延南通音樂社社員奏樂（該社爲張季直先生所組織此次道經上海適逢盛會故邀其參與）先期分發請柬登報通告邀各報記者及該會會董會員等前往觀禮聞會中公議今日各組繳足五百分者贈銀盾一座其中分數最多之前三組各贈銀爵一座用資鼓勵云 
[上海四明公所北廠開幕預報]  
　　四明公所自去歲日暉港南廠告竣後賡續建築北廠於閘北横浜橋工程現已蕆事定於陰曆九月十六日行開幕典禮籌備開幕辦事處總理周湘雲君業已偕同各員布置一切並邀請各界士紳及同鄉於是日到廠參觀查該廠自庚申五月開工至辛酉八月落成計房屋三百餘間造價銀元十四萬餘元占地二十餘畝其規模之閎大與南廠相伯仲其開幕之日所有來賓到廠車馬照會概行免騐屆時必有一番盛况也 
[美術專生赴杭野外實習]  
　　本埠西門外白雲觀左近之上海美術專門學校西洋畫科二三年甲乙級一年甲級及普通師範科甲級學生共計一百五十六人由校長劉海粟及各學級級任李超士周勤豪汪亞塵王濟遠程虚白等於今日上午七點四十五分搭坐滬杭甬車前往杭州野外實習兩星期並聞該校此次先曾派員赴杭擇定西湖上照膽臺等三四處爲臨時旅行宿舍抵杭之後由各學級級任指導學生從事描冩天然湖山景色將來兩週期滿回滬之前在杭州須開臨時成績展覽會數日其旅行隊中之隊長幹事庶務會計書記等職均由學生自行組織任事故一切甚爲精密周到云 
[中法振業銀行預報]  
　　滬上銀行自民國後逐漸增多錢君達三在滬經理商業多年名譽卓著今春亦糾集同志朱葆三童亢聆諸君組織中法振業銀行計股本洋五百萬元中法各半在法使署騐資註册聞手續業已辦竣并於本年九月十一日領到營業執照京行定期二十二日開幕滬行設在英租界天津路現正翻造高大洋房煥然一新聞下月初旬即可竣工開業總董張壽齡總理倪幼丹滬行行長即錢達三想屆時往賀官商冠蓋如雲必有一番盛况而該銀行聞須振奮精神以經營業務果爾則將於銀行界中爲後起之秀 
[美少將回滬]  
　　大陸報云美國亞洲艦隊旗艦赫朗號昨由滬開往吳淞艦隊司令海軍少將史特諾斯氏將乘以赴福州厦門汕頭廣州香港等處史近因宜昌戰事前赴該處已於日前公畢回滬 
[聯益善會施種牛痘]  
　　美租界梧州路上海聯益善會施醫院自延聘西醫診察以來成績頗佳求治者日形擁擠兹悉　醫院因念孩童衛生牛痘極應及時傳種特定星期一三五上午九時至十一時兼種牛痘不取分文云 
[歐幟殺人案請减刑以孝爲題减押四年交保]  
　　粤人歐幟因於西曆一千九百十七年十二月二十三號在北四川路開槍擊傷同鄉楊生由捕獲解公共公廨於一千九百十八年一月二號訊結西官判歐押西牢十二年華官判歐押西牢五年期滿帶堂再核而歐之家屬曾於去年六月間延海司格投廨請求酌减刑期未奉核准兹歐家屬又於昨晨延律師到堂請求據該律師譯稱被告當因盛怒開槍誤傷人口已奉懲辦迄將五年其母現年六十七歲病勢垂危欲見兒子一面特邀見證到堂證明病况且願擔保歐釋出後不再違犯刑事查中西一律孝道爲先堂上明鏡高懸格外恩典應准緩刑云云捕房代表費斯福律師到堂反對據稱奉總巡命令到堂查被告當時連放手槍三響謀害生命如其將人擊死應送軍署槍斃惟其開槍圖害堂上判押西牢十二年亦不爲過頃被告律師請求緩刑言伊母病能擔保其將來不犯刑事旣云伊母病危行將不保安能保其將來如堂上准其緩刑須覓壯年人擔保等語又據被告律師辯稱堂上如准緩刑當覓人具保並非被告之母擔保請爲察核經李襄讞核供商之英包副領事遂於判定之中西文案由單上分别簽判云准押滿四年開釋後交一千元保此判 
[選兵道松傳習]  
　　松江所設之陸軍第四師步兵傳習所專事敎練操學術課開辦以來頗有成效現下第四班已屆畢業兹須敎練第五班各士兵之操術學課應輪步兵第十五團各營士兵入所學習之期故由該團挑選目兵三十九名昨由温州防地出發來滬當由該團所派二營副官王錫麒押乘火車赴松入所肄業矣 
[無頭尸案再誌不知頭顱失在那裡]  
　　塘灣迤西横浜沿頭小溝中有一無頭男尸由二十一保四十一圖地保王秀元投地檢廳具報請爲相騐等情前日上午該廳委派楊檢察官沈檢騐員等乘車下鄉蒞塲騐明該處四周爲人跡罕到之處該屍身着元布夾襖内襯藍布衫下穿柳條布褲死已甚久因此頭顱失落無踪屍體亦已腐爛遂諭令由堂棺殮發封厝壇迨返廳時已深夜矣 
[汽車殺人案再誌]  
　　江北人蕭山子被汽車撞斃一節業誌昨報兹悉蕭山子即貝小山子係在閘北（華界）山東張仁桃大餅攤上學徒貝小三子十八歲前日携有大餅一籃至美租界武昌路乍浦路附近售賣突被靜安寺路一百九十四號徐姓家所雇之汽車夫楊阿五駕駛一千零七十八號汽車疾馳而來撞倒碾傷要害當經巡街捕查見將傷孩車送醫院醫治無效斃命捕房得報將尸舁入騐尸所於昨午刻報請公廨陸襄讞與英領赫君蒞所檢騐得貝小三子委係被汽車撞倒碾傷身死遂塡明尸格升座公案即據張仁桃投訴死者係我學徒昨日出外賣餅不知如何被撞身死應請伸雪並據見證彭洪生投稱昨日我目睹死者與另一孩子在武昌路乍浦路轉角游玩奔跑致被汽車撞倒是實經中西官得供會商之下遂判曰騐得已死貝小三子委係生前被汽車撞倒碾傷身死着尸屬具結領尸棺殮汽車夫楊阿五着交五百元舖保候訊明再核 
[海口撞翻香烟駁船]  
　　太古公司之海口輪船此次由烟台開駛來滬於昨日下午三時駛至白大橋外浦江中適有承裝香烟百餘箱之駁船在前經過避讓不及致被該輪衝撞全船傾覆所裝香烟及舟子等盡行落水該舟子等幸經鄰船帮同救起後投報水巡捕房請求該公司賠償損失當奉梅捕頭核准俟致函該公司函復核奪云 
[小火災記]  
　　前晚夜半三時滬西靜安寺路一千零二十號某成衣店因遺火木花内霎時紅光滿室幾肇燎原幸人手衆多極力取水澆息然店主人之頭面已被火灼傷矣又昨晨八句餘鐘山東路四十四十一號周福記洋貨店後披樓上忽爾火發當經救火會驅皮帶車趕往澆息祗焚去零物數事而已 
[二十三賭徒之罪罰]  
　　總巡捕房捕頭前晚偵悉有人在西棋盤街六十九號屋内聚賭抽頭即飭十號七十二一百六十五號三西捕並副捕頭協往當將爲首之王道品徐阿毛及賭徒施阿興陳福生瞿海丞吳才生嚴文榮顧阿金沈洪生等共二十三人連同賭具一併帶入捕房着將王徐兩人收押餘人准各存洋二十元保出昨奉公共公堂傳案訊明以王徐二人不應聚賭判王押西牢三月徐押一月餘人着各罰洋二元充公賭具銷燬 
[流動賭窟到處害人]  
　　著名花會賭棍劉良虹繆阿玉大德等向在美租界猛將堂設廠聚賭每日輸贏有六七千元之鉅日前被捕房查悉拿辦該賭棍等均被漏網翌日即在寳山路長命里賃屋開筒旋又遷至虬港路大戲園後面弄内近數日復移至新閘橋東首華洋交界之平屋内一日開筒二次雇有帮匪流氓望風保護亳無顧忌昨爲四區顔署長及偵緝隊長郝樹林訪悉照會匯四捕房協同查拿究辦矣 
[聚賭又復賣烟]  
　　法界小東門王金門客棧内於前晚容留無賴嚴阿生在内聚賭抽頭婦人胡杜氏私設烟具供人燈吃爲該管捕房偵悉前往抄出烟具賭具及烟賭客張銀甫張阿三唐春生等十餘名一併帶入捕房諭令交保昨日傳至法公堂請究王金門供認違章不諱嚴阿生供認聚賭抽頭杜氏供認私賣燈吃中西官判嚴押西牢二個月杜氏及王各罰洋四十元充公以儆烟賭其没收 
[男竊碰着女騙]  
　　劣孩周寳根前在原籍嘉興地方竊得洋四十餘元來申寓法界陳郁氏客棧内購買麻雀牌在棧賭博爲包探方福林偵悉前往將周及棧主婦郁氏一併帶入捕房昨解法公堂周寳根供認洋銀係在原籍竊來此項賭具係棧主令我購買所有洋銀均被騙盡求宥質之棧主婦陳郁氏供詞圖賴中西官判周押西牢一月郁氏罰洋四十元充公以儆賭具没收 
[僞造紙幣案之嫌疑犯病死]  
　湖北官錢局駐滬調查員尹和善於本年夏曆四月間在浦東怡和里姜沈氏家查獲官錢局僞票五百張即將沈氏連同嫌疑犯王廷玉解由三區轉解警廳司法科訊據姜沈氏供稱此項僞票係住居美界湖北人姜漢清即蔣漢卿寄存等語復經該調查員報請公堂將蔣緝獲引渡警廳迭次研訊堅不承認製造僞票奉諭暫行寄押姜沈氏王廷玉交保開釋在案詎蔣漢卿在押數月忽於前晚因病身死當經徐廳長用電話通知地方檢察廳委派法官蒞所檢騐得蔣漢卿委係生前患病身死判交屍屬收騐 
[會訊車輛肇禍案共十八起]  
　　星期四午後公共公廨張襄　會同美約副領事升座第一公堂訊理車輛肇禍違章案十八起分誌如下（一）汽車夫季阿四在平凉路開車並無執照判交一百元保候禮拜四訊核（二）李開洪因在外灘開駛汽車燈牌不明判候禮拜六解訊（三）李阿四（四）劉有培（五）黄根生（六）朱子釗等四汽車夫因在卡德路戈登路等處開車不愼判各罰洋二十五元（七）馬夫徐土全在寗波路駕車不照定章判罰洋十五元（八）楊福保（九）姜錫年（十）宋明甫等三汽車夫夜間在南京路山東路等處開車不點燈火並停車不讓判各罰洋十元（十一）沈阿桂在外灘開車燈牌不明判罰洋六元（十二顧金生（十三）黄沐根在外灘夜間開車不點尾燈並停車不讓判各罰洋五元（十四）曹根林（十五）顧全根（十六）龔姓（十七）周姓（十八）倪阿三均因停車在外灘要道不讓因均訊供不認且無證佐判均將案註銷 
[公共公廨訊案彚錄]  
　　昨晨公共公廨民四庭由張襄讞會同美丁副領事訊理各案如次（一）瑞泰隆米店主沈仲怡延朱斯芾律師訴朱仲平不理麩皮損失案由原告特簿上堂證明被告託買麩皮一萬包計共虧損五千餘兩除將其所繳證金二千五百兩作抵外尚欠二千五百十七兩五錢惟此項生意係由周姓介紹故我不識被告等語質之朱仲平對於原告所控完全否認以伊與原告素不相識年來在北京鹽務署當差堂上可以調查並延許理律師代辯結果改期兩禮拜再訊（二）周康成延甘維露律師訴顧秉兩不付購買公債票價洋一千八百餘元案被告以原告並未將所售之公債票交付故亦延律師反訴損失五千元結果改期再核（三）劉紹安蒲白華訴楊俊炘不理借欵案結果被告請求減輕交保不准（四）豫信號訴馮普生不理貨欵案結果提前排訊（五）陳月夫訴瞿育良不理欠欵案結果限被告於兩禮拜内將前判决之欵二百七十三元九角償還如違提案押追 
又午後民四庭由俞襄讞會同美約副領事訊理（一）范顯庭延朱斯芾訴韓阿五秦阿裕欠洋案結果泰阿裕之請求出外料理應改期十四天由原告律師調查該被究竟有無財産再核（二）鄭華華訴金小雲侵佔地皮案結果原告代表律師赫禮士之請求俟朱鶴卿代表朱斯芾律師復稟到廨改期十四天訊明再核（三））張福生訴張振廷家産糾葛案結果張永年願向審判廳聲請緩報行候再傳陸朝岡到案展期三禮拜訊明核辦（四）汪堯卿在城内審判廳訴王寳華不付房租案結果着被告自投該廳候訊 
雜評二 
[輿論與法律（旡用）]  
　　立憲國家以法律爲重故法無明文者桀黠之徒舉得假法以爲口實千兇萬惡悉假法律以行至立法之本旨如何在所不問此所以不完不備之省議會法養成近來不講道德不顧廉恥之省議員也 
　　共和國家以輿論爲重輿論之所在即民意之所在苟其輿論爲適合國民眞意無論法律是否規定明文終必歸於輿論戰勝此所以不完不備之法律每得輿論起而爲最後之糾正也 
　　省議員選舉議長互相爭論亦有日矣在省議員之意必謂會法旣無限制吾可惟所欲爲不知衆所未加注意之時可以惟所欲爲衆初加以注意之時未始不可暫時惟所欲爲然衆口鑠金積毁銷骨若其行爲自問良心已屬不安而猶執持意氣以爲今日之事吾爲政而仍惟所欲爲則天下必羣起而攻之清代之亡項城之敗輿論亡之敗之而所以亡且敗者藐輿論爲無足重輕而置焉不顧之咎耳 
　　然則蘇省議會之爭長惡潮紛擾已旬餘迄猶未已江蘇省敎育會蘇州旅滬同鄉會等發電勸告矣聽乎不聽權在當局第不從此息爭竊恐繼是而忠告之文電將如雪片飛來試問議員諸君能以法律自衛而終不爲輿論征服耶共和立憲國家之輿論與法律孰輕孰重願有以自審之 
公布欄 
[江蘇高等檢察廳]  
　　批示張王氏狀悉該章程内對於鑑定人旣載明白得用即非一定要用之謂所陳并無代爲轉請解釋之必要此批李青雲狀悉候調卷核辦此批萬倫芳等狀悉仰候調卷核辦此批楊阿雲狀曁抄件均悉候調卷核辦此批王洪根狀悉仰候提卷核辦此批葉樹堂提起抗告呈遞一狀武世忠等不服江都縣拘票批示提起抗告呈遞一狀以上二狀　經本廳查閱　送同級審判廳核辦　即知照批示以上十月十四日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[重九之無錫半日遊（一）] [  宣閣]  
　　聞人言無錫之事業以實業敎育爲盛惠山之麓時見工廠之烟筒矗立於天際敎育則女學爲尤發達是日女生結隊往遊惠山者接踵於道且多步行其能勝跋涉之勞有足多焉 
　　惠山旁以祠廟爲最多除昭忠祠賢良祠等外又有唐之張中丞陸宣公宋司馬温公范文正公元之倪雲林明之于忠肅公等祠不下二十處其他廟宇不計焉予謂於此可徵吾國崇拜英雄之一般然各祠多深閉其門頽敗不堪入目則崇拜英雄之眞正表現尚待考慮吾謂崇拜英雄爲造就領袖人才之先聲此事雖小關係實大 
　　吾國名勝之地鮮可以游者則以至其地無不荒凉滿目僅可供憑弔而不可供賞玩也矧以乞丐載途汚穢不可入目交通便利之後首宜於此加之意否則欲以旅行號召乘客如日本所爲不可得矣予游惠泉雖僅半日覺所得已不少即仍無眞正裝點山林之方法爲可惜也 
　　惠泉在昭忠祠之旁擲銅幣於泉中則蜿蜒而下不作一直線形以其中礦質甚多故發生阻力也華氏二孝子祠前有二石鼓以錢磨其上則爲所吸聞石爲瑪瑙石質故有此磨擦生電之效果區區之紀載可明國内山川能供物理上之試騐者範圍必甚廣 
　　總之名勝之地宜有一番修飾方足供人游觀非僅恃往日之盛名即能爲助也歸後車中塡（瑣窗寒）一闋錄之以畢吾記 
　　露浥寒花波縈别浦曉來天闊平原邐迤凄凄風日徐拂恐年時題糕事休載愁又是清秋節怕海棠嫁了西風消瘦粉紅嬌靨（故園秋海棠不見已十二年矣）高會良朋結記殢酒氤氲試泉湧冽登臨笑語水綠湖山清絶想長途縹緲靚姿遠游翠履輕泥滑待歸來冉冉斜陽伴我脂車發 
筆記 
[重圓記] [  西雲]  
　　人生婚宦二事不可苟且而婚姻尤甚何哉宦或可以夤綠婚不可强合也錢唐吳生秀卿才貌並雅幼孤露家無立錐寄養於舅氏方翁家翁年少掇巍科尤擅申韓之學歷遊大吏帷幕所至琤琤有聲翁長子竹青吳外兄也長吳五歲能世其父學吳因從受業焉會翁年邁倦遊油然動林下之思遂謀以子代藉息仔肩蓋亦望其克紹箕裘乘時躋進耳爰商之居停儿臬某公某公故長者允其請惟以遲至春後爲約翁重違其意諾之即先以尺素告家人且詔其子謂將出佐人治文書登峯造極在此一舉交臂之機弗自暴棄子因是勤劬讀律思有以副親望光門閥也斯時吳年亦十八居恒刻苦自勵學業精進尤深於詞賦嘗念依人籬下辛苦備嘗每鬱鬱寡歡自嗟身世順影生憐性又不耐輿俗人語常謂塵世碌碌無足語者惟巾幗中冰清淑氣近之令人翛然意遠吾將求解語花作益友耳無何殘冬向盡春日放長舅來書謂已啓椗東歸旋一皤髮老叟爲吳之舅氏者已安抵故鄉家人聚首舉室歡騰而吳則焭焭孤獨撫景傷情能不嘅然顧翁見吳學業有成頗愛憐之且曩之垂髫者今已駸駸成人益雜喜悅以傷感遂囑子携吳入蜀蜀故以山水名勝著稱吳心焉慕之久矣至是竟自請偕行扁舟旣發涉江漢渡襲渝隨竹青横覽錦江春色矣 
文苑 
[民國十年雙十節感事（二）集杜少陵句）] [  松江雷君]  
　　路迷何處是三秦腸斷驪山清路塵休語艱難尚酣戰祗緣恐懼轉相親指揮能事天地但覺高歌感鬼神野哭千家問戰伐柴門空閉鎖松筠 
　　路迷（冬至）腸斷（九日）休語（遇雲卿後歸灝宅归飮醉歌）祇緣（又呈吳郎）指揮（奉寄章十侍御）但覺（醉時歌贈廣文館博士鄭虔）野哭（閣夜）柴門（崔氏東山草堂） 
　　露下天高秋氣清武陵一曲想南征將軍下筆開生面霸主維持之未來觀 
并吞在物情惡鳥飛飛啄金屋秋風裊裊動高旌哀哀寡婦誅求盡四海十年不解兵 
　　露下（夜）武陵（吹笛）將軍（丹青引）霸主（夔州歌十絶句）惡鳥（王兵馬使二角鷹）秋風（奉和嚴大夫軍城早秋）哀哀（白帝）四海（釋悶） 
　　修文偃武不無人况復荆州賞更新遠愧尚方曾賜履勿云江漢有垂綸青袍白馬有何意白水青山空復春安得務農息戰鬭數通和好止烟塵 
　　修文（承問河北諸節度入朝）况復（將赴成都草堂途中有作）遠愧（長沙送李十一）勿云（奉寄章十侍御）青袍（至後）白水（寄常徵君）安得（畫夢）數通（喜向盜賊蕃寇總退口號） 
　　天上浮雲似白衣楚宮猶對碧峰疑黔陽信使應稀少蜀道兵戈有是非三顧頻煩天下計元戎肯赴野人期巫山不見廬山遠回首風塵且息機 
　　天上（可歎）楚宫（夔州歌十絶句）黔陽（送王十五判官扶持還黔中）蜀道（黄草）三顧（蜀相）元戎（中丞嚴公雨中垂寄）巫山（大覺高僧蘭若）回首（將赴成都草堂途中有作） 
雜載 
[志三十節蘇州之觀前街（一）] [  苻赤]  
　　試乘滬寗車上溯過塔影山光城郭蒼茫之蘇州諸君盍亦想其城中人前日舉行三十節祝典時作何狀乎張東蓀曰（我覺得年年雙十節所做的應時文章上所說的那套話都可以用於今天）今我猶執筆伸紙以志蘇州之三十節則所說的那套話或且都可以移之於他地乎無已記蘇州之觀前街倘亦卑之無高論之意也 
　　往見西國畫家畫紐約總街夜景僅寥寥數筆傳其神矣今欲索一言以狀蘇州觀前街於諸君之前而不可得則又何我之拙也其實有曾歷江浙諸城者其所謂　衢繁市光景大率不相殊然有讀揚州某先生之說部而必欲一領略觀前街楊柳岸曉風殘月之景者則又未免受閉户造車者之欺矣 
小說 
[劇賊胠篋記（二十四）] [  一圭]  
（四）一夜 
　　我走了好一會纔看見一個生物你道是甚麽原來是一匹馬遠遠的奔來馬背上也有鞍子但是斜掛在一邊那馬韁也亂纒在馬頭上我知道這是匹溜韁馬就向他放了一槍誰知這一槍放出後後面又奔過來一匹馬背上騎着一個濃髯的大漢身穿紅色襯衣他見了我就道累你放槍攔住這馬我很感激你我道這不算一回事值得感激麽那大漢就想走開似乎不願意我再往下說我却又道你看那斜掛　馬背上的鞍子上面那裏來的血跡呢那大漢先不肯說後來被我逼迫看他没法想祇好說給我聽原來他有個同伴騎着那匹馬走過樹林當中偶不經心他的鼻頭觸在樹枝上這一下就把他的鼻頭打碎流出許多血來滴在馬鞍上面後來他因失血過多不能支持坐在馬背上跌了下去那馬就亂奔過來他又說還有個同伴落在後面大約不一刻就可追上來了他問我往那裏去我就告訴了他他說從那裏到埃伊城去有一條小路接近不少穿過樹林越過一個山峯沿着一道河岸走不多一會就可到了當時我就依了他的話向前走去果然天色將晚的時候我已到了埃伊城尋到那個郊外銀行見廻廊中走過一個身穿白衣的人來我就向他問信他道你問密司脫辣弗里司麽我一面和他握手一面帶笑說道正是問的密司脫辣弗里司那人道你來遲了他已不在行裏了我道難道竟不招待我麽呌我往那裏去呢那人道旣有我在這裏何能不招待你我還有話和你說呢當下他就引我進去到了一間房裏他又道大約十五分鐘後就可請你進餐了 
餘瀋[  浮雲]  
　　我常對燈默坐冥想兒時光陰則輒見一活潑潑之我現於眼前以我現在沈靜之我况之每令人起無窮感慨嗟嗟人安得而不死安得而不老而長享兒時長保我天眞哉夫人之可貴者亦即天眞耳而乃怱怱即去致令人擾攘於濁世之中無有已時天爲之謂之何哉 
 
 

Page 19

 
 
   
 
 

Page 20

 
 
常識 
常評 
[處世] [  老圃]  
　　處世以下道行之或所如輒左然此亦偶然之事而世之小人乃以爲直道不可行亦未盡然也昔傳長虞風格峻整疾惡如讐楊濟作書戒之謂想慮破頭故具有白長虞答曰衛公云酒色之殺人此甚於作直坐酒色死人不爲悔逆畏以直致禍此由心直正欲以苟且爲明哲耳自古以直致禍者當自矯枉過直或不忠允欲以亢厲爲聲故致忿耳安有悾悾爲忠益而當見疾乎長虞此言最爲中肯凡言與世無爭者皆鄉愿也人老死空山則已耳欲求有濟於世安能與世無爭不能無爭安能顧禍福孔明之學所以獨絶千古者正以其鞠躬盡瘁不顧成敗利鈍耳古今來有曲學阿世以致温飽者亦有工於謟諛趣避而不免殺身之禍者正不獨如長虞所言酒色殺人已也故大工若拙大拙若工不阿世者不過得罪於小人阿世者乃得罪於君子而亦未嘗不得罪於小人知直道坦而易行曲道迀而多阻世路險巇我行我素雖拙而非拙也 
道德 
[母敎] [  季原杓]  
　　我們自呱呱堕地到六七歲的時候所受的敎育都是家庭敎育假如家庭敎育的根基不良那末將來受學校敎育的時候斷不容易矯正的古人說蒙以養正聖功也那便是這個意思了 
　　凡是一個家庭大都是男人治外女人治内所以兒童所受的敎育與其說是家庭的敎育不如說是母親的敎育原杓不揣淺陋謹就管見所及來把母親對於子女的敎育略微說一說 
（甲）關於消極的方面 
（一）母親對於子女不可有錯誤的心理 
（二）母親對於子女的人格不可抺煞 
（三）母親對於子女的所有權不可歧視 
（四）母親對於子女不可迷信古俗 
做母親的如能革除以上四種的惡習那末其餘的一切問題也就自然容易解决了 
（乙）關於積極的方面 
（一）屬於德育者 
一宜養成子女負責任的心 
二宜養成子女高尚的人格純潔的品性 
三宜注意子女的環境擇鄰而處效法孟母 
四宜利用子女的好奇心養成優良的志趣 
五宜注意子女的社交養成相親愛相讓尊發展道德上的感情 
六宜養成子女的忍耐性 
（二）屬於智育者 
一宜時時聚集子女用俗語講述名人的故事喚起求學的興味 
二宜利用子女的模仿性養成進取心 
三宜利用子女的創造性養成新理想 
四宜利用子女愛好玩具的心養成審美的思想愉快的身心足以增進知識 
五宜利用子女的好問性養成解决問題的能力 
（三）屬於體育者 
一宜利用子女的好動性養成活潑潑地有生趣的姿態 
二宜養成子女的好清潔心 
三宜令子女節嗜慾愼飮食勤運動耐勞苦以强壯其身體（乙種酬） 
經濟 
[星期日之解釋] [  翰如]  
　　自耶敎傳入中國而國人乃知七月一禮拜禮拜日必休息耶敎徒所謂主日是也嗣後學校興人以禮拜之稱不雅馴易其名曰星期星期日必放假今則各公署及大商店大工廠均徧行之矣吾人旅庽上海每遇星期日行里巷問十家八九皆牌聲隆隆而游戲場茶酒肆大餐館亦各紛擾異常人滿爲患試問若輩於金錢上精神上光陰上何以不經濟若是曰此蓋解釋星期日錯誤之故 
夫星期日之解釋有二（甲）以星期日冠首第二日生期一第三日星期二至第七日即星期六（乙）以星期一冠首第二日星期二第三日星期三至第七日即星期日照甲說遇星期日應預算以後六日之行事有提綱挈領振起一切之氣概照乙說遇星期日係結束以前六日之行事不免有事過境遷不問旣往之流弊所怪者我國人不論何種階級照甲說者十不得一照乙說者竟十之九且并以前六日之行事亦不結束焉視星期日髣髴爲例有之閒日由是耗金錢損精神失光陰均在所不計豈不痛哉（乙種酬） 
法制 
[說成年年齡] [  迺頌]  
　　民律之規定成年年齡乃區别人類有無行爲能力而爲得以完全享有私權與否之準據其關係之鉅殆爲古今中外所公認蓋人類心身發育之遲速恒視氣候寒煖風俗文野而不同故各國所定成年年齡亦彼此不一日本瑞士以滿二十歲爲成年法德意俄英美葡比墨巴瑞典那威希臘羅馬尼亞盧克森堡以滿二十一歲爲成年亞爾然丁以滿二十二歲爲成年荷蘭西班牙以滿二十三歲爲成年奥大利匈牙利以滿二十四歲爲成年丹麥智利以滿二十五歲爲成年我國地居温帶風俗氣候均與日本相類民律草案採日本之制以滿二十歲爲成年年齡實爲至當且吾國自昔有冠䈂之禮成丁之制禮曲禮男子二十冠而字女子十有五年許嫁䈂而字雖未許嫁年二十而䈂是男女冠䈂通例皆年二十也白虎通冠所以别成人也女亦成人始䈂在古爲禮在今爲法成年年齡古今同揆豈眞效法日本耶（乙種酬） 
衛生 
[敬告就醫的病家] [  齋]  
　　疾病是人所不能免的不幸一朝生了病當然要請醫生診治但是起病的原因非一病中的變症百出故必須將起病的原因和現在的症狀一一說給醫生聽聽然後醫生可以對症發藥驅除病魔鄙人見有許多人請醫生診治的時候竟不肯老實說出他的病由症狀給醫生聽反要醫生說給現在世界　空氣少飛作英賓題 
他聽他謂治病全憑切脈今要試試那醫生的本領究竟好也不好就呌醫生自已去猜度處方用藥任聽醫生暗中摸索糢糢糊糊喝了數劑若還病不見瘥就說是醫生的本領不好這豈不是把自已的性命當做兒戲麽我今掬誠敬告那些病家以後再不可這樣鹵莽了須知治病頂要緊的是望問聞至於切脈是最後一層的手續若說妙手治病全在三指之下乃是欺人之談諸君子萬不可相信的（乙種酬） 
[用銅元之衛生] [  湯筆花]  
　　每見里巷街頭婦孺手執碗盞中置銅元以購米粥以及其他流質食物而不知銅元四週寄生無數微生蟲若以幾千倍之顯微鏡窺之必見許多微生蟲蠕蠕動着蓋銅元係交通代換之物經過之人不知幾許忽而病人忽而乞丐最易傳帶病菌若以之置入碗中以購食物微生蟲即寄生碗上隨食物以達腸胃吾人不察而不知危機即伏於此中也且此舉無常識者最易犯之他如小孩最喜將銅元含入口中以爲玩物爲害匪淺吾望爲家長者切誡傭人勿將銅元置入碗中並望爲父母者嚴禁子女將銅元含入口中勿以其事細微而忽之幸甚（乙種酬） 
雜錄 
[太平洋會議之參攷資料序四] [  余日章博士]  
　　太平洋會議乃予吾人以一大好機會足以促進吾人研究對内如何措置使軍閥崩頽政治统一敎育興展民智日開實業發達民生日裕又使吾人明瞭對外如何應付不失我大陸國民之體面我國家之尊嚴并能主持世界之公道與夫永久和平 
　　是書之編乃使吾人得眞確參攷資料灼知太平洋會議之發起組織性質意義目的又洞悉各國對於太平洋會議之論調及政䇿更可闡明我國國民應取之正當方針深望我同胞急起研究而有眞正公意之發表並毅然决然迅作精誠努力整頓國是之偉大舉動彼太平洋會議對政府代表或可輕視其於我國民對内對外正大建設之言論與行爲必加特别注意而致敬太平洋會議誠千載一時之機會我同胞何可放棄之乎 
[說親戚] [  鏡芙]  
　　今人凡有婣亞之誼輒統稱之曰親戚此實相沿之誤非古義也古人所謂親戚實指一家同姓而言賈子新書稱六親始於父父有二子爲昆弟由是而從父昆弟而從祖昆弟而從曾祖昆弟而族兄弟是謂六親吕氏春秋稱六戚爲父母兄弟妻子高誘注云六戚六親也與賈子之說互相備是親戚專指同姓也書堯典以親九族馬氏鄭氏注皆云上自高祖下至玄孫爲九族凡稱親皆謂父族詩行葦戚戚兄弟傳云戚戚内相親也疏云戚戚猶親親禮記大傳其庶姓别於上而戚單於下疏云戚親也是戚亦與親同指同族而言惟其然也故曾子曰親戚旣没雖欲孝誰爲孝則以親戚爲父母棠君尚謂其弟員曰親戚爲戮不可以莫之報也則以親戚爲父兄蘇秦謂富貴親戚畏懼則以親戚爲妻嫂左傳封建親戚以蕃屏周則以親戚爲伯叔兄弟概未嘗以親戚屬之異姓也以親戚指異姓其誤蓋始於韋昭注國語杜預注左傳國語鄭語云是非王之支子母弟甥舅也則皆荆蠻戎翟之人也非親則頑韋昭注云親謂支子甥舅左昭二十五年傳云爲父子兄弟姑姊甥舅昏媾婣亞以象天明杜預注云六親相睦蓋自漢以來有尚書歐陽夏侯說云九族乃異姓有親屬者父族四母族三妻黨二夫同姓稱宗族母妻稱黨自混黨於族遂亦稱黨爲親漢儒說經尚無以親戚指異姓而韋昭杜預生於漢末其時外戚之盛逾於宗族預又爲司馬懿之女壻其以婣亞爲親宜矣後人習焉不察積非成是語以一家同姓稱爲親戚鮮有不駭且怪者殆未一考其始末耳（乙種酬） 
問答 
[答天眞君問離婚償還聘金有無限制] [  竹賢]  
　　查律載追還財禮其意義祇及聘金原數不能在聘金外追償依法而論男宅自無獨斷獨索之權 
[小說大觀　廉價物贈]  
　　陽曆十月十五日截止　外埠以發信日爲限 
　　每册有五彩時裝妓女照片　精美簡峭短篇小說 
　　每册有趣味醲郁長篇小說　筆記劇本詩詞歌曲 
第一第二第三三年每年四册减售三元第四年三册售三元每年均附贈名人書畫屏聯一元　購二年者售五元八角贈屏聯二元　購三年者售八元五角贈屏聯三元　購四年者售十元五角贈屏聯四元　書畫屏聯數十種陳列店内請任意選擇　　上海棋盤街文明書局發行 
 
