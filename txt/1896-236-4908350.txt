# 1896 - 236 - 4908350

 

Page 1

 
 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律教化盟會編年新政之涉於考據者備載其精瞭如指掌茲託本局代印每部實價洋七角託鎭江文實閣上洋申昌文瑞樓寳善分局各書坊寄售 
[新印王叔和脉經青雲集試帖詩出售] [  圖書集成局代啓]  
　　王叔和爲西晉太醫令素以醫學著名所箸脈經膾炙人口顧輾轉翻刻貽悮良多茲從黄氏原刻及錢氏守山閣叢書釐訂校讎印成善本後坿刋誤每部四帙價洋一元又全註青雲集試帖詩選擇精良雅合絶時眉樣爲應試者不可不讀之書每部四本價洋六角賜顧者請臨北巿掃葉山房及各書坊購取均可 
[與客言滬南製造局]  
　　本月初三日報載滬南製造局總辦劉康侯觀察於是日午刻接鈐任事云云有用里先生來自浦東睹斯盛頗驚訝顧余獨立江岸柳陰下乃掀髯而問曰劉觀察總辦製造局有年矣今日胡爲乎多此一舉下走終歲不入城巿幾如桃源人且不知有漢無論魏晉今日之事願聞其說余曰先生不聞劉觀察上年交卸關道後述職京師今始回局乎此亦尋常之冠蓋薈萃耳何足道試與言近日製局之情形可乎當曾文正公之經始兹局也於今幾三十年矣溯自虹口移至高昌廟之時不過公務廳數間辦公者蜷曲其中無所謂堂皇大厦也自法人馬江之役海内始知軍火實爲根本要圖於是議設海軍於北洋而製船製械皆由南北製局仿造由小而大由粗而精向之非外洋不辦者至是奇者求之闕者補之步武日見其新卽外洋亦知不能如曩者欺魯人之不職麟專以舊器　器充庭實而要重價滬南製局居華洋總匯之區尤能捷足先登不落人後光緒十六年劉觀察來綜局務其時規模猶未大備也觀察旣掌權衡思制勝必先製造因不惜重金雇洋匠建廠屋延藝善者爲之師選聰頴子弟名爲幼童從之學習其技不數年而技成邇來各省紛紛添設局廠所招致爲彼領袖者大半皆製局造就成材之幼童也先是言語不通無由知外人之性情也乃繙書以求其文字又無由得外人之傳授也乃測繪以明其制度此畫圖繙譯廣方言等館所由增也輪船通行中外雖千里萬里而如履戶庭故設輪船廠爲自强之基昔年船有損傷必入外國船塢修理者自有專廠便知一船之要惟機器使機器者惟鍋爐皆募匠自辦統計一船之中合木匠鐵匠銅匠以成事其人大抵各習一行爲專門之學他若艌船釘船之匠下至引水燒火之夫亦必挑雇熟手而後可無鑿枘初造塢時所費不貲衆有難色然年來一切兵輪商輪皆賴是塢修理有恃無恐天下事有多費而實省費者此類是也故曰爲大事者不惜小費此外如機器廠鍋爐廠鑄銅鐵廠熟鐵廠木工廠又推廣而爲封口埋伏之水雷廠以上各廠雖不全爲輪船而設要之楚材晉用輪船居多又鎗砲爲戰守利器安危所繫性命攸關購諸外洋雖云惟我欲爲苟一旦閉關謝客又或兵連禍結限於局外之公法則我將何以固圉而應敵故製造以鎗砲爲切要局内砲廠地大物博砲之巨者一年不過成一二尊小者可倍其數砲身近皆鋼質故增設鍊鋼廠取外洋己成之鋼再如法以煆煉精益求精因是吳淞口獅子林等處有八百磅子之大將軍焉子而八百磅其及遠可知苟有人焉平時操演純熟臨事靜鎭從容何嘗不有老羆當道臥貉子那敢過之先聲乎哉近來洋鎗樓之造鎗　亦鋼質沿江西行不十里至龍華該處係火藥廠專造火藥近又添造栗色樂棉花藥無烟藥三種皆不惜工本匠常聚至千數百人用料日以小船赴總局具領其法先由彈子廠將各種彈子或銅或鋼製成空壳送龍華廠如法裝藥或臨用而後裝尤無藥潮不燃之弊鎗子粒小易於收拾故皆預先裝好上箱每當軍火製成一批先據實禀明總辦試騐騐訖然後解軍火處收儲至物料專以庫房爲歸宿庫房責重事繁銅鐵煤皆隷之其專管銀錢出入者支應處也與文案報銷同爲近水樓臺此近日製局之大槪也第現在所難者上游以經費之故力求撙節據文正公定制時爲言不知以今視昔添廠己不啻十倍因時制宜自有今昔之不同况滄海桑田雲烟過眼觀察雖回局要不過如終南之借徑耳騏驥豈忘雲路哉不爲己甚去其太甚吾知智者不子人以可測也先生毋多疑 
[諭旨恭錄]  
　　五月二十六日奉旨著加恩英茂際符著賞給一等侍衞承瑞倭什布文光裕樸祥瑞穆精額著賞給三等侍衞源浩長春著賞給四等侍衞均著在大門上行走欽此 
[液池波影]  
　　京師采訪友人云五月二十日醇賢親王福晉行初祭禮皇太后特賞燒活車轎各一分均用黄色外圍駿馬八匹毛色華美與生者無異護衞者身穿官服舁夫俱紅色駕衣○故兵部尙書潘伯寅大司宼之夫人於五月初二日在京仙逝二十二日舉襄自米巿胡同宅第向北經騾馬巿大街西珠巿口折而北至前門大街攺換六十四人大槓至南横街迤南龍爪槐禪院暫停一切典禮與昔年大司宼舉襄時無少異經過之處有路祭十數處觀者咸歎大司宼之遺澤猶存云○佘家胡同書吏羅姓之妻殉夫死節旋於五月二十五日舉襄執事儀從一律斬新夫婦兩棺俱用四十八人大槓靈前鼓吹燒活各兩分左近觀者充溢街巷當發引之前連日唪禮九壇經懴分僧道喇嘛爲三班所費誠不貲矣○禮部尙書李蘭蓀大宗伯患半體不仁之症現在假期將滿恐未必能銷假從公也○青樓命案前己屢紀報端所有爲首之趙老一犯經刑部擬定斬决於五月二十四日行刑聞趙從前曾犯命案充軍二次皆藉故逃回故此次不能寛宥也是日自刑部獄綁出押上囚車兩目灼灼然向人自述兇毆之事昻頭四顧略無畏縮情形同黨來觀多有高聲喝采者及囚車出宣武門至瑞露民捨酒處有數倡婦素服淡妝而至進以晉卮趙一飲而亁頗覺自嗚得意云○五月二十四日紛傳慶和戲園閙事斫斃勇丁之二太監將於是日處斬當趙老囚車去後刑部大門外尙有囚車二輛至午後始他去菜巿口監斬棚亦遲至三點鐘時始拆卸而兩太監迄未斬决人多不解其故或言皇上召見薛大司宼面諭將罪名另議故得暫稽顯戮云○本年五月總署同文館變通章程招徠學生凡身家清日子弟無論旗籍民籍年在二十以内者不必考試准其送人館中習學華洋各文來學之生每日留一餐晚則放歸俟學習三月然後考試擇其天資敏頴可以造就者住館中肄業每日供給兩餐月給膏火銀三兩 
[傳相覲君]  
　　本月初五日倫敦來電云某日李傳相以外臣禮覲見法國總統互相致祝款洽逾恒 
[鏡無蓄影]  
　　中國自與泰西通商朝廷核定寳星等次以贈西官至於中外商人從未有賞牌之舉此次李傳相出使俄國道經滬上曾至光繪樓照成少影喜其手法靈妙特製金牌贈之其牌一面鐫一賞字一面鑄鏡無蓄影 
 
 

Page 2

 
 
[四字蓋亦倣傚西法之一端也]  
[臺民仇日]  
　　初五日厦門來電云臺灣民人之仇日者聲勢益大刻己占取各地殺害日人甚多臺南府屬更羣焉起事勢極洶洶日官皆憂懼交并寢不安枕 
[日災續譯]  
　　日本迤西大水爲災己登昨報兹又閱東報云日本富山縣所屬亦遭洪水其地有二大河分出支河不少每當夏令必有泛濫之憂今歲忽洚水滔天較去年高至二丈以外以致房屋毁壞多處田中禾稼悉在水中大約因本年雨水過多是以水源喷薄也地方官目擊情形急卽禀知政府略稱查得毁去民屋二千八百三十一所浸沒水中者約又數千戶左近亦有被池魚殃及者按富山縣歸北陸道所轄其下有越中國所謂二大河者一係糸魚川一係神通川也 
[俄又調兵]  
　　西字報云華歴四月二十二日俄國運兵船名物魯納者裝兵若干名至琿春另有二師二百名以供太平海中俄兵船役使船中所帶軍裝亦復不少未幾又有快船一號運兵船三號由哇代殺地方出口滿裝軍械糧餉及開築鐵路之器厥後哇代殺又開出一船内載紅十字會中看護受傷軍士之婦女甚多觀俄人之舉動若此會心人當可不煩言而自知矣 
[剌客宜防]  
　　英國電報云法國總統某日乘馬車臨幸某處中途有人出手槍轟擊一次幸未受傷旋傷旋由巡捕獲 
[南徐火警]  
　　鎭江訪事人云郡城西門外天主堂街與大街毗連店鋪林立該處爲城内極熱閙所在今歲四月間因爲祝融肆虐焚燬店鋪甚鉅目下各店鋪門面煥然一新緣坐落大半係天主堂之產被燬後該堂大興土木不久方慶落成詎料六月初二夜譙樓更鼓三轉夢回枕畔忽聞警鑼亂鳴時納凉者猶多未睡披衣起視惟見烈燄騰空萬點金星飛舞天半詢知在天主堂街左近謝文湖筆鋪因學徒夜作纔停睡魔己至持洋鐵燈上樓就睡悮觸牀帳帳燃而板壁延燒火遂上炎冒穿屋頂斯時南風甚勁火憑風力風助火威城内外各善堂水龍聞警齊集終苦杯水車薪於雉雉熊熊無補霎時延燒南首周姓炒貨店勢等燎原不可收拾逼近店鋪驚惶無措紛紛搬移貨物男啼女哭一片聲喧尙有對天泥首默　神佑者俄而關道憲吕觀察水陸總巡周都戎丹徒縣宗人令以及保甲各局員均蒞火塲深恐匪人乘機搶奪各親將所帶之差勇分派在各要路口攔截游閒人等未幾各處洋龍亦雷轟電掣而來吸水狂噴萬道飛泉從空直瀉先將東西路房屋拖倒數間拆斷火路然後祝融氏得水而怒息是役也計焚去陽陽樓酒館王姓茶水爐裕順昌蔴店成姓襪子店天祥京鞋店約共屋房數十間次晨再過其地顧餘烟猶裊裊不絶如縷也時同善堂安仁堂水龍二架仍在此澆灌畏其死灰復燃晋豐恒夏布行適當其衝岌岌可危幸有道署洋龍灌救得力竟得轉危爲安說者謂火燒人心晉豐恒東諒平日爲人當非王安石一流人物故得冥冥中之保全云 
[杭垣火警]  
　　杭省湧金門内金華將軍廟俗傳本月初三日爲神誕之期廟中投文者如六房書吏以及皂班快役無不齊備一如陽間衙門式樣是日各班役俱匍設整齊以祝千秋乃時交己刻忽聞廚房中走水各班役急將神像搶出弗暇他顧一時烈燄騰空頃刻火穿屋頂該廟與運署相近署内洋龍從後面灌水施救上下城義龍及官署洋龍飛奔而至得將殿屋保全僅焚去旁屋十餘間 
[殺奸自首]  
　　天津訪事人函云諺曰色字頭上一把刀此奸之所以近殺也嘗見好姻緣一旦爲惡姻緣其時不必本夫虬髯有丈夫氣不甘以緑頭巾壓倒昻藏七尺然後奏手儘有縱容於平日故作痴聾及被親族聞知猥以面目難堪如箭在弦上不得不發試思鑽穴踰墻豈止於己行止有虧己哉蓋彼之門第家聲胥於是焉一敗塗地耳津城閘口下黄二者以賣暴豆萊菔爲生蓋諺所稱一文錢之掌櫃也溜米廠張某亦負販者流惟不若黄之其細己甚張妻某氏與黄有染氏固下里之無鹽惟黄視之若天仙耳自啮臂後黄己爲晉献公之非姬氏居不安食不飽者但恨家徒蓽門圭竇屬耳於垣者衆礙難如鄉里夫妻步步相隨適相近有海順店可作陽臺每當欲拾墜歡卽投該店貫屋一椽尋歡竟夜樂張固知之而不能禁亦不之禁也氏之母族居河東上月二十日歸寍尙未永朝永夕而黄己不能待二十二日遂往促氏歸時將近黄昏氏辭以日之夕矣詰朝相見詎黄嬲之不己居然作入幕之賓氏兄若弟窥破奸情目眥欲裂卽叱之使去去後兄弟相顧忿無可洩乃各持械渡河覓張逼使殺奸願拔刀助雪此耻張本懦無立志適乃弟願爲武二郎遂不獲辭時六街燈火己近九點鐘氏仍未入門知必與黄雙宿於海順兄弟郎舅一共四人各袖霜鋒往店黄方與氏飯餘茶罷笑語燈前迅雷不及掩耳己摔黄於房門外黄面上刀紋如刻胯上亦皮開肉綻筋骨都傷頸上一刀頭雖未斷然食管己不續須臾遂死時喧聲鼎沸棼如亂絲氏僅被一刀乘亂人中逃逸於是第十叚鄉甲局聞信赶派勇丁彈壓張自投首氏兄憑血氣之勇至是愧忿交并目投於河幸救火之撓鈎會近在咫尺經救得生張弟與氏弟杳無蹤影邑尊據報於二十三日帶張前往騐屍夫殺奸須在奸所而又奸夫淫婦登時同殺勿論否則罪難曲貸張某此次殺黄於海順店奸婦又倖而免未知能免於抵償否耳 
[海巿奇觀]  
　　烟臺采訪友人云新任東海關監督錫觀察於五月二十五日由省垣至烟臺假廣仁堂暫駐襜帷以便擇吉接篆○海防營裁撤後酌留勇丁一百二十名以資扞衛今復有添募一百名之說未知確否○各處義冡往往被牧人作踐某善士見而惻然集貲修築圍牆惟牆未及肩牧人作踐如故近由廣仁堂董鳩工加築冡中朽骨當亦可以相安矣○兩月以來甘霖未沛雖有微雨三四次仍不能潤遍芳阡倘再亢旱經旬恐禾苗不能免於枯稿矣○某日東莊某姓家小孩彳亍街頭被一運石工人所踹及其母追及而己無可如何祗得將孩抱回然己成廢疾矣○登州府屬地窄民稠　陌錦阡一望無際然萊陽棲霞一帶荒地甚多數年前曾有人禀請上游准爲開墾而土人多所梗　官憲遂下令禁止任其污萊惜哉近聞又有人欲創墾荒之舉者以爲業己辦理就緒從此茅檐蔀屋皆負耒而從事田間矣 
[荔支灣銷夏錄]  
　　廣州訪事人記事珠云河南水口埔村與康樂村有朱陳之相近而積不相能日前水口村率領多人將康樂村外之樹肆行斬伐康樂并未預備聞儆始將閘門關閉鳴鑼集衆該村本素販私鹽人有快鎗自十響至廿響不等至是率衆齊出與水口人對壘水口人以砲勝康樂人以鎗勝夷傷相等然康樂只傷十餘人水口己傷廿餘人鄰近鄉村亦來相助水口人知難而退惟水口族大丁多康樂不及其三分之一傳曰小勝大禍也國其亾乎此次康樂賴羣策羣力得以追奔逐北水口未必甘心肯爲罷手故識者謂二造兵連禍結不知伊於胡底未知番禺縣裴邑尊聞之何以處之耳○長興里陳宅爲嗣續計曾凂人爲擇具宜男相者藏之金屋卽名之曰宜男今二月間宜男忽潛逃遂出花紅銀一百元倩人代爲尋覓皆以爲梁玉清未必仍匿少屋山洞尙在人間不料日前有人來報同往虎門太平墟將宜男起回據宜男云爲崑崙奴者乃針黹媪某氏也謂凡奔月者皆得爲姮娥獨掌廣寒宫闕何必鬱鬱久居於此爲人婢妾陳卽著人尋覓己不知所之○舊咸魚行與新成因充抽厘纏訟數年去歲總局批定准新成承抽矣然舊咸因訟失業多年心仍未甘讓人獨步日前邀請七十二行在新撫憲衙門禀訴己冤但局批己經多日案早定斷未必據一面之詞肯謂總局鑄錯惟聞新成未見有利徒然兩敗俱傷殊可惜鵲蚌相爭漁翁得利耳○粤東盜匪之多甲於他省地方官雖因案情重大不惜花紅終未見重賞之下必有勇夫日前有數匪由港來省綫人探悉由港電省緝捕指明俟某輪船抵埠時卽在碼頭上緝拿毋誤詎該輪抵岸四處搜尋形影不見後查知有在黄埔起岸者始知該匪等恐爲人所算早出其不意預脫牢籠所謂賊智不在人下不落人後借　有反之正而用之者徒使草澤梟雄終沉淪於草澤焉耳噫 
[武林又雨]  
　　杭省梅雨兼旬水漲數尺至五月十三日始放晴光未及十日雨師又復降臨者再至廿七夜大雨滂沱達旦未息廿八日 
 
 

Page 3

 
 
午後陽光微露旋爲浮雲遮蔽晚間又沛雨澤天氣驟凉可禦單袷夜眠須蓋棉被似此寒暖不齊最易染疾保身者尚其格外珍重哉 
　 
[演戲驚人]  
　　杭州訪事人章草書云杭垣各廟會每屆五六月必爭演戲酬神以故各班皆往他處招集有名脚色期攬生意秀華堂者本係姑蘇清音延請京都伶人教習唱演今夏又復赴申邀得都中名伶十餘輩登臺試演無不喝采該堂不覺名噪於時上月廿六日在鹽橋廣福廟演三上吊一齣扮演竊賊之開口跳及縊鬼之武旦技藝尤其絶倫正從臺上跳躍而出盤旋鐵桿之上身輕似燕體軟如虵觀者咸歎爲得未曾有齊聲呌好該伶等以一手引繩直撲臺下若故作傾跌之狀以示驚奇然其繩在手雖落地不傷也詎一女郎年約十四五隨其母在戲臺旁觀看見此女從空墜下爲之驚惶失惜身不自主恍惚銅山西崩洛鐘東應幸其母眼快伸手拉住同座因是爭詢情由人聲鼎沸臺下相顧不知何事各紛紛如鳥獸散逾刻始定然婦女中之膽小如鼷者呼姨喚姊携手掃興而去 
[預備設局]  
　　昨日上海縣黄大令飭值日差飛傳十六鋪小甲裘鎭限初七日午後將大碼頭官廳打掃潔凈縣掛燈彩以便初八日黎明時設立馬路工程局 
[合浦珠還]  
　　蘇婦蔡氏夫故無依携同幼子賃屋六馬路德人里賣笑度日因有姿首問津者頗不乏人纒頭略有積儲經人說合聘南巿方姓女爲媳月初過門童養方女年甫九歲姓聰頴氏愛之如掌上珠前日午後氏因他出比回家見房門洞啓呼女不應查點什物所有金鑲玳瑁臂釧一對金約指四只均己不知去向及詢諸鄰人皆言頃見女手捲小包向南而去因跟蹤追赶至寍波會館前果見女獨自行走上前喚住當卽一同回家詢知女父預先教就如見家中無人卽可將值錢之物捲逃彼則日在西門等候又問其何以認識路途據言亦係預先領熟氏忿恨異常想不免一番饒舌也或曰是卽滬俗之放白鴒也惟所放者須彼此熟習此道見機生情斷無歲不滿十卽能串作此等伎倆者吁愚矣 
[醫院兩誌]  
　　本地人張阿毛住居裏虹口竹橋相近昨晨同室操戈事後張潜購烟吞服幸經乃父察悉雇人舁送同仁醫院求治一嘔而愈○耶松船廠昨日因修理輪船如法就輪船之傍支搭木架一路諸工匠卽在架上做工午後二點鐘詎木架忽塌工匠均從空墜下有張春裕曹賢榮謝金亭三小工跌傷頗重經廠主遣人舁送同仁醫院求療 
[滬城巷語]  
　　本城老北門内瞿姓在縣署照墻西首起造樓房經之營之行將告竣昨日上海縣黄大令親臨察看見此屋高過照墻五尺爰飭值日差諭令卸低瞿立卽遵諭拆卸○本城十五鋪東街新開益盛烟膏店並不遵章領取門牌且掯輸捐欵昨經烟膏捐局查出禀請黄大令諭令地甲押閉○前月某日本城巡防西局委員楊二尹顯樞禀明江海關道黄觀察乞假回籍掃墓觀察據禀卽委道庫大使樊君恭振代理局務兹者二尹己事畢來滬昨日赴道轅禀見想當日内卽須回局接差矣 
[再停訊期]  
　　法公堂連期停訊積案頗多昨禮拜四堂期捕房將應解各案彚齊請示適繙譯官偶抱清恙須緩到堂因此咨照捕房及鄭大令再爲停訊一期 
[上海巡局紀事]  
　　二十七鋪人沈姓婦投巡防局中控張張氏佔地黄衡堂二尹研訊之餘並無確據遂開導再三勸令息爭并諭以如其不願息本委未便斷結須移送總巡處辦理旋由地甲從中調處未知能免雀鼠之爭否○前者恊順興水烟店將水烟誤送某航船陶子衡二尹限船戶賠繳洋銀免受刑責昨限期己滿並未繳到遂將船戶解送總巡處辦理 
[英界瑣案]  
　　好副捕頭禀稱這陳阿達深夜在老麥加利銀行門首藏躱意圖行竊經該銀行扭送捕房今原告尙未投案先解請訊陳供寍波人失業後推東洋車度日因前天往尋朋友告借錢文醫病非圖竊求恩别駕著遞解寗波○一百二十二號華捕拘解在路打架之朱少錫金阿春胡香山邱阿祥胡子福等到案朱少錫供蘇州人開薙髮店向來行規本店鄰居左三右四不準别店來接生意現因邱阿祥違規理論不依反約同胡阿祥邀往烟館毆打並將小石塊擲傷小的右眉角那金阿春胡香山是店夥計在塲解勸求鑒金胡供與朱同邱阿祥供揚州人與朱同業因有人來喚薙頭被朱攔阻故與爭論以致失手打傷朱之眉角求恩胡子福供鎭江人在邱處帮夥替東向朱理勸不敢行兇求察核别駕以同行嫉妬毆人致傷情太兇横著將邱阿祥胡子福各責一百板以儆○某號華捕解胡阿法禀稱此人昨竊玉聲堂箋扇店紙扇四把當被看破扭交小的玉聲堂夥投案領贓質之胡阿法供松江人行竊該死求恩别駕判責一百板贓還原主○包探孔阿才禀稱胡阿金雖係瞽目實能看視前曾犯案現又竊取布衣四件經小的查起原贓惟未知失主先送案請究胡供無錫人衣在鄉間竊得兩目己瞎叩求恩宥别駕以胡阿金連次犯竊著笞責一百板遞解回籍贓歸捕房存查○包探黄四福禀稱前夜有朱阿炳挖開除阿大家後門竊取布衣七件經小的緝獲人贓送究徐投供被竊求領贓朱阿炳認竊不諱别駕判責二百板交捕房管押一個月○三百四十五號華捕禀稱昨有賭徒陳阿八在天后宫設攤聚賭經小的拘獲送究别駕略詰之下判將陳阿八責一百板管押十四天○包探張阿五禀稱小賊張阿松昨日掩入虹口某作塲竊取松板五塊由小的緝獲送究張供江北人以後不敢别駕著責一百板 
[法捕房二則]  
　　小東門某花烟館前晚有甲乙二人開燈取樂因腰纏空無所有甲將籘鐲一枚押抵烟資翌日乙自一人往贖龜子以物係甲押乙不應贖乙因與口角遂扭入捕房曲頭亦以乙冐贖不是命禁押一宵翌晨釋出籘鐲暫存候中具領○浦東某氏婦教中人也憑蟻媒說合在小東門十五號門牌花烟間内爲傭爲牧師偵悉報知捕房捕頭飭探拘婦婦稱藁　得過洋二十五元現在虹口某包探名下爲夥卽飭包探傳至捕房訊問堅稱並不知悉亦未得過此洋捕頭以兩人所供不符顯有不實不盡命一并押候解送公堂請問官究訊 
[續錄河南某大令禀稿]  
　　夫上下交困時事己屬可危變故猝乘國事更可想見此尤不可不慮者也其補偏救弊之方奈何或曰是宜出示定價也是宜禁之出境也是宜查究鎔銷私鑄且應叅用錢票也是宜開爐鼓鑄抑或仿造銀圓禁用青黄銅以清其源也各省紛然行之而或未見其效先受其弊或卽無弊而亦未見其效並有施之各省而未必能施之河南者如江寗示價而罷巿者再揚州鎭江九江杭州先後示禁運錢而毫無起色湖北撥庫錢十萬串交局出票十萬張每易錢五千子以鄂洋二圓給票三張設局專司其事江蘇籌銀十八萬兩採辦銅鉛運往廣東附鑄制錢二十萬串又匯欵交湖北代鑄大小銀圓浙江示行廣東湖北小銀圓准令納糧完稅更在報恩寺鼓鑄制錢江南擬示禁青黄銅器皿奏請通行比更奉文開礦以裕利源凡若此其施之而立絀者無論己卽開爐鼓鑄一事河南苦於力有未逮仿造銀圓一事河南又苦於目所未經若查究私鑄鎔銷禁用青黄銅器以及出境諸策事屬可行苦於迂遠而未必遂濟目前之急然則將奈何曰救天下之病非嚴禁出洋不可救河南之病非設官錢局不可或曰咸豐戊午年議定通商章程第五欵約内載銅錢不准運出外國惟通商口岸准其以此運彼赴關報明數目若干運往何口或飭同商具保方准給照别口監督於執照註明收到字樣限六月繳銷違則罰繳入官查禁如此其周且密也乃互巿以來未聞某處查出若干某處罰繳若干則膺其職者之毫無覺察可知矣若以河南論雖在四達之地而水行紆遠陸程艱辛不似沿海各省之便利亦不致如沿海各省之漏巵河决鄭州創設豫立錢局當時官民兩享其利近日時艱孔亟宜可仿行或又曰官錢局雖開來源無出奈何曰是非借資衆力不可向來省城附近之陳留杞縣睢州通許鄢陵尉氏洧川中牟鄭州各州縣徴收錢漕雜稅各項多來省鋪易銀約計六七十萬串第無交易定所故巿儈得操其貴賤權若仿民間錢鋪通飭附近省城各州縣其向來運錢至省者悉令將現錢儘數運至錢局由局妥議時值易 
 
 

Page 4

 
 
錢代解不准另向他鋪購銀一面酌出錢票若干張五千以上子票二張三千以上子票一張其願全用票者聽廣東湖北銀圓多僞造英公使近請查禁若攺造小梅花銀錠凡值百文值五百文值千文不等仿小銀圓之法而變通之俾之濟用則銀色不難認無須樽器之煩洋圓不必行仍是中國之舊錢局貲本悉由庫撥其中薪水工食一切第取足用而止亦復所費無幾如此則利權操之自上局中有不竭之源貨布得以流通奸商無居奇之患在州縣本與省市來往不過把彼以注兹在庫吏仍以銀錠彈收絶非無益而有損一舉而數善備亦何憚而不爲哉或謂州縣收錢其數各異每兩多則三千文少亦二千餘文較現在市價大相懸殊今令運錢至局恐黠民有所藉口不知原定之數本不准因時爲低昻從前銀貴每兩至千八百文不能加收於民今日銀賤何可核减况火耗解費需用正繁不爲之留其有餘又何以養其廉恥又聞蘆鹽加價一局向意收錢以銀兌解歲入三十餘萬兩水程至道口取徑極便陸路進省不過二百餘里若亦運錢至局則錢來無窮其源更旺至若省城鹽店每運現錢北去開支船費應請示禁仍札飭龍王廟鹽局隨時嚴查各船戶不准夾帶現錢出境有十千以上者悉數充公其與他省連界之區無論州縣局卡亦照此嚴查辦理其禁止鎔銷私鑄諸條雖取效稍緩亦可相輔而行青黄銅器近以葉縣所造爲最購者甚多省中銅鋪逐漸增添應卽一律嚴禁開礦一端大利所在都人士溺於風水堅不可破若合官紳爲一氣庶幾取信於民漸可集事乎夫非常之原黎民所懼事之未至雖賢者不能逆睹其利鈍近人每舉一事輙格於衆議而不果行其議者亦徒託空言非盡能慮萬全也久乃因循坐誤而後巳國鈞議設之官錢局固亦不能無弊在任事者力杜其弊之所從出詳求其事之所當爲不可因噎而廢食也失此不治西人又將起而操縱之今天下事變亟矣事事聽命於西人卽事事讓利於西人至銀錢輕重之間亦出西人之操縱其勢愈不可以終日今朝野交困而使西人擅其利己不可言朝野交困而使西人擅其權尙可言哉是在我憲臺通籌而力挽之也卑職高目時艱妄思補救於萬一不揣冒昧謹以臚陳是否有當伏候斟酌舉行實爲公便 
 
 
 

Page 5

 
 
   
 
 

Page 6

 
 
[禮拜六拍賣]  
啓者禮拜六卽初八日十點半鐘在本棧不限價拍賣各色海馬官牌年牌鵝牌等呢尺三尺六等元青絨天宫市漂布等貨此佈義記洋行啓 
[禮拜拍賣]  
啓者本行有電線鐵絲一千餘担准於初十日十一點鐘拍賣貨在招商北棧各寳號如合者至日請至該棧面拍可也此佈寳源洋行啓 
[失票聲明]  
今遺失瑞大莊票一紙第六千三百七十三號六月初十期規元一百三十五兩已向該莊說明作爲廢紙望各寳莊號切勿收用時和告白 
[劣妓逃走可憐老人]  
天津侯家後高陞班内有劣妓姓林名桂生蘇州人面黑青黃年廿餘歲姘識鍋巴翠花旦多年欠下氏銀一千零十元另息不計奈其生意不前屢催忘應氏因患病忽於二月初八日沈走無踨現得兒子來信知其與姘夫逃回上海朶避如有知其下落報信者酬洋一百元决不食言天津南城根邱藍氏告白 
[恩同再造]  
許太尊　前綰吾郡揚州時造福生民感恩載德今督造浦灘馬路工程洞悉吾等小船身家老小就市謀食之情不堪風浪之險傳諭差甲從容不迫節次興工讓開馬頭於修築道　之中存體卹民　之念萬家生佛謹誌再造不忘 
[遺失支票]  
今遺失元亨行支宏大莊第八十八號六月十六期九八元十八兩七錢五分已向前途說明作廢望勿收用此佈福安白 
[廣利亨號]  
新到上等吧唎吐油發客光亮如漆買眞價實廣雲石家用皮箱炕佃冬夏天合用上好籐蓆貴客賜顧請至五馬路中 
[輪船開往神户香港星加坡庇能等埠]  
茲者本行嗎甚時白基咸輪船准於六月初十晚開往神户香港星加坡庇能等埠　各寳號如欲搭客裝貨者請至本行面議可也特此聲明老沙遜洋行啓 
[天福茶園請看内城府文武名角登檯李春來小桂林邱蕊卿]  
劉寳奎小奎官黑兒初七夜翠屏山九更天斬顔良 
[欽天監考取一等寓四馬路胡家宅西首]  
明經子遁甲六壬世授不傳之秘獨成一家占事奇騐百發百中每日五課多則　占向例起碼一元今日開館只取兩角大課减半 
[遷移]  
啓者本冩字房今遷至浦灘第十三號門牌江海關匯豐銀行之中間欲至本寫字房者須由匯豐銀行左邊之門入内或由四川路隆茂棧房旁邊之門入内此布戈登洋行　　 
[假冒宜]  
昨有僞刊大豐書柬許堃名片各洋布同業詐稱汪少雲因病旋浙懇給　費經同源順上洋一元之後覻　其人逸去除辨明面貌訪拿究辦外事　假冒圖印望各寳號切勿受其愚弄爲要 
[半仙回滬]  
明經子浙東名士宦家子弟也曩在京都衆稱仙術精六壬五星之學屢獲奇靈前次來申仕商信服名噪一時今　滬設館四馬路胡家宅三山公所諸君子欲識前程盍早問焉嶺南王惠清鄧琴軒滬城徐自芬陸守謙啓 
[新到磺鏹水]  
茲由日本運來頂高磺鏹水價甚相宜每箱一百六十六磅及一百八十磅均屬著名老廠所製成者價亷物美無過於此現已訂明此牌悉由本行一家經售以歸劃一恐未週知特此佈聞茂生洋行告白 
[失票聲明]  
今小號遺失　和莊第三千七百六十五號六月初十期元五百兩一紙向該莊掛失作廢祈各寳號切勿有誤程謹記 
[遺失提單]  
前月財生輪船進口運到　廣貨三件緣因提單途中遺失已向怡和說明作爲廢紙特此聲明悅生棧啓 
[參茸扶陽乾健丸]  
嘗謂伯道無兒人生恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功并非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可覩生稱之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無用戒口小丸每兩錢三百文大丸每盒四個洋一元○一分寄杭州保佑坊申昌書局○一分寄九江廣泰源洋貨店○一寄江西省城磨子巷羅春臺○一寄安慶倒扒獅羅春臺○一分支蘇州閶門中市梁愷悌本號○一分寄吳鎭鎭羅春台○棋盤街廣東梁愷悌堂啓 
[參茸坤順丸]  
易曰乾健也坤順也乾健而坤順化育之功效在是矣本堂秘有良方旣製成乾健丸能使男子益髓固精今有製就坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白帶下子宮寒冷憂思怒鬱所致其人必面黃體瘦四肢無力夢寐不寗暧悶呑酸咳嗽潮熱服此丸則功效如神未孕之前卽調經種子旣孕則保產安胎產後則扶元固本倘欲求其神速加之男服乾健男女交濟陰陽合德則一索可占熊夢之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同　梁愷悌堂啓 
[招請買辦及寫字人]  
啓者今有一西人將開洋行爲各項買賣生意欲招請一人爲買辦一人爲寫字惟皆須熟悉生意情形之人如願就者請至申報館問信可也此布 
[房價公道]  
四馬路胡家宅庭筠里有六樓六底前後廂房俱全欲租住宅者看門人領看再向後馬路同和里寳順莊徐客議價 
[拍賣打油機器]  
啓者本行今有打油機器一部貨儲在牛莊遠來洋棧拍賣日期待後再定屆時至本行面拍可也特此先行佈告寳源洋行啓 
[石印墨鉛印墨]  
本藥房自向英國運到石印粉墨鉛印油墨料品高價亷躉買格外克已計開石印每聽二磅洋二元鉛每聽廿五磅洋五元中英大藥房 
[天寳洋行經理水險]  
本行經理福得南水險有限公司專保洋面輪船銀錢貨物等事今接領事文憑據有權衡一切章程均照大律倘蒙賜顧請至五馬路天寳洋行可也經理人貢倍而白 
[耳聾靈藥]  
久聞上洋鐵馬路廣東益三堂大寳號精製神效耳聾一藥利物利人存濟世之心如雷貫耳僕患耳聾鳴響有年日前道出滬上親到寳號購藥一盒服之甚有效騐再由信局寄購二盒服下多年宿疾一旦痊好功德欽佩無量乞登報伸謝靖江縣署正堂中書陳師爺書 
[小輪船出售]  
啓者今有小輪船一艘名元寳長五十尺闊十一尺高五尺四寸吃水二尺六寸全船以硬木造成機器之力甚大行駛甚速船内外俱臻完善與新造者無異如俗買者請至申報舘面議可也此佈　 
[遺失期票]  
今遺失同康莊票一紙第二千九百九十六號初九期規元二百四十八兩已向前途說明作廢望各寳莊號毁勿收用利泰啓 
[收買火油罐]  
啓者本廠今要收買舊火油罐子如有者請至本廠面議可也此布江蘇藥水廠啓 
[十二電禧三大彩亦中]  
英七月票零躉批發全張十三元分裁照算條頭六角半兼兌紅票信購法馬路 
[杭州德記號]  
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓問壁石庫門内 
[建蘭出市]  
啓者福州運來高州素永寗素永安素永福素大桃素全絲木耳大叶白仕商賜顧請至新北門内振武台隔壁易春花園領看可也 
[茂生紡織有限公司]  
本公公司紡織股份業已期滿准廿三日始可更換正股份單務請與股諸君擕前之艸股單至本公司對易可也恐未週知特此佈告 
[吕宋發財大票]  
英七月份雙張大洋格外公道分條照克已兼紅票申足批發外申三馬路石路中認明天寳賫大家有仝 
[靈而且穏]  
僕患烟癮多年惜無良藥閱申報上海五福衖京都同德堂鎗上戒烟三香膏靈而且穩由局寄購二洋甫一月將二錢老癮戒脫松江馮仁山白 
[渤海藏眞减價]  
是帖初印所賸無多今更從亷每匣八册洋四元托棋盤街文瑞樓四馬路吉羊樓二馬路千頃堂均有寄售 
[遺失表票]  
今有890大號挾金打黃表一只託晉隆鐘表鋪修計洋七元五角該鋪所出憑票途中遺失倘有拾得作爲廢帋老椿記棧卅一號魏啓 
[只此一家老行天成]  
英七月份雙票出售雙張十三元單張四開照算分條洋七角函購上海棋盤街北首石庫門内原班帶奉不悮 
[戒烟第一靈丹]  
舍弟年未二旬烟已要上屢次令戒苦乏良方幸蒙敝局同事指示購上洋詹誠德堂鎗上戒烟三香膏得以脫離苦海感德難名書此鳴謝此佈招商局許玉臣白 
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　月前金阿金控姚俞氏　贖田産帮審委員蔣剌史提訊之下姚俞氏挈子寳全上堂供　　　田被舊戚諭　東　　　　主交易付過洋銀一百圓徐供稱姚俞氏浼小的售田兩次付洋銀共五百二十圓剌史判令將徐笞責三百板限兩日内繳到田單再核至前日復飭提至案間徐曰今日田單己帶來否供稱秦鶴歧家欲買此田己付洋銀五百二十七圓將田單收去小的奉斷後連日向秦索取秦欲收回洋銀始肯將田單交出剌史怒曰爾前日供明可卽日繳案今忽翻異耶喝令拉下笞責一百五十板責畢子限兩日將田單呈案又曰究竟秦付過洋銀若干徐稱五百二十七圓寳全稱僅收三百圓刻己帶來剌史謂姚俞氏母子兩人收取洋銀不肯承認遂喝令重責寳全始稱小的己收五百二十七圓求恩免責剌史曰尙有二百二十七圓今日亦須繳齊姚向徐炳中王監堂二地保借貸剌史問二保曰爾等有洋銀乎禀　小的等所有者係金阿全之洋銀將來贖回田産時劃扣剌史曰爾等前在案下堅稱姚俞氏並未收受洋銀且曾具結如果虚誣自甘重責今己訊明尙有何說二保叩頭如搗蒜同稱小的等年巳七旬求恩免責此事實被姚俞氏所悮以後不敢含混矣剌史謂姚俞氏母子曰爾等收受人家洋銀豈可不認本應重責姑念婦女幼童槪從寛宥判令將繳到之洋銀存案俟徐田單繳到然後給領○前者安徽人汪招生與周許氏姘識氏前夫生有一女小字阿秀己許與蘇州人王芝祥爲妾旋又另字本城舊校塲椶榻店主盛元順爲繼妻王所央媒人薄春泉聞知赴縣控告黄大令曾提案訊供而王久未投質前日蔣剌况提案覆詰准阿秀與盛完姻惟前收王洋銀六十圓須責令周許氏繳出如王不來請領則如數充某項捐欵其欵由周許氏及盛各繳二十圓限三日内繳案前晚汪盛役案共繳洋銀五十圓剌史謂何故少繳十圓汪稱小的年邁家貧無力措足剌史准之判令將此項洋銀暫時存案如一月後王不來具領卽用王出名送至某處善堂撥充善舉○前日英界公廨讞員屠别駕移送王有才等戳傷金正才一案至案蔣剌史騐訊之下金訴稱小的係寗波某邑人向在楊樹浦紡紗局當小工租得樓屋一椽招同局作工之某姓女子借住王係流氓某日行過小的家見女子在内任情調戲小的正言斥之王懷恨在心邀同胡阿三華叙堂等向小的尋釁將小的背上猛戳一下事後王知己釀禍自戳其腿王供稱小的充當小工並不行兇盤詰再三認戳金不諱胡華同供稱小的等亦寍波人是日聞王金爭毆前往解勸陳聚興堅稱小的並不在塲剌史令金細加辨認金稱小的實未見過此人剌史飭仵作騐得金背上果有刀傷一處腿上亦有戳傷痕訊知均己清同仁醫院敷治遂諭令金回去自行醫治王收入自新所胡華交差役看管俟金傷痊冉辦陳當堂開釋 
[美界捕房瑣紀]  
　　鄉人某甲挑鷄蛋一擔昨晨在虹口求賣有日本人某乙論價不合遽起爭端乙將其蛋擔踢翻以致十　七八甲揪住乙抵死不放乙出刀猛戳中甲額血流不止乙見己肇禍竭力掙脫西人某丙代抱不服當爲追獲喚交二百九十六號華捕拘入捕房捕頭詢悉原由立送至日本領事署請辦送甲同仁醫院敷治○住居武昌路粤人宗姓夫婦昨日午後與隣居周姓兩口忿爭旣己用武各不相讓旋經五十九號印度捕將四人一併拘入捕房捕頭以二造均屬多事立飭送英公廨請訊○打靶塲附近第十八號洋房某日失報時鐘一架報捕請緝前日午後包探倪順泉在某押店内將原贓查出惟偷兒尙未獲案○前日午後有廣東産之女孩二口年均十有一二在楊樹浦橋相近啼哭經一百四十二號走街華捕送至捕房黎副捕頭詢其姓氏住址據稱住居浦左瑞記棧相近姓名則不知對因遣該捕立卽送往英公堂請讞員辦理○江北挑水夫張阿大刻在裹虹口順仙園老虎竈爲夥日前竊取園主夾襖一襲經控捕房捕頭於昨午派包探竇如海將張查獲押候解送英公堂訊究 
[邗江官報]  
　　五月二十八日洪鹺尹鼎襲委豐捆稽收分發巡檢華鹺尉淦禀到○二十九日山西大同鎭劉軍光才過揚○三十日汪大令如瀚委解京餉起程孫鹺尹務本委通屬聽差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年五月二十六日京]  
　　宫門抄○諭旨六道錄前○職單○湘撫　　　　　　洲　　　人文蔚起懇求加添學額摺○熱河都統壽奏查收閩省協餉銀數片○浙撫廖奏將才難得懇恩　　　用　○署　　　　　　　篆日期摺○浙撫寥奏查明三月份海塘沙水情形摺○黔撫嵩奏委署司道片○五月二十六日工部鴻臚寺錢　　　　户部引見二十三名三庫十四名值年旂十名正白漢七名正藍滿三名○崇光謝毋庸開去差使恩○英廉因伊子恩　授虎槍領謝恩○恩鎭補郎中謝恩○浙江副將白桔生謝恩○記名提曾維成謝恩○左營叅將士長蔭謝恩○順天府奏京師得雨三寸有餘○工部奏派承修烏龍亭工程派出薄良○召見軍機敬信○光緒二十二年五月分教職單教授山西朔平程象濓汾州廪正諭直隷萬全王錫命順天山西平定賈克　潞安廣東順德楊錫福韶州廣西鬱林梁克衛桂林上思秦鏡容桂林俱舉訓導直隷内邱孫承休天津歲山西沁源武崇智太原　直隷滿城王延年深州安徽雀山姚延禧鳳陽河南直陽任景周聞封福建永福察友當延平寗洋劉勸福州廣東饒平馬德熙廣州　南巧家廳余自芬臨安俱舉復諭山東樂陵守　　南附陜西華除劉清垣西安拔江西德興李士悔吉安副湖北化田逢年武　舉廣東龍門李熙春瓊州廪翁源鄭潤波廣州附廣四陸川　　桂林副懷遠傳紹衡桂林副復訓直隷景州張學　順天廪安徽　國胡維翰徽州附山東東平張兆恒蘇州舉山西平定渠兆清大原兩雲南鶴慶何毓秀曲靖廪路南吕效湯雲南增○○頭品頂戴湖南巡撫臣陳寳箴跪奏爲新設南洲直隷廳人文蔚　懇東加添學額以作士氣而淑民風恭摺仰祈聖鑒事竊湖南省設立南　直隷廳前經部議照劃撥華容安鄉兩縣丁糧覈計分撥華容縣文武學額各二名安鄉縣文武學額各一名作爲南洲廳文武學額歸該廳徑行錄送就近趙灃州隨棚考試其武陵龍楊二縣所撥田畝均係新充官荒及新淤洲地未經升科納糧其人亦非皆二縣文著未便議分二縣學額應照寄籍考試例由地方官查明寄居己滿年限者一體歸入該廳考試俟考試一兩屆後酌量文風高下及應試人數多寡再行奏請添設學額添撥廪增各額及酌定出　平分等因具奏奉旨依議欽此欽遵在案光緒二十一年舉行歲考中該廳錄送文童六百餘名武童二百餘名經學政臣撥借華容安鄉二縣廪生各一名認識結保認眞考試文理技藝尙有可觀隨均照額取進尙有力學敦行之土多因額滿見遺蓋廳治雖係新設　地原由積日淤成民人之寄居該洲以耕讀爲業者多歴年所有籍難回久抱懷才欲試之念幸遇立學開考莫不欣喜奮發志切觀光　樸　莪鬱然稱盛祗緣人多額少未免向隅據代理南洲直隷廳通判陳國仲及該廳職員張得志等禀求加添學額由湖南布政使何椻按察使俞廉三詳加察核會詳請奏前來臣查南洲設廳之初部議原俟考試一兩屆後酌量文風高下及應試人數多寡冉行請添學額今己考試一屆人數旣衆文風亦優自應卽請增添學額以廣多士登進之階且南洲設廳本因風氣龎雜鬭訟滋多是以劃藝　治彈壓整理誠能使文學振興習俗自漸崇禮讓於學校吏治均大有裨益合無仰懇天恩俯准將南洲直隷廳查照鳳凰晃州各廳學額成案添設文學五名連前撥分額學三名共八名作爲南洲直隷廳文學定額卽以本屆科考爲始照額取進并設廪額六名增額六名應支禀膳銀兩亦照鳳凰等廳例於藩庫地丁項下開支按年彚久奏銷案内造報用以作育人材並資觀感其出貢年分拔　名數仍俟廪增補足之後再行查明辦理至武童人數現尙無多應暫照撥分三名取進如果將來人數加增另行酌議具奏除咨部查照外是否有當理合會同湖廣督臣張之洞湖南學政臣江標恭摺具陳伏乞皇上聖鑒飭部覈議施行謹奏奉硃批該部　奏欽此○○壽蔭等片再奴才壽蔭前准閩浙總督兼福州將軍邊寳泉咨前福州將軍慶裕奏請每年於應解閩省釐局及船政經費銀兩各抽撥銀一萬兩並由六成洋稅項下籌撥銀四萬兩共銀六萬兩作爲熱河協餉欽奉諭旨允准在案兹先就應解閩省稅厘局欵内提出銀一萬兩又船政四成經費欵内提出銀一萬兩共二萬兩備具文批發交號商協同慶承領匯解津海關道衙門兌收咨會派員領取至洋稅容查看能否旺收再行核辦等因前來奴才當卽派委候補知縣繆桂榮前往津海關道衙門領取兹於光緒二十二年四月十五日據該委員繆桂榮將閩省協濟熱河餉銀二萬兩領回除照數查收儲庫以備支放並咨覆外謹附片陳明伏乞聖鑒謹奏奉硃批戶部知道欽此○○頭品頂戴浙江巡撫臣廖壽豐跪奏爲將才難得懇恩破格錄用以勵將士恭摺仰祈聖鑒事竊維整軍首在於練兵練兵莫先於選將浙江地屬海疆形勢衝要非有樸勤忠勇廉潔自愛之將領激勵士卒日車訓練不足以挽積習而飭戎備查有副將銜補用叅將吳杰於同治初年在浙江軍營立功保留補用由前任撫臣劉秉璋奏保儘先叅將並經前撫臣衛榮光薦舉將才請將該員仍留浙江以副將儘先補用奉旨交軍機處存記各在案祗以該員遇事勇敢不避勞怨　營多嫉其功前閩浙督臣卞寳第到任之始未經考察遽將該員奏叅革職據前出使大臣薛福成具疏辨白力薦其才於光緒十五年送部引見欽奉特旨以遊擊發往江蘇補用旋經劉秉璋奏留川省委帶防營以勦辦雷波夷匪出力奏保今職查浙江海口形勢以鎭海爲最重該口兩岸添築台壘增置巨砲籌儲軍火皆該員相度區畫規模宏遠其經營始末迭經劉秉璋衛榮光薛福成先後臚陳聖聽是該員任事之勇臨財之亷久在聖明洞鑒之中光緒二十年臣奏調來浙派令管理鎭海兩岸砲台籌畫布置悉合機宜復檄令兼辦外海水師營務處緝捕巡防不遺餘力盜風爲歛臣熟查該員樸勇廉勤緩急足恃尤留心時務於興築製辦雷電船砲一切事宜均能悉心講求核實撙節實爲海疆不可多得之才用敢臚陳事蹟據實保薦可否仰懇天恩俯准將吳杰仍留浙江以副將儘先補用并交軍機處存記以備簡任伏候聖裁臣爲遴舉將才起見是否有當理合恭摺陳請伏乞皇上聖鑒訓示謹奏奉硃批吳杰著仍留浙江以副將儘先補用並交軍機處存記欽此○○署理浙江處州鎭總兵杭州協副將奴才林耀光跪奏爲恭報奴才接署鎭篆日期恭摺叩謝天恩仰祈聖鑒事竊奴才於光緒二十二年正月三十日在杭州協副將任内接奉閩浙督臣邊寳泉行知署處詶鎭正任海門鎭總兵孫昌凱因病出缺奏委奴才署理處州鎭總兵篆務遵卽交卸自省起程於三月初二日行抵處州府城准鎭標中軍遊擊煜麟將處州鎭總兵關防曁文卷等件齎送前來當卽恭設香案望關叩頭謝恩祗領任事伏念奴才一介庸愚毫無知識於同治七年蒙恩補授杭州恊副將員缺疉次署理衢州定海處州各鎭總兵篆務曾涓埃之未效方兢惕之時深兹復渥荷隆施重權鎭篆恩綸疉沛感悚莫名查處州地屬巖疆總兵職居閫寄舉凡巡緝操防在在均關緊要自維檮昧懼弗克勝惟有殫竭愚誠隨時隨事咨商督撫臣認眞經理斷不敢以暫時署任稍涉因循以期仰答高厚鴻慈於萬一所有奴才感激下忱並接印任事日期謹恭摺叩謝天恩伏乞皇上聖鑒謹 
奏奉硃批知道了欽此○○頭品頂戴浙江巡撫臣廖壽豐跪奏爲查明本年三月分海塘沙水情形恭摺具奏仰祈聖鑒事竊查浙江省仁和海寗二州縣海塘沙水情表向係按月繪圖具奏兹據布政使龍錫慶杭嘉湖道王祖光會禀稱六月朔望兩汛時届季春潮勢較大查勘得東塘尖山護壩併西塘范公塘兩處沙塗及南岸各山之外新舊漲沙誌椿丈尺曁東塘念尖二汛海中新漲陰沙逐細查量均無升刷與上月相同等情禀報前來臣復查無異謹繕單繪圖恭摺具奏伏乞皇上聖鑒謹奏奉硃批工部知道單圖併發欽此○○嵩崑片再署布政使事按祭使文海欽奉電旨升授四川駐藏辦事大臣所遺藩篆查得貴西道孚肇錫才識明通辦事穩練堪以署理遞遺貴西道篆查得候補道將　老成練達勤幹有爲堪以署理除檄飭遵照外謹會同雲貴總督臣崧蕃合詞附片具奏伏乞聖鑒謹奏奉旨吏部知道欽此 
 
 

Page 13

 
 
[光緒二十二年五月二十七日京報全錄]  
　　宫門抄○諭旨一道錄前○東撫李奏河工處分請仍照舊例核議摺○大學士張奏請開缺調理摺○直督王奏北洋差委司員應請毋庸廻避片○又奏請展緩長蘆止課奏銷摺○江督劉奏襲職人員造册逾限緣由片○又奏爲更換防營管帶片○署陜督陶奏報都司因病開缺片○五月二十七日内務府國子監廂紅旗值日無引見○明安安興阿各假滿請安○克王果勒敏八額　各請假十日○李鴻藻延侯各續假十日○良培續假五日○倉塲奏漕船五日回空○掌儀司奏初一日祭奉先殿瀾公行禮○王文錦遞遺摺○召見軍機○○降二級留任又降二級留任山東巡撫臣李秉衡跪奏爲山東河工處分舊例己嚴擬請敕部嗣後仍照舊例核議恭摺具陳仰祈聖鑒事竊臣前准部咨議覆御史胡景桂條陳摺内吏部以歴屆成案河工先事革職及降調無級可抵卽行開缺人員合龍後向卽保奏開復現擬於合龍後保奏到部時將原議革職者攺爲革職留任四年無過方准開復原議降級調用者攺爲降級留任三年無過方准開復等因兵部以議覆御史張仲炘摺内聲明嗣後山東修築河堤係半年以内衝决者擬將遊擊叅將處分於原例降四級調用上加等議以降五級調用如過半年仍在限内衝决者擬將修防守備等官加等降四級調用遊擊叅將加等降三級調用嗣後卽按前奏加等定章分别議處等因自係爲工員知所儆畏卽當加意防範起見惟查河工定例從前係爲東河南河舊有廳汛之地而設舊黄河河面本極寛廣提身亦復高厚廳汛各官常年駐守責有專歸處分自不容寛假自銅瓦廂决口攺道山東以寛不盈里之大清河受數千里黄河之水其始河底尙深猶能容納以後頻年淤墊愈積愈高幾至水行地上每當伏秋汛漲往往高出堤頂以致補苴無計漫溢頻聞溯自光緒八九年以來其未經漫决者不過二三年耳其各處防汛委員因節省經費每年至夏令河水漲發始行派委一有漫决叅罰隨之卽照舊例核議己與設有廳汛者無所區别若再於合龍後不准開復攺爲降革留任擬限四年三革則黄河旣難操三四年不决之權委員卽無三四年無過之望是一叅之後開復無期其罰未免過重查吏部原奏内稱光緒十五年奏定東省河工比照費河堤岸衝决例議處分本屬從嚴辦理處分實無可再加等語是東省比例之嚴部臣己竟深悉幾於無可再加之處仍復議加以致防汛差人皆視爲畏途臣何以收得人之效至武職各員雖係常年駐守而當黄流滿溢之際亦屬力無可施伏思處分條例私罪不可不嚴而公罪寛則人皆自奮於功名擬請嗣後東省河工除工員防守疏懈承辦不實以致失事臣當從嚴叅辦不稍姑息外其有事出倉猝人力難施以至措手不及者其罪雖無可寛其情實有可恕合無仰懇天恩　下吏兵二部於叅奏到日仍查照從前舊例分别核議將此次議覆御史胡景桂摺内所擬加等處分章程卽行查銷俾在工各員咸知感奮庶人皆樂爲盡力臣亦得收羣力之用出自鴻慈逾格臣爲河工用人須留餘地起見謹專摺具奏是否有當伏乞皇上聖鑒訓示謹奏奉硃批著照所請該部知道欽此○○臣張之萬跪奏爲假期又滿病仍未痊籲懇天恩俯准開缺調理恭摺仰祈聖鑒事竊臣前因衰病侵尋一次奏請開缺三月初十日欽奉上諭張之萬著冉賞假兩個月毋庸開缺欽此感天恩之高厚恨精力之頽唐數月以來勉親醫藥徒以寸衷焦灼遂致痼疾纏綿速效難求假期又滿欲照常供職而暮年之隕越堪虞欲據實陳情而主眷之優容未許撫躬循省進退何從伏念臣猥以衰庸久魔清禁雖愧涓埃之未答猶堪黽勉以從公今則伏處養疴己逾半載譬諸駑馬筋力盡而不任馳驅類彼鉛刀棄置久而愈難磨厲徒貽老鶴乘軒之誚無補鞠躬報國之忱再四思維惟有籲懇聖慈俯准開缺自愧情詞之迫切仰祈格外之矜全不勝屏營待命之至所有微臣假期又滿病仍未痊懇請開缺緣由謹繕摺具陳伏乞皇上聖鑒謹奏奉旨己錄○○王文韶片再戶部員外郎毛慶蕃前因辦理湘軍糧臺報銷事竣呈請回京供職經臣以北洋事務緊要襄理需人奏請暫留派辦要務四月初一日奉硃批著照所請該部知道欽此欽遵轉行在案兹據該司員禀稱胞　毛隆光係直隷候補知縣司員係屬胞姪應否廻避請酌核具奏等情臣查該員係奏留北洋差委與地方候補人員不同照例毋庸廻避惟旣據呈報自係爲愼重避嫌起見理合附片陳明伏乞聖鑒飭部查照謹奏奉硃批該部知道欽此○○直隷總督兼管長蘆鹽政臣王文韶跪奏爲援照歴屆成案請緩長蘆本年正　奏銷以恤商艱仍無悮奉撥各餉恭摺仰祈聖鑒事竊據署長蘆鹽運使余昌宇詳稱蘆商正課例限五月奏銷自同治十年後商情艱廳節經奏准緩至十月啓徴兹因例限將屆催各商完納據通綱商人晋有孚等一百二十五商禀稱長蘆正課迭蒙展緩俾得多力顧運各商藉資周轉應解各餉從無貽誤且較從前收數加多實於庫欵商情均有裨益今催令照限完納如果力可完交曷敢視緩徴爲常例惟上年海囑成災灘鹽冲沒鹽價長至三倍而運脚亦因之增昻現計鹽一包成本較前多需一兩有奇伏思課從鹽出現在赶辦運務己屬竭　不遑若將正課依限開徴實屬力難兼顧通網當積困之餘運本增重捐欵繁多設使課運併集一時顧運必致誤課顧課必致誤運不但引積課虧更恐貽誤各餉懇將本屆正課奏銷援照歴屆成案展緩復令運司詳加體察確係實情若令按照例限完納力實未逮徒事叅追無裨實際請緩至本年十月起徴仍屬無誤奉撥各餉並聲明永屬鹽課奏銷屆時隨同辦理以憑核計等情具詳前來臣查長蘆止課前因商情艱窘迭次奏請展緩均蒙 
恩允但可依限催納豈容稍任稽遲惟直豫引岸向稱疲困近數年引課全完己屬不遺餘力上年海嘯成災灘鹽冲沒鹽價倍長運脚增昻商力愈艱勢難兼顧運課旣經查明屬實應援照歴屇成案籲懇天恩俯准將光緒二十二年正課奏銷緩至本年十月辦理體恤商艱卽以保全課帑屆時仍當督飭運司認眞催徴並將本屆奉撥各餉於年内解清斷不敢稍任遲誤理合恭摺具陳伏乞皇上聖鑒訓示謹奏奉硃批著照所請戶部知道欽此○○劉坤一片再查接管卷内據江寍布政使瑞璋等詳據安徽和州直隷州知州朱大紳詳稱前奉行准部咨二次清理積案兩江忠義第六十四案内應行議卹之五品頂戴增生王夢筠照四品官以下陣亡例先行議給雲騎尉世職襲次完時給予恩騎尉世襲罔替飭令查明官階報部核覆再行准其承襲等因飭據童生王元哲禀稱前奉飭查之時因家道貧寒貿易遠出有籍無人未及卽時禀復現甫得信回藉合將故父補增年分及投營保案陣亡情形造具册結呈請加具印結轉詳分别奏咨等情前署督臣張之洞未及核辦移交前來臣查吏部前次奏定章程先行議給襲職于限兩年查明報部如果逾限並不咨報至限外始行查出補報者應令該督撫將因何不依限咨報緣由另行奏明辦理等因今此案逾限之由飭據該地方官查核尙非無故遲延相應請旨敕部查照核覆以符定章除將册結咨部外理合附片陳請伏乞聖鑒訓示謹奏奉硃批該部議奏欽此○○劉坤一片再各省防營如有更換員弁或移紥他處前於光緒十五日十月間欽奉諭旨飭令隨時奏聞等因歴經遵辦在案兹查統領督標新兵等營署臣標中軍副將俞　安經署督臣張之洞奏明飭回湖北原省所遺新兵營務飭委代理督標中軍副將署江寗城守協副將袁大升暫統現在中軍副將王幼山業經飭回本任應令接統新兵中右後三營仍兼帶中營又管帶江靖前營補用叅將高霞明應行撤換所遺營務委儘先都司許清接帶又補用遊擊朱公遠營帶之護軍右營應併歸統領護軍中前二營記名提督楊金龍統帶節制又松防前營現攺爲中營新防中營現攺爲前營除照章飭取履歴咨部查核外理合附片具陳伏乞聖鑒謹奏奉硃批兵部知道欽此○○陶模片再據督樣中軍副將湯仁和呈據督　左營把總辛汝奎禀稱把總之父文仲武係漢中鎭屬華陽營都司去歲因患骽疾請假回籍調理浙次航座今春忽又感冐風寒醫藥罔效於光緒二十二年二月初一日病故等情隨卽委員查騐屬實取具該故員原領都司劄付及委員承查卽甘各結呈　核辦前來臣覆核無異相應奏明請旨　缺除將齎到劄付印甘各結咨送兵部外所遺華陽營都司員缺陜甘現有應補人員容臣另揀請補理合附片具陳伏乞聖鑒訓示謹奏奉硃批兵部知道欽此 
 
 

Page 14

 
 
[光緒二十二年五月十八日京報全錄]  
　　宫門抄○諭旨一道錄前○東撫李奏遵旨照舊籌辦山東　工並出省查勘海口日期摺○直督王奏特叅營員請旨革職摺○又　奏叅革雲騎尉世職片○將軍豐等奏叅革防禦摺○將軍保等奏叅革恩駙尉摺○署陜督陶奏都司因病出缺片○五月二十八日理藩院鑾儀衛光祿寺正藍旗值日無引見○　貝子續假十日○鍾公請假十五日○召見軍機綿宜皇上明日辦事召見大臣後至醇賢親王府行大祭禮畢還海○○降二級留任又降二級留任山東巡撫臣李秉衡跪奏爲遵旨照舊籌辦山東河工並報明出省查勘海口日期恭摺具陳仰祈聖鑒事竊臣恭閱邸鈔光緒二十二年三月二十五日奉上諭前據工部議覆御史胡景桂奏請將山東河南河工變通辦理御史熙麟奏河督應轄全河請飭另議先後諭令任道鎔體察情形妥議具奏兹據奏稱河督移紥濟寗窒碍難行山東河工應仍歸巡撫兼營等語自係實在情形河南山東兩省河工應仍照歴年辦法著河道總督山東巡撫各專責成認眞經理以一事權而免貽誤至疏濬海口一節著李秉衡酌度情形奏明辦理該部知道欽此仰見朝廷愼重河防於諸臣所議執兩用中權衡至當欽服莫名伏查黄河自河南有工之處下至山東海口綿亘一千二百餘里山東所轄卽有九百餘里其利害之切與防守之難有不得不陳於聖主之前者山東黄河北岸自濮州入境南岸自菏澤入境其唐泰山之麓不致汎濫者祗南岸肥城長青百數十里間耳其餘地皆平衍上　北岸設有跪天則水由東昌臨清奪漳衛以入海而河間天津等郡受其害南岸菏澤之賈莊壽張之孫樓皆稱奇險設有疏失則水由曹單灣寗奪汶泗諸水以趨舊黄河而淮除等郡罹其災其爲北病畿輔南病江南財賦之區己與河南無異下游北潰則入徒駭河南决則入小清河此兩河之中如武定所屬十州縣及濟南府屬之歴城章邱鄒平齊河濟陽齊東青州府屬之高苑博興樂安等縣迭遭等墊頻年議蠲議賑耗國家之帑項仍無補百姓之阽危爲患幾無止境此其害之較然衆著者也而其防守之難則有更甚於河南者河南河面寛至十餘里水得遂其游衍之性則其勢稍紆山東寛不過里許狹處只半里加以節節坐灣年年淤墊河身高仰旣苦水不能容海口阻滯又患水不能洩而堤岸之低卑處又非若田隴稍遇汛漲卽　出槽以致漫決頻聞補救無術河臣任道鎔舉東河之病曰淤曰曲曰窄固己悉其要領也至疏溶海口本爲治河之善策惟水中挑挖人力旣無可施之工其疏濬器具前人制作不同亦無經久不敝之法光緒十一二年間前撫臣陳士杰張曜先後造濬河船均因不適於用旋卽廢去張曜復購德國挖泥機器船二隻迨分别試騐吸水而不能吸泥後經前撫臣福潤退還蓋黄流入海挾泥帶沙海中潮汐頂托以致泥少停蓄愈積愈多漸至堅不可破此卽添籌經費不敢謂辦理遂有把握也臣不諳河務於古人修防之法素未講求本擬俟河臣來東商辦一切兹旣欽奉諭旨仍照歴年辦法各專責成臣曷敢不勉力　維上紓宵旰憂勤之至意現查南嶺子及十六戶兩處民埝均己堵合吕家窪口門臣前派委員復往查勘據稱口門溜勢甚大而迤下分爲三股水流散漫入海仍復不暢臣己飭在呂家窪口門迤上於對岸挑挖引河一道冀　溜勢俟引河開後如大　能趨向正河呂家窪溜力漸微再行斟酌辦理臣定於四月二十五曰出省親赴呂家窪及韓家垣海口周　　　　量地勢高下何處人海較順並如何設法疏濬俟勘畢當據實 
奏陳臣赴工之日署中所有日行事件循例委藩司代拆代行緊要公事仿包封送臣行次核辦所有遵旨照舊辦理河工並出省查看海口緣由謹恭摺具奏伏乞皇上聖鑒訓示河臣任道鎔因欽奉諭旨辦理河南河工不克來東會商是以未經會銜合併陳明謹奏奉硃批知道了欽此○○直隷總督臣王文韶跪奏爲特叅營員廢弛浦務懾累地方請旨革職以肅營伍恭摺仰祈聖鑒事竊查直屬各州縣每年冬夏兩季派撥馬隊練軍擇要駐紥分叚巡防原爲綏靖地方而設乃因日久敝生派防各營哨員弁往往相率疲玩不以巡緝爲事甚且有受賄縱盜誣拿良民情弊臣自上年到任以來飭由保定營務處司道留心查訪隨時據實禀報其有貪劣素著訪查明確者自應立子叅劾以儆其餘兹查有駐防獻縣馬隊哨官遊擊銜儘先都司梁明有在駐紥處所遇有匪徒搶掠聞報之後延不追捕且曾誣拿平民刑訓訛索被人控告有案又查有駐防武强縣保陽練軍後哨哨官藍翎候補守備陳桂清平日不能約束兵丁遇事動輒捕獲多人用刑拷訊索詐得贓人言藉藉以上二員均未便稍事站容相應請旨將遊擊銜儘先都司梁明有藍翎候補守備陳桂清均卽行革職不准留營効力以示懲儆統帶親軍馬隊副將汪文　管帶保陽練軍總兵張志勇均因辦事疲緩經臣先後撤換應請免其置議此後如查有劣蹟昭著之員再當隨時糾叅不敢稍涉徇　以期仰副朝廷整飭戎行之至意所有特叅營員慶弛捕務擾累地方請旨懲儆緣由理合恭捕具陳伏乞皇上聖鑒訓示謹奏奉硃批另有旨欽此○○王文韶片再據大名鎭總兵吳殿元禀稱世襲雲騎尉署鎭樣小灘汛把總邵光烈因拿賊盤獲贓羊扣留低換並因拿賭索詐得錢實屬貪劣不職禀請叅辦前來臣查邵光烈係大名縣人同治三年歲試取入武學因嗣父原任社勝營把總邵青雲於咸豐四年出師河南勦辦髮逆在懷慶府北闌打仗陣亡經部議給雲騎尉世職龔次完時給子恩騎尉世襲間　　青雲之嗣邵光烈係其堂姪過繼爲子例應承襲由縣加結呈經前督臣李鴻章騐看具題經邵議　准其承　於光緒十一年十二月十六日彚奏奉旨依議欽此該世職貪劣不職未例姑容應請旨將世襲雲騎尉邵光烈卽行革職以肅營伍其所遺世職應飭另請承襲理合附片具陳伏乞聖鑒訓示謹奏奉硃批著照所請兵部知道欽此○○奴才豐紳致麟跪奏爲特叅防禦　法怠惰任情廢弛營伍請旨卽行革職以肅營規而戒效尤恭摺仰祈聖鑒事竊奴才等前奏奉諭旨江京兩防編練馬步官兵八營計二千名以資操防並蒙天恩月加練餉在案當經奴才等飭派恊領督同佐防驍等官逐日帶赴教塲演練俾成勁旅兹查江寍頭起馬隊二札蘭帶兵鑲藍旗頭甲喇防禦瑞喜於奴才等親詣教塲校閱各起官兵梒箭該防禦瑞喜竟敢怠惰曠操任性廢弛營伍若不據實叅劾恐後效尤成風無所底止况值整頓操防之際未例稍事姑容相應請旨將帶兵官廂　旗頭甲喇防禦瑞喜卽行革職以爲怠惰廢弛者戒所有特叅防禦怠惰曠操廢弛營伍緣由理合恭摺具陳伏乞皇上聖鑒訓示謹奏奉硃批著照所請兵部知道欽此○○奴才保年奴才興存奴才伊克坦跪奏爲特叅拿獲不安本分訛詐擾民之世襲罔替恩騎尉請旨革職以便按律懲辦恭摺具陳仰祈聖鑒事光緒二十二年三月十三日據正黄正紅旗滿洲協領　明　呈據兼管正黄旗滿洲佐領松界等呈稱查有正黄旗滿洲世襲罔替恩騎尉盛全現年二十四歲因結交匪人任性妄爲當經嚴加懲疲尙知攺　歛跡未便遽行叅處近聞故　復萌仍不安分正在查辦問隨據大巿街衆鋪民等聨名具禀指稱盛全時常手持洋槍到鋪嚇禁强借强搶難安生業堂害　窮　得聨名禀懇除害等情當卽訪查屬實據情密禀奉諭將盛全赶緊拿獲照例懲辦奉此遵卽設法將盛全拿獲禀交理事同知先行看禁並請將世襲恩騎尉盛全奏叅革職按律懲辦等因前來奴才保年低任後與奴才興存奴才伊克坦迭經嚴飭八旗滿漢官兵各宜恪守旗規不許沾染惡習尙幸各安本分不敢妄蹈非爲而盛全身居職官瞻敢持梒出入巿肆訛詐擾民以此不安本分　惡不　之員若不盡法懲治旗民何以相安除將盛全　　理　同知嚴行審訊詳辦外相應請旨將世襲恩騎尉盛全革職俾得發　懲辦庶儆官邪而慰民生理合恭摺具陳伏乞皇上聖鑒訓示謹奏奉硃批著照所請兵部知道欽此○○陶横片再據署陜西漢中鎭總兵龍得勝呈稱調署華陽營都司河州城守營都司王忠孝得患風寒病症醫治未愈於光緒二十二年三月初一日在任病故等情呈報前來臣覆查無異相應奏明請旨開缺除查取該故員原領劄付及委員承　印甘各結迭部外所遺都切員缺陜甘現有應補人員容臣另行揀員請利理合附片陳明伏乞聖鑒謹奏奉硃批兵部知道欽此 
 
