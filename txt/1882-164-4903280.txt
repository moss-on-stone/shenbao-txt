# 1882 - 164 - 4903280

 

Page 1

 
 
[新印縮本增選多寳船時文出售] [  點石齋主人啓] 　 
　　廣東所刻之多寳船時文向巳風行海内爲業舉子家朝夕揣摩然其中虚題頗多間有文不對題者至字之訛誤模糊　其餘事是以閱者病焉本齋不惜工本於今春寳延名手校勘凡有題無文以及破體字悉爲勘落校正又博搜鄉會時墨及名人課佑挨次增入另請善書者八十人照樣謄清然後用石印照相法印成縮本統計實數文七千二百九十六篇每篇俱加園點勾股其字之大小與本齋所印之康熙字典髣髴妙在墨色濃淡相宜字字清晰實覺珍愛現於五月初當可印完準於五月十五日出售每部訂成八本價洋四元如蒙購閱祈至申報舘間壁之申昌書畫室價買或有躉買者請移玉至申報舘帳房面議可也此布 
[書平泉銅礦章程後] 　 
　　泰西各國多以開礦攻煤淘金煉鐵探銅取錫而致富誠以天下之大利藏於地者無窮卽天地自然之利而據之以爲利此致富之所以易易也中國從前風氣尚多未開而又拘守成見卽明知地不愛寳而亦恐有利必有弊鑒於前明礦務之害而緘口不言一任貨棄於地而不之取良可惜也目近年與泰西各國通商習知西人所以致富之道非廣採煤鐵不可於是開平煤礦創之於先而所開之煤果覺取不竭而用不窮煤塊亦殊見出色惟苦於運載之途未便故說者　爲苟能創造鐵路則裝連便易而礦務當愈形出色塊在當軸者巳俯採輿論擬建鐵路將見日新月異該處礦務定必蒸蒸日上矣繼開平煤礦而起者又者平泉銅礦于泉在熱河承德府以了頭溝爲鎔銅之所以銅子溝爲開採之所明定章程悉臻妥善本館巳將其章程登諸報章此亦中國之一大利也觀其序中所言亦可見中國近來風氣有大異乎從前者巳其序文曰嘗謂天地之生財也有三五穀生於土魚鹽生於水金銀煤鐵銅錫生於山土之利無窮水之利無窮山之利亦無窮非皆天地自然之利乎中國有土之利水之利而未及山之利泰西有土之利水之利而並收山之利中國之利二泰四之利三泰西未入中國以前中國之利雖僅有二不見不足自各口通商以來泰西之器幾乎無一不利泰西之法幾乎無一不精然非自能精利也無非以取於山者爲精利耳中國因其精利不得不日事講求顧彼之精利各有所憑而我之講求實無所藉由是輪船槍砲機器一切無一不費重價購自外洋卽或仿照西法自行製造而凡應用材料亦須仰給於泰西中國之利二巳不及泰西之利三乃復分我之二益彼之三無怪披之利日盈而我之利日絀也中國地大物博士之利水之利固泰西所不如卽山之利亦泰西所不及苟能不避艱難實力興辦不但可以富并可以强蓋礦務興則材料多材料多則製造精製造精則軍械利凡昔之費重價而不能任我欲爲者今則取諸懷而不難從心所欲矧乎在上多一大宗之利國用愈充在下多一謀食之方游民自鮮十年經營十年呈效二十年之後不言富而自富不言强而自强矣序中所言如此竊以爲爲此言者其識見固非淺隘也中國之利患在取之無人並不患取之無地卽土之利水之利中國所向來共知共享者而亦有不盡　者也東北一帶曠土之待墾者幾何卽水中之利亦不僅在魚鹽蜃蛤而止至於山之利則尤爲中國所不言吾鄉有業灰灶者開山鑿石燒石成灰以塗屋壁是亦一利源也而往往以鑿斷龍脈因而忿争成訟間嘗笑之然與若輩言風水之說不足憑天地自然之利不妨以人力開闢則若輩皆毅然以爲何得有此西人之言故雖有遠見卓識深知開礦之有益無損者亦不敢有所建白拑口結舌而退甚矣結習之不可變有如此者至今日而風氣爲之大變矣開平煤礦獲利巳有可卜平泉銅礦開棌亦有可觀其效之彰明較著者巳如此此外中國可取之利正多倘能相繼而起併力開辦吾知土之利漙而艱食足水之利宏而鮮食足山之利廣而以美利利天下民間有工作之處而食力者不至無方稅課有日裕之源而貢輸者不難踴躍序中所謂由富而强非虚語矣非然者泰西有三利而中國僅有二利并且二利中亦尚有未盡之處而欲詡詡然誇富强之道以爭勝於泰西諸國君不知其所恃者安在也太公不作九府圜法無以致靑齊之富管仲不興府海官山之利無以致桓公之霸今人動輒以　利爲可恥又何所見之不廣也哉 
[諭者恭錄]  
　　四月二十六日奉上諭刑部奏請飭拿要犯一摺冒領蒙古卹賞一案經刑部傳訊理瀋院書吏高棟等供出高紹周卽高振亭係理瀋院滿檔房邑滿經承並據巳革佐領崇惠及領催崇林各供與高振亭認識囑託及借用銀兩等情高振亭爲此案要犯何以日久未獲着理藩院迅將高振亭設法傳獲送部並着步軍統領衙門順天府五城御史懍遵前言督飭所屬認眞跴緝務獲歸案開辦欽此 
[本館自巳接到電音]  
　　本館於昨日接到在津友人專發電音到本館有五月初一日上諭三道敬謹譯登○五月初一日奉旨雲南正考官看張英麟去副考官看馮金鑑去欽此同日奉旨貴州正考官着潘衍桐去副考官着袁善　欽此同日奉上諭翰林院奏耆員會榜重逢據情代奏一摺前署福建汀漳龍道王廣業早年登第由部曹洊摧道員前因鄉舉重逢業經賞加二品頂戴現届重遇恩榮筵宴洵屬藝林盛事着加恩賞給頭品頂戴准其重赴恩榮筵宴以惠耆年欽此 
　　謹按本年春季爵秩全函今科鄉試雲南正主考張英麟山東歴城縣人乙丑副主考馮金鑑浙江桐鄉縣人丙子貴州正主考　衍桐廣東南海縣人戊辰副主考袁着江蘇丹徒縣人辛未皆現官翰林院編修本舘附識 
[東遊紀餘]  
　　去歲朝鮮翰林院魚允中一齋來華稟請李傅相特派招商局員前赴彼國察看商務情形設立通商口岸以興巿面遲遲未行今歲春美國欲往朝鮮立約主其事者爲馬觀察建忠會同北洋水師統領丁軍門汝昌乘輪前往同行者有兵舶三艘予適承商局之乏分與是行於三月中以鎭海往四月中始以揚威歸自西海口起岸至國都南别宫内沿途一切供給皆蒙國王選泒司譯院各員會同以方官妥爲照料往返迎送禮周且至是以居處飲食皆得預先布置到處卽行供應惟其居處飲食事事不與華同故國王雖賜盛情尚覺十分受苦水行則船面不知冒篷船身不知合縫上晒下漏難以安身陸行則　底截去不能容足轎槓緊曳不能息肩如入樊籠無可舒展江流淺窄山路崎嶇履下登高危險萬狀仁川西海口至都約百里其間不過十里平陽餘則峻嶺奇峯一望無際紅泥白石滿目皆 
 
 

Page 2

 
 
然據云中多金類礦惜無敢開者國陋民貧職是之故圖都在漢陽日岳山麓故曰　城江亦曰漢江漢江　城尚數十里惟支河之曰濟物波者離城只十五里然一路皆山毫無平坦行人運貨頗非易易男人負重則以　女人承物則以首多取皆力不能勝彎腰拄拐步履蹣跚服色均似前朝與文班戯中所扮演者相彷彿惟無綉洒花衣耳男不刮臉女不裹足男人見華人則趨視爭先延頸以望女人見華人則駭竄恐後亡命而奔王宫枕西北之仁王山下依山爲城其形如釜雉堞環於山上城門設於山凹繚繞垣墻約數十里城大而苦孰與富强屋陋而卑幾同巢穴不識桌椅牀帳之物但存脫屨席地之風飲不知荼食　知味布帛則鎖於房中各坐蒲圑以監守雜貨則攤諸地上但盖茅舍以經營店外不見招牌店内不見貨物若無鄉導無從採買綢縀洋貨係每年領華歴官携蒸晒所成之高麗紅參來京换回故價甚貴而貨不多亦無有上等者國人皆用各道所鑄常平通寳銅錢而不知用銀銀則惟售諸造銀器肆中一兩可得錢六七百文然亦不能多换也城内有二三大道沙礫窸□塵土飛揚餘則地勢因山下下高高更難安步文字雖同中國然亦有大同小異似是而非者雖可筆談皆須意會其自稱曰東國唐堯戊辰歲巳有擅君朝鮮周武王封箕子於其地中易十數姓至後唐時王建立改國號曰高麗明初李姓立復曰朝鮮今五百年矣三國時有甘文朝大發兵三十等語其陋小可想今雖并地南北幾二千里東西亦五百里而政治因循風俗固陋當今之世反古之道時勢固有所不能亦正恐爲識者所笑耳幸國法嚴肅事無大小皆决於王王欲有爲無敢違背苟有振作官民無不樂從及今而早爲改圖豈特猶可以爲善國哉王庶幾改之子日望之矣浙西芳伯吳鍾史節東遊記略 
　　 
[二批茶信]  
　　前日接到漢口來信云今年第二批新茶又經開巿矣其價若何生意若何則尚未詳悉也 
[毆弁續述] 　 
　　昨報載毆傷武弁一節係由文匯西字報譯出兹該報復爲辨正言所稱内有一奥國人在掛星輪船上者此語實係傳聞之譔云云然據本舘友人來信則其中情節尚有不符之處特再錄登於左據稱寧波江北岸有廣妓冋與夾板船之外國人交好詎廣妓近又交接紅單船之廣勇張某卄八夜張在廣妓家適被外國人撞見始而口角繼則鬥毆外國人力不能敵乃招同伴二人帮毆張被毆倒地復被踏傷太陽穴血流如注外國人始釋乎逸去當由張某之同船友聞知急延傷科醫治次早招集同船廣勇二十餘人齊至縣署喊報請驗經朱邑尊往驗屬實而行兇之外國人巳經查獲交美領事署管押大約此案總視張某命之存亡以定該兇手罪名之輕重也 
[頌聲載道] 　 
　　盧之奉化人毛斐章與周恒海因爭奪田地致毆毛被周毆傷當經報縣請驗邑尊委縣丞騐明受傷屬實塡格存案卽督同兩造將田磡釘界而逞兇一節只將周提案由縣交保未予立懲毛之族人毛瑞椿代抱不平赴府上控宗太守巳仰奉化縣立飭保人交出周恒海嚴責枷號示衆並聞欲將慫恿邑尊交保之丁胥一併研究寧人知其事者皆深頌太尊之明斷云 
[遭毆服毒] 　 
　　金陵西鄉牧龍亭地方某甲家夫婦二人並有一女素常相安近甲與比鄰豆腐店某婦有私婦雖知之頗能涵容並無醋意不料隣婦反以甲婦爲眼中剌欲尋其隙邇日藉細故與甲婦口角適隣婦之姊亦在遂助妹肆閙並將甲婦毆打甲婦不勝氣忿密吞阿笑蓉膏自盡比甲知施救業巳不及霎時殞命甲料岳家必不干休遂與隣婦密商一面先行赴縣存案一面備棺令人通知岳處妻弟得信方以爲姊死非命或中邪崇未必定有寃抑比至訪悉情形並悉甲先行存案愈覺忿怒遂通知地保報縣相驗江寧黄邑侯聞報下鄉相驗的係服毒身死而上下身均有傷痕甚重當傳隣人詢悉根由卽將隣婦姊妹一併帶進縣署聞隣婦巳認毆傷甲婦上體其下體傷痕爲其姊所毆云此供未知確否俟有續聞再述 
[瞬急仙游] 　 
　　内閣侍讀王公名璥河南人由乙榜洊升今職係邵汴生侍郎之門生也侍郎前因病請假近巳痊愈王恐銷假後公事冗忙不能暢談故於四月二十四日晋謁師門以抒積月契闊之情且禀巳行京察一等等語王爲邵公得意門生許久不晤自當暢叙乃始則析疑問難快坐春風繼則如一貫傳心但稱唯唯邵見王之精神頓减也詰之曰子倦乎王以忽然心神瞀亂對邵乃指東首書房謂内有臥榻不妨小憇王恐以不恭見罪卽告辭不料起而復仆則半體巳不仁矣邵大驚卽遣人扶王登車伴送而歸王方及家門卽目瞪如痴痰湧氣促家人扶登臥榻竟寢席未安而殁噫病何如是之遽耶 
[巡丁受賞] 　 
　　杭垣四月初十日下午有遷善局之巡勇名阿龍者與同伴嚴某在局前閒步忽見一人手挾洋巾包而肩上披破棉擙一件行路倉皇目常旁視勇等見情狀可疑遥尾之其人由鼓樓灣進十五奎巷登城隍山至東嶽廟後一空地上四顧無人席地而坐解開洋巾包觀看作吐舌驚喜狀該勇見其情形知决非正路遂飛步上前將其衣包奪住其人忙以身覆臥於地緊護胸前一勇將其一把拖起見有小紅木拜匣一個上有銅鎖卽拾起細視上手覺不甚沉重於是將其人髮辫穿繩拖回局中將衣包拜匣呈父局董開看當將其人研問據供姓王名有能本台州人在杭流落月餘適纔闖入一墻門内見室中無人遂濳行上樓見有一箱未鎖開箱尋覔見箱面有洋巾小包包下拜匣一個因順手竊得之下樓而遁幸無一人撞見及詢其是何地方則瞠目不能對蓋其人不識杭城路徑也於是局董與委員先看衣包見係雪靑紡綢女衫一件荷花色寧絀女夾襖一件其拜匣内則藏有金飾四事銀飾四事餘無他物局董次日押令該匪前導共至失主處查對該匪轉東過西穿街越巷約行有三四里路方至其處及細認之則與局咫尺之城頭巷也巷有劉姓墻門賊云卽是此地局董人内查問而劉姓只有幼婦力言並未失竊未幾劉家一老媪歸來局董又細言其事劉媪亦以爲無局董因問之曰昨日府上可有女客來否媪愕然曰有之董又曰客坐何處媪曰在房下坐談許久董笑曰然則此時賊正上樓也因將衣服目飾細細說明媪聞之不禁失聲大哭曰然則吾家所有盡爲竊去吾不能再活矣董慰之曰贜物巳在局中無須着急但具一稟卽可認領嫗乃收涙道謝一言未終忽又矢聲大哭曰吾命休矣拜匣内有禀洋三百元係找代人經手者今必爲賊竊去矣局董聞之亦爲驚訝因曰昨日當衆開視並無此物當再回局細查言罷怱怱而回到局取拜匣細意察看見匣底　有紅紙一層下藏一信封其封内果有洋票兩紙一張支洋百元一張支洋二百元皆係上城著名錢莊卽日憑票可取者始知嫗言不妄而劉嫗巳着其子到局討信聞知原物俱在始各安心現聞失主巳具禀領贓而局中巡役獲得一賊向例於贓物中提出一成以爲賞賚此次計贓約有五百餘金故勇伴中頗有向二勇道賀者是固二勇之財運然亦因留心公事而始得耳 
[打圍未成] 　 
　　漢皋痞棍甚多每逢賽會等事若輩必結隊成羣縱横街巿近日廣益橋有燈巿遊人蟻集各店舖中親友借皆無隙地是目永寧巷下首泰山堂樂鋪中看燈女客均係絲絃班中人衆棍見之欲圖隨喜俟會將到之際故意擠入該鋪漸擁漸多有心偎近務使開口罵詈方可借勢動手乃諸姬深悉其会俩見勢不佳隨起身入内而棍徒猶敢步其香塵及諸姬躱避樓上方始散去此等惡習屢經官憲諭禁在案奈何狂蜂浪蝶依然怙惡不悛苟非嚴辦何以絶此燒風也 
[配鑰行竊] 　 
　　揚州南河下有票鹽販某姓家屋頗高大主人亦富有其珍重衣服皆用大皮箱錮鎖藏于後樓此樓在住宅上房之後平 
 
 

Page 3

 
 
時人跡罕到且樓門亦扃鎖前日命老僕領匙率領健僕取衣曝晒乃鎖如故而箱中衣服之貴者一無所有甚爲驚巽請主人往看各箱皆然四面墻垣高厚决非梁上君子所能奏技衆細看其鎖皆未損壞惟鎖門似皆有墨痕不解其故疑爲鐵算盤及五鬼搬運等術攝去一老幕友哂云皆非也此非外賊乃此人存心巳久先用墨塗於鎖門以紙印之然後照其花樣配匙開鎖竊去耳噫賊智如此司謂處心積慮矣諺云鎖防君子觀此事而其言益信 
[皖撫山轅]  
　　皖撫裕中丞在省校閱營伍並出轅校閱南北鎭標起程日期疉列前報兹悉憲節於四月十八日起程隨帶文案文武巡捕書役馬步戈什哈及親兵營兵弁等頗形整肅闔城文武皆至北關外迎恩亭伺候中丞停輿至官廳與司道略談隨行啓節官弁兵丁排列碼頭恭送云 
[皖垣官報]  
　　瀋轅牌示候補直隷州袁愛存知悉現據滁州文庚呈報丁艱所遺之缺本司會詳檄委該牧署理准補靈璧縣典史陳慶煦准補鳳台縣典史孟乃安知悉前巳將該員等請補現奉覆准應卽飭赴新任鳳台縣闕疃巡檢缺委補用巡檢丁培基署理頴上縣典史着准補之吳季培赴任舒城縣曉天巡檢缺委候補典史吳世琦署理 
[馬戯暫停]  
　　車利尼馬戯自禮拜四晚上開演觀者濟濟曾列於報自是而後連日大雨該戯棚潦水泛溢不能駐足故暫停演其虎馬各獸亦皆移於高處刻下開演之期期尚難預定須俟天色開霽地上稍乾當再出告白定期續演也 
[令節停公]  
　　　明日爲五月五日蒲觴艾綵人慶端陽海關爲是閉門停辦公事一日亦年常舊例也 
[道憲新政]  
　　　新任蘇松太道邵觀察於前月二十五日接印任事連日行香拜客均列前報然蘇松太屬地遼闊詞訟煩多赴道轅控告者諒所不免今觀察於昨日起懸牌示定每逢三八兩日准赴轅遵例用戳呈遞攔輿不收所有關防示諭本境由道署發貼其各外口另由榷署繕發并札各州縣一體遵照矣 
[龍舟燈景]  
　　本埠北鄉江灣鎭每逢天中令節向有龍舟競渡分别靑白五彩各龍鱗爪如眞點睛欲活滬地之往觀者甚爲擁擠今歲聞更增夜景各船皆懸燈彩想見燭龍旋舞星燦珠明尤足以怡情悅目也 
[茶客不見]  
　　四月三十日中虹橋浜有船匠將新做成之桅杆一根置於浜邊數小兒在桅上行走玩耍匠喝阻之羣兒肆馬匠怒逐之不料失足將一兒之腎囊踢傷對面老虎灶内一茶客兒此情形代抱不平卽携兒赴捕房報明送同仁醫院調治傷不甚重一面飭捕拘匠未獲詎初二日該茶客之母到捕房報稱我子於初一日仍至老虎灶吃茶據聞又與該匠爭論而至今未見回家外間傳言前日大橋上有一人投河自盡故滋疑慮等語捕房允爲查訪云 
[遣失船票]  
　　客有赴天津者携眷屬十二人内幼童六人於前月三十日購定大沽輪船客位船票放於小竹箱内其箱可以携行客與眷屬等卽於是晚連行李一併下船豈知是船要五月初二日黎明開輪是以於初一日復又登岸只留一十餘歲之小兒在船看守及至晚下船檢視行李則放船票之竹箱己不知去向矣詢之該童云睡夢中唯聞開門聲而未見人將箱取去遍查無蹤因思箱内所放紙墨筆硯及名字圖章無甚貴重物而船票遺失不能動身川資須上岸措辦只得仍將人口行李一併起岸於昨午前投虹口巡捕房報明據稱住於法界云 
[增開馬路近聞]  
　　英租界向有大二三四五等馬路近由工部局議在寳善街之南首增開六馬路因將該處一帶房屋拆卸巳列前報鄭家木橋北首尚義街上房屋自東至門早經拆盡將路放闊築爲馬路新房亦巳工竣矣至迤東之上麟　等處房屋猶未動工想因工部局與業主尚未議妥耳 
[械鬥未成]  
　　租界地方兇毆之事層見疉出辦不勝辦前日午後法界新街口之一園及東首沿浜之紫蘭閣兩茶肆均有天津山東本邑人等持械待鬥勢甚洶洶旋有人排解得散不知其因何起釁好勇鬪狼之風烏可長哉 
[騙局幸破]  
　　滬上拐騙之事層見疉出然愈出愈奇眞令防不勝防而莫測其詐也有住居老閘浜之鄉人某甲年己三十餘因家貧未娶近將田一畝餘賣得善價急欲作家室計托諸親戚及相識者爲之物色轉輾嘱托有蘇婦某氏與甲爲媒說有老閘西犬王廟附近小弄内之無錫人家有一女年祗二十光景然須財禮洋百元且女父必欲一觀新郎合意始可成事言畢又作籌思狀須臾謂甲曰其父欲觀汝汝亦可同我去先往觀新娘如果兩相合意美事易成矣甲允之約於前日同往及將到門媒則令甲在外伺候我當進去請女父觀汝再行設法使女出而縱汝觀設女知汝來怕羞不出汝當在門口來往如見有年約二十之女郎卽新人也甲則惟命是聽蓋氏與無錫人舊爲隣居氏旣入内甲則伺候良久不見女出就在門口走過果見一女貌甚端正頗思射雀旋甲路遇友人道及看親事其友變色曰是家之無錫人我所素識係撐船爲業家祗一妻一子一媳並無女兒何親之可對媒旋出甲就以友說告之氏大怒謂與汝本不相識因有人轉托故爲效勞汝竟視我爲歹人乎我當尋汝轉托之人向汝評理决不干休卽唤東洋車而去甲則驚如木偶其友人謂之曰子勿惑我當同汝到是處以明底藴耳甲乃隨之往旣入門問之果無錫人也詢及刻來之婦何爲據云婦係舊隣便道經過閒談卽去甲友明告其故主人怒甚甲乃尋初托之人根追某氏無錫人亦卽訪覔該氏欲與理論而該婦巳去如黄鶴矣 
[着令交人]  
　　初一日報列拐案迭出條内所述丹陽人姚明發之妻姚徐氏及女被曾王氏及其夫曾阿元誘賣今其妻逃回始悉情由訴諸英捕房先獲曾王氏送案請着交出曾阿元究辦前日晚堂由陳太守庭訊姚明發姚徐氏申訴前情曾王氏供阿元並非我夫係拚識者今己離異七年之久伊有無拐賣情事我不知情陳太守將曾王氏發押着交曾阿元到案再行訊究 
[復拾遺字紙主人烟店惜字啓]  
　　昨讀貴報有拾遺字紙主人謂烟店包烟紙上印有字號易致蹧蹋諄諄勸導實深欽佩惟專指小號烟包不用字號以訓同業轉滋顔汗四海之大安知不有先見及此者所謂人之好善誰不如我豈小號所敢專美乎小號之用花樣爲圖記者緣曩年有同業屢遭火警轉危爲安查知該店烟包素不用字號爲記小號因是仿效亦不過各盡其心非敢圖報也今辱承謬獎登諸報中在主人不過善善從長初非阿好而小號得此虚名能無愧悚况最易褻字者亦非獨我烟業如香粉店鞋帽店等尤宜顧惜然僅指烟包而論若小號亦刻印字樣每日約須二萬餘字日積月累其中抛棄狼藉可勝言哉幸我業中不乏善人苟能悉改花樣爲記與生理實毫無窒碍行之旣久亦可馳名是誠小號所企望者也[  京江集泰和拜啓]  
[將返析津留别朝鮮徐秋堂樞政相雨]  
　　吟遍中華界内天星槎迢遞逐張騫却從海外冠裳會又結人間翰墨緣人物昔傳三代後鬚 
[眉今見六朝前隠囊紫帽渾瀟灑知是蓬壺老散仙]  
　　京華往事偶重論驚起春明夢裏痕爲把交游懷少日遍將耆舊溯中原百年姓字雞林重 
 
 

Page 4

 
 
一代文章處觀尊朝士貞元零落盡梅菴風雨與招魂君少時嘗數至燕京遍交中朝人士歸築梅菴庋投贈詩文歲除以酒脯余之今其人巳凋謝過半矣○飆輪西去太怱怱回首離愁黯海東六十年人風義古三千里路夢魂通天垂碣石關雲紫日落扶桑島樹紅他日相思莫相忘玉璫珍重託飛鴻[  壬午孟夏滁上散華禪脫稿於朝鮮仁川使舘]  
[中華吳芳曰先生回國送别行幰下]  
　江南高士海東人邂逅旋同宿契親五日相酬談屑瀉數行留贈筆花新迷離遠樹含情久中穏歸檣入夢頻從此欲憑萬里信往來飛鴈秋兼春[  朝鮮松皋梁貞默敬稿]  
[浙省撫轅抄]  
　　四月二十七日通判吳寳議禀辭赴塘工唐晋禀辭赴義橋釐局王瑞成禀知瀋司委署義烏縣事叩謝○廿八日杭理事同知徐禀知軍需局委騐收憲署科房工程差同知杜冠英由台温處三府公幹回省禀到銷差縣丞游錫祺福建廻避改指浙江來省禀到余純溎禀知瀋司委海寗公幹叩辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月念二日京報全錄]  
　　宫門抄○發抄旨四道○陜臬葉奏恭報接篆日期摺子○大臣吳奏請鼓勵夾片○閩撫岑奏委調署知縣夾片○東撫任奏道員回省卽飭赴任夾片○大臣劉奏遵查另核請獎夾片○浙撫譚奏察看知州夾片○又奏道員請假省親夾片○閩撫岑奏爲據呈代奏片○將軍銘奏續採參枝呈進摺子○四月二十二日吏部翰林院鑲藍旗值日無引見○知府成善毛慶麟各謝恩○記名總兵唐湘遠謝恩○莊王請假二十日○工部奏泒稽查火藥局泒出索布多爾札布○佩公遞遺摺○召見軍機成善毛慶麟○發抄左宗棠奏籌辦淮鹺圖復楚岸引地奉旨户部妥議具奏片二件併發欽此○吳大澂奏請將鞭辱甲兵文奎致令殞命之佐領全福革職奉旨着照所請該部知道欽此○林肇元奏儘先都司雷石墉等補松桃協中軍都司等缺奉旨兵部議奏單併發欽此○又軍政暫緩舉辦奉旨著照所請兵部知道欽此○○布政使銜陜西按察使臣葉伯英跪奏爲恭報微臣到陜接篆日期叩謝天恩仰祈聖鑒事竊臣欽奉恩旨補授陜西按察使當經陳請陛見遵旨入都於上年十一月十三日到京仰蒙聖訓感悚難名旋經具摺奏請順道省親蒙恩賞假二十日陛辭後於十二月初六日出京本年正月行抵河南省城二月由豫起程三月十二日行抵陜西省城卽奉撫臣飭知赴任於三月十三日准升任泉司沈應奎將印信文卷移交前來當卽恭設香案望闕叩頭祇領任事伏念臣一介庸愚由部員荐擢監司供職畿疆屢權泉篆涓埃未効兢惕方深兹復仰荷恩綸膺兹重任查陜西爲關隴煩區臬司爲刑名總匯矧值灾祲以後元氣急需培養政治尤宜講求舉凡察吏安民詰奸禁暴在在均關緊要如臣檮昧深懼弗勝惟有殫竭愚誠力矢勤愼隨時隨事禀商督撫臣實心經理以期仰答高厚鴻慈於萬一所有微臣抵省任事日期並感悚下忱理合恭摺具奏叩謝天恩伏乞皇太后皇上聖鑒謹奏軍機大臣奉旨知道了欽此○○吳大徴片再防軍與征軍有勞逸之分往往日久安閒營規易於鬆懈臣與綏軍統領戴宗騫講求練兵之法宜令於無事時勤習勞苦以賞罰爲鼓舞之權約東旣嚴恩威並用方可得士心而養其銳氣該統領熟諳營務力顧時艱到防以後兩易寒暑督飭弁勇修築營壘操演槍砲陣法從無一日暇逸總期精益求精爲邊庭久遠之計此次派隊入山剿捕馬賊統領輒帶數騎於冰江雪窖中往來察度親自指麾與將士同甘共苦所挑健勇皆能深入荒山忍寒耐飢徒步至七八百里之遥零星匿匪大半以窮搜得之卒能將藍洛五王林等積年匪首悉數殲除現在籌辦善後事宜於黑龍江三姓地方均有裨益該統領勇於任事不分畛域實非尋常緝捕之功可比擬懇天恩將統領綏字軍奏調直𨽻候補真隸州知州戴宗骞俟補缺後以知府升用並賞加道銜以示鼓勵之處是否有當謹會同吉林將軍臣銘安合詞附片陳懇伏乞聖鑒謹奏軍機大臣奉旨戴宗騫着照所請獎勵吏部知道欽此○○岑毓英片再署霞浦縣知縣程森丁憂遺缺應飭現署漳州府石碼通判事本任霞浦縣知縣劉秉清回任所遺石碼通判缺查有現署建寧縣事本任建安縣知縣徐士俊才具精明堪以調署遞遺建寧縣缺查有上杭縣知縣孫楨才具明晰堪以調署所遺上杭縣缺查有候補知縣周德玉堪以委署又署台灣府卑南同知鄧厚成病故遺缺查有候補班前補用通判梁純夫堪以委署據署藩司張夢元會同臬司具詳前來除批飭遵照並咨部外臣謹會同閩浙督臣何璟附片具陳伏乞聖鑒再徐士俊孫楨各任内俱無承緝盜案將届四叅限滿以及經徴錢糧有關降調處分合併陳明謹奏軍機大臣奉旨知道了欽此○○任道鎔片再濟東泰武臨道員缺前經臣請以候補道王作孚補授接准部覆行令給咨引見當經臣轉飭遵照玆查該員現已赴部引見回東自應卽飭赴任供職以專責成除飭遵外謹附片具陳伏乞聖鑒謹奏軍機大臣奉旨知道了欽此○○劉錦棠片再前准吏部咨議奏前任陜華甘督臣左宗棠彚保關隴肅清各項差使出力案内之六品銜候選縣丞曾憲謨藍翎理問銜卽選主簿鄧壽金均改爲選缺後以應升之缺升用從九銜胡洛嶹改請給六品頂戴廪貢生余世藩歲貢生高培壽均請以訓導卽選查該員等原案均係局務勞績按照章程只准保舉升銜加級交部議叙如保奏官階及由虚銜重複再保一概議駁今曾憲謨鄧壽金余世藩高培壽所請官階頂戴核與例章不符仍令另核奏明請獎於光緒五年正月三十日具奏奉旨依議欽此欽遵移行原保各員知照在案兹據按照新章請將六品銜候選縣丞曾憲謨藍翎理間銜卽選主簿鄧壽金從九銜胡洛疇均改請交部議叙廪貢生余世藩歲貢生高培壽均改請賞加國子監曲簿銜又新疆南北兩路一律肅清各項差使出力案内請保補缺後以知州仍留四川儘先補用之同知銜試用通判孫培元同知銜候補通判王繼昌二員原保單内並未聲叙該員等係何省通判碍難辦理應令查明覆奏到日再行核辦又文童游瑞霖何卞章夏綬鏞曾世琛楊貽芳韓宗清章嗣芳吳愼修八名原保單内均係文童請保從九品分發省分應令補交分發並三班銀兩後准以從九品分省試用各等因當經移行查照去後兹准四川督臣丁寳楨咨據籌餉報捐局詳稱查明孫培元王繼昌二員均係川省通判懇請仍照原保給獎又查文童游瑞霖何卞章夏綬鏞曾世琛楊貽芳韓宗清章嗣芳吳愼修八名原均請以從九品不論雙單月選用彚案時誤繕分省應請仍照原保改爲以從九品不論雙單月選用又查新疆南北一舉蕩平各項差使出力案内請保六品銜之選用從九品曾式斌本係曾世斌悞繕式字咨請附片奏明核獎更正前來又新疆南北兩路一舉蕩平各項差使出力案内部議另核請獎之六品銜甘肅儘先候補從九品蔣光照一員經臣於光緒七年六月初二日奏請改爲俟補缺後以應升之缺儘先升用奉旨該部議奏欽此嗣准吏部咨查蔣光照所讀獎叙仍與奏定章程不符應令另核奏明請獎等因兹遵章改爲賞給六品封典合無仰懇天恩飭部核准分别註册以示鼓勵除咨部查照外謹附片具陳伏乞聖鑒訓示施行謹奏軍機大臣奉旨吏部議奏欽此　○○譚鍾麟片再案准部咨道府同通州縣無論何項勞績保奏歸入候補班人員以到省之日起予限一年詳加察看出具切實考語分别煩簡補用等因歴經遵辦在案兹查勞績補用直𨽻州知州談定基年四十六歲湖南長沙縣監生同治四年克復廣東鎭平各州縣城池案内保以從九品不論雙單月邇缺卽選隨營來甘十一年四月委署狄道州吏目旋捐雙月選用州同十三年克復巴燕戎格城池保以本班留甘補用光緒元年關隴肅清保免補本班以知州補用三年正月委署秦安縣事四年四月交缺五年正月署甘州府事旋卽交卸復委代理肅篆蕩平新疆南北兩路案内保免補本班以直𨽻州知州留甘補用請咨赴部騐看回甘六年十二月十六日到省繳照今自到省之日起連閏扣至七年十一月十六日試看一年期滿例應甄别該司等查談定基才明守潔辦事老誠堪以煩缺補用等情會詳前來臣到任未及三月例不加考惟該司等稱該員才明守潔辦事老成應請以煩缺直𨽻州知州留省補用除將齎到清册送部查核外理合附片具陳伏乞聖鑒訓示謹奏軍機大臣奉旨吏部知道欽此○○譚鍾麟片再甘肅候補道周崇傅經兩江督臣左宗棠奏調赴江差遣欽奉諭旨允准當卽飭令該道星馳赴江旋據周崇傅禀報定於二月二十二日自甘起程並稱家有老母暌違十餘年請假一月便道回湖南省親假滿卽往江南聽候差委等情臣察其所禀自係至情除咨明兩江督臣外謹附片具陳伏乞聖鑒謹奏軍機大臣奉旨知道了欽此○○岑毓英片再翰林院編修凃慶瀾臣前於貴州巡撫任内代爲奏明由黔回閩守制在案應以光緒五年九月初五日在黔間訃日起不計閏扣至七年十二月初五日二十七個月服滿現據呈報起復准於光緒八年正月十六日由籍啓行回京覆命呈請代奏前來臣覆查無異除將供結咨部查照外謹附片具陳伏乞聖鑒謹奏軍機大臣奉旨知道了欽此○○奴才銘安跪奏爲續採參枝專差呈進恭摺　奏仰祈聖鑒事竊於光緒七年十一月十五日採辦參枝專差呈進十二月十三日賚到回摺奉旨知道了欽此兹據户司恊領文全續行採辦又得大枝參四苗小枝參十二苗可稱上品共計重三兩三錢其工價銀四百三十七兩七錢仍由所收參稅項下以錢易銀給奴才謹將續採參枝親加查驗分盛二匣包固飭交防禦貴祿賚京呈進除咨照内務府騐收外所有續採參枝綠由謹恭摺具陳伏乞皇太后皇上聖鑒謹奏軍機大臣奉旨知道了欽此 
 
