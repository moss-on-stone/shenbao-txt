# 1917 - 92 - 4915858

 

Page 1

 
 
   
 
 

Page 2

 
 
時評 
[若有若無（冷）]  
　　中國之大事每於若有若無中起之又於若有若無中行之更有時於若有若無中消滅之故愈是大事愈不知其將來結局之如何也 
　　今日外交上之舉動所謂中國大事之一也然而其起也無根據其進也無精神其他日之究屬如何益彷彿而不可測嗚呼其所以如此者皆無定力之故也 
　　無定力則易爲人動亦易爲人阻今日爲人動而明日爲人阻於是動不動不可測矣人人無定力則動者被阻而又阻人阻者被動而又動人於是動不動更不可測矣動不動不可測此其所以常在若有若無間也 
[命令]  
　　四月八日大總統令單晉龢著調任山西雁門道道尹鄒道沂著調任直隸口北道道尹此令又令陸軍總長叚祺瑞呈請授揚岳爲陸軍一等軍法正黄昌濬爲陸軍一等軍醫正應照准此令 
又令陸軍總長叚祺瑞呈准鑲白祈满洲都統瑞豐呈請以德忠務光桂壽承襲世管佐領各缺應照准此令 
又令楊紹寅晋給二等文虎章此令 
又令方舜年給予四等嘉禾章此令 
專電 
[北京電]  
　　各國訓令到齊七使訂期調閱後商定一致手續即赴迎賓館與我外部接洽 
[北京電]  
　　據赴察坐探員報稱俄國政變實由皇族受德運動單獨議和諭由内長宣告糧盡禁運冀促其成不料事洩轉爲革黨利用現在政體問題尚待國會解决惟多數已傾向共和 
[北京電]  
　　今午外交後授會開職員會决定寒日假安慶館推舉各部分任員 
[北京電]  
　　外部與法使齟齬事外人方面消息法使於英文京報更正以後再致函外部迫請取締並有德使延期出境外部應負責任中國若無取締報紙之法律應即制定等語外部覆函又不收受乃電告其本國政府聞伍外長去電措辭仍和平未用不歡迎之詞 
[北京電]  
　　内部擬通令各省實行禁絶鴉片並言近日各通商口岸存儲印藥二千餘箱業經閣議决定不准入口再售以後得力人員即予奬勵不力者從嚴懲戒 
[北京電]  
　　馮玉祥所部譁變原因（一）由陳族長撤換（一）不願聽調赴隴後經傅良佐諭解現仍要求將馮免職罪狀明白宣布并請收回成命段總理極震怒擬從嚴處分 
[北京電]  
　　各報因昨日爲國會紀念故今日均停刋府院照常辦法各部惟外交部休息 
[北京電]  
　　今日報界停刋半官銀行亦補行休假議員團昨在天壇植樹定名國會紀念林並立碑誌盛 
[北京電]  
　　今晩蘇同鄉借公園歡迎陸督軍到者甚衆 
[北京電]  
　　陸督軍力主西南六省劃爲一大軍區正在與段計議又滇桂兩省欠餉日催財部籌撥必兩問題解决方定期回任 
[北京電]  
　　財政陳總長查辦未有結果而運動者甚衆政府擬於某某兩系競爭之外物色以李國筠汪大燮呼聲爲最高 
[北京電]  
　　文寒兩日各團在農壇追祭黄蔡 
[北京電]  
　　齊耀珊爲審檢事所派某昨已到京 
[北京電]  
　　昨日憲法會議延至三時參員到數尚缺一人不足法數宣告散會 
[北京電]  
　　憲法會議散後查點參員投刺櫃名數已足多數以秘長誤報下會將提出質問 
[北京電]  
　　今日參院一時至三時開外交密會三時起大會要目爲取消交行代理國庫改良文字普及敎育等案 
外電 
[北京電]  
　　中國領海内有美國軍艦十艘大者行將駛回以尋常情勢論小軍艦可依照處置交戰國軍艦辦法而覊留之惟美國今已照會中政府以照目前情形中國對於此事完全執行其權乃非必要之舉動刻中政府正討論辦法如果决定覊留則覊留一舉或爲非正式之性質查中國曾有與美一致行動之言未便背約若中國果繼美國而對德宣戰則協約國所有在中國被覊留之軍艦當然一律釋放 
（八日）字林報 
[東京電]  
　　各種出口商人定於十五日在大阪開聨合會反對中國加增關税（七日） 
[東京電]  
　　三月份下半月日本輸往中國之貨品共值日洋九百五十四萬五各一百八十一元中國輸入日本之貨品共值日洋二百九十五萬六千零七十元自一月起中日商務共計出口貨值五千九百七十六萬五各五百四十四元入口貨值二千零九萬二千零七十七元比較去年同時出口貨增多二千二百三十二萬七千九百六十六元入口貨減少一百八十萬二千一百七十八元（七日） 
[東京電]  
　　報紙登載中國交通部王次長之意見以爲交通便利可使兩國友誼更爲親睦此說大爲東京人士所贊成衆料王次長赴日調查之結果定可使兩國愈形親密中日鐵路協會已議定若干重要辦法而關於統一包件貨物運費一事尤屬重要（七日）以上路透電 
[北京電]  
　　中國駐美顧公使前日有電到京略謂美德已入開戰狀態中國似無迅速加入協約國之必要云云（九日） 
[北京電]  
　　中國加入協約問題段内閣之方針與美國之對德態度决定以前無稍變化惟與協約國方面交換條件未决定以前决無加入之勢蓋因該條件未經成立對德宣戰究難得國會之同意故有此困難也（九日） 
[北京電]  
　　聞段總理曾勸告倪嗣冲此際不必反對加入協約云云（九日） 
[東京電]  
　　日本瑞典兩國訂立保護兩國在華興業所有權之條約前月之杪業經諮詢樞密院目下駐日瑞典公使因事赴華俟其歸任之後約五日間可批准（九日） 
[南京電]  
　　湖南商人華隆五近以輸出海外之目的運送紅茶所經税關釐局准免釐税已經財政部通電江西安徽江蘇議省（九日） 
[南京電]  
　　沐陽縣屬近曾發見水晶礦已經齊省長電呈農商部建議開採辦法（九日） 
[北京電]  
　　攻擊馮副總統之中原報主筆王素璜今日由檢察廳拘案當地之内外人於此問題之成行以興味的注視（九日） 
[漢口電]  
　　漢口商界頻頻反對中央對德方針故由政府密派人至漢口以圖疏通意見 
（九日） 
[漢口電]  
　　重慶德國領事已定明日乘招商局江永號船赴滬（九日）以上東方通信社電 
戰電 
[華盛頓電]  
　　德人六十五名被捕内有數名存欵保釋美國境内之無線電報所均爲政府占用（七日） 
[華盛頓電]  
　　聞被佔之德船將視爲美國之産業而於戰後給付船價參議院通過决議案請農務總長條陳增多民食之辦法討論之際各演說者均謂戰事或將綿延數年之久美國當能將自用之糧食增多兩倍半云（六日） 
[華盛頓電]  
　　覊留格姆之德砲船柯莫倫號不肯降肥爲其船員自行炸毁死下士官兩員水兵五人尚餘軍官二十員下士十二水兵三百二十一人均就逮（七日） 
[亞姆斯特丹電]  
　　駐奥美國大使已向奥政府索取回國通行劵（七日） 
[華盛頓電]  
　　美國加入戰局後旅美英民均可投効英國陸軍前以格於美國中立法律不能如願者也國務卿蓋辛氏命駐俄美國大使通告俄國外交總長　美國已加入戰局美國對於因俄國革命發生之新交誼殊爲欣慰並切望俄國察覺今日内部急黨一致俾得永除以强暴手段侵害俄國民治之專制主義　（七日） 
[哈伐拉電]  
　　古巴參衆兩院已一致通過古巴與德國間有戰爭狀態之决議案（七日） 
[巴西京城電]  
　　奥德商店及領事署均由警察守衞以防人民攻擊巴西與德奥之决裂似已可必（六日） 
要聞一 
[宣戰後之美人與協約國]  
　　路透電社接六日華盛頓電云威爾遜總統贊成陸軍部所提出之軍事法制謂將以添募之兵補足常備軍與國防軍之戰鬭力新軍第一批五十萬人擬卽開募俟需用時再招五十萬人擬募時期以此次戰事之久暫爲限常備軍與國防軍任人自由應募新軍由十五歲至二十五歲之男子中挑選各省徵兵之數按照各省戶口多寡爲比例上述辦法並非欲解决久遠軍事政策之問題又謂世界希望他日歐戰了時宜有調處辦法整理從前使各國必須經武之各種問題各大國宜協用其力以保全世界之和平與自由庶世界安寗方可保全俟此種保全永遠和平之方法商量旣妥吾人即可决定美國軍事之需要並使美國軍備之程序與專爲公道與民治而組成之世界的精神相適合云威爾遜總統發表文告謂依照法　凡敵國人民生於美國而未入籍者苟年逾十四歲則於開戰時均當視爲僑寓之敵人可以取締拘捕押遷總統有規定此項辦法之權總統特諭文武各員於辦理關於戰爭狀態之職務時宜各勤愼將事又勸告國民擁護國法一心一德贊助政府所施行作戰以求勝利而得穩固公正和避之方法總統警戒僑庽美國之敵國人民對於美國勿作奸犯科妨害公安勿行仇視舉動勿以消息漏諸敵人或以助力施諸敵人如確能守法安分則准其安居營業决不加擾惟須遵守爲保護僑民及維持美國安寗所必要之取締規則總統又勸諭國民對於僑居之敵國人民宜待之以禮並禁止敵國僑民收藏軍械炸裂品飛機無線電機信號及密碼或隱書之文件亦不准行近海陸軍站或軍火廠一英里半之内及發行攻擊或恫嚇政府國會海陸軍及其他行政員之文件總統有權指定禁區及將可疑之敵國僑民移置一地或驅逐出境敵國僑民不得於未領護照報官註册之前私自離美或在美登岸凡形跡可疑者可即逮捕禁於拘留所中又聞政府除以巨欵供給協約國外且擬以英金六百八十兆鎊作爲籌備戰事經費財政總長美亞杜氏宣布第一次戰事預算案其大要如下以英金五百八十六兆鎊於一年内募練新軍一百萬人以三十兆鎊擴張海軍以五十八兆鎊購置海軍用之材料所得税大約將增三倍入欵逾美金洋十萬元者或尚將另增附税政府且從事集合全國製造力甚有進步現已有公司三萬二千家願以工廠歸政府用之工黨聨合會亦允供給精幹之工人又七日華盛頓電云財政總長與國會民主黨領袖開會議决儘速於國會提出法制俾以借欵供給協約國其數尚未决定大約爲美金洋五千兆鎊聞其辦法乃以發行公債劵之欵借與協約國其利率與美國所付出者相同故美國並不從中圖利又六日倫敦電云今日喬治首相在唐林街十號屋内接見美國報界各訪員時代表戰時内閣宣讀政美國人民之文文曰美國今已一躍而爲意念中美國前所未有之世界强國矣美國旣見大義當前揆諸其國有之令譽不容不奮起者卽不復有所 
 
 
 

Page 3

 
 
觀望而美國人民旣已深悉其國家不　爲勢力土地而作卑鄙之紛爭但願驅逐有害人類自由人類權利之惡徒而作無私之奮鬭卽不復有所游移西方大共和國於是乃躍入戰場而與歐洲民治國已苦戰三年力敵此危害民界自由之最最蠻仇敵今雖身傷血流仍未稍已者沆瀣一氣矣美總統之名言光耀全球吾人所蘄嚮之目標因以愈明其言在此戰史中尤爲顚撲不破者厥有三語其一曰必使世界無摧殘民治之餘地其二曰專制政府而有唯其志願是從不以民意爲依歸之雄壯兵力爲其後　則其存在將爲自由之危害其三曰穩健之平和斷不能保持除非民治國互相提携行事耳寥寥數語而吾人所以不恤犠牲前仆後繼始終不懈之信心已爲之包括無遺夫人類所賴以團結得享和平者惟民治制度耳受治者在其本國政府中發言之權耳國無論大小其權利與自由得他人之尊重耳與夫公理之爲世界公權耳此亦爲英國人民所信以爲然者然普魯士武人專制之制度則爲典此莫可調和之仇敵也今美國人民貢其全力以贊助空前之最大主義是以英國戰時内閣謹代不列顚帝國全國人民囑余爲其代表致詞承認美國人民此舉之俠義勇武也又七日倫敦電云公報局宣稱英皇致電威爾遜總統文曰余代表帝國銘感申賀美國爲足下於國會演說聲明之大主義加入戰局布告國民之宣言書所發生精神上與物質上之效果不可限量美國於世界歷史上最大之事變進行時有此决斷裨益文明實匪淺鮮云 
[美國宣戰後之對德趨勢]  
　　昨日美德間之形勢急轉直下已至宣戰地步此事於我國外交前途不能謂無絶大關係昨日國務會議及國際政務評議會均曾提出本問題加以討論但我國外交情勢所以暫形停頓本因國内意見尚未趨於一致之故不盡由外界關係而然故此種討論當然無何等决定之可言不過稍稍研究而已惟聞高外交次長於昨日第一次到評議會主張頗力且極言先提條件再云加入之非計謂若執此淺薄之意見不啻鼠入牛角一步更窄一步且述伍外交總長之意謂今日加入機會已到萬不可失議者咸謂伍總長向持消極的態度今忽變爲積極的主張或美國傳來之消息有以促其動機也惟評議會中人以對德進步時機旣已成熟而上海部分異議頗多國中興論不可不謀趨於一致特建議於政府注意設法疏通政府對於協商國之交涉近日雖無何等積極之行動惟口頭表示外交方針已經内定决無更改故公使團會議對於我國政府所提之條件均經自行研究電請各本國政府指示方針聞各國之意有注重賠欵視關税稍輕者有注重關税視賠欵稍輕者大約賠欵緩償年限略有磋商餘地關税於評價表未經改定以前亦可酌爲增加惟此問題須視我國有進步辦法始能定局昨晨北京美國使館某參贊語人云美國下院之贊助威總統實爲盡人皆知前次脱非上院爲難則美德宣戰必早已成爲事實今旣宣戰矣則於協約國之計畫行動當然有參與之義務而英國海軍尤有倚重美國海軍之必要英國海軍現以對德戰爭不能兼顧其他方面若美國對德宣戰之後美國海罼自能於海面加增一大部分勢力則英國海軍有兼顧他方面之餘暇此與世界大勢不無影響某參贊言畢復表示希望我國與美國取一致行動之意 
　　對德絶交發表後政府對於德國軍隊處分租界處分船舶處分各問題均已就緒各處均無何等疏虞近日抑留朗潤園之德國軍隊紛紛要求發電本國以安其家屬之心政府以交戰國對於俘虜及中立國抑留之交戰國軍隊墊費予發郵電本爲國際法例所許經陸軍部飭該處監視軍官德兵所發郵電經驗視後卽予免費照發又廣州有德國電船帆船八隻上海有德國帆船五隻經海軍部派兵輪察看認爲無抑留之必要仍許其照常航行惟仍飭兵輪隨時監視日昨已由政府通電副座上海交涉員廣東督軍省長查照辦理 
[東報推論俄國新政府]  
　　某東報載稱俄國之新政府旣經成立英法美意諸國即先後承認日本亦即相繼承認之以上諸國承認俄國之新政府不過與新當局者連績其外交關係至關於此次革命之舉動絶無一語表示其贊成與否且不爲何種之議論然俄國人民中以爲各友邦對於其空前之事業初無如何之記載不免稍有枘鑿之感但於人心狂熱之時此種好勝舉動似不足爲奇惟亦不容輕易看過耳俄國將來果採共和政體或君主政體須俟日後國民議會開會方能决定至行將成立之國民議會果以如何之份子組織之則全視其所趨之方嚮而定今尚無從預測惟現在之俄國政府爲革命家獨佔之舞臺主張共和民主者爲數較多是亦當然之事而一般之識者及有力者則謂俄國最近之設施雖與共和民主政治爲近然將來大勢所趨似有在彼而不在此者（指將來不免傾向君主言）蓋俄爲農業國國民之大多數均屬農民而此次盡力於革命力主創設共和政治者不過商工業者及勞動黨諸派農民殆全未與聞且俄國之農民在政治上素少根據觀念自不深切故對於革命旣不附和亦不反對則於民主政治之　造自亦無必底於成之决心故貴族官僚武人等苟竭力主張君主政治則農民亦必力贊此舉往年俄國創設議會初次舉行總選舉其時民主共和派因　社會黨員多方煽動之故而第一次議會遂使急進民主共和諸派得佔大多數第二次議會亦然自第三次議會旣經解散當總選舉之際乃由官僚及警察吏等盡力奔走俾政府黨得佔多數其結果凡農民之當選者均偏袒政府黨故自第三次議會以來政府黨均得佔多數民主及共和急進諸派竟不能復振其故誠足爲今日研究之資也且據外交家最近所傳達之消息俄之新政府今因各種難問題相迫而來頗有苦痛之感蓋最困難者第一爲食物問題第二爲軍隊統一問題此雖爲開戰迄今久經躊躇之事實亦爲釀成革命之原因若政府不早處理而解决之難保不有新難題發生而使政府多所棘手云 
[東京通信（二）（必危）]  
　　日人之中國戰否觀 
　　我國旣對德提出抗議日人俱謂繼抗議之後者有絶交繼絶交之後者有宣戰當旣抗議未絶交之間日政府態度先露不满之意繼則贊成中國絶交而並即宣戰然中國在抗議之後不即絶交絶交之後又不即宣戰由是日人有疑中政府無誠意者矣此種論調是否恰合事理暫措勿論然日人對於中國戰否問題之意見有足徵也茲爲迻譯東報言論於下以資參考大阪每日新聞云駐華協約國公使昨月三十日會議於法使館商議中政府提出之改正關税緩付庚子賠欵及廢止庚子後之特殊條約等三問題聞會議時認解决三問題之前提爲中政府之眞意如何故當時卽以此前提爲議題云中政府之眞意不無可疑之處蓋足以表示眞意者果不限於宣戰之一法但觀夫絶交後中政府優容德人留華爲德國駐華領事雖令出境顧以輔佐和蘭公使代表德人在華利益之故許留領事館員一二人此在事實上與承認德國領事館之存在無以異也海關所雇德人不予解職而仍留之德華銀行爲德人在東洋唯一財源絶交後宜出相當之處置矣顧仍許其營業該行經理苛爾台克氏謂爲財政家無寗謂爲政治家德國在亞計畫苛氏常參與焉華人有謂德使雖去德華銀行猶存仍無損於德國云是故中政府不制限德華銀行之營業未達絶交目的也北京之德國郵局亦不以國交斷絶而停止通信事務斯又不世奇觀而有獨無偶者矣奥匈二國德之同盟國也中國宜亦與之絶交而中政府猶疑不决就此數端觀之中政府以不誠見疑於世良有以也協約國對於中政府提議之三問題果迎以好意然中政府態度未鮮明之日難期圓满結果也各公使當日會議後各將此項情形報告各本國政府請示方針林公使亦電致日政府矣（按各東報皆有與此彷彿之紀載）東京朝日新聞論中國内部之不一致曰華人反對加入戰團者衆以致政府進退維谷莫知適從此則優柔寡斷之結果咎由自取也然協約國亦負一半責任良以協約國誤在誤解中國國民之眞意所在使用干涉政策强制中政府宣戰竊恐或將因此僨事協約國之舉動蓋亦過矣東京國民新聞謂中國絶交而不宣戰則中立國或交戰團之權利利益兩無所得協約國復從而寛假留華德人由是絶交之意味盡失中政府之於德國亦復寛仁大度斯於絶交之精神相背多矣故自現狀觀之中國戰爭與否毋寗謂爲第二問題而最切要者莫若貫澈絶交之精神云 
[軍人法官病國之質問]  
　　衆議員劉炳蔚等以内外擁兵自固武人干政法官判决不負責等情均爲國家前途之害特提出質問書其文曰竊維内外之勢貴於相維權責所歸務期悉當軍興以後頗見各省兵制自爲任意徵募多或七八師少亦三四師國計雖窘軍額萬不能裁名曰爲國實則自固藩鎭之勢將成指臂之效浸失中央無能裁制已見指大於股之象矣而猶不亟爲之所異日隱憂所極且致分崩離析而國家因之立致危亡以省練兵兵即爲省有吾見其養兵愈多而中央愈難爲治民國之受禍滋益烈也此不能不質問者一國體變更以還因之發生一種特殊勢力即武人干政是也袁政府時代雖已實行軍民分治而實力仍在武人此往事之無容諱者洎乎共和復活此等積重抑又加甚其以督軍兼權省長者無論已即已任省長地方名爲分治實則用人行政率惟督軍意指是從非是即不克相安無事比來各省長往往電懇辭退其明徵也國家任官期克各舉其職以謀國利民國福而顧於一省民政所屬之人坐令隱受牽制致賢能掉首乞去而隨俗敷衍之輩轉以不自爲政而安其職吏治前途何堪設想此不能不質問者一一國家任官予以一部分之權卽有一部分之責任以繩其後法官之責任豈不尤重於判决者乎是非曲直所在即生命財産得失之所由寄顧於判决不負責任聽其隨意出入不服則惟有如期上訴縱得平反而於原審誤判處分初無何等規訂法官因緣爲利將何弊之不可作數年來人民之於法庭其所感受痛苦已大略可睹矣此後司法獨立組織各地方分庭若不設爲責任判决亟矯其弊恐分庭愈多而人民之飲痛益深其結果所得欲求如縣知事之兼理民刑循習慣之安而不可得而所謂司法一經獨立即足造福蒼生恐終屬學理之談無裨事實者矣此不能不質問者三綜此三端實就其犖犖大者言之其關係之鉅爲害之深實非他務所可比倫政府是否計議及此有無救正辦法謹依院法第四十條提出質問請於十日内逐項答覆 
[各方面之財政當局受賄說]  
　　財政當局近頃有受賄嫌疑案發生在今日政局頗爲一大問題茲集各方面之說爲類記之（甲）云自某公司案發現後京中輿論沸騰幾如怒潮暴雨一時上下眼光無不注於某當局昨日各報已有某氏自行辭職之紀載據調查某氏尚無辭職之意但以清議交謫不能不略有顧忌業於日昨遞一摺略自請派員澈查云云（乙）云煉鑛公司現雖並無此物然已由財政當局提出通過於國務會議故所謂不正當之運動已非空口說話而實在證據之得入某要人之手亦媸以此財政界中人有謂煉銅廠在周緝之長部時已開辦不干現當局之事者蓋不知新公司發生事跡之漫言也云云（丙）云所謂落于某人手之實在證據係數十萬元之銀票内書錦生堂字樣（指錦濤潤生兩字）而舒禮鑑曾以此入告元首元首亦爲震怒（丁）云陳氏確有由政府與各省出資設一公司之計畫但並無商人在内且絶不認有若何之證據故陳即自請查辦至錦生堂字樣尤不至如是之愚云云上之各說或從研究會方面得來或從交通系方面得來或從財政部方面得來内容究竟如何則今尚不能即下斷語也 
[南京快信]  
　　任判决亟矯其弊恐分庭愈多而人民之飲痛益深其結果所得欲求如縣知事之兼理民刑循習慣之安而不可得而所謂司法一經獨立即足造福蒼生恐終屬學理之談無裨事實者矣此不能不質問者三綜此三端實就其犖犖大者言之其關係之鉅爲害之深實非他務所可比倫政府是否計議及此有無救正辦法謹依院法第四十條提出質問請於十日内逐項答覆 
[各方面之財政當局受財說]  
　　財政當局近頃有受賄嫌疑案發生在今日政局頗爲一大問題茲集各方面之說爲類記之（甲）云自某公司案發現後京中輿論沸騰幾如怒潮暴雨一時上下眼光無不注於某當局昨日各報已有某氏自行辭職之紀載據調查某氏尚無辭職之意但以清議交謫不能不略有顧忌業於日昨遞一摺略自請派員澈查云云（乙）云煉鑛公司現雖並無此物然已由財政當局提出通過於國務會議故所謂不正當之運動已非空口說話而實在證據之得入某要人之手亦即以此財政界中人有謂煉銅廠在周緝之長部時已開辦不干現當局之事者蓋不知新公司發生事跡之漫言也云云（丙）云所謂落于某人手之實在證據係數十萬元之銀票内書錦生堂字樣（指錦濤潤生兩字）而舒禮鑑曾以此入告元首元首亦爲震怒（丁）云陳氏確有由政府與各省出資設一公司之計畫但並無商人在内且絶不認有若何之證據故陳即自請查辦至錦生堂字樣尤不至如是之愚云云上之各說或從研究會方面得來或從交通系方面得來或從財政部方面得來内容究竟如何則今尚不能即下斷語也 
[南京快信]  
司法部將擬定管理德人訴訟章程五條咨行來寗（甲）德人私法上地位與華人相等（乙）德人訴訟由華地方廳審理（丙）特别區域歸審判處又無地方廳之處由縣知事移交附近地方廳（丁）若判决徒刑就新監獄執行（戊）除管轄一項遵用法院編制法 
省議會錢副議長前晩派人在各屬議員公寓調查在省議員共祇八十餘人昨晩又復調查續到數人仍不足法定人數聞昨日之選舉會棄權派議員三十餘人已全體出席到會簽到錢副議長擬一俟議員到省足數即預先通知開一談話會以促選政之進行 
　　公民吳紹文控辛漢潘承鍔楊石之第二次訴狀昨奉檢察廳批云狀悉此案該被告人等業經陸續投訊均飭取保候質在案一俟被告等到齊再行傳集該告發等質訊核辦 
　　庽甯公民杜權上書省議會請推廣社會敎育會 
　　馮副座對於北京中原報之紀載除已派某官赴京起訴外昨日復又電總檢察廳力請懲辦詞甚激烈軍署消息中央日前電馮副卒擬將兩齊省長對調聞未得副座同意 
　　中華武術研究社昨開職員會聞社長盧殿虎辭職有改推王鎭守使爲社長說 
　　上海税務所長吳靜山期满已由財廳改委上新河釐局長高莊凱前往接充 
籍忠寅昨出京來寗謁馮副座 
　　副總統府高級副官趙瑞龍昨已由浙江公畢回寗 
　　省署日前催促各縣知事籌辦貧民工廠聞各縣知事多有經費難籌之說 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[德問題與中奥國交]  
　　近日歐戰　而已有變更我國對於第三步之進行刻下極爲　　國際政務評議會曾議及中德以絶交爲止境决不至實行第三步之宣戰而段氏之　度亦轉爲和平不似從前之堅决外交狀况所以忽已停　之象　此固國内各方面主張未歸一致之關係然如美國會之對德最後决定及協　國對我態度亦均不無影響今者美德間形勢漸見緊迫而協約國對我態度亦稍形活動據昨得消息七國駐華公使對於我國之希望條件已議定一種具體辦法各向本國政府請示一俟得到訓電對於我國政府即當有所表示大約一星期之後外交局面或者可見　展也 
　　自我　對德提出抗議以還其第二步絶交是否將德奥兩國均當視同一律對待極引中外人士所注意茲得政界消息此後我國已經决定暫不與奥國斷交實緣對德宣戰計畫今尚有多少方面未能取得一致之同意故對奥國交亦有維持現狀之必要並聞日前奥使納色恩曾向我國聲明謂潛艇政策僅止限於地中海該處並無中國航船往來請中國仍須與美國相同維護對奥邦交之不斷云云聞我外交當局已允許代陳政府矣 
[國會紀念日之籌備]  
　　四月八日爲國會開會紀念日曾經兩院議定政府公布但議員自身亦須有紀念之舉且其紀念必須爲永久之留貽昨日下午兩院議員在迎賓館　歡迎會時谷總長來作陪賓兩院議長及各議員因與談及植樹之事欲於四月八日議員植樹以留永遠紀念湯議長並謂八百株松柏可名爲國會紀念林谷總長深然其說自任返部後飭令預備樹秧八百餘株以及書名木牌供各議員紀念日在天壇植樹之用王議長並謂將於今日憲法會議時報告大衆届期一律前往並　兩院點綴此項慶典起見現在兩院門前已搭建電光松彩牌樓各一座届期參議員等齊集衆議院　撮一　其他各機關一律升掛國旗藉表慶祝昨日　察　已通令各區署轉飭商舖住戶等於　日亦皆升掛國旗以誌紀念 
[陸部所管預算之審查]  
　　衆議院預算委員會本日（六日）上午十時開會政府委員出席十餘人委員長褚輔成主席宣告第三欵財政部所管歲出　當臨時両門昨已審查完竣現順序審查第四欵陸軍部所管歲出經常臨時兩門審查報告請審查主任報告馬驤報告審查經過情形政府委員要求說明　　審查報告所有軍事根本計畫原甚欽佩惟現在　形與民國二年不同如現在軍費劃一恐將來實行　不無棘手之處云云於是衆多討論原預算方針本定全國陸軍五十師每師每年經費有主張百六十萬元者有主張二百萬元者有主張百七十二萬元者議論不一主席逐一表决終以全國陸軍師團經費八千六百萬元多數通過此前提旣經確定主席遂宣告逐項審查第四欵陸軍部所管經常門第一項第一目本部經費照原案第二項自第一目至第二十四目均屬中央直轄軍隊經費現已軍費劃一當然歸併全國軍額内衆無異議自第二十五目至第二十六目均憲兵經費審查報告主存但二十五目旣有京師憲兵營而二十六目旣未便另立一京畿憲兵營名稱擬兩目併爲一目裁去京畿憲兵營字樣羅綸反對主張分立馬驤主張兩目併爲一目而經費仍兩項並爲一項名目一層應存京畿憲兵營去京師憲兵營字樣主席付表决在場三十四人起立者十七人適半數卽可否同數應取决於主席主席贊成兩目合併馬說遂通過自二十七目至三十目均屬軍隊經費亦應歸併於全國軍額内衆無異議三十一目無線電報連經費照原案三十二目總司令部衞隊經費之審查報告此總司令係舊日各目應取消政府委員說明此非總司令部衞隊實陸參兩部衞隊經費要求存留經衆討論馬驤主張删去名目所有經費撥入陸軍部主席付表决多數三十三目章嘉佛衞隊經費三十四目大總統府内守衞隊經費三十五目駐庫哈烏蘇科各公署衞隊經費三十六目公府機關鎗連經費均照原案三十七目三十八目審查報告以此兩目係多防鎭守使鎭守副使曁所管軍費多防乃邊遠地方似有設鎭守使之必要但所管軍費應歸併全國軍額内除留四萬元作爲使署經費外餘均裁併主席付表决多數三十九目冀南鎭守使所管目兵加餉審查報告冀南鎭守使旣主裁去所管目兵加餉自應裁併主席付表决多數四十目駐滬護軍副使經費審查報告主裁衆贊成四十一目第七師駐庫等處贍家餉項照原案四十二目禁衞軍守衞津貼審查報告主裁衆無異議四十三目駐保稽查營務處審查報告主裁衆無異議四十四目京師一帶稽查處審查報告主裁衆無異議四十五目京師一帶督查處審查報告主裁政府委員說明要求保留王葆眞反對贊成審查報告主席以審查報告付表决大多數時已十二點四十分宣告延會 
[内部通電申烟禁]  
　　内務部通電各省文云各省長鑒中英條約本年届满所有各省禁烟事宜亟應認眞督厲進行以冀如期禁絶現在蘇粤滇黔贛陜六省均經本部遴　會同英員前往勘查又蘇粤贛三省前經另定報効合同期满亦經取消近因各通商口岸尚存印藥二千餘箱業經國務會議議决不准入口是本年全國禁烟事宜業已事急期迫實爲最終最要之時無論從前已經禁絶及本年甫經届满勘查各省分皆當以全力注重一體切實稽查並由各省長官將各縣禁煙著有成績人優予奬勵其未能得力各地方官一經查明立予從嚴交付懲戒以資愼重而樹風聲本部綜司禁烟職在考核成績俾示懲勸當茲千鈞一髮之時苟百密不無一疏則成功廢於俄頃除通令各地方官另文咨行轉飭外特先電達貴省長務請督飭所屬認眞加意辦理總須一體如限肅清以符條約而竟全功是所跂望内務部印 
[地畝税與清丈關係]  
　　財政部因預算案所入不敷所出擬加增地畝税每畝二角已招外省反對茲聞有人條陳謂江浙等省每畝收税金至七八角之多萬無再加之理惟北方地畝税有名無實之處甚多有每畝　收銅元三四枚者有毫無辦法名爲黑地歷來不繳分文税餉者如能認眞清查整齊而劃一之每年所入實非常之鉅惟此事必從清丈始去歲直隸及京兆所屬各州縣因清丈激成變端後即有命令停止其時爲帝制聲浪最高之時上下隔閡太甚如能政治修明俾人民信仰政府再向人民開導言人民應有納税義務之理由一面訂良章程逐漸徵收則民必樂從不患無鉅欵收入然如此次政府之毅然加入協約國與人民心理背道而馳怨讟煩興試問此種政策亦何能辦惟有飲鴆止渴借外債以濟急需而已尚何加税之可言云云聞政府頗爲其言所動云 
[奉省會之改良畝捐譚]  
　　東省之畝捐創於前清光緒三十一二年間其時首辦者爲鐵開遼陽等縣因胡匪猖獗練警自衞猶之今日保衞團費取之地方也其後趙督因舉辦新政需欵浩繁與地方士紳磋商添抽學欵各縣起而仿行是爲畝捐分作學警兩欵之始熊秉三在奉清理財政時正在提議劃分國地兩税如以歸之地方公益捐則已逾正税原額歸之國家税欵又爲本省單行章程熊建議於當局爲圓融之調停名曰省税旅京同鄉官及諮議局起而反對遂不果行是爲中央注意畝捐之第一步也 
　　癸丑以後省會自治先後解散收入此次公益捐一機關由民團移入官家而國地兩税聨爲一氣關於中央收入則務求增加關於中央支出則力加削減奉省省立學校及警務等幾至無欵可辦張波老在奉時酌定畝捐提百分之二十解庫存儲以之補助省立學警並行政經費惟畝捐因地畝荒熟區域廣狹山川異勢收入不齊以致解入者按期可捐不解者屢催罔應而學警因此反虞不足矣民國四五年預算中央國地兩税不分竟將此大宗畝捐列入國家收入景將數年來所經營者一口吞盡省議會於去歲即反對畝捐提成百分之二十近更謀改良畝捐之收入絶對反對列入國家税聞財政部已允於六年新預算劃爲地方税矣 
　　畝捐列入國税及提成供省行政經費旣爲奉民根本上之不能承認現已决定改革辦法如下（一）畝捐提成供省行政經費雖不承認然一省學警各行政需欵不能因噎廢食應由可指底實之地方税劃抵敷用卽將提成案取消以便酌齊地方學警（一）畝捐列入國税其性質純然不同蓋税捐有股份報償之意義畝捐爲一種慈善募集之性質若認爲税捐不但作俑税法并貽地方無窮之累已决定由省會財政審查股長蕭沐之等八人批吭導竅慷慨痛切將其中不合不應不能各節說明陳送國會一方由行政官廳與財政部討論從根本上不能承認爲正式捐税以便留辦公益免致牽動（一）畝捐收入每有煩苛由省會提議送交行政長官設法改良 
[魯人反對國會會期之要電]  
　　國會議决以八月一日爲會期一節其中内幕别有用意外間早已嘖有煩言日前東省士紳張公制等致電參衆兩院云參衆兩院鑒民國會計年度業定爲七月一日而衆議院議决乃以八月一日爲會期兩者背馳世界無此制度若以會期遷就會計年度其害不可勝言六年度預算政府提出已遲半年兩院議决又須數月比及施行已入七年度矣使會期定爲四月一日尚可督促編定急圖補救若再推延預算與年度必益參差政府支取全無約束國會監督徒託空言此其不可者一也會計年度各國不同但其大要以收入旺盛爲標準我國收入下半年最爲豐多以七月一日爲會計年度開始行政無虞竭蹶若以八月一日爲會期則會計年度必以一月一日爲開始承年終經濟緊迫之後丁春夏收入無著之時無米豈能爲炊告貸更負重息今若本末倒置以會計年度遷就會期將來必以會計年度之不正而釀成財政之紊亂與經濟之恐怖此其不可者二也以上兩端顯而易見或者此次議决别有苦衷非人民所能深喻但無論如何政治競爭應以正義爲範圍立法事大不宜參機械爲作用况乎政局未定誤會易生倘以一事之不愼與反對者以借口豈不有傷國會之尊嚴而失人民期望議會之素心衆議院旣失於前尚冀參議院挽救於後頃聞參議院復行冒然通過此等辦法旣大失國會信用反對者更得有所藉口在政府内幕中有無機械作用雖不敢知而國會前途尊嚴則不能不顧事關國家安危不忍坐視明知言之無效萬難終於緘默兩院不乏明達之士尚望深思熟籌爲幸張介禮夏繼泉孔祥柯王朝俊邵晋蕃陳藻莊等三百十人仝叩東印 
[關於粤財政之兩要電]  
　　朱省長昨電國務院財政部云台行借欵蒙允核准感盼至切惟尚未接日使知照乞速催電知以憑簽訂交欵釐金續借正在磋議銀行復業僅一批借欵無足濟事懇將准撥鹽欵暫借躉數以便可速開行遲延一日多受一日之損失俟釐金借欵成立准即撥還務乞鑒察危急待救情形俯賜照准至盼至禱慶瀾印中央復電云廣州朱省長鑒敬電悉台行借欵已催財部速辦院宥印 
　　省長又致財政部陸軍部電云蒸電祗悉粤省新五年度預算經國務會議議决本應查照辦理惟查警衞軍費一項亂前原定預算月支毫銀四十四萬八千二百八十四元九毫三仙三文嗣京粤紛甫定各路民軍不得不分别編妥藉資結果因之營隊增加經費超越非獨莫克核減且按月不敷甚鉅慶瀾上年九月接管時爲數竟達一百四十餘營之多較原額營數增加六十餘營厥後陸續遣散計已裁去四十營其餘尚逐漸裁汰未便過於急切此粤局困難情形諒亦久爲大部所深悉現已督飭員司編造新五年度預算表除七八兩月分應請查照前案歸龍前督計算外其九月至六年六月底止按月以原預算經費列爲正式預算計十閱月共毫銀四百四十八萬二千八百四十九元三毫三仙其每月超過之數編爲特别預算計十閱月共一百四十三萬八千四百七十二元一毫七仙請予作正開銷以期委曲求全至此項正式特别各預算係屬萬不得已之舉前已令行財政廳按月撥解支付無存現經過七閱月事實上更無術補救擬俟七月以後無論如何爲難將軍隊分别編妥實行裁汰恢復原預算數目又編遣費六萬九千七百四十八元八毫七仙三文善後費五十一萬四千一百面零零二毫八先即在前准核定編遣軍費一百二十萬項下動支除將各另表文咨送外謹先電復朱慶瀾陷印 
[德問題之粤聞]  
　　廣州陸軍檢查分所附設廣惠鎭守使署西偏已於四月二十日組織成立聞已委任傅德恒黎鵬爲檢查員全福禎爲譯電員兼書記昨已將成立日期分報當道矣 
檢查德人辦法昨經譚代督參照中央來電制定籌辦簡章令發各屬鎭守使交涉員遵照組織頃聞省城陸軍臨時檢查總所已定期本月四號派員前 
往沙面着手開辦實行檢查已由當道分函駐粤英法兩國領事知照 
　　潮梅爲海疆要塞與德國絶交後迭經當道電飭鎭守使道尹妥將防務佈置昨省長復派本署軍法處委員遄赴潮州察視一切以昭愼密 
　　當道昨接外交部電開查内河各港行駛之小輪凡屬德國商人所置者亦屬不少現旣與德絶交而德商之財産華官仍負保護責任恐有匪類乘間藉端騷擾情事自應令行内河水警妥爲保護一百將該管區域原有德商小輪若干艘明報告希飭屬遵照辦理 
　　譚代督訓令海防辦事所云現准省長函開敬啓者現據本署交涉局科員張繼彪面稱奉諭前赴海軍練營查視收留青島兵艦之各德人茲經遵往查得該四德人内有二名因受風寒病未痊愈並據該德人等聲稱現住地方狹隘求另擇地安置等語前來查日前處理青島德艦由鄧視察將該艦上德人送交海軍練營收管原屬暫時辦法現旣據稱住地狹隘並有二人患病未痊亟應分别另行覓地妥爲安置迅速延醫酌予調理相應函達貴督軍請煩察酌迅飭海防辦事所妥爲辦理並盼見復實紉公誼專此奉佈等因准此除函復省長轉飭交涉局派員接洽將有病德人代爲延醫調理外合行令仰該總辦迅速另覓適當地點將前交海軍練營收管德人四名妥爲安置仍將辦理情形具報察核此令 
　　當道昨致南寗陳督軍劉省長電云勘電敬悉北海德領出境道經貴治承撥巡輪派員護送至粤三水藉保無虞深紉公誼該領已於三十早抵省應向協約各國各領商取安全通行劵即送赴滬謹并 
覆聞浩明慶瀾叩東印 
[贛省商會請免潯關加税]  
　　潯關免料完鈔加征貨税一案上年經潯商會等否認迭將利害情形先後文電陳明農商部財政部税務處當奉指令核准緩辦乃近頃財政部税務處又提議進行並疑商人不無誤會令由關督轉向商會開導税司更將潯商會等上年禀情詳駁意在必達其加税之目的潯商異常憤急然恐一方面力量有限因特通函江西全省商會並電致景德鎭總商會各派代表來潯籌商辦法茲悉省垣代表龔梅生羅朗山景鎭代表陳佛西余鴻賓均已到潯特由商會邀集各行各業開會公同討論僉以商人生命攸關旣無誤會之可言焉有開導之餘地議畢旋以南昌景德鎭九江總商會曁各商會各業代表等名義電呈財政部税務處仍請取銷前案略謂自潯關督函轉部令並抄送税司原詳駁議後商會等邀集各商公同討論莫名惶駭查原詳所指各節在上年發生之初各商未悉規定税率故電呈各情容有出入迨閱征收細則其驟加負擔或數倍或至二十餘倍則事　具在毫不可掩值此商業凋敝之時創此苛税商命何堪現各商等咸以此案爲生死關頭求之而免則生否則惟停業待斃商會等代表商情難安緘默除將各業抵死不認理由另文分别呈達外合先電達鈞迅令潯關督免予提議以安商業而靖人心云云 
[浙省長駁司法總長電]  
　　北京國務院鈞鑒耀珊爲裁審檢所事承鈞院曲意調停耀珊深知鈞院苦心故不再以必合法令爲請惟自有司法部梗議外間不察事實及借題發揮者浮議紛紜日聒鈞院勢將積非成是不能不再爲鈞院詳陳之查審檢所之裁撤是否違法必以設立之是否合法爲進旣在獨立取消以後未經呈請令准並無司法部准設部文是爲擅自設立非法之機關前省長可以設本省長何不可以裁司法總長乃欲保存此省自爲制不合法之組織竟以裁撤爲違法此應請司法總長解釋者一也司法總長旣知司法機關之設置廢止爲部之職權何以於浙省取消獨立後任其擅設審檢所如以爲合法當呈請准其設置如以爲不合法更當呈請令其廢止未經呈准而准其設置是否違法旣未呈准而不令其廢止是否溺職此應請司法總長解釋者二也司法總長於前省長擅設時旣認爲是省長之權限而取放任主義何以於本省長裁撤時又視爲法部之職　而取干涉主義如應干涉則以前之放任豈不溺部長之職如應放任則此際之干涉豈非侵省長之權此應請司法總長解釋者三也一月九日部呈以浙之改組司法機關附列於滇粤等省司法總長如知浙之改組審檢所在獨立取消之後而以附於滇粤各省之列是否欺朦元首如不知浙之改組審檢所在獨立取消之後而以附於滇粤各省之列是否荒怠職務此應請司法總長解釋者四也一月九日之指令純係追認以前非承認以後司法總長乃以追認爲承認試問本年一月已不在獨立期間旣非事出非常又非屬不得已法部何能違法以不合法之組織請准存在大總統更何能徇法部之請令准不合法之組織存在不僅使法部違法司法總長但欲假借指令而忘其先自違法且欲誣大總統以違法此應請司法總長解釋者五也讓一步言之即如司法總長之說可以假借一月九日指令作爲承認以後查指令爲命令敎令爲法令三年四月五日公布之敎令旣未經明命廢止當然有效官吏服務令載命令違反法令無服從之義務耀珊遵依服務令恢復未失效力之法令何以爲違法司法總長遵依何項法令而可以命令違反法令况其假借命令以保存不合法之組織乎此應請司法總長解釋者六也再讓一步言之舍法令而言組織如以裁審檢所爲破壞司法獨立試問浙江審檢所以知事行政官兼檢察司法官詎非混合制何能爲獨立制恢復穚事兼理司法之法令而曰破壞司法獨立組織知事兼任檢察之審檢所而曰司法獨立基歴獨立二字當如何解破壞司法獨立又如何解此應請司法總長解釋者七也司法總長呈文曰不合法之組織更變之而獨不更變浙之審檢所果以爲合於何項法令復耀珊電曰審檢所在所必裁而主張緩裁於國務會議竟保存不合法之組織豈非自相矛盾此應請司法總長解釋者八也總之浙江審檢所旣未經令准又並無部文確爲不合法之組織本省長裁撤前省長自設之機關實爲恪遵法令絶未侵越部權除請令司法總長詳爲解釋公布以免羣疑而定是非外究竟官吏服務令所載命令違反法令無服從之義務云云應否遵行之處伏候電示祗遵耀珊歌印 
[杭州快信]  
　　齊省長昨擬就四次辭職電稿交收發處送電局拍遞忽又飭人追回作罷 
　　楊督軍另賃下城頭巷大厦眷屬昨已遷移 
　　香客雲集遊人如織西湖小艇價增數倍（每天每隻兩元）天竺茅家埠一帶添派警士分段巡邏 
　　某師長昨在西湖鳳舞台（坤劇）點戲兩齣賞現洋六十元擲包台上散布满地满座譁然 
 
 
 

Page 7

 
 
紹蕭配銷所移設舊灶地點聞有朦蔽販私情弊胡運司密飭該管督銷局查辦 
　　　紹公司海寗輪船在嘉興九里滙被錢福珍聚衆扣捺當局前已飭縣會警押放現又派委澈查起釁詳情 
　　警備隊第一第四兩區每月所報缺額名數不符陳陸兩統帶已奉飭限日聲復 
　　謝三太傅祠宇前被警察摧毁現由警務處飭廳恢復 
地方通信 
[松江]  
　　新舞台停演　之第一社松江新劇營業日見不振當事者久思改演京劇奈以格於警局干預不克成爲事實自劉藝舟到松後遽在新舞台添演京劇於是舊劇潮流一發不可復止詎演不數口新舞台遽以他事停閉雲間第一社卽急起直追改請上海天聲舞台來松演唱京劇並由後台日出洋三十元包辦前台一切開支故於今日始已完全改唱京劇矣惟該社於解除新劇員合司時後台主任王福田以償還損失爲言要求前台賠償費百元與該社經理宋章甫相持不下卒由商會公斷處斷由宋章甫賠償五十元了事 
　　組織丐民習藝所先聲近日各報登載某紳發起組織丐民習藝所此係傳聞之誤實則此事係省令飭辦之件某紳不過奉有縣署照會令從長議覆而已省令對於該所經費一層原有收取商家丐捐或於慈善費項下籌欵組織之說故縣署奉令即飭警局調查各商家是否舊有丐捐名目警局調查後即以向無丐捐復縣因之李縣長擬由慈善費項下撥欵組織爰即照會育嬰堂全節堂董　及商會長令各從長議覆現聞以上各機關將擇期開會交換意見後再行覆縣 
[無錫]  
　　野鴛鴦被焚天旱風燥頻聞火警近來一日多至數起有崇安寺萬松院之和尚名松濤與住居公園路茅屋内之洗衣老婦姘識已久雙宿雙飛儼如夫婦昨日松濤在某齋主家唪經費事畢後時已午夜即至老婦處續歡不知因何於二時餘忽肇焚如一時火光燭天雖經鄰人鳴鑼告警各處救火會馳至羣施撲救然已無及松濤和尚及洗衣老婦春夢正酣不及逃出遂葬身火窟中黎明於瓦礫内檢出兩屍尚赤條條擁抱如故云 
　　重興泰伯廟離城二十里地名梅村有泰伯廟一所歷年已久荒蕪不堪上年有贛北鎭守使吳金彪詳准江西督軍咨陳内務部准予撥欵修葺頒給匾額並咨江蘇省長轉飭無錫縣知事保護致祭在案茲聞吳鎭守使派其乃弟吳金印代表來錫視察一切吳君庽新世界旅社本日已赴楷村秦伯廟察看矣 
[蘇州]  
　　蘇城查烟案吾蘇烟禁甚爲緊急警廳執行檢查頗覺雷厲風行自上月杪期满後更爲功令森嚴各檢查四出調查崔廳長督察甚嚴破獲日有數起不意近來忽發生因查烟釀成絶大糾葛查盤門西街有汪素卿者烟癮甚深本月二號警廳派檢查員　顯揚及馮黄李等四人會同該處區警往捉汪竟不服檢查及至在伊房中搜出烟具後汪尚不肯到區當時楊顯揚云爾必須要往如果你有不服之處儘可以去告我卽告以四人之姓名一　傳地保到汪宅交點物件然後將汪等帶區送廳由司法科預訊汪供稱烟具係昔年先人所用非現時自備並未言及失物迨至循　移縣　承審員審判亦未言及失物結果科罰金四十元釋放素卿以措繳爲詞先行保出惟當時汪被獲後卽有城内某巨紳　信至廳爲汪討情嗣見仍舊判罰汪心實不甘乃具禀縣署控告各檢查無故入宅帶同大批警察分投臥室假查烟爲名乃攫取物件開具失單計失去珠花金鍊各一事大洋四十元小洋二十五角指明某檢查等所取孫知事閱禀後卽與崔怡庭詳加澈究查得汪素卿家道中落並無值錢物品在家况查烟後有地保會同檢點並無損失之事今禀上所言顯係挾恨誣控孫知事於五號嚴特批斥汪又續禀忽稱所失之物不必追究毋須賠償唯求罰欵減短另行判科孫將汪原禀擲不受理卽日着保追繳罰欵而汪又上禀于道尹公署措詞與縣署之第一禀同王可耕初時不知内幕即傳崔廳長孫知事詢問經崔孫兩君陳明原因王公以和平處理不欲多事從寛免予深究着其繳欵了案即以　意批示汪於禀道尹後又具禀省長公署聞道署警廳已接　南京來信據稱俟來蘇查明實情後再行辦理今日各檢查紛紛赴　向崔廳長處陳明必欲與汪法庭解决現在各檢查已舉定高子　君爲代表（亦檢查員之一）聘任律師向縣署地方廳及高　廳起訴以維名譽 
　　派艦護送勘烟英員水警二廳接奉省長訓令略謂英使會勘蘇省烟苗業已派委駐甬領事陶樂爾來蘇勘查現陶領事已抵省垣本署特派記名道尹俞壽璋陪同前往次第勘查准於本月十日由寗出發該英員抵境時應卽飭屬妥爲保護並派淺水兵艦沿途護送以昭愼重云云趙雲生廳長接文後當即派定該英員抵境時凡常州無錫等屬以昭武淺水兵艦同第二專署各師船護送凡蘇屬境内以靖湖淺水兵艦同第三專署各師船護送凡松屬及浦江境内以安靖淺水兵艦同第一專署各師船護送已分令各專署長及各艦長等遵照並呈報省長查核矣 
　　第二師長飭繳保證金第二師朱師長通令所部各旅團營云案查財政部規定章程掌司公欵人員均應繳納保證金所有條例曁施行細則業經印發飭遵查本師各旅團營掌司公欵人員所繳數目應照施行細則内第一條三項之規定本部二等軍需正應飭繳納全年薪水十分之二外其餘均繳全年薪水十分之一合亟令仰各旅團營長遵照轉飭掌司公欵人員束具陳請願書連同現金送師以便彙核辦理立待詳報毋稍違延 
[鎭江]  
　　保護過境德僑自中德絶交後凡在華各通商口岸之德領德僑出境大都均至上海然後附搭中立國之郵船回國故日來上游各埠之德國官商乘輪過鎭者紛至沓來均由駐鎭交涉局派員會同軍警在各輪埠妥爲照料保護周至茲悉日昨午後四時又有長沙宣昌二埠之德員數人曁德商男女二十餘人同乘華盛輪船道出鎭江下椗後經駐鎭陸軍第十九師楊春甫師長丹徒縣章知事各派軍警在碼頭迎護直至六時始展輪赴滬 
　　瘋敎員耶向在鎭江西城門口開設小雜貨舖之趙某係旗人也其兄月輝向充丹陽某小學堂敎員其妹淑愼亦在徒屬寳埝鎭某女學堂任敎授之職日前均因春假回里淑愼曾於去冬在城西柴炭巷鴻昌照相館拍一小照迄今未取日作午後月輝至該館取照不給價值大肆咆哮並云館主將彼妹照片印賣且有種種不堪入耳之言滋鬧不休後經該館主張少湘將月輝扭送至警察第一區經蔣區長詢悉情由一再駁詰彼乃言語支吾裝作醉態遂拘留一小時釋之而去 
[揚州]  
　　嚴查銷售私鹽辦理江都等四岸運銷局局長劉君查悉東關城外凹字街一帶地方有人將鹽盛於筐籃内私售鄉民并有藏於包裹之内入城偷銷不特官鹽銷路有礙且於國課攸關日昨特咨請江都警察所飭令各區及看守城門巡士一體嚴查 
　　陸軍定期合操駐揚陸軍第七十六混成旅張仁奎旅長前已將全部軍士在城外演習野外戰術現又規定各營除每日例行操練外每逢土曜日午前在西門外大校場合操一次已於本星期六（七日）實行 
　　小麥市情近狀小麥一項久無生色自外交風潮激起而後價雖提高銷路仍未暢旺近爲鎭江帮玉豐及祥興兩行來揚購辦已逾千石故銷路驛暢價亦漸高（按現價已照前加增三角每石頂高五元六角）聞南門外某麥莊因滬市活動每日亦購進不少 
　　起解鄰縣盜犯江都縣公署昨奉儀徵縣姚知事咨文請速將搶劫白洋山之要犯劉問達起解來儀故周知事已於今日（七日）飭法警起解矣 
[南市]  
　　河海工程學校第一届畢業預誌南京河海工程專門學校乃全國水利局合蘇浙直魯四省經濟之力而成本年四月該校特科已届畢業全國水利副總裁潘馨航君以此爲該校第一届畢業極爲注重現擬躬往舉行畢業典禮藉向諸生致其勗勉之誼並携同諮詢工程師荷蘭方維因赴校演講期於中國水利工程人才日即發展云 
[杭州]  
　　議員除名提起訴訟省議員王行健回復資格一案經省議會大會打消後王君以前次臨時會僅缺席四次卽依暫行法第三十三條除名查該條文規定無故不到會至十日以上始行除名茲自西甯歸來路途遥遠不得謂之無故且開大會四次缺席者祗四日亦不得謂十日以上省議會誤引條文致喪失議員資格心殊不甘已準備繕具訴狀向杭縣地方廳提起公訴矣 
　　絶交後之浙省德僑麗水牧師冉明誠係德國人自中德絶交後業經遵照處置德人條例報縣登錄現冉因患喉症須赴上海就醫約期三星期回縣縣知事陳贊唐據報後除塡給護照派人護送出境外昨將前情呈報軍民兩長備案 
[嘉興]  
　　船夥擊斃巡丁之駭聞嘉興新豐鎭向設統捐巡船稽查貨船往來以杜偷漏捐税日前下午八時許有貨船一隻重載貨物自上流而下經過巡船駐地當囑令停駛查驗貨船不應奮力前進巡船即向後追及巡丁顧某吳某等跳上貨船當　船戶金　持械猛擊並將顧吳兩人推入河中吳某經衆救起顧某已遭　頂嗣經該處水陸軍警將船戶金某等三人獲住於昨押赴縣　並由張知事派員前往相驗屍身備棺收殮矣 
　　假冒禁烟委員被獲嘉興北門内鉅商陳印若家於前日下午來有鼻架金絲足履皮鞋身穿西服之某甲自稱歐陽樹聲廣東人現任全國禁烟委員並有柏文蔚等名刺即於今日來禾聞君向吸鴉片特來查驗如以重金與我便可相安無事云云言時語聲頗厲陳某禮以上賓一面報知禁烟處有無此等委員並察其動靜不無可疑遂乘其不覺將雙手執住伸手扯其假鬚（係用膠水裝成）始知係陳萬豐銅銀店（即係陳印若所開）司事錢某之子錢一文也當即送入警所押赴縣署昨由張知事開庭訽問錢某供認假冒不諱今日當可宣判矣 
[安慶]  
　　爭産殺斃人命駭聞皖南宣城縣東鄉有汴民李桂春者務農爲業父母早逝家産尚豐有庶母有堂生弟尚幼因爭家産與庶母乃弟不睦有叔正華族弟長春亦與桂春結怨上月初五晩間正華乘桂春與妻周氏睡熟惜領族弟長春等各持鋤斧鐮刀撞門入室將桂春從牀拖下亂斫登時斃命周氏哀求乃免李姓人多即將桂春屍首拖出掩埋一面命人將周氏看守恐其赴官訴訟周氏無法亦不敢哀號一日看守稍懈周氏遂乘間逃奔縣城到縣鳴寃當經該縣袁知事親帶刑仵馳往死者埋處開棺檢驗屍身受傷十七處隨由袁知事令飭法警捕拿兇手當將李正華正才正江三人捕獲分别鞫訊正華已認供不諱惟正才正江尚不承認袁知事乃先將正華釘鐐收禁正江正才分虽拘押復派警緝拿李華春長春等研訊究辦聞此案頗有人赴署說情袁知事以案關人命均已嚴詞拒絶 
　　敎育會質問縣知事懷寗縣敎育會成立於民國元年冬季旋因二次獨立該會遂無形取消去年冬經全縣士紳集議規復當選定正會長姜笠夫副會長王若忱會内經費由財政局月撥三千元由會長聘請文牘庶務掌管開支姜爲人硬直與官廳時有不合王則以副會長名義出入縣署意欲兼辦文牘庶務縣知事曲順其意於批閱報銷文内聲明該會文牘庶務卽由副會長兼任以節經費而恤民脂民膏該會各議員對於此項批文頗不满意於是公同議决具書質問其質問條目有四（一）本會章程内載有文牘庶務各職掌管會内一切事宜該章程曾經呈核批准繼續有效（二）副會長原係策一小學校長每週任課甚多會内事繁非一人所能兼任若文牘庶務必須副會長兼任此條出自何項章程（三）本會經費預算月支三十元每月造有報銷如有不合儘可指駁何能空言節省（四）民膏民脂本會當恤即官廳以及各機關亦莫不當恤惟本邑虚設之機關如財政局團防局及他項名譽職如不下鄉之視學員如聾似啞之學務顧問年費數千金獨非民脂民膏乎聞此項公文業已陳送縣署究不知該知事如何批答也 
[江西]  
　　長沙德領過潯駐長沙德領來令豪因絶交歸國隨帶男二名女一名葉枝（係湘某税務司之女）於三日四時乘華泰輪船道經九江並有不同伴之德商侯白一名偕行當由鎭守便署派副官長張壽鏞關督公署派辦事員譚西庚警察廳派督察長　嗣唐護送出境 
雜評一 
[再告蘇省會（一子）]  
　　選舉參員所費之時日以上届例言之並不在常會會期内扣去故議員之意以爲無論若何遷延决不與常會有妨礙殊不知與常會縱無妨礙而議員自身之名譽省會前途之信用亦得謂爲一無關係耶今據議員通電謂金錢問題已不發生同好棄惡以時到會果能如是使選舉得以早日告竣　誠江蘇人民之幸也 
　　雖然記者猶有所慮吾國向來選政上之大障礙一爲黨派意見一爲地方觀念因此二者之爭而所謂適當人才遂不能應時而出其後金錢運動起勢力之所及并上兩問題而亦打破之不論黨派不論地方惟金錢是視是誠所謂愈趨愈下者矣今之金錢問題雖能幸而消滅而消滅之後或上兩問題之競爭依然存在則欲得最良善之結果仍無希望故吾謂諸議員旣能激發其良心使金錢問題不生而尤能鑒於前轍使黨派問題地方問題一并不生者庶眞正人才問題可得而言乎吾甚望蘇省會之吏進而求之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬俄人追悼革命烈士]  
　　上海泰晤士報云八日午前上海任人齊集敎堂舉行追悼革命烈士之大會計革命時志士喪身者約有二三百人會場中懸花圈甚多其最主要者首爲波蘭人所送花色紅白相間内綴爭爾我自由字樣次係俄人所送深紅色上有文曰紀念吾國爲自由爲國家殞軀之志士再次爲俄領署人員所送圈上亦有追悼之言祭壇上飾以波蘭國旗祭禮旣畢俄人五百餘人集於敎堂外靜聽演說首先發言者爲道勝銀行之狄諾斯加夫人以簡鍊之詞說明工黨起事之理由及皇室偏袒德國與中流社會横遭寃抑欲求公道反被俄皇諭令槍斃以致民心離叛軍人響應之情形衆大鼓掌後有數人繼起演說而以道勝銀行總理之言爲最激昂慷慨於俄國已經之歷史現在之地位及將來之希望發揮頗詳衆聞之感動有泣下者最後有某君代表猶太人致詞演說旣畢全體攝影紅旗招展觸目皆是俄領署且將社會黨之旗懸於俄旗之上 
[西報紀美國軍艦之動靜]  
　　字林報云駐泊中國之美國各軍艦非船身太小僅宜於巡緝江河及海岸之用卽搆造太舊在近日戰爭中已成無用之物故皆不合戰爭之用此爲美艦當可留於中國之又一理由長江中有美國砲艦四艘昨日尚無召回之舉動但若中國要求覊留則此四艦將駛至上海巡艦辛辛那弟號上星期泊於南京已於星期六午後駛回上海昨奉訓命著於九日清晨開赴小吕宋（按此艦已於九日午後三時駛出）砲艦威爾明頓號刻在老船塢修理尚有一小砲艦薩馬號泊於此間長江中四艦一爲維拉洛波斯號在南京一爲魁羅斯號在九江一爲摩諾開錫號在漢口一爲巴洛斯號在重慶廣州厦門各有一砲艦此兩艘若中國不願其泊留定將開往小吕宋此外尚有一小艦邦邦葛號刻在澳門或廣州將開赴香港威爾明頓號艙面已拆去機器亦卸下兩星期内未能修理告竣中國未必要求覊留此艦如是有此舉艦長或將請俟修竣再行駛出蓋依照國際公法該艦本可有此權利也星期六日美艦隊司令已接奉國會决議案宣佈美德間已具戰爭狀態者已由威爾遜批准之官電美國海軍運煤船亞巴倫達號刻由小吕宋裝運接濟品來滬九日午前可到稍留數日有軍役期满之兵士百人將乘之開赴長崎轉附他船回國之又美國陸軍運送艦華倫號前由青島裝載冰凍牛肉往小吕宋以供菲列濱陸軍需用時機械偶有損壞星期六日午前行抵上海以便修理約須躭擱數日從前菲列濱美國陸軍所需之牛肉係從澳洲購來後與威廉加資氏訂立合同轉由青島供給牛肉是以一年前青島設立冰鮮廠一所牛隻皆在山東購賣屠宰後卽以氷凍之交運送船載往小吕宋華倫號殆卽裝運此項冰凍牛肉之船也 
[大批德員起程返國]  
文滙報云各埠德領署人員及其眷屬共五十餘人於九日午前八時半乘火車赴吳淞抵該處後由華官派船載送至荷蘭船戈恩特諾號以便回國彼等已由協約國領事發給通行護照至於行李另由拖船運去荷蘭領事等亦乘拖船赴吳淞照料一切荷蘭船定於午後三時由吳淞啓椗上海德總領事及他處領署人員仍留寓滬上尚未有朿裝就道之佈置云 
[外交部注意由華回國之德員]  
　　松滬護軍使署接外交部來電以德國駐紥各通商埠領事官及各領事署所屬德員業經陸續赴滬現下是否一併由滬起程回國着將到滬之各德領事曁其屬下德國官佐人員名數係乘何艦返國迅卽查明列表復部查核等因盧護軍使立即函致駐滬朱交涉員請爲查報 
[接收同濟學校之就緒]  
　　敎育部近派僉事沈商耆君彭年來滬接收同濟德文醫工學校並安置該校未歸之學生沈君到滬後寓居江蘇省敎育會卽與海軍督立薩上將商允暫假吳淞海軍中學爲各學生住宿授課之所聘請德文敎員四十餘人業已開課每月開支約有一萬餘元該校校長亦已由部委定已經蒞校接事一切手續均已大定是以沈僉事擬於日内返京覆命 
[討論加入戰團之利害]  
　　本埠各團體近接全國商會聨合會來函以我國不宜加入戰團並述種種利害關係請即開會愼重討論後函復到會以便採取衆意呈請政府審愼將事等因各團體接函後均已分别訂期集衆會議廣肇公所等已於前日常會期内列入議程由各議董討論後採集衆議擬稿電復矣 
[訊判華商德商訟案之權限問題]  
　　中德邦交斷絶後公共公廨星期六早堂刑事德領陪審一席已由駐滬外交團與華官議决暫由日意兩國副領事代庖各情已誌前報惟德商控告華商及華商控告德商各案是否歸華倌單獨裁判抑或由荷國領事會同交涉公署派員訊理迭經朱交涉員與駐滬領事團一再磋商未决以故華商德商互控各案暫行擱置茲悉此事已由朱交涉員與外交團分别電請中央政府與駐京公使團磋商定議候示遵行 
[存土着手調查]  
　　代理平政院院長張一鵬現奉政府委派南來調查上海烟商存土一事張君已於日前由京啓行先至南京與馮副總統接洽後即於前日由寗附搭滬寗火車抵滬寓居公共租界惠中旅館業已着手調查 
[會勘烟苗之預備]  
　　淞滬警廳長徐輔洲君近奉齊省長訓令以查勘烟苗一事駐京英使已委西員陶樂爾君至蘇省各屬分别詳細會勘業經外交部長委任趙某偕同内務部委員曹僉事來寗會齊並由本公署加委記名道尹俞壽璋會合出發先從鎭江江陰上海蘇州等處次第查勘並由各道尹派員隨同分赴各縣市鄉切實勘明有無煙苗發現仰即知照妥爲照料等因徐廳長當即令行各區署署長署員等預備迎迓一俟該專員蒞滬即當會同縣委追隨往勘並聞此次會勘注重淞滬警察第六區第三區因該二區轄境均係鄉僻故須着意搜查云 
　　又聞江蘇齊省長以所有駐防各處之軍隊如接查勘烟苗華洋各員函請派兵協助自當一體照辦並應妥爲保護除分别致函軍隊外並外昨日飭知松滬兩處防守司令官何王二旅長遵辦 
[洋藥局尚未結束]  
　　江海關堆棧之大小土自經洋藥税務司諭知土商於四月一日起實行停止提報後該局日來辦事仍未稍暇因在三月三十一日以前所報出之積數尚多一時趕辦不及且土商請給分運單尚繼續而止致結束之期尚難確定云 
[火車站稽查拐案]  
　　上海婦孺救濟總會日前函致滬寗鐵路管理局江局長以上海拐風日熾迭由本會遴派稽查等在各埠輪船破獲拐案不下數十起近聞該拐匪等改由鐵道聨運以冀迅速查滬寧上海北站爲商業薈萃之區該拐匪由南而北乘車直達亦以該站爲起點嗣後擬由本會每日飭派稽查偵探到站緝查拐案以維人道主義商請簽給入站憑照若干紙俾便執行職務等因當經江局長函復以緝查拐案洵屬維持人道但站臺地段有限火車開到時刻忙速人貨尤爲擁擠稽查入站緝匪未免有妨秩序查鐵路釐捐局洋貨棉紗認捐各商及江蘇烟酒公賣分局前此皆以稽查貨物商及給照入站經敝局據理謝絶並准其通融辦法於未上車以前旣下車以後在售票處門外或行李房曁收票栅欄外派員扼要稽查各在案貴會事同一律自應仿照辦理但仍須議定限制各欵（一）所派稽查偵探每站以二名爲限（二）所派探員是何姓名憑何執照應請先期函知本局以便轉飭路警接洽（三）所派稽查偵探專查拐案餘事概不過部（四）如果查出拐案須帶回核辦者應由調查員報知路警並先至鐵路警務所錄案以備查攷（五）如調查員等有違章滋擾情事可由路局隨時通知撤換以上各欵經函詢救濟總會得其同意業將調查員偵探員姓名籍貫清單並中西文執照式樣備函移知路局查核復經江局長據函轉飭鐵路警務所拉洽辦理矣 
[關於工商大計之條陳]  
　　中華工商研究會副會長謝復初君此次經南洋雪蘭義吉隆坡華僑推舉充任參議院華僑選舉代表赴京參預選舉並會同連署之雪蘭莪中華商會代表符和章霹靂華僑總商會代表郭應章雪蘭莪闢智書報社代表謝碧田舊金山中華商會代表黄石公山口羊民生書社代表鄧克辛雪蘭莪呀吃山埠代表謝魯倩坤甸圖存畫社代表鄧宛熙馬六甲中華琼州會館代表龍鳳姿緬甸卜岸代表葛伯誠網甲島吉隆坡中華惠州會館代表林善儒等擬是關於全國工商大計條陳五則於日前覲見大總統時面呈請爲訓示施行茲覔得原稿披露於後竊思我國之弱點由於民貧民貧之原因由於實業之不興欲圖富强非興實業不可興實業尤非羣策羣力不爲功政府維持提挈於上工商殫精竭慮於下始有成效可觀否則徒托空言無補事實謹就管見所及敬爲我大總統　縷陳之（一）宜奬勵製造也我國工界智識薄弱墨守舊法不知改良終日手胼足胝僅獲苦工辛資而已各國舶來之品投我國人所好花樣翻新我國金錢外溢年以數千萬計日積月累年復一年欲期民不貧國不弱何可得哉爲今之計宜從工界着手有能獨出心裁發明製造貨物而合運銷他國者政府給予專利年限或給予博士及奬章匾額等類以策勵之（一）宜籌欵設立陳列所以供討論也我國工商均在幼稚時代非政府竭力提挈不可譬猶嬰兒之在襁褓若無乳母撫育使共自生豈不難哉查日本在甲午以前其貧弱與我國目前相等嗣後上下一心致力工商今已一躍而爲强國矣所謂提挈於上云者凡工商力有未逮時政府應出全力扶持之今我國工商不能發達未始非由於見聞之不廣擬請政府籌欵十萬元先在通商大埠設立陳列所一二處通飭僑居各國中華商會將該處行銷最廣之樣本貨樣檢寄陳列所以備工商界參攷互相討論逐漸改良開通工商智識爲當今之危務也（一）請設製造原料大廠也我國原料往往爲他國購去一加製造復運銷我國獲利數倍即以棉花一項而論上海紗廠林立而所出之紗最多不過四十八支或謂我國所産之棉經緯較短之故此等謬論不直識者一笑殊不知日本所用之棉大半購自我國何以彼能紡出一百數十支之紗此非關於原料之優劣明矣查一百數十支紗之機器較之其他機器價昻數倍其一廠之建設非數百萬資本不辦至其餘原料名目甚夥難以枚舉此皆我國工商不能與先進國競爭之弱點徒恃一時之熱心大聲急呼維持國貨若不正本清源安可望其持久不敗也哉更有一種商人藉維持國貨而漁利之不求貨物精良但期乘間獲利貨旣惡劣價復高抬如是欲盼國貨暢銷不亦謬乎擬請政府設製造原料大廠數處先使原料齊全而後加以改良製造庶不致固有之利權坐視他人之攘奪其設廠股本宜官商各半收效較易也（一）請設工業銀行以輔助工界也查日本政府對於工業凡能製造一物如患資本缺乏由政府考驗果係價廉物美可以運銷他國者由政府出資令造於是工界不患資本缺乏惟慮工藝不精力求進步今日本無物不能自造是其明證我國工業幼稚正宜仿此辦法（未完） 
[南洋公學之大紀念]  
　　滬西南洋公學即交通部工業專門學校開辦已經念載茲定四月念六念七念八三日開二十周紀念會並發起建築紀念圖書館刻奉四月八日大總統指令交通部許世英呈據上海工業專門學校校長唐文治呈擬建設圖書館請予提倡由呈悉該校開辦念載茲復擬建設圖書館以資紀念萃瑯嬛之册籍供學子之蒐求洵爲切要之圖即由該部督飭妥籌興辦以成盛舉此令 
[江浙會剿海盜]  
　　江浙交界之花腦沙四礁山　山佘山等洋面均爲海盜出沒之區此種海盜均係沿海漁民每於駕船捕魚之時携帶鎗械遇有孤帆商船即行搶刦甚至將船拖至海灘打碎瓜分茲爲浙江楊督軍查悉除令飭外海水警王廳長派艦捕緝一面咨請海軍薩總司令飭由海軍第一隊林司令派遣建康砲艦前往巡緝外並咨齊省長轉飭江蘇水警第一廳令飭策電安濤兩艦駛赴該處洋面協同剿捕 
[護軍使檢閱閘北防兵]  
　　松滬護軍使盧永祥以閘北一隅處處與租界毗連防務尤關重要故於昨日上午十時特率副官一員護兵數名分乘汽車二輛親蒞駐防閘北之步兵三十七團一營檢閱軍隊以昭鄭重 
[殖邊行長果來滬耶]  
　　本埠殖邊銀行行長徐幾亭前經北京總管理處查悉有僞造證據私吞行欵四十一萬元情事經該總管理處在京總檢察廳起訴將徐拘案一面由廳咨請上海地方審判廳澈查經袁廳長派推事赴行會同該總行協理張笙階及王文典等將指控各節逐一查明發見僞據甚多因即將各種僞據賬目逐一攝影計有二十餘件之多業已申送京師總廳核辦在案滬地各存戶聞之咸以徐某營私舞弊京師總廳必能按律擬辦詎日前有人忽見徐某來滬携眷出遊各存戶遂相約至法租界長浜路之庽所避不見面復至南京路滬行質問該行協理張笙階及王文典立即拍電京廳曁該行總管理處質問此案之究竟云 
[製造局新總辦抵滬]  
　　上海製造局總辦李鍾岳被控撤委早誌前報茲得可靠消息謂該局總辦一職已奉陸軍部調委山東德州兵工廠總辦謝邦清接辦謝君字錦章安徽人前充上海製造局工務處處長前年升任德州兵工廠總辦現已交卸德州職務即搭津浦滬甯兩路火車於前日旁晩來滬庽居英租界滙中旅館局中員司聞信後均至旅館晋謁並聞該局會辦一職業亦由部委任該局練鋼廠主任咸瑶圃字筆農升任日内即須接事 
[德員失物之疑團]  
　　駐紥長江各埠德國領事因悉二批荷船不日來淞故紛紛來滬預備返國前日招商局江寛輪船進口附有駐紥宜昌之德領某君抵埠後即偕同鎭江所派護送員弁軍警赴製造局檢查所報到簽復回文所有該領事在船之大餐費照例到埠算給是以由船中西崽開單隨至檢查所候給詎該領事到所後檢查行李失去皮夾一個内儲公文即指該西崽爲嫌疑人經檢查所傳入盤詰據供沿途均由各長官派人輪流逐段護送何至失物現鎭地差委均在此處可以證明該所辦事員以事關洋員指控未便省釋遂卽備文解送淞滬警察廳澈究後爲該輪買辦所知告明船主帶同譯員於昨日詣廳謁見徐廳長述明原委遂由徐君允准判交該船主先行帶出候再查核 
[通緝持械搶刦之共同犯]  
　　公共租界雲南路德人里三十七號門牌胡坤山家被盜持械入室刦取值洋一千八百餘元之金飾現洋逃逸業經總巡捕房包探周志仁協同淞滬警察廳偵探在城内緝獲盜匪劉玉清張阿二張珔彬等三人提回公共公廨經中西官訊實判將劉等三盜分别押辦惟盜首方筱齋（即方筱者）在逃未獲嚴飭緝拿在案茲麥總巡因恐該盜首携贜遠颺故特諭飭刑事科刷印通緝文告分發英美各捕房懸掛其文照錄如下爲緝拿事照得方筱者一名年約三十五歲河南人身長英尺約五尺七寸中等身材面色清秀現戴眼鏡因與已被捕獲三盜於一千九百十七年三月二十三日持械搶劫西藏路三十七號門牌一案有 
 
 
 

Page 11

 
 
同謀關係現已出票緝拿在案特此示仰諸色人等一體知悉如有知其下落或拿獲者請即報告總巡捕房總巡可也 
[車站遵懸聨運時刻表]  
　　滬寧鐵路管理局前奉交通部令飭將聨運各路時刻表配製鏡框懸於各大車站以便行旅並將已否遵辦情形呈部候核等因經江局長飭據洋總管復稱滬寧各重要車站如上海北站蘇州無錫常州丹陽鎭江南京等七站均已將聨運各路時刻表配製鏡框懸掛車站以符部令等語業已據情呈復交通部查核矣 
[捐建廣慈苦兒院之熱心]  
　　閔行鎭東廟灣沿浦灘有地十八畝爲黄譜衡喬念椿二君之産近水警二專署長沈夢蓮發起廣慈苦兒院黄喬二君即以此地捐助作爲院基建築經費約須一萬餘金由沈君獨力擔任計造房屋四十餘楹招收苦兒約一百四五十人現正開工營造沈君親自督工黄喬二君且捐常年經費大約陰曆六月間即可落成開幕 
[洋商團練經過華界]  
　　前日下午一時有旅滬各國商團砲軍一隊排隊游行由租界海寗路迤西經華界新民路長安路共和路恒豐路朝南過新大橋仍向租界而去所過各警區轄境由崗警歸報長官當以該商團入境游行事前並未通知因特詳報徐廳長咨請駐滬交涉員轉告領事團嗣後洋商團練如欲經過華界務須先期通知以免居民悮會云 
[青浦旅滬同鄉會歡迎沈商耆]  
　　敎育部特派來滬辦理同濟學校善後事宜之沈彭年君爲江蘇青浦縣人昨日下午三時青浦旅滬同鄉會特開歡迎會於漢口路會所首由副會長李綺城君起述本會成立情形及進行狀况繼由沈君演說對於同鄉會前途之希望并述連日視察上海各學堂成績詳細指導同鄉會擬設貧民工廠及義務夜學之辦法演說畢又爲桑梓閒談親戚情話欣然盡歡六時始散 
[川沙新知事今日赴任]  
　　新任川沙縣知事景崧定期本月十日（即今日）赴川履新昨已雇定平安公司小輪於今晨上午八時由南市大達碼頭登輪起程聞與景君同去者僅劉樸齋姚幼安董振千丁保和等四人僕役二人滬地紳商及振中高等小學校校長陳明誠擬於景君啓行時率同全體學生恭送景君則一概謝辭 
[木商再請交涉]  
　　滬南董家渡以南各木商第二次遷讓木植問題經久未决嗣由浚浦局議决通融辦法函達工巡捐局轉致各木商知照去後現各木商以函開辦法較前限制毫未通融復又呈請各官廳設法維持兹錄其原文如下竊商等以重行遷讓木植一事迭將種種窒礙爲難情形瀝陳在案茲又奉工巡捐局來函並轉浚浦局函開南市遷移木植一事本局已將各木商迭次來禀悉心察核茲已議决如左（辦法已誌前報從略）商等隨於呈滬海道尹呈中聲辯在案查該局所云辦法目下行基作爲營業機關一節按各木行本係以木植堆放陸地並不在浚浦局範圍之内此節誠與彼無關又稱各木行可准携取少數木植至行基出售又此項木植停泊駁岸不得過四十八鐘一節按商等長梢廣木本係停泊上游並不碍及界線所有樣木堆放行基之内者曾經前禀聲明要求停泊十五丈界線之外再請以十四天之限期因此項樣木脚排非停於行前即難於營業今該局所限仍不得過四十八鐘即係不准十五丈之請求與十四天之期限細譯函中意旨則該局仍執以前取締辦法毫無通融餘地今就原函似此情形商業何堪不得不再瀝陳應請俯賜直接交涉以維商業不勝迫切待命之至 
[尊孔會另舉職員]  
　　尊孔會自發起以來各省踵起者甚多設總會於上海法界敏體尼蔭路寳安里内現因前定職員章程均未妥善於前日（即七號）在總會内邀集各會員相繼討論公决前舉之理事長改爲正副會長另設理事並特設四科管理文牘交通庶務總務劃清職權以專責成當經全體公决卽於是日下午另行公舉茲將選出各職員姓名錄下正會長曹恂卿副會長張仲屏理事十七人江蘇姚玉蓀孔繁邦吳蔭生朱敬柏伍康侯顧藩裔威鳳臧湖南李汝賢江西余蓀啁萬人俊山西張鴻遇安徽孫晋和陳寅貴州楊瀛楏湖北張應侯湖南劉志春華僑陳宗璜林春三交際員四人蔣怡如徐壽生顧斌周英所有各科職員均由正副會長選委 
[王文濤被傳詰問]  
　　公民王文濤因上年閘北赫林里發生慘案傷及其女秀林已成殘廢兩次具呈警廳質問且復請願省議會請爲維持民命提出查辦昨由淞滬警察廳特派偵緝隊隊員郝憲章隊士王愼卿於上午八時許將王傳廳由該廳柳司法科長詢問以該公民於省議會請願書中指徐廳長爲薙髮匠出身又言購送汽車運動種種讕言不堪入目甚將何辭以對况徐廳長係北洋高等警官出身家内開有油坊素有恒業門第高貴何能讕指王言愛女秀林年祗十歲見别人家兒女總有兩隻手膀獨吾幼女祗有一隻手膀觸景傷懷情何能已况愛女向在美敎士處讀書頗爲聰頴今在殘廢頗爲憤恨今旣到此惟有聽憑處理彼此爭辯良久其結果由王親書一函致省議會議長取消請願書中讕指之點始麾之使去 
[追悼前娌業商團會長]  
　　書業前輩陳詠和於前清末季發起書業商團苦心經營不遺餘力該團成立時被推爲正會長任事數年功績卓著　於前月作古該會同志定於是月二十日假壽聖菴開會追悼以表哀忱凡與陳君生前交好者贈送輓聨等物皆由新北内書業公所代收 
[進德學校附設商業英文夜校]  
　　滬南裘家弄進德學校主任張志鵬現在該校另設商業英文半夜學校已於前日開課聘請某商業學校主任金殿元陳醒吾兩君擔任敎務 
[衞生處預防疫癘]  
　　英美工部局衞生處以夏令將届天氣漸熱深恐居民積穢有礙衛生除派員四出查察外並傳諭界内舖戶居家各宜收拾清潔以免傳染疫癘 
[攫取婦女簪釵之防範]  
　　老閘捕房捕頭以南京路（即大馬路）福建路（卽石路）山西路（即晝錦里）福州路（卽四馬路）等處時有婦女被攫簪釵之事發生現特加派中西探捕於每日午後一時起至晩十二時止分往各該處所輪班梭巡如有形疑之人許卽拘究以保治安 
[醬簍内查出私鹽]  
　　北市某醬園昨遣店司陸阿四吳金奎車送荳板醬兩簍醬油六甏至十六舖甯紹碼頭正在交卸被兩浙緝私第二營鹽警查見以其形跡可疑上前檢驗在荳板醬簍内查出私鹽百餘斤當即扣留拘送第一區警署下午轉送地方檢察廳請爲訊究 
[小孩無知妄作]  
　　小孩朱阿毛昨晨在滬南車站附近拾取磚石擊破火車上玻璃當爲車站巡警瞥見將孩拘送地方廳請辦午後經檢察官預審之下以其年歲尚幼諭飭暫爲收押候傳伊父到案再行核辦 
[摇白絲作大行小行之衝突]  
　　滬城瑶白絲作向有大行小行之分開作者爲大行做手爲小行近小行一方面以大行苛待藉加增工資爲由同盟罷工而大行以小行不應要挾各於前日下午糾合多人至小西門内胡家弄口新興園小茶肆内評理一言不合彼此用武將茶碗等紛紛亂擲兩造各有損傷事爲崗警所聞立即趕來因見人數衆多遂號召鄰崗到來帮同將大行方面之董林生等及小行方面之吳金桂等共七名一併拘入二區二分駐所經孟警佐訊得案屬刑事立即備函將一千人逕送地方廳請爲訊究午後經檢察官預審以兩造均有不合判令分另收押候派警調查眞相再行核辦 
[救火車碾傷車夫]  
　　公共租界内每逢火警工部局瞭望台卽鳴鐘告警全體救火會西人各驅皮帶車馳往施救沿途急踏警鐘使行人聞聲預先避讓從未肇禍詎前日午後二時美租界邊界之閘北松盛里（華界）失火有救火會某號救火車往救駛至新垃圾橋北蘇州路突有一千七百八十八號黄包車夫江北人高鴻芳拉車經過不及避讓致被撞倒碾傷腦部由捕查見急雇他車將高車送同仁醫院醫治聞傷勢極重難保無性命之獻云 
[閘北火警]  
　　前日下午閘北新疆路四百九十六號門牌豆腐店突兆回祿延燒左右隣飯店理髮店等樓房十幢由一二三段救火會到場救熄事後經四區一分所傳到店夥劉永生解送司法科聽候訊究 
[閘北水電廠之難題]  
　　閘北各商號居戶因水電廠係屬官辦不應仍用陰曆向用戶收取電燈自來水價日前特具公函要求該廠長曹元度仿照南市辦法將本年閏二月份水電價一律免收以補暗虧聞該廠長接函後卽與經理雷素庵商議對付方法無如去年三月改用陰曆本不合法此次各用戶所持理由又極充足祗得據情詳報江蘇省長請示核奪 
[證明股單證劵之所有權]  
　　黄雪濤在公共公廨控告張紀廷不理抵押蘇路公司股票一案後因原告到堂求銷判將股單發還在案茲悉上星期四由被告代表律師投廨請求給諭將前項股單及有期證劵歸被告向公司支欵當經中西官宣判曰准將前次發還之蘇路公司股單及有期證劵第七萬零七百零八號二千五百九十號之二紙准被告向公司支欵此判 
[阻止轉換道契之原因]  
　　協泰水菓行主朱心逸控陸世榮不理押欵銀四千二百兩一案上星期四由公共公廨傳訊原告延海德禮律師到堂代表聲明因被告逾期不贖故將方單轉換道契詎被王雲山覇阻是以控追並由王陸氏投訴此項方單係王姓産業估價祗價三百元由氏將戰向楊姓抵洋五十元後備本往贖約期交單繼聞朱姓持單轉換道契故知照地保報告會丈局阻止轉契云云又據地保楊姓到堂證明方單係王姓之産况原告受抵時未經地保蓋戳等語中西官判候復訊再核 
[未便援以爲例]  
　　本埠蛋業泰愼祥商董金秦順具禀江海關監督公署請援照氷鮮成例貨到即行查騐放行以免貨物損壞等情經施監督批其牘尾云禀悉當經據情致關核辦茲准税務司函開查鮮貨查驗之辦法係本關特别優待易於損壞商貨而設以期迅利今該商等所報之鮮筍較之生果等項尤能耐久乃欲援照氷鮮成例於黎明時派員候驗顯有别意碍難准行等因仰即遵照此批 
[盜取義塚界石]  
　　本埠水爐公所坐落新閘梅白克路之義塜地因被前行頭潘有耀徐順卿等將存於上海縣庫之方單領出私抵銀兩現在縣公署涉訟尚未了結詎前晩有楊阿三張阿榮二人不知受何人指使扒入該義塜牆内盗取所竪界石串同嚴良忠希圖運往閘北當被新閘捕房包探韋金福查見當將三人一併帶入捕房禀明捕頭押候解送公共公廨訊究 
[不理欠欵案缺席判决]  
　　顔冠三在公共公廨呈控華國英不理欠欵一案上星期四由廨傳訊原告代表上堂陳述案情並以被告屢次抗傳請求備文移請嘉興縣知事查封被告産業缺席判决如被告不服仍可請求公堂復訊等語當由俞襄讞商之義副領事羅君以被告屢傳不到判照原告律師請求准予缺席判决 
[追索代人籌借之欵項]  
　　朱金榮至法公堂控稱商人於前清宣統二年十二月間曾代金福慶向陳姓借洋二百元後陳姓向索無着由商人另向某姓借來代還迄已多年金仍置之不理利息亦分文無着現某姓已屢向商人催索應請訊追金福慶供當時民人祇用一百元尚有一百元由朱金榮經手借與他人請察中西官判限七天邀陳姓到案質訊核晣 
[洗衣作主之債務]  
　　俞錦芳至法公控被前開洗衣作之許阿弟虧欠貨欵洋三十七元向之索取延約不付迨洗衣作閉歇後人卽避匿今始遇見請求訊追詰之許阿弟供認欠洋屬實一時難以措還請寛限二月料理等語中西官判交尋常保出外限十四天還洋 
[查封債務人店産]  
　　趙長清前至法公堂控稱皮絲烟店主林志堯於前年某月間向商人借去洋四百元向之索取延約不付請求訊追等情林供欠洋屬實惟店已拆出難以籌措求請寛限出外料理判林押限措繳後因林挺押不理故着原告調查被告有無産業禀覆候核昨又傳訊原告投稱查得林志堯在揚州地方開有林裕隆皮絲烟號請求移查發封備抵聶讞員判林還押聽候移請掦州地方官廳查覆核奪 
[混售冒牌藥品之辯論]  
　　某藥房經理倪伯衡控李志良仿造藥品冒牌混售當由捕房飭探恊同前往應裕秦洋鐵店内抄出李志良定做之冒牌洋鐵盒蓋數百只並向李志良店中購得僞藥十盒開有發票一紙爲憑呈送法公堂請求訊究中西官察閱裝藥之洋鐵盒實與該藥房牌號相同詰之李志良供稱商人並未冒牌素用自己牌號今將裝就之藥盒呈請察核中西官判候飭傳應裕秦洋鐵店主到案質訊再行核奪 
[客棧塡註循環簿之忽略]  
　　南市華界各旅館前經警區嚴行取締令各棧主將庽客姓氏塡注循環簿按日倒換呈報以便稽攷而免匪徒潛蹤茲第一區署一分駐所每晩各派巡官率警認眞查對循環簿有無遺漏及錯塡情事前晩一分駐所楊巡官查得王家碼頭東來棧所留寓客核與循環簿所塡不符當即問明事實報告李警佐昨傳棧主施蔚卿到署照章酌罰 
[猪業請築碼頭]  
　　南碼頭各猪行以從前運猪來申向有碼頭上落頗爲利便及浚浦局開工浚浦即將碼頭拆卸駁運猪隻遂多不便故由猪業董事函請商會轉函工巡捐局請將原有碼頭趕速興造並請轉致浚浦局將當時所拆碼頭之石條等物一併檢還朱局長准即飭知工程處前往勘明興建碼頭並函致浚浦局工程師查明當時拆下各種物料請即歸還以便興工云 
[一婦兩夫]  
　　寗波婦人阮陳氏於前年私逃來申在南碼頭某姓家帮傭謊稱丈夫已故且由向操米業之浦東人唐柏松爲之說合轉嫁於漆匠無錫人張金通爲室當時張出身價洋二百元由氏之寄母某氏與唐收去該氏過門後與張同居南碼頭安樂里已經數月昨日忽被本夫阮益生尋見因氏不肯隨歸即投一分駐所指控立傳該氏及張金通唐柏松等到來詰問氏供年二十七歲實因貧難度日來此傭工後由唐介紹與張姘識等語質之唐張亦供認不諱飭即一併移送警廳司法科訊究 
[誘拐江北女孩]  
　　江北車夫何永江向居閘北生有一女名小二子今年五歲近被無賴郭羣有將該女孩誘拐至浦東陸家嘴地方正擬販賣被何跟蹤尋見當將郭連同該女孩扭交該處警區昨日轉送地方廳經檢察官預審之下判該孩交於乃父領回郭收押候辦 
[無賴擺設賭攤]  
　　無賴張子林在北西藏路設攤誘賭騙以錢財當被巡捕查見連同賭具帶入捕房經捕頭略加詰問諭飭押候解送公堂請辦 
[拘獲勾引入局之賭棍]  
　　張阿三李阿四二人前日午後在同孚路誘賭花會被新閘捕房一千一百四十六號華捕查見拘入捕房押候解廨訊究 
[包探查獲竊賊]  
　　王福生迭次偷竊新閘大通路新康里一帶居戶衣飾未經破獲詎前晩又至該里一百八十號門牌黄順卿家偷竊衣物被包探錢壽生沈壽章查見帶入捕房卽經捕頭詢明諭令將王收押並着該探等查吊原贓傳知各失主於今日自赴公共公廨備質 
[狗案類誌]  
　　住居新閘梅白克路二百十二號門牌之孫月山因所豢之犬不帶嘴套被捕查見以其違章禀明捕頭諭着罰洋二元充公又福建路富貴樓茶館内所豢之大洋犬一頭前日忽然走失即投老閘捕房報請查緝捕頭諭赴戈登路捕房拘犬所辯認有無該犬再行核奪 
[工巡捐局批示二則]  
　　潘紳禀請給還執照由批禀悉同日據趙黄氏以不服判詞預備控訴請於控訴期間内扣吊執照等情來局具禀該公民所請給還執照仰候控訴满期後再行核奪可也此批 
　　趙黄氏禀請扣留執照由批據禀已悉已於公民潘紳禀内明白批示矣仰即知照此批 
[海上三高墨妙出版]  
　　大鶴山人鄭叔問先生文焯宏通淵雅著述等身與王半塘朱古微齊名世咸知其工詞善畫而未悉山人詩學隱秀皆唐格書法逸體純取南碑清道人謂其詩名爲詞所掩書名爲畫所掩識者歎爲知言山人於書無所不通凡訓詁考據詞章以及金石音律形家占騐諸學具有心得年來遊滬更能以醫術活人康南海嘗目爲神驚爲之刋布廣告碩學多才允無愧色近得山人偶寫詩稿小册古色古香讀者珍異康南海清道人俱爲歎賞各加長題數百言璧合珠聨足稱南金三品現由四馬路震亞圖書局索付影印以公同好昨已出版取價從廉三賢名蹟薈萃一編吾知海内鑒家定必爭先快覩也 
雜評二 
[國會紀念（訥）]  
　　昨日國會紀念北京報紙停刋各界休息議員植樹立碑甚爲鄭重而上海則殊寂寂也 
　　吾謂我滬人非恝然於國會者也當民國初年國會正式召集時我滬人之歡欣鼓舞爲何如去年國會復活時我滬人之熱望勸勉爲何如今之外交問題國會尚有最後之責任我滬人之渴欲議員代達民意爲何如故今日滬人對於國會表面雖冷淡而實際則甚關切也滬人决不恝然於國會特恐國會恝然於滬人耳 
來件 
[張謇駁正沈素生等海門中心河議案之宣言]  
　　省議會議員海門沈素生等倡鄙人議疏通海崇中心河爲有害於海門喧呶久矣鄙人以未見其所持之理由與所說之根據且議疏之時雖經測量規畫而欵固無着非三數年内所能施工可置不理比聞沈素生等以該河之海境一部向省會提出查勘改道案一若有迫不及待之情而深愳海門旦夕將淪爲澤國者用意所在何暇究知但觀其原案鑿空而譚等於囈語與事實絶無絲豪影響則亦可付諸不屑敎誨之列但恐一般人民懵於鄙人原議之眞相爲沈素生等臆說所惑妄生疑沮則又非僑居海門六七十年與鄉里等視之義茲特簡切言之今所謂中心河者即參酌清同治末年海門紳董黄世豐龔日孜沈士超等禀准官廳所請開之上中下通沙河也當時施工始下沙沈士超主其事士超以沈素生之族曾祖行也欵絀工簡至悅來鎭以下而止今所謂中心河者即由上中沙接通此河并就上中沙原有横河之勢而溝通展拓之展拓所出之土即爲夾河各圩之埂岸其於原有通江之港則一切仍舊冀貫輸利而洩瀉暢交通便而實業興是爲僑居六七十年鄉里等視之海門計爲此議時在七八年前未發生第三廠也預於此議之人生存者尚多可詢而知論其事則因而非創論其利則公而非私特沈素生等未知之耳人於未知之事而欲有所論辨則何妨先求知其事之始末記曰疑事毋質又曰毋身質言語又曰毋測未至凡嘗受家庭敎育者當知之今沈素生等提案之要旨一則曰創闢該河再則曰杜絶南北入江河道夫如是而後河北農田獨受水害夫如是而後河勢東趨下流受害愈烈以爲自圓其說計當如此不知如此說則庸妄人所不爲施之於敵以下所不受鄙人良心未死更事稍多海門則有宅有田有墓有親有友且所規之第三廠亦在海門使淪海門爲澤國獨能免乎案言通境運河之水常汎濫於海門查通境運河由如臯白蒲達於吕四距海境遠者一二十里少者亦五六里此一二十里五六里間猶能境地也運河地面河底高下比較二三尺四五尺不等圍以河岸障以圩壩其水勢西入長江東歸大海向無灌注海境之事間遇雨多盛漲之年河岸一二低處偶與水平傍河通境之農民各衞其田無不隨時塡築堵禦不知沈素生等所云汎濫淹沒者何年何月何地成何災狀有何案據即就中心河本身而論濬深展闊加築埂岸正使上下皆暢左右交通可以盡水利消長盈虚之用必無杜塞之理旣不杜塞則河形水勢概不變更即無所謂北水南流盡成澤國卽無所謂南流之水改而東流愈遭横决即無所謂會商改道以防水患是該案前提絶對不能成立宜其前後論列之辭無一是處以是嗾海門人海門人不盡愚也以是誣鄙人鄙人不受誣也昔宋賢劉安世戒一不妄語至於七年此誠賢者不可以望沈素生等然鄙人爲尊重省會多數人贊成通過之議案起見不得不向沈素生等有所詢問第一海門出水河道究係何人主張杜絶主張柬流第二究係見之何時案牘聞自何方傳述甚願有以語我勿恃議員發言不負責任信口開河利用機關落其價值又聞沈素生有二百萬生靈復活事件之印刷品不知作何語沈素生等宜亦稍知世界有不能掩沒之是非國家有損人名譽之法律 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新絶交論（集文選句）] [  罪我]  
　　昔在有德世資戰力競恣奢欲有席捲天下包舉宇内囊括四海并吞八荒之心雷動風驅虐亦深矣况乎弘軻連軸潛底震動含龍隱鯤驚波飛薄觀者爲之寒心裹足不入當是時也有美一人浮舟江海輪爲之摧捐棄楫櫂至於溺而不可援美人氣交憤於胸意請息交以絶遊中國意氣自負以之發憤馳一介之使加咫尺之書論列是非深言直諫雖書疏往反未能解其勞結乃下明詔絶交遊昌言而示絶當此之時六國之士來相勸勉同盟戮力相與爲一會盟而謀弱秦夫勗自强而不息欲自效於明時連交合衆征討暴亂未可以爲不然矣雖然茲事體大談何容易古人有言曰拔深根者難爲功摧枯巧者易爲力若德帝者稜威奮發陳虎旅於飛廉遠算深圖比天下於逐鹿有謀臣武將如雲如雨皆能攫戾執猛破堅摧剛戎政輯睦兵强士勇五軍六師千列百重桴鼓一震所向風靡中國策疲乏之兵展割裂之用使三軍之土贏糧而景從嗟我人斯何以當之今乃愚妄自比六國合縱締交欲以螳螂之斧禦車之隊斯不亦遠乎若恃水戰彼有精甲數萬臨江塞要以自固巨艦接驢守要害之處託闇藏形有重淵之深習御長風隨波轉薄行軍用兵之道中區華域篙工楫師非所克堪比權量力不可同年而語矣必若欲所爲乘累卵之危走上 
天之難多見其不知量也况乎幸人之災君子不爲俟時而動智者之慮語曰爲不可爲於不可爲之時則凶今也外不量力雷同相從相與磨牙而爭之可乎哉自此之後德人轉相攻伐乘危蹈險恐百姓被其尤也故曰談何容易（二） 
家庭常識 
　　貓有食雛雞癖燒雞毛燻其鼻則不禁自止 
　　每日清晨入雞卵四枚於滾水中十分鐘後取出食之則所得滋養分不讓飲鮮牛乳一斤許 
　　腐敗之卵食之有害衛生故購自市肆之卵煑前須愼加檢查法於暗處置燭火或洋燈於桌上以手持卵照之凡新鮮之卵鈍端空隙甚小或竟無之陳者則隙大愈陳則愈大若其空隙與煑熟卵之空隙等大則已不堪用矣 
每食後用百倍硼酸或硼砂水含嗽則齒牙美麗且有益於衞生洗滌油瓶頗難滌凈如满注之以洋鹼水直立於鍋中注水入鍋而煑之滾滾透後將瓶取出則油已盡去 
　　各種乾硬糕餅埋藏於麥粉中則可經久不軟 
　　時行症流行時以等分之新石灰皂礬二物拌匀遍散各處可免傳染 
　　舊銀器浸入和水十二倍之淡硝酸中十分鐘後用玻璃箸撩出則光彩煥發無異新製小件銅器亦然 
　　購自市肆之食鹽因有硫酸鎂等雜其間恒帶苦味如欲去之可將食鹽傾入竹籃中而置於潮濕處使硫酸鎂等溶解而流去逾三四日然後取用[  孤舟]  
　　金魚生虱用新磚一枚入糞中浸一晝夜取出投魚缸内即俞用酸虀草和食鹽擦黄銅則潔白無倫（栩按用桴炭磨水成漿以板刷蘸而刷之尤便） 
　　小兒於初患秃瘡時宜取冷米泔洗凈其頭部然後以羊角葱搗成泥入蜜中搽之即愈 
　　産後之婦往往少乳富者固可僱保姆代哺其如貧者何如以芝蔴數合炒後研入食鹽少許令婦食之乳汁卽能源源不絶 
人跡少至之庭或場每易野草雜生及至長成竟茂然成叢刈之綦難若預用桂樹木屑遍撒磗罅中及有泥土之處則此患可絶[  嫉俗]  
新食譜 
　　玉蘭片玉蘭花即木筆花近日方盛開採取純白無疵之瓣用麵粉和鷄蛋清攬成漿加白糖少許將花瓣蘸满麫漿入油鍋炸之香膽可口市上所售係用茨菇片代味苦無香不足擬其高一也[  栩園]  
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第九章三月二十二日刋起 
　　久之老人顔色始漸鎭定曰先生汝來意固屬何居梅爾岸然曰吾意固至簡單汝據吾産於今已二十除年今當見返則已往之事吾亦不追梅爾語時以爲老人且怒矣而老人忽笑曰汝意即已足於此乎然則事固有商量之餘地梅爾曰吾固以寛恕待人但汝立刻出此榆莊者則吾亦無他求老人聞語面上乃起紅潮頰瘢益赤移椅以近梅爾曰小友茲事至秘汝能隨我入書室一談乎梅爾曰往則往耳吾豈畏汝言次卽推椅而起二人乃同入書室室中初無臧獲老人至此乃立變爲暇豫之容指一椅令梅爾坐己即坐於寫字台次言曰少年汝果否爲梅爾潘西吾不汝知但涒旣以此自名則我亦不妨以此呼汝梅爾不待語畢立曰止吾爲梅爾潘西之子若不名此又將奚名豈天下之人皆同汝之無恥乃敢公然爲假冒之行老人至此面上乃現爲悲慘之容曰少年汝之詈我吾不汝辨但汝旣名梅爾亦有證據足以自明者乎梅爾曰是安得無曰然則試以若父生世告我梅爾諾遂即以坦微梅罪書中所紀述之老人老人據坐沙發傾耳以聽絶不一動聲色直待梅爾言畢乃泫然起曰嗟乎吾今乃見吾老友之子矣當知彼時吾對坦微所言皆爲實語且亦嘗遣人往坎拿大覔汝及汝母而竟不得吾乃不得不暫爲此莊之主以待機會於今蓋二十年矣梅爾曰止汝旣存心欲覔梅爾後人則又何爲自冒其名老人微歎曰此中委曲當非汝所能知蓋汝父臨殁固言以此産贈予唯我自念奪産於孤兒寡婦之手於理爲不義乃復尋訪汝儕迨旣不得始來倫敦繼承榆莊産業又恐諸僕不服新主乃始襲用汝父之名此亦汝父生前所許我者今幸得上帝之福汝竟歸來則我亦可告無罪於老友自明日始吾即當退出榆莊卽汝爲主若我則風燭殘年亦無所希冀唯我豚兒至勿肖猶望汝以兄弟視之則老夫拜賜多矣老人言至此涙隨聲下義氣凛然梅爾乃不禁自悔孟浪誤疑善人而老人則曰汝今此來當爲谷菲所調唆須知谷菲與我向有仇隙彼之覓汝蓋欲逐我以出榆莊之外而不知正爲我所利用今汝旣來則亦不必他往今夜予媸當以各種簿册檢齊俟明日谷菲至後予當其面交割清楚并即令其爲我兩人之證汝意以爲如何梅爾至此乃大感動曰丈厚意小子沒齒不忘矣適間鹵莽致開罪於丈丈當恕我老人笑曰此何足言唯汝旣來此亦欲一視汝榆莊之屋宅乎此間舊屋半已朽壞今此所居蓋均爲我所新建者梅爾大喜曰丈能引我一視諸屋固所甚願老人乃按鈴召侍者入曰汝可往駕車吾將與客往視莊外田疇侍者唯唯退老人乃起向梅爾曰駕車尚有時刻今可往視莊内諸宅梅爾亦起遂從老人行凡歷屋宇無數皆老人所新建老人一一指示狀至誠懇梅爾心乃大感旣而至舊宅矣則已頽落無比磗色亦剥落其時行過一甬道老人曰君視此屋較新建者何如梅爾曰是則新建者勝多矣老人曰誠然吾誠不解當初建此屋者胸襟何以陋隘如此然亦有佳者蓋此間所築酒窖深而幽邃藏酒至富而予平生又頗愛酒所有名釀搜羅迨遍君亦欲往觀否言次已下盤梯其中爲一斗室小而且黯老人乃曰君試少俟吾當往取燭梅爾時已深信老人不疑有他耳畔猶聞老人步履之聲漸行漸遠終乃杳然梅爾乃呼曰丈君殆示得火柴耶則吾此間固自有之言次取盒擦火火燃矣則見身立斗室初無出路亦非酒窖四面均爲高牆牆角乃有一洞窅不見底梅爾至此乃不禁失聲大呼蓋被囚矣（第九章完） 
 
 
 

Page 15

 
 
老申報四十年来之囬頋尊聞閣選 
[四十年前之鉅案]  
　　楊月樓案（四） 
　　楊月樓覆訊情形 
（見本報癸酉年十一月十三日） 
　　楊月樓案昨十一日夜堂訊韋阿寶之母韋王氏投案備質據韋王氏稱伊嫁韋姓爲妾並非價賣因將携伊回粤不願故將阿寳許配月樓况韋姓在滬之日亦曾允許等語餘不細誌堂諭有韋某係有職人員諒不至以女許配優伶果其屬實則是良賤爲婚有干革責當將起案物件分别認明内箱子三隻係韋王氏之物給予收領月樓之物亦准覓保收領韋王氏釋回餘仍禁押俟韋某回滬再行質斷云 
[申江近事七古（吳興鐵道人）]  
（見本報癸酉年十一月十七日） 
　　花天酒地春申浦因佚生淫風非古韋家有女方長成麗質伶俜年十五阿父重利輕别離數載粤東作商賈生小依依阿母前陌上桃花春無主阿娘心姓好輕佻楊柳隨風一捻腰弄玉簸錢年尚少也携秦館聽吹簫名優月樓貌雄傑珠喉宛轉清歌徹白晳翩翩美少年失品羣花咸交結雅劇恰演梵王宫四座觀者頻擊節燈前一露最銷魂錦氍毹上私相悅自從心悅賴修容乳母心情會阿儂月下朱陳好撮合水晶簾畔喜相逢相逢本在文運里長至佳辰歌燕喜忽訝門頭剥啄聲倦翠驚醒鴛鴦起健僕獰獰逐隊來縷金箱子裝車裏車輪轆轆走如飛何處豪家强載歸此去分明都薄命此行惟有涙沾衣兩行官隸傳呼進雲鬟歷亂魂無定鞭笞交施在縣堂新粧满面啼紅印玉碎蘭摧肌肉愱更無時日梳蓬鬢犴狴難爲玳瑁牀囹圄誰對芙蓉鏡傳來消息遍江城咸訝風波驀地生賤質詎應訂偕老佳人無奈是多情可憐閨女遭刑具絶妙優伶受惡名君不見文君私奔相如宿愛貌憐才事非獨吳女春歸鳥自啼潘郎老去苔空綠鬭酒徵歌安樂窩小鬟低唱憶姮娥與君細聽紅樓雨竊玉偷香自古多 
[尊聞閣筆記]  
　　黄某妻（見本報甲戌年二月十六日） 
　　黄沙黄某本巨賈子忘其籍父貿遷穗垣遂以爲家某年甫舞勺父遽作賈於黄沙聘妻何氏父執女也年十六歸於某詎某旣塌茸不能自立復狹邪趨於下流其母嘆曰辛苦二十年今無望矣乃携其私囊自歸母家某喜母去更無人絮聒遂置不問嗣是益繫情於平康花柳閨中少婦亦視同疣贅矣某承遺業旣屬非豐而以有限之蓋藏作無涯之揮霍年消月削内蕩外消只謂泉府之源長流不竭孰料銅山之積久耗必傾未幾金盡床頭錢空囊底交際有誰枉顧晦明只是索居莫嫌物態炎凉每至興嗟於陌路抑知世情冷煖先遭交謫於室人高文通漂麥之時尚且見嗤刻刻未翁子採薪之日然猶受詈申申而况魚魚鹿鹿之如某者哉某自蕩遊藩魄幾於婦無袴而身無檽氏睨之曰似此爲人不如早世免貽笑柄某曰知爾久藝心香祝儂早死但世風不古即琴挑綠綺亦何必定爲己寡文君哉氏曰倘立室家孰求有主之婦若儕花柳羞隨無定之夫惟是塵刧紛紛我良苦矣枯禪寂寂願姑安之某曰此恐非卿所願何妨盡言所志乎氏曰質言之即相偕白首亦不過均此百年苦耳有害於妾而無益於君不如以一决之行作兩全之計妾姑母有寡媳青年守志伴寂須人君如捨妾作大歸妾姑母不難給數十金作買婢價也某久作涸轍之魚亟思斗水以活乃曰苟徒守轍恐致覆車但不得貽門戶羞者任卿自爲之氏曰借箸之籌惟此一着耳不惟君得貲行販可爲他日再娶計即妾此後鹿豕餘生皆君所賜耳某點首者再氏言君志旣决則妾往姑家立商料當有濟某猶豫不决氏曰妾若作賺出牢籠之計則豈今日始有脚哉惟是求清去白雖非兒女情深却異轆轤計幻某乃任其往詰朝即返曰姑媳雖有洽意惟恐離人夫婦於理有碍妾則言郎將貨妾姑苟不受恐不知流落何所姑至是始樂輸五十金但仍須立回字據以免他日異言其中大概只言發還母家生死不追足矣某依言行事於二十一日妻持劵去郎抱資行所蹴居之屋主知其棄妻亦逐之使去某乃携其繩床敗灶以行或言氏實不買臣妻後塵所云伴厥姑媳者皆託詞耳吁從此妻爲去婦郎是路人靡恤逝梁何嫌睡井采薇蕪於山下殊無異室之悲扳桃李於溪前另有同衾之樂此日旣辭白屋誓不重來他時即到黄泉願無相見 
文苑 
　　擬禁婦女入廟燒香告示 
（見本報壬申年五月三十日） 
　　照得出門蔽面久樹閫儀入廟盟心原非正道燒香結社久干例禁之條售色踰閑豈是室家之祝况乎玷南無之敎首犯天嗔炫西子之容尤關風化者哉用者聖來西竺名重菩提法著南蟾地崇蘭若迦門道乘昔稱戒律之嚴禪納比邱今作奸人之藪紺宇琳宫之勝竟是迷樓璇閨繡閣之姝偏來袄廟雲堆霧障已非了了之緣月引風勾未必空空之境凈業翻成惡業香心欲破禪心魔障環生允堪痛恨眞如盡失難任沉迷除飭差查禁外合亟出示曉諭爲此示仰各色人等知惡自示之後務宜恪遵禮敎嚴立家規各守坤貞勿稱隨喜皈依信女漫游不二之門般若提婆永散大千之會斷湼槃鏡絶歡喜緣舉案效齊眉何事借空王之蔭傳燈開覺性豈宜拈天女之花縱願結如來儘可翻經於綉闥即心耽妙法何妨繡佛於深閨倘甘游刹那林中豈能逃金吾禁外庶乎諸天欣悅永安圓妙之場比戶澄清共享永康之樂此則某所厚望者焉毋違特示 
[花叢談屑]  
　　張素琴哀辭（見本報癸酉年七月初五日夢雲閣主人） 
素琴校書本廣陵小家女也去冬始墮風塵蘭心蕙質冠絶一時觴政詞鋒傾倒四座半年來艶名藉甚風雅之士延致爭先素亦深自矜重雅不屑與俗子伍楚人許某竹西嵯賈也而涎之百計炫誘兀不爲動許遂變羞爲怒日事侵凌素不能堪飲阿芙蓉而逝年甫十九邗上名流人人惋悼花場酒社屢日爲之減歡哀挽之作甚多憶月庵主云昨飲素琴錄事家談笑如平常席間方索余畫貓殷殷致囑以半月爲期盡歡而别初不覺有他志也乃是夕爲狂傖所逼竟仰藥死宿酲未消凶問已至悲憤交集率成此詞調寄金縷衣『彈指花星隕是何來情天鬼蜮歡場鵬鴆一味村沙成惡劇强扭玉蓮頭並問可識氷霜心性不涴纎塵拚玉碎嘆梅花骨格桃花命名不朽恨無盡酒痕昨夜香猶凝最難忘樽前嬌謔臉波紅暈促畫狸奴堅刻日記許月圓時分更誰料變生俄頃寫得生綃隨帛化任旁觀笑我硜硜信歌當哭涙珠迸』拗蓮生和云『命比琉璃脆驀傳來斷腸佳句泥人雪涕輸與詞人情似海一曲哀歌變徵便可令美人不死最是酒闌人散後痛名花摧折罡風裏唾壺缺恨難已彌留情狀悲卿志侍崔郎撫床始瞑尚流血涙漫說章臺無烈魄只恐鬚眉有愧惹酒伴凄凉無際但祝二分明月夜佩珊珊常到人間世靈不泯好爲厲』又漱紅外史輓以高陽臺一闋云忽起狂飇摧香折玉芬芳頃刻闌珊惱煞封姨忍敎玉蕊凋殘護旛不作留春計咎慷疏應問園官怕追思舊夢前塵天上人間重來已是朝雲散悵杜鵑聲咽胡　盟寒明月多情穿帷猶照桐棺廣陵春色從今已博人人涙眼相看覔芳魂碧落黄泉再見應難 
 
 
 

Page 16

 
 
   
 
