# 1895 - 69 - 4907863

 

Page 1

 
 
[又解醫捐] [  申報館謹啓]  
　　本館自代募紅十字會療傷經費後承諸善士不遺葑菲慨助多金本館隨時請匯豐銀行電匯營口烟臺以資應用兹者牛莊陷没受傷軍士益復于于而來藥餌薪糧所費更鉅昨又集成洋銀一千圓請匯豐解去惟是爲山地物一簣難虧仍祈衆志成城同心佽助庶軍士得以裹創血戰强宼不復敢窺伺巖疆乎肅此布陳伏維德鑒 
[新印鉛板黄氏醫書八種告成] [  圖書集成局代啓]  
　　坤載黄元御先生醫學超絶治稱神術手著醫書八種曰四聖心源曰東靈微藴曰四聖懸樞曰傷寒懸解曰傷寒說意曰金匱懸解曰長沙藥解曰玉揪藥解爲軒岐家要書幾於家弦户誦不脛　走惜坊本舛錯之處閱者生憾兹由飛鴻閣倩本局重加釐訂用大號新鉛字鑄板印以潔白連紙每部十二本碼洋二元卽日出書請向上海三馬路望平街飛鴻閣書坊購取 
[論中國之患不在今日之倭而在後日之兵]  
　　自我中國之與倭人開釁也始而敗於朝鮮之平壤繼而敗於奉天之鳳凰城九連城金州復州旅順諸地又繼而敗於山東之榮城威海衛劉公島諸地軍容不振宼勢日張凡海内有心時事者莫不扼腕咨嗟預作杞人之慮而不知無患也考倭之爲國也小而貧在前明時雖頻爲海宼然不過搶掠財物蹂躪地方濱海諸區受其荼毒正如鄉里中無賴惡少今雖事事更張效法泰西各國窮兵黷武甘以戎首自居而究之其素性仍未嘗稍改觀於得險要而不敢守得軍火而卽隨時運回可知其初無大志而仍惟以搶掠蹂躪爲能然亦其地之小國之貧有以致之也朝廷方大治軍旅命劉峴帥統率全軍出關迎敵軍事當漸有起色計自去年迄今徵調防兵以及各處召募新軍絡繹奔赴日有所聞刻在東省者當已不下三四十萬人可謂極如火如荼之盛矣劉峴帥又係中興名將號稱知兵必能布置周密計盡萬全倘與倭奴詰朝相見吾知一鼓而殲可操劵待且卽不與之戰深溝高壘以待其憊倭奴究係遠來恐有不能久持之勢皇上明見萬里洞燭其然特以沿海居民多罹鋒鏑不忍任其流離遷徙之苦於是重簡李傅相出使議和畀以全權俾得便宜行事仁至義盡澤厚恩深寰海小民應如何感激李傅相老成碩望久爲彼國所欽而又與倭相伊藤係舊相識想使星一至可不必學　元之登床而自能成魏絳之和議銷兵氣爲日月光實可於傅相卜之矣惟是和局旣成而此三四十萬之防兵其將若何處置萬不能當承平無事之日盡養此備而不用之兵則立時遣散於事勢固不得不然然而吾中國之隱患卽於是乎伏焉且夫世之願充軍士者大抵多係無業遊民鄉間不馴之輩凡稍有身家者卽不肯爲故其人類多陰鷙剛狠桀黠狡譎之流然亦正惟陰鷙剛狠桀黠狡譎也而國家於是能收其用今旣教之以殺敵致果同澤同仇而暴戾不良之心漸激而爲公義方躍躍然欲一試其鋒乃忽一旦無事置身閒散之中則旣不能復事家人生産而其雄赳慓悍之氣常蟠鬱而不能發必將漸滅其一息之公義仍復反之於暴戾不良而爲宼爲盜且其禍更有愈烈者何也蓋旣習於兵事則軍中固以殺戮爲能視人命如草芥而初若無所介意也溯自同治年間蕩平髮捻裁撒太軍後各處頻聞有會匪滋事所謂會匪者卽係向時裁撤之兵夫大功告成凡從征軍士其有力者類皆能積功得官次亦嚢槖充盈不難優游草野故流爲游勇者人數無多已成暮氣不致釀成大患近則内地之民殊覺安謐異常推原其故皆由於各處游勇應募而去爲王前驅故昔年曾防會匪蠢動而今則寂然乃不及數月仍舊遣回况無尺寸之功以冀得升斗之祿而又别無餘財以爲撤防後養贍計勢必因依托無所故態復萌且所募各軍不皆向日舊部新附之衆亦復不少同時裁汰散布四方恐皆游手好閒不能復事别業滋生事故勢所必然倘新舊勾通一氣則其患尤不可勝言國家方罷海疆軍事餉源未足軍械未充而又欲防内地宼盜則元氣恐更大虧且倭宼　擾海濱内地則安堵無恐故急公好義之士不難踴躍輸將捐資助餉若内地有警則籌餉愈難募兵防剿又皆卽係彼黨之人徒縻餉糈難期奏效則又不得不借力於西人譬之家有不肖子弟爲長上者卽甚惡之怒之而不願他族之人殺之戮之卽竟願殺之戮之矣而又必多其俸厚其祿以求其戮且殺則恐有不忍出此者况欲多其俸而俸不可得欲厚其祿而祿無從支國帑固日見其空虚耶是所望於當軸者有以思患而預防之也 
[潤州火警]  
　　鎭江訪事人云本月十二日午刻郡城五條街西首某姓家午炊遺火致兆焚如霎時間警鑼亂鳴各善堂水龍聞聲往救飛泉百道灑自空中所幸風不甚狂得以卽時澆滅僅焚去瓦屋四間○十三夜更魚二躍又報火災時則春雨如酥簷花欲落孤燈斜背鄉思黯然一聞門外鑼聲卽出户探視知火起於小碼頭王姓家萬丈紅光直冒高衝雲漢幸同福堂水龍離此不遠聞報馳至併力灌澆計燬堂屋二椽草屋兩楹左右鄰雖受虚驚尚稱無恙○十四夜三鼓時江北瓜洲口周德森紙鋪忽又失慎初嘻嘻而出出旋回回而熊熊燧牛萬隊兮入陣火鴉千羣兮舞風一刹那間延燒貨棧鋪中人始從夢中驚覺赤身而起大聲疾呼左右鄰有未安眠者聞而奔至取水灌救勢遂稍衰少焉各水龍絡繹而來湧泉噴薄吳回氏知勢不能敵遂甘爲三舍之避不復跋扈飛揚僅焚去瓦屋三間燬及古尖紙十餘件事後細詢起火之由聞因鋪中人臨臥將水烟灰吹入紙堆内致肇飛災云 
[馮軍過境]  
　　廣東訪事人云馮萃亭宮保子材所部之勇陸續由欽州及廣西各處招募齊全行至三水縣發給口糧隨雇民船載往北江取道北上月前西北兩江大小各船一律封定客商來往竟至欲渡無梁現聞各勇一律出境船户均得銷差計此項勇丁約近萬人内有百餘人係十五六歲之幼童籍隷欽州某鄉自幼訓練成軍槍法極爲精熟經其父兄禀送宮保留營效力宮保鑒其忠誠欣然收納想童子軍中又當别樹一幟矣 
[二分眉月]  
　　揚州訪事人云日來時有卾湘粤皖大軍過境或乘舟或遵陸旌旂戈戟爛其如雲本月初八九日到有新魁營昌勇若干名寄寓城外各僧寺據稱因欲添裝號褂是以稍作逗留聞此軍從皖北一帶調往山東者至初十日夜半時忽聞城外畫角嗚嗚由遠而近翌晨詢諸入城者云三鼓時河内有大號載兵船數十艘銜尾而過亦未停泊逕向北行蓋卽曾公孫所統忠字等營也○兩淮鹽運使江都轉於月前赴金陵省會計期已過兼旬直至本月初十日傍晚時始乘舟而返屬下各員弁紛紛詣署叩謁禀安聞因香帥挽留熟商鹺務及籌餉各事故不免多所句留也○張香帥遴委陸觀察元鼎李觀察鎭邦籌辦海防於本月初七日馳抵揚州拜會運司江都轉府尊沈太守適都轉留滯省垣祇得與太守籌商一切聞句留數日後李觀察卽揚帆北上前往海州陸觀察則鼓棹至下河各邑至派赴通屬 
 
 

Page 2

 
 
之錢琴齋觀察德培聞先已束裝前往矣 
[榕下清談]  
　　福州訪事人云省垣水部門外賭塲林立昕宵博　顧忌全無某日保甲分局陳少尹帶同差役往拿時賭徒卽鳥獸散局主某甲固愍不畏死者瞻敢糾黨毆官少尹急避入某烟寮中免遭毒手旋祗某營派勇四面兜拿得以拿獲鄭密密鄭依三二名解送閩縣縣主方大令提訊之下判令各重責數百下押候按律重懲○侯官縣監犯某甲於某日倒斃縣主張翼臣大令聞報卽援例申請大憲委鄰封閩縣相騐○閩浙總督譚文卿宮保之大公子於某日乘官輪船到閩宮保聞之卽飭員弁往長門伺候楚軍亦列隊而出在大橋上遠迎 
[司馬衫痕]  
　　九江訪事人云本月初五日爲致祭至聖先師孔子之期九江道鎭府廳營縣學各官咸駿奔執事雍雍肅肅如見三代遺風○德大中丞札委鄭明府赴上海購辦槍砲以濟軍需又委許明府解銀若干赴前敵應用不足則另委余千總解八千兩於本月初七日附江裕輪船東下當扛運時被匪徒攫取一鞘千戎不及隄防保甲委員蕭鐵梅少尹見之喝令將匪徒拿下送交稽查輪船委員吳儀生明府笞責二百板荷校示衆○本月十一日有扒手三名溷上義渡船竊取某渡客所携錢一千四百文經客獲住扭送義渡局請懲局員何芙卿少尹飭送保甲總局彭星階明府訊詰之下喝令每人笞責四百板枷號一月示衆 
[失女釀命]  
　　揚城訪事人云興教寺街景姓開設茗寮葵扇竹爐生涯不惡膝前一女年已瓜破月貌花容不可一世景夫婦愛如拱璧尋常不肯令半面微呈上月杪忽不知去向景非常惶急四出偵尋微聞係大罐子所誘大罐子者某署輿夫頭目固無惡不作之青皮也欲索珠還恐無根據正籌思間又聞某日有一女郎寄宿鈔關門外金姓家急往探視則見家中有一媪一婦若姑媳然遽向媪曰吾家小嬌生昨爲大罐子所誘寄匿爾家可卽交出媪茫然不知所對景又大言曰爾子已爲此事在公堂笞臀數百板供出眞情爾尚裝聾作啞耶如不交出卽將提汝面質看汝精皮膚能禁受老毛竹板否媪被嚇仍堅不承認景無奈悻悻而歸媪自思上月某日雖有女郎寄宿然是親串並非景女且所言時日亦相符吾子何糊糊塗塗信口招認又恐眞有差役前來拘捕必致雞犬不寍遂於晚間背人服毒自盡其媳急覓藥灌救已無術返魂矣子在城内當勇丁聞訃奔回哭詢原委隨投江都縣據情控訴籲請騐屍時林邑宰方在省垣由府尊沈太守檄委隣封興化縣代騐初六日興化縣劉明府倍道赴揚地保已預備屍塲明府先照章傳訊一于人然後飭仵作如法騐視仵作唱報屍者委係生前服毒斃命探以銀針現黄色身上發泡似係吞服鹽滷明府令屍子具結殮埋屍子泣請伸冤明府飭將景等一千人及大罐子發交江都縣覊禁旋卽趨詣府署銷差嗣聞景女已尋獲想縣主回署定當訊出眞情也 
[調兵赴防]  
　　初三日皖撫福少農中丞奉到兩江督憲張香帥來電咨調駐防攔江磯之山字左營馳赴清江一帶住紥以重防務少帥卽飭王良臣副戎轉諭各哨弁督率兵勇整頓行裝以備拔隊前往 
[皖山晴翠]  
　　皖友信云有種刁狡之徒運米赴省行至距城半里之遥輙置水於米中以圖漁利前辦保甲局劉子榦觀察曾飭拿重辦此風爲之稍息兹以劉觀察卸辦保甲另委他差遂益放膽妄行初三日有鄉人推米一車入巿求售米鋪視之係灌水之米叱之使去鄉人倔强萬分米鋪惡其兇很邀集同業執送保甲局經局憲潘作卿觀察升坐公案喝責數百板以儆其餘○委辦蕪湖保甲局候補府梁太守泰亨於初五日行抵省城小住棧房旋赴各憲衙門禀安小作勾留卽當返局視事○撫憲福少帥月前奉到大部議定章程開辦捐輸以濟餉項一面札派委員一面行文各州縣諭令各查境内果係殷實富户務宜廣爲開導極力勸捐俾得集腑成裘捐歸實濟餉不虚糜現首縣黄漢池明府奉到札文卽於初八日在本署盛設酒筵邀集城内外巨商勸捐聞各商願捐白鏹數百兩或百兩數十兩不等○委辦安徽池州塘務候選直隷州蔡直刺濬勤近奉南洋大臣張香帥札飭兼辦宿太礦務直刺奉札後束裝赴皖小住數日卽當返局○候補同知衡雲樵司馬珊係現任安撫憲福少農中丞之堂姪同官一省例應以職小者廻避司馬刻已遵例廻避指分江蘇刻已領咨到省隨班聽鼓○撫標遊府齊遊戎金鰲月前奉撫憲題奏陞補中軍叅將兹已奉到飭知到任之期當不遠矣 
[白下官聲]  
　　蕪湖道袁爽秋觀察月初來省恭賀張制軍年禧並遍拜司道各官刻已事竣於十一日禀辭回任○蘇州府王可莊太守歸道山後遞遺之缺經劉制軍奎中丞奏調徐州府桂太守中行調補刻奉大部覆准不日赴蘇履新署制憲張香帥素知太守才識過人當卽電調來甯畀以重任於十一日傳見暢談良久始出○特授江甯府句容縣張明府　清前因上憲另有要差調省迄今五易寒暑今正奉署藩臺胡芸臺方伯牌示飭回本任於十二日禀辭十三日接印任事○候補通判方别駕道成前辦金陵城南河北叚保甲局頗有政聲刻奉藩憲委以鎭江木厘捐局較之保甲大有上下床之别○江陰一埠爲長江之門户香帥特請洋員穆和德君駐紥江陰飭江安輪船送往楊管帶星田奉諭之後暫停一日俟穆君料理清楚於十二日解維○欽差劉峴帥檄調南洋營伍不少近日黄統領本富又帶五營北上需用軍械甚夥　委湖北候補　府黄太守邦俊督運各項槍砲子藥逕赴山海關大營呈繳○張香帥札委浙江候補知府劉太守祖桂駐滬設局轉運軍械 
[十洲春色]  
　　浙江撫憲廖榖帥近委候補縣吳大令到鎭海查點各防營將弁兵勇察閱防堵情形當回省時各營兵勇皆　鎗恭送内有某營某勇頓忘鎗有彈子誤傷他營什長一名勇丁一名此亦无妄之災也○聞新任浙江臬憲聶仲芳廉訪將抵甯波閱看鎭海砲臺鄞縣楊大令已飭辦差人等將稅關署鋪設齊整敬迓襜帷後因學憲按臨在先故暫緩行旌○初四日甯波府錢太守在小教塲考試鄞慈奉鎭象五縣武童馬箭尚未竣事太守忽患腹痛祗得將步箭改期初九日在府署大堂考試○甯城東嶽宮住持僧蓮青年約三十餘塵根未斷慾障難消近與南門義莊廟跟李姓婦欲結歡喜因緣無如不得其門而入於是有囑李嫗爲撮合山惑以甘言婦果爲其所誘約明某夜買棹前往婦殷勤欵待正當雲濃雨滯之際被近處地棍李東華所知當卽邀同徒黨破扉而入雙雙獲住李卽告知該處地保小王如欲送官究治僧至此自知罪無可　　禮求饒卽召東嶽宮方丈慶一前來躭保以孔方兄爲和事老始釋之去 
[禾中人語]  
　　嘉興雙橋鄉吳姓被盜一案當經秀水縣下鄉勘騐回署後會營飭捕嚴緝並移請鄰縣營訊一體協拿迄今尚未弋獲甯邑尊特懸賞格如能拿獲全夥眞贓正盜賞洋五百元如獲首犯賞洋二百元知風報信因而拿獲照减給賞想重賞之下不難破獲也○北門内大街江四會館　奉許眞君每年正月間經帮中人集資酬神今年仍循向例傳陽春班就會館演戲一臺並具福禮各往拈香以昭虔敬○上月杪有難民數十人肩挑背負挈女携男經北麗橋塘灣街向蘇州塘而去○府轅奉到學憲來文飭傳諭各縣並各教諭曉諭與考各童示期於二月十七日縣考三月初六日府考○平湖東門外向有寳沙塔歷年旣久漸就傾頽去年經紳董募資雇匠估價重修今已告竣定於初七日起延僧禮懴善男子善女人不分老嬽咸各約伴買舟拈香膜拜肩販小民趁此香巿無不獲利數倍○新添之電線由北門内塔弄電報局接至下塘風車弄繞出東門經角里街向東沿塘直達澉浦而至乍浦聞已告竣從此傳消遞息益形靈便矣○禾地八鮮行一業近亦議整頓行規傳鴻福堂在君廟演戲聞綢縀莊亦欲整規卽雇此班定於十四日開演 
[虎勇雲集]  
　　金陵訪事人函云王軍門衍慶於去冬奉兩江總督張香帥札委統領霆慶五營隨赴湖南招募三湘子弟今正招齊前因防務吃緊香帥派鐵甲船往載月之三日載到前左右三營初六日復由輪船載到統領自帶中營當由旱西門進駐紥龍蟠里曾公祠内越日復 
 
 

Page 3

 
 
改紥文昌宮内尚有楊寳枕軍門所帶後營因無輪舟故以民船十艘裝運於十一日傍晚始抵下關當由儀鳳門進城住紥龍士廟並中正街之火神廟按此五營均由三湘招募健兒十分雄壯號衣上書虎勇字樣又接續函云崇明一縣孤懸每外僅有鎭標營兵不足以資守禦張制軍因飭王軍門新募霆慶軍虎字五營移駐崇明尚嫌兵力不厚再募五營共計十營統歸新署蘇松鎭總兵王軍門衍慶總統 
[豫章試事]  
　　九江訪事人云德化縣試正塲案於本月初五日發出次日舉行初覆今將所取前十名姓名及各題照録於後湯祚卿蔡懋源李獻彬蕭榮春羅　栽張正楩廖廷蔚蔡鼎三廖文錦李盛鈞四書文題鳥跡之道交於中國堯獨憂之經文題父子篤兄弟睦夫婦和家之肥也詩題賦得春蘭早芳得春字○前報紀正塲未冠首題惠漏載其養民也句合卽補註○興國州陸彦頎刺史祐勤於正月二十七日舉行州考到者共三千餘人已冠首題不違仁其餘未冠擇其善者次題學者亦必志於彀詩題賦得兵氣銷爲日月光得光字黄梅縣程明府於正月初八日舉行縣試至二十八日覆終塲其正塲首題已冠皆悅而願耕於其野矣塵未冠故事半古之人次題而志於學詩題賦得春從何處來得春字正案前列帥啓全熊錫疇馮燾李鴻煜王復旦黄開卯元希梅祖陶梅驤程疇 
[荔子灣踏青記]  
　　廣東訪事人云惲次遠文宗定於初四日巡試肇慶是日午刻排道出轅往天字碼頭登舟水陸營兵均列隊河干鳴砲誌敬升任福建鹽法道張潤生觀察亦於是日赴閩履任屬員之送行者幾如在山陰道上應接不暇云○馬大中丞蒞任以來首以籌辦海防爲務札委省紳劉學詢舉辦團練以衛省垣至潮瓊偪近海濱尤易被敵人所占而潮之汕頭一埠並未設防因擬遴委幹員擇地建築砲臺力籌守禦云○越華書院例由督憲主政初四日李制軍委某某二員往貢院甄别是日生題子曰誰能出不由户何莫由斯道也童題賜之牆也及肩通塲詩題賦得老見異書猶眼明得明字○某晚初更時清平約内某倡寮無端火起突兆焚如幸食指繁多得以立時撲滅而鶯鶯燕燕翠翠紅紅已鬢亂横異常狼狽矣祝融氏何惡作劇如此哉○某日城西渡頭北帝廟徵召優伶演劇魚龍曼衍袍笏鮮明人海人山極形熱閙有某甲者逐隊而來觀聽未終忽然倒仆於地旁人撫之則已身冷如冰魂歸地府矣 
[上海官塲紀事]  
　　松滬厘捐總局督辦福觀察盛於前晚赴姑蘇謁見各憲面禀事宜○蘇松太道劉康侯觀察查悉虹口朱家木橋一帶賭檯林立動輙滋生事端而廣帮各賭徒益復形同化外一經被誘務必罄其腰纒屢經官長拘拿終未根株盡絶因派委劉明府光明常駐其處隨時拿辦以衛良民兹者明府另委要差觀察乃另委王大令壽華爲之瓜代 
[息借實難]  
　　上海縣黄大令奉上憲札文息借商欵屢次會同徐子靜觀察蔡二源大令宋莘樂通刺朱森庭明府邀請南北巿各業董諄諄開導勸令激發天良各業董允之目下皆踴躍輸將計典質業共借八萬兩之譜珠寳業共借五千兩綢米等業亦已均有頭緒惟醬園業彼推此諉議論無成然每斤已加錢八文矣前日黄大令邀請業中人到署面勸諉稱並無董事經辦大令再四熟商令及早議立董事此事攸關軍餉非比等閒業中人乃唯唯而退 
[白刃可蹈]  
　　昨日薄暮時有一二十餘歲之人行經新閘左近忽有數人向之尋釁一言不合突出利刃亂刺傷及數處血湧如泉然仍行動如常毫無痛楚狀向西而去不知所終嘻亦異已 
[會訊定貨案]  
　　福利公司控前江南提督李質堂軍門之公子李卜臣印璜者定買貢縀遲延不出中西官迭次會訊前已　列報端昨日英讞員宋通刺會同薩副領事覆訊原被告各延律師申辯被告律師担文倩舌人向李詳詢各節李稱官名璜號卜臣父親卽前任江南提督印朝斌去年命職至上海恭辦皇太后萬壽貢物四月某日至福利公司與買辦景維行相晤卽邀至帳房内將縀樣給看據稱係前浙江巡撫崧大人所定目下崧大人因病出缺以致將貨退下如欲購辦價可從兼及第二次至福利公司景令職寫定貨單職不允蓋本已言明銀貨兩交今貨尚未見也景謂外洋回電已到須寫一字條向洋人交代其實電文並未目見究竟有否不得而知祗得勉强寫一字條並無與父親代定之語旣寫字條後景卽將情録入定貨簿中當時曾見簿上寫明前江南提督李軍門定字樣訊至此原告呈出一簿問李是此簿否李閱之稱不是當日所寫之簿尚有丁軍門定貨一宗此本無之故知其不是况原簿上我曾在後頁寫有未定兩字及聞訃知父親於四月三十日病故我卽寫一字條向景關照說父親已故所有貢縀可無須矣景回條並未言及不能退下惟云旣不能用惟有彼此設法將此縀另行招買我見字後又繕一信覆伊去父親已故不能出外並無他法可想甚爲抱歉好在此事與崧大人之事一律此信去後景卽遣人將貨樣取去此事約於五月二十左右至一　七八日我回至湖南並無信札往來直至十一月景又寄信來催出貨以致涉訟公庭担律師問李曰爾知貨價之貴賤乎答稱初時不知因信景誠實故未訪明現在始知外洋價僅六七百兩景索至二千餘兩之多可謂利增數倍矣如此索價頗不在理担律師問畢原告律師哈華托問李曰爾是何官職答是同知問是在電報局乎答在又報局問爾至福利公司定貨知貨係崧大人所定乎答是哈律師曰彼時崧大人並未向福利公司定貨李曰不知不過景當日言此貨係崧大人退下問爾知旣寫定單卽須作准乎答雖有字條實非定單因尚須看貨也問爾知旣寫成單卽須作准乎答我並未寫成單亦未付定銀所寫字條與定單有異問旣此字條不能作准爾須指出不能作准之處答上有彼此銀貨兩交之語卽可知不交貨不取貨亦無不可矣且五月二十間了結後景亦並無信來遲至十一月始有來函問爾動身時曾否向景關照現往何處答事已了結何須關照哈律師問畢担律師從而駁之曰統觀此案李璜初次至福利公司買辦景維行本知伊父是顯宦不過遣伊代爲訂定第二次始令寫定單索定銀被告卽明明白白一併回絶所寫之單並非因生意而寫因景欲在執事西人處交代故隨意寫成實不能作定單用是以被告僅寫自已之名况被告向信景之爲人並未探聽行情及父故之後曾有信函回絶有與崧大人事同一律之語大　買辦亦已允許故得信後卽將貨樣取回事在五月二十日而被告至五月二十七八日動身此數日中原告並未與之言及種種情形被告並無不合惟稍有疏忽者單上未寫明代父辦貨耳雖此一節原告可以控訴然亦不能指定其爲疏忽蓋景已盡知此事也尚有一節原告索價太覺過分安有僅值六七百兩之貨竟索至二千餘兩者乎試問被告年紀甚輕能否當此二千餘兩之責成乎卽此各節應請堂上將此案註銷中西官互相商議以此案尚須將原被告供詞互核且俟再定日期覆訊 
[委訊關役]  
　　洋關巡丁唐永發私受正豐米行所賂洋銀十四圓經稅務司照會江海關道署訊辦前日劉觀察飭傳上海縣傳招書吏及差役等人到轅伺候觀察午後飭委總巡翁明府提訊正豐米行主曹東林供稱原籍甯波去年十一月初二日生義輪船水手某甲來賈米十一石裝往鎭江每石三圓四角共計三十七圓四角尚未算付先囑行中人將米送至船上收取價銀迨行夥雇夫役送上船時甲不在船中祗好將米暫放適新關巡丁上船查艙騐得此米並未報關欲作私貨論行夥情急賂以洋銀十四圓唐允作爲罰欵不復有事不料午後洋人復來查艙仍將此米取去充公是以心有不甘赴關上控請查究唐供稱小的係本地人在新關當巡查丁役去年十一月初二日十二點鐘時至生義輪船查艙其時並未見有米石及四點二刻時隨洋人復查始見艙内之米向之盤問行夥卽付洋銀十四圓小的不敢私受卽呈繳稅務司明府查閱稅務司照會内開唐永發當時並未聲明後知曹控訴始將洋銀十四圓呈繳遂發交上海縣嚴行訊辦曹私將米石運上輪船例合充公著具銷案結 
 
 

Page 4

 
 
[美界捕房紀事]  
　　本邑人顧毓林向操洋藥業其子年已一十六歲自幼聘定某氏女爲媳童養家中兹者年逾二九未賦桃夭月夕花晨不免春心微逗顧弟小山向與同處見女眉目如畫收竊喜之時時入以游詞久之竟不免手舞足蹈事爲顧妻所見卽挈遷居新閘使與小山遠離從此兩地相思寸腸百結雖暗思如願終苦所願難償前晚竟背地喚集藥工備齊筵席雇綵輿至北河南路邀集二十四个黨流氓數輩前往搶親當七下鐘時蜂擁至顧家劫女而出鄰人知釀成禍事向顧報知顧怒髮衝冠捨命赶逐追至漢壁禮路經某號印度捕攔住查問原由解入捕房將情直告時適麥捕頭在捕房理事立遣抱探張阿五將小山及女一併拘入至昨晨遣張探帶之出外嚴查同黨諸人女則當晚先已釋出矣○昨日午前十一下鐘時包探張阿五由山西路過橋至北蘇州路折而赴天后宮前忽聞蘇州河所泊某船狂呼救命登舟察視見有一人綑縳成團旁有三人呆若木雞遂一併拘送捕房請究捕頭嚴詰之下被縳者訴我姓賈名阿川向在某處當巡丁船係無錫夜航時時夾帶私貨屢經查破以致挾嫌今晨遇諸此間致遭窘辱三人中一爲王金發是船主其餘二人一爲郭阿佩一爲沈友村皆船夥捕頭向之研問同稱今晨賈潛至舟中意圖行窮是以用繩捆之賈復稱我並不圖竊彼等尚有帮兇人見包探至均已脫逃矣捕頭令一併押候遣張探　齊帮兇人解請宋通　核辦 
[手足情深]  
　　前日承江夏後人以鷹銀十圓交本館協振所代解饑荒之處散給災民因胞弟病愈還愿如此情深手足代發慈心天道好還自必默邀眷佑從此金昆玉友積善降祥同氣連枝可下蒸蒸日上矣特書此以表慶忱 
[上海六馬路仁濟善堂續解營烟醫院經費啓]  
　　敬啓者中日搆戰以來泰西善士於營口烟台設立醫院俾北洋傷兵留養醫治經費浩繁敝堂前經募解洋三百元聊濟杯水兹續解洋五百元仍托申報館彚寄前去伏願同仇義士報國輸將源源惠助俾傷兵就痊忠勇十倍倭氛掃蕩寰宇永清如天之福薄海臣民之幸布希公鑒叩禱慈雲[  施善昌等謹誌]  
[敵愾蒙恩]  
　　蘇寳森善士交來願戰事卽了人助營口烟臺　傷經費費一百六十五元規銀二十五兩姚守梅善士洋十元鄭費氏洋十元不留名助洋五十元並助施粥洋五十元延陵求安子求女孩病愈助醫傷洋洋五元揚名顯達未遂子助洋六元勦倭士卒愾敵同仇忠義之氣可嘉瘡痍之情可憫西人以華陀手叚具萻薩心腸俾赳赳武夫得以重振精神功成奏凱戰事之了可立而待祗以經費浩繁特呼將伯諸善士同心共濟救得一人之命卽盡到一分之力食毛踐土公義難辭報國正在此時來者同深頂祝上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　前者捕頭遣包探解張少裕控陳忠江糾衆拆梢一案至公堂宋通刺提訊之下張訴稱小的係泗涇人向充酒保日前因事來滬行至大馬路五福弄口與陳相遇卽邀小的至金波樓啜茗誣稱曾竊伊洋銀五圓小的茫無頭緒陳卽糾集流氓多人簇擁小的至老閘大街萬福樓恣行敲詐致被索去洋銀五圓旋有陳之同類佯爲解勸誘小的至石路四海鶴鳴樓後將甯綢馬甲剥去質錢七百文並攫去小洋銀五角小的情急愬捕拘送案下請懲馬甲質票呈電陳供稱小的係甯波人向在南翔叔父所開某鹹貨店執業現由老閘大街同興鹹貨店雇以爲夥上年十一月小的與張在新閘同雇一車至南翔叔父店中當晚張無處棲身向小的商懇借宿一宵次晨卽不别而去後檢知失去洋銀五圓日前小的在五福弄口相遇向索不認以致忿爭小的並無拆梢之事尚求明察通刺著一併交差看管候派差帶至押鋪查對明白再行核辦○前者某號華捕拘解投河自盡之王氏婦至公堂通枣庭訊之下王氏供稱小婦人年十七歲家在江北某縣父親張二現住虹口丈夫紹川充敲石子小工祗因家計貧困連日無柴無米腹中飢餓在路哀啼以致被捕拘案小婦人家中尚有父親及邁姑現聞父親等已投案候訊矣通刺命差役傳張訊問張供稱小的妻子棄世遺有一女乏人管教因娶醮婦王張氏爲室適王張氏挈有前夫之子紹川小的見其與女兒年歲不甚懸殊因卽配爲夫婦前日女兒不知何故私出在路哀啼致被巡捕拘送案下王張氏投案訴稱小婦人夫故子幼衣食不週再醮張二爲室當時由小婦人招贅入門卽俗所謂坐産招夫也張有其前妻所生之女與小婦人前夫遺下之子年歲不相上下因將女許配紹川業已完姻日前媳婦忽然私出致被捕送案通刺飭將張氏交張二領回管束○去冬甯波人馬小毛控倪謂卿將女兒販賣爲娼通刺提訊之下判令將倪交保出外將馬女尋交前日馬小毛投案訴稱倪自保出後逍遥自得竟置此事於度外小的守候已久衣服典盡飢寒交迫度日維艱將奈之何通刺飭差著保人將倪交案前晚升堂訊究倪供小的一時無從尋覓務求寛限再出偵尋通刺諭令另覓的實保人限五日内將馬交案並諭差役日倪如覓有妥保須令保人出具限結不得再任遷延 
[英界公堂瑣案]  
　　包探秦少卿禀稱前晚徐子德至朱卿倍野雞倡院尋歡乘人不備竊取朱倡首飾多件質錢使用今特拘請訊懲朱倡遣傭婦投案領贓徐供稱小的係鎭江人向藉跟宮餬口近日至朱倡處狎邪游費去纒頭不少適有要用故暫取首飾質錢通刺據情商諸薩副領事然後判令管押三日期滿由捕房送至鎭江原籍以爲狎倡竊物者儆○包探竇如海禀稱吳永宜竊取王子良家烟槍一枝經小的拘獲人贓送請訊究通刺判令管押五日贓給還失主○五十五號印度捕解林元法至案禀稱此人竊取姚金生姚阿志等家布衣數件是以拘請究追姚等投案領贓林供稱小的係寍波人失業無聊不得已而犯竊通刺判令管押三日然後送回甯波原籍○一百四十四號華捕禀稱昨日范金甫徐阿三許萬元等人向車夫姜步恒訛索洋銀七圓五角是以拘解請究姜訴稱小的被詐去洋銀七圓五角其中四圓五角由范取去三圓由徐取去范徐許同供稱小的等有事與姜理論僅用去茶飯資兩圓有奇通刺問理論何事答稱因小孩秦忠恒之事通刺問忠恒有何事故答稱姜欲强姦母親以致爭閙通刺著將一併押候過堂覆訊○石清和偕某西人投案訴稱小的在美華書館執排字之業日前因事回家被丁阿狗許掌金王掌金劉洪道諸小孩用石擲傷顱角丁等各孩同供稱小的等與石素不相識日前在外閒游見石與毛囝春生阿二等人吵閙由阿二擲石擊傷實與小的等無干通刺著交人保出候傳阿二春生毛囝再核○包探顧阿六禀稱陳阿毛竊取周阿來等五家衣物經小的拘獲人贓送請究辦周等紛紛投案領贓陳供認行竊泥首求恩通刺判令枷號四日贓俀别給領 
[法界捕房紀事]  
　　去年泰山堂藥店主納某氏女爲簉室赁居文德里近被妾之生母誘出反向店主索人店主怒將妾母送入捕房至　主爲誰訪事人並不報明殊可異也○湖南客某甲向范老德所開老德記客棧包赁房間每出必鍵閉房門將鎖匙交范收管前日忽失去箱中皮袍一件據稱值洋二十四圓范置之不理因卽投訴捕房捕頭遣包探傳范令其赶緊查出或照價賠償如不理明當解送公堂請問官嚴究○筆工王松林失業無聊至曹素功墨莊騙取徽墨數錠持至洋涇浜南畔經包探拘入捕房捕頭令押候堂期傳同原告解訊○前日有甲乙二人至興聖街羅源興寳石店選購寳石轉瞬間竊取二方而去店主因卽投訴捕房捕頭允卽遣探查緝○　美洋行主人訴稱英嘉洋行跑樓人李志仁胡靜波以洋絨十餘箱之棧單私自押銀請爲追究克捕頭立遣包探將李胡拘入捕房旋經楊祥記店主楊甲求保捕頭准暫行保出設法理處倘理處不妥則俟堂期著保人交出解送公堂 
[金陵官報]  
　　新正月二十九日江西督銷候補道李赴蘇前代南琛兵船袁九臯均辭○三十日候補道程儀洛赴江北公幹又阮祖棠赴下江公幹又李鎭邦赴海州到差三位均辭○二月初一日直隷州劉運吉交卸鎭江木釐分局回試用縣丞凌鳳曾由蘇來分甯差委○初二日署上海道劉徽甯道袁昶均見○初三日調補川沙營叅將徐傳隆交卸代開濟輪船謝飭赴任○初四日署上海道劉見辭藩臺瑞禀知任事巡道胡交卸藩篆任巡道事首府李禀知交卸巡道篆回江甯府任候補道楊兆鋆到由蘇回調補川沙　叅將徐傳隆辭赴任知縣張貴誠謝委江南轉運正江分局辭上元縣丞王澤存禀知今日接印龍江大使吳啓堃交卸兼署上元縣丞事○初五日江西候補道惲補祁謝委總辦江南籌餉勸捐轉運支應局差邱樹勳謝委神策門保甲卽到差董汝誠謝委北六七叚保甲差又王治觀但祖翼李芳趙興霙葉琳顔濟時長發賀筠謝委南門外保甲調署上元縣典史邵光煦禀知任事又王鶴齡禀知交卸上元典史事○初六日藩臺瑞運臺江糧道馬巡道胡謝委支應兼轉運局○初七日候選道嚴信厚謝委湖北紡紗分局○初九日運臺江見辭江南籌餉勸捐轉運支應局江西候補道惲祖祁叩謝奏調差委正陽　鹽釐兼淮北督銷候補道凌辭知州吳式　交卸吳淞騐補局家分省知縣洪恩嘉交卸吉安分銷差回知縣賀筠　南門外保甲差○初十日知縣葉懋本謝委灣　釐捐並銷南門外保甲差卽辭 
[蘇省官報]  
　　二月初九日五品銜候補布理問于貴之由京起服回省委署川沙應司獄李智　辭赴任○初十日淮補南匯縣縣丞劉暢謝　知赴任正任荆溪縣張渚司　檢于瑞麟辭赴任○十一日同知鄧文焴由甯見　憲回廿二鹽巡道胡官太太壽辰前署蘇管糧通判知府銜候補同知朱柟擇於十二日在海宏訪公舘領帖○十二日同知宋柟奉委嚴家橋釐卡差知縣劉樹仁禀知鎭洋縣交代算結並奉委清訟局差 
[江西官報]  
　　正月初一日户部郎中朱焯成候補道朱葆成俱拜會翰林院陶福履禮部主事陶福同户部主事楊大猷彭垚曦内閣中書吳工部主事夏俱親拜准補瑞昌典史蔣柏蔭解文武鄉試録進京○初二日改指縣丞鄭孝吉投文係江蘇人姚光義由萬年催墊欵回○初三日前候　縣陳逃棻由湖南來省廣信通判艾廷棟辦許灣緝卡○初四日撫院親拜　廣西右江道崔國務補用縣樊恭慈由南坑緝私卡回陶鈞往建昌催徵存銀羅毓椿解地丁銀進京黎開湘解九江　餉　進京潘尚志往南安公幹　九賀鍾濟由新昌催　欵回羅仲謨卸署永豐層山司回汪承　銷辦德内保甲張鴻勛記功二次同知徐樹鉁代辦鹽局提　兼管銀庫事務巡檢鄭承志由南安催稅契回方學　往興國催墊欵葛聘廷禀謝准補贑縣縣丞行知○初六日知縣邪景彬往建昌　征存銀縣丞雷河清接辦立成堂事務内河後營萬尚益由瑞洪來省紫電輪船林志誠在江甯籌餉捐　報捐分發補用署　昌縣事興安縣周邦　請假回省　醫所有　昌縣印務以准　斯缺王志勳先行署理侯補同知鄭榜詔現辦角山釐卡兼代理鄱陽縣印務未　赴省　遺袁州同知改委　補通判藥　署理委署新城典史孫逵據　無力赴任以候補縣丞史悠儀署理○初八日户部主事彭垚曦親拜鹽局李　輪往金陡　信叅將　時成禀　任補用府孫傳鼎卸辦景鎭釐卡回前　信通判艾廷棟辦許灣緝私卡邢　彬往建昌罹征存銀周　祜盧來源俱由京解　餉回　景　　同知劉家　卸事回左　崇卸調神　山卡回署贑縣丞林汝金卸事回從　黄　　　照係　南人新建縣丞張傳鼐接辦普濟堂○初十日中軍　　龍圖往北營坊小　　迎立喜神畢回大堂安奉　用府李宗言總查七門城外保甲同知徐樹鉁代振代行鹽局事務周衍祜謝甄别行知劉泰龢加一級張善　歸新海防遇　先補用指分知縣朱兆麟繳照係安徽蔭生從九朱拜庚由上高俞宮勳由南豐屈振聲由安仁俱催墊欵回范啓恆禀謝拔委一次○十二日典史杜文炳由瑞昌催墊欵回○十三日署南昌協　鮸莊　任事代左　陳步曾　任事同知弓世　何朝崧俱謝甄别行知閻庚良　收鼓樓東　坊工程林祖炘禀謝　委知縣一次簽分卽用縣張　基禀到係甘肅甲午進士徐嘉霖收撫轅　　按知　敏　起　　江改指縣丞鄭孝吉由浙　省邵作賓由天津措貲　 
[邦江官報]  
　　正月二十九日黄鹺尹海長辭赴新河口差次○三十日鄭分轉德璇回孔涵金分轉　心回通屬均禀辭何鹾尹慶堮委運滁來全北　○二月初一日永豐　朱分轉之　由省回丁分轉士年回通泰差次王鹾尹師德銷收支差盛鹺尉文櫺銷五成鹽價到總局收支差唐鹺尹祁銷五河鹽厘隨局差○初四日泰壩林分轉到揚　幹宮鹺尉粟煒禀销許坎關緝私朱鹺尹廷樑銷界溝卡差○初五日洪鹺尹溶由界溝卡來揚初六日劉莊場温鹾尹抵揚○初七日吕四場黄鹾尹禀辭回署　 
[上海六馬路仁濟善堂經收南北兩巿各米寳行米麥雜粮捐正月初一至三十日第一百九旬至一百十一旬清單]  
　　元昌豐實行錢十五千二百十七文恆祥十四千八百六文生源十三千六百四十二文穗祥十一千七百九十二文永慎和十千五百五十一交同順十千三百八文同豐和九千二百五十文乾利九千四百三十六文豐記七千九十八文慎茂豐五千九百三十三文裕祥三千七百八十八文振豐三千八十六文德盛二千四百五十三文協昌泰一千二百七十二文聚源三千二十八文裕慎一千二百文　祥一千一百一文恆源七百六十八文協記六用八十三文同德五百四文同吉泰六百八十文義記公三百九十三文元生長二百四十五文潤元三百八十五文洽興昌三百七十四文　大三百廿文咸茂四百六十一文正豐三百六十四文義生四百九十四文唐永慎二百七十九文宏茂一百三十七文晋泰三百四十二文萬昌三百十二文三和四百四十五文錢恆泰二千五百三十八文源順協三千二百八十八文恆隆一千五百七十九文昇記一千五百二十文合記一千六百廿五文衡大一千四百七十三文新興和九百廿七文復泰四百九文裕和一百廿四文永順一百文餘生六十五文協豐四十九文恆裕九十文北同泰四十八文裕昌廿二千九百六十五文元餘十六千四百十文鼎豫十一千五百九十九文長豐九千七百八十九文元吉泰十四千八百七十三文恆大七千八百十七文泰潤四千廿二文松盛四千九百六文元和四千五百七十一文萬生三千六百五十一文潤泰三千四百六十八文萬隆二千一百三十六文三泰一千三百廿九文餘大一千九百九十四文天和一千六百六十五文長義二千二百六十二文南元昌一千一百九十五文生泰三百六十七文義記七百七十三文同泰六百三十六文泰興三百九十文萬祥昌五百六十六文慎餘三百三十一文正義隆二千四百十六文慎生七百三十文裕泰一百八十七文元泰三百四十九文公正一百七十四文萬成二百四十六文天元四百八十三文聚泰二百六十九文甡義二百四十五文新興一百九十四文萬祥九十六同慎八十三文以上八十三户共收錢二百六十八千一百六十三文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
