# 1908 - 327 - 4912874

 

Page 1

 
 
   
 
 

Page 2

 
 
上諭 
　　十一月初九日 
　　奉天承運皇帝詔曰我大清誕膺天命累洽重熙仰維太祖太宗肇造鴻業世祖奠定神州聖祖世宗高宗仁宗宣宗文宗穆宗聖聖相承功崇德茂逮我大行皇帝臨御天下三十有四年宵衣旰食勤求治理上禀孝貞顯皇后大行太皇太后慈訓需任親賢撫綏區夏維新政治中外同欽方慈景祚延洪及時布令迺聖躬弗豫於光緒三十四年十月二十一日龍馭上賓欽奉遺詔祗遵大行太皇太后懿旨以朕承繼穆宗毅皇帝爲嗣並兼承大行皇帝之祧入承大統神器至重責在藐躬朕自維冲齡薄德懼弗克勝顧念列聖詒謀之善大行皇帝付託之隆勉抑哀思恪遵成命於十一月初九日祗告天地宗廟社稷卽皇帝位以明年爲宣統元年以迪前光永綏多福撫黃圖而纘緒宣紫綍以頒恩所有事宜開列於後一在京在外諸王以下至公等以上俱加恩賜一内外自公主以下至格格各加恩賜一内外滿漢文武大小官員俱加一級一内外大小各官除各以現在品級已得封贈外凡升級及實任者著照新銜封贈一文官在京四品以上在外三品以上武官在京在外二品以上照現任品級各蔭一子入監讀書一内外文職自四品以下武職自三品以下降革留任及住俸罰俸處分准其開復一各直省儒學無論府州縣衞俱於宣統元年以正貢作恩貢次貢作歲貢一每府州縣衛各　孝廉方正暫賜以六品頂戴榮身以備詔用務期採訪眞確毋得濫舉一歷代帝王陵寢孔子闕里及五嶽四瀆等祀應遣官致祭者照舊例行一官吏兵民人等有犯除謀反叛逆子孫謀殺祖父母父母内亂妻妾殺夫奴婢殺家長一家非死罪三人採生折割人謀殺故殺眞正人命　豫　魅毒藥殺人命盜妖言各惡等眞正死罪不敵外軍務獲罪隱匿逃人亦不　外其餘自光緒三十四年十一月初九日以 
 
 
 

Page 3

 
 
前已發覺未發覺已結未結者咸赦除之有以赦前事皆訐者以其罪罪之一各省軍流人犯查明到配三年實在安靜守法及年逾七十者釋放回籍一各旗籍内務府及五旗包衣人等凡侵貪挪移一切賠罰應追銀兩實係本人家產盡絶者查明准予豁免其分貼代賠以及牽連箸賠者一槪豁免一凡官員因公賠罰等項而其子孫又代祖父著賠者查明豁免一旗營官兵有因出征及被災借支俸餉者免其扣還一滿漢兵丁有曾經効力行間因被傷年老閒住者除例得優恤外查明酌加恩𧶘一各直省有同堂五世及親見七代者除例賞匾額外查明各加恩𧶘一天下之木農爲重各府州縣衞果有勤於耕種務本力作者地方官不時加奬以示鼓勵一除五旗包衣佐領下披甲人等不賞外人旗滿洲蒙古漢軍護軍披甲人砲手步軍各賞一月錢糧一軍民年七十以上者而一丁例養免其雜派差役八十以上者給與九品頂戴九十以上者給與八品頂戴百歲以上者給與七品頂戴百二十歲以上者給與六品頂戴百歲至一百二十歲以上者均仍　明給　建坊銀兩一各處養濟院所有鰥寡孤獨及殘疾無告之人有司留心以時養　無致失所於戲丕基寅　敢忘兢惕之思　績辰凝實賴劻襄之佐爾諸王文武大小臣工其各矢公忠以弼予冲人用固我國家億萬年無疆之祚布告天下咸使聞知 
論說 
[新皇登極後亟應籌備立憲]  
　　新皇即位之第一年。即爲中國九年籌備立憲之第一年。然則今日登庸大典。皇極初建。要當以上　交。儆促成憲政之始。基固不當循例祝。賀率士謳歌。熙熙然如登春臺。組率而貢綺麗之諛詞也。試思兩宫賓天以來。爲時小過半月。而　變横生。時機蹙迫。言乎其内。則安徽馬砲營兵。乘問思叛。革黨之手叚可獻。言乎其外。則日美締結恊約。應時發現。外人之勢力可畏。内訌外患。潜滋暗伏於國中。而勢不少戢。今上寅承皇統執行大。權所恃以爲安内對外之具者。舍實行立憲外。殆無事之可爲矣。記者濡筆及此。將以立憲之箴箴新皇。不以登極之頌頌新皇。儻亦愛國者所樂聞乎。 
　　讀遺　遺誥。均注意於籌範立憲年期。兩宫顧命之言。不獨薄海人民之不能忘。抑亦新皇與攝政王先當起而盡導揚之責也。查今秋七月憲政館原奏。第一年籌備立憲事宜。除諮議局各省已辦外。他若城鎭鄉地方自治章程。調查户口章程。責成民政部籌辦。而至今寂然也。清理財政章程。責成度支部籌辦。而至今寂然也。設立變通旗制處。籌辦八旗生計融化滿漢事宜。責成軍機處籌辦而至今寂然也。編緝簡易識字課本。編輯國民必讀課本。此學部之責。而尙未見有端倪也。修改新刑律。編訂民律刑事民事訴訟律等法典。此修律大臣法部之責。而亦未見有端倪也。凡此種種。皆爲今年第一年應辦之事。又皆爲備之自上不可再緩之事。雖無。顧命督策於後。亦當全力進行。急起直追。蘄合於籌備之義。乃各　臣玩愒歲月。毫不建樹。時經三四月之久。而尙無一兩事之頒布。正賴新皇與攝政王導揚末命。策勵臣僚。俾第一年籌備之事。次第而施行之。一人首出。羣下風從。此今。日御極時之首先有事者矣。 
　　立憲政治。爲國民的政治。人民不急急焉自爲籌備。而但以希望立憲之意望之新皇與攝政王。聞者必疑爲非類。雖然。以立然之政體言之。皇位之繼承。本無與於國事。惟我中　雖號稱籌備立憲國。尙在專制立憲過渡之時代。責任内閣未組織。民選　院未成立。凡百政治。仍以君主負全國之責任。故國本之安危。政策之得失。無不繫乎君主一人之身。君主之關繫於一國者。如此其重。宜人民之屬望於君主者仍如彼其切也。前此兩宫所負之責任。而今而後。乃悉付託於冲入嗣主之身。而令攝政王代　其任。則今日之受命當陽。履端謀始。其必以籌備立憲者。爲建元之新紀念。可斷言也。且攝政王少年遠游德國。考察政體。已確知歐西立憲爲有效。去年入值軍機。贊　新政。　以速行憲政爲請。又已確知中國立憲爲必要。攝政以來裁　造。懲内監。去拜跪。旬日之内。已駸駸乎有實行憲政之機。故自今日登極以後。其必能輔翊少主。宰馭臣下。爲之規定責任内閣。召集民選議員。以仰承大行皇帝及太皇太后籌備立憲之遺志。又可斷言也限。年課績之憲法大綱兩宫開其端新皇與攝政王竟其緒。安内對外之具。胥在是矣。此第一年之籌備。關繫顧不重哉。 
 
 

Page 4

 
 
太和殿專電 
[電一（北京）]  
　　攝政王禮制定用杏黃轎逹乾清宫階下始下輿 
[電二（北京）]  
　　攝政王經費定每月萬兩 
[電三（北京）]  
　　攝政王偕濤貝勒至郵部鑾儀衛察看房屋嫌其瑣碎不甚合意 
　　按攝政王邸第爲嗣皇帝發祥之所曾奉旨將郵傳部鑾儀衞兩署賞給攝政王遷往該處 
[電四（北京）]  
　　陸軍部接駐日欽使胡維德電告某日振武學校士官各學生行畢業式突有某生持刃刺傷監督周家樹胸部幸未殞命有某學生因護監督左膀亦被砍斷秩序頗亂 
[電五（北京）]  
　　蘇撫陳啓泰奏派蔣炳章充諮議局籌辦處協理請免扣資俸奉旨該衙門議奏 
[電六（安慶）]  
　　督練公所顧道忠琛被拘後軍界危悚恐興黨獄 
[電七（安慶）]  
　　皖撫派田鎭中玉赴廬州六安追勦叛兵 
緊要新聞 
[恭賀新皇登極彚聞]  
　　蘇州法政學堂及各官私公立學校於初九日午前由監督敎習等率領全體學生在校内舉行朝賀新皇登極禮禮畢仍舊服素　　松江初七日松郡文武各官接省垣嗣皇帝初九日登極電即就世英堂武聖宫赶備一切以便是日清晨文武官員蒞壇恭賀 
　　上海昨日黎明文武各官齊集西門内萬壽宫朝房換穿朝服由滬　蔡觀察率領登殿朝賀登極各衙署局所一律停理訟案一天門首大堂等處均懸紅彩午後仍易素色駐滬各國正副領事等官均於昨日午後四時至滬北洋務局慶賀各國領事公館及各銀行浦江各兵艦均懸滿旗誌賀城廂内外各店舖先由商會知照昨均懸挂紅彩英租界南京路河南路一帶龍旗飛揚尤爲齊整停泊吳淞口外之中國海容兵艦水帥砲艇及南石塘砲台三 
 
 

Page 5

 
 
夾水德國兵艦等昨均高懸五色彩旗至十一點鐘時各鳴大砲伸敬管帶以下各官均在舟中排班叩祝南市總工程局警務處昨飭上午出差各巡士將左臂上白布暫時除去午後再行縳上 
[詳紀美日協約原委]  
　　字林報初七日東京電云據確實消息傳稱美日協約業已互行交換約内並無特别要欵至於移民及入籍問題皆未涉及歡迎美艦隊之感情今猶未艾而兩國復明白宣佈其政策誠樂事也締約之舉非因中國兩宫升遐而始出此約中並無秘密條欵惟恐好事　乘間　弄離　美日友誼與中日友誼故不得不將約文昭示天下耳溯此約之原起三年前駐美日使桂太郎侯爵　塔孚脫君已經草訂雖非正式之約而已　此約之端其結果　厥惟一千九百零七年青木侯爵之功有　謁青木侯爵者據稱此約之成須歸功於今日之政府蓋日俄載後美日感情殊形冷淡而美國各報復鼓吹排日之舉故協約之舉　爲國家之要　兩國之意以爲今日當更求增進其輯睦故有以成今日之協約也初八日東京電云美日政府昨日已在美京華盛頓交換約文明日將在東京發布東京各報大半　歡迎此約咸謂此事可視爲美國外交上之新紀元並可視爲　斯佛居　總統最後之　績世界之問題今旣全集於太平洋該約爲租平之新保障故决其必有重要之　力　約旣布而後中國可以安然施其改革之政策而逹其立憲之目的尙有數　謂美　在　並無領土之利益而　乃有頭等　謂該約之結爲阻止德皇之野心實爲無稽之言大約該約之號布適在德皇狂論之後致啟世人悮會也文滙報初八日東京電云美日協約詳文明日正午將由兩政府同時發布初九日倫敦電云美日恊約已由美國國務大臣　脫日本駐美大使高平小五郎子爵在美京華盛頓簽押 
　　按西人之論如此吾國士夫之熟諳大勢者　能决其言之誠否 
[京師近事]  
　　倫貝子陳尙書銜命前往奉天勘騐東西陵日昨請訓未　召見嗣山樞臣傳述攝政王轉奉太后懿旨先帝奉安梓宫之地注重東陵云又聞倫陳兩大臣帶領司員十員堪輿人員二十名已於昨日出京前往東西陵敬謹勘測萬年吉地 
　　自兩宫升遐後本國駐使紛紛電奏各該國君　及后均遣重臣來唁大致相同惟駐德孫寳琦之電則有德國君民爭問皇上病狀并問太皇太后究係何病嗣皇帝年歲幾何速電示云云 
　　上月底　督　良有奏摺到京保舉道員　上逹精通醫理已着令兼程晋京　　傳診云云此摺到時先帝已經升遐當由攝政王用藍筆批諭着毋　再來 
　　逹賴喇嘛原　定十一月初八日受封一切禮節早由禮部撰擬會同理藩　咨呈軍機處核示茲　樞臣之意深願逹賴早日受封回藏無奈近日事甚繁多且赶辦登極典禮議定暫從緩辦　登極後再行　期舉行 
　　傳聞嗣皇帝定於登極後即行成服又聞於乾寢門旁竪立一旙每日清早喇嘛　　處念經一次各部院之上香　堂官進内司員則在乾寢門外近來　門仍前嚴緊前添　班之王公大臣十六人衞兵四百餘名現在尙未撤差 
　　　師市面敗壞之故一由於内務府因　用鉅欵立即收回放出之欵一由於　　二總管亦　存欵盡數提回以致各鋪周轉不靈相□擠閉月前信成等號亦　不數發放目下市面已稍有轉機日内元青寗綢每尺漲至一兩五　白羊皮袍掛統子每件漲至三十兩 
　　　親王府邸爲嗣皇帝發祥之所故醇邸宫遷别邸聞日昨軍機處面奉諭旨將怡　親王舊邸（即今郵傳　　儀衞兩署）　賞歸醇親王作爲府邸 
　　吏部　尙書現因國喪故將十月十一月十二月應行驗放人員統改於明年二月補行　理 
　　各省　行皇進貢件均已奉旨停　三年現攝政王决議將各省織造裁　歸督撫　理 
[國恤彚紀十七]  
　　駐日胡大臣致外部電本日接　使文稱退國政府敬致唁忱希即轉逹等語特聞德監 
　　東督致外部電　　日本領事及旅　　津川以下均赴地方官弔唁復在商務會所開哀悼大會　停止音樂多日足徵邦交輯睦堪慰蓋　昌卅 
　　南洋張京堂等致軍機處請代奏電國遭大喪煜南曁南洋日麗學界華僑等同深哀慟請代奏 
　　澳洲華僑呈外部電驚聞大行皇帝大行太皇太后俱崩哀慟無極乞代奏弔唁澳洲美利濱華僑叩 
 
 

Page 6

 
 
　　駐俄薩大臣致外部電本日午刻在館受弔俄主遣宫内大臣代弔各部臣各使臣曁官紳等恭詣几筵前致敬盡禮並道唁忱具徵邦交敦睦謹電聞蔭卅 
　　内閣奏頒太皇太后遺誥禮節已詳前報現聞内閣定初三日恭呈御覽經孫中堂派定閣學者齡爲捧誥員派定侍讀連兆松茂賽崇阿魁元文增等爲前引官至乾清門外恭交東閣那相國捧至乾清門内恭交太監轉呈攝政王閱看再行進呈御覽 
　　順天府示諭准禮部咨開本月初三日卯刻恭頒大行太皇太后遺誥王公百官喪服率者老　民恭認宣講敬謹遵　等因准此合行曉諭者老軍民人等務於初三日卯刻以前先行齊集天安門外金水橋行禮恭聽宣講 
　　度支部澤尙書恭辦大行皇帝太皇太后大喪所有内務府製造庫武備院禮部太常寺應行預備一切喪禮所需欵項除由内務府撥欵外應飭度支部先撥辦白差銀三十萬兩以濟　用 
　　各部院人員服制聞二十七日期滿後特頒明文大加整頓凡在職人員均不得穿大毛衣服以一服制 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[皖省兵變後瑣聞]  
　　江南秋操軍需局近以五里廟分站委員拾獲洋鎗十三桿子彈五百餘粒及刺刀水瓶等多件又集賢關站兵拾獲洋鎗二桿馬刀皮帶等數件當即移請督練公所暫行借給巡防應用俟兵站事畢歸還聞該公所己移復照辦 
　　巡警道卞觀察以此次兵變城外水巡警某委員縱令巡士紛紛逃逸該巡官亦竟乘舟渡江避匿當時旣不約束巡士保衞地方輒敢臨事畏避實屬有乖職守擬將該員即行撤換 
　　江南留防安慶之軍隊刻因亂事平靖於初五日分乘招商太古各商輪回寗 
　　皖撫朱中丞以北門外集賢關地方爲北路咽喉擬派常備第二標二營尅日馳赴該處駐紥以資捍衛 
　　今日又駛到法國兵艦一艘駐泊大南門外河干並照章放砲致敬聞該兵艦來意亦係因皖亂預備保護敎堂 
　　此次叛兵起事熊成基首將砲營管帶陳昌鏞磔爲數叚流之于江竟至屍首無覓刻由余恊統大鴻發起追悼陳昌鏞之會以資激勵朱中丞亦以陳昌鏞被害甚慘頗爲贊成並撥官欵銀千兩給與陳之家屬以資撫恤初七日開會追悼時軍學各界均蒞會行禮朱中丞亦率官界蒞會弔唁并贈輓聯云裹革竟無屍可憐君賫志神宵未免紅羊銷刦火招魂知何處願助我奮威江浦長乘白馬作靈潮江蘇旅學贈聯云行乎所安男兒死耳江水白斯爲不朽英魂歸兮鍾山青 
　　皖省自馬砲營兵變後居民逃亡大半市塲祗有柴米食物各舖生意尙佳其餘各行異常冷淡而各錢莊巨號尤形恐慌刻下調查内外各錢號統計現銀僅有三十六萬餘兩故市面頗覺危險云 
[西報譯要]  
　　港商不甘驅逐出境文滙報初八日香港電云有華商數人及華報主筆兩人因與抵制日貨暴動有關業經判令驅逐出境該商等現請港政府收回前命勿行此罰並聞此間有抵制英貨之恐慌 
　　赫德論中國之將來文滙報初八日栢靈電云中國總稅務司赫德近答里斯本市政局歡迎之詞頗讚美中國謂華人好行仁義視戰爭爲不仁之舉故嫉之特甚一二世紀後中國將爲大陸之强國與德國不相上下届時世界若有被戰之國吾料華人必出而仗義合力以拒起釁之國云 
分類新聞政界 
[奏派黃河三游總稽查山東]  
　　魯撫袁海帥片奏中游河工總辦道員丁逹意簡放兗沂曹濟道時值該游河工重要仍令該道暫兼總辦差使業經奏明在案現在霜清已過工務稍鬆而兗沂曹濟道一缺分巡三府一州責重事繁加以冬防吃緊應令該道即赴本任惟該道辦理河工多年最稱諳練擬派爲黃河三游總稽查並刋發關防一顆文曰奏派黃河三游總稽查關防遇有重要工程仍來工會同各游總辦妥爲經理以昭愼重所遺中游總辦一差查有候補道吕耀良堪以派委十月二十九日奉旨吏部知道 
[蘇藩核定啟征下忙漕粮蘇州]  
　　蘇藩瑞方伯以省垣本年下忙漕糧核定每銀一兩折征錢二千四百文並飭帶征昭鎭塘工一百文合計二千五百文此外毫無浮費其征銀完銀應俟奏准再行飭知飭由三首縣先行出示曉諭定期設櫃啟征 
[江督批斥歷任雩令之顢頇南昌]  
　　雩都縣監生劉興發等以黃芹興等挖墓毁屋迭遭搶掠焚殺一案已届五載尙未斷結控奉江督批云查此案因爭墳起釁互斃多命復焚燬房屋案情何等重大乃閱五年之久迭經院司嚴批申斥而該縣前後各令旣未將現獲之犯訊供詳辦其在逃各犯亦迄未續獲一名在該令等自係視爲前任移交之案漫不經心玩視民命實堪痛恨應由司查明該縣前後各令分别各記大過酌定次數移曾藩司註册一面遴委長於聽斷精於緝捕之員馳詣雩都縣傳集應訊人証提同在押之黃芹源等研究確情先行錄供詳辦一面飭令該委員坐守該縣勒限緝拿各逸犯務獲究報 
[海運局委員名單浙江]  
　　浙省海運現已開辦其中辦事人員業已派定當由糧道派委邢太守延慶爲津局總辦沈太守璿慶爲滬局總辦分派各員姓名列下（津局委員）薛邦琪　李長　　齊宗經　李中　亢其昌　張登愷　陳啟甲　夏夔球　沈康　金𢡟存　楊世富　李屏翰　鄭佶人　史廷亮　陸通清　定錫珍　楊行方　張庭禮（滬局委員）孫濬　祁蔭甲　胡鏞　寳觀　秀昌　張肇璜　楊厲安　程椿　龍旗光　陳堃　馬驥　路珩　郝泰年　龔厚揆　廖立元　華暄　衞鳴模　孫士毅　張智慧　羅德鄰　汪家鼐　李文燦 
交涉 
[中日交涉問題北京]  
　　唐少川星使與日本外部决定中日重要問題今探悉其大略如下一間島公認爲中國領土二中韓界境亟官詳細劃清三韓人在間島無論何處有旅居之權利四韓國于間島設立領事中日兩國均須允認五本國有在該島創立一切天然之實業至中國力足時仍可收回自辦六中日合辦斧山煤礦及法庫門鐵路 
[美艦總司令官道謝歡迎福建]  
　　廈門歡迎美艦詳情已誌前報 
 
 

Page 11

 
 
茲悉厦道近接美艦司令官自吕宋發來專函略謂敝艦隊此次游觀承貴道及各大臣歡迎優待十分感激專此申謝并祝中美邦交永固 
軍界 
[松江嚴防安省逃兵松江]  
　　江南提督劉軍門因安徽兵變恐有敗兵南竄爰就正營副營留防隊三處各挑健兒若干名分乘四船駛赴郡西茅竹港及西汶口兩處駐防嗣乂因北道緊接滬瀆另派正營哨弁伍某帶兵一哨駐防北門外生生橋 
[軍界考查烟癮之嚴密松江]  
　　松江世英堂武聖宫設立之營員驗烟局搜檢頗嚴前經搜出沈外委身帶烟泡立由營主余游戎禀明軍門斥革昨日又查出趙千總烟癮未淨亦經揮出 
[施南會哨新湖北]  
　　鄂督刻據施南府張太守壽鎬禀稱府屬宜思恩施咸豐利川來鳳建始六縣地皆偏僻界連川湘山深箐密時有匪徒藏匿已酌議分别飭六縣會同營汛前往會哨一次並順道周歷巡查陳小帥以該守所議新章尙稱妥洽應准照辦惟必須實力巡查不得徒托空言致滋擾累 
[保送隨營學生之困難嘉興]  
　　嘉興隨營學堂由嘉府楊味春太守嘉防統領徐梅峰參戎組織而成挑選水陸各營隊粗通文理之兵弁入堂肄業額設正取八十名備取二十名已於十月十九日開考二十一日補考二十七日進堂惟備取原定二十名今祗取十名緣此次各營保送無多僅有陸師第四隊挑送十一人刻聞獲選者共有九名已由章管帶親送進郡入學矣 
[寗軍斃民撫卹數目蘇州]  
　　寗軍三十五標第一營在夏家橋鎗斃平民多命一案奉江督札飭從優撫卹嗣經松府戚太守核定給發銀數飭由崑新兩縣出示招領共計發給洋四千元武舉陶煥章武生張鳳山二名各給家屬洋四百元王銀福葉惠臣王巧和項均培王虎金沈國成王紀生張阿二八名各給家屬洋三百元嚇死之蔣逹一名給家屬洋二百元受傷之張阿梅錢福堂趙星根王福南陳蘭生王寶祥六名各給洋一百元 
[操兵將次歸防鎭江]  
　　秋操現已竣事所有南洋新軍由遞運局仍照上次出發辦法排定日期一律乘招商輪船遄回至鎭三十五標各營聞定於一二日間由皖回鎭 
學務 
[全皖旅景公學成立江西]  
　　浮梁縣張植菴大令以景鎭安徽濬哲兩學堂業已停辦因邀集康特璋時雨農胡李侯胡郁文諸君發起全皖旅景公學舉定吳佩芬江藹如邵靖和葉逹泉汪光遠董杰珊張啟東等四十餘人爲校董擔任籌欵事宜聘請胡維周胡鑑丞胡華蓀董墨僊胡穀人汪蔚之等六人爲敎員學生分中學預備高等小學初等小學三班舉定先敬修爲會計員兼管理庶務業於十月廿六日在新安書院行開學式全體攝影以爲紀念 
[省視學之報告常州]  
　　省視學吳亮卿前爲毛提學派委時曾經蘇州敎育會所反對此次到常州視學甚爲草率前日在勸學所報告大致以武陽公學爲第一他校皆無足道聞吳君與公學諸人本皆舊友此次盡力稱道甚滿辦事諸人之意云 
[師範生考試卒業安慶]  
　　皖省師範學堂向分簡易預備兩科今届簡易科畢業業經姚監督永槪禀請提學司示期蒞堂考試俾給卒業執照聞該堂此次大考須兩禮拜竣事 
[女學生之價值松江]  
　　郡西松秀女學生現充文秀女學堂手工敎習張寳瑛年華瓜破姿首可人適某道離鸞初賦一見傾心遽解宦囊六百金購納妾媵之列携以赴任 
[請奬畢業不准浙江]  
　　會稽縣陳令日前詳請學司據縣學堂堂長禀請畢業各生應否援案辦理等情現奉支學司批云插班生如確係前在他校修業兩校併計年限相符仍可聲明奬給出身如並未入堂肄業因招考時程度尙優插入相當年級者年限未足一時不給奬勵至等第優劣一律照積分平均計算並無屈抑如將來升入各校如期畢業仍按照升學出身一律給奬事關通案未便於該校獨予從寛仍即轉飭遵照 
實業 
[張運司專辦路礦山東]  
　　魯撫奏稱總辦山東嶧縣中興煤礦有限公司鹽運使張蓮芬前因運煤鐵路關係礦務全局赴津與督辦津浦鐵路大臣面商辦法禀經臣奏請給假一月并委候補道崔鍾善署理運司篆務在案茲據該運使張蓮芬禀稱嶧縣總礦至台莊築造運煤鐵路業經部覆核准亟須開辦惟欵鉅任重非親往經理難期完善現值鹽斤加價督銷稽征均關緊要一身兼任恐有顧此失彼之虞惟有禀懇奏請開去運使本缺俾得專辦嶧縣煤礦運路等情仰懇天恩俯准該運司張蓮芬開缺專辦礦路事宜所遺山東運司員缺并請迅賜簡放以重職守 
[湘省市面之震動長沙]  
　　湘省商塲自上月二十五六日接到漢口錢店倒閉之信銀根異常緊迫銀價亦逐漸提高三十日已提至五錢零九釐本月初一日起至今無一定行情省垣太平街同昌福錢店於初一日倒閉虧欠至數萬金西門外華豐公司於初二日倒閉發出錢票不少目前市面已大爲震動 
[倒欠錢店東夥之近狀漢口]  
　　怡生等號東革道黃家瑋等及店夥劉篤珊晏建德等前均覊押于江西會館茲因攤賠之欵不敷尙鉅鄂督特飭夏口廳將該東夥一併轉押新卡與各罪犯同處俾知監獄之苦迅將產業悉數呈出清償聞怡和興管事晏建德素有烟癖又因在押日久昨經夏口廳金司馬提至内室訊問賑項晏已奄奄一息不能出聲金疑其假作病狀大加呵責詎晏旋即仆地暈絶當經差役用薑湯灌救復抬至差房令其吸烟過癮始獲無恙 
[建寗發現礦產福州]  
　　建寗府浦城縣轄境與浙省交界地近日 
 
 

Page 12

 
 
發現一礦產經土人開掘運往外洋鎔鍊察驗礦質金銀鉛錫均備現由永昌順豐美孚各洋行鳩集巨資置辦機器禀奉松帥批准開採 
[創設公司須驗資本漢口]  
　　漢口近有職商林占春設立裕南煤磚公司昨日呈請商會代爲轉詳立案略謂擬集股銀十萬現簽字認股者已有五萬餘金廠地勘定漢陽黃金口地方即日建築云云總恊理以創設公司須先驗明資本林商呈稱認定之股約有五萬餘金核諸原數甫經過半誠恐難資周轉特飭將資本如數籌足俟本會驗明再行核辦 
[商務總會展期選舉蘇州]  
　　商務總會本届選舉總理之期原定十一月舉行該會以現在國恤期内且各業代表尙未舉齊到會轉瞬年關將届商界中人事務較繁故决議展緩至明年正月十五日舉行 
[鹽觔加價情形山東]  
　　魯省自官鹽加價各縣購鹽均按制錢價值以銅元折算聞博山每斤售銅元七十二文長山七十文鄒平七十文淄川七十文新城八十文他縣稱是每斤尙不過十一二兩之譜 
[詳核滬寗鐵路捐章蘇州]  
　　蘇省牙釐總局朱之榛觀察以滬寗鐵路運貨捐章屢經交涉迄未定議茲經會商滬寗釐局再三核議擬將前章提出之米糧牲畜布疋南北貨烟酒等槪照三成抽捐由鎭至寗應减二道詳加確核合减一道其餘各節應請仍照原議辦理特將重議各條開摺會詳督撫咨部核奪 
雜記 
[黔撫咨取稅契章程武昌]  
　　黔撫龐劬帥以該省稅契章程參差不一有取稅七分者有取稅六分五分或四分者辦法各異弊竇因之叢生現聞鄂省稅契章程一槪取稅六分條理精密爰咨請鄂督抄取此項稅則以便仿辦 
[富紳侵吞清節公欵安慶]  
　　皖省清節堂所有洲地每年進欵約五千餘金自經胡紳茂章管理後每年僅繳錢五六百串歷年計吞公欵竟至數十萬金前經洲佃陳文龍赴轅禀控刻下皖　已批府確查屬實聞將封產備抵並飭按律懲辦惟皖人咸謂胡紳富甲安省將來當可無事云 
[港禁已有轉機福州]  
　　前議加抽百貨釐稅四分撥充學堂經費商情洶洶出單禁港已紀前報刻聞財政局已於昨日諭飭商會照常辦運且因國服暫緩二十七日後再行計議聞已有轉環之機矣 
[薙髮匠跪香浙江]  
　　杭垣薙髮舖不下數百家薙匠約有六七千人米珠薪桂無計聊生爰於昨日齊集同行各執香一枝向撫轅跪求請命並呈公禀一扣當奉撫憲批謂查百日不准剃髮乃國孝定例理宜遵守爾等不能剃頭尙可梳辮以資糊口爾等均各回歸照常開張營業如有地棍以及不肖衙役各警察向爾訛詐准爾等扭送來轅究辦此呈行仁錢兩縣巡警局知照 
[批斥縱子謀財害命之悍婦江西]  
　　贛省銓福客棧謀財害命奇案迭紀前報茲聞各大憲以首犯萬和明窮兇極惡且巨滑大奸已於十月二十二日之晚恭請王命就地正法惟該客棧主劉文魁等前經南昌縣李令訊出知情分贜各情應照例治罪昨由該棧主母劉章氏飾詞狡辯當奉大令批云查此案已獲凶犯萬和明卽熊沐敏供認在該氏棧内謀殺致斃供認不諱爾子劉文魁等知情分贓供亦相同似此省會禁地竟敢行此慘殺之事實屬兇惡已極該氏不知悔悟猶復飾詞狡辨足見悍婦之尤平日毫無家敎無怪出此奇禍也 
[維持育嬰局辦法南昌]  
　　江西育嬰局收養女孩爲數過多以致經費支絀勢難維持經該堂紳士移請商務總會分别各行鋪户勸捐補助以維公益 
紀事（一）（續） 
[美國麥美德女士書吳芝瑛事略（侯官嚴復譯）]  
　　女士出安徽世族。先世多名宦碩師。庚子以前。其世父某嘗掌敎保定蓮池書院。爲北士所宗。女士童齡嗜學。其家鍾愛之。故所以敎育之者。殊不惜費。早擅書法。在中國女子中推獨步。而文筆亦不俗。湛然一心。相夫育子。其爲婦爲母之賢。雖盛譽不能溢其分也。故天下以賢妻得意。亦無能過亷惠清者。夫婦道合志同。皆愛國而最熱誠。首倡新學。尤具扶持女學之志。爲於衆人未知之先。庚子間。亷君仕户部郎中。嗣知變革眞際。必以敎育導其先路。年未四十。毅然挂冠。從事編譯。所刋布書籍甚多。四年前移居上海。編定李文忠公全集。近始卒事。所出版者。逾百餘卷書。而是時伉儷所皇皇於眞實改良舊俗者。如其在京時。其忠愛熱誠之最著者。在首倡國民捐。國民捐者。意欲用國民衆擎之力。爲國家償賠欵。袪重累也。芝瑛女士居滬瀆。倡是於女子間。不惜廢時與財以從事。且刷印所書小萬柳堂字帖以售。冀涓埃補。皖淮告災。女士尤出果力。爲饑民請命。而脆弱之軀。坐是亦幾殆矣。（未完） 
　　美國公理 
　　敎會協和 
　　女書院院 
　　長麥美德 
　　女士小像 
[女妬三特譯]  
　　花朝月夕。伯爵時與蘇蘇同車馳騁於巴黎市井間。氣意揚揚。頗爲自得。或於優場酒肆。縱酒高歌。六博踏鞠。絶無顧忌。故人有識者。咸目笑之。曰此一對野鴛鴦也。 
　　伯爵夫人固好客。故蒞巴未久。而交游遍都野。夫人友有與伯爵相善者。進言於伯爵曰。夫人美貎無雙。才蓻出衆。於君亦無辱矣。而君外有桑中之行。蘇蘇才色。有過於夫人否乎。一旦夫人聞之。恐不汝恕也。君其善自圖之。無貽後悔。伯爵笑而謝曰。我計之　矣。勿勞過慮。於是衆默然。莫敢復以箴　進者。夫人雖未有所聞。然見伯爵神色有異。飲食少進。常獨居若有所思。夫人大疑之。顧忍默不言。亦莫詰其究竟。一日夫人與女友同乘出游。抵蒲爾法街。遇伯爵。與一女並坐馬車疾馳而過。意態甚狎。伯爵瞥見夫人。掉頭他顧。佯爲未見者然。夫人乃顧而問其友曰。密西司。頃與良人同乘是誰家好女子。其友囁嚅莫答。少頃。乃曰密西司恕吾。吾未之見。恐係伯爵之新客也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
宫殿之景 
各省籌辦諮議局 
[士民實行調查]  
[江蘇蘇屬（松江上海）]  
　　上海選舉調查事務所佈告云本所選舉調查現雖陸續告竣深恐耳目未周已經登報廣告請人補塡須知此事與吾儕有莫大之權利蓋一旦被選而爲諮議局議員即可與督撫對立預聞一省之政事再進而爲資政院議員則可與王公大臣並立預聞一國之政事即使不得爲議員可亦舉吾所信之人代吾意中之所欲言所以泰西各國無不重視此權無此權即不得列於國民苟非犯罪囚徒及有特别事故者不得剝削其選舉權倘政府不以此權與民不惜以數百萬性命相爭今蒙吾大行太皇太后大行皇帝高厚深恩鑒於各省之請願慨然以此權相畀此誠古今中外從來未有之機會苟或因循觀望自行放棄不特無以對大行在天之靈并無以對自已甚可惜也或者不察輒疑此次調查爲將來斂財地步不知從前幾次捐派何嘗先行調查吾國之所以困弱至此者原於上下暌隔人民不得與聞政事而一聽在上者之獨斷獨行也有諮議局則政府即欲肆行魚肉議員得執例而與之爭豈特無害於吾并足以衛吾之身家性命何嫌何疑而畏縮不前所當慮者目前選舉人少將來分配議員卽不免有向隅之憾不獨可惜辱莫甚焉用特不避煩凟諄諄勸告凡有選舉資格而漏未查及者務請即將姓名台篆年歲籍貫住居某處合於某項資格詳細書明函寄城内同仁輔元堂内本事務所北市商務總會南市商務分所以便補行入册均以十一月二十日爲限并勸已經入册諸公將來授票時不憚跋涉之勞各就附近投票所親自投櫃因章程非親自投票作爲無效與無選舉權等凡我父老伯叔兄弟各宜保此權利愼勿懷疑自誤 
[江蘇寗屬（通州）]  
　　通州關直牧自接蘇籌辦處催辦選舉調查公文後即由該州牧照會自治局籌議辦法自治局紳董議員於十月初一日成立開會時當即公舉各鄉鎭贊助員三十人分任調查並頒給調查選舉原簿二十四日復行開會協議即於州署設立選舉調查事務所公舉所長及駐局幹事員其從前所舉之賛助員即改爲各鄉調查選舉分所幹事員並選派法政傳習所畢業生八人分往督率俾歸一律均於十一月初一日出發昨復由州諭飭各鄉保甲董事於奉諭三日内速將所管圩内合選人名就近報明分所以憑覆核 
[又（揚州寳應）]  
　　寳應縣選舉調查事務所設縣署内業於初二日成立初六日各員分投調查茲將該所各職員名單附錄於下 
　　（正所長）朱蓮生朱莘生（副所長）朱勵志劉啟彰吳錫英（常駐辦事員）鮑友恪王鼎彝徐善卿刁宗周（會計員）陳仰承朱百通（書記員）朱雲鵕成壽彤（庶務員）王鴻瑞（宣講員）刁士驤朱武喬炳煇（調查員）江鴻逵方鶴齡劉鍾璘劉鍾琇徐孟文孫述祖盧文虎陸寳庠吉鼎昌居福濟吳寳球徐元楨劉偉人毛起鸞成守信芮昌沂朱萱生刁光祖毛文潞朱縉雲芮昌平盧煥章王之杰郭寅吉朱杰徐菼成貽喆胡鳳翔喬鳳飛吉俊卿喬開甲朱延炳朱炘周樹棠王煥廷陶文健潘桂芬楊文江王鴻璡盧守愚朱鴻綬周鑒毛文沂芮嘉善王援儒劉啟彭華承蔚居福鋆蔡掄元朱孫貽毛文澂喬夢軒吉鼎昌芮振聲潘祖迪潘元之王雲卿楊樹森王孟虎鮑友恒吳士華仲樹滋江鴻基吳家逹陳世鍾孫濬支頒芬余漢卿江菊軒徐綬伯王小棠王恩海閔少甫刁士驤 
 
 

Page 19

 
 
陳瑞廷梁靜波杜蔭三姚配坤錢振聲錢鼎九華廷輝芮序儀張炳臣專件 
[孟楊兩君致寗屬總會辦書]  
　　江蘇自諮議局章程發布以後江南北幾有劃分兩省之勢原憲政館寧蘇各自定額之意不過因吾省學額不敷照漕粮額增加議員而寗蘇增加之算法不同故各自計數吾省財政多不可分即他行政亦多統於江督監督行政當就其行政全權者監督之或以爲諮議局現分久之自能使一切行政俱不截然成兩省界畔豈知江南北各止四府一二州憑空劈分爲二以小圑體作小結搆負擔小義務主張小權利二十一省無所變動獨我江蘇受衆建力小之禍將來有所設施不得與於各行省之列其尤近者明年選舉資政院員江南北即不能通選自隘其取材之途後年資政院開江蘇應出十二三人即不能同表現一種心理以故蘇人士頗不欲自蹙其進步今主持籌辦處之王蔣兩太史即以寗蘇合局爲宗旨蘇屬之知愛其羣大約可想兩先生必能知寗屬輿論並卓見對於此局之分合自必早有主裁季直先生徐州設行省之議自爲另一問題就目前大局而論竊欲徵諸偉抱以驗江南北心理之異同此事非他省人所當評論也肅布奉商希賜復爲荷 
[張季直先生覆書]  
　　寗蘇應合謇與王許仇諸公持此議久矣寗屬人無不表同情者得書益佩合謀鄉土之盛心原函擬寄寗垣抄稿奉復張謇 
本埠新聞 
[安慶商會報告亂後市情]  
　　安慶商會致上海商會函云十月二十六日三更敝省城外馬砲兩營滋事起火爲號幸五城皆閉未能直入天明朱大帥率領將士登城防堵比調南洋派來防衞兵輪前往攻擊砲臺隨卽逃散廿七日又派將士攻散馬營收回城外子藥庫所存子藥均未散失現已搬運入城二十八日又派將士追捕餘黨一面招撫大張旗號旗面書寫兵被逼脅投械免死八字現已安堵無事市面生意一切如常知關錦注特此修函佈逹並祈轉致各業諸公望寛遠念 
[商會譯員朱禮琦致各會董函（爲聯絡中美商情事）]  
　　月前美國商董逹瀾到滬曾偕其領事前來拜謁本會開會歡迎談次之間以該國各商董此次來東考察商務本會雖允接待恰未邀請且得信稍遲各該董皆因事散往他處未及偕來考察爲憾並謂欲興中美商務似非彼此往來考察不可力勸中國亟宜考察仿照日本於明春專函邀請彼當從中賛導以成斯舉庶幾中美之情洽懋遷之道生於西國商務大有裨益云云禮琦復從旁探詢彼以此次美商來東皆醉心於日本出產之精良接待之殷勤感情甚厚中國若不踵而行之恐從此商務東移似非中國之福比及上月二十七日琦隨李協理前往報謁領事商董皆各諄諄以此爲請並云明年西六月美國西澳德而賽會當請日本商人往觀若中國乘明春往請美國届時亦必報請如此一轉移間則中美之交合即遠東之勢均不讓他國伺隙操縱等語查美商逹瀾爲舊金山商會總理在華在日皆有絶大商業所論似係精當之言窺其意旨因華商信實素著較日本差强人意故彼樂與我交若不因其所請乘機組織商人聯合大會不惟中美商務取益防損無從咨訪抑且兩國感情漸淡誠如該商所云商務東移商業將無振興之望昨與總協理談及亦頗以此爲慮囑即具函報告以便邀請公議竊意商會之設原以考察商務講求利獘爲宗旨今欲考察講求師人之長改我之短似非與歐美各邦彼此往來不可觀日本不惜化鉅萬金錢於本年秋間邀請美商考察彼國商務良以非此難期融洽聯貫惟茲事體大决非上海一會之力所能辦應請各位董事早日集議公定辦法分别函致北京天津漢口廣東福建寗波等處商會商令酌量資助接待經費選派代表攜帶合銷外洋精良土產來滬陳設俾便俟美商來滬一二導觀講求品評一面仿照日本辦法禀請農工商部轉咨郵傳部届時美商考察我國土產乘坐火車及招商局輪槪予免費以示優待庶幾吾國所有出產彼皆盡知不至轉手他國能多銷一分土貨我國即受一分之益禮琦忝爲商會譯員欲藉此舉以聯絡洋情推廣商務者大致在斯事大促期務希早日定議開辦不勝企禱 
[日斯領事之感情]  
　　商務總會總協理致農工商部南洋商憲電云日斯領事艾利亞廉明公正駐滬數月交涉悉主和平極爲中外官商所歡迎尤以註銷匪類賄入日籍一節爲中外所欽仰方慶彼政府選舉得人忽聞艾奉調回國良用悵然求據情切逹外部轉商日使挽留一面逕電劉星使轉飭西班牙代辦直接日政府力贊其成如回國實有要事仍請俟事竣令回滬任邦交幸甚商界幸甚 
[法租界大興土木]  
　　法租界周涇浜八仙橋一帶河浜現由工部局改築極大陰溝上面舖泥塡作道路並由南褚家橋起至八仙橋止建造公家花園一座業已大興土木從事工作 
[嚴追元源錢莊倒欠欵項]  
　　南市元源錢莊倒閉一案屢誌前報茲滬道蔡觀察查悉該莊莫姓股東之兄莫棠現在廣東候補家資甚富自應責令清理爰於前日札委浙江候補知府崔鴻誥赴粤限令莫棠將元源錢莊虧欠公私各欵赶緊理償倘敢抗違須禀請該省大吏嚴追云又蔡觀察批上海縣禀云據呈莫守禀摺已悉查合股貿易以合同各執爲憑莫氏所執元源合同具在確係股東人所共知若置合同不憑轉以空言爲據天下事寗有如此辦法乃事前迭次行催不理到案尙思逞辯實屬狡玩已極仰即取具的保限令刻日清理如再違延定即詳叅不貸本道辦理此案毫無偏袒倘再逞刁圖賴惟有執法從事並卽傳知遵照此批 
[法界電車碾斃二命案近聞]  
　　法界電車碾斃王龔氏母子一案業經上海縣禀奉蘇撫批飭滬道照會領事秉公懲辦茲蔡觀察以此案迭經照會法總領事飭將司機人李甘扣送縣訊辦而領事置不答復以致案懸莫結爰於日昨再行照催速將李甘扣解縣訊供詳辦 
[北洋採辦軍米]  
　　北洋武衞左軍明年應需軍米十萬石現由姜提督派委分赴蕪湖江蘇等處採購咨請江督轉飭各地方准予購辦茲聞滬道已奉札飭以該軍食米擬在蘇省派購三萬六千石一俟運滬應即致關免稅裝輪北上 
[通飭查拿花行股東]  
　　人和永花行股東吳祥麟倒欠逃逸一案茲聞滬道蔡觀察以該商倒欠巨欵殊與市面有碍業已分行各屬購線查拿務獲解究 
 
 

Page 20

 
 
[函請嚴辦拐匪]  
　　招商局新豐輪船初一日抵滬時查獲拐匪一名又被拐婦人一口送請法公堂訊辦在案茲該局總辦沈觀察以近來各輪船屢見匪徒誘拐人口昨特函請滬道札行法廨讞員迅將此次所獲拐匪從嚴訊辦以儆其餘 
[僧界誦經誌哀]  
　　佛敎公會姚陳二董旣僧會司正生因疊遭大喪邀同城廂内外各僧於本月十一日起至十七日止假靜安寺設立皇壇誦經七天十八日起至十二月二十九日止移至晏公廟等處接誦經懺共四十九天計共募得捐欵洋七百餘元昨日柬請官紳兩界届時前往參觀並請縣令派差彈壓以免擾事 
[薙髮業禀准停收房捐]  
　　薙髮業江鎭公所董事因現遵國制停止剃髮禀請停收房捐經紀前報茲悉本縣李大令業已商由房捐局核准暫停收捐 
[俄人行竊綢緞三誌]  
　　俄人某甲竊取吳淞鎭震盛和綢布號元緞一疋解至道署轉送俄領事署訊究等情已紀前報茲因該俄人不認行竊稱係出洋四十元購買是以復由俄領照會蔡觀察轉飭淞鎭巡警局於初七日飭派李巡長帶同當時站街巡士及震盛和店夥戴某并贓物等於是日下午至俄領事署質訊該俄人見證據確鑿不復抵賴遂由俄領判將該犯暫押捕房候遞回本國治罪贓物交失主領回完案 
[絲廠女工被虐自盡]  
　　老垃圾橋北首絲廠管車女工謝强氏前日將十五歲之女工無錫人蔣彩娥痛打受傷彩娥潜至開封路飯店公所後面空屋自縊旋經其母蔣强氏得悉赶往解救詎已氣絶當至滙四捕房報知捕頭飭探將尸車送虹口斐倫路驗屍所飭保報縣昨日午後李大令蒞所相騐見死者兩手均有竹器傷並非致命委係自縊身死遂飭包探陸協庭將謝强氏帶回捕房解請公堂送縣按律嚴辦 
[城内]  
　　薙髮受罰○城内各剃頭店昨晨托言新皇登極例准薙髮一時前往薙髮者甚多四牌樓蕭錦山剃頭店由巡局罰洋六角塌水橋馮香山剃頭店罰洋一元又寗波人張阿銀違諭私剃猶至巡局門首自相誇耀拘押數小時斥釋 
　　奉公守法○本縣李大令昨日傳諭各房書吏及差役人等謂爾等出入衙署均須遵照禮部則例百日内不薙髮如違定行重辦 
　　收受禀詞○滬道蔡觀察自奉大喪電諭　即諭令停收詞訟禀呈業已多日於昨日起照常收禀 
　　道批○裕春莊股東孫思敬等禀批已據情移請寗紹台道飭提陳小圃勒繳墊欵並移商務總會分致錢業各董轉囑恆利金號裕春經理人及葆大參號務將周陳應墊之項如數劃撥著即知照 
　　官事○補用知府廖雄瀚候補縣丞胡鏡清湖南師範畢業生胡藥愚安徽警察畢業生王定鈞昨均到道禀見糖捐局總辦正任太倉州知州姚炳熊禀請銷假新委三路三區副巡官補用知縣譚定瀛謝委新委三路四區副巡官候補從九郁堃謝委公共公廨帮審李修梅禀請銷假 
[南市]  
　　西鄉盜案○法華鎭附近朱金生家前晚被匪十餘人撞門入内刦去衣飾約值二三百元朱妻頭而並被刀傷該處巡局昨請工程局派探協緝 
　　收贜罰洋○泉漳會館附近鍾四家因收買賊贓由工程局飭令罰洋四元充公 
[閘北]  
　　朦領女子○陸才狗誘拐女子周三等情已紀前報茲有地保夥役阿二偕陸阿桂等至四路一區警局朦請領回江都縣歸案訊究黃巡官嗣燭其奸判阿二交該圖地保管束陸等交保候核 
　　請還當本○湧興押店主昨至四路一區禀稱本月初五日由某巡記來店弔去雪青紡綢長衫一件計當本洋五元三角至今無著求請給領黃巡官諭候查明核奪 
[新租界]  
　　復訊命案○成都路波彌文鷄毛棧管門印人克乃生被人謀斃一案迄未定斷昨晨由探傳同見証陳小五子王珍賢夏阿二等三人及屍妻某氏一併解送英領事署復訊 
　　如何拆梢○蔓盤路福海里居民伍金生之妻某氏前日被銀匠王阿六梁蘭生范大塊頭等六七人誘至肇慶里王阿六家内拆梢銀洋五元及金戒衣服等物事後該氏告知伊夫投報捕房飭探查究 
　　飯館發封○新閘路醉月樓徽館積欠房租三月咋由房主禀知公廨將屋發封 
[英租界]  
　　不堪究詰○唐祿春控楊金生兇毆伊妻朱氏前日午後經公廨集訊先據唐之長子唐根生供其母朱氏與倪黃郎有私被弟婦奚鳳金撞見恐其洩漏遂被謀斃唐之次子唐多多則稱父親因楊金生造屋佔地控奉捕房派探往查當在楊之家内搜出藥彈鐵尺該探等匿不報告反誣母親謀命然鳳金係自行溺斃事越三年該探等忽澈查其事不知何故見証張雲生供與唐多多相同並謂唐根生所供係被包探門差威嚇所致訊之唐祿春供在清江銅元局爲工家事不知底細旋有倪黃郎投供與唐姓並不相識奚鳳金一案已奉上海縣訊明開釋訊之唐朱氏供此事實因楊金生佔地糾葛投控捕房而楊反誣謀斃養媳求鑒楊金生與見証楊宋氏供因翻造房屋由唐祿春串同地保圖詐不遂唐遂投報捕房誣控窩盜請爲查究中西官以兩造互控均無實據判將案注銷 
　　女子淫奔○女子葉阿小私自逃出與無賴小蘇州私譴經女毋吳氏控奉捕房派探查獲解廨請究判交其母領回管束並諭包探查拿小蘇州到案再行訊辦 
　　惡姑肆虐○濟良所解吳王氏到廨請訊據供被姑吳李氏凌虐是以逃出旋飭包探傳吳李氏到案訊明屬實判李氏押三禮拜王氏暫留棲流所候核 
　　鄉女迷路○靜安寺鄉間女子周杏雲來滬迷路由捕解至公堂請訊據供父名周錫香判留廨候認 
　　騙取珠寳○林趙氏騙取顧任氏值洋四千餘元之珠寳等物由探查獲解廨請訊判押候訊奪 
　　復訊拐案○方榮祥與吳葛氏陳李氏串拐蘇阿甫之妻陳氏控奉公廨訊押在案前日復訊判仍還押候補提蘇陳氏到案再訊 
　　騙取馬車○馬夫跳虱阿四前日至新閘某馬車行騙取馬車一乘昨該行主投報捕房派探查緝 
　　擅封房屋○西藏路德仁里六十九七十兩號門牌房客因欠繳租金被房主擅行發封昨經老閘捕房查悉派探啓封再核 
[美租界]  
　　馬夫淫惡○馬夫陳阿根前晚在麥克路向陳戴氏江戴氏調戲不遂肆行兇毆由捕并送捕房押候懲辦 
　　鄉婦索欠○鄉婦王祝氏昨日在途向韓良州朱藏忠索欠洋二百餘元無著互相兇毆扭至捕房捕頭飭赴公廨控告 
[法租界]  
　　學習法語○捕房麥總巡以境内所用華捕業已添至一百八十餘名惟能知法國語言文字者甚屬寥寥因於前日遴選能識華文之巡捕十八名各給法語進堦一集逐日持往法文書館學習一點鐘 
　　西崽匿贜○某國兵艦兵頭前日失去鈔票洋一百元查係西崽王元生所匿爰卽函致捕房飭探將王拘入押候解廨研究 
　　小工竊藥○小工王金甫前日在太古碼頭工作乘問偷竊藥材一包當被巡丁查知遂將人贜拘送捕房押候究辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[偵探小說奇童案（四）（選譯）]  
　　懷仁此時。如貧人驟獲重金。驚過於喜。碧璽乃自叙曰。父以今日殺王者。果幼王哉。實兒耳。五年前。兒以嫉新王故。思刺殺之。恐貽累吾父。乃籌萬全策。意不若遁。苦心焦思。乃冒此險。兒探幼王足中指短。兒遂自斷其指。言間乃脫履示父。懷仁捧而咍曰。噫嘻。儼然左足也。碧璽又出短刀。如王佩刀。其模造之精不言可知。碧璽又言。父所辨詰。兒亦久有成見。當時怱怱逐王。不使其更置喙。設彼果欲置喙。或别有人爲之辯護者。則兒且有以制之。驚而墮水。父旣言之矣。赤足而舉大事。安知幼王不旣已入寢。聞王步月。促不及履。况作僞之事。實實虚虚。幼王聰明。則赤足亦所以使偵探不疑也。今大事已定。兒願已償。願父仍爲兒少諱。兒更將有所偵探。斯時十三齡之英鷙碧璽小兒。乃更戴其面具假鬚。化作䱧髮鮐背傴僂龍鍾之亞侣老人以去。 
　　吾譯此書。至逮捕諸兒。以爲奇童必在是而不在是。奇矣。至幼王。未嘗以爲奇童在是。而忽在是。益奇矣至老人亞侣。且以爲奇童斷斷不在是。而眞在是。奇矣。至老人忽變而爲奇童。亦斷斷不料所謂奇童者。乃即懷仁之子碧璽。不愈奇乎。玄之又玄。幾乎玄殺。 
　　見羣兒者。必不知有幼王。見幼王者。必不知有老偵探。見老偵探者。必不知有奇童見奇童者。必不知有碧璽。彼乍。讀一書。而即無所不知者。鳥足謂之爲奇耶。 
　　雖然。不欲人知。而遂亦不復使人知之。又胡可也。不知著者於通幅中。已明明告人使知矣。其奈人固不欲知。何譬如吾初譯是書。亦甚怪其多閒言語也。如叙懷仁則已耳。而忽曰。以無子息故。此甚閒言語也。又曰使吾子碧璽而在云云。此又甚閒言語也。亞侣上塲。而曰身量短小。苟非歷如許老大歲年。則且有疑刺王之舉動。爲其所爲者。此甚閒言語也。亞侣曰。惜老夫耋耳。否則亦當脫示王。此又甚閒言語也。以其爲閒言語而忽略之。是眞閒言語矣。因其爲閒言語而紬繹之。固未有善著書者。而肯着一閒言語者乎。讀書諸君。往者已矣。重閱一過。不且啞然失笑耶。不且强顏謂我在先亦疑爲若是云云耶。惜乎吾至是已爲諸君揭櫫而示矣。後此讀書。毋寗於一字一句間。虚與之委蛇。愼勿俟結幅而始拍案狂呌也。否則吾執秃。筆將與誰論小說也哉。 
國外新聞 
[近東大變局四十五誌]  
　　初八日倫敦電云昨有奥國輪船一艘開抵土京君士坦丁因該處抵制奥貨致各貨皆不能起卸奥政府因羅馬意人在奥國大使館門外肆意滋擾特向意政府要求賠禮旋恐反召衆怒復將該要求公文撤回巴萊圭斯拉夫人近今兩日宣示袒塞排奥舉動奥國憲兵携刀及鎗擊刺暴徒受傷者百餘人憲兵亦傷多人同日柏靈電云巴萊圭暴動勢仍未衰 
[美艦隊開離小吕宋]  
　　初八日倫敦電云美艦隊已開離小吕宋向哥倫布進發 
[羅馬敎皇病篤]  
　　初八日倫敦電云羅馬敎皇患染寒疾已將兩星期現已日形沉重其勢頗危以上譯字林報 
[德葡商約簽押]  
　　初八日柏林電云德葡新訂商約業已簽押 
[德相辯駁談片]  
　　初八日柏林電云紐約世界報載有要電内謂德國首相蒲親王已向該報代表力辯海爾君所述德皇談片之言全出揑造 
[英俄交涉占據波土]  
　　初八日柏林電云英俄兩國現正在交涉占據波斯阿塞培琴省之舉 
[奥國政界近事]  
　　初九日倫敦電云奥京維也納電稱奥國駐日大使因病辭職外交官考爾男爵將繼此任以上譯文滙報 
來函 
[旅蘇浙路集股會函]  
　　自蘇杭甬借欵築路之議起各省士大夫駭汗奔走靡不以集欵自辦爲急務吾浙旅蘇諸君因念梓桑之關繫羣謀協助之方法特於去冬由同人等集合同志擔任勸股又蒙諸君子慨助經費組織集股會以底於成曷勝欽佩自集股以來一載于茲所收第一期者一千四百肆拾三股第二期并交者二十股一次全交者一千二百五十二股共計洋七千七百二十三元已陸續滙交公司彭年等自愧綿薄信用未孚不克廣集鉅欵稍補萬一良深愧恧茲查會中開支僅用洋十六元三十五角爲數無多統由彭年等承認所有諸君前助會内經費現均滙交公司一律塡寫股票以副贊成此舉之盛意設此後股欵繳齊或公司另有酬報擬移助公益之用惟念前功未竟需欵浩繁尤望熱心諸君踴躍勸股源源續繳俾全浙路工早日告成共享利益不勝盼禱 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
