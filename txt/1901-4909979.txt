# 1901 - 24 - 4909979

 

Page 1

 
 
[募振秦災] [  申報館協振所謹啓]  
　　秦中旱魃爲虐赤地千里飢民草根樹皮掘食已盡甚至有設肆貨人肉以圖殘喘苟延者奇慘情形聞之令人淚下本館協振所迭接告災乞振之信深苦目今閩災未澹北難方殷而陜省又告奇荒廣濟博施愧無良策然東南爲財賦之地好善之士多若鯽魚頻年救災恤鄰不遺餘力故刀兵水旱之劫卒未一遇可見善機洋溢自能上格天心矧今鸞輅西幸繫念尤深各處仁人苟能慷慨解囊上可抒君國之憂下可慰災民之望較之尋常施濟之惠功德尤爲無量焉發棠之請不厭再三敢布數行敬祈德鑒 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[讀粤督陶制軍誡沿途屏除供帳書引申其義]  
日前本報戴新簡兩廣總督陶子方制軍赴任中途手書誠南昌新建江孔兩明府屏除供帳執筆人𨿅誦一周不禁肅然起敬作而言曰富哉言乎制軍其誠能佐中興拯時變培國脉起民瘼飭官方矯積弊亮節高風宏猷偉抱炳炳乎軼儕輩而越尋常我中國五千年震旦文明之運四萬萬圜頂方趾之倫將胥於我制軍是依是賴哉何以言之中國凡遇有大事故輙土崩瓦解漸至禍機愈迫威權愈替所以陵夷以至於此者以朝野上下人人競事虚文不求實際其於内政外交理財經武格物考工諸凡職分内應爲之事茫乎不知何者宜講求何者宜嫻習而一切結納之殷勤也逢迎之便利也奔走趨承之擾攘也自朝至於日中昃不遑暇食往復相尋而無已上止以是相期下卽以是報稱勢不能不置國事民事於不問而錢榖兵刑止爲在官故事奉行之具一旦强鄰窺伺亂䣊竊發徬徨失据進退兩無所措其手足故萬事不至敗壞决裂一蹶不復可收拾不止孰有如制軍之腃懐於國事之彌艱時局之日亟存臥薪嘗瞻之思懍畫粥斷虀之志時時懼積習之未能祛艱難之無所濟哉或者謂星軺過境地方有司預備供帳此國家體制宜然爲例所不禁之事不得以此論上官擾及地方更不得以此論地方獻媚上官卽使酒食餽貽亦止各行固有之常初不以細故而累大德不知義利之判止在微茫稍不自持便足以啓下吏奔競之風而長上官驕縱之漸涓涓不塞將成江河每有額外之誅求僕從之需索胥役鞭扑呼號之慘酷皆緣之而起彼當軸者方且沈溺宴酣曾不稍覺而此中之造孽蒼生貽誤職守者已不知凡幾嘗謂天下之亂禍胎在衰衰斯窮窮斯貪貪斯無恥無恥斯天下亂制軍之意期與朝野上下袪衰還樸崇實黜浮淸白乃心爲僚屬痛下鍼砭而示以風厲固欲爲我中國靖亂源懲禍始而反其道以行之者不知實足以萌衰之漸萌窮之漸萌貪之漸萌無恥之漸要之皆爲釀亂之漸其初心均不過由於不知屏絶無謂之酬應周旋不知愛惜有用之精神物力其幾至微其理甚顯檢制偶疏禍及家國可不危哉可不懼哉今之擁節鉞領封圻者人人能如制軍之居心制軍之行事整躬率屬圖治勵精網舉目張實事求是將見中興不難致時變不難廻國脉不難復民瘼不難蘇官事不難理積弊不難空知方有勇無俟三年仍不失爲亞洲獨立自强之國設或安常習故視爲固然謂飮食豆籩之細不足以勞我設施而紛我度慮則仍不免泄泄沓沓上下終無望有振作有爲之一日雖嘵嘵然日言富中國日言强中國而模棱之習粉飾之常終覺牢固而不可破此則於制軍肫肫忠悃期與僚屬相與有成之心固大背謬而執筆人所爲再三反復言之不自知其論之苛而辭之贅也制軍素性澹泊生平屏絶耳目聲色之娱歴筦疆圻依然韋素爲海内所稔知光明磊落嚼然不滓固徵學之純而養之厚異日經編展布心有超出尋常萬萬者兩粤財賦之饒甲海内當國家帑藏告　羅掘俱空以制軍擘畫其間我知大臣法小臣廉疏濬利源剔除中飽上以足國下以足民實惟我制軍一人是望又不止惟我制軍一人是望謹就制軍手書中語引申其義衍爲是說質之當軸諸巨公有知我者乎有罪我者乎非所敢知矣 
[維持大局]  
　　英京倫敦來電云某日美國南省紡紗局主約集三十八人稟呈議政院略謂現在我美措置中國時事頗合機宜惟朝廷必須維持大局勸令中國大開門户准各國一律通商至滿洲尤爲緊要所關務使開關貿易不知議政院中人將何以答之 
[譯英議員論華事]  
　　英京倫敦來信云西歴上月十四號倫郭下議院闢會議時議員華頓暢論英德兩國所訂條約并云英廷萬不宜向中朝請將獲咎之員置之重典蓋歐洲列國遇有此等情事斷無有此不情之請也至於償銀一事則當向中朝要索推廣商途爲要時又有議員詰問廷臣曰近聞俄人在黑龍江一帶酷待無辜華民置之死地不知我英曾向俄廷責問否外部大臣答曰無之按俄人虐待黑龍江一帶華民最爲慘酷竟將七八千人推入江中溺斃殘忍如此實爲亘古所未聞從前俄土之戰因土國虐待崇教民人而起英前相𣏌公與土國不睦亦由虐待教民之故夫土國自虐其本國之民各國尙起而較論竟至禍結兵連今俄人無故而虐及華民至於如此其甚乃不聞各國有一言向其詰責噫豈皆畏俄之勢而不敢與言乎可勝槪哉可勝慨哉 
[德商條議]  
　　香港循環日報譯登西字報云日前駐滬德國總領事致書本國商務總會言將來中德釐訂商約時所有應攺各條會中人均宜留意云云會董因請諸會員各陳所見繕錄成文第一條一海關稅則須設法更攺二照貨估稅稅欵如有可更易者須易以一定之價三海關加稅釐金蠲除惟旣經海關收稅之後無論運往何處不得再抽如釐金不能蠲除則統歸海關管理亦可四海關應還商人之欵須兩個月内交還不得再有延擱如商家欲以此欵抵還進出口稅項則聽之或歸商家全數取回第二條海關章程如准商家夜間及禮拜日領取執照等須重新更攺第三條屯棧查上海獨招商局碼頭有此利益其實上海所有屯棧公司如與海關條例相符亦應一體得此利益不宜有所先後第四條會審公堂宜重行整頓歸西人主斷不得用中國法律第五條中國宜大開門户與各國通商往來如現時不能卽辦宜悉照商約已有者辦理不可稍有參差至各省水道無論何國船隻俱可行駛如能照辦則商務必將大興中國船亦受益不淺觀於揚子江各口岸報册可知也第六條開　章程亦宜 
 
 

Page 2

 
 
重行整頓第七條所有商人在中國設廠製造貨物須一槪免稅若運往外國則不在此例如能照此辦法則中國工政必可與各國抗衡而華工亦可因此得食第八條所有各處水道須大加修濬如吳淞及大沽之攔江沙宜悉行開濬以便船隻出入至揚子江上游各處亦宜設法疏通并於各處河道夜間燃燈以便船隻行駛 
[德帥將回]  
　　新加坡實得力太晤士報登香港來電云聨軍總統華爾得西氏業已定於西歴三四月間言旋故國因觀目下情形似已無庸用武矣 
[記京師各國劃界治事情形]  
　　昨得本館派赴京師采訪友人手書云七月二十日各國聨軍大舉入京皇上恭奉慈輿西幸一時人心惶惑紛紛逃避出城各署皆閴其無人匪徒遂乘間滋擾嗣經各國統帥劃界暫行管轄槍斃刦匪甚多餘孽始漸次歛跡所劃之界内城東北隅自東四牌樓迄後門爲日本界東半城自東四牌樓南至崇文門爲俄羅斯界至九月之杪俄兵撤往遼東適意大利兵入都俄人爰將自崇文門大街迤東攺爲德意志界迤西攺爲意大利界西半城自日本界迤南迤西四牌樓一帶爲法蘭西界其南逹宣武門内分大街迤東爲美利堅界迤西爲英吉利界皇城内各國亦分駐弁兵宮禁諸門大半歸日本兵守護南城外自正陽門大街迤東爲英吉利界迤西爲美利堅界崇文門外大街之西西至西便門廣边門城下南自南大街之北北至城下爲德意志界騾馬市大街迤南天橋迤西爲美利堅界天橋迤東三里河大街迤南曁崇文門外大街迤東爲英吉利界分劃旣定日本首先出示安民中秋節前界中卽商賈雲集迨節後英美法三界亦次第安謐如常各界紳民禀商各洋員設立安民協巡保衛各局由紳董挨户勸捐分上中下三等充辦公之需或添設更夫或添設華捕與洋巡捕協同緝匪以靖地方德意志界因洋員柯君逹士查緝拳匪甚力匪懼多有冐作教民刦奪訛詐者良民恐懼移家他適市井遂重復蕭條十月初旬德帥華君到京柯君請假回國界中諸務由格君代庖華帥面諭格君整治地面格君乃於十二十四兩日傳各紳董到署議定在正陽門大街西宣武門大街東設立華捕總局一處分局六處每局資雇華捕二十名夜間協同洋捕緝捕盜賊晝則代洋捕梭巡街巷至洋弁洋兵一切供應均由局紳捐辦此外正陽門大街迤東崇文門大街迤西創設普安公所總局旋又籌設分局分叚雇募更夫協捕以資巡警德意志界内凡有商人開張店鋪槪由將軍發給護照目下已市廛林列居民亦次第遷回矣 
[記妖僧]  
　　昨得本館派赴京師采訪友人手書云洋兵入京之後拳匪卽匿蹟銷聲迨八月中旬餘孽復熾　集京師西南諸村落衆號萬人旋經各國員弁指揮聨軍大張撻伐海子西紅門龎各良鄉縣城琉璃河諸處匪死甚衆良民亦多慘被株連者其逃亡濳伏之衆匪徒復經直隷總督欽命議和全權大臣合肥爵相飭勇搜捕擒斬甚多旣而聨軍復遍索都城獲卽以槍撃斃泊十月中旬某日德國某弁忽於後門外十刹海某古刹訪獲一妖僧頭挽雙髻又似道裝所携一徒則十餘齡獃𥪡也解送德意志暫管界中事務之格君研訊僧供法名雲龍家在遼東曾充天下拳會都首領於五月某日入都畿輔左右義和拳均由伊統轄詰以有何異術則稱四五月間煞氣經天應在伊等故吐火避砲諸術俱甚靈奇迨六七月煞氣漸消術遂不騐狂言囈語是眞如醉如痴哉格君令釋其縛諭之曰今當斬爾首爾有何術以免之僧合十曰大數已盡胡避爲遂於二十日戮諸崇文門外迤西城下 
[惠普懐柔]  
　　金陵訪事友人云兩江總督兼南洋通商大臣劉峴帥以目下和局將定各國官商教士次第來游深恐無知愚民或不免妄啓猜疑滋生事故特於上月下旬某日出示誥誡遍貼通衢大旨謂各國設堂傳教均奉朝廷允准載在約章洋關郵局學堂以及各局所所有西人亦均奉旨聘請來華相助爲理刻下和議將定各口岸瞬開商埠大興互市之塲商務日隆民生日厚凡我士民裨益良多方今中外一家各宜毋虞毋詐此次搆釁皆由北地匪徒裏脅愚民開罪各國致累　　兩宮蒙塵於外備嘗險阻艱難普天率土之人具有天良應共恨匪類橫行得罪友邦貽憂君父嗣後務當各體聖朝懐柔遠人之意凡遇各國官商教士諸人務宜待之以禮卽或外人加以橫逆亦須以禮義感之倘敢侮慢招尤授人口實定照亂民治罪本部堂言出法隨决不寛貸等因似此懲前毖後曲示懐柔想彼小民　不敢興波作浪矣 
[名臣儉德]  
　　昨得本館派赴西安采訪友人手書云新任陜西巡撫岑雲階中丞力顧時艱持躬儉約謹身潔已頗有古大風上月某日牌示轅門并札行所屬地方官通飭官紳士庶曰照得酒以合歡古禮不廢但取成禮非以鬥奢伐木鹿鳴之詩初未嘗侈言珍錯也世風日替徒以侈靡爲富一席之費至數金以至數十金不等往往中人之產一値婚喪卽須稱貸以供酒食之費頽波日甚良可慨歎陜省近年偏災疊見今歲無收災區極廣加以麥豆未能播種來春乏食尤可預知目今道殣相望風聞乾武之間已人相食此等慘狀皆我陜省官紳士民所深知而親見者也災廣日長數百萬飢民非得千數百萬之欸不能徧振而庫帑則羅掘已空勸捐亦緩不濟急當此嗷鴻四野拯救無從我輩何心更忍爲飮食饜飽之恥乎夫珍錯滿前不過果腹卽以一席十餘金而論已可振飢民數十口省城以及外屬每日筵席計當不下數百省此數百筵席有餘之家未必不飽而此數百筵席之費卽可全活數萬垂斃之災黎想諸善士仁人當必惻然動念也爲此示仰所屬宮紳士民人等知悉以後均不得無故燕會卽婚喪之事勢難盡革鄉風恪遵通禮仍須用酒食者亦當諸從節儉不詐仍前奢靡試思一已饜飫何如惠及飢寒廣種福田保全生民本部院實有厚望焉其各凛遵毋違特示 
[泗涇火警]  
　　松江訪事友人云去郡城東北鄉約四十里有巨鎭焉名曰泗涇爲婁縣所轄東接七寳西北枕余辰諸山新橋亘其前莘莊繞其後係往來松滬要道市廛櫛比烟火萬家上月二十七日之夜鎭上中市橋道院弄口恒降昶雜貨店後屋朱姓家煎熬膏藥所棄餘燼死灰復燃一觸寒風驀然上熾一時烟霧四塞光燄直衝店内夥友及朱姓眷口均在黑甜鄉冥然岡覺直至左近某甲見窓外紅光燭漢惶急高呼而祝融氏已跋扈飛揚不可復制朱姓寡嫗幼子皆臥樓上驀見梯已中斷急從窓口躍下得免葬身火穴是役也火由上岸延及祥記布莊迤邐至某質鋪而止共焚燬四五十家亦浩刼也 
[鳩水客譚]  
　　蕪湖訪事友來函云上月某日蕪湖紳商奉到上海仁濟善堂施子英觀察轉奉陜西巡撫岑大中丞札文以秦省突患旱災遍野哀鴻無從得食著在滬上設立總局籌辦振捐其章程照籌餉例報捐實官以五成上兌等因刻下同和瑞和蔚泰裕泰等錢莊一律經收振欵凡欲納粟得官者宜無不踴躍輸將爭先恐後也○河南岸江口鋪某小烟館主某姓前因某無賴不給烟貲兇毆斃命賄通地保謝洪草草棺殮事爲縣主陳大令訪知特於上月某日帶同刑仵書役等人開棺儉騐將謝保帶案笞責一千板釘鐐收禁隨飭差拘獲正兇訊實口供通詳上憲以便按律擬罪 
[丁簾月色]  
　　金陵訪事友人云某道院住持羽士素與達官貴人酬酢好以大言欺人近日竟創爲不經之語謂夜觀天象彼蒼尙未厭亂中外和議斷難有成且南方人心澆漓不日必將大遭殺刼并謂某大憲欽其道術求伊奏達玉帝以祈感格天心都人士務各及早輪金建醮悔罪云云逢人輙道信口開河事爲某縣主所聞派差拘獲想須治以應得之罪也○本年夏秋之間旱旣太甚秋收甚歉民不聊生入冬以來僅得微雪一次大憲關心民瘼深恐明年蝻孽繁滋特飭府縣各官於上月二十三日爲始在龍王廟設壇祈雪每日淸晨署江寗府王鹿峯太守率 
 
 

Page 3

 
 
同上元江甯兩縣主膜拜拈香爲民請命未知精誠所感滕六君果惠然肯來否也　 
[上海官塲紀事]  
　　昨日前任蘇松太兵備道兼江海關監督升任湖南布政司余晉珊方伯命駕至敬業書院拜會新任蘇松太兵備道兼江海關監督袁海觀觀察觀察迎入客廳茗談良久而别○昨日蘇松太兵備道兼江海關監督袁觀察在敬業書院行轅肆筵設席柬請新簡山東督糧道達儲憲斌簉座者爲淞滬釐捐總局督辦錢怡甫觀察及前蘇松太兵備道蔡和甫觀察午刻入席輰飲至三下鐘時始盡歡而散 
[騐收工程]  
　　滬北新閘橋北卡向爲查騐絲綢船之所其舊有卡房已於本年翻造惟卡前吳淞江上馬頭年久失修殊形朽壞經卡上舍人禀請前任蘇松太兵備道兼江海關監督升任湖南布政司余晉珊方伯札委前馬路工程局總辦程雨村大令勘估工料督匠建築近已工竣上月二十一日方伯札飭新委本邑南市馬路工程局總辦葉孟紀司馬前往騐收司馬奉札後卽於前日帶同原造工匠命駕而往騐視一周據情禀覆以便存案備查 
[移請協提]  
　　前日英美租界公廨讞員張柄樞司馬函致上海縣署内開英商華特密被竊洋傘一頂係用金剛鑽鑲嵌値洋銀二百五十元現已拘獲竊犯供稱質在十六鋪滿興押店僅得小銀錢六角店主貪利收贓殊爲可惡請卽拘提解廨質訊究辦等因縣主汪瑤庭大令准之立飭捕役往提店主送廨歸案訊懲 
[二訊匪案]  
　　自立會匪頭目龔超投誠安字營後經租界領袖總領事函致道署堅請解赴英美租界公堂會訊時新任湖南藩司余晉珊方伯方綰蘇松太兵備道篆禀准兩江總督南洋通商大臣劉峴帥飭安字營統領顔梓鎭軍將龔送廨上月二十四日英總領事署梅繙譯官會同讞員張柄樞司馬研訊供詞牽涉曾桂林趙曉峯司馬飭提質訊捕頭遂派某包探將曾趙拘獲昨晨解案司馬向之研詰曾供當日左小彩李和生與小的言及龔由顔大人邀去小的不敢拘拿前日捕頭派中西包探將小的與趙曉峯扃閉三層樓上毒毆迫令小的供認致小的遍體鱗傷趙曉峯當日並不在塲求鑒趙供當日湖南人張左二姓至小的家說及欲合股開設洋行邀小的與洋人黑兒商議小的並未同去拘龔長華棧主戚加生供小的在蘇州河左近開設客棧與龔並不相識惟甲乙丙三人曾偕龔到棧探望劉姓客至晚趙帶大小二洋人上樓將劉姓客箱籠搜查司馬飭提龔至案令將諸人遍認龔稱均不相識惟在長華棧時曾欲拉髪辫經黃海靑喝阻趙曉峯曾至顔大人營内索銀一千兩允給二百兩此事係顔大人所說並非目見訊至此司馬與梅君會商著將曾趙發回捕房龔仍覊本署聽候覆訊先是上月二十四日司馬會同梅君研訊龔供年二十一歲湖南長沙府人曾在兩湖書院肄業因湖北自立會匪謀叛督憲嚴密拀拿遂於閏八月二十日來滬貨居虹口某客棧司馬問幾時投誠供到申後卽赴顔大人處投誠問何人引進供素與顔大人相識問在營當差幾時供已三閱月矣問何以復出供聞上憲不允投誠以故復出問現居何處答住虹口天后宮後長華棧内問本月初一日何人拘爾供湖北人曾桂林黃海靑來棧邀同至三馬路某客棧遇鄧開南胡開生二人說及顔大人可以保全於是隨李王乘馬車至營顔大人云候禀請道憲大人轉禀督憲定可超豁問李和生究竟何人供李係自立會匪首先已投誠問與王素識否供並未相識問鄧胡何人供均當旗牌官素來相識問爾曾致信友人囑赴捕房出首否供信中不過述在營情形並未囑赴捕房出首訊至此突有一人年摙弱冠投案訴稱與龔爲友原籍廣東姓薛名松瀛向在天津七月某日來滬聞龔被拘代報捕房後得龔由營來信悉拘伊時被扭髪辮爰卽將龔信譯爲英文送入捕房後又接龔一信譯送總領事署供至此復操英語與梅君絮談良久梅君轉向司馬曰龔暫交貴署候復訊可也併請略加優待司馬頷之以上讞詞當日未經備錄故補登之 
[英美租界公堂瑣巡案]  
　　楊侯甫等串竊波羅九四輪船上煤斤案發經某包探解請讞員張柄樞司馬訊明供詞發回捕房查明再核昨由捕頭復令解案請訊李根甫供小的等不敢串竊此煤實係船上所遺計共十八墩售與蘇州某店求恩鑒宥楊供詞與李略同陳阿土夏春生王小友同供此事與小的等並不干涉司馬商之梅繙譯判將楊李及王桂言蔡蘭亭吳長子各枷號三禮拜陳夏及王小友無干斥釋○包探趙銀河禀稱許阿二持銅質四闰開銀錢五十枚至張壽林衣莊混用經小的覷破拘案請究司馬著發回捕房管押二年○捷報館某洋人訴稱印字人嚴祥福李阿祥停工不作請卽究懲嚴李同供小的等願罰去工資二十日求恩寛宥司馬判令各責二百板管押捕房一月○積竊徐阿生行竊王秀五吳春根等家衣服六件經包探劉光震拘案請究司馬判責四百板管押捕房一年 
[法租界捕房紀事]  
　　昨日禮拜三爲法界捕房發落之期捕頭查知判責人犯甚屬寥寥遂禀請讞員杜枝園大令暫停一期○前日某號巡街捕見乞人某甲倒臥道旁奄奄一息因雇車載至捕房告知捕頭捕頭令送往仁濟醫館療治延至昨晨遽爾身死捕頭得報卽派包探查明並無屍屬遂報請同仁輔元堂分局備棺收殮瘞諸荒阡○前者常熟縣人蔣琴生濳至魏姓家圖竊被魏拘入捕房解經讞員杜大令研訊因無贓證從寛釋出前晚忽混入捕房圖肆探嚢技倆適被門巡捕所見立卽拘獲捕頭令押候解送公堂禀請訊究○小工某甲不聽工頭約束反敢逞兇互毆致被工頭送入捕房捕頭令押候解送公堂禀請訊辦 
[美租界捕房紀事]  
　　昨日甬人盛全來至百老匯路鴻泉樓茶肆啜茗不知因何與陳撃破額角血流如注經某號巡街捕拘入捕房捕頭見盛受傷屬實令送同仁醫院求治陳押候解送公堂禀請讞員張柄樞司馬究辦○昨晨偷兒蔣阿貴潛至下海浦某姓家竊取衣服若干件携至西華德路某押鋪質錢適爲某號巡街捕所見拘入捕房捕頭令押候解送公堂禀請訊辦○有名銅匠阿德者賃居西華德路某里内昨日忽失去洋銀數十元因至捕房報請查緝捕頭允之○前晚賊犯趙海榮混入穿虹浜某姓家圖竊適爲事主所見扭入捕房捕頭詰知行竊未成令押乞丐牢一日然後釋出 
[籌辦陜振二十三誌]  
　　爲恭錄移會事案貴京卿變產捐助陜振銀兩一案業經由電禀請陜西撫憲岑援案奏請優獎兹奉岑撫憲電開光緖二十六年十一月十八日具奏本日奉旨邢傳經著賞加四品卿銜欽此欽遵等因奉此除除恭錄分别移知外相應備文移會爲此合移貴京卿希卽遵照須至移者右移欽加四品卿銜分部正郎邢○爲恭錄移會事案奉兩江督憲劉陜西撫憲岑電札欽奉諭旨飭籌陜西義振等因當經在滬設局勸募並先後墊解銀兩在案旋據寄居蘇州府浙江鳥程縣人分部郎中邢傳經變產助銀一萬兩懇請匯解前來當卽如數兌收轉解並由電禀請陜西撫憲岑援案奏請優獎兹奉岑撫憲電開光緖二十六年十一月十八日具奏本日奉旨邢傳經著賞加四品卿銜欽此欽遵等因奉此除恭錄分别移咨外相應備文移會爲此合移貴府貴縣請卽欽遵施行須至移者右移浙江湖州府鳥程縣上海六馬路仁濟善堂盆湯弄絲業會館奏辦陜西義振總局施則敬錄 
[申報館恊振所經收陜西振捐十一月廿一日至十一月廿九日止第三十六次淸單]  
　　十一月二十一日同益號交來無名氏龍洋十元○二十二日蘭邑恆利局來春記銅洋四十六角○二十三日鎭海陶計椿潤資移助洋四元○二十四日杭州全盛局來虞辛齋爲長男寄生病痊心願小洋五十角平湖福潤局來誠求如願子洋十元○二十五日寗波全盛局來心綿力　人洋十元○二十六日孫少梅今爲仝妻周氏壽誕各親友隆儀移助洋三十元○二十七日無名氏小洋十角○二十八日應宅求產婦平安洋二十元無名氏洋二元湖州全盛局來綿力子洋一元寒食生洋一元鎭海永義泰來松蔭軒主爲兄生辰節省資移助洋五元○二十九日孫養淸洋五十元孫澤蒼洋五十元孫鑑三洋五十元隠名郭洋四元以上總共收洋二百五十三元銅洋四元六角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[火頭送縣]  
　　上月二十九日之夜本邑南市泉漳會館北首同益豐麻袋店不戒於火殃及左右鄰前日傍晚時被災各户以同益豐曾倩某洋行保火險銀三千餘兩情有可疑率衆將店主陳欣甫及執事人杜守之扭控十六鋪巡防北局局員文韻松二尹飭移送上海縣署禀請汪瑤庭大令訊究 
[上海縣署瑣案]  
　　徐裘氏控顧根福霸阻付租前晚縣主汪瑤庭大令飭提研訊徐裘氏供數年前顧父秋泉賃小婦人之地建造房屋曾欠租錢四百千文索之急則將租摺交小婦人收租抵息現欲圖賴叩乞訊追根福供此事由父親經管小的並不知情秋泉供徐裘氏曾與小的姘識小的許每月貼伊洋銀三元徐裘氏少之故將租摺交伊收用並不止付租金亦未欠徐裘氏洋銀求恩明鑒大令飭秋泉將租摺仍交徐裘氏收租至期滿爲止不准再來涉訟餘人斥退○餅師王雲甫屢向同業訛詐經衆同業控諸縣署收禁攺過所迭次濳逃前月某日又串同各犯越牆而出仍向衆同業訛詐不休前日被縣差拘獲送案至晚縣主汪大令升堂研訊王俯首求恩大令詰問在逃各犯現匿何處供稱小的不知大令判令笞責五百板釘鐐收禁外監○攺過局委員陳二尹函送圖逃不遂在所滋擾之押犯張長根至縣縣主汪大令升堂研訊張供所中飯食苦不能飽因此紛爭大令喝令笞責四百板攺收自新所 
[上海巡局瑣案]  
　　前日駁船户張掌發季金桂至南市公義馬頭左近公茂棉花行内恃强爭攬生涯行　喝阻不依遂扭送二十三七鋪巡防局請究局員邱友林二尹提案研訊張季一再哀求二尹判令各責二百板具呈攺過切結然後交人保出○日前小車夫趙旺松沈長生江福芹應某藥材行之雇載藥料若干件至大王廟左側將老嫗施許氏撞傷嫗忿甚投報十六鋪巡防北局局員文韻松二尹訊知禍由江肇判令笞責若干板餘人押候核奪前日二尹以趙沈情尙可原傳諭地甲覓人保釋 
[南市捕房紀事]  
　　寗波人董阿勤和向在招商局包製麻袋被同業無賴顧掌榮紏衆訛詐洋銀前日將顧拘獲交四號巡街暗捕送入捕房捕頭令押候解送馬路工程局禀請總辦葉孟紀司馬訊究○前日陸潤山在長豐棉紗店購各棉紗四十包雇張小亭所駕曹家行航船運赴浦東售與陸盛號甫下船卽有鄧小英者言是棉紗認捐公所司事帶同巡丁楊金山入艙查騐以其未報落地捐向之理論陸不服致被扭赴捕房捕頭令押候倩人查明董楊是否公所中人以便移解馬路工程局禀請總辦葉司馬核辦 
[英美租界晚堂瑣案]  
　　徐張氏控賈文良串同金瑞雲霸賴欠欵等情讞員張柄樞司馬升堂研訊徐張氏供前者醫生金瑞雲向丈夫借去洋銀一百元屢索不還浼自稱包探夥之賈文良再四情商將趙悅記會項摺據作抵迄今共需本利洋銀一百二十元分文不付反將金藏匿串出探夥恐嚇多端爲上將賈扭案叩乞追究賈供金向業外科醫小的曾因患瘡求治是以相識伊等欠欵小的實不知情現願將金交案司馬飭暫管押限卽日交金到案違干嚴比○前者長豐料行跑街夥胡正榮控和泰米店夥李阿榮購米八十石延不付價等情旣而和泰米店主張茂和訴請附追被李騙去之米價張司馬研訊之下以兩造往來帳目紏葛殊多諭令米業董事核算淸理迨經董事禀覆司馬定於前晚覆訊胡供行中與和泰向有往來月前李購米八十石需洋銀三百二十元延不交付後由李持來田單二紙作抵所購之米已被轉　與王順康控蒙大老爺諭令米業董事理處兹經董事囑張將所欠洋銀一百四十元並帳上應找之洋銀四十元一併歸小的收取尙有一百八十元由李歸還無奈李仍不遵勸叩乞究追張供前囑李向長豐購米八十石因無洋銀以田單作抵詎知李將米私售與王順康小的並不知情惟實欠李洋銀一百四十元叩乞究追張供張欠小的洋銀二百四十元以故將米欵扣留不敢騙賣王供小的所買長豐之米係李經手餘不知情司馬以董事所勸甚公應卽照斷限令張於年内先繳洋銀四元元李先繳洋銀五十元餘限明年端午中秋兩節歸還各交妥人保出具呈遵毖切結限狀王無干省釋 
[救濟善會紀事]  
　　武進費屺懐太史念慈斯文山斗吾道宗工書法備諸家體眞能遠方顔柳近駕蘇王其超逸又極似趙吳興海内外以縑素乞書者有户限爲穿之勢兹念北方被難之慘並知敝善會開春接辦振撫需欵浩繁因與其夫人嘉定徐原仙女史同以書畫潤資助入敝善會以便彚解災區潤目列下太史書聨扇以一千件爲率每件兩元夫人畫屏條扇册以一百件爲率每尺兩元潤資連件并交本帳房收下塡奉收條限七日執原條來取件遠處信貲均祈自给○自來作大善事必出於有大力之人而善事之足以拯人困阨宜人室家救人性命者尤莫如振濟災區兹蒙湖州府知府志秋宸太守勸募救濟經費洋二百八十二元鳥鎭分府汪司馬勸募洋十三元小洋二百十角南潯分府孫司馬勸募洋一百三十元鳥程縣李明府勸募洋一百元歸安縣蕭明府勸募洋二百二十一元長興縣趙明府勸募洋一百元德淸縣潘明府勸募洋一百元武康縣程明府勸募洋一百元安吉縣張明府勸募洋五十四元孝豐縣趙明府勸募洋一百元信乎有大力者方能作大善事至於捐助諸君子姓氏容列入淸單以昭信實但旣已宏此遠謨拯彼子遺黎庶則蒼蒼者自必報之以福行見祥和感召兵刼濳消宜室宜家多福多壽固不難操劵俟之已[  上海慶順里救濟善會陸樹藩潘炳南等謹誌]  
[西安官報]  
　　十月二十七日商州叅將王占　知縣李體仁由直隸知縣倪度起服江西臬臺鍾培俱進省　安塞縣項夢羆回籍通判杜瑞淸委潼關收厘金同知陳壽彭往涇原查案知縣梁椿年往華州分縣王錫齡往　縣俱催糧撞關釐局許虎炳進省知縣李桐往渭南查糧二十八日知縣朱瑾由隴州收土厘回知縣許虎炳往洒南買糧訖知縣顧曾烜往東路公幹二十九日藩憲脾示分縣江錫恩署涇陽分縣事知縣王寳林往河南　運山東知縣程長慶解軍火巡檢楊森林由東路江南道臺潘乃光四川主考夏孫桐由東路俱進省三十日首府胡湘林升授延榆綏道藩憲牌示正任涇陽縣張鳳歧調署韓城縣兩江解貢委員張承基謝煕庚中書舒良弼主事荆性成侍衛劉鴻章甘肅縣丞鄭良才俱由東路俱進省知府陸桂星由東路兩江委員汪祖齡解甘餉五萬俱進城十一月初一日冬至令節各官免朝賀知縣易國動委潼關韓運知縣姚煕往漢中買糧州判謝樹棠由甘解餉回江西知縣舒夔龍通判蕭渭解銀五萬甘軍營官洪瑞由東路俱進省甘軍副左營官馬海淵帶隊邮城鹽道明日月課初二日知府王公亮赴甘公幹岐山土釐局屠兆麟進省知縣朱鍾濬往富平查案巡檢王宗海委三河口由厘金州判謝樹棠往韓城分縣李麓峯往　陽俱解賑訖前華州州判吳炳南由河南進省初三日山西縣丞劉景春千總趙通解革員江起龍進省浙江知府劉國宗解貢進省知縣王新楨由北路解銀回分縣王秉鏞由漫川關收釐金回從九林啓往西路典史李鍇往涇陽俱公幹三水典史殷嘉賓上任府廳縣丞城聖廟祈　初四日藩憲牌示正任榆林縣孫雲官著回本任現署彭樹動署安定縣事各縣趙恩誠由靖定收釐金回典史趙樹箴往醴泉公幹撫司道各官均赴龍王廟祈禱 
[蘭州官報]  
　　十月初十日首府慶首縣楊候補知縣黃燾均禀知各粥廠今日開放候補知縣常孝義赴鎭番查事管帶鎭南新中旗馬隊都司馬國良新左旗馬隊都司馬麟新右旗馬隊守　蔣欽　後旗馬隊縣丞馬國禮均回河州署紅水縣丞戴光玷回任俱禀辭分發甘肅試用典史侯鎭藩由京進省十一十二日督憲牌諭督標無差提鎭副參遊都守並雲恩騎尉世職各員知悉照得本督部堂定月本月十六日在内箭道考騐各該員槍靶準頭仰卽一體遵照預赴中軍衙門報名屈期聽候考騐候補直隸州章鶴年委辦肅州厘金大局差候補知縣姚五經委辦西關粥廠差管帶督標親軍左旗馬隊參將魏長林回營委代理紅水縣丞黃復湧赴任補用州同周漸逵赴秦州委署泰州訓導于宗寳赴任俱禀辭署蘭州府敎授魏鑑禀知交卸委署蘭州府敎授王汝賢禀知　印委署甯州學正席豐美缷署狄道州吏目張傳遠補用千總杜玉魁中平涼俱進省十三十四日督憲牌示靖邊營都司員缺委儘先補用遊撃康學仁署理署臬憲黃牌示照得學　館正佐學習各員於本月十六日輪應藩司課試之期除由本臬司備具名册考卷咨送屈期點名給卷課試外合行牌示爲此牌仰各員一體遵照務於是　早赴藩司衙門聽考勿得自誤至得差出省人員務各遵章赴館報明開除以免有名無實其未經人館及新到各員願學者亦准隨時報名註册人館學習併卽知照切切特示大挑知縣王家彦禀銷西開粥廠差候補知縣鄔緖棣由泰州採糧回缷署三岔州判周裕杭卸署化平聽照磨黃榮甲俱進省十五十六日督憲牌示鎭海恊副將余成龍飭赴本任靖遠營遊撃康順年飭赴本任大馬營遊撃員缺委嘉　關遊撃雙　署理管　河　　軍馬隊總兵鄭得華赴平番管帶督標親軍中旗馬隊遊撃章志　赴甘草店駐　新　候補知州周鼎回籍大通金廠委員知縣高人　赴金　委署涼州府　歴　　光委署霸州學　席　美赴任俱禀辭　分甘肅補用知縣邢國弼由京進省補用副將曹松林叩　留督標中　　　縣興史載光玷禀知接印十七日督憲牌示平　涇　化　員缺以甘肅題奏道常請補　憲牌示伏　縣知縣李瑞徵調省遺缺委　　知縣王　基署理平羅縣知縣李含　調省遺缺委正任寗夏縣知縣王樹槐署理大挑知縣王家彥調辦　門厘卡差補用總兵王功崇委查廣武門差委署紅水縣丞趙師炤禀知交缷皋蘭縣典史印務署貴德同知宋之章禀辭回任缷任嘉　關營遊撃雙　分省　用縣丞余承桂由西安俱進省十八十九日督憲牌示安西恊副將員缺查有記名提督現署中軍副將督標左營參將楊志勝堪以借補藩憲牌示新選通渭縣典史杜　　飭赴新任缷署伊犂鎭總兵馬亮前任伊黎索倫領隊大臣倭恆額候選主事廣恩均由新疆調署莊潉協副將穆振鐸新疆候補府經歴陳源　俱進省丁憂永昌縣知縣阮士惠鄜州城守營都司潘從福均回籍委署平　府經歴黨瀛洲赴任試用典史陳　　赴東路措資俱禀辭候補直隸州章鶴年於本月十七日病故二十二十一日督憲牌示甘肅提標後營都司員缺查有巴暖營守備孫桂堪以升補督標前營守備員缺委揀發守備會甯營千總練生科署理三要司營守備朱得勝飭赴本任所遺泰州營千總弁缺委郃陽汛把總劉志彰署理藩憲牌示毛目縣丞沈　彦調省遺缺委候補州同何靈鳳署理署山丹縣典史　斯煌調省遺缺委試用典史錢　圻署理調辦通　門釐局知縣王家彥禀知入局又禀知交缷通遠門釐卡差候補知縣瑚圖禮委辦通遠門釐卡禀知人局　用知縣陳良均禀知赴祁家坡相騐署　洮營都司張鳳鳴借補督標左營守備江德禮由秦州辦理東崗鎭厘卡州同劉高覺俱進省候補直隸州知州沈模委新餉所差補用都司袁以千委督院武巡捕差 
 
 
