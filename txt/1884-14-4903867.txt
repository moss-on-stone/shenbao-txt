# 1884 - 14 - 4903867

 

Page 1

 
 
[致股印古今圖書集成諸君啓] [  申報館點石齋主人啓]  
　　本齋仿印圖書集成前將石印之小字樣身擺版之大字樣各印一紙隨信分寄有股諸君　憑違　現計巳有一半回信寄到皆以大字樣爲醒目　　願用擺版其喜用小字者止有二人然排印大字紙張本數較之石印約加兩倍有餘其中實須折閱惟此書倡議巳久開印未便再遲明正須得動手　早日完工全書送閱庶足以慰諸君之懸盼所有遠近各埠尚未奉至覆音者未知信被浮沈抑係公務怱忙無暇作荅但本齋急欲開印未遑久侯兹　截至年底爲止如諸君仍無回玉諒必均以大字爲佳可無疑議矣再此書股分前雖塡至一千四百股及向各外埠收回票根知遞數尚未塡出者有二百餘股差幸日内來掛號者尚不乏人核計所差無幾本齋現擬於一千四百股外復自多印數百部加價發賣以冀稍寳津貼故此後入股者如尚在一千四百股内其股銀仍照原議一百五十兩設來者稍遲在一千四百股以外每股價銀須一百八十兩仍按三次照付恐未週知特此預布伏希垂　 
[任伯年繪山水總神圖出售] [  點石齋啓]  
　　歲序將闌凡店戸居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青綠秀色可養山水之間統雲四布長松插天松下四神並立一城隍一土地一灶君一招財惟并神則盤膝而坐松旁有白石橋一座橋上爲符神位快馬飛騰神采發越又左有杏花臺右　石藏畫欄環繞曲徑通幽山之嶺則有天臺一座奇峰並峙日月合璧則帥位也其畫筆逈不猶人懸諸堂中洵堪奪目現由申昌書書室發售計墨色者價洋五角着色者一元巳裱者另加裱工洋六角正此佈 
[論火船火車之險]  
　　前有西友孰於掌故者與之論輪船輪車之失事余曰内地陸路用車不道用船裝載貨物送逆商旅每歲國中不知其幾千萬而陸路之坦夷車輪之輾轉固不虞有覆轍之禍山徑崎嶇雖有翻車之懼然嘗聞諸北行者謂過泰山之麓凡三日程車行石上陂而且險車中坐不能貼頭觸兩旁忽東忽西有皮破而流者間有顚於深谷中數十人挽而始起者車中人受傷頗劇然終不過傷及膚革甚至内傷亦未必皆死至於水道之險較多於陸路江則有潮湖則有風其餘諸河皆有急湍逆流而往來碰撞沈溺之虞尤不能免若襄鄖一路漢水東下每歲損壞船隻水可勝計此爲中國水道最險之處他如江海各口風暴潮汎走錨折桅漂蕩覆溺者亦恒有之要之車之傷人者萬之一船之傷人者千之三顧一車之載無過一二人一舟之乘自五六人至三五十人不等禍患猝起遇救得生或有其半或不及半統計一年之中舟車被災離屢有所聞而雜出於勞勞行路之間固亦不覺其多獨至火車火船則一遇斯禍全軍皆覆死傷之數多以幾百少亦幾十而鐵路之上行人避道倉长發作無法救援卽輪船之上舢板小艇有以逃生加之海面有島之處又多漁船江海口岸官設救生船臨埘皆足爲力苐人數過多救者終不免顧此失彼且貧民見利忘義有撈取貨物而置人命於不顧者矣况同一失事使僅觸礁而不至於遽沈或相撞而不至於破裂則主者尚有補救之法苟一息之間船身沈陷與砰然一響板木紛飛則其禍何可勝道哉自西人來華輪船之利幾於見慣不奇中國自設詔商局購辦輪船行駛各埠凡近海口之處人人皆知輪船迅速偶欲出門莫不取道航海不復以内地程途計矣故華人之乘輪船者亦若行所無事不慮其有他變也自前秉鈞者以朝議未洽建築鐵路行試火車之舉不敢率請然安知數十年後不果行耶第以爲此二者於商旅往來固爲捷便傳送消息亦覺靈通仿效泰西自當首先創辦乃近年以來據各新聞所載失事之案亦有十數起矣火車碰撞立成虀粉車中坐客血肉横飛其慘固不待言卽以火船論之如曩年招商局福星之禍死者數十人亦豈仁者所忍聞乎至於外洋各國大西洋太平洋之上每歲亦輙有其事所幸者失事之情形不同而傷人有多少或僅失損貨物而全船之人臨時逃命皆得遇救禍猶不甚烈耳竊謂通而計之内地失事多而傷人少雖屢見而不覺其有也火船火車失事少而傷人必多雖罕聞而終受其害也然則亦何貴乎以人之巧奪天之工也哉鄙意如此西友囅然而笑曰甚哉子之好爲駭怪也夫一車之失事一船之被禍乍見之時宜莫不苟無輪機則雖有事而傷人必不至甚也然吾泰西自創行火船以來於今百數十年火車則近在數十年中西國無處不有海口輪船之多往來如織試觀蘇彝士河每歲上下之輪船凡數千艘而一年之中未必竟有一船失事卽如車路歐洲一士雖小於亞洲四分之一而各國錯居富强相　旣以火船通水程卽以火車通旱路但覺鐵路縱横綺交脈注各國内地無不可通其車之往來安可悉數者而拚撞決裂之事曾不多見偶爾有之就當時而見其慘者計大概而知其少也若以内地民車民船較之以百抵一恐徒見民車民船失事之多而已嘗綜各書而稽之以每年舟若干合各國及外洋道里若干往來次數若干而求失事之跡通計約須駛車萬次始有一次行船五萬次亦始有一次如有軍務之時則不能以此計也以子所言車姑不論卽在内地之船每得千之三然則以一火船當民船五百十倍亦祗相準安見火船之險有甚於民船哉中國自福星失事比年以來雖無大禍而南北兩洋及長江中觸礁碰撞者己有多次此則事之偶遇之適非可歸咎於火船之險者也抑有說焉中國現行之船所用船主及司理機器等人大副二副或者延請蛎人不能如外國火船之鄭重於此等處絶不容一毫疏忽故失事較易耳然則又當歸咎於人謀之不臧矣余聞其教細核内地舟車失事之數以還較諸火車與火船似覺言之有理意者其後一說果中中國之病乎今者福星之事已及十年不謂又有懷遠輪船自滬赴粤而喪於甬洋傳者謂爲被浪掀翻全軍皆没然則其惨有過於福星矣不禁追維往事而及于西友論述之言爰著于萹 
[諭旨恭錄]  
　　十一月二十九日奉旨李端棻轉補翰林院侍讀學士梁仲衡補授翰林院侍講學士欽此同日奉旨汪仲洵着恊理京畿道事務欽此○十二月初二日太常寺題歲暮前期告祭太廟奉旨後殿遣載勛行禮中殿遣載敦行禮欽此同日又題歲暮祫祭太廟奉旨遣奕詳恭供東廡遣載瀛西廡遣立瑞各分獻欽此同日又題歲暮祭太歲　奉旨遣世鐸行禮兩廡遣鳳秀志元各分献欽此 
[中法大臣議論越事譯聞]  
　　西報載有當法將李威利戰敗陣亡之後法京得報集衆籌餉報復雪恥會議時之論說以及中國公使曾襲侯法大臣巴禮對英法日報館訪事人之詞特譯其節略以供衆鍳焉當法之初起侵越南東京之師法之臣民咸以在上希功而懷不兌之心蓋衆議以爲法之國家現際只宜精求富强之道訓練甲兵講求武 
 
 

Page 2

 
 
事待時而動以復一千八百七十年前王拿波崙第三之恥豈可遣師遠涉重洋東取無益之地勞軍耗餉殊非上策不意其時在廷諸臣聽信僚吏好事者之詞謂越南一區乃南洋中最富之國五金之礦多難畢數生意之盛甲於炎郊而其壤地北接華疆南臨大海實爲泰西東行之要隘利勢兼全法若得之足資富强之具以故諸廷臣聞而生貪决計挑釁興師以侵越郊不遑待議員之會議可否進兵之檄己下故凡膺議院之任者心甚不服謂在上之專也至李威利戰殁東京師敗告急之文至法諸凡有憾於心者皆起攻執政者專行之非咸曰攻越之舉本屬無名之師况其間又干碍中朝諸多未便以至今日有兵敗將亡之辱及至廷臣開院集議欲籌軍餉而諸議員非議紛紛皆不善廷臣無故開釁之詞其時中國曾襲侯欽使在法都責問諸執政不應無端侵佔中國藩疆侃侃辯論意正詞嚴法人幾無詞可對故法之議員集議時多有引曾公之詰間爲說以形執政之短者法之相臣巴禮在議院忽出一函宣言於衆是函乃法廷遣往中國商辦越事之公使德理固寄回者云曾公使在法辯論越事一節詞義牽强而又言多勁直事聞於中國總署以及李傅相殊皆不悅深以曾公之辯問失於温和又以其所措詞乃出自心裁不合中國朝廷在臣之意見云云巴禮之宣示此函者乃慮諸議員皆有不直攻越之意恐無肯簽名籌助餉糈者斯函宣後議員信以爲實方有以曾侯之辯爲太過者中廷旣無非議則法取東京事在可行由是衆始共籌餉項以助軍前之需此巴禮權變之詐術也事聞中國總署及李傅相急發電寄語曾侯告以並無不是其辯問之證請其照舊力爭妥商務得適中之法辦理方合機宜並又行文照會法之執政大臣文中大略謂本國曾公使在貴國商辦越事其爭論者皆與中國朝廷意旨相合理應爭論又何咎之有哉請煩查照云云是則前函係德理固之危詞抑乃巴大臣之造作用詐以阻國中諸議員之藉口兩皆未定然不出于此必出于彼也姑置勿論又法京日報之採訪人在英京倫敦者求見曾侯以越事相問曾侯告以業接中國明文法必强侵越南中國衞藩之軍必出是則法興十萬之師備百萬之餉東侵于越而中朝王師南下驅越南之軍策黑旗之衆三路聯兵以與法人從事法雖素負强暴之名恐亦難逞其蠶食之威也此曾侯對法報採訪者之詞也又英京士頓勞大日報館泒往巴里城之採訪人亦因是事請見法之大臣巴禮曰法越之役以公意見中國究何措施巴禮對吾謂曾公使辯論之辭雖剛然實不足爲憑信蓋中國必不敢與事祘以兵戎相見也採訪者又問曰吾歴觀法國各報家所載此役倘與中戰法必封中國之各海口未悉以後果有此舉乎巳禮曰吾意恐不至此夫東部商途之利英國十居其九我法故未必果與華戰也况東京原非中國之轄境本不干涉華疆之政而我法曾于越南有約在先並未載入越爲中屬之詞今萬不能一旦聽從中國之指揮耳訪事者又問中國之意或謂中法失和果出于戰則凡英德美各國在華之商賈皆必有礙各國因之同出以助中國公意云何巴禮此事吾籌之熟矣午夜詳思中法必不至於戰兵戎相見不過徒托空言而已巴禮又曰戰之一說乃中國官恫嚇之詞此事卽使英國遇之請問英國能否因中國嚇詐之詞遂隱忍而罷休不取越南之東京乎吾恐英果逢此等情事早已興師或不能如法之含忍至今也總而言之中法果出于戰封中國海口一事法斷不能行然中國之助越南各邦合從以助中國吾法皆不之慮也云云採訪者乃致詞曰聆公之論是法必取越南之東京若中國出而干預之法必與中國戰卽戰而不封中國海口意决于斯說止于斯採訪者興謝以退余曰噫聆法大臣巴禮之言何其自是而誇是尚有拿波崙第一之餘風焉殷鑒不遠不亦危乎哉此說見諸阞報然昨本報接到法國畫報亦有此言故錄之 
[日使論商務]  
　　前駐朝鮮竹添公使坐磐城兵船由仁川港回國道經釜山接見日本紳商於商法會所集董事五名詢該港商况公使云日韓兩國目下最關緊要莫如與外國人雜居一事當予在王城時英國領事亞師頓氏曾問子言英國人與我國商人雜居如何予未確答願聞諸子之意見以决從違董事答曰當前英領事亞師頓氏來本港時將字坂下地面插立木標爲建英領事署之時在我商家卽以爲該地如與英國爲租界則不利我商誠非淺鮮其故在釜山道陸路所出貨物必經坂下而過該處實爲咽喉要地如英人居留於彼大爲妨碍於我商况與其獨立租界爲便甯願與英人擇地雜居利害其之爲妙也公使曰若與外國人雜居則租界章程必須大爲變更彼時不免爲難否商董事答曰虚得榮觀之名實失利權之柄斷不可也如與外國人雜居應與各國領事會商租界章程務歸至當我商亦當准守章程辦理以分他國利權苟坂下巳被英國人占去全仗鼎力設法瓜分一處爲我商利益地步是所懇禱焉公使又曰我租界已有十萬坪地面之内設或劃分一處與别國如何商　答如果不能與外國人雜居則不得不行此策如行此策在日商别有所請何則查釜山之立租界實爲我日商始創得成巿鎭者係日商之功勞非其他兩港所可比也如外國人欲割我界一處應由朝廷價買以酧日商之功或免日商幾年地租始可公使可如行此策韓廷當不吝酧我之功也然則當將何處割付他國董事答當以租界之西北隅然西北隅旣爲我所不喜想彼亦將拒之必不得已只可將租界分之爲二任彼擇一可也果分爲二當以龍尾山爲界東北歸我商櫻川之南沿岸歸另國爲宜公使又租界雜居之事業己聞矣而設立稅關之後情形如何董事答曰立關後納稅之事早邀洞鑒目下雖暫擱開然日後葛藤終須不了大凡其弊有三一曰稅關官吏不照本價任意高抬估值徵納若商人以爲估貴請照估價收買彼復不應將商貨留難遷延時日商人不勝其累二曰免稅之貨硬要徵稅往往裝卸致悞船期三曰貨物卸於關上巡丁並不小心將事多將貨物損壞公使曰此事予昨夜已會稅關長官羅巴它既責已往之不是復誡將來之留心想以後必不致有委屈情事苟有不公之處速卽禀求領事速請關長查辦嚴除弊端爾等當共謀之决不使彼等有所欺侮于我也商董事答曰謹遵憲命但後來縱有爭論者必爲韓錢巿價高低不一若進口估價之貨折實韓錢則甚爲難也至稅則所載者概納稅銀可以不關錢價尚求商定公平納稅之法以歸劃一爲禱公使曰照條約而言本單以及運費惟示以收稅而己至貨本以折韓錢計算無所妨碍董事答曰凡貨物雖有一定稅則然究其實在大有損益有應徵五分而收一成半者諸如此類者甚多日後查實再行禀請改正以昭公允公使凡所應爲之事當速禀請董事曰聞近來韓廷准中國商人在京城隨意通商藉德人穆麟德之力加意保護果有是乎公使曰此屬子虚近來京城閔台鎬趙寍夏及其他貴紳等雖設有惠商局亦不足以保護商情而妨我商之貿易也董事又曰朝鮮通商之衰盖坐朝鮮官吏不許商人入内地營業是以内地人民不知貿易之利尚乞憲力加意董勸使彼覺悟則貿易一道可期興旺也公使曰目下雖未准我商入内地然准期當在不遠但近來竭力開導時由會所禀請護照無不准允遣之四方者此風可以漸開也董事曰近聞朝鮮與英國所立條約業己允洽大概與我國大同小異否公使答曰然惟稅則較之稍輕然諸子尚有别項應議者不妨直陳嗣後有不便之處仰卽開明條項禀請領事移辦斷不使我商有所屈抑也 
[營口近事]  
　　武旦雙蘭色藝冠諸伶上月望日在大官蕩東租屋開演觀者盈座趙家小園不免爲減色之云○續道憲涖任五六年設立資善堂夏施醫藥冬給棉衣窮黎久巳咸頌今冬因稅項支絀各官紳又不肯踴躍　助致施衣一事不能照往年舉辦嗟彼貧民何以爲卒歲之計耶○去冬盖平縣徐嶼齋明府創立事捐頗費籌畫台明府卸事後則竟作爲罷論矣○往年封河後火油價必然翔貴今歲各鋪戸有鑒前車及早多購以爲屇時總可獲利孰意各家屯積過多價反日跌于是圖利者反致虧本可見操奇計贏之不易也○封河後上城糧車魚貫而來糧價因之日落近日則價仍坐定盖各街存貨無多爭相購買故也 
 
 

Page 3

 
 
[吳市年景]  
　　年市到處都形緊急惟本年則各省愈覺窘迫蘇省爲會垣要地其景况之蕭瑟尤蛎往年所可同日而語辰下當鋪每票限定五兩緩急更不足恃其餘各業無不貶價求售希圖現獲縱觀通市惟食物店生意日盛一日大可利市三倍本實既撥枝葉未有害亦市道之憂也 
[柴房失愼]  
　　蘇城觀前察院巷西某姓住宅某向在上海生理近其宅内購稻柴五百餘担初十日夜十點鐘因取柴遺火于地遂至焚燒幸家中自有小洋龍一具傭人畢集盡力拆屋護救僅焚去柴房兩間及各處水龍至火已熄矣隆冬久旱居家者尚其愼諸 
[當舖質米]  
　　各處質舖以銀根緊迫均有限數或停當待贖其窘態爲歴年所未聞兹悉常熟城鄕各當收白米每舖現已當至各數萬石不等每石可當錢二千文鄕民希圖來春米貴竟不惜以二分當息與拚亦無聊之極想矣 
[錢店倒閉]  
　　温州府前街阜源錢莊開僅數月今忽倒閉共欠三千餘金内有謝池巷協昌懋存欵千餘金此外債主無多尚不至於滋閙也 
[巨莊倒閉]  
　　前月底金陵鬨傳花市之裕泰錢庄行將虧倒聽者尚未深信乃本月初十日清晨該店與評事街之元豐及上新河之裕泰永果同時倒閉現在該店主已請江寍縣賈邑尊發封查該店係安徽涇縣鄭姓所開合城推爲巨擘各官存欵極多因十三日粮庫堂期須交銀二萬餘兩一時周轉不及遂至於此其店夥友早已先期逃避現惟鄭景周出塲料理聞該店共虧官私欵項二十三萬有零雖有抵欵十二萬兩然濫帳極多即使如數全收尚虧十一萬兩故了結殊費周章也 
[鄂省官報]  
　　新選湖南沅州府鄧天符太守十一月十八日由京抵鄂二十日長江水師駐漢陽鎭高總戎接印任事同日牌示新選宜昌府存厚飭赴新任漢口張司馬奉憲委安陸府勘估堤工已於二十地亞禀辭藩憲牌示鍾祥縣缺委准補保康縣陳樹茭接署蔡店巡檢陶雲臣二十三日禀辭赴任鮑維垣准補沔陽州沙鎭巡檢候補縣洪錫爵專辦牙厘局文案朱恩錫會辦牙厘局文案二十侂日藩憲牌示沔陽州准補之鮑維垣赴任二十九日示宜昌府新選之存厚赴任應山縣典史缺以候補班遇缺前先補用巡檢蕭國禧署理調署應城縣余思訓禀辭赴任十二月初八日早漢陽協謝榮勝卸任調署之竹山協周協戎瑞龍寅刻接印任事聞謝協戎擇十五日乘坐輪船前往施南協新任也初四日藩憲牌示應城縣典史缺以遇缺卽補從九品未入流王奎勳咨補丁席珍准補圻州茅山巡檢 
[俄慶新年]  
　　昨十六日爲俄國之元旦本埠因道憲晉省由叅鎭府同廳縣及會審分府前往俄領事處慶贺當時備酒欵待賓主盡歡而散云 
[府訊曹錫榮]  
　　包探曹錫榮解府訊供大略已列前報兹悉初九日由楊太尊訊供時先問地保石友祥差役等究竟索賄幾何爾曾行賄否答稱差未索賄小的係三圖輪年地保九月間已經交卸一切刑名事務向由副保潘松山經手曹錫榮之案本由　經辦及奉大人傳案時因我已交卸潘亦辭歇回鄕爲特信追潘到急不能來以致遲延副保欲令我貼費我確未允太尊廉得其情以該差索費亦非無因隨將該差笞責五百板又喝責石二百板以儆傳喚不到之罪旋提問屍妻王金氏據禀稱曹姓四房祗有錫榮一子現由曹之母親等向我姑懇商情願養老我姑已允從小婦人何敢違命乞恩免究太尊命具切結呈候申詳上憲核示趙財源供與前在上海縣堂上同及帶曹上堂則稱土阿安非小的打死實係現在捕房之陸子雲毆打　陳勤踢王之小肚尚有陳阿金及西捕等亦將王毆打太尊問伊等許多人緣何毆王且爾在上海因何並未供出今始翻供答稱因王犯事到捕房倔强以致被毆我因懼陳勢大不敢直供且陳曾逼我立不供出之據太尊怒謂兇人旣是陳姓等屍親緣何控爾旣誣控爾安有爾立據與陳者殊屬荒謬爾不過希圖貽累他人若傳案質明果是妄供定然加等治罪隨訂於十三日覆訊屇時副保潘松山投案稱因辭歇回鄕及接石友祥信適我患病到遲致累石友祥石亦上堂稱有病且報案候質皆潘承辦潘旣到案求請釋回太尊俯准所請問番所供則與上海供語同又問王金氏則遞禀呈請照例懲辦以伸氏夫之冤太尊怒該氏何得反覆無常人命案件視同兒戯殊堪痛恨該氏答稱氏夫實被曹錫榮打死經捕房中人奉捕頭之命再四調停並由曹母向我姑哀求允爲求免始由小婦人具呈求免詎曹不知好歹反誣累他人小婦人何安爲請照例懲辦太尊將遞禀擲還又問地保捕房中人如何調停答稱捕房之事小的不能入内如何調停不得而知又問見証趙財源仍執如前及帶曹上堂仍如前供并稱到案之趙財源係頂替者太尊問地保趙財源是否頂替答稱前在上海之見証實係趙財源太尊六怒以曹一味矇供仍發婁縣監禁着地保查明實在情形據實禀明再候訊辦此係松友傳述者 
[傳誥押犯]  
　　昨晨翁太守臨法捕房發落各案畢着傳出在押之沈阿金楊阿弟陸阿弟陳阿榮李德福周阿標倪長福王子林等八名略爲詰問着於禮拜二解公堂核斷旋據邵定寳投案稱在雙鳳樓近處開漆匠店經劉司務薦到周一郎不知周被何人砍傷周回店時糾同流氓及兵勇等人吵閙說我將伊打傷但我並不打伊况店在大街之上稠人之中豈有打架而人不見之理翁太守詰係何日之事答稱在本月初五日詰其爲何不報捕房朱稱當日已報過八仙橋捕房初六初八亦經往報翁太守着退去飭法包探查明再核 
[失愼類誌]  
　　前日午後四明公所西首褚家橋地方某姓家因午炊失愼計焚去草瓦房十餘間及蘆柴堆兩處又昨日午後二點餘鐘虹口小菜街某店内因焚化紙錠失於檢點遂致冒穿屋頂延燒間壁之廣東荳腐店半間各水龍聞警趕救先由自來水開放龍頭噴灌遂卽撲滅而鄰近之源和油酒雜貨舖已被搶火匪徒攫去貨物現錢不少矣 
[柩中出火]  
　　虹口穿虹浜北姚金冶之女於十四日病故安殮後卽將棺木擡置田畔翌早路人見棺内出火報知姚姓赶往救熄棺木已成灰燼祇得另買一棺收殮焦骸揆厥由來緣滬地風俗安殮時須將所化衣灰及七姓灰鋪於棺底祇因餘燼未熄遂致死灰復然亦創聞之事也 
[武員失竊]  
　　石蓮生投案稱劉爵帥之巡捕官孫安邦乘飛馬輪船到下海浦搭招商局江孚輪船欲往金陵在船被竊衣服等件當在船上捉住一人雖無贓詛但已認贓物視同類取去是以送案翁太守詰之解案人稱名李成章湖南人今年二十二歲中癸酉科四川省副榜太守詰其既是湖南人何以中四川副榜答稱父親在四川爲幕故在四川應試現因家被囘祿不得己到金陵某師爺處知　老師陸姓現住上海泰陞棧蒙某師爺給我川資洋三元趁搭華利船於初十日動身十三日到滬及往泰陞棧詢問則老師已往金陵故我亦擬搭江孚回金陸不料伊等誣我作竊剝衣吊打受苦不堪祗好暫認太守謂既稱中四川副榜是科主考何人塲中題目還記得否李成章略想之下卽將正副主試名姓及頭二題說出及詰其第三題則稱已忘記矣太守着帶回捕房令其細想并飭石蓮生將衣服給其穿着 
[違斷復訟]  
　　前報列索欠控案兹由上海縣署蔣委員庭訊李晉山供被母舅周殿卿借去之錢連利有二萬餘于文曾在前任葉大老 
 
 

Page 4

 
 
爺前控告未經定案由周姪理堂將崑山之田代叔抵償與我今周殿卿雖死崑山田己被周理堂價賣爲向追索周理堂供叔父周殿卿與表兄李晉山有借欠瓜葛二翻四覆由我代叔父將田抵償初作吉串因李不允繼作八百千今賣去之田係公産並非已抵之田叔患病時李糾人吵閙叔己逝世李仍不去反把我扭案李又將一切憑據送請鑒閱蔣委員謂此種案卷本委員已經細察爾在葉任時控告又經上控府臬藩署仍札縣訊詳案經莫大老爺范大老爺折斷還錢五千串除田房作抵外尚有錢四百千清繳迄今未領爾實健訟且母舅外甥原有親誼豈得如此計較隨問周姓爾叔死後李來吊否周答稱不來將委員以李種種不合應照前縣范邑尊之斷具領存案之錢完案否則聽憑上控周又稱李晉山尚有人在家吵閙蔣委員謂再行飭差押逐 
[鎭江電局十一月下旬代收直東賑捐清單]  
　　通州直隷州李募通字一號册程振文徐樹桐徐積善堂三戸各四元侯玉書陳子卿鄭義裕單蔚文四戸各二元最樂軒許伯記雙桂軒黄吉甫許協成鄭崑記梁縉記七戸各一元通二號册忠信堂隆記崇德堂東米行洪季光三戸各四元西米行五元忠信堂瑞記濟陽堂二戸各二元馬永遂楊旭記龔恆元心願堂四戸各一元通三號崇善堂十七元消愆氏八元省吾軒修善堂積善堂存善堂慕善堂馮樹本大生七戸各一元通四號册周積善堂十元孫善慶堂孫九經堂馮樹顯堂王晤言室馮樹揚堂崇德堂周錫恩江石生合記管鋤經堂報親文室報慈僧人嚴誦芬堂孫懷德堂劉貽馨室顧翰香十六戸各一元姚汝玉朱宇記二戸各半元通五號册張耕心堂十二千文張枕經閣十千文張素位軒重親致歡堂二戸各八千文張耕心堂七千六百八十文護萱堂六千七百二十文程玉麒堂五千六伯文張裕後齋張知止居二戸各五千文但求寡過齋焚香讀易廬曼陀羅花室梧竹雙清舘四戸各三千文通六號册各布行十六元無名氏十二元程永懋蔣順壽二戸各二元通七號册節冗費人十二元知非軒侯周氏求病全愈二戸各六元侯大保周受昌求子求入泮人勉力許長有沈長林陸萬明六戸各二元王長庚張金　求病愈二戸各一元通八號册存仁堂二十元裕後堂十六元無名氏十五元沁心堂積善堂二戸各十元無名氏培後堂二戸各四元立大店三元永昌林記順壽存德遂生堂廣懋四戸各二元無名氏開號無名氏三戸各一元隆春八伯文以上共來洋三伯五十元零一角五分裕和行來公餘記四元清河幼女求病速愈一元一千文燕懷堂直賑珠橋一條珠花一對墨鏡一付售見洋八十元○下旬共收洋四伯三十五元一角五分六六六五合二七寳二伯九十兩零零二分七厘五毫錢一千文六零五六合二七銀六錢零五厘六毫○大共下旬扯收二七寳二伯九十兩零六錢三分三厘一毫 
[鎭江電局十二月上旬代收直東賑捐清單]  
　　後附浙賑○金陵厘捐局憲朱發厘字三十三號册寳應局何五十二千文案司事等二十五千四伯文不留名二元陳紹蓮堂濯錦堂願壽堂三戸各二千文愼修堂繼善堂何竭棉齋何官梅閣主人珠江端然氏孝友堂同善堂元愷堂周聚源貽安堂裕泰祥義森十二戸各一千文協泰光裕堂吳大生三戸各八伯文廣　順益予豐半部堂吳春記五戸各六伯文劉富記元昌二戸各五伯文汪復盛德和義和德隆永源陶長春堂五戸各四伯文無名氏三伯文無名氏二伯文此摺共錢一伯五千四伯二十二文前來一伯千文先巳登報現找來錢五各四伯二十二文合將細戸詳登又厘二十六號册丁堰局王五十元王哲明蔡繩之王子昻楊屏　俞爻卿方子風王鴻夫劉子穆萬渭清鄭謝堦徐國華下一戸各一元全裕莊二元龍正福李升趙福曹廣發四戸各半元又厘二十四號　石港局思本堂二十元鄞公所八元局執事十元雙桂廿六元厘三十四號册高郵局培元堂三十千文楊升甫一元種德堂二千文向日園二千文凌盡鄕吳錦堂庚記善新堂雲記廷記志遠堂鍾祥合記義記樂老堂眞德堂和記崇德堂樂安堂合記鶴來堂十七戸各一千文培記五伯文以上共來銀三十兩江西六三老人九七四錢一伯千文無名氏三十元陳虎臣來積厚堂四元又直字一伯六十七號册直賑四元○上旬共收銀三十兩毛六分折二七寳銀二十九兩九錢四分洋一伯四十七元六六八五合二七銀九十八兩二錢七分九七四錢一伯千文折足錢九十七千四伯文又足錢五千四伯二十二文兩共六零六合二七銀六十二兩三錢一分○大共上旬扯收二七寳一伯九十兩零五錢二分○十二月初一日解順天府尹周順賑銀一千兩○浙賑○淮南總局募浙字二伯六十六號至二伯七十五號共十册九八錢五十千文淮南總局李募二伯七十六號至二伯八十五號共十册九八錢五十千文○十二月初六日解上海官銀號浙賑洋五伯元 
[鎭江電局十二月上旬代收揚鎭沙洲賑捐清單]  
　　鎭工府憲魁壽筵移助洋一伯圓耳虎臣募鎭字四伯六十六號册積厚堂四圓章復秋募四伯六十一號册高黏除三十圓德順源十二圓任向生來顏仁卿募顧六符三圓四勿堂無名氏不書名三戸各一圓丹陽汎何完二圓丹陽汛兵張萬成一圓王子純二十圓三伯八號册東記興記二戸各五圓遵訓草堂二圓上年洲賑餘欵二七寳六千八伯三十五兩二錢零二厘○上旬共收二七寳六千八伯三十五兩二錢零二厘洋一伯八十七元六六八五合二七寳一伯廿五兩零一分○大共上旬扯收二七寳六千九伯六十兩零二錢一分二厘○道憲典發吳江縣棉衣二伯件震澤縣棉衣五伯件溧陽縣棉衣八十套 
[江督轅門抄]  
　　十二月初六日知縣陳雲逵禀知奉委監兌差 
　　初八日知縣朱公純禀知騐收石家閘工程○初九日候補道陳　志辭赴上海公幹沈圻禀知奉委湖北宜昌掣騐鹽局差並辭○初十日同知許元章禀知帶子洲回並奉委修沿江堤工差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
光緒九年十一月念八日京報全錄 
　　宫門抄○諭旨九道錄前○發抄旨四道○署滇藩李奏爲恭報接篆日期摺子○署滇臬熊奏爲恭報接篆日期摺子○江督左奏爲范隄工竣核實開單摺子○又奏爲留員差遣夾片○又奏請飭立案夾片○廣東撫倪奏請旌表夾片○又 
奏飭道員回任夾片○浙撫劉奏爲撫恤琉球遭風難人夾片○豫撫鹿奏請建坊夾片○大臣英奏爲奏聞摺子○十一月二十八日吏部翰林院鑲紅旗值日無引見○文中堂假滿請安○湖南叅將福隆阿謝恩○溥公請假十五日○富勒渾泰請假五日○召見軍機福隆阿熙敬○發抄劉秉璋奏海塘工程險要請將翁家汎千總裁缺循舊復還奉旨兵部議奏欽此○又請將試用令張彬之祖母節孝婦女劉氏等旌表奉旨均着准其旌表禮部知道釟此○又候補道宋頤等期滿甄别奉旨吏部知道欽此○又撫恤琉球遭風難人謝秀孝等奉旨知道了欽此○○布政使銜署理雲南布政使雲南按察使臣李德莪跪爲恭報微臣署篆日期叩謝天恩仰祈聖鑒事竊臣於光緒九年八月二十二日接督撫臣會札以新授雲南布政使龔易圖尚未到任所遺藩篆委臣署理並據升任藩司唐烱將印信文卷移交前來臣卽於是日恭設香案望闕叩頭祗領任事伏念臣三吳下士知識庸愚兩攝藩條涓埃未報兹復奉檄署理藩篆查滇省地當邊徼藩司職重旬宣舉凡理財用人在在均關緊要惟勉竭駑駘力圖振作遇事禀承督撫臣悉心經理不敢因暫時署事稍涉因循以期仰答高厚鴻慈於萬一所有微臣署事接印日期理合恭摺具陳伏乞皇太后皇上聖鑒謹奏軍機大臣奉旨知道了欽此○○布政使銜署理雲南按察使迤西道臣熊昭鏡跪奏爲恭報微臣接署臬篆日期叩謝天恩仰祈聖鑒事竊臣於本年八月二十二日奉督臣岑毓英撫臣唐　檄飭以臬司李德莪署理布政使所遺臬司篆務奏委臣署理卽於八月二十二日准本任臬司李德莪將印信文卷等件移交前來臣堂卽恭設香案望闕叩頭謝恩祗領任事伏念臣北楚庸材西曹　吏總司秋審渥荷天恩簡放雲南臨安府知府調補雲南府知府署理鹽法道篆嗣承寵命兵備迤西旋以首逆就擒頭銜榮晉蒙隆施之稠疉愧涓埃之未酬兹復奏權臬篆彌切悚惶查雲南係邊徼要區臬司爲刑名總匯舉凡詰奸禁暴察吏安民在在均關緊要况地方元氣未復宵小易生彈壓撫綏尤宜加意如臣　昧深懼弗勝惟有殫竭愚忱勉加策勵於一切應辦事宜隨事禀承督撫臣實心經理固不敢以暫時攝篆稍涉因循亦不敢以曾典刑章徒滋苛刻以兾仰答高厚鴻慈於萬一所有微臣接署臬篆日期並感激下忱謹恭摺叩謝天恩伏乞皇太后皇上聖鑒謹奏軍機大臣奉旨知道了欽此○○太子太保兩江總督管理兩淮鹽政二等恪靖侯臣左宗棠跪奏爲提工竣核實開單奏報仰祈聖鑒事竊淮南各屬修築范隄於本年三月間臣親往查勘當將籌辦情形具奏聲明工竣開單奏報在案旋據各工員先後呈報工完經臣派委道員陳鳴志前往查騐自五月十八日起至二十三日止周歴掽茶豐利角斜掘港等塲共工長一萬一千七百八十一丈又順騐小洋口石涵掽茶塲稽堤高寛丈尺一律如式共用土方工料銀十萬五千五百九十五兩有奇内有道員胡光墉捐錢五萬串合銀三萬一千一百六十八兩一錢一分餘係動用淮南新商票費均屬實用宐實銷毫無虚奬謹開清單恭呈御覽伏思淮南通泰兩属各鹽塲界在海濱地居窪下風潮之患歲成有之光緒七年泰属新伍等塲海水上溢猝遇奇災事後賑撫所傷已多今就范堤售基擇要修復又於各塲堤外廣建避潮墩座或增護堤或補殘缺或修涵洞或建壩座竭數月辛勞之力收百年力賴之功本年伏汎運河水勢匈湧爲歴屇所無兼之七月下旬又遇颫風驟雨沿江圩岸多有被冲之處而各塲民灶獨化險得安己得新堤保護之益小洋石口函爲通泰各州縣農田洩水要區全涵加砌高寛工程格外堅實裏下河本屇底水極大卽將新修三孔齊放内水滔滔外洩是以運河水勢幾至漫隄而裏河低窪田畝竟未有一處被淹已得新涵宣洩之益成効昭著萬灶歡呼督辦隄工署淮楊海道徐文逹始終其事苦心經營在事文武員弁隨同該道於朔風炎日之中循行測度奔　不遑得將一萬數千丈險要隄工一律修築完整實屬異常出力可否容臣擇尤奏奬以示鼓勵之處出自恩施除將收支數目造册咨部外所有范隄工竣核實開單緣由理合恭摺具奏伏乞皇太后皇上聖鑒勅部查核謹奏軍機大臣奉旨該部知道單併發在事出力員弁准其擇尤保奬母許昌濫欽此○○左宗棠片再提督銜前甘肅寗夏鎭總兵李季昌從前轉戰湖北江西四川等省屢立戰功迭經前任督臣保奏同治三年十月間奉旨簡放寍夏鎭總兵隨因病奏請開缺兹病痊來江竊維該員樸勇有爲安詳老練　得車心未便任其淪逸查狼山鎭總兵楊明海前在山東兗州鎭總兵任内丁憂回籍服滿赴部經前督臣劉坤一奏留江南統帶蚊船奉旨允准至今尚稱得力目下需才孔亟可否援案仰懇天恩准將前甘肅寍夏鎭總兵李季昌留於兩江交臣差遣委用俾收指臂之效謹附片陳請伏乞聖鑒訓示謹奏軍機大臣奉旨着照所請兵部知道欽此○○左宗棠片再軍中帳棚爲兵勇棲止之所時當苦雨初寒嚴風烈日尤賴以資遮蔽應稍加寛廣庶敷衆處祭江南地土卑濕士卒郊宿較西北更形困苦而所用帳棚規模窄小推原其故南省布幅過狹以致夏秋疫癘流行各營每以此爲苦因病物故者實多臣前飭局員嗣後製造帳棚仿照甘肅行營尺寸布幅加闊稍變章程俾士卒無虞瘴癘傳染則感戴皇仁有加無已士氣常新自然益加奮勵相應請旨飭部立案以便造報理合附征陳明伏乞聖鑒訓示謹奏軍機大臣奉旨該部知道欽此○○倪文蔚片再據兼理藩司國英詳報據署泗城府知府唐鳳翔等呈稱查有湖南長沙府善化縣節婦何林氏係廣西候補知縣何壽萱之母十五歲時歸壽萱之父何文光爲室事夫甚謹年未三十而夫故矢志柏舟孝事翁姑家固不豐莫供甘旨乃日夜紡績以所得值巿肉以進值姑患病起坐維艱必躬親扶持累月無懈容教子以讀書奮勉爲訓俱得成立計守節歴二十六年殁年五十五歲與請旌之例相符職等近屬桑梓見聞確切理合造具事實册結合詞呈請等情由司具詳前來臣查何林氏青年矢志白首全貞事翁姑能孝撫孤子有成實屬苦節堪嘉合無仰懇天恩俯准照例旌表以闡幽光出自鴻慈除册結送部外謹會同兩廣總督臣張樹聲廣西學政臣詹嗣賢附片具奏伏乞聖鑒訓示謹奏軍機大臣奉旨着准其旌表禮部知道欽此○○倪文蔚片再廣西右江道啓莊因俸滿請咨赴部引見仍回本任於本年九月初六日回抵粤省經臣飭卽回任視事前署右江道劉作循飭於交卸後回省聽候差委理合附片陳明伏乞聖鑒謹奏軍機大臣奉旨知道了欽此○○劉秉璋片再據布政使德馨詳轉據平陽縣知縣湯肇熙詳稱光緒九年五月二十四日據古鰲頭旗長李大發報稱本日有琉球國船一隻被風漂流到境當卽親往查騐該船桅杆完好惟帆索破斷船艙稍有損壞船内難夷詢問言語不通給以紙筆書稱憲演等九名均係琉球國人因病附搭商船於五月二十一日由西表邑開往八重山就醫中途遭風漂流至此願就原船居住護送赴閩等語查船内僅止衣被等件點交難夷自行收管一面加意撫恤按名給發錢米並將船具添修完固適遇風順該難夷等急欲回國不候護送已於五月二十七日望南開駛出境等情轉詳請奏前來臣覆查無異除咨部查照外理合附片陳明伏乞聖鑒謹奏軍機大臣奉旨知道了欽此○○鹿傳霖片再據籌勸直東賑胡事務司道詳據三品銜長蘆候補運同嚴信厚禀稱該員故父恆故母費氏均係仰沐　恩二品封典生前樂善不倦時猶諄諄命信厚凡遇民生急難必須盡力助濟兹聞順直山東水灾較重需賑　煩遵其父母遺命將歴年所積薪水湊捐足銀一千兩藉伸先志等情由局核收詳請奏奬建坊前來臣查定例士民等捐助賑銀千兩以上者准予建坊歴經辦理有案合無仰懇天恩准予該員嚴信厚故父母照例建坊給予樂善好施字樣以昭激勸爲此附片具陳伏乞聖鑒謹奏軍機大臣奉旨着照所請該部知道欽此○○奴才英廉跪奏爲循例奬補尚荼副等缺恭摺奏聞仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遥遠往返不無糜費嗣後遇有缺出着交各該管大臣揀選奏補不必送京引見以示體恤欽此又道光七年四月欽奉諭旨茶膳副委　内管領等缺袛係金頂虚銜若概令咨送引見資斧未免拮据嗣後着照該處茶膳拜唐阿之例專摺奏補毋庸咨送引見等因欽此欽遵各在案兹昭西陵出有茶房拜唐阿一缺奴才揀選得閑散拜唐阿湍東額擬補又孝東陵膳房拜唐阿兼羰慧皇太子園寢尚膳副寳善於本年九月二十一日奉旨簡放副内管領之缺其寳善遞出孝東陵膳房拜唐阿一缺揀選得閑散拜唐阿亭蘭擬補又定陵膳房拜唐阿兼端慧皇太子園寢尚膳副榮桂於十月初六日奉旨補放孝陵副内管領之缺其榮桂遞出膳房拜唐阿兼端慧皇太子園寢尚茶副一缺將捐輸到班名次在前之蘇拉增環奬補俟命下之日奴才照例分咨吏部戸部内務　查照辦理謹循例恭摺　聞伏乞皇太后皇上聖鑒謹奏軍機大臣奉旨知道了欽此 
 
