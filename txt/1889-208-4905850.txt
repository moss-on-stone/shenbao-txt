# 1889 - 208 - 4905850

 

Page 1

 
 
[詩韻全璧皇清經解編目] [  點石齋啓]  
　　詩韻一書向推珠璣集成兩種爲最自合璧出而詩料之外增入詩腋固已人人稱便矣近來采輯益富取用愈宏所增之書日初學檢韻曰月令粹編曰賦學指南曰金壺字攷曰字學正譌凡有涉於詩賦詞章者幾於蒐括無遺洵操觚家必備之書也分訂六本碼洋二元四角○皇清經解編目是書係吳門陶氏所著舉學海堂本與點石縮印三層本按經編句其下分載某卷某頁倉猝檢尋如題勘鑰求無不得也前印早經售罄兹已三次成書分訂四本碼洋二元 
[經解精萃告白] [  點石齋啓]  
　　講求經學江浙人士爲多近來風氣日開人才益衆本齋不憚辛勞采輯兩省書院課藝之傑出者而他省有名之作亦並錄入按其人則皆錚錚有聲望者爲經則五爲題則千取精不取多也分訂五本碼洋四元本埠在文瑞樓南北申昌抛球塲點石分局發售外埠則向各分莊購置可也此佈 
[發售小題觀海告白] [  點石齋啓]  
　　本齋曩有大題觀海初二集之刻可謂綜制蘇之精粹集文苑之大成矣而小題獨　　備之選尚爲　　今又廣揑博采延　高才愼　選　　　一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌　抛　塲點石分届外埠則向各分局購取可也此佈 
[論江南鄕試點名之弊]  
　　浙闈塲規廢弛寛縱明目張胆習爲故常朝廷恐法令愈寛士習愈壞必至潰敗决裂釀成巨案持於今屆恩科軍機大臣字寄上諭着崧振帥先期籌議破除積習實力辦理切勿稍存瞻顧將浙省科塲弊竇指摘無遺仰見國家愼重賓興遴選眞才之至意恭讀上諭有云點名之時各考生或爭先擁擠或故意補到迨接卷後又復任意出入送考人等溷跡進塲莫可究詰斯弊也不獨浙江爲然江南實尤甚焉伏查各省鄕試均就全省適中督撫駐紥處所設立頁院其有合兩省士子而同塲合試者惟陜西甘肅與江蘇安徽耳顧甘肅之歸併於陜西也徒以地處邊荒爲治尚略耳然而曠野蕭條路程窵遠驚沙亂石跋陟艱難鎭迪一道有遠至五六千里者赴試者所需車䭾雇價飲食芻秣諸費旅費卷費約百十金貧乃士之常竟有畢生不能赴鄕試者左文襄公奏請陜甘分闈鄕試奉旨兀行於是甘省士子得免道遠費重致誤功名之苦迄今庠序間頌之不衰安徽之歸併於江蘇也徒以壤地毗連舟航可逹耳然而過江名士多於鯽魚門外白　鵠立而俟入闈人數有多至一萬四五千人者赴試者胸懸卷袋手挾考籃所絡繩索均套頸上一遇擁擠欲避不能欲讓不可喉勒氣閉力竭聲嘶募有性命之虞焉御史亦嘗以上下兩江分闈鄕試扁請至獨不蒙訐可者何也主議者豈不知上下兩江分闈　試之爲善也哉顧建造頁院添孛主試官員供給夫役工食無一事可以减省者當此國用浩繁之際國帑支絀之餘又何從壽此鉅欵乎此所以有所藉口而姑置不議也竊思湖廣雲貴等省皆　道路險遠歴家　列聖恩旨分闈取中士林戴德感頌靡涯而甘肅一省遂得援湖廣雲貴爲例道路險遠爲詞得請於朝永爲定例况乎江南自春秋延陵來聘上國遂通顧陸之裔異材挺生雖在菰蒲刮目相待唐宋以來遂稱人又淵藪故我朝欽定庫全書特於江浙兩省建文淵文瀾閣庋置焉康乾兩朝特旨開博學宏詞科取中人數江南推首浙江次之後湖廣雲貴陜甘等省徒以道路險遠之故向許分闈鄕試嘉惠諸生而江南以人文淵藪猶令江蘇安徽同塲合試新不獨人數衆多點名擁擠之爲患也抑恐分房薦卷美不勝敢落第佳文無從覆閱定棄取於俄頃之間判升沉扵恍惚之際殫士子三年之心血摶簾官一字之批評讀林文忠公請定江南鄕試考官校閱草程疏輙不禁爲之三嘆焉雖然江蘇安徽旣不得分闈鄕試矣而人數衆多點名擁擠之患未始不可絶也昔粤宼旣殄甲子開科曾文正公深探底細熟悉情形遂定三路點名之例將上下江士子搭配人數分作東西中三路各用蘆祮隔開不得溷雜捱進每路又分作十五起晝則懸旗夜則懸燈以報起數某學由某路之第幾起進望旗燈之數卽可知其點與否卽點到矣自携考籃思貫而入康莊大道緩步徐行前點者已人後點者未來何等從容何等閑雅誠可謂法良意美矣乃數科以後規例漸弛始則預示某時開門聽點至其時而聽點皆至栅門未開其二三起以下久待寓中恐有錯誤聯袂並進捷足爭先遂一閧而至點名處所當點者雖大聲禀到而不及接卷未點者雖近在案下而未聞呼名而擁擠之弊由是起繼則巧黠之徒慮擁擠之爲患也預通辦考門斗令其將試卷授與他人乘間袖出已則安坐寓中無須聽點待至封號始行進塲未晚也而故意補到之弊由是起或將前數起之某縣學字樣張貼卷袋溷入龍門安放考具而復空身聽點旣接卷則又逸出塲外竟歸寓中安心偃臥以待明日進塲或竟令送考人頂名接卷入塲守號以待明日更替者而接卷後任意出入送考人溷跡進塲之弊由是起江南鄕試點名之弊有如此當事者將挽回而整頓之乎夫亦行曾文正公成法而已 
[本館接奉電音]  
　　昨接在京友人發來電音有本月初四日上諭一道敬謹譯登○七月初四日奉上諭張曜奏貪官藉端索詐請旨懲辦一摺山東平度州知州許頌鼎辨理平糴派委州同許彬吏目汪景堯赴鄕查騐囤糧許彬輒藉差任意索詐贓欵櫐櫐以致民怨沸騰平度州州同許彬着先行革職從嚴審辦許頌鼎有無故縱情事並汪景堯是否分用贓欵均應確切訊究着一併撤省查辦餘着照所議辦理該部知道欽此 
[水勢日漲]  
　　析津友人來信云時當伏汛大溜横趨水勢滔滔疾如箭激聞武清以上已漫堤防窪下之區盡成澤國而津郡九河亦形汜濫臨流問渡招招舟子多裹足不前來往行人竟有臨河而返者海河之大渡船絡繹往來每當潮汐驟至舟子力爭上游而人力不能與水勢爭衡每每全船被激至十數丈或數十丈之外竭盡九牛二虎之力始克轉危爲安臨水人家各以公毋渡河互相勸誡惟河水日長而河泥日淤目下各輪船概於去津三十餘里之白唐口又名擺渡口停泊毋敢越雷池一步深恐泥淤膠舟也惟普濟輪船吃水最淺於六月廿四日逕入碼頭正擬於廿五日展輪回滬詎越一晝夜河泥又淤舟不能動候潮三日凝固如前迨廿八日大潮始獲隨流以去說者謂須俟秋冬之交潦盡潭清行舟始能便利云 
 
 

Page 2

 
 
[僧道打架]  
　　河北窰窪於數年前由津郡官紳鳩建文筆一枝環以廟宇曰海潮寺延某僧以爲方丈僧前隸車籍白戰之餘勘破夢幻泡影擬借粥鼓齋思以爲懴悔嗣後該僧飛錫名山遂由黃冠住持改名曰海潮觀命儔嘯侣約十餘人作爲十方常住鵲有巢而鳩占魚之網而鴻罹初不料尚有倦飛之烏也六月廿八日僧芒鞋踏破箬笠歸來瞥覩梵宇琳宫恍似桑田滄海詰責道流行同攘奪該道士無明火起於丹房内提三尺劍躍　階墀其道侣亦各携方便鏟功德鋤擬關殺戒僧固知寡不可以敵衆弱不可以敵强但曾出生入死於鎗林彈雨之中不甘勇於公戰而怯於私戰徒手而前兩相對壘憑軾而觀者恐僧不保秃顱以貽地方之害赶將道士之刀奪去且擬聯禀府縣逐道留僧該道士道束裝而去或謂非翛然遠引盖將乞靈於護法者然後與僧爲難也按津城落子登塲唱曲向有打老道一齣兹以老道而打和尚又同中見異者也卒之和尚留而道士去菩隡低眉何遽不如金剛努目耶 
[北通近事]  
　　倉憲示期六月二十一日提騐浙江漕糧第四十五起是日掃數報完江蘇漕糧尚餘二起約在二十二三日亦可騐竣矣○通州張璞君直剌致送已丑恩科順天通屬鄕試三塲元卷嘉惠士林人皆感德○山東飢民待賑孔急許觀察惄焉憂之刷印勸賑册分送各官紳廣爲勸募一俟集有成數卽富解送賑局散放惠濟窮黎亦盛德事也○楊村驛丞缺出上憲委黃君金徽署理黃君現當海運差使大約報竣後卽當履新也○俗傳六月十七日爲城隍神誕辰是日大開寺門香客畢集并雇京都廣合成戲班外邀本城梨園子弟登塲演唱一時觀者人山人海莫不揮汗如雨○雨水連綿隂多晴少園蔬田稻均蓬蓬勃勃秀色可餐說者謂此後若無水災定可年書大有也○六月初五日張家口雨雹大如桃小如棗逾時始止田苗房屋砸傷甚多 
[烟臺瑣錄]  
　　有客自成山來說及六月某日天大雷雨附近西島之某村落霹一震有一物殛斃途中形如壁虎權之重二百岸不致餘斤○是日有海關小巡船一艘因公東駛行至成山以外時當雨後霧鎖空江以致悮觸于礁登時破碎幸船中八九人皆善泅水得以次第登沈入波心然亦險已○庚躔已伏熾炭偪人他處居民沉李浮瓜皆揮九華扇佩六癸符以消炎暑獨烟臺土俗則於伏可却暑延凉誠不知其何所取義也○旱甚而雨蝗孽叢生幸皆在濵海斥滷之區未及嚙蝕禾稻離烟三里外黑頭青股遍地飛鳴邑宰聞之立傳各村社里正耆長督勸民間各出孩童趁其羽翼未成併力搜捕迨至六月十三四日暴雨如注連日不休及霽後偶行田隴間已見冲斃凈盡農人欣然色喜以爲獲天之佑云○甲乙二人昆季行也不知因何起釁甲被乙擊碎頭顱鮮血淋漓目睛突出現經衆人排解乙尚攘臂作欲毆狀噫然萁煮豆聞者傷心而當局竟毅然爲之絶不顧人情天理有心人于此盖斥禁世道之憂矣 
[臺北雜誌]  
　　臺北隘勇等營向駐大嵙崁地方番民雜處治理極難遇有交涉事件均由統領鄭紫陶協戎會同撫墾總局委員陸自牧大令斟酌辦理各鄕並置番巿局一所買就各色什物與生番互易鹿皮鹿茸等件由來久矣刻聞大憲以節省經費起見將此局裁撤候補諸君中未免少一位置矣○駕時斯美兩快船由上海駛回臺灣後大憲委張瑾卿太守經理招商事務太守已禀定章程十餘條往來各埠生意日臻繁盛惟僅此兩船尚恐不足以資調遣劉省三宫保又將在臺之飛捷伏波海鏡各兵輪統歸招商局應用○臺北刻下新茶上巿大稻埕各茶行皆先期由厦來台爭先開設以卜一年之興旺而鄕人掮茶進城者此往彼來途爲之塞聞定價上等每担約二十四元冉次約十七八元按行餘規收買新茶後每担須加裝費六元行用則隨巿面之盛衰以定加價之多寡淡水一邑近年業此者皆不見佳今屆大稻埕一處約已添設十家利之所在人爭趨之但將來能否生色一箇悶葫蘆令人尚難預料也○臺北初興電報各處所立分局除來往官報外商報寥寥無幾每逢月杪核算頗有入不敷出之勢總辦爲張鴻卿别駕因將不敷情形禀明劉省三宫保請將各處公報應領費銀飭由善後局照數撥給以補每月局用之不足詎善後局接到公文後謂該局如因局用不足請領公費於例尚無不合若以各處公報指明領費則本局不能代人索欠竟行批駁張别駕見之意甚不悅當囑文案某君據理以爭禀中洋洋數千言堅欲仍照前請未知能邀允准否也 
[三泖延秋]  
　　松江某甲家世力田一日偕子婦兩人操一葉扁舟滿載豕溺數聲欵乃行經西水關適有某鹽船鼓浪而來然一聲互相碰觸以致連人帶物翻入波心甲等幸善泅得以逃出水晶宫追至華縣橋前拉在鹽船勒令賠補鹽船相持不下勢甚洶洶嗣經和事老出爲轉圜令出青蚨若于其事始寢○某姓女傭年逾大衍行步蹣跚一日在普照寺前彴略上洗濯食物適有某甲操舟過此悮將竹篙帶傷其目血若泉流女傭疼痛難熬昏暈於地久之始得蘇醒然已狼狽不堪見者咸抱不平勒令甲延醫救治雖無大恙恐不免殘廢之憂也 
[墻倒傷人]  
　　寗波呼童巷面南樓屋三楹係渡母橋弄蔡姓敬義會之産本年四月租與陳姓棲梅鶴焉上月二十六日夜半居人正在睡夢中驀聞轟然一聲無異山崩地裂急起燭之則墻已坍倒器皿什物被壞良多磚石飛至比隣李姓家一幼孩壓傷頗重遂連夜往報蔡姓蔡以甫經修理何至傾頽細察情由方知當　賃時屬可帳人雇匠繕完司帳匿其資含糊了事以致肇此飛災無奈出資爲孩養傷并賠償兩家所毁物件一面復雇匠興脩統計所費不下百金云 
[杭州歲試]  
　　杭郡歲試塲規殊爲嚴肅五鼓時潘大宗師在儀門點名給卷左右設立搜檢廠另派家丁嚴加督察凡有士子懷挾者一經察出當堂焚毁命題後約四刻許蓋戳查號童生正塲更覺認眞巡察不準嘻笑閒走文童均各靜坐凝思一洗左顧右盼交頭接耳之弊報時鐘兩卜卽升砲放頭牌書差人等除收卷送閱外不準至儀門觀望恐有傳遞弊竇足見宗師鄭重掄才之大典也六月廿四日考海甯富陽餘杭臨安於濳新城昌化七縣生正廿五日考合屬童正廿七日考杭州府仁錢三學生正 
[失財隕命]  
　　杭州來信云大雨滂沱連朝不息東園一帶地極低窪一片汪洋不免興嗟揭厲行人跋涉苦不堪言有某店夥隨帶洋蚨十枚往武林門外貿易路經岳家灣附近望洋興歎寸步難行適遇買瓜者遂呼令劍負而行得逹彼岸及檢所携財物則已不翼而飛四下追尋杳然無迹無奈奔回本店告向店主述明店主責其疏虞勒令如數賠補夥無從分剖遂私購阿芙蓉膏二百文和水吞服延至鐘鳴十二下毒發而斃僵臥於牀店主輾轉思維託辭急病身亡爲之買棺成殮說者謂夥係紹興人家中並無親丁只一子年甫四齡寄養姊夫處故死後無人出爲饒舌否則恐不免於傾家矣 
[鄮山時令]  
　　寧波自六月初七以後赤日行天高張火傘民間望月而喘幾類吳牛至十六日入伏之期而清風颯然頓添新爽夜間可覆被日中亦不能舍單祫衣誦韓冬郎八尺龍鬚方錦褥已凉天氣未寒時之句覺此時情景恍惚遇之近日大雨時行田疇沾足四鄕禾稻一望青葱若數日無淫雨烈風當可慰滿篝滿車之祝也并聞月内早稻已可登塲日來到有米船玉粒金秔高如山積是以價爲之貶茅檐蔀屋無須數米而炊云 
[青鳥傳書]  
　　本館派駐日本訪事人來信云長崎一埠爲日本起居最適之處夏無酷熱冬無嚴寒故每歲夏間上海等處西人往往挈眷東來賃居山上空曠洋樓爲避署迎凉之地每日徜徉于喬松脩竹間雖火傘當空曾不見汗流浹背常年伏中寒暑表升至九十度左右今歲忽清凉特甚夜間可擁綿被日則空單袷衣推其故皆由天氣隂多近處皆有水患是以酷吏遠去故人徐來也○黃梅以後未見暢晴閱數天必 
 
 

Page 3

 
 
有大雨一陣居人望穿秋水咸祝碧翁翁早放晴曦佐賀福岡熊本大分等縣被水之區均係平壤所種花稻俱浸水中倘雨仍不停則連山地亦難望有秋矣巿中米價最次者已漲至每升六錢合洋銀六分過此恐五榖皆將騰貴矣據日人之來自災區者言房屋堤防橋梁六畜田禾鐵道無不被水損傷所最慘者溺死者多至數百人云○日人不善估騐洋銀其所稱兩換商兩替商者銀行錢鋪也然亦鮮有獨具隻眼者故凡向巿中購買貨物日商咸樂用幣或日本銀圓銀仙給之英餅往往不受小店鋪有洋銀則以物敲之但聽其聲不觀其質俗以響者爲佳往往悮收贋鼎邇來日本銀無有僞者各新聞紙言度必華人自之罘帶來絶不慮及本國人之作此伎倆也上月十一號梅香崎警察署探悉東彼杵郡福重村高濵久七松原村福田久平二人在片隅密舍私立造幣社鼓鑄僞銀當卽派捕多名前往團團圍住及毁門而入人已遠揚惟查出未曾造竣之一片金二十錢十錢共三種因著帶回候冉提該犯嚴究想從此一番破獲各新聞當狂喙頓息再不敢誣陷華人矣○上月十六號東京日報稱三四日前外務省奉内閣傳出皇偶沾微疾所有本國與墨西哥條約且緩宣布十八號午刻東京電來言墨西哥國通商條約内十一條定於本日宣布其大要兩國人民永遠親睦各授駐紥外交官特權一切便宜行事人民航海往來聽其自由凡僑寓或常住之商賈各安職業應納關稅照他國人一律不得多增又兩國居留人民當從國中法律裁判云○日本各處現以水災告者甚多募賑者亦幾應接不暇觀各屬所報當以佐賀縣下千歲川爲最重日皇特派侍從伯爵萬里小路道房前往災區視察想須發帑振之也 
[遊員著作]  
　　奏派游歴日美等國之顧少逸比部厚焜於本月初二日抵申聞比部著有美利堅合衆國地理兵要巴西國地理兵要美國政治考英屬地加拿他政治考秘魯政治考古巴政治考或石印或排印或謄清現在聘請鈔胥家十餘人晝塗夜抺幾乎刻無暇晷但今歲爲大比之年寫作俱佳諸君均將赴金陵秋試比部之書共有十二卷一時恐未易全謄也 
[輪船來滬]  
　　太古公司開封輪船擱淺遇救等情已紀前報兹聞該輪船已於昨日由厦門開行來滬約禮拜日可到船身並無大碍云 
[會匪送縣]  
　　昨報紀拿獲匪首一節昨由捕房將該匪李春江張迎祥二人解案請訊包探卽將籃内紅黃執照旗幟印色圖章名片盟帖等一併呈案葛同轉閱畢先帶李春江訊問李供湖南人向當營勇在寧波定海陳子成營中哨官是雷子貞前年七月遣散當卽回籍今年五月初八日由家動身六月二十日到金陵籃内物件係由寓居金陵水西門外同和棧内之吳天成交我囑爲帶至上海轉交十六鋪相近之福來棧内吳仙桂查收不知内有犯禁各物小的由吳淞至滬已逾三鼓因在烟館吸烟張在烟館中遇見問中華山究在何處答稱不知問劉彬吳明劉永桂三人是誰答稱不相識同轉謂三人名片在爾籃中何謂不知再四研詰堅執如前同轉着將張迎祥帶進張稱湖南人向在營中前晚在烟館中遇李李聞小的口音卽與小的問答同榻吸烟實不知是匪類同轉謂爾等想已商量定妥不肯累人隨飭將二人及籃子衣服一併送縣核辦 
[小工折足]  
　　前日下午本埠派利行翻造洋房有包定坭水匠挈有甲乙兩徒皆本地人甲年十五而乙祗十三午飯後甲上三層樓屋面工作突從簷際失足飄然墜下其時乙席地坐在堦前甲適壓樸乙身不稍偏側甲及地卽翻身扒起毫無傷損乃乙則脚骨已斷人亦昏暈血流滿地當經工頭以板門擡往大馬路陸基仁傷科處看視脚骨果已折斷急用刀破開皮肉將折斷之骨照舊彎直以針線將皮縫好然後敷藥用夾板縳紥幸在童年割破皮血時不用悶樂尚知喊痛及揑好斷骨縫線時復又昏暈醫生令擡回調養切弗摇動夾板不知卽能痊愈否論者謂甲從空墜下反無傷損乙安坐在地竟罹折足之禍是亦有數存乎其間耶 
[窮黎戴德]  
　　東洋車夫陳其等叩求免捐等情已列昨報兹悉蔡太守同賈副領事問明麥總巡捕頭立卽升堂飭該車夫等到案候示旋據陳其范春福姚寶慶薛金金土和郎等同供我等皆是崇明江北人向拖舊東洋車停在鐵路基附近西人打靶地方南首二三十步專候吳淞江灣等人雇坐不在租界行走故不納捐領照今被巡捕將車拖去生路已絶尚乞矜憐太守謂本分府查問之下據麥總巡捕頭聲稱爾等之車向停租界之外巡捕不相聞問現在停車漸漸靠南已入租界且深夜行車路中有碍行人亦難保其不在界内行走是以着各捕見界内之車無照者卽行拘住今念爾等窮苦堪憐格外體恤飭差帶同爾等至捕房分别認領車輛冉同至該處指明停車之所不得再入界内并不得停車碍路致于咎房陳其等連聲稱謝并稱現在情願停在打靶地方北首云 
[會訊撞船]  
　　前月間江海關之併征輪船巡視塔燈從花鳥山洋面回來十七日行抵騎鞍島地方時當昏夜悮撞金祥泰漁船當經輪船援救并將漁船帶回修理供給船户等飯膳可謂體卹周到矣現因該漁船忽復開單聲言沈失新舊魚網一百餘口共索賠洋一百八十一元當由稅務司通報道轅請派會審委員蔡太守約於前日禮拜三午後三點鐘赴關會同訊斷現聞此案業已訊明所失魚網事固有因惟網價恐有不實尚須飭估明白再行復訊核斷 
[英界公堂瑣案]  
　　道士朱茂榮稱張某家因外甥病殁招我去送魂八殮雇有樂工徐春泉突有李德雙前來言張姓外甥去年八月間娶妻雇李作樂指我不應引薦徐春泉奪伊生理我答伊道士不管樂工事可自向徐春泉理說嗣伊問明由張自雇徐春泉又與徐理論伊之理曲欲作罷論不料昨日在路遇李德雙糾人逞兇打失道士衣二件表一隻銀洋十元包探拘李送案張某申訴前情徐春泉供本邑人向爲樂工張姓家婚喪皆歸我做去年張姓外甥娶妻被蘇州樂工李德雙奪做今張之外甥因病去世張自來邀我李反强賓奪主與道士朱茂榮尋釁李德雙供蘇州人去年張招我去做喜事今又有事道士朱茂榮不應薦徐故與理論不敢糾人逞蠻包探唐寶榮查有無賴之徒助李毆朱此等無賴不知是否李邀抑或遇事生風蔡太守謂李德雙一再滋擾押令賠償道衣銀洋時表再核○土阿二稱與徐寶山同做扛煤小工徐在天平上做工我在旁觀看徐見將我左眼打傷報捕拘案徐寶山供王阿二站在天平旁揮令走開以致誤傷蔡太守騐得王阿二受有微傷判罰徐寶山洋一元爲養傷資○洪阿定稱在濬川挖泥船爲水手失去絨單拷衫布褲等件有人說及同業人洪長生到過疑伊行竊報捕拘案洪長生供與洪阿定同業相識安有行竊之理蔡太守以洪阿定疑竊無憑碍難准理洪長生交保細查有無贓據再行核辦○一百十一號華捕稱路遇陳阿二持有銅釣銅躍刀等件盤詰支吾拘案請究陳阿二供黃巖縣人銅器在江灣鄕間竊來蔡太守飭將陳阿二押候備文遞籍贓俟失主認領○四十七號巡捕稱昨見張阿生與林金春在路爭毆拘案請訊張阿生供粤人昨夜在虹口看打醮被林擠軋因之口角林金春供與同蔡太守以釁起細徼一併斥釋○二百三十九號華捕稱昨見梁因有在禮查洋行墻上貼招紙喝阻不依拘案請辦梁因有供不知規矩一時誤犯蔡太守謂旣係誤犯從寛斥釋 
[法界公堂瑣案]  
　　包探禀稱積竊范金榮昨甫釋出當晚又竊吳阿三烟館中衣服一包由吳追獲送案請究吳供與包探同范認竊求恩葛同轉以其怙惡不悛判令重責三百板押候遞籍○某西人稱家中屢失物件昨有祁阿金乘間行竊東洋小刀幸卽知覺追獲送案祁供寧波人向做玉器生意現賣西瓜度日有堂兄在英界四馬路義園茶館樓卜燭店内爲夥刀在窗檻上拾得葛同轉着押候傳其堂兄到案核辦刀交西人領去○包探禀翁秋圃竊衣二件拘案請辦翁供在申落魄不得已而爲此同轉判令掌頰六十下○包探王榮培禀稱有慣竊輪船物件 
 
 

Page 4

 
 
之劉錦山卽劉二屢次犯案曾經遞解回籍今又濳來滬上拘案請訊劉供安徽人前在海晏輪船拘案遞回原籍此次來滬纔一天卽被拘案叩請恩恕同轉着押候比訊○包探解失路之周大海請示周供蘇州人父名春華與堂兄趁高橋航船來滬擬學生意轉瞬與兄失散同轉令包探往航船問明核辦○南京人黃錦山稱住普安里長記棧帶有洋銀一百八十元初三日失去一百元因同棧主投案禀訴同轉問房中當有何人答稱有馬姓合住棧主田長佐茶房林阿三同供該客進棧未將洋銀交付同轉着包探李雲發郁庭湘二人前往查明禀俟核辦○陳通事禀稱昨晚有流氓十餘人在黃茂弄内花烟館中打架及巡捕往拘已打得落花流水拘到三人解案請訊同轉問原告何在卽據包探禀稱曾經往傳不知因何未到質之該三人據周渭卿供挑糞擔王順福供在牛皮作生理朱子卿供爲剃髮匠不敢滋事仝求恩恕同轉謂本應重辦姑念原告不來從寛各押七天○潮州人何昆其訴稱姪子良光昨在魚攤買甲魚論價不合被魚人楊茂春楊雨春林鶴齡三人毆傷扭案請懲良光供與相同通事禀稱昨日何良玉扭揚茂春至捕房捕頭訊何買甲魚楊索價錢一百八十文何給一百五十文怱怱走開楊卽追赶互相爭閙捕頭令一邊還錢一邊還魚一併逐出不知今日何以又來葛同轉察得何叔姪皆非安分姑念姪已受傷飭送醫院醫治三人交保○浴堂失物一案已由園主楊少卿向失主張子琴商議洋銀眼鏡共六十五元漢玉一方值洋四圓惟張顧將漢玉除欵以充作振濟昨日已由兩造至公堂求註銷　矣○昨報記騙子朱梅夆案内供出邢豐泰　均係陳姓所爲等語兹悉實係陸姓字鳳像已於昨晨由法包探在英租界胡家宅拘陸並有王得桂隨後跟來因卽一併解案葛同轉研訊之下陸稱洞庭山人做廣貨生理去年至滬在大東門外大碼頭恒泰生意今年在泰祥生該店旋卽閉歇邢豐泰事實不知情惟長記素與往來發票散張業經搜出呈案同轉問徐才林丁芝生相識否答稱不知同轉謂朱已供明由徐丁二人說出是爾所爲答稱朱實誣攀冉四研詰堅執如前質之王得桂供與陸同住偶然跟來致被拘案同轉着一併押候嚴訊 
[上海文報局山東賑捐收解處接到烟臺盛杏翁來函]  
　　少欽詠南蕃甫心如蓮山子萱仁兄大人閣卜頃奉第八號公函敬悉一一第九批庫平　三萬兩又上海道署批解庫平銀三百廿五兩零均已如數收到方謂春夏問急賑已竣但求南北協濟不絶將下游水套居民悉數救出水火則吾民可免失所吾儕亦可息肩不意事變之來竟有出於意料之外者頃接嚴佑翁來電云章齊之間章邱屬地名大寨大堤决口黃流漫溢草濟齊青鄒長高博樂均被水災一波未平一波又起急賑秋冬春三賑需欵甚多速告急各省求救庫欵支絀不得不借資恊濟又接經培翁電云　抵齊東聞章邱大堤於廿五辰時漫口黃水分流入小清河刻雇船飛在救命文無分文存積祗向齊東縣庫先行借用速電致蘇滬等語聞信之下旣不知奔騰澎湃之中吾民顚沛流離苦到何等地步又不知嚴經謝諸公赤手空拳目覩災民呼號乞命急到何等地步又當春夏間迭賑之後羅雀掘鼠墊借俱窮繞室旁皇罔知所措急河能擇仍須極盡人事亟救倒懸適傳相撥解庫平銀二萬兩係協濟津紳利津之用已改解嚴潘謝三路電請每路各帶原班賑反急救並電省局發欵二萬接濟濟南府屬之章邱濟陽齊東青城鄒平長山六縣並電請經培翁專顧青州府屬之高博樂三縣以尊處九批三萬應之添請賑友張敬庭李式周李觀濤於明早押解前往帮同救濟災廣款少卽目前亦尚無補萬一大汎踵至爲日方長工賑兼籌官力尤形支絀沿河數十萬嗷嗷待救之百姓倘蒙諸公赶速援救或慶更生不然民其魚矣呼吸救命更急於前議遷栘水套之民賑力將窮更難於春間之圖始敬求諸君子始終不倦大發慈悲徧告普天下好善之官紳商富同心協力共挽天心死者已矣生者旦夕垂危得賑則生不得則死施災當厄正在此時所望量力解囊集成鉅欵儘收儘解速起沈災一瓣心香望雲九叩除已飛電告急外詳肅拜懇敬請台安諸惟惠照不具愚弟盛宣懷頓首六月廿八日 
[蘇省撫轅抄]  
　　六月三十日福建正主考徐副主考鮑均由京來過蘇赴閩省○七月初一日代理寶山縣王椿蔭禀辭赴任王友桂禀知奉飭派蘇差委府經歴查謝潾委署婁縣主簿事藩轅牌示照得宜興縣知縣孫茂橿前經調派簾差遺缺委令正任震澤縣知縣張大任代理兹據孫令禀奉撫憲批准開缺回籍修墓並委員接署等因到司所遺宜興縣一缺應卽委張大任改爲署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[地愛寶]  
　　近年有人在江西宜春縣查比銅錫鉛鐵各礦兹新喻縣亦有礦産　由南豐人前往試辦僅挖三丈餘卽得礦苗　色光燦如銀每塊權之車三五斤不等惟初時土鍊尚未得法下鑪卽化爲烟近復考核精詳煉成精鉛母百斤值價銀二兩數錢然後鉛中提每鉛百斤可提出紋銀四兩數錢惟事　草創尚　禀請各大憲奏明辦理地方游民不免稍形騷擾遂擬禀請地方官出示嚴禁云 
[開壩述聞]  
　　前報紀揚州運河水勢日漲因放壁虎橋壩等因兹聞日來上游　源仍未稍殺奔濤駭浪依然滾滾滔滔上月廿九日上憲派員將東關外沙河大霸啓放水流泙汐恍如樹杪重泉刻下揚河水勢溜急非常舟楫往來又無他處可繞是以長年三老無不格外留神云 
[變通勸振]  
　　山左災黎嗷嗷待賑滬上諸善士創議收買鍋焦解往災區散給飢　領食眞可謂苦心　詣無孔　搜矣揚州某善士見善勇爲師其意略變通之特出告白遍貼通衢略云昨閱申報見自購買鍋焦賑濟一節殊足令人觀而　感鄙意亦　仿行其法惟揚城集捐匪易因與同人公議廣勸好善之士逕將鍋焦捐助無論居民鋪户倘有鍋焦留下者請送至宛虹橋地藏菴間壁宗善堂代收或五日一送或十日一送皆可惟須註斤數以及台銜俾得掣付收條以昭信實倘欲自行積聚彚寄亦聽其便總之此舉在惠者所費無多在受者卽可度命此固賑務之急需抑亦惜榖之一道云云想邗上樂助者定當源源而來也 
[好善風]  
　　武備學堂總辦楊藝芳觀察請假南旋經列前報觀察假期本止五十日比經屆滿函禀傳相展假六十日所有堂務暫由會辦聯太守主持太守原係同文館肄業生熟悉泰西風土人情語言文字與堂中洋教習和衷共濟學堂功課較前認眞不復苟且了事傳相於屬員賢否洞若觀火現於太守每月薪水優加五十金爲賢能者勸又聞全堂員紳及肄業生等俯念山東被災甚重需賑孔亟擬折中秋酒席資移作賑舉詢謀僉同禀請太守提前撥欵送入籌賑公所彚解災區散放此係善舉足資效去樂得而表揚之 
[邗江官報]  
　　六月二十七日陳鹺尹壯猷委赴淮北廳差二十八日朱分轉之柟辭赴姜埝總巡差次二十九日江西張副戎金榜解餉來揚蔣鹺尹璞委南鹽廳帮辦 
[江西官報]  
　　州判程俊魁解協餉往甘肅糧道鄧容鏡禀謝換二品頂戴候補道繆德棻聞訃丁母憂候補縣馮學澧委辦育嬰局事務劉光煐扳委一次劉家棣酌委一次薛銓騐收大教廠工程候補府羅光廷禀辭饒州府恒裕據報病故以臨江府王之藩調署所遺臨江府印務以候補府汪世澤酌委署理調署會昌縣徐鳴皋請假就醫以候補縣張壽齡署理新淦縣紀昶禀謝調署優缺一次王之楨委辦涂槎卡調署萬載縣陳兆棻據報丁憂以候補縣彭繼昆酌委署理 
[偕某女史游徐園因紀以詩]  
　　名園勝境好勾留一幅溪山與目謀城北風光占僻靜眼前花木具倩幽可人雅意傾心處女史從未到稱賞不置解語芳情識南秋時荷正開冉冉欲下携手登車尚回首新詩題石紀兹游[  馬相如未是草]  
[贈清和坊陸小寶校書調寄蝶戀花]  
　　看到未關花最好不會迎人偏會將人惱楊柳腰支輕窈窕寶　憨　塵寰少簾外行來聲悄悄璧合珠聯不語嫣然笑荳蔲含葩春未曉翠條引鳳栗沼芳[  愛蓮生倚聲]  
[玉蘭吟社諸先生於師門以外雖聞名素而識面無從良切歉懷爰各獻小詩徐圖硯承教益卽乞郢止]  
　　樓臺半角柳千絲壇坫東南仗主持一代高文私淑久倉山繼起有孫支倉山舊主○萬里天南歸遯翁驚才絶豔震寰中名山著述宏經濟儂早傾心讀海東天南遯叟○　筆尊聞策治安冰清玉潤世尤難人皆守黑公知白莫謾花從霧裏看霧裏看花客○萬言倚馬日宣揚名滿寰區翰墨塲曾紀生辰徽國俗剛逢寒食古高昌高昌寒食生○芳蘭九畹夢靈通摹寫叢談粉墨工何日瓣杳虔執贄春申江閣訪賓紅夢畹土○風流淮海軼羣才新咏曾經　玉臺一自閒雲西脊隱懶爲霖雨出山來西脊山人○六鰲滄海策征軺　字追隨八百橋跌宕一枝風雅筆新詞傳遍土人筆策贅遊客○閨中琬琰掌中珠三絶才兼詩畫書不枉蓬瀛跨萬里聯吟得侍女相如聯珠女史扶　三小素草　淞北紫來閣 
[上海文報局内山東賑捐收解處經收開封電局賑欵細户另登清單]  
　　趙亷翁募前東河節帥成捐銀七十八兩董觀察克紹拾兩陳大令世偉八兩沈通守振麟李大令文熊秦通守致和三户各六兩彭二尹尊殷二尹同政姚少尉近曦張二尹夢單陶二尹家瑜王二尹丞坦方少政勤徐二尹賑麟程二尹粤生金尹光魁張　尹大麟沈二尹梧辛巡宰裕長陳少尉賑麟李二尹兆周高少尉丹桂費尹貫一李尹亷張少尉栢年劉二尹正芳鄒二尹蘭程二尹燦唐少尉耀先湯二尹樹煊二十五户各銀四兩龔二尹贄圖十六兩李州别駕汝霖八兩彭少尉肇鏞祁巡宰景曾程少尉之驥孫二尹祝三薛二尹捐姚二尹慶泰梁少尉恩承葛二尹鴻如王二尹元錡汪二尹炳　十户各二兩以上共計汴平銀二百五十兩李通守廷鎭捐錢八千三百二十文樊通守恩慶八千二百八十文畢通守治臣十六千八百文畢二尹世輔七千文趙少尉貴清五千五百二十文賀少尉祖荃五千文孫二尹觀政二千八百文王少尉靜瀾祁少尉愷黃二尹瀚劉少尉文翰田少尉金聲○五户各五千六百文謝二尹鼎周少尉彭齡魯二尹兆廷三户各五千五百二十文徐少尉業舌王少尉士亷二户各五千五百文袁明經保倡二千七百二十又周二尹士熙内守戎遇泰王千戎翼清三户各二千八百文以上共計錢一百廿千零四百文合銀八十六兩以上兩共合計汴平銀三百四十四兩○何萬翁非常功德册恆泰堂八兩十經堂五兩黃垣原三兩和本堂懷古堂二户各二兩居易堂馮麗卿　錫堂福蔭堂四户各一兩又册鮑東昭德堂　彝堂依仁堂四户各二兩懷善堂永慶堂二户各一兩林康甫三兀路雨農武漁册前任泉河分府魯瑞庭亦政堂五户各二元劉登鑑公舘行紫堂杜韻圃孟竹傭五户各洋一元無名氏二千文荆鵬飛五百文巨順玉一千文又册福壽堂二十兩克已堂厚生堂張二户各十兩覺空子八兩趙亦萃安樂堂無名氏吳禮和玉燕堂馬我堂吳卿雲堂王崇厚堂潤先堂黃九户各四兩賜硯堂二兩敬華堂任奚中李二户各一兩恆春堂許晨緒堂華二人各一千文修竹道人桐蔭堂邢衣中堂王王燕堂馬招德堂錢繼善堂蕭述德堂泰來堂八户各五日○又册敦睦堂宋金緒初二人各四兩橋建堂許如堂汪少芸正心堂四人各二兩趙子章李菊生郭靜亭李煜亭無名氏修　堂六人　一兩無名氏五錢又册黃仲耀二兩甘修堂馮一兩楊明德楊僕氏楊胡氏楊年氏楊張氏楊魯氏六人各六錢八分又册三十六峰主人四兩程　堂史氏齋秋慢三　各　元承　堂楊特峰徐瑞符韓霽青鄭洪儀保合堂秦玉屏韞玉堂九人各一元何雨生六元仁壽堂蔣萃堂二人各一千文劉壽山吳定生松竹堂高鳳鳴四人各五百楊人氏楊張氏楊萬門楊晉候楊觀楊張氏楊李氏楊諸葛氏楊自新楊吉甫楊昆生楊鼎新楊善甫楊全生揚添壽楊克昌楊八十楊留官楊竹孫二十人各銀六錢八分○以上統共合捐汴平銀五百四十九兩零四分實收到申規元五百八十九兩三錢九八於六月二十九日由元豐九票號交到合併聲明 
[上海四馬路文報局内山東賑捐收解處經收寶應通源莊經捐細户另登清單]  
　　安宜通源莊同善公局諸君經捐第三批從儉堂洋四元李章甫四元囂子君德堂汪慶生忍見閣四户各二元盡一分心無名古希老人汪敬之綠施室五户各一元朱少莊五角咸和堂貫卿氏二户各錢十千漢卿氏錢八千月卿五千二伯而甫郝辛農二户各錢五千江子芹勤益堂二户各錢四千郝王氏四千二百六十郝趙氏錢三千一百廿高三女史六千四伯三十内大姑沈全沈貴盧責立四户各三十郝喬氏郝陶氏郝周氏郝高氏郝四太五户各錢二千房羊無名李庭翁郭嚴氏楊董氏丁大姑郝殷氏六户各一千郝丁氏郝王氏郝高氏三户各一千另四十和平室大房乙千五日丙子宇李冰呼李庭翁郝嗣隆周嗣恩少溪氏乘夷乃雲紅乃郝王氏郝金氏郝邵氏郝陶氏郝殷氏貢郝氏郝童藥王氏郝史氏又名郝良氏元普吾郝　氏徐嫂廿三户各錢五伯鴻記程脅臣郝王氏郝王氏郝張氏郝潘氏倪大太唐德昌八户各二百無名二百八十蔣鳴洪史咸无周步昌邵二乃吳名氏邵大始吳名氏李大姑唐傑昌高土昌韓貴元紫三姑成妹周長源孫同發周大富無名楊如喜朱大八太成姨無名氏廿二户各一百潘菊生四百無名氏三百六十郝壽之郝王氏辛大太彭大太四户各三百郝李氏四百郝乘總錢八伯邱李氏錢一千另三十五○以上共洋廿一元五角錢一百十七千三百零五計實收到洋一百三十四元合并聲明 
[上海四馬路文報局内山東奉天賑捐收解處經收南昌電局第二批賑欵細户清單]  
　　另登六月廿九日何梅閣翁經交非常功德册一千七百四號横江渡卡沈翁經募源興典四千會稽愛竹軒沈十元梁啓煥一元劉建庭張香餘玉峰氏不書名各四百上昇齋范錫三二户各二百以上共合捐洋十七元○又册一千七伯二十號景德鎭厘局余大守募澹園居士三十元又一千八百三十五號角山卡唐司馬募四元又一千八百三十七號姑塘厘卡許亮甫三十千又施雲章曹少卿同泰周承裕堂無名免災氏留更堂善念氏手談子九户各二千李鼎受湘計汪少翁六也書屋萬小湖劉厚山葉子西七户各一千共捐錢五十五千合計洋五十元又一千八伯四十號洋口厘卞周安孫二元又一千八伯四十號番陽賀餘慶　華兩户各二元積誠堂亦潤堂劉樹德堂任繼書堂張四户各一元以上共捐洋一百零八元又一千八伯五十誠上高縣俞明府募壺瓶山人十千菱湖棣輝書屋三元筆悟居土銀一兩又一千七百五十四號湖口鹿局鮑太守捐銀三十兩又一千七伯五十五號義寗州茶厘局阮太守募義記福記二户各銀三兩番記合記恆記兩户各二兩　　堂阮四兩潤記立記小記致記詒安堂連記謙記壽椿堂振記心兄十人各一兩朱長風葉藹亭無民三户各一千以上共捐銀廿八兩錢三千又一千七伯五十九號豐城縣汪明府募李福亭十兩汪苑孫廿元杜山輝李林魁正益錢同泰錢四户各三元朱世德堂十元以上共捐十兩又洋四十二元又册一千七百七十七號萬年縣姜明府捐江西清愼吏十兩皖懷條塵皖懷　根二户各一兩楊恩漙戴文魁陳崇德堂堂饒守善堂王永義堂萬學峰程逹邦高華曹三益堂九户各一元以上共捐銀十二兩洋九元又一千七百七十二號平鄕縣顧玉司山房孟晋齋俟秋吟舘三户各十兩卽於六月廿九日收到第二批墊解規元三伯兩由本埠蔚長厚票號交來合并聲明 
[上海六馬路仁濟營堂經收咸有一德册施醫給藥捐六月廿乙至三十日第廿五次清單]  
　　吳稷卿翁交來寶泰恆廿元江隂陳周氏率媳史名廿元江西閩橋樹德堂爛板洋十元圓園主人雲間宋祖禮求妻産後平安葉吟松來傳登雲求女病愈不發三人各十元歐陽芸瞿賴記無名姓隱名姓吳春生芳茂三人求父病愈六人各二元程思源四元營口裕成山西大德恆大德玉三户各一元四角五分陜西無名氏一一角六分陜西永安唐九角一分直隸忠厚唐五角八分元泰莊謝樹德堂陳俊記九江不書名四户各一元唐雪增五角九江老福興信局來不書名銅洋廿一元吳仰亭銅洋三元徐君記銅洋一元百川逼票號來無名氏錢五千王殿元二千五百文吳廣成錢一千四百四十吳惠成吳德寶吳和成吳秉毛樹棠五户各錢三百六十共收洋一百另七元五角銅洋廿五元共收錢十千另七百四十 
　上海四馬路文報局内止東賑捐收解處經收寶應通源莊經募賑欵另登清單 
　　安宜通源莊同書局諸君經勸第五批東賑陸浩秋三十元無名氏四十一元宋王氏三十元王兩上四元劉祥記劉貴記二户各一元留餘堂同人唐二户各錢四千郭福記二千華蓮記錢一千朱啓明等朱木天二户各錢九百四十四廣聖錢六百章蔡氏錢二百無名氏成虎文二户各錢一百○以上共洋八十七元錢十三千八百八十八計寶收到英洋一百元合併聲明 
 
 

Page 10

 
 
   
 
 

Page 11

 
 
[光緒十五年六月廿五日京報全錄]  
　　宫門抄○諭旨一道錄前○分選單○發抄硃批五道○大臣額奏擬定塔爾巴哈台營制兵額餉章並裁去經制添設員弁摺○又奏委署協標中軍等缺片○護新撫魏奏委署滿營現設六旗員缺片○署晉臬吳奏接署臬篆日期摺○川督　　奏甄别道員片○浙撫崧　奏委署知縣等缺片○直督李奏叅將病故揀員借補片○六月二十五日推班○希朗阿等各謝　投缺恩○曹鴻勛謝改放江南副考官恩○恩全請假十日○内務府呈進九九盒○召見軍機皇上明日辰初升乾清宫受賀辰正入座聽戲○光緒十五年六月分選單○知縣山西靜樂趙爾豐正藍監福建順昌孔憲教湖南甲上杭賀沅直隸甲○　丞浙江瑞安徐德彰江西供江西萬年江兆熊河南優○吏目河南裕州張秉禮山東吏員廣西左州許彰觀貴州監○巡檢廣東嘉應州鄧寶臣直隸供事平遠王學廉順天廪鎭平王文欽浙江監永安王仲壽四川監○典史廣東龍門陳慶庚河南監○發抄倪文蔚奏兵馬錢糧報銷援案請展緩奉　硃批着照所請該部知道欽此○卞寶第奏酌定台灣郡縣缺目各官養廉奉硃批該部議奏欽此○又台省本屆計典暫附閩省辦理奉硃批着照所請該部知道欽此○劉銘傳奏變通酌補知縣章程奉硃批吏部議奏欽此○又候補知府吳本杰署台南守奉硃批吏部知道欽此○○奴才額爾慶額跪奏爲擬定塔爾巴哈台屯防副將協標各營旗兵額餉章並請裁去經制添設千把以下等員缺以實營伍而資鈐束謹開清單恭摺具陳伏乞聖鑒事竊查塔爾巴哈台防營業經添補足額改設步隊三營馬隊四旗共員弁勇丁一千九百九十八員名一律支領坐糧共計每歲需正餉銀十一萬八千三百一十八兩二分其餘一切欵項仍照舊案支發惟各營員弁缺額除原設副將以下等缺三十五員不計外按照甘肅新疆巡撫劉錦棠奏定章程應裁去經制外委四員添設千總二員把總二員蒙古把總二員額外外委三十名合之原設各員缺共六十七員名至各營員弁應領俸廉薪蔬紙張馬乾折色料草等項銀兩照章支領外其公費一項塔城瘠苦情形與新疆南路迥殊自應酌定數目以資辦公擬每歲支給銀二千七百兩俟分防設汎後視道路遠近再行切寔估計報部查核署理塔爾巴哈台屯防營副將白占春禀請具奏等情前來奴才伏查前任叅贊大臣錫綸奏設副將以下等三十五員缺係照舊制辦理兹照劉錦棠奏定新章按三營四旗合算所有原設各員缺實屬不敷分布惟有仰懇天恩俯念邊陲要地准其裁去經制外委四員添設千總二員把總二員蒙古把總二員額外外委三十名以實營伍而資鈐束並懇勅部立案俾垂久遠而便遵守除將各營員弁缺額勇丁數目歲需餉項實數詳細繕具清單恭呈御覽外所有擬定塔爾巴哈台協標營制兵額餉章並請裁去經制添設千把以下員弁各緣由奴才愚昧之見是否有當謹會同伊犁將軍色楞額陜甘總督楊昌濬護理甘肅新疆巡撫布政使魏光燾合詞恭摺具陳伏乞皇上聖鑒訓示遵行謹奏奉硃批該部議奏單併發欽此●○○額爾慶額片再查奴才所部馬步各營現已改支坐糧擬定營制自應更換名目以符奏案所有綏靖中營擬改爲協標中軍仍委署塔爾巴哈台屯防副將白占春管帶惠遠後旗擬改爲協防西路營仍委署遊擊耿世才管帶綏定前旗擬改爲綏靖城守中營仍委署都司孫國乾管帶綏靖後營馬隊擬改爲協標中軍都司馬隊一旗仍委署都司胡祥麟管帶綏靖馬隊前營擬改爲分防東北路馬隊一旗仍委署守備李兆祥管帶其新設之協防西路營遊擊中軍守備馬隊一旂仍委署守備李孝龍管帶綏靖城守右營索倫馬隊一旗仍委署守備陳福玉管帶其餘千總以下等員缺擬照新章卽以各營哨弁分别委署以重職守而專責成除飭遵照並報部立案外理合附片陳明伏乞聖鑒謹奏奉硃批該部知道欽此○○魏光燾片再臣查烏魯木齊巴里坤各滿營遷併古城現遵部議暫按六旗安設所有佐領防禦驍騎校等缺應先就巴里坤舊補實缺及烏魯木齊古城補用各員擇其辦事勤愼銜缺相當者暫行署理以專責成兹據城守尉德勝呈稱新設廂黃正白旗佐領員缺請以四品花翎寔缺佐領雅爾杭阿防禦員缺以五品藍翎實缺防禦琦徹圖驍騎校員缺以五品藍翎實缺驍騎校恒麟分别署理廂白正藍旗佐領員缺請以四品藍翎實缺佐領哈隆阿防禦員缺以藍翎防禦慶福驍騎校員缺以五品軍功實缺驍騎校倭仁布分别署理正黃正紅旗佐領員缺請以花翎卽補協領文裕防禦員缺以四品花翎卽補防禦都成額驍騎校員缺以五品軍功卽補驍騎校景文分别署理廂紅廂藍旗佐領員缺請以四品花翎卽補佐領多貴防禦員缺以五品軍功補用防禦懷塔奔驍騎校員缺以六品藍翎卽補驍騎校福隆阿分别署理左翼蒙古四旗佐領員缺請以三品花翎卽補協領德克吉本防禦員缺以五品藍翎卽補防禦蘇克敦驍騎校員缺以五品藍翎卽補驍騎校多印分别署理右翼蒙古四旗佐領員缺請以四品花翎卽補佐領富尼善防禦員缺以五品軍功卽補驍騎校伊克精額驍騎校以六品藍翎卽補驍騎校連奎分别署理等情前來除由臣給委並檄飭德勝查照奏案開具巴里坤滿營舊補各員銜名咨部開缺按現設六旗員數另案呈請奏補外謹會同伊犁將軍臣色楞額陜甘總督臣楊昌濬附片陳明伏乞聖鑒謹奏奉硃批兵部知道欽　●○○二品銜署理山西按察使遇缺儘先題奏道吳其復跪奏爲恭報微臣接署臬篆日期叩謝天恩仰祈聖鑒事竊臣於五月初三日在署冀寧道任内接奉護撫臣豫山行知署按察使沈晋祥升授湖南按察使所遺臬司篆務委臣署理遵於五月初九日卸署冀寗道篆准署按察使沈晋祥將印信文卷移交前來臣當卽恭設香案望闕叩頭謝恩祗領任事伏念臣湘江下士粤嶺從戎於役十年屢叨登於荐剡備員三晋復五攝夫監司方以報乏涓埃駑庸莫效兹又摧陳臬事蚊負堪虞寵命遽膺下懷滋懼查晉省爲近畿要地臬司則總匯刑名所有察吏安民鋤暴詰奸在在均關緊要加臣擣昧深懼弗勝惟有矢愼矢勤遇事禀商護撫臣實心經理斷不敢以暫時攝　稍涉因循以冀仰答高厚鴻慈於萬一所有微臣接署臬篆日期曁感激下忱現合恭摺叩謝天恩伏乞皇上聖鑒謹奏奉●硃批知道了欽此○○劉秉璋片再查道府丞倅州縣等官無論何項勞績保歸候補人員卽以到省之日起予限一年詳加察看出具切實考語專摺具奏分别繁簡補用等因兹查有試看年滿應行甄别遇缺儘先題奏道王季寅由甘肅遇缺儘先題奏道員遵例捐離原省改指四川於光緒十四年二月二十日到省之日起扣至十五年二月二十日試看一年期滿由藩臬兩司詳請甄别前來臣查該員王季寅年壯才明應請留川照例補用倘或始勤終怠仍當隨時核辦斷不敢因甄别在先稍事姑容致滋貽誤除咨部外理合附片具奏伏乞聖鑒謹奏奉硃批吏部知道欽此○○崧駿片○再准部章各省州縣缺出分班輪署先委正途一人次委勞績一人再將各項委用試用人員輪用一人每屆三月彚奏一次等因歴經遵辦在案兹查光緒十五年春季分浙江輪委州縣有新城縣知縣周熙調省遺缺委勞績班候補班前知縣忠滿署理又龍泉縣知縣姜應齊撤任遺缺委試用班常捐候補班前知縣程熙增署理又慶元縣知縣申祜訓省遺缺委正途班教習試用知縣田獲署理據布政使許應　詳請具奏前來奴才覆核無異理合附片具奏伏乞聖鑒謹奏奉硃批史部知道欽此○○李鴻章片再提標昌平營叅將麟華於光緒十五年三月初四日病故應請勅部開缺所遺係沿邊旗缺應於旗員内揀補查該叅將駐紥昌平州爲近畿要地轄境遼　事務殷繁督率操防非勤明熟悉情形之員弗克勝任兹查有記名提督提標右營遊擊春福年五十一歲正藍旗滿洲人由前鋒校歴補前鋒侍衛同治二年發往陜西以叅將委用旋調赴花馬池攻　回匪收復寧靈案内保以副將儘先升用同治八年借補直隸提標右　遊擊嗣因疉克賊巢屢解城圍洊保記名提督光緒十一年到任該員營伍老練紀律嚴明情形亦甚熟悉以之借補提標昌平營叅將實堪勝任亦與例章相符並無違碍事故應請准其借補以裨地方除將麟華病故委騐各結並春福履歴咨部外理合會同直隸提督臣李長樂附片具陳伏乞聖鑒勅部核覆所遺提標右營　擊員缺直隸省現有應補人員應請扣留外補謹奏奉硃批兵部議奏欽此 
 
 

Page 12

 
 
[光緒十五年六月廿六日京報全錄]  
　　宫門抄○教職單○發抄　硃批四道○護晋撫豫奏遣補省會道缺摺○又奏委署臬司等缺摺○又奏甄别知縣片○大臣額奏塔爾巴台防營業經改支坐糧並就近募勇足額摺子○六月二十六日推班○續昌等各謝調授侍郎○召見軍機○光緒十五年六月分教職單○教授奉天錦州毓堃正藍拔浙江衢州張堯淦湖州甲湖南常德李春馥寶慶舉廣東廉州鄭蘭芬廣州廪四川重慶榮楠志州甲○正諭直隸元城許瑞祺順天廪山東壽光周繼登濟南舉山東章邱馬裕民登州四川廣安王潨成都陜西耀州王燦林同州浙江麗水朱煜杭州廣西宣化唐鳳儀桂林廣西東蘭熊佩芬桂林雲南尋甸陳侃雲南俱舉○訓導山西沁源劉　怡代州舉河南考城李清佩汝州優浙江慶元沈鏡蓉紹興舉福建寧德林昌謨福州舉湖北松滋張炳璜武昌優廣西天河劉忠文思思歲四川渠縣戴孟恂重慶優四川清溪李昻潼川舉四川夾江劉樹棻○復諭直隸遷安臧鵬展順天恩直隸撫寧孟繼坤天津舉山東在平王元英武定拔陜西藍田史秉鑑同州禀四川金堂尹澤周重慶廪四川西充周道洽成都舉四川開縣唐應瑩成都副○復訓山東平度州齊肇杰東昌福建歸化陳紹曾福州江西吉水葛憲文瑞州俱廪浙江東陽屠方規寧波副浙江黃巖張葆華嘉興挨○發抄倪文尉奏豫省盜匪日熾請籌撥經費認眞跴緝奉硃批户部議奏欽此○又商邱令許成忠調署杞縣令奉硃批吏部知道欽此○又淮寧縣等處失火被災情形奉硃批知道了着卽飭屬查明被災户口妥籌撫卹毋任失所欽此○又候補知府曾彦銓仍照原請開復奉硃批吏部議奏欽此○○護理山西巡撫布政使世襲二等輕車都尉臣豫山跪奏爲遴員請補省會道員要缺以重地方恭摺具陳仰祈聖鑒事竊臣接准吏部咨光緒十五年四月二十日内閣奉上諭湖南按察使着沈晋祥補授欽此當經恭錄轉行在案所遺山西冀寧道員缺係衝繁難兼三要缺例應在外揀選請補該道駐紥省會統轄四府三直隸州政務殷繁且時有委辦事件非爲守兼優才望出衆之員不足以資治理定例各省應題缺出應先儘候補題補臣與署藩臬兩司於在省候補道並實缺知府在任候補道各員内逐加遴選非資望較淺卽人地未宜未便稍涉遷就惟查有在任候補道太原府知府俞廉三現年四十八歲浙江山隂縣監生由山西花翎軍功知縣防河出力保俟補缺後以直隸州知州用同治十三年補武鄕縣知縣光緒元年二月丁母憂回籍二年因前辦防務出力保俟補缺後以知府用三年服闋以直隸州回省候補四年補代州直隸州知州五年辦賑出力保奬俟開缺歸知府班後加鹽運使銜七月引見回省十月到任九年補寧武府知府十年閏五月到任十一月前署撫臣奎斌奏保人才案内奉旨交軍機處存記欽此奏明調省辦理練軍事務因辦理塔城轉運出力經前塔爾巴哈台叅贊大臣錫綸奏保以道員在任候補吏部議准十一年九月初四日覆奏奉旨依議欽此照章以是年九月二十三日作爲道員在任候補日期准部註册十二年因籌解甘肅新餉無誤保俟開缺歸道員後賞加二品頂戴十三年調補太原府知府六月十七日奉文任事臣與署藩臬兩司到任均未及三月例不加考惟署藩司嵩崑與前署藩司及臬司本任曁署臬司沈晋祥於前署臬司並冀寧道本任内會查得該員俞廉三學精品端才識閎遠潔已率屬辦事寔心現任首郡要缺並兩署河東道篆務表率整飭一切措置裕如歴官晋省二十餘年情形最爲熟悉以之請補冀寗道要缺洵屬人地相宜實堪勝任任内並無違碍處分與例係屬相符據該署司等會詳前來合無仰懇天恩俯念員缺緊要准以在任候補道太原府知府俞廉三補授冀寧道於地方大有裨益如蒙俞允該員係在任候補道請補道員銜缺相當毋庸送部引見所遺太原府知府係屬省會要缺例應請旨合併陳明所有遴員請補省會道員要缺各緣由是否有當理合恭摺具奏伏祈皇上聖鑒訓示謹奏奉硃批吏部議奏欽此○○豫山片再查署山西按察使冀寧道沈晋祥欽奉諭旨補授湖南按察使所遺臬司篆務亟宜遴員接署查有現署冀寧道候補道吳其復堪以委署所遺冀寧道篆務係屬省會首要現又辦理科塲必須才識優長情形練逹之員方資治理查有在任候補道太原府知府俞廉三堪以委署其太原府知府篆務亦非精明穩練弗克勝任查有在任候補知府太原府同知張承熊堪以署理遞遺太原府同知一缺卽令太原府通判慶霖兼理臣到任未及三月例不加考合併聲明據署藩臬兩司會詳前來除分檄飭遵並咨部知照外理合附片陳明伏祈聖鑒謹奏奉硃批吏部知道欽此○○豫山片再前准部咨嗣後分發各省道府州縣試用人員令於到省期滿後嚴加甄别等因歴經遵辦在案兹拔貢試用知縣韓景琦拔貢試用知縣陳礽頤均已到省試用二年期滿臣在藩司任内會同臬司嵩崑具詳請奏撫臣剛毅未及核辦移交前來臣到藩司本任及護理撫篆均未及三月例不加考惟據署藩司嵩崑前在臬司任内查得該員韓景琦當差勤愼辦事細心陳礽頤年强才優辦事謹愼臣復面加考試均能明白例意堪以留晋照例分别補用除將各該員履歴清册咨部查照外理合附片陳明伏乞聖鑒謹奏奉硃批吏部知道欽此○○奴才額爾慶額跪奏爲塔爾巴哈台防營業經改支坐糧並就近募勇足額以便操防而資分佈恭摺具陳仰祈聖鑒事竊奴才於去歲擬將塔爾巴哈台防營改爲步隊三營馬隊四旗自光緒十五年正月初一日起一律改支坐糧並將本年應需餉項切實估計繕具清單聽候部撥業經咨由伊犁將軍色楞額會同奴才恭摺奏明在案惟前准甘肅新疆巡撫臣劉錦棠咨稱所有塔城防營應俟伊犁營制定規再行以次核辦等因伏查本年軍餉雖經户部預爲籌撥自應及時整頓以顧餉源固不敢操之太急亦未便過事因循奴才於接准色楞額抄槁資會後當卽轉飭各營弁勇均自本年正月初一日起改支坐糧所有營哨各官均照新章支領緑營廉俸具有未經署缺者皆照舊案支給俟營制改定後再行另案辦理現在軍心安帖毫無異議惟各營勇丁缺額自應陸續招募以資操防查劉錦棠原議塔城擬留漢隊二千名旗隊一千名以資鎭撫等語又奴才前奏裁撤漢隊添練旗隊抽調甘肅携眷兵丁歸復緑營舊制嗣經兵部移咨陜甘總督查照辦理旋准譚鍾麟咨覆以甘肅各鎭兵燹之後實無兵丁可以調撥正籌辦間並准兵部咨開以甘肅現旣無兵可調應如何辦理之處仍令奴才會同陜甘總督妥籌商辦等因咨行知照前來奴才查甘肅現旣無兵可調若復派員入關招募誠恐耗費過多自應就近由關外招募以歸簡使奴才前次會奏請將塔城防營改爲步隊三營馬隊四旗以便擇要駐紥除前年挑留綏靖中營步隊五百人現擬改爲協標中營向係足額毋庸募補外其由伊犁派來之惠遠後旗現擬改爲協防西路營綏定前旗現擬改爲綏靖城守營以上兩旗共弁勇七百四十六員名按照新章每營以四百九十八人爲定額尚應添募勇丁二百五十餘名所有馬隊四旗除將現有之綏靖馬隊前後兩營共勇丁三百名改爲兩旗分歸協標中軍都司曁分防東北路守備管帶按每旗一百二十六人爲定額計撥出勇丁四十八名應添募勇丁七十八名並成一旗歸協防西路營　擊中軍守備管帶又前年挑留索倫馬隊一百名此項官兵久已訓練嫻熟往來巡守均稱得力若行遣散甚覺可惜現擬續挑二十六名毋庸作爲叅贊親軍小隊卽改爲綏靖城守右營馬隊一旗仍照選鋒營章程支給口分較之漢隊每年亦可節省銀三千餘兩以上四旗按照新章共計馬步勇丁一千九百九十八員名現有馬步勇丁一千六百七十二員名計勇丁空額三百二十六名除本年正月陸續就地募補勇丁一百五十四名外並經奴才委派花翎補用副將何得勝補用叅將劉世臣赴新疆省城附近招募新勇一百七十二名均於三月底先後到營添補各營缺額其在營老勇自正月初一日起就地募補勇丁自二月初一日起新招勇丁自四月初一日起開支口糧以符原設三千人之數併前年裁撤長夫一欵合算每年約節省止餉銀三萬八千餘兩現在營制一切粗有規模仍當由奴才隨時督飭將弁認眞訓練務使兵歸實用餉不盧糜以仰副聖主愼重邊防修明武備之至意除將招募勇丁花名清册並起支口分日期另案咨部查照外所有塔爾巴台防營業經改支坐糧並就近募勇足額各緣由謹會同伊犁將軍色楞額陜甘總督楊昌濬護理新疆巡撫布政使魏光壽合詞恭摺具陳伏乞皇上聖鑒謹奏奉硃批該部知道欽此 
 
