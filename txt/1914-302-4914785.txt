# 1914 - 302 - 4914785

 

Page 1

 
 
   
 
 

Page 2

 
 
時評 
[今後之推測（冷）]  
　　今後其殆所謂政府之全權時代乎行政部將無異派之一人議會場中又無異派之一人以前之所謂常有掣肘者今無一人掣肘矣 
　　不特人也且所謂法者皆政府所定之法也憲法已經消滅約法已經修改其餘一切之制度亦盡改變以前之所謂法之掣肘者今亦無一法掣肘矣 
　　夫有一人一法足以掣肘則所有一切爲難艱鉅皆可委之於其人其法若無掣肘者則政府將無委過地矣故自今以往政府之得意亦政府之不幸也 
專電 
[北京電]  
　　政府擬任凌福彭内務朱啓鈐專交通凌語人云如班子凑得齊則我亦無不出之理似係久局 
[北京電]  
　　莊藴寛因任都肅政史辭約法議員及浦口督辦袁批前者不必辭後者可緩辭 
[北京電]  
　　熊希齡呈中國油礦太多未便一一試採應俟美孚有成後再辦他礦袁總統以關係各部交議 
[北京電]  
　　約法會議已議决優待條件加入約法 
[北京電]  
　　中央政費原定二百萬以新添約法會議及平政院加二十萬 
[北京電]  
　　大借欵减額說不確 
[北京電]  
　　本年預算收支約短三千三百萬元財政部擬裁冗費四百萬元變賣各省官產可得五百萬元契稅可得數百萬元餘另籌通今各省將所收國家稅彙齊後即解京不得截留 
[北京電]  
　　國務院議漢冶萍欲改爲官商合辦必須改訂借約孫總理擬派員赴滬清查 
[北京電]  
　　國會議員歲費已發四十二萬 
[北京電]  
　　交通銀行在新加坡香港兩行内提二百五十萬元借於粤省以酒捐烟絲捐作抵 
[北京電]  
　　中國銀行因交通則例有分理國庫權擬定分權辦法呈部 
[北京電]  
　　喧傳陸建章將專任剿匪但余（訪員自稱）聞徐留陸頗切恐不確 
[西安電]  
　　毅軍六營已抵省垣匪知省防堅固現已西竄鄠縣盩厔等處查鄠郿各縣土匪出没無常本不安靖現白匪與土匪聚集勢益猖獗而且陜中精華全在渭河流河而官軍節節尾追無迎頭一擊之功不啻爲匪造生路一時决難殲滅云 
[徐州電]  
　　張軍在十二圩地方破獲黨人機關生擒十餘人均係柏文蔚黨徒並軍械甚多張勳電請中央從優奬勵 
[廣東電]  
　　康有爲因張仲澤案誣攀電請袁總統嚴究實據窮治主者虞日覆電奸人造謠誣及賢哲篝火帛書萬不足信請勿介 
 
 
 

Page 3

 
 
意 
[廣東電]  
　　香山報告匪已平靖 
[廣州電]  
　　龍濟光軍隊擾亂上淇地方經大總統飭查龍以爲上淇係黨人根據地此種謠言顯爲黨人有意中傷請中央萬勿輕信云云 
[廣東電]  
　　粤省實行提收舖屋等租充銀行股本維持紙幣 
[南京電]  
　　蘇省第二次送考知事周陞曜等十一人現已陸續晋京 
[南京電]  
　　中央電令張巡閱來寗與馮督會商剿匪事 
[南京電]  
　　省公署定本月二十四日召集各縣商會總理來省會議 
[南京電]  
　　敎育司長江謙現赴鎭揚調查學校准一星期旋寗 
特約路透電 
[西安府電]  
　　大局頗危有善戰之匪二千餘人與携械之羽黨若干已離南山西陷鄠縣盩厔縣郿縣大肆刧掠殺人甚多鄠縣一處共死二百人渭河之北武功縣亦被陷乾州及三原縣均岌岌可危各處秘密黨紛圖起事交涉使已令省外各縣外人集居省城趙倜所率之兵二千五百人已於今日行抵西安餘兵旦夕可至 
[西安府電]  
　　西安府現尙安謐惟當道頗爲焦灼匪之間諜甚衆城内稽查極嚴白狼在各處出示痛斥政府其旗上大書政治革命四字 
[北京電]  
　　政府電令四川各長官嚴防白匪竄入川省 
[北京電]  
　　傳聞徐世昌現偏倚陸軍黨 
[北京電]  
　　袁總統擬任叚芝貴爲直隷都督 
[北京電]  
　　清廷選八旗幼女五十人以充宫眷舊制當選三百人 
[北京電]  
　　陸軍部接電距通州東五十英里之某縣知事爲痞徒殺死 
[北京電]  
　　國務總理呈請援前廣西都督沈秉堃之例撫卹趙爾豐眷屬袁總統已准如所請並命陸軍部俟趙爾豐靈櫬抵京即派代表前往致祭 
[北京電]  
　　財政部收到奉天解來洋三十萬元 
[北京電]  
　　奉天都督致電袁總統請節敎育費以充軍餉 
[廣州電]  
　　龍督李省長前議設立銀行收回紙幣今日議决辦法擬迫今商埠内店户每家按一月房租之數繳出現金購買該銀行股票並議加稅十成之八所加之率准付紙幣以六成銷燬四成付軍餉 
[蘭州府電]  
　　當道遵行北京命令遣散漢回軍隊若干辦理頗爲得手 
[蘭州府電]  
　　當道遣軍若干開往晋省邊界以防白匪竄入 
[蘭州府電]  
　　當道禁烟頗力據各方面消息觀之甘肅省内已無罌粟 
[蘭州府電]  
　　前任都督張秉華已首途赴京 
[蘭州府電]  
　　據陜西消息趙倜已率兵三千名由潼關行抵西安據稱沿途未見一匪 
[東京電]  
　　官中發出報告如下皇太后病極危篤决意回京其餘詳情當道不准宣布 
[東京電]  
　　日太后病勢轉篤日皇日后今晨七點十五分鐘乘火車赴其私宫省視 
[東京電P ] 
　　現恐太后病益危篤皇族貴人紛由東京赴其私宫據官中病狀報告太后於上午一點四十分鐘忽攖心疾勢頗沉重 
[東京電]  
　　據電話消息太后症勢極重將於本月十一二日回至東京 
[東京電]  
　　宫内大臣渡邊伯爵因病辭職將由波多男爵繼之 
[東京電]  
　　日皇日后及扈從人員今日下午四點三十分鐘回抵東京處太后私宫爲時極短太后大約將於十一日晨間返京抵京之前不致宣布詳情惟當道已在豫備一切太后日來病勢漸減據官中報告殊有希望乃至昨夜一點五十分鐘時東京接有電話謂太后病忽轉危於是内廷頗爲不安 
[東京電]  
　　元老院嘗圖組織内閣未能遂願故料山本伯爵仍將留任若干時云 
譯電 
[北京電]  
　　梁士詒語德文報訪員曰約法修正案大約將於二十日内擬定先呈大總統認可然後組織約法會逐條通過之今後三年内恐不致召集國會惟三月以内將由國民選舉代表組織一參議院以代之議員額數約近百人且將另設樞密院贊助政府及大總統樞密院將以大總統之顧問及政治會議議員一大部分組織之梁士詒復謂徐世昌出山與否志尙未定 
[北京電]  
　　孫寶琦周自齊徐恩元已由中政府任爲商訂第二次五國大借欵代表五國銀行團要求須將中華銀行之管理權授予外國顧問未經中政府允可 
[北京電]  
　　駐京德使照會外交部德國已任濟南府德領事卑士博士德華銀行高特士君膠州政府葛塞君爲商辦山東建造鐵路事宜委員 
[廣州電]  
　　五國銀行團已付洋八十萬元與廣東省政府自付欵後禾聞兵士有騷擾情事聞是欵乃由第一次整頓庶政借欵内撥 
出 
[倫敦電]  
　　下議院統一黨議員里斯君質問外交副大臣亞克倫君日本是否已得中國招商輪船公司之管理權英政府曾否籌議供給中國借欵俾令購回該公司及漢冶萍公司藉保英國在揚子江之利益亞克倫君答稱日本並未得招商輪船公司之管理權英政府對於保全揚子江英人利益一節深知其急要惟不能因此提及借款問題 
要聞一 
[近日之系（四月六日）]  
　　（本報駐京記者遠生） 
　　北京比來通行問答惟（政界暗潮如何）云云而已所謂暗潮者乃某系與某系之作戰計畫之謂也 
　　粤系淮系之說起於楊士琦交通總長一席爲梁士詒中止之一段故事此事余已詳報蓋自此事發現暗中激鬥已達極點譬如墜石於地非達到一種結果不止也記者不善用此種流行語以系之一說暗昧不明究竟某人屬某系亦不甚的確而今之某某反對某某者固亦有以政治上爲立脚點不必盡出於系也 
所謂暗潮質言之無他即有一大部分人不滿意於梁士詒欲換一種政局而已 
　　梁士詒氏以近水樓台之故事實上幾爲無冠之總理殆所共認其最大原因固一面由於梁有經濟上財政上之根據一面實由内閣與總統府之間以秘書長爲之樞紐故内閣制之廢滅及以總統最親信之人爲國務卿則事實上實另開一種新局面而秘書長將退權於無爲全盤棋子之勝負都在於此 
梁士詒氏先定不贊成總統制後又頗主張不設國務卿無可諱言今事實上殆已完全决定設國務卿矣其最要點則問徐世昌氏是否肯出耳梁之勢力以醖而深故自醖釀之結果生出反動力亦與其勢力比例而進其中派别至多不必僅如世間所稱淮系也亦有一二最有力之人（隱其名）從政治上立論謂政局之壤未嘗不由於梁氏之朦蔽者故比者喧傳某公子之電斥梁及某某都督之痛陳奸恶皆由於此 
　　徐世昌氏出否之關係重要各派人之意見不同今記者不願顯列姓名但約述如下如政客派則固欲有利用徐氏者有以今日政局非有總統信任之人爲百揆之長不易統一徐氏與大總統關係旣深而大總統支配之下之軍事派大　往日皆曾爲徐氏所支配他人當家人有異言徐氏當家則必唯命是了聽於政治異常有益此一派也又如軍人派卽以向曾多受徐氏指揮之故深望徐之復出此又一派也其他則積恨朋黨之把持者謂非徐出則不足以掃清之則又一派也更有一派新學家向曾受徐氏恩遇者則深望徐氏之出以開新進之路則又一派也以此種種故徐氏到京以來勸駕者乃至户限爲穿 
　　今日以前種種内閣皆可謂爲徐内閣（已後非内閣矣在此爲借用）醖釀時代然徐氏此次之出聞袁大公子（克定）之勸駕最爲有力袁大公子此次到汴後曾力請徐氏到彰德一行徐氏雖亦未果然大公子與徐氏之書札往來極爲密切云 
徐氏此次到京據理想當已夙有成約而到京後大總統歴與之商皆未明允大總統面囑李經羲梁任公種種色色之人前往勸駕而私人之自往聳恿者不計其數徐氏皆無確實之回答聞其對李經羲氏語云若是要我出來須得大家出來像你現在這宗樣子却是不可李云如公出後則隨便叫我幹什麽我就幹什麽觀此可知徐氏並不决絶王賡氏語人徐氏在青島時所語與到北京後所語意思大有變更青島時似已决定可出來京後或以事情困難或見黨會政客聳恿太甚因有䠖跙之勢耶 
　　徐氏掌内務說確有有力者主張人多揣測以爲係梁士詒氏派之權謀謂若此則朱啓鈐氏得專久於交通也徐氏之密近者頗謂以朱爲晚輩徐氏而接朱之内務之後殆爲事實上之所决無故有勸徐氏暫勿管部且居閒職如顧問院之　此等雖閒職但看何等人物居之若以要人而居閒職仍不失其爲重要也 
　　自徐氏到京報紙紛紛鼓吹公民黨報允極力自明有時謂梁士詒氏實力向總統主張徐氏之出山别報譏之謂徐氏殆非以梁燕孫之力即不得出有時又與别派報宣戰謂公民黨自始至終主張徐出而某派（意指進步黨）則蓄意揶揄東海熊内閣之先大總統本欲提出徐氏而該派人則謂不如先提熊氏以試之議院必不通過最後提徐則議院必不敢搗亂而其時身在進黨現居公民黨之康士鐸梅光遠二君在進黨大駡謂不應詭譎若此今熊旣失勢該派人乃欲利用東海推爲黨魁而反謂某派（意指梁士詒派）蓄謀破壞日在某銀行（意指交通銀行）計畫阻止徐出之說盡是造謠云云者足見今日政界張牙露爪之一斑嗚呼可以休矣 
　　以余意揣之徐内閣（借用語）醖釀之時已久今已成熟特尙差一間耳一月兩月後之必出而爲國卿殆無疑義此雖徐氏有不能自主者矣 
　　現旣决定以周學熙氏爲大借欵交涉主任則將來之財政總長自必爲周至周自齊氏近日頗落落寡合似不能久於其任也 
　　袁大公子前此到德國時曾面約梁敦彥謂以我輩交情君何可不一歸國而久遠引現梁氏以本月四日由歐啓程回國論者多以梁爲今日不可多得之外交人才中間又有此關係故徐内閣之外交總長一席或非異人任也 
　　交通仍有决歸楊士琦之說 
　　如上所云則所謂梁系者殆漸漸有夕陽無限好只是近黄昏之光景確聞梁士詒氏日前曾向總統口頭辭職謂外間攻擊太甚自已亦實在才力不足大總統謂謠言那裏能彀没有何必去理他慰留頗切某報謂梁不久將爲正式之辭職大總統亦必堅留有人揣度徐氏性質謂徐氏即出亦决不肯激烈殆將從調和入手然則所謂梁系者將爲土崩抑爲瓦解殆未可知 
[大陸報論東三省]  
　　大陸報載三月二十五日吉林訪函云孫逸仙權勢未傾之前此間握政者多係粤籍少年新進之輩狂妄自肆不修邊幅起居服飾窮極奢華一若不如是不足表其瀾綽示其權力者雖購有　路機器而各街道之泥濘如故警局審檢廳則上下其手顚倒黑白以維持主權迷塞衆目藉　揚共和捲括民脂當時妓寮舞臺旅館莫不利市三倍且有滬津歌妓紛張艶幟以助其盛民雖抱怨無可奈何僅能照章納稅而於室内竊議耳即外人亦大受其累蓋若輩驕氣旣重貪　復深難與相處故也然亦有可取之處吉林大火之後重與土木今日城中屋室華美街市整潔彼等之功亦不可淹没聞主事者曾侵呑巨欵存入銀行後經發覺乃如數吐出旣而袁世凱執掌大權局面頓爲一變粤籍之人一掃而淨一二留者窘困異常今惟求得機以嘗　味則已不勝自幸矣滿洲風土不合爲此輩居今得驅除之固佳事也袁總統旋以張錫　督奉　以前嘗爲盜之張作霖此人近爲母營葬曾費銀二十五萬其囊槖之豐可知也自俄日戰後日人曾讀字典不知有不可二字故至今日遂得控制此間大局惟尙有些須障碍不得任所欲爲者則恐侵逼過甚轉生意外耳若輩乃以小惠示好土人贈以樹秧種子敎以樹　之法口和平而心陰險逐步進取不遺餘力吉林至朝鮮邊界之鐵路今春又將興工他日告成可於四十八小時内長驅直入長春將爲其野心發展之中心點自長春以上之路則俄國將與寸寸爭之日人夙抱定都滿洲中央之夢想青泥窪彼等稱曰大連今實爲其蛛網之障碍物嗚呼中國更於何地覔取海軍軍港乎其地終不免讓於日本矣日本今旣控制滿洲之商業不日必將出其最後之政策青泥窪中國海關日本稅務司不啻日政府之用器雖謂之走狗亦無不可也滿洲商業之大部分實操諸日人之手大豆及豆油皆爲日人壟斷銷於海外者爲數甚微朝鮮產品今均减稅三分之一外人之業洋布麫粉火油雜貨軍裝者亦輙不免爲日人攘奪其利蓋日本當道處處以助其國人爲事甚至南滿鐵道亦優待日人减收運費日人今由東京販運嗎啡取道青泥窪秘密銷於滿洲獲利甚豐而吸食鴉片者今亦得託庇日人呑雲吐霧安然無虞滿洲日本大小商家今莫不腰　豐富喜形於色而此間洋商則謀利維艱頗以爲憂 
　　日人嘗在牛莊設一大紙烟廠與英美烟公司之製造品相競争吉林所產之烟葉爲中國最佳之品英美烟公司每歲必購數百　而運往歐洲者尤夥日人復在奉天築一電氣廠於城中遍竪電桿殊碍中政府正當之營業然未見有人出而反對之也豆餅廠各處皆是今且有麵粉廠與美國產品競爭矣吉林原有俄國大麵粉廠一所或謂日人擬在吉林設一火柴廠吉省木料甚廣獲利可操左劵也 
[雜評一（默）]  
　　凌福彭之言熊内閣組織時聚集第一流之人才所謂班子齊全時也熊内閣倒而班子散矣今日政府將重組班子又將召集矣 
　　然今日所謂班子有徽班有廣班有京班吾不知凌氏所謂班子者將合數班爲一班乎抑組織純粹一派之班子乎合數班爲一班則無統系得母嫌其雜凑乎組織純粹之一班則又未必盡人歡迎故班子之難於凑齊此其一也 
　　且所謂領班者果何人耶今日衆人所屬望者殆不外徐氏然果肯擔任此領班否耶徐氏欣然上台而班子始齊不然鑼鼓雖閙脚色雖衆其如不能開幕何 
 
 
] 

Page 4

 
 
   
 
 

Page 5

 
 
   
 
 

Page 6

 
 
要聞二 
[改良司法之新計畫]  
　　知事兼理初級廳之手續初級審檢廳政治會議議决停辦已咨復司法部將來歸縣知事兼理手續頗繁聞已規定大致如下（甲）凡民事刑事由初級廳起訴者歸縣知事判决不服得向地方廳上訴（乙）縣知事廳廻避事項（一）自爲原被告者（一）與訴訟人爲家族或烟親者（一）對於承審案件有利害關係者（一）本案曾爲證人者（一）本案曾爲前審官而被訴訟人呈明不服者（丙）縣知事廻避時民政長委員代理（丁）縣知事視案之輕重得發傳票拘票搜查票或遇疑難案得預審之 
　　各縣承審員之資格取銷初級地方審判廳行將見之實行大約將來卽以縣知事兼理其訴訟繁多地方准設承審員一人帮理詞訟此項人員資格旪分三項（一）候補縣知事（二）曾任司法人員（三）由考試後認爲有承審資格者此項規定不日卽可見明文云 
　　刑名罪區别之改訂政治會議已將關於刑名辦法議决如下（甲）主刑（一）死刑（二）無期徒刑（三）有期徒刑（子）一等有期徒刑十五年以下十年以上但加重及併科時以二十年爲最長期（丑）二等徒刑五年至十年（寅）三等徒刑三年至五年（卯）四等徒刑一年至三年（辰）五等徒刑一月至二年（四）拘留一日至一月（五）罰金銀一錢以上（乙）從刑（一）　奪公權（二）没收（丙）死刑用鎗斃但未經司法部呈報不得執行（丁）孕婦受死刑者產後百日執行 
　　新刑律中罪名之擬就改刑律問題新舊兩派爲事實上之紛爭卒致舊派占勝現將新刑律分爲三十五章罪名大綱如下（一）内亂（一）國交（一）外患（一）洩漏機務（一）瀆職（一）妨害公務（一）選舉（一）騷擾（一）緊禁者脫逃（一）藏匿罪人及湮没證據（一）僞證及誣告（一）放火决水及水利（一）危險物（一）交通（一）秩序（一）僞造貨幣（一）僞造文書（一）僞造度量衡（一）祀典及墳墓（一）鴉片烟（一）賭博（一）犯奸（一）飲料水（一）胎生（一）殺傷（一）堕胎（一）遺棄（一）逮捕及監禁（一）略誘（一）名譽信用安全及秘密（一）竊盜（一）詐欺取財（一）侵佔（一）贓物（一）毁棄損壞 
[中法實業借欵合同之最近變更]  
　　中法實業借欵原議總額定一億五千萬佛郎以六千萬充浦口開埠經費六千萬充漢口市場建築費三千萬充武漢鐵橋建築費利息五釐實收九十一償期二十年先十年不還本擔保品爲崇文門商稅等節已屢誌各報今悉此次在巴黎發行債票總額依舊而用途及擔保品與原約大有變更茲爲述其不同之點如下 
　　債票發行情形債票總額一億五千萬佛郎分爲三十萬張每張五百佛郎實收九四半卽每張實收四百七十二佛郎另五十生的 
　　償期此項借欵廳於五十年内償還先十五年不還本由　十六年起逐年攤還之 
　　擔保品　保品爲下列之三種（甲）借欵本利由中政府以全國就入擔保之（乙）浦埠稅則北京市政收入及市稅（丙）一種特别稅（此項特别稅尙未指定或爲揚子江以北省分之酒精稅據政府宣稱年可得一千五百萬佛郎） 
　　用途此項借欵以一半建築及整理浦口商埠一半改良振興改造北京市街 
[全國煤油鑛數之已經呈報者]  
　　自熊希齡籌辦全國煤油鑛之命下熊君爲力圖進行亦擬將全國分爲若干煤油鑛區而劃分全國煤油鑛區須先詳知各省煤油鑛之多少方能斟酌形勢妥爲區劃曾電咨各省民政長轉飭實業司詳細調查該省所有之煤油鑛數迅速呈報以憑核辦在案計近日徐山東河南江西安徽新疆尙未呈報江蘇浙江福建呈報尙未發見有油鑛外而已經呈報全國所有之煤油鑛數目如下（一）直隷二十三處以西北爲最豐富（二）奉天四處（三）吉林兩處　油脉不甚旺（四）黑龍江五處（五）山西四處（六）四川三處（七）甘肅五處（八）陜西八處（九）湖南四處（十）湖北兩處（十一）雲南十七處（十二）貴州十三處（十三）廣東一處（十四）廣西五處 
[古德諾氏之中國地方官制說]  
　　地方官制問題經前熊内閣期内於大政方針中規定州制繼而道制郡制者主張各異迄今尙未解决茲總統府顧問古德諾氏擬定中國地方官制說一篇亦研究地方制者之參考資料也 
　　研究中國地方政所當注意者有二第一預備將來中央議會之基礎爲友邦希望最殷之事件也第二地方制度必使地方有發展之能力使地方應辦之事件以臻於完善也尚有最宜研究者地方參事會曁地方自治會之推存須省參事會自操其權也但地方政府亦不可有尾大不掉之患所以議會自治會必得推荐者非信其地方政府之制度無獨立能力也不過地方遇有重要事件時不如有代表地方之關係者更密切而至公無我也吾竊謂此曹辦地方事較勝於尋常官吏耳（按此指敎育衛生公益等事言之其詳見於下文）中國地方行政之計畫大抵分爲三種（一）分封（二）權限（三）職掌 
　　分封無論何種地方制度均含有兩種性質共一專管地方行政事務非爲一邑一郡之雜事其一專管一邑一郡之雜務惟中國現在尙紛擾無程然必用三級制度較妥以其尊嚴而易於直接中央也以其簡敏而易於措施行政也如外交軍政理財以及交通水利可以相地而施其政則民不移矣或全部直轄於中央或因其參而愼所興於地方中國相沿數千年以行省爲制度一旦廢除之將有大不便宜於中央者矣爲今計制議法制號令治民一衆欲求其盡善盡美存省迺不可免之事實也吾故曰三級制較妥（一）曰省省當仍舊制所有前清行禮要節諸大端一切使其自由而不必集事於中央高等行政官吏擇其職分之所當爲者而輿其權中央母須以他法律要約之所謂法律者組織之適善職守之計畫耳中國舊時巡撫制之置設使能行其權是或强國之一道也（一）曰道道一級最宜詳愼此種制度旣不宜純粹鄕市之法規必不宜傴伸升高以侵省之權限省之事煩重知性材能偶錯習俗猶可以修正治辨而官治不必受　於中央道則事簡政清又遠過縣之一級也故省長有兼轄審判之權而道尹直可管理地方訴訟矣（案以道兼管地方訴訟吾國人尙未有道及者矣然頗類漢太守之所爲）（一）曰縣最難解决之問題惜中國無市區町村之制度也中國之所謂縣上兼下黨閭而云（案質譯上鎭下鎭之謂）英美兩國其職掌大都掌之鄕議會然皆由於一百年前之沿革未必適宜於中國中國縣無所宜管轄者巡警律及初次審判之裁决開荒屯田以及工業之計畫市區之職務城池都鄙陳其殷置其輔火貳水監道塗宫室設備敎育剪除强暴　　權限中國現任免行政官吏似無一定標準有直接於中央者有不直接於中央者故省長幾無權力以統治此等官吏而其所統治者亦不過互相牽制而已省行政官吏權限之性質若何尙未明白規定是以各省亦每自出號令明憲法矣此不能不令羣從以爲嚴憚也就比較觀之各省並無普及敎育之心而各省學校等於告朔之羊不如私校遠矣歐美各國有地方之責者以阜人民以蕃鳥獸以毓草木以任土事辦十有二壤之物而知其種以敎稼穡樹藝今求之各省平平蕩蕩之道塗而不可得矣至於刑典以糾萬民政典以正百官亦不過握之私人掌上而已尤有一事中國地方官吏素不經心者商業之展舒金融之活動即使地利盡闢此種機數不明亦日見其窮困矣（未完） 
[張仲澤等被捕案續聞]  
　　解京後之情形張仲澤等解京後卽拘留於稽查處五人皆手鐐脚扣然不甚苛待惟飲食不佳翌日由王自已訊問首問馮云爾是馮啟鈞否馮啓鈞是前漢口巡警道張仲澤所妄開同志之人名單内有彼名者次卽問爾擔任代仲澤辦軍火有此事否餘三人問語大概相類且多安慰之詞謂即使直認罪亦不至於死豈知問到仲澤仲澤謂從前所說謀推倒大總統及買軍火運動起事受康密遣引彼等爲同志等語皆是我妄造之詞以取笑者不　閣下信以爲實致累彼等亦同遭此難王此時已將捕獲重要黨人情形呈總統及聞仲澤之言始知爲此神經病之人所弄云 
　　陸軍執法處之提人總統得王呈卽將原呈交秘書處閱看有某秘書故與羅君棪東相得因而亦識羅寳農知此事其中恐有寃抑即將此情面告總統愼重從事總統即親書一手諭與執法處云張某之案要詳細訊明請示核辦執法處接諭後稽查處尙未將人移交遂卽去公事提人旋又用電話催者數次張等此際已在稽查處三日矣王遂將全案人等（計七人）解交執法處到執法處執法委員即命將手鐐脚扣除去另設一優待室與彼等居住飲食床舖亦甚豐美如手談等消遣品皆可任意爲之執法員亦知此數君被誣情形是以絶無正式開堂審訊不過大夥圍坐一圓桌略詰數語訊問之時甚爲和婉且聲言我等盡知諸君委屈所以要多留諸君數日者不遇候大總統示方能釋放耳現羅馮兩君已出其餘不日料必可釋也按據昨日專　張仲澤已以造謠惑衆判定監禁五年矣 
[段總長之祝壽說]  
　　叚總長親筆作函峻辭祝壽後徐廳長頗覺爲難茲據徐之友人述其事之原委云徐之經理此事係受中央及各省要人之託並非個人發起也段總長壽期爲三月五日方在河南兼領豫督任内各省軍界要人多赴開封慶祝及見軍務方殷未便舉行而叚總長又峻拒不允始各折回合議以今年爲總長五十正壽非比平時總長謙虚若此誠何敢故違惟各省旣一致贊同以爲非如此不足以表誠敬於是不待求得總長同意而即向部中公託徐君經理補祝之舉徐君旣受京外各要人之公託義不容辭此所以祝壽經理處登報之廣告有二十三日酬客之說也乃總長回京之第二日知有其事卽嚴詞辭謝徐君得函後而各省函電之相託及切囑其事之必辦者復接續而來日有數起徐君爲總長多年舊屬旣奉親筆手翰自應遵從而一面則實無法謝絶各省之囑託者不得已乃於特設之經理處將登報之廣告中二十三日酬客一層删去以爲如此旣不違總長之命而亦有以對各省同人云 
[粤省軍財兩政之裏面觀]  
　　駐廣特約訪員平生 
　　粤東浪得殷富之名年來困於兵事一落千丈日前王璟芳至粤調查財政其在港語人謂粤省是殷富之地目前現狀是小小感冒不久便可復元此實未深知粤情粤東外彊中乾其不測之隱憂實大茲特將現今之狀况言之粤省財政向來出入不甚相抵前清時代官廳辦事向來徒恃陋規善後局卽爲藏垢之地種種陋規辦事上全恃以爲騰挪而大宗收入尤莫如賭餉每年賭規有六百萬自庚戌之歲諮議局請裁善後局及善後局改爲財政公所面局面一變辛亥之歲諮議局又請禁賭三月初一賭旣禁絶而收入又少一大宗欵項矣當時清吏斤斤於籌抵賭餉之說然籌無可籌抵無可抵而賭餉用途又爲清鄕費之所取資固已非常棘手乃三月初一禁賭而三月廿九黨人起事失敗於是銳意以防黨人而清鄕之軍隊不得不增加軍隊增加而財政因之恐慌不得不倚賴外債故匯豐銀行之五百萬洋欵卽於此時成立同時又復變賣公產亦得百數十萬此皆浪擲於軍用辛亥時之財政狀况如此也洎反正而後胡漢民柄政全恃發紙幣以度日當時民軍充斥絶無確數財政益爲紊亂陳烔明繼任大散民軍頗得時名同時經畫財政稍稍清理是時賠欵旣不必解鹽政欵項又不必劃歸中央全用以爲軍費故粤中財政尙爲敏活紙幣雖多所用猶値九成餘不至遇於低折也去年六七月獨立事發生時金庫所存現金及東紙西紙合計尙有一千萬之譜其豐牣可知迨獨立事敗陳烔明張我權相繼逃匿虚擲經費數百萬然庫中猶存有四百餘萬惟取消獨立而後龍督繼任爾時政局紛擾陸軍處嫌疑地位不得不解散而解散須欵取消獨立事各路民軍紛起贊助黄士龍利用之而民軍統領紛紛進城於是又不得不招撫而招撫須欵陸軍旣散不得不充補龍督爲滇人久駐桂邊可信者惟滇桂人於是大招滇桂兵隊以駐防廣東而招兵又須欵故財政司報部略言自龍督蒞任後至今凡五閱月所領欵凡八百餘萬（軍見前報）此皆軍用之欵而行政費不在其内者也且自去歲七月後中央大借欵成立鹽政歸外人抵押而鹽欵不能歸地方軍用於是鹽欵乃自有而無取消獨立後不得不防黨人粤中徧地皆匪因防黨人勾結各路皆辦清鄕而費用驟增三百餘萬於是清鄕費又自無而有至於江河梗塞則釐務稅務收入亦從而短絀此皆近來之財政狀况其枯竭之種種原因如此也積此原因金庫乃至不名一錢不惟無現金亦且無紙幣欲借債以度日而大借欵一議再議皆歸無成於是乃秘密而爲小小借欵或向交通銀行借二十萬元或向鐵路公司借十五萬元皆隨借隨用而因紙幣低折乃有維持紙幣委員會之組織其變賣公產欵項專存儲會中據外間傳說因軍需孔急並將會中現欵亦已借用矣在粤人之所希望者惟裁兵陸軍部令切實裁兵電文亦已一再頒布龍督裁兵覆文亦已達部惟文中所言裁兵進行以地方治亂爲衡今旣各地告警軍隊且不敷分派裁兵更置而勿言故二月份軍費報告支出臨時經常兩費一百五十六萬三千七百三十二元比較上月且增加一十八萬餘元减云乎哉若三月則地方有事軍費更當然增加矣故粤中財政之困皆由於軍政財政愈枯竭紙幣愈低折商界因紙幣低折而請開賭及開賭不成反得懲戒賭首之電文於是益嫉政界益將紙幣抑低復以連日戒嚴而紙幣竟至五成現狀更不堪言矣 
比日以來紙幣由六成而低至五成城中人心浮動擾攘殊甚西關殷户紛紛避地港澳問其原因莫不以庫儲枯涸慮及兵變然據調查者所查粤軍狀况向日之陸軍遣散殆盡所存者惟警衛軍與招撫軍此皆駐紥外縣其駐紮城中者全屬濟軍但濟軍之中亦有三部份一爲雲南軍以蒙自人居多（俗稱龍家軍）此部份有千餘人皆追隨龍濟光數十年甘苦與共卽使他人煽動亦斷不慮其生變此爲龍督之所倚恃者也一爲桂軍皆在桂省所招募者此部份最多驍勇善戰與龍督頗有感情惟屬於桂省游勇土寇受撫者不少一爲欽廉軍此輩俱屬欽廉之游勇亦多前時郭人漳部下軍隊桂軍與欽廉軍皆能善戰但全以當兵爲生涯惟恃餉項以覊縻之倘紙幣低折太甚則變故堪虞况粤中黨人專務勾煽軍隊欽廉軍尤易煽動故粤人深以爲慮近者黨人勾結軍隊之事其洩漏者已迭有所見如駐紮觀音山之王營長監禁十二年都督府副官狄季新之拘禁皆因形迹敗露而衛隊中之破獲槍斃者亦已三人倘紙幣不能維持則後患孔長矣而近日更有一隱憂者則官商之間不甚融洽也前者龍督蒞粤商會異常歡迎然數月以來因紙幣之低折各路之騷擾商務之　敗特甚不免大有觖望故商界頗有煩言而代表商界之總商會報七十二行商報凡對於軍政諸事紀載均有微詞龍督頗爲憤憤嘗言代廣東人辦事廣東人往往不能共諒即指此也龍督曾將辭職電文交粤某紳閱看其文是力陳治粤之難自請辭職而薦李純黄士龍自代惟中央不許曾致電慰留龍督辭職之舉亦恐粤人之物議而中央不諒耳至於近日因樂從亂事軍隊有恣情淫掠舉動物議更甚港商之馳電人民之呼籲日有數起李省長曾彙集各件公文請其查辦龍督甚爲憤然大抵濟軍全屬防營性質從前老防營每辦清鄕必不免淫掠所謂賊來如梳兵來如　擾掠之事誠不能爲之諱然今日到處告警不能不派兵鎭懾賊到之處經一番擾動兵到之處又經一番擾動苦矣吾民其元氣正不知何時始復也 
[駐汕警衛軍强換紙幣風潮]  
　　廣東潮州商民向來不用廣紙通行者惟汕紙而已（卽商號票紙行用已百數十年）惟軍隊發餉皆　廣紙商人慮其强硬兌換與軍官議妥將廣紙全交與商會商會換與汕紙然後給發如是則軍人不至强換其低折則由商會甘受歷來皆如此辦法故潮州軍隊向無以紙幣向商界換銀之事乃近日軍界中人利用紙幣低折以賤價買紙硬向商場兌現可謂不肖之極矣三月三十日駐汕警衛軍因强換紙幣激成罷市風潮當經該處總商會勸導各商照常開市並於昨日由潮梅綏靖處督辦吴祥達會辦高凌漢出示佈告云照得各營兵士本日換用紙幣因言語不通與商舖致起衝突刻經誥誡軍官嚴加約朿惟聞當時有爛崽隨同滋鬧應卽查明分别究辦並請商務總會另議維持辦法所有各兵士紙幣均已一律收回爾商舖人等務各照常開市營業倘有執持紙幣前往滋閙即係冒充軍人准由崗警曁商舖居民隨時綑送聽候嚴辦除仍由本處飭派官軍沿街梭巡合力保護外合行佈告仰商舖軍民諸色人等一體知悉其各遵照相安營業母自驚擾 
[湖北政界叢譚]  
　　各知事不願赴考湖北鍾祥縣知事朱孔揚宜城縣知事毛聲遠秭歸縣知事馮錦文宜昌縣知事劉寅熈監利縣知事黄廷治松滋縣知事羅良經興山縣知事黄麗中長陽縣知事楊文瀾多係籍隸本省理宜廻避前經吕省長藉送京考試一律調考分别委員署代在案乃該知事等皆懋棧畏考遷延不肯交卸迄今均未回省報到昨吕省長以試期已迫萬難展緩特電令該管鄂北鄂西二道觀察使迅速電催各知事尅日取具交代清楚印結備具履歷相片回省報到以便彙送如再遲延即歸下期送試未免自誤云云 
　　王湘綺過漢情形國史館長王湘綺君到漢叚都督因赴美公使　會之便親往拜訪茲悉吕爕甫省長因愛慕王君之學行當日曾　都督聯袂渡漢均與先生暢談多時并設筵大酒樓祖餞極爲殷勤 
 
 
 

Page 7

 
 
王君雖年近九秩而精神　　丰采　　追述昔年之歷史及咸同光三朝之故事并與討　現時國家之狀况歷四五時之久叚督吕省長均極敬服各贈服食珍物數事價逾千元王君只領食物數件餘　璧　翌日交通部卽派有專車到漢王君遂卽差帖辭行北上并未作武昌之游 
　　鄂契稅减輕原妥鄂省契稅自民國元年定爲五分完納前奉財政部條例賣契稅九分典契稅六分曾經通令各縣遵辦嗣部電又飭賣契暫收百分之三典契稅百分之一正核辦間又奉部電以稅契此次銳減恐妨碍稅收應令體察地方情形自訂稅率電部核遵旋經吕省長王國稅廳長會同擬議以賣契仍照舊章收百分之五典契稅百分之三庶輕重折衷等情電部茲復奉部令照准因又通令各縣　照一律實行惟吕省長以現今財政奇絀此次减輕稅契原以民間元氣未充不能不稍示體卹應自本年四月起以一年爲限至明年四月仍照部頒契稅條例征收九分六分以符定章此議已併令各縣佈告商民周知蓋欲民問之執有老契未稅者　於　年内投稅也惟自騐契開辦以後民間持得騐契憑照僉以是無異於官給管業証何須再爲稅契致契稅大受影響今欲契稅踴躍似須别籌善法令騐契與稅契不相混淆云 
[鄂警官因黨人嫌疑被捕]  
　　武漢近日迭獲黨人與士匪機關逮捕至數十人之多均押軍法處或警廳看守所惟案情殊爲秘密茲聞前日警察四署又在省垣小東門馬家巷孫姓花園内破獲一機關捕得男女六名并名册一本載有伍綸羅文賓二名均爲其中頭目查伍係消防隊隊長羅係某署巡長俱屬現任警官當即稟由崔廳長將二員拘廳派司法科長訊究二三次昨已轉送軍法處嚴辦又聞前在漢口剪子街春森棧拿獲之十餘人多係正經商人只因與退伍兵五六人同住致涉嫌疑然亦無充分証據刻已分别保釋 
地方通信 
[杭州]  
　　賽會閙事案之人民方面觀桐鄕屠甸鎭因賽會閙事昨報已錄縣知事呈報省垣文電各節茲復得該縣公民李宗曉等電情節略有出入爲並錄之以待研究原電云杭州都督省長鈞鑒敝鄕警察派出所所員郁成章於三月終發起迎燈有鰲魚猢猻各燈出迎兒童從而和之後經省長通令禁止詎該所員陽奉陰違以致愈迎愈盛至四月五日迎燈至所前警士與鄕民衝突所内遽行開鎗亂擊害及商民死者已見二人傷者未知實數警士旋自焚屋以爲滅迹卸罪地步幸水上警察及各水龍極力施救始得撲滅伏念所員發起迎燈而又開鎗縱火傷及人命商情憤激全體罷市除屍主自行具名報縣外合急公叩查辦以重民命桐鄕縣石涇鄕合鄕公民李宗曉等公電 
　　部派浙路專員將蒞杭浙路旣收歸國有其一切手續已經蔣黄兩代表磋商妥貼所有未盡事宜仍請虞代表進見洽商茲悉浙路已經開車之杭楓甬曹兩線交通部已派曾僉事南下五號抵滬六號乘快車偕同洋總工程司克里亞君先至楓涇察勘七號宿於禾站大約今明日卽可來杭云 
[揚州]  
　　俞家集盜匪解縣西鄕俞家集前夜突來盜匪多人連刦數家計刧去耕牛二十餘隻銀洋數百元當經清鄕局偵探宋錦榮帶隊緝　追至六合縣境瓜埠鎭與匪鏖戰多時當場格斃匪徒十一　捕獲三人現已連同奪回之耕牛七隻一併解縣候審 
　　呈控賣木董事邵伯鎭談家口公民代表任秉公等十餘人以該口護堤椿木五千餘根竟爲董事吴震春盜賣於李姓木行每根得洋一元計得洋五千餘元特聯名呈請縣知事查追究罰　　委派驗契員謝知事抵任後於驗契一事即編白話通告分貼城鄕催令各户遵章繳費現定舊捕衙署爲騐契所遴派陳榮齋蔡漸鴻等十餘人分司招待監收　契等事連日投騐者尙屬踴躍又聞知事因迭奉省長令催解欵昨特由萬福履科員將所收騐契費洋七千餘元分作三批匯解省垣矣 
[江西]  
　　師範招考之怪象三號省立初級師範學校招考新生投考者約共六百餘人現因省中各學校均在春　期中以故有以　員冒考者有以肄業各學校學生冒考者據聞冒考人數約在四百數十名之多類皆　借高等小學畢業文憑張冠李戴代人　替甚有年遇四五十歲之考生而冒領二十餘歲之人名入場與考初時在校外點名爭先恐後擁擠不堪　點名者恐延誤時間乃聽其自入於是各人均蜂擁而前風風雨雨中叫囂紛拿人聲鼎沸大有從前童場考試之現象云 
[武昌]  
　　日艦員漫游武昌湖北交涉員署昨准漢口日總領事兩稱該國兵艦艦長池田氏擬於本月四五兩日午前十句鐘遣派艦員分爲二班每班爲數三十名駛往武昌漢陽門或平湖門上岸前往黄鶴樓商品陳列館都督府衙門省議會蛇山　公祠等處游覽以擴眼界希即通告各當道以便進行等因當經轉呈軍民二府請飭各軍警知悉以免誤會并派員招待一切 
[雜評二（默）]  
　　說病王　芳謂粤本殷富地目前財政困難不過小小感冐不久便可復元粤人則謂外强中乾病在本原將不治吾謂中國今日之病固不僅感冐然却非不治之症全視醫者之用藥何如其病狀正如今日滬上最流行之一種喉痧病也中醫謂治喉痧之難熱則病喉寒則病痧温凉劑皆不可用今之財政亦然欲裁兵則有礙剿匪欲增稅則屢起風潮欲减政則官吏多方反對欲借債則外人要索難受此庸醫之所以朿手而無策也雖然豈死症也哉其死也死於藥石之誤投而已 
　　說醫政府曰中國病狀之所以若此危殆者皆西榮誤之也皆信西法之醫生誤之也於是盡謝絶西法之醫生而日求所謂中醫者而治之朝開一方焉夕進一藥焉夫西法醫生之不適於病症誠無可諱然舊醫生果能奏效耶他姑勿論卽就地方言以自治之無效也裁而併諸知事又以司法無效也裁而兼諸知事今日之知事可一獻其盧扁手段矣吾將執辮香以俟之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會紀事（廿五）]  
　　全國商會聯合會第一次大會業已終止茲將最後議决之辦法及重要各案審查報告分錄於下最後議决案（一）明年（民國四年）第二次大會地點决定在北京舉行（一）此次議决應由聯合會執行之手續由總事務所負完全責任作速辦理（一）各省所認大會經常費由各代表回省籌繳（一）會竣後仿照前年工商大會辦法由總事務所編刋會議大事記出版分送各該商會備查 
　　商律案審查報告審查員文化成丁敬臣胡鈞堂陳質卿盛朝瑞張蔭森余熙廷程鳴鑾報告審查商律各案其一如贛州吴城撫州等處商會請議尊重法律保障商業案其商業似專指錢業而言錢業爲各業之母錢業受倒騙之累各業亦影響及之擬由本會呈請中央政府令飭地方官吏嚴倒騙之户以維錢業與上海總商會錢業嚴訂商律保障錢業意見書一案如出一轍惟錢業所提意見書中預定六條僅就本審查管見所及分别查考（一各莊號統須於公所商會農商部註册）公司條例及商人通例業經頒布無論公司商號均須向主管官廳註册一俟施行細則頒布後卽當實行（一各莊號股東如已入洋籍者須於註册時預先聲明如有欠債事項須照中國法律辦理）如各莊號股東確在中國主管官廳註册日後遇有欠債事項雖入洋籍自當照中國法律辦理（一各莊號設有不測無論中外欵項一律公攤）此種辦法自是通例應呈請大部立案執行（一各莊號如股東已失信用者不得再自由營業）此係指宣布破產而言如恢復後法律雖嚴亦不能奪人自由權而失自然人之資格（一各莊號如經理人有營私舞弊虧空銀兩罪宜加等）（一請農商部司法部通行各省法庭嚴追倒騙）此二條理由正當將來新商律頒布當有此種規定使普通債權皆得受法律之保護不僅錢莊一業也他如餘姚商會提議改編商法一案凡侵蝕倒閉商民各欵仍援引前清舊律爲編纂商法之預備並擬由本會呈請農商部（於倒閉一條定律格外從嚴採用前清法按數科罪）其所以示儆奸商者法至密律至嚴也顧何以倒閉之條仍層見疊出良以我國銀行尙在幼稚時代信用未昭中國資本家咸投資於外國銀行致令中國商業莫得經濟上之活潑影響所及倒閉隨之現在各省金融機關異常停滯是於根本上早受害於無形也又云（由本會呈請農商司法部將上年頒行商事公斷處章程略仿法國制不隸司法統系之下）此層無庸置議司法獨立萬難分權商人僅有公平之評論斷無强制之行爲如有不遵公斷者仍須送請官廳執行至指第十五條第一項先由兩造商人同意自行聲請者改爲一造商人聲請卽准往傳各節應行照案呈部核定至上海總商會提議債務連帶不宜於習慣擬請農商部咨商司法部通飭遵行在案又浙江寧波事務所提議請補救審判廳受理營業虧蝕責任一部分股東負連帶責任一案此二件均以司法官援引民律四百八十二條四百八十三條四百八十四條至五百十二條之規定均不適用是同一主張股東應不負連帶責任者也竊思債務之連帶與否當以註册時認定有限無限爲斷公司條例種類分明條文分明一切商業皆可援以爲例蓋欲求經濟上之活潑必先保護債權以杜串同倒騙之獘至原文云凡合資營業之擔負應以議單契約爲憑其注重在盈餘則按股均分虧蝕則按股均認二語此二語已含有有限性質自當以註册時認定爲斷查考農商部三百零五號批文即可解决不必舍此批文而别求解釋也至於陜西事務所請速訂商律一案純從根本上籌維持保護之方自應呈請部令早日頒布新律以俾商人有所遵行俾全國現有之商務得以保障將來之商務得以振興不獨陜西一隅也義寧商會研究商法爲議修改商法之預備用意深遠審查極端贊成其中云商法沿革有中古近古之不同有南歐北歐之互異他國之商法斷不能盡合我國之商情一節持論尤極確當蓋欲得良好之商律自非研究商法不爲功旣經提議應轉達各省事務所悉心研究舉列條文以便新商律頒布到會藉資參考此本審查會所述各案之結果也是否有當仍請公决 
　　商人通例案審查報告審查員陳質卿丁敬臣余熙廷盛朝瑞文化成張蔭森程鳴鑾胡鈞堂報告商人通例經審查會逐條討論尙有十一條應請增改謹就審查會討論之結果於增改各條加以理由書分别說明　列左方請交大會公决第五條附條法定代理人之代理權得由無能力者之親族會議加以限制但不得對抗不知情之第三者（此條在加以限制句下應改爲但非經註册及公告後不得對抗不知情之第三者）理由按本條例所定公告方法原爲令人周知起見如親族會議未將限制代理權之事由依法公告自係親族會議之疏忽謂爲不得對抗情理本極持平若旣註册公告矣而第三者尙不知情此非親屬會議之過實第三者之過也 
第七條附條前項之徹銷或限制應呈報註册但不得對抗不知情之第三者（此條於或限制句下應改爲非經註册及公告後不得對抗不知情之第三者）理由同前第十一條凡應註册之事項非經註册及公告後不得對抗第三者即已經註册及公告仍不得對抗因正當事由而實不知情之第三者（此條於原文後應加附條如下前項之之正當事由以得該處商會及官廳查實者爲限）理由查原文不得對抗一語顯係斷定之詞萬一第三者假託爲正當事由而註册之商人仍不得對抗是使本法所定公告一節已無何種之效力故特加此附條以補救之第十七條公司之商號應各視其種類分别標明無限公司兩合公司股份有限公司股份兩合公司字樣（此條中應加合資有限公司）理由合資有限公司在法理上本應規定即在事實上亦有成立此種公司者前於公司條例案内曾經說明理由要請大部加入此項專章故於通例内亦不可遺漏此類名稱也第十八條附條違背前項之規定者處以五元以上五十元以下之罰金（此節應請删除）理由吾國商人智識半屬　陋倘有不諳通例之人誤用類似公司之字樣則於呈報註册時令其更正可也若竟苛以罰金法綱未免過密第二十條業經註册之商號如有他人冐用或以類似之商號爲不正之競爭者該號商人得呈請禁止其使用並得請求損害賠償（此條應改爲業經註册之商號如係製造品卽在他城鎭鄕有他人冐用或以類似之商號爲不正之競爭者該號商人亦得呈請禁止其使用並得請求損害賠償）理由同在城鎭鄕内他人不得仿用註册之商號在十九條業已明白規定此條本應從他城鎭鄕着手况製造與買賣品不同按之各國通例皆有專利性質故將製造品及他城鎭鄕等字加入較爲明瞭益便遵循第二十七條第二附條末句　削除之（此末句應改爲應另列之）理由索不到之債轉年其負欠人或有歸還之力仍應向索但年結之賬自應以實在爲是雖在賬上宜不作算然必須另列一册商人習慣上該册名曰萬年青如竟削除賬無根據故請改爲應另列之第四十二條凡夥友於所受任行爲而署名時應加以某商號夥友字樣以便與經理人有别（此條應加附條如左前項之署名以得有商業之人或經理人委任証書者爲限）理由凡商號夥友不一其人在承受委任之人辦理其所受任之事項應有委任証書方足以重形式面示區别第四十六條亦應加附條條文與四十二條同第四十九條勞務者之雇傭　間如爲不確定者彼此各得俟至年終解約惟須預先聲明（此條惟須預先聲明一語應請删除）理由勞務人格本低即不預先聲明解約亦往往窺伺主人意旨以爲旣將解約多自懈其職務甚或竊取財物私自遠颺故開除使用人皆以臨時發表爲宜第六十四條凡代理商僅有介紹之權限者若代本商人訂結買賣等契約本商人知之並不隨向對手人通知作廢卽爲本商人默認（此條應加附　如左前項之代理商竟代本商人擅訂契約經本商人通知作廢時其對手人之損害應由代理商負賠償之責）理由代理商只有代理權者竟代本商人私訂契約此中獘害甚大本案全文僅言及約契作廢及默認兩層而與此類妄爲之代理商並無何種之規定則因訂結契約所生之損失究歸何人之賠償故不可不加此附條也 
　　商事公斷處案審查報告審查員羅志清鄒日煃賈毓驥張興漢崔彝銘楊木森渠本澄李家楨周召棠報告大會交到關於商事公斷處案凡六件（一）贛事務所修改商事公斷處章程草案（一）南昌商務總會對於部定商事公斷處章程第三十七條辨正書（一）吉林事務所修訂公斷處章程（一）四川事務所請設立商事裁判所（一）廣東事務所要求增設民庭專理商事訴訟（一）河南汲縣商會提議商以務詞訟請由商會送訊商事糾葛先由商會公斷又由本會議員沈聯芳交到上海總商會開辦商事公斷處全案一册以爲本審查之參考本審查會員於以上各案連日公同研究其結果約分三項有應併案呈請者有應暫緩呈請者有不必呈請者詳具理由條舉於後以俟公决併案呈請者（一）贛事務所修改商事公　處草案（一）南昌商務總會對於部定商事公斷處章程第三十七條辨正書（一）吉林事務所修訂公斷處章程（說明）查部定商事公斷處章程於組織選任權限制裁四者殊多缺點若不亟加修正將來辦理必多障碍贛事務所修改各條理由充足悉中竅要南昌商務總會對於原章第三十七條辨正書及吉林事務所修訂原章内第十五條第二十條第二十二條第二十七條皆與贛事務所修改之意義相同應請併案由會備文援照原章第二十九條之規定呈請司法農商兩部察核變更惟部中對於所定章程往往回護不欲多所變更如吉林事務所原案曾經聯銜呈請而部批仍執前議是其殷鑑查原章應改各條固皆有礙執行必不得已猶可仿上海辦法於辦事細則内略爲救正惟其中第三十七條（退職或除名之職員當事人如因其凟職而受損害並得要求賠償須先向處長或商會總理行之）流獘尤大南昌商務總會辨正書言之殊爲痛切此次呈文中似應特别提出詳加按語以表示此條萬不能不删之故是亦害去其甚之意至上海總商會所規定之辦事細則應俟此案通過呈部核定後再加修正以符章程而便遵守 
　　各代表參觀實業廠上海總商會各董以浦江左右邇年來各種廠家次第推廣最著名者計有九處特請各省商會代表於昨今兩日分别雇乘馬車前往參觀並派王彬彥黄搢臣兩君爲之引導其費均由滬總商會供應昨上午九時集於　大橋北堍該　商會十時出發至滬南挨次參觀求新機器廠同昌棉紗廠同昌榨油廠信昌碾米廠午間往日暉橋龍章造紙廠在該廠午餐復至龍華一帶遊覽風景而返預備今日赴滬北各廠參觀明日上午舉行聯合會閉會式後各代表分别言旋 
[張子通被誘就擒]  
　　上海鎭守使署偵探前日（八日）在滬杭車站左近拘獲河南人張子通一名發交軍法課押候訊辦據聞張係中央懸賞通緝之黨人此次被獲係被三十六個黨（即鄭子明黨）混名長脚阿二阿木林等所騙以跟蹤土販得利均分爲由誘至車站一面暗中報告偵探遂被逮捕云 
[新甯輪船案近聞]  
　　上海鎭守使署軍事偵探前在大達碼頭新寗輪船上拘拿黨人仇鸞爕等並牽涉日本人山口德志金井篤助等二人致日本總領事有吉明君迭次與鄭鎭守使等嚴重交涉迄未解决茲悉有吉明君現在因公離滬此案托代理總領事村上君辦理昨日午後村上君特委譯員兼會審官西田耕一君乘坐馬車詣鎭守使署與鄭君面商此案辦法良久始去 
[浙都督請緝私藏軍火之紹興人]  
　　浙江朱都督昨電上海鄭鎭守使略謂據駐紹陳營長呈稱得探密報紹屬臨浦鎭大廟前丁六萍家有王逸之死黨陡門楊黄村人黄柏卿寄存鎗枝子彈情事當派副官率帶兵探前往會同駐臨防營在丁家廚屋地窖内搜獲後膛小口徑快槍二十一枝子彈一百餘排查拿丁六萍未獲當將丁妻徐氏帶營訊據供出丁六萍於上月二十三日被黄柏卿函邀赴滬等語請咨上海鎭守使查緝務獲解浙歸訊前來合亟電達請爲照辦 
[通緝畏罪潛逃之副都統]  
　　上海縣知事昨奉省長訓令云内務司案呈奉内務部訓令開准陸軍部咨稱三月九日奉大總統令據署步軍統領江朝宗等呈稱查明步軍校南連印造謠生事擾亂軍心一案已撤隊官步軍校南連印係正藍旗漢軍副都統福壽之姪此次造謠煽惑確係福壽主使並查得技勇兵連桂在福壽家敎讀與南連印同惡相濟迭經醋鞠其爲造謠生事確鑿無疑旋據左翼各隊全體呈具切結僉謂福壽等造意害人擾動大局懇請各予嚴懲以肅軍紀等語並據開具調查福壽事實節略呈請一併嚴辦前來查京師人心甫定秩序粗寗該副都統身充要職應如何整飭僚屬維持公安乃竟主使南連印等造意陷人藉端滋事希圖糜爛大局擾亂軍心寛屬狂悖已極若不嚴予懲辦將何以肅軍紀而警效尤正藍旗漢軍副都統福壽及步軍校南連印着一併褫革交陸軍部嚴行拿　盡法懲治以彰法紀此令等因奉此查此案情節重大亟　究辦除步軍校南連印業經由步軍統領衙門送交監禁外所有已革正藍旗漢軍副都統福壽在逃未獲相應咨行貴部　照通飭所屬一體嚴密查拿解部審　等因到部查此案關係重大亟　嚴密查拿解送陸軍部審辦爲此令行該民政長轉飭所屬一體遵照辦理可也此令等因奉此合行訓令該知事仰卽一體遵照辦理 
[續開籌備出品之談話會]  
　　美國巴拿馬賽會上海出品分會昨致南北商會各勸導員函云敬啓者勸導出品手續迭經開會討論并蒙執　認定門類擔任徵集具　公誼惟現距物產會期至近且迫疊奉省長嚴定飭將徵集物品數目刻日具報備查并於本月十五日召集各縣實業科長晋省集議及報告成續上海爲東南巨邑商務薈萃之區似未便敷衍了事自誤實業前途茲擇於本月十三日（即星期一）下午准三時仍在天妃宫北總商會内開第六次談話會奉邀台從籌議一切届期務希准日賁臨明知公務賢勞黄金時間但時日逼迫萬望抽片刻之暇惠臨賜敎幸弗他却盼切禱切又致各業領袖函去敬啓者巴拿馬賽會出品各情昨經函請查照度邀台覽敝所茲訂於本月十三日（即星期一）下午准三時在天妃宫北總商會内開第六次茶話會邀集各勸導員籌議徵集事宜尊處大宗出品如已籌備届期務乞惠臨賜敎一切並可與徐乾麟先生面爲接洽也久仰熱心公益此項赴賽出品必蒙先生鼎力贊助敝所實深欣感之至 
[浙省增加繭捐之堅决]  
　　本埠絲廠繭業總公所總董楊兆　等因浙省新頒繭捐征收章程增加捐率特具呈浙省國稅廳籌備處歷陳營業困難情形請會同省長呈部核減現奉胡處長指令略謂絲繭捐爲浙省收入大宗光復後捐率驟减公家財政大受影響前奉大總統飭議增加收入當經擬議呈核嗣復議具繭捐征收章程呈請財政部核准施行本年繭捐自應加率征收該商等素明大義應卽勸導各商共維大局所請轉呈財政部减輕捐率之處應母庸議 
[丹徒發現僞造委任狀]  
　　江蘇韓省長訓令上海縣洪知事曁滬南閘北兩警察分廳云内務司案呈據丹徒縣知事劉鳴復呈稱據丹徒警察三區區長高晋卿報稱據巡士徐鈞稟稱民人夏興隆報告頃有蘇少彬等三人至伊家藉查烟爲名搜去大洋十一元銅元二三百枚當向盤問蘇少彬拿出省長委任狀一紙因其形跡可疑卽將蘇少彬扭住報知崗警其餘二人乘間濳逃理合解請究辦等情並附委任狀一紙到縣據此查騐狀内印信與省長所發各令之印詳細影對長短相同横寛略窄三分其中字跡筆畫曲直雖同惟影對則不符合當卽提訊據蘇少彬供稱係湖南湘陰人現住十二圩被徐紹昌約來鎭江徐紹昌係團長劉國標之舊人此件委任狀是劉國標表親馮詔京交其順便在鎭查辦徐紹昌因吸烟恐怕弄髒交伊收藏二十日有人報告夏興隆家賣烟徐紹昌與伊同往查搜卽被拿獲　語當卽飭據公役以已往劉團長住宅查詢據　劉團長現住南京徐紹昌十餘日前曾來過一次蘇少彬從朱來過但知蘇少彬現住十二圩此人素來刁猾等情稟復前來知事查此件委狀凡標硃之處均係洋紅其假冒毫無疑義蘇少彬稱係在逃之徐紹昌交其收藏顯係狡賴惟揑造僞令私刋印信冒充偵查員案關刑事知事未便訊究自應送請司法衙門審辦但該犯旣能在　假冒他處恐在所不免除將僞令攝影呈送並請轉飭各縣一體查拿一面將蘇少彬解送檢察廳外合將辦理緣由仰祈鑒核不遵等情據此並據將僞令攝影呈送前來除指令根究具復並嚴緝在逃餘犯外查現當烟苗發生之際本民政長時須派員前往各縣實地調查今竟有奸徒冒充偵查招搖情事誠恐以僞亂眞且此項僞令旣已　蓋假印必不止此一張丹徒旣經發現他處　亦不免合行訓令該知事該廳長遵照嚴密訪查如有前項奸徒僞造公文招搖生事務卽嚴拿具報以便盡法懲治母稍玩忽 
[查究商民與巡警衝突之眞相]  
　　滬南警察分廳崔鳳舞君據駐紮邑廟一區二分署解送小東門内大生弄信昌祥　木作主賀升甫等十二人毆警一案到廳即經諭飭分别開釋曾誌本報茲悉崔君以此案情節可疑昨特派勸務督察員謝君嚴密澈查以憑核辦云 
[檢察官相驗路斃]  
　　前日有一年約四十餘歲在滬　工之甬人某甲偶　患病自帶行李雇人力車載至南市大達碼頭欲乘輪船回里該輪船因其病重拒不收留甲即在近處小弄内暫　病益增劇延至　晨身死卽由崗警查知報告第一區警署飭十六舖地甲喬忠查無屍屬飭報地方檢察廳請騐旋由廳長　君委派第一初級檢察廳許檢察官會同檢騐吏帶領法警詣騐委係病死當飭地甲報請善堂棺殮厝壞召認所遣行李等物帶回儲庫一面呈報汪廳長核示 
[暗殺犯解蘇訊核]  
　　前在公共租界望平街用手鎗暗殺李榮升之兇犯柴啓藩前經上海地方審檢廳訊明判决處以死刑嗣柴不服赴蘇上訴等情已紀前報茲悉此案業奉蘇州高等檢察廳核准於前日行文來滬昨日午前八時地方廳汪檢察長備齊公文飭派法警連同全案卷宗並由押所中將柴啓藩提出押乘火車即日赴蘇解交高等廳訊明核辦 
[審判廳續訊逃犯]  
　　去歲春間在浦江中行刧趙子全及陳者郎等窑貨船上銀洋衣服並用刀戳斃陳夥盧渭江之盜犯陳阿生並阿林沈伯生等三犯前經拘案研訊收押候辦在案嗣因夏間戰事發生陳等脫逃無蹤茲爲法警將陳阿生一名拘解到廳經檢察官提案預審之下起訴審判廳曾經開庭辯論昨日午後復由刑庭庭長楊樹猷督同端木棻惲福鈞兩推事官並張檢察官等特開法庭續開辯論楊君命提陳犯至案研詰據供浦東人前由沈伯生糾合行刦趙子全船上一次至於陳者郎船上被刦小民實未干涉不知誰人所爲且盧渭江因何被戳致死小民更不得知求察並據孫律師出庭辯護謂被告所供各節堂上只能以强盜罪論不能以死人罪擬辦楊君一再駁詰陳阿生執定如前楊君以今日爲辯論終結判陳犯還押聽候宣布判决 
[調查驗契情形]  
　　上海騐契一事自三月杪限滿之後復由韓省長令飭上海縣知事洪君出示布告展限一月以陽曆四月終爲限在案茲又由韓君令委馮君來滬調查滬上各業户騐契情形究竟能否踴躍抑仍隱匿不騐馮君業已抵申假寓安康旅館隨時調查以便稟復 
[還本讓利之情商]  
　　已故歐陽壽鈞曾於在日將坐落滬城三牌樓盛家弄中樓房單契向果育堂董吴文濤抵押銀一千八百兩未幾又向該堂借銀一千二百兩每月一分起息詎歐陽於去年作故吴董亦相繼去世該房月租仍由歐陽之妻柏氏收取置借欵利息於不顧致被拖欠利息有六年之多計一千八百兩連利被欠三千九百五十五兩又一千二百兩連利被欠二千六百兩茲爲堂董姚文　查悉恊同吴妻朱氏向催延宕乃請王煥功律師控經地方審判廳將柏氏傳案於昨日下午開庭辯論該律師聲請究追或請堂上定期將該押產發封拍賣抵欠柏氏供稱丈夫於去年九月間病故祗有二女並無兒子當時以姪元昌爲嗣子所押之產虧欠本利無錯但氏目下無力全靠此項房租過活須求堂上减去利息歸還本銀容氏出外清理吴推事得供限柏氏於一月之内自向該原告商懇免利如果該原告不允堂上惟有照數訊追該氏唯唯而退 
[協緝傷害女孩之兇犯]  
　　閘北警廳徐廳長昨日訓令各署云案准上海地方檢察廳公函内開據二十四保二十四圖地保陸佩生報稱陸家嘴義塜地上發現無名女孩屍一口請騐等情經本廳命令第一初級檢察廳派員蒞驗去後茲據該廳呈稱三月三十日屬廳檢察官遵卽率　檢騐員等往驗該女屍年約五六歲委係生前被毆傷後用硬物通入榖道因傷身死查無家屬當飭地保具結備棺收殮浮厝待認并着具限於三日内緝獲眞兇解廳訊辦外理合將蒞騐情形呈送鑒核等情據此除派警偵緝凶犯外相應函請貴廳飭區一體嚴緝是案凶犯務獲解究等因爲此令仰該署長分　所屬各分署各派警探認眞恊緝 
[再紀聯袂投江之慘劇]  
　　湖北人姚文卿偕妻何氏聯袂投江由巡捕救起帶入捕房稟奉公堂候送醫院治愈再核在案昨由捕房將姚夫婦帶案經中西官訊供之下以姚夫婦落魄窮途情殊可憫判候一併函送湖北會館設法安插 
[究竟是否姪女]  
 
 
 

Page 11

 
 
昨午有婦人某氏行經肇周路見一十餘歲之女子在某老處灶泡水該氏指爲姪女拖上人力車因女不認致起衝突嘗由三百六號華捕併送捕房經捕頭略詢一遇飭探查明再行核辦 
[婦人不受訛詐]  
　　婦人葛畢氏前日挈領十歲女孩李阿金行經廣東路突有甬人韓汝玉冒充女孩母舅指氏誘拐沿途爭閙由捕查見帶入捕房經捕頭詢明飭令收押昨晨解送公廨原告偕女及女父李茂林上堂證明實被冒認質之韓供詞支吾判韓交保關釋以後不准再向原告滋擾女孩李阿金仍交原告領去 
[領回逃妻]  
　　甬人張東生之妻時氏在籍背逃來申與王樹清姘識匿居裏虹口街七號門牌被張偵知報由捕房將王與氏一併拘獲昨晨解至公廨原告偕證胡長興及婦人徐薛氏上堂證明中西官判時氏交其夫張東生領回王從寛斥釋 
[誘賣胞妹後之滋擾]  
　　浦東婦人張倪氏因伊胞兄倪生法持刀嚇詐被攫金戒金圈控由捕房將倪拘解公堂先由原告投稱丈夫故後被兄誘騙來申賣與蘇州路二百五十號張姓爲妻所得身價洋八十元祗交與夫屬洋六十元尙有二十元被伊呑没嗣後强借硬索已非一次昨復來家勒索洋三十元並用尖刀插在檯上恫嚇致被攫去金戒一只金圈一付求究質之倪供因尙有身價洋三十元未付故往索取係原告自願將金戒一只作抵並非强攫不敢用刀嚇詐求察中西官以被告終屬不合判押兩月以儆 
[秋蘭不堪摧折]  
　　住居蓬路一百二十五號門牌之福建婦人陳鄭氏因將十五號婢女秋蘭凌虐由捕查見一併帶入捕房分别留押昨晨解廨經　襄讞與美卓副領事訊明判氏罰洋十元充公婢女秋蘭送由女所留養 
[竊賊自恃爲租界居民]  
　　積竊陳如春串黨劉阿根張阿四在閘北華界犯竊匿居華租交界之北西藏路一百四十七號門牌粥店樓上嗣由閘北一區分署副探劉永和將陳拘獲稟奉巡長楊永　率同偵探張金海長警張孟　　金　　　陳如春蘭往　提　　　係　租界敢捕房華捕以楊巡長等越界拘捕違　定章一併帶入捕房解　公共公堂訊明分别判罰陳如春等三竊賊押候查明再行由閘北警廳　文移提在案昨晨捕房將陳如春及劉阿根張阿四三人解案由中西包探稟稱查得陳等均係遇犯睛察並經警廳派探投文聲明移提　襄讞與獒領　　會商之下以劉等旣經捕房查明均係遇犯判一　解送内地法庭歸案訊辦判　劉阿根怱稱我係租界居民愿在公堂受訊不愿　内地法庭懲治求思作主　君諭曰爾在内地犯案公堂無訊理之權爾旣干犯法律豈得容爾自由諭　即飭帶下交來探解回歸案訊究 
[勒尋古銅香爐]  
　　古董掮客南京人謝雲山因在廣東路五百七十五號門牌怡園茶樓古董茶會以掮售爲由騙呑紹興人吴美堂値洋六十元之古銅香爐一只被控昨晨由捕拘解公堂先由原告偕證章長發上堂證明被騙情形並稱古董茶會均係被告同業向之索討反遭行兇質之被告供不承認據稱實由原告自行交與一不相識之人取去旋據包探尤阿根稟稱數日前被告曾經原告扭至捕房被告承認於三天内交還請察王襄讞以被告旣已在捕房承認豈容　異因與美領　君會商之下判謝交六十元人洋並保限一禮拜將原物尋還再核 
[公堂循例停訊]  
　　今日爲耶穌敎紀念節期（俗稱爲外國清明）僑滬各國商人均須休息公共會審公堂亦循例停理讞政故昨由駐廨檢察西員麥鼎稟准關讞員於今日及下禮拜一停訊公堂兩天 
[原告證據不足]  
　　某煙膏店主粤人楊少臣前曾收買小東門外一枝春街新康土店値洋一百餘元之烟土詎前項烟土乃係竊贓由法捕房將竊賊查獲吊取原贓經法公堂訊得發生地點在公共租界故由法捕房轉送英公堂訊辦嗣楊少臣以新康土店不應混售竊贓投廨具案起訴飭將新康店主崇明人李少亭傳案交保候訊在案前晚傳訊原告偕証倪文炳投案証明前情求究質之李供不承認並稱新康土店早於去年春間盤頂與人卽使果有烟土售與原告亦與伊無干聶襄讞以原告所控証據不足判將案註鎖被告嗣釋 
[警廳勘驗盜案]  
　　寳山縣轉境　家　鄕人談某家於本月七號晚被盜匪十餘人刦去衣飾等物嗣由事主投報寳山縣請爲勘緝昨經嗣北偵探訪悉稟報徐警廳長奉派前往察勘再行核辦 
[駐寗德領來滬]  
　　駐　德正領事舒爾慈君因有要公昨乘滬　火車來滬暫　虹口黄浦路德總領事署一俟公畢卽須返寗 
雜評三（訥） 
[商會聯合會將閉幕矣]  
　　商會聯合會已告終矣記者歷數其成績於公文程式案各議員最着力費時間亦最多其次爲商律商法商人通例公司條例等案其他則以時間怱促未睱盡力研究也 
　　然吾所望於聯合會者不在議决案之多侈爲成績之優美而在此後能實行其議决之案凡有　政府方面而商人不能獨力爲之者固不能舉以盡責之商人若組織銀行等爲議案中之重要者而又爲商人力能舉辦之事苟亦託諸空言不能實行則非特爲政府所輕視而商業前途更有何望耶 
來函 
[交通部上海電話局函]  
　　敬啓者昨閱貴報第十版新聞欄内登載南北接通電話線之窒碍一則内有日前内地電話公司具呈鄭鎭守使轉請楊交涉員與租界領事團商議接線事宜鄭君以南北關係外交當卽批飭暫緩置議各等語查本局係交通部直轄且此事尙未提議亦並未有具呈鄭鎭守使想係訪事傳聞之誤爲亟專懇卽請將此函登入來函欄内以符事實而免誤傳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談 
游戲文章 
[擬及第知事呈請妻老告近文] [  何許人]  
　　爲保全性命懇請妻老告近事竊知事一介監生兩朝州　　蒙司長特拔之知倖列甲等領憑在握分發有期感戴之私皇天可表惟司長盛德拳拳惠然濟衆而知事私心喁喁不可告人蓋竊聞大曁訓世之語曰家齊而後國治抑又聞之宜爾室家樂爾妻孥是則妻孥擽矣而后家齊室家宜矣而後國治今也天涯萬里魂銷楊枊樓頭雲路八千人醉杏花天气樂莫樂於新及第悲莫悲於遠别離是豈齊家之道更何論治國之方此知事之所以有望於洞鑑中也且也白　當道邊　未平苟非就近爲官難免妻孥作媵在司長席豐履厚何難捆載夫人而知事力薄俸廉惟有别離内子妻雖不嬌棄之可惜頂猶未絲戴之不甘况復牀頭之吼更有甚於三尺之尊哉計惟冒死上呈瀝情陳請若得廣行方便更望一視同仁是則感　者將遍薄海官　豈特區區知事而已哉爲此伏頌總長萬代此呈（二） 
尊聞閣詞選 
[花朝對雨遣懷] [  錦霞閣主]  
　　無端　雨打花朝月朗風清憶昨宵戲作閨房兒女事枝頭繫彩剪輕　 
　　漫將芳訊問東皇春宴蓬萊興正長今日羣僊如介壽尊前　亦話滄　 
　　園林春色二分饒　翠凝紅分外嬌天意似憐花茬弱故將雷雨助扶搖（是日雷雨交作） 
　　回首河陽羯鼓撾烟雲過眼感年華每看湖上閒桃李猶憶潘安舊種花 
　　苦　淒風攪不休養花天氣冷於秋杜陵未了傷時感又觸傷春杜牧愁 
　　春寒二月尙　爐漫訝芳辰景物殊天與詩人作奇賞百花叢裏　跳珠 
　　護花鈴韻響　　弱柳籠烟拂盡　綉閣　埀人意倦悄聽梁燕　春寒 
　　憐芳閨閣特多情一瓣心香發至誠便擬緣章今夜奏借花轉爲乞春睛 
　　一春花事一番新多分監根有夙因睛雨由來天不管年年香　自長春 
　　人間　月將　夜天上蟠桃正熟春安得　徐東馬輩　萊共祝百花神 
筆記 
[三夫人廟] [  韋士]  
　　宜　　　山有三夫人廟子嘗遇之詢於故　得懇其　宜　本　太湖孫權敬時於湖中聚　客　覺袂追登岸走從者盡失權獨狼狽　山之跌追者已及時有三婦人治麥於埠草堆似阜顧權曰壯男兒胡奔權曰人逐我我且死三婦人曰止此我以革覆汝權伏受覆三婦人仍治麥追者至　三婦人三婦人紿曰已去問何向曰左左權遂脫　無何三分勢成權王吴訪三婦人欲以千金贈麥秀　野不見三婦人也乃立廟山　曰三夫人廟年久坍毁今廟在山趺邑誌猶載其事韋士曰人蒙難時竄身荒谷誰肯憐而拯之者甚者且下石焉三婦人何　不然也其後權終王吴然則　足之局三婦人成之耳匹婦關天下大局也如此施思逃報　上之遺風猶有存者尙諭於百世　吾咨嗟歎息不已矣 
自由談話會 
　　宋天雄軍豪家芻茭且野時誘奸人穴官堤爲弊咸平中趙昌言爲守廉知其事弗問也一日堤　吏告急昌言命亟取豪家所積給用　堤自此不敢盜穴爲奸安豐等陂係孫叔敖所　爲南北渠漑田萬頃民因旱歲多侵耕其間雨水溢則盜决之遂失灌漑之利李若谷知壽春下令陂决不得起兵夫調瀕陂居民使之完築自此無盜决者二事正如兵家所謂攻心伐謀其權變智計固甚可喜然使非其人而予智自雄民將奈何 
　　熙寗新法行所遣使者一皆專謀功利見事風生州縣殆不可爲矣邵堯夫居洛中其故舊門人仕四方者皆思投劾去以書質堯夫堯夫曰今日正仁人君子所當盡心之畤若能於嚴密中寛一分則民受一分之賜矣徒去何益晃美叔爲常平使者東坡報書云吾兄素心亮直而此職多有可愧者計非所樂然仁人於此時力行寛大之政少紓吏民於綱羅中所益亦不少向聞吾兄議此多與時輩不合今親其事必有可觀者矣二君子之言皆有委曲救時獘恤民生之心不以去位爲高不以任事爲嫌若出一口方是時執政披猖威福是恣天下士大多數隨風而靡其不屈不撓者幾希矣美叔論議不合可謂有守其餘以不忍害民投劾欲去亦自可嘉顧可嘉止於不害民而已於世無補也然而就現在時代以相觀察則鳳毛麟角矣[  仁後]  
　　自由者奴隷之對待名詞也綜觀　美自由發達史其所爭者不出四端一曰政治上之自由二曰宗敎上之自由三曰民族上之　　自由四曰言論上之自由蓋皆天　與人之權利也今者民國肇興自由自由之聲已成爲青年輩之口頭禪矣然自由有眞僞之分得其僞而失其眞是野蠻之自由而不得爲文明之自由也觀於我國政改共和五族一體若民族上之自由姑不論矣然國會解散於其先選舉停辦於其後徒有共和自由之名而無共和自由之實其所謂政治上之自由果安在哉又若宗敎自由載在法典言論放任風行全歐得之者則爲自由國民失之者則爲束縳奴隷夫馬丁路德之推翻舊敎荷蘭人之脫西獨立皆爲此也吾中華成立未久乃自尊孔議起而儒敎將定爲國敎矣順天案興而報律又將嚴加規訂矣夫自古之敎禍暴亂旣無西歐之甚而前清之報紙取締亦無如是之嚴乃不見於遠古而獨見於近今不發現於前清之專制而獨發現於民國之共和致有人謂共和之自由而不及專制之自由詎不信歟然則所謂宗敎與言論上之自由又安在哉雖然吾人之不能加增自由而復　失自由其雖之過歟　國民審諸 
　　予旣政府之非　奴亦非黨人之羽　忝爲國民一份子敢不盡國民之　乎孟德斯鳩曰自由者天賦與人之權利也予本自由權而爲自由論以實自由談話會　國人一商確之[  掦州何仲英]  
楓經予之故里也予不至者　四五年上星期偶　一至景象大異乎前矣仁丹金剛石牙粉派律脫　金山等大字　紙徧貼　衢幾無餘隙　楓涇一小鎭耳吾不得不　　若　之經營商業也[  丁悚]  
　　儉德會規則　一不狎邪　二不賭博　三不必以酒食結交四不必華服　五不輕　素 
　　入會者　慈谿張心田　柳和甫　丹徒　步洲　王宜之　江都沈薇閣　何仲英　皖南程光照　　鹽　　氷　吳縣袁鳴善　邗江李友　　無錫王仲舟　張漢烈　嘉善吳幼帆　錢甸裁　休寗朱醒　　　　郭志雲　朱維　　　縣吳　池董厚栽　嘉應李兆年　吳縣潘久之　洞　東山毛梓耘　　州張惡惡　餘姚李鏞笙　夏正全　餘杭縣姚筱賢女士　掦州劉德芝女士　陳韻笙女士　江亞灌女士　馬繼文女士杜英　杜豪　紹縣高錫　姚問軒　姚惟賢　陳質民　無錫許榮和　越東吳靜夫　東　屠由　　常州局維衡　李濟麟　横涇周藹卿　金鼎臣　錢茂芝　金肇麟　陸增卿　周文魁　　海孫榮華　俞裕發　朱昌鎭　朱昌標　　縣王明　　章麟祥　　昌浩　孫能泉　慈谿翁達三　上虞戴周南無錫熊文玉　宜興陸珍如 
醫話 
[安眠法（九續）] [  丁福保]  
　　老人之睡眠 
　　年高之老人其睡眠時間宜較少壯者稍增老人雖不易成寐然遲至夜分十時必須就寢朝則務宜宴起蓋久臥牀褥無論何時必有睡眠之機會因此則就寢時間亦必增多 
　　陳設老人之寢牀宜擇靜　廣大之室不宜與小兒鳴禽等同室室中又不宜置香氣郁烈之植物若盡間置於其室則夜間宜遷於他處 
　　臥具被褥之類宜用輕軟而温暖者以毛布與鴨絨被褥爲最良褥上之襯單亦宜敷以毛布或敷毛布於其下秋冬之際輕軟而温可以適意睡眠盛寒之際寢牀旣冷則用湯婆以温之 
　　枕低則宜於眠又以軟而長者爲良若是者適當其　冬夜寒風不能侵入至爲佳妙 
　　夜分苦思不能成寐之時宜追億旣往之樂　快之事自能促其睡眠若適思入睡忽爲惡夢所驚覺則宜與在旁者稍　閒談而後復眠如是即克安眠矣 
　　午後就寢亦所不禁午睡宜在午膳旣畢之後若因午睡而妨夜　則宜戒止 
　　此外就褥前入浴按　或爲之談小說雜誌等愉快之作亦爲使老人眠睡之一法 
小說 
[滑稽短篇雙光緣] [  仁後]  
　　上也光來下也光上光怎及下光光師徒兩個同頭困三個光郎併一床 
　　該個四句阿算說書先生個定　詩弗對阿是彈　唱本集唐詩野弗是老實說子罷聽灘　聽得來個張生游　裏向法聰插來海個科白張生問俚一個那裏去了法聰例說爲子怕　爲情了　子黑松林裏去哉近來個和尙　啥　成該種閒話勿好算啥挖苦但是據吾想來未免有點弗　相六里曉得旁邊一位蘇州相好倒說耐末算俚弗雅相吾到想着子一莊笑話來裏哉前日子有一點小事體到鎭江去住來浪客寓裏氣悶得勢出去白相相經過一個花園園門口出出進進野熬　吾去打聽打聽倒說今朝該搭自由結　新郎新娘才是蘇州人吾心裏一想故野奇極哉阿是蘇州勿許結婚特地奔到該搭來横竪嘸倽做倒要撥一看俚搭搭走進　門一隻廳　底人頭擠擠　來就是禮堂哉一衆看客正等得弗耐煩麻白千秋講張野起勁（甲）阿哥耐阿曉得新人倽出身（乙）吾單曉得新郎是出過洋　（丙）弗差來　東京士官學校裏向畢業出來個年紀野輕人品野出色耐停歇歇看見子末就曉得哉但弗得知新娘倽等　脚色（丁）吾倒曉得來裏野是大人家小姐况且光復時候　當遇女子北伐軍隊長（戊）隊長是弗見得做過紅十字會看護婦末是眞個學問相貌好得了方弗得該星來歷才是高伯伯對吾說個耐想阿有倽推板（丙）故末就叫一雙兩好哉正來篤耐一聲吾一句外勢有人奔進來說道來哉　哉遠遠裏聽得馬鈴響夾着好麽好麽喝起釆來匹拍匹拍打起掌來新郎來篤圍門口下子馬恭恭敬敬望裏走但見頭帶禮帽身穿禮服足登皮靴鼻架金鏡規矩非凡吾心裏暗暗來篤稱贊新郎走近禮堂左手拿禮帽一脫緊帖胸前對子大衆深深鞠躬大衆咦是一陣拍手歡迎七張八嘴瞎三話四嘈雜一個弗了有人說來哉新娘來哉看呀看呀一肩綠呢大轎停勒篤天井裏就有一人拿起銅盆敲得當當響鎭定衆人吾想該個大約就是贊禮員哉果然弗出所料歸擋　子提高　子贊起禮來故星老套勿必細說贊到新娘出輿升堂輿新郎並肩外向只見新娘來篤轎子裏慢慢鎭出低頭細步走上禮堂大衆索性大拍其掌大喝其釆但見新娘姿色竭好一身西裝帽子浪底幾根鳥毛飄　飄倒野有趣得勢直到雙雙並立行起禮來聲音少爲靜一點點吾身邊立來篤個幾位女客發起議論來哉（甲）阿姐耐看新娘爲倽了野實槪嘸頭髮（乙）耐難道分聽見俚篤才來浪說當過倽個女兵（甲）倽當女兵要剪頭髮個介（乙）故末自然有倽希奇弗殺（丙）　張哉看罷看罷（乙）劃一弗差耐看故兩個鞠躬禮阿要鞠得登樣慢慢交鞠下去慢慢交鞠起來弗比子該星冐失鬼一鞠一鞠弗得知像倽俚篤末一泡子講吾末一泡子聽結婚禮野完哉新郎新娘騎馬個騎馬坐轎個坐轎去哉大衆野散哉吾　野回庽哉說到該搭勞邊一位朋友就問阿是完哉一點點嘸倽好笑倽呌笑話介蘇州相好倒笑起來哉問俚阿是頭生倽能性急介聽吾說末是哉吾回子寓裏頭一日弗有倽第二日嘸倽說到子第三日浪底烏清老早說新聞個來哉（三） 
[滑稽短篇難爲情] [  紅杏]  
　　魚更三躍萬物皆靜一輪明月徐徐透出雲表普照四方碧雲張如綠幕億萬之星點綴空際閃閃作光下有紅樓一角巍然立於草叢之中四面園以竹籬風景殊精雅樓中有一少婦顧一少年曰汝何來之不巧耶汝速行吾夫行將飽酒而回也否則大事敗露吾二人將永無把晤之日矣少年曰卿心何怯惟乃爾卿須知吾之來此良非易易今方親薌澤何忍遽别言未畢忽聞有人由外而呼曰妻乎余今晚殊難爲情也飽酒後誤入人家閨閣受人大辱妻乎余面上尙有手痕也少婦聞言大恐以爲　已而少年亦踖踧不自寗幾欲出聲而哭幸少婦有急智迴斥少年曰汝　爲情乎乃訪友竟入吾房汝之罪實無可　夫乎速來驅此無　出未幾少婦之夫入顧謂少婦曰卿勿怒　余一言彼之誤入余房也與余之誤入人房同人乃不我諒致余受大辱余今當諒此少年而赦之少年遂鞠躬而出少婦之夫嗼曰此眞難爲情也少婦乃無言（三） 
 
 
 

Page 15

 
 
   
 
 

Page 16

 
 
   
 
