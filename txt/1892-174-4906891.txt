# 1892 - 174 - 4906891

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡淸晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[三百零三號畫報告白] [  點石齋啓]  
奉化唐嶨有馬阿坰之妻性殘忍好溺女己一而再矣近因復産一女夫勸令弗溺婦弗聽以致滑跌於地遽爾殞命不可謂非兇惡之報也至若巨蚌之生珠捕蝗之新法麻子以貌似而賈禍巨人以身長而見奇量人蛇殊爲行路之憂划水仙可救出洋之險逆子八井斷送殘生孝子逢危幸邀神佑及所附山水人物各册頁准於初六日出售此佈 
[論勸善]  
　　余前著論說勸各處勤講鄕約宣解聖諭廣訓以期聞風興起計聽者百人之中苟能感悟一人其功德當非他善所能及余之爲是言也盖自揣無力行善而欲使凡如我者皆可以口舌筆墨爲行善之計也乃孰意竟有同志之人日昨鳩兹友人郵信爲言蕪湖縣學王瑞臣汪霽坪兩廣文自今年正月間起遵奉欽頒勸善要言朔望宣講迄今己漸有成效每期宣講之時來聽者黄童白叟不下千百人屏聲息氣似己人人領悟兩廣文因是益形振作除朔望仍在明倫堂宣講外每逢三六九等日移壇至城隍廟關帝廟人烟　集之所敬謹講解並將近日本報所列南匯縣勸孝告示以及邇年各省齊風敦俗諸條教逐一抄出每期附講幾條遠近人士莫不聞而鼓舞如兩廣文者誠不愧司鐸之名矣夫勸善要言爲光緒十七年八月初八日奉旨頒賜各省府州縣尊藏於學宫凡在臣工宜何如仰體皇上漸被曁訖之至意化導誘掖之深心由督撫而飭下各府由府飭縣移會各學官會同辦理謹按去年諭旨與聖諭廣訓一同頒下原欲使廣爲闡揚俾人人皆知爲善之道庶幾足以成堯舜之治所宜遵奉者固不僅蕪湖兩廣文而他處則尚未聞有繼起者噫何其玩也本埠六馬路仁濟善堂曾請得勸善要言一部供奉壇上施少欽封翁欲設法宣講以廣善願聞此書到堂以後壇諭中亦時時提及可知此書實爲人神所共欽然此書雖出以淺近而椎魯不文者則尚覺聞而茫然如欲使老嫗都解婦孺咸知則必須逐句敬謹註解以方言俗語逐節引證詮解的當然後宣講於稠人廣衆之中誨之諄諄聽之娓娓入於耳者自能會於心用是以勸善也不難矣竊以爲此書旣經奉旨頒發誰敢不恪遵聖諭到處宣解無如宣解亦頗難其人學官卽孳孳不倦而亦僅能在城中敷衍彼四鄕僻處又安可令其向隅若亦責成於學官則未免不克分身無可奈何故鄕間必另請講解之人而其人必須平日間品學兼優一言重於九鼎而後足以動人之聽聞否則遒人木鐸古道不行聽者或不及終萹而掉頭以去甚至有七口八舌嘈雜其間轉形不敬此則非徒無益而又害之矣仁濟堂聞又有拜經之議庚子拜經古人早先我行之昔張九成幼時讀書對大編如晤師保肅然起敬其後果能通經致用流芳百世夫六經皆古聖賢精氣所貫注見六經不啻見古聖古賢天下有見可尊可敬之人而生其褻狎者乎拜之固其宜也且其所謂拜經者非必如釋氏之膜拜誦南無道家之舞蹈念天尊也祗辦一片崇聖尊經之念口誦心維之際如聖賢之臨其上而質其旁則其視經也鄭重而於經中之旨趣意味自能一一涵濡咀嚼身體而力行之旁及於宋儒理學諸書無不心領神會此其所以收束身心之法蓋莫妙於此矣一人之身苟能收束其心則自無所放而爲善之念油然自生故勸善莫先於宣講而收心莫先於拜經二者並行而不悖者也少欽封翁自創設仁濟善堂以來神道設教書符治病實效可徵故樂助者衆而封翁乃得以廣其願力凡善舉中所應爲之事無一不爲夏則施醫給藥冬則施粥授衣生者有以養之教之死者有以殮之埋之以至於他處凡有偏災無不投函告急天下之災民仰之若嬰兒之仰慈母其神通不可謂不廣其法力不可謂不大然而分人以財者不過謂之惠教人以善者乃可謂之忠封翁之愛人也以德蓋欲二者得兼於惠澤及人之外又欲以忠言教人果能創此拜經之舉勸善之方則握要持原得其綱領天下之善人日多卽天下之災祲日少彼蒼者天處高而聽卑所謂福善禍淫之說歴萬刦而不變者也余喜同心之有人而更喜少欽封翁之有以廣吾之意也於是乎書 
[蓬雲五色]  
　　吏部爲曉諭事此次新進士分部人員本部定於五月二十日掣籖該員等如有應行廻避之處務於十八日以前取具同鄕京官印結該旗佐領圖結赴部切實聲明○吏部爲曉諭事新進士卽用知縣現届配籖該員等如有情願改教者務於五月二十日以前取具同鄕京官印結赴部投遞如逾限概不准行○吏部爲示傳事本年新進士奉旨以知縣分發各省卽用之傅國英等務於五月二十日以前取具同鄕京官印結聲明年貌籍貫寄籍祖籍實係土著並三代存殁年歳如親年七十以上有無同胞兄弟出仕迎養中式本科引見奉旨者俱令詳細聲明赴部投遞以便辦理掣籖毋得自悮○吏部示傳壬辰科新進士如有考職議叙各項候補選職官中式者務於五月二十日以前赴部呈明如不呈明一經本部查出卽行叅處○國史館示傳吏部送到漢朕録梁寶常朱承琳陳壽綸萬樹楠董友彬寍繩武陳景華林翰源楊道南郭集馨湯壽潛限於五月二十三日親身赴館騐到毋違○戶部爲批示事貴州司案呈據撫寧縣商戶吳立山呈稱在本縣開設福興號燒鍋按年交課無欠因離京太遠向托友封納代交光緒十六年又托劉鍾槐代交當年課稅領有收照因是年止燒惟以抵作十七年正課本年四月托友馬姓代交十八年正課卽將十六年收照赴部呈騐詎意收照只係蓋用戳記並無部中印信致將十六年收照扣留商聞信來京徧尋前經手劉鍾槐旣己遠颺一時難獲商己受騙詐之寃又遭本縣追究之苦商更屬難堪今將十五年收照呈騐情願補交十七年課銀並十八年正課懇恩准收並將馬姓開釋行文本縣銷案等情到部查該商欠交十七十八兩年課銀旣據該商呈交自應准其付庫暫行兌收至十六年交課部收蓋用戳記並無部中印信據該商呈稱受經手人騙詐一節係該商一面之辭斷難憑信前經本部牌仰該縣傳商訊明擬結專案報部查核應飭該商仍回本縣聽候查辦至前代呈騐部收之馬存誠當卽取具親供並未交坊看押應毋庸議除牌仰該縣遵照外批示該商遵行○殒部示傳所有升補雲南東川府巧家同知戴作舟又保舉河南候補本班前知州吳若鏞又保舉山東候補知州陸保震又保舉山東候補知縣 
 
 

Page 2

 
 
瞿襄又擬補雲南布政司庫大使舒年等五員本部均定於五月二十日引見相應傳令該員等於十八日親身衣冠赴部演習口奏履歴十九日在内城歇宿二十日黎明赴西苑門外六項公所内吏部公所書到聽候帶領引見是日穿天靑褂備帶元靑褂預備補褂佩帶對子荷包手巾再該員是否現任原任一二品大員子孫及現任一二品大員兄弟立卽赴部呈明○戶部爲批示事豁免處案呈據道員兼襲一等子爵鮑祖齡呈稱故父超原任湖南陸路提督因光緒十年會辦雲南軍務挪借同慶豐商號銀二萬四千九百餘兩未經歸還嗣因　省給還該號奏明作正開銷迭奉部行文催繳無如家産盡絕無力措籌取結呈請准予豁免等語本部查此次應追銀兩就該道員而論固係子孫代賠之欵而就該故提督而論則係軍需案内不准豁免之欵現經本部將全案情節曁該故提督戰功聲明請旨五月十七日奉旨准其豁免欽此除飛咨雲貴四川各總督雲南巡撫遵照外相應批示該道員鮑祖齡遵照○吏部爲曉諭事所有五月分月選句務臧著興知府林樹滋知州高培焜知縣黄敬熙李德坰鄧廷彦雷毓春白采陸耀章劉遠訓布政司經歴章文漢等十一員相應出叙傳令該員等知悉於二十四日黎明赴部過堂二十五日在天安門外聽候擊籖如有不到者立卽指名題叅禮部示頭傳八旗官學候補教習謝國南限三日内赴部騐到並携帶筆墨以備當堂填寫親供核對筆跡毋違○兵部出示曉諭所出有遊擊一缺應以遊擊用之漢三等侍衞掣選今於五月分掣選得四川人吳飛鳳係由甲戍科武進士三等侍衞行走四年期滿引見奉旨著以遊擊用欽此自當差之日起除去告假日期連閏扣至光緒十八年五月二十日計行走十八年二個月二十五日再出有都司三缺除内有二缺歸本省補用外餘剩一缺應以都司用之漢藍翎侍衞俸深人員内科分甲第名次在前之員掣選今於五月分掣選得安徽人饒居仁係由内戍科武進士藍翎侍衞行走四年期滿引見奉硃筆圈出著以都司用欽此自當差之日起連閏扣至光緒十八年五月二十日計行走五年九個月十六日再出有守備三缺除本省補用二缺外餘剩一缺應以守備用之漢藍翎侍衞科分在前人員掣選今於五月分掣選得廣東人韓烈彪係由癸未科武進士藍翎侍衞行走二年期滿咨部以守備選用在案○山東河工生息銀照章每年提出六千兩由山東巡撫委員押解至工部呈交人庫以充各項雜欵　來一年運解一次年淸年欵不容積欠絲毫兹工部都水司查得光緒十八年生息銀尚未解交適當庫欵支絀之時遂禀請堂官行文山東巡撫迅速委解一面行文總理各國事務衙門發官電往催當日接回電云准九月間派員押解到部交納無悮○順天府府丞爲曉諭事此次歳考本丞定於五月十六日在貢院查審大宛兩縣文童籍貫十七日考試大宛兩縣文童於覆試三塲考經古　有應考各童合先取齊爲此示仰大宛兩縣文童遵於審音考試日五鼓咸集貢院伺候至各童應需試卷照例赴府親身買備交投經歴司領取卷票收執以便點名時騐照給卷 
[京師走水]  
　　本月十八日京師閻王廟街怛德車廠庖丁就廚屋中午炊偶一疎虞釜中油突然上熾延及椽木頃刻炎炎幸急雨斜飛祝融氏威爲之殺旣而水局善士聞鑼聲報警急舁救火具風馳電掣而來竭力救援越兩刻許始熄計焚去廚屋兩椽拆毁一椽 
[船上人言]  
　　廣豐洋行長安輪船泝江而上行至安徽太平府屬和尚港夾江撞壞載鴨船一事本館己録登五月二十四日報内而標其名曰江頭鴨緑昨日長安船主己回滬濱造本館而告曰是夜確與載鴨船互碰然惟損其桅與布篷旣而見載鴨船己駛抵岸旁始復展輪西上然則小事可化爲無事當不至涉訟公庭矣因樂得而再書之 
[粤東紀事]  
　　大憲見近日盜風猖獗刼掠頻聞若非執法嚴懲不足以昭炯戒故於所獲盜犯一經訊實無不明正典刑上月間共有斬决人犯數十起内有一人年方弱冠孔武有力押赴法塲時將刑具扭斷意圖逃遁幸兵勇衆多防守嚴密不致被其漏網臨斬之頃談笑從容毫無懼色是眞愍不畏死者也○粤秀書院山長藩椒堂太史病故前報己紀之矣所遺講席聞制軍擬請藩仲瑜太史寶琳主講按太史係椒堂太史之胞弟此次散館授職編修今尚寄跡春明未遽言旋珂里制軍欽其才望虚左以待相需甚殷太史約於七月間回粤講舍諸生無不延頸跂踵以盼春風化雨也○端陽節爲廣州府李宫山太守壽辰官紳祱嘏者高車駟馬絡繹於途而太守謙抑逾恒預飭門丁概行擋駕餽送禮物亦婉爲辭謝亮節高風爲宦途中所罕見太守眞不愧良二千石哉○李太史經畬係李筱泉制軍之長公子此次散館授職編修月前節署接到佳音制軍以繼起有人喜形於色而屬下官紳亦紛紛道賀車馬如雲旌旗夾道頗極一時之盛○署羅定直隸州潘植生太守現以瓜代有人交卸回省去任之日紳民攀轅臥轍餽送牌傘者絡繹不絕甘堂餘蔭太守有焉○去年大憲向北洋定造新式兵輪二艘以資防海一名廣乙一名廣丙今己造成駛至黄埔請大憲騐收五月初六日李筱帥命駕出轅住黄埔閱看騐得此船工堅料實駕駛靈捷以之乘風破浪實能指揮如意云○應元書院監院楊廣文近仁因事乞退所遺監院事務大憲札委候選教諭桂廣文坫接管廣文奉札卽日詣轅禀謝進院視事 
[杭州試事]  
　　浙江學政陳六舟宗帥考試杭州府屬文童經古時有某童於查號蓋戳後忍昏仆於地口角流涎宗師親至號舍視之諭令鄰號諸童切勿輕舉妄動約歴一點鐘之久手足漸能運動少焉起坐原號振筆疾書草草完篇繳卷而去蓋其人向有羊癲瘋疾是日天時鬱悶故舊疾復發駭人聽聞云○五月廿七日宗師考試駐防杭州仁和錢塘四學生員鼉更五下卽升座點名及點畢命題則己銅鉦高掛矣淸晨天氣炎熱諸生咸扇不停揮至午初忽起隂雲驟雨狂風頃刻齊至於是向之畏熱者皆轉而號寒矣宗師限定未正放頭牌未末放二牌申正放三牌當三牌時風伯雨師愈覺異常跋扈甬道之下積水成渠諸生帶水拖泥不堪其苦○仁和某童輪應某廪生保結廪生恐其身家不甚淸白不肯書押遂至互相口角童忿甚以挨保索詐等情向宗師控告宗師飭交提調官查明禀覆 
[好雨知時]  
　　安慶訪事人云上月廿六日天氣燥熱午後濃雲密布至定更時大雨傾盆不啻銀河倒瀉江水陡漲數寸有奇高下田疇均霑膏澤秧苗嫩緑如烟咸欣欣然有生意各屬蝗孽蠢動前經大憲檄調營兵竭力搜捕終未能一律凈盡得雨後己十死七八萬頃良苗不虞薦食喜雨之詩固當於此時賦之 
[觀察赴皖]  
　　蕪湖道楊子通觀察乘招商局江寛輪船於五月廿五日行抵安慶旋卽入城謁見沈仲復中丞并拜會兩司及同寅各官小作勾留卽當言旋鳩水也 
[中丞起節]  
　　新簡江蘇巡撫奎大中丞秉節莅滬後上海縣袁大令卽雇定小火輪船及官舫若干號中丞定於昨日啓行凌晨江海關道聶觀察松海防同知劉司馬英讞員蔡太守法讞員葛同轉提右營傅叅戎及大令均至天后宫畔行轅禀見督轅忠信兩營滬軍營掌洋號而出排列吳淞江上自鐵路大橋以迄盆湯弄大橋鞏若金湯威逾荼火江中則長龍砲艇上亦旌旂槍砲矗立如林八點鐘時中丞排導登舟各員紛紛致送各營勇次第放排槍及中丞解纜往西各員咸尾隨其後各營勇則送至新閘又放排槍然後拔隊而回各歸營伍各員亦一一辭别或回局或回衙聞中丞定於今日到蘇卽接印視事云 
[豸節赴蘇]  
　　蘇松太道聶觀察於昨日亭午時命駕出轅至英界觀音閣碼頭乘坐大號官舫導以小火輪駛赴蘇州恭賀奎中丞任喜 
[太守回松]  
　　松江府恩太守來滬恭迎撫憲己紀前報兹悉奎中丞起程後太守卽乘坐原舟向五茸進發 
[捕蟲遺火]  
　　滬南大東門外山橋地方九餘米店夥某甲前晚黄昏後手持洋油燈在牀上捕捉　虫偶不經心燃及蚊帳炎炎欲熾甲 
 
 

Page 3

 
 
大聲呼救幸人手頗多取水澆灌得未成災時當炎夏以捕蟲遺火者往往而有寄語居人尚其於此加之意哉 
[鄕人遭騙]  
　　浦東張家樓相近有莊小狗者鋤雨犁雲差堪自給邇因中饋乏人鼓求凰之曲該處著名流氓張錦興郁阿才等知其意願以撮合山自任謂大團地方有一女郎靑春美貌可爲良匹但須財禮洋一百二十元卽可成就姻緣莊自知力有不逮正言拒絕張等以串騙未成大肆恐嚇謂媒人非白做者若不行文定禮須出洋銀五十元作爲酬勞之費張之羽黨亦助桀爲虐聲勢洶洶又有數人佯爲勸解令莊先付洋十六元其餘約期冉付莊畏其凶惡祗得將衣服典押湊成是數張等得洋後始紛紛散去其計可謂狡矣而如莊者尚未鼓瑟調琴枉自質衣典物捫胸搥足能無歎生不逢辰耶 
[會判西人控案]  
　　英商敏控山芋香卽山雨香又卽山桂如侵佔地畝山延英律師小威金生上堂辯論大約謂非惟並未侵佔且反被敏因築墻之故佔地若干敏延英律師卜易逐層辯駁疉經蔡太守及英國梁副領事丈量會訊本報己歴紀情由昨日午後三點鐘時升堂覆訊山稱威律師現尚未到少頃卽來俄而威律師帶舌人到案太守諭山曰此案己經本分府詳查敏所築之墻並未佔及爾地况丈得其地祗五畝四分一厘之數並無六畝有奇山稱東邊若丈至河灘確有六畝有奇現因丈至路旁是以祇五畞四分一釐之數太守謂四至載明道契上東　公路爲止豈得連公路丈入照道契覆丈敏地多三釐五毫因填築小河灘之故至墻邊敏讓出空地一尺三寸爾亦有一尺三寸空地作爲公路然猶嫌太狹本分府己與梁大老爺商議令敏將填築小河灘所得之三厘五毫改讓在墻邊則公路卽寛綽矣惟彼此不得有毫厘侵佔至爾所建房屋准將後門開闢俾租戶得以出入自如惟不許將污穢抛棄途間以致令人嘔惡著卽知照各租戶違卽封閉後門至空地一尺三寸合田一厘一毫總之敏在　　共讒公路四釐六毫爾讓一釐一毫按照圖契詳細查察實屬一秉至公威卜兩聿而　　也圖　與　下而案乃定　 
[剥衣訊結]  
　　周小言投英捕房報稱被陳子江串通董仁依徐仁甫勒取綢褲捕頭立飭包探顧福亭將陳等解送英公堂並將綢褲甲到蔡太守庭訓之下飭將周陳董徐等四人並褲一條移送上海縣訊辦此己詳登前報前日袁海觀大令請帮審委員宋莘樂二尹研訊周訴稱生員係洞庭山人於光緒九年入學與陳素不相識去年生員由滬赴蘇在航船上與陳晤會偶與敘語並非知交上月二十九日上燈時生員在虹口同文書局尋訪友人旋卽出外行未數武與陳相遇招生員前去寫字不知其詐隨伊前往旋至董仁依所開小客棧兼售洋烟之仁記店中甫入内被將門戶重重關閉陳遂向生員索取洋銀三元據稱前月間向伊借貸今須索還生員一時茫無頭緒被陳將所穿紡綢褲褫下令徐仁甫質洋一元八角生員狼狽而出卽向包探顧福亭述明前情投報捕房將陳拘送公堂轉解憲案求請鑒蔡陳訴稱係紹興人曾捐同知銜在江蘇候補繼在安徽候補光緒十一年在省當差嗣因丁憂回籍守制服闋來滬與周同住客棧遂與相識周屢向職員借洋或二元或三元不等不多日卽將欠洋歸還如此者己有數次今年三月初七日周又向職員借洋三元其時職員囊槖空虚轉向董仁依處借洋給周不料自借去後遷延不付至上月廿九日晚九點鐘時見周與周金生在虹口賭錢敗北而回職員向索前欠周無言可對同至董處俄而周自願將綢褲脫下質錢歸還前欠尚有一元二角約緩日再付不料其逕投捕房誣控勒取求請明鑒董供稱係寍波人在虹口開設仁記烟館兼客棧周小言向陳子江借洋陳向小的轉借此係實情此次陳向周索欠周自願將褲脫下押洋一元八角還陳欠項爲小的所詳悉是以來案作証徐供稱小的係寍波人伊等所爲小的毫不知情惟囑小的典押綢褲而己叩求施恩二尹謂周曰爾係讀書人理應在家攻苦不應出外妄爲今姑不予深究著將褲具領赶緊回籍陳子江旣係有職人員自應到省當差著卽日起程董仁依徐仁甫著各具結備查日後不准勒取欠戶衣服此案遂結 
[英界公堂瑣案]  
　　三百七十號巡捕禀稱孔四昌曾因犯事送請大老爺遞解回籍今又來滬是以拘案請懲孔供稱小的係徐州府碭山縣人現巳去邪歸正乞賜恩寛蔡太守判令笞責一百板押候備文遞解回籍○包探黄四福禀稱賊犯吳阿二連次犯竊解奉大老爺遞解回籍兹小的見其復來滬上拿住研問知又竊徐毛毛馬祥林兩家衣物是以吊出各贓送案請究徐馬投案請准領贓張供稱小的係太湖廳人自知犯竊宜懲不敢求施恩典蔡太守判令笞責一百板備文遞解回籍贓給兩失主分别認領○包探黄四福禀稱王友生犯事送案奉大老爺遞解回籍今又來滬小的恐其怙惡不改因之拘案請懲王供稱小的係浙江慈溪縣人願依仁宇不再爲非矣蔡太守判令笞責一百板備文遞解回籍○隆茂洋行軋花局工頭兪雙喜訴稱王阿四等糾約流棍强欲做工不遂所求任意尋釁無奈報捕拘拿送案及釋出又來騷擾因再送案請懲丁德隆供稱小的係無錫人病體支離願回原籍王及柴高生周阿榮同供稱小的等皆浙江寍波府人欲謀餬口之方是以前往如不收録以後自當另外謀生乞賜寛恩公侯萬代蔡太守判令押候分别備文遞解回籍丁旣患病飭交其母領回醫治待病痊後自行回籍○秦德寶訴稱小的原籍蘇州幼習淸音以便向喜事人家承值某日接過某大戶生理有王阿順者忽紏人將小的兇毆不得己而呼捕拘案王供稱小的係寧波人不敢行兇惟求恩恕蔡太守判罰洋銀二元撥充某處西醫院經費○包探何瑞福禀稱小的訪知李至福持銀臂釧一枚至某典質錢察得内係銅質搜其身畔藏僞銀釧五枚及剔牙杖一枝是以一併送案李供稱小的係寍波人銀物係自己誤收如今病莫能興情願遄回故里蔡太守諭令赶緊回籍如敢逗留此地定子重懲僞銀釧暫爾存堂以便鎔毁○包探黄四福禀稱小的查得積竊宋阿狗近又竊取藩錦秀等家衣物因之拘獲吊出原贓藩及杜阿毛婁瑞峯陸錦雲同訴稱家中先後被宋竊物因之投報捕房兹經包探查獲人贓請大老爺給領宋供稱小的係上海八不該犯竊無可狡供惟之施恩免子懲辦捕頭禀稱宋犯竊受懲己不知幾次矣現又連竊數家衣物似乎罪不容寛蔡太守判令笞責二百五十板管押三年期滿再笞責二百五十板始行開釋贓分給四失主各自領回○虹口女茶博士唐陳氏訴稱王生銓應瑞文偕至小婦人茶寮茗戰之餘繼以舌戰後竟揎袖而起各奮老拳擊毁茗碗若干約值洋銀七角索償無著拘案請追王應同供稱小的等皆江北人因爭工作以致互毆尚求大老爺格外施恩開小的等自新之路蔡太守判令各管押一禮拜復分認賠償毁物○馬廷友訴稱小的係寍波人在治下開篾作曾邀同業議定貨價不得叅差兹因略賤些微卽由柱首邀往吃講茶又以小的遲到片時肆行毆擊叩求公斷以儆兇頑周君良鄔金松同供稱小的等皆寍波人現充篾作總柱首當吃講茶時同業齊來馬獨不到故與爭論並不兇毆蔡太守判令各管押一禮拜○包探顧福亭禀稱賭棍朱阿五設攤吳淞路以骰賭錢小的見之是以拘拿送案朱供稱小的係寍波人偶爾嬉娱以後不敢再犯尚乞恩施覆幬自當没齒不忘蔡太守判令枷號五日發犯事地方示衆賭具暫爾存堂以待銷毁 
[法廨停訊]  
　　昨日爲法公堂訊案之期讞員葛同轉因送江蘇巡撫奎中丞起行赴省是以停訊一期所有捕房拘押之人俱候禮拜四解案判决 
[法界捕房記事]  
　　江北人李仁壽因販雞鴨毛負債纍纍被族人李大川控諸公堂以致潛行逃避頻年轉徙衣食難周不得己重返申江冀得一枝之借而近時世態頓變炎凉見其得意則趨奉之見其失意則揶揄之誰復向風塵短褐中與之交聨縞帶者遂致無人顧問益覺潦倒不堪其岳父某甲見快壻己入下流膝下小嬌生不免餐風吸露意圖變賣令其别抱琵琶前日將女接回復送仁壽至捕房訴稱婿己落魄此間深恐紏人刦女捕頭著押候解案請究○前日小東門外荳腐攤主某氏婦與同業某甲爭奪攤基以致大肆咆哮威同雌虎適有巡街捕至拘 
 
 

Page 4

 
 
押捕房○甲乙二小竊相約至金利源碼頭畔作蘇老生涯一竊得紫銅一塊一竊得杉木一株管碼頭巡丁見之一并拘送捕房管押昨晨備捕頭問明情節著將竊木者管押半天卽行釋出○某偷兒不知從何處竊得樹一株經巡捕拘獲人贓送入捕房管押捕頭著押至午刻卽行釋去○積竊劉得桂屢經英法兩公堂懲辦終於怙惡不悛意者眞如諺所謂賊星照命者耶前日又經包探王榮培查見送押捕房想一經解赴公堂必以兩部肉鼓吹欵待也○某甲欠某乙米價洋銀二十元屢索不還昨經某包探將甲拘獲押候解案請追 
[分發人員騐看名單]  
　　新海防例掣籖分發郎中楊顯楷湖南舉人主事單啓藩湖北舉人四品銜湯魯璠湖南舉人光禄寺署正葛侊貴州舉人太常寺博士程良馭浙江舉人内閣中書班毓琛直隸舉人陳昭常廣東舉人吳道濬江西舉人李結江西舉人楊壽樞江蘇舉人濮賢慈江蘇舉人陳彭壽浙江舉人○考取呈請分發國子監學正學録蕭鑑湖南舉人劉鉅湖南舉人○新海防例掣籖分發道花翎二品銜陶森甲湖南副榜知縣曹履中湖北進士○鄭工例指省分發知縣趙嗣康安徽附生浙江○新海防例指省分發道花翎二品頂戴傅廣順天監生廣西劉選靑湖北進士湖南同知藍翎定格廂黄旗漢軍貢生東河知府銜羅承恩湖南監生江蘇黄本慶安徽監生直隸黄慰曾江蘇監生浙江夏敬曾江西監生東河通判方政江西監生廣東知縣五品銜朱懷新浙江進士廣東王錫齡直隸舉人江蘇賈振鏞山東附貢生陜西左學易湖南舉人廣東成守正江蘇舉人廣東侯樑安徽舉人廣東郭重光貴州舉人江蘇邢慕祖江蘇難廕生江西田亮勳四川舉人雲南蔡寶璵浙江舉人直隸胡用霖江蘇監生四川鹽大使趙毓勳直隸監生兩淮直隸州州同應祖錫浙江舉人江蘇直隸州州判　胡襄銓貴州恩貢雲南府經歴杜振鐸順天監生山西黄榮椿湖南監生江西吕鍾嶷山東監生江蘇海齡鑲白旗漢軍義學生江蘇方鏡安徽監生山西賈松年浙江監生山西李秉彞浙江監生雲南章炳仁浙江監生安徽徐廷笏浙江監生山西金其相浙江監生江蘇縣丞黎耀森内務府正黄旂漢軍監生江蘇以景福廣西監生福建沈先斗湖南監生福建孫壽恩山東監生北河周家梁安徽廕監生北河馮鋆江蘇監生廣東姜日錫江蘇監生福建志湘正白旂滿洲監生廣東顧彦威河南附生安徽陳贊淸四川監生直隷府知事周邦楨安徽附貢生江蘇州吏目蕭熾盛江西監生山西縣主簿李瑞來河南監生東河道庫大使熊辰昶順天監生雲南府照磨鄭沛澤浙江供事直隸鹽巡檢陳應詳浙江監生廣東程之福浙江供事廣東巡檢駱懷祖順天監生雲南舒福昌湖南監生江蘇陳錫禄山東監生江蘇孫新令山西監生江西趙金鑑安徽監生浙江舒法培安徽監生江蘇鄭光衡安徽監生江蘇殷廷植四川監生江蘇何軒梯浙江監生福建劉榮桂陜西監生四川從九品劉桂芬直隸監生江蘇祝長齡順天監生江西徐瓚浙江附貢生江蘇孟繼祖浙江監生江蘇典史劉輔元順天監生江西李孔訓順天監生雲南陳慶霖廣東監生福建馬鳴皋順天監生四川耿士侃山東監生陜西洪錫榮浙江監生四川胡寶勳陜西監生浙江陳金城浙江監生福建陳慶榮浙江監生江西金生厚四川監生雲南温讓廣東吏員福建未入流韓五慶浙江監生廣東顧壬林浙江監生山西○籌餉例指省分發通判鹽提舉升銜梁繼曾福建舉人廣東沈寶賢安徽監生北河縣丞鄭廷勳廣東監生福建印錫霖江蘇監生浙江巡檢查炳壽安徽監生江蘇從九品葉有熙直隸監生雲南程光熙浙江監生安徽陳守謙浙江監生廣東嚴潤章浙江附監生江蘇未入流徐宗樨浙江監生湖南○勞績掣籖分發知州四品銜孔祥霦山東舉人○勞績指省分發同知直隸州知州花翎運同銜何進賢廣西附貢生雲南知州張卿雲山東監生廣東吕懋光江蘇進士直隸知縣蔣汝翼江蘇監生浙江胡元溥湖南監生浙江趙元塼浙江監生直隸陳用壎浙江監生直隸州判韓兆霖山東監生北河縣丞余錫福安徽文童江蘇藩錫疇江蘇監生州吏目汪開甲浙江職員直隸○截取呈請分發同知周學海安徽進士南河○俸滿教職呈請分發知縣賈世興甘肅舉人李坤陜西舉人任曾培江蘇舉人○同文館保奏掣籖分發知縣樊淙正白旗漢軍繙譯生員○教習呈請分發知縣杜璘光福建舉人李東河山東拔貢崔隼山東舉人盧生寅河南舉人○進士呈請分發知縣劉子煥陜西人○優貢指省分發知縣蕭恩普奉天人河南○孝廉方正指省分發知縣姚廣譽直隸拔貢廣東○議叙掣籖分發知縣李聨奎河南舉人○議叙指省分發知縣林祖蔭福建舉人江蘇府經歴查厚基浙江供事直隸鹽知事戚寶成浙江供事廣東○應補呈請分發　經歴蕭憲祖江西監生湖南縣丞張輔宸江蘇監生浙江從九品孫學康順天監生陜西姚詩道安徽監生直隸未入流陳壽保浙江人直隷余寅恭江西監生浙江 
[貺藥鳴謝]  
　　本城同仁輔元堂常年夏令必製痧暑諸藥分惠同人配製精　俾收藥到病除之效兹復承以蟾酥丸臥龍丹天中茶三種見貺探韓康伯壺中之秘成孫　邈肘後之方分我刀圭榮于朋益矣爲書數語以表謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　督憲牌示順德協副將缺委督標中軍副將吉瑞署理大鵬協副將缺委　澆鎭右勞　擊陳　堃署非赤溪協副　缺委留粤補用副將董正明署理廣州協右勞都司缺委補有和遊擊林永泰署理逹濠勞守備缺委水師擬　中營左哨千總賴兆思　　黄　協有營守備缺委該營左哨千總方輔臣署理 
[邗江宫報]  
　　五月二十日歐陽觀察霖由裏下河公幹回省過揚汪鹺尹聲齊委南擊聽差廿一日東台釐捐甘别駕恕　揚通分司瓆分轉禀知赴省廿二日程觀察儀路公幹抵楊廿三日泰壩楊司馬到廿四日葛鹺尹培源解海分司商捐銀來廿五日孔分轉廣杰委赴通泰稽查鹽色 
[上海六馬路仁濟賑公所施少欽經收山東熱河各賑捐五月十一至二十日止淸單]  
　　黎儆　善士十二百元苕東不留名　保平安完應五十元露保修求母康建合家平安仙鎭王陶庵翁來求保平安人曹仁壽堂求妻病速愈三戶各二十元徐少記來無名氏十五元慈溪阮李氏求病治一安王陶庵翁來求　燭平安人陳　　三戶各十元得安氏王濟川廣東求平安十三戶各五元烟台廣仁堂諸湘經募無名氏四元又募無名氏三元又募無名氏一元甬江周裕　來敦本堂周文來　德堂孫又　　　會又來不求獲報軒四戶各二元又來轅三益又來宋　記二戶各一元又來有心無方子又來裘錫恩二戶各五角友　山人張竹明求病速愈二戶各二元　　　　　　　　通蘇州豫成典來曲阿無名氏廪周房王錢氏差它氏五戶各一元王乃章王乃炯二戶各二角南夢氏銅洋六元三角保　行帳房銅洋三元不善名銅洋二元銳　　　　一元五角曹子元錢三百文曹祥泰錢一百文以上共收山東帳洋三百九十八元四角錫洋十二元八角錢四百文○熱河養心齋爲小孩病愈　强完愿洋二百二十元存心　王　三翁來祁繼昌求寒熱等病速痊二戶各五十元淳安義興號求請事平安盛帨卿求妻病愈二戶各十元鄭秋卿芝秀堂黄來貽産平安二戶各四元無名氏二元九角　武赤貧子求佑母親目疾速痊二元無名氏求解　惡　補過氏浙　榖我齋求妻陳氏病愈三戶各一元南昌梅汝賡規元十兩另六錢一分以上共收熱河賑洋三百五十五元九角銳元十雨另六錢一分 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十八年五月廿七日京報全録]  
　　宫門抄○諭旨一道録前○發抄硃批四道○蘇撫剛奏蘇州等屬　造光緒十六年分民欠錢糧徵信册籍摺○江撫德　續獲哥老會匪訊明懲辦並請奬出力員弁摺○又奏委著知縣各員　片○五月二十七日兵部太常寺太僕寺正曰旗　日無引見○福中堂巴克坦布謝專操大臣恩○召見軍機○發抄楊　濬奏金縣令封汝　調西寍令奉　硃批吏部議奏欽　○又候補牧姚長齡都寍州牧奉硃批吏部議奏欽此○英亷奏拜唐阿元　等補裕陵同膳副等缺奉　硃批着照所請　衙門知道欽此○張煦奏春明寗卿縣民盧文淸控案定擬奉硃批刑部議奏欽此○○江蘇巡撫臣剛毅跪奏爲江蘇省蘇州等屬遵造光緒十六年分民欠　糧徵信册籍恭摺仰斬　聖鑒事案准戶部　議覆御史劉恩漙奏淸厘民欠各案摺片光緒十一年十二月二十一日奉上諭戶部奏止供錢糧缺額過多厘剔官吏經徵類弊又　　民欠請頒徵信册並擬章程册式呈覽曁立蠲緩徵信册名摺片錢糧爲國家正供小民其有天良無不爭先輸納其偶有抗欠者不過千百中之一二全在封疆大吏督飭藩司糧道認眞考核力杜官吏中飽之弊上不虧短國　下不朘削民生著各該督撫查照該部所籌　法嚴飭所屬逐加整頓實心實力期在必行等因欽此並准部臣頒發章程册式卽經轉行遵辦嗣以蘇省徵收錢糧雖有十二月全完之例祗緣贓額過於煩重且又頻遭災歉民力不無抬据故向來中年錢糧必呈己年秋間始能催齊卽飭設法提前辦理至早亦須於次年五月截數齊完民欠較確而册籍亦不致過煩議請寛期造辦以蘇州等屬五月奏銷之限爲造册截數之期各該州縣仍　三個月之限辦齊將銀米兩項造册分送司道核準刷印限三個月内發給地方紳民公同閱看由蘇州藩司糧道詳經前撫臣黨駿於十三年閏四月内專摺會奏欽奉硃批著照所請戶部知道欽此又經轉飭欽遵隨收造成光緒十二十三十四十五等年各項民欠徵信册籍由司詳請奏咨各在案兹據蘇州藩司鄧華熙會同蘇松糧道景星詳稱蘇州松江等屬之長洲元和吳縣吳江震澤常熟昭文崑山新陽華亭奉賢婁縣金山上海南匯靑浦武進陽湖無錫金匱江隂靖江丹徒丹陽金壇鎭　並太倉州曁鎭江衛等二十八州縣衙造送光緒十六年熟田民欠地清蘆雜屯津等項共銀三萬五千二百九十五兩零又該年鎭江衞續徵屯折銀三千一百二十七兩零又南匯縣十五年屯津緩完仍欠銀二百三十四兩零此係實欠在民之項其十六年原緩災戶緩徵以及各年舊欠因未届徵限並無應節年欵仍請飭下届再行帶辦其各屬有無災戶溢完流抵尚未據造册呈送又長洲吳縣崑山華亭丹徒等五縣續完十五年地漕虚雜等銀二百四十五兩零又吳縣續完十四年牙稅銀四兩零武進丹徒丹陽等三縣奏銷後續完十六年雜稅及壓徵十五年蘆課銀二百一兩零又武進縣壓徵十四年蘆課减抵銀一兩零各項徵情册送司復加核對均屬相符共計刷印銀欵各册三千三百一十本至糧道應造各屬十六年分徵信米册惟元和縣造送十六年分民欠局糧米七百六十一石零丹徒縣十六年分民欠行月米一千三百三石零共計刷印米欵册二百三十本統計共該刷印銀米各欵册三十五百四十本除分發蘇松太常鎭各道曁蘇州松江等五府州轉發各屬紳民查閱外相應將光緒十六年各項民欠銀米各欵並續完花戶徵信册籍詳請奏咨前來臣覆核無異除將送到册籍咨部查照外謹會同兩江總督臣劉坤一恭摺具陳伏乞皇上聖鑒勅部查核施行謹奏奉硃批戶部知道欽此○○頭品頂戴江西巡撫臣德馨跪奏爲續獲哥老會關訊明懲辦並將出力員弁擇尤隨案請奬恭摺仰祈　聖鑒事續臣准軍機大臣字寄光緒十七年六月初六日奉上諭各省哥老會匪最爲地方之害著各直省將軍督撫嚴飭地方文武實力查緝如有訪獲會匪首犯一面嚴行懲辦一面准將出力員弁照異常勞續隨案奏請優奬總期嚴懲首要解散脅從以除奸宄而安良善愼勿養癰成患貽害地方等因欽此欽遵並於七月間經臣訪聞九江地方有會匪潛匿密飭管帶親兵營提督銜記名簡放總兵周有才等先後拿獲張標廖斌吕先等犯於審明後正法島示恭摺奏報各在案臣伏查會匪蹤跡跪秘出役無定現在各省協力嚴辦此拿彼竄是其常技江省幅員遼闊九江府所屬之湖口彭澤等縣尤爲沿江孔道難保無會匪潛匿嘯聚　來勾結亟應及時破獲懲辦以免貽害地方臣於前案破獲後仍督率文武認眞嚴拿於沿江各處尤加意查緝不　稍懈旋據親兵營官周有才呈補人查有匪首温元和湖南醴陵縣人係正龍頭曾在湖口彭澤開設烟館又李卡頭湖北黄梅縣人係正龍頭現掌巴斗船僞職管轄九江湖口彭澤吳城等處又匪黨熊金保係湖口縣人開摺呈請查核等語富經臣分别甯飭彭澤湖口等縣查拿解究卽據署彭澤縣知縣彭履德禀會營督帶兵役並湖口縣派來丁役將匪犯温元和卽良和李卡頭卽榮　先後協同拿獲到案又據湖口縣知縣徐允升禀將熊金保簽差拿獲各將該犯解省申請審辦卽經批行臬司發委南昌府知府曹秉濬確審兹據該府以審明匪首李下頭卽榮櫃與湖南人現在龍坪砲船充當舵工之王幅堂及湖北人現在武穴開賭住歇烟館之榻四海紏衆結會僞號水師都督並正龍頭屬實於取供後在新建縣監病故札委南昌縣騐報將温元和等犯審取確供開揭禀辦前宋臣親提研鞫據温元和卽良和供湖南醴陵縣人先在江西饒州德字營當勇後經遣散於光緒十一年在福建投營食糧有同營當斃之湖南人邱海章邀入哥老會給有票布上寫雙龍山湘中水堂名會名會内老大是姓藩後藩老大被福建訪聞是會中頭目拿獲正法　海漳是當家老三伊是老九傳授會中口訣於十二年銷差回到江西先後在湖口彭澤各縣開烟館與會黨交結往來冀圖滋事都推伊爲正龍頭去年正月因賭輸錢曾於初八日夜三更時分獨自行竊長江水師營火樂一次計兩小桶用自帶布袋裝好携出陸續售賣與不知姓名人得錢花用等供熊金保供僅止被誘勉從入會後聞訪拿嚴緊將票布燒燬質之看守長江水師營火樂庫之竊賢泰據供上年正月初八日夜被竊火樂一次計兩小桶約二十餘斤屬實恐被責革當時因未禀報營官鎭署等語臣查匪犯温元和卽良和先在福建充當勇丁聽邀人會得有票布傳授口訣遣散回江卽在湖口彭澤地方開設烟舘行竊火藥並有正龍頭名號且供與會匪安結往來鎭圖滋事其爲匪中魁渠隱踞濱江險要勾結黨羽圖謀不軌情跡顯然若不從嚴懲辦不足以彰顯戮臣於督同司道審明後卽恭請　王命將菲犯温元和卽良和騐明正身綁赴巿曹處斬傳首犯事地方懸竿示衆以昭烔戒李卡頭卽榮櫃供認與湖南人王幅堂湖北人楊四海紏衆結會且有水師都督正龍頭僞號實爲匪首無疑業於取供後在監病故應行戮屍梟示熊金保供僅止被誘入會後因聞拿卽將票布燒燬情節稍輕應寛行監禁俟續獲匪犯以備質訊勇丁劉賢泰身充火藥局看守於火藥被竊並不卽時報明營官殊屬不合應革去勇糧酌加枷號一個月滿日折責發落以示懲儆至此次拿獲會匪尤爲出力之著彭澤縣事試用知縣彭履德可否請俟補缺後以同知知州升用湖口縣知縣徐允升可否請在任以知州升用九江鎭標後營把總署彭澤汛把總　超泰以千總儘先補用協防外委胡鼎煊以把總儘先拔補出自逾格鴻施其餘派出訪緝弁勇及出力稍次各員弁由臣擇尤酌給外奬以示鼓勵除開造擬保員弁履歴淸册咨送吏兵二部並咨明湖南北各省督撫臣一體緝拿逸匪楊四海等務獲犯辦外理合移續獲哥老會匪說明懲辦並將出力員弁擇尤隨案請奬緣由恭摺具奏伏乞皇上聖鑒訓示謹奏奉硃批着照所請該部知道欽此○○德馨片再案准吏部咨欽奉上諭嗣後各省州縣無論奏調委署代理着每届三月彚奏一次等因欽此轉行欽遵在案兹據布政使方汝翼詳稱光緒十七年冬季分委署代理知縣印務所有試用知縣彭澤春委署金谿縣知縣補用知縣王祖彞委路安仁縣知縣候補知縣馮永年委署上猶縣知縣廣豐縣知縣周鳳　調署萬載縣知縣吉安府通判劉朝墀委代安福縣知縣候補知縣董治委署安遠縣知縣卽用知縣鄭仰虞委代崇仁縣知縣以上共計七員造册詳請具奏前來臣覆核無異除淸册咨部外理合　片具陳伏乞聖鑒謹奏奉硃批吏部知道欽此 
 
 

Page 14

 
 
[光緒十八年五月廿八日京報全録]  
　　宫門抄○諭旨四道録前○發抄硃批四道○蘇撫剛奏審明盜犯按律定擬序○兼署閩督希　奏匯解各欵京餉委員起　日期摺○陜撫鹿奏騐收朝邑縣修築黄河磚石各壩工擬請備欵防險並奬勵出力各員摺○五月二十八日刑部都察院大理寺正紅旗值日無引見○施寶成謝授凉州副都統恩○貴州按察便唐樹　請訓並請假兩月○大額駙續假五日○順天府奏京師得雨二寸有餘○玉祥克凌額預備召見○掌儀司奏初一日祭奉先殿載津行謂○霍穆歡遞遺摺○召見軍機唐樹　玉祥克凌額○發抄劉坤一奏候補道桂嵩慶補江南鹽巡道奉硃批吏部議奏欽此○又前美日秘等國使臣張蔭桓捐賑請　奬奉硃批著劉坤一傳旨嘉奬欽此○又鎭標守備何忠才心地糊塗請草職永不叙用奉硃批著照所請兵部知道欽此○鹿停霖奏審　雒南縣絞犯倪法起等越獄案定　奉硃批刑部議奏欽此○○明毅片再據署鹽城縣知縣王敬修詳報會營先後　獲因行刼事主陳福全家得　拒傷事主案内匪犯焦廣元將　喜許舜張寶信于儆之高得和沈恒詳七名並匪船盜械原贓到案訊明許舜於光緒十五年十一月初八日夜起意紏邀蔣挺喜張寶信焦廣元王儆之高得和並在逃之王實之等並誘雇沈恆詳摇船　夥十六人分執洋鎗刀棍等械行刦事　陳福全家銀錢衣飾等物蔣　喜用刀將事主拒傷高得和在船看守王儆之因與事主認議均臨時不行事後分　沈恒詳並未同行上盜事後亦未分贓　實焦廣元旋卽在　病故許舜蔣挺喜因另有刦案經漕臣松椿批道提訊明確先行正法分别奏咨該縣將該犯張寶信卽張寶慶焦廣元卽焦少孝子均審依强刦之案但有一人執持洋槍在塲者不論曾否傷人不分首從均擬斬立决梟示通行俱擬斬立决梟示焦廣元雖己病故仍應戮屍梟示高得和王儆之卽王進之俱　　擬遣改軍沈　詳卽李榮喜依例擬杖一百徒三年又據署蕭縣知縣桂正華詳報先後拿獲因行刼事主王允昌家得贓拒殺事主案内匪犯王馬汝二戴功揚卽戴紅揚三名到案訊據該犯戴功揚供認於光緒十七年四月初六日夜聽從在逃之鄧兵夥伺徐秃子　同移十五人分執鐵銃等械行刦事主王允昌家烟士衣布等物目擊逸犯李連分等拒殺事主不諱並稱汝二臨時因脚瘡不行事　分贓王馬僅止先時指引事主門戶並未止盜事後亦未分贓等語質之汝二王馬供亦無異王馬旋卽病故將該犯戴功揚卽戴紅揚竊依强刦殺人斬决梟示例擬斬立决梟示汝二依例擬遣改車王馬病故免議又據署邳州知州楊　雲詳報先後拿獲因行刦事主高從賢家得贓拒殺　主案内匪犯高從志李小生姜元黄潰淋四名並盗械洋槍等仵並原贓牛隻到案訊據該犯高從志供認光緒十七年三月初一日夜伊起意紏同己獲之李小生黄潰淋姜元並在逃之王撩等同夥十二人分執　槍等械行刦事主高從賢家牛衣等物逸犯黄潰彩拒殺事主伊與李小生黄潰淋均在外把風並未目覩等語質之李小生黄潰淋姜元供亦無異將該犯高從志姜元李小生黄潰淋均審依强刦之案但有一人執持洋槍在塲者不論曾否傷人不分首從均擬斬立决梟示通行俱擬斬立决梟示先後解由淮揚海道曁徐州直親審無異咨經臬司陳覆核備招詳請將該犯張寶信戴功揚高從志姜元李小生黄潰淋批飭止法核奏前來臣復核無異除將該犯張寶信卽張寶慶戴功揚卽戴紅揚高從志姜元李小生黄潰淋六名遵照刑部通行批飭先行正法並將在監病故之焦廣元卽焦小孝子戮屍一併梟示併飭嚴緝各逸犯務獲究報曁各案供招咨部查照外謹會同兩江總督臣劉坤一彚案附片其陳伏乞聖鑒勅部核覆施行謹奏奉硃批刑部知道欽此○○福州將軍兼署閩浙總督世襲一等繼勇俟奴才希元跪奏爲匯解名欵京餉委員起程日期恭摺仲祈聖覧事竊照光緒十八年分部撥内務府茶稅京餉銀五萬兩戶部茶稅京餉銀二十萬兩東北邊防經費銀八萬兩籌邊軍餉改爲籌備餉需銀十四萬兩固本京餉銀每月五千兩當飭司局籌解並因部議停止匯兌曾經奏明閩省並無現銀擬令號商行行墊解俟有上庫日期提欵發還在案兹撥内務府茶稅銀一萬兩戶部茶稅銀一萬兩東北防費銀一萬兩籌邊軍餉改爲籌備餉需銀一萬兩固本京餉銀一萬兩委令候補鹽大便金振聲督同號商如數籌墊進京没納該委員定於四月二十一日起程仍俟報到上庫日期再行由閩提欵發還據福建稅厘善後兩局司道具詳前來除分咨查照外謹恭　具奏伏乞　皇上聖鑒謹奏奉硃批該衙門知道欽此○○頭品頂戴陜西巡撫臣鹿傳霖跪奏爲朝邑縣修築黄河碍石各壩工竣騐收堅穩擬請備欵防險並將尤爲出力不員開單籲懇天恩奬勵恭摺　祈聖鑒事竊查前因勒邑城外黄洛交逼勢甚危險業經臣先後陳明請欵修築在案開辦之初先就極窄極險之處赶抛磚壩三道以禦黄溜並將洛河東岸加案土方帮寛培厚暫保日前隨卽遴委熟習工程之試用同知李登第權署縣篆承修壩工並委諳練河工之副將銜補用遊擊陳厚受帮同辦理旋據勘估洛　初議挑挖引河查自培岸後水勢己歸中洪近岸積有淤灘毋庸再挑引河以節糜費　黄河西岸應修工叚綿長十三里有奇擬修築磚石大壩十座小碍壩二十餘座以資抵禦添派正佐各員分叚鹽修購運碍石各料並揀調防營將弁督帶勇丁協同匠夫實力工作札飭同州府知府賀爾昌就近隨時前往工次相視督修上年臣於閱伍之便親往查勘當以工叚太長河流湍急大　太少挑溜恐難得力復飭該員等再行細度情形將原估小壩之穆家寨舊渡口鐵獅廟鐵貨馬頭等處改作磚石大壩又因槍險三壩不甚堅實時有塌陷亦須改修大　推以小改大工料自須加增而經費支絀尤宜設法撙節復經臣飭該員等悉心籌畫卽儘此九萬之欵極力設法節省毋許少有糜費亦不得偷减工料自光緒十六年十月十一日開工起修築年餘之久迭經大汛盛漲均能隨時防護平穩己於上年十一月二十九日具報一律工竣統計修築磚石大壩二十二座小碍壩十座共用碍石五萬餘方計銀九萬一百餘兩禀經臣派委候補知府劉鳳玉會同督修之同州府知府賀爾昌逐一勘騐委係工堅料實且以小壩改修大壩工料加增而用欵仍未加多尤爲撙節核實　以就近購運舊碍價值較廉而該員等遂處籌畫期於費省而工堅實屬盡心竭力各　修築均能如法挑溜得力一律堅　取具保固切結禀由藩司張岳年開其尤爲出力人員淸單詳請具奏前來臣查陜省向無河工又乏諳練之員此次朝邑城外黄遊西嚙洛河東趨將有合流之患而黄高於洛一經倒灌其害不可勝言臣到任之初卽赶緊籌畫請欵修防選派文武官員極力講求　實修築挑溜碍石大勝以期經久鞏固一勞永逸庶逸蹈襲河工惡習年年請欵防險多糜帑項而承修各員經臣諭誠再三均能認　籌辦經費旣極力節省而　工均堅固得力時閱年餘之久始克告竣計成大小碍石各壩三十餘座僅用欵九萬餘金而　運石方道遠費重倍種艱難所幸碍方就近可購工省價廉始得以贏　絀實屬異常節省本年桃汛盛漲六七尺加以風激浪湧漫過坦坡而各壩一律堅穩轉瞬伏秋大汛如再毫無蟄卸卽可水固無虞惟自前工雖告竣而善後仍宜預籌伏思黄流勢最湍悍工叚又極绵長銷衝激日久難保無備有塲陷必須預購碍石分存各　以備隨時防險搶護查此次用過工料銀九萬一百餘兩計於原估之外多用銀一百餘兩應懇天恩仍在於各省應還賑欵内再准撥銀一萬兩連前次請撥湊足十萬兩之數除我發長用外儘數發交該員多購碍石存儲工次以備緩急之用查該縣設有大慶關主薄本係河工人員有防河之責臣己劄飭大慶關主簿茹耀先及承修委員候補同知李登第並派撥　帶撫標　左旗都司顔鳳鳴酌帶勇丁駐守河干以資巡防一俟本年伏秋兩汛安滿再行派定河工弁兵會同朝邑　及粝慶關主簿常川防汎修守以專責成而資經久至此次在工出力人員費省工壑加以冐暑衝寒櫛風沐雨經久不懈洵屬著有微勞前己陳明俟工竣之日擇尤請奬兹謹擇其尤爲出力人員開單恭呈御覽仰懇天　准子奬　以昭激歡至前委　習河工之副將銜候補遊擊陳厚受帮辦河工甚爲得力督修認眞不辭勞瘁以致觸受風寒積勞病故情形實堪憫惻可否准照副將　工積勞病故之例從優議卹以慰幽魂均出自逾格　施此外在工出力弁勇人等由臣刊發六七品功牌分别給奬飭部查核除　造報銷　　另行繪圖貼說並將保固印結一併送部核銷外謹繕摺具陳伏乞皇上聖鑒訓示謹奏奉硃批該部議奏單併發欽此 
 
