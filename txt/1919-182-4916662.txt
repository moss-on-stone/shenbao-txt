# 1919 - 182 - 4916662

 

Page 1

 
 
   
 
 

Page 2

 
 
   
 
 

Page 3

 
 
時評 
[安福部與大局（冷）]  
　　安福部之其他罪惡且置勿論其一無顧全大局之心則人所共見者也議會不成議會誰使之安福部使之也政府不成政府誰使之安福部使之也國内和議不成和議誰使之安福部使之也無論立於若何反對之人至於今日皆不肯故爲已甚者無他顧全大局之故也獨安福部悍然不顧全不以大局爲念即此一端安福部之爲安福部有負於中國其罪豈足數哉 
專電 
　　北京電　閣議决定簽奥約院部卽電陸使令照簽並與協約國設法解釋勿生惡感（八日下午六鐘） 
　　北京電　不簽字布告未打消本日閣議已提出討論外部改擬一稿大意聲明因魯案不得已拒絕簽字國民應持鎭靜並禮遇外人（八日下午六鐘） 
　　北京電　不簽字布告因措辭不易改用通電式發也（八日下午三鐘） 
　　北京電　府外交委員會昨開會討論山東善後内容極秘聞議有辦法四條由汪電陸採用 
　　北京電　院昨通電各省聲明德約不簽字原因並囑取穩重態度（七日下午七鐘） 
　　北京電　各省長官對德約拒絕簽字咸表同情（七日下午三鐘） 
　　北京電　和平聯合會電不簽後方針請速决定宣示俾全國趨向一致（八日下午六鐘） 
　　北京電　巴黎電陸使已由瑞士回法王正廷與美總統同船返美（七日下午三鐘） 
　　北京電　提周咨文已蓋印在院暫擱安系力爭並宣言如提周卽决裂態度極强硬現尚無辦法段正居間調停（七日下午七鐘） 
　　北京電　周内閣本定今日提出因安系極端反對李王又通電否認提案復中止（七日下午三鐘） 
　　北京電　段避政潮赴津新閣將由龔久代（八日下午三鐘） 
　　北京電　段出京說不確惟因安系電拒周樹模與段先日主張相背頗爲難因有出京訊東海遣人勸阻（八日下午六鐘） 
　　北京電　汪江與唐謀和意漸融洽龔再電朱南下主持朱允日内來京商决（八日下午三鐘） 
　　北京電　公言報不承認周組閣卽提出多數黨决不通過 
　　北京電　安系將歸順己未之黨員錢豫認爲毆傷袁榮叟通告除名（七日下午三鐘） 
　　北京電　田文烈本日仍未列閣議陳籙亦病假遣參事說明外交各案（八日下午六鐘） 
　　北京電　日來關於國内謀和之函電此間均不直接仍由蘇李督轉唐代達（七日下午三鐘） 
　　北京電　鄂蘇兩省會電請速催代表蒞滬尅期言和一致對外　　北京電　進行國内和議有復活息北總代表或將更換 
　　北京電　熊克武電藏番肆擾劉分統與訂停戰辦法十三條乞核示（七日下午七鐘） 
　　北京電　籌邊使公署决設包頭徐樹錚已赴任所（七日下午三鐘） 
　　北京電　籌邊使官制蒙古王公極端反對（八日上午三鐘） 
　　北京電　徐樹錚决召沿邊各省區及蒙藏代表來京特開邊防大會議（八日下午三鐘） 
　　北京電　張作霖再電催殖邊於十五日内勒令清理（八日下午六鐘） 
　　北京電　北大校長擬范源濓繼　　北京電　政府以各省國民大會帶有政治意味再電地方長官從嚴取締（七日下午三鐘） 
　　香港電　昨日政務會議開會勸胡漢民留任代表（八日下午二鐘） 
　　北京電　院電陜陳飭張金印回防（八日下午三鐘） 
　　香港電　國會發表關於不簽和約之宣言書二通一致各國謂中國贊成對德和約惟山東條欵破裂中國土地未便承受中國和平主義與協約國初無二致請予公道之助力一致各省勸誡國民嗣後當一致行動並當要求北京政府取銷各項密約（八日下午二鐘） 
　　香港電　廣州國民大會定十日舉行（八日下午二鐘） 
　　香港電　國會通過在廣州編纂憲法之决議案各議員應於八月十五日齊集現已派員分赴津滬邀議員回粤（八日下午二鐘） 
　　香港電　政務總裁電請徐世昌維持中行現狀（八日下午二鐘） 
　　香港電　軍政府决議先褫程潛職以待澈查（八日下午二鐘） 
各通信社電 
　　北京電　安福派極力拒絕周樹模組閣現决定緩提昨李盛鐸王揖唐並通電各害叙述假投票結果請　督勸徐另提他人 
　　北京電　汪有齡江紹杰電生歐約　絕簽字後國内和議較易成就請促朱啓鈐從速來滬 
　　北京電　安福派有一部分議員因互毆案頗不滿意於幹事部現謀分離（以上七日） 
　　以上平和通信社電 
　　北京電　周樹模組閣府議已定今日提交衆院　　北京電　汪江電稱拒約後和議較爲接近請朱總代表即日赴寗商辦（以上七日） 
　　北京電　某國顧問條陳不簽字結果直接交涉恐難有效宜電專使勿離巴黎再請四國團調解 
　　北京電　周樹模表示組閣一請總統留現任舊閣員二内務敎育交通三總長請總統物色人員 
　　北京電　江庸電請回國懇迅簡員接替、　　北京電　陳樹藩劉鎭華聯電請派大員督辦陜賑　　（以上八日）　以上中華通信社電 
　　北京電　提周閣咨文未發聞因周聲明雖得國會同意亦不上臺故暫擱一說安福對周仍不贊同故臨時收回 
　　北京電　安福因己未通電攻擊亦擬通電宣佈己未把持狀態 
　　北京電　朱啓鈐勸錢能訓擔任和議代表即日南下錢尚遲疑昨徐函促來京商决 
　　北京電　陳籙准假以章祖繩暫代部務　　北京電　外交善後辦法仍未决聞外委會主張將中國不能簽字之理由通電各國請將靑島問題交聯盟會公平判决如四國肯爲進一步之調停即行補簽　　（以上七日） 
　　北京電　胡惟德昨來電報告拒簽後各國態度内容未詳 
　　北京電　西林來電允將條件讓步請促總代表南下接商開議 
　　南昌電　此間自禁米黑幕揭穿後一般商民頗受感觸日昨聯合會要求通電取消新國會 
　　南昌電　許敎廳長辭職後各界竭力挽留惟去志甚堅聲明决不戀棧 
　　香港電　廣州　程潛通段潛逃消息軍界大憤因此對於李耀漢等尤爲切齒激烈派議拘捕翟汪經多數反對中止李烈鈞對於程潛之事通電爲之辯護謂實係寃誣（以上八日） 
　　以上中孚通訊社電 
 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　郴州國民大會通電　各報館鑒外交危迫内奸　滋喪失主權國亡無日吾湘公民情急自衛爰在　組織湖南國民大會以爲各省聲援已於本月二日正式成立尚　時錫箴言藉資策勵湖南國民大會叩麻 
　　南京江蘇地方協進會來電　上海申報館鑒西北籌邊使官制案内容誤點甚多如國會貿然通過政府　爾公佈將來尾大不掉國家愈難統一現在和約旣不簽字全國人民方呼籲於南北兩方促成和議其謀對外苦使此項官制成爲事實直接間接皆足以破壞國内和平務祈羣力疾呼取消此案弭患無形大局幸甚江蘇地方協進會叩 
　　龍岩中校學生救國會電　福州李督軍高等廳廳長鈞鑒商長黄瞻鴻蹂躪學生激成罷市風潮罪有應得乞拘案嚴懲以平民氣龍岩中學校學生救國會叩　　美公使覆國民大會電　上海國民大會鑒賀電感謝芮恩士七日 
路透電 
[德約簽後之和局]  
　　一日柏林電　德國國會大約將於七月中旬核准和約 
　　七日巴黎電　五國會議已中止考慮土耳其問題以便威爾遜總統回國商諸參議院能否承允爲土耳其一處或多處之受託代管人 
　　二日巴黎電　聞意大利問題之解决辦法大約將以斐洲殖民地讓給意國以酬其贊助和會關於亞德里亞海之决議 
　　二日巴黎電　德國以牒文承認協約國所告俟和約核准卽取銷封銷之說並謂願核准和約 
　　七日巴黎電　和會從事編　對奥和約下星期前不致脫稿現擬令奥人於接受條欵最後部分每儘十日内考慮之並擬將對德和約最後稿之各項修正同可施於奥國者一并加入以省時間 
　　三日巴黎電　聞協約國將致文皮拉根氏聲明如仍妨礙匈國賑務則大約將由協約軍撥兵一小隊助同救濟難民 
　　三日倫敦電　首相今日在下院演說後工黨議員亞丹森氏起讚首相所告成之事業並謂工黨常主德國應完全賠償所釀之損失工黨不以擯德加入國際聯盟爲然工黨願見聯盟會早日成爲眞正聯盟會而非僅爲協約國之聯盟會工黨且以和約未列廢除協約國强迫軍役如德國然之條欵爲憾纜由議員加森氏起述對於首相告成歷史上未有之功業之感忱並告全院前相愛士葵氏倉卒備戰其功亦不可没加森氏亦極贊成國際聯盟之舉 
　　三日倫敦電　下院休息室最注重首相演說中審訊德前皇一節現料法庭將以英法意美裁判員組織之聞即將設法使荷蘭引渡德前皇其寓英時將嚴加看管 
　　三日巴黎電　豫料對奥和約將於本月杪左右簽定對布和約亦將儘速商訂有邊界問題甚多目下業已解决 
　　三日巴黎電　和會决議經濟事件仍應由國際協商至國際聯盟有機考慮目下經濟現狀之時止現擬請高等經濟會議提出最便利之會商方法以供各國政府考慮 
　　三日巴黎電　羅馬尼亞首相白拉蒂亞諾氏已回羅京據稱對奥和約中關於少數居民之條欵限制羅國之主權羅國未便承受 
　　三日倫敦電　英美擔任於法國無端受德國侵逼時出助法國之條約業已公布其侵逼乃指德國違背和約第四十二條禁止德國在來因倫畫定區域内維持或建造防禦工程及四十三條禁止德國在同一區域維持或聚集軍隊從事軍事運動並維持永遠動員事務而言德國如違背其一英國允即出兵助法惟該約須法美所訂同式之約調卽後始發生效力該約得提交國際聯盟會承認而聯盟會能子充分之　護時即失其效力該　　　之前須交英國會核　　由有　係之　足地圖會贊成不能以此項義　加於任何殖民地 
[德國之近况]  
　　三日倫敦電　路透電社探悉捷克斯拉夫民國之幅員廣五萬五千方哩共有人民十四兆波希米亞之德人佔居民百分之二十五摩拉維亞佔百分之十八故該民國之德人總數不逾二百五十萬 
　　二日倫敦電　泰晤士報巴黎訪員電稱協約國大約將致書德前相郝爾維格氏謝其自投之熱忱並告其此舉不能免德前皇之罪 
　　三日倫敦電　協約國致文波蘭政府謂今爲保衛東加里相亞使免受過激黨侵逼起見協約國高等議會特准波蘭陸軍展寛作戰範圍至白倫資河止里伏夫人敎正致書波蘭總統謂馬克蘭軍退走之際殺死波人數千請轉達和會彼已召烏克蘭政府領袖出臨和會云 
　　三日倫敦電　路透電社由波蘭方面探悉德人現正秘密醖釀東西普魯士西里西亞波森之叛變黨不承認德國新政府並反對簽定和約波蘭人現正佈置軍事抵制計畫德人今仍在向波蘭人挑釁六月三日德人攻擊上西里西亞邊界村莊多所此項舉動乃激動波蘭人起抗計畫之一部分俾得藉端從事屠殺 
　　一日丹京電　德國罷工風潮有轉成新革命之勢政府軍已佔據公共房屋戒備一切柏林之電車火車均因罷工而停駛工廠亦多閉門糧食騷亂紛紛面起勞兵政略已露其徵柏林曾抄出匈京勞兵政府之傳單數千份著名斯巴達團領袖赫查斯氏業巳就達 
[歐洲之過激戰]  
　　三日倫敦電　路透電社今日探悉台尼金將軍進攻殊爲順利已渡尼斯特河占據愛加特里諾斯拉夫現距加柯夫西二十哩故已完全控制大陸與克里米亞之交通過激軍不日必將委棄克里米亞台尼金將軍已占據加柯夫北之比爾哥羅特現仍向亞斯特拉漢前進東陣線之過激軍因受台尼金將軍勝利之牽制進步漸緩今距鳥發東三十哩 
　　三日倫敦電　亞昌格爾戰報云特維拉河右岸協約軍陣線已進至塞爾門加河左岸協約軍現正占據雅克泊里夫斯柯末滿斯克之協約軍曾攻擊鐵路上之敵軍陳地俘獲多人敵軍焚橋梁而退敵軍在興石半島死傷者共有五百人 
　　五日華盛頓電　Ｒ三四號飛船詢問美國海軍部能否派驅逐艦一艘在芬狄灣會之俾有需要時機之入港 
[各國近事記]  
　　三日倫敦電　海軍大臣華特朗氏今日在下院答覆議員質問謂一九二○年英國之造艦程序不因德艦隊鑿沉而修改德艦隊沉没以前此項程序早已大加縮小云 
　　二日孟乞斯德電　調停棉業爭端之談判完全停頓棉業工人賦開者占百分之九十 
　　二日雅典電　一九一六年十二月間雅典與譬魯斯兩處攻擊協約國兵士之負責人現已由軍事法庭審訊終完結有罪諸人咸受嚴重之處分而雅典前市長麥氏已被判定死刑希臘自由派之權力不爲守舊派暗中恐嚇所搖動觀此可知刻守舊派日見減少蓋維尼齊洛斯氏在和會所得之結果已足使反對者知維氏政策乃希臘可行之唯一政策也 
　　四日倫敦電　蘭加希爾有棉業工人三十萬人罷工紡錠五十兆枚織機七十五萬具今均聞置 
　　四日倫敦電　泰晤士報載有英區開浦貴族來函力主從速取銷海電檢查准用　碼以减電報之壓積並利便商業之恢復泰晤士報有社論贊成英區開浦貴族之主張並謂今僅英國反對取銷檢查 
　　四日倫敦電　披士氏今日在下院答覆某議員之質問謂海電公司現正竭力設法終約中祈之電線並籌特别方法減少政府之電報大東電報公司所傳遞之政府電報除眞正急要者外不復儘先發出 
　　二十七日開羅電　埃及時避漸見安定檢查報紙例業已取銷 
　　三日倫敦電　泰晤士報　會　信員計論首相之　策謂現信首相之由巴黎回圖乃欲力爭依目下之基礎而聯合各黨並自處於鞏固地位拒絕工黨更嚴厲之要求 
　　二日羅馬電　土斯　尼之末桀洛區於六月三十日地震死百人傷五人房屋與美術紀念品受損甚巨　　三十日羅馬電　佛洛的斯區附近地震傷數千人醫院爲之人滿聞死者逾百人 
　　六日紐約電　Ｒ三四號飛船已告畢飛渡大西洋之全程安抵長島米洛拉現正悠悠而下 
　　三日倫敦電　銀市星期報告云六月三十日銀價因來貨微旺爲之稍落後因來貨缺乏價又復原有銀五百八十萬盎司運往中國 
國外要聞 
[美國國際財政政策之變遷]  
　　中美新聞社紐約通信云銀行家雜誌主筆勞曼君近發表一文云美國銀行家今將重參預貸欵於中國一變威爾遜初任總統時之國際財政政策當時威氏公美國銀行家退出六國銀團中國因美國有斯舉又因歐戰發生不得不專向日本借欵日本遂壟斷中國外債方面之財政迄今數年今後美英法三國之銀行家又將重行分擔此責任矣最近美財政部又貸鉅欵一宗與法國共五千萬元（美金）連前共二十八億零二百四十七萬七千八百元又貸與協約各國者總數爲九十二億八千八百八十二萬九千元國會現已開會大約將通過議案規定以後對外借欵須稍有限制一般銀行家對於對外投資現亦持一種保守態度紐約某大銀行近曾發表一文足以代表流行之意見大致謂我國對外貿易政策與對外投資政策應分而爲二對外投資應集中於歐洲對外商業則應擴張至非歐洲之各國戰後各國資本均缺乏非多年不能恢復故美國之新資本除用於本國外必須廣播於歐洲惟非歐洲之國如有特别機會可以發生最良效果者則亦當投吾人之資本不能拘執美國在戰前本爲借債之國今國内實業發展愈速愈需用新資本對外投資過多有害本國之工商業若謂吾人必須貸資於非歐洲之國以擴張吾之商業此語實謬須知歐洲在戰後減少商業活動故美國財政貿易無論進口出口不必貸資之奬囗亦得發展云云美國在戰時損失之人口與金錢雖較他國爲少然用費殊在輕據陸軍參該總長宣稱美政府在戰時所用出欵全部共約二百三十三億六千三百萬元查同期内之平常用欵爲二十億六千九百萬元可知直接戰事用費爲二百十二億九千四百萬元其中陸軍用費占一百四十億元云至美國銀行界及工商業情形頗堪滿意商部對於鋼鐵及其他基本原料之定價辦法雖未成功但製鋼業已漸復舊規造屋活動逐漸恢復戰時流寓美國之外人近多回國故有缺乏工人之　惟煤礦工人尚不見少白煤烟煤近來出産均獲利小食收成希望頗佳倘玉蜀黍收成亦照常則美國商業前途大可樂觀云 
國内要聞 
[不簽德約之返響]  
　　昨日（六日）顧問韋羅貝上一條陳内要點有二（一）請政府對於巴黎和會不妨簽字以免損傷英美法意四國之國際感情靑島問題可請該四國擔保交還不可與日本方面直接交涉（一）在不簽字期内務須電囑駐法各專使不得輕離巴黎免貽協商國首領之口實更不得輕言辭職又謂不簽字之結果日本必將與中政府交涉交涉結果日本權利仍將取得而中國在巴黎拒絕簽字之舉動徒然使列國不滿反將本問題之靑島案失却矣故務宜切電巴黎代表再向四國團請其爲進一步之調解以了結此案至代表等此時萬不可離聞巴黎務將奥約土布　約一律觀成使列國了解中政府僅爲出東問題而有此拒絕非拒絕和約全部云云此條陳政府已採納即致電駐法各專使略謂表國對於歐約雖未簽字然籌備加入國際聯盟事件至爲重要執事等萬勿輕離法京致貽友邦口實聞某方面接電　　祥在瑞士休養兩日即已回法王　廷則與美總統　船回美某餘各使均尚在法又　　某要人建議於政府路云歐約不可經久不簽倘　國任我不簽約逕行敵席將來不易挽同况加入聯盟必受不簽約影響莫如積極要求日本對於交還青島立約以各國作證然後卽行簽字政府亦以此說爲然徐樹錚日前晋謁東海時曾力陳拒絕簽字之非計並謂此後中國在國際上已處於非常危險之地位今日欲圖挽救亟宜罷免陸徵祥等委員之職凡該委員等因行使職務所得之結果應概行認爲無效更應向聯合國交涉速追加簽字惟聞公府前昨兩日接張作霖倪嗣冲張樹元鮑貴卿等陸續來電係對於拒絕簽字認爲適當願竭力贊助中央進行云云則武人派之主張亦不一致也 
　　我國拒絕簽字後政府將以總統之名義發出布告其文業已起草尚未脫稿内容分兩層一聲明我國不得不拒絕簽字之原因俾免友邦之誤解一警戒國民說明在此世界潮流之中我國所處之國際地位希望一德一心奮發有爲之意 
政府電胡公使及各專使等令簽復各國謂不簽歐約之主旨係盡維護領土主權之職責故對於日繼德人一切權利國人頗抱疑慮始終希望諸友邦主張公道祗因收回山東靑島德侵權利目的未達雖拒絕簽字而實非得已也 
美國駐京公使芮恩施於六日下午四時偕美國駐義公使博德赴集靈囿晉謁東海先於午刻傳見外交委員會委員長汪大爕諮詢一切聞與不簽字問題有關只因談話時屏退左右詳情不能探悉 
[安福系力拒周内閣]  
　　内閣問題虚懸日久自東海重提周閣案合肥有不堅持反對之說於是周内閣之呼聲甚高昨日外間風傳有謂今日卽當正式提交國會請求同意惟總理一席徐雖屬意於周但仍須待各方面一律疏通就緒始克提交國會昨日（六日）府院方面尚未草擬此項咨文今日當然不能提出惟以周氏向各方面疏通則確係事實也各省長官來電請速定内閣者不一襲代理亦亟欲讓賢據周氏方面言强周組閣並不費力但必需國會方面有確實通過之把握周氏方肯表示意思現在尚談不到此東海意思固决定提周遣人相商周亦非絕對不幹但連日正在洽商中 
據安福方面云内　問題周少樸組閣呼聲又高昨日外間風傳有謂今日卽當正式提交國會請求同意者此種消息當非確實蓋東海雖屬意周而國會之多數黨始終反對政府苟欲尊重國會意思以合政治常軌斷不容冒　從事逕行提出也至多數黨何以反對提出周氏觀其所揭載了然矣上次總統擬出兩人一爲見並云贊成何人即提何人當委託徐又錚赴安福部報告開會後多數贊成田文烈反對周樹模其通告云逕啓者大總統擬於周君樹模田君文烈兩人中提出一人組織内閣徵求本部意見本部以時局緊迫事關重要不能無所表示特於本月二十八日午後在太平湖俱樂部開本部兩院議員會公同討論表决結果贊成周君樹模少數對於田君文烈一致同意即據以傳達政府此係團體表决凡我同人應服從團體之公意如政府提交兩院同意時於田君文烈應投一致之同意票專此佈達云安福俱樂部啓六月二十九日觀此通告則議員方面之心理及政黨中之黨義已極明瞭田文烈君有種種苦衷不能組閣會經表示政府方面如敦勸田君無效亟應物色相當人物提出惟周旣經多數表示反對安福俱樂部未經開會則不便硬提卽使提出議員與軍隊不同今日之意思萬不能變更上次之表决此種苦衷政府似應原諒乃近日各方面消息有謂總統仍擬將周君提出或曰咨文已然辦妥者昨日有某某等議員頗爲急憤以爲總統必欲提出局君亦應先行說明若硬行提出使議員以今日之我與昨日之我宣戰未免不留體面又有傳說提出後如國會方面將周君否决便將種種罪惡通電各省　在議員上或再演成上次之文章亦未可知某某議員謂如到此等境遇吾等犧牲一個議員而已主張頗爲激昻幸經龔代總理所知以爲國會與政府萬不可在此時發生風潮毅然擔任調停並云咨文雖然辦妥可以從緩提出云云但　政府别籌善策物色要人以免政局　　　湖也被方　連日　人求　合肥指揮議員贊助段合肥礙於情面對於國會方面又深知議員不能出爾反爾之苦衷幾於左右做人難聞有意赴津避此政潮云 
　　李王兩議長關於内閣問題通電云天津曹經略使奉天張巡閱使蚌埠倪巡閱使各省督軍省長護軍使鎭守使（除西南五省）均鑒外交内爭國事多艱組閣問題不容再緩國會同人亟盼總揆得人維持大局耿耿此心可誓天日大總統尊重國會多數意思日前擬出繼任總理二人一爲周君樹模一爲田君文烈徵求本部意見並云將來之提出即以同人贊否爲從違當經召集本部全體議員討論良久羣以丁此風雨飄搖之時會組閣人物關係大局之安危田君文烈爲北洋名宿軍政泰斗不徒從政國務經騐較深且亦與　省長官感情素浹準諸時勢允爲適宜表决結果對於周君多數反對對田君一致贊成當經回報元首靜候提出開會投票詎意事變多端有人覬覦組閣多方播弄使田君不肯出由内閣無由成立至已經議員多數反對者之周君勢不能因强迫而復行通過組閣問題暫告停頓同人等瞻念時局彌切隱憂我公爲國柱石一言九鼎現在或應繼續敦勸田君勉爲其難抑或請政府與國會和衷商榷另提相當人物俾内閣不至久虚同人等實所至望國事艱危逾於曩昔内外相維至屬切要特此電聞統希垂察李盛鐸王揖唐魚觀此可知周内閣與安福派之絕不相容矣 
[新衆院鬭毆之續訊]  
　　昨安福俱樂部開秘密會議對於衆院厮打事件有所討議結局决定令袁榮叟向法庭提起訴訟專以錢豫爲對手又一消息衆院前日之大武劇業經詳細報告現在餘波蕩漾風潮仍未息止被撤差之警衛長張鶚翎以被某某議員批頰二下之故昨日决定起訴並預備延聘劉崇佑律師爲訴訟代理人事爲吳總監所聞擬從中調處一面勸張　翎打消起訴一面令衆院將其辭呈留中不發惟張鶚翎似仍未取消其起訴之意近日安福部内部本已發生風潮因此事愈加擴大現隸屬安福部之老派議員不滿意該部議員某某等之行動已發出通知討論對待辦法聞有脫離安福部之主張現正有人疏　將來收場尚不知如何 
　　安福方面云浙江議員錢豫本爲安福部議員而與己末俱樂部有關係者也昨日在衆議院休息室聚衆毆傷袁榮叟已成爲刑事犯實屬有玷議員名譽前晚安福部開全體大會已議决將錢豫除名其通告云逕啓者本日下午八時本俱樂部開議員全體大會有人提起本俱樂部議員錢豫本日在議場上行動不合且在休息室毆傷議員袁榮叟實爲同人所不容云云當經表决一致贊成除名特此通知即希查照爲荷安福俱樂部啓七月五日 
[外交錄要]  
　　吉會鐵路借欵近日進行中又生交涉該路借欵曾墊交一千萬元訂有預備契約係去年六月間日本興業所先墊出者當時所訂預備契約載明該路借欵以估查該路建設費其需若干即借若干彼時預約爲五千萬元或六千萬元若工事中途不敷仍可續借由中國政府發行五分利金之貸劵該三銀行承受本息即以現在將來屬於該路之財産及通行後之一切收入爲借欵之擔保但此項借欵除該路工程外不可移作他項政費該借欵完全交付時當將先墊交之一千萬元立刻償還至本年一月交通部與該三銀行開始交涉迄未解决刻三銀行忽提出交涉謂吉會鐵路之債約不利於債　者之點甚多擬照津浦四鄭兩路借欵綱目提議變更預備契約未知政府如何應付也 
軍界消息西北邊防總司令徐樹錚已預備七月初問赴任刻正調派人才除已向陸軍農商參謀三部及豪藏院參戰處調用人員外並約同日本坂西少將同赴任所 
哈爾濱電報駐哈司令部與江防司令部協議决定江防辦法三項（甲）凡往來俄輸必須在哈起有護照（乙）如遇　俄輸經過均應　候檢騐（丙）無論何國輪船不准侵佔我國劃定航線以上各項規定擬即知會往來之輪船並通告各領事 
　　管　　國人民財産事　　昨呈内務農商兩部云敵　孔事變賣洋灰及什物　　可否特許請棧示又　於没收德奥兩國商輪軍艦經　議决定歸交通部接收處分該局昨將一切卷宗文件資送該部 
　　楊新督爲中俄稅率事電陳中央請乘此時機向俄國交涉略云中俄稅率應乘時釐定所有附屬不正當之關稅一律取銷豁免藉使　商固結免致外向務請詳電專使迅子提交歐會倘或有窒礙祈逕向俄使交涉先行免稅宣示修正之决心 
修改新稅則定於八月一日施行稅務處昨又通令各海關監督略云修改新稅則册内木材木藤木竹類項下卑囉木紅木花梨木應改爲按擔徵稅仰即遵照 
[孟恩遠免職之經過]  
　　吉林督軍孟恩遠昨已有令免職奉吉暗潮已於此告一段落近數日間此事之經過正在政府與郭宗熙竭力解勸中也政府前派侍從武官薛松平赴吉陳說堅持之不利孟氏頗願和平了結惟下台後須有保障曾派密使赴奉晤張提出三條（一）自己將來地位之保證（二）在吉財産安全之保證（三）高士　地位之保證以上三條如能應允則可通融辦理張使將其第一第二兩條首肯之惟不贊成其第三條迄前日始籌商妥洽故奉吉間風潮因此暫息矣郭宗熙調停此事曾有電來報告故前日參陸兩部有聯銜歌電致郭宗熙略稱冬電已悉具見執事苦心調護之忱至佩至慰日昨奉諭迅希執事轉告孟督處以鎭靜軍隊仍回原防以免有所紛擾當此時艱尤宜捐除意見共維大局除另電奉督代爲勸釋外特覆云云此電在孟恩遠未經明令免職之前故尚作調停口吻也 
[中美新聞社京訊]  
　　新内閣問題仍在討論之中總理一席似各方面皆屬意於周樹模星期四五兩日閣議安福領袖王揖唐老段小徐等均列席聞彼等對於新閣之要求已減輕至少承認周樹模組閣惟尚須視其所選閣員爲何如人云大約和約不簽字之結果使政府中和平一派漸得勢力段祺瑞現亦贊助周氏惟王揖唐一系仍持極端主張如新閣員不合彼等之意必以國會之力推翻之云總之和約不簽字巳開新總理上台之路至發表之不簽字是否從政府之訓令抑反抗政府之訓令可以不問一般人僉謂政府最後亦爲民意所轉移訓令不簽字云其他問題須俟新閣解决惟安福之提議如實行則新閣之政策亦將無大變更不簽字後之對外問題其責任似大半將歸諸尚留巴黎之三代表彼等曾來電請政府宣布與德國停戰政府亦電詢代表對於以後外交之意見總統同時已致電與美總統與英王祝頌和平以表中國對於各協約國之友誼上次閣議又討論上海議和問題北代表汪江二人來電稱兩方皆願續議唐紹儀亦致電南政府請示聞南方八條件可以修改北方總代表有改任錢能訓之說惟錢不願出故政府又向朱啓鈐勸駕現南方力請解散新國會故新内閣一成將首先遭一困難問題云 
　　昨爲美國獨立紀念日同時舉行一種國際慶祝以賀和局告成各使館衛隊均於晨間至俄兵操場舉行運動美水兵英印兵及日兵互相競爭結果美兵皆勝午刻美公使在宅中接待各使館代表互相致頌午後天津來之美兵與北京美水兵開棒球會請各國外賓參觀京師警察總監吳炳湘亦到晚　因在美兵營場開户外宴會水兵演滑稽劇放燄火並行屋頂跳舞直至天明始散云 
　　目下日本方而與華人親日派均竭力壓迫政府訓令巴黎華代表將和約補行簽字式准代表等辭職另派員捕簽彼等恐嚇政府謂中國如不簽對德和約恐　奥和約亦不能簽則有被擯於國際同盟之勢目下之爭端實爲自由派與頑固派問之爭自由派以爲中國旣巳取不簽字之地位　當維持此地位待　來國際同盟解决此全部問題而頑固　則欲中國自　其手足以聽受日本之指揮　縱也 
　　安福派發表一長宣言謂該派會主張不簽字於和約按此說固甚　該派前見國民一致主張不簽字且知代表亦未必簽字遂發表不簽字之主張以取好於　民抑知　派之運動簽字巳歷數月該系首領設　瑞曾通電各省軍民長官力主簽字且不必保留也該　 
 
 
 

Page 7

 
 
宣言又云他派政客運動學生發生擾亂而該派則未嘗爲之專從事於合法活動此外又歷述許多證據證明該派之愛國嗚呼顔之厚矣言之醜矣 
[旅京川生組織川局促定會]  
　　近來川省因共和進步國民三黨之爭及清查路欵種種關係危機四伏大有不可終日之勢自六月十五日川紳召集同鄉大會有所活動被川學生反對鬨散後川紳仍暗地積極進行（如上府院呈文等）而川生則以光明態度盡力抵抗（如登報聲明通電川滇黔及電質唐繼堯等）近聞劉存厚已領得川路存欵四十萬川生恐川亂再發爰組織四川旅京學生川局促定會爲臨時應付之計該會以促定川局力致和平爲宗旨已於七月一日成立聞已電川滬各虚川人共起響應矣 
[全國各界聯合救國團宣言書]  
　　北京各界救國之熱忱勃發紛紛組織團體屢見報紙茲又擬合各界組一大團體名之爲全國各界聯合救國團其宣言書照錄如下　天有日月星辰各界之吸引得以運行不息地有山川河嶽各界之綿亘得以厚載不傾其於人也亦然必具有學商農工各界守團之組織完備而羣治之精神始著是故善觀天者觀於其日月星辰諸曜之燦著即知天體之所在善觀地者觀於其山川河嶽諸形之停峙即知地藏之所存善觀人國者觀於其學商農工各界之組織即知其國家文化之情狀所以東西文明各國人民與國家有密切不移之關係當無事之時士修於校商競於肆農耕於野工勞於場各界安居樂業以保國家安寗及其多變則士奮於校商號於肆農呼於野工慮於場各界波起雲湧以救國家亡危亡吾國今日所有路權鑛權財政權國稅權航業權以及咽　機耍之領土權均爲眈眈逐逐之强鄰所佔據而全國同胞尚不知自警且復同室操戈兄弟鬩牆南北戰爭連年不息黨派傾軋終日不休坐視國家之危亡而不顧豈不大可痛哉今此歐爭告終和約已搆吾國以山東問題拒絕簽字從此外交之困難愈多國民之負擔愈重我等各界同胞苟不急起直追力圖挽救則大禍將臨吾恐四萬萬神明黄帝子孫將永沉於牛馬奴隸之列而莫能自拔此本團所以不得不發起之苦衷也敢爲我學商農工各界同胞敬告者也 
[天津公敎會之兩大會]  
　　六日上午九鐘公敎救國團仍在誠正學校開會到會者約六七十人首由張司鐸報告演說團應籌備出發業由各界聯合會領到演說員證書十份楊司鐸帶往仁慈莊公敎演說團三份本團演說員能於何日出發請表决等語旋有老西開公敎代表伊夙忱伊自衡二君報告該演說員業經推定准今日午後出發先至黄家花園一帶演說請發給證書當經張司鐸發交五份嗣有人提議謂老西開今日既出發演說本團亦應一致行動可否今日亦出發講演經衆認可公推五人於午後往竹林村講演該處公敎會長允招待一切嗣又有劉少坪君建議公敎演說團團員於講演後須將經過情形報告大會至於旗幟併書明各界聯合會字樣俾與證書吻合大衆認可閉會時巳鐘鳴十一句矣 
　　是日下午五時公敎女子救國十人團假貞淑女校開成立大會到會者二百餘人内有聖功女學校及若瑟院女學校職員曁學生等當由師範生劉智俊女士登臺報告開會宗旨云外交失敗各界力爭今我專使雖未簽字然將來有無危險尚難逆料是以我公敎女界仍須組織救國十人團俾能永久抵制日貨以作我專使後盾次由蕭秉秀女士）師範二年生（演說略云學生現處求學時代對於社會一切事務尚少經騐然旣係國民一分子自應結合團體以救國家危亡况國者本爲多數人民集合而成無人民則國無由成立無國則民將焉附今日本佔我靑島有如扼我咽喉幸各界熱心志士奔走呼號協力挽救始收拒絕簽字之效然將來之危險尚多我同胞不能少有懈怠爰再組織斯會以表持久之决心非然者不幸亡國我輩女子尤覺痛苦必用何法始能救此危亡曰超性的曰本性的之二法而已何謂超性的祈求聖若瑟轉乞上主暗中保護我國不亡並錫我以恒心本性的卽爲抵制日貨况日貨並非佳品何以費却無數金錢令彼製造槍砲來侮辱中國哉望我女同胞共勉之繼由蘇鴻儒女子演說高麗亡國痛史謂中國欲不蹈高麗後塵必須抵制日貨楊大司鐸演說從前社會不知公敎内容殊多疑慮今則所作之事竟有出人意者是以尤望女界奮起俾不放棄聖敎會光榮况日本所要之二十一條内有傳敎權之一條蓋欲借此迷信法以收拾中國人心俾行其吞併之野心也諸女士宜如何齊心努力以抵抗之來賓張君咀英演說我公敎中人作事貴精神的不尚形式的倘能不畏生死不避饑渴堅持抵制之心不特可光榮天主自可獲天主垂憐庶我中國不致滅亡云云回大司鐸演說抵制日貨須從簡單入手諸女士更爲有力之人蓋日貨大半係化妝服飾諸品用不僅耗費金錢且有損道德我公敎中人應守本分立好表樣若能從儉德入手即謂之愛國云云張大司鐸演說四萬萬同胞女界佔其半數美國女子已有參政權我國女謀界又何能放棄責任况欲永久抵制日貨或爲子女幸福必自家庭始蓋敎育子女時必令其腦筋中印一日本欺侮中華小影方能收永久之效演說畢當場推舉正會長蕭秉秀副會長孫鶴松沈志英至八時閉會 
[武漢各團體慶祝美國紀念]  
　　本月四日爲美國獨立紀念之期武漢十八團體於初三日開追悼殉國學生大會前曾經發出通啓謂此次愛國運動深得美人之贊助四日紀念吾人宜對之表示好意故今日下午三句鐘各界代表及學生代表均至靑年會聚齊同至美領事及美商會道賀並表示謝意漢口商界多懸國旗或交叉中美國旗以表慶祝之意另一消息云四號美國獨立紀念武漢紳商學界爲重國民外交起見决定舉行慶祝每校推定一人紳商各推四人均在靑年會會集齊赴漢口美領事署拜賀並在武漢街市乘坐自行汽車遊行車上交揷中美國旗所有各校各團體各街市亦一體交懸中美國旗以申慶祝之誠先是武漢學生聯合會接上海來電特發通告一件請武漢各商號均於是日懸掛國旗或中美交叉旗表示聯歡之意並請各派代表前往美領署商會等處道賀該聯合會復組織脚踏車及步行隊兩種無論武昌漢口均以各地之靑年會爲集合點凡有脚踏車者均可逕向各該會聚集領取中美兩國國旗交叉車上整隊出發遊行街市如無車者亦可向各該會領取國旗交持手中列爲步行隊會合車隊隨同遊行武昌方面以下午一時爲出發時問十二時集合計約脚踏車隊三十餘輛步行四五十人遊行後全赴漢口靑年會再與漢上組織各隊聯合於各租界遊行一周後始全向美領署商會道賀至漢口方面組織之脚踏車隊共約六十餘輛步行隊約數百餘人一時同遊街市中美國旗飄搖頗足引動各國人士之觀感誠敦睦邦交之一大特色矣 
[華東女學生聯修會]  
　　華東各女校女靑年會今年假杭州西湖濱弘道女子中學校舉行夏令聯修會會期自七月三日至七月十一日每上午八時至十二時下午二時至六時半又七時半至八時半與會者二十五校計一百二十五人浙之杭甬湖蘇之寗蘇滬等處各女校均有代表到會旅費由各女校女靑年會擔任主其事者爲上海女靑年會書記韋曾佩女士顧恩慈女士其秩序分演講報告研究旅行等項演講員爲全國女靑年會書記楊雪珍女士上海女靑年會奚伯綬夫人中西女墊敎員沈均女士上海女靑年會書記韋曾佩女士杭州靑年會總幹事鮑乃德先生等研究題目爲（學校靑年會之組織法）演講題目爲（國民資格）改良社會等五日奚伯綬夫人講（利用才能）六日楊雪珍女士講（交友之道七日沈均女士）八日韋曾佩女士講（社會改良）九日鮑乃德先生講（母畏難）來賓演說有美國女靑年會幹事練習學校敎員亞當女士等每日各代表團自己開會一次擬自治章程討論心得代表團團表亦叙會一小時研究聖經一小時云　華東女學生聯修會秩序單如下　九時十分至五十五分聖經班（尼希米之仇敵）　十時十分至五十五分評議部討論部（聖經研究法）　十一時十五分至十二時演講會（七月七日亞女士世界自由宣言書）　下午五時三十分演講會六日（交友之道）楊雪珍七日國民）沈均　職員　執行部主任韋曾佩顧恩慈女士　評議部主任楊雪珍倪諳樂女士　庶務部主任麥凱倪慇女士　游藝部主任瘳爾懿袁葆珠女士 
書報部主任德費楊效讓女士　音樂部主任謝文秋女士　醫生楊蘭音女士　聖經監察員代團總團長倪賚因女士　代表團團長沈均朱靜惠蔡志奉朱安定陳美貞沙小姐李明珠倪賚因倪雪梅　聖經班領袖帥潔珍萬特克夫人金桂琴吳采芝賴文柏女士 
與會人名單　湖州湖郡女校倪逢吉邱麗英金永清蔡秀琴俞秀美邵秀林　南京金陵女神校陳毓羽 
南京金陵女子大學校倪雪梅金桂琴楊競學彭亞粹　常州崇眞女校朱靜惠　馮氏女校徐織英朱惠靈倪慇　上海女靑年會體育師範陳泳聲張錦繡徐宗俊裘慕貞　蘇州崇道女校田傑英曹桂地沙　言 
蘇州景海女校李明珠陳靜波朱元元　湖州成德女校馬皎德霍亞拿楊竹清吳志文宋寶珍朱安定　蘇州惠靈女校謝桂孫　惠中女校王淑貞陳佩文楊企明殷秀英孫邦堯孫邦　　上海清心女校邱如松潘文寶劉秀安李慧秀　中西女校史惠卿沈均李少平　蘇州英華女校李明玉朱美玉　邭光女校譚超英歐愛國　上海啓秀女校黄佩貞馬秀婢胡蔚芳唐佩蘭陳昭靈葉義英　弘道女校金師竹吳淑貞齊美貞　　華東女靑年會夏令聯修會民國八年七月攝於西湖弘道女子中學 
陳美貞鍾昭華朱蘭卿俞巧雲沈荷欽顧娱春謝文秋　女靑年會吳采之楊效讓袁寶珠奚師母韋曾佩 
寗波聖模女校申恩榮謝文蘭虞玉英蔡志鳳樓仁 
松江聖經女校吳袁季蘭袁慧燕　江陰輔實女校李珍寶張庾香張慶　陳文啓沙勤業　上海　洋師範吳靜波　蘇州振華女校王李玉沈驪英　杭州李師母　裨文女校張肖罧朱淑瑾丁采　章　　何氏石美音陸銘良沈彬貞韓雅言黄翠寶董雲亭毛志勤唐　　華東女靑年會夏令聯修會 
　　民國八年七月攝於西湖弘道女子中學 
綠蓁倪賚因聖馬利亞桂質良 
　記者按此種集會在歐美之中國學生每年暑假時必舉行一次在中國敎會學校之男學生每年亦分段舉行一次我甚望非敎會學校學生亦仿行之於學問道德甚有益也 
[杭州快信]  
　　省城昨取消特别戒嚴令回復原狀衛戍勤務仍照常服務已山衛戍司令部通函各機關查照 
　　蕭山瓜瀝塘外新灣底總管廟等處一帶沙塗盡成澤國莫家灣沿江直達三堡新漲浮沙全行坍没爲近年來罕有之浩刼 
前安徽省署秘書彭慶祿（江西人）昨以薦任職分發來浙禀到有委充省署司法秘書消息 
　　旬日以來新分來浙任用知事倪大來等曁禀到縣佐不下十餘人概令入吏治研究所肄業 
　　湖南高審廳刑二庭長黄文翰（號道輔福建人）新奉部令調任金華地審廳民庭庭長昨已領憑來省 
　　新調杭縣知事王吉檀定十五日交卸長興篆後來杭履新景知事已飭各科趕辦移交亦訂下月一日赴永嘉新任 
　　浙籍參議員沈午葬昨由京來杭寓清泰二館 
省垣米價連日飛漲每石較前已增高一元二角日來尚須看漲 
[南京快信]  
　　政府昨又電各省宣布德約拒絕簽字眞相爲保留山東問題與各國仍敦睦誼　省應竭力保護各國僑民關於德約不簽字之布告李督齊省長會銜出示張貼各通衢俾衆週知 
　　李督因和議已有轉機昨電津囑溫世珍促朱桂辛南下聞刻正與唐少川商開會日期 
　　各方面敦促李督促進國内和議電昨已檢集轉電政府彙核 
　　李督腹瀉已愈自昨日起照常見安 
段書雲沈金鑑由滬接洽事畢來寗今日午車北上 
南京學生聯合會定本月十一十二兩日在府東街文明劇園開演章宗祥學生潮兩新劇 
　　新任駐寗日本領事沿津氏聞今日（八日）可抵寗省署昨續委胡紹猷赴泗陽漣水陸恒隆赴淮安淮陰歐暑春赴六合江浦泰興等縣搜捕蝗蝻 
地方通信 
[松江]  
　　請阻電車公司立案　滬人林某糾集松靑兩縣有力紳士組織松靑長途電車公司業聞己經省署令行兩縣知事分投查復以便立案道路傳聞混有外股各界亦以其咄嗟立辦極爲疑駭此間首有公民葉達文函縣請轉上峯勿予立案函中　親晤發起人張思永請其宣佈内幕張竟諉稱不甚深悉如此含混其詞難保無外股混入且查本邑各發起人均非殷實商家云云六日上午縣敎育會常會時復有會員陸用朱久望等提爲議案經會衆討論後僉謂如果確有外股混入不特損及主權且將遺地方以無窮之患决計由會會同勸學所呈請縣署妥愼調查勿被蒙混六日下午另有公電兩起以公民名義電請交通部阻止立案其文云（一）北京交通部鈞監有人秘密組職松靑電車公司各界人民恐蹈欽塘覆　羣情惶駭請大部萬勿立案以保主權而弭　患松江縣公民耿道冲馮受祜吳前楣錢銘銓陸規亮顧葆康張樹勳雷瑊許麒祥馬寶瑩張朋張爾鼎公叩（二）北京交通部鈞鑒林某等組織松靑電車公司聞有外股混入乞勿立案以保主權松江縣公民葉達文叩葉君頃又發一電云北京交通部南京齊省長鈞鑒松靑電車公司係少數人秘密組織朦請交部立案現由部飭兩縣查明有無洋股并微詢地方士民意見兩縣各界聞信後羣情惶駭奔走相告疊次電爭勿予立案聞松靑兩知事已會覆道尹謂發起人均屬可靠紳商等語似此事能否達到目的尚無把握而松江電燈成立有年本屬商股現忽混入外股約占半數暗損主權後患不堪設想謹籲請大部省長澈查究竟如果　入洋股則電車飭令停辦電燈則收回外股以保主權而釋羣疑中國幸甚松江幸甚松江公民葉達文叩庚 
　　倡議改組商會　縣商會迭經罷市及大生襪廠私進日紗風潮正副會長聯翩辭職各會董亦聲言解散似已無形消滅前日雖經南貨業董周鶴雲等召集業董會挽留會長維持會務迄無效果現有恒和典常約同前在風潮期内宣告脫離商會之商號三十九家定於本月七日假商會開會商議改組方法聞該典等宣言　打破官僚商會另組　有力之平民商會　　公民開會波折　商學各界擬假公共體育塲開公民大會討論外交問題已山該會幹事部議决定期本月八日舉行惟據商家消息縣署以戒嚴爲辭函請商會阻止商人參預故届　能否開會現在尚難决定 
[蘇州]  
　　申禁網船入城　葑門警衛所丁代巡官以時届夏令天氣炎熱城内河道狹窄所有江北網船曾奉廳令迭次嚴禁不准進城網魚而現在城河中仍有網船打撈將河内之水攪擾黑色足徵水關值班巡警之疎忽故特嚴諭各警務須認眞查禁不准網船入城網魚以重衛生云 
　　撞船之命案　婁門外下鄉沈店橋航船昨日開駛至外洋橋附近被城内葛伯户巷某姓所雇之快船對而相撞將該航船主婦撞跌落河兩船之人當時趕即打撈無奈風狂水急杳無着落後雇網船川滾鈎始獲撈起然早已氣絕身死於是將該快船扭交該處之水巡隊　管一面報由東區第六分所轉報總署呈請縣署派員檢騐再行核奪 
[無錫]  
　　商會改選之爭端　本届商會改選因會董有連任一次以上者與商會法第二十四條會董連任僅以一次爲限不符發生爭執總監察吳午亭聲明俟楊知事定奪刻聞楊知事已决定將此問題電呈農商部核奪按是日所選出連任　董爲薛南溟孫鶴卿蔡兼三單紹聞楊翰西唐水成高映用榮德生趙子新華叔琴華　三新選議董爲錢鏡生王克循劉友庭孫濟汝陳湛如蘇養齋吳侍梅沈錫鈞程敬堂陳益三江汀之而外間又發見一種印刷品略云商會爲商人機關須我各商之純粹業董方能居列豈敲詐之徒臭腐訟師而可以佔謀乎日後我商家有事必被其把持蹂躪矣我商人何苦入商會而再捐　哉今惟有宣告脫離永不承認此種惡棍爲議董云云可知此後之爭執正未艾也 
　　捉賭淹斃兩命案績誌　捉賭淹斃兩命案遲至一星期尚未棺殮前日晚由該圖地保吳嘉禾居間設法解勸經山貨實業擔任公稟縣署並承認津貼招待費等苦主方而亦巳允許即時棺殮通茂洪茂盛正茂各行每家允貼招待費二十元至於棺木衣服等一切費用均由苦主自行料理昨晨將屍身旁之冰塊取去屍屬方面之陳至哉趙某等見屍體已經變色指爲有傷陳趙又到縣請求覆騐楊知事接見謂屍身早已騐　無傷且停擱已久屍體變色係當然之事况在暑天應即迅速收殮陳等出署復經警長倪谷生及地保吳嘉禾竭力解勸始行棺殮縣署已於前日票傳船户蔣根　夫婦及船夥姜杳觀與未到案之巡警等到庭續審 
[紹興]  
　　馬鞍鄉塘工危險之呼籲　馬鞍鄉公民郁　等禀請縣署轉催塘　局迅予搶修略云敝鄉前以閘道西流坍港逼近議掘宣港藉保官塘曁力則二字塘身開裂曾邀代表沈委員一鵬先後具稟在案乃據越　報載駐紥三江閘理事俞君仿照西塘救急之法備　簟蒲包麻袋等物以期隨時出險需川而興修大工須俟季秋等語查得塘底空虚塘而開裂前止力則兩字今忠字亦接連開縫數丈險象日增每逢風雨潮聲如立巖牆之下查歷年風災均在舊曆六七兩月今塘底日逐空虚塘而益加開裂歷來搶修之法須先在塘内外釘立木　一二毗以及修正攤水然後可將裂　翻修今坐待出險施救而興修大工須俟季秋開手誠恐坐失時機將來必釀巨禍士紳民人等身家所不敢計第釀成大害恐先人廬墓將不知漂流何處即詔蕭二縣亦難免波及爲災懇催塘閘局速　派　勘估早予搶修 
[安慶]  
　　三縣請欵濬河　皖省懷潛太三縣之河道胥山石牌灌入近已年久失修現由該三縣士　　廷鳳等呈請省公署飭財政廳撥欵由懷寗自江入鹽河之處起直達潛太境擇要修挖約三百餘里需費在十萬以上省長已飭熟悉水利人員測勘　　水潦成災　望江縣呈省署云西圩被水冲决淹没田禾臨近居民老幼相　登屋攀樹慘不忍聞等情省長據報即撥洋一千元委章鍾祚前往振撫又懷寗堯年大豐等鄉紳民亦報由縣知事呈請省署派委查勘災情 
[寗波]  
　　螟蝻　漲價　定海　市除黄魚　外以螟蜽爲大宗每年漁汛時間　頭樂裕興王泰豐數家均有廣帮客人來定坐莊收買螟蝻裝以篾簍套以廣包報關出口　運香港均選頭水上等貨品其次貨由源源穗泰陸續收存運往寗波正源恒泰或紹興悅來泰孚等家銷售歷年如是本届魚花歉收螟蜅尤形缺乏舟山　頭無貨可收不得不向他處尋覓裕興穗泰先後至沈家門由王夏生王阿滿領往各海山采辦計螟蝻開盤時每擔售價三十八九元今已漲至每擔四十五六元且有供不敷求之勢一般　客俱悉眉雙鎖云 
[杭州]  
　　吳長兩縣巨水成災　舊湖屬吳興長興兩縣地勢較他處爲低本年入夏後山洪暴發吳邑之西鄉吳長交界之莫干山低窪之處均成澤國農民正在插秧之際堤埂潰決悉被衝去一時山水湍急計有村坊三處均罹是刧水灌屋頂一片汪洋淹没田廬生畜不計其數淹斃農民五人沉没圩田約共有七萬數千畝之多損失之鉅爲數十年來所未有業由吳長兩縣會同履勘如何辦理俟呈報到省再定 
雜評一 
[國人宜以法相之言爲法（默）]  
　　法相克勒滿沙提出和約於國會時之演說曰法國經營和平事業當如作戰時之不屈不撓法國苟不凖備以國内之相局爲國外和局之基礎使全國社會一致則世界共同和局將成泡影云云此可見法國謀和之精神矣法國於事前有此扼要之主張與决心斯獲今日和平之勝利我國惟背此主張與無此决心乃至有今日外交之失敗得失蓋彰彰也雖然今苟及早覺悟奮其不撓不屈之精神先集全力以去黷武派勢力植國内和平之始基然後集全力以爭國際上公道除國外和平之障碍和内以謀和外爲今後救國之推一方針法相之言吾人所亟當一致取以爲法者不然雖欲悔之而無及矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工部局取締出版之提議案]  
　　工部局昨發通告内稱下列議案將於七月十日午間十二時一刻納捐人在議事廳舉行特别會議時提出以作日前召集此項會議之通告中所列議案之修正文 
　　提議案修正案 
　　（附律）後之字句一概删去而易以）一九一九年六（月二十六日工部局公報所載六月十二日領袖領事致工部局總董函中附件所載者請通過核准以代地産章程所載之現行附律第三十二條與三十三條 
提議人丕爾斯贊成人懷德 
　　工部局又有通告内稱下列各議案將於上述之特别會議時提出 
　　提議案之本文（一） 
　　下述附律當稱爲第三十四條Ａ字附律請通過贊成無論何人如未先從工部局領取執照不得經營印刷人石印人雕刻人之事業或印刷或發行任何新聞報雜誌或印刷品内載有公共新聞消息或此項範圍内之事件者如係外人則其所領執照須由其該管國領事副署工部局關於此項執照可徵收執照費並頒行納捐人常會或特别會議所可核准之條例惟此項條例於頒行以前須由領事團批准　無論何人凡違犯此附律之規定者當每次予以處分或處以不逾三百元之罰欵或按違者所適用之法律加以他種處分 
無論何人凡襄助發行或傳散任何石印品雕刻品新聞紙雜誌或他種印刷品而不於第一頁載明印刷者之姓名住址如不止一頁而不於最後一頁亦載明者當每次予以處分或處以不逾二十五元之罰欵或按其所適用之法律加以他種處分　提議人丕爾斯贊成人懷德 
　　議案之本文（二） 
　　工部局須先經領事團批准後得對於經營印刷人石印人或雕刻人事業或屯刷或發行任何新聞紙雜誌或印刷品各種執照頒行下述條例 
　　（一）執照黨陳列於領有執照屋内顯明之處 
　　（二）值差巡捕與収捐處人員可自由入内 
　　（三）領有執照屋内所印任何新聞紙雜誌或他種印刷品之名稱須正式註册 
　　（四）領執照者之名姓住址須刋明於任何石印品雕刻品新聞紙雜誌與印刷品之第一頁如不止一頁亦須刋明於最後一頁然後始可發行 
　　（五）領有執照者或領有執照之屋不得印刷或石印或雕刻或複製或發行齷齪或淫穢性質之件 
　　（六）領有執照者或領有執照之屋不得印刷或石印或雕刻或複製或發行煽亂性質或其性質足以煽惑致成破壞治安或擾亂秩序者之件 
　　（七）凡任何印刷品石印品或複製品或發行品違犯上列第五欵第六欵者得由捕房扣留没收之而領有執照者得由捕房控告之如在不安靖時凡違犯上列第六欵者其執照得立即中止之俟領照者所屬之法庭於工部局起訴該領照人時判决應否給還執照或繼續中止或永遠吊銷此外無論在何種情形之一除先由工部局向領照者所屬法庭起訴後由該法庭判令停發執照若干時期者外執照不得中止　提議人丕爾斯贊成人懷德 
　　文匯報云今日工部局公布星期四日納捐外人特别會議之議事程序該會議定是日午後十二時十五分在南京路議事廳舉行關於該會議有可注意之一點爲法定人數是也開會時間旣非納捐外人之最利便者苟與會之人不足法定人數（照章須滿納捐外人法定人數三分之一）則該會議未必不臨時消滅也 
[報紙領照之反對]  
　　中美新聞社云本埠接到駐京美公使芮恩施博士一函謂彼希望上海納稅人不贊成報紙領照之語若該附律竟通過美國官員亦將拒絕核准云云又上海西班牙領事巳至一函於上海發行人恊會謂彼反對此附律並將不核准之云 
[和平聯合會評議會紀事]  
　　昨日上午九時全國和平聯合會開第五十次評議會首由代理書記長李傑報告自願救國團古學保存會關於時局意見及江蘇省農會雲南省議會新疆省議會各函件畢主席葉之喬以第一案係提議人當請彭兆璜代理主席自退歸本席說明理由經主席彭兆璜以該案關係外交應改秘密會議是以該日會議詳情無從探悉僅聞黄本溥主張四種辦法（一）請政府委派國際聯盟會代表（二）關於内政外交事項均歸南北和會解决（三）對日請政府持冷靜而且强硬之態度（四）對德卽宣告戰爭終止直至十二時許散會 
[全國學生聯合會消息]  
　　全國學生聨合會杭州代表黄維時連瑞琦提出請南北政府速行續開和議力謀統一以救危亡而拯外交並由本會通告各省各團體一致進行案云爲提議事中華不幸禍患頻仍自段氏强迫黎總統解散國會以來政令　螗内我杌隍洵無一日不在風雨飄搖之中也然近來歐戰告終簽字拒絕外交變幻益急可言且國際聯盟不日又將正式成立使南北當局長以渾渾噩噩罔知惕勵吾可斷言同歸於盡也本代表等懲前毖後憂憤塡膺故今不揣冒昧敢就管見所及試略述之夫南北搆釁以來兵疫交加瘡痍滿地以至農不安於耕工不安於藝商不安於廛行不安於旅學不安於校官不安於政横流滄海滿目蒼茫遍野哀鴻繁興怨讟財窮力極風燭堪虞陜閩一帶所受兵災較餘尤烈因之小民望風遠竄星夜奔馳者有之涕涙横流敢怒而不敢言者有之翹首湖山殊多腥羶放懷字内實具痛心且我國敎育幼穉科學未備實業未興故凡重要諸端莫不仰外人之鼻息况經此次摧殘卽使痛定思痛急起直追猶恐不及而南北若再堅持日久必至國亡無日羣步於朝鮮印度之林可預卜也豈不殆哉此爲培植國有元氣與蘇民困起見應請南北政府速行續開和議者一日本乘鷸蚌相爭之候施漁人得利之謀鑛産路權幾被攫盡夫鑛産路權僉爲國家命脈所寄一日不回即一日爲之束縛仁人志士多用痛心且此次我國專使拒絕不保留簽字而日本大失所望但日本外交詭譎殊多而我國奸奴又多媚日若防堵不嚴必爲之蠱惑是則吾儕以偌大之經營偌大之犧牲而成功虧之於一簣豈非可惜倘南北一家和衷共濟則日本雖有詭譎之謀亦無從措施此爲對抗日本保持權利起見應請南北政府速行續開和議者二巴黎和會現已告終國際聯盟遽行實見我國紛爭苦依然如昨匪惟國際間之利益難圖即使對於日本種種不合法之條件不平等之密約亦無從聲訴之餘地惟旣無聲訴之餘地斷難達到取銷之目的旣不能達到以銷之目的則二十一條亡國條件與種種不法之斵生送死之密約必定履行夫履行之後中國前途豈堪設想且東國旣獲劇大之利權彼歐西列强將來對於我國商業上經濟上之種種利益殊多衝突吾想至此地步世界各國注意之焦點必着眼於禹甸之上由東國侵入問題一變而爲世界各國競爭之問題又一變而爲東亞和平破壞之問題此中隱痛賢者洞明諒亦母待同人等瑣瑣細述也惟趁此萬死一生之會正可作今生昨死之謀屏斥鬩牆共藩外侮則目前種種之利權雖失於東人之手必易圖報復而國際間種種之利益亦可藉斯發皇此爲取消亡國條件曁各種密約與夫保持東亞永久和平及謀將來國際間之利益起見應請南北政府速行續開和議者三且自南北搆戰以來北庭當道濟私媚日割地送城一日未息竟至光明燦爛之神州倐變而爲任人踐踏之場圃銅駝荆棘皆係鉅憝所爲若欲圖日後眞正之富强與除賈禍釀亂之惡醜端賴和議重開依法論斷此爲驅除國賊與勵精圖治起見應請南北政府速行續開和議者四况近年來喪亂之餘財力疲憊而人民喁喁望治之殷若同飢渴本會各地代表來自遠方共明斯恉竊念吾輩自五四運動以來爭外交抵日貨莫不力竭聲嘶盡心補救何獨對於南北偌大之糾紛而緘默無聞不置一辭有是理乎吾以爲誠之所至金石可開何况諸南北名流素明大義使以至誠感之决不至置於度外也本代表等根據以上各種理由應請本會以最誠切最墾摯之言敬乞南北政府速行續開和議力謀統一以救危亡而拯外交是否有當祈諸公决提議者杭州代表黄維時連瑞琦連署者南京代表曹公瑾南昌代表張德錫吉林代表吳仁華廣東代表陳肇　陜西代表屈武奉天代表願文萃安徽代表常萬元福建代表徐式莊北京代表羅發巡 
[上海學生會疊次開會情形]  
　　五號（星期六）上海學生聯合會交際部開常會部長桂君因事缺席由副部長主席中法代表報告商工各界對於十四號升旗致慶誤會滋多本部當發出通告以釋羣疑東吳代表報告工部局曾經前往申明中法代表提議商界升旗所書字樣當由本部通知以示别於慶祝和會告成主席謂此事須經評議部通過衆以爲然末由評議部交來通過議案略謂本會宜分發傳單從事鼓吹省商代表提議傳單宜由幹事部印就分發各代表以利進行 
八號（星期二）本日爲交際部常會期文生氏代表報告商界各團極願與本部聯絡一氣協同進行民立中學代表提議商界雖有組織團體然未甚完備不妨本部派出代表前往接洽助理彼等組織一切衆意通過當由各代表簽名自願前往聨絡末由主席報告十四日爲法國共和紀念法國與吾邦交良佳國人宜有所表示各界團體均决議届時一致升旗慶祝云 
[旅滬川人之國事主張]  
　　昨日（初八日）午後二時四川旅滬同鄉會開全體職員會陳茂松李岷江段正書程漢章吳甘泉等均有提議議决該會以後一致之主張如下（甲）對内三項（一）請各界一致主張解散安福派并加以懲辦（二）請各界一致繼續要求懲辦賣國賊（三）催促南北和會卽行賡續開議（乙）對外五項（一）絕對否認不留山東問題補行簽字（二）高徐順濟兩路協約作爲無效日人墊款二千萬元由國民籌集監督償還政府負懲辦訂約諸人及償還國民之責任（三）請求政府正式聲明與德奥已非立於交戰狀態（四）二十一條款及一切軍事協定密約概不承認（五）警告川省各界國勢危迫以不簽家爲始非以不簽字爲終國民宜繼續奮鬭運用國民外交固結學商工三界之聯絡以解决國事而圖自存以上各件均經逐次議决段君正書臨時提議對於籌還墊欵各項細目均經衆贊成散會時已六句鐘矣 
[四川旅蘇學生會電]  
　　四川國民大會鑒前電諒達吾國專使對歐約山東問題已拒絕簽字現各省各界多數主張救國儲金贖回國權貴會速定方針四川旅蘇學生會叩 
[發現虎列拉症]  
　　近日浦東爛泥渡陸家嘴等處發現虎利拉症（即霍亂（　延甚速患者歷十數小時後往往殞命前昨兩日經該處紳商警界求救於上海醫院昨日該院醫生張紹修前往診視求治者紛至沓來歷診三四十人以藥品不敷而返未施治者尚多現由該處紳商與該院接洽派員前往分設臨時診治所房屋一切正在佈置不日即可成立查該處工廠林立居户以勞動界爲多而市河湫隘飲料穢濁實爲致疫之大原因爲應急計似宜暫時阻止汲飲否則不堪設想矣 
　　本埠紅十字會時疫醫院本年擬於七月十號開幕乃籌備未竣六號一日間卽送到　螺痧症韓文成王祥貴陳金氏等三名七號至昨午又收治林阿桂周財林等九人該院尚未正式開幕而兩日之間收治已達十餘人且所染之症均屬異常危險以故日來西醫寶得利常川駐院大有應接不暇之勢 
[條金源源而來]  
　　匯豐銀行第二批路貨盎斯金四百二十條均已抛與華商等情已詳昨報茲悉尚有中法銀行亦有盎金二百十條即將到滬惟並未抛出據聞嗣後二個月内俄與英美等國咸有大宗金四開到華易銀之說果有此事則與我國商業上銀根大有關係商人急宜注意也 
[續紀前日之大風雨]  
　　前日本埠天降大雨城内外地形低窪之處竟成澤國甚至廣闊馬路交通斷絕等情已紀昨報茲悉是日大雨之後東北風大作江水漲溢上岸居家臥室滿屋皆水直至昨晨如凝河路塌水橋梅溪弄西倉橋附近一帶尚未退盡其大南門内陳　桶橋南徐姓平屋及喬家栅口朱姓高牆又老北門口侯家路某姓樓房均遭風雨打擊於前日下午與昨晨先後坍倒某姓樓屋坍下時有傭婦奔跑稍遲被壓受傷午刻由伊家主送往紅十字會求治聞傷勢頗重云 
[學術演講會第一次會預誌]  
　　學生聯合會近開學術演講會以啓瀹新知爲宗旨准於十日星期四）上午新九時在靑年會開第一次會演講者爲張東蓀演題爲柏格森及近代哲學届時凡學界同人均可往聽 
[科學名詞審查會開會紀]  
　　科學名詞審查會於七月四日上午九時開預備會公推沈信卿君爲主席王立才君爲書記即由主席報告會名醫學之醫字改爲科學之科字之理由繼由吳和士君報告去年化學組審查至有機化學各持一說有五六種之多後歸納爲二種（一）爲造字（二）爲不造字因解剖組細菌組先完結會友已散無從開聯合會故延至此時始得報告於聯合會後經公决化學組有解决方法儘可由化學組自决如以爲關係重大須諮詢聯合會仍得諮詢聯合會後由湯爾和君報告組織學草案起草情形俞鳳賓君報告細菌學草案修改情形公决每日審查仍上午新鐵九時半起十二時半止即於七月五日分三組開始審查是日到會者計（組織學組）湯爾和施爾德李清茂魯德韾朱縉卿劉悟淑李愼微胡宣明沈信卿周仲衡周仲奇蔣乙生王立才公推沈信卿君爲主席（細菌學組）寶福德謝恩增紀立生葛竹書胡叔威吳帙書楊小蘭王完白俞鳳賓江逢治吳谷宜龐敦誼錢崇澍公推王完白君爲主席（化學組）朱炎之竇維廉伊博恩黄新彦張遜吾彭敏伯李堇唐曹梁慶顧紹有陳慕唐惲季英張子高王季梁鍾衡臧公推吳和士君爲主席至審查後結果如何容再報告 
[女界聯合會消息]  
　　女界聯合會於昨日開臨時職員會議决於本星期五（十一號）下午新三時仍假博文女校開成立大會届時非會員會員均可蒞會茲將其預定議事程序列下　　（一）開會（二）報告（三）通過章程（四）選舉職員（五）討論各種問題（甲）發行週刋（乙）提倡女界儲金辦法（丙）倡辦義務學校（丁）提倡國貨（戊）舉行家庭演講（己）發表宣言書 
[公廨押所禁帶品物之曉諭]  
　　公共公廨正會審官關網之君昨日發出諭單一道文曰照得本公廨押所在押諸色人等不得携帶違禁及危險物品入内合亟條開簡明名目曉諭遵守計開（一）鴉片烟嗎啡（二）吃鴉片烟器具（三）烟燈火爐蠟燭（四）火油及其他易燃質料（如火柴等類皆是）（五）刀繩及其他鋒刃器物（六）賭具以上六條自此次曉諭之後倘經察出定行從嚴懲辦不貸其各凛遵母違此諭 
[蘇省長官之顧全民食]  
　　上海南北兩商會電請江蘇李督軍齊省長勿弛米禁以維民食曾誌前報昨日接李督軍齊省長覆電略云歌電悉蘇省米禁不但并未開弛並迭經嚴飭各關監督各稅所縣知事從嚴查禁以杜私運至漕運軍米兩事已電請中央修改總以無妨民食爲是云云 
　　上海縣沈知事昨接齊省長虞電略謂近日米價陡漲本省長以顧念民食權衡情形調查蘇省存米數目除分電外仰於五日内將各該縣境存米數目以及來源積榖等詳細查報以憑核辦云 
[漕運章程暫不發生效力]  
　　上海稅務公所昨奉江蘇財政廳電奉省長齊冬電開漕運局一案現已奉令成立所有漕運局原訂章程經本省長體察現時米市情形有應斟酌者數端現已電部另行籌畫在辦法未能解决本署未經行知照辦以前所有漕運局原訂章程暫時不能發生效力仰卽轉行一體遵照等因奉此查漕運局一案前奉部令業經通令在案茲奉前因合亟轉電該稅所查照省長冬電指飭事理一體遵照財政廳長胡支印 
[楊樹浦路發生命案]  
　　住居楊樹浦路文德里二千零四十一號門牌之揚州人管隆餘不知與人有何仇隙於前晚突被五人各執斧頭等利器破扉直入管之臥室管聞聲起視即被若輩一擁上前圍住亂砍致管身受斧傷十餘處登時傷重斃命該兇手等見已釀成命案咸飛奔至平涼路躍上一汽車風馳電掣而去迨楊樹浦捕房聞警立飭通班中西探捕四出兜拿無獲遂將死者舁入斐倫路騐尸所昨晨報請公共公廨俞襄讞會同英包副領事蒞所檢騐得已死管隆餘委係生前被人砍傷斃命遂塡明尸格升座公位命將見證婦人王劉氏等傳案詰問口供一過諭着尸妻管俞氏具結領尸棺殮聽候捕房派探緝兇解究 
[閘北搶案續誌]  
　　住居胡家木橋之陳其然家日前被竊賊數人穴牆和内正在行竊經事主驚覺聲喊該賊等遂袖出利刃嚇禁聲張陳夫婦及傭人張海弟蔡金華等均被綑縛刦去值洋二三百元之衣飾等情已詳前報茲悉此案業經五區三分所唐署員會同偵緝隊郝隊員查獲嫌疑入陳小江張阿滿李生全三人昨解司法科聽候傳喚失主到案指認訊辦 
[續誌覆船之慘劇]  
　　法商立興輪船公司立昌小輪在閔行相近之杜家廟被石子船碰撞失事覆没拖船已誌昨報茲悉是日計共淹斃搭客船夥二十四人現經屍親等赴局交涉後已經公司雇得駁船四艘赴杜家廟浦江一帶用灣鈎打撈屍身兩日間已撈獲十一具陳放該處岸灘一面趕催家屬認領然天時炎熱又值大雨不能久稽時日有不及往認者由該公司棺殮掩埋聞死者家屬以内地浙湖人爲多云 
[砲彈由松運滬]  
　　駐紥松江第四師防守司令部因鑒於上海砲營失愼焚及砲彈特將所存砲彈運滬儲存兵工廠以免危險經防守司令兼砲團王團長將盧護軍使護照函請滬杭甬鐵路局長准予裝運來滬當由任局長飭知車務總管轉飭松江及上海南站預備三十噸鐵蓬車一輛專供裝運聞共有大砲彈一百十餘箱裝滿一車於昨日（七號）附掛嘉興來滬之區間車並派該團軍械長李慶墀押運前來該車於七號上午十一時許抵上海南站當於是日下午由炮隊兵士搬運兵工廠存儲 
[工商團體請改繁例之原呈]  
　　本埠中華工商研究會旅滬商帮協會等昨爲花邊公會呈請立案被拒事特聯名呈部請爲變更工商同業公會規則原呈如下　爲請體恤商情變通繁例准予立案鼓吹工商事竊查工商研究會會員萬選靑曾於本年三月間聯合花邊同業設立公會名曰上海花邊公會其宗旨完全對外緣歐仗停止美國限制進口禁公業已解除貿易行將發達是以先謀切實之組合請由工商研究會於本年五月二十三日代爲分呈江蘇特派交涉員滬海道尹江蘇實業廳曁上海川沙無錫各縣知事公署等請爲備案各在案除奉江蘇楊特派交涉員曁川沙縣知事批准立案外餘均以格於近日大部修正工商同業公會規則爲辭本埠工商團體因之起而一再公同研究與所謂工商同業公會規則殊有窒碍難行之處例如第三條載有須經各本地總商會商會查明字樣在大部以爲商會總商會爲法定機關而滬上一隅會所林立其凡性質類於商會向爲國人所視爲正當機關者比比皆是乃除商會或總商會外其他會所竟不能爲會員所立正當營業之公會呈請立案未免羣疑大部對於一切正當之會所存有歧視之心界限抑何太狹揆之事理殊未能釋然各工商團體對之殊抱向隅之嘆矣應請變通辦理者一抑又聞凡欲商會或總商會代爲呈請立案者例應先謀入會而入會費則有個人商店與團體之别會費有六十五兩一百兩至三百兩之殊而請求介紹猶在其外試問商業多難如許鉅欵長此以往我中國之工商同業將視立公會爲畏途於總商會曁商會有徒高其位置耳商業中人習於簡單稍予舞弄文墨遂視若弗慣而以政府提倡工商爲無誠意其影響國家前途甚鉅夫豈立法之初心乎應請變通辦理者二時局至此舍工商何由立國歐戰方歇無論對内對外營業極關重要凡遇有能暢銷之貨亟應多方保護奬勸之不暇安得拘於成例俾有志振興國産挽回漏巵者或爲裹足不前中國往往患在條件之太苛手續之在繁致一切實業多被拘束於無形言之曷深浩歎人方以經濟亡我我而不振刷精神力求鼓吹我工商藉圖挽回國是噬臍之悔其何能及此應請變通辦理者三明知變更法令有所爲難第上海爲特區域大部以後無論何項工商同業創立會所但問其正當與否不必繩以須總商會或商會查明規則藉以體恤商艱而示政府振興工商奬進實業之眞意并一面飭下各知事官署咸使聞知迫切上陳曷勝待命再此係中華工商研究會主稿合併陳明此呈 
[夏繭由杭運滬計數]  
　　浙省春夏兩繭按日由滬杭鐵路報運來滬之確數均誌本報茲春繭業已運畢夏繭上市故近日由杭來滬者均係夏繭茲將陽曆七月起逐日由杭段各站運滬之數錄下（七月三號）由拱宸橋運到夏繭一車計一百五十八包係上海公益之貨（四號）由長安閘口兩站運到夏繭二車計二百十九包係通仁和綸章之貨（五號）由長安閘口臨平三站運到夏繭十二車計九百九十包係緯文瑞源通和亦復興之貨（六號）由長安拱宸兩站運到夏繭十一車計一千一百零九包係緯成惠通復興大成等貨（七號）由嘉興臨平兩站運到夏繭七車計五百七十四包係大和加餘振公之貨以上共三十三車計三千零六十我此項繭子到滬因連日大雨故均暫擱棧房海關洋員始於昨日下午一時許至棧騐訖故昨日（八號）各繭客分裝塌車送往極爲忙碌 
[關於提倡國貨之消息]  
　　湖南寶慶國貨維持會昨致本埠國貨維持會函云自外交失敗國步艱難全國人民奔走呼號懼神州之陸沉憤利權之外溢莫不以維持國貨爲救亡第一要義同人等因組織寶慶國貨維持會於六月十七日假商會爲會所開成立會推舉會長朱德璿副會長岳恒德及各部幹事分擔職務業巳積極進行惟開辦伊始百端待理必須規劃周詳乃能堅持永久寶慶地處偏隅見聞狹隘所有中外貨品商標及出産地有無假冒自非博訪周咨無從辨晰貴會居全國之中樞爲四方之模楷蓋自民國四年成立以來至今不懈經騐旣深調查自確舉凡國貨與外國貨聞均列有一覽表極爲完善敬希逐項檢寄一份藉資考鏡而利推行其他一切進行事宜可供敝會研究遵循之處并望隨時賜敎匡其不逮至紉公誼 
　　駐滬浙江陳列館征品處昨接杭館來函轉致本外埠實業各商號通告文云（一）本省出品原係七月底送省但各縣有提倡國貨極爲熱心者已陸續送省如靑田縣送征品十餘箱仙居海鹽長興吳興杭縣等亦均選送大批來館陳列務望外省各縣趕速應征送杭（一）本館擬於七月二十日左右先行組織成立以免延誤開幕日期而便從容佈置一切現預定准於八月下旬正式開幕後再開一展覽大會（一）國貨維持會所編調查錄内列國貨甚多由征品處分函各國貨商號工場竭誠勸征庶出品愈多愈妙並商由贊助員極力向各國貨商號殷勤征勸云云 
　　國貨維持會近接點春堂海味業公所來函大致謂同業所售各種海味其中來自東瀛者固居多數而十之二三實爲我國産品近自靑島交涉失敗國人憤慨起而抵制同業運銷各埠海味不分皂白輒被指爲東貨以致國貨亦受影響損失殊甚貴會維持國貨自其專責應請將各種海味何者爲國産何者爲東貨逐一分晰通告各埠切實證明以免貽累國産銷路等語該會接函後已派委會員從事調查以便通告各埠知照　　昨日法租界商業聯合會派員向法大馬路榮泰祥查出新進之東洋縐布九箱當經該會公議罰章二條（一）每箱取出二疋當衆焚燬（一）將該貨拍照登報聲明聞該店東對於上二欵均不承認惟願以罰金了事云 
[各商家認欵籌備廢約併紀]  
　　利興印刷所　蔣子山一百額陳文龍一百額左春江一百額吳愼甫一百額朱鴻鈞一百額葉科升一百額左童熙三十 
 
 
 

Page 11

 
 
額劉志田十額黄海林十額郭榮華十額徐榮法十額陸銀河十額計寶林八額倪孝先六額陳乘熙六額張錦福四額邵鑫生四額蔣林海四額顧士良四額陸文報四額莫阿七四額蔣桂芳二額周錫光二額徐永源二額徐永順二額朱榮桂二額俞士卿二額王根餘二額朱彦德一額賈榮根一額共計七百四十四額 
　　義記洋布號　義記洋布號三十額萬錦榮二十額葉子常二十額金廉丞十二額張啓珍十額邱子佳十額萬煥章十額翁陞發十額嚴可人十額張守廉十額徐子勤十額蔣益麟十額徐錦堂八額陳鑑安八額朱孟平六額袁鳳清六額翁大慶四額陳善之二額徐寅生二額王永生一額吳三毛一額 
[各學校消息彙紀]  
　　約翰生徒之義務學校　梵王渡聖約翰大學學生所設之暑假義務學校開課以來來學者甚衆原租校屋巳不敷用亟待擴張而需欵亦甚迫切乃於昨日午後三時假全國報界聯合會邀集該校學生分會各職員討論義務學校籌欵方法結果决議定期由同學中人擔任演劇補助之所有劇劵不向外界兜售僅由該校學生每生向其親友銷售數張以擴充該校學生所辦之義務學校一俟籌備就緒即行開演 
　　靑年普益社學生會　南市靑年普益社學生會近擬廣設義務學校訂於陽曆七月十九日下午新鐘二時假座靜安寺路夏令配克戲院演劇籌欵以所得劵資除開支外悉數充辦義務學校之用其票價計分二種月樓二元正廳一元並請著名女校之跳舞國聲社之絲竹中華技術學校之國技等等想届時必有一番熱鬧也 
　　靑年會商　夜校　靑年會商業夜校全體學生加入上海學生聯合會後每日分赴各鄉鎭露天演說勸導鄉民熱心愛國提倡國貨順便考察各鄉風土人情及鄉民生計問題雖連日傾盆大雨各學生均照預定程序出發毫不間斷前日下午該會學生在閘北演說考查得閘北方面敎育缺點甚多故擬設一義務小學校於閘北專收貧寒子弟授以普通智識校中敎職員以該會優秀分子充任概盡義務不取束修一俟覔得相當地點即日開校授課 
　　友誼學校　老北門外友誼學校學生分會星期宣講團於上星期（六號）出發至浦東周家渡曹家宅楊思橋各鎭及偏僻村莊分隊宣購中國今日危急之情形與提倡國貨兒童就學之必要聽者極衆該團各團員並分售上海學生日刊發送傳單至九時始返申 
　　愛國女學　天保里愛國女校學生分會於暑假期中利用戧晷籌設義務學校由會員分任義務敎授不收學費一切書籍文具均由會中供給如果辦有成效聞尚擬維持永久云茲將該校簡章列後（宗旨）本校爲敎授無力求學子弟及年長失學婦女使其略得普通國民智職（課程）國文算術國民常識體　（入學資格）女生不拘年齡報名時由本校按其程度分班男生以十三歲爲限（時間）七月十三號開學至八月二十三號爲止每日上午八時上課至十二時爲止（學額）暫定一百名（費用）本校一概不收學費所有經費均由愛國女學校學生分會募集捐就如有書籍文具亦由本校供給）報名）凡欲來求學者至海寗路天保里愛國女校本分會報名　　民生女學　昨日上午十時霞飛路貝勒路民生女學行散學禮先由校長胡韞吟女士報告繼由總幹事任矜蘋演講略云學子負笈來校其惟一目的是求學其所負責任亦是求學倘然學子是荒了課不肯勤學這便是忘却自己目的放棄自己責任對於學的方面說還是一種痛苦這種痛苦今天到會諸君都已受過了專修科學生犧牲了他們完全的學業高初等學生犧牲了他們一部份的學業然而這種犧牲以我看來是狠有價值不過希望諸君不要把犧牲眞意忘了所謂犧牲眞意就是對於此後學業應當盡力去做云　暑假補習學校簡章　（一）定名本校定名爲民生女學暑假補習學校（二）宗旨（一）補足本校有他校學生在愛國運動時所缺之課（二）補齊新生程度以便下學期揷入本校（三）本校分高等初等兩級每級分國文英文算學三科（四）科目（高級）國文（一）古文（二）作文（三）書牘英文）一（文法（二）讀本（三）造句（四）繙譯算學（一）代數（二）數學（初級）國文（一）讀本（二）短論（三）小札英（一）讀音（二）拼法算學（一）數學（五）學期自七月十四日至八月二十九日爲一學期（六）時間每日上午九時至十二時　（七）學費每學期高級國文一元五角英文二元算學一元五角初級每科一元兼習者酌减（本校生半費義務生全免）（八）膳宿宿普每學期一元五角全膳六元半膳三元（九）學額全費生三十名義務生二十名本校生無定額（十）校址霞飛路貝勒路（十一）附則凡他校學生欲補習本校書籍者可先至敎務處接洽 
　　淑德女學　本城藥局弄私立淑德女子高小學校爲前業油豆行之錢椿年個人創辦今正開學時因大束門外毛家弄校屋原址不敷應用遷移是處授課現有學生四十人延二敎員授課陽曆七月十四暑假八月十六開課 
　　育材小學　大東門育材高等小學即南洋中學預科開辦已二十餘年平日科目注重國文英文算術並於今年起增高主要科程度本届於七月六號舉行畢業式畢業者有張緒銘等二十二人是日午後一時校友會舉行常會歡迎新校友計到會者共六十餘人並聞暑假期内已定於古曆六月二十四日起開辦補習科五星期云 
　　北區公學　海寗路福壽里北區公學男女兩校於七月七日行暑假休業式及國民科畢業禮除男女敎員及學生百餘人外來賓到者亦多校長唐乃熾患病由鄧伯賢代表主席報告校務概况次敎員吳有三王連貞女士李嵩生楊葆康及來賓吳昔憶相繼演說類多訓勉之詞次給奬給憑計國民科畢業生男女十二人末復行禮唱歌而散聞該校下學期尚須擴充學額添聘敎員有志向學者曷往報名 
　　求是小學　威海衛路同孚路求是高等小學定陰曆六月十五日放假至七月十六日開學暑期内由該校主任陶雲生發起組設暑假義務補習科專爲工商學各界補助平日修業之所不及有志向學者不限年齡不論在他校讀書與否均可報名就學該補習課上課時間每日上午八時至十時下午五時至七時班次分初高專修三等注重國文英文算學商術書法歷史又該校敎員陶鳳威因鑒於社會兒童敎育之不振故向主任陶雪生商議整頓之法乃發起社會童子團專防範兒童受社會之惡影響補助家庭教育之不及 
　　飛虹學校　閘北文監師路飛虹學校昨日開懇談會下午一時開會雖大雨如注而到者仍多首由姚校長報告敎管狀况次學生表演成績多至三十餘節聞該校於下學期擴充敎室添聘敎員招收新生現報名者已多定於七月九日暑假八月十八日開學假期内恐生徒荒廢學業特開補習科温習 
[靑年會今晚開交誼會]  
　　四川路靑年會定於今晚（九號）星期三鐘八時半特開交誼大會並歡迎四五六月入會之新會員備有自製最新活動影戲馮傑靈英文演說姚繼唐環舞火棍以及林繼靑之愛國灘簧等臨時必有一番新興味此爲暑假前末次之會也 
[徐州同鄉會成立紀事]  
　　前日（七號）下午三時徐州同鄉假座老靶子路一百三十三號開同鄉會成立大會到會者有段書雲黄以霖姬佛陀劉二航朱遐九沈芥塵蔣季中嚴祉芬周治野劉子耕楊宜生朱子久孫樹人陸幼臣郭士品周春華曹子瑞張海亭吳仲崑曹幹臣翠彦海徐醒東李西明李宗惠秦鳳亭馬仁生胡紹家朱春雷等七十餘人當推定黄以霖主席宣布開會宗旨謂專謀地方公益聯絡鄉誼不涉黨派不干政治繼由朱遐九宣布會章略有討論遂一致通過繼選舉職員段書雲黄以霖李　基三人被選爲名譽會長姬佛陀爲正會長朱遐九吳繼宏爲副會長其餘職員因爲時已晚未及推定遂攝影散會 
[組設公衆閱報社預聞]  
　　少年宣講團對於社會敎育如宣講露天學校等進行不遺餘力近又鑒滬地雖稱文明尚無公共閱報之所在社會敎育進行前途殊屬缺點故擬設立公衆　報社訂閱上海各日報並搜集各團體之報紙以供衆覽所有經費概由該團擔任閱報者不取費用該團幹事部已將辦法交職員會議决俟規則訂定即日開幕 
[冒售三角牌毛巾之控究]  
　　滬北四川路三友實業社查得南市董家渡裕昌祥毛巾批發所内發售冒名該社三角牌毛巾昨日由該社經理沈九成親往裕昌祥查出冒牌貨一百三十餘包計共二百餘打並搜得三角牌僞木戳等證據立即報由崗警將裕昌祥夥朱少卿連同冒牌貨帶至一區一分駐所並由衛丫頭證明事實質之朱供此貨係由鄉莊來批買之主願因各路所銷以三角牌毛巾最多並非假冒云云沈稱該貨分兩過輕始知以低貨混冒請爲核究王署員飭將原被人證併貨物申送警廳司法科訊核 
[移提李齊民與黄師仲]  
　　法捕房探目沈德福包探任水揚日前偵悉湖北人李齊民黄師仲等租賃白爾路吉益里二十二號門牌假全國社會改良會籌辦處之名義向人共租界南洋兄弟烟草公司永安公司先施公司等處欺騙錕洋甚　故此前往將李黄兩人一併拘獲並抄出往來信函數封帶入捕房候究等清已誌前報昨解法公廨請究先據公共捕房中西包探上堂稟明前情請求移提訊究李襄讞商之法副領事德君判准予交來探帶去歸案訊辦 
[破獲私造鉛角之機關]  
　　仼居法新租界白爾路新民里一百五十五號門牌之閩人林阿柱陳金桂李阿五等三人因私造銅質小洋在市混用爲法捕房探目沈德福包探宋阿新王榮生偵悉於前日下午前往該處搜查適林等三人正在製造當將林等一併拘獲抄出僞小洋數百角及製造之模型等器具甚夥帶入捕房諭令管押聽候解堂訊辦 
[崇明男孩迷路候領]  
　　男孩錢金根身穿白柳條布單衫灰色布單袴赤脚蒲鞋頭鞋子在法租界迷路啼哭爲捕查見帶入捕房昨解法公堂詰據錢金根供稱崇明人日前與母親同來上海不知如何在途失散故此迷途中西官判送堂留養候家屬認領 
[擅抵漢冶萍股單案之續訊]  
　　寗波人孫楚卿延律師在公共公堂呈控其舅陳廷孚爲已閉貿易銀行經理將託代保存漢冶萍煤礦公司值洋二萬七千七百元之五百四十四股股份單擅自批押與人不贖歸還一案訊供等情曾紀前報前日由廨傳集兩造續訊據被告陳廷孚所延律師上堂譯稱查此案發生原因係劉問芻欲創一貿易銀行慮無資本央人將伊之滄洲旅館押與邱渭卿得銀十一萬兩而該旅館先係係與大清銀行故須贖回費銀六萬兩僅餘五萬兩儲於中華商業銀行旋劉函往聲明以此項存欵作爲貿易基金迨至貿易銀行開幕而五萬兩之基金已被劉陸續提用殆盡維時被告陳廷孚旣受劉聘爲貿易經理以欵已無着請劉籌措劉乃轉令陳設法故陳遂向原告借得前項股票以他種户名央人輾轉抵押得銀六千餘兩始得將貿易開市照此情形本案被告何能負責等語並由陳廷孚投案證明前情劉問芻延律師到堂及對陳供各節復向陳盤駁據答辯謂孫楚卿前言股票係令保存此語是虚確係向其借來抵押濟急原欲取贖故抵狎之期間極短不料竟不能贖回致迄今尚輾轉押在他人處當貿易銀行開張時劉函請上海縣公署爲其註册曾言股本洋一百萬元其實祗有劉之五萬兩僅支持月餘遂爾倒閉我之薪水亦歸無着但劉檢出經摺謂係存欵不認作爲股本察其經摺似非無疵好在此事始末劉皆有信覺我儘可攷核等詞旋由原告律師朱斯芾等氏略一辯論王襄讞與美副領事丁君諭被告仍着交舖保候展期續訊 
[粤妓改送棲流所留養]  
　　濟良所西女董昨解不願爲娼之廣東妓女陳阿四至公共公堂稟稱該妓自以不願爲倡等詞投所予以暫留後不知爲何忽爾潛走察其意頗欲圖逃幸而追獲故解案請爲發落本所不願留養云云經俞襄讞與美副領事向陳妓訊據供稱昨日係受阿桂之愚從該所走出今願復回等語因判陳阿四函送棲流所留養候再核奪 
[茶客猝斃兩則]  
　　昨晨十二舖地甲李炳文至地方檢察廳稟稱老北門口晏海樓茶館樓上今晨有一茶客在彼啜茗不知如何忽然倒地身死奉二區一分所警局諭飭查無家屬爲特來案請求蒞騐等情梅廳長據稟之下正擬派員往騐間忽據周墨卿投廳稟稱法華人死者名周振卿爲民人胞兄年六十七歲向爲米業近因賦閒來申謀就此次實係急痧身死與人無尤請求免騐情願自行棺殮云云梅廳長准如所請諭着具結送查 
　　向爲搖繩業之南滙縣人范阿毛年三十二歲前晚八點餘時至南市老白渡龍德橋北塊德興樓茶肆内啜苟俄而不省人事氣絕身死立由該館報告第一區警署飭十六舖地甲投報地方檢察廳請騐午後由梅廳長委檢察官會同檢騐員蒞塲相騐得死者范阿毛委係急病身死並無别故未幾有屍嬸母羅曹氏投稱死者在氏夫處習藝家中並無屬人今願代爲棺殮等語當飭具結從速收殮 
[工巡捐局董事會一再改期]  
　　滬南工巡捐局董事會因天雨改期已紀昨報茲聞該會開會期經該局姚局長又改訂十二日舉行昨又分函名譽各董事云敬啓者前因地方要公特開會議本擬七號舉行嗣因雨改期業己函遠在案茲訂於本月十二日即星期六下午舊鐘四點集議前項問題届期務請台端惠臨討論是爲至盼 
[巡官調任]  
　　南市第一區警察署二等巡官吳玉亭現奉淞滬警察廳徐廳長調往浦東太古碼頭華通棧派駐所爲巡官所遺該署巡官已委本廳稽查員史鳳臣升補昨日已分别接事矣 
[限令船夫頭運清垃圾]  
　　南市十六舖寗紹碼頭旁新建之垃圾碼頭本備停留船隻駁裝垃圾嗣因工未告竣各處運來之垃圾即以大碼頭爲裝船之所及因船少不敷載運所剩垃圾暫就該碼頭及路旁等處堆積以待陸續裝運不料垃圾愈積愈多難期運淨適逢夏公又遭霉雨故一切垃圾穢物隨積水泛溢該處商家受累非淺昨日爲第一區警署長目見以此等情形皆由承包船夫頭不能督率各船多備船隻從事駁運所致當將該夫頭姚增兆傳署申斥諭令即日多備船隻限數天内從速運清不准再在沿浦碼頭積存如違詳請廳長革除究懲 
[尋獲六年前逃妻]  
　　崇明人李阿五之妻華氏於六年前私逃來滬與向在法租界鄭家木橋塊開設塌餅店之汪善榮姘識生有男孩兩口匿居法新租界地方現爲李偵悉來申投報嵩山路捕房捕頭飭探姚金福前往將李及華氏並氏母華沈氏一併帶入捕房詰據汪善榮供稱李華氏實由伊母華沈氏領來與民人姘識實不知係有夫之婦等語諭令管押候究 
[候查毆傷李太榮之證據]  
　　蜀人李太榮因於上月十八號在新閘派克路電桿木上觀看工部局所貼布告行人見而疑爲置放毒藥聚衆將李毆傷並打失身畔現洋鈔票六十五元旋經將李車送醫院醫治並將嫌疑人余阿維曹根林拘獲當在余處搜出現洋四十元一併解送公共公廨經中西官訊明余曹兩人均無關係此項現洋由余在途拾得遂判余曹兩人開釋現洋充公等情曾誌前報茲經新閘捕房包探王梅生查悉蘇州人俞國良與是案有關於前日稟明捕頭協同九號西探目斐司戤潑往將俞拘獲於昨傳同原告李太榮將俞押解公廨請究即據中西包探上堂稟稱被告與此案雖有關係惟證據尚未調查確實請爲展期研究以便偵查實情等語關讞員核供商之美丁副領事判俞仍帶回捕房候切實調查明白展期一禮拜再訊 
[汽車碾斃行人續誌]  
　　蘇州人顧炳卿年五十二歲於上月間由原籍來申住居公共租界北泥城橋洪興里内某號門牌伊　張姓家前日下午四點半時出外購物行經法租界東新橋塊欲搭電車適有某號汽車馳來不及退讓致被撞倒碾傷腦部血流如注旋即氣絕身死當即車送同仁輔元堂騐尸所聽候稟請中西官檢騐各情已　昨報昨晨由死者之妻徐氏投案聲稱死者實係婦人之丈夫請求伸雪等詞旋於下午三點半時經内地能檢察官帶同沈檢騐員蒞所當由尸妻投案請求免騐判准予免騐着令具詰備棕收殮聽候核奪 
[互毆失洋之查究]  
　　江北人張家富在叉袋角開設萬順米店上月十七夜被符金寶糾集多人以檢查私貸爲由擁入店内任意搜檢並無私貨痕跡店主夫婦上前攔阻致起衝突互毆之下失去帳桌上現洋五十元張妻耳上金環一副迨張投報四區二分所派警到來符等早已送去前日經倪署員將符緝獲轉解司法科昨解淞滬警廳訊辦 
[汽車傷人兩則]  
　　昨日下午有某西人駕乘汽車駛經靜安寺路撞倒江北老嫗碾傷腿部當由某西人扶入汽車載送醫院醫治　又有蘇州人黄阿根昨暮行經南京路被某號汽車撞倒頭額傷破血流被面經印度捕瞥見當即將汽車號數抄錄另囑一華捕雇人力車載黄送投醫院醫治一面由印捕據情呈報捕頭查核 
[私收賬欵之限繳]  
　　廣東路（即　善街）馥興園菜館經理陳士堂指控夥友許雲海私收賬洋三百七十一元九角六分等情昨由捕房將許拘解公共公廨請究原告延律師到堂代表譯訴前情請追訊之許雲海供認私收賬欵屬實要求寛限料理中西官核供判許押限兩禮拜繳洋再核 
[雉妓發濟良所留養]  
　　濟良所西女董昨晨伴送不願爲娼之王小嫌到廨請示據王女供稱年二十二歲原藉紹興被人拐賣與北雲南路永平安里四十六號門牌雉妓院内爲娼近患疾病龜鴇仍迫令接客不堪其苦是以投所求援務求超豁中西官得供判王小妹發濟良所留養候核 
[過犯行竊之押儆]  
　　楊阿金前晚竊得新閘威海衛路二百九十八號門牌王芝文家衣物携贓逃出被捕查見當將人贓一併帶入捕房昨解公共公堂經中西官訊知楊係過犯判押西牢一年期滿仍逐出租界贓交原告領回 
[竊衫禁押三月]  
　　沈裕廷前日午後潛至虹口武昌路六百零三號門牌廣東人陳阿四家内將壁上所掛一拷綢衫一件竊取逃出被四百六十號華捕與包探沈阿炳查獲拘入捕房押至昨晨解經公共公堂中西官訊實判沈裕廷發押西牢三月以儆 
[聚賭罰鍰]  
　　虹口漢壁禮路八百七十九號門牌糖食店内前日有人聚賭被哈爾演捕房捕頭麥　利　與二百十七號三道頭華捕查見當將賭具帶回稟請公共公廨出單昨將該店主寗波人吳志卿傳究經中西官訊悉前情判吳罰洋五元充公賭具銷燬 
[國貨人丹之暢銷]  
　　龍虎商標國貨人丹係中華製藥公司所製由農商部註册上海中法藥房發行已歷多年今歲國貨發展此丹益見暢銷昨承以二百包見貽用誌數言爲愛購國貨者告蓋此丹爲衛生要品夏秋間尤宜購備以資驅暑辟疫也 
[誌謝]  
　　昨承博愛醫院送來救急藥水二十瓶此藥水專治流行熱症傷風食滯霍亂吐瀉絞腸急痧等症謹當代爲分送又商務書館贈第十一卷第六號敎育雜誌一册謹謝 
雜評二 
[工部局出版提案之疑問]  
　　敬告納捐西人（不冷） 
　　工部局此次出版提案是否當於理是否當於法言者已多我今勿論我且論其事實工部局之提案何以提出於此時乎其提出之故是否爲前次罷市風潮乎罷市風潮之是非言者已多我今勿論我且論此罷市風潮之來源罷市風潮之來源果爲報紙與印刷物之煽動乎苟其有之所謂煽動之報紙與印刷物果爲何者乎如謂瑣碎之小品或有過分之言則此類大抵手書及油印者居多工部局此項提案果能適用而消除之乎此蓋對於納捐西人提議時願加深考者也又有一言願爲納捐西人告者此項提案無論或准或否他日對於中外之人是否一例此則全在納捐西人之是否公平也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係張季直先生手書 
新談 
[上海觀察談之一節（二十二）] [  一之]  
　　新女德與新時尚 
　　以記者身親目覩所及覺世界各國婦人最能採取他人之長而益顯其己身之完美者未有出我中國之上者也我中國數千年來閉關自守舊時代之女子德行醇美視各文明國名閨淑媛無愧色所惜無良敎育爲之陶養其心性耳近二十年我中國之女德漸綠新女敎而日有所表見有越重洋而問學歐美諸大邦者無往不足闡揚國光以呈露東亞古國之文明斯誠非彼歐美日本所可同日而語日本女子甚好學然苟非生長於海外者口齒上之伶俐必萬不能及我中國女子一九一五年秋紐約某巨宅邀集各國女子開大會到會者有哥侖比大學畢業之中日兩國女生日本女生演說在先聲調斷續語意沉鬱聽者寂焉寡歡繼及中國廖奉戲女士語未及半而掌聲如迅雷之怒發及其終席各欣然進前與之行握手禮焉紐約最著名之縱覽報ＴHheOutlcok週刊下星期六即以女士肖影與新任駐美顧使眞容各闢一巨幅而並載之亦未始非一場演說之功能也若言歐美各國女子欲其精通東方語言每覺其有登天之難常有委身以嫁中國人者而數十年之中竟不能爲一二中國語此豈以中國語之不易學而遂令彼頽然以自廢耶何彼傳敎之諸女士住華數年未見其不能爲中國語也此皆歐美女子不善採取他之長之明證也 
　　我國舊邦維新事事均賴有敎育有思想者之善取人長而自補其本身之所不足即淺言之如一國通行之新時尚在彼各文明國莫不有隱示倡導之交際社會中邦舊俗女子向無交際上海雖爲世界名城而交際社會中固尚不容女子占有地位上海女子又安能咄嗟而得提倡新時尚糾正惡風習之權責乎新時尚之趨向旣不能視交際守會爲轉移則飽受西方新敎育之少數名女校自不得不急起而代行其權責也記者抵上海後不復能得歐美交際社會之片影惟前數日各名女校演劇盛會其精神與形式似尚足以代表我上海優美純淨之新時尚也昔嘗爲中西女塾演劇四美詩使彼未克躬臨其盛者見之或得略有所觀感云（一）沈均女士之陳詞（講筵闢處景光新照出雲英自在身一語低徊無限意四廂凝睇看天人）（二）程叟齡女士之選定劇本及爲全劇主要人物）天風縹緲自來去一翦秋波涙欲澘斂却雕龍描鳳手紅　毹上見紅顔）（三）夏露德女士之行歌（送春本是尋常事送到靑春萬事乖腸斷行歌催夢曲寸心從此費安排）（四）吳玉芳女士之演誦（不辭暮雨瀟瀟落來聽潇潇暮雨聲英語琳琅似吳語廻腸盪氣意難平） 
瓣拾遺 
[世界大發明家愛狄生之生活（上）] [  俊時]  
　　當今二十世紀文化日進科學昌明人類之幸福日增無疆世界之大同漸趨而近而其所以能致此者不可謂非少數過去及現代發明家之苦心孤詣有以成之若愛狄生者現代發明大偉人也舉凡關於聲光電氣動力愛氏莫不有所發明若電燈留聲機電氣鐵道影獻照相機蓄電池等皆是也此乃其發明犖犖大者綜其他愛氏發明之多共有千數百件蓋可觀矣愛氏發明之多逈非平常科學家所能望其項背而其天賦之英敏自持之堅苦卓絕又萬非他人所可同日而語是以其生活狀况頗爲奇特令人聞之可使深省爰述此　以告國人俾知世之成大業者必有所自而豈偶然哉 
　　舉愛氏異於常人之處其最著者即其置時間於不問是也日出日落常人依之以爲工作休息之界鐘聲鏜鏜以爲作事之標準而於愛氏無與焉愛氏之在試騐室也終日孜孜不倦無瞬息或歇其視飲食睡臥爲其一種必須之義務不若常人視之爲快樂也故當其起始作一事試一機則非至告成之日不眠亦不食也有非數日所能畢事者則必將一日當作之事畢不然不眠不食也因其作工時間之多以常人率計之當有一百五十歲而愛氏今年（一九一九年）止七十三歲其精神之矍鑠尚如壯年云 
　　凡一機一物之發明大概可分兩階級第一階級爲製作模型第二階級爲計盡改良使之靈敏輕便能爲一種商品第二級與第一級爲事較難取時亦較久當愛狄生氏發明留聲機之取聲片後入第二階級愛氏注全力以赴之數日不倦眠食俱　　中西女塾生演劇攝影（在大英戲院） 
　　劇中人演者（阿諛）徐芸生（女子）程叟齡（眞真）謝銘錦　　（愛王）（眞）即眞理之子俞梓連以上次序自右向左（女子）第一幕第二節（阿諛）見（女子）乃僞稱伊是（愛王）（假）之使者欲領（女子）至其國作（愛王）之后别後女子恩王甚切遂親往尋（愛王）遇（阿諛）跪求引領（眞理）與其子（愛王）（眞）阻之無效攝影即此時之狀况也 
廢尚有七位靑年强毅之助手協助其成功不遺餘力卒至成功七人之功亦不可没矣 
小說 
[潛艇歷險記（續）] [  翠岑譯]  
　　第二十二章　火光光滅後 
　　二人佇待久之門始半啓一侏儒白髮之第人立門次顫聲叩來者之名姓職業諾愛爾曰吾人欲見密司透佛拉迪茂克路司的維區者今吾且無庸以名姓見告以汝家主人不識吾也汝但告之吾儕爲英國來之同志可矣老人曰然則鄙人即佛拉迪茂克路司的維區也二君請入諾愛爾聞語一驚念謝曰下走不識先生竟至覿面誤認請先生恕之言時巳入一室克洛司的維區曰鄙人獨居愧無奉敬杯茗之人貴客幸垂宥之謙讓旣畢二人即周視室中室低而廣無壁爐惟中央置鐵製之火爐故温度殊高爐上有一睡箱爲晚間嚴寒時寢息之所此物盛行於中俄之小鎭鄉村間俄京殊不多覯陳設則有重大之桌一安息椅二及小椿數事旁有半桌一壁際更置一高大之橱地爲石板藉以細草之蓆二人旣坐主人即往隔室調俄人所嗜　檬汁紅茗諾愛爾自念曰噫不料克洛司的維區乃僅一風燭飄搖之侏儒苟其狡詐等於其身則吾人之事易矣惟以此耄老瑟縮之人而爲極危險之無政府黨首領令人不能無疑雖然人心正不可以相定吾惟愼防之片時菜已具主客復略致謙遜旋及正事主人於言談間力探二人之實而諾愛爾則一意謹愼僞作英國委員之舌人克洛司的維區曰吾知君等係業紙烟者此次來俄未知亦有吾人倫敦支部長之介紹書乎諾愛爾曰紙烟業耶否否予未嘗言此也吾等之來受命於曷德樸之明迪格爾君也俄人聞言力搖其首截然曰吾迺未知有此人君尚有其他原委乎言時尖銳之目光自其深眶中注射於來客之面以俟其答諾愛爾不語欲籌一計俾不爲所窘遂曰君旣不識明迪格爾則予更無言吾儕必有所誤會矣主人疾曰然此事或有之諾愛爾遂以手探囊出一小皮盒曰雖然吾更有一言君所不識之紳士交吾此盒盒中之物吾知之爲金剛石而此盒則彼囑致君者言時復徐舉其盒俾俄人得見盒而之住址姓名俄人見之則曰此物果係致吾者雖然墨歇君携此必不甚留意君亦知此物遇低濕之危險乎諾愛爾曰否予實不知有此惟且視此。。。。。。克洛司的維區突然起曰今猶無損惟吾必一騐此金剛石之眞僞以堅吾信君等如同意至吾試騐室當得有味之化騐諾愛爾至是乃遲疑不决將此時竟捕其人乎抑將俟其人知金剛石係僞物因起反抗而後捕之乎觀其接受金剛石而認爲確係致彼之物則其人爲英國秘密黨之機關已無疑義苟用精辯與威嚇之力其同黨之人名與硝酸滑石之配合方或可探得繼又念其人知事敗或起劇烈之抵抗 
[自由談之自由談] [  不冷]  
　　中外親善談一　中外親善之根本條件有二其一爲無侵略中國土地之行爲其二爲無不平等待遇之心思有此二條件無論何國欲謀中外親善之道甚易易也 
 
 
 

Page 15

 
 
   
 
 

Page 16

 
 
   
 
