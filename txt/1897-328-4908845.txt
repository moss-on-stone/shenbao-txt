# 1934 - 328 - 4908845

 

Page 1

 
 
[蘇州當日派報并赶遞常州無竭] [  申報舘主人啓]  
蘇州爲東南富庶之區冠葢　馳言商薈萃本舘所出報纸行銷甚廣購者如雲兹特格外加工赶旱　　　　飛遞前往風雨無晨信當日　派送以饜先覩爲快者之心至無錫常州亦較前早到一日想諸君子酒後茶餘當必爭先披閲也謹此　　陳　　及 
[珍物待購] [  中叩協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者盲運垯之責旣承割愛也　同美玉之沽尤賴知音鑒賞特將各磈珍玩羅列於下倘蒙仁人君子溉擲亷泉旣能廣積隂功且可增輝蠶圃誠一舉而兩　一也計開木　　　一　高擔游山水一輻 
[重印蜃樓傳出售] [  圖書集成局代]  
　　蜃樓傳一書筆法新奇所著皆嚴嵩又子擅竊國政鄢趙諸人依權附勢曁戚繼元及忠愍之公子　明　　倭宼之事向由萬選樓主倩不局鑄板代印久已不脛而走兹仍托本局重印出售每部計洋四角祈向三洋涇橋萬選　及各書坊　取可也 
[論德人要挾事]  
德人占據膠州灣砲臺之後泰西各日報議論紛紜每謂德廷以中國不能約束人民　絞開　釁隙此次大張旗鼓决意將砲臺久占不復歸還日本日日新聞更大放厥辭謂德人自與俄法聯盟向日本索返遼東三島滿望中朝必有以酬報盛情遂欲於南省得一駐兵之地今者地已得矣柏林各日報皆喧傳其事揚属舗張回憶前年德國使臣刻意在中國南部求開租界以便儲煤屯貨遂遣海軍駛兵艦赴厦門及香港左近測重海道描繪成圖今歳又有德國軍艦六艘赴福州迤北相距三十里之東樹山冲沿海測量并將輿圖修改計不得遂始召膠州求立足之區以意度之德人其眞欲久假不歸不復思以償銀了事乎乃觀昨報所登德人要挾一事則可異矣昨報之言曰德人旣占膠州灣其使臣致詞我中朝所設總理各國事務衙門以六事相要挾一責令撫卹被戕之　教士共銀六十萬兩二所毁是處教堂房屋從速賠修三肇事地方之官吏恐有干涉情事須立加懲儆四兇手須卽行緝獲明正典刑五德兵艦占據膠州灣砲臺時一切開銷歸中朝付給六華人因此事而辱及德國徽章須照章認過噫由是以觀德人實欲藉此以勒索中國多金豈眞有占奪巖疆之志哉我乃謂此事德人實大失恕道焉夫匪人肇事何國蔑有執而懲之以謝已過守土者之責也卽給銀以卹其家屬亦題中應有之義也然中國二十一行省中因匪人閙教馴致戕害教士之案歴來已書不勝書無一案不盡法以誅兇徒卽無一案不給銀以卹苦主我中朝係堂堂大國豈有不曲示柔懹著更無必動衆勞師先以勢力相壓迫且以德人而戕斃華人之案亦有之矣前數年德兵艦水軍在上海虹口酒醉而歸將車夫任情刃斃屢經大吏派令熟諳德文德語之張筱軒大令與德領事官會訊登諸日報供詞多至數千言德人惟是將兇手解回本國懲治略給苦主卹銀若干了事我中朝事事退讓不復有所深求彼教士雖上等之人不可與食力之車夫相提並論然戕教士者爲斷路刼財之盗匪刃車夫者乃素知法紀之水軍其情節之孰重孰輕當亦不煩言而自見而乃貿貿然索銀至六十萬兩我中國若舉前案以相抵制德人其何説之辭至於責償占據膠州灣砲臺之一切開銷尤爲於理不合膠州灣爲中國之海疆重鎭砲臺爲中國所建以設防禦侮者固各國所共見共聞者也若教士之被戕在鉅野縣境雖同屬山東省内實與膠州若風馬牛之不相及德人苟欲向華官饒舌自應於鉅野興問罪之師而乃舍鉅野而占膠州爲此節外生枝之事豈由膠州官吏召之使來歟而胡爲竟横索兵費也其謂肇事地方之官吏恐有干涉事情須立加懲儆夫官吏之於教案諸多棘手人所皆知但使教士安穏而宣福音地方官已求之不得豈有指使翦徑匪類平白地肇此釁端以致有礙考成自取咎戾者無中生有德人其亦反已思之耶所最可笑者謂爲辱及國徽責令 
中朝謝過夫膠州灣砲臺之上中國旣有重兵屯駐豈有不高揭旗章者德兵一擁而前將旗拔去其辱中國也甚矣中國自安孱弱不復能辭嚴義正責備德人此其畏葸情形已不免貽强鄰之笑而乃反謂德旗被辱尙須中國向之負荆試問德旗固建於何處乎辱之者固何人乎總之以上六事中緝獲兇徒而誅之固屬理所當然中國毫無推諉賠修所毁教堂一節雖爲中德和約所不載然歴來旣有成案可援引中朝亦斷不靳此區區此外則以盗匪戕及旅人而卽若是之不發一言遽興師旅恐按之萬國交涉公法未必曲在我華今者總署旣告以先撤占據砲臺之兵并將兵艦退去然後從長計議睦議重敦似此侃侃而談不卑不亢德爲歐洲素著文明之國當亦不始終固執以致大局攸關也跂子望子 
[詳述德教士被戕事]  
　　天津訪事友人云德人之占據膠州灣實由教士兩人被戕而起按此事肇於曹州鉅野縣境十月初七夜兩教士携手宵行斷路强人疑其帶有金銀財物因之肆行截刦操刃斃之時德使方游歴鄂中聞警遄返十月二十三日附乘頭次火車抵天津暫駐德領事署北洋大臣王夔帥知有變故先行往拜相與互商然卽舌妙粲花恐亦未易化干戈爲玉帛也 
[膠事續述]  
　　天津采訪友人云德人旣據膠州灣砲臺之後山東巡撫李鑑堂中丞由電陳奏請募曹州士勇五營以資防禦皇上著不准行此已紀諸前報矣事後中丞復電逹總署乞奏請交部議處並劾膠州鎭章鎭軍高元擅目退兵之罪日内北洋大臣王夔帥再三籌度電致各營有無理可講無法可攩八字噫老臣謀國其尙能别出良圖否耶 
[東撫出都]  
　　新任山東巡撫張中丞汝梅奉旨速赴任所與升任四川總督李鑑堂制軍會籌德人占據膠州灣砲臺一事昨已紀諸報章兹得京師采訪友人來信云中丞邸第本在宣武門外嵩雲草堂陛見後行色怱怱未及向各處辭行卽於十月二十四日請訓出都榮履新任 
[眞除志喜]  
　　姑蘇采訪友人云本月初四日辰刻署理江蘇巡撫奎樂峰中丞接奉京師電信敬悉十一月初三日上諭江蘇巡撫著奎俊補授欽此遂恭設香案行三跪九叩首禮望闕謝恩旋公服升堂受闔署書吏差役叩賀少選藩司聶仲芳方伯臬司吳廣涵廉訪織造海雲舫尙衣糧道陸春江觀察蘇州府桐子霑太守長元吳三縣主汪李賴三大令曁中軍守備在省候補道府州縣各官先後詣轅賀喜脚靴手版栗六逾恒 
[整頓部務]  
　　京師訪事人來函云前江蘇巡撫趙展如中丞奉旨補授刑部少司宼之任自到部以來於應辦案件悉心酌奪實事求是並嚴令闔署司員常川進署復於上月初間親書堂諭令各司員自十五日起親赴太堂各 
 
 

Page 2

 
 
注何項出身是何科分某年到部食俸若干年現充何等烏佈曾否補授實缺一一詳細注明槪須親身親筆勿得假手書吏等因示諭以奉天司爲始每日輪推一司遵照堂諭辦理想司宼意在甄别屬員之賢劣考察印委之勤惰定有一番黜陟也○又刑部衙門遇有案件皆由堂官掣簽分批各司承審陜西司近日簽分拐帶一案首犯某甲者係某旗滿洲人與承審官係屬民旗又兼同一佐領此案到司後經某主政禀堂廻避請攺派别司等詞面奉趙堂示諭謂毋庸推諉秉公辦理嗣後無論輕重案件勿得推諉致起乖違所請著不准行 
[主司過漢]  
　　湖南正副主考官文塲告竣由湘赴鄂前日已抵漢皋其官舫停泊集稼嘴河下闔城文武官員咸躬親迎迓聞小作勾留卽行啓節北上也 
[太守赴省]  
　　昨得禾中訪事友人來翰云嘉興府宗郡守於本月初一日乘舟赴杭省聞有要公面禀各大憲大約事畢回轅尙須躭擱數日也 
[司馬解組]  
　　紹興訪事友人云紹興府同知薛幼梅司馬歴任花封甘棠徧樹自遷任紹郡已有八載現聞司馬因年逾花甲頓興泉石之思擬於本月初二日交缷篆務上臺以紹郡總巡秦叙齋大令兼代 
[鳬舄重臨]  
　　正任湖北江夏縣知縣諸肖鞠大令缷署荆門州篆務仍回本任前報已詳紀之兹大令於二十七日抵省卽赴各大憲衙門拜謁擇於二十九日接印想賢使君棠蔭重臨當有一番新政也 
[札委冬防]  
　　道憲誠果泉觀察以時值隆冬循例辦理保甲以期保衛地方所轄之廣饒九南四府均飭一律認眞舉辦兹札委何幼允參軍曾慶赴德化瑞昌湖口彭澤四縣　紫綬少尹祖蔭赴德安星子建昌安義四縣蕭鐡梅少尹恩銘赴都昌樂平鄱陽三縣徐敬叔少尉景贄赴浮梁德興萬年餘干四縣林小蘭少尉正春赴安仁貴谿弋陽興安四縣蔡次眉二尹濟良赴鉛山廣豐上饒玉山四縣各委員接札後均已分道揚鑣前往催辦矣 
[重辦拐匪]  
　　沙市友人來函云崔友兒者積年拐匪也犯案至八十餘起之多後被人控告繋諸囹圄某日張雲生邑宰謁見道憲時道憲以崔友兒之案訴詞日衆務速辦理不得格餐生成故邑宰回署卽將崔在監内提出審實非誣當堂重責一千板裝入木籠示衆甫三日卽斃諸籠内人皆快之 
[趁划遭刼]  
　　日前協源全盛順成三信局划船駛至平湖界内爲盜所刼本舘已據電音誌諸前報矣兹接駐松采訪友人來函云松郡西門外白龍潭王姓木行司帳名秀卿者係浙之平湖縣人雖作五茸厲客而戚族均在鴛水湖邊十一月初六擬爲其予完姻以了向平之願遂搭協源划船前往邀請是夜道經青羊匯突遇盗舟無從呼救聽其肆刦幸行李無多僅被掠去網籃鞋子等物然所帶各店鋪洋信千餘元已搶掠一空矣事後局夥投平湖縣報案請緝不知鴻飛冥冥能爲弋人所纂否 
[漢皋刼案]  
　　漢口訪事友人云漢口厲姓有航船一艘往來襄河中前由蔡甸開駛赴漢口有二遊勇向之搭船船上有錢四五串爲其所見頓起不良之心俟船駛至喬口地方時已深夜卽思作謀財害命之舉幸爲巡河砲艇所聞得將二勇拘獲解送縣署想一經訊實定當按律懲辦也 
[尼菴被竊]  
　　姑蘇采訪友人云省垣胥門内歌薰橋附近某尼菴於上月二十八日之夜被梁上君子所算失去大小法器各一箱并洋銀一百八十圆合而計之約值洋銀千餘圓之譜翌日開單投報總巡局局員某明府履勘屬實許赶緊飭捕緝查 
[議逐淫僧]  
　　嘉興東門外南堰鎭相近有地藏菴住持某僧聞與近鄉某尼菴女尼有染經里中紳董偵知約集衆紳赴菴查點菴内裝嚴一切器具並議將僧逐去另舉恪守請規之僧以充住持云 
[拿獲匪類]  
　　嘉興友人來函云某日傍晚時有匪徒數名身藏手槍及刀在北門外塘灣街陞泰和廣帮烟間内吸烟經營兵及保甲局勇偵知卽往船詰當場拿獲三名解送入城投秀水縣禀明收禁待訊是否盜犯容再訪聞續登 
[凶犯解勘]  
　　皖省訪事友人來函云上月二十七日由天長縣解到囚犯二名口係謀斃親夫之重犯奸夫錢姓年約而立犯婦倪氏花信年華姿容頗秀經長解差役押赴按照廳投文查核年貌箕斗奸夫淫婦相見之際隅隅絮語各訴衷情一時觀者如堵俄有差役傳諭男女各發縣監始將閒人赶散 
[京師火警]  
　　京師采訪友人云十月二十二日午後京師前門外某糧食店歇車之屋内陡然火起是日大風刮地走石飛砂屋中又堆積喂騾之乾草以致火勢猛烈四出飛揚幸附近水會中人各驅水龍踴躍施救并拆去被焚之屋回禄神始漸漸歛威僅焚燬屋宇三楹鄰舍皆未殃及 
[析津雪景]  
　　津地自秋徂冬天氣和靄如登春臺至小雪前兩日北風料峭始見薄冰上月廿七晚尖風透櫺飛霜團屋錦衾角枕之間頓覺寒如潑水廿八晨起推窓遥望屋角簷牙一白無際惟庭院隨落隨融蓋以天時仍不甚寒沍也廿九日晨旭杲杲嚴寒中人居民竹閣圍爐茅檐負曝者又增一番詩興矣 
[漢皋市景]  
　　漢口訪事友人來函云近日漢上銀根甚緊凡錢業之貲本未充者皆有難於支持之勢因此順發等各家先後倒閉其餘謡傳倒塌者計有廿餘處蓋緣銀拆甚重市面不能流通以致驟形窘急不識留心商務者當何法以善持其後也○漢口河街某布號向來生意繁盛布業中洵堪首屈一指近因虧欠外項爲數過多一時不敷周轉遽於上月廿九日緊閉雙扉不知將來如何料理市面艱難於此可見一斑矣 
[禾郡市情]  
　　嘉興近來百貨昻貴較往年幾至加倍冬米仍須四元糙米三元五六角柴火前售每斤兩文近須四文惟洋價仍易九百小民之謀升合者無不日鎖眉尖也 
[研求農政]  
　　國以民爲重民以食爲天農政之亟宜講求固夫人而知之矣近得北通州友人抄録州牧告示一通照録於左以供衆覽欽加三品銜特用府正任涿州正堂調署通州正堂加五級紀録十次嚴爲出示曉諭事現奉尹憲札飭以順天府屬自古爲幽州之域周禮職方所掌畜宜四擾榖宜三種具有明徴爘然可考他如亢督之陂不膏自沃燕谷之黍有氣皆通以及梨杏棗栗之饒氈裘狗馬之盛在昔譚畿輔故事者莫不盛稱天府焉邇來農政失理物産不豐杼柚其空十室而九樹藝之經闕而不講勸道之術闃焉無聞近見上海所設農政報舘月出報二册首列各省農政次及農事其餘種植之宜畜牧之術莫不經緯相宣洪纎畢貫次選譯東西洋農書農報亦復廣採舊聞博推新理可與中國齊民要術農桑輯要等書互爲發明補所未備其昔有而今無者力爲振興其前盛而後衰者量爲推廣行令悉心考究勸民舉辦等因蒙此合亟出示曉諭闔屬紳民人等知悉自示之後爾等各村所耕之地凡下隰宜稻高原宜桑山林宜樹果隄岸宜栽柳各按土性度其地勢妥籌興辦如有绅士富商願自備報資閲看講求者准其來州呈明以憑轉詳照發各宜凛遵勿違特示 
 
 

Page 3

 
 
[麥價驟漲]  
　　天津麥食來源向恃河南今歳中州麥秋大穫而天津七屬亦無水旱之災麥價自夏徂秋向稱平穏詎自秋末而後出口者漸多有碾成麫粉者亦軍載斗量而去以是價值爲之驟漲並聞由通州機器磨坊運去者尤多其銷路大半運至日本蓋聞日本國今歳水災甚重故米糧之需不得不仰給於中國也 
[茶厘仍舊]  
　　福州友人手畢云福州茶葉照例輸税歴辦已久現洋商欲援子口半税之例經軍憲文移督憲札飭南臺税厘局核辦詳覆聞局中現在仍舊辦理緣恐子口之税行則奸商皆避重就輕茶厘更日趨日下耳 
[營口官塲紀事]  
　　土藥局委員榮少農明府改爲專辦洋務遺差委海關委員馬玉初明府接辦兼道署發審差繙譯委員金菊生少尹兼辦士藥捐局差洋關委員管洛生明府引見後到營銷京餉差並請開去海關差使回直候補海局曁各税口監收委員因届封河紛紛裁撤近來道標練軍巡查嚴緊地方甚覺平安 
[浙水官塲紀事]  
　　杭州采訪友人云正任乍浦同知余司馬乾耀前經藩司札委調署峽口同知遺缺以部選峽口同知裕司馬斌署理上月二十八日余司馬交缷來省因稍有感冐請假調養俟告痊後卽須赴峽口履新也○每届冬令例須查辦保甲事宜以防宵小混迹今歳臬司丁廉訪特委候補通判孫别駕鼎新赴湖州府候補縣盧大令維鈺赴嘉興府分别稽查○江干厘捐總辦現當瓜代之期牙厘局憲委劉太守瀚接辦○某日藩轅牌示桐廬縣縣丞缺委候補照磨徐詒綬署理○署江山縣典史吳少尉培身交卸來省藩司札委充當新任學憲文巡捕差少尉奉札後於本月朔日禀辭赴蘇省恭迎 
[甌郡官塲紀事]  
　　新任玉環州吳鏡茳剌史蓉携同瀛眷來甌在道前連陞棧暫駐一十六日禀見觀察後隨於二十七日辰刻乘永靖小火輪赴玉諏吉二十八日已刻接印履新云○新委平陽海關孔玉山大令昭昻現於上月二十一日接辦關務○前署玉環廳徐菊生剌史光鎣於上月二十八日交卸擬卽附永靖小火輪晉郡紳耆均公製萬同傘德政牌恭送楚門坎門曁左右兩營弁兵亦各有旗傘萬民衣餽送○前辦平陽海關顧子賓大令鴻以瓜代有人故於上月二十六日交缷回郡銷差矣 
[沙渚官塲紀事]  
　　沙市采訪友人云鐡路督辦盛京卿之公子於上月某日附某輪船抵埠换坐官舫由太平口逹湖南旋於望後返棹小泊關署前○正任施南府額太守勒恒額因病陳請離任赴鄂垣調養未幾卽占勿藥之爻適丁太守柔克交缷宜昌府事上憲爰檄令額太守暫綰此綬十月初旬詣荆南道轅禀到旋向彝陵進發○今歳秋闈宜都縣陳明府長橿經上憲聘調入簾所遺篆務委涂大令九疇權攝洎撤闈後明府卽聞訃丁艱上憲遂將涂大令改爲署理○署監利縣羅大令迪楚於上月某日到荆謁見道府及蒞沙時有監利縣署民壯四人爲之前導拜會同鄉大生厚鹽號主行旌暫駐不日當前往履新也 
[鄂垣官塲紀事]  
　　湖北宜昌府通判員缺飭新選之黄别駕玉森卽行赴任襄陽府通判印務詳委試用通判陳别駕金鰲署理南屏縣知縣印務詳委竹山縣知縣姚大令濬昌調署均已由藩轅牌示矣○德安府王泉蓀太守奉飭回任已詳前報缷署德安府徐穉生太守家幹交缷府篆束裝返省已於十月二十七日赴兩院禀到並請假三日 
[公星使]  
　　本埠錢業各董事在美租界北河南路錢業公所敬設華筵於前晚恭請出使德國欽差大臣吕镜宇星使赴宴燈紅酒緑談笑盡歡 
[邑宰回申]  
　　前日上海縣全黄愛棠大令陪同出使德國大臣吕鏡宇星使往吳淞應自强軍華統領沈仲禮觀察洋統領來春石泰君之招觀演各陣嗣因爲時過晚不及回滬卽假宿寳山縣署至昨日回申 
[局員諭話]  
　　保甲總巡鍾受百明府前晚在南市二十三七鋪巡防局會哨諭令各巡局委員以現值隆冬防務最關緊要近聞有惡丐遊勇等往往深夜成羣結隊來往街頭乘間攫人衣物以後務須督率各處更夫通宵在大街小巷邏巡不使匪類混迹其間則竊案自鮮而居民可以高枕無憂矣 
[塾師西逝]  
　　有某西人賃屋夫租界天潼路第二百八十九號門牌屋内招集華童教習英國語言文字昨晨各童赴墪詎雙扉緊閉寂靜無聲相向破扉而入見西人已病斃於中因告知四百三十五號華捕轉報捕房捕頭飭二十三號西探前往稽查 
[城北火警]  
　　昨晚九點三刻時老北門外沿城脚煤炭店不戒於火霎時冐穿屋頂卽成燎原之勢法捕房洋龍首先馳到竭力噴救得卽息滅某保險行之皮帶車怱遽之際翻入河中中西人之墮河者約有二三十人當皮帶車過紫來街時有某甲不及避讓被車撞倒車輪越身而過旋卽殞命 
[幾累無辜]  
　　秀才作賊一事前已兩紀報端兹聞英界公廨解差述及姑蘇桃花塢謝紳家失物後卽向如意春蘭二婢究追二婢皆以不知對搜其身畔藏有糖炒栗子數枚叩以何來則稱比鄰某炒貨店夥所贈疑及店夥有串婢行竊事情飭丁報知吳縣署縣主賴葆臣大令提二婢詰問二婢懼罪妄供將首飾箱一口竊交炒貨店夥大令正在提訊炒貨店夥某甲適差役朱鴻禀知此案已有端倪行竊者實係生員張桓伯卽張桂官現在潛蹤滬上大令遂備文飭役至滬投英界會審公廨協同差役姚恒包探趙銀河將張獲諸四馬路品玉樓烟舘解送公堂轉解蘇省歸案訊辦 
[創議互保]  
　　各小錢莊疉次倒閉前已列諸報端兹悉相繼而倒者又有新清和里西口之恒德胡家宅之裕大於是執有票帖之人愈覺驚惶失措前日業此者邀集德豐錦康愼康阜豐長康恒康匯康各小錢莊主設聚豐園議定連環互保章程各抽成本若干積存某處如或票根不到則借此暫墊俾不致臨時無可應付如此辦理不知以後能否支持也 
[錢莊又倒]  
　　日來英界各小錢莊皆因空票貼現届期無洋可付紛紛倒閁潛逃前日法界八仙橋華子春所開之愼餘小錢莊亦因空票貼現轉運不靈潛蹤倒閉各債主不甘緘默想一經控訴公庭難免嚴行讯究也 
[申斥探夥]  
　　丁阿狗洪富春兩人在英租界某處打架經某號巡街捕拘入捕房捕頭令轉解公廨前晚襄理讞政之邵虎伯太令提案研訊丁供稱小的係浙江寗波府屬鎭海縣人在治下販賣舊貨爲生前日往某茶肆訪友被洪推仆面頰受傷旋由茶博士交捕解案洪供稱小的係浙江寗波府屬慈谿縣人在包探石金榮處當夥役前日拘獲一賊曳至茶會研究緣由洪信口胡言小的以手揮之伊卽撕破小的衣服現在各願罷訟叩乞施恩大令謂爾旣充包探夥役自應奉公守法以後宜格外安分不許滋生事端諭畢飭一并逐出 
[印捕無禮]  
　　崇明婦人徐朱氏住滬北楊樹浦華順里第七弄内昨早五點鐘挈同男女小孩各一口往瑞記紡紗廠做工行經公和祥棧房弄口適四顧無人之時爲五十八號印度巡捕揪住欲行無禮氏駭極狂呼經五百三十四號華捕聞聲赶至將印捕拿送捕房禀明一切印捕供稱乃婦攫吾銀表一枚是以將其扭住黎捕頭大怒謂彼係婦人豈敢攫爾銀表顯見不情不實喝令暫退定於今日十二點鐘將印捕解送英領事署禀請領事官訊辦 
 
 

Page 4

 
 
[呈控被欠]  
　　李瑞記由夏姓驚至施文潮處建造房屋被欠工資一百餘千除陸續付交外尙欠錢四十餘千洋二十六元屢索無著李爰將施姓扭至縣署喊控黄大令著差看管候訊 
[索債控捕]  
　　城河浜耶穌教堂中教讀唐某以族人唐錫堂欠洋四十元屢索不還昨日扭至法界捕房請追捕頭准其交保出外邀中理處倘理處不明著保交案再行解堂訊究 
[成衣捲逃]  
　　采市街第六十三號門牌蘇人小紀生賃開裁縫店前晚將主客托做之綢縐衣料及皮統子等席捲逃逸翌日人見雙扉 
扄固疑而撬視之則人物亦不翼而飛各主顧聞知遂開單紛紛投報捕房請爲查緝想一經獲定當照例懲辦也 
[欠銀圖逸]  
　　山東日照縣人金悦順由本省分設銀號到申住南市悦來客棧曾由唐姓經手向本埠源昌叙生和康四逹松泰厚記愼泰元義潤昶源來久章裕和生合興裕章悦來等花米綢糖等十四家往來銀二萬餘兩現聞山東正號已經倒閉昨日庸姓欲圖濳逃被源昌等各家所知扭至縣署控告值日差據情禀明未卜黄大令作何辦理也 
[誤認酬洋]  
　　玉生者未識其姓素有目话其子某甲不務正業且抱烟霞之癮昨日有及告知其父謂頃遇爾子在新開東園烟間骨吞霧吐雲其樂無極玉生聞言勃然大怒旋皀闖至東園烟間見一少年横陳榻上悮以爲子也立卽上前連批其頰某少年受此羞辱莫明其故順手將玉生扭住向之詰詢玉生始知誤認連稱得罪少年以無端受辱不肯干休經旁人再三調停令玉生除惠烟鈔外給洋二翼以作謝罪資始得寢事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] Z>申報舘主人啓 
本舘京報悉照邸抄原本赶緊排印並不抽去各摺以省纸幅且隨到隨登免積壓之弊凡在官塲早所深信現在格外赶緊印出俾人皆先覩爲快閲者鑒之 
[和聲嗚盛]  
　　京師訪事友來函云十月初十日恭逢皇太后萬壽慶典所有點景諸事及受賀之所均登前報惟内務府預備各戲一節向屇慶典之期俱係前三後五恭設彩塲敬候慈闈賞閲因南府班部不敷應用近來每傳外班各著名角色合併演劇本屇自十月初七日起應至十五日期止兹因各外班新戲頗佳燈彩鮮明是以謹遵懿旨由十六日起接續三天并賜重賞衆優叩謝不已於是十八日始行停止 
[浙江山會兩縣考試正塲題]  
　　山隂已冠首題用之者舒則財恒足矣已冠次題徒杜成未冠首題未有府庫財未冠次題子産聽鄭國之政詩題賦得以禮爲羅得羅字五言六韻○會稽已冠首題有人此有土有土此有財已冠次題是執枝之類也未冠首題同其好惡未冠次題保民而王詩題賦得掖雨初生山院寒得寒字五言六韻 
[人命私和]  
　　浙省松木塲埠輿夫自縊身死已紀前報兹悉死者陳祥立年約五十左右紹興人在埠肩輿已有數載平時有烟霞癖七月間因事與夫頭潘某口角潘欲開除其名經埠中人出爲調處令其賠罪而止然縊終飲恨於心遇有婚喪生意工資稍厚者輒不令往陳貧窶特甚日前又因細故與潘埠頭爭執埠頭將其名籖除去陳以無可謀　頓萌短見潛服阿芙蓉膏不死遂於是夜縊於輿中當將屍身解下施救無效通知其家妻女到杭唤地保禀官相騐經旁人出爲説合令夫頭從豐殯殮給與家屬養膳洋銀若干以了其事停屍三日始行入木亦可歎矣 
[失愼未成]  
　　杭省東街大樹巷某嫗家有一子二女子在機坊習業婦與二女皆藉絡經餬口上月十七日清晨其長女入廚作爨不知如何遺火於茅柴中未及覺察適子從外歸來腹中飢甚入廚　食但見烟霧濛濛火星直迸急卽大聲呼救幸鄰居皆已起身聞警麕集取水澆灌得卽救息不致釀成巨災然已受驚非淺矣 
[覆舟記]  
　　金陵南城外向爲招招舟子停泊扁舟之所有由王家渡運木而至者售畢返掉駛經七橋甕長年　　不愼忽與分水石相撞登時沈溺舟中數十人均已深入鮫宫無從拯救矣哀哉 
[携鐘啓釁]  
　　松郡西門外某藥鋪小主年尙幼稚時至對門鐘表店嬉戲蒿日忽將廚中小鐘兩架推歸以　　架　作玩具以一架售於貼鄰傘店夥得價洋一角越數日夥以機括受損運掉不靈携至對門蹱表店修理　　　　　　　物窮詰來由傘店夥告知原委鐘表店主於是向藥鋪理論藥鋪主婦舐犢情深以已子年幼無知不能科以攘竊之罪惟傘店夥以賤價向買跡近誑騙於情理甚屬不合遂作女嬃申申之駡傘店主碍於鄰居情面遽將夥辭歇夥多伯仁之殺由於主導遂肩取行李借藥鋪片席地爲噉飯之所紛紛擾擾觀者塞途不知以後如何了局也 
[連封烟舘]  
　　泗涇鎭爲松屬婁縣轄地烟户數十家店鋪林立固一大市集也商賈　　多宵小亦潛蹤其地向有烟舘三家爲此中巨擘聞近經婁縣夏大令派差封閉蓋所以杜其藏垢納汙也 
[買辦收押]  
　　漢口英租界元亨洋行買辦歐陽賡元因任意揮霍所費不貲以致虧空甚巨近又　欠某錢店及某皮行之欵約計三十餘萬一時無力歸債遂思逃避嗣爲各債主所知控放清軍府署先行收押不知　何料理也 
[誘姦受責]  
　　楊樹浦民人朱炳兆之妻華氏脱逃避匿旋在陸德德家尋獲扭入捕房轉解英界　　廨襄理讞政之邵虎伯大令訊供之下著暫行管押前晚升堂覆訊朱訊稱小的係本邑人妻子華氏日赴某紡紗廠工作某夜　　　　　不得已偕已嫁之妹徐朱氏尋至陸家得以遇見袛以倔强不肯回因之扭入捕房解送至案徐朱氏訴稱嫂嫂華氏　　　匿成　姦已歴四日華氏供　小婦人被陸明至家中强留四日不肯放歸陸供稱小的係本邑人在紡紗廠當小工妹子與華氏亦同廠紡績前　　　江畢偶至小的家與妹閒談伊夫卽誣指小的誘匿大令判令笞責三百板華氏掌頰三百下各管押一月期滿之後著具改過　　　　得釋回 
[缺米議賠]  
　　本色人沈景福日前在南市天津帮慶興號中裝侍白米四十包講定連至滬北順泰碼頭向某　輪船交缷由報關行開一回單沈持單往本號交代經司帳人察知單上袛有三十五包卽向沈詰問沈稱夜間歇在浦中被人盗去　　　以致見缺事爲號主所知以船户有意從中舞弊須令照數賠補沈不得已憯挽渡夫頭阿妙出馬介紹懇求减半賠償未識能　否應允也 
[押犯脫逃]  
　　縣差士仁桂扭控伊子阿香以不受教訓請究大令著值日差小心看管候訊詎阿香乘看役不備扭斷鎖練逃逸無蹤現經值日差四處查緝未識可能捕獲否 
[賭徒無賴]  
　　有楊阿陸者僑寓本邑南市陸家浜左近素有樗蒱之癖而五本無靈每戰輙時將家　　　　盗出典賣以致夫婦間時占反目之爻前日楊又將妻之衣飾竊出持赴長生庫中質得青蚨若干復至南市三　　頭某姓小茶肆内圍坐賭博事爲其妻所知立卽率領娘子軍一隊蜂擁而往將楊拖曳而回楊猶口中喃喃嗔妻多事如楊　　誠癡迷不醒者矣 
[上海巡局瑣案]  
　　楊樹浦大純紡紗廠對面陳姓烟間前晚深夜之時尙有人開燈　　　輕巡防局委員李葆初二尹巡查親見飭勇將烟具帶回昨日上午飭傳該烟間主陳寳康到案以其故違禁令喝令笞責一百　　結釋放○偷兒沈阿桂在楊樹浦陸裕生家竊取布衣三件事主控諸巡防局昨經局差趙子根將沈查獲解案李葆初二　　　之下沈認竊不諱惟求恩宥二尹飭令從重笞責二百板驅逐出境不准逗遛 
[英界公堂紀事]  
　　湖南某邑人胡阿三將陳洪氏售與鴇兒高周氏勒令賣昌氏不依以致互相爭閙旣而胡忽吞服鴉片高鴇懼遭訟累投報捕房捕頭立遣包探趙銀河前往查明一并帶回轉送公廨讞員張賡二直剌飭役持名片將胡送至仁濟醫舘求治陳洪氏及高鴇暫交官媒管押○夏進蔭將餘屋轉賃與劉阿福同住昨日因索租金爭閙由某號華捕拘入捕房捕頭令解送公廨直　著押候訊核○某姓家所豢婢女唐仁財上街購物忘却歸途二百六十六號華捕見其一路悲啼帶入捕房告知捕頭轉送公廨直剌著暫留候領 
[楊樹浦捕房紀事]  
　　楊樹浦協隆紡紗廠前晚棧房内被偷兒竊取棉花二百餘包廠主某西人於昨午投報楊樹浦捕房黎捕頭立飭包探金和三前往稽查旋覆稱此項贓物乃由水路逃逸恐一時難以緝捕云○昨日清晨有寗波人偷兒俞順坤由楊樹浦陳姓家竊得棉布短衫裤等途經三百六十一號華捕緝獲解至楊樹浦捕房捕頭飭押候俟派包探金阿三查明後送請英界讞員訊辦 
 
 

Page 10

 
 
[金陵官報]  
　　十月二十七日洋務局候道黄禀知法國兵輪今早開下水同知慶錫壬請期服假上海英美租界會審知縣張義澍到向滬回署上元縣丞具子瑞　知任事縣丞范景賢銷武闈差辭回蘇○二十八日中恊王禀知拜本畢大勝關厘捐知府唐光照銷城内保甲局提調差知府巽盛際票知到省執選壽春營遊繋李經緒由京領憑來省直隸州彭治河銷院南緝私總巡差知縣吳錫官銷溧水縣會審案件差回又李祖壽到由蘇解餉來福安輪船黄友勝送沿江砲台餉心上海洪湖營都司劉東林叩謝咨文保氏兵船楊年到中滬裝銀圓局銅鉛來寗祥雲輪船李家泰辭送龍學臺赴湖北從九王覲光叩謝帮同水西門保甲巡緝差龍山營左軍千總吳有謀由京引見回○二十九日向四川主考朱琛上海來三品銜前員外郎特用府阮汝昌松江來均到又陳鏡河謝委南八叚保甲差候選訓導李森甲謝委書局分校 
[蘇案官報]  
　　十月二十九日蘇松太道蔡到浙江副主考吳郁生辭行北上新科浙江舉人沈傳甡辭行進京請補陽湖絲緝快船營儘先候補遊撃任毓山由江震崑新常昭青浦一帶出巡回辦理蘇防營務處提調兼蘇防左營候選知府朱上　　　　黄波撫憲奎十日換穿洋灰鼠褂○十一月初一日知府王仁東禀辭卦滬公乾同知鄧文堉禀知奉藩憲委赴上海公幹卽辭長洲縣汪元和縣李吳縣賴均禀知進塲考試　　正任荆溪縣張渚司巡檢于端麟禀知由滬就　病痊回省巡檢陳時夏禀謝委署華亭縣典史事卽辭赴任甲午翰林沈衛辭行赴浙 
[上海虹口元濟善堂經妝九十月分月捐一文愿當捐清單]  
　　唐傑臣六月至十月分捐洋二十五元唐蘊輝堂　　　分洋三元吳敬堂一元五角陳可良韋文圃翁醉樓九十月分各四元黄薰南議成號錦章號陳鴈初各二元永增祥廣泰祥萬順豐各一元李珊記燧泰號長和號元昌辦各　　恆昌　長茂號同春祥實成號成昶利利亨號恆擇昌頓興源源泰號聚昌　　昌號寳興號生昌號各　角九十月分共收月捐洋六十九一角○梁日三惜字捐九十月分洋四　　　記每月五十愿王岐記謝鑑已各三十　　　三二十五愿禮和　房二十愿華榮和永義源　珍居　益齋巢子餘巢潘氏潤德堂陸門張氏各十愿攻寳長洗亮光各七　　義居六愿守揣子湧幢氏靜慮居各二愿犀榮昌讓德堂殷茂庭殷守　殷恆濬殷訂氏殷恆懷各五愿筆喇帳房　愿張季園二愿禮獲押三愿江蓉生胡玉如各一愿恊大莊嚴逹齋鄔棠林各三愿鄔識深四愿王榮生　　洪元鄔宅各二愿愼安堂滋源靜怡軒傳各二愿衆友康健二愿沈公舘　愿李芹香一愿樂善居士三愿共計三百四十四愿九十月分共計收錢二十千六百四十文何日葵五愿七八九月分錢四百五十文王尊勲何麗各三愿七八九月錢各二百七十文鄭梅庭王禮堂各五愿七八九　錢各四百五十文洗烴珊三愿二百七十文譚始端二愿　百八十文恭壽堂徐宗潢昭敏氏各一愿七八九月錢各九十文鍾聖輝六愿七八九月錢五百四十文黎蓮勝三愿錢　百七十文湯鴻賓不計愿九十月分洋六角湯雲亭三角方章號一元二角洽盛恆榮　號各二角李介神堂八角醒性氏四角余明三來羲民恤　九十月分各錢一千二百文 
 
 
 

Page 11

 
 
   
 
 

Page 12

 
 
[一十三年十月二十二日京報全録]  
　　　　　　兩道録前○將軍崇等奏爲援案派員查勘金山卡倫並無偷挖情弊摺○桂撫史奏爲哥匪圖撲縣城經團兵繋退請將諱　　　　　縣革職片○都統富奏爲舊病增劇懇恩開缺調理摺○楚督張奏爲本省土樂稀少無從徴收其抽外省土税仍請照舊辦　　○粤督譚奏爲本年春委李署知縣摺○十月二十二日吏部翰林院廂紅旗值日無引見○徐會灃謝　福壽字恩○卓公請假十日○召見軍機○○奴才覺羅崇歡志鋭跪奏爲援案派員查勘金山卡倫並無偷挖情弊恭摺奏聞仰祈聖鑒事竊查烏里雅蘇臺所屬三札兩盟游牧西南界内有金山翁滚山二處出有礦沙向設卡倫二十二處由該兩盟分派官兵駐守梭巡並有該兩盟輪派利薩克一員經管每年秋季由奴才等派員往查有無偷挖礦沙情弊據實陳奏屢經遵辦在案今屇查勘之期奴才等派員筆帖式貴興等往查去後旋據禀稱遵派會同管卡札薩克巴勒丹查得金山滚山二處並無偷挖礦沙情弊及各卡官兵數目亦各　符隨　　卡取具甘結各一紙禀覆核辦前來除將甘結存案備查並檄飭三札兩盟長等轉飭該管嚴加梭巡勿任疎懈致滋事端外所有援案派員查勘金山卡倫並無偷挖情弊緣由理合恭摺奏聞伏乞皇上聖鑒再蒙古參贊大臣親王那木濟勒端多布因病請假現已回牧末　列銜合併陳明謹奏奉　硃批知道了欽此○○史念祖片再本年正月二十一日哥匪圖撲灌陽縣城經該州兵團繋退一案業經臣奏奉諭旨欽遵轉行在案嗣經臣訪聞此次繋敗哥匪比時零匪繞竄不無蘭入縣城情事禀中殊未聲叙當卽疉飭密查去後接據桂林府孫欽晃禀稱灌陽縣知縣吳良棻前次禀報情節有與犯供未合正在密查旋據該縣禀稱當正月二十一日夜繋敗哥匪擒斬多名追至六寨新墟地方夜深未返一而馳派兵團嚴行清查一面繕禀具報次早深聞有零星敗匪繞竄縣城維時闔城員弁兵團均已出城追捕城内空虚當卽分督團丁馳回詎該匪已零星繞竄闌入縣城圑衆迎撲放搶繫斃三名匪卽狂奔奪路登時出城逃散因恐尙有另股潛匿未敢再追嗣經查探已無匪蹤城内衙署倉庫監獄均無損失遂未卽時續報繼思跡涉諱盗不敢不據實撿舉等倩據此卑府仍恐該縣所報尙有不實不盡又經確切覆查並證以近日續獲犯供皆與該縣禀報相符理合禀　查核奏參等情並據藩司游智開臬司蔡希邠該管道向萬鑅詳同前情會請奏參先後到臣伏查灌陽縣知縣　良棻督同闕城兵團追匪至六寨新城地方斬擒多匪一意進追不計該匪零星繞竄闌入縣城雖迭據藩臬兩　等詳禀該縣督團登時將匪繋撲出城城内衙署倉庫監獄均無損失惟於縣城重地防範太疏又不卽時具報迨經遞查始據補禀實屬有心諱羅宋便以督團出力稍事姑寛除飭兩司將該員吳良棻撤任並再行詳细查覆外相應請旨將灌陽縣知縣吳良棻卽行革職以爲諱匿者戒是　　當理合　片具陳伏乞　聖鑒訓示再所遺灌陽縣知縣員缺係腹俸選缺廣西現有應補人員應請扣留外補合併陳明謹奏奉硃批吳　棻著卽　革職該部知道欽此○○奴才富勒銘額跪奏爲舊病未痊眼疾增劇籲懇天恩俯准開缺回旗調理並請簡員接替以重職守恭摺仰祈聖鑒事竊奴才前因舊病纒綿恐悮事棧會於三月間繕摺奏請開缺回旗旋於六月二十八日承准兵部火票遞回原摺奉硃批著再賞　一　　　庸　缺欽此捧讀之下感悚難名伏思奴才滿洲世僕知識庸愚渥荷聖恩有加靡已撫躬循省涓埃未報復蒙　畀以邊疆重寄當如何竭盡駕　以冀仰　　高厚鴻慈於萬一曷敢遽萌退志無如奴才現年七十有三精神漸覺委頓前在軍營帶墜勦成身受重傷並歴年東西馳驅腰骽又染潮溼　骨抽掣之病時發時愈尙可勉力支撑自上年久冬以來腰骽舊病復發日見沈重雖有由京帶來丸藥膏丹内服外敷腰骽尙未見效而虚火上炎眼疾復作目障翳蔽視而不明塔城醫藥不全加以奴才年力衰邁傷病遽發一時難期速痊若以病軀戀棧誠恐貽悮邊疆重寄展轉思維祗有據實瀝陳仰懇天恩俯准開缺回旗調理如蒙兪允並請簡員接辦以重職守倘能仰託皇上　庇病體稍痊自當就近轉請巡撫代奏求賞差使斷不敢稍躭安逸自外生成所有奴才舊病未痊眼疾增劇籲懇天恩開缺回旗調理並請簡員接替各緣由謹恭摺具奏伏乞皇上聖鑒訓示謹奏奉硃批另有旨欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲湖北所産土芗稀少就地無可徴收所收外省土税仍請照舊辦理恭摺具陳仰祈聖鑒事竊照准户部咨鈔奏内開内地土樂另籌徴收之法因總税務司摺開各省出産土藥擔數甚多而各省税收不旺擬令各省派員在出産土藥盛各處設立總局略仿洋藥税厘併徴之法每据徴銀六十兩納足之後任其銷售無論何處槪不重徴聲明湖北應照此章一律辦理等地當經轉行各司道關局遵照籌辦伏查湖北向不産土近年施南鄖陽所屬偏僻之區地瘠山深間有貧苦之家零星種植極爲稀少僅供土人吸食無税可收湖北所收土藥税厘槪係來自四川雲貴等省川土爲大宗滇黔士較少亦取道川境入楚故湖北於川省毗連之宜昌府旣立有洋關以收川土過境行銷各口岸之税復於該處另由地方官委員設立總局以收川土人境行銷内地之税此外復酌設分局分卡多處雇募巡丁營勇多方查緝宜昌洋關税上年約收銀四十萬兩大率皆係土藥他貨只一萬餘金該開應解京餉及續還洋欵息借商欵等項約三十餘萬兩宜昌沙市兩處報甲約五萬餘兩均在此出宜昌曁本省各局卡每年約收土税二三十萬兩此項每年奏定撥充槍砲局經費二十萬兩局用緝私勇費五萬餘　欵解部又每年約收落地厘錢數萬串向係併人百貨厘内奏報湊備餉需以上關局所收税釐爲欵甚鉅均關緊要餉需若由四川雲貴等省地統徴則湖北絶無土税可收一切要需皆無所出惟有奏請由川省於該省所收土税内照數撥補且四川雲貴之土連入楚境山路紛歧若改照新章湖北雖無税可收而水陸各路騐票緝私補抽關卡仍不能撤以防無票繞漏種種經費勇糧自亦須出之川省查宜昌關京餉洋欵鄂省槍砲局專欵每年數十萬水陸關卡用局用經費勇糧每年共十餘萬均須索之川省卽使奏蒙恩准飭撥然川省之肯如數撥補與否實不敢必縱或應允於目前必致延欠於日後是旣失徴收土藥萬不可緩之鉅欵而徒存稽查土藥關卡之繁費窒礙實多正在躊蹰爲難之際適准四川督臣鹿傳霖咨川省土藥税礙難重徴撥請但於舊有之局卡再加整頓於舊無之局卡量爲添設業經覆奏並聞貴州亦擬請仍照舊章鄂省自惟有照前抽收俟將來如果川省改章時再行體察籌議奏明請旨辦理據湖北布政使王之春宜昌關道兪鍾頴曁善後牙釐局各司道會詳請　奏前來臣等覆核無異所有湖北本省土藥稀少無從徴收其抽外省土税仍請照舊辦理緣由謹合詞恭摺具陳伏乞皇上聖鑒謹奏奉硃批户部知道欽此○○太子少保頭品頂戴兩廣總督臣譚鍾麟頭品頂戴廣東巡撫臣許振褘跪奏爲光緒二十三年春季分廣東省委署知縣各缺遵照章程恭摺具奏仰祈聖鑒事竊照各省州縣無論奏調委署代理欽奉上諭著每屇三個月彚奏一次等因欽此由部轉行欽遵在案兹查廣東布政使張人駿詳稱光緒二十三年春季分出有石城縣知縣向東森准補化州知州飭令請咨引見遺缺以截取知縣王壽培署理又英德縣知縣朱治和開缺另補遺缺以候補知　鄒翼清署理又署南海縣知縣黄恩飭赴饒平縣知縣新任遺缺以試用知縣董元度署理又三水縣知縣林兆鏞調省遺缺以署增城縣事候補知縣王崧署理又西寗縣知縣清安開缺另補遺缺以试用知縣吕椿培署理又署揭陽縣知縣蔡逢恩調省遺缺以恩平縣知縣錢瑩調署錢螢所遺恩平縣知縣缺以三水縣知縣林兆鏞調署詳請具奏前來臣等覆查無異理合會同恭摺具陳伏乞皇上聖鑒謹奏奉硃批吏部知道欽此 
 
