# 1910 - 284 - 4913543

 

Page 1

 
 
   
 
 

Page 2

 
 
今日本報目錄 
第一張交旨論說專電緊要新聞一時評 
後幅緊要新聞二分類新聞紀事寓言第二張資政院旁聽錄本埠新聞後幅來件小說國外新聞交旨 
[九月初十日軍機大臣欽奉]  
　　諭旨翰林院侍讀王榮商片奏請申舊例禁賭博等語著該衙門知道欽此又奉諭旨翰林院侍讀王榮商片奏京官薪水漫無限制請議定京俸章程力求撙節等語　著該衙門知道欽此 
[九月十一日軍機大臣欽奉] 　　諭旨翰林院侍讀學士惲毓鼎奏京外各問刑官往往以重案久懸爲愼重以致拖累無　辜經年不决請飭京外承審衙門申明定限嚴定考成一片著法部知道欽此論說 
[國會與責任内閣之眞詮（嘉言）]  
　　記者。竊觀近頃對於國會與責任内閣之政見。一誤於不明君權之界說。一誤於未解國民之程度。此在上者所以轉側徬皇。而在下者顛連失望。而於國家根本上之改革。卒不能表同意之政見。一致以進行其關係於。立憲之前途。雖非一二人所能沮。而改革之方針。緣是而不定。其終無解。决之一日矣乎。吾爲此懼。姑不辭駢指而詮次其說。吾國立憲。爲君主立憲。則立憲必以君主無責任。此君主立憲國之原則也。君主總攬一國之大權。而曰無責任。此一可疑之問題也。江督謂一有内閣。朝廷遂可無爲而治。不負責任。猶未敢以爲定論不知無庸疑也。旣有内閣大臣。代君主以負責任。所有詔勅及頒行一切法律等。非經内閣。大臣副署不可。以故一政令之失也。尸其咎者。實唯閣臣。而君主不任焉。此法意。雖淵源。於歐。制而與吾國古時。不經鳳閣鸞臺不得。爲勅正相同。有災異。則策勉三公。又與大臣。引責之恉尤相近。雖規制或異。而不得以。今日之瞽說蒙之也明矣。若以政令之失。君主不擔其責則。其意亦不難。以一言决之。專制之君主雖萬能。又烏能舉一國之庶政。纎屑。而躬親。之則不得。不藉行政之各官。僚以行償行。政之各官僚亦不擔其責而唯假。君主之命令。而爲諉過缷責之地。此極端反動之所以不絶於史也。或謂今日之軍機。何嘗不署名而其所負之責任爲何如。曰軍機處與各部不。相關連。所以相推諉。相牽掣。不能收統一之功如。以内閣之制組織之旣。有總理。大臣以统一之。則各部之行政大臣。安得不連帶以負責任乎。而一切種種之現行事件。皆不得不力任其艱鉅。而告厥成。此今日責任内。閣之組織爲不可緩者此也江督謂勾結黨援勢傾人主一若以大權下移爲慮者。夫無國會以監督。之則誠可慮。也旣開國會。則内閣大臣。旣對。於國會而負責任。顧畏民喦。又寗能傫然自恣耶。夫何慮爲。國會旣與責任内閣相對峙。則國會之開設。尤爲立憲國實行完全監督之一機關。缺此則民意終無由表現。不能除專制而伸民權。江督謂國民程度不齊。選舉法亦未備。似驟難開設者。不知非難也。程度云者。有何標。準之可言。今諮議局立。矣資政院亦開矣。試問議員何自來也。諮議局之。議員。亦不過就今日。之人民而舉出。資政院之議員。則由諮議局而舉。出等是今日之人民耳。又安見程度有未足之點。而選舉之法不能成立也。則程度不足之說。可以破矣。且証之事理。歷練一。次則其政治智識。亦必進步一次。是今日若開國會。吾民之程度。較之往昔。必隨嵗月而增高。猶云不足。而不𢌿以參政之權則。不知更歷何年而始足也。觀日本之開設。 
 
 
 

Page 3

 
 
國會。其國民之程度。夫豈遠過於我者。亦係乎在上者之審時度勢。而已。江督謂上下交争。畢竟激成英法刧口議院已事。似於國家大計。恐將貽誤者。不知吾人民。之所以日夕渴望國會者。何也。爲欲救亡。也故一旦。開國會。即吾。國存亡强弱之所繫。吾民雖愚。亦必。舉老成耆宿之輩以加入。焉。即屬年少之士。亦必優秀而富有。愛國思。想者而狂蕩輕躁之徒。且爲。社會所屏棄。而何從得以與選。而濫厠其間也。往者政府。之設施。因不從。民意而行動。故但見有担負而無權利。乃羣相詬厲。而政府之。苦衷。終不。能與事民以共見。此近年來上下之所以争者。皆坐是。也不然有代表全。國之議决機。關以立乎。其間則是非可否大白於天下。而臺諫風聞攻訐。之情。人民飛電抗争之風。皆無由起而又何争爲。嗚呼。今責任内閣之組織。似朝廷畧有動機。而第三次之請願國會。亦已進一步矣。吾願懷抱政治的　心者。互相提挈以一雪此言也。專電 
[電一（北京）]  
　　東督議借美欵千萬樞府以有礙財政力阻現草約因此尚未調印 
[電二北京]  
　　滬道劉燕翼電禀度支農工商兩部請籌撥銀四百萬兩以備下月維持市面用 
[電三北京]  
　　某侍讀奏參蘇臬左孝同多欵聞有密諭交江督查覆 
[電四北京]  
　　直隸官紳劉若曾等公呈都察院代奏請速收回開平煤礦并力詆張翼摺懷挾私意掩飾前罪破壞成局奉密諭交直督覈辦 
[電五北京]  
　　濤貝勒昨向監國以去就争縮短國會年限 
[電六北京]  
　　外務部尚書鄒嘉來刻患喉症勢甚危急 
[電七北京]  
　　資政院今日定議湘漢航業案然因多數議員提議請開國會案並催促度支部交出預算案勢將更改議程乃决定將上二案先審查又前會議印花稅時沈副議長嘗爲度支部委員辯護今日民選議員對沈駁斥甚烈沈窘甚大有愠色 
[電八南京]  
　　奉天鹽運使熊都轉今日到勸業會攷察 
[電九東京]  
　　布哇火奴魯魯公報載洵貝勒定西月十二十三日（華歷二十一日）到横濱是日午刻入東京 
[公電南京]  
　　各報館鑒全國運動會各省到者萬餘人昨晚事務所開會歡迎連日觀會者日有四萬餘人南洋勸業會篠緊要新聞一 
[國會問題之大警告北京]  
　　國會問題前數日本大有動機今日則其機一轉將成絶望其最大之原因有二一則政府諸人近因浙江諮議局爲路事抗議屢次電請收回成命並經停會遂謂現在未開國會朝廷尚不能去一鐡路總理將來開國會後事事干涉政令必至下移一則澤公爲政府最有力量之人雖不積極反對然頗有不甚賛成之態度監國之意遂致游移惟濤邸竭力主張前次晤代表時曾謂予因人民要求國會嘗細心考察各國國會利害實無絲毫流弊云云然年少銳進恐未足遽動監國之意代表諸人聞此消息日夜奔走大有與政府决争不得不休之勢 
[國會代表晋謁那相紀狀北京]  
　　　十一日請願代表十七人又謁那相國門者謂中堂今早出門有話請述大概俟中堂歸當代爲轉逹代表謂今日求見中堂并無别意惟前者爲請願國便事兩謁中堂皆面允贊成及上諭發表後中堂之名仍署諭旨之末是中堂面似賛成實則不然今日求見中堂不過欲請中堂明示政見以繹羣疑耳隨囑門者以乹話探相國所在門者果以電話詢外務部答以相國不在時代表多數皆主在相國府守候陳代表登山獨謂今日之來并未與中堂預約應定期再求中堂賞見届時中堂如再不見則當忍耐饑寒在府静候必蒙賞見而後已遂由衆决定十二日午前十時再到府中求見并囑門者將此情轉逹中堂届時中堂如再不見决不空回隨往謁濤邸亦以公出未見初八日肅邸烏侍郎同時召見是日烏侍郎實以步軍統領資格召見故林侍郎不與而其召餐原因則朝廷以國會代表請願速開國便喋喋不休無論如何刻下斷難允從因特傳民部尚書步軍統領諭令妥爲防範母令閙出事變云 
[資政院議員又開研究會北京]  
　　十一日資政院議 
 
 

Page 4

 
 
 [H第一張第四版> 
員又開議員研究會到者五十餘人首由主席李文熙君報告今日應行討論之事件有四（一）政綱草案（二）催交預算案（三）解釋資政院章程（四）修正議事細則當由孟昭常君將政綱十條（係孟君起草者）逐一解釋畢衆議員以預算案關係重大至今未入議事日表是否尚未交出宜向政府質問次研究資政院章程僉謂宜起一質問案要求明晰解釋又次討論議事細則修正案於是公推顧棟臣君孟昭常君爲質問资政院章程案起草員李文熙君牟琳君羅傑君爲修正議事細則案起草員五時散會又聞资政院法典股審查長亦於是日經法典股員選舉其結果如下第一科審查長汪榮寶第二科審查長貢郡王 
[度支部果准蘇省辦理公債耶北京]  
　　江督張安帥奏請舉辦公債一案業奉度支部議駁並覆電該督遵照辦理聞度支部昨日又准寗藩司樊增祥直接來電歷陳寗屬目前窘迫情形謂外債賠欵及一切行政經費以九月而論即有數十萬之支出來源已竭籌措無從一有貽誤咎將誰歸措詞甚爲激烈度支部得電後以目下正值市面恐慌險象迭生頗有意通融准其辦理公債云 
[川京官呈請抄追路欵北京]  
　　四川京官因川路倒欵一事屢與總理喬樹柟爲難業已兩誌前報兹探得度支部主事杜德輿等呈請都察院代奏抄追路欵原稿錄下竊四川鐡路經營七八年糜費數百萬據去年學部左丞川路總理喬樹柟報告除開支外僅存母財一千一百餘萬其欵不知存放何所總收支人未經奏定有案亦未經投票公舉一切職事皆樹柟一人私自委派川民概不聞知今年六月上海正元謙餘兆康慶餘寶康各錢莊同時倒閉聞又有四川股欵在内經手者仍係已革廣州知府施興章查去年上海晋益升元源厚大三莊曾倒欠川路股欵十二萬卽係典章經手上海各商號皆收回三成獨川路公司僅收回一二成折本頗鉅樹柟總理川路全局用人具有特權應即召集股東公舉妥人替换何以仍派典章經管以致復有此失羣情惶駭異常適四川調查員佘農苑等蒞滬會同川商查得五錢莊共倒虧川欵一百三十二萬有奇此外尚放出利華銀行六十萬兩已在將倒未倒之列查各莊及銀行均係滬商陳逸卿經理統計放與逸卿一人者竟有一百九十餘萬之鉅當逸卿倒騙被逮時典章具禀滬道堅求保釋滬道洞察其奸當卽批斥有該守係以正元遠期之票抵借謙餘莊票僞作存欵以掩飾川路公司調查員之耳目實屬離奇反復索解無從等語又查出典章並以股欵作他項營業私購蘭格志火油股票價銀合八十餘萬以公司擔保衍慶錢莊銀五千兩且聞有私買橡皮公司股票私掮地皮各情事放胆妄爲倚樹枬爲奥援有恃不恐推原禍始樹枬實爲罪魁先是川督錫良建議自辦四川鐡路規定正式招股原係官商合辦適錫良缷任奏歸紳商自辦樹枬憚岑春煊之嚴厲也急辭去川路總理之職及岑奉命仍督兩廣又夤緣已革郵傳部尚書陳璧不按商律公舉總理之例憑空奏派樹柟硬充駐京總理凡一切用人理財諸務遂得爲所欲爲視路政爲一已所專視股欵爲私家所有遍植私黨多立名目先後舉派駐川總理曾培駐宜總理費道純洪子祁李稷勲等均揑稱同鄕京官公舉朦請川督奏派京官實未聞知全川股東更無從過問又前督錫良原議設總收支處以專責成嗣歸商辦樹枬全權獨攬此議遂罷並將從前規定正式招股暗行取銷力排衆議專注租捐由此進欵日絀苛歛日重接管三年連前積欵約計一千餘萬路未動工開支已逹二百餘萬或云五百餘萬緣樹枬接管以來從無收支總數報告全川之人無由知收欵全數自無從核收欵實數且不知欵存何處卽無從查存欵確數惟聞將現欵分存成都重慶漢口上海等處所派經手放欵之人均由私相授受每人經手之欵多至六七百萬至少亦二三百萬無人公舉並無人擔保　　　　　　　　　　　　　　（未完） 
[京師市面漸有轉機北京]  
　　京師市面恐慌情形兩紀前報兹又接京友十二日來函云自源豐潤擱淺後京師各行營業大受影響兩日以來商號銀錢紙幣大有不能通行之勢蓋各號向以鑪坊爲通融出納之總機關此次之變牽累全市幾無一號不需現銀各爐房雖勉强支付實已應給不暇自初八日後珠寶市各家莫不添上傾銷銀尚未冷即已抬去而大清銀行亦連日調取現銀現洋故各坊會議除支付舊存外暫停收票各行因之愈加恐慌幸度支部接准大清銀行來禀允將庫存鉅欵預備救濟并先撥出五十萬元散放市面人心因之稍定日來除各行號自行押借若干萬外十一日全體爐房又以連環保結向某銀行借出現銀五十萬從此市面當可照常往來不至再生危險矣 
[三大臣與喇嘛勢不兩立北京]  
　　前次庫倫喇嘛聚衆與辦事大臣三多衝突並投石擊破轎頂各節當經三大臣將喇嘛首領商卓特巴奏請交部議處並拿獲滋事喇嘛三名交印務處嚴加審訊按例定罪不意各喇嘛用七萬金巨欵在理藩部運動經理藩部將各喇嘛議處定罪各節均行議駁並咨覆到庫飭令遵辦三大臣甚爲不悅以喇嘛擅敢用石投擊大臣有關國體故於上月杪親至印務處會同各員將拿獲喇嘛三名提出覆訊並將商卓特巴與印務處往來公文詳加檢閱業將商卓特巴往來案卷中各種劣跡一一指出彚編出奏聞此摺約有一萬餘字已於日昨到京矣 
 
 

Page 5

 
 
[浙諮議局恐不免於解散杭州]  
　　浙諮議局經浙撫增中丞曁資政院浙籍議員電劄紛馳催迫開議而各議員仍堅持示允觀其情狀恐不免有解散之虞兹再將來往各要電錄下　　諮議局復資政院議員電資政院浙籍全體議員諸公鑒元電悉臨時會旣不得請陳請書又未代奏各屬函電詰責日數十起本局上不見諒於官廳下不見諒於社會迫切萬狀罔知所措諸公志在維持大局惟有待命解散浙議局叩　　四川諮議局來電諮議局支電悉郵部片奏剥奪民權害及全國自應策應惟片奏内容如何希詳覆以便電部蜀局　　湖州來電諮議局鑒江電極表同情請堅持湖州商學界咸　　桐鄕來電諮議局諸老鑒路事乞抵死力争桐鄕紳商學界公叩删 [P贛京官亦反對統稅加征南昌> 
　　贛撫馮汝騤奏請統稅改征銀元一案經商會諮議局力持反對已由度支部電飭孫監理官會紳妥商能否改征據實復部核奪辦理現聞江西京官朱宗丞益藩又聨名公函馮撫力持緩辦並函致在籍紳圑向監理官孫毓駿處詳細說明贛民種種困苦情形實難負担嵗加八九十萬金之釐稅請其於復部時主持照舊征收錢文以蘇民困措詞極爲密切諮議局議長謝遠涵議員黃大壎葉先圻等連日約合各圑領袖預備往孫監理處說明一切務期逹到取消此舉之目的云京師近事 
政府消息明年陽歷六月十八日係英國新皇帝愛德瓦特舉行登極加冕典禮當道諸公現在會商擬奏請派振貝子届期赴英申賀津浦鐡路續借之欵計四百八十萬磅兹聞外部得電其一百萬磅之債票不日發出在倫頓及柏林發售　　十一日江西京官集議路事因該路雖已着手而欵項實在不敷擬向郵傳部借欵數百萬並聞部中亦有允意　　郵傳部侍朗盛杏蓀宫保調補度支部侍郎之說已確大約一二百間即可發表因所遺郵侍一席尚未斟酌得人是以略遲　　曹鴻勛出缺已見明諭兹聞曹於初九日在某棧作登高宴張英麟及王垿均在座酬酢之間忽覺身體不舒比即送歸甫至寓所已騎鯨而去矣斯可謂之徧插茱萸少一人云　　資政院議員嚴復當前次開準備會時諸人提議研究議案卽倡言反對謂兄弟來當議員的不是來當調查員研究員的嗣開院後於廣西禁烟一案又爲張撫辨護於是羣指斥之嚴之同鄕現在開歸道江瀚者亦係該院議員聞嚴反對研究即痛罵嚴不止然因河工吃緊辭職不得赴該院召集二人均隸閩籍均係碩學通儒議員其程度不可以道里計矣　　日前翰林院侍讀王榮商奏京官薪水漫無限制請速議定章程一摺已見交旨兹聞該侍讀條奏原因爲各新政衙門人員以尋常差使有一人月獲數百兩或千兩之鉅薪者值此國帑支絀之際該員得此優薪多爲奢侈之用毫不顧及國計民生應請議定章程以示撙節　　各省禁烟前由度支民政兩部分别派員赴各省調查度支部業已據實覆奏聞民政部所派各員本月亦將陸續回京恐各省辦理禁烟不力者又難免一層處分至交議各省督撫虚報禁種一節吏部擬照奏報不實例議以降一級留任公罪例准抵銷但應否准其抵銷之處應請旨定奪已由考工司擬稿呈堂畫行於十二日出奏時評 
[其一]  
　　備本一萬者。必不止營萬金之貿易。此商家之通例也。於是不　　得不用外欵以資周轉。　　但。資周。轉焉耳。非用之不竭。取之不盡。而可以供經理之揮壑。　　司帳之。濫放者也。　　始以甘。言餂之繼以。巨欵累之將使此後。之資本家。不敢更投。　　巨資以營商業。而市。面且日衰。一日。追源禍始。若輩之。肉尚足。　　食乎 
[其二]  
　　市面恐慌已極。此今日社會普通之言也。所尤宜注意者。九月　　底。爲商家銀錢往來第一關鍵。假使逾此期間。始見維持。之實　　力。則上海市面將。不堪問。試約略。言之滬上工。廠幾及二百家。　　工人幾及二十萬。工廠以銀。根窒塞無法籌措。勢必罷工。一旦。　　罷工。此二十萬人者。以窮無復之。咨嗟太息。則各處匪類。自必　　陡增。而爲。害滋甚。機關一窒。各商家都受影。響難遽回復。此後。　　商業。益將墮。落卽此二端已足敗壞市面。况其爲害。尚有不止。　　此者乎爲今之計。除速放現銀外。宜仿照汕頭辦法。長期票一。　　律半收。半轉（原章見本月十五日本報）不如此。敢决其必。不　　足以維持敬爲。江督。告 
 
 

Page 6

 
 
　　　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[咨商疏濬洞庭水道議案長沙]  
　　湘撫楊中丞咨鄂督瑞制軍文云據湖南諮議局呈稱去嵗九月本局開會奉前撫部院交議疏濬洞庭湖水道一案本局當以此案係兩省重大事件應與鄂省諮議局協商方可進行無碍公推議員曾繼輝陳炳焕謝宗海赴鄂局會議該局議員所表意見與本局亦大略相同逮曾繼輝等南旋適已閉會本局以此案未便延擱特將湖工審查會報告書四份備文呈請前撫部院採擇施行當經札發岳常灃道曁岳州府統籌全局妥議禀辦在案現值災變之後欲爲久遠之計宜以治水爲先因函請撫部院飭鈔王道魏守楊統領等原禀四件以資參考當經開會再三討論僉以原案所擬遷城廢垸加糧各節窒碍甚多已經另籌辦法三大端一曰濬湖二曰塞口三曰疏江兹查楊統領所擬原禀辦法亦以濬湖塞口疏江三項並舉與本局略同至王道等所擬辦法分四大纲一曰疏江流二曰濬湖道三曰修港口四曰固隄岸其疏江一策最中肯綮北岸自郝穴塞後已無洩水之支河柳子淵至劉家溝旣係從前江水經流上下口門仍在一經疏濬即可近百餘里合之陳家溝河家壋穿洲取直又近一百餘里共二百餘里且水勢東趨上下游均受其益此最切實可行者也若濬河固堤二節辦法雖稍有異同於本局宗旨尚不大相剌謬惟修港一節則與本局有絶相反對者本局以爲大江西來數千年無此鉅患者蓋由兩岸江堤束水東行毫無流滯之所致也自前明以來鄂人以壑鄰爲主義將北岸向有之郝穴柳子楊林市小岳套尺八各口素與潛沔相通以殺江勢者一一舉而全塞之更復西自江陵東至漢陽高築石堤綿亘數百里逼水南趨於是有南岸江堤屢經潰决之事至藕池决而其貽串滋大夫使藕池方决之日旋即堵塞亦何至有今日之事因鄂人堅執不允由是大江之水由各口散漫而南其一瀉千里飛流急奔之勢一變而爲流緩沙落遂釀成今日洞庭淤塞江身填高不可救藥之鉅害夫事已至此爲亡羊補牢之計惟有迅將南岸各口堵塞挾兩省全力以疏江使江水循故道東行疾趨入海猶可存一未全淤之小洞庭以爲瀦水之處或南北兩省居民尚有生成之一日也今若王道之議不惟不事堵塞且欲將三口開深夾立石門逼令江水南注是欲導大江全水盡入湖南吾恐洞庭之淤江身之高且日甚一日不至於洞庭全失江道就湮不止至此則湘省之害不獨岳澧常南諸屬均歎其魚即長郡省會之區且有岌岌殆哉之勢矣是王道之策並非疏江濬湖之策直填江塞湖之策也並非保全兩省之策直存鄂亡湘之策也試問洞庭淤高已不能容受多水今反導江勢南趨使之泛濫四溢不至於如以上諸說不止此本局之所以絶對反對而不敢贊成者也抑本局更有議者竊揆近日江患情形分爲三種注重塞口以疏江濬湖輔之則兩省水患或可稍息然南省主持此說北省倘不見諒從而反對則此舉必成築室之謀舍此勿治目前之禍固在湖南二十年後巨禍必在湖北蓋荆江各屬近日測量低於江面丈許南省全湖满塞欲大江之不奪荆沙各屬以爲新洞庭也必不可得此舍之勿治之說也至於王道辦法是欲以北省二十年後之禍亟亟而加入湖南也是本局對於洞庭水患其治與勿治之意見又如此也用將去嵗報告各書覆加議决其中有因時局變遷調查加實須稍變易者畧加删改數則餘則概守原議呈請咨商督部堂請旨施行前來本部院覆加審核原案臚陳各節証以湖湘水道情形不爲無見徵之湘省今日大局亟應實行惟兹事體大關係兩省利害自應協商定議相應咨商督部堂請煩查照酌核辦理 
[贛撫馮汝騤又萌退志南昌]  
　　贛撫馮汝騤到任以來有兩種大事頗不满贛省京外官紳之意（一）維持鐡路勸股會反對南潯公司事（一）統稅改征銀元不交諮議局議决認可先行出奏事聞京官本擬聨名赴都察院呈控後得未宗丞益藩力爲解脫始免馮撫近得京中密信與度支部堂官司員感情亦不甚好以致嫌話極多恐不能保其禄位聞已决計以財政困難籌備憲政諸多爲難等問題奏請開缺云 
[江督皖撫電請截漕給帑南京]  
　　皖省災亂疊乘業奉明諭給帑二萬兩撫卹其截漕一節著交度支部議奏兹將江督皖撫原奏電文錄下軍機處鈞鑒洪初二日欽奉電傳諭旨垂詢皖北匪勢災情莫名欽悚初三日續准軍機處字寄八月十一日奉上諭一道謹將皖北匪平後善後方法及現辦振撫並籌欵情形縷悉上聞查蒙台一帶自匪首李大志擊斃餘匪遣散江皖防軍及皖省派出新軍先後趕至地方頓就安靖現正聨合各鄕圖訪拿在逃匪首所有被脅人等均准寛其旣往予以自新並飭各員弁申明紀律俾免驚擾復由人駿與家寶商籌地勢將江防第十一營暫留固鎮及懷蒙交界之龍岡懷遠北關外大王廟將徐准步隊一營暫留宿州附近之楊家集及宿蒙交界之陳家集另留江防馬隊一哨即駐靈宿適中之包家集其渦蒙鳳壽西境則有皖省中路巡防營兩營填紥梭巡皖省新軍六十一標第三營現亦到鳳潁一帶實地練習藉資鎮撫各軍聲勢聨絡應可銷患無形至該處災情查低窪積水尚未全悄並有補種一二次八月間又疊遭大雨淹没者迭派紳員履勘當以宿州靈璧爲最重蒙城亳州渦陽阜陽潁上懷遠鳳台五河次之泗州霍邱旴 
 
 

Page 11

 
 
眙又次之業將蒙賞帑銀及續籌振欵先後撥發五萬兩滙交皖北振撫局查放急振並提春間賑餘及收回糶本因地制宜或散放錢文或辦理平糶或散給耔種宿州並有山東駐宿鹽局借欵平糶靈璧並有鐡路局捐欵藉資補助一面將蒙城宿州亳州等處災情尤重州縣先行電飭停徵其餘各屬均查酌情形分别辦理惟帑項業經撥罄已飭司庫另籌五萬兩又乞援各省共協助五萬餘兩並電上海義振公所曁向來勸辦義振各紳商設法募集惟是冬春兩振爲日方長司庫支絀異常勸捐勢成弩末多寡殊無把握伏查光緒二十三年鳳潁泗各屬水災二十七年沿江各屬水災先後經前巡撫鄧華熙王之春奏請動撥漕折銀十萬兩辦理振撫均邀俞允今民生困苦災情迫切度支奇絀十倍曩時目擊心驚不得不爲民請命查皖屬漕銀早經抵撥洋欵無可截留前蒙恩賞帑銀四萬兩深仁厚澤感戴同欽惟此次災情過重災區過廣屈計經冬歷春非數十萬金不克活此孑遺擬再仰懇天恩續發帑金並准截留應解京餉銀十萬兩其有慨捐鉅欵數在萬金以上者應由家寶隨時奏明辦理以資補助敬乞代奏分類新聞 
政界 
[預備司法警察鎮江]  
　　鎮江府承瑞卿太守以鎮郡審判廳已在山巷南首擇地建造惟照章需用司法警察此項警士必須預先招考研究司法性質方能合用擬飭警察司提調饒子敬司馬於巡警學生内挑選三十名另行研究司法警察之學以省設所招生種種之手續云 
[皖撫勸募災振之通電安徽]  
　　皖撫朱中丞通電廬徽池寗太名府守廣六和滁各州牧云皖北鳳潁泗各屬夏秋迭被水災半成巨浸人畜漂没家室流離匪徒乘機煽惑隐患可慮蒙恩發帑並電乞各省協助義紳勸募籌放急振分家財力萬分支絀冬春兩振爲日方長若不協力統籌萬一被災地方别滋事變同居一省雖豐收豈能安享爲目前計惟有以豐濟歉患難相卹勸令官商紳富量力捐助宏兹善願共保安寗希卽就附近刋印捐册迅飭所屬未被災州縣竭力勸募俟有成數由該守牧彚解藩司核收分撥災區有報効萬金以上者准援鄂省成案電奏請獎其勸捐最多最力之官紳一併給予外獎務令同舟共濟拯此哀鴻是所盼切 
[禀請獎勵警員湖北]  
　　鄂省新昌縣林大令欣榮以該縣帮辦警察委員候補巡檢葉維新在差兩年辦事勤果日前禀請撫憲給予酌委優差一次以示鼓勵諒能批准也 
[施司使來鄂原因湖北]  
　　新簡湖北交涉司施司使炳燮原係江蘇候補道此次得簡斯缺爲鄂督瑞制軍所力保故于日前由寗來鄂致謝汲引旋因寗垣經手未完事件甚多江督張制軍屢電催回司使乃於十三日禀辭回寗聞將寗省差使交缷後即航海晋京陛見其來鄂接篆之期約在冬初刻鄂督已指定統捐局爲該司衙署矣交涉 
[松督電飭厦口廳與領事争辦厦門]  
　　德萬昌錢莊倒閉大清銀行得信較早當即禀請厦口廳趙司馬將該莊發封詎次日突有某國人六七名將封條揭去起出貨物後貼以領事封條大清行當卽禀請厦門道郭觀察電告松督請示辦法昨松督復電飭廳署向該領事照約辯駁軍界 
[陸軍人員輪赴寗垣觀會武昌]  
　　第八鎮統制張提軍以南洋勸業會武備館蒐羅軍用物品極爲完全各級軍官均應前往參觀以期增長智識惟軍官有管轄兵士督率操課之責碍難同時前往故飭各協標營隊輪流赴寗考查兹應輪及四十二標昨該標標统張永清偕同二營管帶戴鈞南自備資斧禀辭啓程所遺本標事務暫由一營管帶兼攝 
[防營禀准直接領餉長沙]  
　　湘省南路巡防隊分統李游戎忠逹擬仿照各路巡防隊辦法由各隊管帶直接善後局具領餉銀曾具禀撫轅昨奉批准矣 
[飛划統領到郡松江]  
　　新委飛划统領王效齋協戎本日乘鎗划來郡巡視部曲 
[軍米咨請免釐安徽]  
　　直隷提督姜軍門咨行皖撫云所有宣統三年應需軍米三萬六千石自應及早儲備以資接濟兹查有候選縣丞姜殿傳候補守備馬全祜前赴安徽蕪湖一帶産米之區購辦潔白大米三萬六千石陸續分批由海運北上除分咨並分批填給印照交該委員經過各關局卡騐明放行外相應咨請貴部院請煩查照通飭各關局卡一體遵照驗明敝軍發給分批即照免征釐稅放行等因朱中丞現已轉行飭遵矣學務 
[選舉監督之紛争武昌]  
　　旅鄂湖南學堂日前在湖南會館開同鄕會選舉該堂監督因到會人數祇二三十人未能實行當經公議以同鄕各界散處武漢雖舉星期亦多無暇赴會勢難聚集宜改用分部選舉法由各界分舉報告會館會館合算仍以得票最多者爲當選其次多數者一併開單公佈蓋歐美選舉原有如此辦法揆之事勢可免前項困難業經議决宣佈乃衆人散去之後忽有二三人主張改期仍用金體開會選舉法經假定會長李君再三詰問堅持其說且正在研究間其隨聲附和者忽閧然一笑而散會塲秩序因之大亂當即摇鈴散會現李君仍主持分部選舉法已傳知旅鄂同鄕各界代表從速照辦務於選舉之後將最多數次多數被舉人及選舉人姓名籍貫詳細開單於本月十六七兩日送交會館彚齊核定當選人然後呈請鄂督加札委派 
[學生之蠻横湖北]  
　　鄂屬圻州高等小學監學陳某日前至學生寢室點名值日生蔡某將無名之請假牌遞與陳君並向之屈一膝請安諸生大笑陳監學面色立變謂該生玩弄師長遂將名牌怒擲蔡生額上該生即大呼監學毆人扭住其衣袖不放陳君怒不可遏略加呵責諸生大動公忿鼓噪至監學室欲行野蠻手叚而蔡生復持刀闖入意欲拚命陳恐被諸生毒打卽由窗中躍出至某紳家潛宿一夜次日即附輪來省該州牧馮剌史應熊聞此風潮立即會同該棠校長楊君文林及勸學所 
 
 

Page 12

 
 
陳總董等傳齊各生訓斥勒令照常上課並將蔡生革除一面電至省垣招陳監學回堂陳至欲令全班學生服禮丙班生不允致與允服禮之丁班生大起衝突竟於校内互　幾傷人命馮州牧旋即帶同勇役前來彈壓風潮始息實業 
[電飭查勘路綫長沙]  
　　萍潭鐡路總辦薜叔平觀察日前奉到郵傳部來電飭赴郴州一帶履勘路綫觀察接電後即於次日到省面謁楊撫禀商各項事宜現已由省首塗前往查勘矣 
[道員參觀勸業會長沙]  
　　湘省候補道劉觀察啓翰前係委充善後局會辦現在善後局已經裁併正在閒暇之時擬赴南洋勸業會參觀以資考察聞已赴撫轅請假自備资斧附輪前往矣 
[農業參考社之組織湖北]  
　　湖北孝感縣素稱出産禾穀菽麥之區所有田地均屬膏膄爲全省農地之冠兹有程紳調美爲擴充農業改良種植起見特在該縣設立農業參考社其宗旨在考騐特産研究種類製作肥料改良農器以冀豐收業經擬定章程禀請勸業道註册立案當奉高佑諸觀察批示嘉許以爲講求農學者勸 
[茶務講習所撥欵咨部安徽]  
　　皖南徽州府屬一帶山多田少民均以種茶爲業每年春間商販雲集春夏二季所出春子茶行爲數頗鉅惟種茶製茶仍沿用舊法亟宜改良前經該處行户商董紏集同人創設屯溪茶務講習所以資研究所有籌撥常年經費除商捐外並禀請勸業道援案准撥公欵業經奉批核准立案現聞勸業道已將該所開辦情形詳請上峯咨部立案矣雜記 
[自治之現象如是湖北]  
　　鄂屬孝感縣自治研究所共取學員二百四十人其中程度不齊流品猥雜有向以算命謀生者有向以卜筮爲業者有向來貿易者有素稱訟棍者有冒名者有頂替者有聾者有跛者種種人才無所不備近又添有未經錄取之學生三十餘人或繳錢六七十串或四五十串或二三十串不等繳錢後直接聽講近日因調查户口共分十區而自治學員人數過多無從安插分爲每人一區該學員等自命爲五品鄕官各乘四轎隨帶親兵兩名所着之號衣均有自治調查親兵六大紅字眞奇矣哉 
[已革巡防偵探亦大人矣杭州]  
　　杭垣四牌樓地方有萬佛樓本爲該處社廟前年住僧强光將該廟餘地租與單姓老嫗租地造屋嗣因經濟困難復將是屋轉押與濟昌綢莊夥劉姓以租抵息業已數年前日忽有自稱周大人者因姘識望仙橋年糕攤蕩婦無處棲止串通寺僧意圖强佔謂此屋已賣與周大人現携太太自作公館責成地保勒租户交産該租户以突如其來奔告房東經劉姓詳細探訪始知周大人者名學文舊在餘臨新等處巡防隊充當眼線因串匪敲詐被管帶革逐潛逃來省自崇頭銜居然大人現聞劉姓已具詞府縣籲請從嚴提究以儆强暴 
[催繳烟酒捐欵揚州]  
　　寗藩樊方伯以泰州欠解烟酒兩捐爲數甚鉅特嚴札催解云兹據申報先將上年冬臘兩月及本年正月捐錢督董收齊批解等情前來迄今多日尚未解到殊堪詫異且此項捐錢早應按月催收陸續批解何以直至委員守提始稱督董收齊而二月到五月之捐尚待續收可見該署牧於此事漫不經心任令董事等挪移延宕尤屬不合飭自奉批之日起儘半個月内將五月以前捐欵一律催齊報解並查明此次解欵因何遲延據實禀復 
[閩省之源豐潤福州]  
　　源豐潤銀號於初八日擱淺計欠人六百餘萬以人欠相抵尚無不足粮鹽兩庫均有帑項寄存諒不至無着至南台中亭街彚源銀號城内南街鉅源隆愼兩錢莊係該號分設或係與前辦洋務局吕渭英觀察及前署蕭田縣林大令玉麒夥開是日得此信息彚源號卽貼候支字樣其鉅源隆愼兩號皆安静如常聞其擱淺之原因係放帳太濫所致云 
[催繳私售燈吸之罰欵松江]  
　　華邑亭林鎮前查得私售燈吃多家經趙大令訊明願共罰錢八十千文充地方公益之用大令准將該罰欵撥入亭林自治所昨特派差催繳 
[通溝辟穢松江]  
　　松郡路政不修弄口橋堍多排溺桶臭氣薰蒸途人掩鼻現自治局因修砌府西模範路之便於城内外向排溺桶處各挖陰溝用水門汀築造小便所其式與滬上一例惟無自來水冲澆耳紀事 
[趙司使之脾氣]  
　　黑龍江民政司趙醴泉司使。性啫酒漁色。公事等於弁髦。惟牛飲龜飲諸酒戲做之極工。有誤觸其清興者。輒詈罵之。日前有新委庶務科科員某君。不諳規矩。持緊急撥欵公事一件。欲回禀無由。遂貿然到上房園門。請差官代回。差官以大人正與姨太太吃酒。不敢上回。某科員固請使回。差官不得已。回禀司使。司使遂帶怒蹌踉而出。醉眼朦。朧不覺失足仰仆於地傴珷僂而起。破口大罵曰。何物王八旦。敢跑到上房。意欲何爲。某科員即答曰。有公事。大人不要動怒罵。人司使遂又曰。我便罵你。你敢息麽。某科員亦帶怒回曰。不要罵。都是爲國家辦公。於是司使愈怒。跳駡不休。某科員固强項者。亦反唇對罵。司使即扭。住某科員衣領曰。我將你送龍江府。某科員云。我與你見大帥。我是大帥札委。龍江府豈能押我。闔署屬員素悉司使脾氣執抅。均不敢向前解勸。俱作壁上觀。二人遂扭進撫署。（民政司署與撫署吡連）大肆咆哮。撫署人員。皆大驚。不知所措。適黑撫正在花廳會客。二人即撞進花廳。一見撫台。皆搶先争道短長。黑撫呵止。便責某科員何得無理。某科員即將上項情節回明。並云士可殺不可辱。此差我亦不當了。遂拂袖而出司使尚剌剌不休。黑無極力敷衍。（因司使係錫欽帥最親幸之人）司使堅請將某科員奏參。（某科員係某部小京官）黑撫事在兩難答云。就請你老兄參罷。司使見話不投襪。亦憤憤而歸。某科員变卽於是日乘火車回京矣。寓言 
[疑怪（仙乎）]  
　　主人以生久不歸寢。剪燭以待。迨夜逾半。尚足音杳然。因顧伴侣曰。秀才屢夕出門散步。不數時尋卽還寓何以此刻尚未言旋。想必不舍月色嵐光。淹連忘返。第吾儕鎮日操作。迫欲早眠。倘虚掩柴扉。又虞盜竊。君等可促之還。母令應門者久待也。伴應聲去。踪之至僻徑。見生偃臥其間。狀如垂絶。幸撫之尚温。乃提耳呼其名。又竭力將其摇撼。半晌生目微舒。繼灼灼左右顧。顫聲曰呵呀。饒我饒我尋復歛其睫。瑟缩作態。震悸異常。若無術可以潛躱者。伴駭甚。問其故不答。及再問之。已如酣睡。即擬扶之還寓。詎旋牽之起而旋仆欲負之以背。則恐力有弗逮。殊傍皇無措。幸他伴以待之久。相將尋至。乃克掖之還主人覩其狀曰。是殆風痰迷竅。灌童溺。當霍然愈。伴如言撬其牙較。飲之以溺。不圖半瀉于頰。終無從强之使下咽。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十二日議事]  
　　十二日下午一時二十分資政院第四次議會是日學部民政部及憲政編查館委員共四十五人而塲上所設行政委員席不過二十七座入塲時委員中卽紛紛擾動勉强就座三十分開議議長令秘書長報告各省呈請議案事由秘書長又承命報告專任股員分科名單及分科審查長選舉結果報告畢議長宣布開議時有一百七十七號起問政府預算案究竟已否交出請議長宣布預備審查議長答現在尚未交到一百七十七號又請議長催交答見到無不嚴催秘書官宣讀地方學務章程案學部原奏摺學部唐尚書登台述明右案理由附有條件三項一爲籌畫地方學務經費二爲城鎮鄕學堂聨合會三爲劃分自治與教育經費繼又述本部對於地方學務行政之方針俟本章程頒行後方可次第施行一百十三號振興地方學務爲敎育事業著手之處頃演述敎育宗旨而此章程之精神究何在質言之此章程於地方學務情形實無相關之處故無一懇切辦法一百十七號按照議事細則凡議案初讀議員有疑問可以質問頃學部尚書演說時謂本部敎育之方針最要者爲初等小學次要者爲高等小學可緩者爲高等學堂但此謂學務之辦法則可若謂方針則尚未合今全國地方學務不能發逹不知學部亦曾一研究其所以不能發逹之故否若研究其不發逹之故亦曾一研究其補救方法否學部專門司普通司及其他各司試問今年所　勉不遑者何事調考各地方學生及考試種種科舉性質之考生而已學部行事勞勞於考試而欲各地方提學使及各地方敎育會勸學所實行普及敎育此必不能得之事也且敎育方針斤斤於獎勵使全國之學生均成一希望獎勵之學生亦於普及敎育大有妨碍此則對於學部尚書演說之疑問一也又本章程第十五條云云夫敎育本爲地方自治事業之一即自治章程所謂公欵公産及自治公費均包含學務在内且規定自治公費自治公所不能移作别項之用自治章程頒行在前現在各地方已能遵守不過將地方公欵併歸公所一處經理决無自治公所將學堂停歇而辦他項自治事業者故本章程十五條規定之意思實不明瞭反與自治章程有碍而又不免於起争端此對於本章程之疑問二也學部委員某答覆云貴議員謂學部辦事與方針不符一層學部辦事稍異他部從前各項章則必不能半途而廢光緖二十九年所定之辦事方法現在亦覺不合故現在實有限制高等之意有許多考試貌似提倡高等學堂其實考核嚴密正所以限制之也至初等小學則地方廣闊即盡部中百餘司員盡分布各地提倡初等小學恐亦不敷應用故仍須望地方上人自辦地方事也又一委員答覆第十五條文亦係據各地方情形加入因學部原有之學務章程實頒布於地方自治章程之先隨後各地學堂亦有中道停止或因欵項交涉致起争端故酌量各地情形加入此條一百十號辦學務者必使方針方法均能確定而後有章程頒布各地方使之執行今全國敎育根本問題及其宗旨所及俱未解决而又多此一份章程試問果能實行否果於敎育精神有裨益否一百十七號又聲明頃所質問者並非學部從前已往之辦事方法乃學部自今以後之辦法又第十五條按照地方自治章程數字不應將地方自治章程取消答覆者均有誤會一百五十六號敎育宗旨不能定即全國敎育不能統一章程亦無效力勉强頒行流弊不堪設想因此章程實未合地方現在敎育情形僅少數人一時之意見議員等必不能負此責任故現在當定敎育宗旨此章程尚無討論之價值繼又討論條文一百三十四號今日初讀依議事細則祇可質問尚不能討論須俟審查報告後再行研究條文時又一學部委員答覆謂十五條係依據日本地方學事通則又參現在地方學務經費支絀情形故加入此條一百七十號又解釋日本學務通則係在自治經費之内劃出教育之特費現在十五條參照日本辦法而加入改充地方自治别項經費之一言有别項二字遂足令地方起衝突今曰質問之意並非反對全文惟問學部起草規定此條文時之意思俟審查時提出修正案改正之（未完）本埠新聞 
[江督抵滬續誌]  
　　江督張制軍來滬情形已誌昨報兹悉制軍昨日並未出轅清晨九點餘鐘時卽有駐滬英總領事霍必蘭君偕譯員哈爾定君並總領事卜利君繙譯官裴尼赤君南洋法律官福開森君等到轅晋謁均奉制軍接見晤談滬地現市情形片刻而别繼新任滬道道觀察及匯豐銀行大班西人亨德君怡和洋行大班蘭台爾君先後到轅均奉制軍延入客廳茗談制軍謂查正元等各錢莊倒欠鉅欵案内之戴嘉寶一人已虧欠九十五萬兩之多竟挺押不理殊爲可惡擬即着戴將所有産業開呈清單以便抵押銀行先行料理各欠亨君似不爲然謂再商議即由滬道劉觀察接稱各莊欠人被欠之欵均須逐一嚴追即不難維持全局制軍稱是亨蘭兩君旋即告辭此外晋謁者尚有上海縣田大令英廨讞員寶大令法廨讞員聶司馬閘北巡警總避警務科員姚太守滬北商會總理周金箴觀察恊理邵琴濤太守議董沈仲禮觀察虞洽卿觀察絲棧職董沈蓮舫紗廠職董祝蘭舫滙票號職董陳潤夫滬南商會董事朱子謙南市錢業董事鍾鹿卿北市錢業董事丁价侯裕源紗廠主朱錕等自晨至暮共有百餘人制軍均分别延見又聞制軍以此次來滬本爲籌議維持滬市辦法亟應集思廣益以资取决故昨特札行滬道飭卽傳知各業商家迅即集衆公議各抒所見舉定代表來轅謁見面遞條陳以憑核辦 
[美領乃畏公牘揭載報章耶]  
　　奸騙黃朱氏之淫伶李春來由捕房逕自遞解後當經公共公廨寚讞員照會英美總巡卜羅斯君詰問捕房擅行起解緣由未據照復曾誌前報兹悉寶讞員頃接得美海副領事照會詢及各日報所載李春來一事是否貴分府送登寶讞員以報館自有訪員有聞必錄無須本廨送登况此案事非秘密報紙無不可登之理 
 
 

Page 19

 
 
由故昨特飭承繕函分别照會美領曁卜總巡畧謂各文明國斷無公牘禁登報紙之理辦事如果公平何畏他人宣布况正案與登報應作兩事辦理乃置正案於不復藉口不應登報以爲抵制本分府甚所不取現在李春來究竟解往何處交付何人並捕房種種違章儗作如何辦理仍望切實見復以釋羣疑彼此並無意見祗以人心不死公論難逃不得不斷斷詰問云云詞嚴義正未識美領及總巡如何答覆也 
[札發舉報自治事項規條]  
　　本縣田大令昨奉蘇屬地方自治籌辦處軋略謂現在各屬籌備地方自治以城鎮鄕自治公所一律成立爲第一期成績以廳州縣自治公所一律成立爲第二期成績定限綦嚴其進行手續不容稍有稽延錯誤各該廳州縣地方官有監督自治之責自宜按照定章及遵奉批札切實迅速辦理庶幾不致貽誤俾得早日觀成現查各屬具報籌備事件每多駁詰查復殊屬空費時日兹由本處擬定條文五則札發該縣即便遵照辦理母再延誤干咎云云條文如下（一）凡經本處飭令更正或造送各項文件如漏開員董銜名年籍票數未送區圖或四至方里示詳城鎮鄕公所名稱舛訛飭查被控事件未報公所成立日期及設立地址辦事細則各等項限十五日内趕緊申復更正造送（二）本處頒發籌備廳州縣自治進行表内稱各鎮鄕選公正明逹士紳爲調查員設立事務所嗣後籌備鎮鄕自治均不得再稱某鎮某鄕籌備公所（三劃定全境自治區域定於五月十六日至六月初十日止早經逾限應卽限十日内繪圖具報不得再遲（四）地方官於城鎮鄕區域雖宜會集士紳妥籌民便按區鄭重分劃然劃分區域以固有境界爲准若境界不明必須另行折併應由該地方官詳確分劃申請核定不得任令紳董彼此紛争致碍進行（五）第一次籌備自治准由地方官遴選紳士辦理並非全憑地方公舉現查各廳州縣申報某鎮某鄕籌備自治輙憑紳董自行推舉率爲轉詳文内並不加以遴選字樣竟若該廳州縣不負責任者殊非鄭重監督之意嗣後各廳州縣所派籌備自治之士紳其稱職與否均由各廳州縣負其責任 
[飭保開導阻撓購地之鄕民]  
　　滬寗鐡路第一叚購地委員候補知縣劉芳耀明府日昨函致縣署略謂現下因擴充料房擬添購民田詎該處鄕民多方阻撓請飭地保前往開導田大令接函後已准傳各該地保諭令開導矣 
[拐匪狡供]  
　　著名拐匪李裕妙今春在滬誘拐男女小孩數十名事後由失孩家屬計阿來等紛紛到縣控告李卽逃往香港經道署派委偵探長程品山到港將李裕妙帶回上海發縣釘鐐押候訊辦詳報在案前晚奉襄讞承明府研訊李供年三十七嵗嘉應州人自幼生長香山前在撫順丸輪船上充當買辦因船中有瓜得買司與小的不和由小的告知船主停歇生意詎船主不允小的祗得自行告辭因此瓜得買司挾嫌唆使失孩家屬誣告小的與拐匪趙福根通同一氣叩求明鑒明府再四駁詰李矢口不移明府諭謂爾之聲名劣迹已奉憲委在港調查明白爾若實供本委尚可代爾設法從輕辦理李仍執前供明府判令還押候傳原告到案質訊再辦城内 
發訊犯首○本縣自新所内押犯李金標吳少卿張金生等在押縱賭經所役禀奉田大令提案責比業記前報兹悉此次賭博實係吳少卿爲首故前晚田大令又委帮審承明府將吳提訊明府諭謂查爾所犯之案亦係賭博起釁今爾尚敢賭博行兇實屬不法已極着重責一千六百板吳堅稱小的押在樓下是日上樓因晒衣裳並非賭博叩求明鑒明府判吳還押再辦　　圖竊舗蓋○鄔阿毛昨扭王榮春至一路巡局奉德正巡官審問鄔供駕船爲生今日船泊大東門外護城河内因潮汎未漲故同夥友登岸啜茗回船見王阿春正在船上偷竊舗蓋衣服當被小的扭住送局請究質之王阿春狡不承認明府以王當場拘獲尚敢抵賴喝令重責四百板拘留七天期满驅逐出城　　强搶金簪○匪徒吳毛毛在城内縣橋浜强攫婦人王蔣氏之金簪當場拿獲由巡士帶局奉德正巡官訊明判吳責二百板拘留七天期满釋放　　道批三則○時利和禀批據稱多繳銀一百四十九兩三錢一分五厘派員督同正元莊夥查帳復算相符兹如數提還填票隨批飭發仰豐裕官銀號查收轉給可也蕭桂榮禀批此案業據廨員禀復批飭勒限清理所請斷難照准仰法租界會審官嚴飭遵照　何琛等禀批此案現據縣詳轉詳兩院憲核示所請著不准行單摺姑附　　縣批照錄○王俊生禀批案已飭提着投候集訊察奪夏雨田禀批前次庭訊扭該商供稱趙福記拖欠貨洋八百餘元憑薜蘭堂經勸收過三百元趙福記供稱薜蘭堂經勸還洋五百元已付三百元並立期票五十元現呈忽謂趙欠貨洋一千一百四十四元不特與趙福記供認多寡懸殊即照爾前次所稱亦自相矛盾若不邀薜蘭堂到案無憑質訊所請扣洋九百元應母庸議帳簿發還南市 
提追欠欵○認包上海棉紗捐之同業人董杰因積欠江蘇敎育總會庫平銀四百九十五兩三錢八分四釐又制錢三百五十千零一百五十六文延不清理經總會函致滬道札縣追繳田大令奉札後立即派差拘提該差昨投總工程局禀請派探協提局中准予飭探同往務獲解縣　　乘火竊物○木工張阿林前日乘火災時闖入近隣泰生潤南貨店搶取衣服被店夥李春芳扭交巡士解至工程局由湯裁判訊判責一百下並拘留兩天傳訊失火○老馬路葆泰碼頭四德瑞洋布店火　已紀昨報昨由總工程局當值處將巡士獲解之四德瑞店主王某解案請訊王供寗波人今春開設四德瑞洋貨布店承保火險銀一萬兩是日之火起於廂樓適諸夥友等俱在店堂旁晚五點三刻突聞樓上火起奔上看視但見貨堆内火熖焚燒正熾無可收拾各夥旋俱逃出並無别情求察旋據警務處報告查得鴻生洋貨店與四德瑞貼隣此次雖遭延及然該店亦保火險應請一併傳究並由衆隣元和米行等十餘家呈遞公禀求請究問火蹤官命退去候示旋判王留候檢呈保險單帳察核成本及存貨若干以憑核斷一面飭探趕傳鴻生洋貨店主到案候訊又昨記之鮑鼎泰缸店幸未殃及是否吞没○城内太平街天生堂藥店主葉星如偕其夥陳雲清投總工程局控南市全盛信局前將紹興某號退回之貨物一包交來查得缺少川土一餅值洋二十餘元向論不認求追經陳裁判傳訊全盛執事周增林局夥李槐卿同供此貨由脚划船户送來並未開看不知有失求鑒判李交周帶出查明細情再行核斷閘北 
巡記降級○四路分局巡記高樹培辦公怠惰經黃正巡官屢戒不悛故於日前禀詳總局憲奉諭將該巡記降充巡長遺差以水巡隊巡長鐘錦周升補刻已到差辦事矣　　巡士銷差○四路分局週番巡士趙炎德因事禀准總局憲銷差回籍遺差奉　政科長諭著三路五區巡士閔祥雲調補已於前 
 
 

Page 20

 
 
日上差矣　　扭控拐妻○江北人黃厚炎住又袋角咋扭小販王炳南至四路分局控稱日前被王將髮妻施氏誘上寗波輪船欲圖拐賣幸該船茶房朱翁生見其形迹可疑向之詰問王即情虚逃逸遂將施氏送至浦東巡警局由該局老爺將小的傳案訊明判氏交小的先行領回在案今日在途與王遇見故扭案請究黃正巡官諭令收押候訊核辦　　不堪師虐○南翔人徐福卿之子名阿大年十三嵗在張阿生裁縫店學業十一日因被其師責打　間逃來上海前日傍晚時在途徘徊由崗巡帶入四路分局奉黃正巡官諭令留侯該家屬認領英租界 
誤收竊贜○捕房以英美租界内恆濟永源裕祥豫昌全信晉源等六當舗並恆成押店均收質北京路四號盛信洋行所失洋布等贜曾經禀廨將各典櫃金誾如陸應生陸子良虞裕福麥偉亭席少山押店夥林可成等一併傳案訊判交保候核在案昨日捕房又將各人併傳到解復訊各典舖公延律師上堂聲明典業定例凡悮收竊贜概由原告照給當本不取利息陪審官英康副領事擬照押店收贜辦理孫襄讞謂典業定例通行已久自應照章着原告交還當本未便更張磋商良久始諭將吊到洋布十六疋一併送存本解候商明再核判被告各人仍交原保聽候示遵　　聚賭售烟○劣僧美雲定元惠定賢正與王福星王友才李星法張仁元李王氏並過犯俞正生等在雲南路鳳林里門樓上聚賭並私售燈吃爲探劉森堂查悉將各人一併查獲昨解公堂讯明奉判四僧各押一禮拜王友才李王氏分别各押七天王福星押一月張仁元押三禮拜李星法押兩禮拜俞正堂押三月期满逐出租界　　領回逃妾○粤人關孫林之妾關王氏逃匿已久前日在北河南路被關之妻弟徐松林撞見報捕將氏拘送公廨昨由官媒解案奉中西官訊判交關領回　　串姦處女○婦人麥郭氏控女子金阿五串同杜建才將伊女毛囡誘往新閘張家浜地方與王和尚姦宿等情當由戈登路捕房包探陳永康將氏女與金阿五杜建才查獲昨解公堂經德襄讞會同英潘副領事審訊判金女與　分别各押一月麥毛囡押五天期满着其母來安案領回管束　　讯實局騙○協生祥等十七户環控范吉甫李清甫等在河南路虚設鼎餘錢莊串騙掛紅銀兩一案昨奉公堂復訊屬實判范押西牢二年李押一年分别懲儆　　移提同黨○胡小三子王阿二因串竊德和輪船上值洋一千五百元之大小士二十五只昨由捕房將兩人解廨復訊奉判仍一併還押候移提同黨到案再訊　　過犯復來○過犯王福全復入租界由探查獲昨解公堂訊實判王押候查明另案再訊核辦　　舟子短見○舟子張阿三因與船主口角負氣吞烟圖盡由捕查悉帚入捕房轉送醫院救愈昨晨解廨請究經德襄讞會同英潘副領事審訊判張開釋以後不准再事輕生虐徒榜樣○張德君因虐待學徒吳月明爲捕房查悉於昨由探將張傳案訊明判押三禮拜以儆　　尚待証人○同康米店主王興記控學徒陳仁生竊取鈔票洋一千六百五十元一案由廨訊判陳押繳原洋在案昨由捕房解廨復訊奉判陳仍還押候函請無錫金匱縣移提人証再訊　　仍無實據○陳方氏因失竊值洋一千元之金飾疑傭婦錢李氏袁曹氏串竊控奉公廨一併訊押查辦在案昨奉公堂復訊仍無實據且原告不到遂判將案註銷兩氏併釋美租界 
學徒走失○北四川路二百十八號成衣店主沈春全昨投捕房報告前晚走失學徒阿毛阿海二人請爲訪查捕頭准之　　女孩何往○傳阿金住居元芳路五百三十六號前日走失入嵗女孩一口名月英昨報捕房捕頭允爲查訪　　斷槓可証○主阿三昨拖黃色包車至有恆路被二西人將車槓擊斷由王鳴捕拘送捕房捕頭因該捕未曾目睹斥不准理　　混用銅洋○昨有一黑種洋人持銅洋一枚向密勒路全昌糖食店换兌角洋被店主察破向琸不認互相衝突由捕併送捕房捕頭命將銅洋存燬分别斥退　　搗毁碗盞○李通川王阿福周阿根周阿實等昨在西華得路二百五十八號某飯店午膳忽與堂倌衝突搗毁碗盞什物由捕併送捕房押候查辦　　討債相打○翁金海昨在元芳踣向胡金昌索欠起釁互相毆打由捕拘禀捕頭飭赴公堂控訴法租界 
傳訊失火○二洋涇橋元泰外國雜貨店日前失愼曾記報端昨日捕房將該店經理人王國安司帳人王震東學徒王順昌等傳廨訊究奉聶司馬判一併交原保候查明核斷　　拘獲流氓○倪子卿季龍海於八月間被流氓潘月卿李阿二等七八人在途攔住軋至小茶館内摸去銀洋事後經倪禀訴公堂飭探拘辦李一向在逃未獲前日始由探緝獲研訊李俯首求恩聶司馬判押捕房二月驅逐出境　　驅逐匪徒○匪徒李阿龍張信昌前由英公堂懲辦逐出租界詎李等仍匿跡在顧全福小客棧内近爲包探偵知連顧一併拘解公堂訊辦聶司馬以顧不應男女混　容留匪人判罰洋五元李張兩匪從寛驅逐出境訊追房租○林永祥遣收租人投控房客蕭應子陸和及婦人趙張氏等各欠房金數十元不付請追當經公堂提訊趙張氏由隣婦二人投案代爲交清官判張氏開釋蕭陸還押嚴追　　巡丁竊魚○王耀生在太古公司内爲巡丁前日私竊棧房内鹹鮝魚一尾適爲洋東撞見扭住並將在旁之羅桂榮董仁卿兩巡丁一併送捕解廨請辦董羅同供並不串謀司馬得供判王枷號兩禮拜發犯事處示衆董羅旣不通同從寛開釋 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
　　　 
 
 

Page 25

 
 
   
 
 

Page 26

 
 
來件 
[淮安六屬紳士爲山陽陳參令誣陷孫孝廉上江蘇諮議局請願書（續）]  
　　不料自前撫憲瑞移督兩湖而案情一變人証到蘇飭發蘇州府轉委發審局提訊該讞員等本係浙人居多不獨與陳參令誼屬同鄕且如陳維善一員則維藻之兄弟翁有成一員又維藻之姻戚各讞員堂訊至十餘次其中如翁有成者則尤爲悍戾力庇維藻故於維藻勾出揑控之惡黨亦無不曲爲庇護除顔成烈一名係被訪拿之劣董此外大半皆是盜匪山陽清河安東等縣歷歷有案（另於刷印卷内逐名詳註）豈知若輩無論如何混供絶無情理無証據而讞員皆贊成其說引伸其義及至孫步逵等供請訊究行賄各節讞員乃聲色俱厲謂是空言概不足信並不向牛錫福等根追一語揆度讞員之意絶無平允之心僅僅何護陳叅令耶抑兼爲吳道留餘地也職等所不知矣最可怪者孫步逵誣參之案實由李胡氏命案發生有維藻密禀又有桂委禀復可憑（禀内載有李胡氏一案前署府應守德閎批示有云黑夜非索債之時閨房非索債之地婦女非還債之人頗傳誦一時步逵即因此事公憤具禀陳令挾嫌詳辦故作危詞聳聽等語）是絶非先有參案而後牽涉李案証據鑿鑿縣卷道卷均已移送蘇府密禀附卷確有可查而讞員堂訊時孫步逵一供此語翁有成即嚴詞申斥謂係牽扯兼以撫憲批示謂李案係孫步逵牽控併提來省非原參所有之事未便將正案置之不辦等因在撫憲衙門未見應守判語桂守查復又不知陳參令之密禀固宜有此言也獨不解蘇州府訊供通詳洋洋四千言撮叙原案纎悉靡遺惟不及密禀一節果何意耳知孫步逵參案確因李胡氏命案而起則知陳參令挾嫌誣陷雖曰辣手毒心然迫於護已不得不如蜂蝎之螫人矣若如讞員翁有成等之說謂陳維藻參降開缺可抵孫步逵之參革舉人謂張學柱拖斃可抵李胡氏之自缢斯言也用之無法律之地則可陳參令明明於重大案情勘騐遲延也又不親往率委雜職代驗也縱容門丁串董納賄不能交出門丁也刑押烈婦李胡氏之夫李淮釋放淫兇犯人張學柱故出入人罪也蔑節埋冤顛倒白黑也嗾人誣訐揑禀誣參也改結抽卷也餓斃凶屠不能明正典型則又藐視國法也種種罪案有應守之判桂守之禀六縣士民之公論非三數劣董匪棍無價值之言可比斷非降調所能蔽辜孫步逵年逾七旬久矣不問外事陳參令臚陳種種先經淮揚海道奭禀稱檢閱全卷與吳道前詳不盡符合繼又禀復指出不符者三端並謂沈升道請銷從前控案詳内有該舉人年老多病查無劣跡之語吳道知其一不知其二此即陳參令原詳所引未生之霍峻山兩案較之其他空衍之文猶爲有據事隔十餘年之外人無可質案逢元年大赦罪無可科云云核以奭道前後各禀是孫步逵旣無應議之罪斷不能無辜參革可知今蘇府讞員似已深知案情上則朦蔽撫憲以參案與命案兩不相涉欲將一釁相因之事斷而爲兩下則陳參令勾出妄控之匪棍顔承烈等六名詳明取保實則全行放回所覊押保管在蘇垣不得自由者除積匪猾賊顔東晟外則一古稀以外被誣之孫步逵及烈婦之夫李淮又淮兄李溱又另案牽入之事主楊履吉並爲孫步逵鳴冤之顔步蓬顔步坤等至今半載放回者不復到案覊押者不准擅離在讞員意見竟欲拖案不結而拖死孫步逵屍親人等以遂其袒庇私計非請更换承審各官要求另委廉明大員澈底訊究則此案永無了期而亦無昭雪之望此職等所以不得不再行上書而乞貴局諸公主持公道也伏求諸公轉呈督撫兩院弔閱全案察核施行應如何表彰李胡氏節烈嚴劾陳叅令審擬並光復孫步逵已參處分以伸公理而順輿情之處出自大憲裁成倘或急切難於議結則若輩匪棍旣可釋回而此老儒也屍親也事主也事外所發公論之人也自無不可比照保釋按之國法人情不爲非分之要求即職等亦不致如吳道所譏爲薄倖士紳也臨池不勝迫切之至小說 
小說奇情鸚鵡禪（五十五） 
[第十六章奪蘭]  
自約福特至佛蘭登。有鐡道綿亘。車輪軋軋。汽笛嗚嗚。自朝主暮。聲不絶於耳。兩旁皆鄕野地時當初夏。麥浪接天。秧針剌水。羔羊百餘。躑躅齧艸。飛鴿數羣。往來村舍間。有小川潺潺流水淙然作聲。白鵝之羽濯濯如雪。游泳出没其。間去此不遠。有屯木連雲。積煤成阜者。木棧與煤棧之所在也更進則屋宇櫛比。紅墻複疊。時隐見於疏林叢竹之中。爲約福爾特縉紳别墅。苔蘚。满壁烏雀窺園過者見之有超然出塵之想。將抵佛蘭登。又有玻璃屋數椽。顔曰勒克斯君養花室。室中藝風吕艸若干盆其他則綠葉紫裹丹莖白蒂。嘉木奇卉。兼容並植。蓋其地去海濱漸遠。風景幽曠。其繁華雖不如約福特而農服先疇。商修世鬻。固安樂鄕也琴宜在車中。凡兹窗外之風景。皆無暇一覽。惟覺車聲過鐡。軌震驚不堪。心與俱碎有舉頭望月低頭思鄕之感。蓋琴宜舍約翰而從斐德蘭。以斐德蘭爲有情。其貌又勝之也。今知斐德蘭之愛已。不過爲已之有美色。實非爲情。甘言蜜語。皆無一可信。每見來珠兒母女。因欲利其資不屑作種種謟媚之態。人云男子情薄。且隨處鍾情。其信然矣顧琴宜轉徙數年。慈父見背阿母早嫁。後顧此生。終不能無所依託。謂彼固已矣。若哈羅於吾鐡石乃心。别無眷戀其用情良足感紉。抑其爲人拘謹。太無生趣。他日即嫁此人者。必不復容吾自由。侯門一入。不幾於日坐愁城乎。所謂雖不病死。也應悶死。思至此。覺其身如秋風一葉。究不知飄泊河處。乃大慟。又涙珠如雨。滾滾而下。 
未幾。車至矣。來珠兒之婢。已早候於一通佛蘭登之要道旁。一見琴宜。立 
 
 

Page 27

 
 
道之行。且瑣瑣爲琴宜述來珠兒病况。謂病甚近暈。其母特命綺利斯秘夫人及霍蘭德夫人來作伴。吾晝間伏侍勞苦。夜則諸夢並作。他人均謂來珠兒必死。然以吾夢境卜之。或尚有轉機可望。一日吾夢見三白馬。馬上爲神女。告我云。汝主現稍不吉。後福正未艾也。凡此皆足徵其佳兆。一路拉雜言之。至來珠兒家而止。斯時來珠兒在一玟瑰園中。偃臥一睡榻上。四圍皆花。芬芳霏鼻。小池一。適當其前。池中有哥伯女神像。下有噴水機。川流不息。爲景佳絶。來珠兒常喜居。之因曾偕斐德蘭同在彼處談心也。綺利思秘夫人霍蘭德夫人巴維來加布蘭丁夫人普的芬夫人皆坐於其旁之椅上。羣芳並列。風日清和。蓋絶妙一幅天然圖畫。來珠兒曰。吾病甚矣。恐將不可爲諱四。夫人無言。來珠兒復問曰。斐德蘭之於琴宜。果何如者。吾滋不能忘情於彼等也。言次。倦不可支。闔其目。諸人會其意亦不多言。恐擾其安静。久之綺利斯秘夫人曰。琴宜且不嘗告汝乎。謂彼已與斐德蘭訂婚約耶曰然。國外新聞 
[葡萄牙革命餘聞]  
　　十六日倫敦電云葡京文牘京文牘載革命黨领袖海軍大將黎士於巷戰時身死頃查有被人謀害情事故已有五人因此逮捕 
[古巴大風雨爲災]  
　　十六日倫敦電云古巴京城來電謂昨晚今日大風雨爲害甚鉅内地之交通已隔絶矣 
[由法至英之新航術]  
　　十五日栢靈電云飛行術家貝維由巴黎乘飛行器至倫敦已見成效 
[波斯時局之危急]  
　　十六日倫敦電云泰晤士報波斯京城訪員論英國嚴詞警告波斯一事謂吳國此舉乃表明不干預波斯之說作爲無效大約俄國將於波斯北境起而效之故借欵之别策乃瓜分耳在英國固願行借欵之策然其應付此時局仍願與俄國不相抵觸也又電云路透電波斯京城訪員報稱英國照會波斯聲稱如三月以内波斯不能平南境之亂則英國不得不就地訓練兵士由英印將校管帶其養兵費則於波斯海灣所征收之關稅内撥付百分之十如尚不敷則再於法士一省所收關稅内提出一份倘不能就地養兵則英國將召集印度軍隊入波斯矣 
[飛行艇果能自美及歐否]  
　　十六日倫敦電云紐約來電云威爾猛乘坐飛行艇出發後已有四十小時未得消息恐該艇途遇逆風已越出航行之路線矣十五日柏靈電云威爾猛乘飛行艇超越大西洋正遇險阻（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
　　　　 
 
 

Page 32

 
 
   
 
