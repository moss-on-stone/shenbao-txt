# 1908 - 354 - 4912901

 

Page 1

 
 
   
 
 

Page 2

 
 
[今日本報目次]  
　　第一張宮門抄論說專電緊要新聞 
　　第二張接緊要新聞分類亲聞記事 
　　第三張各省籌辦諮議局本埠新聞 
　　第四張小說國外新聞 
宮門抄 
　　十二月初七日召見軍機袁廷彦江春霖 
論說 
[論憲政編查館之不職（心史）]  
　　憲政館之惟一大事業。爲今年訂一諮議局章程。一經奏定。卽有法律之効力。其内容良否。今尙非指摘之日。蓋將挾以共盡九年籌備之責。談論坐誤。義無取爾也。乃者解釋章程。館臣引爲已任。以立法之人談法意。天下固當。信之。豈知館員違背本法。其始遇問即率爾而對。不計其自相矛盾其後再與討論。即謬執成見。龐然自大。似欲以上級官廳不法之命令强制各小籌辦處之執行。如前日本省非本省之資格。明定於章程中者。忽以解釋悖之。及浙江一再譏刺。乃引援選舉章程之區域以自解。謂府廳州縣。各以籍貫爲限制。說者謂資格乃議員之身分權。區域乃選舉之手續法。兩不相涉。館員之遁辭。知其所窮。今各省或從章程或從解釋。事出兩歧。憲政館之不足取信於天下。旣如此矣。 
尤可異者。館臣覆山西撫臣咸電。甲項云。辦理學務及公益兩項。不能合計。旣能辦學。又能易地而辦公益。此其學識才力。可謂過人。又有三年以上之成績。何故不能合計。已難解矣。又云。學務以合於尋常勞績保奬之例。夫奬勵敎員管理員。學部定章。必以五年爲限。是與三年以上之文。相刺謬矣。又細味之。館員但云合於尋常勞績保奬之例。不曰得有勞績保奬。則合例云者。猶言合於可以給奬之條件。如學部定章所云。確能實心任事。不辭勞怨。學生均能循理守法。安分用功。毫無流弊。則保奬其員紳敎員云爾。然則館員電文。混稱合例。豈非合於每届五年援案保奬之例耶。模糊其詞。待讀者善爲之解。僅乃可通。冐昧可想。立法者一字關係出。 
 
 
 

Page 3

 
 
入。豈吾黨隨意閒談之比。乃其程度如此。尙敢對於各省之質問。悍然自以爲知識之獨高。何其不知人間有羞恥事也。 
又云公益卽以繼續三年並無遺誤爲標凖。此尤可駭。繼續爲一要義。當規定於條文。豈可隨意加增字樣凡無繼續字者卽係不繼。續章程巳經奏定。乃可任情竄入字句。雙易原文之性質。將謂今日之事我爲政。令天下籌辦官紳。顛倒錯亂。亦足以自豪耶。吾推館員之意。豈不曰能繼續乃有成績。苟不繼續。卽有撒退等情介其間。然豈無因正當事故而去任。事畢又爲衆所推重。仍續前任者乎。且同一公益之名。此公益與彼公益。同在本省地方。而事非一職。或且居非一。地所在需此人而理因之屢任其至難之會。事稍定即推之他人。將以此爲繼續乎否乎。館員增竄字句。蓋已非一端。往者姓名不符一語。實係館員之悖謬。後爲問者所窘。則插入之數二字。謂即姓名之數小符云爾。又知此解與放棄選舉權相複。則更指一他情節鑿之。其實同爲放棄。無論若干情節。可以放棄括之。何必分爲兩語。畫蛇添足。當時改竄之罪。天下容忍之。置不與較。今乃又加繼續於公益資格矣。此輩在今日爲館員。可以任作威福。亦知乃祖乃父之本係人民乎。民有公權。明旨已予之。一經質問於此輩。無時不可被其削奪。然自有庸劣之籌辦官紳。不知體會章程。動輒電詢。授權此輩。是又此輩之不若矣。嗚呼予欲無言。 
今上之家庭 
今上攝政王醇邸世子 
專電 
[電一　（北京）] 　 
　　攝政王近益謙讓輙兩次召見樞臣商議政事儀制亦未換出入仍坐二人輿 
[電二（北京）]  
　　諭旨署名軍機大臣均自書小楷 
[電三（北京）]  
　　變通旂制事自初四日奉諭後當局甚爲難不停餉則與不變等停餉則生計難籌寳熙建議先從妥籌生計入手旋再漸漸減餉 
[電四（北京）]  
　　政府議定年終賞賜一律停止 
[電五（北京）]  
　　某御史奏參皖省實缺八人請飭秉公查辦不得以事出有因查無實據等語了事寄諭端方朱家寳查辦 
[電六（北京）]  
　　度支部奏參員外郎貴印戒烟託故請勒令休止奉旨依議 
[電七（北京）]  
　　閩督松壽奏派杜嚴等充諮議局檢察等員免扣資俸奉旨該部知道 
[電八（北京）]  
　　浙撫增韞電覆政府浙省參案道員賀元彬先撤任 
[電九（北京）]  
　　鄂督陳奏織蔴公司出貨請免釐三年奉旨該部議奏 
緊要新聞 
[陸軍部奏請整頓馬政北京]  
　　上月二十二日旨派崑源統轄牧政係由陸軍部奏請簡派專員所致原奏略稱强國利器鎗砲之外厥惟馬匹故外洋咸目爲活動武器語云與人一心能成大功是馬 
 
 

Page 4

 
 
　　匹關繫軍事務敗自古已然况在今日列强競爭大率於馬政一門經營不遺餘力日本之馬不及華産嗣經輸入西洋隹種近巳駕乎中國之上　 
臣部派員赴東考查見其國中設有軍馬補充部并設支部多處孶養調敎學有專門我朝沿邊各地多設牧羣徒以日久叢弊以至孶産漸不如前即如張家口外左右兩翼牧羣經察哈爾都統查出鉅虧據實陳奏雖經臣部議准借欵籌補若仍交塲員辦理匪惟成效難覩更恐虚耗鉅資本年夏秋之間臣部派員赴塲調查其官員多委靡不振兵丁復老弱濫竽尤日缺額不符視爲固然種種腐敗情形不堪枚舉推厥受病之故端在無人駐塲整飭以至漫無稽考查會典内載統轄總管或特放或以察哈爾都統兼管關防等語是統轄總管一差原不繫於都統權限之内近年察哈爾創行各項新政事務較繁且都統駐紮口内距塲窵遠照料實亦難周可否遵照會典請旨特簡大員充張家口外左右兩翼牧羣統轄總管毌庸以察哈爾都統兼管關防所有籌補虧馬及應如何整頓擴充即令該員在兩翼適中地方擇要駐紥就近督飭辦理庶幾責有專歸或冀弊去利興漸臻繁盛仍由臣部隨時考察遵照舊章按年舉行認眞課其成績如蒙俞允應請迅賜簡放飭速赴任俾得早爲舉辦至一切體制擬請仿照西北路邊防大臣准其專摺奏事遇有重大事件須先商承臣部然後見諸施行以昭愼重應設屬官及所需經費容由臣部妥籌奏明辦理 
[安慶又有革黨潛匿之謡安慶]  
　　皖省巡警道接上海密電云訪有革黨數百人匿跡長江一帶希圖謀亂安慶亦有五十餘人請即加意防範並聞天主堂某司鐸亦得此信面謁洋務局總辦請爲轉禀撫帥派兵保護以免疏虞 
[緝拿熊成基之嚴緊安慶]  
　　安慶兵叛以後雖經擒斬數人而首逆未獲朱撫仍恐隱患復發昨又特派秘密偵探三十人四出訪緝兾獲熊成基正法並另派戈什六人每人每月加給薪水十二兩飭在省城内外嚴密查探 
　　昨日撫台又接偵探員報告謂熊成基現已由六安英山一帶竄至湖北羅田縣境因即飭派巡防營管帶王洪玉帶兵一哨連夜馳赴該處嚴密緝拿 
[三誌鎭海火藥局失事情形寗波]  
　　寗波府屬鎭海營儲藥局於上月二十九夜轟發一事已兩紀本報茲查悉該局肇禍之故實因匪徒竊藥誤落火星而起當爆裂時其聲甚震居民倉皇失色均各往外探望少頃屋皆坍倒一時人聲鼎沸何參戎胡大令立即馳往彈壓慰以善言民心稍定翌晨又經營縣會同商會紳董赴該處詳細調查計毁民房三百餘家受傷五十餘人轟壞文廟佛寺邑廟節孝祠崇聖宮性初等小學堂及縣署屋宇墻垣等多處其距局稍遠之民房所有玻璃門窗裂碎亦復不少局旁空地尋獲髮辮四根殘體多塊遂由商董將災戶難民一一編列册内一面商同吳統領曁地方公正紳商函告庽滬殷富諸君廣爲募捐至竊藥匪徒現己查獲兩名送縣究辦矣 
[魯撫電覆禁烟情形山東]  
　　魯撫袁海帥覆南京端制軍電云來電禁烟一事拔本塞源自以禁種爲第一要義東省亦經於十月通飭統限本年一律禁絶間有兗曹所屬州縣因已栽者不及改種地方本極瘠苦素多盜徒不得已略予通融爲數亦属無幾明春自可一律盡絶現又遵照電飭各屬切實嚴禁務期通力合作俾得早除大患云 
[寗夏將軍奏設墾務局北京]  
　　寗夏滿營墾務曾於秋間奏派知府趙惟熙充當總辦茲又由台布志銳奏陳設局辦理情形略云寗夏擅黃河水利夙稱魚米之鄉土脈膏腴一平如掌自兵燹以後元氣大傷地曠人稀迄未復額本擬在黃河忠堡地方辦墾惟因該堡原爲河水淤灘所成深恐將來或患坍塌坐是躊躇未决嗣覓得滿城西北八十里之地有冲口鎭朔等堡隸平羅縣屬向爲馬廠故址雖界限已難清理而多年荆棘早變官荒其地處賀蘭之麓廣約十餘里袤至二三十里以開方法約之爲田當在十萬畝以外奴才等迭次親往踏勘擬先自開渠入手查黃河自蘭州東來過中衛縣境入靑銅峽逼而北趨府屬之夏朔平三縣實在其環抱之内因勢利導水到渠成故唐清漢惠四渠自峽口連屬而北匪盡人功抑亦地利也今欲另引新渠又須在唐渠之口業已插入峽内數里更無餘地可容施工則新渠自不能不借用唐渠以資輸灌現定辦法擬將唐渠口門劈寛挖深俾得多進水澤至離口約百里之靖益堡地方名馬驛墩者始開支口向西北行八十四里而至楊信堡以前即有積潦多處約六十里始達墾所須俟明春水退方能丈量茲將此八十四里之地分作六叚包夫承挖寛至三丈深及六尺限於封凍之前一律開通土工旣竣則䭾連木石稭料挨工堆積待至明年春融水涸再從事於唐渠正身高培隄防增建閘埧並及梢段各支流之分理溝洫等役首尾並舉倘無意外阻滯大約夏間即可觀成至寗夏地低河高不憂旱而憂潦稻秧旣茁民間輒澄渾撒請借黃流游泥當作肥料撒出 
 
 

Page 5

 
 
之水汛濫四溢從前各渠均有清水溝及暗洞借資宣洩亂後充塞近雖陸續修復而工多欵絀終難一律暢通奴才等擬於動工之際隨處代爲疏濬俾民田永免浸潰之憂且唐渠失修已久經此培補獲益亦多又選派馬隊八十名更番巡哨步隊二百名並力開挖旣可彈壓事端並令旗丁等涉歷工程稍識胝胼况味將來歸農之日或不虞其五穀不分現已於十月十一日設墾務局於府城刋給關防以資信守 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要]  
　　達賴喇嘛行蹤字林西報云達賴喇嘛已抵黃河惟是否將抵漢口或迤西逕回西藏尙無確報 
　　坎拿大禁烟會專員來滬文滙報初七日倫敦電云前充坎拿大工部副大臣現任上海萬國禁烟大會坎拿大專員金氏現已定期西歷元旦（初十日）乘大英公司郵船不列顛利號遄赴上海 
分類新聞政界 
[示諭換給烟牌章程廣東]  
　　粤垣布政司提學司按察司鹽運司勸業道巡警道會銜出示曉諭云案奉前兩廣總督部堂周札開政務處奏定禁烟章程第二條内開分給牌照以杜新吸其牌照分爲甲號乙號兩種年在六十以外領甲牌六十以内領乙牌等因又本局前定禁烟章程内開牌照一年一換限定遞年減購以期依限戒斷查頒發烟牌一事原所以限制吸烟乃自去歲發牌以後而無牌私購私賣者仍屬層見迭出或雖有牌而購烟數次或每次購烟並不按照牌上分量似此漫無限制於禁烟前途實多窒碍現届換牌之時本司道等當飭辦理禁烟委員與戒烟會妥議攺訂牌戒經詳請爵憲批准照辦在案刻下烟牌　經飭匠製就合行出示曉諭爲此示仰各居民人等知悉爾等如曾染嗜好即行前赴該管分局換牌領照恪遵後開章程至賣膏之店亦一律遵章辦理倘敢故違吸者賣者均嚴行懲罰決不姑寛凛之毌違 
附章程十三條（計開）一各吸烟者到各分局領牌不取分文一凡未領牌者如原已領牌須將舊牌向該管分局繳銷該分局調查烟牌存根及此次調查表核明確有此人方准發牌其前未領牌者則以調查表爲憑如調查表無名不准發給一凡前用僞名領牌者准其取具妥實紳商仕宦保結來局呈明准其更正如不來局呈請更正日後查出係用僞名即將牌照追繳並勒令入所戒烟年在六十以上准其更正吸食然仍須酌量議罰一此次換牌其領乙牌者吸烟數目須照原量减少二成領甲牌者照原量减少一成一凡在外屬領牌者仍持舊牌向該管地方官換領不得來省城分局更換以歸劃一一凡曾因案追繳烟牌及已在戒烟所戒斷者一概不准領牌如有僞名冒領一經查出除追繳外仍罰苦工三個月不能充苦工者照章罰鍰贖罪一凡各學堂敎習學生執事員及在陸軍警察供差者不准領此牌照如有僞名冒領查出照平民加一等處罰一凡各項娼寮博館茶樓客庽渡船概不准領牌開燈一凡閉歇之烟館番攤外館薙髮店更栅夫地保館轎館挑夫館厠夫及各寺僧尼其領牌吸烟者均須繳呈相片三分一粘牌上一存分局以備稽查相片不備者不得換領新牌一凡領牌購烟者按照牌内每日烟癮若干買足不准多購一凡新到省之人其長供在省者如欲領牌政界須有同鄉官結方得補領工商界則由殷實商店出結暫住者不發烟牌一凡領牌吸烟者務須遵守牌上章程如敢故違照章處罰一凡售烟各店須刻一楷書小章長三分五釐闊一分七釐遇有人客購烟即將此章蓋用月日之下各烟店如見烟牌背面月日上已蓋小章不准復賣違者酌罰 
[地方自治開正式會紀事蘇州]  
　　蘇城地方自治會前議定初五日午言子廟開正式會各情已紀本報茲悉是日到會者約一百數十餘人先由蔣議長宣佈宣講所成立必研究一盡善方法是否星期宣講幾次因開通民智實係當今要務潘君研生起言宣講所所講須求活潑不必編定深奥講義因一般人民下流社會居多須先將關於民生有益之處詳細講述易於動聽程君秉之起言宣講得力全在講員現除已担任者有無再行多認幾人議長云先儘本會會員担任當有宋君叔琴吳君伯寅朱君惠我孫君鏡楚郭君毅齋章君伯英陳君達天李君子靑馬君錫齋陶君清臣陶君子瑜担任宣講次議長言俟俟内經費寛裕再行推廣添設至事務所因經費支絀暫俟緩設現設通信處於倪源源珠寳鋪後議定常會期每月十七日在王仁孝祠開會其餘俟部頒章程到後再會議一切辦法 
[鹽運使會議鹽政杭州]  
　　運司王都轉遍發傳單傳集在浙省候補實缺鹽務人員准於初五日赴署商議鹽政浙省鹽塲各員共有數百人是日所議者係復引之事 
[縣令調補要缺兩誌蘇州]  
　　蘇藩憲以正任上海縣王念祖調補元和縣缺現已奉部核准所遺上海縣缺查有現署通州正任靑浦縣田寳榮堪以調補業已牌示又揚州府甘泉縣謝元洪已升補海州直隸州缺所遺甘泉縣缺經寗藩樊方伯查有阜寗縣周景燾堪以調補牌示飭遵 
軍界 
[鄂軍弁兵逃往皖省武昌]  
　　鄂省陸軍自編配成鎭後下級弁目及兵丁久無升階現各恊禁標營弁目聞皖軍恊統余大鴻欲招致鄂軍舊部擢升軍官故紛紛棄置軍械潜逃往皖張虎臣統制聞悉大怒傳諭各該長官飭將潛逃赴皖官弁目兵名數查明具報以便詳請鄂督咨照皖撫將逃往各弁兵按名解鄂先治以潛逃之罪再除其軍籍以重紀律 
[營務總辦閱視砲台寗波]  
　　浙江全省營務處總辦靳雲鵬現奉撫憲札委巡視沿海沿江一帶砲台情形特於初二日抵甬面謁提憲立即駕輪赴鎭閱看南北兩岸各砲台 
[議勘工輜隊營房續誌蘇州]  
　　蘇省陸軍標營添練工輜各一隊本擬將上津橋舊營房重加修葺駐紥兵士已兩誌本報茲聞劉協統查悉該營房現有改設商品陳列所之議應否另勘營房抑令陳列所攺設他處未便擅專因特將情禀請撫憲核示 
[通飭營汛勿離職守鎭江]  
　　江督端午帥以現當防務緊要之際 
 
 

Page 11

 
 
　　所有各處駐防營汛亟宜認眞操練竭力整頓各該防營統領員弁切勿擅離防次以免疎誤駐鎭各防軍統領奉札後已轉飭各營遵辦 
[提督呈送各營官弁兵丁數目蘇州]  
　　陸軍部委派一等諮議官袁世輔觀察親歷江震澱山湖松江等處調查軍政已誌前報茲悉諮議官到滬後不及到松乃由江南提督劉軍門派楊參戎將所轄各營官弁兵數錄摺專送賚呈以資考核茲將條目錄下 
一提中營參將守備千把總外委額外計十一員巡警兵六十三名一提左營游擊守備千把總外委額外計十四員巡警兵九十一名一提後營游擊守備千把總外委額外計十五員巡警兵六十三名一城守營游擊守備千把總外委額外計十七員巡警兵七十六名 
一金山營游擊守備千把總外委額外計十六員巡警兵六十名一柘林營都司千把總外委額外計八員巡警兵五十名一靑村營都司千把總外委額外計五員巡警兵五十二名　一平望營都司千把總外委額外計六員巡警兵六十名一常州營游擊守備千把總外委額外計十六員巡警兵一百二十七名一鎭江營參將守備千把總外委額外計十八員巡警兵二百十三名一江陰營游擊守備千把總外委額外計六員巡警兵六十七名一清江營守備千把總外委額外計六員巡警兵六十八名一孟河營都司千把總外委額外計六員巡警兵五十名一裏河水師太湖左營副將守備千把總外委計十八員八團二隻杉板十六隻共兵二百三十四名又陸防外委一弁巡警兵十四名一裏河水師太湖右營都司十把總外委計十八員八團二隻杉板十六隻共兵二百三十四名又陸防額外一弁巡警兵十名一裏河水師淞北營副將守備千把總外委計十八員杉板十八隻共兵二百二十六名一裏河水師淞南營游擊守備千把總外委計十八員杉板十八隻共兵二百二十六名一裏河水師提右營參將千把總外委計二十員杉板二十隻共兵二百五十名又陸防守備千總外委額外計五員巡警兵九十名一提標新兵中副兩營管帶帮帶哨弁計各六員練兵各三百三十一名一留防三隊隊官排長計十二員號護正副目正兵夥勇共四百二十名以上水陸巡警練兵共二十一員留防三隊副將兩員叅將三員游擊八員都司五員守備十四員千總三十七弁把總五十六弁外委八十三弁額外四十三弁巡警兵一千二百零七名八團及杉板共九十二隻水兵一千一百七十名練兵中副兩營員弁兵丁六百五十四員名留防三隊員弁目兵四百三十二員名 
[請免賠償陸軍小學損失安慶]  
　　安慶陸軍小學堂月前因馬砲兵變損失甚鉅當經朱中丞一再諭令該堂總辦王道明德詳細開報後以聲叙含糊批飭責令賠償各在案茲聞該堂王總辦業已遵批將失物及未失物並事後尋獲物件數目分别造具文詳復懇請免予賠 
償等因未卜朱撫軍能准如所請否也 
[加給城門武弁月薪安慶]  
　　安省城門委員劉萬勝等五弁近以此次兵叛均屬在事出力其管城文員業經巡警道分别加給薪水武弁事同一律未便向隅因卽援案聯名公禀皖撫請賜核辦當經朱中丞准如所請批飭每員每月酌加薪水錢二千文以示公允 
學務 
[兩校考試畢業消息松江]  
　　松江府中學堂考試畢業先期由監督禀請提學使來堂考試現樊學司已派陸爾魁到松監考大約二十日左右考畢　又雲間師範學堂現届二年畢業之期俟年終大考竣事後亦須禀請提學使派員來松考試畢業 
[師範附設高等小學江西]  
　　江西優級師範學堂因師範生實地練習照　應附設高等小學堂茲於本堂校舍後空地新造小學堂一所年内落成准於明年正月開學招生五十名自十二歲以上至十五歲爲止以曾讀四書略識文義能徒手作字者爲合格現經該堂禀奉林學使示期招生籌備開辦 
[委員密查句容學務鎭江]  
　　江寗提學陳子礪方伯因句容縣學務控案密委候補知縣陳周愼前往詳查一面據情禀復察奪以便究辦 
[尊經要言出現山東]  
　　魯省育才學堂敎員李西成近仿羅忠節小學韻語　括王文成公尊經閣記大意成尊經要言四言韻文一册呈送學憲核定奉批云景行先哲洵屬有志之士深堪嘉尙陽明之學知行合一正足藥今日空談之病該員身肩敎育之任卽可本所學以見之實行本署司有厚望焉 
[派員會考中學畢業寗波]  
　　甬郡府中學堂頭班生現届畢業之期爰經監督馮子蕃造具各生履歷以及平日課程呈請派員蒞堂會考旋奉提學司批准舉辦考試仰候札飭寗波府佐治員蒞堂會同該郡學務人員認眞考驗 
[敎育會更選職員常州]  
　　武陽敎育會於前日在中學堂開會到者五十二人遵章半年更選職員當即投票選舉當選正副會長仍係屠元博惲北生兩君屠惲二君果辭不獲續又提議此後職員一年更選一次會長聯舉不連任時已傍晚遂散會 
實業 
[呂督辦赴寗漢口]  
　　督辦津浦鐵路大臣呂尙書海寰刻由京乘火車於上月二十九日抵漢該路南叚總局坐辦汪太守樹棠提調楊刺史蔭桐均由南京抵漢迎迓聞呂尙書昨已由漢乘輪赴寗矣 
[飭議維持錢價條陳武昌]  
　　武漢銀價近日仍未少跌銅元充斥如故現有黃岡縣熊令賓條陳鄂督請將收銀發銀之欵酌量改用銅元以維錢價略謂查丁漕兩項向係收銀而發出堤工各欵又係用錢出入交易兩面吃虧均不合宜擬請嗣後常捐及虚銜封典均按實銀合錢繳捐每兩照巿面明讓五分收錢之數雖略有虧耗然捐項踴躍銀價公平實於巿面大有裨益且各處修堤發欵即以此錢散放旣免兌換又無折耗至各營軍餉向係發銀兵勇領出換錢又有折耗不如按照巿價核算發錢彼此有濟似此收發銅元之處旣多則銀價不抑自平至省外地方仍照舊章收銀發銀以免搬運爲難等語陳小帥以其所言不爲無見特批飭三司善後牙釐官錢籌振各局議復核辦 
[粤路辦事人濫支鉅薪廣東]  
　　粤路自總協理月薪加送二千兩一千兩之後近聞公司執事均將薪水加增文案二人徐少白二百元張眞甫一百三十元繙譯朱琴叔一百五十元管印一人梁璞獻百元書記三人歐陽詩仲李心甫崔本初六十元管倉許裁之三百五十五元又作弊斥革之鄺芹生復用加增百元統計公司及工程處購地處收支所每年需支薪工約四十餘萬云 
[浙路公司近聞浙江]  
　　浙路公司自本月初一日起實行職員通守章程及給假章程聞每日到公時刻春冬定上午八時夏秋上午定七時起退業時間一律定下午五時止曠公至兩時者扣薪半日每月給例假三天遠處職員給年假三十天除疾病事故外告假均須扣薪如例假 
 
 

Page 12

 
 
　　不假照月薪增給每人給告假條每科給告假薄由科長按月登記計算假期多寡以定月給所有職員及客過訪者均須登簿註明某局某科姓名及出入時刻專派一員職司其事每晚送呈總理查閱又聞營業局長沈新三疊次告退運輸科長徐璋之庶務科長黃孟裕均先後求去現聞營業局一事由湯總理委翻譯員李競强暫時代理路綫人城所有開鑿城穴巳經動工聞須先築輕便鐵道一條以便運輸材料之用不日即須開築電務科業已裁併他局所有該科職員亦已裁汰多人 
[虧欠莊欵提省訊辦蘇州]  
　　蘇垣仁和等莊前因江陰濟善公典虧欠莊欵爲數甚鉅曾控奉撫憲批飭追繳嗣據江陰縣錄案詳報當奉方伯批云據詳已悉仰蘇州府俟人証解到立即提集質訊錄供照會總商會秉公談判具詳勿稍含混至祝丹卿被控各節旣經該縣詳細密查並無確據代遞洪韶節略亦商務範圍以内之事不得謂破壞會章是蘇莊號以無據讕言挾嫌具控果不出上海商會所料良深詫異應否免予置議或再澈究虚實旣據並詳仍候兩院憲核示遵行 
雜記 
[焚燒屋宇千餘間之激戰廣東]  
　　順德新會交界之藤鄉黃胡兩姓近因爭涌口沙田起釁於上月二十九日九點鐘黃姓先開砲向胡姓轟擊并燒燬别村胡姓胡姓還砲接戰復乘機將南山坊余姓龍田坊馮姓大山坊黎姓盡行燒毁又由石門頭之胡姓往燒聯芳坊廖姓更乘機往燒程姓兩造焚燒屋宇千餘間死人以百十計現仍砲聲隆隆如臨巨敵該處與猪頭山行營相隔咫尺竟若不聞釀成此禍亦可概矣 
[膏土店罷巿續聞安慶]  
　　皖省膏土店因加捐罷巿一案已誌前報刻聞商會各董出爲調停先向土膏各舖力勸照常開巿毌自驚擾如巡警道仍照前次如捐再由該會公禀請從寛　 
[官紳捐助漳災厦門]  
　　漳州水災南洋各埠華僑助銀助米計有七八萬之多松督當撥五千兩派胡守散放後得京電又撥萬兩日昨解漳爲修提之費厦道劉子貞觀察昨亦邀請各紳到署集欵助賑觀察倡捐四百元一時葉清池捐四千八百元陳伯濟閣學捐六千四百元林薇閣捐一千元林雲龍捐二千元漳州何道台捐一千元已陸續滙解到漳 
[怡生厚聯號倒欠滋訟彚記江西]  
　　贛省錢商潤昌祥禀奉陳少石方伯批據禀該商開設潤昌祥惠康兩錢店與漢口怡生和往來滙兌怡生和共欠潤昌祥銀五千餘兩存惠康銀二千六百餘兩現在怡生和倒閉置潤昌祥欠欵於不問反向索取惠康存欵並揑付銀二千兩商店銀錢往來應有字據可憑所禀如果屬實僅可携帶字據赴漢口商會公論未可率聽該商一面之詞遽准立案着卽知照又江蘇上元縣職商萬嘉猷禀奉贛藩陳方伯批查怡和興省外各錢舖倒欠湖北漢鎭及江西省垣公私各欵甚鉅業經委員查封各産備抵在案該職商被怡興莊客李硯田倒騙紋銀一萬餘兩之多乘間潜逃殊屬胆玩仰南昌府即飭南昌縣迅速查據訊追一面移會撫州府即飭臨川縣一體緝拿李硯田並經手雙程甫到案嚴訊究追給領毌任匿延 
[司巡舞弊重罰浙江]  
　　桐鄉縣屬屠甸寺釐卡司巡無弊塡運空照被震澤卡員盤查破獲一案前經蘇藩司咨行浙藩飭提司巡人等歸案訊究狡不承認仍將司事吳立堂巡丁吳焜絲販張寳榮等交還浙省並飭嘉興府密拿汪九仔解省發交杭州府澈究茲聞卓太守訊據吳立堂供實因該販張寳榮希圖一照重運收受賄洋六元塡給留空日期護照惟當時吳適患病嘱令伙夫汪九仔掣給護照代塡絲斤數目留空日期汪分得贓洋一元現將該司事吳立堂依律擬杖七十斥革從九職銜汪九仔擬杖六十與吳比照新章罰銀併追繳賄洋充公巡丁吳焜訊不知情飭釋絲販張寳榮照例以財營求與受同科例不過以杖罰銀擬照絲捐定章示罰現聞釐餉局以所擬絲販太輕偷運之貨照章應捐三十餘元飭令以十倍罰贖須洋三百六七十元云 
[薙髮匠又起風潮浙江]  
　　浙省各薙髮匠因國恤期内無可謀食請求補助前經官商學界捐集巨欵已於前月杪給發已誌本報此次所給發之欵係每人一元原爲津貼各店夥飯食之資故皆交與各店主不准夥友擅自支用茲聞夥友大爲不然昨日集議於佑聖觀内到者約三千餘人其意則謂此項捐欵若祗補助店主何以前此具禀造册等費皆派及夥友非照四六均分之舊規辦理不可未知各店主若何對付也 
[委查蒲圻令控案武昌]  
　　鄂督陳小帥刻據蒲圻縣舉人汪夢桂等禀稱該縣白令匿欵加捐苛罰勒索並任用私人廣收壽禮小帥以詞出一面殊難憑信特飭三司迅委妥員往查據實禀覆以憑核奪 
記事 
　　某鄉董解釋立憲大意 
　　余糊口於四方。一載之中。或鄉鎭。或城巿。轉徙靡定。因稍稍識世態。某日偶至某鄉董家。值隆冬。置炭鑪於旁。入其室。便覺温煖。見某董衣重裘。横於榻上。吞雲吐霧。意甚得也。余愛其室温煖。談半日。尙徘徊不忍去。適有鄉人入見某董。呼老爺之聲不絶。某董叩以鄉間收租情狀。鄉人一一答之。余厭其絮絮不休。將起話别。某董覺之。挽余手堅留。余復坐。與之談話。鄉人仍在側。默不一言。少頃起而問曰。兩年來。一人傳十。十人傳百。都說國家要立憲了。九十月來。見某老爺爲諮議局事。到城裏去。又見某老爺爲諮議局事。挨戶查問。編造册子。說是諮諸局爲立憲最要機關。極其重大。不知立憲兩字。究作何解。某董乃丢去煙槍。噴出一口烟。正色端坐而言曰。字義你們如何懂。今說個大意給你聽。這個立。　事情。不過我們與父母官平等是了。鄉人曰。然則老爺。們都可與縣裏府裏稱兄道弟麽。某董曰。這個稱兄道弟。向來如此。今立憲之後。譬如遇着地方上事情。我們說辦。府裏縣裏不能不辦。我們說不能辦。府裏縣裏也莫可如何。雖說與父母官平等。實際還要利害呢。告訴你們鄉人。以後聽我們的說話。還要比府縣憲告示認眞一些方可。否則要送衙門。就送衙門了。鄉人曰。然則立憲立憲之聲。閙到鄉間。不過爲幾位董事老爺張的威勢罷了。某董曰是。鄉人曰。然則我們在地獄。比專制時代。越陷越深了。某董曰是。余不禁大笑。某董亦大笑。鄉人微笑而齒不。露余乃辭出。鄉人偕焉。私謂余曰。某老爺因吃烏煙。諮議局册上。聞得已除名。還要在爾我們前擺架子。豈不可嗤。余又仰天大笑。别鄉人而歸。 
大腹曰。某董解釋立憲大意。中國前途立憲之模型。已不能外此而别鑄。是不可以無記。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[浙江]  
　　浙籌辦處分致十府電云該府所屬各廳州縣調查員已否於初一日一律出發速分别電復嗣後府廳州縣遇有交替辦理毌得遲延前後任應各將辦理起訖情形具報已發章程通告及各種札件尤宜提由并交該府仍迅電各屬遵照并移後任接洽籌辦處支 
[山東]  
　　濟南府司選員演講所於初一日開會先由助講員報告開會宗旨次由主席張太守演說云今日爲濟南府司選員開會演講第一日演講已有著錄凡選舉之資格調查之方法條分縷析釐然秩然至諮議局成立後對於地方之公益行政之補助撫帥曁參議諸公再之詳矣無待贅述所願爲聽講諸君進一言者一縣之選舉與全省之選舉息息相關譬如人之一身但有一節不靈則全體機關爲之牽掣故所立期限極嚴不使有一縣落後至誤初選之時期諸君將從事調查其責任重則考覈不得不嚴其條自煩則研究不得不細且所調查者同鄉共井之人耳目切近或遺或濫衆皆得而議之願諸君講習討論無以其煩瑣而厭倦無以其顯易而忽略也抑聞之非常之原黎民所懼尤願諸君於聽講之餘心知其意他日歸與父老子弟述朝廷之德意通官民之隔閡無使有所疑懼或自放棄其權利豈惟一邑之進步亦中國前途之幸福鄙人將試目以俟之次來賓黃參議演說演講所之緣起諮議局之性質調查員之職任調查選舉之重要次司選員尹君祚章演說到會者百餘人頗極一時之盛 
[湖北]  
　　代理警道金峙生觀察刻將關於諮議局選舉會塲臨時警察規則預爲擬定詳奉鄂督核准已紀前報茲將條目續錄於下第一條丹從事關於議塲及選舉時之警察官吏應受巡警道特别命令第二條警察官僅任議塲外之警察事務若議塲内事務其權應由議長行使之第三條當開會之際警察官吏須受議長之指揮若諮議局之内部有重罪輕罪之現行犯時非承議長之命令不得逮捕第四條警察官吏得入投票所第五條投票管理員之職掌規定於議員選舉章程第二十二條保持投票所之秩序爲必要凡遇有事故時警察官吏須應其請求而處分之第六條依議員選舉章程第三十一條之規定於投票所週圍得臨時增派巡警嚴查一切其人數之多寡由巡警道配置之第七條關於選舉而有携帶足供傷人之器械者警吏得臨時暫收其器械免滋危險第八條犯本規則第七條所列之事項而不服從者警吏得隨時逮捕而請命於監督以懲罰之第九條於選舉會塲爲欲張選舉之氣勢集合多人組成隊往來又或演放烟火及鳴鐘鼓喇叭之類者警察官吏得制止之第十條犯本規則第九條所列之事項不受警察官吏之制止者應處以相當之懲罰第十一條本規則對於諮議局會議時及府縣選舉時均適用但俟民政部頒有定章仍當隨時酌改 
　　士民實行調查 
[江蘇蘇屬（常州錫金）]  
　　無錫金匱兩邑選舉調查草簿於十一月廿九日依限造齊送交初選監督審查合格之人城廂内外金多於錫各鄉錫多於金無錫計共三千五百六十餘名金匱計共二千七百七十餘名金匱南鄉地處膏腴人民殷實而該處扇圖董玩視公益並不認眞調查每圖僅塡數名敷衍塞責致人數較北鄉反少三分之一現擬於初十後照章宣示投票區無錫擬劃分七區金匱劃分六區 
[又（松江華婁）]  
　　初六日華婁事務所正副所長及兩縣審查員齊集所中談判關於選舉調查各事宜旋將各議案通過大約造册告竣即可送交初選監督矣惟接府署照會有舉籌辦處札指南鄉李侯張三董嗜烟云云或謂調查員中無此三人且李亦並不嗜烟云 
[專件]  
　　蔡文森致錫金選舉調查事務所函 
　　近蘇籌辦處以諮議局之分合徵各屬同意此間衆論皆謂當合未知尊恉如何頃偶得一必合之證據錄塵左右亦一資料也近日論者皆謂江蘇行政恒統于督是固然矣其實撫帥亦有專政之處如地丁奏銷是也十一月初二日民政部官報載蘇撫奏寗屬上年分地丁完欠數目蓋寗屬亦歸蘇撫奏銷此亦寗蘇不可分之確據摺又言據署江寗布政使陳伯陶詳稱江蘇省經征地丁等欵正耗錢糧例應於次年五月内截數造册報銷江寗等屬因撫潘不同城例准展限一個月於次年六月内造報歷經循辦云云據此可知其奏銷定制一得之愚備答復籌辦處之參照惟乞鑒察 
[河南諮議局詳定辦事期限表]  
　　各省諮議局統限於明年九月初一日成立期間本僅一年預省於十月十二日始設籌辦處爲時較晚例限逾促若不詳細列表通飭不足以示　　限制而免歧誤今將所定辦事期限分列於左 
　　本處選員講習章程十月十八起至月底止 
　　本處分派講習員到各府直隸州十一月間 
　　各廳州縣派理明詞達紳士到本府直隸州聽講十一月間 
　　本處發各廳州縣選舉人資格調查表册十二月發到 
　　本處發各廳州縣選舉告示張貼城鄉十二月發到 
　　各廳州縣派定選舉調查員正月初十日前派定 
　　各廳州縣調查員會同城鄉董事發選舉資格表正月十一日 
　　各廳州縣調查員會同城鄉董事收選舉資格表二月十一日 
　　各廳州縣調查員覆查選舉資格二月十五日止 
　　各廳州縣彚造選舉人名册一面榜示二月二十日 
　　各廳州縣申送選舉人名册於本府直隸州二月二十日 
　　選舉人呈請更正名册自二月二十起至閏月初十止 
　　判定選舉人呈請更正名册一面將更正人名申報本府直隸州自二月 
 
 

Page 19

 
 
　　二十起至閏月底止 
　　各府直隸州核定選舉人名册彚申於巡撫及本處三月初五日 
巡撫按選舉人名册分配議員額數飭知各府直隸州榜示於各複選區三月二十五日 
　　各府直隸州分配初選當選人名數飭知各廳州縣榜示四月初五日 
各廳州縣呈報投票區及投票所開票所地址於各府各直隸州投票區不得過十處三月初五日報出（未完） 
本埠新聞 
[日本戰艦抵淞]  
　　日本頭等戰鬥艦阿蘇宗谷兩號於初一日由　　南洋游歷抵淞下椗三夾水當抵淞時中國海圻兵艦及南石塘砲台均鳴砲十五響申敬該二艦係四枝烟囱連日弁兵放假赴滬者日有三四百名向淞滬鐵路包定客車四乘聞該二艦係曩年得自俄國云 
[江督再飭查拿革黨]  
　　江督端午帥訪聞革黨孫汶確有來滬之說安慶叛首熊成基亦已潜逃到滬又於前日電飭滬道轉飭上海縣並各巡警局及英法兩廨員照會捕房一體查緝務獲解辦 
[劉軍門防範革黨]  
　　江南提台劉軍門札行提右營略謂奉督憲咨飭以安慶兵變後聞有逃兵以及革黨勾串營兵希圖擾害飭即嚴密防範等因爲此札飭該營務將各兵丁實意防範無事時不准任意出外游蕩如有形跡　疑之人來營與兵丁接談即須嚴加查問外來信函如非家信其封面署名可疑者亦須稽察 
[巡警總嚴戒用刑]  
　　閘北巡警局總辦汪觀察以各區分局仍有用刑情事昨飭警法課員聶司馬轉飭各分局嗣後如再用刑即以私刑議處 
[告誡地保之硃諭]  
　　本縣李大令於前日午後傳各地保到縣諭話茲將硃諭錄下照得本届新漕奉藩憲札飭冬收冬兌現已開倉啟徵該保等先將易知由單按戶分給傳諭各糧戶赶早赴櫃清完一律改收折色每石收制錢五千六百五十文隨交公脚費一千零五十二文每石共收錢六千七百零二文並奉帶收蒲肇河工捐除南廿四保外其餘各保圖每畝帶徵錢三十文倘遲至年外每石加收錢五百文切勿玩延致干提追 
　一各圖尙有欠各雜稅銀兩立等批解不准再延一各圖如有匪徒勾結鹽梟叙賭抽頭　演唱花鼓私宰耕牛一切違禁等事立時禀候提究一現届冬防各該地保等各宜加意　防範母得　忽干咎一圖内田地房産賣買出入一律改用官契不准私立白契如遇房　産田地成交即赴官契局領用將應提二成中費繳訖依限赴縣投稅如有短價以多報少　以及隱匿遲延一經發覺立即提案究罰該地保等扶同狥弊察出併究一本届漕糧分　櫃設在東溝塘工局内 
[批飭考騐體操學生]  
　　中國體操學堂普通科學生現届一年期滿程度請江督考驗給憑當奉批云據禀該校普通科學生現届一年期滿程度合格應行畢業者計有十九人請由本部堂面加考試給予文憑等情具見辦事熱心成效昭著至爲忻慰仰上海道就近考驗詳由本部堂加印文憑封發轉給毌庸該生等親自來寗以示體恤而資鼓勵 
[海運局定期開兌]  
　　江蘇海運滬局定於十二日開兌仍照向例每石發給斛費昨該局總辦示諭各屬解米船戶並經頭斛手人等不得舞弊攙水如敢故違定當重究 
[汽車撞斃行人]  
　　馬小眉昨駕汽車至英租界北京路黃浦路口將老者丁朝林撞倒碾傷血流不止由捕車送捕房轉送仁濟醫舘醫治不及旋即斃命屍子丁榮山立偕地保赴縣請驗 
[藉屍圖詐]  
　　胡家木橋賭棍宋巧子卽李巧子前晚與妻王氏反目宋將鐵尺擊斷王氏左臂氏氣忿塡胸吞烟圖盡迨送往同仁醫院醫治業已氣絶宋遂將氐屍車至仇人楊順子之門首希圖訛詐楊將宋扭至四路一區警局喊控押至昨晨解送總局轉解上海縣押候訊辦 
[城内]  
[封印日期]  
　　本縣李太令奉蘇藩飭知於十二月十九日午時封印明年正月十九日午時開印 
[揑名信函]  
　　日前有人冐揑七舖董事蔡山泉信函投送縣署干預公事昨爲蔡董查知當即到縣聲明並請查究 
[十棍何往]  
　　浦東土棍葉阿龍等曾搶棉綢花衣等船貨物質錢分用後有張來生在茶坊等處談論共事葉遂懷恨於十月二十一夜紏同薛木泉王根七等八九人至張家内搶去洋三十七元後由營弁將薛王拿獲解縣訊押茲經李大令復審薛土二犯逞刁不認喝各跪練良久一面提訊葉阿華據供阿龍雖係同族並不藏匿判張與阿華交保帮緝阿龍等到案再究薛王二犯還押 
[飭再理處]  
　　張趙氏抵於夫侄張祥祥之田單被祥祥盜賣得洋一千餘元後由董保族長勸令償給趙氏八百元祥祥聽張桂和唆使堅不應允茲經趙氏控奉本縣李大令提訊明確判桂和交差着地保姚旭生族長張也賢等再行理處 
[扭控船戶]  
　　闕學桂扭控船戶張金高窩留誘拐伊妻之金梅林由縣訊實判候解回鹽城原籍與金梅林一併究辦 
[迷信風水]  
　　王李氏控劉喜子將伊毆傷一案茲經本縣李大令訊悉因劉之小防夭殤疑由王李氏之地賣築鐵路關碍風水起釁判各斥釋不得再擾 
[痴漢嚇人]  
　　前晚有痴人某甲扮作無常鬼在東馬橋地方追嚇行人某乙旋經多人圍住將甲拘獲　與安士解區請究聞乙受驚後不省人事口吐白沫由人扶送回家驚魂始定 
[催解舊漕]  
　　蘇藩瑞方伯因上海舊漕尙未解清特委候補縣丞劉子淦來滬催解昨已到滬 
[道批五則]  
　　沙業認捐裕豐泰等禀批現在推廣巡警需費甚殷該業所認警捐早經抵用何得輙求緩解不准童德堃禀批查閱抄黏案由縣移廨飭提應俟提到訊明確情秉公辦理具報仰上海縣移會公廨一體遵照黏抄并發鄧瑞球禀批爾女是否被劉氏等誘拐卽已由縣訊追仰上海縣核案辦理具報董懋記等禀批此案前因孫令鴻猷奉差赴川欠欵又繳存重慶商會是以按照渝會來文詳蒙撫憲批准飭令王福齋赴川具領嗣准上海商務總會移開孫令已回滬請諭令到會以便邀同全體蜀問當面理結又經分行縣廨傳諭遵照迄今日久未更再任延宕應責成孫令立刻清理如再違延惟有督飭提訊但一經訊明果係孫令理曲定於追欵外另予相當之懲罰以正官方仰上海縣韓諭知之一面傳諭川帮各同鄉務須立任調停從速了结毌得忿爭干咎切切王福齋另禀黏發朱金華禀批查英册六千六百廿五號新契前經發勘尙未禀復旣有紏葛應准暫行止丈仰會丈局委員查照至張蘭全旣經由廨提案交保著自赴廨控理可也 
 
 

Page 20

 
 
[縣批兩則]  
　　朱澄曉等禀批張濂與濮義　　大爭租房屋現在濮旣遷讓則張濮之結解矣張濂果仍願租賃此房該房主等念其租住已久此次亦復受虧推情租給亦兩便之道何得遽行禀官阻止所請未便照准張濂禀批此案以租屋涉訟旣經商會理處濮義大許於十一月念二日遷讓何以至期不遷前據朱澄曉等聯名禀稱該商將于日内恃强遷入察核情詞濮義大巳經搬遷夫復何求該商仍願租賃此屋自須與朱姓說妥不得挾忿强爭著仍邀商會與朱姓婉商辦理可也毌再纏訟 
[官事]  
　　署理鎭洋縣知縣葛恩元昨日到縣拜會 
南巿 
[請禁偷捐]  
　　貨捐局總辦金太守查悉近　　有奸商通同卡巡司事私雇輸船裝運貨物希圖偷漏厘捐昨特禀請厘捐督辦朱觀察設法禁阻 
[未便啓封]  
　　王家碼頭天順昌花炮店欠　　租不理私將該店租與孫某改牌敬天順經工程局發封後孫即到局禀請啓封奉批略云該店欠租被控訊飭理處日久抗違實屬可惡現已發封極應赶緊另遷該商向租另有中保應自向理處 
[不認行竊]  
　　船戶姚吟香控夥朱阿桂竊　　取承弉白花一案昨由工程局復訊朱不承認判各退去候邀同証人到案再核 
[何故斥革]  
　　昨報登有總工程局巡士鄒　　南雲抛差私逃一則茲悉鄒係巡警學堂畢業生前由工程局借用鄒於初一日禀請銷差仍回閘北當時警務長並無不准銷差之言乃忽於初五日出一革條不知何故 
閘北 
[仍無確供]  
　　閘北巡警總局裁判員孫明　　府昨又會同警法課長聶司馬復訊騎巡捉賭肇禍一案由役將在押之張阿全張云清王阿桂陸阿榮等四人解案反復駁詰仍無實供判仍一併還押候再訊究 
[拿獲兇徒]  
　　奚海潮因謀斃瞎子海松逃匿杉　厰地方前晚被四路四區巡士在該處　康雜貨店内拿獲並將該店主水意順婦人奚徐氏一併拘局解送一區警局押候禀請總辦核辦 
[巡警總局批詞]  
　　巡警揚慶友傅耀卿禀　　批據禀巳悉該巡警以親老待養呈懇調區應行照准以遂孝思仰即賚批禀眀該管巡官聽候更調貢生唐發榮等禀批此案業經警法科訊明李貴宗實被馬業魁誣控已分别斥釋了案矣仰即知照民人顧炳生禀批此案業經發縣訊辦該民等旣欲代爲和息着即自行投縣聲請聽候核辦民人趙金桂禀批此案業經四路一區分局解送來案仰警法科迅提兩造秉公訊斷 
新租界 
[串拐女子]  
　　住店新閘路聚慶里之台灣人楊永記昨至捕房控告鄰人王韓氏宋葛培串拐伊女金弟捕頭詢悉王韓氏另犯别案收押飭楊自往公廨控訴 
[印人行竊]  
　　成都路拔維晏鷄毛棧管門印人竊取本行地毯經管棧西人察悉報知捕房飭派中西包探將該印人拘獲解送英領事署訊究 
英租界 
[拐匪收禁]  
　　曹小和張坤元顧杏生徐曹　　氏串拐顧羅氏之小孩三寳又崇明小孩周順卿賣於粤婦鄭歐陽氏由廨分别收押在案昨日復訊屬實判顧張曹三人各押西牢三年徐曹氏押女所一年鄭歐陽氏押候查明是否販賣再核三寳交其毌領回周順卿留廨候認 
[串拐婦女]  
　　蘇阿甫控吳葛氏陳李氏湯永祥盛福廷串拐伊妻陳氏昨由公廨訊明盛福延無干開釋吳葛氏判押女所二年陳李氏押三月湯永祥適因有病候痊愈再核蘇陳氏交其夫領回管束 
[省釋無辜]  
　　張子祥控陳正興王利正串拐小孩昨經公堂復訊明晣判陳押西牢一年王無干開釋 
[賭棍串騙]  
　　郭伯卿控徐逸亭串　銀兩　　昨由公廨提訊郭供被徐串賭騙去銀兩求追訊之徐供多狡賴判押候補提人証於下禮拜二再訊 
[狎客行竊]  
　　湖北路迎春坊二弄妓院傭　　婦陳李氏吳陸氏等控漢口人吳春廷袁卿雲周連生來院狎游串竊灰鼠皮襖等物昨由包探將吳等一併查獲解廨請究中西官因訊供不認判押候查明再訊 
[騙子狡供]  
　　匡連記控李竹廷騙洋五百元昨由公堂復訊李仍狡賴判押候禮拜四再訊 
[負欠纍纍]  
　　滋美洋行控李仁齋用空銀五百餘兩昨晨由探將李解廨李延博文律師到堂代表旋有嚴十良投案附控被欠洋一百元訊之李供無力歸還判李押三月並著嚴士良另行補禀候李押滿三月後再歸晚堂訊理 
[失火罰鍰]  
　　湖北路朝日東洋牙粉店起火一案昨晨由探將店夥俞伯君及見証錢松生等解廨復訊先據五十四號西探禀稱該店開設年餘初未保險甫於前月保有險銀二千兩即肇火災情實可疑訊之俞伯君及見證各人供係樓上總會起火判罰洋三百元分恤被災各戶完案 
[斥革印捕]  
　　福州路總巡捕房二百六十七號印捕向三百十五號二百九十七號兩華捕調笑被三道頭印捕查見禀知捕頭將該印捕斥革 
[婢女被拐]  
　　英總巡卜君昨日出示云據四川路姜公館報稱婢女阿寳年十三歲江北人能操蘇州口音十一月一號出外被拐等因爲此仰各探捕一嗣查訪倘能將該婢女獲到賞銀五十元 
[日商追欠]  
　　日商半田虎三助控沈祥照不還貨銀昨日由公廨傳案判沈押候訂期會訊 
[欠銀不還]  
　　日商三井洋行英商德律風公司控朱培初欠銀不還昨由差探查獲解廨請究判押候訂期會訊 
[房東獲咎]  
　　夏小雲控羅正福容留匪人　　偷竊衣服昨由公廨派差往傳羅倩友人劉萬生並延博文律師到堂聲稱羅因患病不能到堂中西官判劉浪去著羅於下禮拜二自行到案候質 
[小孩迷路]  
　　小孩陳阿四迷路由探查獲解廨判留廨候領 
[公堂瑣案]  
　　過犯王炳榮復來租界判押　　西牢三年期滿逐出張友甫竊白寳才衣物判押一月錢阿松竊李雨田衣服判押二月逐出劉德生竊瞿阿根衣服等物判交法捕房包探帶回訊辦顧阿榮竊李桑氏衣服判押二月逐出 
美租界 
[防範鼠疫]  
　　工部局以虹口一帶近有鼠疫茲特雇匠赶製鐵絲捕鼠籠派人按戶分送以免流流傳 
[單刀何用]  
　　江北人張小四子昨持單刀一柄在途行走由捕拘入捕房押候查辦 
[領回逃妻]  
　　陳柳柳之妻張氏背夫私逃茲由陳偵知住處報知捕房飭探將該氏拘入交陳領回管束 
法租界 
[暫緩送縣]  
　　住居寳興里之陳阿三被人戳斃經上海縣李大令蒞驗後因其中頗有可疑故飭包控將陳之二房東王阿方帶回捕房聽候提究昨日捕房將王解廨請示判仍還押候查明後再行送縣訊辦 
[搶匪宜懲]  
　　周永銘被孫文金戳傷手指搶去皮袋後由巡捕追獲解廨請究判枷示一月期滿再押捕房二月 
[串賣婦女]  
　　謝阿弟控沈雲龍陳沈氏串賣伊妻汪氏昨日由廨提訊被告供汪氏由謝之妻母作主賣與靑浦葉姓爲妻得洋五十元小的分得二十三元沈氏得十三元俱已用去判各還押候備文移提訊辦 
[誘拐妓女]  
　　施雲書蔣萬昌誘拐烟妓包小郎由捕將施蔣二人拘獲該妓亦自行逃出投案昨解公堂訊究妓供出外購物被拐並被當去銀釧衣物質劵呈電判妓交包裴氏領回施蔣還押候核 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記（廿四）]  
　　六號。余等就道。僅三鐘四十分。天尙未明。行二十餘威斯特。途中行人漸集。旣見一小湖。折入樅林之中央。沿湖約行三四基羅邁當。入深林中。路徑漸狹。幾疑復入一未開闢之森林。余等至此。竟不知所向。然此究非在沙漢中。一無所依傍也。當余在愛拿布加時。有人告余倘迷途時。但尋電桿。是即絶妙之嚮導也 
　　余等沿電線前進。路仍狹隘。樹根盤屈。極不利於車行。間有數處。須下車步行。偵察地勢。殊多困難。余等遇一兩輪之車。彼因讓道。避入林中。余就詢路徑。據云再行十五威斯特。可見平原。並有一小村。當入小村之前。須過一極狹之礦凹。深約三十邁當。其上有一小橋。爲樺木所造。 
　　晚六鐘。余等遂即休息。因是日途中遇雨。道路難行。精力疲憊極矣。但荒村野店。可食者僅有雞卵。室内又無餘地可以支牀。余等即在車中就寢幸夜間無雨。不致十分狼狽。 
　　七號四鐘。余等就道。自愛拿布加至加商之路。當以此爲最佳。不過略嫌太長。較取直徑。約多行八十基羅邁當。蓋余等向北。繞一絶大之折角也。因此余等遂不克過馬爾米史。此城共余等所過之道。約六威斯特。 
余等於抵加商之前六十八威斯特。。過一小橋余車在前。而哥里農君之車在余後。約二三基羅邁當。故余停憩候之。是時忽來一人。據云爲橋梁工程局之總理。所有各處之橋。係彼修造。大概皆用大料。 
　　此地去加商。尙有二十四威斯特。有一壯麗之標記。所以指示程途也。此間道路。已經人工修理。闊約七邁當。有一處尙未竣事。工人殊爲忙迫。並有壓地機器。 
　　加商乃在東俄羅斯一絶大絶美之城鎭。在加桑加河與倭爾加河滙流之處。居民十三萬人。爲加商省之首府。城之中央。所有房屋。皆磚石所建築。與歐陸之大城鎭無異。惟傍河一部分。爲回敎人所住居。仍以木材爲房櫳。與前此所見無異耳。城内有電車。客棧之牀。亦有墊裀及褥被矣。 
國外新聞 
[駐意美使辭職]  
　　初六日華盛頓電云美國駐意大使葛畢斯康　　氏業已辭職擬於西歷明年三月間離任美國駐紥各國使臣將有更動 
[俄國善拘革命黨]  
　　初六日倫敦電云俄京聖彼德堡近拘獲革命黨多人 
[美擬撤退古巴戌兵]  
　　初六日華盛頓電云美國定期西歷明年元旦起撤古巴戌兵 
[奥國歡迎俄大臣演說]  
　　初六日倫敦電云俄外務部大臣伊斯　　華克近在議院所發之演說奥國政界聞之頗爲喜悅 
[委副總統得志]  
　　初六日倫敦電云委京茄拉茄斯電稱高曼士　　總統業經各國承認享有委國大權此次革命未流滴血而大功竟將告成云 
[慰間法總統受驚]  
　　初五日栢靈電云法總統法里愛萊遇擊受驚後各處皆致慰詞 
[日本貴族之詖行]  
　　初六日東京電云藤堂伯爵近經日皇允准　　與武子郡主約婚茲由某貴族查明該爵前在英國開姆勃里治留學時曾取某英婦爲室回國後設計休之故已將該爵貴族銜開去並褫其應有之尊崇以上譯字林報 
[美國黨員被控]  
　　初六日紐約電云康萊克的克脫地方有黨員數人被人控告於近今選舉運動時行有不端之事 
[美國管理公司新章]  
　　初六日紐約電云新選總統塔孚脫現已　　設法實行管理大公司新章塔氏之意擬將各處商務局之權盡畀公司管理局而歸工商部節制如該局遇有控案即歸其裁判云以上譯泰晤士報 
[美糖大王逝世]  
　　初七日倫敦電云美國糖大王斯潑來開爾司君已在舊金山病殁遺産共值英金一千萬磅 
[意大利地震慘禍]  
　　初七日倫敦電云意大利開萊勃利亞省及　　雪西萊島近遭地震復加以雪西萊潮流之冲盪故人物遭殃者爲數甚巨 
[近東大變局五十八誌]  
　　初六日柏靈電云俄國外務部大臣伊　　斯華克近在議院所發之演說旣不抗拒奥國歸併巴斯利亞與赫在戈維拉復不要求兩省自治之權並承認前與奥國計定之約言故奥京人民對于此事頗爲滿意現該政府已備公牒及與俄國交換之文件分呈德法英意各政府矣以上譯文滙報 
 
 
 

Page 27

 
 
   
 
 

Page 28

 
 
   
 
