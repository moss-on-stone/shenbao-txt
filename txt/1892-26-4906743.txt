# 1892 - 26 - 4906743

 

Page 1

 
 
[第二次新印二十四史告成] [  圖書集成局啓]  
　　本局新印二十四史前次股票早已售完而問價者仍源源而來因又鳩工續印悉心監視精益求精髮憾全無校上次更爲美善現已告蕆請已購股票者速臨申報館取書至第一次購票諸君尚有存書在館者亦請前來提去俾得伏案揣摩若未經先付定銀者如於年内購書價亦照股票一律至明年則須另行釐訂也○鏡古書屋請本局校印新增刑案匯覽正續三編所有書票預定者每部洋六元請及早來購可也 
[綜論辛卯年上海市面]  
　　本館每至年終必綜計上海市面之興衰貿易之盈虧著爲論說此常例也蓋亦以知盈者之所以勇虧者之所以虧其興也有基其衰也有由可因此而知所觀感此則區區之用心云爾夫上海爲華洋總匯之區中國商務皆於此處爲樞紐上海盛則中國之商務皆盛上海衰則中國之商務皆衰外人胥於此覘中國是談商務者以上海比英之倫敦法之巴黎德之柏靈美之華盛頓迄於今則亦非昔日之比矣生意則漸覺艱難塲而則尤形闊綽金玉其外敗絮其中者在在有之以致虧空難彌倒帳疉見而市面乃更形竭蹶試將今年各業之盈絀略爲摭陳申地以錢莊爲百行之首各業均賴共通融以資轉運今年各莊家因去年震源壞事前車可鑒故無不兢兢業業業小心將事北市各莊雖小壞帳尙覺得利者多南市莊家則不免疉見倒帳盈不補絀矣進口之貨以洋布洋樂爲大宗洋布一業其價值之上落盈虧尙屬有數今則加以包先令定貨先令漲跌爲數極巨進出頗大其覔利也雖稍覺容易而一有虧損勢必兩受其傷故今年亦盈者少而絀者多洋樂一業行情無甚上落平平而已其有抛盤囤積此則有如錢業中之爲空盤其受虧也咎由自取非關乎生意有也至於出口各貨則大莫過於絲茶茶業則春間在漢皋大帮交易者半月間生意至七八百萬運來上海者乃零尾而已今歲春初各茶商進山採辦搶買高茶致低茶亦搶高價山價較往年漲至二三分錢及到漢皋而高茶大半消俄羅斯商家其餘发英商等消高茶不多所消者多平等之茶俄商本屬有限高茶　集致售開七八十兩之茶割價至四五十兩雖有高茶袛作低茶售出其中吃虧竟至二三百萬金此皆紅茶也平水茶則盈虧不一惟嚴茶尙能稍沾微利耳絲則自春徂冬行情竟無上落業此者　不致價有虧損而坐耗利息已非輕淺據老於絲業者謂今年通盤核算每包須耗至十一二兩則所傷亦不貲矣推其故　緣申地之行情朱大面内地之抄價已高正如俗語所謂做帽候頭大頭之大不知何時而帽則已成陳物如此做法又安得有賺錢之日乎此外若花業亦滬上大宗今年因秋間風潮太大歲稍歉收銷路又不甚暢咸稱虧本而抱布者則尙能獲利南市號家問北地年歲豐稔生意尙稱順手綢業價值平穩亦尙得利煤油洋棉紗皆因來源太廣大爲吃虧其餘如油業豆業米業以及點銅鉛錫鐵等雖有盈有虧要亦不過平平而已是則市面之大凡也夫今年閙教迭見謡諑紛如商賈者流大半皆有戒心不敢放瞻運貨故說者多以爲生意不佳多由於此殊不知膽大則不免於心粗或轉致僨事今以各有戒心而裏足不前則不過不賺錢而已虧折則决乎無之所謂塞翁失馬安知非福竊以謂中國商務而欲其興旺必自絲茶兩業始絲茶兩業至於今日大有江河日下之勢竟無有能挽狂攔於旣倒者僕前屢發狂言謂業此者大半誤於一貪字貨則貪進價則貪高做則貪多利則貪厚故其進貨也不顧出路之多少而一往直前不顧銷塲之何如而抬高進價不顧洋商有無增添而貨必多置不顧利之可獲與否而極力　排若此者必敗之道僕之論此非阻人之豪興也古云量入以爲出乃足以節用今日行商者亦當量出以爲入乃足以爭勝絲茶兩業苟能稍有轉機則各業商務之幸亦卽中國富强之基也竊願爲來歲經營中人爲芻堯之獻何如 
[本館接奉電音]  
　　昨由京友電傳諭旨一道敬謹譯登○十二月二十五日奉上諭定安裕祿秦派赴朝陽各軍援剿事竣分别留防撤回並請將尤爲出力　弁奬叙一摺此次奉天派山援剿熱河各軍疉次攻克賊巢斬擒要逆續又搜獲逃匪多名一併訊明正法梟示餘匪殄除殆盡地方一律肅清在事出力　弁奮勇可嘉目應量予奬叙副都統豐陞阿提督左寳貴親臨行陣督飭有方均著賞穿黄馬褂豐陹阿並賞給超勇巴圖魯名號左寳貴並賞給頭喆頂戴總兵聶　林著以提督記名簡放並賞給傑勇巴圖魯名號張恪清著過有總兵缺出開列在前請旨簡放並賞給頭品頂戴耿鳳鳴著賞給果勇巴圖魯名號並賞加提督銜叅將程楠森著以總兵記名簡放並賞給信勇巴圖魯名號恊領訥欽著遇有副都統缺出開列在前請旨簡放德源著以副都統記名簡放副叅領成斌著賞加二品頂戴並賞戴花翎三等侍衛希蘭都著賞給二等侍衛並賞戴花翎協領音登安著開復陳保升階翎銜並免交捐復銀兩佐領依凌　著以協領儘先卽補並賞加二品頂戴依桑阿常恩均著賞加二品頂戴並賞換花翎副將胡喜志馮占　均著以總兵記名簡放游擊金德鳳楊建　尤得勝閻文魁楊建春均著免補游擊以叅將儘先補用金德鳳並賞給實勇巴圖魯名號楊建德並賞給威勇已圖魯名號尤得勝並賞給耀勇巴圖魯名　楊建春並賞加副將銜都司張兆熊黄占標均著免補都司以游擊儘先補用並賞加副將銜騼騎校托克通阿著免補佐領以恊領　先補用並賞戴花翎裕光著免補驍騎校以防禦補用並賞換花翎知府余濬著免補知府以道員仍留奉天儘先補用並賞加二品頂戴知縣吳保祥著俟補直隸州知州後以知府用先換頂戴並賞給四品封典馬籀圖著免補本班以同知仍留原省歸候補班前先補用候選知縣涂景濤著賞加同知銜俟留省後仍以知縣歸候補班儘先補用並賞戴花翎守備張朝第著以都司儘先補用並賞加游擊銜領催劉定湘著免補驍騎校以防禦儘先卽補並賞換花翎驍騎校德本著免補驍騎校以防禦儘先卽補俟補防禦後以佐領補用雲騎尉科興額著以防禦補用並賞戴藍翎千總楊建勝徐綬廷均著以守備儘先補用並賞加都司銜典史夏穆　著俟補缺後以主簿儘先補用並賞給六品頂戴藍翎把總張起德著賞換花翎以示鼓勵另片奏敖罕郡王奈曼郡王各旂被賊蹂躪情形困苦懇恩撫卹等語著李鴻章奎斌飭屬籌欵妥爲賑撫餘著照所議辦理該衙門知道欽此 
 
 

Page 2

 
 
.　　金臺摭拾　神機營古翼幼丁隊管帶廣忠業經　簡授廂紅蒙副都统自應照章升改爲該隊專操所有前領該隊管帶鈐記應卽呈繳總理營務處換給該隊專操關防以昭信守按月改支專操口分除禀由慶邸批准外已分檄馬步各隊一體查照矣按神機營定例凡統領一隊者若實任二品人員名專操頒給銅質方關防一顆月支口分銀二十兩若非實任二品人員管帶頒給木質長方鈐記一顆月支口分銀十五兩以示區别云○新升欽天監漢監正并御三司天令衛垣詹吉於十二月初七日午時進署上任經主簿廳黏貼紅諭爲此示仰　署官生書吏及皂匠人等知悉至期進署一體謁見各宜凛遵勿違特示○吏部爲咨行事文選司案呈本部議覆浙江巡撫崧奏以留浙補用之鄭工分缺先知縣蔡秉澄請補浙江武康縣知縣等因查武康縣一缺旣經扣歸外補今請以該員抵補之處核與定例相符應准其補授二本於光緒十七年十一月二十九日具題奉旨蔡秉澄依議補授餘依議欽此欽遵到部理合黏抄原題咨行浙江巡撫查照辦理内閣爲咨覆事典籍廳案稱准廂黄旗漢軍都統咨取本衙保送入放公中佐領人員等因前來查内閣侍讀奎聨一員係廂黄漢旗籍應將該員保送入放本旂公中佐領之處咨覆廂黄旗漢都統查照○兵部爲咨行事職方司案呈本部議覆正藍滿都統請將原品休致正藍滿步軍校明鈺援案聲叙前在軍營從征打仗多次殺賊多名生擒賊匪臂受矛傷等情給食原俸等因查出征人員果有戰功休致後例准給食原俸今明鈺旣經前在軍營立功所請支食步軍校全俸可否之處請旨遵行一本於光緒十七年十一月三十日具題奉旨明鈺曾經出征打仗殺賊捉生受傷著給與全俸以養餘年餘依議欽此欽遵到部合將原題抄咨正藍滿都統查照辦理○欽天監爲曉諭事照得本監肄業生懸額當經本監奏請招考在案現今定於十二月十四日考試爲此出示曉諭報考人等知悉務於是日黎明携帶筆硯赴本監大堂聽候點名入塲考試萬勿自悮爲此特示○戶部爲片傳事俸餉處案呈所有各營兵丁應領本年皮袄奬賞銀兩現准銀庫付稱於十二月十二日開放爲此片傳親軍前鋒護軍火器等營轉飭承辦人員於是日辰刻赴庫承領○内務府廣儲司所屬内廷銀茶縀衣皮磁六庫本建於禁城之内向例五載盤查一次以昭櫦實而重庫儲兹届盤察内六庫之期經内務府開列王大臣銜名請派六人分往六庫逐一盤查有無虧短奏覆辦理一摺於十二月初九日具奏本日奉硃筆圈出睿親土魁斌肅親王隆懃大學士恩承禮部尙書崑岡戶部右侍郎崇禮禮部左侍郎啓秀欽此至盤庫日期尙未議定俟睿邸等定准容　續錄○已故大學士寳文靖公奉旨入祀京師賢良祠曾列邸抄兹聞欽天監擇吉於本年十二月初九日辰刻舉行寳文靖公栗主入祀典禮已由禮部太常寺分泒官員以襄盛事矣○禮部爲咨行事儀制司案呈本部題覆捐助義舉樂善好施这浙江歸水縣貢生葉瑞榮准其照例旌表一本於光緒十七年十二月初五日具題奉旨依議欽此欽遵到部全將原題抄黏咨行浙江巡撫查照辦理○禮部爲咨報事本部現有揀補漢郎中一排二人擬補滿員外郎一排一人升補科甲滿員外郎一排一人揀補漢員外郎一排二人擬補漢主事一排一人共五排七人於本月初十日帶領引見相應預行咨報奏處查照○戶部爲咨行事陜西司案呈本部覈覆山西巡撫劉奏以歸綏道代辦科布多購買例賞磚茶一千塊用過價值解運經費等項銀兩分晰造册送部覈銷等因經本部按照册開各疑用過銀數詳加鈎稽覈與歴届成案合符應准查銷一本於光緒十七年十二月初二日具題奉旨依議欽此欽遵到部合行黏抄咨行山西巡撫查照 
[吳門風土記]  
　　蘇州訪事人云金某者不知其名幼年曾習攻木人咸以金司務呼之家在撫轅左近其人外貎似乎忠厚而不知其實積竊也本月十九夜更魚二躍潛至金螄河沿糞頭張姓家門外見河中繫有二船遂擇其大者竊之苦無櫓僅以篙撐動行半里許過某柴行後柴堆上露出櫓尾喜極竊以爲天賜成功輕輕抽出不料有三輿夫臥柴堆上大喝曰何來竊賊敢優乃公睡興耶一躍登其船金　物將篙一揮輿夫中一人立足不牢倒仆河中大呼救命岸上二輿夫急跳下船將金獲住援入水之輿夫登岸金初猶揮拳毆擊意圖逃逸旋經柴行内人一齊動手綑送保甲局當經二叚委員陳二尹曁武總巡蘇都閫研訊之下供認不諱且稱某夜行竊某處連供數案歴歴始數家珍二尹與都閫斟酌之餘謂此係臣竊務須細細研訊然後送總捕署請懲遂交地甲看管廿一日午前金乘間扭斷鐵練如黄鶴之高翔地甲四處追尋香無蹤跡只得據情禀明二尹大怒將地甲重責數百板荷以巨枷著拿住此賊始准開釋○臬署差役蔣阿連寳順等至麒麟巷李益梅妓館内索費不遂互相鬥毆翌日李赴長洲縣署控陳沈大令飭差拘案質訊之下著押候查核云云兹悉是晚長洲縣帮審委員萬明府飭提覆訊以蔣等滋事詐錢各責一千板枷號示衆限一月後責釋○某晚營勇某甲與府學包廣文之長隨某乙口角繼復扭作一團廣文知之飭持名片送保甲總局請辦鄭别駕研訊之下以營勇滋事本干例禁飭責四百板在後著局差持名片送回中軍署盛中軍以旣係營勇不應先辦而後送回著仍送往局中請再重責一百板别駕遂於午後親至中軍署請見不知以後如何也○著名訟棍徐達三向在府署當書吏前年試塲舞弊經學憲札令斥革科以徒罪期滿釋回依然怙惡今春唆使某甲上控吳縣斷結之爭產案剛大中丞親提研訊問禀係何人所繕中直承不諱中丞立飭吳縣凌敬之大令星速緝拿大令升堂研訊徐尙不肯承認大令飭搜身畔搜出手巾包内皆詞狀於是噤口無言卽著重責四百板釘鐐收禁本月廿一日午前陳廉訪飭提過當以此等刁惡訟棍除去一人則民間訟事一日當少數起遂科以軍罪充發黑龍江現仍收禁吳縣獄中俟開春卽當起解矣○婁門外人趙某向在上海某衣莊爲夥嗣以尋花問柳虧欠鉅貲致生意辭歇返蘇後抑鬱無聊加以年關在邇避債無方潛於夜間取一盞紫霞膏和燒酒呑服夜半毒發呻吟牀第家人多方施救迄無效騐迨天明一縷幽魂竟赴森羅殿上矣謂非自作之孽而何 
[佘山探梅記]  
　　松江府恩詩農太守自交冬以後卽　留松委員三人並華婁兩捕廉輪流值夜四出嚴查城守營曾遊戎又督率汛弁許君等逐節分防周圍巡視每當雞聲喔喔時雖峭寒剌骨猶親歴僻巷小街本月十九夜譙樓已報五籌游戎道經華亭縣署　聞一聲欵乃有扁舟飛棹而來見其形亦可疑喝令停泊舟子出言侮慢游戎大怒飭隨從兵弁溯流追之得以扣住舟子恐罹於罪急躍入中流喧嚷間艙中某客從睡夢中驚醒飭家丁某甲出而求免游戎謂違禁夜行尙敢掉弄三寸舌乎隨喝責軍棍三百下叱之使退○青浦東鄕三圖徐涇鎭距縣治較遠久爲賭徒淵藪又得劣紳惡保得規包庇以故益無顧忌鎭中人楊某家貧不能自給偶向賭塲中小本營生不知因何大受某賭客夷傷地保韓某調停其事許給鷹銀兩餅爲養傷資楊允之豈知銀入韓囊竟爾乾没屢向索取反遭挫辱不堪一日遇諸中途又索前欵始而詈罵繼竟扭毆韓思先發制人遂赴縣庭以楊鳴鑼聚衆不遵禁令等情呶呶上訴錢邑尊飭差拘楊研詰數語喝笞八百枷示頭門訪事人述之如此意者事非無因乎○裏塔匯在郡治西鄕距城十七八里歸婁縣管轄其地有某寺住持僧天福托跡空門塵緣未絶與普照寺附近半開門某婦有私流水天台竟令頂上光光者步劉阮之武近則漸萌悔意不復參歡喜之禪而婦以意中人日漸生疎柴米油鹽醬醋茶行將無所仰給無奈親往寺中探訪至則室邇人遠蹤跡杳然一日訪悉僧避匿某寺中婦遂偕龜奴往見唇槍舌劍各逞機鋒旣而僧知事不諧託稱小遺而遁婦向寺中百般騒擾寺僧無可設法聽客所爲後不知其究竟 
[洋務掄才]  
　　金陵機器製造局同文館擇於十二月十六日考試是日清晨鐘喝七下總辦郭月樓會辦徐仲處二觀察騶從親臨柬請南洋大臣繙譯官沈仲禮司馬主使監院洪幼琴明經洋教習吳敏齋二尹漢教習江殿卿孝廉率領學生恭迎如禮八點鐘開考至午後五點鐘事畢所定之榜附錄於後欽加布政使銜江蘇卽補道郭爲出示曉諭事照得本道於本月十六日考試同文館學生所有取錄名次並分别奬 
 
 

Page 3

 
 
罰開列于左須至榜者王殿鰲朱家琳杜淮川舒振文徐鴻熙何汝晉郭文鈞王正才李元慶凌森胡永祺戴聲清金陵生江保清王㴻徐鼎和金履慶王慰曾陶郢培 
[清溪寒浪]  
　　各省機器製造局年例於封印時停工開印時開工惟金陵製造局總辦郭月樓觀察恐工役逸則思淫未免有酗酒滋事之弊遂遲至廿六日停工明年正月初十日卽開工辦事認眞一斑可見已○江南入冬以後雨雪甚稀以致四野蝗蝻大如米粒上憲訪諸老農咸謂愈和煖愈易爲患因行文各州縣令出示收買如不遵照則來歲飛蝗害稼不准報災立法可謂善矣然何如滕六君解事普施大地瓊珤乎 
[珠江餞歲]  
　　廣州訪事人云每届年終例有賞恤貧員度歲銀兩兹奉藩憲成竹銘方伯面諭庫儲支絀款項無多必須確係貧苦之員方許領取并著先赴廣州府報名以便查核○奏留在籍差委江蘇候補道温瓞源觀察經李筱泉制軍札委督辦機器製造局船局　雷局等差日前制軍親往察閱以觀察策畫精詳擬列諸薦剡上逹宸衷請旨從優議叙○前任浙江學政潘嶧琴學士現已請假回籍省墓並爲其次公子授室連日向各當道拜見當道亦如禮答拜○向例學政出轅必先試肇慶府蓋取肇始之義也兹徐花農文宗已行文肇慶府飭先將各縣文童取錄齊備聽候春間按臨想端州士庶必有磨礪以須者矣○某日上午時清平上陳塘某番攤賭館諸賭徒正當采烈興高突有暴客多人持械而入掠取桌上銀錢賭徒於其出門時奮力追捕至三板橋畔互相攻擊砲火齊施適有某甲走來不及避讓遂中藥彈鮮血淋漓一息奄奄閱時而斃親屬聞報詣縣鳴冤縣主諭候騐明緝兇究辦○增城縣屬新塘圩室宇雲連極形繁盛某日不戒於火猝然毒燄漫天鄕人素不勤修火政以致無從撲救任其自燒自熄計共焚去鋪户三十餘家閙熱之塲頓成灰燼回祿氏之威眞令人可畏哉○督轅牌示海門營叅將缺以現署水師提禁後營事儋州營儘先叅將爐滿江請補前山營都司缺以水師提標中營儘先都司吳良衛請補准補瓊州鎭右營都司龎玉璞飭赴本任 
[茅龍煽燄]  
　　蕪湖訪事人云本月十七夜黄昏後河南大關後一帶茅屋中忽然火起回祿氏大肆淫威拕朽摧枯幾若風捲敗籜良久始熄共焚去茅屋七家 
[彛陵冷話]  
　　外洋兵船上水手因在宜度歲不准在街面閒遊恐滋事端惟每日在南門街後野地方抛毬打彈以消永日可見帶兵官之法律森嚴也○前日輪船抵宜有本地人托船上便帶雜貨等件以備年下需用者被關上人查出欲充公拍賣經人婉轉懇求海關方開恩發還然以後仍不以爲例云○某洋行自置舿子船一艘裝載洋貨入川嗣後該船久不來宜攬載近忽載鹽下駛被該行查悉將船留住無如該船所裝之鹽包鹽商又不能久擱從中說合俾該船將鹽運往沙市後再將空船回宜不料該船下駛將鹽包起卸不肯言旋現已禀地方官押令該船戶仍將船運宜歸案辦理○冬令水涸洋船不能如期上下致將船價陡漲近日彞陵固陵寳華江通雖次第抵宜而上下貨物仍運載不盡又值年終無多日期各客莫不爭先發運奈船又不敢多載只得挨次而裝云 
[蘇省官報]  
　　十九日縣丞張沐慶禀謝奉飭查獲大宗偷漏蒙記功一次巡檢朱福履禀銷北路三叚編查保甲差明年正月初四日漕憲松初六日藩憲鄧官太太初九日鎭江府王老太太十二日徐州道桂均壽辰二十日候補道朱福清蘇松太沈玉麟常鎭江寍方鴻淮揚通海丁兆基徐州均知照奉撫憲札委督辦各屬保甲差理問婁湘禀知由溧陽提案回府經歴葉紫綬禀辭赴河運差巡檢姚定信禀謝委署蘇州府知事廿一日會辦臺北通商事務二品頂戴丁憂候選道莊兆銘浙江人由臺灣來陳玉斌專丁來省禀知寳山任内交代業已會算清結從九楊永培禀謝委署常熟縣典史事葉滋汾禀謝奉委北路三叚巡查卽日到差 
[浙省官報]  
　　十三月十五日將軍吉杭都統常乍都統忠學臺陳織造英俱差貨翰林院馮文蔚由京回浙親拜藩司劉臬司唐俱進見運司惠差人禀安禀請感冐假兩天糧道世嘉湖道王候補道黄均進見彭倉聖祠宗天后宫俱進見銷行香差廣西候補道鄧禀辭赴南京駐防統領劉杭中軍協補用副將彭惟貴范銀貴劉道登參將唐光耀遊擊蘇長慶俱禀見八旂恊領四營都守省提標蔡杭嚴衛韋俱禀安杭府婁差人禀安候補府潘祖頤王嶔趙慶祺張琳俱禀見袁學彬禀請展假數天劉秉柱法喜寺並禀謝飭知蒙保從優議叙奉部核准舒大章玉皇山傳澤鴻錢王祠徐承禮岳王廟寗分司高水星閣嘉分司黄于公祠署杭理專李昭忠祠俱禀安銷行香差杭捕孟杭理事漙乍理事廷杭通判陸東防廳高西防廳趙俱禀安中防廳胡仁和縣高錢塘縣伍均禀見署桐廬縣陳新選長興縣尹候補縣程贊清三學五監院各首領佐貳候補縣各官俱禀安叩賀署分水縣楊專丁來省禀知藩司札飭蒙憲臺題署永康縣缺叩謝候補縣竇文翔禀見叩辭錢塘縣世襲騎都尉宋陳善四明驛丞兼甬東巡檢劉恩福俱禀候騐看叩見提中營千總廖定邦來省禀到叩見台州府經歴吳禀銷假縣丞程肇元禀知賑捐案内保以知縣用經部核准題叩謝余鼎勳王祖恩倪瑞呈巡檢瞿廷燮俱禀見于儉交卸鎭海長山巡檢回省禀到府經歴徐恭立禀知到叚興史陳慶芳禀請假十天十六日中恊白省提標蔡俱禀安杭理事溥禀知本日任事署杭理事李禀知本日交卸運副卜文构禀知運司委赴紹局提鹽課差叩辭正任於潛縣文禀謝交代案内認補銀兩如數解清會稽縣兪禀知交代遵於初叅限内在郡會算清楚回省禀到新選長興縣尹禀見卽用縣何文耀候補縣常熙廉俱禀銷假湯慶淮禀知藩司委署龍游縣缺禀見叩謝新選德清教諭樊耿元就職教諭朱孔陽俱禀謝考騐候選州判范承堃禀奉賑捐核奬局飭知保得缺後以知縣用經部核准叩謝十七日將軍吉學臺陳俱拜會藩司劉進見運司惠禀銷假進見候補府王嶔禀請胞兄期服假杭理事溥禀安同知黄灜海禀知賑捐案内蒙部核准先換知府頂戴禀見叩謝常山縣王專丁來省禀知順直賑捐案内奬叙花翎奉到實收禀謝正任會稽縣兪禀呈交代清楚府結並禀知賑捐局飭知蒙保優奬奉部核准叩謝卽用縣黄福元黄大　俱禀銷假陳作儀禀請湖郡就醫假大挑縣陳鳳誥禀銷寗紹措資假候補縣錢德　禀銷程安德三縣漕項差叩見王汝霖稟知藩司三次委催前建德縣張令交欵遵限解清禀銷假從九品朱灜由蘇廻避改指來省禀到巡檢何振瀾由京騐看來省禀到典史水文彬捐免騐看來省禀到 
[北通近聞]  
　　入冬後瘟疫盛行老年尤甚一染此症痰喘咳嗽睡臥不寍雖擅和緩妙術者亦十不一愈因之唪經僧道如入山陰道上接應不暇甚至日尙未晡已行迎三之禮藥店材廠生意暢旺出殯者每日十數家或二十餘家不等四鄕亦死亡相繼災疫之盛鮮有過於今時者○楊藝芳觀蔡蒞任以來興利除害不勝枚舉見城内石路崎嶇久欲捐資修葺無如獨力難支事遂終止近有委員帶同石匠丈量大約明春或可開工也○時届四九貧民無衣無褐情景可憐大憲俯念民艱札飭所屬州縣傳諭各典當自臘月初一日起至三十日止原當三分利者减去一分二分利者减去五厘俾貧民易於取贖○土藥落地稅藩憲頒來示諭責成州牧收納刻稅局設立州署隔壁于公祠内投報者日有起色○北門外有八輪大車二輛上載石象由京西運往　東陵車夫升車頂鳴鑼爲號拉套之騾各二百餘頭但日行二十里未免多費周折耳 
[雙旌回滬]  
　　蘇松太道聶仲芳觀察江蘇糧道景月汀觀察同赴金陵已列前報滋悉兩觀察由金陵乘坐鈞和輪船回滬於前日夜半時抵埠聶觀察卽乘輿回轅景觀察則換坐官舫移泊觀音閣碼頭云 
[大令騐屍]  
　　葉順昌者本邑人也住滬　黄福寺南土地堂東首向爲木作生意本月二十四日晚間葉有事出門行至小東門吊橋上 
 
 

Page 4

 
 
與同業錢阿貴等三人遇見向索工帳兩相口角阿貴等將葉扭住以老拳奉敬其時夜靜更深無人解勸葉大呼救命阿貴等始釋手而逸葉受傷甚重無力行走卽在橋面僵臥一夜直至次日黎明時扒進城中至海防署西某布店門前昏晕倒地旋由十鋪地甲所見查明葉之住處倩人用板舁送至家則見雙扉扄閉闃其無人卽將葉抛在門前延至午後因傷身死八鋪地甲得悉前情查有屍兄葉福元知照前來認明無悮卽於晚間九點鐘投上海縣請騐昨晨該地甲預備屍塲午後四下鐘袁大令帶同件作書差人等命駕而至原差將兇犯錢阿貴拿獲解案大令旣升座八鋪地甲張瑞投案候示十鋪地甲張仁供稱昨晨小的在小東門内見順昌倒臥地上當卽情人送伊到此據聞人言葉被錢等毆打受傷以致斃命叩求明察福元供稱係高家行人現在金利源爲茶房胞弟順昌今年三十四歲向爲木作生意家有妻子前晚我弟遭錢及林金心夏云祥萬物如等數人拖至小東門外毆打受傷回家斃命現在弟婦等由鄕來申求恩騐究錢供稱高橋人與葉順昌同業今秋順昌紏合小的往鎭江於八月廿五日動身十月二十九日回申共被結欠錢六千七百文冬至節以前小的收到洋二元餘則無著順昌之死小的毫不知悉大令研詰再三錢供稱有林金心願與小的爲之包索大令飭　檢騐旋卽喝報左肋委係受傷身死大令親視無悮福元又稱小的情願自行棺殮請免發封大令准之著具結備查忽有屍妻等奔到放聲大哭大令開導再三飭將錢交差帶回候訊遂命駕至邑廟拈香然後回署時已六下鐘矣 
[滬濵零拾]  
　　前日城中天主堂前菓姓家因病延菓醫往視醫卽乘轎出門行經老北門附近途中有衣衫藍縷之無賴數人上前阻詢以何故則稱衣衫被轎扛撞破欲令舁者照償醫知其窮兇極惡給以青蚨數百翼始得寢事○法界玉露春茶館首北某成衣店童養媳被其姑凌虐不堪昨日黎明時潜逃出外適經巡街捕所見詢知緣起送入捕房嗣其翁　捕房認領捕頭諭令以後不准凌虐方准交爾帶回 
[稽查烟館]  
　　本邑城廂内外獨鴉片烟館密比如林深夜開門易滋事故朱森庭明府奉道憲札委帮辦總巡而後嚴加整頓地方賴以平安烟館亦有减無增一年中停閉不少邇者年關將届例應查察一周前日帶同局丁地保等人持册按戶核對今將各烟館數目抄列左方計中局頭鋪内十三戶二鋪内十七戶七鋪十一戶十五鋪十戶共五十一戶東局北三鋪六戶四鋪十二戶十鋪四戶共廿二戶南局十九鋪七戶二十鋪十五戶共廿二戶西局南三鋪十四戶八鋪十六戶廿二鋪廿一戶共五十一戶北局九鋪二十一戶十二鋪十六戶共三十七戶城廂之内五局地叚共計一百八十三戶城外十六鋪内南局五十九戶中局一百廿二戶北局五十九戶共二百四十戶二十三七鋪局廿三鋪六十七戶廿七鋪四十三戶十二圖十四戶共一百廿四戶新閘局二圖七戶九圖六戶十圖三十二戶八仙橋局四圖十戶城外共計四百五十八戶城廂内外統共計六百四十一戶惟西門外早經禁絶多年並無開設查照去年舊册共計六百八十二戶一年之内因事故飭遷閉歇者共四十一戶云 
[准充地保]  
　　十六鋪地甲曹錦因事斥退卽由潘楊曹何等四圖董投縣舉保裘鎭接充是役袁大令俯准所請業已給諭承充矣 
[縣案彚錄]  
　　方永昌在英公堂控海阿六鷄姦一案由代理讞員宋莘樂二尹飭將兩造移送上海縣訊辦袁海觀大令於前晚升堂研訊方訴稱小的係杭州人今年十六歲此次由杭來申購買雜物十月初七日欲趁烏山船回籍卽雇海阿六之杉板船渡浦不料海將船摇至浦東僻靜處欲行非禮事小的不從逃上岸灘船中遺下衣包一個内有衣服鞋子等物小的後困别事遷延在滬至本月十三日在英界實善街游玩又與海遇見海復以言語挑撥拉至寳元茶館啜茗又欲同往南市小的不允以致爭執由捕拘送公堂轉解憲案求恩究辦海供稱係福連人操舟度日十月初七日方雇我船渡浦言明船資三十八文臨去時非但不給船資反向我借錢二百文本月十三日小的有事登岸在實善街相遇向索前欠無著反誣小的鷄姦致被交捕轉送到案叩求明察大令一再盤駁海堅執如前大令喝上挺棍約有半點鐘之久仍無確供大令命原差將方帶下令仵作騐視旋據報稱騐得方並無受傷痕迹大令判將海先行收所方斥退聽候核奪○孫阿炳遭康赤來追墮河中以致溺斃當由屍父孫錦雲兄孫雨泉投縣稟報袁大令詣騐訊供將康及伊弟錫安分别交保康妻李氏管押覆訊已紀前報前日晚堂大令覆訊俱案康等由保交案先據康赤來供稱係寍波人向爲洋行生理李氏係我妻我與孫阿炳素不相識九月初九日小的在家阿炳　來興妻晤談乘閩竊去水烟袋一枝十三日晚間又來將搭連袋一隻竊去十五日小的不在家阿炳又來我弟錫安向伊查問竊去各物質票何在阿炳情盧莾逃墮河溺斃求恩鑒察康李氏供與前堂略同大令謂赤來曰爾妻與阿炳可有姦情爾所供均不確實現在須將實情從直供明可從寛典赤來供稱李氏素來安分實未與人私識大令判將赤來錫安分别收所康李氏仍交官媒候再覆訊鄭庭江在縣控鄭阿梧欠銀二千餘兩一案由縣迭次訊供收所押交迄今除繳過外尚欠銀一千兩有奇前日之晚袁大令升堂飭提阿梧至案謂欠繳銀兩如何料理答稱小的收人所中與外間音信不通現求交保出外赶緊清理大令曰何時可以理明禀覆答稱求恩寛限明年正月開印之時卽可理明禀覆大令准如所請卽著覔保到案人錢並保○朱寳寳妻毛氏投縣報稱丈夫被張月山張炳發等毆傷斃命袁大令騐明寳寳係發　身死卽將二張及划船婦張妹妹卽夏土氏帶回屢次訊供判將二張收所夏王氏交官媒侯屍妻毛氏到案再訊此已見諸前報者也前日大令升堂覆訊朱毛氏擕同幼子投案訴稱籍隸江北今年三十一歲丈夫寳寳今年三十四歲向在久大商船上爲小工小婦人嫁寳寳爲妻已十載有餘生下一子現年六歲丈夫於九歲喪父向來勤儉營生本年十月初九日丈夫向親友處借得洋銀三十元雇夏王氏划船渡浦回家行至中途被開設茶館之張月山所見頓萌惡念駕舟追赶將至岸灘糾同薛萬萬吳長生張貴春等多人不問情由誣丈夫與夏王氏犯姦拖至岸上肆意毆打將洋攫去並罰丈夫酒五席旋由張炳發到來解勸减罰三席斯時丈夫身受重傷回家後卽向小婦人述明前情旋卽斃命現在求恩將薛等逮案與張等一併究辦並求追還洋銀大令曰爾夫實患急痧身死背胸等處有刮痧痕由本縣騐明屬實豈能誣累他人惟張等不安本分向爾夫拆梢亦所不免本縣當爲爾嚴辦朱毛氏堅稱丈夫實遭張等毆傷致斃大令曰爾夫旣被毆傷當本縣騐屍時爾何不當塲指出傷在何處答稱我等女流不知其中底藴大令曰此案早經本縣騐明豈能任爾改變倘係誣控曰後有干反坐悔之晚矣朱毛氏俯首無詞惟求將張究辦大令命提夏王氏研詰供稱是日　坐小婦人之船渡浦將抵岸灘怱有月山帶領多人將朱拖至石子灘畔毆打並欲剥朱衣服小婦人上前解勸月山聲稱爾若解勸我有長箭一枝將爾射死我見伊等凶横不敢向前旋見衆人將朱拖至小烟間中理論其時月山最爲兇横大令曰朱寳寳是否與爾私識夏王氏供稱相識則有之實無姘識之事大令曰然則爾與炳發有私否答稱亦無其事張炳發供稱係本邑人是日渡浦回家見月山與寳寳爭毆小的爲之解勸並無帮兇情事月山供稱爲茶肆生意是日炳發令小的往呼寳寳出外小的並不敢爲首行兇實遭誣指求請明察大令研詰再四二張彼推此諉大令喝將二張各跪大練良久仍執前詞大令飭將月山炳發分别還所夏王氏還押朱毛氏叱退候補提楊貴春到案再行訊辦○李金氏控沈杏卿圖賴借錢一案袁大令集訊之下沈稱小的尙被住居英界之馮文俊拖欠錢九十六千叩求提案追給以便歸還李金氏之欠欵大令准詞備文移提到案諭飭看管候訊此已詳登前報者也前日大令升堂提訊李金氏並未到案候質沈供稱本邑人前開水果行光緒初年間小的託馮父炳卿代置東洋車六輛每輛出價十六千文共計九十六千文當將車價付清車則延約不交念有葭莩誼故未追究目下小的拮据萬分而李金氏控欠甚急不得不聲請究追大令曰以欠抵欠例所允准惟馮欠爾之錢當由本縣爲爾追出遂提馮至　馮供稱今年二十四歲在寳善 
 
 

Page 5

 
 
街某土行爲夥沈處之錢確係父親所欠其時小的年尙幼稚聞購置東洋車後沈不來以卽被車夫騙去二輛遂在英公堂控告將車夫管　二月分文無著一輛抵作房金三輛抛在門外不知去向此欵理應歸還無如家無餘資小的月得辛工錢三千文每月寄回家中開銷一切實在無力償還欠欵大令得供判令馮自明年正月起按月拔付錢二千文馮遵諭具結大令著將馮交保沈杏卿亦交原保 
[英界公堂瑣案]  
　　包探陳阿九禀稱各棧夥莫錦三金少蘭因爭攬客臣互相打架爲此拘案請訊某家丁上堂呈程建勳名片聲稱莫 
金二人之事業已調停明白求請免究宋二尹謂旣已調停明白飭將莫錦三金少蘭開釋○夏候卿訴稱昨夜有張木生掘洞圖竊幸卽知覺將張拿獲交捕搜出鐵鑿紙煤自來火等物今蒙解案爲此投質張木生供認圖竊未成惟求施恩宋二尹判將張木生笞責二百板賊具銷毁○華捕禀稱王阿東昨夜在福建路王阿慶家扭銷圖竊未成拿獲送案王阿慶申訴前情王阿東供小的係寗波人以後不敢再犯行竊宋二尹　將王阿東押令回籍○包探顧阿六禀稱常州人談祥林前次犯事遞籍仍復匿跡滬上重行遞籍如是者已有三次今又在途遇見故再拘案請究談祥林供在籍困苦不能度日現雖寄跡滬上不敢再犯前轍務求恩恕宋二尹謂談祥林犯事遞籍豈容一再來滬判笞二百板仍候備文遞解回籍如再來滬定干重辦○包探顧阿六禀稱應仁卿李竹裕等投捕房報被泰安棧茶房吳阿二誆去馬褂馬甲等件及拘吳阿二至捕房盤問吳已認明交還今特送案請訊應仁卿李竹裕甲訴前情吳阿二供詞支吾宋二尹飭將吳阿二押候查明實在再行核辦○二百十四號華捕禀稱小的在丹桂戲園管門有萊阿東時來看白戲向伊喝阻竟敢逞蠻爲此拘案請究萊阿東供係粤東人至戲園尋友被捕阻止與論遭毆頭顱受傷今請騐傷究辦華捕又稱頭顱伊自碰傷宋二尹騐得萊阿東受傷屬實謂兩造均屬非是如彼此相讓决不致擾　分别申斥一併開釋○周順發訴稱推小車餬口向梁閣生添索車力不付反被打傷由捕拘案請爲騐傷究辦梁閣生供係粤人在棧房爲夥雇周小車言明車力若干後忽添索致相口角不敢行兇宋二尹騐明周順發受傷屬寳飭將梁押俟周傷痊再訊 
[英廨停訊]  
　　代理英廨　員宋二尹今日另有要公飭知各捕房并照會美副領事停訊一日所有應解各案併歸明日解訊 
[更正]  
　　廿二日報錄縣署内有王張氏控案其晉成莊悮作晉茂且春泉之弟並未病故皆一時誤筆又廿六日縣案朱唐兩姓爲錢債　訟兹聞前在英公堂涉訟時實唐先控朱非朱控唐合併附正 
[鉅欵疉頒]  
　　積善自有餘慶行道必然獲福所以孝思不匱椿萱喜共回春友愛交臻棣萼輝聨如意也昨蒙隱名大善士樂助規銀五百兩云係因其堂上抱恙醫樂罔效曾立心愿若得病勢挽回情願捐助鉅欵作爲敝堂醫樂經費自禱之後日見安寍今已霍然全愈故此如數清繳并勸金善士宏康宏基昆仲樂輸英洋二百四十三元六角祈求富貴綿延康强逢吉君子莫大乎與人爲善彼隱君子實有焉是雖韜光匿跡姓氏不詳然其孝感動天何可不爲表白人心盡而天心見彼蒼權衡實自具於方寸有志之士倘能矢願堅貞奚慮所求不遂竊願與二三同志頌禱深之[  上海鐵馬路廣益堂同人謹啓]  
[善於濟貧]  
　　從來爲善莫要於拯貧拯貧必期於徧及然而博施濟衆自古爲難推食解衣常憂不繼聽之不忍助之不能則於無可籌辦之中酌一變通之法莫若借錢局之設矣是局之設專備貧民借貸凡以小業爲生苦無貧本者果係勤儉安分無吸烟游蕩氣習局中訪查的確酌量借與資本自一千文至十千文爲止按十五天繳一成以五月繳清但將原本收回不取分文利息在富者還珠合浦不須浪擲金錢在貧者借水行舟己足保全身命因民爲利其庶幾焉計自開辦以來將及一載凡來借者大小鶉衣百結藍縷不堪乃十有八九如約歸償適有一二均有事故亦在情理之中且暗防輿情頗爲稱便是雖借無多竟有得之則生弗得則死之意世道艱難可爲浩歎畐創立之始旁人以爲此舉終難結局凡我同人立志湊資試辦現已愈推愈廣借出一千餘串而年終帝欠已滿禾滿止有五百餘串　在借户計之共有三百餘户每户作三口約計一千餘口其所費者每年局用及有事故蒂欠各户一二百千之費養活一千餘人眞可謂惠而不費矣觀　大勢貧民具有天良可無借而不還之慮兹特將一切章程刊布或由一邑而推之四方或由暫試而傳之永久遠近舉行庶貧民各安生業不至流爲匪類而地方宵小亦可漸化爲良民不獨爲周急之陰功抑亦保富之良策也芻蕘一得尚冀仁人君子採擇焉時Z>湖郡姚鑑謹序有心人錄 
[申報舘恊振所經收順直山東十二月十一日起至二十日止第一百三十九次清單]  
　　十一日隱名氏求合宅平安助洋二元十二日思補過齋主人助洋五元十四日程麗生太守助洋二十元十五日無名氏助銅洋三元又南通州徐莘農助銅洋一元十七日劉正泰參號助洋二元又沈樹庭病後許愿助洋二元十八日無名氏助洋十六元二十日無名氏小洋三角十三日隱名氏助正月大票十條共收洋四十七元三角銅洋四元 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
