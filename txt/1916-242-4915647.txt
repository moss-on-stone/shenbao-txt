# 1916 - 242 - 4915647

 

Page 1

 
 
   
 
 

Page 2

 
 
時評 
[内閣與國會（默）]  
　　説者謂總理國員通過如是之速可見行政立法兩部之融洽焉吾則謂此僅國會與内閣發生關係之始日也立憲之國雖重行政立法分權然而所謂分權者决非劃若鴻溝而不相越也國家分此兩機關之本意原欲使之互相制限以全妙用故此行政與立法之職權亦恒有相倚相輔之時惟因此相倚相輔而起猜疑又勢所必至者也使一機關力强而一機關弱歟則共結果必壓倒一方而生專横之弊使兩不相下而對峙歟則各挾敵意以相臨結果每多牽制國家大局亦即隠隳於意氣爭持之中故兩者之權限無論若何分劃苟非各本公平之觀念親愛之誠意以相商權以自盡其責任則終難免意見之生也倘藉調和以補救則將見日日調和而國事亦多敗壞於調和中矣府院間僅僅一權限之衝突而請假者請假辭職者辭職影響於政治非細此後國會與内閣能鑒此而弗起無謂之爭則所謂融洽者乃眞融洽矣若夫今日一時之融洽不足喜也 
[命令]  
　　九月一日大總統令阿穆爾沁格勒圖給予二等嘉禾章此令 
　　又令何棫樸給予六等嘉禾章此令 
　　又令白恩光給予六等文虎章蕯林李化民丁錫昌均給予七等文虎章葛鳳山戈德慶均給予八等文虎章此令 
　　又令饒懷文加海軍中將銜此令 
　　又令參謀總長王士珍呈局長史久先因病懇請辭職史久先准免本職此令 
　　又令蒙藏院總裁貢桑諾爾布呈准綏遠都統潘矩楹咨請任命伊克昭盟盟長扎薩克貝勒遜博爾巴圖補授吉農接管青吉斯汗祧祀事宜應照准此令 
　　又令陸軍總長段祺瑞呈准正白旗滿洲都統貢桑諾爾布咨請以英黃補公中佐領應照准此令 
　　又令陸軍總長段祺瑞呈准正白旗滿洲都統貢桑諾爾布咨請以都林札布接襲世管佐領應照准此令 
[專電]  
　　北京電　昨國員全體通過半由張勳一電激成 
　　北京電　國員通過案衆院今日移出參院訂四日投票形式經過必無變動 
　　北京電　正式内閣十號以前當宣布成立 
　　北京電　憲法會議定星期一抽定席次星期二開會以後每星期開議兩次兩院常會減爲一次 
　　北京電　黎總統對於憲法個人意見㈠保存民國原有法律㈡永久性質嚴防毁法 
　　北京電　國務院秘書廳職權（甲）秘書長㈠承總理命掌秘廳事務㈡經國務會議决定不得擅改㈢公文命令非得總理及負責之總長副署不得發行（乙）（丙）關於秘書僉事等職權 
　　北京電　陳錦濤昨午出席衆院財股委員會報告中交籌備未緒先從有限兑現着手並派賈士毅先説明編製會計年度預算槪要均就實際立論 
　　北京電　國議恢復地方自治機關擬請明令十月一日前如集其三年十一月四年二月公布之自治試行條例曁施行細則全部廢止 
　　北京電　國院將開兩種談話會（甲）憲法（乙）法律 
　　北京電　舊國民進步共和各派破除舊界組織憲法研究會有議員二百數十人院内佔絕對多數 
　　北京電　王參謀總長主張近畿直隸於帝制發生後添招之隊一律遣散以作模範 
　　北京電　農部布告工業製品除已予專利外所有特准專辦區域年限之例一律廢止 
　　北京電　内部設祀孔籌辦處派聶寳琛主任 
　　北京電　京地檢廳函請滬廳查復安銘等訴袁嘉榖烟案以憑協助 
　　北京電　叚訂日内召集重要軍官開邊防會議 
　　北京電　徐元誥爲安挿黨人請欵二十萬 
　　北京電　蔡元培有長大學説 
　　北京電　孫總長得段劃清權限之許可已允就職 
　　北京電　王湯兩議長訂今日謁元首陳述軍人干涉國會危險請下嚴令禁止 
　　廣東電　粤省會已由省長依法召集定九月徑日前報到 
　　北京電　鈕永建電告李烈鈞抵肇稱該軍欠餉甚巨俟善後辦妥即行北上 
[譯電]  
　　北京電　衆議院今日通過閣員同意案段總理出席議員到者五百五十人各閣員票數如下敎育范源溓四三九票陸軍叚祺瑞四三二票外交唐紹儀三九六票財政孫錦濤三九一票司法張耀曾三五一票財政陳洪伊三四○票交通許世英二八四票農商谷鍾秀二七七票海軍程璧光二四六票閣員全體通過所得票數皆在二二八票以上京中人士頗爲欣喜以爲同意案之通過如是迅速可視爲將來政府與國會協力進行之佳兆（一日） 
　　北京電　據國國中人云下星期内將討論編定憲法事二三月内可望完畢今晨憲法委員會初次開議（二日） 
　　北京電　順天時報云財政總長陳錦濤於締結大借欵之前將向英美資本家商借一千萬元上下之小借欵以濟目前急需（二日） 
　　北京電　八月二十五日俄兵二人與華兵若干人在吉林某華人妓寮因事衝突俄兵受傷後由華員拘留俄政府已施行必要方法以保權利（二日） 
　　北京電　閣員同意案將於星期一日由參議院表决大約其結果將與衆院同（二日）以上德文電 
[東方通信社電（日本人組織）]  
　　北京電　本日（一日）衆議院投票追認國務院各部總長出席議員四百五十五人同意票數計唐紹儀三百四十五票陳錦濤三百六十一票程璧光二百四十六票張耀曾三百五十七票孫洪伊三百四十五票范源溓四百三十五票許世英二百八十四票谷鍾秀二百七十七票段祺瑞四百三十二票全部以過半數通過（二日） 
　　東京電　日本駐華公使林男爵今日（二日）赴外交部開始交涉鄭家屯事件（二日） 
　　東京電　中日關於鄭家屯事件定於今日開始交涉日本之要求頗爲穏當不過與中國協議對該事件結束之法得將來之保障而已日本之與論以爲政府之態度過於軟弱頗有不平之色然因中日親善之故亦惟付諸無可如何耳（二日） 
　　東京電　東京中國公使館參贊官劉崇傑氏八月三十一日突然首途歸國推想係爲報告日本政情等（二日） 
　　東京電　日本於赤峯縣鄭家屯及他滿蒙各地新設領事館並領事分館定於本月中旬前開館（二日） 
　　東京電　上海公共租界警察副長强生氏月前來日依託日本外務省警視廳挑選赴滬警察官等茲聞已下内命選拔警部一員巡查部長二員巡查二十七名（二日） 
　　南京電　張勳近日因關軍權問題請辭安徽督軍之職惟斷不願將其軍權歸馮國璋有仍以長江巡閲使依然駐紥徐州結束部下益圖固其地盤之决心（二日） 
　　濟南電　山東民軍各首領相繼來省與居中調停之省議員等會晤議先承認曲同豐之檢閲各民軍同時供給軍費議已略定（二日） 
　　濟南電　周村民軍曩者脱逃之一部隊向博山縣方面旋向萊蕪縣襲佔據該地之後肆其掠奪勢甚猖獗張督軍接到警報急派軍隊馳赴該方面討伐（二日） 
　　南京電　財政陳總長請辭外交總長兼職故段總理昨又電致馮督軍齊省長略謂丁此外交多艱之際無論如何務希盡力其勸唐紹儀勉起就任（二日） 
　　南京電　齊省長奉政府之電命於江蘇省應解政府之欵内撥銀一萬元交由上海道尹贈送蔡鍔爲治療之費（二日） 
　　東京電　俄國發行第二次大藏證劵七千萬元已與日本東京大坂銀行團之間訂立草約是以日本銀行團今日又復會合協議細目據該協議之結果訂立正約俟五日一切手續完備即據一般募集方法開始募集預定本月内總額全數繳齊（二日） 
　　東京電　八月下旬日本之外國貿易輸出三千六百六十六萬元輸入一千九百二萬元計輸出超過一千七百六十五萬元（二日） 
戰電 
[其一（英人路透電）]  
　　巴黎電　今晚公報云松末河境内法砲隊猛轟敵軍德軍在摩勒巴斯叢林以手擲榴彈進攻敗之頗易松末河南有散漫之戰事法軍因以復在愛斯特里南與沙伊柯爾叢林西南獲進步俘敵數人他處均有尋常之砲戰（三十一日） 
　　巴黎電　今日午後公報云愛斯特里與沙伊柯爾境法砲隊甚活動松末河境擊落德飛機六架他處亦擊落德飛機共三架俘德飛行家四人薩洛尼加無戰事今晚公報云前敵僅松末河陣線與佛勒里境炮戰稍活動（一日） 
　　倫敦電　今日午後海格將軍報稱干希與哈愛叢林間廣三千碼之陣線敵大軍猛轟後回攻五次前四次均失利被創甚重最後一次於兩地點攻入英軍前鋒狹戰壕線英軍在波拉安東與敵排砲交戰頗得利敵軍陣線起巨大之炸聲伊泊爾凸角英軍以煤氣作戰獲佳果今晚報稱安克河戰局未有變動自安克河至希布台勒雙方砲隊交轟甚烈亞拉北亦然昨日德軍進攻死傷甚衆處處爲砲火逼退且於數處爲戰壕臼炮及機關鎗注擊德軍之行動足爲英炮隊絕佳之靶故英砲隊甚獲效果昨日有飛機戰事多次敵機毁者五架受損降落者至少七架英飛機以炸彈襲擊敵軍頗得手英機失五架（一日） 
　　羅京電　公報云羅軍仍向各方面進發所受損失甚㣲（三十日） 
　　彼得格勒電　俄國軍艦已駛抵羅國之康斯丹柴港（三十一日） 
　　倫敦電　布國已向羅宣戰（一日） 
　　倫敦電　布國對羅之態度未明昨晨土京來電謂德土布已會同向羅宣戰惟土國雖允而布京等處則無布國有行此危險舉動之徵今據柏林來電謂布京羅使星期三日晚間向德政府索取出京護照又謂布羅外交可稱已絕云（一日） 
　　薩洛尼加電　希臘軍界要人等已組織一會頗佔勢力以請求國民與陸軍加入協約國方面驅逐希境敵人爲宗旨並擬召集大會以解釋之希人投効義勇隊者頗踴躍（三十日） 
　　薩洛尼加電　雅典傳來消息殊駭聽聞據謂希皇已自行退位由太子攝政柴米斯仍任首相由維里齊洛斯助之現已下全體動員令云云伹尙未經徵實（一日） 
　　雅典電　英法軍艦三十艘已駛抵譬魯斯港（一日） 
　　薩洛尼加電　克里特鳥之憲兵與維里齊洛斯黨合圍此間希兵營壘遂相血戰後由法帥薩拉伊爾將軍出而調停戍兵遂降又伏第拉之希臘戍兵已加入革黨蕯洛尼加南面之小加拉布倫砲台所有戍兵亦被圍而降此事發生之後空氣爲之一清革黨在馬其頓已不復人反對現將接管人政大約且將宣布全體動員令革黨發布宣言書詆責政府爲外人之　儡謂政府賣國以親殘暴这敵國人抗拒辱國之官吏實爲受國之責任又謂希臘之存亡惟國民所選之政治家是賴云（一日） 
[其二（德人德文報專電）]  
　　柏林電　八月三十一日德軍大本營公報云亞美蒂愛爾兩面陣線敵軍更形活動其偵察隊進攻者爲德軍擊退　洛克蘭柯爾附近及亞拉北面德軍斥堠隊在英戰壕俘敵多人松末河兩岸砲戰甚爲劇烈　末斯河境佛勒里附近僅有手擲榴彈小戰事（西境戰况）　里加河西岸·杜拉堡橋端砲台·斯土克化特河曲處魯克西南等處砲戰甚烈卡巴西安山之德軍奪獲庫庫爾山時俘軍官一員兵一百九十九人敵軍回攻四次均遭挫衂德飛機於天空戰事擊落敵飛機三架（東境戰况） 
　　維也納電　八月三十一日奥國公報云赫庫萊斯巴特 
東面高地附近羅軍進攻受挫而退奥軍戰於西克山者已佔據西克斯里逹西面高原之新陣地匈牙利陣線他處未有變動俄軍陣線各處敵砲隊更形活動（東境戰况） 
　　蘇菲亞電　八月三十日布軍大本營公報云馬 
其頓陣線未有變動布軍已抵豫定地點佔而固之敵軍取攻勢屢敗後今僅在全陣線發砲轟擊無甚效力敵軍圖在哇斯特洛伏湖北面及瑪特齊柴流域從事回攻希圖奪回失地均未得利（馬其頓戰况）布軍砲隊在多瑙河擊沉二船 
 
 
 

Page 3

 
 
敵海軍在美斯太南轟擊未獲效果敵飛機隊攻擊巴倫湖橋梁及火車站未酿損失且未死人（羅境戰况） 
[公電]  
　　大總統來電　上海報界公會轉各報館均鑒國務員外交唐紹儀内務孫洪伊財政陳錦　陸軍段祺瑞海軍程璧光司法張耀曾敎育范源溓農商谷鍾秀交　許世英本日咨交衆議院徵求同意多數可决全體通過特聞黎元洪東 
要聞一 
[東報要聞]  
　　大借欵額之推測　八月三十日大阪朝日新聞云中國財政總長經國會追認之後將與五國財團涉借欵五國團中之德意志一方與其他四國交戰其勢不能參與借欵是以此項交涉實惟四國銀行團交涉之而已匯豐銀行雖主張排斥德國而以美國引入團中仍作五國財團此議雖佔勢力祇以某種關係决定四國爲之美國無與也財團之能與借欵於中國者初定於五年間借欵六萬萬然實際借與者僅二萬五千萬元其餘則以世局如斯不能有裕此鉅欵也依外國人之推算今年中國政府需六千萬元明年六月爲止需二萬萬元惟中國政府以政費及解散軍隊費計之得五千萬已可敷用故開始交涉之時或亦以五千萬爲標準也 
　　俄國干涉蒙古之失敗　同日該報哈爾濱電庫倫俄國總領事通告外蒙政府云頃得俄政府訓電謂蒙古政府内部多數之官職多爲喇嘛佔有故文治派與喇嘛源時相軋轢不僅緊要問題不能迅速解决且有損於俄蒙人民之親睦俄政府願以身居顯職之喇嘛僧免任而任命文治派代之本總領事爲俄政府代表代爲請求并以此旨通知蒙古主宰者呼圖克圖切盼答覆云云聞蒙古答以此乃蒙古内政依哈克圖條約蒙古内政由蒙古自治不容他人置喙云 
　　鄭家屯案日政府之交涉方針　日本外務都　鐵嶺日本領事酒勾秀一調查鄭家屯案昨月二十八日接到詳細報告外務省卽與有關係各省商議交涉方針略已决定經閣議通過之後　行交涉其方針爲提出積極的要求而無害中日親善不損日本威信者大槪有四項如下（一）處罰有責任者（二）賠償被害人民（三）中國政府之謝罪（四）將來之保障是也去年中日交涉之結果日本在滿蒙獲得土地所有權居住權及聘用顧問等重要權利顧以發生帝制問題日本不獲實用之今乘機要求聘用警察財政等顧問之權利以免再起衝突要求旣如是其微中國政府復以中日親善爲言當然全可承認然中國國會方在開會期中或將以此要求而議論沸騰故中國政府之態度尙難逆料也同日大阪每日新聞云日本閣議之後即有訓電致北京林公使囑令開始交涉所要求亦卽以保持日本威信保障將來爲範圍云 
[鄭家屯案之質問與談話]  
　　昨日衆議院開秘密會段總理出席答覆外蒙議員科希科圖所提出關於鄭家屯事件之質問案聞科希科圖所問者亦皆尋常之情形叚總理對於所質問者頗能開誠布公要之不過些空話而已今撮要紀之於下（一）質問鄭家屯事件之曲直克君動問云鄭家屯事件兩方各執一説究竟此事咎將誰歸叚總理云此事尙在談判中是非曲直將來必有水落石出以肇事地點論中國軍隊係在本營日軍係由他方來亦一疑團也（二）質問主剿主撫之方針復次郭君動問此次蒙匪巴布札布肇亂滿蒙殊堪髮指中央政府究竟主剿抑主撫請一言之段君云在政府之責任言之絕對的主張剿伐但其中頗有難以明言之處故但能以剿撫兼施早收良果最妙（三）質問政府之失機克君云聞從前巴布札布曾要求政府當協助資財或准其編練兵隊彼時頗有招撫之機會今已成患補救頗難段君云此係過去之事以後必當竭力設法也 
　　又從某重要機關探得某要人關於鄭家屯交涉事件之談話謂此事確係由日商購物啓釁而兩軍衝突之地距日軍原駐地點數里而遙則誰爲　釁可想而知遼原知事及商會會長因出面調解確被彼軍扣留幾　交涉乃始釋回事起之後日使於十四上午即赴外部交涉外部時尙未得報告無以答也及下午始得奉天張作霖馮德麟會銜報告之電當卽致電駐日章使赴日外部交涉經與其小池政務局長石井外相先後各交涉一次而我外部亦曾與日使商榷一次現在此事仍當在奉天解决卽日本方面亦以此爲一隅之事總説可以平和了結外間所傳將移至北说交涉及日本已提出條件等等實非確訊特吾要求其撤退續派至鄭家屯之軍隊則日人始未允此事必爲將來交涉中之難點大要日本近日對我態度亦未嘗無親善之意卽如山東事件政府曾面告日使謂山東官民兩軍之爭執苟貴國人不爲左右袒卽可易於解决日使以爲然允電戒山東方面之日本浪人毌得從中鼓動數日來山東長官電來果云協商較前順手此一例也至蒙匪本烏合之衆設無他種牽製則掃盪匪跡决非難事現在日軍官居間雙方停戰我謂停戰無不可但請勿再縱匪入南滿鐵路各車站以内據聞兩方交涉尙未妥洽云云 
[日報之中國不武論]  
　　上海日報云北京政府於上月三十日頒布命令撫慰蒙民置宣撫使以事懷柔黎總統初秉政柄施此仁政頗足我也惟黎公生長行間膺此重任乃丁匪亂之際不敢言戰僅云夙夜兢兢惟以摲緝編氓綏靜疆圉爲急務（三言皆命令中原文）毌乃不武乎至於黎總統之人格盡人敬之然此未足遽謂爲大總統之材承平之世猶有可説顧以中國現狀言之乃亂世非治世也然則温爾處置以爲安莫甚此容有當乎苟長此優柔吾人爲中國共和憂也固也可待政治納軌綱維盡張之日蒙古有亂然後爲黎總統發揮武力之機遇然以湖南廣東之紛擾觀之黎總統之武器有調停與仲裁耳假令謂湖廣與蒙古異故處置蒙古當不以處置湖廣者處置之然事事過慮不以决斷出之直婦人宋襄之仁而已豈所以經綸今日之中國哉雷震一聲陰霾盡聞中國非武力何以立國於光天化日之下耶 
記者曰上海日報著此論爲黎總統三十日之命令（見八月一號本報命令欄）而發言雖警惕語雜譏諷用以匡正姑息之弊則可用以對蒙族同胞則不可曩與蒙匪妥協有姑息之嫌者也則以該報所論矯之斯獲當矣然蒙匪行爲非蒙族行爲奈何併爲一談且三十日之命令以蒙旅受蒙匪之蹂躪故撫慰之苟如前説不將以武力壓迫蒙族激成反動耶該報用意左矣 
[府院權限之個中曲折]  
　　近日所傳府院權限問題幾成政局上一大問題茲經多方調查知前數日總統府有提出府院辦事手續意見書一事茲錄此項意見書案如左 
[府院辦事手續意見書草案]  
　　㈠大總統出席國務會議　臨時約法規定大總統總攬政務曁得有各項職權而依國務院官制第九條政務又以國務會議爲總彙明爲一事判分表裹立法雖有深意而實行運用旣欠分明又難融洽欲救此弊莫如大總統得出席國務會議俾得表裹如一（會議時仍以國務總理爲議長大總統亦不列與表决）此事約法無規定法蘭西會有先例（法國大臣會議大總統爲議長）且依相當解釋總統出席决非法律問題（不過大總統與國務接洽之一種便宜）以於國務會議權限絲毫無侵越也現亦國務員在恒有與總統面商要政之事則總統出席亦只同於面商政務之一法蓋純乎事實上之問題也今擬定左列三個辦法請討論其可否（甲）大總統隨時出席國務會議卽照定期國務會議每星期三次（乙）限於特定某㮔事項（如軍事外交等重大問題）出席國務會議（丙）不限定事項依國務員同意臨時請大總統出席 
　　㈠大總統行使職權之自由　約法規定大總統得有各項職權似不以爲形式的規定且得爲自由行使以大總統爲有人格有意思也若不得自由行使而惟以用印蓋章畢乃事其何異於大總統出缺以國務院代理其職權故大總統限於依約法所賦予各項職權之範圍内得依左之方式表示其意思於國務員或函交國務會議至國矞會議是否採用此項意思一依會議表决法爲定若總統堅持必行國務員儘可拒絶副署（甲）督催政務之進行（乙）提出議案（丙）發表政治上之意見（丁）查詢行政之利弊可否（戊）院部呈請施行之件其關係重大者大總統認爲有疑義時得加批理由交院覆議 
　　㈠國務員隨時面商要政　約法上大總統各項職權與國務院官制所定國務會議之事項本爲一事則府院本爲一家國務員與大總統之處理政務不能絕然劃分所以約法上又有國務員輔佐大總統之規定不過立法用意惟恐一人專制故别爲表裹兩面然依此規定面爲各别運用其結果非國務員侵大總統之權卽大總統掣國務員之　將見此不副署彼不用印共勢不可以終日爲避此弊除大總統得出席國務會議外更有國務員面商要政之一法政府成立以來各國務員政務忙迫少所接洽甚至一星間大總統不得見國務員一次總統不知國務員所籌施者何者國務員亦不知總統之意向奚若以至各不相謀所事亦多歧出長此隔閡於政務旣多滞碍於法意亦殊不合擬自今以後依左之兩種定期面商要政（甲）國務員每日不拘何時與大總統會晤（乙）間日會晤（卽於間日國務會議前後一至總統府） 
　　㈠國務會議前後之呈報　
約法旣規定大總統總攬政務其在法律上雖不負責任而於國家大政之利害得失要不可不知大政計畫以國務會議爲總彙現在國務員雖如期會議而大總統於國務會議前旣不知所議者爲何事會議後又不知其討議者屬何結果甚至重要事件擬成命令呈請用印大總統尙不知其是否經過國務會議是皆由初行試辦運用未能盡善擬自今後於國務會議前後爲左之呈報(甲)國務會議先一日呈報議事日程若屬法令案預算案軍隊編輯案案成之日即當呈報（乙）國務會議後呈報議事錄會議經過情形及其結果並與議國務員人數均宜叙明（丙）臨時會議前應臨時將會議之議題呈報事後並呈報其議事錄 
　　㈠府院間關於機務及法令之傳逹　現在府院間每日傳逹之事多屬於例行法令已表現於文字者其關於機要事項或大政計畫反多隔閡以致政治運用太欠敏活其故以府院相距太遠大總統與國務員交通不密而傳逹消息之設備又不完全故雖終日傳逹命令公函往返而於國家大政直不相涉擬自今以後關於機務及法令之傳逹依左之類别辦理（甲）直接傳逹關於重要緊急機密事件由國務員面商大總統有時亦可親往國務院或總理宅第就商或大總統與國務員彼此以專線電話對商（乙）間接傳逹次要事件大總統與國務員彼此派秘書長面逹或用專函傳逹此等專函彼此須有特别標誌封鎖篋中傳送秘書長呈請開視或府院秘書長奉命以專線電話傳逹（丙）公函傳逹由府院秘書廳傳墶通常例行事件用之如現行每日呈閲之呈由及批閲准行之命令呈請用印可由府院秘書廳嚴行封固附以公函禁止剪開秘書廳另置收發簿派專差送逹勿須秘書長親送（未完） 
[蕪湖快信]  
　　蔡松坡由鄂乘楚材兵艦於三十號夜過蕪並未停輪 
　　安武軍第六路統領張漢英於三十一號由廣德防地來蕪擬赴蚌埠見倪省長該路駐防廣德之第四營營長李錫齡親率該營兵士過蕪赴省垣駐紥共第一路統領馬聨甲日前因安武軍編制赴蚌埠會議刻已返蕪 
　　美國兵艦壳兒愛斯號於二十九日上午由下辦來蕪刻仍泊江干 
　　監務處特派江皖贛調查員王幹前日由大通來蕪調查一切 
　　倪省長刻通電各知事籍隸該縣省議會議員務於九月杪以前齊集省垣依期開會 
　　大通榷運局長孫廷林刻被皖紳具控聞財政部有改委前曾任浙場知事王紹曾接辦之 
信 
　　蕪湖黨案牽涉之賴鑑臣王正斌洪有富等均被判决徒刑早經解送法庭執行在案祝道尹前日奉倪省長飭已將賴等三人開釋矣 
[杭州快信]  
　　呂省長接内務部來咨以各省省議會議員任期即仿照此次國會議員辦法除中斷時間不計外仍斷續計算以法定爲凖等語 
　　省議會副議長劉焜昨日已提出正式辭職書 
　　省議員沈定一昨函致各議員謂近日函電交馳議長一席謬許區區自問癸丑一役功罪未定今年幸託國民之靈得保首翎歸國行裝甫卸老父見背子女疊殤魂喪神愴心哀病作何敢以未定之方寸與聞軍國云云 
　　省公署接内務部來電浙江衆議員兪煒殷汝驪先後辭職經院議准咨行到部應請飭查依法辦理並迅造補名册咨部 
　　呂省長以各縣司法警察均設額外預備等名目實屬擾害閭閻特嚴令高檢廳時飭嚴禁 
　　高等審廳范廳長以本省獨立時所截留狀面各費迭經部催特在本廳各縣徵存印花項下撥洋三萬元解部 
　浙海要塞總司令官金富有率督軍令謂海疆重地壁壘須新轉瞬冬防應先布置仰即出巡等語現金司令定於明日（四號）出巡温台 
　　民政廳長委葉熙春陳載揚二人爲調查日本織綢機器委員 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[衆議院開會紀]  
　　昨日（三十）下午一時衆議院開會議長湯化龍主席報告新到議員陳發檀等十六人抽定席次議員晴假在七日以上者三人依法表决允許畢主席報告大總統來咨任命國務員請求同意末云國務總理叚祺瑞曾任陸軍總長多年富於經驗現在不另提出以資熟手議員某君謂咨文措詞不甚明瞭卽所云不另提出一語是否尙須請求同意是以本員主張將其咨文退回令其明白答覆再爲投票表决議員李肇甫謂咨文雖不明瞭可以分兩次表决先將各國務員通過後　請其咨交陸軍總長議員郭涵則謂須同時提出議員褚輔成則謂討論此事須變更議事日程議員劉崇佑謂宜先决定此咨文有無錯誤當然不能發生效力議員呂復請以變更議事日程付表决否則發言無效蕭晋榮謂咨文不合法律不能認爲有效議員王侃謂不能將空空洞洞之議事日程表决倘表决變更議事日程之後而不能卽行投票試問成何結果主席以變更議事日程付表决贊成者多數議員陳士髦乃主張將咨文退回議員呂復主張先表决其他各國務員然後再請大總統另提陸軍總長交院請交同意議員易宗䕫主張須俟陸軍總長提出後一同投票議員黃懋鑫謂前熊總理兼任財政總長之時如何時如何辦法請議長調查本院先例如無特别規定大家再行研究辦法議員郭人漳請將咨文退回再以合法之咨文提交始能投同意票主席報告本院先例照總理兼財政總長之時亦無何等手續並特另提出並朗讀其咨文議員某君謂茲只論其咨文合法與否不論先例主席謂現在對此問題主張有三一説主張請大總統補來任命段祺瑞爲陸軍總長之咨文於本院然後再同時投票以此説付表决贊成者請起立各議員起立秘書查點人數畢主席謂多數遂照此説辦理主席謂現在國務總理到院應請其出席報告關於軍政外交之事件照院法應開秘密會議請旁聽人退席旁聽人退席時下午地時三十分至下午三時段總理退席主席宣告休息三十分鐘三點三十分復振鈴開會至三點四十五分法定人數始足報告新到議員三人抽定席次畢主席謂按本院院法第七條國會開會一月後議員仍不到院者除名現在本院開會已及一月對於未到院之議員當如何辦法請大家討論議員劉崇佑謂院法雜如此規定然道路太遠交通不便之各省電報不通信件往返每須兩三個月者似不能一體而論議員王式謂即如王君有蘭等本在南軍軍務院辦事現在軍務院雖已取消而所事未畢亦不能照院法即與除名是以本員主張延長兩個月議員彭允彝主張照院法外有特别事故時可再延長一個月仍不到者除名議員秦廣禮謂本院爲立法機關當先尊重法律如議院法不能實行於本院尙有何人遵行是以本員爲尊重法律起見主張依法辦理不能原諒議員梁銘源主張延長兩星期議員孫鍾謂本員贊成劉君崇佑之意但是院法乃兩院所議决不能違法曲原若依法即取消議員資格未免不近情理本員於此有一兩全之法卽所有未到院議員三十餘人由各省已到院之議員代其請假一個月如仍不到時是共甘喪失議員之資格然後再照院法辦理議員王源瀚請現在不必討論賦看議皖法第七條但書稱但有不得已事故時可以延長但不能過兩個月現在本院開會不過一個月即行討論此種問題未免太早遂宣告開議本日議事日程第一案請將袁政府所公佈之參政院議决案咨交議會分别表决以定存廢建議案議員蔡汝霖　提出主席請提議人説明理由議員何雯謂本案即與前會汪議員彭年所提出之案相同前案已交法典股審查請卽併案審查主席以其説付表决多數贊成第二案請恢復縣議事會及城鎭鄕議事會建議案議員張浩等提出未經説明何議員雯謂此乃當然之辦法請付審查褚議員輔成主張不付審查即以咨送政府秦議員廣禮亦主張付審查何議員雯謂此乃法律建議案當然經過三讀會主席以付審查付表决多數贊成第三案诅取消行政長官監督司法以謀司法完全獨立建議案議員方鎭東等提出提議人説明理由畢曹議員振懋謂本案與日前提出之維持司法獨立建議案性質相同前案已交審查本案亦可併案交付審查主席以其説付表决多數贊成第四案取消祭天祀孔建議案議員羅永紹提出本案由原提議人撤回修正第五案妥籌貧苦黨人生計建議案議員張傳保等提出提議人説明理由後郭議員涵謂本員極端反對此案所稱之黨人究以何者爲標凖將何以定其取舍議員牟琳等均反對原案議員克希克圖請以付審查表决議員秦廣禮謂須知民國乃此等人心血所造成現在爲國喪家豈可置之不理汪議員彭年謂此種黨人即爲民國犠牲性命之人不能不爲妥籌生計是以本員贊成此案議員張知競亦表示贊成主席宣告討論終止以付審查付表决贊成者多數主席謂現在議事已畢宣告散會時四點四十五分 
[議定正式憲法之程序]  
　　提前議定正式憲法以鞏固中華民國立國之基歴爲多數議員所主張政府亦極表同意並爲期憲法議定之迅速進行所有民國二年依法草成之天壇憲法草案仍予採用亦有成議茲探此項正式憲法之議定不日卽當爲繼續進行之着手當局者已略决定其進行之次第如下（一）參衆兩院於國務員追求同意案通過後卽會同爲憲法會議之組織（二）天壇憲法草案尅日由原起草委員會各委員分别草定理由説明書連同原案咨交憲法會議（三）憲法會議於該草案咨到後即開正式會議逐項議决但兩院之常會仍可繼續開便不過與憲法會議錯日且減少次數藉免衝突 
[遼源交涉之奉天消息]  
　　遼源事件雖雙方渴望和平迅速解决惟日本方面須俟得有政府交涉之訓令後方能正式談判所有從前兩方經過之議論僅爲辦理此案略具之意見而已 
　　自二十一號晚遼源縣街經日軍要求將巡防後路三營退出縣街後止留警察在縣保衛地面警察雖遇事謹愼而仍不免時有誤會之舉當局以現　匪亂未息地方兵力單薄殊難鎭懾竞兩方交涉均以和平爲職志尤不能由一面軍隊提出要求如爲避去衝突自當互相退讓且此項軍隊尤非肇事主體已向日外交當局提議嗣後如有事件發生自當負完全責任現在一切行動應即訓令停止靜候交涉解决以敦睦誼云云惟聞近日日軍行動仍有得步進步之態度亦未聲明係奉何方訓令而來刻聞我外交當局又向日當局請求將該軍隊設法約束矣 
　　遼源事起中外報告不無歧異張督軍深信此舉出於誤會無論曲直不致損及國交近又親自派員調查關於日軍近日行動尤爲詳細刻已撮電中央（一）交涉經過及將來之辦法（一）訓令各處盡心職務靜待解决（一）力剿胡匪嚴防僞黨以清内患（一）與日本當局預商一切俟正式談判解决 
[王闓運保郭人漳督湘電]  
　　湖南督軍現由省長譚延闓暫兼正任尙未有人面王闓運近忽由湘來電力保郭人漳堪勝督軍之任據聞郭氏前在湖南招募鑛警本有取湯薌銘而代之之意及後與湯激戰敗走漢口與論頗不一致湘綺以七十老耄前此附會圖讖公然勸進早爲世人齒冷此次忽以私人干與政事殊耐尋味至歐陽道述本係周自齊任内派赴湖南之榷運局長後周氏以共聲名平常早予撤回而今忽邀湘綺特賞原電錄後　北京薩軍門請轉呈大總統鑒湘省紊亂異常關係匪淺譚延闓明於察吏兵事素非所長值茲紛亂百端待理勢難兼顧郭人漳曉暢戎機年力富强果敏有爲此次首先倡義士心尤爲趨向治湘以裁兵清鄕爲急務此兩事又非有聲望及手腕靈敏者未易辦理與以督軍俾延闓專任省長調劑兩得其宜湘省受福無量前所薦歐陽道述已承傳見感荷同深該道老於鹽務湘岸尤熟聞前王局長虧累甚巨而遁昨派沈君不悉情形未敢接事要差豈可久懸請以他事調沈即委歐陽接辦湘岸榷運於財政大有裨益茲爲吾湘大局起見非同泛薦賢務祈採納斷行不勝感切待命之至乞電復王闓運 
[審計院停給兼薪]  
審計院院長莊藴寛對於該院兼差各員極不滿意以審計院原爲財政監督機關所有奉公人員理宜格外注意且發給薪俸本有兼差不差不兼薪之規定乃該院簡薦委人員中近時頗有兼支俸薪者莊氏力主取締聞於昨日發一條諭略謂本院自副院長以下凡兼有别項差職而兼支薪金者所有本院俸薪一槪停給云云其中自以副院長之損失爲最大因每月八百元之俸給已化爲青蚨一朝飛去至若某審計官本係議員現在業向議院報到而并不請辭則其俸當然亦在停止之列云 
[薩巡閲使抵粤紀]  
　　粤閩巡閲使薩鎭氷於二十五號下午抵省茲紀其情形如下　先是薩使由滬乘坐永翔炮艦來粤本月二十四號下午三時已駛至虎門外零丁洋即以無線電告知虎門要塞司令趙越趙卽乘船前往請謁薩使接見後囑即轉電龍氏定期二十五號早動輪赴粤趙即辭别遄返虎門飛電禀報來省龍接電後除即電飭趙越鳴砲致敬及電知各砲台艦隊知照俾便迎迓外並派龍用乾爲代表乘坐江漢兵艦前往歡迎二十五號早永翔艦遂即動輪午後二時已駛至黃埔河面寄碇後薩使偕同副官劉永誥轉乘江漢艦來省并令永翔艦一同動輪直省三時許江漢艦駛至天字碼頭泊岸是時在碼頭迎候者爲省長朱慶瀾粤海道尹楊覲東警廳姚捷勳艦司令蔡春華海防司令黃倫蘇曁南海縣知事周子安番禺縣知事朱壽山等薩使與各該員接洽後即偕同事官劉永誥乘輿晉城由姚捷勳蔡春華隨行保護先至軍署拜會龍氏暢談後即由天橋至公署回拜朱省長後隨返行轅（即天平街之廣惠鎭守使署）憇息是日龍氏早已設備酒筵爲之洗塵迨至六時薩使復至軍署赴席計在座者除龍氏外有粤海關監督李華如軍署參謀長李若虚及龍用乾直至夜候十時龍宴薩使告辭仍回兵艦駐節龍氏特派親軍十二營長呂占魁率同差弁衛隊護送回艦查薩使號鼎銘福建㑵官人年約五十餘歲體格短小精幹是日身穿白線布海軍制服副官劉永誥年約二十餘歲籍隸閩省係海軍中校永翔艦係淺水艦當民國三年時曾因載運銀元來粤一次者又聞薩巡閲使於二十六日八時復由兵艦晋城拜會龍氏籌策粤事甚久下午由龍導往粤秀山上游覽一週聞薩使是夜在山上安歇并聞聨鯨海鯨海琛昨在閩疆啟程今日當可抵粤薩使以現在鎭守使行台駐節交通不便擬另擇水上警察廳辦事所東偏爲行臺云又聞薩使與龍朱接洽後即將永翔兵艦駛白鵝潭隨卽親入沙面拜會各國領事道逹來意并請飭將某某等艦一律退出省河一切由我艦照約保護以符中立聞各領事均甚欣慰現已據情飛電回國察奪矣朱省長來粤履任啣有中央密令辦理善後各種事宜故朱省長早有把握昨自　巡閲抵步後即着手進行二十八號晚七時許特乘江漢捕艦駛泊永翔拜會薩使密商良久并聨進沙面拜會各國領事聞因保護僑商各事有所磋商又聞中央議决所有廣東福建兩省大小軍艦統歸薩巡閲使直轄以統一軍令刻已電令陸李兩督軍遵照矣 
[湖北政軍界之消息]  
　　前任川督陳二菴由渝來漢所带隨員眷屬有一百餘人其參謀副官長均未散去似待新命之發表者聞大總統及參謀本部均曾派代表來漢歡迎總統代表爲陳鎭藩君道逹總統渴望其北上面商要事之意並敦促即日啟節陳告總統使者謂武漢爲桑梓首義之區連年爲國宣勤久未與當地賢士父老快叙深衷且辛亥以還地方元氣未能恢復商民想望太平應從何處着手方能逹到完美目的擬詳細調查清晰俾入京陳明總統代爲鄂人請命藉籌長治久安之策云云聞陳之舊僚及鄂中某派羣望其長鄂政惟各方面不無阻力須爲接洽聨絡擬約躭延一星期再行赴都現因英界揚子街原宅狹小已遷往德界德壹里前大洋房内武漢官紳晋謁者每日絡繹於途二十九日陳氏曾往拜王子春督軍　省文武大員齊往作陪陳爲聨絡感情計當日議畢遍往各機關拜會雖縣知事處亦親到其餘政客名人皆一一走訪態度極爲謙抑 
　　湖北土匪猖獗勞軍害民久近經王縣軍將全省畫爲十六區每區以陸軍團長爲指揮官督率該管區内水陸軍警清剿其指揮官以上尙應按區設司令一職因關係軍政前途至重且大特咨商陸軍部核定每四區設一司令以資統率現已委任北洋第二師長王金鏡承充甲區清匪司令駐紥省垣北洋第六混成旅長王懋賞承充乙區清匪司令駐紥漢陽湖北第一師長石星川承充丙區清匪司令駐紥沙市北洋第九師長兼鄖襄鎭守使黎天才承充丁區清匪司令駐紥襄陽復由軍署中附設一清鄕稽核處派諮議官吳曜金經管其事惟並不設立專局以省經費所有歷年辦理清鄕人員滿冀此次清鄕可邀錄用者莫不大失所望其各區雖由軍署委有稽查一員其人非罷職軍官即候補知事並無向辦清鄕之人云 
　　鄂省當南北戰爭大局紛擾之際官民一致擁議中央地方未大遭糜爛推原其故實由軍警防範周密之所致現在國事大定結束臨時軍務王督軍以該軍警防務出力其功實不可没特擇尤造具保案於昨日呈請大總統分别核獎以昭激勸聞列保官佐有七十餘人之多亦近來未有之大保案也 
[湖北之自治聨合促進會]  
　　湖北全省自治聨合促進恢復會臨時會長杜靖副會長向曁南昨又刋布啟事云各縣勸學所轉各縣自治會議員諸君鑒再啓者民國復活國會招集成立省議會迅見復興雖其根據約法决非極力爭持不爲功也自治事同一律應行恢復已詳前啓至今半月遠近各縣覆函及派來代表者固不乏人（已到會者十縣）遲未來函及派代表者亦屬不少其中情形不一而足要之諸君須知被民所舉負托非輕何忍自甘抛棄其權利耶再憶前此之革命犠牲若干之頭顱始得有今日之民國有民國始有國會及自治共復興也頗非易易國會與省自治諸君深明法理堅持务爭得即恢復頗堪欽佩各縣自治諸君果竟無一熱忱激昂之人若國會與省議會諸君者哉若均作壁上觀抛棄不顧何以對人民之負托何以對革命流血之諸君哉前各縣自治經解散後縣議員改充勸學所董者有之充城鄕團防者有之全行歸田者有之本會前所分寄於各縣之啟事單並簡章各三紙均交由各縣勸學所轉交縣議員其在縣議員現充勸學所董諸縣所寄到之啓事單簡章自易收到至若縣議員經解散後全行歸田各縣且素與勸學所董不睦者寄件所至難免無隠匿不爲轉交这獘除函請漢鎭郵務總局通飭各縣郵務櫃查明外相應申明將來若得查明有隠匿寄件情形本會定按律呈請省長通飭各縣知事查究此宜申明者一也現當民國進造時代白治與官治正相衝突自治爲民意機關且含有監督性質人民不力爲要求政府决不提倡此必然之理而袖手旁觀靜待明令恢復者終歸子虚其詳情已載前啓勿庸深贅此宜申明者二也或有懼自治恢復權在政府雖竭力死爭不得政府許可終歸無益此又不通之至者人民國主權在民自治者原始之民意機關也國會雖爲一國主權發動之點然養成國民參政之精神者厥在自治故自治爲立憲國之基礎一經要求立得恢復無疑矣縱政府故意阻滞又可請國會解决此宜申聞者三也進行辦法約分三種一呈請省長飭知事恢復二電請總統明令省長飭知事招集開會三請國會及省議會解决此宜申明者四也本會限定於陽曆九月二十六日内各縣代表一律到會以便開會籌辦遠縣務於限期内將代表名及會費函寄來會其有不派代表或不函寄代表名與會費者本會即以該縣旅省人員擢爲該縣代表將來即以該代表呈明省長備案飭令該縣知事以該代表歸縣另行創辦自治會此宜申明者五也此啓 
[山東問題]  
　　居呂主張和平 
　　收束民軍之好消息 
　　民黨要人居覺生君日前由京來濟後對於收束民軍問題主張極爲和平與曲偉青之意見亦甚融洽適近來　縣高密諸城民軍各領袖亦接孫中山來電力勸不可固執已見與政府再生衝突在各領袖平日對於孫中山固極端信仰孫又囑諸領袖須服從居氏之主張故此次居氏之主張和平各領袖亦自無異議倘當道諸公能開誠布公與居協商一切則山東問題之解决當不費手也聞高密呂子人君亦於日前來濟日昨午間到省議會與議長曁各議員叙談許久聞呂之意見對編制民軍一層則欲呈送清册由中央主持編制數目之多寡絕不爭執惟近數日來在高密所籌之餉三十餘萬擬請政府歸還以昭信用政府如以財政奇絀不易辦到則按捐餉各户發給勞譽狀以示獎慰可見居呂兩君主張之和平聞錐高方面之民軍收束亦已有頭緒此誠膠東一带之好消息也 
[浙省會將正式開幕]  
　　浙江省議會第一次開談話會後已定於下星期二舉行正式開會禮特定於今日（二號）上午九時起續開談話會解决各項問題昨已通函各議負矣該會議長一席外間早有沈定一之説又有秦炳漢（卽泰吉人）之說茲悉沈君亦有函推秦君是此席之必歸秦君當無疑義沈氏原函云本本諸先生公鑒莫公永貞出長財政側聞朱公倦勤於會前手續自當照暫行法十二條由劉副議長焜化理進行秩序不致糾紊然治襄先生以筆畢生涯被及口語豈可久長致騰議席是以本會同人以更選議長副議長爲當務之一顧乃交馳函電謬許區自問癸丑一役功罪未定今年幸託國民之靈得保首領歸國行裝甫卸老父見背子女疊殤魂喪神傖心哀病作何敢以未定之方寸與聞軍國或者不棄許之以才知我莫若自知果爲本會擇賢未有當於秦公炳漢者定一與秦未嘗銜杯酒接慇懃之餘歡而心許之垂四年見其忠於事宜於言優於學愼於思辨也斯才故遺之而遴及顚沛餘生定一卽不自揣亦當爲本會惜也處今日之勢當事以克盡天職 
 
 
 

Page 7

 
 
爲先遭際以能避賢路爲貴定一所自勉即如此一俟先嚴殨事路定浹旬之内當力疾渡江就敎正有期也攄忱布逹伏望公察沈定一手啓又聞劉副議長亦决計辭職其辭戰書云敬啓者焜近來體弱多病不堪任事前因省議會召集有期亟須籌備一切本會議長莫君另有職務朱副議長又適抱恙未痊焜職任所在誼無敢諉不得已招致同事舊人將辦事處回復組織一面點收官廳交還房屋文卷器具一面督率職員照章辦理各務現在朱副議長已經到會接續會商接收籌備事宜亦已就緒開會在即副議長有贊襄會務之責斷非病軀所容戀棧應即聲請辭職在未經選舉以前已函請朱副議長偱序代理其議員額缺並請咨明序補伏乞公决允准無任感荷此致省議會議員諸君公鑒劉焜謹啓八月三十一日 
地方通信 
[蘇州]  
　　竊賊戳斃二命案續誌　齊門外大街韓仁卿夫婦二人被賊殺定業經偵探捕獲小常熟（即徐子堂）小東洋（卽張順福）小裉虎三名解縣訊究已紀前報茲悉韓氏在兵燹之前係屬世家富有財産其所居之處即爲韓衙場（存桃花塢）現韓仁卿年已七十九歲其妻沈氏年已六十八歲近來韓手中資財僅存萬金而性情咅嗇因子（名子雲）媳輩揮霍太甚故於前年與子媳輩分居已則携同沈氏卜居於齊門外大街八號門牌近粼咸知其底藴而住居紅橋浜一號之小根虎係迭次犯案寺逃法網之人探悉韓家有錢遂與小常熟小東洋三人商議合做此事今該三犯均已就獲一經訊實定當按律懲治也又聞韓仁卿之子子雲係屬次房所承繼者當時子雲等聞耗即率同妻子多人趕到細查各物毫無遺失卽在秘密地窟内尋出現洋二千元金戒數隻珍珠六七十粒以及房租契劵各物盡行取去迨三十號午間經吳縣知事署周承審員蒞場相驗驗明韓仁卿沈氏均係被戳受傷殞命韓子雲始購辦衣棺分别收殮事畢子雲等仍回桃花塢韓衙場居住該處則酌留一二人代爲照料 
　　警廳發還救國儲金　警察廳崔廳長以上年救國儲金事宜曾經飭科將警界各員納欵按月存儲在案現查此項儲金各處均已發還本廳事同一律應准發還各該員收領茲定於九月十日爲給發之期凡存有儲金各員卽於是日各自携带名章來廳塡具收據加蓋名章以憑給領業於昨日通飭遵照矣 
[松江]  
　　毆斃竊賊之糾葛　南門外人高阿和尙因打嗎啡藥針流爲竊賊附近鄕民疊被扒竊咸痛惡之前月該竊呻吟途次形似有病然仍向朱大耕家圖竊朱及隣人起而毆繫翌晨忽傳該竊倒斃於十八圖河干共族人有向業太保之高益山聞耗即向朱姓理諭經衆排解以一百六十元棺殮了事詎昨日又有尸弟高阿土出場謂助朱毆打之人亦需稍破慳囊遂復經人調停令隣衆亦出洋八十元隣衆以事經解决又生節外之枝後將窮於應付因决意來城向縣署報告惟仍有人跟蹤勸解不知能免涉訟否 
　　騎兵離松　駐松之騎兵第四團第一營奉令回京昨日解到餉銀八千元即當衆給發約五千元餘充川資今晨已一律上道聞需繞道吳淞會同駐淞軍隊回京征蒙也 
　　懲辦積竊　近日城内外竊案繁多官場嚴飭搜　經新橋區警探王晋生連獲著竊阿寳二及金有生兩名解案訊實一科三年零十個月一科二年零十個月監禁而貢院對河浴堂衖内阿連家係屬窩户專以賤價收押贓物七日爲滿現亦由警探抄破搜獲存贓極多已將阿連拘候訊辦 
[南通]  
　　軍隊追剿梟匪　海門靈甸錢濱臨大江本屬僻港癸丑後國民黨謀海之聲浪愈高駐防杜營長會撥重兵防守現因共和復活各要隘所駐重兵槪行撤回梟排探悉底藴當卽率領匪徒數百人手持槍械潛往該鎭大肆騷擾杜營長聞訊後除立派全營兵士前往抵敵外并派妥員來通報請鎭守使署調　軍隊前往救援管使據報後卽飭所屬軍警嚴加戒備并派機關槍連俞連長带隊兼程前往該鎭剿辦日昨鎭署已接到杜營長報告謂梟匪業已　屬并格傷匪徒數名目下尙在追剿餘孽云 
　　居民慘被水患　通縣入夏以來　雨爲災四鄕禾稼已大受殘損詎近日江潮又忽澎漲近江之牲畜房屋漂没殆盡各港居民夜多露宿且不得食　聞各富紳已集資購辦麫包分投發給災民得此雖可苟延殘喘然尤望賢有司籌謀善法以繼其後也 
　　禀請取銷妓捐　石港市警區因經費支絀援照城區官妓捐之例（按土娼卽秘密賣淫者本在禁例）徵收妓捐每月收入數近百元警費賴以補助然梅毒傳染頗能損害青年該市市　陳　雲等爲公益起見特具東環求縣署飭令取消以重生命而維　化盧知事據禀後已飭陳區員將妓女一律驅逐矣 
[無錫]  
　　秦伯市命案續誌　秦伯市丁姓農户因父子扭毆傷斃勸解鄰人一案已紀前報茲聞此案經楊知事派員蒞驗後兇后丁根金畏罪遠颺不知去向雖經縣署嚴飭法警跴緝而日來迄無蹤跡不意日昨該處附近河内忽發現浮屍一具經旁人認明爲畏罪遠颺之丁金根隨由地保報告縣署派員赴鄕驗明確係兇手畏罪投河自盡隨飭家屬備棺收殮矣 
　　裁撤司法警察　無錫縣署司法警察其數多至五十名分爲五擀輪值辦公楊知事下車後卽設法整頓特於日昨將各警逐一傳見詳加考察隨將賈德等十名當堂裁撤並出示通告如有需索等事許卽指名禀報以懲究辦 
[鎭江]  
　　省議員定期晋省　齊省長以省會開幕在卽通令各縣知事知照省議員限期八月二十五日以前齊集省垣丹徒縣章知事奉令後業經函知省議員殷宗渠張鹿鳴朱步雲蔣士杰查照現蔣士杰在省供職可以就近赴會而殷宗渠張鹿嗚朱步雲三君聞約九月一號聨袂晋省云 
　　歡送葛司令紀事　鎭紳吳澤民柳衍齋等發起開會歡送葛應龍司令及要塞軍隊已誌昨報昨日假維新舞台爲會場上午十時振鈴開會首由主席柳衍齋報告開會宗旨次由楊子槃宣讀丹徒縣議會市議會曁紳商學各界歡送詞繼由葛司令易團長蔡營長朱營長及全體軍官答詞嗣柳衍齋梁稼西楊子槃等先後演説大旨謂要塞軍隊駐鎭日久與地方人民感情最摰今聞葛司令全部軍隊　寗改編紳商學界人士電留未准是以有開會歡送之舉此純粹感情作用不得以尋常諛媚長官敷衍場面之俗例視之等語來賓均鼓掌稱善隨後葛司令繼續入席答謝散會時已鎭嗚十二下矣 
[揚州]  
　　公餞楊士香赴都　民黨要人楊佳如君前清時留學東瀛即爲同盟會中健全分子辛亥歸國奔走國事頗具熱忱對於黨務尤爲竭力癸丑以來潛伏鄕閭無心問世茲因京中某要人電召擬卽赴都一行現由省議員丁文瑩王仕良等假史公祠設筵餞别一時觥籌交錯頗極賓主之歡 
　　知事因拖船被燬案赴寗　戴生昌永和兩公司拖船被橋頭市鄕民焚燬一案周知事昨特赴寗面禀省長謂該處小輪前經鎭江關批准仿照瓜河章程改用拖船不准單輪行駛成案可稽乃該公司故違定章致拖船被鄕民損毁現苛索賠欵兩萬元請示辦法云云聞周知事公畢卽須返揚云 
　　講演員到揚演講　江蘇省講演團講員項延釗王從禮昨由高寳興東等縣講畢來揚於上月三十日午後三時在大舞台開演由江都縣敎育會宣講員孔劍秋君介紹項王兩君講演做人的道理及發財的妙法是日惜因天雨聽者較爲竣色嗣後兩日接演共和眞理往聽者遂實繁有徒云 
　　公賣照舊徵税　江都縣知事署昨准齊省長通令略謂上海設立烟酒聨合會恐各縣商民誤會致公賣局税項不能如數徵收特飭縣切實宣示俾得照舊開徵以濟公帑 
[江西]  
　　行政會議之組織　戚省長前奉國務院通電組織行政會議現已將組設章程草擬就緖所有職員照章正議長由省長兼任副議長兩席由省長指派聞已决定以羅財政廳長何豫章道尹兩人充任而以本署尹主任及各科員南新兩知事爲議員不日發表戚者長又以各項議案必先編製以便集議時表决故於日昨以省長名義訓令所屬各機關如有提議案趕於九月十五日以前彙送到署到本署應提議案亦已著手編造矣 
　　南灣路實行減政　南灣鐵路自李　　總理到省後日與　事會磋議以裁員減薪爲第一辦法頗得陳筱梅袁秋舫之同意已於二十八號將減政一節對各董事發表其意以爲路事借欵無論成議與否總以搏節開支爲唯一主義擬每月遞減至一萬五六千元爲止除司事薪資曁車站用費等不能核減外其餘如各主任各科員各所長这薪水均按數遞減願就與否聽人之便至素餐虚位者一槪淘汰現已函致九江公司促各主任各所長各科員刻日來省宣告實行當李總理發表時陳董事筱梅以公司人員薪水旣行遞減伊等未例領費因與袁秋舫謝味餘二董事相商將和人每月夫馬費五十元取銷聞袁董事已一同情矣 
　　函詰吳知事清册疑點　南昌知事吳亮勳自蒞任後將縣屬所有財産藉保存爲名盡行搜納諸署中致滋物議現經省議員燕世經胡如璧胡廷校胡廷筌李壽詔與紳學界鄒安孟李壽曾吳衍任萬逖禪等百餘人於二十八號假財産局會議由鄒局長報告前次合邑諸公繕致鄙人一緘當卽轉交吳知事迄未答覆云云衆謂前次之函該知事旣不答復今欲積極進行須將吳知事發下清册摘出種種疑點請其刻日詳細示復若再延不理卽公推代表面謁省長懇請指令吳知事迅速召集紳耆將附税開支明晣結算並須將支出領據及批廻各單檢出以昭公允經衆表决公推省議員三人及財産處長自治會長等代表全體公函吳知事將公同討論發交清册之種種疑點摘出要求答覆茲將所摘之疑點錄下　一育要局爲全省公共慈善團體向有確定經費由全省擔任今由南昌附加税項下撥付是否奉有公文此其疑點一　新舊令尹例應上清下接前任汪念祖文炳焜兩知事任内虧欠何能由附税項下開支强令地方塡補此其疑點二　洪都中學現改爲省立第二中學册内解欵旣列省立中學又另列洪都究竟是一是二此其疑點三　册内選舉經費出自國庫南昌何以由附税開支此共疑點四　册内工商内務調查經費究係何時何人曾至何地此其疑點五　以上五項係就已經公决而言此後如再有疑問之處仍當續請解釋未審吳知事能一一答覆否也 
[山東]  
　　周村民軍鎗决趙團長　周村民軍旅團長趙得勝二十六日因事爲民軍領袖吳大洲鎗斃昨由吳大洲致電省議會云敝軍混成旅長尤超凡縱兵騷擾閭里不寗搶掠財貨汚辱婦女案件山積該旅長置若罔聞長此不究護國軍名譽攸關勢將爲奸點所藉口故洲於二十六日已將同犯該旅團長趙得勝鎗决尤超凡滞留濟南未能執行僅將其罪狀宣佈待緝而已深恐諸公未悉眞相不免疑抱特此奉逹並希亮察云云 
　　警政聨合會紀事　山東警政聨合會於日昨一時假八旗奉直會館開成立大會到會者約百餘人當由臨時主席張駿烈君報告開會略謂同人等爲改良警政聨絡感情起見發起斯會今幸成立可依法選舉正副會長次由大衆表决用無記名連記投票法舉張駿烈得六十三票爲正會長鍾緒武得五十六票侯坤一得五十四票爲副會長並公推劉冠三王寀廷李夢臯王小舟四人爲名譽會長各會長依次認職並請劉君冠三演説警察要素約一時之久娓娓動聽鼓掌如雷及至閉會時已四句鐘矣 
[奉天]  
　　炸毁鐵橋之報告　京夺路由新民至巨流河一段中間第五十六號西首鐵橋被匪人炸毁道木五根并割斷電線五條砍倒電杆一棵曾見各報頃得某方面報告上峯之原文與前項炸毁之日期地點均不符合未知是否另係一事茲姑將報告錄下陽曆二十八號早五鐘半時白旗堡饒陽河之問四十號橋忽被匪人暗下炸藥將該橋之道木炸壤七塊幸未傷及鐵道每日開往山海關之小快車至該處停駛現已經工程司修竣照常開車 
雜評一 
[不武（一子）]  
　　相忍爲國之一語理論雖不完全然亦須視時勢何如耳我國當擾亂之後兵革甫止人人希望患事以嗣休養此際之不肯輕言用兵者亦時勢然也人譏我政府爲不武我諴不武矣且不武亦不自今日始我又何諱惟我之所謂不武者則殊不在此耳我國人而以人言爲可羞者速自養其眞武力可矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌赴美留學之壯行]  
　　寰球中國學生會前日下午四時假尙賢堂開會歡送北京清華學校出洋學生並歡迎游學回國諸君到會者如余日章何林一徐可陞朱成章韓玉　鄺富灼唐露園陳光甫及滬寗鐵路局長鍾文耀等諸君西賓如美國駐滬總領事曁盲童學校校長傅步蘭先生等先後蒞會首奏軍樂繼進荼點全體攝影後乃相將入會堂開會主席李登輝君致歡迎詞次朱少屏君演説略謂查近年遊學歸國者每次約在百人以上大抵出洋求學之士意在得一學士碩士博士文憑即爲滿足不知美國尙有無文憑之學科其用較有文憑者列廣學成返國即可經營其事利益甚大吾國現在所最缺乏者亦惟此種學科願諸君注意於此鄙人曾聞王寵惠博士與周詒春博士言清華學生在美國畢業以後如再游歷歐美一二年必更美也鄙意學生畢業後當入工廠實習一二年而後出游歐美等處返國後再赴中國各省游歷一週如是則經濟學識俱深將來行事自有把握也云云次美總領事演説謂朱少屏君所發宏論深合鄙意惟貴國地大物博將來需用人才必然不少不患無職業可謀最要者在留學時須勤加研求所抱宗旨務期逹到目的不獨爲貴國造福且爲世界造幸福也次留美學生領袖李松濤君并男學生代表洪深君女學生代表袁世莊女士均有名論散會時已六句鐘矣聞此次除清華學校所派赴美學生五十餘人外尙有自費生（前寰球中國學生會書記）王志仁君及駐美留學代表書記員（前學生報總理）高朗替君等二十餘名聨袂同行乘長風破萬里浪同志同途不虞寂寞定期九月八日乘支那船放洋云 
[續紀檢查郵件之交涉]  
　　美國來華之郵件爲英員檢查致起交涉一節已見前報昨大陸報云本埠美國郵政局近奉華盛頓郵務總局訓示以後寄美之郵件暫不由坎拿大太平洋輪船公司之船運去以免檢查而美國寄華之郵件亦不由該公司輪船運去故本埠郵政局今日已將本擬由俄羅斯皇后號運去之郵件改裝日船矣至於英美此項交涉之結果尙無所聞云 
[編造六年度預算表册之會議]  
　　本邑公欵公産經理處因奉縣飭邀集各市鄕經董編造六年度預算表册依限呈送轉報等因特定於九月二日下午二時集處會同妥决支配已誌前報昨日爲會議之日四市十五鄕經董及學務委員趙志熙劉東海秦壽農劉擷興施安生顧少嚴（未到由沈肇網代表）王浩仁（未到由王子雲代表）秦俊良李香軒陸仲超朱望三沈頌平何子文尹叔平顧聘珍錢貴三趙鏡芙賈叔香王際亨陸崧候談藜甫曾公治等一律蒞會於午後二時開議由主席該經理處經理丁賡堯宣布開會宗旨各員　對於編製六年度預算案公同討論惟因本邑敎育工程衛生慈善公費議會一切自治範圍以内之件事事待舉在在需欵而地方經費爲數有限以之支配各項殊不敷用經秦壽農提出議案請將附和加税内補助省警備隊費一成仍歸地方自治費大致以附税内補助警備隊費一項自三年份自治停辦後奉省令提補已歷三年惟查警備隊不在地方行政範圍之内所需經費似無須賴地方補助現在自治機關行將恢復經費在所必需按照省令内開其有縣欵不敷業已動用自治經費者應自六年起按欵劃出所有不敷廳由各該縣另籌抵補等語則此項警備隊補助費一成本以自治經費抵補應請取消補助仍歸地方自治經費以留備議會經費云云丁主席請衆公决經衆决定贊成原議遂通過公呈請縣署核辦 
[再誌海關抛棄私土詳情]  
　　江海關抛棄緝獲私土一案係新章實行之第一次事前由海關施監督備函致日報公會請公舉記者一人同往並派金委員玉光赴會述明情形公會函復請余榖民君代表參視惜臨時以事未果現在抛棄事竣大陸報已將經過情形登出各報亦已譯登惟内容尙未詳盡茲將訪詢同往監視員所述補誌於下　查此次監視華員有齊省長派委江蘇檢察廳長王樹榮君汀海關施監督派委江海大關委員金玉光君江蘇交涉公署派委李觀君上海縣知事公署派委譯員黃國瑞君三省禁烟公所派委羅詠球君洋員則有江海新關副税務司式美第君及新關管理棧房洋員曁洋藥公司洋員以及字林報館新聞記者於禮拜二（即八月二十九日）下午二時半同乘流星巡洋艦裝載歷次所獲私土等項由浦江出發至五時許輪行至三夾水以外將烟膏烟水先行傾棄至禮拜三（卽三十日）上午八時行至距滬一百六十英里合華五百三十里離日本長崎一百八十英里之洋面海水色青而質鹹計深二百十尺隨將各案洋土色十擔三十九斤七兩二錢五分估值銀七萬六千兩由各員督同逐一過磅原色整隻者則逐一切碎貯入瓶罐者則擊破取出隨行隨抛盡入海中不留餘毒事畢折回至禮拜四下午三時抵埠所有抄出雲土兩案聞須另行訂期辦理至前報所載海關監督派陳世光及楊護軍使各機關所派同往各員名係屬傳聞失實云 
[唐紹儀北上消息]  
　　新任外交總長唐紹儀氏昨接中央來電以東日衆院開會政府提出追認閣員同意案依法定程序陸軍得四百三十二票外交得三百七十六票此外均占多數全體通過國事方艱幸公速駕等語聞唐總長本有俟議院通過再和北上之宣言昨日接電後已摒一切有五日就道消息 
[四誌自來水龍頭上之炸彈]  
　　太倉人吳彩臣於上月十一號夜將炸彈一枚放於新世界游戲場附近自來水龍頭上希圖害人適虹口捕房包探侯松山經過查見將吳與炸彈带入捕房解送公共公廨訊供押候補傳人證再核在案昨由捕房將牽涉之陳履昌傳案請究即據陳之代表魯定格律師到堂辯稱曾據吳彩臣聲稱與陳並不相識其所指陳圖謀韓勞源係屬虚撏應准陳交保候訊云云訊之吳彩臣供稱所指係另一陳姓等語而韓榮源亦延朱斯芾律師投案聲訴一切關讞員商之德領師君判陳交五百元人洋並保吳仍還押候再訂期研訊 
[漆匠又起風潮九誌]  
　　本埠南北市漆匠因要求店帮加增工資不遂同盟罷工已迭紀前報茲悉此事店帮一方面因此次加價係將錢碼改作洋碼實與同業大局頗有關係因此尙難解决而工帮中稍有工作者輒遭大帮工匠趕來挾制所以不敢上工昨日上海縣沈知事已派員前去調查此事曾否解决各工匠曾否開工俟復到後再行核奪 
　　又一訪函云漆匠同業要求各店主增加工資不遂於陰曆七月二十六日爲始南北市各做手一律罷工迄今已逾旬日仍未解决茲調查滬上漆匠做手計分寗紹蘇湖本五帮漆房屋者謂外作漆檯凳物件者謂内作兩共計有做手七千餘人向章由各店主（名曰大帮）每日給予工資錢三百六十文各做手（名曰小帮）近因米珠薪桂所得工資除去夜間客棧宿費外餘剩無多是以要求大帮體恤以錢碼改作洋碼每日須得大洋三角六分藉資津貼惟大帮董事（卽漆作店主）杜悦來趙慶華孫勞生等堅不允加昨又徧發傳單云此次各工人又閙加價風潮罷工勒逼同人等際此時勢艱貨物陡漲支持不易萬難承認况公署給示嚴禁在案嗣後工作每工仍照錢碼三百六十文給發特此通告云云各做手見之頗爲憤恨嗣爲韓恢所聞以該工人 
屬無知愚民若不設法安置恐擾巨禍是以特髮錢洋若干代購米石派人知照各做的不得輕舉妄動靜候商勸各店主酌予增加 
[部飭修改總商會章程]  
　　江蘇省公署訓令上海總商會云案查前據該總商會禀送修改章程選舉名册議事規則查帳處章程借地開會簡章並聲明新選會長尙未就職仍暫由舊會長管理請給關防等情當轉咨查核辦理在案茲准農商部咨上海總商會所送章程應改之處另列於後希飭更正其餘各條尙無不合議事規則第二條内會友二字應删餘亦尙妥連同選舉名册查帳章程均卽准予備案至借地開會簡章可由該總會自行酌定毌　送部查核備案附去關防一顆希轉給祇領仍將啓用日期及遵改章程送部備核相應咨行查照飭遵等因准此合抄粘單連同關防令仰該總會遵照部咨分别修改呈候核轉並錄案分送該管道縣知照仍將啓用關防日期通報查考此令 
[上海總商章程應改各條]  
　　第七條内第一項應删 
　　第九條内以書記長領袖之句應删 
　　第十條與商會法不符商會法並無規定會友名目凡合於第六條資格之一者均得爲會員會員無庸公舉亦未便規定每帮以幾人爲限應將此條原文删去改爲會員無定額合於商會法第六條資格之一者皆得入會爲會員 
第十一條内第一項應改爲會員皆有選舉權及被選舉權但有被選舉權者之年齡須在三十歲以上又第五項請會伸理應改請公斷處評理 
　　第二十三條内及書記長四字應删 
　　章程未改各條内所有會友二字均應删 
[再紀誣指私藏烟土之騷擾]  
　　洋藥公所調查員趙鋐偕眼線王阿發潘澄甫等投二區一分駐所報告九畝地德潤里十二號門牌吳彙軒家私藏禁止進口之波斯紅土一百數十磅當派長警同往搜查毫無蹤乃將趙鋐等三人連内吳函送地方檢察廳訊供收押候示在案昨日午後又由檢察官提案研訊吳稱趙等來家搜查毫無證據則其無端騷擾希圖索詐應請究辦王稱四日前目覩吳在該號門牌中取進紅土一百餘磅藏匿因此報告不料已被運往他處查吳專販烟土爲生可請查訪問官以供詞不符判令還押候示 
[公廨訊究盜匪類誌]  
　　盜匪沈其清（即沈阿金混名孫大漢子）曾於本年二月六號夜半與已經鎗决之方玉才及現押西牢之劉二席文法等持械夥刦虹口東有恆路九百六十七號門牌李督和家值洋一萬元之金珠飾物分贓逃逸奉飭拿究在案茲沈以日久無事潛回租界住居麥根路某號屋内前日午後在途行被新閘捕房華探目陳雲忠包探韋金福撞見將沈拘入捕房昨晨押解公共公廨由該探等禀明前情會審員王肇之君商之德裴副領事判沈還押聽候查明於下禮拜六研訊 
　　盜匪張少卿曾與已經鎗斃之周學和及現押檢察廳之王秀卿楊殿臣周增義等於本年二月二十五號夜持械搶刦新閘白克路八百三十七號門牌徐岳岳等家衣飾現洋逃逸嗣經總巡捕房包探周忐仁將張緝獲解送公共廨訊供收押在案昨晨由廨復訊卽據中西包探禀明前情請究訊之張供仍不認中西官以張同往搶刦情形曾由捕房與事主到堂證明未便狡賴判張押西牢五年期滿逐出租界 
[新道尹暫緩蒞滬]  
　　新任滬海道尹　徐元誥號漢松此次在京爲護國軍第二軍總司令李烈鈞之代表中央因黨人善後事宜故委以斯任以便就地磋商原有一號來滬消息現因與中央尙有某項要務未能商妥約十日前方能到滬訂期履新 
[碰撞周道尹汽車三誌]  
　　滬海道尹周金箴乘坐汽車出外途遇電車互撞以致汽車夫受傷致斃已誌前報茲經切實調查知訪員所報不無過甚其詞該汽車夫小狗子（即阿狗）當時僅在眼角受傷並無大礙現已醫痊至周道尹亦祇擦傷手背昨日已到署照常辦公矣 
[愛羣女校附設專修科]  
　　城内愛羣女校爲造就專科敎員起見物附設國文音樂圓畫專修科國文以二年畢業音樂内風琴一年洋琴二年圓畫科鉛畫水墨畫圖案畫均一年油畫水彩畫木炭畫均二年均聘成績極優之敎員爲之敎授學膳等費亦極從　 
[廣東烟酒研究所之諮詢]  
　　中國烟酒聨合會得接廣東全省酒業研究所函云敝省苦惡税久矣税旣加重近更公賣抽費機關駢設税費分徵生計之難以敝省酒業爲最正在召集省外各屬同業擬結團體研求自衛相當之法祇以戰事方亟限於交通未能完全普及茲幸諸公統籌全國大力提倡登高一呼衆山響應我國兩業生計實利賴之敝省酒業極端表示贊同一俟時局稍平舉定代表當即趨候敎益至前月大會公决細則若何現在進行狀况若何統乞隨時見示俾有遵循引領淞江神馳不盡 
[勸業場建造樓房之限制]  
　　工巡捐局批商舖得意樓等禀云據禀各節確爲公衆交通各行營業起見惟振豫公司創設勸業場規定營業場所均在樓上其建造過街樓亦不得已之舉但照原圖丈尺深而且低確有妨碍現經本局派員勘明於中核定飭由該公司將過街樓加高三尺深以十尺爲限准予建築洋檯三尺並在門上裝豫園後門四大字以便識認至沿街應讓路線早經飭由該公司照章收進矣合併知照照片存此批 
[曹行鄕開辦給米局之結束]  
　　本邑曹行鄕經董劉東海以連年災歉米價昂貴民生困苦特請於積榖息本項下撥欵救濟貧民當飭各圖董保將貧民户口切實調查造册給粟購辦上好秞米開辦給米局諭知各圖貧民於八月三十日起九月二日止赴局領米計極貧大口每口給米二升八合次貧給米二升小口減半共計發去白米一百九十餘石一方窮民得此不無小補業已致函縣知事聲明實在矣 
[舉行祀孔典禮之公函]  
　　上海敎育欵産經理處昨致學務委員函云舊曆八月初十日黎明舉行秋丁祀孔並於初九日下午二句鐘先行演祭届期恭請駕臨　宫執事惟昨奉縣公署訓令轉奉省公署訓令開准内務部電開准浙江呂省長眞電内開原訂祀孔典禮如拜跪及祭服等項均與現例不合擬除去拜跪行三鞠躬改祭服爲禮服等語因時制宜極爲同意現訂爲迎送神各三鞠躬讀祝受胙各一鞠躬正獻分獻服大禮服陪祭各員服常禮服本届秋祭期近卽行照此辦理將來此項禮典仍須提出國務會議俟議决後再行公布除電復浙江外特此通行等因合行遵照辦理到處相應附逹台端敬希察照爲荷 
[海籌艦調往烟台]  
　　海軍部近以烟台洋面查無軍艦梭巡恐有海盜擾害航海商船昨特令調現泊吳淞之海籌巡洋艦迅速開往烟台洋面游弋 
[軍衣改用灰色]  
　　中國陸軍操法向來參仿日本軍制士兵軍衣亦用黃色茲由軍部提議參仿德國操法呈奉核准軍衣改用灰布業經由部通飭各軍師長遵照辦理故駐滬陸軍第四師所部各軍隊現均飭匠製就灰布軍衣褲預備改換矣 
[警廳限定造表]  
　　淞滬警察廳長徐國樑特飭所屬各區署將上月份所辦事宜及所收違警罰欵分别造表限三天呈報昨各該警正佐均已遵照查造矣 
[神州女學開學]  
 
 
 

Page 11

 
 
　　北四川路神州女學開辦已經四載成績卓著其中西文　及國畫專修科并兩等小學均已　業三次昨日（九月一號）該校舉行開學禮學子到者百餘人而新生報名投考者仍源源不已云 
[詹大悲之責任心]  
　　民黨要人詹大悲係湖北省議會議員癸丑年爲國民黨提出之候選議長此次出獄後在滬杜門養病除與各省省議員接洽研究地方制度外於外事多不肯過問聞北京迭次電約均辭不赴而湖北省議會議員及各界人士以鄂事亟須維持亟催詹君速返湖北日必數次現聞詹君已决定九月十二日以前赴湖北並聞有人往詹君寓所面詢此後行勳方針詹君云余此時惟知以至誠履行省議員之職務他非所知且余視省議會之一議員重要乃與一閣員相埒雖人民舉余爲一縣自治會議員亦顯以全副精神盡我責任云 
[無賴攫取烟土]  
　　昨有崇明人孫在勞向北市某土行購得烟土二兩（值洋二十九元）行至南市大逹碼頭欲附通寗輪船起程回里不料被無賴三人所知隨至船上指爲竊贓孫以所購係印花土即行出示並云可以同往土行問明來歷詎若輩乘機將土搶去往北逃逸孫當場追獲陳大一名由警带至第一區署留候補提同黨訊研 
[報告私藏烟土之不實]  
　　前晚洋藥公所得報據稱楊樹浦路第一千一百九十九號廣鴻茂烟紙洋貨店有私藏烟土情事當由馬期德律師會同楊樹浦捕房十七號三道西捕并華探等前往搜查無着該律師等卽分道而回 
[混用僞幣案三則]  
　　閩人李文卿因持鉛質小洋在西藏路混用被探查獲解送公共公廨訊據供稱係向陳一金買來判押候補提人證再訊在案昨晨復訊據包探禀稱奉讑查拿陳一金未獲並將抄獲之僞小洋四百角呈案請察訊之李仍執前供中西官以李不應貧小混用鉛質小洋判押西牢半年僞小洋銷燬 
　　南翔人沈如朱松英因在西藏路混用鉛質小洋被老閘捕房包探沈阿岳查獲一併解送公共公廨訊供收押在案昨日復訊由沈探上堂訴明前情訊之沈等供多推諉中西官以鉛角係在沈身畔搜獲判沈押西牢一月朱押滿七天所有起案之鉛角十八枚銷燬 
　　吳金發因持鉛質小洋在北山西路混用被包探奚德安查獲搜出僞小洋十餘角將吳拘解公共公廨訊押在案昨晨將吳解案經中西官復訊屬實判押西牢一年鉛角銷燬 
[少婦葬身魚腹續紀]  
　　划船户張潘氏前口與甥媳阿大駕船在新閘港内被周阿泉所撑之駁船迎頭衝撞阿大跌仆落水當由水巡警將周解送司法科至昨日尙未撈獲阿大之屍體嚴科員判周先送地方檢察廳訊明核辦 
　　另一訪函云昨報紀划子船户沈常大之媳沈余氏（即阿大）遭倪阿寳之花衣船碰撞落河溺斃尸未撈獲一則茲悉沈余氏向在伊姑母潘張氏划船上帮同搖船前日被倪碰撞溺斃之時倪並不停船飛駛脱逃當經隣舟代爲追上將倪船扣留然倪已烏水逸去祇將倪夥周阿全拘獲立鳴水巡解送閘北司法科提訊之下以案關人命於昨日備文飭警將周阿全潘張氏解送上海地方檢察廳訊究而尸姑沈張氏尸夫沈來發等亦聞耗赴廳具禀求請伸雪略謂娶阿大爲室係在去年冬間成婚迄今爲日未久一旦死於非命心不能甘務求嚴緝倪阿寳到案究懲等語嗣經檢察官提案預審之下判周阿全收押限日將船主倪阿寳交案訊究沈來發母子與潘張氏一併退去趕緊打撈尸身驗明辦理 
[乘車受傷之慘劇]  
　　前晚八時半有童子楊炳泉搭某號電車至北浙江路下車足未落地車已開行以致兩足皮肉脱爛見骨腹部亦受重傷當經路人代爲畔救車始停機旋由巡捕車送捕房轉送回仁醫院療治再核 
[工人觸電受傷]  
　　斐倫路電燈公司工匠張生發昨在廠中修理機器忽然觸電幸有同伴設法解救始得脱險然一手已被灼傷當由該公司經理將張函送同仁醫院療治不識能免殘廢否 
[菜場小販毆人]  
　　閘北小菜場擺設菜攤之尤平和昨晨有客民戴昭春向之買菜論價不合互相口角尤卽喝衆逞兇旁有錢順興紅坊作司邊興富與王祥增等上前解勸因人多手雜邊王二人亦被毆繫當由巡警到來將尤拘獲其餘行兇之人紛紛逃散該警遂將尤及受傷之戴邊王三人解山司法科立送地方廳由檢察官提案研訊驗得邊興富受傷最重判送新普育堂醫治王解增戴昭春所傷無碍判令同去自醫尤平和收押候提帮助兇毆各犯到案再訊 
[屍身尙須剖驗]  
　　老閘捕房捕頭查得六百十四號華捕朱桂生抛差逃逸後前日廣西路愛多亞路轉角發現倒斃之無名男子生前會與該捕　毆恐係毆傷所致以故飭探將屍舁入驗尸所報請公廨中西讞員蒞驗並將朱捕拘留已紀昨報前日午後由捕將朱解廨經關讞員會同英康副領事升座訊據六百零一號華捕許文元投稱今晨九時許見有一人在廣西路水門汀上亂滾向詰不諮詢諸旁人據云被人毆傷所致我即雇車送人捕房其時尙未氣絕當由六十九號三道頭西捕飭送醫院醫治又據一百十二號華捕高桂生上堂聲稱今日一點二十分鐘我在松江路服務暼見六百十四號華捕手拉一人形似有病行步甚緩由廣西路朝北今日在驗尸所所見之死者形狀與此人相似繼據西探開納（譯音）上堂禀稱今日由捕車一死人到捕房後奉捕頭飭查本捕房抛差逃逸之六百十四號華捕朱桂生與是案有關據云該捕匿跡雲南路五十四號門牌雉妓院内因即協同華探往拿祗見該華捕之號衣號帽向之詢問云在法界自來火街故至法捕房報請派探前往將該捕拘送到案訊之華捕朱桂生供不承認毆傷死者經中西官會商之下諭曰驗得死者並無傷痕應候西醫剖腹檢驗朱桂生着交三百元人洋並保候驗明再核 
[希圖離婚之失敗]  
　　高金生偕伊母某氏至法公堂控稱前清宣統元年間憑媒娶劉阿松之女劉氏爲妻成婚後時常出外不回至上年某月間一去不返現始偵知實被岳父劉阿松藏匿向論恃蠻故投案具控惟即使劉氏肯隨民人回家仍難管束請求斷離劉阿松供女兒於本年六月間歸寗並無於上年私行出外民人將女兒藏匿之事實被誣控應請反坐高劉氏供嫁高之後並無時常出外之事六月間因被婆婆丈夫凌虐難堪無奈暫回母家現丈夫欲另娶某氏爲妻故投案誣控希圖離婚惟婦人祇知從一面終不頗離開仍欲隨丈夫回家求恩公斷是時高金生及伊母均强詞置辯中西官大怒將高氏申斥高劉氏仍交高金生領回完聚如再凌虐准劉氏投案具控如劉氏有私自出外情事亦准高金生控究並以高不應揑詞控着罰洋五元充公再行交保開釋 
[婦人不復上告]  
　　蘇州商人錢子蓮在吳縣公署控告張少雲誘姦伊妻錢徐氏以致懹孕當時判張監禁二年張不甘服在上海地方審檢處上訴奉諭核准並俟該氏在天賜莊醫院分娩將一千人證提齊審理判張少雲仍照原判監蔡二年該氏監禁十個月詎張與該氏奉判後仍不甘服聲請上告茲又由錢徐氏復請撤消上告請求易科罰金案奉檢廳核准准其罰金贖罪至張少雲業已提出上告之理由已將全案卷宗備齊定於卽日備文派警將張押送蘇州高等廳訊辦 
[爭風打架]  
　　甬人武紀生向爲西崽與同鄕寡婦姜孔氏姘識賃居閘北德生里近武失就無力顧家該氏另與孔廣永姘旘武懷恨於心前晚向孔尋　互毆之下由崗警一併拘解司法科經嚴科員訊得兩造均屬無恥判武罰洋十元孔罰洋十五元彼此不准再與該氏往來並着孔氏交保限日遷移出境如敢逗遛定干究懲 
[女子業已分娩]  
　　海寗路一千一百三十八號門牌潮州人翁德元控吳阿勞誘姦伊女秀雲並捲取值洋二百餘元之衣飾逃逸等情業經捕房將吳與女一併怐解公共公廨迭經訊供判將刑事案駐銷着歸民事案起訴並因翁女分娩在卽送留濟良所候核在案茲已生産由所將女送留公廨昨由官媒解案請示經中西官向女略詰一過判交其兄領回着女於民事案開審時到堂候質 
[拐匿婢女之敗露]  
　　南市陸家浜賈姓家婢女名菊香年十四歲上月二十五晚七句鐘時由其主人遣至董家渡購物被住居閘北胡家木橋之江北小工王德興誘拐逃走藏匿家内近欲送至某絲廠學習打盆該婢自知受愚於前日走出由五區三分所崗警查見带回該所提到主德興併解司法科經嚴科員傳到失主訊悉前情判將一千人移送地方檢察廳究辦 
[刑事化爲事]  
　　奚僊嵩在公共公廨刑事科呈控地保王阿林盜賣地産一案昨經公堂傳訊原告延魯定格律師上堂譯訴案情被告亦延斐斯律師到堂辯稱查此案係屬民事性質應請將刑事案註銷准被告交尋常保人歸民事起訴中西官判被告交保候歸民事訊理 
[絲廠爐子間失愼]  
　　美界阿拉伯司脱路源昌絲廠爐子間内前晚一句餘　忽然失火租界救火會聞警到來極力救熄幸未延燒他處僅燬爐子間一所故昨日該廠暫停工作 
[花鼓戲場上之兇劇]  
　　花鼓淫戲久干例禁實山縣境彭王廟唐家橋等處地棍唐阿炳等近雇男女班搭檩開演某晚正在興高彩烈之際有在陳家祠堂開茶館混名野雪春者前往尋釁被該地棍等綁縳檯柱上直至停場始得釋放前晚雪春糾集數十人前往報復伶方各持手鎗單刀聲勢汹汹如臨大敵鬭毆之下唐家橋帮被雪春帮拔去張子山新元二人擁至大場飽以老拳縱之使去因此兩方嫌隙愈深聞日内尙須大鬭一場以决　雄云 
[懲治花會賭棍]  
　　賭徒倪寳成（即李寳成）因在唐家弄一百五十一號屋内設立花會聽筒雇令殷星茂潘松寳等爲航船四出誘賭被捕房查悉已將李等三人先後拘解公共公廨訊供收押在案昨晨復訊由中西包探上堂禀稱被告等以花會僞賭誘騙婦孺錢財請爲嚴辦訊之李等供詞支吾關讞員商之德領師君判李押西牢半年殷潘各押三月賭具燬去 
[定案無可更改]  
　　楊廣儧土店主楊宗和及夥廖德球將私販進口之紅土料子等物分寄於吳秦和鞋子店張順蛋店爲探目黃錦勞包探方福林程芝卿華春林偵知抄出原贓解經法公堂訊判楊罰洋一萬元管押九月准予贖罪廖罰洋九千元迄今未繳昨又提追楊等同供無力全措求恩核減中西官以斷定之案豈能更改旣無力繳洋楊改押三年廖改押二年又九個月如能全繳准予開釋　又法捕房探目沈德福包探李祥卿徐阿東曾經偵知劉子芳有私土二十一磅藏在愷自邇路一百三十四號樓上前往抄獲將劉拘解法公堂判罰洋一千三百元挺押不繳昨又提追劉稱實情分文難措求宥判改押九月如能照繳准予釋放 
[保人勢難包庇]  
　　染坊主陳光林至法公堂控稱前由苗政貴薦夏水根前來爲工匠詎被夏竊去白布一百四十疋逃逸向苗理論祗交出當票三張有人目見可證顯見得知夏匿跡之處求請追究苗供薦夏至陳處爲工匠是實此項當票　非民人交與原告求請寛限尋交夏水根訊究判苗管押着捕房將布吊出並諭原告偕見證到堂訊明核辦 
[串竊鉅贓之牽涉]  
　　大通路二百七十二號門牌周恕菴控張文甫張周氏曾許氏鄭文高串令伊家婢女康寗竊取值洋八千元之金珠飾物等情業經捕房將張等男女各人先後緝獲解送公共公廨訊供分别收押在案昨晨復訊據新閘捕房探目陳雲忠投訴查得被告曾匿居西門某營軍醫方某家内將金表金練玉器玩物分給與方由方關説某司法官將要犯吳某釋放令回皖省原籍奉文移提後又函囑吳父子逃避請爲澈究訊之被告各人供與陳探目所禀略同中西官判被告分别還押候移提人證再訊 
[水巡捕房送究竊賊]  
　　竊賊毛阿二駕一杉板駛至浦江中英公司輪船旁停泊迨至深夜竊取公司船上鐵練等物當爲水巡捕房查悉將毛拘獲惟贓物已由羽黨裝載而去昨午該捕房將毛移送上海地方檢察廳請爲懲辦 
[合股營業之糾葛]  
　　在閘北爲南貨業之施炳勞與證人王瑞芬陳錦展扭滕滕之至一區署控稱今春合開協源南貨店言明共集八股每股三百元當時雖已認定一股祗付定洋一百元由陳轉付與滕事後因意見不合未能成局屢催該欵延不照還是以扭請究追該署以案關民事未便　受理諭著證人從中調處再核 
[包探升級]  
　　滙四捕房三十一號頭等華探鍾星南因辦公勤愼昨由總巡麥高雲君升爲三道華探調往靜安寺捕房卽日到差辦事 
[介紹新刋]  
　　沭陽吳鐵秋君印行古僮文獻攈遺共三十餘家其第一種徐子容先生聽雲樓且存稿業已出版其文靜深博雅足爲後學模楷昨承惠贈一册書此介紹並誌謝忱 
[謝券]  
　　中華青年會於九月三號禮拜晚八時敦請醫學博士俞鳳賓君演説青年之飲食按飲食一端與衛生大有關係茲請俞博士演講聽者必獲實益昨承該會惠贈聽講劵一紙書此誌謝 
[氣候報告（上海徐家滙天文章）]  
　　已過者之報告　九月一日上海天氣尙晴惟午後雷雨二次爲時甚暫北方氣壓頗高揚子流域低下　二日多雲而熱空氣潮濕南凉風盛行　二日下午四時前二十四小時内上海氣候温度至高九四至低七四·四去年同日至高八三·二至低七七·二 
　　未來者之推測　二日下午四時三十分預測北方及中央各處恐有雷雨海有夏季信風 
雜評二 
[上海與總長（訥）]  
　　國務員任命而後或就焉或辭焉或就而復辭焉或辭就在猶疑之間焉因是之故國政亦遂停滞而不進今國員旣通過於國會則凡爲國員者之責任卽决負於今日正式内閣之成立亦卽根基於今日是誠一極重要之事也我國人但望此後之國員弗輕退於此整理國政之數年内上海一隅不有曾任共和復活後之總長視爲林下而娱養焉則民國之政局庶幾矣 
來件 
[通海旅滬公民張吉丞沈邦楨等致本籍各級自治機關書]  
　　通海縣市鄕各自治機關諸公均鑒自袁氏逝世黎公繼任以來元年約法重伸效力國會省會先後回復惟省會以下之各級自治尙付闕如實爲民治重光之缺點亦卽民情難隠之大原蓋地方自治實爲憲政之基礎無地方自治卽不能認爲完全之立憲國也吾蘇吳江寳山等縣在滬設立全省縣議員通信處積極謀全省縣市鄕各機關之回復其精神目的亦正爲此况吾國地方自治制於民國元年旣經法定手續之議决公布全國均已照法定程序組織成立後此不能舉職之原因實與國會省會事同一例茲國會省會旣經明令回復則與之有連带關係之地方自治當在回復之例可無疑義惟時問遲早爲一問題耳夫滬上之通信處當組織伊始僅三五縣成立未久各縣來函贊同者竟逹五十餘縣選派代表亦都准期到滬二十六日之大會到會者幾四十縣足徵吾蘇各縣之人民代表確有一種責任心之表現眞令人欽慕不置此次大會之結果除議决電請政府及國省兩會從速促進外併派代表赴京面請當局冀逹目的乃止尤見熱心毅力爲全國各縣之冠近見報載國會對於該案業已通過不日咨請政府頒令召集并得京友求函亦云繕稿待發綜上所觀則地方自治之回復當在目前矣吾通海素號開化之區距滬咫尺交通之便利消息之靈通實爲全省各縣冠且轄地不廣可朝呼而夕應召集同人計議進行事甚易易諸公之對於滬縣議員通信處毫無表示懾於前次之積威耶抑别有原因歟誠百思而莫得其故也然亡羊補牢猶未爲晚茲届地方自治行將回復之時（得確息與省會同日召集）一切籌備亟宜着手進行若再優游林下置若罔聞必待令責始動不特於組織上之手續致多倉卒不及之虞而天職上之責任恐亦難免羣情之詰難且向日號爲開化之名譽亦卽與之俱墜諸公當此其亦聞風而興否乎吉丞等身居滬凟心切桑梓目繫斯境情難默爾爰叙滬上及各方面對於地方自治之進行狀况一爲諸公陳之一切進行手續還希諸公速事籌備俾自治早日成立通海人民早日享共和福利感甚幸甚臨頴神馳盼禱之至敬布區區諸維亮察順頌公安　通海旅滬公民張吉丞沈邦楨等謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談投稿人名集對] [  立生]  
　　瘦蝶　警衆　北山　芙镜痴鳩　敵羣　東園　蘭亭悔初　一冰　知白　健春疑始　雙璧　宜紅　淡秋珠泉　竹奴　癡兒　鈍民雪淚　燕賓　莽漢　愚農鐵仙　吟叟　燕子　酒丐劍客　醉翁　鴛雛　情僧蓮扶　負負　人壽廬主　問梅山人萍寄　閑閑　天台山農　愛蘭軒主 
　　續塵夢自由談投稿者封號（野鶴） 
　　天台山農宜號藝藥居士 
　　警衆宜號振鐸使者 
　　濟航宜號一董居士 
　　小草宜號出山人 
　　雲林宜號小倪 
　　胡謅宜號纏夾二先生 
　　聨乙宜號甲丙先生 
海外摭奇 
[法國美術家之愛國]  
　　巴黎特信云法國近今美術家組織特别會議由雕刻界著名泰斗羅坦翁發起招寫生妙手六十一人結爲團體名之曰巴黎同胞美術團各出奇警翻新之製品發售於市立志救恤祖國之傷　兵員且以輔賻戰士之遺族除精製斯等售品以外並繪有巧麗異常之畫頁訂成巨帙顔曰國民戰爭畫帖其内容悉屬近今法軍激戰之寫眞也炮火驚空萬馬驟怒陣雲慘澹碧而淋漓其軍士奮　陷堅之勇貎勃勃欲生其營壘斜陽落月之凄悲歷歷如見亦擬乘時刋　以供救濟報國戰士之資聞僅刋二百部卽將原版毁棄用防一般出版營業者競爭刷印之媒而保存此次發售之善價焉至於所雕刻之新品均屬關係戰爭激勵國民破敵者鈞心鬭角鬼斧神工或製成模範軍人稦像或刻爲愛國志士丰姿或模倣怪傑德皇鬚眉以動國民敵愾之氣或巧鑄古代神女玉貎以慰戰員効命之心據該團員所談余等鑒於戰士衛國忠誠僅竭吾輩心思才力以獎勵國民之勇氣而已 
小説一 
[斷雁哀絃記] [  鵷雛]  
　　第二章（五續） 
　　馬利震極目埀欲閣睫毛下覆狀如驚彙轉顧之間已聞牧師履聲將及門外乃不期而出其手聽萊孫握之顫聲曰且弗我父至矣萊孫毅然曰我必欲吐我最後之一言嗟乎或固至愛君者語至此門已碎然而啓牧師立入衣敝衣瘦乃骨立下頣愈削而亂髯如草爲狀乃醜不類人顧精神仍健目光之鋭一如往昔旣入則注視二人不省瞬此時萊孫已起立即趨而前與之握手牧師笑曰我甚盼子爵之至乃君至而我病慳緣至此然此非上帝意也我知君必能留此徘徊一如往時萊孫笑曰唯固所甚願萊孫此時不欲以已海行遽語牧師一恐拂牧師之意再亦防亂馬利之心曲也 
　　少坐後萊孫起就别室　沐小憇牧師偃臥安樂椅中目視其女樂乃逾恒語轉期期弗能出口馬利則含頽而坐心中亦知牧師之窺見曩事則慴慴防其詰問良久牧師呼曰馬利馬利舉首目光適與牧師相接乃立化其羞澀爲熨貼以牧師目光之中滿含滿足愉快之意旋曰我當駕汝汝運佳也馬利無言直前抱其父與之親額並啼笑爲一言曰謝阿父得阿父此言我心慰矣（未完） 
小説二 
[二十年（續）] [  繭翁]  
　　　然曰約翰以吾猥瑣乃謬獲君娣埀青僥倖極矣昨吾以婚事禀母母心彌樂亦力贊其可以君娣幽貞孄雅吾母素所鍾愛今聞願嬪吾家老懷寗不樂乎余頷首笑曰如此甚佳然君弟何言洛琦聞此懽容立欱顔色亦微微變異大類晴朗天字遽爲薄霾所幂遂呈慘淡之容顧斯須立已尋作强笑答曰吾弟於此狀頗鞅鞅似不樂吾婚然亦未有言説母過慮也余默然無語已留洛琦早飱並令余妹同席食時洛琦言笑間作樂不可喻余妹亦柔聲怡色曲意承歡余覩兩人情致纏緜之狀恰如處身極樂園中忽爾幻想潮心若覺兩人之樂暫而非永轉眴且易懽而悲此想縹緲初不知何自而生及今思之實爲一種先覺之警兆非幻想也移時洛琦與辭余妹起身送之兩人駢肩聨步且行且喁喁不已及抵門次始相握别去而卽此一别頓成永訣蓋末次見洛琦生矣 
　　是夕餐罷意瑟爾先余就寢時悻悻意至弗豫似以其所歡爽約訖晚未一臨存因而鬰伊於懷而余以晨間幻想盤踞腦室之中亦殊杌隍不安雖多方自解斥爲妄念乃愈思愈幻力塺竟不能去迨宵分旣深余猶陳卷於膝枯坐未寐猛聞撾扉之聲𥔀然震耳余大驚恐嘿念夜闌人靜胡來此不速之客且以撾聲卜之急切若不可耐尤知必有非常之事因立引燈而出疾往啓關門關客入則杜納耳也余視其面神字堊白目漏異光灼灼如狸奴狀似猝嬰驚怖之事不禁詫曰杜納耳何耶杜納耳嘿然不卽置答及更審其狀忽又安謐如常則大愕轉自疑眼瞇杜納耳旋徐徐答曰無他君毌皇皇惟吾兄遲久未歸母殊懸念吾意見必盤桓此間消磨良宵念故犯夜叩關趣吾兄歸也余聞此失聲訝曰怪哉尊兄自晨間别去訖未更覩其面何嘗戾此然際此宵深不歸究何往乎杜納耳亦作態駭曰信耶然則此事殊奇吾當六句鐘時先兄離廠時兄方謄錄計事濡滞未行而瀕别告吾更半句鐘者所事當竣及遲至天黑不歸吾猶以爲兄必就餐君家與密司德萊瑪共話不期事出意外詎非咄咄怪事約翰吾友吾於此事殊不能無所懍懍今宜設法覓之一究其竟君能助吾盍同赴廠中一行或．．．．．．語次詘然中止默然不復賡續 
　　警衆天虚我生濟航劉鳳生野鶴胡謅瘦碧瘦蝶寄鏖劍虹竹奴聨乙天台山農劍秋竹壩村農鴛雛笠扶劍客九香宋焜雲林楊珥珊鐵仙楊介清塵夢囦公均鑒上月份稿酬希向本館脹房領取爲感 
 
 
 

Page 15

 
 
   
 
 

Page 16

 
 
   
 
 

Page 17

 
 
來稿 
[憲法草案修正案商榷書]  
張東蓀（三續） 
　　第六十一條　在總統爲維持公共治安防禦非常災變時機緊迫不能召集國當時得發布與法律有同等效力之敎令 
　　前項敎令須於次期國會開會後七日内請求追認國會否認時即失其效力 
　　第六十二條　大總統任命文武官吏但憲法及法律有特别規定者依其規定 
第六十三條　大總統爲民國陸海軍大元帥統率陸海軍陸海軍之編制以法律定之 
　　第六十四條　大總統對於外國爲民國之代表 
　　第六十五條　大總統經國會之同意得宣戰但防禦外國攻繫時得於宣戰後請求國會追認 
　　第六十六條　大總統締結條約伹媾和及關係立法事項之條約非經國會同意不生効力 
　　第六十七條　大總統依法律宣告戒匿但國會認爲無戒嚴之必要時應即爲解嚴之宣告 
　　第六十八條　大總統頒予勞興 
　　第六十九條　大總統經大理院之同意得宣告免刑減刑及復權但對於彈劾事件之判决非經國會同意不得爲復權之宣告 
　　第七十條　大總統得停止衆議院或參議院之會議但每一會期停會不得過二次每次期間不得過十日 
　　（説明）以上二十條無修正惟於第六十一條（原第六十五條）删去（經國會委員會之議决得以國務員連带責任）字樣國會委員會之宜删已見前茲不贅凡總統之行動皆宜由國務員負連带責任不　於此爲然若於此特别標出反覺於其他等處可不須有運带責任而此處獨須有連带責任實則不然旣有此虞則不如直將國務員連带責任云云悉行删除之爲愈也第六十七條（原第七十一條）亦删去（感國會委員會）六字冀有一貫之精神耳 
　　第七十一條　大總統得解散衆議院但於同一會期不得爲二次之解散亦不得於閉會中行之 
　　大總統解散衆議院後應於一百二十日内重選繼續開會（説明）按原文爲（經參議院列席議員三分二以上之同意）夫解散下院必得上院之同意者上院與下院本屬同氣决不肯爲解散之同意此勢使然也又况更加以列席員三分二之嚴格　限依原文之規定直謂使民國永不見有解散之事實未嘗不可果永無解散則不如規定不得解散爲直截了當不必設此朝三暮四这法也吾謂此草案之擬定在袁氏最盛時代故不免於因人制法如國會委員會是其好例平心論之若爲百年之計則對於行政不宜拘束太甚對於立法亦不宜祖議太甚夫行政旣必受彈劾與不信任則立法即當然有解散非此則不能相劑於平也 
　　又按原文爲（五個月内定期繼續開會）以五個月似爲期太長茲改爲一百二十日取確定之制限而已 
　　第七十二條　大總統除叛逆罪外非解職後不受刑事上之訴究 
　　第七十三條　大總統副總統之歲傣以法律定之（説明）此二條亦無修正（未完） 
譯稿 
[因戰負傷者救生新法]  
　　法國博士會最著名之醫學士德樂默君近發布國於戰場上所受彈傷治療法之規則譯述如左 
　　在法國醫術上開於防腐療法及制腐療法甚有進步雖傷者衆多亦能具有好先兆故外科醫術對於受傷者之炲療總以廳使痊愈後所受殘疾最少爲目的在陣前實驗外科醫術最爲術單其法按傷勢而區别之 
　　（甲）療治身體上柔軟部所受之傷計分兩種一係受對而直射之尖彈傷其傷口窄狹且無外入殘破衣服之物件於傷内各兵士所带之藥包足敷臨時療治之用一係受斜射或跳　之彈傷及　彈傷其傷口寛大當有外入殘破衣服之物件於傷内雖此傷不重伹有生膿之景象故宜用制腐療江其結疤之期較前爲晚 
　　（乙）療治斷骨爲外科醫術最要之職務於此斷骨之中大槪時有相連或不相連之破壤之骨且其内尙雜有衣服及一切之殘破物件然無論其何項肢體受有何等損傷對於該肢體宜用保存主養非有重要血管或筋絡與該肢體有危險之關係方許用此割斷之一法亦無須尋找其金屬的物體以免徒費光陰至於最平常之時只將傷肢加以器不使之動即足傷勢若重須用消毒法將染毒之處洗凈消毒 
　　（丙）若受彈傷並傷及重要血管須由最有經職之外科醫術治療之良以此傷時有跳脈血囊之危險宜設法免之 
　　（丁）若筋絡受傷旣無緊急之危險可俟送往後路病站時再爲療治之 
　　（戊）若傷及腦蓋或腦海只宜將傷處所有之沾染毒消浮無須截去其破壤之骨若有深入之彈九亦無庸覓而起出之總宜切記遷動此種傷者於他處爲有害 
　　（已）肺部所受之傷若未傷及重要血管大槪皆能有治並無昔時所謂之意外危險惟對於受傷人須有防護之手續卽不使其胸膛搖動也宜先防腐後可閉奉傷口 
　　（庚）若腹都受傷並傷及内　致喚起前敵軍醫特别注意因此等之傷大半皆重雖然旣有近時法國現行之新法諒能亦得好結果惟總宜以拒絕施行立刻剖腹之手術爲根本故前英特能日及巴爾幹之戰可知立刻剖腹之術非特無益而又害之即專就英特之戰觀之雖有善於剖腹之術然仍不如免剖腹之功効爲大若對面直射之尖彈傷口窄狹亦無外入殘破物件沔穖於其中卽可以奮法療治之宜爲休養最忌遠徒且對於受傷之人須用禁食及注射血精種種之法至膿腑之傷口若寛大 
射之　彈傷不能立刻閉寨且時有外入衣服殘破物件之沔穖至有腹膜染毒之事而剖腹之術須用最有經驗之軍醫爲之况此等療治法於該醫甚爲契累每日至多不能治三人以上旣然如此則其他之受傷人即不能不因此受遲誤之影響矣故不若採用（莫而費）之開割法此項規則已經法國陸軍部印發前敵各軍醫以資考鑑 
 
 
 

Page 18

 
 
   
 
