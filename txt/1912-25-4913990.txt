# 1912 - 25 - 4913990

 

Page 1

 
 
   
 
 

Page 2

 
 
評論 
[測袁篇]  
　　袁世凱自此次出山以來沐淸廷之殊遇負民軍之重望海内人士咸喁喁然向北而翹頸跂踵曰袁氏一出而戰禍於以弭大局於以定一身之向背關係一國之安危焉者也然則袁世凱於此何去何從將永永效忠淸廷以保有虜族之帝統乎抑維持共和政體以享第一任總統之殊榮乎此在袁氏自知之而自擇之焉耳 
　　或者曰袁氏之行爲殆永永效忠於淸廷也觀其出山以後感激馳驅授湖廣總督則不俟駕而行授總理大臣則又不終朝而就職蔡廷幹之和議無成唐紹怡之使旌遽撤袁氏即借會議之地點及日期以爲名一再與伍代表相駁詰若以維持立憲君主政體者然延至今日而以遜位爲誤會爲煽惑國體之問題悉宜付之國民之公决曾是議和問題存亡呼吸之秋而可以目人民之意旨爲妄啓猜疑者且也一等侯爵之酬庸奬其匡襄籌畫之功望其世篤忠貞之烈謂非袁氏之效忠淸廷其誰信之 
　　或曰袁氏固始終贊同共和者受任以來一方面恫嚇淸廷迫令退位以爲和平解決之聲援一方面即借遜位之微功以爲一巳被選民國總統之張本是其對於淸廷之建議敷衍耳狡展耳蓋其身雖在淸廷而心之折入於民軍者固己久矣今日者孫大總統巳有退位之宣言袁氏第一任之總統事機成熟遜位之舉不日實行弟事理上不無扞格之處如鐵良良弼輩哄動洵濤意氣用事以爲背城借一之謀旣封袁世凱侯爵以安其心又嚴禁謠言以取消前日退位之說袁遂不得巳堅持前議雅不欲與聞其事擬即日退居天津以明私衷特袁在今日身尚困於專制之重圍而此贊同共和之意志或尚未能遽白於天下耳 
　　就二說觀之而袁之爲袁在今日固未易言者也雖然袁氏者亦近日之沈機觀變人也當茲共和潮流浸淫澎湃之時而專制國之名詞幾幾無以立足於世界則袁在今日諒必有術以處此矣吾且以觀最後之袁世凱 
專電 
　　共和政府各員以袁世凱舉動難信恐誤大局要求大總統下哀的美敦書請袁解决和戰 
　　駐寗北伐軍現己預備開戰 
　　民軍己得徐州復失 
　　柏文蔚統制所部兵士（駐壽州）初八日與張勳兵（在徐州）在固鎭小單各有損傷按固鎭在徐州之南安徽之北部 
　　臨淮至浦口電綫爲張勳兵士割斷（以上南京） 
　　今日盛傳北方軍隊一律反正并揚言因袁世凱保存君主將殺之以洩憤 
　　淸皇族聞軍隊反對君主大恐有多數贊成遜位且促淸太后從速解决 
　　聞有人電告唐紹怡謂民軍與吸世凱之爭點不日可望和平解决 
　　淸廷有電致叚祺瑞命其預備戰事段即覆稱駐鄂各軍全體贊成共和恐不足恃 
　　洵濤等要求袁世凱分電皖豫鄂晋各淸軍急修戰備俟陽曆二十九日停戰期滿即行開戰袁未應允 
　　今日（二十六日）淸廷開會籌欵以備續戰軍需并將覆電拒絕孫大總統之要求 
　　西儒李隹白抵京後曾晤淸皇族多人談次皆無承認遜位之意故李君將於明日返滬 
　　國民議會選舉法袁世凱擬合五縣公選代表一員全國約須選出三百人 
　　淸廷發行之愛國公債僅募得銀七十七萬兩洋五十四萬元 
　　淸第五鎭陸軍三隊携帶過山砲十尊機關鎗六架現由濟南拔隊開往烟台 
　　張勳電淸内閣請加派紅十字會辦事員於舊歷十一日前馳抵戰地 
　　淸軍諮使良弼被人抛擲炸彈腿上受傷擲彈者當塲自殺 
　　淸天津鎭總兵張懷芝被民黨以炸彈擲擊受傷未死當塲獲住三人均爭自承認並以大義責張（天津） 
公電 
[南京財政部電]  
　　各民省部督及各軍政分府鑒大淸銀行改名中國銀行業經本部認可作爲民政府之中央金融機關所有從前該行之房屋帳簿希預爲查明本部派人接管財政部（詳情見本埠要聞） 
[又電]  
　　各民省都督鑒本部開辦伊始亟應周知各省財政實情以資整理希將貴轄下每月開支預算數目造具簡明淸册從速送部爲荷財政部 
[南京贛省調查員電]  
　　黎副總統各都督各軍政分府均鑒鐵城等奉贛省馬都督命赴寗恭謁孫大總統面陳本省一切事宜並調醒各光復省臨時行政法規及内部辦事細則因特懇尊處將各項法規及細則各一份寄滬卡德路豫章公會以資參考爲禱吳鐵城蔡公時黄席珍有 
[安慶軍界電]  
　　大總統陸軍部總長參謀本部總長參議院副總統各民省各都督各埠總司令及皖省各軍政分府各軍政長均鑒皖省軍政府司令部長胡君萬太頃即率師北伐此後司令總長由都督兼任而添設副司令一人茲查有壽州孫君棨曉暢戎事聲望素孚業由同人推舉爲全皖副司令呈請都督委任以重軍政特聞皖軍界全體公叩 
[安慶孫都督電]  
　　大總統陸軍部總長參謀本部總長參議院副總統各民省各部都督各軍總事令及皖省各軍政分府各軍政長均鑒皖軍政府成立之始各分司令參謀軍務三部各設部長現司令部長胡萬太己任北伐總司令即日出發所有軍政組織又復更改司令一部不另設立司令總長即由都督自任添設副司令一人行孫棨充任其原屬司令部之考功執法訓練三科均改隷軍務部特此布聞皖都督孫毓筠叩宥 
[又電]  
　　南京大總統各部總長參議員長武昌黎副總統各民省各都督各總司令皖省各屬各軍政分府均鑒皖參議員范君光啓現任鐵血司令不能兼顧他事來電辭職所遺參議員一席己委王君善逹接充不日卽赴寗任事特聞皖都督孫毓筠叩宥 
[南京交通部電]  
　　都督各報館均鑒本部成立奉大總統頒發印位一顆文日中華民國交通部之印己於元月二十六日啟用以資信守辦公處在舊糧道署内謹此電聞交通部宥 
[下關粤軍經理局電]  
　　外交代表伍温曁各報館均鑒據固鎭司令部來電淸廷違約不特不於停戰期内遵退百里且使張勳着着進佔我民軍地至於固鎭昨日復來挑戰我軍與鎭軍爲防禦計萬難再忍旣行痛擊請外交代表急行電責淸廷違約之罪速行退還否則决行痛勦釁非我開尤請爭宣開戰日期勿再延期停戰貽誤戎機是爲至要此逹粤北伐軍經理局長鄒魯宥 
[蘇州莊都督電]  
　　陸軍總長黄各報館公鑒宥日四標兵士與選鋒營偶因細故衝突角傷數人當經派員彈壓現己一律平靖誠恐謠傳失實特此奉聞都督莊藴寬沁 
譯電 
　　朝日新聞載稱大倉君己與民國臨時政府簽定借欵草合同計借日洋三百萬圓以滬杭鐵路爲抵押物按年八釐起息五年後付還本利惟日政府與此債並無關係 
　　朝日新聞載稱本月十六日井上侯爵請各銀行家至其私邸告以對於淸政府與民國政府息借欵項或購買軍火等事務須格外謹愼不得互相競爭並當彼此相助遇事會商以免造次行事當時銀行家甚謝井上之忠告且表述應付之意見（以上東京） 
　　淸軍與民軍在黄縣交戰時有日本商人六名遇害該處尚有日人數名處境頗危日政府己由旅順口派魚雷艇一艘前赴登州查看情形 
　　奉天諮議局議長張榕及議員兩人因王主張共和爲趙爾巽之兵所殺（以上北京） 
　　德政府命膠州政府將駐紥靑島天津滿期之兵暫勿遣回以便保護德人之生命財産因中國大局極爲不安也（栢林） 
　　倫敦泰晤士報載海牙禁烟會簽定條約之内容謂各國不欲即行禁絕鴉片惟擬加以限制各國將會同中國設法禁止以鴉片嗎啡高加麻藥運入中國及各國在遠東之屬地與租界且將相機以中國之法制施行於寓華之人民並擬限制吸食鴉片及烟館之數與中國合力進行（倫敦） 
 
 

Page 3

 
 
淸旨 
　　舊曆十二月初八日北京淸内閣奉淸旨　欽奉隆裕皇太后懿旨内閣總理大臣袁世凱公忠體國　著勤勞自受任以來籌畫　謨匡襄大局厥功尤偉著錫封一等侯爵以昭殊奬母許固辭又奉淸旨内閣代遞李家駒懇請准開差缺一摺李家駒著准其開去資致院議長又奉淸旨許鼎霖著充資政院議長 
要聞 
[日本討論承認共和政府問題]  
　　中華民國專使抵東中華民國所派專使一員前日行抵東京要請日本承認南京政府日本國會現己的是議此事惟各議員意見頗不一致隨即停止討論據半官消息日本目下尚不欲遽行承認中國之共和云 
　　進步黨領袖贊成共和進步黨領袖犬養毅君在下議院倡議日本應從速承認中國共和政府今晨預算案股員集議時外務大臣内田子爵答犬養毅君之　謂政府之政策仍當維持中國土地之完全惟今不欲干涉中國應行之政體 
　　西園寺侯爵反對之宣言陽曆一月十日中華民國共和政府通告各國略謂此次革命軍於南京建設共和政府辦理各項新政保護内外人民嗣後凡關於中華民國事件均由南京政府辦理特此照會等語日本外務省於一月十二日晨接到此項公文後當即開會集議首由西園寺總理大臣宣言謂此時若遽繕遞回文是吾國先承認交際圑體也凡一國政變之際各國對於新政府未可輕與承認如近來葡萄牙政變葡國新政府要求列國業己年餘尚未承認是其明證况淸國大勢雖己改建共和政體將來是否永久南北兩立猶是吾人意中之一大疑問故今日列國尚不能輕易承認共和政府云云言畢各大臣亦無他詞遂卽散會 
　　王蔭藩君忠告日本日本對淸宗旨本不甚贊成民國共和近己宗旨漸變對於民國似有融和之態然一月十二日之會議尚未承認共和政府王蔭藩君得此消息即於是日午後五時在神田表神保町二番地之開盛軒大宴東京各新聞記者各報皆特派代表到會列席者共三十餘人王君卽以日語演說日本政府當首先承認共和政府及萬不可緩之理由洋洋千餘言合座爲之動容擊掌聲震四座聞各記者决意聯合全體新聞忠告政府云 
　　貴族院之對淸問題日本貴族院以中華革命大起變動現開一研究會特派代表研究革命之經過及今後之方針以爲將來對付之備 
[南京新政記]  
　　中華民國臨時約法草案（卽憲法）由景耀月馬君武王有蘭吕志伊張一鶚五君起草共有四十九條頗稱完備惟於上下議院未設立以前參議院異常謹愼公推九人將各條文詳細審查參酌意見再爲公决 
　　内閣於星其四日下午一時開籌欵問題之會議一推行公債票二發行軍用鈔票三徵收地方租稅蒞會者除陸軍財政敎育實業外交各長外海軍部亦特派參事官列席陸軍長黄君以現軍務倥偬財政宜特别注意諄囑陳君盡力設法維地方稅尚須調查云 
　　江南造幣廠原隷屬僞淸度支部金陵光復後由余成烈君接辦昨日該厰奉到大總統命令改隷財政部直接管理所有釐定幣制及整理厰規各事即飭該部議覆呈核 
　　北伐各省軍隊現己逐漸出發惟軍自爲政並無聯合之機關殊於行軍多有不便浙軍朱介人統制與粤軍鎭軍發起立一北伐聯軍參謀圑同心協力籌畫進行之策現贛軍及江淮各軍均己派員合并矣 
　　駐寗北伐浙軍業經陸續出發日昨又有大隊渡江前進正值大雪各軍士勇氣百倍整隊如山若不知風雪嚴寒之苦者其勇不可及也 
　　第一師圑長柏文蔚以所部軍士係於鎭江光復後倉猝成軍各將校學術課程及訓練方法未能一律恐臨戰時大有妨礙昨謁大總統即禀請於前上江公學舊址開辦講武堂一所使各軍官輪流到所研究軍事學間以收軍事統一之效 
　　陸軍部以寗省軍隊林立原有憲兵兩營恐不敷調遣現擬添編憲兵一營以資維持軍界風紀特派部員成國挑選在省各軍隊程度較優品行端正之兵士即行組織成營 
　　昨有龔漢斌者詣陸軍部禀求差使并遞條陳一件陸部以該員所陳關於八旗公産己移歸民政部調查辦理至出售公地招商承認八卦洲牧馬廠等事目前尚室碍難行且近時禀求差使之人實繁有徒必須有確實紹介人方能收用該員無人紹介所請録用之處碍難照准 
　　陸軍第十聯隊長徐濤前以所屬目兵缺額甚多派員赴江隂通州等處補募旋奉陸軍部通飭停止徵兵即遵照截止日昨己將未奉電止以前所徵之兵送寗入伍矣 
　　昨日下午一時社會黨假中正街易安精舍宣講首由莊君漢誠講演贊城共和大意人人有自立之能力次顧君奎謹演人道主義及實行貧民敎育之利益湯君湘濤講演尊重個人破除階級徐君杰講演平等自由之原理及共和國民應盡之義務其餘演說者尚多計男女賓到者百人本黨黨員到者四五十人 
[武昌軍政紀]  
　　漢口訪函云武昌軍政府連日異常忙碌本月二十三日曾派兵百名佔據大智門車站又派兵七百名占據十基洛米突車站該兵胸前皆懸有鐵路警兵之印布並派大隊步兵沿漢水而上在漢口一方面登岸昨日武昌又運出野戰炮數尊子彈甚多大約將運至祁家灣戰線 
　　二十二日武昌城内有軍裝庫一所忽然失火軍政府恐有漢奸縱火故己拘獲數人日來武昌城門稽查極嚴下午華人雖執有護照有亦不能出入惟外人則可自由往來 
[叚祺瑞之暗地布置]  
　　漢口特别函云叚祺瑞前得退兵百里之電顔色甚爲慘淡一似重有憂者蓋段本欲佔據武昌得第二三男爵退兵則希望巳成畫餅加以國民贊成民主淸廷瞬將退位君主失敗該督之虚榮亦與俱去乃與司道等秘密會議暗地布置以爲最後决裂之預備聞即利用只留巡警保衛地方之條件陽遵退出百里之電隂用以守爲攻之計於漢口漢陽兩處留存兵士二千名均詐稱巡警該管帶隊官等或稱區長或稱區官暫歸巡警道管轄其詐稱巡警之兵名爲保護地方實則防守各機關兵士之中步隊最多絕未退去一人其餘則馬隊砤隊皆有之其己退者止輺重隊與少數之馬砲隊所有野砲山砲及子彈等件則全數運去現該兵等尚未改巡警軍裝有換著巡警衣服者不過以前少數之眞正巡警耳然亦不能保衛地方維持秩序揣叚某之意蓋以淸兵在陽夏地方姦擄燒殺猶爲未足故留此多數餘孽爲吾民之害也叚賊之肉其足食乎 
[梁啓超尚想保皇耶]  
　　梁啓超素倡保皇主義與我共和宗旨大相違背上届秘密回華後不知如何仍又返東蟄居神戶閉門不出凡往訪者皆拒而不見外間皆莫明其故刻始探悉自武漢事起後忠於滿淸之各人陸續東渡皆彚集神戶梁啓超家中日夜密議擬秀所舉動以妨害我革命事業計巳來東者有盛宣懷羅振玉張鳴岐諸人現李經芳亦己於一月十二日陪同盛宣懷愛妾由某國人保護來東在長崎上崎後即乘汽車赴神戶加入梁賊黨中聞梁啟超現專事收羅滿淸諸亡命擬結成一圑體以與共和事業戶對云 
[烟台光復後之寫景]  
　　字林報二十二日烟台訪函云上星期有軍艦三艘高懸民國旗號駛抵港内二十日晨間七點鐘時復有新銘泰興新昌公平四運船由吳淞抵此載軍二千五百名當時各處皆懸新旗并燃放爆竹迎之 
　　是日下午有兵一百十六名及士官十一人登岸赴水師學堂駐紥旣而復有若干人由船登岸 
　　碼頭之上現堆積麫粉甚夥大約係供軍士之食用惟該兵將開往何處尚未探得確實消息 
[内河招商局確係盛氏私産]  
　　鎭江軍政分府軍務部因内河招商輪局係盛宣懷個人私産業己調查確實於元月十三號將鎭埠該局没收以充軍需旋以盛氏私人登載報章揑稱商股又經常州黄覲訓君詳悉報告於該局始末言之綦詳輿論所在恐該局終難倖免也報告書録後 
　　具報告人黄覲訓爲調查的實據情馳報事竊查内河招商輪船局開辦有年係頂盤前利用公司舊業利用公司經辦人爲莊誦先而接辦改名爲招商局係盛氏宣懷盛姓爲莊君之姻親莊君用人不當虧負累累無法彌縫情不得己於前淸光緒二十八年八月間挽託鄕人與盛氏說項斯時盛正總辦招商總局大權在握取舍易易於是請其設法將緊要各欵首先料理聽其另委接辦或更換名號盛氏初猶不允繼緣鄕誼難却親情難拂當卽承認計資本銀六千兩該欵即爲料理利用之虧負莊當卽告退此利用與招商交際之情形也盛氏旣擔任資本因一時接辦無人遷延至是年十月份始定名爲内河招商局並添備資本銀五萬兩以作開辦之資札委鎭江招商支局經辦朱馮壽調爲内河招商局總辦即於十月份任事將利用一切進出統行料理淸楚改公司爲局定經理爲總辦此非招股開辦之鐵證也二十九年春盛氏被袁氏參撤去招商總局督辦差委氣燄頓餒時朱馮壽擬推廣内河各小埠續請添本盛氏不允朱乃辭差要挾盛於是又添資本洋一萬元交朱領去並諭云目下我甚不安逸倘使不能發逹我决不怨怪及爾爾其好自爲之如有盈虧由爾一人擔任可也所以嗣後進出歸朱馮壽一人籌畫盛氏並未過問後因各埠航業發逹連年獲利上至淸揚下至蘇杭無局不獲鉅利朱馮壽辦理數年從未報告一次及繕呈帳目等從面諭之日起一向獨斷獨行此非招股開辦之又一鐵證旋朱馮壽疾殁施省之接手一切仍照前總辦名稱盛亦未派人調查從頂辦至今盈餘幾倍當時亦未聞開股東會選舉之事查萬國通律無論大小公司逐年年終結帳如有盈虧及營業情形均登諸各報告白以昭信實此爲商界通例今招商内河局於何年何月曾登報章告白此無商股在内之又一鐵證也且公司爲公衆而言局乃個人名義不待智者自明今民國光復該局總辦施省之會辦吳瑞棠爲此局係盛氏私産誠恐波及故施吳兩人不告而退此中情形顯然畢露且前利用經理莊君亦在愿甘出而作證用特詳晰報告馳呈鈞察如需作證覲訓愿邀莊君恊同質對倘有虚妄甘坐謊報之罪待此報告 
　　更正昨報蘇府新舊軍大衝突新聞内仉中軍被手民誤排作仇中軍合行更正 
要件 
江蘇試辦登記法 
[第一章總綱]  
　　第一條凡本法所稱登記事項如左（一）不動産（二）船舶（三）商業（四）商　專用權（五）人事（六）公益法人 
　　第二條登記所於各該地方審判應内附設之依左列情形而爲管理一不動産之登記以該不動産所在地之地方審判廳管理之 
　　二船舶之登記以該船舶籍所在地之地方審判廳管理之若在該地方審判廳管轄之初級審判廳附近地得請求初級審判廳代爲登記而逹於該管之地方審判廳 
　　三商業之登記以該營業所在地之地方審判廳管理之 
　　四商標專用之登記以其營業或事務所所在地方審判廳管理之 
　　五人事之登記以其事實發生地之地方審判廳管理之 
　　六公益法人之登記以各該所在地之地方審判廳管理之 
　　第三條登記事務以各該地方審判廳之書記課管理之 
　　第四條辦理登記事務之人若因故意或過失發生錯誤致登記事人及其餘之人爱有損害時須任賠償之責 
　　第五條登記簿册及執照由都督製成式樣頒發於各該地方審判廳 
　　第六條登記簿册及其他與登記有關係之簿册須永遠保存之但因天災時變致一部或全部滅失時須由各該廳呈請都督府示諭該滅失簿册内之登記人補行登記登記人所遞事由書須保存十年 
　　第七條凡有請求閱覽登記簿册及其他有關係之文書者須繳一定之閱覽費其請求抄録原文者須繳一定之抄録費若因隔地欲抄録原文由郵政局代遞者另加郵費其閱覽費及抄録費另以施行細則定之 
　　第八條登記應據當事人或代理人到廳呈請或公署之委託爲之但須有舊契據或其他明確之憑證 
　　第九條前條之呈請登記人其証據不完全或不明確時得爲假登記如查出虚僞應卽註銷其假登記 
　　不服前項註銷之人准其向高等審判廳抗告如以抗告之决定有違法律時得再向臨時大審院抗告後俟抗告决定後再行遵照辦理 
　　第十條凡有按照第八條之規定而爲登記己經繳納登記費者須由各該地方審判廳發給登記執照一面出示公告 
[第二章不動産登記]  
　　第十一條凡應登記之不動産其種類如左 
　　一土地二建物 
　　第十二條關於前條應行登記之權利關係如左 
　　一所有權二抵押權（甲）交付管理之抵押（乙）不交付管理之抵押三個種權四租借權 
　　第十三條凡因贈與或買賣取得不動産所有權及因分割或歸併共有之不動産取得所有權時須呈請登記 
　　某保存向有之所有權時亦同 
　　第十四條凡關於不動産有抵押權之設定或移轉時須呈請登記（未完） 
淸談（我） 
　　孫位消息若即若離忽遠忽近己足令我北伐健兒憤恨填胸不謂淸廷猶　然假國會之公决作言外之宣戰 
　　雖然淸廷之所以敢主張續戰恃有北軍耳今北軍巳全體反正矣若猶戀戀此毫無意味之皇帝而不即遜位吾恐反戈一向即欲遜位而不得 
　　袁世凱之對於共和也亦若卽若離忽遠忽近令人捉摸不定宜乎北方健兒憤然欲以白刃相餉 
　　雖然北軍欲殺袁耶抑將以殺之者促淸廷遜位之實行耶亦今日一大疑問姑懸我說以觀其後 
 
 

Page 4

 
 
   
 
 

Page 5

 
 
   
 
 

Page 6

 
 
接要聞 
[呼倫非淸有矣]  
　　黑龍江呼倫府有庫倫派來之蒙人八百餘名與海拉爾本地蒙民聯絡一氣謀脫滿淸之覊絆海拉爾蒙人全體贊成遂於十一月二十六日夜兩點鐘時蜂擁入城即將呼倫貝爾全城佔據淸道黄仕福即晚親率隨員兵丁等遁往租界求俄官保護所有兵丁軍械亦交俄人代爲收存黄於二十九日潛乘俄國火車至黑龍江省求援周樹模亦無辦法巳電請趙爾巽設法補救矣 
　　另函云黑龍江呼倫廳近日官民不洽大起衝突聞由總管勝福及同知成德佐領榮陞等主謀邀集多人蜂擁至道署迫令呼倫道黄士福卽行交代隨將道署佔據現己由淸江撫派委熟悉蒙情之員前往勸諭矣當呼倫官民衝突時淸江撫派員前往勸諭一面整備兵隊前往鎭壓該處俄領事忽然照會江撫大有干預之意其照會略謂俄守中立鐵路界内華兵不得與蒙人衝突鐵路運兵非俄政府特别允許不能照辦等語淸東督無法處置不得己電請袁世凱飭外部與俄使交涉云 
　　盛京某報載江省專電云呼倫府巳於二十六日宣告獨立聞該府士紳素抱共和主義並與軍學兩界互相連絡因前署呼倫道于振甫布置得宜該府士紳暫不舉動上月初于某交卸新任黄仕福辦事無方該府士紳遂連合各界宣布獨立將各地方官一律驅逐出境並不加以危害趙爾巽接到警電後己電知袁世凱請示辦法矣 
[蒙古王公之卓識]  
　　蒙古王公怵於外界之風潮鑒於大衆之趨勢深知今後蒙古非合滿漢蒙藏建設一共和大國不足以圖存月前己由那王喀喇沁王博公等數十人發起一蒙古同鄕聯合會其表面雖以保存黄敎爲名而其内容實聯絡内外蒙古百數十旗對於共和政體爲一致之結合蓋深知共和成立人人對於國家有應盡之義務即人人對於國家有應享之權利决不欲以建設偉績讓他人猛着先鞭致將來所享權利或致稍形軒輊茲會之設其識見誠超出尋常萬萬者 
[汴諮議局解散矣]  
　　河南諮議局各議員日前因聞和議轇轕曾電袁世凱請爲讓步實行共和詎袁復電深責其宗旨之非全體議員因之大譁即赴院請示意欲齊耀琳代爲力爭齊又大責紳界之非於是全體辭職齊亦不慰留翌日該局議長常君邀集全體開特别大議當時由議長宣布汴省之危非速謀自全不可各議員因事己如此不可再行戀棧立時議决解散并各撰辭職書於十一月二十二日早各議員又會晤於會議庭各遞辭職書午後常議長親自上院呈遞齊亦不加置議各議員遂紛紛解職歸里矣 
[河洛流血之健兒]  
　　河南被殺黨人姓名調查如下張仲甫河南諮議局副議長南陽人王協三河南法政學堂監學留學日本法政畢業南陽人王月波河南高等學堂庶務長留學日本師範畢業修武人李宜之河南巡警學堂敎習留學日本法政畢業安徽人劉鳴閣河南開封南區巡警官南京高等巡警學堂畢業南陽人趙竹君河南督練公所科員山東武昌學堂畢業安徽人張鍾端河南高等學堂監學日本留學法政畢業許州人王崇周河南高等學堂畢業周凌卓河南巡警學堂監學光州人李佩支河南高等學堂畢業 
[奉在取消代表之奇聞]  
　　前月南京選舉大總統奉天代表吳君景　亦在投票之列今奉天人因屈伏於滿人勢力之下忽然翻悔亦可見其能力之薄弱也茲將奉天諮議局取銷議長公佈録下敬啓者武昌變起各省騷然吾奉自保安會成立後本局議長吳君景濂於十月初五日有上海之行各界譁然屢有異議惟外界鮮知内容茲特撮叙前後事實以告全省吳君未行之前有江蘇浙江之電囑令各省公舉代表到滬會議本局對此電文幾經會議吳君以爲到滬參考各省意見未始非調查之一助於是有赴滬之議吳君遂慨然自任當經多數贊成並公推劉議員興甲偕往遂由本局發給委任狀臨行殷殷致囑到會時只能陳述東省危險情形不能參預特别事項抵滬小住速赴北京此未行前之大概情形也吳君起程後初八日電告本局業己到滬以後在滬無事亦未來電遲之又久於十九日接吳君信叙述南軍大勢亦未言及會議而兩軍遂有遣使媾和消息在本省一方面遂有軍警商學各界擬向本局質問赴滬理由取消吳君議長資格當時本局以吳君赴滬確有本局委任赴滬之後即行赴京且經本局將吳君景濂劉君興甲王君蔭棠李君樹滋曾君有異五人姓名呈由趙制軍咨送内閣作爲赴京代表並非私行以故外界風潮略息嗣劉君興甲回奉報告在滬一切情形而吳君尚未遄返及自南京選舉大總統宣布之後十七省投票確有奉天於是公報私函衆議鼎沸在奉在京各界人士羣以爲此次投票選舉總統確出自吳君景濂之意思現在君主民主旣未得之一般輿論突然以一人之意思代表衆人之意思全省人民概不承認不但吳君之代表即時取銷即議長之資格亦應消滅本局負代表全省之意公論所在雖屬同人理無廻護於是開會恊議衆意僉同以爲委任赴滬確有範圍私行赴寗地點己先違反是赴寗之舉係吳君個人意思非本省共同意思無論所辦何事木局同人均不承認徵之各界輿論咸以爲然遂决將吳君議長資格取消委狀作廢除電告上海伍代表知照外特此公佈奉天諮議局謹啟 
[湖南敎育總會成立]  
　　湘省學界各士紳組織臨時敎育總會現己就緒於陽歷一月九日開成立大會到者八百餘人首由袁君德宣宣布宗旨再由徐君特立王君祐熊君兆龍先後演說次即用記名投票法選舉正副會長開票後符君定一得三百二十八票爲最多數定爲正會長胡君元俠得一百一十票爲次多數定爲副會長符胡兩君當卽登台布告進行意見復公推鳳君高翥徐君特立熊君非龍等七人爲修改章程審查員隨又由大衆决定於陽曆一月十三日再行開會選舉幹事員其時己午五鐘乃宣告散會 
[裕寗贛局之混賑]  
　　南昌裕寗官局正管周松筠副管邱星農皆前淸總辦孫詞臣之私人也入裕寗銀局之後狐裘皇皇進出皆長班大轎嫖賭吃着無一不闊自五年前開辦該局原在督銷總局内撥欵三十萬金作公本鹽局有案可查至今五年官家獲利甚微周邱等之私積日豐其朋比爲奸己可概見自八月十九鄂省起義贛省巿面搖動周邱恐省中有變於八月二十六日私將該局全體移居城内都司前夏宅内周邱二人眷口亦同居焉當未移居以前有人在城外局内見有現銀數十箱問其何來如許現銀夥云有鹽局送來公欵者有提放各處存欵者又問若干數夥云不過十四萬餘兩後至九月初十省城光復卽不知周邱將銀私存何處九月十二日軍政府成立派人嚴查毫無蹤跡後有某君熱心公益即將所見銀數及移居地點秘密報告前民政部長劉鳳起君當派執法科前往查拿比將周邱二人獲解軍政府審訊邱即逞其平素狡猾手段指東話西當繳出臨時假帳數本現銀洋等一千有零復經執法科長查抄周邱住所抄得衣箱三十餘隻内盡細軟衣物金器不少當云爾等不過一錢局之正副管事竟有如許闊衣金物可見爾等平日將公家之銀錢任意虧挪以供揮霍今日檢查實係明証自後不知周邱如何運動故意遷延近聞周邱因分贓不匀互相仇視周在軍政府控邱侵吞數萬金邱又在司法部控周諸多不法伊等同室操戈則數十萬公欵不難水落石出矣 
[梟匪蔓延江浙]  
　　湖州盜風日熾迭經費金組統領俞寰澄分府獲訊嚴辦依然搶刧頻聞元月二十二號（初四日）突有大帮匪徒明目張膽在南　橋地方會集該鎭雜貨店所有桕燭洋燭火把均爲盜所購盡下午開船駛出太湖擬往對岸江蘇靖湖廳所屬洞庭西山搶刧社壇里所開之永大典事爲居民密告太湖巡防營在湖間截捕匪即開槍對敵擊傷周副哨一員彈從左手腕穿過當由正哨陳金松喝令兵士一齊還槍當場轟死五人生擒六人獲匪船二艘及器械油捻等物押至夾浦駐防訊悉有曾充湖防偵探之丁長貴胞弟在局現巳由謝家榜管帶禀報統領擬從重處置一面將受傷副哨送請湖郡美敎士韓西醫明德療治聞該盜等皆南橋本地人云 
　　另函云杭嘉湖各屬匪黨猖獗勢日蔓延甚至立寨竪旗迫令富商助餉担任保護杭屬之餘臨於湖屬之孝武嘉屬之海桐等縣幾於遍地皆匪民不堪命近日浙省石門桐鄕嘉善等縣及蘇省松江各屬梟匪之數逾防營三倍每帮匪船有多至數百號者槍械犀利人心惶駭嘉善縣城己因此戒嚴本日電禀蔣都督要求聯合蘇軍會勦略稱鄰邑匪盜肆刧善將蔓延乞速飭董陳兩統領聯合蘇松湖軍隊星馳會勦等語又該邑西塘鄕自治會亦急電告急云金澤蘆墟等全鎭被匪擄刦西陶接壤勢將蔓延乞速會同蘇軍合勦云云匪勢如此殊可慮也 
[仙女鎭之大刦案]  
　　距揚州東南四十里仙女廟鎭爲米商薈萃之區舖戶林立向稱繁盛光復之後該鎭士紳雖經創練民圑祇有舊式槍械二十枝以故梟匪視若無覩開塲聚賭爲所欲爲詎隂曆十二月初六日午後四時忽有土非勾結張勳敗兵百餘人各持槍械峰擁至鎭逕攻大街乾泰錢店民圑聞警來援無如子缺械鈍遠非匪敵交綏未幾民圑即倉皇四散該匪遂肆意刦掠見人即打見物即搶除乾泰外同時又連刧某布店等六家並砍斃事主某某二人所得贓物爲數甚巨查該鎭並無防營駐紥各店舖居民又見匪徒衆多來勢凶猛祇得聽其飽掠而去現聞各事主己赴揚城審判廳報候勘緝矣 
各省通信 
[蘇州通信]  
　　盤門外之炸彈第九鎭統制劉之潔被人用炸彈暗殺未成巳記本報專電劉君於初七夜因公出城行經盤門外甘棠橋相近前導護衛馬隊突聞絲廠對岸之小弄内發出槍聲一響馬驚躍奔逸致將騎馬之衛隊掀翻於地劉統制聞警即策馬反馳幸脫於險當槍發時適有一人力車經過車中人爲槍子傷及手臂聞係郵局信差現巳抬送醫院醫治雖無性命之虞恐不免於殘廢斯眞旡妄之災矣 
　　不准没收財産經亨沐等具呈江蘇都督府軍政廳以擬招練北伐義勇隊請没收李氏財産充作經費奉軍政廳批該民等擬練北伐義勇隊洵屬熱心惟軍隊己奉部文停止招募以歸統一至没收李氏財産一節民軍宗旨爲推倒專制政府苟其人無破壞共和情事未便將其財産没收况出仕淸廷官員跡涉嫌疑大總統尚不欲以狹義示人概免置議李氏子孫於民軍光復後並無破壞共和之事未便株連所請應毋庸議 
　　呈請借用機器蘇州公民報發起人黄强具呈請借用鉛字機器印刷報紙奉莊代都督指令云呈悉前據江蘇公報發起人汪紹芬等及蘇民報發起人柳易水等先後呈請借用印刷機器當經指令以前學務公所及存古學堂機器鉛字各件經本都督府接收後正待按照簿籍逐加檢理以資應用所請應從緩議各在案現本都督府需印文件正多應俟檢理淸楚後卽備自用所請未便照准 
　　要求减收房租蘇垣道養巿民公社爲商業衰疲請求酌减房租通告房主書略謂大凡巿面盛則商業興商業疲則巿面衰吾道養一帶各舖之生計向以公館衙署爲大宗照目前情狀而論金融恐慌百貨滯銷兼之公館大半遷居生意淸淡日盛一日商業之疲巿面之衰所由來也蓋自軍興以來籌餉圑防等捐悉皆出諸租戶而房主並不顧問再四思之惟有仰懇房主酌减租金或可勉强支持本社同人爰是公司集議仿照觀前公社議决各條辦法擬暫减去十分之四一俟巿面活動面行酌量規復云云其辦法如下一議决各租戶房金付至八月分止以後減租從九月分起俟房主允洽即行按照成數繳付一議决減租後各租戶須一律繳淸如九月以前之歷欠不在此例一議决减租祗從本社範圍各舖戶而言如遇有内屋租戶不得援以爲例一議决從前有寫定年期租契者現因時局如此亦當按成照減一議决房金己付至十一月分者由租戶向房主自行扣算一議决浴堂茶館等其減租但就房屋而言所有生財等之租金不在其内一議决各舖戶有從九月以後起租者所有租價不得援例核減一議决房租減成後應聲請房捐公所照減成例核收 
　　鄕當禀請賠贖蘇州各鄕當迭被盜刦現聞東渚同源典以上年被刧曾奉吳縣准賠三成援案禀請民政長現亦按三成照賠之横涇永豐典以該當架貨刧燬過半所存刦餘貨物擬請定限催贖亦經禀奉民政長准以三月爲限日内即將出示曉諭定期放贖矣 
　　苦兒院之佳况上海赤十字社在蘇州原設有分醫院一所現因南京亂後所收貧苦小孩甚多由馬湘伯先生與赤十字社主任楊君沈君等商辦惰兒院後由該社籌欵開辦禀請蘇州莊都督立案並撥閶門盛氏原造之貧兒院爲院址又經莊都督定名爲赤十字社苦兒院日内陸續由寗運蘇之小孩己有數十人不日擇期行開院禮茲將莊都督敎令録下代理江蘇都督莊敎令稟及簡章閱悉我國無業游民仰衣食於他人者當十居其四五該社擬從舉辦惰兒院爲入手辦法俟經費充足徐圖推廣將來國無游民未始非該社首創之力所請指撥蘇州閶門外沿馬路前淸盛宣懷所建之貧兒院房屋及對面平屋地塲曁花步别墅作爲開辦之所應准照辦候行令指撥並由警局出示曉諭至該院名稱茲擬以惰兒院改爲苦兒院仰即知照此令 
[江西通信]  
　　元月十九號南昌各省旅贛聯合會假江南會館開第一次大會到者千餘人每省代表中先推舉一人投票公舉正副會長安徽推舉阮貞瑞四川洪葆欽湖南張衍洪福建吳孝愷廣西馬肇修江蘇王若儼山西安廷桂浙江吳貞懿廣東許應銨湖北陳邦燮山東丁維椽雲南步光樽貴州蕭涵川河南李國韶陜西雷葆謙甘肅董正直隷郭錫黼東三省李洪莊諸君又公推劉君麒爲臨時主席宣佈開會宗旨並演說各省聯合會所以組織之理由並保全同胞之主義又謂現在滿奴派有奸細暗地布散謠言藉爲煽惑從今以後均請勿聽又有一等人竭力破壞共和私結黨羽以金錢爲主義打算某家有錢乘隙刦奪我等聯合即爲保各省同胞起見（衆鼓掌）次方君先亮云自由二字有一定道理亦須有法律次崔君寶瑛云我們守定自由範圍卽有反對亦不能破壞以後須始終一致守望相助云次李君樹榮云今開此會非可徒託空言必求有實際方好次張君正文云我輩須無分省界方爲聯合實在宗旨次丁君維椽云此會一成都要保護如能永遠聯合即客籍學堂亦可久辦次劉君宣布會章畢即由各省代表投票公舉正副會長當舉定正會長方先亮得十六票副會長許炳藜十三票王若　六票然後散會 
 
 

Page 7

 
 
本埠新聞 
[拆除城垣之手續]  
　　上海實行拆城詳情迭紀前報茲聞巿政廳長與民政總長民政長失次會議以此項工程需費浩繁急應籌措爰定於十一日午後假城内舊道署開會由民政總長邀集本邑各圑體會議組織工程部規定章程以資遵守至拆費及填平城河埋砌瓦筒並在對岸法租界毗連處裝設鐵欄及於各要道裝設鐵門約計共需工價銀二十六萬數千金其詳細規則俟議妥後再行頒布 
[發給北伐車火]  
　　關外軍政府衛隊副司令許奇松君寶銘因奉大總統命令興師北代是以來滬向滬軍都督陳英士君請給軍火業奉都督商由製造局李總理於昨日發出機關砲與新毛瑟槍及子彈等件交付該司令承領於今晚赴寗謁見大總統請命後即行會合各師整隊出發 
[炸彈隊奉命出發]  
滬軍炸彈隊長羅春芳奉陳都督命令迅統全隊軍員（隊長軍員共一百二人）先赴南京聽候部示開往徐州勦捕張賊羅君遵卽預備並於昨日由製造局李總理撥給炸彈二百箱共四千顆又手槍一百零二支現定於元月二十八日由滬率隊乘坐滬寗火車赴寗 
[安徽設立銀行之布告]  
　　上海民政長吳君出示云奉代理江蘇都督莊第九十號訓令内開准安徽都督府孫移據安徽中華銀行監督盧恩澤申稱奉照會在皖蕪二處設立銀行維持巿面以資補救金融遵即組織刻己成立擇於元月十五號開幕凡各省匯兌以及銀洋交易無不格外克己請移知各省都督並所設公家銀行一體知照等情移請曉諭商民並行知各銀行互相接洽等因准此除照會江蘇銀行監督並分行各縣外仰該民政長出示曉諭俾衆周知此令等因奉此合行示諭仰商民人等一體知悉遵照母違 
[審理華人訟案之限制]  
　　公共公廨關讞員以晚堂華務案件自由外交圍到堂觀審後原告每遣代表到堂代質中多膈膜核斷甚難昨特發出牌示一道照録如下詞訟案稅訴訟非兩造親自到堂對質不足以分曲直而定是非茲查本廨華案每多倩人代表或遺抱告到堂詰問案情莫知底藴以致輾轉糾葛難定爰書殊非息訟安良之道茲特改定章程自此以後凡係華人控告華人案件原被無論何人均須親身到堂候訊以便隨時判决不得再倩他人代表及遣抱告代質如有不遵概不審理恐未周知合亟牌示爲此仰華案控訴人等一體遵照母違 
[嚴禁惡僧滋擾]  
　　吳淞軍政分府出示云照得本月二十五號據上海貧兒院監院曾澤霖呈稱竊敝院前蒙撥借玉佛寺收養戰地貧兒曾於上月開辦乃入寺以來前寺僧本照屢次到院滋擾并將所有物件暗使他人潛運出外敝院心存忠厚不爲深較前昨該僧又來聲言欲將戰地貧兒驅逐出外此等忍心害理之言將來實行與否雖不能知然自與兵隊雜處以來困苦情形久巳令人難受倘更受此荼毒將何以安置此百數孤寒將何以對慈善家熱心人付託爲特懇求俯念孤寒設法救護一面并嚴究僧人本照以杜後患等情據此查江灣玉佛寺係盛實懷私産經本分府發封旋經上海貧兒院該院曾君呈請改作貧兒收養戰地流落小孩係爲保赤起見并經上海民政總長李曁寶山民政長錢先後照會本分府議將玉佛寺改作貧兒院在案該監院督率各幹事員布置一切煞費苦心業經收養小孩數十名前次兵隊借住本分府以該軍人等亦係保衛地方故未便阻止茲各軍人均巳出伐訪聞該惡僧本照欲將該院收養貧兒驅逐出外意圖佔據破壞善舉殊堪髮指除批示外合行出示嚴禁爲此示仰該監院知照倘該僧本照來院滋擾准即捆送本分府從嚴懲辦决不竟貸 
[皖南同鄕審查姚榮澤被逮案情]  
　　皖南旅滬同鄕會評議員會昨將姚榮澤被逮案情詳確審查茲録其理由書於後 
　　吾皖桐城姚榮澤君報告伊在通州爲滬軍暑督拘押家産抄封並其老母寡嫂及戚眷逮捕等情查閱抄附關於該案之往來電文詳細情形業經披露似毋庸再俟調查有可據情陳請各都督察核之理由如左 
　　據姚君榮澤此次被逮之案情即爲其在山陽任内懲辦周實丹阮式二人一案查是案詳情己見江北蔣都督致江蘇程都督感電旣經蔣都督派員密查博採輿論於先又經調取山陽縣司法長處之卷宗考核於後周阮二人之罪狀旣明姚君榮澤之是非即判洵非含沙射影揑辭陷害與顚倒黑白任意袒護者可比應准據情陳請滬軍都督查詢江北蔣都督曁江蘇程都督往復電文是否確實者一也 
　　又據山陽各圑體致蔣都督公電曁通州執政諸公致蘇州都督公電並以昭公論明是非應准一併據請滬軍都督博訪周諮詳加考核者又一也夫今之政體旣由專制趨於共和今之法律亦將由野蠻進於文明執政者準此以行而共和之幸福不難立致若徒襲其名不求其實則一種極危險之現象即呈現於當前姚榮澤不足道而姚榮澤之事有足令人注目者約有數端就事理上言之耳聞與目見孰公親屬與地方圑體孰公理想與事實孰公保地方與爭私權孰公欲尊人道先求公道否則相率效尤而人道以泯危險一就法理上言之權利義務均有範圍出乎範圍者不理可也即爲範圍以内之事文明手續一經抹煞則生死不明人心不平危險二就治理上言之山陽舊治屬於淮隷於蘇當此省治未改之時不由其道行之爭端一開内訌必起而秩序以亂危險三敝會審查是案考其控告之地點及申叙之事情均未明確一可疑考其辦理之權限與行查之手續及罪案之分判亦均未能洽當二可疑是種案情關係於個人之身家性命事猶小影響於社會之安寗治理之秩序法律之前途至重且大理合議决由公會據情申請詳察施行以保公安而雜秩序實爲公便 
大淸銀行改爲中國銀行 
[商股聯合會呈大總統文]  
　　爲呈請事竊維百政繁興胥視財政財力發展端賴金融矧新政府建立伊始軍需孔亟財政萌芽不得不以發行軍用鈔票募集公倆兩項爲急則治標之計斯不能不有完全鞏固之金融機關維繫其間此中央銀行之敷設誠爲目前唯一急務己中國從前財政紊亂悉聽商家自爲風氣中央無建設之銀行自大淸銀行開辦後官商資本各五百萬兩總分行號推行五十餘處基礎雄厚滿淸政府承認爲中央銀行授以發行紙幣特權許以經理國庫曁發行公倆事務外國公使有詢及者度支部以確係中央銀行相答復且於現在發行之鈔票由國家名義爲之擔保股東等有鑒於此以大淸銀行享種種特别之權利故不惜踴躍附股輾轉購買爭相投資今者民國紷新而商民固有之利權自未可稍加損失應請就原有之大淸銀行改定名稱重新組織作爲新政府中央銀行匪徒收事半功倍之效抑實庽保商恤民之意何者蓋自武昌起義以後黎副總統照會各國領事曁大總統誓詞内均聲明滿清政府與各友邦締毌條約所有外人己得權利新政府概繼續承認是對之外人旣昭示以大信對之各國商民己得之權利更無不繼續承認之理股東等連日開會集議全體請求擬一面停止大淸銀行貿易實行淸理其原有之官股五百萬兩即行消滅備抵此次戰爭地點各行所受之損失及一切之濫帳一面組織中國銀行以大淸銀行房産生財等項統歸接收應用股束等原有之大淸銀行股份五百萬兩仍承認爲中國銀行股份照票面價額換給股票作爲舊股另再加招商股五百萬兩以一半由舊股東擔任購買以一半普通招商承買新股所派餘利應比舊股略示優異其利益之如何分配應俟新政府派員會同股東協定此股東等籌議之大概情形也伏查大淸銀行改設中國銀行本恉在使一方面不費手續成一完全鞏固之中央銀行一方面對於商本不使略有損失藉以維持信用於將來凡未經改設以前所有債權債務作爲舊帳另設機關專任淸时凡旣經改設以後所有營業務求堅牢不拔根深蒂固合於中央銀行性質而後巳截然兩橛絲毫不容含混庶乎利國利民財政於以餘裕己謹擬辦法大綱數則録呈鈞鑒伏乞大總統俯准批示施行實爲公便謹呈 
　　大淸銀行截至舊曆十二月三十日爲止各行一律停止營業實行淸理所有淸理辦法大綱如左 
　　一另設淸理機關附屬於中國銀行内所有簿據均應另置劃分界限 
　　二各處民軍所取之現欵帳款曁生財等項應請新政府照數發給公債票以恤商艱其取去之簿據由新政府電飭各省都督一律發還俾資淸理 
　　三收取舊欠新政府應擔任保護以重商本　　四淸理後如有損失應以滿淸政府官股五百萬兩消滅備抵 
　　五本銀行商股五百萬兩一律改爲中國銀行股本定期另換股票 
　　六本銀行行産生財等項由中國銀行接收應用 
　　中國銀行自舊曆壬子年正月初一日實行開辦謹擬辦法大綱如左 
　　一本銀行由新政府承認爲中央銀行應訂章程由財政總長派員協同股東商定 
　　二本銀行專招商股惟開辦時可先由新政府酌撥公欵若干協助俟股份招齊即行撥還 
　　三本銀行自舊曆十二月中財政部批准之日起作爲籌辦期間先由財政總長委任正副監督會同大淸銀行股東代表籌辦一切 
[財政部總長批示]  
　　右批示大淸銀行商股聯合會呈悉奉大總統諭新政府旣己成立凡商民己得舊政府正當之權利自宜分别准予繼續所請將大淸銀行改爲中國銀行添招商股五百萬兩認爲新政府之中央銀行由部籌撥鉅欵以雄財力并請派正副監督先行開辦尅期成立凡新舊營業帳欵請分電各省都督力加保護并將該行原有房屋器具簿據等項先行發還各節大致尚屬妥恊署卽准行至中央銀行約法及辦事招股等項細章應由監督會同該股東會代表商訂呈請本部核准分别送交參議院議决由大總統批准後再行飭知遵照此批元月廿四日 
[購運軍械之節制]  
　　中華民國陸軍部咨滬軍都督文云案查本部前以各處在滬購辦軍械紛紜歧異殊菲統一辦法特派曾昭文駐滬設立購運專處當經分電各省在案查軍械一項至關重要嗣後遇有來滬購辦軍械之員非經本部憑照者應請貴都督勿卽發給購遲護照以示劃一而重軍需爲此備文咨會希即查照施行 
[宣布崔英罪狀]  
　　滬上軍界昨接南京衛戌總督徐君通告云爲宣布崔英罪狀事一抄搶顔料坊錢公館一案（曾據崔英備文移知憲兵司令部有案）一在坊口街廣吉翔店將存銀洋全行搜去一案一假招募義勇名目向商民勒捐肥己一案一强買民女爲妾並在寶華銀樓置買金銀首飾一案一在易駕橋張楚寶家槍取什物一案以上各罪狀均據寗垣學商界全體呈准陸軍部移會本總督嚴密查明重辦有案此外騷擾擄掠之案尚不知凡幾查崔英身充軍官竟敢帶兵肆行搶刦實屬罪無可逭應即立正典刑以昭　戒爲此傳仰軍民人等一體知悉 
[兵士插耳遊營]  
　　滬軍遊擊砲隊兵士王金標日前請假囘家穿有軍服詎被及叔留住不許從軍嗣爲隊長查悉即於前日將王金標拘提回營斥其旣不銷差又不將軍服繳還殊違軍律令即插耳遊營示衆並將軍籍斥革 
[法界自來水廠之布置]  
　　法界自來水公司邇因出水不暢故在盧家灣　口添造大號水亭並在徐家匯路迤東至斜橋一帶安裝水管均巳興工現又將十六寸之大號水昨日動工開挖聞此項水管須從斜橋迤東一直至放生局西首新造之橋下朝南由滬杭車站後面繞至法商自來水厰爲止查該公司原設水管之線係從蕭家厰由南巿沿浦至十六舖橋一帶馬路曾向前淸滬道商准借地安埋茲因法界推廣界址並因巳填新開河洪之水亭較水出水遲慢是以改設水亭於盧家灣惟現下所埋水管均在華界未知曾否商准 
[穩婆手段之殘忍]  
　　虹口湖州路一千一百十二號住戶葛冷氏前日生産倩袁王氏紀盛氏王朱氏三穩婆守生不料該氏因葛冷氏生産艱難不耐守候遽用刀鈎將孩分數塊割下旋經捕房得悉卽飭包探徐阿華將三婦一併拘入捕房轉送公廨收押聽候嚴辦一面將産婦車送醫院醫治孩屍則置於蒲包内送至斐倫路騐屍所飭保報請中西官蒞騐 
[商圑北伐軍出現]  
　　書業嚴君等近以淸内閣袁氏假議和之美名緩我北伐之義師己二閱月東南大局雖定滿虜未除漢族人心未能滿意各行營業因此阻滯全國商界受害非淺爲此發起徵集各業商圑操員組織北伐軍巳呈請中央陸軍部核示不日編制成隊卽行出發直搗虜巢痛飲黄龍之日當不遠矣 
[江南製造總局巡警處辦公人員姓名録]  
　　警務長吳榮實北洋高等警務畢業生警員鄒景雯上海二班巡警優等畢業生巡員程麟江北高等警務畢業生書記曹典城（龍華子藥局巡警分處）警員朱禎南上海頭班最優等畢業生巡員李雲黼書記唐士麒南洋巡警二班畢業生（船塢巡警分處）警員路慶祺巡員劉義仁書記鄭典謨安徽巡警頭班畢業生 
瑣聞 
城内 
[都督府批示]  
　　嘉定縣紀王鄕鄕董因土匪擾亂地方不靖禀奉批示云據禀巳悉事關地方治安巳函送民政總長核辦仰卽候示遵行圖長航業公司朱長淸因受虧閉歇呈奉批示云據禀己悉該股東所稱各節究竟公欵虧蝕如何仍候交通兼商務部長王查明歸案辦理所有股東陳菊生等呈文一扣己與朱長淸呈詞一并移送王部長核辦希該股東等靜候飭　 
[催納課稅]  
　　上海民政長吳君昨日條諭催徹吏云仰即轉催二十七保承辦蘆課雜稅各地保迅速來暑領串分發各業戶完納限五日一律辦竣不得違悮該吏等亦母遲延同干未便 
[召買房地]  
　　初級審判廳出示云案照李祥和胡掌福互控尤富春絕産房地經前上海縣傳集兩造訊得此項房地確係尤富春身後絕産例　充公李祥和先前典價俟召買變價後酌量給償胡掌福不能平空把持業經當堂判將胡掌福交給保人王秋亭具結保人趕緊遷讓不得盤踞一面出示召賣各在案茲據李祥和以胡掌禍仍然盤佔不肯遷讓典價無着求請飭提押遷以便召買等情呈訴前來當經本廳查照前案除批示並通知胡掌福即日搬遷如違着保交案傳究外合行出示仰諸色人等一體知悉如愿承賢此項房地務即開明時值措齊現洋呈候核明給發原單註册承糧任其管業母稍觀望自誤計開此房兩間半連地六分八厘有二十三保一區分十九圖戎字圩三百零八號尤和尚則田五分八釐田單一紙地名引翔港東至王姓界西至周姓界南至庭心出入公用官路北至周塘浜半浜 
南巿 
[何必多事]  
　　民政總長批商人王馨伯禀云禀悉牌租照股分派自是公理月薪酌量津貼並顧親情該商何以尚不滿意如謂天盛以次貨搭銷有碍天和名譽則租牌之戶及得受牌租人必將羣起而攻何煩該商之曉曉不巳惟該商叔父旣有親筆借據該商即逕向地方審判廳粘據呈追可也 
[拐小孩]  
　　船婦王夏氏賃居南碼頭地方曾於上月念六日被人將七歳男兒龍寶拐失旋據崔倍卿報稱目覩孫阿連領孩坐車往北當至虹口三泰路船上尋獲阿連扭控捕房解至公堂訊明移送南巿裁判所訊究先由崔投案証明前情嗣據氏供阿連屢次拐孩受累者己不止一人求請追究訊之阿連堅不承認判移送城内檢察廳訊辦 
[欠債不理]  
　　崇明人沈寅賓前擬在楊樹捕股開織布廠挽陸尤氏爲中劉四明作保向兪姓借洋三百元又向葉姓借洋一百元作爲資本不料該廠虧閉後沈卽置之不理昨在前巿安康棧内被尤氏尋見扭控裁判所訊　氏供婦人之孫兒亦有洋二十元借與沈寅賓迄未理明詰之沈供因無力求察判交妥保趕緊理楚並諭氏另行控追 
閘北 
[民政總局批示]  
　　商人陳箥三禀批禀　該被告王松孫勾串原保沈虎寶並不遵照按期照繳欠欵殊屬抗違仰司法科一併提案究追母任再延切切民人顧毛毛禀批據禀爾女被姑凌虐潛逃等情計時將及一載何以直待爾壻李炳江前來吵閙始行控請提追其中顯有不實碍難照准民婦潘王氏禀批案經騐明該氏男孩委係病故乃敢揑詞妄瀆殊屬刁狡本應提究姑寬特斥民人石萬昌等禀批潘王氏藉屍滋擾深堪痛恨姑念係屬女流免提究辦己於該氏來禀嚴批申斥矣 
英租界 
[發封抵租]  
　　駐滬英副領事前日函致公共公廨以英商泰　洋行控西門外泰亨里十一十二二十二號門牌三姓租戶積欠租金請爲發封備抵等情當經關讞員查得該商房産坐落華界非公廨權限所及昨特照會民國交涉司轉飭是處警局以便協同前往發封備抵 
[拖累保人]  
　　下海浦三官堂住持二瑞生控夏福生等串　方單轉換道契私向三泰公司抵洋三千元由廨訊判夏等交人銀並保候訊在案茲因夏等延不淸理原告又一再求催昨經關讞員傳諭捕房飭提夏等保人項松茂到案訊追 
[病犯脫逃]  
　　常州人王連生因犯竊案由廨訊實發押捕房嗣因患病轉送工部局醫院醫治詎於西曆十月二十五號王忽乘隙逃逸昨由卜總巡開明該犯年貎通飭各捕房轉飭中西包探一體留心偵緝 
[訂期訊斷]  
　　永源等質當六家因收當德商失竊之斜紋布數十疋由捕查悉禀奉公堂將贓吊布捕房嗣因當本紏葛諭候傳到收當人訊核在案昨由德領照會公廨訂於下禮拜二訊核 
[請緝贓賊]  
　　四川路一百三十五號某拍賣行因失竊洋布十疋昨由該行用人傅榮慶報請捕房飭探查緝 
[無暇陪審]  
　　昨日星期六輪應德領到堂陪審適逢該國感謝禮節故由德師副領事照會公共公廨轉飭捕房停解瑣案一天 
 [P研訊命案> 
　　楊德寶因妻談氏被馬夫楊寅九奸佔住居馬立師附近某號屋内曾於今夏某晚身懷利刃狙伏於馬霍路將楊寅九戳傷並傷及談氏手臂等處逃逸後由該處巡捕查見車入捕房轉送醫院並將楊談氏送押公廨嗣因楊寅九醫治無效延至九月間在醫院身死復經捕房禀奉中西官蒞驗並飭各捕房嚴緝兇手在案茲經虹口捕房包探將楊德寶緝獲拘押前日午後經關讞員會同德師副領事升座飭將楊德寶楊談氏及見証楊德山提案分别研訊楊德寶矢口不認楊談氏亦以時在黑暗之中不能辨明語多推諉訊之見証楊德山供與德寶雖是同胞早己分居中西官以前據楊寅九在醫院指明係楊德寶所爲案關人命未便任其狡賴判楊德寶押候核辦楊談氏因在法界另犯拐案押候解送法公堂訊究見証楊德山交原保候核 
[究嫌疏忽]  
　　吳淞路恒和昌南貨店保險起火業由公解將店主汪友田店夥陳連生分别訊供候核在案前日復訊捕房代表侃克律師上堂請究被告仍延中國律師丁榕君上堂代辯關讞員與德師副領事以雖無縱火實據該店夥疎忽之處　難辭咎判汪開釋陳押六禮拜以儆 
[人洋兩保]  
　　徐熾控瞿孝文不還借洋等情業經公廨押追在案前日午後由聶襄讞偕同觀審之美海副領事復訊原告投案求追本利洋二百三十元質之被告供稱實祇借洋一百三十元前己繳過七十元餘因無力未還判交一百五十元人洋並保限兩禮拜向原告理淸如違傳同保人併究 
[交保料理]  
　　黄春記控顧全卿不還本科價銀一千五百兩前日午後經公廨聶襄讞偕同西官海君質訊判交保限兩禮拜杰向原告理明 
美租界 
[犯人逃逸]  
　　昨有某號巡捕解送押犯陳阿金過北河南路偶不經心致被脫逃該捕卽歸禀捕頭派探追緝 
[强搶金簪]  
　　張阿根前晚在西華得路搶取張楊氏之金簪由路人帮同追獲交捕解押捕房候辦 
[因何口角]  
　　九百八十三號華捕昨日巡選至北四川路不知何故與張王氏口角扭控捅房捕頭一併斥退聽候查核 
法租界 
[經理推諉]  
　　維羅洋行司賑盛利洲盛鴻卿前控乾大莊經理陳鏡淸將本莊票掉去現銀數百兩届期往收莊己閉歇人亦逃避等情嗣因陳爲另案覊禁英廨故卽移提至廨詰訊明確判限料理在案迄巳日久仍未理楚昨日復由英廨飭探送案訊據供稱商人係是經理無力設法須求移提店主徐蘭芳到案方可料理廨員判交來探帶回收禁候再核示 
[反還房金]  
　　大興棧主葉白卿虧欠房金洋八十元由收租人朱可庭控奉公堂追到洋二十元尚欠六十元判限七天交淸在案昨己届期葉又交洋四十元餘俟月底理淸廨員准之當堂　釋洋交原告收領 
 
 

Page 8

 
 
自由談 
游戲文章 
[石丞相致泥像木偶書] [  愛]  
　　泥像木偶二公閣下素仰盛名衆所崇拜巍峩廟貌俎豆千秋二公固當世大偉人也方冀展其長才爲蒼生造福乃傾聽久之寂然不聞有所展布帡幪保障之謂何豈位至統屬文武燮理隂陽尚有所顧忌而不能一遂霖雨之志耶抑爲利欲所牽無暇爲澤及萬方之舉耶嘗得友人書言二公不但不能利民且不能自立不便不能自立且爲道士和尚作傀儡而歛無義之財男妇宿山敗壞風化雖神道設敎足補刑法之窮而糜費錠燭每歳何止千萬至有心移風易俗之人欲碎二公之身首而始快公等平居峻宇雕墻高居人上乃作此仰人鼻息有損人羣之事是體貌雖異凡夫居心何殊小人哉僕向疑其言之非眞料二公何至於是及見朔望之期公等竟來者不拒巨細靡遺一香一燭之微亦覥顔受之而不赧果驗友人之言於是搥胸頓足深憾二公不能如銅像之廉介可風也復恐城隍土地效尤加甚小民其何以堪疑似之懹無由解釋深望有以惠敎其詳唐突之愆亦惟二公恕之 
[油炸檜傳] [  侍仙]  
　　油炸膾一物侍仙初不知其命名之何義讀宋史奸相秦檜嘗以莫須有三字圖害岳少保父子其事甚詳後之人以少保盡忠報國恢復中原而檜誤國殃民上則使徽欽二宗無回鑾之日下則使父老子弟無瞧類而其罪大惡極不外害少保之一事以致忠臣解體義士灰心雖以韓蘄王之功烈亦憤然於莫須有三字何以服天下旋亦騎驢湖上自署爲淸凉居士而權奸之煆煉方不及入然而檜往矣繆醜之惡謚但口誅筆伐於身後而未足昭其顯戮卽欲寢其皮食其肉而其道無由於是得一物焉象其形而油炸之以供天下萬世億兆人之咀嚼而必出之以烹燔俾知薰天將相爲人齒頰間物亦足以大快人心是猶董卓臍燈之遺意也吾聞閻羅設油鍋以治獄如檜者殆具人乎嗚呼同此凶殘之魄鐵鑄以跪者所以示國憲油炸以食者所以伸公憤吾嘗欲拜奠少保墓而以油炸檜雜祭品中復恐在天之靈惡其腥穢而吐之然考棲霞山之岳墓有雷霹檜樹名之曰分尸檜天之誅奸而示警也如是然則油炸檜之作天固有以許之矣因作詞以唾罵之曰秦檜秦檜惡貫滿盈千秋食報法宜鼎烹 
侍仙此作使第二秦檜視之當何如鈍根識 
海外奇談 
[請禁雞啼] [  頌斌]  
　　巴黎攷司登報載元月十二日美之東北省羅德哀蘭ＢＨＯＤＥ　ＩＳＬＡＮＤ來電云彼處養豚飼雞之家極多每至淸晨喔喔之聲不絕於耳一般女界中人結成圑體陳訴於議院謂境内所有家養雄雞每於凌晨高啼攪人淸夢殊爲可惡請設法禁止議員等閱之付之一笑並謂循此類推必有繼續請禁貓呌牛鳴狗吠者可奈何 
尊聞閣詞選 
[追悼徐陳馬三烈士歌] [  華亭韓小洲]  
　　嗟我神州沉大陸二百餘年宗社屋徐公奇氣雪奇辱鐵花衝破滿奴腹皖城鏖戰震陵谷陳馬二烈成鼎足爭擲頭顱糜血肉霹靂一聲醒民族鑑湖女俠雄心逐秋風秋雨神鬼哭從此胡人氣運促武昌起義稱光復金陵建立新民國爲我同胞謀幸福精魂圑結共和局此後永除專制毒前因後果相繼續銅像千秋光禹域爲國流血化碧玉乾坤正氣此鍾毓 
[弔孤山女士馮小靑墓] [  侍仙]  
　　杜字春殘不忍聽更無人讀牡丹亭梅花香冷隂猶碧豈獨明妃塜上靑 
[答江浣仙女士]  
　　絳仙詩品極淸華寫上紅箋筆夢花幸得相如爲弟子傳薪應許抗顔誇 
[病吟] [  悔昨]  
　　天末凉風起疏楊又夕暉傷時枯滬眼憂國减腰圍磨盾懷空壯　刀願屢違病魔常紛繞鎭日臥柴扉 
[綺懹]  
　　二十年來薄牧之無端痴繭縛殘絲成灰心事從　閣過眼花枝孰可兒　面春風曾省識回眸秋水記相思楊花力弱隨風去夢斷屏山儻自知 
遺聞軼事[  張樹立]  
　　先文烈公家玉明末進士改官庶吉士明亡後在里招民兵據東莞謀恢復與陳文忠公相應淸巡撫王芋當崇禎朝官僉都御史與文烈公有舊遺書勸剃髮出降略云楊子爲我拔一毛而利天下不爲軻也譏之先生何愛一毛而不以利宗族鄕黨哉公得書大怒復書責之曰兩都繼陷三君蒙恤玉謂公爲國大臣必死巳久而尚存乎公豈不聞哭先帝於賊廷者爲誰而欲以淫詞污君子之耳哉蓋當北都陷時思宗殉國先生曾哭於東華門也芋得書怒遂遺兵攻之公亦據險相持數日芋益兵至不敵遂走增城騎馬過水次馬驚墮水死敵追至斬其首以獻滿帝帝覩其首曰不知是僞否時李覺斯在坐李亦邑人曾官崇禎朝後歸命新主與公素相識因曰臣素稔家玉缺一齒當驗之至階下以靴尖啓先生之口細視曰是矣己而事聞於粤公之宗人大憤曰予祖以殉節死而李賊覥顔事仇亦各行其志而己乃尚不以辱節爲羞媚新主而加辱於予祖之遺駭其事尚可　耶遂與李氏絕婚嫁罷慶吊迄於今數百年子孫尚信守其戒不替焉 
心直口快[  朗庭]  
　　張彪張勳張懷芝張人駿張紹曾張鳴岐張漢雲張景良張福堂張鎭芳張楚寶而外有山西僞撫之張錫鑾復有山東僞撫之張廣建袁世凱心理中一若非張姓莫能抗民國也者雖然爾諸張果數典而忘祖耶有何面目見誓復祖仇之留候力排建虜之蒼水於地下乎當此民國初立共和將成爾諸張仍行豺狼之心恐狗彘不食其肉矣我亦姓張恨不能縛諸張而擊殺之惟有布告我張姓共除此不孝子孫以雪祖宗之奇醜而免他姓駡我張姓皆漢奸滿奴也 
瞎費心思 
[街談巷議] [  無名]  
　　甲曰民國光復舊物還我山河可惜多年垂簾聽政作威作福之亡淸尤物所謂孝欽顯皇后者不及身見之耳 
　　乙曰彼彘后固知有今日所可惜者我太平天國之洪王今日不能起之於地下此誠憾事 
　　丙曰洪王自當含笑九泉余意若得滿淸入寇時之罪魁順治僞帝見之俾知天道好還豈不甚妙 
　　丁曰我大明崇禎皇帝國亡白縊飲恨千古若使今日復生親見大漢國民一洗國恥當如何喜慰 
　　戊曰不然不然創業艱難者我明太祖也使太祖今日而在躬逢此盛則尤慰耳 
　　己曰諸公所見皆不廣我始祖黄帝四千年來聖聖相承迄元淸兩僞朝竊位遂至一片羶腥黄帝在天之靈久己痛心疾首余謂只恨始祖黄帝不能復生耳 
　　時阿庚在帝曰諸公所論同歸而殊途不必爭執現時中華民國孫大總統非黄帝太祖崇禎洪王之肖孫乎小醜溥儀非所謂順治孝欽之遺孽乎主事者彼也受事者此也且及身受之矣見而己耶 
[集方言韻語] [  虞哲夫]  
　　如意大談一而再再而三嚕哩嚕囌自解自嘆穿靑的護黑漢拾的雞抱個蛋吃濕拿乾斗大荸薺土腥氣肉麻栗子等黄泔九頭虫子害牙疳莫裝憨莫難頑一色閙楊盤打折膀子朝裏灣客散主人寬就怕難過你的關己經到了嘆氣灣 
　　有天没日出奇出格西天上差了一尊佛只要摸着你癢血骨天下老鴉一樣黑多年嫖客變成龜大夥强盜遇見賊一功兩德公修公德婆修婆德吃軟不吃硬受騙不受嚇本色神一出鬼一出哭不得笑不得時來暫刻没有七老八十没皮没骨鑽心攢肋膀骨謊都說過了格安慶斑子混堂食晝虎畫皮難畫骨還你個水落石出父子合了一尺只許進不許出羅漢請觀音主人多似客 
[蘇州地名對] [  愚農]  
　　柳巷楓橋直街横巷東大街西小橋槐樹巷蘋花橋桑葉巷桃花塢大井巷小巿橋吉慶街平安坊烏龍巷黄鵬坊護龍街飲馬橋醬園弄醋坊橋麒麟巷鳳凰街太平巷吉利橋養盲巷保成橋念珠街打線弄十全街五福弄金太師場朱進士巷 
小說 
[社會小說財奴（一）] [  鈍根]  
　　世界上最可恨的東西是財奴世界上最可憐的東西也是財奴甚麽講呢古人創造錢財原是敎人買賣交易使用流通的那裏曉得有種答賊錯認做古董寶貝百計收羅貪多不厭還要刻剥小民隂謀暗佔弄得人家越窮他却越富社會因此不平等了到底激出亂事來他的狗命不足惜只累得國家受害人民死亡你想可恨不可恨但是這種人只顧攅錢旁的都不管身上穿的布而且破嘴裏吃的素而且腐眞是節衣省食忍飢耐寒勞苦終身死不帶去憑他百萬家私只落得子孫受用好在財奴的子孫一定是敗家的嫖賭吃喝不上幾年花得精光還要怪他的祖父家産傳的太少呢你想那財奴可憐不可憐如今剪斷閒文言歸正傳却說淸苦縣地方有一個守財奴其人刻薄成家雖無百萬之富在淸苦地方却也算得一個財主了綽號人稱邱人頭這是淸苦地方的土諺說邱人頭就是壞人的意思你道那邱人頭有甚麽壞處他從小生成刁梟皮氣欺嚇騙詐一學便會相貌又長得賊頭狗臉鷹鼻鼠眼甚麽人見了都厭惡他但是他狠會拍与屁人家要不理他他却會奉承上去聽說他做小孩子的時候在學堂裏讀書同學生曉得他的性情給他幾個錢敎他舐糞門他當眞伏伏貼貼的跪在地下替人家舐得十分乾净人都說他是不要臉的孩子他却答道得錢是眞是丢臉是假的你想他的心思齷龊不齷龊因此長大成人居然是一個弄錢好手對了鄕下人用硬嚇對了紳富用軟騙人家受他作弄的不知多多少少等到怨他恨他咒他駡他時他早己錢到了手不來睬他了看官們瞧這小說休道是一片空談且聽我把他的事實慢慢道來 
 
 
