# 1913 - 48 - 4914366

 

Page 1

 
 
   
 
 

Page 2

 
 
社說 
[西藏用兵記（十）（三）（無名）(二）（十）（四）尹昌衡之呼籲]  
　　十二月十九日尹昌衡電致大總統文曰川邊千里地瘠而險人稀而狡冰天赤地用兵極難此次逆番肇亂全局騷然尤爲數百年來所未有皆由逹賴羽檄四路飛馳番民迷信旣深易爲鼓動昌衡西征半載出關彌月詳觀報告實地詳查實覺非征藏不能衛邊非增兵决難窺藏初蒞裏塘鄕逆已有投誠之信而巴塘糧絶人心惶惶一面飛檄催糧一面赴巴撫慰旣抵巴塘人心甫定附近夷民納糧數百不料西藏番官復由波密雞貢竄出江卡乍了一帶幾不能守當飭赴援幸已擊退確探鄕城則梟獍所集深溝高壘盡所有之械積各處之粮未有詳意負隅困守兵寡不可急援其地素險一足當百而彼萬衆我卒千餘頃又命嵇廉征鄕統轄各營分道合擊能否致勝尙難預决然綜觀現狀若非及時增兵未可保其必克總計出關兵數已逹五千兵力不爲不厚糜費不爲不鉅川省財力已難支持然新克之地均須駐守攻鄕無幾萬一鄕逆負固以逸待勞欲抽撥關外諸軍則内無以鎭諸路而保餉源外無以圖藏番而防大舉幅𢄙過廣分布難周加之昌都方面迭來報告藏番麕集要隘强鄰暗助器械我不西進彼必東來巴塘瘟疫流行殞亡相繼合之各處陣亡將士已不下六七百人大炮八尊損壤其六久戰備苦莫可告訴前此幸託威福必勝必克由於進取甚猛出其不意今加實察不料天下事非身經規度眞象萬難得悉今者水落石出尤恐一簣功虧請再派兵三標大砲六門所需餉據稱是以一標砲二門由寗遠鹽源貢噶嶺直搗鄕城巢穴天外飛來奇功易就餘集鑪城預備征藏中央不助餉糈川中萬難獨任昌衡决於本月八號飛巡全局遄返鑪城現以五千之卒當十萬之師步步層層踏實屯兵未敢稍留一隙心力俱瘁倘荷允准則當愼重圖全進復全藏不然騎虎見傷誰任其咎調兵極苦餉糈維艱地險天寒兵常凍殞我軍新集川局内窮實歷辛艱聲如涙下前此辛勞辛無一誤後事方殷敢不盡誠惟望俯如所請大局幸甚不然昌衡惟有盡忠報國成敗未能逆覩矣自是以後尙無消息（未完） 
[命令]  
　　二十十四日臨時大總統命令任命馬駿暫署山西河東觀察使此令河南都督兼署民政長張鎭芳呈稱河陜汝觀察使陳善同呈請辭職陳善同准免本官此令 
任命祝芾爲河南豫西觀察使此令 
任命楊剛爲廣東憲兵司令部長此令 
陸軍總長叚祺瑞呈請任命白連昌爲奉天都督府副官長張恕爲奉天都督府軍務課課長富葆廉爲奉天都督府軍需課課長應照准此令 
國務總理内務骢長趙秉鈞呈稱據黑龍江都督兼署民政長宋小漮呈請任命翟文選爲黑龍江省城兼商埠警察廳長應照准此令 
國務總理内務總長趙秉鈞呈稱據京師警察廳總監王治馨呈稱警正劉景沂電請辭職劉景沂准免本官此令國務總理内務總長趙秉鈞呈稱據京師警察廳總監王治馨呈請任命景庠爲警正應照准此令 
安徽都督兼署民政長柏文蔚電呈稱懐寗縣知事李世璜毫縣知事李維源陽縣知事鄭壽彝婺源縣天事馮汝簡名實兼至輿論交孚請予嘉獎等語李世璜李維源鄭壽彝馮汝簡均應傅令嘉奬以昭激勸此令 
専電 
[北京電]  
　　雲南蔡督來電英人在片馬大建營房並多積軍械糧食又興修自密芝那至野人山通西藏之大道預備工銀七十萬緬洋限一年告竣其意欲實行前清所指劃之高麗貢山爲界線請政府速向英使開議從根本解决 
[北京電]  
　　據西北歸客述潼關以外駐軍本屬升允舊部每見剪髮旅客尙以無禮相待甘肅回敎現分兩派舊派名約漢賴馬安良爲首新敎名虎弗虉馬善久爲首新敎首領馬之璋在固原一帶以維持宗敎爲名擅訂法律殘敎舊敎人趙維熙大權落馬安良手升允現在寗夏 
[北京電]  
　　現大借欵以洋員分配事迄無著落當局者亦知無望周總長辭職未允 
[北京電]  
　　國務院知照賀清后壽者用待外國君主禮今日國務員皆入賀穿民國禮服 
[北京電]  
　　今日共和紀念會特歡迎世續溥倫 
[北京電]  
　　清后現患鼓脹病 
[北京電]  
　　贛粤兩督舉湯漪爲憲法委員會委員 
[北京電]  
　　逹賚洋行派人來京承攬借欵 
[香港電]  
　　聞印度政府頒令俟香港及上海煙商售盡烟土後方可禁絶烟土運華 
[萬縣電]  
　　成渝兩叚路工關係甚巨將不日完工由法商包工承築 
[濟南電]  
　　芝罘亂兵均已一律厚給餉銀以資遣散其中六百餘名送回大連灣 
[南京電]  
　　近日浦口謠風甚熾謂九龍山匪謀爲不軌業經憲兵及衛戍團先後拿獲十人查有確實証據均已來寗收入陸軍監獄内管押 
[南京電]  
　　聞程都督巡閱江北後卽赴浙江與朱都督籌商要宜 
[南京電]  
　　陸軍部電令第八師歸浦口督辦商埠莊藴寛節制 
[南京電]  
　　程都督已委傅鑫爲軍事顧問官 
[南京電]  
　　北京讀音統一會聞應省長擬派黄中疆爲代表赴京與會 
[南京電]  
　　浦口交通銀行暫設立下關於十八號開幕 
[南京電]  
　　司阖籌備處現在移設金陵聞處長張一鵬卽日蒞寗任事 
[更正電]  
　　閱貴報本月十四専電欄載杭州省中一部分軍官抗總參議謀暗殺已戒嚴等語殊湥駭詫此處並無戒嚴至謀抗之事尤屬毫無影響恐報載誤人聽聞應請更正爲盻浙江都督府軍事廳删印 
特約路透電 
[北京電]  
　　華僑選舉代表到京者共一百六十三人現已舉定六人爲國會議員現就國會議員選舉之結果觀之國民黨似最占優勝而此間人士均信袁世凱必能當選惟内閣或以國民黨組織亦未可知 
[北京電]  
　　據墨西哥續電云叛軍領袖狄愛士拘禁維拉克羅茲定罪之前忽被免脫此後遂杳無蹤影直至今日始突然出現於墨京政府公報載交通部致各省都督民政長電文一通略謂國會召集之期將届各省秘選議員將於新曆三月在京會齊宜令鐵路官員妥爲接待京漢鐵路應在京漢兩處車站接待途大站十二處每處應派委員一人照料一切京奉鐵路應在沿途十二車站接待津浦鐵路應在浦口及其他九站接待張家口鐵路應分五站接待自本月二十日起至三月三十一日止各議員及所携僕役行李應准予乘車免票如每站聚有議員二十人則應開特别車載送云 
[廣州電]  
　　此間軍界正在佈置一切預備征蒙 
[廣州電]  
　　胡都督命警察長與各縣知事改革警政務求合于現時制度以三個月爲限 
[東京電]  
　　孫逸仙君今日十五欵接來賓並往各處答拜有人爲孫君攝影數次 
[東京電]  
　　山本伯爵組織之内閣尙未定妥内閣人員明日（十六）始可發表 
譯電 
[北京電]  
　　六國借欵合同遲遲不能解决實因英法德俄四國互相競爭之故英國現提議舉比人某君充鹽務處顧問美日均未宣布意見蓋不注重於此點也都人士皆信本月十二日德使之赴津與借欵問題實有關係贊助六國借欵團之各國政府均不反對德人倫勃之任頋問 
[天津電]  
　　某某等擬於二月二十日在滬舉行之國會歡迎團會議現經袁總統密諭阻止 
[天津電]  
　　各華字報皆同詞歡迎日本之政治風潮 
 
 
 

Page 3

 
 
[北京電]  
　　據哈爾濱來電蒙古内務大臣特喇嘛已與哈爾濱日本政府代表締結商約聞規定日本允協助令内蒙與外蒙聯合 
[柏林電]  
　　德國某報接俄京消息俄政府已命駐華本國公使照會中政府勿於黑龍江省屯駐大軍 
[北京電]  
　　梁士詒今日（十五日）奉袁總統國務院等之命入宮致賀前清隆裕后生辰行三鞠躬禮 
[北京電]  
　　梁士詒定於本月十八日啓程回粤 
[北京電]  
　　禁城南部南海地方將正式讓交民國政府 
[東京電]  
　　神户亦起有政治暴動民人相率攻擊列名桂太郎公爵新黨各員之住宅惟並未死傷人命山本伯爵組織内閣頗形困難因遭政友會多數反對之故 
[柏林電]  
　　奥國某報載稱俄皇近以殊禮接見奥國戈特拂里特親王巴爾幹木爲巴爾幹人之土地故俄奥兩國並無實在之讎意兩國之齟齬今已逐漸消釋該報並隠約提倡俄奥協約俄國擬以斯克太里地方予阿爾巴利亞人惟要求當以茄柯伏一地予塞維亞奥國現反對俄國之要求倫敦列强大使現正討論德國提出之調停條件 
[柏林電]  
　　塞芒兩國决意於倫敦列强大使最後通過以斯克太里歸屬亞爾利亞以前攻克該地塞維亞已從布人之請派軍赴亞得里亞那堡及特摩底卡助戰列强已向土政府宣言現因巴爾幹各邦非攻破亞得利亞那堡不願開議媾和問題故土國所出之媾和訓令列强殊未便承認云羅馬尼亞政府因布政故意延滯交涉已預備愛的美敦書羅馬尼亞之内閣如果重行組織則新内閣對付布國之手叚更將嚴厲 
[土京電]  
　　土皇已下諭賀軍隊近今連次獲勝公電 
[成都通電]  
　　加急北京大總統國務院陸軍部參謀部各省都督並請轉各報館鑒據萬縣電二月號第二師第五團所屬軍土五十餘人萬縣城外南津街被地痞勾串起意刧掠經該團團長侯國治聞信馳往彈壓立卽平靜秩序如常除飭該師師長查辦外誠恐傅聞失實特電敬聞護四川都督胡景伊叩支印 
[吉林通電]  
　　各省都督鑒初六日榜晚駐延新編第二團機關槍營内有新撥防營兵及炮手約近百名不服訓練猝然生變將該團團長王文治鎗傷身死奔往市肆經東南路道陳彬延吉府知事關雲從出而彈壓該叛兵等以團長旣死不肯回營晚十二鐘向西紛竄由陳道會集鄕勇巡警力保治安一面由省電調混成旅旅長斐其勳統率所部馳赴延吉分别堵紮剿截以清地面現在署局無恙市面已安被脅兵丁亦俱收服回營不致他變因恐遠道傅聞失實合電奉聞昭常叩灰印 
[福州通電]  
　　武昌黎副總統各省都督民政長鑒前因閩省有不法匪徒假護閩社名目圖謀軌情事飭據警務廳在於南台倉前山起獲炸彈當將拿辦情形電奉大總統儉電省城厦門一帶如有造謠煽惑意圖顚覆政府者准援照鄂案按軍法懲辦等因復經密飭軍警防緝茲於一月三十一號據偵探巡長人等報告緝獲張漢英一名供出護閩社長陳瑞燦逃匿處所復在南台夏醴泉地方續獲陳瑞燦錢大聖陳金發三名並在各犯身上搜出護閩社章程蓋有印信及决死隊憑證誓詞介紹書各件訊據各犯供認不諱查該犯陳瑞燦等謀爲不軌證據確鑿本應一律懲辦惟念主謀係陳瑞燦一人經張漢英當堂指證明確錢大聖爲决死隊長且有證券當卽遵照電令先將陳瑞燦錢大聖二名按照軍法懲辦其陳金發張漢英二名送審判廳按律擬辦此外尙有護閩社副社長楊冠英卽依豹參謀長陳鼎官徐語副參謀長陳瑛卽四四暗河隊隊長黄中山等在逃未獲應請飭屬一體查緝懲辦現在省城安謐先此電聞閩都督孫道仁民政長張元奇叩魚印 
要聞一 
[檀香山華僑之黨爭]  
　　檀香山中華商會上袁大總統呈云具呈檀香山中華商會趙蔭榮古瑞軒等爲應認不認商情難甘聯懇以正式商會爲斷迅賜飭部核准事竊商等前因粤督胡漢民偏袒横電工商部强認其私黨商會經呈請大總統飭人查辦在案嗣工商部及駐美代表均電致檀領事飭兩商會合併領事當卽約期兩造齊集磋議詎届期同盟會之華僑商會不到無從議併商等竊思一埠不能有兩商會工商部條例似極公允准以商等此次所見則此條例實爲同盟會私人之専利不獨檀埠爲然想海外各埠亦恐無不類是何也各埠同盟會得其内地黨人之援助先通消息三五密議卽立商會不經領事巡自逹部各埠商人或有所不知旣商人不知自無第二商會而同盟之商會必核准矣或商人知之合全埠商家光明正大而組織而彼私立之商會必與之爭工商部援一埠不能有兩商會之條例廷不批准電飭合併而彼又不合併然則各埠商會是同盟會者易批准非同盟會者不易批准可斷言矣合併於同盟會者易批准不合併於同盟會者不易批准又可斷言矣今者檀香山又發起希爐商會聞工商部已經核准查希爐屬治於檀香山譬如中國檀香山是一首希爐是省中之一鄕一邑今檀香山商會不核准而核准希爐商會是猶中國不准直隷省商會而准楊村黄村廊坊等之商會也豈不奇極易一也名則又一商會恐政府認不勝認況查旅檀華僑二萬餘在希爐者不及三四百人商店不及三十家而工商部竟卽批准對於檀香山商會則屢電領事查問而不批准對於希爐商會則不查不問而卽行批准母亦謂希爐商會爲同盟會商會之變相而又有參議員盧信從中籌畫得易爲力耶竊以爲今日中國不昌言共和則已如昌言共和則須與天下共見之若此次商會事純是黨見共和何在商等實行不甘在於政府有政黨内閣執行其黨略如何偏護如何蔽闇商等毫無怨言惟對於海外旣非内閣之地又非黨略所關出此手段殊難索解吾甚惜政治大家用九牛二虎之力以待對一商會無益黨略有汚黨名今者區區一商會尙如此褊隘如此狹小尙何望他日惠及全體華僑耶信如是也則請馳電各埠組織同盟會選舉同盟代表可矣何必以華僑二字掩飾天下耳目耶同盟會魁傑在海外時華僑如何贊助舉事時華僑如何輸將今一得勢祇知私利不顧公益在同盟會魁傑可謂忘思在大總統如徒信同盟會一方面可謂誤會政黨内閣商等居美數十年何嘗見有此等離奇古怪之手續政府之認不認商等固無如何所惜者海外華僑熱心贊助之共和二字今竟如此嗚呼我願太平洋水多帶此共和潮流快快灌注我中國母用非驢非馬貽笑天下也揣同盟會人之意以爲華僑代表多一已黨則多勝一籌實爲參議院增勢力起見殊不知治天下者在才德不在勢力國與國爭則以勢力定勝負黨與黨爭則以才德定從違孟子所謂得道者多助失道者寡助方革命事起中原擾攘當時識與不識無不曰非袁項城莫能爲及大總統履任中國乃如輕舟之有壓載石海外僑民始慶得人馳電交賀孫文在海外數十年與華僑欵洽比之大總統蓋十百千萬而必屬意於大總統者民情大可見矣彼黨於此中得失之機尙未參透而鰓鰓然自命鉅子口徒爲無謂之爭持抑何可笑今年美國大選舉檀香山共和黨人財力最大運動最早而竟爲人敗何也則以其所辦之事不適有意故耳同盟會有如得民心卽使無華僑代表亦可制勝如不能得民心在中國本省皆可反對雖有華僑代表何益口說共和區區一商會尙劃清界限是與前清駐防旗人滿人何異前清可謂厚植勢力矣今竟如何試問其所以失之者豈非界限不平恃勢妄爲耶自革之而自蹈之直所謂惡濕而居下也 
雜評一（無名） 
[見怪不怪]  
　　袁總統謂國會地點硑究會可以見怪不怪待之余謂今之受勳位及見有受勳位者不必辭亦不必理亦可以見怪不怪待之 
[人人有勳位]  
　　民國每有慶典必有勳位且愈授而愈多於是不得勳位及不願得勳位而强加之者遂視勳位如切齒其實人人盡授勳位與未授一人等耳 
[回敎之兩派]  
　　回敎分爲兩派而新派専以虐待舊派爲事且以敎權而侵奪政權是回部之危機此又一伏綫矣蓋此新派者實驅舊派回敎徒以外向者也 
[日本之内閣難]  
　　桂内閣一成即倒山本内閣又政友會之故難以成立是日本今日内閣之地位誠屬不易也然内閣雖屢而内政外交依然無誤是日本人政治之能力實勝我中國内閣之不倒者 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌邊會歡迎華僑記]  
　　初七日各團聯合籌邊會開歡迎華僑大會於該本部事務所華僑代表及來賓職員到者約二百餘人會埸莊嚴燦爛秩序整齊三時振鈴開會首由主席張維蓀君報告開會宗旨繼由本會致歡迎辭本會文牘科主任幹事張星伯君伯君宣佈華李竹君代表答詞後華僑需蔭裴君廖嗣蘭君郭應章君沈智夫君徐桂君及該會名譽會長李準君曲同豐君參事沈佩貞王昌國二女士董毅君周家樹君馮大樹君等皆相繼演說淋漓盡致鼓掌之聲不絶馮君演說畢時過五鐘賓主盡歡已極一時之盛遂由主席宣告搖鈴散會 
[各省之憲法委員]  
　　各省都督所舉之憲法委員本省一人外省一人現已先後來電茲將所舉各員姓名照錄於下 
直隷籍忠寅李景鉌湖北劉斌一張仲炘江蘇王寵惠陳陶怡福建王州徴嚴復山西解樹强伍朝樞山東丁世嶧項驤浙江李士釗孫世偉河南王印川湯化龍吉林烏澤聲陳發檀黑龍江郭則澐恒鈞四川鄧孝可汪榮寶雲南席聘臣蕭堃新疆樊耀田吳勒訓甘肅田豐林行規廣西蒙啓勳馬良貴州范源濂陳國祥鄂省借債不還之兩交涉 
[宜稅務司索管川鹽局]  
　　前清時湖北借英德兩國之欵二百萬每年利應還三十餘萬係以宜昌川鹽局所征鹽釐撥抵就近交由宜昌關稅務司轉交自革命後宜昌川鹽局所收課釐加價各欵均已撥作軍費以致此項借欵無着宜關稅司以年餘未收分文債權者迭次電責其匯解當經照催川鹽局速籌交付該局亦卽轉呈軍民兩府財政司苦於無法可設尙未答覆昨宜關稅司又照詢鹽局略云本稅司深知中國窮乏所有指抵各國借債之稅捐均經移作兵餉如長此遷延該借欵豈非無着擬請 
貴總協理卽將局務移交本稅司接辦俾將以後收入儘數解還借欵且可爲貴局大爲整頓扣算還清之後卽行交還此事關係國際交涉貴總協理如不敢擔此責任則盼急電都督省長財政司請示祇遵本稅司負有經解之責不能任聽虚懸無着惟有照約行事也該局總協理接函後爰急電省請速設法維持聞黎都督夏民政已傅財政司長磋商以本省鹽欵近已遵中央命令并未挪作軍費茲該稅司因上年所欠英德洋欵未交而索管理鹽局之權非設法籌還無以杜其口實本省庫空如洗鹽欵又爲中央提用此項借欵自應由財政部設法擔任特電請政府飭部速籌償還以保國權 
[三菱公司强佔水泥廠]  
　　大冶水泥廠磺爲鄂省最著成效之實業乃考查内容虧折不支前嵗軍興少受影響至今竟不能開工窘狀於是畢露該廠眞正商股僅二十餘萬又以股票押借吉林公欵四十八萬此外向日本二菱公司借有銀六十六萬元又由三菱代還瑞記購機及物料銀約三十二萬餘元綜計共有資本一百八十餘萬營業未嘗不獲大利而經理不得其人所以一蹶不振現還三菱之欵約三十餘萬經該總理程祖福展期三次毫未交付三菱以該廠停工日久萬無復辦能力前訂合同曾訂明以該廠全部產業作抵今欠欵無着自　照合同行事已請日領事照會湖北當道擬卽將該廠滬漢冶三處廠所公司辦事處全部產業發封作抵並言只俟日律師村上到漢卽實行其事又謂此事曾迭函貴軍政民政府迄無正當解决不能不如此辦理鄰交盡於此日異時乞恕不恭措詞極爲强硬聞並經日領命令駐大冶鐵礦日軍隊派多兵守住該廠似有强佔之意日前鄂實業司長屈德澤親往考查廠務擬收歸官有幾被阻止不准入内蓋鄂民政長以該廠只經理得法可獲巨利前聞其停工卽欲代理外債糾葛發還商有股本取爲官辦以備鐵路各種大工程之需無如三菱不允謂湖北所欠洋欵不能抵還若水泥廠欠欵轉借於鄂政府實不足以取信惟爲顧全邦交起見可以鄂政府名義將水泥廠借欵另立合同轉借但須委託其辦理該廠否則須將所有欠欵清還方能作爲官辦又不然則由三菱照合同作抵勿庸干預軍民兩府以其要求過甚置未答覆孰知其竟施此强權也現夏民政以大冶鐵礦因借日儥致駐外兵此廠豈可復蹈前轍查該廠現還之欵僅三十餘萬餘欵照合同應按年攤還爰電商財政部請撥現欵三十萬俾便交還日人一面速籌接收辦法爲湖北保全此大富源但財政周總長在直隷設有啓新水泥公司不肯維持大冶泥廠故雖經黎副總統去電陳請亦置不理嗚呼慨也已 
[法政校長破壞女學]  
　　鄂省女子法政學校開校數月並無成效可言近乃演出一種怪劇以最高女學爲納穢之所使女學名譽一落千丈茲將通信員調查情形紀下 
[開校原因]  
　　該校長李啟慜一鐵路工生也品行惡劣素爲人所不齒起義後由集賢館入軍務司充書記而升巡查旋爲社會黨幹事與二三女士認識遂有盜名辦學之觀念以女子上月力爭參政權政府以程度不合尙未承認遂藉此問題創辦女子法政學校養成參政資格 
[盜名情形]  
　　該校長私將校章擬就後並擇定多公祠街前繙譯學校爲校址盜柳姚二女士之名呈請敎育司批准復向都府要求開辦費四百元始與姚柳二女士直接談判而李自任校長之職 
[内容秘密]  
　　該校除校長駐堂外不許會計書記在堂寄宿對於學生表面尙爲嚴肅詎外間喧傅該校長已與女校監謝毅結不解緣 
[事機敗露]  
　　謝校監腹大膨　有日加一日事經全體查覺輿論大譁該校監自知事機敗露對衆云我腹内有一氣塊係何人誣衊我願至法庭剖腹以白李校長見事已至此乃一面嚴追造謠之人一面將存欵携逃現校長一席由柳女士正儀代理以該校長如此行爲横使本校名譽掃地刻正開會討論擬請内務敎育兩司緝拿懲辦云 
贛省風鶴紀 
[反抗中央者可望轉圜矣]  
　　贛省政團聯 
合開會反對汪瑞闓爲江西民政長風潮激烈以致此間政府與中央結成惡感雙方隔閬互派重兵駐紮要口商民甚爲惶恐現聞李督擬派顧問官彭程萬内務司長賀國昌同往北京謁見大總統代表都督面述此事内容確係反對汪瑞闓並非故抗中央命令之意惟政界又傅李都督業經電商黎副總統轉電中央疏通意見並另保吳介璋賀國昌兩君爲民政長呈請大總統從速簡任來贛實行軍民分治以便息兵還鎗保衞治安 
[驚擾居民者果在竹爆耶]  
　　李都督自去年十二月十號夜間兵變後諭令軍警嚴防匪亂極爲周密並飭爆竹工業停止製造售賣燃放並經商會上書要求始准三月分實行禁令惟未禁售賣之前商民於夜間亦不准燃放爆竹以免驚擾而舊曆新年商界仍沿舊習放爆結彩之家絡繹不絶警視總監以現值民情恐慌之際恐居民誤會爰發禁令云照得燃放火爆業奉督令限定時間並由本廳公布在案茲查舊臘廿四晚爆竹之聲此户相聞不但驚擾居民實屬故違命令本廳有保護治安之責自不得聽其滋擾致害公安合亟重申禁令嗣後夜間無論何時不准放爆卽舊曆元宵時節亦不得仍沿舊習燃爆放花 
[桂省選舉舞弊之風潮]  
　　廣西高等審判廳廳長魏繼昌弁髦中央令以官吏爲梁昌誥等運動選舉就舊日臬署開一招待所凡各縣初選人至桂林卽招致所内居住魏卽日夜至所連開秘密會登台演說决定三條辦法一各縣先開秘密私會二用無名假投票法三用記名投票法少數服從多數自三條宣佈後卽着手進行凡各縣少數之票强迫支配於梁昌誥等三人昌誥恐票數未足猶復甘言蜜語籠絡各初選人囑其以國會票投已而以省議會票交換受其欺騙者二十餘人正月十號舉行國會役票昌誥密選心服數有每一人監制六人分六排前進如押罪犯然是日投票者共計二百四十六人而畫到者祇二百四十五名管理員據實報告高監督嘉仁以人少票多不敢定爲有效無效將票匭送至高等審判俟其判决始行開票該廳故意刁難却不受理嘉仁焦急無措以人票不符宣告大衆一面電致總監督請示辦法迨十二號首省會投票昌誥許換之廿餘票竟無一票與人於是羣情大憤主張改選修仁蔣效世賀縣黄維同荔浦韋國之潘汝珍等聯合多人以少票多應作無效電請總監督餘令改選陽朔趙元杰適至抬待所亦簽名焉陸督回電准如所請餘高監督另期改選昌誥等不便其所爲極力反對迨魏繼昌至所復嚴責蔣黄趙等不應發電破壞已成之局並嗾昌誥等起訴又電逹總監督及中央政府改選事誓不承認並冒第三區全體名義力詆蔣效世趙元杰等揑詞高監督違法改選管理監察各員故意作弊喧呶狂詈有不逹開票目的不干休之勢高監督懼其兇燄意在遷就電請總監督開匭以人票相符告作爲有效迨票開而昌誥等居然入選矣 
[閩省鹽政調查紀（一）]  
　　改組之計畫 
福建全省鹽收歸公有後當事者竭力整頓頗著成效將來可作全國模範惟前者官商分辦引地毗連局埠紛歧情形各異現在全首統一疆界破除自難墨守成法現擬改組探其内容以閩鹽引地除汀州一屬行銷粤引計外全省應設總局入曰福州曰洋口曰建郡曰延不曰石碼曰泉州曰白石曰涵江名系以地各總局之下設分局三十九曰福清曰平潭曰永福曰羅源曰閩古屏曰閩安曰連江内海曰連江外海曰長樂梅厂厚曰長樂河壼漳此屬於福州者曰鷺陽曰順昌曰將樂曰光澤曰邵武曰良淺曰建寗此屬於洋口者曰崇安曰浦城曰建陽此屬於建郡者曰尤溪曰沙縣曰永安此屬於延平者曰龍岩曰平寗曰海澄曰南靖曰長泰曰平和曰同安曰雲霄曰詔安曰漳浦此屬於石碼者曰永春曰普惠此屬於泉州者曰寗德曰霞浦曰福鼎此屬於白石者曰僊遊此屬於涵江者其簡者兩三縣併爲一局繁者一縣設兩局各按地勢而定職司仍分隷於總局以明系屬沿海各島設倉售鹽計設島嶼分局十一曰東獅曰南竿塘曰北竿塘曰西洋島曰浮鷹曰東礵曰嵛山曰南北台曰南北紀曰福清以南之各島分别緩急先後開辦由巡緝科兼籌辦理不設總局以闢銷路而資撙節場釐合併重行組織計設鹽厘總局四曰詔浦曰蓮河曰山腰曰東潘而福清福興江陰莆田各說分局附隷於東潘其原設之娘宮改爲製騐稽征局以擴釐務惟收公之初值新舊過渡之際辦法未定用人行政不能不微示權衡故有一局設長一副者有一局設一長兩副者有一局専設一長有一局設兩長不分正副者要皆一時權宜實非經常之制今者統一手續已告成功凡百改良區域旣分自以支配員數爲要義現定總局設正副長各一分局設分局長一其總局之兼有購溪配運掣騐各機關者得兼設海運長轉運長掣騐員或監盤員以分權限惟水口關爲上游要隘台倉爲倉儲重地仍行獨立設總掣騐員一局長一其鹽釐各局暫設兩局長或設正副局長或設一局長島嶼各局或以一長兼兩局或先派司事緩設局長開辦伊始略示變通其總局附近引地如福州之閩侯延平之南平建郡之建安甌寗石碼之龍溪泉州之南安溪白石之福安東溪西溪涵江之莆田均屬之於總局蓋總局之設旣有自管之引地而復以毗連各分局使之兼轄監督以専責成至分局則峽陽併於鷺鶿黄田及各屬埠併於閩古幹寨蛟漠洋墩併於順昌泰寗併於良淺計裁鹽厘局六延關掣騐併於延平崇淺浦淺併於建郡泉永魚配併於泉州碼關掣騐併於石碼西河併於水口浦下併於台倉計裁掣驗轉運各關局七前江下里福清福興江陰莆田併於東潘及所屬之公局惠安併於山腰蓮河祥豐浯州潯美併於蓮河詔安浦南併於詔浦計裁塲官十三以節冗濫以上辦法業已逐漸實行矣 
[地方通信]  
[蘇州]  
[勸阻洋人持槍打獵之通令]  
　　蘇都督會同應民政長通令各縣知事云案准駐滬德總領事卜照會稱近數月來屢有德人在滬周圍打獵乃有性躁之鄕人竟將德人扣留數點鐘之久任意恫嚇並將洋鎗取去迨報巡警局不意巡警局或自行查辦並自向德人索償賠費若干或不禀上官或禀報過於遲延本總領事查鄕人與巡警局如此行爲實與條約違背若該鄕人無故將德人扣留恫嚇並將洋槍取去卽與搶刦無異該鄕人應按罪名重辦倘因德人打獵之故將人誤傷該德人諒必主中不安斟酌傷之輕重最予撫卹了結若鄕人以所恤不足儘可到本署控告本署定詳細訊間按約章公允判斷但無人有權可將德人扣留並任意恫嚇且將洋鎗取去似此違約行爲本總領事定不允准合行照會貴都督查照希卽札飭所屬各官及巡警局嗣後務必照約辦理不得再有此等行爲並出增曉諭鄕民一體遵照等因查洋商持鎗打獵爲條約所未許歷來各處洋人遊獵放鎗傷人滋事時有所聞均經商請各國領事禁阻良以鄕民無知人命至重一受槍傷勢必衆情憤激羣起爲難彼此言語不通且事起倉猝地方官亦有不及彈壓窮於勸諭之處本都督民政長以爲欲弭事端惟有請德總領事阻止德人前往各處放槍打獵庶鄕民不致因危險而阻撓在洋商亦可免意外之待遇此則消患無形較之因獵滋事以後照約辦理爲善素仰德總領事秉公持平敦重睦誼必表同情除照會並分函外合行訓令該知事碍照咨會營汎警局董保嗣後遇有洋人持槍至鄕打獵隨時推誠勸阻設因言語不通或不受商勸務須報知就近官長核辦切勿持蠻生事致釀　端 
[附郭又出盜案]  
　　蘇垣胥門外繆家村素充經造之許葆生家於陰歷正月初六日晚突來盜匪十餘人打門入内見其家無甚錢洋遂將米十餘担挑運下船並搜刮衣物等件而去許隨卽喚集同村鄕民數十人立刻追趕當將盜船圍住卽有盜匪數人上岸與鄕民對敵致被鄕民用刀戳傷一盜各盜卽駕船逃逸受傷之盜旋因傷身死翌日該事主卽赴蘇城吳縣地方檢察廳具報昨經檢察廳前往勘明移會營警一體嚴緝 
[鎭江]  
[瓜清鐵路又議興築]  
　　瓜清鐵路久有興築之議或因經費難籌或因路線難定而止現鎭江商會總理李敬之君以此路關係揚鎭商務甚大未便置而不問爰議先築瓜洲經揚州仙女廟至邵伯一段俟此段築成再議展至清江昨已派員赴申與某洋行接洽以便實行 
[散兵滋擾仙女鎭]  
　　有南京裁兵四五十人同坐民船遄回東台行經仙女鎭停泊一日詎十三號午後該兵士等忽然一齊上岸各執利刃强割人辫並分頭擄搶連刧三家携贜而散迨防營巡警聞警馳至若輩已杳如黄鶴矣 
[松江]  
　　 
[發見謀命案] 　 
　　西外長壽橋南廣化寺殿閣傾圯現已一片荒漠該處有沼一灣水清且深十四日黎明水中發見謀斃童屍一具凶手當場擒獲解官訊辦茲將詳情錄下先是有浙省平湖縣新𡉑鎭人陸補才挈妻陸蔣氏僑居廣化寺南未幾復有同鄕方春泉附居陸家陸方自稱以獵鳥爲業實則均刧賊也客臘左近朱姓家主婦手携洋式皮夾獨行回家忽有人追蹤而上將皮夾掠去越三日行經陸屋見一人籠手倚窗卽途刦皮夾之人以所失無多亦遂不復聲張鄰近樂工之子金炳生年僅十四歲與方陸素識且習知其所犯種種方遂起意置死滅口十二號下午有人見方陸在某藥店門首邀該重往茶肆啜茗嗣是遂失童之蹤跡童父因事赴滬童母當夜見子不歸十三號惶急尋覓毫無蹤影十四號破曉時附近有楊姓所催圉人阿六者至該處捕馬駭見兩男一女在水濱持石亂擊心知有異潛回告楊並飛赴警局報告旣而巡警至合力掩捕正凶方春泉及陸蔣氏當場被獲幇凶陸補才逃逸巡士跟追不捨直至育嬰堂左側一早行人迎面來急呼援截得亦獲住一併解由警局請檢察廳於午前派員蒞騐該屍項有繫繩訊據方陸兩犯互諉不認犯婦陸蔣氏直供由方起意置死後剝取屍身棉皮衣縳石沈水此尙係十二夜之事屍身衣服六件塞在秀南橋南空墎内所以剝衣者欲令事主疑爲圖財致命也本日黎明懼該屍浮起再往加石遂致破獲云云騐屍官忽指該屍項下之繩爲死後所勒屍屬恐沈寃莫雪故異常惶懼云 
[杭州]  
[陸軍大學應選之踴躍]  
　　京師陸軍大學本年添招新班業經叚總長呈請國務院分電各省照章保送由朱都督通令師旅團營查照預保諸將校紛紛請願計第六師全軍保送三十六員軍事廳八員講武堂四員綜計四十八名之多而政府規定學額僅有六名照章由都督加倍咨保亦祗十二員講武堂長童保煊深慮應試落第不獲入選業已要求都督特電専保其餘四十七員聞都督已請示陸軍部頒發試題提前初試矣 
[確定參議院議員選舉日期]  
　　省議會議員近日紛紛到省叅議員選舉監督特於都督任内設報到處並定二月十八爲第二次召集之期聞各議員以種種關係多數尙未報到昨日查都督府報到處名册僅有五十餘有其實到省者已逹百人以外聞朱監督已决定二月二十日爲選舉叅議院議員日期卽將宣布各議員現已紛開預備會討論開會辦法矣 
[安徽]  
[鄭營長已服從編制]  
　　柏都督前以渦陽巡緝營營長鄭瑞昭屢抗命令目無法紀當飭皖北剿匪支隊長盧鏡寰將該營遣散并治該營長以應得之罪昨據盧隊長電稱鄭營長已到正陽聽候編制請都督核奪柏都督以鄭營長旣遵命令應准免予處分惟該營向無紀律飭盧隊長將該營兵士裁汰三分之二以節糜費 
[福州]  
[監獄脫逃要犯]  
　　閩省臨時監獄於二月二號監犯綽號彭壽松等倡議越監致被逃去要犯四名迄無蹤跡司法籌辦處長已將監獄官嚴行處分勒限嚴拿一面添派看守生十餘名以資防守 
[徴兵醉毆巡警]  
　　閩省徴兵素與站崗巡士感情不洽每於戲場糾衆交閧雖經各長官嚴加約束無如陽奉陰違昨在天后宮觀劇乘　口角繼以白刃相加幾釀命案聞該徴兵等先在某肆暢飮藉醉逞兇未知營官如何處置也 
雜評二（默） 
[湖北借債不還之交涉]  
　　俄人以展緩庚子賠欵故而有佔據森林礦產之宣言今宜稅務司因鄂川鹽局不還欠欵故而亦强索該局管理權三菱公司因鄂水泥廠不還欠欵故而又强佔該廠所有權果實行者則列强羣起效尤此後各省之財產不將分裂盡乎 
政府以希望大借欵故而電索各省所欠之外債今川鹽局則因無法償還外債故而向中央請欵水泥廠亦因無法償還外債故而向中央請欵彼方追索此又請求將何日子也 
[國民其何以堪此]  
　　外蒙獨立西藏獨立回族亦蠢蠢欲動邊疆之多故也河東反抗中央贛省反抗中央閩省亦因反對民政長而演炸彈案政界之多故也奉天抄獲亂黨機關鄂省抄獲亂黨機關閩省亦破獲護閩社之機關部地方之多故也烟台兵變延吉兵變四川之萬縣亦有軍隊勾結謀變之警告軍界之多故也以飄搖風雨之國家而旦旦　伐處處剝削其何以堪 
[贛省之新禁令]  
　　鄂省禁爆竹贛省亦禁爆竹禁爆竹防居民惶恐也免居民誤會也賢長官愛護居民之盛心也然而居民之惶恐更有大於此者居民之誤會更有易於此者賢長官將何以預防之耶 
 
 
 

Page 7

 
 
本埠新聞 
[總商會開會記]  
　　本埠總商會昨開全體大會各商董各業領袖到者甚衆並有贛省商務總會副會長羅兆棟君到會參觀午後三時振鈴開會首由總理周金箴君出席宣言謂本會每届正月十八號開第一期常會今届會議曾提議於舊曆正月十三日以前開大會一次茲因第二期常會並無應議事件卽就常會日期舉行大會理合聲明尙有一切辦事成績鄙人因適有感冒請協理貝潤生君代爲宣佈是時貝君卽登台將經過事件以及收入開支逐一報告（一）上年陽曆六月十五號（即陰曆五月初一日）起至本年二月五號（卽陰曆十二月三十日）止收入壬子年全年會費銀一萬六千零四十四兩自舊曆上年五月初一日接任起至十二人底止八個月支出用欵銀一萬四千二百七十二兩以全年用欵核計出入兩抵不敷銀五千餘兩（二）報告上年自六月十五號接任起每月開議董常會兩次除暑假外共開常會十三次所有逐日辦理事件均有報告因繕寫太煩僅於每位議董處分送一本一俟經費充足當用活字排印至此則會員會友皆可分送又謂上年十月間北京工商大會曾公舉協理王一亭議董沈聯芳印錫璋三君赴會又美國鮑司登地方開萬國商會聯合會本會由駐滬美領事介紹入會派代表楊奎侯君前往以上兩項經費均未開支應請公决（當經各議董會議之下咸以除個人用欵外其餘應於公欵内提給）（三）預計本年度支每月替馬薪水八百六十餘兩火食辛工電燈自來水二百九十餘兩郵費電報告白印刷等費一百兩雜項一百兩每月共需銀一千三百五十餘兩一切酬應臨時活支之欵不在其内按照向來用度每月額支活支兩項總需銀二千兩方可敷用（四）籌議進行會務逹全賴各業扶持入會之商號愈多則商人之權力愈大凡事皆易措辦（五）全國商會聯合會已由本會擔任總事務所之責現將禀部立案之章程先行咨送全國商會分投照辦惟八九月間全國開於上海三四月間江蘇省商會聯合會似應請江寗或蘇州預備請衆公决（卽經各議董會議之下或謂江寗或指蘇州遂决議此事任兩埠商會自行核定）（六）赴東考察實業爲報聘日商而起前年已預備齊集正待起程因各省光復而止日本各商業會議所屢次來函詢問迄無切實答復應如何商辦亦請公决（各議董）咸以此時民國政府未經各國正式承認如待承認後組織已遲不若先行聯絡各省商會早爲佈置一俟承認即可出發）（七）建築議事廳爲陽曆八九月間全國商會聯合會之需觀瞻所係萬難再緩擬擇日興工應請决議（各議董以建築費已收到銀六千二百五十餘兩國庫証券洋二千六百八十餘元尙有各業已認未交者計銀一萬九百四十兩互議之下定期陽曆本月十三日午後二時開工至各業已認未交之欵應令各業董催繳以資應用大衆贊成）迨議畢散會已鐘鳴五下矣 
[維持茶業之力爭]  
　　上海總商會因上海茶商反對領票辦茶一事業已分電力爭以維茶業電文彙錄於後 
[其一]  
　　北京農林部工商部湖北黎副總統民政長實業司湖南譚都督實業司鑒據茶業會館函稱茶商赴山辦茶向無限制近聞兩湖少數茶商私擬額設茶票章程冒揑漢口六幇公所名義禀請湘鄂實業司曁部立案此法一行爲害胡底務求分别電懇免予批准以杜紛擾等情查上年八月湖南茶商條陳農部有售賣茶票一條曾由上海茶商駁覆謂上聚斂主義非整頓宗旨當經據情呈部請予批斥奉批照准有案今兩湖少數茶商前念未消又復揑名禀請領票辦茶我國茶務正衰提倡維持尙虞不及所禀如果准行不特有背約法貿易自由之義竊恐茶商聞風裹足於華茶利源大有妨礙除分電外務祈迅賜駁斥以保茶務並盻電覆上海總商會寢 
[其二]  
　　長沙譚都督鑒頃據全體茶商到會面稱接哿電祇悉領票一事實無利於茶商有害於園户萬不可行仍懇都督取消前議另有詳禀爲此據情轉電伏乞核奪准行上海總商會一月二十六日 
[其三]  
　　北京大總統國務院參議院農林部鈞鑒二月二十三日據茶業會館函稱湘商私擬辦茶領票章程大莊二千兩小莊一千兩限制多條前經據情分電農林工商兩湖都督民政長實業司乞爲駁斥不准當奉農林部臘電不予准行還我自由方深慶幸嗣接湘督陽電偏信湘商一面謂是寓維持於限制未便駁斥復經茶商全體到會痛陳領票諸害當再據情電懇湘督批駁今接哿電仍不允取消茶商全體又復到會面稱領票果屬改良保能發逹雖困難至極亦當勉從但敝商等灼知中外茶情認爲損中益外政策且奪商人自由絶園户生路而一莊收貨勢難履行如果履行箱數大减國課蹙民生有害無利譚督謂以湘人謀湘政然湘省寗非民國乃偏徇數湘商之請求并未細按事理置鄂晉浙粤皖贛各商國於不顧共和之謂何况甫經鉅虧欲領票則無資欲閉歇而無人承頂呼籲無門進退無路迫求中央作主仍電湘督立即取消前議以紓商困如戴二天爲此據情電陳伏乞迅賜核奪施行亟盻電覆上海總商會一月二十四日 
改組招商局函稿彙錄 
[一月廿九日董事會致新公司函]  
　　現接來函言債項並無三百五十萬兩之說查此事代表劉問芻先生在廷芳寓會議曾言債項須有限制當由存善代答最多不過三百五十萬兩實有此言實有此事當時代表劉君並無反對仍接續開議何得現稱並無此言應請貴公司仍照前議承認至今日會議開來六條容再逐條奉復除匯豐一事仍催取回信奉告外専此奉復 
[二月三日董事會致新公司函]  
　　所有敝董事會取得匯豐回信頃間已經面交貴公司諸君携回應須過户一節成交後必可帮同辦到承囑開送各頂欠欵帳目已轉照帳房一俟繕就再行送上 
[二月十一日新公司致董事會函]  
　　前接二月三日大函敬悉貴局人欠欠人總略已蒙貴董事會轉照帳房開送屈指多日諒已繕就應請轉催即日飭送以憑查閱又上次會議面交敝公司二次修正草約底稿諒貴董事會必已公同鑒定是否同意或再有增删之處亦乞從速示知以便彼此將諸事商妥後即可簽訂至今日接奉函送交通部靑電及前日報載李徴五等歌電俱經閱過惟敝公司與貴董事會屢次開議條件本爲雙方必要之磋商貴董事會旣爲股本全體代表敝公司始終惟貴董事會是認查十二月三十日貴董事會開送三條其第一條卽新舊公司俟彼此商妥後應由新公司於四星期内將八百萬現銀提存中國銀行云云敝公司惟有按照與貴董事會原議辦理此外槪母庸置議也 
[二月十二董事會復新公司函]  
　　頃接來函祇悉一是招商局人欠欠人帳目業已查開其匯豐漢口兩事亦已議妥祇以三百五十萬兩以内一節貴公司忽翻前議以致遲延現定二月十四日卽本星期五下午三點鐘請貴公司代表來局續議速爲解决帳目當於十四日上午送上 
[二月十三日新公司覆董事會函]  
　　昨接來函并附抄復部電稿均悉承示貴局人欠欠人帳目業已查開當於十四日上午送下并囑敝同人等卽於十四日下午三時到會續議敝同人等以爲貴局人欠欠人帳目旣經查開必遲至十四日上午飭送而卽訂是日午後開議時間甚促并不爲敝同人等稍留硑究餘地旣未研究何能赴議應請貴董事會准期將先帳目飭送俾敝同人得以聚議研究再行訂期會議方爲正辦至謂三百五十萬兩以内一節敝公司忽翻前議以致遲延敝公司斷不能承認因敝公司原議担任貴局人欠欠人并未明限數目前後均有議案可憑并未翻異所以屢請關送人欠欠人總帳原爲按照貴董事會上年八月一日開示條件第二欵所云欠欵按上年帳略今年帳簿滚算至交代之日如有若干皆由新公司担任起見乃近日貴董事會忽翻原議空言爭執并不開送帳略以致屢次會議無從解决敝同人等實不能担此遲延之咎也 
[匪首棺中之響聲]  
　　九龍山匪首顧樹銘在滬就獲詳情屢紀前報茲悉該匪於十三日下午在司令部前鎗斃後卽將屍身收殮停厝東六里橋義塜上不料是晚有十三區崗巡在彼聞得棺中忽有聲響立報區長前往察看見棺上封條未動當卽報告商埠巡警廳長轉知第三旅長復派兵士持鎗前往向棺中開擊十五鎗嗣因已無聲息始各散去 
[春季議事會議决案]  
　　上海市政廳於前日起開春季議事會其第一讀會議决案錄下（一）復請增加預算開支經費擬以增收印契學費船只稅銀及清潔繳欵相抵案（二）本市政廳民國元年八月至十二月之决算案推定審查員除原有審查員外添舉賈季英朱久餘王稚眉朱季琳等會同審查昨已由議長分别函第卽日審查事畢後續開第二讀會 
[禁煙政策之進行]  
　　上海禁煙局長嚴君昨日函致商埠巡警廳及閘北巡警局云上海境内凡有違反鴉片禁令者悉經敝局派員協警查緝送辦在案惟浦面停泊船只爲數旣夥難保無不肖之徒違反鴉片禁令自非嚴密調查則禁煙辦法終嫌疎漏除由敝局遴員切實偵查外相應函請貴局長查照迅賜轉飭水巡區隨時依敝局調查員之請求量予派警協助以嚴煙禁實紉公誼 
[强盜開鎗刦物]  
　　本邑北鄕三十保四圖農民楊春高家於前日夜半忽來盜匪十餘人明火執仗破門而入先開手鎗數響以示其威然後八室翻箱倒篋刧去銀洋銅元衣服首飾等物楊見勢兇横不敢與較任其飽刦而去昨日開明失單共失五六百金遂同該圖地保至地方検察廳報告請緝陳廳長諭候今日派員下鄕勘再核 
[弄巧反成拙]  
　　滬南東南兩區清潔事宜自沈昌記承包滿期後卽由市政廳總董招人投標已紀们前報茲悉前日午後有顧福祺俞澄壽孫鴻基朱新記沈昌記沈詠記莊少泉王榮保等八人前往投標由總董陸崧侯等監視揭曉内有俞澄壽投標一千元另添公費五百元因其跡近取巧卽以朱新記一千四百元爲合格着即取到保證書驗明給辦 
[海軍部無米爲炊]  
　　前清海軍部曾向英國巴勒船廠訂造大號巡洋軍艦一艘取名應瑞議定造價銀三百五十萬兩當時付價一半餘俟新艦到華支付茲由海軍部劉總長接得英國來電以該軍艦刻已工竣下水惟鍋爐損壞重復製造准西曆二月底可以駛滬等語劉總長以該艦到滬尙少造價銀一百七十五萬兩部中財政困難無從籌付故特電商該船廠暫作借欵由部認償拆息刻已商允由劉總長電告駐滬海軍司令部一俟新艦到滬卽行調遣試用 
[李旅長論功行賞]  
　　混成第三旅李旅長前日通令所屬水陸各營云照得九龍山匪黨顧樹銘散放票布誘惑愚民設立機關圖謀不軌以致上海一隅謠言四起本旅長訪悉之後業飭本管水師第三營王管帶楚雄率同幹員購線密拿旋卽拿獲蕃問三次確係匪黨搜出証據都屬謬妄業經電由都督核准處决在案茲查該管帶王楚雄能不動聲色拿獲重大要犯洵屬異常勞績超衆有爲亟應記功一次以示酬庸其他出力人員給獎洋五十元藉昭激勸除分别記功獎洋外合行通令各該營長轉飭所屬一併知照並須解釋本旅長論功行賞之至意此令 
又頒給王管帶楚雄功狀云爲給予功狀事照得要犯顧樹銘匿居租界散放謠言勾結軍民謀爲不軌本旅長訪悉之後業飭該管帶密拿旋據購線擒獲連同贜具解部訊辦在案具見該管帶辦事超衆勇於有爲按照賞罰明條亟應給予功狀除呈請都督另行獎勵外合先記功一次以昭激觀所有在事出力有員另候獎勵此令 
[强姦案證據不足]  
　　寓居北浙江路晉康里七百三十六號門牌之松江人張仲平自稱某會會長近因强姦十八歲使女施阿二被控昨由捕房派探鍾星南將張拘解公堂請究施女供稱於上月二十二日至張姓家幚傭主人至我房内調戲六次均經拒絶詎於初七夜十一時掩入房内突將兩手縛住剝去下衣强行姦汚以致下體受傷求請嚴究並據鍾探禀稱施女下體昨經西醫驗明受傷屬實並將驗單呈案請察訊之張仲平供並不强姦實因施阿二時出游玩深夜歸家因向呵斥此次又因借錢不遂啣恨誣控乞鑒又據張妻潘氏投稱該使女睡在婦人後房如被强姦聲張婦人必有所聞且每晩九時卽將房門關閉實無其事聶襄讞商之德領奥君以原告所控强姦証據不足判令將案註銷 
[耕牛死裏逃生]  
　　浦東錢家廟鄕民朱文明於本月十一號被朱某串同張少雲偷去耕牛一頭售於趙有梅家正欲宰殺爲夫主查悉報由駐防該處之步兵第二營第五連一排正目彭碧泉報知鄕董錢君派兵往拿旋卽查獲宰牛之朱姓及張少雲趙有梅等本人并宰牛器具於前日一併解交張江栅初級檢察廳請究 
[復訊漢冶萍公司控追呑欵案]  
　　漢冶萍煤礦公司控林虎侯帳目不符虧空鉅欵一案前日午後經公共公廨王襄讞會同英副領事韓君復訊原被律師上堂略辯數語卽向原告檢帳員王槐靑將逐次查帳情形詳加盤詰至鐘鳴五下始由中西官宣諭退堂候翌晨再訊 
[國貨維持會宣講預誌]  
　　中華國貨維持會宣講部自去秋成立以來已開會二十七次茲又定於今晚（卽十六號）八時假二馬路老介福間壁寜波同鄕會樓上開第二十八次宣講會備有女賓席不拘人均可入座發表偉論想熱心國貨者屈時必聯袂而往也 
[補餘夜舘開課]  
　　駐滬日本領事署文案徐春臣君曾於去年在西門外壽祥里第一百十三號設立補餘中西夜館敎授生徒去臘照例年假茲已期滿於昨晚照常授課聞尙有餘額可補云 
城内 
[縣知事批]  
　　（東南區担糞鄕民張金泉等禀批）據禀已悉東南區清潔事宜本年二月底沈昌記承辦期滿業經市政廳通告訂期投標當衆取决以示大公并呈奉省長核准指令飭遵要案該農民等自應遵照辦理母得藉詞多瀆仰卽知照 
[地方審判廳刑庭批]  
　　（金春泉聲明夏丙發實非兇手批）此案業已訊明應候按律判决何得妄請銷案不准（鄭張氏請領女兒紅梅批）所訴不無可疑姑候傅案訊明核辦（嚴安生求給諭單批）候咨請縣知事查核復奪 
[地方檢察廳批]  
　　（張張氏訴孫步雲夫婦等兇毆呈請調卷核辦批）狀悉調查卷宗該廳預審並未終結仍着靜候核辦勿庸嘵瀆（印元元訴陸吉安等抛棺侵佔請求拘案處分批）察閱來狀情節支離究竟有無其他糾葛候查明核奪田單暫存（張兆寔等訴戴大等串拐伊女呈請追交批狀悉查戴王氏現因他案在押着該民等卽日投案聽候質訊核奪（瞿廷翼等訴金資川等串同拖累請着令償還批）狀悉要求損害賠償應屬民事範圍着向初級審判廳訴追可也 
[婦人吸煙]  
　　住居大南門内俞家弄之郁怡生其妻吳氏素吃洋煙茲爲郁之仇人密報禁煙局昨由嚴局長派員前往查獲煙具解送上海縣公署請爲發落昨日午後經吳第事提案硑訊郁吳氏供稱前吃煙近已戒絶所有煙具係昔時遺下求察吳君曰爾面上煙容畢露所供各節殊難憑信判送禁煙局遵章戒除煙具銷燬 
[煙犯待罪]  
　　禁煙局昨送煙犯李子川顧根寶楊俊卿楊福根四人又商埠巡警廳送煙犯曹章生王文紀二人並一切煙具至地方檢察廳請爲訊究陳廳長諭飭收押候示煙具銷燬 
[搶親惡習]  
　　陳竹生之女憑媒許字於王阿虎之子王耕餘爲室尚未過門王迭央媒關說擇期成婚陳則索聘過奢難以照辦前是在西門附近忽將陳女搶去成親陳回家得悉後怒不可遏乃於昨日以王父子違律搶親等詞控奉地方檢察廳陳廳長諭候查明核辦 
[比追忙銀]  
　　二十二保五十三圖地保馬蔭亭虧欠上海縣公署忙銀頗鉅前由吳知事諭令速繳馬則一味延宕昨又提案研訊判發商埠巡警廳收押限三天將所欠忙銀如數繳清 
[未見其人]  
　　張金卿控楊高升行竊值洋一千餘元之金飾曾經地方檢察廳研訊楊供此項金飾爲同黨楊子泉竊去楊子泉現匿法租界小東門外洋客棧中奉諭將高升收押一面飭派法警孫駿發於昨日前往拘拿當經查得小東門外大小客棧共有八家惟各棧寓客中並無楊子泉其人遂卽回廳禀復 
[緝獲偷兒]  
　　陳雨松肩負白絲五六十兩行至大東門外暫時歇息被賊竊去陳卽投報商埠巡警廳飭探將賊陸生和朱兆友並收贜之王仲炎拘解到廳昨卽備文轉解地方檢察廳訊辦 
[南市]  
[誥誡長警]  
　　第二區區長陳君昨出牌示云照得巡警有保護人民治安之責應如何奮發精神各勤服務以期母忝厥職茲查各長警等勤愼供差者固不乏人而萎靡不振故意疏忽者亦在所難免近來薛家浜地方竊案疊出雖因地叚偏僻巡視難周然近段崗警亦竟無覺察殊屬漫不經心爲此諭仰各長警等知悉務須認眞不得稍有疏忽倘巡邏地叚再有失竊情事定將該崗警照章記過若能破獲一切要案亦當量予記功以示賞罰分明之至意 
[私運煙土]  
　　第一區巡長朱爕奎前日在大逹碼頭見有法租界某船局夥尹漢卿代客運送行李等件至寗紹碼頭某輪船被其同業江漢章指爲私帶土藥上前查抄果在網籃中搜出大土四包並在身畔搜獲五包向之訛詐當由朱巡長一併拘區在尹身上搜得鈔票三十元現洋三元金戒兩只銅表一枚區長因其私運土藥有違警律着卽併送商埠巡警廳請爲訊究 
[閘北]  
[第三初級檢察廳牌示]  
　　照得各法警自到差以來已及四月於辦事手續漸能嫻熟本廳隨時考察俱能確守規則以勤愼清潔自勉巡長亦督率有方現以四月爲考績之期本屆第一期考績除將各法警辦事成績函告巡警總局詿册外各法警各記常功一次巡長記大功一次奬銀隨發 
[情節可疑]  
　　住居南林里之蘇州人朱張氏前日扭虞王氏潘顧氏至二區控稱去年憑該氏等價買某姓粤人之婢女爲養媳出洋二百三十二元該女與虞氏時常往來忽於昨日出外不歸情有可疑當經藍區長解送司法科轉移檢察廳訊明究辦 
[違背烟禁]  
　　楊阿三前日至沈松林家私購洋煙被崗巡查獲解由十區黄區長送至司法科並搜猎煙具嗎啡針等物經凌科長訊明屬實判移檢察廳按律嚴辦 
[巡警提賭]  
　　巡警局巡邏隊長夏立朝前日率領各巡士在烏鎭路計龍江茶館内查獲聚賭抽頭之謝長裕計殿和王二王寶林同新李阿三殷麻子長阿昆等八人解由一區送至司法科經凌科長訊明屬實判移檢察廳訊辦 
[公共租界]  
[限期繳欵]  
　　晉泰牛肉莊主施林表錢福初因不理結欠陳建枚牛價洋一千九百五十六元被控前晚由廨傅訊原告延代表律師上堂請追質之施錢兩被告延愛理司幫辦海司律師到堂辯稱兩造往來牛價言明以小洋計算有原告前訂之合同可憑今因原告忽改大洋有此糾葛應請明察並將合同呈請察核孫襄讞以被告所呈合同係由原告與衞姓訂立應作無效判施錢兩被告合交原告所控之數人洋並保限一個月連原告所繳堂費洋五十八元六角八分一併繳清轉給原告具領完案 
[展緩訊理]  
　　胡祥孫因與福來德洋行買辦沈志雲抵單糾葛控奉公廨於前晚傅訊據原告之妻胡邱氏投稱丈夫因事離滬現已函催回申約須旬日可到求請展緩孫襄讞准之判沈交原保候原告親自到案再行訊核 
[再待七天]  
　　孫禹臣控田鴻瑞出租房屋收洋悔議等情前晚經公廨孫襄讞傅訊因原告未到判展期一禮拜再訊原告如再臨訊不到卽行將案註銷 
[禁錮拐匪]  
　　范阿慶金寶根因串拐六馬路三十七號住户韓金聲之五歲男孩根全賣於寜波被韓控由公廨判將范等押限交孩在案茲悉原告已自往寜波尋回復於昨晨投案請究訊之范供認得六二十元金則不認串拐關讞員商之德領襄君判孩交其父母領回范押西牢兩年金押一年示儆 
[尙須質審]  
　　住居海寗路之銀匠桑瑞連前疑其妻張氏與人私識用刀將氏戳傷由氏控經公廨訊實判桑發押西牢半年期滿再核在案昨日屆期由捕房解案請爲發落中西官會商之下判桑交保候傅原告訊明再核 
[婦人短見]  
　　陳鄭氏前日與夫陳學科細故口角氏因一時氣憤至蘇州河投河覓死由捕救起送至公廨昨經中西官訊悉前情判氏暫留本廨候傅其夫到案再核 
[西崽入獄]  
　　俄商喜爾控西崽陳阿毛林長法串竊香水香皂昨由捕房將兩人拘解公堂訊供屬實並據原告供稱被告已經承認母庸照會本管領事請爲核辦中西官准官判陳林各押西牢四月示儆 
[續獲匪黨]  
　　西人華爾控曹小鳳戴江英串攫金表金練戴已由探解廨訊實判押西牢五年昨又由控將曹拿獲解至公堂訊供不諱判押西牢半年以儆 
[被告候訊]  
　　鄭日昌控唐心存悔議賴欵又利遠公司控萬阿福不付車租又周芝山控孫福榮欠銀等案昨由捕房將被告各人傅至公堂分别交保候訊 
晝夜聚賭 
　　乍浦路三十號粤人鄭阿二本係著名賭棍陰曆新年糾集同黨多人晝夜聚賭抽頭漁利昨被盤副捕頭訪悉特飭八十四號西探及華探目石金榮等前往拿獲賭徒十六名押候解辦 
[法租界]  
[情極說謊]  
　　某洋商所僱之出店陳阿四在某處收得洋四十餘元旋至陸善卿蔬菜店内賭博輸去無法彌補卽至捕房揑稱被賊摸去經捕頭詰知實情立卽飭探至陸處拘獲賭徒徐阿根顧金桃陸仁才王阿洪察同福等十四人暫予交保翌晨傅至公堂訊究内有蔡同福等四人臨訊不到陸等供認聚賭不諱陳供所帶洋東之欵實是輸去聶讞員判陸罰洋二十元陳罰十元錢等各罰五元蔡等臨訊不到亦着各罰洋十元連同抄出之大小洋銀一併充公 
[並非拐販]  
　　曹朱氏曾於去年帶領男孩曹海良曹小根女孩曹丫頭乘輪他往被探查見恐是拐帶一併拘解公廨訊據氏稱海良小根一是兒子一是孫兒丫頭亦是女兒擬往厦門清眞寺女婿劉光裕處探望大女並非拐販茲經聶讞員派查明所供非虚爰卽將氏開釋小孩亦當堂給領 
[設攤誘賭]  
　　謝阿寶専用六門僞賭在途設攤當被暗差巡捕查見連同賭具拘捕解廨經中西官訊明屬實判押捕房兩星期賭具銷燬 
雜評三（訥） 
[匪首之柩中有聲]  
　　豕人立而言柩有聲如牛此迷信時代之誕語耳謂今尙有輕信此等誕語者而即告報區長告報廳長並轉報旅長派兵向棺中連擊十五響若禦勁敵豈九龍山之匪首死爲鬼雄而猶能爲厲耶抑邪敎果有還生術而慮其復活耶此可謂之大驚小怪 
[所希望於總商會者]  
　　總商會報告各案中以派員考察實業聯絡感情爲最要非第日本之商界宜聯絡也日本之實業宜考查也而英美等國之實業之商界尤宜及早注意處茲商戰時代凡長袖善舞之國無不以此爲擴張商權之前提振興商業之眞精神全在乎此盍速圖之 
[海軍部電告軍艦落成]  
　　從前之造艦費外人方欲於大借欵内扣除而新落成之造盤費又欲作爲借欵財政之窘迫可知矣然軍艦祇海軍一部份開支耳其餘若軍械若軍餉若軍學堂無一非整頓海軍之要事亦無一非海軍支出之大宗將事事從借欵中討生耶嗚呼中國之海軍 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[重婚法開喪] [  鈍根]  
今日之時代風流之時代也今日之官場風流之官場也少年英俊博愛爲懐一妻不足又顧而之他自總長都督參贊以下至知事皆能鑽頭覔縫多置妻妾讀新國風流史歷歷可數雖然此中艶福亦惟有神妙之手段者享之否則顯然重婚旣犯刑律之嚴條且惹英雌之干涉香頰未親而老臉先着纖掌矣余友温生性喜漁色而手段柮劣婦女見之輙呼爲飯桶數以重金納妾大婦不能容旣逐其妾且罰温生用苦工温生不能堪余聞而憐之乃告以近來最流行之重婚法曰汝旣有貲曷弗運動作官就職他省置黄臉婆弗與偕物色得美人則詭稱斷絃且必開喪以實其事朝開喪而夕開賀彼美有者爲汝懐中物矣旣避平妻之嫌又社多妻之誚誠良法也及乎新人旣舊則改官他省又可開喪矣不觀交河縣知事胡灝乎以開喪而得十七歲之美女爲繼室汝當效之温生聞余言厚唇翕張喜極不能成語旣而蹙然日僑不幸而舊妻聞風奔至大興醋波不將左右爲難乎余曰否否胡妻實笨伯故聞其夫在外開喪而自已不能在家開喪也汝無慮尊夫人必不若胡妻之愚也温生乃欣然領命而去題鈍根先生外國便桶記後（又腐）鈍根豈是鈍根人董筆雖諧要有眞意自殷勤看虎子技原神速化尻輪將軍未必三遺矢海國呵成一氣春此亦一篇行在記碧紗籠護莫生塵 
海外奇談 
[南極探險記] [  特]  
英國自接斯考特南極探險隊遇難消息朝野爲之震動茲據十四日倫敦電云頃接克里斯特乞區來電謂斯考特君探險隊中最先死者爲下級軍官伊文斯君因神經昏亂筋力疲乏之故自伊文斯覆疾之後隊友服侍頗周歸途之中或載以雪車或掖之前進該隊之遭難當以此爲最大之原因該隊所携糧食均於遇難之前用盡各屍身上僅藏茶葉少許斯考脫君席地而坐背倚帳棚之柱顯因欲稍求安舒之故手邊有日記簿一册韋爾森博士與巴私亞斯少佐二人則死於睡囊之中哇白塞凡興山已監立一紀念十字架架以茄楠木製成可垂永久上施白垩而鐫黑字該隊各員大約因知亞門特森君已先覔獲南極故氣故爲之沮其歸途由皮爾特劘亞氷山而下備嘗困苦水石峻惡有高至十尺及十二尺者攀越而過異常艱難隊中各員皆手足龜裂力爲之盡隊友伊文斯卽在該處觸石傷腦而死衣文司司令曾聲明諸勇士之死非因患惡血病所致實因飽受風露力不能支之故且又論及各員之屍首應否運回埋塟一事謂往日嘗聞與斯考特君同事二年之諸員曰吾人一旦設遭不測則願瘞遺骸於企逹目的辛苦最甚之地云云今可據此一言解决此事該隊隊員曾於雪堆某窖習練體操其所携名家著作僅大維特考泊菲爾特一册日必朗誦一節今日聖保羅敎堂舉行追悼會禮節將非常莊嚴雖請求坐位之書函約數千通而僅備二百席以供康特白魯大敎長其他諸敎長國務員倫敦市長各國大使及遇難隊友之親屬參與此禮而已英皇將坐於穹頂下之高位衣海軍元帥制服英皇傅諭謂此次入城當以私行視之故將屏除尋常入城禮節沿途亦不排列兵士惟以騎馬警察一有隨行而已此次禮節與追悼鐵台里克郵船遇難諸人時完全相同鈕西蘭駐倫敦之辦事長沙曼斯君已向政府提議如已决意遣隊覔取諸勇士之遺骸歸葬本國則當用鈕西蘭政府之汽船希思摩號前往云云各方面開徴之捐欵輸助者頗爲踴躍 
同日里特爾登電云衣文司司令謂願國人勿執意要求將斯考特君探險隊遇難慘狀詳細宣布雖出於敬愛諸勇士之誠心然亦無甚利益衣文司君且謂彼擬竭力慰藉諸勇士親屬之哀感云 
尊聞閣詞選 
[題少陵明妃詩後] [  天白]  
白頭詞客弔荊門妙句能招月下魂千載誰憐黄鵠怨漢家公主嫁烏孫 
[瓜洲舟次] [  倚桐女士]  
朝從邗上發歸橈夕次瓜洲漲暮潮明月滿天風作浪隔江留我看金焦 
北固烟雲落日横南徐燈火隔江明嗚嗚汽笛傅刁斗彷彿周郎正用兵 
[京口庽樓]  
偶然棲息此高樓遺址猶懐古潤州兩點金焦好山色一時人物下江流衰殘病國霜中樹飄泊浮生水下舟且與能詩徐孝穆（謂子靑外子）開樽憑弔古今秋 
[抵家]  
抵家菊花開錯過重陽節行行何太遲貪看好山色 
[步外子見示韻即題其小影]  
郎君才調久知名倜儻丰神落拓生我有一言相贈與香山詩句玉溪清 
劇談[  玄郎]  
　　滬上戲劇之競爭云年夏秋間爲最盛京津間蓍名之角色幾羅致一空如大舞台聘楊小樓賈壁雲新新舞台聘李吉瑞尙和玉復繼之以譚鑫培金秀山德珺如第一台聘劉鴻聲吳彩霞小逹子龔雲甫張毓廷朱幼芬歌舞台聘七歲紅朱素雲大戲院聘俞振廷王又宸不惜輩連臣金競作孤注一擲之舉卒之年終核算各舞台虧者多而赢者少大戲院屢起屢蹶竟致不能開銀此其中雖有幸有不幸亦人謀之不臧有以致之耳大舞台之聘小楊也着鞭最先座客又震於福晋之　史爭以先得一睹爲快舉埠若狂趨之若鶩演唱四句除包金開銷外獲利五六千金小樓云後又薦一色藝兼全之賈璧雲滬上花旦門最能賣座該台與訂合同半年止費五千金耳嗣歌舞台閉幕七歲紅正賦閑該台又以六百金羅致之二人卒爲該台之檯柱子頗能號召一時賣座極豐吾於是歎該台經理之眼光爲獨到也大戲院始以俞振廷而損失三千金又以王又宸不善經理之故中起交涉復耗去訟費爲數亦頗巨後雖請老於伶界之熊貴經理而元氣已傷支持至年終陳某遂一蹶不振矣第一台之角色最爲齊備開銷較新新舞台大舞台爲簡生涯亦頗發逹惜以張毓廷暴亡故旣損失其包銀復貼補其來往川資耗去不少否則獲利亦不亞於大舞台也 
小說 
[愛情小說嬌櫻記（五）] [  漱馨女士筆述天虚我生潤文]  
自櫻郎出門之日始予食無味寢弗安甇甇之影隨燈眏於壁間予動亦動予止亦止偶中不察輙欵爲櫻郎在側風敲窻紙每作楞楞之聲又以爲櫻郎歸也嗟嗟櫻郎予自來不諳别離之况由今思之凡君之所以愛予者適成爲今日苦予之資料耳不則予又何必思君若是雖然遽爾出門初無前言且又不告予以方飛鴻在天錦鱗在淵予縱能織迴文之錦將焉所寄櫻郎乎卽使不欲予知汝之去處又何妨假指定向或吳頭或楚尾俾予亦得登高樓而望平原冀於斜陽芳早之間一見鞭絲帽影以少慰予相思即不然夢魂有知御風而行草橋茅店之中亦得踵尋而至予果能以離魂丰從雖使予之軀壳歸之黄土化爲灰燼亦無妨也奈何竟爲軀壳所累失我游行自在之權我苟能游行空中撥雲下視雖櫻郎不告我以方向我亦能於稠入廣衆之中爲披沙揀金之舉白而癯清而晳目朗朗其如晨星眉灣灣其如初月者吾櫻郎也吾櫻郎乃如出浴之蓮花吾在雲中下視猶登高山以瞰大湖之中田田之葉皆凡人而亭亭之花則望而知爲我櫻郎也櫻郎乎亦能仰視星月得見我離魂之倩影於廣寒中乎否否予癡矣予固未能脫軀壳而遊行也然則柰之何哉則不如死之 
否予誠何心予與櫻郎爲共命之鳥予死櫻郎胡能獨生予嘗讀書見夫書中之人未嘗不有離别别離之久終必相逢然而同是别也别而不知其去向者惟我與櫻郎也以我度之櫻郎必爲郁嬌去行何事不告我者懼我阻之也前日之夜不日寗負吾妻勿負吾友所謂吾友者非郁嬌之兄而誰甚可惡之郁嬌旣使我櫻郎跋涉夫遠道復使我櫻郎之愛人惝恍而憂疑予　矣予且病予於次日居然病 
郁嬌見予病其形色若滋歉坐我床側依依弗去時而握我手時而呼我日姊我則朦朧弗省輙呼之日櫻郎郁嬌以予病囈亦漫應之雖應之而我則弗欲其應也應之適以傷我心耳我心旣傷我即不願郁嬌近我側顧又不能揮之使去則合我之目以假寐乃一合眼卽見櫻郎立於我前忽而笑忽而泣忽而亦在病中忽而一肩行李踽踽獨行於高山峻嶺之上予亦隨之而行愈行愈高途徑愈狹偷眼旁視則千丈峭壁之下乃汪洋大海海波忽作風聲灌耳櫻郎忽不見臨崖俯瞰則見櫻郎自崖而墮猶飄飄於半空之中予駭眩幾絶則亦隨之而墮墮墮墮予身乃仍在夫未第間耶顧撫我者誰櫻郎乎否郁嬌耳嗟嗟郁嬌汝乃苦我至此是誠我命宮之磨蝎已耳（二） 
[舊社會之新年小說新升官圖] [  嘉定二我]  
窻明几凈茶熟香二三少年圍棹促膝坐輕裘緩帶翩翩佳公子也 
棹止置新升官圖一幅骰盆居其中呼么喝六志在得名利 
手起！骰子落頭鎭！眼中熱 
時而知事時而省長時而都督有勳位有嘉禾章或記過或撤喜怒無常升遷不一 
一擲三遷身價十倍有官有錢大富大貴 
忽而收局兩手空間依然故我回思啞然笑富貴安在哉（二） 
[短篇小說異丐] [  浮塵客]  
荊棘叢中荒墳纍狐狸之穴鸛兎之窟胥於是卜焉行人過此不禁潸然故皆避之不願見此凄凉况也一日有某名士往親串家慶壽偶經是地忽覩一茅舍孤立躉草間炊煙裊裊自内出士人素好奇就而視之則有一丐方持鉗撥火體甚魁梧目翊有神年不過三十餘一望而知爲好男兒也士人大異乃進而問之曰君隻身居此無所畏乎丐曰天地卽吾家明月卽吾友寄此有年矣未知畏之一字也先生何喋喋爲士人更異之益問曰君似非終於貧者曷若置身行伍間爲國効命乎丐曰先生休矣吾本作是想其如現今之號稱軍人者類皆盜賊其心狗彘其行姦淫攫奪任所欲爲是有心人之所以痛哭也余雖丐固略知保身之道决不願以清白之身與彼濁物同汚也語畢仍回首撥火士人旣驚其語又奇其人出銀圓數枚授之丐瞋目大聲曰是安可者我無益於君君何贈我銀且我能自活請不若以予我之銀轉予諸孤兒貧婦也士人爽然久之賞嘆而去（三） 
頃接瘦蝶來函以昨日所登繡囊記小說係轉錄夜雨秋燈錄事實義不受酬應請將篇末（二）字取消并告閱者 
 
 
 

Page 11

 
 
   
 
 

Page 12

 
 
   
 
