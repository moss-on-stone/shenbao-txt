# 1911 - 69 - 4913684

 

Page 1

 
 
   
 
 

Page 2

 
 
   
 
 

Page 3

 
 
論說 
　　論國民應負救亡之責任（轉錄）（續） 
　　嘗觀最近人民所樹之義。但使壁壘稍堅。幾見官吏不同化之而附和之者。是不得曰彼以其爲官吏之資格。而納降於人民也。彼不過以其爲人民一分子之資格。而加入於人民運動之隊而已。夫君主决不肯爲人民之敵也旣若彼。官吏决不能爲人民之敵也又若此。然則但使有正當之輿論。能發生於多數人民之間。則何求而不得。何欲而不成。而彼不負責任不適時勢不逹治體不顧公益之人。豈能一日尸政府之位。凡彼輩所以得尸其位者。皆由消極的輿論默許之而已。今如曰我國於政府腐敗之外。别有亡國之原因也。則救亡之道。容或難焉。若原因止乎此也。則吾以爲救之之易。莫過於此也。何則天下事惟求諸在外者爲至難。孟子所謂求之有道。得之有命。求無益於得者也。若求諸在我者至易。孟子所謂求則得之。舍則失之。求有益於得者也夫。欲使政府勿腐敗。欲使國勿亡豈有他哉。亦吾民各求諸在我而已矣。今之中國。凡百皆不足深患。而惟人心風俗之病徵爲足患。人心風俗。其他之病徵尙不足深患。而惟此坐以待亡之心理爲最足患。人人皆曰國必亡。則莫肯爲十年百年之計。而惟苟且偷生於一日。旣已苟且偷生於一日。則縱肉體之慾。惟恐不及。此奢汰貪淫之習所由起也。以名譽爲更不足惜。此寡廉鮮恥之行所由多也。以學問爲無所用。此學絶道喪之象所由見也。夫人之生生於希望而已。希望一絶。則更何事可爲者。又更何事不可爲者。夫人雖墮眢井陷虎穴。但使須叟不死。猶未嘗不思所以自拔。蓋於無希望之中而猶懷希望人之情也。獨於吾儕所託命之國家。全世界人所共認爲前途希望汪洋靡涯者。我民乃以其偶處逆境之故。而頽然自絶其希望。天下不祥之事莫過於是也。譬有人於此。偶試騐落名。或懋遷失利。而遽發憤自戕。此天下之不祥人也。今之持亡國論者。殆有類於是矣。故我國之亡不亡。匪由。天命也。匪由强鄰也。實在我輩四萬萬衆之心。四萬萬衆皆日聽其亡。斯竟亡耳。四萬萬衆皆曰不許亡。斯不亡耳。或曰今四萬萬衆之聽其亡者旣什而八九矣。其一二人獨何能爲應之曰不然。我而在四萬萬衆之外也。則誠無如何。此如歐美日本人。雖有愛於中國。而欲其不亡。無能爲力顧我非四萬萬人中之一人也耶四萬萬人皆各自我其我。故不必問他人之欲亡此國與否。惟問我欲亡此國與否而已。夫羣生心理之感召。良莫能測其端。一人欠伸。舉坐隨焉。此不必有大豪傑然後能負之以趨也其互相汲引。互相倚重。各不自知其然而然。而其傳播之迅速。氣魄之雄厚。乃至不可思議。是特患我之不如人耳。不患人之不如我。我雖至么麽而四萬萬人之我。則至偉碩。我雖至脆薄。而四萬萬人之我。則至雄强。我而不信我之偉碩雄强。非僅侮我也。直侮四萬萬人也。我國之所以殆。坐是而已。夫此四萬萬人之我。本具有偉碩雄强之力而不自知。今亦可以興矣。西哲有言曰。人恒立於其所欲立之地位。夫國民亦立於其所欲立之地位而已我國民欲立於亡之地位耶欲立於不亡之地位耶願自擇之。嗚呼。安有舉目所遇。皆奄奄若病瘵之人。跬步所至。皆莽莾若游墟之墓。稍具生氣者。其安能忍而與此終古也哉。 
來稿 
[擬上都察院代奏治東策（續上月二十九日）（陳嘉言）]  
　　一曰趕築東西兩線鐵路東三省自俄路與日劃分後。漏巵日甚。主權全無殆不可言狀。我國欲補救於將來。並行線條約旣不許。勢不得不另擇地以代謀。於是始有錦愛之議起。夫錦愛綫長有八九百英里。其間種種問題。非運用靈活。不能卽時解决。即决矣。亦祇得謂之西線。可以便利西北至黑龍江一帶。而於東至延吉。（即日本之間島）一隅。絶無保障。又將何法以鎭守。若不早爲設置。將來日韓僑民。愈聚愈衆。反客爲主。勢所必然。况日一間島名稱。至今未除。其心尤可想見。擬請西線錦愛鐵路解决。即當創築。東綫奉延鐵路。與京奉鐵路銜接一氣。無事則運輸各内地生貨。開拓各沿線礦産。有事則。内省運兵輸餉絡繹不絶。吉黑兩省亦可由錦愛路呼應靈通。而延吉等處。不惟不孤立。且可挫日人之鋒。興東邊之利。一舉數得。莫善於此。而難者曰善則善矣。目今度支告竭。上下皆然。此論不過祗成畫餅而已。曰是殆知其一之論。夫印度埃及之亡。亡於國債。德法日本之興亦興。於國債。是在當事者之善用與不善用已也。今兹兩路建築。當區别借債方法以期速成。錦愛路擬借美欵。奉延路宜招華僑。兩路並修。三省斷無不保之理。况道與時爲。變通。借債亦宜因地以措。 
 
 
 

Page 4

 
 
置。萬不可拘泥俗論。以貽人進我退之害。是爲第一入手之要著。時不我與。願我當國者猛進無疑。 
　　一曰提倡製造工藝廠查奉省自滿洲鐵路告竣後。外貨如棉紗。如洋布。如玻璃。如洋紙。以及各種消耗物品。在在皆輸自他邦。毎年金錢外溢統計不下數千萬萬。以數千萬萬之金錢。若能自行創造各項工藝。則三省金融機關。當不知若何活動。夫何有外幣之充塞。夫何有市面之恐慌今議者動謂開礦爲發達生産不二人法門。詎知交通未便。機器何來。成本孔多。收效難必。故不如人工機器互相爲用。多一製造工廠。即多挽回一利權。並可多資無數貧民生活。往觀日本各工廠。除株式會社外。各内地小工廠。最居多數。廠舍並不宏壯。容納亦無多數技師。如東三省府廳州縣。各能建一普通工藝廠。則各屬人民就地取材。自多便利。又何至必需他邦品物。致外生成。况三省民智漸開。此種利權。咸知爭挽。惟望在上者力爲提倡。不一二年間。工廠當能林立。此由小而大由粗而精實行派者之必然秩序也。若徒尙高遠之論。招股若干萬。開礦若干處。其言未始不耐人聽聞。而試以現時實際按之三。省能否辦到恐。不如各小工藝之捷足先登。最易收效之爲愈也。是在提倡者之力和何如耳。 
專電 
[電一（北京）]  
　　倫貝子澤公於召見時詳陳纂訂憲法擬定着手情形并請開臨時會公决緊急外交問題 
[電二（北京）]  
　　江皖蘇督撫電奏美商匹吉捐助麵粉爲數甚鉅紅十字會亦恊濟鉅賑請免入口稅及内地轉運釐金事竣准請奬 
[電三（北京）]  
　　奉天萬國防疫會接待員施肇基今日（十五）請訓賞二等第二寶星 
[電四（北京）]  
　　陸軍部奏保辦理軍政出力人員許寶琦等奉旨交部從優議叙 
[電五（北京）]  
　　度支部奏營口上海大清分銀行羅飴顧愷虧欵八十萬請一併革職交順天府嚴密監追 
[電六（北京）]  
御史溫肅反對新政賄賣參摺全臺憤甚决議揭參電七（北京） 
　　貽榖有傾家贖罪免發軍台之信 
[電八（北京）]  
　　某二爺强納蘇妓事某御史擬效法趙啓霖拚棄一官具摺嚴劾 
蘇寶寶 
說甚麽金 
枝玉葉與 
國同沐 
吾且圖偎 
翠倚紅及 
時行樂 
緊要新聞一 
[中俄交涉將次决裂之警報]  
　　文匯報載十五日倫敦電云中俄邦交復有决裂之虞俄國以中國所覆最後之照會將條約各欵牽强附會殊屬不顧友誼（尙不顧友誼耶）故復照會中國申明中國之行逕難免使兩國邦交爲之斷絶十四日栢林電云據聖彼德堡消息俄國内閣因中國覆文有確難滿意之性質（尙未滿意耶）已飭駐京俄使柯洛斯托維兹君向中政府重申俄國之要求此次係用愛的美敦書格式（不自此次始矣）並宣言擬即占據廓里扎（伊犁）藉以增助愛的美敦書之效力續電云中俄會商俄人在蒙通商問題俄國已下愛的美敦書於中政府蓋俄國因中國覆文關於俄國專賣之限制及於科布多一地設立俄國領事署二事含有中國不以友好態度對俄之證據現俄國勸告中國再行斟酌此事之利害蓋此種態度不免令兩國向來之友誼斷絶云 
[俄人仍未能滿意北京]  
　　東省消息俄兵近來并未撤退且愈進愈多刻已分途向蒙古邊境進發勢極猛烈又聞外部前日接到駐俄欽使薩蔭圖急電謂俄人連日運兵南下加班開車參謀部屢開會議意甚叵測惟俄國外交家及該國各報紙皆盛稱俄人對於此次外部之答覆十分滿 
 
 

Page 5

 
 
意但以現勢揣之此等輿論恐不可恃確爲穏我之計以便乘我不備實行其侵畧政策云 
　　外務部答覆俄國之照會俄人甚爲滿意一節已見前報詎日前俄國公使訪問外部謂本國政府接到中國政府回答雖尙滿足然因立詞空泛頗有不得要領之概深望更有確實之回答今此事又已稽延多日務望作速答覆以期兩國交際可以和平解决云云不知我外部何以待之 
　　聞外部又接西甯辦事大臣來電謂青海地方素饒魚鹽之利四圍水草豐美乃天然一游牧塲蒙古人繞之以居者凡五部二十九旗通稱額魯特今俄人亦遊牧其間肆行侵略與蒙古人時相齟齬若不預爲隄防難免紏葛叢生釀成他項交涉聞外部擬將數日内之一切交涉事項併案照會俄使要求逐項答覆嗚呼我外部亦敢要求耶休矣 
　　理藩部各堂年前曾擬派員赴蒙藏等處調查軍事邊務學務實業交通宗敎等項以爲整頓領屬鞏固藩籬之張本至今迄未實行刻聞壽尙書以俄人圖蒙情勢日迫頃復提起此議已决定遴派明幹司員隨帶筆帖式通譯等分赴内外蒙古青海西藏實行調查大約本月内必可派定矣噫敵人之軍隊已壓境而吾國之調查員尙未成行政治手腕之速缷拙固如是其不同耶然而晚矣 
[片馬交涉聚訟而已北京]  
　　前記滇督李仲帥電奏請特派重臣勘界并請開去總督職任親臨查勘一節比即奉旨飭滇川二督各派妥員先行履勘該督因於日前重行電奏謂野人山毗連滇川藏三省斷非省派之員所能解决且恐英人不能承認勢非簡派大員與之會勘不可且此事關係國界甚巨一有損失誰執其咎請仍欽選大臣先行審查一面知會英使以爲會勘之地并帶同熟悉界務精於測繪各員弁攷求證據以便磋議萬一無人願往羲仍力任此役且查五色界圖我以恩買卡河（即恩梅開江）紅線爲據英以高黎貢山紫線爲據部意就小江以北劃定界址期得折中但小江以北皆廣漠窵遠應以何處劃分爲是自非重臣察奪情勢不可請准開去督缺俾可專營此事决不畏難 
同日政府又接李制軍急電略謂滇邊片馬交涉目下已極紏葛將來最終結局尙不識如何解决總之籌防辦法不得不嚴加警備現查滇西毗連越界各處匪人窺滇軍注重滇東頗有蠢動之勢深恐一旦肇事法人亦必藉口增兵於滇省大局關係匪細請迅即遴選精銳兵隊赴滇厚增兵力以資防範等語尙不識政府有何計畫 
　　外部因片馬交涉棘手曾電駐英欽使劉玉麟就近與英廷交涉聞劉使日昨有電致外部謂與英廷交涉無效并云英廷此次對於片馬交涉極爲强硬窺其心意非逹伊之目的不能了結請仍由部與駐京英使談判尙可得力 
　　東督錫制軍近日連電政府報陳日俄兩國增調軍隊及干預防疫種種舉動幾於一日數至昨又有長電一道到京則係條陳滇省交涉事宜主持略與李制軍相同並請中央政府迅籌辦法斷不可持敷衍主義稍一放縱則英法競進必成東三省之現象尤恐牽動川藏大局 
　　川督趙制軍前日亦由寗來電謂片馬交涉關係甚鉅務請從速籌劃辦法總以早日和平了結爲要稍或失機非但滇省將蹈東三省之覆轍其影響所及川省勢必震動長江一帶後患何堪設想 
[中法交涉又緊一步北京]  
　　頃據最近消息外部昨日又接滇督加急密電云河口龍膊河清水河三處爲自越入滇之要道自英人交涉起法亦陸續增兵屯駐老開河口龍膊清水等處請卽向法使詰問以固邊圉日來外部所接之警電誠如雪片齊飛矣 
　　近日法人擅自測勘粤東高州地方經粤督張鳴岐飛電外部請向駐京法使速商禁阻外部當即照會法使去後旋得照覆謂祗係游歷並無惡意等語外部亦不加可否卽據以覆粤督此事遂置不議而高州地方人民見其情形叵測仍懇粤督派員直接談判粤督張皇無措又據情電致外部部中仍以妥籌禁阻勿釀意外等套語復之此事尙不知若何了結 
[哭者常情笑者不可測也北京]  
　　自英法俄進兵警信疊至各省人一民莫不異常惶懼日昨某某省學商 
 
 

Page 6

 
 
兩界電致外部謂此次三國交涉設果退讓損失太鉅萬一各國效尤終至無以應付國民萬不能承認云云聞外部接電後竟一笑置之 
　　記者曰豈但損失而已耶國家區區損失便如此張皇宜不值外部一笑 
[資政院眞開臨時便耶北京]  
　　自英俄等國進兵佔地後全國民情洶洶有資政院某議員往商在京各議員擬請倫議長奏開臨時會解決外交問題倫議長恐政府生厭預先授意諸有勢力之議員託詞外交事件不在資政院範圍之内切勿王預其事不幸洩漏大爲社會所誹議現聞議長倫貝子見時局萬分危迫自念以宗室之關係握輿論之機關不忍再行漠視業與副議長沈子敦磋商擬照院章第三十二條以總裁副總裁之恊議奏請召集臨時會以定救亡大計 
[威海亦不想收回矣北京]  
　　聞海軍大臣洵貝勒日前與政府提議威海事件以英據威海其意在抵御俄德故惟駐屯水師停泊兵艦非如俄之於旅大德之於青島出全力以經營者故其商業並不發達以威海形勢言西鄰芝罘北控旅大南制膠灣固北洋天然海軍港其條約只許中英兩國軍士駐紥岸上及兵艦停泊灣中並言明無論有事無事均得隨時出入取用故當時總理衙門奏摺有他日興復海軍仍可在威海操練之語今旣不能收回亦可援照約章將來中國軍艦巡洋無論有事無事均可駐泊以踐條約之實政府亦極贊成此議不日卽由海軍部咨行外務部與英使交涉 
[京師近事]  
　　初十夜一點半鐘城内禁衛軍步隊二標連吹緊急集合號三次其時軍官半外出兵士盡就寢忽聞集合號若是之緊急均不解何事胡亂站隊及聞令乃統帶演習野外遂由各官長率同兵士由西門四牌樓至西交民巷復至東單牌樓東四牌樓鐘鼓樓至地安門繞皇城一週於十一日早六句半鐘始歸營此係成標以來未有之事也 
　　内監李蓮英自慈禧太后大行之後尙寄居南花園并蒙攝政王賞食雙俸詎月初因病重遷出居住黄華門私宅至初五日死矣現聞隆裕太后特賞銀兩治喪以示優異此亦近今歷史上有關係有名望之人物也故誌之 
　　農工商部楊侍郎提議漢口爲中國商務之中心點近上海商務之潮流日趨於漢外人經營漢口頗有一日千里之勢華商力量不厚圑體不堅萬不能抵外流而臻發逹擬由部奏派一實業界資望最深信用最著之人爲該埠商務大臣專以提倡保護爲政策說者謂楊侍郎或自謀位置云 
　　日前張季直殿撰具呈度支部略謂中國公學經費半賴各省之補助金毎年約三萬餘兩現值各省試辦預算務請大部咨行各督撫仍照常接濟免致掣肘等語度支部接呈後業已行查補助各省是否已列入預算以便斟酌辦理 
　　去年廣州將軍增留守以香洲開埠未久請將往來稅釐概行豁免以示招徠奉旨著稅務處議奏旋聞該處會議此事尙屬可行准其暫時免稅業於前日具奏請將香洲埠作爲無稅通商口岸奉旨依議 
時評 
[其一]  
　　凡遇一交涉事起。樞府嚴電疆吏曰。勿釀釁端。疆吏切戒人民曰。切勿暴動。而人民則又轉請於樞府疆吏曰。務乞嚴詞駁覆。據理力爭。其實按諸事理。此等言語。皆屬行不去。 
　　他人陳兵挑釁。非我釀釁也。他人自由行動。非我暴動也。我卽有詞可駁。而人不聽駁。我即有理可講。而人不講理。也大抵强權世界。國貧民弱。卽使唾面自乾。亦無可以立足之地。而上之政府之籌議。下之志士之集會。終不外此數句話頭。我是以謂中國與人交涉。不過虚糜無數電報費耳。此等刻板文。章十年以來。我已數見不鮮矣。 
[其二]  
　　自俄使照請外部禁止報紙登載中。俄交涉後。英日兩國亦請禁止登載片馬及東三省交涉之事。外部不敢駁拒。皆爲轉知民部。幸肅邸未爲所動而罷。說者曰。外人雖不畏外部。尙畏我輿論也。 
　　記者曰。其如外部偏不畏輿論。獨外人何。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[直隸交涉使又禁載交涉事件天津]  
　　直隸交涉司王克敏日前函知津區各報館凡關於中俄與片馬交涉事件暫禁登載此議原發起於某科長交涉司恐被報館詰問難以函覆疑難多時然因可以見好於外人與長官之故仍准如所請未幾果據各館來函逐條請示辦法聞其他條件均已勉强作答惟問及租界内各外國報館若將此項新聞登出中國報館能否轉載云云該司對於此項則極難著筆故數日間該科員尙未擬出覆稿 
[錦璦路烟消霧滅矣奉天]  
　　錦璦鐵路倡議創辦之初曾由錫督奏設籌辦處一所並由滬專調鄭蘇戡京卿來奉主持一切嗣又推廣辦法奏請建築葫蘆島商港期與錦璦鐵路聨絡一氣以立東省交通基礎而與東清南滿兩綫對抗並擬於鐵路動工之際相機在沿路合宜地段興辦實業挽回利權其經費一節鐵路則主借美欵商港則由東省籌備雖事設一局仍擬統歸鄭京卿督辦乃自建議以來某某兩國以恐錦璦關碍該國利權不允我國建築或明攻或暗阻各施巧妙手段我國外交官懦弱暗昧卒爲所困至今擱置不辦錫督雖極痛恨亦無可如何祗得於正月底將鐵路籌辦處裁撤一意經營葫蘆島其舊有籌辦處人員已由錫督改委或辦理交涉或商港工程局均已分别下札至商港工程局則派委籌辦處提調崔直刺爲局長將來全港事務即責成該局長曁工程師美人秀司君惟崔才具短淺工程師秀司君甚藐視之且葫蘆島所以成一商港者以有錦璦故也錦旣不成將安所用之其不爲營口之續者幾希 
　　另一訪函所述情形少異并存之函云東督錫清帥屢與各國領事會議錦璦鐵路問題某某兩國領事以百斯篤疫症非氣候增至一百度之熱度不能消滅興築鐵路工人動至數萬若令其春夏之交一律到東恐使百斯篤死灰復燃甚爲危險至于運輸材料現當防疫吃緊遮斷交通之際他國汽車亦碍難代運云云故錦璦路開工之期不得不往後展緩然某國在滿設立之扣留驗疫所人員則方陳議於該國政府請迫令中國將禁止苦工入境之令撤銷以維持該國鐵路之損失矣噫嘻 
[浦口設卡激成罷市詳情江寗]  
　去年秋間六合厘局委員莊復恩禀江南財政公所謂前者鳳潁亳泗北貨雖有繞漏尙不若近時之多浦口市面雖已漸興亦不若今日之盛近年以來浦口商貨輻輳如日方中六合市面逐漸凋替除米麥大宗外其餘各貨浦六相較幾有雲蒸波靡之異凋替之六合稽徴不恤其煩繁盛之浦口漏越任從其便揆之公理豈得謂平况本年八月火車將次開行使不早圖補救六合捐事殆成弩末卑職至再籌思擬請將張家堡分卡移設浦口則向由旱道繞越之北貨及近來改運浦口各貨均可著其完捐而張家堡出口船隻舍此萬難飛渡仍無偷漏之處以浦口鎭各項貨物約計之歲增當在六七千串以上等語旋奉財政公所批浦口鎭本六合之尾閭實寗屬轄境收捐之地現在津浦鐵路轉瞬開車該局擬先將張家堡分卡移駐該鎭旣省另外開支又屬綢繆未雨事師簡便應即舉行仰速詳議辦法禀候核奪云云該鎭商民聞信開會集議公推耆民蔣旭初等三十二人聨名具禀督撫以浦口設卡同治年間有人禀請蒙前督憲曾文正公嚴詞批斥謂下關旣有釐捐一江對渡如何又設旱卡全不體朝廷愛民恤商之至意自此批斥後逾二十年無人提議至光緒十八年二十七年三十一年先後又有人禀設均蒙歷任督憲批斥不行蓋以浦口地處偏僻正經商店僅數十家四面捐卡林立北有張家堡之稽徵南有下關之查騐上游則大勝關扼其要下游則大河口據其衝圍裹重重無從繞漏何必於民不聊生之日再移新卡以滋之累并詳陳不能設卡之理由四條駭汗奔走再四禀求詎督撫始則批駁不准繼則擱置不批該商民等惶急萬狀呈由江浦商會轉呈諮議局轉請從緩移設亦屬無效二月初一日省憲派委實行設卡而張家堡之分卡依然不移闔鎭商民激動公憤不期而集者千餘人聲勢洶洶將卡船一艘搗毁闔鎭商號一律閉門罷市初二日聞地方官有派兵之舉商民愈憤初二初三間有開市者自初四日起一律罷市至今已十日尙未開市且米行不開貧民無處糴米一派悽惶之象令人慘不忍睹 
分類新聞 
 
 

Page 11

 
 
政界 
[武陽又有自治風潮發現常州]  
　　陽湖豐西鄉日前選舉董事突有鄉民五六百人各執爇香一握蜂擁而至與鄉董戴某爲難戴身受擊傷面部焦灼經旁人擁護始得出險其原因以自治公所設於某僧庵内該庵因盜案被封充公而鄉人則遷怒公所致有此舉欽風鄉前以傅莊兩鄉董演說調查戸口鄉民鳴鑼聚衆肆毆近日又因匪徒煽惑預備軍火大有暴動之謡前日武進金令特下鄉彈壓而依東鄉圩塘鎭前次已有調查風潮近又不靖日昨府尊遂委捕廳陳二尹前往彈壓云 
[鎭自治選舉之紛爭太倉]  
　　嘉定安亭鎭上月選舉自治議員時辦理人附生朱繼威期前率爾從事旣未嘗明白宣布臨時又復運動就近農工道敎多人入會投票凡在學界中之具有選民資格者大都被遺不錄迨啓匭宣告朱繼威得票獨多其胞兄繼雄次之羣情不服輿論大譁當由該鎭學界葛升燔等聨名援據自治章程呈訴蘇省自治籌辦處以查自治章程十六條年納正稅至二元以上者皆得與爲選民此據全境而言原不强分疆域繼威定例家産落在縣外者一概不與其列此不遵定章一也先選乙級次及甲級二者絶不相混查章程第四十三條得票同數者當推年長年同者抽簽爲準所以杜情弊也繼威乃於甲級中票數相同者移乙級之票併入之以充多其票數爲當選之符抗章不守擅售私恩此不遵定章二也又查章程第二十五條父子兄弟不得同時任爲議員乃繼雄旣當其選斷威曾不知避此不遵定章三也且今立憲時代人各破除迷信以開通智識爲務繼威素業堪輿奔走鄉隅恒賴一盤爲餬口鄉民無識往往藉此爲興敗之由甚至不得美域久厝不葬如此守業不變而迷惑鄉愚恐非宜於文明之世亦安足爲一方表率之人查章程第十七條營業不正者不得爲選民繼威儼然爲議員此不遵定章四也用敢據實繕陳乞賜恩准派員澈查變更俾得再行秉公酌選以重憲政而符定章 
[贛省城自治會之悲觀江西]  
　　贛省南新兩縣城自治董事會業於正月二十六日開臨時會請監督梁繼泰石守謙及各議員名譽董事等到會商議挽留總董董事各事當經决定由監督出名具函力爲挽留以便開會執行事件詎該監督放棄日久迄未致函以致各職員辦理一切無所適從大有渙散之勢至該會開幕以來迭經調查公産撥充會費議論旣多無一就緒且疊起衝突人言嘖嘖所有該會需用經費均係職員設法借墊現已用罄無力接濟議長亦别無良法墊者尤難從事該監督梁石二令專事逢迎提倡女戲亦不過問該會已於初八日停止火食所有辦事各員一律自膳到所辦公亦贛省自治之悲觀也 
[粤東賭商對於禁賭之惶恐廣州]  
　　粤省賭博自定期三月朔禁絶後一般賭商聞此消息多有將應交之餉延不交納現承辦三羅等處緝捕經費賭商潘雨生等因各商近數月來積欠餉項甚鉅迭催不繳實於餉源有碍特於日前具禀財政公所請派委幹員前往協催以維血本聞財政公所近日收到各賭商之禀不下三四十件均請將按餉發還及請派員催收各商欠餉者該公所至今尙未批示惟張督之意以按餉一項爲數甚鉅公家斷無此巨欵發還故欲議令各賭商將繳過之按餉作爲報效而賭商則自二月初一起至不用呈繳餉銀彼此作爲了結云 
軍界 
[預商陸軍上級官考績章程湖北]  
　　鄂省張統制以上月二十七日奉部札發補官任職考績章程查考績表内載步協項下統帶所屬各軍職係由統帶考績其上官附記格内應否先由統領附記再呈統制加考分等謹查考績表次名簿詳細辦法所有分類分等似應由鎭彚辦但統領官本有統轄兩標之責其管帶以下各官似宜應加考查又軍樂隊官所屬排長是否由軍樂隊考績當卽電部請示遵行奉陸軍部覆云豔電悉部定考績表内上官二字係包括之詞凡考績官以上之長官均屬上官均須附記呈由統制加考分等彙總申部其考績表及次序名簿詳細辦法分類分等並分名次自應由鎭辦理至考績官以次之直轄各長官應於平日另備成績表申於上官加考如考績官爲步標統帶其所轄排長爲受考官應於平日由隊官預先即將該排長之成績另行塡表畫押報告於管帶由管帶覆核申於考績官再由考績官詳愼審查認可者則塡註於部定之考績表署名畫押餘均倣此總之考績官以上各官塡考績表時對於本部應負責任考績官以次之直轄各長官平日對於考績官應負責任以重考成軍樂隊排長應由隊官考績云 
[馬江船政廠照例開工福建]  
　　馬江船政廠自遣散法洋員歸國後迄今已六七載廠内並無製造新船惟有各處營台局所常川供差之機輪以及水師砲船偶遇損壞均派赴閩廠興修廠内工程比較造船時匠工人等不及三分之一上臘中旬經楊提調禀明松督停工後現各處駕廠修理之船業於年底完竣廠内工程本屬無多惟楊提調以雖無船工修造若一味停辦實屬不成事體已禀明松督定於二月初二日仍行照例開工所有各廠所堂院委員紳書吏差弁匠丁届期當齊集赴廠料理公務云 
[張督巡閱邊防之要點廣東]  
　　張督日前有擬躬赴巡閱邊防之說因此事政府曾經電商張督以現值整頓邊界之際勢非派員分查不足以資考核查近來界務交涉日久迄難解决推原其故皆由中國租界毗連之處甚多界限未清主權損失種種失敗言之憤歎此後應由各直省督撫先簡幹員前往各屬邊防緊要處查勘并將關於邊地之歷史詳細查明列表報部後再加派大員躬赴巡閱方能著手整頓以清界限而保主權其最注重之點有四計開一巡視界碑有無以清疆域二調查歷年重要交涉以圖挽救三訪查邊吏賢否以定去留四詳考兵備良楛以求完備 
學務 
[蘇省小學敎員年滿請奬蘇州]  
　　蘇省長元吳三縣官立高等小學堂三處曁該三縣公立高等小學堂一處均於光緒三十二年正月開辦扣至宣統二年年終已届五年各該校連年升送師範府中等校曁本學堂畢業成就各生並敎員中有先在師範傳習所供差成就畢業學生人數照章接算俱達六七十人以上由各該堂長相明各敎員在堂年限畢業學生人數核與政務處請奬成案上符呈由蘇學司轉詳蘇撫程中丞奏請飭部照章給奬以昭激勸計該四堂在事已滿五年者十二員 
長洲官立高等小學堂算術敎員張繼祖讀經格致音樂敎員徐嘉湘修身國文讀經敎員唐汝鄂國文地理敎員陸章綬圖畫敎員羅兆鵬元和官立高等小學堂敎員李志仁敎員潘起鵬吳縣官立高等小學堂經學歷史地理格致敎員王澤永國文地理格致音樂敎 
 
 

Page 12

 
 
員徐之徵長元吳公立高等小學堂經學國文歷史敎員朱葆齡修身經學歷史地理音樂敎員章慰高經學國文格致等科敎員龔鼎以上十二員請照異常勞績核奬在事已滿三年者五員長洲縣官立高等小學堂國文讀經歷史敎員潘家元珠算敎員盛德裕國文敎員朱家元元和縣官立高等小學堂敎員陳定求敎員何振瀾以上五員請照尋常勞績核奬 
[張督推廣敎育之政見廣州]  
　　張督連日巡視小學當以粵省小學尙未遍設而普及敎育實以蒙小學爲根本當此籌備憲政進行之際更不可不推廣敎育惟庫儲支絀經費爲難自非藉地方公欵補助萬難振興特札飭學司分行各州縣詳加調查何項可以撥充學需開列禀報再由司詳編章程通行遵守以期持久而免中輟 
實業 
[澱南農務分會業已成立松江]  
　　青浦紳農商學各界于本月十二日在金澤大寺開會商議組織農務分會事宜是日到會者五十餘人公議簡章數條並用無名連記投票法選舉董事十三人當選者爲倪世俊倪世基黄奎唐寶善陳覲丹朱斯煌吳邦樑沈彰陳昌董宗昌吳邦俊池友槐唐寶珊選畢即開董事會公舉倪世俊爲總理以便進行 
[奉省董家溝煤礦之特色奉天]  
　　東三省土質肥饒盡人所知礦苗尤極佳旺金州董家溝現開煤礦雖一日採掘不過十萬斤其煤礦質色尤罕與比倫較世界嘖嘖不可企及之英國煤質相去又不可道里計兹列舉該煤之特色如下（一）凡世界所謂無烟煤仍含無數烟氣在内惟此煤質光明無烟不必安設烟筒即可燃燒（二）凡煤無不有惡臭氣味稍有騰衝鼻口立致嘔吐但此煤品性温柔毫無惡臭氣味（三）凡煤力强烈者燃燒尤速熄滅亦易甚有多含礦油减殺火力永不發生火苗者此煤火力强大頗耐燃煉其種種特色尤稱無比刻聞日人頗多引用該煤裝燒火鉢擱放屋内以充炊爨之用云 
雜記 
[監理業已起行江西]  
　　贛省萍鄉縣紳士文觀察龢客臘在京充當資政院議員時奉旨簡放四川財政正監理官當經謝恩出京回贛料理經手公務以及掃墓應酬等事殊見忙碌現因所謀某省督銷總辦事不遂决計赴川當於二月初九日由贛乘輪起行赴川履新聞所帶親友數員預備到川設法位置云 
[獄犯亦分畛域松江]  
　　上海寄禁婁獄之犯異常凶惡屢屢與本帮各犯挑釁致成水火十三日又有本帮犯人王阿才惠金波李秀林等八人與上海犯人張耳張二等十人互鬭桌椅横飛幾成大敵嗣婁捕廳到獄判將兩方爲首者各笞千板加釘雙銬始得平靖 
[劣生猶思狡飾杭州]  
　　海寗廪生孫廷鼐辦理圖書館種種腐敗又因有心敗壞商業被人告發從重治罪由州詳革衣頂乃該廪生尙復飾詞上控昨奉袁提學批斥云該館辦理腐敗木司係據省視學報告批州查辦此次該生等因他案發覺經警局送究是該生之罪狀確鑿萬無可逭該州詳請斥革衣頂并另籌接辦圖書館情形正屬正辦乃猶飾辨上控殊堪痛恨仰海寗州照案辦理具報勿任狡玩 
[差投母乃太狼杭州]  
　　富陽環橋頭地方爲赴省孔道月終有縣署差役俞某親兵李某因公過此適遇口操衢音之逃亡男女二人躊躇道左被俞李看破機關見其行李沉重思欲攫取之遂向前喝阻大施恫嚇竟將行李奪落分肥並一面扭赴該處地保家私押以爲日後邀賞地步詎該女子情急無路當夜服毒自盡差役等晨起見女已身死遂同謀將女尸暗地埋葬其私押之男子被放逃去詎該差役回署後又以所奪之贓分配不匀竟在署内親兵房口角爭閙致爲該縣胡大令所聞立傳該差役等訊問供認不諱現聞大令已至女尸埋葬處啓棺相騐矣 
時乘 
[滇緬劃界小史（九）]  
　　薛約第一欵。今議定兩國邊界。自北緯二十五度三十五分起。由格林尼址東經九十八度十四分。即北京西經十八度十六分之尖高山起。隨山脊而行。龔約同。薛約向西南過高崙坪。及瓦崙山尖。由此過華昌村與高崙村之中間。以華昌村歸緬甸。高崙村歸中國。直至薩伯坪。龔約向西南至瓦崙山尖。由此接至薩伯坪。 
　　按此叚界綫。薛約則由高崙坪經高崙村以達薩伯坪者。龔約雖。自尖高山起。界線同一向西南行。然不取直線。逕走彎弧。則不必過高。崙坪。而高崙村亦。被淪。干英矣。薛約自薩伯坪起。其綫向西而行。稍向南過或脫崙坪到納門格。坪龔約同。薛約由此仍向西南隨山脊而行。至大薩爾河。自此河源至此河與。南太白江相會感分尤克村在東。列棒村在西。龔約其綫由此分西衣岡木薩兩處而盡直至大巴江。然須俟就近考查後。再定自大巴江至南太白江。 
　　案此叚界綫。薛約向西南行以。河爲界。龔約直向南。行以山爲。界薛約明白詳析。而龔約。則以俟再近。考查後再定。一語糢糊出之。於是向之順大蕯爾。河南下。分尤克列捧二村爲國界者。此則由納門格坪向南直下。以大巴江爲界。其捐失不知若干里矣。 
說苑 
[紀口技]  
　　聊齋口技所紀。但以女人而作多數女。人聲奇矣。然猶未甚難也。吕叔清箋註。引及林鐵崖秋聲詩序中之述口技者。以個人。之身而能。幻爲男婦老少風。火犬鼠羣動之聲。斯眞因難以見巧矣。閩人鄭醒愚。輯有虞。初續志。頗多可喜可愕之文。其載東軒主人口技一篇。奏者旣窮形盡相。幾於萬竅皆鳴。紀者亦墨舞筆飛。不啻雙管齊下。附誌於此。藉廣其傳。 
　　楊州郭貓兒。善口技。於席右設圍屏。不置燈燭。久之無聲。俄聞二人途中相遇。揖叙寒喧。其聲。一老一少。老者拉少者至家。飲酒。投瓊藏鈎。備極欵洽。少者以。醉辭老者復力勸。數甌。遂踉蹌出門。彼此謝别。主人閉門。少者履聲。蹣跚。約可二里許。醉仆於。塗忽有一人過而蹴之。扶起。乃相。識也。遂掖之。至家街栅已閉。遂呼司栅者。一犬迎吠。頃之。數犬。羣吠又頃之。羣犬中老者。幼者近者遠。者冋聲而。吠一一可辨。久之司栅者出啓栅無何。至醉者之家。則又誤叩江西人之門。驚起。知其誤也則江西鄉音罵之。羣犬又。數吠比至。則其　應聲出。送者。鄭重而别。妻扶之登牀。醉者索茶。妻烹茶至。則已大鼾。鼻息如。雷矣。妻遂詈其夫。唧唧不。休頃之妻亦熟寢。兩人鼾聲如出一口。忽聞夜半牛。鳴矣。夫起大。吐呼妻。索茶。妻作囈語。夫復睡。妻起視之甫。納履。則夫已吐酒其中。妻怒詈。移時。遂易履而起。此時羣鷄亂鳴。其聲之種種各别亦如犬。吠也。少頃其父來。呼其子曰。天將明。可以宰肉。矣始知其爲屠戸也。其子。起至猪圈中。飼猪。則聞羣猪爭食聲。喂食聲。其父燒湯聲。進火傾水聲。其子遂縳一猪。猪被縳。聲磨刀聲。殺猪聲猪被殺聲。出血聲。燖剥聲。歷歷不爽也。又謂子天已明。可賣矣。聞肉上築聲。即聞有買賣數錢聲。有買猪首者。有買腹臟者。有買肉者正在紛紛爭閙不已。砉然一。聲四座俱寂。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[墨西哥内亂電信彚錄]  
　　某日報載初八日鈕約電云據駐美墨西哥大使宣稱墨總統狄愛士患疾甚劇美國恐他國干涉墨亂故現開特别火車運兵赴南塔孚脫總統已向墨總統申明彼爲大局所迫不得不於邊界駐軍防堵並非有所仇視云同日舊金山電云續得華盛頓消息謂美國内閣會議之後陸軍參謀部長胡特將軍卽申明海陸兩軍會操墨西哥邊界之原因今外間咸信華爾街股票市之有力者現正催促藉口保護美人進兵墨西哥以保狄愛士總統之位據愛爾派沙電稱革命黨領袖馬特洛已在芒脫碩買地方某峽谷以伏兵戰敗官軍官軍死傷者二百五十人（譯字林報）十五日倫敦電云墨西哥與美國之感情日惡外間多謂美國此次舉動係爲排日而發蓋以墨西哥近來與日頗見親密聞擬以海軍根據地一處贈與日本云十四日柏林電云得墨西哥消息知美國干涉墨亂之危險今已消除（譯文匯報） 
[英議院討論海軍豫算]  
　　十四日倫敦電云昨日下議院討論指摘海陸軍經費之議件海軍部大臣麥肯萊君宣稱吾人築造戰艦必使其數足令英國海軍能於一切禍變之際保衛吾人又謂此種政策並非仇對外國繼又詳述一千九百十四年之春德國將有奪雷諾脫式戰艦二十一艘英國可有三十艘設德國海軍律並不續行修改則一九一二至一九一三年之預算經費必見减少外務部大臣葛雷君謂本届預算並未逾度斷不能因預算之增而懷疑外國邦交卽有違異之虞該議件反對者二百七十票贊成者五十六票同日倫敦電云外務部大臣葛雷君於演說之際聲稱或謂今得與他國締約則獲益必巨而尤以德國爲要所指條約恐卽確保使德國於已定之策畫不加擴張但此種事務均可作爲兩國政府討論之問題而吾人所注意者則在全世界海軍經費之增减若以前舉與此比較誠爲細事也反對黨領袖貝爾福君謂海軍部大臣麥肯萊君籌畫之防務殊爲周密目下貝君對於該預算案將自戒不加評論矣 
[日本圖購智利海島之風說]  
　　初四日東京函稱有接舊金山電音謂據凡耳派萊沙電稱智利國已拒絶日本秘密申請將伊斯脫羣島售與日本作爲該國南美之海軍根據地此種秘密申請竟確然揭曉可稱奇事惟日本外務部官員謂此事全屬子虚又據與該問題有關係之各國外交家聲稱近來外間盛傳此事惟欲購此者係他國非日本云（以上譯字林報） 
[俄皇整頓海軍之勅詔]  
　　十四日栢林電云俄皇以勅詔致海軍部大臣華其華特斯基海軍副將略謂海軍各口岸各埠頭之主要行政查察之後未見弊端至稍違秩序之處一俟鎭定若輩之方法批准之後卽無此弊今後關於海軍之新規則均須奏候批准方可實行海軍處應與海軍部詳商整頓建造戰艦之策議定後亦應入奏並應妥訂新律頒行海軍各口岸 
[德皇定其出游]  
　　十四日柏林電云德皇定於二十四日啟蹕前赴考甫擬順道往謁奥皇於維也納 
[莫斯科學堂之風潮]  
　　十四日栢林電云莫斯科大學辭去敎員十三人因與高等學堂罷學風潮均有關係之故 
[俄國宫内大臣辭職消息]  
　　十四日栢林電云據傳俄國宫内大臣拂里特里克兹男爵行將辭職（以上譯文匯報） 
本埠新聞 
[仁濟善堂奏准立案]  
　　上海仁濟善堂業由蘇撫程中丞奏請立案兹將原片照錄如下再據蘇松太道劉燕翼詳據上海仁濟堂職董陳作霖等呈稱上海仁濟善堂發起於同治六年辦理惜字放生等事名曰文明局繼又酌行善舉改名中和局迨光緒七年故紳虚善昌邀集同志擴充各項善舉宣讀聖諭以正人心設立義塾以啓童蒙惜字恤嫠贍老施醫給藥施粥散給棉衣年米刻印善書施捨棺槥設義塜掩骼埋胔等種種慈善事業靡不力籌更名曰仁濟善堂與各善士勉务集捐三千餘金爲基礎嗣後逐年募勸各業捐助銀錢或撥助基地房産及堂中自置各産均有道契爲憑復於光緒十八年釐訂規條並於道庫外銷項下毎月撥銀一百兩添設育嬰堂廣爲留養逐年經費增多出欵毎年需銀三萬數千兩至四萬餘兩不等此外凡遇鄰省本省水旱災荒别設協賑公所多方勸募選派安友分往查放義賑或勸集賑欵解往佽助計歷辦晋豫順直皖鄂曁江南北偏災賑撫集欵不下百數十萬屈計三十年來故紳施善昌與諸善士殫精竭力克底於成尤賴駐堂紳董鹽運使銜直隷候補知府劉芬綜攬大綱潔已奉公將堂中各善事督同司事人等悉心辦理措置咸宜惟恐日久弊生無以信今而傳後呈請奏咨立案由道覆查該善堂設立旣久踵行善舉籌助賑需均屬不遺餘力允宜維持久遠等情詳請具奏立案前來臣覆查無異除咨民政部查照外理合附片具陳伏乞聖鑒訓示敕部立案謹奏宣統三年二月初五日奉硃批該部知道欽此 
 
 

Page 19

 
 
[滬道查辦匪徒之周折]  
　　著名匪徒凌元近在鐵馬路附近德華里口開張長興園茶館專以窩匪消賘爲事兹被滬道劉觀察該悉特於前日札飭公共公廨寶讞員派差協探將凌提獲昨晨押解公堂請究孫襄讞以凌劣跡昭署自應解道嚴辦詎商之英副領事康君康君謂凌居租界所犯何案並無確証未便遽行解道孫襄讞磋商良久仍不就緒遂判凌暫留本廨候將英領所述情形禀請滬道核示遵辦 
[俄英交涉須恃我外部也]  
　　滬道劉觀察昨奉江督札文内開准外部電開近俄國因西北中俄懸案照會本部措詞頗激業已援據條約分别照復彼尙受商英人進兵片馬因促界務解决現正與滇督恊籌切實辦法（中略）頃聞日本留學生開會集欵電各省諮議局練國民軍辦自治會並電歐美留學界似此舉動深恐謡惑人心牽動大局希卽設法解釋謡惑嚴密防範勿任釀生事端是爲至要等因准此合行札行札到該道仰即嚴密防範 
[全國商圑之進行]  
　　滬上南北兩市商圑於十二日在西園開聨合大會已紀前報兹經各商董　議暫以南市毛家弄商圑公會爲全國商圑事務所一面　頭函致各省商圑商訂擴充章程聨合妥辦日來到所報名者自朝至暮絡繹不絶非但工商兩界踴躍人會即學界紳界報名者亦居大半可見滬人之愛國思想油然而生矣 
[日本工人酒醉閙事]  
　　十一日下午邢家木橋堍日本人所開之東昌玻璃燈罩工塲因修理爐灶各工人均皆休業飲酒大醉在門前搶取某鄉人之鷄蛋該鄉人因蛋被搶盡分文無着高聲呌喊各工人亦因蛋少人多分派不匀大起衝突時有三路二區崗巡王桂林上前干涉竟被兇毆一時人聲鼎沸鄰崗巡士陳桂有桂萬枝潘寛信等聞警畢集亦被肆毆並將周森和炭店天興茶食店某剃頭店之什物搗毁一空當由巡警拘獲肇事日人島崎米吉畔崎益太郎高升振吉等六名解局拘留其餘各日人復擁至局内遇物便毁一哄而去廠主東則正旋卽投案請准保出張副巡官以事須細查婉詞却之嗣由日領事派令巡查部長基治清到局將拘留之六人一併保出候再核辦 
[議員亦不守定章耶]  
　　城自治公所於本月十三日起開春季議事會逐日開議惟各議員多有臨議未到者照章須預將假單報請給假乃此次第一日開議少到六七人第二日又少到十餘人均未預先告假爰由議長分佈各議員重申定章自後如有因事不能到會共同議事者務須預先告假並假單呈會以憑檢核 
[王子庭亦不便自由矣]  
　　暗殺金琴孫案内之嫌疑犯王三與沿江水巡隊艙長王子庭在縣對質已紀昨報兹悉本縣田大令與原審是案之靖江縣馮大令於昨日同詣道轅將會訊情由逐一面禀劉觀察以王三旣供係王子庭敎供虚實均應澈究現在王子庭自未便任其自由因卽諭飭兩大令將王子庭妥爲看管覆訊明確詳復核示 
[松屬出品所大失信用]  
　　松屬出品所前在南洋勸業會塲將各屬物品代爲售去所餘之貨及所得代價尙未交還上海出品所因各出品人時來催取並索賠償實覺無辭對答又將備函催逼矣 
[嚴彭齡僅准回家三日]  
　　倒欠華洋各商鉅欵之德源莊經理嚴彭齡因母病故求請交保已誌昨報兹悉公共公廨讞員寶子觀大令以外間人言藉藉咸謂嚴彭齡願出鉅資運動保出如嚴果有此意居心實不可問現在欵未追出何堪鬆懈惟旣因母故暫求交保亦自應稍加體恤爰於前日選派安愼差役數名將嚴押回家中料理喪務並切諭該差等隨時看守嚴防避匿限三日解回還押追交欠欵 
[建議組織國民軍之無效]  
　　城自治公所春季議事會前晚開會將議員居君交到組織國民軍之建議條件互相討論各議員僉謂刻下敎育尙未普及此事若果實行恐有弊端不如先將已經開辦之商圑公會極力推廣較爲妥當所有居議員建議各條應作罷論 
[催取清查公欵公産總分表]  
　　本縣田大令奉松江府戚太守通札云宣統二年正月二十二日奉蘇屬自治籌辦處憲札開案查該府屬華亭婁縣川沙奉賢金山上海南匯青浦等廳縣清理公欵公産總分各表前經本處批發該府核復各在案延宕多日未據復送現在辦理宣統四年預算之期本處飭塡清查公欵公産表須於二月初十日以前與清理財政局府廳州縣預算册核對事關要政合亟札催札府卽便遵照限十日内即將前發各屬各表分别詳繳從速轉送毋稍延誤切切等因到府奉此查此項總分表前奉籌辦處憲批府核復即經轉行切實查復嗣又迭次查催在案迄仍未據復到殊屬任意遲延兹奉前因合再飛催札到該縣立卽遵照迅將前項各表限五日内查復立等核明轉詳毋再遲延切速切速 
[江督派員觀賽飛艇]  
　　江督張制軍近委陸軍工程第九營管帶鄧質彝與隊官路考愉來滬觀賽飛行艇業於昨晨抵滬即詣法領事署拜謁現在兩君暫庽大安客棧以待届時往觀 
[道十祇能聽命]  
　　城自治公所中區事務所董事毛子堅以邑廟 
 
 

Page 20

 
 
西房住持羽士邱金生不守清規舉動乖謬着將該羽士所管豫園内懷廻樓公産基地撥歸中區收租移充經費刻已移請自治公所路政處繪圖打樣擬將舊有房屋改造三層樓租開茶肆並自星宿殿前起迤邐向北至該樓止翻築馬路不日即將興工 
城内 
[因病求保]  
　　内河小輪船局買辦方雲卿被人暗殺案内之嫌疑犯陳智椿收押縣署迄已日久兹陳在押患病由家屬禀奉田大令諭令自邀醫生夏應堂到所診治未有效驗現因病更增劇禀求交保回家醫治未知田大令能　如所請否 
[道轅紀事]  
　　駐廨情理各錢莊倒欠欵項委員關烱昨日飭丁到道禀請感冒假一天陸軍工程第九營管帶鄧質彝分省試用縣汪王季瑛　均到道禀見 
南市 
[一再誘逃]  
　　句容人整容匠陳沼福之妻張氏不安　室前與屠夫小寗波即華銀寶私識捲逃迨陳尋獲後即由同業人王昌明經勸因陳不願領回暫寄王處不料該氏仍與華銀寶秘密往來遽於去秋乘間逃逸向華追究一味諉缷陳即投控裁判所　華訊問供認不諱判留候派　帶往浦東楊家渡指提張氏到案再訊 
[推抵當票]  
　　布掮客南匯人陶秋芳在裁判所控告同業程裕祥私至祥泰布莊將所抵布疋冒名贖出轉向某號抵洋一百十元判陶將原有抵本洋六十元繳案給程具領湊贖在案兹程挺押無保又有馬晉德在南匯縣署呈控程裕祥抵布欠欵奉賴葆臣大令飭差持票來滬禀請移提即經陳裁判傳陶及經勸人胡子卿到案復訊程稱有當票一紙内有餘欵可以推抵判陶將繳案之洋六十元領回並將當票領去贖出變價如有盈餘仍行交還一面將程交來差帶回歸案訊理 
[原是竊來]  
　　江北人開陽泰　携皮鞋一雙在某押店質錢被五十一號巡士查見以其形跡可疑拘解裁判所訊究供稱胞兄在浦東二路一區充當門警皮鞋即在兄處竊來質錢應用判戒責一百下　出贓存候其兄具領 
閘北 
[提究蟻棍]  
　　夏家弄陳生記瓦筒作主陳潮湧近因將寡婦梅陳氏之寡媳蘭貞誘匿逼醮由陳氏控奉巡警總局批准提究昨經四路分局黄正巡官提陳到案押候解送總局訊明嚴辦 
[拐賣女]  
　　　寶生至四路分局控稱髮妻張氏被蟻棍陳四王福生李三子沈和尙等拐賣於黄渡鎭某姓家求請提究昨經黄正巡官將該氏及王陳二人移提到案訊據張氏供先由陳四帶往白鶴港胡雲祥人行内復由王沈二人賣往黄渡得洋八十元質之陳王二人互相推諉判張氏先行給蘇具領陳王分别收押　行究辦又江北婦人童張氏亦係該蟻棍等拐來尙未賣去當據該氏稱供夫名童國卿餘語含混判留候查核 
[人証未齊]  
　　倪丁氏控周王氏串同著名蟻棍沈鴻江顧士齋（顧即前犯放白鴿案罰作苦工乘間脫逃者）將伊媳荷花拐賣於吳淞朱良熙爲媳得洋一百五十元昨經四路分局黄正巡官飭派地保將朱及顧之兄顧阿堂移提來滬據該地保禀稱顧在逃未獲沈雖獲住已被吳淞地保沈載陽硬行奪去倪媳現在朱處不肯交出故將朱及顧阿堂送　請爲訊核巡官研訊一過判令分别收押候補提一千人到案再行訊辦 
英租界 
[叔父不端]  
　　濟良所昨解不愿爲娼之雉妓王大寶到廨請訊據供年十九歲揚州灣子街人父名王錦臣被叔父帶至滬上押於寗波路大阿姐妓院内爲娼因苦逃出投所求援判暫留濟良所候移傳其父及鴇婦大阿姐到案訊核 
 [P移提女子 
　　揚州女子元英前被冷全美誘拐來　賣於六馬路王楊氏家被捕查獲解至公堂訊明判冷押西牢一年楊氏省釋女暫留濟良所在案兹經女之主人得悉控請甘泉縣派差持文投廨禀請帶回昨奉孫襄讞命將該女帶堂略詰數語遂商之英　判女准交來差帶回以便就近給領 
[莊東交保]  
　　英商新旗昌洋行控元豐莊股東陸雲生不付票欵一案昨經公堂傳訊陸延律師上堂聲請交保中西官准陸覓取妥保候再訂期會訊 
[勿再虐待]  
　　張王氏因將領女秋鳳凌虐由捕將氏拘解公堂押查辦在案昨日復訊中西官姑念未有凌虐確據判女　氏覓保領回以後好爲看待 
[挪用公欵] 　　 
　　俞明揆等控張濟堂挪用公等情昨由差探將張傳至公堂諭令交差候晚堂訊追 
[虧欠洋債]  
　　章國眉因借印度人佳阿姑銀洋不還被控昨晨由探將章提至公堂押候禮拜五訊核 
[强搶皮衣]  
　　流氓張阿二搶取陳洪氏之皮衣被捕追獲昨晨　廨　實判押兩月 
[曾否威逼]  
　　瞽者陳漢章家居北河南路五百九十三號屋内其妾張氏不知何故於前日自縊身死陳因畏事匿不報捕昨經張氏之外甥女陳王氏查悉實有威逼情事即偕見証金洪林報告捕房將陳與其妻鄔氏一併拘解公堂經中西官訊供不認判陳夫婦分别押候查明於下禮拜三再訊 
[連類而及]  
　　奚徐氏控喬左氏竊　左氏轉控沈老和籍端拆稍昨由捕房將左氏與沈一併拘解公堂訊明判左氏押女所三天沈押捕房一禮拜 
[舟子串竊]  
　　匯得豐公司控舟子謝桂富王阿才徐阿奎　　貞串竊花生肉四百五十斤昨由水巡捕房將謝等四人解至公堂訊中西官以潘無干開釋謝等三人均送上海縣收押一月 
美租界 
[貪吃送命]  
　　菜市街一百八十六號小客棧庽客尹東生前日上午在途拾得河豚魚子歸棧煮食延至晚間腹漲身死由棧主報告捕房軍屍至驗屍所昨日下午報請捕廳趙少尉蒞所驗明因無屍屬諭飭地保收殮 
[誘匿婦女]  
　　西華得路二千八百七十一號門牌蔣某之妻包氏被某侍者誘匿昨由蔣報告捕房請爲查緝 
[有何證據]  
　　沈阿奇朱阿祥昨扭蓬路一百十八號某洋人家侍者陳芝鳳至捕房控陳行竊物件捕頭西詢無証　斥退候查 
[因何衝] 　　 
　　粤婦王阿利昨與某印人在斐倫路口角互扭由捕併送捕房捕頭略詰數語斥不准理 
法租界 
[馬夫受罰]  
　　馬車夫王阿二不照定章於夜間駕車疾馳且不點燈巡捕指斥不服加鞭而去當由該捕記明號數禀知捕頭　傳不到昨即提解公堂請究阿二供自知不合求恩寛典判罰洋十元充公又馬車夫胡麻皮亦因晚間行車不點車燈由廨傳訊判罰洋一元充公 
[撞壞琴]  
　　小車夫江小狗前日承運某洋商之洋琴一只行近二馬路被陳小江所駕之馬車撞倒致該洋琴跌壞不能修理當即送　查得原告係屬法國商人隨即移送法廨訊辦中西官以陳咎無可辭判令交保賠償洋一百四十元如違押追 
[海上閒談]  
　　男押所中有賭具。此賭具何自來者。女押所中有男子。此男子何自進者。其爲管理押所之廨役。納賄舞弊可知。 
雖然。廨役習氣已深。其視納賄舞弊。固若當然之事矣。不有管理管理押所之人乎。奈何不一根究之。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[四川總督趙爾巽護理總督布政使王人文會秦川省籌備憲政懚形摺]  
　　奏爲會奏川省籌備憲政情形恭摺仰祈聖鑒事竊臣等於光緒三十四年八月初一日欽奉諭旨憲政逐年應行籌備事宜各部院領袖堂官各督撫及府尹遇有交替後任人員應會同前任將前任辦理情形詳細奏明以期各有考成等因欽此查川省籌備憲政成績經臣爾巽先後依限奏咨各在案現臣人文於宣統三年正月初一日接護督篆任事遵卽調查卷宗詳稽事實所有臣爾巽上年任内賡儥籌備憲政情形謹合詞爲我皇上覶縷陳之伏查籌備清單第三年即宣統二年各省應辦之事有九一續辦城鎭鄉地方自治按民政部單開應考核繁盛城鎭議事會董事會辦理成績指實中等城鎭籌設該鎭議事會董事會川省繁盛城會四十處鎭會十處自夏間設置以來於地方公益事宜類能興舉中等各城則巴州叙永廳郫縣等五十八廳州縣均據禀報城會成立餘亦陸續竣事各鎭自治前已通飭各屬不分中等偏僻全數籌備或先辦一二鎭以促進步岳池叙永瀘州等三十餘廳州縣所辦鎭會成立者現已得一百三十三處至於偏僻城廂及鄉自治雖未届籌備之期亦多先行趕辦如鹽亭雷波等屬之城會簡州綿州成都新寗梁山資陽綿竹宜隴宜賓仁壽榮縣大竹等州縣之鄉會六十七處皆先後成立計川省共已成立城會一百處鎭會一百四十三處鄉會六十七處一籌辦廳州縣地方自治部單應就省會地方首縣籌設議事叅事等會川省除成都華陽兩首縣遵照籌設外並飭江北廳瀘州巴縣三屬同時辦理綿竹一縣亦請按章舉辦均已告成昨復飭自治籌辦處酌令其餘各廳州縣預爲籌備俾本年克有多數之廳州縣自治成立一彚報人戸總數川省戸口並查全省人戸總數及成都縣等一百二十五屬人口總數綿州等三十五屬船戸口數已於上年上届具報嗣據巡警道周肇祥將崇慶州等十九屬人口總數華陽縣等二十屬船戸口數彚詳咨報合之前報各屬全省人口總數亦已一律報齊衡諸部定程限尙屬提前辦竣惟此事最爲繁難日有增减月有遷移非比他事可以一次調查卽爲定斷此後賡續調查事宜已飭巡警道參酌定章擬具辦法飭屬遵辦以備編訂而期細密一覆查歲出入總數查宣統元年出入總數前已飭由清理財政局分門别類編纂成册咨送度支部在案宣統二年春夏季報告亦經照章編審依限詳咨試辦預算查宣統三年預算案早經趕辦送部其屬於地方行政經費者又經查照部電發交諮議局議决呈覆應俟審查就緒再行咨明館部酌核辦理至四年預算案轉瞬卽届應辦之期並已飭局先期查造免誤部限一釐定地方稅章程查前經度支部奏准將國家稅地方稅同時釐定以上年爲調查年限本年爲釐定年限業已遵照部電詳辨性質劃分種類列表送部核辦一省城商埠各級審判廳限年内一律成立查審判應辦事宜早經妥爲籌備推檢書記各項人員均分别照章考取錄用省城高等成都府地方及成華兩縣初級審判檢察各廳已於上年十一月初一日開廳重慶府地方及巴縣初級審判檢察各廳亦於十二月初一日開廳其省城模範監獄早興工建築一俟工竣即當開辦一推廣廳州縣簡易識字學墪川省前經奏報此項學塾已成立者一千六百二十六處並聲明注重改良私塾以期普及嗣檄提學使劉嘉琛通飭各屬將上年下届辦理情形詳報查考現據各廳州縣先後報到八十九屬合計就原有學堂附設者一千三百一十四塾學生二萬二千四百二十一名就祠廟公所特設者七百六十四塾學生一萬四千二百一十三名其改良私塾遵照三年簡易科辦理者四千六百八十三塾學生六萬三千六百八十四名遵照四年簡易科辦理者四千八百二十一塾學生七萬三千九百零五名此外各廳州縣原報已開辦者七百五十餘塾尙未據將學生人數及改良私塾學生數目查明申覆刻已嚴催赶報並分飭視學員認眞考察翼收實效一廳州縣巡警限年内一律完備查川省一百四十四廳州縣前奏報巡警完備者共計一百三十餘屬其宜賓縣等十餘屬續據調查實已一律完備鄉鎭巡警提前籌辦者前經奏明有成都縣等二十五處現又據簡州等十六州縣將所轄鄉鎭巡警禀報籌辦當可次第觀成至川江水道巡警早已具備規模刻正力加整頓俾水陸互相維繫警務日起有功以上各項或按程辦理或先事綢繆並騖兼營未敢稍涉延誤惟議院縮期開設此後定限愈迫事務愈繁精神不徹以初終要政卽難期美備臣爾巽締造於前幸能樹斯基礎臣人文成規繼踵益當勉策將來總期急起直追計時收效仰副朝廷孜孜求治有加無已之至意所有臣爾巽上年任内籌備憲政情形臣人文到護任後覆核無異各緣由除分咨查照外謹合詞恭摺具陳伏乞皇上聖鑒再此摺由臣人文主稿會同臣爾巽辦理合併聲明謹奏宣統二年二月初五日奉硃批該衙門知道欽此 
[御史胡思敬奏新政擾亂天下請密籌善策摺（三）（續）]  
　　天下君子少而小人多一省之大設一督撫以監臨之尙不盡得人而理一州縣之繁設一二佐貳以輔其不及尙不許擅受詞訟今顧假地方紳士以自治之權彼良善者力怯勢孤安能脫穎而出其被選而爲會長充議員者不過二三刁紳劣監而已平時把持鄉曲魚肉閭里已無善全安置之法一日得所藉手縱無數虎狼於山林使奮其距角爪牙擇肥而噬民其有倖免者乎世之盛也上下等威秩然各安其分地方如可自治則安用朝廷爲也臣觀近日設施一縣之中有商會有農會有敎育會有自治會無賴混跡其間函電交馳隠然如一敵國諮議局甫立而湖南局紳便欲擁载藩司傾去巡撫而奪其位王靈安在紀綱蕩然此速亡之道五也以上各端是皆明白大騐昭著於天下問之老成人知之問之婦孺知之非敢飾詞公聳聖聽其臣愚見之所未及與夫知之而不暇言言之而不敢瀆者均在聖明洞鑒之中仰維朝廷力行新政原以圖富圖强圖存而不料轉以速貧速亂速亡今天下貧已甚矣亂已形矣及其未亡而力謀補救事猶未晚蓋新政有可行者有不可行者有絀於物力不能不緩 
 
 

Page 27

 
 
行者有城於方隅可以治一國不可以治天下者有限於民情土俗外國行之而安中國效之而大擾者應請飭下各部院大臣各省督撫將臣摺指陳各節詳議得失以候聖裁無藝之征則亟罷之冗濫之官則亟裁之紛更之政則亟除之天下安危在此一舉臣言如有虚飾甘受斧鉞之誅謹席藁待罪闕下臨秦不勝嗚咽謹奏（完） 
來件 
[旅滬寗波同鄉會暫定章程]  
　　第一章總綱 
　　第一節定名 
　　第一條本會爲寗屬一廳五縣旅滬同鄉組織面成定名曰旅滬寗波回鄉會 
　　第二節宗旨 
　　第二條本會以敦厚鄭誼圖謀公益爲宗旨 
　　第三節責任 
　　第三條責任分七欵如左（一）調查事件由本會會員會友之報告與非會員會友之事件而經本會會員會友介紹者調查之及政治上社會上一時發生之事件關係重要須調查其實在情形者（二）研究方法如補助敎育方法農工商　擴充方法及政治上社會上一時發生之事件關係重要須研究其利害得失而定應付之方法者（三）表示意見 
就研究所得者表示其意見陳述之於政府及地方官吏通告之於各圑體或個人（四）報告事實就調查所得者報告其事實於政府乂各圑體或個人（四）報告事實就調查所得者報告其事實於政府又各圑體或個人 
　　以上三四兩欵之規定應陳述及報告之意見事實須得會長之認可或由職員會會　經職員出席者三分之二以上之公决方得陳述或報告（五）勉行　舉凡關於慈善事業之類就本會力所能及者直接舉辦之或就各圑體乂個人所舉辦者協助之（六）聨合圑體與同鄉非同鄉在滬各圑體交通情誼並爲原籍各圑體及旅居海内外同鄉各圑體之策　機關就本會力所能及者得受其委託辦理事務（七）保衛鄉人凡鄉人有寃抑受誣因而損害身體名譽財産經本會調查確實者設法援助之 
　　第二章會員及會友 
　　第一節資格 
　　第四條同鄉人具備左例資格者爲本會會員（一）年在二十歲以上者（二）現無破産處分及以不法行爲被人控訴審判得實者（三）有會員或會友之介紹經會長許可者 
　　第五條同鄉人具備左例資格省爲本會會以（一）年在十六歲以上者（二）同前條二項（三）同前條三項 
　　第六條同鄉人居住原籍或他府他省他　與本會有贊助之關係者亦可依前二條之規定爲本會會員會友（未完） 
小說 
[言情小說投海孤兒(十六)]  
　　踰此事之二日。弗倫富士果舉白雷姆臥具。移諸密室之中。白雷姆知死運臨矣。雖心至惴慄。顧乃無敢抵抗。自念何術足以脫死。思之弗得。則吞聲哭其死母。徹夜失眠。至於明日。則兩目之腫。乃如胡桃。弗倫富士見之怒曰。小狗。汝哭耶。白雷姆戰慄言曰。無無無之。幸爸爸恕我。吾昨夜目乃奇痛。弗倫富士不語。怒目懾之。白雷姆大震而奔。趨入寢室。痴立有頃。斗起一念曰。吾爸爸存日。愛找甚摯。嬷嬷亦鍾愛無倫。父母之恩。直同天地。彼時不以爲意。視若固有。今乃不料一身罹於樊網之中。不能自脫於死且咽涙强呼他人爲父。困厄至於極地矣。吾之一身生。於世界之中。乃無有幾微之生趣。不如自蹈於海。棄生命於一擲。較爲直截。或者吾死之後能覓得爸爸嬷嬷於天上。則爲樂至矣。讀吾書者。當知白雷姆僅爲十歲之小兒。腦中安有如是之思想。蓋白雷姆者。輾轉於千災百難之中。楚酷備當。艱難洊歷。腦中之思想。直爲境地窒逼而出。苟以紈袴子弟。當白雷姆之年歲。直不知人世間有困難之境。矧欲其慷慨就死耶。 
　　時爲一千八百七十九年之十月三十號。律師喬佛利排苛。坐於　字房中。大怒不可止。立而言曰。可殺。兹事吾乃無術。然事可疑也。蓋是日之午。弗倫富士偕乃德迭克司至律師許。言白雷姆於清晨之七時。失足墜海死矣。律師聞白雷姆死。知事至可疑。白雷姆决爲弗倫富士謀害。顧律師念雖如是。乃不能揭舉謀害之證據。乃德迭克司又從而證之。矢言親覩其事。無隙可抵。律師出其沈重之音吐。語此二人曰。君輩謂白雷姆失足墜海。然則白雷姆之屍安在。弗倫富士曰。今日風盛。海中之波濤大湧。屍乃弗獲。律師曰。然則君輩安知其必死。或遇拯而生。亦正未可定。弗倫富士曰。今日風濤至惡。即平日習泅之壯夫。亦無敢輕於一試。矧一素不習泅之孺子。安能保其生命。吾固不能决其必死。然君亦豈能决其必生。律師曰。然則惟有懸賞募獲其尸耳。屍不能得。吾終不承其死。果君以爲死者。請舉其證據示我。弗倫富士聞之。噤不能答。遂與律師商定。登報懸賞。募獲白雷姆之尸弗倫富士悻悻而出律師目送其行則力指之曰汝爲獰狗乃敢謀害白雷姆必有一日吾盡發其覆爲此孺子復仇 
來函 
[方唯一君來函]  
　　前閱貴報十一十二兩日所登告白有資政院議員之腐敗一則末署崑新不平人方還昨日到滬詢知此項告白係祺陞棧主送登查祺陞棧主盛寶親籍隸青浦僑居上海曾於止月底因童王訟事與熊柱文專誠來崑一日到方還家說及該事方還以並嫡之說斷斷不可爲熊盛遂去自後童王之議合議離方還遂未嘗置喙可以詢之王氏之公親至縣中提辦童姓本因接有熊菊生州牧之信此時緩提縣中疑熊信或僞事誠有之方還何從干預乃盛寶新爲鬼爲蜮竟敢冒稱崑新不平人誣衊方還得賄自應澈底追究除禀會審公廨外敬請貴報登入來函一門質之公衆方還敬啓 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
