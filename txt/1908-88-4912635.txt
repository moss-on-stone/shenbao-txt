# 1908 - 88 - 4912635

 

Page 1

 
 
   
 
 

Page 2

 
 
H>第一張第二版 [ 
上諭 
[三月初二日奉]  
　　上諭近日京城銀價仍未甚平固因於銅元之充斥亦由於私票之煩多現在業經飭令各廠銅元暫行停鑄而私票仍漫無限制奸商但知牟利並無實在銅元任意開寫錢票片紙架空爲害更甚若不設法整頓恐銀價終無平減之日著責成順天府迅即詳定章程嚴立限制除本非錢業一律禁止出票外必須準該鋪實存銅元之數定其出票之多寡倘再架空出票取巧害民擾亂市面定當從重罰辦並著民政部步軍統領衙門協力查其錢業所出紙票認眞整頓母得任其朦混抗違以肅圜法而利民生欽此 
　　上諭前倉塲侍郎劉恩溥由翰林洊升卿貳迭掌文衡克勤厥職嗣在倉場侍郎任内開缺另候簡用茲聞溘逝軫念殊深加恩著照侍郎例賜恤任内一切處分悉予開復應得恤典着該衙門查例具奏欽此　　上諭此次驗看之進士館畢業學員翰林院庶吉士胡嗣瑗著授職編修欽此 
　　上諭馮汝騤奏查明浙江各屬田禾被灾請將應征地漕等項分别蠲緩一摺上年浙江杭州等屬田禾自夏徂秋被旱被虫復遭淫雨致成灾歉及歷年沙淤石積尚未墾竣各田地塘若將應征地漕照常征收民力實有未逮加恩著照所請所有富陽等八縣並台州衛成灾十分民屯各田地仁和等三十一州縣及嘉台二衛所歉收民屯學沙牧各田地與富陽寺十三縣及衢所沙淤石積各田地塘應征光緒三十三年分地丁等項正耗錢糧漕白等項米石暨學租銀两分别蠲免緩征其被灾各縣衞蠲免銀米各灾户已輸在官者准其流抵次年新賦至秋收減色之鄞縣等廳縣及杭嚴衞杭所與被灾歉淤沙各廳州縣衞所未完各年舊欠暨原緩带徵地漕各銀米均著遞緩一年徵收以紓民 
力該撫即按照单開各廳州縣田地塘項畝分别應蠲應銀緩錢米石各細數刋刻謄黄徧行曉諭務使實惠均霑母任吏胥舞弊用副朝廷軫念民艱至意餘著照所議辦理該部知道單二件併發欽此 
[初三日奉]  
　　上諭錫良奏查明庸劣不職各員請旨懲處一摺前署雲南永北直隷廳同知請補彌勒縣知縣候補知縣楊國棟任性欺罔膽大離奇著卽行革職鄧川州知州曾廣誾才識昏庸治理茫昧著勒令休致新興州知州崇勛才具平常政事庸闇著即開缺廣通縣知縣沈宗傅才尚有爲行多悖謬著開缺勒令回籍按察司經歷石宸鼎委查要案瞻徇宕延著開缺以府經歷降選鄧川州吏目米澣不顧行檢著即行革職餘著照所議辦理該部知道欽此 
[宮門抄]  
三月初二日召見軍機吳同甲 
又初三日召見軍機肅王袁樹勛趙秉鈞 
代諭 
[蘇路開曾後對於各股東之解釋（來稿二續）]  
丙之言日。代表入京。爲世界之怪象。殆資此輩終南捷徑焉耳。是説也。吾嘗疑之。公司曾據以詰代表。代表復電。指誓以自白。則亦已矣而銷金鑠骨。舉以加之我數千萬股東之代表。我股東不自察虚實。遽以道路之言相責難。虚耶實耶。代表之將來。吾不敢言。亦不必言論目前則斷然其爲虚者也。吾嘗謂古今中外。只有兩種人物。中行不得見。其一種則狂狷是。不狂不狷。則患得患失之鄙夫是。代表不得爲中行代表寗即爲鄙夫乎。未被舉爲代表以前。我股東視之數人者何若。與處與游。殆亦狂狷之流。亞也乃。一自被舉爲代表。而我股東視之。直等於鄙夫。且之數人者均無一而非鄙夫。然則我股東又曷爲舉之。此又非爲代表辯護也。我股東既舉代表則。代表之稱責與否。皆股東之責。又從而爲之辭。擠代表於無可。容足之地位。即無異擠我股東於無可容足之地位也。而今而後。狂者益 
 
 
 

Page 3

 
 
放浪而不肯任事。狷者益佼潔而不敢仕事。其任事者必轉屬之無非無刺之鄕愿。夫愿者其貌。而鄙者其心也。鄕愿之謂鄙夫也。此正政府利用此閹然媚世。而藉以離間吾合衆之心志者也。夫人民與政府直接。三代以上。往往而有。如舜之闢門疇咨。盤庚之誕吿有衆。周禮之詢國危國遷。春秋之朝其國人。皆爲直接之明證。自秦以専制愚黔首。腹非偶語有禁。民氣抑塞。殆數千年今。蘇浙公司。公推代表。到部磋議。較之以一紙空文。仰君門呼籲者。已大不同。人民直接政府之根荄。將於此復茁。其果不稱職歟。豈特空言排擊而已。若其無他。我股東人民當寳愛此代表之名義。增重此代表之價値。使人民對於政府永永有此直接。漸鞏固於監督政。府之實力。是亦歷史上之榮譽。而非有阿好於個人也。此當解釋者三也。以上三者。爲股東所最注意之處。就個人之意解釋之。不敢謂必有當。然。反是則如甲已丙三説。皆足以聳廣坐之觀聽。而求之事實。則皆以消滅。爲激烈者也。夫激烈主義。吾國經傳。界説亦甚明。匹夫匹婦爲溝壑之諒。而君子不取焉者。以消滅爲激烈也項。羽不忍烏江之敗。以爲無面目見江東父老。而輕於一死。適資豎兒富貴之具。拿破崙於國破身禽之餘。潛回舊都。收拾餘燼决。一死門鬥。功雖不竟。名震全球。蓋激烈主義。實急進派所持之作用。並非援此自戕而歸於盡。不然人之戕我者。亦至矣。及今不早圖。身家性命廬墓子孫尚不知在何所。故我股東我人民今日所處地位。實有進而無退。置之死地而或可以生。置之亡地而或可以存。况並不至於死且亡。徒激烈爲消滅之語。此正外人利用以墟我蘇浙兩省鐵路者也。至於公司内容。應如何重新組織。路綫建築。應如何確定規畫。監察公司辦事員者董事局查帳員。監察董事查帳者則我衆股東也。查照商律。股東有所調查。均明定秩序。辦事員不得阻止。社會之異於官塲者在此。但平日之調查。及會埸之發議。既皆有秩序之可循而。猶一二不慊人意之舉動。出現於衆目睽睽之地。此固無可解釋之價値。而亦衆股東所惄然不安者也 
專電 
[電一（北京）]  
　　東督徐世昌等奏美國退還賠欵已見明文即向美國抵借二千萬奉旨着照所請該部知道 
[電二（北京）]  
　　御史俾壽奏西北陸軍關繫重要請簡專員前往奉旨該部議奏 
[電三（北京）]  
　　廷寄鹿傳霖查辦山西叅案迅速覆奏 
[電四（）北京]  
　　度支部議覆江督奏請代收免保等項常捐展限一年奉旨 
依議 
[電五（北京）]  
　　袁大化奏卸藩篆井以父年八十患病請假半月奉旨准 
[電六（杭州）]  
　　浙路保存會今日（初三日）開會舉定胡煥爲正會長俞寰澄爲副長待股東開會後决議進行方法 
緊要新聞 
[寗軍槍斃平民案近聞蘇州]  
　　三十五標一營寗軍在夏家橋槍斃平民一案迭紀前報茲聞撫憲委姚昌頤至該處查勘情形後已於前日回省禀復陳中丞復飭姚令馳赴崑山會同崑新兩縣提集人証會訊確情江督端午帥亦已電咨中丞飭將該營管带楊耀南以及帮带隊官等一併撤差俟縣委會訊後解赴寗垣訊辦一面札飭蘇松鎭總兵兼陸軍九標統領徐紹楨及十八協司令部吳錫永來蘇查辦已於初一日到省謁見陳撫詳詢一切 
按江督派徐統領查辦此案已見前報 
[山東認購津浦路債電文濟南]  
　　郵傳部電請直魯蘇三省認購津浦路債山東認一百萬兩直蘇各認五十萬兩均見前報茲又得魯撫覆電照錄如左 
　　北京郵傳部鈞鑒洪馬電敬悉東省近年庫款奇絀紳商亦鮮殷富之家招股殊非易事惟津浦債票關係大局不能不竭力措辦現集衆籌商擬購票一百萬兩先向各商號借欵候撥再由官紳設法售票陸績歸墊果能收款踴躍則此後該公司績售債票尚可多購乞照復呂大臣轉復兩公司廷斌叩養印 
[學部通電廷試游學生日期北京]  
　　學部分電各省督撫云本部奏請欽定廷試日期一摺奉旨著於四月初六日考試欽此所有本部兩次考試之游學畢業生請飭從速來京報考學部寢印 
 
 

Page 4

 
 
[督批會匪供詞南京]  
　　江寗府許太守星璧提訊會匪鄭先聲業已錄供具禀督憲奉批云查該犯鄭先聲係北洋訪聞着匪與江西拿拘正法之蕭克昌係屬同黨訊據供稱先入西華山會繼到東京復又聽從投入逆匪孫汶設立之同盟會内查閲所立願單字句甚爲悖逆至云創設死勇會未成何以所擬條約時常携带在身顯係狡供避罪此等一再入會之徒雖據稱情願投誠自効改邪歸正殊難遽信現在各處地方不靖匪黨繁滋若不遇案嚴懲殊無以昭炯戒應即飭由該府督同局員復提該犯鄭先聲悉心研訊務得確情另行議擬禀辦供單附後 
　　鄭先聲供湖南長沙縣人年四十三歲父母俱故弟兄两人兄已逝世家有一妻一女庚寅年蒙湖南學院錄取人庠辛卯奉辦會典館輿圖招充測繪生承辦衡桂两府輿圖歷壬辰迄癸已六月吿竣秋闈後蒙送入两湖學堂肄業甲午改入自强學堂算學科未蒙送京都同文館十月因事開缺丙申赴甘肅投營後又在平凉縣　理書啓丁酉陕西糧道創辦遊藝學堂招生入幕兼辦武威軍文案戊戍五月回里已亥本擬仍赴陕西因病中止庚辛壬三年在鄉課讀癸卯充長沙小學堂敎習秋間湖南組織第一女學堂學生之妻湯氏在堂敎習學生實任調查其時黃厪武在明德學堂敎習兼任女墊義務學生之認識黃厪武實自此始甲辰與同邑諸人組織長沙民立第一中學堂乙已辦理衡州府梅崗高等小學堂丙午充醴陵縣淥江中學堂算學敎習不意三月有地痞王褔良犯案供扳學生爲哥弟會頭目其時學生正在淥江幸學務處知學生向不荒唐通知暫避危險學生擬赴東京適黃州府城内擬辦高等小學堂招學生前往担任敎習閏四月到黃州後以學堂未成七月到上海九月起程東渡西十一月入文學院學生崇拜管仲以其不爲一姓之奴隸子紏既死桓公可輔則輔之學生受孔子戒孔子許與管氏即知孔子並不主張君權後來善學孔子者惟孟子故昔人有詩云朝廷尙有周天子口口聲聲説王齊學生前年五月在上海介紹鄧孟碩仇錫昌入大陸山會是不錯的該會頭目係葛聯丞綠學生從前入西華山會故知會中底蘊彼時亦欲借會以自重藉可歆動東京諸人鄧孟碩既入在陸山會即勸葛聯丞聯絡清洪理三帮鄧允以二千元給葛爲運動之資葛聯丞並立有担任字據惟此欵鄧孟碩允認在孫汶處取交後得孫函謂　旨不合以票會皆下流社會中人盡係子女玉帛及帝王思想同盟會中不可夾入此義欵未寄到孫函並言内地楊子江流域不可驟發係在西人勢力範圍内恐起交涉必須在廣東惠潮一带入手故孫汶先赴瓜哇運動商會以爲基礎爪哇本康梁勢力範圍及孫至瓜哇以能操英語又因乾隆時荷蘭殺中國僑庽之民常時中國以係化外頑民不隸版圍置之不理孫汶籍此演説鼓動人心附從者衆故孫勢現勝於康梁開有學堂二十三處其堂内用國學會講義及有民報者即是孫汶所組織的有新民叢報者即是康梁所組織孫洨以瓜哇離中國太遠故在東京設立機關部其會長係黃厪武劉蓮生專主偵探内地消息以爲實行部先道並羅致會員實行部會長即孫汶孫又係同盟會全部總理該會上海支會長聞係江蘇朱某學生並未謀面凡入同盟會　　　　　　　　　　　 
者必先立願晝其書式係（立願書某省某府某縣人今願入此盟共同恊力驅除韃虜恢復中華建立民國平均地權有渝此盟明神殛之）等語學生初到東京因鄧孟碩允寄之二千元未到責備黃厪武失信因與不睦思欲獨樹一幟憶及湘中曾創死勇會未成序文條約有人抄寄東京學生遂擬用此東名另行組織圑體當時邀周升果入會周係同盟會員吿知黃厪武黃後到學生處婉言既係姻親又屬同鄉何必反對因邀學生入同盟會學生遂消去死勇會念頭所有死勇會條約一抄本棄置在網籃内久不介意去年春夏之交有朱孟亷到東拜訪之葛聯丞致意學生復道及大陸山事學生遂信其與葛聯丞相厚爲之招待並知朱孟亷本係長江一带會黨頭目曾在醴陵刦獄頗有聲名朱到東京未久黃厪武等即接到醴陵人鄺若谷的信知朱係偵探員時學生並不疑朱極爲辦護旋朱託學生校勘演題中學代數敎科書酬學生以一月伙食費十餘元稔知學生在東京經濟困難前年學生家内由湘中監督陳樹藩带洋一百元未會带到朱勸學生回國探索學生以南方報及順天時報曾載有學生爲長江一带首領勾結會匪之語謡諑可畏不敢返國朱孟　云到　不出租界沿途不登岸一直回湖諒無妨碍並助學生由東至滬川資到滬後復赠四元其時學生在東窘廹難支遂同内渡先訂冩德國公司船票以房艙已满改乘鎭安輪船上船後朱復言有吳嘉榜致書與渠並洋二百元以其兄吳嘉興本係鳥匪招降後又復圖變欲聯絡東京同盟會以自衛設内地風聲不好即逃至東京可得人招待學生以其無非子女玉帛思想本不願接應朱孟亷再三説項謂吳饒有資財但得學生認是東京黨友吳即贈送數百金並許分二百金學生當即應允初五日到滬住泰安棧後移庽級陞棧初七日朱吿學生云　勇會的條約抄本在學生網監内尋出藏入襪統内已带來滬學生當時怪他不應带來朱答以擬創一會因難製序文見死勇會序文甚佳故带回想照抄的學生見此本已入朱手説亦無益朱又言有蔡姓名炳文係伊所立會中派在上海當紅旗的連日在滬用度均蔡供給阧學生在死勇會抄本上代冩蔡炳名字學生本想及時回湘因朱孟亷挽留待吳興到滬與學生見而他可以借此騙得錢文再走當日下午朱約學生到一品香大菜館有一人入座朱云即吳嘉興之弟吳嘉榜與學生寒暄數語朱與其人談及同盟會勢力如何擴張購買軍火不費吹灰之力一味大言並云有大批軍火在吳姓處惜不得來等語學生亦從旁漫應朱又言吳嘉興初八日可到初九日再會於日各散及至初八日朱孟亷忽云葛聯丞在太古碼頭以上金利源候學生有事相商並呌蔡炳文引學生前往甫至碼頭即被拿獲學生看東京在會各學生不過沾染言諭自由好談革命習氣全是思想並不能實行其認眞辦理會事者不過十餘人如黃厪武劉蓮生章炳麟吳吼生張溥泉凌子和王姓廣東人魯姓湖北人均不知名其餘均普通會員凡入同盟會者必到東三個月始准爲會員又六個月如有願担任職務者始准爲職員學生到東後因黃厪武曉得學生組織死勇會與他反對要勸學生入同盟會遂破例未及三個月列入會員前年入内地組織團體調查時情者首孫少候次楊卓林後又有一楊姓忘其名携會中洋三百元内渡抵滬後流連花柳染瘡而歸後因孫汶注意瓜哇决意不從楊子江流域入手又因民報不能暢銷經濟不足遂無人更入内地運動從前運動軍隊者湖南爲寗星　湖北爲胡鍈四川爲鄧孟碩南京即孫少候楊卓林學生未進過陸軍學堂無渾動軍隊資格此次回國並無别意惟不應入同盟會現已知錯情願投誠自效改邪歸正求恩成全是實 
[五誌辰丸案結後之狀况]  
　　自治會開會詳情上月二十五日粤商自治會開特别大會先期刋派傳單布告要求速開國會並振興商務宗旨均紀前報茲悉是日到會者甚多頗形擁擠十二句鐘先由仇春榮張崧雲李鉄堯黃儆孟等演説痛陳政府腐敗至我國人受此凌辱同胞務須共担國家義務奮志做人以雪此恥鼓掌之聲不絕是時人已塞滿會埸後到者皆不得入附近各街途爲之斷會埸頗形哄動隨由陳惠普登臺痛哭大呼日今日我國被人欺侮至於此極若同胞尙不知耻實與禽獸何異全體開聲悲憤次言各報載有袁世凱派唐紹儀回粤查辦之説鄙人與李戒欺愿與俱死亦所不惜諸君總要忍辱圖强與中國爭氣鼓掌之聲較前尤甚次由徐君勉陳儀侃演説詳述日人畜謀併吞中國已非一日各宜猛醒並言日人最知愛國國人皆用本國貨爲榮或有用外國物件者衆皆不齒我同胞當以日本爲法尤當要求速開國會天下一心以盡監督政府之義務次由陳蔭農發揮國耻之意義力勸勿可暴動次馮覺芸何恒齊等十餘人次第演説會外亦多團聚分頭演説均以知耻忍辱振興實業爲勸勉並戒切勿暴動鼓掌不輟兩點鐘摇鈴開會公推陳惠普主席宣佈議案五條（已見昨報）茲將决詞錄下（一）宣讀一句拍掌一次（二）衆贊成（三）衆議速電中外聯盟要求務逹目的（四）衆决議今日中國非速設 
 
 

Page 5

 
 
海軍不能自立如允設議院立即舉行海軍捐義捐不足即因地科派以該地方捐科若干即舉議員若干（五）衆議由七十二行担任卽日集股立刻建設不二價大貨塲舉辦各實業議畢主席起言今日同胞被外人欺侮已極將來財産生命亦同歸於盡今幸民氣未死急宜結大團體集大資本爲中國爭氣如係中國人請速認股衆皆贊成隨紛紛索取筆紙認股大有爭先恐後之勢不旋踵已集股數十萬决定三月初二日開收股份並舉定陳惠普陳章甫陳香隣郭仙舟黎侶棠羅少翺等二十七日往佛山二十八日往梧州組織一齊發起是日雖異常擁擠而會塲内外均皆肅靜毫無喧囂積習云 
　　佛山定期舉行國恥紀念會佛山各行商於二十七日在佛山戲院開國恥紀念大會已由粤商自治會舉員前往赴會 
　　粤京官勸弗暴動聞同鄉京官於二十二日有電致警保局略言二辰丸案外部與日使屢駁初議由粤官與日领會訊繼議請第三國公斷惟日政府堅以撤旗爲辱以起卸爲無據以有照爲非私運相持不下遲恐日用强權奪回該船乃與日使妥訂禁運軍火專章以杜後患故先將此案了結務勸同鄉遵守文明切勿暴動 
　　自治會復雪梨華僑電雪梨中華會館鑒電悉調查市面確已實行速開紀念誓雪國恥自治會陳惠普等敬 
[江浙防匪彙開]  
　　預備督辦行轅近日松地謡傳有瑞督辦將次出轅親巡各境之説現官塲議借東門外錢紳家花園爲督辦行轅惟尙未有確實消息也 
　　限拿執法官寃殺蕭艙長之執法官懋肇元挈眷逃逸屢紀前報茲開蘇撫陳筱帥嚴飭督練公所原保官某某二觀察限半月獲案觀察等遂飭人四處偵緝初一日在上海將懋之胞弟尋獲解省着押交肇元到案始准開釋 
　　南匯縣請兵不准南匯縣王念袓大令以義城地方仍有匪徒滋擾因飛禀瑞方伯請派營兵協同剿辦方伯批略云查松江各屬現已派撥水陸各軍前往駐紮然衹能扼要防剿不能零星分佈致兵力過單轉難得力該縣義城地方匪徒滋擾既經該縣會營往拿不難弋獲嚴懲何必請兵應即會督紳董將團練事宜迅速與辦先清内訌外匪自亦不敢遽至也 
　　嚴查浦東梟匪滬提右營萬參戎現因查得浦東浦灘一带及北蔡鎭龍王廟等處時有梟匪出没即飭撥派師船數號駛往駐防並飭該處汛弁随時認眞查緝 
[工部局限閉租界烟館辦法]  
　　初一日工部局董事常會議照本年納税西人大會第七條决議將租界烟館自西七月一號即華六月初三日起减少四分之一當經税務管理員及總巡官將所議辦法報告 
　　此次减少煙館其最要主意即爲將來全數閉歇之結果而警務委員亦均同心一意謂所有烟館當不論等級同時减去四分之一今次進行之第一著將所有煙館分别地段列表調查表如下 
每月各等烟館繳捐數目 
　　　　　　　　　　　　　五元以下者　　　五元至三十元者　　三十元以上者 
租界中央　南京路以北　　　　一一四　　　　二○　　　　　　　　　八 
　　　　　南京路以南　　　　六○六　　　　七四　　　　　　　　二三 
租界北部　北四川路以東　　　　五五　　　　一○　　　　　　　　　○ 
　　　　　北四川路以西　　　一六八　　　　一○　　　　　　　　　○ 
租界東部　茂海路以東　　　　　四七　　　　　二　　　　　　　　　○ 
　　　　　茂海路以西　　　　一四四　　　　一二　　　　　　　　　○ 
租界西部　靜安寺路以北　　　一○八　　　　　八　　　　　　　　　○ 
　　　　　靜安寺路以南　　　　二六　　　　　二　　　　　　　　　○ 
總數　　　　　　　　　　一二六八　　　一三八　　　　　　　　三一 
右表所列之數統合計之得一千四百三十七家即今租界各等烟館之總數分作十二組每組各以抽籤法淘汰之 
　　定三月十八日下午二句鐘爲開筒之期届時在大馬　市塲當衆舉行華人當有代表之人當場察視其名姓随後宣佈 
凡在二月二十九日捐領執照之各煙館不准添加燈數如違則立即吊銷執照 
　　此次實行減少當另以華文曉諭大衆俾各煙館主得早日預備閉歇事宜譯字林報 
[西報譯要]  
　　日俄競爭滿洲之治理權字林報初二日東京電云近日傳述美國對於俄國在哈爾賓鐵道附近施行治理權曾有抗爭之舉與日本頗有關係蓋近今日俄條約上曾有互相承認在滿洲鐵道地段向有治理權故也東京官吏謂東清鐵路條約第七欵曾許俄國在此地域内有完全之治理權故美國之抗爭殊屬無効云 
　　英人認購津浦債劵之踴躍文匯報初二日倫敦電云津浦鐵路債欵在倫敦招募已逾原額此欵中政府所需提用之數甚巨 
　　美國對滿政策又初二日倫敦電云華盛頓電稱哈爾賓美領事斐萱所持之政策（即昨報祇認中國官吏之語）將實行于南滿洲此舉雖非日人所喜然歐州各國與遠東有利益之關係者當必贊助美國云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[鄂督奏設地方自治局片]  
　　再光緒三十三年八月二十三日欽奉懿旨著民政部妥擬自治章程通飭各省擇地依次試辦等因欽此欽遵在案查地方自治爲立憲之基礎其關係爲最重其事務爲最繁茲於湖北省城設立全省地方自治局委湖北布政使李岷琛爲總辦並遴委曾習法政志趣正大之員充任坐辦參事分設編制調查文牘總務四科並附設調查員養成會以期探訪精確足爲草案之依據又恐將來編成制度未能實行復於法政學堂附設自治研究班分飭各府廳州縣選送循謹明逹之士紳來省入學與之講演各國地方自治制度及組織方法畢業後即派往本地分設傳習所必使人人抱自治之思想具自治之資格守自治之制度然後行之而無弊至該局開辦經費銀五千兩又預算常年經費銀二萬六千兩應在司庫動支作正開銷其開辦簡章飭由該局擬定暫行仍俟民政部頒發自治章程後依次籌辦除將簡章咨送憲政編查館及民政部外所有創辦湖北全省地方自治局緣由謹附片具陳伏乞聖鑒謹奏光緖三十四年二月二十二日奉硃批該衙門知道欽此 
[又奏設諮議局片]  
　　再光緖三十三年九月十三日欽奉懿旨著各省督撫均在省會速設諮議局愼選公正明逹官紳創辦其事即由各屬合格紳民公舉賢能作爲該局議員等因欽此旋准憲政編查館及資政院先後電咨催設局所伋候擬定詳細章程頒行等因各在案奴才遵於湖北省城設立諮議局創辦所該局關係地方行政興革事宜必須實缺司道府縣恊同辦理方無阻礙茲委湖北布政使李岷琛爲總辦並遴委曾習法政志趣正大之員分任坐辦参事所有選舉議員及職掌權限自應俟頒發詳細章程後舉行惟分畫選舉區域各省情形不同應令先行籌畫以爲預備除將該局簡章咨送憲政編查館及資政院外所有設立諮議局創辦所緣由謹附片奏陳伏祈聖監謹奏光緒三十四年二月二十二日奉硃批該衙門知道欽此 
[又奏設調查局片]  
　　再憲政編查館請飭各省設立調查局經奉懿旨通飭欽遵在案原奏章程内開調查局設總辦一人又分設編制統計兩科各設科長一人每科分三股每股設委員一人或二三人又設庶務處派委員二人司一切雜務辦法至爲詳密湖北自應遵章辦理當於省城裁缺糧道衙門設調查局一所並經附片奏請以翰林院編修陳敬第爲該局總辦奉硃批著照所請該衙門知道欽此該局統計事項並札飭司道及府廳州縣各衙門添設統計處選派委員就該管事項分别列表彙送該局惟查尙有重要局所亦有專管事件應行調查擬於總督署内設一統計處綜核其事以補原章所不及該局編制事項亦經札飭府廳州縣就近派員調查惟調查各員非有法政資格者不可現在法政學堂同時成立地方自治局亦附設調查員養成會二三年後即以此項人員由該局派赴調查庶可一氣貫注至該局開辦經費銀二千兩常年經費預計需銀二萬兩應在司庫動支作正開銷所有設立調查局緣由謹附片具陳伏祈聖鋻謹奏光緖三十四年二月二十二日奉硃批該衙門知道欽此 
　　按鄂督此奏共一摺三片。其摺爲籌辦法政學堂情形已節錄前報三片即此 
分類新開政界 
[鄂督飭設棲流習藝所武昌]  
　　已革知府李畹日前條陳棲流習藝所辦法趙次帥大爲嘉賞上月二十四日已札飭提刑司速將棲流習藝所遵照舉辦章程如下（一經費）一善後局提欵一千串一籤捐局提欵一千串一住户至大者每家至多不過二百文至小者每家不過二十文一各善堂每存欵一千者提捐一百（一辦法）窮人壯而有力者令習泥木匠各粗工廢而能用者令習縫工並修補軍營工廠諸工人 
 
 

Page 11

 
 
破衣（一稽查）以警察各局爲稽查如街途見有乞丐者無論老幼殘廢均收入所内其殘廢無力之極無用以縫工錢經養（一經理）各善堂抽出善董經理（一住址）就舊有之房基擴充 
[商會研究印花税問題常州]  
　　常州商會因奉部飭開辦印花税以代土膏捐誠恐實行印花税後土膏捐仍不停辦或將此欵移作别用仍不舉辦要政特具公函分寄蘇省各商會研究對付之法（巾） 
[禀請籌欵造建監獄蘇州]  
　　太平洲同知李司馬前晋以監獄急須勘估建造惟需欵甚鉅一時無可籌措具禀請示並請即將安港司巡檢移駐廳側兼理司獄事務經蘇臬朱廉訪轉移蘇藩司查明庫儲間欵項下有無欵項可撥核復辦理（禾） 
[釐金改用四聯票安慶]  
　　皖省牙厘總局擬改刋四聯大票凡遇商人完釐塡給正副票兩紙札飭鹽河大通二卡認眞稽查遇有磁器船下駛在安慶起缷貨物者即由鹽河卡將統捐副票驗明裁截收存若由鹽河下駛者歸大通卡驗明裁截收存均由各該卡按月彙繳本局核對繳驗以期互相稽考刻已詳陳撫憲批准矣（女） 
[不准紳士禀留吳令蘇州]  
　　吳江紳士錢崇威等投各憲轅禀留縣令劉有光當經藩憲瑞莘儒方伯批示云劉令有光有任一年平日政聲若何姑不具論至劉洪順妄拿商民一案雖由劉洪順鹵莽在先而地方官所司何事該令審明確情尙久覊不釋以致　斃且後仍由劉弁檢舉該令拜不先行禀揭似此玩視民命咎無可辭已詳院撤任與劉洪順一併查辦不能獨爲該令寛也（禾） 
交涉 
[日僧傳敎最近交涉廣州]  
　查封黃岡日本敎堂一案經惠潮嘉道吳道洋務局梁道與日領事交涉迄未就緖近開吳梁兩道查悉日僧所租敎堂地方確有窩匪情事碍難揭封日領事亦已承認惟要求由官結地爲日僧傳敎之所吳道以日僧至内地傳敎條約上並無明文現在尙未許可云（耳） 
[火油公司不納釐金之交涉廣東]  
　　日前美商三逹火油公司金蔑小輪由廣州載運火水並蠟前赴德慶都城銷售並未請領税單駛經後瀝河口兩廠又不報釐該廠員等當即據情禀由張督劄行廣州美領事轉飭該公司遵章辦理昨准該領事覆稱本總領事查金蔑載運火水等前經肇慶都城因未在三水先納子口厘税自應到該二處停泊時完釐惟該處並無釐廠故不納釐税本總領事非欲金蔑免納釐税衹欲美貨與别項洋貨同佔一體利益而已張督接此當即駁覆略謂查洋貨運入内地須在通商口岸完納内地子口半税若未經領有内地税單無論所到之處有無釐卡沿途均應逢關納税遇卡抽釐係屬一定辦法此次金蔑小輪載運火水等物前在德慶都城内地銷售既未領有半税單而沿途經過河口後瀝各廠　不報釐實屬有違條約照章本應究罰以示懲警今僅飭令補完河口後瀝釐金已屬通融辦理現文所稱肇慶都城二處並無釐廠無庸完釐等語殊屬誤會又謂請飭今該洋行迅將前運火水等物之釐金尅日前赴河口後瀝兩釐廠分别補檄（夫） 
軍界 
[硤鎭紳士請留標營常駐杭州]  
　　杭府據海寗硤石鎭紳士吳昌祺等禀略謂上年九月匪勢猖集蒙撥武林軍到硤彈壓匪纔北颺前次州屬民亂匪徒屢圖乘發本標兵駐硤匪乃改刦袁花然硤鎭商業較盛匪向注目與各鎭相去不過二三十里港汊紛歧四通八逹硤鎭位居總匯西至省城北至嘉興匪徒必由之路現在大兵兜剿時候硤鎭如果久駐重兵一則可以屏蔽省城一則可以爲嘉郡各鄉之策應請在本鎭東山擇地蓋造全隊營房并就近闢有操場特依地界繪圖呈請札飭標兵全隊常年駐紮所有建營經費估洋三千元均由鎭紳設法籌措待各處匪風稍靖後仍聽調遣未知能否邀准（之） 
[砲兵編練營隊之計畫廣東]  
　　粤省督練公所近因擬練砲兵兩營己將新徴各兵次第編列學兵隊敎練砲操各事現時所定敎練砲操辦法係以山砲爲主而野砲副之每砲兵一排配以山砲五六尊野砲一二尊每營須配山砲數十尊合共應配山砲野砲共約百尊現暫就己有之山砲野砲操習各項砲戰法其餘俟各項新砲運齊編列營隊再行匀分配置以便實行練用巳經按照議定辦法詳明大憲照辦矣（夫） 
[禀請撥兵駐防湖南]  
　　湘省沅江縣士紳夏用康等以該縣八字哨地境遼闊非多駐營兵不足以資巡緝日前特具禀兵備處請准撥哨移駐業由該處批飭中路巡妨第四隧鄧管带會商地方官體察情形再行酌撥（敏） 
[松府添募親兵松江]  
　　松府戚太自接鹽捕分統後事務殷　需人佐理近查有候補知縣張令壽椿習於軍事爰即委充鹽捕中營幫带另募親兵八名四名歸府署四名歸帮带專充奔走之役（月） 
[吳協統回寗南京]  
　　十八恊統領吳統統領於上月二十五日回寗晉謁督帥面禀要公然其主意實爲祝壽來也（乎） 
[乍浦都統定期赴任浙江]  
　　新簡乍浦都統文都護翰日前電致杭省駐防各屬員定於三月初三日到浦任事（而） 
學務 
[方言學堂招攷法文學生廣東]  
　　粤省提學司日前出示云接兩廣方言學堂監督陳咨開竊照本學堂法文學生只有四十餘人而法文一項爲中國與各國往來公牘所必用較之别國語言文字尤爲重要查本學堂現聘法文敎員高第盎合同原訂每日授課五小時令只令敎授一班時間尙有餘閒擬添招法文一班令其兼敎現擬自二月二十五日起至三月初五日止爲報名時期初六日攷試三月内開學等語前來除照復外合行出示招考爲此示仰兩廣舉貢生監及外省學生人等一體知悉（又） 
[提抽畝捐充作學欵安慶]  
　　涇縣地方興學欵絀經該邑舒紳鴻 
 
 

Page 12

 
 
翊等具禀該縣略謂向章花户完征每田一畝付給册書規費三五斤不等現擬酌定四斤爲額除給册書原稻二斤外餘無論稻價漲跌以每斤十文爲准每年以縣境民田計之約收四千數百串文除解府中學堂經費洋二千元外餘作縣學專欵現經該縣據情詳請皖撫查考（友） 
[派員輪收學務禀詞武昌]  
　　鄂省高澤畬學使以各屬學界時有揑名誣控情事特詳定收禀准駁章程凡遞禀者均須蓋用圖章延人保證按日派六課人員輪流親收以昭覈實業已牌示週知並通飭各屬一體遵照（生） 
[惠寗女學之停辦南京]  
　　惠寗第二女學前因辦理腐敗端督擬行裁撤嗣經旅寗某學堂監督某君緩頰其事乃寖等情已誌前報茲又悉督憲已札飭惠寗停辦所有學生乃二百元官欵歸併旅寗女學不知是何原因也（十） 
[札委小學敎員武昌]  
　　鄂提學高澤畬學使現委留日師範畢業生張廷揚暨支郡師範畢業生宋袓坤承懿三君充當高等小學敎員開日内即當分别下札（音） 
實業 
[桂省礦務大概情形廣西]  
　　桂省礦務現辦者五處一南丹錫礦一百色煤礦一富川錫礦一富賀煤礦一貴縣銀礦南丹錫礦由龍觀察招商承辦集股本五萬兩自丙午冬開辦迄今漸著成效百色煤礦爲官商合辦之局資本有限無大起色亦不至於虧折富川錫礦累經商人禀辦類皆無大資本辦理亦不得法以致旋辦旋停自周觀察接辦創設寳亨公司漸有起色探聞辦法係在白沙設一公司准士人領牌挖砂日得若干歸公司收買公司並未雇工開採目前出砂甚旺擬再擴充富賀煤礦自張礦師履勘之後收回官辦核定撥出公欵五十萬兩委胡太尊銘槃總理其事聞該礦先歸商人開採已越十年每年報効邊餉五百金十年以來並無短欠商人贏利歲約萬金礦苗之旺可揣而得但運道稍難非修河不爲功現聞該礦已於新正初二日開工先挖富界之大嶺煤礦兩口正隆因木料不足僅挖深四丈零曾見炭引一片風隆已深十丈有奇已現炭引三尺多寛再攻深入當知底蘊大嶺東邊安設鑽機於二十九日開工賀界天堂嶺亦擬二月初開鑿小井此數處確探的實則有把握始興工大舉濬河一節業已履勘春水方滋此時尙未能施工貴縣銀礦已詳前報由新商朱文博曹有成接辦甫經礦政局核准將來有無成效殊難懸揣 
[桂林議設商會廣西]  
　　旅桂粤商商業研究社社員徐仁初陳理卿羅善齋劉建侯發起創設商會於二月十五日遍請旅桂各省商家在廣東新館籌議是日到者數百人徐仁初演説謂桂林商務日形冷淡若不力圖振興固結團體今後商界情形何堪設想欲求振興商務非成立商會不可諸公以爲如何衆贊成請速成立陳理卿略謂成立商會非一人之力所能勝望諸公襄助爲理然萬事非財不舉尤以籌欵爲第一要義預算會中經費每年需銀三千兩籌欵之法有三宗一認股一認股收息一常年籤捐請諸公决定衆决定常年籤捐陳君又謂經費既已决定請各街商店舉定代表肩任籤捐但籤捐之法年自二月以上計若富商大賈則須量力多捐庶於事有濟現已舉定九街代表向各街籤捐其餘尙有各街行商未到會者俟下届開會時續舉（壽） 
雜記 
[商學界之衝突杭州]  
　　杭州焦營巷粉坊主林某家計頗近與仁和江靜如及孫馬諸君組織一三育小學堂江君自爲校長旋因堂中購辦儀器等物約需銀三百兩江即向林某借貸林不允江遂反唇相詰並率領多人至林姓逼令謝罪現林運動某紳决計與江爲難（乎） 
[拿獲假冒職官首犯南京]  
　　金陵巡警總局派弁在鎭江拿獲僞造印札假冒職官之首犯金士元就近解交丹徒縣收押禀奉江督端午帥以該犯金士元係積慣訟棍又係此案首犯情節重大應即解寗交江寗府提同林全泰等質訊究辦務須選派妥人小心押解勿稍疎虞（蘇） 
[會議禁阻彩票之爲難漢口]  
　　旅漢粤人侯某向掛德國商旗開辦洋貨彩票已歷多年殊與湖北籤捐彩票銷路有礙迭經地方官示禁不准在華界銷售在案現聞該商仍將此項彩票托人售賣鄂督趙次帥爰即札飭漢關道巡警道籤捐局會同籌議阻止桑馮鄒三觀察奉文後已會商數次迄無禁止善法（今） 
[清談]  
　　借欵風潮未定時。某代表自京回。悉此案眞相者。曾日。此事非外人之咎。非江浙人民之咎。亦非今日外部之咎。記者曾莫測其咎究在何人 
　　今日路事已定。追思往事。不免耿耿。股東咎。代表之專。擅代表日我不任咎。自有當其咎者在代。表咎公司之隠匿。公司日我不任咎自有當其咎者在。國民咎股東之放弃。股東日我不任咎。自有當其咎者在。然則其咎究在何人。又令人莫測 
　　記者日。已往之咎。不必問矣。願代表願公司。願股東。各力負責任。盡心補救。以維路事。以免後來之咎。斯可矣。口舌之爭。無謂也。 
[雜著（來稿）（三）（續）]  
　　鷄嗚狗吠相聞　　　酉年戍年生者行　　　　　　　　　　拇戰令　　　　　　 
故以羊易牛　　　　　丑年未年生者以　　　　　　　　　　杯交換飮執其兩端　　　　　　子年生者飲驅虎　　　　　　　　寅年生者飲兎者　　　　　　　　卯年生者飲蛇龍居之　　　　　　辰年已年生者飲問馬　　　　　　　　午年生者飲申由如　　　　　　　中年生者飲放啄　　　　　　　　亥年生者飲洋洋乎　　　　　　　喜談洋務者飲東夷之人也　　　　　習東語或東洋裝　　　　　　　　　　者飲西夷之人也　　　　　習西文或西洋裝　　　　　　　　　　者飲乘桴浮於海　　　　　曾出洋者飲予豈好辦哉　　　　　剪辮者飲不知足而爲屢　　　　穿皮靴者飲攷踵　　　　　　　　家中婦女放足者　　　　　　　　　　飲不待父母之　　　　　　自由結婚者飲命媒約之言 
　　　　　　　　　　（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[偵探小説奈何天一名身外身（八）]  
　　電燈照雪蘭之面。媚嫵絶倫。與安息約尼同登此舞台之上。出其生平跳 
舞之技。以應檯上披霞諾之節奏。安息約尼之跳舞至精。旋轉如風若花片之飛舞。剽疾可喜而此時之佐克喬治。見安息約尼。與雪蘭海倫之狀。態以爲此少年男子。必爲雪蘭之情人無疑。乃大怒。挾氣而喘。不復能顧跳舞之合拍與否。倉皇之頃。足賤发友之裙幅。立踣於地。女友亦隨之而蹶。此女友見佐克忽現如此之醜態。大窘急欲起立。一足甫起。而裙幅猶在佐克之身下。佐克方從地上。撑拄欲起。此女友者。曳其裙幅。又俯仆而下佐克受此女友之波及。復顚於地。觀者掩口而笑。佐克大慚。約三分鐘許。兩人乃跟蹌起立。此女友者。深怨佐克之鹵莽。口中喃喃者良久。不知作何語。佐克佯作不解立遁。 
　　安息約尼者。霍脱約尼之子。世襲科白倫堡之公爵者也霍。脱約尼襲爵以後。任倫敦之警察大臣。至爲全國之人士所重。安息約尼年至十八。在倫敦之皇家學堂卒業。得有正式畢業文憑。顧安息約尼不善操業。而天然之性格。乃至與偵探相近。最喜研究疑難不决之鉅案。日夜窮其理想。以求美滿之効果。至於不飮不食。不言不笑。必來得案内之事實乃。已曾爲霍脱力破銀行僞幣之一案。十五小時之頃。人贓全獲。自此之後。倫敦之宵小。無不知有安息。約尼之名。安息亦兀然自喜。霍脱約尼見其子辦案之能力至精。則大喜。事無大小。凡有疑難之重案。悉以資之安息約尼。而安息約尼之名譽。遂充沛於倫敦之全境。 
　　霍脱欲爲其子訂婚。安息乃力格其議。謂男女結婚。關係一生之福。充吾之意者。必偶一年事相等。而婉妙無倫之。女子。苟有一絲一毫之不合。而委曲强就者。吾一生之幸福休矣。霍脱至愛其子。且聞安息之言。至覺有理乃不之强。顧安息馳驟於交際社會之間者數年。女子輩之相識者。殆以千計然無一人當安息之意。自在伯爵邸中。得一覩雪蘭之面。心胞之内。若受有絶大之刺激。目光之視線。注於雪蘭之一身。覺此女子者。丰態至美。都麗無儔。直一上界之天使。自念倫敦城市之中。乃有此姽嫿之女子。一時至不能忍。力趨而前。欲執雪蘭之腕。繼見雪蘭之待已。至有情愫。狂喜不可復制。心中愛情之苗。鬱勃而出。自念此女子者。殆即吾一生幸福之主宰矣 
本埠新聞要事 
[烟館私賣燈吃之新禁令]  
　　上海縣李大令昨日發出吿示略謂奉道憲梁札開照得限禁烟館爲實行禁烟下手切實辦法自欽奉明詔以來所有道屬内地煙館勒限上年五月十二日一律閉歇其有限外違禁私開者房屋充公煙具燒燬人予提究久已懸爲厲禁瑞升道慮各屬奉行不力致爲租界西人藉口又復三令五申派員密查在案茲聞各屬城鄉仍有不肖頑民私設偸賣情弊禁令將成虚設殊屬不成事體且現屆西人年會提議租界禁烟事宜將視我國禁烟之進步如何以爲發表意見之凖若不嚴定懲勸章程將内地偸賣之弊一律肅清何以使外人觀感收合力掃除之効應即責成州縣督同地方紳董一體嚴密稽查如有以上私賣情弊立將該户房屋發封召變充公并將其人提案究懲不稍寛貸其由他人舉發破獲者無論軍民准予充公房價内酌提三成給賞如或屋係租借該房主知情不爲檢舉併予一體辦理限文到日出示曉諭周知總期賞罰分明咸知儆勸札縣遵照辦理等因到縣奉此除會同紳董嚴密稽查外合行出示曉諭爲此示仰軍民諸色人等一體知悉自示之後如有違禁開燈私賣一經查明定將房屋召變充公並將私賣之人提案究懲不稍寛貸如由他人舉發破獲定於發封房屋充公價内酌提三成給賞以示激勸倘敢知情不報或房主隠不檢舉察出併干嚴究不貨其各遵照母違特示 
[查明日商購花之誣]  
　　日商蔭山又吉前控平湖陳源興號主陳汝增不交定花一案曾由滬道移請杭嘉湖道札行平湖縣查提陳汝增解歸上海英廨訊追在案茲由平湖商會禀陳滬道略謂此事係由上海英廨書吏畢端甫在路拾得陳源興空白發票一張揑塡定花勾串日商誣控希圖訛詐實無日商蔭山又吉定花之事請飭英廨迅將畢端甫解送平湖縣訊究等情昨由梁觀察札行英公廨寳讞員核明辦理 
[不准官輪带貨漏税]  
　　江督查悉鈞和兵輪舵工夾带貨物偸漏釐税已飭提究懲在案惟嗣後南洋各兵輪如奉公差經過關卡概行停輪候驗以防夾带爰於日前分别移行長江提督及江南船塢蕯軍門等轉諭各官輪一體遵照如再私带貨物惟各該官輪管駕是問並飭各關卡一體稽查 
[租界携械須知]  
　　領袖領事日前照會滬道嗣後如有華兵携带軍械槍砲等件經過租界者必先期知照領事核給執照以便放行現由梁觀察轉移滬防各營及警察總局一體查照 
 
 

Page 19

 
 
[警局夫役現又剔新用舊]  
　　城内一路一區巡警中局游正巡官牌示云城内清道路燈原用夫役毎日街道衹打掃一次路燈衹揩擦一次是以巡警總局汪觀察亟欲改良撤去原委歸併本局辦理故將舊夫一律撤盡剔舊更新另在北市招選清道夫五十名燈夫二十名夫頭五名分派本城東南西北中五區就近管理加給工價常川駐局以便隨時號召打掃燃黠較爲妥善業經准照派往各區遵示辦理該夫役等從未受過約束一經督飭均以挑運不力燃點不熟畏難求去紛紛告退兩日以來致使垃圾諸多未除燈頭燒毀即滅茲擬仍用原夫暫行分辦另招得力夫役陸續抽換約十日内外即可部署妥當爾居民人等愼勿妄起猜疑可也 
[驗收河工改期]  
　　浦東華漕澾馬家浜莊家溝河工刻已告竣禀知道縣兩憲請爲驗收茲梁觀察札委改過局委員姚殿卿明府下鄉會同河工董事謝有山朱福田兩君驗收本定初三日渡浦適値天雨不果俟天晴下鄉會驗 
[引翔港盗案]  
　　前晚十二句餘鐘有口操江北口音之盗匪二十餘人各持手槍刀械擁至引翔港西首鄉民王柏忠家用石破門入内砍破柏忠頭顱並刀傷柏忠之兄手臂刧去金戒衣物呼嘯而去王姓投報楊樹浦捕房捕頭即飭包探王阿巧與八十三號西探協同中西各捕前住兜拿亦未緝獲捕頭飭將受傷人先送同仁醫院醫治 
瑣事 
[城内]  
　　凶手領回○余靄三毆斃陶小弟一案經縣訊實解省秋審奉諭監候在案前日晚堂本縣李大令飭傳余吳氏姑媳及余　三到案略詰數語即諭余　三交伊母領回管束尸父陶云峯供稱兒子被毆斃命小的與寡媳受苦不堪務求伸寃大令日監候罪犯有母老丁單得從寬典之明交所請應不准行至於爾媳度日艱難本縣可以送堂守節也　　凶手保釋○浦東碼頭巡丁陳阿根前爲毆傷總巡局巡長朱燮堯巡士易建候等四人會經縣令訊實收押在案刻有人出爲解勸貼償巡長等傷費由局長禀明李大令請爲免究大令准將陳阿根保釋 
　　坆屋限遷○陸雲山控陸福星等不遷公地一案亦經李大令覆訊雲山供漕河涇地方同族公地現賣於洋人福星等坆既不遷屋亦不讓求追福星等供新坆方始購得日内即可遷葬至住屋求請寛限四個月大令判具結限遷 
　　錢債銷案○穆蘭芳控商和尙不付會洋由縣訊究穆供此案已有人理勸先還洋五十元餘出期票求恩銷案大令准各具切結銷案 
　　官事○海運滬錫局總辦沈鳳韶飭丁到道請假五天民立中學堂校董蘇本炎東城學校總董葉逹到道禀見 
[南市]  
　　商團選舉○南市商團公會昨日爲選舉正副會長之期午後三時各會友畢集操場道縣各官亦先復到場監視選舉舉定正會長一人副會長二人評議員幹事員書記員等共計二十三人 
　　巡長到差○總工程局南區副巡長出差後由區長商由局董及警務長議舉張某承乏昨已上差 
　　偶粗心將過作功○總工程局裁判所昨發硃諭略謂偵探李文祥不諳事理本應斥革姑寛著記大功一次以示鼓勵旋由偵探長禀明正裁判孫明府請示明究係記功抑記過以便轉知該探隨時留意明府查知實係悞過爲功業已另示發給 
　圖大利棄車失貨○水利局丁前獲某車夫車運江糖鷄毛形迹可疑向問棄車而逸禀明局員報知上海縣李大令昨奉大令將贓物移送總工程局請查失主認領 
　　是妻非妻尙有証據○西區前解申瑞良被蔡老妹指匿逃妻王氏奉判由尋交媒証在案茲申禀稱原媒徐波琴已身故尙有蔡　泉遠出未歸惟表兄金秋濤當時借助洋六十元並目覩立據之事今投質証孫明府復訊時蔡尤狡不承認判送縣訊理 
　　荐氏佔氏等忘舊情○周陳氏前由張杏林代荐帮傭後又姦佔給予洋六元近日氏已叧居張邀往不允向之討還洋銀口角由巡士送案陳叅軍判候查明再訊 
　　爭强受罰○南區解車夫楊錦堂被坐客范記道王友生因爭價口角互毆受傷陳叅軍判范罰洋两元給予醫傷 
[閘北]  
　　巡士犯淫○四路一區警局巡士魏嘉林因姦佔小工蘇阿二之妻王氏昨奉巡警總局裁判員孫大令提訊蘇供家居閘北去冬巡士魏嘉林每出夜差必带舊竹笆到小的家焚笆取暖乘間與妻私姘前日小的回家撞見扭至分局巡官反將小的斥釋王氏亦竟捲物與魏偕逃後同友人顏二至鐵路尋獲復投該分局控告巡官又反將小的之友笞責四百板今由叔父投控憲案求恩澈究顏二供與蘇相同訊之魏嘉林及蘇妻王氏一味狡賴不認大令判蘇開　魏與王氏等分别收押候再提訊核辦 
[英租界]  
　　限期交銀○英商怡和洋行控同興協木作主顧根記等欠洋松價銀一案昨午寳讞員會同英巴副領事覆訊原告延高易律師上堂稱顧等六人欠銀二千餘两請追顧根記朱鑑廷延禮明律師蔡晋順林小炳延担文律師各到堂辯駁中西官判顧根記朱鑑廷各交妥保限一月各繳銀一千两餘人各交保出外帮同理處 
　　　產償銀○李承　控劉漢卿抛賣梯砂賠累銀二千五百两一案前晚亦奉刺史提訊劉供詞含混刺史判劉還押着變產歸償如違嚴究 
　　造屋虧銀○沈德泰李惠記陳崇富等互控造屋虧银一案前晚亦奉刺史提訊三人供詞各執刺史詳查商會復函應由李德泰還沈德泰銀二千两判李還押交銀開釋 
　　押限交洋○王一琴控張盤林借洋不還前晚亦奉刺史傳同見証土墨卿到案研訊王一琴供被欠洋二百元本利不交請追張供求恩寛限料理刺史判張押限交洋開釋 
　　拍賣抵欠○德商捷成洋行前控華商協棸豐號主邵笠豐定貨不出經公廨讞員准將發封在案現德師副領事函請拍賣作抵寳讞員准飭廨役協探啓封檢交魯意斯摩洋人拍賣作抵 
　　着交賠銀○三麻子即沈毛毛串同姚土生顧銀寳李桂林將荳渣掉換長豐號荳油經該行夥陳梅報捕查獲解廨訊判送縣交價在案昨由水巡捕解請復訊襄讞王大令判交水巡捕房带回著交賠銀到案再核 
　　火警罰洋○譚廷幹住居英租界英華街前晚十一黠餘鐘起火當即撲滅捕房飭一百零一號西探協同華探蔣文彬前往查得譚保有險銀一千二百两傳案請究王襄讞與西官會訊判罰洋十元 
　　攙水牛乳○施阿榮牛攙水由工部局查悉解訊襄讞王大令判罰洋一百元充公　　嗎啡藥針○陳阿四打嗎啡藥水針由工部局西人查獲解究中西官訊判送棲流所醫治 
　　拐女○婦人陳潘氏控朱肇清誘拐伊女昨晨由探解究襄讞員王肇之大令與英郭繙譯會訊朱不認拐判押候查明於下禮拜一再訊 
　　匿單○胡炳泉因串匿朱靄人田單被控訊押捕房在案昨又解究經中西官訊判交洋一百五十元人銀兩保出外料理 
　　家事曖昧○　民金銀和控王阿妹吞沒田單金飾一案前晚當經襄讞員王松承刺史提訊金供妻死後王即吞沒田單金飾請究王供金與小的伯母嫌識伯母死後有存洋一千二百元各分其半並不吞沒田單金飾況叔父王連甫當時亦在場目覩請察刺史判王交保邀同王連甫到案再訊 
　　馬車撞倒○昨午後聘白爾十九號電車駛至南京路五雲日昇樓左近將某姓馬車 
 
 

Page 20

 
 
撞倒幸未傷人 
　　公堂瑣案彚誌○英商錦隆洋行控沈其昌定貨不出昨晨由探傳案五襄讞判交保訂期會訊洋人控侍者馬瑞林行兇由探解究據馬供係向洋人索取工資中西官判馬交保應少工資若干自向洋東核算洋人控王雲龍胡閙由探傳案官諭飭交保訂期會訊過犯李阿五遞解復來由探拘獲解究判押三月 
　　竊案彚誌○洋人控李少松竊青鉛由探查獲解究中西官訊明判押两禮拜朱寳善控浦招甫竊錦燭扞陸利收贓由探一併解究官判浦押七天陸交保開釋贓交朱領回陳順龍竊唐善卿衣物中西官訊得陳先在法界犯案判送法公堂懲辦周榮海竊會春生衣物由探解訊周不認竊官判押候查明於下禮拜一再訊陳華生竊沈淮高衣服官訊判押捕房三月上海縣派差楊德押送竊犯顧銀寳姚土生到廨總捕房飭二百零三號華捕協同押送 
[美租界]  
　　小流氓沿途傷人○五百零九號落華差捕前晚行經北永祥里被流氓多人扭住兇毆刃傷肩背手臂等六處當即禀明捕頭飭送同仁醫院求治並着各包探緝兇究辦 
　　瘋狗○一百號西捕前晚巡至密勒路見一犬似有瘋狀將木棍擊斃回報捕頭飭送工部局衛生西醫處驗明核奪 
　　斃女○吳淞路一千三百八十二號某姓女年二十餘歲於前日病斃鄰人疑爲天花恐遭傳染報由捕房飭探查辦 
　　貪小利私製僞戳○人力車主石福鴻私製號頭僞戳被包探翁松林查知昨已拘入捕房押候送究 
　　想發財行竊銀票○粤人吳阿其疑同居韋兆南行竊銀票衣物報由捕房拘候查明核辦 
[法租界]  
　　攙清水私售牛乳○顧金福未領工部局執照私售和水牛乳爲宰牲公司獸醫生查知拘送公堂據供牛奶棚係韓咸林所開又將韓傳訊判一併押查在案茲經包探查得韓前開永興牛奶棚今已閉歇原處地址租與顧接開惟牛奶瓶之蓋仍用永興牌號迹近隠戳昨日解訊两造仍互相推諉聶司馬判各罰洋二十元以儆 
　　借英洋索追利錢○地保石瑞卿前欠開逹律師洋五百九十元控經公堂判限年内先還一半餘限今正元宵理楚在案石於昨日將洋交案原吿領洋後又稱石逾限月餘應認償利洋二十一元請追聶司馬得禀判石交原保著再交洋二十一元違干押交 
　　一千銀兩○倪瑞卿前代徐檾記作頭爲中向大昌洋行西人借銀一千两言定今正歸還茲因逾期不理控追公堂昨日倪延開逹律師投案代稱倪因徐未曾收到造屋價銀以致悞期須請寛限俟倪邀同原主前往料理中西官准予所請如不理楚於禮拜一堂期訊核 
　　一羣小竊○探解竊洋烟脂之陳生福竊銀表之陸阿福偷衣服之楊九和竊碼頭白糖之胡阿洪并陳毛慶龔阿金丘阿富等至案請訊楊陳等俱認竊求宥聶司馬判陳陸等各枷十四天餘人各押三天 
國外新開 
[俄使盜用公欵]  
　　初二日柏林電云前駐高麗俄使白佛魯近被人具控謂日俄戰爭時串通前駐上海俄國軍務經理員談西拿有盜用公欵情事 
[英太子將訪法總統]  
　　初二日柏林電云英國威爾斯皇太子將往謁法總統福雷利斯 
[德普招募公債]  
　　初三日倫敦電云得柏林消息謂德國與普魯士所招募之公債十二兆零五十萬磅與二十兆磅計四釐起息債券價每百現收九十九零十分之五云 
[德國海軍政策]  
　　　初三日倫敦電云德王現已抵意國之亞屈朗土德王聞新定之海軍政策已經議院探納特發電向海軍大臣推辟芝道賀並召該大臣入普魯土上議院爲議員以寵榮之 
[法擬舉行大赦]  
　　初二日巴黎電云法國議院因鑒於南方種葡萄業之恐慌故擬舉行大赦惟謀叛之職官與反對軍政黨人不在其列 
[馬基頓革新問題]  
　　初二日倫敦電云路　訪員探得俄英兩國　　 
對於馬基頓改革之議現方交換意見如是則兩國之議或可融和以成一有効之改革政略以上譯文匯報 
來稿 
[常州商務分會致各團體函]  
　　會長大人閣下謹啓者度支部奏辦印花税則以抵洋土兩藥税釐垷已欽奉諭旨准辦在案奏摺章程去歲早見報章本年正月下旬敝邑武進陽湖兩縣備文照會敝分會並將度支部咨蘇撫憲文及撫台札文並原奏章程照送到會辦理等因敝分會案此舉爲實行禁煙起見則此頒行税則國民當深表同情蓋禁煙雖屢奉明詔實行而土税膏捐非經停止則事事牽掣終無實行禁煙之一日然土税膏捐政府均有正當之開支苟非另籌欵項相抵則事在兩難終無停止之一日今既以此抵彼國課既不致困難禁煙可從此實行毒害蠲除自强有望雖絞吾民之膏血亦所不恤况此區區之印花税則乎然竊有所疑不能自已請爲陳之夫土税膏捐有用之於中央政府者有用之於各省政府者其爲何種用欵及每歲所收之捐税以抵支出之用贏絀若何此主權操之於政府民間均不深悉此次印花税發行其始固木必驟能踴躍行之久而所入之税必能有餘於昔日之土税膏捐可斷言也政府之興辦何種事業以及籌辦何種捐税向不商之於國民及至捐已實行則前此雖指定興辦甲事而忽焉移作乙事之用往往不免雖失信於民在所不恤吾於是有所疑有所懼不能不求解决之方竊謂印花税辦成倘以之開支他項而土税膏捐仍不裁撤將若何印花税辦成而較從前之土税膏捐爲有餘則此有餘之欵將若何由前之説則禁烟不能實行毒害既無由消除徒使國民多一重負荷且十年之限轉瞬即屆英人索償更可危險由後之説則印花税雖實行抵代土膏捐税而有餘之欵不爲撙節則以吾民膏血徒揮霍於無何有之鄉警吿各團體必與政府約印花税不能移作他用要求各團體調查已前之土税膏捐年有若干並調查此後之印花税年得若干一俟印花税足以抵數則土税膏捐立時停止一俟印花税較已前之土税膏捐爲有餘則以之預定興辦何種要政如此則政府之信用成而國民之天責盡不然者烟害未除吾民又重擔負政府失信他日將一事不可爲昭信股票其前車也質之愛國之君子以爲如何敬請台安常州商務分會頓首 
　　右稿甫成忽覩報載度支部近又咨行江督以近來新政頻興所需經费待支甚急應請飭屬迅將應辦印花税則即速實行籌議辦理以資挹注云云果爾則何以解於籌抵土税膏捐之説耶 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
[短篇小説譎術（來稿）]  
　　正欲驚呼。則一中年婦人。自牀後出日。君家頗待汝可出矣。女欲審視昨所怪行之地。並彈琴女。婦日。無庸。行彼路頗遠。不如逕在此登車可也。乃　　　　　 
挾至帪後。别得一梯。梯盡得樓。中間屢登屢降。良久。始出一門。則已有馬路中矣。見路旁一馬車。婦指日。汝登此車。可矣。來時之車已歸。不可得也。女不審何故。姑登車行。良久至家。方下車。回視車。則已去。頗覺可怪入門。則家中人。若甚驚者。已而父出。亟問日。阿嬌。汝尙無恙乎。女日。我坐失睡。歸稍。遲無他恙也。父日。無隠。吾爲汝幾壞腦。汝今歸幸甚。吾雖失三萬磅。不惜也。女怪日。女初未用父一文錢。此如何語。父爽然日。怪矣。汝視劇之夜。汝竟夜不歸家中已甚惶駭。舉室爲不寗。次早。忽郵局來一汝親自。簽名之函。言爲歹人所算。欲置諸死地。若欲免之。非許重金不可。並言如與歹人議給貲之信。則收信之人。須置名耶侖布。其書置某處郵局中。必可得。余不得已。許以重金。翌日。又得汝函。言彼黨必欲得三萬磅。否則不免。現已在地牢中。語甚慘急。余不暇多計較。乃即覆函允許旋又得汝函言伊黨今早派一面有黑痣之人。至某處取金。候汝車過某處。其人即自去。余如其言今早遣人持金磅票。至其處。則黑痣之人。已先在。乃持金與之。不五分鐘。見汝已坐車過。其人一見。即脱帽告别而去。余方喜汝之歸。不暇他問。不意被此圈套也。女聞言。初甚驚異已而始悟聽琴時。所聞之香。必是迷人之香。然不解親筆之簽字。如何得之。父即取三函與觀。視之。果　　　　　　　　　　　 
與已。簽字無别。再四尋思。始憶前臨臥時。所寫之信。不是叧一種油黑墨水。故得以移印他函。至其熟睡之久。必是所飲之酒中。有安眠藥水材料。而睡中移住小屋。蓋即謂其家爲地牢也。然意父不捐此巨金。則匪人必又有别法。故祇得聽之。惟御者是否串通。則未能明晣。詢諸其家。亦言數日不歸。又數日。某處報捕房言空屋。忽有一尸。格侖命人視之。果是御者。格侖又遣人至摩。登薩街。偏爲訪查。竟不得其蹝跡。次年五月。女在馬車中。忽覩一婦人。似即前送已之中年婦人。甫欲呼詢。而車行方驟。瞬息之間已不可見矣。 
譯件 
[譯俄政府第二次保和會通文]  
　　爲照會事照得本政府查一千八百九十九年第一次保和會會議之各大綱悉以仁愛爲宗旨是爲該會倡議所自始今應將此宗旨重加擴張特邀請各國擬開第二次保和會又復竭力添邀入會之國冀多於前咨之數茲幸一律復允足證各國以此仁舉有關寰宇之利害咸願協力共濟艱危以臻美善伏念第一次保和會會畢同會諸君莫不以此會之成立非俟試辦有效文化大張再行會議不足以竟其事功今查該會最要之結果係設立常川公斷衙門聚各國之公法專家斷國際之是非曲直其和解公斷條約内之派員查究各節於辦理公斷之案尤爲著重業經各國公法專家遵照歷辦頗著成效惟查得其中尙有未盡周妥之處應會議改良者即如公斷時應用何國文字爲准此層亦當公同訂定免致日後事多轇轕他如約中派員查究多項均須商議改良又查第一次保和會訂定之陸地戰例條約内有各條尙應會議從詳訂明以免誤會又查海戰條例各國互異多有不能一律者此次似宜明訂專條俾戰國權利與局外國權利兩不相悖此爲第二次保和會會議之要點至會中舉行商議各節僅關歷年考得之件而於限止水陸兵額諸端概置不論本政府現擬商議節目如下 
一　會商改良和解公斷條約第三章派員查究及第四章第二節設立　　常川公斷衙門各條款 
二　西一千八百九十九年陸地戰例各條欵如開戰並局外權利各節　　應會議補訂以臻完善又西一千八百九十九年聲明文件内一件　　年限已滿亟宜會商接續 
三　議訂水戰條例新約其大要如下一水軍艦隊攻擊口岸城市村　　莊安設水雷等事一商船改充戰艦一海面戰國私產一開　　戰之後商船之在敵國或在局外國口岸者其停泊時刻之寛限　　一海面局外國應享權利應盡義務卽如明定詳列各種禁止品及　　戰國兵艦在局外國口岸章程局外國商船被戰國擒獲不得已而　　將該商船擊沈條欵一此次議訂新約内應叙明有關陸地戰例　　各條規一律推廣行之於水戰 
四　西千八百九十九年訂定推廣一千八百六十四年八月二十二號　　日來弗原議行之於水戰條約此次應會議補訂以期盡善 
除以上各節外至於國家政務或條約訂明之事或不在此次各政府議允各節目内一切事宜仍應查照一千八百九十九年會章不歸公會辦理本政府查此次所開之置略即或爲諸國所允從然開會之時彼此質疑辦難仍不妨各抒所見即商議各節之次序或前或後並所商各節何者可訂爲專條何者可添入原約作爲附欵亦均聽會中酌定並不預爲設限抑本政府於擬此節略之時尤側重第一次保和會所立各願如局外權利戰國海面私產攻擊海口城市諸事業已盡力添入深盻各政府於此次所開節略内有以推見本政府微忱並仰體各文明國惓惓於大公無私一視同仁之至意本大臣奉本國政府之命將以上所陳一一代逹於貴政府至第二次保和公會仍在和都海牙舉行會期約定於西七月望後和政府亦以此日期爲宜爲此備文照會貴政府酌核辦理並乞見復施行須至照會者 
 
 

Page 27

 
 
   
 
 

Page 28

 
 
   
 
