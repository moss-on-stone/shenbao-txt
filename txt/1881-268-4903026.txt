# 1881 - 268 - 4903026

 

Page 1

 
 
[新書出售] [  本館主啓]  
　　鄧君文濱楚梅隱逸士也著有醒睡錄一書編成十卷以天塢世運人事人物鬼神分覆所紀崑　本朝之事自　祖宗謨烈以至灾祲休祥之跡　　動慷之異無所不有兼收並蓄直足備輪軒之採披覽之餘或令人驚心動魄或令人感歡長言蓋意寫勸懲而尤能使現者忘倦宜醒睡名也其寫未經付梓本舘得之亟爲排印以公同好茲巳印成於本月初七日出書訂成六本計價洋三角五分正幸希賜朝爲說 
[禁臺基說爲杭州近事述原]  
　　數年之前滬上官憲示禁臺基閱者譁然以爲二字得未曾有至於唱上海竹枝嗣者有煌煌憲語禁臺基兩字綠何入示辭之句屈指將及十年海濵風氣日趨靡曼行屍走肉之徒歡場蹀躞亦旣司空見慣恬不知羞而臺基二字竟成爲口頭神不若從前之駭詫矣顧風氣愈下敗類愈多公堂禁令置若岡聞非犯案庭前不能究其鬼蜮仗倆雖日日示禁而此風辛不司戢何也以其門巷委項雜處小家白日旣無破綻卽深宵幽會怨曠往來而親旋鄰居隨口指認包探巡捕亦覺無可如何是以懲合雖嚴而犯者實侵也然以爲此等風氯惟上海爲之緣其地甚繁華車轍馬跡住來深夜歌臺舞榭呌囂遴旦故蠅營狗茍當流易於溷跡耳若別處賊黃昏人靜擊柝相聞迢遞六街家家閉戶安得容此等人蹤跡使之爲撮合山哉乃近日杭州竟有此風業經保甲局查不著名之方張二根枷責遊示並卽出示曉諭嚴行禁絕計示後開載訪查的實設有臺基之地方共五十餘處已飭各段巡春員弁嚴行驅逐勢將一洗垢污澄淸風欲果能確訪實拏嚴懲永禁豈非杭州地方之福哉閱此示者以爲此二字眞是新奇從未見過不知係何處漸染而來而稱猬之相符乃到若是也竊請杭州通城上下從無著名妓館不過土娼流妓暫有樓止枇杷門巷轉眼人非以故浪蝶狂蜂飛無定向在稍擴眼界者輙嫌其惡濁而又苦於奔波不屑留意遇有同好之人寍作江十之客若城隅候我者必無雅品也乃令則別開生面以爲土娼流妓罔有定居綠其陳設之具往來之人有異居家良戶故選事者動輒尋釁致難安頓若爲臺基不過一宵一宿旣無酒席且乏烟盤蹤跡隱涳難窺破縱而又句引良家下至粗笨傭婦但年輕者卽可應召雖面中人方無脂粉習氣夜去明來託言說串誰敢議之是以根　等專設此局以招徠少有子弟之未嘗關過烟花者而暗中又有拜經也嫗賞花之婆於下等小家橫行句結偶墮其術卽是生涯因亦葉此不疲甘於夜度葢此等婦女並非鬥牆高峻南頭巷尾出入無度不以拋頭露面爲羞而其夫粗籌生意日得一二百文以資餋瞻婦固見小而心食而且燒香宿山最多女伴出門信宿夫亦不疑一旦與浮湯少年知裕就中情景勝於其夫十倍而又得此儻來之資豈不甚願故迷人之局旣成而入局之人亦夥也竊覆杭州本無此風推欮由來綠匪後空地甚多產主完糧無力造屋而又地方冷靜四無鄰居蓋造之後仍無眞戶因將地面租與貧戶支塔草房亦有地無原主不出租錢自行盜葢者展轉相效遂致東堆西掇彌望皆是計自候潮門近城之處歴望江淸泰太平等門何止數白萬間其屯執業不齊人鄒擡轎負販向爲有業之人此外則賣洋烟開小睹以及窩留竊賊者亦有之兩湖之遺勇江北之窮民一榻數錢會時投宿人多類雜幾於無奇不有面保申局查給門牌則不及此以故藏后納污莫能究詰約略六七年前聞有傭婦失主託足此中爲綏綏者听樂繼有目成已入之男女傭人亦借此爲歡會之也於是草房主人遂專門作此生意而臺基乃日盛一日今之犯案者雖不獲自草棚而其實草棚爲之禍始意者驅逐之令當先於草棚乎示開列臺基所在以羊市街居首而草棚亦惟羊市街最多前年有里人以草房引火雖一救卽熄無碍市廛而深夜發作居民驚恐究爲不便禀請保甲局查禁驅逐令移城外居住乃礙於地主放租完糧以爲無從中禁令則令出必行不僅爲居民防火患也然則一限以攺造瓦屋再限以遷移城外傳諭地主不復再租違則地卽入官果使實事求是何難風淸弊絕然後於狹巷小弄樓屋土門之內挨戶稽查庶幾有犯必獲矣吾故以爲杭州之臺基較上海爲易禁也 
[東報雜錄]  
　　○日三報言今年安南地方米榖收成甚歉刻下有外國人發船至日本購買米榖運在西貢販實云又言日本近聞各處疫症甚多上海亦然故閏七月二十四日三菱公司輪船由上海開至日境日官先令人至船察看有無患病之人騐得實無病人始准進口　在巳議定章程凡有染疫之人在船一槪不准進口云又云高麗國近來請日人製造大炮十二尊以備用又云華官有向在中國駐日欽便署中者後徑回華撰有一書其中皆言中國可以用兵於日本之意云然此書中國尙未之見未知此言之確否也 
[長崎大風]  
　　○長崎來信言該處本月初三日陡遭大風勢甚披猖有煤船六艘頓卽沉下其小船則漂泊簸譪不可勝數犯輪船帆船亦多連錨吹移播遷不定房屋之摧壞者亦復不少屋上之瓦飛如鷹隼有用鐵皮代瓦者亦片片亂冰樹木之遭吹折者更不同以更美數傷斃人口極多飛廉之威炤可畏也哉 
[閩垣官報]  
　　○福建巡撫岑官保於閏七月十三日乘楊武輪船赴臺具兵勇及隨從人等則分乘探航輪船是日泊於羅星塔因船局黎星使招飲攺期十四日展輪而十四早適狂風陡發暴雨紛來縛日天色陰霾屋瓦俱搖搖響震十五日午刻始覺稍止故揚武探航兩船商同暫寄椗於羅里塔以免涉險侍至十六午後風勢已減始揚帆出口云並聞此次赴臺擬由羅星塔駛至臺北再由臺北陸路直逹臺南宮保及所帶之隨員十餘人親兵大十名並隨從人等約在八月初十以前內渡遲一二月再往巡視查臺北至臺南陸路計有八九日之程今往返限以兼旬則破站兼程不言可喻卽此已見宮保之不遑息處矣○閩浙總督何制軍首巳定期閏七月初十日巡閱各屬早經下札嗣因岑宮保赴臺灣故制軍攺期於八月初十日出省云　船政局黎星使之病於前月初七八日漸有轉機十一日勉强進省在工員紳知憲體痊安咸欣欣然有喜色也○學政崑文字於閏七月初十日起程按試福寍府屬是日自督撫將軍以下各官員俱送至五里茶亭亦有送至南臺江于始回輿者途中頗形擁擠殊有局擊榖擊之覩也○ 
 
 

Page 2

 
 
船政局之新提調呂觀察耀斗於閏七月初五日由海　船到閩卽於是日午刻進局連日員紳駕升晉謁有聨袂接踵而至觀察和光接物咸仰其雍容之度云○福州　八月朔後又天氣陰凉大有蕭瑟之象聞琛航輪船於初一日開赴臺北迎接岑宮保內渡由馬江展輪初三日仍在白狗山避風至初四日乃拔錨前行因連日海上風大故內地亦覺陰凉也永保輪船亦於初五日展輪赴臺約計岑宮保內度之期當在初七八兩日閩俟兩縣巳預備辦差矣 
[法官遞解]  
　　○前七月間聞有江西天師府內法官四員到揚自稱奉文進京沿途盤川不足故廣施符水以作川資四員中五品六品七品八品各一五品者名鄭聚亨寓揚州新城三義閣乃近日四法官皆爲江都縣遞解回籍衆皆詫異嗣經查得該法官至揚遍拜同鄉江西會館各行業湊銀百兩以壯　色　　途不日矣因鄭欲獨吞此百倆議分道而進餘三人不可八品者尤不服定欲公分謂我等沿途售符所得均是公分此欵豈容獨享鄭怒遂控於行都其到縣名帖上書方外教弟某頓首拜江都謝明府卽刻接見坐談未幾八品者亦來拜會卽於明府前互相攻揭無私不呈並云鄭某私雕假印種種不妥情事謝明府卽欵留二人在署密囑公正官親率領幹僕往三義閣搜查各法官行　果有許多符印除道教各印不計外有天師所用正一眞人印一顆係新刻者謝明府隨禀商本府程雨亭太守以此事不便弄訊只有通詳遞解任天師及江西地方官辦理明府從之是以四法官隨起解云 
[揚州近事]  
　　○眞州阮文達公由體仁閣大學士于告　宜宗賜頤性林泉額以榮其歸因自號頤性老人當在閣時　上賜元者善之長也體仁足以長人等圖章以寵之公居官五十年歴任十七省中年以漕帥進頭品頂戴生平經術詞章金石考據爲我　朝第一與紀文逹公齊名久經奏准入本籍鄉賢名宦祠因遭兵變尙未舉行今八月初一日阮氏合族曁公之子孫恭送栗主入祠是日合城文武實大小鄉紳及各學士子皆衣冠威列步送雍雍肅肅無敢亂次公本身銜牌及諸阮銜牌約有七八百對街道塡塞傾城士女咸詡爲大觀云 
[調營緝匪]  
　　○江四之餘干縣治地屬饒郡管轄背山濵湖易於藏奸匿匪故年來搶　命案層見疉出屢次換員署理多呈誤而去今夏更委卽用某君前往詎到任未及一月智難而退禀請攺教日惟靜候下任接手閉門託疾諸務置之不問匪黨因而益肆猖獗旋經上司揭叅另委能員馳往接署而匪黨狃於故習仍不斂跡時出滋事所以省憲先調保字元字兩營馳赴彈歴該匪仍敢縱肆又調鎭武軍水師一營馳赴會同該縣辦理務將首犯緝獲究辦聞匪首係又舉人素喜以朱家郭解自啼遂致肇事被人控告經人憲將舉人奏革擬以徒罪發住本省之廣昌縣地方隨自逃回益聚黨橫行兼以自衛日前勢漸披猖竟有劫殺情事聞其招集亡命殆有數千人各有暗號頗能以兵法部署具衆故倏聚倐散莫司究詰而已亦居無定鄉及聞鎭武軍將到卽於黑夜間棄衆獨逃其黨旋亦解散地方現巳安堵如常惟某營勇丁初到時未免軍律不嚴其所作爲殊有令人不忍聽聞者鳴呼虐矣 
[章門時景]  
　　○刻下已入秋分節而江右氣候依然災熱不减伏天雖疉次陰晦奈雨師尙未灑道風伯旋卽揚塵越宿而又日光果臬矣聞晚稻及豆麻各雜糧漸見灾生螟螣望澤綦殷故榖價邇日每担驟漲一錢數分說有謂未幾贛河發蛟衝潰堤岸不少今復微形旱乾將來西成料不能如早春之稔因而各鋪爭相囤積以致價日昂貴非竟貨底缺少也又時症亦未見稍殺剪辮之謠仍日有所聞然究無實據也 
[入險出險]  
　　○前報曾載麥邊洋行之漢陽輪船在長江擱淺一節茲悉該船已於禮拜四抵滬據云擱淺之地係在無湖相近赶卽將貨物駁下小船使船身輕鬆乃克浮起至船底細加察看一無損傷故仍將貨物裝上駛行來滬亦可謂入險能出者矣 
[撞斷駁船]  
　　○前日有一小火輪船拖一帆船進吳淞口行近水巡捕船適與一駁船相撞竟將駁船攔腰截斷立卽沉下人皆落水幸水巡捕赶緊放船援救將落水諸人設法救起推其中有兩人不及撈救已與波臣爲伍云 
[揑摺支銀案再訊]  
　　○首報列揑摺支銀一案茲悉乾亨京廣貨舖執事人非周生亭實是周笙舲已求減繳銀八百兩交保出外旋由原告安康莊執事人周貴建探得魏儀廷會挾技王賽林偕往漢口已由周笙舲着王汝揚到漢向魏取回金條八條交與周笙舲該妓亦已回滬隨投訴捕房由包探陳阿九將該妓拘案經陳太守延訊王寶林供寍波人向在慶雲里爲妓魏儀廷會同王蘭生來走動前因魏邀往漢口游玩給我安家洋六七十元聞其自寄回家用洋四自元卽搭長江輪船到漢寓在離輪船碼頭不遠之客棧內次日魏與我同游黃鶴樓迨回棧見有王汝楊到來與魏至隔壁房中講話惟聞王稱上洋之事業已告發醜就自開箱子取出金條交王我則却未目覩據說八條在後魏卽將箱子搬出謂欲向別處躭擱豈知一去不來我將衣物押洋二十元作爲川資獨自回滬故魏之下落實在不知至魏與我相識計其共用洋二百元光景太守隨飭將王寶林交官媒看管俟傳周笙舲到案再行覆訊昨早由捕房包探徐少亭將周笙舲送案原告周貴逹亦投案聲稱周笙舲已着王汝揚到漢會過魏儀廷交出金條八條王卽轉交周笙舲豈周笙舲匿不將金條交出王曾有收到金條之信函交周此信現落我手兹特呈閱太守開信之下謂王交周笙舲之信如何落在汝手隨飭將周笙舲看管俟晚堂覆訊核斷薛捕頭禀周貴達到捕房請拘妓女與周笙舲時並未道及巳有原案是以我飭包探拘人今我始知是案已由大老爺訊供周笙舲交保夫旣奉論交保原告卽欲催提祗應禀案請追不應抹去前情擅投捕房報案夏領事論周貴達顧違公堂辦案章程殊爲不合太守府加訓斥云 
[補提人証]  
　　○蔣彩亭控追所失之珠翠包一案節經列報茲據薛捕頭至英公堂禀稱捕役與包探帶同吳阿才赴慈漢業已回滬據包探云由慈溪縣差激同見證人細認吳阿才並非同孔阿春到寍銷贓之人旋訪得同扎到寍之人實係吳阿才之兄吳小才爲此請提吳小才研訊太守卽飭差協捕拘吳小才到案集訊吳小才供作裁總生意正月間曾回原籍悲溪胞妹家躭攔二日卽回滬上並未同孔銷贓吳阿才孔阿春鄭位川等仍各執如前太守謂差捕到寍已訪明案情今故補提吳小才似應直說免致用形吳小才堅執不認隨問其正月回寍究因何事答稱查問墳墓太守飭將吳阿才鄭位川等交保吳小才管押俟傳原告到案再行覆訊究追 
[查獲走私]  
　　○前日有江北小車二輛裝載布捆之貨七件行過徐家匯馬路適篷二巡丁查得內皆湖絲漏報關稅者當時押運客人覩此情形卽時逃遁是以巡丁着車夫推貨到籌防局由局員轉送新閘湖絲卡經卡員飭將湖絲秤見觔兩觔赴道轅車夫二名暫交該處地保盤問何處裝來欲住何處究竟是誰家之貨云 
[枷責示儆]  
　　○本月初八日報登論邀見證一案昨日法公堂據自來火行夥汪元生投訴稱曹華華乃係所雇之人是日並未着其挑水故亦無拿繩之事翁太守黠其司知有偷竊鉛條否汪元生稱不知太守謂曹曰前次堂供爾云挑水今查無是事可見不實着將曹華華重責五十板枷號十日示衆 
 
 

Page 3

 
 
[移縣辦案]  
　　○前有劉雲生投訴法公堂稱有沈春生誘匿其妻今方尋到交捕旋經保出昨日經輕集訊沈春生但供做裁縫爲活與劉周氏認議乃係仝居隣舍爲欲零紬故與往來翁大守詢原告朱錦山可曾尋到否答稱未見其人翁太守謂此案內人均非安分着將劉雲生釗周氏沈春生一併送縣辦理云 
[感懷二首時容滬上]  
　　○關心夏日又秋光兩袖淸風一味凉魄我靑衿甘伏櫪見人白髪憶高堂悉思兒女雲山流悵別家庭歲月長惟煞歸鴻音久查縱觀江上路茫茫半窓凉意趁高秋人盡歡容我盡愁悵望湖山天地闊空懷水月古今流瀟湘畫景翻成夢吳楚閒情祗自謳戀戀申江歸去否伊時重聚故鄉游 
　　楚南辰陽劉椿圃守拙氏稿 
[光緒七年閏七月二十七日京報全錄]  
　　宮門抄○上診一道錄前○發抄　旨五道○御史莫　奏爲敬陳管見摺子○大臣祥　奏咨調革員起程日期片○直督李　奏申明定章嚴禁勒索摺○江撫李　奏察看知縣片○大臣杜等　奏循例查點孳生馬群摺○閏七月二十七日禮部宗人府欽天監廂籃旗值日無引　見○邵亨豫假滿請　安○廣寍城守尉耆徵請　訓○尹蕭怡謝授貴州安順府知府　恩○記名提督景春林謝　恩○邵日濓謝授侍讀學士　恩○兆玨請假十五日○掌儀司奏派致祭　凝和廟　派出廷楨禮○部奏請換戴暖帽日期　旨着於八月二十四日○值年所奏派值年之大臣　派出長春○召見軍機　○發抄　張樹聲奏請仍以鄭廷宗補督標右營守備奉　旨兵部議奏欽此○又仍以杜金衢補陽春營守備奉　旨兵部議奏欽此○又仍以馮榮福補三水營守備奉　旨兵都議奏欽此○又仍以張煊補瓊州鎭左營守備奉　旨兵部議奏欽此○又仍以謝玉泉補連陽營守備奉　旨兵部議奏欽此　○○花翎四品街山東道監察御史奴才莫勒賡額跪　奏爲文武鄉會試各事宜擬有議添議定議攺敬陳管見仰祈　聖鑒事竊我　國家開科取士文武並重塲規之設極其周詳惟歴年旣多似有宜略爲增添稍爲攺定者奴才謹擬四條敬爲　皇太后　皇上陳之　一貢院工程宜添修簽臺也鄉會兩塲四磚門內各搭席臺一座御史坐臺放簽識認送考各官以及唱名書吏均立臺上乃人多臺小席墻旣軟木板又薄殊欠穩妥若值陰雨棚頂漏水遮蓋尤難奴才愚以爲在搭臺處所修成四臺下砌磚石上鋪灰瓦木染木柱均期堅固始足以經久而壯觀鄉會之外凡有考試俱在此臺放簽上遞下接自然得勢如上年冬令考試繙譯童生唱名無幾忽有擁擠搶簽者因平地現設放簽公座不得由上而下之勢也可否於修理貢院工程案內添修放簽四臺詞後各項考試俱爲得用應由工部議辦　一鄉試查號宜嚴出入以防弊也道光乙未以前數科亂坐號者居其大半經御史曾望顏條奏自丁酉科鄉試彈　副都統查各旂號監試御史查各漢號每卷印一小字號戳徒此塲規極其整肅近年各科照前分查尙無亂號之弊惟士子進塲初入本號旋卽出與隔號閑談完塲交卷而又入號或單考具或候熟人同行者亦復不少若不早爲防範恐漸蹈亂號故轍矣至八月初九十二十五等日放粥放飯傳遞文字多由於此奴才患以爲自光緒八年千午科起仍照從首章程辦理士子進塲入號不許擅出出號交卷不許復入至散放粥飯各委官將正中甬路嚴看監試御史東西巡視令抬桶人夫在袁者專管路東各號在西者專管路西各號均不准過正中甬路遞粥遞飯如有手露字封字帖者立卽拿究會試防弊亦不外此均應由禮郃酌議　一鄉試塲前兵部宜速造箭册也順天府備辦旗卷惟以箭册爲憑當箭册未到之時辦卷者不知册內錄送某生扣除某生自不能先將卷帋交該生塡寫俟兵部行到箭册始令各生在卷面自寫年貌旂佐三代交辰字闈逐卷核對如有頻落尙須另寫具合式者陸續送交監自字先行刷印卷尾關防再行盖用府尹堂印輾轉費手忙迫之極至八月初四日晚間全數報齊初五日查淸三場各卷分收四門各箱初六日送入貢院此皆排定日期不司易者若兵部入於八月始將箭册送府則辦卷之期旋矣從前辦卷遲延曾經監臨等叅其貽悮其實非無故而致也奴才愚以爲辦卷固不宜遲而造册亦不宜緩若由兵部　定章程　欽派王大臣看箭任七月下旬某日之前部中造送箭册不得過看箭幾日之後如此自無悮矣至八旗會試情形相同亦由兵部議及　一武鄉試外塲出榜出期宜畧爲變通也外塲末一日考試旣畢監射較射王大臣擇優錄取始准其入丙場會同監試御史塡榜張貼是日赴考士子送考閑人皆於棚外候榜嘈雜圍繞竊聽搖觀頗不安靜及見榜上無名安分者徘徊觀望其好事者尙不甘心俟王大臣御史散歸時聚衆遮道妄詒央求諭之不聽遣之不去其時天巳昏暮土大臣御史等車輪人馬被阻難行地面雖有弁兵旣恐伊等恃衆傷人又恐伊等遑刁罷考是以不敢士前禁止止近科外場法不貴衆之惡習也奴才患惟爲與其多設禁令仍成具文何知默爲轉移尙存體統查外塲辰宿處張西圍曠野搭成席棚本不如貢院關防嚴密若外塲末一日王大臣擇雙好單好親筆記取若干名封册銷箱次日送入貢院四圍監試御史會齊監臨提調各官眼同拆封寫榜張貼貢院門外旣可免外塲喧鬧亦不誤內塲考斯如此因時變通不至有礙於例也至武會試外塲應如何辦理均由兵部議覆以上四條奴才因愼重文武科場起見是否自當謂　旨飭交禮兵工三部妥議爲此謹奏奉　旨已錄　○○祥亨等片　再查接准吉林將軍來咨請調發仕軍台之已革副將孔才來吉差委以觀後効等因具奏奉　旨孔才着准其調赴吉林差委該部知道欽此抄錄原摺行知轉飭該革員迅速束裝來吉以備任使等因當經奴才等札交張家口管站部員轉飭該革員孔才呈稱竊革員遵札進口於七月二十八日起程赴吉等因詳報前來除分咨查照外議附片奏　聞伏乞　聖鑒謹奏軍機大臣奉　旨知道了欽此○○大學士直隷總督一等伯臣李鴻章跪　奏爲安州等處過往船隻向自津貼要差現經申明定章嚴禁額外勒索惟綏商旅恭摺仰祈　聖鑒事竊准部咨交結七年四月二十九日奉　上諭結副中樓譽普奏直隷安州雄縣新城地方近有匪徒勾結蠹役私設卡局抽收船戶錢文等因欽此當飭淸河道葉伯央於出省防河之時認眞查辦兹據該道詳稱安州北關雄縣南關新城縣日溝河爲津省水路要冲每年有承運　西陵米石並經管漕漢官剝船隻　陵米例領水脚無幾官剝工食亦微均須另籌貼補且夏秋　路被水往來文報及餉鞘人犯均應攺由水路遞送船差絡繹供億甚繁該州縣並無例設水驛不能開支工料而運米等項又屬要差勢難延悮是以向章借資過往商船津貼　發船頭常川伺應以期上不悮差下不累民並非私設卡局亦與任邱趙七口情形　同同治十一年船戶馬萬福是控安州船頭訛索飭據保定府查訊將向章所收錢數議酌量减凡大貸船每隻津貼制錢四百文小賃每隻津貼制錢一百文煤船每隻津貼制钱二百五十文其餘商貨回空及官民坐船槪免津貼又雄縣新城於光緒二年文安縣船戶張萬成等呈控案丙飭據可道查明酌讓津貼錢数凡滿載貨船如願包年每歲不論往來次數多寡大對子船津貼制錢二千文小對子船津貼制錢一千四百交廠船津貼錢一千八百文如願按次津貼大對子船津貼制錢四百五十文小對子船津貼制錢二百五十文廠船津貼制錢四百文逢船等船津貼制錢二百文其餘貨船回空及官民坐船槪免津貼均經臣核定批准榜示河干其雄新二縣並已刊立碑石在案該道以該船頭等果皆照章收取津貼供應差務何于擾祟商旅噴有煩言乃訪聞商 
 
 

Page 4

 
 
船於交納津貼之處尙有規費顯係船頭書役從中勒索卽經督飭各州縣將船頭書役人等提案實革一切浮費盡行裁除由該道刊刻原定津貼章程嚴禁需索告示於省城南關安州北關雄縣南關新城縣白溝河及商船往來停泊埠頭徧行張貼並飭該州縣重泐碑石樹立河干一面將告示移送天津官船局曉論船戶一體遵守倘該船頭等再敢額外需索許船戶卽赴所在地方衙門喊控立拘船頭等嚴行究辦枷示河干該營州縣相有徇庇或漫無查察別經發覺亦卽從嚴叅辦等情具詳前來臣查直隸賦額甚輕原因畿輔重地徭役較煩須藉商民之力以之挹注船差亦其一端從甫沿河州縣曾有匪發勾通書役素詐商船送經臣與司道等訪聞查辦將並無差務各處私設船頭卡局禁革殆盡並於天津設官船局均平差徭並民價雇用不准絲毫懮累安州雄縣新城旣有年例剝運　陵米等項要差地方又皆瘠苦勢難加派民間是以向借過往商船津貼係爲體恤閭閻免誤差務起見歴就該州縣應差輕重議定津貼章程酌减收數尙屬公充惟該船頭等藉端格外勒索殊堪痛恨現經葉伯英督飭該州縣提案責革除盡浮費將津貼章程偏行曉論重泐碑石應飭該司道等隨時認眞督察嚴禁永遠不准浮收分文以綏商旅尙州縣及吏役稍自擾害卽分別從嚴叅辭理合病摺覆奏伏乞　皇太后　皇上聖鑒謹奏軍機大臣奉　旨知道了欽此　○○李文敏片　再准部咨嗣後道府州縣無論捐納勞續各項人員應於到省試用期滿察看考核分別補用等因茲查有議叙試用知縣陳席珍試看二年期滿據藩臬兩司詳請留省照例補用前來臣查議叙試用知縣陳席珍安詳端謹相應請　旨留省無例補用謹會同兩江總督臣劉坤一附片具陳伏乞　聖鑒謹　奏軍機大臣奉　旨知這了欽此　○○奴才杜嘎爾車休多爾濟桂樣跪　奏爲循例查點學生馬羣恭摺具陳仰祈　聖鑒事竊查烏里雅蘇台設有劉們關南北兩廠孳生馬係蒙古叅賛專責每年夏間奴才等派管理牲畜處司員隨同前往查點會奏一次分別兒騍屬馬榻烙火印照例每騾馬百匹取孽生三十匹每馬百匹唯報斃四匹年終造册報部歴辦在案　奴才重林多爾淸於本年六月十三日隨带理藩院司員普祥前往遂一點驗榻烙火印查與例取孽生報斃數目均各相符除俟年终分晣造册報部查核外所有循例查點孽生馬羣綠由現合恭摺具奏伏乞　皇太后　皇上聖鑒謹　奏軍機大臣奉　旨知道了欽此 
[蘇省撫轅事宜]  
　　○八月初六日京口印務章京正藍旗佐領蔭濃京口駐防印務章京自山均辭回鎭江　安徽候補如府李松榮崑山陳募查哨回　知縣汪定動吳江公幹回並禀知奉委例河釐局差　府照磨王殿臣銷保甲差　從九徐兆澐禀知奉委齊門是關盤查差　知縣黃本弟禀知奉委潥陽查驗積榖並估倉厫工程差卽辭　○初七日撫標充軍守備陳光全謝升補靑村營都司缺　婁縣教諭婉福奎謝飭知赴任卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
