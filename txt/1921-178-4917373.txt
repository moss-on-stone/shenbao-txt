# 1921 - 178 - 4917373

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[調停慨言冷]  
調停者所以求兩方之諒解以期互相讓步易事解决然而以歷來之經騐言之則其效適得其反 
何也調停之人必非喜事而求解事者其悲天憫人之心自然流露於不自覺故如至甲方甲方聆其言論必以乙方有弱點我必終居勝利其至乙方亦然故甲乙兩方之勢本皆未敢自恃及一有調停之人兩方之氣遂以大張而固執其已見也愈甚故愈事調停而其事愈無挽回亦愈難解决者職此故也 
我嘗謂世間之爭端有心者當消弭於萌孼之時若旣至爭持之後則唯有聽彼兩方之自行解决調停愈多則意見愈紛消息愈雜而歷時亦愈久此一定不易之理也我爲此言非有幸災樂禍之意蓋災禍之來自有大原斷非少數人一時所能挽救而災禍所及彼爭持之兩方亦豈能獨免所謂所家性命財産事業人苟不屬痴獃必能自計也 
命令 
七月三日大總統令兹制定市自治制公布之此令又令兹制定鄉自治制公布之此令 
又令兹制定東省特别區域法院繙譯官條例公布之此令 
又令兹制定東省特别區域法院繙譯官官等條例公布之此令 
又令兹制定東省特别區域法院繙譯官官俸條例公布之此令 
專電一 
北京電陜事兩軍尙未接觸渭南張錫元冬二日電謂前請軍費餉械懇先期籌撥職旅奉閻督令支四日出發（四日下午一鐘） 
北京電閻相文華隂電謂鎭嵩軍表示中立旣不助陳亦不援我 
北京電閻相文電曹請吳佩孚蒞潼指授對陜方略（三日上午十二鐘）北京電閻電直軍已合圍速下討伐令（四日下午四鐘） 
北京電張作霖第五批援蒙餉今日由錢處長領運赴奉計現洋五十萬元一列車瓿換銅元五百萬枚（四日下午一鐘） 
北京電東三省憲兵司令張作霖改派陳興亞請政府任命 
北京電張作霖計畫察熱綏每區駐奉軍兩混旅戰軍在外部下 
歌頌者謂蒙疆經略蒙古新疆包括在内（四日下午一鐘）北京電皖省議會因省署停其津貼在蚌召緊急會議實行驅聶 
戴倪道烺爲省長張文生厲色相勸謂長江多故政潮一起奸人乘之誰負其責君等皖人當愛桑梓議員等並擬反對張 
北京電敎長團會議結束敎潮由范報告訪閣員均允帮忙晤靳 
語無邊際敎職員方面報定公布之六條件討論結果公推范責問政府對六條能否容納俟切實表示再分途進行（四日下午四鐘）北京電巴黎政府指摘中德協约德人在華産業處分案謂凡賽約二百六十條有移交贈償委員會之規定吾總統所頒回復中德戰爭以前狀態命令中僅指除百元十六七八條外均承認之當時院中失檢未將二百六十條研究貽今日外交藉口爲今後難决問題（四日下午一鐘） 
北京電顏德慶自美京電病如稍愈當赴歐否則請准回國 
北京電某方得密報皖人汪某係上海剌范鴻仙者刻受徐樹錚委任入京圖謀不軌政府通令懸賞查緝（四日下午一鐘） 
北京電江日在點贛同鄉開驅楊大會議决三項一通電本省公團停辦省選二發布驅逐楊慶鋆宣言三推代表二十人赴府院請願北京電中法實業银行决定先理兑現次清存欵金庫已由法使發封據查京津紙幣共發行百二十萬擬將兩行受抵財産向中外銀萬擬將兩行受抵財産向中外銀團轉押開兑聞國立銀行允分任協助（四日下午一鐘） 
北京電银行公會推定張壽鏞譚荔孫赴中法實業银行清查存欵再定協力維持方法（四日下午四鐘） 
北京電各機關因昨紀念日值星期今裋行休假各報亦休刊 
北京電外部電胡使據粤探報告孫文以非常政府名義向日本太平公司訂立軍械借欵總額千二百萬元以廣九路及河源礦産作抵喪失國權延長戰禍莫此爲甚此風一長各國效尤投資統一前途固甚危險粤省前途勢將破産速向日政府嚴重交涉迅予取消）四日下午六鐘（ 
北京電桂陸飛電請飭滬關騐放餉银軍火詞極迫切當局以辦理棘手切責陸部桂委槪事不密並電滬某要人就近設法（四日下午一鐘）北京電東省特别區法院譒譯官條例及官等條例由敎令公佈 
北京電市自治制七十八條鄉自治制三十三條均由敎令公布 
天津電中法實業银行自支四日起停止支付持鈔票往兑欵者極擁擠該行貼啓事二則一云暫停辦公定一星期内兑現不折不扣一云現與華銀團籌代兑法又該行鈔票在津流通者約八十萬銀庫所存不足十萬（四日下午十二鐘）南昌電今午議員敎育商農紳各界假督署歡讌楊慶鋆（三日下午十一鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
 
香港電高州粤軍勢漸優勝陳炯明昨電令胡漢卿趙德裕陳炯光等限七天將高内桂敵全逐出境香港電報載岑溪信都鬱林潯州均爲粤軍佔領陸有督師貴縣説香港電前報南雄贛軍犯境聞因李明揚所部有附桂故 
香港電省軍援桂出發幾空前失意軍人及土匪有蠢動勢省中戒嚴虎門東（一日）已檢查來往兵艦香港電港取締房東例雖未通過輿情歡動惟昨華商總會會議華紳有異議者（以上四日下午九鐘）世界路透電 
[印度對於英日續盟之態度]  
四日孟買電印度時報載稱英日盟約關於印度之條欵非得印度之同意不能聽其存在且稱今日已爲删除盟約中關於印度各節重定盟約範圍之時 
[駐美日使解釋英日續盟]  
四日華盛頓電駐美日使幣原氏發表宣言謂日本從未預以英日盟約爲仇美或防美之具今續盟之磋商尙未開始而積極之宣傳似已有人施行以誤解盟约與美國之關係其實日本當然甚願鞏固英日友誼與合作蓋日本認此與遠東安寗之維持極關重要也同時日本已决定不使任何事件妨害對美向有之交誼與好意日本所欣慰者對英續盟對美篤交之兩無妨礙不獨兩無妨礙且可互相輔助也 
[日本對德之好意]  
三日柏林電日政府照會德外交部謂德國縱有意違約不履行和約義務日本亦不欲照凡爾塞和約第八章第二附欵第十八節查抄德人之産業以爲抵償 
[俄日間之戰爭狀態]  
四日倫敦電晨郵報里伐爾訪員電稱勞農政府已下令拘捕俄境之日僑該訪員又稱衆視此舉爲正式承認俄日兩國間有戰爭狀態之存在 
[菲列濱獨立與財政]  
二十五日馬尼剌電伍德福白斯委員團上星期内會巡視南吕宋各省及附近各島據委員團報告各省雖有數人演説促請美國允許任何方式之獨立然人民皆願爲美國之保護國 
二十三日馬尼剌電菲列濱財政窘迫故預定各項行政費均大加節省現團節省二千萬披索並將債額增至五千萬披索伍德將軍與福白斯氏近均致電美陸軍部促請即准增加債額否則政府有破産之虞於是衆院即通過議案准將債額由一千五百萬披索增至三千萬披索近據報紙專電載稱此案將儘速提交參院又據菲列濱總督葉特氏聲稱有人謀修正該案許將債額增至五千萬披索 
[英國煤工風潮解决後之現象]  
四日倫敦電今日煤礦復開大有商業蓬勃之氣象星期杪各處紛來訂購英煤並租定噸位以便國内亟需旣得充分供給後即運煤出境據商界報告各業今更爲穏健而謁和成本與市價之困難亦漸减輕 
[俄國請法通商]  
四日倫敦電據晨郵報載稱俄國商務代表克拉新氏近復向法國提出法俄恢復商務閘係之條件並聲明勞農政府現正考慮繼績修改其共産政策事宜但法國仍切實拒絶之謂法國未見有更變其向來所持態度之理由 
[英國之大火]  
三日倫敦電格拉斯哥之亞吉爾街昨晚大火延燒一全夜損失值英鑫二十五萬鎊消防隊中人死兩名 
傷三名工人四百名將因此賦間 
[比皇抵英]  
四日倫敦電比皇偕后今日行抵杜佛由英太子歡迎之太平洋路透電 
[粤桂戰事記]  
四日廣州電廣州英副領事前赴梧州調處粤桂軍休戰事宜以免桂軍於退走時刦掠梧州現已事畢返省而美艦邦本格號亦駛回廣州梧州外人産業迄今未受損失梧廣間交通並不閉塞不過商業寂寥耳 
四日香港電聞高州已爲桂軍攻陷粤軍在敗向遂溪退走北面戰情亦復嚴重桂軍現進窺北江之英德廣州現派大軍北行據香港電聞報云某處粤兵九營滇兵三營已叛變投入桂軍 
[北方近事記]  
三日北京電張作霖通告政府謂第二十師擬開往熱河者已於二十八日拔隊前赴朝陽吉黑兩省督軍現因滿洲軍務吃緊無暇來京 
三日北京電海軍總長李鼎新建議派員劃定沿海之中國領海界限並主由海軍部外交部税務處各派代表會辦此舉 
[日本近事記]  
二十九日東京電日本紅二字會擬派員二十五人内有看護婦十人赴西比利亞亞力山特羅夫斯克照科俄日僑民七千人定期七月二日出發 
國外要聞 
[歐美留學界之現狀談續]  
（攷察歐美敎育團團員胡福康） 
英倫著名大學如牛津劍橋·愛丁堡·薄明罕從前吾國留學者時有其人各大學各有著名敎師各有擅長科目且其設備之周密非他國新創之大學所能望其項背因各種標本器械須逐年增進非一時之經濟所能取得也惟學費甚昻官費生年支二百四十鎊月二十鎊）猶時虞不足年三百鎊方可敷用又入學甚難有試驗二三次不得録取者畢業亦不易故吾國留學者除官費生外自費生甚少諒亦迫於經濟耳今年鎊價已高每鎊須華幣七元以上九元以下留學者以二百四十鎊至三百鎊計亦年需華幣二千元以上三千元以下且到英後入學甚難宜乎吾國之自費生望而生畏耳法國巴黎大學設備完善亦頗著名吾國官員留學者亦有數十人官費每月支八百法郎以此在巴黎生活似較留學在美與英月得美金九十元及英鎊二十鎊者略有餘裕自費生月用五百法郎已足敷衍又美術學校成績甚佳入此校者無畢業期學生三十歲照章出校吾國官費自費生均有可爲吾國美術前途慶矣勤工儉學其始起於戰爭時期法國男子大半徴調戰役工人缺乏吾國學生到此有工可勤及今法人由戰地回無工可作者不知凡幾焉有工作給予中國學生伊等到此旣無工作即不能學因學費出於工資也於是駐法大使陳籙日受勸工生之陳請不得不電向本國政府請欵維持朱啓鈐到法亦捐華幣五萬元聞吾國政府亦匯華幣五萬元現在由廖傾事經手每日每人給六法郎以資維持然亦僅暫時之計吾國各省當局對於此事亦當設法结束免致青年學子流落法境也近年法郎價廉華幣一元尙可兑六法序上下月支八百法郎不過華幣一百二三十元自費儉學月有華幣八九十元以足較之英美僅及其半可爲留學之好機會矣 
進而至於德國柏林大學爲世界最高學府日美各大學之著名敎師出於柏林大學之門者最居多數吾國北京大學及各省各專門學校遣派敎師到此研究者有十餘人又各省官費生百餘人其費月支二千四百馬克自費生節省用之有一千五百至二千馬克亦可敷衍有中國留德學會在康德街賃屋七八間用一華人爲廚師治中國餐每餐二十馬克因此間無中國餐館也學工程醫藥化學者最多學敎育者僅一二人近因馬克價廉每一華幣約可兑三十馬克則官費生不過月支華幣八十元自費生儉學月支五十至七十元華幣已足故近日吾國自費生到德留學者日益增加惟德國糧食今年尙不十分充足早餐黑麫包及中晚粗麫包以及糖與牛乳均有限止不能多取若到大餐館飲食毫無限止不過費用大耳又吾國學生吃中國飯者亦多但稍費矣 
附録吾國留學官費表 
國别月費備攷 
英國英金二十鎊约合華幣一百五十至二百元美國美金九十元约合華幣一百六十至二百十元法國法郎八百個約合華幣一百二十至一百五十元德國馬克二千四百個約合華幣八十至一百元 
右表照民國十年春季之國外匯兑計算華幣若欲詳細核算則參攷報紙逐日所載之國外匯兑行市即可得矣此不過約計大略也 
國内要聞 
[北京通信般]  
經略就職與滿蒙 
張作霖拜經略使之命於今一月有餘至於昨日始有就職之電告此其最明著之原因即爲前允之征蒙費三百萬張在京時領得半數其餘百五十萬之支票張氏迭次電催至近日始行撥付此欵旣清始行就職也然此三百萬者鄒芬之援庫軍聞尙不能沾潤鄒芬請欵之電紛至沓來並有一電謂曾電致張經略請撥餉項而張以並未就職不肯負責鄒又曾電政府謂援庘各支隊願加入征蒙軍隊之内褚高殘部皆願爲先鋒亦係垂延於奉張之予取求以期均沾利益者張亦迄未表示特不知此次就職以後又將若何也 
張氏就職電到之日同時又來一電自稱因兼任蒙疆經略事務繁重所有巡閲使署督軍署日行事件委二十七師師長張作相代拆代行省長公署日行事件委財政廳長王永江代拆代表夫張氏之於要職固多多益善者其於東省軍民各政不能兼顧尤非由衷之言據師自奉天者所談謂奉派内部之爭爲日已久從前孫烈臣之作督固小徐爲之助亦由孫之自謀而吳俊陞之督黑及醖釀中之熱都統汲金杶亦皆爲奉派宿將自孫氏作督後援例要求不得已而謀所以位置之至張作相張景惠二人則在未投誠前與奉張爲桃園兄弟二人行輩且在作霖上自作霖由督軍而兼巡閲仍兼省長各項要職部下多懷不平之心而二張爲尤甚景惠旣得察都統兼爲援庫軍總司令且醖釀之中尙有一終須到手之衛戍故今之向隅者惟作相一人奉張歸後此種爭端較前益烈景惠且助作相向奉張要索而奉張就經略職之遲滯即因此事平停不下至上月二十五左右巡閲督軍省長三職奉張始有讓出之意彼等所擬議者爲張作相督奉王永江長奉由奉張電中央而推薦之然割據非其本懷故又轉而爲代拆代行之辦法以期保護地位云云此亦示就經略前之一段暗幕也 
東三省方面最近發生一大獄即丁超耿玉田楊宇霆等之通俄案是也此案内容京中不甚深悉然謂丁耿諸人爲通俄實非冤在不然哈爾濱以及黑邊何以容謝米諾夫往來即庫倫之恩琴其餉械之運輸及某國人之來往亦以哈爾濱爲中樞以海拉爾滿洲里各站爲孔道非彼等暗中相助何以援庫軍迭請東三省嚴斷接濟而置若罔聞此次奉張之拘留彼等開軍法會審以懲治之亦奉張對俄蒙之一下馬威特據奉天師客所述則榆關以外頗有煩言且於交通謝日一事議論所及亦侵奉張之本身而於此次大獄則有謂其中另有内幕仍屬暗潮而故如是做作者惜其詳不得聞也 
至於征蒙問題如何出兵則至今尙未有確訊京中報載亦多屬糢糊影響質諸奉天歸客亦惟擴張師旅一事較有邊際而三路或五路進兵之説則尙非已定之計畫也但據毆俄方面之報告則莫斯科政府對於恩琴謝米諾夫等已决計大舉出師以滅此舊黨之餘孽且聲言殲滅恩琴後外蒙地方將以無條件歸還中國又據外人所傳謂俄新政府對於奉張之征蒙頗爲懷疑果如此則或可仗俄人之力使我坐收其功蓋奉張近來尙日言覊縻蒙古王公而於軍事無甚布置也 
惟有一事爲奉張自的之必逹者即熱河問題也據府要人所傳述姜桂題之地位已决不能保且日前政府電召姜氏入京姜氏復電竟爲請告張使勿惟印信是求之語是兩方已方啻破面而汲金純移兵熱亦日在預備中東海雖欲保留姜氏已有力盡矢竭之歎蓋三區之統一將爲經略使之第一凱歌矣（七月二日） 
[陜戰開始後之兩方行動]  
陜西直軍及陳樹藩所部業經實行决裂刻下雙方積極佈置日内將有劇烈戰爭據京中昨日所得潼關消息陜西自勘日開始後直軍方面除由馮旅固守華州廟外其閻相文之第二十師聞已陸續向藍武兩關進發尙有主力軍兩團合第三十九旅之一部分則阨守雒南藉作潼（關）華（隂）之掩護陷日正午探聞華州（馮玉祥軍隊武關（吳新田軍隊）兩處又起衝突駐在渭南之陜軍均紛紛向臨潼退却直軍正在追撃間高陵方面忽發現靖國軍旗幟其爲三原于右任之軍隊無疑馮軍以此未敢冒昧前進仍退守華州迤東以待大軍雲集再行猛撃又據洛陽消息吳子玉以陳軍抗命形跡已露除電中央迅下討伐令外於東日曾將第三師中抽調兩團準備入陜又命二十四師師長張福來挑選精鋭爲閻相文之後援隊遇有相當時機並將令第八師王汝勤開拔入陜至省内部閻相文正與劉鎭華等開誠接洽張錫元自態度暧昧之團長梁國璋奉命免職來京後混成第四旅已全體一致擁護閻督閻氏已有電到京報告又昨日某軍事機關得西安確電陳樹藩自赴乾州設置總司令部後復於陷夕回省聞某防務佈置與前之計畫略有出入據云以漢中張寳麟之一旅與白部二十營分鎭安山陽商縣三防線以防由維南直下之吳軍又以張金印黨仲昭之兩部爲中路分渭南臨潼兩防區張飛生張丹屏爲右翼駐藍田爲畸角請于右任所部爲左翼防高陵涇陽兩路證諸前電所云高陵有發現靖國軍之事則于陳聯絡不爲無因也 
[調停説中之京敎潮]  
北京敎育風潮自范源廉君來京後調停之聲浪又起以私人資格探問敎職員方面之意見王即以前日敎職員對新聞記者所宣布之條件告范並加以理由解釋范氏聽後尙未表示若何意見蓋祇爲初度之接洽而已至范與政府方面之接洽靳本與范約於前晚八時相晤後不果遂於昨日接談聞靳表示並無執着之成見范之足跡並復到交能總長張遠伯之門蓋因張爲内閣靈魂此事有與張接洽之必要各調人中范亦已互有通知擬於前四敎長之外再加蔡　楷一人並范而爲六長調停團定今日（三日）上午十一時在中央公園行健會開一會議互换意見張仲仁氏亦已由香山回京昨日范氏語報界某君云此次余之出任調停乃純出於個人之自動者余前旣卸云敎育總長之任更絶無再進敎部之心以職責言余本可以不問但細思之此次敎育風潮乃當余在任時而已發生若一聽其遷延不决則敎育界之紛擾將無已時余雖不就敎育當局之職究不能謂與敎育事業無關豈忍坐視其破壞紛擾而不之顧此余所以毅然出而調解之原因余個人旣有此種願望又恐一人之力不足以應此各方複雜之情勢而向來與敎充界關係者則調解或不易於奏效故復約同汪（大燮）張（一麐）張（國淦）傳（增湘）蔡（僑楷）諸先生以前曾任敎育當局者共出而與各方接洽現惟蔡總長不在北京余乃與汪張張傳四先生共商調解之法今日余已與敎職員代表相見代等曾提出調停之條件下午六時復訪靳總理便談頗表示容納余等調停之主旨惟尙未談及具體問題此爲余個人接洽之經過待汪張張傳諸先生皆與各方接洽後擬再綜合意見定一根本解决之辦法甚望輿論界加以正當之援助至余之個人意見六三事件固爲敎潮中問題之一但此係一時之衝突吾人當以穏固敎育根本爲主要目的故希望综合各種問題同時解决云云范君之所表示者如此其主張亦可思過半矣 
[中德協约正式發表]  
（二）聲明文件復文大中華民國外交總長顏爲照復事兹准貴代表本日照開本代表奉有正式委任以本國政府名義向貴總長聲明如左（原文見上從略）等語業經閲悉特此奉復須至照會者右照會大德意志共和國政府代表卜外交總長署名民國十年五月二十日（三）中德協約大中華民國政府大德意志共和國政府意願以本日大德意志共和國聲明文件爲根據兩國訂立協约恢復友好及商務關係并覺悟領土主權之尊重與夫平等相互各種原則之賞行爲維持各民族間睦誼之唯一方法爲此各派全權委員如左大中華民國政府特派外交總長顏惠慶大德意志共和國政府特派總領事卜爾煕各委員將所奉全權文憑互相校閲俱屬妥協議定各欵如左第一條兩締约國有互相派遣正式外交代表之權此項代表在所駐國應互相享受國際公法所承認之一切權利及豁免權第二條在兩締约國境内駐有他國領事館或副领事館之處彼此均有任命領事副領事或代理領事之權此項官員應享受他國同等官員之優禮待遇第三條此國人民在彼國境内得遵照所在地法律章程之規定有游歷居留及經營商務或工業上之權利惟以第三國人民所能游歷居留及經營商務或工業之處爲限兩國人民於生命以及財産方面均在所在地法庭管轄之下兩國人民應遵守所在國之法律其應納之税捐租賦不得超過所在國本國人民所納之數第四條兩締约國約明關税税則等事件完全由該國之内部法令規定惟兩國間或他國所産未製或已製之貨物所應缴納進口出口或爱過之税不得超過所在國本國人民所納之税率第五條本日大德意志共和國聲明文件及本協約各條件當用爲商議正約之根據第六條本協約有中德法三文合繕遇有解釋不同時以法文爲準第本準第七條本協約應於極早期間批准於兩國政府彼此互相知照業經批准之日起即行發生效力大中華民國十年五月二十日西歷一千九百二十一年五月二十日訂於北京約文共繕兩份（四）德國卜代表致外交總長公函敬啓者本代表爲解釋德國聲明文件及德中協约之字句起見奉有德國政府訓令應向貴總長聲明如左（一）華貨在德之關税協約第四欵所指兩國進出口及通過之税不超過本國人民所納之税率一語並無妨碍中國引用威塞條約之二百六十四條所予之利益（二）賠償損失德國聲明文件内所稱準備償還中國各處收容之費一節其意當謂德國於按照威寨條约中原則賠償中國損失外德國仍願償還中國各處收容之費德國政府擔任照已受清理之在華德僑財産所得各欵之半及未受清理各産業價值總數之半隨後協定一筆整欵以現欵四百萬元及津浦湖廣鐵路價劵交與中國政府作爲戰事賠償之一部份（三）在德之華産在德之華人動産及不動産於本協约批准後完全歸完（四）在德之中國學生中國留德學生德國政府極願竭力帮助使其得進學堂或得有實地練習再有欲向貴總長詢問下列各端應請答復爲荷（未完） 
[法國允還庚子賠欵之表示]  
自明年起撥充留法學費 
我國前向各國要求退還庚子賠欵撥充敎育基金一事美國業已先表示贊同刻聞駐陳籙公使二十八日來電略謂准法外部式照會稱法政府爲增進中法兩國之睦誼起見特提案上議院核議退還中國庚子賠欵撥充中國留法學生敎育經費結果通過自一九二二年一月起實行等語除代表政府當即向法政府致謝外謹電奉聞 
[中法實業行擱淺]  
巴黎中法實業银行擱淺警耗傳來引起外交界金融界之注意而與我國之關係尤爲密切昨日巴黎來電該行雖已擱淺停止營業而法國財政當局與銀行界尙正在設法維持至就行方面照常營業與否須明日可以决定因昨日星期六本係上午開行然署期則上午亦屬休息故昨日並未開門今日爲星期日明日開門與否當在未定恐亦須停止營業以資清理然該行無論如何已準備聲明對於存欵及鈔票竭力維持一槪有效免華人受重大之損失又該行對於我國地方之投資關係甚多例如浦口商埠電車公司以及京津馬路（因振災而創辦者）等我均應有清理之準備聞關於電車一項北京電車公司之當事者昨已與法人方面表示取消合同完全由中國自辦之意見而法人方面所表示者謂謂現方在設法維持清理之中遽提出此項問題尙嫌過早旦對於電車之投資係該行之債權而非債務可以抛棄此種權利與否尙待詳細研究云云總之此問題關係甚爲複雜也 
又聞中國銀行總裁馮幼偉君昨日特因此事往訪駐京法國使館與法使談論此事馮君所主張者京行方面之存欵鈔票必須竭力維持且從社會上之習慣言鈔票尤爲第一重要不可不命令該行籌撥現金使之兑現法使言此案係該行自請停止譬業聞其内容與存欵鈔票尙無重大關係惟資本確已虧耗現此案將歸法國司法機關法律决却無命令該行之權馮君言鈔票信用與法國在東方商務及國家名譽均有重大關係務望特别注意果有相當辦法中國銀行界亦可以設法維持法使因擬今日（三日）與中法京行經理接洽以便决定辦法 
[醖釀中之中英銀行]  
北京晨報消息云代理財長潘復於六月十日與某英人正式訂結中英銀行合同其内容在大略如下（一）資本金三百萬鎊（二）英商凡受華商商議信欵時應有提供資本之義務惟不能超過中國方面出資總額之三分之一（三）此項借欵年利八分（四）本銀行有發行紙幣並代中國政府經理證劵及借欵之權利但此等事項之立案在中國方面完全負責任（五）凡中國國内如遇有利益並可爲之事業則中國方面有竭力奔走使本銀行投資之義務（有閘此項於簽字時被削除者未知確否（六）第一回付欵之四分之一應於簽字之日起三月以内付之其餘則開幕後一年以内付之（七）一切詳細規則以中美银行作爲標準聞該行雖用華商名義然其實際實含有政治的作用内幕中即某當軸之機關耳查籌辦中英銀行之議於本年三月初出於中國方面之負擔額爲三百餘萬元内靳雲鵬承諾負擔一百萬元曹 
 
 
 

Page 11

 
 
錕張作霖各負擔一百萬元黎元洪負擔數十萬元嗣因曹張黎三人均取消合同故所短之額不能不由英國方面借欵以償之因致交涉遷延總之該行名爲中英合辦實由英國方面出資出資且擬發行紙幣以通融於政費故可謂之爲二千餘萬元之變體債欵也 
[奉天之蒙王會議]  
張使召集蒙古王公來奉會議現在俱已到齊共計十七人分住於城裏各銀行旅館每人均派有專員招待二十九日晚張使在府第設宴邀請各王公晚餐藉爲非正式的意見之交換俟意見一致再開正式大會决定一切聞各王公意見均不願奉天出兵而願協同勸告外蒙歸響將來或一面出兵示以聲威一面以王公勸告而使之來歸另一消息張使電召内外各蒙古王公來奉會議兹已到齊於二十九日下午三鐘在使署召集各督軍及各師旅長均行參與聞議定先由蒙王出面一致勸令庫倫取銷獨立若堅執不允由奉出兵征討各王公亦願調兵抵禦免其外竄 
[廣州通信平]  
粤軍援桂之計劃 
此次粤桂戰爭桂軍分六路進窺粤境陳總司令亦分佈六區迎散兹述其計畫如下第一區總指揮許崇智統率關國雄李炳榮等攻廣西賀駱懷集入桂第二區指揮魏邦平統率陳章甫鄭潤琦及艦隊沿西江而上水陸進攻梧州第三區葉舉統率楊坤如熊略等白羅定都城變出攻梧州對面之大坡山戎墟等處以入籐縣第四區總指揮翁式亮由兩陽進攻第五區總指揮黄志桓由高雷進攻第六區總指揮何國亮由欽廉進攻陳總司令親赴肇慶師於二十一號開始攻撃所向皆捷現第二第三兩區已佔領梧州陳即進註梧城移肇慶大本營於此第一區又佔領懷集賀縣沈鴻英入寇之軍已拔隊由賀江西去高雷方面其始敵勢頗張後由胡漢卿奮力撃退乘勝反攻進團鬱林現在粤軍皆取攻勢然廣西地勢天險進撃不易故粤軍制勝之道尙須借自治以促桂人之覺悟使排除軍閥昨孫下討伐令云據粤軍總司令陳炯明呈稱桂陸榮延陳炳焜等率領匪徒連日犯我連山廉江靈山諸縣兹又據報告我軍出師抵禦已於二十六日攻克梧州廣西人民苦资害久矣本大總統希望桂人自决對於諸匪魁久事容認詛陸榮延陳炳焜等復欲向粤省抛其刧掠故技粤省出師自衛勢非得已今梧州旣克仰粤軍總司令陳炯明督率將士本弔民伐罪之意爲犁庭掃穴之圖盪平羣盗扶植廣西之民使得完全自治義軍所至宣和布斯意咸使聞知云云並聞陳總司令之意凡所得各縣不許各軍派人充任知事聽由該縣人民選出實行援助桂人自治之目的令桂人心悦誠服務紛紛袂而起也其次在聯絡西南各省分道援桂滇黔之舉兵入桂已見各報而湖南方則尙未證實昨總司令部傳出消息陳總司令已由肇拍一電致趙恒惕云長沙趙總司令鑒𣻌電奉悉承派謝鎭使國光羅旅長先愷陳旅長嘉祐三旅赴桂助戰信義昭著至深欽感陸陳等不自量度勾結北廷妄圖再據吾粤藉以解散西南之局甘爲公敵首先啓釁幸弟籌防尙早不爲所乘然敵寒日發動我軍馬日出應已落緩着陳炳焜摩拳擦掌大吹特吹已閲數月我以三日撃之敵勢力絀豎子可笑一至於此云云由此電觀之則湖南亦有助粤意而李烈钧之軍因此亦可假道攻入桂境桂軍勢孤可知其始桂人虚張聲勢謂得贛閩援應今竟成虚語而粤反得多助此亦陸陳始料所不及者也 
[粤軍入梧後之情况]  
香港所得梧州消息云此間因兩軍開戰連日砲聲不絶飛機時抛炸彈屋宇多被焚炸城中居民遷徙一空二十五日駐梧英領事與美國兵艦長出任調停桂軍遂於二十六早完全退出梧州至下午四時半美艦偕同東省兵艦十餘艘並拖渡一餘隻載兵到梧即行入城魏邦平偕熊略於二十六乘艦抵梧陳總司令二十七午刻到聞攻桂粤軍之入梧者約共七千餘人二十七到者約有三千人梧州向用陸陳等頒發之廣西紙幣該項紙幣平時低折至七八成左右迄戰務將開復折至五成戰務開後幾至不值一錢現粤軍抵梧後暫時行用廣東省銀行紙幣市面均十足通用至廣相紙幣幾至無人顧問據調查陸陳發行紙幣總額全省約有三四千萬元或云尙不止此數而西省商家多爲粤人此大帮紙幣多落在吾粤人手中聞粤軍自得梧州後財政廳即於二十七日解欵二十萬前往犒軍聞此係造幣廠陳廉仲擔任借出今始清交者粤軍大隊入城時人民亦燃砲歡迎聞各軍不日即出軍上河如藤縣江口桂平一帶此數地點不日必有戰事又聞梧州爲粤軍攻入後陳炳焜退駐藤縣現尙謀率兵反攻連日調集岑溪容墟及藤縣等處餘部并調昭平桂江一帶沈鴻英所部欲分兵五路困梧故連日尙有劇戰 
[省憲聲中之福建]  
制定宜憲實行自治已成不可遏之潮流閩省密邇浙粤潮流尤急迄今尙闃寂無聞誠怪事也顧攷其原因則一言以蔽之曰閩人無生氣蓋運動省憲其原動力必出於社團福建省議會於疇昔開兩次臨時會各議員賺得三百元常費一個省奬章即滿意而散此外則省敎育會會長王修爲一中之校長斤斤然欲維持其位置新任之福州總商會羅勉侯一紉袴子當選多日尙未就職更不能有所置隊省憲前途實抱一種之悲觀最近浙盧派代表王鳴珂來閩除裏面聯絡李厚基以增對北方勢力外聞曾提出省憲之問題李氏召集一度會議各軍政人員非閩人者多數反對即閩人亦衹守伈俔　茸之故態稍識時局者以閩省財政困難已逹極點各種損税無一非爲抵押品省垣距城四五里外積費三千元以上者其家不能保無土匪之刦掠本年又增后數千已編成四支隊近又有第五支隊之成立即以勒種烟苗而論直接取閩人之財産間接即戕殺閩人之生命邱功夔等四查勘員雖分赴上下游然至今無聲無臭即最近中央有任劉冠雄爲禁烟大員亦必有良好結果惟聞在粤之國民系閩人林森不日將由粤回閩爲制憲之運動亦將仿照浙省辦法從運動軍政當局及收容各派人物着手能否成爲事實當以林氏之手段與李厚基之眼光爲斷然潮流所趨地勢所限恐終不能與浙粤異也 
[閩浙交界洋面大刦案再誌]  
閩船金恒和浙船金森昌於六月十五日在閩浙交界之鳳凰洋面遇盗請求官廳派艦赴援業紀前報兹聞二十四日李厚基派南通福安福清三警艦前往海軍蔣紉秋司令派靖安通濟兩艦亦於二十六日開駛南通等艦一歸靖发軍艦調遣其事主並同金順和號所派出海秦鎭宗坐靖安往認至金順和號此次由北返南始出北界亦遇盗船數艘力戰乃免現該船已抵石浦俟有大帮商船方敢回閩 
[杭州快信]  
本届省議員初選舉各屬停辦者如奉化寗海慈谿瑞安·崇德等縣不下二十餘處省署已密電令催進行杭縣初選舉今日已揭曉當選者多不滿人意各鄉區調查管理監察各員甚有因分票不匀釀成暗潮退回空票如湖墅一鄉竟逹五百十三票之多 
浙省憲法草案已脱稿第一章總綢凡四條第二章人民之權利義務凡二十五條第三章省之省權凡十條第四章省議院凡十五條第五章省長及省政院凡十五條第六章省法院凡十一條第七章監察會凡六條第八章審計會凡五條第九章立法凡三條第十章財政凡十二條第十一章敎育凡七條第十二章縣凡十一條第十三章特别市凡九條第十四章市鄉凡六條第十五章憲法之解釋及修正凡二條共計一百四十一條 
高審廳因各屬人民選舉訴訟頗現特指定管轄區域關於錢塘道區如長興海鹽嘉興嘉善等縣以杭地審廳爲初審區域關於會稽道區如上虞仙居天台臨海等縣以鄞地審廳爲初審區域 
浙江體育研究會昨午後開成立大會慮督派吳副官代表致訓詞由發起人蔡倔哉等報告開會宗旨郝旅長旭東王博士儒堂等相繼演説會員祝星五許漢章及來賓等到者約六百餘人第一師全隊軍樂到場奏藥國技研究部敎師表演拳術刀劍等技五十餘種攝影後開演研東運動會影片十時散會 
福建南安參觀敎育團劉尊先葉廷璧黄紫霞昨聯袂來杭參觀各學校 
浙江公立醫藥專門學校成績卓著兹届第六次畢業式因遷移校舍由敎職員議决停止舉行畢業生藥科范文蔚張彥連瑞琦等十名醫科夏民望程浩陳振鵬等四十四名 
[南京快信]  
滬米商領照問題齊督王省長昨電外交部請速照會駐京英使轉令滬英領事向工部局勸解並電何護軍使徐警廳長王道尹許交涉員設法疏解 
吳江武進無錫等縣公民迭電省署稱此次省會初選弊端百出請宣告無效以維選政 
省署接呈報省會初選已舉行者已有三十餘縣贛議會昨日電致蘇議會請一致主張各省租織裁兵委員會以救危亡 
泗陽匪勢猖獗齊督昨電馬鎭守使速派得力軍隊迎頭痛勦務於旬日内肅清否則即派省軍協勦以靖地方 
銅山縣知事曹元鼎因王材烟案憤而辭職經王省長迭電慰留辭意已打消 
卸任句容縣知事楊楠珊索賄證據確鑿王省長擬即電部請付懲戒 
省警廳昨將前頒　制營業汽車辦法取消 
同善社组織之國學專修館昨午前九時舉行開學禮齊督代表宋名璋省長代表蔡寳善曁各機關代表來賓學員共到一百四十七人館長王駿總敎習姚明輝均有演説至十二時散會 
國立曁南學校昨舉行商業科師範科曁附屬中學生畢業式齊督代表劉潛省長代表朱文劭曁各機關長官均到觀禮十二點三十分散會 
青年會昨請華中公學沈君演講基督之功能到四百餘人并施放電影以助餘興 
地方通信松江 
省議會初選揭曉各區議會初選票匭於二日晚完全送縣三日上午六時起即在縣署大堂上當衆開票唱名至四日上午三時唱畢結果開出之组織初選人八十九名怡與省定之當選名額相同並無一票妄費其當選票額配當極匀滑稽者謂此次當選人或有出缺將聽其缺額乎抑另行補選乎似屬一問題也至開出之第一區當選二日本報所載相符兹將各當選人姓名票數分别録下朱廷楊一人二○盛元音一八二七張朋一八二一袁玉雨一八○七侯伯森一八八五楊仲英一八一三朱烈楊一八二八陳方一八二三陳運昌一八四六鄭祖僑一八四一錢正伍一八○五王烈文一八四八吳鼎昌一八一九·張逹一七八九費翔一七九一嚴守一一八二一石月亭二○一七石巨一五○四諸文藻一八七七朱廣楨一七八一祝蘭根一七四一高廷楨一七八一般瑞一八八三張思明一八三四陳宗振一八三二張潤生一八六○陸開運一八一三楊兆林一八五九朱善慶一八一一黄士璋一八五三吳慎之一八五○謝葆安一七五四陳鳳飛一八五五陸伯舟一七九一馮受祜一八一八陸亮一八六三楊煦春一八五四吳金香一七二八曹仲芳一八一二孫品三一九六七周世棠一八五七孫伯仕一八八五王引初一八五四張本昌一八二八顧祖娛二○六九蔣文石一九○八莊恥凡一八三二楊子凡一八一四金其相一七九六吳汝霖一七九七封人一八一一周江一九三六徐雲俊一八三五陳子燕一七八四顧匡一八五七顧鳳章一八二一吳星伯一八一一李永泉一七八九張思弟一八四八徐訪時一八三三周以房一八一九俞夔一八一六陳宗周一七七二倪光鎔一七九六譚頌賢一八一六沈雲基一三八一張葆培一八二四張葆琮一八○二吳懋仁一七八八秦鍾駿一七九四彭敬賢一六六一楊敬銘一八一五謝同福一七六六姚章楨一七七四郁功墀一七七三沈樂唐一七七一李沅一七七一程稚南一七七一張守耕一七七葉鹿叔一七七○葉鹿平一七七○沈仲逹一七七一姚卜功一七七郁念椿一七七一周尙忠一七七○郁才伯一七七○程叔英一七七三許式文一七九八 
[嘉定]  
省會初選揭曉嘉定省議會初選當選人姓氏如下任慶福徐佺壽顧瑞朱維仁兵琪金殿掄徐元鑄陳枬李寳善金伯 
琴張爾延嚴思九季同寅顧振勳俞昌言朱文吳培趙引侯張俊人王周祚朱葆初方頌台顧靜如凌常焯沈祖豫沈修良沈文沅金文翰錢仰福周凱毛經學楊存粹暮　年王續文費鴻猷侯兆圭徐文榮陸心宜顧振 
[蘇州]  
京代表來蘇接洽北京國立公立學校學生聯席會代表湯茂如王厚貽·王孝英等於三十日蘇與青年便幹事姚鐵心接洽後昨日假吳縣敎育會開會報告北京學潮經過情形及進行計畫請求各界互相維持後討論致電政府問題因意見紛　議無結果而散 
省視學視察各校江蘇省視學林德前奉省令飭赴各縣視察敎育狀况昨林君已乘車來蘇視察各校并調查醫校風潮内容呈覆省廳核辦 
[無锡]  
反對濫祀鄉賢邑王鏡藻等致旅京同鄉會電云北京秦晋華轉顧省成吳松雲張子唯諸君鑒近見公函到锡邀人列名呈請唐踢晋入祀鄉賢殊深該怪查唐在本邑放賑吞没萬串邑署有案又以安東敎諭任摧殘敎育陷害無辜省敎育會文牘可稽如果呈惟置先輩鄉賢於何地公等負一鄉之望乃據片面之詞率爾出此同人不敢附和王鏡藻蔡樾王就錢鼎奎東 
大水後之農事無锡大水爲災低田盡成澤國兹悉自上月念八日放晴後現已數日烈日當空河水已退去尺許各鄉低田戽救亦稍見效惟禾尙淹在水底經此炎日根莖腐爛漸歸無用設使將水立刻戽乾禾苗即變爲軟化倒在田中因此農民頗爲焦灼擬欲補挿秧苗又無覓處重行下秧爲時又晚故對於戽乾與否頗覺爲難深望農事學家有何善法出而維持爲農民造福也 
[鎭江]  
絲號採辦夏繭鎭屬五縣偉今夏二蠶汛初因天氣太凉繼因隂雨連綿發育較遲與蠶身不利現已大帮上山作繭再遲數天即可採落預料各屬收成祇有五折之數鎭郡各絲號定於夏曆六月初二日出發採辦夏繭矣 
[揚州]  
商校舉行畢業江都公立甲種商業中學於二日舉行三届畢業禮式王知事及縣視學等均蒞校參觀計本届畢業生共十六人姓名如下周廷梀封廷芬·胡慶保·田芾·汪童顏·辛德銓·劉崇儒·趙乃臬·洪國楝·包崗·楊錫齡·金慶壽·蕭漢·程壽山·張國楝·蔣元禄 
頒發公司部照·江都王知事前據耀揚火柴公司呈請詳經實業廳呈部頒給該公司執照現此項部照已由實廳頒到縣署因於昨日通知該公司具領矣 
[南京]  
瓊崖旅寗同學會開會瓊崖旅寗學會旅昨日開會歡迎新同鄉吳玉衡韓裕文林鍾秀雲逢鏡雲逢瑢雲昌策雲昌綿君等及歡送畢業會員陳治善君首由會長宣佈開會宗旨繼由符君樹漢致歡迎歡送詞次則新同鄉各述回國求學之目的及陳君答詞 
再次投票選舉結果正會長王堅白副符樹漢編輯符奕賢文牘黄鶴琴韓潯愷庶務潘璧東交際蘇家雲會計雲飛 
[嘉興]  
籌辦平糶嘉邑氏食因連年歲歉又受各處告糶故已張至八元八角即輔助民食之麥麵等亦漲至每斤一百十餘文故一般點飢店所售糕餅等於昨日起每件均巾十文增至十五文以維成本勞力貧民因此愈形艱蓶連日各區士紳函商自治委員轉請汪知事設法維持官廳乃於前日召集士紳决議各區趕籌的欵舉辦平糶所有米石光由縣署呈省於賬米項下借撥三知石分發各區開糶惟價格一成尙在斟酌中刻已編查貧户姓氏約七月中旬開辦 
專件 
[江浙水利聯合會對太湖局水利工程計畫大綱審查報告]  
本案自前届大會交付審查後當開會審查僉以太湖工程關係重大且水流错出趨勢容有變遷非逐部實地調查未易竟委窮源折中至當即由審查會中推定八人實地查察兹已將太湖上下游重要經流次第查竣因於五月二十二二十三日續開審查詳細討論得如下之結果 
查原案第一期最要之問題爲浚泖·浚漊·測湖·三項按泖湖爲湖水所經入浦孔道現在水流尙暢無江程之可施至上流之漊港有通有塞當俟下游最重要工程將次完竣即行擇要開浚測湖一層俟平面測量告竣時量力行之基上理由原案所指最要工程似非先務之急援三江旣入震澤底定之成例則治水方釬當從下游分洩入手查現在湖水歸入江海爲五大幹流一黄浦一吳淞江一婁江一七浦一白茒就中惟黄浦通暢餘則均有液塞阻得江浙一帶泛濫原因實基於此如分洩下游則上游同受其利爰詳審水勢加之以周密之研究擬定施工次第如左一疏浚白茒河引北半湖之水由沙墩港下行歸江辦法從支塘下游徐家浜起續民國三年工程再行裁灣取直上過冬青樹墳使現在游塞之五六里與上下段一律寛深上游之沙墩港疏浚其近湖狹處並開去正對常昭漕河（即下游去水之大幹河）之攔水壩改建橋閘加寛響水橋之橋門 
二疏浚顧岡涇藴藻浜使吳淞江水分流入海辦法唐橋以上四十里河身原寛四五丈至八九者一律浚至十五丈以吳淞江最狹處爲準唐橋以下二十里有不及上度者亦準上度浚之經過南翔市可另闢轉河其鐵路橋梁當準河身放寛 
三七浦有市河窄橋之阻亟應放寛婁江有崑山土壩之阻即宜剷去俾水流通暢并行工程測量爲後日擇要疏浚之準備至黄浦雖無重要工程惟入泖支港有淤塞者亦宜酌浚又原案所列第二時以下之開浚太湖及其他計畫宜俟此案工程議决咨覆實行後再行詳細討論 
來函 
[嘉定陸道生來函]  
敬啓者嘉定此次省會初選端百出黑幕重重省議員俟侯兆圭運動當選尤力七月一日投票侯兆圭預僱寫手串通管理員將選票携出投所外躉寫躉投因携帶水慎途中散落選票爲數多甚有空白者有缮就者經公民拾獲呈由初選監督准予二日重選迨二日舉因公民監視甚嚴不易舞弊侯兆圭萬分惶急向監管理員説情遽於下三時停止投票佯言本日選舉仍作無效定期再行重選一面票匭下船帶城即在途中書寫選票投入票匭到城後宣告有效雖經公民電呈總初選監督惟侯兆圭結内選舉主任夏敬德恃有奥援今日依然開票置公民呈控於不顧如此弁髦選政視同兒戲實屬聞所未闻貴報職司輿論夙持正義爲特檢將拾獲選票送請製版刊入新聞至爲盼荷嘉定公民陸道生具 
雜評一 
[乘機默]  
中國之有權力者對於個人權利無不善於乘機凡有擴張我權利之機會則竭心力以謀務令弗失如張作霖之經略蒙疆遷延觀望而弗取就今一旦赤塔有大敗恩琴之言鄒芬有前敵獲勝之報於是張乃欣欣然報告就職矣此即善於乘機之一證也 
至若對外關於國家權利之問題則每坐失時機而不知所以乘之其例蓋已不勝枚舉我全國所爭之英日續盟關係大而又有千钧一髮之危今忽有展期一年以待考慮之電訊雖其所以展期之故無關於我國之抗議然我苟乘此展期之機會盡力於外交上之活動以求英日兩國之諒解則亦未必终置我國要求於不顧故吾認此爲外交上之一機會未知當局能善乘之否也 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[米業反對領照舉動之實行四]  
租界米店仍均休業商會長屢次至工部局磋商工部局開董事會華界米店遵勸允暫緩停業公共租界米業休業第四日情形公共租界内各米店因反對工部局領照條例於本月一號起全體休業至昨日已四天矣雖由各方面向工部局一再磋商館無解决辦法而法租界各米店亦於三號起休業至華界米業曾經表示以至五號（即今日）不能解决者當與租界内同業取一致態度迨至昨日見租界内各米店有大半啓户惟仍停止營業詢其原因據云今日係隂曆五月底歸朿往來賬欵之故對於領照一事意仍堅决即新閘橋河畔並無米船停泊河内亦無米船駛過惟午刻在福建路見一小車載運白米十餘袋據言係在華界車來此四日中華界尙有米糶租界内租界内一般苦力可往購食不致十分驚慌以故並無事故發生云 
法租界米店昨仍停業法租界米店自前日起休業後法捕房費總巡曾飭各探傳諭雖然無米出售不可閉市仍須照常開門故各該店仍開排門而不營業昨日仍一律開門惟店夥等枯坐店堂有以抺牌爲消遣者法捕房以除米店停業外雖無别項風潮發生然仍須照前嚴防故諭中西越通班各探捕詳細調查情形隨時報告並不分畫夜加意巡防以備不虞而保治安 
沈知事派員至米業商會勸導上海縣知事沈寳昌以公共租界各米店反對工部局給照全體罷市法租界各米店亦於前日）三日）起一體停業南市各米店則定於隂曆六月初一日停止營業如果華界實行停業則影響大局不堪設想是以昨日午後沈知事派縣警察所警佐程渭南前往滬北天后宫米業商會會晤米業董事奚賡虞聲稱鄙人奉縣長委令到會勸令貴董轉勸華法兩界同業照當開市萬勿停業以安人心至華界治安已由縣公署呈請護軍使署加派軍警竭力保護母庸顧云云奚董答稱此事已由總商會擔任調停且待探聽總商會調停之覆音再行回報請君在此等侯再行商酌至此時已下午三時奚君詣總商會會晤聶會長詢問向工部局交涉之經過情形聶君答稱今日曾至工部局謁見總董探詢工部局之主旨據總董告稱本日午刻工部局曾邀請各議董開緊急會議因人數不足未能解决又定本日五時再行會議至議决若何辦法今日不及回覆必須明日（今日）方有覆音云云至五時奚董冋至會中適華界各米店主均在該會探問消息奚董即向各人告知上述情形奚董又謂米糧關係民食此事已由官廳及總商會擔任調停必有良好辦法今日沈知事又委程警佐到會調勸暫勿停業以顧民食請諾君轉勸華界同業暫緩停業以待解决不知諸君以爲如何當時到會同業一致允諾奚董即向程警佐述明總商會交涉經過情形並稱已勸華法兩界同業照常開市並請縣長轉呈軍署加派軍警力任保護以安市面云云程警佐即興辭回縣報告 
昨日工部局曾開董事會昨日總商會會長聶雲台開西董會議議决各米店須先開市始可商量故聶君對於米業領照問題甚感交涉煩難云 
華界米店允暫緩停業法租界各米店因存米售罄進貨無着故於前日起一體停業而華界各米店爲援助同業起見亦照議决辦法停止進貨將存貨售盡後准於隂曆六月初一日起停止營業昨經上海縣沈知事派員勸導並由總商會擔任調停故由米業董事奚賡虞勸令華法兩界米店暫勿停業照常開市聞南市各米店存米至昨日亦已售空預備停業昨經奚董一再相勸各米店始允暫緩停業如調停無　滿結果仍須停業云 
北市米行公會之特别會北市米行公會昨開特别會議議案録后一議華界米店擬於六月初一起相繼休業事經同行公决租界米店皆已休業全賴華界以供苦力小民如若相繼實行攸關全埠治安故由各行慰勸華界各店維持大局爲要一議據德大公函稱前日報載某機關向北市公字某米行購辦大宗米石與張某合做一節查北市舍此德大公之外並無公字米行又查該行亦無此種交易前日售於江西路自來水廠食米二百石事曾有之但該廠之食米向在該行交易該廠風聞七月一號米店休業廠中工匠憂慮無米之炊要求該廠領袖備存米石以應工人需糧故至該行購辦而該行對於此種主顧本無疑問現因米店休業或有不正當之機關冒名來購一時未敢輕舉俟後經該行調查的實故此售彼其貨由該廠自僱汽車來運經衆觀見誤認售於某機關議論紛紛即由本會派人調查此米確係運往自來水廠此等議論未免失實再張某合做之説更屬誤會該行有張姓之客係專售客貨於行家不能直接售於吃户今經同行表明事實公决申請聲明云云 
米董奔走斡旋昨日爲隂曆大月底南市各米行米店循例結賬歸欠因租界米店休業後領照一事尙未解决華界亦定於六月初一日閉門休業滬上官廳以租界領照風潮延及華界居民食米不可一日斷缺致惹起無端恐慌殊爲危險應竭力勸導照常開市故已責任南市米業董張樂君北市米業董錢貴三嘉榖堂董奚賡虞轉勸各行店切勿休業致釀事故是以張董等東西奔走斡旋設法勸誡各行咸以感於同業團體之堅决並無他意且市上米已售罄恐萬一無可應售門前發生滋事等情故由張董等請求徐警廳長派警竭力保護 
警廳長派員分往勸導華界各米店經南北兩商會及該業嘉榖堂等先後發出通告勸令照常交易切勿附和停業即公共租界内米商不日亦可和平解决但華界大小各米商以議决在前届時斷難變更經淞滬警察廳徐廳長查悉前情爲保護地方治安起見昨午特派各科員着會同各區署警正佐分往城區南市西門外並閘北一帶同各米商妥爲勸導初一日切勿停業以免妨礙民食 
閘北署長之告示閘北淞滬警察四區顏署長昨出六言韵示一道勸告各米店照録於下照得租界米店現已停止經商風聞華界米業亦受此等影響將於一二日内一律罷市收塲米爲民食所關難免鉅大恐慌業與領團交涉滿意解决有望華界旣不领照何必附和醖釀此等重大事體各宜慎重考量倘有流氓匪徒藉端逼迫搶攘已經加派巡警梭巡極爲周詳特冉簡明佈告務各營業照常 
護軍使令查傳單松滬護軍使何豐林昨日調令淞滬警察廳略謂案照近日上海米業因反對公共租界工部局領照新章致英法兩租界米店先後停業人心因之浮動市面頓形恐慌而華界米店亦有一律停業之説業經諭令該廳加派游巡隊四處梭巡並於各米店附近添設崗警切實保護注意嚴防在案本日據報華界各米店均接有勒令歇業傳單擬於明日起相率歇業等語查公租界米業領照問題現正由總商會與工部局磋商調解辦法聞工部局對於領照章程八條均允通融辦理是此項問題原不難和平解决乃本日華界復發現勒令停業傳單查核情形顯有奸人藉端鼓煽冀圖滋生事端亟應嚴行查察以杜紛擾而保治安一面諭令各米店安心營業勿得自相驚擾隨聲附和致碍生計而堕奸謀合行令仰該廳長遵照認真查察並剴切曉導如查有强迫各米店歇業及散發此項傳單之人即行嚴拿究辦是爲至要切切此令 
交涉署所得領袖領事函日昨駐滬領袖總領事致函江蘇特派交涉公署略謂工部局施行米業領照條例完全爲華人利益乃各米店仍不諒解未免不知利害且工部局自經允爲修改條例詎仍無解决之望現由本領袖總領事爲最後之調人此項執照不由工部局直接給發由本領署承領轉發於總商會如是想各該米店不直接受工部局卷轄自可無雇　處而請轉致云云聞許交涉員准函後以工部局旣允修改條例且又有領袖領事出而調停自可先行開業昨已轉總商會轉勸云浦東方面之消息浦東煽泥渡淞滬警察第三區署長曾永奎以浦東沿浦一帶工廠林立工人計逹萬人平時僅賴零糴度日並無宿糧現因各米店有議定於本月五號（即今日）停止業情事特於昨日飭派長警出外勸諭各米店主切勿附和休業致生意外惟各米店白米已於數日前運藏他處以防搶刦云 
擬設秈米零售處本埠碾米業領袖因南市閘北華界米業亦有於今日（五號）爲始一律與英法兩界同業聯絡休業之説誠恐地方上一般貧民生計頓絶不免大起恐慌是以商之南市薛家浜信昌打米廠及閘北方面假工商　等兩處設立秈米零售處照本出售以濟貧黎 
昨日所到之米船昨日上午南市浦江到有米船三四十號因悉上海近兩日米價已至十二元之外故特趕到者然各米店辦者仍不多云 
水警區長通令保護米船華界各米店爲公共租界同業反對工部局執照一事定於五號起相繼停業以爲後援曾由何護軍使諭令該業董等勸告華界同業切勿停閉以免發生意外一面分令各軍警妥爲防範在案江蘇水警第一區沈區長以内地儎米運滬銷售之船近因河水泛漲内河橋樑均低不能駛過橋門以致在途停擱各河港皆有停泊刻下滬上各米店勢將全埠停閉而飯館麵舗均有連帶關係必致牽動休業一般苦力者如果無處覔食危險堪虞設有地棍匪徒乘機附和擾事泊於途中之米船亦頗危險自當妥爲保護故於昨日飛令所屬各隊轉令各巡船遇有米船泊於承汛以内者務宜切實保護以免被匪搶刦 
米商公所函請保護米船南帮米商公所昨致米董事張樂君函云公共租界米店因工部局取締領照已於七月一號實行休業而法租界米店亦於三號繼續停止營業勢必接踵延及華界以致米店槪勿購進米石且傳聞六月初一日（即五號）準備與界一致行動第查滬南浦江中自關橋迤南至董家渡止各路所到米船現有五十餘艘之多設無防範危險堪虞兹擬先事綢繆庶免一旦暴動防禦乏術今特據實函逹台端務請預籌妥善布置之策代爲轉懇警察廳長迅飭加派水陸警士晝夜在浦江及米船停泊之處一律武裝游弋梭巡以防不測而保公安（下略） 
昨日華界米店顧客之擁擠華界西門外各米店如成興同興等六七家及南陽橋一帶米店前昨兩日（即三四等日）英法租界居民紛紛前往購買每日每家售出百數十擔之多昨日（四日）尤爲擁擠各米店門首均有三四批人購米因聞前議七月五日未得解决辦法華界米店一律休業故住居華界人民及苦工人等頗爲恐慌均携衣物質當或出重利借來之银洋錢文前往各米店購買預備該處各米店　拳均被售盡所存者不過八九擔或十餘擔云 
糧食維持會消息米照風潮淞滬糧食維持會亦在調停其事兹將工部局總商會復該會函録后一工部局復函敬復者頃收到一號惠函敬悉一是敝處對於米業誤會領照一事忽然停業深滋遺憾所擬米業公所按期調查同業存數報告工部局一節敝處深表同情惟每星期查報一次似大偏勞不妨稍寛時日也此復淞滬糧食維持會公鑒工部局班白魯啓二一總商會復函敬復者接准大函具諗一是米業停市民食尤關敝會職責所在近數日來無日不與米業董事及工部局討論互讓方法以期此案從速和平解决惟工部局方面須於今日（星期一）開董事會議方能將辦法商定正式具函答復敝會一俟接有確實通知足以使米業滿意之辦法後即當廣爲布告以慰全體市民屬望此復即請淞滬糧食維持會公鑒上海總商會啓 
西報之紀載英文滬報云七月五日爲法租界與華官管轄境内有米店最後公决應否加入罷市反對公共租界領照辦法之日而公共租界内米店罷市之結果將於此决之公共租界外之米店前曾允於隂曆六月初一日後罷市但此未必爲願意罷市之解也聞米店多有爲勢的迫而簽字贊成者故未必即實行罷市但若一律罷市則雞免不發生儼重事件矣四日情事安靜無擾雖羣情惶惶當道尙以爲可無暴動云 
[中法實業銀行停止交易三誌]  
鈔票將十足照兑 
本埠中法實業银行因得巴黎總行電亦宜布暫停交易兩誌本報昨日（四日）法總領事韋爾登君會同上海銀行公會會長盛錢二君至該銀行查存未經發行之紙幣掃數封存已經發行七十五萬元之紙幣經上海銀行公會集議兑現辦法一俟抵押品籌議妥當即由華商各銀行代爲收兑 
英文滬報云頃由法總領事告知中法銀行鈔票兑現事已與中國銀行公會會商辦法故本星期内中法銀行之鈔票可十足兌現上海之持有此項鈔票者可無庸惶慮蓋該銀行之暫止營業僅爲改组與整理之手續俟佈置就緒後即可照常營業云 
四日上海消息路透社得正式消息中法實業銀行鈔票兑現事今日曾開談判已得中國銀行公會之了解俾該銀行之鈔票得照面值兑現此事午前顯已有切實之協定但午後稍起周折因公會若干會員不同意之故此事已發電至京大約明日可以部署完畢 
路透社得三日北京電云財政部代表與北京中國銀行家公會今日開會議决由銀行公會墊欵以供中法實業銀行鈔票兑現之用至於存欵及其他債務留待該行自理銀行公會已舉派特别委員會與法使署及中法實業银行協商鈔票兑現之便利方法一俟手續議定即將布告公衆該行在華各支行均　由當地銀行家公會照此辦理 
上海總商會昨接巴黎陳公使覆電云七年新士碼轉上海商務總會聶雲台會長電悉已與法政府並國會要人接洽連日巴黎報纸對於中法實業銀行案一致責備法政府維持不力法政府頗爲感動下議院定五日提出討論辦法先覆陳籙二日 
字林報云中法實業銀行額定資本爲二五○·○○○○○○佛郎認定資本爲一五○·○○○·○○○佛郎已交資本爲七五·○○○·○○○佛郎公積金四○·○○○·○○○佛郎資本三分之一即五○·○○○·○○○佛郎係中華民國政府所認定聞福公司亦爲大股東之一據銀行年鑑所載該行五百佛郎之股票已繳股本半數間有全缴者該行在一九一六年前三年内付尋常股息八釐一九一七年與一九一八年發息一分一九一九年發息一分四釐云 
[廣東銀行兑現風潮卽息]  
廣東銀行自發行鈔幣以來常備現洋以資兑換昨因中法實業銀行擱淺消息傳來市上對於該行忽發生謡言昨早該行提早二時開市兑現者頗形擠擁該行立即付欵并託各大錢莊及先施永安南洋兄弟烟草公司等代兑該行至昨夜七時尙未閉門以便來客兑現然至午後來者漸少風潮刻已告息矣 
[湖南籌賑會假甬同鄉會開會]  
湘省地當要衝民國以來屢被兵士蹂𨈆人民已覺不堪其痛苦今春又遭水災災區甚大兼之银行錢莊早經停閉旣乏現欵周濟糧食進口更形爲難熊秉三君近從湘省來滬目撃災民情形約同旅滬湘紳聶雲台君及上海華洋義賑會朱葆三王一亭諸君假座寗波同鄉會徧邀各界領袖集議救濟辦法當由聶熊二君報告災情咸云草根樹皮亦已食盡三十歲以上之女子論斤出賣每斤僅售銅子八枚男孩每斤售銅子四枚且無受主慘苦如是見者痛心聞者酸鼻如再不籌救濟之法恐皆餓斃在座無不動容咸云盡力勸募速圖救急之法云 
[無錫米市之報告]  
米業昨接無錫快信報告謂該處自滬上休業風潮發生後市面亦被連帶關係糙粳到頭不多市價仍堅糙元糙秈粳稻客秈等均平穆小麥高身見缺本日成交市價報告如下高糙粳八元七八角至八元二角糙金元九元一角至八元七八角糙客秈七元至六元八角糙埠尖七元三角至七元粳稻四元五角至四元三四角埠稻三元七八角至三元六七角客秈稻三元五角至三元三四角新大麥三元至二元七角新小麥一百四十六斤售五元六角不等云 
[省會初選當選缺額明日决選]  
上海縣公署昨發通告云案照省議會議員初選舉已於七月三日開票計選出初選當選人四十三名尙缺九名兹依據省議員選舉法第五十七條之規定就得票較多者按照所缺當選人名加倍開列姓名於後定於七月六日在原投票所决選投票特此通告（姓名已見昨報從略） 
[新任巴西公使晋京]  
新任駐京巴西公使亞拉九及眷屬共四人到滬等情已誌昨報昨（四日）亞公使偕眷屬於早晨乘滬寗路車北上江蘇特派交涉員許秋颿先期函致路局預備特别花車並派員照料一面函致江寗温交涉員届時派員照料渡江并轉知津浦車預備花車一面又電禀外交部曁軍民兩長查照 
[慶賀美國獨立紀念]  
昨日（四日）爲美國獨立紀念日江蘇特派交涉員許秋颿率同陳科長楊秘書詣美領署慶祝美領頗爲優待本埠海軍陸軍行政各長官亦均派員或親自到美領署公祝以敦睦誼 
[奉天派員來辦造械器]  
奉天軍械廠因奉張督令以征蒙軍隊需用軍械甚夥特飭該廠趕造槍彈等項現經該廠特派專員來滬採辦製造槍械之機器等件於昨日（四號）向滬杭甬鐵路上海南站索車裝運計裝機件四十三箱於當夜運往上海北站由滬寗路運往南京轉至奉天云 
[國内輪船運貨出口之調查]  
進口貨（烟津）太古公司之通州號昨日由烟津裝來綢子七十七件野絲十四件髮網二件生仁二百七十包花生一千二百七十包精鹽一千七百九十二包洋酒五十箱雨衣布二十四件大皮三十二捆冬菜一百件猪　等八十五件草帽邊一百四十一箱蛋七十一桶皮八箱尙有桃仁瓜子筐酒鹹魚蝦醬魚乾等多件又招商局之新銘號前日亦由烟津裝來茶葉二百零七簍絲綢三百二十一件絲頭一百二十二件生油十二簍尙有紅棗胡桃瓜子石棉粉石板青礬蝦皮蝦醬水果冬菜等多件（長江）鴻安公司之德興號昨日由長江裝來糯米六十五包菜子八百五十五包麥子一千四百三十一包麵粉二千包豆餅九千片芝蔴二百五十七包絲草八百四十件機花一百包綢子七件蛋黄白三十五桶蔴皮五十件尙有黄紙藥材烟絲青蔴鐵條等貨又轉甬桐油二百桶碎米一百包藥材十五件又轉烟臺白米一百七十八包 
出口貨（厦粤）招商局之廣大號昨日由申裝往厦門計有豆子一千零七十五包白糖四百包棉花十四包雜貨四百七十七件轉口貨二百七十九件裝往廣東貨計有豆餅一千四百片生仁一千四百六十二包乳腐六百九十九壜肥皂一千箱雜貨九百五十八件轉口貨二千四百五十一件裝往香港計有肥皂一千五百箱鹹魚一百六十件雜貨九百三十五件轉口貨六百四十八件（烟津）太古公司之通州號昨日由申裝往烟台計有麵粉八千二百包白米二百十一包夏布三百六十三件棉花五十包百鐵二十五件鐵一千二百擔雜貨七百餘件裝往天津計有黄豆四百七十四包白糖三百二十三包麵粉一萬九千六百包茶油八十桶花生油三百二十二桶茶葉一百五十二簍顏料一百六十六桶牛油十四簍洋布八百十七件榨菜一百壜窑貨五十件皮蛋二十壜紙頭六百七十四件杉木某根鐵條一千二百八十五根竹器八十件雜貨五千三百七十一件裝往威海衞計有白糖九十包洋烟二十箱洋布五十八件汽水十八桶靛青十桶紙頭五十件雜貨三件又招商局之新銘號昨日亦由申裝往天津計有麵粉七千三百包茶葉三百十九簍白糖一百三十包洋布八百五十五件鐵八百四十擔尙有乳腐土酒纸頭鉛粉鐵釘水果雜貨二千餘件轉口白糖六百零三包裝往烟臺計有白米六言八十六包白糖一百包洋布四百八十一件桐油二十桶竹器一百五十件水果二百四十件紙頭一千五百三十六件雜貨四百十三件（長江）寗紹公司之老寗紹號昨日由申裝往長江各埠計有麫粉二百包白糖三百十包鐵八百七十擔洋紗二十件洋布十件洋火八十箱靛青五十桶及海帶菜木器蔴袋等貨（寗波）該公司之新寗紹號昨日由申裝往寗波計有白米一千包麵粉三百八十八包青豆一百包洋酒九十箱桐油五十桶鐵六百十四擔洋布一百件及玻璃香烟蝦皮洋釘鹹菜术頭雜貨等多件 
[糖市之近訊]  
糖市自前數日嗬白由廣永盛賤價抛出七月份交貨價八兩至七兩六錢後錦茂洋行得日本來電東日抛出七八兩月交貨一萬五千袋價七兩陳嗬白三千包價七兩六錢貨已如數開去惟身骨低潮不堪四温半車糖市面尙不能立足但現貨不豐東白各行存約萬包太古錦茂兩行洋棧存有四五萬包轉瞬月餅上塲各客帮生意活動現貨不免缺乏云 
[茶商公所開會紀]  
本埠茶商公所前日因九江福隆茶葉店運滬茶葉來路不明特開會籌商對付方法茶棧茶商均派人到會列席下午二時開會該會董沈錦伯主席宣布開會理由大致謂潯埠小工偷竊簍茶早有所聞祇以事無證據不便交涉近兩年每簍被竊十餘斤或七八斤總計贛茶運滬總數每年損失約逹四五萬斤之鉅茶商固直接受損而茶行亦間接受害今查由某棧提來福隆紅茶兩袋其中青紅雜揉垃圾頗多顯係所收竊贓真相已明究應如何對待如何籌費何人負責主持交涉均應切實議定以便進行請諸君討論公决經衆磋商良久公同議决辦法五端（一）此案交涉由公所主持辦理擔負完全責任（二）應需經費按客茶每件抽收銀洋二分以本年爲限（三）經費如抽不呈數不數之欵由公所與行家共同擔認（四）交涉必須逹到美滿結果如半途放棄所抽茶商經費歸公所償還（五）茶行茶商各推舉代表二人共任交涉進行以專責成當經茶行推定吳仲賢金榮章爲代表茶商亦推定盧鳳起莫模臣爲代表至此議畢遂宣告散會時已六鐘矣 
[喬學岐父之謝函]  
北四川路致遠洋貨號喬學岐楊鏡泉二君爲印人購買香水槍撃身死一案迭誌本報兹悉該店主劉志榮允以重金撫恤　嫠購田以葬死者每月仍領薪以養家口代立義子以續宗嗣又聞北四川路聯合會長陸文中君亦代喬楊二君家屬募募集恤金以維善後兹將喬鏡春君致陸君之函録後文中光生台鑒敬啓者隂曆四月二十九日北四川路致遠商號突遭變故致小兒喬學岐與楊镜泉君慘罹横劇兩命俱亡承蒙滬上商業同胞及各界供義之士慨學岐與楊君傷於非命且爲旡妄之災錫以追悼鴻言藉光泉壤感激之情非第身入幽冥者安慰已也嗟乎死者已矣生者何堪鄙人年近七旬惟此一脈視諸毘季宗祧猶虚鄙人以斑白殘生祗飲泣孀媳真紅顏薄命來日何堪先生素以慈善爲懷代募恤金足徴大君子當仁不讓見義勇爲更蒙致遠號主劉志榮君以仁厚之心睹死亡之惨愿以重金撫恤孀嫠購田以葬死者每月仍支原薪以養家口爲立義子以續宗祧一種仁愛慈厚情懷可謂上連碧落下及黄泉生生死死均能戴德相安鄙人老廢餘年惟有拭涙啣感諸大君子盛德而已用特事函先此鳴謝至鄙人心痛之言孀媳悲號之狀不敢再凟諸大君子之聽想亦諸大君子所不忍聞也肅此即頌善安 
[半淞園開游藝會預誌劵費悉數充賬]  
華洋義振會爲籌山東湖浙等等災賑定本月九日假滬南半淞園開游藝會三天前日函請軍署核准并酌派警察保護去後昨奉何護軍使照准並即通令所屬軍警文云頃據上海華洋義振會函稱敝會賑務現擬從事结束賑欵亦已擬放完竣惟近據山東災區兒童敎養所及湖浙等處之請求不得不量予輔助兹爲籌募賑欵起見特商惜半淞園自陽曆七月九日起即舊曆六月初五日開放三天並加入各種游藝所得劵價悉數充賑已承園五許可惟開放時間擬照該園平時延長三小時庶來賓咸有暢游之樂用特陳請鑒核務祈俯賜照准並轉飭淞滬警廳届時酌派警士到園照料並乞見復等情查該會所擬借園開放藉籌賑欵各節事關善舉自可照准除函復並令知淞滬警廳外合行令仰查照届時派令士兵巡警前往該園妥爲照料防範云云 
[請究路政人員之警廳批示]  
滬南工巡捐局前在西門靜修路修理道路晚間並不懇燈以致住居三在里八號閩商歐陽鐵梅經跌斃業經該處居民郭澹洲等聯名投呈松滬護軍使署請予潵究該局玩忽人命之路政人員在案 
 
 
 

Page 15

 
 
　　兹屍妻歐陽張氏亦以伊夫死於非命心不能甘除赴法庭狀誘外又投淞滬警察廳呈請提究昨奉徐廳長批示云據呈已悉查爾夫歐陽鐵梅傾跌斃命前據郭滄洲等以該管工程委員玩忽人命呈奉軍署批准行局查明具復在案但工巡捐局不隷於本廳管轄亦未便越爼代謀所請各節應母庸議 
[汽車撞斃傭婦]  
無錫婦人周殷氏年三十七歲向在法大馬路義泰祥鐘表店内爲傭前晨出外倒便桶突有某甲所駕之汽車疾駛到來該氏不及退讓致被撞倒跌傷頭部腦亦流出血染遍地當即斃命該汽車見已肇禍飛駛逃逸後由巡捕到來車已遠颺當將尸身里送同仁輔元堂騐尸所於昨日由母殷朱氏投報法捕房禀稱死者實係婦人之女今遭慘斃請求免騐緝兇究辦捕頭准如所請諭着備棺成殮聽候緝拿該車夫到案究辦 
[豆腐工人要求加工尙未解决]  
豆腐工人邇因要求日工二百文改給小洋二角連日舉出代表與店主嚴重交涉現店主方面已允略爲加給而工人則必須逹到目的而後已故相持至昨日尙未解决聞已决定隂曆六月初一日（即今日）全體罷工云 
[各學校消息彚紀]  
民立中學大南門中華路上海民立中學校本預兩科學生一千四十餘人本月九日暑假並於是日爲第十七届學生五十人舉行畢業式九月一日開課 
第一商業學校南市陸家浜省立第一商業學校昨日（四日）午後二時舉行第五届畢業式首由校長黄廼穆訓詞次官陚代表錢榮訓詞次來賓及教職員等相繼演説次全體學生祝詞及畢業生荅詞再次給憑計甲等孫紹安等五名乙等黄伯英等二十六名丙等吳重光等七名 
啓秀中西女校寳興路啓秀中西女校定於今日下午三點半鐘舉行畢業典禮昨特由該校柬邀各界前往參觀 
隆德學校大東門外市立隆德學校男女學生共二百人七月十四暑假並有男女學生四十人舉行畢業八月二十日開學崇正學校大南門外市立崇正小學男女學生三百餘人七月十八日暑假並舉行男生三十餘人女生十餘人畢業定八月二十五日開課 
貧民學校南市陸家浜市立貧民義務小學校有學生一百八十餘人七月十四暑假並爲小學生三十八人舉行畢業八月二十開學 
河南路義務夜校河南路義務夜校今日舉行暑假休業禮循例放暑假四十天該校同學會爲暑期自修起見特懇各敎職共同组織一暑期俱樂部内置商務書館玩具十餘種及中西各種雜誌書籍等類使同學聯絡感情增進學問兼可温故知新又能却暑納凉盡藏修息游之益收切磋琢磨之功一舉數得於同學身上有莫夫之利益亦足爲滬上夜校之良範云 
[美術學校繪畫展覽會今日開幕]  
上海美術專門學校因本年適值成立十週爲表白歷年學校成績並傳布藝術品起見特籌備舉行一繪畫展覽會定於今日下午一時半開幕該會會塲共分兩部二十五室第一部在白雲觀該校校舍第一室至第三室依次陳列該校歷年學生成績第四室陳列徴集品先爲鉛筆畫本炭畫其中周勁豪之人體吳人文之連寫皆有特色第五六室爲水彩畫有洪萬仇吕鳳子錢鑄九諸人之作品第七室爲國粹畫陳師曾蕭稚泉吕鳳子謝公展等皆有出品第八室至十二室皆爲水彩有施梅僧楊清磬諸人之作十二室王濟遠出品尤多第十三室爲油畫劉海粟李超士汪亞塵程虚白吳法鼎諸人皆有作品第十四室爲水彩畫其中有浙江省立第一師範洋畫研究會之出品會塲第二部在林蔭路女子美術學校自第十五室起仍繼續陳列徵集品第十五十六兩室爲國粹畫吳杳芬唐吉生等皆有出品第十七室至二十室皆爲水彩畫有李竹子王榮鈞等之作品第二十三室爲油畫色粉畫色蠛畫有周淑靜褚宇麜等作品第二十四五兩室爲油畫粉畫水彩畫有劉海粟李超士周勁豪陳曉江張慎伯江小勉諸人之出品會塲兩部總計陳列學校成績品者三室徴集品中國粹畫四室西洋畫十八室共有二千數點聞因地方狹小未陳列之徴集品猶有三千餘云至於各室佈置形色兩端皆加考究富有趣味各不類同令人易生美觀入覽自由亦無須購劵會塲並有販賣部等之组織便利觀者 
[滬西商界聯合會開會紀]  
滬西商界聯合會昨晚八時開會到者二十餘人會長顏芹香主席報告一切所有議案首爲米業反對捐照事陳榮堂提議謂公共租界各米號因當道勒令捐照激成休業已閲三天長此不已騷擾之來勢必波及各商彼時玉石俱焚如何了局鄙意本會爲關體之一亦應函致工部局懇切勸告請其勿爲已甚主席謂此事已由總商會及聯合會盡力斡旋日内定有解决辦法次爲歡迎名譽董事唐美甫提議謂本會前因維持會務經全體公推供賢鈁洪賢鈞夏錦紡鄭仲屏爲名譽董事備函敦請均蒙慨允鄙見應訂期開一歡迎會並行叙餐以資聨絡而利進行王息孚附議通過末由主席分述施茶贈藥情形至十時散會 
[北城商業聯合會開會紀]  
北城商業聯合會於昨晚八時開評幹聯席會公推馮志卿主席童醉公糺録（一）主席報告各種來函（二）許少卿提議下學期義務夜校推廣學額及英文專科一律免費案山意醉公陳梅芳等主張推廣學額事宜請交敎務會議議决施行義務班連演講費一律免收書籍由各生自購英文專科仍照向章辦理全體通過（三）各部報告經過情形及發表進行意見當由評議長許少　交際長屠心一調查長范寳和庶務長蕭斅仁校長童醉公等次第發表（四）租界米業案山陳天生主張其函護軍使設法維持多數通過（五）討論江蘇省憲案由汪醒齋主張應請各團體共同討綸當經全體委定汪醒齋陳天生二君接洽辦理議畢散會已十三鐘矣 
[平湖旅滬同鄉會選舉會紀]  
平湖旅滬同鄉會於前日（星期）在閘北嘉郡會館開複 
推正副會長井舉執事各員兹將名單録下正會長徐鶴笙副會長陸彚泉馬驥良董事八人張石君葛詞　張逹卿徐岷源陳晉軒蔡伯華徐美士·徐眉軒評議十六人陸志青張理卿蔣已春薛镜人·王文華·葛晝徴·甘如瑛·方小軒·潘子餘·殷介孫胡純香張寅谷許奇松·徐右芳·鄒九如·楊子英備補評議四人陸琴舫李鴻欽葛蔭　顧子明 
[海鹽旅滬同鄉會常年會紀]  
前日（三號）海鹽旅滬同鄉會在閘北嘉郡會館開第三週常年大會到者甚衆下午二時開曾公推會長周辛伯主席董渭臣記録即由主席報告經過情形次由會社董渭卿報告上届賬畧嗣由主席與張菊生徐植甫朱斐章桐生張樹屏徐莘史周融孫蔣通夫諸君互相討論微求會員曁會務進行方法末由朱仲钧演説畧謂前清時鄙人曾經發起斯議恨力薄未成今幸立已經三載由於諸同鄉熱心毅力所致惟鄙人尙有兩種希望（一）維持道德（二）輔助敎育得能本會經費充裕尙望在滬設立義務學校爲當今切要之圖並述同鄉會種種之益處演説畢欵以茶點散會時已鐘鳴五下矣 
[火車乘客跌傷兩人]  
昨日（四日）滬寗路由寗開滬之三四等車駛至新豐車站有一四等車乘客於車未停妥時跳下碰傷頭部又該車駛至唯亭車站三等車客亦從車上跳下跌傷甚重嘗由該車車長將受傷人一併送至鐵路醫院醫治 
[中國影戲研究社影戲尙演三日]  
中國影戲研究社所攝閻瑞生案影戲近在靜安寺路夏令配克大戲院開演影片甚佳觀者擁擠聞該影片定只再演今明後三日（五·六·七三日）每晚七時至十一時仍在該火戲院開演三日後即將赴外埠開演故此三日内觀者須從速云 
[新出之大中國牌香烟]  
中國烟公司近製大中國牌香烟一種　行市上烟葉純用國産製法改良枝頭加大氣味尤佳各烟紙店均有經售 
[中央信託公司聘定總經理]  
中央信託公司自第一期股欵收足後由經開會成立選定董事及監察人兹該公司已聘定中國银行副行長嚴成德爲總經理袁近初爲協理田我醒爲主任日昨特假座聯華總會設宴歡迎發起人及董事監察人均到席間由董事長田時霖致歡迎詞旋由嚴君致答詞又次由袁近初出我醒二君繼演説兼申謝歡迎意末由宋漢章魏清濤致詞觴祝賓主　歡而散 
[昨日氣候之報告]  
昨日氣候驟熱據徐家匯觀象台報告温度遠九十四度六 
[花會賭徒分别科罰]  
甬人吳梨生前日在新閘温州路九十五號門牌開設花會賭博被該管捕房捕頭偵悉即飭中西包探協往將吳與賭徒李情生萬如生張金發石雲文毛情恩吳阿四孔金惠婦人張王氏丁張氏張榮氏胡張氏等男女三十二名連同賭其一併帶入捕房奉飭吳梨生收押餘人准各存洋十元保出昨奉公堂傳訊吳梨生延律師到堂代辯訊之李情生等均不承認賭博花會中西官核供判吳梨生同洋一百元除人到案者罰洋五元保出不到者保洋充公賭具銷燬 
[强迫洗衣作夥停工之押儆]  
洗衣作主吳榮記昨投法公堂控稱前日有周寳清糾同多人至商店强行勒迫各夥停止二作常由商人嗚同三百二十三號華捕將周拘案請求重究詰之周寳清供詞圖頼中西官判押三禮拜准予贖罪 
攔刦鈔票之押儆 
上海中法實業银行因受巴黎總行擱淺之影響遂登報宣布暫停交易惟該行發出之鈔票流通於布者甚多一般執有此項鈔票之人皆欲設法脱手有葉少卿者開設烟紙店平時積下該行鈔票統於前日令學徒劉魯定持向各烟紙店兑現但該行停兑消息人盡皆知故無人肯兑迨該學徒持票行經海寗路熱河路轉角處爲寗波流氓方忠小所見以劉每遇烟紙店輒向兑現而無一肯兑致疑其票係屬僞造遂糾黨攫奪去五元者一張復迫劉將袋内所有交出乃在途爭吵經九百八十四號華捕查見詰悉其事將方連贓拘入滙司捕房昨解公共公廨由李襄讞會同英赫副領事質訊之下以方曰盡糾黨攔刦財物不法已極判押西牢三月鈔票交原告領去 
[爛泥渡柴行失慎]  
浦東爛泥渡典當衖後面吳同興柴行昨晨黎明三時許忽然失慎焚去草房三間蘆羣數堆損失約值三百餘元事後經三區警署飭警將該柴行主吳金英傳署研訊起火情形以憑核辦 
[逃妻准俟産後領回]  
沈鴻卿前延律師代表投法公堂控髮妻沈徐氏私行逃逸今始尋見請求給領被告沈徐氏亦延律師代辯判徐氏交原告領去管束在案昨日原告聲稱被告奉諭迄今仍未隨夫回家請核被告律師聲稱實因被告身懷六甲將次分娩現在西門某醫院生産後允隨原告回家中西讞員會判准予俟徐氏分娩後仍由原告領回 
[女子復被誘逃之請究]  
住閘北小沙渡之李孝莊前日偕鄰人余德明彭德華等扭王小三子至四區二分所控稱民妹小二子年十九歲同在紗廠做工隂曆五月初二被同廠小工王小三子兄弟二人誘拐偕逃正欲擺渡逃往租界適爲余彭二鄰居遇見將民妹追回兩王渡過對岸而逸至初四日放工時復被兩王誘逃不知藏匿何處但妹自幼已受俞姓之聘應請嚴追云云經倪署員質訊一過轉解司法科核辦 
[逃妻交夫領回完案]  
松江人沈生昌訴伊妻胡氏私逃來滬由二區二分所警署將氏並牽涉之朱長玉等併送地方檢察廳訊辨在案兹悉此案昨牛奉該廳檢察官訊供一過判將該氏交伊夫領回管束朱長玉陳成標沈阿清等訊無干涉一併斥釋 
[誘姦婢女之押儆]  
虹口崇明路五十八號門牌廣東婦人王二姑家十五歲使女梁息珍時常至附近第五十二號門牌老虎灶内泡水該老虎灶夥泰州人孫長三見梁年幼可欺遂於上月二十八號俟其來泡水時誘入後而小房間内强行姦汚翌日梁婢又往泡水仍與姦宿因梁婢事後均未聲張故人不知前日下午梁婢與孫歡畢出外適爲王二姑之十五歲女兒阿珍亦往泡水見息珍且行且扣衣鈕大起疑心歸訴其母向該婢盤詰始知前後已共三次當即報告該管捕房飭探周小弟協同一百十三號西探目往將孫拘押梁息珍送往醫院騐明昨晨傳同王二姑母女將梁孫一併解請公共公廨中西官訊悉前情以孫姦佔處女屬實判押西牢一年半示儆梁息珍交原告領回管束 
[利濟正劵開奬記]  
昨爲第九次利濟有奬正劵開奬之期在南市久大碼頭該發行所舉行自上午九時至午後十二時半止兹將五大奬號碼及經銷各票號録下頭奬第三萬一千四百七十六號杭州協記公司轉義利源二奬第七千七百五十三號本埠有利源三奬第四千九百四十九號蕪湖分銷處轉漢口義大利四奬第二萬三千二百十九號杭州協記公司轉兆元又四奬第二萬九千九百六十六號本埠有利源五奬第一千六百七十六號本埠善利全又五奬第三萬六千三百四十九號本埠永利 
[私賣燈吃之科罰]  
婦人王汪氏邇在法租界小東門外地方私設烟榻容人在内吸食洋烟事爲該管捕房捕頭得悉以氏有違禁令爰於前晚帶同包探落差捕前往抄出烟具並將烟客六名一併帶入捕房烟客薄罰斥退汪氏交保候究昨日傳至法公堂請究先由捕頭上堂稟明前情詰之汪氏供認私賣燈吃不諱中西官判汪氏罰洋三十五元充公烟具銷燬 
[私運烟膏押一月]  
咸小二子前晚因身帶烟膏一千七百盒行經新閘路被捕查獲帶入捕房昨解公共公堂經中西官訊明以其私運鴉片烟罪已成立判押西牢一月烟膏送海關焚燬 
[國貨游行演講專開會紀]  
昨日（星期一）下午二時中華國貨游行演講團在寳山路來安里普志學校該會事務所開會討論蒞會者四十餘人劉鐵主席杜椿蓀紀録一擬组織中華國貨白話演説週刊一致函各省總商會如有就地出品將標本以及説明書請其詳細答覆以便鼓吹鎖行一覆中華國貨出品社函議畢散會 
[檢廳法警移傳人證併紀]  
老閘捕房包探居阿巧昨晨偕上海地檢廳來警邵子清協傳廣東路一百七十六號門牌來安客棧主浦東人俞敏君至公共公廨第一刑庭禀稱俞係金東湖不服平湖縣知事判决詐欺取財案内之證人奉准來文將俞傳案請示經關鄜員核供商之英包副領事判俞於明日自行投廳備質又婦人殷王氏在上海地檢廳指控揚州人嚴相文輿婦人吳唐氏串拐伊媳吳氏等情因嚴案發後逃匿公共租界以故昨由該廳備文派警劉永南投請老閘捕房派探嚴阿慶協往將被告查獲旋解公共公廨經中西官預審一過 
判嚴相文推交來警帶回歸案訊辦 
[誌謝]  
昨承文明書局惠贈交易所詳解一册謝謝又中英藥房送來時疫藥水八十瓶清快片念包靈丹念包當代分送誌此代謝來函 
[姚志煕來函]  
閲七月一日貴報埠新聞米店領照問題内載法租界各米店在嘉榖堂會議由鄙人發言云云稍有不符當時係由法租界同業楊廉堂君所發表並非鄙人所報告諒係訪員筆誤惟事有出入爲此具函請求貴報登入來函俾符事實嘉榖堂米業商會副會長姚志煕謹上 
[莘莊鎭各界致上海學生聯合會函]  
上海學生聯合會理事長先生惠鑒敬啓者敝鎭承貴設立義務女校於今兩載學生衆多成績良好敝鎭同人莫不贊美詎貴會提前暑假忽然停辦有湯君蒞莘運回校具敝同人與各生家屬殊爲不解當經各家屬一再聲明貴會僅允暫借課桌此外無磋商餘地此貴會與該家屬感情作用已過之事實也然同人等有不能已於言者貴會若以揑名信函而定此計畫未免冤誣敎師適中奸徒之計况爲善不終遂致近百兒童遽爾向學失所恐於設校之本旨不免剌謬也貴會熱心辦事犧牲金錢素所欽佩校長敎員尤能循規蹈矩人無間言乃有不逞之徒舍沙射影敝鎭各界無不痛心疾首人心未死公道猶存敢布區區尙希諒之順頌公安錢維桂金悦箎馬昌期談讓鄭永康汪炳榮陸鴻聲楊頌時同謹啓 
中華職業敎育社通訊 
[徴求社員消息]  
本社徴求社員本外埠各隊隊長自分函請定後連日分投進行並邀致隊員其已經請定諸君已於前日報告兹本埠第十六隊隊長沈信卿副隊長顧蔭亭君除前請楊翼之龍子英沈肅文潘秩四吉卓民諸隊員外並請鮑味蓴胡厥文阮介蕃黄丹　汪景雲潘仰堯五君爲隊員第十四隊隊長賈季英君副隊長王丕嘉君公請馬羣超陳石生王振飛金雪園吳味農諸君爲隊員蘇州第二隊隊長楊衛玉報告先請定沈堦芝吳研因王振之劉北未王企華君爲隊員至各隊募到分數上海方面第二十五隊朱叔源前日募得一千一百四十分昨探得募到一千六百四十二分兩項共二千七百八十二分云 
[本社附設中華職業學校招生消息]  
（名額）工業科甲種學生鐵工科三十名商業科五十名工業科乙種學生鐵工木工琺瑯鈕扣各十名（納費）工業科甲種學生年收膳費四十元商業科年收學費十八元膳費四十元工業科乙種學生學膳費均免納（程度）工業科（甲種學生）商業科均須高等小學畢業年在十六歲以上工業科（乙種學生）須國民學校畢業年在十五歲以上（考騐）一體格檢查二職業心理測騐三口試四國文五算學六英文（考期）工業科甲種學生及商業科八月日二日工業科乙種學生八月三日四日（報名）納報名費一元（充本校）義務學校經費）領取投考憑單通函報名者請直接寄上海小西門外新馬路南該校並附回信郵票本埠七分外埠九分函索詳章附郵票一分 
專件 
[九年度上海貿易情形論略續録海關貿易]  
一本關税深本年共徵關平银一千八百八十三萬三千兩較之上年增白分之三十二即較民團二年亦增百分之三十就中進口税項議增百分之五十五實足令人驚異本年税課總數之增加其故殆原於此推論主要之原因端在洋貨之輸入甚多觀於下文叙述洋貨貿易情形可以參證抑欲詳悉上年實行新修進口税則以後所獲之效果如何此際尙難爲切實之計算蓋進口貨物從價徴税者殊多此項貨物對於新修税則並無若何之關係試舉進口機器爲例蓋有可見一斑者絲核全年税收總額較之進口洋貨估值逹百分之三又三十一雖未足稱爲已躋於美滿之地位然此項比較數目除民國二年較之本年尙增一分中六分之一外實爲前此所未有此則良堪欣幸者也本年出口貨物境况不佳出口及復進口税因而減色無足爲異復進口税較之上年减百分之十五子口税略有加增船鈔一項本年竟越關平銀一百二十五萬兩寳足與進口税同一令人驚歡不置税課全數之中郵包税銀計逹五十萬兩成效亦稱良好若以本關全年税數按照海關逐月所定換算英金價格核計其數當爲六百五十五萬三千金鎊有奇以較上年約增二百萬金鎊惟上年貿易册報所載關銀換算金鎊另爲一種方法耳本年本關税課幾占全國各關税收五分之二本口關係之重要於此可以論定兹將自民國二年歐戰以前之日起進口各國貨物按年分别國旗究其盈虚消長之點列爲一表儻亦最饒興趣之考證乎 
美國旗英國旗中國旗法國旗日本國旗其他各國旗内有德奥國旗 
二年百之半分之百分之五十六又半百分之九百分之二又半百分之十八又二五百分之十三又二五三年百分一又二五百分之五十三百分之十一又二五百分之二又半百分之二十又半百分之十一又半四年百分一又二五百分之五十二百分之十三又半百分之二百分之二十八百分之三又二五五年百分之二百分四十五又七五百分之十三又二五百分一又二五百分之三十四百分之三又七五六年百分三又二五百分三十八又二五百分之十三又半百分之一又半百分之四十又半百分之三七年百分五又七五百分之三十一百分之十三又二五百分之一百分之四十五又半百分之三又半八年百分之八百分之四十又半百分之十五百分之一又半百分三十二又七五百分之二又二五九年百分之十又半百分之四十六百分之十一又半百分之二百分之二十七百分之三一船隻本年進出口船隻共二千二百五十萬噸較之上年計增四百萬噸爲前此所未有兹將本年船隻噸數分别國旗臚列於左 
美國旗百分之十一又五英國旗百分之三十七中國旗百分之十八又五法國旗百分之二又五日本國旗百分之二十七又五其他國旗百分之三本口造船事業本年可稱爲空前之發展觀於工竣進水之多數巨船極盛一　足證本口於此項實業關係殊爲重要試列奉其成績如耶松船廠水造之英政府大船兩艘招商局江輪一艘載重三百噸之鋼鐵貨船六艘義大利政府之雙暗輪淺水砲艦二艘瑞鎔船廠承造之瑙威國人所訂一千三百五十噸之大船四艘江南造船所水造美政府之大船兩艘以及各廠所造較小之船爲數至多合計實已蔚爲巨觀足爲本口特别之新紀載外此從事建造未曾工竣之多數船隻尤爲應接不暇前途發皇正未有量各該船廠不僅承造新船各項停候修茸之舊船數亦至繁船廠工人終歲至爲忙迫故以本年爲造船事業最堪滿意之年洵非虚語運費一項全年趨而益下春間沿江沿海航業尙稱平穏所收運費亦豐歲杪航運旣微不得不降格遷就南省航業更廠衰微年終運費較之歐戰以前尤爲低落航行外洋各船歲首狀况尙佳運往歐美之土貨極形擁擠定期航行船隻不難飽載而去且得會議會所定敢高之價格無何貨運漸稀益以美國船政部加入之多數船隻以致船舶充斥供適於求會试會乃於九月間更訂運費之價格歲事將蘭再行核减商家雖獲有運費低廉最好之時機而貨運依然停滯年終運往外洋之貨遂至全停雜評二 
[轉圜之望訥]  
爲米照問題而致陷全埠人民於不安固非兩方之所欲也然長此相持而不轉圜則其結果必致陷全埠人民於不安 
假使至全埠人民不安之時而仍不轉圜仍無解决方法此又必無之事也然至人民不安而始轉圜始有解决方法則已太晚 
米照之關係必不如人民不安關係之大也解决方法又非他人所能代謀也爲安慰人民計則今日已至不能再相持之時也於此不能再相持之時我甚望兩方以治安爲重於無可商量中速商量一解决之法而勿各走極端蓋苟無不願轉圜之心者必有轉圜之法今日人民之所望即在此轉圜之法也 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
游記 
[檀島旅行記] [  朽木]  
（十二）檀島華僑之狀况檀島華僑散居各島共約二萬五千人其在火奴魯魯者約一萬餘人計現在此島之華人除記者父子三人及領事館主事鄭君訓演外皆粤産也尤以粤之香山人爲多其最先來此者皆從事農業且有多數鄉居之華人不惟不解普通華語即英語亦茫無所知除粤語外所解者惟夏威夷之土語而已華人在本埠旣在萬人以上於商業農業方面均具有大部分之勢力雖人數不及日本之衆以最近兩年來美日間之感情漸薄且於殖民問題一力非拒故華僑勢力得以漸次增長今年火奴魯魯議會因種殖方面人工不敷通過添招東洋人工議案以五年爲限約添招二萬五千人其議案雖係招東洋ＯＲＩＥＮＴ人工實則美人頗不欲日人增加其心目中所謂東洋即華工也但此等議案在前數年亦有人提出通過（憶爲美洲本土非檀山）嗣以美國工黨反對卒未實行現檀山亦已選代表三人赴華盛頓擬要求美議院贊助此舉不知能逹到目的否若無人反對華工於此數年内正大有活動之機會也華僑在此間情形頗複雜兹特略述如下 
（甲）商業方面華僑之商業在此頗形發逹如米行裁缝洗衣店板料（即木行）絲行雜貨屠行藥房银行保險耕種汽車行餐館芋醬波羅等業大平均係華人其中尤以疋頭及波羅糖業米業等爲最著米行之大者爲昇昌公司經理人名馮昆波羅業之最大者爲歐讓歐和父子歐氏有波羅田八百亞克（ＣＡＣＲＥ）蔗田二百亞克香焦田五十亞克雜貨商之大者曰劉佛良肉行曰陳滚以上各商其資財均在數十萬或百萬上下其他如米行之許發疋頭之梁海古玩商之阮鶚秋藥房之古瑞軒雜貨兼藥材之趙錦木料之鍾宇譚發亦均爲有名商號也 
筆記 
[修仙二記中] [  仌冷]  
仙之名震於人耳遍數十里后浸厭苦亡之某山中然伷中於人心者深慕之者切訛言尤坌起有謂已羽化去者或曰猶游戲於人間也談者莫衷一是更五六年某山亦不可居蓋香火且勝昔矣仙遂來吾徐寄居三堡某寺權棲真寺縣大野中左右及邨各須十里而遥特仙人聲聞已揚溢不能掩蓋居未數月遠近邨落聞知有仙人臨止某寺訪奇前來者不减在沛日友人滕君異之特親往寺造僧寮而問焉僧指告以見居后樓滕便詣次院而門闔莫由入悵然久之忽同邨一巫來叩户甚急而不之啓俄而内有婦人語笑聲出巫急以足猛蹴門内仍笑語巫怒頓雷雷曰牢門尙啓不吾有事急須一禮菩薩胡便裝死若斯某寺垣故短能望見樓忽窗豁然關一婦人探首戟指詈曰吾仙人在此誰敢肆皇天死不佑女今日偏不開此門便如何左手把玉蜀沗且嚼且詛咒披髮垢面衣不蔽體狀至怖人巫頓足曰女罵誰底藴大家盡知猶厚顏號仙人天下那有此瘟物吾家狗亦能成仙却不似女仙人大怒飛下樓梯聲登登然數村婦人隨之下門遂開 
劇談 
[顧曲叢話] [  遊天]  
改造二簧後之芙蓉草 
桐珊（即芙蓉草）此次由通返京道出滬上爲天蟾主人强留客串登臺以來備受滬人士之歡迎園主乃與訂長期合同海上花衫界又增色彩甚爲顧曲界慶幸也 
桐珊學藝京師南走各大埠以至八閩所至有聲已未以前擅梆子學崔靈芝極傳其神嗓音清亮玉堂春之一大老爺呀一四字婦孺傳誦金蓮戲叔茶坊比武新安驛諸戲出神入化戊午倒倉回京與陳十二（彥衡）同居朝夕請益醉酒爲十二平生快心之作桐珊腰腿本有功夫得其指導倍見精彩並就王瑶卿榮蝶仙諸前輩問業出入諸老伶工之門虚心嚮學嗣嗓音漸復隨小梅東游故於梅氏之藝亦多取其長蟄居南通與予倩相磨礪取精用宏冶南北新舊於一爐然規矩準繩各惟其前輩是法如醉酒之師法彥衡殺借 [PＩ>兵士之覺悟　之師法桐秋穆天王之師法瑶卿一顰一笑皆有來歷至於梅歐諸戲已爲旦角之風尙際會使然非如此便無立足地故北來旦角無不能之桐珊與梅歐相處日久潛心私涉等力自多且其具有真實功夫演來愈見佳妙兒女英雄傳演十三妹大破能仁寺一事桐珊受敎前輩亦有此戲狀剛健婀娜之十三妹俠骨嬌容與劍光钗影相映輝而武工矯健白口爽利處處爲兒女英雄冩照予居滬三年未見桐珊下意其改造後之成績旣完且美足見其三年中之專心學力此後秉其天賦慧質日求精進青春方盛（桐珊今年二十一歲）前程庸有限量告之一蝶必又當喜而不寐也 
瑣録 
[小笑話] [  征鴻]  
丈夫對妻子説吾愛我們的愛情熱度是逹於極點了倘使我不幸先死了你怎様妻子道那麽我就是不同你死也要哭個半死丈夫道不·你是我心愛的人如果你這様悲傷起來我的靈魂也覺不安還是尋些快樂罷妻子道那末我就不哭了但是你的靈魂不要怨我没有良心呢 
兒了對母親説媽吓父親爲甚娶了媽媽還要娶姨娘他母親説兒吓這是你父親賺得錢掙下來的兒子説那末媽媽你的錢也不少怎様不挣幾個爹爹來呢 
小説 
[社會小説衆醉獨醒三七四] [  瞻盧]  
第五十六回信妖言婆娘舐犢誇妙計學究吹牛 
老三道你怎麽想起這兩句老話青巖喝乾了酒指着阿巧道但看這丫頭想隔得没多時早已變换了一個模様春天我來喝酒時他的黄膿鼻涕專在兩個鼻孔裏做頑意兒左鼻孔的鼻涕縮進右鼻孔裏的又鎭了出來右鼻孔裏的鼻涕縮進左鼻孔裏的又鑽了出來人家呌他把鼻涕擦去他怎肯聽從擦去了鼻涕恰似擦去了他的肉一般··再待往下説時郤被阿巧猴在他身上伸手　他的面皮青巖撑住道説説笑笑休得動手動脚失了大小姐的身分阿巧道乾爹爹你别逞强你道我會變你比着我更會變我是十八變的黄毛了頭你便加上一倍竟是三十六變的猪八戒你一天踏上我們的門嘴青鼻腫失魂落魂面皮打得和猪肺一般壯眼镜都打斷了··再待往下説時青巖便去搔他的癢筋阿巧伯癢才討着饒不説了老三笑道你們俩倒也詫異一個是十八變一個是三十六變那麽輪到區區竟是七十二變的孫大聖又比老青加上一倍了説時乾了一杯酒又道英雄不論出身低越是會變越有出頭的日子只就面前的幾個人做個榜様縮鼻涕的阿巧現在穿羅着絹塗着生髮油櫀着雪花粉了窮出狗肝的老青現在大模大様打扮得和鄉紳老爹一般了我老三雖然没有甚麽變化但願這回開的文差使得了甜頭將來一路變上去變個不休這便和七十二變的孫大聖一般青巖把指頭蘑着殘酒在桌上連畫幾個圈兒道誠哉是言也人生在世烏可不變乎哉論語上説君子有三變我説旣然懂得變怎麽只變得三變至少也要三十變三百變才有個出息要是只懂得三變那麽黄毛丫頭的十八變比君子强過六倍猪八戒的三十六變比君子强過十二倍孫大聖的七十二變比君子强過二十四倍説時又哼出讀文章的聲調道孫大聖者變之上者也嗄猪八戒者變之下者也嗄君子之變變斯下矣嗄嘴裏嗄嗄連聲頭兒頻頻打圈老三和阿巧都在旁邊好笑青巖又道做人莫做君子君子乃飯桶之别名呆鳥之雅號 
·爲人在世須要懂得變字的秘訣第一先從良心變起良心變得快那麽榮華富貴一輩子享用不盡權也有了利也有了名望也大了説時提起筷兒在松花彩蛋上點了一點道要是人的良心變得比這個還黑又指着玫瑰乳腐道那麽人的名望便比着那個還紅了 
餘瀋[  瓶山樵子]  
一鈎淡月掩映窗紗當此籟靜更深蕉夢初回覺枕遽生凉渾忘日中之奔走各利塲矣 
花好月圓天壤間一大幸事吾人亦無刻不爲之爲護然明月無心好花無意而人偏引以爲知已引以爲有情亦大無端矣（却酬） 
 
 
 

Page 19

 
 
   
 
 

Page 20

 
 
常識 
常評 
[相耳] [  老圃]  
史以大耳稱者一爲三國時之劉備一爲五代時之王衍皆一時之雄也蜀志先主傳先主顧目見其耳後漢書吕布目備曰大耳兒最叵信五代史蜀世家亦言王衍顧目見耳唐德宗耳最小建中初李忠臣奏對德宗謂之曰卿耳甚大真貴人也忠臣對曰臣聞驢耳甚大龍耳甚小臣耳雖大乃驢耳也德宗大説此乃面諛論相者不聞以小耳爲貴宋史田辨目王延範之耳曰雌龍耳爲富貴之相所謂雌龍耳未知何似殆非小耳崔鴻蜀録言李雄美容貌耳如相望法爲大貴南史陶弘景神儀明秀長額聳耳蘇東坡仇池筆記載歐陽修嘗語少時有僧相我耳白於面名滿天下脣不着齒無事得謗其言頗騐云又植物有卷耳人亦有卷耳太平廣記韋慶本女選爲妃而慶本兩耳充卷長安令杜松壽賀曰僕固知足下女得爲妃慶本曰何以知之松壽乃自摸其耳而卷之曰卷耳后妃之德也自後朝士皆呼韋慶本爲卷耳 
法制 
[缺席判决之説明] [  瞽丐]  
以訴訟法之規定民事普通案件之被告祇可傳喚不得拘攝此民事與刑事不同之點也然旣不得拘攝如其被告一傳不到再傳不到官廳不幾爲被告所窘也歟此所以有缺席判决之規定也缺席判决者即被告兩次抗傳不到官廳認原告之告訴爲真實依照其請求而判决之是也判决之後在法定期間内如其被告能將傳喚不到之窒礙情形聲明於官廳官廳若能批准則前之缺席判决完全推翻訴訟狀態仍與未經審理者同不過定期再審時如被告又不到案官廳更下第二次之缺席判决則并窒礙亦無可聲明也矣至於缺席判决之效力與平常判决相同判决確定後被告能遵判則已不然原告亦可請求官廳照强制執行法執行之以故前清時代之訴訟被告可藏匿逃避以了事至今則完全爲無意識之舉動矣（乙種酬） 
道德叢話 
[暑天革除裸體之商榷] [  似蘭]  
前幾天上海總商會開第十三期常會會董趙晋卿君曾提議勸告暑天革除裸體案結果函致商界總聯合會分别勸告此事之效果如何目前固難逆料總之此等野蠻之習慣急宜設法革除固爲吾人所一致希望者也 
但是裸體之習慣相沿已久一旦驟欲革除固非易事况且在店友一方面亦有實逼處此雖欲革除而出於無可如何者聞者疑吾言乎請畢吾説 
吾國店屋狹窄以上海爲最甚店堂數尺之地少則坐五六人多則十餘人炎夏處此其何以堪且一面又須招待顧客携取貨物奔走喘汗當然無揮扇納凉之機會若在朝東朝西之店外有炎威之逼炙内有人氣之薰蒸其困苦更不堪言狀裸體之不易革除此非一最大之原因乎吾以爲不欲革除則已果欲革除不可不籌一根本解决之法謹述鄙見所及者一商榷之 
（一）由各路聯合會集議勸告入手之初當然由各路聯合會首先開會集議集合各商店公同議一妥善之辦法義决之後由聯合會分發傳單定期實行庶幾各商店夥友知此係公共行爲並非一二家所獨創自然不生異議 
（二）各商店主人經理以身作則議决實行之後各商店之主人及經理宜首先實行以身作則不開各友之如何行動吾知數日之後潛移默化當不致再有裸體之人 
（三）宜裝置電氣風扇滬上房屋之窄人數之多旣如前説一旦實行革除裸體之後各商家宜量店屋之大小裝置電氣風扇一架或數架但每店祗少須裝置一架暑天爲日無多所費亦甚有限以此爲交換之條件各夥友當無有不樂從也（乙種酬） 
家庭常識 
[我對於婚姻的意見] [  沈業傳]  
我國夫婦之間只有名分没有真愛情的很多男的凌辱女的也有女的不順從男的也有説話裏面色上往往露出厭惡的意思那下流的竟時常打罵和怨恨存在心裏漸漸的鬱死二種結果之一種弄到這個地步做人的樂趣一些也没有了考他們這様的原因大都是當時主婚的家長婚姻專制不許兒女們與聞所造成的補救的法子就是主婚的家長不要專主一定要得兒女們的同意這幾句話要曉得我國從前原是這様的你看當時孔子的父親叔梁紇向顏家求婚顏家有三個女兒他們的父親問他們那一個肯嫁給叔梁乾第一第二兩個不開口第三個女兒徴在説道聽憑父親他的父親説就你好了就把徴在嫁給叔梁紇這椿事體就可以曉得兒女與聞婚姻事體是正當的也是廳該的了 
自從民國成立以來自由結婚盛行然而離婚也同様盛行這些離婚的人大都就是這班自由結婚的人這是得自由結婚的短處失他的長處的現象要除去這種惡現象只有自由結婚一定要父母應許方才可以的一個法子要曉得兒女們倘使是真正的自由結婚父母和兒女不是冤家總能够應許的 
以上兩節是我對於婚姻的意見總括幾句話就是家長主婚一定要得兒女同意兒女自已主婚總要得家長應許 
（乙種酬） 
日用常識 
[驅除汽油燈下飛蟲及保護紗罩簡法] [  餘姚朱天錫]  
汽油燈一物我國流行已久近則用者益衆凡吉凶慶弔祭便戲塲無不用之以其光力之强遠勝於尋常之燈萬萬也 
惜乎有兩椿缺點未滿人意一厭燈下多蟲二恨紗罩易壞兹將驅除飛蟲及保護紗罩之簡法述之於左 
汽燈照耀發光與典熱飛蟲一見燈光即行麕集（飛蟲指一切蚊　蠅蛾之類而言）飛翔上下往來不絶人在其下殊生厭惡今用韮菜一束約可十餘梗（韮菜無時可用葱代）縳在汽燈出氣洞之下離洞口少許遥望之髣髴若燈鬚韮菜之氣和汽燈之熱氣薰蒸發生一種臭氣飛蟲嗅之遂相率遠颺不敢近矣 
紗罩一物最易破壞殊損經濟因每有飛蟲之較大者由燈之出氣洞口撞入一入之後飛蟲觸熱而飛舞狂竄紗罩遂被撞破今用韮菜槫在燈下旣可驅除飛蟲并可何護紗罩誠一舉兩得也 
以上所述鄙人係實驗得來並非出諸理想用汽燈者其试之（不受酬） 
經濟 
[吾國幣制之研究] [  楊晴康]  
本位幣（或稱標準幣或稱主幣）之要素有二一以本位幣還債無論數目幾何法律不加以限止二本位幣與輔幣有一定之兑換率如本位幣與輔幣在市面上不能照規定之率兑換時政府即應負兑換之責任以學理而論凡本位幣於此二要素缺一即不得謂之本位幣 
吾國幣制條例以銀元爲本位凡以銀元還債者法律不加以限制是第一要素已具也 
按照該條例凡銀角銅元皆稱輔幣然市面上銀角銅元與银元交換純隨市價漲落而無一定兑換之率政府亦不負兑換之責任此次輕薄銅元之風潮人民欲求政府按照市價兑換且未見允許此明證也故吾國本位幣於第二要素未具也 
還債不加限止之幣西名曰ＵＮＬＩＭＩＴＥＤＬＥＧＡＬＴＥＮＤＥＲ今以無相當之譯名姑譯其音曰黎格嘆豆黎格嘆豆者本不必本位幣方能爲之無論何種銅幣紙幣苟以一紙法律定爲黎格嘆豆其幣即有無限止還債之效力故黎格嘆豆不必定是本位幣唯各國幣制凡定爲本位幣之貨幣必同時定爲黎格嘆豆吾國幣制條例旣定銀元爲本位幣即不得不同時規定銀元爲黎格嘆豆也 
故吾國幣制條例實際上發生之效力僅規定何者爲黎格嘆豆何者爲有限止的黎格嘆豆而已其餘所謂主幣輔幣皆徒有虚名實際上未發生何種効力所謂新輔幣者亦未經鼓鑄即鼓鑄就其性質而論亦必隨市價漲落政府亦未必輕易擔負兑換之責任故吾國今日之幣制謂之有黎格嘆豆之規定則可至於本位徒具虚名而已（乙種酬） 
雜録 
[僑民歸國感言] [  胡味淨]  
余離國萬里浮海南游每念故邦輒深引領兹一理破浪言旋重瞻祖國有如遠别膝下之嬰孩驟覩其慈母寗不喜極而泣耶雖然自余離國之日以迄今兹國内之擾亂如故同胞之元氣益傷故僑民今日所見之祖國殊非似康健之慈母而類夫奄臥床褥呻吟逹旦之病母嗚呼余言至此余不禁又戚然以悲 
倘余思及海外僑胞之境遇者余之悲且更甚焉年來所在居留政府苛例時增僑民苦痛莫堪言狀盱衡國内當軸諸公方酣情於爭權攘利靡有已時對於僑民之疾苦漠然不動於中長此以往十年之後余定於葱嶺之巔招海外僑胞之魂兮歸來矣 
昔鄉君告燭之武曰鄭國亡子亦有不利焉子産規趙宣子曰晋國亡則子之室坯將焉用賄明逹如當軸諾公諒能洞悉斯義於是以其利已者利國營私者營公則富民强國名垂青史而海外僑民亦可藉强盛祖國保護之力出水火而登袵席是則爲余旦夕翹足喁喁渴望我南北當軸諸公覺悟者也區區愚言其垂察之（乙種酬） 
問答 
[答治腋臭法一] [  樓劍南]  
腋臭俗呼猪狗臭其原因大都秉於先天治法用明礬二分冰片一分研成細末先以温水洗滌兩腋然後撲之日二三次必可奏效此法聞於友人傳述好在所費無多連君及有同病者盍一嘗試之 
[答治腋臭法二] [  龍華軍署元殿元]  
兩腋狐臭查有西藏靈藥立愈狐臭散頗効售處新聞報已登載 
[答治腋臭法三] [  張小洲]  
元連城先生求治液下狐臭法一則鄙人今有秘製一種藥水能除此患曾經治愈多人永不復發請連城先生於每日上午十時至十一時至美豐賬房四層樓上向鄙人領取可也 
 
 
