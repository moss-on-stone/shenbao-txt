# 1889 - 66 - 4905708

 

Page 1

 
 
[新印欣賞齋尺牘告成] [  申報舘主人啓]  
　　欣賞齋尺牘爲龍沙司花史曹仲甫先生所著大約皆貿易埸中通用信札自　賀弔言以及問候起居短簡長箋門分類别四駢六儷　異　　　尺　中别開生面者也析疑齋主人　面愛之謂足供操奇計　者　貧之糧益智之　爰託本舘以新式鉛字印成計書六卷分釘四本刻巳告成每都售洋二角半由本埠申昌書畫室及各處申昌出售賜順者請　近移玉購取可也 
[新印東華錄東華續錄出售] [  圖書集成局啓]  
　　東華錄一書初　子蔣氏後長沙王益吾祭酒從事史館復取累期掌故列聖宏　編纂成書箸爲續錄由是自天合迄道光九朝治　　　大　恭閱之下不特仰見祖宗宵旰勤勞孜孜圖治之至意卽列朝名臣章奏大將動猷以及外　恭順之情　　開拓之事亦皆編年記月一　可知固宜家　一編朝夕披閱者也第原本己多漫　坊間翻刻又皆魯魚亥豕訛悮良多兹用新戒鉛字排印精選上白紙張校對裝　俱極佳妙刻巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲　　　移玉至申報舘帳房面議可也此佈 
[閩省分設點石齋售書局啓]  
　　啓者本齋石印經史子集各種詩文典籍搜羅宏富校　精詳向在各省發售允己功資點石價重兼金今特設分局在省城鼓樓前以便諸君子就年購辦伏惟雅鍳 
[吕宋票論]  
　　我中國與泰西開關互市立約通商銀錢之輸於外洋者歳不可以數計大抵鴉片爲大宗其次爲洋布而吕宋票其小焉者也試以吕宋票言之按月開彩每張六元核之四萬號當售洋二十四萬元而其得彩之數自頭彩以下依次遞减至於九彩外加上下附彩共洋十五萬元以此除彼實餘洋九萬元以一歳計之共得餘利洋一百零八萬元是吕宋一國每歲坐享百八萬元之餘利可知雖不皆爲中國人所售而其售之於中國者什居七八是亦一大漏巵　猶記吾鄕某姓偶得頭彩半張一時鄰里歆羡遐邇閧傳由信局寄洋售票於滬上者絡繹不絶貪心所熾不惜借貸典質以爲僥倖一得之計不知四萬號中僅有一號頭彩有可遇之機無可求之道至於年終據信局云半年之中經手售票之洋之止半張頭彩之數巳不啻舉所得頭彩而還之於吕宋矣况某姓雖得頭彩以儻來之財爲儻來之用貿貿然合資糾股開設字號連籌不善委任匪人至虧本五萬金又不止全張頭彩之數後之售票者亦嘗引以爲殷鑒否也邇來厦門一隔連獲大彩前年有中頭彩四彩者去歲有中二彩三彩者本年正月四彩又爲全泰成信局周某所得以是吕宋票到厦不數日卽己售罄吾恐得彩之人旣多則售票之人愈多中者其暫不中者其常有限脂膏無窮消耗厦門市面　關匪輕有地方之責者其可置之而不問耶善夫漢陽太守之示禁也其略云惑　頭　無異賭局男女受其愚弄貽害貽淺曾經欽奉諭旨嚴禁在案亟應重申禁令以挽頽風歴述前奉章程云主　發貼吕宋票之人照造賣賭具例發　遠充軍夥同代貼者照販賣賭具例杖一百流三千里買回得彩者照爲從例杖一百徒三年　　容隠不首之犯分别照例革究枷示自有此示而張貼招牌販賣彩票者皆當洗心革面攺圖正業矣雖然猶有慮斯示也但能令中圖之人不敢買吕宋票而不能令吕宋之人不復賣票於中國吕宋票之運售於中國也源源而來依然如故抑豈無陽夺陰　私相授受者歟雖會同各省通諭共禁　厲風行無益也原夫吕宋之作是票也誠以地瘠民貧國帑支絀一切地方善舉無力可辦無欵可籌遂請於諸大國創行彩票運售他邦每月抽其餘利萬金以供地方善舉之用諸大國以爲細事也而許之售票者不過如捐輸助賑樂善好施初未嘗斤斤於得失也洎乎中國通行消　愈厲歴年旣久號數加增核其餘利豈猶是萬金己哉而中國之售其票者各省通行輾轉發賣婦人孺子深信不疑但圖發非分之財岡知受局騙之害或重加拆息而借貸於富家或搜括家私而典質於當鋪至於蕩産傾家而不之悔其爲我中國患誠有如漢陽府示云云者於此而照會吕宋國述其爲害之狀不准售票於中國可也惟我中國務崇大體　容并包是戔戔右而不相假不又貽笑於泰西諸大國也哉然則如之何而可日中國理財之道所以不如泰西者非榷算之未工也非心思之未巧也非會計之未精也盖從來利之一字爲中國所諱言言利之臣從而黜之不稍貸不知利之中有仁利之中有義以仁義爲利利又可忽乎哉今觀作電報興鐵路諸奏稿一則日専利權再則日裕利源亦可謂掃蕩浮言破除成見矣然入之猶未深而言之猶未盡也自行吕宋票以來中國之失利也久矣旣不能禁而絶之則不若效而爲之彼固爲地方善舉起見也今河工之需欵浩繁荒賑之籌捐尤亟夫獨非地方善舉乎其異於吕宋票者我中國正大光明損人利己豈屑爲之吕宋不准本國人自售而售之於他邦我則以中國之票售之於中國之人於吕宋票無涉也吕宋君主親自爲之而請之於諸大國我則創之於商民而請之於官憲於諸大國無預也名之日籌賑彩票抽其餘利悉數充賑月計歳計謂非鉅欵也哉其猶有詆之爲言利者是不知利民之異於自利也己請質之有心時事者 
[本館接奉電音]  
　　昨接在京友人發來電音有本月初十日諭旨八道敬謹譯登○二月初十日奉上諭連慶奏因病懇請開缺一摺連慶着准開去江寗　都統缺欽此同日奉上諭前據馮子材奏特叅吏部書吏任意　賄顚倒保案請將議駁之員仍照原保給獎曁聲明伊子前次保案應否照准各摺片當諭令吏部將書吏沈　璋密拿並查明保案各節兹據該部覆奏調查書吏卯册並無沈錫璋之名卽按原奏住址名號將光錫璋卽沈梅卿並冐充沈梅卿之樊子清一名工人張升一名拿獲着交刑部嚴訊確供據實覆奏馮子材所稱吏部覈獎歧異各情經該部將　案逐一查明均係按照定例定章分别准駁並無顚倒情弊卽着毋庸置議至剿辦瓊州黎匪出力各員業據張之洞等查照邵議覆加核减並删去三員經該部議鹽奏准馮子村輒將初次原請獎叙開單懇請照准伊子馮相華等准獎同知花翎係光緒六年特旨允准之案兹復據奏請應否照准殊屬糊塗冐昧馮子材着交部義處欽此同日奉上諭　鴻勛着授載潤讀張仁黼着授載濟讀欽此同日奉旨奕謨現在管理雍和官事務應用印主着借用武英殿印欽此同日奉旨左翼監督着續昌去右翼監督着符　去欽此同日奉上諭御史端良奏禁門未能嚴肅據實糾叅一摺據稱本月初四日天安門宣諮有常服官員與便衣短　之人任意喧　右翼　　之前並有宫員踞坐情事宣　大典 
 
 

Page 2

 
 
理應嚴肅豈容便服人等喧譁踞坐該值班官員並不禁阻殊屬不成事體所有是日天安門值班官員着查取識名交部議處以示懲儆　此同日奉旨德　着稽查三海墻外朱車值班官兵欽此同日奉上諭禮部等衙門奏恭辦大婚典禮出力人員懇恩酌保各一摺大婚慶典告成各該　門承辦官員等妥慎將事不無微勞足錄所有在事出力人員着各該衙門堂官核實保獎毋得冐濫摺五件併發欽此 
[春明選勝]  
　　前報紀崇文門外花覽市大火延燒鋪户多家兹悉此處惟同瑞成洋貨鋪一家得免於厄門前牌樓雖己被水焦灼而房屋經水局汲桶保護依然無恙誠萬分之幸也該鋪主人深感上天默佑於二月一日起將所售貨物減價一月先期刊刷報單在各街巷黏貼俾衆周知○管理前門官廳因正月二十七日大婚迎娶吉期爲時甚早於二十六日夜間二更將盡卽將前門大開俾南城所寓各漢官入内較便是夜車馬往來一夜不絶○户部因殺虎口監督那槯使謙於正月間稅差一年報滿照例以各衙門之京察一等及俸深實缺郎中員外郎進單　請欽點更换巳咨行各衙門查取兩項人員户部堂官先將本署列單人員查明共計四員一等者松君安俸深者覺羅隆君興君福慶君安至何日進單尚未定期也○正月中旬海軍衙門入奏因查奉修頤和園工程需用木料甚多現經承辦木廠禀稱京師木　甚少價又昻貴異常擬請急派該商等分往上海等處採買運京沿途經過關卡應完稅課之處請照前次採辦三海工程木料完稅章程辦理云云奉旨户部知道欽此己由户部飛咨各省關卡一律遵照矣○崇文門稅課司於正月二十間於户部咨文内稱所有採辦花梨楠木之天德等木廠昨己入城當飭司員吏役騐明該商護照註冩件數一面放行一面出咨知照承修内務府大臣查照今將木料件數核明應完稅課若干關列清單卽　貴部轉逹至内務府於何日將前項稅課解交部庫務卽聲覆過司以便於收稅册擋開除此欵○户部因漢京官春季俸銀不日關放卽于正月中旬通咨各衙門聲稱所有造送俸册擬於二十六日磨對其各衙門底册務於前三日咨送過部以憑核辦再各衙門有無補領俸銀人員如有者卽於前期將補俸册送部如無者亦出咨詳細聲發幸匆稍延致干未便○前報紀鴻臚寺皂隷張姓向兵部街燒餅鋪尋釁該鋪主人以憤無可洩竟自吞烟身死一案雖後經地面官廳會同中正司官相騐立派幹役將張拘拿奈張早己聞信遠颺案懸至今毫無頭緒兹聞張尋釁之故蓋張只有一子年約十數齡張素來溺愛瞥見其子衣袴都霑泥水問其何以至此其子恐父之施夏楚也信口揑稱適與燒餅鋪小主人出前門坐冰床遊騁誰料伊行險己極行至河中冰窟潛將我推落於内幸同坐冰牀人甚多合力拯救乃得活命不然當與波臣爲伍矣張不待其子言畢忿火中燒不暇思索竟赴燒餅鋪尋釁直至燒餅鋪主人吞烟身死張始知其子之誑言畏罪潛逃至今五城官署均各派役尋拿尚未弋獲 
[漢臯茶務]  
　　漢臯本年茶棧除舊有七家及收歇者不計外聞巳議妥新添大茶棧兩家一係鴻遇順該東卽漢鎭初通商時在寳順洋行爲買辦王君恒山是也一係厚生祥其東唐君瑞枝是也王唐兩君均熟諳茶務久與西人誠信相孚客冬俄商阜昌行主招致唐君經管該行一切今君另設茶棧自必格外揀選俾得易以行銷想近年俄商辦茶頗稱踴躍向年買頭春不及英商什之一二此時購辦頭春額數反鬻乎英商之上如阜昌行一家除老茶花香製壓成磗不計外卽紅茶一項按年辦運出口共有五六十萬箱上年業紅茶者皆爲山價平值兼得俄商出價湧辦故稍能得利若論老茶磗茶向爲我國山西客辦運口外就售早年因東三省軍務未曾敉平俄人仿得晉商牌號内地販運出口　去利源不少近年晋省整頓舊業幸有招商局輪船攬歸海運關稅水脚與西人一式故去歲業紅茶者稍沾利益今春茶莊忽焉增設現下寗祁兩處山頭來信報稱該兩處增至一百數十莊兩湖之雲　長壽街聶家市各山頭亦每處添三四家不等安化桃源高橋三處每處增添十來家該三處皆爲上年辦茶虧耗頗重莊數逐年遞減今忽增益其將照　額歟以上共核寗祁兩湖約多出二百莊之譜買客旣衆山價必昻雖西人上年運茶出洋售之得利俄商則更勝一籌揆度今年西商縱有高盤收羅核諸山價不易取勝惟望業茶諸君量人爲出審度機宜庶乎可得如意也又聞各茶棧放出頭銀亦湧於前届先得滬上諸莊放茶棧銀兩自燈節起迄今共做三盤約計八十餘萬銀盤高低不一八兩七錢五至十兩零五錢銀期三對至五對將來續放尚有百餘萬金漢上諸莊亦放至五六十萬將來續放不過三四十萬滬漢兩處共核三百萬有奇銀期三五月週而復始茶務其大有起色歟 
[茶商踴躍]  
　　中國之業茶者咸同以前無不致富光緒以後多至傾頽自庚辰以來竟一年不如一年惟去年二三春漸有起色彼良賈豐資無不利市三倍現聞東洋印度所出之茶辦往西洋食之都覺膨脹西商今年相約羣往中國買茶不到印度等處所以九江各茶莊刻下携資入山采買者較往年尤爲踊躍聞茶銀之匯放各山莊己有七八十萬兩云 
[兇犯閙監]  
　　永嘉爲温州首邑各縣之解犯赴府者必於此寄監是以犴狴之中凡身受桁楊髮毿毿如敗柳者幾滿谷滿坑焉中有二犯最以兇横著一姓蔡因光緖十二年拆毁廣祥茂招商甌局房屋之案陷於縲絏中一爲柴和雲因買米啓釁擬以絞罪正月二十五日適有馬快阿壽因案收監枈見之日是可以供我魚肉也乃虚聲恫喝向之勒索銀錢阿壽身無半文卑詞哀懇柴嗔目怒視意欲揮拳更夫見而不平戟指斥之日爾身犯重罪轉晌將正典刑乃猶欲向鬼門關上造孽耶柴聞言卽遷怒更夫拾取地下砍柴刀向之猛砍中其身上幸未重傷於是罪犯數十人共起扭柴毆擊此拳彼脚幾如衆箭攢羊禁卒聞聲急爲解散旋據情禀明永喜典史少選陸文江少尉親至牢中查訊衆犯對以如柴仍在獄中則犯等恨不能消必欲致伊於死地少尉知事不妥禀諸永嘉縣恩明府親提訊詰將柴裝入木籠以示責懲并備盛筵令衆犯同飲其事始得平安 
[優伶作賊]  
　　江西有伶人某色藝頗佳聲名大噪顯宦勢要多賞識之未幾積累至千金遂在吉安開設店鋪易轍攺絃不復登塲歌舞矣今年正月偶至省垣閒遊數日忽闖入藩署竊狐皮馬褂穿之以出適爲方伯撞見阻住盤問言語支吾卽交南昌縣訊究初供與某幕賓熟議詰其姓氏信口妄指知爲誣扳重加笞責次日覆訊又妄扳數十人或誣夥黨或誣窩家或誣買贓不知將來如何了結說者謂該伶開設店鋪頗堪自給而尚效雞鳴狗盜之所爲豈眞所謂賊星照命耶 
[鹽船失火]  
　　十二圩濵臨大江沿江一帶鹽艘民船鱗次櫛比本月初六日有某號鹽船不知何故遽遭回祿幸同帮人手衆多急將别船撑開帮同汲水澆灌始得熄滅該船己半成灰燼艙中貨物盡付東流當火識時有某砲船勇丁四人亦來相救不防該船大桅被火灼焦猝然折斷壓斃勇丁一人餘三人亦受重傷不識能無大碍否鹽棧總辦馮觀察適在揚公幹得聞是信己於初七日黎明遄返矣 
[諮詢礦政]  
　　粤督張香濤制軍講求礦務惟日孜孜以爲欲致富强其要莫先於　礦粤東五金之礦觸處皆然惟苦無明眼礦師不免空費資本遂遴委某大令前到北洋禀見李傳相乞示　平礦務章程以便是則是效傳相據情札飭開平總辦唐景星觀察一面令該員到開平博訪邇諮並將煤井繪圖貼說以便回粤禀覆制軍 
[蘇垣失愼]  
　　初八日夜四鼓蘇垣富仁妨巷口瑞記布店失愼卽經防營勇丁舁龍出救約焚一時許祝融氏始得返駕計燒去房屋六七間餘無殃及亦云幸矣 
[蘇府院試]  
　　蘇學憲行知於二月初六日取齊蘇州府屬初六日學憲由江陰起馬初八日舟抵胥門印委各官均至碼頭恭　學憲一 
 
 

Page 3

 
 
概擋駕隨卽命駕入宏文館駐節初九日行香講書初十日考試生經古 
[軍憲啓行]  
　　新簡福州將軍希贊臣軍憲於昨日四下鐘乘招商局海琛輪船赴閩履新江海關道龔仰連觀察提右營陳　卿叅戎松海防同知劉乙笙司馬上海縣裴浩亭邑尊英界讞員蔡二源太守法界讞員葛蕃甫同轉松流釐捐局總辦吳廣涵輪船支應局總辦陳延洙製造局總辦聶仲芳三觀察督轅忠信營統帶陳宇山滬軍營統帶蕭雲卿二軍門九畝地親兵營管帶婁叅戎及文武各員齊集舟次恭送節麾巡捕包探爲之伺應時則細雨如絲沾衣欲濕而各營勇齊向江干列隊干旌孑孑掩映於柳烟漠漠中古時細柳營當亦無此天然圖畫也迨軍憲渡升輪舶各官先後興辭管勇亦角聲嗚嗚然整隊而返至鐘嗚六下軍憲瀛眷亦乘輿而至洎雙輪船破浪駛出江心則十里洋塲早巳燈光萬點矣 
[並未訂游]  
　　英副領事欲遊豫園商請蔡太守函致諸董云云實係傳聞之誤蓋領事公務繁冗決不能暫抛案牘娱情于花木園亭也 
[西戲新]  
　　西人戲法曾見之於圓明園路之英戲園又見之於馬戲棚中且屢見不一見矣昨閱報後告白知新丹桂戲園於前晚起演西戲意以爲未足奇也適有鄕友休文後人送其文郎計偕來滬欲藉此一擴眼界至日相約俱往甫入門聞笛韻悠揚歌喉宛轉余謂友日此徐郎介玉之聲也盖西戲尚未開而以華戲四折爲乘韋之先時則第二齣絮閣纔上塲也華戲畢演西女登塲作道謝語作禮而退然後一一搬演所演者仍卽前所見諸劇如水戲表戲巾戲　戲盒戲牌戲鐘戲次第開演中間碎巾補巾一齣招之上臺以刀割巾者爲雛伶夏月潤年甫十二對之放搶兩響屹立不　亦一異也變法旣周又雜以跳戲繩戲及日本人之足戲而以電戲殿焉足戲先以桶後以人其戲人也亦如桶不啻得心應手之妙不圖得之於足下喝采之聲幾若春雷繩戲則較之前此車利尼馬戲中有過之無不及懸空飛舞便捷輕利直令人莫名其妙至電戲則美人春睡横臥空中電光所偪倐忽變幻更爲不可思議友人有事先行見其首不見其尾殊可惜也夫西戲本不奇以西戲而演於中國戲園則奇何則西戲園則華人不便入馬戲棚則價太昻今移於中國戲園則演者固另出心裁不覺興高釆烈觀者亦獨關生面耳日爲之一新也觀至電戲介玉告舍日觀止矣蔑以加矣遂相與訂明日之約而别 
[武員自]  
　　道署護勇頭目董志公守戎籍隷安徽合肥縣當差勸愼素爲龔仰蘧觀察所垂靑邇來忽發瘋癲醫樂罔效觀察遂片送普育堂醫療堂董掃除淨室以處之并派堂夫小心防範詎董嘻笑怒駡奇態百出前晚夜己半矣看守人倦而假寐守戎竟自縊而亡及覺察救治己無及矣昨晨堂董禀明觀察四下鐘時上海縣裴邑尊帶同刑仵人等排道往騐廿二鋪地甲金茂及看守人禀訴前情邑尊騐明委係自經並無别故卽給以洋銀三十元備辦衣衾棺木着卽雇人棺殮暫厝徽州會館 
[具結領洋]  
　　高朱氏赴法公堂控顧愛堂欠洋經去會審員着送縣訊辦昨日午後縣署帮審委員何海曙明府升堂訊究朱氏稱顧欠洋二十五元叩求追繳顧照數繳呈明府飭該氏具結領去 
[准保行頭]  
　　昨有西人西德非司偕華人劉安松王信卿至法公堂據劉稱在法馬路開震泰錢莊英界詠霓茶園廚司陳順金携該園本票來掉現洋自去年至今共有十一張計被掉去洋一百二十六元其洋均向洋東處掉下園主周大生黑兒均係天津人吳大係南　人前在兆豐洋行做過買辦持票向該園收取約期本月十二日照付詎料周等於今日天未黎明時將園中行頭等雇車裝載欲下輪船幸先期有人通信暗中守候見車至立卽報捕截住現在箱子均在捕房叩請迫究王信卿亦呈該園本票計洋八十元聲稱此係挑去米洋亦求追究又有該園管門印度人阿勝亦有票呈案稱是工洋計七十五元收過四元亦請附追旋據寍波人王茂生携西字信一封内有華字據一紙遞呈法捕頭捕頭閱後呈交祁繙譯官祁君閱畢將字據轉交葛同轉據王茂生稱在阜隆洋行生理東家密四李係美國人欲在寗波開設戲館因向地亞士洋東處租得詠霓茶園行頭言明每月租洋一百五十元租定巳有三天擇於十三日在寗波開戲故將行頭箱搭江天輪船裝往寍波今最下船雇車裝載在路被扣字據乃租契也同轉問據上所載周雲泉是何人答稱不知恐卽是周大生同轉謂管門阿勝日爾常在園中因何被欠豈周等逃逸爾亦不知乎該園每日可得戲資若干答稱每日得洋四五十元六七十元不等同轉商之祁繙譯官謂此案須將周等尋到方可核辦着將行頭箱暫留捕房着各人速將周等尋交再核王茂生稱行頭係地亞士租與阜隆與詠霓之事不相干涉東家有信呈案乞一回信祁君調回信俟午後遺人送去着諸人暫退少頃王茂生復携西信呈案祁君與葛同轉商酌之下着王先行回去未幾地亞士洋東偕買辦某甲及王茂生又至公堂聲稱在寍波開演己定日期不能不將行頭裝去况輪船水脚業巳付給行頭租與周雲泉被積欠洋一千餘元此欵姑暫擱起今旣該園主欠人洋二百七十七元願先將行頭保出明日將周雲泉交案如不到所欠之洋惟我是問中西官允之着於保單上簽字黑兒之名亦當列入 
[諭繳工資]  
　　法捕房昨解徐松林請訊據原告西國酒店洋人至案謂徐松林竊去抽屜内錢五十文查伊床下有茄菲一包爲此將伊送案葛同轉詰之徐松林據供在馬路十六號門牌酒店爲出店今年正月初九進店至二月初九日己滿一月言明每月工洋六元因我付飯食錢向東家索取工資東家謂爾不知酒店規矩乎滿四十天方取工資我再向伊說卽冷笑不答少頃東家等用午膳西崽等前往伺應囑我看管酒間俄而主婦出外將洋三元着我往换小洋當卽兌得小洋二十九角餘錢七十文交代之上東家不信往錢店問明無錯事己了矣少頃我又向索工資旋據東家稱失去錢五十文指定是我所竊將我拉住渾身搜索不見一錢東家稱與爾兩个月官司吃主婦又將我掌頰兩下旋卽送　巳管押二日葛同轉再三研詰究竟可曾偷物徐堅稱自做生意以來從不犯事實是東家要賴工資起見葛同轉隨商之祁繙譯宫謂竊錢無憑礙難准理該洋人旣要將所用之人送捕不應任令伊婦掌人之頰實屬非是此等風氣斷不可長亟宜整頓請祁君轉諭該洋人將所欠工資照數繳案不得牽扯别情祁君亦以爲然隨卽諭知該洋人該洋人稱容下期將工資呈繳隨卽退去徐松林亦卽釋放 
[押追欠洋]  
　　成茂京廣貨鋪夥徐廷見昨偕長源猪行夥沈蓮甫投法公堂訴稱長源是成茂東家所開爲被董家渡長茂鮮肉店主陸振棠欠去猪洋二百四十六元去歳底未曾歸還今年正月初四日陸卽逃逸今於初九日在小東門遇見將陸扭送捕房今特解案請追據陸供松江人寳緣店中虧本無力料理曾挽人與伊商量且待做起生意再行還伊葛同轉謂爾好說自在話難道去歲底絲毫未付沈稱伊尚欠福昌猪行洋一百四十元還過一百二十元我店之洋伊有意不付况伊家頗有産業爲此扭送案下同轉又詰陸振棠究竟如何料理陸供無從設法不能歸欵同轉謂其心刁猾着將陸振棠管押候追 
[英界公堂瑣案]  
　　包探康阿順禀稱前因某吕宋票店夥周子芳控陳子芬以假銀兌洋奉飭查明禀覆今查得陳係現兌錢莊夥有人以假銀作魚珠之混未精估看以致誤收繼思無以對主人因轉向周兌洋並非假造混用帳薄交閱確有可憑周稱陳不應混兌洋銀所有假銀前經呈案今請將洋銀追給王仁富供亦錢莊夥陳旣同業不應將假銀來兌洋元今旣由周控告故來質証并請究懲陳供悮收次色銀主人責令賠償因携至周處兌洋有帳呈閱至於假銀王另外收下與此事　不干涉蔡太守謂陳卽係悮收亦不應向周兌换姑念生　中人從寛免責交人保出還洋四元王所控無憑不予准理○徐阿銀訢稱家中馬褂褲子被人竊去旣報捕房旋將人贓緝獲今蒙送案請卽給領張明仁供稱 
 
 

Page 4

 
 
原籍寍波父親寳福曾爲木作頭今己去世日前因有所需向徐借取衣褲質錢並非行竊徐向張日爾何曾向我借質明明竊物尙欲狡供乎　寶春供明仁確是小的姪兒叩求開釋蔡太守判張管押五天贓交徐領去所有身邊搜出之八　洋銀歸償質本○包探江阿三禀顧萬福程　香二人各失棉被及洋烟袋經小的查獲竊犯王阿全起出棉被閱以洋烟袋何在則言巳售曹子銓舊貨攤小的急向曹問曹圖頼不認收贓爲此一併送案顧程各訴前情王稱小的確曾行竊然苟非飢寒所迫决不作下流句當尚祈恩把以後自當革面洗心矣曹供去年十一月曾收洋烟袋係他人來賣至王所竊小的實未買無端誣累有是理乎包探禀稱王係積竊請子嚴懲蔡太守判發捕房管押四月贓交失主認領曹旣不收　當堂開釋 
[法界公堂瑣案]  
　　劉五隆訴稱初五日宜昌輪船由寗波來滬被邱仁林到船冐取包封信件查得邱與華友生同往因之投案請提初入日卽有徐根堂託彭江順將信件送到尙缺洋信共計洋五十元并首飾匣等件葛同轉詰華友生如何前往冐取包封答稱我在别家船局做替工因至宜昌收信其時邱仁林巳取信件去船中人問我可與邱認識因隨口答稱伊是和泰班頭祇此一句話伊卽報捕連我送案據邱仁林供爲和泰局夥包封是司帳徐根堂命我去取卽行交彼餘事不知葛同轉詰劉五隆日徐是何人答稱是徐幹庭之弟和泰是徐盤頂與我故爲合記據云邱與徐帳未算清然與我不涉葛同轉謂華邱兩人兩等總堕徐根堂之彀中務必將徐尋交到案華友生求保出將徐立刻尋來同轉允之着將華交保邱暫押劉退去○奚昌壽投案遞呈藥方聲稱洪阿才是船夥去年十一月初八日船往長江洪作事不妥立卽辭歇今我於初七日來滬洪於初九日糾同流氓四五十人將我等軋至小東門外日增盛烟舘樓上吸講烟會去烟鈔六千餘文并將測海董連才打傷身畔有洋七元亦被摸去今將傷科藥方呈閱伊兄名洪阿裕葛同轉詰問爾等工資如何開發答稱當開船時先付一個月工資洪阿才祇做二十一天另給他盤川洋二元不可謂不厚據洪阿才供不敢糾不吵閙向索工資則有之葛同轉着將洪阿才暫押視董傷勢如何再行核辦并着將洪阿裕交案問話○捕解向押店押銅簪之陳阿新請訊據供簪是住居新街做水果生意之阿壽命我去押葛同轉詰其阿壽可能尋到答稱可以尋到同轉着包探且將阿新帶往將阿壽尋來再核○前報列法包探獲到欲賣親生女兒之周松生昨又解案據伊母周張氏伊妻周陸氏投案遞呈保結二紙求將親女領給陸氏稱在城内彩衣街葉姓家爲乳傭每月工資洋二元五角葛同轉將周松生申斥至再又謂陸氏將女領回好爲撫養不可被伊再賣周松生且待照對保單再釋○捕房昨解合肥人汪長生請訊據法包探王榮培禀稱同春樓南首人家見空屋有烟冐出恐有人縱火因知照管房人將内撬開見汪在内門均釘好不知伊從何處進去因之送案據汪供向推車子該處之屋前本住過今無處存身暫躱在内不敢縱火葛同轉見其人不似兇横之流隨商之祁繙譯官謂倘是縱火情節較大自當重辦如伊無存身之處仕内炊煮　食則情尚可原此事進出甚大當傳管房人到案問明再核祁君日然判將汪長生暫押○初九日報外公順冰鮮行涉訟斷令請人算帳一節内有仁記期票洋九百元兹查得並非仁記盖係陳守和代武彚義承擔成記莊票期銀九百兩也今爲附正 
[贈册誌謝]  
　　昨日大英輪船公司送來一册其中載明今年内往來外洋及中國各口岸程期甚爲明晣特誌數語以伸謝悃 
[更正]  
　　前報金陵萬源分棧有朱觀察家丁吞烟自盡一事兹悉死者在日自稱爲朱府家丁來收匯票等語其實招摇撞騙究不知爲何許人刻己查明合亟正悮 
　　初九爲徐園琴會之第二集細雨斜風頗乏遊興余欲不往述蕺子日雨中琴韻當有一二聲可聽者與其寂坐斗室中曷不藉此以遺興遂同往遊客寥寥述蕺子獨撫水仙操一闋静中凝神聽之殊有泠然善也之致園主之弟浦生出前日所拍讀畫圖見示啜茗清談亦足云樂因記之以詩 
　　省識琴中趣須從静裏參閒情寄淞北春意　江南讀畫新留影焚香自下簾知音任消歇何用絮泥沾[  高昌寒食生漫興]  
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫蘭助振]  
　　海鹽余鏞江先生善繪墨蘭久矣名駛海内年前各省被災先生以潤資交敝所助振者屢次兹因待振仍亟由本月十三日起至三月十三日止仍將所得畫資充　圑摺扇每件一角屏條四尺每堂一元六角五尺二元六尺二元四角七尺二元八角八尺三元二角堂幅減半由本埠吉祥街泰和齋經收五天交件[  上海高易籌賑公所啓]  
[滄每集詩錄呈者削正]  
　　偶贈花不能言韻自諳可憐江北到江南旣傷淪落還傷别祇解矜嚴不角憨酸涙幾行彈緑蠟情絲一縷困紅蠶只愁社牧歸來晚芳訊闌珊不　探○將之津門留别居停梁金也太守本巳無家累何辭作遠行文章須吐氣塵海乍知名故國三年夢扁舟獨客情梁　消息斷此去近燕京乘海晏輪船赴津却春申浦來登海晏船浮雲當此際舊雨聚何年緑酒紅燈夜名花潦草緣欲留那得住惆悵聽啼　○舟次緑水洋夢醒鄕關遠宵深海氣寒欲吟詩思苦拌醉酒懐寛澳惱風兼雨飄零劍與　涙痕猶滿面曉起鏡中看○泊烟臺嵐翠芝罘滴濤聲渤澥通水摇天宇緑日射每門紅軋軋鳴機軸嗚嗚洩汽筒齊烟横九點極目有無中○舟次黑水洋放胆重洋涉關心異景羅醉眠忘曉夜談笑静風波帆轉靑山出燈明黑水過遠行逐名利我愧海鷗多○進大沽口七十二家沽天然好畫圖寒輕花正發春盡柳纔甦破屋炊烟裊危橋老樹扶舟行何太緩波路最盤紓○自土城灣騎馬抵紫竹林黄麈高十丈滾滾馬前來古壘含烟逈雄城破曉開征人兼水陸番客占樓臺咫尺皇都近斯行亦快哉[  太痴舊稿]  
[古春尊兄大人以王君蘭峯所繪花臉人物八幅索題率爾走筆各以小詩繁之拉雜成篇語無倫次卽希法正]  
　　買志誠世事如棋局局新乞兒頓作綺羅身可憐龜子龜孫輩只奉衣衫不奉人暫時紗帽暫時袍暴富貧　意興商一闋清歌猶未歇寒蟲仍向朔風號○劉阿鼠繪聲繪影筆鋒輕眼細頭尖百怪呈多少盜名欺世客盡情冩出貌如生阿鼠本是無頼漢失足只爲十五貫賊心賊胆露眞形猶勝　力作暗算○　官小小官兒會擺搖鬚兒宕宕翅兒飄鑽管本是同　狗花子何妨伴寂寥隨班逐隊上春臺好色登徒笑臉開忙與龜奴同拍板衣冠原是此中來○時遷鼓上無聲似蚤輕玲瓏骨相欲飛行有求必得如操劵胠篋探囊亦著名空空妙手技通神小醜跳梁實可　誅到竊鈎俟竊國是非能有幾人眞○揚州阿大傍人門户不愁窮到處逢迎慣鞠躬竹片兩片爲事業一生福祿在其中無束無拘丐亦仙甜然一醉便高眠勝他白日驕人輩昏夜猶然要乞憐○揚州阿二窮途救得鄭元和慷慨收留更教歌世上伊誰能濟困卑田院裏善人多自家張傘自遮身懶　官兒不患貧幾輩饑驅終碌碌恐非阿二眼中人○毛延壽江山情重美人輕用句名去誰留卽遺行畢竟君王恩太薄休嫌延壽悮平生平戎無計去和戎偏爲求金罪畵工賄賂公行成積習伊誰兩袖貯清風○祝芝山祝生允明唐寅儔才名壓倒文與周權奇倜　尤狂放酒食徴逐相嬉遊爾時金閶止全盛鶯花夾道連虎邱柳市金盤耀白日蘭房銀燭明朱樓祝生奡兀肆狡獪往往借面裝俳優有時尋芳學蜂蝶手持單然步街頭舌燦蓮花恣調笑語妙天下誰能侔吟風弄月是長技胸中老氣横九州鄭虔三絶兼書畫筆力遒勁名千秋一朝冩入丹靑　下儕鼠竊與狗偷儗人未免太不類祝生復生定當横襟奮袂髯戟抽含冤欲報畵工讐我勸祝生且罷休將爾容顔圖作花臉亦有由玩世不恭遭物忌何况遇事索贓賕因之失却眞面目九京之下尚貽羞我爲此歌告賢哲浮雲富貴奚須求貪饕豈能逃唾駡潔己方可託清流終日營營無少歇人生何苦同馬牛己丑春日醒緣道人黄福增題於海上時年六十有二 
[上海三馬路與昌恊賑公所陳竹坪經收奉天河南皖北揚鎭賑捐正月廿八九三十等日第一千二百九十三次清單]  
　　福建船政局廣儲所陳養禾　士募金牌砲臺英光洋三十六元五角櫝慶堂喜筵移賑英光洋廿元岩石砲臺英光洋八元程冬官押歲金賑一元二角計四户指助奉省洋六十五元七角慈航册由蔚豐厚號匯來工西　勝氏助公平銀十兩核規元十兩六錢九分○陸慈祥爲子病求速愈助洋十五元懷德降祥等三册閩省無名寄來丁慶善堂錢二千一百石田生一千八百無名氏一千四百楊思永堂范福記范同記羅虞記耿記五户各錢三百道記二百十德記一百共六元錢八十解囊册永春官運總局寄來項金照洋九角無名一元馮鶴書陳清泉合一元傳少堂劉石珊翁　嵐李吉甫項逹章顧蘭甫翁潤夫曹少坼頴川李氏羅承軒吳漱泉李大祥王朗軒董杏菴王子寳十五户各二角李欽桂一角共廿户捐洋六元會稽孫祖榮求病愈一元施當其危　懲州惠波求病愈一元保甲局王衡翁來安定子了愿延陵子銀杏張佐善士沈祈福六户各捐洋一元求平安一元五角共合七元本埠朱沈氏求合家平安五元陸德和爲先人八十冥誕節省移賑五元葉勝林求延年二元葉槐清完愿二元葉鶴年病愈兩元陳無名二元張恆豐十元王寳珠賑二元又銅洋四元無名一元五角平心子助十元存心子助十元孫和茂開市筵助四元孫元茂二元徐德榮百歲金助五元免災單大馬路德祥典募來一韋草堂十元隠居無名隠姓等四户各一元顧潤秋張厚夫共一元淺榮夫義昌兩户各四伯張祉祥管仙掌錢詠相三户各錢三百張遽菴隠名吳雪谷各錢二百共十五户助十七元錢二伯正義墨華氏助寛永錢二千無力者銅洋十五元東昇水莫行銅九元無名銅二元永義源四洋四元又英洋二元無名銅洋二元徐氏銅洋一元無名銅洋十四元清江陳慎齋募寄無名兩洋杭垣安經署寄來味間瘦求心病安五元湖北小蓮花吟舘指捐揚鎭五元寳應許少澄募寄汪楊氏求平安陸元許汪氏求産後平安四元巳故許四姑娘冥界卽超升洋一元三户共來十一元降祥册豐茂小洋十角盛記小洋五角○本埠張兄兩員城王廟桶捐内紅紙包安貧子求合家平安二角散捐一角錢一百七十本所門首桶捐内有心無力人求保平安小洋三角散捐三角五分電局賑所撥來銅洋五員○三天共收併英二百七元規銀拾兩陸錢九分小洋四拾乙角五分錢二千四百五拾文銅洋五拾陸員合併聲明 
[上海三馬路與昌恊振公所陳竹坪經收河南𤾂北奉天揚鎭振捐二月初一二日第一千二百九十四五次清單]  
　　降祥册杭省萬承志堂馮聽五善士寄來惟日不足齋洋十元求則得之主人助洋十二元勉思室最樂主各八元存心道人六元集義堂四元有餘齋洋二元以上七户共助洋五十元○俞省如紋銀四兩報求病速愈助洋五十元無名氏銅洋十一元鶴和堂陳洋五元怡生觧洋五元隠名氏洋二元不書名求平安洋一元必得洋十元德記銅洋五元玉記銅洋十二元有求必得張金二合洋四元莊松壽保病完愿洋二元吃虧齋主銅洋二元縷金生求平安洋一元王祖芬爲子病求速愈洋一元○揚鎭册恆記洋一元○免災單沈品華洋一元○普濟册皖垣江友馥善士寄來過陽縣鄒集之大金經募王友梅紋銀四兩王遴才紋銀一兩王馬氏紋銀四錢王選才景才潘氏三户各銀三錢無名氏王紹還友三友松友栢馬育才孫祖培無名氏八户各二錢王友彬友樸友楷友支　李王氏六户各一錢五分玉友鶴友棠友鶚友桂化南化裁於維新德正堂無名氏李守仁謙和堂無名氏十二户各一錢又册王修元錢一千文王錦標錢二千文王丁氏錢四百文王燕氏局氏各三百文王衡王莊法元三户各二百文尹環杜裕嗣宋載典周汝秀四户各錢一百文以上兩册共來花本洋十陸元○木瀆徐甸孫洋一元○○以兩天共收併英洋一伯五十元内花本洋十陸元紈銀四兩銅洋三拾元合併聲明 
[上海三馬路與昌恊賑公所陳竹坪經收河南皖北奉天揚鎭賑捐二月初三四日第一千二伯九拾三四次清單]  
　　免災單江西省垣俞仲康善士經募何仁卿文銀三錢席餘四元麵餘一元三户共來銀三錢洋五元廣信耐冬芙十二元○嘉興縣署李春泉函述開印經席資助洋六十元○常熟縣署來丁蔣氏指助徒陽立願求嗣十元○四明東邪野人二元○蘭言女史助元章衣票八元又女孩日常節省果餅百歲錢二角一千二百文○江西玉山中關陳鳳將十元○蘇州鏡子賡來鏡召麒京生六元欵川寳善五元力不足子二元邱錫遠一元南陽諸一元桶内銅洋一元錢一百廿文隠名氏銅洋一元共來洋十五元銅洋二元錢一百廿三文○免災單本埠胡薪翩等八户共助規元五兩陸錢○孫鴻山五元吟桂舊主一元無名氏十元凌雲閣八元鄭翻球二元布捐局一元平平子二元王渭高一元彤成囊安銅洋一元○○以上二天共收洋一百三十四元規元五兩六錢文銀三錢小洋二角銅洋三元錢一千三百廿三文湖縐衣票一帋計八元合併聲明 
[上海可熾順陳春記在四馬路經辦奉省水災恊賑公所自二月初四日起至初七日止第四十九次收捐清單]  
　　　　蓮元書屋洋一百元許莫氏求夫肩臂酸痛全愈洋十元許信女求父肩臂酸痛全愈五元林敬洋十元裕隆銅洋十二元杭州四十齡慕椿閣主人積針黹之餘洋六元仁濟堂來樂善士洋二元壽翁預備麵資洋一元新安程君折食口資一元諸友湊集六元蟻默粒安貧生合洋一元求平順洋一元不負有心人萱茂當裕慶堂又同人共四户各一元葉光蘭洋五角蔡慕徐洋一元雲梯仙侣一元隠名氏錢三百恆豫來　延記錢二千陳心記求平安氏王福記求子氏四户各錢一千史九記干錦記鄭光記萬濬徐麟記王兆麟黄嘉記竹屏軒鄭播威共九户各錢五百以上十四户共錢十千另五錢合來元七兩五錢湖郡何吟軒來英記幼記心記南記四户各洋二角半合一元陳存厚堂息補精舍徐保常熊賜彝王斗山五户各錢一千有心無力人錢一百五十共七合洋五元松記洋五角劉松皆記五角徐春記何祥舍英氏退思居孫先久華無名氏七入各洋二角沈仁生一角隠氏洋二　吳日恆一元高平如一元施惠廻銅洋一元孫明齋洋二角頌記錢二百無名氏錢一百五十順記記韓記東記喜記片記六人各錢一百蘭記泊記二户各錢五一以上十户合洋一元孫瑞麟求母肝氣速平洋十元由滬報交來隠名氏洋二元月洲外史一元愼思堂五角江西來儒學夏焉氏太太銀二兩二錢五分瘦珊居石林舊隠一元九江華林堂洋一元林幸樵洋二角無名氏邵貞銅洋一元章門鄭氏錢一百五十章仲庵章少庵章仁輔章義和章禮更章資清章信孚章鳳姑章元姑省錢一百以上十户合洋一元知愧軒寡過齋補過氏各銅洋二元以上共收洋一百八一元四角又銅洋廿元九兩七錢五分錢五百文奉省恊賑公所同人公謹二月初八日 
 
 
