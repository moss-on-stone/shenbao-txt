# 1882 - 359 - 4903474

 

Page 1

 
 
[本館告白] [  申報館主人啓]  
　　啓者日來天氣嚴寒小港支河時有冰凍自上海開往蘇杭等處之信局船實難尅期駛到而本報係附局船郵遞設有送閱遲延委因途中凍阻所致惟望　閱報諸君原諒爲幸 
[媾禁婦女揀茶示後]  
　　本月初九日報載江西南昌新建兩縣會銜告示一紙內言婦女揀茶實属有傷風化嗣後務須父戒其女夫戒其妻細則可以縫裳作織粗則可以傭雇帮工何事不可自食其力而獨以揀茶爲生以至往來買客言語宣淫無所不至言之殊屬可恨自示之後毋許仍往各店鋪門首揀茶店戶需人揀茶儘可另雇男子不准再倩女流倘敢故違卽行報縣以便拘案嚴懲斯言也殆有不能無惑者矣夫男耕女織古者各分其職男子治外女子治內秩然不可以紊禮云內言不出於梱外言不入於梱其防之也不可謂不至矣然而淫亂之風仍不能絶此其故何哉如竟謂聖人之教不足深恃男女之辨太嚴防檢之踰反甚是固近於狂悖然苟拘拘於男女之辨而竟閉置其婦女則又似非情理所宜竊以爲淫風之熾非專在冶容者爲之誨也越郡揀茶不於店而於棧山客辦茶皆入棧中而後炒製製成之後則必分其差等若者爲上若者爲次此非粗魯男子所優爲於是雇婦女爲之揀出之後秤其斤兩以償其辛貲斤數十文仍以茶之粗細爲衡細者工貴粗者工賤城中婦女之貧苦者多藉　以作生計卽附郭　間亦有朝往夕返不憚奔馳以博此蠅頭微利者僕在越嘗見之並聞途茶發價之夥有以揀茶婦女之老幼妍媸而上下其手者又以揀畢出門之時防有偷漏情事而令門者搜檢其身畔者心不能平每爲當道者言之冀將此等惡習革除而後快然初不以爲婦女之揀茶宜禁也盖此等婦女雖亦不無小家碧玉然大都貧苦之人面目黧黑衣服藍縷卽有稍稍修飾者亦殊不足以動人徒以利之所在故爭趨之其情實亦可憫苟略有人心者方將俳惻之不暇而又何忍犯之其或有犯之者則皆衣冠而禽獸者耳故但須責成棧主嚴明約束詳定章程凡棧中司事諸人規矩從肅則亦安有此等弊端正不必禁婦女之往也如曰婦女因揀茶而致有傷風化然則除揀茶而外豈皆無關於風化者乎江浙諸鄕男耕女饁之外又有婦女同操作於田間者或種桑或種棉或分秧或　水男女雜作毫無避忌而野田草露之間亦未聞槪有𤂛上桑間之行倘以爲有關風化則將禁婦女之操作乎縫裳作織之婦其果能一無苟且否傭雇食力之女其果能免於强暴否是又烏得而知也夫敬姜貴不廢織而孔子决其不淫誠以淫生於𨓜彼有茶可揀而藉此以食力者猶屬勞而非𨓜無自生其淫心而顧鰓鰓焉以此爲禁耶嘗謂中國之婦女最苦不得如西人之婦女可以出外　觀然不得遊觀尙曰聖人禮法之所在若至於不得食力不得覓利則婦女之苦爲益甚矣山貨店有雇婦女以敲胡桃剝瓜仁者繡貨店有倩婦女以剌繡者錫箔作坊有倩婦女以砑錫箔者甚至巨室大家有雇輕年之婦以乳其子女者其間弊端何者蔑有然原其罪則皆坐於男子倘因是而一槪禁絶則凡此煢煢婦女其將何以謀生乎上海機器繅絲局雇用婦女極多每日計需用女工數百人凡一切剝繭揀繭司機司繅諸事莫不假手於婦女其中老者少者村者俏者無一不有而規矩整肅毫無弊端其婦女等有寓居局旁小屋中者亦各以勤愼執業而別無妄念蓋各有所事則志有專一而別無他念此正所以防其𨓜則生淫其有婦女歸途爲匪類攔截調戯等事則立訴捕房解官懲辦以故該局用如許女工而一無事端以上海烟花極盛之區而繅絲諸婦女尙能相安無事如此則他處更易爲力江西素稱文物之邦豈竟風俗敝壞至於如此竊有所不解者巳總之揀茶婦女果有傷風敗俗之事亦由於立法之未善非盡咎在婦女乃不善籌良法而第絶婦女謀食之路是不啻因噎而廢食婦女何辜遭此禁令乎噫是可異矣 
[電音照錄]  
　　○本月十八日倫敦發來電報云因中國兵之在安南東京者現巳撤退故法國僅發兵七百五十名前往東京不復多派矣 
[二䜿爲災]  
　　○外國新聞紙言英兵駐紥埃及京城者現在頗苦二䜿爲災該兵等所住皆係篷帳並無營房而該處大醫院中備有床四百張無日不爲之滿盖每日病者必有三四十人其症皆係發𤍠腹瀉重者因而不起計每日死者或亦有四五人而且馬隊中之馬匹亦有患病倒斃者刻下擬將馬隊及砲兵均暫移至有硫磺泉處以便醫療馬匹其地離埃京計四十二里云 
[幸生誌慶]  
　　○日本西字報述及一事云橫濵地方牛奶棚之西人駕馬車載牛奶行過一處忽覺頭上作響似有物擲於帽間脫帽視之則見由頂至邊穿成一孔知係鎗彈舉頭四顧則又聞鎗聲盖係日兵打把之處驅車而前見兵官督率各兵正在演鎗命中西人示以帽責以太不畱心倘洞腦而過其將奈何日兵亦不過付之一笑該西人可謂如天之福矣 
[粵垣近事]  
　　○香港西字報載粵省西人十一日來信言省垣數日前有奸僧拐孩價賣與人爲人窺破獲案刻已按律正法矣又言省垣現在新定章程凡渡船駁船及各小艇均須覓有的保領取照會方准行駛領照會時畧有小費盖爲稽察盜拐各匪起見也又言近因粵省拐風甚熾故官府會銜出示諭令不論軍民人等拿獲拐匪一名賞洋一百元救回被拐婦女幼孩一名亦賞洋一百元如有轎夫舟子爲拐匪役使抬載所拐之人一經審實當與拐匪一律科罪似此嚴厲拐匪或可絶跡也 
[定期還銀]  
　　○中國於西歴一千八百七十四年所借匯豐銀兩現在該銀行於西報出有告白定以今日爲始第十六次付還每股銀四磅云 
[東瀛瑣錄]  
　　○前日晚上三菱公司輪船來滬帶來日本報言日本西京現擬創設天文臺其臺上應用儀器等物巳由外洋運到矣又言日本向有銅礦在某山上今探得該山旁側亦有銅苗顯露故該地方官已飭人查驗矣又言日本　政有總局有分局某日某分局收到一信乃郵寄日廷者該分局遍查章程並無致信朝廷作何辦理明文罔識 
 
 

Page 2

 
 
所措因告知總局總局令其將信送到總局但未識總局如何辦理也又言日本監中犯人有爲人鋸木者其價極廉附近鋸匠多有因此失業者咸　管監之官請勿令犯人鋸者以奪生意官則謂此與各木行立有合同定期若干日不便忽生異議鋸匠又商之各木商木商允之准俟合同期滿以後不再令犯人鋸木刻下則官商皆已核准矣又晉本月初七日有麥司穆多創一公會定於是日集衆議事來者約有百人議事衆人皆散惟董事數人尙留忽有三人闖進董事告以衆皆散去事已議定今惟董事等另議他事外人不必預聞而該三人皆不肯退乃聽之而自行議事及董事一啓口三人必有纔言遂致口角而三人中有賽固拉麥者拔刀忿爭大有洶洶之勢詰其何以帶刀則云藉以防身麥司穆多見其大有瘋狀令人揮去之麥司穆多首先往拽竟被用刀亂剌受傷頗重血溢而死諸董事乃將其人扭住大呼衆人畢集將其人拘送捕房想當解官究辦未識作何辦理也又言日本臬監有犯人某係永遠監禁之犯初九日該犯突在管獄人住處放火意圖乘亂脫逃幸而卽行撲滅仍將該犯獲住現已定該犯以絞罪憨不畏法者何自速其死也又言日斯巴尼亞京城將設博覽會其期尙未定準刻下日人巳預備搜集奇巧之物以備將來與會也又言日本近日火警幾於無日不有有焚屋六間者有焚三間者焚一間者元冥當令之時祝融偏肆其虐居家鋪戶尙愼旃哉又日本報云前調各府縣令齊集東京會議當今要務兹已議妥於前月二十六日由太政官召集各縣令錫以勳章褒狀以示勸勞幷飭各回本任云又內務省卿諭明年頒發之時曆書不得預言方位吉凶之事着永以爲例云又太政官頒示各府縣巡查着於明年正月一體佩刀以資邏察又前向外洋購買製造電線機器一副兹由電信局長石并氏親往試騐轉運甚爲靈便擬於來年正月將器具布置完全則將來不用購買線於海外也又云各電信局雇用外國司電機人一槪辭歇以减糜費着將學有成効之電機工匠發入各局應用又陸軍省選派官吏不日赴琉球擇要隘之處建築砲臺三座又日本近又新設三縣曰築摩因新川曰若松大約明年當派官前往治理又上左地方所出珊瑚甚多明年英京排設萬國水產博覽會應預將該處所產之赤白桃紅三色珊瑚携赴供賽又自由新聞云三菱公司各輪船漸次老朽航海甚爲危險業經管船局查出九洲九和歌丸東京丸等輪船不堪行遠恐有他虞已經不准附載貨物云云兹由該公司通知時事報館謂自由新聞所云係訛傳該公司之船並無不堪渡海之事此兩說孰是孰非殊難懸斷然輪船航海遠行實爲危險之事該公司何不仿香港規例遇　進出每次留心查騐若有不堪駕駛之船立時扣住此法甚善不但免人疑實而且不致有冐險之事也又東京日報云日本共同運輸輪帆公司現擬加廣股分將其攺正規條禀請農商局卿查核兹據業已批准按照該公司大畧章程集資本六百萬元分作二百大股以二百大股分爲十二萬小股每小股科銀五六十元其股本六百萬元政府現巳承認二百六十萬元其三百四十萬元則歸商民招募以資本五百二十萬元購買輪船六十萬元置帆船其餘二十萬元作爲各口應用之費所有入股者限於一月之內先繳二成餘則俟開辦後隨時由該公司通知分期繳納自通知之日起以五十日內務須應期繳齊至交足總額則期於一千八百八十五年十二月爲限云足見日本官民注意公司廣置輪船將來通行各國其利之興未可量也又西字報謂該公司所議之股本甚爲奇異初時擬集股本三百萬元繼而加至六百萬元今聞欲加至一千萬元之說是以舉國人民聞知政府合開公司遠近買股省爭先恐後至今股票巳將逾額聞該公司俟將資本收足後擬向外洋購五百墩輪船二搜七百墩六艘九百墩三艘一千墩六艘一千二百墩十艘一千五百墩七艘二千墩四艘二千五百墩三艘共輪船四十一號合墩數五萬一千九百墩聞創此多船係俻走中國高麗安南新加坡火奴魯魯芙國海參喴等處之用也又前報日本福島縣人民小有蠢動兹悉爲修築道路起事該縣山路重疉營運維艱以致地方生意衰頹人民窮困故有志者常憂之去歲新任縣令三島君踏勘地方之痿痺皆因道路險阻所致是以召集六郡鄕長會議由若松起逐叚將山路開鑿平坦以達東京宮城山手米澤等處幷飭令鄕民凡十五歲以上六十歲以下入工從事該政府亦贊芙此舉發幣金九萬餘元以爲經費自本年五月間動工至今業已功成過半不意四鄕忽起訛言謂修此道路不但受益無多兼將來此種工費必科派於民是以鄕民聚集多人喝阻停工幷公舉宇田誠一具狀往縣投訴欲　政府補助工費該縣令與若松裁判官會商以爲修此道路實於商民有益前己劃定界趾各修各叚今工己將次告竣爾民何得多瀆將禀發還該鄕民心甚不平以爲官旣不　民則民亦以腕力從事正在密謀間忽聞該縣郡吏訪出同謀之人八名收押於監以致鄕民愈加不服突然聚衆三千餘人擁入警察署欲刦出在押之人而當時警察官因事起倉卒不善開導以致被亂民打傷後經合縣巡查奮力上前擒獲五名傷二名於是亂民始漸次奔散得少安靜至前次電報云將該縣會議長河野氏　送裁判所審訊聞係有主使同謀之事現在事間日廷派去巡查三十名營兵十五名以資彈壓幷着白河巡查嚴查入口形迹可疑之人云 
[嚴禁傳遞示]  
　　○今屇鄞縣試事經朱邑尊剴切曉諭嚴密巡查積弊爲之一空兹將告示照錄如左　欽加同知銜大計卓異調補甯波府鄞縣正堂朱爲明切曉諭事照得國家掄才大典關防巡查均宜嚴密以昭愼重本　訪聞每屇扃試之時沿城試院東圍墻鼓樓　長西圍墻黃岳書院一帶之民房店戶爲暗通傳遞之徑聞之實堪痛恨合行出示曉諭爲此示仰該處附近居民人等知悉務各掃除積弊痛攺前非倘敢故犯一經本縣訪知或被巡差拿獲非特將通同傳遞人等槪行從嚴究辦幷將該房屋封鎖入官决不少貸該商民等各有身家毋因一時通融致受無窮之牽累其各凜遵毋違特示 
[鉅案訊供]  
　　○張公館夫婦二人被焚由地保報請相騐因黎邑尊前赴松江是以遲至昨日午後三㸃鐘時邑尊始帶同仵作書役人等前往屍塲相驗卽據地保謝小山禀稱十七日晚六㸃鐘時張公館火發次晨張之友人何姓前來察閱見張姓夫婦均經焚斃且男之頸傍女之宇足傍各有焚斷之蔴繩痕跡及腰刀一柄我聞信急來查察果屬可疑並據何姓稱在火燒塲扒出一鐵洋箱內惟帋灰及鎔化銀一塊約重二三兩想張姓備此鐵箱必有金銀存放何至空諸所有幷云張家夫婦二人外有一男僕一女傭一乳媼現在男僕女傭均不見來惟乳媼抱張之小孩投奔在家等語爲此報請相騐一面盤問乳媼得悉男僕女傭之薦保人現已一倂傳到旋由何將乳媼交與捕房由惠捕頭盤詰係男僕起意糾同外人謀死主人主婦該乳媼亦分得主婦之衣飾放入自置之兩隻皮箱寄在老北門內剃頭金福之嬸某氏處今晨禀請陳大老爺派差協同在吊據該氏稱乳媼於十七日午前寄箱及至午後己由乳媼之丈夫取去故現將該氏帶案邑尊隨飭將乳媼帶上據乳媼毛顧氏稱無鍚人氏年三十八歲於今年八月初八日到張老爺家帮傭據太太云是初六日中公陽里搬到此處於今年正月間太太分娩生此小主人我卽爲乳媼主人尙有一寄子年十六歲於二月間被老爺責打奔逃出外迄今未回據太太云主人原籍紹興尙有二兄弟在籍至此間家中祗有老爺太太及廚司名順福蘇鄕黃埭人女傭名小寳亦黃埭人及我上下大小共六人詎於十六夜十二㸃鐘時老爺抱小主人送到我樓上房間安睡老爺與太太睡在樓下東邊房間是分床而睡者及至二㸃鐘時小寳到我房內喊呌謂强盜前來行刼我慌卽下樓惟見廚司順福同五人皆穿短衣持刀一人在太太床上𢵡住太太五人在老爺床上𢵡住老爺淮聞太太阿唷一聲老爺阿吓一聲就此再無聲息我巳渾身發顫欲喊順福便持刀相示不許聲張否則卽以白刃相加至五人中有　人係順福囑彼作過替工餘不認識我只得回到樓上保護小主人及至十七日七㸃 
 
 

Page 3

 
 
鐘下樓見老爺太太之房已鎖閉不容入內又不許我出外順福等卽搬運衣飾物件　至早刻又燒飯吃在後又搬物件或雇車裝或扛揙而出至將晚時順福喚我出外謁要放火可將小主人拋入火堆我再四哀求始得合下地保長　毛顧氏巳認分贓出外寄箱不過贓未起到被彼丈夫先　取去今如何飾供不許彼出外耶何材供寍人現在復昇洋行爲買辦與張　親　家吃壽酒因是相識迄今不過一年光景十七日午後三㸃鐘時曾到張宅看望叩門入內據乳媼稱伊老爺太太均　香未回幷見房門鎖住我憶及張之大門上懸有響鈴開門時忽不聞聲當間乳嫗則稱刻甫趺落將卽　好我隨退出詎當晚卽聞火發赶來時火勢已成房屋燒盡以　張家人必已逃出及至次晨仍不見張姓到來深恐其鐵箱內財物有失代爲扒看而內已空空並見張夫婦均已焚斃且形跡可疑告由地保報請相騐至乳媼係十八日淸晨抱孩來我家據說十七夜露坐一宵云邑尊問爾知張曾署過福建羅源縣否何稱聞係作過知縣然底細　未評悉地保又將焚去刀柄之馬刀一柄及銕箱呈閱邑尊隨飭忤作官媒驗屍騐得男屍頭已殺落是死後經火者手足亦燒落頸傍尙有蔴繩灰　未焚之斷繩至身穿之皮衣已焚毀頭仍無着女屍係在床上蓋被左頸刀傷及喉雙手向前用蔴繩捆住手指均焦雙足用鋪盖索綑住足指　焦當經官媒解下亦係刀傷斃命後焚屍仵作官媒將情禀官並將繩索呈閱何又禀請願備棺代殮幷免發封邑尊准如所請着　備棺成殮請名發　結當令畫押隨飭差保將乳媼仍抱小孩幷荐廚司順福及女傭小寳之荐保人與寄箱之某氏一倂帶回候再覆訉又飭差將刀　繩索鐵箱帶回幷諭搜尋頭顱帶同何材候質惠捕頭禀稱何材係洋商買辦無暇在城候質我可作保如欲傳訊卽可着彼投邑尊亦俯准所請是時觀者甚多極爲擁擠幸惠捕頭督令中西捕把門連壓閒人不至擠入幷聞縣署捕役柴樛此案巳訪有端倪派通班捕夥前往緝拿凶手　　間荐保人等亦知順福小寳之下落飭諸包探往緝此係謀財害命放火焚屍且係奴僕害主之鉅案天惘恢恢諒當疎而不漏也 
[請减車數]  
　　○近來租界中之東洋車多至三千五百餘輛車夫等之在路　車者不一而足况車夫犯事必至將車輛扣留殊多周折是以前日下午經各東洋車行主同赴英界老巡捕房禀請將車數核减庶街道可淸庶　　亦易捕頭以此事須禀明工部局允准後再由中西各官商定始可籌辦也 
[馬車忽斷]  
　　○前日傍晚五㸃餘鐘有某少年坐四輪馬車馳至開路金　　館門前車檔忽然中斷首尾不能相顧少年令馬夫另雇數人將馬車及馬拖至一洞天相近之某馬車行內每人給錢五十文馬車無故折斷亦所　聞幸未傷人耳 
[鐵匠跌傷]  
　　○永淸輪船現在外虹口老船塢修理昨早有廣東鐵匠某甲在於該輪船邊絡板上做工忽失足墮下致傷頭面胸脇等處人卽昏暈聞已送至同仁醫館旋經西醫騐得傷勢甚重且尙不能言語也 
[舵工墮水]  
　　○前晚五㸃鐘時老閘橋下有蘇州航船抵埠正在攏岸之際　該船上之某舵工忽失足墜河雖經夥友帮救而該舵工巳身遊水舟矣舵工係吳人年約三十餘至今屍身尙未撈獲云 
[搶火餘聞]  
　　○趙洞賓至英公堂稱係粤人住居輔仁里前夜比隣之張公館起火以致我家被人攫失皮箱十只報明捕房獲到二只內有單夾棉綢衣均歸烏有祇存棉被幾條今將人贓送案請追唐阿土供本邑人現在　出門外前夜在寳善街探友聞老閘西首火起我卽往觀有名小弟者交我皮箱一只鄭阿狗供亦因觀火至該處而小弟亦交我皮箱箱內　件均係小弟拿去押洋九元我與唐向小弟索酬各得洋一元豈意爲包探所知致被獲案小弟現已逃避包探康阿順禀稱在謝家橋客寓內查出皮箱旋又追獲唐鄭二人陳太守問趙曰汝之比隣火起聞有響聲乎答曰無惟常聞其家有駡人之聲太守隨判唐鄭各責百板枷至年終升　交小弟到案起案之箱給趙領去 
[改過自新]  
　　○前月中旬有湖南人胡雲奎投法公廨稱八月間隨主人在　和輪船上被徐蘭亭竊去洋五十元以致生意停歇今已尋到徐蘭亭而被繆福全夏蓮生等放去等情當經翁太守將繆夏管押比追均列前報盤　胡雲奎經人調處給資回籍而繆福全夏蓮生久覊捕房無人具保昨晨翁太守臨捕房時將夏蓮生繆福全傳出詰繆可有保人答稱　有太守又謂夏蓮生曰也自稱筆客所有呈案之紅黑筆頭兩支已往詹成奎筆鋪估得糽者每支値錢十四文黑者每支値錢十八文汝乃稱每支値錢二百五十文實屬欺人夏蓮生尙欲强辯太守謂已將筆之來歴查明此筆係爾在城內三牌坊栅欄口之小筆店所買尙有何說夏蓮生　　請釋太守問有保人否答稱原籍杭州寄居漢陽滬地生疎無人作保太守謂旣無保人捕房並非養老之處着具攺過切結再行核釋 
[本非伉儷]  
　　○翁太守昨晨臨法捕房發落各案畢據法包探禀稱昨晚有人　押婦女一人請訊太守卽着將該婦傳訊旋有一男兩婦到案該男子自稱姓陳名藹章寍波人撑舢板船爲業年九月二十六日娶得　婦當時婦巳懷孕於十二月初四日卽生一女現在該婦私逃是以尋到送案且呈喜帖請閱太守問兩婦何人旋據徐陳氏供係陳藹章之　　　陳全幷稱陳將所生之女送入教堂等語又據王汪氏供丈夫王阿福撑駁船爲業我因曾做媒人故亦到案太守又問在押之婦據楊阮氏供夫亡十三年前夫生有子女子名楊阿金今年巳十八歲在虹口地方爲徒女年十三歲幼時過繼與人我因夫家母族均已無人故在徐　　　做工詎意徐陳氏硬將我配與伊弟實非我之本心太守謂陳藹章曰夫亡攺醮亦非爲婦之正理雖例所不禁然必有夫家尊長及母族人作　　　　人硬爲作主之理着將楊阮氏暫押候斷王汪氏旣做媒人着往虹口將楊阮氏之子阿金傳到一倂候示云 
[英界公堂瑣案]  
　　○包探康阿順至英公堂稱在朱阿保客庽內搜出紅皮箱一隻據朱云係有人名錦堂者寄在伊處此箱尙無失主認領今特送案朱供箱實錦堂所寄陳太守飭將朱阿保管押限令三日內將錦堂　　箱交捕房帶回俟失主認領○六十號華捕稱在火燒摥彈壓　人硬　入內喝阻不依反與我爭扭是以送案項阿土供以後不敢太守飭將　押後過堂發落○　百十號華捕稱因劉阿中等聚賭故特拘拿詎意劉竟拒捕當經一百三十二號華捕帮同獲到請辦以儆劉供寍波人以復不敢太守謂劉聚賭已非尙敢拒捕實屬可惡判枷號七日期滿再行押至年終○會德豐駁船洋行東稱因本行船不敷駁貨之用曾令管碼頭之吳金桂叧雇高阿唐之船駁貨催令放船不依反被毆傷左目特將高交捕送究吳供與同幷稱被高持篙戳傷左目卽請騐傷高供吳雇　船　　及貨已裝齊時將卓午我欲燒飯然後開船而吳欲我卽時開船以致爭執誤傷伊目只求施恩太守騐得吳金桂傷目屬實判將高管押三月 
[蘇省撫轅抄]  
　　○十一月十八日淮揚海道徐開行　同知孫詒紳禀知交卸五庫　卡差回　　　縣　　　金劉禀辭解餉赴都　劉德麟禀知奉委解鉄解差　主簿許景慈禀知奉　糧道憲委解輕齎銀兩差　　　牌示照得丹徒縣主簿黃士芬在任病故遺缺查有試用縣丞　　　　　　令　理　○十九日候補同知朱秉均　縣丞王嘉懋均禀知奉委善後局文案支放差　靑浦縣吳禀到奉　臬憲札調隨同覆審案件　分發江蘇試用縣丞李德壇　　禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
