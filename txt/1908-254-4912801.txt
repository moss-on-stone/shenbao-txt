# 1908 - 254 - 4912801

 

Page 1

 
 
   
 
 

Page 2

 
 
   
 
 

Page 3

 
 
電旨 
[八月二十日奉]  
　　旨崑源電奏悉馬玉崑因病出缺殊堪悼惜俟遺摺遞到再降恩旨所遺武衞左軍總統差著姜桂題接充未到差以前著崑源暫行代統欽此 
[交旨 
　　八月二十日交學部本日貴部奏請簡大臣會考游學舉畢業生摺乂奏早稻田等畢業進士館學員另行考試片均奉 
　　旨知道了欽此 
選論 
[論立憲制偏重之趨勢（張家鎭）]  
　　大凡一國之政權或在君主或在議會或在内閣大臣亦近世立憲國之通例也然以視憲法上之原則所謂三權分立者固不能專屬之君主亦不能專屬之議會更不能專屬之内閣大臣致國家權力有篇重一方之弊而近今各國政治之中心點則又往往專屬於君主或議會或内閣大臣之一機關陽托憲政之名而陰行其專制之實抑又何也 
　　在昔歐美列邦君權專制之弊害什百於我中國法儒孟德斯鳩起著法之精神一書以鼓吹當世歐美全十靡然向風由是而法而美而比而普以及泰東西各國莫不以三權分立爲革新政治之基礎此其驅除專制如水之就下沛然而莫可禦如疾風之掃秋葉不移時而無復存此亦足見大勢之所趨矣 
　　夫立憲政體精神固在三權分立．然苟純粹爲分立主義．如合衆國憲法之明文．其弊也必招軋轢欠統一失施政之調和而於一切政務之進行亦爲之阻碍歐洲各政治家以迫於事實上之必要乃不得不力矯其弊以施其救濟之手叚於是有偏重於大權者有偏重大權之外形而其實偏重於議院者又有名實共偏重於議院者甲．所謂大權政治也乙者．所謂議院内閣政治也丙者．所謂院政治也試分說明之． 
　　大權政治者以元首之大權於此一方爲行政之首腦於彼一方又爲立法之中樞也其本領在先限定議院之權力而著之於憲法使守其所定之權限而無反對禁止之口實故就議院權力中之最大者言之．莫如立法權與預．算議定權立法權者．凡法律須由議會制定乃有一船遵由之効力此爲議會特有之權自十九世紀以來各國所公認者也然自君主一方面觀之君主之命令可以代法律凡法律所未占領之地位得以君主大權之自由設制限人身自出之法則自人民一方面觀之．凡行立法權須帝國議會之協贊然協賛雖出自臣民而裁可必待之元首臣民實無制定法律之權故議院者僅可謂爲參與立法之手續而其實際非立法者也預算議定權亦議會權限中之極重要者然使預算否决政府得照前年度之預算施行若有超過預算之欵項時政府乂得爲預算外之支出故預算議定權亦祗處協贊之地位而已然則議會之權限僅爲立法預算之諮詢府旣無獨立之實力足以對抗大權又安有强制大權之權力耶况大權獨立之實際凡輔弼君主之大臣進退任免全然爲大權之自由而所謂緊急必要之勅令與夫財政必要之處分又莫不以大權出之是使憲政本來之原則一轉而成此至尊無上之大權政治日本憲法實含有此等精神德之列邦或亦有近之者殆君主立憲使然與 
　　議院内閣政治者．行政權之主腦在内閣大臣對於議院連帶而負責任也對於議院負責任者．以内閣者由議院信任不由元首信任故大臣之責任非對元首對議院也元首者不能有自由之政策僅有内閣之政策内閣亦不能有自已之政策僅有議院多數政黨之政策也而政黨之情勢常有消長故政府及政策之變動亦時時有之况其所謂多數政黨者僅由少數各派一時之向背制之於議塲者爲多耶故論憲政本來之主旨．其機關不統一．固易招澁滯之．弊而論此議院内閣之主旨政策不鞏固．亦易致激變之虞．齊固失矣朾亦示爲得也未完 
專電 
[電一（北京）]  
　　錫良劉春霖會奏滇省離越南僅千餘里匪在咫尺防務仍緊急近來警報每日數至是以中西東三 
 
 
] 

Page 4

 
 
軍暫不撤防現王正雅統領二十營駐紥馬白餉項已盡各屬乂紛紛請辦團練無欵支應請飭部速濟的欵春霖卽日赴蒙自 
[電二（北京）]  
　　東督徐世昌電奏此次答拜日員昌義大島均優禮接待歸途巡視營地方安靜商務興盛堪慰宸厪臣業於二十二日回奉 
[電三（北京）]  
　　樞議已故直隷提督馬玉崑晋贈太子太保 
[電四（北京）]  
　　粤督張人駿電告外部某國領事强釋要犯外部擬即照會該國駐使詰問理由 
[電五（北京）]  
　　駐京俄國新使今日呈遞國書 
緊要新聞 
[簡員接充姜軍之電音南京]  
　　籌辦長江防務姜桂題軍門自奉簡命調補直督後即渡江與江督端午帥面商防營交替事宜一面電致樞府懇代奏請派員接統防軍以便前赴新任茲於二十四日奉到電旨端方姜桂題電奏悉著端方檄委程允和接統並由端方節制調遣一面電飭程允和迅速到差認眞訓練以備沿江游擊之用姜桂題著遵前旨即赴直隷提督新任接統武衞左軍欽此 
[都察院奏請續修臺規北京]  
　　都察院日昨具奏略云臣衙門臺規自光緒十四年以後未能續修現當預備立憲修明政要增訂法規之時臺諫爲朝廷耳目之官總司天下綱紀邇年以來疊奉諭旨整飭臺綱而官制院章亦多新定自應遵照歷次欽定臺規分門别類續爲訂定以昭遵守如蒙聖明俞允即由臣等劄派給事中御史等員分門輯訂以仰體朝廷整肅言路之至意俟輯訂成書再由臣等恭呈御覽仰候欽定八月十八日奉旨依議 
[中俄滿洲稅關協約之丙容北京]  
　　此次中俄滿洲稅關協約業已磋商就緒茲將條文摘錄如下（一）中俄國境兩邊各一百華里照原定條約通行無稅（一）依中俄間之東清鐵道原定條約凡鐵道輸入之貨物納輸入稅三分之二現减爲三分之一（一）貨物入於内地之通過稅照現納輸入稅之半額（一）以哈爾濱爲車站之中心點於十華里半徑圓區域内免通過稅此外十六處事車部以五華里爲限其餘各車站以三華里爲限均免通過稅（一）此項恊約試行一年再行修攺 
[貽榖子呈請入獄北京]  
　　貽榖之子吏部郎中鍾崙日前禀呈吏法兩部請入監侍養經法部駁斥不准已見前報茲得呈詞錄下吏部郎中鍾崙呈爲親父在獄子不安居甘同囚繫以分苦痛以資服勞伏乞代奏事竊職父已革緩遠城將軍貽榖因墾務被劾欽奉嚴旨職當於四月初三日護從職父禀報到部職遭際聖明厚席先蔭年少學淺罔知憂患一旦遘變手足無措終日惘惘惟有哭泣重念被執也寗俞爲納槖　緹縈以父獲罪也上書漢皇願没爲官婢以贖父罪蓋其慘怛迫切之誠求以身代而不可得乃必欲同居囹圄而後即安亦以至情至性之所感發有不容已者也今職以老父在繫比寗俞而更親靦然七尺較緹縈而已長苟遂忘親保軀坐視急難慙負古人清夜捫心不可爲子伏見職父少官禁近讀書中秘體貌豐偉自蒞綏遠前後七較周巡邊徼親加撫綏蒙衆梗命則寢食皆廢章奏秉律則心血爲枯年甫五十鬚髮已白形容衰老家無亷俸之積身無侍妾之奉臣心如水而人不知視民如傷而世不諒明珠苡薏生禍不測職父循省不自知罪朝右士夫咸稱其寃道路嘖嘖僉謂樊增祥修復私怨蒙敝重臣深文傾陷雖未敢信抑豈無因職滿洲臣僕家世仕宦遵奉法律不敢以登聞訟寃之心陳冐昧請代之表屏氣悚息靜候宸斷惟是詔獄森嚴鈐柝哀厲寃氣鬱結憂能傷人非得親子旦夕將護殘年扶病豈能自全夫收孥連坐之律誠聖朝所無而天理人情之至皆王法所許况職不才兼係獨子心緒灰冷固未忍自處安樂亦何心再玷冠裳惟有籲懇大人俯鑒愚沈據情代奏俾職得稍盡寗俞臣子之分母使職爲緹縈弱女所笑天日鑒臨碎首無恨不勝恐懼懇迫之至除呈吏部外謹呈 
　　又呈請吏部開缺文呈爲親父訟繫子不安居再次請開差缺伏乞恩准事竊職前因老父遭遇禍變呈懇開缺以急父難蒙諭賞假毋庸開缺在案是蓋堂憲憫墮井之無辜安覆巢之完卵高情古道莫與比倫威激涕零敢妄陳凟惟是職父苦志譯邊求全被毁年甫五十鬚髮皆白形容衰老心境可知明生兒子惟職一人猥搆非罪獨幽圜室秋風嚴厲孤燈夜寒行路凄嘆况在骨肉職夙秉庭敎靦然人面謂能忘親保軀自適已事五夜號泣願得同繫囹圄何心再玷冠裳迫得再懇憲恩准令開去差缺俾得少盡子道公私俱便除呈明法部外乞大人察覈施行謹呈 
[浙江代表報告入京請願情形]  
　　浙江公舉國會請願捧呈員葉景萊邵羲蔡汝霖於七月十七日由滬啟程至八月十八日返滬爰將入都請願情形報告錄下七月十七日夜登怡和官陞輪夜四鐘起椗於廿一日午刻抵津在京同鄉官沈君衡山鈞儒得信後適貴陽熊君鐵厓範輿由京赴津即就近託其招待一切是日爲時已遲不及到京次日乘快車進京由沈君衡山招待寓海昌會館以其地較清靜便於辦公遂居之初意到京後擬先謁同鄉京官將請願書呈請諸父老閱過然後繕寫呈遞嗣傳聞國會期限有不久頒布之說年限尙未確定傳聞之說究不足據竊思各省國會請願無非欲早日宣布召集國會所限以慰人民渴望除湘汴蘇皖直魯及吉林八旗己陸續呈遞外晋 
 
 

Page 5

 
 
呈亦已於廿二日呈遞浙呈旣到京豈容再緩多一省之人民請愿卽多一省催促之九量遂决議赶廿四日都察院堂期呈遞不及送請同鄉諸父老閱看二十三日早募集繕寫人適各學堂開學前代各省繕寫者皆充各學堂差事無暇繕寫遍覓不能得乃由沈君衡山代延同鄉在京者數人及沈君與景萊羲汝霖帮同繕寫直至二十四日黎明甫畢本日即赴都察院呈遞當由陳副憲接受入招待室待時許由京畿道傳語謂無違礙字樣允與各省請願書彙齊代奏二十五日以後即分謁同鄉京官京師地廣路遠時值多雨車不易行數日始畢然尙有未悉住址不免遺漏者十八日都察院值日而仍無代奏確耗謁同鄉徐班侯吳經才兩侍御商請辦法珮公極稱道各省請願書文辭得體浙呈亦切實和平允爲相機力請台憲即爲上聞而初一日國會九年期限宣布之詔己下讀之猶覺有憾無以慰我父老速開國會之希望乃謀諸他省留京之請願代表及同鄉京官擬再公上一書以期縮短年限協商數次以爲奏定年限雖長而切實預備之方法即在限一年内成立之諮議局若各省諮議局一年内皆能成立資政院按期開辦則法定機關已立辦理各事皆有秩序可循新政易於進行民情亦不患不能上達社會旣日益進步則官吏亦勢難玩愒各項要政能先於預定年限内辦妥則將來要求縮短年限亦事實上所應有空言要求冒凟無濟不如切實從諮議局入手較爲得當僉以此說爲然上書之議遂寢十一日晤某侍御謂各省請願書雖未上奏然影響絕大日内即將各省公呈咨送軍機處矣十二日冒雨出京十四日登輪經烟台遇颶風停一日十八年後始抵滬此景萊羲汝霖由滬入都後之情形也 
[蘇绅集議諮議局續紀]  
　　江蘇紳士昨日下午二時半仍在敎育總會開會由沈友卿君報告開會緣起公推馬良爲主席旋發選舉票由寗蘇兩屬同人各舉省垣諮議局籌辦處總會辦計寗屬當選者四人張賽四十九票仇繼恒三十三票魏家驊二十九票許鼎霖十二票蘇屬當選者四人王同愈三十三票王清穆馬良各十二票蔣炳章十一票舉定後即擬開單請督撫選用旋又議研究會辦法大旨主張督促各地方速造選舉人名册爲入手之基五時半散會 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　現在軍機處將設立變通旗制處籌辦八旗生計先從謀生入手刻正與政務處會商在京師創立八旗子弟敎養上廠專收閑散旗民子弟敎授工藝以資謀生日前召見時慶邸旣據情上達慈宮大加讚賞因諭慶邸云如此辦法宜急開辦慶邸退後與各王大臣議定創立工廠四處所需欵項己奉旨由度支部撥給並以世中堂爲總瑆以内務府繼祿爲提調派員擇定四牌樓報房胡同及後門外等地預備開辦 
　　魯撫袁海帥電致外部稱德人在即墨縣越界種植樹木屢禁不允請照會該公使轉飭禁止以免交涉 
　　外務部日昨電致鄂督謂夏口漢陽等處交涉案伴積壓至一百餘起之多實屬不成事體務請嚴飭各該屬迅爲分别理結勿得拖累稽延 
　　直督楊蓮帥咨行度支部内開北洋造幣廠擬派學生某某等十名前往東洋學習造幣法以備畢業回國分任該廠各項差使裨資整頓請由部發給憑照咨送東渡現聞該部己飭司照辦矣 
　　理藩部日前電致直隸河南陜西四川督撫云廓使乘火車出京由河南境内遵陸西行由棧道入川回國沿途務飭地方官妥爲照料並將入境出境日期隨時電告 
　　庫倫辦事大臣延祉奏稱張恰一帶電桿應辦八千根以四千根爲此次大修以四十根分存各局備換惟此次採伐電桿應照蒙古伐木按尺繳還山價章程核算計伐圍徑八寸長二丈七尺每根合繳山價銀一兩四錢四分三釐一毫又圍徑八寸長四丈五尺每根合繳山價銀二兩四錢零五厘二毫此項山價應遵奏案作爲蒙古報効之欵八月十六日硃批該部如道 
　　分類新聞 
政界 
[江督電允接濟鹽荒長沙]  
　　湘省淮鹽缺乏經鹽道朱觀察曁督銷局劉觀察於本月初六初九兩日電禀江督懇予電催司棧運商赶緊掣運旋岑堯帥亦於初八日兩次電請江督設法維持即於初九日接端午帥覆電云兩庚電均敬悉湘岸需鹽緊急自非輪之大批不足以資接濟前經電商漢口招商局借雇往來宜漢之輪專送到岳並懇筱帥就近派員前往切商乃該局復電以須商總局爲詞而滬局來電謂宜漢之船亦係鐵質堅不應允不顧大局殊堪憤恨現正急籌攺用舊兵輪接續裝運頃承電示具徵藎畫周詳佩仰之至淮鹽各岸近時銷數比較昔年常增十萬引上下各塲産收雖勉敷舊額而以現時銷數相衡猶覺不足方早經籌計曾記上年一面借運東蘆鹽暫顧銷市一面推擴北産專濟南銷並派員考查淮南各塲多方整頓冀裕産收均經隨時奏咨又以鹽船上駛遲鈍自上年冬即派官輪專拖各岸鹽引並電飭各局卡曁九江關押回空鹽船不准逗留歷年夏季各船均須歇單復經札飭儀棧母許歇伏雖在盛暑並未停掣現仍源源掣運棧存尙足供給但鹽船祗有此數分之四岸遂不見多方督飭司棧昕夕圖維現已派員往商薩軍門將舊兵輪酌撥二號駛往儀棧專備運鹽自此轆轤轉運應較江船迅捷否則無論如何總當督飭司棧另設他法無誤十月之銷先此奉聞 
[湘省第二次考試職官名單長沙]  
　　湘撫岑堯帥遵照憲政編查館考試外官新章督率藩學臬三司續行第二次考試已將試卷評定分别等第揭榜曉示所有各員姓名錄下（正班）一等三員張楹鍾善道彭繩祖二等八員安驤周述祖尙昌錡趙元錕陳立藩劉鳴泰韋嵩年趙文萃三等二員饒廣裕余維庚四等二員葉慶蕃楊晋（佐班）二等十員吳廷芝莫守廉舒洪疇余鳳梧朱學康張家駒周康年吳增泰熊棠趙桐封三等五員龔永祺范杰李肇鉞文志遠蕭浚四等九員陸宗藩王耀星楊嘉謨舉承忠胡宏澤諸開驥張廷楷周鑅余鴻文 
[通飭劃一銀幣辦法奉天]  
　　東督徐菊帥前因攺訂稅欵新章特由北洋造幣廠新鑄東三省銀元原爲整頓圜法俾歸一律各屬多已次第遵行但此　銀幣每元作銀七錢三分每角即合銀七分二釐出入一律自應仍以銀數爲本位乃近來各稅局月報清册并解到欵項有仍開列錢數者有以錢易銀後再以七三核作銀數者有僅列銀元數目而不列銀數者種種紛歧核與定章不符爰通飭各稅　嗣後收欵報册及批解欵項均應按照銀數核計聲明合限若干以憑稽核不得僅列銀元或竟以錢數逕合銀元致涉參差 
交涉 
[湘撫調員辦理外交長沙]  
　　湘撫岑堯帥以湘省外交事宜自經洋務局裁撤後概歸長沙關監督辦理現在常德府新開商埠將來交涉事件日益加繁不能不早爲籌備已於月前特調候選道處觀察來湘以資委用聞觀察昨已到湘即日禀謁撫轅頗蒙堯帥優待 
[飭知德國兵輪報之軍火辦法安慶]  
　　護皖撫逃中丞奉稅務處咨開德雷使擬請德國停泊長江上游之兵輪所運平常軍火准予發給進出口護照一事曾由外務部兩次咨商本處擬訂簡便辦法先後咨覆轉達在案茲准德雷使函稱所擬辦法極爲妥宜當可承認自應照准相應將本處兩交咨覆外務部文稿抄錄咨行轉飭各該關監督嗣後如遇有德國停泊長江上游兵輪經德領事報運平常軍火情事即查照本處兩次咨覆外務部文内所定各項辦法辦理云云現沈中已丞轉飭各該關遵照辦理矣 
 
 

Page 11

 
 
軍界 
[偵探會營破獲僧匪詳情南昌]  
　　贛垣拿獲通匪僧人一事略見前報現得訪友詳函云寗省前日派有緝匪偵探王某等六名來贛搭輪行至中途偵獲匪黨蘇文瀾一名詢悉洪水會匪會首係省城大士院住持僧華燈等三名偵探得供即於抵省後密禀當道會營往拿適該僧在某姓家作佛事遂轉至某姓家將三僧一起拿獲解經兵備處發交南昌府徐性臣太守督縣迭次嚴訊供認在省設立會所散賣票布希圖糾黨起事以東外藜洲杏林春茶園爲秘密會議所其茶園主夥均係會内執事等語復由營縣協同兵役於十日將茶園主夥拿獲併發首府督縣訊禁一面多派兵役分途嚴緝黨羽 
[密查弁兵吸烟蕪湖]  
　　長江提督程從周軍門查禁各營員弁軍士吸食洋烟尙屬嚴厲日前又親乘民船至蕪湖裕溪大通等營秘密查察以絕根株 
[袁道兼充陸軍部諮議官蘇州]  
　　蘇撫陳中丞昨准陸軍部電稱蘇省兵備處兼敎練處總辦袁世輔堪以派令兼充本部一等諮議官特先電請飭遵中丞接電當即札行該道遵照 
[考察軍政委員之心得南京]  
　　楊翰西觀察壽楣前奉江督派赴日本考察軍政茲已回寗銷差聞此次在日本考察極爲詳細江督處呈有紀略一卷並條陳三扣一爲速辦經理學堂一爲仿設糧秣被服廠一爲添練重砲兵聞重砲兵日本編成未久其制備陸軍攻守之需兼海岸防扼之用爲海陸兼資之利器云 
[研訊私售軍械營弁蘇州]  
　　蘇藩瑞方伯訪聞浙西内河鹽捕後營領哨李德生副哨夏德成私售軍械飭派飛划統領陳得龍提集該弁等研訊詳辦昨陳統領在葑門外敎練所提訊李供此項軍械係伊胞兄李步高前管帶後營時自辦並非公家之物現因寡嫂來蘇擬扶兄柩回皖安葬旅費不敷故將後膛洋槍兩桿子彈一百顆托夏副哨經手一售於石塘金董事得價洋二十元一售與浦莊錢姓得價洋十二元夏供大略相同陳統領以此項軍械是否自行購置尙難深信惟究不應擅售於人因特詳請先將李夏兩弁一併撤差候查明再核遺差擬以右營副哨陳鼎昌艙長胡占魁分别升充遞遺副哨及艙長兩缺則諭令該管領哨各擇一人聽候騐視委充 
[札飭整頓前山防務廣東]  
　　香山前山地方爲濱海要衝毗連澳門最爲握要現聞前山同知復將該處前後治理情形詳奉大憲統籌全局以前山實爲海防重要之區查自裁營而後不免門戸空虚雖有防勇兩哨駐紥惟未分守隘口布置亦未得宜現擬將該處守備所帶之勇亦歸該同知管帶以便扼要分布業已札行司處轉飭遵照 
[巡防隊更換新式軍械漢口]  
　　駐紥漢口之右路巡防隊第一第四兩營係漢防督捕兩營所改編其鎗枝全係後膛頗不合用現由該營統領陳慶門游戎查照巡防隊軍制禀准鄂督轉飭兵工廠撥給小口徑毛瑟快槍五百枝鎗彈八萬顆給領應用其舊其鎗械一律繳庫封存 
學務 
[試館租金禀請留作遊學經費南昌]  
　　贛省紳士龍安府知府楊儀成等以試館租資存爲生童遊學經費懇請另立租約租摺舉人經管等情禀奉兵備處批云查本處承租三道橋房歴一所以備駐紥憲兵業經立有租約租摺嗣後支付租金以租摺爲憑至該職等擬另立租約租摺由楊霈霖經收租金以爲將來各生童出游之資自係爲培植人才起見惟所稱楊五再徐韻濤等將試館改爲銀西學社是否　有其事以及經收租金有無糾葛旣已具禀南昌縣應俟該縣將所禀各節查明辦結其張雲青所領租約租摺應否即由楊霈霖收回一併由縣持平辦理本處未便遽行另立租約租摺也 
[查究鎗傷學董安慶]  
　　皖撫批合肥縣寺僧毁學禀云查學董孔憲舉等未經禀縣遽在白露寺設學强硬手叚已見一斑其提撥寺産未能辦理和平槪可想見及天會興佛等寺僧衆聚而抵抗孔憲舉等復不從長計議竟彼此持械爭租閙及學堂並有鎗傷王廷舉之事僧衆固未被敎育而學董鹵莽至此亦屬咎無可辭王廷舉究係何人所傷亟應集案訊明秉公核辦 
[捐資興辦小學無錫]  
　　無錫西北鄉陸區橋鎭向無學堂茲有志士吳中和錢寶清王文儀議先興辦小學以謀敎育普及擇定積榖倉餘屋校舍吳君捐開辦費三十元錢君捐七十元王君捐一百元陳君金裕捐三十元又另助常年費三十元虞湘琴捐三十元薛煜舟捐念元聞願任常年經費者尙有沙仲平沙鶴林楊子林沙鑑寅沙漢廷沙漢清虞炳觀虞達元虞金葆楊榮觀許芝芳時雨春等皆熱心公益竭力賛成云 
[蘇省學務彙誌]  
　　蘇省毛提學以存古學堂暑假後缺額四十名札飭各屬分别申送禀請蘇撫考試補遺等情曾誌前報茲已揭曉計取内課宋翬等二十四名外課汪鏡澂等主名客籍内課陳詩等四名一體入堂肄業尙少學額六名俟有高材生再行傳補昨又有崇明縣申送龔廷煥等六名到省提學以考期已逾未便補試因示知該生等俟下届招考再行投試 
　　毛提學前奉學部札飭考試别科學生申送京師肄業等情茲已取定吳江縣附生沈頌墀奉賢縣附生廖麟年震澤縣附生曹承履三名諭飭即日預備行裝聽候詳請撫憲給咨送京 
實業 
[集欵廣設工藝廠長沙]  
　　長沙縣人何穉蕃等曾在省垣設立工藝總公司製造褐布毛布等件現又籌集鉅欵擬就四鄉廣設工藝廠將次開辦惟日前具禀撫轅懇予立案禀中有凡定辦機器須向該公司註册方可購辦一層岑撫帥以爲跡近壟斷漁利故未批准 
[軍界認集路股長沙]  
　　湘路集股一事自經黄澤生鎭軍電致廣西右江巡防隊飭每勇一名認一小股營官哨弁以次倍加已接覆電遵辦現在本省常備新軍亦擬仿照辦理並聞陸軍小學堂敎習學生等俱 
 
 

Page 12

 
 
各願意入股業已集有成數 
[禀覆沿江漲沙情形浙江]  
　　浙省錢唐江沿海塘漲沙自六堡起至十二堡止一帶延長二十餘里疊經紳商禀請開墾均未批准嗣經商務局總辦湯觀察禀請中丞收歸官辦以杜紛爭旋奉增帥許可遴派測繪員黄超調查員錢鈞等詳晰勘測茲聞該委員等於本月初五六等日會赴該處逐堡丈量查得此項沙塗均歸西防廳所轄之第五堡西信字號徑對之小河爲新漲起點此河並不直達外海丈量至十二堡以外則新沙與水夾雜難分不能駐足故卽以十二堡爲止訪諸該處士民咸以十二堡以外漲沙每日潮來必被衝刷未能作爲沙地其中沙質最堅土方最高者則以七八九三堡爲宜計自五堡至十二堡延長廿餘里計面積二萬二千五百十二畝零合四十一方里三頃七十二畝零聞擬卽日繪圖貼說禀復察奪 
雜記 
[湘撫咨請查拿匪首武昌]  
　　鄂督昨接湘撫咨開近由衡州郵政局遞來一函内封飭委余振雲僞札一件上註統領革命全軍兼辦糧台事務張劉爲札飭山堂正副龍頭紅黑各自諭飭遵守條約等語除密飭地方文武一體嚴密查拿懲辦外相應咨請通飭查緝張劉二匪及余振雲一併解湘審辦 
[富陽寃獄述聞浙江]  
　　杭屬富陽縣東門外小沙村有陳全汝者兄弟二人務農業於光緒三十年娶同邑樓學宗之女爲妻詎樓氏不守婦道于歸匝月逼令兄弟分家夫婦時占反目因該氏未嫁之前已有姘夫乃于歸後又嫌本夫鄉愿時往母家續舊今春二月間歸寗匝月屢接不回汝全乃赴訴族長及伯岳樓禹錫始免强回家至三月十八日又詐稱母病回家密謀處置汝全之策怱怱回至夫家入門即詐稱腹痛逼汝全往女家取藥汝全行至半途慘被奸夫謀斃投屍江中次日村人哄傳某村朱某麥田中血髮滿地並有橡皮帶洋鈕扣等物其兄錫汝以弟一夜不回疑而往視識爲全汝之物即邀回親友房族當衆拷問樓氏始知爲女母樓朱氏主謀並購得二尺長鋼刀一柄交奸夫朱阿金並其母奸夫張明錦母女皆染之陳阿煥等三人伏路謀斃投屍滅跡情事當時因未得實據先往江中打撈無着不得已將婦送官經張大令飭緝各凶犯訊問據陳阿煥供三人同到要路墳邊見全汝提燈而過卽將燈籠跌熄並未下手又據朱阿金供全汝岳母將刀交與小的與陳張二人同到墳邊卽將刀交與張明錦自尋官材板一塊及陳阿煥將全汝燈籠跌熄小的將他打倒張明錦供用刀劈破全汝頭顱又傷其臂指等處逾時即斃回報樓朱氏言全汝已死朱氏不信親自同三人到全汝死所命小的三人將全汝衣褲剥凈自已用刀將全汝亂砍亂搐並割去腎囊連莖又命用篾蔀麻索緊緊捆縛及凶器血衣等硾以七十餘斤大石丢棄財神廟東首大江嗣聞屍親差捕打撈嚴緊小的三人商議竊一農船將屍撈起改沉蘇山埠　　深潭屍兄錫汝得供始往打撈果在報請檢騐詎張大令延至隔日始到本村社廟迫令屍親先具公回相騐領棺埋葬兩結然後騐屍騐得屍身骨體不全鱗傷遍體劈存願門砍斷鼻梁削去右耳唇吻連腮頰牙根牙齒一槪削去右血盆刀傷見骨骨碎砍去左手全臂右手五指兩脇與腰右腿右膝均木器傷皮色青黑按捺骨碎兩足十指全脫腎囊連莖一齊割下其餘種種不堪縷述似此重案宜如何雷厲風行俾彰國法而張大令迄今五閱月延擱不辦反縱奸夫淫婦法外逍遥不知是何居心現聞其兄錫汝因家貧母老無力上控經親友資助來省擬刋印寃單萬紙以資呼籲 
[米捐未便准免安慶]  
　　蕪湖廣潮幫米商禀請寛免路礦五分捐一案已紀前報茲聞沈護撫以此案業已奏定礙難准免惟據稱商情困苦亦係實情并缷勸業道妥議兩全辦法藉示體恤 
瀛談 
[張伯倫氏之夫]  
　　英國前殖民大臣統一黨領袖張伯倫氏之政治才略。我國人稍諳世界大勢者。類能言之至其夫人之才略則知者蓋鮮其實張氏一生之事業大抵食夫人之賜不少也張氏自南非歸後。曾於倫敦演說夫人之功。則其人之才幹。可見一斑。我國中與時如沈文肅公之政續大半皆由夫人贊助而成乃其事略弗詳於世嗚呼以女界如此傑出之才亦竟不克直接發揮其敏腕以立功名於當時此穆勒約翰所以大聲疾呼也乎 
[加黎將軍之夫人]  
　　英國嘗舉行一奇妙之投票。名曰美人之國民的大投票意在使英國國民全體。上自皇帝。下至乞兒。各以其公平自由之意志選舉全國之第一美人也選舉時。得最高點者爲加黎夫人（今皇愛德華亦爲投票中之一人）按夫人於六年前結婚。結婚以前。其夫加黎將軍。從征南非凱旋後。乃以非常盛大之典禮。舉行結婚式。是日皇帝亦親臨致賀謂朕自幼至今尙未見有如此美麗之新娘可見該夫人之姿色矣 
[新三笑二十]  
　　伯虎道。原來這樣的功效迅速正是神　一船枝山道。這些還不算什麽伯虎　還有什麽呢枝山道。你要問我還有歴還有多得狠哩總而言之一過了渡那就無所不能的了大的要做貴做富必須過渡小的弄兩本講義回來賣賣里人頭也要過渡伯虎道。倘野人頭賣不掉什麽樣呢豈不是偷雞不着折折把米麽枝山道。這倒不必過慮現在你看中國的人有什麽智識那裏知道你是野人頭不是野人頭你不要看旁的就綢緞器具而論無論其質料什麽醜一聽東洋西洋來的權利儘管外溢那一個有不要洋貨的麽伯虎轉悲爲喜道現在過渡時代倒有這樣便宜的事情如此我也要去過渡過渡來哩立起身來要走枝山道。你到那裏去伯虎道我過渡去枝山道慢些我還有一句緊要的關子在這裏伯虎道。什麽關子枝山道。倘然去過渡了一年什載領了一紙速成的文憑回來那個時節你一定要牛屁吹得足無論什麽事情你總要賣些老氣無論什麽事情别人懂不得我多懂得這一件就是阳緊要的關頭這一件就是賣野人頭的法子伯虎道我道是什麽緊要關頭原來就是在上海城隍廟裏賣膏藥相面的一付本領伯虎又道。萬一我懂不得賣不出老如何枝山道。你怕著什麽來從前做不出文章有一部高頭的講章現在吹不出牛屁乃有外洋來的頂乖乖的課本伯虎道。你不要騙人。害我白白裏走了一　兒枝山道。我還有話要敎你伯虎道。你的腹中法子究有多少你快快說來枝山道。我是一盟没有法子這些法子多是我幾個朋友那裏聽得來的伯虎道你說遍有法子是什麽樣枝山道你要問我這個法子麽這個法子　錢又巧東西以如時候又少你　要來討敎 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[吏部奏酌擬變通京察事宜摺併單]  
　　奏爲酌擬變通京察事宜請旨遵行事先經臣部以官制變更卿寺部院衙門互有增併額缺不齊遷除逈異現届舉行三十五年京察之期亟應變通例章期與新定官制相合以免臨時周張等因光緒三十三年八月十七日奉旨依儀欽此欽遵行知各衙門遵照在案臣等詳查舊例並考覈新設官缺公同商酌謹將應有變通事宜分别開繕清單恭呈御覽俟命下之日由臣部通行各衙門此届光緒三十五年京察之期卽行遵照辦理伏乞皇太后皇上聖鑒謹奏光緒二十四年八月十七日奉旨知道了欽此 
　　謹擬變通京察事宜開單恭呈御覽一舊例京察三年一次吏部將在京滿漢尙書侍郎左都御史内閣學士副都御史及盛京五部侍郎爲一本在外總督巡撫爲一本繕具簡明履歷清單具題候旨等語除盛京五部侍郎奉裁不計外今按外務部請簡各國二三等公使均已改作實缺與從前暫作差事者不同應請由外務部飭取各該員履歷咨送過部由臣部附人總督巡撫之末通爲一摺具奏候旨一舊例三四五六品京堂及内閣侍讀學士翰林院侍讀侍講學士詹事府左右庶子順天府府尹府丞奉天府府尹府丞俱繕具簡明履歷清單通爲一本具題後帶領引見等語除各卿寺通政司詹事府奉天府各官奉裁不計外今按新設官缺若各部左右丞大學堂總監督民政部内外城巡警總廳廳丞大理院總檢察廳廳丞京師總銀行正監督造幣廠正監督各部左右參議學部國子丞都察院掌印給事中法部京師高等審判廳廳丞高等檢察廳檢察長大理院推丞總銀行副監督造幣廠副監督法部京師内外城地方審判廳廳丞均應照三四品京堂例繕具簡明履歷清單通爲一摺具奏後帶領引見一舊例大理寺正卿少卿係照三四五六品京堂例缮具簡明履歷清單通爲一本具題後帶領引見等語今按大理一官業已改寺爲院正卿秩二品應附入滿漢侍郎之後通爲一摺具奏候旨少卿秩三品應按照三品京堂例繕具簡明履歷清單通爲一摺具奏後帶領引見一舊例軍機處章京悉由本衙門堂官洋考今按頭二班皆已定有專缺應由王大臣遵照新章辦理其滿漢領班章京四員秩三品應按照三品京堂例帮領班章京四員秩四品應按照四品京堂例繕具簡明履歷清單通爲一摺具奏後帶領引見一舊例丁憂起復仍回原衙門已補入員到任後已過半年准其接算前俸查此項人員現在起復到署後即支食半俸擬由到署支食半俸起已過半年准其接算前俸再舊例外任官員丁憂回旗奉旨内用者不准通理前俸惟查此項人員内有由京察一等蒙恩簡放者係原食京俸人員擬自補缺之日准其通理前俸一舊例滿漢官缺各有定額今按新定官制新舊各衙門一切差缺多半因材委補不分滿漢此届京察大典自不宜仍拘成格致滋窒礙應請保送一等人員按照額缺計算不必盡分滿漢一舊例每届京察各衙門均按照所定額缺七人舉一今按軍機處翰林院衙門奏定新章按照六人舉一係爲廣籌出路起見查部院人員一體當差自不宜稍有軒輊擬請援照軍機處翰林院成案凡保送一等員數皆按照額缺六人舉一俾示平允其中如額缺餘至四缺以上者准該堂官擇其才具出衆實有政績可考者保薦一員如不得其人任缺母濫至一等人員自當照例呈進黄册其二三等人員擬請免造黄册　省煩瀆一舊例太常寺所屬之四五六品看守壇廟官祠祭署奉祀祀丞等官但論其禮儀之是否嫻熟行走之是否敬謹無庸塡註四格等語今按民政部五六七品警官大理院看守所官皆專管一事自應援照奉祀等官成例警官但論其巡緝之是否勤奮看守官但論其防範之是否週密俱塡註切實考語及稱職勤職供職字樣並六法等欵以定去留俱無庸塡註四格再此項人員按所定額數每六員中酌保一員俟引見圈出後由臣部照章以應升之缺升用註册一舊例宗室人員遇有列保一等奉硃筆圈出覆帶引見後如蒙恩記名以道府恭候簡用如係最近支派於排單綠頭籖内照向例一等人員註明内用等語今按各卿寺衙門大半裁撤内用無階可升擬請嗣後宗室一等人員於綠頭籤内註明係屬近支於圈出覆帶後始蒙恩記名即與各項人員一律進單以道府恭候簡用一舊例盛京分建五部所屬官員俱歸京察辦理今按東三省已分設督撫應與各行省一律舉行大計三年一次查奉天左右參賛秩正二品奉天交涉旗務民政三司司使奉天吉林提法使秩正三品奉天度支蒙務二司使秩從三品擬請令該督撫出具考語繕具履歷清單咨部由部彙覈具奏其道府以下等官該督撫將應舉應劾之員分爲二摺照各行省舊例辦理一舊例盛京各衙門及三陵官員筆帖式均由盛京將軍註考今盛京將軍奉裁所有盛京各衙門及三陵官員筆帖式應由東三省總督註考一各省均添設提學使司提學使一員秩正三品列銜在藩司之下臬司之上應請令該督撫出具二語附於藩司之次繕具履歷清單咨部由部彙覈具奏定一以上各條或有未盡事宜及須再行酌改之處由臣部隨時具奏請旨其原定則例無庸變通者應均照舊辦理 
本埠新聞 
[麫工仍擬勒加工價]  
　　切麵工人王桂生（即王桂寶）長脚居子矮脚子山牛皮老許等糾衆集議勒加工資經捕房查悉飭探禁阻已紀昨報茲悉王等昨復分發傳單逼令各麵館主同至三馬路萬祥春茶館集議並令同業一律罷工各館主以市面攸關乃由四如春鴻雲樓松春樓正和館等十二戸公禀總巡捕房及老閘捕房請爲禁阻捕頭以聚衆把持最爲惡習立飭探目張寶榮包探金立生與九號西探同往該茶館防範查拿母任滋閙 
[傳諭尸屬赴京上控]  
　　美國人德門納前在四川鎗傷喇嘛僧更補弄身死一案曾由美按察司審明情形斷爲無罪經江督咨達外部請示辦理在案茲外部以案雖斷定如欲伸雪祇須由屍屬至京向美使署上控或可得直現已咨復江督轉咨川督並札行滬道一體查傳尸屬諭令照辦 
[浙江旅滬學會秋季大會]  
　　二十五日下午開會由會長周金箴 
 
 

Page 19

 
 
　　報告夏季曾中辦事情形由幹事報告會中夏季開支帳目又由會員邵仲威君報告浙江請願代表進京遞願書情形畢改選會中職員舉定孫問清君爲正會長劉澂如李雲書二君爲副會長周金箴濮紫泉虞洽卿嚴子均湯蟄仙方樵芩朱葆三張菊生盧鴻滄張讓三樊時勛龐清臣陳子琴葉揆初徐冠南姚慕蓮諸君爲會董陶惺存葉仲裕杜亞泉徐仲可沈迪民屠康侯石積夫虞含章邵仲威嚴漁三余民進姚雨人諸君爲評議員楊振驤胡叔田周椒卿陳伯剛田樹霖宋伯寅顧麟如應季審諸君爲幹事員選舉畢時己六鐘遂散會 
[宣講社草章]  
　　南市宣講社　已成立二十五晚第一次由黄襄君顧霖周兩君演講聽者甚衆茲將草章十則錄下一本社以增進人民之智識爲宗旨二本社以宣講鄉約之辦法爲規則三暫借上海小南門外南倉街利濟學堂爲社所四每星期晚自七點鐘至九點鐘講二小時惟逢風雨則攺期五仿學堂之法印發講義六每講期講二種（甲）地方自治（乙）人倫道德七講義清淺如白話俾中下社會一覽便知八不取社費九宣講人員及幹事人員均盡義務十農業工業商業各色人等均可來聽以相感化（附則）將來推廣再定章程同志諸君願盡義務請來簽名 
[沙船遇盜消息]  
　　南市久大船號張聚順沙船本月十二日由牛莊載運油餅雜貨駛至大戢山洋面於午前　點鐘時突來盜船一艘追赶圖刧該船竭力抵禦盜船竟連發快鎗數出擊傷船夥一名并斃舵工一名幸其時風浪大作盜船不得傍近未被搶刦前日由該船耆民發電至滬大約日内即可駛回 
[又有電車撞傷老婦]  
　　前晚九點鐘老嫗某氏行經法租界大馬路吉祥街口適有某號電車疾馳而來被撞跌傷旋由巡捕送入捕房轉送醫院醫治一面飭傳該電車三十八號司機人到案再核 
城内 
[復訊私運米石]  
　　滬道札發私運米石出口之汪德興汪涿章欠子並金順利釣船舵工王阿小水手留阿才等昨又由縣提訊仍無實供判琢章收押餘均交差候詳請憲示 
[勒交首要]  
　　金鳴岐岐兩次逾限不將伊父金子卿交案昨本縣李大令以子卿唆衆阻挑河工拆毁各董住宅情罪較重爰提鳴岐復訊判戒責五十下交差限即交案 
[吞烟自盡]  
　　廿五保頭屬地保陸詠裳昨日投縣報稱據英捕心傳知圖中海寗路有曾在某書局印書之寗波人王守品失業無聊自行吞烟送至同仁醫院身死求請蒞驗旋由死者之嬸母王石氏求請免驗自行收殮大令准之 
[在途病斃]  
　　廿廿保二圖地保郭懷仁昨日役縣報稱有住居六馬路之蘇州人蔣林寶因病由伊女張蔣氏舁送船上回蘇醫治半途身死由巡捕將尸車送至驗尸所求請蒞驗旋由伊女張蔣氏求請免驗自行收殮大令著具結存查 
[一路一區巡局批詞]  
　　民人俞幼祥禀批查此案由陳玉龍扭控買娶之妻楊氏被人拐逃屢尋無著突於本月十七日有自稱氏兄楊阿華協同揚氏潜行至家竊取衣服被獲扭案等情當經訊明楊氏旣經價賣陳姓人復背逃轉賣與徐明升爲室殊屬不合判令暫行發堂候查取原煤證據再行核辦在案阿華冐充氏兄申竊陳姓衣物致被獲案實押實屬咎由自取茲據該民人呈稱阿華即係楊氏轉賣之徐明升因串竊衣物自知理屈一時情急冐稱氏兄懇請矜全等語并呈閱買據前來查據中所載尙屬本夫趙阿江主名媒證至八九人之多其中勾患表節不能不澈底根究仰候飭提該氏本夫趙阿江及媒證人等一併到案質訊以憑嚴辦監生曹燮卿禀批據禀張益卿欠洋一百四十餘元并抄粘來函仰候飭提張益卿到案訊明核辦民人唐福根禀批據禀已悉該族弟唐長根因詐擾吳姓被控責押在案茲據該民人禀稱唐長根業已知悔情願作保懇请釋出令其安分營生等語即著准予具保倘再有向吳姓滋擾情事即惟該保人是問仰即取結來案聽候開釋 
[官事]  
　　注務交涉委員福建補用知府王頌清諓用通判劉國邴昨均到道禀見補用同知席信濤禀辭赴寗顓北馬橋保甲局委員黄永璣禀謝奉飭調辦龍華保甲局差 
南市 
[整頓舊務]  
　　總工程局各董以站崗巡士大都疲玩爰於前日開會集議商令警務長將警員中辭退一人另在西南區警員中遴選賣格箔裕者使之充補以期逐漸整頓 
[爭回名譽]  
　　賈合隆米店主賈聯淦具禀總工程局略云今夏有車米四石之黄鶴齊推車至西鈎玉弄誤撞陳開弟之飷飩担燙傷兩孩内有張仲山之孫因傷致斃已蒙將忽赴縣朦控稱賈合隆米店已給尸屬洋七十元等情其實並無其事因有碍名譽請將原案移縣等因奉批候將原禀案卷移送縣署至能否銷案之處候上海縣批示 
閘北 
[花園捐欵難賴]  
　　巡警總局批周葆元禀云據禀該商開設新園虧本甚鉅勉再指繳捐欵懇請豁除餘欵准予收歇等情並據繳到票洋五百元業飭出納課如數照收惟此項修路經費旣經認繳在前斷難寛减於後所贖著不准行仍應將未繳之欵刻日措繳驗收母稍延抗如違即將該商提究不貸 
[菜塲捐欵暫免]  
　　錢榮浩擬照祖界章程開設菜塲禀奉巡警總局批示云據禀已悉所擬菜塲應辦事宜尙稱妥善應行照准候即出示曉諭至應繳本局捐欵准候試辦一月後按照租攤分成認繳并將聯單呈核毋稍含混 
新租界 
[因何身死]  
　　前晚十點鐘有年約三十歲身穿藍布衫褲之某甲由老垃圾橋乘電車至卡德路停車買票人見甲神色已變喚捕車入捕房旋即身死插頭飭將屍身車送斐倫路驗屍所飭保報縣相驗 
[仍被查獲]  
　　王阿小前因出售無照牛乳由捕拘解公廨臨訊脫逃昨又由探在虹口海寗□查獲拘入捕房押候解辦 
英租界 
[逃犯就獲]  
　　拐匪龔春如前由松江府戚太守緝獲訊責收押詎被越獄脫逃來滬避匿茲經太守訪悉派差來滬飭由公廨照會捕房於昨日派探蛠差將龔緝獲當即解入捕房押候送廨訊明解熊松府嚴究 
[設心不良]  
　　廣東路裕記客棧庽客王光德昨將小皮箱内銅元五千枚交與帳房彭孝芳收管僞稱内有大洋八百元彭即啓視祇有銅元遂將王扭至捕房控究捕頭著王算清棧資即行遷出 
[西人淫惡]  
　　某西人於前晚三名鐘時至雲南弄内圖姦乞婦不遂行兇該處門樓上之某姓夫婦二人出爲解勸亦被毆傷遂即投報捕房派探查明提究 
[龜奴兇横]  
　　著名流氓長脚雪林在廣西路福鄰里開設花烟間前晚强搶狎客孔阿瑞之衣物洋元由孔投報捕房飭探往查 
[控告長孫]  
　　劉沈氏控長孫劉琴三與楊瑞林串春存洋三千元前晚由廨提楊訊明屬實判交保限三日將琴三交案訊核 
[不守婦道]  
　　張阿龍控妻史氏不守婦道前晚由廨提訊判氏發棲流所留養候核 
[吞没存欵]  
　　湖南人劉義生控族兄劉錫九吞没存銀前晚由廨提訊供詞各執判候函請湖南會館董事查明實據再行訊核 
[查緝行李]  
　　鄭寶林昨在虹口雇車戴題行李衣箱中途逃逸鄭投報捕房派探查緝 
 
 

Page 20

 
 
[騙金戒]  
　　東棋盤街雙彩堂么二妓院妓女金彩娥之傭婦周王氏昨持金戒一只至某當質洋爲騙子某甲騙去該氏即投報捕房請爲查緝 
[騙布疋]  
　　同義和鞋店學徒翁瑞根昨在乍浦路被流氓騙去元色布四疋當即投報捕房派探查緝 
[攫取耳環]  
　　流氓王四昌昨在福州路轉角處搶取小孩金耳環由捕拿獲解入捕房押候解廨訊辦 
[送貨被搶]  
　　南京路三晉鞋店昨日派人送貨至新閘成都路被鞋匠某甲搶去當即投報捕房准予查究 
[雉妓拉客]  
　　雉妓王寶玉前晚在途拉客由捕查見禀明捕頭請廨出單傳訊 
美租界 
[情節離奇]  
　　西華得路奚財生昨投捕房報稱今晨突來流氓多人將妻及女孩一併攫去偵悉藏匿楊樹浦梅興街某號門牌捕頭以情節離奇著自投楊樹浦捕房控告 
[車夫毆人]  
　　劉羅天昨在天潼路與包車夫王阿三扭毆劉受傷倒地由劉妻瞿氏車送捕房轉送醫院驗明無甚大碍飭劉自赴公廨控告 
[衣店被槍]  
　　劉連春昨報捕房稱在天潼路開新衣店被不知姓名之流氓多人搶去衣服多件捕頭當派包探楊連生馳往查辦 
[圖賴銀錢]  
　　小車夫王阿三被同居朱王氏取去銀洋銅元向索圖賴報捕請究捕頭飭探將氏拘入訊明核奪 
法租界 
[查禁野雞馬車]  
　　打狗橋三芧閣橋沿浜一帶素有野雞馬車沿途攬載茲捕房麥總巡以其擾累行旋特派西捕爾祿嘉華捕潘七保專司巡緝如嗣後再有此等舊車著即拘入並傳知各車行主倘再抗違定予提究 
[厨司含寃]  
　　某烟膏店廚司楊義興前日因病附漢陽輪船回籍登舟後遇有同鄉楊亞元遂與合伴詎亞元因犯拐案畏罪圖逃旋有見證與包探同至船上將兩楊一併拘至捕房押候查辦昨膏土各商泠昌等以揚義興拖累寃抑具禀公廨願代求保景明府諭飭靜候批示 
[包探獲賊]  
　　沈貴寶竊某姓衣物至押舗求質爲探查獲拘入捕房押候究辦 
小說 
[小說界風流太史（三十七）]  
　　第十回肆紛爭監學員受屈撤差使敎務長坍檯 
　　且說石介甫見方蓮仙走了。又夾七夾八的亂駡了一回。方才銷了遷心上的一口氣。看官。你道石介甫和方蓮仙怎麽會這樣的大閙。原來石介甫本來是個刑部主事。一向在京城裡頭候補的。却和前任的總督李制軍。有些年誼李制軍還没有死的時候。這個師範學堂已經開辦便便這位石主政咨調過來。當個師範學堂的敎務長。每月倒有三百六十兩銀子的薪水。你想一個窮候補京官。平時窮得淌屎的。平空得着了這樣的好差使。你叫他怎樣的不歡喜。無奈這位石主政的學問旣然平常。性情又十分乖戾對待起那政學生來。一味的用那野蠻手叚把。那些敎習監學。看得就如牛馬一般。成天把他們呼來喝去的。一個學堂裡頭。没有一個人是和他合式的。偏偏的新近來了一位監學。就是方蓮仙。看着石主政這樣目空一世的樣兒。心上老大的有些不服便和一班敎習結起團體來。大家想要尋他的錯處不期事有湊巧。學堂裡頭的一位監舍。叫做石小峯。就是石介甫的嫡親胞姪。這一天石小峯正在飯廳吃飯。看見兩個學生。大家爲着搶菜吃。在那理爭論起來。石小峯便走過去。問他們閙的什麽。不想一個學生隨口答應道。用不着你問。你吃你的飯與你什麽相干石小峯被學生搶白了幾句。自然立時立刻的告訴了石介甫。石介甫大發雷霆要把這個學生立時斥退。方蓮仙和他爭論。說皇上家開設學堂原是要培植人材的如今爲了這樣小事就要斥革起來殊不是皇上家培植學生的本意石介甫聽了。那裡肯聽兩個人你不讓我。我不讓你就閙出這般的笑話來。方蓮仙氣極了。拚着自已一個監學不做。情願和他閙一個兩敗俱傷便結結實實的上了一個禀帖。給學務公所。把石介甫平日的那些任性乖張的地方。都一一的說出來。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
財政調查 
各省歳入報部表）十（）一（）續（ 
黑龍江 
新疆 
專件 
[農工商部擬定畫一度量權衡圖說]  
[度圖說]  
[營造尺說]  
　　會典工部營造尺即縱黍尺謹案康熙五十二年聖祖仁皇帝御製律呂正義以累黍定黄鐘之制始以縱累百黍之尺爲律尺律尺一尺當今尺八寸一分是爲營造尺之祖又謹案聖祖仁皇帝御製數理精藴定度量衡表尺高宗純皇帝御製律呂正義後編定權量表凡升斗每方寸之容量法馬每方寸之重量皆以營造尺之寸法定之而復以金銀銅鉛四種立方寸之分兩定營造尺寸法之準三者互相爲用故能精密不差率循罔越然皆以尺爲根本故考定尺度尤宜審愼今工部營造尺之祖器旣已無存就欽天監所存康熙乾隆兩朝之儀器内務府所存乾隆時之嘉量考校因器有重製質有漲縮其尺寸亦微與載籍不符惟有倉塲衙門所存康熙四十三年之鐵斗其面底方寸之度與欽定律呂正義所圖今尺之度（即營造尺所自出）若合符節最堪依據各省咨送到部之營造尺以代經更製亦互有差别祇吉林之營造尺烟台之官尺則與圖相脗合是舊製未盡磨滅洵屬信而有徵擬即以律呂正義之尺度爲今營造尺之尺度以與各國通行之法國邁當尺相校適合法尺三十二生的邁當之數即法國一邁當合中國尺三尺一寸二分五釐之數彼此比例皆便於計算似可通行無碍並增定曲尺摺尺鏈尺捲尺四種以期適於行用凡所增定皆爲通俗便民起見故種類必求完備但無論何種式樣其尺寸總不得與制定之度數相違麻昭畫一而資愼守其權量增定之制亦如之至各器之長短大小輕重及製造之材料别列爲總表茲不具述 
 
 

Page 27

 
 
[矩尺說二]  
　　會典營造尺之外僅有裁衣尺名目與營造尺同爲直尺各省木工間用曲周規折矩自較直尺爲便近日鐵工亦有用之者故增定此項曲尺而正其名爲矩尺法國有檢查尋常商用尺及求微分寸用之曲尺二種亦可倣製日本之曲尺則彼國内之制母庸比附 
[摺尺說三]  
　　直尺過長即不便携帶故東西各國皆有摺尺之制並有兩面用兩國或數國尺度以資比較者實爲簡便詳密案漢志言度制用銅長一丈用竹長十丈欵亦是摺尺否則十丈之尺安所置之今採取其製增定此項摺尺擬即以中國　英法日三國之尺度分列兩面以商業製造科學所用皆此三國尺度爲多也如欲多列數國之尺度或除此三國外另列他國之尺度爲一種均可從宜製造 
[鏈尺說四]  
　　皇朝通志順治十年定丈量規制頒部鑄步弓尺凡州縣用步弓依秦漢以來舊制廣一步縱二百四十步爲一畝各旗莊屯田用繩每四十二畝爲一繩六畝爲晌七晌爲繩乾隆十五年復經申明以部定五尺之弓二百四十弓爲一畝四十六年又改旗田統以畝計不用晌繩之名見俞正爕癸已存稿其大制則縱黍營造尺長五尺爲弓方五尺　步畝積二百四十步里長三百六十弓頃有百畝頃積二萬四千步畆爲十分分積二十四步是也今各省量地罕用步弓多用木尺閩廣并有用康熙錢十枚排爲一尺以代弓尺者惟旗地尙多用繩現南苑墾務局之繩尺用鐵製以一尺爲一節每五尺加一鐵圈每繩長二十弓與東西各國鏈尺之制相同即各處鐵路勘綫亦用外國鏈尺不用步弓詳考舊日弓形可以意爲短長並得手爲高下滋弊旣多勢須改作繩尺雖較弓形爲準便然亦有斜曲之虞擬即一律改用鏈尺（鏈字見說文）以爲計畝計里之標準其長五尺爲弓方五尺爲步二百四十步爲一畝三百六十弓爲一里之制應仍舊 
[捲尺說五]  
　　測量地形登山陟水所用之尺自以捲尺爲便各國所製有用革用麻用金類之不同譯名亦有皮帶尺捲尺之異今採取其製定爲捲尺各省丈量木簰向有用篾尺圍其圓徑者謂之灘尺海關即多用皮帶圍之擬即附屬此種以便量圓及估計凸凹之用 
○量圖說 
[勺圖說一]  
　　漢志乃量者龠合升斛也孫子算術十撮爲勺十勺爲合是升斗必兼合勺其制乃勺備會典僅有升斗斛之制今增定勺合二種康熙二十四年議修賦役全書及結由單删去杪絲以下歸杪於勺故今定量制斷始於勺會典升斗制皆用方惟乾隆時倣東漢嘉量爲圓制倣唐嘉量爲方制實兼備方圓二種現民間量油酒之器多用圓各省升斗亦間用圓各國用法量立脫爾之制皆用圓并有量乾物用量流質用之别日本兼用方圓今遵乾隆嘉量之制定爲方圓兩種亦兼僅乾物流質兩項之用至其種類及容積之方寸製器之寸法别具於總表茲不復述 
[合圖說二]  
　　漢志合龠爲合唐六典二龠爲合是一龠當五勺十勺爲一合今龠之名已不用自當以合勺爲定亦兼備方合圓合二種 
[升圖說三]  
　　十合爲升十升爲斗此古制也康熙四十三年以民間所用升斗面寛底窄若少尖量即致浮多稍平量即致虧少由大學士九卿議改升斗底面一律平準故會典升斗皆有方底面如一今民間量榖有用圓筒爲升者量酒雖論斤而𠠘酒亦有用圓竹筒者尙是唐宋　來量酒用升斗之遺即考工記梓人飲器用升之意故於舊制方升之外亦增圓式一種以期適用 
[斗圖說四]  
　　斗制面底用方已見前說現倉塲衙門所存康熙四十三年鐵斗一隻即是其制惟皇朝通考所載康熙鐵斗方徑八寸深五寸積數見方得三萬二千分與會典所載斗積三百一十六寸面底方八寸深四寸九分三釐七毫五絲已微有出入今以此次考定之營造尺量倉塲所存之鐵斗面底方深均與會典相符故表内所列升斗斛尺寸皆照　典惟各國量多用圓法國并有專量牛乳之器日本并有專量繭鹽之圓斗種類稍多民用較便故亦增定圓式一種以備用 
[斛圖說五]  
　　今之斛式上窄下廣乃宋賈似道之遺元至元間中丞崔彧上言其式口狹底廣出入之間盈虧不甚相遠遂頒行之見元史崔彧傳忠所謂宋文思院小口斛是也明仍元制我朝仍明制康熙四十三年議攺升斗之制而斛制不改當亦以其口狹易於用槩可以袪弊法意最善故因而仍之現倉塲衙門所存鐵斛一隻係乾隆十年部鑄準倉斛近年收放米石皆以此爲準查戸部則例坐糧廳收兌糧米俱用紅斛進京倉紅斛每石較倉斛大二斗五升進通倉紅斛每石較倉斛大一斗七升是按正兌加耗二五改兌加耗一七核算自光緒二十七年整頓倉務奏改新章　浙二省歲運漕白粮一百萬石正改各耗米均在内一律按平斛收放不用紅斛平斛即倉斛考較現在各處斛制亦無有善於倉斛者自常仍舊其尺寸制度亦一依會典不用升斗方圓之式至以五斗爲一斛兩斛爲一石自宋已然其實四鈞爲石乃權之數非量之數然管子國策已有畝取一石吏三百石之文則榖以石計由來久矣今旣□能復古十斗爲斛之制自當仍循五斗爲斛兩斛爲石之舊庶免紛更 
[槩圖說六]  
　　槩平斛斗器月令仲春正權槩周禮疏槩所勘諸廛之量器以取平者管子釜鼓滿則人槩之是也說文杚平也集韻杚亦音槩亦書作槪會典　其制然各處多用之今增按量器除流質物易於眡　外如米榖乾質物類於面積上小有窪隆則糶糴之間必有收其羡而受其耗者唐市令丞職監權槩刺市人姦欺猶周制又恒方萬方一槪於文爲假借然繹其義說可知槩制之不貳今仍用丁字舊式不便製 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
