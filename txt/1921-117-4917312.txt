# 1921 - 117 - 4917312

 

Page 1

 
 
   
 
 

Page 2

 
 
   
 
 

Page 3

 
 
時評 
[名實與天津會議（冷）]  
　　天津會議行將閉幕所議各事名爲議决而實未議决此固當然之事也夫名與實之不符誠爲中國政界辦事之常態今能使名與實不至相反已屬萬幸矣况乎即使名爲議决而實亦議决者果能依此决議之事以實行耶即使依此决議之事以實行於中國前途果得若何之利益耶由此以思則今日津議之名爲議决而實未議决者要亦無足多論矣 
　　抑又言之中國之所謂會議者往往所議在此而意在彼議題在甲而目的在乙外表視爲已議决者而實未議决外表視爲未議决者而或已議决議决未議决之實際有非我局外人所能知也 
命令 
　　五月三日大總統令此次成愼潛入彰德據城作亂當經電令直魯豫巡閲使曹錕查辦嗣據河南督軍趙倜省長張鳳臺等先後電呈各情形一併發交曹錕彚案查復茲據曹錕電呈豫省變亂派隊剿辦一律敉平成愼勾結土匪稱兵擾民罪跡昭彰無可曲宥應請將將軍府將軍成愼褫奪官勳交部嚴處其餘事項統俟澈查明確再請核辦等語成愼著即褫奪官職勳章由陸軍部嚴緝到案依法訊辦至被兵地方所有善後事宜應由該巡閲使曁河南督軍省長督飭妥爲辦理以安閭閻此令 
　　又令調任葉鏡湜署廣西高等審判廳廳長此令 
　　又令任命蔡寅署廣西高等檢察廳檢察長此令 
 
 

Page 4

 
 
   
 
 

Page 5

 
 
   
 
 

Page 6

 
 
國外專電 
[倫敦電]  
　　朱啓鈐專使星期六日抵倫敦英首相與外相派代表偕顧公使在車站迎迓同赴旅館華商學生與使領署人員咸在站朱定星期一晨入覲英皇呈遞徐總統手書外務部將開茶會招待以内務大臣旭特主席朱擬留英一星期游歷實業教育各要區英政府特派專員照料中國公會定星期二晚開宴會欵待朱使（二日） 
國内專電 
[北京電]  
　　津議將閉幕重要議題皆名爲議决而實未議决惟潘長財邊長教説似定王准來京一行曹張未定（三日上午十二鐘） 
[北京電]  
　　津議裁兵減政司贊同靳案但裁兵以前應准備欠餉及遣送費請先籌曹王張估計非二千萬不能普及曹張因去年十一月復政府電謂新銀團决議條欵有損國家主權反對借債在前主張用零星借欵凑成此數但全國實無此擔保品（三日上午十二鐘） 
[北京電]  
　　津電話靳本人將發一通電致蘇皖魯豫閩浙陜甘新贛桂吉黑熱綏十五省區聲明非裁兵無以救亡本人進退視此政策行否爲斷諸公愛國情深必有同情國家鈎稽歲計不限一隅請明教但是否發生效力尙爲問題（四日上午十二鐘） 
[北京電]  
　　津議對教長仍主留范但范辭意堅决現暫不提人由張志潭兼又改組之閣員名單内王廼斌農邊守靖財潘復海李鼎新交張志潭外法不動陸仍靳兼（四日上午十二鐘） 
[北京電]  
　　津議中索欠曹最力王亦以中央欠鄂餉八百餘萬要求先撥半數靳因無術解决日内尙難回京國務院公事派員帶津畫行京奉路添掛一車專備往還（四日下午二鐘） 
[北京電]  
　　本日因閣員大半在津未回閣議停開（三日下午七鐘） 
[北京電]  
　　地方行政會議明日在中和殿行開會式秘書長已定萬兆芝（三日下午七鐘） 
[北京電]  
　　陸榮廷電粤軍援桂現雖籌備進行梧州靈川岑溪信都懷集各防線確未發現敵蹤外間所傳封川戰事吃緊欽廉已開始作戰均係謠諑四月寢（二十六）日富川防兵第二營與粤軍哨兵衝突經雙方長官阻止射擊亦未正式交綏惟粤軍現有日内開赴防線之説届時究應若何防禦請速電示機宜（三日下午八鐘） 
[北京電]  
　　津烟草廠合辦借欵回扣八五成立後卽由政府發行烟酒債劵三千萬由某公司承購外交團注意恐不易成（四日上午十二鐘） 
[北京電]  
　　參陸處函財部速撥十萬交鄒芬財部以張景惠領去交部二十萬已轉入賬内復之（三日上午十一鐘） 
[北京電]  
　　鄒芬招奉兵三千補十八師缺李垣派定顧問李某爲接洽參陸處專員（三日上午十一鐘） 
[北京電]  
　　財次朱延昱辭職庫藏司科長均辭財部已入無人負責景象（三日上午十一鐘） 
[北京電]  
　　奥使館附屬房屋由荷蘭使館之手售却一部分於震義銀行（三日上午十一鐘） 
[北京電]  
　　小幡展期一天至四號晚出京在東京勾留一月仍來華（三日上午十一鐘） 
[北京電]  
　　陜陳電郭堅盤踞岐鳳經派隊追剿迭克村堡十餘處現正圍攻岐城斃匪三百餘出城投降者甚夥（四日上午十一鐘） 
[北京電]  
　　蔡成勳請將以後庫恰軍隊到綏一律送往卓次山收容再由褚旅長派兵運京（四日上午十一鐘） 
[北京電]  
　　滂江訊西蘇尼旗西北發現敵蹤經我軍追至四子王旗斃匪七人我軍亡一名（四日上午十一鐘） 
[北京電]  
　　吉電局子街百草溝日軍勘（二十八）日撤退頭道溝艷（二十九）日撤一中隊琿春未撤盡（四日上午十一鐘） 
[北京電]  
　　五原高在田電庫募兵隊五營漾（二）（十）（三）敬（二）（十）（四）兩日已一律遣散回籍又京畿衛隊營一連前隨陳毅赴庫豓（二）（十）（九）由五原開拔回京（三日上午十一鐘） 
[北京電]  
　　陳遐齡電劉贊廷與匪首王靜初率上匪番匪四千餘皓（十）（九）圍攻巴安王團兵單彈缺難抵禦請速濟餉彈（三日上午十一鐘） 
[北京電]  
　　楊增新電科布多退出衛隊八十名不日可到古城請撥欠餉便遣散又新省軍隊現扼守布爾根河（三日上午十一鐘） 
[北京電]  
　　彰德安陽縣全體公民電成愼同黨張懷等到處搶掠地方損失已逹四五百萬人民離散請頒賑濟並請令各隊搜剿餘黨以安地方（三日上午十一鐘） 
[北京電]  
　　施肇基電復外部摒擋就　　 
緒卽回國（四日上午十二鐘） 
[北京電]  
　　曲同豐呈曹張哀求釋放願將本人所辦實業一律報効軍費（四日上午十二鐘） 
[北京電]  
　　某駐外公使電稱已晤駐在國總理云山東問題若何解决仍應由中國之自動吾人不過寄一種情與好感耳若中國長此紛擾外交良好機會往往錯過滋可憂也（三日上午十一鐘） 
[北京電]  
　　學生團訂明日二時假高師風雨操塲舉行五四紀念會（三日上午十二鐘） 
[北京電]  
　　教職員聨席會議决以五月一日爲精神勞動紀念日（三日上午十二鐘） 
[天津電]  
　　曹因駐鄂直軍將撤回商請奉張將駐直境奉軍亦撤退聞張允開赴蒙邊（四日下午十鐘） 
[天津電]  
　　江日（三）（日）曹張電京催頒討伐孫文令 
[天津電]  
　　江日（三）（日）下午張曹靳王在恒記德莊聚會决擁靳留葉以潘復代財長張仍保張勳援庫曹王無表示（以上四日上午十鐘） 
世界路透電 
[協約國迫德賠欵近狀]  
　　三日倫敦電今日午後公報稱高等會議已會同法英比意日海陸軍專家考慮德國違約時應施之軍事上强迫計畫並核准占領魯爾之策遇必要時懲戒辦法將進作海軍行動惟海軍如何動作今尙在討論中高等會議直至今晚尙未竣事明日尙須有一次會議路透社探悉福煦統師以聨合各協約國占領魯爾區域之詳細辦法提交大會並聞軍事計畫業已完全議定英法艦隊司令亦詳陳必要時英法艦隊所可施行之海軍計畫内有封鎖德國或會同陸軍占領亨堡之議今晨高等會議又議定致美政府之電稿請美國派員參與大使與賠償委員之會議高等會議後又考察實施上届倫敦會議所議定經濟懲戒法後之商業上結果稱爲满意計來因河所設之協約國税關每月共收入一五０００００００紙馬克若以一年計之當可收五００００００００金馬克 
　　三日倫敦電今晚公報稱高等會議討論歷五小時之久至晚始散一致議定致德公文之大意起草員今晚擬稿明晨賠償委員將由巴黎抵倫敦此文即交賠償委員於五月六日以前送逹德國而德國覆文至遲須於十二日半夜以前送交協約國公文規定德國每年償付英金一００００００００鎊外加百分二十五之出口税又年息五釐並附有欠債準備金百分之一分之債券計英金六七五０００００００鎊估計每次債劵於發行後三十七年内贖還利息取諸關税或賠償委員會所可承認之他種收入此種債券按照已定之支配法分别發行於各協約國即日發行英金六００００００００鎊十一月份再發行一九００００００００鎊餘四二五０００００００鎊則酌視德國付債之能力再爲發行而以百分二十五之出口税收入數爲德國付債能力之標準計算目前與十一月份兩種債劵二五００００００００鎊之發行經費約需一五０００００００鎊如每年交付之一００００００００鎊與出口税之收入超過現時利息之需要則可續發債劵以吸收盈餘之欵再比國前向協約國借得之戰費一五０００００００鎊應由德國發行債劵償還者如包括於上述債劵總額内則此尙未發行之還比債劵應另從出口税提百分之一爲利息故德國其須以其出口税百分之二十六付與協約國 
　　三日華盛頓電國務卿体士氏星期一日晚間致牒德國外交總長西門博士謂德國答案不能接受以爲賠償討論之基礎並勸德國速向協約國直接另提條件牒内聲明美政府切望此重要問題得速解决 
　　二日倫敦電德國以新牒致美英國政界並無所聞衆意外間所傳者必指德國近今致美解釋四月二十四日德牒條件之文而言此外未聞有何新提案 
　　三日柏林電美政府切實拒絶德牒柏林大爲沮喪視美國覆文爲嚴重之譴責内閣已開會討論時局聞將從美國之勸告以新提案致協约國 
　　四日倫敦電查和約曾規定協約軍佔領來因倫以十五年爲限今新條件將佔領期限展至無限期俟德國付欵而後已如佔領魯爾區域仍不能令德國覺悟則亦將久佔來因倫海軍懲戒辦法似將含有以軍艦泊於亨堡魯比克斯台汀白里門並艦中兵士巡邏埠頭强制實施收税制協約國政治家對於大會之結果甚爲满意 
　　四日倫敦電據確實消息德國新提案昨由柏林電逹駐巴黎德大使今送交賠償委員會現信新提案近於接受一月杪巴黎大會協約國之决議大約今日可提交高等會議 
[上西萊西亞之波屬變亂]  
　　三日柏林電上西萊西亞波蘭部分發生巨變協約國委員團已在上西萊西亞一大部分宣言布戒嚴令坦克戰車及軍隊現集有亂地點其肇亂之因爲波蘭亂黨於波國節日越界佔據白成加土維資太諾維資境内均有劇烈之槍擊哇泊林與加爾斯瑪鐵路橋多架被毁另一消息謂亂黨共有二萬名曾與德國公民大會區域内之警察激戰 
[猶太人與阿剌人惡鬭]  
　　三日倫敦電巴力斯坦高等委員蕯茂爾爵士報稱五月一日加法猶太人所寓之地段開勞工會議爲猶太共產黨所擾黨人旋被逐入回教徒與猶太教徒雜居之區彼此開槍死猶太人多名回民數名即經軍隊鎭壓平靖翌晨復起騷亂又死猶太人與回民數名迨軍警馳抵秩序即完全恢復事後查明共死猶太人三十名阿剌伯人十名傷猶太人一百七十名阿剌伯人五十七名軍隊未發一彈今已拘獲六十六人 
[新芬黨與英軍之惡戰]  
　　三日倫敦電里姆里克郡加爾巴萊附近有新芬黨與國軍惡戰五小時黨人死六名傷十四名兵士傷兩名 
　　三日倫敦電張伯倫爵士今日在下院宣稱政府並未致文新芬黨亦未命任何人員代表政府與新芬黨開談判 
[加拿大反對英日續盟]  
　　三日倫敦電土朗土消息芒特萊爾星報痛詆前加拿大樞密院院長羅威爾氏公然主張英日盟約之不賡續該報謂英國若拒絶盟約之賡續則日本將與蘇維埃俄羅斯或德國聨好或同時與俄德聨好加拿大當陰密通告帝國政府加拿大不受須因日本而自殺之任何計畫之束縛並當承認帝國防務含有廣播之利害關係但加拿大對於與己有多少關係之各問題不應視爲純粹的加拿大問題云 
[英國之東方事件]  
　　三日倫敦電印度事務大臣今日在下院答覆質問謂英政府已承認印度以國際聨盟會委員資格向德國要索賠償之正當索賠之數刻在討論中 
　　三日倫敦電聞東方銀行家不贊成在英屬印度及遠東英國所有地如香港等擴張貸欠之計畫以爲依此計畫放出債欵足使東方辦進口貨商人之曾拒絶不付大批貨欵者得再向英國辦出口貨商人定貨而從中經手者並非爲行其曾拒付貨欵之人也 
　　三日倫敦電今日下院表决遠東領事署造費案時班布里爵士質問天津需英金五萬三千五百十五鎊購地造新領署廣州需費三萬二千鎊重建總領事署又需費二萬鎊重建領事辦公處與戰員宿所哈爾濱需二萬七千鎊興造新領署有何必要由吉爾摩爵士答稱天津領署目下之房屋據醫學家之意不便再住廣州前遭大水沙面房屋多被衝毁故須重建政府對於此事乃爲體面計總期所撥之費能値得需用云云於是衆乃通過此案 
[伍德少將抵斐記]  
　　四日馬尼剌電伍德少將與前總督福白斯氏今日抵此備受歡迎對報館代表發言謂吾人來此實挾有對於菲列濱人民誠友好之精神擬由北呂宋遍游全島直至明逹諾島之南端調查公共事業教育制度旁及農業衛生等事吾人抱虚懷而來願對於各種情形繕具完備公允之報告一星期内團員啓程分赴各處從事考察 
[各國近事記]  
　　三日華盛頓電參議院已通過臨時外僑入境案限定外僑入境之數不得超過一九一０年該國在美僑民户口百分之三投不同意票者祇有一人 
　　三日紐約電美國鋼廠日工工資將減百分之二十受影響者約有一萬七千五百人 
　　三日華盛頓電海軍當道宣布美國與荷屬東印度間設立商業無線電 
　　三日紐約電美國船主聨合會拒絶商務總長霍佛氏所主將航業爭端提交公斷之議 
　　三日紐約電全國之印刷工因僱主拒絶每星期工作四十四小時之要求已宣告罷工芝加哥之罷工者約五千名有數報被迫停刋或縮小篇幅或與他報合刋 
　　三日倫敦電印度政府植物細胞膜專家萊特氏在美術會演説述及木料供給短少致印報紙昻貴一層據謂估計世界每年消耗之紙張約一千二百萬噸印度森林研究會近查明僅有兩種植物在經濟上可充製紙之原料一爲竹一爲薩凡拉草萊特氏之意緬甸孟加拉印度西南部每年能產竹軟料一千萬噸亞薩姆能產薩凡漂白之竹軟料運往英國每噸可望得價十六至十八鎊云 
　　三日直布羅陀電今晨十時太子由此啓程送行者甚衆太平洋路透電 
[天津會議之結果]  
　　四日北京電據官塲消息天津會議將於數日内結束其詳細結束今猶未悉惟已有兩種重要發展一爲張曹允將本省收入之一部前藉口應付陸軍欠餉扣留不解中央者照繳政府故政府可望得欵五百萬元供减政後之行政費二爲王占元已令鄂省速辦選舉預料滇蜀贛黔湘五省均將隨同鄂解交協欵舉辦選政會議告竣後張將返奉曹將赴保王則代表曹張入京向徐總統報告一切聞政府不欲國内開戰故征粤之説將不實現今日北京開地方自治會 
[蒙事之報告]  
　　二日北京電章嘉活佛近抵京報告内蒙各旗之輿情據謂内蒙古人皆忠響中央政府章嘉活佛已由京回蒙 
[吉會鐵路之合同]  
　　二日北京電日使署聲稱吉會鐵路借欵正式合同尙未簽定 
[南方之籌欵]  
　　四日香港電陳炯明已命鹽運使於十日内由鹽税項下撥欵百萬元以充軍費 
[香港之法制改革會]  
　　四日香港電香港法制改革會常年會議定本月十一日舉行 
[日本之台灣軍統]  
　　四日東京電陸軍參謀部副大臣福田將軍已任爲臺灣軍統遺任由菊池將軍補充 
 
 

Page 7

 
 
國外要聞 
[德國特約通信（王光祈三月二十一日）]  
　　關於研究中德文化之兩團體（續） 
第一該會以德國人對於中國學術上政治上社會上之情形毫不了解因而中德之間極形隔閡該會現擬隨時發表關於中國學術上政治上社會上之論文送登德國各報使德國人認識［真正之中國］第二一般德國人腦中之中國人男則髮辫長垂女則纎纎小足所有飲食起居皆未脱野蠻風俗更兼德國旅華教士之報告如殺子食鼠之事加意描寫更使德國一般婦孺視中國人如西遊記上之妖精一見中國人便生鄙棄戒懼之心當記者初到德國時羣目之爲日本人蓋以中國人有髮辮而日本人則無之也日本人在德國著有［日本及日本人］一書詳述日本人之生活故德國人極了解日本人而中國則向無此類書籍該會有鑒於此擬編［中國］一書詳載中國歷史風景美術人物家庭等之像片並詳細介紹中國之歷史風俗文化生活等等期於兩年内編成昔日青島德國官廳曾擬編輯［德國］一書Dentschandhuch　fur　Chinesen其用意在使華人了解德人今該會亦編［中國］一書Chinabuch　fur　Dentche可謂後先相映也不過德國經營此事者爲官署而中國經營此事者則爲留學生耳第三德國博物館往往陳列中國野蠻風俗圖型頗惹起德人對於中國之輕視又有某德人因欲復往中國所謀不遂乃對德國學生大詆華人極力形容中國人之野蠻此於兩國邦交亦屬有礙該會將來亦擬分别致函勸告以减少德國人民之誤會及輕視第四該會以向來中國留學生在國外時則與國内學術機關不通音問以致西學雖略有所窺而對於國内學術界之情形則極形隔閡又如前此之留學生一回國後便與西洋學術絶緣絶少再爲接觸之機會該會之意即欲將此種組織作爲永久機關使在國外時有得知國内學術界情形之機會將來回國時亦可藉此機關常作學術材料上之供給此於學術前途亦極有益總之該會作宣傳文化之事業爲青年國際運動之機關實爲海外華人之一種重要組織也 
（二）東方語言學會爲德國人所組織成立於一九一一年該會以研究中國日本印度波斯阿剌伯土耳其等國文化爲宗旨該會會長爲哲學博士許遲Dr.Schutz許君係佛蘭克圖書館中國圖書部部長能識東方各種文字據云該圖書館存有中國古今圖書集成一部記者常與許君其譯中國古詩彼對於中國古代學術極有興味並將彼所著關於中國學術各書見贈彼之書室内懸有中國報紙一張蓋四十餘年前之申報也 
　　三月十七日晚七鐘爲該會開春季大會之期記者以來賓資格參與斯會是夜之會有音樂有跳舞故售入塲券每人二十二馬克其價甚昻然到會男妇仍極衆多此亦可見德國人游戲方法之不同矣此會可紀之點有三第一許遲博士所譯中國日本土耳其印度波斯諸國詩歌由歌者高唱此歌者係舞台著名之伶人高下抑揚傳神表意聽者屏息如聞鈞樂此真不减昔日旗亭之風味矣第二土耳其人高誦土耳其詩歌一聞其聲便知爲東方人之音令人忽憶亞洲諸民族不禁有滄桑之感土耳其人歌畢極與記者周旋並交换彼 
此住址其意甚殷記者有暇或將走訪其人一叩土耳其之詳情也第三東方式跳舞（疑係印度跳舞）奔馳旋轉不類人形吾友魏時珍君謂其頗似妖精其實扮演者固係德國舞臺最著名之女跳舞家也記者是夜亦高誦中國古詩［擊壤歌］以爲可以代表中國古代民族獨立自由之精神頗引起場中注意蓋彼輩實聞所未聞也吾友魏君預備［中國詩歌形式變遷之大勢］德文演説一篇因爲時已晚未曾演説該稿已爲許遲博士所取作研究中國詩學者之參考矣　　德國研究東方情勢之集會固不止此然其他各會多含有政治上之性質若專以研究東方文學爲職志者當首推東方語言學會此又從事中德文化之介紹者不可不知也 
國内要聞 
[北京通信（生公）]  
　　天津會議之最近消息 
　　天津會議自靳曹違和後京中異説紛起如墮入五里霧中及抵津而後攷察各方實情始知京中所傳半出臆度靳自與曹違和後賴潘馨航張叙五王迺斌等之周旋俾各方意見有漸歸接近之勢三方見面但説冠冕話自己真意轉藏腹底留待調人表示以是所謂會議者其結果轉成黑板上字今日所言如此至明日可完全變更當面提案大家説亦無不可回到私寓則稍有關係者即變爲萬萬不能故日日有結果而日日之結果各不相同局外人固無從决其言之孰是也 
　　各大問題中之意見不甚一致者爲起用張勳問題内閣問題至選舉問題初亦不一致今則已無問題矣起用張勳之説爲奉張所力主然奉張不直接要求用旁敲側擊之法最近所議以張勳征討孫文蓋征討孫文一事全體已歸一致但征討之主帥則囊中各自有人奉張固屬意張勳然不提勳而提叙五王不贊成謂叙五有征蒙之任决難令其南下如果一時無相當之人即令孫傳芳當之亦可孫近與西南川滇湘等省軍官頗接近令往或可收事半功倍之效曹謂孫資望似淺子玉與西南各省感情尙好令往當較孫爲佳張謂叙五旣當征蒙之任不妨以此事讓諸張勳復要求以張勳爲長江三省巡閲謂空有征粤總司令之名而無實權則事仍難濟王聘老旣决不就不妨與張否則由贛攻粤將成假道主客之間諸多困難曹王至此迺謂此事當觀外方形勢及三省同意不能一時决定於是此事遂擱置迄今未能有下文也 
　　在上星期五内閣問題已稍有端倪葉來而局勢又一變至星期一下午四時前尙無把握故爲調人之潘次長有命駕返京列席閣議後再來之説且已在租界覓定居屋擬由運河工程局移往私宅爲久居計并電京運自乘汽車來是會議尙有時日之一種表示也至晚則以電話囑朱次長代列席閣議又不歸矣聞内閣問題中之財長問題最近羣推潘氏潘初謙讓不遑謂周若因病請假爲友誼故短時期之個人代理則可現因周辭意堅决三方對潘亦無異言故已有勉爲其難之表示矣選舉問題王初主緩辦待統一成後再一致進行曹主先辦就統一後再召集張與靳主急辦至足法定人數即召集待統一西南議員產生始改選總統以急辦與召促西南各省之速就範復不棄西南於外俾有猶豫期間此則調人意也現已如調人主張通過業電盧疏通俟得當即將發第二次通電矣（五月三日晨） 
[津議轉圜後之形勢]  
　　天津會議已轉圜矣靳曹張王四氏前日（一日）已經聚首一堂晚間恒記德軍衣莊之竹戰曹鋭亦曾與分現財政一席各方面均以周自齊辭意極堅恐不易挽回一致推舉潘復出而擔任潘氏已有允意惟曹張王三氏以中央各項收入多已抵押殆盡僅有烟酒税一項尙堪挹注如能切實整頓每年當可增加收入一千萬元故主張請政府破除情面對於當事人加以撤换至於財政問題靳氏意見大體對於中央地方收入畫分辦法希望各省認定何項可以解京内中抽出大部分撥付欠餉此項撥付欠餉辦法不能一次截留應當按月匀攤惟曹張王之意以各省情形不同非召集各督來津自行商定認解數目不可此時不便爲籠統的規定故此仍無結果聞曹張王三氏因東海迭次電召未便固却有擬同靳氏一齊來京之意現已由三使駐京辦事處於帽兒胡同舊刑部街寳鈔胡同三處各各預備行轅但一説謂曹張仍然不來所有事件均請王氏代表面陳一切至留津各總次長則擬於今日回京此外又有一事已經定局者則選舉問題是也曹張旣主張維持靳閣對於靳閣最有關係之選舉政策自不能不一致擁護關於此事王占元實居重要地位因盧浙督曾約王反對選舉而長江各省全視王爲轉移王氏到津後旣商定從速舉辦自應以湖北爲首倡聞已於前日由津致電劉承因催令速辦並擬定於五月十五日爲初選期劉氏已覆電着手進行電未並聲明業經改委韓光祚爲第一區覆選監督張治禮爲第二區覆選監督喜源馮澐丁建池葉爾度陸壽圖汪聲等爲三四五六七八等區監督在政府及直隸方面認王氏於長东上下游選舉之起落極有聲光故日來見王氏此種舉動於選舉前途俱甚樂觀云 
[京教潮告一段落]  
　　教職員議决復職 
　　一日之教職員聨席會議對三十日閣議修正辦法三項認爲大體上可以满意惟因郭則澐前次電話中有侮辱教職員之口脗稍生枝節結果由校校團方面負責與郭氏交涉要求道歉昨日（二日）下午二時教職員代表又在北京美術學校開會八校代表俱到由女高師代表李大釗代理主席報告昨日與校長接洽結果定今日午後三時至四時之間必有正式答覆隨議决［定五月一日爲精神勞動紀今日］並將文書組預擬之［留職宣言］付諸討論字句間略有修正一至通過議畢已四時當有七校校長（高師校長未到）及教育部司長任鴻雋陳寳泉二人來會先由法專校長王家駒代表校長團發言略謂昨日接洽事項對於即發四月分應發三分一欠薪一層校長團可負完全責任該欵已確有着落支票亦已備好惟因内閣閣員大半已赴天津而財政次長亦已赴津致無人簽字手續上尙未完備但可保於最短時間内將欠薪發出至國務院侮辱問題今日上午已到教育部質問當由任陳二司長負責接洽現任陳二司長在座請當面報告任鴻雋遂發言云今日因郭秘書長須下午三點以後始有餘暇故在電話中與郭氏交談據云彼始終未嘗出此言當日僅云（教職員如能准照國務院辦法則欵有法可籌否則無法可籌］且當日此言係由陳任中代逹而據陳氏言彼當日在院因事忙無暇打電話故令院中聽差代逹致有此種錯誤心中甚覺抱歉郭氏亦言抱歉實甚今證以郭陳二氏之言及當日接電話之徐鴻寳秘書之語可知全是聽差傳語之悞現在陳秘書及郭秘書長託鴻雋與陳司長親到貴會表明歉忱幸希恕諒次陳寳泉云悞傳電話郭陳均已認錯希望諸位視爲枝節問題放開大量容恕爲幸王校長亦代任陳二氏説項北大王星拱乃提出折衷辦法請二司長要求陳任中以書面道歉任陳應允教職員代表請任陳及七校長暫時退席再開會討論對於道歉問題應令陳任中以正式公函表示歉忱對於四月分應攤還欠薪三分之一限校長團於明日起三日之内發出以上二項均一致通過隨請二司長及七校長復席由譚熙鴻代表述明上二條辦法王家駒代表校長團完全允許於三日内發四月分應攤還三分一欠薪並再申明希望早行復職陳司長亦允令陳任中以公函道歉並請各代表稍候即有回話至六時餘任陳二司長將陳任中道歉公函送到該函略謂（適接陳司長電話詢問電話悞傳之事當時之答語係謂能照公函辦理自當照辦否則現時尙無辦法惟其時因談要務未及親身傳電致滋誤會至爲抱歉今因公府有事特請任陳二司長代逹歉意務望鑒原陳任中鞠躬］當復開會討論僉以同人復職條件已完全逹到要求目的自宜早行宣言留職乃一致决定將留職宣言即日發表並對校務討論會一日來函要求復職之事與以正式答覆隨由文書組起草衆朗誦一遍略有修正全體一致通過於是擾攘月餘之教育風潮完全解决矣茲將教職員復校務討論會函與留職宣言照錄於下［覆校務討論會函］逕覆者接奉五月一日大函内稱國務院第八百十二號公函内附國務會議議决辦法三條雖未能認爲十分满足第以學生光陰至可寳貴因屬同人委曲求全允許復職等情嗣由同人開會集議僉以同人此次不得已由停職而辭職實所痛心徒以政府無有確切解决方法致迭承挽留未取輕諾茲將轉來國務會議議决辦法三條詳細討論雖與本會議原議辦法尙有出入之點然大體上尙可容納特决議自五月三日起暫先允許留職尙有關於政府履行三項辦法之善後問題數端已於五月一日面談時再三聲明應請從速設法解决以免莘莘學子長此坐荒學業一俟上述善後問題完全解决即行回復職務此覆北京國立專門以上各校校務討論會三月二日［留職宣言］我們因爲國立專門以上八校許久沒有領到經費不能夠維持下去所以於三月十四日宣言暫行停止職務與政府作最後的談判問政府是否還有維持教育的意思如果還有維持教育的意思就要政府由現在最確實的收入如國家所辦的鐵路郵電等項内指撥一定數目作教育經費並須確實的保障不得挪用或减少我們屢次和政府談判政府總沒有一個切實維持教育的辦法答覆我們萬不得已纔於四月八日宣告辭職現在已經二十餘日了政府才有一個比較的切實的辦法回答我們我們對於這個辦法本來不能夠十分满意惟念青年學子讀書的念望非常迫切我們旣不忍輕輕的離開他們也不忍再令他們的寳貴光陰因爲這個問題長久犧牲下去所以决議於五月三日暫先允許留職即日與政府談判關於政府履行這三項辦法的善後問題等到談判有了頭緒即行回復職務我們這次維持教育經費的運動狠得全國各團體和輿論的贊助我們實在感激但是教育事業日見發長斷不是這一個固定的經費能夠長久適應的而且政府能否履行這三項辦法也還要看國人督促政府的力量怎樣盼國人常常注意這個問題我們也要組織永久的結合與國人共負監督政府發展教育的責任 
[直隸築港之前途]  
　　順正與銀公司角逐 
　　京津間發現之兩大公司一爲順正公司一爲直隸銀公司順正公司是利源公司之變相資本出於日本人主持其事者爲高木陸朗平沼亮三等而中國人孫某張某爲之司理直隸銀公司出面者爲徐知本不知何許人或有謂並無其人者銀公司與直隸省政府所訂之六欵草約將直隸沿海一帶地方事業甚至巿政警察俱歸其包辦而以直隸開港爲開手第一著此項草約傳出之後大惹直隸人之疑忌除邊守靖三數人外殆無不反對者開會發電上書政府甚囂塵上近旬以來此案已漸無所聞一般皮相之直隸人頗有以爲反對得勝者其實直隸省政府與銀公司之約擱淺並非當事者甘心作罷亦非直人反對之功蓋有他力起而撓之其主體爲誰即直隸人尙未十分注目之順正公司也順正公司之舉動見於報紙者只言其目的在收買直魯豫三省荒地辦墾辦礦對於日本爲煤米之供給而不知其近日已一躍而取得代銀公司鯨吞直隸地方之優勢原來銀公司與直隸省政府所訂之草約照例須經農商部批准此案咨文到國務院後靳氏即將草約提出國務會議當塲多數通過交農商部履行批准立案之手續王迺斌雖心不謂然面子上究不便公然阻抗未幾張作霖至津王迺斌前往迎迓其第一件報告者即爲此事張曹見面張氏遂首先提及大槪言［外間都説銀公司的代表徐知本就是邊守靖並且背後站的是美國人這種聲氣很不好三哥你勸他們避避罷！］曹氏一時被張僵住只唯唯諾諾隨便答應一句王迺斌遂立時當曹張面前表示不批准草約之意於是直隸銀公司垂成之契約不能不暫時擱置近聞有人主張開港之事轉交順正公司承辦現在暗中進行甚力其中斡旋最力者爲新交系某某兩人究不知鹿死誰手也 
[小幡回國前之談話]  
　　日使小幡酉吉近由日政府電召回國參與對華政策協議會已定本月八日自京赴津九日自津乘營口丸歸國昨日小幡對共同通信社社員有一篇對華政策之談話特爲披露如下（以下皆小幡語）（一）山東問題余對於本問題曾於去年春向外務省建議解决方策並欲將日本提出尊重平和與人道之公開對案提示列國藉求列國公正之批判列國苟以我之主張爲妥當則中國輿論無論無如何沸騰亦無須用其顧慮列國旣已諒解即可開始直接交涉惟今日在中國之反對直接交涉者對於日本應行提出之條件尙全然不明故於開始交涉後突即提出苛酷之條件恐其勢有所不能直接交涉旣反致不利故以余之考慮不若遵從世界之批判出以最公正之態度則日本提出之條件庶可得列國之諒解也（二）　春問題間島軍隊刻正在撤退中預定於月之八日即可完了撤兵完竣之後當然依據中國之希望在中央開始正式交涉惟本問題因賠償損失以外尙有其他複雜關係故解决尙需時日且日本處分間島之根本問題苟不確定尤難如期解决（三）庚子賠欵以此項賠欵撥充中國教育經費余亦極端贊成惟究以此欵充留日學生經費抑充中央教育經費尙未擬定（四）借欵問題美國之史蒂芬氏關於新銀行團投資之範圍主張專投資於建設事業即敷設鐵路或開發礦山等然余之私見須以之企圖中央政府之確立果爾則如史氏之言專投資於建設事業亦未爲不可但恐如京漢路然其收入雖爲中央政府唯一之重要收入而今日軍人跋扈已極其全收入之大部分殆悉爲軍人截奪而去至解往中央者不過僅一小部分而已預計其他各鐵路恐亦將發現同樣之事實結局鐵路之收入惟有徒供兵權之爭奪决難資中央政府之樹立故余深不以此主張爲良策且新銀行團復宣言在南北未統一以前决不承應借欵故此際政府之確立亟須列國之援助在相當期間與以必要政費之保證藉以促進南北之統一（五）借欵善後策向來對華借欵有兩種區别一是有確實之擔保者一是爲無價値之擔保者前者借欵如英比國等向以鐵路收入爲主故最爲確實僅英國之瑪爾克氏飛機借欵擔保稍有未妥然其數僅二千萬元故不成爲問題至後者借欵以日本爲最多其總額有一萬萬五千餘元殆悉爲無價値之擔保法國次之其數約一萬萬二千萬佛郎其鉅額之擔保品旣係全無價値故亟須另籌辦法以期妥善但今日中國抵押已盡實無適當之新擔保品是以此問題頗爲困難尙須妥籌對付云 
　　尙有要聞二及地方通信轉入後頁 
雜評一 
[財政總長（默）]  
　　今日之財政部非中央政府之財政部而爲各軍閥之外賬房也爲政府財政部須先爲政府籌出入謀全局之救濟爲軍閥外賬房祇須善搜括能調度以供軍閥军揮霍政府如何固可不問也 
　　今日之財政總長非中華民國之財政總長而爲各軍閥之司會計者也爲中華民國之財政總長任用須國民同意借債須國民承認爲軍閥司會計祇須得軍閥歡心即可任用得軍閥允許即可借債任意增民負擔而國民如何亦可不問也 
　　惟爲軍閥外賬房爲軍閥司會計故總長之更易可於津議决之借債可自由借之雖然今日之軍閥旣一國三公不能有所偏枯而中國之產業又已抵押盡淨雖欲借債而無可借則爲之賬房司會計者亦豈易爲哉 
 
 

Page 8

 
 
國内要聞二 
[王占元赴津後之鄂訊]  
　　毛鴻恩所部暫編旅乃自湘退鄂者初入鄂時孫傳芳急欲以與彼二十一混成旅合編爲湖北暫編第一師以毛反對始罷孫見毛不願𨽻己頗形恚憤嗣惟毛旅駐� 
在武穴曾經譁變王督頗表不满此次王督欲任毛爲總司令援黔毛又稱病謝絶王乃决定以毛永恩一團編入定黔軍其餘南湖一團武穴一團則予遣散第恐發生反響特於二十三日赴津前囑孫傳芳於毛鴻恩至劉家廟車站送行時派軍至南湖勒令繳械比晚雙方曾小衝突嗣見寡不敵衆軍中無主遂勉强就範二十四日即各發餉兩月分别遣送回籍其在武穴一團亦派二師砲兵團長彭廷銓會同盧金山旅長辦理遣散外間只知毛旅被裁爲王督裁兵節餉之計畫而不知别有主因也王督以孫有功此次赴津聞將保孫爲湖北軍務會辦不知確否 
　　王督赴津後逐日均有電來鄂其稍重要者（一）致劉溴長津議選舉趕辦鄂省可積極籌備（一）致方參謀長與孫師長令調二師三旅全部移防武勝關該旅長孟昭月奉令後三十日即由京漢車輸送據聞津傳豫亂未靖王督爲保護京漢路南段故特調三旅前往增防（一）致方參謀長令電訽湘省能否出兵討孫鄂省願助充分槍械又令將鄂軍欠餉表册賫送至津據聞王還鄂之期當在下星期云 
　　鄂省選舉自津議趕辦後漸由停頓而趨於積極除十一區覆選監督業已委定八區外各縣選民名册因所報選民幾超過人口欲再加批駁或覆查必延長時日遂以快刀斬亂麻手段各縣選民槪照第二届表册計算施鶴各屬亦飭令從速籌備衆院初選選票亦已印就令飭各縣派人來省領取其咱途遙遠者則由郵遞送初選期雖未發表若津議不再變更本月月半前後當可舉行初選矣 
[漢口租界車夫罷工風潮]  
　　勞動節紀念日之點綴 
　　漢口各租界車行大小共十八家人力車夫約共三千餘人車夫向車行租車在三年前一車每日需錢三四百文今則漲至八百文車夫以每日奔走之所得除繳納租金外餬口而已若不幸車輪碾破或違章被拘則且不足一飽嫌租價太昻而在車行則猶以租金爲少上月底特召開會議以現在生活程度日漸加高所有原訂車價入不敷出决定於五月一號起每車每日加收租價百文連前共收九百文由總辦發出通知定期實行車夫等得此信息以車行只顧其資本不問我等生計我等只有同盟罷工之一法適値五月一日爲世界勞動節之紀念日遂趁此機會於三十日徧散傳單請一律休息一天以表示勞動界之毅力至昨一日晨各車行門首果均站有大批車夫阻止出車各車行恐將暴動特飛報捕房立時武裝巡捕分途彈壓故未釀成意外而馬車汽車則因人力車罷工莫不利巿三倍下午三時某方在捕房召齊各車行主集議挽救辦法僉謂車行資本固然要顧但貧民生計亦要維持勸令各車行暫緩加租免至彼此相持雙方均受損失各車行初猶不允嗣經租界洋務公所會審委員楊培竭力調解始皆承諾加租暫緩之議旣定乃由捕房派員曉示各車夫照常出車營業但車夫中多有以紀念勞動節仍願終日休息者然已不似上午之絶鮮蹤跡矣（四月二日） 
[湘省禁止米榖出口]  
　　湘省連歲歉收益以人口加增數十萬而自前歲張敬堯弛禁以後久未封關故榖米日形空虚致呈荒象自醴陵閙荒風潮發現安化湘鄉等屬即接踵而起近數日間則各屬之呈報米荒者幾於無日無之於日省議會乃咨行省署略謂本會議員林今鑑臨時動議謂現在吾湘榖價日昻已呈荒象倘再運米出口不獨將來青黃不接刻下即已無米爲炊應請政府將未經發出之米捐護照全數取消實行閉關以維民食等語當經多數贊同相應備咨貴省長請煩查照辦理云云省署准咨後除即行訓令財政廳將未發出之六十四萬六千包米護照封存並布告阻禁仍訂定禁止民船火車運米出口辦法分令布告遵照外並電令駐岳陽一帶之二師師長魯滌平云邇來米價騰貴荒象顯呈所有本省榖米前經本部署擬定禁止民船火車運米出口辦法分令布告在案近查有多數奸商或由民船載運各局卡任意賄放或持米護照改由民船載運各局卡因緣爲奸不加阻止殊於民食有妨仰該師長就近派委妥員酌帶得力軍士嚴密訪查遇有民船運載榖米出境立予全數充公各該釐金局卡及各稽查處如有賣放情弊查確即以軍法從事再輪運榖米刻已明令阻禁惟自布告日起二十一日以内照章准其運出並聞恒愓豓印 
[南京機工案開審]  
　　機工搗毁議會毆傷議員案因原告議員多不在省以致久懸未結現因省議會開臨時會議員均已由籍來省地方廳乃傳原被告於昨日（三日）下午到庭原告議員到有江祖照郝應泰陳伯盟夏宗翰及守衛長楊某等五人其餘議員到庭旁聽者約二十餘人被告緞業董事因審判官上次已宣告無罪故未到庭祇有被押之機工劉宗保張玉林二人審判官認爲有罪擬即宣告公判四時開庭旁聽席座爲之满被告延有律師王朝幹顧厚熿出庭辯護法官先傳原告五人上堂逐一訊詰當日被毆情形復提地甲及機工劉宗保張玉林上堂訊詰劉張祇認到會請願不認行兇法官擬宣告預審終結原告陳伯盟郝應泰夏宗翰上堂聲明對於本案私訴種種手續尙未完備即日補呈訴狀延請律師到庭辯論並謂劉張均非行兇正犯係緞業出錢買來坐獄此等無知無識窮苦無聊之小民無辜坐罪我輩自問良心不安應請延期宣告公判推事與原告檢察官會商後允俟原告補呈訴狀改期公判被告律師王朝幹謂被告被押四五月之久應請堂上即日宣告判决審判官謂容納原告請求法律所許遂退庭改期公判 
[南京快信]  
　　今日爲五四紀念日各學校學生均結隊出外游行各校演講團准午後在城内外空闊地演講 
　　省議會昨因機工案開審議員多赴地方廳旁聽大會不足法定數改開審查會今日（四日）下午一時開第三次大會 
　　四川省議會通告省長虚懸不能依法召集以致停擱未開現在省行政長官之產出尙遙遙無期當吾川實 
行獨立自治之際關於制定省憲與本省善後曁法團人民請願各案亟待開會解决不得已自行召集臨時會議已於四月五日正式開議 
　　淮北另設緝私統領齊督已同意聞兼任統領之蔡國器運副昨呈軍署定五月十日組織成立即日視事 
新任淮揚道胡翔林今日動身赴清江履新 
地方通信 
[松江]  
　　挽留勸學所長勸學所長張彬士因外縣拉收學租官廳無法解决迭請辭職昨教育會復約學界全體公函張君請其復職其函云外縣攘產波及學欵致先生呼號奔走力竭聲嘶卒以公理莫伸維持無法遂至憤而辭職雖經官廳一再挽留而先生仍抱堅持態度未肯復職此學界同人所同深惋惜者也茲奉省令對於公欵爭議一節業由省署轉飭道尹教育廳長召集七縣法定機關人員在滬會議似教育欵產或可從此解决敝會當即邀同本邑各教育機關諸公到會討論一是會商要點首請先生俯念地方學務爲重即日到所任事恢復原狀庶對内對外俾可一致進行 
　　防範巢湖客民水警專署因巢湖客民往往爲盜曾由該署徐亞伯督察員編訂客民户籍並令各推代表以憑查考昨洙涇代表阮老窩子等因近來到有大帮巢湖客民逗留該鎭販賣私鹽深恐發生他事致被連累故特遵照取締規則密報水警專署經沈專署長飭令徐督察員率同師船前往該鎭會商朱宗衡知事切實取締以弭隱患 
[蘇州]  
　　萃英中學運動會紀閶門外上津橋長老會萃英中學前日（三十）開春季運動會男女來賓及男女學生整隊參觀者共有二千餘人由童子軍在塲維持秩序上午九時開會其節目除田徑賽外更有藍球網球等項運動結果成績頗佳計百碼賽跑十秒零五分之三四百四十碼賽跑五十八秒五分之四二百二十碼賽跑二十五秒零五分之二八百八十碼賽跑二分二十六秒又五分之一一英里賽跑五分三十七秒五分之三一百二十碼低欄十六秒擲鐵球（十六磅）二十六尺二寸跳遠十六尺九寸跳高五尺運動得分最多占優勝者爲甲組貝誦葆十四分陳福民十一分乙組姚崑麟十二分又藍球優勝者爲張應良張學成貝誦葆葛家棟姚崑麟網球優勝者單組葛家棟雙組蔣鰲葛家棟此外如童子軍操演亦頗純熟可觀直至下午五時始行散會 
　　電氣廠開股東會蘇州電氣廠於前日開第二次股東會并選舉監察員計選出徐秋軒得四千三百二十四權吳秩書得三千二百九十權吳蔭玉得二千六百十三權潘景恒得二千一百八十四權是日并經各股東議决擴充股本十五萬元云 
　　城内將通人力車蘇城巿公益事務所因城内通行人力車事於昨日召集各巿民公社社長開會討論到會人數約有三十餘人由巿公的怙董事主席先徵求到會人之是否同意用簽字法分全部通行與局部通行兩種結果贊成局部通行者幾占十分之九於是表决通行案成立推定委辦多人作爲委員會擔任起草審查路線等事項其姓名如下吳蔭玉沈挹之吳少溪宋友裴蔣毓泉潘瑞青鮑和清 
[鎭江]  
　　九師罷課風潮鎭江城内省立第九師範學生組織自治會成立伊始忽與該校教職員發生衝突聞已停課兩日學生則刊印宣言書分送各機關歷述經過情形校長則赴教育廳報告謂學生無理取閙未識如何結果也 
　　示禁航工公所鎭江揚子招商等小輪六公司因船夥集合團體組織航工公所恐滋流弊呈請縣署禁阻昨由張知事批云查小輪水手每至中途需索酒資稍有不遂始則詈駡繼則爭毆凶橫情形令人髮指茲據輪商革除積弊整頓規章係爲便利行旅起見如有無知之徒果敢揑名恐嚇聚衆滋擾要挾罷工准予指名呈究云云一面並繕就布告發交該公司等禁止矣 
[南通]  
　　蠶汎與葉價嘉興四鄉蠶汎早帮已過二眠晚帮僅過頭眠因天時寒暖不匀蠶汎已多參差育蠶之家多用人工救濟使之整齊至於桑葉則受天時之影響加之發生害蟲故所抽葉片不甚暢茂（俗名地空）較之往年減少十分之二因是價格已步漲最近每擔二元七角園葉已售至三元二角日後尙須看漲現各葉行定於舊曆三月二十九日正式開巿 
[杭州]  
　　之江大學十中運動會先聲之江大學定於五月七號（本星期六）在該校大操塲開十二中學聨合運動大會（即嘉興秀州中學蘇州萃英中學寗波崇信中學上海清心中學江陰勵實中學浙江省第二第六兩中學浙江安定中學鎭江潤州中學及本校附屬中學又加入蕙蘭三才兩中學）現正在籌備組織佈置販賣招待三部運動節目除十二項比賽外又加增藍球與錢江游泳隊以助餘興如天雨則延期至九號（下星期）舉行云 
 
 

Page 9

 
 
   
 
 

Page 10

 
 
本埠新聞 
[萬國拒土會上海支會年會紀]  
　　電致顧維鈞與美國國會兩方請其進行拒土事萬國拒土會上海支會於昨日午後五時十五分假座四川路青年會舉行年會到者約三十人由美國按察使羅平吉君主席致開會詞後（一）會董梅華銓君起言去年本會會務之維持以林炎夫梅益盛二君爲最力此爲可感慰者云云（二）林君報告云本會會長一席前因王正廷君辭未就職當由執行董事部另行選舉湯節之君繼任又因中國幹事李啓藩君辭職遂聘夏奇峰君繼任尋因夏君赴歐洲又延俞安樂君擔任今俞亦辭職此本會職員任事之情形也本會之執行董事部年來除開會十次研究外曾有一部分之董事費許多之時間及心力對於内地之種者吸者作種種詳細之調查且與上海公共捕房聨絡進行上海各捕房之嚴厲衆所共知其最著之一案即一販土商受外人之保護頗費周折然卒閉門停止其營業焉法租界官廳方面近又允許協力謀掃除烟害亦可慰也惟中國政府如仍默許人民繼續種植毒藥則吸烟者將永無禁絶之時而任教師或牧師者亦當亟就道德與愛國主義等感動一般人民也至於本會乃抱國際主義受萬國拒土會之委託對於目下中國烟土情形實難隱秘現鴉片之自由種植者已遍内地諸省且有武人從而獎勵之危孰甚焉故本會現惟有大聲疾呼促起羣衆之注意使中國之鴉片必受根本之剷除始已即如上海鴉片甚多工部 
局昔視禁烟爲難事現欲採取領照辦法以期易於管理此種辦法雖良亦不可不設法防其流弊倘他界人民亦用製藥爲名領照賣土則其流弊至大矣總之本會應爲之事甚多且進步亦尙速惟公益衛生事業須公衆協助方可逹到目的而本會會員年來反覺逐漸减少似宜再行召集新舊會員重事選舉並須將基金增加以應種種必需之費用至於本會之預算等則極减省除一幹事員支薪水外餘如執行董事及秘書等俱係義務性質其目的本專爲人民謀將來之幸福也（三）該會會計員唐露園君報告該會現尙存洋三百七十九元六角五分（四）北京拒土會董事布蘭可君現將爲進行中國拒土事回美主席因請其演説由許建屏君傳譯其最重要之點即伊聞橫濱東京等處近有大宗烟土等將運售至中國伊甚願中國人眼光放遠注重國際拒土事絶其大宗來源而毋僅注意於禁小烟販等云云（衆大鼓掌）（五）林君報告沈信卿君因事未到由吳山君演説亦贊成布蘭可君之意見（六）公議决請林君等起草用該會名義電致國際聨盟會議中國代表顧維鈞君請其在該聨盟會議中之禁烟委員會内力向各國代表請求以後絶不運土來華（七）又公議决起草與上海教士公會聨名電致美國國會請其中之諸會員通過其最近提出之禁止鴉片入華一案（八）發表新任職員正會長聶雲台副會長羅平吉韋爾登王正廷會計唐露園西文秘書樂平生中文秘書林炎夫董事湯節之梅華銓笪逹文梅益盛克羅福費吳生杜明德李德立吳板橋金多士羅柄生賽勞漢爾馮少山徐維繪許建屏盧煒昌陳春生邵仁傑沈信卿沈皁吾藍總税務司（九）主席痛陳吸食鴉片之害聞者爲之動容七時許散會 
[忙漕帶徵特捐案咨交覆議]  
　　蘇省議會接省長咨交復議忙漕蘆屯塲灶各田帶征教育實業經費特捐二分五釐案其文如下爲咨請復議事本月一日准貴會咨開交議忙漕蘆屯場灶各田帶征教育實業經費特捐二分五釐一案（原文見二日本報）討論結果一致否决相應咨請查照公布等因准此查來咨否决理由略分二種一則因預算案尙未提出所以需征二分五特捐之理由未能明曉一則因蘇省賦課已重不能取消附税反又重征特捐人民實難承認是也查預算案業經提出并有詳細説明是特捐之應否征收當以預算案内所列支出之欵應否删存爲斷本届預算爲發逹教育實業計官廳係取量出爲人主義因有此特捐計畫如貴會顧念民艱酌量緩急儘可於預算内大删支出彼時對於特捐案或議减成或全部否决自無不可本省長不能獨持異議也若於預算案未議决以前先將特捐案否决是預算中收支不敷甚鉅行即發生預算案是否成立問題不可不顧慮及此此應請復議之理由一也至於賦税已重不宜加捐此於其他事項實不宜輕議增加若教育實業則爲發逹地方之根本大計未可以惜費之故槪從屏棄蓋節流固爲裕民之方而塞源則亦進步之障似未可專持一偏之論此應請復議之理由二也綜上理由謹依省議會法第三十八條備文咨請貴會復議施行此咨 
[蘇省會議員提議案兩則]  
　　（一）華彥銓等提議組織江蘇省憲法起草委員會簡章案立國之本全在憲法而十年擾攘國會流離迄未制出俟河之清杳無時日人民方面因約法之苟簡保障之不完感受痛苦非可言喻邇者大勢所趨皆漸覺悟知非從根本入手不可故湘川各省倡議自治本民族自决之精神遵法律所許之天職名正言順舉國從風吾蘇文化發逹之邦豈容獨緩雖本會張議員援亦已提案彥銓等似無再提之必要然茲事體大討論不厭求詳湘省一自治法案同時提出者有十餘人之多職是故也爰本斯意擬訂江蘇省憲法起草委員會簡章七項如下應請大會公决［江蘇省憲法起草委員會簡章］（一）本會爲省憲法起草委員組織而成故名省憲法起草委員會（二）本會會員二十三人由省議會選出十一人省教育會省農會商會聨合會各推四人并得應需要聘請顧問若干人備法律之諮詢（三）本會設委員長一人由委員中互選之（四）本會制定省憲法草案交由省議會議决施行之（五）本會内部議事細則由本會自定之（六）本會經費另以預算案定之（七）本簡章於議决後施行 
　　（二）朱世瑾等提議徵收烟酒附税補助義務教育經費案蘇省實施義務教育經教育廳編具蘇省義務教育分期籌辦計劃書後本會曾於上期臨時會議决咨請省長公布施行乃三數月來各縣寂焉無聞良以經費艱難籌辦不易以致延不進行查烟酒兩項係非人民日用必需之品加徵附税尙不至擾及細民以之補助義務教育經費用途正當商人亦必樂於輸將且浙省先有成例尤非吾蘇創舉蘇省烟酒税年約有二百萬左右若援照浙省徵收附税二成先例則年亦可得四十萬元左右倘分撥各縣則中等之縣年亦可得萬金照教育廳義務發育計劃書一學級應需經費計算則江蘇全省年内即可增設千餘學級增加捐税總不免增重人民負擔但義務教育係當今之急爲國家根本計爲兒童前途計自不得不勉爲其難獨徵諸奢侈品較之所得税教育特捐等似尙不至紛擾過甚是否有當敬候公决 
[關於米禁之省長公署公文]  
　　訓令各屬文省長公署令財政廳長各道道尹各關監督水上警察廳禁米查驗處文云案照蘇省查禁私運米糧出口三令五申迄未稍懈本年入春以來米價已漸就平落近日忽又紛漲難免無奸商私運故智復萌人言嘖嘖恐非無因若不趕將私運嚴行禁絶轉瞬青黃不接民食前途何堪設想合再嚴申禁令除分行外爲此令仰即便轉飭所屬一體照案嚴密查禁務期有犯必查有查必獲杜絶漏巵俾平米價倘有陽奉陰違或敷衍塞責隱匿不報一經發覺私運米糧出省情事在奸商固當從嚴究辦該管地方宫吏曁經過各關卡責任所在亦未便從寛免議也懔之切切此令 
　　咨復省會文（一）咨復朱祥紱等質問書文云爲咨復事頃准大咨以朱議員祥紱等提出米價騰貴省署對於私販出口是否明確偵查盡法懲治質問書一件抄具原書咨請答復等因附抄件到署查近日米價紛漲業經本署嚴申禁令在案准咨前因相應抄錄禁令原文（見上）咨請查照至質問書内提出停止燒鍋一節事係全國烟酒事務署主政除函知烟酒事務局查核外合併咨復（二）咨復議决重申米禁嚴查貪吏奸商以重民食案文云爲咨復事准貴會咨開（原文見二日本報）等因附抄粘報載西訊一則准此查昨准大咨以朱議員祥紱等提出米價騰貴質問書一案到署當以近日米價紛漲業經本署嚴申禁令并抄附原令咨復在案至字林報所載各節除派密委查察並再專令浦口禁米出省查驗處澈查具復核辦外相應咨復查照此咨（三）咨復議决嚴禁私運米糧以維民食案文云爲咨復事准貴會咨開（原文見二日本報）等因查蘇省近日米貴昨經本署嚴申禁令通飭各屬一體照案嚴密查禁已另文咨復貴會在案准咨前因除再分别轉令查照辦理外相應咨復查照此咨 
[工商研究會請嚴米禁]  
　　工商研究會昨以本埠米價有增無已特電呈王省長請嚴密查禁原電如下江蘇王省長鈞鑒邇來米價飛漲人心滋憂溯當鈞座下車伊始每石十餘元嗣即逐漸較鬆蘇民實拜仁人之賜乃禁令未或稍懈而奸人之故智復萌其意若曰無論私運私囤就使偶爾發覺亦祇罰鍰了事况上下其手錢可通神其心猶不免存有冀倖於是膽愈壯而民食愈貴竊爲非嚴刑峻法從重處治不爲功此外藉照運米有無夾帶本不難立時查騐惟蘇省地方遼闊中途添載誰得而知竊以爲宜多派親信就蘇省荒僻及港汊分歧所在不動聲色聨合軍警秘密調查查出立予嚴辦並重賞偵得者而根本救濟固莫如請部暫時停止發照爲愈至囤米亦當有相當限制明文視店舗之大小定囤米之寡多斷不能一任米蠧隨意濫囤以待居奇而害我民命敝會去年於米貴至十元時深維我工商界蒙其影響曾經向滬商會並向各當道一再竭誠呼籲迨得賢長官蒞蘇極力查禁雷厲風行漸收效果曾幾何時茲乃又以米貴聞當此青黃不接長此有增無已設再至每石十六七元竊以爲大局如斯嚴重工商如此疲敝何堪更閙米荒心所謂危不敢不告敢貢一得幸維鑒諸中華工商研究會叩支 
[米業報告米巿情形]  
　　縣公署日前曾函致仁榖嘉榖兩公所轉勸各米業勿再漲價以維民食等情沈知事昨據該兩公所復函報告米巿情形謂米價可望即此平定不致再漲因來源存貨均尙豐富並由同業自行取締不爲出口奸商辦貨一方仍望官廳嚴查偷漏云云沈知事已據情轉復王省長鑒核矣 
[華商電車通告拒收輕質銅元]  
　　上海華商電氣公司昨爲拒收輕質銅元事致滬上行政軍警各機關及南北巿兩商會函云敬啓者查近今巿上發現輕質銅元所有敝公司收入車資解莊兑换諸多挑剔受累不淺適英法兩界電車公司總理麥考爾君白閃尼君前來會商拒收辦法英法兩公司决定本日起實行拒收敝公司因先奉護軍使諭將通告單分送軍 
警及行政各機關備案然後實行茲敝公司爲愼重起見遂將通告單先行分送俟三日後一律實行相應備函并附通告送請查照爲荷 
[航業消息零拾]  
　　今日太古公司之蘇州號輪船開往香港廣東在申裝有大德昌銀號之寳銀六千四百八十只分裝一百零八箱每箱計三千一百五十六兩統計三十四萬零八百四十八兩又有錦經倫銀號裝出之現銀三十箱陳瑞記裝往廣信莊之寳銀十一箱又招商局之愛仁輪船裝赴汕頭現洋一萬元 
　　昨日黎明時發生大霧故從寗波開來之新寗紹新北京兩輪在途均不敢開駛多停八小時之久至下午一時許始行進口其餘各公司之船舶亦都未到滬故昨日進口船甚少 
　　英印鴨家郵船公司經駛中印航路之各郵船現因裝運吾國南部之進出口貨甚爲發逹故除添開印度至汕頭厦門之專班貨船外以後由印開出之郵船行抵香港後即先到厦門或汕頭在申出口時亦須兼往該處云 
　　日商大阪商輪會社從五月份起於神户至天津班一路極力擴充曩時本派大智丸大信丸兩輪行駛者茲又添加二艘以前行走該路之船須兼往大阪今則改由神户開發並改十日程期爲一星期縮短三天路程預備加入之新船名開那丸有三千五百五十九噸每小時能行十三海里半共有頭等客艙二十八間三等艙六十三間尙有一輪刻尙未派定云 
　　調查本週間停泊滬港之商輪共計四十一艘計六萬六千四百九十八噸比較上次調查時減少商輪十九艘並少四萬三千二百八十八噸之運量云 
[最近之糖巿]  
　　邇來糖巿因時届夏令各路銷塲日呆且國外匯率步鬆東匯七錢二分可結太古車糖之跌價早在意料中今果跌銀八錢之多香港青赤赤跌銀四五錢惟調查巿上存貨尙屬不多祗大里三半溫仍有萬餘包價較上週間各擋劃盤均跌銀四五錢至七八錢上擋四半溫巿存將斷今太古糖開出之後可以無慮缺乏矣 
[漢口新茶亦將運滬]  
　　本埠茶巿春茶新貨以溫台州及杭州到貨爲最先次爲長江江西寗州及漢口等處現溫台州新茶已有大批運滬開盤長江之江西寗州新茶亦已預備裝輪不日可以抵滬惟漢口之毛茶最遲昨日茶行公所董事翁長岐君接漢口黃州快信言今届各鄉收成高低不一貨亦不佳因受天時雨水不匀之故現有數處頭批貨已運漢出售然爲數有限俟有躉數即行打包裝輪到申云 
[昨日由錫運滬之絲]  
　　昨日（四日）滬寗路火車由無錫裝來振藝金雙英牌頭號絲十五擔泰孚日魚牌頂號絲五擔裕昌愼頭號絲五擔源康金彌彌牌頂號絲十擔瑞康愼頭號絲五擔 
[繭汎期内水警之任務]  
　　滬上華洋各絲廠現定陰曆下月初旬派夥携銀分赴浙杭嘉湖餘紹各處購收鮮繭而小满節至芒種節之半月内爲繭商運送乾繭來滬期間向例均由師船保護江蘇水警第一區長沈葆義昨特令飭所部第一第三兩隊各師船八艘常川在於該管區域之黃浦江一帶嚴加游弋一面並由鈞和巡艦董艦長在繭汎期内往返巡查以保繭商安寗云 
[商會聨合會將開委員會]  
　　上海總商會縣商會均接全國商會聨合會江蘇省事務所函云逕啓者案准上海總商會函開前准函開以總事務所對於請開臨時會延不召集一案現除鎭江宿遷上海縣三委員會未復到會其餘均主張得五省以上同意後即行召集抄附各處來函請酌核見復等因當於本月三十日第九期常會提出討論僉稱得五省以上同意後自行在滬召集一層可以贊同惟開會時應行籌備事宜及經費如何先期措繳均應先由委員會召集妥議逐項規定再行分函徵求各省意見庶不致一經召集茫無所措等語相應據案答復即希查照爲荷等因准此查本年在滬開全國商會臨時會旣荷滬總會贊同在滬召集其開會時之應行籌備事宜及經費如何先期措繳之法自不能不先行討論函徵各省同意以免召集時之茫無所措現滬總會旣以先行召集委員會逐項妥議爲請理合定期召集茲訂於本月十一日即夏曆四月初六日在寗垣事務所開本省商會聨合會委員會務請貴委員會届期派員與會俾資集議而事進行 
[認商無人投標之呈報]  
　　上海税務所俞所長前奉江蘇嚴財廳長令頒各業認商投標接充之新章當經由所佈告自四月二十八日起將棉紗業皮裘業火腿業生漆業土火柴業洋廣貨業等六項認商之將次期满者令各按日來所投標均以各該同業爲範圍不准業外商人插涉嗣經各本業羣起反對由商會函請該税所轉詳財廳准予緩行去後除紗業核准俟再調查營業狀况以憑核議外其他五業認商仍着按日到所投標各在案乃自上月二十九日起該五業中之赴所投標者竟乏其人至昨日（五月三日）傍晚止由俞所長將連日五業認商無人來所投標情形據情詳請嚴財廳長核示矣聞税所方面以投標接充已成無效遂擬加額手續爲進行之計亦已一併據情詳請示遵矣 
[交通大學滬校添設機械科]  
　　本埠徐家匯交通大學將於下學期開辦機械一科早由北京董事會議决籌撥開辦費十餘萬元該校機械科主任狄克遜氏已着手籌備廠屋圖樣業已繪就於前星期送京批准擬就該校電機廠後方餘地建築水力學試驗室材料力學試驗室水門汀試驗室機械學試驗室及金工廠鑄造廠等現正訂購機件添辦器具一面即招工包造預定四個月之内即可竣工聞將來機械科目約分四種（一）普通機械（二）工業機械（三）動力機械（四）機車機械佈置周密規模宏遠上海各大學校前此所無有也現聞該校土木科電機科管理科學生與中學將畢業學生報名改入該科肄業者甚多署假後尙須招錄新生下半年開學時該科學生人數之多可預卜矣 
[遠東運動會消息]  
　　遠東運動會競賽委員會現正從事與東方八大學接洽一切將於五月十四號禮拜六在蘇州聨合預賽前曾通告凡遠東運動會非學生亦得加入試賽故競賽委員會届時擬派幹員前往凡運動會之能代表中國者皆可介紹入場凡非學生之能競賽者届時均可赴蘇與東方八大學預賽報名本限定五月七號截止惟非學生報名則可延期至五月十一號截止欲與賽者可向蘇州東吳大學Ｄr.R.Smart或至上海博物院路二十號競賽會名譽書記處報名 
[勸捐獎恤捕盜探捕之發起]  
　　華洋商業輔助會會長理維致麥總巡函云公共租界總巡捕房麥總巡鈞鑒敬啓者竊以日前六馬路匪徒拒捕一案幸警務人員奮勇從事得即成擒曷勝欽佩惟 
對於該項人員自應從優獎恤俾資鼓勵鄙意擬向各商業團體酌量勸助以酬其功用敢函逹敬希俯賜批准藉得進行至該項人員竭力犧牲維持租界治安成績昭然工部局自有一定之獎例似毋庸再行另籌然阻止持械盜匪良非易事鄙人於西曆一千九百十三年在蘇州河橋亦曾拘獲一盜幸未受傷後亦得正式獎勵總之對於公共事業之重大犧牲自不得不有一種褒獎此種主張并非個人之意緣合各方面多因此可注意之事務均有所聲請也倘蒙允准鄙人擬首先提倡捐助并再設法勸募陸續送交貴總巡捕房照收尙希鼎力玉成庶有功不至湮沒也云云 
[許交涉員晋謁英公使]  
　　駐京英國公使艾思敦氏於日前來滬參預匯豐銀行安置基石禮暫寓駐滬英總領事署内昨日（四號）上午十時許交涉員率同第二科長陳世光洋務秘書楊小堂乘車詣英領署拜謁由英總領事招待許交涉員與艾公使茗談良久而别 
[英國香港總督抵滬]  
　　英國香港總督於日昨由京乘津浦車轉滬寗車抵滬聞係參預匯豐銀行新屋安置基石禮該總督暫寓匯豐大班住宅云 
[全國道路建設會之開會期]  
　　全國道路建設會昨誤載爲五月四號開會茲悉該會實定於五月五號星期四下午五點一刻開會并聞省長已委上海道尹爲代表届時蒞會云 
[頒發金庫經理所得税欵章程]  
　　省長公署訓令財政廳文云案准財政部咨開查所得税用途關係保育征解手續務求謹嚴本部前准國務院抄交國務會議議决之教育部提議嚴密訂定所得税征收保管支出監督辦法曁農商部提議宣佈指撥實業用途之所得税收支手續各案責成本部妥訂章程以照信守茲經本部擬訂金庫經理所得税欵章程十條提交國務會議議决呈明大總統業於四月十五日奉指令呈悉准如所擬辦理此令等因奉此除通令並飭知各省區代理金庫之各銀行遵辦外相應抄錄原案咨行查照可也附抄件等因合行令仰該廳知照此令 
　　附金庫經理所得税欵章程第一條凡代理金庫之銀行除依照金庫條例曁財政部委托代理金庫暫行章程外應照本章程經理所得税欵之出納有保管一切事宜第二條金庫收納所得税欵辦法分爲二種如左（一）金庫由納税人直接收納者（二）金庫由經征機關報解收納者第三條金庫對於直接收納與報解收納之所得稅欵應分别立帳登記之第四條所得税欵應專欵存儲與國庫他項之歳出歳入曁國債之收入支出須劃分兩部並不得與銀行營業收支相混第五條金庫經理所得税欵之各種帳簿由本部訂定之惟未訂定以前暫由銀行參照現行辦法呈報採用第六條金庫收納税欵時應照部頒單據格式塡給收據分别呈報主管征收機關與財政部全國所得税處查核第七條金庫儲存之所得税欵應照所得税欵儲撥章程第三條除照章應提之征收獎勵各費外均作爲教育經費及保息基金第八條所得税項下教育經費與保息基金之支付命令應由財政部長官用印後分别送交教育部或農商部由各該部長官加蓋印章以憑支付第九條金庫每十日須製成所得税欵之收支報告二份其一份在京送交北京所得税處在各省區送交財政應查核一面由各該廳處送交當地報章登載其一分逕報財政部全國所得税處查核並由全國所得税處將每月彚收總數列表登政府公報公布每季造册分送各法定機關第十條本章程自公布日施行 
[外洋輪船進出口行程紀]  
　　藍烟囱公司之倍爾芬號由英國利物溥開來現已至錫蘭方面將於二一日至香港二十三號到上海船上有大宗呢絨及紗布等項抵申後須往日本預定六月十八日還英云又該公司之紐約班輪泰笛胡斯號由美國開出後經巴拿馬運河來華現該輪已抵日本之神户將於星期六上午抵申該輪來滬後預定留滬一星期運卸各貨至十二日使開赴英國利物溥 
　　好時洋行之波羅號昨日由大連等處還申後原定今日開赴荷德旋以上海之出口貨極少故該輪已於昨日開出矣尙有愛爾卡號昨亦開赴日本長崎已定本月二十日還申赴德 
　　太平洋郵船公司之哥倫比亞號刻已在金山之三藩巿開出預定本月二十八日可到上海船上有五月一日以前之美郵件該輪與愛瓜多號均定再駛中美一次便即調航墨西哥中部之航線云　　大來洋行之密威大來號自到申後即經開往星加坡香港今定二十日還滬備運出口貨赴紐約取道巴拿馬運河且須先赴温哥武云 
　　日本汽船會社新加入之大洋丸現已定十四日自橫濱抵滬當日須開赴香港小呂宋定廿八號由滬第一次開往美國三藩巿云 
[國内輪船運貨進出口調查]  
　　進口貨（長江）昨日太古公司之武昌號由漢口九江裝來白米四千五百六十五包羊皮六十一件小白鐵一千件皮油一千七百九十八桶烟葉九十八件棕衣七十九件炮竹一千九百二十三件蚌壳一百五十二件藥材五百五十四件瓷器七十件粉紙五十件棓子一百件棉花二百二十一件鐵條十五件夏布五件筍乾十八件紙頭一千零二十七件雜貨一百件（厦門）招商局之愛仁輪船昨由厦門還滬運來烟絲三百五十一簍赤糖四百七十六包白糖二百四十包菇粉一百件紙頭四件硍硃三件另有電船一艘亦從該輪在厦門裝來云（寗波）寗紹公　之新寗紹輪船昨由寗波裝到竹笋一千零五十二件飛花一百件棉花一百包棉紗六十件胡桃二十件杉木四十四根雜貨三十二件 
　　出口貨（汕頭）招商局之愛仁輪船昨日裝往汕頭之貨計有麺粉一千五百包荳餅二萬七百四十件生餅一千件黃荳九十包洋紗一百七十七件花衣七百二十件牛角二十件雨傘二十箱雜貨二十二件（寗波）寗紹公司之新寗紹輪船昨日開往寗波裝出白米三千四百八十八包白糖一百包皮酒十　胞皂二百二十箱企口板一百五十件松木板二百二十二件香烟八十箱碱水二十五桶機器十一件鐵器二十擔生油六十簍洋紗五十七件洋釘鐵絲十五桶玻璃二十六件機油四十簍芝蔴二百二十包瓜子四十二包藥材三十六件大黃二十九件麺粉 
 
 

Page 11

 
 
一千零七十三包花衣一百件雜貨十七件（營口）招商局之遇順輪船昨日裝往牛莊烟臺貨中計有麺粉一萬包白米五千包牛皮二十九件鐵管三十四件醬菜二百罎竹器三百件顏料六十桶彩蛋六十罎生油六十簍紗布三百十件雜貨八百四十件（長江）太古公司之武昌號昨在上海裝往長江各埠白糖赤糖冰糖等二千六百包蔴袋四十五件水泥二百桶土酒六十件機油十五桶朱丹十六件電料四十件洋貨三百二十箱洋釘六十桶洋布等四十件圓枝一百三十箱香水三十箱檀香一百十件火油六百聽餘爲雜貨同日又有招商局之江孚號裝出小包紙四百件玻璃二百件鹹魚三十包檀木十件水泥二百桶餘爲雜貨 
[景昌公司絲巿報告]  
　　中美新聞社譯景昌公司報告云橫濱生絲存貨日多巿况極沉寂一般人均信美國製造家於新絲上巿之前所存生絲已足敷用恐日人無法再維持人爲的絲價農務省欲調整生絲巿價希望將蠶子孵化之數比上季減去百分之二十惟養蠶者天然反對此策上海絲廠因預料日絲將跌價故於新絲不願廉價訂約惟上星期已有某外國行家購定千包現正在勸他行照價購買尙無成效七里絲巿價不動灰經極沈寂巿價不動美國仍無交易巿價如下中國廠絲特别大號銀一二五０兩特别號一一００兩中號一０五０兩七里絲上號八七０兩巿號八二五兩灰經上號五四０兩巿號五二０兩 
[又將有一銀樓出現]  
　　近年以來銀樓業異常發逹除南北大同行十九家及小同行十餘家曁各自獨立之南北恒孚永豐餘泰亨源方記大豐永等十餘家外又有南潯富商劉景德劉恕齋顧衍慶劃頌騶與前泰亨源方紀之經理姚明生等集資本銀十萬兩在北京路觀音閣碼頭組織泰豐銀樓併金銀號其房屋即由銀爐公會遷讓尙須翻造三層樓洋房經理係姚明生開幕之期大約秋節前後云 
[約翰上海同學會徵求會消息]  
　　昨日第二次揭曉 
　　約翰上海同學會徵求會員第一次揭曉已誌上星期四本報昨日中午十二時在南京路馬玉山餐館二次揭曉各隊長隊員到者三十餘人結果團體得最多分數者爲胡蘭生隊計得二百三十五分即洋二百三十五元得會友四十七人（因該隊徵求成績極佳由會長加獎五十分故是日應共得二百八十五分）其個人成績最佳者爲胡蘭生隊内隊員李迪云得一百分即洋一百元計得會友二十人是日結果共得會友一百二十四人一並洋六百二十元連同上次共計洋一千三百九十元並會友二百七十八人至兩次合併計算團體第一亦爲胡蘭生隊共得三百四十五分計會友五十九人第二爲唐觀翼隊共得三百四十分並會友五十八人個人第一爲唐觀翼得一百九十五分計會友三十九人第二爲李墨西得一百六十五分計會友三十三人聞三次揭曉原定下星期三在馬玉山餐館舉行茲已取消改於星期六與末次揭曉同時舉行地點改在東亞酒樓准定下午七時聚集云 
[滬江大學消息]  
　　滬江大學校長魏博士已於前月三十日遣往美國其原任職務暫由教育科教授韋斯伯樂博士代理 
　　教育科教授韋雅各博士前因罹染重病至今尙未復元現除暫將其任務卸去外亟欲回美休養其行期在一月之内 
　　該校師生曁同門會前曾决議籌欵建造游泳池一的以紀念校長五旬壽慶今所集捐項已有數千墨洋建築工作不久即可開始 
　　滬江向例每歲印行年刊一册内容大半係關於校内景色及教員學生所有種種團體或生活之照片書名Tbe　Shanghar今年所出者聞將比往年更爲完美其價目爲一元五角 
　　陳維屏博士自前月二十八號起連日在校講演關於宗教之問題迨三十日禮拜集會時學生之報名接受耶教育共有三四十人之多 
[曁南學校商科請華僑演講]  
　　昨日（四日）下午南洋爪哇泗水埠華僑李得覇君及爪哇蘇羅埠陳敬宜君到本埠徐家匯松社曁南學校商科參觀同時侯德廣君亦到該校參觀該校學生即在禮堂集會請李君等演講先由該校教務主任高陽君一一介紹李君略謂爪哇華僑從前因不注重教育致受荷蘭人輕視及自辦學校以後荷蘭人遂不敢如從前之待遇又南洋僑胞因缺乏商業知識常不免有失敗者故諸君當青年在校時宜勤學以免後悔李君又勉勵學生須互相親愛且當節用次由侯陳二君演講皆勸學生注重中國文侯君語中有云彼猶太人及亞拉伯人尙寳貴其本國文字豈吾中國人 
反不當注重國文乎云云演講畢合攝一影而散 
[民立中學春季運動會預誌]  
　　大南門中華路民立中學定本星期日（八日）下午一時假西門公共體育塲開春季運動會連日天雨該校學生不因此阻滯積極準備想届時當有一番盛况也茲將該校開會秩序列下一開會二奏樂三百碼决賽正預科選手四徒手操（第一部）預科全體五跳高决賽正預科選手六逨渾陣預科二年級甲組七八百八十碼决賽正預科選手八中國新體操疉羅漢（萬里長城）（崑崙山脈）（駱駝峰）（名山）（寳塔）歡呼（六種）參與遠東運動會各小學校會操九跳遠决賽正預科選手十啞鈴操預科三年級乙組十一二百二十碼决賽正預科選手十二障礙游戲預科二年級十三團體五十碼正科各級十四徒手第二部預科一二年級十五四百四十碼决賽正預科選手十六武術中華武術會十七替换賽跑正科各級選手十八流星車輸預科一二年級十九擲鐵球正預科選手二十游戲預科三年級二十一團體擲鐵球正科各級二十二排字預科一年級二十三撑竿跳高正預科選手二十四滑稽游戲預科合選二十五跳欄賽跑正預科選手二十六游戲預科二年級二十七團體立定跳遠正科各級二十八游戲預科一年級二十九奏樂三十散會 
[師範附屬小學開聨合會]  
　　今日起尙文路第二師範附屬小學校内開第九次江蘇省立師範附屬小學聨合會並開歷史地理（包含鄉土科史地）成績展覽會三天與會者共二十三校各校成績品分陳五室形形色色大有可觀各校出席會議代表聞昨已多數蒞滬所有該會議事日程錄如左第一天上午九時起一．開會式二．報告事件吳氏兄弟小學加入本會事第七次會議錄印刷事請求省長教育廳由本會選舉會員加入國外教育考察團事對於發表本會主張教授國語用京音做矯正發音的依據第八次會議錄編輯進行事建設國語課程整理發表事測騐委員會報告（高曁）調查中等學校入學試騐題入學試騐研究（一女師小）成績考查手續審查會報告（景海．高曁．一師）徵集養性訓練實施法報告下午一時半起三．提議事件組織讀物審查會案（景女師）擬請省欵補助本會設立小學兒童讀物編審部案（吳氏兄弟）組織兒童課外讀物研究會案（九師小）本會應設兒童文學研究社案（一師小）試行設計的讀綴聨絡教學法案（二女師小）本會自設出版部案（二女師小）本會應發行定期出版物案（一女師小）四時後二師．二師小．萬竹．旦華．四校歡迎會叙餐第二天上午九時起一．提議事件催請各師範速添設國語課程案（五師小）請從速編輯或互相交换鄉土教材以便參酌應用案（二師小）擔任衛生科的職員如何修養判斷體質診察病狀的常識案（二師小）本會應組織夏日講習會案（一女師小）擬開全省師範附小聨合運動會案（五師小）十二時半二師小童子軍歡迎會下午一時半起二．會務討論本届成績展覽會如何結束下届開何種成績展覽會下届請開文藝教材和兒童玩具展覽會下届開會地點下年度預算提出常會的議案須於開會二個月前交到理事部印寄各校調查研究三時半攝影四時二師小技擊部歡迎第三天上午九時起一．各項審查報告（委員會）二．討論未了事件三．選舉四．閉會式下午參觀游覽 
[合作銀行今日開設股東會]  
　　國民合作儲蓄銀行昨在復旦大學開董事會到者李登輝邵力子江省峰（薛仙舟代表）蘇莘坨畢靜謙戚其章諸君正副行長薛仙舟朱承泃陸思安亦均出席先由行長薛仙舟君報告營業狀况及盈利分配表次擬擴充資本至十萬元俟招足五萬元後即遷至滬上營業該行定於今日（星期四）午後二時即在復旦大學内開股東大會籌商一切云 
[寗波旅滬同鄉會開幕預誌]  
　　寗波旅滬同鄉會在西藏路建築會所洋房五層工程甚鉅現在業已完竣定於本月十五號（即陰曆四月初八日）上午十時舉行開幕典禮該會先期具柬預約同鄉到會觀禮聞蘇杭一帶來賓 
届時來會者頗不乏人茲將開幕秩序列下（一）奏樂（二）開幕（三）請來賓入座（四）行開幕禮起立三鞠躬（五）奏樂（六）建築總主任報告建築槪略（七）來賓致頌詞（八）會長致答詞（九）會長偕會董會員一鞠躬謝來賓（十）奏樂（十一）攝影禮成 
[查獲真茹鎭刦案盜犯四誌]  
　　上月十九號搶刦真茹鎭戚家村居民張子經家財物案内之江北人王有才經虹口捕房獲解公共公廨押候偵查後由捕房查得楊樹浦平凉路居婦李陳氏家於上月十五號被盜一案王亦有關詳情已三誌本報昨晨包探劉永茂傳同事主李陳氏證人范秋巖將王押解至廨禀明李陳氏被刦衣飾計値洋一百六十元查行刦者除王有才一名業已拿獲外尙有七人在逃應請改期開審云云張襄讞得禀商之英赫副領事諭將王有才帶回捕房收押展期七天再訊 
[第一商校五四紀念會紀]  
　　南巿省立第一商業學校學生會於五四紀念日上午九時召集全體同學在大禮堂行五四紀念式先向國旗行敬禮後由該校教員俞希稷學監樊柳江等相繼演説對於五四運動經過之情形及勉勵學生以後應抱之態度後由學生潘某等演説於抵制日貨激發民氣諸端尤再三疾呼再後全體歡呼中華民國萬歲學生會萬歲遂散會時已鐘鳴十下矣 
[金陵大學學生來滬]  
　　金陵大學西教員包文君於昨晚率領學生二十餘人抵滬假寓青年會定於六日晚七時在青年會與滬江大學開英文辯論會 
[中國廣告公會消息]  
　　中國廣告公會通告定於明日（六日）十二時半在馬玉山餐館聚餐商定年會日期云 
[災賑武術團定期表演]  
　　馬子貞所領之災振武術團來滬多日迭誌各報茲由本埠何護軍使徐警廳長王道尹沈知事曁紳商黃楚九等多人發起借大世界爲該團表演武術地址定期陰曆四月初二初三初四三日表演届時必有一番熱閙也 
[愛儷園古物陳列會紀]  
　　昨日愛儷園開古物陳列會古物均陳設於廣倉學會銅器如利鼎．散伯匜．神爵鐙玉器如秦兩詔版．乾隆御書．碧玉磬字畫如倪文貞山水．黃石齋行楷．伊墨卿．趙撝叔吳憲齋對聨．朱竹垞陳香山．張廉卿册頁琳瑯满目美不勝收下午四時在天演界開會姬君覺彌及來賓相繼演説并進茶點散會會員及耆老來會甚多云 
[浙江路聨合會明日開會]  
　　浙江路商界聨合會鑒於米價有增無减銅元進出困難房東半欲加租搶案層見迭出以上種種關係治安特定明日（陰曆三月二十九日）下午一時召集該路全體會員曁各商界齊集事務所開緊急會議各抒所見籌擬善後辦法云 
[西商春賽三紀]  
　　香餅票頭獎爲一三八八九號 
　　昨爲旅滬商人春季賽馬之第三天預賽西人自上午一時一刻起在泥城外跑馬塲内比賽至下午五時許始畢共計十一次得標者彚誌如下第一次十一馬西人霍魯根醬色衣帽白馬勝第二次十四馬西人海爾代瑞記洋行藍色衣帽青馬勝第三次十三馬西人海爾代瑞記洋行藍色衣帽黑馬勝第四次十一馬西人台維代沙遜洋行紅色衣藍色帽灰馬勝第五次十一馬西人海爾代西人派子藍色衣白色帽白馬勝第六次十一馬西人小白蘭代祥茂洋行黃色衣黑色帽青馬勝第七次七馬西人可豐代麥邊銀行大班藍色衣白色帽青馬勝第八次六馬西人大格立師代西人茄格生湖色衣帽黑馬勝第九次十一馬西人卜魯那代西人可豐（跑香餅）藍色衣黑色帽黑馬勝第十次十三馬西人霍魯根醬色衣帽青馬勝第十一次十馬西人强生代自來火行藍色衣黃色帽黃馬勝並聞跳浜之期已定本星期六（七號）舉行云 
　　昨日跑香餅票頭獎第一三八八九號洋二十萬一千六百元二獎第二六一０號洋五萬七千六百元三獎第三二六四七號洋二萬八千八百元又第四一二七號第六二五０號第三八六一六號第二三七五九號第三八五八九號第一一三九五號第二二四八六號第一五九九七號第二二四一二號第一二三二三號第二五四四號第九四四０號第三九七三五號第三三０一九號第二二四九七號第一七九四五號第二二七八四號第四０七五號第五九八九號第一五三六九號第二八六七四號第二五００七號第三三三七二號第二九四九六號第三四三四號等聞各得一千二百八十元 
[請騐收長途電話局房屋]  
　　大南門外新建之中國長途電話局房屋一所自開工至今已將半載現新屋已將落成内部一切話線話機等均在佈置聞所需接線生均擬雇用女學生爲之業經該局葉局長分函滬上各女學校招請女學生之已經畢業者可來局學習接線手續并悉營造是項大厦之工頭張某因營造價銀迄未照算故延不交屋請爲騐收當經葉局長迭電交通部請爲趕速滙撥找價派員來滬騐收工程即便訂期擴充並舉行落成禮云 
[閘北華盛路火警三誌]  
　　閘北華盛路新民路口萬甡南貨店上月二十九號晚間三句餘鐘保險起火經四區顏署長傳到經理人嚴熙仁訊問收押由被告鄰居鴻順押店主蕭毓仁呈訴該店於民國七年冬亦曾起火各節已記前報茲悉顏君因據嚴供店主朱一笙適已出門故保險單無從檢呈等情前日諭嚴暫交妥保限兩天繳呈賬册保險單聽候核辦 
[電車出軌互撞]  
　　昨傍晚六時許法商電車公司Ｆ十四號之五路電車由北而南行駛至公共租界浙江路正豐街轉角地方適有英美電車公司Ｂ十九號之三路車迎面而來因轉角處分路鐵稍有損壞以致越出軌道互相碰撞十四號車亦被撞出軌兩車均受損傷乘客頗爲驚恐幸未傷人頃刻間交通阻斷往來東南北三路電車均被阻不能前進查票員等見肇斯禍即用電話知照總公司經由該公司傳唤小工人等並用起重機前往該處設法將出軌車輛舁入軌道直至七時許始行修竣交通乃得恢復 
[少女吞煙殞命之免騐]  
　　海寗路高壽里二百三十七號門牌居婦周陳氏家十四歲女兒毛囡潛吞生鴉片烟車送仁濟醫院醫治無效殞命捕房得報派探將屍舁入騐屍所候禀公廨中西官蒞騐在案茲悉該女家屬因不願經官檢騐故特禀奉該管捕房捕頭轉禀公廨准予免騐飭令該家屬將屍領回棺殮矣 
[擄人勒贖案犯今日解蘇]  
　　張六順控張家林丁書堂張志元等將伊妻丁氏擄去藏匿勒贖一案前奉地方審檢廳訊明判决張家林丁書堂張志元等三犯各監禁四年以儆詎張家林等奉判不服聲請上訴在案茲悉該廳譚檢察長備齊公文飭派法警定於今日將張家林等三犯押乘火車解往蘇州高等廳訊核 
[函告南滙刦案盜犯之供辭]  
　　搶刦南匯縣居民張雪舟家案内之盜犯王阿榮前由公共租界捕房緝獲後即由水警第三隊派探投文公廨將該盜提回轉送水警第四隊去後昨由該隊楊隊長函復第三隊文云（前畧）查此案前於四月八日據探報告前情並將盜犯王阿榮押解前來當在該犯身邊搜出當票一張備價贖回係縐紗灰鼠半統皮袍一件元緞狐皮背心一件傳同事主張雪舟認明的係原贓訊據王阿榮供認聽從不知名之老陳説合入夥糾同小梅和尙阿根小紹興等十人由老陳拿來洋槍一桿在浦東會齊走至半路因害怕躱在坑棚内他們前往張雪舟家搶得物件同回經小梅和尙二人分給我皮袍皮背心各一件各自分散後將衣服當洋十九元化用無存求恩等語除將該犯連同原贓錄供呈奉區署轉解南匯縣訊辦外准函前因合將訊供解辦情形函復貴隊長查照 
[包探偵獲刦案關係人]  
　　駐紮虹口捕房之特别機關華探蘇長生姚阿生偵悉住居東鴨綠路三百十七號門牌之寗波人王根來曾於六個月内持械糾黨搶刦舖户財物禀明西探長壳羅香於前日密往將王及同居婦人岳袁氏一併拿獲帶回分别押至昨晨解經公共公廨張襄讞會同英赫副領事訊據壳羅香上堂禀明前情請求改期以便偵查一切證據遂命將男婦兩人仍分别押候下禮拜三查明解究 
[尋獲被人拐賣之養媳]  
　　蘇州婦人錢李氏之童養媳巧弟被流氓雙喜於上年冬間誘引成姦後由原籍拐來上海將巧弟售與菜巿街瑞福里内劉楊氏所開之妓院内爲娼現爲錢李氏偵悉來申報告大自鳴鐘捕房飭探將楊氏及巧弟一併帶入捕房經捕頭詰據楊氏供實由雙喜領來售與婦人計洋一百四十元諭令交保巧弟管押聽候解廨訊辦 
[昨日公共公廨訊案紀]  
　　昨晨公共公廨民四庭由關讞員會同美約副領事傳訊民事訟案四宗如次（一）余茂昌五金號主婦余任氏聲請破產案［結果］准顧新雲爲本案公正人和平理結此諭（二）僧人妙昌延許理律師訴寳蓮紫涵二僧人違背租賃廟產契約案［結果］候核供宣判（三）信孚行訴姜若鏞不理擔保貨欵案（四）寗波寡婦張忻氏訴　者陳賢榮存欵糾葛案以上兩宗均因律師未到［結果］改期再核 
[假冐香煙牌號之宣判]  
　　李信孚在公共公廨刑事科狀訴蓬路一千三百六十四號門牌利興號經理張文林假冐香烟牌號一案訊供等情已誌本報昨晨經兩造律師到廨將案情辯論終結由中西官核供官判曰烟捲發還被告招牌紙交原告領去以後被告不准再用此項牌號字樣完案 
[冒警索詐游行示衆]  
　　孫大發近在西門萬生橋一帶冒充二區警署巡警到處索詐經該處受累商民先後禀控該署奉諭查明將孫拘送警察廳發交司法科訊供明確判令發回二區昨特派警押同該犯在犯事地方游行示衆三天期满帶回警廳備文遞解回藉 
[私取支單之押儆]  
　　公共租界四川路茂生洋行大班查得慶隆五金號徐春帆付來四明銀行計銀一千零六十六兩三錢五分十日期之支單一紙忽失所在即登報聲明遺失豈知該支單被該行皮帶部式拉夫甬人周連生私行取出託俞仁生向福安保險公司經理陳也橋掉换即期莊票嗣陳見報載遺失之支單與所執支單號碼銀數皆同知係受愚於前日向俞根究將周扭控總巡捕房昨晨解送公共公廨先由包探李三福與十號西探將被告身畔搜獲之即期莊票呈案請察又據茂生大班與陳也橋相繼上堂訴明前情而徐春帆俞仁生亦均投案作證並據俞供被告貼給原告十日利息洋五元掉换即期莊票等語訊之被告供詞支吾經俞襄讞核供商之英包副領事判周押西牢一年示儆支單莊票分别給領 
[私藏烟土之抄獲]  
　　法租界大自鳴鐘捕房捕頭偵悉居民應阿毛家藏有烟土秘密售賣實屬有違租界定章故於前晚帶同包探暗差捕數名前往抄出烟土一大箱計數十磅又盒頭烟數千盒共値價洋一萬餘元當即連應一併帶入捕房諭令交人銀並保出外聽候傳解公堂訊奪 
[私設花會機關之科罰]  
　　湯東仁在虹口茂海路一百二十九號屋内私設花會機關誘賭斂財經該管滙山捕房中西包探查悉將湯連同花會字據一併拘押昨解公共公廨由中西官訊悉前情以賭博花會有千例禁科湯罰洋十元充公花會字據銷燬 
[兩被告交保候訊]  
　　大中銀行在公共公廨呈訴杜馥卿欠銀不還又王粹卿控孫壽法不賠損失銀兩等案昨晨由探將被告兩人先後傳至公堂禀明中西官諭令分别交保過堂候訊 
[誌謝]  
　　昨承上海銀行公會惠贈年報一册書此誌謝 
來函 
[河南路華新公司來函]  
　　貴報二十一報内公廨案所載湖北路大新河南路華新查此案是河南路大新湖北路華新與所紀顛倒錯誤事關名譽務祈更正河南路三十二號華新啓 
雜評二 
[體面問題（訥）]  
　　中國爲害社會之物曰賭曰烟賭之中有彩票爲今日所最風行者然英法租界以其爲有害也相繼禁絶而我中國之政府名禁而隱縱地方人士又欲借庽禁於徵之名而收其捐是不啻隱爲提倡也烟之中有鴉片爲今日流毒之最甚者然各國在我内地之教士旣皆盡力於萬國拒土會以助我禁在國際間又有禁烟委員會之設以除此世界之毒物而我國官民對之若無覩外來則不思防杜種運則一任軍警之庇護是亦名禁而實弛也 
　　此二事者人禁而我反因以爲利人助我禁而我反放棄其責非特有害於社會抑亦有傷國家之體面也國人即爲體面計安可不知所以自反乎 
公布欄 
[江蘇高等審判廳]  
　　民庭判决一件趙子琴與李釗爲債務糾葛上告一案（判决主文）本案上告及附帶上告均予駁回本審訟費由上告人負擔一馬仁山與馬有德爲田產涉訟控訴一案（决定主文）原堂諭撤銷本案發還如臯縣知事公署迅予依法審判一件楊虎榮與王菊生爲債務涉訟聲請再審一案（决定主文）本件聲請照准一件和隆鞋店代表王秉榮爲債務涉訟不服江寗地方審判廳假如扣押决定聲明抗告一案（决定主文）本件抗告駁回一件陸榮華與陸秋　爲田產涉訟上告一案（判决主文）本案上告駁回上告訟費歸上告人負擔一件鄭偉烈與瞿樹霖爲執行異議抗告一案（决定主文）本件抗告管轄錯誤應移送江寗地方審判廳調查裁判一件陳鳳仙與楊瑞馨因離婚涉訟控告一案（决定主文）本案控訴狀撤銷控訴訟費歸控訴人負擔一件曹元潤與曹阮氏等爲　承涉訟控訴一案（决定主文）本件控訴狀應予撤銷本審訟費歸控訴人負擔一件陳國林與錢方模爲田畝涉訟上告一案（撤决主文）本案上告駁同上告訟費　上告人負擔以上五月二日 
[江蘇高等檢察廳]  
　　批示王明言呈批狀悉前據上海地方檢察廳送卷宗到　本廳詳如查核該案業經地檢廳傳集人證訊明被告王玉龍并無犯罪確據即該氏亦不能提出確實證據足以證明茲據狀稱各節又與原卷　實不符所請令商傳訊之處應毋庸議此批以上四月三十日 
[上海地方審判廳]  
　　判决主文（民一庭）一件判决陸阿苟與趙蕭氏等田單糾葛一案主文陸阿苟對於繪蕭氏之請求應予駁回對於沈增榮之請求准予註銷訴訟費用歸陸阿苟負擔一件判决金佐臣與吳祥奎解除關約控訴一案主文原判除控訴人交還被控訴人物件部分外撤銷被控訴人應給付控訴人洋一百四十元控訴人其餘控訴及被控訴人附帶控訴均予駁回本案訴訟費用歸被控訴人負擔一件判决陸醴泉與葉阿楊造物糾葛一案主文原告人之請求駁回訟費歸原告人負擔一件判决司徒志良與伍少庭等婚姻涉訟一案主文原告人之請求駁回訟費歸原告人負擔一件判决劉殺夫與金阿三賬欵糾葛一案主文原告人之請求駁回訟費歸原告人負擔（民二庭）一件决定黃慶元聲請再審一案主文本件對於吐地遂分之請併予駁回 
　　批示一件楊鏡倫狀請執行由狀悉准即飭吏依法執行此批一件葉樹華狀請追保由狀悉查本案卷宗尙未奉江蘇高等審判廳駁回所請應從緩議此批一件沈鍾麟狀請執行由狀悉仰即來廳候諭此批一件陶袿卿狀請執行由狀悉仇阿富等四户准予傳追此批一件史劉氏狀請交保由狀悉查史錦華非將租屋合同繳案或自向債權人方面理楚不能率准保釋業於四月二十九日明白批示矣將仍遵照毋庸瑣凟此批一件張春生狀保史錦華由狀悉史錦華未便准保業於史劉氏狀内批示矣仰即知照此批一件姜春翹狀領證據由准領此批一件周筱財狀請交保由狀悉候傳原告人來案訊奪此批一件陳正記狀請執行由狀悉所請不在本察執行範圍以内應併庸議此批一件梅遠棠等狀領簿摺由准頒此批以上五月三日 
　　判决主文（民一庭）一件判决姚妙妙與王錫甫爲求償控訴一案主文本件控訴駁回本審訴訟費用歸控訴人負擔一件决定王秦齋與陳如保借欵涉訟一案主文本件訴狀准予註銷一件决定錢宗濤與陳如盛因租屋糾葛一案主文本件訴狀准予註銷（民二庭）一件判决周餘標與李陶氏爲欠租糾葛一案主文李陶氏欠瑞記公司房租洋六十一元應即如數繳由周餘標具領訟費歸李陶氏負擔一件判决郭金發訴唐玉才欠欵糾葛一案主文唐玉才應償還郭金發本錢二十三千三百文郭金發閘於利息之請求駁因訟費歸唐玉才負擔 
　　批示一件周悦卿等狀請查封由狀悉准予派員查封備抵此批一件陳平章狀交欵洋由准交此批一件丁金松等狀請執行由狀悉准予飭史照判執行此批一件張林生狀請執行由狀悉候傳同陸意如來案訊奪此批一件王翼臣狀請執行由狀悉着速來廳候諭此批一件陸阿六狀交欵洋由准交此批一件王鴻儒狀請更正由狀悉着速來廳候諭此批一件許張氏狀請銷案由已於胡劉氏狀内批示矣此批一件胡劉氏狀請銷案由狀悉准予銷案此批一件陳年章狀請展限由狀悉准予展限十日勿得再延此批一件周悦卿等狀交查封費由存　支用此批一件金兆熙狀請執行由狀悉着即來廳候諭此批一件孫順忠狀請給領由狀悉者即來廳候諭此批以上五月四日 
[上海地方檢察廳]  
　　批示劉開祥等狀悉所請與現行刑事訴訟憤例不合應毋庸議此批吳兆金狀悉所請於法不合應不准行此批張　氏狀悉已訊諭矣此批蒯福昌狀悉候傳訊此批忻愛生狀悉候傳訊核辦此批陸星莊狀悉查告訴人聲明控訴於法不合應毋庸議此批楊王氏狀悉候訊明核辦此批陸阿濤狀悉業予票傳候到案後再予訊奪此批劉劉氏狀悉候予集訊此批江承俊狀悉查江王氏遷移祖墓與發掘意旨不符當然不能搆成刑事至回復原狀一節係屬民事範圍本廳未便准理此批陸湘龍狀悉候再偵查毋庸多凟此批陸蔡氏狀悉仰仍遵照前批可也毋庸屢凟此批薛阿堂狀悉候王立朝傷痊後核辦所請着毋庸議此批韓錫春狀悉據訴被告等現旣居住南滙原籍仰即自赴該縣公署呈訴所請應毋庸議此批朱董氏朱阿福旣爲爾夫果有虐待情事爾係年輕何必來上海帮簡况爾夫欲與　同歸爾乃以必置之死地爲辭來廳備案爲先發制人計其中顯有别情特斥此批以上五月三日 
　　批示顧其祥狀悉候傳訊核奪此批何金氏據狀稱爾夫在翁雨間所開押當爲夥被其無故辭歇往取工資反被毆傷請究等怚所訴如果屬實則被毆當時何以并不來廳投騐乃於事隔十餘日之後忽爾具狀告訴基中顯有别故所請着毋庸議此批朱阿富狀悉爾與張雪昌誼屬姻親爾禀董氏來往其家亦係常事如果疑有别情將爾妻携回家中可也所請應毋庸議此批周文華狀悉仰於本月九日來廳候訊此批王福堂狀悉案已判决所請應毋庸議此批程令恒狀悉仰候再訊此批蔣陳氏狀悉靜候查明毋庸多凟此批陶曉山狀悉業經票傳仰即來廳候訊此批沈　寳狀悉該案正在偵查毋庸多凟此批張金氏狀悉仰候查明核奪此批以上五月四日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[檀島旅行記（七）（續月前稿）] [  朽木]  
　　（八）檀島之實業及交通檀山羣島以天時和暖地土沃腴故出產最富如糖波羅米等皆其大宗也（甲）糖糖業自一千八百七十六年之約許美人經營糖業以來漸次發展至一九一五年最大之蔗田五十五處已產糖逹六十四萬五千餘噸產糖密逹五百萬加倫至合併美國後十三年來產糖復增加二十六萬餘噸價約八千五百餘萬元糖廠在麻烏依島者最大華湖島次之麻烏依糖廠每日可出八萬餘噸華湖糖廠亦可出二萬噸上下華湖最大之蔗田在依瓦Ewa即火奴魯魯巿附近美洲產糖之區首推古巴次則夏威夷古巴雖產額較多然古巴土地及人工均較夏威夷爲廉土地無須灌漑一安克Acre（合中國六畝）僅四十餘元租價（此島約七十元至八十元）且土地可種十年或二十年之久無煩再耕夏威夷則地價旣貴人工復昻又須時加灌漑種至數年即須再耕使地寛鬆而其產額仍日見增加誠可驚也最要者爲人工問題白人價過昻土人及葡人亦不敷用大都全恃華人作工前數年以排斥華工之故糖產大受打擊檀島種地工資每人每月約二十二元以上四十五元以下且須供給住屋水火等等故用人問題較古巴尤感困難也（乙）波羅波羅在檀島次於糖業波羅最好者須高出地面五尺至十二尺且須有三十五寸之雨水培養之檀山雨量充足故波羅甚富一九一五年出口之波羅價値已逹五百九十八萬六千餘元波羅罐頭公司各島計有十一處爲世界上最多之地云（丙）米檀島初不產米土人食物專恃芋醬自與東亞交通華人來此始行種米故業米者大都皆華人且除種地簸榖去皮等事用機器外其餘專恃人工種法亦仍中土之舊故本地人多無從加入 
筆記 
[夜叉記（下）] [  逹紓庵]  
　　卞自此乃成小富恒思尋柳問花以遣無聊然婦言甚甘而束之良嚴苟卞不師便嘵嘵然作獅吼卞初不服力抗之婦怒號於衆曰假非我來主中饋四壁徒立不餒死乎一旦飽暖便恣跋扈狼子野心安足憐恤携奩具憤欲歸卞欲聽之則身頓貧窶無已願受閫教哀而留之婦坐床上而與約法三章卞納則留不受則去卞俯首曰諾於是乎丈夫無伸眉日矣卞計未結褵前在在舒適所不足者貧耳貧則衣食不能恣意所欲他無所苦今則雖不云貧而悍婦在室長舌攻心奇醜觸目狀如夜叉不僅有附骨疽之痛苦並恍如有置身地獄之恐怖矣卞旣怨懟遂有外遇私蕩婦程氏情好彌篤河東君耳目不周難矚卞隱程氏有妹阿寳冶容媚骨世無其儔業已字人而尙未嫁顧性貞靜深惡其姊之失檢喪操每鄙夷之時形於色卞睹阿寳心折其艶思一箭而雙鵰以快心意時以游詞逗之阿寳不動恒冷語冰人而卞愛慕之心益切購鑽飾以贈之阿寳受而擲於地怒曰玷我姊而又欲污我耶其去禽獸幾希卞笑曰大姨夫作小姨夫又何妨焉乃與姊謀姊曰得隴而望蜀奢矣哉雖然婢子孤潔不屑二天苟能賄夫家以休之則不難視爲禁臠矣時阿寳未婚夫因訟事繫獄卞託善者致辭願以千金易阿寳未婚壻以千金可脱囹圄諾之阿寳遂被出大哭圖死程氏守之嚴卞婦金氏以父游宦京師時歸省母忽病疫歿卞大詫然念婦死拔却眼中釘得與阿寳爲夫婦走視其婦則停屍床上面蒙白紙弟婦輩邏守之卞佯悲似不勝哀須臾而去翌日更來則屍已大殮棺寄丙舍矣駭其神速顧以能速亦佳遂諏十月下旬與阿寳結婚蓋卞自以離金覊絆如出苦寒將入春陽矣阿寳自被休出審悉其故駡姊曰淫婦賣我矣日夜悲啼程氏强代受卞聘定已而至日裝阿寳登青廬� 
卞得阿寳大樂更深後將閉洞房忽有人排闥入瞷之則金氏率領娘子軍擁而至也卞瑟縮無人色疑爲遇鬼金氏戟指肆詈先是阿寳未婚夫業成衣得卞資解訟出獄遂業於金宅事乃外洩爲金氏聞詐死覘之則卞真納阿寳矣怒極率備媼至而創之復裝阿寳歸其未婚夫俾令完好卞歎曰卿未死耶然我好景在目何易散也金氏曰我雖不美然固賢婦何得昧心若此今告汝再敢狂爲必折汝骨不貸也時庭柏風濤似嘲似諷意或笑此季常恇怯耳 
劇談 
[顧曲瑣言] [  舍予]  
　　天蟾舞臺出演七擒孟獲果較他台爲優民君已言之矣然予則重賞其楊夫人一幕因是角係以素擅腰工之小翠花當之故倍覺生色也惟該台佈景中有歐西馬路沿以電燈殊不甚治孔明赴帶來洞主之宴豈有夜行之理豈彼時亦猶夷塲之城開不夜如現在之酒食徵逐耶若然則孔明先生大可坐上汽車亦何必步逛而來吾終以爲辜負此幕布耳 
　　北京票友張宇芝於天蟾串戲三齣予觀其首夜飾魯肅之羣英會借箭打蓋做唱俱落落大方似脱盡羊氣者配以羅小寳之孔明雅與瘟合尤稱佳構是戲黃蓋係董俊峯董亦票友取派頗正飾曹操者乃周華亭非劉松亭也 
詩錄 
[好春將去作客滬江花落鳥啼觸處生感偶成八絶分寄畹君杭州蕊君苕溪] [  拜花]  
　　别後相思見後痴了無言語慰當時人前握手嫌唐突祇仗顰眉訴與知 
　　吟邊小語憶朦朧斷夢離魂一再逢我自工愁卿善病同功雙繭可憐蟲 
　　如雪楊花撲路塵征衫未浣又經春雲箋自寫千竿竹爲報平安與圖人 
　　連宵聽雨小樓西獨客他鄉百感齊自有别腸　未得惱人偏是杜鵑啼 
　　廿四番風轉瞬過惜春情比古人多游絲不繫春光住流水桃花逐逝波 
　　河橋絲柳綰離愁花自闌珊葉自稠一樣風光三月幕最難忘却是杭州 
　　數聲啼鴂夢驚回黯淡燈花對月開多謝姮娥慰岑寂夜深猶自入簾來 
　　飛盡桃花又柳花錦麟消息殢天涯客中誰解文園渴苦億明前雨後茶 
新聞拾遺 
[痴兒殉情] [  吳秉恬]  
　　泰縣東門某姓少年與城外某孀婦有染雙宿雙飛儼如伉儷近該婦爲終身計將改醮於某甲爲妻少年聞耗妒且憤其父某素有阿芙蓉癖乃乘間竊取烟膏少許潛行吞下復往婦所談笑自若踰時毒發婦察其神色有異急倩人舁之歸灌治不及中夜遂斃現其父欲與婦交涉並將訴諸官廳未識若何解决也 
[乞人照相] [  筆花]  
　　城内邑廟某照相店昨日忽來乞丐三人衣衫襤褸入門照相店夥以其乞丐怒目相向大聲呵斥後經乞丐向店中人説明理由並願出相當價値該店夥始允之後悉該丐等係結拜兄弟故攝影以留作紀念云 
小説 
[社會小説衆醉獨醒（三）（三）八] [  瞻廬]  
　　第五十回求福得禍誤信觀音除舊布新改造空氣張老娘沒奈何只得左一把鼻涕右一把眼涙到［罪犯習藝所］裏去送飯老三見了娘也沒甚話説今天索魚羹明天索雞汁要是菜餚不周便把老娘一頓臭駡老娘撮着笑臉連連陪話道好兒子别動怒今天將就一下子明天辦着好菜給你吃到了來朝老娘買了生魚肥雞吩咐兩個媳婦做羹湯預備前去送飯兩個媳婦满肚皮不高興免不得語中帶刺譏笑他袒護劣子老娘對付媳婦郤是攧斤播兩絲毫不肯遷就半句説話不中聽怒火冒得三千丈高敲檯拍桌閙得雞犬不寗以前還有同居林老娘從中勸解現在林姓母女三個早已搬往他處任憑天翻地覆也沒人來相勸若問林姓母女因甚搬出編書的便要從慧姑搬家的一天説起話説慧姑依了張錦心的勸告和母親收拾家具尅日搬往新村他們的行期極守秘密除郤雨林姊妹和沈蓮芬蔣飛霞幾個同學外其餘的親友人家一槪瞒起依着慧姑的主見本要把幾個知己同學一齊拉到新村裏居住無奈飛霞已有了出閣的日期當然不便移家蓮芬雖有遷居新村的志願叵耐他老子娘不表同情都説住在蘇州又熱閙又繁華誰願意到鄉村裏去過活住在鄉村裏要一樣沒一樣要吃點心新村裏怎有縐紗湯包蟹粉燒賣要吃茶菓新村裏又不開着［稻香村］和［葉受和］住慣了蘇州無端搬向鄉村去恰似從三十三天跌下十八層地獄 
餘瀋[  癲雷]  
　　落英飄空愁紅一尺九十韶華瞥眼如夢 
　　以何因緣而來以何因緣而去我欲挈芳尊走長堤沉醉駡東風多事 
　　聽隔林鳥聲啁啾不歇此時即憑君喊破嬌吭亦唤不起春魂 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[濮蘭德新書] [  老圑]  
　　外國人對於中國之言論往往爲中國人聞所未聞而又超然於黨派之外故國人多樂聞之然有兩種人之言論讀者須加注意 
　　其一與政府有關係者其言皆不足信袁世凱時有外國博士因得一古董遂作頌揚語此人所習知者然吾謂與政府有關係不必盡與所駐國之政府有關係即與第三國政府有關係者其言亦偏私前有歐人爲某國所利用乃歸國著書言中國已破產當推某國爲清算人今此類外國著作家尙不乏其人亦著作家之羞矣 
　　其二本無學問而自稱老於中國者吾非謂老於中國者皆不學無術但有一種歐人其學問在本國毫無足稱僅以老於中國之頭銜自炫於本國其實此類人士并未悉心研究中國之情事亦不習中國之文字不過久居租界習見中國苦力及中國人不潔之狀乃養成蔑視中國人之習慣歸而倡一異論以聳人之觀聽此其書自吾輩視之實味同嚼蠟近日所傳濮蘭德新書似應歸入此類彼言中國須行專制而不知今日中國固實行專制並未實行共和則就常識而言觀察已誤固不僅如某西報所言未讀歷史而已也 
經濟 
[弭盜] [  旦華]  
　　（不貴難得之貨便民不爲盜） 
　　欲止亂者必先窮其源故欲弭盜者不究其本而治其標無益也盜之爲類夥矣飢寒者盜强暴者盜惰而奢者亦盜截徑剪路踰牆穿窬隨處而有之亦隨時而有之然不論其爲何類其所以爲盜者必先有導之者在也導之者惟何曰不外世人之矜奇競異以難得之貨爲可貴耳 
　　金銀玉帛銀錢貨幣世人所共寳熙熙攘攘悉力以求之者也然珍寳之數有盡而人之欲無盡以無盡逐有盡我不知其有濟也故非握有權勢富有家資者不能得而迫於生計窘於遭遇者終莫得而償其所欲計惟有鼠竊狗偷强刧暴掠以償其夙願耳嗚呼此盜之所由來也 
　　嘗有富家女某手穿鑽鐲鑽戒乘馬車出游伸其手於車外自覺華妝彩爛足以眩世駭俗不料旁觀者瞥見其飾物妄念頓生遂拔刃斬其手而逃女方知遇盜大呼求救噫此固非盜也女之飾誘之爲一時之盜也 
推而廣之昔日之民莫不視帝位爲名高望重權勢富厚乃天下之至榮億兆之至寳也奔競追逐冀欲得之以自逞故駢肩累跡互相傾軋其結果則產生一種帝王諸侯之大盜以惑亂黎庶今之督軍省長跳梁跋扈不可一世亦莫非衆人之視督軍省長爲奇貨可居而爲之先導也 
　　由是以觀無論盜之爲何類自大盜之以至小竊其所握權勢所居地位雖各不同其所以爲盜者要皆珍寳利祿爲之導引也爲盜者旣以刦掠爲生年深月久對於一切人生應盡之職業已生厭倦之心惟有結朋構黨縱橫馳驟以惡政府惡官僚爲庇蔭民罹其毒莫可告訴於是不逞之徒見而利之遂效尤而起勢尤長大雖有捕盜之令徧佈各地然前仆後繼莫可如何要皆治其標而不究其本之故也 
　　是故人之貪求珍寳率皆賈害之途也虞公貪寳宗社爲墟宋人懷玉不敢以越鄉可深戒矣奈何世風日趨奢靡可貴者愈多求之者亦愈衆而盜賊熾矣今人但咎民國政治之不良致令頑徒逞志貽害生民而不知盜之多寡實與民生之奢儉作比例法律不過一種壓制之行動待其發而收之者固未可恃以爲剿盜之莫良工具也其實世俗民人之重視珍寳亦經年累月根深柢固不知珍寳之於人爲禍爲福得之則幸失之則不幸世態皆然相循成俗至於珍寳之足爲盜賊之導火線彼固未嘗夢寐及之也率有人焉爲我言於衆人間彼必譁然而駭疑我爲誑能聞言而覺悟者百不得其一二也嗚呼宜乎衆人之開門揖盜而不自知復咎國政之不良也 
　　老子曰擲玉棄珠小盜不起不貴難得之貨使民不爲盜真弭盜之至言也惜乎世人酣睡未醒不能採用以實行之勞工神聖爲人生天然之真寳則人之所好當在勤於工作金銀玉帛等飾物非人生所必需或可取締惟銀錢貨幣終不失爲交易塲中之介紹品而亦必公諸同好非少數人可得私享其利 
　　若是則國家刑措而盜賊屏跡矣蓋凡物不平則鳴平則各得其所而安於位矣此雖非弭盜之全部方針而推本窮源實不外此也謹綴成篇幅質諸高明海内明逹盍共察之（乙種酬 
法制 
[對於上海選舉訴訟案之感想] [  竹崖]  
　　上海選舉訴訟案已結原告勝利選舉無效此案之有無他種關係僕不得而知然就事論事要亦爲差强人意者特他地之弊端百倍於上海惜不得一人出而訴之於法也茲就感想所及略舉此案之影響及予所希望於下 
 
 

Page 18

 
 
　　（一）因此案而受損者爲覆選當選人報紙所述謂此等人之運動費有出自典質者雖一家哭不如一路哭之慘然亦未免可憐矣吾意此後必有鑒於此而不敢嘗試者亦必有更出巧計以求免於失敗者然語謂强中更有强中手毋自以爲巧而自陷於日暮途窮之境也 
　　（二）因此案而得名者爲楊春綠吾意將來必有不得意之律師藉此以出一頭地者亦必有藉訴訟以敲當選人及辦事人之竹槓者前者雖不免假公濟私然略情論事不爲無益後者則道不足矣 
　　（三）吾所希望者各報紙於選舉期前將法令擇要宣布也此次訟案裁判之理由根據於選民册及簽到簿然惟原告爲研究法律之人乃知注意及此所謂平民者固未之知也若報界加以指導則盡人皆知而舞弊自難矣 
　　（四）藉訴訟之力以補救於事後終非上計也吾以爲凡關於選舉之重要選舉之方法及放棄選舉權之弊宜由教育界中人以種種宣傳方法灌輸於平民之腦海斯則根本之救濟方法而亦吾所切望也 
道德叢話 
[人心爲金錢所迷則道德墮落] [  曹文海]  
　　近時社會人心莫不以攫取金錢爲主義以致道德之心抛於九宵雲外以金錢爲媒介結合私黨違反公理發生納賄等事爲種種罪惡不恤人言不顧名譽不勞而得不義之財無端而造無窮之孽是非淆亂曲直顛倒道德淪亡使一般貧寒之輩吞聲而不敢言故社會有不平之事皆金錢之罪惡也 
　　吾願社會多正大光明之人物凡非道非義之金錢一毫不取不徇私情專顧公理以護愛道德之心負指導人羣之責主持正論不稍偏袒則是非大明社會進步矣有其假公濟私欺壓良善納受賄賂者暴其罪惡使不齒於人類則小人皆畏怯而不敢作惡道德始有保障矣 
　　嗚呼金錢金錢閻瑞生之謀害蓮英張欣生之毒斃親父爲盜爲賊爲娼等事遺害社會毁傷道德者皆爾之罪也（乙種酬） 
農業常識 
[尺蠖蟲驅除法] [  克英]  
　　昨閲申報常識見凌逹生君欲知尺蠖蟲之驅除法僕雖不才稍知一二今特述之如下 
　　尺蠖蟲幼時系淡黑色大如幼蠶活潑異常長時必須蟺蜕數次至長成後約二英寸其皮色因棲身之處而變有時吐絲下垂隨風飄蕩粘於他物分佈其種不獨爲桑害而棉花碗荳等亦時受其害驅除之法甚多今將最要者分别細説此種害蟲旣發生之後可以綠砒石粉（即綠礬）或鉛砒石粉撒於桑之枝葉上使蟲食時同時吞入而毒斃之但不能用之過多須以麥粉二倍和之其品來自外國者價値頗鉅可用吾國之土產白砒石代之撒粉之器最好以粉槍然價値太貴鄉農以經濟辦法不如自製一具法甚簡便以二丈餘竹竿一根其一端斜接木條一長尺二闊一寸厚三分上鑿一孔以便灌粉下釘布囊一闊一尺長五雨布不可過密以未漿者爲妙若用麺粉袋爲之更佳預備定當即持之向樹上搖動則粉自下其施時以夕陽西下時爲宜或清晨露水未乾時亦可如遇微風時須以手巾掩住口鼻以免危險 
　　又法備石油八斤石鹹四兩沸水五斤先以石鹹溶化於沸水中後加石油用力調之使呈乳色待冷後酌加水量噴射樹上 
　　又法以烟草或烟草末或烟草莖一斤浸於十斤至十五斤水中一夜或熱水中二小時即將其汁加冷水二三倍噴射樹上可也 
　　鄙意如此高明有以教我矣（乙種酬） 
[桑尺蠖驅除法] [  子美]  
　　前日報載凌君函徵求尺蠖驅除法因本其所知述之如下桑尺蠖Hemrirophila　atrilineata屬樹尺蠖蛾族Dendrometridae形圓色灰褐其變態與尋常蛾類同由幼虫成熟作繭爲蛹蜕而爲蛾於七八月產卵經三四週孵化過冬至三四月蠧蝕桑葉影響於蠶業至大驅除之法可分兩種一自然驅除法二人工驅除法茲分述之 
　　自然驅除法桑尺蠖體内有一種小蜂寄生在八九月產卵於尺蠖之體内即在其内孵化以尺蠖爲食至三月在内作繭四月成蛾破尺蠖皮膚而出尺蠖即因之而死凡中有小蜂寄生之尺蠖皮膚變黑褐色苟有小蜂在内作繭則皮膚局部腫起尾部緊着桑枝頭則下垂故遇黑褐臃腫而下垂之尺蠖可聽其自然使小蜂充分發育冀其繁殖爲騙除桑尺蠖之一助 
　　人工驅除法桑葉採去後於枝上搜而殺之若在桑葉茂盛時檢查葉上有蟲糞即搜其根際以尺蠖必靜息於根故也自六月至八月夜則張捕蛾燈捕蛾日間則搜殺其卵塊（乙種酬） 
 
