# 1916 - 247 - 4915652

 

Page 1

 
 
   
 
 

Page 2

 
 
時評 
[憲法與議會] （冷） 
　　憲法者國家之根本法中國而永存者憲法亦偕之而常存爲利爲害我世世子孫同受之其關係之重要有如此者憲法而一日不確定則其餘法律制皆無所歸依雖有約法究不能代憲法而無異其關係之緊急又如此者 
　　然則今日議會負制定憲法之責任固非尋常比也旣求其允當復求其神速二者兼備方足爲中國之福而應時勢之需况此制定憲法者乃一平心討論之事即有異見非若爭一官彈一職感情奮發可以意氣用事者是故今日議會之對於憲法當自知其所處之地位勿僅視爲議會中尋常之一提案可以輕心浮氣應之也議會諸員其知之否 
專電 
　　北京電張督軍聲明並無與英人辛博森談論日人圖謀滿洲之事 
　　北京電鄭家屯案政府電各省靜候中央解决又令王鴻年與馬交涉員會同詳查新發見之事實隨時報告 
　　北京電新支那報載日淺野中隊長自朝陽坡報告其關東都督前晚之衝突僅彈丸誤中日本國旗殆無死傷 
　　北京電星期五公府會議㈠鄭家屯交涉案㈡改編各省軍隊案㈢救濟財政案仍議發行民國五年公債票 
　　北京電日人新支那報又載中日新交涉案提出係屬誤傳段總理僅對林公使言當此中日益將親善之際有此不祥之事誠爲遺憾云云據某要人言日本之决定外交方策其參謀部頗有勢力我之聘靑木中將爲顧問實所以表示親善誠意云　　北京電王鴻年昨回京報告鄭家屯案日領要求各節堅持不讓彼最後提出各節實屬故意爲難部院飭將經過情形及對待辦法開摺密呈候唐總長到京取决 
　　北京電白逾桓主憲法上將領土列舉將提出意見書 
　　北京電閣議促國會速選副總統俾官制法案可提交 
　　北京電研究憲法約分五派㈠丙辰俱樂部㈡憲法案研究會㈢憲法同志會㈣蒙藏俱樂部㈤石駙馬大街張宅㈥無所屬 
　　北京電衆院明日議程緩提交列審查報告七起 
　　北京電借欵定名善後談判定有標凖㈠借額以足符善後爲度不得藉充行政補助費㈡擔保以鹽稅餘欵爲限不得另求他品及有附加㈢條件不得苛於前合同所規定 
　　北京電確聞借欵先曾與某國磋商以銀行團關係未易成立日内一變舊方針改與某國磋商先從小借欵開議可望成即爲大借欵基礎 
　　北京電確聞財政現計善後費行政費軍隊改編費等年内須八千二百餘萬此欵解决明年財政始有計畫可言財政當局之意决不全恃借欵先竭力自籌不足則借 
　　北京電輔幣發行尙未有期因尙不敷聞兌現約在輔幣發行時 
　　北京電鹽欵上月份實餘存六百萬元現由丁恩與銀團商議可望撥還 
　　北京電蒙匪在新河口與國軍衝突後即向榆樹林日本軍隊隨行至楊家城子而止 
　　北京電孫寳琦昨謁總統及總理對於裁釐加稅均有主張㈠釐金關外債裁不易辦徒縮正收反滋民擾㈡稅關積弊已久若嚴查廓清即可增入 
　　北京電全國菸酒署通令公賣局將行統一徴收並非蠲免稅費布告商人勿信謠言 
　　北京電收束軍隊辦法大要㈠調查新舊軍實額斟酌劃一規制㈡規定各省軍額責令分别裁留限期竣事㈢以各省經費自濟軍餉 
　　北京電岑西林昨晚來電對粤之和平辦法與李烈鈞等皆甚滿意惟前接政府所匯八百萬將不敷用政府明日開院議籌商復岑辦法 
　　北京電廣西善後費約核定一千八百萬政府以財困擬陸續分期接濟 
　　北京電昨得派出奉吉征蒙軍統告捷電報匪勢頓挫即可蕩平 
　　北京電　密令征蒙總司令指示主勦要畧 
　　北京電新河口被圍之蒙匪現突出向遼河方面走 
　　北京電國會主不黨議員百餘人將組一中立黨出現救濟某某兩黨相持之弊 
　　北京電蒙藏院改部已提出國議内容設民治邊衛封叙三司 
　　北京電蒙藏院擬改部其官制除總副裁改爲總次長外共分民治邊衛封叙等三司秘書參事等職一如部制 
　　北京電派員敦勸李鼎新來京 
　　北京電吉林允解協欵 
　　北京電許總長對余（訪員自稱）言　　交通部將來計畫對於鐵路因借欵利重材料價昂且現年收入五千餘萬而支出七千餘萬約年不敷一千八百餘萬故惟有取絕對保持主義先清積弊相機進行至對於航路則極端取擴張主義其辦法擬合華僑招商及政府所有資本協力進行收效較易其郵電則取相對擴張主義即以所生之利作爲擴張之費云 
　　北京電張耀曾明日到部擬薦何基鴻爲參事王勁爲秘書江次長地位暫不更動 
　　北京電叚徴求諸閣員意見定大政方針閣員以首要之外交總長尙未到任須齊到後開國務會議决定故暫從緩報載大政方針草案均非事實 
　　北京電黑省督軍兼省長畢桂芳與該省某師長暗中衝突甚烈政府擬另簡省長前往調和但尙無相當之人 
　　北京電政府接浙督軍辭兼職並保陳時夏而各界又來仍請呂兼之電現此事尙無辦法呂電决暫不發表先查浙江内情外間某某爲省長之說係誤傳　　北京電魯省解散民軍聯合土匪佔領萊蕪又有謀攻東平新泰東阿肥城等處警報 
　　北京電滬上黨人善後辦法分軍人學生與無業者三項軍人擬送陸軍部安挿學生中學畢業以上考選送出洋留學無業者設法資遣回籍 
　　北京電内部訂定部務會議規則十六條公布此後每星期三開會一次凡關部務興革由總長徴集部員意見討究 
　　北京電孫總長允復任猶未到部視事聞權限問題以外尙有關於政治進行之意見須與唐少川面商因電詢唐已得覆凖七日抵津 
　　北京電内部咨准財部各省召集省會經費許追加預算 
　　北京電德華電報新聞社主任柯理爾訂靑日在社招宴國會議員 
　　北京電殷汝驪露辭職意陳未表示挽留 
　　北京電張耀曾到部接任 
　　北京電總統昨在居仁堂埀詢中日交涉事 
　　北京電電令王鴻年回京 
　　北京電孫發緒有辭職說 
　　北京電達壽辭内務次長彭介石有望 
　　北京電海部擬規定軍港配置計畫分黃渤東南四海區 
　　北京電袁氏前曾與英人私訂不許孫黃等活動於英領南洋等處之約現内務外交兩部會同商酌提出院議與英公使商即解除此約 
[譯電]  
　　北京電鄭家屯案予日人以恢復十八個月前若干要求條件之機會雙方關於此案起釁之報告各不相同而日人已有對於中國友誼之異議於是奇異之事態遂發生矣中日兩國當以中立委員會調查此案决定孰先起釁此爲數日來所發展之中國地位國務院雖未表示發起中立委員會之意但國會頗有人暗中主張此法蓋以中日各執一詞宜由中立者决定根本事件俾 
 
 
 

Page 3

 
 
損失之賠償得以有所根據也此項裁判團將如何組織今晚尙無所聞惟聞美國人數名及某某兩使署之人員已被詢問可否充當裁判委員（六日）大陸報 
　　北京電本月三日滿洲朝陽境内（在鄭家屯東五十基羅邁當）又發生中日衝突案聞華兵攻擊日商並向日旗開鎗日本輿情大爲震起（七日） 
　　北京電吉林督軍孟恩遠電致北京反對趙炳麟禁止軍人干預國會之提議（七日） 
　　北京電本月内政府可收入江西江蘇吉林之解欵四百萬元（七日）以上德文電 
[東方通信社電] [  日本人組織]  
　　奉天電英文京報所載新浦遜之中傷日本紀事據張督軍語曰一星期前新浦遜來奉訪余自稱係英國著名之記者攻擊日本在滿洲之態度謂將通電英國使英國人周知日本之可懼請給相當之電報費等語余當謝絕並不言及日本何等之事面談片時卽辭而未遂揑余之談話載諸報端似此揑造紀事殊堪驚駭俟見該記事即行相當取消云云（七日） 
　　奉天電爲鄭家屯事件增派該處之日本騎兵全部由昨日開始悉行撤退（七日） 
　　北京電中國政府財政困難已達其極五國借欵未開正式交涉之端中央政費殊難支持因向中日實業公司締約借欵一百萬元以北京電燈電話營業收入爲擔保（七日） 
　　北京電八月分海關收入八十八萬兩常關收入二十七萬兩鹽稅收入三百九十萬兩（七日） 
　　濟南電日本守備濟南兵隊現届瓜代昨由相良大隊長率同交代兵來濟平野少佐統率之守備兵將於今明兩日中㧞隊首途歸國（七日） 
[戰電]  
　　其一（英人路透電） 
　　巴黎電今晚公報云法軍仍在松末河境前進獲有重要之勝利松末河北法軍之陣地已與河南之陣地相接自九月三日至今法軍在北境所獲之戰利品内有砲三十二尊機關鎗多架敵軍在松末河南回攻多次均遭失敗法軍陣總自九月三日至今共俘敵兵六千六百五十人獲砲三十六尊内有重砲二十八尊（五日） 
　　倫敦電　海格將軍今日下午報稱勒士叢林全爲英軍佔據該地與公白萊間及干希周圍戰事進行未已波齊愛萊北面及摩開田莊附近雙方炮隊轟擊甚烈昨晚英軍在戈末河爾對面噴發煤氣甚獲效果並猛轟伊泊爾東敵軍之營舍今晚報稱干希戰事甚烈古爾塞萊特有敵兵一大隊衝出爲英砲隊擊散今日英軍俘敵五十人敵工兵多隊爲英軍砲火擊散錫泊伐爾陣線數叚之敵砲隊頗活動英軍轟擊亞拉北面拉巴塞運河與里歇波間之敵軍英軍巡哨飛機四架逐走德機十三架（六日） 
　　彼得格勒電公報云哈里區方面之俄軍佔據固防之陣地一處捕虜四千五百人内有德兵二千俄軍奪獲卡巴西安山森林境之高地多處且擊敗屢次回攻之敵軍哇格洛特境之土軍大遭挫衂布軍現攻擊杜白魯加之土爾土開境之羅軍（六日） 
　　巴黎電蕯洛尼加公報云斯特魯瑪河杜伊蘭湖境及塞境全陣線砲戰甚烈（六日） 
　　華盛頓電國稅議案已在上議院成立該案規定徴收遺產稅軍火稅增收所得稅　可得美金洋二百五十兆元上議院並准政府於戰事期内設法報復損礙美國商務之諸國美總統對於該國寓美人民可以剝奪其郵政電報電話無線電報之諸權利並可禁止該國輪船駛離美港（五日） 
　　其二（德人德文報專電） 
　　柏林電九月五日德軍大本營公報云松末河大戰仍在進行德軍在大森林與松末河間與敵激鬭德軍在松末河南擊敗沿松末河巴爾勒至希萊村南某地點廣二十基洛邁當之陣線進攻之敵軍希萊村已失末斯河右岸之法軍復行攻擊佛勒里村東之德軍陣缐及九月三日德軍奪獲沙維勒山峽之陣地均爲德軍擊敗（西境戰况）里哇波德將軍陣線之戰局未有變動查爾斯將軍陣前之德兵奮勇逐走屢在白里柴尼東南回攻之敵軍近兩日德奥聯軍俘軍官二員兵二百五十九人卡巴西安山數處有小戰柴比西南及希波附近有戰事芬杜爾摩爾杜維西南有大隊俄軍進攻負重創而退（東境戰况）德布軍佔據杜特拉干橋端砲臺之前鋒陣地布軍且奪獲杜白里克鎭布馬隊屢次擊散羅兵大隊（巴爾幹戰况） 
　　 
[公電]  
　　廣東番花兩屬災民呼籲電各報　鑒自龍李兩軍肇釁兩粤受害尤以北路爲慘高　帶去月二十二日李軍退守龍軍乘勢進佔遷怒商民恣行淫掠慘無人理計𪱩塘舊城被搶和安當店一家値銀約四萬餘元公奉押一家� 
値銀約五萬餘元全墟雜貨店被搶約五萬高塞新圩被搶泰亨當一家値銀約三萬餘元雜貨店被搶八家江晨圩被搶和益押一家約値銀二萬餘元泰記押一家約値銀四萬餘元雜貨店被搶九家最慘者厚鉅生當店被搶約三十餘萬元此外大朗石馬龍湖石門海頭楊梅崗荷埠江夏珠崗共九鄕皆被搶刦一空各慮婦女多被淫辱聞南海縣秀水數十鄕亦同遭此災若再任其留粤吾民寗有噍類泣　鈞座俯賜哀憐力爲拯救則戴德如由矣廣東番花兩屬被害災民江德清林錫恩陳紹箕周怡亭劉德彰泣叩冬 
　　長沙正誼社來電各報館均鑒本社江日開成立大會舉定龍璋爲正社長草振爲副社長謹聞正誼社本部叩歇 
要聞一 
[鄭家屯案交涉之日人觀]  
　　昨日本報北京通信詳記鄭家屯案交涉之經過而九月四日大阪每日新聞北京電亦述其事頗有異同之點譯之以供參考該報謂北京林公使於九月一日接日政府長文訓電翌日午前九時偕船津書記官訪代理外交總長陳錦濤於迎賓館提出日政府要求條件並祥加說明此爲交涉之始陳總長答以調查員王鴻年返京之後再行交涉林公使興辭而歸 
　　該報又載東京電話云林公使於二日午前十時偕船津書記官至中國外交部與陳代理總長會見提議鄭家屯案日本之要求並就該案眞相及要求之趣旨詳加說明陳總長答以與有關係各部協議之後約期會商第一次會見以此告終日本要求條件有四（一）處罰責任者（二）賠償損害（三）謝罪（四）保障將來第四條名爲要求實則協議事項蓋協定以後不再有此不祥事實而已且日本之意非將中國制度加以根本改革僅欲改善其運用方法如以日人參與該地方警務機關是也（一下略） 
[辛博森述鄭家屯案原委]  
　　四日英文京報載辛博森氏論鄭家屯案原委文云鄭家屯中日兵隊衝突之眞相述者過於簡單不足徴信今爲讀者一詳述之鄭家屯爲蒙滿間之一小市鎭位於商賈尋常經行道路之間距南滿鐵道約六十至八十英里作直線行尙較近城四周皆新地蓋鄭家屯所屬境内原爲蒙古土地嗣以漢人聚居者衆因有設官主治之必要距城西三四十英里已輟耕種　望惟見一片蒙古草地略有少數牧馬飼羊之游民隨地散居而已洮南府治各市鎭商賈經行之路咸滙於是故鄭家屯實爲重要地點皮革牲口糧食之貿易甚盛其重要與年俱增華人亦嘗注視此邊鎭惟邊境蒙匪時出肆擾如巴布扎布爲著名之蒙匪首領曾與宗社黨聯絡並得日人之資動鄭家屯即其目的地之一故今年奉天督軍張作霖頗關心此舉曾沿鄭家屯置兵營調第二十八師之軍隊駐紥以防不測數月前曾屢與匪徒接戰今年夏間日本兵隊在鄭家屯操演以鐵道境内不敷用遂散隊四出而危險之發生卽預伏於是矣八月十三日居鄭家屯之日本人民某（該處有少數之日　）向中國賣魚之幼童購魚陳幼童以日人出價過廉拒而不售該日人遂執幼童而痛毆之適第二十八師之兵士某經過從中干預因與日人起衝突他華兵助之將該日人痛毆事後華兵離去該日人卽起訴於最近之日本兵營謂被華兵無故毆辱日本憲兵某卽偕該日人前往調查旋回至日本兵營報告稱不見中國官長須請日本官協助該處日本統軍官爲上尉某該上尉當卽派某中尉統日兵二十名赴中國兵營理論設有必要之處即擬用武力此卽中日兵隊衝突原始之實情也中國兵隊係駐紮某當舗之内日本兵隊開至該處即欲闖入内部時門首有守衞兵二人兩方爭論良久日軍官見中國衛兵堅不退讓隊下令用武力强迫此種重大事實蓋無絲毫疑義質言之卽日本軍隊有意攻擊兩守衛兵士也於是華兵聚集或持鎗或徒手第一彈似（現尙未證明）由立於遠處之中國某團馬夫施放據云以該馬夫鎗傷日兵爲最多然無論如何總之當時日兵當場鎗斃者七名受傷幾死者五名受重傷者四名華兵除負傷者外計死四名所餘日兵負受傷之日軍官退回日本兵營華兵並無追逐之意而該日兵等竟沿途放鎗見物即擊云當時城中居民聞鎗聲又訛傳傷斃日兵多名因　日兵報復愷恐萬狀幸得知事竭力維持秩序人心稍安入暮該知事卽偕城中著名人物某某等親赴日本兵營道歉並商請將日兵屍首移去（該日兵等執槍倒地爲日兵謀攻擊中國兵營之鐵證）就知日本軍官不以禮遇反違法將該知事拘留鎖禁謂日兵懼華兵晚間襲擊不得不出此云次晨該知事以其子爲質日本官始將之釋放十六日該知事從中調停使華兵退出城外五英里以免再起衝突十五日日本騎兵步兵已漸由南滿鐵路境内開到（按依據條約日本惟在南滿鐵路境内有駐兵之權利）該城幾如受日本兵隊之圍困以上所述卽鄭家屯中日兵衝突之眞相此外皆非實情也（未完） 
[憲法會議之第一幕]  
　　九月五日下午一時憲法會議振鈴開會議長王君家襄主席始開會時法定人數不足議長兩次延長時間至一點五十分法定人數始足議長宣告開議始由秘書長張東蓀郎讀憲法條文畢議長謂現在　先由起草委員長說明全部主旨起草委員長湯　說明理由大旨說畢湯君並提議謂按憲法會議議事規則第九條憲法草案應逐條說明但此時逐條說明事實上有種種不便請議長諮詢院議究竟初讀說明抑或二讀說明有贊成可以二讀說明者劉崇佑謂此是更變規則必須經變更規則之手續虞延愷亦謂規則第九條並無疑義議長何用諮詢自應就此逐條說明衆無異議議長遂宣告休息二十分鐘四點復振　開會某君謂地方制度應否加入宜付討論議長謂按憲法會議規則初讀只可討論成立與否卽應否付審議會此外不能討論現在還應逐條說明起草委員楊銘源登台說明第一章國體理由畢駱繼漢謂第一條中華民國永遠爲統一民主國本員以爲凡爲民主國未有不統一者何用此修飾之統一二字加入劉成禺謂民主國家與共和國家不同民主國家未有解敎議院者而本草案則規定可以解散衆議院是名實不符也張伯烈謂討論不能及條文之内王源瀚謂請將憲法起草速記錄印出分配庶不至誤會第二章國土第二條中華民國國土依其固有之疆域第二項國土及其區劃非以法律不能變更之何變說明後彭讓遺謂固存二字究何所指白逾桓謂國土必規定於憲法之中後此國土變更必經憲法會議議决方足以昭鄭重若僅以通常法律變更則政府可自由斷送國土將來如滿蒙藏各地皆可暗中割棄言時聲色俱厲嗣又有數人相繼發言議長謂按照憲法會議規則開會時間自下午一時至五時現在散會時間已至應卽宣告延會遂散會 
[孟恩遠反對禁止武人干政]  
　　吉林督軍孟恩遠日前有致大總統總理一電原文如下北京大總統國務總理鈞鑒頃閱報載八月二十一日衆議院議事日程有議員趙炳麟等提出請政府明令禁止軍人干涉議員之建議案不勝詫異夫軍人以服從爲天職本不宜干預政治然當危急存亡之秋無事不以軍人爲後盾軍國大政尙不時有所諮詢有所建白而謂議會以立法機關竟眞神聖不可侵犯耶若論人民代表之資格本爲全國所利賴果使所議者皆國利民福則人方愛之敬之軍人何獨出於干涉倘如民國元二年議會之所爲則人皆欲鴻鼓而攻之軍人且將不止於干涉軍人亦國民一分子何以對於軍人獨請明令禁止是其反躬自問必多不法之行爲他人無如我何惟恐軍人干以實力故假政府特權以預制之耳居心之巧本可置之不論惟自重召議會以還日日盼諸議員痛改前非力圖補救庶能濟此危局乃近證所聞其不規則之漸已復萌故態而議事日程所提議案亦多故逞意見貽害地方即如本月二十八日衆議院議員張琴等提出請廢止懲治盜匪法及懲治盜匪施行法一案查此法律本爲辛亥亂後土匪徧地民不聊生而雛形之審判廳拘牽文義復多縱容不得已始頒布此法以濟其窮二年以來良民藉得安枕方今大亂初定行若將此法廢止無論東三省勢必不行即内地亦無以善後東三省議員具在眞像儘可面詢若徒襲司法獨立之虛名必至造成盜賊充斥之實害軍人負有保衛地方之責如此議會軍人即素稱守法尙能不出而干涉乎且彼輩預有干涉者不過竊口於軍人專制耳竊恐無人干涉必至漸縱政府跬步難行適成議會專制其關緊國家前途乃至重大故甘受越俎之㣲嫌不敢占括嚢之旡咎也迫切直揀惟我大總統總理其垂察焉大局幸甚孟恩違先印 
[天壇憲法草案之原文（續）]  
　　第四章國會 
　　第二十條中華民國之立法權由國會行之 
　　第二十一條國會以參議院衆議院携成之 
　　第二十二條參議院以法定最高級地方議會及其選舉國體選出之議員組織之 
　　第二十三條衆議院以各選舉區比例人口選出之議員組織之 
　　第二十四條兩院議員之選舉以法律定之　　 
　　第二十五條無論何人不得同時爲兩院議員 
　　第二十六條兩院議員不得兼任文武官吏但國務員不在此限 
　　第二十七條兩院議員之資格各院得自行審定之 
　　第二十八條參議院議員任期六年每二年改選三分之一 
　　第二十九條衆議院議員任期三年 
　　第三十條兩院各設議長副議長一人由兩院議員互選之 
　　第三十一條國會自行集會開會閉會但臨時由大總統牒集之 
　　第三十二條國會常會於每年三月一日開會 
　　第三十三條國會常會期爲四個月但得延長之 
　　第三十四條國會臨時會之牒集於左列情事之一時行之一兩院議員各三分一以上之請求一國會委員會之請求一政府認爲必要 
　　第三十五條國會之開會閉會兩院同時行之一院停會他院同時休會衆院解散時參院同時休會 
　　第三十六條國會之議事兩院各别行之同一議案不得同時提出於兩院 
　　第三十七條兩院非各有議員總數過半數之列席不得開議　　第三十八條兩院之議事以列席議員過半數之同意决之可否同數取决於議長 
　　第三十九條國會之議定以兩院之一致成之 
　　第四十條兩院之議事公開之但得依政府之請求或院議秘密之 
　　第四十一條衆議院認大總統副總統有謀叛行爲時得以議員總數三分二以上之列席列席員三分二以上之同意彈劾之 
　　第四十二條衆議院認國務員有違法行爲時得以列席員三分二以上之同意彈劾之 
　　第四十三條衆議院對於國務員得爲不信任之决議 
　　第四十四條參議院審判被彈劾之大總統副總統及國務員前項審判非列席員三分二以上之同意不得判决爲有罪或違法判决大總統副總統有罪時應黜其職其罪之處刑由最高法院定之判决國務員違法時應黜其職並得奪其公權如有餘罪付法院審判之 
　　第四十五條兩院各得建議於政府 
　　第四十六條兩院各得受理國民之請願 
　　第四十七條兩院議員得提出質問書於國務員或請求其到院質問之 
　　第四十八條兩院議員於院内之言論及表决對於院外不負責任 
　　第四十九條兩院議員除現行犯外非得各本院或國會委員會之許可不得逮捕或監視兩院議員因現行犯被逮捕時政府應卽將理由報告於各本院或國會委員會 
　　第五十條兩院議員之歲費及其他公費以法律定之（未完） 
 
 

Page 4

 
 
[瑞和洋行禮拜五拍賣貴重地產]  
準于十八日下午四點鐘在本行樓上拍賣英刪第一四二八號計地約五畝六分四厘七毫上連房星坐落西市前面沿蘇州河貴客欲看圖樣可致古活公館寫字間請看可也雅拍後當付定銀一成餘銀限十四天內付清 
[禮拜五拍賣上等住宅木器]  
魯意師摩洋行始創自同治十三年即一千英八百七十四年 
准於十一日上午十時在自來水橋下北蘇州路第念四號住宅內拍賣本堂客廳　樓間大菜間房間一應家用柚木傢私全副緞面　好克內色書樓椅子式紅木花架柚木山扒酒架大菜檯椅大櫥雙人銅床東洋屏風書鏡電燈洋琴洗浴間廚房間一應什物不計於初九日可看此佈 
魯意師摩洋行啓 
[瑞和洋行禮拜五拍賣]  
十一日十點鐘在本行拍賣新打字機器花旗打字檯收銀機器拍球板腳踏車留聲機器外國木器另物不計又線襪一箱香水一箱山水八箱香皂錶練等 
[禮拜五拍賣疋頭貨]  
魯意師摩洋行 
始創自治十三年即英一千八百七十四年 
准於八月十一日下午二點半鐘在本棧房拍賣萬隆十二磅人槍三第人槍ZH人槍三才人槍FDF細布老沙遜秦穆公又五雞洋標好時頭號新花法蘭絨數箱此佈 
魯意師摩洋行啓 
[瑞和洋行禮拜五拍賣顏料]  
準于十一日十一點半鐘在本行拍賣青蓮顏料拾二箱此佈 
[華商拍賣每逢禮拜六]  
準於下午二點鐘在本公司拍賣另躉疋頭洋貨兼拍花呢元色粗細厚呢等貨屆期請來面拍此佈 
上海天津路華商公司啓 
[禮拜六拍賣義記洋行]  
啓者禮拜六卽十二日上午十點鐘在本帳房內不限價拍賣各種八仙綠魚翁洋紅標等貨此佈 
義記洋行啓 
[海定洋行禮拜一拍賣貴重地產及房屋]  
準于十四日下午三點鐘在北京路八號本寫字間內拍賣坐落老北門外沿城河二十五保一區五嗣裏面字圩七十一號計地五分四厘九毫潘十晟戶名又厘號計地二畝另四厘徐粉章戶名共方單二紙上有廳房六幢四和市樓房六幢後樓六幢西首樓房三進計九幢平房三間該地屋均露一莊拍賣鄭貴客欲知詳細者請至小行面議可也此佈　海定洋行白 
[廣東鹿芝館四十餘年老店第一靈藥種子補腎酒]  
此酒乃本主人親自經驗之良藥專治先後天下不足下元虛冷身體虛弱精薄無子等症功效神速欲補身求嗣者祈速試之方知非市上大言欺人有傷身體之僞藥可比○大瓶洋二元○小瓶洋一元○分設上海河南路三馬路口○蘇州閭門內 
[拔毒止癢癩疥瘡藥]  
此藥無論何種疥瘡小孩黃水瘡濕毒一到止癢頭尾三天便無痕跡大盒半元小盒角半 
上海拋球場北首廣東杏林軒啓 
[中國股票公司]  
買賣各種股票證券收條公債新華儲蓄票收買交通殖邊銀行鈔票兼收蘇浙路證券押欵請至上海五馬路正豐街安裕泰茶號接洽或至三馬路石路曲江里八十六號本公司事務所均可 
[遺失莊票]  
今在途遺失同康莊第三千七百七十號計八月二十期九八元二百三十三兩八錢八分七厘除隨向該莊關照外特登申新兩報聲明以後如有人拾　永作廢紙望各寶莊號切弗收用為要特此明聲　泰興白 
[催眠術]  
西洋大學者（伯倫海炎）博士曰（　師不修催眠學受人生命之託是對於社會則欠最大責任對于自己則自怠義務）（特爾卑）博士曰（欲矯正兒童頑惡之件癖而為善良之性質者虞如應用養眠學凡教育不假以催眠學之力不能謂之完全（李破）博士曰（在十五世紀不識學問者謂之尋人在二十世紀不知催眠學者又謂之廢人）（律同敦）氏曰（催眠學之研究洵今世之急務且切要者也）以我國現時之程度比諸歐美各國固有懸殊律以諸學者之言不無涉乎過激然將來固應一致無疑也故凡醫師教員與有教養子弟之責者與夫從事諸般業務之倫此際應起而研究之庶幾不致落人之後耳　抑催眠學之力何偉大一至若是乎曰然茍應用之施以催眠術則被術者之精神作用為施術者一命令所支配一唯施術者之命令是從而生種種動作縣不獨支配其言語動作而已也內感則五臟六腑外感則耳目鼻口等一切知覺亦莫不能支配之使依術者之命令而生種種奇妙的現象假如使魚龜飛翔於空中鳥雀游泳於海底機變為馬犬變為人郵片變為紙　沙石變為金我銀永則使熱火則使冷馬煙花則呈糕餅之味安母尼亞則放麋香之香千變萬化之感覺一唯遠者之命令至生又以應用之則可治療疾病矯正性癖使犯殺人放火之徒一雙而成善良謹直之性懈怠愚昧之人化為勤勉實明之士或斷煙酒色食之慾望或助姙婦分娩之安全他如病入膏盲　藥難效之患者忽變健康　病之人又感化管途粗　無賴之惡漢條成溫厚篤實之君子至於遠方之事及過云現在未來種種之事亦能知覺焉　世人每見此等奇妙之現象卓越之功驗則必該然驚怪以為神佛妖怪之所為不知催眠術乃全然立於科學望基礎之上由應用一定之學理而成歐美著名之學校亦皆以催眠學為教授笠目之一近來日本公私各大學亦於心理學之講座而教授之且歐洲各國自太古時代即有催眠術治療所之設近來日本國內亦有揭催眠術治療所之招牌專應用催眠術以治療患者其繁　之象實骎乎有凌駕醫院之勢　或曰催眠學固科學之一其應用亦極妙幻且無論的人　可學習然予等牽于世務安能消費許多金錢時日以學習之乎噫何議陋之甚也不知催眠術之學理異施術之方法等皆至極簡易無論何人茍細心研究無不害然明白者豈要消費巨大之這金錢與夫永久之時日哉　本會為從介催眠學起見即已設立直接教授部之外復設通信教授部與病癖治療部俾醫藥無樣者以救瀏醫學之士不妨職業閨擱女士不出　戶藉公餘之暇習成有用之學術以期我國　術之進步凡我同好蓋與乎來 
通信教授簡章 
普通六個月畢業速成三個月畢業如學者能學習六小時則一個月亦可畢業學費全份中國通用銀十四元如　能全份一次繳清者可以先繳七元如將全份學費一次繳清者贈以幻妙物品地方官吏軍人警察學費一律減半祗收大洋七元講義費郵費一概在內保證成功如學不成學費退還 
本會備有詳細章程如承函索惠郵票一角即寄贈 
日本神戶平野下祇園　 
中國精神研究會 
[人逢喜氣精神爽]  
月到中秋分外明 
中秋月圓古今傳爲盛事豈以中秋之月較他月爲圓滿應月而生之潮較他月爲獨大顧在天爲月在地爲潮在人則爲婦女之月事應月而下如潮之有信故亦謂之月信女界中有月信不信紅潮不紅非但生育艱難而且終身病累本藥房發行通經活血著名丸藥月月紅功能排汙生新凡産後敗血作病或經亂經閉一月數至數月一至等症服之大有奇效際此月滿潮來閨閣嬋娟以期病去身健振爽精神何等快活　月月紅丸藥每瓶洋一元每打十元 
上海四馬路五洲大藥房出品　各省分店批發 
[求新號廣告]  
本號於前年由鄖人創設乙卯六月蕭君月底為入至本年五月底為止蕭君因有別就憑中將賑核算清楚所有人欠欠人及期貨進出各歸原經手理値嗣後求新仍由鄙人營業今遷移望平特此佈吿 
沈煥廷啓 
[煙葉棧單作廢]  
愼泰煙廠董世安假票騙貨將小行煙葉七件匿存英租界正大堆棧控準道尹公署奉世發還原貨所有正大棧前出潤大戶第一千五百四十號存棧煙葉七件該棧單作為廢紙望各界切勿收用以免朦蔽受愚 
永安街豫大煙行啓 
[美國女鞋出售]  
本行新由美國運到上等漆皮柔革女鞋分二號三號種價廉物美每雙僅取價洋四元閨閣名媛賜顧者請移玉禮查飯店東首普濟藥房斜對面豫綸洋行可也 
[中國林醫院符醫生製安全戒煙驅毒丹贈品券]  
本埠將此券截下並附郵票五分外埠加倍請書明住址姓名寄上海三馬路跑馬廳對過本院當即奉贈該　樣品一件空函無效 
[蓋世美容品的的嬌]  
此藥專治男女之面部之美不論黃黑烟容油氣瘡痕血點雀班白點晦痣連塗三夜均退淨美容之藥無過於此並治男女狐腋臭最爲奇驗出售以來已銷去萬餘料寄來謝函數千封據稱極有神靈非常贊美定價每料一元六料五元外埠函購立奉寄費不加 
上海東棋盤街鳴盛里對門厚豐祥號 
[遺失棧單]  
遺失元月初六招商新豐船六鹿次到三百四十二號上紙三件棧單一支今特聲明作廢已向該局補單出貨特此佈告　咸昌具 
[存濟局周文卿大醫士治小便腫爛白濁刺痛魚口橫痃聖手]  
余酒後誤入花叢忽焉下身染毒初患小便刺痛繼則白濁淋漓兼旬不止嗣為無經驗之醫生所誤投以不相當之藥反覺更劇於前竟然毒入下部兩旁突起橫痃便毒腫痛異常日益加重百治罔效蒙友指示六馬路朝陽樓茶館對面存濟局周文卿先生毒門擅長請為包醫當服　先生秘製丹藥內服外敷立刻止痛未經一星期下部漲肉新肌立生橫痃魚口逐漸退消險症可畏全愈何速　先生真當世名醫也良用欽佩蓋滬上醫家林立丸散繁多試之竟無實效惟存濟局周文卿先生功效如神可推海上第一名醫　先生祖居滬上九世于茲臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不瘳可還原洋每日門診隨到隨看奏效神速醫資從廉　先生誓不用輕粉水銀惡劣毒劑摻雜為丸患毒同胞幸勿交臂失之　該局秘製珠黃下疳散每罐一元　珠黃掃毒丸每料二元　珠珀立止白濁丸雙料四元　單料一元　橫痃魚口內消丸每料二元　橫痃魚口立消膏每張一元要皆神效無比也　本埠後馬路錢業鄭鑒清謹謝 
[女子謀生計者再鑒]  
啓者前招女生十二名現已次第畢業分別任事茲冉續收五名特班敎授畢業後授予優缺給以豐俸幸女子之欲謀生計者速來上海英大馬路虹廟對門勝家公司內縫紉女學校報名投學切勿自誤 
　 
[老白濁]  
弟初起白濁剌痛出血東看醫生西吃丹方毫無見效至今四年身體苦得骨肉如柴承俞兄上海小花園對門永壽大藥房汪家田醫生買來立好白濁丸一盒計洋一元當日服下五天斷根故而登報感謝介紹徐兄白濁買亦得補體失調丸一盒二元立好白濁丸一元日夜吃下十二天好痊 
江海榮謝 
[醒獅牌凈石膏粉]  
此石膏粉製煉精美質淨色白為恒茂廠出品國貨中實屈首一指者已訂定歸上海華英大藥房經理凡賜顧諸君認明醒獅牌商標是荷該價列後一磅聽洋一角半○七磅聽洋九角○五十六聽洋四元二角半○百十二磅聽洋八元此佈 
[廣植桑秧公司廣告]  
談富國者莫不曰振詞實業而不知實業之最易收利者歇維駕桑秧公司有鑒於此據有桑秧千萬校以　採選如蒙預定價當格外從廉請移玉至上海後馬路盆湯弄東首福綏裏面汪永事腌記綢莊程蕓生接洽可也 
[謝汪家田醫生白濁丸]  
余患白濁已久痛苦難堪屢服市上藥丸毫無效驗後至小花園對門永壽藥房買白濁丸一元服下當日見效蒙該藥房汪家田先生連診數天其病卽愈又薦沈君小便腫爛橫痃亦可承先生看好故特揚名張連發謝 
[中國紅十字會敬謝隱名氏大善士捐助京直水災急賑洋一千元]  
京直水災浩大現在又交科令北方苦寒災民不死於水亦是必死於飢寒矣茲承隱名氏大善士概助大沒注意一千元捐助京直災振誠所謂仁漿義粟生死人而肉白骨也拜領之餘莫名感謝除交朱董葆三核收滙解災區外合亟登報以揚　仁風　上海二馬路中國紅十字會總辦事處沈敦和啓 
[中國救濟婦孺總會敬謝本會會長朱葆三君介紹懷仁安局陳伯威大善士筵資移助洋一百元]  
啓者頃接葆三先生函開陳君伯威本月間爲其世兄喜事承親友惠賜隆儀本擬具筵答謝　茲體　各親友好善之心特將筵資洋一百元移助本會爲諸親友造福等語本會經濟素形困難值茲嚴冬霜風凜冽飢寒之苦常人弗勝矧無告之婦孺乎今朱會長不　齒芬竭誠介紹陳君慷慨樂善力節糜費以筵資百元移助無異解衣推食鴻仁大德到深欽感除當奉收條欵交經濟科核收外特此登報誌謝以揚　仁風　上海泗經路中國救濟婦孺總會謹啓 
[神醫鄭大鶴先生再到滬]  
先生文學氣節卓絕不受史館之聘而以寄活人其醫道精深洞見垣一方且有神方起危疾并著有醫詁內外篇行世　南海康更生啓 
[靈效白濁斷根丸]  
白濁一証初起與久病証候各異治法亦因之不同往往誤服市上普通藥丸以致病變百出愈治愈重者本堂○胡莼香醫士有鋻於此秘製靈藥二種一曰淋濁通利丸專治宿娼受毒尿道窒礙刺痛流膿等癥一曰淋濁滋養丸專治淋漓日久精關不固陽痿骽軟等癥盖一則有通竅利濕之功一則有滋腎養精之効分門而治穏妥異常功效之速一試便知○每瓶五角雙料一元○外埠郵匯票通用外加寄費二角 
二馬路石路西首衞生旅館對門○誦請堂包醫花柳病藥室啓 
[廣東種德園著名龍涎香戒烟丸]  
種德園龍涎香戒煙丸 
本園監製之龍涎香戒煙丸久已馳名遠近藥料之優美靈驗之迅速人所共知　大瓶八中瓶四角小瓶一角外埠代售格外從廉以廣招徠總發行上海河南路老巡捕房對門廣東種德園謹啓 
[眼疾無憂瞽目重明奇方]  
人之有雙目猶天之有日月也眼目有病則近不能察鍳遠不能瞻眺久而不治勢將流為廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮或痛如刀刺或癢不可忍以及痘後目疾只須將此藥日點三次雖瞽目亦能豁然開郎眞千古不傳之秘寶也每瓶一元　又秘製一騐靈瞽目還明丸功效同上每盒一元每料六盒洋五元若能雙方並用見效更速　上海三馬路大舞台對面錬雲藥房發售 
[鏡面散]  
有移山拔鼎之能力世襲雲騎尉浙江方鈞叩 
鄙人在春間購得尊製雙料鏡面散一料如法擦搽不出一月果鐵將十餘年烟容斑點一洗而畫用馀之藥畝友讓云搽崔斑用來二旬已去大半藥已　罄駕大有一日不可無此君之憾今由郵涎上洋三元請發一料原班帶回以敵友雀斑早去一日矣　貴主人心存濟世鏡膏散製煉得宜確有移山拔　之能和令人感　無涇（下略）浙江杭州大井巷朱公祠對門江蘇候補道方鈞叩八月二十一日自杭州郵局發人壽醫藥室開在上海盆湯弄即山西路集益里對門有藍龍商標上海只此一家各省藥房均有代售代售但改裝五彩洋鐵匣子有餘年氏小　方是的真外埠寄郵局最妥售價雙料用　脂珠粉每洋二瓶每料六瓶洋二元五角雙料力大包愈不發單料每瓶洋二角五分每洋五瓶 
[京都天德堂包醫男婦毒門真正出立保單奚占一]  
特備男女○蓋　症世人皆知有楊梅結毒魚口白濁橫痃之分不知得者有濕熱邪火臟精傳染之別審治毒發 
養病房間○陰陽脾腎虛實各有不同按白濁一症若不早治非但痛苦且變五淋有勞淋毒淋砂淋膏淋惟血淋 
膳宿均可○最爲險惡若在失治必攻魚口便毒下部腫爛俗名下疳實則梅毒之根本所發之瘡輕重深淺另有 
雇用招待○分別有包頭疳袖口疳斷線疳蠟燭疳軒脬疳鷄冠疳蛇眼疳猴子疳則陷疳聞疳龜疳誤服市上普 
專伺病人○通藥丸延　日期病勢反增　誤投庸醫不顧人之性命加以輕粉水銀創藥外毒　念而內毒　人 
代煎湯藥○骨髓後來再犯名曰楊梅倒發透頂穿有遍身紅點淸爛筋骨疼痛癱瘓下痿五官破形更情關一極 
藥不忌口○錯禍起百端賣身散家斷子絕後苦楚難言本醫生祖傳藏方包治外科毒門不論男女新相舊梅毒 
隨便往來○凶極危以及他家不能醫治本堂另有妙法奇藥與衆不同出立保單包醫包愈好後還原永不復發 
不誤公事○不愈還洋若用霸藥需發火焚近有無恥奸輩仿造甚夥認明上海三馬路大舞台斜對門本堂不誤 
[崔氏驥製半夏霍然奏效]  
鄙人自幼操勞過甚中年以後老境漸現凡咳嗽氣促諸癥相繼而作上年冬病發更劇身體不能運動夜間三更後睡難安枕逼嘗治咳各藥未見徹驗因念行年已近耳順不復有精神抖繳之日乃承友人探望勸服驥雲氏崔製半夏鄙人意此藥亦習聞之然未必霍然奉效故唯唯不即購翌晨友人攜藥見贈且立視天服詎示及一小時咳即頓止氣亦漸舒不禁聲案稱奇於是購服一星期不特所患若失且能飲食加增上履爽健洵治咳之無上至實也爰綴數語誌諸報羰以鳴謝忱並以告世之同病者　交通部駐滬電料轉運處浙西褚仁卿謹啓　附價大盒洋兩元四角小盒洋一元二角如欲試服每盒大洋兩角 
上海盆湯弄寗波路口崔氏瓣香盧總發行所抄錄 
[上海公共會審公廨堂諭]  
案據德商順利洋行柯許君具搽周蘭搓異欵洋二千元本利不還等因經由本廨出傳去後該被延不到案又經原告訪查得該被向在益雜　帶場情出福移提並登中外各報聲告該被趕邊投案函整事隔數月該被暨不到案又不向原告料理清楚是屬藐視之至應照缺席判決令該被交原告惜欵到二千元並照五厘超息自借欵日起至堂諭製送止此論西歷一千九百十六年八月五日賞格如有人能將周關槎君逮捕到案或通風報信因商界獲者賞洋三百元從洋由待決不食言計開周蘭樣係廣東人會任英　新西蘭中君順事官為顧提商總長局自齊之弟身長五尺二寸面目身體瘦小口鑲金牙舉動形態一似乃兄周自齊君說英文甚為順熟為美國康納而大學畢業生如有知其下落請送信至大馬路四十二號魯定格大律師處可也 
[聲明遺失老久大莊莊票]  
謹啓者今有老久大莊第九千零廿四號六月念五日期計九八元四百兩正莊票一紙由鄙人付興族弟伯　茲伯　因在途將該莊票遺失特邀同鄙人至該莊掛失聲請將前票請消作廢除延保擔保無誤即已將該欵照數發得外用向會審公廨備案井再登申新兩報聲明即惟　各界公鑒勿誤收用為荷　邢承基謹布 
[懷德堂眞正老醫局王雨香老醫士]  
包治　血淋白濁下身腫爛便毒橫痃婦女白帶腫痛一切男婦毒門　包愈 
花柳掃毒珠黃丸　此丸用犀黃珠粉合成靈效無匹專治男婦花柳結毒下身輕重腫爛橫痃魚口便毒下疳囊　偏陰廣瘡濕毒內外毒痔婦女白帶腫痛溺後血淋白濁刺痛等症服之毒從大小便而出立校如神永無後患生育照常　每盒大洋一元　雙料二元　下疳腫爛生肌丹　珠珀立止白濁丸　橫痃魚口內消丸　貼消膏　珠黃止痛止濁丸　神效婦女白帶丸　每盒一元　楊梅瘋痛包愈酒　治毒入經絡週身酸痛即服此酒一料包可全愈驗若仙丹每瓶二元每料四元　本醫士在申臨證三十四年見多識廣愈損形塌鼻咽喉腐爛砂淋石淋下疳　危重之症活人無算四遠知名○門診五角隨到隨看包治六七元至十六元止限日全愈若用輕粉霸刦升藥合丸天誅地滅雷擊火焚不效還洋○內有靜室醫治毒症○左近假冒日多請認明上海六馬路中市朝陽英年茶樓西首第四家恒和油酒店隔壁王雨香醫局便是如　外埠購丸問症須寄洋二元當將藥丸隨即寄上 
[瘡毒斷根]  
義商彭壽堂執事台鑒僕苦外症久矣前五年時好結納瓷揮霍偕瀏陽顧君東莞沈君需次武昌暇時常冶尋樂而興高采烈漁色自喜未幾而淫毒染就醫療治數日消滅以為無事矣不料交春三月驟然毒發來勢凶猛現於頭面此脫險惡累稍知謹飭不敢復縱迨至上年會陵大會因差來江南即與二三知交傍花隨柳一時失愼又墮殼中故態復萌流連不已一誤遂至再誤始而作癢繼而微腫正擬購藥施治適本省上峯札來急速回省公幹栗六而所患仍然如是不消亦不加劇照常任事無暇計及於治病也至十二月初旬稍食魚腥頓時觸發困苦殊甚不能步履因急向寳堂購得雙料化毒丹四大瓶雙料下疳散四瓶藥盡即愈奏功神速兩次試驗不爽毫厘今春不再作難矣感謝靈丹急登廣吿以報救命之恩 
蘇州盤門內李公館謹啓上海河南路七號義商彭壽堂照錄 
[上海中法實業銀行開辦儲蓄存欵廣告]  
本銀行經收一種特別往來存欵名爲才鬍鬚存欵存儲總數每摺不能過洋五千元或規　三千五百兩正每戶發給存摺一扣凡有付欵或存欵等項均須交出存摺所有出入由本行記入簽字爲憑（年息）年息長年四厘其算法如下除照往來帳二厘計算外自存欵後第二月起按每月結存最小之　再加二厘〇兌滙欵項〇該欵儲蓄銀洋能由本行匯至別處分行　凡持存摺之人亦可在別處分行支欵惟預當由行知照　北京匯至天井無需補水匯至別處分行則本銀行格外克已當以最合宜之行情結算 
[懷安施醫局陳伯威耑治一切毒門花柳惡症特延醫士]  
花柳毒莫多於滬上而花柳毒藥之廣告亦邊貼通衢稍不瀋慎誤服藥品感劇烈之劑以致殘廢終身痛苦萬狀殊堪深恨到貧苦小民因醫藥價昂而失治者尤堪憐憫同人等因于六馬路電車轉角處和興米店東首間壁五家石庫門左設立懷安施局久仰陳白威君行道有年於花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如順駐局就醫者雇有男女工人伺候並高有醫司所有各種掃毒靈藥認明四十二號門牌勿誤 
贊成人　朱葆三　丁欽齊　錢達三　孫彌卿 
[平江公所過期柩運蘇葬阡]  
本所旅櫬年為滿過期即為阡葬會於七月初早登申新兩報警告　柩屬茲定九月朔起運以冀後來者或可位置務望見報後即日領云如逾旬日倘仍置之不理本所認為默許非敢謬然為此作最後之忠告 
梓安堂值事人謹啓 
[萬國九洲第一靈驗耳聾聖品]  
京者天寶齋○謹告同胞○耳聲痼疾○我有神劑○服此立聰○奇驗神藥○包可斷根○另有立止心胃氣痛散服下立刻止痛每瓶一元 
凡患耳聾一症皆因腎水虛損相火上痰或因　火傷肝以致耳鳴耳脹耳熱耳痛等症本齋家蕭良藥屢蒙宮紳試驗故敢出而問世非徒漁利已也善治男女老幼久年初起一經服此二三盒立覺血氣調和呼吸盡捷補眞陰生津液退浮火除邪熱雖十年廿年舊症服此丸一料立見奇功極重久年老症服此二料無不轉　聰眞乃第一聖品盒每一元每料六盒洋五元不靈包退還洋以昭信實如稱耳挖損再吹寶人吹耳散無不立愈每瓶七角若有虛言欺人罪我惟天○舖設上海二馬路西鼎新里內京都天寶齋啓 
[普及商業英文日夜學校招生廣告]  
本校創辦有年成效素著今日夜班額子尚須招添數名有志于學者當來本校報名額滿不收學費從廉欲知詳細章程請來本校取閲或函索即寄 
校址上海英租界四川路老其昌弄樓上便是 
[安徽公立法政專門學校續招生]  
本校招考新生暨插班生維商已登載新聞報第四張自七月廿號起至八月十號止現録取各生尚未足額有志求學諸君希從速報名於九月十號或念四號來校補試幸各注意 
[西藏靈藥]  
此藥係西藏汪氏大藥房將藏中所產著名神藥御用貢品託本藥行獨家經售其功效靈奇百試百驗實可稱藥中之王藥品計十二種逐日在本報刋登二三種閱者注意○外埠函鳳欵用郵滬寄費加一當日回件郵票九折○上海英大馬路新巡捕房對面大慶里一百九十四號 
永逹藥行謹啓 
止痛一粒丹開胃解酸健胃鹽霜愈淋野檀油 
此丹止痛極神凡人心胃氣痛肚腹絞痛飲食積痛時疫痧痛及實痛寒痛熱痛並多年不愈百藥不效者只服此丹一粒莫不諸痛若失也每瓶大洋七角此霜功用能開胃消食解酸止吐有極大之功效凡飲食停滯胃部疼痛或胸中嘈雜口內作酸惡心吐嘔或孕婦頭暈欲嘔等症服之立覺胸膈寬利諸病若失如病後衰弱酒色過度不思飲食服之更能催進食慾面助消化永無胃痛胃　及下痢之患西藏衛生家每食必服少許可見此霜寶貴也　每盒大洋六角　藏中所產野檀與吾國檀樹形味略似然治淋濁極效藏中人有患五淋白濁尿管刺痛包皮腫痛者輙服野檀油少許數時間無不濁止淋通腫消痛定然化學家謂野檀功用實在白檀之上且效驗尤速真治淋濁仙方也　每瓶大洋七角 
[尋人]  
上月　人　　　　　失學徒　　平良無　丁昌橋人年十八歲身穿馬眼席法高布白短衫褲面瘦長隆倘仁人君子遇見送至小號或通信尋著自當專謝此告　大碼頭湧成油藤號白 
 
 

Page 5

 
 
   
 
 

Page 6

 
 
要聞二 
[憲法會議之議題與希望]  
　　參衆兩院自組織憲法會議以來其於進行問題確已决定積極主義辦理日前參議院長王家襄衆議院長湯化龍兩氏於月之三號開談話會一次以憑研究組織此會之各辦法結果巳擬先由兩院秘書内平均派員兼理各項主持之權則聽由兩議長指揮開會地點亦確定爲衆議院惟此後該會雖係繼續天壇憲法草案之依法草成關係亦極重要以是定爲非全體議員三分之二以上出席不能開會非全體認定可成之件不能通過表决現在正議長已定爲王幼山副議長已定湯濟武大約於日内即可入手進行惟聞此次憲法草案之付議尙不免有多少之論爭而其中最關重要者厥爲下之兩問題卽㈠副總統存廢問題憲法草案根據舊約法雖仍設有副總統一職但近日議員中有一部分主張此副總統設置之不必要究竟如何取决此時尙難揣測㈠國務員同意權問題現行之舊約法凡國務員之任命須經兩院同意而憲法草案之規定因當時政府之極力要求遂定爲同意權僅限於國務總理一人此次憲法議定聞某派議員仍主張以約法之規定爲宜者將來如何採决頗費討究據某要人云中華民國成立將及五稔然變故迭生大局日在風雨飄搖之中其中雖有種種原因而正式憲法未制定致共和政體未能得十分之保障此實爲最重原因之一今次政局更新國會重行召集而各派議員决計提前爲此正式憲法之議定誠可謂獨見其大不禁爲中華民國前途報也今憲法會議訂期開始各議員旣均以保障共和之精神以議定此後國家根本大法議事之進行當不至有何等特别之衝突以吾度之該草案之付議並經過審查及三讀會之手續不出兩月當可完全藏事大約來月下旬當可見中華民國正式憲法之產出也云云 
[參院通過全體閣員原因]  
　　參議院未開議前外間多謂谷程兩總長不易通過乃日昨該院表决國務員竟得全體通過探其原因係由兩院制度梁任公本不贊成而馮督軍條陳又復以改良國會組織法及議員選舉法爲言該院如再與衆議院橫生意見是適授人以口實故此次國務員追認案雖有少數人主張更動卒歸於無效又聞衆議院將同意案移付參議院時議員諸公曾討論一次以便取同一之態度其結果對於某總長擬一律予以通過惟海軍總長程璧光多數擬投不同意票以示别於衆議院後有人出來代程疏通意見其理由以爲現若程不能通過政府當另行提出然除程之外則莫如李鼎新而李又因種種之原因不易於提出其他更無論矣豈不因此波折使内閣不能完全成立况某總長旣予以通過何獨待程以嚴格經此一審遊說之後議員諸公亦以所言爲是由是大變前調對於程亦一律投同意票而全體之閣員遂得以通過於參議院矣又據英文京報云昨口參議院開會通過全體閣員果如昨日本報所載　程璧光通過之原因昨報雖約略言之然尙宥禾盡者茲悉程氏此次之通過全賴大總統之幹旋授意衆議院某議長爲之疏通之力也據云大總統起家海軍洞悉此中得弊以現在海軍人才晨星寥落若舍程而他求必屬諸薩鎭氷氏薩爲元首師曾未便以此席相凂面薩又缺乏主見程氏雖無他長然尙有定識又爲段總理所賞識故大總統决意以此席畀程至李鼎新氏聞大總號擬調之入京内用畀以海軍顧問之職云云 
[第二大借欵之雙方籌議]  
　　第二次善後大借欵之說近日已喧傳於内外各報茲從某方面傳出可靠之消息該借欵之提議雖確屬事　但尙未爲正式交涉之開始政府爲開始該交涉之預備已爲借欵總額及借欵用途之秘密籌議蓋以借欵交涉之前銀行團必索觀以上兩項之說明書故也而以上兩項據聞政府一再籌議略有所决定即總額爲一萬萬元其用途分配爲四千萬元接濟中交兩銀行三千五百萬元收束各省軍隊及籌辦善後二千五百萬元爲中央政費之補助與外間所喧傳者略有不同又據二日天津日報云中國與美國資本家締結各種小借欵契約又關於大借欵特向日本屢行非分式之交涉林權助氏赴任之時曾通告中國政府謂日政府亦已確立援助中國財政收拾時局之方針倘中國組織確實之内閣日本隨時願借以欵云云當黎總統就任時日政府已聲明援助之今後援助中國財政爲當然之結果政府關於此事曾與資本家方面協議於是日前内閣會議議决借欵條件四條卽（一）借欵金額五千萬元（二）以鹽稅餘欵爲據保（三）經正金銀行手在日本募集分　（四）俟中國組織正式内閣後始行訂立契約此四條曾由林分使通告中國政府借欵金額一項乃揣測中國政府收拾時局必要之金額擔保一項恐各國誤解日本之眞意故務避鐵道利權及其他有政治上意味之擔保至由正金銀行出資一項不外與五國銀行團有開係今次借欵實際由日本出資表面則由五國銀行團出資至鹽稅雖爲五國銀行團之擔保除利息外每期尙餘六七萬金五國銀行團自本年以來曾將鹽欵交付中國者已兩次故以鹽稅爲擔保甚有價値該借欵方針於日本閣議未决定時業由銀行團屢次協議至於協議細目必要上日本已派委員小田切萬壽之助氏歸北京以便交涉小田切氏到京後亦曾與英俄法方面委員爲非公式之會議不久將有具體上之發表云 
[議院質問政府之期限]  
　　國務院昨有函致參議院云逕啓者准貴院函開本院先後咨送質問書五件期日已逾未准咨覆嗣後關於本院咨送質問各案務請依期答覆等因查本院對於質問各案極爲愼重先須交主管各部查案擬辦擬覆到日復須經國務會議議决轉折再三期限自不能過促前准咨送各案或限即日答覆或限二三日答覆本院深顧依期辦理惟按之事實實屬萬難辦到前准咨送各案除函知主管各部迅速擬辦外嗣後關於質問各案務請貴院按照辦事情形予以相當之時日傳得依期辦理云云 
[盧信質問龍軍留粤事]  
　　龍濟光遲遲交代粤督職務外間已多訾議茲聞又有政府准龍留兵辦礦之說參議院議員慮信爲此特提出質問案其文云前廣東將軍龍濟光督粤數年毫無善狀近因去職要求政府准其選留濟軍二萬歲給軍餉劇區駐紥直接歸陸軍部管轄不受督軍節制名爲辦礦實乃阻兵聞政府擬准其留兵五千許給軍餉令其移駐瓊崖不受督軍節制此種政策如見諸實施誠不明政府用意所在蓋濟軍向多空額平時號稱數萬其實尙不滿二萬之數此次搆爭戰死及逃亡者逾半加以降入護國軍如叚爾源等之部衆又去其一大部分是現存濟軍額數大約不過數千政府許其留編五千名恐原有之兵或並不足此數則將准其另行募充耶此不能無疑者一也龍濟光殘賊暴戾無非恃兵力以肆惡若仍准其擁兵負固是政府實無拯救粤民之心則又何必另易督軍復假督辦礦務以掩國民耳目此不能無疑者二也全國礦務隷農商部主管如何分區調查如何籌欵興　自當通盤籌盡由該部主管進行今龍濟光遽任廣東督辦試問礦區何在資本何出是否已有成算督辦一職是否脫離農商部範圍旣已難於索解矣况兵以護礦無礦可辦何需如許之兵即將來處處開鑿則處處需兵保護又安能專駐一處是龍濟光所留之兵顯非爲護礦之用其陰謀昭然若揭乃政府尙曲徇以留巨患此不能無欵者三也龍濟光　國殃民千夫所指粤人視其去留爲生命宗族存亡所繫今政府劃瓊崖以授豺虎是不啻驅瓊崖之民於死地夫瓊崖之民何負於政府而政府必欲置之死地耶此不能無疑者四也各省旣有督軍軍治可望統一若另置駢枝已背原理復令坐擁重兵使事事與督軍對抗且主客不分勢必時生衝突其結果必至鬩牆内鬨貽禍國家政府豈未計及耶此不能無疑者五也有此五疑謹依約法第十九條院法第四十條提案質問希咨國務院從速答復 
[粤省急盻龍陸之交代]  
　　平生 
　　粤事糾紛中央催促陸朱到粤解决然陸督軍先到粤駐肇已及一旬猶未有交代確耗朱省長抵省民政事件業已交代十九日總統命令警備巡防各營歸省長管轄此電到後龍督即於八月二十七號將警衞軍各營移交省長管轄夫與朱交代而不與陸交代必其中尙有多少意見未盡疏通據外問傳說有謂龍已預備交代者有謂龍抗不交代者其眞相殊難臆斷而要其態度則甚不明瞭也自陸督抵肇後龍督曾派代表顏錫仁到肇面商其有無條件秘不得知而表面上則言請陸蒞省接事聞陸鑒於海珠之投代表渴覺頓被戕决不願輕身晋省仍主在肇接事或在佛山行營接事請龍派人將印移送必待龍軍全數移動然後晋省惟龍以移兵還餉須待中央解决爲詞故遷延復遷延龍軍一日不移駐即陸督一日不能交接此所以交代無期也至肇慶佛山方面盻望甚急佛山商會二十六號接到肇慶陸司令蘭清責到公函并肇慶商會派來代表數人與禮商接洽卽日邀集　鎭紳商會議公同表决即擬電達中央求催龍督早日交代以安粤局而釋糾紛肇商代表均極贊同下午即返肇慶發電中央催促龍督速行交代惟二十六號陸督曾對禪商言佛山雖屢電中央仍恐被人阻截或難達到若由梧州發電尤爲有效故已改向梧州拍電此則肇佛商民情形也其在政界朱省長從兩方面調停不遺餘力朱初擬親往肇慶其後以公務阻擱不果惟用函電相商最奇者政務廳有質問廣州電報局一函言本月二十九日朱省長致岑西林陸督軍專電一道並由陸督軍致朱省長有電一道現查該兩電均未譯送究由何處遲阻貽誤祈速挨局查明云朱陸來往電文亦有阻擱則其内容之怪異亦可知矣故朱復密派隨員姜超之往肇以便妥商又聞朱與薩使會商關於龍陸交替之雙方辦法業已决定昨已會函陸督請其贊同或更加入意見卽日答復倘有隠情亦即派員面商其如何辦法未經揭出但旬日以來朱薩兩公之布置大約皆從軍事收束消阻兩方戰鬭力着手使其戰事不能再發如石井兵工廠收歸中央管轄從前歷經部電均爲粤使所阻今已决定實行待北兵到粤即行接收粤省水師前皆由粤自主茲已議定粤省兵艦皆撥歸薩巡閱使實行管轄薩巡閱使現查粤省兵艦除江漢江鞏等二十餘艦外其餘寶璧江大等艦仍在肇慶昨特致電岑陸兩公查明在肇各艦共有若干尅日詳覆俾便接管以歸統一查此次戰事如石井兵工廠之投三山海戰之投最爲劇烈其所注意者在器械其所調動者在兵艦今皆收歸中央管轄而警備軍又全歸省長管轄卽使龍抗不交代而能力薄弱亦無能爲矣又近傳中央以粤事亟待解决特撥北洋陸軍數營歸蕯巡閱使兼管聞該軍已起程南下昨蕯使擬定該軍到省時卽分撥於北路新街西路石圍塘駐紥此皆前日交戰地點今駐兵於此俾杜兩方衝突以維粤局也依目前情形觀之粤事殆當有解决前高雷道尹楊晋因龍氏之久不交代昨自香港特致龍督長函一件聞係調勸早日離粤其立言約分三層一爲說明中央此次解决粤事并無誠心祇南北之見橫於胸中而以龍氏爲傀儡并證明中央之力實不足恃之故二爲龍氏數年來懲辦黨人過多爲衆仇所集矢不宜在粤少留三言岑春煊爲物望所歸不宜與之决絕亟應自謀轉聞之計等語龍氏以其措詞不遜已檢出抄送蕯巡使及朱省長參閱矣 
[最近之中日中俄兩交涉]  
　　英文京津時報載有中日交涉一則内稱關於鄭家屯案中日兩政府已於本月二號開始交涉是日林權助男爵小轄參贊及其他駐京日館之員詣外交部由代理總長陳　　接見但因中政府正待查辦委員王鴻年之報告故交涉尙未見端倪據云王鴻年於上月三十一號始抵鄭家屯也一俟接到該員報告後政府始能與日使繼續開議惟現在逆料林權助男爵必能和平解决此案中外人士皆以爲林權助男爵除非彼爲日本武人派所壓迫外必能達到和平解决之目的彼武人派雖强迫林氏提出要求設使林氏能獨行其是伊必不爲提出至中國關於鄭家屯案之或曲或直日本武人派絲毫不顧凡來自日本之消息皆表示彼等一味盡其權力與中國挑釁不問該國有思想之一派主張正當解决也要之中日交涉之最後結果大都必爲此兩派所左右因該兩派實能指揮日政府云又載有中俄糾葛一則内稱某外報載稱現在東三省起有交涉因吉林軍隊與俄軍口角致有互毆之事中俄當局業已互相照會但雙方皆不認過於是俄總領事將此事報告駐京俄使由使電俄京請示然後再定辦法云云按此事係該報據日本報紙消息恐未必盡確也 
[東省時局要簡]  
　　化險 
　　遼源交涉與宗社黨禍 
　　近日奉天事件之最棘手者莫若遼源之交涉自肇事以來表面上已經兩方調查事實刻正在移京交涉之際至此案在中國官民方面誠意盻望和平解决以無傷兩方眞正國交爲目的在日本方面亦多熱望此案迅速了結而駐京林公使尤極力主張和平談判據此則遼源事件必不傷及中日親善之交誼現日本當局對於日前經過交涉之談話及關於此案交涉交換意見業已呈遞其政府提爲正式交涉之根據而張軍長方面則亦舉關於遼源經過交涉及將來對付辦法條陳中央政府并一面通飭省内外各行政機關謹愼從公聽候解决凡對於境内防務應嚴重準備以清匪亂對於外人尤應特别保護勿再釀起糾葛至中央特派之王鴻年來奉調查自二十二日到省後謁見張督軍詢明此案起事始末旋於前日赴北鎭面謁馮師長與張旅長詢問當時肇事詳情於日昨回省又面謁日領磋商意見聞即將旋京面陳政府回奉後再行赴遼實地勘查作爲具體談判之根據云云 
　　宗社黨之實際確分爲二派一爲蒙軍一爲扶國軍蒙軍首領爲八寶加卜（卽巴布札布）承肅王意奉其子憲奎爲主在蒙邊起事近日發見肅王之親擬告示可見其荒謬之一斑矣其首領巴布札布自稱爲兵馬大元帥其歷史及其經歷已紀巴禍溯源（見三十日本報要聞）至近日聞確已退却最近消息據郭家店確報云八寶加卜統率輕騎三千及砲兵等由勤王軍一千五百護衛於二日上午六時十五分由郭家店㧞隊返蒙云云觀此可見其結束矣至其退却原因因張軍長前托該府顧問菊池氏前往磋商休戰巴徇其請允爲退却彼意蓋欲徐圖大舉也然政府方面近來對於進剿問題頗爲嚴厲其防禦線則分段設定以多倫爲起點經赤峰朝陽轉折而北沿東蒙各旗經洮南以達黑龍江南部一帶設防事宜由會同熱河吉黑等省督軍進剿故其兵力除蒙邊東省原有之征蒙軍外中央陸軍部又調駐紥松江騎兵第四團及吳淞之騎兵第十團歸張家口騎兵第一旅旅長范尙平督帶進攻共兵力强大蒙軍直不勝共衝官軍克復郭家店之投蒙軍大敗分股竄走一入法庫開原境内一向四站八盤碾子竄去經官軍之二十八師五十五旅一百零九團吳善亭與營長鮑子陽並騎兵團長剿辦司令張叙五多方兜擊進追窘斃頗衆并獲輜重無數蒙匪經此大創幾有一蹶不振之勢故肯退却待時且可全調停人之面子也至近來當局對於防邊之計畫則據其綱目分爲八項（一）軍隊分駐之定點（二）防務聯合之辦法（三）鄰縣會防之地點（四）軍隊剿匪之獎賞（五）鄰省會哨之規定（六）知事出巡之責成（七）分明知事之權限（八）嚴定防軍之責任逐條附有細目分飭辦理故蒙軍方面告一段落矣至其另一派爲扶國軍前首領爲榮動後被人刺斃繼之者爲金鼎臣其部下分爲二師一爲姚子明所統一爲張子賢所統陶鹿之役該軍大敗相傳該首領亦死焉其僞師長姚子明則早已死於四平街之役僅餘者惟張子賢一人大勢實已不振最近消息云由四平街方面出發之扶國軍於三十一日晨在陶鹿附近與官兵一千餘名激戰至夜半扶國軍大敗漬逃四散是役官兵奪獲機關鎗無數云云先是金鼎臣亦親往郭家店訪見巴布札布聞其談話頗謀合併具取同一態度現蒙軍退却則該扶國軍當然亦退散矣至近來政府方面已召集大師進剿而該軍又接戰疊北故决退却刻均已退隠大連灣矣觀以上二消息宗社之禍可謂業已消減惟彼輩不禍暫時失敗捲土重來之思想恐未消　願我當局於彼之收束時代有以消除之也 
[浙省議會補選正議長]  
　　昨日（六日）下午一時省議會補選正副議長各議員陸續報到延至二時三十分始足法定人數搖鈴開開秘書長點查人數出席者僅八十九人查與報到人數不符王　起言請議長命令秘書長督促到會各員從速出席以免躭誤時問當由石秘書長親往敦促各議員始相將蒞席議長復命點查計出席者一百零九人陳樹基有疑義請再點查無誤議長旋命秘書長用抽　法更定席次　逮　　今日到會議員非俟　舉完畢不能退席衆齊聲和之生氣爲之一壯三時十五分秘書長抽　完畢各議員紛紛更換席次　 
 
 
 

Page 7

 
 
事員卽依新席次分配選舉票補選議長　例將票陋兩具安置中正議台之上議員各將選舉票（無記名票）分别納置　中旋命開國由秘書長報告票數計沈定一三十九何紹韓三十四秦炳漢二十二朱益敷六張廷霖五周錫經一陳樹基一陳鍾祺一票數以沈定一爲最多何紹韓次之但與到會人數比較仍未及半照章不能有效衆議以沈何兩君付决選有人動議請議長宣告休息衆不允旋卽分配選舉票再爲决選開票後計沈定一得五十三何紹韓得五十一（内有白票一無效票三）不過半數再爲第二次决選沈定一得五十三何紹韓四十九（無效票六）票數仍未及半再爲第三次决選時已五點十五分王廉秦炳漢等先後起言以兩次發現之無效票有誤書一字者有書不成字者有投空白者此種舉動徒事搗亂於事無益請諸位從良心上着想勿再作此無謂之舉時則議場秩序頗形紛擾其爭點不外對於無效票之發生究竟作何處置而已後由張廷霖起言主張將空白票除去票數衆贊成第三次决選開票後沈定一得五十五何紹韓得五十三沈定一占多數當選爲正會長有人主張正會長卽時就職衆贊成旋由朱代議長導沈議長登台行交替禮衆拍掌歡迎之秘書長請各議員與議長行相見禮彼此一鞠躬時已五點三十分即搖鈴散會 
地方通信 
[蘇州]  
　　請求召集地方議會之公電蘇州吳縣等各市鄕議事會於一號致南京電云省長省議會公鑒共和國家以地方自治爲基礎頃自國會復開省議會亦定期召集惟縣市鄕議會未見明文宣布人民想望自治若殷饑渴合請鈞座貴會迅電中央准予一體召集地方幸甚蘇州吳縣等二十八市鄕議事會議長陳任等全體謹電東 
[鎭江]  
　　兩高區長撤差鎭江點魚套警察第九分所高區長因永固鄕四擺渡泰姓姑媳墜水殞命一案有人謂其有得賄嫌疑經章局長撤委遺缺以茅君周臺接充現正預備交代惟據高區長自謂實無得賄情事諄請章局長派員調查確實以期水落石出俾得保全名譽又寳埝鎭警察第十分所高養田區長自到差以來不甚得力終日勾　城庽久不蒞鄕巡察亦爲章局長偵悉飭令卽日銷差云 
　　楊師長蒞鎭楊師長部下軍隊業於前日下午四時抵鎭計共三營分駐城内將軍署舊道署城隍廟等處而六號午後六時楊師長亦乘火車蒞鎭要塞軍官及警察局袁警佐等均督率軍警在車站前列隊迎迓云 
[徐州]  
　　請求發還誤封地產之批詞蕭縣第七區吳鄭莊公民張士元因於民國元年伊姪張文禮被匪脅從經莊長王宗崑挾嫌朦禀區董劉逢岩誤將該公民業地一併查封充公張士元迭次上控請求發還迄未了結茲於今歲六月二十四日又具呈徐海道尹公署昨奉批示云禀悉劉逢岩前封張文禮田產誤將該民之地一併查封充公今旣查訊明確自應照數退還何得復揑張大舉等亦均爲匪希圖抵制不退禀如果實殊屬不合仰蕭縣知事迅即提案訊明究懲並將張士元田地押令退交管業母任藉口延宕切切抄粘原禀抄發 
[杭州]  
　　孔廟秋祭之習儀今日（七日）爲孔子廟秋祭之期呂省長爲愼重典禮起見除照例躬任正献官外並派民政廳長王文慶分獻東配財政廳長莫永貞分獻西配警政廳長夏超分獻東哲　運使胡思義分獻西　高等審判廳長范責方分獻東賢高等槍察廳長殷汝熊妥獻西　交涉公署署長林　翔分獻東儒枕州關監督程恩培分獻西儒已於昨日（六日）下午二時齊集舊杭府孔子廟内習儀以期聲齊 
[江西]  
　　贛省議會近訊江西省議會現　籌備進行而報到者僅只三十餘人具復又因事離省者　丙臨歐　華兩副議長因恐不足法定人數已擬函知各議員此後無論如何不可離省其未報到之議員三年來不無因事故不能到席者將來　查明確之後自應照法遞補云 
　　續紀南海路裁員減薪事南海　　裁員減新一奉略記前報茲聞裁減員司業於昨日發表計會計科裁三人物料科添三人建築科裁九十餘人營業科裁三十餘人薪　費則視事之繁簡以爲增減之標凖如營業課長李家瑛原薪一百四十元今加爲一百五十元警務課員李盛　原　三十元今加爲五十元其餘事簡者槪行核減每月開支共計改爲一萬六千元全路員司自九月份起停發薪水三個月約得四萬八千元以爲建築沿河碼頭之費惟各員司未便令其　腹從公擬每人月給膳費洋五元聞已向科長科員說明理由不日將通知全路人員查照矣 
[安慶]  
　　英商要求賠償　船費之交涉英商亞綢亞炳記公司上月間由寗垣裝載洋燭數百箱運單上載明往河南光固等縣銷售詎運至皖北三河尖鎭卽行出售經該處釐局查知卽令完納釐稅以符定章旋由該公司禀請駐寗英領事翟比南君致函省長謂該公司運載洋燭并未在三河尖鎭出售該處釐局無故扣留應令賠償滯船費等語當經省長飭令該釐局查明據覆刻經該釐局將該公司在三河尖鎭銷售各商號憑單一一查明詳請交涉矣 
　　拿獲搶刦商船之匪首銅陵縣屬河口地方近來時有商船被刦之事昨又有商人許金山運載貨物尙未抵岸被匪徒十數人各持鎗械乘坐小划逼近商船搶刧而去當田該縣知事飭派衛隊追趕至蕪湖洋碼頭始獲匪首王老五一名帶縣訊供直認不諱刻已由祝知事詳請省長懲辦矣 
[山東]  
　　昌樂戰禍未已自上月二十日昌樂民軍與民團啓　焚燬喬官等村後該縣鄕民咸爲　怒民團方面愈　愈衆與民軍對壘交鬨至令未息聞民團現已西上距昌樂城不過七里昌樂城之民軍已令附近居民將所有秋禾收割搬運以爲作戰之準備按東省民軍收東辦法日前民黨首領與當道諸公業經磋商就緒獨昌樂一部分乃與鄕民演成種種慘劇十餘日間仍固結莫解凡兩方捐軀流血者何一非我國人之同胞萁豆自煎竟至如是當道諸公與民黨首領尙速設法調解勿袖手作壁上觀任其鬨　不已也 
[天津]  
　　召集省會之布告直隷省長昨出布告云本年八月十四日奉大總統令各省省議會應於十月一日由各省行政長官依法召集此令等因奉此本省長應卽遵照定於十月一日依法召集省議員除現在劃分之京兆熱河察哈爾各屬議員應否由直隷一併召集業經電詢國務院内務部一俟覆到再行照辦其籍隷直隷各屬議員應由各縣知事迅速轉知如期來津並各行省議會外合行布告週知此布 
　　城會議員之茶話天津城議事會議員於前日假西門内鄭紳宅第開茶話會是日議員到者三十餘人多數議員提議謂曾閱九月一日政府公報内載内務部呈請國務總理令各省縣會及城鎭鄕各自治會十月一日由地方官一律召集等情該報旣已登載諒無不確自應先事籌備以免臨時倉猝今日須推籌備員數人以資籌盡衆皆認可遂公推閻鴻業鄭炳奎劉景琛劉恩澤邢湧瀾李寳誠周煕趙煕李兆奎等爲籌備員討論一切恢復手續嗣後如有關於公决事件再行通知全體議員到會研究 
[吉林]  
　　吉林國民請願書吉紳前爲宗社黨假復辟爲名勾結蒙匪擾亂治安招集各界領袖在斯美茶園開國民大會籌議對待方法茲已議定辦法先由呈請中央入手故日昨編擬請願書各界連帶署名者計共三百餘人其請願書云爲請願事竊以共和再造　兩飄搖東省一　　係全局乃有喪心之輩甘爲　　勾　匪類假名復辟稱扶國軍仰庇外人爲　逃藪我國軍警恐　交涉難於緝捕以致匪黨心有所恃任意寇掠長此不息後患何堪爲此　請令下外交部與日使總商凡東省日本租界地及鐵路佔用地禁止該黨容留蓋日本係我之善鄰近來屢有對於中國當爲好意的援助之宣言如果竭力交涉必然違到目的一面轉咨清室戰行約朿在外王公勿聽煽　貽　　　如是則該黨内無藉口外無容身勢孤力窮剿撫自易並請將清室關於此事之誥誠編成白話多多刷印到處張貼庶幾蒙人不至再受疊惑而宗黨亦不至妄逞否則星星之火可以燎原爲國家憂正未有艾情急詞迫不暇擇言除分請國務院外謹呈大總統云云 
專件 
[憲法會議規則]  
　　憲法會議昨已開始會議所有該會規則順有一部份人提議修改略情曾誌昨報茲覔得此項規則原文　　二年前之舊物然於今日憲法會議頗有關係爰爲披露如次 
　　第一章總綱 
　　第一條本會議以參議院衆議院會合行之 
　　第二條本會議須有國會組織法第二十一條第二項之出席人數方可開議 
　　第三條本會議之議長副議長依國會組織法第二十一條第二項之規定 
　　本會議開會以議長爲主席議長有事故時以副議長代理之　　第四條本會議以參議院秘書長爲秘書長 
　　參議院秘書有事故時以衆議院秘書長代事之 
　　第五條本會議每星期至少須開會兩次其日時由議長定之　　第六條議員出席不足法定人數議長得展長時間展長滿一時仍不足數應宣告延會 
　　第二章議事日程 
　　第七條凡付議之問題應在議事日程内標明章節及第若干條 
　　第三章議事 
　　第一節議會 
　　第八條第一讀會於憲法草案配付各議員後三日以上十日以下行之 
　　第九條開第一讀會時應由起草委員長或委員先說明全部主旨再逐條說明之 
　　議員對於說明有疑義時得質問之 
　　第十條依前條說明後卽議决草案大體應否付審議會審議　　第十一條審議會報告或議决毋庸審議時應不用表决卽付第二讀會 
　　第十二條第二讀會應將憲法草案逐條議决（未完） 
雜評一 
[浙省會之抽象觀] [  步陶]  
　　省會之已開議者曰湘曰蜀曰浙而湘蜀皆臨時會其開正式常會者惟浙一省而已浙人遇事常以爲各省摸範自矢今觀於省會問題議員旣先事而懃懇請願省長復排除一切毅然召集雖中央有十月一日召集之明令而巳訂之期會初不爲稍更易如此重視民意機關之表示誠哉其於當今各省中首屈一指矣雖然我觀於六日補選議長之一幕我竊不能無所惶惑焉 
　　到會則遲遲吾行入場則多方規避其無聯大類於秀才逃考其無賴幾同於頑童賴謤而會場之秘書長直等於懷虎頭籖票之學差或巡視課堂之學監焉其情形抑何可笑旣而席次籨定矣欲言休息又苦不爲衆所允許矣悶極無似乃有誤書一字或書不成字或以白票相娛之等等現狀發生倘非王秦諸人有從良心上著想之警告我恐决選再至三次亦難有分號之結果嗚呼視議場如劇場以補選爲游戲是豈自矢模範各省之浙人所　爾　者竊願議員諸君之一反其請願初心而勿每次當會皆作如是觀也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中美間航業之發展]  
　　大陸報云太平洋郵船公司之旗幟今將出現於東方海面此爲航業界近數月中最可注意之事計懸掛美旗往來於遠東美洲之間者將有三艘伊葵杜號維尼蘇拉號與哥倫比亞號此三艘在歐戰之前向行駛於紐約與洛特丹（荷蘭）之間爲大西洋中最佳之船今伊葵杜號由舊金山開行來華九月二十日可抵上海然後再往香港小呂宋等口岸十月十一日由上海開行經日本諸口岸及火奴魯奴回美維尼蘇拉號定於九月十七日由舊金山啟掟十月十一日到上海十一月一日由上海開回美國哥倫比亞號十月七日由舊金山開至遠東十月二十九日可抵上海十一月二十二日由滬啟行回美三輪皆燃油代煤艙位甚爲寛暢云 
[歡送赴美學生紀盛]  
　　字林報云六日午後五時起六時半止赴美留學男女學生共八十人齊集於匯中旅館應美國大學俱樂部之歡送會也來賓中有駐滬美總領事美按察使約翰大學卜校長唐紹儀鍾文耀清華學校李君等諸生定於八日附中國號赴美此次清華學校送出之學生共五十五人内有女學生十人諸生來自中國各處南北俱有他日到美後將分入各學校肄業所習各科如下醫科十二人敎育學六人化學與理財學各六人農科五人土木工科四人機械工科三人礦工科二人政治科與建築科各二人電術科冶金科法律科各一人普通科三人約翰校長卜舫濟致勗詞略謂敎育造成人材人材造成國家諸生留學美國當研究其國家其人民及其生活與社會之種種情狀當吸收美國之優點而行之於中國採善棄惡諸生勉旃云云 
[商量回復地方自治之制度]  
　　江蘇縣議員聯合會昨接松江議員周復來函云回復縣市鄕會問題政府國會兩方均已提議正式發表之期當不在遠惟回復以後適用何種制度殊爲疑慮頗聞政府方面有主適用前清府廳州縣及城鎭鄕自治章程之說事關市鄕會權限似當格外注意查江蘇暫行縣制及市鄕制其大部分固多採自治章程然市鄕權限新制（指江蘇暫行制）與舊章（指前清自治章程）所差者惟市總董選舉正陪一事其他雖稍有出入無甚重要惟縣會權限則新舊比較相差甚鉅舊制府廳州縣長官對於議事會及參事會之議决有逕行撤消之權（見五十六條）有停止會議之權（見五十八條）監督官署對於縣會議决之預算有削減之權（見九十七條）有更正及批駁議案之權（見九十八條）至行文程式議事會參事會對於府廳州縣長官且須用呈是議參兩會直生活於縣行政官權力之下一任其指揮監督試問此種制度是否能行於今日如果實行縣會雖復如不復耳回溯民國二年正式省會組織之始政府以爲議會法尙未產出曾主適用前清諮議局章程經各省會一致抗議始由前參議院議决省議會暫行法爭議始解夫諮議局章程之不能適用於省議會猶府廳州縣自治章程之不能適用於縣議會也諸君思深慮遠必能綢繆未然擬請電達中央申明前清自治章程萬難用迅依省議會暫行法成案另提一縣會暫行法案由國會議决公布在未經公布以前各縣議會得仍沿用本省公布之暫行制度以重民意而利進行事機迫切惟諸君急起圖之 
[空屋内檢出炸彈]  
　　法租界白爾路明德里東面朝北某號半式洋房前爲湖北議員劉成禺住宅日前劉妻（美國人）率其子女赴京該屋遂空無人居昨日有人租爲安徽省議員招待處關者乃糞除一切詎在院中㧞草時發見炸彈數枚當卽能通告法捕房派捕檢視旋從院中陰溝旁檢出炸彈聞共有三十一枚均已送入捕房矣 
[擒獲男女强盜]  
　　淞滬警察廳偵緝隊士杜紹華廖樹生昨晨十時許據線人報告有盜婦蔡于氏與盜犯王四兩人由租界乘車至南市將次附輪他往等語當卽同至第一區聲明前情派出警察王振聲萬和全協同追捕該男女兩盜見勢不佳情急圖遁盜婦蔡于氏先從萬聚碼頭由車中躍出奔逃至浦畔躍入浦江由王警追上下水擒獲該婦所挾之五響手鎗兩支已抛棄河底男盜王四則由探警等追至董家渡始由崗警帮同獲住搜出白郎林手槍一支内有槍珠七顆遂即連同盗婦解至一區署諸據氏供江北人年二十三歲王供由東人年二十六歲當卽一併移解警廳司法科收押旋由徐廳長諭飭一區署董警正雇令某甲在浦中撈起所棄之手槍兩支内有鎗珠五顆帶廳後賞給某甲洋四元甲即稱謝而去 
[唐紹儀已允進京]  
　　新任外交總長唐紹儀氏已由參衆兩院通過並由中央電促入京上海廣肇公所同鄕伍楊諸君以國事多艱亦均勸駕擬於本星期在某外國餐館爲唐氏餞行聞唐氏已部署行裝預備北上近致京中一電略謂迭蒙電促北上儀内撫寸衷外承顧重無以自原某君現已抵滬當偕北行量而後進云云 
[大總統派員慰問蔡松坡]  
　　雲南首義偉人蔡松坡來滬就醫因須靜養暫不預聞國事現已移寓某醫院並暫謝友朋交際以資調護茲悉黎大總統因蔡君爲國宣勞積勞致病故特派秘書郭泰祺來滬慰問已於昨晨由滬寗火車抵滬並　有大總統親贈參藥多種抵埠時因蔡君業已移寓特先至新任唐外交總長寓所由唐君陪同前往備述極峯拳念之殷 
[遣送黨人之經濟問題]  
　　松滬楊護軍使對於寓滬黨人善後辦法曾經遵奉省令擬籌欵項送回原籍其著有功績者查明後予以優待現正積極進行本擬禀請馮督軍撥欵辦理惟因公費支絀知難籌措是以函請本埠南北商總協理請爲轉知商界量爲借墊聞該會已定於常會期内提議此事云 
[海圻海容調往北洋]  
　　海軍部程總長以蒙匪近頗猖獗所有近京各海口均當派艦駐防以資保衛昨特電令海圻海容二巡洋艦長湯廷光杜錫珪等速將各該軍艦趕緊修理一俟工竣迅速開往北洋聽候調遣 
[沙船失事續紀]  
　　本埠南市新紀公司之新增盛沙船於上月二十七日由滬開至佘山外洋面遇風觸礁已紀昨報茲悉失事之下一日有江北船在彼駛過船上各人高呼求救當將在船二十餘人悉行救出惟貨件未能駁運各人行抵江北呂泗港登岸換乘民船來滬赴該公司報告旋卽派人前往欲將貨物起出然後將船挽回無如事逾數日船已被人拆毁船上貨物亦已失去不少當經查知有江北船户蔡裕順將南貨布疋共五十餘件駁至崇明六墩地方寄存王裕順號内茲該公司已函請商會轉呈該管地方官請爲查明貨物下落嚴行追究矣 
[組織地方自治研究會三誌]  
　　上海公民沈潤捐李依之賈季英周采臣吳叔田諸君發起地方自治研究會已兩誌本報茲悉該會之性質不僅限上海市一部份其範團以全縣公民組織日來各會友介紹入會者已達數十人其通訊機關即在也是園修志局李佑之君隨時接洽 
[皖省議員通訊處記事]  
　　旅滬皖省議員通訊處昨接在皖議員趙繼椿等來電照錄如下法界潤德南里皖省議員通訊處諸公鑒承邀到滬預商會事現經在省同人公推代表二人不日到滬面商一切特聞繼椿等魚 
　　又聞通訊處前日接到皖省議員柳汝士徐承祜等來函敦促旅滬諸議員回籍組織議會在滬各議員以柳汝士徐承祜均爲皖省長倪氏之私人且於民國二年非法取消民黨議員三十餘員副議長王樹功被逮之後經倪氏違法指派柳汝士爲正議長徐承祜爲副議長威迫議員投票當選故在滬各議員咸以柳徐正副兩議長均爲違反選舉手續之人現雖致函敦促當然不能承認其有議長資格昨特邀齊各議員集議一切 
[未來之淞滬警廳長]  
　　淞滬警察廳長徐國樑解任之說喧傳已久繼其任者馮督軍齊省長均屬意於李英石（顯謨）因李於光復時統領滬防全軍頗能保衞地方癸丑以後曾任蘇州水上警察廳長按其資格最爲合宜惟李就任與否尙在未定云 
[成都路發生盜案]  
　　前晚八時許有盜匪三人同至新閘成都路二百七十號門牌撞開大門一盜在門外把風兩盜闖入内室各出利刃嚇禁聲張致被刦去現洋八十元及値洋一千六百元之金珠飾物逃逸迨郭報告新閘捕房派令通班中西包探往拿該盜等早已遠遁即向事主詢明該三盜一穿白洋沙長衫二穿熟羅長衫一操本地口音兩操北方口音遂據情回訴捕頭轉禀麥總巡通飭各捕房中西探捕一體留心偵緝 
[持械徘徊之結果]  
　　常州人王厚古韓長生嘉善人丁倫禮於上月二號夜在南成都路馬霍路轉角徘徊被新閘捕房探目陳雲忠高萬生張寳祿等查見以其形跡可疑一併拘入捕房在王身畔搜出實彈手鎗並查得王等與新閘路顧震浩家及麥根路王伯芝家被刦巨贓案均有關係傳同事主將王等解至公共公廨迭經訊供因見證陳桂友冒充事主王伯芝判交二百元人洋並保王等押候訊核在案昨晨復由捕房解究由丁倫禮之代表律師上堂譯稱被告向來安分曾由見證到堂證明且原告所控並無證據卽韓長生亦未供認搶刦請爲明察並由陳桂友之代表担文帮辦畢士華律師投訴陳在王伯芝家當差多年代其主人到堂故言主人姓名並非冒充欺騙公堂應請察核訊之王厚古韓長生均不認搶刦王襄讞商之美郭副領事以盜案證據不足惟王厚古身懷手鎗决非善類判押西牢半年丁韓二人均涉嫌疑判各押三月丁期滿逐出租界手鎗充分陳桂友不應冒用其主名義着罰洋五元以儆 
[始終不認爲盜]  
　　上月二十六號夜厦門路一百五十四號門牌沈善徴家被盜搶刦當經沈奔至馬路狂吹警當各盜虛情逃逸由捕追獲楊金德一人解送公共公廨迭經訊供不認收押在案昨晨復訊據中西包探偕探夥邱文正上堂訴明被告拘押後由其同黨書寫恐嚇郵信送至原告家内故原告不願到堂等語又由華捕到堂證明當時與探夥邱文正將楊追獲情形旋又由事主沈善徴投訴當時有盜六人突入家内執有鎗械搶刦我即逃至門外狂吹警笛該盜等始棄贓逃逸卽經捉捕將被告追獲請爲訊究訊之楊供處州人於上月二十六號來滬向友人索取借欵並不糾黨搶刦實遭誤拘求察會審員王肇之君商之美沙副領事以楊雖無爲盜實據實非安分之人判候函送上海縣公署遞回原籍 
[鄕民兜拿匪徒三誌]  
　　本埠全盛寶順兩信局信差葉嘉茂方炳華等由滬前往南翔嘉定等處運送洋信包封中途被匪搶刧當由鄕民帮同拘獲許先才張林等二名解送閘北警局轉解司法科訊辦各情已紀前報茲悉此案業經該科訊明判將許張二犯函解上海地方廳訊究一面着失主自行投廳候質昨日午後葉嘉茂方炳華二人到廳聲稱本月初三日由滬運送銀洋包封於午後一時許行至閘北周家弄地方忽來匪徒二十餘人各執石灰包並兇器等分爲二排每排十餘人各將我等扭往將所帶銀洋五百七十三元並顏料一包一併搶刦面逸我等在後喊捕經各鄕民代爲追趕至談家弄地方始將許先才張林兩匪拘獲餘均四散原贓已無影響今由警署將匪送案爲此來案禀求嚴追贓物當經檢察官提案研訊許張二人供多推諉判押候查明核辦 
[查土敲詐之辯論]  
　　洋藥公所調查員鄧田與侯和尙被日本人末子木答偕同證人在美捕房控以搜查私土爲由希圖拆梢不遂行兇等情業由捕房將鄧侯二人拘解公共公堂訊判押候函請日領訂期會訊在案前日午後由捕將鄧等解廨經日副領事加籐君會同俞代襄讞升座提訊先由捕房刑事科代表律師上堂譯明案情並稱邇來有等無賴冒用洋藥公所名義逢人非法搜檢拆梢財物此種情事時有所聞若不從嚴懲辦不足以儆後來繼由原告偕見證日人某甲投稱八月三十號我等在滙山碼頭被告等突如其來以查抄私土爲由强行搜檢希圖拆梢不遂即被行兇毆打應請澈究堂上詰問被告鄧田曰爾是否洋藥公所調查員捕房呈案之照會日記簿是否爲爾所有鄧答日記簿係我之物惟非調查員詰據侯供我是日路經該處見日人與被告扭毆旋在地上拾獲口簿一本我即送呈捕房被捕指爲同黨致遭拘留求察並延律師到堂代辯旋由洋藥公所調查員熊子祥投案供稱是日我在東洋公司輪船上檢查私土見原告與一日人手携皮夾登岸鄧田等上前查詢着彼啟視皮夾詎原告等不允即將鄧扭住痛毆致將照會毆失旋由巡捕到來拘去我卽回至洋藥公所據情回禀大班云云即由捕房代表律師向熊詰稱爾身任洋藥公所調查員是否即可登輪檢查私土　答稱登輪調查係有江海關照會捕房律師卽將照會閱看後呈案察核並稱此項照會與被告鄧田之照會同一式樣應請堂上注意是日洋藥公所亦延代表律師到堂觀審中西官磋商之下判鄧侯二人各交一百元人洋並保候會商堂諭宣佈飭遵 
 
 
 

Page 11

 
 
[小學生之良好機會]  
　　徐家滙工業專門學校卽南洋公學除專科及中學外向有附高等小學規模完善成效卓着每届招考人數極多常有額滿遺之憾今聞該校附屬小學補習科尙有缺額十名左右定於月十號上午八時續招新生一次其程度在初小高小之間僅國文算術二門凡有志入該校肄業者早去報名幸勿失此良機會也 
[歡出獄黨人]  
　　民黨要人詹大悲大同民黨首領章水天曁瞿鏡川三君自出以來各界開會歡迎者絡繹不絕昨日（七日）午後七時旅滬浙江同志湯瑞霓浙江陽民學社潘春波旅滬湖北同鄕宋春璧旅滬湖南同鄕羅開漢旅滬江西同志劉豁庵上海啓智閱書報社劉少舫曁王文　金鐵軍顧子元等數十人假威海衛路湯君庽所開聯合歡迎大會並歡迎詹君赴鄂車水馬龍頗極一時之盛 
[僅許建造房屋]  
　　滬海道屬苗圃前由周道尹於上海縣境蒲淞市覓地十餘畝招人投標建築旋有蒲淞市農會正副會長趙登鰲楊春膏具呈請求委令代辦造屋開溝工程及管理苗圃事宜昨由道署批復略云查道屬苗圃建築工程節據馮監工員復報遵經招工投標承辦乃以地僻工微無人過問因先行僱工開溝日來開溝工程已及三分之一惟建造房屋尙未與工人訂有成議等在案是開溝一事旣已開工自應另辦惟圃内房屋工程現正覔人承辦該會長等如欲承辦應卽查照屬於房屋各節繪具詳圖開明實價交由本署馮監工員轉報候核至本道尹奉辦苗圃幾經審愼擬章呈准係由本署直接管理親督妥辦以促農林路政之進行職責所在萬無旁卸該會長等呈請代爲管理是以人民而侵越行政官吏之職權未免誤會云云 
[請減灶課之呈文]  
　　南滙縣全團經輩黃廷珍許言等呈滬海道尹松江副使文云爲受災奇重成案可援謹檢呈舊串瀝詞續請轉呈減課事竊去年秋間董等以下砂場所轄南邑灶地受災奇重聯名具禀場署曾前知事　請轉詳減免灶課一案當奉松江鹽運副使派生慶某蒞南勘驗屬實即經慶委瀝陳灶地災因情形確應量予核減詳復副使並請援照南滙縣署徴漕辦法減徴二成嗣奉副使批開略謂灶課減徴浙署無舊案可稽其爲並無辦過蠲免已可槪見惟灶地旣　歉收應准將民欠錢糧再展限一個月免予加價以示體恤等因各在案查去年南邑兩　颶風誠百年來未有之奇災而東半縣地接東海田皆植棉遭風尤巨被禍更深是故南滙縣知事詳准江蘇省長於邑治西境之圖田不分漕糧錢糧普減二成而於東境與灶地毗連各田向歸縣署徴糧者蘆課則減四成草息則全行豁免良以東西受災深淺不同斯納稅義務亦重輕有别焉若下砂場所轄之灶地爲南滙境災區之中心十室奚止九空瘡痍至今滿目多方賬撫元氣難回同此南民獨羅浩刼反不得與災情較淡之西境各户一體仰沾薄賦之仁觖望之餘殊無以塞相稽之口况查光緒十年二十六年又民國元年靑村下砂兩場應徴灶課均曾先後分别蠲減各有差是副使批慶委詳中所謂無舊案可稽云云尙非事實用特檢呈歷届減成舊串三紙瀝詞呈請敬乞俯念南邑灶地受災奇重查明舊案並援照南滙縣署徴收蘆課辦法准將四年度灶課普減四成以蘇民困而免偏枯公戴無旣再四年度上下忙錢糧業經照額全徴本年上忙亦已製串散發未奉核減董等此次續請減免如蒙批准應請將本年上忙溢完成數流抵本年下忙新課合并聲明謹呈 
[派艦運送軍米]  
　　海軍部因需軍米曾派委員南下在蘇錫等處採購茲經辦就五千石儲存江陰若以火車裝運其費較巨現以福安軍艦業已修竣昨特由部電令福安艦着於九號駛往江陰迅將購就倉米一併運往大沽以便轉送進京交納云 
[續到電車車底]  
　　華商電車公司原有電車二十輛拖車六輛尙不敷用是以又向外洋訂購電車十二輛除元運到六輛外昨日續來車底六輛惟車上木器及玻璃等件尙未完備故即送請求新廠製造裝配 
[審判廳推事到差]  
　　高等審判廳委任鄭君文虎爲上海地方審判廳推事官鄭奉委後已於昨日蒞滬到廳接差親事 
[謀充地保者紛至沓來]  
　　南市二十三舗地甲自姜木病死之後其遺差覬𧢢者衆茲有胡揚貴羅永寳沈坤陳升吳志卿金咸芝王勝全曹永霖等多人在暑遞禀謀充此役並各請紳董爲之說項聞沈知事現定於本月八號（卽今日）午後一時飭傳接充各人到署以便當堂拈　着充 
[鐵工同業之自衞]  
　　本埠鐵工業向以開爐與否分爲熱作冷作熱作開爐專打刀鋸等物冷作則不開爐專做軋花刀牛車刀等軋花用品調查南北兩市冷作共有三十餘家工匠多至千餘名每年生意亦頗可觀該業近益發達曾於上年舊曆七月間訂立行規共同遵守頗着整齊劃一之效常年營業首推新花上市之時現因各路新花多已上市各產地收成豐稔故廠家之訂購軋花等刀者紛至沓來計自上月杪至今非但本埠各軋花廠購辦甚夥卽各鄕客之來滬定購一千或二千柄者亦復不少日來工作異常忙碌原有工人不敷分配熱作工匠棄彼趨此者已達三百餘人之多該業生意之發達實爲從來所未有乃不意有某國人意圖攘利在某處創設軋花刀廠派人來滬招集工匠各作主聞之大起恐慌遂邀集同業籌商防止方法經衆决定各工人如有貪圖厚薪離滬他往者即作棄行論日後回滬不准再做冷作各工人因有此取　亦均不願應募前往云 
[最近之油市狀况]  
　　南市油荳業近來生意尙稱平穏本星期内計到有牛莊沙船金長發金永泰兩號又靑口沙船任長增徐合泰兩號共裝來荳油二千五百件籽油一百餘件其所售出者荳油項下計牛莊貨二千二百五十件價九兩八錢膠州貨五十件價八兩七錢靑口貨二百八十件價八兩八錢生油項下計夾花生油八十件價十兩另四錢泊兒生油二百件價九兩九錢輕皮生油二百三十六件價十兩另一錢籽油項下牛莊籽油九十件價十兩另九錢以上皆南規貨至輪船規貨近無開出調查現市荳油比前每件跌價三錢因中秋節近將届結賬銷路未免清淡市價因之跌落生油爲花生所打現値新陳不接來貨缺少而滬市銷場甚佳故市價頻漲至籽油不過爲揩擦機器製造蠟燭所用銷路近不甚旺價亦跌落五錢此爲最近油市之狀况也 
[舉行祀孔典禮]  
　　昨日爲舉行秋丁祀孔之辰一切典禮悉照政府迭次所頒章程由公欵公產經理處預爲籌備於黎明時舉行本邑文職各官均先時蒞臨正獻官照章應由高級地方官任之今因滬海道尹周金箴患病未到委上海縣知事沈實昌攝行分獻官爲地方審判廳長袁麟伯及道視學員余芷江縣視學員朱伯華地方檢察廳長林仲立到時稍遲未曾與祭其執事員通贊爲曹瀚亭讀祝爲沈仲達引贊爲曹頌孚金松甫張映蟾王備五司帛司爵爲毛吉生賈粟香丁子裘曹肅雲沈丹丞錢遜齋劉映藜黃煥雲瞿少蘭樊彤章其餘致祭兩廡後殿等處各職員亦經先期分别派定沈知事與袁廳長均着大禮服其餘各職員均着常禮服樂舞生孤兒院擔任計舊有樂舞生十六名孤兒院樂舞生百名其衣帽服制尙未規定仍用該院樂隊原有衣帽行禮時遵照近來内務部通電廢去拜跪計迎神送神各三鞠躬讀祝受昨各一鞠躬禮畢分道而散 
[巡官對調]  
　　淞滬徐警廳長昨飭南市第一區一分駐所巡官安義泰與徐家滙二區三分駐所巡官李某對調聞彼此不日卽到差辦事云 
[長警保衞行旅]  
　　高昌廟警區李巡官以西　外一帶馬路每於上燈以後有匪徒刦奪行人財物情事故於昨日爲始加派長警每夜荷槍前往該處馬路遊巡保護行旅 
[拐匪移送法庭]  
　　法捕房移送紹興婦人杜陳氏楊巧生至一區署聲稱該氏住在西門外有子小寳年已八歲上月二十六日被楊拐賣至甬江今在寧波碼頭尋見等情詰之楊供係邢阿根所拐釐警正飭送地方檢察廳訊究 
[拐匪仍被尋獲]  
　　西門外京江公所相近婦人杜陳氏之八歲女兒名小寶於上月二十六日被匪拐失無蹤嗣由該氏之十歲長女大寳向母述及當時目覩小寳被楊巧生抱去該氏往尋楊已逃避昨日該氏在市購物與楊相遇遂扭入二區警局解送警廳司法科訊辦據楊供認小寳已賣往寗波地方司法科以案關刑事着送地方廳訊辦該氏亦到廳具禀求追伊女到案由檢察官預審一過判楊押候究辦 
[小孩陳述苦况]  
　　大東門中華路旁由崗巡查獲迷路小孩一名帶送一區二分駐所由王警佐向之詰問據稱名張阿寳今年九歲係南翔人昔被父親押入治下鹹瓜街唐姓家中近來迭遭虐待苦不堪言出外尋父以致迷路王君得供命送淞滬警廳安挿 
[輪船上破獲拐案]  
　　四次過犯廣東拐婦李何氏偕同拐匪黃天竹拐得四歲男孩阿祥七歲男孩阿木六歲女孩連弟等昨乘秦順輪船起程擬往他處販賣當爲救濟會偵探王綠文及調查員趙再靑余杏歸等到輪查獲一併押送地方檢察廳訊辦 
[追究女子之道批]  
　　滬海道公署昨批金山縣農民陸友根禀爲逃犯未獲案久懸宕再求檄縣勒緝由察閱來禀爾女金寳被邱平德母子誘拐後又被湯阿大轉匿他處業經該縣究追將湯阿大押交在案據禀前情仰金山縣知事迅將在押之湯阿大與保出之邱祝氏提案研訊究出實情一面仍將在押脫逃之邱平德獲案訊辦切切此批 
[串拐女孩之懲治]  
　　東嘉興路一千零十八號門牌住户韓張氏控葉清郁錦文葉陳氏（即黃馬氏）串拐伊家六歲女孩根和匿居東京路陳乃銘之妾陳馬氏家當由捕房派探將各人拿獲並在陳馬氏處查獲另一女孩阿美與根和一併帶入捕房分别拘留昨解公共公廨請究原告韓張氏投訴前情訊之陳馬氏延律師到堂代辯中西官以陳馬氏不應收留來歷不明之女孩判罰洋五十元充公女孩阿美送濟良所留養根和交其母領回葉清郁錦文各押西牢九月葉陳氏押女所三月分别示儆 
[拐賣有夫婦人]  
　　寗波人林仁義至法公堂控稱髮妻陳氏於五月間由原籍私行逃逸今始偵知被張渭仁誘拐來申押入小東門外陳趙氏花烟間内爲娼業已報捕拘獲求究陳氏供先與張私姘一同逃來上海後因乏錢使用於七天前被張押入花烟間是實張供係陳氏自願押入花烟間民人祇用洋兩元陳趙氏供張携陳氏前來言係髮妻言明身價洋一百元當付定洋兩元後經察知來歷不明故未立契付洋判張渭仁押三月林陳氏押兩月期滿交伊夫領回管束陳賴氏罰洋十元充公 
[根究僞幣來歷]  
　　徐步雲昨持鉛質四開小洋至法租界菜市街混用適被包探陳順寳查見拘入捕房抄出僞角七十枚據稱係向陳阿六兌下當又將陳拘案詢知此項僞幣實向住居美界西華德路之王阿二兌來出洋四元六角換得四開二百枚陳收兌後轉兌於徐步雲每枚得錢五十文故又將王拘案王稱係向在逃之某甲兌來旋由捕房一併解送法公堂請究徐步雲等均照前供承認不諱聶讞員判徐押兩月陳押三月王押四月僞幣銷毁 
[不認混用假鈔票]  
　　南京路順興土膏店主鍾北辰因藏有大清通商等銀行之僞鈔票被老閘捕房查悉將鍾傳至公共公廨訊供判交三百元人洋並保候查明該票來懸再核在案昨晨復訊據一百八十二號西探訴稱查得被告將此項僞鈔票欲放於銀箱内希圖混用訊之鍾延律師到堂辯稱該票係新加坡友人鄧姓帶來因知僞票另行包封今因洋藥公所來店抄查烟土被該公所代表律師之繙譯拆開並非有意混用中西官判鍾罰洋二十元充公僞票塗銷 
[追獲攫取銀票之匪徒]  
　　匪徒王阿四前日午後在老祺昌弄内攫取王會江之銀票一紙國逃當被鳴捕追獲昨解公共公廨請究經中西官訊實判王阿四押西牢九月期滿逐出租界 
[尋獲挾資潛逃之用人]  
　　温州人陳洪喜向在天津某西人家爲大司務因於去冬竊取洋東洋銀逃滬匿居虹口舟山路十六號屋内被該西人偵悉於前日報捕將陳拘押昨解公共公廨經中西官訊明因爲數無多判陳押六禮拜如能將洋交案准予減罪 
[苦力被人毆斃續紀]  
　　江長如偕證陳朱氏控唐永益唐趙氏夫婦紏合馬益洪趙德林等毆斃伊兄江長洪一案由警將唐趙氏並馬趙等押送地方廳禀請相驗等情已紀昨報茲悉該廳委派李檢察官沈檢驗員等蒞西門外林蔭路二號門前尸場驗明江長洪面部並太陽穴等處果受拳傷致命而死餘無别故塡明尸格判令屍弟備棺收殮李君返廳後又提案預審馬益洪趙德林唐趙氏互相推諉不認行兇江長如與證陳朱氏亦稱馬趙兩犯當時是否在場帮兇實難指　惟唐永益夫婦確係正兇趙氏且將長洪之髮辫揪扭是實判馬趙各交妥保唐趙氏還押候提伊夫到案再審江長如等退去候示 
[小孩戳傷廚役]  
　　某甲在海寗路十四號洋房某西人家爲厨司該西人家有一患神經病之童子昨早正在厨房内操作不料此童手執洋刀突然闖入戳傷甲之肩背等處當由某西人將甲函送同仁醫院請求療治 
[窮兇極惡之索酬]  
　　伯頓路小飯店主朱財官前晚投美捕房報稱伊有一女日前憑甲乙等爲媒許字與人詎有鄰居同業之周某糾集多人前來謂我爲爾女親事出力不少因何不思酬謝云云揣其意實圖訛詐當向理論若輩即恃衆行兇致被毆傷肋骨請爲提究捕頭命將朱先送同仁醫院療治一面飭探查明起釁緣由再行核辦 
[自縊遇救]  
　　衢州人陳自春前晚在南潯路楊樹上自縊圖盡被捕查見救下帶入捕房昨解公共公廨經中西官訊知因貧不聊生所致判給川資洋五元着速回籍以免流落 
[婦人尋獲騙子]  
　　常熟婦人陸周氏日前由蘇趁航船來滬被欲同趁該船之殷阿松乘問騙去衣包三個内有單夾衣服十餘件逃逸無蹤昨日該氏在閘北適與殷遇當即鳴警拘入五區警署轉解司法科訊明移送地方檢察廳究辦 
[缮禀人揑造事實]  
　　朱阿虎朱其良朱季發朱阿毛等前至法公堂控被同族朱松林朱東生叔姪兩人爭奪祖墳基地請求訊究朱松林等當將該墳地五畝四分餘之方單呈案請察並稱被朱其良等盗賣墳泥讞員因兩造供詞各執判着原告交呈方單候訊並傳該圖地保到案再核昨由朱其良等偕九圖地保王國祥同至公廨先由朱季發交呈方單三紙供稱墳係民人等高高祖名石公之墳基東生松林之地在此墳後朱東生供方單係祖上遺下所葬之祖先其時民人尙在幼年故不知名朱松林由妻楊氏代表聲稱翁名雪其與朱阿虎朱其祥同輩因早分居故不來往九圖地保王國祥禀稱該地方單共有五張計地八畝有餘均係四百三十二號惟户名係朱雪其朱錦元朱春泉等不一聶讞員察閱朱其良等所呈禀帖控告被告前爲看墳之人方單前被朱松林等竊去並非同族當又質之朱其良答稱並無控告墳丁竊單等詞實被書禀人誤寫中西官判著原告交繕禀之人到案訊辦 
[美租界火警]  
　　海寗路同昌里西二弄第四百四十號門牌甬人陳某家昨日上午十句鐘時不知如何起火租界救火會西人明警畢集極力救熄除焚燬該屋一幢外並延燒左右鄰樓面兩間事後捕房特派中西探調查起火詳情再行核辦 
[請釋監犯之批詞]  
　　仇　燮周鑑彭道之易寅隨周德厚劉啓彦章少天俞渭濱等因俞桂生前以携帶手鎗圖刦未成擬徒　獄公禀松滬護軍使請援政治犯例轉知地方審判廳速予釋放昨由楊護軍使批云卷查俞桂生係於上年九月因携帶手鎗行過法租界經捕房拿獲送廨訊據供認由陳老五糾約携帶鎗支欲往崑山圖刦居民等語公廨認爲圖往内地搶刧未成之盜犯詳解來署飭訊與廨相同經以下屬懲治盜匪法刑名之内轉送上海檢察廳訴經同級審判廳按照强盜未遂罪判處徒刑五年在案核與來文所稱事實不同本署碍難照轉此批 
[介紹新著]  
　　中國科學社第二卷第八期科學業已出版内有唐　（科學之分類）孫學悟（絕對温度）胡剛復（電位定名解）張凖（論水）楊銓（防火篇）趙元任（煤烟之四害）薛桂輪（地球原始）竺可楨（地理與文化之關係）陳奕民（海洋之研究）陳瀋（測候時刻及規定南北温度）秉志（說蚌）李寅恭（英國之森林）任鴻雋（近世化學家列傳）等篇有志科學者皆不可不讀餘如插在圖雜俎及中國科學社圖書館章程亦各精奇明白其寄售處仍本外埠商務印書館中華書局昨承惠贈兩册書此介紹并誌謝忱 
[氣候報告]  
　　（上海徐家滙天文臺） 
　　已過者之報告九月六日廣東東沙之東之颶風續向海南及東京灣進行日本北部反旋風甚猛花島島南信風微弱或停頓上海氣候潮濕而悶七日天氣仍潮而悶涼風弱而無定向氣壓仍上升　七日下午四時前二十四小時内上海氣候温度至高九三至低七五·八去年同日至高八四六·至低六四 
　　未來者之推測七日下午四時三十分預測颶風將經過海南峽入東京灣台灣海峽天氣惡劣稍北有無定向之涼風本埠有雷雨 
雜評二 
[自治與自活] （宇） 
　　溯自癸丑以來各縣知事之專制且較前清時爲尤甚地方人民對於地方事宜久無置喙之餘地今則共和復活而一般專制之知事則猶是也地方旣有專制之知事而欲地方人民之辦理自治者不謀生活於縣行政官權力之下而不聽其指揮監督其可得乎故松江周議員謂前清自治章程不適用於今日吾則敢代一般知事曰惟前清自治章程尙適用於今日否則民欲自治官將不能自活矣 
來函 
[楊樞來函]  
　　敬啓者閱天津直隷商報曾載有鄙人等推舉代表四人赴京控岑西林李烈鈞十大罪狀一則不勝驚駭鄙人自辛亥退居香港所有時事從未與聞所登推舉代表控訴岑李兩君之事顯係揑造業經函致香港各報更正茲恐貴報誤爲轉登特此奉陳祈將此函賜登貴報來函欄内以昭事實爲荷楊樞謹啓 
[魯定格律師來函]  
　　逕啓者日前披閱貴報新聞欄内登載陳履昌炸彈嫌疑一節有延請鄙人爲代表等情而鄙人並未接受陳履昌委任想係貴報訪聞所誤恐有招搖鄙人名義等事乞希登入來函欄内則感澈之至律師魯定格謹上 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[調查國貨一覽表] [  胡謅]  
　　吾國國貨自辛亥光復以迄今日共和再造計歷五年其間價値之低昂旣順時趨而屢變銷售之利鈍亦隨世局爲轉移商業貴乎投機誠不可不綜前後而貫徹之以爲貿易之標凖也茲就所已調查者列爲表式除繕呈北京工商部及上海商會聯合會外特登自由談中以供衆覽 
　　（一）油鞋鞋底多敷桐油使之堅緊而不侵水名曰油鞋故陰雨時人多着之而行以防濕襪及足自脚底抺油行速如飛之學理發明一般犯罪思逃者爭購而試之故南方要求嚴懲禍首時懼而購此者已不乏人及要求愈緊嚴令將下之際購此者尤多不可數嚴令已頒以後則銷路大不如前矣現今宜大加改良方能獲利 
　　（二）皮箱自位尊多金者流因吾國時局不靖羣以皮箱中纍纍銀幣滙存外國銀行家中所有之皮箱尙皆空置無用豈得再購皮箱此銷場所以大滯也今宜大加改良仿前清科舉時代士子所用夾底書笥之式爲之（科舉時代士子入場時嚴行搜檢不准夾帶片紙隻字故不能文而全賴鈔胥者往往用夾底箱夾帶陳文入場）則購者必多且可居奇抬價因今日雖無一人夾帶陳文剽竊以求名尙有多數人夾帶私土掩飾而求利也 
　　（三）鐵鏟刮地皮非有鐵鏟不可故近年來刮地皮者到處皆是不可勝數而鐵鏟之銷售亦因之日廣矣共和再造以來社會間傳聞鐵鏟必漸歸無用其價必日落一日但至今尙未徴實鎕造鐵鏟者不可鑄造太多亦不可停工聽其缺乏仍宜探聽消息 
再定鑄造多寡之方針（未完） 
小說 
[二十年（續）] [  繭翁]  
　　嗣是以後兩地都相安無事直至去歲秋初乃復生意外之變則去洛琦之死已二十年矣一日清晨余忽接一電電至自奥國蒲達培斯城爲余妹意瑟爾所發言杜納耳疾病招余速往余得電立行别妻赴奥比至杜納耳果至沉頓余妹亦風神損減尩瘠異常則以伺疾辛勞久久失眠之故及見余至妹欣悅無藝杜納耳亦相見歡然病遂日有起色余旋以病狀叩妹因言近年以來杜納耳似忽得怔忡之疾偶値細故往往驚駭失次若有魔鬼隠躡其後今此之病實基乎是因丐余少留數日俾爲病中之助余諾之留頓可一星期杜納耳日益就瘥竟能起牀而步一夕飱罷妹以頭目暈眩先自歸寢余則與杜納耳促膝閒談一如　年喁喁一室之狀久之余倦疲思睡遂同起歸息余下榻之室適與杜納耳病室毗連但有一壁之隔行至門次余與杜納耳道晚安廻身思入杜納耳忽駐步答余不卽入室言曰約翰願君晚安然今夕何夕君亦憶二十年前卽吾兄臨命夕乎余聞言悚然即頷首曰然憶之但君宜睡矣語已各歸室就榻迨及夜午余爲惡夢所侵　然驚覺引耳靜聽但聞屋外風吼之聲颼飀震耳以是夕陰　風伯乘夜力逞其威掠窓而鳴啾啾乃如鬼嘯余轉側不復能寐苦無聊賴斗聞屬聲　然自隔室中出已復　　趨出叩余臥室之關余駭極思起門忽閕然自關則見杜納耳盤散而　徐行若魅行時左右晃蕩狀類僵屍又如洪醉之酒徒余未俟其前亟下榻迎之此時燭光搖曳照見其面慘厲莫能窮狀因　愕詢曰杜納耳奚爲若是杜納耳疾執余手若中有所　手觸余指令乃如氷絕不類生人之手已呐呐言曰約翰吾奇寒徹骨苦不能眠奈何此究胡故誠莫知所以今願汝爲吾伴必勿離吾天乎冷哉語時手握愈緊身顫面齒震唇色亦泛靑紫余皇惑莫名即曰汝母自苦盍登榻睡乎言畢余引之歸榻且取重衾覆之杜納耳寒仍弗已狀似患瘧戰不可止齽齘曰冷哉··吾徧體木木似血輪冰矣於時風益狂吼如驚濤犇湧又如羣獸怒嘷　　欲震余心怦怦肺葉相擊作聲兀立倉皇莫審所爲迷惘中似忽有悽怨慘切之聲嗚嗚呼曰吾弟··杜納耳吾弟··吾寒欲僵趣縱吾出爲上帝故勿錮吾於此天乎吾弟幸稍存矜憫之心母太忍出余聞此聲迷離惝怳不知聲起何處或爲病者藝語或則爲風聲盪激幻而成此一時殊莫辨所以不禁毛髮森豎怖懾愈甚亟廻顧之忽杜納耳引手力扼其吭自榻中　起目張口哆雙睛幾突眶而出斷續呼曰阿兄··阿兄··呼已立仆倒榻弗動撫之氷矣 
譚方㣲中 
[我之拉雜談] [  寄塵]  
　　（一）前閱泗濱瞎話知野鶴與我賭說萬字我謂世界一切的萬字都不及小孩子所玩的萬花筒神妙不測變化無窮吾於此嘆觀止矣 
　　（二）我病瘧疾請醫生診之我語醫生云我不敢望痊愈但求將我之瘧疾改爲常所瘧疾足矣醫生驚曰常年瘧疾乎醫言未畢予曰先生母驚尙有說也我所願之常年瘧疾乃半年爲發寒之期半年爲發熱之期而寒熱進行之方向適與天然之寒暑相反冬則吾熱夏則吾寒如是吾不特不畏瘧疾且甚喜瘧疾也 
　　（三）鵷雛有云使天下人盡不如鵷雛則蕭閒之歲月將付何人管領余曰無慮子之外尙有我也余之蕭閒與鵷雛之蕭閒雖略有不同然其爲蕭閒則一也其不同之處我與鵷雛各自知之耳 
　　（四）程善之有云此會之轉移能使才人化爲無用此言道著中國社會之病根若更引伸其說則一半化爲廢物更有一半化爲怪物也試看廢物與怪物光塞於社會之間何莫非受社會之洵溶而至於是耶 
　　（五）一心想樂便是苦一心想苦便是樂何也苦樂本無界限乃因比較而生我腦中所虛耗之境爲極苦則我身體所實受之境便覺樂矣我腦中所虛耗之境爲極樂則我身體所實受之境便覺苦矣 
　　（六）世事萬變處世之法只有二字二字維何曰如是而已矣樂亦如是哀亦如是成亦如是敗亦如是生亦如是死亦如是知道如是便可如是不知道如是試看如是 
　　（七）有某公司之總理評論其公司中之某職員有云（遇事擅未免夜郎自大）其職員聞之大怒向總理結責云吾雖遇事擅行未嘗爲賊也何得加我以夜郎之號蓋職員誤會夜郎爲賊之代名詞也一時聞者莫不捧腹 
前九月一號所載文虎二十則係無聊君所著誤刋笑字合亟更正 
 
 
 

Page 15

 
 
   
 
 

Page 16

 
 
   
 
