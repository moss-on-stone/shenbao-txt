# 1887 - 224 - 4905152

 

Page 1

 
 
[大題觀海告白] [  點石齋主人啓]  
　　制執之作權輿於宋八設之法詳明史選舉志中由來善矣國朝因之康熙三年攺試策諭至七年復以四書文取士自是遂爲定制國家　人雖數途並進而以科名爲　試士之法雖有經策而以制蓺爲先天下之士竭其才力以從事於此故老師宿儒操選政者皆視之爲金科玉律然　於邊幅不及備登閱者有遺珠之憾自滬上開設石印制蓺名目可謂備矣而擇之不精珉玉並登又不免有叢脞之嫌求其博而有要富而有倫蓋非易矣本齋久有此願豫爲博求國初以來珍本秘笈　搆時下髦後鴻文鉅製共集得文十萬餘首乃延聘高材碩望特設舘舍甄綜加精條流不雜共選得文四萬首顔之曰大題觀海分初二集初集專選國初以來諸名作以乾嘉爲斷二集專選道豐以來諸名作及時賢窻稿初集所選皆經經緯史興高采烈之作凡幽冷艱深之篇概從陶汰近科取士力矯浮華文風丕變亟登初集者庶使操觚諸家得覩漢官之儀而識正始之音也一集則删繁補缺題必求全刋譌存與文惟其是名山藏稿時賢窻作不惜重貲收羅維殷凡已見他部者雖有佳文亦從割愛其或每題登二篇者必一正一奇一散一整立局命意迥然不侔凡稱極時眉樣百發百中者舍此莫屬亟登二集者所謂千佛名經萬贍俱潔者也夫制蓺代聖賢立言必須原本經術近時墨哉聲調高朗之作未嘗不瓣香於先賢韞山隨園秋谷犢山諸家則又旬梳字櫛其源出於劉熊諸前輩故農山振幾社之聲金壇接柳潭之武尋源溯委亦如詩家之三昧也此編體旣别裁篇又浩博多寶船家有其書矣然篇目不及文彚之多文彚多矣而又不及文府之備文府備矣而觀海視文府又多十中之四定於明春正月出書定價若干且俟成書後再登此白 
[論國治不在兵强]  
　　嗚呼自三代德衰而兵刑始盛三皇五帝之政治不講而窮兵黷武之隂謀秘擾機於域中而於是乎民始病矣昔　黄市擒蚩尤於涿鹿而旋卽垂衣裳以治天下舜格三苗舞干羽於兩階武王旣用師於牧野而旋卽歸馬華山放牛桃林弢弓戢矢示不復用蓋古帝王不以兵力之强示天下也如此降至始皇兼併六國始以力征經營宇内廢車戰行馬駒後世不仁之極至用火器而泰西諸國火器獨精其兵力亦特强今日者越國數萬　外航海東來以縱横於丣洲中莫敢誰何因是天下談者相與言曰欲威敵莫如强兵欲强兵莫如富國兩者相資而成者也是將謂兵强而國賴以治安也乎且謂西國之强盡由於兵力乎哉是大不然夫西國之强由於　下之情通君民之分浹由於人民奉持天道篤敬不渝親愛君王信志交孚由於政寛法公人民有自主之權法主拿破崙以好戰亡其國者也其論戰也尚且曰吾與列國當以心單尚德而不尚力德之戰勝十倍於力西國賢士斯邁爾司曰國之强弱關乎人民之從違眞實善良而知尊君親上卽强之本也夫所謂國者合衆民而成者也收群策群力之用而國乃可强故人人品行正則風俗美風俗美則一國和恊力同心合成一體强向足言若國中之人民心志未一教化未敷品行未正風俗未美而徒汲汲焉兵事之是溝其不陷而爲好鬥嗜殺之俗者幾希尚何治安之可望哉且由天理而論則此欲强之一念大悖於正矣何哉强者對弱而言者也天生斯民立之君立之師以撫綏而教育之一視同仁無區畛域夫豈有所厚薄於其間哉况夫天心仁愛當其始生時務欲人人同受安樂同修道德同崇知識同勉藝業豈欲此强而彼弱此優而彼劣哉故地球萬國當以學問文藝相交利用厚生之道互相資益彼此安康共受福祉如此復何有乎較强弱競優劣奪地爭城輾轉攻伐逞其凶殘貪酷之心虎視鷹瞵鯨吞蠶食以馳驟於寰中崛强於境外也哉夫人知天命之可畏天理之當循以眞實之心行善良之事一人如此一家如此一國如此天下如此愛日仁風四海合驩慈雲和氣六合呈祥如此亦何有乎甲兵于戚之紛馳砲雨鎗林之轟擊血肉飛於疆場肝腦塗乎郊原也哉古者不云乎兵凶器也戰逆德也亦危事也仁者無敵善戰者服上刑一人之命重於地球匹夫之善行自邦國而達之天下關係非淺上帝好生爲人上者亦當以上帝之心爲心乃以貪土地之故殺人盈城戮人盈野使至貴至重之人命横罹乎鋒鏑糜爛於砲火陷於極慘極毒之禍其違星天之意負造化之恩罪豈可逭哉春秋之世宋向戍欲弭晉楚之兵行之未久唐代叚文昌下銷兵之議亦未能成近時德相俾思麥倡戢兵之說欲歐洲列國講信修睦永不見兵革之事乃未幾卽有普法之戰兩國一日而殞者十萬人方知戰陣之間敗固不可而勝亦不足恃故兵猶火也弗戢自焚佳兵號爲不祥自古爲禍之烈未有甚於兵者也而論者遽欲以强兵爲治國之基不亦計之左哉然則所謂威民而懼戎者非兵也乎非由强兵何以保守四境鎭撫四隣使國獲久安長治之休乎不知治國本也强兵末也本立而末自隨之聖王在上禮教盛而兵刑廢德教洽而爭攘化雖不必鑄劍戟爲農器鎔金鐵爲鐘簴而兵氣自銷爲日月之光一俟宇宙泰運之臨載戢十戈載櫜弓矢自有此一日今則猶未也先之以省刑薄罰以迓天休除莠安良以盡人事誠以今日者强隣之環而伺我者十數國莠民會匪之伏於無形者皆待潛移而默化自非先之以强兵不可兵可百年而不用而不可一日而或廢者也强兵之道在先訓之以有勇知方愛親敬上導之以孝弟忠信教之以殺敵致果必納之於純王之政毋叅之以雜覇之術爲之督率者亦惟說禮樂而敦詩書平日有以漸漬其心斯臨事自能敵愾同仇衝鋒陷陣百折而不撓忠信可以爲甲胄禮義可以爲干櫓可使制挺以撻堅甲利兵如是兵乃眞强與治國可相表裏否則所謂强兵者亦末而巳矣西國用兵首資利器鎗以擊近砲以攻遠我兵以血肉之軀當之無有不糜者也則器亦不可不講矣我器旣與彼同則有所恃而不恐養無前之氣懷致死之心我戰則克可卜之於操券矣蓋國治而兵末有不强者也夫豈徒恃乎强兵哉 
[喜起賡歌]  
　　此次萬夀聖節六月二十六日皇上率王大臣入寍夀宫聽戱經奉事處將近支王公御前大臣樞臣尚書侍衛上書房南書房總管内務府大臣外省來京之督撫開單具奏兹將派出聽戱王大臣銜名恭錄於後東邊照料惇王嵩申東邊和碩惇親王和碩禮親王一間多羅貝勒載灣多羅貝勒載澍固山貝子奕謨固山貝子溥倫奉恩輔國公載澤溥侗鎭國將軍載瀛鎭國將軍載津一間大學士額勒和布大學士閻敬銘協辦大學士刑部尚書張之萬署兵部尚書刑部左侍部許庚身工部左侍郎孫毓汶一間恊辦大學士户部尚書福錕户部左侍郎嵩申吏部尚書錫珍吏部尚書徐桐户部尚書翁同龢禮部尚書奎潤兵部尚書烏拉喜崇阿刑部尚書麟書工部尚書崑岡工部尚書潘祖蔭一間兵部左侍郎松溎吏部左侍郎孫家鼐禮部左侍郎徐　上書房行走李文田上書房行走吳樹梅一間西邊照料慶王巴克坦布西邊和碩博多勒噶台親王伯彦訥謨祜多羅克勤郡王晉祺 
 
 

Page 2

 
 
多羅慶郡士奕劻固倫額駙景夀一間御前行走那彦圖御前行走那爾蘇奉恩輔國公載濂多羅貝勒載漪固倫額駙符珍輔國將軍載瀾一間和碩額駙札拉豐阿都統尚宗瑞　鋒統領　福副都統福森布護軍統領德銘護軍統領芬車副都統桂詳乾清門侍衛希朗阿乾清門侍衛郗生阿乾清門侍衛明安一間兵部左侍郎耀年兵部右侍郎師曾護軍統領巴克坦布理藩院尚書紹祺都察院左都御史松森都察院左都御史祁世長一間　部右侍郎童華翰林院侍講學士徐會澧上書房行走王文錦曹鴻勛王仁堪上書房行走編修蔣艮李培元高釗中湖廣總督裕祿江西巡撫德馨一間 
[祀典脩明]  
　　七月十五日中元節應遣王公分詣東西陵致祭兹經太常寺具題謹將派遣王公銜名致祭陵名恭錄如左致祭昭西陵旨遣和碩睿親王魁斌行禮孝陵遣奉恩鎭國公載遷行禮孝東陵遣奉恩鎭國公桂豐行禮景陵遣奉恩輔國公溥豐行禮泰陵遣和碩莊親王載勛行禮泰東陵遣奉恩鎭國公溥芸行禮裕陵遣奉恩輔國公榮頤行禮昌陵遣奉恩輔國公章善行禮昌西陵遣奉恩輔國公光裕行禮慕陵遣鎭國將鎭誠津行禮慕東陵遣奉恩鎭國公榮毓行禮定陵定東陵原擬和碩豫親王本格旨攺遣固　貝子奕謨行禮東陵原擬和碩　　世鐸旨　遣　羅貝勒奕絪行禮莊順皇貴妃園寢原擬和碩怡親王載敦旨改遣圃國將軍載津行禮端慧皇太子園寢遣奉恩鎭國公載卓行禮七月十七日文宗顯皇帝忌　例應遣官恭詣定陵致祭由太常寺具奏原擬和碩肅親王隆懃旨攺遣固山貝子奕謨行禮禮部謹奏爲奏聞事恭照七月禮九日孝靜成皇后忌辰謹照祀典則例此一日應穿素服不報祭不還願作樂不宴會不理刑　照常辦事理合奏聞伏乞訓示遵行本日奉硃筆依議欽此○東陵之景陵大碑樓滲漏奏歸本年急脩案下由東陵歳脩大臣派商興修現已委祥茂天德　廠承脩此項工程該廠撥派工頭已於日内赴陵興辦云 
[蝠蝶二異]  
　　京師西直門外迤四數里許顯靈寺數百年古刹也粉牆剥落畫棟傾欹殿前有一白蝙蝠身約尺餘色白如霜雪時出簷端盤旋飛舞見人亦不避夏日炎熱游人乘凉於此往往見之有某甲者爲某營槍兵少年好事見白蝙蝠爲異物必欲捕得之然百計攻擊終不能得遂取鳥鎗來伺伏以俟俄而蝙蝠飛出中卽畢鎗擊之詎鎗中子藥不然火門烘藥反將甲之嘴　烘膞擲鎗呼疼白蝙蝠遂卽不見中携鎗回家購藥調治迄今二十餘日熱未愈也人因　白蝙蝠殆有仙氣云○蘆溝迤西有皓公墓松柏參天藤蘿匝地每當炎夏往來行旅往往於樹下少憩納凉常有五彩蝶大逾五寸翔集樹杪栩栩然翩翩然頗以羅浮佳境上月有涿郡馮某行經其處時己紅日西沉適逢天熱遂於樹下　憩俄見蝴蝶五六鼓翅飛來馮頗愛之卽持扇撲獲納頭而玉兎已高升矣以物盛蝶急爲赶路蓋欲帶進城中以示奇異也詎馮奔走終宵終不出墳地一步次晨本地人見馮往來　繞知爲迷路大聲唤之不應仍前趨走見者知其必得罪於蝶仙赶卽將　所携兩蝶放去及蝶飛而馮已醒矣本地人爲言此處之蝶皆有仙氣不可觸犯若不代爾放去爾終不能醒悟也馮聞而唯唯致謝而去 
[章門殘暑]  
　　前報江軍水師統領更换一節兹聞寔係譚軍門文秀接統周總戎有才則由親兵營官升爲管帶按譚軍門前會署贛州鎭今接統江軍水師自必游刃有餘連日賀喜者車馬絡繹於途極形熱閙護撫李顯之中丞亦命駕出轅親往拜賀○東湖之蘇翁亭子立水中堤路一線僅可通行近日遊人往來如織而以泳以游如鳬如鴨者亦實繁有徒日前有六人沿堤而下浮沈出没於亭畔以一童子方十餘歳良久不見上岸時夕陽西下人將散盡童子所遺衣履尚在堤旁知已入水晶宫與屈大夫把臂好事者爲之譁然後童之父母聞信馳來則死者已不可復生惟有向水濱灑淚而已○自同治初年修治百花洲光景爲之一新遂爲江省第一勝境至今避暑者無不快意　近數日來炎熇迫人往往携儔布侣倘徉於冠鰲亭畔覓我醉欲眠之石而不可得則縱横雜坐於緑隂深處時則紅蓮齊放微風吹之香氣撲鼻因憶癸酉大比之年是處曾開並蒂蓮時江撫劉峴莊中丞紀詳於貢院旁誌緣起云爲多士鼎甲佳瑞孰知後竟寂然佳瑞之不可信也如此○三伏已過而暑威不减病者日益多而醫生藥鋪之生意亦日益盛豈蒼蒼者將爲醫生藥鋪開生財之道歟不然何以厚彼而薄此也 
[鳩鄉刈稻]  
　　金風應候玉露傳秋蕪湖鄉間早稻現已刈割腰鐮試處玉穗穰穰聞有六七分收成與去年不相上下而較之當塗官圩及濵江等圩則已有霄壤之異惟山田晚禾俱望甘霖下沛　蒼者天其有以慰民望否 
[委員更調]  
　　新委蕪湖關大江口税務委員札通守拉蘇奉檄後於前日蒞關接鈐任事而裕溪口税務委員畢君因於商税各務未盡熟悉現經雙錫五觀察攺委姚少海叅軍嗣崇　代亦於日前赴口視事矣 
[嚴緝逸犯]  
　　前報述蕪湖青皮黄老大刀砍許某同類黄天夀劉老么兩人黄天夀當卽殞命劉老么閱日亦卽身死報案後經蕪湖縣錢孟超明府臨場騐屍塡格飭拿兇手聞該兇犯逃往鎭江上海等處現已由錢明府簽差赴上海鎭江嚴密緝拿且黄老六係道憲緝拿之著名青皮許某亦會匪之流亞未知鴻飛冥冥能否弋獲也 
[示禁訛詐]  
　　揚城各烟館前經江甘兩邑尊會議廣施法外之仁不予禁止但令其每晚以十二點鐘爲限一律熄燈閉門其間恪遵功令者頗不乏人刻因天熱閉門稍緩者間亦有之乃竟有武生某某糾約某某等土棍冐充查燈造言恐嚇甚至强賒硬欠槍槍勒贖無所不至各烟館之受其害不一而足然皆飮恨吞聲敢怒而不敢言也兹爲甘邑尊訪聞勃然大怒出示查禁略云仰各處坊保知悉自示之後倘該武生土棍等不知歛跡仍蹈前轍准許扭禀來轅照例嚴懲此示一出業此者感恩戴德固不待言而彼虎而冠者亦懾於人事之威嚴不敢公然作惡矣 
[養疴善舉]  
　　揚城村夫鄉婦入城傭工每遇夏秋之交猝患時症居停家畏其傳染多有下逐客令者該傭等距家稍遠每每躑躅街頭如喪家之狗現在揚郡各善堂紳董以惻隱爲懷公同酌議擬以棲流所暫爲養疴之地遇有傭工等猝病祗須覔有的保卽可送入並由所中代爲醫治已由總辦善堂事務委員通行曉示矣此誠莫大之功也 
[軍令森嚴]  
　　梅大中丞撫浙時以杭城大東門下一帶地方空闊致有白畫搶刼之案遂分撥楚軍駐紥其處於是居者無雞犬之驚行者無虎狼之患星霜十餘易小民猶稱頌勿諼不料六月某日傍晚有一老嫗獨行過此一兵見其頭上之簪金光耀目頓萌貪念乘其不意攫取奔逃嫗無可如何惟有頓足長歎而巳當被攫時見其身穿號衣與防營所穿者相似遂詣營前控訴營官問悉情由立卽傳令在營門口點名點畢有三人不到查知已領籖日營營官遂兀坐營門下令各兵不准出入囑嫗在旁伺察旋見三人次第歸營嫗指定一人言簪卽被其所擔搜其身畔則有質票一紙計質錢五百身邊尚有三百餘文詢其餘錢言已用去營官　命赴該典弔贓經嫗認是原物卽飛騎請統領命將該兵正法嫗見而不忍跪地哀求營官言此是軍令非汝所能求也揮之使去用是合營肅然無敢肆有行無忌者 
[電局獲利]  
　　電報總局登告白於本報後云今年第五屆結帳每服可以派付息洋七元可見該局之認眞辦理而獲利有可徵也書此爲有股諸君喜 
[美界火灾]  
　　前晚十一點鐘時美租界天后宫後北首桃源坊對門寳順里失愼里中一二三弄新慶落成均有人家租住房主見其利 
 
 

Page 3

 
 
市三倍遂接造四五六弄尚未竣工惟第五弄内先有三家遷入不料比鄰空屋中忽然起火英法美各洋龍捕房樂水龍聞警鐘　如　而至用力灌救祝融氏始敗興而歸計共焚去房屋七幢按近時租界失愼往往由空屋起火其爲匪徒所縱顯然匪徒旣不能盡絶則惟有業主房客各自留心並責成　屋者用心伺察愼其啓閉庶免於禍芻蕘之言幸採及焉 
[上海縣署瑣案]  
　　前報載法界德興里内高雲卿之妻王氏與鄰人高順寳盛炳卿之妻因結帳爭競致　毆傷遂卽控諸公廨王鴈臣司馬訊供後將雲卿及王氏順寳炳卿連牽涉之蔣阿大洪坤全卽錢坤全等解縣訊辦云云前日縣署帮審委員吳端甫司馬升堂訊究騐得王氏略有傷痕以該婦等偶因細故頓啓爭端均非安分之輩盡行交保雲卿叱令退去并令將王氏赶緊醫治俟傷痊投案候訊順寳無人肯保遂由原差暫行看管○前日有派駐日本神户理事官　文英公廨轉移上　縣内開寗波人嚴晚生經商神户拖欠日商銀千餘兩查悉已回上海請卽提追等因　大令立飭提晚生訊辦原差查悉晚生之兄晚香現在小東門外泉漳會館左近某藥材行内遂持票到該行着交　晚生以便解案 
[疑竊罰洋]  
　　法大馬路同盛米店經手人某甲家住小南門内前日着出店某乙到家取衣包　謂扇乙取出一手持包一手摇扇行至永興橋爲向充捕夥之某丙所見疑爲小竊尾之而行沿途有游手好閒者二人聳丙名乙乙疑尾隨者　是扒手不覺惴惴然露驚惶之狀丙遂更隨行不捨行經穿心街乙思衆寡不敵乃將衣包寄與熟識之　源石灰行手中惟握一扇出老北門將過吊橋丙卽上前拍乙背曰　物從何得來刻欲何往乙曰汝何人斯何故問我内曰爾在我輩面前尚敢裝聾作啞耶遂扭乙辮拉進城中游手好閒之二人更相助爲理推至巡防北局乙極口呼寃甲亦已聞信追至爲乙伸訴二人見勢不佳相將　匿局員金子卿明府訊明情節飭丙　洋兩元　乙爲遮羞錢乙不允乃飭勇將乙丙片送縣署及至署前乙言情願了結值日差遂着内將婦交乙事乃寢息 
[英界公堂瑣案]  
　　昨日禮拜六　應奥國夏總領事會訊夏君未到公堂故各案皆由蔡二源太守开堂獨　○鮑子仁卽鮑吉侯前被鴉柳私土行執事人徐理增控其虧欠銀兩蔡太守訊供之下押追候斷嗣由徐請保鮑出外料理　鮑又控申康私土行郭晉衡榮康私土行陳連生欠銀請追以便湊歸徐欵太守准詞傳郭陳庭訊鮑稱郭欠銀一百二十五兩陳欠銀六十餘兩郭供監生曾與鮑拆買洋藥定有行情隨時出貨付銀從未積欠惟前因少收洋藥幾件暫時扣銀不付後對帳明白的係監生錯誤當卽照付一清旋據鴉柳行開來帳目載明監生欠伊銀一百二十五　聞之駭異當扣知照鮑來算帳鮑延久不來屢向催促鮑始爲一字條云因貪圖消塲故行中所報行情較大售出則格外减價以致照行帳尚有欠銀情願歸伊賠補等語字條現在可以檢閱鮑神通廣大前有假金約指在監生處抵欠後　鴉柳行生理始得扣歸然尚被欠洋十四元去年歳暮時鮑計朱福根來言虧欠行主銀三百兩已經措辦二百餘兩尚少五六十兩欲向監生借代監生未　倘監生旣次伊銀一百二十五兩而伊反向監生借貸區區有是理乎祈傳朱作証可也陳稱亦未欠鮑銀兩諒必得行情不符之故然我與交易照市定價鮑堅稱實被欠銀求賜照追太守問郭陳有帳可呈否均稱有太守謂鮑所控不實已可概見今姑飭郭陳呈賬再核○職員楊熙鴻控稱瞿勝銓曾央周常福爲中將屋據地單抵洋一百五十元當立據時地保馮錫昌亦在塲簽押豈知屋據田單兩不相符且聞屋已另行抵欠向之催索瞿九立約期票洋五十元屆期拘收一再延約而且積欠三月利錢爲特黏據及約票呈請追給蔡太守飭差提瞿及周并傳地保庭訊楊申訴前情瞿供曾將房屋地基抵借近因生計清寥無力回贖並未將房另抵與人或者將地作價售與楊姓亦可周供與瞿情中抵欠一再延　受累不堪地保供小的　地保時確曾到塲簽押楊稱祗請逞欠並不欲收房屋太守飭押令瞿繳洋○金夀堂稱小的在留春戱園生理女兒阿巧年十七歳先在祥春里妓院爲傭旋不知何往今探得在二馬路婦人李阿林處爲娼前往尋見據文言由婦人王阿珠荐至李處爲大姐被李逼令賣娼已被開面接客但我女己許字與人無奈報捕將李王及女一併送案阿巧申訴前情并稱六月十九日到李處勒令接客已接過四人矣王供住善餘里内　欲雇一大姐故荐阿巧去並不知其爲娼李供雇用阿巧爲大姐並無逼勒爲娼之事阿巧于六月十九日到小婦人處腹中己懷孕四月蔡太守得供之不飭金暫退阿巧與王李二婦均交官媒分别管押并飭官媒騐明阿巧有無身孕覆候核奪旋據官媒禀騐得阿巧確已懷胎四月云○王錦芳訴稱家居天后宫後昨夜隣家失愼致被搶失衣物由巡捕阻獲姚阿寳　　衣物地係失贓請賜給領姚供有友住居是處前往探望在途拾得叩乞施恩蔡太守判姚管押二月贓交王領○湯藴齋訴稱小的與電報　平和尚同居昨夜隣非失愼失去衣物由捕拘獲陳金寳搜出衣物騐係失贓爲此投案求領陳供小的家中離該處甚近聞火警往觀中途恰得衣物蔡太守判陳管押二月贓交湯領○一百九十二號華捕禀稱昨見協大馬車行馬夫王明泉將傷馬駕車且時時鞭擊馬負痛狂奔撞翻李德生東洋車爲此拘案請罰　供小的拉陳懷開包車被撞碎玻璃燈陳亦投案申訴情形王供馬于駕車後擦傷並非有心將傷馬駕車悮碰東洋車願與修理蔡太守飭將傷馬送公一馬房喂養俟傷痊後着王照給醫料錢然後領馬并着賠修東洋車○包探秦少卿禀稱王竹筠王慶松皆報失衣服隨由小的緝獲竊賊陳金寳吊贓送案二王均投案請領陳認竊求恩蔡太守判管押兩月以儆起案之贓給二王分别認領○張阿川訴稱失竊友人所寄鞋傘等件報由捕房緝獲人贓今蒙送案請爲給領竊犯王生發供認行竊并稱以後不敢再犯蔡太守判王交捕房管押一月贓交張領 
[法界公堂瑣案]  
　　昨報列高第東里某甲投捕房報稱被某乙糾集七八人冒充包探夥前往搜查順便攫去物件云云兹悉甲卽戴福清控訴後捕頭飭包探往玉露春茶肆拘人時所謂七八人者皆在座包探未經認識戴亦畏其兇鋒不敢指出故祗耨乙卽林鶴卿拘押後戴說出包探再往衆人已鳥獸散矣昨日捕房將林解案戴稱蘇州人行醫度日住高第　王姓老嫗屋中遷入時見有破箱一口問之老嫗據云從前房客虧短租洋一元將箱留抵至前月二十六日閱申報悉蘇城失愼與我家相近因於二十八日前往前日始回上海見閣上箱籠各物有移動形　問之老嫗知林來翻過向林問及林忽稱伊箱内有物件同七八人自稱包探夥將我軋至茶肆兇毆爲此鳴捕拘押所少之物開單呈閱林供浦東人現住彩視街爲印書生意前往高第里王姓老嫗家王欠房東洋元致被釘門小的遂搬至隔壁此係去年十一月之事箱子一口曾交與王姓司馬問爾現住何處答稱現住彩視街卽醬園弄口金生所開小烟舘樓上每月出錢四百文王司馬著將林交捕帶回暫押戴叱令退去飭包探於禮拜日清晨將萬第里王姓老嫗及烟館主金生傳案待訊○工部局收四季捐之洋人訴稱前日出外收捐　氏與所帶華人口角爲此鳴捕送案王司馬詰訊該婦供稱因小兒弄水身上衣服沾濕故駡小兒收捐人誤會駡伊致被拘案王司馬問相錢若何沈通事稱捐錢已經收楚司馬謂捐錢旣已交清可罰該氏洋一元完結○捕房解送小東門外花烟館内肇事之陳阿順廖阿福兩人請訊據禀二人至該花烟館硬借洋十元以致鳴捕拘押王司馬以原告未到着仍帶回候訊○六月二十日史秋江訴稱小的挈十五歳之兒子福榮至　東門外坐小車過金利源碼頭驀被野鷄馬車撞傷經馬夫周川和送子至仁濟醫院小的復拉周送案請懲周旋經人保去嗣史投催訊理包探遂得保交人昨日忽來一人自稱顧松泉與周爲昆季行因周回家故由我到來史稱此人卽當日駕車肇事後送兒子往仁濟醫院者司馬着將顧交捕帶回暫押俟史傷痊再行發落 
 
 

Page 4

 
 
[奉題步庭太守知足圖]  
　　往者不可追來者猶可及車馬誠勞勞山林亦岌岌同行貴得師遺世陋獨立回頭悟大道望古心遥集意琴室主　嶽森未是草 
　　意琴室主重以素蕤閣題扇詩屬和尚未脱稿六月二十四日就徐園視荷花生日群賢畢至入座披襟名士美人交相輝映忽意琴偕素蕤閣主至更覺喜出望外蓋素蕤返姑蘇巳匝月或傳其已張艷幟於麋臺鹿苑閒不復尋春江花月今竟重來滬瀆木及解裝知余爲君子花稱觴飛輿而至入門一笑艷絶塵寰余斯時之喜蓋較意琴爲尤甚也酒闌月上戱次題扇韻成二絶錄請意琴夢畹政可素蕤見之其亦不以鄙人爲唐突乎杜蘭香去未移時用句忽地歸來慰所思願祝蓮花香一瓣群芳海上仗維持正是池蓮咒鉢時相逢油壁慰相思捲簾月下停琴待凉逗秋風好護持[  徐園百花祠香尉懴情稿]  
[浙省撫轅抄]  
　　六月十四日候補道龔差人禀知丁母憂○十五日葉百川禀知藩司委署嚴州府交卸嘉郡釐局回省禀到候補同知潘志桐禀謝給咨赴都并奉藩司委解京餉差○十六日准補平湖縣吳禀知兼修清波門本日興工候補縣張佩緩禀知由京引見來省禀到並銷解户部輕賫銀兩差○十七日補用縣楊葆彝禀知桐廬交代巳會算清楚縣丞康達兼禀知防軍局委錢江義渡局稽查差禀謝典史楊起鵬禀知臬司委查温處兩府監獄回省禀到銷差○十八日先用府税課大使程淇禀銷粮道委催處属十縣漕項差○十九日候補同知沈文煒禀奉飭知留辦曹娥釐局專丁來省禀謝蔣鳳祥王潭俱禀奉潘司委會同勒提前武康朱令保欠銀兩回省禀到銷差○二十日候補府童光澤禀知卽日赴西塘南龍頭等處勘視工程禀辭咨補乍浦巡檢朱祥交卸建德典史回省禀到並奉藩司飭知赴任叩謝 
[江督轅門抄]  
　　六月十三日分省補用道易順鼎辭赴蘇○十四日知縣馬光勛解京餉辭赴都廣東知縣田郅軒辭回廣東邵伯釐捐同知桂林禀辭○十五日辦理江南機噐兼辦貴州機器礦務候選道潘露叩謝上海來知縣楊激雲禀知通州算清交代回朱公純禀知前署甘泉縣任内交代算結又奉司委帮審上元案件○十六日候選道潘露辭回滬○十七日任江南織造庫使廣慶禀到由京來○十八日前候補知縣郭道清叩謝並禀辭回山東○十九日浙江候補道朱式雲吳淞來○二十日鹽大使魏桂章傑煦揚州來二十日記名總兵詹嵩山瓜洲來辦六合釐捐知縣徐樹釗局來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[至誠感召]  
　　僕因拙荆於仲春二十五日陡患喉風萬分險重垂危者三晝夜名董皆束手旋有友言晝錦里陳鑑湖先生當今神卜能判吉凶僕卽薰沐往卜鑑翁云此卦有七殺官鬼播弄非大發善願不足以挽沈疴僕敬聆斯言　聾之發卽趨詣絲業會館　禱　關帝神前立愿助賑洎回舍拙荆已奄奄一息矣速將施少欽善長所送靈方灌　轉　　喉疾漸消能嚥粥湯向暮　霍然全愈因思一念之誠遂能神於感格惟恨其依人作夥綿力無多勉湊英洋四十元伏乞彚解回東拯濟爲禱與　爲數有限於事無裨但作善降祥果報不爽惟望海内諸善士聞風興起慨解錢囊定卜災消福至耳不揣　昧籲請登列報單以爲天下觀[  四明馬存德堂隱名氏謹具]  
[詒謀深遠]  
　　問詠周南螽斯一章宜爾子孫頌美至三賢裔實繁文孫誌喜淘家庭樂事也有　　感召祥和殷殷濟　如徐寳之善長因令次孫病愈　助山東賑洋一百元足以爲勸世儀型乃祖乃父旣積德而累仁文子文孫自承歡而繩武貽謀深遠被澤涵濡用特登列報章以伸感悃[  上海北市絲業會館籌賑公所愚弟少欽施善昌謹誌]  
[上海四馬路文華局内協賑公所接金苕人先生六月初十日山東來函]  
　　辰維德祺日懋爲慰弟工竣欲歸乃丙黄河下游朱家圈漫口淹及齊河濟陽仍是從前故道而上游開州之水猛注夀張冲破城垣城内水深六　尺人民傷斃不少民房皆倒東阿境内入半皆淹濮范災亦不輕陽榖肥城平隂等處次之朗帥札文爲從來所未有屬弟前往查放急賑誼有難辭現携銀一萬三千兩前往振翁定辦濟陽并齊　等處下游可以專屬弟專顧上游如此分辦亦好手泐敬請台安陳竹翁李秋翁王心翁均請安不另小弟祖曾頓目 
[上海四馬路高易賑所撮婺]  
　　念五日康字册不求沽名人助洋指元存心利濟何須表彰人欲行善其亦與相頡頏也　○廿六日天水太原女史紳前立愿求雙目復明助洋五十元心地光明允符斯愿○廿七日康字册大英公司帳房黎序昌翁再助洋十元素聞永翁樂於爲善所見賑册無不鼎力輸助敝所疉承惠賜尤深敬佩○廿八日康字册紅焦主人爲亡女　冥福助洋十元又洪諫吉堂助洋念元廿九日康字册知愧無力子求慈母益夀延年又因濕　春夏　發求速全愈許愿共助洋十元心誠求之如響斯應○桃源裕泰莊寄　作善降祥及康字　字三册每册　捐數元共洋十六元并來信云連接捐册三摺不敢置於高閣謹勉力湊助逐册繳還云云仰見關心賑務不以屢瀆爲嫌若人人　如君將册逐一賜還則捐欵不難湊集而災民重生有慶矣彚列報章藉伸謝忱[  李朝覲秋氏頓首謹誌六月十九日]  
[助賑摭要]  
　　直東水患頻興助賑事宜迄未告竣扼睕欷歔不勝惶悚所賴各處善十傾　樂助藉以甦困感戴良深二十八日朱喬生善士求尊閫病愈並早得子助湘平銀一百兩李蕭氏善女求四令　克璜病愈助銀二十兩朱夀九仁兄求庶母病愈助洋二十元長沙寄計蔚泰厚號合來規元一百二十六兩六錢洋二十元同嘉興縣署來山館主人求病速愈由老協国興局來洋二百元同日隱名氏善士由公大莊來洋五十元二十九日周味腴仁丈爲尊閫分娩後求病速痊由揚州戚家汊漕捐釐局寄邵伯政大局來助洋一百元内有銅洋一元均委解直東拯濟在各善士救世孔殷所求定能償願也用特併列報章以攄佩悃上海北市絲業會館籌賑公所少欽施善昌謹誌七月初一日 
[芹儀助賑]  
　　廿九日新安邵也亭善士因文郎入泮將諸友隆儀移助賑捐以代諸君子造福交來洋三十元今歳采芹　年折桂可於此舉卜之矣[  三馬路陳與昌協賑公所竹坪謹啓]  
[賑效彚誌]  
　　十六日崑山鎭洋守約子因室人胎産平安完願來洋十元十七日杭省李古氏酬媳分娩平安來洋二元李仲山酬室人分娩平安來洋一元十八日雲間數尊氏求孕得子來洋四十元二十日毛源順病愈完願來洋二元仁和朱慶元因路上題險許願助賑獲安來洋五元廿四日頴川伯子爲母病全愈完願洋二元石城慕廉子病愈完願洋一元廿五日浙紹山隂文肅子因妻臨産平安來洋五元二角廿六日長沙陳桂林爲子阿連遘疾諸醫束手許願助賑轉危爲安來洋十元以外求病卽痊及求他事者亦指　勝屈緣未得覆音未敢附會特登此數條以見所求如願之信而有徵[  三馬路陳與昌協賑公所竹坪陳煦元謹誌]  
[奉贈龔仰導觀察敬請粲政]  
　　雅範羣瞻棨戟臨鳬旌鶴蓋共成隂治侔渤海爭翹首功嫓姚江定愜心雲樹論父知誼篤農桑勸俗感恩深兼多才略通時務聞望流傳速邇欽[  王恩溥松堂拜稿]  
 
 
 

Page 10

 
 
   
 
 

Page 11

 
 
[光緒十三年六月二十四日京報全錄]  
　　宫門抄○諭旨二道錄前○河督成　奏瞬交庚伏防河情形摺○又奏勘河會議及回豫日期摺○廣西臬葉奏報署臬日期摺○都察院奏江西民婦張黄氏京控摺子○江撫李奏解造辦處平餘等錢片○豫撫邊奏核明清查各欵摺○六月二十四日禮部宗人府欽天監廂白旗值日無引見○畢道遠等謝撥給本省銀米恩○六額駙烏拉在各假滿請安○慶勤謝授雲南運缺知府照○内務府奏派致祭内外城隍廟派出德慶文璧○又奏派致　風雲雷雨派出锃動鍾秀德夀恩輝○廂紅蒙奏派備查　廟派出崇禮○太常寺奏初一日太廟親行禮節○召見軍機　烏拉布慶動湍啓恩祿明日　戲辰初入座○頭品頂戴河東河道總督奴才覺羅成孚跪奏爲黄河　交庚伏兩岸河勢工程並督飭等防情形恭摺具陳仰祈聖鑒事竊照黄河修守首重伏秋舉凡備防事宜必先豫爲布置庶免臨事周章本　夏至前後節據各廉呈報水勢陡漲陜州萬錦　黄河於五月十三日報漲水三尺上游河源漲發已漸勤旺本年節令較早氣候尚未及時測以盈虚之理伏汛以後難免續報盛漲所有各　工　尤應倍愼籌防以期有備無患且上年兩岸生險之處迄　溜未外移　溜掃壩間多匯墊歸卸均經隨時　飭道廳擇尢鑲修務臻隱固以資捍衛惟查南岸上南廳河勢自鄭上汛頭堡起節節南圈下卸仍趨車於五堡一帶溜由對岸坐　南臥又經北面淤　挺逼幾成入袖之勢托壩蓋壩順河埝等處坐當其冲怒　洶湧湍激無常以致各該壩掃工無不塌蟄頻仍總幸料物夫工均尚籌備應手得以隨時廂護獲保無虞而自春迄今工作幾無停輟榮澤汛十堡爲曩年失險要工近復塌灘殆盡河勢南趨尤宜加意籌備其餘胡家屯石家橋等工新舊各掃溜力趨刷亦多形蟄陷以及臨黄卑矮掃叚現正投實力鑲辦其出水稍高之掃距河較遠之壩仍飭審度機宜分别修守以期工歸實濟不仟稍涉滋糜北岸下北慶祥符下汛頭二等堡工段綿長掃壩櫛比溜仍如前側臥提卸靡常凡經悍溜湧注莫不紛紛蟄卸間至匯及堤身連壞坐塌上下搶鑲幾至不遑策應現經嚴飭該道廳等寛籌料物一律鑲盤高整並派員赶辦石方相機抛築壩垜　資抵　而免他虞其餘南北五廳臨黄工叚遇有河溜逼刷情形較重者俱飭隨宜撙節鑲護妥愼　防各廳　案土工尚未一律完竣現仍勒催尅日完報騐收大汎將屆正河源旺盛之時不論有工無工處所均應一體滇防以昭周密除照章酌委候補人員分赴各廳協同助守外奴才查勘黄河故道甫經旋豫正在籌估一切工程咨商會議事宜容俟稍爲清理卽周歴兩岸收工騐料駐紥適　之地督率道廳營委籌畫晝夜巡查實力修防並稽核錢糧嚴杜浮費總期用省得宜仰副　聖主　格重工之至意所有黄河瞬交庚伏兩岸河勢工程並督防大汛緣由理合恭摺具陳伏乞皇太后皇上聖鑒謹奏奉硃批知道了欽此○○頭品頂戴河東河道總督奴才覺羅成孚跪奏爲覆勘黄河故道並赴濟會議大概情形以及回豫日期恭摺具陳仰祈聖鑒事竊奴才前赴濟寍紆道查勘舊河工程督辦漕運各事宜當於奏報起桯摺内聲明函約漕臣山東撫臣晤商籌議在案當卽馳赴銅瓦廂測量口門河勢情形卽籌辦築壩挑沙堵口進占各工循行北岸蘭　曹單一帶詳細查閱均經撙節核佑旋於到濟後復經電會漕臣廬士杰撫臣張曜先後來濟連日會商妥議統籌全局所有大河歸故估辦各工現經奴才與漕臣各就轄境周歴詳勘工程艱鉅經費浩繁深恐難期速効第事關大局總當勉力圖維以紓宸厪而拯災黎查舊河隄壩殘缺河身淤塞本已廢置多年現估培隄挑河各工籌辦維艱幾同創始然果能錢粮應手尚不難於集事惟銅瓦廂口門之寛跌塘之深堵築導挽甚屬不易卽挑壩引河測量形勢亦多棘手實與旋决旋堵之工難易判然業經督同道廳營委妥細審度籌擬辦法仍俟舉辦時查勘河勢有無變遷再行相機辦理質商漕臣撫臣均以爲然其餘上下游一切籌辦情形和衷商摧亦復意見相同除將勘估工程經費再飭黄河各道會督各員確切核减並俟晤商河南撫臣咨商江蘇等省督撫臣定議會奏外本屆漕船時已催提過濟運河各項工程均經親履查勘悉尚妥恊無誤仍責令各道廳等認眞經理以利漕行奴才卽於閏四月二十七日由濟起程循行南岸商虞睢寍一帶逐節履勘妥愼經營於五月初八日到汴籌防大汛事宜所有履勘廢河故道並赴濟會議大概情形以及回豫日期合先恭摺具陳伏乞皇太后皇上聖鑒謹奏奉硃批知道了欽此○○署廣西按察使布政使銜分巡左江道臣葉永元跪奏爲恭報微臣接暑臬篆日期叩謝天恩仰祈聖鑒事竊臣在左江道任内接奉護理廣西巡撫臣李秉衡行知署按察使鹽法道周鶴業署藩篆所遺臬司印務奏委臣署理等因遵卽交卸起程於光緒十三年閏四月初一日到省隨准代行臬司事務之署鹽法道秦焕委員將印信文卷移送前來臣卽於是日恭設香案望闕叩頭謝恩祇領任事伏念臣粤東下士識淺才庸始供職於秋曹繼於備員於閩省粮儲再任臬事五權上年服闋起復補授廣西左江道涓埃未報兢惕　深兹復委權臬篆撫躬循省益切悚惶查廣西爲邊繳要區臬司實刑名總匯安民必先察吏弼教尤賴明刑臣自顧輇材深虞隕越惟有矢勤矢愼遇事禀商護撫臣實力講求認眞經理　敢以暫時攝篆稍涉因循以期仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○都察院左都御史臣宗室松森等跪奏爲奏聞請旨事據江西民婦張黄氏以謀殺一家三命地方官故出勒結等詞遣抱張堅修赴臣衙門呈訴臣等公同訊問據張堅修供年三十三歳南昌府義寗州人伊母張黄氏寫呈遣遞求閱便悉查原呈内稱氏家有水碓一所因堰被雨冲無水不能運動開工修堰族兄張紀全等因欲另開稻田恐分水勢力阻未允致與氏子張汰和等口角勸散光緒八年九月十八日汰和偕弟品高景山有修同往修堰張紀全卽與張墻修張塘修張鎭圍張家瑞等各持長矛四面圍住張紀全張墻修當將四子全行殺傷張紀全見景山未死用矛力　下部張墻修連刺汰和血盆張鎭圍先將品高刺傷張塘修加刺咽喉均各殞命有修傷輕逃脱報州騐明集訊詎本州救生抑死故謀爲鬥並以張家瑞係汰和之緦麻服叔張鎭圍係景山之緦麻服兄將此二人擬抵輙稱張紀全先期外出張墻修張塘修畏罪在遂朦詳具題完案氏赴臬司呈控批府訊辦仍照原擬詳結慘氏四子三死一傷勒結不甘是以遣抱來京瀝訴等語查此案先經江西巡撫臣張家瑞因張汰和在伊水碓相近之地開圳引流理阻不允嗣因路遇爭毆與子張鎭圍各自致傷張汰和張景山身死張墻修等共毆張品高身死按照緦麻尊長毆卑幼至死儘將張家瑞張鎭圍擬絞逸犯張塘修等緝獲另結等因於光緒十一年十一月間題結奉旨三法司核擬具奏欽此由刑部會同臣衙門照案擬准具題十二年七月初七日奉旨依擬應絞著絞監候秋後處決等因欽此各在案兹查張黄氏所控情節與原題不符是否該氏恃婦瀆控抑係該省審擬未能允協均應究明辦理臣等不敢壅於上聞除俟奉旨後知照刑部外謹抄錄原呈恭呈御覽伏乞聖鑒訓示再據該抱告結稱在本府衙門控告三次臬司衙門控告四次巡撫衙門控告五次欽差行轅控告一次總督衙門控告一次均未親提合併聲明謹奏奉旨巳錄○○李嘉樂片再據九江關監督李希運詳稱九江關徵收三分平餘一欵經前任監督伊齡阿奏明除動支辦公等項年滿册請旨交造辦處核銷外餘剩銀兩解交造辦處充公兹查光緒十二年分共收三分平餘銀九千六百七十六兩一錢七分八厘支用銀九千六百四十三兩五錢八分均係遵照造辦處奏准减定成數核實開銷外仍剩仔銀三十二兩五錢九分八厘應卽委員解交造辦處兌放合將辦差支用各欵循例恭造四柱黄册詳請代奏前來臣覆核無異謹將送到黄册敬呈御覽又查該監督每年例支養廉銀一千兩向在關税耗銀内動支解交造辦處充公歴年因耗銀不敷以致未經支解前准造辦處咨催籌撥據該關詳經奏准户部咨覆自光緒三年起循例動支等因又經行關遵照卽於三年起照章支解又查光緒十一年二月十二日起至十二年二月二十日止一年期滿共收積平銀九千二百五十四兩四錢八分八厘除循例支用外仍剩仔銀五百九十九兩五錢以上二欵應卽隨同本年三分平餘剩仔銀兩均解交造辦處兌收合併附片陳明伏乞聖鑒謹奏奉硃批該衙門知道册併發欽此○○頭品頂戴河南巡撫臣邊寳泉跪奏爲查明部核河南省清查各欵據實覆陳恭摺仰祈聖鑒事竊准户部咨核覆河南省清查藩庫一案奏令將原支　目及光緒八年册報實存錢兩並同治二年撥册内存庫候支工程等項曁單開不敷厘金等欵分别剔出另造詳查登覆等因當經轉飭遵辦去後兹據布政使劉瑞祺督飭原辦委員查明各欵或前已分欵删報或現再詳細另造或查係算寫錯悮或實已動用無存或有未扣未解若于或係儘徵儘解數目逐聲　造具清册詳請奏咨前來臣覆核無異除清册咨部外理合恭摺覆陳伏乞皇太后皇上聖鑒勅部核覆應行謹奏奉硃批户部知道欽此 
 
 

Page 12

 
 
[光緒十三年六月二十五日京報全錄]  
　　宫門抄○浙學政瞿奏歳試完畢情形摺○滇撫譚奏到任謝恩摺○雲督岑等奏覃克振補龍陵同知摺○　撫邊奏審明周殿甲京控摺○六月二十五日推班裕德謝授少詹事恩○崇禮謝備查壇廟恩○内務府呈進九九盒○召見軍機○皇上明日辰初二刻受賀辰正入座聽戱○○翰林院侍講學士浙江學政臣瞿鴻禨跪奏爲歳考完畢並科考甯紹等府情形恭摺仰祈聖鑒事竊上年歳考各屬均經具摺陳奏在案本年二月初九日出省按試衢州嚴州兩府歳考一律完畢以次接辦科考先試紹興寍波由省經過至浙西試湖州嘉興回考杭州本栅兹於閏四月二十五日事竣臣終日監視愼密關防尚無弊竇塲規亦頗整齊其明經篤行之十必爲加意采求用資勸勵童卷多能足額間有人數過少不敷取進者仍遵定例任缺毋濫於杭州之監安新城於潛湖州之安吉武康孝豐均缺額二名至十名不等武童則於嚴州之夀昌分水各有缺額容分别開明報部卽將應解歳案册卷清理再行出棚臣惟學校爲風俗之原器識乃人才之本發落諸生常以此意交相勸勉期共報朝廷教育之恩於萬一所有微臣歳考完畢並飭　府科考情形謹繕摺具報伏乞皇太后皇上聖鑒再臣所過地方晴雨應時農桑暢遂民氣甚爲安謐足以上慰宸厪理合附陳謹奏奉硃批知道了欽此○○頭品頂戴雲南巡撫臣譚鈞培跪奏爲恭報微臣抵滇接印任事日期叩謝天恩仰祈聖鑒事竊臣前奉諭旨調補雲南巡撫並蒙恩賞假二十日回籍省墓光緒十三年三月十八日行抵貴州鎭遠府本籍四月初八日假滿隨卽起程閏四月二十四日至雲南省城二十七日准兼署撫臣岑毓英飭委署雲南府知府松林署督標中軍參將劉奇義將雲南巡撫關防曁王命旗牌文卷等件齎送前來臣當卽恭設香案望闕叩頭祗領任事伏念雲南爲邊疆重地兵燹後元氣未復舉凡練兵籌餉察吏安民在在均關緊要如臣駑鈍深懼弗克勝任惟有殫竭愚誠隨事與督臣和衷商辦實力　維以期仰答高厚鴻兹於萬一除將接印任事日期恭疏題報外所有微臣感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○降二級留任雲貴總督臣岑毓英雲南巡撫臣譚鈞培跪奏爲揀員請補夷疆要缺同知恭摺仰祈聖鑒事竊准吏部咨極邊夷疆題調要缺雲南永昌府龍陵同知劉錫齡不及三月二十日奉旨等因應以奉旨後五日作爲行文日期照限减半計算扣至閏四月二十日五十五日限滿應歸於閏四月底截缺係夷疆三年俸滿量十優叙再滿三年加銜在任候升題調要缺例應在外揀選調補毋庸掣簽查定例各省知縣以上官員加遇例應題調缺出及烟瘴地方俱准升調兼行聽候督撫酌量其題又各省同知如係奉旨命往或督撫題明留於該省候補者均無論應題應調應選之缺令該督撫酌量才具擇其人地相宜者悉准先儘補用又奏定章程道府直隸州知州同知通判遇題調要缺酌量以候補人員請補時應先儘記名分發人員酌量請補如果實係人地不宜始准聲叙以各項候補人員請補各等語兹龍陵廳地處極邊漢夷雜處政務殷繁非精明幹練在滇年久之員不足以資治理臣等督飭署布政使史念祖署按察使譚宗浚於通省應調應升人員内遂加遴選非現居要缺卽人地不宜實無合例堪以升調之員其應補人員内雖有記名分發同知直隷州蕭宗瑀一員　員已於本年閏四月初九日聞訃　憂例應扣除惟於各項候補人員内查有軍功保舉前先補用同知覃克振年四十六歳係廣西梧州府容縣人由監生報捐從九　指發雲南試用於克復澂江竹園江那等處賊巢案内出力保奏同治十年五月三十日奉上諭著免補本班以府經歴縣丞補用欽此又於克復順寍錫臘猛朗各賊巢案内出力保奏十二年三月二十九日奉上諭著免補本班以知縣前先補用並賞加同知銜欽此又於克復駕越廳城並小猛統烏十寨馬家村各賊巢肅清案内出力保奏十二年閏六月初十日奉上諭著免補本班以同知儘先補用並賞戴花翎欽此又於克復順寍雲州二城並擒斬首逆案内出力保奏十三年十月二十四日奉上諭著賞加運同銜並賞給四品封典欽此是年委署羅次縣事九月丁父憂請咨回籍守制服滿起復中籍請咨赴部光緒七年十月初十日經欽派王大臣騐放堪以發往十一日覆奏奉旨依議欽此二十日給照起程八年六月十二日到省試用期滿詳咨甄别留省補用委署安平同知因官軍在越南宣光接仗獲勝案内出力保奏光緒十一年五月十五日奉上諭着仍以本班儘先補用俟補缺候以知府用並賞加三品銜欽此經部核議所請奬叙與奏定章程相符註册具奏光緒十一年十二月奉旨依議欽此是年委署思茅同知十月十八日到任該署司等查該員清廉明練熟悉邊務夷　請以補授龍陵同知實屬人地相宜與例亦符等情詳請具奏前來臣等覆查覃克振胆識頗裕爲守兼優合無仰懇天恩俯念夷疆要缺同知准以候補同知覃克振補授永昌府龍陵同知實屬人地相宜與例亦符如蒙兪允核員係軍功保舉補用同知請補同知銜缺相當毋庸送部引見甘保舉俟補缺後以知府用之案照例帶於新任所有揀員請補夷疆要缺同知緣由謹合詞恭摺具陳伏乞皇太后皇上聖鑒飭部議覆施行謹奏奉硃批吏部議奏欽此○○頭品頂戴河南巡撫臣邊寳泉跪奏爲審明京控分别按律定擬恭摺具陳仰祈聖鑒事竊據泌陽縣童生周殿甲赴步軍統領衙門呈控寍七等倡殺斃命等情一案訊供取結諭旨此案着交李鶴年督同臬司親提人証卷宗秉公　訊確情按律定擬具奏原告童生周殿甲該部照例解往備質欽此欽遵咨解回豫經前撫臣行司飭提人証卷宗至省提訊兩造供詞各執屢提　証左士憲未到咨部展限催將左士德關傳解省兹據藩司劉瑞祺署臬司鞠捷昌督同署開封府知府陳桂芬審明擬議解勘前來臣親提研鞫緣叚留城周殿甲均籍隷泌陽縣叚留城與周殿甲之父周振東同村素好無嫌周振東係叚留城分居胞叔祖叚清選女壻叚清選　姪段庚辰娶妻郭氏生有一女段庚辰病故郭氏不欲孀守經段清選主婚嫁與鄰村李小春爲妻言明帶女撫養成人歸叚清選婚配光緒七年月初一日叚清選因姪孫女年已十九歳擬接回許嫁囑周振東往向郭氏告知郭氏不允值叚留城之父叚庚辛在彼亦囑緩商周振東疑心段庚辛偏護向斥爭吵而散周振東走回向段清選侍訴稱欲尋找叚庚辛不依經段清選勸阻是夜定更時周振東秉醉持刀至叚庚辛門首喊駡叚庚辛閉門不出適叚留城由外回歸周振東持刀撲砍叚留城閃側乘勢奪刀過手札傷周振東右脅周振東奪刀叚留城又連向嚇札適傷周振東胸膛左心坎倒地經左士德等趨至勸阻周殿甲趕至將叚留城抱住叚庚辛妻弟寗七前往解脱與叚留城逃走詎周振東傷重旋卽殞命報縣騐訊詳緝獲犯訊詳飭審擬議詳府周殿甲因寗七與叚留城係屬甥舅前經抱住曾被解脱並悮聽人言寗七在塲共毆未經得獲擬抵疑係差役孔廣惠等賄縱卽以正兇漏網差役賄縱等情控經南陽府將發回委員會審仍照原擬解勘未及審轉周殿甲復以前情控由臬司巡撫衙門批縣研訊因案未准提痛父請切起意京控並擬寗七從前因地基彼此口角必係因此挾仇又因差役孔廣恩催令墊還新城所欠銀兩疑爲勒索卽以前情　砌瑣碎情節倩過路不識姓名側字人寫就呈詞進京在步軍統領衙門投遞訊供取結奏奉諭旨咨解回　飭發審辦行據傳解人卷到省集訊原　供詞各執要証左士德未到咨部展限叚庚辛寗七先後在証公所病故催將左士德關傳解省兹據藩司劉瑞祺署臬司鞠捷昌督同署開封府知府陳桂芬審明擬議解勘訊供認前情不諱究詰叚留城並非有心欲殺亦無起釁别故及在塲帮毆並逃後知情容　之人案無遁飾查律載鬥毆殺人者不問手足他物金刃並絞等語此案叚留城因周振東尋向伊父喊駡將其奪刀札傷身死自應按律問擬叚留城合依鬥毆殺人者不問手足他物金刃並絞律擬絞監後該犯到官在光緒十一年正月初四日恩言以前招解結案在後應不准其查辦左士德勸阻不及應毋庸議周殿甲京控竇七爲正凶並書　孔廣庫等索詐各節訊因悮聽人言痛父情切懷疑所致且均事出有因應請免其置議寍七爲叚留城解脱逃走叚庚辛肇釁　命均有不合業經病故應與訊無索詐賄縱之差役孔廣惠等均毋庸議叚庚辛寍七在人証公所病故看役人等均無凌虐情弊亦毋庸議各尸棺飭屬領埋除供招另行咨部外所有訊擬京控緣由理合恭摺具陳伏乞皇太后皇上聖鑒飭部議覆施行謹奏奉硃批刑部議奏欽此 
 
