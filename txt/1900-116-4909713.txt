# 1900 - 116 - 4909713

 

Page 1

 
 
[光緒二十五年諭旨告成]  
　　本館專托寓京妥友排日由電飛傳諭旨登諸報首以期薄海咸知每届一年則彚印成書以供衆覽行之蓋二十餘年矣兹者光緒二十五年全年諭旨印釘成功每部工料洋銀三角世有留心掌故者請臨三馬路本館帳房購取俾知朝廷綸綍中外昭宣夫亦通人之所不廢乎 
[新印讀史兵略續編] [  圖書集成局代啓]  
　　胡文忠公讀史兵略正編自春秋至唐歴述兵家機要其續編自宋至明原稿秘藏未經付梓去冬紹先書局主人向公之後裔輾轉覔得倩本局以大號鉛字排印成書按文忠經濟學問盡在此書不特鄉會塲中是資條對卽身爲大帥者閱之亦足長識見而熟韜鈐每部分釘十二本價洋二圓五角所印無多賞鑒者速向上海西棋盤街紹先書局及各書坊購取可也 
[中國亟宜在暹羅添設領事以保華民說]  
　　中國自與泰西各國通商以後華民之出洋貿易者奚啻恒河沙數其間若英若法若美若荷若俄各屬地及日本諸埠無處不有華人蹤跡而尤以寄居美國者爲最多美國初以工作繁興設法招致華民以供役使迨後屢爲士人所忌而政府亦苦驟難禁止於是創設各種苛例以困之歴經中國駐美使臣據約辯論而議院終始堅持邇者小吕宋改隷大國版圖美廷卽藉口於中美續約有自禁華工一條遂亦懸爲禁例上年八月衣士孖打輪船到埠載有華人七百名稅關阻之不許登岸中國派駐小吕宋總領事黎太守聞之電禀伍秩庸星使與美外部爭辯一面由太守就近與島督駮詰再三始允通融辦理除准衣士孖打輪船七百人放行外並准續到之山番多那輪船所載四百餘人及開行在途者均得誕登彼岸於是華人之遠適異國者雖不得與他國人民同邀優待究不至爲他族任意凌夷蓋皆領事保護之力也泰西通例凡有本國商人設肆經營之處卽派一領事駐紥其間藉免外人欺侮中國立約之始未悉異域情形故未遍設領事自湘陰郭筠仙侍郎被命出洋知南洋英吉利屬地新加坡爲出洋必經之道華民僑寓甚多首先奏設領事迨後美之紐約克舊金山日之古巴墨之夏灣納日本之築地横濵神户大阪長崎箱館新潟夷港英屬之仰光俄屬之海參崴逐漸添設而新加坡領事則改爲南洋總領事俾得兼轄檳榔嶼葛羅巴諸埠至前年始添派小吕宋火奴魯魯領事此次美國援約禁工卽賴小吕宋領事竭力保全然則領事之設不綦要哉暹羅地近南洋久爲我朝潘服邇者一意倣行西法朝貢之禮久付闕如我華人之作客此邦者數以萬計而尙無領事以轄制之本館執筆人前作添設理事議謂是處亟宜籌及以免日後見侮於外人蓋實見夫旅暹華人孤立無援故不憚大聲疾呼冀動當塗之聽也乃領事之設未議而暹羅之侮已興本月初二日本報轉錄香港循環日報所登暹羅來信云旅暹華人因無領事管轄每每寄籍他國以求庇蔭前者美領事聽從華人報名註册華商投報者如水赴壑兹聞美暹二國政府已訂立約章嗣後暹境華民不得視同美國子民一體保護噫異哉夫國家懷保小民不遺在遠去年九月初八日給音特沛飭令各出使大臣隨在妥籌保護各出使大臣非不知領事之設實爲要圖祗以經費難籌暫緩置議今暹廷欺中國貧弱不念從前翼庇之恩將華民肆意欺凌至窮無復之不得已而求庇於美國夫亦大可憐矣乃暹廷意尙不甘仍復設法禁阻不知華民果有何取憎之處致令視之若仇雖然中國於此亦未免計之疎也暹羅遙戴聲靈已非一日地雖小固一國也今同爲中國藩屬如朝鮮者已特簡使臣前往駐紥而暹羅曾無一領事其被侮也固宜然亡羊補牢見免顧犬及今尙未爲晚若旣目擊華民遭此窘辱依然度外置之不惟民心勢將盡渙竊恐國威已損各處皆將效尤如民生大局何所願膺皇華之選者以暹羅爲前車之鑒而及早思所以安輯也哉 
[本館接奉電音]  
　　昨日午前京師飛電傳來上諭一道敬謹譯登○四月初三日奉上諭本日召見之福建海壇水師協副將陳尙新著交軍機處存記欽此 
[搭廠飛災]  
　　日本某日報云東歴四月二十六日卽華歴三月二十七日得倫敦來電悉搭浪施華列京城製造軍械廠忽然火發房屋器械毁壞一空在事之人死傷四十二名亦意外之巨禍也 
[會塲巨禍二志]  
　　會塲巨禍已紀昨日報端華歴本月初三日又得倫敦來電云此事刻已查明當橋圮時實壓死十人傷六十三人同日會中陳設各機器處屋外欄杆忽然傾圮壓死二人傷二人噫其眞如諺所謂禍不單行者歟 
[水師肇禍]  
　　日本某日報云邇來英德法三國兵艦之寄泊長崎港内者計共十號旣而俄國義勇艦隊某艦運陸軍至旅順美國運兵船歸自馬尼拉亦皆於此下椗合計水師之在港者無慮數千名每日例得乞假登陸游行日本警察署中人恐釀禍端戒備十分嚴密東歴四月二十二日爲耶蘇升天節俄兵之登岸者多至三百人翌日禮拜美法英德各兵亦陸續登岸成羣結隊都計六七百人偶過黃公壚畔輙鯨吞牛飲爛醉如泥有雇乘人力車者跳蕩之餘顚仆途中行人多被其磕碰以致廣馬塲船大工町大浦町出雲町梅香崎諸處無不譁擾不寍中有俄美兩國之兵同赴大浦町洋酒肆沽飲不知因何忿爭美兵聞而往援益復棼如絲亂警察署長古川氏急率同所部巡役東馳西逐盡力調停將俄兵送至第八號彈子房美兵送至希那痕司化磨總會中直至晚間九下二刻時始漸漸鎭定旋查得車夫梯卯太郎及俄兵四名法兵一名身負重傷爰訴如俄艦統帶司托洛米洛之夫氏統帶欲將肇禍者按照軍法從事衆人代爲籲求未知如何定奪也 
[火車發軔]  
　　漢口訪事友來函云由漢口大智門外至灄口鐵路三十里刻已告成每日火車試行數次靈捷異常一俟督辦盛杏蓀京卿來漢收工卽可照章載客運貨矣 
[鼓舞商情]  
　　廣東商務總局二品頂戴布政使司丁二品頂戴按察使司吳二品銜兩廣差遣委用特用道劉二品頂戴前廣東補用道王爲出示曉諭事照得本司本道現奉欽命商務大臣署理兩廣總督爵閣部堂李札開照得本爵閣署部堂欽奉恩命考察商務自應鼓舞華商開通海外諸埠爲入手要義兹查廣東地接南洋中外輻湊工藝精巧惟山多田少人户蕃衍土產米榖不敷民食每賴安南暹羅洋米及上海蕪湖廣西等處源源接濟而香山增城所產絲苗銀黏等項上色細米轉以運出外洋金山等埠爲粤民食用以貴易賤以少易多因而惠濟貧民養育黎庶是以欲拓商務必先力顧民食夫欲厚民生必先整飭米政現擬于廣東省城設商務總局先將各埠運來之米查勘 
 
 

Page 2

 
 
豐歉以劑價值之平次核轉輸以節舟車之費又招米商分設棧店以時糴糶酌中定價以杜囤積居奇把持壟斷而運出之米仍照張前部堂奏定之案每年以五十萬石爲額每石抽繳出口經費洋銀一元准商棧領照承運仍派九龍拱北兩關稅務司認眞稽徵以杜弊混米政旣舉然後將絲茶百貨器用服物等事逐件推行務期土貨外銷利權漸挽除具奏及札善後局刊發關防外札飭本司道會同辦理商務局兼辦米政等因并准絲茶百貨器用服物次第考求推行盡利務使土貨外銷利權漸挽除申督撫憲及移行查照外合行出示曉諭爲此示仰闔省商民人等一體遵照毋違特示 
[整飭戎行]  
　　南昌訪事友人云江西撫憲松鶴齡中丞知緑營積弊甚深會將把總外委各員大加甄别營務已稍有起色惟官職較巨者獨付闕如識者憾焉迨鹿滋帥奉命署理兩江總督查出贑省各標副叅都守千總十二員應給咨送部引見計南昌恊副將興壽寗都叅將胡煦瑞州都司文明袁州都司英俊南昌守備潘玉桂贑左營守備李如松後營守備江清建昌守備王起麟撫標右營左哨千總徐兆熊右哨千總胡鼎調署九江後營千總撫州千總蕭有勝袁州千總游國珍所遺各篆務經中丞改委候補副將謝魁元署理南昌協副將候補叅將程金魁署理寗都叅將候補游擊王木生署理瑞州都司候補游擊顏先金署理袁州都司候補守備徐啓祿署理南昌守備羅會俊署理贑左營守備沈兆慶署理贛後營守備陳鑫署理建昌守備陳鼎元署理右營左哨千總姜思華署理右營右哨千總徐作鈞署理九江後營千總嚴登龍署理袁州千總日來已先後交替矣 
[觀察虚驚]  
　　粤東劉問芻觀察以名進士納粟得監司前充闈姓總商不免財多爲患頻年被控案積如山洎李傅相奉命充商務大臣兼總制兩粤卽札調觀察赴省辦理商務局事宜旋又航海赴澳門拘拿犯官經元善於是忌之者益衆凡飛揚浮躁自命爲維新志士者咸欲得而甘心焉日來滬上忽喧傳觀察由澳旋省時被人擊以手槍彈中胸腹或有謂已因傷而殞者本館以未得訪事人來函不敢貿然登報兹閱香港循環日報云觀察奉公往澳門迨三月二十五日事畢附江通輪船返省午後鐘鳴三下江通抵埔觀察肩輿已候於道左僕從之隨待左右者爛其如雲猝有一少年由人叢中對之連放洋槍二聲僕從急飛步追拿少年奮足狂奔沿途抛擲錢銀俾路人俯躬爭拾僕從仍追之不舍突有兇黨數輩擎槍指嚇僕從悈懾不敢追上少年遂得伺隙遠颺幸是日天氣微寒觀察身衣棉衣故雖皮肉受傷尙無大碍旋卽命輿至博濟醫局倩西醫敷治事聞於南海縣裴明府立卽赴醫院拜會詳詢被擊情形二十六日沙面捷字營管帶楊守戎鴻標出示購緝兇手略曰劉觀察奉公往澳二十五日差竣回省突有不識姓名兇匪放槍轟擊幸未致命似此兇横實屬目無法紀除購線密查外如有軍民人等能將兇匪捉獲解案卽賞花紅銀一千圓報信引拿者亦給五百圓犯到訊明確據卽給决不食言 
[盜犯解省]  
　　金陵采訪友人云今正某日溧水縣境有匪徒乘迎賽龍燈之際混入某典鋪肆行搶劫報經縣主殷心如大令飭捕緝獲盜犯四名訊取口供申詳府署府尊王鹿峯太守批飭解省訊勘大令因於本月初旬某日親解府轅太守諭令一併寄禁江寗縣獄以待錄供定讞大約皆不免肆諸市曹矣 
[邗江火警餘聞]  
　　揚州訪事友人云三月二十六日郡城楊鬍子巷某姓家突遭回祿之災焚斃一老嫗種種情形略紀前報嗣悉起火之家實姓王迨火滅烟消江都甘泉兩邑宰飭提訊究王已脫逃因將本坊地保笞責二十板勒令嚴緝訊懲被焚之嫗其家與王比鄰當火發時經人扶至門外不知因何返身復入致罹此殃是役也焚燬房屋七家拆去一家事後好善者查明户口分給蘆席錢　俾得暫資食息亦仁人君子之用心也 
[越郡官塲紀事]  
　　紹興訪事友來函云新任浙江臬司榮伯衡廉訪於上月二十二日行抵杭垣旋示期二十四日接印任事迨二十六日之夜紹興府熊再青太守乘舟前往叩賀任禧○紹興府發審委員趙大令士瀛經藩憲惲菘耘方伯委署金華府永康縣缺遂於上月某日詣省謝委旋卽折回紹興擇吉二十二日挈眷赴任所遺發審一差府尊熊太守禀請以前署慶元縣知縣秦聚齋大令耀奎庖代上憲俯如所請大令遂於二十四日到差○近年新昌及嵊縣民人頗興蠶桑之利聞每歲可收絲捐洋銀八九萬元本年已由牙釐總局憲委徐司馬樹淵前往辦理矣 
[皖上官塲紀事]  
　　安慶訪事人云本月舉行秋審大典安徽臬憲聯星樵廉訪預飭各屬將應入秋審人犯赶早解省旋由安慶府方太守委候補縣揭大令傳淵沈大令葆蘅點名其餘府經吏目縣丞從九等十五員分執各事○皖省大憲牌示四月初一日換戴凉帽○皖省官塲傳述升任安徽巡撫王芍棠大中丞憲旌已臨曰下約本月初三四日蒞皖初五日吉時接篆 
[京華雜摭]  
　　京師訪事友人來函云三月二十一日爲五城會操練勇之期中城司坊預在東曉市支搭綵棚辰刻五城指揮吏目曁揀發効力各員紳衣冠齊集未幾五城察院亦鳴騶遙蒞旣升座卽下令校閱中城練勇先列一字長蛇陣開放連環火槍其次東城南城西城北城練勇排成陣式海甸水會練勇二十名以次演放洋槍五城各勇亦槍聲隆然如珠之貫演畢復試刀矛雜技西城有藤牌軍一隊爲諸隊所無閱畢賞罰有差傳諭屬員哨弁勤習勿懈然後呵殿而回○保甲大臣諭令本公所司員督率書吏按照步軍統領衙門順天府五城察院所送十家户口册籍彚繕清册以備恭呈御覽每日每名限繕楷字五千日來各書吏昕夕從公殊爲忙迫三月十八日保甲大臣復出示嚴禁賭局娼寮烟館三項大略謂前准步軍統領衙門順天府五城察院移稱以上三項匪人各屬地面均已驅逐封錮次第凈盡此外尙有形跡可疑者若干户亦經移覆到本公所本應立卽拿辦姑念爾等愚民無知希圖微利悮犯王章情殊可憫爲此再行剴切曉諭予限一月俾爾等名改牛業勿蹈罪尤倘限滿仍復怙惡不悛一經發覺定必從重懲辦并照奏定章程無論久暫槪將房屋發封入官地面官如有狥庇包容等情亦卽嚴叅不貸 
[雲間近事]  
　　松江訪事友人云三月二十六日郡中好事之徒迎東嶽聖帝劉忠顯王温天君施相楊侯痘神六偶像詣東門外二十八日分别迎回適逢天公做美日麗風和士女來觀者鬢影衣香往來如織○三月二十八日賽會時華亭縣主林霨生大令深恐鹽梟乘機溷入爰於夜間二鼓後乘輿出署巡察各烟寮道經察院下塘劉姓家忽聞牌聲丁丁然逹於户外遂遣役入内拘獲王蘇兩少年帶回看管翌日升堂研鞫王供童生讀書未成兄長曾入浙省仕途現署某縣篆務偶然游戲尙乞恩寛大令謂少年不圖上進沈溺賭塲本應重責以儆今姑代爾父兄訓誨遂親持戒尺扑手心四十下然後揮之使去蘇則略詰數語罰令長跪思過俟判訊别案畢大加訓斥然後釋之賢父母愛民如子不於此可見一斑哉 
[札知撥勇]  
　　日前上海縣戴子邁明府保甲總巡周秋江司馬禀請蘇松太兵備道憲余晉珊觀察在本邑浦東三林塘添設巡防分局一所昨經觀察札縣以該分局刻已添設委孫二尹調鼎駐局辦公惟在滬勇丁不敷調遣祗得暫撥八名前往當差 
[函告領棺]  
　　前有陸彩亭者病斃於棲流公所報由前上海縣主騐明查無屍屬標封發壇在案兹者英美租界公廨讞員翁笠漁直刺移文到縣略謂此案屍妻陸周氏已由直隷來滬指認屍棺無悮具領帶回矣 
 
 

Page 3

 
 
[滬城火警]  
　　昨日黎明時滬城太卿坊汪姓家因有喜事賓朋滿座回祿君忽惠然肯來火光熊熊霎時卽冐穿屋頂以致舉室驚駭飛步狂奔一面由喜娘扶新人至水仙宫暫行躱避及地甲鳴鑼報警各水龍紛紛馳至汲水狂噴火卽漸漸熄滅計焚去門面六幢内屋數椽當火熾時道營廳縣各官均赴火塲彈壓 
[兇棍宜懲]  
　　前者著名流氓陳阿根卽翻沙阿根向汪阿狥訛詐不遂持刃行兇旋由包探拘獲解請英美租界公廨讞員翁笠漁直刺訊明判責三百板遞解回籍近復潛蹤至滬糾同黨羽尋汪報復聲稱務將雙目挖去以雪前仇汪聞斯言幾至寢不安枕昨晨據情投公廨控告捕頭聞之卽將陳前次案由禀知直刺直刺允卽簽差嚴緝以儆兇惡而安善良 
[英美租界晚堂瑣案]  
　　前者趙阿松控妻王氏私逃出外改嫁陸蘭亭讞員翁笠漁直刺倩襄讞委員張柄樞司馬研訊以趙聘娶王氏之時曾出財禮洋銀一百七十元斷令陸如數繳還然後准將王氏領去前晚司馬提案覆訊陸供小的兩手拮据祇能措繳洋銀二十元求恩明察王氏供小婦人不願從趙今陸旣無力繳銀求大老爺發堂擇配趙供王氏旣不願從小的叩求恩斷司馬著將繳案之洋銀二十元給趙具領王氏發某善堂妥爲擇配令兩造各具遵斷切結呈案○上年署理兩江總督鹿滋帥由蘇垣蒞滬在金利源馬頭乘某輪船赴金陵新任遺大皮箱二口内儲衣服若干件銀四百餘兩因札飭江寍縣函請上海縣及公廨嚴查前晚包探緝獲船户王德琴起出皮箱一口僅存單夾衣數件及質劵十餘紙解送公廨後直刺卽倩張司馬研訊王供小的係江北某邑人向駕灣沚船鹿大人赴任時派小的載苗二爺之眷屬遺有皮箱一口無處送還嗣因乏用陸續將衣付質船上有妻子劉氏與船夥阿二可質證司馬再四研詰王狡展如前遂諭令押候補提王劉氏及阿二到案覆訊核辦 
[英美租界公堂瑣案]  
　　著名棍徒徐瑞生混名捋光專在洋涇浜一帶英法交界之區聚賭抽頭擄人勒贖暗中與彼處各小客棧串通一氣以致此拿彼竄迄未成禽上月二十八日有年甫成丁之松江人某甲被徐誘賭以致身畔所藏洋銀悉數輸罄旋更褫其衣服幽諸一室令人報知其母勒令以洋銀若干元贖回其母奔投法界捕房據情聲訴捕頭正在令包探嚴頌眉查拿前晚徐又在鄭家木橋施其故技及見嚴探至卽逃入英界蕪湖路第六十五號門牌黃榮生所開小客棧中嚴探遂會同英界包探金立生前往拘獲昨晨解案請示徐供小的雖藉賭爲生然尙無擄人勒贖情事叩乞恩寛黃供小的在蕪湖路開設客棧徐所私某氏婦寓居棧内故不能禁徐出入尙求鑒核讞員翁笠漁直刺商之梅繙譯判令將黃枷號三禮拜徐交嚴探帶回法界公廨歸案訊辦○包探趙銀河拘解藍雪卿到案禀稱去年賊犯朱阿丙竊取日本人次田心之助家鷄蛋五千餘枚拘獲盤問知售與法租界碧雲天烟館主藍雪卿時藍已逃逸無蹤故未逮案今由小的查獲解請究懲藍供前者小的因事他出並不逃匿亦無收贓之事叩求明察直刺判令管押一禮拜以示薄懲○包探竇如海拘解徐坤榮到案禀稱此人向在義泰祥鐘表店執業前日冐店主之名至同業王渭卿處騙取報時鐘一架報捕後經小的連贓查獲送請究懲王投案申訴前情徐供小的往購報時鐘忘未向店主聲明求恩寛宥直刺判令管押十天○三百八十九號華捕拘解丁金生羅小弟到案禀稱前晚伊等闖入鴇兒李王氏家某妓房中擊毁器物經小的拘獲送請究懲李王氏投案禀稱被毁各物約值洋銀二十餘元丁羅同供小的等惡妓侮慢客人故忿而爲此今已自悔求恩寛宥直刺判令笞責一百板 
[美租界捕房紀事]  
　　前晚崇明縣人王金生及小慶等至篷路某浴堂洗澡失去洋銀衣服因向值堂人詰問有施春江者從中竭力排解令值堂入償以洋銀數元約定次晨付給事後值堂人不服奔赴捕房聲稱王等藉端訛詐捕頭倩包探沈阿岳將王等拘獲略詰數語以兩造各執一辭未知曲直所在仍著沈探查明實在情由然後解送公堂禀請讞員翁笠漁直刺核辦○昨日亭午時有名阿五者至虹口頭壩路新萬興館修五臟神殿忽所堆木料從空壓下致傷頭面血溢如泉飯館主恐有不虞將阿五送至捕房訴明原委捕頭令轉送同仁醫院醫治○昨日午前裏虹橋堍土地祠門外忽有無名勇屍一具衣衫藍縷狀若乞兒某號巡街捕見之立卽投報捕房捕頭著二十三保二圖地保報請善堂給棺收殮舁往義塚瘞埋 
[正字]  
　　昨日本報飭辦圑練一則内嗣後再有鹽梟句悮後爲有不應凌侮一則内朝廷命官句悮廷爲延上海縣署瑣案内曾將田一畝七分句脫去田字法租界捕房紀事内帶鈎橋悮作帶釣橋禀請懲治悮作禀請亢治合卽聲明 
[輪船招商局第二十六届辦理情形節略]  
　　本局光緒二十四年第二十五届結總已呈送刊布在案兹自光緒二十五年正月起至年底止是爲第二十六届結帳本年輪船水脚共收三百十一萬七千九百餘兩除開銷船用及攤給怡和太古水脚外結餘船利七十六萬一千一百餘兩又各棧房產業等利四十三萬四百餘兩除運漕地租修理繳費官利各欵六十七萬五千九百餘兩凈計結餘銀五十一萬五千七百兩此利項大略也至本項欠往來帳五十一萬四百餘兩存欵足以相抵江寛輪船接長出支成本五萬一千九百餘兩富順輪船換鍋爐出支成本二萬五千兩添置漢口躉船福州小輪船出支成本一萬五千二百餘兩上海北棧南棧華棧添造棧房出支成本六萬五千五百餘兩塘沽吳淞温州添置地基出支成本一萬三千三百餘兩鎭江蕪湖九江漢口沙市宜昌汕頭添造棧房出支成本一萬八千八百餘兩金陵新置地基連買局房出支成本二萬五百餘兩除折舊等項外成本比較上年增二萬兩又定造北洋輪船先付價十六萬八千六百餘兩定造津沽駁船先付價十八萬九千五百餘兩定造西江輪船先付價一萬兩須俟下届船到再行結算此本項大略也本届輪船水脚收至三百十一萬七千餘兩各局董招徠生意實屬不遺餘力然開銷至二百三十二萬七千餘兩比較上届多費八萬餘兩其中運漕所收水脚以及餘米變價抵除船棧駁力各項支欵尙不敷六萬三百餘兩向章輪船照沙寗船例給八升餘米而津河淺駁偷漏愈多所剩無幾二成免稅本年爲始業已奏明註銷成案以伸報効似此運漕不及裝貨爲愈矣本年夏間欽奉諭旨督飭在事人等迅將經管輪船各項近年收支帳目分晰開具清單酌定餘利歸公章程專案奏明請旨定奪等因欽此並准欽差查辦事件大臣剛中堂咨奉上諭招商局歴年收支底册並著督同一併澈查除股商官利外所有盈餘之欵均著酌定成數提充公用等因欽此當經和盤托出查明該局前獲之盈餘皆陸續擴充之資本並無現銀可以提用公議請嗣後按年酌提盈餘二成以盡報効之忱剛中堂復飭局董禀定每年實在充公數目遵照自本年爲始除捐南北洋兩公學常年經費八萬兩外每年再報効實銀六萬兩仍按二成核計如船局餘利過七十萬兩照數加捐如遇虧折不敷商股官利此項報効展至下年分攤補繳此外免再派捐業經奏奉俞允在案自應欽遵辦理查本年結餘銀五十一萬五千七百兩按照公議章程將盈餘分作十成科派除提船棧折舊四成二十萬六千二百餘兩股商餘利三成十五萬四千七百餘兩各局執事花紅一成五萬一千五百餘兩應提報効二成十萬三千一百餘兩本年支繳北洋公學經費二萬兩南洋公學經費六萬兩北洋兵輪船經費庫平六萬兩合六萬五千七百六十兩共計結支十四萬五千七百六十兩除提報効二成十萬三千一百四十兩八分三釐實不敷四萬二千六百十九兩九錢一分七釐此項不敷銀兩已在船棧折舊項下支銷又因萍鄉煤礦奏明招集華股開辦本局先入股分十萬兩已於本項内提支東流宣城兩礦資本難籌公議暫停開採以俟後來光緒二十五年歲次己亥十二月盛宣懷謹識 
 
 

Page 4

 
 
 [G 
[ >招尋小孩]  
初二日二點鐘走失男孩一人名呌莊舫相年六歲身穿白絨衫一件緑布夾褲花洋布兜肚緑鞋白襪面圓頸矮眼小頭梳小緶二條如有仁人君子知而報信者當酬洋一元將人送到者酬洋十元决不食言家在盆湯弄新橋北堍允昌質對面黄竹樓醫室樓上莊采章便是 
經理批發所○上海棋盤街老恊記○天源○同得利○二馬路廣泰和益成分號○後馬路大有利○鎭江益成行 
[和濟公司中西大票華四月十八日開彩]  
本公司首先創辦上海中西大票而足資本遵照禀准○駐滬領事曁○英美工部局備案定章提存匯豐銀行長期二萬元餘欵分存各匯劃莊以昭信實英五月份票准於四月十八日上午十句鐘在上海四馬路丹桂戲園當衆如法開彩屆期恭請○中外紳商惠臨共覩以示　公英六月份票已印出一萬號定期華五月十九日開彩今時中彩章程附立於後　頭彩一張得洋一萬元　二彩一張得洋三千元　三彩一　得上一千五百元　四彩一張得洋五百元　五彩四張各得洋二百元　六彩十張各得洋一百元　七彩廿張各得洋五十元　八彩九百五十張各得洋廿元　頭彩上下附彩各得洋二百元　二彩上下附彩各得洋一百元　三彩上下附彩各得洋五十元　上海河南路三百卅二號本公司謹定 
[聲明祀産]  
寒家蕪湖　門外有市房兩處一坐落石礄港上首北至大街南至河岸東界趙屋西界方屋并附近溝邊小門面十一間一坐落曹家巷下首北至大街南至河岸東界魏屋西界黃屋去年繼孫傅源因事出外濳將兩處契據帶往青口惟恐傅源在外受人誑騙致將房屋契據典賣等情惟前項兩處房屋係爲永泰傅公本支祭祀專產已具禀蕪湖縣批准立案給示勒石永禁變賣恐未週知用特聲明以期永保今將縣示照登於左以祈中外紳商覽焉古歙傅愼德堂告白欽加同知銜賞戴花翎署理蕪湖縣正堂　爲給示勒石事據歙縣五品命婦傅汪氏禀稱竊氏故夫候選同知傅永秦命故子九峯於光緒十一年在治下價買同鄉汪合甫舊屋兩所一坐落石礄港上首一坐落曹家巷下首四至載憑中立契共計價銀二千二百五十兩稅契在案嗣將門面改造租與同裕陳信德等號開張店鋪執業無異不幸氏夫曁子先後物故立孫傅源兼祧承繼寄居江蘇贛榆縣所有屋產契據均經其帶往青口惟氏夫創業不易生前遺囑將此項兩處房屋作爲本支祭祀專產以垂久遠氏今年近九旬誠恐日後不肖子孫變賣以及族中强佔祭產難全叩賞立案給示勒石以期永保等情到縣據此除批准予立案　合行給示勒石爲此示仰該傅姓子孫人等一體知悉爾等須知前兩處屋產係專歸傅永泰本支祭祀之業不准有侵佔變賣情事各宜凛遵毋違切切特示右仰知悉　光緒二十六年三月二十日示告示 
京都天寳齋藥局○天下馳名○靈騐第一○異人傳授珠黃八寳化毒丹○包愈男女一切楊梅結毒限日全愈永無後患 
[花柳毒症蒙主客稱讚惟此珠黃八寳化毒丹騐速]  
此丸乃本齋獨得異人傳授良方重用眞正犀黃珠粉血珀極品上藥泡製久練成丹專治男女楊梅結毒橫痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發四肢痛酸甚至鼻塌髮秃紅班起點皆綠毒藏筋絡且必染妻絕子其害非淺餘毒未凈其患不休此實醫者未得方述患者豈望安全今本齋不惜重資修合濟世染者卽將此丸服下立刻止痛消腫去毒凡極重極危之症服藥一料立可全愈價雖略貴而效足値當能掃盡骨内一切毒氣且能生育無害屢試屢騐必發必中輕者五天全愈重者七天絕根如用倒提丸輕粉升藥雷殛火焚凡誤染此毒者雖諸醫束手危險萬分請嘗試之方知本齋藥靈方眞之功也○每料價洋十元每瓶洋二元○另有珠黃下疳散每瓶洋七角如男女下疳腫爛或陽物臭爛成筋或爛去半節搽此散立見拔毒去爛生肌止痛保復原形仍可生育得子此乃第一仙丹也○立愈珠珀五林白濁丸價洋一元○鋪分上海二馬路中市西鼎新里口石庫門内便是 
外科喉科兒科毒門聖藥男女老少可用上海五福弄口英大馬路京都同德堂藥局發兌 
[虔修六神丸]  
中外盛行藥到病除用珍珠犀黃麝香琥珀水安息百草霜製成照方合施功德無量治喉口百病陰陽外症横痃魚口便毒楊梅結毒花柳遠年毒瘡無名腫毒神效每分七角 
[八寳犀黃丸]  
品極珍貴治乳嚴瘰𤻤横痃魚口便毒流注肺癰小腸癰楊結毒結毒五淋白濁小便腫爛男女一切毒門久爛不堪不起重症每服三錢有起死向生之功一服卽愈每兩八元廣東宏仁堂始創參茸芝术海狗腎汁壯陽種子龍馬酒萬分靈騐與他家之徒託空言毫無實效者有天淵之别一試立分玉石無庸細述 
[始創真方人參鹿茸靈芝野术海狗腎汁龍馬酒此酒大補身體壯陽種子奇騐無比煖腎固精神效莫敵]  
壯陽種子之藥到處皆有而往往不能見效者一因未精製煉二則無良方眞藥之故欲求如本堂所製龍馬酒之頃刻可以見功不獨絕未之見且絕未之聞盖此酒製煉固比衆精良而用藥尤比衆認眞其功用之神奇好在可當面試騐如逾二刻而效者非但不足爲奇且可原洋奉趙若非實有奇效焉敢誇此大口無論體質强弱年紀大小只須略飲少許立刻陽物雄壯堅如鐵石雖衰弱老翁竟可任意房事百戰百勝况少年飲之其精力之强盛不言可知且藥性補而不燥滋而不滯絕非霸烈宣淫之品故日飲一杯弱者立能轉强老者無異少年久服烏鬚黑髮齒落重生補命門堅筋骨培元固本開胃健脾去濕追風滋陰養血凡諸虛百損五勞七傷夢遺滑精腰酸腿軟等症服則立愈眞延年却病壯陽種子第一奇藥也大瓶四元小瓶二元雙料加倍如用雙料則藥力大而取效愈速如購十瓶九扣○參茸芝术海狗腎汁壯陽種子龍馬丸每料雙料廿兩卅六元每兩二元功同酒單料减半○外貼煖腎壯陽種子膏更妙每張一元二角調經種子卽孕丹每料八元○北冰洋眞正海狗腎每條十元如假退換廣東宏仁堂鋪分上海丹桂戲園南首朝西轉灣正豐街中市便是假冐甚多認明牌號地址勿誤 
新昌人參號發兌○遷移英租界六馬路仁濟善堂斜對門仁壽里内第五家高大石庫門丸内如無眞人參及白花蛇合就願遭雷殛火焚 
[真人參再造丸]  
人參再造丸係屬古方天下藥肆皆有出售原不足爲奇所惜者世風日漓人情轉薄大抵口是心非絶少眞藥無怪服之不效徒有再造之名而無再造之實言之嘅然夫售藥原爲濟世本主人向業人參本非藥肆中人因念巿上無眞人參再造丸故特於辛卯年創售眞正吉林人參再造丸者因天下未有眞藥故也志在傳名濟世非爲圖利計也每丸定價一元不折不扣雖現時洋耗太甚未敢加價者其間靈效之出衆超乎尋常好在出售已閲九載試過諸君諒所共知正不必本主人自述佳妙也此丸專治男婦中風中痰四肢麻木半身不遂不論眞中類中左瘓右癱五種顛癎小兒急驚紫白癜風一切風濕諸痹俱皆應騐如神的確不虚　　本主人識 
一宜細察括打藥房之戒烟普濟水有無碼啡鴉片在内二宜騐明括打藥房之戒烟普濟水是否確能戒烟依法察騐立分優劣 
[購戒烟普濟水者宜知察騐之法]  
凡戒烟藥中有嗎啡鴉片者極易抵癮服之精神煥發勝於吸烟然有癮者多服卽醉無癮者誤服卽死卽使照癮而服不差毫厘而其烈毒之性藴積於内日久能使人精血耗散五臟俱枯癮縱暫除壽恐不保故去夏中西除烟會甫刋第一號除烟報卽載有勸售戒烟藥者勿用嗎啡鴉片說蓋泰西名醫之言也惟本藥房之溥濟水並不用絲毫嗎啡鴉片入内故無論何人皆可試服卽多服亦無妨碍且可救吞服生烟之毒載明仿單此易察者一也至問何以知其確能戒烟亦有一法可以立時騐明取清水或茶一盃中置鴉片少許攪之使匀其色變黑其味甚苦不待入口而已知爲鴉片矣若照樣取溥濟水一盃入烟少許攪匀色亦略黑味亦微苦然試與他人食之則芬芳適口不知其中有鴉片也蓋鴉片之毒已爲溥濟水所解並其色味亦化矣此易騐者二也據此卽可知人腹内之烟毒烟積雖痼結甚深飲以此水不難立使蕩滌盡凈但攻伐太過又恐元氣受傷故宜按照仿單依序進服務使以漸見功一月半月自然而然斷癮不覺斯爲盡善之法也此水功用詳神藥奇功告白服法詳吃鴉片之人不可不一試及戒烟最便之法兩告白分日登報售價一元起碼如購十元可多一成百元多二成千元多三成零躉劃一每瓶皆套錫盒封固可寄萬里上海白渡橋北仁智里十三衖括打藥房啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬江雜錄]  
　　寍波訪事友來函云暮春二日福潤正大正和等三信局同雇一船載信函及洋銀貨物赴杭州甫駛至西門外卽被盜匪刼掠無遺雖經開單報縣迄今尙未弋獲祗得照章禀請認賠日前鄞縣徐大令出有示諭云據民人陳裕堂禀報伊管押福潤正大正和三局信船本年三月初二日拼雇船隻裝載受寄洋銀貨物等件開赴杭紹二更時分駛至西門外新橋河南突遇匪船被匪過船劫去洋銀貨物等件開單叩請勘緝等情據經會營勘緝通禀在案兹據福潤等經夥李渭甫等以被劫受寄洋銀向章由局先行賠償十分之三禀請示諭前來查光緒二十四年全盛局被刼旣經前縣核定先賠十分之三今福潤等局事同一律自應照章賠償除批示並勘緝贓盜務獲追辦外合先出示曉諭爲此示仰該信局及各鋪户人等知悉爾等交與福潤正大正和信局寄送洋銀貨物被盜刼去者應由該局循照向章先賠十分之三仍俟緝獲贓盜分别歸還給領其各凛遵毋違特示○上月某日郡城南鄉姜山對面郁姓家被盜搶劫報經鄞縣徐大令會同城守營往勘某信局脚划船亦於某日之夜在西門外新橋左近河中被盜刼去洋銀貨物約值一百餘元刻已赴縣報案矣盜賊横行至於此極有地方之責者奈何不亟思弭患之方哉 
[上海縣署瑣案]  
　　解菊初誘同歐王氏卽王金寳携物往甯波旋以度日無資至普陀山披薙氏進退維谷不得已偕某客棧夥葛小東至滬經解兄鴻圖控諸縣署嗣於去臘尋到菊初縣主戴子邁明府研訊之下供詞牽涉曹柏孫因飭差拘曹詰究曹供監生實姓張不知此事旋由曹母禀稱兒子實被悮拘叩求省釋昨日午後大令升堂集訊曹供監生姓張家住治下王家馬頭此事並不預聞叩求鑒宥歐王氏供去年三月初九日小婦人往龍華進香回至英租界四馬路與解邂逅相逢卽被誘至一家春番菜館復同住某客棧翌晨解謂回家必遭不測不如逃往寗波小婦人信以爲眞命女奴愛金私取金銀首飾逃往寗波後陸續被解將金釧金對時表及洋銀若干花銷凈盡託言來滬措資不料竟至普陀山爲僧小婦人衣食俱無不得已尋至解家致被其兄扭控葛小東供在甯波永義公客棧執役解偕歐王氏借宿棧中旋囑小的領往天童賞給洋銀三十元後仍回棧歴久積欠洋銀一百餘元是以同來滬上收取解供小的誘同歐王氏至寗波後將首飾典質以資用度及小的去後卽有曹柏孫者與氏同住旋又同至上海小的自知不合已削髮爲僧叩求恩恕明府謂到案者是否曹柏孫抑係張姓解等同稱實非此人差役禀稱小的奉票拘提訪明此人確係曹栢孫伊祖曹栢堂原籍川沙伊向住王家馬頭劉聽泉家明府向曹研詰堅稱小的實姓張明府叱令將解鞭責竹梢二百下還押所中予限二十日將首飾呈案曹諭令暫退候查明核辦葛交的實人保出歐王氏仍發堂畱養○日前會丈局員函致縣署以地保陸福生陸永堂擅自在契上蓋戳盜賣公產請提訊辦戴明府卽飭差提訊陸福生遣夥役孫順卿投案與陸永堂同供此案係前保所爲與小的等無涉明府著一併管押候提陸福生訊究○協盛源復春東來永源等鋪主投上海縣署禀稱現充八鋪地甲之陸福卽前因犯賭斥革之劣保張瑞邇者故態復萌庇護流氓藉端訛詐縱容竊賊誣害善良鋪民受累日深此後難以安枕前在藍前憲任内曾公禀革究兹再環求斥革卯名嚴加究辦等情縣主戴子邁明府諭候查明究辦 
[上海巡局紀事]  
　　前日有甲頭王阿桂者向叔母趙氏分析陋規爭論之餘竟將趙氏毆擊氏怒奔赴二十三七鋪巡防局呼寃局員邱友林二尹飭地甲善爲調處○竊犯顧和尙前因行竊高昌廟鎭西栅某姓家衣服控經局員馬午橋參軍研訊枷責前日枷期已滿叅軍飭提案開枷解送保甲總巡局請周秋江司馬核辦 
[馬路工程局紀事]  
　　前者南市公義馬頭周浦航船户龔木林所雇船夥趙關桃王阿四吞没徐安慶徐安邦所寄衣包控經馬路工程局總辦程雨村大令研訊笞責押候賠繳洋銀二十四元至前晚趙王將洋銀如數繳案旋由管帮人姜應春投案具保大令准之飭役傳二徐到案將洋銀如數給領○上月二十七日有某姓家婢女名采蓮者在馬路中徘徊悲泣由二十九號巡街捕帶入捕房捕頭令送請馬路工程局總辦程大令研訊采蓮供稱在城内三牌樓陶姓湯圑店爲婢大令命暫行留養候家主認領迄已多日並未有人到局領回因於昨日繕函送至普育善堂留養 
[法租界捕房紀事]  
　　都科匠李全林素姓兇横日以好勇鬥很爲事前日糾聚羽黨顧金壽等至褚家橋左近某茶肆向某甲藉端訛詐肆意兇毆並被攫去銀質對時表一枚甲心不能甘據情投訴捕房捕頭派包探查明全林之黨共有四人均在嚴順德所開木作中執業刻已聞風逃逸乃將李父東生及嚴拘獲押候交出全林等人解送公堂禀請讞員朱森庭明府究辦○浦東惡棍王寳寳前因强姦婦女案發脫逃嚴拿未獲其黨宋某自知平日與王同惡相濟不免結怨於鄉人爰匿跡法界吉祥街某小客棧前日至某烟館開燈過癮被包探拘獲送入捕房捕頭令押候解送公堂禀請明府訊明以便移解縣署歸案重辦○前日吉祥街同順昌毡毯店被騙子某甲賺去毡毯二百餘條旋卽尋獲扭入捕房捕頭令押候查明然後解送公堂禀請核辦○前晚偷兒某乙潛至某處將肆其胠篋探囊手叚適爲包探所見拘入捕房捕頭令押候解送公堂禀請究辦 
 
 
 

Page 10

 
 
啓者英國屬地奥大利亞卽華人俗稱南洋新金山是也按新金山各埠亦有跑馬之盛舉如西人在中國各通商口岸春秋二季賽馬者無異惟新金山賽馬塲面較之中國果闊數十倍以致購買馬票欲冀得取巨彩者紛紛於道不一而足是以殷實商家有鑒於此設立出售馬票公司亦復不少然而内中年數最久生意最大以及最著名者莫如嘉爾斯先生所總理之嘉爾斯戴德賽爾公司所開馬票行也查嘉爾斯君今已抵申江一面因係遊歷東亞洲起見一面擬在中國創設售賣新金山賽馬彩票之事凡一切章程皆照新金山向例法至善至公平也按嘉爾斯君實係西新金山地方最殷實富家也兹不計售賣彩票事外其所作事業更有長年進欵果復不資並非獨靠售彩票度日焉惟因此係嘉君所好者故而爲也今閲新金山各報内云及上年該處有富家若干意欲請盤嘉君所創售票公司願出洋十萬元購買是業並云須准伊等隨意用嘉君名姓以取衆人之信並准經理嘉君已售彩票等情但嘉君因恐届期伊等無力照數開發諸紅票巨資以致敗壞嘉君聲名是以當卽回絶所請云云查嘉君此次抵申所携印信文憑皆新金山著名殷實銀行所給可知其殷富之名非虚傳焉况知嘉君之公司凡所出支票匯票新金山各埠銀行無不樂爲代付云按客歲卽一千八百九十九年一年嘉爾斯君之公司總共付出紅票銀計大小彩票洋二百萬元内自二十元小彩起至二十萬元大彩止便是查得此紅票者非獨新金山一洲之人所得寳萬國九洲者皆有嘉君售彩票公司豈非馳名與萬國乎再者經理嘉君公司事務之著名銀行乃兩家也一係新金山紐守斯威爾斯銀行一係奥大利亞有寗銀行便是凡欲探訪嘉君虚實儘可向該二銀行或其上海代理之銀行詳詢可也兹將嘉君公司抽取紅票之法略述於左　凡賽馬彩票售盡後届期公司擋手偕同夥友將各售出票根與所備石彈子號碼逐一對清以防有悮則公司遂卽邀請該埠工部局清查帳務之海晤斯公司主人爲公正人先將票根與石彈子復行核對無悮然後詳查公司果已將彩銀預存奥大利亞有寗銀行否諸事確實則公正人當卽繕寫憑據交公司以昭信實也至抽取紅票之時每次少者必有一千五百人至三千人觀看内中由衆人公舉公正人數位代衆查核票根與石彈子號碼無悮然後夥友用盤盛諸石彈子每盛盛石子三百個持往大堂當衆人面前置諸空大球一具以便如法檢取紅票惟石子未置諸空球之前任令衆人試問石子號馬有與伊所購彩票號碼同否以示毫厘無私之例問畢方將石彈子如法置入大球也據云每届抽票之期内中問對號碼者必有數起云至檢抽紅票之法公司乃用長叉由大球檢取石子不用手取並有大衆公舉之公正人在旁與公司擋手等同觀此事以防私弊等情凡檢抽紅票之期每於賽馬日上午未跑之先抽票也抽畢公司卽時就將所有得馬之票號碼傳遞各處以便買著馬票之人可以卽知其事故得有馬票之人獨能知其事外人無從知悉焉蓋事須機密以防賽馬者舞弊故也　查嘉爾斯君所售賽馬票其大小彩並無一定之例或大或小須視售票之數也比及下期之賽馬處係在新金山美爾盤地方賽者乃名稱美爾盤標使是此期擬售彩票十萬張每票價值英金五先令合中洋二元五角其頭彩卽可得英金一萬五千磅合中洋十五萬元也又同時另售十萬張每票價值英金十先令合中洋五元其頭彩卽可得英金二萬磅合中洋二十萬元便是查此等彩票頭彩僅有一張以洋二元五角之本得洋十五萬元之利或以洋五元之本得洋二十萬元之利豈非一本萬利有餘耶再者每檢抽紅票畢公司又將石彈子如法再置入空球内再行檢抽紅票俟事畢方止若如此者則一人購買二元五角之彩票僥倖可得抽一賽馬之名並得紅彩七個如賽息呢標馬票之類或購買英金一磅卽中洋十元之彩票僥倖可得賽馬之名四匹紅彩二十八個是也　西奥大利亞卽西新金山丕脱埠總理戴德賽爾專售賽馬彩票公司事務嘉爾斯謹啓探問本人虚實之家請詢奥大利亞有甯銀行或紐守斯威爾斯銀行或二銀行在申江經理行家可也　今將嘉爾斯君之公司經理出售賽馬彩票並賽馬日期兼大小紅彩章程詳繕於左　計開　一千九百年十月卽光緒二十六年九月賽跑高爾飛爾標在美爾盤埠賽馬其售彩票五萬張每票價值英金五先令合中洋二元五角抽得第一馬得頭彩英金五千磅合中洋五萬元得第二馬者得二彩英金一千磅合中洋一萬元得第三馬者得三彩英金五百磅合中洋五千元此外抽得馬如賽者大家均分英金五百磅合中洋五千元得馬但未曾賽者大家均分英金七百磅合中洋七千元其餘尙有小彩如下　五十磅彩合中洋五百元共二十個計共一千磅合洋一萬元　又二十五磅彩合洋二百五十元共二千個計共五百磅合洋五千元　又二十磅彩合洋二百元共二十個計共四百磅合洋四千元　又十磅彩合洋一百元共二十個計共二百磅合洋二千元　又五磅彩合洋五十元共二百個計共一千磅合洋一萬元　又三磅彩合洋三十元共二百一十六個計共六百四十八磅合洋六千四百八十元　又二磅彩合洋二十元共五百廿六個計共一千零五十二磅合洋一萬零五百二十元以上紅票皆付現銀若買票一磅合洋十元者便可得馬名四匹並紅票二十八個　一千九百年十一月初七日卽光緒二十六年九月十六日賽跑美爾盤標在美爾盤埠賽馬共出售彩票十萬張每票價值英金五先令合洋二元五角抽得第一馬者得頭彩英金一萬磅合洋十萬元得第二馬者得二彩二千磅合洋二萬元得第三馬者得三彩一千磅合洋一萬元此外抽得馬如賽者大家均分英金一千磅合洋一萬元得馬但未曾賽者大家均分英金一千磅合洋一萬元其餘尙有小彩如下　一百磅彩合洋一千元共五個計共五百磅合洋五千元　又五十磅彩合洋五百元共二十個計共一千磅合洋一萬元　又四十磅彩合洋四百元共十五個計共六百磅合洋六千元　又二十五磅彩合洋二百五十元共四十個計共一千磅合洋一萬元　又二十磅彩合洋二百元共五十個計共一千磅合洋一萬元　又十磅彩合洋一百元共二百個計共二千磅合洋二萬元又五磅彩合洋五十元共四百個計共二千磅合洋二萬元　又四磅彩合洋四十元共三百七十五個計共一千五百 
磅合洋一萬五千元　又二磅十先令彩合洋廿五元共一百六十個計共四百磅合洋四千元　共總彩銀計英金二萬五千磅合中洋廿五萬元　紅票共計一千二百六十五張以上紅票皆付現銀若買票一磅合　十元者便可得馬名四疋紅票三十六個　同日同標照章另售彩票十萬張每票價值英金十先令合中洋五元抽得第一馬者得頭彩英金二萬磅合中洋二十萬元得第二馬者得二彩英金四千磅合中洋四萬元得第三馬者得三彩英金二千磅合洋二萬元此外抽得馬如賽者大家均分英金二千磅合洋二萬元得馬但未曾賽者大家均合英金二千磅合洋二萬元其餘尙有小彩如下　一百磅彩合洋一千元共十五個計共英金一千五百磅合洋一萬五千元　又七十五磅彩合洋七百五十元共三十個計共二千二百五十磅合洋二萬二千五百元　又五十磅彩合洋五百元共五十個計共二千五百磅合洋二萬五千元　又四十磅彩合洋四百元共五十個計共二千磅合洋二萬元　又二十五磅彩合洋二百五十元共一百個計共二千五百磅合洋二萬五千元　又二十磅彩合洋二百元共一百個計共二千磅合洋二萬元　又十磅彩合洋二百元共二百卅五個計共二千三百五十磅合洋二萬三千五百元　又五磅彩合洋五十元共八百個計共四千磅合洋四萬元　又四十圓者便可得馬名四疋紅票三十六個須認明得頭彩二萬磅合洋二十萬圓　兹將公司經理常年賽馬售票日期開列於左　正月一號在丕脱地方賽丕脱標出售彩票五萬張每票價五先令合洋二圓半又二十六號丕脱地方賽愛呢弗賽利恆地盖浦標售票五萬張每票五先令　二月十號在奥爾巴呢地方賽奥爾巴呢經售票一萬張每 
票五先令　又二十四號在　爾加的地方賽古爾加的夏季標售票一萬張每票五先令　三月三號法蘭明敦地方賽紐媽個恆地盖浦標售票五萬張每　五先令　又七號在格爾古利地方賽格爾古利恆地盖浦標售票五千張每票五先令　又十號同處賽格爾古利標售票一萬張每票五先令　又二十二號在白來拉地方賽白來拉標　票二萬五千張每票五先令　四月　號在拿騰地方賽拿騰標售票一萬張價同上　又十六號在蘭威克地方賽息呢標售票五萬張價同上　又十五號在朋白利地方賽朋白利標售票一萬張價同上　又　號在南新金山翁加巴令加地方賽翁加巴令加標售票數目尙未定　五月　號在愛地來脱地方賽愛地來脱標售票五萬張價同上　又二十四號在丕脱地方賽誕　標售票五萬張價同上　六月一號在丕脱地方賽方代興恆地盖浦標售標一萬張價同上　又十七號賽六月恆地盖浦標售票一萬張價同上　又二十八號賽高魯内興恆地盖浦標售票一萬張價同上　尙有賽期宜加於上　七月七號在法蘭明敦地方賽跳樹枝笆標售票二萬五千張價同上　又十四號又在是處賽跳浜標售票二萬五千張價同上　又　號美爾盤地方賽華得魯標售票二萬五千張價同上　八月　號在格爾古利地方賽格爾古利標售票一萬張價同上　又　號古爾加的地方賽古爾加的標售票一萬張價同上　又　號蒲爾達地方賽蒲爾達標售票一萬張價同上　又　號門齊地方賽門齊標售票一萬張價同上　九月　號蘭威克地方賽大美脱若保利敦標售票二萬五千張價同上　又二十四號丕脱地方賽弗達來興恆地蓋浦標售票一萬張價同上　以上尙有賽馬日期添加在内　十月　號高爾飛爾地方賽高爾飛爾標售票五萬張價同上　又　號拿騰地方賽拿騰標售票一萬張價同上　以上尙有賽馬日期宜添加在内　十一月七號在法蘭明敦地方賽美爾盤標售票十萬張每票價十先令另售票十萬張每票價五先令　又九號賽英太子標售票一萬張價五先令　又二十四號白來拉地方賽白來拉標售票二萬五千張價同上　以上尙有賽馬日期宜添加在内　十二月念五號在盖寗跑馬塲賽盖寗標售票一萬張價同上以上尙有賽馬日期宜添加在内總而言之大約每兩禮拜必有售賽馬票一次之譜上年一年間公司已共付紅票洋計二百萬元矣 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年三月二十五日京報全錄]  
　　宫門抄○護黔撫邵奏爲仁懷縣賊匪仇教滋事經官兵剿辦完竣摺○齊撫袁奏爲交卸學政關防片○護吳撫陸奏叅疏防監犯脫逃之管獄官請旨革職拿問摺○又奏甄别知府片○三月二十五日吏部翰林院正紅旗值日無引見○祥福英瑞承恩預備召見○吏部奏派騐看月官之大臣派出陳學棻溥良阿克丹景灃徐承煜慶福曾廣鑾文海托佛歡唐椿森潘慶瀾徐士佳陳璧韓培森熙麟劉學謙○召見軍機祥福英瑞承恩○○護理貴州巡撫布政使臣邵積誠跪奏爲仁懷縣賊匪仇教滋事闖入縣城搶署刼獄經派官兵剿辦完竣地方如常安謐請將出力人員懇恩奬叙以昭激勸恭摺仰祈聖鑒事竊查貴州遵義府所屬州縣接壤川境自前年川匪余棟臣滋事各處會匪假名仇教惑衆倡亂屢經嚴飭拿辦地方始稍安輯上年九月初五日據遵義府王聯璧禀據仁懷縣林廣堯禀稱縣屬大石崗地方有會匪陳玉川勾結川匪張立堂廖子香等糾黨謀逆肆行焚擄於八月二十九日膽敢揚旗執械竄至縣屬二郎壩地方燒搶教堂並教民二十六家當經飛檄省防貴陽營練軍管帶邱俊書帶兵兼程前往查辦九月十七日復據仁懷縣林廣堯禀報十二日三更時擒獲奸細游治安一名訊據供稱賊首陳玉川等率黨一千餘人約於當夜五鼓入城刼獄該縣隨卽督同把總蘇發榮壽備城防一面遣役赴鄉徵調圑練一面各帶兵役分城固守不意四更後賊黨已逼城下昏夜倉猝城中兵役無多勢不能敵被匪闌入攻撲縣署劫出獄犯一十二名幸附城鄉圑聞警四集該縣與把總蘇發榮督同圑練誓死力戰陣斬悍賊四名直至黎明賊匪受傷者衆始行潰走我軍陣亡一名拒傷二名幸未傷及百姓賊黨退聚仁懷縣屬之放牛坪等處意圖再舉等情具禀前來當卽檄委營務處道員張勝嚴帶同定廣營練軍管帶張紫云遵義營管帶劉鎭湘新軍營管帶張卓前往剿辦前電請四川督臣奎俊派兵恊助於九月十八日經前撫臣電奏在案十月初六至十一等日據道員張勝嚴禀報該道途次接據遵義府王聯璧飛禀賊黨由放牛坪分股一撲桐梓一攻綏陽皆以打毁教堂爲名同時遵義縣仁懷廳等處土匪均有起應之勢該道員相度緩急分兵堵禦派洋操隊哨長宋振鐸章定標率所部由鴨塘進剿羅斛營管帶藺應元率所部由九壩進剿定廣營管帶張紫雲率所部由仁懷進剿各路鄉圑分繼練勇之後以助聲勢約於放牛坪會齊攻拔賊巢一面飛飭桐梓縣何宗翰綏陽縣崔鳳昌會同營員督飭圑練嚴布城防以防竄襲並飛調貴陽營管帶邱俊書率所部哨長彭隆彰前來助剿十月初一日晨間彭隆彰率隊行抵官木崖地方適與賊遇鏖戰移時據險不退彭隆彰旋用排砲轟擊立斃悍賊十餘名傷賊甚夥賊始潰奔退踞後嶺兵圑奮力追擊生擒悍賊二名賊衆飛石如雨練軍嚴德順陣亡受傷練軍五名圑勇被傷尤衆當晚收隊次日晨刻張紫雲等亦率隊馳至兩面夾擊賊勢窮蹙遂焚棄巢穴分竄雞公山層巖溝等處張紫雲彭隆彰張卓等分往追捕擒獲僞先鋒馬占春一名初四日午刻探報賊首陳玉川復率悍黨回竄河溝塲環紛老巢爲報復之計該道員立卽率領所部親往搜剿當派邱俊書督同各軍以快砲環擊以劉朝宗所部立字右營陳志良亦率隊協同搜剿賊硐亦施劈山大砲助以矢石我軍被傷六名並傷外委陸雲彪圑丁受傷十六名陣亡一名自午至酉砲聲不絶當晚我軍收隊環紥箐林次日復派同知劉大琮督隊直偪硐前搶登賊壘僅存婦女老幼始知賊已夜遁檢查硐内槍斃賊尸三十四具隨卽派撥弁勇分路搜擊拿獲首匪陳玉川及其子陳大憘陳小憘僞先鋒吳剛亭王九和蔡同喜金童陳舞等五名悍賊曾寅潰王同潰李銀高蔡同狗等四名斬獲首級十六顆連日先後捕獲僞先鋒曾銀山僞軍師吳四九僞百長向洪順等二十餘名於十一月初五日派撥弁兵押解來省當經前撫臣督同司道提犯訊明陳逆供係遵義縣人聞川匪張立堂係余棟臣黨與欲借打教爲名以便聚衆起事因謀搶刼仁懷縣監獄遂於九月十一日攻入仁懷縣城並與吳剛亭吳四九等供認謀逆攻城等情不諱當卽恭請王命將首逆陳玉川綁赴市曹凌遲處死餘匪一併正法傳首犯事地方懸竿示衆以彰國法而快人心並一面出示申明例意免究脅從以杜練圑借端滋擾現在地方如常安靖堪以上慰宸系臣查此次首匪陳玉川等效　匪余棟臣故智以仇教爲名惑衆倡亂瞻敢攻撲縣城搶署刦獄以致遵義所屬無知愚民被其煽惑羣思蠢動幾至燎原幸賴天威遠播將士用命鄉圑奮勇卒使元惡就擒餘匪殄滅兼旬之内事定民安不致蹂躪蔓延所有在事文武員弁實屬異常出力查候補道張勝嚴係已故提臣張文德之子營務熟悉任事勇敢此次撲滅仁懷股匪辦事實屬迅速合無籲懇天恩准以道員交軍機處存記並賞換三品頂戴其餘出力員弁可否擇尤保奬以示鼓勵之處出自聖裁恭摺具陳伏乞皇太后皇上聖鑒再此案因前撫臣王毓藻病中未及核辦存交到臣合併陳明謹奏奉硃批准其酌保數員毋許冐濫張勝嚴著賞給二品頂戴欽此○○袁世凱片再前學臣榮慶丁憂開缺當將關防等件交由臣署封存業經奏報在案兹新任山東學政臣尹銘綬於本年二月十四日到東所有學政關防等件自應移交已委濟南府學教授韓鏡蓉齎送交接清訖理合附片陳明伏乞聖鑒謹奏奉硃批知道了欽此○○二品頂戴護理江蘇巡撫按察使臣陸元鼎跪奏爲特叅疏防監犯越獄脫逃之管獄官請旨革職拿問恭摺仰祈聖鑒事竊據奉賢縣知縣金元烺禀稱光緒二十六年正月初五日前往上海查騐海運漕米及赴道面禀地方事宜公出初七日途次接據典史鄭興貴申據禁卒王桂禀報監犯盛炳邢生和於正月初六日夜五更時分風雨大作乘間越獄脫逃追捕無獲禀稱勘訊差緝等情轉申前來當卽馳回勘明案卷盛炳係妒姦解由府司勘轉提審無異發回監禁尙未具題邢生和係糾搶姦婦彩雲姑已成案内審依衆夥謀搶奪曾經犯姦婦女已成爲首發黑龍江給披甲人爲奴例擬遣改軍由司審擬詳咨尙未奉准部覆之犯提訊刑禁人等委係一時疏忽並無鬆刑賄縱情弊現在追緝等情經臣批司嚴飭緝拿並飭將典史鄭興貴撤任遴員接署提同刑禁人等至省發府審辦臣查監獄重地宜如何加意防範乃該典史於印官公出期内竟漫不經心以致擬斬人犯盛炳擬軍人犯邢生和同時越獄脫逃實非尋常疏忽可比據署藩司吳重憙署臬司朱之榛會詳請參前來相應請旨將管獄官署奉賢縣典史鄭興貴卽行革職以便提同刑禁人等發交蘇州府研訊實在有無鬆刑賄縱情弊議擬詳辦有獄官金元烺據報前期公出屬實暫免置議除飭勒限嚴緝逃犯盛炳等務獲究報外理合會同署兩江總督臣鹿傳霖恭摺具陳伏乞皇太后皇上聖鑒訓示謹奏奉硃批另有旨欽此○○陸元鼎片再准部咨道府州縣無論何項勞績保奏歸入候補班人員卽以到省之日起予限一年詳加考核奏明分别繁簡補用等因循辦在案兹查鹽運使銜候補知府查濟元自光緒二十四年九月初八日到省之日起扣至二十五年九月初八日止試看一年期滿例應甄别經臣在署蘇藩司任内查得該員才識明通辦事穩練堪勝繁缺知府之任會同臬司詳請甄别具奏臣鹿傳霖因值交卸未及核辦移交前來臣覆核無異除將該員履歴咨部外謹會同署兩江總督臣鹿傳霖附片具陳伏乞聖鑒勅部查照謹奏奉硃批吏部知道欽此 
 
