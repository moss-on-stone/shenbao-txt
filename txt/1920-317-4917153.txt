# 1920 - 317 - 4917153

 

Page 1

 
 
   
 
 

Page 2

 
 
   
 
 

Page 3

 
 
時評 
[武人之外交（老圃）]  
　　異哉張作霖竟派代表至東京不知其意何居異哉張作霖代表竟表示張作霖之意思謂北京應組眞正之親日内閣 
　　凡在友邦何國不宜親日本固宜親近他國豈應疏遠民國内閣寗能作一國之機關此其大謬者一 
　　張作霖軍人也内閣之親日與否干卿何事親日之眞正與否又干卿何事乃言下竟有包辦之意欲以此自結於外人此其大謬者二 
　　鳴呼張作霖竟蹈前車之覆轍且豫營三窟爲東交民巷兎脫計矣可不哀哉 
[命令]  
　　十一月十七日大總統令選舉之制天下爲公所以尊重全國人民之公權俾各舉其衷心悅服之人代表公意於國會若於選舉之時發生壟斷把持賄通情屬諸弊則當選者或非眞正民意之所歸選舉之形式雖存而精意已失必致人民失望衆意乖離國家安有寗日瞻念及此曷勝悚慄民國肇造以來國會選舉業經兩次舉行於一切監督之方糾察之法釐定本巳周詳關於舞弊訴訟諸端亦皆訂有專條無如法令雖密多未實力奉行用特重行申告此次辦理選舉各級監督官吏與各司法官廳務當一秉至公依法執行如有壟斷把持賄通情屬諸弊查有實據立即舉發盡法懲辦以重公權而維選舉毋得稍涉徇縱同干咎戾其各懍之此令 
　　又令地方自治爲共和立憲國家根本要圖我國自治制度仿於前淸之季規模草創成效未覩民國肇造沿襲其制多所不便迨至三年紛亂環生遂至停廢嗣於六年雖曾復議興辦乃以國家多故迄未實行本大總統就任以來每念民治不舉時切深憂前經頒布縣自治法並由内務部呈准設立地方自治模範講習所曁道縣地方自治講習分所培養儲備期於有裨設施現在兵爭旣息大局粗定自治要政不容再緩即着該管官署曁各省區民政長官切實籌備務期有成惟是我國幅員廣袤各地方經濟與敎育程度至不齊一立法定制宜有權衡着内務部博稽各國成規廣徵各省區意見於法令之未完善者增訂修改擬具草案呈候核奪依法公布仍一面迅行規畫經費儲備人材以便法令公布後立可施諸實行用副本大總統尊重民治之至意此令又令署司法總長董康呈大理院庭長余棨昌懇請辭職余棨昌准免本職此令 
　　又令任命劉濬昌爲陸軍第十一師參謀長此令 
　　又令兼署陸軍總長靳雲鵬呈請任命王起升爲東邊鎭守使署副官長應照准此令 
[專電一]  
　　北京電外部電奉吉長官琿春案據日使面交口述書開列四項（一）中國保障增派軍隊至延吉保護日人及其利益並討伐馬賊與不逞鮮人使日本領土内治安不受累及（二）琿春龍井局子街百草溝頭道溝日人居住地方中國應配置必要軍隊否則須許日本留駐守備（三）將來延吉方面若再發生事變日本當再出兵臨機處置此節請預爲承認（四）中政府承認上欵日軍可卽撤退等語當復以一二兩欵係本國應辦事當完全負責第三關領土主權無論何國槪難承認再韓黨滋擾延邊大半由韓境而來此後似宜請貴國注意一面電駐日胡使再向日政府嚴駁（十七日下午八鐘） 
　　北京電吉鮑電告赤塚來見談琿春案據伊私人意見請中國將軍隊妥爲布置免將來再有前事發生至此次撤兵彼國並無其他條件要求（十八日下午二鐘） 
　　北京電學生發傳單多種要語日佔我琿春延琿五縣有日軍四五萬人搶掠燒殺無所不爲日以待高麗法來待我國大家快來保護國權救助同胞一面作政府後盾一面實行抵制日貨（十七日下午八鐘） 
　　北京電午後五點半學生團赴外部尙未散沿途秩序甚肅軍警未干涉（十七日下午八鐘） 
　　北京電外顔昨在大樓露台與學生遙答辦理外交當本良心上主張斷不有喪權辱國衆乃排隊回（十八日下午二鐘） 
　　北京電外部接小徐逃亡通知後向日使抗議文本定今日送出因擬附加兩語謂卽此足證使館並未監視各罪魁行動應速將餘犯引渡一面會同法部辦理引渡手續故俟明日閣議取决（十七日下午八鐘） 
　　北京電政府以日使脫放小徐由外部先以口頭交涉請其擔負以後小徐行動責任（十八日下午四鐘） 
　　北京電小徐確在天津某日商行其舊部宋邦翰宋子揚等均已赴津集合（十八日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電王士珍昨到保定昨晚徐派衛侍武官劉恩源赴保請王今日來京（十八日下午四鐘） 
　　北京電王士珍由保來京（十八日下午二鐘） 
　　北京電十六省區自治聯合會開會（一）通過宣言書（二）每省區推代表一人定號（二十）日謁府院請願准魯田請實行廢督（十八日下午二鐘） 
　　北京電義外部復關稅增加振欵（一）義國贊同祇須他國一致（二）希望數少期短（三）增加所得宜規定用途（十七日下午八鐘） 
　　北京電王使電據義外長談及以先自統一爲對内對外唯一根本果全國一心協力圖治不使外人得有口實無論何種國際問題不難迎刃而解（十八日下午二鐘） 
　　北京電新楊電據俄新黨商務司答復並無進攻伊黎事已飭鎭道力持鎭靜免使藉口（十七日下午八鐘） 
　　北京電參陸處會議庫事以各路援軍索開拔費無法應付特電陳毅先將現有兵力極力籌防不能專待援隊（十八日下午四鐘） 
　　北京電黑孫電裘副領與阿穆爾省私訂食鹽二萬石出口内容曖昧已派員澈查（十八日下午二鐘） 
　　北京電元債付息欵至今無着恐須延期（十八日上午十鐘） 
　　北京電派孫多鈺赴滬接洽唐伍（十八日上午十鐘） 
　　北京電張懷芝與蔣雁行發生意見憤而回魯（十八日下午四鐘） 
　　北京電鄂王電黎天才逃出夔州府城秩序大亂巳飭襄陽張使嚴密堵截（十八日下午二鐘） 
　　天津電鹽山龍軍一律給資回籍槍械運回陸部（十八日下午十鐘） 
　　天津電直屬曲周秋雨後忽奇暖田中秋麥已至二尺以上均含苞吐穗（十八日下午十鐘） 
　　天津電曹錕奉令查辦河間變兵旅兵魏淸和劣跡（十八日下午十鐘） 
　　漢口電何佩鎔篠（十七）晚乘輪赴寗將由津浦車北上（十八日下午六鐘） 
　　漢口電熊克武電鄂黎天才潛乘大來輪東下請緝捕篠（十七）晚十一時該輪抵埠警探往搜未獲聞黎在夔登輪被拒故得免（十八日下午六鐘） 
　　香港電粤軍得肇係邱可榮等内應與各界調處之力陳派葉舉駐肇維持又令各軍一律守肇暫不回省桂軍現退守西江上游省肇交通已復輪船昨起往來（十八日下午七鐘） 
　　香港電李耀漢懸賞萬元購緝馬濟莫正聰（十八日下午七鐘） 
　　香港電陳昨集軍事會以肇事已平决實行收束擬編國防軍四師一混旅陳自爲第一軍長鄧鏗一師長魏邦平二師長許崇智第二軍長兼三師長洪兆麟四師長（十八日下午七鐘） 
　　香港電粤民公意多反對在粤再設軍府國會各團體密議進行不日明電反對（十八日下午七鐘） 
　　蘇州電警廳長崔鳳舞今早三鐘因病出缺（十八日下午一鐘） 
世界路透電 
[國際聯盟會開會記事]  
　　十七日日内瓦電（由波爾多轉）國際聯盟議會第三日集會之公報如下今晨議會開始討論今年一月以來國際聯盟行政會事業之報告阿眞廷代表演講阿眞廷對於國際聯盟之態度希望有變通辦法使美國加入聯盟並謂聯盟行政會會員應由議會舉出庶可於國際範圍中成立一民治制度凡各大國現爲行政會會員者苟他國見其有依據經驗力量而得之能力堪以實施公共職務則當然復舉之爲會員阿眞廷主張强迫公斷惟礙及一國政治憲法之問題則不在其列阿眞廷並主張國際法庭有强制司法權而以各國平等之主義爲基礎阿眞廷又希望組織一永遠機關謀經濟上之協行與國際之互助凡此事體須全體不存私心並爲將來努力方能辦到云云瑙威代表稱丹麥瑙威瑞典三國皆主張議會應管轄行政會南斐代表薛西爾（英大臣）聲稱讀行政會事務之報告則聯盟巳死之說可不攻而自破蓋據報告觀之聯盟固甚活潑也第一年專從事組織今則此機關巳辦事矣人有以國際聯盟歲費五十萬鎊英金爲言者須知戰事一年費二千萬鎊今歲費五十萬鎊乃良好之保險費耳薛西爾氏詳論聯盟之建設事業頗多稱揚之詞繼言其南斐代表之地位謂奉南斐聯邦總理斯末資將軍之委任故來與會以代斯末資將軍斯末資前爲英國仇敵今則極相親睦此爲國際和解之一證云云午後六委員會選舉會長如下貝爾福（英）鐡土尼（意）波學懷（法）雷昻（西班牙）白蘭汀（瑞典）胡尼斯又舉副會長六人中國顧維鈞應選 
[俄國反激黨失敗後之情形]  
　　十七日巴黎電前俄總理里伏夫氏及前俄大使瑪克拉柯夫氏於報章發表一文勸俄人勿以藍格爾將軍失敗而灰心 
　　十六日紐約電共同通訊社巴黎訪員電稱法外交部得報紅軍已完全控制克里米亞半島法外交部媾和法國不因藍格爾將軍之失敗而考慮承認俄勞農政府事 
　　十七日巴黎電小巴黎人報載稱藍格爾將軍已抵君士坦丁聞塞巴斯土波爾之難民已有四萬人安抵君士坦丁 
　　十六日紐約電共同通訊社倫敦通訊員電稱莫斯科無線電報巳徵實過激軍佔據西姆菲羅波爾爾菲羅杜西亞二地之說 
[希臘之新内閣]  
　　十六日雅典電反對維尼齊洛斯氏之黨人今日開槍轟擊敵黨之人斃兒童二當時曾召軍隊鎭壓平靜　　十七日巴黎電聞賴萊斯氏大約將受任組織希臘内閣聞維尼齊洛斯氏行將出國 
　　十七日巴黎電據英國政界中人聲稱英國如法國然不能容忍希臘前王康斯丹丁之復位或承認受前王黨人推戴之任何候選員 
[各國近事記]  
　　十六日北京電比國維亞爾氏尙未組織新内閣 
　　十四日倫敦電某報載稱英政府已命駐波斯之英兵與印兵立即撤退並大減駐美索波太米亞之英印軍隊擬將該地交與刻在組織中之阿剌伯政府 
　　十四日柏林電德國前向協約國聲明由潛艇拆下之發動機僅用於實業不作他用今巳由協約國認可故巳允取銷銷毁此項發動機之要求 
　　十六日華盛頓電據調查戶口局宣稱加州日僑共有七萬零一百九十六人占加州戶口全數百分之二此卽十年之内增多百分之五十九有奇也加里福尼亞哇里貢華盛頓三州共有日僑九萬一千三百三十二人華盛頓共有日僑一萬七千一百十四人近十年内增多百分之三十二有奇哇里貢共有日僑四千零二十二人近十年内增多百分之十七有奇夏威夷居民共有二十五萬五千五百十二人日僑占十萬九千二百六十九人　　十六日華盛頓電陸軍總長巴克氏宣稱彼不欲在國會提出關於陸軍政策之重要建議一切悉聽政府主持 
[新銀團與中國]  
　　十八日紐約電東京日本廣知報紐約訪員今日向有責任方面探悉紐約新銀行團現殷待中政府之覆文新銀行團致中政府之電文聞已爲第二次曾經修改之銀團大綱覆文未到以前此間銀團代表不欲有所舉動太平洋路透電 
[東俄近事記]  
　　十七日哈爾濱電昨日有不知姓名之人以炸彈擲擊柴里亞報館兇手逃脫迄今尙未緝獲現信乃因該報時時披露駭人之隱情受害者乃圖藉此洩憤據滿洲里消息紅軍如不越界華軍不欲阳遏其進行謠傳日軍司令巳與紅軍商定休戰五日 
[日本之宗敎潮]  
　　十七日東京電由本報載稱警察禁止救世軍開露天大會警察現正調查亞尼氏之講道錄恐有不良分子借基督敎爲名從事倡亂據京畿警務總局外務科主任聲稱救世軍如專講救世主義則此次搗毁會場事自不致有但彼等近來之行動重政治而輕宗敎當道已覔得證據遇必要時將設法對付之云 
[北京近事]  
　　十八日北京電昨日午後學生排隊入外交部求見總長顔博士卽出見向學生演說謂願負完全責任使琿春事件有適當之解决願竭其力以保持國家與人民之利益學生聞言頗欣慰稱顔部長態度明爽與從前部長逈異旋即散會 
　　十八日北京電美國務院訓令駐華美使會同各國公使向外交部要求關於俄租界行政之了解 
　　十八日北京電中政府關於小徐脫逃事致日使之覆文雖於昨晨定稿但須俟國務院核議故未卽發今晨國務會議巳批准此文 
　　十八日北京電孫烈臣電稱謝米諾夫軍隊在滿洲里附近蒙古邊界内擊敗紅軍 
國内要聞 
[北京通信（樸）]  
　　蘇皖贛巡閱蘇督蘇鄂兩長各問題之趨勢依然直奉相持之關係 
　　有接近當局者曾語愚曰現在最眞最確之形勢蘇皖贛巡閱無人齊燮元將久代蘇督俟若干日後且可實授孫振家齊耀琳或至於留任而夏壽康王瑚將不成事實細紬繹之殆近是也 
　　巡閱蘇皖贛之人物直派推王士珍奉派推張勳殆　公開之秘密然王非絶對不肯者只有必要之兩條件一須曹錕親往懇求二須將齊燮元調開前說以曹錕猶豫未卽赴正定而僕僕道途之劉恩源李廷玉徐世襄終不能當王氏之一盼後者則日前雖有齊氏調贛調魯之說而因齊與奉張最近發生關係致張勳督蘇之說改爲督皖即依直派之意用王士珍爲巡閱而此層不能不敷衍奉派故王氏之第二希望又不能成此王士珍所以難成事實也張景惠保定之行面向曹錕提出謂據張文生派赴奉天之人所言新舊安武軍間形勢非常岌岌非請張少帥出來不能維持而少帥並無出山之意雨帥爲國家計特令某與仲帥商量大家勸少帥赴皖兼轄三省曹錕卽曰我與少帥交情甚好亦頗贊成但恐外間發生重大之誤會不敢當此責任如雨帥有把握可以獨力主張張景惠再三言之曹再三却之終無結果而曹之態度益表堅决張景惠返京即告張文生之代表楊瑞文可即回皖爲他種之預備此目的現不能逹故張勳不成事實也以此之故旣不能用張又不能用王巡閱使問題遂以擱起然决非從人民之請而廢去之也至蘇督一席齊與奉張旣生有關係而直派方面則反對之故奉主實授而直不肯亦成相持之局然當局之於奉因分量較重者爰藉口於江蘇在籍某巨紳之一電以爲内定之資而其暫時不能發表則以直派之待疏通亦非憚違蘇人廢督之請也 
　　因鄂王十一日後迭來負氣之電致夏不能去孫不能來而江蘇之王瑚亦牽連而不能往此人所共知者然最近之最大原因則仍與奉天有關與巡閱使問題有關曹錕曾於十日前致電王占元爲鄂長問題疏通勸王令孫振家交卸來京以敷衍中央面子王士珍對於王瑚亦贊成其長蘇且有鐡珊應早赴任之說然王瑚直人也奉派聞此巳生不快之感及張勳巡閱之運動被拒於曹奉派益認爲直派於蘇殆有包辦意味而不爲奉留餘地張景惠返京以後立致王占元一電謂湖北省長問題尊處但從曹帥之勸告而不問雨帥之意見如何似乎不可夫最近曹王之不洽與張王之關係人所共知此一電之挑撥卽從孫振家身上着手以根本破壞王瑚之長蘇者果王占元應聲而來以極嚴厲之態度拒夏留孫政府雖欲用釜底抽薪之計催孫來京而目的迄不能逹米棟材奉命赴鄂一次不得結果再派某要人赴鄂今尙無疏通得手之報告到京於是孫振家赴京兆而王必欲留之於鄂矣當此之時王瑚巳知赴蘇之重阻力向人言及輒露不能到任之口風而向爲王瑚推重之熊希齡日前亦面語王氏謂孫振家必不能來足下能逕去則逕去否則不如呈請主座令嚴家熾代理蘇長故外間紛傳嚴代之說又紛傳熊繼之說然公府某要人前與蘇籍某君閒談謂「齊震岩在蘇七年我看尙無不好何以江蘇人反對」蘇籍某君歷舉最近劣跡以告之而某要人仍露不信之意最近王瑚語人亦謂「細察主座之意似仍欲留齊震岩我何必堅執要去」加以張作霖之於齊耀琳耀珊兄弟但不使其回吉而在外省作省長則極力援助之齊氏被劾以後張曾代爲說項一次則此事内容可謂王占元旣留孫不放徐意又欲留齊而奉張之心理則拒直人之王瑚與留吉人之齊耀琳合而爲一凡蘇鄂兩省人民之種種呼籲皆置之不問矣（十一月十六日） 
[北京通信（白素）]  
　　敎員運動忙范總長呌苦連天學生運動忙顔總長束手無策 
　　近日北京學界發生二種運動敎員奔走薪水學生奔走外交二種運動遂使顔范兩長大有跑不開躱不過之勢昨日之敎員聯合會中間有人提起向范總長訴訟者後卒和平議决三條限敎部長限日答覆否則一致罷課（一）小學校薪水限一月内發淸（二）中學限二月半内發淸（三）專門以上學校限春假前發淸當舉北大敎授馬叙倫等十數人爲代表一面向范總長報告該會條件令其卽日答覆一面仍由該代表等向靳總理直接交涉范總長曾允以辭職爲擔保靳總理則托辭不見預料三日内再不見錢恐聯盟罷課之舉又將實現矣 
　　學生對於琿春事件雖不若五四運動之激烈然「講演」「打電」「開會」等事忙碌萬狀近忽由王女士在學生聯合會中提出意見組織一男女學生聯席會因在昔聯合會中只許女界旁聽自此聯席會成立後而女界之奔走國事者極其踴躍并由女界發起田女學生遊界大會於今日（十七）在天安門内舉行議决路缐爲前門東交民巷總統府國務院外交部等門首各執白旗大書「還我琿春」等字樣并擬分派代表數十人一組請求各公使仗義二組請總統總理表示態度三組請外交長報生最近交涉情形一切手續與五四運動時無甚差異倘近日再不得要領則排貨之舉動又將大倡矣 
[徐樹錚確已脫逃]  
　　北京益世報載旬日以前外間卽有人傳說徐樹錚曾毓雋姚震丁士源王郅隆等五人已經由日本兵營帶出走至靑島又有由靑島來者言在靑島確曾見適徐樹錚云云本社因日本公使旣然保護禍首且對於禍首有不可委卸之監察負任自不能任其出走外間云云當然係一種謠傳故未披露昨日（十六）下午忽又據外交團方面消息稱徐樹錚業已不在日使館矣詢之政府則云日本小幡公使昨日（十六日）下午業有正式公文照會外交部照會内容大略言徐樹錚入居本館曾經照會貴國政府查照在案頃據報告徐樹錚前晚）十四）尙在本館不知何故忽於昨日（十五）離本館而去不知所往深恐外間發生誤會相應備文照會即希查照等語聞照會原文不過一百餘字措詞甚爲模稜外交當局對之極爲詫異一般輿論不第對於徐樹錚此後之動靜極爲注目而對於日使此項照會亦認爲異聞其逃去法聞係在日本使館混在交替兵士中私放出京聞其餘禍首亦將陸續放出云云 
　　大陸報十七日北京電云衆信小徐現在天津擬往上海俾與王揖唐聯合其謀安福氣味之滇粤同盟北京政府稱巳得關於此事之證據 
[庫倫消息之危迫]  
　　軍界確訊俄舊黨自汗山車門等處敗退後分向西北圖勒河烏爾穆哈等處逃竄近日復向伊羅烏爾渾邊卡等調集援隊以圖反攻至該黨之接濟仍恃蒙古王公及女佛其謝米諾夫部下業由哈逹地方聯合烏里鴉蘇台之援軍分向庫倫前進又庫倫方面俄黨雖巳敗退刻下仍擬反攻聞陳使昨（十二日）日有電直逹東三省張作霖請派軍隊協防原文略云中俄交戰俄兵不支退出車門庫倫現巳安靖但聞俄軍分向各處乞援意圖再來侵襲務請撥發軍隊協防以厚兵力云云至恰克圖被俄黨佔據中央巳得正式報告聞本日（十六）閣議確將斯案提出研究辦法大致議定者仍係催援軍速往 
　　庫倫防務又趨危迫聞庫東毛篤慶方面自十四日起巳發生戰事鎭撫使陳毅昨有寒電請援抵京原文略云據報我軍在毛篤慶遇敵今午激戰未休我軍數寡力疲危險萬狀迫懇分别嚴催各路援隊曁飛機四架星馳來庫俾資抵禦不勝迫切待命之至 
　　軍界確息日前由政府派出之援庫飛機四架因庫亂蔓延不足分配褚旅長日前電請中央再派機數架以資應用聞政府巳飭航空處將新自保定運來之飛機裝配妥協並派妥員駕駛開往庫倫以便援助聞丁慕韓處長刻已籌備日内卽可派往庫倫又據奉天電訊前由中央派來之航空學員張延齡等現經張使派爲飛機駕駛專員每月支薪二百元刻下已籌備一切不日卽可出發赴庫 
　　聞高在田團長現奉陳使命令出保糧道亦有寒電陳報抵京原文略云現俄黨主力盤踞沿庫東北四出搶燒斷絶糧道頃奉陳使令職團保護糧道定寒日出發所遺庫倫防守任務由褚旅長完全擔任特電聞昨日又有電抵京略云本團欠餉數月困苦已極此次俄黨攻庫血戰經旬官兵晝夜臥於冰雪之中飲食缺斷務祈即將欠發餉欵即日發放以濟危急昨接商界方面由張家口來電云外館商會高鄭諸公均鑒聞都署由庫來官電内開俄匪仍返攻庫倫事甚危迫仍求政府火速救援王蘭亭删等語睹此則庫事尙在危急之中矣 
[琿春交涉之近訊]  
　　關於琿春事件日本方面雖允撤兵惟其節略中之第二段保留出兵一節殊有妨及我國主權政府業巳表示堅决拒絶茲聞外交部巳於昨日（十六）午後三時照會日使除仍請日本即行撤兵以維中日兩國睦誼外對於日本將來仍可出兵一節並加以堅决之拒絶其内容大槪如下（一）保護日僑及增加我國軍隊兩層我國本巳自動的預爲佈置且今後亦繼續進行以圖内外人民之安全（二）日本所希望今後可再出兵一層我政府答以旣有上述之準備今後自不至有何意外即假令有之我政府自負完全責任至如外國軍隊開至領土内則無論何國皆不能予以承認非對日本而獨異云云（三）日本旣聲明撤兵請立刻實行以重邦交此項覆文送出後不知日本方面如何答復也 
　　開赴琿春之日軍偵察隊與該處匪黨忽起衝突日軍復因此要求爲澈底之討伐現吉督鮑貴卿正派員調查中昨並有電到京報告原文如下據剿匪總司令闞朝璽卦電據稱日本聯絡員森善一大尉函開五站日本守備隊長因偵察六站南金廠之匪賊情况乃向該方派遣丹田中尉以下五名巳蒙在五站貴國官憲之承認於十一月九日午前七時行至小綏芬河南約有十華里之處遭匪賊之截擊遂全部戰死得報後因視察情况及收容死隊之目的乃遣派在五站少校憲兵分隊長以下五名由五站於本月十日夜第五列車出發又派遣在海林 
 
 

Page 7

 
 
將校率領一個小隊（係一排）由海林於本月十日夜第四列車出發各赴遭難之地敬此通告右者就北滿派遣隊司令官之意盻望闞閣下對於小綏芬河南地域之匪警爲澈底的討伐並我司令對於金廠附近之匪賊爲澈底的掃蕩有意圖進並此預先申報等因已派宋營兩連邱參謀帶華繙譯前往日人遇害地點切實調查繪圖日人是否便衣是否持槍究遇韓人或鬍匪所害在五站九師小綏芬周營是否掛號越出日人剿匪區域並未通知剿匪軍隊保護等情除飭詳查具報並嚴密搜剿外謹聞鮑貴卿元印 
　　奉天電云赤塜總領事歸奉語曰關於琿春撤兵問題外間有中國對於日本提出條件稍持異議之說殊不足信鮑督軍斷無反對之意現下撤兵問題正在交涉之中至於琿春之條約事件今尙在調查中交涉尙未開始云云 
[潮街交涉之爭持]  
　　廟街交涉日本方面提出要求四項就中第二項之艦長謝罪及第三項之犯人處罰兩節我國當局認爲可以商辦惟關於由政府正式道歉及給予被難者卹金之一四兩項則因共同調查結果並非我艦隊蓄意仇日政府自無從負責至死者旣出於悮傷其撫卹之欵亦只能由我國自由核定用昭親善之意故胡　使抵日後即據上列理由與日外省切實談判前日院部接胡使來電大致謂彼方對於一四兩項爭持甚力僅允於道歉公文略改字義若完全抹煞則絶對不承認又死者遺族撫卹須按其家人平素之生活程度而定亦絶非輕描淡寫所能了結應請將全案卷宗抄寄一份以憑參攷酌辦 
[魯案與國際聯盟之消息]  
　　昨（十六日）據某當局云國際聯盟雖於本月十五日開會但刻下聯盟内部忽發生問題究竟能否正式成立尙屬疑問美新總統選舉後於聯盟之命運尤大有影響我國除派顧唐二代表外對於其他代表一人並未派定其原因亦即在此故魯案之提交聯盟與否尙未確定日前王正廷來京曾謂二十一條如能解决則魯案卽不成問題政府亦頗以爲然故刻下和約研究會對於二十一條詳細討論以便先行提交聯盟而對於魯案極取愼重之態度此外尙有兩事一爲德國加入聯盟問題近日以來德國四出運動加入該會列强對之多表反對外交界確訊我政府關於此事迭准駐英法各公使電陳詳情對於德國要求加入該會一節應審視列强多數之意見始能决定相當之態度以故駐京公使中曾有以此詢問外部而外部未能即爲正式之表示又一爲撥付聯盟經費事件昨聞瑞士顧維鈞有電致政府報告國際聯盟之籌備並謂日本派來外交財政人員有一百三十餘人之外其經費在五百萬日金以上我國經費現尙未到酬酢活動頗感不使望速滙撥云云 
[十六日閣議紀聞]  
　　昨日（十六）星期二爲閣議例會之期除財政周總長因赴津遲到外（十二點五分到院）靳總理及各閣員於上午十點四十分齊集越四十分開會探悉重要議案七起（一）陸軍部提出擬任劉玉珂爲江蘇督軍公署參謀長賈德耀爲陸軍部司長案結果通過呈請明令發表（二）司法部提出擬任沈家義爲大理院庭長案結果通過呈請明令發表（三）内務部提出籌備實行地方自治案結果通過呈請明令發表（四）内務部提案下届選舉轉瞬即届關於預防舞弊辦法擬呈大總統明令公布以昭愼重結果通過（五）修改新國會選舉日期案原訂三月二十日五月二十日爲參衆兩院初選之期爲時過久現擬提前舉行討論結果責成内務部會同籌備國會事務局詳核具復（六）財政部提案財政艱窘部庫空虚端賴借欵維持一切巳屬無可諱言但嗣後無論中央或各省區借欵擬互相參酌妥協然後簽定合同以昭愼重結果通過由院致電各省長官查照辦理（七）各省區長官電陳新銀團借欵條件備極苛酷懇予嚴重拒絶結果由院覆電中央對於新銀團原主愼重從事借欵一舉關係國家大計自應内外一心共策進行决不輕率接洽請勿顧慮此外例案數起略加討論時届下午一點半散議由王迺斌葉恭綽兩總長進府報告經過情形 
[京校敎職員之呼籲]  
　　十六日午前十時敎職員聯合會代表馬叙倫石學萬王家吉關景山程時煃李貽燕陳筱亭王子均等携帶吴文面謁敎育總長范源濂申述理由范允照呈文要求薪水及積欠發放時期開一淸單向財政部竭力設法或要求財部撥相當抵押品由敎部自由借欵云云措詞甚爲圓滑代表等仍要求范總長尅日明白批示俾敎員等得安心授課復往國務院靳總理秘書長均不在院代表等遂以呈文留院而返呈文如左呈爲續請迅予飭部淸發積欠薪修並此後每月按照規定日期一次發訖弗再延欠以維敎育事竊本月一日叙倫等敬呈大總統請予飭部尅日淸發積欠薪修並此後每月按照規定日期一次發訖弗再延欠以維敎育計巳陳鈞察時逾旬日未荷俯准施行不勝翹企竊維各校積欠敎職員薪修至四個月之多叙倫等前此萬方支維忍默數月者一則以政局騷動雅不欲以敎育界羼起其間或玷純潔之名一則以叙倫等平日誓以敎育爲終身之職業亦不欲遷舍而謀他途今則百計俱窮無可復忍曾由叙倫等將比來困難情形面陳國務總理敎育總長請予慱陳大總統當蒙洞鑒雖承國務總理敎育總長允予從速籌措惟是涸轍之魚難待西江之水倫等復加商略初意并願自食誓言别圖生計然以敎育爲國家根本重政京師爲首善要區而現在財政視昔又較爲困難亦係實情若使叙倫等祗顧個人生計决然謝去必致首善要區弦歌驟絶國家根本重受磷傷是以再四籌維力謀兩濟今請政府自本月起將每月應發薪修仍照規定日期一次發訖以前積欠除小學薪修須放本月一律發淸外中學薪修積欠三個半月即分三個半月發淸專門以上學校薪修積欠四個月分五個月發淸均自本月起按月隨同本月薪修發給似此曲全宜見容納倘復不蒙垂省抑或虞侯校獵設信今時齊相會朝爽期異日叙倫等惟有實踐歸耕寗從獨善爲此公文呈請大總統鑒察施行謹呈大總統 
[天津通信（若氷）]  
　　直議會對於十一師譁變之憤慨 
　　自皖直戰事發生後各縣駐軍騷擾地方以李奎元所統之十一師爲最該師自撤防來直分駐河間高陽蠡縣任邱等處凡軍中所需無不取之於民地方已不堪其擾乃因欠餉過多駐紥河間之軍隊忽然譁變搶掠商民約數十萬元之巨并　商會會長拘留勒索一萬元於各城門派兵守衛嚴查出入凡城内居民欲搬運行李或持包裹出城者一槪禁止因之該縣居民於兵變之後均惴惴恐懼直隷省議會十五日開常會時副議長彭桂馨臨時提議接河間來函報告兵變諸君如有所知請即詳細說明此事雖不列在議案然事甚緊急自應儘先討論可否開一秘密會議詳爲討論吳廷萱主張秘密討論遂令旁聽者退席聞局中人言係經議員孫君報告河間被搶情形全體極爲憤怒决定派員分赴北京保定確商善後辦法據聞此次河間損失甚巨計由壬子以後北直各縣遭兵之慘受災之巨當以此次爲最徐總統關於此事曾召李奎元入公府確商并令其即速回防妥爲安撫李氏以欠餉數月軍心憤激斷非空言所能搪塞雖遵諭出京并未有何佈置據某軍官云如再不發餉恐等於河間之事仍將繼續發生也 
[廣州通信（平）] 粤局尙未可樂觀 
　　自廣州克復粤人莫不喜色相告還我河山然觀察現勢尙爲枕戈待命之時非擊柱爭功之日蓋今日廣東之可慮者（一）則桂系之窺伺未巳也桂軍雖退出廣州西北兩江依然盤據日來粤軍追擊尙未得手大有負隅抗拒之勢西江方面譚浩明韋榮昌佈置防務不遺餘力並四出佈告言中央不日派大兵平粤以壯聲威北江方面由沈鴻英莫榮新協力死守莫榮新巳赴贛請兵重圖援粤而沈鴻英又宣言本督辦擁戴湯廷光爲粤督軍魏邦平爲粤省長以行共離間之術日昨上海三總裁有致李福林電謂岑莫當狼狽出走之時竟假借名義降附北方足見彼輩勾結隂謀實欲吹巳死之灰爲禍吾粤桂賊一日未盡粤人一日不能高枕而臥粤人皆以斯言爲然現以兩粤兵力計桂軍未必能反攻但戰事延長中央如果予桂以援助則勝負殊未可料也陳炯明巳派參議鄧文煒賚致親筆書函一通前往江西謁見陳光遠以阻止桂系之謀於粤局前途大有關係焉（二）則海軍之態度未明也自軍府撤去林葆懌海軍總長後湯廷光又不敢接收因艦隊長官多屬閩派雖有一部分擁湯而護林一派頗爲强硬日前海軍陸戰隊巳聲明與粤軍一致行動舉朱卓文爲首領厥後饒子和不知用何手段又與該部接洽復將白旗除下故湯之勢力實未能統率海軍上海三總裁昨有電來粤仍請湯廷光勉爲其難共襄護法大業又電飭陳司令協助湯部長速行接收海軍艦隊並謂此舉乃目前最爲切要西征猶其次必將艦隊接收後西征方免内顧之憂云云可見海軍與粤局關係之重要矣以上兩端最可憂慮其餘如民軍之未能收朿餉項之難於籌措一切善後尙無辦法猶其後焉者耳 
[潯路大會之大搗亂]  
　　南潯鐡路股東會定期十四日選總協理曁各董事月初省議會曾請商會農會開聯席會議省議會則請官廳勒令路局填給保息股票交其收管敎育會則主張潯路破産（曾有宣言發表）農會主張由各會分攤股票以昭公道商會中人對於此事極形冷淡主張股從多數始終不發議論日來股東聯合會（旅省大股東所組織借舊董事局爲會址）救濟潯路會（去年康成女士所發起因分子複雜康巳不再過問久巳無形取消）及旅省各縣同鄉會應時出現逐日討論大都反對李盛鐸之所爲亦不贊成省議會收管股票謂保息係出自商民負擔今填股票應當交還商人收執而李盛鐸對於官廳代表議會催填股票及各會請填股票分給商人之舉完全拒絶謂從前財部核准給予保息（年六十萬元）時並無將來須填股票之明文議會爲商民所反對尤無代表之資格李盛鐸於十二日抵省外間忽發現江西公民傳單歷數李氏辦理腐敗濫借外欵營私舞弊之罪狀各縣同鄉會亦發表攻李宣言書呈請兩長要求填給股票各公團則均主緩期改選日前舊股東會假董事局開談話會又面質李盛鐸私向交通如借欵李辯謂九年二月無冉借二十萬元之事當由北京代表吳鈁黄翼曾致電交通部詢問眞相李對各界展期改選一節謂早經登報聲明日期不使更改二　　股東選舉會籌備就緖（在順直會館）决於十四日改選各界大憤亦暗中預備抵制蓋李盛鐸股權大握决不退讓雙方巳成氷炭識者固早知十四日之會必將大起衝突也 
　　果也是日在順直會館開會大起衝突其搗亂之最大原因據贛報所言由于黄李之爭總理李派擁戴李木齋爲總理張肇通爲協理張佩衡爲坐辦預備八十萬股票攫取當選綽有餘裕黃派擁黃大勳爲總理吳劍秋爲協理因所得股票多半自五元起至二千元人數雖多股權實遠不如李派故希望延長會期着手運動增加股權然後與李氏王氏競爭以逹其總協理之目的當搗亂開幕時正十二句鐘李派股東見黄派股東聲勢汹汹又本虚心故早巳銷聲匿跡黄河乃公推歐陽魁主席宣布謂今日之選舉會爲不合法應當認爲無效并謂李總理旣已回贛應請出席乃公推代　四人往尋李氏到處無蹤乃找到公司由庶務主任楊寳璋接洽楊答云你們毫無秩序胡帝胡天現在時間還早請各位靜候暫爲休息恢復秩序届時李總理自當出席云云郭方兩代表云我們是股東總理是我們雇傭的今天開會夥計不來伺候主人反要主人來尋夥計又匿不見面殊屬混賬舌戰多時毫無結果當代表至招待室交涉時閻警務處長見今日會場秩序如此大發牢騷謂先前假敝會館原說開股東選舉會旣不選舉即請散方其道向鄒廳長云廳長是江西人應爲江西的事請至會場發表意見鄒無法即隨方等至會將上台演說之際台下大呌此係李木齋之走狗請大家注意說時全體鼓掌鄒廳長上台後爭辯多時正在萬分爲難之際李總理不得巳亦隨出席許鏡藻登台又復鬧至不堪幸二區警署長在塲雙方勸導姑略平靜旋鄒廳長云請大衆免除意見討論是否改期雙方又復爭鬧極爲激烈互相呌打聲震瓦屋擁黃派又請鄒以實業廳長名義宣佈展期最後始由閻處長宣佈今天時間巳到四點鐘准定展期諸位亦各有職務應請暫回休息鄒廳長乃由歐陽魁等勉强允其擔保展期並開會之期非由省議會敎育會商會農會股東聯合會各縣聯合會商定槪行無效並由鄒當衆宣布始勉强由彈壓之罼警連勸帶說請各股東散會擁黃派遂以股東會名義分電北京交通總長及江西旅京同鄉旅滬同鄉文曰南潯鐡路總理李盛鐸違法舞弊私借部欵經本日股東大會議決將其總理資格取消聽候淸查賬欵後再行開會改選謹此電聞南潯鐡路股東會叩 
[南京快信]  
　　嚴家熾原定二十一日接篆因兪紀琦急欲交卸擬將印送至嚴庽遂於十六日下午一時接事聞本省財政窘迫已逹極點各種財産抵押殆盡自本月起軍政各費月短七十餘萬嚴接事後頗感困難 
　　齊省長昨日過軍署會晤齊代督商榷本省要政 
　　警務處長王桂林因省議會方面反對昨向軍民兩長堅請辭職並聞由處所委警所長各縣均不承認 
　　王瑚來蘇仍無確期省議會擬續派員赴京敦促 
　　兪紀琦不願回金陵道尹本任將以胡翔林簡補兪改充軍民兩署顧問 
　　省議員集議擬每縣推舉一人回籍組織自治研究會以促進行 
　　皖議會電蘇議會共和國家以自治爲基礎人民渴望成立勢難延緩請電京力爭丹陽縣商會來電請將丹邑劃歸絲區以保綢業織工生計無錫楊宗嶽請提議取締賭博以挽頽風 
　　内務咨省署以後關於選舉事件逕電事務局辦理 
　　齊代督委簡任職楊宗漢充台營官地局長蒯毅充本署本署諮議又派副官劉有德赴豫祝趙倜壽蔡國生赴徐祝陳調元太夫人壽曾章林赴贛公幹 
　　軍署招待新聞記者所定十二月一日成立巳派一等副官陳廷謨爲招待主任 
　　何恩溥今日早車赴京就陸軍次長職軍署各處課人員均赴浦口車站恭送 
　　贛榆縣人民劉善居等控該縣知事王佐良吸食鴉片縱兵殃民請即撤任以隹地方兩長指令徐海道尹查明具復核辦 
　　蘇州市公益事務所董事蔣炳章等電軍民兩署請將振興電燈公司營業撤消兩長批令應候交部核示辦理李故督靈櫬二十一安葬各機關擬是日下午旗誌哀 
地方通信 
[松江]  
　　奉賢縣函允飭追學租奉賢縣勸學所長朱聲園拉收坐落該縣境内松縣學租經松縣各公團呈准省道嚴令奉賢縣知事依法制止嗣復由松縣勸學所呈請該縣賴知事諭飭地保轉諭各佃迅即照舊還租茲松縣勸學所接賴知事公函略謂奉賢勸學所不待列憲指令收儲松邑學租本知事已依法制止並飭將所收租欵開摺送縣一俟送到即行咨解松江縣署核收所有各佃戶完租觀望不必開列佃戶姓名應即分諭各圖地保轉知各佃趕緊照舊還租可也云云觀此似此次拉租風潮在官廳方面已告結束但奉賢學界前已電請省長要求持平處理而松縣各公團亦以其並未遵令停止拉租正在組織敎育欵産維持會預備截留蔣府屬各縣坐落松縣之公共欵産以爲相當之對付不可因官廳方面辦理已告結束而遂謂風潮己平也 
[蘇州]  
　　公立醫校之改善談蘇城間門外公立醫校蔡校長自任事以來已歷九年邇因辦事困難曾向省廳辭職當蒙批示慰留但蔡君以該校遷至新屋後規模較廣事務日繁且敎務主任一席當周仲奇君赴德時自行兼代迄未請人專任更難周顧現决意將事務敎務兩主任分别請人擔任俾專責成並推定彭敏伯吳帙書夏愼初三君爲起草員擬將内部制度及各種規程另行修訂以期改善現正向全體敎職員徵求意見 
[南通]  
　　拆城填河之計畫本縣市政處爲推廣市而起見特函請淸丈局測量市河之廣闊以便添築馬路一俟測量完竣繪具詳圖後即送交自治會交通股委員會審查頗有積極進行之象云 
[揚州]  
　　警所長仍歸知事兼理江蘇各縣警察單委所長不由知事兼理由省會否認咨省署取消經齊省長核准除咨省會外並令警務處仍照舊制辦理上届省議員朱嘉楨已電揚州各界知照電文如下佟縣長轉商會農會敎育會公鑒警所長仍縣兼理已由省令恢復知注特聞楨叩縣署已於十七日早抄送各團知照矣 
　　滁來全鹽票改招商辦安徽滁來全三岸鹽票本歸皖岸榷運局派員辦運茲稽核造報總所提議改歸商人辦運令淮運使轉令各商遵照矣 
　　控告商會長侵蝕公欵江都大橋商會長徐竹樓有侵蝕公　之嫌經該地公民于捷之等具情在縣控告佟知事已委員調查眞相核辦 
[嘉興]  
　　飭令警佐查勘田禾嘉興四鄉晚禾前以叠遭風雨致所結之稻多莠而不實現届由割成色頗形不佳統扯收成不過七成左右所有被災田禾已由各區自治委員曁縣農會先後列表呈報到縣請求派員履勘詳報省吏核減糧賦以蘇民困在案聞汪知事據呈後已令飭各警佐就地查助田禾成災情形限期呈報再行躬親查勘以昭愼重 
　　書晝家之惠濟災民嘉興縣立第一高等小學校敎員錢紀聞王純農二人素善書畫一般珍藏家之請求者向極擁擠現錢王二人以北省更浙災情浩大擬於即日起鬻書畫助賑以惠災黎現己另訂潤例托人代爲收件矣 
[宿松]  
　　商會稱頌營長德政宿松縣商會來函云宿松處皖江上游毘連鄂境爲吳楚要衝故防皖者必先防宿本年因毛部潰匪擾邊英霍兩縣受害最深宿松因張營長拱辰奉令派駐防守佈置周密地方賴以安靖且該營兵士紀律嚴明數月以來秋毫無擾非有要事不得外出即出亦必先行請假限定鐘點回營與商民交易必照價給值因之宿邑商民無不倚爲保障云 
雜評一 
[自治（默）]  
　　兒有向其母索月者予以餅曰此月也他日又索梨則予以桃曰此梨也兒得輒大喜以之誇示鄰兒鄰兒笑之嗚呼今日政府之欺國人得毋類是 
　　國人要求自治政府即宣布自治曰此卽爾所欲得之自治也然吾謂此僅可以欺昔日之國民昔日之國民不知自治之所以爲自治也故可得餅桃而喜鄰兒笑之亦不知其所以然今日之國民皆知月之所以爲月梨之所以爲梨矣不待鄰兒之笑而後始知受欺矣 
　　故曰今日國民非得眞自治不可 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[院部電緝徐樹錚]  
　　松滬何軍使昨接國務院篠電冠有特急略云内亂罪魁徐樹錚前在京津搆亂危害近畿動搖國本業奉大總統明令拿辦并縣賞購緝在案茲據報稱該犯竟逃逸無蹤難保不遠颺他處應各嚴截拿仍按原賞云云并聞内務部亦有此電轉滬故軍警各機關於輪埠車站均特别注意云 
[飛機運往奉天]  
　　太古公司之浙江輪船定本日夜中開往烟臺天津及威海衛等處此次船中裝有飛機十六架聞係奉天張作霖所購由上海英昌洋行經辦代裝此項飛機由浙江號輪船運至天津後隨卽轉京奉火車直裝至奉天云 
[新大輪船沉没後之所聞]  
　　招商局行駛烟臺天津之新大輪船觸礁沉没一節兩誌本報該輪係本月六號在滬開出觸礁地點在烟臺附近之海面名曰石島當船底觸撞一洞時該輪立即放下小舢板船將乘船之各旅客及船上衆人陸續渡送至石島燈塔内暫避其險以故全船雖遭沉没而旅客人等並未傷害一命此次該輪裝赴烟津之貨完全爲白米與麫粉數在一萬包以上價值十六七萬元船主格林ＧＬＥＮ迄今尙未到申所以觸礁之詳情該局猶未得悉惟知船身及貨物確巳完全沉没無法挽救該輪於民國六年在上海耶松船廠建造載重有二千噸在該局外海輪船中除公平以外即以此船爲最新最大又有一事足堪紀述者該船買辦唐少吾即前安平輪船買辦當安平輪船撞沉後該局卽建造新大仍委唐爲買辦甫經四年又遭觸礁沉没唐氏誠不幸哉現局中以石島海面暗山甚多輪船殊難行近該處若欲打撈該輪難保不再發生他慮故是否將新大拖起刻下尙無主張須待船主來滬報告後始可定奪云 
　　字林報云救濟船聖杜米尼克號已於昨日返滬新大輪船沉陷之處在耳礁内約半哩距東南角燈塔北五哩陷於四五尋之深水中雖在低潮時亦不能見船之甲板但由南面駛去尙可行抵其旁如天氣晴好當可施救惟在此時北風甚勁恐非短少時期内所能撈起新大船水手仍在燈塔候招商局派船前往載回英文滬報云新大輪船損失逾一百萬元曾經保險云 
[法人論法租界水電公司事]  
　　旅滬法人邵波氏近著一文論法租界水電公司事載見中法彙報原文甚長字林報昨譯其大旨略謂在一九○一年以前法租界居戶有裝用公共租界電燈者法租界當道爲推廣電氣用途且爲保持獨立起見乃於一九○一年在大自鳴鐘捕房後設立電燈廠但閱數年後該廠電力不足不能供應需求而開辦電車之議又起法公董局遂將租界内電燈電車之專利權售與水電公司一九○七年與一九○九年間該公司在盧家灣立一新廠置電機四架其出電總額爲一千一百基洛瓦特一九一一年又裝一電機電力乃增至一千四百五十基洛瓦特該公司於一九○七年與一九○九年間在技術上與財政上鑄一大錯採用二乘二四○福特之繼續電流此種佈置不便於此後之壙張該公司後亦承認此錯故一九一一年不得不改用三級電流但欲改之則不獨廠工須改換即總管火表與裝戶之私人裝配如電扇電燈類皆須更易也該公司經此一錯吃虧不少從事改變起於一九一二年止於一九一五年近年裝用電氣者其數大增今年多至四千九百餘家而每小時至大電力須二千一百基洛瓦特按該公司於一九一○年後並未裝置新電機爲供應需求計自一九一五年起不得不借電於公共租界法公董局雖有抗議竟無效也一九二○年法租界每小時所需二千一百基洛瓦特之電力其由該公司自發者僅六百六十九基洛瓦特其餘一千四百三十一基洛瓦特則來自公共租界計外來之電力佔全額十分之七該公司自一九一三年即有起築新廠之說但迄今未見實行而法公董局所提出劃一電費整頓電氣供給之要求亦迭由該公司正式拒絶焉 
[張季直允任淞埠督辦電]  
　　北京大總統國務院鈞鑒内務部交通部外交部農商部南京齊督軍齊省長均鑒伏讀十一月四日命令特派張謇督辦吳淞商埠事宜悚皇計慮至於再三謇江海衰孱勉營村落比以鄉里義務承乏運河工程精力日衰已虞不給商埠繁重何敢率承而淞埠與蘇省交通商工業均有重大深遠之關係政府地方雙方督責誠知薄劣不得不暫任其難現方從事研究籌備計須二三月方可開局所必需先行聲請者埠務規畫粗有端緖應請政府就蘇人中另簡賢明精幹之才循序發揮俾早引退免於叢脞幸鑒愚悃絶非矯飾除開局時當正式呈報謹先電陳張謇咸 
[蔡孑民氏抵滬]  
　　北京大學校長蔡孑民氏奉命赴歐美各國考察敎育業於昨晚九時偕同北大心理學敎授陳百年氏及生物學講師李石曾氏及張崧年徐彦之二同學乘快車到滬北大旅滬同人如陳仲甫狄君武等均到站迎接蔡氏乘坐汽車到某大旅社暫寓現聞馬寅初等發出通告將於二十一日（星期日）正午在西藏路一品香設宴歐迎並邀請旅滬各大校長及與北大有關係之敎育家同與斯會想届時必有一番盛况也 
[華法敎育會消息]  
　　本月二十四日開赴法國之「高爾地埃」號本埠華法敎育會介紹赴法之人士名單如下蔡孑民湯爾和陳博生張申甫陳百年羅鈞任陶尙釗李闡初徐彦之此外尙有北京所送女士二人劉淸揚王新亞又本埠華法敎育會所送女生十二人張雅南潘惠椿李鴻明朱一恂朱一遜張振華石海霞（以上均四川人）許純潔關愛蓮（以上均廣東人）勞啓榮魏璧（以上均河南人）李琦陜西人惟聞日前法國來電請停止選送勤工及儉學學生又因此次「高爾地埃」號四等艙位甚尠至男學生能去若干尙無確信云 
[體育研究會開會預誌]  
　　江蘇省敎育會昨致各省立學校各縣勸學所函云敬啓者本會附設體育研究會本年度常年大會節經職員會議决改定於十二月六日至十一日舉行並經函請敎育廳通知貴校（貴所）届時派遣現在實施體育人員如（各學校）體育敎員武術敎員童子軍敎練員（及公共體育塲指導員管理員）等到會研究在案查此次會務特請美國體育專家麥克樂君主持麥克樂君回美經年對於美國最近革新之體育有詳確之調查並以遠東運動會明年將舉行於上海尤盼吾國得占勝利於田徑賽運動方法有極良之演講指導茲將開會日程單三紙附奉察閱届時務祈查照前案派員到會研究無任盻禱 
　　開會日程單十二月六日上午九點至十二點演講「講題」我等敎體育有何目的論體育敎育在敎育系統中之地位論體育敎育詳細目的分析各種目的爲敎材之分配敎授方法與成就目的之關係分析各種目的爲敎授法之分配下午一點半至兩點半討論早晨演講各問題二點半至三點半應用游戲法三點半至四點半田徑謇運動敎授法十二月七日上午九點至十二點演講「講題」我等敎學生時如何始能使其逹到目的敎材與敎授之要素興趣之重要如何使學生有動機論進步測騐標準如何使學生由主觀地位以逹於客觀地位下午同昨十二月八日上午九點至十二點演講「講題」我等敎體育應用何系統非是從變更現用敎材一方面論乃從成就目的一方面論下午同昨十二月九日上午九點至十二點選舉職員及商議會務之進行下午一點半至兩點半討論會員提出各問題餘同昨十二月十日上午九點至十二點演講「講題」接演八日表示解說系統敎材應用之如何并發明新教材之方法多屬表示不屬演講下午一點半至兩點半討論早晨之講題餘同昨十二月十一日上午九點至十二點演講「講題」女干體育系統之各問題此細目由主講者自定大槪均與前各講題有聯絡關係下午同昨另有兩晚日期未定第一晚特别演講「講題」體育與普及實騐民主主義之關係第二晚（一）活動影戲關於普及衛生諸問題（二）表示種種衛生之印刷品 
[法租界聯合會函送選民册]  
　　法租界商業聯合會近因調查選民事數日以來該會職員甚爲辛勞至昨日始竣其事卽送總商會原函云敬啓者法租界爲省議會第三届初選事限期侷促不及調查曾於十五日函請稍予展期俾便竣事承遣方君來會咨照略稱該調查單逾期轉送市經董收受與否尙在未可知之數等情敝會領悉之餘緣事關重大爲特推派妥員分頭調查詎居民商號或稱已由貴會查填或恐另有苛派捐欵情事不肯填寫以致調查所得殊屬少數且多不能及格困難已極今將所調查者計有二百五十一紙并附還選舉空白調查單件送請檢收彙總造報云 
[催請商界填送選舉單]  
　　上海縣商會日前接准上海市經董辦事處來函奉縣公署令開轉奉省令今届舉行第三届省議會調查選民事宜附調查單填寫法辦事細則等請爲擔任調查商業各選民一案曾經該會轉發各該業領袖分别調查填寫送會茲因調查期間已逾數日現將開始審查該市經董昨又函催請將巳經填就之選舉單速即送處以便彙送縣公署故該會除將填就者先行送請查收外其餘少數未填者巳派員分投催填趕送聞此次商界對於選舉事宜不甚踴躍所發之選舉單填送者僅百分之二三十云 
[商榷南京路商界聯合會議案]  
　　本埠東陸銀行營業長陳曉嵐君昨致南京路商界聯合會公函云逕啓者前日讀報知貴會議案七條其中興辦數事均有益於我南京路全界具見諸公熱忱傾佩莫名惟延請公衆律師以代表全界訟案又界内遇有倒欵由會出面干涉代討於事固屬善美於理似尙未宜且會内經費有限似可從緩况各業有各業之團體某鄉人有某鄉會之團體然尙遇有事時或者自由承辦未必煩勞各該會中此鄙意所以爲可緩辦也至俱樂部及補習學校兩部分確係最關重要所謂俱樂部名似陶適性情實則彼此常晤可以交換智識其内再附設講演部所定講義是中外商法民法及世界經濟學法律經濟兩科學關我商人對内對外實匪淺鮮於週刋亦有資科補習科前雖辦理宜再推廣俟此兩事辦有成效全界樂從於經費自可無慮再行推及他事若界内遇有要事自應全體互相帮助以禦外侮茲貢芻議是否有當請爲採擇全界幸甚會務幸甚 
[絲廠已有暫停工作者]  
　　閘北一帶絲廠計有二十餘家繅絲女工約計萬餘口之衆邇來絲價逐漸跌落洋裝銷路寥寥以致各絲廠之繅絲存貨頗多資本非十分充足者支持頗難况日來銀根奇緊以致前日起竟有十餘處繅絲廠停止工作據各廠執事云一俟絲價增漲或洋裝銷路稍有活動再行開工云 
[金陵蠶桑成績預備赴美賽會]  
　　南京金陵大學因美國紐約地方來年二月六日舉行萬國絲繭博覽會接准駐京美公使來函邀請將該校所設蠶桑科之歷年成績品運美預會故該校特揀蠶桑標本圖畫等項五十餘種裝成一箱派委職員錢天鶴押送來滬託絲繭業總公所附帶往美現錢職員與公所籌備赴會主任徐可亭接洽後已於前日搭乘滬寗火車回寗矣 
[前晚滬南忽又戒嚴]  
　　上海防守司令榮旅長前日（十七日）下午忽聞謠傳深恐匪徒擾亂地方秩序特就高昌廟軍事區域内頒佈臨時戒嚴命令是日下午六時起直至天明止自斜橋以逹西欄及龍華馬路等處各營派兵嚴防沿途一律雙崗並派游巡隊荷槍分段巡邏境内居民凡由北市回歸軍事區域經過站有崗兵之處無一不受盤詰來去蹤跡比至昨日天明安靖如常然該處商民巳飽受虚驚矣 
[電請照料遣散之龍軍]  
　　松滬護軍使昨令各軍隊文云頃准江蘇齊代督軍（十三日）電開昨准陸軍部尤（十一）電開現有資遣回籍振武軍官兵三百餘名乘車運送浦口搭輪赴滬祈查照等因查該軍官等業巳抵甯均經自行購票乘輪赴滬希即照料等因准此合行傳知仰即遵照迅即派員前往監視以免滋擾爲要切切此傳 
　　松滬護軍使署昨又通令各軍隊文云爲傳知事准南京齊代督銑（十六）電開准陸軍部銑電資遣振武軍官兵五百名本日由滄州上車運往浦口下車附搭輪船赴滬希派員到站照料以免逗遛滋擾等因除派員照料外希即查照等因准此除由本署派令馬副官届時前往碼頭照料外合亟傳知仰卽一體遵照辦理云云 
[閘北巡警李芳田自戕]  
　　閘北淞滬警察五區二分駐所巡警李芳田年二十六歲直隷省天津人前曾營商美法日本等國於前二年回國在滬與友某做戒烟丸生意被友騙去鉅資無顔回籍遂於上年冬間投効該署充當四級巡警服務勤愼對於同僚亦甚和靄極爲該署署員所器重遂調升門崗之職前數日李接得自天津瑞大錢莊宋相臣寄來代轉家信函中述其母病甚劇該警頗爲憂愁遂盟自戕之念十七號在差服務守衛於二時許夜深人寂將所荷之毛瑟槍槍口抵於前胸復將槍機關用木屑揷入用脚踏動槍機砰然一聲彈穿前胸立時倒地畢命迨署中人聞聲趕視巳不及救當將自戕情形以電話報告總廳一面由代理署員焦福立巡官徐逢春報請上海地方檢警廳派員蒞騐由譚檢察長委派張檢察官帶同檢騐員到所騐得已死巡警李芳田委係自戕回廳禀復聞該警有絶命書一紙詳載家境頗窘以致身後蕭條所需棺木等悉由各同事共同凑集成殮暫厝於延緖山莊候家屬到申給領惟聞絶命書係交由同棚巡警繳殿臣收閱書中係遇友不淑等語該署巡警擬俟李出殯時除軍樂外均往執紼云 
[命案犯獲案]  
　　太倉人王寳中向在小沙渡附近恒盛米店爲夥其胞弟根生在小沙渡浦益沙廠爲小工家屬均居太倉原籍根生膳宿向貼與友人葉根處去冬隂曆十二月初一夜根生已經就寢忽有計小毛到來呼喚根生出外當晚一去不回乃兄各處找尋無着迨至是月初六日附近河中忽發現根生屍身卽經寳中得悉函促其父錦堂由籍來滬協同證人陸子林沈福根報請法庭派員騐明根生實遭謀害事後抛屍河中判令屍屬棺殮陸沈二證人因案關重要判令拘押候嚴緝計小毛等到案再核詎案懸經年計仍逍遙法外致陸沈二證人迄今在押檢廳現計以爲日巳久案情漸忘竟在閘北一帶公然出入經屍屬探悉報告探警於前晚馳往將計拘獲押送四區警署昨晨傳到屍屬命送地檢廳歸案訊辦下午由檢察官提案研訊之下判計小毛收押王着退去聽候核辦 
[關於舊松屬欵産之文電]  
　　省長指令滬海道尹公署昨接省長第二二四○八號指令内開該道尹所呈舊松屬敎育慈善事業紛爭益烈應如何妥訂完善辦法以息爭端祈核示由查此案前經令據該道尹核復以此項敎育慈善事業遵即召集松江等七縣知事公同議决六條辦法認爲持平妥洽呈經本署核准令飭分行遵照在案茲據前情未便復以秦錫田等一方面之請求遽翻前案致啓紛爭該代表秦錫田等所擬暫行辦法應毋庸議仰即分令各屬遵照此令抄件存 
　　上海敎育會勸學所電省長敎育廳長滬海道尹鈞鑒舊松府屬各縣欵産前因慈善敎育聯合會代表公議辦法甚爲正當今松江舊管人員希圖把持朦聳鈞聽全邑人士實深憤慨誓不承認敬祈俯順輿情公平處理否則各趨極端於原有事業轉生危險肅此電陳上海敎育會勸學所叩巧 
[各方面之籌賑聲]  
　　華洋義賑會華洋義賑會昨裝運賑品交華北華洋義振會散放計運出新棉衣褲一萬零五百十五件舊衣八百三十七件麵一百箱（興華公司捐助）當由中國運貨汽車行代爲運往車站不取運費又該會致北京交通部電云敝會迭次運往各災區棉衣糧食等振品據本會放賑員來電遲遲未到應請大部迅飭寗滬杭甬津浦隴海京奉各車站從速輸運俾可早日散放以救災黎無任企禱 
　　仁濟堂仁濟善堂以北方災廣募集棉衣甚夥已分十一批分運鄭州及天津等處轉運各災區散放計運天津共一千一百套分裝二十三包鄭州共二千四百四十二套分裝四十八包災民得此大宗棉衣當可活命無算矣 
[歐美輪船之行程]  
　　怡泰洋行之格林顧恩號ＧＬＥＤＳＨＡＮＥ自英國來華後刻已開赴日本卸貨本定本月二十四日由申還英現因在東洋方面多遲兩日故刻定二十六日由滬赴熱乃亞經倫敦盎凡爾斯然後至荷蘭國之落得旦姆云又昨日離滬赴日之格林亞奇爾號ＧＬＥＮＡＧＥＥＥ大約須在出月初旬還申預定十二月十號還國又大來洋行駛行中美航線之船近又新加一輪名意思善大來號ＥＳＴＨＥＲＤＯＬＬＡＲ載重一萬噸刻已在美國紐約出發大抵夏曆十二月上旬抵滬以後即行駛温哥武中國及紐約等處云又太平洋公司之郵船哥倫比亞號戕於明日從新金山開出預定出月十號可到上海又中國郵船公司之中國號自新金山開駛還國昨得來電報告已抵日本之橫濱大約停留一日便即啓行來滬下星期三（廿四日）當可進口又昌興輪船公司之亞洲皇后號由香港開來二十日午前九時可抵吳淞當日即須開赴長崎橫濱神戶維多利亞等處而逹温哥武其駁船定午後二時由工部局碼頭載客赴吳淞又英輪船公司納樂爾號ＮＥＬＬＯＲＥ十九日可自日本抵滬又該公司開伐號ＫＨＩＶＡ前於九月二十一日由滬聞出巳於本月十二日行抵倫敦 
[外洋船進口貨之調查]  
　　提督輪船公司之腦茄斯號ＮＡＵＧＵＳ由美國之紐約來華於前日抵申停泊於招商局北棧碼頭（虹口鄧脫路口）起卸貨物其進口貨中以鋼鐡爲最多共有鋼條鐡條一萬一千四百六十八件鋼板二千九百八十七塊札鐡五千四百二十八件電汽火爐一百四十只鐡車輪一千五百件鋼鐡單缐絲三百餘圈複線絲五十圈又有白蠟三千件機油一千餘桶小鋼條數百箱其他爲磁盆磁器與各種雜貨又有美商茂生洋行之貨船西約班號ＷＥＳＴＪＡＰＰＡ亦由紐約來申於昨日下午一時進口亦停於招商局北棧該輪裝來之進口貨中有花旗香烟三千箱馬蹄鐡三百八十噸又日本郵船會社之八幡丸昨日由東洋來申其進口貨中有大小塊紫銅六萬五千塊酒精二百餘箱洋紗布四百餘件硫化顔紙一百餘箱縫紉針二十餘箱餘爲火柴呢絨云 
[國内輪船進出口貨之調查]  
　　進口貨（寗波）招商局之江天輪船昨由寗波抵申裝來之貨有茶葉一千三百五十一箱竹頭二百八十件乳腐二百甏棉花九十包藥材及雜貨一百九十件（長江）三北公司之長安輪船從長江各埠來滬裝來之貨有小麥四千一百三十六包白米一千三百八十六包黃豆七百六十五包烟葉四百十六件洋花一百包蓮子六十件綢子四十二件桃肉乾菜藥材十七件土酒五十甏紅牛皮十件又太古公司之大通輪船昨日裝來進口貨有礦砂一千五百六十包桐油八百六十七件倍子二百十箱絲蔴八百八十三件黄豆白米小麥芝蔴等共六千三百二十一包其餘爲茶葉藥材絲頭紙頭等二千餘件（烟津）怡和洋行之官升輪船自烟津抵滬裝來各貨中計紅瓦四萬零五百莊水菓一千三百五十二簍花生及花生仁二千三百二十包胡桃及胡桃肉七百七十五件啤酒土酒共一百六十五甏猪　三百八十三件粉絲一百四十件草包八十五件綢子野絲一百三十四件羊皮羊毛九十三件鐡管地毬參雜貨等二百五十件 
　　出口貨（寗波）招商局之江天輪船昨日裝往寗波之貨有棉花三百包胡桃水菓五十六件香烟烟絲六十九件洋布五十三件鐡器五十擔綠礬五十包猪血木頭雜貨一百六十四件又裝去轉口貨有桐油五十桶棉花五十包紅棗一百包皮油五十桶雜貨五十件（長江）招商局之江新輪船昨日裝往長江之貨有紫銅二千四百二十二塊麥粉二千五百袋洋布紗八百零六件香烟三百六十箱海帶菜及海貨一百八十五件桂元五百六十箱洋廣貨五百三十件藥材雜貨三千件又日淸公司之瑞陽九輪船昨日裝往長江各埠之貨有紫銅一萬八千塊漂粉二百二十箱糖四十包神紙洋紙及包紙三十五件呢絨洋貨四十箱東洋染料一百件洋紗布五十件香烟二十箱自來水鉛管子五件餘爲火柴雜貨等項（烟津）太古公司之浙江輪船昨日裝往威海衛之貨計花衣二百八十二包洋布紗七十九件靑蔴十五件紙頭十五件雜貨八件裝往烟台之貨有窰貨三十六件舊鐡一百四十擔紙頭七百件洋布紗八十一件木耳雜貨一百四十件裝往天津之貨有麵粉六千六百九十包白米二千二百包機油一千五百二十桶糖一百三十五包香烟三百箱鐡二百八十二件嗬囒水四百零五件飛機十六架竹器共四百五十六件紙頭一百五十件窰貨一百件洋布紗六十件皮油四十桶雜貨五百件 
[絲綢機織聯合會呈請立案]  
　　江浙絲綢機織聯合會近修改規章具呈農商總長曁江浙兩省省長實業廳長請求立案文云竊以江浙兩省爲絲綢出産名區乃自洋綢充斥繭行增設以來主客易位工商交困雖有兩省絲綢機各業公會公所等隨時籌劃力予改良然以兩省幅𢄙之廣情形旣有不同聲氣亦不免隔閡爰於民國五年由兩省絲綢機織團體在兩省適中之點上海巨埠組織本會迄今已歷五年雖不敢言成績優美而江浙絲綢機三業之足以維持於不替者本會與有力焉惟本會成立之初兩省絲綢團體加入者僅十餘處所訂暫章未能妥盡善美現已逐漸增加至四十餘處範圍愈廣事務愈繁責任亦因之而愈重所有前訂暫章因今昔情形之不同時事之變遷間有不適用者因於本年六七兩月間兩次召集團體會董在滬舉行特别大會將原有暫章提案修改按照現時各本業狀况參以兩省商業情形計修正章程十章共二十條多數贊同一律通過爲此謹將修改章程粘同呈請核察俯予樹案以昭鄭重而維商業實爲公便 
[友華銀行銀市報告]  
　　中美新聞社譯友華銀行十八日報告云昨日倫敦銀價當地漲三先令八便士遠期漲五先令八便士紐約銀價漲至七八又四分之三倫敦紐約滙價漲至三四七半此間今日定價金鎊五先令半便士金圓八七日金五八又四分之三市况終日漲落不定交易價金鎊五先令一便士或二便士金圓八八至九○實際上並無商業之交易大半爲投機家之買賣而已倫敦紐約銀市穩固略有交易云 
[南市發生刦案後之防務]  
　　南市萬裕碼頭老馬路晉泰洋貨店被盜攫去五兩之中國鈔票三紙並小洋一百角又戳傷店夥趙盛昌腿際携贓逃逸經店主沈晋福具報該管一區一分駐所請緝由牛雲芳署員親臨詣勘復詳請淞滬警察廳撥派偵緝隊士上緊跴緝在案茲聞此案發生後徐廳長以現值開始冬防之際該匪等敢在鬧市搶刦拒捕傷人實屬膽玩已極除通令各區署所一體嚴緝逸匪外並令飭該署署員從速購綫緝拿以期破獲嚴懲一面又傳令各管署所對於冬防緝捕事宜必須認眞查察如有疏忽發生刦案惟該管長官是問云 
[趙署長愼重冬防]  
　　南市第一區警察署長趙墨林自開辦冬防以來曾查照上届成案並規定防護辦法及加防規則復通傳境内各業商號居戶務須一律購備警笛即便臨時急用在案茲又與羅巡官商榷加添臨時崗位處所除將逼近錢莊典當地點之崗位務於每日午後就近移崗於各該商地位加意站防外復勘定在外郎家橋至油車街裡鹹瓜街至施相公衖西口太平衖至新新街等處爲冷僻地段分别添設臨時站崗以便周流巡察實行保衛 
[破獲僞造鄂錢票機關五誌]  
　　寗波人胡芝卿戴莘才陳河南無錫人陳文良經特别機關中西包探查悉在福建路浦江旅館内僞造湖北官錢局假鈔票違犯新刑律第二百二十九條將胡等速同抄獲假票以及各種證據解由公共公廨訊判候補傳浦江旅館經理携帶簿據到堂質證等情四紀本報昨日下午由陸襄讞會同日副領事林出賢次郎升座第一刑庭飭將被告提案續審先由中西包探上堂稟稱浦江旅 
 
 

Page 11

 
 
館查已盤頂與人故前經理無從查傳祗吊到循環簿一本呈察戴之代表高露玲律師起稱呈案之簿查係雙日登記寓客者而單日登記寓客之簿則付闕如惟欲晒蔣子雲寓於該旅館之來歷應需齊全簿據此層應請注意言畢令戴莘才站入證欄向其詰據供稱向在公大五金號爲夥蔣子雲係醫生今夏我因戒除烟癖發生疾病請其醫治因而認識上月十五號我與已釋之唐月仙在新旅社得蔣電話即携鈔票洋五元而往至則付蔣藥價洋四元將鈔票與彼找我一元並未省視即納入袋内後被包探抄出謂該洋係銅質當包探至該旅館時我到亦甫十分鐘惟第一被告已先我而在蔣之房内故被一併拿拘從床下檢出僞票兩包嗣到捕房始悉包探在我室内床上被中抄出圖章兩顆但是日我未被捕之前蔣曾來我處此圖章想係彼預置蓋我若有此種圖章當然秘藏何必置於被中陳河南係美大洋行買辦我號與該行時有交易以故相識陳文良我亦在美大洋行見過數次等語旋由捕房律師向戴駁詰一過時陳河南之律師起而請求先訊陳之證人口供因該證人已到堂候訊數次堂上准之遂由一西人上堂譯稱伊係江西路三十八號門牌美大洋行大班陳河南係伊行買辦爲人謹愼常經手數千金之交易信用頗奸初爲買辦時並無保證近因交易數目日大故已取有保證彼每日除短少時間在行辦事外餘晷均出外兜攬生意以故交友亦多云云言畢而去問官遂判被告還押候再續訊 
[北簳山石子碍難採用]  
　　江蘇特派交涉公署前接濬浦局函以開浚黃浦工程所需石料於本年二月間探得在本埠之西部有所謂百果山（即北簳山）者石子甚夥且亦合用函請轉行靑浦縣轉飭該縣官産處詢其意見或租或賣以資採用等因當經交署據情函致靑浦知事查覆茲聞靑浦縣業己呈復交署略謂北簳山載入地與志圖距北之佘山約四里並非荒山且有墳墓村落碍難採用請爲照復云 
[津浦鐡路添造渡輪將次下水]  
　　津浦鐡路寗浦間輸送鐡路往來乘客過江原有凌雲渡輪一艘近本該路乘客日見衆多不敷載送如遇風雨旅客未免困難該路徐局長特飭港務主任夏孫鵬君擬具圖樣詳細規定呈准交通部在上海江南造船所訂造鋼質大號渡輪一艘船身全長一百五十五英尺寛三十一英尺艙深十二英尺一切工程務期堅固完美頭二三等艙位佈置寛舒適宜並延聘專員住廠堅工督造該船容量約可載一千五百人聞江南造船所現正從事趕造不日即可下水淀　年内完全告成交船云 
[滬杭火車碾斃鄉人]  
　　昨日（十八日）滬杭路由杭開滬之四等車行至嘉善車站相近有一鄉人在軌道中行走致被車頭碾斃已由該車車長報告站長派警招尋該屍家屬備棺收殮矣 
[部頒科刑標準條例]  
　　上海地方審判廳長滬海道尹上海縣知事均接江蘇省長公署訓令云案准司法部咨開本部酌定科刑標準條例九條於十月二十一日呈奉大總統指令呈悉准如所擬辦理即由該部通行遵照此令等因奉此除分咨並令行飭遵外相應將原呈並條例印本咨請貴公署查照通行所屬遵照辦理等因並附原呈等到署准此合亟通令仰速一體遵照辦理此令 
　　司法部原呈呈爲刑事案件出入滋甚酌定標準用昭劃一繕單具呈仰祈鈞鑒事竊國家制定刑法皆所以納民軌物在立法者因人情萬變不得不寛其刑量以待法庭嚴愼之選擇在奉行者宜衡情定讞期諸允協雖在法定之中於輕重稍失其平仍足召羣情之疑謗墮審判之威信毫釐分寸誠不容忽於幾微也前淸刑律浩繁宣統二年最後修輯律文與例文併計尙存二千有奇新律删約舊文爲四百十一條各條科刑均設上下之限蓋因一條之中實包舊律十數條或百餘條不等以舊律之事類作新律之參稽寛嚴之别自然明瞭康初長理曹恒以此旨誥誡庭僚期無濫縱迨此次重任檢閱由院發還更審之案竟有在從前决不待時之案即擬輕刑或宣告無罪者深槪年來司法事業開揣摩之風氣遺獨立之精神未始非當局摧殘正氣竊取皮毛有以致之比移法曹見刑事案件之出入更什百於前該司以其未越定律從未加以干涉殊不知刑事案件事實法律宜兼權並重新舊二律用意不同其互爲輕重之處自不能泥昔以例今若科刑從同其事實即爲二律所公認亦不能趨經以避重昔漢高約法三章殺人者死傷人及盜　罪歴代刑書遞有因革條目雖繁關於殺傷盜三事木未軼其範圍即今新律猶墨守勿替嬗遞之間宗傳　墮以致漫無標準恐長此以往譌誤相習糾正無由適以啓健訟者操縱之風於辟以止辟之旨反背馳也嘗舉命盜兩項必須擬定科刑標準疊與大理院院長王寵惠商榷極謂爲然且言德國原有將特重特輕情節叙入判决書之例最近瑞士刑法修正案並特設專條臚舉審理時應行裁奪之事項以促法官之注意德國酌師其意規定更爲周密是古今中外本無異術謹彙擇新舊學說擬定科刑標準條例九條擬請明令頒布中外俾司讞者得所折衷庶無負大總統敕法明刑之至意所有酌定刑事案件標準緣由謹繕列淸單恭呈鈞鑒是否有當伏候訓示遵行謹呈大總統（條例明日續登） 
[滬西商界請禁奬劵之呈文]  
　　滬西商界聯合會呈淞滬警察廳文云呈爲奬劵流毒遍及地方環球轉請軍民各長官依律嚴禁以維國紀而全國體事竊我國自共和以來彩票一業久懸厲禁刑律昭昭條文具在乃近年來有鶩利之徒膽敢弁髦法律以救荒救災爲藉口改變名目如慈善救濟劵浙江塘工劵及各副劵等種種名稱先後發行者至十數種之多一時市民趨之若蟻逐羶然商民等目擊情形竊有不能不鰓鰓過慮者夫今日之奬劵其性質即前淸之彩票各國所謂富籖是也全球均視爲絶大之賭博禁之綦嚴我國暫行新刑律以之規定於賭博罪中非無因也今因各處災荒利其報効准彼明目張膽聚賭市中此例一開恐將來前行後效凡屬不法行爲無不可借報効之面目一逞其攫利之手段國紀蕩然國民將何所措手足乎至於若輩之報効無論其數甚微杯水車薪亦無大裨於災荒之區即使其之報効果足救各處災荒而有餘然蒙其惠者不過災荒之區域而受其害者直將滋蔓於全國一路哭何如一家哭在鈞廳一視同仁當亦無不權衡其重輕者也現在各奬劵之總發行所大半在上海地方且大半在上海之華界地方法租界寥寥也至英美等各租界更絶不之見在各國租我之地方尙且視奬劵爲不正當之營業驅之逐之惟恐不及乃我國反庇之護之聽其到處林立各地蔓延貽笑外人攸傷國體無過於此者矣商民等忍無可忍甘冒大不韙環請鈞廳准將以上情形轉呈江蘇軍民長官即日勒令各奬劵發行總所及分銷店鋪一律停閉庶幾國體可全國紀用彰凡屬國民無不同聲感戴者也謹呈另請願於江蘇省議會代爲主張文詞大略相同不另錄 
[滬學生會學校徵求校董消息]  
　　上海學生聯合會所辦之兩義務學校近以經費支絀故有徵求義務學校董事之舉已誌前報今聞該會已將董事志願書分發各學生分會及各團體各商界各個人如聖瑪利亞女校中西女塾聖約翰復旦南洋三大學及務本女校愛國女校約翰靑年會南洋路礦學校同德醫學校等分會歐陽雪女士張愛珍女士周劍雲鄭鷓鴣任矜蘋麥率眞女士等均願竭力徵求云 
[湯習齋捐資助學] 以二萬餘金提倡地方敎育 
　　住居本埠海寗路開設德隆彰菸號之湯君習齋素具興學熱心近因其本籍嘉定縣城内前由嘉定學會設立之普通學校建築校舍增設高等科大事擴張湯君慨捐基本金二萬四百元以資提倡業於月初與該校校董黃許臣廖孟昻在申接洽交付該校開辦巳届二十年爲嘉定最久最優之學校湯君捐此巨欵此後發展益可操劵可謂相得益彰矣現該校校董會以湯君捐額照部頒褒奬條例應得大總統特定褒奬業已專案具呈請奬云 
[孝女自殺殉親]  
　　本城侯家浜屠戶六合縣宿儒逹景濂者世奉回敎逹有女年二十一七歲喪母恃父爲活平日父授以課輒能講誦其天性純篤尤能曲盡孝思故爲父所鍾愛十六歲時以父年高舌耕頗苦不時代父授課父屢欲與擇壻均被婉拒恒謂身體髮膚受於父母自幼失恃賴父撫育得以長成二天之德亟須圖報云云日昨以父病故哀毁逾恒於襄辦葬事畢即潛服紅頭火柴以殉及經發覺已無救矣檢其身畔於衣袋中發現致其兄嫂書略謂而今而後得侍老父於地下所有洋鐡箱内之金飾約值洋四十元請爲辦身後事云云如逹女者其孝可風矣 
[普益習藝所菊花會之熱鬧]  
　　滬南普益習藝所近開菊花大會佐以梅蘭芳春香鬧學等影片故往觀者頗衆現該所於十一十二兩日除繼續開演影片外並有汪昱庭義務大套琵琶所中同人亦化裝演講朝鮮亡國痛史以助餘興 
[松江慈善敎育界收養災孩]  
　　松江育嬰全節各善堂及縣立職業學校等憫北五省災民之苦曾開會議定辦法收養災孩本月二十日將有大批災孩到申聞松江善堂董事職業校校長等均到滬接收災孩運松撫養云 
[貧兒售花助振]  
　　潮惠會館董事郭于彬鄭培之君等所創辦之貧兒教　　中之貧兒憫北方災民之苦爰將院中栽培之菊花分班出售得銀元數十元送於華洋義振會請解往災區救彼災孩可見貧民受教育之後其博愛互助之精神頗爲發逹云 
[靑年會消息兩則]  
　　本埠四川路靑年會童子部所辦之通信敎育新劇團歷届曾在各處開演「衛生新劇」頗爲各界人士所稱許近聞該會爲社會服務籌欵起見特定於本月二十六二十七兩晚及二十七下午於殉道堂舉行同樂大會藉以演劇籌欵其中秩序除該團所編之新劇「一對覺悟的新靑年」「良心底戀愛」外並有海上著名各團體加入之雙簧三絃彈戲京劇催眠術音樂等等入座劵每張（每張三條可觀三次）祗售洋二元及一元云 
　　靑年會交際科以現值菊花盛放之時因訂於本星期六（即二十號）晚六時半在該會童子部餐堂大開菊宴四圍陳列名菊數百盆並由陽澄湖選購大蟹佐以名肴每份收費七角對菊持　洵屬雅事凡爲該會會員均可預宴惟須預先定座以今日五時截止餐畢赴同樂會看影戲不另取資云 
[資遣難民赴浙]  
　　前日有棲住關帝廟直隷獻縣男女難民大小八人内有懷抱乳哺者一名至慈善團聲稱現在天氣漸冷擬往浙江金華縣尋覓親友請求資遣等語遂由該團電告縣公署發給護照交由該團派人購定滬杭車票數紙於昨晨八時押令該民等搭車起行並給每人大洋一元俾到杭後轉船金華云 
[姚孟竾靈柩將返滬]  
　　邑紳姚子讓子孟竾君於上年三月間在外蒙阿爾泰任財政局長時被害殞命其靈櫬因運途輾轉爲難甫於上月由該埠派人護送附津浦車轉裝滬寗杭車運滬定於舊曆本月十二午刻駛抵南站午後舁柩送入西門關帝廟東廳暫厝十一月初六開弔初七安葬茲由其賬房分别報告本埠紳學界團體聞均擬是日赴滬杭南站迎櫬並於習藝所門首起至西門關帝廟止沿途設公祭五處已分任籌備矣 
[佑尼干靈柩運寧安葬]  
　　巳故美國律師佑尼干之靈柩於昨日（十八日）由其子女向滬寗路包定花車一輛掛在十一點鐘開行之夜班快車上赴寗安葬 
[砲兵射擊砲臺試砲之兩布告]  
　　上海防守令部昨發佈告云爲佈告事照得陸軍第四師砲兵第四團第一營目兵現擬在西砲台附近演習實彈射擊茲定於本月十八日開始操練約三日即可完竣爲此示仰一般軍民人等一體知悉届時切勿驚慌並當格外注意以免危險切切勿違此布 
　　上海防守司令滎道一昨日通令所屬各軍隊云爲傳知事頃奉護軍使署令開准兵工廠函稱查敝廠向有造成山陸各砲迭在西砲臺試放歷經函請頒發佈告在案現又造成七生五口徑山砲數尊自本月二十二日起仍在西砲臺試放應請尊處預頒佈告數張以便分貼曉諭俾免驚疑悮會并祈轉行軍隊一體知照等因准此除頒發佈告分貼曉諭外合亟傳知仰即一體知照云云 
[高審廳長蒞滬]  
　　高等審判廳長林少旭昨午由蘇來滬寓北市某旅館下午詣上海地方審檢廳拜會由戚譚兩廳長迎入客廳茗談良久而别 
[警廳招領痴婦]  
　　淞滬警察廳昨發傳單云本廳今收有痴婦一口將姓名等項開列於後仰該親屬速來認領切勿自誤計開（姓名）顧氏（年歲）三十五（住址）浦東（言語）顚倒（衣服）破爛（迷失地點）南市十六舖（迷失月日）本月十六日（到廳月日）本日十七日（留置處所）新普育堂 
[運到法國救火車]  
　　閘北第二段救火會前向法國笛擂海廠訂購救火帮浦機汽車一輛皮帶八十餘條現巳於本月十日由法國郵船裝運到滬據聞此車有二十餘匹馬力車上裝有水箱能載水二千餘磅出水異常迅捷云 
[救火會員空勞往返]  
　　昨午十一時四十五分鐘忽報福佑路小世界附近失火當經各區救火會急驅救火器具駛往及抵該處並無失火踪跡乃分導折回 
[昨日公共公廨訊案紀]  
　　昨日下午公共公廨民二庭由陸襄讞會同美約副領事訊理陳案兩宗如次（一）賀培根訴謝增浩不理欠欵案因人證未齊「結果」改期再核（二）賡餘等九家錢莊訴山東恒和泰申莊主趙子芳不理往來欠銀案因趙否認伊係莊主故判候函致山東長山縣商會查明該總號究係何人所開尙未得復茲趙又邀三見證到堂作證謂趙非該號主其父確係股束等語「結果」派捕隨同被告至店提取賬薄候長山縣曁該縣商會復文到廨再核 
[控告定付不出案先付公斷]  
　　前日有美商某洋行延請律師向公共公廨起訴控告華商某號定貨不出一案於昨午三時由美副領丁及正會審官關升座第二公庭傳集兩造到堂訊問被告經法國律師巴和辯訴聲稱原被兩先訂立成單時按照本地慣例載明凡遇約内事件發生爭執時應先請洋商二公證人公斷此次原告所交之貨與合同不符因此發生爭執理應照約先付公斷不應逕向公堂起訴當經美副領與襄讞會商之下以本案應照約先付公斷公斷期内該號經理無庸交保云 
[原告越控之科罰]  
　　某店主康裕生前投法公堂控閔仕友圖賴貨洋五百九十七元請追等情迨至提訊康未到由杜成竹代表稱康因有事出門故由商人代到憑據未曾帶來俟康到案再行呈鑒閔稱此事已經内地審判廳判决康裕生敗訴今又投案越控有判决書可證呈鑒陳讞員察閱之下判曰原告不到憑據亦不帶來九月間已經審判廳判决不應取巧越控除將所繳堂費充公外再罰洋五元以儆 
[債案缺席判决]  
　　中法儲蓄會前由巴和律師代表投法公堂控黄炳文擅用客賬延不交出請追一案昨日巴律師覆稱黄炳文聞提避匿案懸難結請求堂上缺席判决陳讞員商之葛副領事判曰黃炳文不應迭次抗傳不到准原告律師請求缺席判决被告如數還洋五百九十一元俟提到日照繳堂費不歸被告負擔 
[鴇婦販賣妓女之押儆]  
　　老閘捕房專查妓院之三十五號西捕摩豪與八百二十五號華捕查悉香粉弄六十號門牌雉妓院鴇婦郭陳氏於本年六月十二號將妓女紅仙轉賣與寗波路二百九十二號門牌鴇婦張杜氏化名巧寳仍令賣娼另行受押鎭江婦人陳吳氏頂替紅仙並容留十歲幼女小仙於前日稟明捕頭往將以上鴇妓及幼女與鎭江人張樹聲一併拘入捕房分别收押昨晨併解公共公廨即據該捕等上堂稟明前情並將賣身據呈案請究據巧　（即紅仙）供稱原籍揚州年二十二歲去年被兄賣與郭陳氏計身價洋一百四十元嗣被郭鴇轉賣與張杜氏是實又據陳吳氏供稱被丈夫陳雨山押入郭陳氏處爲娼小仙是我姪女云云訊之張杜氏供稱紅仙係出洋一百四十元向郭陳氏買來等語質之郭陳氏供稱實不知捕房章程將紅仙轉賣求宥並據張樹聲供稱雖住居妓院内販賣人口並不干涉等語兪襄讞核供商之美丁副領事判郭陳氏押女所一年張杜氏身價不追再罰洋二十元充巧寳發濟良所陳吳氏小仙送救濟會送回原籍交共家屬領回 
[頂替開妓院之懲儆]  
　　廣西路福祥里五百零五號門牌妓院鴇婦王二姐因將妓院盤與龜奴丁金寳接開被專查妓院之三十五號西捕查悉以其違章禀廨出單於昨將丁金寳傳至公堂即據該西捕让堂禀稱現捕房取締妓院章程不准頂替今被告盤接王鴇所設妓院故違定章請爲訊究云云訊之丁龜供稱王二姐是伊姘婦現已他往由伊接開並非頂替等語中西官核供以丁不應頂替判罰洋三十元充公示儆妓院執照一併吊銷 
[女子自行投案]  
　　鹽城婦人周陳氏住閘北長安路有女名鳳英又名大老漢年十六歲在某紗廠做工日前由同廠女工劉阿三王招弟大三子等邀同出外至晚不歸前日由周扭劉等至四區告發經顔署長質訊一過又傳到大三子之兄洪文雨諭令交保限日交人昨日鳳英忽自行投案奉諭暫押候傳到原被一干人再行訊究 
[拐孩圖賣押一年]  
　　虹口墨克登路一百零一號門牌居婦李高氏家五歲女孩玉珍前日臥於搖籃内忽被住居東嘉興路一千三百八十二號門牌向拉黄包車之江北人唐少卿抱去藏於廣東路張德記處意圖販賣經張詰悉通知該氏報由捕房飭探湯榮生往將唐連孩一併帶回因唐供係與氏之同居王文奎串拐故復將王拘押昨晨　齊人證張德記周步奎原告李高氏將唐王兩人解送公共公廨請究經原告及證人相繼上堂證明唐拐孩情形質之唐供詞支吾旋由第二被告王文奎供稱唐抱孩時雖未看見但事後知悉因向詢問唐允我俟將孩賣去酬洋五元令我不可聲張但我未允故唐被捕即將我名誣攀等語張襄讞核供商之美約副領事以王無干着即開釋唐拐孩圖賣屬實判押西牢一年女孩交原告領回 
[賣煙人減刑一月]  
　　潮州人王阿金在廣東路一百二十五號門牌私賣鴉片烟被捕查獲將王拘解公共公廨訊實判押西牢二月在案茲王不服延代表律師稟准公堂飭知捕房於昨將王帶案由其代表律師聲訴理由要求酌核經中西官核供判减去刑期一月 
[抄獲旅客行李内烟土]  
　　某公司藍烟囱輪船由外洋來滬當有搭客鄭旭携同行李正擬登岸爲海關扦巡洋員在鄭之行李内抄獲烟土八兩立將人證押送水巡捕房轉送地檢廳訊辦烟土送海關候燬 
[抵單不贖拍賣歸欠]  
　　張進如前投法公堂控張秋蓀抵單不贖核計本利銀四百餘兩請求訊追飭傳避匿故判將地拍賣作抵在案現已拍賣得銀一百二十六兩由檢察處送呈公堂傳到原告陳讞員判曰利息照一分核算拍下之銀先行給領尙少餘欠候提到被告再追堂費亦師被告負擔 
[混用僞小洋之察破]  
　　無賴陸和尙丙連日將鉛質僞小洋持至虹口天潼路四百五十八號門牌婦人謝倪氏所設之小烟紙店内混用昨日又將僞小洋持向購買香烟經氏當塲察出訴由包探侯阿保將陸連同前兩日收下之僞四開兩枚僞八開三角一併帶入捕房詰問口供一過押候解送公堂請究 
[兄弟涉訟案限期繳銀]  
　　顔士璋顔士珍兄弟二人前因欵項糾葛涉訟法公堂經公正人查明稟覆後判士璋歸還士珍銀五千餘兩限六個月繳淸現已届限因又傳訊士珍由逹商律師代表稱被告之住宅售銀一萬餘兩可見並非無力有意不繳請求訊還士璋由巴和律師代辯稱被告雖將住宅售去歸還各債主尙且不敷餘外實無産業可變已由檢察處查覆請堂上明鑒中西讞員會商之下判士璋於十四天内先繳銀若干兩到案聽候核辦 
[竊取呢料之獲究]  
　　崇明人張玉祺竊得東漢璧禮路一千零十三號門牌陳鴻泰呢絨店内之厚呢衣料多件携贓圖遁被店夥張阿大瞥見報告該管捕房派探薛正昌往將人贓帶入捕房押候解廨請究 
[婦女互毆之判罰]  
　　住居閘北楊家石橋之揚州婦人王王氏有女在某絲廠打盆因被繅絲女工郜梁氏凌虐昨王糾其同居張朱氏向郜尋釁互相扭毆郜之同居尤阿大亦袒郜帮毆彼此各傷頭面由崗警一併拘入四區經顔署長質訊之下判王王氏罰洋兩元郜梁氏罰洋一元張尤二婦各罰洋五角分别示儆 
[周根寳無人具保]  
　　常州婦人戴裴氏指控住居歐加路二十一號門牌之同鄉人周根寳在東鴨綠路十六號門牌居婦江戴氏家將伊之十歲女兒正鳳拐匿等情業由捕房將周拘解公共公廨判令交保出外帮同原告找尋失女茲因周無人具保以故捕房於昨晨復將其解廨請示中西官判照前斷執行 
[英律摘要譯本出版]  
　　律師張籋雲近譯英律摘要一書已由商務印書館排印出版是書原著者爲英國羅賓生氏其範圍專論律例係研究律學者必要之參考書也昨承張君惠贈一册書此介紹併誌謝忱 
來函 
[四川路商界致該路聯合會會長函]  
　　逕啓者本會成立以來業己年餘職員己舉兩次一切進行雖頗可觀但本會根本上有一極大缺點即本會成立至今凡爲會員者向未見有會章未悉職員依據何物産出殊不可解會長有人評議有人幹事有人一切職員有何任務會員除納費義務外尙有何種權利若無會章一切全失依據結果不過以全體名義供三數人之私意利用實有汚於本路全體之名譽也同人等特提出意見要求會長於三日内召集會員大會訂立章程以鞏固本會之根本本會幸甚全體幸甚此致本路聯合會會長先生鑒提出者新亞大藥房恒豐號新順泰連署者胡茂興等十四家同啓 
雜評二 
[敎育界又一好消息（訥）]  
　　吾嘗謂一國敎育之興不在政府之提倡而在社會上多熱心敎育之人吾國之興學雖近二十年然眞能知敎育之重要而肯犧牲資財以興學者蓋鮮近則非但學界之人能熱心敎育卽學界以外之商界向來視敎育漠不相關者今亦多引爲切膚之關係而羣起助之或以鉅資派學生出洋或以獨力創辦學校熱誠義舉向來所視爲稀有之盛業者今則又視爲常事如我人所知者蓋已指不勝屈矣是誠敎育界之好現象也今日又有湯習齋君捐資興學事吾尤望各界之有財力者人人有湯君爲法人人引興學爲應盡之義務社會上扶助敎育之人日多則敎育之發逹亦日迅吾國之敎育安知不有匪歐美各國抗衡之日耶 
公布欄 
[上海地方審判廳]  
　　判决主文（民一庭）一件判决俞思源與林嘉章貨欵控訴更審一案主文本件控訴駁回上告審及本審訟費均歸控訴人負擔一件判决兪思源與林韻宣貨欵糾葛一案主文林韻宣應償還兪思源銀四百七十四兩五錢八分訴訟費用歸林韻宣負擔一件决定徐春芳等與徐元祥因基地潘訟聲請再審一案主文本件聲請駁回一件决定徐康氏等與康靜儂因住屋及欠租糾葛聲明窒礙一案主文本件窒礙之聲明照准一件判决趙德順與凌紀勛債務迭訟一案主文本件控訴駁回原判關於利息變更控訴人應憤還被控訴人自民國三年隂曆十二月十二日起之利息每月以九釐計算至九年陽曆七月二十八日止被控訴人其餘附帶控訴駁回本審訟費歸控訴人負擔十分之八被控訴人負擔十分之二（民二庭）一件决定許悅堂聲請再審一案主文本件聲請照准一件判决古市長五郎訴魏信榮貨欵涉訟一案主文魏信榮應償還原告人洋五十八元五角四分訟費歸魏信榮負擔一件决定稽漢江訴王生有等債務糾葛一案主文本件訴狀准予註銷訟費歸原告人負擔一件判决朱繼善與侯藎生因票欵糾葛一案主文被告人應償還原告人銀六百七十六兩四錢一分及其自本年隂曆六月初四日以後至執行終了日止按月一分二釐計算之利息訟費歸被告人負擔批示一件金維源等狀请分另銷案由狀悉候傳案訊奪此批一件張龔氏狀請拘保由狀悉仰候傳案訊核此批一件葉玉珊狀請函廨傳案由狀悉准予函法公廨傳徐尙亭到案此批一件張蓮生狀領欵洋由准領此批一件張蓮生狀請銷案由狀悉准予銷案被告交案洋二十元着即來廳具領此批一件皮新生狀領欵洋由准領此批一件黄之其狀請執行由狀悉仰速來廳候訊此批一件黄藴瑜狀請執行由狀悉准予派吏執行此批一件王際雲狀請銷案由狀悉准予銷案此批一件王際雲狀領房票由准領此批一件印景高狀請執行由狀悉查本案尙未確定所請應從緩議此批一件沈涵生狀領欵洋由准領此批一件盛炎松狀交查封費由准交此批一件徐菊如狀請執行由狀悉准即飭吏執行此批一件張其銘狀請執行由狀悉准予飭吏執行此批一件楊澄海狀保慮朝陽由准保此批一件王錦昌狀請保外由狀悉着速竟殷實舖保來案訊奪此批一件徐君道狀交欵洋由狀悉繳洋准予存案仰速來廳候訊此批一件鄭鑑泉狀請執行由狀悉業巳飭吏照判執行矣仰即知照此批一件鄔炳珅狀請執行由狀悉准予併案執行此批一件山榮海狀請執行由狀悉葉巳飭吏執行矣此批以上十一月十八日 
[上海地方檢察廳]  
　　批示吳秋桃狀悉仰即來廳候訊此批邢耀庭狀悉應候訊明核奪所請暫毋庸議此批瞿松林據訴爾與黄掌掌等顯係活　田地糾葛着自向同級廳具訴所請礙難准理此批陸鳴鳳據訴王長生犯刑律第二百八十四條及第二百八十五條之罪原縣不予起訴聲明抗告等情查是案抗告不屬本廳管轄仰即知照此批林瑞齡爾子偉權在時文祥店内逃逸迭經本廳勒令時文祥尊交在案爾亦應自行設法追尋勿得率以生死無踪大題希圖聳聽此批黄榮華狀悉着即取具妥實舖保以憑核辦此批周四據訴稱傷勢漸减候續訊核辦此批李以德據訴如果張懷廣有誘拐爾媳情事應俟尋獲送案後再行核辦所請立案無此辦法此批以上十一月十七日　　批示夏惟寅狀悉本案前巳明自諭知毋得多凟此批吳治玉狀悉查存案爲民事非訟事件本檢察廳礙難照准此批袁老三狀悉候送同級廳核辦此批黄錦章狀悉查和誘係親告罪爾旣非本夫又非等親屬所訴礙難照准此批敖振翔狀及委任狀均悉候呈送高等檢察廳核辦此批李紀發等狀悉查同級廳判决主文内爾等各處罰金二百元並無徒刑字樣察核來狀殊多錯誤該民等對於原判究竟有無不服仰再明白補訴以　核辦此批曹金貴狀悉案經明白批諭多凟　益此批人姚根全狀悉查本案卷宗業經檢送同級廳審理候送還後再行查明核辦所請發還金飾等物暫難照准此批楊春生狀悉仰即逸同楊郁周來廳候訊此批任曉岩狀輿抄件均悉案巳覆傳仰即尊傳到案候質此批陸登科狀悉據訴離婚乃係人事訴訟仰赴同級審廳另案起訴至請領爾妹陸小四子候傳同吳金才小毛團子等到案訊明核辦此批徐秋華狀悉仰即邀同爾母來廳候訊此批楊春桃狀悉候送同級廳核辦此批以上十一月十八日 
[滬海道尹公署]  
　　批示一件松江縣亭林鎭公民沈渭熊等早爲典舖大燬可　環求飭縣澈究一而速予聞賠由據呈巳悉查該典舖失愼未據該縣知事呈報有案究竟是何實情仰松江縣知事澈查明確秉公核辦通報核奪此批一件上海南北市包飯業孫瑞卿等呈爲附呈會章抄粘縣示叩求援案給示由呈及附件均悉該會旣巳呈　上海縣公署給示保護毋庸再行由道佈告以省繁凟此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚（二）] [  鶯]  
　　方男女爲進一步之窺探時兩家家長以其有意於此注婚事乃亦在分頭「打聽」之期内何謂「打聽」欲彼此深悉其底藴不敢造次行事之意也爲子女謀幸福自當不厭其周詳惟旣措念及此何勿擇兩家先有交誼者而捐此　愈耶因「打聽」兩字包含抉發其劣點之意乃不免爾詐我虞如古之秦晉干戈而姻婣者然誠意泯於先能融洽於後耶矧「打聽」之宗旨大都以資産爵祿爲前提其醜態畢露亦與「相親」等耳尙有一層俗謂打散人家婚姻將罹折壽故對於前來「打聽」者除與一方面有寃讐者外皆不肯以所知之劣點和盤托出則「打聽」之作仍在疑信之中愚意此等舉動大可不必最易明瞭者自己亦怕打散人家婚姻以折壽烏能望諸人歟 
　　婚禮上尙有一要素則「八字」是也（即庚帖）媒人固據此以爲媒（謂之請八字）而男家從而推算女命其至奢之慾望不過欲此女一入己門立富翁若夫立趨陞途立生子則其命之佳蔑以加矣上上固少然必有一番選擇聽星士之搖脣鼓舌至其效果究能彌其慾望與否殊未易信也此等謬點經通俗敎育家大聲疾呼而闢之已歷時日然社會耳亦聞之行事則非此莫可乃猶煩今日之吾喋喋耳彼星士之於婚姻合婚也選吉也與其事相終始被其顚倒錯誤發生慘情者正復無限而社會屈於一種「太太之敎訓」竟不能决此贅疣愚莫甚矣更有足爲人生志趣之累者則大事業須挺身去幹何待於新婦之命耶選擇之道安在决定不在乎此 
與星命同一重要者則就觀音大士等偶像前「求籖」是也是事之泰否又懸諸胡說亂道之一紙籖語中矣佞佛之脫齒老嫗夫無足責余曾目覩作氣呑雲夢狀之女學生亦匍匐膜拜爲舊小說中望神靈默佑榮歸花燭之千金小姐所爲且津津樂解籖語之七言唱句其對於己身婚事亦往往從而卜之 
劇談 
[羣芳艶影（十九）] [  夢華]  
　　李華芳應廣舞臺之約期限一月巳於十七號滿期今因紳商挽留多演數日恐於新編之數齣好戲將不及排演矣昨晚劉君睕秋因雪芳將行復來觀劇與記者略談浣蘩所演諸劇與觀劇者之派别劉君曰雪芳所演祭塔葬花曹大家菩提夢夕陽紅淚痴心兒女等雖至再三亦能令觀者不厭蓋歌藝之佳爲粤劇中所未有觀夕陽紅淚浣蘩所飾之柳湘娥陡聞父母遇害一塲一種凄楚狀况能令人動容祭墳一塲淡粧素服如姑射仙人念引數句尤爲爽和唱反線一闋如巫峽啼猿異常悲哀遇七王子詢其身世唱戀檀高下疾徐聲吐如意洞房一場與李秋紋對答唱帮子慢板首句用金線吊芙蓉腔如雛鶯出谷令聽者神怡（按芙蓉腔爲粤三十年前之舊調最難合拍目下伶人諳此者甚鮮）祝嘏一場舞劍雖寥寥數下而具有家數劉君又曰如洞房出場所歌之昭君和番腔曲文復加改良則尤臻美備矣 
　　至於觀劇者之派别一爲名流詞客如勞簡李王徐余康陳甘等無日不在座斯固傾倒浣蘩之志才歌藝二爲商學名媛見雪芳粧飾之美佈景之佳加以珠喉一串故賞識之三爲慕雪芳之艶然劉君曰吾以爲無論如何雪芳若非具有眞實本領决難令人傾倒如是也 
餘興 
[海天雋語] [  丁戊]  
　　女子之惜花卽其惜己 
　　女子所不妬之美人惟其鏡中之面 
　　女子愛男子之能意會更愛其不言 
　　美之至者惜其影才之至者惜其文 
　　鳥生於林其羽似葉獸生於野其毛似草魚生於水其鱗似波 
定而不動之走馬燈 
波 
　　烟與酒之爲用仍恃火與水 
　　岳母之擇壻恒嚴於女之擇夫然愈嚴愈難得其眞 
　　善睡者之室之電燈如神像前之雙燭 
　　甯食牛羊之大毋食蠅之小 
　　蟹老而彌甘然非薑辣醋酸無以厲其味 
　　其人之交際廣狹須　其一年所耗郵票之數 
新聞拾遺 
[獅子竹槓] [  啞然]  
　　秦郵萬壽宮改設貧民工廠主其事者爲鄉里所不齒之王某藉此問題募捐及於僧尼四隣爲之騷擾不堪近更異想天開欲索某紳之欵未遂乃將原有宮前石獅一對移至某紳大門之迎面俗所謂風水冲像今利用之無如某紳並不理會將有相當對待說者謂其獅子失效竹槓無靈云 
[菊花大會] [  來]  
　　大世界俱樂部由大昌烟公司假座定期夏曆本月十三十四十五特開籌賑菊花大會三天劵資悉數助賑日來正在籌備一切門口高搭彩牌共和廳堆疊菊花山並陳設細種名菊屆期邀請各名校書會串京崑戲曲場外蓋建布篷有水旱災地活動大寫眞跑冰場則有精武體育會永和游藝會獻藝乾坤大劇場特邀男女各藝員會串並請威廉班加演泰西絶藝更有現巳到申之寗波五龍燈會内有五丈長之珠龍十餘丈長之黃縐彩繡大龍並牌燈旗傘龍船高蹺極如火如荼之盛云 
[駱駝美人] [  智]  
　　本埠楊樹浦三和里湯某年逾知命膝下僅一子年十九歲自幼足跛不良於行有拐仙之稱昨日爲結婚之夕一時往賀者頗不乏人當二新人行禮時全堂爲之鬨然蓋新婦素有駱駝美人之名其背之高當可想見行鞠躬禮時其背忽如飛來之峯聳然挺立而新郎又一步一跛煞是好看天生佳偶非偶然也 
小說 
[社會小說衆醉獨醒（一九七）] [  瞻廬]  
　　第三十二回伍學究巧肚巧膓趙仙人鬼頭鬼腦 
　　阿巧娘笑道乾娘一大把年紀值得爲這些事計較他說腰骨酸痛我便買兩張傷膏藥給他貼貼再請他吃一頓四喜肉他便腰不酸骨不痛了靑巖道你把膏藥給他貼尋常膏藥是没效的須要特别膏藥方膏藥是没效的須要圓膏藥軟膏藥是没效的須要硬膏藥黑膏藥是没效的須要白膏藥阿巧娘啐道甚麽膏藥長膏藥短又不是打翻了膏藥舖怎有這許多膏藥老靑你打量老娘不知老娘也是個漂亮人物乾娘那邊的孝敬早已預備着大洋二元也不待乾娘開口靑巖拍手道這兩個膏藥便是萬應萬騐膏你若給了他包管他骨節輕鬆一些兒不酸一些兒不痛休說不來撕你的嘴只怕還要捧你的臀掇你的屁當下靑巖便在阿巧娘家裏擾了酒飯醉醺醺的回館住宿若問靑巖因甚舍近就遠不在阿巧娘家裏雙宿雙棲郤要回館去孤眠獨宿原來這幾個月裏靑巖和那春桃丫頭打得火炭一般熱怎肯再在阿巧娘那邊度夜當夜乘着酒意一步高一步低的向前行走不到一條巷郤見電燈光裏黑影一閃驀地裏跳出一個人來把靑巖當胸揪住喝道你好你好（靑巖才向阿巧娘說你好你好不料那人也向靑巖說你好你好）嚇得靑巖十分酒意醒了九分正是不期而遇無意相逢寃家狹路休矣冬烘 
[自由談之自由談] [  鵑]  
　　匝月來死兩知友頗滋感愴一爲美國文家白倫君Ｗ．ＢＲＵＮ一爲周森友醫博士白善諧著夙抱樂觀周精醫道素知攝生顧白乃自殺周則嬰疾死吾於是益歎人生之如朝露而知樂觀攝生爲不足恃矣 
大昌煙公司徵文揭曉（丁等） 
[大小嬰孩牌香烟竹枝詞] [  公春] 　 
　　女曰嬰兮男曰孩（見釋名）誰家老嫗孕奇胎珠聯璧合兄兼弟博得歡迎市上來 
　　頭角崢嵘態腴天眞爛慢坐氍毹大千世界來英物爭識烟王第二雛（第二雛引用蘇詩） 
　　弟後兄先常例循後來居上軼羣倫二難同擅寗馨譽名滿春申南浦濱 
　　艶說嬰孩分大小能從商市競雌雄優升劣降成天演都在靑年勢力中 
　　多男善頌華封人天上安琪有化身珍重一函相饋贈家家競抱石麒麟 
　　小囝携將大囝來鳳毛駒齒不凡才雙雙紅蛋徵多子好把芝蘭次第栽（囝爲閩人呼兒之稱字爲唐武后作今則不專於閩矣集韻魚厥切） 
 
 

Page 15

 
 
   
 
 

Page 16

 
 
常識 
常評 
[國幣之俗稱] [  漸]  
　　銀圓國幣也而俗稱之曰洋大銀圓則曰大洋小銀圓則曰小洋旣爲中國之國幣而以洋代表之可笑亦可悲也 
　　原國幣之所以稱爲洋者共初以銀圓來自外洋呼之曰洋錢甚當也省稱曰洋已不當矣日斯巴尼亞銀圓最先入中國則呼之爲本洋不通巳甚矣墨西哥銀圓面有一鷹而呼之爲鷹洋又訛爲英洋亦妄甚矣及前淸自鑄銀圓面有龍紋而竟呼之爲龍洋則其謬更不可思議矣及民國成立而國民仍呼自鑄之國幣曰洋社會沿用之甚至官廳之公文亦用之苟我國人而稍能顧名思義者何至如是之人云亦云耶 
　　今國民漸能自覺矣漸能愛國矣我謂果能自覺果能愛國則我國之國幣必不願以洋代表也奈何并此而未之覺哉 
公民常識 
[公民選舉監視團組織法草案] [  蓉湖鄒羽萬]  
　　讀十日江都謝君提倡組織公民選舉監視團欲實行監視選舉舞弊並已聯絡同　預備組織云云深獲我心余亦蘇人且亦公民一份子省議會議員選舉旣一誤再誤安可坐視三誤謹當執鞭以從但謝君所舉辦法略而未詳茲特參訂組織法若干　以便實行監視時稍稍有所憑藉 
　　（一）總則 
　　一本團因鑒於上届省議會議員選舉之弊爰於本届選舉時實行監視由各地公民組織之 
　　二本團從根本組織援用省議會議員選舉法第二十一條規定初選區域着手槪稱第幾區選舉監視團無須與他團聯合但對於他團可互助而不可干涉以實行精神上之監視爲主 
　　三團員不必過多但須素性廉悍熱心救國不在辦理選舉人員以内亦不願當選者爲合格 
　　四本團組織純係自治性質官廳不能藉詞禁阻 
　　（二）檢查 
　　五檢查行政官廳所委調查員是否得人調查員在調查時是否精細及有無浮報漏列等事 
　　六選舉人名册公布後應檢查其是否合於省議會議員選舉法第五第六兩條之規定 
　　七當選人發表後應檢查其有無省議會議員選舉法第七條各欵情事及合於第二十四條之規定否 
　　（三）監察 
　　八對於初選或覆選時之監察得援照省議會議員選舉法第十六條之規定與委任監察受同等待遇 
　　九對於選舉投票時應監察關乎省議會議員選舉法第四十三條至第五十條之規定是否合符及有無冒替情形 
　　十對於選舉開票時應監察關乎省議會議員選舉法第十八條三欵四欵之規定是否合法 
　　（四）糾正 
　　十一凡遇當選人不合法或辦理選舉人員舞弊違法時得以選舉人名義依暫行新刑律第一百五十八條至一百六十三條妨害選舉罪及省議會議員選舉法第九十條至九十二條之規定向檢察審判廳分别起訴同時以本團名義披露報章 
　　（五）附則 
　　十二本團在本屆選舉人名册宣告前成立選舉終止時解散 
　　十二本團或有舞弊行爲無論何人得以刑事告發之 
　　右草案尙恐掛一漏百倘海内熱心救國之士有高見參入匡所不逮幸甚幸甚（甲種酬） 
衛生 
[盲腸炎] [  蔚]  
　　盲腸炎即中醫之所謂腸癰爲消化器病之一種其原因食物誤入盲腸積久腐爛而不自知其見症初則腹部微痛後增劇終至臟腑潰爛不可收拾非良醫開刀奏割則必致死蓋劇症也夫人類大腸之起處非與小腸直接連絡尙有寸許之盲囊存在而以其側面相通食物由小腸入於大腸每易滑入盲腸而盲腸祗可入而不可出故往往釀成是症且當其病之成也人亦不能知之（因交感神經之知覺較他種神經爲遲故）故預防之法亦甚困難據醫學家言此病喜食生物果品者較多以果品之榨汁難消而果核等類偶或嚥入口中小腸不能消化而運入大腸核類圓滑最易入盲腸而成日症故欲免是病須少食生硬之物爲要若旣腹痛而醫生斷爲是病者須減少食物除少食粥糜外餘絶對不可食否則陳積未消新者又入亦甚可虞衛生者宜三致意焉（乙種酬） 
道德叢話 
[中國之偉人] [  英國博士季理斐]  
　　中國政界黑暗重重各種消息傳來鮮有令人不抱悲觀者蓋建設事業　焉無聞武僚日惟索餉官吏日惟盜國而巳今者厦門陳嘉庚君以爲救國之道莫急於振興敎育因出其畢生精神財力以及私有家産數百萬金完全供獻以爲創設大學造就人材之預備足令人於無可希望之中生無限之樂觀焉 
　　次如王正廷君不願做官而以提倡實業爲其救國主張之入手辦法是以丹麥公使不就外交研究會會長亦不就日前在京遍邀新聞記者說明志願且謂商業賴乎交通交通恃乎道路現正着手於道路云云此誠要務之一鄙人旅華三十餘年徧游内地覺商旅行路之苦無有甚於中國者嘗著論登海内各報矣今王君此舉尤爲先獲我心且道路不修不徒焉交通之障抑亦文明之玷也 
　　冉次穆君蕅初簡君照南張君某捐助鉅資遣送靑年留學歐美爲國家造就人材此皆愛國之志見諸實行者也苟四方聞風而起者更有其人一切建設事業次第以舉則民國其庶幾乎之數君子者殆眞有功民國之偉人歟若夫擁兵自衛殘民以逞或鼓舞政潮捭　縱橫以濟私利而猶盜名偉人者吾將爲之愧怍也（不受酬） 
[西方格言（六四）] [  謝介子選]  
　　助君於所需斯爲君眞友「莎士比亞」（ＳＨＡＫＥＳＰＥＡＲＥ）能左右世界者有二一曰女子一曰黃金「德意志諺」　　苟其所願不遂當盡力以爲之「英吉利諺」 
　　孤立非人所宜「希臘諺」 
　　商業以資本爲先「英吉利諺」 
　　病羊一頭害及全羣「丹麥諺」 
　　一舟以下二錨爲佳其一卽斷尙可支持「英吉利諺」 
　　與愚者同喜不若與賢者同悲「德意志諺」 
　　語智者一言斯可矣「英吉利諺」 
　　惟愛家者始能愛國「高樓立基」（ＣＯＬＥＲＩＤＧＥ） 
經濟 
[紙幣之利害] [  張衡公]  
　　凡物之利害相隨此自然之數如政府有不換紙幣及兌換紙幣之發行似於國家經濟上財政上有莫大之便利然於他方又不無種種可懼之弊害茲揭其原因如左 
　　紙幣於國家有重大之利益者厥有三 
　　第一紙幣對於計算上貯藏上及運搬上有非常之便易 
　　第二使用紙幣時足減貴金屬使用於貨幣之必需而貴金屬得使用於他之内國器具或裝飾品等又得節約正貨之鑄造費或防流通上之磨損 
　　第三紙幣得使通貨之需要適應社會之要求時間與人生光駿 
　　紙幣有如上之利益然於他之一方有極大之弊害者亦有二 
　　第一政府對於紙幣易陷於濫發 
　　紙幣若一朝濫發其結果足使紙幣價格下落而如左之害惡流布於社會至不可救濟 
　　（一）害惡及於經濟上其重大者如投機之勃興金利之暴騰輸出入之不權衡内外商業發逹之阻害收支之不調和及借貸關係之紊亂等是 
　　（三）害惡及於財政上其直接之影響者如納稅之失頓歲入之減少國費之增加公債之下落增稅之必要等是加之他日紙幣之整理國庫之負擔更大 
　　（三）害惡及於社會上如空商投機增長奢侈湮滅勤儉儲蓄之美風使富貴懸絶傷社會階級之調和紊秩序增犯罪等是 
　　（四）害惡及於政治上紙幣之濫發在政治上大傷政府之威信内致政治之不良外招列國之侮辱 
　　第二紙幣之力量非如正貨有自然的彈力性 
　　要之紙幣之行使其利益於社會固不可云絶無然幣害之大終不足與利益相償就近中國紙幣對於社會之現象觀之即足徵其利害之懸殊也謀國是者盍鑒諸（乙種酬） 
家庭常識 
[蓄貓之研究] [  紅葉]  
　　鼠之爲害書不勝書小之則咬破衣裳或竊取什物以去大之則發生鼠疫蔓延數省殺人以數萬計當事者一遇此症之流行輒有防疫之舉以資救濟其法未嘗不善然亦不過暫救目前之危實非長治久安之計若欲正其本而淸其源則非多畜捕鼠之貓不可雖然畜貓之法亦頗有研究之興趣焉請略舉數端分誌如下 
　　（一）貓之保護貓性畏寒冷於在冬季宜有適當之温度以爲禦寒之需每日夜可令其臥於火爐之旁若在夜間不宜有過量之食否則一經飽腹則愛睡而不欲動彈矣 
　　（二）貓之選擇以黑色或間白色者爲佳凡新購之貓若欲試其善捕鼠與否則提其頸皮向上此時貓爪跳躍不巳而聲音洪大者爲上品若貓爪伸直往下垂者必嬾而好眠 
　　（三）貓之食品貓最愛有腥氣之食品如魚類皆可惟蝦與螺不宜以飼因此二物貓食後能成聾耳之病是畜貓者所不可不知也 
　　（四）畜貓之注意畜貓者不宜時常捉弄因貓性習與人近最易馴伏且易爲人捉去又家有小兒者尤宜禁止之蓋恐其誤呑貓毛於口内成爲咳嗽之症也 
　　以上數則皆余家中平日畜貓所得之經險頗信其確實用特公佈之以餉閱者（乙種酬） 
農民常識 
[石油乳劑] [  紅葉]  
　　農民對於蟲害大抵用人工捕捉於工作時間殊不經濟當今科學昌明雖有種種藥蟲劑然其原料純爲化學上用品非普通農民所能仿效惟石油乳劑原料甚賤配合亦易特錄出以備農民之仿效 
　　配合量原料及其量數 
　　石油一升 
　　象牙肥皂四兩 
　　水五合 
　　以上用水係二十五倍者適用於菜類害蟲因菜類不能過濃也 
　　適用之害蟲 
　　介殻蟲類冬期五倍至七倍夏期九至十五倍（樹類） 
　　綿蟲與蚜蟲類十五倍至二十倍 
　　靑蟲類二十倍至二十五倍 
　　甲蟲類十五倍至二十倍 
　　配合法 
　　將四兩之肥皂置入一升之水中用火加熱俟肥皂完全溶解爲度石油亦須加熱但不得過華氏一百八十度恐其燃燒故也此時將石油和入水中注入時加以攪拌輕輕注入旣渾而爲一隨即再用十倍之水或二十倍（以其蟲類而異）之水攙和施用基效至速蓋蟲類遭石油即死而石油易蒸發故不妨植物之生育也（不受酬） 
識字捷法 
[應用字] [  濟滄]  
　　廿二十并也篆文作廿今亦寫作廿本音入近讀若念 
　　　三十并也篆文作　今作卅音颯 
　　　四十也心入聲 
　　干犯也篆文作　從反入（卽丫）從一反入者謂不順理以入犯之意也又求也又盾也以革爲之戰時用以禦兵刃者又扞蔽也又水涯也又若干數未定之詞猶言幾於也又十干亦作十幹又關涉也相干猶言相涉又闌干橫斜貌 
 
