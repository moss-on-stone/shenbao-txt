# 1906 - 328 - 4912078

 

Page 1

 
 
[電傳上諭]  
　　十月十六日奉　　上諭袁世凱奏查明開州等三州縣灾歉情形請分别蠲緩糧賦一摺直隷開州東明長垣三州縣濱臨黃河村莊本年秋禾被淹歉收若將應征糧賦照常征收民力實有未逮加恩着照所請所有開州等三州縣成灾五六分村莊應待本年錢糧著蠲免十分之一成灾七分村莊應征本年錢糧著蠲免十分之二成灾八分村莊應待本年錢糧著蠲免十分之四共成灾五六七分村莊蠲賸錢糧著緩至光緒三十三年秋後起分作二年帶征成災八分村莊蠲賸錢糧著緩至光緖三十三年秋後起分　三年帶征至被災各村莊未完本年節年錢糧及歉收三分村莊未完節年錢糧及出借倉稽等項均著緩至光緒三十三年秋後起征仍减免差徭以紓民力餘著照所議辦理該督即刋刻謄黃徧行曉諭務使實惠均沾母任使胥舞弊用副朝上廷軫念民艱至意該部知道欽此同日奉諭袁世凱奏查明災歉州縣請蠲緩糧租一摺本年順直地方入夏以後節次大雨山水下注以致濱臨各河窪地禾稼均多被災因並天時不霽各屬有被雹灾虫災被旱災之處若將應征錢粮照常征收民力實有未逮加恩著照所請所有武淸等十五州縣成災五六分村莊應征本年錢粮着蠲免十分之一成災七分村莊應征本年錢糧着蠲緩十分之二各項旗租著免十分之一成灾八分村庄應征本年錢糧着蠲免十分之四各項旗租著蠲免十分之二成災九分村庄應征本年錢糧著蠲免十分之六各項旗租蠲免十分之四成災十分村庄應征本年錢糧著蠲免十分之七應征屯紅穀石草米灶課學租旗產錢糧河淤海防諸費儲備餉需廣恩庫租通津二幫屯租一併分别蠲緩帶征口陸軍部馬館租鑾儀衛租永濟庫租壽征租及出存倉穀子種口糧牛具等項著一體緩征並分别减免差徭又文安等十口州縣歉收四分村庄應征本年節年糧租並歉收三分村庄應征節年糧秉屯米穀豆草朿灶課學租旗產錢糧河淤海防經費儲備軍餉廣恩庫租陸軍部馬館租鑾儀衛租　津二幫屯租永濟庫租代征租並出借倉穀子種口粮　具等項 
 
 
 

Page 2

 
 
均着緩至光緒三十三年麥秋後啟征並减免差徭以紓民力餘著照所請辦理該督卽刋刻謄黃徧行曉諭務使實惠均沾母任吏胥舞弊用副朝廷軫念民生至意該部知道欽此 
　　宮門抄○十月十六日召見軍機鐵良王士珍 
[論徵兵（鴻）]  
　　異哉江蘇之。徵兵也異哉江蘇之徵兵也。始則甘言厚利。引其入彀。繼則慘殺虐遇。呼籲頻仍。今且逃亡相接。上下。皇皇而告急之函電方紛馳旁午而未嘗或已。豈江蘇人文弱性成無軍國民之資格耶。抑亦當事者操持之有不善耶。何他國至善至要之政。一經易地。其現象遂至於斯也。 
　　夫今之世界。鐵血之世界也。武裝平。和之世界也。國於是者有兵則存。無兵則亡。兵强則凌人。兵弱則凌於人。猶太之商賈印度之富庶。飛律賓人民之義勇。何遽讓彼白晢碧眼之儔。而早致國墟社屋。奴隸於人。得非兵之有無强弱爲之乎然養兵之費不資募兵之數過寡。况此競爭劇烈之世。絶非帶甲百萬不足以言戰時勢所趨殆不能不取軍國民之主義而實行徵兵之制。法之敗於普墺也。激進家甘必大宣言曰。吾法蘭西不可不抺馬厲兵恢復曾失之領土不二十年法復稱雄於大地之上且滅安南而縣廣州灣矣傷哉吾國近數十年。其敗於强敵也幾何次其失領土也幾方里何曾恢復寸土哉然法蘭西之恢復領土。非徼幸也。蓋實行徵兵之效也然則我國當此四郊多疉百里日蹙之時。更不能不收軍國民之主義而實行徵兵之制。 
　　難者曰。子言立國之不可不徵兵。吾國此時更不可不徵兵。固也然奈老大之國文弱之民不堪敎誨何。非特江蘇之不可爲也。燕晋之獷悍。湘楚之憟疾。皆非軍國民之資格。顧安從而徵之也。則應之曰。唯唯、否否、如君所言。直吾國之罪人。不惟　君而自損也。吾國徵兵之不行。固當事者咎。夫豈國民不堪造就哉。一政之行。一法之立。必統其直接間接之各事。一一爲之助而不之反。夫然後功效可見也况徵兵也者。對於國家。有政治上之關係。對於國民。有敎育之關係政治不舉。則無以成軍。敎育不舉。則無以爲人。政治敎育胥不舉。則人無資格。而軍無精神安得不呈今日之怪狀也。 
　　何言乎政治上之關係也。夫徵兵者國民之義務也義務與權利相生。必法律上明定國民之權利。然後可責之以徵兵之義務。豈爲償四兩二錢尙加尅扣之値哉此法律之關於徵兵者一也徵兵必須全國皆兵。而全國之人民。體格之强弱異。有可充兵者有不可充兵者。其强而可充兵者。必編人兵籍而迫其應徵其弱而不可充兵者。必免其編人兵籍而不令其應徵然某也强。某也弱。某也可充兵某也不可充兵。非人口之調查精國籍之編制嚴不可此户口調查之關於徵兵者又一也。至將校之擇人。糧餉之籌集。器械之製造。階級之明定。其直接關係於軍政而應注意者更無論矣。 
　　何言乎敎育上之關係也。德將毛奇勝法之後指小學生徒言曰。今度之勝法。此輩之力也。旨哉斯言。蓋深知軍隊之基於敎育矣夫軍人不可愛國心公。共心。堅忍之視念。秩序之習慣而是數者。必有待夫學校之德育也。 
　　軍人不可無書數繪畫及地理氣候之智識而是數者必有待夫學校之智育也軍人不可無强壯之體魄。耐勞之精神。而是尤有待夫學校之體育也。德法二國小學卒業之人。編入軍隊。不二年即可達其軍人之資格。其所養之有素。其可驚也。若敎育不舉則决無以得眞具資格之兵。而徵兵之制。斷難實行。即使實行。亦不能得其用也。以上所論。僅就最簡單之理以立言徵兵實行之法。固未嘗及也。然江蘇之徵兵。江并此而尙無。吾人安可不急起直追。以冀其將來也夫吾人之國。不啻吾人之財產。吾人謀吾人財產之鞏固。其責任豈容旁貸寗獨天下興亡匹夫有責而己哉。嗟乎。吾同胞今日軍國民之。政策。橫行於地球之上。我不自謀。則人爲刀俎。我爲魚肉。其亡其亡喪亂無日矣。幸勿以祈父爲王之爪牙而莫之或恤也。 
[本館接度支部通咨土藥統稅專電十六日未刻到]  
　　北京專電云度支部奏請將各省土藥統稅事宜一律歸八省膏捐大臣程儀洛督辦現已奉旨依議通咨各省督撫查照辦理（星） 
[欽派捧表大臣北京]  
　　皇太后萬壽日期皇上率百官叩賀恭進子臣賀表一道特派定學部尙書榮慶爲捧表大臣己由内閣敬謹預備矣（閏） 
[政務處人員告退之消息京師]  
　　政務處自改爲會議政務處後事權盡失情同備位且各員以上憲過多殊難仰承意旨紛紛辭職聞陳邦瑞决計辭退左孝同暫幫理月餘將案卷理淸歸入政治館亦即辭此差使其餘各員以辛勤三四年毫無好處均有去之若浼之意云（食） 
[軍機大臣互結團體北京]  
　　日前軍機大臣慶親王瞿子玖世伯軒會議整頓軍機處事宜擬定杜絶營求差缺及私授陋規之弊此後即有應保人員或奉旨交議事件務須互相通知和衷籌議如均認可再行入奏以免奏對時意見不一致于兩宮駁斥（上） 
[袁督請開兼差之原因北京]  
　　直督袁宮保自議訂官制時所有改定各部多由其主持已滋物議是以屢被言官指摘兩宮每示以叅摺閱看袁督頗不自安回任後又彈章迭奏痛指其非袁已有所聞遂於初六日具摺奏請開去八項兼差當即奉旨允准矣（上） 
[外部電飭英使蓋印滬寗鐵路小票北京]  
　　滬寕鐵路續借欵六十五萬磅事己由外務部與中英公司訂立合 
 
 

Page 3

 
 
同按九五五收欵又因磅價跌落公司聲明須儘六個月售出故外部現特電致駐英汪使嘱其照章於股票蓋印准該公司隨時提取出售云（食） 
[外部電飭駐使議設領事京師]  
　　外部刻已决議允安南印度華商所請在西貢加爾吉打孟買等埠設置領事官以保護華商利權已分電駐法劉使駐英汪使向該國外部提議（盈） 
[外部電查奴拉島招工定章北京]  
　　從前薩島招工乃照粤章辦理近日奴拉島亦招華工外部恐其章程與舊章未知是否脗合有無流弊昨特電粤督查照核辦（日） 
[札到新訂華商赴美章程鎭江]  
　　江督前准商部咨文據稱駐美欽使梁電云凡華商赴美國貿易者新訂領照會赴美章程十一條華商一體遵照日昨鎭道榮觀察奉到江督札文後特卽出示曉諭矣（再） 
[中日會議交還營口事已畢]  
　　十五日東京電云中日兩國會商交還營口業已定議軍政署於明日撤去譯字林報 
[日俄會議滿洲鐵路事已定]  
　　日本日日新聞駐長春訪事報稱日俄兩國會議鐵路事業已議結日本頗佔優勢據云目前長春車站一及地基房屋統由俄人交與日本收管道家屯（譯音）之煤礦及鐵道亦均改歸日本執掌譯字林報 
[長春開埠後情形吉林]  
　　長春府己於上月二十九日開放日本並建設領事館於其地○長春府知府以日人多向界外賃屋設店特出示禁止民間將屋租給日人（呂） 
[電請速解法律學堂經費京師]  
　　法律大學堂現以需欵孔急特電致四川錫總督略云貴省認解法律學堂經費據前日咨文已起解至今未到祈速匯解來京以濟要需（四） 
[度支部匯解查辦經費奉天]  
　　東三省查辦事務大臣日前奏請飭部撥給經費四萬兩奉旨依議現已度支部匯解到奉（月） 
[奏天訂購德砲盛京]  
　　趙次帥以奉省新添砲隊飭營務處購買克虜伯大炮十二尊係信義禮和兩洋行承辦其合同由雷朝彥觀察與該行直接訂定價共六十萬馬克業已立約簽字矣（天） 
[直督咨請蘇撫奏調協統天津]  
　　津函云蘇撫陳中丞前因編練新軍將佐乏材特咨商直督擬借調協統一員管帶四員兵監五員警察員十人以及大小隊官二十人等語茲袁慰帥已派定十四標統帶副將銜補用游擊楊保善前往蘇州充當新軍協統其餘各員均已酌量選派惟恊統應照練兵處新章必須由蘇奏調現已咨照蘇撫陳中丞照辦云（星） 
[袁督奏准訓練陸軍兩鎭天津]  
　　袁宮保奏現設陸軍部所有京旂一鎭及駐保定錦州山東濟南及宿衛京師之第三第五第六三鎭均請歸陸軍部直接管現駐馬廠之第二鎭及駐永平山海關之第四鎭均請歸臣訓練等語奉硃批現在各軍均應歸陸軍部統轄所有第二第四兩鎭著暫歸該督訓練欽此（閏） 
[營官畏罪自盡鎭江]  
　　江督端午帥日前獲到票匪曾炳一名供於二十八年在某處開堂放票有現在鎭江充當巡防總巡之陳春生同謀午帥得供即於十三日密飭行營中軍米占元馳鎭拘捕陳卽聞風避匿旋經該營統帶袁熙龍查悉蹤迹則己呑烟自盡遂將尸首解省請驗（妙） 
[湘省鐵路招股之挫折長沙]  
　　湘省鐵路總理袁海觀京兆返湘每屢與湘省紳商籌議招股事宜頗爲周密遠近各處紛投巨資購買優先股票者絡繹不絶嗣因偶與商會某君意見不合暫回湘潭珂里外間遂謠傳京兆有辭退總理之意以致認股者大失所望非特不能如從前之踴躍即已經認定之優先股亦紛紛擬退旋於九月二十七日有黃筱農觀察奉鄂督委查事件來湘適袁京兆亦於是日返省觀察於查辦事竣卽面謁京兆極意調停幸各紳商均無成見京兆亦以誼關桑梓允爲和衷共濟業已於初二日在南城天心閣復行會議諸事均照舊辦理而從前議退之股東亦各無異議矣（時） 
[汴紳擬辦鞏密鐵路開封]  
　　汴省鞏密二縣爲產煤極富之地來往購運均用騾隻甚爲不便刻有密邑紳士某通判情願集貲開築鞏密支路以通商務惟聞禀内有壟斷之語商務局批駁不准聞該紳將章程一切極力删改復行禀懇商務局以事關路礦己移咨路礦總辦酌爲核查大約勘地估工等事明春當可舉辦也（盈） 
[皖撫通飭各屬文（爲禁止阻撓開礦事）]  
據商礦務總局會詳稱本年三月間案奉憲台札發商部咨送奏定礦政調查局章程二本遵照辦理在案茲查章程第八條内載刁生棍徒託言風水龍脈等說故意阻撓辦礦者一經查出應由該局迅速禀報到部一面逕禀該省將軍督撫轉飭地方官從嚴懲辦母稍寛貸各等語伏以風水龍脉之說愚民迷信實多（中略）茲擬請憲台援照部章通飭各州縣出示曉諭凡有礦苗處所如因風水龍脉禀請封禁槪不行援以爲據俾刁生棍徒不得藉此搖惑地方而地方官亦得以隨時據案駁斥其本礦實有廬墓以及窒碍之地自應禀由商礦兩局隨時會委詳查斟酌辦理等情到本部院據此除批示並分行外合就札飭札到該屬卽便轉飭所屬一體遵照出示曉諭仍將示稿照錄報查母違（多） 
[政務處奏定禁烟章程]  
　　第一條限種鶯粟以凈根株也鶯粟妨農爲害最烈中國如四川陜甘雲貴山西江淮等處皆爲產土最盛之區其餘諸省亦幾無地蔑有現定以十年禁絶吸食自當先限裁種庶吸食可期禁絶應由各督撫分飭州縣確查境内向種鶯粟之地共若干畝造册詳報凡向非種鶑粟之田地嗣後永遠不准再種其業經裁種者給予憑照令業户遞年减種九成之一視其土性所宜一律改植他項粮食尤在州縣官不時周巡其憑照一年一換統限九年内盡絶根株違者即將原地充公如未滿十年 
 
 

Page 4

 
 
之限能將轄境内種烟地畝勒禁全行改種他糧查明屬實准將地方官分别奏奬　　第二條分給牌照以杜新吸也鴉片烟流毒己久民間吸食幾於十居三四申明禁令宜寛旣往而嚴將來應令各省在籍官紳興貢生監先行戒斷以爲平民之倡几業經吸烟者無論紳民及其眷屬婢女均須在本籍或寄庽處所各赴地方官公廨呈報如所居村落距衙署或巡警局稍遠者則由該處紳耆彙齊轉報先期由地方官出示曉諭發給格式令吸烟者將姓名年歲所住地方作何營業每日吸食若干逐一照式開報並量度地之遠近限定呈報截止日期報齊後造成淸册並另繕一分呈報上司衙門存案備查一面刋印牌照盖用印信令吸烟者各領一紙其牌照分爲甲號乙號二種人年在六十以外者給予甲號牌照年在六十以内者給予乙號牌照惟原領乙號牌照者不得於年届六十時改領甲號牌照牌照内均註寫本人姓名年歲籍貫每日吸烟數目及發給之年月以爲吸烟購烟之據其不領牌照而私吸烟購烟者一經發覺或被指告分别懲罰自第一次查淸後按册稽查嗣後不准再有吸烟之人續請發給牌照以嚴限制 
　　第三條勒限减癮以蘇痼疾也分給牌照以後除年逾六十精方漸衰者其戒食與否可從寛免議外几年在六十以内領執乙號牌照之人其吸烟數目應限令每年遞减二三成幾年内一律戒斷戒斷者取具族鄰保結在地方官署呈明復驗屬實即於册内將姓名註銷原領牌照亦即呈繳並按季申執上司衙門存案惟此次所定年分期限本寛倘限滿後仍未悛改是自甘暴棄不得不示之懲戒嗣後舊領乙號牌照之家如逾限有未成斷繳銷者官員休致舉貢生監斥革平民均注名烟籍由該州縣分别各另立一册仍申報上司衙門存並將姓名年歲榜示通衢及此項吸户人等所居之城鄉市鎭俾衆周知几該處紳耆歲時會集曁一切名譽之事均不准與以示不齒於齊民之列（未完） 
[總工程局週年紀念會]  
　　總工程局昨開紀念會午前八點鐘時警務長警務員均戎服佩刀中國士商體操會首先率隊並由利濟公學用花草紥成爲國之光四字匾額一方以彩亭迎送到局其餘城廂内外各商會及各學堂亦均先後統率全班到局申賀下午一時本埠印委各官與各紳董皆次第到會即由領袖總董將一年内所辦一切警務工程動支各欵及捐務進出總數徵信册宣讀一過旋由滬道瑞觀察及施觀察各致頌詞局董答詞後由馬相伯雷繼興兩君演說五時散會茲將頌詞答詞錄左 
　　○呂大臣頌詞（由施觀察代述）今逢貴總局成立周年舉行紀念大會辱承貴總董折柬相邀惜以事踵不克躬與斯盛極爲歉仄惟念貴總局自創設以來締搆經營衆擎共舉流風善政焜燿一時實足爲地方自治之基礎且可爲後來講地方自治者之前導固由滬江地處綰轂文明氣象較之腹地易於輸入然非貴總董竭力維持烏得獲此明效從此日進無疆推行盡善由近及遠盛被榮施當不僅滬城居民咸受其福也本大臣竊不勝厚望焉 
　　○上海道頌詞上年十月改馬路工程局爲總工程局紳商公舉諸君分任代議執行之責爲地方自治之基礎歲月如流今日忽忽一年矣諸君子熱心規畫措置咸宜邦人士庶翕然稱之茲者恭逢舉行周期盛典使者竊念滬上當江海要衝風聲所樹爲各省内地先方今明詔立憲與民更始於地方自治之一端重加之意吾知各省内地之聞風興起者莫不將取則於上海是則諸君子之規制不啻爲全國導其先河他日吾國獲享地方自治之幸福必溯發起於上海而諸君子當承受烜燿之名譽於無窮然則今年今日進於去年今日推斯義也永萬斯年之今日莫不當爲日益進步之日而諸君子擘畫組織不又將日益美備耶謹負愚忱敬爲諸君子望並爲自治之前途祝 
　　○局董答詞今日爲敝局成立第一周歲舉行記念會之期辱承諸位長官曁諸紳商惠然偕臨賜以頌詞曷勝榮幸竊念敝局之設係爲試行地方自治植立憲之基礎鍾玨等擔任之重昕夕籌維恆虞隕越一年以來於警政户政工政諸端雖已具粗規畫然事屬創始旣無成法之可循自難推行而盡利今日之會非表白私衷冀邀賞　實望明達諸君子糾繩愆謬設法改良期有進步且事之有待於興舉有待於整理者尙紛積於後自當殫心竭力次第實行自今以往若有辦理乖方未合公理之處尙望隨時指敎不吝箴規鍾玨等實深祈禱今日之會極荷寵樂謹奉答詞用伸謝悃 
[俄擬以海參威爲總督駐紥之所]  
　　南中國早報載倫敦電云俄京消息謂遠東海參威口岸將爲總督駐紥之處予以總督之權俄民均可遷居其地云 
[列强籌議扶助瑙威]  
　　十五日柏林電云各大國商議維持瑙威爲局外國之策 
[法國艦隊已往摩洛哥]  
　　十六日倫敦電云法國艦隊己由度龍海口起椗開往摩洛哥 
[法國戍兵戰敗摩洛哥亂匪]  
　　法報云法國巡洋艦三艘奉命開往摩洛哥法國政府宣言駐紮鐵基克加地方之衛隊於西十二月十九號擊退摩洛哥亂匪受戮者約五下人 
[英不遣艦赴摩洛哥]  
　　十六日倫敦電云英國外部大臣愛華德在下議院宣言法與西班牙兩國於愛耳基西亞斯條約所訂警察未曾成立以前以摩洛哥亂事日亟因預備防患未然之法但英國則並無遣艦前赴摩洛哥之意○十四日柏林電云英國政府聲明無意遣艦赴摩洛哥 
[西班牙建立新内閣] 　　 
　　十四日柏林電云西班牙内閣辭職後現由摩列德組織一新内閣摩列德曾於一千九百另二年充西班牙内部大臣 
[德國藥庫炸裂]  
　　十五日柏林電云德國韋斯勿利亞地方火藥庫炸裂統計死者傷者有二百五十人○十六日倫敦電云德國韋斯勿利亞地方火藥庫現已查獲屍身四十具尙有多人不知下落計工人之受傷者共有二百五下人内有三十八人無可施救其無家可歸者共有二千人估計損失之數計値德幣二兆馬克德皇己撥二萬五千馬克爲賑款矣譯文匯報 
[美國西境嚴寒]  
　　十五日東京電云美國嘉禮福尼亞省天氣寒冷異常爲前此所未有如以煤觔缺乏人民受苦愈甚 
[法國籌議對付摩洛哥亂事之策]  
　　十五日倫敦電云法國大員賈思在議會申說愛爾基西亞斯條約未經核准以前法政府在摩洛哥之舉動不必俟列强之允許外部大臣畢初謂今日調派艦隊出發乃法國備豫不虜之計盖摩洛哥紛擾不靖法國必須保護其人民也 
[英國徵抽所入稅之辦法]  
　　十五日倫敦電云委辦所入稅大臣之報告己發刋内開凡人所入在英金一千磅以内者須予裁减其在五千磅以上者應加重抽收 
[美國鐵路火車失事]  
　　十五日倫敦電云美國南太平洋鐵路之火車在斐眞尼亞省倫屈布革地方附近失事死者五人損壤之車輛皆燬於火鐵路公司總辦斯賓塞曾被火焚尙示致命譯字林報 
[謝劵]  
　　上海民立中學堂今日假西門外斜橋南首商餘學會操塲開運動會蒙贈特待劵二紙書此誌謝（望） 
[商務印書館贈妖怪學講義一部]  
　　是書爲日本并上圓著山陰蔡子民所譯井上氏爲日本大哲學家所著妖怪學　義册數甚夥以哲學之思想辨迷信之謬妄吾國向未有道及者昔年有人譯妖怪百談至無足道與此書有天淵之别云○又贈美人香草鐵錨手小說各一册○是二書皆日本小說最著名者事迹離奇譯筆圓美誠不可多得云 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[恩賞達賴綢緞京師]  
　　聞内務府緞庫預備賞給達賴喇嘛之綢緞共計片金大緞潞綢紡緞等四十六疋賞來使堪由共綢緞十疋現均備齊應傳知理藩部派員到庫具領（閏） 
[奏考職從寛錄送京師]  
　　御史王步瀛日前遞封奏一件係爲明年三月舉貢考職請飭各省督撫於保送舉人五貢之時不可限定按原額加三倍錄送應請從寛錄送以免舊學向隅（閏） 
[軍服更換之先聲武昌]  
　　湖北軍界現時所著洋式軍服秋間南北兩軍會操時閱兵大臣以爲不甚壯觀擬仍更換開氣袍褂以崇體制而壯觀瞻傳聞如是未知確否姑誌之以佈先聲（爲） 
[梁廉訪暫緩晉京之傳聞武昌]  
　　梁心海廉兩晉京陛見屢誌前報茲鄂督以黃仲弢學使未回各學堂經理敎育以及臬司印務一時無人承乏特命廉訪暫緩晋京云（爲） 
[牙釐局督辦赴寗鞠蘇州]  
　　牙釐局督辦朱竹石觀察於十五日啟節赴寗由寳蘇輪船拖帶護送（且） 
[師範學堂添設理化科蘇州]  
　　蘇省師範學堂總理監督陸懋勳禀准蘇撫添設理化科另建講堂一座植物塲一方將於日内動工（且） 
[書吏法政講習所開學蘇州]  
　　蘇州撫署書吏集欵設立法政講習所已誌前報茲悉蘇撫陳中丞已派委於十六日至大雲善堂行開學禮（且） 
[寗關允撥勸學經費寗波]  
　　寗郡當道前奉省憲札飭設立勸學所當由寗府邀集紳董會議設立擬以甬江北馬路工程局每年撥給三千元充作經費寗府禀請關道移請洋關稅務司查核現稅司已函復照辦矣（攸） 
[阜甯監生禀蘇撫批蘇州]  
　　阜甯縣監生湯殿英禀批查此案前據阜寗縣詳復併據該監生迭次來轅具禀節經前部院批飭比提迄今又閱半載何以尙未訊結且查核案情該監生之媳劉氏逃走一案該監生之子湯巖山係屬本夫母所用其管押著將龐慶炎戳傷一案閱時已久龐慶炎傷必　痊亦可照例擬結王其標王劉氏逃走案内應行追究之人與湯巖山傷人事分兩橛何得因王其標未到竟將湯巖山經久管押不釋不辦致該監生有所藉口仰臬司催飭阜寗縣趕速查明龐慶炎傷痕己否平復卽提湯巖山訊明擬辦一面比提王其標到案究明有無拐逃情事另行分别辦理具報均母違延（且） 
[蘇省官事]  
　　正任奉賢縣郭重光奉皖撫調赴安徽於十日高司馬十五赴任禀辭就道○籌欵所提調應德閎赴寗謁見江監○新任太湖同知○師範學堂提調杜召棠業己銷差○藩司傳諭佐職各員註明住處預備傳見委用○卸署常州府知府許星璧赴江北公幹○知縣余祖厚奉委藩署文案十五到差○鄧復興奉委起銅山宿遷公幹（且） 
[驗收營房蘇州]  
　　常備軍四五二營及標統營房業已工竣蘇撫陳筱帥札委候補知縣張鑅萬前往驗收（且） 
[蘇府嚴辦賭棍蘇州]  
　　蘇州府何太守日前訪聞崑山縣境内有著名賭棍張幼三即蓬頭阿小糾合羽黨到處聚賭當經排釘札縣於初二日拿獲解府太守卽督同局員提案嚴訊張供前因家博被俞前縣訪拿收押半年上年四月間釋回本年八月間約同素識之陳玉笙吳福堂等在伍景泉家聚賭多日復同伍景泉在七賭橋落虹橋兩處開賭每日抽得頭錢六七千文不等並不與梟匪往來等語現太守擬將該棍徒發回該縣酌予監禁十五年以示懲儆已禀請上憲察核示遵矣（且） 
[盜匪被獲蘇州]  
　　偵探禮慶琳昨在胥門外緝獲巨盜黃老九王小三子二名併於新開河獲到該盜坐船一艘當連購物一併解經閶胥門警局轉解吳縣請辦縣主張大令研訊之下二盜供認在湖州山陽石門等處铆案三起大令得供飭釘鐐收監候移文該三縣派差協解歸案訊辦（且） 
[醴陵土磁公司墊還商本長沙]  
　　湘省醴陵縣磁業製造公司開辦以來頗著成效惟該處所產土磁辦理未能合法又經某富商倡集巨貲設立華昌土磁公司代各窰户銷售業經禀請省憲批准立案而各磁商以旣設公司必不能向各窰户收回墊出之貲本因亦議設一美利土磁公司仍與窰户直接經售華昌總理聞之遂與交涉卒至成訟現已由官斷令華昌公司墊備貲本二千四百元代各窰户退還磁商不再另設公司爭奪利權（時） 
[湘省添設煉礦公司長沙]  
　　湘省南城外靈官渡地方先後設立大成湘裕萬泰等煉礦公司提煉新化益陽安化等縣所產銻砂歴年以來獲利甚厚茲又有某粤商在南城外碧湘街購買地址建造洋式房屋開廠提煉聞將來獲利之厚可操左劵云（佐） 
[輪船擱淺湖南]  
　　湘省近因天氣久晴河水銷退時有船隻擱淺前日湘淸輪船行至靖港下面永昌輪船行至高山望地方湘泰輪船行至蘆林潭以下均被淺擱不能開行聞須俟明年春水漲發始可照常行駛云（佐） 
[松江府學錄取考職名單]  
　　松江府學考職生員己由府尊戚太守會同温廣文命題考試計取十五名照錄如下 
秦勳元倪寅亮沈宗仁沈昌鳳王秉槐惠大鋐鍾文祥周金銘吳寳琛張澄高維嶽薛維翰張智燾姚昌宇楊新槐（夕） 
[寗藩蒞滬]  
　　新任江寗藩司繼方伯於昨日乘江裕輪船抵滬駐節天后宮側行轅（力） 
[上海官事]  
　　縣丞高壽增候補知縣謝崇聲江西試用知縣袁勵楨昨均到道禀見九江文報局委員汪承豫到道禀辭福建藩司運甲到道辭行三林塘巡局員唐正祥禀知由蘇回（宜） 
[道批照錄]  
　　廣肇公所職董葉道廣等禀批陸道生身爲地保胆敢串騙該職等紅契朦升霸佔實屬利令智昏應即行縣勒提究追惟來禀所稱該地經前業户在黃升任禀明方單遺失請准印契管業等語事在何年前業户又係何人遍查無此案件果何所 
 
 

Page 10

 
 
據而云然又稱轉換道契據爲己有云云究係列入何國何號道契亦未明晰聲叙着即分别查明呈候核辦母遲（宜） 
[牙釐總局批示二則]  
　　洋布業順大等禀批查運杭洋布每年原認二千一百件今該業情願每年捐繳二千四百件能否照准仰兼布捐局察酌情形具覆核奪○棉紗認捐公所禀批紗稅抵補釐金一欵業經本局一再咨關照撥迄今未據移解過局一俟解到本局另行錄數飭知劃抵仰貨捐局傳諭知照（宜） 
[關讞員察視四牢]  
　　昨午後公廨讞員關司馬帶同書役詣美界楊樹浦察看西牢日暮始返（方） 
[札查佐雜擅受民詞]  
　　滬道瑞觀察近日訪聞佐貳雜職有擅受民詞任意刑責等事特通飭各屬查究如有前項情事卽禀候核明參撤云（宜） 
[查辦勸捐]  
　　新閘橋蘇州河一帶柴船邇來屢被自稱北卡巡丁之某甲等勸捐需索現己由各户訴知牙行公禀道台批飭查辦矣（孝） 
[諭遷浦江船隻竹木]  
　　昨日關道瑞觀察發出示諭略謂十六鋪以南新馬路沿浦一帶停有江北艒艒船鱗次櫛比十六鋪至陸嫁浜又有木行竹行多家堆積竹木豐記爛泥船廠之灘邊並有已拆之舊沙船均屬阻塞水利查保衛浦江定章何等嚴密乃縣局未能查禁以致淤積殊屬不成事體現値開浚黃浦之際亟應未雨綢繆除分行縣局勒令赶緊遷讓外爲此示仰竹木行家艒艒船等一體知悉務各早自爲計遷地爲良大工在即母行仍前觀望致千未便云云（寸） 
[盜犯解案]  
　　昨日新閘捕房包探李星福徐阿華解盜犯王壽根趙小四張老頭趙雲卿蔣云才許仁寶到案據稱均温台等處人卽搶劫法界吉祥街義昌珠寳店之盜上海天通菴與龍華寺盜案亦有牽涉昨晚先獲王壽根後至美界天潼路徐海龍機器銅匠店内續獲各盜茲特解請核示司馬判將各犯仍帶回管押捕房俟下禮拜六訊辦（孝） 
[拿獲花會女棍]  
　　昨美捕房西探協同華探解送開設花會之徐薛氏方吳氏土陳氏金邵氏等至案該探等稱花會頭家阿蘇仍未拿獲司馬訊之徐薛氏等供均在虹口靑雲里金邵氏供花會實是阿蘇一人所做每日開會一次一文錢可贏三十六文蓋因三十六門只有一門贏錢阿蘇不知何往司馬判將金邵氏交保徐薛氏等交官媒管押候再覆訊嚴辦（力） 
[誣良爲盜]  
　　前者美租界外菱船被盜由行人應小五子代鳴印捕拘獲四盜送廨解縣訊辦各情己紀本報前日有某縣役突至梧州路將應誘至城中恣意勒索洋三十元否則將指爲盜首昨爲應家屬聞知投報捕房請爲伸雪捕頭當即飭探查復核辦（似） 
[包探獲盜]  
　　昨有法捕房包探周根福陶金標帶同眼線在美租界武昌路小茶肆拘獲行劫法新租界盜匪崔阿五胡寳蘭二名寄押美捕房俟回禀法捕頭提回訊辦（似） 
[會訊流氓欺侮外人]  
　　前日下午上海縣會同道委王坤元在簽押房會訊路攫洋人一案先據張毛郎供上月十八夜有洋人兩名到家囑指引道路到滬小的即帶小刀一柄爲防身之需詎有王小夜壺等四人意圖訛詐追至鮑巷拖扭洋人一長者爭脫而逃一矮者被剝衣帽及洋鎗皮盒王等將小的之刀割開皮盒取去時表小洋等物後恐洋人追赶放棄河灘實無致死之意上小夜壺沈炎炎初俱狡滑土鞭背二十下沈六十下始認各得衣帽小洋等件王大令與委員判仍還禁候錄供詳請道憲示遵嚴辦（宜） 
[會訊定貨糾葛案]  
　　德商利源洋行控華商泰記號主費紹德定貨不出前午後讞員關司馬與德師謀君會訊原告稱泰記號素與本行交易上年所定之糖一千包後只出二百包尙有八百包至今未出虧折甚鉅請提訊追被告延博律師投案稱泰記號雖與利源往來然檢查簿據上年並無定貨一千包之事請原告將定單取出原告即將定單呈案旋經被告察得此項一千包定單上所盖泰記印信與前次印信大小不符中有僞造情事司馬訊被告爾號定貨是何人執掌費稱向歸號夥邵炳才經手司馬以此案另有别情判俟補傳邵炳才到案再訊豈知邵亦在廨外聽審遂由原告邀邵到案司馬詰以泰記小印何來邵供此印並非定貨所用司馬以此案是邵炳才作弊商之師君判將邵炳才管押限一月内將原告虧折之銀　楚並償還泰記律經費紹德無干省釋（力） 
[公共公廨早堂案]  
　　德國書信館細　張阿章前竊信面人頭販賣報由包探王長桂拿獲解究讞員關司馬商之德師謀君判發押捕房三月○孩子吳紀生前日竊取東家义並調換箱上大金四開報捕解究司馬以年小胆大判發押改良所陸月○水手朱阿　竊取船繩两根値洋三百元銷贓與和陽處報由包探劉阿炳解究官判押候吊贓在案昨解復訊吊到贓繩一條餘無著落請究司馬以供認用洋十六示屬實判押捕房半年贓還失主○婁唐氏姘夫温阿全韋元元因女人朱杏銀被押各措洋三十元將朱贖出轉押雉妓院内朱不願報由包探陳云忠解究朱供訴前情現願回里司馬以温韋情同蟻媒判各押捕房半年婁唐氏押官媒两年朱交其翁張松領去○剃髮匠王華松誘拐徐姓小孩一口爲見証陳阿富報由失主徐中盃與包探徐阿華解究判還押下禮拜六查明再辦○楊登年竊沈才富家衣服昨解復訊司馬判押捕房三個月○張阿貴先後竊取張子增等家衣服判押三月○沈阿五今又竊取趙阿裕家衣服判押半年逐出租界○王金富竊王阿三家綢衣棉被判押三個月○曹子源向洋人克魯森定貨不出傳案判交保訂訊○羅瑞富竊維昌洋行毯子判押三個月○朱裕增圖賴定洋由李學高控奉傳究判過堂訊○祁阿毛又竊王阿林家綢衣皮箱判押四個月○出店朱阿龍雇車向咪吔洋棧裝貨查悉多出一箱安置德裕里内由失主尋獲解究官以箱己尋到從寛判交保箱給還失主○徐興起控欠洋行兇之孫逸亭提案判過堂○夏瑞芳控任克昌翻印書籍由探王阿巧傳案判過堂訊奪○鍾掌權控翁介梅欠銀不還由保人龔錫桂將翁交案判過堂訊奪○平和洋行控陳阿甫竊漆油二罐由探王長桂解辦判押一月○源隆號控周廣福竊花呢一疋由探何阿春解辦判管押一月（力） 
[法租界公堂案] 　　 
　　胡生源控于梅亭不交定貨一案昨晨于邀見証張蘭庭到案訴稱胡原定油花四百担價銀二兩一錢收定銀一百两先交貨一百六十八担被扣去定銀五十兩後又交一百三十二担又扣去定銀五十两向索定單據稱遺失茲將單朦控是實官判下期核斷○作頭葉順生爲造房糾葛與哈友生纒訟一案昨晨兩造偕接造之木工趙秀山到案官問葉前有印架及石灰等餘料究竟是否收回抑係作價趙稱是作價四百兩由貿興行打樣西人主裁哈仍稱不知官判葉等同往貿興洋行証明再核○韓根生鄒韵甫騙華關榮田單一案昨又解訊官問前供單 
 
 

Page 11

 
 
在城内沈子才處爲何同往指提無著鄒供沈子才近遷至大南門外居住現甫訪悉該單曾抵洋四十元並無虚語官判仍押候帶出往取○葛阿桃積欠韓彩文房金將所開之葛萬昌烟問租與張金和接開以生財租金划抵欠欵後張又搬往他處韓遂投公堂控追昨晨齊集人証審訊判張將九月份房金不計外應欠生財租洋六元著即還韓以後每月拔還租洋三元令韓持摺往收了案○李雪金搶華昌衣店棉袄褲即被拘獲解訊判押七天贓給還○馬夫葉連生控周福生行竊絨毯拘案請究判押三天○陳金華偷松板押三天○劉阿三控皮匠吳阿狗行兇拆梢吳抵賴不認官判押查○盜匪楊福生郭雨金宋戴楊由探拘獲解訊堅不吐供仍發回捕房收押候再查究（深） 
[美租界捕房事]  
　　百老匯路隆慶里唐雲泉前晚與鄰人計橋川互毆經人勸散計回家後氣忿呑烟圖盡由同居劉王氏報知捕房飭探將計舁送同仁醫院求治○漢壁禮路張文處之子其林年方七歲前晚忽失所在由張報捕飭探查訪○阮阿四包車昨經北蘇州路被汽車撞壞由六百零七號捕將汽車扣去與阮併送捕房捕頭以阮自不小心一併斥釋（似） 
來函 
[蘇州督練公所辨正函]  
　　敬啟者貴報十月十三日來函一門有汪君甘卿指摘應姓以戲園老班范匪同黨用爲公所科長及引進另有原因各節殊堪詫異公所自開辦以來正副科長大小委員無一姓應之人亦無一與應熟識者應之歷史如何私德如何非本公所諸同人所能知本公所實無引進應姓之事事關公所全體名譽不得不亟爲辯正祈將此函登之報端以昭公鑒[  蘇州督練公所科官汪昆田趙德馨等公啓]  
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
宫門抄八月初一日禮部太常寺正紅旗値日無引見克王假滿請安李士鉁假滿請安並謝授侍講學士恩陳兆文謝准其開缺恩海公續假十日吏部呈進月官卷禮部奏請換戴暖帽日期旨著於本月二十二日召見軍機溥良 
[兩廣總督岑奏爲按班請補知縣以資治理摺]  
太子少保頭品頂戴兵部尙書銜署理兩廣總督兼管廣東巡撫粤海太平兩關事務臣岑春煊跪奏爲按班請補知縣以資治理恭摺仰祈聖鑒事竊照廣東鎭平縣知縣方廷珪調補東莞縣知縣接准部咨於光緖三十一年十二月初八日奉旨五日行文按限减半應扣至三十二年正月二十七日作爲鎭平縣開缺日期歸正月分截缺是月分升調所遺選缺知縣止此一缺母庸掣簽業經截缺咨報應卽按班序補查升調所遺選缺知縣缺出例應照缺題補各項候補並進士即用人員以一缺題補各項委用人員以一缺題補各項試用人員以一缺題補各項試用班内按大挑議叙捐納三項輪用又知縣升調遺選缺除坐補原缺裁缺即用廻避卽用新選新補留省另補人員不計外無論何項到班先用鄭工遇缺先二人海防新班先一人無人用鄭工遇缺先抵補至第四缺海防即海防先分班輪用一人無人用舊例銀捐遇缺先無人用舊例銀捐遇缺再無人過班即接用各項班次一人又新例各項本班儘先於各要班到班時先補一人不積正班之缺又知縣各班例應先用正途出身及曾任知縣曾任應升知縣者二人再用各項出身者一人又新海防人員應跟接鄭工輪補又奉通行曾任實缺丁憂服滿分發人員如遇選缺除坐補原缺等項仍先儘請補外其餘無論何項到班先將此項人員儘數請補均不積各班之缺各等因今鎭平縣一缺正班班次係於議叙試用之後以分缺間知縣姚廣鑒請補興寗縣知縣爲止查先儘請補之坐補原缺等項及儘數請補之實缺丁憂服滿分發知縣均無人鄭工遇缺先以至舊例銀捐遇缺各知縣亦均無人過班接用各項候補班並進士即用到班是班内上次樂昌縣缺已用進士即用知縣范晋藩請補此次應候補仍先用候補儘先之班儘先班中上次准補和平縣知縣郭壽鋆係正途出身此次應再用正途及曾任應升一人是班内鄭工無人應用新海防之員查有正途候補新海防儘先知縣郝秀楠年五十五歲山西代州人由拔貢生考取甲戌科八旗官學漢敎習光緒已卯科中式舉人光緒七年正月補正黃旗官學敎習六年期滿引見奉旨以知縣用呈請分省歸候補班補用簽掣廣東十七年十一月到省十八年甄别堪以知縣補用先因在京當差於西城獲盜案内保准俟分發至省後歸候補班儘先前補用復遵新海防例捐歸候補班儘先補用奉文以光緖二十二年十月初四日作爲過班日期和照序補該員郝秀楠心地樸實勤愼從公以之請補鎭平縣知縣與例相符堪以勝任據廣東布政使兼署按察使胡湘林加考詳請具奏前來相應懇 
恩敕部准以正途候補新海防儘先知縣郝秀楠補授鎭平縣知縣俾資治理該員係以知縣請補知縣銜　相當如蒙俞允母庸送部引見除咨部查照外理合恭摺具陳伏乞皇太后皇上聖鑒訓示謹奏奉硃批吏部議奏欽此 
户部奏爲遵旨議奏事摺 
户部謹奏爲遵旨議奏事内閣鈔出江蘇巡撫陳夔龍奏查明江甯蘇州兩屬光緒三十一年下忙地丁等欵己未完銀數一摺光緖三十二年五月初四日奉硃批該部議奏欽此欽遵抄出到部查原奏内稱江寗蘇州兩藩司所屬地丁等項錢糧額徵已未完各數業經遵照部咨分晰造册依限奏咨至光緒三十一年上忙止茲據署江寗布政使朱恩紱蘇州布政使濮子潼詳稱今届接辦三十一年下忙之期所有江寕淮安揚州徐州海州通州六府州屬並海站廳額徵地丁驛站俸工槓脚等款該徵正銀八十八萬六千二百三十七兩零内除抛荒缺徵因兵停免坍江候豁銀八萬三千五百七十一兩零該徵銀八十萬二千六百六十五兩零内除上忙己完銀二十九萬一千八百二十八兩零又因災緩徵銀十四萬六千四百六十六兩零實應徵銀三十六萬四千三百七十兩零下忙應徵五分銀三十萬三千六百八十二兩零已完銀三十萬三千八百十八兩零内經支驛站俸工役食等銀七萬七千六百八十四兩零解司銀二十二萬六千一百三十四兩零計多完銀一百三十五兩零又蘇州松江常州鎭江太倉五府州屬額徵地丁驛站俸工祇應槓脚等欵除坍該徵正銀一百四十四萬五千五百二十二兩零内除坍荒准豁註緩銀一百五十八兩零經支俸工祇應等項銀八萬七千二十八兩零外該徵銀一百三十五萬八千三百三十五兩除上忙已完銀二十七萬四千三百二十九兩零又除秋成案内抛荒蠲免銀十一萬一千九百九十九兩零又提歸淸賦案内充餉銀十一萬八千三百八十九兩零實應徵銀八十五萬三千六百十六兩零下忙應徵五分銀五十三萬四千八百二十兩零己完銀五十四萬三十四兩零計多完銀八千一百八十四兩零查寕蘇　屬該年秋成减歉以致完數短絀統計上下兩忙雖未徵足九分短徵無幾所有經督催徵不及分數職名應請邀免核議等情並據該撫將下忙淸册咨送前來臣等伏查考核徵收上下忙功過章程内開各省奏報册籍逾限議處其限外補行奏報造具册籍送部者由部核明分數如上忙己完三分以上下忙已完五分以上及奏銷前分數全完均應另請議叙亦母庸將逾限處分抵銷如上忙完不及三分下忙完不及五分仍應議處又於光緒念三年四月間臣部奏定整頓各省錢糧自二十三年爲始擬將藩　督催上下忙分數定以九分上忙匀爲四分下忙匀爲五分上忙能完至四分下忙能完至五分者始能免其議處如核計上下两忙徵完分數在九分以上仍給予議叙等因欽奉諭旨允准行知遵照各在案今據該撫奏稱該年秋成減歉統計上下两忙雖未徵足九分　短無幾應請邀免核議等語臣部按照該省造送淸册考核分數除江寕藩司所屬已完五分二絲二忽零連上忙完過四分八忽零業己徵　九分外其蘇州藩司所屬己完五分七毫六絲零連上忙完過二分一毫零覈計己完七分九毫零照章仍應議處雖據奏稱該年秋成減歉以至徵數短絀邀免核議惟查該省奏報上下兩忙歴屇均稱收成減色己成具文且於定章不符臣部未便議准仍應歸於臣部本年考核各省三十一年下忙功過摺人照案核明己完分數知照吏部分别照例核議所有臣等遵旨議奏緣由理合恭摺具陳伏乞皇太后皇上聖鑒謹奏奉旨依議欽此 
 
