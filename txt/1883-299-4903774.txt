# 1883 - 299 - 4903774

 

Page 1

 
 
[淵鑑類函出售] [  黑石賣主人啓]  
　　類書助於六朝而尤盛於唐然博而不緐簡而能覈者實鮮前明俞安期著唐類函頗稱詳括其祖述歐陽詢類聚又稍剛存書鈔初學記白帖通典　　益之旣缺宋以來書而唐以前亦有脫漏者國朝康熙年間諸儒臣奉命臚采原本唐類函所載諸書并唐以後諸家事類及二十一史子集稗　　爲蒐羅句櫛字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文會萃百家精詳宏博書成計　　五十卷聖祖仁皇帝錫名淵鑑類函製序刋行誠類書之大觀矣本齋石印佩文韻府旣爲海内士林所珍賞今又不惜重價購得初印殿版淵鑑　　縮爲石印彚訂十册校核則愼之又愼摹印更精益求精毫髮無遺鬚眉畢現盖枝以久鍊而熟料以選擇而工較勝佩文奚啻倍蓰至其字畫之請申　朗雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架巳也攷古家各置一編昕夕欣賞其有裨於藝文者豈淺鮮哉莫　於九月初十日出書每部十一元售處悉照曩例 
[新印風月夢出售] [  申報館主人啓]  
卯上彚人著有風月夢庋藏行篋未肯輕以示人盖皆其身所經歴目所親覩者現知本舘有活字版可以代人排印因諄託刋刷同世族窓無事佩一　閱誠足喚醒痴迷不僅爲紅粉靑衫寫照也兹定於念七日出書每部三十二回訂成四本價洋三角正售處照舊 
[本齋告白] [  點石齋主人啓]  
古今圖書集成早經購到惟日後關印就現在之屋舍機器均不敷用是以本齋於隣近處新近購得曠地將卽另逹　書館並信致外洋速購機器多　一俟屋宇造成機器　到立卽開工有願附股者務祈迅來預定此布 
[論越事近狀]  
　　中法議劃越南界限一事昨聞兩國相持不下英國調停不能中斷是以罷議大抵法人執定欲全佔紅河兩岸而中國亦堅持分畫南北之說致相齟齬前者本報論及法人初意原不僅爲越南全境旦亦不第欲在紅河通商故决知此議之不成然以屢遭挫敗之後亦應降心相從可已則已今日畫守紅河各立通商之埠安知將來不有交涉之事可以藉詞進取卽如前與越南往來僅假西貢一隅以爲通巿之地此外越國境土仍歸越人管轄非不界畫分明盟約昭著而歴年旣久法人不特不還西貢於償銀之後轉藉口於越無政教必得法人保護全境乃可同沾利益以致釀成今日之禍然則雖定紅河之界而此後事勢正未可知法若鑒於敗撓徐圖後舉此議固未嘗不可暫允也不謂法廷志在必得竟置調停之人於不顧始終固執莫可挽回而中國當此之時又不肯過於相讓也蓋法人以爲目下規取全越事在垂成苟無黑旂則北圻數省略定已久中國卽欲認越爲藩决不便統兵出關公然救越而敵法此正惟所欲爲之事與　者計取西貢主客異勢者不同豈可置爲緩圖且越人不知振興自安孱弱法在西貢所以整頓地方籌興商務者越人見之習熟深怨越廷之不能效法使民間大獲利益其地屬越而人心已漸歸法法乃得假保護之名以規全越若今日之議畫紅河訓實有難必於將來者中國自仿西法以來深知通商之利旣在紅河之北設立埠頭其於商務自必悉心經理越之君臣聽其指揮越之人民受其利益名爲越南之地而事權盡在中國嗣後局面大非積衰之象而兩國交涉事宜又復處置妥貼一秉至公法人尚欲求逞其何隙之可乘哉故與其規取於異日不若强奪於今時與其得半而難償得隴望蜀之心不若求全而自遂一勞永逸之計噫法人之所爲殆强而忍者歟雖然法人如此中國奈何自　事肇禍以來已逾半年言戰言和聽諸悠悠之口而秉鈞者自有牢不可破之見大抵戰則不敢决而和則深所願也各者海防略加整頓以爲與法人戰矣而按之實未嘗有備也若謂滇邊屯戍陰助黑旂接濟軍糧販運鎗械有戰之實無戰之名遂以爲可完厥事竊恐行爲詭秘終非堂堂大國之體故從旁觀之者知中國之本意固在於和也今法人如此決絶議無可議和無可和然則將如法人之所願不認越南爲藩屬而不之顧間乎抑自保滇粤之邊界而聽法人與黑旗出死力以相併不問其孰勝孰負乎微特見輕於法人見訾於他國竊恐無以對越南并無以對黑旗故中國於今日始可毅然決然與法人從事也朝命至近日而甫下特泒彭大司馬帶兵赴粤會同張振帥辦理海防而北洋則交李伯相南洋則命左侯相與李軍門協力治兵此信之傳聞適在議和决裂之後宸謀廷議灼然可且以見戰之一事 
中朝雅非所願乃法人迫而至此不得已而始有大舉也然則曲直之判勝負之數法人雖强意亦不能自恃也顧鄙見所慮者如果用兵不知滇邊之外若何布置黑旗屢挫法人聲勢赫赫越境以内固以之爲前驅然劉永福齒已垂暮昨閱港　所載海防來信謂前此戰時永福腿上受傷其子殁於陣中竊恐此時雖復餘勇可賈而經此大創銳氣不免稍挫且前者法人屢敗縱由於泰西用兵長於水而短於陸與李威利波滑之但知直前不知用計劉軍佔地頗險且善用謀法人非其所敵然亦天時暑熱以法人深入重地水土不宜舟楫不利之故今則天氣漸凉轉瞬交冬炎徼氣侯本非苦寒正在冷暖適中之時於法兵之起居自是便宜而况以内河不能駛用火船之故特發信國中趕造内河利用可裝可卸之船馳至越南聽候行事是則法人於師徒撓敗之後猶能深謀熟計出此必勝之策黑旗雖勇其尚思善持於後歟吾故以爲觀法人之行爲而越事正未可知也 
[上諭恭錄]  
　　九月初六日奉上諭御史章耀廷奏請嚴剔漢教習頂替積弊等語教習有課士之責豈容徼倖濫充嗣後凡遇傳補之時着禮部飭令該貢填寫親供核對筆跡如有前後歧異卽着扣除究辦欽此同日奉上諭崇綺等奏查勘昭陵城牆等處應修各工請擇吉興修一摺著欽天監於本年九月内選擇吉期先行知照卽著盛京將軍會同工部侍郎届期敬謹興修餘着照所議辦理欽此○初八日奉上諭潘霨奏查明庸劣不職各員請旨分别懲處一摺前署餘干縣事候補知縣李嘉瑞性情狡猾聽斷糊塗萬年縣石頭司巡檢胡鎭行止不端聲名狼籍長甯縣新平司巡檢劉一鐘縱差索擾不守官箴均着卽行革職前署上猶縣事候補通判恒斌才具平庸難期振作着以府致德興縣知縣戴良葵恇怯無能難膺民社文理尚優着以教職銓選瀘溪縣知縣杜紹斌才具平庸難期振作着以府經歴縣丞降補餘着照所議辦理該部知道欽此 
[勘設江線]  
　　長江擬設電線一節曾經列報兹聞左侯相飭委員姚君偕同西人沿江察看設線之所殆當俟察勘之後再行興工也 
 
 

Page 2

 
 
[火車運北]  
　　前此上海所造之鐵路經華官購回拆卸將其鐵條火車機器俱載往臺灣聽用嗣聞鐵條日久銹壞殊足深惜此巳列報兹悉招商局之日新輪船來滬將此次火車機器載以俱來現巳裝入普濟輪船將運往北邊應用但未識用於何處殆煤礦裝運煤斤取其便捷然則鐵路之創造行將又見於北方矣 
[新捕將來]  
　　聞兩禮拜之後有新招巡捕十七人將中英來華此十七人皆向在英國充當巡捕歴有年所于捕務一切均形熟悉且皆身軀長大雄偉可觀英界捕務又將一新氣象矣 
[福州近聞]  
　　福州西字報云本月初一日晨刻有渡船由福州開往馬尾將次抵埠忽遭風傾覆船中搭客四十人有九人竟葬魚腹亦可慘已查該船之失事緣水手將帆索縳於桅上風緊之時急欲落帆結不能解遂致船隨帆轉是則掌駕者之大意其咎實有難辭者矣又云初二日傳來信息言去福州四十里都東地方有信教諸人爲人所毆其勢洶洶大有焚燬教堂之意法領事官聞信赶速派人彈壓立卽敉平法領事又親往查勘有下尾巷民人以法領事處　神速弭變無形不勝感戴製成萬民傘一項並用金鑄成祝詞以相贈詞内大略言此次變起倉猝幾至釀成巨禍勢必流毒地方幸法領事措置有方立收捷效足見愛民如子之意用特以是鳴謝云 
[重犯處决]  
　　上海輔仁里張金鑑夫婦被殺一案初十晚八點鐘蘇垣接到釘封文書臬憲卽飭長邑尊會同營弁先將任順福戮屍由監提出毛顧氏吳楊氏綁赴大教塲俱凌遲處决另有盜犯二名亦同時斬决其首級分别飭委解赴犯事地方示衆是晚營勇百名前後押護嚴密異常槍刀森列火炬通明護龍街至大教塲一帶觀者如堵墻云 
[逸犯復獲]  
　　前報蘇臬司監犯脫逃曾由官塲傳電至鎭飭丹徒縣兠捕兹悉丹徒散捕某於本月初十日在丹陽境内拿獲面有剌字之王姓匪犯一名察其口音的係沭陽人卽經就近解送陽署收禁卽日簽派兵捕押送來省當經徒邑尊先發電信報知長洲縣轉禀臬憲約略此犯爲王二無疑臬署上下人等一聞是信無不面有喜色也 
[吳巿瑣言]  
　　距金閶不二里有留園焉園中樓台昳麗水木淸華爲省垣諸園冠以故春秋佳日士女如雲較他處獨盛園東偏半山之麓有亭翼然顔曰聞木犀香否四圍叢桂刻正盛開又值近日秋高氣爽凉燠適宜遊人接踵聯裾如水趨壑入其中者臨矚之餘輒相對茗坐幾無隙地河干則閙紅舸子慘緑少年或坐花品竹或鬥酒徵歌每當夕照銜山櫓聲軋軋尤覺幽情冷艶秋色嫣然蓋一日之間一園之内其所費不知幾何也吳人之及時行樂如此○女童淸唱始於江西檔子班近則維揚帮亦有挾其聲伎以遊吳巿者且能扮演戯劇人家有喜慶事輒招之以其價較廉也上年萬福堂有喜子者曼聲玉貌名噪一時春間以爭訟發堂擇配旋關與壼隠公作偕老謀人遂有咫尺天涯之憾未幾有全福堂新自䢴上來雛伶名如意者明眸善睞翩若凌風大有後來居上之概名大噪紅箋飛去藍輿姗來幾乎座無此豸不歡詎盛極必衰上月杪譚方伯傳各叚巡　諭以女班子乃流娼之尤最易藏垢納污勒限三日内驅逐出境不准逗遛於是流鶯上下飛燕東西草草播遷冥冥何慕有一往情深者頗思作護花鈴其如官差如虎痞類如狼何○元都觀爲吳會名區彌羅閣三淸殿均次第修葺落成洵爲一時傑搆惟金玉其中而敗絮其外亦殊不雅觀故工匠等近復在吉祥如意兩角門搭架重修俾工竣後矞皇瑰麗表裏如一吳中父老過之輒慨然曰吾吳福地頽廢二十餘年不圖今日復覩舊時景色然苟非客紳以鉅欵輸助亦曷克臻此以是知吾吳財力匱矣○前報曾登馳馬入湖事兹悉死者爲杭姓子是日有鄉人云葑門黄石橋雇京徽佳子弟搭台演劇盍往觀乎杭本喜馳驟遊興大發卽策騎去登橋馬蹄亂蹴跳躍不止鞭之急遂奔入湖是處爲黄天蕩岸闊波深施救非易人馬落湖時兩岸鄉人多作壁上觀無有拯援意問之則云城中馬匹踐踏禾稼已非一日無端隨河所以報也何救爲聞者莫不切齒於鄉里之愚而傷心乎杭氏之子焉○城西有某氏子素不馴膂九過人上月杪喚修髮匠來家修容語稍不遜飛足踢之適中要害匠頃刻踣地舁歸後聞卽委逝此所謂血氣小勇一朝之忿忘其身者也○本年入秋後時疫極多大都冷痧氣厥及吐瀉兼作者十病九死醫者日夕忙遽若匠若巫或僧與道皆稱大有年識者謂今年濕士司合寒冷之品不宜多食而尤以無腸公子爲最忌醫生診疾時復諄勸於人凡秉質稍弱者多惴惴焉不敢嘗鼎一臠若氣體充實而復老饕其性則持螯壁脯大恣雄笑亦卒無恙○某紳以翰苑出爲監司兵燹前巳致仕居鄉垂三十載春秋七十有七雄於才辯爲人剛毅不假辭色時流多嚴憚之家稱中富本年秋病劇於是諸老友爲之請乩仙降壇問休咎雲時盤筆躍動諭以盍散家財賑飢民乎答以願助二千金不足允再加一千許爲代逹天聽延壽一紀頃聞巳輸錢四千串獨辦靖江沙洲賑捐又以白金一千分賑直東兩省災民日來果稍有轉機甚矣救人所以救巳彼身外物曾何足戀乎 
[私竊米籌]  
　　某甲陳姓宜昌之首富　慳貪利凡宜之善堂及一切公事甲必與爲董首今年榖米昻貴每石約六七千文地方官設法在府城隍廟開局平糶每升只准收四十餘文以濟貧黎只許人買一升每升發籌一枝一邊收錢發籌一邊交籌發米午後停止一日甲于公事畢後暗竊籌十八根包之以去甲又與局中人不睦局役俟甲去後淸查米籌少十八枝再杳簿册又未登載旣未交錢又不與局中言明局役當禀知委員該員亦素惡陳甲者卽面禀府縣官當卽出票拘案審詰甲云代某乙買者官謂旣未交錢何不登帳且未向局中人言明顯係竊取甲無可飾詞乃懇原薦之族人某孝廉轉求從輕官始許以不禀上憲甲亦情願受罰於是懸一革條在城隍廟云陳某盜取出糶局米籌十八根業經查明革除永不准承充董首云聞甲上年充文廟董事帳中亦有浮冒不實處從此聲名一敗恐難齒於士林矣 
[析津信息]  
　　上月念六日水長八寸决口之處奔騰澎湃不特低下地方固爲澤國卽四圍高阜亦成一片汪洋城濠邊新築之圍墻被冲刷日形削薄現在只一尺有餘倘或冲塌則狂瀾莫挽紫竹林及附城一帶亦同罹泛濫之災矣是以津海新關稅務司聞報往勘情形火速函請津海關道設法周觀察卽派兩弁帶同夫役前往保護庶得無事耳○誨淫之物似以桃戲圖爲最不謂變本加厲竟有肖形男女由信局夾帶遠涉　洋被關緝獲者噫何利不可謀而顧壞人心敗風俗犯王章至於此極耶按津滬輪船信局向帶春畫行銷前年憲禁綦嚴特委惜字局何子林二尹就津搜緝一時淫書淫畫搜索凈盡未幾而充斥如放時猶未疑及信局也旋因被獲信包搜出春片若干留心伺察或月一至或日一至所獲之件付之祖龍不止以億萬計現復搜出肖形淫具若干津海新關稅務司將件臠切親自投諸濁流以後信袋當俟關查察放行不能直逹或謂緝私者皆有什一之獲惟此係燬銷之件徒勞無功關上諸人不肯踴躍從事否則所獲當不止此又謂信局亦宜科罰俾知警懼也○通州電線連接天津現已竣工於八月十八日開局打報該局設於通州北關外每字至天津價洋一角由此遞加京中電報聞由福興潤信局代遞其來報亦責成該局遞送俾免舛誤云○天津車輛除轎車外無所謂東洋車也山陬海隅無遠　届無所謂工部局捐也前年紫竹林租界始有東洋車數輛開風氣之先然猶在租界往來或到分司南而止再前則地勢險巘車形轣轆殊難稱便去年工程局平治路途如租界式坦坦蕩蕩由紫竹林直抵直督行臺該車可以來往自如不致如前之動多掣肘故車亦日多一口價亦日賤一日捐項亦口增一日從前祗西人工部局 
 
 

Page 3

 
 
每月捐洋半元現在華官工程局亦每輛每月捐津錢四百文中西　較似工程局輕而易舉然而亦足覘世變矣現在津郡東洋車已有一百五六十輛云○美國楊公使於八月底由克到津乘日新輪船赴烟台然後換坐兵　前赴厪東查辦焚搶洋行事件公使到津先見傅相述明赴粤緣由傅相簽拜曾有文書一角致兩廣總督張振帥噫小民逞一朝之忿大憲厪兩地之憂是亦不可以已夫○近因秋收全失不特糧食翔貴凡柴草蔬菜無不價昻居於是者甚不易也 
[火警類誌]  
　　揚州於中秋節盛行寳塔燈爲他省所無今年八月十五日璧月流輝珠簾捲吹彈歌舞之聲連衢接巷忽舊城迤西火光燭天烘雲奪月此時漏已二下料所焚者不止一屋翌晨訪悉係舊城西大街十八灣巷内王姓江西人饒於財子女二人愛如奇珍舊僕毛姓素善製燈仰主人意是夕精製各燈飛檐串閣怪獸奇禽無不逼肖燈頭均用藥　串點主人樂甚重賞酒食至二鼓時毛已醉甚主人將燈自點不料虊線一走燈屏四面皆着火頭卽上綵棚已難撲滅且巷曲而狹風力又猛　刻之間全宅已燬去其半幸隣衆合力水龍噴射始得保其餘燼而毛撲之鬚髮已成戒律僧矣又上月杪某紳嫁女儀仗精奕前驅者燃放花爆適　於彩衣街西正源棉花店之樓然及棉花火燄四飛適衆伙在樓下午飯合力撲救且幸水近得以撲滅盖花爆自窓外飛　耳所焚棉花約值錢四百餘干云 
[袁江官報]  
　　候補知縣許佐無奉道委赴安東勘估便民河承舊黄河導淮情形候補知縣馮際春海州勘水災冋復奉道委赴洪澤湖灘查勘水災淸江七叚保甲奉總局委候補未入流張保齡代理惠濟閘官奉裏河廳委候補未入流郝炳經代理淸淮馬步統領唐宏成軍門奉漕憲委赴揚州催提湖南剥船云楊石泉漕憲之夫人及眷屬於初二日由湖南原籍行抵高郵翌日卽解維來浦云 
[遠人頌德]  
　　朝鮮國人金姓在上海貿銅昨來本館言及吳　軒軍門爲朝鮮勦除亂民現在高國一律淸靖其持身處事至公無私朝野悅服民人等方議建頌德之碑是亦足以見德政之入人深也 
[法員更調]  
　　聞法國駐滬之領事官將俟此次法公司輪船開行附輪遄返其駐滬法領事一缺卽以德公使之叅贊宫狄君接任也 
[美使抵滬]  
　　前日怡和洋行之順和輪船由津來滬有美國公使楊君卽乘該船南來云 
[團兵演炮]  
　　本埠西商團練之炮手定於今日下午兩點鐘携帶砲位前往下海浦操演打靶其靶設於浦中砲兵自岸轟擊以騐其準頭操畢之後卽在下海浦用膳至晚九點鐘始行言旋也 
[善門難開]  
　　公濟醫院留養貧病之人必爲之洗浣易服俾得淸靜調養俟病痊而後遣歸詎有無恥之之徒病時則投院哀求病痊則竊物而去昨日該醫院開單報明捕房計失衣服二十餘　另有西衣兩件請飭包探查緝云 
[面質是非]  
　　朱東壽控吳少亭局賭騙洋一案已列前報禮拜四捕房將吳解案太守詰其洋元究在何處若赶緊交到念爾生意中人當可從寛辦理據吳稱洋元實祗二百四十元並無二百七十元現在情願措交已訐姓沈之人到貨捐局方子晉處措借太守詰其與方如何認識能借如許洋元而吳少亭答詞仍牽涉王承年太守謂現作如　之事尚敢招搖吳少亭總稱明日可以繳到洋元故太守着將吳解回昨晨太守臨捕房卽傳吳詰問洋元可曾取來吳少亭稱須待明日太守詰其汝是排行第五而姓顧否吳見太守謂破其本來面目祗得認實并稱實係誤入桃源及詰其洋元究存何處局賭係在何地仍執定洋元在大馬路申昌莊王正麗處太守謂本分府親自帶爾前去可能取到洋元否答稱能取到惟求稍全體面太守准其免帶手銬并通知皮捕頭着押去之巡捕脫去號衣帶同前往及至申昌庄據該庄夥稱王正麗係鎭江義泰豐號之坐庄客人現在遷住鴻仁里元康莊内於是同至元康莊該莊經手羅某以事不干已佯爲不理太守着其將王交出而莊中卽遣學　輩出外尋王其時法包探嚴頌眉己至英會審署請派差協捕以便拘人俄而元康莊已將王正麗尋到及與吳少亭卽顧五對質據吳稱在大馬路萬里雲烟館内親手交付其時有沈壽之在塲眼見王正麗堅執並無其事况與吳從不接談不知其姓顧姓吳若云同業則同業之人不少何能牽扯况不知其姓甚名誰兩下爭執不休太守以在莊中未便質審隨帶歸會捕局着王亦至歸對明恐有挾仇妄指等弊及至局中仍各執一詞而法包探已協同英公堂差英捕房平總巡亦遣惠捕頭帶英包探陸子雲到局中禀請太守擬將王某帶回捕房由平捕頭再詰因卽將王正麗帶去而吳少亭等曾供住儀和棧及虹口小客棧等情故着帶往該兩處查問明確有無其事仍帶回法捕房押候再訊云 
[保釋津人]  
　　西包探麥根拿獲持刀圖詐之津人孟啓香吳學連解由陳太守判責送縣各情已列前報兹由伶人周春奎一再求恩昨又投案聲稱孟吳二人願卽自行回籍不再逗遛在滬乞恩保釋云云太守商之賈副領事准周具保孟吳限於三日内自行回籍倘仍逗留在滬惟周是間該伶人叩謝具保 
[保人難做]  
　　去冬英商長茂洋行控經密蠟言付華人丁小雲銀二千兩往關東口外購辦羊皮訂明日期運貨來滬交卸延甘加倍還銀立有合同了挽現開振昌絲線店之郁墨卿作保并立保單詎丁將銀兩帶去之後杳無音信旋卽訪聞被吞銀兩丁則返滬避匿爲此請提保人究追等因由陳太守飭差傳郁到案訊供各情曾列本報兹悉郁曾交保出外案懸未結又經長茂行東投催復傳郁押令賠銀郁在押日久昨晨長茂行東投請發　郁之振昌線店郁之子禀求代父管押釋父出外料理太守不准郁墨卿供與丁作保　實惟已尋獲丁姓及子交與長茂行東處丁已另邀張姓向洋東代保限期料理事已與我無干不料洋東又着我賠銀心何以甘長茂行東又稱郁係立有保單蓋有圖章者至張姓亦係郁姓邀來代爲理說仍無頭緒理合仍向郁追郁　稱我並不另邀張姓實係洋東自行憑張代保者賈副領事謂長茂付銀憑信郁墨卿係開大店舗之人應向郁追旣已久延應將其店舗發封太守飭將郁仍管押并派差捕看管其店 
[英界公堂瑣案]  
　　妓女王小寳稱昨深夜時有李客等三人硬要擺酒答以夜深難備李等又摸出洋十二元定欲吃酒竟被毁碎盌盞由捕拘案毁物早閱李等同供昨夜醉後口角並未逞蠻陳太守隨判李等各罰洋一元以一元賠毁物二元撥允醫院經費○西包探麥根在福元質鋪查得西商所失之自鳴鐘一架質洋六元昨將鐘解案並傳該質舗夥到案候示麥根申訴前因并稱此鐘值銀五十餘兩祗質洋六元質鋪夥供其人來質鐘時祗要六元陳太守商之賈副領事以該包探旣查獲西商之失贓而未獲竊犯姑着將此鐘交失主收領 
[館榖助賑]  
　　頃接金陵覺痴道人董實庵交來信云昨閱貴報内載金陵許求攺過齋主人勸賑一篇不覺慨然有感癸丑之難予與共嘗丙午丁未連年水災主人未曾經歴十實身罹其厄彼時曾作大水歌一篇兵燹後七代書文盡遭劫火迄今四十餘年此歌遺忘過半回思情景宛然在目而苦况不堪言矣至於歌文體韻現因家人多疾無暇修飾勉步主人後塵特分館榖洋蚨四元以助東賑里歌一則敬呈貴舘登錄是荷是以本館除將來洋代交東賑公所外并其詩錄之以表董君之誠○洪水發自天河脈長空倒瀉無窮碧盪龍門激積石波湧濤翻萬頃白過崑崙繞桐柏衆派奔騰無滯隔中天泛濫帝堯憂命禹濬其源兮别其流决四海排九州中國風波定八載慶功收當年治水法支脈各分投長 
 
 

Page 4

 
 
教世世沐其休夫何天道復循環不宜下土宜高山直教狂瀾亂鋪張頓使圩鄉盡水鄉池魚歸大壑海鰲遊康莊陸地行舟歌野塘舟行陸地行無路日日高坡人競渡樓臺縹渺没汪洋不見樓臺只見樹天無端而助雨地無故而生蛟一番雨過又添潮頃刻長城變巨橋浪一起兮動星河波一揚兮搖雲漢四野茫茫俱浩瀚除却山谷無邊岸我欲乘槎尋某源爲問滔滔何時返 
[江督轅門抄]  
　　九月初四日知府程儀洛到釐捐局提調差○初五日庫大使孔廣瀛吏目馬家豐均奉委冬防差補初三日上元縣丞甘禀知任事○初六日上海縣黎到卽辭秣陵司巡檢葉煒禀辭赴任直隸州汪承福於九月初五日病故○初七日陳玉斌奉委修太平門官廳聚寳通濟兩門城樓○初八日知府胡廷玉辭赴海門釐捐○初九日運判項晉蕃到禀知奉選司委代理通分司秣陵司俞允文禀赴任稅課大使平冕典史凌錫璜朱恩樹均奉委冬防差 
[蘇省撫轅抄]  
　　初八日藩轅牌示照得丹陽縣典史徐承乾丁憂遺缺查有候補班補用典史馮和棍堪以請補候補府楊錫麒禀知委牙厘局提調同知直隷州用新選靖江縣陳緒傳河南人新選太倉直隷州州同鄧雲驤四川人均禀到候補縣程南金禀知奉委北路總巡差府經歴吳長吉謝委署丹陽縣主簿事藩轅牌示照得按司獄李焜因潛逃監犯自應先行撤任聽候查辦所遺員缺查有試用理問王慶祥堪以署理○初九日青浦縣吳禀知交卸冋省同知銜分發江蘇試用知縣馬霑恩山東人禀到周經模禀知辭奉委赴松屬緝捕差○初十日程南金禀知本日到北路總巡差委署按司獄王慶祥禀知接印按司獄李焜禀知交卸○十一日候補知州錢繩勲禀知奉藩憲委赴上海縣查勘荒熟田畝差陳偉傑禀知奉委發審局差分發江蘇試用縣丞陳鴻焜江西人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[九月初八日代收順天山東賑捐第六十六次淸單]  
　　翁巳蘭先生前次書潤洋二十二元三角晉昌姬人爲夫主病愈完願由義橋釐局寄全盛信局來捐洋十二元江陰鹽棧續捐洋十元又代募洋四元孫次卿寄居顧山客勿藥有喜人三户各捐洋兩元以上五户由唐崑華江陰募來蘇州無名氏由阜豐錢庄交來與祖子求病愈二户各捐洋五元向姓保佑平安捐洋二元槐蔭居補過子二户由巨豐錢庄交來各捐洋一元錫山下人龍潭釣徒二户由南翔寄寳順局來各捐洋一元勉力子　宿病速愈指捐銅洋一元俟歸併鎔化核實申明○陳葆葊捐來沈南屏掄元圖中堂一軸朱棟楓橋三老荷花中堂一軸梅花道人竹王時敏跋立軸一張新羅山人眞蹟一軸楊補之梅花立軸一張王孟端山水立軸一張聞幼村捐來沈南屏柏鹿中堂一軸諸升竹立軸一張二户共舊畵八軸由德淸縣東陳寄全盛局來俟估銷再登合併聲明上海北巿盆湯弄絲業會舘主掩少欽謹啓 
[接錄上海陳家木橋金州礦務局内直隷山東賑捐公所經收九月初九日第十五次賑捐淸單]  
　　啓長氏十元甬江隠名氏爲病愈酬愿十元阮梁氏求病安康念元休寗汪塘圩程怡樂居五元休寗東里愧無名節答熙朝人一元休寗東里值　子敬愿一元金菊人二元呂士錕求舊疾速愈五元羅店不留名求病愈五元陳江氏移鹽費二元蔣同泰交來高陽氏移壽誕資三十元○啓昌行經募五十一户八十三元○蘭谿縣邵經募廿四户共二百元○啓長氏十元文記五元○佐慈大棉衣一百件小棉衣五十件同善居棉褲一百件澤記棉女帽一百頂以上三户永大正交來 
[接錄上海陳家木橋金州礦務局内直隷山東賑捐公所經收九月初十日第十五次賑捐淸單]  
　　九江道憲洪助錢二百千懷遠堂孫三十千德懋堂許廿千素行堂王念千劉星垣鄭潤生方丹崖逹誠堂謝四户各十元隆泰昌省吾氏樹德堂梅濂記四户各十千恆足堂自心知各八千吳敬德堂六千德新堂程濟美堂謝各五元祥泰升同德庄彭峻山三户各五千陳壽祥無名氏各四元保壽堂懷德堂榮發堂李祥軒四户各四千宏茂三元王芝記原醴泉柯鳳巢周星齋孫心田五户各二元乾乾堂二千初寳善一千五百義記俊心堂留香主人林錦生四户各一元以上三十八户九江孫楚卿經募由招商局交來規銀二百九十兩另九錢八分○怡順昌規銀五百兩○南海劉氏求身安四開三個南海呆人一元衢州江山縣王春波念元臨漪亭一元寒應松一元梁劉氏求保胎産平安四元不書名一元求目痊人錢五百文不書名一元○郎魯山萬又巖棣萼堂胡三户各一元徐受之余季襄時運來三户各二元胡定軒十元祝志廣五角祝尚文二角王源文徐承葵徐源壽三户各一角以上十二户湖州徐子幹經募○潮州郭門黄氏求病速愈二元○以上初六至初十日止第十五單共收規元二千九百念二兩九錢三分二厘洋二千二百七十三元扯七三一計一千六百六十一兩五錢六分三厘錢五千七百四十九文以一五計三兩八錢三分二厘共合銀四千五百八十八兩三錢二分八厘○連前十四單共收規銀五萬七千三百十三兩四分三厘今解直賑金苕翁第四批規銀二千一百二十二兩合津公砝二千兩又添辦棉衣銀二百九十六兩五錢五分九厘連前統共解過銀六萬五千六百六十四兩八錢二分五厘○解過頭批棉衣五千件 
[九月初九日代收頥天山東賑捐第六十七次淸單]  
　　釣鰲仙吏捐規銀三十六兩五錢退一步求病速愈由南巿合興永北貨行來捐洋三十員老泰興棧求眼疾愈捐洋五員　河陳椿林爲弟病求速痊由寳順局來損洋五員太倉武復經堂保佑八女病痊由永義昶局來捐洋四員耶穌敎黄二員成康洋貨號一員有心無力生一員林金二員羅　二員黄帶金一員陳東日一員費氏一員原氏一員吳氏一員劉氏一員梁山光半員梁銀黄帶金合半員金順半員劉氏半員朱氏虚對開一員布山品十六開二員以上十四户由虹口羅書堂募來○　棲綺雲社汪元善十四員汪知立六員汪守權四員汪含章一員汪福綏一員托蔭子續捐二員七齡五齡童子捐小銀鐲純兩件重一兩五錢以上七户由閱行鎭章公舘經募交來○翁巳蘭先生初八日收書潤洋十二員虚對開一員足對開一翼四開四員八開一員錢一千五百文係指捐餘姚○不留名捐字書小立軸各一張　估售再登合併聲明上海北巿盆湯衖絲業會舘主施少欽謹啓 
[九月初十日代收順天山東賑捐第六十八次淸單]  
　　王不留名祈合宅平安捐規銀五兩陸蔭生捐助小棉衣資洋十元儷琴室節省衣履費由周浦寳順局來捐洋六元江右寒儒爲父壽辰節宴祈雙親康健延年由崑山寄全盛局來捐洋五元陳春記求身體康健捐洋二元丁費氏完愿禎祥捐洋二元又續捐洋一元香山林姓捐洋一元南潯丁聯紳由震泰絲棧交來捐洋一元寓新塲榮陽子牙痛求愈由新塲寳順局來捐四開二元○景德鎭各磁號衆善士補洋水捐洋十一元五角不留名捐錢四千文上二户由九江同源和茶棧李耐三代募交江孚輪船重九日回申第三次帶來江孚輪船帳房經募吳閔氏捐洋五十元重九日回申第二次交來○翁已蘭先生書涸重九日收洋八元足對開二元四開二元八開二元十六開一元錢十文指捐餘姚合併聲明上海北巿盆湯衖絲業會舘主施少欽謹啓 
[二洋徑橋怡順昌二馬路祥順公謙祥益瑞林祥代收第四十次清單]  
　　鄒薇　求母病平安十員此係親自送來又廣東刼餘子十八員此係天成亨交來遵將 
來書照登香山吳君卓庭者善士也平日慷慨好義見善必爲本上有父母焉敢爲壽且小子賤辰乃慈母難日家規此日不殺生合家食素况今山東河漫溢人民蕩析離居欲得一粥果腹而不可得如蒙過愛請將欲與弟食之資濟于東省災民不啻弟身受也并弟另出十員附入以作謝諸君之席資二宗共十八員可見該君爲善之心時時在念該公年將五十父母在堂均各康健三子又奮發讀書必要大顯門庭可見天之報施善人也人亦何樂而不爲哉山右刼餘子謹識山陳募賑滬局同人公啓 
 
 

Page 11

 
 
[自日本滬上得詩四首]  
　　三年一夢覺游仙結束行裝萬里天落尸晚趨兵庫邑披星曉别浪華川堤邊楊柳銷魂樹海上波濤估客船料得閨中錢屢卜入秋望眼己將穿風景蓬萊逈不同尋幽到處爪留鴻掠湖蓮葉田田碧嵐峽櫻花簇簇紅綺席慣聽千賀瑟英詞曾賦八郎弓連番韻事俱堪檍都付吟筒畫稿中彬雅衣冠脫略多彼都俗尚奈奢何歡塲結客詩書畫異學愚人伊呂波士女皆持蝙蝠繖樓臺半作鳳凰窠私心擬轉蛉洲　敢放堂堂白日過平生精力耐馳驅久客還有未白鬚殊域山川供冷賞故鄉風月足淸娱紀游早訂新詩卷買醉重尋舊酒鑪漫詡載歸圖籍冨焚書竟一編無秀水陳鴻誥曼壽甫稿 
[常州保嬰局來致遠堂劉經募第廿五號淸單花户附左]  
　　無名氏任蔭初經手三百元不書名任鶴林經手一百元壽椿氏任繼棠經手一百元無名氏任繼棠經手九十元丁自昌任翰經手五十元不書名四十元無名氏三十元吳無名十四元守梅書屋十元戴留餘十元不書名任偉元許容德堂三户各六元不書名德隆元徐瑞芝三張號裕成湯紀之同興行潘不書名鮑蘭馨堂九户各五員豐記余慕洲不書名鮑義和高萬生周恭記高恆裕無名氏南同和九户各四元不書名不書名路蔭堂月記不書名無名氏宏裕不書名不留名史佩箴無名氏不書名問心居士鮑永康葛忠敎堂仁記善記同號十八户各三元宋兆棠不書名崔蔣書記章滋德堂種德堂沈金綬蔣漢坤德隆順不書名亮手湯遂良戴洪太祥豐號不書名不書名謝吳氏荆拒同昌葛其恕陳德高張　文不書名不書名廿二户各二元不書名不書名楊企泉不書名不書名不書名胡式如周信茂昌徐恆大李祥和不書名史仁卿義源史姊靑稍永興乾太源周同崖曹繩山仁甫任慕溪永善堂王恆益楊志虞廣大鮑義春裕泰號崔源盛張善寳法春源史永和日升存二彚泰　不書名不書許乃益胡鏡泉無名氏潘綬記潘組記蓮記孫雲佳鮑士章潘興壽李慶蘭金初史書林聞復順不書名潘企手朱義泰曹樹　蔣志鴻恆裕德興德裕允興甡泰五十八户各一元天興祥不留名合一元以上共洋一千員於本月初六日如數匯來理合聲明 
[蘇州電局内直隷山東沙洲賑捐公所經收九月初四初五日淸單]  
　　初四日彭子佳十元杭州同善堂募三百三十一號三户十九元又募三百三十九號八户三十元淸溪戴氏由武康信局來保求大兒病愈一元招麟女子祈病速痊一元吳崧翁來一百五十六號十二户十二元對開二個吳亮采募電八十七號魏俊甫一元本日實收洋七十四元對開兩个○初五日震澤署周濂舫先生來一千三百零六號樹滋堂十元又來一千三百零九號十一户八元又來一千三百零七號二户又來一千三百十號趙愼齋六元又來一千三百零八册淸芬程十元嚴受翁來九百四十七册四户四元鄭家餘求痢卽愈二十元嘉福綢莊來電九十六號四户三元對開一個陸秋丞先生來史彭壽堂一百元沈逋翁潤筆三百文金匱學可園公寓楊叔翁募第二批十五户三十三元新陽縣憲李募求病愈氏二百元又募公和典三十元又慶記五元蘭陔軒廿元生記卄元惟記五元謙益堂四十元壽頤草堂四十元蘇州聚星書畵社第三期十二元對開一個四開一個錢二千二百三十四文揚州王步洲來揚字九十九號册陳文翁朱子翁來無名氏錢四十千文本日實收洋五百六十八元錢四十二千五百三十四文對開兩個四開一個 
[蘇州天庫前電局直隸山東沙洲賑捐公所經收八月初六至初十淸單]  
　　九月初六日張月　來蘇三百八十二號洪裕當五員又來三百八十二號保容當省酒席費十員又來三百八十一號無名氏五員又來三白八十一號朱餘慶五員潘仲翁交來醬字必定如意册第九次洋念員錢一千一百十八文實收念一員錢六文潘仲翁募沙洲災册邗字八百七十一號成德十員陽湖縣署沈綏翁募蘇十六號新　鄉不書名十六員又募蘇十七號新塘鄉惜榖會三員又新塘鄉不書名一員又新　鄉不書名十員蘇一千一百七十五　西塘李容甫祈病速痊五十員同興一員乾昌一員太湖水師全軍營務處李玉堂觀察洋一百員又募蘇五百十八號太湖正前營各哨四十八員又募裏河水師淞南營公捐五十員韻翁募蘇五百七十一册十户八員王漢章募可字册倪寳記三員○初七日劉竹蓀募浙善士求合家和氣康寜至安順遂十六員横涇鎭永豐手退省氏一員又莫釐韓養和一員又周靜記錢二百文思敬堂四員郭銜翁手力不足齋二十員又手顔宅一員常熟凝善堂來徐閭岩募三百四十一號十三户二十員華禮堂募八百九十八號六户十二元蘇五十七號三户四員張嘉會堂一百員金匱學可園公寓來楊叔翁錢鴻綸手一百三十員貝鑒翁來一千三百零三號十户二十四員五百文包錦珊三員鄞縣馬攸珊求子病愈二員 
[二洋涇橋怡順昌二馬路祥順公謙祥益瑞林祥代收第三十九次淸單]  
　　申隆洋行交來烟台各英商善士五十四元又烟台英商敎門善士五十兩○浦東祥生洋行助元五十兩○日昇洋行助元五十兩○丁寳聲十五元此係王公記代爲募來○漢臯培心子三十員福康義交來無名氏求免災廣陵念元無力子求病速愈一員九思堂屠念元金系英六員馬又記求己病愈兩員朱門葉氏完願移賑兩員省客菜費三員大新交來○慶大兩員八開三個錢三十六文前日登報墨痴道人之盡助賑一節係滬北仁濟善堂主椎恐未能週知合再登明今又接到朱球楷書四尺中堂念張屏條二十堂助賑潤筆格外减價每張每堂價洋半員因念賑欵急迫以冀速售務望諸善士樂善不倦功德無量也山東嘉賑滬局同人公啓 
 
 

Page 12

 
 
[光緒九年九月初二日京報全錄]  
　　宫門抄○諭食三道錄前○發抄旨三道○侍郎游等奏秋汛漫溢情形摺○又奏續修各工情形片○署湘撫潘奏遵旨揀補知府摺○雲貴督岑奏請續修通志並仿設敬節堂片○將軍崇奏請賞假調理摺○九月初二日刑部都察院大理寺正黄旂值日無引見○廣壽假滿請安○錢柱森謝授詹事恩○志元謝授通政使司副使恩○六額駙續假一月並請署印鑰○澂貝勒請假五日○敬信請假十日○召見軍機○發抄衛榮光奏審明上海縣民婦毛顧氏圖財謀殺雇主張金鑑案定擬奉 
旨刑部速議具奏欽此○譚鍾麟奏鞏秦階道姚協贊飭赴新任奉旨知道了欽此○又督標中營都司寗貴肅州城守營都司路林對調奉旨兵部議奏欽此○○察看山東黄河倉塲侍郎臣游百川山東巡撫臣陳士杰跪奏爲秋汛盛漲各災區間有復被漫溢情形恭摺即祈聖鑒事竊省城地而自七月望間起節次大雨傾盆連宵逹旦附近各州縣亦屬相同黄溜浩瀚山泉並漲較伏汛大至時尤長水一尺七八寸河身難以容納拍岸盈堤處處　險臣等嚴飭印委各員晝夜竭力防護又前次伏汛漫溢處所以及臨河各莊幸未續遭水患惟歴城縣南岸之魯家莊徐家莊齊河縣之五里堡顧家溝等處口門正在堵築尚未追厭堅實經此盛漲勢難抵禦兼之山水自上游奔騰而下直灌堤内以致復行被淹幸閭閻早經遷徙尚無傷損人口其在本庄者甫經放賑目下亦堪自給現仍陰晴不定水勢消長無常臣等分飭在事各員弁赶緊設法堵禦又長淸縣因玉符河山水暴漲一時宣洩不及淹没紀家店等十五莊亦巳飭令查勘户口妥爲撫恤此前月二十三四五等日秋汛各該縣民埝被黄水山水之情形也又查章邱縣繡江河西岸居民因衆流匯注積水難以疏消時思毁齊東趙奉站一帶之民堤以洩水勢齊東鄉民防之巳久今因汛漲章邱民糾衆持械潜赴上流竟扒開張家林堤岸水流東趨一片汪洋齊東縣城身亦坍塌數十丈城内水深二三尺臣接據禀報當卽調派文武各員星馳前往彈壓並令疏消堵禦先保城池查該處居民因小淸河未能開通無從宣洩迫於水災兾毁堤以救萬一其情原屬可憫惟所决之口不特齊東城鄉多處受水下游高苑博興樂安等縣亦不無漫溢之災念　愚民出於事不獲已未使繩之以法臣等五夜徬徨實深焦急現飭該管府縣查拿倡首之人使知儆惕此又章邱民人毁堤洩水之情形也竊維本年雨水過多至今連綿不巳秋汛爲日尚長以後有無續出險工尚難逆料臣等惟有督飭印委各員將漫溢處所赶緊堵築甘餘工程竭力保護盡人事以迓天庥仰副聖主軫念地方之至意所有秋汛盛漲漫溢各處情形謹合詞恭摺具奏伏乞皇太后皇上聖鑒謹奏軍機大臣奉旨覽奏巳悉卽着陳士杰督飭屬員將歴城等漫溢處所赶緊堵築其餘工程竭力防護不得稍涉疎懈章邱縣人毁堤洩水着將爲首之人嚴拿懲辦並令派出各員認眞彈壓毋任滋事一面疏消積水妥籌辦理欽此○○游百川等片再臣等並將擇要興修各屬民埝已竣未竣各工於七月初二日恭摺奏報在案兹查未竣工程除魯家莊顧家溝因現被秋汛　溢尚在搶築外所有惠民縣之潘家口修成魚鱗跨簍等埽各八叚磨盤埽二座歸仁鎭孫家窩兩處各築跨簍埽五段並加廂譚馬哨淸河鎭埽壩各工又濟陽縣徐家道口小街等處修成套堤二段長七百餘丈歴城縣張于二庄堵合漫口兩處添修堤工一百餘文利津縣西灘庄修挑水壩一座鹽窩庄築護壩一道東門外閻家庄等處並脩埽工百餘丈至三四百丈不等又加鹿韓家垣辛莊宋家莊民埝埽壩等工均於七月間先後據報完竣閭閻藉資保衛此次汎漲幸無水患現距霜淸尚有月餘仍當嚴飭加意防守至齊東縣之船家道口現在堵築因雨多未能竣工其餘應行加修之工亦均派委官紳協力辦理隨時再行奏報外所有續完擇要興脩各工情形謹附片具陳伏乞聖鑒謹奏軍機大臣奉旨知道了欽此○○頭品頂戴者理湖南巡撫臣潘鼎新跪奏爲遵旨揀員調補省會知府要缺恭摺仰祈聖鑒事竊照長沙府知府何樞升補辰永沅靖道　遺員缺照例請旨簡放光緒九年六月初八日奉上諭湖南長沙府知府員缺緊要着該撫於通省知府内揀員調補所遺員缺看劉烽補授欽此伏查定例省會知府缺出如奉旨於通省知府内揀員調補應擇其人地相宜者無論缺項是否相同及歴俸已未滿年限俱准調補又奏定章程首府縣缺出於通省止途人員内揀選調補各等因今長沙府爲省會首郡兼冲繁難三字要缺管轄十二州縣地方遼　政務毁繁且時有發審案件現值伏莽未靖籌辦保甲團防尤關緊要　須精明幹練之員方足以資治理臣與藩司龐際雲臬司孫翹澤在通省知府内逐加遴選兹據該司等會詳查有常德府知府高萬鵬年四十五歲陜西城固縣人由廪生中式咸豐乙卯科本省鄉試舉人同治戊辰科會試進士殿試二甲引見奉旨攺翰林院庶吉士十年散館授職編修十三年充國史館恊修官光緒元緒元年充實錄館纂修官二年充教習庶吉士復充實錄黄綾本總校官三年因纂修實錄全書　半奉旨遇有應升之缺開列在前並加隨帶二級四年充實錄紅綾本總校官充翰林院恊辦院事並本衙門撰文五年京察一等加一級充實錄館總纂官兼提調官升詹事府右賛善署日講起居注官轉左賛善因纂修實錄全書慶成奉旨選有應升之缺開列在前並賞換四品銜六年奏辦院事兼庶常館提調升司經局洗馬升翰林院侍講充教習庶吉士補日講起居注官充咸安宫總裁充功臣館綦修官充起居注總辦翰林院侍讀八年京察一等奉旨記名以道府用是年三月二十四日奉旨湖南常德府知府員缺着高萬鵬補授欽此七月十九日到省十月初六日到任調署長沙府知府九年四月二十八日到任該員氣宇閎深才能卓著以之調補長沙府知府洵屬人地相宜呈請查核具奏前來臣覆核無異相應秦懇天恩俯准以常德府知府高萬鵬調補長沙府知府俾資治理如蒙俞該員係現任知府調補知府衡缺相當毋庸送部引見初次請調亦毋庸核計叅罰所遺常德府員缺遵旨以劉烽補授所有揀員　補省會要缺知府緣由謹會同署湖廣總督臣卞寳第恭摺具奏伏乞皇太后皇上聖鑒勅部核議施行再臣到任未及三月例不加考合併陳明謹奏軍機大臣奉旨吏部議奏欽此○○岑毓英片再臣等㨿雲南潤省紳士翰林院庶吉士羅瑞圖甘肅補用知府倪藩江西試甲知府宋廷樑等公禀雲南通志創始於康熙三十年增修於雍正十年均經前督撫臣先後奉表恭呈御覽迨道光六年續修稿成尚未呈進十五年將稿刋刷至今五十餘年天時人事迭有變選軍興习來其間忠臣義士亟待表揚以及風土人物賦役秩官學校武備建置選舉祥異藝文諸大端在在均宜增訂卽今不修恐以後更難稽考紳等公同商議擬請奏明設局委員續修以昭法戒又據各紳公禀滇省善後事宜如振興學校布置邊防開墾荒田豁免夫馬裁併　卡收養窮民諸事皆蒙次第施行惟守節婦女　窮而無告飢寒交迫深堪憫惻聞貴州廣西各省公設有敬節局敬節堂收養節婦每月各給銀一兩上下守節撫姑者酌加銀數錢所以維持風化法至良也擬請奏懇皇恩仿照各省設定敬節堂俾各節　得免失所於風化更有裨益等情具禀前來臣等伏查通志爲徵文考獻之書必須　時修輯令閱時旣　法度多有捐益卽如减免錢糧栽革夫馬加廣中額添設學校皆出自逾格恩施尤宜敬列志書以垂萬世若據該紳等禀請設局續修臣等擬卽委候補道陳廷珍協同該紳等設局採訪事實陸續修輯先草創初稿另延宿學勘酌妥恊俟稿成之日由司道會覆具詳臣等覆查無異再奉表恭進以昭愼重所需經費由官紳量力勸捐樽節支用不動正欵亦不累民至守節婦女茹蘖飲情殊可憫應如該紳等所請仿照各省設立敬節堂酌給養贍以廣皇仁臣等當卽飭該紳士清查册報每月約需銀三百兩已督同司道自本年四月起先借墊試辦俟由地方籌得有著之欵再妥議章程奏請立案以期行諸久遠蓮合詞附片具陳伏乞聖鑒訓示謹奏軍機大臣奉旨知道了欽此○○奴才崇綺跪奏爲宿疾舉發懇恩賞假調理恭摺仰祈聖鑒事竊奴才素患頭風兼有左臂疼痛之症復於口外差次跌傷左足頻年以來各症時發時止幸未淹纏乃自去歲歲杪夜間睡時過少陰分致傷開年後頭風臂痛各症逐漸觸發並引動左足篤傷步履亦形吃力奴才一面支持辦公一面服藥調治惟氣血日虧内風潜動左臂疼痛轉成麻木牽及半身長夏以來頭風之症尤甚於前每日披閱公文接見僚屬一經　暈勢難自持現復屆仲秋時祭祀禮節煩多若勉於趨蹌必致昏眩失儀不成事體惟有仰懇天恩賞假一个月俾得上緊醫治除八旗額兵秋季操演卽由副都統富陞前往校閱外凡任内應辦一切旗民公事奴才仍當力疾經理不敢稍涉疏　所有奴才因病請假緣由理合恭摺具伏乞皇太后皇上聖鑒謹奏請旨軍機大臣奉旨着賞假一月欽此 
 
