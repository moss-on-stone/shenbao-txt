# 1885 - 148 - 4904360

 

Page 1

 
 
[四十號畫報岀售] [  申報舘主人啓]  
　　貓可以爲田獵蛙可以爲戲嬉雖屬創聞要有確據特繪兩圖以供好奇者之觀覽其畫譜之兩圖一人物一山水均係任君伯年所檜格老氣倉自有　實力量與一味趨時以爲能者有上下床之别畫報仍然九圖准於十六日岀售後附淞隠漫錄圖說一則閱者鑒之此佈 
[論兵船駕弁之無人]  
　　甚矣哉兵船營帶之難得其人也方今防務吃緊添設營頭凡數百十處從前從征將弁事後歸田皆慨然岀山以謀自效派得一營官固已志氣軒昂起居闊綽然以餉需支絀一切均從儉嗇營官月得二三百金而故舊親族聞軍務而至者各投其所知人浮於事不能槪子以差使務必略餽夫川資以故槖中仍易罄盡嘗與營友言之現在新募新設各營其營官之所入逈遜於各省肅清以後留防之勇營蓋從前以湘淮諸軍剿平髮捻有功事後議撤諸督師大員以爲地方雖已收復而巿井冷落盜賊煩多且各勇皆轉戰數省親冒矢石瞻力兼優若使一旦廢棄則數年教練之功豈不可惜是以酌量留之使駐紥於各屬險隘之處以靖盜匪而保閭閻大約營官月俸二百金上下加以缺額扣平一切陋規總共可得五六百金軍興以來提鎭副叅游保舉者何止數千雖花樣記名儘先遇缺請旨而一入仕途同輩皆然序補無期則思借署得缺無望則幹優差苟得帶一防營無不腰纒頓富夫提鎭歳入之款不過萬金副叅以下則數千已屬優缺今防營月致五六百金是每歳已交七八千較之得缺更覺安閒坐享不謀缺而謀差職此之由顧防營猶未獨厚也右兵船統帶則又優之又優者也蓋兵船利於行海卽不交戰亦有岀洋巡哨之事大憲以其歎險勞苦之故酌定薪水輙復額外加重以兵輪管駕視一營官月支二百金亦不爲多然船中雇用水手鐵鬼諸人置用一切器具其數浮於各營上游不知價值局憲不能履勘一紙禀請立發巨欵東剥西扣頓有成數約計每月可致十金彼營官女得有此自海防吃緊以還南洋門户端在上海長江口岸阻以吳淞調遣兵船必經上海而洋塲實爲銷金之窟試思妓尞戲館中當此生意清淡客幫稀罕之際猶復冠履雜錯車馬喧闐絲竹嗷嘈僕從奔走俾個中人不至門前冷落者緊惟營務中人爲之東道主耳然則觀其舉止闊綽而所入之優於營官可知也謀補實缺不如帶一防營統率陸軍不如作一管駕近來武員中大都有見設想非徒爲擬議之詞也乃兵輪營駕如此厚俸如此優差而竟不得一人焉能任其事而　其職噫此豈人才之缺陷哉亦以用人而不知人者之過也馭遠管帶沈船於石浦初謂法人以水雷船雜漁船進攻因被轟撃而沈旣而聞其失事情形實有不盡然者諭者謂援臺之船本在可去不可去之聞諭旨明謂相機而動則其逗遛浙洋尚可解說且沈船以免法人之截擄雖費起船撈炮之功而船苟岀水依然無恙凡此廻護之意固因中國兵船不能轉戰海中止堪駐守口門夫亦盡人知之援臺之舉本岀勉强故雖僨事而非管駕之罪也不謂近日又聞鎭海大東闌内鞔工某甲家一事牽涉兵船某營駕竟至人被擒獲勒寫服據如此張揚岀醜也夫畏敵而退事屬公非鑿船以求保全亦見其謀之拙與其識之淺耳兹之某管駕者所犯爲姦情公罪乎抑私罪乎雖經統領聞知意欲查辦而旋以罰鍰了事則其不撤差使而仍令管駕如故也公罪則不免於叅處雖經回護究難脫然無累而私罪則僅以罰免獨不思此事雖極細微而有關乎品行如此無恥之劣蹟而乃聽其膺一船之表率然則兵船管駕之任從此將終不得人矣查甯波口岸本有浙洋兵輪兩艘自援臺五船兩船失事之後其餘三船遯入鎭海口以江南之船移作浙洋防軍之用正初法人屢次肆攻屢次郤退鋪張其事者以爲鎭海砲臺雖則守禦有方而向非三船開炮撃中敵船事固未可知也不謂此次某管駕轉以風流罪過得名也或曰諸船常駐吳淞船中執事諸人無不私赴洋塲恣爲冶游之樂今泊於鎭海不能飛回滬上止得作此鑽穴踰墻之事夫亦人情之所或者無足怪者統領明知其月享厚俸久泊甯洋不如滬上之可以揮　故令岀此千二百金以涓其災障也昨有知其底細者謂某乙本係童子軍其號召者有學校中人書據釋放之後船中大噪以爲破靴黨敲竹槓之風將得某乙而甘心焉然則本報所謂將某乙發押糧廳以候懲責之說其事固未卽了結也要而言之此等少年佻逹之人何堪畀以重任若不更章將來外海水師流弊不知伊於胡底豈徒某管駕之岀醜乎哉 
[本館援奉電音]  
　　昨得京友來電有四月十九日　諭旨二道敬謹譯登○四月十九日奉　旨詹事府左賛 
善員缺照例將陳秉和轉補所遺右賛善員缺着贓濟臣補授江西道監察御史員缺着良弼補授欽此同日軍機大臣面奉諭旨本日引見之刑部候補主事黄貽楫江西候補知府顔鍾驥着於廿二廿三日每日一員預備召見欽此 
[天津要電]  
　　昨午後本埠官商中接到天津電信有月内可畫押五字然則中法議和當有成局矣敢爲關心 
時事者告 
[越約已定]  
　　前報列法國與越南在順化都城重訂之條約兹聞刻已定妥業經互換各執共敦和好永遠遵 
行矣 
[暹羅大火]  
　　香港西字報言暹羅于三月二十九日十點半鐘大火其火由華人住屋而起該處房屋多係覆 
茅編籬最易引火致成燎原之勢灾處近河河中所泊駁船亦均殃及其時風潮並作火船隨潮而岀口岸所泊輪帆等船亦甚危迫焚至兩畫夜之久始得熄滅被焚屋宇不知其數約計所燬就内中一家言之已值十四萬元則屈祐當在百萬以外接信之時但知被焚死者九人其後不知有無查岀蓋暹羅房屋旣易引火而又無救火之具故一經祝融稅駕便至不可收拾如此至次日適有美國輪船由美裝火油一萬三千箱運來暹地甫經泊定亦遭一炬悉成灰燼火之爲禍烈矣哉 
[汕頭大火]  
　　月之十五日晨五點鐘永興永興街與永泰街同時失火是處爲熱閙之區店鋪林立一經祝融稅駕 
竟如風卷殘雲迅不可遏汕頭素無無救火器具當時雖有潮普炮勇數十名肩槍手棍馳至火塲亦祗能彈壓火匪不能開闢火道直焚至六點半鐘聽其自熄計房屋已燒去百餘幢矣並聞焚斃三大口一小口救火砲勇爲墻倒壓死者二 
 
 

Page 2

 
 
名貨物被毁無算永和升平兩街之店鋪俱因之遷移是亦一大災也竊思汕頭亦通商码頭何以火政獨未講究苟以後各街能公置沣龍數架設立火會所費有限而所全實多示始非思患預防之道也 
[土人叵測]  
　　港報載有船鳥來信言般鳥西官帶領巡役等人遊歴般鳥内地於三月二十八日至山中暫時憇息忽有土人九名雜入 
巡役中詢以何事則云别無他事但欲與公等同遊耳其時西官五人巡役七十人土人見其無備也一人突岀手鎗開放八人者　卽各岀刀械突然奮撃傷巡役數人而逸一西官追之該土人卽轉身用手槍向撃西官亦開手槍對撃立斃土人兩名而西官則被斫去四指隨將受傷諸人扶回送入醫院回時已有傷勢加劇者而土人中則僅有二人被逸餘皆殺斃以後不知作何辦理也 
[蘇省决囚]  
　　如皇縣逆倫案解省後已由臬司過堂解赴撫轅於十六日提勘二十日已刻恭請王命正法據聞該犯因父母口角扭 
結先由伊弟勸解遭父責斥該犯助母將父拉跌倒地又將衣袖將父口鼻一撳以致氣悶弊命前日過司力求超釋其母自知罪無可　承認不諱現在該犯凌遲梟示其母得從末减擬以流罪照例收贖云 
[白下業談]  
　　蕉緑櫻紅之候蠶眠鳩喚之天俗呼爲養花天氣盖此時無論大小户皆迓痘神爲小兒女種痘取其寒煖適宜易於調攝 
也金陵自同治初元後有查大令獨得西洋牛痘眞傳爲當軸巨公所深信遂令設局試其術一時風氣爲之一變而種痘之法遂如廣陵散不復再彈二十年來牛痘居然無意外之虞卽間有種牛痘而再岀天花者其花亦輕而不險故城南北不復傍查氏門户而獨樹一幟者已有數家亦自禀明府憲給示開局以並天地好生之仁此亦衆寗馨無災無難到公卿之第一關鍵也○日薄崦嵫時候忽見一龍鍾翁曲上元縣一路而來至中正街與一人立道旁偶語氣吁吁似不相屬惟聽晰收租來三字便蹲下扶之不起面加紙色以所與語者係江姓乃由江君爲雇兩健者舉之至其家蓋翁爲滕姓相距不遠次早紛傳竟死矣諺曰六十風前燭七十不過宿信然○江湖上有一種婦女專以過陰關亡等術哄騙深閨疑其眞能排雲馭氣奔如電升天入地求之遍也往往信帳中之李夫人爲眞城南侍其巷某宅前日引一關亡者至其家正焚符　間忽來一新縊鬼附過陰小妮子之體而自述其塵緣未斷爲意中人所誤倉遽輕生狀言畢彈涙有聲衆知其生前以不貞入枉死城者相顧怖甚鬼又曰請無恐速爲我設酒食焚楮我不爲爾禍于是衆如教關亡者一面燒退符鬼叱曰爾送我何處去我將以汝爲衣食終身也衆乃速酬關亡者之值促之岀門時小妮子已醒問其事則茫然罔覺惟記岀門時有濛濛月色照路可見而已於是足軟者三日纔能强步○昭忠祠在雞鳴山之南麓卽蓮花第五橋地也祠本規某氏故園而爲之故亦擅園林之勝祠有住持僧司香火其香火田則歸督糧廳衙門經理岀納以作歳修費上年有駐此召募者以應募人來自田聞不知磊石蒔花之意幾成荒徑現在制府曾九帥撥銀一千兩鳩工整飭上以慰當年共事之忠魂下以作後起勘勞之榜樣舉兩得眞堪千古哉○南門外有某行專售淡巴菰主人以誠信爲結納者幾二十年泝長江以上如銅陵銅城凡産烟之處無不以該行爲外府捆載而來捆載而去客無意外之虞主有箇中之獲因此交相利而聲名益盛前年乃翁死其子有劉裕子孫見其服用笑田舍翁得此亦過矣之意毫不經理惟日索烟霞供養資今歳其婦又畫策謂宜謝故舊之執事者而自爲之移家於内由是遂嗔雞叱犬打鴨驚鴛以自顯其好手叚左右鄰爲之不安而其夫則以爲賢内助當不是過也少陵云生兒不象賢此最事之無如何者○麥秋至矣而伏蠮螉舍吃雙弓米者仍皺眉向隴上無多收十斛之慶因是米價至今未跌每石自二千五百文至二千文不等麥麵尤無江河日下之勢望天爲生者不禁立我烝民之歎也○往年亦有三月桃花浪之信而皆未泛漲今歳則雨水連綿青溪曲處水已拍堤幾乎平岸聞江水比往年亦高至三四尺有圩之埂内外夾攻頗有岌岌氣象倘黄梅各訊又復駸駸則澤國東　將有不堪設想者矣 
[蕪城碎錄]  
　　灣子街張恒興骨角店之親戚某甲欠烟膏店某乙烟債若干屢索未付本月望日乙又往索值中他岀張氏昆季厭其剌 
剌不休竟將乙按地攅毆傷及眼眶眼珠迸岀經人擡送回家血流不止同業聞之咸抱不平擬紏人前往爲乙復仇鄰店及地保聞之恐釀事端竭力勸阻令張登門服禮並岀養傷費若干事乃寢○江都縣征收錢糧向章由書吏截串赴鄉催領近因弊端百岀經前邑尊改爲自封投櫃兹届本年應征上忙新賦謝明府循照向章於本月初九日仍在城　分設兩櫃開征昨已岀示曉諭矣 
[輦轂紀聞]  
　　十二日敬事房傳岀皇上明日卯正御雨纓冠青褂乘轎岀順貞門走神武門岀西隨墻門至大高殿牛香畢仍由舊路 
還宫所有前引後扈以及各項偹差執事之王大臣侍衞官員弁兵均於卯初三刻敬謹預偹○南海内崇雅殿峯澤園等處奉諭修補兹經福大司空派興隆木廠包修此工每日人夫千有餘名並派内務府司員監修需欵不下萬金也○聞善厚帥禀請醇邸以前領餉銀一萬五千兩不敷分放差員赴京再由本營請領銀一萬五千兩以便開支各隊餉項○日前恭邸乘轎赴圓明園行至西直門突有府中護衞飛騎至轎旁下跪禀數語恭邸命卽回府蓋因澂貝勒之病也○十二日晨惠郡王崇大司農在亁清門堦前叩頭謝恩○同日肅王等在内廷揀選遼陽城守尉缺揀得頭等侍衞嘉善擬正頭等侍衞溥玉擬陪不日卽可帶領引見恭候欽簡○朝陽門甕城内有二郎廟上月中旬突有黄狗一頭至供棹下爬臥迄今廿有餘日犬竟寸步未移不食亦不吠或以爲二郎神所式憑其說殊爲誕妄○近有人自成都晉京據云成都至京數千里皆未得雨農人望澤兩眼欲穿何雨師之不肯効順耶○上月杪新泰厚匯票莊夥王姓手持内城西單樓廣昌錢鋪銀鈔一張計八十三兩至前門外帋巷子萬盛錢鋪兌換錢鈔該錢店向索保人王卽倩廊房頭巷恆壽桅廠作保恒壽掌櫃與王雖相識却無深契佯許之而潛使人通知錢店實不爲王作保該錢店遂扣留銀鈔使王次日來取錢鈔王坦然不疑次日揚揚然往取錢鈔比至而該錢店已遣人至廣昌照票知爲贋鼎乃剥王衣而送之官始知王被匯莊辭山已匝月矣○南城司署正指揮魯紫卿於本月初因案被黜將移家岀署有巳革捕役張姓於初六日黎明手持金漆匾額懸於司署大堂而去其時守夜差役均已熟睡故無見之者迨羣役蘧然夢覺忽見新額金碧輝煌不知所自來急稟於魯魯見額上書心到神知四字旁寫已革捕役張某敬立魯勃然怒命役碎額捕張嗣於初八日拘張痛笞之押禁班房迄未了結不知張當初緣何被黜若是其懷恨也○客歳東安縣某甲因地畆一案被人控告經户部交南城司署看押嗣届年終甲央人說魯請暫釋回家摒擋年事魯私許之遂放之去日暮未回猶冀次日俟之數日仍不返役稟於魯魯急派幹役拿甲役覓至甲家甲畏罪自縊而死魯設法彌縫未詳城憲詎户部風聞其事於三月中旬票傳此案魯以甲現染病不能到案推諉數次部憲聲其事於院憲比叅堂之期院憲指問此案且揭其隠魯不能辯遂挂彈章嗣經部議降三級調用因無所調之缺致爲革職○三月杪右中允龍湛霖條陳河運請由長江改道入河指畫周詳奉旨該右中允所奏尚無不合飭户部行知江浙漕運各督撫察看情形據實具奏 
[京江近事]  
　　前日魚更二下警鑼四傳水龍洋龍轟若雷動本館派在京口之訪事人披衣視之紅光熊熊然高燭天半事後訪悉係西 
門外魚巷口元吉昌雜貨店棧房中施放鞭砲火星飛入紙堆以致冒穿屋頂急圖灌救早已炙手可傷逾時陽候始興盡而返云○天主堂街全 
 
 

Page 3

 
 
昌仁信局每晨發遞金陵揚州兩處信包時脚夫必反扣局門而去妙手空空兒覘之熟而計之周久欲一試其探囊之技本月十四晨信足去後局夥起視見所設自鳴鐘及錫茶壺水烟袋俱已生翅而飛遺下烟鎗一枝猶有鴉膏粘裏知爲捱門賊所算卽着人四岀追尋少選途遇一人手持所失之鐘扭回局中詢以他物則已售錢花去矣旋卽嗚訴地保將賊送交保甲局究辦聞此賊係六合人由金陵挈眷來鎭身畔洋蚨十餘元當被地保取去云○甯人范某來鎭有年辦理洋票分運之事兩袖風清衣食難繼今賴客妻南京二姑娘時時周濟俾無凍餒憂日前范病故在二姑　家范妻前來視殮大逞雌風滋閙三天屍巳自腐經甯幚中人代抱不平邀范之僚壻湯某作主着二姑娘另措洋五十元給范妻養赡方得備棺殯殮 
[皖江茗話]  
　　甯國某甲年五十餘兵燹後携眷來省僦居四牌樓西正街以錢爲業漸至小康十四日午刻有某行挑錢兩担送上櫃　 
甲尚親自點收囑夥經管至午膳畢正在啜茗忽歪跌地上不省人事口溜白洙當卽魂赴重泉人生如朝露其甲之謂乎○十四日救生紅船小泊新码頭分局前忽見江心溜下浮屍一具隨卽開船追撈時正風順水溜直下十餘里至新洲嘴始行撈着帶回東門外迎江寺下岸拖至江干該屍年約四十左右赤足白布褲身穿破棉襖内無衷衣胸前背後皆用麻繩綑縳背墜小麻及大石各一塊髮辫已落頭皮髮際均有血痕因報局發棺收殮標誌掩理據此情形想必被人謀害安得死者有知一一向琴堂伸訴哉○某甲年甫廿餘齡家在西門外鹽店巷終歳賦閒頗沾嗜好萱庭屢誡之弗改也去冬甲友誘賭案發到官後供稱與甲瓜分逮案訊責管押月餘由母輾轉哀求始得保釋近忽岀外不歸查無音信堂上人倚門倚閭幾致望穿秋水一日忽有人報稱甲以竊案株連爻占徽纆近已刑責千餘奄奄待斃甲母聞信痛子情深隨卽懸梁自縊噫如甲者身敗名裂禍及高堂不孝之罪不誠擢髮難數哉 
[蕪湖近述]  
　　新任湖廣總督裕壽山制軍於本月十四晚十點鐘時抵蕪各員俱呈遞手版恭請憲安翌晨蕪湖道梁小若觀察皖南鎭 
蔣鎭軍牙釐局總辦維觀察蕪采營王叅戎蕪湖營湖遊戎蕪湖縣鄒明府卓勝營營務處周剌史洋務委員沈剌史當新兩關管稅委員某君及文武印委各員先後登舟晉謁制軍挨次接見叙談片時旋於九點鐘鼓輪上駛○本月十三日皖南總鎭將鎭軍策動自寗郡來蕪公幹標下派駐防蕪之練軍弁兵及所屬之蕪采營弁兵咸排隊升炮恭迎行旌暫駐西湖池前練軍左營内○十三日居民歛錢在江口炎帝廟演戲酬神正在花枝招展裝束登塲忽大雨傾盆街衢水溢一時村姑鄉婦紅粉青衫奔避不遑幾類小狐濡首至晚兩止始各拖泥帶水而歸亦苦矣哉○俗傳四月十五日爲南正大帝神誕是日鄉民皆𪊽聚賽會計文火帝會一起武火帝會十數起文會爲寗洲觀所奉之神端坐輦中八人舁之而走武會爲各社所奉之神高坐顯轎四人舁行是日執事鑾儀未極鮮艷而觀者已填街塞巷轂撃肩摩轉瞬五月初一日岀城隍會較此更爲鷙閙想届時觀者又必如水如雲高人空巷也 
[來信照登]  
　　客秋八月由滬赴粤適大憲奏派王福臣軍門總統勤勇全軍岀關王軍門不以某爲不才聘列戎幕指揮前軍客臘二十 
五日我軍始抵龍州而谷松已前三日失守矣王軍門聞信卽拔隊岀關救援甫至憑祥而諒山失守之信又至琴帥派我軍駐紥艽葑扣波一帶要截遊勇保護南關後路迨正月初九日法人犯南關楊爵帥陣亡我軍離南關三十里中隔崇山音信不通夤夜趕至奈要隘皆爲法人所踞只得退駐幕府會合馮軍於中路山凹要隘新築長城以固防守二月初五日馮萃亭軍門照會我軍於夜間偃旗侵奪敵壘不意山路崎嶇風雨交作我軍岀關由狹路而進甫至中道其巉岩峻嶺處伏有法人開砲下撃敵易中我我難中敵我軍前後隔絶鏖戰至天明王軍門立懸重賞有能告奮勇由山後猱升而登殺退法人者子以千金我軍新前營勇遂攀藤附葛而上再挑奮勇千餘名三路夾撃於是法人奔潰我軍追過五個山頭當獲洋馬一四洋槍五十餘桿開花砲二尊並火焚法軍高隘木栅三所初六日辰未始行收隊初七日法人撲我長城防營首以開花砲轟撃虎踞長城左面高山砲聲震山谷彈如雨點王馮兩軍極力抵禦繼而蘇軍續至拚死力敵鏖戰一日血肉交飛敵燄稍息退駐關隘初八日以大股分三路撲我防營我軍亦分三路迎撃蘇軍當右馮軍當左我軍力守長城當中路馮王二軍門草履裏頭櫛風沐雨身先士卒忠義之氣實足以激發人心弁兵靡不感奮於槍林彈雨中冒死前進我軍傷亡雖多而勇氣更倍正當危急之時幸我營務處潘鎭瀛親拔大旗奮身登城攘臂一呼各隊齊應槍弊法人數百名陣斬法人二百餘法軍大股亦抵死來禦王軍門親督我軍新正左後副四營由長城外山背抄襲其後法人乃潰敗陣斬五畫三畫二畫法兵頭數人並眞正法兵二百餘奪獲洋槍百餘桿開花炮三尊法人始退守文淵我軍又追至文淵與各軍合力圍攻一戰而法人敗去踞守高壘十二日辰刻我軍新正左前三營復奮勇前進奪取敵壘雖傷亡弁勇甚衆而法人已心胆幾碎退守諒山新城十三日我軍四面夾攻法人乃棄城逃往谷松是戰生擒五畫兵頭一名陣斬千餘人奪獲金洋千圓銀洋數萬圓其餘洋酒洋槍洋衣等項共約值二三十萬金中法之戰未有如此之大快人心者此誠　國家之福亦中外蒼生之幸也十六日我軍同王魏各軍乘勝收復谷松擬卽日會合進攻北甯俟有捷音再行佈逹 
[械門續聞]  
　　日前眞如鎭有兵民械鬥之事或謂係鹽梟報復或謂係緝私肇禍巷議街談莫衷一是該處係嘉寳二縣交界現聞歸寳邑辦理自經吳明府勘騐後卽飭差協勇陸續拘到八人訊供尚未有端倪吳明府昨委河鹽廳吳君迅赴閔行鎭面與緝私統領酌商如何核辦容後再錄 
[淞南瑣事]  
　　前晚九點鐘時有一溜韁馬在英界四馬路自東向西飛奔狂竄後有一人赶來身穿號褂似係勇丁赶至也是樓書塲門 
首衝倒肩輿一乘輿夫顚仆於地輿中端坐一姑被馬帶傷所隨傭婦赴緊扶起已雲鬚蓬鬆花容狠狽矣旋經傭婦扶妓坐東洋車回去勇丁則被印度捕拉住押入捕房云○彩視街某鐵店東夥因事紛爭其夥手中適執銼刀隨手向店東頭上一撃霎時鮮血迸流巡街捕見之將夥拉入捕房管押諒今晨當卽解訊矣○打狗橋南首三角地及後新街一帶有擺設豆灘盌灘蛋灘以花骨頭角輸贏者昨有某甲賭贏紅蛋十數枚因之齟齬扭入捕房想解訊之餘終難免於笞責也 
[新設醫院]  
　　徐家匯法馬路於數月前起造醫院一所已於昨日開院滬上官憲有前往看視者此後患病之人又多一療治之處矣 
[親迎盛儀]  
　　昨爲蘇松太兵備道邵觀察之女公子于歸吉期其快壻向在道署讀書女公子由張家弄内觀察介弟公館中岀閣午刻 
新郎由道署排齊儀仗行親迎禮前導有擎燈旺相旗鑼傘扇鑾駕等事銜牌爲禮部右堂工部右堂太子太保江蘇督學部院安徽督學部院丙子科江南主考兄弟翰林上書房行走江蘇候補道等共數十對清音一部樂工數名頂馬一乘對馬八匹馬上人各披紅綢　誥命亭一座護軍營勇數十名末後爲紅呢大轎舁以八人公子則乘緑呢八轎簇擁而行當岀轅時署中爆竹齊然令人掩耳不及沿途觀者扶老携幼幾至滿各滿坑待　娶至署而文武印委各員咸往道賀衣冠濟濟尤爲執閙異常云 
 
 

Page 4

 
 
[情同訛詐]  
　　某甲素在英界石路地方以辰州符治病神道設教騙誘鄉愚大有昔人信手揮將去知他靈不靈之意昨有蘇婦某氏駐 
足閒觀甲知其愚懦可欺也謂之曰爾面帶黄色大病將至然氣運尚佳得以遇我不可不爲爾治之氏以無錢對甲曰貧病送診决不計較錢文卽用針刺其頭額左臂共二三十處不與拔起帝有一人曰先生爾尚憶及否前日爾施送傷藥二十包該氏亦得一包旋被擲棄反　口駡爾騙人今尚送針豈非再討詈罵乎甲曰我亦憶及之隨向氏曰我之送藥原欲揚名每包實費本錢二百文爾竟棄之駡之是何故也今姑不較針仍替爾技下惟須儧我藥本錢二百文氏曰我何曾取爾之藥至爾之爲我施治先已言明不取醫金何頃刻之間又生枝節耶甲未及答而旁人已七張八嘴此挽彼推該氏無奈岀大錢百文與之甲始將針拔起又給藥一包曰回家服之病可立愈嗣後不得信口駡人該氏弗受垂頭喪氣而歸識者曰圍觀之人皆甲羽黨作好作列實欲令人墮其術中噫若此之人業雖托於韓康情實同於盜跖爲人上者奈何不懲責之驅逐之而竟容其煽惑招摇誘人財物耶 
[屍身待騐]  
　　昨晨新閘鎭東巿同興米店對面荒塲上忽有一無名男屍年約三十餘歳身穿粗布衣服面白指甲長寸許身有而痕當經該處十圖地保察得左右腰旁有受傷之處未便報堂收殮爲卽報縣請騐旋由副保用蘆席遮盖屍身以俟莫邑尊親相騐云 
[騙銀案結]  
　　前報列葉積寳之妻王秀寳騙去王秀寳騙去王某寳紋由伊叔投縣請追莫邑尊准詞提葉夫婦到案疉經研訊勒限繳銀嗣葉續繳 
洋七十元餘仍抗不措繳邑尊因於前日飭差提集原被於下午訊供王亦偕姪投案請追葉積寳稱奉斷之洋一百四十元除已繳七十元外尚少洋七十元現已措齊帶案邑尊命卽將洋呈岀隨提王秀寳上堂謂爾身爲娼妓串騙人財實屬可惡善掌頰四十下復將葉積寳提案喝責葉再四求恩邑尊謂此次姑予從寛惟不准逗留滬上可速領妻回籍如違定卽提懲又謂王曰爾姪雖屬遭騙然亦咎由自取姑念生意中人全其體面遂將戒尺交王着將其姪責手心二十下領回管束繳案之洋撥充善舉叔姪二人均遵諭叩頭而退 
[縣訊硝案]  
　　前報載朱吉全私販硝磺藏匿虹口華順肉店由縣差金裕查獲旋有陳雙壽張也金通同地保馮錫昌等舞獘索賄由朱 
報捕將陳等拘入捕房越日解送英公堂黄芝生太守判將陳等發押捕房並緝拿張也金在案事隔多時尚未弋獲太守以金等均在縣署當差遂于日前將此案人証一併移歸上海縣辦理莫邑尊飭提朱吉全到案訊供詎朱竟抗傳不到前日邑尊因先將金裕及馮錫昌傳案訉究二人同供小的等奉諭緝私在虹口華順肉店獲到硝磺斯時牌票上未經領事蓋印未便拘拿以致反被誣訴邑尊謂爾等緝私理應秉公辦理何故從中舞弊飭各笞八十板並着趕緊將張交案違干嚴比二人唯唯遵諭而退 
[賭犯交捕]  
　　昨報列未准發押一節兹經黄太守查得李雲卿稍有疾病近已告痊准交捕房帶去照原斷管押一年矣 
[來啓照登]  
　　謹啓者中東等省各處疉次告災施賑仍在吃緊福州一路官紳士庶如有捐助賑欵者城内請交普安堂城外請交裕昌 
洋行均付收單爲憑彚寄上海絲業會館籌賑公所轉解災區散放不悮經手如有私服雷殛火焚福州協賑裕昌洋行普安堂同拜啓 
[奉賀俞階青世兄入泮之喜學涉曲園先生原韻卽請教正]  
裘冶弓箕世業存芹香先自付文孫等身著作堪繩祖絶岀聰明不讓昆 
學士初基由秀士秋元轉瞬卽春元戔戔莫笑芻蕘獻聊引奎光透紫垣 
[寄懷徐韻生大令卽次其滬上酒樓均並呈天南遯叟大吟壇敲正]  
　　白髮徐陵孰與倫騷壇壁壘吃然新六橋楊柳三年别辛已夏别於杭州萬樹梅花一笑巡風雪吟聨驢背客滬上諸寓公古今席杭酒樓人慨余冷落具區澨倚杖斜陽獨愴神時客箬溪海曲竹中叟澹泉馬慶蓉初稿 
[奉贈紫詮世伯卽踵大集中答廖樞仙教授見贈和韻]  
　　揭其淺兮厲其深蒼茫世道荆棘森矧云調古屬寡和欣於塵海遇知音朅來 
清和剛四月稀紅暗緑花事歇弢園老翁今荆州雷名貫耳當虔謁侍坐得聆雄談豪歸然氣字靈光高招邀良朋三五聚同登閬苑鬯由敖萍逢最喜父執識拜誦大著品居極篤敬可行客異邦鄉音無改歸故國盛名落拓圭黎留行道曾遍歐西洲模山范水供詩料蘅華大集精英收坐言起行悵未遇滿腔鬱勃向誰語搆讒幾乎遭湮没垂青幸賴豐順譽知已已逝莫可親花天酒地溷散人不讓漢上題襟客來作淞濱鼓腹民賤子雕蟲擅永技蒲姿柳質力委靡潦倒還同阮步兵疏犴敢學張長史望翁秘訣示指南立言倘附不朽三豈憚藝海無涯廣會待尋源儘力探　蛟門小姪姚景夔少復甫拜稿 
[四月上浣繪扇奉贈紫詮老世伯卽題一絶句勝之并乞訓正]  
　　幾枝榴實與薇花草草傳神敢自誇省識維摩詩有畫乞公詩作指南 
車 
[蘇省撫轅抄]  
　　四月十八日候補縣竇鎭山銷發審局差叩辭赴木儥厘扄差指發江蘇試用府經歴王福坦浙江人禀到○十九日前署浙江温處道蔣國楨浙江回候補縣成憲禀知奉委解恪靖營餉赴湖口卽辭○二十日候補通判許之玨服闋回省禀到並謝兩届海運案内蒙保加四品銜補缺後以直隷州補用管清佐禀知辭奉藩憲委解南河工船銀兩赴清江 
[浙省撫轅抄]  
　　四月十五日縣丞劉序禀知藩委衢郡差遣差叩辭署壽昌典史張禀辭赴任○十六日候補縣何兆愷禀知由紹属諸曁餘姚催地丁回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖省官埸雜事]  
　　兵部主事武傳誠來安縣人由籍赴都投供安慶衞守備武壽齡禀知奉漕憲行知調補山東濟寗衞守備候補知縣 
胡庭徽奉皖南牙厘總局憲札調前往辦理新關外新設增加洋藥總厘公所差候補同知錢應豐委解公費銀兩赴金陵投交候補從九查加年曹振榮均奉淮北厘局憲札調前往聽候差遣藩轅牌示當塗大信司缺委試用從九李金池署理皖省應撥甘肅月餉刻由大憲委候補鄭剌史維熊解赴揚州投交轉運解往 
[五馬宣猷]  
　　新任九江府王太守孚下車伊始卽以整頓書院關防詐僞爲心寛猛兼施恩威互濟說者謂黄堂善政不難嫓美龔黄 
焉友人抄示告示二通爰卽照登于左○欽加道銜特授九江府正堂加十級紀錄十次王爲曉諭事照得濂溪書院爲闔郡作育人材之所本年三月間經前署府酌定章程甄别肄業各生童在案本府抵任後體察情形擬于率由舊章之中略爲變通以期互相砥礪精益求精現定於本月十三日預備茶點桌椅板凳面課合行示諭爲此示闔郡應課生童知悉如有應面課者届期於黎明時齊至書院聽候本府親點扄課其道路窵遠未能來院者仍照章領題遥課限三日交卷所有面課遥課各卷統觀合取應給膏火獎賞悉循其舊惟于錄取中之面課各卷擇其名次在前者本府格外加給優獎以昭激觀爾諸生其各篤志潛修勉爲實學毋違特示○爲關防詐僞事本府系岀瑯琊世居北直由萃科而早登仕　就京職以歴任刑曹承清節之家風自甘澹泊懷介　之素志杜絶營求兹者恭膺簡命來守是邦益富潔已奉公整躬率屬事無大小悉岀親裁政有權衡不稍帝貸幕友素行方正家丁約束尤嚴親族知交未來任所固以冰淵是凛跡絶苞苴矣查潯郡爲七省通衢五方雜處現值下車伊始民間恐未周知或有不法之徒招摇撞騙愚民無如墮其術中不可不防除密訪查拿外合行岀示曉諭爲此示仰闔郡軍民人等知悉如有前項不法棍徒妄稱本府親友家丁名色誆騙許爾等立卽扭稟飭縣盡法究辦倘有無知之徒混行聽言甘受欺騙者本府盟心似水執法如山各宜凛遵毋違特示　四月十四日 
[祖餞紀盛]  
　　前九江府朱寳珊太守於十一日啓行晉省一事前報早已錄登兹悉太守岀署時前導有萬民傘十三柄德政牌四十餘 
面紳民設筵祖餞多至二十餘席太守下輿稱謝謙讓再三判襼臨歧黯然魂斷各鋪户亦燃放爆竹以表敬忱直至落日河梁揚帆東下屬下印委各員弁及凡百士庶始紛紛散歸云 
[輓饒孺人]  
　　濃雲壓户燈欲滅閨中有婦心如結良人病久藥不靈呼天剌岀心頭血心頭滴血病難瘳雪虐風饕日日愁兩股已無餘 
肉在滿腔時覺腥風流延年無術將何恃忍見玉樓召夫子捫心心裏血已枯不如身先病人死絶粒仍教秘不宣可憐齎恨赴黄泉此心未免同鳩拙此志居然似石堅古來烈女標青史如此苦心能有幾長歌一曲弔幽魂颯颯靈風起筆底[  宛平劉傳祺小崧]  
[饒襦人哀詞]  
　　詞祁閶之山小東魯祁閶之水來南浦山清水秀地曰靈奇氣鍾男更鍾女饒家之女陳家婦唱隨一室安貧窶荆釵裙布 
今孟光郎讀詩書妾機杼郎身穉弱素多疾矧際時艱愁萬縷孝廉船穏忽生波白鳳更將鵑血吐百計延醫病弗瘳年來不少參苓補更胡奇方人不知血剌儂心肉刲股心血欲盡股肉無可憐郎病何時愈凄凄寒風拂鴛帷寂寂明月窺繡户霜天夜靜慘啼烏百結愁腸不能語忽憶傳聞亦有言從來死可代君父未知書吏載何人但有眞誠格天府妾死夫病除死卽得其所已已復何言嬰粟花可茹人憐此意抑何癡我謂此心亦良苦古來孝子與忠臣一矢愚衷甘鼎爼祇行其心之所安致身自足成千古嗚呼致身自足成千古替夫非與徇夫伍[  德化蔡鍾峯]  
[上海北巿六馬路仁濟善堂接募四月分施粥經費]  
　　謹啓者本堂四月分施粥經費承备省善士以及本埠紳商樂助粥捐抄到四月初五日清單刋登初七日兩報聲明○今初六日起至二十日十五天仰承各埠諸大善士埀憐窮黎之苦到廠領粥者竟有千五百人之多實岀萬不得已本堂接辦亦盡力獨創若無諸大君子廣結善緣本堂施粥斷不能　此之久善昌謹代在滬窮民九叩道謝○計開各捐善士○蕭山縣署由止相局來洋十元沈仲禮自送來洋十元無名氏求子病速愈助洋十元大和興鄭仰山募來洋五元蘇城鹽公堂求子病速痊節省日用助洋四元仁和汪寳錫爲先考十週懺資移助洋四元知足子保媳張氏病愈助洋三元錢塘汪廷楨爲先叔十週應送燭元移助洋二元西門雷祖殿徐志成鍊師助洋二元四角元芳洋行帳房助洋一元又銅洋四元　爲鎔化以上十一户共計洋五十一元四角又銅洋四元○本月分經費連登三報共收捐洋連米約計五百元尚少一百餘元如蒙仁人君子樂助圓成善果功德無量善昌等目覩苦情竟可常年接放一因天氣炎熟再兼五月朔日起本堂諸君料理貧病給藥勢難兼辦四月底祗得告止登報奉聞謹呈公　　賑公所施少欽謹告代求四月廿日 
 
 
