# 1888 - 332 - 4905616

 

Page 1

 
 
[順天江南浙江江西廣東福建闈墨出售] [  申報舘主人啓]  
　　每當大比之年闈墨一出海内皆以先覩爲快監以風氣所在有志者皆須簡練　廉也特是原本旣不易得而坊間翻刻又皆魯魚亥豕說談良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊爲每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[發售典制分類文稿啓] [  點石齋啓]  
　　本館石印典制分類文稿仿串珠類興例精選成書摘艶熏香團花簇錦凡一題到手能令卷軸紛披奔赴腕下觸處旁通沾溉無盡其有聲調鏗鏘者亦可隨題湊拍節奏天然運典者旣便於取携枯窘者不患無生發久爲海内操觚冢欣賞今所存無多欲購者至南北申昌及各省分局及各書坊賜顧可也每部價洋兩元特此告白 
[新開外埠分局] [  點石齋啓]  
　　石印創自本齋十餘年來所印書籍大部小種凡爲士林必備之書名人圖畫碑帖地圖種種品類屈指難數邇來珍本秘册日出不窮遐邇馳名諒早洞覧兹因遠處購辦不易特在漢口之黄陂縣京都琉璃廠分設售店卽日開張以便諸君子隨地購取此佈 
[書憫佃文後]  
　　夫佃之當憫也久矣但當於其所患苦者而憫之不當於非其所患苦者而憫之前讀報端憫佃文意　佃户開租敲扑柳押一如罪囚其所當憫者如是此眞至誠惻怛仁人之言慷慨激昻義士之槪也然理必酌其中同必劑其平而後可持久而無弊徒爲過高之論過憤之談無當也至今春僕有茸城宜仿蘇州另派委員專理租務之論因謂此論也喪心病狂天良喪盡者其責僕也至切其愛僕也至深僕思未經識面而直諒如斯方銘感佩服之不暇又何容置辨於其間然僕生長松江室廬在城墳墓在鄉誰非姻親誰非鄉里若有一毫私心偏見存乎其中則指摘叢之詆呵隨之有不待他鄉游客爲之借籌越爼者是以是非曲直槪不置辨惟將今日松江業主佃户交困俱敝之實在情形歴歴陣之而另派委員專理租務之論其爲虐佃乎其非虐佃乎不待辨而自明矣計松江在城華婁兩縣每縣約田三四十萬畆而富室貴紳無有畸田至萬畝者其畸至五六千畝者不過二三家其畸二三千與千畝左右者猶屬寥寥至百畝以内或數十畝或數畝則車載斗量不可勝數此皆非家道殷實蓄積有餘而後畸田也蓋教讀之貧儒操工之手藝莫不有田以爲有田則租息所出八口之家所食之粟可以無憂耳乃田價出進則極貴其上上者每石租額約須制錢三十千以次遞減下者亦須十千左右而田租出息則極微按額收租必有成色必較善呇公事所定成色而更減半成或一成大抵七八成率爲常卽便每石八成計米八斗都已收清毫無蒂欠而統計冬問漕粮兩忙白銀以及倉間做工之工食户　保正之年規風車篩子之所短打白發熱之所虧一切費用盡皆除去則每石每年所餘僅制錢五六百文而已諺云所餘一氈帽子卽謂此也夫以中田二十千之價而每年僅餘五六白錢在富室貴紳粟紅貫朽租息厚　　所不計彼教讀之貧儒操工之手藝心血銀錢銖積寸累又何樂乎有田蓋機俗積習不去其鄉出仕者少經商者亦少至於　募方伎兀少有習者此十鹿九回頭之說所由來也如是則蓄有餘資無從生發惟計置買田産收得租息藉以助仰事俯蓄之所不足其教讀也如故其操工也如故遇有婚喪諸事左支右絀窘迫之狀拮据之情有尤甚於佃户者矣此業主之實在情形也夫業主所畸曰田底佃户所種曰田面田底有價田面亦有價大抵每畝四五千文亦有貴至二十千者鄉間自相賣買業主不與聞焉一佃之力可以耕十畝之田一畝之所獲三石爲大熟二石爲平收還租以外所餘幾何　而出作入息終歳勤勤芒種插秧同力合作戽水耘稻約期帮忙以至豆餅之膏料耕牛之食料一切工本皆所不計惟是春秋之報賽社會之公舉保正圍差之必須浹洽茶坊酒館之相與游觀以及店鋪之欠帳當償也親朋之借劵當結也又况禾稼旣納塲圃空閒奸黠之輩聚賭抽頭以誘鄉愚無知之入其彀中凡此者一一消除而剝蝕之回顧所存之米已不及所還之租窮無復之計無所出唯有藉詞延宕過限抗吞而已嗚呼其始願豈及此其及此又奈之何哉嘗有田夫野老見夫肩挑背負沿街喚賣者每日賺錢百十文養家餬口綽乎有餘嘖嘖嘆美而轉恨當時擇術之不精自悔今日見機之已晚焉明知手胼足胝反不如肩挑背負者之足以養家餬口而斷不能舍我穡事而操賣業者盖一切田畝塲圃車軸犁鋤牛猪鷄犬從何寄頓從何處置夫亦有以束縛之範圍之不得不姑與周旋黽勉從事者矣此佃户之實在情形也言乎業主雖清收無欠亦不覺其有餘言乎佃户雖全欠無還亦常虞其不足此非交困俱敝時乎至於佃户不得已而欠租業主不得已而開租其交困俱敝之情形有尤可嘆者[  此稿未完]  
[春明夢蹟]  
　　禮部通行各衙門稱十一月初二日係　皇上納采之期在京王公百官陪禮及入宴者應服蟒袍補掛其餘王公百官或入内或進署均應於是日一律蟒袍補褂不得有違○前報紀前門大街天德公錢鋪主以虧銀甚鉅自赴中正司署呈請封錮云云兹聞鋪主姓張已經司官傳到連日查對帳目計虧錢七萬五千餘千司官將張姓及甲乙二錢鋪詳城究辦矣○湖北委員何君葆修於十月中旬赴户部遞呈内稱贓於同治十年管解江漢開京餉等銀五萬餘兩均經按限到部請查明咨行吏部以便核奬户部以該員所呈各節與定章符合遂查明日期咨明吏部 
[穗垣談屑]  
　　原任瓊山縣陳大令起焯强幹精明素爲上游器重去年丁憂開缺大憲仍留省差遣奉委辦理瓊州善後事宜措置裕如循聲卓著現因積勞病殁庽所身後　條幾至無以爲殮幸賴諸同寅資助始得殯殮如儀甚矣廉吏可爲而不可爲也○試用知縣朱大令恩詔丁本生母憂業向藩憲呈明回籍守制○新舊各舉人會試决科上月十六日在應兀書院局門考試汪柳門文宗親到點名應考者共有二百餘人文題子曰衣敝緼袍三章詩題會送　龍集鳳池得朝字諸孝廉得題後縱筆疾書至申刻已一律淨塲矣○補用同知孫司馬鑄委辦報銷局文案補用遂檢謝少尉蘭芬委辦採訪局文案均已進局視事矣○上月十五晚初更時五仙門外樂善坊麥姓家不戒於火幸地近海濵取水較易登卽撲滅不至成災同時惠愛街同豐錢銀店又報失愼火光燭天鑼聲震地水龍赴救頗有應接不暇之勢幸祗燒去房屋一間鄰右皆得無恙云○冬季京餉大憲札委補用府潘太守培楷押解進京業已起程北上矣○　 
 
 

Page 2

 
 
州府譚太守承　　上月十一日因病出缺所遺印務藩憲札委補用同知吳司馬景萱署理未到任以前委南韶道林觀察暫行兼署○洪夀里公和押店前日　　匪徒多人手持利刃一擁而進現存銀兩盡行搶去夥伴等畏其凶燄不敢與爭事後赴縣禀報邑尊帶同兵差人等親詣騐明協捕查緝未知何日破案也 
[皖中新諺]  
　　懷寗縣陳雲溪明府訪聞有青皮土棍潛在省城滋事遂遍張告示略謂本縣蒞任之初訪聞縣境有等凶惡棍徒名曰青皮結黨成羣爲閭閻之害當經密飭幹役按名查拿比獲大小青皮十數人内有童小張家珍許傳德等多名各予重懲宥其旣往之愆予以自新之路其通城虎程三和尚卽程道源小江江林孜殷文慶李發祥均嚴加處治釘鐐管押尚有胡小三金蘭亭王黑頭卽王鳳亭張小鬼卽小張姚老三秦老二李貓李咬兒桂行盡及不甚著名之小青皮聞風遠　以致漏網兹聞該青皮等潛回省城結黨滋事亟應嚴拿懲辦以安良善除飭差按名密拿外合行出示仰諸色人等程悉爾等如遇該青皮横行街市擾害鄉閭許卽鳴同地保捆送赴縣以憑盡法究懲倘地保差役知情徇隱查出併究不貸○統領卓勝馬步各營郭遊戎占元於上月十九日行抵省城聞有要公面禀陳大中丞并會商營務處○安慶撫標練軍後營管帶喬子卿協戎於客秋病故所遣差使以前哨姚君心廣接辦兹陳六帥以其缺水便入懸遂札委王協戎心忠管帶協戎涓吉上月二十二日辰時到營任事寅僚道賀者車馬紛紛絡繹不絶○長江水師安慶協柳馥堂鎭軍金源接到家信驚悉太夫人竟赴瑤池之召遂飭丁至撫轅呈報丁艱一面專弁至湖口鎭禀報丁燕山軍門傳聞陳六帥以鎭軍久歴江防辦事精詳實爲水師中不可多得之員擬奏請以實缺改作署缺未知確否 
[潯陽近事]  
　　新　簡廣東學政樊介軒宗師於十月二十四日午刻抵九江德化縣金明府預備紅船數艘停泊小池口恭迓文斾渡江選鋒新勁等營弁兵均列隊江干燃鎗申敬○蕭杞山方伯靈輀由金陵起程用官輪帶返湖南原籍上月二十五日行抵九江道府縣各員均詣舟次祭奠○隆冬時節各處無賴横行潯陽爲上下江通衢宵小尤易溷跡九江府德化縣有見於此督同冬防保甲各委員每夜各帶巡勇輪流巡察想雞鳴狗盜之風可以稍戢矣○有一青牛脫其絶塵而奔行至洋街向人叢中亂碰後有數人呼喝牛奔益急行者爭讀道避之有某甲者稍近前牛疑爲截已也者觸以角中厥目烏珠迸由鮮血淋漓旁人知肇禍端竭力將牛捉住欲將牧者送保甲局經人調處令將牛變價以爲甲醫目之貲 
[榕城清話]  
　　閩中武闈例應卞頌臣制軍主試偶爾政躬弗豫因委張方伯代爲校射及試硬弓矢石制軍清恙已痊遂親試塲認眞校閱十月二十六日試事已畢制軍牌示二十八日入闈考取内塲默寫武經另示前科閩縣傳登瀛等數名中式後竟不在省謝　恩全今清俱尚未塡寫今科新舉不得擅自回籍致遭叅革云○裴樾軒星使倡捐廉銀就馬江船政局新設育嬰分局收養貧户棄孩誠善舉也某鄉某甲之妻産一女孩淹斃而投諸糞窖中經人報局卽時出差將甲拿訊笞責之後復令枷示遍遊二十餘鄉以昭烟戒見者快之○帮帶全福中營練兵候補副將朱副戎有元當差期滿經卞制軍委令補用遊擊孫遊戎思敬接辦聞副戎夙隸左文裏部下老于戎行官聲甚著卸事之日軍民殊切去思云 
[北通紀要]  
　　盜犯吳得懋等就擒已詳前報當刑訊供招後監禁州監許觀察格外施恩每犯賞給青蛈一千文日給口粮雙分至十月十八日接到釘封文當委王叔賢司馬監斬鐘鳴一點飭將吳犯當堂綁縛會同右營曹守戎後營王把戎率領兵丁押赴北關粮市處决該犯沿途高唱二黄鳥無瑟縮之狀至臨刑猶自道姓名令人呌好眞愍不畏死哉斬訖隨將首級裝入木籠次日連從犯吳廣全等七名一併解回武清縣聞二十日已全行斬决矣○十月十六日由北運河運到火輪車六輛内機器車貨車各一輛客車四輛車長約三丈沿路按五里一站拉運進京聞旣至卽恭呈醇邸及海軍衙門查閱轉奏候　旨騐收刻有京中人張姓在通州南關外標局對門購定空地一大方又託人商買已閉之機盛恒豐兩典屋預備建造棧房堆存貨物將來鐵路接至通州當由南關迤北直達張家口以便俄商裝運茶箱及各西商紅茶以通商務而廣招徠云 
[盜案類誌]  
　　距九江北岸四十里之孔壠鎭係湖北黄梅縣所轄該鎭每年棉花黄豆榖米生意素稱大宗鄉市極爲熱閙有敦成錢莊係徽人奚某所開自道光初年開設迄今爲商旅所信任每年花市各路商販銀兩均存該莊換錢兌貨秋冬交易約以十數萬計不料爲劇盜所覬餝糾聚三四十人突於十月二十四晚將近二更時趁莊門尚未扃明火執仗而入連放洋鎗數響莊夥驚悸亂竄以避兇鋒有攔路者兩人被盜殺傷踣地呻吟盜卽打開銀櫃搬運朱提肩荷而遁該莊主夥俟盜去後始回帳房查點數千貫錢分文未搶惟刼去銀六千餘兩晨赴孔壠分司并外委衙門報案次日又往黄梅縣署禀報聞各衙門隨泒幹差多名四處緝拿不識日後能否破案也○鄱陽縣屬之汪家橋地方係通景德鎭要路十月二十一日有粤客販運磁器用鋼車兩乘小轎一乘行至汪家橋日已西沉乃投宿於某飯店睡至三更後有盜黨十餘人用硃墨　面明火執仗嘯聚該飯店門首用石條撞開大門連放洋鎗手中並持利刃任意搜尋當刼去洋蚨三百餘元一擁而去粤客潛尾其後一見盜黨不多乃卽回店邀同伴夥八九人並店主雇工數人各持器械呐喊飛追相離不遠盜卽反戈相同兩相對敵短兵相接粤客奮勇向前當卽殺斃盜犯一名盜衆膽怯始各落荒而遁粤客亦傷左膀奪回信袋内匯票并洋蚨百餘元次日該處鄉民恐有拖累遂與粤客同赴鄱陽縣署報案勒限跴緝盜賊之多如此行路者宜如何戒備哉 
[月湖寒月]  
　　本館訪事人自寍波傳來近事云向來入晚各城門旣閉有必欲出入者略予守者以錢卽行啓鍵目下冬防吃緊恐有匪徒混入啓閉不得不嚴城守營松叅戎鄞縣徐邑尊奉提道憲面諭嚴飭守門兵定於二更下鑰五更開門如再徇情擅開立提革辦○天寗寺官粥廠仍照舊章於十一月初一日開放郡廟前每日清晨施送薑湯向例同日舉行近因天氣温和暫行從緩 
[袁江雜錄]  
　　江蘇學政楊蓉浦宗師由京南下聞於十月十八日行抵清江登舟就道○道憲以淮海民風剛勁易釀事端特刊刑律一書分貼城廂内外俾見者知所懲創不復聚衆爲非兹復詳細增修重行刊布頒發各州縣藉以勸導愚民云○十月十八晚雨中微雜雪花雖未一白如銀而寒氣逼人已覺重衾不煖矣○湖南花剝船現已陸續到來交卸所帶木植各貨均甚從廉 
[議定建囿]  
　　滬上議創生物囿前已集議於博物院中公舉中西董事前日又經集議議定資本銀十五萬兩招集股分每股出銀一百兩想一經造成當必有奇獸珍禽供人玩賞不亦於各花園外生面别開歟 
[細崽行刺]  
　　西人之配德者家居虹口彌勒路並無眷屬惟一細崽給使令前晚十二下鐘回家睡至四下鐘天將曉矣驀覺有人以刃　其頸繼有物拂其臉急躍起擒之則一人跳而遁正在狂呼救命痛極而倒細崽聞聲奔至見主人躺臥血泊中急向捕房訴明情狀而配德已甦醒譴後亦至捕房捕頭見其渾身血液模糊踉蹌而至疑係瘋癲症發喝令關閉空房中細崽急曰此係主人卽頃間被盜　刺者捕頭乃立延醫生主爲之敷治一面飭句探往其家觀察情形至則桌上所放金表並未失去他物亦不動絲毫詰問之餘知有細崽李阿二於數日前停歇包 
 
 

Page 3

 
 
探疑其因此挾嫌致下毒手遂往李家稽查則李已不在家中有衣二件似新脫下者襟上俱有血痕知其行兇事確乃卽四出拘拿旋在浦東獲住詳問配德則言曾欠李工洋四元是日傍晚曾來索取尚未給伊不料其竟于夜間行刺問細崽何以主人被刺爾竟不知則言我睡廚房中斯時聞有聲息急起開門門已反鎖後聞主人呼救命始毁門而出云云至昨晨包探王阿二陸阿祥將李解送英公堂配德稱向在虹口小禮查爲夥餘供與以上　紀相同并呈兇刀請將傷痕騐視旋有西人咪唵司稱與配德爲友是日曾在配德家見李索取工資狀甚兇横今特投案爲証人江士林稱小的在配德家當細崽約祇半月是日黎明時惟聞開門聲實不知主人被戳李供南翔人年十九歳曾在配德家當細崽旣經辭歇向索工資配德非但不給分文反被持刀以戳小的懼而逃出並未戳伊且刀係配德之物蔡太守向易副領事熟商謂配德之傷尚未痊愈可將李嚴行管押定於下禮拜二再訊可也 
[上海縣署瑣案]  
　　龍華西南有地名紫藤棚者一小市塵也市中何世泰花行於上月杪不戒於火延燒對面朱全忠所設花行鄰右赶卽取水潑之得以熄滅計焚去房屋四椽木棉數十担昨日朱投縣禀報何姓失火被累情形裴邑尊令開呈節略候示○前有劉秋江控張祉薌誘領寡媳周氏避逸詞中牽涉陸彝香裴邑尊飭差將陸提案前曉升堂質訊劉伸訴前情陸稱小的向在袁姓錢庄内爲夥與劉係親串行張在營内當差每月支得餉銀必來兌取洋蚨是以相識至劉媳是否張誘小的並不知情邑尊謂劉媳爲人所誘諒非一朝之事平日不加防範咎亦難辭姑飭將陳交保令帮同劉尋該氏到案訊辦○前報列豐來等布庄控協泰昌布庄主朱嵩坡一案前跪裴邑尊庭訊之下各原告同稱協泰昌被焚後所欠庄銀延　清理向索不睬叩乞究追朱稱監生向開朱廣裕綢莊協泰昌係與嚴少頤陳松泉等股開銀錢統由嚴等經理被焚後嚴卽不知去向司帳邱子盛焚斃火中棺殮盤柩等資均係監生一人籌措至各庄所欠銀兩自應與嚴陳等均深邑尊令暫行交差看管着將嚴陳交案質訊核辦 
[英界公堂瑣案]  
　　昨日禮拜二美副領事易孟士邀美水師統帶二員拜會蔡太守旋卽升堂理事○包探陳阿九緝獲身穿醬色寍綢綿馬褂藍縐綾綿袍縀帽京鞋之竊賊陳智卿查得從前屢犯行竊今又竊得李少梅之珠皮嵌肩昨日吊贓解案李投案請領原贓蔡太守謂此等　犯恐有别案著包探帶回查明定於禮拜四再行解訊○包探唐阿順禀稱平和洋行主家中傭人胡金寳車夫張阿富行竊棧中刀义二十九打絨單二十七條行主投報捕房稱胡係已歇之細崽前由顧阿二荐來因先將顧拘案奉飭交保着令尋交今查得胡張二人當時均在蘇州刻下復來滬上緝拿盤詰稱絨單在滬上買去八條刀又尚存然亦不全諒必在蘇已售去若干今特送案請訊平和行司帳人稱胡張係行主家中所用家與棧房毗連被竊之贓除起案外尚缺若干值銀二十餘兩顧供小的前當細崽停歇至今已將二月前曾荐胡爲出店後亦辭歇嗣是主婦復用伊實與小的無涉胡佩首求恩并稱張由主婦囑小的在老虎灶上喚來張供認與胡同竊惟乞施恩押鋪夥各呈質票請追押本蔡太守判胡張發捕房各押六月所缺之贓着包探再行查究押鋪竊贓例不追本顧仍交原保起案之物給該行司帳人領去○包探王阿二禀稱江北小工錢光有投捕房訴稱被同鄉人劉阿三毆打受傷當捕頭騐明傷勢飭送醫院醫傷并命小的拘劉解案劉供小的也是小工不敢行兇求恩覧察蔡太守飭押俟受傷人投案再行訊斷○一百零四號華捕禀稱昨見顧竹春駕車之馬身有傷痕有違工部局定章拘案請罰顧供小的昨在吳淞載客來滬因壞馬蹄鐵以致擦　蔡太守飭將馬交公一馬房喂養俟傷痊後准償給喂養資領回驅策○元昌洋廣貨鋪主寗人莊渭泰訴稱年匹十一歳胞弟渭康因吸洋烟不務生理時來索錢稍不遂意便肆吵閙今又來索錢告以如能戒絶洋烟當可收留在店否則誓不給錢渭康不依以致爭執由捕拘案清康供小的同兄長借些川資欲回鄉里蔡太守謂莊曰爾與渭康旣是同胞可自領歸資遣回里 
[法界公堂瑣案]  
　　無錫人吳子帆訴稱小的在老義和棧接客上月二十七日至珊記碼頭有某老爺挈眷往天津當卽招攬說有豐順輪船卽日放洋至二十八日清晨七下鐘時老爺遣家丁到棧囑放舟前去因於十一點鐘時偕轎班孫阿千去將行李駁運老爺太太小姐等亦卽隨船駁至豐順船上後聞知豐順於初二日啓椗老爺嫌太遲招商局日新輪船與豐順啣尾而泊日新卽日啓行因復將行李搬至日新船上惟日新無上下艙祇有大艙後梢有一房艙隨卽定下將行李物件搬進房艙内搬至一半尚有箱子等大件老爺說我住外面可將洋布遮葢當時小的將船票三張交與老爺老爺卽交下洋五十一元小的隨上岸回棧嗣忽稱失去黄皮箱子王司馬謂爾旣經手招攬爲何不將行李盡行搬至艙中所有黄皮箱一只放在何處答稱早已搬進太太小姐均在艙内孫供三林塘人在老義和爲轎班同在搬物眼見黄皮箱搬進艙内陳品山供徽州人在佛照樓接客某客因有眷屬噬定房艙小的遂至日新輪船將情由向買辦說明買辦言如有女眷必須早些下船當卽將房艙定下後客眷看戲回船見房艙有女客在詢以何人據云太太吸烟外邊有風故暫借此房一吸及吸完卽搬出小的曾帶轎班兩名前去將伊等之物搬在一堆搬後當面交明太太並請至房艙看過後將小的送去客人之初搬進蒙客賞洋二元又賞妻子洋二元司馬問爲何又賞爾妻陳稱客眷年祗二十歳閒時妻去服事臨行一同送往故又賞洋包探王榮培禀稱聞查究失箱之後陳乂請該客不必赴津因之重復搬至棧内不知是何意見司馬問陳可是該客仍回棧内荅稱未回現住小的家内司馬訊其住在何處王包探稟稱陳住英界潮陽樓對面披屋一間何能住客司馬問到案之趙某其時可見黄皮箱搬進房艙答稱未知惟據吳說已搬進司馬謂吳曰老太太肯讓出足見爾未定房間現在祗問爾旣已經手爲何不將物搬完遂着將吳孫陳三人一併管押并着王包探至陳住處查明再核○前日報列戴唐氏控王裕豐不出重會一案林金全供會係王姓婦所起士有子名阿炳可以交案昨日捕房將阿炳卽子君解案王妻張氏原告戴唐氏被告林金全一併投案林呈拆股據一紙王司馬問阿炳此紙爲何而出阿炳供母親繆氏在生時不能言今母已死小的學酒店生意所有家産均被吞没本欲投案伸寃今被扭案正好伸明此紙是母死後借洋三十元與我因之繕立司馬見筆據上載有中人名字隨爲詰問林稱現有人在外司馬着傅進據陳少熙朱德興同稱在紫來街開嫁粧店莫張氏稱寍波人丈夫去世多年與阿炳母爲鄰居阿炳寄名與我司馬問王裕豐林裕豐之事陳朱二人答稱彼時伊等合股後卽拆開阿炳素不習上不能成立莫張氏稱阿炳欠洋後乂向林索洋林轉向小婦人借交與阿炳至今未還司馬謂戴唐氏會項之事爾等可知否答稱　唐氏之會前由王裕豐交出伊母死後初尚陸續交出今聞無錢故不肯交小婦人等尚與伊糾合一會現重會亦不出司馬謂阿炳爾母究竟嫁林姘林阿炳不語司馬問陳朱等人曰爾等可知林與伊母可是姘識陳朱稱不知莫張氏稱已前姘過五六年司馬謂林金全曰現在阿炳無力料理會項此事爾去代伊理料可也隨着將阿炳及林帶回管押着戴唐氏邀到自會侯錦章候示○前報列瑞祥號沈石亭控新義記邱瑞根支出立大錢莊洋票二百四十一元一案邱稱協和泰棧主邱開生託爲代出業今開生由烟臺來滬被瑞根扭至捕房昨日解案開生遞呈帳簿摺子禀詞瑞根偕李阿來投案亦遞帳簿及信一封王司馬問開生何日回滬恊和泰順和泰是何人所開答稱瑞根係姪孫我於禮拜六由日新船回滬悉瑞根將夥友姚子綏孫明洲吳明揚等送押捕房遂囑人請伊到來問信伊坐馬車來將我蜂擁下樓飛奔至捕房管押實出情理之外恊和泰乃我所開順和泰是瑞根所開託我經管許我酌派贏餘故代租一野鷄輪船裝載貨物司馬問李爲何事來此答稱母舅瑞根囑帮同拉開生司馬問另有何事答稱無事司馬謂案中與爾無涉可先退去隨又將前後禀詞閱過着將開生暫押飭包探傳姚孫吳到案問話帳 
 
 

Page 4

 
 
簿暫留○水巡捕麥根偕西捕及華水手某甲訴稱見有垃圾船一艘從洋涇浜出浦舟人將垃圾傾入浦江有違章程因將舟人送交捕房解案馬杏林供浦東人裝法工部局垃圾往浦左楊家渡南首傾棄駛出洋涇浜中流遇浪因將船頭上垃圾傾去司馬謂爾稱載往楊家渡南首傾入何處答稱傾入浦中司馬問可有頭目答稱小的駕頭目之船司馬着將馬押候下期傳頭目到案問話○周姓客住小東門外福森棧中失去寳銀向棧主追查遂致成訟將茶房張小毛送押捕房周房中有章介人合住周又將章送押昨日解訊棧主周錫泉投案遞禀王司馬問周曰爾心中疑章否答稱職員並不疑此人至鎖匙則交與茶房棧主稱章曾回棧取過鎖匙因之送捕司馬謂章曰現在失主當堂稱並不惑爾爾可先退去又調周曰此事不能耑責棧主爾等當各查訪着將張小毛等交棧主保去○蘇州人梅林氏遞禀稱前在興聖街開客寓後因夫死停歇樓上轉租與寍妓徐桂香小婦人住居樓下昨晚出外行至炒麵店前見有人打架及回伊等聚有四十餘人隨至家内一人進門將火吹滅房中睡有小兒彼等將被拖下致失去小白皮箱一口内有洋二十元借據兩張一張五十元一張十五元外邊桌上又失水烟袋一支因卽投報捕房拘到兩人送案翁泰榮供寗波人借住三馬路大培老虎灶上由南市囘路經是處見有人打架將一老者鼻子擊破鮮血直流逞兇者三人奔進伊屋伊家本是花烟館内有空房可以出入司馬謂打架有多少人爾可曾進去翁稱逞兇者約三四人老者手下約二三人小的不曾進去立住閒觀伊等悞以爲同黨因卽拘來司馬謂爾旣不進去何以知伊家有空房通路翁稱聞梅林氏所說王阿大供江北人在密采里爲出店昨晚出外洗澡回至烟館挖花伊等打架並無干涉司馬着將兩人暫押飭包探查打破鼻子者究係何人因何起嚴再行核斷 
[匯解山東齊東惠民兩邑第三批賑捐銀數]  
　　敬啓者兹由大德通寳號匯兌至山東申公砝寳銀一千兩計申規元一千零七十三兩五錢匯票一紙寄主齊東交張禹門先生兌收核實放給特登報章以呈公鑒[  二馬路祥公同人謹啓]  
[靜坐自叙錄呈高昌寒貧生斧政]  
　　出家也是惜三餘貝葉精求密復疏學道須明言外意叅禪曾讀六來書不難易處分難易没實虚中見實虚漸愧光隂思過半依然魔障未消除[  方外泊舟未定草]  
[七律敬贈夢畹生法家指政]  
　　暮雲飛去碧天空把酒閒吟興不窮几淨窓明塵自遠筆精墨妙字偏工　先生善隸書　梅花坐老三更月竹葉吹殘一徑風漏盡燈昏人欲睡曉鐘何事到樓東[  方外泊舟待删草]  
[閨思六絶卽請洞遠軒主人曁疎懶人同政]  
　　春風一度最相憐醉倚香腮笑並肩惹得嫦娥悔偷藥夢圓轉恨月空圓　花信風過廿四番卿卿低喚暗銷魂春情離緒知多少見了旁人不敢言牽衣欲别最心酸相對無言涙暗彈　去不堪勞遠送夕陽一片倚闌干悄坐香閨苦寂寥惱人更怕雨瀟瀟等閑懶繡鴛鴦　嬴得工夫賦采蕭殷勤織就錦廻紋萬轉千回爲憶君待到秋期歸尚未一聲鴻雁忍先聞短驛長亭滯遠游相思紅豆不勝愁鏡臺春色休辜負寄語蕭郎憶着不[  澹定室主人初草]  
[口占六絶卽步澹定室主人閨思元韵仍請郢政]  
　　傲骨從來不受憐一腔心血好擔肩菀枯原屬前生定　開蟾輸幾缺圓蕉窗夜雨打連番愁對孤燈欲斷魂秋暮蟲聲猶喞喞憐儂獨坐與誰言爲君情重也心酸讀罷離騷涙再彈住客不知行客苦歸雲猶自望江干斗室懷人感寂寥攪愁風雨更瀟瀟酒波燭涙情無限似伴吟身咏文蕭笑煞當年織錦紋千絲萬緒總思君如何蘇蕙多情甚一朶還雲更不聞十年槖筆恣遨游浦水迢迢寄别愁張翰有心歸木晚蒓鱐鄉味也思不[  洞遠軒主人譜哲氏未是草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[晚游徐園]  
　　羊曇久約此圍棋馬甥鶴南爲園主人同鄉屢邀同游未果　猶及斜陽到未遲秋色難摹惟菊肖夜談有味與茶宜有小軒鐫其家傳名語今夕止可談風月七家於牓客憇其中園丁供以杯茗詩容何氏重游補欲留題壁間游人喧雜遂　老杜有重過何氏山林詩　名笑温公獨樂私不聽笙歌聽泉水憐渠清是在山時　是日有衣冠度曲於園中者[  浙西工瘦詞人稿時十月望日]  
[和椒園主人看花有贈元韵]  
　　我亦看花費審量酒懷渴似汝陽王有時三斗添毫興惹得羣芳笑醉狂　不須惆悵怨芳時老去看花花滿枝品緑題紅無限意讓他檀口說情癡[  甬東聽濤居士稿]  
[贈涵碧樓主并序戊子中秋將赴白下道出申江聞湘君詞史之名藉藉人口特偕惜紅生乘月過訪見其秀外慧中無脂粉氣固不僅繡闥之青雅絶塵也越日余設宴花金寳妝閣詞史應惜江之招復一見之時正行色怱怱未及題箋持贈今來秣庽新愁舊惧屏疉於懷幾不成寐卽於燈下率成四絶郵寄桀政並乞妝餘賜和錄請高昌寒食生惜紅生點定]  
　　幽居小閣斷塵紅高致羣推林下風斜倚畫屏無一語月明如水浸簾㰍飛燕身材瘦可憐鉛華洗盡任天然倘教人與名花比不是寒梅定水仙相見偏逢返旆時柔情脉脉對芳巵尚期重過春申浦盡讀闌閨倡和詩詞史輯有涵碧樓倡和詩稿待梓風雨青溪客思孤重來何處覓羅敷十年枉自花生筆豔福偏輸一武夫　感余近事故並及之[  重九日東武夢翠樓主稿於金陵旅次]  
[上海北市絲業會舘籌賑公所施少欽經收河南皖北直隸賑捐九月初一二三日第一千八百六十三四五次清單]  
　　江蘇春草閑房第三次完愿由源恆隆來洋一百元又眉君氏五十元黎里大源義速愈子求病速痊三十元鄭葆楨求病速愈廿元陳温加十元姑蘇吳鼎盛十元黄石港汪萬廷募師竹山房寳興移作棉衣資由江裕帳房來十元常州李經記由惠泰莊十元許文記由伯常兄來七元浙西隱名氏求保身體强健六元無湖同春和程守箴堂五元松江沈仲起募王不留名沈聊東均棉衣資各五元又唐姓一元多西程祥求痢疾速愈五元程蘭孫求父痢疾速全二元孝女保佑雙親平安康健四元吳熙璋求母病速全四元黎以炤以銘以煇三元仁和棉力子爲女病求速愈三元夾石有必無力氏塲内平安完愿三元銅洋一元韋汝驥二元廣善堂一元漢口程誠修爲父母求增冥福二元程錫卿王氏求保身體平安一元河南開歸道朱觀察贈鄉試元卷移助由實應翎福堂寄來銀一兩余鳳笙求病愈洋一元尋溪王鈞卿蔣理卿沈植菴一元方言舘無名氏一元杭州氏一元金陵沈紹生助棉衣求合室同免災疫一元潘姓銅洋二元公記銅洋二元○江裕船帳房來武穴洋關沈元履善士續余孟址洋一元曹啓軒成光志彭金發張春發周開玉羅起汾吳玉堂桂同義易翰卿劉發榮曹良榮鄧明發吳本業李榮生譚復勝友益廣發彭湘益于　義朱廷昌艾駿軒曹良華萬敬喬雷和太曹家德蕭春軒吳慶元羅雲茂廿八户各錢一千文歐陽亭六百文共三十户合洋廿七元○錫山黄烈文募濟順分興各友節省席資十千文濟順善居四千七百九十文又同善居八百四十文共三户合洋十五元○杭州宏裕布莊葉開森開初本榮承運承烈胡氏胡孫氏程葉氏合洋七元二角無名氏八角共九户合洋八元以上初一日○盛澤王夢僊善士續助爲妻顧氏病求速轉機漸瘝由永義承號來洋五十元無錫鍳棧桃源君爲還山蒙諸君餞將答席留助棉衣資十二元蘇城吳鋤梅求病速愈由立大莊來十元常熟同福義吳子述求病愈十元瀏河德成積善堂朱爲老太求病速愈續助十元林敬十元太倉陳西堂爲孫病愈完願二元又爲媳李諸恙卽愈保産平安四元寧郡定沈王庚三三元會稽沈子仙二元周錫鉞求病卽愈二元周藹亭二元黄德明一元婁隱名求妻平安一元姑蘇愼祥郁統斌一元陳明齋宅願四角○蔚豐厚來江省陳幼子募延年室求百病愈益夀康强京平銀八兩讀我書齊求身體出實讀書有成四兩歳寒然後和松柏軒求合家平安神足身健清吉堂求平安分娩無　一言居求卽能言語守身保家挹秋合求無災難容易成人四户各二兩共六户合規元廿兩零六錢程文彬爲次子求病卽愈杜藩求卽采芹祈合家刼病延年各錢一千文以上初二日○古潤抱經子善士還願保佑合家平安由費鑑翁來洋四百元錢張氏病愈完願祈保平安由周魯峰先生來五十元着彩人五十元誠悟子求内眷病卽愈由恆洋貨貨號五十元綢緞公所重節酒移助由范黼廷兄來三十元亦政堂無名氏由和生莊來廿元緒毓亭求病速愈十元直塘顧竹均募陵蔭軒爲内眷及孫女求病卽愈十元凌慰椿求祖母病全愈十元江隂王氏求病卽愈十元實應許鎭節省爲妹曹許氏經資移賑求資冥福早生極樂世界十元許長生節省爲姑母曹許氏經資移賑求資冥福早生極樂世界十元董山施求刼病延年十元寧波薛承志六元李世綸一元津古王心容四元尤蘭槎病愈完願四元蘇州芸輝主人病愈完願五元許憩堂求妻冥福四元無名氏銅洋二元嘉善廣昌興吳明遠求病卽全洋二元嘉定逸菊吟館二元延陵至德求合家平安二元盛澤誠心氏求子寳金病愈一元袁姓一元求弟聽教忠恕堂求嚴親康健三户由源豐潤來各一元又槐隂堂本立堂各五角蘇州金鼎一捐一元又爲新遷居一元嘉定永泰銅洋三元○江西楊子先翁募寄寓江西省浙無名氏洋十元會稽陳吳氏吳姚氏吳張氏三户各二元吳李氏浙西無名氏之子各一元○常州吕野橋楊硯農求病卽愈十元又募碧梧翠竹軒王庭洽各一元李森甲五角吳丙生李須林五角以上初三日 
[上海三馬路昌與恊賑公所陳竹坪經收豫皖奉直賑捐桂月初四日第一千一伯廿次清單]  
　　狹石恆受參號寄來勉行齋居士爲家人抱恙許愿助賑以祝平安洋三十元楊炳昌先生交到世德堂楊無民求合家平安子孫智賢洋廿元常熟鍾邦珍求病保痰消力强兩洋解囊册松江南棣張寄由恊源局來不書名二十一户共來英洋二元銅洋一元又册樸院厘局寄來王德仁乙元佩一助五角張印庭五角以上三户共來二元本埠來謝珊記十元張石孫一元無民一元四角沈福全三元胡葆貞爲三月間曾至城王神前許愿助賑洋四元袁樸誠堂求平安五角無民一元六角葉仲康續助一元○本日共收英洋七十七元小洋十五角銅洋乙元合併聲明 
[上海三馬路與昌協賑公所陳竹坪經收河南皖北奉直賑捐八月初五六日第一千一伯廿一二次清單]  
　　花南硯室主人求妻病全十元錢順興南元錢祖庚一元無民五元陳篤卿醫金移助一元無民不書民各一元隱名氏保病安二元無名銅洋一元○山東田鳳岡求痰病卽全一元寓松知足子零用節省二元松江　記一元馮旭初祈妻病卽全五角義和興順成口角允助賑捐廿七元水災圖册狹石蔚藍天靛行捐寄到王麟　王笑峰步瀛州三户各一元仁甫質甫陶淡如三户各二伯查泰生銅洋一元以上共來英洋三元銅乙元錢六伯福興潤局來勸賑說一紙温選青古瓶山樵祈平安二元楊承喜六伯義順莊泰生莊各兩百共合五元○解囊册由源豐潤票號來從如居士花洋三元又例懸册陳止湘花洋兩元共五元福建愼餘氏寄來黄紙水災說陳承基孫金利號一千有心無力八伯陳春元方懷庚陳應超游從榮四人各五百謝必將四百吳廷試三伯林　良陳建劉黎光等七户各二百又紅紙水災說偵餘氏一千李敏修介眉夀求已研農求是齋四户各三百補過山房隱民士各二伯許康寳天豐　世德堂王泉惠四户各一百陳有和林竹溪各五十以上兩紙共來花洋十元○普濟册杭州萬承志堂聽五善士寄來師竹齋四善堂各四元衆善堂三元共來英洋十一元○結功册柳雲氏作善士合交一元隱名王　洋十元永順記十元隱民二圓孫鶴九畫資賑錢二百十二文白雲氏保病全二圓趙宗有酬願五角勉力助賑陳一圓不書名二元二角方記求平安一元錢宇眉求生清吉合家平安六員興記綢莊同洋十元崑山守約子寄來無民英洋一元同洋二元○南通州鼎元烟號同洋一元○○兩天共收英洋一伯廿四元小洋十二角同洋十五元錢八伯十二文合併聲明 
[上海三馬路與昌協賑公所陳竹坪經收河南皖北直隸奉天賑捐八月初七日第一千一伯廿三次清單]  
　　本埠東來昇金鑪吳先生交來澄心書屋洋五十元方怡和守屈氏兩户共來洋二十元恆豐瑞寳號來雲間于癸向居祈瘡疾卽愈並求平安十圓隱名保合家平安五圓趙星求保慈母康强洋乙員黄太太好事一圓無錫明德禮華遲夫善士續來若洲乙圓錢二百范迪祿劉王氏范宅僧聽諄無名劉吉子六人各一元張妙純募錢二千三百文杜瑞龍五百華宅四百念文無名氏四百高勝全胡應忠朱亦還曹資勳四户各三百尤雲慶陳叙茂蕭培林徐應川尤震廷王兆貴杜明哲吳世寛高百庵顧正生杜德卿沈融照十二户各二伯范守貞一百八十范仰之李大官健記僧迎希朱盤觀方仲容　泉楊心樓可成湯萃包尤泰茂蔡紀林畢思仁十二户各一百共交洋十五圓當看見同質一枚又錢五伯屠甸鎭大成號來石溪求平安子廿圓直塘鎭恊茂號來無名祈一家吉祥如意十元新勝吳惟賢四元周　鎭同裕公典節省中秋筵資移賑洋四元○○本日共收英洋一百三十九元同洋一元錢五伯文一并聲明 
 
 
 

Page 10

 
 
   
 
