# 1882 - 143 - 4903259

 

Page 1

 
 
[論意人在美亦有被阻之慮]  
　　意大利卽古之大秦國爲歐洲諸國之冠其地斜出地中海之北當全盛時能統歐洲之大而有之勢固不可謂不維今歐洲諧國强盛已非復二千年之舊然立國最古地方之治且久人材物産甲於一洲故生聚之盛亦爲諸國之望其民往往謀食於他國不憚遠游者以其國中有地狹人稠之患也美國土地新闢自華盛頓以來甫越百年富强漸有成　傭人最多而中國無業之民如水赴壑意人亦往歸之意固不及中國之大其赴美之人數無華人之多然舍華人當推意人矣且自地中海出歐南阿北而西抵墨洲海程之近減半於中國故往者亦不爲少意人好以諸技戯游歴於遠方如香港之虎戯前日該處日報述及初四日因海中水氣直接天空雷電交作盤旋戯棚之卜諸獸驚嘷不能開演各情其戯士爲意人枝亞理尼也又憶囊年本埠曾到馬戯一班開演者累月亦爲意大利人可見意人之游於各國於商賈之外又能别開生而卽其國俗之不憚遠遊好謀食於他國亦於此略見一班矣阿非利加之北境古爲大國繼而中衰文明之象轉爲渾噩歐洲各國亦嘗經營於其地去年法國之用兵多尼思也欲使多尼思境内皆歸法人治之其時意人頗有不懌之意然則多境内意人之貿易傭工者亦屬不少此皆意人謀食他國之明證也蓋立國旣久國中之地利不足自贍其民因而有賴於他國不特我中國輒有人滿之慮也顧一國之利不能私於一國之人如美國旣有賴他國之人爲之傭工則美人之事他國人成之卽美人之利他國人分之所謂均沾利益者固萬國之公法而凡有和約皆載之者也意人之在美猶是華人赴美之見恃和約有均沾利益之說所以咸願前往貿易而沾其利與傭工而沾其利初無異致不過傭工之人大抵粗蠢貧苦居多每爲他人鄙夷不若商賈之闊綽故旣爲人用而又不免爲人輕然天下之大何國無富人亦何國無貧人如中國與意大利所以多赴美傭工者正以見其生齒之繁國中不足自養也非其國中極貧而有羡乎富者也在美人旣以樂用他國人之故而陰招我華人與意國人以去美人而爲已國之人計焉固當自尤不必仇及他人也卽曰傭資之厚薄與作事之勤惰華人與意人實較美人爲便宜故用人者喜用之然則美人亦何爲而不減其傭資勤其工作者此亦美人之當自怨自艾者更不必與他人爲仇也夫作事之勤惰固各由於國俗至傭資之厚薄吾意華人與意人不憚萬里之遥謀食海外亦未必故辭其多而樂取其少此殆美人見其人數之多故意减尅而傭人旣經到此謀事甚急有不能居奇之勢因而受此薄值耳故論順事恕施之道美人之仇華人兼及意人固出於無理取鬧而美官之不能阻其議與美廷之遽允其議亦可謂之師心自用矣目前華人之在美者不知美廷將與中國欽使如何妥議而意人目覩此情亦竊竊不安設令美人之惡華人者并而惡意人意人亦無如之何也蓋意人傭資如較厚於華人工作亦較惰於華人尚不爲美人所忌而無如相沿成習亦正與華人等類其不爲美人齮齕者幾希矣在華人亦思執和約以詰問美廷而此事由於衆怒美廷未嘗不遲回郤顧而後行之曩年甫有此說華人若能預爲之防或者有阻止已國人之法不使去者日益加多尚可寢息其事今則恐爲美廷之所藉口而詰問時萬分爲難耳吾意赴美國者獨有華人則此事之齟齬華人難求他國之助今意人實有同情在意國必與美廷妥議勿使其國之人終爲美人所斥逐然則中國或幸有意國之助而得以轉圜焉未可知也 
[本節自己接到電音]  
　　本館於昨日接得在津友人專發電音到本舘内有四月初十日諭旨五道敬謹譯登○四月初十日奉旨廣壽現在因病續假所管廂黄旗漢軍都統着本格署理欽此同日奉上諭廣壽奏舊疾未痊懇再賞假並請泒署差使一摺廣壽者再賞假一個月吏部尚書着麟書兼署其所署禮部尚書着烏拉喜崇阿暫行署理欽此同日奉上諭廣壽現在因病續假總管内務府印鑰着志和暫行佩帶欽此同日奉旨阿克丹補授光祿寺卿欽此同日奉上諭翰林院侍講學士陳寳琛奏叅侍郎崇禮自任左翼總兵及署步軍統領於地面搶竊各案賊盜多未捕獲近復縱容番役妄拿舉人古銘猷辱及士類其在户部於錢法堂事務漫不經心監督邵承瀚聲名甚劣去冬被人控告崇禮仍復委任阿縱御史鄧承修奏崇禮斷古銘猷一案覆奏欺飾請嚴加懲處翰林院侍講張佩綸奏給事中師長灼龍鍾昏瞶此次古銘猷被拿有伊子師岱勾結番役刦毆消憤情事應將此案番役盡行送部訊辦各一摺着泒大學士會同刑部查明具奏欽此 
[東瀛消息]  
　　日本傳來消息言今年西人之往日本購茶者甚夥日本所出之茶不敷分舊刻下日人之業茶者多至内地搜索以冀尚有未出之茶或可以供販賣也又云近來日本横濵神户東京等處均有售賣呂宋票者欲思發財之人競向購買近日市面較淸蓋悉索敝賦以購票故無意於經營也又云前報所述日皇遊賞所乘之正紀網兵船與美國兵船相碰一節兹由美領事與日本水師衙門官憲判理此案驗得正紀綱受傷尚輕大約一千元可以修好美兵船受損頗重修理費約須萬元光景刻以兩邊皆係無心之失各認各差不須賠償飭令各自修理完結 
[甯郡暴風]  
十一日甯波西人來信言是日甯波大風殊形迅厲鄉人多有操小舟載蔬菜至城求售者内有一船遭風覆溺同舟六人悉被淹死又甯城之南有某神廟是日香市甚盛男婦老思競往進香歸途適遭暴風覆舟甚多有溺斃者有受傷者其情殊爲可慘也 
[人员抵滬]  
　　美國水師提督式夫忒赴高以聯美高之好其和約業經定規此已疉次列報兹悉式提督已於禮拜六乘鎖答辣兵船抵滬不日卽當回國矣至於和約條欵尚未深悉惟聞美國當在高麗設一總領事各口又有分駐之領事官云至伴送式君赴高之丁雨亭軍門馬眉叔觀察則皆於初八日啓行回津鎖答辣兵船開行之日日本使臣卽於是日乘兵船抵高現在鎖答辣兵船停泊金利源碼頭其船主及水手等言高人相待極爲優渥也 
[好雨應時]  
南昌三月初間卽經得雨自後暄潤合宜固已土膏滋動麥秀禾稠矣乃近間撫建人言知該處一路頗患旱　直至立夏以後始得甘霖渥沛遍插秧種按之氣候亦尚不爲過遲是眞旣霑旣足也 
[伶人倍利]  
　　南昌近來生意之旺當以諸戲班首届一指東西迭演遍地笙歌如行山陰道上應接不暇蓋各 
 
 

Page 2

 
 
功段旣舉本年例會又須補行舊欠化一爲二以致惟日不足也其間可討厭者更有所謂攔街戯卜夜而不卜晝每於通衢架台觀者兩頭壅塞行人　有急務莫能飛越惟有另尋别徑然别徑亦難料其遂可暢行也故常有欲到一處繞行數路俱爲所阻卒致疲頓而還然俗尚所好竟皆習焉不以爲　怪哉 
[閩垣官報]  
　　閩省自去秋以來藩臬兩司均係署篆蓋以沈方伯請假回籍尚未赴任故以未經引見之張廉訪先署藩篆以本任糧道葉觀察署理臬篆現以葉觀察須晋京引見故又多調動近見有督撫委牌兹特照錄如左爲飭委事照得葉署臬司現應交缷晉京引見本任張臬司現署藩篆所有臬司篆務應行委員接署查有鹽怯道翁學本雖未經引見亦可就近暫行權理遞遺鹽法道篆務查有延建邵道奎俊堪以委署遞遺延建邵道查有候補道朱明亮堪以署理除附片會奏外合行飭委爲此牌仰該道卽速遵照俟葉署臬司將經手事件料理淸楚卽行接篆權理並將鹽道篆務缷交奎道署理仍將任事缷事各日期報查毋違 
[凌虐致斃]  
　　温州五馬街張信順女帽店其東人名慶庚慶庚之父名帽店五生一子一女家頗小康五死後其子游手好閒兼嗜鴉片烟前曾娶妻于氏被母妹凌虐因此吐血病亡其母慺欲爲子續膠温人因聞其母妹兇悍未肯與結絲蘿去年二月間突有三官殿巷兵丁吳某之女與之議親將成未成之間其母親往看人見吳女貌殊娟好遂將自帶之手鐲面給作聘三月初五日納采十六日迎娶過門初時舉家和順均無異言及至九月間其媳産下一女慶庚之母妹遂故態復萌詈毆交至總以首尾僅有八月豈能生産媳必不貞着從實說出否則三日一小打五日一大打將以傳家白木棍從事從此不準媳裝飾每日令下樓執釁閒作限作針黹禁閉在樓批頰鞭背習爲常事本年正月媳之父母兄弟屢來理論母之兇毒愈甚以爲定係間壁之針店鄔某夫婦唆弄是非於是每瞰慶庚出外吸烟　女更肆行毆辱三月十四日媳之兄復來爭鬧是晚慶庚見母妹神色不佳曾向母跪求聲稱如欲毆媳須俟兒回不意子甫出門張氏母女卽將門緊閉登樓奮擊其媳聞有步履聲響將燈吹滅鑽匿床下旋經尋着拖出母騎於媳身上以布塞其口女則用松柴遍體亂毆幸貼壁裁縫榮某聞之意謂今晚定釀成人命馳赴吳家報信請迅速前來解救及吳某夫婦同子到來敲門不應嗣經隣佑齊出投報地保將門打關赶緊上樓而女已遍身青腫口流鮮血僅存一息矣吳妻見女如此形景亦向之互毆復經隣佑勸解其父將女負下雇轎帶回調理是時多人擁看莫不吐舌咸稱似此兇悍母女實所罕見但慶庚之母妹以爲被衆唾罵情更難甘因吳某是中營兵丁隨赴專城廳處喊寃禀控蔡把總牌飭頭目至兩家查詢緣此事萬難理處已移縣究辦未知張邑尊日後如何發落按此事本館前已有聞兹因傳述較詳隨錄之以見狠心人意不可以常情測也 
[蘇臺雜誌]  
　　去年長元學大成殿失火業經奏明本擬官紳捐造嗣因有劉太史之奏此議遂寢兹聞本月初四日三大憲至長元學會勘情形酌擬創建想不久卽可興工也○元妙觀彌羅寳閣自春仲興工甯波匠數十人旦夕經營頗稱勤緊每日工作視蘇匠惟倍且飛簷綠走捷若猨猱今已將前面拆斷凌空架上唊喇呢木棵兩根觀截咸嘖嘖稱讚謂公輸墨子之巧不是過也董其事者爲浙紳所情之魏某亦指麾如意監督精勤聞八月間可以工竣崇閎規製行將拭目俟之○初三夜十點鐘金太史塲金鯽魚園間壁某氏空屋内忽然起火該屋堆積還魂茶葉一炬而空幸爲時尚早當經鄰人知覺驚喊報警水龍畢集用鐡鈎鈎倒墻壁不至延燒他屋僅焚去空房一間而已夫茶葉以色香味俱全者爲隹煮茗淸談殊饒雅趣乃有作僞之徒取茶肆中泡過之葉堆積﨏角並不洗滌輒以銅緑等染色晒乾攙和好葉中出售茶肆取其價廉仍泡以供茶客雖可牟利易于損人宜爲祝融氏收去也○蘇城錢店向來攙和小錢每千多至三四百文串底每千三五十文不等雖洋價較大而每千可獲利數十文自禁用小錢後一律歸卡錢通足其利甚微每兌一洋不過賺錢十文倘遇洋價忽漲忽落竟有虧本者近日洋價驟長端午又在目前各錢店散出錢籌每店至數十百千文三節則多歸現欵故本月初五一日城中錢舖歇閉四家係道前街晉泰三多橋德昌古市巷裕祥過駕橋瑞裕其門首皆貼有告白云本店錢籌某日在某處照發竊思該店等旣有欵抵償何必汲汲停閉則又有不敢懸斷者矣○初六日晚間胥門外有異鄉人百餘名自横塘而夾據云江西災发給有官印護照沿途乞募其口音似巢湖船帮男多女少並無小孩衣衫完整其女布衫外習著眞青布兠肚不穿裙僅以青布圍身行李僅兩傘衣包而已每到店鋪有一二爲首者以護照名帖奉與店主餘人一鬨而進與之錢須一二百女乃收爲首者一聲曰出衆如奉軍令隨卽趨出無敢違者初七日已分股進城在西城橋一帶據云欲投縣領費未知眞否○初六日二更時葑門外某姓失火一家四口盡遭焚斃某姓老婦素業覡吳俗謂爲師娘彼自稱能見鬼神說禂福斷生死乃獨不能知焚身之禍則平日之誑人不待言矣婦有一孀媳一孫男一孫女闔門罹阨靡有孑遺亦慘矣哉○離胥門七里曰横塘鎭據傳近日有鐵算盘數人在彼到人家或取火或吃茶卽能暗中算取其財物雖重重扃鎖皆能從空飛去錢貫則如蛇邐　而行誠不解其何術也有某姓家忽來異鄉人問訊略通寒温便乞火煤吸烟一袋而去某姓初不在意及夜間聞箱内窸窣聲疑爲鼠嚙急開視之則所藏洋蚨二十元僅存空紙包因悟日間乞火之人爲鐵算盤也傳得惟米麥蒃豆官印春册與銀洋同藏可破其法是亦未知確否或曰大抵是家中人行竊故作怪異以亂人心思此說亦頗近情理也○蘇城自兵燹後掩胾埋骼等善事次第舉行去年三縣出示凡無主墳塋准經造墳丁報明造册給予墳地若干蠲免錢糧並不許踐踏盜賣可謂極仁人之用心矣兹昌善仁濟廣仁錫類同仁種善推仁七善堂奉各憲札諭凡無主墳塋遇三節設祭厲壇時各堂分派司事於鄉間焚化冥紙其有無主棺木停腊暴露者經造報明亦准埋入義塚從此餒魂有祀孤櫬得安澤及重泉幽冥銜感矣○初八日撫憲督同藩臬兩司在撫轅舉行秋審大典凡十七起内有一女犯憶上年秋審共三十六起今届不及一半可見漸摩有效感化者多由此而去殺勝殘豈難治致刑措乎是日天氣淸和觀者甚衆云○寓蘇蘭言主人賦性好喜歴年賑務多所劻勷更以時下輕生者多取給於阿芙蓉膏曾向本埠陳竹坪先生索得藥粉回蘇試救偕夢艸庵主陸續救活三百餘人厥功偉矣近以投索者多除在桃花塢新橋弄彭宅發送外復分寄在觀前同源祥洋貨莊送給刊有仿單極爲詳備如法灌救應手而驗其功與拯溺解懸誠無差異矣 
[收買棉子]  
　　前述淮揚海道憲桂觀察飭屬出示令民間栽種桑棉並刊種棉法說散給兹聞各屬鄉民於蠶桑　之利已漸知趨向惟種棉猶未能實力奉行故淸河楊邑尊又經出示收買棉子限五日内送廣成錢店照市給價以便分散各鄉如法播種云 
[聽候操演]  
　　前聞左侯相定於初十日出轅至蘇滬一帶大閱是以初七日本埠右營陳叅戎由巡洋回滬卽於初八日帶本營兵弁赴松祗候李軍門校閱小南門外之張營官所帶防營兵六百餘名欲調至吳淞口寳山縣界合操　自南至北必從租界經行故張營官移請法界會審員翁太守知照捕房於營兵過時派捕照料昨晨太守臨捕房時已據情知照捕頭矣又鐵甲輪船於昨日開赴吳淞聞亦爲聽候操演云 
[預備接差]  
　　本埠南市油車碼頭搭　高棚闊有十餘丈懸燈結彩頗爲華敞聞因左侯相將臨預備在彼迎接云 
 
 

Page 3

 
 
[職董稟批]  
　　本埠有職董黄爕等以碼頭積淤宜濬遞稟道轅請飭查辦昨奉關道憲劉觀察批示兹將批詞錄左碼頭積淤究究應如何疎濬以便商民之處仰浦江水利局員確切查勘情形妥議具覆毋遲違式特飭 
[墮馬斃命]  
　　昨報道憲蒞滬條内所述某營官號髚在碼頭探信從馬上跌下立致昏暈兹悉其人舁送回家隨卽殞命聞其人籍隷湖南姓曹名寳三當南門外某統領之號房前日該營屯紫大東門外曹在碼頭探信見輪船到來卽欲馳報俾營兵到碼頭迎接詎方據馬鞍船上砲震該馬驚躍人隨落下聞至跌出腦髓禍生不測殊慘矣哉 
[拉繮受驚]  
　　前日薄暮有一少年挾妓同僕婦等乘坐四輪野鷄馬車遊玩靜安寺歸途少年自行拉韁離寺二里許揚鞭馳驟正當得意前有兩輪馬車行走較遲少年加鞭爭先是處適在轉灣之所突有西人乘轎式馬車飛駛而來少年見之急讓不及致相碰撞少年墜地馬夫荒忙下車將馬拉住妓女輩雖未墮下然受驚亦已不淺野鷄馬車之輪稍有所損西人之車甚爲堅緻毫無損壞西人見少年已十分狼狽且已車無恙故不與計較自去少年復上車則所穿寍綢夾馬褂已破大爲敗興于是少年之懊惱妓女之憐惜娘姨之安慰諸態並作細語嚶嚀而不關痛癢之旁觀未免胡盧而笑少年乃不復拉繮由馬夫牽馬徐行而返斯時幸無巡捕遇見不然必爲送官照違章例科罰矣吾願好游之人毋輕試控馭手叚致詒伊戚也 
[賭徒跌斃案上詳]  
　　曰大橋堍延陞烟館聚賭由捕獲案有劉阿愛等三人跳樓受傷劉因傷身死經其兄報縣相驗飭殮烟舘主錢嘉雲及賭徒朱聞祥業經英界會審署送縣均已錄報兹莫邑尊又移請陳太守將在醫院醫傷之錢阿增送縣復爲訊理錢嘉雲供我子阿增是夜與劉阿愛朱聞祥高步雲等掽和西包探夥誤報爲牌九聚賭致捕前來拘人斯時我正在吸烟等語錢阿增供詞與同朱聞祥不認與賭謂在錢處吸烟被獲屍兄劉阿生稟弟被錢邀往賭博致罹斯禍求恩伸寃莫邑尊謂錢嘉雲聚賭已干法紀况又因是而出命案罪更難寛乃將一千人証發押再行上詳辦理 
[拐案拘訊]  
　　奉賢縣人某甲於前日投法巡捕房稱有姪女於光緒二年分被隣人拐去訪尋無蹝現在偵知被拐來滬曾投法馬路客棧内存歇嗣經棧夥與其女東作線將姪女賣在法租界寳仁里内某姓得洋一百數十元請爲追究等情法捕頭聞係拐誘情事立卽遣捕協同原告前往寳仁重拘到拐逃之女及該棧販賣之人先行管押而令原告及買主於明日投法會審署備質所有諸人名姓捕房未曾究問故未曉按滬地拐誘之風層見疉出宜儘法懲辦庶足挽澆風而儆刁俗也 
[盜犯解轅]  
本年正月間浦東南滙縣地界有盜劫一案經南邑尊顧明府勘騐飭緝在案今已前後拿獲是案盜匪十九人分别究訊内有八人均已供認例應解送道轅過堂故於前日該縣差役將犯解到暫寄上海縣獄以候示審云 
[仿立善會]  
　　松江府屬之青浦縣有儒寡會名目大約以士林中或有貧苦無依之孤寡報名查實卽可養贍誠善舉也本埠擬仿照該縣章程創辦故本邑舉貢生監禀諸道轅經劉觀察核准批示并首先捐谦五百千文以助經費着存典起息備用并令速查青浦縣興辦章程呈報以憑核奪云 
[經收墩捐處告啓]  
　　啓者本月初八日有本地某善士來敝處捐助墩捐並持有上年十月初九日誠記善士掣取電報局代收通泰賑捐收據一帋係滬字一千一百五十四號助洋十元屬爲查對據稱誠記善士因當時檢報似未列入今事隔半年無報可查或係局中偶漏或彼忽略未見均未可知某係經募不得不請查底帳各淸經手云云兹查電局每届按旬登報卽截取所刊報單黏連成卷備核誠記善士所捐洋十元係列入十月念四日申報第十三單收捐項下與王合興等六户善士並列緣誠字適在第五行末而記字在第六行首閱者易致錯過耳因思向來按旬報單係據逐日收捐底簿數多列前數少列後其中多少相等相彚列若干户稱各捐若干冀可省字醒目是以抄摘排比頗覺碎煩容有誤漏原望諸善士閱報後隨時查對紏正以期共信今擬改章按旬直抄逐日收捐底帳登報不復排比諸善士或係面交或係遠寄均可按日核對收據似更明顯簡捷又向來諸善士捐款率稱不留名不書名無名氏隠名氏等其中設或捐數相同閱報者莫分彼我今擬請諸善士嗣後於隠匿姓名中仍各自爲識别勿用統同字樣是所至禱[  桐鄉沈善登謹啓]  
[三月分發人員騐看名單]  
　　籌餉例掣籖分發郎中龔家尚浙江主事崔嘉紹廣東鹽運司運副祝良江蘇巡檢李慶鈞順天○籌餉例指省分發同知知府銜趙携江蘇浙江顧璜江蘇浙江通判丁士崑湖南浙江劉爾昌安徽湖北知縣同知銜宋楙棠江蘇陜西兼襲雲騎尉吳蔭慶江蘇浙江吳之桓甘肅山西陳銑浙江福建鹽大使李兆勣山東河東王儼安徽兩浙布政使理問張兆棨安徽江蘇州判六品頂戴熊兆礽江西湖北府經歴郎聞博直隷甘肅謝玉樹河南湖北黄元錫浙江江蘇縣丞鄭濟霖湖北江蘇王槐安徽江蘇松秀正藍東河趙壽彭河南東河齊士傑河南東河胡秀昌山東東河巡檢薜拱宸福建浙江趙熙山西江蘇同知銜熊芳烈湖北浙江李淑郿山東山西吳琨安徽江蘇沈德恭江蘇山西從九品陳憙湖北浙江徐之橒浙江湖北同知庫大使吳壽昌順天山西閘官王椿年順天東河典史梅光鏞四川湖北聶培祜四川湖北諸淇浙江湖北○勞績製掣簽分發知縣費德藻江蘇縣丞藍翎胡克烈浙江典史徐光前直隷○勞績指省分發道花翎二品銜龔壽圖福建江蘇知府花翎冷繼先貴州雲南鍾大鈞福建浙江同知馬汝屏順天山西知縣張泰正黄江蘇方秉鈞安徽甘肅譚樹山東直隷藍翎州同銜盧宗厚江蘇直隷惲遐齡江蘇浙江金國昌順天河南府經歴劉炳輝江西貴州○議敘掣　分發通判郝振儒順天知縣鄭寅亮河南○截取呈請掣籖分發直隷州知州賈春暄奉天○孝廉方正呈請掣籖分發直隷州州判宋瑾山西府知事何墩山東從九品温士俊山西○分發原省坐補原缺典史張昱直隷山西 
[題頴川司馬柳陰垂釣圖]  
　　人生意氣當自豪濯足扶桑策六鰲沽名釣譽鄙夫耳風塵逐逐無乃勞陳侯夙抱凌雲志抵掌能談天下事少年才調劇翩翩下筆萬言堪日試槐黄幾度鏖文塲一枝分得蟾窟香秋風得意人爭羡三十頭顱猶未蒼驅車西望長安笑射策金門擷衆妙果然手奪錦標歸玉堂金馬誇淸要書生奢願今已償翺翔雲路如鸞凰珥筆長爲侍從臣報國何必非文章朝廷雅重親民吏保障繭絲良不易牛刀小試屈長才一官入越勞撫字山城斗大覊吟身忽思垂釣春江濵披圖令我深慨慕柳陰如幄波如銀故鄉山水擅名勝西江風月心遥証童時遊釣未能忘手把漁竿寄雅興得魚換酒聊自娱頓教風味添官廚青鞋布襪風流甚臣本烟波一釣徒海昌社求煃晉卿甫稿 
[孫頑石自濟南旅次賦寄懷依韵奉酬]  
　　閒居耽詠吟催詩屢擊鉢幾度戰名塲趙幟慚未拔孫郎今名流花月工批抹山水恣遊遨襟懷何曠達神交結千里迢迢江路闊歲月去如流春風起蘋未多君意氣豪吟囊富　跋相思不相見望悔難止渴飯顆山樵客龍游稿 
 
 

Page 4

 
 
[卽事四首贈觀鳳校書]  
　　新妝未竟鬢堆鴉碧玉年華正及瓜寄語東風須愛惜莫教孤負女兒花果然絶世好丰姿眼福狂誇此一時我亦坐懷能不亂風流肯讓魯男兒江湖載酒感生平意外逢卿眼倍明難得知音屬巾幗儘教平視許劉楨畫船簫鼓聚岑苔賭唱旗亭媿不才自笑書生饒艶福也隨劉阮入天台[  詠花生待刪稿]  
[贈佩卿詞史]  
　　遊觀海上縱多情欲結知音莫可名那曉春藏南晝錦珠環玉佩喚卿卿歌舞塲中戀莫休阿儂也解此風流閒將主婢燈前覷褰似似雙喬降玉樓[  武林柳浦散人堃珊氏未定草]  
[浙省撫轅抄]  
　　四月初六日候補府祝慶年禀知臬委嘉郡會審案件王讚鈞服滿來省禀到通判余肇龍由京騐看來省禀到○初七日縣丞余純溎禀知藩司委守提前德淸程令欠解南米差○初八日知府顔鍾儁禀謝給咨赴都准補淳安縣李禀謝藩司飭知赴任叩見委署新昌縣黎宗淦泰順縣宦懋和俱禀謝奉藩司委署叩見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月初一日京報全錄]  
　　宮門抄○上諭一道錄前○都察院烏等奏爲遵旨查明給事中被叅各欵摺○湖督李奏爲委署道員片○浙撫陳奏叅革都司並請議卹片○四月初一日兵部太常寺太僕寺正藍旗值日無引月○松溎等　勘繙𧫤試卷覆命○内閣奏派驗放之大臣派出靈中堂景瑞夏家鎬祁世長○吏部呈進月官卷○召兒軍機○○都察院左都御史臣烏拉喜崇阿等跪奏爲遵旨奮明給事中師長灼被叅各欵恭摺覆陳仰祈聖鹽事本年二月十二日内閣抄出奉上諭給事中孔憲毁奏巡視中城給事中師長灼聽任伊子師岱及家人馬祥等在外招摇　弊上年十二月間家人黄大商二訛索被毆一案株　二十餘人馬祥從中串說索銀入手始將原案移送南城其審訊案件往往將可坊原供　文塗　燬銷看押釋放人犯不批卷尾亦不會商滿員畸輕畸重顚　任情本年高雲川在步軍統領衙門控告彭俊三案内有師魯生逼索　　師　生卽師岱中城練勇局　派哨官高鍾出李　　二名秀係師岱　　五白千師長灼聽從添入又中城指揮張得先卑鄙不職　在師長灼私宅與家人交結唆令訛詐生事並持名片代傳巡城口諭看押釋放人犯乘機舞弊等語著都察院堂宮秉公　眞查明據寔覆奏欽此臣等當卽撤去師長灼巡城　使並將中城北指揮張得先撤任一面札令師長灼按照原叅各節呈　親供靜遴泒給　中訥隆　御史松林額勒精額傅大章鄭溥元李士彬衆　　勒賡額而隆洵等調　卷宗傅集人証逐案詳細核對　訊確供現已核訊明晰謹踐實陳之如原叅師岱及家人等在外　　結不可坊官說合公事輒詐稱失物責令賠償馬祥等勒索說白淸唱之人立有收錢租摺一節傅到師岱詰以招摇等情堅不吐實指揮張　先係帥岱同鄉亦堅　　師岱素無來往而師長灼親供内有所稱師岱等在外招　結　司坊官說合公事等情自愧未能防範覺家咎無可辭等語是師岱之行爲其父已和盤托出矣又師　灼親供内稱家人只有馬升並無馬祥傅訊馬升供稱在師宇跟班才及月餘前未交外多事嗣經察訪該家人來歴實係馬升其跟班月日亦與所供脗合實非馬祥又據馬升供稱宅内另有馬姓傅到馬姓訊係宅内教讀之馬廷珍亦非馬祥並非家人研詰家人商二卽商升黄大卽黄瑞均　稱實無馬祥亦不如收錢租摺連日再三研請矢口不移竊以師長灼不爲其子諱豈轉爲其家人諱商二等不能自諱何肯爲馬祥諱所稱家人並無馬祥　尚可信又原叅家人商二黄大訛索堂名被毆師長灼乃株連二十餘人經馬祥串說索銀入手始將原案移送南城其家人始終未　到案案内宋八等三　因賄寛縱一節緣商二黄大與素識之陳福同至張蘇氏娼寓爲挑吸洋烟彼此　　商二氣忿踢打張蘇氏張蘇氏喝令　　張六張二徐二王大卽王祥雲麫劉卽劉國順等五人將商二黄大毆傷陳福逃　　中西坊署喊控並與商二黄大各揑報失物多件師長灼　飭緝拿羣毆餘黨以靖閭閻先後共拿到一十九名泒指揮張得先副指揮高楓諭吏目李春榮等三人同訊十餘次張得先輒向高楓諭李春榮口傳奉城憲而諭嚴訊若一次不打城憲立加呵斥遂不究虚寔概行迭責商二黄大在外養傷並未對質一次計此案自上年十一月二十六日起至本年正月二十日師長灼批出商二黄大係其家人例應廻避將原案移送南城該城於正月二十四日收到尚未訊結欽奉諭旨查辦現在訊據各供除許賠失物尚未入手及並未在塲帮毆之宋八等三名師長灼因情輕取保尚非得賄寛縱外餘與原叅大略相符又原叅師長灼訊案往往將司坊原供印文塗改燬銷看押釋放人犯不批卷尾不商滿員畸輕畸重顚倒任情一節札據巡視中城給事中安祥等轉據該司坊結稱查明該衙門卷未並無塗改之件看押釋故人犯俱係奉批辦理並無不批卷尾據臣等調卷覆查無異又札據安祥單銜覆稱司坊呈報事件先由漢員簽批再送滿員簽到俟人卷帶城時公同訊辦師長灼尚無顚倒任情不與會商之件等語原叅應毋庸議又原叅高雲川在步軍統領衙門控告彭俊三案内有師魯生卽師岱逼索等情高雲川先於中城控告師長灼怒而逐之一節查六品銜翰林院供學彭俊三在中城控告衛守備銜高維棟卽高雲川等毆　高雲川在中城供稱彭俊三在伊家酒後行兇各等情師長灼飭查此案係在北城地面備文移送北城尚非怒逐高雲川在步軍統領衙門呈控牽涉師岱受賄商揑呈詞爲彭俊三出氣等情步軍統領衙門尚未傳訊奉旨後　臣衙門歸案查辦現在研　師岱彭俊三均無行賄之事高雲川供稱所控師岱受賄係聽外間傳說之詞並無實據惟兩次在娼寓與師岱會面師岱勸伊息訟是實質之師岱供亦相符又原叅中城練勇局新派哨官富鍾山李鴻逵二名係師岱每人得錢五百子師長灼聽從添入一節訊據高鍾山等供稱係在局充當勇丁並非哨官不亦認識師岱實無花錢之事調查勇册所載哨官係許逢源田德明二名勇丁共五十名每名每日發給公食錢一千二百文高鍾山李鴻逵卽在五十名勇丁之内並非添人名册具在毫無疑義又原叅正指揮張得先卑鄙不職日在師長灼私宅與其家人交結唆令在外說詐生事並持名片代傳巡城口諭看押釋放人犯乘機舞弊一節張得先供稱接任後非召公事不到師宅實稱交結家人及持名片代傳口諭等情詰以前與高楓諭等會訊一案何以口傳巡城而　伊始俯　無辭原叅實非無因以上各節虚實業經查明應丁擬結刑科給事中師長灼於其子及其家人在外招摇滋事未能防範覺察且家人被毆後遲延名日始將原案移送明城實有應得之咎應請交部照例議處師岱查係刑部候補中事雖無婪索得賄實據惟物議沸騰被叅招摇各情其父亦鄒供明且身爲職官輒往來娼寓其行止不端已可概現　　旨　行革職指揮張得先輒口傳嚴諭　意刑訊累及　辜多人殊屬謬妄　指揮高楓諭吏目李春榮與張得先　堂訊案聽從濫刑若罔聞見亦屬　頇應請旨交部分别議處衛守備銜高雲川卽高維棟往來娼寓不知自愛六品銜翰林院供事彭俊三酗酒滋事均非善類應咨部一併斥革　俊三所控高雲川毆搶重情訊係懷恨混控到案卽行供明尚非始終狡執應免治罪案内另有監生樊步堂呈控高雲川將其胞弟樊仙洲楸在他處不知下落等情訊係悮聽彭俊三之言亦毋庸議商二卽商升黄大卽黄瑞陳福在外滋事不安本分應照不應重杖八十　　枷號一個月滿日折實發落遞回原籍交地方官嚴加管束張蘇氏買良爲娼應照本例枷號三個月杖一百徒三年仍照例决杖枷徒收贖所買婦女並發歸宗寓屋訊止數月免其入官張蘇氏供内有給過在逃之韓姓　一千四百五十千轉交馬姓代求了事等語所給錢文是否屬實所稱馬姓是否實係馬祥俟緝獲韓姓另結張大等五名毆人成傷業經平復均應照本律笞四十折責發落勇丁高鍾山李鴻逵與訊無情弊之馬升馬廷珍均免置議無干省釋未到人証免提省累調到勇册及各卷宗發還存案所有查明叅欵緣由臣等謹恭摺據實覆陳伏乞皇太后皇上聖鑒訓示施行謹奏奉旨已錄○○李瀚章等片再准兩江總督臣左宗棠咨欽奉諭旨湖北漢黄德道何維鍵着開缺　部引見等因欽此欽遵恭錄移咨到臣當經轉行遵照該員何維鍵旣經奉旨開缺所有漢黄德道篆務及江漢關監督通商事件自應先行委員接署查有湖北候補道恭釗精細明練爲守兼優堪以署理除檄飭遵照外謹合詞附片具陳伏乞聖鑒謹奏軍機大臣奉旨知道了欽此○○陳士杰片再上年十二月間據台州府知府成帮幹署臨海縣知縣吳俊等禀報十一月二十四日夜臨海東鄉絢咪地方朱福利雜貨店被盜摀門進内行劫並將事主朱體仁一併據去適有派駐桐嚴嶺之貞字中營前哨哨官都司蕭岐庭左哨官千總毛甫元各率勇丁巡緝到地聞信追捕至沙家　嶺上山勢險峻盜匪多人胆敢負嵎抗拒開槍迎敵弁勇上前撲拿格殺數匪千總毛甫元勇丁李　圃亦被匪彈傷殞命當經奪回事主朱體仁及被搶各　並獲洋槍刀械該匪見勢不支四㪚奔竄祇以山徑險僻未能　追現在分股查拿期在必獲等情具禀到臣查盜匪糾衆肆劫據掠事主該都司蕭岐庭千總毛甫元等約會追捕自應同心恊力向前擒捉乃一弁一勇遭其戕害而各盜匪未能立時捕獲實屬不成事體當經嚴飭勒拿一面派人密訪該都司蕭岐庭雖無退縮情事而當千總毛甫元受傷之際未能　力救援咎無可辭相應請旨將貞字中營前哨哨官花翎遊擊銜補用都司蕭岐庭卽行革職仍勒令隨同管帶官設法查拿此案毛甫元捕盜捐軀並懇勅部照例讓卹疏防之地方文武各官另行勒限緝叅理合會同浙督臣何璟署浙江提督臣張其光附片具陳伏乞聖鑒謹奏軍機大臣奉旨着照所請該部知道欽此 
 
