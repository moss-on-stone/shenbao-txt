# 1914 - 456 - 4914939

 

Page 1

 
 
遊記 
[羗海雜誌（二）（十）（二）（生入）]  
　　旋至道光間經邊吏派兵勦辦河北肅清又清漢奸斷糧茶而番匪之勢遂蹙投誠乞命乃編户口責成頭目定貿易之所限糧茶之數而番匪之患始息此河南八族投誠之由也然當其初受覊糜尚知遵守法令嗣後漸萌故態或擾及沿邊咸豐間又將河南八族野番招安移近青海一帶住牧派員清查荒地又割分蒙古曠土與八族番子均分地界賞其頭目千户百户等職以鈐束其衆每年在青海大臣處請票在丹噶爾辦買糧茶歳給千百户青稞倉斗一千零二十石每石例價五錢合銀五百兩零且於歸附之野番所辦口糧每石日給市量青稞一合每户月給茶一封每歳搬糧三次每次祇准四個月糧地方文武員會同驗明人數糧數放行擇要設卡稽查其後人口蕃衍生番漸熟率皆富少貧多亦無力能辦大宗糧茶請票不過虚應故事沿卡稽查禁物而已都計投誠番子八大族管四十小族 
　　汪什代克族管小族十二剛　族管小族十 
　　千布　族管小族十一都受族管小族二 
　　完受族管小族一曲加洋冲族管小族一 
　　公窪他爾代族管小族一拉安族管小族一（後又分上下拉安二族） 
　　八族千户五名 
　　剛　族千布　族 
　　完受族公窪他爾代族 
　　拉安族 
　　八族總管二名 
　　剛　族剌麻拉夫炭汪什代克族完托 
　　百户入册者一十六名百總（亦稱副百户）三十五名什長一百六十八名共番子七千八百三十二户男女大小一萬八千四百二十口其副千户百户百總散百總等由疆吏隨時賞給不入部册者不與焉以上八族皆已編爲熟番雖其生殖不繁而以數十年計之由一丁而衍爲數日爲十數口則理之所必然者自遷居河北以來名爲熟番而族民之留落於河南者散而復聚河北番又稍稍歸附之人口數倍於昔蜂擁狼突變爲野番千户勢不能聚其民爲一處有仍歸故土收聚舊族而不復北還者則河北族民無主統馭又變爲野番矣若河北郭密九族及阿里克族河南魯本科十七族及果洛族皆世所稱西寗番者也耕牧兼業差同漢俗他如玉樹二十餘族（均詳後）其詞訟兵防雖由青海辦事長官管理（兩年或三年派文武員一蒞其境理詞訟閲兵防）而居處遐荒種俗蠻野實與生番等兼有零散絶滅及附併於他族者 
譯稿 
[獨逸與山東（廣豐俞潤普譯述）]  
　　歐洲戰雲日益躉延世界擾亂莫知伊底近已波及東亞方面然究其原因不外勢力競爭之衝突我國自前清失政以來國勢不張國力不充處於今日澎湃漩渦之中實首當列强均勢之衝危機岌岌一髮千鈞而一般人民尚多莫識此中利害爰特譯是篇以介紹於國人之前俾咸知列强對我態度類皆垂涎我之肥沃而所謂維持平和者特假托之美名詞也惟是原文作自日人登諸東京朝日新聞措詞難免不無偏類之處因係譯文未便更易惟冀閲者務以已身立於民國主人翁地位並以卓越之判斷力自朂自勵幸母偏聽且以辭害意又該著　查山東情勢極其詳明是爲吾人所未及留心者而居於客觀之日人不惜費如許之心力詳查無遺其用意之所在於此可見一斑此尤爲吾國人所當注意者噫往者不可陳來者猶可追竊願同胞鑒膠州灣之覆轍而有戒懼於將來急起自策自强也譯者識 
　　（一）膠州灣之佔領 
　　日本之勸告八月十五日日本政府勸告德政府（以歸還膠州灣於中國爲目的須無償無條件的交付於日本　憲曁日本及中國海方面之德國艇艦須退去）云云姑不論德政府之能容日本勸告與否膠州灣將脱去德國覊絆德國艇艦之將没跡於東洋也無疑職是二十年來德國所經營之東洋政策將由根本破壞苦其跋扈之東亞諸國當得享永遠的和平矣 
　　三國干涉對於此次日本之勸告德國有不可不回想者即德國曾誘俄法迫日本以歸還遼東半島是也未幾而脅中國租借膠州灣事距今已廿年矣德國公使當時以日文向日本政府威嚇云（貴國欲以遼東半島爲己有妨害東亞平和故務期斷念遼東半島之永久所有）是年五月五日果令日本政府吞滿腔之憾聲明抛棄遼東半島矣是時德國對於中日兩國固無些恩怨然欲令日本以百戰之功纔贏得之遼東半島歸還中國者其意何居蓋恐日本發展於大陸將有妨於德之世界政策故也　　德國之宿計普法戰後德國乃盡心於殖民事業先略拖果烏蘭的卡米倫（二地均位非洲西南部面大西洋臨幾内亞灣在地圖上正如在其左脇下）等地尋取新幾尼亞（即巴布亞島之東北部）畢士馬魯克（位巴布亞之東北）麻魯沙魯諸羣島（位畢士島之東北均在北太平洋中澳洲之東北方）　於阿非利加及大洋洲獲其殖民地此等地方雖非斥　無如絶海孤島氣候酷熱而土民亦慄悍難治以爲文明人之殖民地不能期其發達故德國屬望於中國而冀獲殖民地於茲者久矣一八七○年有名地理學家利喜替火狠其人者探險於中國内地及　見山東之爲天府也乃特精細　查唱論曰（若能開發其富源則膠州灣必　占其最重要之地位）　是之故大唤起德國官民之注意雖然當是時勢尚未有能令德國在中國建其殖民策源地而要求膠州灣於中國之機會也 
 
 
 

Page 2

 
 
時評 
[痛苦（冷）]  
　　英日每責中國何許青島以備戰然而中國豈願日兵因之而假道以破壞中國之中立哉德人每責中國何許日兵之假道以破壞中國之中立然而中國豈顧國土被人佔人民被人擾電報被人檢查以自毁其國體哉然而我旣無法而忍受人仍乘意以刻責此中國所以爲苦痛之中國也 
　　我國人試思之青島之兵禍何自來乎以我中國以青島租借於德也日兵上陸後種種之受害何自來乎以我中國不拒日兵之假道也夫以青島租人假道而不之拒是皆損己利人之事也然而人之報之者乃如此此中國之所以爲痛若之中國也 
　　嗚呼痛苦矣痛苦之由來國人其日念之 
命令 
　　九月九日大總統策令特任那彦圖爲綏威將軍此令 
　　又令任命許　洲署黑龍江陸軍第一師師長此令 
　　又令任命巴　　署黑龍江陸軍第一師步兵第一旅旅長任國楝署黑龍江陸軍第一師步兵第二旅旅長此令 
　　又令任命英順署陸軍騎兵第四旅旅長此令 
　　又令八月三十一日明保覲見之陶家瑶黃慶　張厚　俞紀琦侯蔭培　良至趙基年殷濟阮毓　均着交致事堂存記此令 
　　又令本日交政事堂存記之陶家瑶　良至趙基年均着交財政部酌量任用俞紀琦着發往江蘇侯蔭培着發往山東由各該巡按使酌量任用此令 
　　又令外交部呈請任命李鴻謨兼署哈爾濱交涉員應　准此令 
　　又令據廣西巡按使張鳴岐呈請將試騐及格分發廣西之知事傅作霖爲桂平縣知事應照准其所請補之北流縣知事黃占梅應照章改爲試署此令 
[戰事要電]  
　　其一（本館特電） 
　　北京電確悉日兵登龍口後先至黃縣分向萊州平度縣濰縣進發將佔德之石油礦 
　　北京電日兵在魯省頗擾累外交部已照會日使質問 
　　北京電英文北京日報載稱青烏德人私函謂守卒勇敢精神實所罕見現所不樂者卽敵人何以逡巡令吾人技癢現自上午四時至午後七時操練不息放鎗最占功課大部分以最近進步遂使炮台異常鞏固有許多美人從天津來云云 
　　北京電江西電局忽有日人往檢查電報詳情待查 
　　北京電日人在贛以仁丹放賬者欲往各處自放經巡警阻止代爲發放並經書藉口已了 
　　其二（英人字林報專電） 
　　北京電中政府今日正式答覆德奥抗議擴張戰爭區域一事謂德國公文所舉各節（一）德國有在青島建造炮台豫備戰事之權（二）中國應提出抗議豫先阻止日兵登岸（三）特别區域宣布於日兵已經從事登岸之後其志顯欲利便聯軍之行動中政府均不能承認中政府覆文對於第二節謂中國嘗設法促請交戰國勿在中國境内用兵奈無效果卽在日兵登岸之後地方官仍竭力阻止日兵前進日兵不允則中國無法可施矣至於第三節所言則中國不能於日兵登岸前宣布區域彼固望交戰國尊重其中立也中國雖以交戰國破壞中立爲慮然並未得有消息可以確知交戰國終必侵犯其土地日軍旣已登岸則不得不卽施對付時局之舉動乃援俄日戰爭前例宣布戰爭區域德國公文中謂中國舉動發生之影響應由中國擔負責任一節中國僅能恪遵以前之宣言即彼於戰爭區域之内不能負嚴守中立之責任是也（九日） 
　　北京電駐京法使照會中政府謂彼已决議取銷要求賠償革命間接損失此舉可以消除解决賠償革命損失問題之阻力且可餘出原定之英金一百二十萬磅以供中政府需用（九日） 
　　北京電中政府復請外交圑允將庚子賠欵至年底總缴以代按月解付（九日） 
　　其三（日人上海日報專電） 
　　東京電英國外相葛雷爵士致日本駐英井上大使文曰英法俄三國雖簽定恊約然英日同盟恊約規定日本對於英國之義務毫無變動凡關戰爭媾和之談判英國將與日本會同行事且須雙方同意而爲之此事已通告法俄兩國政府矣云云（九日） 
　　東京電駐日華使陸宗輿君今日至外務省訪外相（九日） 
　　東京電今晨東鄉元帥及海軍參謀總長並其他海軍要員在海軍部恊議重要事件（九日） 
　　東京電帝國議會兩院臨時會議已於今日告終明日行閉院式　（九日） 
　　其四（德人德文報專電） 
　　北京電聞日兵現分三路進兵一旅由萊州取道萊州府至濰縣一旅由招遠縣至平度一旅由萊陽縣至金家口（九日） 
　　北京電交通部擬停閉萊州府附近之電局七所恐爲聯軍所用則中國日後將擔負違背中立責任也（九日） 
　　紐約電據柏林消息德軍已得摩堡巨炮台俘將士四萬人獲砲四百尊（九日） 
　　紐約電德軍已佔據干特（比國東法蘭台爾斯省之首府工商業重要之區也）令居民繳納軍費馬克四十兆圓且供給軍中糧食（九日） 
　　紐約電據彼得洛格拉特消息俄軍已佔據萊姆堡南三十五基洛密達之米柯拉茄夫鎭（九日） 
　　其五（美人大陸報專電） 
　　廣州電據香港抵此得知該地陸軍行動之人聲稱康華爾步兵聯隊曾三次展期出發今定期九月十四日乘花旗公司尼爾郵船由醫院船台爾太號及巡洋艦一艘護送直赴法國馬賽聞格洛賽司特希爾印兵現亦赴馬賽炮隊工程隊則將暫留惟不敷擔任離港聯隊之責任各炮台之部分將以義男隊及豫備軍守之現正招募特别警察以充義勇隊惟須前已任軍役者始爲合格（九日） 
　　其六（英人特約路透電） 
　　北京電八日英國陸軍部發出公文如下大局仍佳聯軍右翼現沿哇爾克河及配的摩蘭河陣缐佔得優勢英軍已擊退敵軍十英里聯軍之右翼沿芒特米拉伊爾至配的桑譬維陣線進攻戰事已在進行中兩方面皆未得利又更右自維特列喇法蘭沙瓦至塞爾梅斯萊培恩之敵軍被逼向黎姆斯方面退走德軍擬在羅納維爾左近進攻已被擊退聯軍前敵仍全向前進逼德軍英軍終日接戰敵軍拒之但始則竭力抵抗終則退走現方渡瑪恩河而至北岸法國第五軍進行亦頗得利擒獲甚衆法國第六軍在哇爾克與敵軍交戰頗烈亦將敵軍擊退德軍於陣缐一帶受創甚重其進行之軍皆爲聯軍擊回英軍亦有损失但以此戰性質而言則死亡之數尚屬不多兩日戰爭之結果極可滿意八日巴黎電云據官報謂聯軍之中部在番爾香泊洛瓦維特列納法蘭沙瓦及亞貢山極南之間有劇烈之交戰敵軍不能擊退聯軍德軍在維特列納法蘭沙瓦失利當由該處退後（九日） 
　　巴黎電官報謂退走之德軍右翼已渡配的摩蘭河以期保護其交通敵軍屢在哇爾克河右岸奮撲聯軍但始終無效英軍刻在瑪恩河方面進攻德軍山藏以北高原之法軍現正緩緩前進中央地方現正在惡戰之中右部南錫及伏斯巨一方面之現狀頗佳（九日） 
　　巴黎電據官報聲稱吾軍進行雖緩惟已一律前進右翼未見戰伏斯巨及亞爾薩斯皆無變動據今日下午發表之官報聲稱大局仍頗滿意吾軍左面之德軍雖得援軍之助今仍爲英軍擊敗（九日） 
　　巴黎電聯軍仍在巴黎境向前進德軍已在未斯哇與山藏之間向瑪恩河退走喇番爾香泊洛瓦斯及維持列納法蘭沙瓦之間現正在激戰之中德軍已被逼退走南錫境内之法軍亦擊退德軍重佔穆特萊山及福爾洛山隘亞爾薩斯現局無變動俄軍仍在加里西亞省前進已佔據萊姆堡南之尼柯萊夫鎭（哈伐電社發）（八日） 
　　哈爾濱電據彼德洛格拉特電稱德國各報否認德軍由西邊調至俄邊之説謂比國德軍之行動蓋爲封鎖安都厄爾比起見云云惟近日確有德兵數軍圑由西邊運至東邊前數日内行動尤忙（十日） 
　　倫敦電據彼得洛格拉特電稱星期日奥國前敵陣缐終日鏖戰奥軍中部現方退走拉瓦羅斯加境内亦在激戰之中俄軍已在維斯土拉河左岸取攻勢頗得利（九日） 
　　北京電俄使署以九日彼得洛格拉特官電致路透電社其文如下九月五日六日俄軍攻擊柴摩斯蒂及格洛培斯曲夫西北及拉瓦羅斯加東南之奥軍奥軍紛亂退走俄軍追之俄國馬隊在拂萊姆卜爾附近擊潰奥國運送兵數縱隊羅白林及加里西亞邊界間之德奥軍大戰之後已棄鞏固之地位向南退走俄國砲隊在維斯土拉河左岸大敗奥國運送兵數縱隊由茄塞福夫退至安洛卜爾又拉瓦羅斯加及特萊斯特河之間目下正在大戰萊姆堡奥國殘兵現退至該處已由援軍助之奥國第十四軍圑九月六日乘夜襲擊俄軍翌日由俄軍敗之奥軍失旗一面兵五百人俄軍在柴摩斯蒂附近得德國飛機一架普魯斯省曾見小戰 
（十日 
　　哈爾濱電奥國飛機一架在目爾格萊特（塞國舊京）距地二千密達之 
 
 
 

Page 3

 
 
天空擲下炸彈二枚未損一物奥軍終夜轟擊致彼爾格萊特城中大受損傷奥軍並轟擊貝爾格萊特以西塞軍之地位未得效果據里虚（塞國新都）電稱九月七日塞軍續向維希格拉特一方面進發八日過奥國邊界其他各地點之塞軍進行亦均得利塞京曾在特里拉左岸擊退敵軍據基愛夫電稱奥國俘囚兩隊計軍官四十五員兵一千四百名已抵該處豫料尚有三千人續抵 
（十日） 
　　西謨拉電印度總督哈廷巨貴爵在議會發表偉論謂印度已派出精壯之步兵兩歸馬兵一旅尚有馬兵三旅出發在卽今可無庸隠諱印度全土能派出戰士七萬餘人此吾輩極可自豪而滿意者也哈廷巨貴爵又謂出發之軍中有印度土王六人副王三人顯貴多人（九日） 
　　哈爾濱電據蘇菲亞（布國京城）電稱布加里亞電社奉命取銷土耳其擬假道法蘭基亞運兵按諸土布秘約實當准之一説土布兩國未嘗訂有此種條約云土耳其首相宣稱希土邦交之上無所疑懼兩國之談判進行頗爲順手土耳其對於羣島問題僅欲訂友誼之條約云（十日） 
　　倫敦電有代表數人謁見財政大臣　治君謂彼願恊助各市政局籌欵以抒民困惟各局必竭力撙節用費蓋戰事之勝必賴最後數百兆金錢也今賴上帝庇佑敵軍不能籌得此數吾人必合力行事使古國得以奏凱云衆歡呼而散（八日） 
　　倫敦電首相愛斯奎士君今日下午在平民議院宣稱明日彼將提議增加陸軍人數官報局宣布英皇致殖民地之文昨夜曾由殖民部電達各殖民地總督（九日） 
　　東京電貴族議院已一致通過兵費豫算案（九日） 
[專電]  
　　北京電程家檉及前開定一報湘人曾任候補官胡瑛丈人之饒石頑密謀組織鐵血偵察圑並散毒藥於市内自來水已被捕又前江西陳廷訓之參謀長慶宗璜亦因亂謀被捕 
　　北京電内國公債已認購將畢將續發千萬元之儲蓄劵 
　　北京電外交部請授夏偕復全權締結免戰息爭公約 
　　廣東電粤擔任内債一百五十萬軍政界均按所得俸額認購　　廣東電此間喧傅將弛賭禁 
[公電]  
　　海州報告水災電各報鑒東海大水冲没田廬牲畜無算乞登報募捐東海各界叩 
要聞一 
[英人之中國中立談]  
　　字林報載有投稿云歐洲列强開釁之時各國首先宣告中立者中國亦爲其一也而按照海牙條約竭力調停國際爭端以求和平之解决者中國實首倡之事雖未成蓋爲理勢當然不足爲其咎也中政府繼復畫定戰爭區域以阻戰禍之延及遠東迨日本提出關於青島之最後通牒後復向德國宣戰於是第二計亦無效果至是中國所能行者惟有嚴守中立耳中國實行此舉成效昭著此世人所共知者也中國恪遵國際條約各欵無一字之或失且更宣布中立條件廿四欵其詳備不特超出萬國公法所應有且超出各國市政法所必要中國之中立非僅一紙空文而已也今以一事可以證之自宣布中立以來不滿一月中國境内之德法英日軍艦爲當道拆御武裝拘留港内者共有九艘之多且尚有數艘目下亦將照此辦理中國之舉動實可爲表率者也中國初以爲德國即不依允日本之最後通牒日本亦不致以武力對付迨日本决計用兵中國仍望交戰國尊重其中立俾助其盡維持中立艱鉅之責任蓋其所處中立地位　異尋常按照國際條約立約國固有此責也惟德國已在中國境内備戰數星期之久英德軍艦已在中國海面開砲互擊前星期三日晨間日兵復在龍口登岸交戰國之舉動如此中國乃有不能保全中立之勢矣中國地位困難不能以常例爲衡如以武力阻止聯軍登岸則亦當用武力逐走青島之德人以昭公允蓋膠州雖爲租借地按諸條約仍爲中國領土德人無在該處備戰之權也此舉顯非中國所能實行中國苟不明時勢則　淪於空虚之地位而受兩方面之詰責中國今日最後之方法惟有開誠布公應付超乎法律範圍以外之時局故援俄日戰爭遼東半島之前例宣布特别區域交戰國於此特别區域内之舉動中國皆不負責任通告各使署實行此舉一面復謹愼保衛該區域内之土地權行政權及生命财産中國今爲時勢所迫不得已而出此舉當爲各國所共諒中國旣嘗竭力維持其境内之中立乃事變百出萬難免避始出此非已所願之下策雖違常例然亦時勢有以致之也就中國之位地而論此實最符中立之辦法中國之行事可謂遵守中立之精神矣 
　　文匯報云上海各國官場現知要求實行正確之中立方法頗非易事而以水面有交戰國兩方面船隻者爲尤甚自戰禍發作以來無線電機施用之問題使英德華三國官場生出極多之煩惱雖屢謀解决然迄無效果刻各領事方研究此事外間無從探悉官場之消息但知法界電機吳淞電機及浦内德奥船上之電機爲此中大困難點耳法界電機設在華龍路新近佈置完善極爲有力德員因法人施用此機曾向交涉使抗議而法員則謂性質不同法人能用此機吳淞電機乃德商得力風根無線電報公司爲中政府承造者現方造成英日調查軍事者謂查得德人有施用此機之事浦中有德奥船七艘自上月初句即停泊於此内有五艘備有電機其最有力而爲人所注意者有兩架中國當道曾囑其勿用但外間傅説德人仍私自通信　其電機安置無音器收發電信時外人不聞其聲德人若私用之頗易爲力不慮爲外人所覺也法界電機則異於此收發電信時外人可以知之吳淞電機事不久可以解决但其他則殊覺困難耳 
[德人之歐洲海陸戰評]  
　　（譯華德日報） 
　　戈班號之功績路透電社自歐戰開幕以來旣屢屢報告德國裝甲巡洋艦戈班號之蹤跡一似該艦不去而有重憂者以迄於今又未忘諸懷先曰該艦已被法艦捕去　曰已遁走某處終曰已避入韃靼内爾海峽嗣後忽曰該艦已售之土耳其已而又忽曰已卸去武裝總之其説不一而在韃靼内爾海峽已確無可疑故英政府有德國裝甲巡洋艦及巡洋艦各一艘未戰先逃避人韃靼内爾之説不意今日紐約來電謂據柏林報告德艦戈班號與英國裝甲巡洋艦華流號在韃靼内爾附近大戰以致英艦身受巨創擱淺在海濱云噫英人不謂戈班號未戰先逃今已卸除武裝乎何以今日又忽奏此奇功也查德艦戈班駐防韃靼内爾未卸武裝一事吾人早已屢有所聞故德文新報嘗再再證明路透電之無稽而路透電始終固執其見致有今事吾誠不知其將以何辭以解此也而孰眞孰僞亦可於是見之矣而德國巡洋艦戈班等號所以防守其地者大約因俄國黑海之艦隊恒强欲出韃靼内爾海峽也現在其地苟無德艦防守則俄國運送艦隊早已駛出其地運兵至孟得内哥羅國登岸侵奥矣惟英艦華流號何以膽敢獨近其身尚不得知其詳耳至若請英艦遠不如德艦强大亦屬實情蓋德國裝甲巡洋艦戈班號落水於一千九百十一年載重二萬三千　有口徑二十八生的密達之巨砲十尊十五生的密逹之巨砲十二尊八生的密達八之巨砲十二尊而英國裝甲巡洋艦華流號則不但砲少載輕且亦老於德艦也查英艦落水於一千九百零五年載重一萬三千七百五十　有二十三生的密達四之巨砲六尊十九生的密達之巨炮四尊英國此種裝甲巡洋艦計有四隻除華流號外尚有三隻一曰戴芬斯號爲英海軍少將特吕不賴治氏之旗艦載重一萬四千八百　其二曰不賴克普林斯號其三曰埃丁堡公爵號此四艘隷屬地中海第一巡洋艦隊不幸華流號今竟先他艦而斃於德艦之手焉 
　　法境之戰報今日本報未接紐約專電故須就英法所傅之消息一言惟其所報之進况恒淆亂不　殊難索解耳此蓋以英法見凡戰術上之小勝利即一槪發表而戰略上之大敗反隠而不言至於今日尤其甚焉然其紊亂之巨有時亦足能使人覓得其破綻緣凡先前久無憑證之謡言今又依然摭拾報告以亂人目也而其報告之實事則謂現在色蒼内非特里勒佛郎卡一帶戰事未已前者在卡郎之西南相距有五十啟羅密達後者沿瑪恩河在卡郎之東南相距有三十啟羅密達以此而言則昨日本報所謂在卡　勞一帶或有决定勝負之戰一説是又成過去之事實矣蓋法人與英人又向南敗退有甚長之一段也於是乎吾人則不能不亟望專電之捷報速來焉 
　　哇斯丹之進攻昨日本報曾謂俄國大隊赴哇斯丹救比之舉勞而無功蓋比英兩軍今若又能扼守芒斯與那摩爾之陣地俄人忽有大隊出現於德軍人後或能有害於德軍而今德軍則已南去四百餘里一切情形與昔全異故曰俄人此舉無關重要矧俄人又難以抵比乎惟昨日紐約來電謂德軍赴哇斯丹迎擊敵人突於比之敦德孟得遇有抵抗未免出人意外耳然當時記者業已聲明此項抗拒力無關重要今讀紐約來電果然謂迎擊俄人之德軍已　　特進發矣至於路透電雖謂在干特東南數里遥之曼爾小村有比人圖謀抗拒而亦終　擊退矣 
　　日人對於青島之心理日本報界自始迄今幾異口同音勸其政府勿急切進攻而安然圍困俟其地糧盡人人餓斃而已惟有今外交總長加籐氏多年之機關報曰日日新聞者要求力攻以免青島當歐戰停止議和時又不得到日人之手徒勞無益云云 
[美人之歐戰損失談（八）]  
　　大陸報云德軍攻擊法國之第一場大戰當已完全結束語其結果德勝法敗殆無疑義吾人按圖觀察德軍似已攻破法人第二層之守禦線法軍（並指英軍而言）以其鋒利難當不得不退避五十英里左右置第二層守禦線於不顧另行擇地于森尼河之上以爲堅守之計或法軍探悉敵軍包圍之計畫故特引兵南行以免重困之危德軍知其退也又必轉向中途逼之使戰以冀截其去路亂其軍伍觀近日傅聞萊姆之役德軍大勝一節德軍行動之目的可以想見是法軍此次之南行必且戰且走形極狼狽可斷言也或謂法國南寺華爾洞莫拍巨土勒以及魯碑等各地砲台現仍安然無恙不可謂其第二層守禦綫完全破壞也不知僅恃砲台不足以退兵力雄厚戰略精巧之敵軍也試觀歐戰關端以來戰場種種之結果可以知矣德軍一面圍攻各砲台一面乘間直向巴黎而　孰謂不可且遠證古事千八百七十年之役巴黎攻陷之後各地砲台堅持未下者爲數不爲不多歷時不爲不久究竟有何用處吾人當能明白日來消息由法國政界傅來者且言聯軍駐紥華爾洞南寺等各地其實不過虚張聲勢而已即讓一步而言各地砲台確有聯軍駐守以備抄襲德軍之後部然該砲台類皆狹小兵力目不甚厚縱能衝擊適軍亦多見其不知量其能倖免不爲德軍所獲者僅矣夫法軍退於前聯軍追於後論兩軍之損失則退者必較巨於追者蓋軍隊行動之時隊伍稍有不齊或兵士　有微傷則散兵落後在所不免若在追軍則有最後隊之憲兵爲之收拾爲之療治其能戰者仍令補入隊伍效力戰場惟在退軍以速避爲目的往往不能顧及此項散兵推其勢之所至不爲敵軍之俘虜不已也吾人試將兩軍損失擬一整數分類比較如下計陣亡者兩軍各一萬人因受重傷而死或終身不能戰者各二萬五千人爲敵軍所獲作爲戰事犯者各二萬五千人其　　傷及散離隊伍者各九萬人統計兩軍損失共三十萬人然最後一項在德軍方面尚可一一收留其力能臨陣者令之各師隊伍其受傷者善爲醫治數日之後仍可驅之使戰是此項散兵畢竟不可謂損失也其所損失者合前數項而計不　六萬人而已至於聯軍方面退避不　則散兵必多流亡歸於敵人之手吾人姑以什六爲計則九萬人中爲德軍所獲者當居五萬四千人合前數項而統計之是聯軍之損失不　十一萬四千人也且退軍之行動隊伍勢須圑集若砲彈飛來偶有所中傷亡尤巨此中損失尚未之計也由是以觀兩軍日來所處之地位昭昭然矣 
[南京快信]  
　　吳淞口外三夾水一帶時有外國兵艦往來　上將軍飭駐滬稽查員調查報告 
　　新任政務廳長俞紀琦現在京覲見不日來甯齊巡按擬將各廳辦事人員重行組織惟財政蔣懋熙已由齊電達中央留任贊助 
　　内務科長蔡晉鏞辭職昨經齊巡按委任程學恂接充 
　　八卦蘆洲飛蝗過境該洲蘆柴損失約十分之七 
雜評一 
[戰事盲談（五）（無名）]  
　　歐洲西部戰事兩方面戰報之相反未有如此數日之甚者以前雖有相反之點越一二日後而大　相同且其所謂相反者不過一謂勝一謂不敗而已一謂退走一謂大敗而已若此次則聯軍謂繫退德軍追逐十英里而德電絶無退信德軍謂已佔據　堡俘四萬人砲四百尊又佔據干特而英人又絶未題及其事是大可異也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東亞風雲之魯省消息]  
　　青島方面魯報云三十一日有客目即墨來烟者言三十日曾見德國飛艇在鰲山衛金口方面空中巡弋又聞有德國騎兵五六人間日到金口等地從事偵察本月一日午前四鐘到十鐘聞金口迤南海洋砲聲隆隆預料日德海軍將見交戰云 
　　青島背面德軍前哨在第一線前面約六華里一帶搜探敵情設防亦甚堅固 
　　即墨消息云青島德人預料由臨海方面將受諸處之砲擊故各處已建避彈所又青島近日大雨滂沱山後鄉村皆已汎濫 
　　濰縣消息云青島中國紅十字會成立後膠督以該處係屬戰地勸吕會長脱離青島故中國紅十守會刻已移往濰縣 
　　膠州消息云此間槍砲之聲不絶於耳但地方形勢未見變更中國赤十字會員多人業於前日安抵膠州此間居住之華民並不驚恐照常購買食品度日詢之膠州萊陽卽墨各州之居民咸否認有陸地小戰之事又因淫雨連綿鄉村間之道路異常泥濘若於日内欲運輸輜重及砲隊决不可能也 
　　膠濟路自女姑橋折斷後德國守備兵對於渡河人防守甚嚴日昨接卽墨來信謂德人現發布告凡無髮辫之華人一律不准渡河 
　　龍口方面黃縣消息云曾知事昨日親到龍口向日本軍隊交涉當日卽回縣并聞昨龍口商會開臨時全體大會 
　　龍口消息云日本兵艦抵龍者共計三十一二艘共登陸者已達數千人該兵均在海岸沙灘搭蓋帳棚以爲止患之所亦有借用民房居住者并聞自日兵抵龍後商貨品較常均已提價商號亦多照常營業間有一二少數歇業者係因不通言語互相疑懼以至關閉該處菜米麫等食物目前頗屬缺乏云 
　　烟台船行華輪等素日經營西屬沿海一帶各口岸之航業者近聞西駛之路係登州欒家口已停駛龍口惟又聞某船有五號開往龍口消息未悉確否也 
　　濟南方面靳將軍因毗連青島百里已劃爲警備地調兵駐守以備不虞曾擬親往調查一次電呈政府預備即日起程嗣政府以靳將軍鎭壓全省當此人心摇惑未便輕動來電阻止靳將軍乃派蕭白二旅長前往各警備地代爲巡視已於昨日出發 
　　蔡巡按　中立事務責任繁重特在署内設立中立事務處除會同特派交涉員羅文仲及部派專員每日會議外並派委員二人佐理一切文牘日昨又函聘前實業司司長潘馨航參贊一切蔡巡按近又派委員八人分往青島環界以及沿海各縣襄助各知事辦理中立卽墨　詠　高密盧紹鴻膠縣盧序　黃縣黃經藻日照張偁身掖縣李家祥萊陽馬憲章昌邑徐鼎元諸城褚德芬 
　　烟台方面烟臺警　廳馬廳長近因戒嚴期内對於陸警應行戒備事宜特行訂定辦法二十條詳呈聶鎭守使曁吳道尹批准施行茲將其全文錄下（一）嚴禁商民人等揑造謡言惑人聞聽並不准妄談交戰國勝負及關於軍事上事項如違查獲按軍法送懲（一）本廳收買各種鎗枝炸彈照章給價如有私自藏匿查出按私藏軍火例送究其有居民實係備鎗自衛者應取具二家以上之舖保送廳烙印領照但每人不得有鎗二桿以示限制（一）凡各住户如有形迹可疑之人責成其附近隣居或房主即赴該管警區告發如有知情容隠或窩留匪類情事一經查出連同房主一併送究一開設客棧如無舖保及五家連環保者一律停止營業違者房屋充公（一）客棧所庽旅店如係間住無營業者不准留寓至五日以上其寓棧期内仍隨時聽從本廳警隊之盤詰檢查（一）除已批准在本廳立案之客棧外其他飯館酒店糞場等處　不准留住閒人違者嚴辦並停止其營業（一）客棧留寓外國人須立時禀報該管警區前往騐明以便保護違者嚴罰一凡有房屋新招租户無論中國人外國人均由房東赴該管警區報告聽候查騐違者即將房主嚴罰（一）本廳員警赴各區住户舖户清查户口時該户應將户主家屬年歲籍貫職業男女若干人據實報告其舖户舖主夥友傭役亦如之倘有隠匿查出嚴罰（一）各種圖書館印刷局禁止印刷關於戰事傅單及其他宗旨不正妨害時機説帖違者嚴罰（一）各報館出版之稿應於先一日送廳檢查認可後方准印行（一）戒備期内停止集會結社（一）由本埠發遞外埠信件除印文外一律開口投送郵局侯本廳檢查員查驗蓋戳後再行代爲封固發行其由外埠送達本埠之書信及新聞紙類亦得由檢查員檢查之（一）戒備期内客商出入口行李應聽從本廳查海口警士檢視如有違禁物品或交戰地運送品除没收外並嚴行懲辦（一）不在沿海指定碼頭任意上下者查獲嚴辦並將杉板充公（一）戒備期内無論住户商號均不得燃放鞭砲其一切繭場果園看守園廠亦不得藉詞驚賊任意開放土砲駭人聽聞（一）戚備期内夜晚十二鐘凈街禁止行人其各衙署局所差役遞送緊要文件亦必先行通知本廳索取口令方能行走否則一律禁阻如有延醫接穏或其他緊要事件必須持燈並向崗警説明事故聽從盤詰否則查獲拘留（一）戲園酒館客棧妓寮等及各項遊戲場所均以十一鐘半爲限一律停止違者嚴罰（一）苦力人等不准於居民舖户門前露宿違者隨時驅逐（一）本章則自布告之日施行 
　　掖縣沙河等處發生搶刧大案黃縣龍口又有日兵登岸之事因此該屬旅烟工商人等關懷　梓多思歸里現下回籍者已紛紛不絶惟各該地皆平靖如常 
吳道尹因掖屬虎頭崖一帶有海盜登岸搶刧特派署内衞隊二十名前往查緝茲聞該隊兵至時已無海匪蹤跡業於日昨隨輪返烟禀覆矣 
　　烟台因青島戰事本埠宣布戒嚴有無知之徒乘機漁利私開烟館小南鴻街東頭王大漢小飯市二條胡同官妓之小樓仁和巷張某飯市南膏藥舖均明目張膽大賣特賣云 
　　伏署之後烟鎭及縣境一帶之禾稼如秫穀高梁及菜蔬之品雨澤均調已大有豐收之望詎日來大雨滂沱連綿不止以致秫穀高梁收穫者俱已生芽而菜蔬之在野者亦均被淹澇一般農夫無不交相咨嗟云 
[粤東戰事影響之近狀]  
　　無業華工之可憐自歐洲戰事發生後各處皆受莫大之影響星嘉坡一埠本華工業集之區惟自兵　猝啓後商務頓覺停滯三十號及三十一號二日由星埠被遣回國之第一帮無業華工計共十萬人之多此帮華工到港後准登岸者甚少且登岸者須要言明可能自給港中現已備船多艘將運此輩到省又前日日本某船載到六百人昨藍烟囱火船又載到三千人此批華工多尚有髮辫到港後至昨夜即僱渡船載往省城云 
　　倡募内國公債内國公債全國已積極進行昨巡按使據財政廳長詳稱廣東通都大邑除廣州外以汕頭商埠最多富商大賈該處内外僑商年來因國家多故捐輸巨欵以濟國困者已數見不鮮現時内國公債亟於舉行除廣州及各屬商埠由本廳直接間接分别提倡外其汕頭一帶應請潮循道尹廣爲勸導則巨債實易募集等語經即轉飭該道尹知照仍須將辦理情形分期詳報察核 
　　日前巡按使接准財政部電以内國公債由中央設局募集各省應責成該省財政廳經理外并委托省中富商代募昨巡按使將代募殷商劉鑄伯陳廉伯盧若何隷生韋　山唐麗泉潘佩如袁英山八人姓名電部外並行文劉陳諸商知照矣 
　　搜獲大宗軍火日昨外間盛傅省河警察截獲軍火一大宗内有炸彈等語迨往調查始悉前日有一貨艇形式之船駛經内河水上巡船（即警察乘坐出　之洋舨）見其形跡可疑當向前搜查船面尚無禁物迨搜至艙底果見彈子纍纍即將船中之何林氏杜裕潘某等三名拘獲連船一併帶回海珠十二區署該區以案情重大旋即詳解警廳核辦所謂中有炸彈者想係誤傅也 
　　嚴防虎門要塞龍將軍前以虎門要塞爲粤省進口咽喉經飭黃司令趕速將各台防務從新整頓在案茲聞當道日昨奉到中央來電以青島風雲極惡亟應先事預防云云故即隨發嚴重命令飭虎門各台自長官以至兵士無論何時何事不得暫離職守及告假等情并由各台派出陸軍偵探晝夜巡　砲台海缐無論何項輪舶非因奉公持有特許憑照者不得駛近三百咪突之内如有故違即由台兵放槍轟擊并將船隻扣留倘有私行窺測砲壘及偵探軍情等事即由陸軍拿解按照軍法懲辦 
　　佛山戒備情形當道自接中央來電謂亂黨希圖洩憤内渡謀亂後即飭各處軍警認眞駐守要塞以免窺伺咋駐紥佛山濟字營警衞軍圑長李嘉品親到佛山商商會與各商董籌商擬在舊分府署内搭蓋碉樓俾俯　順德樂從一帶如遇匪徒由通濟橋來禪可以一望而知各商董頗爲贊成因函囑十九舖游擊隊收支所司事帶同棚匠往該署相度一切不日興築説者謂佛山路徑紛歧來蹤不止樂從一處若只在該處搭蓋碉樓恐曾不免顧此失彼也 
　　絲價低跌原因粤省出口貨向以　絲爲大宗自歐洲戰事發生後各絲　多爲辍業頃查得沙面某洋行日來仍然購絲惟所定價格略低售出者殊難獲利故各絲偈寗將所存之繭轉售與人仍不繅絲以免虧折過甚聞該行之所以限價購買者係因現在銷場地方只有美國紐約一埠而海道能否輸運殊難逆料故贸易中不能不出諸審愼云 
[歐戰聲中之鄂垣嚴防令]  
　　自歐洲各國戰端播起後段吕兩公連日將全省各項防務分别佈置茲將近日防務嚴令各方面情形分别彚誌於下 
　　砲臺凡有各砲臺以及緊要路隘駐紥防兵均係緊備防範區域之地理應嚴加防守以昭愼重昨日段上將軍特通令各緊備防駐軍隊所派駐防境内晚間應派兵輪班梭巡如遇往來不妥情形可疑之人民得隨時拘訊明白以杜謀隠砲臺以及緊備防範區域内無論何人應不得准其任意游覽非有軍署護照不得准其游觀以昭愼重並令各緊備防軍嗣後將防務情形按日報告以便稽核 
　　軍艦凡軍艦泊防境内區域早經段上將軍分别劃定巡防以專責成茲段公愼重防範起見特通令各派定軍艦凡劃定巡防境内應認眞巡查江面不得稍有疏忽並令艦上無論何人應一律禁止上艦以照愼重無命令應不得開出所劃定區域範圍外一步並令將巡防情形按次報告以便稽攷勤惰 
　　防兵凡有全省陸路各屬防範業由段公分别派兵駐防茲因歐戰大開謡言頗多非嚴加防範不足以保治安故叚上將昨通令各防軍應將防範境内無論何項事故應恊同地方警隊圑練共謀治安不得稍有觀望互相推諉總之除暴安良保衞治安爲天職嗣後如所驻防境内知事有特别事故應隨時開往不得延誤以重安寗凡防務情形改按旬報告十日一旬以便考查 
　　稽查自歐戰發生後所有陸水各要路商埠碼頭業由軍巡兩署委派稽查分途駐查以杜匪源茲段吕兩公恐各稽查力勢單薄不敷密查特添派十餘員分派商輪以及各大埠客棧嚴加密查亂匪以補稽查之不及 
[浙省防務與商艱]  
　　浙航路之稽查將軍署輪船稽查員報告略謂民間大小划船來往如梭日間若不稽查易混入匪徒與夾帶違禁物品况夜深入靜二三句鐘時常有船隻通行擬請凡自外省人浙各水道由内河水警扼要酌設水栅派定巡船駐守無論晝夜往來船隻逐一稽查夜間尤關緊要更應注意並飭駐守水棚各檢查巡船善爲辦理不得留難至航行内河各輪舶滬杭線路所經之處湖杭線路所經之處蘇杭路缐所經之處於沿河或沿岸各埠妥爲查察並將拱埠輪埠檢查警察移駐左近该處警察消防隊内俾便辦公而免貽誤云云朱將軍以所稱各節不爲無見當爲咨請巡按使查核辦理茲聞巡按使已如咨分飭警廳遵照於碼頭河岸等處無分晝夜認眞稽查矣 
　　新商業之繼起杭滬鐵路自將各項土貨減價運輸本星期中營業所承接米石布匹茶葉綢緞烟酒油糖磁器紙料等貨已較前增三分之一各棧房貨物山積並加掛貨車轉運云 
　　杭州通益公蕭山通惠公皆爲紡纱名廠惟非産棉區域所用花皮均須購運水脚旣重獲利殊微現有紹紳王錦春等以餘姚近臨海濱四面沙地悉産棉花擬集資十五萬元在餘姚站線餘地建設西式房屋開辦紡纱機廠旣可節省運費又可救濟苦工實爲公私兩益之舉業已向經租處論地價矣 
[劉使履任後之湘省政聞]  
　　湘省自劉巡按使接印後政界新聞頗有可紀者爲錄如次 
　　撥定公署巡按使公署湯將軍旣不駐岳則暫時萬難　出雖經湯將軍將官書報局（即舊教育司署）撥充然地點旣不適中體制亦甚不合現已决定將湘江道尹移至舊鹽道署以道尹公署（即高等師範舊址）爲巡按使公署云 
　　廳長交替前政務廳長陳君寳書（前任湯將軍秘書長）近日忽請病假半月劉使業已照准並委鄧君萃堂暂爲代理大約陳君於假滿後必將辭職鄧君必蒙薦任至四科科長則已確定爲賀希範吳耀春高建　王介雨四君又聞陳君已爲湯將軍聘充顧問云　　議决大綱劉巡按以本署内部組織關係極爲重要偶有不妥即足以貽誤事機爰召集所屬各機關主要人物就行轅特開會議以牧集思廣益之效當即妥爲議决於日昨草定大綱呈候核奪聞日内即將宣佈云 
　　敦聘顧問劉巡按以前任長沙　監督汪詒書君歷任前清司道重職於政治外交素有經驗且於湘中情形尤爲熟悉特聘請爲高等政治顧問官以備諮詢一切惟不卜汪君允就否也 
　　拒絶親友劉巡按日昨手書硃條一紙張貼行轅大致謂署中人員早經一一派定再無位置可以安插且每月薪資有限開支浩繁戚友來者斷難垵名給予川資凡已來戚友可趕速回家未來戚友幸勿再來以後如有缺出自當量才聘請其自行前來者恕不接待云云 
　　預防流弊劉巡按以集會結社其主旨固莫不以福民利國爲前提而查其究竟則多年半借公肥私擾害社會爰通飭各屬知事警長隨時調查嚴行禁止如有名實不符藉端擾害以及秘密集會者准即嚴加干涉從重究辦 
　　提倡公債湘省辦理國内公債已遵章設立公債處公推劉巡按爲總辦朱恩绂汪貽書爲會辦財政廳長陶思澄爲處長其第一次開會情形已誌本報茲又於昨三號在省議會舊址接續開會並由劉使親擬勸募示諭二通張貼通衢俾衆知悉據陶處長當衆報告數日之内已認定四十萬元 
[安徽軍政與公債之進行]  
　　整理軍紀觀皖軍第二圑一營四連前次調駐英山防護地面大抵軍人程度往往優劣不等詎被該處公民具控軍署謂其擾害地方當由倪將軍令將該連調省仍駐北門外菱湖嘴并歸武衞右軍補充隊張統領管轄一面遴派妥員密往英山調查案情屬實茲經倪將軍諭令張統領即飭該連遣散各予恩餉以肅營規隨由張統領不動聲色令傅該連悉到統部聽候點名無庸携帶槍械於是該連兵士奉命蒞止張統領遂宣布遣散情形立即派員押令該連長同到旅部點收槍支如數驗訖惟查該連長張炳　尚有數月報銷未清例應拘留以俟清算至各兵士照發兩月恩餉各予護照勒令尅日出境以免逗遛云 
　　辦理公債説安徽警法政學各機關認購三年内國公債一以薪俸爲比例其槪如下（薪俸數）三十元至五十元五十一元至一百元一百零一元至一百五十元一百五十一元至二百元二百零一元至二百五十元二百五十一元至三百元三百零一元至三百五十元三百五十一元至四百元四百零一元以上（認購數）五元十元二十元三十元四十元五十元六十元七十元八十元九十元一百元至其購買之手續亦可以次説明之（一）前項公債分期募集其第一期購票者於應得利息外加獎一年之息第二期購票者則預付一年之息自應早購俾享特别優利（一）前項認購數目分本年九月十月十一月十二月共四個月各按前表照繳一次（一）前項認購數目按九四折實收在省彚送財政廳塡給收據省外則由縣知事署代收彚解（一）前項認購外能特别再購者多多益善（一）薪俸不滿三十元之職員願隨意認購者更見急公（一）前項按月認購之欵能提前併在第一期躉繳者准享加獎息金優待 
[贛省開辦軍警盤查所]  
　　江西李將軍昨以歐洲戰事蔓延遠東青島風雲急一日恐有不法之徒乘間擾害治安對外防内極應防範周密以免百密一疎會飭豫章道尹何剛德警察廳長　恩榮第五旅旅長齊　元會同開辦軍艦查所數處擇要設立聞此項規則由警廳擬定現已脱稿上詳開辦矣 
[贛省之财政界]  
　　債劵與錢商贛垣民國銀行所欠各商存欵銀一百四十餘萬兩原議取銷過賬市銀實行之後改兩給元發出有期兌换劵限三個月内分爲六期一律還清詎料錢商不肯實行公議行情雖曰改兩爲元實則改元爲兩仍用九三八平銀過賬往來近又要求民國銀行從速 
 
 
 

Page 7

 
 
發出此項有期兌换劵以便流通市面抵欵往來聞財政廳因見市銀取銷尚未實行不允發出以免將來巨損茲將錢業會館於五日議决次日行情錄下申票每千兩售過賬洋元（即九三八平銀）二千四百六十元英洋每元作過賬洋元一元七角八分官票每串文作洋七角二分銅元每九十五枚作洋一元二角二分鹽封每千兩作洋二千七百二十元 
　　紙幣與公債北京幣制局來電云南昌戚巡按使王財政廳長鑒幣密電悉贛省紙幣充斥擾害金融自須速籌補救現正與財政部商議辦法妥定後再行電聞商會删洽兩電均悉請轉達幣制局支印又農商部來電云南昌總商會省農會並轉各分會鑒内國公債爲政府整理金融計章程至善信用至堅於國計民生兩均有益各界認購極爲踴躍貴會熱心公益夙著令聞尚希極力贊成俾資集腋無任企盼農商部支印 
[漢口街巷等级之規定]  
　　漢口警察廳昨准業主會函開前蒙召集會商漢口街巷等級並示以前各警署勘定街巷等級册囑由敝會詳加研訊足徵愼重市政以便交勇之至意遵查此册所分等級各署多不一律茲特集衆會商酌擬簡明表式仍照前定街分三級巷分五等寛度辦理並有數處添註説明如下以資考核是否有當相應備文送呈漢口全鎭街巷圖並黏抄表式各一紙函请查核示遵等情並附街道等級表及各等巷道辦法説明書并圖各一紙查現議街巷等級經衆研究公私兩無妨碍自應據爲定案但從前建築居屋業户報經會勘釘椿後每多爭執亦當重定辦法期臻完善嗣後先由業主或經理人清出屋基老界親身報由該管署所轉報警廳派員與該管署長　同該業主或經理人三面勘定界椿隨將原有該巷寛度及應縮尺寸註明勘票給該業户領執興工惟不得將勘票上尺寸字樣私行塗改該屋落成仍將勘票繳署覆勘無異再行出具領給呈由該管署請給執照以昭信守如此變通辦理官廳業户各有勘丈憑據一則照據營造一則照據復勘旣可以免爭競又可以杜獘端似於市政建築均有裨益除將業主會修改漢口各街等級表曁各等巷道辦法说明書刋印俾衆周知外并出示曉諭各業户嗣後建築房屋務各查照前項規定辦理倘無勘票違章　造以及覆勘核與勘票不符或　匿勘票不請覆勘抑或私改勘票丈尺一經查出立予罰辦决不姑寛茲將等级表與説明書紀下（一大街仍舊二丈六尺）前花樓正街直達黃陂街　家巷街口花樓河街直達米廠大碼頭河街直達橋口玉帶門正街（二中街仍舊二丈二尺）後花樓直達花布街口大夾街係由花布街直達徽州會館半邊街係由萬壽橋直達緯子街小夾街自田家巷上至仁壽宫止蘆蓆街直達打扣巷河街草紙街直逹老水巷（三小街仍舊一丈八尺）棉花街至堤街直逹橋口萬壽宫下由土　街直逹新提張美之巷大巷長盛街係由六度橋直逹萬年街戲子街得勝街橫堤　子街徽州會館以上中路新碼頭以上河街新碼頭橫街沈家廟實慶街萬壽宫梳子街青龍街關道街剪子街衣服街鳳麟街　子街　龍寺街廣益橋街太和橋街堤口街老君殿街打銅街興隆街其餘如美人街下横堤街地形灣曲不宜作街安定巷胭脂巷人烟稀少仍應爲巷一併作爲巷道至巷道寛度仍應遵警察布告分作五等除私巷不計外凡巷均以六尺爲起一丈四尺爲止不及六尺者由兩面讓歸六尺六尺以上者槪照每邊退讓不過一尺之規定 
地方通信 
[蘇州]  
　　專門醫校附設醫院省立醫學專門學校開辦至今一年有半學生成績略著校長蔡禹門君對於校務素極認眞茲爲學生實習及社會需要起見得韓省長之許可着手籌辦該校附屬省立醫院於滄浪亭東燕家巷前學務公所洋房内聞於九月一日已經開診該醫院除門診出診外兼有頭二三等病房備病人住院診治之用診察劵現分普通特别校費三種診察分設内外二科凡内外各症及小兒婦産皮　花柳眼科等均分任診察醫治每科設主任醫生二人外科爲周仲奇胡韶成内科爲范補程吳帙書開診數日受診者聞甚擁擠此院在蘇爲吾國自辦醫院之　矢云 
[鎭江]  
　　農會代表晋省丹徒縣農會於日昨上午十時由正會長殷森圃副會長洪小農邀集十七區鄉董開會公議僉以今年夏委天時亢旱高區多未插秧低區秧苗枯槁已成高低大荒粒米無收景象一十七區災黎甚衆嗷嗷待哺爲日方長除將災狀呈報縣知事外一面由各鄉董推畢洪小農君代表晋省赴巡按使公署呈請派員來鎭會縣勘荒 
　　吉茂肥皂交涉上海吉茂牌號肥皂係洋東專牌營業近因有人仿造吉茂華新皂箱意圖影射由該洋東察出呈請上海領事署備文　赴各縣投遞查騐皂箱日前抵鎭投縣知事署請飭各區長取各洋貨店所有吉茂牌號肥皂箱無論空　限期一律扛送縣署以憑查騐將箱收回另换式樣等情劉知事當發命令予限二日飭區照辦如該店不繳即行處罰聞該洋東在署收齊後仍須親往各店挨查云 
　　中立聲中電文之愼重馮將軍昨奉中央中立事務所頒到新式電報密碼一本凡關於外交軍事以及中立事宜各電均以此項密碼拍發馮帥已飭發各處中立事務所一律遵照現鎭郡中立事務所袁所長以日德將在青島開戰中立事務異常吃緊凡各省及中央關於外交軍事來往電文均關重要如有洩漏貽誤匪淺特飭所中辦事各員一律嚴守秘密並須負完全責任云 
[南京]  
　　催講中立條規中央所頒中立條規已飭各省妥爲演講使人民知所遵守昨巡按署查悉各屬未盡從事開演殊覺延玩擬復訓飭一體迅派專員切實宣講大要以期婦孺皆知 
　　王道尹請整理訴訟金陵道尹王舍棠因查各屬未结命盜訴訟案件積壓甚多以致拖累株連廢時失業爲民間極大痛苦特詳請韓巡按通飭清理茲省署以該道尹所請辦法甚是惟民刑訴訟亦關緊要應令一併　錄呈送以期周密謂道尹爲親民之官耳目較近果能認眞督促　久不懈清訟恤民當大明效除批示外合行通飭各道尹一體轉飭所屬將未結命盜案以及民刑訴訟振刷精神悉心整理限半月内將未結起數分别註明起訴日期開　具詳本署及該道尹查核母得違延 
　　水利處易名蘇省水利處成立後各屬水利均已派員查勘次第開工昨該處奉令改稱江南水利局故來往公文現已改用新换名稱以免紛歧 
[安徽]  
　　委員採購軍米蕪湖内河一帶素爲産米之區現值秋收之際新穀登場米價不致昂貴倪將軍昨特委安徽駐蕪米捐局長寗君就近在蕪採購軍米四萬擔先付定洋一半至九月交貨時即全數付清云 
　　購辦振米請免釐税皖北盱眙縣境頻年以來迭遭荒歉惟今歳荒旱尤甚頃經該縣知事會同當地正绅妥籌　欵擬購辦平糶以濟饑民已由該知事祥報巡按使擬派員赴江蘇高寳一帶購辦米穀回縣平糶并懇轉咨江蘇巡按使立飭沿途關卡騐明護照免税放行聞倪巡按已批准施行矣 
[湖北]  
　　教育費增減比較之调查吕巡按查目下各學校現已開學其經費理應考查有無增減之處以便酌量籌劃分别裁減故令教育科詳加考查列表呈核昨業擬定費用前三月比較支費表一紙以便呈吕公查核其表列各欵教育費增加數目調誌於下（一）普通大學費用比較支銷與前三月中本月減支六百四十九元三角（一）各專門實業大學費比較前三月支銷本月增支洋二百四十五元（一）半日校費用比較前三月支銷本月增支洋一百二十三元六角三分（一）各私立大小學校補助費比較前三月支銷本月减支洋二百四十三元（一）各蒙學費用比較前三月支銷本月增支洋一百二十四元五角（一）通俗費用比較前二月支銷本月增支洋四十二元六角（一）各女校費用比較前三月支費本月減支洋八十九元七角三分 
[南昌]  
　　贛南大獄案取保開釋江西紳士劉景烈等呈控贛南鎭守使李廷玉枉法殃民妄興大獄一案業經陸軍部派員查明屬實呈奉大總統策令將李廷玉褫奪軍官軍職交部懲戒所有案内解省人犯二十五名除徐昌綺聲名案劣黃邦直與吳木蘭女士密有關係另案訊辦外其餘　光淦古　潘國楨劉振勛　國　王德綸羅春溥潘樹修駱兆麟何　　　世鑫何其美王化行謝虚左羅玉琦劉作秀廖行芳陳仲安楊桂馨陳慶文曾蔭棠吳　賴樹莊等念三名經軍事裁判所奉飭於九月四日提案函交警察廳取　臬司前乾泰祥錢米店乾豐祥洋貨店兩家保結釋放了案矣 
雜評二 
[開戰之遲遲（默）]  
　　前日路透電謂青島居民現復精神焕發商店飲食舖復開音樂會影戲揚夜仍開演今得青島消息亦謂該處居民日來並不驚恐照常購食度日龍口商號亦多營業如前是可見戰事之未起矣夫其所以遲遲之故或謂戰區交涉未决或謂日軍單攻與聯合進攻未定或謂戰事方略籌備未竣或謂日擬海陸並攻　陸路爲大水所阻究以何説爲然耶然戰旣不免而日復一日　特兩方之軍隊技癢難禁即局外者亦　　之欲穿矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[要求推放租界之傅言]  
　　閘北推放租界問題久無消息前日閘北方面忽有傅言謂外交圑日前间曾照會滬海道尹要求將租界推放至北浙江路之西陸家莊爲止所有滬寗車站及四區一分署所轄之華興華安公益南林天保等里盡被圈入而以外人所築之北四川路劃還中國刻楊道尹正在籌議對付云云確否未敢臆斷姑誌之以觀其後 
[調查海灘防務]  
　　蘇省陸軍第二師朱師長以上海浦東地方逼近海灘當此歐戰劇烈之時恐有黨人私運軍火至沿灘一帶起岸或有黨人潛匿浦東海灘勾結梟盜乘間滋事故於前日委派第八圑圑長唐業樞來滬親投鎭守使署詢問駐防該處軍隊布置情形當由鄭汝成君告以浦東白龍港等處海灘各要隘曾飭駐浦第三營廖營長親自查勘已在扼要地方駐紥重兵因此近日並無刧盜案件發生至沿海灘一帶亦已隨時調兵巡查並無黨人蹤跡人民亦頗安謐云云昨聞唐圑長又專誠渡浦親赴沿海灘一帶詳細調查以便回蘇銷差 
[派兵防護火藥局]  
　　鄭鎭守使查得製造局對岸沿浦灘地方有本局曁海軍所設之火藥局兩處現值謡言不靖之時防範不容稍懈業已飭由補充兵第六圑龔圑長迅派士兵一排駐紥浦東無分雨夜勤加逡巡凡遇船隻至局前浦灘停泊者着即驅逐以昭愼重 
[軍務重地外人莫入]  
　　上海鎭守使鄭汝成君致函楊交涉員略謂淞滬一帶駐防軍隊　羅棋佈凡防守線内營房械局軍廠以及要塞附近無論華洋人士均不得逕往游歷乃近來間有外人未諳内地情形逕赴上列附近　所游行崗軍禁阻言語不通時起齟齬相應函請照會領袖領事轉飭各本國商人切勿逕往防軍駐紥之處游行以免誤會致生危險云云 
[舉行特别演講之通飭]  
　　滬海道尹楊小川通飭所屬十二縣知事云爲轉飭遵照事案奉巡按使飭開准教育部咨開通俗講演爲社會教育之關鍵講演方法原具有普通特别二項一以促進社會程度爲主其適用於平時一以預防滋誤爲歸其發生在臨時茲值歐陸戰爭之際使非有特别講演深恐一船人民未能洞悉事機轉成誤會應特咨請轉飭各屬於講演機關悉避八月六日大總統申令編列講稿切實　釋務使吾國居氓咸知對外則當守中立條規對内則人各　常安堵曉諭利害弭戢隠憂是所企禱等因准此除分行外合亟飭仰該道尹轉飭所屬一體遵照等因奉此合行飭仰該知事即便遵照轉飭所屬各講演機關一體遵照辦理 
[公債經理處第二次常會]  
　　滬北中國銀行樓上附設之内國公債票駐滬經理處正副經理周金箴　　生朱五樓　君訂於今日（十一）下午四時開第二次常會昨特函致南北各商董及南商會總恊理諸君届時蒞會籌商進行事宜 
[廖管長勸購公債票]  
　　六釐内國公債票由本埠軍商各分投界勸募迭誌前報茲悉駐浦第三營廖營長因奉鄭鎭守使飭令量力捐輸並廣爲勸購故於前日傅齊所管各官佐到營集議廖宣言曰歐戰發生　欵阻滯以致國庫奇絀招募内債凡我軍人自應深明大義量力認購且此項債票利息甚優購者亦　有益務望激發天良速爲認購云云各官佐即紛紛認購大致以所領月薪之半數購票請營長彚集總數報請鄭鎭守使查核 
[契税營業税帶收手數料]  
　　上海縣知事公署昨出示諭云案奉江蘇財政廳第六百七十二號飭開照得江蘇省各縣征收契税及牙户按年繳納之牙税現改營業税所需征收費向在正税内扣支四厘以資辦公茲查三年度預算　内奉部核定各項徵收費以五十五萬元爲度專就厘金貨物税出款計之已屬不敷開支若再加入契牙兩項徵費溢出更鉅值此度支奇絀之際旣不能再支正税即須另行籌補俾免辦公竭　茲經本廳核定援照整頓牙户登錄税附收一成手數料成案將契税牙户營業税兩項隨收手數料四厘以抵經費除詳请財政部巡按使立案外合行飭知該知事遵照從奉文之日起一體加　帶收並將以前征存之欵截數掃解具報查考此飭等因奉此爲此示仰合邑各業户及牙户人等一體知悉所有契牙兩税遵奉飭令帶收手數料四釐從九月十一日卽陰曆七月二十二日起一律加戳帶收其各遵照母違 
[部定驗契保護辦法]  
　　上海縣知事奉江蘇財政廳通飭云爲飭知事奉財政部飭開案查本部關於辦理驗契酌擬保護辦法一案於本年八月六日呈奉大總統批令准如所擬辦理即由該部通行遵照此批等因奉此合行抄錄原呈飭發該廳長遵照辦理可也此飭等因計抄　到廳奉此並奉巡按使韓轉飭前因合亟抄粘飭知飭到該縣即便遵照辦理此飭計抄粘財政總長周謹呈爲辦理驗契酌擬保護辦法以杜弊端仰祈鈞鑒事竊查此次辦理騐契原爲保護人民财産起見惟流弊甚多不能不預爲防範聞各省往往有地非已有漫塡契紙赴官投驗預爲侵佔地步俟原主發見後與之爭執而所持舊契又未報驗不足作爲證憑以此提起訴訟糾葛殊多本擬由部通飭各省嗣後持契報騐應由騐契所先將契紙暫存一面將契内所載契主曁田房坐落丈數分别錄出張榜於各該區内以一個月爲限限滿如果無人爭執始准騐契發回此種辦法原極周妥惟塡榜手續旣繁而騐契期間太緩究於人民諸多未便再三籌度不能不變通辦理擬以騐契所内所存註册底簿凡屬業户均許隨時到所查閲遇有假冒等弊准由原主告發持契證明如果屬實應由地方官追銷假契作爲無效並按照新刑律規定假佔之罪處以有期徒刑似此嚴定辦法庶弊端可期杜絶而人民財産得收保護之實益所有辦理騐契酌擬保護辦法緣由是否有當理合呈請大總統鑒核批示遵行謹呈 
[盤問兩次暗殺案之供詞]  
　　前浙江鎭海先鋒隊隊長紹興人陳子文於去年十一月十八號在泥城外山海關路被裘梅根與吕兆根計誘出外開鎗暗殺業由老閘捕房中西包探會同法包探在法租界施金德家將裘及施一併拘獲提回訊押並因在捕房供認於前年預聞暗殺金琴蓀情事且牽涉永禁西牢之案犯陳錫奎（即小阿四）故經捕房在西牢内將陳提案押候訊核在案前日午後由捕派中西包探及佩帶手鎗之西捕兩名將裘施二犯及陳錫奎一併解送公堂聲請復訊 
　　至兩句半鐘美副領事畢君乘坐馬車蒞廨由俞代襄　會同升坐樓上刑庭先由捕房牛門律師將在捕房錄取裘梅根口供之中西文供單呈案譯稱裘梅根於前日訊供時忽然翻供不肯承認應請按照供單逐句盤詰俾免遁飾云云俞代襄讞即命將裘帶案詰稱爾在捕房旣經供認預聞暗殺金琴蓀情事且稱爾當時先在弄口探望有無巡捕等語緣何到堂翻　不肯承認裘供稱金琴蓀案實不知情捕房所錄供單均由包探逼迫照此供認不允則拳足兼施不容不認其實均非實在求鑒 
　　卽據捕房牛門律師譯稱被告於金琴蓀案旣不承認然去年在山海關路暗殺陳子文今有見證在堂可以證明應請研鞫即命陳子文之二房東應元初及尸妻陳王氏相繼上堂證明當時吕兆根與裘先後來家據裘聲稱鎭海統領張伯岐來申庽致遠旅館十八號房間誘騙同往拜會致遭不測求請伸雪俞代襄讞因復復向裘詰據拱稱我與陳子文素來認識我於去年舊曆九月間來申於案未發生之前十餘天在後馬路觀音閣碼頭競化紹興戲園内會晤相識之吕兆梅與之閑談據稱陳子文之爲人實有些靠不住我亦未曾詰問何故惟詢知吕庽居寳善街旅館内故於旬日後復往探問陳子文靠不住之緣由據吕兆梅聲稱陳子文似已暗充袁總統方面偵探破壞我輩行動致有赴浙之同儕數人均被拘解鎭守使署鎗斃故指爲靠不住已命吕兆根前往乘間將陳鎗斃云云我聞知此情且知是日吕兆根已往陳處故亦前往尚欲向陳通風不意至陳處見客堂内坐有面生者數人不便向陳通知而數分鐘後吕兆根亦來更未便通風是以託詞鎭海統領張伯岐來申約陳一同出外冀至外面通知情形俾可防備乃吕亦隨後同行我心中頗爲不願迨至外面我適欲小便陳吕二人先自出弄詎我在弄内小便未畢猝開鎗聲知陳子文必被謀害祇因心中害怕故反身逃至愛文義路小菜場附近驚魂稍定即雇黃包車至吕兆梅寓所告知陳子文大約已死旋見吕兆根亦來聲稱已將陳子文鎗斃因此我亦即回自已庽所總之我係前往通知陳子文自爲防備獨自一人前往並非與吕兆根同去求察 
　　美領畢君得供復向詰稱爾今所供是否實在裘供句句是實復問暗殺金琴蓀案裘仍矢口不認旋命將陳錫奎帶案詰據供稱與裘素昧平生從未會面且金琴蓀被害時我因在閘北犯案判押三月迨期滿釋放之日金琴蓀已舉殯今被誣　實係寃枉求請查察復經施金德之代表律師略爲伸辯中西官會商之下判裘陳兩犯一併押候備文呈送道尹公署轉解鎭守使署訊明按法核辦施金德住居法租界着送回法公堂核辦 
[歐戰聲中之女工生計]  
　　北河南路裕豐絲廠因受歐洲戰事影響致各女工工資不能如期給發前日該女工等向索無着即聚集二百餘人於午後四時擁至公共公廨要求飭提廠主陸寅卿經理周盤甫到案訊追一時人多口雜當由驻廨西捕禀奉關讞員傅諭退去着照章具禀聽候傅訊母得聚衆滋擾致千未便該女工等遵即推舉徐小徐張阿香等爲首倩人繕禀業已呈請飭追矣 
[雨水與潮水俱來]  
　　昨日本埠有雨竟日不息午後更大時適潮水盛漲街衢積水無從宣洩租界内地形較低之處水高數尺致夜市甚爲冷落城内南市積水更多居家器皿竟有漂失者地方審檢廳刑民法三庭前面亦積水成潭辦公諸人出入悉用人力車載送惟查該處前因地形最低易於積水曾由檢察長汪君飭在押所内每日派出押犯十餘名在地下砌築瓦筒陰溝俾易洩水乃工竣以來未及二月已阻塞不通不知尚有他法以善其後否 
[催促拆屋之猛進]  
　　工巡捐總局朱局長致南商會函云小東門大街讓屋築路一案迭經邀集各該業主鋪户迭次磋商令將鋪屋遷建後面浜基並飭工　掘溝道預備排築瓦筒在案現查該處尚有少數舖屋遷延未拆本局排築三尺圓經瓦筒開掘溝道甚深於未經遷拆之屋基必致鬆動傾塌堪　因之應築工程不能不遲緩進行以避危險惟長此遷延阻碍交通停滯贸易是各該未拆舖屋僅以個人之關係碍及公衆之利益且該處舖屋往往於鄰屋合　或基址凹　者動工翻造必待同時並舉致已拆之屋亦未能尅日竣工現在本局溝路工程急待進行而已拆之屋亦須早日落成所有未拆之屋亟應勒限拆除以防危險除咨請淞滬警察廳預爲防範並出示曉諭外相應函請貴商會查照希即諭令各該房主租户一體遵照自出示之日起限十日内一律搬遷拆卸依照敝局所釘木椿標記移遷後面浜基倘再遷延敝局開掘溝道舖設瓦筒以及隣星翻造動工時萬一有意外之虞應惟該業主是問統祈轉飭知照足級公誼 
[巡警毆人之榜樣]  
　　淞滬警廳徐廳長查得四區一分署巡長鄭鳳鳴於陰歷七月十五晚在崗禁止温姓居民燃放爆竹救護月食擅將該民掌頰有違署規昨特通傅各署云巡警之设原爲保護治安遇事皆當和平對待查四區一分署境内前晚有居民温姓燃放紙砲本在應行禁止之列惟該民年幼無知該巡長應婉言開導責成家長　束如再不服報請該管長官辦理而該巡長輒行掌頰實屬有違本廳長迭次命令着該署員速將該巡長鄭鳳鳴重責革除該署員王簡文巡官楊得明平日不將本廳長命令勤向長警等宣講殊屬非　應各記大過一次四區署長薛振中督飭不嚴本應記過　將前因巡警馬如宣拿獲搶犯案内所記大功卽行抵銷以　懲儆嗣後該署長員巡官等如再疏忽致有前項情事一經發覺立卽撤差决不寛貸 
[調查税務專員南下]  
　　江海關施監督近接税務處來電謂本處現派處員陳星庚會同外交財政兩部部員陳海超王得庚前往長江一帶省分調查税務情形特電查照等語並聞上海貨物税公所韓所長亦奉省飭謂該員等現已抵寗不日分往各屬調查云 
[解除私鑄鈔票之牽涉]  
　　江蘇巡按使批海門商會總理劉　鈞禀云據禀已悉查該總理辦理商會多年并經本使聘任出品恊會名譽經理頗有資望據稱因公在滬被楊祖光等於逸犯陳康生私鑄鈔票案内郵控牽涉經警務長督警至商舖住宅内搜查陳康生無獲原控顯有未實近來各屬誣控之案甚多必須遇案澈底根究以别邪正仰海門縣王知事加派警役勒提原告楊祖光王建章等到案將發去郵禀查對筆跡秉公訊明究辦詳復察奪並轉該總理知照仍嚴緝逸犯陳康生務獲究報 
[省立校長須人教育會]  
　　江蘇巡按使公署通飭省立各學校校長云爲飭知事據省教育會函稱敝會於八月二十六日舉行第十次常年大會並修改會章更舉會長職員當經投票舉定張　爲會長黃炎培爲副會長謹將修改條文一紙連同原章程一册送請備案再修改章程之第五條當然人　者現加丙項省立各學校校長應請分飭省立各學校知照等情據此除批應准備案并飭省立各學校校長查照入會合行飭知該校長遵照此飭 
[通緝連刧四家之盜匪]  
　　淞滬警察廳奉江蘇巡按使公署飭開據崑山縣知事詳稱八月十九日據縣屬安亭鎭經理員薛國銓到署面稱該鎭附近天福菴地方於昨晚三更時分有由火車鐵路突來盜匪數十人各持器械連刧葉金曹嚴等四姓内有事主受傷等語查安亭鎭離城東四十五里天福庵距安亭鎭車站六里盜匪連刧多家尚未據各事主報案旣據該經理員面述大略情形亟應先往勘騐並上緊嚴緝以期及早破案獲匪懲辦惟知事適有要公不克分身當即派警分頭追緝一面飭委警務長帶同檢騐吏星馳查明分别勘驗去後茲據詳稱遵即帶同檢騐吏前往該處當據該事主等開具失單聯名禀稱十八號夜突來盜匪三十餘人各持鎗械先至金楚珍家破門而入手中各持洋燭裏以新聞報紙照徹四旁肆掠一空隨復順刧曹賓南嚴阿福兩家並將嚴阿福毆傷繼又赶至葉棣華家掘取階前長石撞破大門明火搜刧各房出而復入者再所有銀洋衣服首飾幾已凈盡將牀帳及被單等件包捆扛　鳴槍示威呼嘯而去總計被刧約值一千五百餘金等語遂即逐一細勘先勘得天福庵係一僻小市集居民三十餘户距滬寗鐵路路缐不過半里附近並無防營該市之南首卽事主金楚珍曹炳南有毗連店屋中間隔一鄰店又　嚴阿福店屋均係坐東朝西一　門面詢據金楚珍供稱開張南貨店是夜三更盜匪先打伊之店門旋卽打毁南邉側門蜂擁入内分投臥房店堂搶去衣洋首飾並用石片擲傷伊手足復用木器毆傷伊子金阿金左肋又查曹炳南係因經商外出其店面房屋早經閉歇家僅母妻二人询據供稱是夜聞匪先搶南　金姓旋搶伊家毁門入内刧去大洋一元小洋十二角及　飾衣布又據嚴阿福　稱伊之店屋兩間一爲臥房一開茶室當夜被匪　門擁人約有六七人身穿藍衣服口噪黃渡音將伊毆傷搶去洋銀二元及銀飾等件各等語查看各家門户均有破損　　箱籠亦多毁壞物件翻亂飭吏騐明金楚珍右手肐肘有跌磕傷一處左臓　跌磕傷四點右　　跌磕傷二點均紅色有血　金阿金左前肋有木器傷一處　腫青色嚴阿福左眼胞有拳傷一處微腫青色左前肋有拳傷一處淡紅色均塡單飭令醫治又勘得葉棣華家係在市梢有坐北向南住宅一所瓦屋兩重周圍竹籬宅前横繞魚池一道據葉棣華聲稱該盜掘取階石撞開第一第二兩重庫門一擁人内不下數十人各持鎗械分投東西及大小廂各房明火搜刧伊與眷屬人等均皆害怕默向夾弄逃避所有金银首飾銀洋衣服一任該盜肆刧無遺用床帳及被單等物包捆扛載呼嘯而去等語察看該事主各庫門及大小房門撞破損碎橱櫃箱篋亦皆毁壞物件翻亂屋内有匪遺大菜刀一柄放過槍子殼三個各勘畢繪圖飭令各將門户修整完固除飭警探並水警官分頭赶緝外所有履勘緣由繪圖並錄傷單連同事主附開失單之原禀曁匪遺菜刀鎗子殼等件備文詳復等情前來知事查該匪係由滬寗鐵路東南通上海一帶而來數至之十餘人内有口噪黃渡音者各持鎗械一夜連刧四家之多葉棣華家所失贓銀首飾爲數尤鉅亟應詳請通緝以免遠颺除再飭警並咨隣封營縣恊緝此案各盜犯務獲追起贓物儘　懲辦外合將勘騐情形繪圖並造具　册詳情請鑒核俯賜通飭各屬一體嚴緝解辦實爲　便等情據　除批示外合亟飭行該廳長仰即一體嚴緝務獲究辦 
[陳參謀由京返滬]  
　　上海鎭守使鄭汝成君前奉中央命令以現值防務吃緊之際母　來京覲見旋即委派本署參謀長陳君赴京將一載以來經辦滬上防務之成績面告陸軍部轉呈總統察核茲已公畢於昨日乘火車返滬向鄭鎭守使禀覆一切 
[繼娶與私姘之爭點]  
　　鄉民張渭川控婦人袁徐氏（即袁九娘）吞没故父遺産在外與人私識等情昨日午後地方審判廳　推事片請檢察官宗君蒞庭辯論張訴稱本地人向以撑船爲業父親名勝全在日時由薦頭張潘氏薦袁徐氏來家帮　其時繼母已去世父親遂與該氏姘識去年父親病故後遺下張姓業産田單　張並大洋四百二十七元小洋四十三角悉被該氏吞没小民迭向追究該氏即與其子袁阿田遷居他處近又與金雲卿私識請求究追袁徐氏供稱婦人於前清宣統年間憑張潘氏等爲媒嫁於張勝全爲繼室婚據現雖不全確已正式成婚大衆咸知邇因故夫前妻所生之子張渭川不顧氏之日用無奈遷居在外並無與人私姘情事可請訪查原告又稱該氏實與故父姘識有族長張君生及母舅任品尹等可以作證問官一再駁詰原被爭執如前賀宗兩君會商良久以原告張渭川所訴各節係屬一面之詞尚難憑信據稱族長張君生母舅任品尹等可以作證姑候飭傅君生與任等到案再開辯論遂判原被一併退去候示 
[好意誤爲惡意]  
　　楊樹浦住户江北婦人費王氏之女孩小姑子在某絲廠打盆已走失十餘日前日忽有同鄉人曹子山胡沛雲顧三扣子向氏聲稱已　該女下落須酬洋五元經氏察知伊女被曹留養在家報捕將曹拘押昨解公堂請究原告投訴前情訊之曹供該女孩因在途啼哭詢係逃出當由途人勸令暫領回家候探聽其父母住址再行送回故托胡沛雲詢係原告之女囑來領回並無向索酬洋情事乞鑒並由胡沛雲上堂證明曾往知照原告領女中西官會商之下以原告所控無憑判將被告開釋 
[巡捕囑領小孩之嫌疑]  
　　山東人蘇　候因失去七歳男孩囑托滙四捕房七百十八號　 
 
 
 

Page 11

 
 
捕趙某找尋去後旋投捕房指控趙捕以代尋失孩爲由勒索酬洋十元經捕頭飭查不實斥不准理嗣因蘇孩由甘德茂　領在北京路行走被總巡捕房西捕查見以其形跡可疑拘入捕房轉解公堂訊悉前情判孩先行交蘇領回甘押候補傅人證再訊在案昨晨由廨復訊據甘供稱蘇孩實係趙捕囑往南市共和樓茶館内向趙戚陳某　領回訊之趙捕供詞支吾王襄讞商之美領博君以拐案證據不足判甘開釋至七百十八號華捕究意有無關係仍着捕房查復核奪 
[麫粉壓斃苦力]  
　　江北人吉長富在各碼頭爲扛夫前日與同伴多人至匯山碼頭日本商輪上起貨被大包麫粉（四十袋爲一包）壓傷舁送醫院醫治無效而死昨日上午公廨王廨員偕同萬副領事蒞騐委係因傷身死並由捕房傅到管碼頭之郭順田陳寳大工頭張長木等證明肇禍　由張供該船買辦王杏濤自願捐助屍屬棺殮之費問官即飭屍母吉蔡氏具結收殮一面由捕房傅諭該買辦給予撫恤若干禀復候核 
[賭棍欺騙鄉]  
　　滬南一帶近有無業流民專在市間用竹簽爲　具勾引鄉愚誘騙資財前日又有浦東人楊叙生經過　寗碼頭被若輩誘人同賭頃刻輸洋九元事後知係受騙向之理論該黨中人毛五寳勸令償還洋兩元不允後經崗警帶至第一分署移解警廳司法科預審擬究並　提同黨務獲懲治 
[罪犯不服判斷]  
　　竊賊馬德順綽號小湖北迭在城廂内外糾黨犯竊屢經警廳偵緝未獲日前馬又至城内欲試故技被探拘解到廳並抄獲押票數張奉諭移送地方審檢廳請爲嚴辦昨日下午由周宗推檢兩官開庭提訊以該犯迭次犯竊竊盜罪當然成立姑寛科以五等有期徒刑監禁五個月以儆詎馬不服判斷竟在法庭上大肆　哮　官大怒立命法敬拖下馬猶倔强不行將法警等厲聲辱駡事爲汪檢察長所悉立命法警用鐵銬將馬之雙手銬住押送看守所禁押然後送監執行 
[錢瑞卿毫無生趣]  
　　錢瑞卿前日至廣東路外灘投浦圖盡由捕救起帶入捕房昨送公堂請示據供通州人父母妻兒均相繼逝世惟叔父錢友仁現居滬南張家弄四百七十二號門牌因貧出此下策等語判函送上海縣知事署就近傅其叔父領回 
[小流氓强搶黃包車]  
　　李徐氏役法公堂控稱婦人代某公司經放黃包車前晚將車停在路旁詎有小流氓王阿根到來强搶一輛而逸婦人上前追獲非但不還反被毆傷手臂後由巡捕到來拘獲求請騐究訊之王供認搶車行兇不諱判押六個月期滿逐出租界 
[私帶烟土之懲罰]  
　　五區警署查獲男女烟犯移送檢察分庭請辦已紀昨報前日由李檢察官分别起訴經審判分庭孫推事判决韋瑞之因帶戒烟丸罰洋二十元陳子强帶土五十八兩罰洋五百元王祥興帶土十六兩罰洋四十元張謝氏帶土五十二兩罰洋四百元姚唐氏帶土四兩罰洋三十元周得奎帶土六兩罰兩四十元王渭生帶土八兩罰洋四十元張季氏帶土十三兩五錢罰洋一百元楊逹三帶土十一兩罰洋五十元一併押候繳洋開釋五區崗巡前日又在火車站查獲婦人周陳氏一口抄出土十一兩五錢當即移送檢察分庭押候預訊起訴核辦 
[貪利害人]  
　　孫阿二在西鄉一帶施打吗啡針貪利害人昨經曹行鎭第三區警局巡警拘獲抄出證據送至事務所請辦警察長景毓華君以案關刑事着送地方檢察廳訊究 
[票據已有下落]  
　　魏勛投法公堂控稱日前携帶鐵路股票若干張計股本洋二千五百元又期票四張計洋四百元包在一處乘坐東洋車遺失報捕後現已查知由某甲經手售與吳镜如今已傅案求請訊追吳供稱照市價收買且益某蔡某兩人作保故敢收下判吳交保候傅益蔡兩人到案訊明核辦 
[許景文高築債臺]  
　　南那公司經理許景文前向賚賜洋行租赁輪船一隻虧欠租洋三千七百元公司現已停辦賚賜洋東已在買辦吳春林名下將欵扣清吳向許索取不付具控法公堂交保不理押追後又有房主　追房租銀一百五十七兩一併限交在案今又有電燈公司開明細賬至法公堂請爲附追因又提訊許供欠電燈洋有之求請寛限设法將各欠料理判還押限交 
[僅准追還抵本]  
　　錢文祥前向王榮堂借得值洋一千四百元之地産單契向人抵押王亦借錢洋一百元後因向索單契不還控奉法公堂飭提避匿缺席判决賠洋一千元後王禀稱錢尚有房屋公産可分求請發封備抵故傅到　文祥之弟錢根濤詰訊供係祖遺房屋文祥應得四分之一已經抵押與俞姓計洋三百元旋又傅到受抵之俞姓將軍呈案據稱錢來抵去洋三百元利息分文未收該房屋值價若干並未估看故不知悉請堂上追還本利聶讞員判令退去方單暫行存案候將房屋估看值價若干准予追還抵本 
[避債人仍被偵獲]  
　　顧錫卿等在法公廨控告顧　　欠洋逃避等情茲經該廨查悉被告匿居城内當於昨午備文飭探　地方廳禀准汪檢察長加派法警恊同前往將桂福拘獲解　押　讯明再行送往該廳歸案訊究 
[南洋商業中學成立]  
　　新閘大通路南洋商業中學係前南洋高等監獄學校校長楊伯芳君發起創辦業已　　中西文教習於九月九日開學學生尚形發達學費每半年本科二十元預科十元聞尚有餘额云 
[公共公堂瑣案]  
　　王畢氏控周志仁前日在虹口　取伊孩耳上金環昨由捕房將周拘解公堂訊供一過判押候查明再訊 
　　張寳生控李桂生騙取電燈　三圈消贓於沈順生得洋八元昨由捕房將李沈二人拘解公堂訊明判李押兩禮拜沈從寛斥釋贓交原告領回 
雜評三 
[可憐之華工（訥）]  
　　近日之言維持小工生計者祇就國内各埠失業之工人言之也然而今日更有海外被遣之華工在俄境逐回東三省之工人已有數萬今從星埠等處運回閩粤者其第一批已有十萬之多此外從歐洲各埠運回者又日有所聞若輩遠道轉徙流落無依之苦不較内地之小工爲更甚耶或曰此數萬人數萬人者雖較内地小工爲苦然猶較交戰國今日死數萬人明日死數萬人爲樂也而吾則謂死不過一瞑不視今被遣之華工不生不死無衣無食無棲止究誰辨其孰苦　孰樂耶當道其何以　之 
 
 
 

Page 12

 
 
   
 
 

Page 13

 
 
自由談 
游戲文章 
[戲擬仙翁殿仙翁致某鎭守使書] [  梅郎]  
　　事見九月七八兩日本報 
　　逕啓者仙凡異域道不相同塵世功名尤非所取敝仙翁自税居穿心街以來除替人指引禍福施送仙丹外槪不干涉世事本月某日蒙貴鎭守使特派稽查員一名稽查兩名護兵四名會同塵下警察廳偵緝隊士一名警察四名光臨敝殿本仙翁始以爲有所賜教不勝歡　不料該護兵警察等竟　指醫生某某書面匠某某爲通同黨人設立機關立即解交警察廳收押不知醫生即敝友華陀書面係圖面之誤即敝友張松俗眼不識仙籍　爲黨人名單强人人罪則敝仙翁不幾爲黨魁乎敝仙翁不知政界何仇於仙界而必屢加干涉昨吕純陽以武裝未卸致被扣留　　自由談特約電）准是以論則魯班殿之魯班靈官殿之　官以及各廟之韋陀四金剛等莫不藏有武器終旦武裝其亦將槪指爲亂黨乎現雖由司法科長訊明無亂黨機關准予釋放然敝仙翁仙面攸關無端將仙友收押辱我仙界實甚用逹仙意專候仙遊仙翁白 
鎭守使批大放其仙屁（四） 
[笨伯解] [  笨伯錢愚]  
　　昨讀自由談游戲文章見有笨伯一説窺其意雖非由個人而發然適　鄙人别號相符合故即作鄙　笨伯之歷史讀亦無不可夫笨伯兩字與呆大瘟孫諸綽號相等僕自顧非聰明人也因以笨伯兩字自名亦猶鈍根之自號其鈍耳世人之以謙辭自署别號其人亦夥矣如太痴也半呆也鈍菴也鈍劍也拙菴也然考其實皆聰明人而非眞癡眞呆眞鈍眞拙也蓋恐老天忌才因以癡呆鈍拙自掩其聰明耳以言世上無笨伯則笨伯甚多如官之　婪不知害民誤國此官之笨伯也商之作僞不知信失利絶此商之笨伯也農之　　不知時過田荒此農之笨伯也工之取巧不知物粗價贬此工之笨伯也此乃眞笨伯也僕輩自謙之笨伯乃其名官等自私之笨伯乃其實笨伯之名由來已久僕不敢自作聰明因借此美名以自名而不圖潘劍嗚君以此賞衆人者而　賞及於僕也然總明乃誤人之物曹操裝瘋以欺其叔趙高指　以欺其君彼二人者未嘗不以聰明自居及後卒留不美之名觀於此聰明誤用亦何益哉故吾寗居笨伯之列尤願潘君勿依附聰明而亦自列於笨伯之内則　花因其巧而即滅頑石因其鈍而常存笨伯之笨實有大益於人羣也於是乎作笨伯解 
（不受酬） 
自由談話會 
　　新黨柄政禁稱大人而又喜自稱偉人不知偉人與大人意義從何區别曾有舊官　與新政客同預宴曾新黨　呼大人以侮弄　黨爲樂舊　某性滑稽聞呼憤甚贸然張目曰公　自命政客得有偉大人物之　號今當禁稱大人之時則此四字已失　心僅有首尾可取無已以大人二字歸我而以偉物二字歸公何如座客皆狂笑 
　　昔張獻忠兵至四川盡毁蜀中　廟獨留文昌宫不毁蓋以文昌爲崇祀周時張仲之所與獻忠同姓也近有某使爲龍虎山張眞人請復位號想亦以眞人爲同鄉同宗也因憶獻忠自　祭文有云咱老子與你通了宗罷一　直可移贈 
　　第五回瞞帖 
　　古人創　奇器遺法不傅古書僅載其名後人或疑爲妄（董　石　鄉　筆所記箸書誕妄）有云拾遺記曰始　時宛渠之民乘船而至名曰螺舟沈行海底而水不浸入不審何以不行海面且乘舟者何得無恙又見一書曰流波山下有燃海舟人不知水性以燭跋投之火大發　海延燒無一人還者旣無人還又孰從而知之孰從而道之乎）按其書成於康熙初年科學尚未發明無怪有此疑問由今觀之螺舟實潛水艇之　矢燃海即煤油鑛之濫觴也[  茶山居士]  
海外奇談 
[四千萬支燭光] [  跫廬]  
　　近日英國侵襲德國北海之要鎭拜利科蘭脱島其探照燈用四千萬支燭光違照四十哩其燈一年之費用須一萬六千元云 
[入會費三千圓]  
　　美國今次設立芝加哥之科爾布俱樂部游戲上之圖體當推此爲世界第一會員則爲芝加哥之比夫王小麥王豚王等諸大富豪其設立經費須四十五萬元僅於二十分時間决議并設有長六千四百二十碼之球場其入會費第入　集三千元云 
[世界最初之安全飛行機]  
　　英國陸軍飛行機製造所新造成一種安全飛行機駕駛極易雖無飛行之經騐者亦可操縱自如其機特異之點即機上一切之　縱機及昇降機無須手觸但以舵機之轉動爲主要恰如駕　板其支持面常保有適當　角度雖急速轉换方向亦無何等之危險如遇疾風機起摇動可放任之　　自然暫時即能回復安 
定此誠爲世界上最初理想的之安全飛行機也 
小説 
[花木蘭傳奇] [  天虚我生]  
　　第五齣瞞帖（再續） 
　　（小旦　　　上）唱 
　　雙調（江頭金桂）（五馬江兒水首至五）禁得夜寒如水放一縷爐烟出户飛願靈丹妙劑醫可我爹爹熱心香禱天地（金字令五至九）這分明不是參蓍是甚般滋味我且試嘗冷暖苦口依依紅霞一泓剛滿巵（桂枝香七至末）把羅巾裏着向中堂來到故逶邐最是搴帷防礙手移步總低眉 
　　（進介）姐姐藥已　好在此敢端與爹爹吃者（旦）如此正好（接介）（向外介）爹爹這是西鄰林老丈餽給兄弟教將來奉與爹爹且飲一　（外）難得林老丈如此關情這藥多分是好的將來爲父的飲這一杯子也不負了他盛情（外即旦手中飲介）（小生持帖上） 
　　（前腔）（五馬江兒水首至五）誰料這軍書一紙竟有我阿父名兒在上題倒不是官家硬派是皇家招致有綸音到來此（金字令五至九）要俺垂老椿堂去衝胡騎我若將情直告怕不激起俺爹爹征鞍跨上難挽伊（桂枝香七至末）俺不如　時瞞渦暗地裏封　去　表辭縱然節　催千户料想承平彼一時 
　　可便　　個　意的穏當俺且藏過　帖回　俺爹爹　　進介）拜上爹爹孩兒去向林老丈問來説軍帖上并未列　爹爹名　（旦）這纔是皇恩浩蕩謝天謝地（外）爲父的倒郤不滿 
　　（前腔）（五馬江兒水首至五）剛纔把雄心打起準備去西風聽馬嘶抖搜起一圑鷄骨披上征衣抺吳鉤撫新　（金字令五至九）俺幼習兵韜老還能記俺家藏軍械手尚能提却偏生不才明主棄（桂枝香七至末）而今已矣依然伏櫪老覊維收拾起戎馬英雄氣再休望風雲際會期 
　　罷罷虚假天年便只合老死　下兒吓扶我睡去波（旦小旦扶介） 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華（林竹賢譯）]  
　　第十九章（再續）（圈點悉仍原稿） 
　　釀雪涙泉迸發不敢作一語私心低念其夫心意中不知作何景象讀者心中亦可知茀蕾之熊度與思潮茀蕾自悔罪後滿擬將餘生補過藉减前愆責之應盡者任之人之害已者遠之故迨愛璧語畢即微續曰愛璧吾之所有求於吾愛者理由甚充足馬儂乎君其知之余之求愛璧爲寄女固余之分内事蓋愛璧乃余之生女而愛璧之母則余之前妻也此其請求非理之所當急者乎愛璧聞此驚躍起坐面轉灰白色馬儂則反覺釋然於中勇氣　增發其慘然之聲以答曰然則先生何不於十六年前告我耶彼時鄙人未有愛之之心先生領去鄙人當無不願今撫之長大　愛之若肝腑矣豈易分别哉先生棄天責天遂賜此女與鄙人是此女乃鄙人之女非先生之女也先生豈應得愛璧耶福至而却之固先生之罪也茀蕾曰君乎余知余過余今悔之矣馬儂曰善甚惟悔罪與此十六年間之情事毫無關係先生今驟然來此要挾曰彼乃余之生女此豈能更易吾儕父女間之親愛哉先生須知之自愛璧學語時至今日受父親之呼唤者惟鄙人耳茀蕾聞此眞切之語答曰雖然請君退一步想理自清切非愛璧今日一去如黃鶴不復返也彼當常來此與君談笑彼之視君當與今同馬儂痛曰所同者何在耶吾儕逐日食同物飲同林思同事苟至先生家其能再同耶此眞謬説先生眞欲離間吾父女耳茀蕾不能辨别馬儂之眞語怒氣又增以爲馬儂之抵拒未免自私太甚（不知犧牲之價值者恒有此想）因厲聲曰余意君之愛愛璧將使彼有所快樂也惟君當知君一己生命之悲歡尚不能自决愛璧此時正青春妙女一不留意則前途幸福與之俱盡苟不　而嫁一卑鄙之工人則余雖欲盡余力亦不能使之暢適故君以愛璧自肩余當以天責自任於天責外非所敢知也 
　　此一片决裂語馬儂與愛璧聞之均撩亂於心中不能或己愛璧默念前後情事疑信參半及茀蕾決裂時知此事必眞而非假迨聞馬儂所語則又眞摯懇切心遂向馬儂而背茀蕾茀蕾之甘言惑語不之顧也而馬儂則不然恐茀蕾將强行其所語未敢輕於爭閙因暗籌相當之語以對付之久之低謂茀蕾曰鄙　無隻字可言凡事悉隨先生尊意請先生與愛璧直接交談鄙人將不復阻此也語畢雙行熱涙慘然下矣 
 
 
 

Page 14

 
 
   
 
