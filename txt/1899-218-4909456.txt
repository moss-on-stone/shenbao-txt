# 1899 - 218 - 4909456

 

Page 1

 
 
[法書助振] [  申報館協振所謹啓]  
　　齊東皖北屢告年饑迭蒙海内諸大善士或以奇珍或以名畫助人振欵藉結善緣兹又承周君慶龍以所書楹　百幅交本館協振所發售計七言者四角八言者五角所得筆資卽屬本協振　彚解災區藉佐善舉周君藉隸山陰淵源家學書法之妙久已名重士林今者移貲助振結良緣於翰墨寓實惠於解推仁術慧心深堪敬佩諸君子有同兹善念屠當不吝廣沛廉泉襄此義舉也 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜窕方天下大同此其左勝合括宏　藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳　　　　舉出納言外深其惋惜使君於此不凡一角半○英興記二卷英后在位花甲一周政通八和雲蒸霞蔚第就英廷財賦持較中國支度主　爲　有德則樂興華秘　敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時　　論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖　集成　　 
[論本報紀議减經費事]  
　　昨本報紀湖北訪事人來函云鄂省武備自强各學堂開辦以來漸有成效近聞督轅接到户部來電内開目下庫儲支絀江南高等學堂業經奏明裁撤湖北各學堂事同一律應否槪行裁撤以節糜費應卽妥議具奏請旨遵行等因張制軍以學堂創辦之始頗費經營若驟行裁撤致諸生學業廢於半途似非朝廷造就人才之本意連日傳王雪岑程雨亭兩觀察提調徐穉生太守汪泉蓀司馬詳加核議聞擬奏請將學堂仍舊留辦堂中經費則量予核减以免虚糜云云執筆人閱之不禁爲之歎息不置曰近來培養人才誘掖後進疆吏之中當以香帥爲祭酒而亦爲部臣掣肘不能竟其樂育之懷恐湖北學堂一撤各省官設之學堂亦斷無不撤之理中國人才之少方期學堂有以振興而乃轉瞬之間如浮雲之飄忽不特士氣不振而有志之士問道無從從此人才難望振興矣或者謂湖北學堂似非江南可比江南高等學堂峴帥無挽回之意故毅然裁撤湖北學堂若經香帥奏請核减堂中經費或者可邀俞允仍舊留辦曰學堂經費不過學生膏火教習束修而已無甚虚糜之處也無甚虚糜亦何從核减卽欲核减必至學生不能足額　火不能照給少請教習遞减束修如此核减經費固可從省而有學堂之名無學堂之實不裁與栽撤何異耶或者又謂部臣欲裁撤學堂者無非欲將學堂之欵提歸部用耳香帥大才槃槃不妨將學堂之欵酌提歸部以遂部臣之議而學堂　用之欵在省另籌撥用庶學堂可免中道而廢曰無論省中籌欵非易卽使可籌若部臣一再請提其將何以應耶故杳帥卽有留辦之心吾恐其終難如願也峴帥早慮及此故絶無挽回之意而毅然裁撤耳夫裁撤學堂因其虚糜經費其亦知不設學堂而虚糜者果不少乎自來朝廷每舉一事華人不能辦而必資洋人者皆以洋人之能於華人也如築路之工程師開礦之礦師輪船之管駕練軍之教習洋關之稅務司無不優其薪水厚其禮貌聽其指揮以爲洋人之才十倍於華人故不惜所費不知洋人皆學堂中出身也中國苟設立學堂華人豈不可以造就而乃必欲毁此已成之　而僅恃借助於他山計臣之計不能謂之不左也如華人學業未成不能不倩洋人爲之先導當時日本維新之始無不用西人倣照西法廣設學堂二十年後西人之所能無不能於是將西人盡行辭去獨斷獨行竟成强國日本幅　之小財用之絀不如中國遠甚而得以有今日者人才爲之人才之興學堂之效也現在中國學堂尚未廣設所費究屬無幾而尚以爲虚糜何所見不如日本耶宜甲午一役之見侮於日人也或者又謂官設之學堂因動用官欵故欲裁撤而私設之塾則不在此例人才正可造就不知私設之塾藉官設者爲之提倡鼓舞官塾一裁私塾必至渙散且私設之塾經費難籌來學者皆自備束修父兄無刀者居多故子弟成就者甚少苟得一知半解已須令其謀生無非皆貿易之通事耳安望其有人才耶故中國而有學堂人才卽不遽興尚有可興之機一旦裁撤則國勢之强從此無復可望矣執筆人故不憚詳論以冀當軸者之悔悟也則中國之幸也 
[俄人購地]  
　　天津訪事人云有友自大連灣來者述及俄人於大連灣附近各島如青泥窪香爐　沙河口等處地址均欲定價購買價分三等上等每畞八元中等六元下等四元本地居民皆不願售而青泥窪奸匪王秃子從中煽惑挾勢凌人先是巿肆間有匿名揭帖謂該處民家地畝栽種秦椒一樹應納捐若干别項種植亦須納捐若干人心惶惶各懷欵懼俄人購買青泥窪民地王秃子要挾居民皆令售賣居民懼勢聽其所爲然均不願領價王秃子又往香爐嶕及沙河口勒令賣地而兩島之民亦均不願王强帶俄人通事及委員差人等同至沙河口丈勘地基居民遂將通事及委員差役搶去四人未知下落俄人在彼駐紥之兵聞之亦將是處之會首掠去五人現他會首已至旅順口投將軍衙門控告黏貼告白納捐之事及所定地價太輕將軍謂並無納捐民間種植之說如地價太輕則均每畝八元亦可刻聞青泥窪居民均已領價惟香爐嶕及沙河口兩處尚未領價搶去之通事差人已爲俄人尋出俄人掠去之會首則未知放出否 
[續述西樵剿匪近情]  
　　粤東南海縣屬西樵土匪區辛李公昭傳贊開等結黨爲患擾害閭閻經縣主楊大令會同關都戎督率勇丁數百名及石玉山遊戎所帶廣毅軍三百名分投馳往相機剿辦前已疉錄報章兹接廣州訪事友人來函云土匪共有頭目三十餘名每名各有羽黨多者四五百人少者百數十人分布羅格圍鄉吴村等處揭竿祭纛聚衆横行某日正擬起事不意狂風忽起將神前香燭悉行吹滅匪衆知事不妙氣爲之沮迨官兵齊集若輩卽紛紛鼠竄匿跡銷聲不敢復出官兵亦不忍爲聚殲之舉責令各鄉紳耆交出匪首久之無應者楊大令以縣署公事紛繁未便久離職守命駕遄回而將剿撫之事移交石遊戎關都戎妥爲籌辦正未知何日始能敉平也 
[續錄整頓釐金條議]  
　　一曰酌復坐賈落地捐以抵制漏巵也查近年鈔關常稅及釐金二者均短收日甚一日皆以華洋商半稅單盛行勾通影射之故關局苛徽爲叢驅雀奸商多倚洋旗洋票爲連藪畏釐局林立之繁苛就洋票一徵無人再問之簡易故新關洋稅日增而常關釐局兩受其病查曾國藩左宗棠講求治釐養勇之法今長江水師年餉九十餘萬均指定沿江釐卡八處養之尚仍前法有於各鄉鎭内地河湖港汊巿集處所分設釐卡辦坐賈落地捐 
 
 

Page 2

 
 
之法此法誠屬病民之政然現在奸商齎洋票人不通商之内地採買土貨牙行巿儈往往藉口指爲洋商賈定之貨抗不完釐洋人又用頭扛帮唆領事動索賠償大爲釐金之害近年又准内河非通商口岸之處駛行華小輪釐金大爲减收無已祗有酌復前法各鎭巿擇其繁富之區每縣或一二處或三四處　瘠苦之縣蠲免由省城牙釐局札委或公正紳士或殷實巨商每月包繳坐賈落地捐坐賈者就各鎭巿百貨大宗各業巨商每月盈餘幾何視其簿二十抽一其零星小販免徵落地捐者今粤東局卡尚行之貨到地頭卽加捐抽凡稅有稅則釐有釐章釐章重百貨之貴賤以定抽收多寡應照曾左諸帥報部核准之章爲定或令各省各立一簡明之章懸貼通衢使人人易於通曉毋使奸胥蠧役上下其手又各省官輪兵輪漏釐不少從前北洋大臣李鴻章用西例兵輪不得藉留不准查騐反駁南洋大臣查騐有無夾帶爲非遂致一律偷漏應　飭下各省禁止無論兵輪官輪不許夾帶貨物且平時須逢關納稅遇卡押釐違者治罪如此不但釐金可旺抑且關稅多收現在各省行釐收數日减辦法似宜變通應減輕行商完釐以示寛予招徠討論坐賈章程以杜洋票之害至辦理坐賈落地捐各員紳有無成效應歸藩司以時奬勵申明賞罰則釐金收數必增庶可杜洋票之巵漏一曰定劣兵司事巡丁之罰使嚴明約束也恭讀上年九月二十二日奉皇太后懿旨徵收釐金首在剔除中飽以期涓滴歸公其有不肖官吏種種營私務卽破除情面嚴行叅劾毋稍姑容等因欽此伏查各省藩司簿領較儿往往以候選道府充省城牙釐局會辦提調外郡厘卡則分委通同州縣佐二司之默察厘金中飽之故由於候補人員太多鑽謀厘差委劄一下儼同得缺司事薦條盈寸官親家丁巡役包攬倚爲利藪　附蠅營類皆助朘商脂商膏局員雖賢者亦多受此累其劣者更上下朋分以致商農兩困積怨已深勾結侵漁白弊交作比及撤委而釐課已天虧矣前大學士閻敬銘嘗語臣以前山西知縣馬丕　司運城釐日家用司事巡丁不擾商而聽商自納隨徵隨解月計歲計常有盈餘使天下厘員盡知如此則理財之道得矣近年鄂省間以實任牧令兼辦小縣厘卡以歸簡易如再參用本地正紳則事省而費廉榷收必大有起色各省宜定以專章申明約束使周員司巡層層鈐制如有朋比乾殳入已照州縣虧空正欵例追繳仍視情罪重輕予以叅劾或永停差委故治厘之政在寛商去苛以鼓勵其樂輸之情尤　省官益糈而叅劾議罰繩其後以上六條管見所及是否有當伏候聖明採擇至各省辦厘或過於繁苛歛怨已爲竭澤而漁或失之寛弛巿恩徒飽員胥之槖情形互有不同謹將歴年收數比較開摺恭呈御覽大約以江浙鄂粤收數最饒爲上等江右湘閩爲上次甘蜀皖廣西爲中等惟蜀省光緒七年收數獨旺至一百八十餘萬而前後報部皆大减顯有不符陜西雲南奉天爲中次等餘皆下等綜計户部册年收一千四五百萬左右各直省厘收盈虚消息故大略可睹矣微臣自恨從政寡術管榷不效深憂至慮無補時艱苟有一孔之愚不敢不　竭微忱敬陳於君父之前所有遵旨預議默籌整頓厘金積弊詳列比較大數緣由謹恭摺具陳伏乞皇太后皇上聖鑒謹奏 
[毆江火警]  
　　温州訪事友人云上月二十四日下午兩點鐘時忽聞警鑼亂鳴人　鼎沸旋詢知係虞師巷通久花衣棧失愼霎時冐穿屋頂光𦦨熊熊不可嚮邇經各水龍馳集灌救得卽火滅烟消被災者計共三家餘均幸免殃及至二十七日清晨七點鐘時横嶼豆左近當室　姓又兆焚如被燬屋宇兩進室中衣物均付劫灰誠不幸之事也 
[奉天官塲紀事]  
　　營口訪事人來函云署康平縣事候補縣祥大令德撤省另委上憲以准補是缺之徐椎衡大令景濤飭赴新任○署屾巖州　候補同知縣子岐司馬撤省另候差委所遺之缺以現署營口同知正任屾巖州知州咸廼臣剌史飭赴本任遞遺營口同知缺以准　是缺之劉鳳來司馬朝鈞飭赴新任○昌圖府所屬之八面城照磨李叅軍國瑞因病出缺以府司獄趙法之司理良楷署理所遺府司獄一缺尚未委人○興京同知吴志清司馬鼎徵因病出缺久未補人現上憲以候補同知孫之齋司馬壽昌請補○寛甸縣知縣鄭鳴岐剌史錫華　補復州知州遺缺以候補知縣趙燕孫太令請補○金州廳同知馬渭濵司馬宗武現過知府班請咨赴部引見業奉部覆准其開缺所遺金州廳同知缺以候補同知馬濟清司馬俊顯請補 
[粤省官塲紀事]  
　　廣州訪事友人云城守恊鎭陳鎭軍永隆前經督憲譚文帥奏請補授羅定恊鎭兹已由部覆准鎭軍接到行知後卽料理交卸事宜所遺城守恊鎭經上憲委馬鎭軍進祥前往署理已於上月二十七日接印視事矣○新簡廣東按察司吴福茨廉訪引孫自交卸寍波海關道篆後入都陛見請訓出京請假回籍修墓迄今尚無蒞任之期督憲譚制軍以署臬司吴廉訪維允業已因病　缺所遺篆務暫委馮方伯兼理職守未便久曠因電催吴福茨廉訪迅速履新旋接廉訪覆電　七月初一日准由原籍起程尅期履任 
[温郡官塲紀事]  
　　温州訪事友人云永嘉縣秦鹿坪大令因事交卸經藩憲惲菘耘方伯詳委查石笙天令蔭元前往署理大約雙星渡河時當可抵任也○洋廣局委員郭外峯司馬鍾岳到差甫經半載現由藩憲委署定海廳理民府篆○福寗府嚴太守札委候補巡檢張子英少尹霙來温採辦穀米於上月二十七日抵埠旋卽詣道府署禀知一切○候補通判王璧輝别駕奎綸奉大憲委查牙釐抵温後暫駐試院藉資辦公 
[之罘近事]  
　　烟臺訪事人云美國牧師薄君前在登州傳教有年近又赴黄縣宣講福音遇有教友與民間口角者經其一言無不解　遠近教堂或有訟端亦請蒲君爲之調停說者謂若使各處牧師皆能如蒲君之一秉至公則民教齷齬之事從此可以永息矣○私宰耕牛本干例禁然各處屠作久以具文視之近由　憲通飭所屬嚴行禁止以重農事而惜物命然上憲雖雷厲風行不知若輩果能奉公守法否也○某法人公事房内失去金表等貴重之物禀由領事開單移道飭縣緝捕日内縣中已核定賞格出示通衢矣○前報紀海防營外火神廟由商民禀呈道憲擬遷至大東河地方兹悉事未准行故上月二十三日神誕仍由原處招優演戲以答神庥○奇山所東城樓舊有二郎神廟俗傳上月二十六日爲神誕辰届期例得招優演戲人山人海熱閙異常○自上月初六日開晴後至今將近一月赤日當天田疇龜坼農民翹首而盼深願蒼蒼者早降甘霖也○聞西府有匪黨百餘人携帶槍械到處横行上月某日闌下兗州某圩内某大姓家殺人劫物報案後由某叅戎帶兵前往追拿竟被擊斃弁兵人等又聞沙河地方亦有匪黨多人隨處劫掠現正舉行團練而猶佳付充斥棘地荆天殊令人不可解也 
[南臺夜月]  
　　福州訪事友人云馳馬康衢最易肇禍而少年子弟性喜馳驅往往欵叚一鞭自鳴得意上月中旬某日古仙宮里有某甲者世家子也策蹇而來據鞍顧盼適與某乙相遇不及避讓將乙撞倒甲知事不妙加鞭飛駛不知所之旋經好善者將乙扶起見其人年約大衍受傷甚重敷以刀圭一面詢悉甲之里居俾向理論未知如何了結也○瘋狗傷人受毒最　遇者輒斃幾於無法可施故西人有捉狗之禁所以防患於未然也上月某日之晚有賣水菓之某甲行至南臺土地廟左近突遇一瘋犬狂嚙其足堅持不釋旋經竭力擊退然已血如泉湧矣問者如堵帮同將犬擊斃以除後患有好善者令將狗肝取出敷裹傷處謂可不致喪身不知果有效騐否○圜法之壞多由於奸民私燬制錢所致然此輩蹤跡秘密搜捕綦難出南門外有銅店十餘家平日專以重價購買乾嘉時所鑄之錢暗地鎔化攺鑄銅器獲利甚豐上月間有某銅店主某甲與姪口角執送閩縣控其毆辱尊長請予嚴懲縣主陳尺珊大令提訊之下乙供叔父私燬制錢視爲利藪小的知係犯法屢陳不從致觸其　叩求明察大令詰其所收制錢　於何處及如何焚燬乙盡吐其實歴歴如數家珍大令立卽飭差前往查緝果由其店中地穴搜出制錢若干遂將甲一併逮案候覆訊究辦 
 
 

Page 3

 
 
[蜃海秋濤]  
　　温州訪事友人云墨池坊口有一牌坊顔曰棣蕚重芳乃前明王叔杲先賢昆季之遺蹟也六月二十一日之晚黑雲潑墨白雨跳珠阿香　亦相而至洎鐘鳴九下霹靂一聲幾令大耳兒聞而失箸次日喧傳棣蕚坊前有兩石獅被雷擊毁見者皆詫爲異事○水懦易狎古訓昭垂原冀人之互相戒勉而少年輕薄之徒每自喜男兒好身手一至夏日輒於雲水光中步武凌波仙子座至禍生一測滅頂時占艮可慨已道前河水深無底止人有戒心五月間有某甲在彼洗澡畢命鮫宮六月二十六日午刻又有某乙追蹤而去嗚呼前車之覆後車之鑒也人奈何輕爲嘗試哉永靖小輪船現須修理上月二十七日展輪開往寗波俟禀請提憲騐視後然後開工 
[上海官塲紀事]  
　　欽差杳辦江南事件大臣剛子良中堂蒞滬後駐卽匯業公所昨日午前江海關道曾經郛觀察源通官銀行總辦嚴筱舫觀察江蘇候補　黄愛棠觀察上海縣王欣甫大令海防廳劉乙笙司馬英法兩廨讞員翁直刺朱明府以及滬上局總辦各營統領先後命駡至行轅呈遞手版下午二點鐘後中堂乘四輪轎式馬車赴滬南閱視新馬路及製造局各項工程至傍晚時始返○昨日上午江海關道曾經郛觀察上海縣王欣甫大令先後命駕至北河南路天后宮側星使行轅拜會出使法國大臣裕朗西星使茗片刻然後辭出○上海縣　欣甫大令探悉江蘇督糧道羅少耕儲憲定於初六日來滬公幹昨晨卽飭辦差人等整備迎迓○南匯縣汪蘅舫大令昨晨因公來甲命駕人城先詣道轅晉謁曾觀察旋至縣署拜會大令延入内廳商談要公良久始别○金山縣劉大令元誠昨日因公來滬命駕入城詣道轅謁見曾觀察　至縣署投剌王大令因有要公飭丁擋駕 
[大令騐屍]  
　　有强君和者於上月二十八日孑身來滬寓居英大馬路集賢里天保棧内不知因何忽於前晚吞服紫霞膏意圖自盡　發呻吟在床反側茶房李阿二察知有異立卽告知棧主舁赴仁濟醫院求治醫生察知受毒已深無可援救延至昨晨溘然長逝棧主得悉之下卽同三圖地保曹福卿報縣請騐縣主王欣甫大令於午後三下鐘時帶同書役刑仵人等蒞驗委係吞烟身死並無别故並悉並無屍屬在申　著妥爲棺殮標記發壇行李等物暫爲存儲候屍屬認領 
[夜巡認眞]  
　　前晚廿三七鋪巡防局委員盛雨村二尹督率勇丁巡至陸家浜附近見栅門洞開不覺大怒立提栅夫某甲略詰數語飭責四十板從寛免革諭令此後勤愼從公毋稍玩忽 
[主教云亡]  
　　昨日午前裏虹口南潯路天主堂接得蕪湖來電知江南全省主教蘇大司牧繼章於本月初五日晚間十點鐘時在彼處天主堂中因病逝世按蘇大司牧奉羅瑪教皇諭旨補授江南全省主教甫於五月十八日在滬南董家渡天主堂中舉行祝聖典禮旋卽循例巡視各處教堂前月杪乘輪船至蕪湖途中偶感暑氣遽爾云亡今兹噩耗傳來想教中人同深悼惜也 
[移送候訊]  
　　日前海關水巡捕投英領事署控茂生紗廠洋人任令廠中作工之張仲雲洪阿二童永中等三人多方滋擾經領事准同移請英廨讞員翁笠漁直剌飭提張等三人訊問直剌卽飭差役協同包探將張等提獲業已送至領事署候訊矣 
[上海巡局瑣案]  
　　前者南巿裏馬路關橋南首常春甡轆轤店及比鄰通裕槽坊同時被竊列開失單投報十六鋪巡防中局經局員文斌　二尹飭捕前往查勘見近處小弄口栅夫杜老春所居之門樓土有一老虎窓心疑賊卽由此躍入且屋上遺有水烟袋　據情禀覆杜不認窩贓聲稱當時亦被竊去各物事無贓證未便指實前晚三鼓時有賊從關橋猱　街上所搭凉棚躍過數家被萬隆米行中人所見大聲呼補賊知事不妙立卽躍下被衆隣拘獲一人餘皆在屋狂奔亂竄旋經人飛報局中派捕往拘見弄内有三人形跡可疑立卽扣住盤問支吾遂一併拘入局中文二尹提訊之下一爲徐和尚一爲徐少卿一爲郁禮甫同供小的等均係崇明縣人賣糕爲生今欲往浦灘乘船回籍不敢爲非二尹以旣回良民著覓保開釋其秦召生一賊押候訊究○有王協昌者僞造某號圖章發票持至南巿裏鹹瓜街泰昌糖菓店冐取貨物被店中人察出破綻當塲拘獲解送十六鋪巡防北局局員楊聘侯二尹提訊之下姑念生意中人判責手心二十下從寛釋出 
[南巿捕房紀事]  
　　昨晨江北鞔工張阿寳至十六鋪橋南暫新馬路旁設攤售鞋九號巡街捕見之囑令遷徙張遂另易一處仍在馬路旁捕惡其違章驅逐如前張不服反唇相稽致被拘入捕房捕頭令管押三點鐘時從寛釋出○船户倪錫榮載糞來滬泊舟南巿　江中昨午與垃圾船户孫妙發互相口角一言不合被孫戳傷右腿由三號巡街捕拘入捕房捕頭詢悉情由令倪自行醫治孫則暫行管押候解工程局禀請局員司徒貽芬司馬訊究 
[英界公堂瑣案]  
　　前者流氓顧子慶馬阿桂王阿福沙鳳祥張阿金等在三馬路美仁里口用刀戳傷華捕葉桂生吴開福旋由包探趙銀河將顧等拘獲解送公堂經讞員翁笠漁直刺分别枷責俟二人傷勢平復再行核辦昨晨趙包探以葉吴二捕傷勢已痊將顧等送案請爲發落葉英同稱此事實係顧子慶一人爲首餘人不過附和而已今小的等傷已平復求恩嚴辦顧供認行兇惟求恩宥馬等四人同供小的等因彼此認識向之　勸並未帮見求鑒翁直　商之梅繙譯判將顧再押一年餘人從寛斥釋○包探朱阿高禀稱王桂生李雲全二人串竊張慶隆家布衣十五件綢衣八件報捕後由小的緝獲惟贓禾吊到今先送案請究張投案領贓王李同供並未行竊直剌以二賊狡賴著仍交捕房帶回查明於下禮拜一復訊○包探趙銀河禀稱流氓陳阿五前因折梢經公堂懲辦今竊取陳李氏家布衣三件經小的拘獲　出原贓送案請究陳李氏投案聲訴情由陳供寍波人不敢行竊因索錢不還故取衣爲質求鑒直剌判責二百板管押半年○包探竇如海禀稱陸阿全冐稱堃生泰扇店夥向城内張耀庭所開象牙作冒取牙扇六柄報捕後經小的拘獲送究張投案聲訴前情陸供並未冐取實被誣控求鑒直剌判將陸押候過堂再訊○包探石金榮禀稱錢良甫偕妻錢王氏强搶袁汀初銀表一枚報後經小的拘獲送請訊究袁投案訴稱錢夫婦曾欠小的洋銀數元向之索取非但不還反被攫去銀表故報　拘案請究錢夫婦同供被袁　欠工洋屢索無著是以取表求鑒直剌以兩造供詞各執著留候過堂復訊 
[法界捕房紀事]  
　　前晚本邑人某甲在蜜采里西國客館花園内與人口角洋人惡其胡閙遣人扭送捕房捕頭以事起細微令暫押交保釋出○前晚有某乙者在公館馬路東張西望形跡可疑巡街華捕查見之下立卽拘入捕房捕頭令押候查明曾否犯竊再行核辦○前晚鞋作主周星福在老德泰鞋店取得鞋面十餘雙行至公館馬路被鎭江流氓彭小二子拆梢不遂所欲將鞋面搶去周偶與爭執被彭用刀戳傷左肋飛步奔逃周躡跡窮追至鄭家木橋南首卒被逸去周無奈投報捕房請爲查緝捕頭允之 
[勸募急振]  
　　敬啓者水澇之患出於天心施救之方端賴人力竊我餘上兩邑自道光年間遭洪水之災以來陡於前月十二日起狂風大雨兩畫夜無問接連數日上游新昌嵊縣出蛟下游曹娥江江潮逆湧至十五日沿江堤岸潰決水皆内衝餘上沿塘一帶房屋田禾衝倒不可勝數新嵊餘上人口淹没千五六百而餘　爲最重浮屍隨波慘不忍覩卽有存者或登山避水或聚衆乞食嗷嗷待哺情殊可憫倘不急爲振撫則無數災黎何以聊生伏願在滬諸同鄉及外邦善士慷慨解囊不遺餘力庶陷溺之人早有生機功德無量如蒙諸大善士樂助祈寄交上海北巿後馬路慶順里勸募湖北蘇淮徐山東皖北浙江紹興新昌嵊縣餘姚上虞等處恊賑公所掣取收條按者抄登各報以昭徵信謹爲千萬災黎九頓首以叩晴山孫祥麟謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[路斃堪憐]  
　　昨日清晨六點餘鐘時有某甲者不知何處人年約三十餘身穿白洋布短衫褲行至南巿生義馬頭　馬路倐仆於地閱一刻許已魂返黄泉矣是處栅夫聞之急卽知照十六鋪地甲前往查視屍身並無傷痕亦無親厲認　當　轉報某善堂給棺收殮語云人生如朝露信然 
[上海縣署瑣案]  
　　前者單幼山呈控程春臬霸佔房屋王大令正在提訊忽有族長單少　具詞聲明控有虚誣求請銷案旋又有單小蘭遞呈指探程春泉揑名朦請銷案求請澈底根究王大令查核前後各呈均不相符卽行批示云究竟孰虚孰實候提案集證察奪單少蘭見批後查知其姪妄攺伊名架詞混控昨投縣署禀明情由並稱深恐拖累務求銷案大令閱禀之下諭候弔卷查核○法界公堂解送前在英界西新橋戳傷金木林等三人之流氓王長生等七名到縣屢次訊供均不承認前日經委員馬明府飭提復訊王供與洪毛桂張銀春各懷利刃一柄蒙已起到在案此事確係小的等三人戳傷金木林等因在黑暗看不清楚何人動手戳傷何人求爲寛宥顧新元王福金趙瑞林葛永福四人堅不承認同稱並不在塲明府問王長生顧等在塲否答稱看不清楚不能指實明府遂判顧等四人各責一百板枷號頭門示衆兩月期满責釋王長生張銀春洪毛桂還押候復訊察核○日前英界公廨函送顧賴頭到縣函開係在雞鴨弄糾黨戳斃沈義心案内帮兇請歸案訊辦經馬明府提訊顧供本地人向在茶棧炒茶不敢肇事此次實因包探夥某甲糾合小的登會小的不從挾嫌誣指小的並不帮兇求鑒明府一再盤詰仍不供認判押候飭差查明禀復○前者江海關巡丁在招商局廣平輪船大艙内搜獲私鹽二十二包循例充公該船水手不服拒捕報由捕房立派探捕拘獲水手沈雲龍許英明蕭孟九計相松浦欽生徐光裕金萬龍李木觀八人經稅務司函解道轅札發到縣飭訊核辦前晚馬明府提訊沈等同供小的等原籍俱係山東天津兩處不敢私帶食鹽船中共有五十餘人再加搭客一百餘人共有廚房六處此係各廚房買作食鹽求察明府核供不實食鹽斷無如許之多且何以俱在火艙諭曰爾等從實供明卽可禀復如若狡不承認定須逐日研詰刑責　導再三供仍含糊明府判沈蕭兩人各責三百板計俞各責一百板徐許浦三人各責二百板李木觀掌頰一百下一併還押再行復訊 
[馬路工程局瑣案]  
　　前日浦東船廠洋人啞而克司拘獲竊取鐵板之沈周氏童子沈龍福解入南巿捕房捕頭立卽移解工程局經會辦委員司徒貽芬司馬升堂研訊氏供貧苦無聊犯此不端之事龍福係小婦人之子尚乞矜全司馬判掌頰四十下著領孩回去不得再犯○前日包探黄量海在馬路中巡見蔣文墨携茶壺桶一枚銅器二件及零星雜物形狀慌張因卽拘入捕房轉解工程局請司徒司馬提訊蔣供浦東楊泗橋人年三十有三向在鄉間教讀現住塘橋左近茶館主朱聽濤家内小的素染烟霞　以致衣衫藍縷所携均係已物並非行竊尚有炊具在浦東三官堂小的所住屋内可請訪查司馬令押候查明禀覆核奪 
[英界晚堂瑣案]  
　　潄石山房書莊主程金鑑徐災森呈控晏月樵李丙春保薦尹炳志爲夥吞用客帳一案前日晚堂經張炳樞司馬提集研訊程徐同供生員等在治下開設潄石山房書莊今春有晏月椎薦尹炳志爲司帳詎被吞收帳欵洋銀三百餘元向索圖賴不還求請究追生員又函致往來各家查問已有復信呈請電鑒尹供稱金陵人在程徐股開之書莊内爲司帳並不收用客帳所收之洋銀都交代清楚實被誣控叩求吊出簿據著程等查對晏李二人同供監生等荐保尹炳志是實上月某日經程向生等言尹吞收各帳生囑查明帳簿邀尹面對生卽往尹處查問據云並不收用而程徐並未查對帳簿卽來案控告求恩查察司馬訊得兩造供詞各執無從判斷著將尹炳志管押晏李交保出外與程徐查帳結算限三天禀復再二核奪○曹李氏扭控王裕山掯勒田單不還張司馬命帶案訊究曹李氏供去年因有急用將田單一紙向王押洋一百十元言明每月利洋三元詎王將田單另押洋銀三百元小婦人向之贖取掯不交還求請究交王裕山供氏將田單先向小的押洋銀一百餘元因另欠小的會洋故此轉押天津人刻非三百元不能贖還司馬訊得王裕山膽敢挺撞喝令重責一百下押追○瞿光裕控徐存仁冐元生昌靛行執事騙取銀兩一案經張司馬覆訊瞿供徐存仁向爲靛青掮客與監生素有往來今夏五月望前徐稱在元生昌靛行爲執事監生信以爲實在第一樓茶肆向其定買靛青二百六十一桶當付定銀二百兩除出立收條限四禮拜爲期過期不出議罰至五月二十六日監生因欲出貨付徐致大莊六月初十期本票銀一千兩由趙和齋孫文斗在塲見付當向徐索取收條徐稱明日卽欲出貨亦可不必至明日守候不來知其有異故來案呈控求請究追趙和齋供五月二十六日瞿光裕付交徐存仁莊票銀一千兩同孫眼見孫供與　同徐存仁供監生在法大馬路順昌祥靛青行爲夥不敢頂冐元生昌牌號騙銀瞿光裕並無票銀付交趙等串同一氣實被寃誣求請鑒察司馬以徐存仁誑騙銀兩見証鑿鑿竟敢自稱監生一味狡賴著重責二百板還押追繳令趙交保出外帮同清理因素與徐爲中不得置身事外孫無干省釋○楊悅隆控王福堂徐正香徐季氏季三等攫取洋銀一案亦經張司馬提案訊辦楊供江北人在虹口開設小茶肆王福堂等均有綽號王名小青龍徐名賽諸葛徐季氏名九花娘季名通神虎前日擁至小的處訛詐洋銀十元不遂攫取小的洋銀六元小洋銀五元七角錢五百文飛奔而逸王福堂等俱係流氓日在小的茶肆啜茗故此認識求請究辦王福堂供與楊同鄉亦開七星園茶肆度日徐季氏季三二人與楊不知因何口角小的與徐正香並不干涉求鑒徐季氏供季三與楊因索賭帳口角小婦人解勸反遭控告求察季三供在某洋布局爲小工楊欠小的洋銀不還向索有之不敢攫洋求察司馬訊得禍起於季三喝令重責一百板徐季氏掌頰一百下各具攺過結開釋王徐亦具安分結從寛斥釋 
[六月分選單]  
　　小京官禮部司務周宗𨿅江蘇監鑾儀衛經歴俞錫祉浙江監同知浙江嚴州駱　勳廣東監知州雲南羅平麟瑞正藍監湖北鶴峯温煥文直隸增知縣浙江桐鄉方家澍福建甲河南桐柏王慶垣順天甲郟縣周鳳　　北附雲南河陽汪賛綸江蘇甲陜西澄城斌術鑲藍生員湖北石首王元常四川監咸豐董慶昌順天監四川彰明陳元弼浙江附府經歴江西南康鄭自敦四川人縣丞河南陸邑蔡秉鈞湖南優典史山西長子茹德霖順天江西彭澤王志　山東俱監浙江鄞縣任體曾山東監廣東廣寍王思作浙江供事 
[六月分教職單]  
　　教授湖南寳慶周綬榮長沙廣東韶州楊近仁廣州廣西柳州王舟桂林貴州思州藍文耕貴陽供舉正諭河南祥符魏欽銘歸德福建南靖童選青汀州湖北宜城戴阿魯黄州雲南賓川張其忠臨安俱舉陜西吴堡李志復同州　江西豐城劉錫疇撫州廪訓導直隸寗津鄒金彪順天挨山西靈邱和執中太原挨山西臨縣申玉振澤州舉永和李鴻逵汾州舉長子任維城汾州挨崞縣劉鴻溶遼州挨河南寗陵王永暄汝寗舉甘肅僵寗張建勳凉州優廣東永安饒寳疇嘉應舉四川馬邊羅經邦保寗挨復諭直隸阜城趙宗抃定州舉湖北通山羅亨英荆州附湖南寗鄉王樹聲寳慶副四川井研匡宗鼎叙州廪復訓直隸天津邢源瀾河間廪山東齊東傅曰　萊州增河南彰德劉楶陳州增甘肅寍夏王乾紹慶陽廪福建興化馬則璧福州優湖北東陽黄登甲宜昌歲湖南芷江劉焌杰長沙舉 
 
 

Page 10

 
 
[金陵官報]  
　　六月二十一日中　王城守恊趙統　親軍等營劉統領衢字全軍王均傳見候選通判羅治霖銷練蔣學堂提調差○二十二日藩毫恩正任鹽巡道胡均　見管帶淮北督銷馬隊記名提督邵維常壽春鎭郭寳昌均到直隸州章邦直由京引見回知縣汪如瀚叩謝飭知蒙給浦口粥　奬歴委署一次又陳香祖禀知奉府委上元縣帮審差溧水縣殷以恕禀到○二十三日首府劉兩首縣蕭戴江勝左營劉達義通判李士彥均傳見試用布理問蔡應元到起服回省澄波輪船王金相到由江陰回禀知修理機器督轅牌示江寗城守副將楊金龍現已欽奉上諭補授福山鎭總兵所遺江寗城守副將員缺本部堂查有記名提督蔣良眷堪以借補○二十四日城守恊趙禀知閱城畢知縣府署閱卷○二十五日首府劉兩首縣蕭戴均禀知謝壇直隸同知戴緒适到由北洋來領軍火祥雲輪船耿朝泰由滬裝銀條回劉兆暄劉重堪均禀知在○二十六日候補道沈瑜慶見謝委上海清丈局辭同知宋振麟禀知奉委會辦城内外保甲總巡卽到差又錢錫麟禀知奉府移委儀鳳門等門保甲總巡差○二十七日帶通濟練船遊擊藍建樞帶復濟練船革職遊擊林頴啓均到奉北洋大臣委裝軍火來寗通判丁相郁叩謝儘先酌委一次又丁邦榕叩謝飭知蒙給通濟門　廠奬給分銷委一次○二十八日候補道邵雲鵠由蘇回提督楊復勝叩謝隨員知州曾鳳祺禀謝粥厰出力蒙奬儘先酌委分銷厘差二次又袁運恆禀謝甄别加考並考試蒙列二等府經歴沈榮枏到由京來藩轅牌示睢寗縣馮　騏病故遺缺查有海防新班遇缺先知縣葉餘慶堪以請補○二十九日同知龍佐才辭知州李孟康奉府委赴句容公幹知縣江矱銷上海商務局提調差回叩謝存記酌委優差一次清江城守都司楊金濤由京引見回○七月初一日揚州保甲局候補道王澧到特用道黄承暄辭赴蘇通判孫郔　奉委接辦保甲總局文案差知州許庭森東路知縣葉保慶南路楊檄雲西路曾鳳祺北路冷利南水漢西門南門上新河均謝委保甲總巡卽到差又沈北褆謝奬給酌委優差一次縣丞劉榮瑞章俊斌何福祥張星巡檢殷廷補典史郭道中均謝委各叚保甲分巡差藩轅牌示海州州同朱元羹期满遺差查有府經歴劉志善堪以接辦同知宋振麟奉委會辦城内外保甲總局卽到差○初二日藩臺恩傳見首府劉禀知本日考試鍾尊兩書院課開濟兵船李田到卽辭送李提臺赴江陰龍山營守備劉如金提中營守備金满華陽營守備張玉山均到由京引見回江南提臺李軍門會辭行兩首縣蕭戴均謝委兼充保甲局提調差知州陳香祖奉委會辦保甲總局提調差 
 
 
 

Page 11

 
 
   
 
 

Page 12

 
 
   
 
