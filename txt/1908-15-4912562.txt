# 1908 - 15 - 4912562

 

Page 1

 
 
   
 
 

Page 2

 
 
論說 
[論浙亂無與於路事]  
　　厪懷浙事。默觀亂象。東撲西起。殆無寗日。嵊匪之餘孽未清。金華之軍防未撤。而杭嘉湖土梟結合之惡耗。又紛紛見告矣。城垣殘破。署局拆毁。波及教堂。又禍學校。海寗桐鄉海鹽等處。紛紛攘攘。不可終日。皖帮梟匪。聞風竊發。乘此時機。勾煽起事。馴至嘉善平湖石門德清孝豐乍浦屠甸各縣鎭重案迭出亂徵巳露風聲鶴唳草木皆兵而江蘇與浙毘連之境界亦且人心惶惶。受其影響。蓋自土梟結合。江浙人心之憂亂。數十年來。無有如今日之聳切者。論者或以南方匪患。政府恐與路事有關。曾有飭令防範之舉。一若土梟之擾亂。微有牽涉於路事者。不知此種議論。由於某樞臣靜候暴動。强行簽押之政策因緣而生。（據汴籍某京官有函到浙謂某樞臣心懷叵測靜候江浙暴動則實坐公司以罪名望切戒暴動云云）而苟深究其浙亂之所起。别有其種種原因。其於鐵路問題。一無絲毫之關涉者也。何也拒欵會之會員。呼號奔走。以保國權爲言論。以集路股爲實行。則皆仁人君子之用心。可以質之天地神明者也。各地方認股之人。踴躍爭先。大者千百股。小者一二股。又皆有身家有職業之流。發於愛國之心。而不容自已也。夫以仁人君子之用心。有身家有職業之良民。方且保守治安。日求弭亂之不暇。而某樞臣乃欲靜候暴動。冀達其破壞路事之計。其神經亦顚倒之甚矣 
　　此次亂事。以海寗桐鄉海鹽爲甚。推原其故。由於鬧漕而起。而閙漕之故。由於暗荒徵漕田主重租而起。當未亂之先。鄉民以收成不過六七斗。要求減漕讓租。宜紳均置不理。以致激成變故。富有田産之家。首承其害。而一切衙署倉厫警局釐卡學堂教堂。遂牽連而被禍。其初不過欲减輕租賦。而其後乃至於情同叛逆。然則官之横征無藝。紳之爲富不仁。其肉尚足食乎。此亂起於征漕之重。於路事固無與也。然鄉民起事。手無軍械抑猶可指日解散也。適皖梟董陳吳諸首領。初從寗國潛至太湖。出没水鄉。方蠢然其欲動。由是乘閙漕之隙。施勾煽之技。教以口號。助以軍械。土梟旣聯合爲一。而攻城毁衙閙教毁學之巨禍。相隨以起。即鐵路購地局杭嘉鐵軌。亦且遭此一刼。不獲保全。其出於梟匪之惡劇。可决言者。此又亂成於皖梟之結合。於路事更無與也。以亂事之起因。釀成今日之現象。治之之道仍無以易吾向者杜絶勾串先清内治之說也。幸而天佑東南。路事或有轉機則官民沆瀣。聯成一氣。此後辦團清鄉。兼施教養鄉民無走險之事。梟匪失勾引之路。區區么魔小醜。無難指日可平。若其不然。路權一失。民氣不紓。則所謂仁人君子。及一般有身家有職業之流亦自有文 
 
 
 

Page 3

 
 
明之舉動。正當之辦法。起而與之對付。以决最後之戰勝。决不肯與羣不逞之徒。一鬨而赴。誤入某樞臣靜候之彀中者。何順何逆。何去何從。我國民其知之哉 
專電 
[電一（北京）]  
　　昨張袁兩軍機奏津鎭路綫改作津浦（即浦口）臣等與英德兩使改訂合同奉旨依議 
[電二（北京）]  
　　外部代遞吳夀全公呈民權伸張有礙前途請頒英日憲法藉資挽救奉旨憲政編查館知道 
　　按吳某欲借英日憲法摧仰民權可歎亦可笑 
[電三（北京）]  
　　某御史奏浙省吏治敝壞捕務廢弛梟匪搶刦日甚由陳詩政緩縱養成請飭撫臣查參今日廷寄馮汝騤查明覆奏 
[電四（北京）]  
　　張袁奏奉省縻費廷寄徐世昌查覆 
[電五（北京）]  
　　陸徵祥奏報保和會各國會議奉旨外部陸軍部知道 
[電六（北京）]  
　　奉旨銅山縣知縣李普潤著以道員用在任候選 
路欵要聞 
[蘇省拒欵會開會情形]  
　　蘇省拒欵會姚清溪君前以江浙路事轉圜無期爰即定期開會集股巳誌前報兹將開會情形報告如下初九日下午二時借中街路拒烟會開勸股特别大會紳學商三界到者約六七百人始由姚君宣佈招股各事繼由自治會會長章式之商會總理尤鼎甫及陸雨菴胡介生姚清溪等五君演說鐵路借欵事宜畧云蘇浙路權關係兩省民人命脉現聞賣路諸臣有擬請官兵鎭壓之說我同胞萬勿驚惶惟須結合官紳商學各界團體一面力防暴動一面踴躍認股各盡國民之義務演說諸君語極沈痛聞者均鼓掌贊成是日簽字認股者約有一千餘股後由旅蘇浙商黄駕雄君報告旅蘇浙人畧謂如有熱心路事亦可在此簽字認股是日浙人認定又計有百餘股至傍晚時散會 
[甬屬集股處續認清單]  
　　李友木李祥記朱如樑各一百股信和泰參號劉子存陳慶生各五十股乾大炒貨店三十股劉咸增曹彩山各二十五股鄔謨生二十股張穆鳳陳道村曹顯榮徐復卿張祥房各十股葉筠村兪鴻記兪惠記張生才張生元謝振聲陳友記各五股陳松泉二股蔣定安二股包大奎勵欽生各一股以上共計六百四十二股 
緊要新聞 
[學部致各省督撫電（爲禁止學生干預政清事）]  
　　十一月二十一日欽奉硃批學生諭旨一道應即欽遵辦理學堂管理禁令載在奏章希飭司刋印頒行各學堂嚴切申明廣爲誡諭如有不遵守者務須照章實行其前章所未備之處卽由本部詳細補訂奏准頒行再行咨達現在興學方亟總以課程管理之合法與否爲地方官吏之課績本部謹遵此次諭旨當選派視學官分赴各省隨時考察幸勿疏略（視） 
[定海學界電請追賠損失]  
　　定海學界禀各憲電云撫藩臬學憲鈞鑒定海兩學堂自被莠民搗毁學生等書藉衣物均損失無存兩學開辦無期學生無從就學被毁未賠學生等力亦難繼請趕速飭定日期開學並懇追賠搗毁嚴辦滋事各犯嗣後並乞文武官員兵差竭力保護是所叩禱定海中學堂高等小學堂全體學生公叩 
[日工程師論吉長路事奉天]  
　　日本鐵路工程師谷直諒君此次會同中國工程師踏勘吉長路線兹有報告書一通呈送都督府謂此次會勘不過估料工程經費至於詳測路線須俟明年春暖氷融之後始能實行鄙意吉長路線現今道路北繞老爺嶺直至吉省其間六十五英里設置車站二十六處最爲合便但上年吉長鐵路總理宋道春鰲踏勘路綫以通過三道嶺張家店等處最爲利便容明春詳勘後方悉優劣所在假令估料路欵五百萬圓按照日清條約兩國應各籌撥三百萬圓聞清國巳經籌欵二百萬圓預備採購材料此說如確則中國籌集路欵决非難事日本亦當速行籌欵想吉長鐵路即可於明年開工云 
[江西禁烟公所致饒州府電（爲洋藥交涉事）]  
　　第一電饒州府鑒院接倭領事電饒府開辦官督商辦土膏局各土店不得自由貿易亦不許自行買賣各土店歷售洋藥况洋藥招牌被鄭令壓逼收去並勒令往局售賣各土每兩抽錢一百並加貼印花在洋藥包上有據可稽現江西定英國洋藥七百餘箱紛紛欲退地方官祇知掩蔽若英商所失恐將來賠償匪輕請查復等語立將詳情電復禁烟公所　　第二電饒州府鑒院接倭領事電土商因官提洋藥由官銷售商人 
 
 

Page 4

 
 
吃虧請飭照賠並退還提局洋藥由商自售等語有無提售洋藥如何實 
情速復禁烟公所 
[浙省匪情彙誌]  
　　海寗全州學界禀浙撫電杭州撫學府憲鈞鑒州屬鄉民閙荒聚衆萬餘搗毁硤石等處八校匪徒乘間擄刼勢甚汹汹速賑派兵防勦容續禀第寗全州學界朱寶縉等公叩虞急 
　　法領事第二次請保護教堂電浙江撫台鑒頃聞硤石地方教堂被匪焚毁恐鄰近之車幅浜教堂亦將被禍事同昨電亟請貴撫部院嚴飭認眞保護教堂教士教民而於嘉興爲尤要上海法領事喇虞印 
　　李總統楊府禀浙撫電撫憲鈞鑒桐鄉刁民藉災聚衆始擾屠甸乘該縣徐令來府請兵突於初五晚搶刼縣署倉厫警局並富紳店鋪數十家焚毁耶穌教堂屋二間即救息教士由李把總保護到郡仍約聚圖再舉内有梟匪溷迹巳派兵前往勦辦請格殺勿論振標士爕同叩魚急 
　　上海湯京卿致浙撫電杭州撫藩憲鈞鑒聞前夜桐鄉土人以漝事聚衆從路仲屠甸等處毁市屋及教堂並硤石斜橋迤橋慶雲橋一帶硤地工程處亦波及亂者必誅惟巳上煩藎慮潛欲歸不得留則向首桑梓遏勝惶迫路工正緊諸仗惟持潛叩魚 
　　嘉興商會致撫院幕陶部郎電杭州撫幕陶君鑒亂民毁桐署及屠硤各鎭逼王店郡城戒嚴嘉防兵單非添派省標不足鎭攝請公策萬全以奠桑梓商會公叩 
　　浙撫電請提憲派兵來省寗波吕軍門鑒浙西梟匪披猖緊逼省城兵力不敷分佈常督帶榮清前在甬所帶之練軍除現留杭四棚外請尊處迅速設法撥二百名尅日來杭暫交常榮清管帶以資防禦迫切叩請　　又請定海鎭帶兵援省鎭海縣速轉定海吳鎭台鑒自公離嘉湖梟匪披猖桐鄉海鹽海寗一帶萬分吃緊無論如何希台旂迅帶兵一成來鎭壓大局所關百拜以請兩浙安危惟公是賴禱切盼切 
　　浙撫復嘉府桐鄉令電嘉興楊守桐鄉徐令鑒前電悉鄉民閙漕何至涉及學堂教堂鋪户必有梟匪混雜該守即會商李統領撥兵前往彈壓解散勿令鄉民聚衆查拿首要懲辦其匪徒持械拒捕照例格殺勿論巳由院派委蕭令邦愷前往會同查辦該府縣務當持以愼重以解散脅從爲緊要關鍵勿得操切激變並由府飛飭各縣會營一體嚴防梟匪勾結爲要撫院虞印 
　　海寗十匪業業竄散海寗來函云海寗成現已解圍州主無恙惟嘔血而巳首要爲桐鄉大虹村某姓聯合寗邑窮民徒手擾害幸梟匪等尚未混入初五六兩日嘯聚或近萬人勢甚危適省台發兵千名於初七到寗分投駐紥斬首四五名愚民聞風避匿散處無蹤善後事宜尚未知如何辦理 
　　按旅滬海寗紳商上浙撫電已於初七日登入本報現悉海昌公所列名者爲沈能虎沈鸞書莊浤沈元愷張寳銓鄭宜榖諸人 
[石門官紳電請停收積榖捐]  
　　石門縣禀撫藩憲電杭州撫藩憲鈞鑒石門收成奇歉民情困苦現據紳士環求請將隨漕帶収積榖捐錢停辦一年可否照准乞賜電示卑職象昻叩禀魚 
　　紳學界禀撫藩憲電撫藩憲鈞鑒石門收成奇歉人心惶惶恐釀事變今日開漕紳等迫不得已請將隨漕帶收積榖捐錢停辦一年以安民心紳士魏昌裕李殿華等公叩魚 
[蘇撫嚴防浙匪竄擾之布置]  
　　電飭文武扼要防堵蘇撫陳中丞通電南滙王令青浦續令金山蔣令云頃接督院電開接馮星帥電以嘉湖匪極披猖海寗海鹽桐鄉等處滋事情形極重請派營來嘉駐紥合剿巳酌派何管帶正修率帶所部一營開往並派叅謀處提調曾遹接濟後路惟蘇松各屬多與浙省毘連如該處剿辦得手難保無匪徒竄擾蘇境祈飭沿邊地方文武水陸各營嚴密防堵以杜匪黨竄入爲患等語除分别札飭外合亟電知務即移會境内營汎及附近水陸防軍扼要防堵加意籌維勿任匪黨竄入如有疏虞定惟各該文武是問仍將辦理情形馳報 
　　派撥新軍駐紥邊境浙江嘉湖一帶匪徒猖獗蘇撫陳中丞深恐竄入蘇境特派常備新軍第一營管帶傳　璜率帶所部陸師一營開往平望震澤一帶扼要駐紥一面由營備辦小船派人四路偵探一有匪蹤立即往勦以免蔓延現該管帶已於初十日拔隊啟行矣 
[松江匪亂彙誌]  
　　青浦縣趙令禀各憲文（前略）松郡副中營巡船在崑山陶家橋地方被匪搶刼提憲立飭孔遊擊德陞率領師船自松由泖湖繞行浙江嘉善之吳泥港等鄉鎭歷吳江之黎里等處前月二十九日傍晚行抵青境河頭村泊船插篙住宿旋探悉有梟匪船在吳江縣界東注村係與河頭村對岸中隔湖蕩孔遊擊等率隊登陸隔岸遥擊匪亦還鎗抵拒相持多陸匪漸力窮退逃因值黑夜未經尾追次晨至對岸田間拾獲匪遺皮衣 
 
 

Page 5

 
 
罩裙及船門板等件資悉此舉斃匪二名當被負去尚未查得姓名孔遊擊因薪餉不繼來縣晤商告知前情知縣當代籌措英洋四百元交其帶去濟用知縣又分派幹役馳往崑嘉交界各港確切偵探今於本月初三日夜據差回稱本日下午見匪船二十餘艘駛至朱家角附近之三灣孔張兩統帶巡至即往開鎗追勦角鎭團練亦隨營襄助合力攻擊匪船抗拒六小時之久匪始不支旋即潰逃官兵梟匪均有受傷現據探差回稱匪向南逸去孔統帶已專勇追探匪蹤再行痛勦等語復加查訪無異知縣伏查匪勢猖獗若不趁此殲厥巨魁嚴懲羽黨固不足以震懾匪胆更恐漏網之後益肆鴟張後患不堪設想江浙交界各區難保不受其擾累應請提憲撫憲札派勁旅合勦以期蕩清羣醜而靖地方（下略）（直） 
　　澱湖兵匪開仗初八日澱山湖兵梟又復開仗聞松江派去之陸軍前哨四棚鍾什長己受彈陣亡其餘亦受傷數人至梟匪傷亡一時尚未查悉目下兵匪相持不下而松郡水陸均已調出無可再派初九日提台劉軍門兩次至府署與戚太守密籌勦梟事宜頗爲愼重 
　　梟黨結婚著梟夏竹林羽黨薛阿四搶獲民女一口帶至亭林鎭租賃房屋於初六日結婚隨來梟船廿餘號羽黨百餘人設筵歡飮若輩均一色玟瑰紫呢襖袴腰懸手搶左挂利刃外罩長袍背負毛瑟快鎗腰帶儲彈纍纍當日夏梟在某茶肆給發月餉隨派人遍懸賞格略謂有人生獲徐阿照者賞洋八百元擊斃見屍賞二百元（徐名殿魁係金山錢家圩土梟現已投誠充嘉防右領哨）翌日團董沈某親往見薛囑其稍留體面夏等遂率黨他去 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[綏遠將軍貽榖奏土默特地畝詳陳辦法摺]  
　　奏爲清查土默特地畝以安民業而恤蒙艱詳陳辦法恭摺仰祈聖鑒事竊查土默特旗界内民蒙雜居地畝淆混奴才貽榖到任以來疉經全旗參領公同印禀籲請清釐謹於光緒三十一年二月間會同前任歸化城副都統文瑞奏請開辦奉旨允准在案嗣因其事繁難滿漢官員意見不能融洽無從著手境内又復荒旱姑從緩議至去年十月間始行設局名曰清查土默特地畝總局由奴才等札派分省補用直隷州知州王德榮充該局總辦督率員司分投查勘務使民不失地蒙不失租收一地二養之公益無此疆彼界之互侵庶幾民蒙各安其懚不相紛擾卽嗣後土出訟案亦可憑所發印照立斷以平其爭近巳酌擬章程逐漸暢辦敬將大概情形爲我皇太后皇上縷晰陳之土默特地土晉之北鄙也境内分設歸化薩拉齊托克托和林格爾四廳武川清水河二廳亦半屬土默特之地其間村落相望人烟稠密無異内地推原其始民人負耒出疆爰得我所蒙户質田得價以養其生民有餘力假蒙地以辦之蒙有餘地假民力以芸之公平交易人情之常因爲朝廷禁令所不及乃轉相租典疉經分割始則蒙與民私立約據繼則民與民私立約據一地數約一約數主而蒙户年久迷失旣失其地又失其租雖經涉訟官斷無從如此則病在蒙百畝之田五畝之宅終歳勤劬民生不易而安分良民地無印契奸民劣蒙勾串加價而覬觎之要索贖地而攘奪之因謹厚以傾家恃狡黠爲得計實爲風俗人心之大害如此則病在民現值朝廷撫綏藩屬統西北蒙疆數千里通飭調查物産繪其地圖以固吾圉直晉秦三邊東則察哈爾西則烏伊兩盟均經開墾疆里井然惟土默特横亘其中勢如絲亂而欲其理理之必自清查地畝始惟地勢寛長各四百餘里而各廳粮地綏遠米地台站地公主府地必須一一劃出其難一也凡一蘇木内而官兵户口地官灘牧廠地絕户地各台廟地必須一一分清其難二也清查必先勘丈而地畝零星大半不成片段丈地百塊或僅頃餘安繩一根在東段各墾一日能丈十餘頃者此則不過一二頃其難三也丈地必先驗約而新約舊約轇轕重重細爲辨其眞贋明其曲直每遇一案動費周折始得剖析清楚各無異言其難四也用人旣多經費所出必取之於地而民人耕種均經蒙户租典或已得過壓租或已得過典價此次萬難多取且水地旱地肥瘠懸殊勢非多分等則不能得其公平其難五也歳租所入蒙古恃爲生計旣給民户以執照亦必給蒙户以租據使兩有憑證以便按年取與第其原租之數多寡參差相去或至百倍不可以等則核定俱待驗其白契裒多益寡臨時斟酌註其數於印照印據之内其難六也此次開辦先從歸化負郭之田入手由近及遠挨次清查該旂共分六十佐現已查訖十有餘佐凡地經民人租典雖曾出過價值尚非永業此後蒙古永不贖地應飭令民人補交地價以作經費户口之地酌提二成發給蒙古原主用示體恤民人補交地價共分人則上則地每畝一兩六錢上中地一兩二錢上次地八錢中上地六錢中地四錢中次地三錢下地二錢下下地一錢其草灘牧地未經開墾歸公出放之地仿此略加變通俟民人清繳後發給印照永爲該户執業至蒙古自種之地亦爲清丈發給印照不取地價不出歳租以其爲蒙人之原業也均經該局詳擬章程禀請核辦前來奴才等覆查無異轉飭遵辦以竟其功蓋土默特定制在官無俸在兵無餉惟此土地以爲户口之養贍而又變價度日典賣於民積至今日常年所入僅有歳租闔旗官兵數千户困苦顚連其情可憫此次清查後擬將官灘牧廠絕户之租由該旗户司徵收作爲該旗公欵自參佐以次分定津貼以資辦公官兵各廟户口之租本係各人私産仍以屬之本人以昭公尤總之清查主義在化民蒙之爭而使各利其利庶與東之察哈爾左右翼西之烏伊兩盟結成一塊完土政教之原實基於此所有土默特地畝情形及現在辦法緣由理合恭摺合詞具陳 
 
 

Page 11

 
 
伏乞皇太后皇上聖鑒訓示謹奏十一月三十日奉硃批著照所請該衙門知道欽此 
分類新聞政界 
[札飭核議擴充法政學堂辦法蘇州]  
　　蘇撫札飭藩學臬三司略謂蘇省法政學堂巳于十月内考試畢業在案現復迭奉明詔均飭認眞整頓並准憲政編查館會議飭將非正途出身之道府以下各員一律入堂習學分三年及年半卒業等情咨行到蘇自應遵照辦理查上年開學額定官紳六十名並附設講習所是時因風氣未開暫行創辦現在舉行新政内治外交需材甚急亟宜量予擴充以廣造就兹參酌京外各學堂擬就整頓章程五十九條酌定正科三年選科年半卒業正科選科均各額定一百人官紳照舊各半官班仍由候補員中考取紳班飭由蘇屬五府各廳州縣分别考送以期政法普及現在人數較多經費不裕擬將上年所備之午膳裁免以節浮糜其課目先以大清會典律例爲根本兼課東西政治各科學庶免舍本求末之弊合亟札行藩學臬三司將所擬章程應行增减之處妥議詳復以便轉飭該學堂遵照並通飭各州縣一體考送云云（眞） 
[漕督奏保浙江海運人員名單杭]  
　　糧道李傳元請加二品銜候補知府李金堂葆謙李承淵以上三員請免補本班以道員仍留原省補用候補知縣薛邦祺祁蔭甲以上二員請免補本班以同知仍留原省補用十一月廿七日具奏奉旨依議（敬） 
[巡警學堂定期給憑（蘇州）]  
　　蘇垣巡警第二學堂第三班學生二五十人業已考試畢業初九日由該堂提調王伯英司馬禀知巡警總辦宋觀察詳請蘇撫給發文憑當奉陳中丞定期十三日蒞堂分給（間） 
[蘇藩牌示蘇州]  
　　署藩朱方伯日昨牌示云南滙縣三林司巡檢兪箴璽因請病假交卸查有候補巡檢朱世宣堪以署理（必） 
[浙省法政學堂考取名單浙江]  
　　浙江法政學堂第二學期考取官班四十名紳班一百二十名子弟班二十名分别最優優等中等次等兹將官班姓名錄下 
　　最優等七名縣丞曾實華教諭馬兆龍布照黄鏞知縣劉承鈞知縣鮑湛知縣周燮烜優等十名縣丞秦肇煌知縣朱沛縣丞吳克誠主簿夏泰堦知縣文海主簿蕭志儀鹽經凌璧大使劉可均布經願增輝通判汪桂森中等十六名縣丞閻夢蘭巡檢文超巡檢吳琳巡檢黄際虞縣丞梁仕諟知縣李茂蓮巡檢莊九齡縣丞丁炳森從九章元瀛從九朱鳳池理問吳欽業主簿鄭賢銘巡檢楊位鴻府照張國威巡檢邵光照府照黄銘箴次等七名府照龔善機通判何嶤通判胡鎕鹽經徐森臨縣丞顧大綱巡檢陳鴻文大使劉熙庚紳班及子弟班俟探明續錄（具） 
交涉 
[拒辭義商包辦沙石北京]  
　　順天府屬京北白廟村地方所産之白沙石銷路甚廣前有華商招集洋股禀請農工商部自行捐課開採經該部查明批駁在案兹又有義商向外部要求包辦照章繳税外部各憲以此項沙石向由村民運售碍難奪其生計業巳嚴詞拒絕矣天 
[德使照請免税北京]  
　　駐京德使日前照會外務部略謂該國之進口貨物向來抽取釐税請照英商辦法免釐等情現外部已核議允准咨行總税務大臣議訂章程轉飭各税關查照辦理（涯） 
[駐漢洋員一覽表漢口]  
　　駐漢英法俄美德日本比義瑞典挪威荷蘭丹國各領事及繙譯各官曁税務司等員列表於下 
　　英國總領事法磊斯副領事許立德繙譯官美哲默思法國正領事杜理芳副領事愛蘭俄國正領事敖康夫美國總領事馬墩繙譯官佑惟德德國正領事倫愛森副領事柯立閣繙譯官貝特克日本正領事高橋橘太郎副領事山崎馨一書記官深暹比國署領事德錫尼義國署領事法羅納瑞典挪威國領事丁乙尼荷蘭國領事郭梅雅丹國署領事普楠特江漢關税務司安格連蘇古敦鐵路公司駐漢經理嘉普能醫官梅旋（麗） 
軍界 
[諭飭籌備馬料武昌]  
　　陸軍統制張軍門以節届冬令恐雨雲不時特諭飭各營　將馬料一切購備齊全以供需食現管理馬匹各弁已遵飭照繼矣 
[請給購辦軍火銀兩湖北]  
　　漢陽兵工廠前因改良製造曾禀請鄂督託禮和洋行購辦新法無烟火藥機器若士件現此項機器巳載運來漢計銀十四萬兩當由該廠禀准鄂督將所該銀兩飭善後局撥發再行由官錢局轉交該德商具領（魯） 
[九營警察畢業松江]  
　　松江九營警察學堂第三班學生四十名於初八日畢業由提台劉軍門蒞校給憑不日送回各營再挑新班（使） 
學務 
[札飭整頓師範學堂事務蘇州]  
　　蘇提學札行師範學堂庶務長羅訓導略謂師範爲全省小學模範之資監督席關係重要近查兩年以來監督屢易咸慨然於辦理之難風氣所趨可勝浩歎現在章王政調赴江寗幕府亟宜博訪學行兼優之士主持此席乃者本司加意諮詢多方延聘尚無定議歳序將闌規章易弛不得不亟謀整束之方在一時急切未易得人應即由本司暫行兼理一面秉承大府從容延聘以重其選合亟札飭該訓導所有堂中課程規則照常遵辦本司事務殷繁不克朝夕在堂一切應責成該訓導認眞整理倘稍涉鬆懈即惟該訓導是問（必） 
[裁减留學生安家銀兩湖北]  
　　湖北派往西洋各國游學生定例 
 
 

Page 12

 
 
每名每月津貼安家銀二十兩現鄂提學黄仲弢學使以學欵支絀擬照章減半准明年正月起卽須實行（鵡） 
[善邑學務近聞浙江]  
　　浙省嘉善縣屬近來學校林立其間聞以楓溪鎭之礪志西塘鎭之求益平川三學堂辦理尤爲合格所聘各教員類皆熱心教育卽經理諸君亦各擔任義務以謀教育之普及云（甲） 
實業 
[札催呈報本地物産湖北]  
　　鄂藩李方伯近准農工商部咨開飭將鄂省各屬著名物産詳查咨部等因當即札飭各屬遵照辦理在案現方伯以各府州縣呈報者尚少特又札催以便咨送部核今將應查各類列下一榖菽類二果品類三蔬菜類四花木類五桑蔴類六烟葉類七染料類八藥材九雜類（凡動植物無可歸類者歸入雜類）十蠶類（絲繭附入此類）十一鳥類十二獸類十三麟介類十四昆蟲類 
[咨請東商營運海州豆餅烟台]  
　　東海關道昨據烟臺商會以烟臺一埠出産貨本屬無多每逢秋季祇恃豆油豆餅粉乾爲大宗業此者數百家貧民恃以工作賴此糊口者甚衆每逢豆石進口俗諺統謂之油糧從前油粮大半恃營口輸入自日俄戰後大連設關日本極力振興大連灣口岸凡營口運輸之利多所牽制營口來源竟成涸澤只有恃海州一處救弊補偏去年值海州祲災烟商巳懋遷無計今秋聞海州一帶巳慶有秋因思豆糧究與米糧有别特禀請轉詳北洋大臣電江督蘇撫准予東商照常營運等情當經詳奉直督楊蓮帥批候咨請南洋大臣查核辦理矣（青） 
[部催商務報費北京]  
　　農工商部電致各省督撫略謂所有尊處代銷商務日報現屇年終應解本年報費請飭悉數滙部以資辦理（或） 
雜記 
[孝廉謀奪横財之辣手段松江]  
　　松江華陽橋錢小齋向以孝廉資格武斷鄉里日前其家人楊五在鄰近荒地耜得藏銀二百餘元錢孝廉知之强使其女竊搜床窟得洋一百餘元不足又勒使出洋千元楊無以應竟執送縣署並揑詞謂渠於拳匪亂時藏洋千五百元被楊私自發掘禀請追取嚴辦云云一面又乞有力者爲之先容華亭縣張大令當將楊提究鞭之流血現尚在監禁聞楊本一老實鄉愚爲錢役已三十餘年無家無室且老病不久將畢命於鞭笞之下聞者咸抱不平云（黑） 
[巡官誣良駭聞續誌蘇州]  
　　蘇州南北兩路巡官誣良爲賊己略誌前報兹又得訪員詳細報告云南路巡官程開吳日前提訊小竊張阿二嚴責數百板令其供出窩頓處所該小竊憶及前與北寺内徐和尚周阿二有仇即隨口供指徐周二人爲窩家程巡官即商同北路巡官顔緝斯各帶警兵差勇數十人前往搜捕將徐周家内衣箱二隻指爲賊贓拘局訊問徐周再三呼寃程顔兩巡官不問情由喝令各責一千板収押至五日後北寺一帶隣居八家聯名赴吳縣署代爲訴寃王大令即備文移提到案訊得徐周二人實非窩家擬即釋放而程顔兩巡官堅執不允業巳禀請蘇撫核奪矣（七） 
[途中遇刼駭聞蘇州]  
　　蘇垣元和縣署糧差吳老四初七夜由閶門某棧家結算漕糧計洋三百餘元約定次日往取吳遂與該棧司帳豐某至某店飮酒飮畢出外詎有某甲隨後跟蹤至祥符寺巷竟向吳索銀吳知勢不佳願以皮袍掛銀表盡給該匪匪猶不足遂用布帶向吳頸扣住持强硬拖吳乃大呼救命經某店夥聞聲出視帮同拿獲扭送中路警局由巡官吳公定大令一再研究堅持不認鞭背一千下并荷以巨枷事爲長洲縣宗加彌大令訪悉即飭該局移縣懲辦初九日由宗令釘鐐收禁一面禀由臬憲陸廉訪及府尊何太守擬科以死罪云（命） 
[女教員歸途遇盜松江]  
　　浦南盛吳秀雄女士在崑山陳墓鎭錦溪女校充當教員初三日年假回家舟經縀山湖突遇盜匪八九人塗面執刀上船肆刼女士防其近身預將金戒銀洋擲於桌上叱盜取去惟矚不得再取衣裙絮被等物盜亦首肯得贓逕逸（此） 
[香港捕鼠紀數]  
　　西歷一千九百零七年香港共獲鼠二萬五千二百六十五頭九龍半島共獲鼠一萬三千二百五十五頭合共獲得三萬八千五百二十頭其中患疫者僅有二十八頭上一年獲鼠三萬七百零一頭患疫者六百七十九頭西歷本年内一號至四號四天内香港獲鼠四百六十六頭聞其中並無染疫云（甲） 
[朱家角米船白晝被刼松江]  
　　初九日十點鐘朱家角合豐米行章三大船由滬回角行至方家窰地方（距青浦城七八里）突遇匪船十餘號截住去路肆意搶刼所有銀洋首飾衣服等件擄掠一空其時又有恒益米行之項阿英船復興行中之丁甫根船源泰行中之楊仁昌船裕隆泰記中之李阿雪船亦均在方家窰地方同時遇匪四船中銀洋物件悉數搶去被搶時該匪手擎鎗械故舟中人不敢聲張夫方家窰爲官塘要道乃竟白晝搶掠毫無忌憚從此商旅裹足米船不敢到滬後患正不堪設想也（青） 
[批飭復查塘河工程南京]  
　　川沙紳董潘其恕以松府委查塘河各工浮冒一案含糊了事禀奉江督批示略云前據該董具禀當經批府委查在案兹據稱該委員到廳忽傳馬慶雲黄朗仙等到案質訊尚有鄔俊卿等所叙包工亦與原報不合等語檢查該廳册報並無工頭馬慶雲黄朗仙等之名抄黏鄔俊卿等結内承包工程亦與册報多不符合是該董謂爲肆意串朦不爲無因事關浮冒賑欵未便稍涉含糊仰松江府嚴飭該委員會同川沙廳調核册報傳集工頭據實澈查禀復核奪（怡） 
[土匪正法松江]  
　　著名賭棍牛鞭阿四卽張阿四曾在歡庵地方販私拒捕被獲監禁初八日婁縣劉大令奉到批回即將該犯解送府署過勘押赴市曹正法（此） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說蠻觸爭（無術）]  
　　話說東半球地方。靠着南面有一條最著名的水。呌做金蝸江。這金蝸江流域。有兩個小小國度。分據左右。一個呌做蠻氏國。一個呌做觸氏國。這兩國壤地毗連。有輔車相依之勢。以故交誼頗爲和好。無奈蠻政府昏憒糊塗。恃與觸氏聯盟。不思振作。相沿日久。守着野蠻的舊習。一切内政外交。弄得樣樣腐敗。觸政府因此有心窺伺。始而誘以利。繼而壓以兵。把他們抵觸的手段。漸漸施展出來。兩國遂起了國際交涉。觸政府兵强將勇。大肆威鋒。蠻政府抵敵不過殺得遍地屍骸。血流漂杵。連金蝸江内的水。都變成紅色了咳。大凡此國與彼國交涉。應該按照公法的。但公法兩字。隨勢力爲轉移。勢力平等的有公法。勢力不平等的。就没有公法。蠻氏國與觸氏國。正是這個緣故。在下請先把兩國的歷史說來。 
　　這蠻氏國。爲上古八蠻之後。種類繁多。不可究詰。周武王克商。曾通道焉。後裔世居南方。故人皆稱爲南蠻。有一種特别語言。世傳娵隅爲蠻語者。是也。其君主自號曰母大蟲。威暴自恣。政令不常。其臣屬多奉伯益爲始祖。以伯益曾爲百蟲將軍故。平時散處林下。寂無所聞。每至秋令。輒長鳴不已 
　　這觸氏國。出自軒轅氏。星傳云。軒園十七星。如龍形有兩角。角有大民小民。是其立國所本。國民多智能。善技藝。漢武帝時。陳角觝戲。遂以此得名焉。其君主曰角亢。性頗隂鷙。其臣屬皆嶄然有頭角。以麟爲貴族。若牛若羊若麋鹿等亦其用事者 
國外新聞 
[美人袒日之言]  
　　初十日東京電云大連美國領事謂太晤士報訪員瑪利森反對日本在滿洲之政策由彼觀之無甚理由足以證實且其評論滿洲鐵路佈置不善等詞尤爲不宜于時云 
[俄德商壟斷茶業]  
　　初十日東京電云哈爾俄德兩國商人現方組織一大公司將屏斥日本茶葉之貿易 
[黄白大競爭之豫告]  
　　初十日紐約電云美國海軍同盟會在華盛頓舉行讌會美國大審院法官哈倫君亦蒞止席間演說詞謂日後黄白兩種必有大戰爭將使全球震動并望美洲及時豫備云 
[阿人入侵意國之交涉]  
　　初十日倫敦電云前記阿貝西尼國人侵入意國刼掠事後意國向阿王詰責索償當由英法德三國相助阿王美内立克覆稱此事國王並不知情故不任咎惟允重懲亂徒並酌賠受難者之損失 
[禍由自肇]  
　　初十日倫敦電云英國爻克郡彭士萊公會廳開演電光影戲時有年約六歳之小孩一羣蠭擁下樓爭奪前列座位致有十六名小孩擠壓而死并傷多名 
[德社會黨之激擾]  
　　初十日倫敦電云昨日德國社會共和黨在栢林城開會集議者計有八起其在附近各區集議者有十四起均贊成德議院之投票權施行於普魯士散會後有三萬餘人整分爲十隊赴皇宫示威以要求經警察將入路阻塞并竭力排解始得分散其時甚有願衝突而流血者以上譯字林報 
[摩洛哥紛亂情形]  
　　初十日栢林電云摩洛哥國王愛雪士黜廢之事蓋由尤萊麥斯族人所宣告該族爲全國各族人民之領袖其黜廢國王之理由則因愛雪士假德國兵以攻其兄弟幕連海飛之故○法國報章大多不主張干涉之意駐摩法國大將達滿台巳進偪拉拔城矣○十一日倫敦電云摩洛哥僞王幕連海飛已在斐芝京城宣告爲王巴黎人聞之無不視爲重要問題人心頗爲倉皇惟亦有以此事不甚介意者蓋摩國政治上事每有忽上忽下之象無一定之標準也譯文滙報 
本埠新聞 
[滬道爲洋棧小工鬥毆事致德領函]  
　　浦東爛泥渡碼頭聚衆鬥毆一事昨夜分行警局營縣派兵馳往彈壓之後即經函告在案頃據浦東總巡禀復初五日下午三句鐘時美最時各小工因搬貨下棧爭閙互相毆打經站崗巡士馬堯高報局加派巡士彈壓因將受傷之胡老四張正寳王鳳其三名交巡士帶回送縣請騐並由副巡官率領巡士多名赶至該處拘獲兇犯姜慶一名兇器木棒一根傳同見証沈慶安一併送縣訊究查美最時碼頭每於輪船到埠時各小工爭掮貨包滋鬧前十日間該棧恐有滋事請局派人彈壓當飭巡士前往幸獲無事經該棧自舉工頭包雇裝運初五日輪船到埠工頭成老四以前雇長工五十餘名不敷搬運另招小工三十名該棧長工意欲包運不容添人以致互相爭毆此次該棧並未有人到局請派彈壓及事出倉猝由局派人解散所有受傷之人由縣飭令醫治不致殞命該處現已安靜仍由局隨時彈壓保護等情並據上海縣面禀驗明胡老四等三名傷勢甚輕前來除批飭嚴訊兇犯究辦外相應據情函致即祈貴總領事查照轉飭美最時責令工頭約束小工妥定搬運章程不准爭奪如再有前項鬨鬥情事即惟工頭是問勒交爲首滋事之人嚴行懲處庶期互相警戒安靜地方諒高明亦以爲然也（棲） 
[滬道照會總工程局文（爲永禁金業空盤事）]  
 
 

Page 19

 
 
案照上海金業買賣空盤有碍市面應行禁止業經瑞升道詳請南洋大臣轉咨農工商部立案並分别移行示諭在案旋於十月初八日奉兩江督憲端批開據詳巳悉查買空賣空大干禁例今上海金業乃以多頭抛盤諸名目互决輸贏核計通埠竟不下數百萬兩之多實屬駭人聽聞自應認眞嚴禁以革澆風而維商務仰代理土道即照所議章程迅速移行遵辦一面出示曉諭俾衆周知仍於商會總滙之處勒碑永禁俾垂久遠並候咨明農上商部查照立案仍補詳撫部院並候批示繳等因奉經王代理道勒石永禁並補詳撫憲核示在案兹於十一月十五日奉署撫憲陳批開買空賣空最爲商業之害滬上此風獨盛亟應嚴行禁止檢閱來詳辦法甚爲切實希卽照議辦理以挽澆風此復等因奉此除分别移行外合亟照會請煩查照辦理施行（妖） 
[聲辯阻行電車之誤會]  
　　法總領事前因紳董不允將西門外萬生橋邊馬路橋由電車公司改造堅固疑係阻行電車函致滬道辯論己誌前報兹由梁觀察函復謂該橋歷年均由地方官紳修葺本年五月間亦曾由工程局修過本可無須重修惟旣爲電車必由之路深恐將來電車經過不能任重先經本道函囑工程局查明改造以期堅固業據工程局總董函復自當遵照辦理並悉法電車公司擬修該橋係由久記樹行承包現仍令久記承辦庶式樣不致參差業與議定工料取有攬據不日動工等語照此情形並無阻行電車之意來示云云未免誤會希查照飭知云（企） 
[洋人擊傷鄉民]  
　　浦東總巡函送鄉人李趨生到縣稱被打鳥西人擊傷要害當由李大令驗明屬實飭差抬送仁濟醫院救冶昨聞傷重垂危遂派家丁偕同招書到院錄取供詞據稱現年十六歳家住三十九圖學習漆匠家蓄鴿子六對本月初九日午前有美孚火油池碼頭洋人之子名海里手執雙門洋鎗把伊家鴿子打落一隻當向拾取被海里開鎗轟擊適中胸前洞穿倒地當由衆鄉人兜拿該洋人海里卽棄鎗跳浜奔逃僅將同來之印度幼孩及通事華人捉住至兩點鐘時海里之父糾領印度人二十餘名强行刼去並要索還洋鎗許給五元父親李寳寳不允竟被圍住不放至晚散去始得抬送巡局解縣今由西醫開膛取出鎗珠兩粒肺已損壞難保性命等語昨又由大令飭傳地保查覆情形聽候禀請滬道核辦（哲） 
[新簡奥使定期放洋]  
　　出使奥國欽差雷譜桐星使定於十四日乘輪出洋昨日午後至各署辭行（哲） 
[鐵路公司催令遷葬]  
　　南市滬軍營以南各處坆地前經滬嘉鐵路公司出資購買興築軌道曾將掘起屍棺諭令有主者領價遷葬詎各該坆主延不照辦任意抛棄兹由該處紳士告知公司飭地保傳知各户赶緊遷葬如再延玩卽由善堂收埋（杞） 
[巡官向隅]  
　　第三路第二區副巡官黄序鴻日前忽奉總辦汪觀察撤差另委余委員接辦嗣該處鄉民以黄巡官辦事尚屬認眞聯名禀留觀察以輿情難拂批准記過留辦以觀後效然余巳到局見黄復蟬聯祇得退讓詎於出局門時見巡士等將余之跟人朱子雲兇毆余益忿甚立禀總辦請示旋派警務課長姚勳到塲排解其事始寢（衣） 
[部飭調查珠玉業公所捐數]  
　　珠玉業京蘇兩帮爭奪公所纒訟已久兹農工商部又咨行江督轉飭上海道重予調查該公所實在捐數刻日斷結俾免纒訟（琴） 
[調查公廨會訊章程]  
　　雲南巡撫札委前建水縣吳朝昌候補知縣丁懋樾來申調查公共公廨會審事務章程昨日吳丁兩明府均至道署禀見（泳） 
[移請協拿盜黨]  
　　貴州試用通判兪勝之别駕前日因事回浙省故里舟經嘉興附近忽被劇盜刼去銀洋衣物公文單契等件報由該縣派捕緝獲夥犯何老大一名詰其餘黨稱俱匿居上海應即備文到縣移請李大令協緝解究（疏） 
[禁止巡士游行]  
　　總工程局警務長因各巡士落差後往往任意遊行特出條諭於十二日起凡逢上差時預先四點鐘到局聽候隨時點驗違者記過並傳諭西南區一律遵辦（夏） 
[法政講習所卒業給憑]  
　　十一日下午江蘇教育總會附設法政講習所行卒業禮計及格者五十六人由上海道梁孟亭觀察給發文憑并勉勵有加 
[競業中學師範科畢業]  
　　競業中學師範科現届第二次畢業初十日由道縣各官給發文憑兹將畢業生姓氏錄下（最優等）翟滌憨胡達明（優等）黄金堅劉子榮黄金樑胡鈞森黄慕堅楊逢盛王鍾毓嚴鉅（中等）王邦楨徐建功江銓金鉞施行和楊心正裴邦賢趙琴（川） 
[命案紏葛]  
　　船户顧榮林於十月抄裝貨往浙江之泗安鎭十一月初八船至菱湖左近船夥鄧桂寳因事被顧持樹柴攔腰一擊鄧卽于當夜臥病至十一日在泗安身死由顧成殮棺厝義塜同船爲夥之林阿大回滬遇見鄧友王寳卿細告情由王卽函致海門囑鄧妻陸氏到申扭顧至孫控奉李大令訊究氏供前情並呈王之原倡林阿大供鄧死後腰有青色傷痕顧供交差候備文解往該處長興縣訊辦（車） 
[指提拐匿小孩]  
　　陳阿和前在上海縣扭控王子香誘拐小兒曾經判限王子香差交在案兹巳逾限昨由李大令飭原差押往指提（車） 
[差役不力]  
　　天意昌衣莊失火後莊主詹炳照莊夥徐阿祥曾由縣提訊交陳叔榮保出嗣由公共捕房迭次禀廨函縣請將詹徐等仍交公堂訊辦李大令即着保交案詎詹已避匿遂將保人陳友榮收押一面派差馳赴浙江關提去後現該差回滬仍未查獲大令以該差辦公不力着押候勒提究辦（詠） 
[爭地案責成族長理處]  
　　奚姓爭地涉訟數年未結近據奚徐氏控叔姑奚陳氏吞地掯單昨奉上海縣李大令提訊徐氏在清節堂未到陳氏諉不承認及訊族長奚全珍則袒護陳氏奚長春則袒護徐氏判將二人交差將此事調處息訟如違究懲（車） 
[縣局判案不同]  
　　劉裕卿之子明德明順先後病故長媳鄭氏再醮于張榮生遺一孫女秀金劉自撫養次媳魏氏亦招龍華砲廠工匠田夀琴爲後夫及劉逝世秀金至魏氏處時遭凌虐且田欲帶往天津價賣 
 
 

Page 20

 
 
作妾秀金聞知于七月二十日逃往鄭氏處詎魏氏于上月初八十二日兩次帶同工匠二十餘人至鄭氏處索人無着將同居康子雲家碗盞擲碎魏氏同弟妹三人踞宿鄭氏家内鄰居成衣匠徐長興勸回不尤十四日反扭徐至西局控被毆傷解由總局游巡官提到鄭氏母女集訊將秀金斷給魏氏具領復罰鄭氏洋十元給魏氏養傷徐被笞責三百板鄭氏不服赴縣禀控田及魏氏亦遞禀總局謂縣差私提得賄游巡官將禀移縣李大令閱悉升訊鄭氏母女唐徐二人分别供訴前情質之田與魏氏狡諉抵賴大令判將魏氏掌頰五十下田將養傷洋十元交出還于鄭氏從寛交保唐徐名具供結秀金發堂准生母探望擇配魏氏不許干預 
[喊控胞姪逞兇]  
　　虹口鄉人韓慶興到縣喊控胞桎韓裕生圖吞祖産糾同伊妻弟劉雲亭姊夫宋杏春等逞兇毆辱等情前晚由帮審李明府訊供飭候提訊核斷（泳） 
[火警類誌]  
　　昨夜五點鐘英租界福州路胡家宅半飽居炒麵店失愼延燒三層樓覽勝樓及福和木器店餅攤義濟堂丸藥店等共市房二十餘幛事後查得大半保有火險由捕房派探將陳鐵梅鄒榮慶倪子章等一併帶入捕房昨解公堂請訊帮讞王刺史商之美白副領事判還押候查明起火情形於下禮拜二再訊○又三點半鐘福州路東老巡捕房對過某號房屋失愼幸即救熄○前晚三點鐘新北門内梅杏溪家失愼由巡士帮同救熄（戎） 
[謝贈]  
　　十一十二兩夜賡春振聲兩集在天仙戲園會串崑劇承贈入場劵兩紙書此志謝 
訟案 
[總工程局紀事]  
　　流氓朱連生即打鐵連生向薛寳泉奚掌全索取會錢十餘元扭控南區奉飭理處在案詎朱時向逼追竟用刀刺傷薛之右腿當由巡士將朱及同黨張榮福朱阿發朱永興拘解到案經孫明府訊判朱連生戒責四百下押攺過局三年張戒責二百下押改過局一年朱阿發永興均交保薛傷自醫○竊賊戴玉林被巡士雷興貴落差後至合順棧内住宿處搜索圖詐唤同巡士張秀正將戴及同居之柯子卿拘案指稱在某輪船圖竊孫明府訊據戴供向爲成衣匠前被巡目李松林詐洋四元己付過一元今又被雷等索詐誣陷求究明府傳李質訊不諱判李戒責二百下斥革押六個月雷張均斥革雷戒責一百下押三月張逐出戴交保柯斥退○陸家浜稼穗米店主嚴信卿去年虧欠同業長豐等三户及房主張某處存欵共有數千金携妻脱逃各户扭控伊夥巳將生財底貨變攤近日嚴又來滬被經控到案判交保邀同理處○王少魯扭控楊德貴欠洋一千一百餘元銀六百兩以田單抵押向收無着經陳叅軍訊判限十天交保理處（夏） 
[巡警局紀事]  
　　總局王楊氏扭控胡成太胡朝豐誘拐小孩當奉巡官飭令收押候究 
　　城内第一路三愿陳韋氏之女配於徐四春爲養媳近忽走失口角扭控判將徐押候傳到媒人再移解一路一區訊辦（衣） 
[公共公廨早堂案]  
　　張延慶出售汽油冐寫美商光裕洋行牌號被洋東查悉報捕解究張供此項汽油在拍賣場買來不敢冐牌求察帮讞王刺史商之美白副領事判交保具結開釋○營業公司控鄉人王小秉等一地兩賣一案昨解復訊判交原保候訂期會訊○馬夫杜顯明拉韁不愼將張寳生脚骨蹈傷由捕解究判押候原告傷愈再訊○錢銀如竊馬才如脚踏車由捕解訊供係陸小弟所爲求察判押限七天交陸到案再訊○蔡阿金竊邵阿榮等家綢布衣服判押三月逐出租界○劉德生兌换銅洋乘隙將蔡培元之銀洋調换報捕解究判押三月○高金泉在漢璧禮路深夜賣酒判罰十元充公○奚阿毛冐店東名字向荳腐店東揚康處惰借金戒指押洋化用經楊查明報捕解究判押二月○流氓陳秀榮吳仁桂等專事調包金飾由捕拿獲解究判陳押兩月吳押候提到羽黨再核○雉妓王小紅違章拉客判罰洋十元充公○過犯金金生潛來租界由捕解究判押一月逐出租界○朱福生之女被揚金泉誘匿控奉飭提未獲昨超海和與楊等在途吵閙由捕解究判各罰洋一元匿女一節候過堂訊奪○郁玉金欠電燈公司燈洋控奉押交在案昨解請示判押候禮拜四再訊○張禮堂欠朱榮根銀兩控奉提案判過堂訊奪○王阿二竊邵榮記吳付記等家鈔票洋五百餘元判押六月○錢渭川竊顧阿四東洋車判押一月○張生林竊揚順昌銀洋判押候吊臧再核○婢女唐銀彩與羅阿六串竊主人鄭牛及鍾欽等家洋一百元判分别押候禮拜四再訊（戎） 
[法租界公堂案]  
　　醫生李文秉前因失愼由探拘押捕房昨解請訊李供是晚出外醫病由前樓起火妻女帮救跌傷是實判交保釋出○宋兆榮與堂兄尚軒爭奪宋公祠店産判令先行發封在案詎兆榮忽於前晚　眷逃往蘇省昨由尚軒赴廨禀訴聶司馬諭候派探查明再核○收租人王海全將公堂判定拍賣之生記小煙間生財擅自召盤由探解訊判罰洋十元充公○陳雲光竊中國客棧所出之廣大輪船單旋由王蔭福陳景保蔣青年持往該棧收洋被棧主梁永順窺破控告前日解訊王等互相推諉判三人一併管押候提陳雲光到案訊究○施連福控曹金大欠洋判限禮拜清償在案昨巳逾期提案訊追判從從寛展限三天如違押追（舟） 
[美租界捕房事]  
　　前日午後捕頭在靶子路查見王阿二高阿寳等三馬夫違章溜馬唤捕拘入旋即釋出候請單傳廨訊同○董阿桂投稱妻何氏前在鄉間被阿龍拐帶來申請爲查究捕頭允飭包探查緝○傳子雲在百老匯路日昇里設攤誘賭由捕拘入押候究辦○張阿三竊糖果押候查明失主核辦○吳淞路福昌隆小烟館昨有烟客某甲忽然冐血倒地該主婦即著店夥舁至門外由捕瞥見將主婦拘入甲送同仁醫治（西） 
來件 
浙江旅滬女同鄉會章程草案（續） 
[第五章職員]  
　　第七條本會暫不設會長其關於職員之員數任期職務等如左 
　　幹事長一人執行全會事務於會員中公舉任期半年續舉者得連任 
　　幹事二人恊助幹事長執行會務於幹事長不能執行會務時得自推一人代理之公舉會期如前 
　　調查員八人調查本省及他省女界情形據實報告會中公舉任期同前 
　　會計員二人綜核收支欵項及開造豫算表報銷册等公舉任期同前 
　　書記員四人收發公牘記錄文件公舉任期如前 
　　庶務員二人辦理會中雜務及管理一切噐具公舉任期同前 
　　議事員六人評議會務公舉任期同前 
　　囑託員關於調查研究二方面有須會員或會外人擔任匡助者由幹事長及各職員商請爲本會囑託員 
[第六章經費]  
　　第八條本會經費如左 
　　（一）會費會員之常年費 
　　（二）捐助費會員及名譽賛成員之捐助費 
　　（三）特别費遇有特别用欵或經費不敷時由會中特别開會公議籌集方法 
[第七章會期]  
　　第九條本會會期如左 
　　（一）大會以全體會員組成之每年舉行二次會期于大會前佈告 
　　（二）職員會以全體職員組成之於每月聚議一次由書記先時報告 
　　（三）特别會凡有重大事件曾經會員提議而幹事長認可者即行之 
[第八章會所及事務所]  
　　第十條大會會所於開會前佈告 
　　第十一條事務所在高昌廟桂墅里經第如有遷徙另行公佈 
[第九章附則]  
　　第十二條此章於光緒三十三年十二月大會中裁定以後如有修改會章之處會員可隨時提出意見書於本會事務所但須於下次大會時提議通過後公布履行 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
