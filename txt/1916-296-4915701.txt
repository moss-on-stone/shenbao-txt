# 1916 - 296 - 4915701

 

Page 1

 
 
   
 
 

Page 2

 
 
時評 
[鍥而勿舍（冷）]  
　　中國人之做官誠有所謂鍥而勿舍者名譽可無也主義可去也國家之安危可勿顧也唯此做官則必鍥而勿舍 
　　做官果爲何事在古人以爲行其道是故合則留不合則去在今人以爲行其主義與政策是故主義政策之不行亦必辭職而勿容强留蓋均以做官爲義務而非權利權利不能被人侵奪而義務則人不願我盡者我不能强爲人盡也 
　　嗚呼使中國人而盡能以鍥而不舍之做官精神以營凡百事業則事業無不發逹獨奈何其鍥而不舍者獨做官歟 
專電 
[北京電]  
　　頃决改組内閣已派饒往迎東海段長陸軍惟黎意尚思勸孫下台段苦無他法求瓦全候徐到京段再辭職藉維犬局 
[北京電]  
　　中國銀行凖二十六日兌現 
[北京電]  
　　中行今晨起實行兌現交紙價稍低市作八二 
[北京電]  
　　中行兌現至今日下午二時止僅兌三十萬元不甚擁擠現象頗佳輿論對該行亦贊許 
[北京電]  
　　政府對法老西開案擬定和平强硬各三端通電各省徵集意見 
[北京電]  
　　天津公民大會提出與法斷絶貿易不用法鈔不准募華工等政府竭力彈壓以維秩序 
[北京電]  
　　昨國務會議時閣員對孫洪伊要求均謂太無價值羞與爲伍索性大家退去讓他一人來幹尤以范谷爲憤激段謂我已預備自請罷斥諸君可以從緩 
[北京電]  
　　内務案現孫段仍相持不下王士珍等雙方調停而段與閣員某某又有辭職之說孫仍倔强結果尚難預測 
[北京電]  
　　外交總長有設法疏通再提陸徵祥風說伍决非事實 
[北京電]  
　　各議員連日質問甚多政府多置不覆昨某議員又提質問言組織内閣數月外交無人内務搖動是否有組織内閣之能力等語議員與政府感情已不如前 
[北京電]  
　　徐元誥有辭道尹意聞江西省會擬請任爲該省省長 
[北京電]  
　　元首電諭張勳議員在院内發言對院外不負責任至查辦事之虚實政府亦能原諒云 
[北京電]  
　　准陸部請因公禠奪官勳不涉刑事處分人員查明開復 
[北京電]  
　　馮督軍提出憲法意見尚待某某兩人來京會商再託人紹介於國會 
[北京電]  
　　陸部新定收錄無職軍人規則十六條公布内容分資格學識兩種考試 
[北京電]  
　　熊希齡抵京後連日在中央公園宴客但自言因湘鑛有所接洽不與政治 
[北京電]  
　　庫倫都護及商會先後來電請速分設中國銀行現管理處議决照辦 
[北京電]  
　　農部議開第二次勸業會地點設在北京已交國務會議取决 
譯電 
[北京電]  
　　老西開爭端中國要求撤退安南兵重置華警法使署須中國先允勿在老西開徵收捐稅以候和平解决始　交還華警現局已稍安靜（二十五日） 
[北京電]  
　　某華員由華盛頓來電謂美國選舉總統運動威爾遜總統希望較佳共和黨機關部對於結果漸抱悲觀（二十五日）以上大陸報 
東方通信社電（日本組織） 
[奉天電]  
　　黑龍江督軍畢桂芳聞將他調遺缺有任命講武堂堂長鮑貴卿之說（二十六日） 
[奉天電]  
　　目下正在測量之哈爾濱愛琿間鐵道工事俄國急於竣工期於來春測量終了後卽着手工事（二十六日） 
[漢口電]  
　　湖北王督軍因徐州張勳近冒王氏等各省督軍省長十八人之名電致北京反對選舉馮國璋爲副總統一事甚爲憤怒立卽分電北京南京取消冒列之名並將此意通電張勳（二十六日） 
[奉天電]  
　　美國駐日大使加司利氏視察中國道出奉天於昨由安奉鐵道首途歸東（二十六日） 
[東京電]  
　　鐵道院對南滿洲鐵道之安東縣奉天間並奉天大連間協定運費問題於本日與關係者協議解决即鐵道院之主張消滅設定經由安奉鐵道輸出品約二種約減三成之特定運費（二十六日） 
[東京電]  
　　實業家中野武營氏等十人所發起之南滿洲製糖股份公司其後着着進行兹於二十五日開發起人會種種協議之下舉定創立委員該公司之計畫資本金一百萬元於奉天附近設甜菜裁培場豫定至遲於十一月中開創立大會（二十六日） 
[東京電]  
　　外務大臣本野駐俄大使有偕同夫人於十一月七日由俄都啟行經朝鮮歸國之電報回抵東京約在二十二日以後云（二十六日） 
戰電 
[其一（英人路透電）]  
[巴黎電]  
　　今日下午公報云德軍回攻化特洛芒石坑與丹洛泊砲台均曹挫衂法國固守昨得諸地法軍廓清杜哇芒砲台德守將伏於地空中亦在被擒之列（二十五日） 
[巴黎電]  
　　薩洛尼加戰報云法騎兵一隊已與伐洛拉開來之意國騎隊會合德軍在瑪庫柯伏回攻爲法軍擊敗敵飛機兩架在南阿爾巴亞與法機交戰後被逼降地（二十五日） 
[倫敦電]  
　　海格將軍今晨報稱昨日大雨如注入夜古爾塞萊物東北及波齊愛萊至巴波末大路敵砲隊猛轟不已（二十五日） 
[羅京電]  
　　公報云杜白魯加之羅軍已退至齊拉伏逹北面 
[彼得格勒電]  
　　公報云杜白魯加之俄羅軍向北退時且戰且走已被逼棄齊拉伏逹至太薩夫拉湖防線羅軍在杜爾拉伐特拉擊走占守高地多處之敵軍泊里台爾附近之羅軍被逼稍退（二十五日） 
[雅典電]  
　　駐希法使入觐希皇後宣稱希皇命其聲明皇已表示對於協約國之誠意法使對於協約國之意志亦有質言故時局已大有進步 
其二（德人德文報專電） 
[柏林電]  
　　十月二十四日德軍大本營公報云昨日大戰異常劇烈英法軍不恤犧牲繼續在松末河北而攻擊用兵雖衆仍大挫而退松末河南之法軍圖在亞白蘭柯爾與旭爾萊進攻爲德軍砲火所制不能逞志敵軍在凡爾登附近進攻冀助松末河作戰之軍末斯河東岸德軍陣地曾被猛轟敵步軍屢圖由戰壕出戰均爲德軍砲火所阻（西境戰况）奥德軍昨日激戰後占據泊里台爾俘敵六百人（外錫爾伐尼亞戰况）敵軍刻正在德軍右翼前紛辭退走德馬隊追繫者已抵加拉慕拉德軍猛戰後占據米基第亞與拉沙伐俘軍官七十五員兵六千六百九十三人獲機關鎗五十二架砲十二尊俄羅援軍怱遽馳至大受損失羅京復爲飛機以炸彈攻擊（羅國南境戰况） 
要聞一 
[天津老西開交涉案續聞]  
　　大總統爲天津老西開一事曾諭段總理愼重辦理對外不可示弱對内尤以安撫不可紊亂地方秩序爲要旨並須由外交部調閲陳案詳細研究以爲交涉之資料政府昨日復派外交顧問陸宗輿赴津調查此事並探詢該領事對於此案之態度若何前日政府又特電法胡公使國人對於老西開案因法領之要挾異當憤懣速請法政府迅電該國駐華公使領事將崗警放還並撤退駐紥老西開之法兵中國政府爲顧念邦交自有正當辦法務請該國先行此約以安人心而維公法事關重大該公使應愼重交涉總期國權不損國土不失爲是否則津人如有意外之事政府勢難負責云云昨日大總統又飭值班秘書函知國務總理及各部總長兩院議長於二十三日齊赴總統府純一齊開外交特别會議係爲天津老西開 
　 
 
 

Page 3

 
 
　　之交涉問題先後接到直隷督軍省長及省議會曁商會並國權國土會代表電陳並該代表面陳對待計畫均待即時解决是日在府與議經時甚久其確定之辦法聞有卽日將預議政策提出國務會議再行　核並再電駐法胡馨吾公使再由外交部向駐京法代使嚴重抗議據某國使館消息昨日法國駐京公使已有正式公文照覆我政府其措詞與津埠領事相同未知政府又復如何辦理惟據議會方面消息直隷省會議長邊潔清等日前到京後即面謁當道及兩院議長痛陳法領對於老西開案之舉動津民誓死不認願以生命力爭當日國會即向政府質問要求政府即日答復聞段總理擬於星期三出席國會報告此案釀成之原因及現在交涉進行之手續與對於該案之方針並聞是日夏次長亦出度大約開秘密會報告至於北京一般商民聞知此事亦甚不平故自昨日起凡持有中法實業銀行鈔票者多前往東交民巷該銀行兌現該行門前擁擠異常法使署特派安南兵隊荷鎗在銀行内保護而兌現者仍絡繹不絶云 
　　又得津函云二十三日下午三時衆商民爲老西關事在商務總會開全體大會到會者爲衆議院議員温君支英特派交涉員王君麟閣代理警察廳長張君韻樵並各界人民不下千人首由卞君月庭報告開會宗旨繼由孫君子文温君支英李君樾臣李君星北張君韻樵王君麟閣楊君曉林魯君嗣香相繼演說政府對待方法經王交涉員報告政府已電駐法胡公使向該國政府交涉請其速發命令飭該公使收回成命云云時至六鐘餘振鈴閉會 
[補選副總統日期已决定]  
　　一星期内舉行昨日兩院議員在衆議院開會合會商議選舉副總統日期王家襄主席到者四百八十九人主席宣告云前次開會湯議長謂係談話會性質但實係總統選舉會之預備會今日繼續討論云云一時對於開會性質及名義紛紛爭論有謂前次旣爲談話會今日應仍作談話者有謂前次談話會之表决無拘束力今日旣開預備會應重新表决者有謂須開正式選舉會始能議决選舉日期者有謂今日開會之名義係用兩院會合會而發出通告則寫參議院衆議院啓爲不合者後由王正廷動議以前次談話會是否有效付表决贊成者多數爭論遂止是日發言最激烈爭執最極端者爲衆議員馬驤龔政二人龔政據理由一談話會非總統選舉預備會不能議選舉日期二不依選舉會之例三會議手續錯誤不能認上次表决爲有效主席謂龔言甚是湯議長前此作爲談話會乃係錯誤伹預備會與談話會是一非二應繼續前次表决當時主張談話會與預備會不　不能以前表决爲有效者爲宼遐湯　胡祖舜等主張談話會卽預備會者爲劉崇佑林長民等湯　並言預備會之兩種性質一對憲法一對總統選舉無有以參衆兩院名義行之之根據牟琳則謂湯之謂爲談話會根本錯誤前會應作無效伹以参衆兩院名義行之則可馬驤謂湯君之言旣公認爲錯誤自不能認前會爲有效但爲尊重國會亦不必作無謂爭執徒耗時間王正廷謂前會雖隱含預備會性質而湯君之標題錯誤自不能認爲有效伹不能因一人之錯誤而以多數議員之表决爲無效衆無異議王家襄乃以前會有效無效付表决多數認爲有效馬驤謂前第三次表决兩月後選舉時怱多七人自不能　爲有效應重以兩月後表决時揚中諸人多謂反證表决必須同時同地行之今次不能適用楮輔成動議以前次表决之有效無效付表决時龔政登台謂有意見發表胡源匯亦登台擠龔使下陳時銓又登台時台上有三人而劉崇佑林長民等當胡源　登台時拍掌和之秩序幾辭後因衆將人二人勸止始漸鎭定因依禇說以前會弟三次表决無效决在場者四百八十九人起立者八十二人即以三星期後選舉付表决贊成者一百八十五人以一得期内選舉表决贊成者者三百二十四人多數遂得通過乃定以一星期内開副總統選舉會計總統選舉會規則一以憲法會議議場爲總統選舉會會場二總統選舉會以憲法會議議長爲主席以憲法會議副議長爲副主席三兩院各抽籤八人爲開票檢票員四開票時准人参視適用旁聽規則五另設寫票所唱名寫票用無記名投票法主席宣告除選舉日期另定外一切手續均照上次總統選舉會辦理多數贊成遂散會 
[日報中之蒙匪消息]  
　　東文上海日日新聞赤峰通信曰據官軍報告蒙匪似已敗亡滅裂實有不然若劉大辮子率衆五百持俄國之連發鎗及日本之村田式槍盤據呼倫東南喀爾河及孛爾岳濟山托克圖布率衆四百有俄國舊式鎗横行於烏蘭布拉克一帶巴匪之在安勒庫克圖者有四百五十名携有日本村田式鎗托楞額有五百名其武器有日俄兩種共計將近二千其中以托楞額之一隊爲最猛纺駱駝隊縱横馳驅恣意刦掠前犯新練巴爾虎旗掠奪馬匹銀　汚辱婦女殊酷之狀有不忍聞者近聞蒙族王公等與黑龍江聨絡組織討伐軍五千名然訓練尚需時日也 
[吉省擴設電線之動機（化險）]  
　　吉省當道擬欲擴設全省電線問題早有計　在前然終未妥洽屢議屢輟者久矣乃最近蒙匪　擾兼涉外交吉省之長嶺一縣適當有事之銜因未通電大感不便近省議會特議此案催促展設並有人奔走議會請陳擴設辦法於全省交通大有關係不可謂非通電進行之勸　也 
　　今先考古省現狀其通電之縣几十有八列舉如下（　） 
　　吉林長春伊通農安（以上　吉長道） 
濱江扶餘雙城賓縣榆樹阿城（以上　　）江道） 
依蘭同江富錦饒江（以上　依　道） 
縣治不通電左近通電之縣凡二列下 
　　方正（由得墨利轉）樺川（由佳木斯轉）以上　　　道 
　　縣治不通電由鄰縣通轉之縣凡十有六如下 
磐石樺甸雙陽（此三縣由伊通轉）德惠（長春或農安轉）舒蘭（榆樹轉）以上　吉長道 
五常（榆樹轉）同賓（賓縣轉）以上　濱江道 
東寗（寗安轉）敦化（額穆轉）和龍（延吉轉）汪清（琿春轉）以上　延古道 
　　密山（濱江轉）虎林寳清（均由宫克　轉）綏遠（臨江轉）穆稜（寗古塔轉）以上　依蘭道 
不能通轉之縣凡二如下 
　　濛江長嶺（以上　吉長道） 
如上所述全省現狀通電之縣十有八縣治左近通轉之縣二鄰縣轉電之縣十有六不能通轉之縣二分而言之屬於吉長道者通電之縣四鄰縣通轉者五不通轉者二屬於濱江道者通電之縣六鄰縣通轉者二屬於延吉道者通電之縣四鄰縣通轉者四屬於依蘭道者通電之縣四左近通電之縣二鄰縣通轉者五此其大較也 
　　以上道言之濱江道所屬通電之縣爲最多依蘭道次之（方正樺川左近通轉均尚利便）吉長延吉兩道又次之以國防言之則延吉依蘭兩道爲最要然而綏遠和龍等縣均不通電也以匪患言之何地蔑有而吉長道如　濛兩縣近如長嶺一縣其尤者然樺川須轉電濛江長嶺並轉電而不能以商業言之吉長濱江兩道爲冠然而吉長道之待於通轉者五不能轉者二濱江道之待通轉者二任何方面窺測其不能坐視阻塞亦可洞若觀火矣若電局言之固須計算營業預測電費之能支持而遠道艱運一切架線竪桿亦均宜先行審度順以政治眼光旣爲地方發逹起見即不能同時並舉而必有漸次之計劃則固毫無疑義也然且人人視若無覩時遇窒礙不通之　則付之嘆息而已此非特不知交通關係之鉅并種種開拓精神亦盡消　無餘而爲邊境　　　亡之前提蓋無能諱也 
　　依此現狀根據近勢吾以爲現擬添設當以關於國防曁匪蹤出没之地爲最要以商業較盛曁接近鐵道時啓交涉之處爲次要而内地商業不甚發逹者又次之最要如綏遠虎林密山（此線應由繞河經虎林通密山較　佳木斯或依蘭徑接密山者道里等而效用較多）東寗和龍五縣關於國防者也如樺甸濛江二縣關於匪患者也（此線當然由省接經樺甸通至濛江）如長嶺一縣關於蒙匪者也以上無論如何爲　亟應從速接展不能計較近利致礙大局次要如五常等縣則商業較盛如穆稜德惠二縣則接近中東線時有交涉亦應依次籌設以期便利又如磐石龍舊有電線雙陽只設局掛線均可即時通電又何憚而不行佳木斯至樺川德墨里至方正距縣治極近迅予添設一舉手之勞耳其分如汪清敦化舒蘭同賓與新設治之寳清或可稍緩然使架接尚便或使用較多總以隨時推廣爲要也 
　　以上所述非謂必如此不可且實地辦理其中或有意外之阻礙未能一概而論特以全省現狀凖之實有不可稍緩者苟能循序進行非特省道交通均拜其賜即邊荒大局亦必呈月異日新之象能由吾言而見之實際乎是在當局與夫總攬電政者之互相商摧耳 
[徐州特别快信]  
　　聞張勳又有電攻擊財政總長陳錦濤府院暗潮張勳擬通電責問聞此電昨晚已由萬繩栻起稿拍發詞極痛切 
據張勳之某親信告云國務院秘書長徐樹錚每日必有密電一二過來徐内容除萬繩栻薛大可顧　三人預聞外其他絶無知者 
　　康南海由滬交某携來力爭定孔敎爲國敎之電稿張勳昨又已領銜拍發署名者二十二人徐世昌准月初由津乘車來徐 
張勳擬再調撥所部兩營開赴兗州 
諶宗石昨已乘車赴寗轉瞬赴湘吊唁王湘綺駐大通第三十四營管帶張青楠被控張勳已派人前入密查 
[杭州快信]  
　　省議長沈定一昨謁吕省長據省長云恢復地方自治已得北京消息國會對於恢復自治業已議决咨交國務院定期召集云云 
省議員湯爾和辭職現以姚祖範遞補 
衆議員金溶煕日前請假回杭現已於昨日乘車北上 
　　新任遂安縣知事千秋鑑定於今日起程赴任嘉善縣知事殷濟業經交缷所有任内應算交代已由財政廳委嘉興縣張知事前往監盤永康縣前知事吕策賄縱重犯應春林現由該邑人民公呈省長及高檢廳請求嚴辦 
寗波警察廳長周琮因寗台鎭守署址事來省面陳現已公畢於昨日回甬 
蠶種製造場場長姚伯和前奉省長令派赴奉天調查榨蠶飼養方法業已考察院竣聞於昨日回杭呈復 
[南京快信]  
　　江北運河七釐金幣借欵合同業經省議會公决嚴重拒絶兹經齊省長咨復全國水利局查照辦理並於昨日咨復省議會矣 
　　省議會議决清理各縣敎育經費案昨特抄具原案咨請齊省長查照公布施行 
　　省制加入憲法秦贛川浙桂湘黑粤等省已一致電京請願惟江蘇仍寂無聞兹有省議員某以各議員徒怵於督軍省長之威遽屈良心上之主張殊 
有負國民代表之天職不日即擬就提案理由付大會討論 
　　銅沛兩縣農農會敎育會商會昨致省議會電云㣲山湖頻年淤墊湖身已淺逈非昔時形勢若東省治運引汶泗衣獨山蜀山老旺南陽諸湖之水建瓴而下微湖不能容納必至氾濫居民反對極烈因已會勘始靜候解决側聞有持蓄水濟運之說商量標誌尺寸者此說果成事實是仍以微湖水南東境之區（電碼不明）借立標誌以鉗民倘成澤國誰執其咎蓋微湖淤久幾平實不能蓄水逆計水面增高五寸則田地水没十里居民失所鋌走堪虞伏乞鼎力主持以杜後患云云中國銀行江蘇分行長昨奉總行電召入京會商開兌事 
　　馮督軍昨接鄂督軍王占元電請通訪所屬嚴防海湖會滋擾 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[部院爭執問題尚難解决]  
孫總長辭職問題屢誌本報兹悉自前日起孫君已定於解决法律曲直以前暫不辭職據傳孫氏對於此事將提出意見書以此次行政訴訟事關係約法應由國會作最終之解釋其書大致謂平政院雖有受理行政訴訟之權然關於該院本身所由成立之法律及所援引之法律是否有效則該院不能决斷故必須交立法機關辦理方合法治之正軌孫君之意關於行政訴訟法平政院編制令文官保障法之是否有效及國務員法律上之責任範圍與夫部員停職處分之是否違法俱認謂有法律上之疑義　日内關於此事尚須請政府作一研究然後已身進退方可决定大約非兩三日内所能解决矣此外爲孫解釋者一部分議員之質問案建議案無論矣兹又有署名旅京各省公民羅陞儒等上段總理書亦專對平政院措詞者其文曰芝泉總理鈞鍳敬肅者頃以政局甫定萬端待理賴大總統之仁明曁我公之威望從容坐鎭逐漸措施海内喁喁　望昇平我公勳名偉績並垂不朽陞儒等屬在編氓與有榮施惟近日以來政潮迭起内閣動搖政務因之阻滯民間遂起恐慌際此交涉緊急風雲危迫外交一席尚在虚懸而根本上尚未成立之平政院非法受理内務部裁員訴訟濫用職權政府旣不加撤消或予申斥使内務部總長迫而辭職今議院方面紛紛質問必欲我公出度答覆該院修正條例又經駁拒體面何在威信掃地政府即欲違拂民意倒行逆施獨不念前功盡棄締造艱難耶食法治之前言促内閣之瓦解我公何不出而一言竟受人朦蔽耶試證之法理元年七月依法公布之各部官制通則明白規定各部簡任官薦任官之進退由該部總長會同國務總理呈請大總統行之是各總長卽有違法徇私自有總理大總統之鍳核該院侵犯總理大總統之權限違法裁判其罪一人民有應任官吏攷試之權使裁員等盤據要職終身罔替則政府位置有限將成若輩獨立事業該院止能受理對於官吏違法損害人民權利之行爲不能受理職務上調遣之行爲裁員人民地位之權利並無絲毫損失該院違法受理其罪二以未經國會追認組織之平政院援用未成法律之文官保障法而其裁决又與交通部事同判異顯見濫用職權一若威權無上其罪三大總統受任之始卽申明法治之令該院種種非法行爲必欲破壞法治其罪四以上四則已經國會提出質問允足代表民意陞儒等心所謂危不取不言冀盡匹夫之責以表公道之存伏望我公俯從民意將該院即行撤消　全大局改過不吝方不足爲盛德之累而内閣穏固人民樂利所托皆出我公之賜芻蕘之　惟公採納關懷家國幸恕犯　專肅敬請勛安旅京各省以民羅陞儒陳斌韓景忱金樹玉陳天民張公著等一百五十人以叩云支此書所據理由與所傳孫將提出之意見大致互相出入此中消息蓋亦可以觀此次政潮起伏之端倪矣 
[湯化龍與孫洪伊辭職案]  
　　某日報載稱日昨上午十一鐘陳宦曁現衆議院議長湯化龍偕　大總統意在請免孫伯蘭職總統不之許令其到秘書廳陳述某秘書等不置一辭云云揆情度理似尚有不盡然之處然同時又有李有忱陳策等議員爲湯氏請免孫職上大總統書一通一似其事之甚有可信者其文曰大總統鈞鑒敬肅者平政院違法受理交通内務兩部裁員控訴一案本院議員疊次質問政府迄未答覆議員等正擬請總理出席質問以明責任乃聞湯議長化龍親謁總統請求免去孫内務總長之職云云查國務員免職約法訂有專條如所傳非虚則此事未經院議湯化龍果何據而出此各報喧傳有以湯化龍繼任内務之說所聞恐不爲無因除推某君質問湯氏外特肅聲明以免誤會云云據此書情形觀政潮所牽涉之人物湯氏又將爲其中之一人矣 
[俄使遞書違例之聲明]  
　　俄國公使庫朋氏此次藉謝授勳章之名入府面呈公文不合外交上之手續且文内又係反對美國鐵道借欵大總統當時明知此項手續不完備然拒絶之恐傷邦交故當時即交某禮官轉交外部循例進呈並由外部聲明外交團嗣後無論何項文件除國書外不得逕遞否則概不答復以清手續據俄使聲稱並未違背係援照上年日使提出條約時之例蓋日使提出條件確係親呈於袁項擩袁氏并未聲明是准其開端者袁氏之罪也 
[龍濟光認修軍校電]  
　　龍濟光昨致廣州報界公會電云日前黄埔小學校因駐紥該處黄分統所部兵士失愼致被焚燬一事頃有致薩巡閲使陸督軍朱省長黄帮辦一電文曰頃據黄埔李總司令嘉品删電稱據黄分統業與報稱奉令率兵暫駐黄埔候船運往瓊州昨夜十句鐘時兵士廚房内火起燒燃壁板兵士前往救護適遇大風火趁風勢火焰驟出瓦頂分統知覺一面督飭各兵扳屋救護一面派兵分赴各處搬運水龍但火勢甚大難以撲滅待各處救護之兵到時則左邊三進校舍均已燒燃不能救護僅將大門及右邊三進并後面房舍保全所有分統及各弁兵行李衣物燒去甚多并燒去各項子彈六千餘颗事後查問起火緣由係因風將廚房内水火油燈燈筒吹爛燒斷線索燈壼墜地燒燃壁適值大風火勢猛烈因之救護不及燒燬校舍分統防範疏忽實難辭咎應請轉報議處等情查昨夜火起時嘉品則飛令長洲一帶軍隊前往竭力救護奈因火勢風力十分猛烈水龍亦難濟事致將校舍燒去左邊三進亟應轉報查核等情前來并據該校長何炷詳電同前情查陸軍學校係屬公家建築爲軍事敎育重要地方此次因軍隊無處駐紮暫借該校屯紥乃該分統等疏於防範致兆焚如聞之殊深憤恨竊以濟光督粤三載對於公益地方雖未能有所培補修建然於學校公所等處無不竭力維持保護此次該校被焚深爲惋惜且該校爲造就陸軍人材之地本年因戰事發生該校生徒輟　多日現在戰事已停亟應繼續招生上課修業是該校被焚應亟事修建應請省長飭知財政廳召集工匠會同敝處委員估勘後即日興修規復舊觀所有修建費用卽由濟光籌備支給特此電逹並盼示復等語合行佈逹卽希查照督辦龍濟銑印按據龍電起火原因與外間傳述不同究未知孰是也 
[陸督軍與各團體之談話]  
　　陸督軍於十九日十一時蒞省議會同到者有陸司令蘭清當由羅副議長接待時議員在座者亦有數十人羅副議長因請宣布維持廣東辦法陸督軍起言鄙人雖隷桂籍自小生長廣東與粤人實如手足一般此次奉命東來屢辭不獲且承各界過愛敦促來省自問德薄能鮮深慮無以副諸君之望今所可爲諸君告者惟本誠實二字以期盡力量之所能到耳粤之困難首在財政問題鄙人在廣西數年以杜省之貧　而財政尚能勉强支持粤省夙稱富庶與江浙等省同論初不料其困難至此鄙人在桂帶來者有三十萬元銀毫不過數萬在佛山時已用去不少今雖有二十餘萬惜爲廣西紙幣若遽行用於粤省恐奸商從中牟利或致低折則廣西紙幣因此反受影響若將廣西紙幣一律兌現刻不機關未設亦慮遽難辦到故所帶之欵亦如石田無所用之旣有此因自不能不向財政廳取欵然所取得者不過五萬以此之數而支配一師兩旅之需困難可知幸桂軍均深明紀律相從甚久患難相共斷不至因餉項暫缺而有他虞現朱省長嚴廳長雖辦事認眞力顧大局但軍餉如有短絀巧婦難爲無米之炊萬望諸君設法通融妥爲籌盡至清鄉一事實爲今日要圖第粤省情形處處不同用猛用寛亦必因時因地諸君討論有素見聞自眞嗣後如有應行辦理之事務請竭誠相告鄙人生产願聞已過亦樂受人言如有不合及違法之處諸君儘可隨時指敎即加以彈劾亦無不可云云時議會諸人聞陸督軍所言語語從實莫不感動隨羅副議長復致答詞大致謂督軍未來粤時粤人已殷渴望今幸蒞止實慰雲霓且得聆言論必口如一信能爲粤造福同人旣感督軍之誠無不有動於中將來對於施政方針無不竭誠相助以維粤局云云時届十二點半鐘即開茶會彼此極歡茶會後陸督復屬黎總統所頒九獅頭金寳刀相示同人皆歎爲精美聞現得佩此寳舅者僅陸督與蔡鍔唐繼堯三人 
　　二十號午陸督軍蒞九善堂公會同行者有陸蘭清邱可榮兩司令由各善堂茶會招待督軍略言粤省兵燹之後　賊充斥必從舉辦清鄉入手惟財政支絀司農仰屋不得不羣策羣力共相維持以保秩序曾商之財政廳極力籌撥僅交到五萬元内分撥二萬元交付兵工廠爲裂械之需因爲清鄉起見不得不先備軍　乃能綏靖地方餘存三萬元之數欠餉甚鉅實難應付諸君爲地方治安計彼此均有切身之關係務請設法　助勉爲其難此中情形鄙人已經電請中央明示辦法云云同人以督軍所言　誠相示均願協力籌商一俟商有妥善之策再行答覆遂茶會而散陸督軍旋又到總商會總協理與各員歡迎入座總協理起言現在粤局甫定商務凋殘河道未通百貨梗阻甚望早日與朱省長設法維持以解粤困陸督軍宣言廷此次晋省多日始能與諸同鄉接洽係因初到各事須稍爲部署今得各位暢叙鄉情甚爲欣慰惟盜賊遍地又非大股亟宜編妥軍隊舉辦清鄉以靖地方還望各鄉正紳辦團協助本督軍素無黨見惟正人則與聨絡犯法則必嚴懲總期各社團諸君合力維持同爲地方造主但廣東財政困難軍餉不繼必須官民共籌目前地方安靜斷無危險發生凡有避辭遷居港澳者務當勸其早賦歸來安居樂業毌自驚擾云云衆商稱善陸督軍隨出其電逹中央編配軍隊電稿宣讀隨用茶點告别時已四點鐘矣又聞陸督軍迭在議會善堂商會宣佈財政困難擬將帶來之廣西紙幣二十餘萬元暫在粤箥發行分由七十二行商衆擔任行用勿得低折每行不過三千元想易辦到刻已决於日間柬請各行商董至署籌議 
[鄂省會飄搖之現狀]  
　　鄂省議會表决駁復省長否認撤消三議員案其咨文係榻瀚芳胡作賓起草經吕漣傳作楫等修正已於二十一日繕發聞原文略稱本月十日接省長咨開省議會暫行法無議决復職之明文應依暫行法第三十九條咨請撤銷原案惟查本會前因舊政府咨請三議員除名今依大總統命令援國會先例復三議員職通知到會法適理順毫無疑義若謂暫行法無議决復職明文國會除名議員均已復職而兩院法何嘗有議决復職之規定且旣經解散之議會又何嘗有法定期過可復繼續開會之明文政局變遷於法文之所未詳備者第以遵命令援先例爲適且三議員職實隨已廢止之約法而同時恢復並非俟本會之議决而始恢復本會討論通知不過對於前此除名案之一種手續據此理由暫行法第三十九條當然不能適用於此案云云此咨辦出後復於二十一日午後一時開正式會繼續討論此時三君應否出席經衆討論良久决定三君暫行請假以省長公署覆文到會之日爲期次研究選舉議長問題有以詹得票過出席半數應當選只俟資格問題解决即可就議長席者有以總額過半係經議决不能推翻應即另選者有以現在希望議長者多至七八人投票必無良好結果徒耗寳貴光陰延擱議事日程應於常會期滿再選者有以總額過半當選之說不過當日議場中有此言論並未經過表决手續力爭出席過半爲有效者衆說紛紜爭論不休經周之瀚發言主張維持本會進行應先行組設秘書廳由兩副議長暫負責任緩再議選舉並請全體務各犧牲權利維行現狀楊瀚芳吕漣熊周屏胡作　諸有力份子俱先後發言贊成楊玉如並言議長未產出以前所有會内事務應由主席婁行之副議長負責庶免彼此推諉當决定照此進行由兩副議長暫負議長之職權於二十二日將秘書廳組成二十三日分股辦事審查議案所有三議員資格問題咨復文雖已送往省署大約王兼省長必須待内務部特派之張知本參事到鄂協商後方有覆文聞該會議員於否認撤銷之議員一事雖經表决猶思翻悔二十一日大會唐文德彭秋　竟提出覆議否認復職案以咨文已發且不足覆議三分二之人數遂打消蓋有一派議員慮省長承認詹趙梁復職詹大悲之得票過出席半數則可認爲當選矣總之議長一職希望之人甚从乘隙抵瑕互相傾軋卽使詹君舍棄不顧餘子尚須爭閙一番也 
[魯省公債案内幕之披露]  
　　東省此次召募公債案省議會已開二讀會詳爲研究昨日又繼續討論業經表决兹錄其修正後之章程如下 
　　中華民國五年山東省募集軍務善後公債章程第一條山東地方政府代中央政府爲編遣民軍及籌辦善後事宜代募公債定額一百四十萬元名曰軍務善後公債第二條本公債用途分爲二項（一）編遣費及其他各費定爲一百二十萬元（二被兵區域善後費定爲二十萬元第三條本公債利息定爲週年八釐第一年利息由應募人於納金時扣除第二年利息於償本時給付之第四條本公債由中央設法儘先償還並以東省國家預算册内每年應解中央丁漕兩項解欵爲償還本息之擔保第五條本公債用低價發行法按票面金額每十元實收九元八角其募集償還均以通用銀元爲限第六條本公債於本年某月某日起三個月内爲發行期間第七條本公債之募集償還事宜委託濟南總商會及中國分銀行經理之第八條各機關及各縣知事對於此項公債之發行均負提倡勸導之責但不得勒派第九條經募本公債之手數料以百分之一爲限第十條本公債票而金額分爲三種如左（一）五元票十六萬張計八十萬元（三）十元票五萬張計五十萬元（三）五十元票二千張計十萬元第十一條本公債用有記名式但應募人於未届償還期内遇有急需將債票彩轉他人時須向經理機關聲明第十二條本公債票至償還期得以完納各項租稅第十三條本項償票如有僞造及損害信用者按律懲辦第十四條本公債施行細則由經募機關商定呈候核准施行第十五條本章程由山東地方政府咨請中央政府認可後方發生效力 
[川省會之印與議長（續）]  
　　至是某議員起言擱置議長而推臨時主席　不可不根據法律免外人責問田良楨謂言雖如是奈法律不能解决何至若手續未完備儘可細爲討論李子蕃先生年貎甚高法學亦優長請伊出來發表意見何如衆無異言李遂以龍鍾之態持暫行法一本走出向衆言曰書名畫押那單子上謂根據暫行法第十二條公推臨時主席是大大錯誤了第十二條明說議長有事故時由副議長代理副議長均有事故時由議員中選舉臨時議長代理諸君須知臨時議長與臨時主席相差甚遠臨時主席係以維持議場秩序僅對内而止且一日必一更換臨時議長則負議長之全責對外得爲議會代表其職直須代至議長或副議長出席之日現在改期開會尚須另文通知省長此文斷不能以臨時主席署名范春膏謂今所推舉者祇籌備改期開會事宜届開會之日再舉主席未嘗不可章咸復持暫行法第十二條相詰　鄧汝錫謂此條不適用章間適用何條田良楨聲明舉出之人所有職權可否即以開會日爲止衆謂此說亦善惟用抽籤法則仍有不贊成者又有人主張籌　開會請李子蕃擔任不必抽籤决定田良楨　有反對者否良久無反對之聲遂聲請畫押時議員尚未足法定人數即由職員持紙四處尋人田則徑往議長室約刻鐘許轉入會場頗露怒色谓適　公推臨時主席係郭議員發端而衆議員贊成先經交換意見我始當場發表乃我往唐議長室有人謂此種辦法終必有人反對何苦得罪人惟當我發表時何以無反對之人今事後忽又有反對之事此中機竅我實不解我不爲朱大鏞的走狗亦不爲唐宗堯的走狗我祗知爲七千萬人民的走狗而已且如此搗亂的議會謀破壞的議員不顧國難不惜民艱如何不即解散衆議員多方解喻田怒稍息仍磋商請李子蕃籌備開會李搖手曰那使不得請另舉人田勸李爲人民設想且大呼大菩薩救我四川人民將來祝你壽滿期頣李方承認衆同開會日期改在何日又爭論良久始决定爲十四日敦促卽日備辦咨文送署某議員見事已解决挾皮包欲走又有人請朱議長即將關防交出鄒宗魯謂此時諸君還不可走若走便是走狗某議員謂開口走狗閉口走狗眞是好聽麽又有某議員謂將大事研究了再研究他事不遲當囑職員去請朱議長出席交印三四往訖無回音衆謂朱君此時或不便出來不如派代表前往交涉遂由鄧汝錫及某議員同往朱議長云此事須得一不違法之解决我始能將印交出楊績問咨省公署文如何措詞時田良楨亦至謂關防交臨時主席保管係經茶話會議决有七十四人簽名到此不能復有異議何伯雨等終以法津條文相爭譚創之（非議員）亦出任調人從中排解楊績謂請李子蕃當面把話請清就可交印田良楨親將李君扶至議長室朱大鏞謂我尚有意思報告適間謂譚創之與我會晤主張國民共和兩黨携手我與唐議長都無異詞不料外面茶話會不明情形竟别有主張朱君語至此某議員兩黨携手不宜在此地發表田即忿然出室蓋疑朱不允將關防交出也迨至李子蕃開　收條關防亦同時取至桌上請田驗視意始釋然惟向李子蕃言須負保管責任不可私自印發公文復請朱議長將收條取出查看時表爲午後三鐘半卽在收條下添註三鐘半字樣惟客廳内尚有議員十餘人均要求將關防取出大家看過又由李君至廳高舉示衆始無異言遂囑李君趕緊辦文　紛紛散去 
[浙省會討論老西開交涉]  
　浙江省議會於日昨得直隷省議會急電詳述老西開交涉案之經過當於二十五日開常會時提出討論沈議長登台宣言謂天津海光寺窪與法租界毗　自庚子拳匪起事該　已成瓦礫之場嗣後由就地紳商逐漸恢復原狀現在商業頗盛法國始則要求擴充筯界於天津道當時唐省川（卽天津道）置之不答至去春重提此事認唐道炒答爲默許現在竟已實行自由行動我國人民當同心協力逹到撤回之目的而後已一百四十一席云彼旣以强硬手段 
 
 
 

Page 7

 
 
　　來我亦不能不以强硬手段對付伹外交總長未定負責無人公决除電復順直議會外應卽電致國務院參衆兩院速定外交總長以　交涉第七席謂此事當取一致督軍兼省長方面應與之聨絡沈議長即起言今已與省長商酌省長之意决不肯絲毫退讓主張積極進行云云附誌致北京電文如下其一云北京大總統國務院參衆兩院順直議會公鑒法領强佔天津海光寺窪一案損我領土主權本會得電駭詫憤激法使法領不顧公法任意開釁損害邦交凡我人民義勇所激執戈衞國孰不同仇卽暫爲國交起見亦應即電法政府撤換法使法領并限時將法捕撤去務望嚴重交涉以固國權浙江省議會有印　其二云北京大總統國務院參衆兩院公鑒國際交涉事本繁重樞機所繫端賴人才外長一席主政無人自揆國情豈容玩愒天津法領强佔國土空谷之風思之悲慨望政府國會均以人才爲主速即提議確定外長責有攸歸禦侮折衝相期來者浙江省議會有印 
[浙省會三十八次常會紀]  
　　浙江省議會於二十五日開第三十八次常會出席者政務委員四人議員九十八人一時四十分開會沈議長報告議員孫棣三來函請假衆皆允　又報告順直省議會來電討論之下公决覆北京二電（詳情見另錄）開議第一籌設女子蠶業講習所案係討論本案之預算由書　　條朗誦均通過卽開三讀會議至此已三句　　休息十五分復入席接議第三杭縣前衛上圖代表胡肇封等請取消官營產事務所通告仁字衞屯爲官營產案報告審查結果後討論良久各席對於修正或廢止屯田章程一致主張惟審查報告尚有不滿意者議長付表决贊成報告者多數此案即成立因時已遲宣告延會 
地方通信 
[蘇州]  
　　棄妻重婚之訴誣吳江縣屬震泽鎭龔吟梅於民國三年　媒娶邢姓女爲妻初尚和睦嗣龔吟梅與本鎭朱季芬之女姘識後夫婦遂生惡感近龔吟梅乘邢氏回家之時央同族某甲爲煤向朱季芬商妥聘娶朱氏女爲妻惟恐邢氏得悉涉訟卽潛至吳縣　新　　施家村租借施氏房屋於十月二十三號行正式結婚禮旋被邢氏一方面探悉届期卽由龔邢氏同其姨夫于芭孫等追蹤前往施家村喚同該村十七圖地保張小弟同至新廓鎭警區（吳縣第三警察所第五派出所）具禀報告請求將龔吟梅及朱女拘區解縣訊辦該警所殷巡長以此係刑事案件應由縣署法警拘人警所祗能派警前往查明事實以備法庭解决乃派巡士王春生地保張小弟同于　孫至施家村先經巡士查得是日確係龔吟梅與朱女結婚之期遂至施姓房屋但見燈燭輝煌笙歌寮亮正值結親後設　欵代新貴之際龔吟梅見于芭孫等到來登時發呆于向龔云爾棄妻重婚　得違法滞龔答稱我我非飲酒而來今事已當　證實明日法庭相見可也即同巡士地保等返區復命經　巡長據情詳報横涇第三警察所核辦于等隨卽赴蘇已由龔邢氏之母邢戴氏赴吳縣公署提起刑事訴訟矣 
　　聨合請願省長駐蘇吳縣香山鄉議長徐　提議省長駐蘇問題發表意見書後紳商各界一致贊同遂組織聨合請　會積極進行期逹目的業經徐君分發通告定於十月二十九號午後一時假蘇城元妙觀方丈内開會邀請各蒞會商議進行 
　南匯 
[議賑公所領欵交涉之結果]  
　　南滙義賑公所所長順德鈺陳佐漢　家　前以災重欵絀詳　齊省長准　賑欵洋四千元　因財廳塡發交通滬行支票往領推諉顧所長等輾轉請領函電紛馳稽延多日而該縣數萬災黎嗷嗷待哺刻不容緩遂由賑所長等先行設法借　刻聞此項欵洋已由財廳改撥江蘇銀行支票由縣傾回轉交該公所歸墊矣 
鎭江 
[常道籌辦冬防]  
　　丹徒縣章知事以鎭郡係通商巨埠轉瞬多令深恐　小竊發亟宜籌辦冬防特於日昨會商駐鎭第十九師楊春普師長撥　兵士二百名分駐城廂内外各要隘晝夜梭巡以衛　　一面通飭各警區加意巡　母稍疏　並派　士在車站輪埠密爲查緝以杜　蹤 
[巡廻稽查員行將鎭]  
　　江蘇官產處會處長近委候補知事孫復圻爲江南官產巡廻稽查員業已由省出發將於一二日内蒞　至鎭屬丹徒丹陽潥陽金壇揚中等縣調查 
揚州 
[中學聨合運動會預備]  
　　江蘇省立各校第三届聨合運動會於日昨（星期）午後二時在第八中學開茶話會是日由省公署派委濮仲　主席兩淮速使劉司長代表楊仲韓混成旅長代表趙蔭國曁縣知事周光熊縣警佐沈墀等以次蒞會集議其議决事項如下（一）維持會　秩序議决軍隊方面由旅長擔任人民方面由警察擔任（一）請軍警派員履勘會場議决本月二十九日由事務所以電話邀請（一）會期前後會場門首及碼頭各處請警察加意衛　警察事務所沈君報告已有預備（一）請軍警加入運動議决軍界待查再定警界以人少不敷抽調不能加入（一）非率令到場勤務之軍警議决於會場預留可容三百人之席次届期由官長支配時間分别率領入場參觀（一）率令到場勤務之軍警飲食議决母庸預備（一）入場券分贈方法議决事了務所不發散劵由與會各機　分别轉贈並推定左列諸君爲招待員李伯　　月　周　芙焦輔臣　召棠張少齋 
淮安 
[紀中學運動會]  
　　省立第九中學校於本月二十二日開運　會兹將優勝人名錄下掷鉛球唐慕堯嚴立揚宋金莩四百四十碼賽跑夏燧城劉承運劉慰辦高跳唐燦南蔣師愈百二十碼跳機賽跑蔣師愈王長昇夏燧城二百二十碼賽跑蔣師愈楊淦田周士　遠跳皇學廉楊淦田夏燧城八百八十碼赛跑夏燧城劉慰曾洪家　 
杭州 
[壽安坊大火]  
　　昨日上午六時壽良坊（即俗名官巷口）大街彚豐泰紙店不戒於火致　焚如（或云係裕泰恒顏料店失火未知　是）霎時冒穿屋頂瞭望台警　亂鳴報警消防隊曁各　　及警察廳機器龍亦均前往灌救其時適因風勢甚大竟沿燒對面洽大南貨店萬元樓茶店等計南燒至中華醫藥公司北至湯養元藥店又對面南至　濟米店北至袁昌順棉花店止又上首郵政總局樓上洋台亦被燃着　　龍極力救熄而間壁刻字店柳德裕皮箱店樓上同時亦均燃燒幸消防隊等極力灌救一面將火路拆斷方能救熄計共被災大小店舘二十餘家 
安慶 
[皖議會第十次常會紀事]  
　　十月二十三日午後二時零五分鐘　議會開第十次當會議員出席者六十八人後加至七十二人首由書記宣布議員請假及外來函電一贛省議會主張省長民選電二雲南議會報告開會電三上海兹仁堂勸捐勸振公啓四省長咨送預算案仍自七月一號起並請將前次所交預算收回以及兩種辦法衆議付油印五主張孔子列入憲法意見書六省商會對於屠宰牙帖房舘捐之請議書衆議牙帖與賀士　君提　案一併審查畢即按議事日程提議各案第一案繼續討論孔子之道爲修身之大本案胡子正對於提案陳述理由後各議員紛紛討論發言者頗衆有力諸電爭孔敎爲　敎者有謂此事非本會職權打電能生效力與否不得而知不如不議不論聽國會之自裁者有謂加入憲法亦非尊孔我中國旣無國敎何必以孔子加入惹起各敎之競爭者爭爭許久議場中紛紛請付表决秩序幾亂議長始　打電參衆兩院及各省議會不　成删去憲法列入孔子爲修身大本者請起立起立者多數遂請秘書長擬　稿書於黑板電孔子爲人道立極萬世師表憲法草案第十九條第二項　民敎育以孔子之道爲修身大本與共和國　及　敎自由均無　突謹請　貴院　人民國憲法萬不可　去云（各省通電大致相同）休息後付表决衆贊成第二案宣布後議禁墾州蘆留保提險案由班師捷說明提案理由衆議付民政審查第三案宣布提議取消本省改訂牙帖新章案與商會請　一併付財政審查第四案宣布提議蒙城太和兩邑報災請議案付民政審查議畢時已五點三十分後　散會 
[倪省長壽辦冬春兩振]  
　　皖北今年水災甚重前經中央撥給振欵五萬元救濟惟因淮泗道屬被災區城有十七縣之廣杯水車薪　難普及現在籌辦冬春兩振非得振欵五十萬元不能濟事難經各省協助賑救祗有一萬數千元并由倪省長捐洋一萬張督軍捐洋五千共計約三萬元之　不敷尚鉅昨聞倪省長已函致國務院請叚總理轉商財政部於皖省災區酌量再撥振欵并請於京師地方提倡義振會以濟災黎 
江西 
[贛垣火災何多]  
　　贛垣火災自本年舊曆正月初一晚廣潤門外河街茅竹架大火災後城内外大小數十次詎中秋過後火災尤甚近來城内外失火之處更無虚日或一日一處或一日二三處天乾物燥防不勝防近日被燒之甚者就近城而言如十九號永和門外金盤路失愼燒民房八十餘家一村房屋僅存十餘户二十號上午十一點半鐘進賢門外歐家井警察四區一分所對門永吉祥烟店失愼延燒四十餘家損失不下數萬當火起時該所署員劉棠　升屋頂與巡官趙善輔巡記藍韵　速將該所前屋拆斷火線故僅燒門面小房數問惟該署員跌有微傷幸消防隊商隊焚火會城外街防局及各處水龍齊至始將火勢撲滅 
[省會第十一闪議事記]  
　贛省議會二十號開第十一次大會任議長因病請假由副議長顏丙臨主席一點二十分鐘開會秘書報告來往函電後顏議長按照議事日表遂件宣讀第一案係黄項波等提議省長民選向國會請願規定於憲法事議員中贊成反對兩派爭論多時顏主席正擬付表决衆謂此案重大應用投票表决法分紅白兩票贊成請願者用紅票由速記查點人數發技共一百零九票開出紅票得六十九票白票得三十七票旋因開　共有一百十一票與原人數不符一時全場大　打桌呌囂之聲不絶顏議長卽搖給請息後顏議長謂今日民選請願案作爲大多數通過爲時不早其餘各案尚待討論於是宣布第二案表决付法律股審查第三四案府財政股審查第五六七八案付法律　審查第九十十一案付請願股審查 
湖北 
[鎗斃行刦之士兵]  
　　鄂省元和錢店送票小倌白　在市被軍人　刦一案聞行刦之兵士名郭法寛山東人係北洋第二師步隊五團一營一連之號兵餘二兵係屬同行並非共犯該營長初求王金鏡師長勿禀白督軍即由營部責革遞解回籍了結詎武 
軍署王子春　之大怒卽飭傳該營長及該營團長到署嚴行斥責並无將營長撤差該行劫之兵及同行闖入廣貨店之兵均發陸軍審判處訊辦已於二十一日研訊終結判處郭法寛死刑同闖入店之兵處無期徒刑翌日奉到批令卽在該處前將郭執行槍弊並由軍署將案情傳諭各團營知照 
雜評一 
[追悔（一子）]  
　　中國之事未有不追悔於事後者也當其初祗知爭意見而已所謂國家所謂大局均非所計也迨其後禍患已見始恍然於前此爭意見之非而以痛自改悔爲勸夫果能痛自改悔也則雖無益於旣往未始不可補救於將來然而所謂悔者亦卽隨事而過易一事而故態依然矣 
　　我國新舊黨派之爲禍幾於人人痛心矣然而今日之内務則因爭執權限而一切停滯外交則因爭執人物而一切延　夫内務停滯不過影響於國内國人固無力以迫促之也外交則外人豈容我延擱者一旦意外之事來而應付窮矣如此次老西開之交涉起乃始追悔外交當局之無人不已晚耶我國内情如此雖未必因有此外交當局即可減少外交上之困難然固尚有當其任者今則外交無人得不益令人輕視耶吾不知所謂悔者果有何術以補救之耶嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鐵路接軌近訊]  
　　滬寗滬杭兩路接軌工程原可早日竣事惟因路線經過之法華附近有某業户之田畝不願以路局所定之價格脫售致路線圈用之十餘畝延不購成故至今尚未工竣通車兹已由路局鍾總辦派員將該地購就呈部查考鍾君又以自寗路眞茹站起築造之支路係經梵皇渡越蘇州河過靜安寺法華越蒲葉塘經徐家滙過三涇港以逹杭路龍華站西三里餘之黎角尖陳家宅爲止計長二十餘里現已築成所有枕木鋼軌均應應趕速接鋪故特飭由總工程處先從黎角尖鋪起於陽曆十月上旬開工刻已鋪至蒲葉塘附近鋪軌工程已有三分之一一俟全路竣工再行堆儲軌旁石塊至票户三處亦均一律造成預計陽曆明年一月一號可以通車惟聞通車之後因龍華車站與新築之黎角尖車站僅隔三華里餘故擬將龍華站縮站範圍現聞鍾總辦已將鋪軌開工情形並擬定通車日期噖部查照矣 
[混用僞造紙幣之研訊]  
　　向爲煤炭掮客之紹興人沈阿英日前將僞造之某銀行十元鈔票持至海寗路成豐烟紙店混用被該店主費愼初察出破綻鳴捕拘入捕房詢據聲稱係與單成章向住居文極司路六十二號門牌之蘇萬春出洋四元買來捕頭卽派包探將單蘇二人一併查獲並在蘇衣袖内抄出十元僞鈔票三張及機器圖樣等件帶入捕房盤問據蘇答稱此票係由住居成都路三百九十八號門牌前在鎭守使署充當偵探之林少全（即林紹泉）與邱某介紹在虹口小菜場向某某兩西人買來復由捕房將林拘獲一併收押候提供出之兩西人再行解送公共公廨澈究兹經捕房遍查滬上並無某某兩西人名字當於昨晨將沈等四人併解公廨請究先由滙司捕房包探奚德安金福壽與四十號西探目泮林士相繼上堂訴明前情並將僞鈔票呈案繼由某銀行代表嚴成石投稱眞票紙張較厚藍深艷花紋號碼均極清楚僞票紙薄藍色淡而且晦花紋不清並有粉質易於辦别尚有一票少一方印今將眞票呈案請爲比較訊之沈阿英供此票係由單成章交來單供與沈在易安茶居出洋四元向蘇萬春購買是實質之蘇供單祇給洋三元此票於六月二十三日午後與未到案之邱某在虹口茶館内說起林亦在場林言買票之處彼亦認得至次晨十時與林同往求察林之代表朱斯芾律師聞之即投案辯稱蘇係民黨中人林前爲偵探邱某亦曾充長江巡閲使駐滬偵探實係挾嫌誣攀應請明察俞襄讞商之美沙副領事以蘇按照民國新刑律須處以二年以上有期徒刑姑照前清刑律核減一等判蘇押西牢三年沈單各押年半林從寛開釋抄獲之僞票一併銷燬 
[公廨第十七次研訊日人被害案]  
　　中洋印刷所主日本人池源與夥鴨井被人謀斃後由捕將與該日人私定僞造湖南湖北等處鈔票之湘人胡儒珍及高志盛冠文拘解公共公堂迭次研訊屢詳前報前日午後由捕將胡等三人解廨續訊兩造律師均到堂候示當由關會審員會同日副領事加藤君升坐刑庭研訊各人供詞分别錄後太古公司大通輪船主（見證）西人淮廉（譯音）投案聲稱七月二十九號船泊法界太古碼頭本定十二點半直椗旋因貨物過多不及搬運延至三十號清晨四句半鐘開行迨至通州知有貨物五件無人承認我即與買辦往視見有黄色皮箱兩隻衣包三個正欲開看忽聞買辦大呼曰奇怪奇怪内中恐有死屍我問他如何知道他云蒼蠅蝟集穢氣直觸包上似有血蹟等語故當時未經開視至十二時船抵鎭江海關即將此事報驗 
大通輪船買辦朱學孟投稱向來開輪時間本無一定悉聽船主指揮三十號船至通州據人報告我卽往視見有黄色皮箱兩隻包裹本個兩大一小其袱色一花布一舊白洋布一係藍布大包均用繩捆尚有小黄籃一隻不知内貯何物當時並未查點人數直至鎭江海關始悉賣出之票有兩人未來供至此由捕房代表村上律師將起案之皮箱包袱等件給予閲看並詰問當時所見者是否此物朱答大約相似惟當時因有臭味故未逼視不能指實復由被告代表律師略詰數語而退 
鴨井（死者）之妻褚巴哥卡南供稱與鴨井完婚已歷五年住居東京（日本）三年後鴨井來滬營業我於去年十二月二十八號來申吾夫因諳華語故在中洋印刷所兜攬生意今年三月間與胡儒珍相識我第一次見胡來寓與丈夫談話均操華語不知所談何事四月又來丈夫不在家中他操日語問我紙頭來否我答未到他卽回去隔五日胡又來其時紙頭已到三天當因箱大難取故開箱後陸續取至池原店中據云此紙係印鈔票所用後來胡向丈夫云池原之妻依格哈拉所印之票糢糊不清請爾代爲監印丈夫答云我管生意進出印刷非我所管之事如果所印鈔票不好你可與池原交涉五月間未胡來六月又來據云上月因病未出他與丈夫談話均用華語我不能解迨日本領事署將鈔票封存後他常來懇託吾夫前去帮忙自後我早出晚歸不知他曾否到過我家於此兩禮拜内家中並未見有靜動惟信封三包多了一包我問丈夫内貯何物他云婦人家不必多管至七月十三日後胡又來找尋丈夫並問有樣子放出否我回他並無什麽樣子交出胡云鴨井如肯將此物賣給於我我可立刻發財云云他去後我告知丈夫丈夫云他常作此語不拿錢來祇想取票我實在不願見他嗣後他如再來回他不在家中有一天丈夫不在家内胡又來問我之名我即書與他看至十七號忽然將上嵌我名之金戒送我並云屢來纏擾無以爲報留此以作紀念其時我並不疑有他意嗣復來約我夫婦兩人看戲我不願往翌日午刻胡與其妻來家定欲請我至中國戲館觀劇我允許後胡即先走然我與其妻至劇場後胡始來園閲畢又邀我至酒館吃點心走二三十步胡妻即託故先回食後我欲回去胡云恐你不認得路我送你回去迨至吳淞路電車站我夫已在該處尋我看見我非常憤怒聲稱時已夜半二句鐘我在家中甚爲憂急將我打了一下即行回家胡儒珍看見我夫面色不好自覺慚愧即行遁去 
　　訊至此時薄暮中日兩讞員宣諭退庭判胡等三被告還押候明日再訊 
[陳其美被害案尚有牽涉]  
　　前滬軍都督陳其美被人傷害案内之許國霖宿振芳二人前經法公堂預審明晰引渡上海地方客檢廳經林檢察長迭次研訊供多推諉因此屢傳各證人到案質審仍飭分别還押候究在案兹悉陳其美之弟其采因此案延宕迄今閲時已久况許國霖宿振芳二人早經法廨預客終結未便任其一再逞刁特請律師擬呈一禀其中復牽涉跑馬廳附近某旅館中人請求傳案質訊林廳長　又備文飭警照會捕房將該旅館茶房劉阿六李德貴梁鴻鈞三人於昨日午後一併移傳到案由林廳長親自開庭命傳劉李梁三人並提在押之許宿兩人隔别預審良久判劉等退去許宿仍還押候示 
　　又一訪員報告謂地方檢察廳查得宿振芳曾假庽公共租界西藏路一號門牌長安旅社内且出事之日曾向湖北路意泰汽車行雇乘汽車所有該旅社茶房及汽車夫或能略悉當時情形故於昨晨備文派警報告老閘捕房派探顧阿要與一查九十六號西探協同前往將長安旅社茶房劉阿六梁洪鈞李德官及汽車夫徐和尚傳至公共公廨卽據來警投訴爲陳其美被害一案訂於今日午後研究移傳該見證等到廳作質云云次據劉梁李三茶房供稱宿振芳雖曾庽過本旅社彼所作爲之事實不知悉又據徐和尚供稱曾到法公堂做過見證等語王襄讞商之美博副領事判劉等四見證隨同來警到廳質證 
[再誌法租界防務之嚴密]  
　　法捕房總巡石維也君挑選年力强壯之暗差巡捕一百餘名及包探三十餘名各携手鎗等械分往新老兩租界嚴密查緝並著至各客棧及各茶肆詳細查察有無匪類匿跡已紀前報兹悉石君因恐匪徒於探捕搜查客棧之時出外暫避待至搜過後仍回客棧匿跡故又諭令各探捕每晚輪流搜查數次途中行人如有形跡可疑者亦須攔阻盤問搜其身畔有無兇器遇有言語支吾及藏有器械之人著卽拘入捕房聽候澈究以保治安云 
[强盜搶刦典當]  
　　昨晚七時有盜匪八人至法新筯界墳山路九十五號門牌順和典當乘收市之際一擁入内將前後門守住各出手槍嚇村聲張當將櫃内所儲龍洋三百七十二元墨洋四十元鈔票一百八十一元小洋八十角一併搶去迨至捕頭得悉帶同探目沈德福包探李祥卿等到來拘拿各盜均已逸去當向該典内之陳琴蓀詢明各匪年貎服式諭令各探捕分投嚴緝務獲懲辦 
[塘山路發生盜案]  
　　美租界塘山路之鄧脫路橋堍第六百三十二三號門牌復興烟紙雜貨店於前晚八時半突來盜匪四人一盜在門外把風三盜入内出示手鎗恐嚇將帳檯上銀角銅元（約值十餘元）刦取而逸後經事主投報滙三捕房捕頭立飭中西探捕四出兜拿各匪已杳如黄鶴 
[公廨判决重慶路盜案]  
　　新閘重慶路六百四十八號門牌嚴怡庭家於本月八號被盜刦去值洋一千二百元之金飾等物業經捕房先後緝獲與是案有關之皖人魯旭生及陳占標瞿福根郭匯清婦人劉王氏與代爲銷贓之顧阿五一併拘解公共公廨訊供分别收押在案昨晨由廨復訊據滙司捕房四十號西探目泮林士包探奚德安上堂訴明前情並將在魯處搜出之手鎗兩支鎗彈十四粒呈案請察卽經俞襄讞會同美副領事沙君向魯等逐一研訊明白判魯陳各押西牢五年期滿均逐出租界瞿押一年郭與劉王氏從寛開釋顧阿五罰洋二十元充公手鎗留存捕房備查 
[盜案尚待澈查]  
　　歐和尚劉子明王子儀楊載發楊竹清丁明善潘祥發朱幹卿及婦人歐唐氏等經捕房查與九江路季吾氏烟膏店及厦門路衍慶里二百六十六號門牌薛煥章家被刦烟膏現洋金飾各案均有關係業將各人拘解公共公廨訊供收押在案昨日復由捕房將歐等男女九人併解公廨請究中西官以案關盜刦尚須詳細調查判被告各人分别還押候查明實情再行訊究 
　　又海門人李子吉張三林陸金湖州人錢金生王蓮生紹興人張龍仁等在公共租界内糾黨持械搶刦被老閘捕房包探朱阿巧協同一百七十五號西探將李等查獲解送公共公廨訊判一併押候查核在案昨晨復由捕房將李等六人解廨請究中西官以案關糾黨搶刧應俟查明澈究判李等帶回捕房候查明所犯各復訊核辦 
[查報强盜和尚刦情形]  
　　匪僧了根則森二犯喬扮俗家人挾持手鎗至嚴陳氏家行刦金鐲一事迭經地方廳檢察官預審該匪僧供多支吾收押候究在案兹悉此案業經該廳派警詳細查明情形報告來廳略謂西鄉靜安寺附近張家宅有觀音寺下院該院住持僧本明其了根則森功源等三僧係在該院爲夥九月初四日本明與了根至養正里十八號嚴陳氏家化緣該氏之夫嚴振源係開嚴源泰鐵行當時了根見該氏手帶金鐲頓起惡意次日（初五）下午六時了根糾合則森功源同到四馬路青蓮閣吃茶了根命功源等候遂與則森托詞他往實則更換衣服了根持刀則森執手槍同至該氏家用强行刦金鐲一雙價值二百七十五元惟則森嘴上有痣一顆并了根面貎均爲該氏之女嚴桂寳認清被刧後卽報捕房先將則森拘獲而了根已將原贓變洋逃往寗波鎭海縣亦派警拘案等語林廳長據禀後論候據情起訴審判廳訊明判决 
[鹽梟開鎗拒捕]  
　　兩浙緝私營第一隊張隊官前日奉令督帶鎗船八艘會同水警第二隊王隊官帶領師船十餘艘在張家浜會集開往奉賢川沙南匯六團灣等處巡哨前夜七點鐘在六團灣查見鹽梟一百餘人匪船三十餘隻停在該鎭東港口聚賭販私其頭目爲顧金生曹老大趙三馬老九等張王二隊官即督帶師船上前拘拿各匪開鎗拒敵相持一小時匪始不支出港逃竄當被拿獲楊金桂陶阿六王小山某甲某乙等五名並私鹽數十包手鎗二支一併押解到滬轉解水警第二廳訊辦 
[山西地方自治促進會之諮詢]  
　　上海地方自治研究會昨接山西太原地方自治促進會來函云逕啓者自共和復活庶政刷新地方自治尤爲切要之圖敝會同人有見於此爰有山西地方自治促進會之組織業經官廳批准立案依法成立惟自治條例中央尚未頒布而官吏把持各省每多因循前閲滬報得悉貴會成立積極進行足徽碩畫宏規至深欽佩究竟此事着手或先聨絡本省或先請願中央必辦法同歸一致斯進行乃無障滯同人等不敏願請敎於諸先生之前也敝會前致函河南自治研究會山東自治協進會頃接覆函主張請願中央爲第一要着質之高明爲如何祈將貴會公啓及各種籌備情形迅速賜覆以資借鏡是爲至盻 
[浙省烟業之意見書]  
　　全國烟酒聨合會接滗江嘉屬烟酒聨合分會送來意見書請爲彚呈政府核辦其文曰自烟酒公賣以來吾浙烟業捐費苛重較他省爲更甚本省烟業原料每百觔捐洋一元五角附加稅三角公 
 
 
 

Page 11

 
 
　　賣費一元五角製成烟絲再抽複稅每據三元六角尚有客烟絲自閩廣等省來者會納產地稅經過稅到浙再納落地稅每百觔三元附加稅六角又有牌照種種名目不堪其擾青條自陜甘遠道而來至上海經過七省已覺重捐疊稅由上海分發各省每件捐洋一元三角五分若至浙江每件連附加稅要納四元三角二分相距過遠困苦更甚最可痛者外國紙烟侵入内地持有子口單可以指遠消近到處流通較之中烟捐項不過十成之一各捐局恐起交涉視若無覩徒令外貨日盛國貨日衰自殺政策莫此爲甚恐日久因循必致土貨與捐稅同歸於盡今幸黎大總統繼任重見天日已下　除惡稅命令全國人民無不額首稱慶乘此商戰時代國計民生未敢緘默務請政府審察商情廢止公賣　除複雜惡稅將烟葉原料產地捐足全國通行裁併機關改良統一稅則使數千萬種烟製烟人民稍留一線生機對於維持國貨爲根本計對於國家稅源爲長久計環求察核施行 
[靜安寺路居户注意]  
　　滬西靜安寺路一帶近來時有汽車撞倒小孩之事該捕房捕頭除通諭各汽車夫格外謹愼外咋復通告各居户略謂靜安寺路往來車輛甚多各家小孩如無人陪伴不可任其走至路上因最近一禮拜内該路七汽車撞倒小孩之事連有二次一則撞傷一則撞死此種慘事雖係汽車夫之過失實亦各該家屬不當心之故爲特通告此後務須格外留心 
[龍華附近之冬防]  
　　龍華附近新篆之斜徐斜土兩幹路地甚荒野時届冬令恐有匪類刧掠行人財物亟應嚴密巡防故由該處駐營每日輪流各派士兵兩排分作兩班荷鎗日夜馳往該處各馬路勤加梭巡以保治安 
[水警署長考察各汛]  
　　江蘇水警第一專署所部計有五分署其第一分署管轄地係爲松江至閔行之浦江水面第二分署所管水道係爲青浦境内之澱山河一帶第三分署轄境爲上海至川沙等處之内河各水港第四分署管理水道爲南匯縣境第五分署則在太倉嘉定兩縣境之各河道每分署各有師船三十艘擇要設防梭巡各港兹悉該專署長沈葆義近以時届冬令内河各處盜案迭有發生而水警各官兵之所設防卡是否均在扼要士兵所佩之鎗械有無損壞平時操演是否尚能進步亟應親往各屬考察故於前日由閔行鎭出發先往青浦一帶考察繼往太倉嘉定及上海川南等處週歷察視 
[又來嚇詐]  
　　紹興人孫錫昌前向寗波踊七十號門牌住户邵志金圖詐不遂澆潑鏹水謀害被邵報捕將孫拘解公共廨訊實判押西牢四月業已期滿由廨函送上海縣知事署遞回原籍在案詎孫潛回租界前日又書恐嚇信函向邵勒詐洋五十元邵即報告捕房派探將孫拘獲昨解公共廨經中西官訊悉前情判孫押西牢半年期滿仍遞解紹興原籍 
[滙劃莊長期欵項之利率]  
　　本埠南北市各滙劃莊每届舊曆三九兩月必放出長期銀數百萬兩其息金由各大商家核定今届九月底聞寗紹帮滙劃莊做開九月底至明年三月底長期銀每千兩按月利息九兩五錢本帮與蘇帮做出八兩五錢較寗紹帮爲廉云 
[算學專科開課]  
　　寰球中國學生會夜校校長徐紉蓀君於本學期起添設算學專科聘定周德威君擔任敎授本擬滿十人報名後開課現因該校學生要求早日成立故已於二十三號晚開班聞以每星期一二三五午後六時至七時爲授課時間云 
[日本領事署預備祝嘏]  
　　十月三十一號爲日本國皇壽辰駐滬日領有吉明君現已在領事舘佈置一切以便舉行祝典並聞是日上午十一時至十二時半特備茶點欵待來賓想届時必甚熱閙也 
[棉業聨合會今日遷移]  
　　中國棉業聨合會於本月十九日開成立大僵選舉職員賃定江西路Ａ字二號洋房爲會所早誌本報兹定於陰曆十月初一日由法租界吉如里遷至江西路新會所聞俟一切布置完竣後卽當擇期正式開幕並來請各界參　云 
[混用鉛質輔幣]  
　　潮州人陳阿四前日携帶鉛質小洋四十一角在山西路混用被總巡捕房西探目朋山查獲昨晨押解公共公廨由該探目上堂訴明前情並將抄出之僞小洋呈案請察經中西官向陳略訊一過判押候查明再訊 
[移送案件須註理由]  
　　淞滬警察徐廳長前准上海地方審檢廳函開各區警察署所凡遇移送至廳之民刑事案件檢核原送案中單旣未將情節理由詳晣開載又未將民刑事分别清楚常有以民事混爲刑事而刑事誤爲民事種種辦法手續繁衍嗣後宜請轉讼各區署所須將移送各案理由開註明白其民事刑事應當分别以免檢察官多費檢核之手續等因准卽令飭所屬各區署所警正佐遵照辦理 
[王靛稅不准認包]  
　　洋靛輸入中國土靛銷場日減自歐戰後洋靛來源斷絶而土靛銷路亦漸起色所有土靛稅餉前本由該業商人認包按月繳納稅洋八百元旣而收數短絀仍退歸稅務所散收近來稅數與土靛價格隨同增漲故土靛業同行留照堂投稅務總公所遞禀請援案認包靛稅昨奉吳所長批示云查土靛自改歸散收後收數超過認額甚鉅據請仍照民國二年原認稅額八百元續認核與散收之數大相懸殊斷難准行此批 
[舞鳳艦巡海竣事]  
　　海軍第二艦隊饒司令前以江浙洋面航海商船時遭海盜搶刦曾飭舞鳳兵艦出洋游巡該艦奉令後由淞出口經大戢小羊余山而至泗　以逹象山等各洋面游弋一週各山島尚無匪盜巢穴業於前日駛滬仍泊滬南浦江報告饒司令查照 
[汽車撞斃苦力]  
　　塌軍夫楊興寳聞文初前日午後在四川路載運物貨適有汽車疾馳而來不及避讓將楊　倒碾傷當時由捕查見送至醫院醫治無效而死昨將尸體舁送斐倫路驗尸所報告公共公廨由王襄讞會同美博副領事蒞所驗明委係跌傷額角左腮等處以致殞命諭令死者之妻父吳子生備棺收殮汽車夫熊榮生帶回捕房押候解廨訊核 
[小工與挑糞夫衝突]  
　　閘北各廠棧行號上落貨物前清時由　問脚夫挑運光復後　問名目已經消滅近有董順開董權發等禀准上海縣公署組織肩運公司前日該公司小工欲在新閘橋東永盛里口碼頭上起運貨物與清潔所挑糞夫衝突互毆之下致傷董順開之頭部由四區岡警將清潔所廳道宗所雇司事金阿根孔善堂二人拘獲解署轉解司法科經嚴科員訊明以金孔不應行兇判各罰洋七元以儆 
[男女自由結婚]  
　　婦人强李氏住居閘北鴻順里其女小妹子向在鴻源　布廠做工日前與隣居潘文斌偕逃在又袋角租賃房尾自由結婚前日夫婦二人歸寗卽被該氏扭空四區二分所轉解司法科經嚴科員質訊一過判送地方檢察廳核辦 
　　又一訪函云閘北又袋角鴻仁里揚州婦人强李氏之女强小妹子現年十七歳向與其嫂强方氏同在布廠工作詎舊曆九月二十六日放工出外之後小妹子不知去向至二十九日小妹子忽與潘文斌偕回家内潘呼强李氏爲岳母並稱已與小妹子在外成婚所以小妹子已經開面等語强李氏大爲駭異當與伊媳方氏將女並潘及潘母馬氏一併扭控警察廳咋送地方廳經檢察官預審一過判潘馬氏無干開釋强李氏姑媳退去潘文斌强小妹子分别收押候辦 
[聲訴女孩來歷]  
　　小東門捕房包探在某輪船上見有厦門婦人余洪氏帶有女孩張阿大一口形跡可疑故卽一併拘解法公廨請訊洪代供由厦門原籍來申探親庽居華安旅館家有一子故憑甲乙二人爲中出洋八十元向某姓買此女孩作爲養媳有身契爲憑惟甲乙等現在何處　不知悉張阿大供常州人年十一歲家有父母被某姓婦人誘拐來申售於洪氏訊其住在常州何處及父之名字是何營業均茫然不知訊至此忽有郭連泰投案聲稱與洪氏係姑表兄妹此次偕同來申住在華安旅館探望親戚林姓此女實出洋八十元買爲養媳實非拐販中人及女孩之父母均住西門外各該住處洪代當能指認洪氏因言語不通故難禀明今由商人代爲剖白請派包探帶同洪氏出外將甲乙等指提到案即可水落石出　讞員判交包探帶出指提甲乙等到案准予交保候訊 
[地方廳質訊拐案]  
　　拐匪郭陽山誘拐十二歲浦東女孩金新寳被獲解送地方廳研訊後因郭供該女係出洋買來作爲使女故派警往戚家廟地方傳女父金阿松來廳問話昨午傳到女母金楊氏到廳據稱其夫阿松患病在家不能投案我女向與隣家婦女同伴在提籃橋紗局做工當因往返不便均在該處借屋居住此次不知如何被拐但氏夫婦並未將女出賣等語奉諭着帶候訊核 
[私用賬洋案展期質訊]  
　　美商勝家公司控安徽横溪分行用人周樑棟私用帳洋一千二百零五元由公共公廨訊供判押候移傳人證再核在案昨晨復訊據包探禀稱證人張宗銓已由皖省宜城縣公署傋案交保請爲核示中西官判周還押候函請無湖交涉員轉致宜城縣知事移傳人證到案展期七天再訊 
[補領建屋執照]  
　　木作頭顧蘭舟在閘北恒通路建造市房未領執照當涇四區二分所查悉以其違章將顧拘解司法科經嚴科員訊明判顧罰洋六元並着補捐領照再行動工 
[包造房屋之糾葛]  
　　邊榮甫至法公廨控稱　　作頭馬生記包造房屋被先支去洋二千二百元旋卽抛工後由沈曉岩李阿福出場擔保由商人自行購料歸逃李二人代負完工責任詎此後又復停工且由馬串同沈曉岩等在公共公廨控馬欠洋不還當奉堂諭將作場發封抵償欠欵以致房屋不能建造請向兩保人訊追保單呈鍳沈李同供雖在承攬上簽字並無擔任代爲完工之事至如何糾葛請向馬生記訊問馬供沈等實無出立代爲完工之字拋求察中西讞員以邊榮甫所控沈李兩人擔保完工一節證據不足遂判暫行註銷該房屋係馬生記承包建造應負完全責任着邊自投公共公廨控追如訊得沈李兩人實有擔保關係准再起訴訊斷 
[原告自尋煩惱]  
　　沈瑞和偕同見證王鶴亭張雲亭將張炳泉扭至法捕房稱被張炳泉虧欠顏料往來貨欵洋四十八元請爲追繳等情昨由捕房將張等一併解送法公廨訊問張炳泉供商人於本年三月初三日在青島購買沈之顏料祗有六包已在青島將欠洋一併還清來申後沈又向商人案取當由王鹤亭張雲亭向沈理勸給洋兩元了事求察王鹤亭張雲亭同供曾經理勸給付沈洋兩元是實訊據沈稱王張兩證人實與炳泉串通須請追究中西讞員以沈所控欠洋並無實據遂判將案註銷並以沈不　誣指見證串通着罰洋一元充公以儆 
[串賣地產之控訴]  
　　閘北居民黄桐君日前遞呈滬海道妖公署稱有坐落二十七保十一圖共和路口基地七分被榮杏芬等串同冒充地保白其臻將他地道契移花接木賣於　姓故契上所載四址畝分與原地無一相同現向閘北工程處朦請執照欲在地上建造房屋幸經察知除請工程處扣留執照外請飭縣公署澈查嚴辦等情昨奉徐道尹批示准候令仰會丈局確查具復察奪云云 
[紅十字分會施種牛痘]  
　　縣南街中國紅十字分會定卽日起每日上午在會施種牛痘並因天時不正之故通告育兒家速來請種母得自誤 
[查稅委員有事回籍]  
　　本埠屠宰與牙帖兩稅近財政廳令飭上海縣公署擬招商包辦一面派委員王棟來滬調查造册呈報王委員抵滬後業將牙稅調查清楚正擬遄赴四鄉清查屠宰稅時忽接家書因有要事於前日離申不日仍須來滬着手查辦 
[私帶烟土]  
　　昨晨有洋藥公司調查員協同提籃橋捕房華捕在楊樹浦路查獲私帶烟土之某甲一名抄出烟土三包解入捕房押候解廨究辦 
[轉行造送禁烟報告表之指令]  
　　淞滬警察廳長徐國樑昨日訓令各區署隊云案查本年九月份禁烟報告表業經彚造呈送江蘇省長鍳核在案兹奉省公署第三七六七號指令内開呈表均悉候彚案核辦嗣後務須轉飭所屬嚴密查禁按月呈報表存此令等因奉此除分行外合行令仰該區署即便遵照先今訓令對於禁運禁售禁吸等項務須督飭長警實力奉行按月列表呈送以憑彚核切切 
[美艦宣官逝世]  
　　美國軍艦葛來四東號海軍上校柯霍君前日因疾逝世昨日午後大殮將柩送往泥城外西國墳山安葬 
雜評二 
[冬防（訥）]  
　　中國土匪盜賊之害烈矣近兩年來之舉辦冬防名爲冬防實則防黨人加嚴而已其餘眞正之土匪盜賊反視若無足重輕人民被土匪盜賊之禍者依然無可告訴甚且以黨人與土匪盜賊產　之故而益滋紛擾焉故冬防雖嚴而地方絶無治安之望也 
　　今則已無黨人之名詞矣所防者除土匪盜賊外無他物也各地之舉辦冬防者苟專心注决於是我民庶稍可安枕乎 
氣候報告 
（上海徐家滙天文臺） 
[已過者之報告]  
　　十月二十五日中國中部有反旋風成立勢頗重要南方氣壓低下石垣島及台灣問信風增大已成東北烈風中國多數地點或陰或雨二十六日雲重而晴氣候寒氣壓在平均渖　之上二十六日下午四時前二十四小時内上海氣候濕度至高六九八至低五○五去年同日至高七五四至低五九二 
[未來者之推測]  
　　二十六日下午四時三址分豫測海濱一帶有北狂風本區天陰恐將降雨南海天氣惡劣 
[補錄命令]  
　　十月十九日大總統令　風藻王振益李定三均給予三等嘉禾章此令 
　　又令胡　給阳四等嘉禾章此令 
　　又令李雁賓袁祖銘胡瑛盧燾胡忠相熊其斌袁光輝王華裔均晋給四等文虎章此令 
　　又令望雲亭授爲陸軍中將此令 
　　又令參謀總長王士珍呈請任命張鼎爲河南陸軍第一混成旅參謀長邱斌爲陸軍第十六混成旅參謀長應照准此令 
　　又令陸軍總長段祺瑞呈請授羅文蔚爲陸軍步兵中尉應照准此令 
　　又令陸軍總長段祺瑞呈請授孫其祥張世清爲陸軍憲兵中尉張步元爲陸軍一等獸醫應照准此令 
　　又令陸軍總長段祺瑞呈准黑龍江督軍畢桂芳咨請以德勒格爾倉增喜春壽瑞璽仲倫恩奎補佐領應照准此令 
　　又令陸軍總長叚祺瑞呈准正藍旗漢軍都統奎順咨請以德堃補公中佐領　祿寳魁成祺佟德補驍騎校應照准此令 
　　又令陸軍總長段褀瑞呈准署吉林省長郭宗煕咨請以安榮補島拉鑲藍旗佐領應照准此令 
　　又令陸軍總長叚祺瑞呈准署吉林省長郭宗煕咨請以國柱補蒙古正紅旗佐領應照准此令 
　　又令陸軍總長叚褀瑞呈准青州副都統延年咨請以國仁　俊補鑲白旗佐領定剛補鑲藍旗防禦銀塔補正黄旗驍騎校應照准此令 
　　十月二十四日大總統令財政總長兼署外交總長陳錦濤疊辭兼職陳錦濤准免署外交總長兼職此令 
　　又令外交次長夏詒霆著代理部務此令 
　　又令周玉柄楊光湛均給予三等嘉禾章此令 
　　又令劉起夔高立垣均給予五等嘉禾章此令 
　　又令屠肇榮張粹均給予六等嘉禾章焦元亨蔣宗澤楊　劉文泗均給予八等嘉禾章此令 
　　又令湖南省長譚延　電呈國史館館長王闓運在籍病故該館長學術湛深著述宏富耆齡碩望薄海知名兹聞溘逝殊探悼惜著國務院核議給卹以示篤念耆儒之至意此令 
　　又令陸軍總長段祺瑞呈請任令王凱臣爲陸軍第二十八師騎兵第十八團第二營營長應照准此令 
　　又令陸軍總長段祺瑞呈請任命張百祥爲陸軍第二十八師　重第二十八團第三營營長應照准此令 
　　又令交通總長許世英呈請任命俞大純爲技正應照准此令　　又令前政事堂存記之李夢吉口良謨着發往直隷由該省省長酌量任用此令 
　　又令陸軍總長段祺瑞呈准署吉林省長郭宗煕咨請以富凌阿補驍騎校應照准此令 
　　又令陸軍總長段祺再呈准正白旗滿洲都統　桑諾爾布咨請以明泰補公中佐領應照准此令 
　　又令兼任文官高等懲戒委員會委員長周樹　呈議决山西省長沈銘昌呈核猗氏縣知事徐又行揑報匪情希圖規避一案依照文官懲戒倏例應受禠職非滿六年不得開復處分等語徐又行着照所議即行禠職餘並如所議辦理交内務部查照執行此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[飯碗先生傳仿五柳先生傳體] [  天台山農]  
　　先生不知何許人也亦不詳其姓字演說爲飯碗計因以爲號焉暴躁多言喜爭權利充參謀毫無見解每拍電報必萬萬萬急想騙飯家貧不能度日大帥知其如此出飯票而招之一日三餐未嘗不飽旣飽而出猶欲招待罪魁風紀蕩然不知計畫軍衣齷齪烟迹滿身自若也常做代表自誇頗稱能幹吹牛拍馬驕諂以終　曰　蝶有言擬假公濟私之電稿肆波譎雲詭之隱謀（見本月二十日自由談）其言兹若人之儔乎飽食終日好行小　飯袋之灰孫歟飯桶之養子歟 
塵餘觚剩 
[天問盧筆記（禁轉載）] [  成含我]  
　　百萬樓徽州多巨賈富乃無藝咸同之際建百萬樓於休寗凡無百萬產不得登樓宴飲有童子不知其例暇時偕同學數人縱飲於是坐客以其違禁驅之下童子詢其故客具以告童子笑曰僅百萬乎何其寛也乃摘冠示之客大駭逡巡自去嗣有以冠值詢客者客謂冠上所綴之珠當百萬而有餘偏迹童子不知其爲何許人也洪楊之亂樓燬於兵今雖遺址尚存然時當富厚不可復見矣 
小說一 
[言情小說妍鏡] [  天虚我生]  
　　第四章（續） 
由此以觀吾人寗勞母逸庶得永其天年十六加八二十四再加五十二爲七十六噫羊骽一隻乃需六先令四辨士耶此一禮拜吾家乃食羊肉幾許亞琪之腹可謂碩大無朋使吾家人食量盡如亞琪則吾家產不待曼睞之妝飾毁矣予算肉賬已復取一册展之則爲煤賬是一禮拜凡二噸半每噸二十先令共五十先令嗟乎此五十先令之煤果何往耶予言時不覺音吐稍高則聞有人自後答曰在　突中化爲灰矣予回視乃爲勞倫司笑容可掬俯身向予以手略舉其冠曰願密斯早安抑何勞苦乃爾予因笑曰吾勞實其本分願先生早安言次則伸吾手忽見指上已沾墨汚黑如龜爪乃復縮回而勞倫司已握吾手且親之墨瀋乃染其髭勞倫司亦弗覺側其身卽斜坐於桌角之上而以美目注予勿少瞬予知吾面亦必墨漬殆滿將不類人已而勞倫司果笑予曰君殆笑我面上墨汚耶吾誠不解何故每作字一次手面必遭墨汚故吾以爲墨之爲物實足惹人之憎勞倫司曰此蓋不慣用之乃有此弊卽予亦如此且往往連墨壼亦翻故吾生平作字幾次但向吾室中一數地毯上之墨漬卽可知之予曰然則吾猶較君爲勝蓋吾不過汚面而止若墨壼則徒未嘗一翻大抵女郎之心自較男子爲細耳勞倫司因顧桌上簿記曰卽君算此亦非細心不可然君亦需我爲助乎予曰謝君因取一記載最繁之雜貨帳與之曰煩君爲我一算勞倫司取册遂探囊自出鉛筆伏桌角而算予亦復理故業自算煤賬有時廻眸以視勞倫司則彼方以鉛筆置之唇際蹙額深思大似小學生理其算草窘苦乃萬狀旣而忽顧予曰密斯此何字予曰八曰噫予乃以之爲五前功盡棄須重算矣於是拈筆復算面上乃起爲無數皱紋兩眉相結幾連而爲一久之則大失望廢然推其簿册於一邊欠伸起曰噫吾算只七鎊四先令而雜貨店結單必强謂九鎊十先令十辨士三法星是誠荒謬絶倫予因笑曰若輩結帳雖不免有故意之錯誤然必不致大相懸殊此種細賬斷非一次所能算確者故予算一賬單必覆核再四乃始得有一次與之相符勞倫司曰然則煩碎死矣君家賬目乃積若干日始算一次予曰星期一週耳勞倫司曰一禮拜耶然則每月將算四次密斯獨不慮頭眩耶若吾則不能予曰吾固樂於爲此蓋吾生平唯此一事爲吾消遣之法苟不得此則吾心殆將煩燥死矣 
小說二 
[絶塞奮椎記（續）] [  聞野鶴譔姚鵷雛評]  
　　第五回說奇遇春巒爵走遐程御者爭貲春巒看了不覺點頭歎息道春巒呵你看那鸂鶒兒忽沈忽現眞好生奇怪哩晦軒道且莫提那鸂鶒便是我們在當初同岑社興旺的時光何等有氣概如今却匿跡銷聲做個天末　民也正像鸂鶒沈在水底呢春巒聽了禁不住嚷道你的話未嘗不是只恐我蔣春巒後日羽翼已成還要在水面亂飛呢晦軒聽罷心上斗的起了大大的感觸沈悶了一回說道咳憂患餘生將同槁木祗自一點雄心還在方寸裏亂跳亂躍哩春巒攘着臂道你别這樣健男子生有絶好頭顱没機會去策矛殺賊祗得悠悠無聞老死牖下豈不是重大缺憾這番磨折原來是天公王成我哩晦軒道你的說原也不錯只自爲客長途終當自加珍惜這副狂躁脾氣恐怕再使不得便是適才的御者也是貧苦的人你何苦定要把他毆打萬一被人暗算豈不是萬事都休麽春巒聽了搖頭笑着道你别多慮適才的御者原是他自尋苦惱原來我雇他的時候講定十兩銀子加今路還没及一半我給他四兩銀子他執意要六兩還說許多惱人的亂話你道該打不該打呢晦軒剛欲打回話只聽柳娘展着眉笑道打人須要打有才能的像適才的御者便是打死一百個也没稀罕哩晦軒聽了不禁暗暗喝采這時節天已將暮三人更談笑了好一回早已望見桐花邨舟子便停了　把纜依舊繫了古槐上三人和舟子纔一齊登岸緩緩地望趙老家走去正是 
　　雄襟快語經年在斷樹零云一笑留（第五回完） 
　　第五回評晦軒旣出春巒接踵而至文情突兀非寂寞無味者比俠人志士不得於時素願莫伸奇華常抑祗得假之庽言暢其譏刺譚言微中當者已自愓矣若夫激揚睥睨仗劍生芒　膈恣譚靡所隱籍則禍且立至晦軒之出亡非以是歟野鹤平居遇人失平憤然若不可假朋好恣語尤乏恕言我嘗勸其稍歛　　渠嘆而不能從也今請一自讀斯回其亦當愓然有感乎 
春巒與柳娘艷史温柔磊落不可不叙却苦無處可叙此回借春巒口中叙出事旣詳盡而機局不失疎懈此位置之得宜也 
柳娘對春巒（打人須要打有才能的）數語雄渾英爽可見一斑 
 
 
 

Page 15

 
 
   
 
 

Page 16

 
 
   
 
 

Page 17

 
 
1專件 
[農商事業計畫書（續）]  
　　四實行移墾實邊以盡地利並注意森林事業限期觀成我國邊袁省區地曠人稀利源未關而東南各省已有過庶之虞言念民生亟宜移墾實邊固我彊圉旣以均勞力之分配且可關廣漠之膏腴自辛亥以還識者咸以移墾爲常務之急顧邊地放荒向來各自爲政辦理或未盡合宜致使毫强兼併擁地自封人民雖欲移墾而不可得重以宼盜充斥保護難期周密有志者益裹足而不前邊荒墾務之歷久濡滯職此之由現爲實行移墾計擬先訂邊墾承墾條例以滅輕地價限期竣墾爲主旨並破除一切　碍與以種種便宜曠覽三邊調查有得大抵吉林黑龍江厥土黑顤宜行林墾綏遠察哈爾沃野千里尤宜牧畜誠能因勢利　並行墾牧尤覺妥帖易　總之奬勸移墾當從法制經濟技術各方面咸與人民以援助庶幾勞來安集民至如歸至森林本爲國中文明之表示與學校道路三者並稱且於水旱之調劑國土之保案關傃至爲切要今官有大段荒山猝難遍及除由部酌擇著名之區二三處試行裁種以示造林之模範外應於各省接近人烟之嶺阜植其基礎逐漸擴充利導之方擬先注電鄉村自治林業凡鄉村隣近之官山及公有之山地均責令該村民合力造林明定期限逐年分裁並令公共保護期以十年森林之基礎已立然後再就大段官山分區遍植庶事半功倍易收成效 
五特别注意絲茶之改良棉鐵糖業之發逹日用品匣貨之製造近年經濟財政日益蹙迫司農束手志士嘆嗟病根安在以歷年貿易册其輸出入積差之數而可知也卽就民國三年貿易額計之純輸入額爲五億五千七百十萬餘兩純輸出額爲三億四千五百二十八萬餘兩輸入超過至逹二億一千一百八十二萬餘兩且以華商不能直接輸出之故利益盡落外商之手亦當從輸出額中除計方能核實綜計此項暗耗當更不下一二成是輸入所超過者决不僅如各關册報之數而止年計若此積歲曾他國力奬何能無僵仆 
　　通商以來向爲出口貨之大宗者厥惟絲茶就民國元年計絲類及茶出口貨價尚佔總額三分之一有餘絲類貿易民國元年以前十年間出口貨價年增然終不足抵制第三國之競業今則日漸減退固綠歐戰影響而蠶種劣弱繅法粗陋作僞攙雜機廠過少成本增昻以及綢類之端幅花紋光色不能投人所好均足爲致敗之絶大原因兹擬於產户務强其蠶種廠商力紓其苛累綢業善廠其新機勸董匡扶用資助長茶自清初與俄通商以來全世界幾均仰給於我自有印度錫蘭爪哇日本等茶先後踵起肆力競爭而華茶出口遂致江河日下光緒二十九年後逐年鋭減至宣統三年尚有一百餘萬擔民國元年較減百分之七二年又較前遞減百分之十四今則僅留八十萬餘擔而爪哇紅茶出口竟及華茶百分之十七日本綠茶之輸出額亦且八九倍於我其勢猶未有已所以致此蓋由華茶產量日少製法亦陋加以攙僞失信而抵制華茶者更復藉口傾陷任意誣衊遂至一落千丈刻圖挽救擬令產户擴充種植改良製造商家於包裹式樣及廣告圖說等注意研求政府亦爲輕減其稅率並嚴禁其作僞力圖振刷庶挽頽波 
　　棉鐵於世界需用額至廣英以是富圖亦爲我進口大宗棉貨合花紗布三項併計約足佔進口總額三分之一近數年間棉布一類有英與美日之競爭仍以英爲勝棉紗一　有日本與印度之競爭日本已駕而上之吾　棉紗廠亦漸有　起抗衡之勢惟棉紗輸入額近仍逐年增加民國元年較清宣統三年增一千一百七十萬二年又遞增五百餘萬全或紗廠三十餘爱亦尚非　　民自辦其紗椗總額現雖已有八十五萬七千餘而較之日本一百七八十萬椗尚不及半數至視英之五千七八百萬椗美之一千餘萬椗者相去更遠所紡棉紗僅能紡至十三四號多至十六號而止固由機械裝置多缺亦主由棉花品貿之較　有以致之苟欲紡二十號以上較細之棉紗即不能不仰給於外國棉產至棉布之製造除向有土布外自卾省首創之織布局以至漸次設立之民業布廠非製貨粗陋卽規模過小比諸各紡紗廠猶多遜色故雖廣有宜棉之地仍轉多衣被於人惟有設法推廣棉植多種美棉並獎興紡績工業務使椗數日增俾花紗均足自給然後 
進謀棉織業之擴充發逹 
　　鐵類合機械之粗製品等計这官國三年純輸入貨價爲九百四十六萬餘兩雖較之二年輸入額一千一百餘萬爲略滅而視元年已增二百餘　蓋自機械盛行鋼鐵多代竹木之用需要日見增加我國機製工業漸興所需鐵類亦自日衆各省鐵產非不富藴山西之鐵尤著名於世徒以探測採掘化煉及製造運送等事素欠講求遂致不能利用轉須仰給外貨令人歲以粗重之黑鐵輦我無數黄金而去即如漢洽萍一礦鐵產之佳美豐富世無與比幸而發見開採徒以借欵之故抵售於人者歲且二十八九萬噸其歸自製者鋼鐵并計歲不過七八萬噸本溪湖開爐後出鐵約二萬噸自餘山西及各省所矿總額至多亦不過六七萬噸是現在全國所產銅鐵之數僅十七八萬噸而所需用者百分之五十六均來自外國出入相　若此其何以堪今姑無望大宗鐵貨之輸　祗求增加　類之產額足數自用亦不必遽　繁重機械之　製祗期輕不機器之漸能仂造罕假外求登高自卑彌損已鉅跬步之進尺寸之得惟有於人才術藝資力及政令時加之　而已　 
　　糖爲日用所必需與　並重非　　等嗜好品可比東西各國每人平均歲食少者十餘斤多至九十餘斤其消費額恒與國民程度爲比例有國糖業素富除全國消費外尚多大宗出口自清光緒中　洋糖輸入年有增加毫澎外附糖產失其大宗國貨轉爲輸入品漏巵日漸增多一則品潔價廉一則貨粗本重遂致相形見絀產出額亦與輸出額逐年遞減計清光緒初至二十八年間糖類純輸出平均尚有二百萬兩迭減至三十三年僅得四十萬兩以全國消費額綜計本國糖約一百八十四萬九千擔而弱外國糖約六百五十四萬五千七百擔而强輸入貨量足佔消費總額什之八以每擔七元計合銀四十五百八十餘萬元是卽糖類輸出之貨價積衰至此挽救自難然亦非遂無術大抵糖類雖多不外蔗糖與甜菜糖二種世界產額殆兩相等其原料種植之利均較棉稻爲優我國南部川贛閩粤等省地宜甘蔗應就固有之糖業而擴充之北部奉吉黑及燕晋等省地宜甜菜應就未有之糖業而啓發之關於種植者務使選種厚培節費豐獲關於製造者務使置機改法研晣取精並復蠲其類苛施以獎誘糖業雖衰庶猶　豸 
　　至日用品國貨之製造尤爲今當務之急試一人中人之家其服御品物　目皆是者外貨也其家產愈豐者服御外貨之程度亦愈高甚至有非外貨不足昭示華美之心理經濟上固受無窮之銷蝕而自卑以尊人亦至可異之事也返觀各或之人則大反乎是所有服御非國貨則心不安而日人尤甚試一入其家幾不見有舶來物卽移住於我匣者尋常所用細微物品亦無不產自三島則可知日本之稱强非偶然也擬於日用品特别注重國貨之製造其能投人所好者尤加意獎勵之以謀國内無濟上之充實六鑛　仍取利出外資主義惟保護民有小鑛使得自由發展 
　　倚太平洋而立國姑舍富海之策不諭而於塊然大陸力謀殖產不徒地面之顯著者已也有深藴於地中者存焉金玉錫石之屬美利無窮而現世之需用　廣獲利最豐者殆無過煤鐵自鑛前清末造鑛禁新弛而業鑛者因之紛起然爲才技資力所限有利卒不克盡興而外資遂乘隙輸入於是鑛權之與外資遂成今日一大問題其實完全開放固　有所不能而深閉固拒亦理有所不許權衡輕重惟有折中制限尚不失爲兩利之利然此特就絶大鑛業之需費多施工鉅而冒險甚者言之耳自餘力能自辦之各鑛固不在此例前清之季對於鑛業頗事提倡顧所訂章程猶未盡善故商民企業雖切進步較遲民國肇建改訂鑛業條例義取開放限制稍覺鑛業進行日有起色計自元年一月起至　年十二月止探鑛權註册者得四百七十有五採　權註　者得二百五十有八成效彰彰卽此可見其在鑛業條例施行以前業經禀准探採各鑛凡鑛區不足法定畝數或不便遵例擴充者復特訂小鑛業條例以維持之施行以來商民稱便值此度支竭蹶富源宜闢寳藏待興本部爲力趣鑛政進行起見對於大鑛仍持制限開放主義在一定條件之下得准合資興辦以期吸收外欵廣闢利源鑛區面積較小鑛質不在深層無須用大機器及需大資本者仍許援小鑛業條例特予變通以維民業鑛產稅及鑛區稅亦併酌予輕減俾利進行庶幾大鑛不受經濟之束縛小鑛亦自多餘地之保留興地利而維　計無逾此（完） 
 
 
 

Page 18

 
 
   
 
