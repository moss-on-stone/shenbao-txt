# 1919 - 239 - 4916719

 

Page 1

 
 
   
 
 

Page 2

 
 
   
 
 

Page 3

 
 
時評　 
[破壞和平之責（冷）]  
　　外交上之聲言每有誰任破壞之責云云者蓋以他日事定之後誰任其責將向誰索償也今我國中亦每聞此語然則他日事定將向誰索償也耶 
　　至若國中之所謂任責惟在國人向背之人心人心之向背在眞意而不在假借故今日破壞和平之責究應誰任以發表於外者國人自能辯之不聲言無害即日日聲言亦無益也 
[命令]  
　　九月一日大總統令國會議决國軍恢復共和紀念旣經國會議决以七月三日爲紀念日其以命令公布七月十二日之紀念日應即廢止茲公布之此令 
　　九月二日大總統令兼署内務總長朱深呈准安徽省長吕調元咨請調任左海濤爲懷甯縣知事任命修思永爲旌德縣知事均照准此令 
　　又令安徽省長吕調元呈考核屬吏據實舉劾請予分别奬懲等語調署懷甯縣知事左海濤爲守兼優民懷吏畏著以簡任職存記升用署蕪湖縣知事余誼密學道愛人實心實政署阜陽縣知事高培德心精力果威惠兼施署盰眙縣知事王樹功悃愊無華政平訟理郎溪縣知事袁勵宸奮發有爲百廢俱舉均着傳令嘉奬署太湖縣知事黃中年富才優勤求治理署旌德縣知事修思永穏練勤明閭閻愛戴太平縣知事鄔縉桐盡心民事勞瘁不辭署青陽縣知事李建基勤愼諳練奮勇圖功均給予六等嘉禾章撤任巢縣知事胡德修縱吏賣災馭下無術撤任南陵縣知事章壽椿營私取巧輿論沸騰撤任休寗縣知事劉榮椿放利而行信用蠧吏撤任霍邱縣知事畢樹棠濫罰縱警控案纍纍均着交文官高等懲戒委員會依法懲戒此令 
專電一 
　　北京電公言報今對和局以西南反對王總代及滇唐督四條件謂和平破壞西南當任其責（三日上午十二鐘） 
　　北京電國院昨電蘇李贛陳卾王述政府謀和誠意希望轉逹西南以免和議再阻（三日下午一鐘） 
　　北京電吳佩孚第二電到龔本擬再駁繼改先托直曹疏通勿再攻擊王（三日上午十二鐘） 
　　北京電國務院再電吳佩孚解釋總代問題並勸勿干涉行政 
（三日下午午四鐘） 
　　北京電當局因李根源柏文蔚皆通電拒王特致電聲明任王總代純顧大局無私意望捐意見贊助（三日上午十二鐘） 
　　北京電王親信某云王雖言定期南下但反對聲烈非先疏通有效南下亦無益現實難言準期（三日下午五鐘） 
　　北京電京漢路傳說廣平駐軍不穏（三日下午五鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電頃命令撤警備司令改設京畿衛戌總司令以段芝貴爲總司令卽日赴任 
（三日下午四鐘） 
　　北京電當局力主京津戒嚴閣員中未全同意仍决以警備總司令改衛戌仍任段芝貴日内下令（三日上午十二鐘） 
　　北京電通電各省人民應向省議會請願勸止來京聚衆强行干謁（三日上午十二鐘） 
　　北京電汴學生聨合會電請魯解嚴懲馬良（三日上午十二鐘） 
　　北京電張樹元電告戒嚴後魯境甚爲安寧（三日上午十二鐘） 
　　北京電院電津不我取消治安警察取締演講（三日上午十二鐘） 
　　北京電陸使電告抗議奥約己得各國援助（三日上午十二鐘） 
　　北京電魯議會電府院謂奥約對華條件修改推翻和會成案當然全部否認懇令各使力持原約（三日上午十二鐘） 
　　北京電英館傳說英輿論對美上院修改德約將日本全改中國頗表同情（三日上午十二鐘） 
　　北京電英使表示藏事旣開議應各止進兵己電印政府知照 
　　北京電英使催結藏案甚急先赴外部詢問並赴府院請另派人商議（三日下午四鐘） 
　　北京電本日段餞送美芮使談及南北和議芮謂歐和了後中國内部如再不决恐被干涉 
　　北京電日使因天津毆傷日人案赴外部質問並詢能否保護外人安全部允力保 
　　北京電劉鏡人使日令頃發表劉尙辭（三日下午四鐘） 
　　北京電閣議决定任李家鏊爲西比利委員不日卽發表 
　　北京電崴電俄傑尼根軍　勝過激黨佔領卡拉沁烏拉爾俘虜一萬餘人（三日上午十一鐘） 
　　北京電西伯利亞日本司令改任大井中將定於十日赴崴接任（三日上午十一鐘） 
　　北京電沃政府力薄難支聞美國現接濟大批械彈 
　　北京電徐樹錚電陳毅俄黨自顧不暇决無餘力侵入邊境中央爲財力所限西路派兵暫從緩議（二日下午六鐘） 
　　北京電法財部向中行借京鈔百五十萬息一分八 
　　北京電中東路工資發現洋由我墊借七十五萬（三日上午十二鐘） 
北京電徐電邀張謇入京 
（三日上午十二鐘） 
　　香港電省會通過取銷伍藉磐以官充商承車路案（三日下午三鐘） 
香港電岑昨復見莫商要政至暮始回（三日下午三鐘） 
　　香港電聞軍府因各省軍多反對王己電北京請易代表 
（三日下午三鐘） 
各通信社電 
　　北京電陸徵祥因奥約簽字延期電請先行返國將由施肇基顧維鈞暫行代理職務 
　　北京電戒嚴令己决不宣布（以上三日） 
　　廣州電林修梅禡電主一面表示拒王一面聲罪致討黔督拒王箇電亦到京（三十一日） 
　　以上平和通信社電 
　　北京電李厚基來電告急謂桂軍將調二十營來閩其前部己抵詔安 
　　北京電蘇省長辭職己電留（以上二日） 
　　北京電公府將聘雷震春爲顧問 
　　北京電鹽署議辦鹽務學校 
　　北京電政府因導淮事電邀張謇來京或派代表接洽 
　　北京電江庸定蒸日（十日）由京赴日 
　　北京電王正廷將回國政府電邀來京（以上三日）以上中華通信社電 
　　北京電公府召集參陸部長邊防督辦籌邊使商加派軍隊助防蒙邊事 
　　北京電陳毅電告俄激黨擬襲擊四汗部威脅活佛獨立徐樹錚擬親赴庫倫 
　　北京電日使因津學生毆傷日人向外部提出抗議院電曹省長楊以德詢詳情（以上二日） 
　　北京電陜西靖國軍第六路盧占魁等通電促和有若非大澈大悟眞正决心則今歲和平明年破裂某等南北弗辨新舊弗知惟覺非和不能救國非誠不能謀和等語 
　　北京電姚錫光賈士毅奉府院派赴滬籌備和議事宜先後出京 
　　北京電請願團聞再圖大舉并有加入勞動武裝請願之說己囑京津軍警嚴加防範戒嚴令并未打消隨時仍可宣佈 
　　北京電東三省軍務帮辦松滬護軍副使决定增設不日發表 
　　北京電川人反對運使張英華招練緝私營鹽政署以與鹽務有關請國務院向熊克武楊庶戡疏通 
　　北京電農商部將仿棉業局辦法提議增設茶業局局長一職聞屬葉恭綽（以上三日） 
　　以上中孚通訊社電 
路透電 
[歐洲之過激戰記]  
　　一日倫敦電波蘭公報云我軍己佔據波白魯斯克砲臺敵軍衛守該砲臺甚固我軍用坦克砲車助步隊作戰俘敵五百人按波白魯斯克距明斯克東南百哩與軍略上至關重要爲莫斯科之西面保障白魯齊尼亞之門戸 
　　一日倫敦電陸軍部公報云八月三十日亞昌格爾至伏洛格逹鐵路戰事終日不止雙方互爭愛姆泊察村該村曾易手數次英兵未與戰英飛機以炸彈猛轟巴索資加雅鎭俄軍於二十九日攻擊距愛姆泊察鎭東十五哩之加狄　　而佔有之俘敵九十人獲砲一尊 
[歐和與美國近事]  
　　一日巴黎電裴興將軍今日由巴黎啓程回美美人法人歡送者頗盛克勒滿沙氏向將軍曰法國無以感謝將軍將軍答曰吾人無以感謝法國 
　　一日巴黎電法國外交界甚注重叙利亞問題蓋以美國代表團申請美國應受託代管土耳其美索波太米亞叙利亞三地也法國各報謂美國代表團匆匆經過法人輿情激昻之區不能確悉眞相英法内閣應討論全題俾保全彼此之利益 
　　一日巴黎電協約國致書奥國媾和代表團謂奥國戸口今不滿六百萬人自未便不予以財政與經濟助力俾保其存在云 
　　一日哇太樺電英皇太子今日執行安置國會新屋戰勝塔之基石禮名員與禮者甚多旣而皇太子展開募集戰勝　債之旗並以奬章寳星分授由前敵歸來之兵士 
[德國内狀記]  
　　一日柏林電某師之兵某氏致書某報謂里特倫之德兵現正改爲俄國白軍但彼等仍受德國之軍需與兵餉云 
　　一日柏林電汎日耳曼黨在此間開會志在表示贊成復辟之意黨魁主張恢復帝制謂去年十一月之革命乃歷史上最大之罪惡又一重要黨員稱國民亟望有德皇威嚴復臨其上之一日並主張光復己失之土地與奥聨盟 
　　一日柏林電伏瓦資報稱戈爾資將軍現進行之政策甚有礙於德國里特倫政府視爲德俄反對革新黨施於民治共和國之打擊該報又稱當令戈爾資將軍負責 
　　一日倫敦電大英輪船公司英印輪船公司威爾輪船公司宣稱公司中之船隻將在德國亨堡與白里門載貨 
　　二日倫敦電入口貿易之禁令昨日取銷致引起一般人之推測以爲德國將復佔英國巿場德商行之經理人現在英國以低價豫售德貨但船隻與鐵路擁擠不堪故德貨之來一時未必能多也 
[各國近事記]  
　　一日巴黎電航空公司與漢特萊裴巨運輸公司所辦巴黎與倫敦間之商務航運己於昨日開幕每客取費五百五十佛郎 
　　一日羅馬電意皇宣稱决議放棄國内御有土地以利戰時受難之人民又其私人入欵亦擬照付尋常稅項 
　　一日紐約電美國飛行俱樂部稽核時間後查明由紐約至坎拿大土倫土之飛行比賽獲勝者爲梅納德氏計其往來時間爲七小時四十五分 
　　一日巴黎電森林火患近日頗熾今漸令人恐慌格拉斯與安提台斯兩鎭頗覺可危居民現移往海濱以避之 
公電 
　　陜西陳劉來電各報館均鑒近聞京滬各報登載有謂陜省以棉業抵押日本專利十年借欵之事惟查陜省並無此事顯係傳聞之誤應據實聲明以釋羣疑護電馳陳卽希鑒察陜西督軍陳樹藩省長劉鎭華冬 
要聞一 
[天津各界聨席會議記]  
　　天津各界聨合會於一日下午五時仍在某租界内開總務評議兩部聨席曾議到會者有馮俊甫馬千里時子周杜小琴劉俊卿蕭潤波孟振侯陳寳禾李毅韜楊小林諶志篤居秀孫夏琴西張國體王厚齋等首由馬千里代張伯苓報告（聲明非正式）在京與龔總理接談之情形所有請願山東解嚴懲辦馬良均未批答效果如何尙不敢必云云主席提議改變方針由根本向安福派去作蓋該派實爲馬良之主使者否則尙不知還有多少馬良出現討論結果因不一致議决俟請願九代表報告結果後再爲研究谌志篤報告演說團仍擬大出發無表示主席又提議本會仍宜移回商會然曾據法學家所云必須立案時子周馬千里贊成移回不贊成立案討論結果决定暫行緩議楊曉林報告今日警察五署長並丁振芝楊青甫王伯辰周治等到商曾與卡會長會董接談云近日因學生演說對於警察有詈駡侮辱行爲警察方面頗爲憤激果長此以往恐釀鉅大風潮我輩（周云）維持力恐不敵我輩能維持則可否只有不幹卞月庭答云鄙人爲商界中之一小領袖對於學生方面無法可設對於諸君方面尤無此種特權諸君幹與不幹可向省長處長或廳長辦理周署長云我等來此不過聲述其中之苦衷而己决無何種要求卞又答云諸君適纔所談鄙人知道了謝謝言畢各署長等卽行辭去等語主席又提議明日函請九代表出席報告在京之結果無異議陳寳禾牧師報告現據外間報告日本領事己向交涉公署交涉因日人於日前在警廳前被公民打傷二名此爲重大問題宜速研究辦法楊曉林報告是日鄙人曾赴警廳謁見楊處長（時五六鐘）被警察拒絶復繞在後門仍被警察拒絶始到金湯橋左近參觀正遇有二日人穿中國衣操中國語學生並無毆打由童子軍護送遠離此爲鄙人所親見鄙人負證明之責陳寳禾云據某君所云此次日人舉動係由某機關主使夏琴西云此案可以證明爲某機關主使蓋鄙人（夏自稱）是夜在警廳作第三者時與楊處長按談楊云因日人失迷日兵有來此尋找之耗繼則又云可以負交涉之責由此足可證明主使之人矣又報告苛偵探長是夜與童子軍口角某對童子軍云我不幹了我亦認得你你亦認得我咱抛開這個誰找誰全可夏又云某曾說學生罷課咱們警察亦許罷崗由此證明將來警察罷崗爲某所主使鄙人今日所報告願負完全責任又報告第一次在京經過情形及三十日返津行至北馬路始知學生與警察衝突到商會即與北京代表打電話在京代表囑鄙人與劉俊卿君接洽同往調停免生枝節恐不利益在京代表鄙人隨找劉君作第三者與學生及楊廳長兩方面竭力疏通其結果茲不再述然鄙人（夏自稱）對於此次風潮尙有疑問三端（一）政府并無明令取締學生何以楊廳長逮捕（二）學生與公民均徒手何以楊調派警隊及捕盜兵均武裝示威（三）某某竟有罷崗之言有此以上三端是否壓制民氣尤可證明鄙人昨又晋京見吳總監接談報告津埠之情形查天津退化五十年民氣不能伸者實因有人所壓制請總監解天津人民倒縣之危速爲設法維持總監己允派代表來津調查云云繼馬千里報告江蘇省立第一女師範校長吕惠如壓制學生一事議决由本會致函不蘇敎育廳長忠告至九時閉會 
[美參院中山東問題之形勢]  
　　北京晨報云自美上院通過山東修正案後迄今己將旬日大會結果如何目下尙難預測然上院共和黨旣於全員九十六名中占四十九名則修正案縱不獲通過而原案亦不致批准蓋按之美國憲法通過批准須有總員三分二以上之同意彼黨四十九名旣一致反對批准則積極的方面雖不能成功而消極的方面亦可奏效此次歐戰英法意日爲不戰獨媾和之協約國美國雖亦參戰然並不加入聨盟協約故以法理言美國雖不批准但使英法日意批准則無害於和約之成立顧國際問題不能純拘以理論美國旣爲和戰之中堅而和約中除境界問題外如國際聨盟國際勞動會議又皆關係世界之問題撇開美國必爲事勢所不能此美參議院反對和約所以成爲世界的問題也威總統今後態度如何甚可注意彼在和會態度之軟弱己無可諱言卽曩日在參院答辯亦類多敷衍之語按之美國憲法上院决議事項總統不必採用實行故山東修正案美上院縱使大會通過威總統尙可設法挽回（美憲法所謂總統拒否權）美國憲法史己有幾多先例然今日形勢逈異疇蠰在共和黨優勢輿論反對和會山東决定之今日假設參院通過修正案威總統果能孤行其主張乎此不能無疑也觀威氏屢次聲言「余因他國己有山東密約不能不承認日本要求」云云言外頗露不得己之意而非其中心所願可知更觀民主共和兩黨方面共和黨對於山東問題衆論業己一致民主黨對於國際聨盟問題雖與共和黨有違言然於山東問題贊成修正案者黨中頗不乏人就中該黨外交委員李特氏提倡修正最力是共和民主兩黨對於山東問題之提携固非難事且共和黨對於聨盟問題并非根本排斥不過爲二三之保留而保留之條件亦富有伸縮性不似山東修正案之根本推翻以此而言共和民主兩黨對於國際聨盟問題亦非盡無妥協之餘地假設共和黨肯於國際聨盟問題略爲讓步則民主黨勢亦不能不承認山東修正之議案而威總統與英法方面旣得保全國際聨盟案之面目亦豈能獨言山東問題别生枝節總之美上院若能堅持到底則山東問題未始遂無挽回之望以上所述不過舉外界形勢之一斑根本要圖仍在吾國人之誓死力爭而己 
　　又據外交界方面消息刻下美參院决定不批准和約威總統運動數次無效而法意兩國方面刻下己决定俟美國如何表示後再定方針一時决不有如何表示英國亦正在遲廻批准和約者僅日本一國可望無問題但和約非經五大國中之三國以上批准不能成立且奥土之約未簽列席高等委員如此利則有退出消息故以目前形勢觀之非獨聨盟須緩議即和約己有莫大之難關云 
[密勒氏述山東問題之經過]  
　　中美新聞社華盛頓通信云密勒氏由巴黎回紐約昨晚以關於和會青島問題之一宣言給予紐約時報據密勒氏言和約交付德代表之最初數次會議中國不加入乃日本陰謀所致又謂和約許日本在青島設永遠租界並得膠濟路全線之管理權及警察權即不啻以山東全省之政治及經濟權給予日本美國政治經濟及海陸軍專家經詳細研究之後因斷言日本之佔有青島及鐵路大妨中國之國防安全且妨害美國對亞洲問題之地位據報紙所載白宫傳出消息謂將有一種解釋宣布說明日本之加入戰局係英國依英日同盟條約緊急請求所致英國爲誘日本加入起見故允許日本取得德人在山東之權利此說實完全不確須知英日同盟并不需要日本加入戰事一九一八年七月四日石井大使在波士頓演說明言日本參戰不由於英日同盟之義務况據一切己知之事實均表示日本入戰之初英政府並不渴望日本之加入戰局在一九一四年八月英法俄意四國與日本訂約許日本得山東權利在一九一七年二三兩月間距入戰己兩年有半此等密約係日本乘歐戰最急時迫其同盟國而取得時在一九一六年冬季也日本除攻擊青島於德人之手外並未贊助其同盟國甚至供給美國運兵赴歡之船舶多不適用且難航海協約每商請日本派兵赴歐助戰彼藉口拒絶或要求協約所不能允之賠償反之中立之中國却供給華工約二十萬人於戰場因盡職而死者不下數千人此等華工於德軍政擊劇烈之際助守協約之陣線中國於加入戰局之後頗願派兵赴歐然不得財政及他項助力且日本又百計阻撓中國之參戰大半爲受美國之勸迫然則外間所傳威爾遜總統聲言相約中山東條件彼負責任之說豈非與美國之外交尊榮大有關係乎倘吾美不復有所作爲以脫離山東問題之關係則華人對於吾美必從此鄙夷而懷疑之矣（紐約時報按威總統己宣言所傳山東條件因彼發起或草擬之說全屬不確）日本與英法俄意之密約中國代表在和會始知之本年二月間十國全權會議席上因威總統有所詢問始經不得己而說出威總統請將原約宣布牧野男爵答稱必先商諸日政府後發表一該約抄件供和會私下之用而不令中國專使得見日代表又向和會聲言並於報紙揭載謂和會倘不將山東德人權利直接給予日本是不啻疑日本歸還之言爲無信則與日本國家尊嚴有損中國代表因此乃具一調和條件書致四國會議如下（一）中國允和約以山東德人權利直接讓與日本以免損日本體面（二）日本允於二年内將山東及青島歸還中國和約中將此項允諾書明（三）中國允給還日本攻青島時所用一切軍費乃此項條件復經日本拒絶當和會初開時中國代表團欲聘用美國法律政治顧問一二以作在巴黎之助手因商諸美政府美政府答稱美國鑒於中國加入戰局時之情形及美國對於太平洋問題之特别注意故在和會對於中國事件必十分關切惟中國代表團中倘不列入美人顧問則美國在和會之贊助中國似更爲自由因此中國代表團中遂祇有英法顧問而無美人矣又中政府預備參加和會時會將擬提出和會之事件告諸美政府旋中國從美政府之勸將某某事件不提出以便美國可以盡力贊助云四國會議於本年四月三十日决定山東條件之後中國代表立即正式致書四國會議請將會議詳情抄示以便知簖民傳日代表口頭允諾威總統歸還山東及青島之諾言與其他情事豈知一個月後尙未接到此項詳情之抄件至今杳無消息而山東决議發表後同時在巴黎之日英兩國官界明示意旨謂日代表並未有此項口頭諾言而和約中自更無此說之影響中國代表又向威總統爲同一之請求亦不得要領又華代表於此决斷發表後曾立即請見威總統直至一月之後尙未准見再四國會議决定山東問題後其通告中國專使英由巴爾福法由畢勛而美獨由一屬於代表團之下級官員而不由一美專使夫中國重要代表多曾留學美國重賴美之友誼今吾美予以如斯之待遇豈非可又開罪於中國代表者乎美代表團中之各專家知山東條件一經揭布日本在遠東必多方利用將使北京美使大受其窘故曾屢次陳請威總統發布一宣言說明彼所以允諾此項條件之理由使美使可向中政府聲明以保美國之體面而北京美使亦來電請予以此項說明因彼之地位非常窘蹙　威總統殊不措意竟不發表此項宣言歷數星期之久同時監辛氏則在倫敦也山東决議發表後數日德代表到萬歲里接受和約和會當局開列各國專使應列席之名單所謂「美國團」（即美國邀請加入戰事之各國）中之各國均不列入而其他協約之附屬國則皆列入中國亦在不列入諸國之内中國旣遭山東事件之屈辱今第一次與德人會見又被擯於會外明明在和會中不能與列强處於同等之地位據云此又係日人弄術所致名戰旣發表即有人告威總統以此事不獨辱中國且辱美國威總統對於此事郤起而抗議卒將被擯之各國加入惟中國被請於大會最後宣讀和約草案時勿提出反對之議然屆時卒有一中國代表起而爭山東條件法國及其他兩國亦有所抗爭後中國代表請於和約簽字之前將中國抗議理由叙入約内竟不獲允中國代表遂决計不簽字矣夫任何國家對於一種和約欲有所反對有所保留確有先例可援如法國對於一八七一年德國所强迫其簽訂之和約其中亦有數欵爲法國所不承認而中國以戰勝之國反不許有此特權雖請求威總統亦經無效萬歲里最後簽字日之前晚中國代表旣被拒保留辦法又聲請四國會議給予一種保證山東事件將來必由國際同盟審慮如是則中國亦可簽字然此項請求又經由克勒滿沙氏加以拒絶某中國專使於山東條件發表及威總統說明允許之故後鳴咽憤慨而言曰余在美國受敎育自覺爲半個美人今實不解美國之外交余從此不能再告我政府信賴美國矣 
[京華短簡]  
　　自王揖唐任總代表後政府當即通電各省及西南當局北方各督軍省長雖有復電贊成者而西南方面迄今無正式之答復最近吳佩孚譚延闓等且先後來電表示反對聞國務院昨己分别覆電解釋其覆吳佩孚電有各處望和心切但求能成不問派别等語其覆譚延闓電有謂王揖唐此次擔任總代表負法律事實解 
 
 
 

Page 7

 
 
决之責值此時會迫切大局攸關無可再延務請勿滋疑竇同舟共濟并請疏通各方面等語此後能否再無反對尙未可必但據王氏左右云王揖唐日來與各方接洽己有端緒本月十日左右必能成行 
　　昨日（一日）上午有天津各界請願代表數人請見政府當局當由國務院秘書長郭則澐接見詢其來意則以前日請願團所要求之二事爲請（一爲取銷山東戒嚴令一爲懲辦馬良）催政府立時批准郭謂政府無一處不重民意數月以來對外交涉一以民意爲從違凡可以爭回國權者無不首先爲之至此次請願事件純屬對内關係且如山東稍見甯定不久必有電告自可取消戒嚴政府一再派員說明堅不見聽多人包圍之門甚至新華門前雜陳便桶未免不雅觀請願代表又述天安門前學生受傷並將向法庭起訴等語郭君謂受傷如何醫院自可證明起訴爲法律上正當行動自無不可嗣又雜談多時方散 
　　昨日（一日）上午十時東海傳見京師警備總司令段芝貴密商防範代表團再來請願種種辦法至頒佈戒嚴令一事彼此討論約半小時段氏主張應再觀形勢如何然後定其去取徐遂責成段氏秘密飭探隨時訪查各學生之舉動談畢段卽出府 
　　關稅餘欵業經政府商准外交團照撥茲據使館消息此次撥發之數總額爲關平二百五十萬兩内提一成三分五釐計銀三十三萬七千五百兩撥歸南方承受中外當局對於此節均無異議大約一二日内即可實行撥交 
　　據中美通訊社消息西藏停戰行將期滿交涉益形爲難徐樹錚主張進攻恢復己失之地一面聨絡熊克武俾陳遐齡收統一之效現聞政府有派吳光新部下赴川邊之說因吳軍步砲各隊現駐巴東一帶沿江而上較内地爲速云 
[外報所傳蒙邊俄黨之踪跡]  
　　英文京津太晤士報北京通訊云據日前由蒙古傳來消息謂近日蒙邊戰事之危機巴漸次消滅地方情形略見敉平惟中國庫倫都護使呈報中政府蒙地情形措詞仍多憤激之語蓋山蒙邊各處華官報告不實故也日前中政府又接陳毅電稱有多數過激派成羣結隊發現於附近蒙邊俄境之後營子地方若輩現正計謀山庫倫潛行入蒙等語竊查中國西北一帶軍界長官於近數星期内所布告之激　恫嚇情形各節自上月二十四日日本廣智報登載俄國遠車軍隊羅贊諾夫司令宣布蒙邊一帶激黨行動實由西比利亞鐵道敗退而逃尋獲躱避所在之後迄今寂無所聞矣據羅贊諾夫司令聲稱尙有多數之激黨潛逃於葉泥司法流域之北部更有一大隊共計八百名有該黨重要首領帶引逃入外蒙惟據西比利亞某軍官探悉激黨似有重整隊伍捲土重來之準備至西比利亞東部之過激派因受羅贊諾夫司令之壓覊其進行頗覺困難是以中國新疆方面可免該派之擾亂惟新疆督軍近日電逹政府報告俄軍擬由德城（譯音）地方入窺伊犁以保護俄國官商爲名究竟此項俄軍如何對待應請政府明令遵行查前數星期適亦發生類此情事當經新疆督軍知會俄官云倘過激派在新疆境内向俄人攻擊該督因保護地方秩序責有攸關應即飭令中國軍隊將其驅逐出境茲據某華人由外交團方面探得消息謂謝米諾夫頗有降服中國之意現己離開其駐兵地點向奉天出發以便與孫烈臣磋商關於西北各省事項因是外間多謂前者所擬由奉遣派軍隊抵制謝米諾夫一節現己取消矣詎知駐庫都護使陳毅又有電逹中政府報告謝米諾夫軍隊益形不穏之勢並擬令蒙古親王率領蒙兵前往抵禦惟蒙王必求中國允准種種之援助然後方肯帶兵出發觀此前後消息兩歧不知孰是孰非大約陳毅所報告各節似無根據之言或陳氏以其防線地方土匪相攪或激黨出没其問誤爲謝氏之軍隊抑陳氏特以戰事恫嚇亦未必不無其事聞中政府己電復陳護使聲稱倘於必要時期爲邊防問題應遣中國軍隊前往不得招募蒙兵云 
[黑邊協約軍之新調查]  
　　龍江函云協約國在黑省各站及沿邊之軍隊現調查其數目如下（一）滿洲里有日軍一千六百五十名俄兵三百三十名（二）海拉爾站有日軍騎兵一百二十餘名俄步兵三十餘名警兵四十餘美兵六名（三）免渡河站有俄國鐵路護軍十五名（四）朱家坎站碾子山陳其斯汗哈拉蘇巴珠木各站計有俄兵六十人此外並無他國軍隊（六）昻昻溪站有日軍步兵一百五十名俄兵二十六名美兵三名（七）札蘭屯除美兵二名外並無他國軍隊（八）喇嘛甸子站有俄兵六十名（九）沙爾圖站有俄名三名内有所招華兵二名（十）安逹站有日兵十名俄兵八名（十一）案站有俄兵三名（十二）滿溝站除原有俄兵五名外又招華兵三名日兵一名（十三）黑河方面仍駐日軍第七十二聨隊之第四中隊隊長陸軍大尉村上嘉巿所部少尉特務曹長各一員士兵一百二十八名附憲兵八名輸送隊兵三名 
[俄霍爾瓦特近况]  
　　崴埠函云前遠東總代理霍爾瓦特現己去職八月十八日該氏發出布告歷述在任之始末及感謝其屬員之同心協助其詞略云一年前本職觀察國勢非統一集權於一人則不能維持大局治安因此本職集合有政治歷練之人組織之政府機關本職將國家大權悉任於己身至國民恢復次序選舉國民建設大會爲止此意决定後本職於中東鐵路租借中組織軍政機關召集兵丁將校組織軍隊完備後遂將此軍派至赤塔海參崴布拉戈月申斯克（黑河）捕滅多數黨此項軍隊後改組編入爲西比利軍隊本職採用輿論之所向期與西比利統一遂將國家大權讓與西件利政府仍任遠東一帶政務及軍事本職現己去職心中甚感遠東保全國局及共同辦事各等機關各種盟會等之協助並感謝我最忠之軍人不憚犧牲性命盡力維持遠東治安重興俄國本職深信諸君秉忠愛國家之心皎如明星加以最高執政官之啓迪必使俄國復興再稱强國云云刻霍中將己於上星期六日由海參崴抵哈爾濱矣 
[中華銀公司核准註册]  
　　梁士詒等組織之中華銀公司現經財政農商交通三部會核竣事己於上月二十七日呈准照章註冊茲節錄原呈并銀公司章程如下竊據中華銀公司理事長梁士詒等呈稱查歐美各國母論箇人國家凡興辦事業遇有財力不足之時皆由募集債欵以資補助歐戰告終世界和平尤賴經濟之發展吾國值數載兵燹之後善後事務萬緒千端以中央財政之困難各地金融之窘迫若不舉債或舉債而祗欲募諸本國恐於勢有不能查各國募債辦法有由銀行公共組織銀公司以爲辦事之機關者現在銀行團對於我國之投資預備業己日見擴充我國銀行同業若欲故步自封不謀有所組織則金融前途恐將難期發展用是參照各國銀公司辦法就我國現設各銀行合組一銀公司名曰中華銀公司集資一千萬元其營業以承辦或承募國家地方及公司各種債欵爲本務其總事務所設於北京而以漸於國内外重要地方設分事務所所有組織章程業經集會議决理合錄呈鑒核呈請批令准行等情並據呈擬該公司章程十二條到部經本部等往返咨商以爲銀行或銀公司辦理各種債欵歐美各國均有成例該理事長等集合我國現設各銀行合組一銀公司以承辦或承募公私各種債欵核與實業金融均屬有益似尙可行至所擬章程除第一條定名二字上應添依照股分有限公司組織一語又所有理事查帳員字樣應分别改爲董事監察人外亦尙無不合經己會同咨呈國務院提交國務會議議决照准惟此事關係綦重且屬創舉自應呈請鈞核以昭愼重如蒙令准再行由部批示遵行謹將核定中華銀公司章程摺呈鈞鑒（第一條）本銀公司依照股分有限公司組織定名爲中華銀公司（第二條）本銀公司總事務所設於北京凡國内外重要地方得隨時增設分事務所或與其他機關訂立代辦契約（第三條）本銀公司以承辦或承募國家地方及公司各種債欵爲營業（第四條）本銀公司集資銀元一千萬元（第五條）本銀公司業務上遇有必要時得聨絡其他機關合力辦理（第六條）本銀公司設董事七人至十一人由集資各銀行公推之（第七條）董事組織董事會公推一人爲董事長主持銀公司一切事務董事會章程另行　定本銀公司設監察人二人由集資各銀行公推之本銀公司應設辦事員其職務及額數由董事會决定之（第八條）本銀公司董事任期三年監察人任期一年期滿續被選者得連任（第九條）本銀公司總會分爲兩種（一）經常會於每年三月由董事會召集（二）臨時會由董事會認爲必要或十分之一到上集資各銀行請求時由董事會召集（第十條）本銀公司每於年終結帳一次編造决算表報經監察人查核報告集資各銀行如有盈餘應照左列分配法定公積金十分之一以上其餘分作十成集資各銀行得占十分之八以内職員酬勞得占十分之二以内其數目之分配由董事會决定之如有存餘作爲特别公積（第十一條）本銀公司章程經總會議决呈請政府核准遵行（第十二條）本銀公司章程如有應行增減修改之處亦照前條辦理 
[粤省會請取銷電車案]  
　　廣東省議員葉衍基提議咨請省長取消伍藉磐違法承辦廣州巿電車路案云竊查伍藉磐承辦廣州巿電車路合同原文其開端則謂此合同係由廣東政府中國廣東省督軍曁省長又廣州巿政公所總辦爲代表統稱政府爲一造又由廣州電車公司中國籍之廣州商人伍藉磐英國籍之哥林彼亞省溫哥華城之僑商三記及英國籍之温哥華城大律師麥堅尼士爲代表统稱公司爲一造等語此合同原文於本月三日經巿政公所楊總辦在該公所當衆宣布於前而各報復登載於後其代表該公司之承商爲伍藉磐毫無疑問又據各報所登廣東電車路有限公司招股廣告伍藉磐之名亦在招股值理之列則伍藉磐爲該公司之執事人員更可證實按民國二年一月二蠱或會第十一號之官吏服務令第二十條官吏不得兼充公司商業執事人員及第三十條本會於官吏均適用之規定今招股值理代表公司之承商伍藉船查即前廣東高等審判廳長現任軍政府司法部第一司司長并代理第二司司長以法部司長而兼爲承商爲電車公司營業其爲違反官吏服務令蓋彰彰明甚該承商旣己違反法令則其與巿政公所締結合同即生行政法之所謂處分瑕疵當然不應批准乃道路喧傳省長有己簽字批准之說雖事之眞否未經官廳交議又無正式公布末由斷定惟觀該承商之招股廣告己披露多日省長對此絶無否認之表示想彼喧傳當爲事實在該承商利慾昏心弁髦法律夫復何言但省長職責所在豈亦置官吏違令懲罰令於不顧而貿然批准耶以護法策源地之吾粤政府若對於違法令之行爲而竟予批准不惟將來生無效之結果而且觀聽所繫世人將謂護法之謂何爲此提議咨請省長將伍藉磐承辦廣州巿電車路一案立予取消以維法紀而顧威信是否有當請付公决 
[川省與陜卾局部議和]  
　　南北和議停頓時川陜川卾之局部接洽依然進行川陜方面龍劃界委員長（光）己入陜境行營書記長爲蔣香岩君到廣元時并向縣知事催促廣元小寺山敎堂被刦案早爲結束以免久懸并聞劃界委員長及所部離廣之日駐廣喻旅長朱副司令均同赴前方據云商議川陜界務事宜己有端緒七月下旬陜督陳樹藩亦派田諮議官來川晋謁熊督道經廣元時曾勾留數日與龍接洽後即起程來成都日内到省聞經一度之接洽即可了結也 
　　卾代表到夔議和時王督曾致雲南唐督軍電云時局糾紛和議停頓每於通電獲聆清誨至佩藎籌前據施鶴七邑公益會呈稱施鶴地瘠民貧頻年羅於兵燹慘痛不堪言狀長此遷延軍民交困擬作息事寗人之計亟謀和平結束之方山在京在省士紳公舉施紳省議會議員周之瀚參謀本部顧問官魏和中代表官廳前往黎唐柏諸君處就商占元等於六月二十七日分電去後得黎君七月二日復電甚表歡迎該代表等七月九日到夔己與黎君會晤後由黎君電請尊處核示辦理素諗我公痌瘝在抱畛域無分倘方略之早頒必轉圜之甚速惟施鶴近所盼望必須早爲解决者（一）國防軍隊餉需缺乏地方窮苦己逹極點無力供給前途實抱隐憂（二）因土匪混雜難分到處刼掠軍隊力量不敷實難兼顧長此以往靡有孑遺黎君與占元等本屬舊交唐君於施鶴亦屬桑梓公　私　痛癢相關處此急迫之時尙須雙方開誠布公亟圖挽救現擬請由尊處電致黎君屬其與卾派代表周朱二君接洽開議其所議條件如何由尊處與敝處再行會同酌核總以安置軍隊剿除土匪回復地方撫綏善後爲緊要宗旨我公惓關大局才德過人現滬會之開議尙無定期而局部之相合實難再緩同抱救國之念想必能俯如所請早解倒懸也藎畫如何尙希詳示不勝翹盼之至王占元何珮容宥印 
[魯學生會請願解嚴]  
濟南自宣布戒嚴後各界甚爲惶恐昨學生聨合會特向省議會呈遞請願書請求解嚴其文如下爲請願事竊自外交失敗以來羣情惶悚急起救國東省痛關切膚民氣自較他省激昻幸政府依從民意拒簽德約全國人民即變其憤怨政府之心轉而謀援助政府之術正宜上下一心同仇敵愾吾省三千八百萬人民不致先隸亡國奴藉者僅有此一線生機不意政府以省垣不靖明令戒嚴愛國舉動遽爾停頓影響所及全國震駭本省各處更復謡言四起以訛傳訛皆目濟南爲危境至使宣言上課之學生畏禍廢學維持國貨之商人逡巡觀望奸商運糧出境亦無人過問各界籌欵贖路更寂然無聲驚疑憂慮氣象悲慘長此以往則戒嚴結果適足以病民禍國而况東省各處匪孽潛伏若藉口省垣不靖之說乘機而起更屬可虞現濟南秩序早經恢復社會舉動己循正軌旣無變機發見亦無戒嚴必要貴會爲代表輿論機關自負有宣逹民意之責爲此披瀝請願伏乞提議公决咨請督軍省長迅卽解除戒嚴以順輿請而安人心不勝翹切待命之至 
[濟南雜訊]  
　　名人來濟演講中美新聞社云濟南齊魯大學校連開演講會一星期主講者爲美國著名演說家戴利爾氏戴氏爲耶魯大學畢業生後又專門研究神學名譽大著今便道過濟經齊魯大學挽留數日所講題目係個人對於靈性之關係惟演講時純用英文是以赴該校聽講者大半皆爲外人云 
　　濟南商埠之新闢濟南開闢商埠己十有餘年商業日見發逹新築樓房較前益多現有馬路實嫌狹窄是以商埠局擬定擴充辦法勘騐地基着手添築計新建四馬中路五馬路兩條緯九緯十馬路兩條南至馬鞍山下西至大槐樹莊總計該路長約二十餘里巿面樓房正在積極建造之際 
　　新發明之體育槍近有天津商人方鑑泉君前在廣東兵工廠製械所肄業昨由津來濟擬在商埠二馬路擇地開一普濟體育製槍廠方君新發明兩種體育槍一爲普通體育槍與現時軍用槍彷彿每支價洋二元一爲特别體育槍以空氣代火力以木栓代子彈可射擊十餘米逹之遠每槍一支木彈五枚價洋三元日内呈請註册預備開辦 
[贛烟酒商反對官辦之大會]  
　　江西烟酒公賣局長蔡國器擬將全省烟酒分棧收歸官辦從鄱陽着手以次及於浮梁景德鎭等處業己激起各處反對之風潮景德鎭烟酒兩業除來電力爭外並呈總商會誓不承認南新及巿汊等處烟酒商亦絶端反對日昨南新烟酒商就本業事務所開會籌議辦法經衆决定一面要求全省烟酒聨合會通函各屬同業取一致行動一面公推代表晋謁第一區分局長周予治陳述一切當推定省酒帮代表龔靜山萬寳玉楊昌齡官清和漢酒帮代表李煥章李偉章楊振武聚大成烟帮代表鄭德孚唐光叟胡太華萬仲康等於午後六時往謁周局長周詢各代表竟見各代表答稱敝業爲支棧經理由局給委有違部章曾呈請貴局諒邀鑒察惟當支棧經理龔鶴祥辭職時貴局長爲顧恤商艱起見曾俯允由敝三帮各推代表一人清理支棧賬目未幾勿奉貴局加給邱副經理委任令一件不但與部章不符且　稱名目亦屬不合敝業同人以事關切己均紛紛詰責代表等有意朦蔽同業遂又推氏表等要求局長將商民痛苦及不　遽更部章各情形團請總局收回成命以維商業周謂此次改委係因支棧積欠稅欵亟待清結與改組經理本非同一問題况由局加委乃奉總局指令兄弟别無意見龔靜山云商民纳稅乃應盡義務惟烟酒徵稅非統稅可比往往甲月稅欵延至乙月始納以致有積欠情事局長從事清查商民何敢不遵但將邱副經理加給局委己與商辦性質不同故敢一再冒凟籲請貴局長爲商請命周遂允俟總局批示再行核奪各代表遂興辭而出二十九日南新烟酒商在天后宫全省烟酒聨合會　職員會代表報告昨日見周局長情形各商以此事發難純係蔡國器一人所出主意若非聨絡全省烟酒商一致反對萬難發生效力遂公决將個中情形通函八十一縣烟酒同業速起反對俾有後援聞巿汊烟酒商己請商會董事吳季卿往謁周局長代陳不能收歸官辦理由並託熊紳子京函請贛籍國會議員熊元鍠熊　琦熊正瑗等向府院請願大有非逹到恢復商辦目的不止之勢茲將全省烟酒聨合會通函及南新烟酒兩商呈總商會節略錄下（致各縣同業函）敬啓者烟酒公賣局長爲位置私人起見擅敢變更部章竟將我各分支棧遵章承充之商辦經理一旦撤消其職權改派委員分途迫接現從南新各分支棧首先着手我若服從其違章之處分則後患不堪設想我兩業將來有命運告終之慨故鄱陽景鎭南新各處分支棧羣起反對抵死力爭决不承認官辦以符部章而免騷擾業己疊禀層憲在案惟衆擎易舉獨力難支務望貴棧凛唇亡齒寒之戒取一致之行動星夜派代表來省接洽聨合一氣誓不逹到爭回商辦之目的不止情勢迫切刻不容緩幸勿逗遛觀望致貽後悔專肅奉報鵠候駕臨（上商會節略）具節略南新烟酒兩帮代表李煥章鄭德孚龔靜山等爲經理辭職照章擇人再懇維持事竊以南新分棧未聞辦時曾有章敬濤秘密進行朦區核准兩帮出而主張權利據理力爭並蒙貴會竭力維持始逹目的除賠償章敬濤損失洋一千四百元外另具押欵繳區詳解給照辦理自龔學祥邱俊初被舉爲正副經理以來官商相安於雜稅繁興民怨沸騰之會而有此裕國便商之舉不可謂非章程之善但近日頗有倡議收歸官辦改設稽徵所者然弊餘於利且非商人之所能安故此議卒寢而不行現南新分棧經理人等次第辭職由局委員接收在省局果欲收歸官辦則不必以清理爲名若欲另行招商改組亦毋庸以副經理充清理之任烟酒帮商人深知省局絶無成見爰舉代表等於日前往謁第一區烟酒公賣分局長陳述開辦始末當奉面諭仍由兩舉一人報局接充各商號聞知莫不鼓舞歡忭但舊經理辭職日久新經理尙在選擇似此青黃不接其口頭允許未必可爲日後爭歸兩帮之根據誠恐時日稽延或有人妄生覬觎如章敬濤之所爲或實行改設稽征所致爲鄱陽浮梁之續用敢繕具節略再懇貴會鼎力維持俾得查照原案繼續由兩帮辦理實爲公便 
[廬山大風雨慘劇續聞]  
　　八月二十六夜江西廬山狂風大作該處房屋多被吹倒並壓斃三人先謡傳鈕某亦同時遇厄因是潯城内外均爲閧動及昨日袁知事下山將一切情形報告道署始悉壓斃者乃爲來廬避暑之客茲將廬山警察所報告九江警察廳文錄下爲報告事日产前嚴孟繁君由上海挈眷來牯避暑上海會審公廨會審官王嘉熙漢口大清銀行清理局長蔣慶熙携沈姓僕人一名因與嚴至好來牯游覽借寓李廣記十二號西式房屋與嚴君比鄰而居不意八月二十六夜大雨如注至夜半三時該屋牆垣爲上面駁坎壓倒屋内兩主一僕同時殞命比晚雇工冒雨抬石挑泥直至今晨八時始將屍身撥出業由嚴君電知各姓家屬所有身後一切事務均由嚴君料理同時聞大林寺租借地内一千一百二十七號房屋亦倒一牆該屋係瑞典國人居住雖有一人被壓幸不致命又警所後重靠東頭牆垣被雨欹斜頗有危險其他駁坎橋梁房屋尙有數處均受損失謹此報告八月二十七日又聞一百九十三號亦壞牆垣有兩西人壓斃月光縴路亦壞數處 
[南京快信]  
　　江紹杰明日可抵甯李督己令副官處派員招待 
　　齊省長己電京辭職政府復電慰留聞有二次再上辭呈消息 
　　院電各省嚴厲約束學生並飭將解散代表情形佈告各界免生誤會昨省署己飭敎育廳曁省會警察廳分别辦理 
　　省立各學校均己於昨日（一日）開學照常上課惟第一女師範風潮尙未平息 
　　曹錕通電解散天津各界聨合會後風潮己全平定南京學生聨合會昨通電各界擬集江浙一帶己成團體組織赴京請願代表團要求政府釋放被拘代表懲辦馬良取消戒嚴以後不得自削主權摧殘民意於九月六號之前派遣代表會集上海尅日晋京至代表行期姓名須先電知中華民國學生聨合會總會南京駐滬代表王德熙劉英士以便接洽 
　　近日時疫復盛省警廳現正積極防疫並聞有恢復臨時防疫局消息 
　　陳光遠連來三急電報告南軍圖贛李督己電粤軍政府設法制止 
　　浦口現擬設立商務總會具呈省署立案己批准 
　　軍署參謀長何恩溥電告准冬（二日）日出京回寗參　朱振儀留京俟偕議和代表南下 
李督委任用道尹五庫稅所長文永譽充軍署參議兼駐滬代表 
　　地方協進會昨接新國會兩院蘇議員電告閉會後仍不返里俟開臨時會查辦齊案接續提山（以上二日）王揖唐電告李督准蒸（十日）日偕各分代表南下齊省長辭職意堅决有夏壽康繼任說 
　　李督接吳佩孚第二次反對王揖唐電即去電疏通北京發行有利國庫證劵電齊省長商蘇省攤認額數齊前日在署特召集會議討論結果主張俟各省認定再行核議 
　　各界聨合會警廳極注意將無成立望 
　　學生聨合會日刋照常出版編輯事務由黃暴寰阮眞王德明擔任 
　　於酒稅　立公賣局己特設上海蘇州丹徒運北靖界四稅所專收菸酒各稅定本月十日一律成立 
　　淮揚鎭守使馬玉仁電軍民雨署報告巨匪金四水嘴己於陷（三十）日執行槍决 
　　新米早己上巿而米價仍步漲白米每擔昨己漲至八元五角聞偷運出省者仍不少 
　　第一女師吕校長辭職己准聞委張默君接充首刹古林佛敎會長輔仁盜賣浦口湯門等處鐵路旁之田地數百畝得價數萬金己被士紳控告業由地檢廳將輔仁拘廳訊究（以上三日） 
　　今日尙有要聞及地方通信轉入後頁 
雜評一 
[本分（默）]  
　　今之當局輒以不安本分詆國民吾不知本分之界說何在也以人之職業言學求學商經商工營工所謂本分也舍學商工而干預他事固非本分也然以人之良心言愛國良心内之本分事也由愛國之心發爲救國行動所謂匹夫有責云者本分内之責任也反是而置國家大事於不顧卽失其良心上本分之責任矣故若以學商工各事其職業即謂之安本分則試問救國責任少數政府能獨擔耶國家之事不與民共責任試問世界有此國家耶人而但知爲個人計不與國家同休戚試問其人格爲何如耶國民迫於救國之責任心行動或稍逾分際固亦有之然即能與其他不安本分之徒同視耶夫分内事與非分内事自有極明瞭之界限此而不明尙何責任可言吾故亟欲一叩之也 
 
 
 

Page 8

 
 
要聞二 
[杭州快信]  
　　公立法政學校定八日開課預科畢業各生分政治經濟法律兩班敎授准各生自願認定 
　　此間學生聨合會迭接北京拘捕代表電後己開會議决對付方法藉爲後援 
　　北京鹽務署以餘姚鹽棧假公運私商人欠帑妨稅將成積習特派童超英來浙調查後現聞决議改歸官辦紹興三妙會匪首朱觀濠前經省長飭拿解省電召紹蕭諸三縣知事來省會審後發交法庭審辦現高審廳二審决定判處無期徒刑 
　　前溫州漏米風潮煽動罷巿之鄭鏡水俞觀玉等現據黃道尹王統帶呈准省署擬照内亂犯辦理 
　　北京僑工事務局昨頒到新訂安置回國章程十二條己通行各屬一體遵照 
　　軍民兩署辦公時間現改上午九時起下午五時止金華道尹趙曾蕃嘉湖鎭守使王桂林外海水警第二署長金富有昨俱因弔唁楊督晉省 
　　今日爲楊故督題主之期軍民兩長俱席 
地方通信 
[蘇州]  
　　　　諭令董保查報荒田吳縣温知事於九月一日傳集　縣各圖圖董經造地保等至縣面諭略謂本年霉雨兼旬秋收自必减色業田會各紳等均經公同商議酌定剔荒征熟責成各該董保經造等速即協同催甲按圖按圩實地查勘分别荒熟造具細册呈候復查辦理各董保經造等唯唯遵命而退聞温知事諭詁時内有不准揑熟作荒以輕報重情事並聞有一長境糧差名張仁者冒名頂替被温知事看破立命收押二所 
　　蘇城將辦平糶日來米價日增小民生計愈艱曾經省議昌宋孔諸君商請吳縣温知事諭令豐備義倉董事籌辦平糶詎該倉董以刻下尙無平糶之必要等詞含糊以應事遂擱置近日省議員孔康侯宋績臣錢梓楚等又復公函縣署略謂豐備義倉業田一萬餘畝原爲備荒起見本年水災甚重目下斗米己須千錢該倉董應早自呈請開辦平糶毋須他人提議云云温知事接函後遂决計開辦平糶以濟民食特於閏七月初八日邀集各士紳及豐備倉董等到縣籌商辦理矣 
　　麵麥免稅限期將滿蘇城稅務公所奉財政廳令略謂奉部令前爲提倡國貨振興商業曾將中國製作之麵粉麥料稅釐慨予豁免現在此項麥科普免稅釐一事觀至本月底爲限滿之期仰該廳關於麥稅一項嗣後照章征收以重國課云 
　　議修湯文正公去思牌坊前清江蘇巡撫湯斌籍隸河南遺愛在民當去任時曾經蘇人在胥門碼頭接官廳旁特建石牌坊一座題其額曰民不能忘四字以誌去思迄今年久該牌坊將次坍塌兹有豫省僑蘇同人練君等創議籌欵代爲修建一以保存遺跡一以利便行人誠一舉而兩得矣 
　　標賣官產之糾葛黃廢基公共體育塲之東面有流氓公所一處内中房屋有三十餘間前清時係長元吳三縣會同管理光復以後該屋即歸入官產處經管又有舊元和縣衙門旁側化莠堂房屋一所（該二所房屋地點相去不遠且同在一圖份之内）均經吳縣官產處駐辦員出示標賣嗣有十梓街徐紳赴官產處聲明欲買流氓公所房屋遂由處領赴黃廢基查勘情形後屆期投標洋七百數十元准予報買繳清欵項詎塡給執照之時忽變爲以化莠堂房屋給之徐紳以兩處官產雖近在咫尺而四址各異且價格亦有高下當時明明指定流氓公所之屋何得臨時變更己與官產委員交涉不識如何了結云 
　　誘拐案之牽涉日前有邵復生因姦誘拐吳鰲生之妻王氏同逃一事發覺後此間吳語報即登載其事謂邵係吳聲報之發起人又謂吳聲編輯人李楚石有共同誘拐之嫌疑等語以致吳聲吳語二報連日互有辯論究竟如何非局外人所能知了前日吳聲報發行人陸藴瑋以吳語報損害營業名譽等情赴吳縣公署提起刑訴經温知事批云候函講蘇州警察廳查明吳語吳聲兩報究係由何人創辦何時立案詳細見復再行核辦此批队件姑存至吳王氏被誘同逃一事己由吳松茂赴吳縣公署起訴經温知事批云據訴拐犯郡復生被害人吳王氏己由爾子鰲生在嚴墓地方尋獲報請該管警區移送吳江縣公署訊押等語著即逕請吳江縣公署依法懲辦此批 
　　捕獲二劇賊近日蘇埠到有翻高外賊二人技藝精熟即如前晚接駕橋百年祥壽器舖之同居後進房屋錢姓家失竊值價數十元之衣飾亦係二賊所爲昨經該區巡官及偵探等偵悉二賊潛匿本區轄境大鐵局弄小天竹附近之某居戸内立即不動聲色密往查緝果將二賊一併就擒並查玂上輕無錫女子一口不知從何處拐來連同抄獲贓證一併解回警署經沙警佐訊問二賊僅供認百年祥竊案及鐵局弄禮拜寺某姓家竊案兩起所有無錫女子不肯吐供當因誘拐竊盜案情重大備文派警一併解送警廳轉送縣署究辦矣 
[無錫]  
　　工商中學落成開學廠商榮德生君熱心學務前在本鄉創設公益國民學校五處競化學校四處學生均頗發逹今春又獨力出資開辦公益工商中學校趕築校舍本學期己經落成開學擇本月一日下午行開校禮到會觀禮者甚衆縣知事楊畦韭第三科主任錢孫卿均到公益五校競化四校全體蒞校另有廣勤紗廠音樂會全體會員隨帶全副樂器奏樂道賀頗極一時之盛 
　　縣商會選舉會長無錫縣商會於本月一日選舉會長下午經總監察楊知事委吳午亭警佐代表到會後即行封匭由到會各會董以記名單記法陸續投票先選正會長薛南溟以十八票當選繼選副會長王克循以十六票當選續由各會董推舉特别會董四人計推定者爲楊輪西榮德生唐水成華繹之事畢散會 
[鎭江]  
　　創立國貨公司鎭郡某鉅商等創立國貨公司内容一切組織完善惟運來各種貨品純係本國各地出產價值甚廉較之舶來品大有駕諸其上之慨該公司現己就大街貨厘開幕矣 
　　農民喜雨鎭江一帶自租秋天氣亢旱雨澤愆期各項雜榖均多受傷望雨甚殷宰本月一二兩日陰雲密佈大雨如注田疇霑足可望有秋四野農民咸額手稱慶不置 
　　颶風爲災鎭郡濱江各洲一帶於上月三十一日起狂風三晝夜江潮較前　漲數尺吐秀晚禾盡被摧折致米價又漲起三角矣 
[南通]  
　　陳樹藩覆陜同鄉電旅通陜西同鄉會前因報載陳樹藩有向日本借債事拍電反對昨己得西安覆電云來電敬悉仰佩熟忱惟本省並無以棉花專利權作抵之事報紙謡傳不知何據案牘具在諸君同是陜人定能洞明眞象幸母遽信風聞爲荷 
　　催繳登錄稅銀縣公署奉江蘇財政廳電示所有境内戸每年須照章繳納稅銀向以陽曆九月爲限其逾限一月者應加征十分之一二月者十分之二若逾三月尙不完納即應停止其營業權利仍追歡其應納稅　以重國課當即團錄　告通知矣 
[嘉興]  
　　大風雨中之損失本月二三兩日此間大雨如注颶風四起河港中波濤險惡間有一二舟因不及抛锚致被風吹覆幸人均登岸未遭減頂然損失己不少矣城内外房屋之年久失修者多被風吹坍四鄉晚稻適值吐花之際遭此風暴秋收勢必減折餘若芝蔴等項亦多受損云 
　　决議除螟經費平硝因田禾螟患縣知事朱孚保曾召集各區士紳公同妥議除螟經費於八年地丁項下帶收以顧農業當經朱知事呈請吏察核示遵現悉財政廳以除螟經費决議帶征事屬可行惟八年上忙開征己久若再補征辦理實多窒礙不如改爲八年抵補金項下帶征或在九年地丁項下帶征較爲妥洽至現用經費即由該縣地方公欵内先行籌墊以利進行而免阻滯聞己指令到縣矣 
[杭州]  
　　輪渡局定造汽輪錢江輪渡添置汽輪二艘業經省議會議决計需洋一萬二千五百八十八元此項汽機己由該局局長向美國尤能廠訂購其船壳擬由上海船廠承造該局長特於前日呈請省署發給洋六千三百元以便赴滬定造船壳及購置應用物件齊省長據呈後己令知財政廳如數照發矣 
[南昌]  
　　潯路焚紗交涉結束綢緞洋貨公會今日開臨時特會由羅朗山發言謂此次路局突遭意外焚去洋紗照章本不負維償之責今日純爲感情起見如數賠償次第分期繳欵自應賠持路局營業同業應即通函承認衆無苏議於是遂由文牘譚墨山擬就復函一通如下總商會公鑒頃准函示藉悉焚紗一案經羅會董朗山調停業經得鐵路公司函復允認補償則運貨一憎自可遵示辦理比即由敝會轉向敝業各號婉詞勸告一體知昭矣特此函復南昌　　洋貨公會啓 
 
 
 

Page 9

 
 
   
 
 

Page 10

 
 
本埠新聞　　 
[孔祥柯與西報記者之談話]  
　　大陸報載該報記者與山東代表孔祥柯之談話孔言及巴黎中國事件謂爲大失敗並謂中國代表徒勞無功據其談片巴黎和會中國代表團中以王正廷顧維鈞最爲出力竭其所能頗使外國代表受有驚異印象惜陰謀掣手困難叢生致使事業未能貫澈進行起初以爲中國總可制勝且有美國相助斷不致失敗當時王顧二君雖知有二十一條要求但東京政府與章宗祥所立之山東條約則全無所知也巴黎報界歡迎此二君實則反有以害之蓋王顧雖善詞令究不若日本不露聲色之運動家法報稱譽中國代表指斥日人而日人則於其時運用其陰謀以破壞之矣此爲中國失敗之第一原因和會討論山東問題之前不幸先有阜姆問題美總統威爾遜初入和會時甚願援助中國並堅持其十四條大綱使山東問題果儘先提出則未嘗不可有中國可爲滿意之解决但意國竟着先鞭威爾遜總統不願放棄其主張故不許意國據有阜姆意國乃退出和會日本亦以退出和會相恫嚇於是威爾遜遂被迫而犧牲中國犧牲其十四條主張並犧牲阜姆矣此爲中國失敗之第二原因至於第三原因則爲英法與日本間之密約威爾遜初亦不知此約之存在迨旣披露威爾遜始知其十四條議和大綱之實行機會己烟銷雲散矣中日間密約爲中國失敗之第四原因密約旣經公佈中國代表咸捫心箝舌不知如何發言而外國代表亦皆異常驚訝蓋從不料王顧二人所代表之中國於刀鋒加頸之際受迫簽定辱國條約後竟願自以山東極有價值之鐵路奉送與日本也此種情形徒使中國代表陷於癱瘓不靈之地位而己記者叩以對於國際同盟組織之意見孔於此頗抱悲觀其言曰威爾遜爲國際同盟確己犧牲一切而中國輿情顯欲加入但組織問題與加入問題判爲二事余對於加入一層不欲多言夫同盟主旨未可厚非但其組織則不盡然試問同盟公約中何以某某國稱爲五大國乎同爲同盟之份子何以所派代表彼此不平等乎足見强權是尙而同盟組織不以公理但以强權爲基礎也記者詢以　際同盟果能有助於中國否孔極言其不然謂不能如威爾遜預料爲歷史開一新紀元蓋國際同盟不過爲國際公法之變相耳孔旋述中國不允簽約情形曰五大國决定中國問題之消息傳佈後各小國由中國領袖即提出抗議各小國代表皆不知作此决議者究爲何人故某次會議時某代表質問誰作此决議法總理克勒滿沙答曰吾輩爲之詢以五大國何能决定如此大事則答曰以吾人之犧牲較他人爲多也中國代表五人對於簽約與否意見不一王顧施二人主張附保留而簽約時陸徵祥抱恙其代表王廣圻與魏宸組則主張簽約不附保留幸巴黎中國學生與政客從中力爭少數代表始無異言迨和會拒絶中國保留之請願後多數决定不簽德約當簽約之晨學生結隊竚守於陸徵祥旅館之門前陸病猶未愈同事諸人入室見之問以究竟渠願簽字與否陸含涙答曰余己簽二十一條矣今可再簽此約乎至是簽約會場中國代表座虛無一人惟中國報界代表二人作壁上觀而己會場中有人非正式詢問是否中國代表缺席迨中國代表不出席之聲明一經佈告有美國某新聞記者歡呼曰今日中國不愧爲中國矣日本代表見之則意殊届届也吾人信託威爾遜太甚吾國代表初以一場說詞博得初步之勝利遂視事易爲此吾人所以於失敗時愈爲之懊喪不置者也吾人函致威爾遜謂中國加入戰局時美國曾允爲中國助力今竟以和會最後之解决爲中國報酬是否與美國原約相符請其解釋威爾遜當即派員前來道歉謂國際同盟成立後願有以扶助中國但中國如何可在同盟中獲取補救殊堪疑問余曾有言國際同盟者不過舊式國際公法之變相且同盟中柱石人物之威爾遜乃一理想家而非外交家也孔末言中國國民因巴黎事而有睡醒之象此可爲滿意者預料國家統一之期當不在遠云 
[記余日章之談話]  
　　新自美國回滬之余日章君曾語人曰予至美見僑美華人除留學生外未嘗有爲此次和會問題有所活動因有人言與其赴法不如在美且五月初對德簽字之運動己有成熟之望故去亦無益並聞美總統須親帶和約返美若能在美活動較有把握蓋運動美議院反對也初美國報紙尙有祖國消息後乃漸少而日本之消息極多日本爲和議事每年用欵百萬專事鼓動輿論又派人至美游說敎會中日人亦到處乘機演說而其國民亦有用金錢派人演說鼓吹者日本富豪在美大示豪奢宴美國知名之士其方法之多幾不勝枚舉故其結果得美報之褒辭予以個人之力豈能與若輩抗衡除在青年會辦事外亦屢次演說各方面亦表示贊成也美以美會某君與予同來中國彼曾詢予中國現在所須何物予答以『公道』一語蓋所以剌激其腦筋也 
　　此次我國代表出力者並不乏人如顧王之演說日本代表亦曾點首蓋深詫夫老大國家居然有此能人我國以美代表表示贊助以致生懈怠之心此則最可爲痛心者不觀乎日本之眼光極遠手段極高於兩星期間結四國（英法意俄）密約山東問題美欲開放門戸而日欲取得特權且日本固早知有美爲難先提出人種問題以爲抗其要挾者（一）運動各方工人到法反對威總統（二）要求在西美擴充日本人之勢力蓋日本研究己久知威總統必欲組織國際聨盟不肯失此機會在和會外分别提出又知各國傾向和平不欲因一别種問題破裂全局故山東問題遂犧牲於是矣 
　　威總統曾謂其友曰聞余君來美頗願見之惟以參議院事忙實無暇晷予因事急須離美不能久待故作意見書與之我友勸威氏速覆然至今未得其回報也美國參議院僅知日本得山東爲不利而至於何以不利則不知日本人在美國演說謂中國若無日本山東必於八十年後始得收回又謂日本所得之地域極小且所得者僅經濟權更謂日本人口日增非多得殖民地不可如此言論無非欺人之談予以爲我國宜速圖自强至有以爲簽奥約後即能加入國際聨盟加入國際聨盟後即能爭回山東皆理想揣測之談假使當時威氏能毫不苟且爲我力爭則山東未嘗不可挽回今局勢己如此舍自强外無他法也曾有美人責我何以南北不統一何以不除賣國賊何以不舉領袖何以不關礦不築路予無辭以對也今後當重國民外交華僑雖未必盡受敎育而己組織國民外交會矣每年籌欵派人至各國活動矣亦一種有希望之事業也至美國留學生雖極思爲國出力奈缺乏資料故不敢演說良可慨也云 
[十大團體援助請願代表電]  
　　江蘇省敎育會第十大團體昨爲津魯等各界代表請願被捕事致北京電云北京大總統國務院鈞鑒讀鈞院布告各界代表請願事并參觀各報記載代表受虐情形國事至此曷勝悲慨竊謂年來政府之失計誤在不審威信二字之作用威者專制之遺毒共和國恃信不恃威多一次示威其結果適多一次失信前此之學潮苟不捕學生不至紛紛罷巿最近之請願潮苟不捕代表不至激動數千人此皆由小事釀成大事摧愛國之氣受殘民之名雖日與全國剖辯是非誰其諒之各友帮相傳中華國民以求見總統被逮民國之辱豈政府之榮今布告旣不忘約法則約法第六條所載人民各項自由權政府應先尊重若長此與民相持内政將日益糾紛外交更何從補救人爲刀俎我爲魚肉偕亡之痛所不認言此時欲再見國民之請願不可得矣尙願政府日誦約法以自省幡然改計依法嚴懲濫殺平民之馬良及毆傷多人之巡警以平民怒而彰法治全國幸甚江蘇省敎育會上海縣敎育會上海縣商會中華職業敎育社寰球中國學生會華僑聨合會上海青年會上海歐美同學會上海基督敎聨合會上海救火聨合會江 
[學生總會所接請願事函電]  
　　天津各界聨合會代表函貴團體諸同仁鈞鑒敝代表昨蒞勝會詳述直魯請願情形並致求樹聲援之意幸蒙表示同情慨與贊允揆之私衷何勝歡欣而今日發表祇有請願代表三人實出意外蓋此次運動本非向政府作可憐之請求係表示純潔正氣之民意亦即作民氣與政府宣戰之先聲是以直魯同人早具犧牲决心前仆後繼義無瞻縮苟能喚動全國則流血捐軀在所不顧斯此次請願之本意也今則傷夷者多頻生命之危逮捕者未脫犴狴之險折肱斷股失影迷蹤至慘至虐然而敝會本置之度外無足重輕雖因外援不至暫云解散而奮鬭精神原狀依然苟全國響應齊赴都門其他又可所慮惜是以敝會招集各省請願被捕代表之釋放與否絶對不成問題貴處若以被捕代表拘則請願被捕代表釋則終止則大非敝會招集之宗旨又違初衷之希冀也深望多派代表克期晉京痛警僉壬之禍國以示民氣之不弱救國前途或有線望不然政府以不法之壓制旣獲勝利蓬勃之民氣必爲可侮而後戒嚴者恐不祇山東一省肆虐者又可止馬良一人溯往追來覺來因之有漸知爲爲國舍請願其無由（中略）天津各界聨合會代表同啓 
　　南京學生聨合會函中華民國學生聨合會總會轉各界聨合會各團公鑒此次直魯各界代表抱救國之目的爲正當之要求凡屬國民誰不表示同情乃北京政府敢犯衆怒嗾使軍警橫施壓力推其用意無非探試吾民五分鐘熱度是否己過而己（中略）敝會同人等深慮弱點一示前功盡棄擬集江浙一帶己成團體組織赴京請願代表團要求政府釋放被拘代表懲辦馬良取消戒嚴以後不得因結歡强鄰而在國外則委使非人在國内則慫恿武夫摧殘民意事關存亡尙望貴會諸公鼎力贊許於九月六號之前派遣代表會集上海尅日晉京以示吾羣衆運動迄未稍衰眞正民意不容摧殘則國家前途實利賴之至代表行期姓名希先電知中華民國學生聨合會總會南京駐滬代表王德熙劉英士以便接洽南京學生聨合會 
　　天津學生聨合會電今日下午一時本埠各校學生千餘人出發演講警察嚴厲干涉以槍械衝擊聽講之人並拘捕演講員百餘人押赴警廳似此舉動顯係與國民實行宣戰敝會己决定以死力抵抗仍繼續演講决無退縮特此奉聞餘當續報天津學生聨合會叩卅 
[保護王揖唐之通電]  
　　松滬護軍使署近接北京通電略謂王總代表及各代表南下在邇除電沿江各機關認眞保護外希查照一體妥爲保護以昭鄭重云 
[北大校長事之蔡蔣往來函]  
　　北大校長問題前昨二日蔡孑民蔣智由二君互通書函茲錄於下 
　　蔡致蔣書觀雲先生左右奉惠函敬悉政府擬請公任北大校長爲事擇人可爲敎育前途慶在公不願任此自有苦心弟己電告蔣夢麔君並同時發一快函詳言之矣惟弟衰病侵尋久思息肩如公肯接辦以贖弟數年來溺職之咎在弟實爲深幸務祈惠然允任幸勿固辭專此奉懇並請道安弟元培敬啓九月二日 
　　蔣復蔡書孑民先生得書深幸先生乃反勸弟就校長之職耶弟却未敢勸先生之復職爲之一笑今取賦詩斷章之義曰我心匪石不可轉也此之謂也弟平生正言直行如果有益大學欲就則就今旣言不就則必不就矣豈有二語哉謹附上入山明志告白一紙先生覽之亦可知其金石之志即覆惟先生萬安弟蔣智由敬啓九月三日 
[蔣尊簋回粤]  
　　軍政府參謀次長蔣尊簋前因南北和議開幕受西南軍府諸總裁推舉及軍事委員會之公推來滬運畫一切刻因粤省當道對於將來裁兵計畫及此後和議方針有待商榷迭電來滬敦促起程回任蔣氏遂於本月一日上午十點鐘搭中國號郵船赴粤先時曾由南北和議南方代表辦事處秘書趙漢卿電逹粤省各機關報告行程云 
[各路商業聨合總會開會紀]  
　　九月二日下午六時各路代表假座愛而近路工商聨合會開聨席曾議由杜椿蓀推舉陳則民爲臨時主席蘇履吉王一衡爲臨時書記經衆贊成次由主席報告近日對於租界加捐問題進行之狀况提出主要之點（一）顧問機關之組織（二）租界章程之修改主席謂曾與林伯架律師一度磋商凡涉於華人之權利者擬設顧問三人（甲）由本團體產出（乙）由總商會產出（丙） 
由租界地產權中產出丙項之產出法現無標準可循尙須加以研究至顧問權限亦有三層提出（一）對於工部局增加華人負擔顧問部須有同意權（二）對於工部局内顧問部須有提案權（三）對於工部局會議顧問部須有出席權再查租界各項章程（如工部局章程洋涇浜設官章程同治七年租界章程洋涇浜以北租界章程英法美租界章程虹口租界章程洋商道契章程華人住居租界章程等）較之現勢大有不相符合之處亟應加以修正其修正之點亦己擬就五條大旨如下（一）（租界界線問題）擬就己成馬路之外四周圍以界路（二）（地產權）應加華人在租界内有置產之權（三）（警察權）須加釐訂劃清警察司法權限（四）（選舉權）現在租界選舉華人無預亟應修改凡住居租界之華洋人均應依照納稅額之多寡訂定選權（五）（工程問題）係屬專門之學未經詳加研究似應暫存其舊以上五項就商於林伯架律師對於一二三項頗爲贊成而於第四項則加反對日來進行手續大要如此諸君如有意見不妨盡情發揮俾資考鏡云云各代表均無異議又次主席提出所草上海各路商業聨合總會章程即經張慕曾蘇履吉張漢傑王一衡金馥生張鱣堂俞國珍王運才次第討論逐條通過末由張漢傑報告昨日至中華商學聨合促進實業會質問情形各代表均有意見發表後經决定辦法三條（一）由各路聨合會分别登報抨擊或以私人名義刋登廣告及投函表示反對（二）由各路一律刋印傳單分發各省團體力謀抵制務使貫澈主張（三）由各代表回勸各路會員始終負反對該會之職志並隨時偵察該會内幕通告國人各代表磋商至此時己鐘鳴十下乃散會 
[工部局華董問題之昨訊]  
　　公共租界各華商要求楊交涉員照會公共工部局添舉華董一事昨日各路代表聞悉此項問題稍有眉目因即同赴總商會與會長會董朱葆三沈聨芳祝蘭舫沈仲禮聶雲臺等討論一切聞此舉己由領事團籌商擬仿照法租界辦法添舉華董兩人現正電請駐京公使核示施行云 
　　江蘇特派交涉公署昨接駐滬領袖總事來函略謂公共租界各路代表要求工部局添舉華董一事迭經與駐滬各國總領事磋商關於添舉華董問題己得完全贊同相應函請查照轉致云云當因楊交涉員因公在京故由該署總務科長電致楊交涉員就近面呈外交部核示 
[留法儉學會消息]  
　　儉學會洪秉端君報告云從前有法政府方面允許騰出艙位五百減價售票載我國儉學生赴法之說現己實行故下次『博多斯』放洋本會己知會學生每名收船費百元所有多餘之欵由各人收回又前次梅南盎脫來蓬兩船亦可照此辦法凡該兩届赴法學生各人所有多餘之欵己於昨日滙至巴黎儉學會分交各人矣云云 
[愛國實業團開會紀事]  
　　中華愛國實業團於昨日午後三時開第二次常會仍假東亞酒樓爲議室到者三十餘人公推徐春榮爲臨時主席提議團章刻己新組合併修正送閱江政卿動議同志對於團章如有意見或反對某條不妥者請於下届開會時黏條聲明付議改正否則卽作爲默認經衆通過又議送團劵一萬張交公和來顏料號請擔認爲團劵分發行所亦經通過至坡璃廠之籌備舉定王漢强盧星階沈培卿徐卓堯萬選青五人輔助廠務主任金子兼籌備一切事宜以促進行並討論將來出品後之經理處議定五處法租界公和來隆興昌南巿德生昌虹口隆泉公南京路先施公司議畢散會 
[橡皮工廠籌備就緒]  
　　橡皮用品頗爲現時社會所急需我國向無製造之者本年夏初由旅日華僑容子光（曾任德國橡皮廠技師）聨合工商研究會各職員發起該廢籌備進行己將就緒機器亦己裝齊茲錄其簡章及預算計畫於下（一）命名中華製造橡皮有限公司（二）資本五萬大元五十元爲一股共成一千股（三）地點北四川路橫濱橋西首士慶路（四）營業製造各種橡皮包車輪包胎并各等應用物品（五）商禁飛燕牌（六）立案在北京農商部及地方公署註册（七）出品現有各種機器每日能出橡皮空氣包車輪包胎三十雙售價洋四百五十元橡皮實心包車輪包胎五十雙售價洋五百元學士鞋底三百雙五十四元靴全掌五十雙三十元上等帆布面橡皮西式鞋二十雙二十四元熱水袋三十個二十四元其餘尙可出各等橡皮應用物品因品類太多不能盡錄約洋一百八十元以上出品共計洋一千二百元除原料之外可溢利六百元（八）開銷每日預算工廠租連捐洋二元工程司及辦事人約十名薪金約洋一十六元男工三十名洋一十二元女工二十名洋六元煤炭一噸半洋二十元元電器力洋五元門衛二名洋一元管理機器一名及火夫一名洋一元半春餘廣告及雜項約洋十元本息洋一十四元以上共計洋九十元（九）老本息以週息一分計算（十）溢利若干先提出一成作辦事人酬勞其餘以一半爲公積以資擴充以一半分派各股東（十）（一）本公司完全中國人股份佔股者不得將股票讓與别國人如有别國人執此股票者作爲廢紙（十）（二）股份銀先收一半其餘俟開幕後限兩星期收足（十）（三）收股處在本公司製造廠 
[南洋華僑來滬辦貨之先聲]  
　　駐荷日里棉蘭張領事昨電本埠國貨各公司云頃棉埠華僑咸喜用祖國貨品故於今夏由各僑商發起籌備資金百萬創設南强國貨公司並推梁君福屏爲總理業己成立現梁君急擬返國採辦各項國貨己於前日由棉起程經新加坡香港厦門到滬爲特電知請於梁君抵埠時妥爲接洽云云 
[美艦隊司令由滬赴港]  
　　英文滬報云美國亞洲艦隊司令羅傑士海軍大將今日午後乘美軍艦亞拉伐將軍號由滬前往香港與馬尼剌將軍近嘗游閱揚子江今歸菲列濱 
[美國商務參贊赴京履任]  
　　大陸報云美國國務部所派駐華商務參贊朱金斯君上星期六日由美抵滬今日携眷赴京以補亞諾爾君之缺蓋亞君近己回美也 
[風警餘聞上海日本間電線中斷]  
　　文匯報云昨日午後五時左右警砲突鳴報告颶風將抵惟本埠除有尋常之大風及小雨外未聞有何損失僅九十時間東區電流曾稍間斷港外颶風其勢必大蓋在今日午後二時之前未有輪船入口也大北電報公司宣稱上海與日本間之電線完全中斷發往日本之電報須郵寄至長崎拍發 
　　滬寗鐵路車務總管前日因據天文台報告將有大風發生特通電各站特别注意而於存站空車尤須將輪閘閘緊方不至逸出站外致生互撞之險各站奉電後均先事預防故昨夜雖大風連連尙無肇事云 
[開行夜車愼重分路之通飭]  
　　滬杭甬鐵路在初行夜車之時一切辦法均待隨時改良現該路車務總管以各站内最關行車安危機關莫如分路一項故分路夫偶有不愼則巨禍立至大則列車或機車出軌小亦必致軋壞分路現在初駛夜車之際各夜班分路夫難免狃於舊貫或至失睡及列車到來慌張將事不免錯誤故特於昨日（二號）通告各站站長飭令各分路夫於夜車開出之後將各分路扳好齊集站長房報到俟夜車到着之規定時半小時前再由站長令其前往然後再行檢視各分路是否無誤如是庶免肇禍仰各遵照云云 
[浦東爛泥渡鎭大火續紀]  
　　浦東爛泥渡中巿於前日上午三時許失愼延燒舖戸二十餘家並焚斃瑞順祥鞋店學徒杜兆章一名己誌昨報茲悉被災各戸除松盛醫園恒裕糟坊瑞源祥洋貨店陵稿薦肉店太三陽茶食店仁泰米店朱順興飯館稻香村茶食店等八家保有火險外其餘源順昌新衣店金吉順雜貨店等十二家並未保險昨日各保險行派人前往踏勘並携帶照相具在火塲攝影而第九區救火會現正在火場用皮帶吸水灌澆以滅餘燼據該處人云該處朱順興飯館煤爐靠於木柱之上本年正月間及本月初二夜曾將木柱燒着半卽覺察立時用水澆熄未致成災嗣經房東倪某及太三陽茶食店主姜某囑令順興館將煤爐遷移未允是夜諒係燒穿木柱火頭射入逼鄰稻香村内以致延燒云云現三區警署曾署長對於此案頗爲注意故將順興館主朱木金及稻香村主沈雲庭一併解送警廳押候研訊以期水落石出云 
[續紀絲廠工人旡妄之災]  
　　閘北恒豐路寳康絲廠（昨報誤爲錦成絲廠）做絲間内之貯水鍋倒下壓斃女工二名並傷反男工數人己誌昨報茲悉是日壓斃者祇一人爲女工王唐氏年四十一歲阜寧人當時由該廠報告該管四區二分所轉飭十一圖地保投地檢廳請騐即經梅廳長委派李檢察官毛檢騐員等涖場騐明王唐氏委係壓傷要害斃命飭屍子王連昭自行棺殮諭畢返廳禀復昨晨王唐氏之姑王夏氏投檢廳具禀請求撫恤該廳諭着靜候辦理 
[電局檢查辦法將有變更]  
　　上海縣知事接道尹公署訓令云接督軍省長訓令内開案准交通部公函内開據上海大東大北電報公司電稱由公司等電線寄往英國境内各處（埃及不在内）電報所有檢查辦法於今晚十二時一律撤銷嗣後凡私人密碼電報掛號曁無具名之電報均可照常由本公司等電線傳逹但不負送到及延擱之責任至華文明密碼電報亦可照常寄往香港或交由香港水線遞寄再除中國菲律濱君島荷屬印度美國巴西波利維亞西班牙其檢查辦法業己取銷外凡發往其餘各國電報仍可照收但暫照各國檢查章程辦理等語查我國電局檢查辦法前因歐戰告終曾由本部會同内務陸軍兩部通令停止嗣准湖北江西四川省有以各該處敵僑遣散尙未終了黑龍江安徽曁上海等處以過激黨主義肆行亟應防遏陜西省以匪患未平軍務吃緊新疆綏遠等處以蒙邊不靖防務重要各等因由該省軍民長官先後寄陳文電分致國務院内務陸軍兩部曁本部聲明各該處來往電報仍應繼續檢查除陜西綏遠兩省另訂有特别檢查辦法經内務陸軍兩部核准咨復由本部令局遵照外其餘各省均沿用從前對德宣戰時所訂之檢查辦法惟自歐洲和會告成世界各國多年取銷檢查我國雖因有種種緣由一時不能解放然今昔情形不同若仍沿用對德宣戰時檢查辦法不加修正不特中外商人咸受不便即我國電局與各國電報往來亦多窒礙茲擬除敵僑自身所受發之電仍暫照前定檢查辦法以資愼重外其餘應需檢查之電請由内務陸軍兩部另訂檢查規程咨行本部以便通令各局遵行等因到署准此查關於敵僑自身收發之電報自宜遵舊案辦理至對於其他往來各電報所有檢查事宜於内陸兩部所訂檢查規程未經頒布以前應仍暫照本省現行辦法切實施行用昭愼重除分行外合行令仰該道尹即便遵照等因奉此除分行外合行令仰該知事遵照此令 
[越貨傷人案疑犯押候再訊]  
　　匯山捕房華探目蔣榮生偵悉紹興人馬良鶴（卽馬良顔）錢牛奶寗波人張金三均與上月二十六號晚九句餘鐘虹口西華德路師善里二千六百六十四號門牌包雨塘家被匪持械刦去包妻手臂上值價一百二十元之金鐲一隻臨逃開放手槍彈中包子承煒胸脯斃命一案有關密禀捕頭加派包探楊阿泉張金寳及一百八十二號西探於前日在茂海路由該處巡街四百零七號華捕帮同將馬錢張三名一併拘獲抄出手槍一枝帶回捕房收押昨解公共公堂即由該探捕分别上堂禀明前情以偵查手續未竣請求展期開審李蕚仙襄讞核禀商之英副領事包君諭三被告還押候查明解訊 
[私運米糧之科罰]  
　　南巿第一區警察署羅巡官前在十六舖寗紹碼頭查獲私運米石裝輪出口之豐泰三和咸茂等各米行運出之米共計七石帶署存候核辦己紀前報茲聞趙署長己派警往各該行家飭傳執事人來署詰問豐泰咸茂兩家抗傳不到惟三和行夥徐嘉潮投稱此種米石係託輪船友人帶往甯波家鄉自食云云趙署長以其有意朦飾令罰洋一元仍將扣留之米發還具領並着取具不再販運切結存查如違嚴辦 
[關於賑務之消息]  
 
 
 

Page 11

 
 
湖北水災籌振處日前共舉徐誦先赴卾調查茲己於冬日接　　 
到來電云昨午到漢謁省長承示卾省災情重大並將被災各縣文電交閱多至三十餘處尤以濱臨襄瓴地勢低窪者爲最重嗷鴻邏野慘不忍聞誠爲　十年來未有之浩刦目前待振孔急刻不容緩顯曾因先向金龍麵粉廠定購麵粉四千包請勞用宏君派員前赴災區核實散放暫救眉急卾省災民望滬援救甚股前在滬商籌之湖北水災義振會應請諸大善士迅速成立以策進行無任企盼顯曾冬 
　　仁濟堂接安徽鳳台縣紳商農學張介山蔡含章岳兆蓉張寳堂等來函云敬懇者竊維敝縣受災甚巨介山以地方代表資格親赴貴堂報懇查救當蒙垂詢敝縣災情並將災區登報公布代爲募恤介山於前月二十八日抵里遂將貴堂慈善之意宣佈同人而同人等無不鼓舞歡欣共慶災民有再生希望近查淮淝水勢雖退而旱魃爲虐月餘不雨高阜未受水患之處禾苗盡行枯亡草籽無歸災象復見嗷嗷待哺有岌岌不可終日之勢况冬令將至轉瞬荒春前途甚遠民不堪命勢必輾轉流離填於溝壑所有沿淮堤壩實爲人民生活之保障前己被水冲坍焉有餘力重行修補仰懇貴堂可否從速派委確查受災輕重酌予撫恤抑或以工代振並懇示期惠臨無任歡迎之至又接皖南水災籌振事務近來函云頃奉大函並杭州安徽義振事務所函曁袪疫藥品四箱赢惠桑梓無任感佩大災之後時疫流行所賜藥品值洋三百元其珍貴靈騐可知業經遵示分寄及時救濟功德無量閱報載張賢翁所報災情詳細確實現在各災區紛紛來信均以急振或杯水車薪補救有限或人稠地廣措辦不及亟應籌備冬振工振務祈鼎力寛籌酌量分撥無數嗷鴻延頸待命再杭事務所昨己由敝所致電鳴謝云云 
　　浙屬大水爲災孫慕韓關懷桑梓曾由京電本省軍民長官請免漕發幣以濟災黎茲孫氏因回浙道出滬上旅滬湖人楊信之沈聨芳王一亭黃搢臣沈曰莘等聨袂晋謁面陳湖屬災情實較他屬爲尤重籲懇援手務逹要求目的藉紓民困云 
[學校消息併紀]  
　　復旦大學徐家滙復旦大學近日接上海稅務司西函准該校於大學中學畢業生中保送十人參與本届海關考試試題爲英文論說華英繙譯算術等科考取者第一年試用月薪關銀四十兩第二年升級月薪關銀五十兩並須具有保銀三百兩填一願書以備派赴遠處不得推諉等語聞該校准於九月十號前將報名諸生彙送赴考云 
　　上海英文學院新閘大通路東上海英文學院現爲擴充校務起見除舊敎員外又添聘新敎員三人一爲英國倫敦大學畢業生董廷黻曾任江浙等省中學校英文敎員十餘年一爲美國哈佛醫學大學校畢業生丁畝生一爲復旦大學畢業生俞厚階并聞該校准於九月八號開學現各級尙有餘額云 
　　惠廉英文夜學虹口清雲里惠廉英文夜學由培德學校余文厚接辦後學額增至一百名每晚由七點至九點授課并添設特别班於九點鐘開課俾工商界不碍公務故報名入學者頗衆定九月八號晚開學 
[通俗學校業己備案]  
　　滬江大學副校長董景安於民國二年發起通俗夜學校選最簡要之六百字編爲各種通俗敎科書凡農工商界年長失學之人入此夜校肄業約六閱月即可畢業給以證書畢業者於普通文字能讀能冩其辦法之佳成功之速敎育界中無不交口稱許此種學校各省設辦者共三百餘所畢業者一千六百餘人前月董君特將通俗夜校辦理成績呈報敎育部請予備案當奉批云該具呈人創設通俗夜校爲失學之人謀補救之法歷年七載設校三百苦心孤詣至堪嘉尙所編敎本於通俗敎育頗稱適用應予備案云云現董君更擬極力推擴己鼓吹各省廣爲設置以期敎育之普及云 
[羣學會本年職員姓氏錄]  
　　羣學會會長蘇本炎王煥功昨致會員函云敬啟者本會自經執行部長王君慕詰辭職後諸事不無停頓但回溯開辦迄今十有五載歷來設立義校傳習智術不無所得地方自治大倡時尤爲集中之點現同人志仍在積極進行益冀羣學二字有所光大茲推舉高硯耘君爲執行部長組織全體職員會其評議部諸君亦經本届大會照章公選業己任職附奉名表至希台察夙仰先生對於會務素具熱心漊祈時賜金玉共策進行至紉公誼陸民國八年度羣學會職月表（會長）蘇本炎（副會長）王煥功（執行部長）高壽田（文牘科員）李然昌陳蝶（會計科員）瞿慶普（庶務科員）吳宗玠瞿翊奇張昭誠程養禮（交際科員）臧潔胡宗禧（調查科員）金祖坤姚元鑫（經濟部主任）顧履桂姚曾綬（通俗敎育主任）楊嘉椿（夜學校主任）姚明善（藏書室主任）施殿清（閱報室主任）吳志青（書畫會主任）楊逸（編輯部主任）李味青俱樂部（昔樂主任）顧恩詒（園藝主任）姚鴻（叙　主任）高壽椿（網球主任）楊志民（評議員）周文熾王變功包承福賈豐臻胡增祥郁鍾翰陸文麓夏紹庭葉逵沈惟燿朱伯華王引才丁熙咸戴仁許模顧祥和朱霞丁烈李顯模王枚功馬煦趙鴻藻徐志淦錢允利陶文荃孫紹瑞顧培福宋徵年凌紀勛祝際盛朱家祥錢延棟朱樹蒸王沛霖蘇庭表張其垚張文錦郭廷鉁李棠鄴張其桐吳炳熊程善華陳慶曉 
[老公茂紗廠之奬勵工人]  
　　揚樹浦老公茂紗廠新大班見各工頭辦事成　　嘉於昨在大舞台定座二百號請其觀劇並僱汽車九　接送以資鼓勵並聞各散工亦有小洋數角與毛巾送贈云 
[敖典獄長赴杭]  
　　江蘇第二監獄典獄長兼松滬護軍使署陸軍監獄官敖雲亭昨因要公赴杭晋謁　督軍面陳一切並擬赴舊督署弔奠楊故督約三四日可返所有兩署公務陸軍監委看守長薛瑞圖代拆代行第二新監委第一科長張慕箎暫行庖代 
[開徵下忙錢糧之諭話]  
　　民國八年份上海縣下忙錢糧己於九月一日開徵經沈知事出示布告在案前日下午沈知事飭吏傳集四鄉各圖地保到署諭話略謂本屆下忙己經啓徵該地保等應各回鄉轉知各花戸踴躍繳納免致逾限加徵該保等亦不得任意延宕至上年冬漕錢糧尾欠甚鉅前經本知事限吏嚴催今該保等亦應從速繳納如再抗延按名提案押追不貸云云各地保均遵諭而退 
[鐵棍擊破頭顱]  
　　淮安人喬仲芳前曾住居虬江橋地方其妻談氏與二房東朱和尙嫌識嗣爲喬偵悉將家遷居他處詎朱仍時往該氏處纒擾前晚喬夫婦己經安睡朱和尙手持鐵棍前往尋釁喬聞聲披衣起視大門己被打破喬向理論頭顱被朱用鐵棍擊破流血滿面當即喚警到來將朱扭入四區三分所昨晨傳到原告連同朱和尙併鐵棍一根函送地方廳經檢察官提案騐訊之下判喬和尙回去自醫朱收押鐵棍存案聽候訊究 
[汽車撞傷人力車夫]  
　　人力車夫江北人殷志家昨午十二時餘拖空車經過南京路遇有五百四十五號汽車疾駛而來不及避讓被汽車將人力車撞毁殷亦跌倒受傷經老巡捕房四百二十號印捕到來抄錄汽車號數另雇車送殷往醫院醫治一面呈報捕頭查核 
[私填浜基盜賣之函控]  
　　滬南工巡捐局姚局長近據十二圖公民顧鏡清王文瑞楊金標等函稱該圖内望海墩地方現有木商張根和購買鄉民朱阿新之基地二畝有零造屋二三十幢查該處基地原係公浜南通陳家橋北逹陸家浜爲數百居戸藉以汲水洗濯之需鄉民亦賴此河爲耕田灌漑所必需旋被近段客民以垃圾傾倒河中日積月累漸見淤塞不料朱竟侍祖遺基地與此毘連遂雇工將浜基填平後勾通該圖地保盜賣等情姚局長接函後立即知照工程科主任澈底清查以明眞相一面飭傳地保來局詰問核示 
[朱小連子解警廳發落]  
　　日前南滙縣偵探會同閘北四區二分所長警在义袋角地方緝獲行刦南滙某姓案内之朱小連子一名倪警佐命解司法科核辦等情經誌前報昨經段科員將朱提案研訊一過諭解淞滬警廳發落 
[私帶紅土案展期研訊]  
　　前在江海關代理稅務司賴格洛處爲大司務之劉安近在外埠私帶紅土兩磅於前日乘隆和商輪來滬由怡和碼頭登岸被該碼頭巡丁察悉搜出前項紅土報請水巡捕房派探將劉連同私土一併帶回拘押昨晨解送公共公廨請究即據江海關代表律師上堂陳述案情聲請展期開審李襄讞得稟商之英包副領事判劉押候展期兩禮拜解訊 
[搶土禁押兩月]  
　　陳文豐指控流氓李文炳糾黨在江西路串攫舉洋一千五百元之烟土九包等情由捕將李追獲解經公共公廨諭着押候查明澈究在案昨晨由廨復訊陳延代表律師上堂譯訴被攫情形要求嚴懲被告發還烟土並據工部局代表律師投訴陳文豐破壞烟禁烟土未便發還請爲訊斷訊之李文炳不認串攫求釋中西官核供以供證確實豈容抵賴判李文炳押西牢二月土還原告了案 
[帶烟與搶烟並儆]  
　　某棧夥蔡泉生於日前在法租界鄭家木橋購得箸包烟膏數百盒雇坐黃包車行至三洋涇橋突來滬氓朱來生等數人上前將蔡之烟膏强奪奔逸適有包探巡緝到來上前將朱人贓並獲惟同黨早己遠颺當將朱帶入捕房昨日併解法公堂請究先據捕頭上堂稟明前情詰之朱供認搶烟不諱中西官以原告不應挾帶烟膏着罰洋五十元朱押西牢六月期滿永遠逐出租界烟膏没收 
[朱揚生在押病斃]  
　　　　律師客朱揚生前年六月十號向當事人李陳氏騙取訟費洋十元被控捕房由捕將朱拘解公共公廨訊實判押西牢四年期滿逐出租界在案茲悉朱犯在押患病甚劇經管理西牢捕頭查悉送請工部局醫院醫治無效延至前日身死山院知照捕房飭探查傳朱家屬無着於昨日回訴捕頭轉稟公廨中西官諭着地保報堂給棺收殮厝壇候其家屬認領 
[過犯攫取金耳環]  
無錫人查阿四前日在寗波路攫取婦人吳氏金耳環圖逃經氏喚捕追獲人贓拘入捕房昨解公共公堂經中西官訊知查係過犯判押西牢二禮拜贓交吳氏領去 
[婦人請求離婚]  
　　婦人顧葉氏在公共公廨呈訴其夫顧定富不顧赡養並將其毆打希圖販賣請求離婚等情山廨照准於昨出單諭着管理傅提專宜之中西包探將顧定富傳至公堂中西官諭令交保候訊 
[證人不願至内地法庭候訊]  
　　上海地方審判廳昨派法警至法公堂稟稱有某姓兩人在廳中涉訟案内牽涉住居法租界之張桂臣吳厚齋兩人請求堂上准予移提前往質證詰之張吳兩人同供商人等不願至内地官廳作證况此案合同係在租各所立請求准在案下訊理中西官判退去聽候函致審判廳詢問明白候復到再核 
[混用銅洋各押一月]  
　　小東門捕房昨解無賴費桂生顧阿五兩人至法公堂稟稱費顧兩人日前手持銅質僞洋數元至小東門外某烟紙店混兌當爲店夥察破喚同一百六十號巡捕將被告等拘入捕房今解案請訊詰之費顧同供此項僞洋實係在逃之某甲交由民人等混用是實中西官判費顧兩人各押西牢一月以儆僞洋銷毁 
[破壞煙禁之懲儆]  
　　崇明人施阿三在虬口湯恩路五十五號門牌屋内私設燈吃被該管捕房華探譚鳳池偵悉禀明捕頭與一百零九號西探協往將施與客閩人林伊昌馮阿二兩人連同烟具兩副一併帶回捕房收押昨解公共公堂請究經中西官訊悉施阿三破壞烟禁屬實判令罰洋三十元無洋改押西牢一月林瘙馮各罰洋三元無洋各拘禁三天分别示儆抄出烟具焚燬 
[瘋子交母領去]  
　　患有神經病之甯波人張三順於上月二十七號突入虹口狄思威路某號屋内向婦人李王氏强施非禮經氏嚴詞呵斥張遂逞兇毆打由氏喚捕將張拘解公共公堂諭送棲流所瘋人醫院將病治愈再核等情己誌前報兹悉張之瘋病現己制止昨晨由該所送回公廨請爲發落旋有老嫗投案訴稱伊係張母要求將子交給領回自行醫治中西官核供判張三順准交其母領去 
[過犯圖竊判押九月]  
　　閔行路捕房二十一號日本巡捕扭控馬爲中於前晚闖入虹口蓬路一百四十六號門牌伊之寓所圖竊皮鞋等情捕頭准飭將馬押至昨晨解送公堂經中西官訊悉該被告雖圖竊未成然係逐出租界之過犯故判押西牢九個月期滿逐出租界 
[拖駁小輪不服搜查之追究]  
　　海關扞巡洋員前日清晨乘坐小輪至浦東其昌碼頭英公司輪船上搜查烟土見輪船外面停泊滙得豐拖駁小輪一艘形跡可疑正擬上前盤詰該小輪即開駛快車逃逸該扦巡等隨後喝令停輪不應追至浦西順泰碼頭始行獲住當將該輪連同舵工水手等四人一併帶至捕房檢查小輪内並無烟土命將小輪暫交滙得豐公司領去該舵工等押候調查眞相核辦 
[小工身畔抄獲金鎊]  
　　駐紮浦東陸家嘴淞滬游巡第四隊長警蘇文志前日清晨巡邏經過其昌棧碼頭查見小工韓金山由英公司輪船走下形跡可疑當在韓身畔抄出金傍六枚將人證一併帶隊經杜隊長訊據韓金山供稱年三十歲安徽人現住虹口業木梳店此項金鎊係十二人合股擬往輪船上購買烟土等語昨日命將韓金山連同金鎊解由三區轉解警廳司法科訊辦 
[淞滬警察廳批示四則]  
　　楊啓批呈件均悉准即傳案訊追 
　　王洪氏批案經偵查應俟查明後再行核辦所請保釋暫毋庸議 
　　王福山批業己於王洪氏呈詞内批示矣仰即知照 
　　蕭雲臣批業經前呈内明白批示矣所請仍不准行 
[滬南工巡捐局批示兩則]  
　　譚起鳳呈爲認捐股東病故懇請繼續辦理由呈及認保各結均悉查該商帮同商人馬錦元辦理蒲肇河船捐前據馬錦元呈准備案在案現在馬商病故該商情願繼續辦理應准照案妾充以馬錦元原認一年之期限爲限除分呈外仰候給諭續辦可也此批結存 
　　商人龐道宗呈爲懇准援案續辦中西區清潔捐由呈及認保各結均悉查該商承辦中西區清潔尙無貽誤情事據稱迭受損失懇請援案續辦應准續辦一年以資熟手而示維持除分别呈報咨行外仰候給諭繼續辦理可也此批結存 
[誌謝]  
　　昨承東方之生活社惠贈東方之生活月刊雜誌一册此項雜誌記以英文而間以華文及俄文頗注重於滑稽寓意畫披閱一過書此誌謝又承銀行週報社惠贈第一百十四號銀行週報兩册商務書館贈第六卷八號學生雜誌一册書此併謝 
來函 
[上海學生聨合會評議部啟事]  
　　本部昨日開緊急會議專候尹君其杰將關於原函所引事實之證據見示但至七時許尙未接到深川抱憾誠恐尹君或未見本部昨日啓事今特再行布告務希尹君或任何人對於此事如有確鑿憑據於本星期六上午以前盡數見示以便澈究此啓 
來件 
[平民銀行簡章草案（朱進擬）]  
　　一定名某地平民銀行或稱某地農工銀行亦可 
　　二宗旨宗旨不在營業而在使小產業者聨絡組織助人以自助完全不需政府之資本但必需政府之保護或提倡 
　　三組織本銀行一會社性質由中產以下之人組織之非會員不能向銀行請求偕欵 
　　四會員凡居住一定區域以内（一城或一鄉）中產以下之有職業者且須身家清白品行端正作業勤勞信用素孚由會員二人以上之介紹而經董事部（見下）通過方能作爲會員入會以後遇有不遵定章情事無論何時即可取消其會員資格中產以上之慈善家如願贊助此事者亦可一律加入作爲會員 
　　五職員設董事執行二部董事部若干人（假定七人）由大會時公舉會員中之最有名望者任之任期另定執行部若干人（假定行長一人各部理事及書記庶務若干人）皆由董事部選派會員任之（書記及庶務非會員亦可）其任期由董事部定之董事不受薪行長及各部理事受薪與否聽之書記與庶務則須有薪俸 
　　附誌平民銀行之費用宣減至最低之度以其非營業性質與他種銀行不同也會員對於股本僅取官利而無紅利惟對於存欵須照常取息除執行部人員須略受薪水以及必要之費用外一切規模當力求簡單不務外觀如是則貸欵利息雖輕而銀行必能出入相抵也 
　　六股本城巿以二十元或三十元爲一股鄉村以三元或五元爲一股（不可再多如欲減少股欵亦可須酌量地方情形定之）會員祗少須納一股祇多不得過右干股大會選舉之時無論伺項會員祗有一權以防勢力傾欹之弊會員對於所納股本須負五倍以上十倍以下之責任（責任宜重但無限責任恐使入會者不能踴躍）銀行遇有虧欠由會員按股分攤清償之 
　　附誌一股欵可一次付清亦可按月繳納除股本己納百分之六十以上外不得請求借欵 
　　附誌二吾國民智幼稚開辦之始不免觀望不前以致股本存欵皆不能充足銀行對於請求融通者或有缺乏運用資金之虞此實意中之事欲救此弊惟有敦請慈善之家慷慨入會凌集巨欵數千元或數萬元或作平民銀行之存欵或另儲他處以爲之備如是則銀行信用可以骤增入會及存欵之人亦必漸多銀行不久便能自立世間慈善事業往往有慈善其名而并無實惠者慈善事業之最大者莫大於使貧困從此足以自立而更無需慈善之助平民銀行其一端也 
　　七主務專事奬勵儲蓄貸借欵項貸欵限於會員存欵則可推及非會員貸欵以五角爲起點以五十元爲限止存欵可分往來存欵及儲蓄存欵更可仿效郵政儲蓄以吸收零星之資金信用發逹以後更可兼辦消費公社以便小販或小產業者得以廉價買入各需要品或兼辦產業轉讓之貸借以及其他生產或貿易會社 
　　八借欵期限城中會員大都爲小工小商金融較爲活動借欵期限不得過長約以三閱月或六閱月爲度至長不得過一年鄉村農夫所投資本較爲固定借欵期限可以延諸三年五年或五年以上 
　　九年欵條件（一）非會員不得請求融通（二）借欵可不用抵押品但必遵以下各條辦理之（城中銀行貸欵須有抵押品但有時酌量情形亦可免去）（三）會員借欵時必詳確聲明期用途（四）所借之欵如不爲生利之用或所興之業無確實把握者槪行拒絶之（五）借欵者須得會員二人作爲保證人萬一本人届時不能清償本利當由保證人等分償之（六）借欵者用欵之法凡屬會員均有監視之權如有作弊一經查出必勒令償欵並永遠取消其會員資格 
　　　　十利息對於股本及儲蓄存欵給利四釐左右往來存欵給利二釐借欵利息以適足應付銀行費用爲度約自五釐至七釐左右若有盈餘歸入銀行準備金以防不測 
　　十一集中機關將來推行日廣一省之内須有聨合會社及銀行最後須有一全國集中機關以謀事務之統一且可互相協助滙兌之事各地銀行對於中央銀行必有若干存欵而通往來於是此地平民銀行苟有餘資則歸之中央銀行彼地銀行苟有不足則資之中央銀行各地貸借藉以調劑平民銀行之信用益鞏固而不可動摇矣 
　　十二報告開辦後每屆半年須有報告一次登載指定雜誌（以後各地聨絡可自發行一報告册）詳述期内經過　形以及會員人數股本存欵與貸欵之數且須說明所遇困難及其解决困難之法 
　　十三演講開辦之前後必常有演講曾聘請熟悉此項銀行之人或由本行職員常將詳細情形當衆演講無論何人皆可聽講必使平民深悉此中原委及作用則疑難謡諑自可盡除十四附則本簡章如有未盡事宜或有不妥之處得由董事部隨時修改之 
　　附注若稿乃括城鄉而言但城鄉情形未免不同各地試辦之時須將本草案按照地方情形斟酌損益之方可 
[上海競育會簡章]  
　　原起 
　　原夫國運之興替在於文蔚之盛衰而國勢之强弱實係乎民力之厚薄故當今東西列邦莫不注重三育即德育智育體育是也矧吾國處於羣雄環伺之秋新思潮澎漲之際利用民意爲後循保培之不暇反橫加摧殘之是則今後國民顧執政者不克應時趨勢身丁其際者宜如何急起而直追之惟有吾國民好自勉勵而進行之庶幾造福邦家同人等默觀大勢所趨尤在青年子弟崇尙武精神尙武之起點厥惟編練童子軍爲當今唯一要務故就往時創辦之競育童子部賡續重組藉爲强國强種之模範亦即自强自固之基礎凡吾同胞有志研求體育者盍興乎來簡程列后 
　　一宗旨本會以研究德智體三育爲宗旨 
　　一組織本會山職員部會員部童子部體育部組織之各部細章另訂 
　　一人會凡有志三育者由本會會員介紹或各團體各學校各商號之介紹親填志願書方可入會 
　　一資格身家清白品行端方素無嗜慾者爲合格 
　　一年齡凡在十二歲至十六歲者入童子軍部 
　　一課程童子部衛身操兵式操拳術操遊戲操四種體育部注重兵式衛身拳術器械四種 
　　一會費入會員部者須納入會費洋一元給與徽章每月須納會費洋五角人童子軍部及體育部者入會費免收惟須納操裝及皮鞋等費洋五元按月納月費洋五角 
　　一定額童子軍部暫定一百名體育部不限止 
　　一時間操時每日上午六點至七點半星期日延長時刻（另訂） 
　　一畢業連操三學期考試合格者給予文憑最優者另給奬章 
　　一懲例凡違犯本會規則者由調查部詳審確實輕者記過重者收回操裝除名斥退 
　　一地址暫設老北門内薩珠弄十五號門牌 
雜評二 
[威信（庸）]  
　　上海各公團與北京政府論威信兩字謂共和國恃信不恃威多一次示威其結果適多一次失信痛哉斯言使北京當局而知此義則種種風潮又何由激起而成今日全國怨憤之現象 
　　吾且勿言共和國之行政首領係一爲國服務之公僕無所謂威藉曰中國政界心理尙不脫專制覇朝之思想好講威信然所謂威信者必對於各方而言非僅施之於一部分也今日政府自審其威信何如各省政法界高級官吏之任命必先得督軍同意使督軍而拒却則永無到任之日政府亦絶不敢使之到任此果有威信否耶各種密約之訂結由三數主其事者獨斷獨行政府事前不獲與知事後又不敢否認此果有威信否耶他若有力軍人之販鹽運米騰諸道路政府豈未聞知然而不敢干涉此又有威信否耶對於督軍則不敢言威信對於軍閥尤不敢言威信即對於一切與軍閥有關係之軍政各界亦不敢言威信獨於無拳無勇之人民則動以威信自侈不亦羞辱此威信兩字當局苟一清夜捫心當亦愧汗不止矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆有用當代名人字跡每星期調換一次今日係侯堯夫先生手書 
新談 
[濟南觀察談] [  一之]  
（十）濟南攬勝記之三（大明湖） 
　　大明湖遊船分兩種一爲布篷船去篷即類瓜皮艇一則軒窗四啓几椅羅陳其價倍昻於布篷者其與杭州西湖船不同之點進舲迎面見炕榻彷彿我國舊式之會客廳惟炕榻之前爲方桌不必更設茶几耳客旣登船船戸例以壺茗進同時有上船售糖飴者與上海茶肆中托方盤售甘草青菓之呌賣商狀頗相似此等呌賣商原不甚浮滑但我中國人士旅行他地一見此等托盤呌賣商經過時即知身所處者己爲聞雜之境即宜預防不經意處之受人欺此等現象無非出於『欺生』之惡根性甚足令行旅者掃興而中美兩國旅行時苦樂之不同亦可由此一念判别之也 
　　世界名勝地猶之交際社會中之美婦人不能專恃耳食之談　臆測『百聞不如一見』之說似爲常人所能共喻矣但有視此更進者因彼傾動一時之美婦人有時其柔情媚態决非攝影畫所能傳亦有極尋常者影片上之面相反覺楚楚有致及見其人則其周圍悉如一種瘴霧蠻烟所縈繞便令人不可嚮邇初所見者雖不能謂絶無可據但掛一漏萬粗忽中轉以自誤此我國少年談改革者之能病也方予未抵濟南之先讀游記展畫幅見歷下亭影片頗似西子湖濱之樓外樓意謂大明湖之廣旣不能逮西湖或與十刹海相伯仲歷下亭之前旣若一水明漪無纖塵或者即如美國各公園方池淺沼中全湖之舟與湖畔之樓閣當盡在一望中也乃不意身履其地竟大不然與西湖樓外樓相似之兩餐館僅在湖之一邊一爲雅園在司家碼頭一爲鵲華春在鵲華橋碼頭此外湖心歷下亭湖東北角之匯爾寺張公祠北極閣與湖南北岸之李鐵公祠均無酒樓之蹤影焉湖中所見之與西湖相似者各祠宇中舊式庭園之建置也祠宇門前之食品小賣商也廟祀千秋聲聞南北之張曜祠堂也清乾隆帝之御題碑刻也瓜皮小艇之賣藕賣蓮蓬也其不同者眼耳鼻舌之四種享受耳 
　　眼界之樂可分高視與平視兩種其最便高視遠矚之良處所一爲北極閣一爲李公祠由北極閣下瞰游艇盡在荷塘葦澤中絶類一幅江南田野之景風帆上下平疇無際自滬寗道中車窗望之祗見行舟在稻苗中作勢廻旋爲彼穿花之蛺蝶也若在李公祠後倚欄凝佇則翩翩來去之布帆船與彼瑟瑟然有秋意之蘆葦叢綠白兩色交映生輝雖在暑季亦覺心目中異常凉爽若更以平視論則大明湖之特色爲西湖所不同者即一『藏』字而己惟其能藏故湖面雖小亦不見其甚隘船路曲折行水草間大有烟水茫茫一往無盡之槪惟歷下亭邊稍展拓湖汊三數幾令人迷桃源之津映像家好弄狡獪即就無蔭蔽處留影遂覺全湖之大空明無一物也予謂大明湖之善藏頗足代表北方氣質西湖之一覽無餘絶難藴蓄頗足代表我南方人之氣質也我國古昔本有藏拙之言蓋善藏者不獨可以不顯其拙并足以爲氣勢久長之表徵也若汲汲謀自顯則不啻以底藴示人欲其不敗烏可得乎（此節待續） 
劇談 
[東籬軒雜綴] [  柳遺]  
　　胡索運用花腔以博座客歡爲近時梨園中習見之事余亦覺得其發音能疾於變化爲可愛但揆之正義則大謬不然胡索之於唱工盡人知其爲有密切之關係且有時竟藉胡索之力而始顯其佳妙者相得益彰之美自不待言歷觀名角皆自帶熟手可以概見然應知胡索所處之地位又應知所附之角之地位質言之花腔不得妄試也花腔非正當之音節習者類能言之疇昔惟神怪劇有花腔若五花洞則腔愈花好愈多外此總以平穏爲貴後起中惟徐來元能於此二字上用功夫宜其日進於道而不軼乎正軌孫老元之手音周屬首屈一指然不論何戲祗要臺下報以好聲花腔即應聲而來殊爲識者所嗤又老元能扯而不能吹非全材也 
　　邇來各戲園所演之戲覺得愈演愈短如日前述及之捉放曹祗演行路之類其果爲時間上之關係乎則每日派演之劇决非少數未始不可將前後割去若干而窺全豹大好一戲何必令之七零八落而失眞意去冬便道滬濱時曾於天蟾舞臺聽楊瑞亭之打嚴嵩僅唱見君一場奸歹姑置不論然於打字之意義何在且是劇精神全在末場不由鄒應龍之打嚴嵩而妙在嚴嵩之自請鄒應龍痛打大快人心一語即爲是劇大關鍵編者用意所在演者當知之偏割去其肯要處是誠何心哉又演奇冤報者往往前不帶行路後不帶公堂劉鴻昇跛足不善做派遇雨投宿服毒之時繞塲跌撲勢所難能乃減去之此非 
 
[意大利奇諾佛風景]  
　　時間關係而純爲個人便利者也要知一劇有一劇之精神安得任意改竄或者曰減場非改竄比也余應之曰是誠然然減塲而永以爲例若劉鴻昇之於奇冤報之終不演行路者是直改竄矣雖然舊劇之中大抵如是我於楊劉又何責焉 
雜錄 
[英國Ｓtuart時代之文學（下）] [  芳塵]  
　　文豪克倫登氏生於一六○八年英國之政客也氏以革命史一書得名氏曾著一書以描冩兩人一爲知友　Ｆlkland一則氏之政敵Ｂlake也 
　　文豪哀狄生氏生時英人鮮有知報紙者氏與其友司梯兒等發刊Ｔhe　Ｔatler雜誌氏爲文多攻擊王黨之作至一七一一年氏發刊旁觀報氏每日論文描冩一羅其勲爵之家庭及其學行其實勲爵則並無其人不過氏望想中之人物耳當時英人甚愛觀旁觀報貴族婦女往往於早起梳洗之後靜坐以待旁觀之至氏著作之受人歡迎有如此者氏晚年著一劇本曰Ｃato亦傳誦一時之著作也 
　　小說家斯車大脫氏於一六六七年生於度柏林其名著吉利佛氏之旅行記乃歐洲最著名之庽言小說也書中所指皆當代政治舞臺上人物但氏以滑稽口吻出之　者往往不能以慧眼察之也 
　　小說家提芳提芳生時相傳當時英國有水手亞力山大者航海至某島爲航主所棄獨居孤島者四年備嘗艱苦後遇救復返英倫英人傳爲美談氏聞此事乃著魯濱生漂流記其實當時英政遠不如今日提芳未嘗無厭世之心其所以著斯書者明明示世人一絶妙之敎訓蓋我人本有獨立之能力雖獨居荒島猶能自活則亦何必戀戀於家鄉哉 
小說 
[報復（續）勃列敦奥斯汀原著] [  凭虛]  
　　醫生曰噫尊夫己死耶少婦涙儲眼眶仰視醫生哽咽曰先生彼於最近一戰中死矣言至是泣曰天乎請弗言此請弗更言及此彼實吾惟一丨惟一之靈魂汝不知彼之若何愛吾憐吾惜吾丨噫彼今逝矣彼不返矣永不返矣永丨永吾愛之甚丨吾愛之甚少婦言至是更不成聲但掩面而泣醫生立而俟之以其精神診斷學之慣見知斯時與語將更增其悲移時始又問曰故夫人於此古玩絶無嗜好然則將售之否少婦答曰否否吾留此藉以念之吾之希英烈區彼愛此甚吾見此猶見彼吾今視此宛視彼面也醫生頷首似謂此言良確又曰彼得之祖傳耶婦摇首曰否彼購得也曰戰前購乎婦容微變曰然醫生不語側身稍右指火爐架之小鐘曰然則此美麗之小鐘其亦彼購乎少婦不語移時曰然醫生曰善是誠奇吾乃特愛此鐘夫人亦憶購自何處少婦疑不敢聲仰視醫生面知又不得不言則曰否先生言次四矚若欲覓隙而遁醫生復問曰夫人汝眞不能憶購自何處耶少婦胸間起伏不定離座思起曰誠然汝何故特問此物讓吾行吾欲出矣吾告汝此實購者此間物均購者也醫生前握其腕强納之椅中使復坐曰吾請汝坐少婦不得己坐四肢顫不己目隨醫生之動作而轉若驚恐之獸醫生行近婦畔自婦處視架上之鐘旣又返以鐘面向燭俾婦視之適見其正面於是又審視再三其狀秘密而陰森即旁坐之軍官亦爲驚懾復至婦處數次乃以其醫生穏健有力之手指按少婦額使向前直視少婦似己無主一任所爲驚懼己極見醫生出一巨重之手槍兩眼乃圓睜醫生以沉重有勢之音曰夫人今汝愼弗再動仰視汝見鐘否注視之毋瞬使汝目偶移者吾立發槍視之今正七時三刻待鐘鳴八下汝乃可告吾以得此之實情醫生語止少婦面蒼白頽然注視鐘面不敢動室中死靜鐘面之長針緩緩由秒而分由分而數分少年喬丹亦不動凝視鐘面一如少婦木然若石彫之像醫生置其槍徐近少婦而握其腕置己膝上注視其目曰汝今覺倦矣汝正睡眠吾之語聲漸遠漸糢糊然汝仍能聞之汝己不能見四周之物惟仍見鐘面汝無能爲但能見之待鐘鳴八下汝當告吾以實語畢仍放婦腕於其膝婦身不動若死目猶睜而呼吸則變爲睡中之鼾聲無何鐘鳴矣至第八下少婦身忽動啓唇而言若背誦若夢囈平淡不分高下言曰此鐘爲吾夫贈吾者醫生曰何時曰一千九百十五年曰自何處曰自前敵曰地何名汝知之否曰不知曰此是否凖確無誤曰無誤曰其他各物如何曰均吾夫遺吾者曰亦自法國乎曰然曰彼若何得之曰取自民屋言至是少息少婦仍不少動醫生復曰汝何故謊吾曰因汝將以吾夫爲竊賊而謂吾以此自驕曰汝旣知彼爲竊賊然則汝固自驕否耶曰然此厞彼罪彼贈吾此等物以吾曾向彼索之而彼愛吾故曰汝索之耶何故曰以他軍官之妻均有其夫贈物曰是以汝若不向之索者汝夫未必取之乎曰否彼取之特以悅吾彼從不顧恤他人惟有吾耳此即吾所以愛之之理吾之永遠愛之職是故耳 
[自由談之自由談] [  不冷]  
　　因果因果雖不能示人以確信然有時確能若隠若現示人以未必不可信之徵兆積不善必有餘殃氣之感應心理之作用殆其然歟 
 
 
 

Page 15

 
 
   
 
 

Page 16

 
 
   
 
