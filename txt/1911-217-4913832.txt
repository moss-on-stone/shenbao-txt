# 1911 - 217 - 4913832

 

Page 1

 
 
   
 
 

Page 2

 
 
[閏六月十六日軍諮府奉]  
上諭本年調集禁衞軍及近畿各鎭在永平附近舉行大操着派軍諮大臣郡王銜貝勒載濤恭代親臨總監兩軍欽此 
上諭農工商部奏整頓棉業攙雜水泥諸弊一摺棉花爲土貨大宗每年出口爲數甚鉅亟宜推廣銷塲力圖進步乃内地商販希圖小利往往攙雜水泥至與行銷有碍於棉業前途所關匪細着該部妥訂檢查辦法明定罰章通行各省一律遵辦上海爲通商巨埠尤宜加意防維着督辦税務大臣飭由滬關切實查驗並着南洋大臣飭上海商務總會遴選通曉棉業人員帮同經理果能辦有成效准由該部奏明給奬以清積弊而闢利源欽此監國攝政王鈐章奕劻那桐徐世昌溥倫署名 
宫門抄十六日召見内閣總協理大臣濤貝勒朗貝勒倫貝子澤公 
論說 
[論尼泊爾（選）（秋桐）]  
尼泊爾官書作廓爾喀。今之新聞紙率從西譯作尼泊爾。nepal論者非之。謂當從吾舊稱。雖然。尼泊爾非卽廓爾喀也。廓爾喀在英文爲gurkha乃尼泊爾五省之一也。在加德满都之西約四十四五英里。加德满都者。尼泊爾之首都也。是尼泊爾爲國名。廓爾喀特一省名。言廓爾喀又寗足以概尼泊爾。特廓人在尼爲最强。尼泊爾夙有二十四小國。在十八世紀之末。諸小國悉爲廓人所兼併。遂區分全尼爲五。政治之勢力旣屬廓人。故吾國即以廓爾喀概舉尼泊爾。日本人夙稱吾國人爲南京人。即此類也如尼仍用廓爾喀舊名。亦無不可。惟叙尼事入細。頗有滯碍。故記者仍從西稱而附識數語於此。 
邇者吾國外務部移牒英公使。謂尼泊爾布坦兩國。爲吾藩屬。無與他國締結條約權。英使答曰否。尼布二國。乃獨立國非支那之藩屬也。記者旅居海外。僅得於新聞中見此一則。不審其事之顚末何似。而英紙於此種事復噤若寒蟬。吾國新聞雜誌之已有論及此者否。尚不得知。然茲問題重大。記者請以謭陋所及著之左方。執律時擬尼布並論。而爲謀篇計。請先尼泊爾。至布坦。記者别有專論也。 
記者於此所最不能釋然者。則吾國外務部胡乃忽然通牒英使。對於尼布兩國。求正吾宗主之權。吾爲此疑或且罵記者之無腦筋。遇權利之當 
 
 
 

Page 3

 
 
收回而漫不省識。雖然記者終欲知其動力之所在。也凡嘍囉呐喊之利權收回論。記者不敢贊同。今外務部通牒之意。豈非欲因以求一良果乎。天下事未有動力不健全而。良果可得者。矧其事乃屬宗屬國之關係而與吾爲敵者又爲字。内至强之國乎。然則。求其主因。誠乃解決此題之下鑰處。 
於陳列主因之先。記者請得略述英尼歷來之關係。使吾人有一較明之印象。夫尼泊爾號稱吾國藩屬。其取證物之最顯者。則尼泊爾經若干年必至北京一朝貢而已。吾之和戎古策。乃在覊縻不絶。故吾與尼泊爾。未嘗有實際。關係之可言。而與之關係最密切者。厥惟英吉利。有一派英人。且視尼泊爾爲英領土。克山男爵者。乙未丙申之間在英倫倡瓜分支那論最激切者也。當時彼所著（遠東問題）一書。即痛陳支那兵力之不可用。謂支那如欲恢復尼泊爾於不列顚之手。有如登天。記者最近之所知。則瑪禮孫博士昨年返英。即在倫敦宣言支那要求尼泊爾宗主權之無理。謂尋常投贈之事。寗得指爲宗屬之關聨。自來英人著書談尼泊爾者。未嘗少措意於支那。惟矜矜以得尼人之歡心爲務。是尼泊爾與吾有關。在英人幾習忘之。今不具論。論英人在尼之勢。力 
當十八世紀之末。廓爾喀兼併小邦。與西藏刺麻不協。即起兵侵藏。勝之。而吾國起而干涉。一七九一年吾兵入藏。逼近尼都。落鴉科特且不穩。落鴉科特者。尼語言王宫之所在也。當吾兵未入之先。廓人早於早年（即一七九十年）與英人締結商約。旣爲吾兵所困。廓人即乞援於英。書達印度總督康瓦里。時英人有曰克拜特里者。通東洋語。以武員從事康瓦里軍中。且爲波斯語通譯者。康瓦里乃派克拜特里率兵入尼。與尼員遇於巴特納尋偕至落鴉科特英員入尼。實自克拜特里始。克拜特里自著有（尼泊爾紀事）一書。言此頗詳克氏至尼。以一七九二年。至和議成。始退去。英人旋復與尼人締結一七九二年三月一號之商約。則此役之成果也。 
一八零一年十月。英尼復結一約。英人且遣送代表於尼廷。此代表旋於翌年撤去。以尼人不之欲也。自後尼人不满於英。輙擾英境。（英人之言如此。）至一八一四年。英人乃以爲口實。舉兵寇尼。大將忌列斯拜攻加藍伽城。爲廓人所殺尼軍勢頗張。而英將奥支特隆鏖戰甚苦。雜驅廓人於加里河外。而廓人乞和。未幾復戰。一八一六年。奥支特隆軍逼加德满都。（尼都名）尼人與之爲城下之盟。失地無算。凡尼人所新得地。悉讓於英。加里河者。現時尼泊爾與印度西经部之庫馬安之界線也。尼泊爾之勢力。夙及庫馬安。（語見英人藍德所著西藏與尼泊爾。）加里河西之地之入於印。想自此役始。且自有此役。英人得永遠遣駐英員於加德满都。 
記者於此。請記一英尼交親之樞紐。使國人牢記之不忘。其樞紐維何。卽尼臣巴哈達是也。巴哈達後以有功於英。受英爵。故巴哈達者。尼之首相而實英之爵臣也。與今坎拿大總理大臣勞禮野之受英爵。殆同一例卽此思之。可見英尼之關係矣。巴哈達者。夙爲武將。以弑其叔父。得專政於朝。尼泊爾雖號稱專制國政。而政權悉在大臣之手。故自一八四八年。巴哈達執政以至其死。尼泊爾之眞主。乃巴哈達也。巴哈達富有才智。以一八五十年淳英倫盡考其行政法。逾年而歸大事改革。裁判制度。始行確立一切惡刑。悉行廢止。尼泊爾之有善政。自巴哈達始有可言。斯時尼泊爾刑政并修一八五三年英尼乃訂罪人交付之約。（按罪人引渡。乃文明國必有之規約。尼泊爾早受文明國之待遇矣至今日之宗主國則領事裁判權遍地。無取有此約。）至一八五七年。印軍叛英之影響及於尼邊。大勢岌岌。巴哈達倡議助英。雖尼人不盡謂然。巴卒排衆議。遣兵四千以爲英援後數月復自將兵八千人以應。雖後時而無所用。而英人深以爲德。旋賚巴哈達以洗禮爵號并印軍勇號。巴氏得此以爲殊榮。所以媚英者亦備至。而是役之結果。英人亦略返侵地于尼。 
自巴哈達後。歷任尼相。率受英人洗禮爵號。今尼相商涉。自一九零一年執政。在一九零四年。英將軍哈思彭。引兵攻吾拉薩。商涉張膽助之。英軍得商涉之力不少。英人恒謂自商氏得政。英尼之交日益親密。其言必不誣。商氏之得印軍勇號也在一九零六年。而一九零八年。商氏復承英政府之招。請作賓於英倫英人所以承奉之者甚至。至是英王愛德華第七。復親賚以洗禮爵號。自巴哈達以來。尼臣兼此兩爵者。厥惟商涉。而未已也。商氏在不列顚陸軍中。爲少將。而在廓爾喀第四聨隊。爲名譽大佐蓋商涉駸駸以英之外臣而爲其守將矣。（未完） 
要件 
[上度支部改革幣制書（續）留美奧省大學畢業財政學士陶德琨]  
　　一國幣之重量成色皆宜徵諸學理按切事勢核定也數年來討論國幣之重量者。不主一兩。即主七錢二分。二說本各有其習慣上之理由惟徵諸學理。。按切事勢。欲立金匯兌本位制。則一兩與七錢二分之故事皆非我之所宜研究。彼銀幣旣爲金之代表則其有國幣之能力。全賴信用。有以致之。初非有一銀質多寡之重要問題在。且也本位標準之純金量。一朝確定後。則單位銀幣之純銀量。自不維按金銀比價之 
 
 

Page 4

 
 
率推求而得。又何銀質多寡問題之可言。是國幣之重量問題中。所待商榷者祗此本位標準之純金重量已耳。本位標準之純金量。當以百分之七十五格蘭姆。約合庫平二分零一毫爲最宜。因此數可當我之舊制錢一串。按照民間生活程度。及用串計數之通習。實屬相合加以百分之七十五格蘭姆屬整數。在國際匯兌時。計算至便。而又可與美之半打拉。英之二仙令德之二馬克法之二佛郎半日之一元。俄之一盧布略相等。是内外兩便之計。無有踰於此者也。准此金量。再依法比例金一銀二十一又三分之一。推求單位銀幣之重量。則單位銀幣之純重量。應爲十六格蘭姆。約合庫平四錢二分八釐八毫。若用世界通行之。則以純銀八成。鑄造單位銀幣。則單位銀幣之總重量。應爲二十格蘭姆。約合庫平五錢三分六釐。較之現行銀幣。約减輕四分之一。應當作舊制錢一千文用。謹案庫平係指農工商部會同鈞部奏定劃一度量衡章程内稱庫平一兩。合法國衡數三十七格蘭姆又千分之三百零一。。 
一國幣單位宜定名曰圜而圜以下宜定名曰角曰分曰文也錢之爲物我國數千年來。體例不一。號稱各殊。每於定名之中。多寓象形之義。近今洋錢輸入。我國倣之鑄造銀幣。命之曰圓。官民上下。習焉稱便。若言酌定國幣稱號。似以仍用圓字爲佳。惟圓之名詞。日本旣用之於前。我國實不宜襲之於後。貨幣名稱所繫。亦一國體制所關。國幣之定名。獨立國與獨立國。罕見有苟同者。以拉丁貨幣同盟團之親。而希臘之幣名别於意。意之幣名殊於法可以想其用心之所在矣。我國若舍日本已用之圓字。而另作的當之折衷。事亦至易。九府古制。曾有圜法考圜法錢也。圜與圓同。以圜字爲新幣單位之定名辭。義莫當焉。由圜十析之曰角。由角十析之曰分。由分。十析之曰文。我國生活和度。旣不能廢一文之舊制錢則此新幣單位千分之一之小數仍名曰文與舊日一文之制錢亦適相符合便何如之 
以上各條。僅陳要義。至於一切辦法。則限於篇幅。不克備舉。附呈幣制問題綱目可察大概。總之我國今日。。欲建一簡便穩適之幣制。非採用金匯兌本位不可。欲實行金匯兌本位。則以上所陳。確屬唯一要着。世之論者有謂實行金匯兌本位制。必須待至銀本位。制確立之一二年後。究非正當辦法。我國由金匯兌本位以規定國幣。較之由銀本位以規定國幣。其便宜實遠過矣。是在得其道而行之耳。德琨前在美留學時。屢與彼都士夫之精於貨幣學者。論及我國改革幣制一案。僉謂欲整新中國之圜法。計無有踰於金匯兌本位制者。逮歸國考察我國生計現狀。而益信此制行之我國。必能在在適合。伏祈大部極力主持於上。迅飭仿效此制。俾得早見實行。豈非我國之幸。而亦世界各國久爲罄香頂禮贊助弗遑者也所有幣制辦法理合臚陳大綱并具表說。附呈書目。以備採擇。伏惟鈞部核奪施行。 
專電 
[電一（北京）]  
中央敎育會今日（十六）議高等小學中學讀經併入修身課案孫會員宣讀後因有人抑止羣議秩序大亂 
[電二（北京）]  
川紳公電旅京同鄉郵部盛大臣用壓制荼毒以致虧累端督辦亦附和川人合力死爭决用激烈對付 
[電三（北京）]  
農工商部奏報派員巡視南洋各埠華僑情形籌擬辦法六端奉旨依議 
[電四（北京）]  
内閣屬員薪水未定廳員暫照軍機處舊章支給局院俟議定補發 
[電五（北京）]  
湘撫楊文鼎電奏粤鹽運湘照定額溢出十分之六偷漏税款有礙國庫請准按斤抽税未税者照運私例充公擬罪 
[電六（北京）]  
濤貝勒奏禁衞軍二協統王廷槙赴法觀操派姚寳來署理奉旨依議 
緊要新聞一 
[秋操計劃詳誌]  
○預算應用本年秋操統計所費約需四百餘萬除直接用欵預算需銀一百九十四五萬兩業由軍諮府通行各省分認協解直隸一省已認二十萬兩外其餘購置軍裝軍械氣球機關槍等項所費又需二百數十萬濤邸以爲數過多不便盡入秋操項下核算故均移於陸軍活支項内卽購備機關鎗一項已費銀五六十萬之巨似此組織完備當非從前大操所能比擬矣 
 
 

Page 5

 
 
○確定經費本年在永平境内舉行大操所需經費已於去年由軍諮大臣濤朗兩貝勒編定預算總額十八萬兩送交度支部後該部提出交資政院核議被减二萬兩確定爲十六萬兩係經議員議次此欵已咨度支部先期撥放應用 
○恭代校閱本年大操之擴張原以備監國恭代大皇帝親臨故不惜巨欵力求完備嗣以革黨猖獗擬作罷論惟濤廕兩大臣以糜欵數百萬須請監國親臨實行大元帥之制度監國已允所請擬於八月二十六二十七二十八三日内不拘何時恭代皇帝親臨閱畢卽回以昭愼重而閣臣則竭力諫阻請派大臣恭代閱看監國又以所慮甚是决計陳明皇太后派軍諮大臣濤貝勒恭代日内即須降旨（按此係十二日訪函昨已降諭） 
○佈置防禦東西兩軍刻已組織齊備東軍作爲敵軍由秦王島上岸向永平一帶進攻統計陸軍一鎭兩混成協統帥爲馮國璋西軍作爲主軍在豐潤玉田等處布置防禦事宜並調集大軍向灤州地面進發迎擊敵軍更以偏師間道疾行襲擊敵人後路該軍統計陸軍一鎭一混成協統帥爲舒清阿昨已由軍諮府調集諸鎭統制協統赴京會議兩軍攻守方略又以秋操在邇須專設辦公處所業已擇定北京賢良寺廟内作爲秋操辦事公所派馮舒兩總統常川駐所經畫一切 
○分派叅謀軍諮府陸軍部各大臣前日會商選派東西兩軍叅謀官以備臨時參核軍政即經各大臣派定張聨棻爲總參謀官師景雲爲一等參謀官陸光熙楊文楷陳言爲二參謀官紹祺王汝勤張之浩爲副參謀褚其詳充砲隊協領虞克震充工程參領官陳文運充馬隊協領范熙績充馬隊協參官葉興清充總軍需官以上各員均派爲東軍其西軍派定張亮元爲總參議官楊廷傳爲一等參謀高兆淵陳複初充二等參謀官耿覲文李華英祺昌吳士修爲副參謀官龔光明充砲隊協領劉錫齡充工程參領華振基充馬隊協領劉嗣勞充馬隊參領馮福長充總軍需官所派東西兩軍各員各守　責俟秋操期届督飭前往著意訓練以重軍政 
[度支部研究會計年度之爭論]  
會計年度問題各省督撫多已電致内閣其主張各有不同滇督主四月開始鄂督主七月江督主六月直督則謂此有先决問題在廢閏月昨度支部澤大臣因爲此事特集各司員在財政研究所細加討論聞部中新舊兩黨頗有爭執其中贊成廢閏者以王璟芳劉澤熙爲最力舊黨中有主張依二十四節計算者會議之結果由澤大臣飭兩方各具說帖提出於内閣 
[度支部對於海關用人之意見]  
中國關税權向來操之於税務司之手華官不能過問此種制度殊與中國主權大有妨碍刻聞度支大臣爲整頓關税起見擬將各省海關一律参用華人劃清權限彼此不相侵害以爲將來收回關税權之地步聞日内度支大臣將與内閣會商一俟議定即須着手實行 
[江督參預外官制之大概]  
　　法制院前因新外官制草案將次釐訂曾通電參預官制之五督迅即電陳意見以憑核奪茲聞該院日前又接江督來電字碼甚長内容皆係條陳新外官制之政見而於權限問題尤爲注意聲請萬勿偏重致滋貽誤其大綱仍與上年年終所電奏者無甚出入經該院譯出後卽密封送呈總協理大臣查核 
[中國果違背禁烟條約耶]  
倫敦泰唔士報北京訪事於西七月十九號致電該報云中政府照會列國擬自一千九百十二年正月一號起以波斯及土耳其之鴉片作爲無印花之品禁止入口此舉實符新訂鴉片條約之附款蓋波斯及土耳其均係無約之國而一千九百十年運入中國之鴉片則共有六百十九箱計值英金十一萬五千磅大都由英國商人經手售出但中國其他之舉動皆與條約不符自鴉片條約在京簽押後廣州華官與英員時起衝突粤督貪得税款違背條約之第七欵將印度生土每兩加徵税銀五角即等於全箱加税洋八百元該督藉口禁除煙害違約增税此種託詞之舉動適足阻礙條約之實行蓋該條約之目的係在審度情形以儘速禁絶鴉片之貿易也 
[川藏交通之建議]  
由成都至西藏其間山嶺險惡人人視爲畏途以故藏中新政毫未舉辦 
 
 

Page 6

 
 
近聞軍諮府派赴西藏差遣官張宣對於該路交通上條陳一道剴切詳明大要謂川藏交通之不便以打箭爐至巴塘七百餘里爲最若擇其尤爲險惡者鑿開道路通計所費不過數萬金則車馬輻輳漸歸平易請大府主持云云刻經陳其采廳長回明軍諮大臣電商護川督王人文妥籌辦法務期早觀厥成 
[黄明第求榮反辱之詳情]  
郵傳部調用之留學生黄某以洋文信冒充文憑要求堂官以主事奏留致被察破逐出大略已紀昨報茲悉黄某者即係自稱英國留學生之黄明第籍禁江蘇丹徒縣曾在參議廳學務科行走後以得郵政司司長唐浩鎭之歡心調派額外科員近來該部郵政司藉接收郵政之名呈請奏加二司唐之權力日增黄遂借此奥援出種種運動之手腕一躍而爲二等科員其卑鄙齷齪雖爲識者非笑而黄固自若也乃黄營求無厭得隴望蜀復爲謀舯科長地步自稱係英國郵政畢業僞造公使保證書固封呈騐時受騐人爲機要科科長賀良模開封閱看卽得其破綻因卽呈堂請示吳蔚若侍郎卽向唐浩鎭詰問黄明第果從何處畢業而唐則盛稱黄明第之人品如何好才具如何優語語支吾答非所問因之吳侍郎憤其欺詐遂諭令將黄明第撤差並有不准到署之批示 
[郵政總辦華洋文頭銜之歧異]  
郵傳部將郵政收歸部辦以李伯行侍郎爲郵政局長而仍以法人帛黎爲郵政總辦據此則帛黎之名位當在李侍郎之下乃帛黎之頭銜以華文言之則爲郵政總辦以洋文言之則爲郵政大臣其名位轉在李侍郎之上故此次我國擬入萬國郵政會該會祗認帛黎不認李侍郎因帛黎之洋文官銜與各國之郵政大臣相同故也 
[驛政改良之非易]  
　　郵傳部已定於七月初一日接收驛站現時陸軍部之捷報處已由郵部遴派部員往充總會辦於本月視事聞個中人言驛政自國初定制以來迄未更變一旦改良殊非易易其中碍難之處尤多而以裁去各項差事爲最觀此則陸軍部之延宕不决蓋自有難言之隱也但經郵部接辦雖較陸軍部自改稍便而亦非旦夕所能實行不知郵部堂官已籌有善策否 
[京師近事]  
修訂幣制大臣原議本年七月初一日實行新幣嗣因派赴英國考察幣制之陳錦濤吳乃琛等一時尚難返國而新幣則須俟該員等報告到處經諸大臣參考斟酌始能妥定辦法故現已展期奏請頒行 
政務處會議向係每月逢二日下午會議自該處裁撤後改于逢十日在法制院開議是日總協理大臣及國務大臣均齊集該院會議其關於重要事宜及奉旨交閣議者則臨時定期名曰閣議 
郵部以近日簽分七品筆帖式甚多並一律咨明以錄事用惟郵部向無七品筆帖式缺此項人員實難位置經各堂議定援照法部成例將七品筆帖式改爲七品小京官已於日昨具奏奉旨依議矣 
憲政實進會於前日開會時副主席于邦華君提議組織日報一種以爲本會之言論機關聞會員中多數贊成此議决定於八月前後出牌日來正在組織一切云 
振貝子回國後尚無位置外間傳說不一有謂其繼慶邸而總理外務部者有謂其繼世相而爲資政院總裁者衆說紛紛莫衷一是茲聞確實消息振貝子位置一時尚不能定或暫於各部大臣中騰挪一缺以爲將來大用之地步或此時暫不發表俟八月間再有消息蓋慶邸有八月辭職之說彼時政界將有一大變動振貝子之位置必待此時方能確定云江寗將軍鐵寶臣去年外放本爲起用地步後以無相當機遇故棄置至今茲聞内閣近日與陸軍部會商西北邊防事宜擬簡重臣督辦其事會保鐵爲督辦西北邊防事務大臣蔭大臣亦甚表同意不久必有消息一說鐵寳臣將來另有位置亦關於軍事上重要之職任云 
時評 
[其一]  
　　皇上典學開辦經費。須銀十萬兩。若在民間。可以辦一百個義務小學。可以造就一萬個小學生。貴賤之相懸有如此。 
雖然。以十萬銀子供給一萬個學生。畢業後不過做個百姓。以十萬銀子供給一個學生。畢業後便是一個皇帝。 
[其二]  
　　辦事爲難。便請病假。請假不已。再請開缺。開缺不准。安心調養。嗚呼。封疆大吏。老病居多。調養不暇何能理事。是無怪外人之訾我爲病夫國也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[句容鄉民阻墾肇事之近情]  
前月初三日句容鄉民暴動後已相安無事本月十一日該縣許令忽將朱榮德戴啟祿二人拿獲鄉間即遍發傳單竭一日兩夜之力號召徒衆十四日黎明五間未啟時鄉民各持鋤耙聚集城下旋即撞開城門一湧而入鄉民由城外來者絡繹不絶至午後三小時猶未到齊是日入城鄉民不下五六萬人店舖閉市大街小巷爲之擠塞城中當道諸公房屋拆毁殆盡鄉人大謡云殺朱宰駱毁張窩朱即朱懷澄城中之商會董兼勸業員駱即駱文鳳自治事務所總董張即張長華自治事務所所長句容墾務由張一人主持致有前次之風潮又因積榖事爲鄉民所不满意以故十六鄉五百餘村之鄉民亦因之大起風潮城中被毁房屋計張長華文鳳朱懷澄劉仰周徐應泉五家以外波及高等小學堂巡警局張恩福家自治事務所天主堂五處旋因天雨鄉民始各四散 
[皖江南北水災四誌]  
廬江廬江縣自入夏以來釐雨如注江潮之漲水勢漰湃該縣東南一帶圩堤冲潰殆盡蕪湖皖南義賑公所接據廬江縣馬令文錦來電當即轉電馮大臣請發急賑電文如下南京馮大臣鈞鑒頃接廬江馬令來電云沙壩破水勢倒灌不獨東南圩盡潰且浸及山岅懇恩速賑廬江知縣文錦叩等語伏乞憲台迅賜鑒核施行皖南義賑公所叩覃 
當塗當塗縣水災情形略紀前報前日駐蕪華洋義賑會員陳景新君赴太平府調查當塗縣災情於十四日回蕪查得當塗轄境之西北臨大江東南濱石臼丹陽二湖其東北一面山巒重疊入夏以來連旬霪雨山洪建瓴而下附近圩堤均被淹沒六月中江潮驟漲湖水漫溢十六日二句鐘蛟發横山者二處二十二三等日沿江沿河沿湖各圩次第潰决冲沒大小圩垾二百有奇田約三十萬災民約十六號牲畜漂沒無算計上游之石臼丹陽地面經沿河達金柱關口災區百二十里金柱關　江達蕪湖災區四十里幸官圩及查家灣未潰而内沈甚多外埂亦極危險昨日該處暴雨傾盆目覩農人大小各帶草麥一把横臥堤上以人禦浪實爲慘憫查横山發蛟時淹斃二人陳字圩决口時淹死二人石山圩救護時壓斃一人景新經過之處殍民露宿風棲其慘狀尤不忍視 
繁昌繁昌縣保大圩决口後李統領奉馮大臣面諭督同王德林千戎率巡防兵士二百名會同道委唐少尹兩次前往堵築已於初十日合龍李統領等均於十一日乘小輪回蕪詎行未數里該圩鄉民追報謂圩堤又潰兩丈並斷樁木遂復馳往搶救李統領當即來蕪面商關道趙觀察再購樁木麻袋若干並添借打樁機器一架於十二日晨仍乘元利小輪赴該圩督救查該圩潰决四次官民搶救實已力盡筋疲圩民因冒險溺斃者已有數人刻蕪湖縣朱繡封大令業於十三日由保大圩來蕪謁見關道面禀一切 
無爲州無爲州境近因堤潰被水侵灌業經上憲撥欵數千金派委前往該州會同紳董散放急振詎有盧恩澤因爭放振欵未遂肆行滋閙並將委員推落水中幸經該州陳牧赶緊彈壓未至釀禍刻劉紳士賓已電禀皖撫懇速派委查辦以免阻撓朱中丞接電後立即電飭廬州府任太守前往查辦矣 
[三誌新會抗捐之大風潮]  
　　廣東新會縣大閙沙捐風潮已兩誌前報茲又覔得新會縣清佃局總辦方徵通禀省憲文照錄如下竊知縣支電諒呈憲鑒究其起事之由緣承辦東西甲鄉沙捐梁龍章到鄉收捐鄉民抗不完繳遂邀集農民十餘人至縣城目治會懇求寛减適自治會紳無人在會遂蜂擁至卑局搗毁門窗器具各物當由知縣親出彈壓遂亦解散不料匪黨乘機肇釁愈聚愈多一時圍觀多人不辨爲良爲歹隨聲附和擁至承辦酒捐屠捐沙捐各公司曁梁紳家恃衆焚拆殆盡維時趙參將月修王令景沂因公赴鄉均不在縣鄺守備派勇彈壓又以匪衆兵單不能阻止勢成燎原初四日復焚毁巡警分局此當日抗捐滋事之情形也竊維縣屬沙捐溢額未報者本屬不少上年奉憲台札飭整頓當遵照示諭各鄉將溢額多寡自行認加勸遵頻仍均置勿恤第此項沙捐原爲公家自然之利與别項抽捐不同亟願鄉民多報一分之捐卽以家多獲一分之益嗣以勸導無效不得不招商承辦所有禀加鄉民頃畞數目節經報呈憲鑒各鄉初無異言復調查業葵沙捐實有四百頃之多而葵田業佃歷年均未照繳僅據前葵扇行代繳五十七頃餘俱由甲首黄紹仁梁若鏡聶雨培潘寳球等分飽私囊似此絶大利源非一面止令停收另行招商承辦一面禀 
 
 

Page 11

 
 
請嚴追侵蝕不足以裕公帑亦已禀明有案訪聞該甲首等以驟失利源大懷怨望運動諮議局議員開會以此事議呈督憲蒙批派員會核禀辦詎委員尚未到縣該甲首等遂標貼長紅謂熟田已繳三成糧捐者不再重繳沙捐殊不知縣屬皆係沙田應完沙捐歷經照此辦理乃鄉愚受其蠱惑遂亦以此藉口竊思鄉人愚昧非有人主使决不有拆局之行現雖未經查出主名推原禍始未始非該甲首等階之厲也知縣自維檮昧竊疑此次抽捐爲滋事之源應請憲台撤參委員接辦以維捐務知縣愚以爲不整頓葵捐則沙捐永無起色而益長沙棍之刁風惟目下民情浮動陳將承辦東西甲排梁龍章曁承辦八堡等鄉梁國華先予撤退令各該鄉照原有之數自行繳局以順輿情理合將抗捐滋事緣由禀報憲台察核應如何辦理之處伏候批示祗遵粤藩據禀後即又電致方令云連日羊城等報載新會沙捐閙事係因主辦沙捐者以葵田捐不成則另立禾捐名目梁姓恃族大勒捐禁止割禾截搶耕榖小姓聨團抵制以致釀成此變查新會沙捐疊據該委員禀稱業佃短報葵田丈實有四百頃由該縣委諭飭梁卓漢承認是此項仍屬沙捐何以又有禾捐名目該報所載是否屬實仰即將此事始末實在情形詳細禀復核辦無得隱飾分類新聞政界 
[沔陽堤防危險之續報湖北]  
　　沔陽州恩宏各堤因被大水冲刷危險已極所有該州牧羅慶昌電陳防險情形已紀昨報茲又覓得鄂督與該牧往來電牘錄下可見危機之益迫也（鄂督去電）羅牧皓電悉恩宏堤滲漏多處加築小月堤並於堤外帮土所辦甚是其最險之二處務祈奮力搶護如果物料齊全人夫用命斷無不可保全之事所用經費前電已准核實開報於左令罰繳項下撥還此外江堤低薄之處並青成各該管堤首紳董等隨時認眞防護勿任稍有疏虞督院禡（又電）羅牧馬電悉昨電計達恩宏堤工危險應仍督同堤首紳董等認眞搶護務保無虞此外江堤多處該牧未能分身應即青成該管紳首防護並由州加派妥人督率以期得力餘悉查照各前電辦理督院敬（羅牧來電）督憲鈞鑒警電謹遵辦昨徑電發後聞吕蒙口危險已極此堤原案許加高徇紳士請折回新堤爲籌錢五百串趕緊搶築此款如收獲土之費求恩准其應還否則由知州捐出亦可民情極悍知州幾乎被險移晷始脱水勢又遽高五六寸有漲無退伏秋大汛不已此後所至難全危機知州總當竭力圖報仰酬知遇慶昌叩宥（又電）督憲鑒日昨下駛老宏號雖决口查他堤心腐爛已極水勢過大忽又穿大洞一處員紳等已拚命搶護終苦人力萬分難施計口門寛十餘丈冲壞房屋不少居民已遷高埠上垸大木林下垸恩字號均有隔堤未經帶淹被淹地方僅長里許水卽流入浮天無岸之大湖尚無大損州屬江堤百餘里均僅附堤一線土地寛約里許即　湖邊各垸皆有隔堤與此相同近沿江堤極險者尚有四五里而水仍漲不退堤面幸未瀰漫再有數日近不堪問内湖水逐日漲實屬異常奇灾要求振款者横惡萬狀祗得照給似此水勢恐焦急亦屬無益已會商水利州同巡檢分投督紳照料知州不時巡防再聞上游各縣江堤亦頗危險若或有失沔城魚乂玉帶河險象加甚須籌兼顧除撫卹灾黎詳查禀陳外知州慶昌叩沁 
[蘇垣官塲之鱗爪蘇州]  
　　蘇省地方檢察廳廳長許逢時現報丁憂所遺廳長一缺昨經左提法使札委該廳檢察官丁方榖代理遞遺檢察官一缺卽委該廳帮辦檢察官曾渤代理刻已分别札委矣撫署收發委員兼官電編輯文牘助理員候補知縣李葆鈞現已委署婁縣知縣遺差自應派員接辦昨經蘇撫程中丞札委候補知縣李光乾接充矣蘇省十藥捐税事務殷繁必須特設總局遴　督辦茲經蘇撫和中丞特派禁煙公所總辦沈勗初觀察爲該局督辦並頒發關防一顆沈觀察奉文後已於本月十五日到差開局啟用關防矣 
[粤省匯解本年京餉廣東]  
　　粤省應解本年京餉前經度立部咨行來粤撥粤海關洋税銀十萬兩新增盈餘銀六萬兩又東北邊防經費原撥粤海關六成洋税銀十二萬兩籌備餉需撥粤海關四成洋税銀十二萬兩六成洋税二十萬兩又本年應解廣儲司公用銀三十萬兩分四季匯解現張督以夏季應解之期已逾特在粤海關庫籌銀二十三萬三百六十兩發交大清等銀行領解至京赴度支部衙門投納作爲粤海關應解本年京餉各欵之數云 
軍界 
[派委設局徵兵安慶]  
　　皖省六十一二標近因目兵缺額甚多業經朱中丞札委孔令慶堯等前往廬江六安等處設局徵募目兵一千名以補兩標軍營缺額以廬江縣爲第一局附徵無爲巢縣兵士六安州爲第二局附徵英霍二山兵士每局派正副委員各一各徵兵士五百名一俟徵齊即行回省分派各標訓練云 
[營警衝突案已結蘇州]  
　　蘇垣巡防隊勇丁與西路巡警在烏鵲橋爭閙兇毆一事已記前報茲悉被巡警扭獲之勇丁一名已由西路區長訊供後送回該　統領林開武處自行責懲一面詳報撫院旋奉程中丞批云據禀各節均悉查軍人有時違警警界人等似應遵照捕送懲罰定章分别辦理不得率行逞强致釀成同類仇視之惡感此次巡警與營勇在烏鵲橋無端爭鬥在營兵固不無多事而警兵之拘留棍毆並不許該營兵回營則顯係有違定章殊屬非是案已擬結姑免深究候札飭警道諭飭各區嗣後遇有營巡衝突務須遵照定章辦理以昭公允而息爭釁該統領亦須嚴加約束勇丁不得在外滋生事端致失營規 
[軍港地價之等差寗波]  
　　象山軍港購買田地山屋前經定價宣示現因居民禀求加價吳總辦應科邀同孔紳照黎張紳廷鑒等議定上中下三等價目上等田給價五十元樓屋八十元中等田四十元屋五十元下等田三十元屋四十元上好地作三等田算草房二十元照地丈量按畝給價 
學務 
[富紳慨捐鉅産興學山東]  
　　山東利津縣宋紳錫瑗以該縣舊有棣州公學一處開辦數年苦無的欵以致學堂日趨腐敗日昨與其弟錫 
 
 

Page 12

 
 
泉赴縣具禀願將已業地畝捐作辦學之資縣令細查該紳所捐地畝共有一萬二千餘畝據稱以三千六百餘畝捐入棣州公學其餘八千七百餘畝作爲擴充各學堂之用似此熱心敎育世所罕覯該縣令已據禀詳達學憲當由學司批令造具册結申送來司以憑給予奬勵 
[藉端阻撓學務江西]  
　　贛撫札學司文云前據玉山縣師範畢業生饒盡禮等禀稱在籍偕自治研究所畢業員周庚祥於三十一都臨湖地方設立小學堂就本部舊有欵項徵集並勸集余童二姓各出資助以期振興敎育不料有童子傑從中阻撓藉端破壞如果屬實亟應嚴行懲治爲此仰提學司即飭廣信府轉飭玉山縣確切查明詳覆母延 
實業 
[滇桂路線之計畫廣東]  
　　滇桂鐵路已由郵部派羅道國瑞賀郎中良樗赴滇桂分勘路線茲聞羅道與滇督電商畧謂查滇省廣南以西峰巒重轉幽儉難通僻處萬山商務稀少於此造路得少失多倘使追蹤大道南繞開化則路線遥遠職長擬由百色走西林或西隆繞黔省興義境而過滇之羅平或平夷等處然後西向入省如此則地勢旣稍平衍路綫亦較直捷而所經各地方物産聞亦繁盛此路貫通脉絡所有滇省東北一帶精華皆可全數吸收卽彼此相形亦較優勝旋經滇督覆電嘉其規畫詳審惟以綫入平彝境經曲靖以達楊林較羅平遠約百里而道路平坦施工或易且楊林至曲靖江一叚可爲滇蜀路基歴云云 
[粤省又添鑄百萬銀毫廣東]  
　　粤省官銀錢局總會辦司道昨日復禀張督再請撥欵一百萬購買生銀交造幣廠鼓鑄龍毫頃巳奉批准再撥港紙一百萬元以資購銀添鑄龍毫流通市面 
雜記 
[黄京堂晉京謝恩漢口]  
　　漢口富商黄訓典向係江南候補道因報効海軍經費特旨着交軍機處存記茲又捐産十五萬金在漢口咸寗等處興建學堂經鄂督奏請奬勵奉旨以四品京堂候補茲黄京卿以迭荷天恩特定於七月初乘車晋京赴宫門請安謝恩云 
[嚴漢中重收覆水武昌]  
　　韓濤姦拐嚴史氏盜賣房産一案其所以懸擱未了者實由嚴漢中戚族力勸嚴接歸史氏完聚嚴初堅執不允現復由各同鄉戚友反復勸導並經史氏擔任將押與張朝良之房屋二棟（押三千金）贖回如嚴仍不允許該戚族即逼令將家資平分爲二史氏須得其半以爲養贍之資嚴因被衆所逼且以涉訟難勝於是始允衆戚乃以旗鑼執事儀仗將史送歸宅内若迎娶新婦者然闔城均傳爲異聞史氏歸家查悉爲嚴主持涉訟者係門前賣水菓之父廖漢臣刻巳訴之其戚某道台送廖於審判廳以訟棍訊究至韓濤吞款一節聞亦不難含糊了結開釋之期當不遠矣 
[杭垣不吸捲烟會紀事杭州]  
　　杭垣商界發起不吸捲烟會於十五日開成立大會日紀昨報茲悉是日上午八時就商會開會到者計四百六十餘人首由商會竊協理宣布開會宗旨次公推顧總理爲臨時議長逐條宣布簡章又報告續訂兩則經衆議决取銷簡章逐條通過畢討論本會辦事方法以商會各職員兼任辦理不募捐不舉會長衆贊成次報告各處贊成人來函有上海硤石安昌山會諸曁城北石門嵊縣塘棲三墩餘姚各商會分所函件以及本城各商號並周小舫君彭君禾郡查天畏君愈只清君等函件報告畢再報告入會之人數已有千餘人再次研究進行方法次擬定常會會期衆决一月一常會一年一大會潘鳳洲謂應請洋廣貨店將捲烟銷數隨時報告以觀成效次上海勸戒不吸紙煙會代表尤惜陰君登台演說上海不吸紙烟情形時已過午遂摇鈴散會 
紀事 
[郭烈士傳（選）]  
烈士姓郭。名樹青。字煥文。汾陽王子　之後也。居資陽崇文街。家綦貧。年十八。舌耕仁壽和市。差足以養親。喜讀宋元理學書。於近思錄尤癖焉。年二十五。冠童子軍。補附生。又二年充縣初等學堂敎員。年百金。居四年。父毋賡續死。自是烈士頻語人曰。父母在。不許人以身。吾旣違色。養復何戀戀爲。辛亥四月復練民團之令下。集議烈士與焉。衆難之。烈士曰固易易耳。視君之能當兵否。衆昨舌不贊一詞。烈士蕭然出矣。旣而法官養成所立。烈士聞之。遂來省。會詔全國鐵路幹　歸國有。并清厘路款。於是四川川漢鐵路公司圮鄉人大譁。創設保路同志會。其開第一次也。烈士與友往觀之。歸面瞑目臥。似有所失者。同人疑其　。勸之藥曰。我何病。病在天下人心耳。越三日。與予論同志會。畢烈士曰。今之痛哭流涕。大聲疾呼者。必誠出於義憤。必踐其言耶。旁之嚶嚶隅泣者。若易以感動。出則曰是皆鄉老先生之　。非吾力所能及。其不與斯會者。又置其身於局外。且自矜高明。敎習曰不我聘則哭。學生曰考不及格則哭。商人曰折閱則哭。以相嘲笑者。所在皆是。吾罰人心如此噫。與予嘆息者久之。越三日而狂。時而嘻嘻有喜容。若甚自得者。俄而號咷之聲大作。烈士竊知人之議其狂。譁辯曰。我不狂。狂者天下人也。後二日不出一語。食銳减。五月二十九夜烈士翔中庭。約半時。人猶謂其强步如平日。不之異也。旣之溲所。久不至。遍覓之。得之井中。已殭矣。不可救療。欠日予往治喪。又次日運柩還里。六月初四日。其家人檢烈士衣物。得絶命前手書一云。保路同志諸君鑒。破約保路。關係我國存亡。所慮者死志不决。龍頭蛇尾。吾國危矣。青請先死以　衆志。資陽郭樹青臨命留呈。人之將死。其言也善。諸君其能鑒苦衷乎。青含笑地下以待之予始恍然於烈上之死。非病魔矣。烈士初至省。過予晤予。以子嗣問。烈士曰。烏用是累世之奴隸爲也。嗚呼烈士不欲子孫之爲奴隷。而先不欲其身之爲奴隸。烈士則死矣。而世或有以輕身病之。於烈士何傷。所冀者同志諸君耳。若夫世之自謂不輕身者。不肯一勞其身以爲天下。而以奴隷屬之無窮之身。以偷安此有限之身。且有限之身亦不可得一息安。視烈士如何哉 
[譯叢]  
孟昔立特那女士。與其女老抱而登。同居勃落痕司抱城。女士已一百另六歲。爲漢特立克司年最老之人。然猶有二姊。居於。梯牛西。一姊一百另七歲。一姊一百另九歲。有見立特那女士者。謂彼雖年老如是。然可决其更能生存多年。因其身軀康健非常。且屢與後輩談論工人之亂事云。 
活而勃而拉愛脱君。謂一千八百七十八年。一日余父購一竹枳櫟樹與紙造成之空中飛旋物英名黑立可撥梯）回家内備伸縮力之繩索。推動二小暗輪機。若投於空中。則能飛旋一瞬隨即墜下。余與余兄。始自造一空中飛旋物。此物爲議決飛船問題之第一端也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[華洋義賑會之熱心]  
華洋義賑會福開森君沈仲禮君因皖南無爲和含巢繁等開慈善助振會惟組織甚繁應先酌議特訂十七日下午四句半鐘邀集紳商報各界在張轅茶會就商進行之法云 
[上海鼠疫發現三誌]  
天保里發現鼠疫已兩誌前報茲探得十五日上午公立醫院沈觀察派西醫柯師亨司德中醫侯光迪陳家恩四醫士在天保里大街並後面各弄詳細調查未有串疫者下午陳醫生調查一百零二戶雖有病人尚非鼠疫亦未見患疫者法界永興里沈永長因頭熱兼患腿核親往公立分醫院醫生騐係鼠疫送往總醫院施治無效巳於十六日病故又有海寗路松成里張開志 
亦係頭熱腿核親醫院騐係鼠疫現送總醫院救治十二日在天保里查出似疫之萬潮郎張沈氏張阿孔劉永升四人現已全愈出院再沈觀察於十五日親往天保里一帶調查見地方汚穢不堪易釀疫症現已與滬道劉觀察妥商清理消毒之法俾疫症不致蔓延又川洪浜京貨店鍾叔良日前以患疫送往總醫院救治無效刻已病故張龍寳何葉氏（均前日由天保里一帶查出送往總醫院救治者）亦已病故可見鼠疫一症爲禍至烈本日復經醫生查出天保里口大街四百九十七號門脾朱阿榮亦係身熱腿生核症當即送往總醫院救治矣 
[五誌絲廠女工之風潮]  
　　閘北協和晉昌長綸綿華等各絲廠女工同盟罷工屢記本報昨晨協和廠招致少數女工到廠工作被衆女工聞知擁至該廠大興問罪該廠見勢不佳即將上工各女工從後放出衆女工以彼等破壞團體欲與爲難該女工等遂狼狽逃回 
[又出一樁命案]  
　　十四晩十二時後有身穿藍布褲赤膊之某甲在眞如附近鐵道上被人戳傷八九刀受創甚重行經四路四區境内由該區巡邏巡士查見歸報張區官立率長警前往察看時甲尚能言語經區官詳詢姓名籍貫及兇手姓名延至前日下午二時氣絶斃命昨飭二十一圖地保查傳屍屬並報寶山縣請騐再核 
[常平倉高墻傾圮]  
　　縣署東首常平倉（現爲一路一區巡警分局）後面高墻於昨晩七八句鐘怱然坍下壓倒後鄰某姓家平屋二三間幸未傷人近處多受驚不小刻已由局飭匠修砌矣 
[養正學堂十週紀念]  
　　縣署西首張家弄官立養正小學堂昨日開十週紀念提燈會並祝新築學生宿舍落成所有校董校長及學界中人並該堂已未畢業之學生以及男女來賓到者約有千餘人均欵以茶點校董校長曁學生等相繼演說復雜以軍樂頗極一時之盛入夜又提各式籠燈至各街坊繞行一週沿途觀者人山人海殊形擁擠 
[翻戲仍被尋獲]  
　　著名翻戲趙文廷徐逸廷在杭州浙江旅館内以僞賭騙取紹興人金松泉鈔票洋一千二百元逃至滬上被金偵悉報告匯四捕房派探楊掌生將二人查獲昨解公共公堂經德襄讞會同美哲副領事訊知事起杭州判原被一併留候備文解送該處巡警局訊辦 
[城内]  
何苦挺撞○張黄氏張翰卿母子投縣禀控查友生欠租不繳經委審承明府提訊張黄氏母子同供有祖遺餘屋十幾間分租七戶居住於三年前查來統租改做作塲憑中立契八年爲期詎正月至今租金分文無着向追悔議硬將作内物件私自搬出並索還押租洋二百九十四元求恩驗據察斷查友生供徽州婺源縣人向爲綢縀生意去冬張姓來稱此屋將要翻造住宅已經立契出賣於人令小的别尋房屋搬遷現在鎭江地方已經租定房屋裝修費用化去七百多元今被張姓留難誣控叩求公斷明府曰爾之憑據確鑿尚欠四年租金斷爾償還張姓一年半租金所有押租如數貼償張姓裝修費詎查挺撞不服明府拍案大怒喝令收押查見勢不佳稱願照契租满八年正月至今租金著先繳案交張母子具領並飭查具結交保完案 
揑造契據○李聨承控堂兄李桂榮揑造假契掯贖田單等情經縣署帮審承明府提集一千人証質訊李聨榮供田單由故父抵押並無歸併憑據在外今向贖取胆敢揑造假契希圖獨吞李桂榮供實係眞憑實據並無虚揑梅家弄田單一分七厘上有平房三間唐家弄田單三分三釐造有三開間五上五下房屋一座將單先抵借洋四百元後歸併又得洋六百元均係故父遺下將據呈驗察斷原中曹慶堂偕與李等均爲帽業從前小的房東侯月景摇着一會聨承之父囑我向侯抵借洋四百元並未用過中金反貼去費用洋十餘元後因該處房屋翻造復托王建生爲中且小的早已搬遷李姓弟兄押單瞶單分家一切事情均不得知明府得供察驗契上中人花押係一手筆蹟其爲揑造無疑諭令李聨承曹慶堂退去候訊李桂榮判先收押補提王建生到案一併重辦 
木料尚存○水木工業公所函送私竊木料抛工逃走之俞錦三并窩贓之楊錫山到縣當奉帮審委員承明府提訊俞供所包李仁英工作共做一千四百八十八工每工洋二角又代付漆匠洋二十六元除收過抵來二百元尚少一百餘元因需付各工匠工錢故將長木七十一根向楊錫山抵洋是實楊錫山供當過二十三圖地保俞錦三因被各工匠逼索工錢向小的商議將李仁英之木料暫抵洋二百元小的因情分難却即將别項公欵暫抵給俞迄今木料均已腐爛估價只值洋一百五十元小的同俞已屢向公所催理因李仁英避匿不到無從理結現在木 
 
 

Page 19

 
 
科尚在叩求飭傳李仁英到案訊斷明府得供諭飭交着看管候傳李仁英到案訊核 
珠玉無着○扒竊王錦三陳才寳（即小滑頭）被縣署捕班獲案訊辦贓給失主認領外尚少小珠四十粒大珠一料重五分八厘并翠玉等件共值洋四百餘元昨經失主禀追即奉帮審承明府提案覆訊王陳二竊供珠玉等件實已不知去向餘供推諉判仍還押候再訊辦 
曾否再嫁○瞿王氏投縣控陳傅氏匿女無踪無情昨經田大令提訊王氏供上年五月間兒子病死之時向媳婦之母陳氏借洋三十元後由陳氏來領媳婦並孫女阿毛歸寗迄今不回今向查問反誣婦人得過洋三十元將伊女賣去叩求恩斷陳傅氏供婦人祇生一女婿已病故前付王氏洋三十元接女歸家今奉提訊求恩察斷大令一再研詰始稱現在女兒并甥女均在張堰地方張小軒家大令得供飭差前往立提陳氏之女并阿貓到案再行訊核 
尚須踏勘○陳華華控金小雲匿單佔地等情當奉本縣襄審承明府提訊陳華華供小的之陳三觀戶名田單有二畝四分光緒四年間抵於金處後向取牘稱被轉抵於金松廷處且與金田毘連故被佔去省許光緒四年間經會丈局丈過尚剩二畝今又向贖稱被火災燒去實遭藏匿求恩作主金小雲供小的之田與陳田雖稱接連實隔一浜如何可佔單契實被火灾燒去地之我少不得而知金松廷供小的照糧串完税地之多少亦不得知明府得供飭傳弓房張仲生到案據供陳三觀陳大元係是一契田有二畝半現連路量進只有一畝四分求恩親自踏勘明府得供諭令陳金張退去金小雲交差看管候勘明訊核 
道批三則○杜顧氏禀批案係華人田産詞訟並無洋人牽涉照章應歸上海縣訊辦仰法租界會審官聶丞迅將人卷刻日解縣訊明斷結具報母稍違延應元吉禀批菜經公廨訊明欠洋屬實着即遵斷依限理結毋得來轅混凟抄黏發還高張氏禀批此案工料銀兩先經公所公估應找二千六伯七十兩迨催繳不遵又禀公廨准予訊追何以仍任日久抗延殊爲不解仰會審官寳令照案勒令清理具報 
[南市]  
　　路斃可憐○昨日有形似某廠小工之某甲因病步履維艱即在滬南薛家浜橋堍偃臥因之倒斃路隅當由四十五號巡士報告南區飭十二圖地保查得死者係瀏河人不知名姓旣而尋到其表兄方欲同赴南區不料被其逸去遂禀明警法當值處飭照章報明善堂給棺收殮 
　　逃犯加押○楊祿生在上海醫院勾通同院醫病之另案拐犯王某穴牆私逃被警務訊詰其因何在院脱逃楊一味求恩判加責二百下照原斷移送改過局加押兩月以昭懲儆 
　　死得可疑○向操紅木業之王恆有前日至上海醫院探望其友某乙友即留伊在院午膳詎王甫經下嚥頓然神色慘變仆地不起迨由乙等多人相繼撫視早已命登鬼籙醫士函報南區立飭廿三舖地甲查傳屍屬到來備棺收殮噫人生如朝露信然 
　　夫妻互控○住居本城小南門内喬家栅之成衣匠陸鴻生前赴南區呈控妻母張王氏勾通　夫南區巡士黄鳳山誘妻張氏私逃又被老嫗混名雀頭老太婆者將妻牽引與沈志剛同赴北市一新旅館奸宿張王氏等從中得洋二十元求請究追一案後經巡士在途查見張氏掩面啼哭詢明來歷帶區傳同原告移經裁判所訊據氏供被姑與夫騙往法租界西新橋地方六十七號門牌雉妓院内抵押正欲立據氏因不願逃回等語繼又移提到鴇婦混名常熟媽媽解案訊究據供並無抵押之事張氏堅執如前判戒責五十下仍執前供因命一併留候移知警務處傳同黄鳳山及其姘婦張王氏來案質察核辦 
債精難逃○閩人蕭蔭蕃向在福州協生春號内爲商客前被滬上晋記號及林寳卿同扭至裁判所控稱前年被蕭掉票欠銀五百六十兩並欠復興隆貨欵四百兩逃避不理一案奉判交保限理在案茲有洋行街振大海味行執事周杏村到案附追被欠貨欵銀五百十七兩昨日又有南市德大莊執事王以莊附追欠去往來鋃三千九百兩湯裁判帶案質訊王稱蕭因虧欵萬餘金無計彌補私逃無蹤當時追至原籍禀奉侯官縣令飭差將其住屋兩處先行查封飭緝現聞被逮是以投求究追詰之蕭供認不諱惟稱事出無力求恩寛限以待料理判還押着交人銀並保出外予限兩月内分别理清如違移縣嚴追 
[閘北]  
課長辭差○江蘇巡警道吳觀察肇邦札委巡警總局司法課長聶榕卿司馬調補總務課長以鶴笙大令推升司法課長已記前報茲悉以大令已於昨日接差而聶司馬不頟因何一再禀辭繳還憲札不識觀察能允如所請否 
父子重叙○迷路小孩王招弟前日由英公廨移送總局昨經孩父王四報案領去 
[英租界]  
瑣案何多○駐滬美副領事海德禮君昨日因有要公無暇蒞廨陪審僅由哲副領事到廨與德襄讞升座樓下公堂會訊因捕房瑣案甚我直至午後一句餘鐘始訊畢退堂西捕回差○駐廨五十八號西捕前曾請假回國茲已返滬昨奉麥代總巡仍飭駐廨辦公 
妾媵捲逃○河南路一百五十七號住戶粤人錢泮堂之妾孫寳翠昨晨捲取衣飾圖逃被捕查獲解送公堂請究錢投訴於六月初七日出洋五百五十元價買同鄉人鄭姓婢女爲妾今忽圖逃求究訊之錢妾供稱因遭虐待是以逃出判將衣飾先交錢具領寳翠押女所一月期满仍交錢領回 
是謂闊客○截髮西裝之安徽人薛森前晩至四馬路華商旅館揀一頭等官房並令茶房邱興山呌菜大嚼迨至昨晨遽即踱出向索房飯金尤大言回答希圖脱身旋令跟往華界某警局領取旣往又不識一人仍回該棧致被扭控捕房解送公堂訊究判押兩天以儆 
頗思自由○李兆豐控沈其林誘姦伊女阿金由廨判將沈押交李女在案昨日復訊李女自行投案據供李係係父子子並非被沈誘匿現在不願回家訊之沈供仍推諉判沈具安分結開釋女發棲流所留養候核女孩迷路○女孩林妹在靜安寺路迷途啼哭由捕送廨昨由官媒送案盤詰據供年十三歲餘語不清判送棲流所留候認領追償包銀○趙煥林因欠陳阿喜等包銀被控昨經公廨傳案判趙過堂候訊 
進退維谷○蘇州婦人朱吳氏來滬尋親不遇乏資回鄉深夜在馬路上徘徊由捕查見送留公廨昨由官媒解案訊案前情當堂賞給川資洋一元令乘火車回籍 
逆子蠻横○俞蔡松因違忤其母韓氏繫傷眼角由氏報知捕房解送公堂訊供不認判押三天示儆 
稍安毋躁○十歲甬孩根桃前因在四馬路迷途由捕送廨因有燙傷㾗跡判送仁濟醫院醫治嗣由川沙電報局内之張鏡湖以其姪張嘉生嗣續尚虚欲領爲螟蛉子禀奉中西官諭候該孩醫愈再核在案昨又將孩解案請示中西官以該孩尚有家屬着改留棲流所如兩月内無人投領准張領回 
限期交貨○鄭錦山在二馬路四號屋内虚設字號騙取西人值洋三千一百六十伍元之白鐵一百箱由廨訊押限交原貨在案昨日復訊鄭友羅啓東投案代求交保出外料理中西官准鄭交妥保限兩禮拜將原貨交還如違提究 
押追客賬○文匯西報館控式拉夫巫利泉私用客賬洋二千零五十八元一案昨經公堂復訊判押限兩禮拜繳洋 
流氓攫物○流氓蔡錫金在吳淞路弄内攫取女子王阿三金環被探查獲昨解公堂訊明判押兩禮拜 
婦人受欺○無賴曹金生陳連生以擲包 
 
 

Page 20

 
 
術在北福建路騙取李沈氏值洋十元之銀鐲一副被探將兩人查獲昨解公堂訊供推賴判押候查明於下禮拜四訊辦 
秘密賣烟○徐少泉在福建路七百五十五號屋内私設烟榻售烟被捕查悉昨解公堂訊實判押兩禮拜烟具銷毁 
違章拉客○雉妓陳老四與妓傭鄔陳氏王錢氏在路拉客由捕查獲昨解公堂訊明判陳妓押女所五天兩傭婦各押七天 
馬夫殘忍○馬夫王阿生因虐待馬匹被捕查獲昨解公堂訊實判押兩禮拜示儆 
誘姦婦女○松江人張阿二偕証人奚江江控王阿炳引誘伊妻陸氏至小客棧内奸宿昨由捕房將男女拘解公堂訊明判王押三月氏押兩月期满交本夫領回管束 
疑及茶房○畢耀泉寓居廣東路老天福客棧内因失竊值洋二十餘元之衣服疑係茶房周阿小所爲控由捕房昨將周拘解公堂訊供不認判押候查明於下禮拜二再訊 
[美租界]  
不受詢問○乍浦路益大烟紙店主潘廷章昨報捕房云某烟公司葡人來店收帳因帳目不符向之詢問反被兇毆捕頭諭赴頭事署控訴 
仇視髮妻○唐徐氏昨報捕房云丈夫唐志寳與某蕩婦姘識住百老匯路徐王氏家今丈夫忽領該婦來家尋釁行兇請爲究辦捕頭諭赴公廨禀控 
幸未被汚○婦人瞿俞氏住西華得路七百三十四號剃頭店樓上前晩該店夥李江咸乘氏熟睡上樓圖姦被氏覺察鳴捕拘送捕房因詢無見証斥退不究 
碰傷小孩○某號汽車昨過新記洪路碰倒陳王氏之六歲女孩致傷左足由司機人謝某車送同仁醫院醫治 
[法租界]  
嚴追宿債○洋商巴吉控地保蔡恂成前挽中保顧桂林談長生將房屋地産抵押洋八百元已歷九年本利無着迭經公堂提訊判將該産拍賣理償在案茲由原告禀稱該屋業已拍去得價銀八百兩核算利息尚少七百七十一元請提該保追交餘欠並令補立絶契限令退讓中西官諭候飭傳該保到案立契限半月出屋所欠息洋限一月交清匪徒逞兇○碼頭匪徒三十六個當張阿小即潘阿小因向陳　三拆梢不遂紏黨行兇遽出利刃戳傷陳之頭部由捕房送醫療治後昨將張解廨禀明前情並稱陳傷勢頗重一時難以醫愈判張還押候再核斷 
成全婚事○邵鼎源之女名德意前曾許與張阿五家爲養媳未幾因張子天殤由張轉許與胡某爲妻茲被邵子維堂將德意私誘來甲爲張偵悉尋蹤來滬向論不睬控經公堂判限交人在案茲邵將女交案聲稱因張將女轉嫁並不通知故有此舉實無他意判邵張將德意一同領去送往原籍胡某處俾便成婚 
小孩待領○小孩俞金小係靖江縣人父名開誠未知因何來滬迷失路途由捕送至公堂請爲安插判送善堂留養家屬認領 
[海上閒談]  
設巡警爲司法而反自犯法。爲保護人民而反自毆斃人民。然則有巡警轉不如無巡警之爲愈耳。如某巡警者。竟敢妬姦。行兇。甚矣辦理警政者之於用人不可不嚴也。 
黄包車之輕穩迴非舊式人力車可比。則舊式車可以陶汰矣。然仍塡街塞巷。喧鬧顚。播人猶將就雇坐之。此正如人類之腐舊黨。。非一朝一。夕可以廓清也 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[籌賑大臣盛宣懷奏撥解皖省賑款趕放急賑並請飭下該省督撫及查賑大臣將工賑事宜會籌分辦摺]  
奏爲撥解皖省無爲州等處賑欵赶放急振並續據各處電告遵旨寛籌欵項迅速匯解籲請飭下督撫臣查賑大臣將工賑事宜會籌分辦恭摺仰祈聖鑒事竊臣於宣統三年六月三十日承准内閣片交奉旨馮喣電奏本月十四日皖省無爲州五里碑地方玕破五十餘丈又上下九連等處百七十七圩全行淹沒委員馳放急賑等語圩民遭此奇災深堪憫惻該大臣卽會商朱家寶盛宣懹寛籌欵項妥爲撫卹毋任失所餘着照所議辦理欽此並准安徽撫臣朱家寳查賑大臣馮喣先後電咨前來伏查安徽無爲州治居大江之濱四圍皆水地極低窪先於六月二十五日准該撫臣電稱該州五里碑壩爲江潮冲潰上下九連等圩均漫灾象又成潰隄爲水力奔注内灌之勢尤急請撥鉅欵以濟危急等語臣即於是晩由大清銀行電匯銀五萬兩交查賑大臣馮煦查收商派大員馳赴該州趕放急振二十七日接皖紳公電稱無爲州災尤慘酷露饑待斃無算振急工鉅又准馮喣閏六月初一日電稱二十九日到蕪改乘小輪赴無爲州查勘當將帶去現洋麵餅食物發交該州印委辦理急賑江行由裕溪至舊縣周覽無爲州境上下九連各圩一片汪洋高及樹巓村落廬舍全歸巨浸災民或蜷伏高地或麕聚小舟渡江覓食者已十數萬過雍家鎭時見和州之官八圩勢甚岌岌保大圩已有决口初二日電稱無爲州三閘已决災情更重初四日電稱據所遣武弁探報和州之保大圩潰决頃刻漫天淹及全境并注含宿一時倉皇悽慘情形亘數十里不絶各等語臣又即日電匯銀五萬兩交馮喣歸併前欵查放復查無爲州水災突如其來體察迭次電告其危急情形實有措手不及之勢工程浩大戶口繁庶需欵之鉅固不待言且居長江心腹之地水勢所趨上下游必同受其害人心惶惶保全治安尤爲緊要亟應懍遵諭旨寛籌欵項妥爲撫卹災黎不致失所地方即不致擾亂臣先後兩次電匯銀共十萬兩均在江皖新捐項下撥放現查捐欵一無存餘而振需斷非此十萬兩所能濟事復於交通通商兩銀行各借銀十萬兩共計三十萬兩即日續行電匯以濟急需一面電商馮喣務須選派幹練大員酌帶得力員司多僱船隻載運錢米分段散放以期下敬民命上慰宸懷惟臣更有請者查籌撥賑欵係馮喣與臣專青堵修圩壩安集民生應歸督撫臣妥爲籌辦無爲州地方本係圩鄉隄壩一潰卽成澤國目下水勢正漲恐難施工或先由地方官督率鄉民將未全潰者速籌堵築之方已盡决者預擬復修之計俾災黎受賑以後尚可有生聚之望尤爲補救地方切要政策可否請旨飭下兩江督臣安徽撫臣迅籌隄工查賑大臣專辦急賑以期分别撫綏之處伏乞聖裁所有撥解無爲州等處急賑並遵旨寛籌款項曁請將工賑會籌分辦情形理合恭摺具陳伏乞皇上聖鑒訓示謹奏宣統三年閏六月初六日奉上諭已錄 
來件 
[江蘇公報招股簡章]  
宗旨本報以開通民智輔行憲政爲宗旨業已禀准江蘇撫憲咨部立案 
資本本報購備鉛字機　自行印刷遵商律股份有限公司辦理規定基本金銀洋一萬元已由發起人籌認五千元先行開辦續招五千元以一百元爲一整股二十五元爲一零股四零股爲一整股繳股本報股銀一次繳足或有兩期分繳者暫給收據俟繳清後換給股單以總協理簽字爲憑 
股息本報股息長年八釐週年給發以收到股洋之日起算每年開股東會一次由總協理刋明清單報告各股東凡認五整股以上之股東均得有查帳之權 
權利本報成立一年以後所得贏餘作十六份攤派以十分歸股東二份爲公積四份爲辦事人酬勞 
體裁本報每日出版兩大張内容分上諭閣抄社論電聞專件小說中英近事省城要聞省城瑣聞各國近事各屬新聞各省新聞時評插畫諧乘譯叢雜俎文苑轅抄商情等門類 
職員本報由股東公舉總理一員恊理一員編輯兼繕校四員會計一員發行一員經理告白一員管理刷印一員訪員無定額 
館址本報事務所設在蘇州閶門内承天寺前都亭橋東首三十號門牌電話四百十二號 
本報草創伊始一切諸未完善如有未盡事宜尚望同志隨時賜敎以匡不逮本報幸甚同人幸甚發起人汪紹芬黄元芝徐士詔錢錫麟楊曾綬同啟 
國外新聞 
[海牙禁烟會定期開會]  
　　十五日倫敦電云據華盛 
頓電稱海牙禁烟會之議欵已由在會各國承認不日將刋發請書定期西十月十五號開議 
[西七月份英國商業報告]  
　　十五日倫敦電云西七月份英國入口貿易共增英金一百六十九萬零四十八磅以食物烟草生料居多出口貨减少英金三百七十八萬零五百四十一磅因鋼鐵棉花羊毛製造品减銷之故 
[坎拿大巡洋艦出險]  
　　十五日倫敦電云坎拿大巡洋艦里哇白號於西七月三十號在諾伏斯考斯地方擱淺今已拖至海利非克斯 
[英國政界最近聞]  
　　十五日倫敦電云貝爾福君在下議院演說提議駁絶上議院不以内國治制列入國會議案之修正案據謂政府妄進諫言以言大不韙實此修正案爲之厲階並謂此舉手續爲 
 
 

Page 27

 
 
英國立憲史上最著明之汚點故嗣後諸員凡有討論彼將不復豫聞貝爾福君通告商務大臣屈其爾君謂統一黨如恢復權力則彼等將取消該議案惟亦並非無他事代之云今豫料上議院須過星期四日始能分贊成與反對之黨派上議院已將彈劾案通過該案與貝爾福君提出者相同贊成者三百八十二人反對者六十八人下議院已將上議院對於否案權議案中所列銀錢議案之修正案駁退尚有修正案一條謂每度會議在股員領袖中推舉兩人議長應與商畫一切則已通過上議院之修正案不以内國制度列入案内反對者三百二十一人贊成者二百十六人（以上譯字林報） 
[英皇召見梁敦彦]  
　　十六日倫敦電云英皇已召見中國外務部大臣梁敦彦 
[西班牙巡洋艦水手暴動]  
　　十六日倫敦電云駐於摩洛哥海濱之西班牙新巡洋艦吕曼西亞號近有水手相約暴動初以爲極小之事耳現查明係極烈之政治背判豫亂者共水手八十名曾大呼設立共和政府其爲首者業已正法 
[强國之對付弱國]  
　　十五日柏林電云波斯政府因俄國暗助黜王穆哈默德阿里故特行文俄國以鳴不平俄國覆文則責波斯國會政府不能恢復治安波斯内地之不靖有礙俄國利益應爲波政府是問云 
[荷葡爭界近訊]  
　　十五日柏林電云據海牙官塲宣稱葡萄牙軍隊已由爭地撤回並弛解鐵穆島砲臺之軍備（以上譯文匯報） 
小說 
[言情小說投海孤兒（八十八）]  
迭克司努目曰。吾無罪。汝烏敢陷我。威司曰無罪耶密司脱排苛。請歷舉其罪狀。俾彼聞之。於是喬佛利探手衣囊。出紙一束展而朗誦。吾書至此將届結束之期矣。然尚有一事。必宜補叙者。前此有蘇格蘭人凱特别雷。僑居敦倫。少而貧窶。娶妻得少奩資。生一子名李郤。長入敦倫銀行爲書記。年俸雖不甚豐。亦差足自給。顧凱特别雷忽發奇想。欲求鉅貲。則竭力摒擋微䝧。與人合股。往斐洲開礦。妻子力勸不聽。五年後。凱特果得鉅貲富矣。凱特旣富。則立推礦股於人。悉舉其貲。易取鑽石。遄返敦倫。先以書示其妻子。言某日將至。妻子俟之。至於一星期之久。而凱特别雷竟不返。妻子大憂。竭力探詢消息。乃絶無一毫之蹤跡。知必爲盜賊狙殺。其妻痛夫之殞。不食而死。李郤慟甚。誓必復其父母之仇。投報警署。訪緝萬端。終亦莫得其跡兆已而李郤受其族叔之産。驟爲富人。李郤痛念父母皆亡此仇不共日月遂以重金屬威司馬格假以時日。窮緝其人。威司百出其技以偵之。終不之得。但知凱特别雷於舟過法國之時。曾正勒哈物爾發一郵信。寄其妻子。迨船至英國南界之抱司木爾。在例應登火車。直趨倫敦。顧乃不見其人。即旅館客籍中亦無名籍。遍詢力人御者。乃皆小之知威司之術窮矣。忽於無意中獲一積竊。搜其身畔。乃有鑽石數枚。詰之。則一月之前。在倫敦黄金街六十九號屋中所盜。威司即舉此人贓。致之警署。警署查視居民簿籍。則六十九號居者。爲密司脱摩爾。顧一月之前。並無報竊之事。問之。乃堅不肯承。謂鑽石非彼之物。威司聞而大疑。遂窮力偵察。始知摩爾於一年前。曾在抱司木爾開設飛鷹旅館。威司復至抱司木爾。即居於飛鷹旅館中。以重金　取女侍之語。加以查考。始知凱特别雷卽爲摩爾所害。蓋摩爾爲人至狡。開設旅館。不常害人。一二年中。特擇旅人之最富者。偶一爲之。先以猛藥毒死其人然後改其名籍。（譯者按其名籍蓋有二册一眞一假）使黨人僞其形貌。給與店資。運取行李而去。其死人則舁入地穴。用烈炭炙之。骨肉俱化。無可辨析。故人不之疑。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
