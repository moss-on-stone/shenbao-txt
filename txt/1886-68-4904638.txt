# 1886 - 68 - 4904638

 

Page 1

 
 
[石印縮本說文解字注出書] [  點石齋啓]  
　　讀書必先說字說字必通訓詁許氏之學行於世者一千七百年國朝叚若膺先生爲之注反覆推勘大暢厥旨因字義以究字原此書最爲推貢　友人　善本交本齋石印已竣工方今各省學使者崇尙實學者爲多博通之士舍此無由入門所　人　一編由說字以詣極夫通經本齋深懼貽　來學故於校對一層不厭精審而筆畫之清　紙張之潔白天地頭之寛長猶屬此書餘事分裝八本定價三元准於二月初五日出書售處在英租界集賢里天保棧内長順晉號發兌 
[江左校士錄出售] [  申報舘主人啓]  
　　黄漱蘭宗師玉尺高懸冰壺朗抱程才江左士論翕然去冬彚刋各屬所取文賦詩詞經解策論名曰江左校士錄本館取而讀之見其根經据史　古茹今詞華則庾鮑兼長考訂則許鄭是式有體皆備無美不臻洵近科試讀中不可多得之本亟恩公諸海内同好以備伏案揣摩因命乎民以五號鉛字排印圈點則悉照原書校對無訛裝潢盡美准于本月二十一日出售分裝六本收回工料洋五角諸君子有願奇文共賞者乎請向本埠申昌及各外埠分售處購取可也 
[六十九號畫報出售]  
　　行船之法外洋最備其船上救生之術亦惟外洋爲最多有比利時國帆船一艘往紐約將抵埠遭風擱淺船將失事岸上有人望見用火箭納入炮中尾繫長繩射上帆船船上二十餘人盡數獲救俱慶更生此眞奇想天開不可思議特繪兩圖以供衆覽准於初六日出售後仍附松隱漫錄圖說一　此佈 
[論美國家當保護華人]  
　　統地球上各國其禮樂刑政固萬有不齊而其所以聨邦交柔遠人猶之閉門造車無不合轍盖惻隱是非之心盡人同具也今者中外通商立約何一不當鋤强扶弱以睦隣國而安民生美亦墨洲之一大國也乃觀於美國土人之虐待華傭則大異是中美自通商以來華人之適彼者實繁有徒而該處土人往往戕我商民燬我房屋毆逐之事時有所聞前報復載美人焚燬華商房屋物産約值五十萬金之多以致華商顛沛流離不勝其苦嗟乎該處土人殆不存惻隱不顧是非者耶何其暴也近者中朝聞之向美廷索賠而美總統不允兩廣總督張制軍復發電至駐美京之中國欽差至今亦未聞允許是則曲在美而不在華也雖美國毆逐華人之事自通商以來已非一次其土客之不相能賓主之不相敵在華人當亦耳熟能詳乃故轍復蹈貿然直往自投羅網其咎亦由自取且華人之所以適彼者非欲求非常之厚利不過爲人服役自食其力已耳夫人苟能勤儉從事何處不可以謀生卽虞中國人浮於地不足以容而外洋通商之國輪舶之可至者豈一美國已哉乃必欲與此殘很之人爲伍覓微利于荆棘之中等性命於輕塵受遠人之大辱甚至身淪異域莫正首邱識時務者謂俊傑華人何其不知幾耶然此言也華人以之自責則可美人以之責華人則不可華人之赴美國美人之利而非華人之幸也凡遇開礦等事華人工價之廉較之土人相去倍蓰一切手藝諸工其價亦無不廉于土人故富家大戶無不樂用華人者是獨非美國之利乎乃以騖雞爭食之故視若仇讐必欲置諸死地土人之所爲直不欲使其國家得他人之利矣且華人赴美所以獨多者以其國需用之殷也若富商大買無用華人者自必改轅易轍更適他邦矣至工價之所以獨廉者以日用儉省止此巳足非故抑其價以與土人相競也吾爲土人計亦祗宜向各富家理論或禀諸官請其設法代籌官若不問則自抑其價與華人等則其國中必將屏華人不用而用土人矣乃計不出此徒知逞一朝之忿遷怒於華人何其鹵莽乃爾耶然土人不足責該處守牧豈皆土木偶人竟褎如充耳一聽民之所爲而不問也夫上之所好下必從之爲之上者若先示以懷柔之義睦隣之道則其下豈敢故違上令結怨隣邦乃先事旣不加告戒臨時復不能彈壓事後又不肯撫卹向之索賠靳而不與則土人之威虐日熾彼知戕害華人無所顧忌則其胆必愈大心必愈狠日後鬥毆驅逐或更甚於今日而兩國之交情將因此而决裂亦在意計之中雖美總統未必有虐待華人之意其肇事者諒皆無識之愚民然美雖民主之國而君上之令豈不能行於臣下且卽就民主而言亦必共議夫事之酌乎情合乎理者而後可以舉行今毆逐華人之事可謂之情理哉夫所謂通商者欲其利益共沾也若美人可以通商於中而華人不得圖利於美核諸萬國公法當不如是吾願自今以往爲華人者自愛其身别求樂土而爲美人者和衷共濟略消畛域於胸中則兩國人民不致塗炭而國家交誼亦得以愼始愼終是則鄙人所企望者矣 
[山东亂耗]  
　　聞山東曹州府等處現有散勇人等滋生事端肆行搶劫該省大憲已檄飭防軍會同地方文武　 
協力捕拿諒此小醜不難尅日掃除也 
[傅相入都]  
　　皇上於本月廿七日起蹕謁陵李傅相例須扈從聞定於十三日由津起程晉京云 
[軍憲晉京]  
　　聞伊犂將軍金軍憲順於去歲十一月二十六日酌帶部伍由綏定起程晋京陛見劉毅齋中丞錫子佑邊帥均于冬至前相繼蒞止綏定與金軍憲晤商地方一切事宜俾軍憲得以交卸入覲也 
[臺灣消息]  
　　昨接臺灣消息云基隆現在建築大砲臺兩座藉以鎭守地方不似從前之毫無布置致召外侮所有營兵現在進勦生番是以生番多逃至山中倘勦撫得法自能化莠爲良臺灣一隅可成完善之區矣 
[閙考已平]  
　　同安文童閙考一事前已綴列報端兹悉章明府齎印赴厦門禀請觀察委員代理後經地方紳士及廪保人等環懇明府回署補考諸同寅亦婉言相勸明府隨於正月三十日仍回縣中開考塲中頗相安無事云 
[制軍蒞厦]  
　　閩浙總督楊石泉制軍出轅大閱等情疊登本報兹據厦門訪事友來函云本月初一日官場接得省中電報言督轅已牌示定於初三日午刻起節出城登美富輪船來厦巡閱厦門水師提督遂立卽調集听屬各營協將弁勇丁齊集教塲操練道憲及厦防分府同安縣知縣則均詣行轅伺候至初五晨七點鐘時美富抵厦炮臺上急燃炮恭迎各水師船亦皆升旗升砲提道兩憲及印委人員齊至埠頭迎迓制軍旋至行轅暫駐聞制軍僅帶本任臺灣府程汀生太守起鍔及文武巡捕二人弁勇數人閱畢卽須偕彭紀南軍門往澎湖巡閱炮臺然後返省 
[漢皋茶信]  
　　漢皋爲通商要口茶市尤爲生意大宗每年新茶上市江浙東粤等處茶商陸續麕至設莊辦茶然莊客買茶皆用錢鈔漢鎭錢底本不甚多加以上年被市儈運往他埠由此錢根愈緊錢價俞昻計自去冬至今逐漸　 
 
 

Page 2

 
 
提漲凡存錢者罔不居爲奇貨前日聞有莊客舉手開辦市面錢碼卽時飛漲現在大錢一千文需銀六錢五六分且鉛錫價亦高出往年之上此錢鉛兩項情形也又聞各處山頭茶莊較往年約增三股之一楚北崇陽一處出租茶莊之屋均已有主可見莊數之多一處如此他處可知大約今年山頭辦價必高蓋莊客上年頗多得利今年愈覺胆壯也此庄客近日情形也 
[吳中試事]  
　　王大宗師按臨蘇屬憲舟於初五日酉刻抵上津橋翌日清晨移泊胥門大碼頭省中文武各員均往迎迓宗師隨乘輿上岸下學行香講書畢卽入試院牌示初七日考生經古初八日考童經古初九日考上四學生正塲初十日考下五學生正場十一日補歲考並覆試生經古目下江陰至無錫一帶河道淺阻故憲節渡海由福山口而來並聞新生仍須提覆然後發案所有古學各題附登于左生金布令甲賦以金布者令甲篇名也爲韵賦得細觀初以指畫肚得觀字童鄭子游革履賦以我識鄭尙書履聲爲韵賦得風入四蹄輕得風字 
[輪行迅速]  
　　隨許欽差出洋之楊誠之太守去年押解定遠等鐵甲船回華及本年元旦太守又偕何君毓生王君哲甫兩隨員從上海乘法公司船再赴法國疊經錄報兹於月之初九日接到太守發來電報知已於初七日安抵法京屈計僅三十六七日而已越重洋七萬餘里如此迅速誠難得之遭逢也 
[帝京春訊]  
　　聞惇邸面請皇太后游海還宫似宜略早若俟掌燈時候恐於内廷不甚相宜且海内各處氣候較凉等語具見賢王之忠愛○正月十八日特賞總管内務府大臣嵩少司農申等盒子花炮盆景燈花桃樹石榴樹葡萄南瓜各種架花計有二十餘抬並聞皇太后是晚在北海内看燃放花盒戌刻還宫○十一日惇王八額駙文鎭軍前往富新倉支領廂黄旗滿洲固山弁兵甲米因米色不佳諭令該倉監督花戶限兩日預備潔淨之米再行開放及至十三日惇邸等至該倉見米色純潔毫無夾雜當令弁兵支領及甫出倉門每石卽售京蛈二十六吊有奇該旗弁兵莫不欣欣然頌惇邸等之嘉惠弁兵無微不至○鴻臚寺行文各衙門稱本寺現辦啓疏奏請皇上升殿所有陞遷調轉加級紀錄開復抵銷等項應行謝恩之官員例應一體謝恩相應行文各衙門務於卽日將應行謝恩官嗣造册咨送以便彙齊奏請○御前大臣伯王交諭上駟院大臣此次皇上祗謁東陵恐烏錦驤烏玉豹二匹御馬不敷更番乘騎卽於御馬内簡擇四五匹排壓合式逐日演騎務於月内壓妥請旨試騎以備行圍乘用○白雲觀仍准婦女遊玩一事綴入前報兹聞十八日未刻西城文侍御帶領勇丁吏役往該寺巡察甫至廟門廟中婦女聞信悉從後門蜂擁而出卽各買賣亦收拾而夫惟恐被拿致干罪戾及侍御進廟方丈迎入鶴軒獻茶侍御諭以明日爲會神仙期奉旨禁止理宜謹閉寺門方丈百般哀懇侍御不允遂飭所帶勇役於十八十九兩日把守前後廟門倘婦女入廟無論宗室覺羅大小官員卽行鎖拿解送本城分别叅辦卽此一端可見侍御力挽頽風保全實爲不少不得謂其殺風景也○十五晚有婦女四人觀燈方行至新待口地方適逢地痞三人見婦女無人跟隨知爲小家女用言調戯詎該婦等亦係青皮一流人始則反唇相稽繼以老拳奉敬該地痞退避不遑衣服都被扯碎後經旁人解勸令其當塲叩頭服禮而罷男子漢自負好身手何竟不敵娘子軍哉○八旗滿蒙漢驍騎營抽調練兵一則迭登前報兹聞抽兵教練並非半年一次係自本年二月起六個月每月抽派一次計每旗滿洲抽調六月計兵九百名蒙古計三百名漢軍計六百名統抽出兵一萬六千數百名更番訓練俾成勁旅一俟經費籌妥卽行開操○十九日晚德勝門内大街堂子胡同吳宅失愼燒去㕑房三楹聞係庖丁備辦晚餐以致熬油惹火也○十九日未刻皇上至紫光閣月臺上升黄幄内寳座皇太后升紫光閣樓上筵宴蒙古王公等進酒進茶後閱　杆子騙馬跳高騙駝三槍打牌貫跤戯法杆子踩绳抓杆蒙古西番各曲計玩藝十有六色悉賞銀兩勝跂者大祥子周大惠子白二每人均得綢縀並賞賜善撲官菓品餑餑元宵等食物善撲官跪領謝恩其蒙古王公於筵宴後卽謝恩叩辭諒三五日均當言旋云○二十日早内廷三所茶房内拿獲竊犯一名當卽訊問據供名喚張七係屬民役欲竊該處鋪盖等語立　交給東大栅樣偏吉步軍校轉解步軍統領衙門懲辦 
[劫案甚奇]  
　　順天寳抵縣城南有小村村有小店客臘突來鑣車四辆叩門投宿盖因天色已晚不及赶站故來此暫息征程也隨有鑣師二人狀貌雄偉店家揖之入鑣師囑店家放鏞車於嚴密所在無使盜賊生心店主曰客但放心余店雖處僻壞但我父子七人皆通拳技百夫可敵也鑣師聞言大喜相與坐談燭盡而眠四更向盡忽聞剥啄聲店主出問誰何隔扉答言聞有鑣車宿此特來借路費主人知係列人喚鑣師醒持械迎之主人父子隨後啓扉見來者甚衆交談三數語彼此動手來衆爲九人所敗鼠竄而逸移時復來官役多人奪門入店以黑索擊店主七人鑣師二人牽之入城禁於監中役方去而諸盜又至殺店主全家劫鑣車而去蓋盜之衣服頗似勇丁初次圖劫未成二人卽入城揑報爲某營之解餉者在此經過宿於某村某店不料店係賊店餉被所劫赶緊搜捕賊贓邑尊見來人實似勇丁恐賊逃逸立差幹役隨同二人至店不容分辦鎖九人入城諸賊伺九人去後復劫鑣車並殺主人全家以洩忿其計可謂狡矣又聞京西良鄕縣界十三里溝地甚僻靜時出劫案客臘連出兩案尤奇一案係某店中新來一夥壯健耐勞一日有一孤客到店求宿次早啓行行不數武被人殺死劫其囊槖遺刀於地是日店夥忽不知所之店主人疑之使人出外蹤跡遇夥於他店中夥方酣眠潛審之見客物在焉急縳夥之手足而搜之則見裏衣血漬滿襟知爲兇犯送之於官自供不諱如與鬼交談狀聞者方信寃鬼復讐如此其速也一案係田家婦至其母家借衣服首飾而回由其夫兄御車而行婦携包袱坐於車中日巳薄暮突遇許多强人于途縳御車男子置之路旁拖婦下車而扶之旋負其包袱而去傳者謂此二案皆係游勇所爲合前寳坻之案而爲三未知其確否 
[楊城官報]  
　　二月初三日新任阜甯縣曹大令明志抵揚卽辭赴任林鹺尹景禧勞績補委大伊山卡分發巡檢余士　禀到甘泉縣朱大令赴省初四日署安東縣車大令運昇到揚卽辭赴任江都縣謝明府由省回程都轉之夫人百日文武各員咸至天寗寺靈前叩奠初五日湖北侯補縣丞馬少尉聲平解銅到揚總局金光甫分轉禀辭赴仙鎭督修締道工程 
[輪舶暢行]  
　　津沽開凍輪舶照常駛行貨商爲之一便昨聞牛莊亦將氷釋故本埠太古洋行已派定蘇州海口天津三船爲客裝貨一俟可走卽日開往云 
[派員查辦]  
　　松郡考童大閙教堂業經先後列報兹聞松江府姚太守已將此案申詳各大憲蘇松太道邵觀察亦已札委籌防局員王 
[失愼餘聞]  
　　滬城失愼情形已登昨報當火發時十六舖洋龍馳往施救某甲手執龍頭緣牆上屋墻忽倒磚擊額上鮮血淋漓經人舁赴花草浜請傷科鄭金標醫治據云尙不致有性命之虞並聞安善堂中有一老嫗目已雙瞽一聞火起欲出不能亦被坍屋壓傷隨卽經人救出 
[慈雲小劫]  
　　前晚西門外巡訪局解送兩僧及香工三人到縣昨日下午經莫邑尊提訊先據陳錦川供在西門外慈雲菴爲香工住持僧寄法月前赴杭進香月初另有兩僧到菴持單不數日有湖南人陳秀安挈同婦人來向兩僧借錢兩僧給之已非一次前日陳又索借不允陳憤憤而去後兩僧亦因事他出詎至旁晚時陳忽紏集多人到菴將我梱縳並將棉花塞口不許聲揚將菴中所有劫掠一空揚長而去洎兩僧回菴詢問緣由適爲巡防局朱委員所聞遂飭勇將小的及兩僧拘解來案詰之兩僧同供前在無錫林蔭寺出家月初赴西門外慈雲菴掛單陳秀 
 
 

Page 3

 
 
安在無錫時相識知我等在滬因來借錢前日又同婦人到菴吵鬧不堪其擾出外暫避詎陳竟敢糾黨行刦失物不少叩請明察邑尊問爾等可知陳姓夫婦居何處答在滬北格致書院隔壁邑尊謂爾等出家人理宜守戒不應與俗家來往况牽涉婦人其中顯有不合本應先將爾等懲辦今姑暫行交差將陳尋交候核 
[局中失竊]  
　　老閘北首巡防局前夜被賊從後屋掘洞而入竊去後膛洋槍二枝馬刀一柄昨晨由局勇禀明局員應君飭傳該處地保捕役限緝人贓以巡防局而失竊殊駭聽聞豈能防遠處不能防近處耶 
[流氓墮水]  
　　蘇人名巧福者向業槽坊生理近來失業與無賴爲伍遇事生風無惡不作前日老閘大橋堍有船戶二人因事口角巧福爲之排解以爲索取酬資地步昨晨雇划船前往將近大船聳身一躍忽落河中經人打撈無着直至午刻浮起肚腹膨脝氣已絶矣當由地保告其族人代與棺殮未得酬儀先占滅頂使河伯見之必當笑其不中用矣 
[賭徒拒捕]  
　　英會審員羅太守訪得虹口鄕間賭攤仍未淨絶特派差捕往拘該差捕等於昨日下午先至捕房說明因恐賭徒聞風逃逸先去混入賭塲俟捕頭督同中西捕至便可合力兠拿差捕去後賭徒尙未知覺及捕頭等將至賭徒卽紛紛四散差捕突起擒之賭徒不知其是官差相率抗拒差捕受傷五六人而仍緊扭不釋及捕頭至帮同拿獲賭徒十一名暫押捕房當解公堂訊辦也 
[女發教堂]  
　　西人某與粤婦某氏姘識某氏病故時遺下六歲女孩係前姘某狀師所生者由某氏託同鄕姊妹陳阿蓮撫養近由某西人索還女孩陳阿蓮謂狀師現已回國須俟其來華方可交領某西人遂報捕將陳阿蓮及女孩送諸英公廨於昨午會訊某西人請律師哈華托到堂申訴并稱某氏病終時遺下銀洋百餘元均被陳阿蓮取去女孩雖非某西人所生惟陳阿蓮係賣娼之人殊不可靠請將女孩發交天主堂童貞姑娘撫養待其生父來華向領最爲妥當陳阿蓮稱某氏並無遺下銀洋棺殮之費皆由我措墊設將女領去應將墊欵追償羅太守謂陳阿華所供殊難憑信隨商之佩副領事將女孩准發教堂再行議償陳阿蓮之墊欵 
[吞烟免騐]  
　　鎭江人王桂方駕船爲業家住新閘地方其妻沈氏與隣人潘桂生之妻口角後忽吞洋烟救治不及而斃由其家屬知照該處地保方擬報縣請騐而王桂方亦到旋經人調處免致報官莫邑尊已有風聞飭傳地保訊得王桂方向不將妻管束任其與豆腐司務潘桂生往來潘妻張氏知之因與沈氏口角以致沈氏自尋短見邑尊又飭差查確遂傳王桂方潘桂生到案謂王縱妻犯奸潘淫人之妻均屬非是各責百板以儆并着王具自願俻棺成殮切結完案 
[押追餘贓]  
　　前報列莊夥竊銀一節昨據包探陳阿九至英公堂稱奉諭到李元孫之親戚家起到金鐲一對别無他物祇有所娶一妾據言娶時費洋三百元晉生莊執事馮鶴鳴卽馮厚民申訴前因并請搥究缺少之銀李元孫仍執前詞并稱娶妓確費洋三百元年取票銀萬兩購辦金條金鐲等件均已起案餘銀實已用罄羅太守飭馮投捕房領贓李元孫仍行管押候再嚴追 
[押候覆訊]  
　　昨報列捉奸送官一節據粤婦劉梁氏至英公堂稱我女年甫及笄被同鄉人陸阿占乘我出外行姦一次前夜又來適我歸家見其　住我女之口意圖强姦我卽呼喊由隣人帮同獲住交捕時搜出東洋扇子刀一柄髪辫一根銀洋兩元一併送案陸阿占惟求施恩羅太守飭將陸押候過堂覆訊物件暫存 
[會鞫盜犯]  
　　去冬十一月十一日江北鹽城雙發正商船由天津滿載而回距城五十里被盜刼去寳紋三十六錠銀二千兩刃傷者舵一人事主投縣具報跴緝未獲邇日訪悉盜黨潛匿申江遂由該處陳叅戎錦福協捕帶同眼線來滬密拿前日下午四點二刻時在三洋涇橋左近獲到盜黨陳五一名立卽押解到縣前晚莫邑尊移委捕廳許少尉偕陳叅戎升堂會訊該犯供稱原籍天津操舟爲業行刼雙發正係李老及李甫等八人所爲小的雖與同行並未上船刼物伊等所得贓銀小的亦未分用少尉謂爾旣同行豈有不上船之事豈事後不得贓銀卽無于涉乎爾當從實供明究竟得贓多少同黨八人是何名姓現在匿跡何方耆舵由何人刃傷答稱小的曾與李老李甫二人相識其餘均不得知是日李老囑小的入夥小的知事不妥故未上船事後恐被株連潜逃來滬伊等匿在何處實不知情細加研詰堅執前供叅戎商之少尉謂此等匪徒深爲刁猾不用刑具諒不肯招請卽釘鐐收禁候解回訊辦可也少尉允之著將陳釘鐐收禁 
[法添華捕]  
　　法捕房公董以租界遼闊各捕照料難周遂議定添募華捕二十名昨日先飭五名供役于午後二點鐘給發號衣梭巡各處云 
[英界公堂瑣案]  
　　吳阿金稱與張李氏姘識已久該氏前曾帮傭今則住在開花烟館人家欲往領回被伊家諸阿狗將我手咬傷訴捕拘案張李氏供前與吳姘識因不顧家用今已拆開諸阿狗供伊等爭毆我祗排解不敢行兇羅太守以該男女均屬無恥之尤喝笞諸阿狗百板吳阿金掌頰三十該氏掌頰五十下一拼攆逐○包探秦少卿稱前有謝王氏假造東洋車照會當令其將丈夫交出今其夫謝仁昌已從無錫來滬請爲發落謝仁昌惟求施恩羅太守商之佩副領事判謝管押三月該氏省釋○袁史氏稱前與陳阿生姘識被其滋擾由捕拘案奉斷分離今陳阿生又來吵閙强取衣飾爲又報捕房拘案陳阿生俯首無詞羅太守判笞陳二百板以儆○施金朗稱推車餬口昨因殷松子雇坐我車論價起見被伊踼傷肚腹由捕拘案請爲騐傷殷松子供言定車價伊爲欲增加以致口角羅太守判殷松子管押七天以示薄懲 
[法界捕房瑣案]  
　　老北門外城河浜素日停有盧墟船兠攬主顧昨有舟子某甲投法捕房訴稱妹子年甫十一歲刻被同泊之船上人誘拐一去無蹤捕頭着將拐犯扭來甲去不多時卽扭某乙至捕房乙稱我並未拐伊之妹且我之叔父亦不知去向甲稱妹子由伊督父拐去捕頭恐有不實不盡着包探王榮培將兩造帶出查明旋回稱查得伊叔姪兩人合駕一船現在伊叔將船開去姪則借住别船諒必在此探信捕頭着將乙押候解案○昨有小東門外某花烟館鴇婦至法捕房訴稱我家住在樓上樓下則用甲乙兩人爲夥售賣清烟昨日甲趁我未起時竊取洋三十六元一去不返因將其弟送案請追捕頭將乙詰問乙稱我與甲並非兄弟惟承伊照顧囑我幫忙捕頭着暫押候解送公堂請究 
[鉅欵疉來]  
　　謹啓者敝公所自募賑以來京都同人疊次匯欵爲數不少卽陸續解運山東災區以資接濟受惠匪淺迄今又奉諸仁長俯寄京平銀五百兩卽由源豐潤票號匯來合上海規銀五百十兩謹卽收明容匯致山東以助賑需飢溺厪懐荷疊來之鉅欵扶持竭力蒙厚誼於同儕行看溝壑餘生仰賴帡幪大德流離聿拯康樂胥登謹列報章祇呈朗鑒上海北市絲業會舘籌賑公所教弟少欽施善昌頓首拜覆二月初九日 
[樂善不倦]  
　　謹啓者接誦漢鎭敦賢堂救生總局司事善長等惠函得悉疊閱申滬兩報俯念各災區春寒料峭望賑孔殷迭荷剴切勸募得規元銀二百十二兩二錢三分由本埠恒福寳號胡紹庭先生交到初終弗懈蒙大力之周全困苦漸蘇拯浮生而感激祗登報簡虔抒謝忱上海北市絲業會舘籌賑公所教弟少欽施善昌頓首拜覆二月初九日 
 
 

Page 4

 
 
[奉祝霧裏看花客五十有四大壽]  
　　齒過商瞿興轉加仍憑筆墨作生涯尙能細掃行閒葉莫笑遥看霧褁花黄浦魚龍新載筆碧湖鷗鷺舊移家自慙未與冰桃讌浪逐東風海上搓[  曲園居士]  
[吟香岸君五十得子卽和曲園太史韻錄以申賀]  
　　英物啼聲試一鳴誌年端合此嘉名異書靈藥傳家寳克紹箕裘有艾生○東瀛岸君吟香五十始得弄璋之喜曲園先生賦詩相贈敬步原韵率成一章聊表賀忱○君家雛鳳聽和鳴老鳳年來負盛名今日喜筵成一索艾生定許是崧生[  毗陵余詒思稿]  
[上海北市絲業會舘核奬籌賑公所施少欽經收山東賑捐二月初七八日第九百廿六七六清單]  
　　無力有心人規銀下兩勾吳散人求四季平安由張忍翁寄蘇全盛局來廿元屠胡粟由池灣全盛局來十元寄人籬下綿力子求宿恙不發五元吳冠亭守信居二戶由老正大局來各二元朱德潤資冥福由無錫通裕局來二元以上初七日○連捷春號爲楊家渡失愼幸保平安移酬神謝友資四十元北洋水别船隖同人節省春酒由虹口老順記號來廿二元吳縣張文煐求内外症速愈口元姜堰元益典同人節移文帝會散福酒十元陳元傑求姪女病愈十元沛國隱名氏五元徐智和女兒患病移積花粉資求痊由蕪湖太古晋局來紋銀五兩張樹華求兄病愈四元翁玉笙求妻病愈二元韓良臣完愿由安慶福興潤局來二元仲雲喬求妻病愈一元虚對二元寧電局陳鑅爲叔求嗣一元瞎子由太倉致大局來銅洋六元○胡紹周募昌字一千四百三十號册和森茂四元桑文丹一元多疾子王天順二戶各八百文藥捐項下五百九十文以上五戶合共來洋七元由蘇趙公舘來以上初八日 
[蘇省撫轅抄]  
　　初八日提舉銜分發江蘇分缺先用通判蔡德慈浙江人禀到並禀知聞訃丁父憂候補通判孫毓驥銷假並禀知本日到發審局差五品頂戴兩淮候補鹽巡儉程廷燮安徽人奉運臺委解餉來省從九沈紹源謝委署華亭縣金山司巡檢事 
[浙省撫轅抄]  
　　二月初三日候補府王恩咸禀知藩司委提調防軍支應局差禀安禀謝候補同知吳文元卸石門釐局回省禀到應補班呈請原省候補縣朱鑑章由凉騐放來省禀到安培志交卸海鹽厘卡回○初四日候補同知宗山禀知藩司委署乍浦理事同知禀謝永嘉敎諭石綸藻交卸回省領咨北上禀辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年正月二十三日京報全錄]  
　　宫門抄○上諭兩道錄前○發抄旨三道○粤督張等奏查明知縣孚冐分别追賠請旨懲儆摺子○廣西撫李奏請旌表夾片○將軍金奏揀補驍騎校夾片○正月二十三日戶部通政司詹事府鑲黄旂值日無引見○全佑服滿請安○奎明請假十日○召見軍機○發抄潘霨奏遵查湘捐三厘局費分别追繳奉旨覽奏悉所有王彦欠欵着該署撫咨明安徽巡撫着追該家屬照數賠繳陳嗚賢欠欵着卽勒限嚴追任延玩餘依議該部知道欽此○又查辦善後之都匀守樊葆書暫緩引見奉旨着照所請吏部知道欽此○又儘先副將張大鵬補遵義協副將奉旨兵部議奉欽此○○兩廣總督臣張之洞廣東巡撫臣倪文蔚跪奉爲查明已革知縣委辦砲臺工程浮開銀兩分别追賠請旨懲儆恭摺具陳仰祈聖鑒事竊照候補知縣王懋官委辦各砲臺工程經手欵曰甚鉅訪有浮冒情弊經臣等附片奏叅奉旨王懋官着先行革職嚴訊究辦等因欽此當卽轉行司局及營務處司道會同嚴行審究追繳詳辦前據廣東布政使沈鎔經會同署廣東按察使瑞璋善後局營務處各司道詳稱飭據廣州府督同讞局委員飭傳該革員到案悉心研訊據該革員王懋官供稱於光緒九年八月間奉委辦理黄埔支應局事務自是年九月開辦起至十年八月撤局止統計建長州沙路魚珠砲臺二十六座又小砲臺一十三座連官廳演武廳物料匠役以及買地伐樹一切工價共用銀三十六萬三千九百二下兩零内除建造長橋工料銀五萬八千八百六兩五錢四分二厘一毫係由統領武毅右營記名提督吳宏洛自行領價支發又局中經費銀三千五百三十一兩六錢五分四厘四毫係按月給發薪水雜用外其餘工料連工匠各項價值中營代購者共銀一十五萬八千六百八十六兩三錢三厘三毫由該革員採買者一十四萬二千八百九十五兩七錢一分三厘五毫二共銀三十萬一千五百八十二兩一錢六分八毫有看貨議價各事均託司事趙福昌向各店舖交易　各營代購物料價銀亦由趙福昌經手給發事後開列用欵銀數交與該革員閱看照數造册呈繳善後局核銷趙福昌於撤局後卽已轉回原籍南海　屬河頭鄕居住該革員先不知趙福昌有浮開冒銷情事是以前奉傳詢諭令自首尙用言分辦迨奉委查弊端顯著該革員亦自赴各店查對簿據與趙福昌原開數目諸多不符往尋趙福昌不知去向又往趙福昌向來認識各店訪尋趙福昌蹤跡至南海縣屬大新街同昌銀錢店據稱趙福昌久未見面惟有存放洋銀三萬兩在該店内生息因思該司事家素貧苦何能有此鉅欵始知實有前項情弊正欲禀請　究卽奉飭傳追等情詰以該員旣司支應何致任聽人弊混毫無覺察據稱當時實因刻不容緩恐給價太少或致有悮要工不敢過於挑駁又因兼辦攔河工程物料逐日須往騐收難以並顧趙福昌在伊處管帳多年平日尙覺誠寔是以支應局購買物料給發銀兩均交趙福昌經手不料該司事乘機舞弊浮開鉅欵實非始念所及料自知用人失當咎無可辭請飭拘究追該革員當日僅司支應若物料至台建造工程另由營員經理與伊無涉等語並據將原造支銷銀兩底册呈繳到府核與册報數目相符當查册報購買物料以何大成磚瓦店公昌源聚杉木店鈺隆銅鐵店聨和石店數目較鉅究竟向來交易是否實係趙福昌與之往來實在浮開若士趙福昌果否有現銀三萬兩存在同昌店内盤放生息又經札飭南海縣查拘趙福昌解寳並赴同昌店確查禀覆一面摘傳何大成等店主何潔卿等到案查訊據供黄埔支應局先後向伊等購買物料委心腹司事趙福昌與之往來交易始終並未與王懋官見面並據聲稱當時工程緊意本店貨物不敷應用託人到香港各處轉購者亦屬不少是以價值未能一律轉購貨因非本店生理簿内亦未登記經手司事趙福昌有無乘機浮冐伊等並不知情等語提同王懋官所用家丁人等質訊供亦相符當將何潔卿等省釋一面就土懋官原報銀三十萬一千五百八十二兩一分六厘八毫按照時價核實折算約多銷銀一成六分七厘左右計銀五萬三百六十四兩二錢内有未領銀一萬三百六十四兩二錢除飭查明趙福昌實有存銀若干悉數追起俻抵外不敷銀兩應卽勒令該革員自行賠繳隨據南海縣禀稱趙福昌屢緝未獲飭據差役禀稱查詢趙福昌家屬委有現銀三萬兩存在同昌店内生息該家屬母老子幼並無男丁無從拘解前項銀兩如何來歴亦不知情隨卽親赴同昌店傳出該店主楊裕源查訊無異現已如數起出禀兌繳收至每月息銀已據趙福昌家屬先期取去一時難以追繳等情並據十懋官聲稱已遣入回籍赶緊變産備抵現已匯寄來粤連寓所資財設法挪湊業經湊有銀一萬兩連追　趙福昌存銀三萬兩並應領現欠各舖戶工匠物料工價銀一萬三百六十四兩二錢情願不領由該革員自清理三項合計已符五萬三百六十四兩二錢之數等語隨將認賠銀一萬兩呈繳前來伏查該革員王懋官承辦砲台工程支應局務宜如何力求撙節核寔　銷乃竟漫不經心假手他人以致司事從中舞弊浮開冒銷本屬咎無可辭姑念當時委因兼辦攔河臺工緊要未能親身經理　屬事出有因現在司事趙福昌雖未就獲業經查出寄頓銀兩悉數追起並傳到各舖戶當堂質訊始終並未與王懋官當面交易其爲該革員僅止所用非人並無自行侵冒入已尙屬司信旣據將應賠銀兩於到案後如數淎繳並將未領之欵自願賠出清還是雖　玩忽於前尚知愧發於後業經革職可否從寛免　何大成等各舖戶訊無　同舞弊情事其代購貨物因非本店生理是以未經登記入簿尙無不合逸犯趙福昌飭緝獲日另結等由禀由司局營務處覆核會詳請奏前來臣等伏查革員　懋官委辦砲台工程侵冐銀兩一案旣經司道等飭據府局訊明係該革員委用非人假手司事以致從中舞弊浮開冒銀寔屬咎無可辭該革員前當兼辦攔河工程台工催促緊要未克親身購辦尙非有心侵冒已據起獲司事寄頓銀兩及該革員應罰賠欵亦已如數繳出並未領之欵情願自行賠出清還尙知愧悔惟查近年辦理海防需費浩大容該員等承辦要工支領鉅欵宜如何親身綜核乃任聽司事侵冒浮開事前未能自行查出事後始據賠繳若各營各局事皆如此　頇糜費必待督撫自行查訪始克究追則雖彊臣勞精敝神亦難有濟自應從重懲處以儆將來相應請旨將王懋官發往軍台効力贖罪其前任藩司龔易圖失於覺察亦應併請交部議處惟已經别案革職應請以其置議除嚴飭勒緝司事趙福昌務獲究報及咨部查照外臣等謹合詞奏陳是否有當伏乞皇聖鑒訓示謹奏奉旨已錄○李秉衡片再據署司慶愛會同署臬司沈　保詳報據補用知州候補通判謝輔成等呈稱竊查貴州貴陽府貴筑縣節婦陶于氏係廣西補用通判陶墫之母系出寒門生有至性十七歲歸墫父陶思陽爲室家素貧困思陽槖筆養親常恐不足該氏日夜紡績以　得值供甘旨年二十八夫故一慟幾絶屢欲身殉維時撙甫半歲經氏母再三勸慰撫孤而止教子讀書事事以義方爲訓期於成　里黨稱賢戚族　間言殁年五十一歲守節二十四年與例相符該員等居同桑梓見聞確切爲此造具册結由司祥奏旌表又據富川縣知縣顧國誥等禀稱竊查有同鄉候補巡檢黄鎭廷之叔母節婦黄陳氏係廣東南海縣人陳裕祥之女黄福康之妻守備銜藍翎子總黄金明之母於道光二十四年氏年十五歲適福康爲妻相敬如賓孝敬翁姑每事先意承志無敢違命當因姑病　天願以身代姑病果獲全愈鄕里皆稱孝感迨後翁姑相繼考終於咸豐八年夫福康旋亦身故時氏年二十九歲哀慟幾絶慘不欲生撫孤艱苦教養有成樂善好施矜恤孤寡該氏現年五十五歳計守節二十七年又據廣西候補知縣汪文畬等禀稱查有同鄕安徽建德縣節婦徐黄氏係廣西補用知縣張颺康外姻親屬黄蔚然之女於咸豐三年適徐德　爲室事翁姑以孝聞同治元年夫故氏年二十八歲家計貧困子女俱無朝夕惟撫痛泣誓以身殉水漿不入口者數日經戚黨喻以姑尙在堂有姪當撫不可以一死而留餘恨氏遂勉遵大義撫夫弟之子爲嗣上侍衰姑下育弱息鄕里俱無間言不數年而姑棄世嗣子又殁氏以甇㷀孑立之身經營喪葬竭力撑持其境彌艱其心彌苦現年五十一歲計守節二十四年均與請旌之例相符職等誼切維桑不忍聽其湮没理合各造具事實册結合詞禀請各等情前來臣查陶王氏黄陳氏徐黄氏均屬孝義兼全苦節堪憫合無仰懇天恩俯准照例旌表以彰節孝出自鴻慈除將事實册結送部外謹會同兩廣總督臣張之洞廣西學政臣詹嗣賢附片具奏伏乞聖鑒訓示謹奏軍機大臣奉旨陶王氏等均　准其旌表禮部知道欽此○○金順片再奴才所部吉林烏拉正紅旗奎亮佐領下驍騎校頭品頂戴記名副都統暢勇巴圖　萬陞已故所遺驍騎校一缺應卽在於軍營應升人員内揀補以資鼓勵查有吉林拉林廂黄旗凌　佐領下披中記名副都統委官駘勇　圖魯保成年力富强實心任事堪以擬補該員現在軍營帶隊得力如蒙俞九俟有差便再行送部帶領引見以符定制謹附片具奏請旨軍機大臣奉旨兵部知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光十二年正月二十四日京報全錄]  
　　宫門抄○旨兩道錄前○發抄旨三道○西撫李奏爲查明核實請奬摺○總兵夏奏報回任接印日期摺○皖撫吳奏爲委署臬篆片○將軍希奏爲叅懲疏防員弁摺○將軍金奏請補佐領片○皖撫吳奏爲委署知縣片○正月二十四日禮部宗人府欽天監正黄旗值日無引見○安徽布政使張端卿請訓○漪貝勒請假五日○澤公續假十日○遷公守護東陵請訓○德公等　賞委散秩大臣恩○謙光請假十日○禮部奏泒隨扈之大臣派出延煦○又奏派會試知貢舉泒出烏拉布廖壽恒○召見軍機張端卿遷公惇○王發抄裕祿奏查覆鄂省積獘請將松滋令議處奉旨林瑞枝着交部議處餘依議該部知道欽此○又疎防獄囚致斃同監人犯鍾祥縣有獄管獄各宫請議處　旨張國正等着照例議處餘依議該部知道欽此○楊昌濬奏候補令章國均補宜蘭令奉旨吏部議奏欽此○○暫護廣西巡撫二品銜布政使臣李秉衡跪奏爲遵旨查明勦　思恩逆匪案内在事出力員弁人等核實開單擬請奬勵籲懇恩施恭摺仰祈聖鑒事竊臣查接管卷内前撫臣潘鼎新接准部咨光緒十年閏五月十七日奉上諭　鼎新奏官軍蕩平匪峒生擒首逆地方一律肅清一摺廣西思恩縣已革生員莫夢弼前因犯事獲案越獄逃回本籍糾黨滋擾胆敢抗拒官軍攻佔峒寨裹脅嘯聚勢甚猖獗潘鼎新到任後督飭按察使李秉衡提督蘇元春總兵董履高帶兵剿捕迭次獲勝遂將各峒先後攻克該首匪莫夢弼被剿窮蹙與其弟莫夢葵率黨潛逃竄至貴州下江廳大灘白基等處總兵董履高督隊跟蹤追捕抄入山寨擊斃悍賊數十名會同貴州勇練將莫夢弼擒獲解由李秉衡訊明正法地方一律肅清剿辦尙爲迅速莫夢葵及匪目韋家祥等現尙在逃着潘鼎新李用清嚴飭防軍及地方官搜捕務獲不准一名漏網五峒安撫着後事官著潘鼎新飭屬妥辦俾得各安生業綏靖地方所有尤爲出力各員自應量予鼓勵廣西按察使李秉衡着賞加二品銜總兵　履高着以提督記名簡放並賞給齊車伯巴圖魯勇號提督蘇元春着交部從優議叙　餘在事出力各員及陣亡弁勇着查明奏請獎卹餘着照所議辦理該部知道欽此欽遵維時臣在臬司本任思恩營次奉文行知當將在事出力員弁兵勇確切查明核實酌擬禀請撫臣奏奬前因關外軍務吃緊未及核辦今年二月交卸多交到臣此事當時進剿之難成功之速用餉之省皆爲臣所稔知凡有戎行其勞足錄若再聽其延擱無以策勵後來並准提臣蘇元春總兵董履高咨請催辦到營臣復加查核當該逆莫夢弼起事之始衆近萬人憑險負　勢殊猖　若非兵勇連　攻拔　致蔓延難圖及其窮蹙潜逃藏身苗境意圖復逞又將爲患黔粤沿邊我軍不憚艱危爭先追躡卒使渠魁授首黨衆殲除逆弟莫夢葵等亦併就獲於黔苗民並無驚擾地方一律清實非尋常剿捕匪徒勞績可比謹　得臣蘇元春總兵董履高所部各營並臣隨帶行營分派前敵後路實在出力文武員弁繕具清單恭呈御覽仰懇天恩俯准給獎以昭激勸　自逾格鴻慈除擬保千總以下弁勇咨部辦理其出力稍次人等存記外奬不敢概登荐牘外所有遵保剿平思恩逆匪出力員弁核實請奬緣中理　會同兩廣總督臣張之洞廣西提督臣蘇元春恭摺具奏伏乞皇太后皇上聖鑒訓示謹奏軍機大臣奉旨該部議奏單併發欽此○○提督銜四川松潘鎭總兵奴才夏毓秀跪奏爲恭報奴才回任接印日期叩謝天恩仰祈聖鑒事竊奴才於光緒九年九月内補授四川松潘鎭總兵當卽恭摺具奏荷蒙聖恩准令入都陛見隨將經手事件辦畢禀請督臣丁寳楨揀員接署　篆十年冬　署鎭臣吳奇忠到松奴才遵卽交卸起程北上於十一年三月十一日到京十二日趨詣闕廷瞻覲天顔仰蒙召見荷周詳之訓誨寔感悚以難名二十二日奉諭回任欽遵陛辭出都迅卽就道旋川五月十六日到省九月十六日奉督臣丁寳楨飭令赴任隨時起程十月十八日行抵松潘廣城准署鎭臣吳奇忠將欽　四川松潘鎭總兵關防委員齎交前來奴才當卽恭設香案望闕叩頭　領任事伏念奴才一介庸愚毫無知識荷恩施之　格俾專閫之常膺午夜思維兢愓倍切查松潘地方漢夷雜處控制巡防均關緊要奴才惟有勉恩策勵益矢愼勤督率將俻認眞整飭勞伍實力訓練兵丁隨時隨事禀承將軍臣總督臣遵照辦理以期仰答高厚鴻慈於萬除將回任接印日期循例恭蔬題報外所有奴才感檄下忱謹繕摺叩謝天恩伏乞呈太后皇上聖鑒謹奏軍機大臣奉旨知道了欽此○○吳元炳片再升任臬司張端卿奉旨調補安徽布政使遵旨入都陛見所有臬司篆務應卽委員接署以專責成查有安廬滁和道丁峻練逹老成平政訟理堪以署于所遺道篆查有候補道張保慈才堪肆應政治廉平堪以委署除分檄遵外謹會同兩江督臣曾國荃附片具陳伏乞聖鑒謹奏軍機大臣奉旨吏部知道欽此○○奴才希元恩澤跪奏爲請將剿賊不力駐汛疏防員弁分别叅懲以肅功令恭摺仰祈聖鑒事竊全營翼長協領穆隆阿等呈報練隊委防禦六品頂戴領催全陞同委驍騎校六品頂戴披甲忠喜帶兵二十八名在五常堡屬要隘萬慶街地方駐紥防剿本年八月十二月子刻突由東山竄出持械步匪三十餘名樸攻營汛該二員率兵抵禦互施鎗礮該逆等縱火焚毁營房驚失馬匹委驍騎校忠喜及隊兵副甲萬和同時陣亡委防禦全陞身受鎗傷兵亦受傷數名督隊力戰擊斃悍賊一名傷賊四五名奪獲槍械數桿及火藥等物該匪被擊向山林逃竄該委防禦裏創整隊分飭跟追經該堡署協領富興立飭委叅領藍翎驍騎校德桂帶隊赴汛查騐情形一面星夜跟蹤追剿當經奴才等飛飭就近各隊分防剿捕務將此股賊匪悉數殲除毋令越竄旋據報稱委叅領德桂帶隊馳抵該處查詢打仗情形轉泒委官慶吉帶隊追剿當日未刻追至拉林屬界隻馬架地方與賊接仗擊傷賊匪一名該匪敗竄隨卽尾追酉刻遇隣汛練隊委叅領五品頂戴前鋒哈豐阿帶兵追至與慶吉合力追勦十三日卯刻兩半蠟子地方因山深林密改爲步隊詎該匪已入石林内槍占地勢列隊拒敵該二員分隊南北夾攻相持良久委官副甲雙德隊兵副甲文江先後陣亡受傷兵二名擊傷賊匪三名該匪由林向東逃逸我兵火藥用盡尾追未及並據署五常堡協領富興呈報續經派員勘騐萬慶街營房被焚及官兵接仗傷亡各情核與原報相符嗣據各該隊及附近各城先後緝獲案内夥匪二十餘犯隨時審實就地正法餘匪逃散並飭據該翼長等查明委防禦全陞於賊匪竄逃後時已受有槍傷先派委官貴有等跟追隨卽裏傷馳往追擊其委叅領德桂因查驗傷亡故先派委　慶吉等追捕查駖畢卽取路尾追但該二員均未追獲一賊實屬防剿不力禀請叅辦前來奴才等查委叅領德桂奉派帶隊星　追賊雖經該　先飭隊弁帶兵往追一面騐畢亦卽進勦但委官慶吉追遇賊匪接仗時該委叅領未能馳至一同攻擊究屬追勦不力委防禦全陞駐紥該汎竟被賊匪撲攻營房足見疏於防探旣未能立時擊退復不能奮力窮追以致官兵先後各有傷亡均難寛貸除將委防禦六品頂戴領催全陞由奴才等革去頂戴錢粮嚴加懲辦外相應請管將委叅領藍翎驍騎校德桂卽革職以肅功令在逃餘匪仍飭各隊赶緊搜剿務期淨盡毋留餘孽其委驍騎校六品頂戴披甲忠喜委官副甲雙德副甲萬和文江等四員各奮勇殺賊力竭捐軀合無仰懇天恩准　陣亡例飭部從優議卹以慰忠魂而勵士氣有勦賊不力及駐汎疏防員弁分别叅懲各　由恭摺具奏伏乞皇太后皇上聖鑒謹奏請旨軍機大臣奉旨德　着卽革職仍着該將軍等嚴飭官兵搜捕餘匪務　悉數弋獲毋任漏網忠喜等均着　陣亡例從優議卹餘依議該部知道欽此○○金順片再奴才所部黑龍江布特哈廂黄旗　領儘先補用總管叅領靈勇巴圖魯英莫和吉因積勞病故業經奏報在案所遣佐領一　應卽在於軍營應升人員内逐加遴選以資擬補查有黑龍江正白旗禦副都統銜卽補協領委叅領　奇欣巴圖魯巴哩　戰功卓著这兵嚴肅堪以擬補其巴啤恩所遺防禦之缺查有黑龍江布特哈镶黄旗來荀佐領下驍騎校記名副都統烏勒西蘇巴圖魯沙克都爾年富力强差戰勇往堪以擬補其沙克都爾所遣驍騎校之缺查有黑龍江布特哈白旗奇普興武佐領下領催花翎都統銜卽補總管委防禦正隆當差勤愼打仗勇往堪以擬補以上三員均在軍勞帶隊得力如蒙俞俟有差便再行送部帶領引見以符定制謹附片具奏請旨軍機大臣奉旨兵部知道欽此○吳元炳片再建德縣知縣倪晉麟呈明親老禀請開缺回　終養所遺員缺應卽遴員接署以專責成查有合肥縣知縣曾道唯練逹老成堪以調署該員本任内並無承緝已起四叅案件據藩臬兩司會詳前來除檄飭遵照外並將建德縣知縣倪晉麟呈請終養緣由另行恭疏題報開缺外謹會同兩江總督臣曾國荃附片具陳伏乞聖鑒謹奏軍機大臣奉旨吏部知道欽此 
 
