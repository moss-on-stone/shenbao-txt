# 1909 - 22 - 4912924

 

Page 1

 
 
   
 
 

Page 2

 
 
論說 
[再論立憲國攝政之地位）邨（]  
　　環球君主立憲制國。而其憲法上無不有攝政之規定。誠以立憲君主制。重在於統治權。固不可一日無統治之機關也。本朝入關之初。亦嘗一置攝政矣。然當時固泥於歷史上攝政之名義。而未知立憲國本有攝政之規定也。我大行太皇太后大行皇帝。天亶聰明。嘗殷殷以立憲爲念。旣頒布九年預備立憲之。詔旨。又令各省設諮議局。一切憲政之規 
 
 
 

Page 3

 
 
模。固己略備。我大行皇帝。大行太皇太后因念。今上幼冲遂假醇親王以攝政之重權。此固非深明立憲之義理。不能爲此憲法上之行動。非如昔日之泥於歷史上攝政之名義。而建置之攝政也。不佞於攝政之體制。不敢妄儗。爰再節譯立憲國對於憲法上攝政之學說。聊爲引伸焉。以與億兆人庶共曉然。於攝政之義例云爾。 
[第一學說]  
　　）甲（君主同體說攝政得以天皇之名行大權。故統治權之主體與其行使。不能分離。而皆存於皇位推事實上有皇位之特定人而無此能力則置攝政以遂其事實上之行動是攝政與皇帝密著不能離以皇位特定人爲之爲其原則。而於事實上有不得己之時。則與攝政合而爲統治之主體也。極言之對於外部。在國法上於皇位之外。不能有攝政。以統治權之主體爲唯一無二也。於内部則以事實的補助皇位。故見於外部者。爲法律上之關係。非於皇位之外行使統治權也。攝政之皇位。即天皇之皇位。不可得區别爲攝政之皇位。與天皇之皇位。 
　　）乙（君主能力補充說攝政之行爲即君主之行爲。君主之行爲。即爲國家之行爲。故攝政行國家之大政。即爲行君主之大權。至攝政自己之權限在補足君主之能力。使之得行其大權。則君主之行爲。非以攝政而受制限。因君主由於攝政之行爲。以全其地位也。 
　　攝政者。非因君主委任而任大權。爲憲法上當然之任。故當攝政行大政。 
非從君主之意思而行之。專以自己之意思而行之。要之攝政者。因君主自己缺行爲能力。由憲法上生君主之行爲。行國家之統治權而負其任務。專爲國家之公益而設之機關也。非如後見人之爲保護君主一身之利益而設。日本皇室典範明爲區别之。掌未成年者之天皇之保育。爲設太傅。攝政者不關於皇室之私事。而專行國家之政務也。 
　　第二攝政之權限 
　　攝政者。非由天皇與其他之機關之任命而生者。由於憲法與皇室典範一定之事情而生。得直接以踐其位。即一定之事情到来。不關天皇之意思。得當然行其大權。故攝政者爲國家直接之機關。代天皇以行大權者也。故苟屬於天皇之權限。以均得行之爲其原則。且得以天皇同一之形式以行其大權。又其效力與天皇之所行無異。唯日本憲法之規定有在攝政之間。有不得變更憲法及皇室典範者稍制限其權限而己。 
　　按以上關於攝政之學說。主張君主同體說者。以統治權之主體。爲唯一無二故攝政非於君主皇位之外。以行使其統治權。主張補充君主能力說者。以君主不能行爲。而攝政遂於憲法上當然生君主之行爲。學說微有不同。然於剖析國家粗織機關之一要點。而有以明確統治權之主體則同。至其論攝政之權限。以攝政不由於他機關之任命而生。凡當攝政之順位者。得直接以踐其位。又凡屬於天皇之權限内。攝政得以天皇同一之形式。以行使其統治權。我攝政醇親王。夙以心契立憲國之制度者也。當攝政之任必能確遵立憲國攝政之職權。造福於國。而公政於民。非拘拘謙讓未遑。以爲美德可知矣。（未完） 
 [Ｌ專電> 
[電一）北京（]  
攝政王諭令樞臣將關於憲政各章奏另行存儲 
[電二）北京（]  
奉天巡撫一缺政府議决卽裁 
 
 

Page 4

 
 
[電三）北京（]  
光緒政要實錄館擬緩開辦 
[電四）北京（]  
樞府電催赴美專使唐紹怡諸事赶辦速回聞係授以京秩之故 
緊要新聞 
[江督電告到滬不與宴會]  
　　萬國禁烟會代表江督端午帥己於初六日自寗乘專車到蘇所帶隨員甚少惟督練公所總叅議舒晳夫隨節同行聞江督以禁烟事關重要且值國喪期内未便酬應故於未啓行之前先電滬道云上海蔡道台此次到滬不宴客亦不赴宴如有来請之人乞先爲婉謝方魚印 
[美代表禁烟之卓論]  
　　美國禁烟會代表丁義華君己於日前抵滬據稱禁烟會所辦之事殊爲艱難應議之欵頭緒頗繁鴉片流毒遍於全球其根蒂之固牢不可拔今若欲一掃而空之則有兩大綱領焉一爲萬國一面之問題一爲中國一面絶大之問題因鴉片於中國種毒最深故也今業鴉片貿易之各國多有不願即行停止者咸以一國獨停無關全局爲藉口因是互相觀望必視他國之趨向而定方針此多緣各私其利有以致之設各國今能互允除供欒劑之用外不得再種鶯粟則出產自必大减而多數之貿易必因以停止矣尚有其他之萬國問題則爲各國能否承認中國有禁止洋藥入口之權其實此爲中國應有之權利乃前者曾因此而啓鴉片之戰惟不知今日世界之進步能令中國於國内禁烟問題所可收效之外復得國外之恊助以自衞其國乎中國欲禁絶烟毒以救國民則有絶大之問題應須解决蓋必全棄其鴉片入稅始能有戰勝之日也政府失此巨帑必求所以補救之道並須預備應付裁種鶯粟及售賣鴉片小民拒抗之策及應籌集巨欵廣設醫院以備國民戒烟之地以上諸事今日雖猶不足行此然必有實力以達此目的也此爲中國高尚絶大之經營必得各國之恊助始克有濟者也 
[奏請變通八旗比丁表式北京]  
　　民政部前年具奏清查户口並頒變表式摺内聲明從前各省之民數册八旗之比丁册亦應改歸一律不必另行造送曾經奉旨依議兹届比丁之期該部以舊例八旗壯丁每届三年編審一次久己視爲具文與民數册同一無用現值變通旗制議徵民兵即民間壯丁亦應與八旗壯丁同稽確數故此次所擬調查户口章程於口數册後另計壯丁總數附塡表末以與上次原奏相符惟前頒表式係每年塡報現改新章至第三年方行造報此次比丁是否照章待至第三年抑令八旗另製表式先查壯丁總數塡報自應妥爲斟酌爰於去臘具奏請飭變通旗制處核議施行奉旨知道 
[政務處議覆徐紹楨條陳軍政北京]  
　　會議政務處奏覆前署江北提督徐紹楨請實行徵兵制度及建設軍諮府摺云遵查該署提督所奏實行徵兵制度與兩江總督端方前奏用意相同業經臣等詳議覆陳至稱兵格不齊兵心不振兵籍不明各節雖其優劣似判於徵募之間其根本實係於教育之地必使身家之足重乃有伍保之可稽憲政逐年籌備事宜自頒行調查户口章程以至實行户籍法又自編輯民國必讀課本以至遞定識字分數皆與軍政密相維繫俟編齊户籍普及教育之後則凡所徵之兵體格整齊精神振奮旣可按籍而求自易漸收成效又請建設軍諮府一節查政權軍權莫不統於朝廷大權之下陸軍部奏定軍諮處章程係遵旨暫歸陸軍部辦理故暫名爲軍諮處並聲明爲設立軍諮府始基一俟規模大備應否改爲軍諮府之處由陸軍部奏明請旨辦理現在全國陸軍三十六鎭編練未齊規模尚未全備應俟届時由陸軍部再行照案請旨遵行 
[草定英商在蕪湖建築油池章程]  
英商亞細亞公司在蕪建設油池一案現經蕪道郭觀察與英領葛君一再磋議定章十四條昨己禀請督撫核示擬俟奉批後即行簽字　印以便遵守聞此案皖撫尚以關係甚鉅仍批洋務局再行悉心核議俾臻妥善兹將全章照錄於左 
一無論何人欲在蕪湖地方設立油池必須先將地叚及擬建油池是否仿照上海浦東油地外築圍墻内設鋼板製成油桶下塡塞門泥土名雖爲池實則形類於桶詳細繪圖貼說交由本國領事呈明關道核准方能興修倘關道不以所擬地段等事爲宜即照復領事倘仍欲修造則各禀北京上憲聽候核議未議之先所有該地叚及油池均不得先行興建 
二倘因管理油池之人不愼或因不測之事傷及華人性命物產該池主或其代理人須格外從優給予賠卹應賠數目由關道與領事議定 
三該油池主或其代理人須在領事並關道前邀同殷實保人出具保單或該油池主交出上海匯豐銀行所具保單言明承保關平銀五萬兩擔 
 
 

Page 5

 
 
保以上所言賠欵及第十欵所言之罰欵届時如尚不敷若干仍須由該油池主補繳如保人遷徙離蕪須另換殷實保人出單具保或當另換未定之時遇有應賠應罰之事所有若干銀兩均由該油池主照繳此項保單應存關道衙門以爲格外擔保之據 
四所有油池務須愼重建設免有損害鄰近產業之虞其油池須有雨傘式瓦蓋另有引電鐵桿植於油池之旁以防電氣猝觸油池四圍加築土堤堤内之地足敷容積池内所貯之油以免火患並免滲漏之弊關道可隨時延請有才幹之洋工程師查看油池倘工程師以添掘一濠或加築一墻或他項工程爲更穏愼該油池主應卽照工程師所言立即興修費由池主自備不得任意宕違併卽赶緊購備妥善救火器具經關道延人騐明足敷全厰之用者安置廠内速雇可靠更夫若干名按時週巡廠内地叚並仿上海油池於廠内屯積沙堆并木桶等件以備不虞所有該廠地圖及一切建造安置式樣應即繪具圖說送稅務司及關道衙門存查五火油係引火毒物務須格外謹愼以免滲漏而防不測池主或代理人應竭力設法以期平安關道可隨時委一熟悉洋工程師巡閱全廠如有滲漏立即修補所有修補工程應於限定期日内修竣倘逾期尚未修完全廠池油即須設法取出必俟滲漏修補完竣方能再貯入池 
六該公司須雇一熟悉管理之西人常川駐廠如一時未得其人准暫選派殷實妥洽可靠華人駐廠無論風雨雪晝夜認眞查看梭巡以昭愼重而免疏虞）未完（ 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
德宗景皇帝兩滿月大祭行禮情形己略記前報兹悉是日黎明由内務府在觀德殿設幕及祭筵祭品燎床由禮部設餑餑棹張恭辦喪禮大臣内務府大臣鑾儀衞大臣率各處執事官穿駕衣之校尉排列梓宮前陳設連飯棹十一張羊五支燒黄酒五瓶併法駕鹵簿黄轎四頂金爐金鼎四對五色旗五對五色傘五對五色扇五對上駟院恭備駃八付白馬八對由隆裕皇太后率各貴妃福晋命婦至梓宮前行禮奠酒三爵尚茶尚酒尚食尚膳福晉命婦遞酒行舉哀禮禮畢退下還宮遂由監國攝政王恭代皇上率各王公貝勒大員各部院陪祀員至梓宮前行禮禮部讀祝官讀祭文奠酒三爵尚茶尚酒尚食尚膳行哀禮畢退下派貝勒貝子等至燎床焚化官服金銀錁一萬錠紙錢一萬張五色紙一萬張尺頭八盤各樣皮衣十箱八檯黄綾亮轎一乘校尉護兵侍衞等金銀橋兩座外有黄龍大船一隻長約九丈有餘 
日昨政府諭交會議政務處飭將光緒三十四年所有交議各督撫及各駐防條奏關於軍政兵制各原摺及議覆各摺片一律封送軍機處以備宣統元年籌議添練陸軍分爲四十八鎭之用 
聞政府因東督徐菊帥初至省時參革多員其所遺各缺難免有位置私人等事故己密派幹員赴東查訪 
日前外務部張蔭棠復與壽尚書在部會議西藏政事聞仍爲前擬訂順治初年欽頒藏政之事張以彼時定鼎之初國家文物尚不完全多半襲沿前明張居正所定柔訓政策致二百餘年藏人無國家思想今擬改訂專以宗教輔行政治之策云 
陸軍部近議蒙古練兵事宜以蒙地遼闊前議練兵四鎭誠恐不敷擬練足六鎭分駐東西中各蒙地一切章程均仿照京旂之制 
[熊成謨取保開釋安慶]  
　　逆首熊成基之兄熊成謨人素謹愿朱中丞前因熊成基在逃不克立時緝獲遂電飭蕪湖道將成謨撤差解省暫行監禁嗣由駐蕪紳商政界聯名普禀撫轅取保開釋朱經帥以該員旣無辜受累寛免株連業於去歳除夕飭將該員釋放暫交保人再候質訊 
[贛撫爲贛南亂事致各處電）二續（]  
[致吉安袁統領電]  
　　西赴栗市營午拔隊頃接林志熙電請留朱營惟贛事甚急似可先將栗市營分駐安源赴安源一哨今早拔隊院銑印 
[致贛州邱鎭台電]  
　　據兪道電贛防極爲吃緊閣下似未便逺離即祈體察情形總以嚴防勿令匪竄入境爲要騤銑印 
[致南京端督帥電]  
　　辰兪道電復贛郡亦關緊要邱鎭似宜俟吉營到後再行所見甚是祈電飭邱鎭遵照騤印 
[致廣州張督帥電]  
　　洪删顧電祗悉承示極深感佩己嚴飭該文武母分畛域迅速痛剿倘藉詞諉卸即行參辦兪道己抵南安據禀匪擾聶都後竄崇庾一帶因有備折回五洞巡防三哨在白溪迎擊先小挫復鼓勇將匪擊退鎗斃十餘名斬取首級内有匪目一名又獲探匪二名謹聞騤銑印 
[致南京端督帥電]  
　　洪辰咸電悉尊論極佩己電道轉飭各文武不得稍分畛域迅速痛勦電奏己發不及會粤銜騤銑印 
[致贛州邱鎭南安兪道電]  
　　奏電旨馮電奏悉卽著督飭該地方文武各員曁添撥營隊妥速防勦勿任蔓延滋擾並將現辦情形時電奏欽此希逐日確查匪勢軍情迅速電告並將某營某地官弁等名詳電以憑電奏勿太疏略爲要院銑印 
[致南安兪道電]  
　　南霰電悉匪退負險急應上緊搜捕現復由省派陸軍兩隊赴吉以便袁統領撥栗市一營助剿袁並擬親往院巧印 
[致萍鄉楊令林道電]  
　　鹽電悉昨准袁統領電調安源兩哨赴贛己慮及路礦空虚飭由省撥隊赴安源塡紥明日開拔鹽印 
[致吉安袁統領電]  
　　陸軍續派兩隊十九拔隊赴吉安應塡何處以便貴營抽調馳剿即預籌院巧印 
[又電]  
　　今日劉標統帶陸軍兩隊赴吉安貴營如何續派赴前敵即籌定俟劉營到便可拔隊再前赴栗市新軍兩隊到否院哿印 
[致南京端督帥電]  
　　洪巧電悉十六開赴上栗市新軍兩隊到後上栗一營即赴前敵今日又將由潯調来新軍開赴吉安俾就近備調前袁坦電稱如前敵吃緊願率隊自去應否照准抑令邱鎭督剿乞酌示現匪退各洞負險兪道己約各營於本日進攻承備鎗彈己電飭文道派員在潯接運送省騤哿印 
西報譯要 
[唐紹怡行抵倫敦]  
　　文匯報載初七日倫敦電云唐紹怡己行抵倫敦有晋謁者問其赴歐宗旨唐答云考查英法德三國財政制度該大臣不認與美商議阰盟及籌借巨債之說惟謂刻因受北京訓今故離美較 
 
 

Page 11

 
 
預定之期略早耳 
[京漢鐵路入欵驟增]  
　　又載初六日北京電云京漢鐵路自向比公司收還後所入車費較諸去年同時己增多銀十萬兩 
分類新聞 
[政界]  
[蘇撫委查參案蘇州]  
　　江蘇道員蘇品仁知縣孫友萼近被某御史奏參多欵廷寄江督蘇撫查明覆奏曾志前報專電兹聞蘇撫陳中丞現己奉到此項廷諭業委首府何肖雅太守嚴密查辦 
[東督請解恊餉無着奉天]  
　　東督徐菊帥近致蘇撫電云尊處欠解奉天省戊申年恊餉待用孔亟務請顧念大局迅飭撥匯以濟要需等語旋接陳伯帥電復略謂来電祗悉蘇恊奉餉當即飭司設法籌解據稱查得此欵原動釐金近歸稅司代徵抵還洋欵凡釐金項下一應開支盡成無著雖奉大部指欵撥補類皆空數統計司庫實虧三十餘萬因此常年竭蹶前項恊餉委無别欵可籌復查係屬實情方命之愆惟祈原諒 
[魯省地方要政之條陳山東]  
　　魯省日本畢業生任景亭等投禀昌言匭條陳二事一言省垣本係水地泉源旣多取汲甚便就中用磚石建立筋墻劈分爲二使左清右濁免致混淆次言商業招牌宜改良省垣道路逼窄往来頻繁宜求便利有三法一牌匾高架屋上二字號平寓詹間三看板横釘柱頭無損商業有益行人等情當奉批云所陳甚有可採候行巡警道查照辦理其商業招牌改良辦法尤爲便利交通之要著是否即能辦到並飭該道與商會細加研究以免違抗 
[鎭關並無欠解内務府欵項鎭江]  
　　鎭關道劉襄孫觀察歳杪奉到撫憲電諭略謂准度支部箇電稱内務府需欵甚急奏催欠解經費希轉飭將本年應解經費於年内掃數電匯歷年積欠亦即趕緊陸續籌解等因尊處有無本年及歷年欠解之欵望趕緊電匯並電復以憑復部勿延爲要等語劉觀察當查得歷年並無積欠至本届上下半年兩次經費亦早解清無誤當即據情電禀撫憲轉電内務府查照矣 
[撤換巡警員弁蘇州]  
　　蘇省巡警局瘙觀察查得婁齊葑門外副巡弁梁子山擅作威福私設籐條鞭責巡警應即撤差並將其畢業憑照吊銷以示懲儆所遺之差即派委巡警畢業生陳樹榮接允又查得婁齊葑門外區員候補縣丞劉永澤久不在局擅離職守應即撤差派委試用縣丞張元爕前往接辦矣 
交涉 
[吉林開埠局之辦法吉林]  
　　吉省開埠局原爲籌備開埠而設一切辦法尚未組織完備暫以交涉公所爲局房並聞其内容分爲總務建築巡警等科 
[教士行船被刦湖州]  
　　湖州海島韓教士有坐船一隻於去臘某日由湖開往南潯傍晚七八句鐘之時行至驥村左近忽遇匪船一只搭住船頭匪徒七八人跳入艙内將所有行李物件盡行搶去約值洋一百數十餘元其時該教士等不敢聲張聽其逃逸事後報請烏程縣王令詣勘屬實通禀各憲聽候核辦 
[飭阻外人私人内地測繪游獵鎭江]  
　　鎭郡西南五州山地頗幽僻近有某國商人在該山一帶測繪地勢並持鎗乘馬徧歴各村莊游獵經關道劉觀察查悉以該處係屬内地特諭洋務局勸令他往免釀爭端軍界 
[電飭詳查營房失火確情蘇州]  
　　江隂縣孫令友蕚初三日禀督撫憲曁藩臬憲電云初二夜四點鐘駐澄學轅三十六標第一營失愼焚樓三楹旋經撲滅無恙各憲得電疑有别情當即電飭孫令將起火確情詳查禀報矣 
[奪鹽傷勇案此飭防查蘇州]  
　　　　　　　　　　　　　　　　　長友等被私販拒毆身死一案驗傷提訊情形禀奉江督端午帥批云查閱禀叙葉炳大供詞固屬異常狡展而緝私營干都司移文及勇丁王得華蔣泰寳供詞亦多不實不盡此案己死羅長友與王得華等奪獲私鹽挑走被村人赶来拒毆將羅長友擁去如果屬實是毆傷羅長友之人即係奪鹽之人究竟奪鹽之時葉炳大果否在塲未據切實聲明至王得華等旣聞羅長友稱係葉炳大毆傷之語足見羅長友未死之前己經尋獲究在何處尋獲何以其屍復在葉炳大門口謂非移往其誰信之案關私販奪鹽斃勇丁情節較重應卽飭由常州府先行訪查明確據實禀復核奪一面督同該縣上緊勒拿奪鹽拒毆各犯提同葉炳大悉心研訊侒定正兇錄供通詳察辦 
[安慶恊台撤任安徽]  
　　皖省安慶營副將楊大璋客臘由江督咨請皖撫將楊撤任以都司劉利貞接署因劉於前次兵變時守城得力故爲破格擢用 
學務 
[蘇省巡警學堂暫時停辦蘇州]  
　　蘇省巡警學堂各學生去臘爲第六期畢業之期當即分别給憑惟現接部發高等巡警學堂章程與此項巡警學堂章程多不相符自應暫行停辦所有各該教員等薪水一律放至年底爲止以清界限仍俟遵照部章改設高等巡警學堂另行議定章程再行開辦己由總辦呈報蘇撫並飭遵辦矣 
[展覽會開會記事蘇州]  
　　蘇垣草橋頭公立中學附設之展覽會前於去年收齊各校成績品佈置就緒己於新正初二日開會共發出縱覽劵約四千餘張第一日到會者約五六百人近數日内每日亦三四百人該會將各校成績品分爲五室第一室日日初等小學師範附屬小學官立初等二十校周莊貞豐兩等小學浦莊公立小學半日初等小學培養兩等小學耕蔭兩等小學彭氏兩等小學位育兩等小學唐家巷公立高等小學萃秀兩等小學蘇衞小學高平小學普通小學横溪小學裕才 
 
 

Page 12

 
 
小學遂初小學蓮溪小學鴻城小學丁氏小學養正小學醒蒙小學均陳設各校學生國文歷史算術圖畫地理等課互有短長第二室師範女學振華女學蘇蘇女學公立女學蘭陵女學上海務本女學大同女學育才女學勃海女學周莊貞豐女學以上均陳設國文算術圖畫等課以師範振華蘇蘇務本爲最優餘均次之第三室師範女學振華女學蘇蘇女學大同女學蘭陵女學育才女學公立女學貞豐女學以上均陳設女工如絨花藍等件美不勝收而以師範振華蘇蘇爲最優第四室公立高等小學長邑官立高等小學元邑官立高等小學吳邑官立高等小學實業初等小學圖畫補習會第五室公立中學高等學堂農業學堂鐵路學堂以上各項科學鐵路高等爲最優公中農業次之現該會至初九日截止招待各校學生自初十日起由女教習等招待女校各生因恐届時或有男人闖入現經蘇商體育會員担任巡警義務以資防衞女賓展覽至十二日止該會以此次所陳各校成績在教育上應如何規畫統一注重何科特廣徵意見於二十日前寄教育會彚收俾可集思廣益以圖進步 
實業 
[蘇垣去歳錢市情形蘇州]  
　　蘇城錢業向爲貿易大宗去年各業生意清淡盈餘者少惟該業於去年雖銀根奇緊仍操勝算兹將各莊盈餘數目錄下　仁和莊一萬三千兩　順康莊一萬二千兩　仁昌裕莊一萬二千兩　永豐莊一萬二千兩　源康莊一萬一千兩　裕源莊一萬兩　永豫莊九千兩　鴻源莊九千兩　晋生莊九千兩　頤泰莊八千兩　豫康莊八千兩　德和莊七千兩　永康莊六千兩　和豐莊五千兩　怡德莊四千兩　晋源莊四千兩　鼎裕莊四千兩　永生莊三千兩　水昌莊二千兩　義裕莊一千兩　惟康莊一千兩　乾昶莊一平　惟聞福裕公餘永昌三莊均未上市 
[郵傳部愼重路權奉天]  
　　開海鐵路前經鐵嶺紳商呈請農工商部咨請郵傳部轉咨督撫憲禁止創辦在案兹悉郵傳部恐禀請創辦開海鐵路各紳商或受外人之指使所集之股或有洋欵不得不預爲防範以保路權因於日前函請督撫嚴行查禁以防外人暗中借箸滋生交涉 
[吉省創設自来水吉林]  
　　吉省創設自来水一節曾經沈君等發起請辦撫帥飭將股本呈驗再奪在案兹聞發起人沈君己將股本招足並舉李觀察来吉呈驗股本章程及勘查地勢約今歳即可開辦 
雜記 
[胥口盜案續聞蘇州]  
　　蘇鄉胥口鎭張長卿油車被盜一案失贓二萬有餘并失去洋鎗二十五桿内有張董經辦圑防局所領之洋鎗十六桿太湖營杉板船土洋鎗九桿正月初四日又經吳縣捕役帶同眼線至渡村地方　獲賣牛肉之山東人一名起獲洋鎗一桿鎗上有胥口圑防局字　並起獲原贓銀烟匣及衣服等件常即解送至縣現由王竹浦大　連日迭提前獲之餘堯等四犯及續獲之山東人嚴行審訊無如各犯狡猾異常熬刑不供故是案一時未能定奪云 
[盜刦貧民駭聞松江]  
　　松郡西門外秀野橋北附六圖内某姓家於初六夜被盜某本係貧民盜匪因搜索財物無多不暢其欲將事主綑縳灌以火油焚燒逼勒雖未斃命然身上皮肉破爛不堪該處地保及該鄉民均未報縣因婁邑西鄉近来盜案層見疊出而劉令置若罔聞禀報亦屬無益且恐縣官到鄉踏勘差役需索故也 
[薙髮匠風潮揚州]  
　　揚城薙髮匠妄造謡言官准臘月底一律薙髮由是下流社會中人無不將薙去上流社會亦間有頭濯濯如牛山者崗兵因違定制捉去數人薄枷懲罰衆薙髮匠遂聚集二百餘人各持香一炷赴巡警總局滋閙一時大起風潮總辦即將爲首者責以數十手板衆乃畏懼而散 
[拿獲僞造鈔票要犯蘇州]  
　　沐陽縣昨將拿獲僞造官錢票之李玉香等訊供情形禀奉江督端午帥批云案關僞造官錢鈔票情節較重旣據拿獲李玉香即李兆珩楊尼山二名搜出僞票九張顏料單一紙斷難任其狡避仰江藩司會同臬司即飭先提現犯隔别研訊務得確供從嚴議擬禀辦一面上緊差關勒拿逸犯王海波務獲研究 
[蘇垣銀樓火警蘇州]  
　　蘇垣胥門内道前街泰豐銀樓於正月初三日午炊時遺火草堆内少頃火勢大發延燒房屋各處水龍聞警馳救幸未殃及鄰居計焚去房屋十餘間金銀飾物爲數甚鉅 
新年瑣談 
[美總統新年之握手]  
本年西歷元旦美總統羅斯佛在白宮接見賓客一般公民均入内與之握手道歡是日入宮者共有七千人以每人握手一秒半鐘計之知握手之時約須占三小時 
[日皇新年之勅語]  
日皇於元日下勅語云當新年之良辰與各國代表曁諸大臣關祝宴共歡笑朕甚樂之兹祝友邦代表之君主及大統領康健并望交際上益加親密 
[桂首相答辭]  
　　際此新歳之佳辰陛卜召羣臣賜以優渥之勅語不勝感激之至臣太郎代表羣臣謝聖恩之高厚祝聖祚之無疆 
[英國大使辭]  
　　今當新年之御宴外交官同蒙寵召且賜以優待之勅語外臣等實深欣抃惟期臣等之君主及大統領各增進親善之交誼以酬陛下之叡旨并祝聖壽之無疆及貴國百姓安寗之福祉 
[日后新年之御宴]  
日本皇后於一月五日午後三時於御内儀人形間開新年之御祝宴東宮妃周宮富美宮泰宮各内親王東伏見宮妃久邇宮妃梨本宮妃各殿下皆蒙賜祝辭開宴時香川皇后宮大夫佐佐木野村兩樞密顧問官及夫人高倉柳原兩典侍皆蒙賜陪食 
北京名勝之三 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　山東 
山東籌辦處因各州縣調查員聽講回籍特行札發調查員證書以爲各州縣委任該員等調查之証并於札内叙明調查員如有合選舉資格者應准有選舉權庶各員公權無損得以盡心調查兹將札文照錄於下爲札飭事案照本處迭經飭該屬遴送調查員先行赴該管之府直隸州治聽講在案現查此項聽講員想己聽講完畢按照本處辦事期限即應於十二月中旬回籍預備調查事宜所有該屬聽講回籍之調查員應發給証書以爲該屬委任調查之據兹由本處印成此項調查員証書轉發該屬官長隨時按名塡給各員存根截留彚繳本處但此項証書專爲發給聽講回籍之調查員其由該屬官長臨時加派之義務調查員無須發給以示區别至各調查員旣受委任之後即應分區親往挨户調查分别塡册不得畏勞簡出轉托莊長約保往查致滋流弊該調查員每日所到何處所辦何事均逐日登入調查員記查簿事竣彚送本處以憑查考勤惰分别懲奬如該員等當調查之時有違章滋事及需索等弊經人告發者該屬官長應即一面追繳証書撤銷該調查員職務一面按律懲治母稍徇縱若調查員本身有選舉權資格者應一律予以選舉權不得因爲調查員而消滅其資格其本無選舉資格者亦不得因爲調查員遂予以選舉權爲報償之地但該員如確有選舉資格仍應先行呈明該管之州縣查驗批明確定之能登入調查人名簿該員不得自行塡簿以防弊混爲此合行札飭并附發調查員証書若干紙札到該屬立即遵照上開各節妥愼辦理母稍玩悞並將奉到証書日期塡寫名數具報查考再投票開票所管理員與選舉有直接之關係非調查員可比無論有何項選舉資格均不得有選舉權 
　　湖南 
湘省調查選舉研究所原定以三星期爲第一次講畢現以欽限迫促亟須換班從速研究而目下又届新年遂擬將日期縮短惟將每日鐘點加多計自去臘十二月初十日開講至昨二十日即己講畢並於二十三日將投票紙及投票簿等式一律預備舉行實地演習是日除聽講員外他人到所參觀者亦頗不少云 
　　安徽 
安徽諮議局昨將所擬簡章詳奉皖撫批云詳摺均悉簡章尚屬妥洽應准照辦並候分别奏咨立案施行該處爲全省選舉之總匯對於各屬初選複造事宜有指導督催之責前因軍務倥偬成立較遲現旣組織就緒派定員司仰該司道迅即率同在事各員妥擬各項規則通飭遵守並隨時札催各屬尅期舉辦倘有延擱或敷衍塞責准即據實詳請撤參以示懲儆 
　　江蘇寗屬 
寗屬諮議局籌辦處以今正下距開會之期不過九月規制旣不容隘狹而期限又苦不從容若不將建築事宜早日圖維誠恐緩不及事故特於日前將應行籌辦各節呈請江督鑒核當奉端午帥批略云諮議局爲議院基礎中外觀聽所繫自不容苟簡從事所呈相度地址調查形式籌撥經費各節均關緊要省垣各廨舍旣均無可遷就所請於城北空地按照公園辦法向地主價購自可照准惟廣袤計須若干何處較爲便利應由該處自行相度合宜之地確定畝數禀候核奪其派員前往日本調查建築事宜應准遴員札委給咨考察至所需經費候札飭寗藩司曁財政局會同該處切實估計核定數目籌指專欵詳候飭撥仰即知照 
[士民實行調查]  
　　浙江）寗波鄞奉（ 
鄞邑諮議局事務所日前己將各處投票區所擇定照錄如下城廂（南東隅西南隅東西北隅江東江厦江北南郊）投票所設在縣城隍廟東鄉一區投票所設在盛墊橋羊廟二區投票所設在東錢湖岳廟三區投票所設在大嵩恒德堂南鄉一區投票所設在徐東棣棟木廟二區投票所設在胡家坟西林寺西鄉一區投票所設在鄞江橋它山廟二區投票所設在石碶園義庵三區投票所設在望春橋法華庵四區投票所設在鳳岙市行宮 
奉邑諮議局調查員己於去臘出發兹將調查人員姓名區城錄後）奉化鄉）張翊聖汪成釗王禹甸）連山鄉（周兆璜周曰年江大勳王陳鎭金）金谿鄉（鄥祚勳王翊唐葛蔭元）長壽鄉（李鎭南張懷清陳鴻瑞孫可貞）禽孝鄉（張祖桐吳康瑞汪夢蘭）剡源鄉（毛尚宋浩明秉奎 
[江蘇蘇屬）松江上海（]  
上海選舉調查事務所定於正月十二日午後二時在學宮明倫堂開選舉調查員全體大會兹將開會秩序錄下一開會二邑尊宣示選舉人名册三分贈調查員姓氏錄四議劃定投票區五議定各區投票所及開票所地址六議定投票開票管理員監察員額數七推舉監察員八閉曾 
本埠新聞 
[禁烟會代表將次来滬]  
　　萬國禁烟大會中國代表 
端制軍將於初九日由蘇来滬本縣李大令昨特傳諭各房書吏在署承值不得逺離聽候隨時檢取禁烟案卷呈請查核並飭差役預往車站守候如探悉憲節將臨立即奔告以便迎迓 
[禀請禁阻越界築路]  
　　英美工部局近在叉袋角西首之戈登路至老勃路一帶開築馬路兩條佔及十三圖内民地三十餘里八九圖内民地半里有餘兹爲該兩圖地保沈福卿譚鶴甫查悉以該處係在租界之外洋人不應築路爰於去臘禀報本縣李大令禀陳滬道請爲照會領事禁阻興工 
 
 

Page 19

 
 
[意奥請入禁烟會]  
　　文匯報云意大利及奥大利亞兩國亦請派員同入萬國禁烟大會參議各事美國專員接書後即與各國專員商定均頗歡迎惟以何人委任代表尚無所知 
[江督批飭籌撥實業學堂經費]  
　　本埠商學會會董徐潤等去冬禀請江督撥欵補助商業學堂等情兹奉午帥批云該商董等創辦上海中等商業學堂意在振興商業經營締造捐欵浩繁并據稱校舍己能建築告成毅力𤍽心實堪嘉佩所請於畢業後升送寗省高等商業學堂肄業該學本係中等按級升學自應照准至該堂經費短絀擬由官助十分之五現在商力維艱固係實情而蘇省官欵能否補助亦無把握仰蘇學司體察情形酌量辦理轉飭遵照 
[江督批奬工藝廠之成效]  
　　滬北棲流所職董陸文麓等以該所工藝廠開辦己届四年男丄藝如各色甬布苧線汗衫皮靴皮鞋輭皮衣包各種女工藝如緞花挑羅線件絨件各種均成效昭著特刋印帳略並附寒鴉棲柳圖商標禀呈江督察核當奉批云禀及章程帳略商標西報均悉該董等在上海滬北原設棲流所内添設工藝廠己届四年實力經營成效昭著俾游民謀生有術不致流離失所深堪嘉尚仰蘇松太道飭仍隨時妥爲經理愼勿始勤終怠 
[復飭嚴緝砲營隊官]  
　　安慶砲營隊官熊成基在逃未獲皖撫馮星帥深恐該弁匿跡滬上又於前日札行閘北巡警局總辦汪觀察密飭嚴拿觀察即於昨日通飭各區正副巡官轉飭偵探巡士一體嚴緝務獲 
[補錄勸學所調查學齡兒童議案]  
　　一議調查學齡兒童載在部章各學董當認爲應盡之職務一議强迫教育之實行聞廷議己决即日頒布則調查學齡兒童之舉尤迫不待緩一議城廂學齡兒童亟應首先調查以爲各鄉聯區之倡）城北一區暫行提出（一議專調查小學年齡之兒童遵部章七歲起十五歳止一議以年假期爲調查期一議略仿本届諮議選舉調查辦法由各學董邀集本區内學界中人細分叚落担認分任一議由總董設法調取本年新查户藉存根以備核對一議應查者）甲（姓名）乙（年歳）丙（男女）丁（住址）戊（己否入學己人學者宜詳註校名班級年期及出費數（己保護人稱呼姓名職業狀况 
　附調查傳單　學部定章　要調查學齡兒童　自七歳至十五歳　　皆須入學讀書　先行調查清楚　以便本所詳請　多設學堂　今　来調查　務望詳細告明　此乃勸學好意　各家母庸誤會 
[請飭日商交出舵工]  
　　去冬十一月間大東公司之飛驊丸小輪駛至青浦縣境之屈渡地方因拖船斷纜溺斃二十餘人己由該縣陳大令勘明實因該輪舵工太不經心以致失事兹特禀請滬道照會日本領事飭令該公司迅將舵工交出聽候訊明核辦 
[議請木商恊籌防費]  
　　南匯縣境匯角海灘時有遭風擱淺船隻曾經該縣王大令禀准設立誌險標桿並設保商公所請兵駐防現因常年經費不敷尚鉅故由大令會董籌議僉以該處爲閩浙往来要道歷年失事之案以木商爲最多應請木業董事恊力籌捐以維公益現己甲縣照會木業董事分别勸捐一面禀請滬道查核矣 
[火車碾斃鄉氏]  
　　趙家宅鄉民趙聖華前晚酒醉歸家行經鐵路被由寗返滬之火車碾斃昨由家屬備棺收殮 
城内 
[騙案牽累]  
　　販賣珠寳之婦人張阿巧與夫張四福及錢劉氏等串騙任顧氏寳源祥江公舘等珠飾等物約值洋八九千元曾經英廨提訊分别收押嗣查明張阿巧之子子香亦與同謀住居老北門内殺猪弄與王馬氏之媳拼識移提逃避當由包探等將王馬氏交與十二舖地甲看守一面回禀公廨備文移縣派差將王馬氏提案候訊 
[催造木栅]  
　　本縣待質自新兩所將次翻造所有在押各犯亟須遷出昨經李大令諭飾差捕頭目迅將各班房木栅造齊以便將各押犯暫行移入各差捕頭目奉諭後當即赶催官匠迅速完工母得延誤 
[道批]  
　　職員張家良禀批據禀大帮盜匪持械紏搶並有鎗傷留防船勇搶去軍裝情事實屬兇横己極仰吳縣迅即前往勘明會營選派幹練兵捕並移鄰封營縣一體嚴緝此案贜盜務獲究報失單并發 
[官事]  
　　福山鎭總兵徐傳隆山淞来滬昨日到道拜會 
南市 
[大閙茶館]  
　　馮金生因於初三日在鄰居林顏喜木作内賭博口角昨被林召集同業數十人在小南門外太和樓茶舘理論鬥毆南區頂探巡目前往拘拿反被打失警笛等物旋仍拘獲二十四人連值堂人丁順芳等一併解區酌罰開釋馮及田金甫胡銀區陳金福吳阿桃胡盤根林阿有陳金發王阿四等九名解至工程局請究判丁罰洋數元馮戒責四百下押一月償還失物餘均責釋并飭探補是在逃之林顏喜等究懲 
[所託非人]  
　　通州人吳春發去冬將伊姪女托顧善帶至上海許親嗣被串同篾竹街蕩婦陸姑娘賣於北市之洋涇橋某姓得洋八十元近被吳偵悉向顧追問詎陸己逃去當將同居人蕭老虎扭至工程局控究判顧收押蕭交保尋陸到案再訊 
[誘匿嫠婦]  
　　剃頭店主卜阿金被金姓婦人扭至工程局控被誘匿寡弟媳陳氏向論被毆孫明府判卜戒責二百下押限交人 
[改期兌漕]  
　　浙江海運滬局原定初六日開兌嗣因各屬米船到者無多改於今日挨次驗收 
閘北 
[巡士宜究]  
　　眞如鎭管阿生茶飽聚賭肇禍己紀昨報前晚經孫正巡官提該圖地保張芳到案據供巡士逞兇時小的並未在場迨開信往勸見潘阿唐己受傷臥地又提開茶舘之管阿生供稱巡士等扮作鄉人来賭内有認識之陸巡士輸洋一元三角旋以槍上刺刀押洋因潘不允互相扭毆孫巡官以管逾限聚賭故違禁令判枷號一月發該處管逾限聚賭故違禁令判枷號一月發該處示衆地保從寛免究至肇禍巡士候再查辦 
[不認聚賭]  
　　四路二區巡士張鴻鈞違章聚賭經孫巡官提訊不認判仍還押候查明核辦 
[鄉民跌斃　]  
　　崑由鄉民馬某来滬買糞舟泊新閘橋北堍罪晨挑糞担行經新閘橋大街失足跌斃由四路一颧巡士及十圖地保偕同船夥募資棺殮 
[交保理處]  
　　崔華樓控荀達山欠洋一百九十四元拘押四路一區迄己月餘前晚又經孫巡官提訊判荀交保限十天理處 
英租界 
[非其罪也]  
　　鄭幹卿控陳炳坤欠欵不還由廨判押捕房在案詎捕房忽將陳炳坤改押西牢三年當由陳侄阿蠶赴道上控蔡觀察以阿蠶所禀者係陳炳坤而廨詳則云陸炳坤爰即批飭公廨確實查復兹經實讞員查明陸炳坤即陳炳坤原斷實係判押捕房除詳明道憲外昨特照會卜總巡轉飭捕房澈查有無將陳改押西牢之事 
[堂棺猝斃]  
　　南京路某烟舘值堂人王阿 
 
 

Page 20

 
 
二昨忽吐血身死由探將尸舁送虹口斐倫路驗尸所飭保報縣相驗 
[拐賣女子]  
　　拐匪瞿鳳山吳獻廷與婦人張翠娥在漢口誘拐女子張燕春及富英来滬將富英賣於法界小東門外某花烟間爲娼兹被包探查獲於昨日一併解至公堂請究張女供在漢口被伊等誘拐来滬富英己被賣去伊等得洋一百六十元兹又將女議賣被探查獲是實訊之瞿等供詞刁狡判女暫留濟良所瞿吳分别還押候提人證再訊 
[不願爲娼]  
　　濟良所昨解不愿爲娼之妓女周三子到廨請訊據供被兄賣於老四所開之妓院内爲娼因被鴇凌虐是以逃出判仍發濟良所留養 
[提回女子]  
　　顧徐氏之侄女巧雲被阿桂林等串賣於太倉州屬瀏河鎭前日由探至該鎭將女提回昨解公堂請訊判交顧徐氏領回 
[仍會交保]  
　　華比道勝兩銀行控勤昌絲廠股東湯沁源不理欠銀一案昨晨由探將湯傳至公堂請示判交保候訊 
[懲辦流氓]  
　　流氓曹銀泉深夜持刀在墳山路一帶圖搶行人物件被探查獲祚解公堂請究判押一月期滿逐出租界 
[紏黨搶掠]  
　　滬氓李根生與同黨戚阿四在北四川路搶取王朱氏金挖耳由探將李追獲戚逃至華界亦被巡警局拘押昨由捕房將李解廨原告偕見證葛毛氏投案求究判李還押候移提戚阿四到案併究 
美租界 
[連斃兩犯]  
　　拐匪陸順興張泉記由廨判押西牢在案前昨兩日該兩犯先後病故由管獄人知照捕房飭傳地保查明棺殮 
[違禁搶親]  
　　崇明人李某聘定陳氏女爲室昨因女家案聘過奢無力迎娶遂雇馬車一輛並紏流氓多人至陳家將女搶入馬車加鞭馳回道經吳淞路女在車中大號由捕扣住帶入捕房捕頭以搶親向爲租界所禁着即將女放阿母家一而論知李某如女家有意苛求可赴公廨控告 
[絶無情義]  
　　張唐氏向在西人家服役奥侍者宋瑞其有染昨忽互毆扭至捕房捕頭以事屬暗昧斥出不理 
[撞碎磁器]  
　　東洋車夫陳長通昨經乍浦路將某日婦所持磁器撞碎該日婦將陳扭入捕房請究捕頭以陳無力賠償著即將軍扣留候傳到車主再核 
法租界 
[分撥罰欵]  
　　法公堂每年充公罰欵除正項開支外其餘悉於年終分撥各善堂醫院充作經費兹將戊申年撥欵列下同仁輔元分堂洋二千二百八十三元八角五分普育堂洋一千元仁濟醫館洋四百元果育堂洋三百元放生局洋一百元 
[鄭重其事]  
　　江祥記前延開達律師控法商落地尼司結欠油漆工料洋一案後因被告不服赴西貢上控判令仍照公堂原斷還銀兹江己病故由江妻倩博士律師赴解領銀昨奉聶司馬發出諭單云諭探目知悉案據博士律師面稱據孀婦江錢氏禀稱故夫江祥記前被法商落地尼司結欠貨欵五百三十五元屢索無著當延開達律師控告迄今分文未收現江祥記己經身故該氏擬延該律師再行控告等情查江祥記係於何時身故現欲来案呈控者是否確係其妻亟應確切查明據實禀復并傳其隣右或戚友一二人帶同該氐来案証明取結以憑核辦勿稍徇延等語旋由探目查得江祥記住吳淞路一千四百六十五號漆作己開十八年於去臘十八日吞烟身死其妻錢氏年四十三歳浦東人有子女各一子名海泉十五歳女十一歳當即禀復請示核辦 
[竊取藥材]  
　　油嘴阿三行竊太古棧藥材賣於王金生由探一併拘獲解入捕房捕頭飭將阿三收禁王交保候核 
[收買當票]  
　　邱老虎李阿二串竊某姓衣服什物由探緝獲詰知業己付當質劵售於吳阿松爰將異一併拘入捕房諭飭交保聽候傳訊邱李還押 
小說 
[官場小說衣冠影（十八）]  
　　第六回　　勢利僧怒索房租　　金公子智降向賊 
且說金三緘聽了曇花和尚一番冲撞的話兒一時氣得說不出話来待要駡他幾句却又實在欠了他三個月的房租還不出来想到那母老家寒的苦處不覺一陣心酸止不住流出兩行清淚想着這樣卑鄙齷齪的和尚也和他講不出什麽道理来便回轉身来拔步便走走不上兩步一眼早看見禪堂左首另外有一間停靈的空屋裏頭也停着一具靈柩雙扉半掩金三緘見了不覺走到門口探頭一張只見那間屋内却收拾得十分潔凈地下掃得乾乾淨淨的没有一些灰塵兩旁還擺着八把紫榆交椅中邊一張紅木方棹供着魂牌棹上還齊齊整整的供着幾樣素菜蠟燭輝煌香烟繚繞比着那金伯友停霆的所在大不相同金三緘見了更覺怒從心起回過頭来對着曇花說道你看别家停靈的所在爲什麽收拾得這樣整齊我們也是一樣出錢租你的房屋怎麽你們就這般糟塌曇花聽了不等金三緘說畢張開了一張闊嘴呵呵的冷笑道這是武進縣陳大老爺的親戚汪老爺家的靈柩陳大老爺親筆寓了信兒叫我們好好的招呼我們住在武進縣地方就是陳大老爺的子民况且他的房租是先付一年的那裏比得你們你們要我好好的招呼只要也到陳大老爺那邊去求他一封信兒我們自然好好的和你照應如若不然你看我們這裏停靈柩的人家一年至少也有幾十起都要像這樣的招呼起来我們出家人吃了自己的清水白米飯和人家伺候死人還来不及呢金三緘聽了曇花的一席話兒覺得又好氣又好笑明曉得這個棺材就眞是武進縣的親戚也用不着寫信給他料想他說的都是一片謊話金三緘年紀雖輕却很有權術知道這位武進縣陳大老爺是個廣東人登時眉頭一縐計上心来便冷笑道一個小小的知縣寫封把信算得什麽事情你只認着我不認得這位武進縣陳大老爺麽我們老太爺在廣東撫台衙門裡的時候剛剛這位陳大老爺回去修墓和我們老太爺十分要好你看着我明天就去見這位陳大老爺包管要他一封信来曇花忽然聽了金三緘這般講法心上早不由得吃了一驚覺得有些半信不信的着着金三緘的臉呆了一回道難道你眞個認得陳大老爺麽你不要說着謊話哄我金三緘正色道我哄你做什麽就是哄了你也没有什麽用處老實對你講罷我以前不肯到陳大老爺衙門裏去是伯人說我走動衙門如今爲了我們太老爺的事兒說不得去走上一堂平常的時候就是他来請我我也不肯去的 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[憲政編查館奏定城鎭鄉地方自治並選舉章程摺（一續）]  
第二章城鎭鄉議事會 
第一節員額及任期第二十三條城鎭議事會議員以二十名爲定額城鎭人口滿五萬五千者得於前項定額外增設議員一名自此以上每加人口五十得增議員一名至多以六十名爲限第二十四條鄉議事會議員按照人口之數定之其比例如左人口不滿二千五百者　議員六各　人口二千五百以上不滿五千者　議員八名　人口五千以上不滿一萬者　議員十名　人口一萬以上不滿二萬者　議員十二名　人口二萬以上不滿三萬者　議員十四名　人口三萬以上不滿四萬者　議員十六名　人口四萬以上者　議員十八名　第二十五條　城鎭鄉議事會議員由本城鎭鄉選民互選任之　城鎭鄉議事會議員選舉事宜照另定選舉章程辦理父子兄弟不得同時任爲議員若同時當選者以子避父以弟避兄　若有父子兄弟現爲城鎭鄉董事會總董董事或鄉董鄉佐者不得爲該議事會議員　第二十六條　城鎭鄉議事會各設議長一名副議長一名均由議員用無名單記法互選其細則以規約定之　第二十七條　議員以二年爲任期每年改選半數若議員全數同時選任者其半數即以一年爲任滿　前項一年任滿之半數以抽籖定之若全數不能平分者以多數爲半數　第二十八條　議長副議長以二年爲任期任滿改選　第二十九條　議員及議長副議長任滿再被選者均得連任　第三十條　議員因事出缺至逾定額三分六者應即補選　第三十一條　議長因事出缺以副議長一名均由議員事出缺應即補選　第三十二條　荷缺各員其任期以補足前任未滿之期爲限　第三十三條　議員及議長副議長均爲名譽職不支薪水　議長副議長有辦公必需之費用得給相常之公費其數目由本城鎭董事會或鄉董定之　第三十四條　城鎭鄉議事會各設文牘庶務等員其員額薪水以規約定之　文牘庶務員不限以選民由議長副議長遴選派充　第三十五條　鄉選民會議員無定額以本鄉選民全數充之　鄉選民會設議長副議長均由會員互選其任期及再選照第二十八二十九條辦理若因事出缺照第三十一條辦理薪水公費照第三十三條第一第二項辦理 
第二節　職任權限　第三十六條　城鎭鄉議事會應行議决事件如左　一　本城鎭鄉自治範圍内應行興革整理事宜　二　本城鎭鄉自治規約　三　本城鎭鄉自治經費歳出入預算及預算正額外預備費之支出　四　本城鎭鄉自治經費歳出入决算報告　五　本城鎭鄉自治經費籌集方法　六　本城鎭鄉自治經費處理方法　七　本城鎭鄉選舉上之爭議　八　本城鎭鄉自治職員辦事過失之懲戒細則以規約定之　九　關涉城鎭鄉全體訴訟及和解之事　第三十七條　議事會議决事件由議長副議長呈報該管地方官查核後多交城鎭董事會或鄉董按章執行　第三十八條　議事會有選舉城鎭董事會職員或鄉董鄉佐及監察其執行事務之權並得檢閱其各項文牘及収支帳目　第三十九條　議事會遇地方官有諮詢事件應臚陳所見隨時申覆　第四十條　議事會於地方行政與自治事宜有關係各件得條陳所見呈候地方官核辦　第四十一條　議事會於城鎭董事會或鄉董所定執行方法視爲踰越權限或違背律例章程或妨碍公益者得聲明緣由止其執地若城鎭董事會或鄉董堅持不改得移交府廳州縣議事會公斷　若於府廳州縣議事會之公斷有不服時得呈由地方官核斷如再不服由地方官申請督撫父諮議局公斷　第四十二條　鄉選民會職任權限照鄉議事會辦理 
第三節　會議　第四十三條　城鎭鄉議事會會議每季一次以二日五月八月十一月爲會期每會期以十五日爲限限滿議未竣者得由議長宣示展限十日以内其有臨時應議事宜經地方官之通知及城鎭董事會或鄉董之請求或議員全數三分之一以上之請求者均得隨時開會　每届會議應由城鎭董事會或鄉董將本届應議事件距開會十日以前通知議事會議員其臨時會議事出倉猝者不在此限　第四十四條　會議時議長如有事故以副議長代理若副議長並有事故由議員中公推臨時議長代理　第四十五條　會議非有議員半數以上到會不得議决　第四十六條　凡議事可否以到會議員過半數之所决爲准若可否同數則取决於議長　第四十七條會議時城鎭董事會職員或鄉董鄉估均得到會陳述所見但不列議决之數　第四十八條　凡會議不禁旁聽其議長副議夏視爲應行秘密者不在此限　第四十九條　會議事件有關係議長副議長及議員本身或其父母兄弟妻子者該員不得與議　議長副議長如有前項事由照第四十四條辦理議員半數以上有前項事由因而不能議决者由議長將該件移交府廳州縣議事會或鄰近之城鎭鄉議事會代爲議决　第五十條　會議時議員有不守議事規則者議長得止其發議違者得令退出因而紊亂議場秩序致不能會議者得令暫時停議　第五十一條　旁聽人有不守規則者議長得令其退出　第五十二條　議事規則及旁聽規則由議事會自定之　第五十三條　鄉選民會會議照鄉議事會辦理 
第三章　城鎭董事會 
第一節　員額及任期　第五十四條　城鎭董事會各設職員如左　總董　一名　董事　一名至三名　名譽董事　四名至十二名　董事以該城鎭議事會議員二十分之一爲額名譽董事以其十分之二爲額　第五十五條　總董以本城鎭選民由該城鎭議事會選舉正陪各一名呈由該管地方官申請督撫遴選任用之　第五十六條　董事以本城鎭選民由該城鎭議事會選舉呈請該管地方官核准任用之　第五十七條　名譽董事以本城鎭選民由該城鎭議事會選任之　第五十五五十六條及本條選舉事宜照另定選舉章程辦理　第五十八條　總董董事以二年爲任期任滿改選　第五十九條　名譽董事以二年爲任期每年减選半數若同時就任者其半數即以一年爲任滿　前項一年任滿之半數照第二十七條第二項辦理　第六十條　總董董事均文　薪水其數目以規约諠之名譽董事不支領薪水　第六十一條　董事會職員任滿再被選者均得連任　第六十二條董事會職員不得同時兼任該請事會識員若有由議員當選者應辭議員之職　父子兄弟不得同時由董事曾職員若同時當選者照第二十五條第三項辦理　第六十三條　總董如有事故以董事丙年長者代理年同則以居本城鎭較久者代理若再相同以抽籖定之第六十四條　總董董事四事出缺及名譽董事因事出缺至逾定額之半者均即補選　第六十五條　補缺各員之任期照第三十二條辦理　第六十六條　城鎭董事會因執行各事有應設各項辦事員時由總董遴選派充不限以選民但須經董事會之公認其細則以規約定之　第六十七條城鎭董事會得設文牘庶務等員其員額薪水以規約定之　文牘庶務員不限以選民由總董遴選派充或按地方謂形即以該議事會文牘庶務員兼充之　　第二節　職任權限　第六十八條　城鎭董事會應辦事件如左　一　議事會議員選舉及其議事之准備　二　議事會議决各事之執行　三　以律例章程中地方官示論委任辦理各事之執行　四　執行方法之議决　第六十九條　董事會於議事會議决事件視爲踰越權限或違背律例章程或妨礙公益者得聲明緣由交議事會覆議若議事會堅持不改得移交府廳州縣議事會公斷　不服者照四十一條第二項辦理　第七十條　總董總理董事會一切事件几董事會公文函件均以總董之各行之　第七十一條　董事及辦事員輔佐總董分任董事會事件　第七十二條　名譽董事參議董事會應行議决事件　　第三節　會議　第七十三條　城鎭董事會每月舉行職員會議一次　第届會議董事會文牘員應將木届應議事件距開會五日以前通知各職員　第七十四條　會議陵以總董爲議長　總董如有事故按照第六十三條以其代理者爲議長　第七十五條　會議時非董事會職員全數三分之二以上到會不得議决　議决方法照第四十六條辦理　會議時辦事員就該管事務亦得到會與議　第七十六條　會議時議事會議長副議長議員得到會陳述所見但不列議决之數　第七十七條　會議事件有關係董事會職員本身或其父母兄弟妻子者該員不得與議　總董如有前項事由照第七十四條第二項辦理董事名譽董事全數三分之二以上有前項事由因而不能議决者將該件移交本城鎭議事會代爲議决　第七十八條　凡議决事件應隨時報告議事會並呈報地方官存案 
第四章　鄉董 
第一節　員額及任期　第七十九條　各鄉設鄉董一名鄉佐一名以本鄉選民由該鄉議事會選舉呈請該管地方官核准任用之　第八十條　鄉董鄉佐不得同時兼任該鄉議事會議員若有由議員當選者照第六十二條第一項辦理　父子兄弟不得同時爲鄉董鄉佐若同時當選者照第廿五條第三項辦理　第八十一條　鄉董鄉佐以二年爲任期任滿改 
 
 

Page 27

 
 
選再被選者均得連任第八十二條鄉董鄉佐均支領薪水其數目以規約定之第八十三條鄉董如有事故以鄉佐代理第八十四條鄉董鄉佐因事出缺均即補選第八十五條各鄉因執行各事有應設各項辦事員時由鄉董遴選派充不限以選民但須經鄉議事會之公認其細則以規酌定之第八十六條鄉董得設文牘庶務等員其員額薪水以規約定之文牘庶務員不限以選民由鄉董遴選派充或按地方情形即以該議事會文牘庶務員兼充之 
第二節職任權限第八十七條鄉董職任權限照第六十八條第一至第三欵及第六十九條辦理第八十八條鄉董就應辦各事定執行方法第八十九條鄉佐及辦事員輔佐鄉董辦理各事 
来函 
[粤路股東共濟會致公司函）續（]  
一路報用人類前無所承但省文曰己見總商會報此間無總商會報無可查核參以所聞則冗費殊甚有以私人而得厚薪者有以無故增加薪費至三四倍者公司之消費皆股東之母財此股東之所以不能無過慮者五也 
一股東會諉决横計股數不計人數以資本鉅則利害關係重也然各國猶有遞减之法以示限制若於股東總會之外别立一大股東會則非特各國商法所無抑亦我中國現行法之所不認蓋股東總會中小股東常渙散而大股東常占優勢己有不均平之象若又假大股東以常設之機關股東總會之議案可以大股東會取消之則小股東幾無呼息之餘地矣我公司有四大股東會而謡諑益多謂公司執事欲深固其把持黑暗之局故結納大股東以箝制小股東人言藉藉夫豈無因我公司大股東僅百四十餘萬股不及全額十分之二而可以變更股東總會之議案則衆股東之權利何以自保此股東之所以不能無過慮者六也 
一毁公司者千百而譽公司者無聞抑何其反對者之多且久而不厭耶股價之跌落公司本不任其過然以被毁而落價則公司與有責焉今扈上市價僅可四折是未繳二期者蝕銀六角己繳者且蝕銀一元三角矣公司無弭謗之法則股東有覆没之憂此股東之所以不能無過慮者七也 
有此七慮乃不能不急二維持之法敬陳如左 
甲由外埠股東按照商律公舉代表爲臨時查帳員到粤檢查一徧凡路工材料存欵各項均須點驗此項檢查應於股東常會前數日行之 
乙上海通信機關宜永逺存立公司宜推誠相與聯絡一氣以除隔閡 
丙二期股銀截止之　雖經粤垣股東議决然非股東議會正式之議案對於全體股束不生效力應照前函俟股東常會决議之後再定截止之期 
以上三事皆所以釋股東之疑而執讒慝者之口甲爲股東自有之權利無須得公司之許可乙爲公司與股東相融之關鍵必推誠相與乃有實效如丁未報告至張園開會始見催收二期股銀動輒以白眼相向公司所委託之機處如是可爲前鑒丙爲今日急宜解决之問題粤中少數股東之議案公司認爲有效外埠股東視爲無效查公司議案在十二月初一外埠股東並無代表在塲股東發電在十一月二十八日公司不應置之不論股東之目的在要求查帳似當以查帳問題解决之後再　繳股其截止之期亦不至於甚逺敝會同人所見如此即爲公司計亦宜和緩不宜操切股東公司本同一體自以感情爲重政府以借債官辦爲唯一之政策遵示之所謂僞電安知他日不見諸施行惟股東可爲公司後盾若以專制行之必無良果諸公大賢當己籌之爛熟復公司之名譽鞏股東之信用在此一舉惟諸公裁之前信不見復想以爲不必復也此則不可不復并不可不速復丙項辦法是否可行股東常會定於何日尤盼電復未識諸公以爲何如臨紙感悵不勝翹企待命之至肅泐敬請台安 
國外新聞 
[近東大變局八十二誌]  
　　初六日倫敦電云布京蘇匪亞電稱布國兵部大臣己嚴諭邊防統將勿輕啓釁端設土軍希圖越境則以全力禦之土京政界對於布勒嚘利亞之舉動仍頗安謐並聲言土政府絶無啓釁之意云 
[南裴金礦獲利之豐]  
　　初六日倫敦電云南裴洲蘭痕特金礦去年獲利之數共有英金一千二百三十二萬四千零二十九磅 
[英海軍部新政預聞]  
　　初六日倫敦電云每日新聞載稱英國海軍部將於本年春季滅小英倫海峽艦隊軍力另立北海新艦隊附以洛阿艦隊共有戰艦十四艘巡洋艦十二艘大約海軍副將梅氏將統北海艦隊海軍少將斯考脫將統海峽艦隊海軍副將萊維爾將統内國艦隊 
[德國津貼航業議案]  
　　初六日倫敦電云德國議院己將政府津貼北德公司南海航業議案委交專員研究凡贊成該築案之員因有英日兩國之競爭故策助頗力 
[美國礦山坍塌]  
　　初六日華盛頓電云美國配恩雪爾凡利亞省羅斯維爾地方某礦突然坍塌壓斃礦丁二十二 
[排日譏案之難行]  
　　初六日華盛頓電云開　列福利亞省知事其萊脫己有公文呈交立法部痛詆排日政見之荒謬 
[日本外國貿易報告]  
　　初六日東京電云據一千九百零八年日本外國貿易報告因世界商業衰落大受影響惟出口至韓國及由中韓入口之貨均見增加俄國貿易現己日漸復原出口至印度澳洲之貿易現亦漸增惟由該處入口之貿易則己日落 
[明治四十二年預算案]  
　　日本國會己於去年十二月三十日開會首相桂太郎曾在下議院呈遞明治四十二年預算案宣言是年尋常入欵共日洋四百七十兆零六十六萬七千九百七十圓特别入欵共日洋四十五兆五十三萬二千八百二十五圓兩共計日洋五百十六兆二十萬零七百九十五圓應需出欵適與此數相等内含尋常用欵共日洋四百兆零九十一萬二千一百零二圓特别用欵共日洋一百十五兆二十八萬八千六百九十三圓 
[俄國興造戰艦之先聲]  
　　俄國現擬興造載重二萬三千噸之大戰艦數艘將於西三月開工三年之内可以告竣 
 
 

Page 28

 
 
   
 
