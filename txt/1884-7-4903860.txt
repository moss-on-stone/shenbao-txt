# 1884 - 7 - 4903860

 

Page 1

 
 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人於明正月初起在穗垣代銷申報及點石齋申報舘兩處所印之書籍如有粤友願辦此事祈來本舘　議一切惟須在上海覔一殷實大鋪作保方可訂定也此布 
[康熙字典减價出售] [  點石齋主人啓]  
　　本齋石印之康熙字典現在所存無多故願大爲跌價出售計綢面而訂作一本者實價洋一元六角訂作兩本者實洋一元七角訂作四本者實洋一元八角大號中國裝訂者二元五角小號外國裝訂者一元八角大號外國裝訂者三元欲買者祈速來價購遲則恐賣罄也此布 
[新疆宜立善堂會館說]  
　　自比閭族黨保受捄賙之法不行而民多失所救其弊者惟近時之善堂會館意猶近古而能佐王政所不逮善堂莫備於蘇郡爲各郡法曰普濟專養男婦之病廢者曰清節專養嫠婦其不入堂者月有振恤曰育嬰收養棄孩其父母不忍棄者助以錢米則謂之保嬰曰義塾課貧民之無力讀書者若子弟不率教及吸食鴉片則有洗心局待其遷善年滿改過然後釋此皆善堂專辦之事又有兼辦者送死之事則施棺掩埋代葬護葬護葬者鄉民刁頑阻葬則善堂爲之督護也養生之事夏則施醫藥冬則給棉衣歲暮給米其章程之善皆具於余蓮村先生所著得一錄中近鄰省亦漸有倣行者而吾以爲莫急於新疆當今新疆軍務大定一切皆需草創乘此試行設立郡縣之時請於南北城各建一堂或損亷以爲之創或撥給充公之產以爲之基然後擇賢能立規制以址之六治漢民以十之四治回民非厚於漢而薄於回也漢民之在新疆者本非土著或因懋遷或因屯戌從前南北城富庶幾與内地相埒自兵亂後鋒刃餘生久無聊賴全在經理諸人勞徠安集故需欵較繁至回民則不然喪葬之事彼教自用我法朝廷懷柔遠人齊其政不易其俗故此事可無庸越爼代謀但擇其老幼貧乏者時加振恤而已無餘事矣其尤要者則在設立義塾選其童年聰穎者教以四子五經俾澤以詩書之氣潛消其頑獷將來條教所頒亦可家喻户曉不致授權於繙譯且郡縣旣設安知不漸興學校西土之人其才智豈遽出中邦下哉况目前俄國通商尤當兼肄彼國語言文字以備洋務之用總之新疆幅員廣袤萬里雖經數聖人之壑算而風氣猶未盡開是宜招流亡墾荒廢惠工商興礦務舉綱挈領而復以善堂彌綸其間何　邊防之不固乎至會館一項賓旅所以息肩尤爲新疆所宜創近閱陳星使荔秋所著使美紀略載我國人寓美者皆立有會館從前未駐欽使時交涉事皆會館爲之主持夫遠適異國而尙不忘情豈同戴一天而轉無鄉誼乎新疆旣設行省則文武員弁皆内地之人行貨居賈皆内地之物將來四方幅湊其不可無會館也明矣有會館則室廬可以蔽身不致舉足趦趄圑拜可以聯情不致視如秦越淪落可以資遣不致永棄邊疆卽使旅櫬無歸亦可由會館爲之籌措新疆兵燹之後市井蕭條首途者往往裹足得此則有賓至如歸之樂矣就目前而論會館不宜多設擇隣省而併營之俟人數旣衆逐漸推廣則費省而事亦舉焉若夫增損章程則自有成制在故不贅說 
昨有友人由新疆來携此說以見示並不具名但囑登諸報首披閱一過則皆藹然仁者之言夫新疆之地廣人　　囘雜處治之頗非易易加以俄國毗連强隣虎視一或疎懈釁隙隨之故論該處政治者往往皆以屯田治兵　　稽卒爲先務之急不知兵之强由於國之富而欲求富强之策則非先治其本不可就今日而論富國則又多以　　　礦爲先然墾荒開礦用以致富固屬無難特恐民心不靖無詩書之氣以澤之無鄉里之情以聯絡無解推之誼以　咻而固結之則恐有去仁義而懷利以相接者上下交征利而危可立而待也此說正是治本之上策非專爲王道迂闊之談書塾之設可以使獷悍之氣潛消於無形善堂之立可以使無告之民安居於樂土會館之創可以使異鄉　旅皆有梓誼可聯三者勢同鼎足缺一不可但兼提並舉未免一時有所不及則擇其要領次第舉行亦未始不可　下朝廷顧念西域力圖振興其辦事大小諸臣皆能仰體宸衷實心實力勵精圖治惟日不足諒見此一說必　見諸施行不禁爲該處民人額手慶之[  本館附識]  
[軍信再述]  
　　法軍攻桑台細情昨已從港報錄出可謂詳盡矣乃兹閱維新日報其所言又有大同小異者究以何者爲是實難臆决姑再照登以供衆覽該報云十二月初一日有客由海防附益得火船到港據言十一月十四十五十六黑旗與法軍連日在宣泰大戰火砲喧天不分晝夜黑旗多用奇計預設陷坑地雷火砲等法兵戰則輒敗亡去西貢招募之兵不可勝計法軍拚死向前佔得頭屯炮台坭城等不料黑旂旋卽奪囘又被法兵占踞隨得隨失兩相實敵虎兕爭雄風雲　色又有一處名義地乃越人亂葬之所黑旗預先設伏以竹笪蓋於地上用草密鋪其頂宛似墳塋模樣每墳藏一炮每炮伏一人俟法兵到時號筒一響卽行發放而法人先以千里鏡窺照祗見墳墓不見伏兵遂警力進前旣墳所忽然炮聲震地丸彈飛星玉石俱焚人馬皆喪該大褲浪之兵八百餘人盡爲覆没十五早大霧迷漫咫尺不辨黑旗暗襲法營亦殺去法車無算是役法兵亡去約二千餘人而黑旂死者數十人而已計黑旗戰則必勝謀無不中軍威未曾少挫則驅彼豺狼保厥土宇自可勢如破竹詎於十七夜半之時不知何故移營而去豈别具奇謀莫可測度歟至十八早法兵猶不敢入城後有越人出云黑旗於昨夜已盡去了所有器械火炮俱已連去不遺一物矣而法人仍未深信後探確實乃敢進城此十月十八日以前所聞之消息也是日又有一客亦附益得輪船抵港云法軍十三日水陸軍進攻黑旂至宣泰城外竹橋碍於舟行竟命小戰船軍士下水折橋蓋此橋係黑旂先用鐵線札硬者更有大炮一門密藏其中并有坭藏火炮置於橋之左側法軍下水時號炮一響則各炮轟然竟將小戰船打壞井傷其千餘人而法人猶不知退十四日再進黑旗頭栅遭地雷砲焚去七百餘人迨至十五六日夜兩軍接戰多時斬法兵千餘至後黑旗連　遂退而法軍早起見無形聲放炮苦攻方敢再進直逼宣泰城下安營或言恐再墮黑旗之術亦退兵十餘里安插云但此次黑旗以旣勝之軍而作退後之舉得無效棄新野之謀法軍幸勿輕進至蹈李威利之患也然觀其如此亦可見黑旗兵法一班矣 
 
 

Page 2

 
 
[海防消息]  
　　桑台戰事旣照港報一再錄登又閱西字報載十一月二十六日海防信息則言法人攻奪宣泰自十五起戰十七日奪取其城法國之炮船泊於附近城外之河有法軍三千從陸路而進三千由水路而來水陸並攻兩日兩夜炮火轟天無稍停緩至十七日法軍冒險奪城以他哥士兵爲前隊而他哥士兵固勁敵也黑旗奮力相戰故他哥士兵死傷最多計其兵十二隊共一百五十人而生還者僅四十五人耳帶兵官則多死傷蓋黑旂每向其員弁擊殺此次法軍員弁死者三十餘人提督哥别亦幾爲敵人所殺法軍先奪宣泰城外之炮台三座以爲駐紥之所然後攻奪宣泰城非利加總兵爲鎗擊中其首隨卽斃命又有一總兵其帽亦爲鎗擊去幸不傷其首也宣泰旣得之後是夕兵士皆退出以觀動靜盖恐黑旗用火藥焚之也數點鐘之久始復入而守之聞此次法人在宣泰城内獲取財寳共約值銀二百萬圓之多法國之軍兵獲得銀條各滿其囊現下法軍按兵不動須俟新軍繼至始行進攻北寍提督保業言於法國議局黑旗之軍有德人爲之統帶者云然不見有德人在黑旗軍中但官塲所報則謂有美國人二名並謂有前時法國兵總在黑旗軍法營所用之亞刺伯軍兵言當與敵人相近之時約離二丈餘遠聞有法人喝令之聲甚清楚云但思從前旣爲法國兵總今日乃在黑旗中或者法人平日失將士之心故致如此耳 
[東報摘錄]  
　　日本富士山兵船業已年久其船主以及水手均係熟練久繫於浦賀港近聞該兵船船身朽壞不能駕駛乃將該兵船熟諳員弁水兵人等二百五十餘名員分配長臨石川朝鮮海雙等四兵船並添在學校卒業水兵以足其數命卽開往房豆兩州及冲繩等處海面行駛以資歴練其海雙兵船於四五日前從横須賀駛至浦賀港候下水兵也○大坂府下有拖貨車代客運貨名早淵太平者適於十一日拖車過赤坂街時見地上有手巾包一个拾而閱之内有洋七十三元七角並信數函自以爲此必行人遺失者得之非義卽就近福吉街之巡捕房報明拾洋尋主緣由當經巡捕查知失金者係赤坂街地瀧小平之物卽行傳喚到署問明情形果是失主將原物交領在失主喜出望外卽取洋二元懇謝太平地方官亦深爲奬諭當此人情菲薄尙有忠厚之人給金尋主亦可風已○大坂府下吉野郡天和山之銅山前由五代友厚借區掘採費盡財力所開數處礦口至今銅苗愈少礦脈皆絶前功盡化烏有只得中止經已禀請廢業矣○大坂豪商五代友厚氏因去年侂月間紙幣過賤將紙幣抵押於横濵之香港銀行借用洋銀二十萬元此次紙幣價漲由該氏之夥藤村氏持洋向銀行取贖不知何故彼此爭執不肯交還不得已控於英國領事署業由領事是審矣○横濵因日本巡查與俄國水兵爭鬥一案自十一月二十日密訊原被干証人等二十一名至本月初一日始行審完大約不曰卽可結案○聞得長崎巡查殺死中國人一事業已由執刑官會同中國理事官提訊匝月當經訊出原凶於數日前已送重罪理刑衙門定議確斷大約處以死刑或置長監也 
[開山壓斃]  
　　蘇城外焦山金山兩處向產黃石焦山已鑿去山頂因與蘇省風水攸關久已禁止惟金山仍舊開鑿沿山一帶塘户及石工業此者不下千餘家有某甲者本石匠以錐鑿爲業並非開石之工近年因鑿石生意清淡開山者時時之人故石匠多舍此就彼然鑿石易而開山險往往有性命之虞前日某甲等十餘人在金山開石其石罅裂已久忽然崩落人衆逃散而某甲適當其衝竟將身軀壓爲四叚血肉狼藉可謂慘矣又有乙丙二人亦被壓乙則夾於兩石片之中毫無損傷丙則唯壓著髮辮一條祗以倉猝之間不免心胆俱碎耳甲有妻子女各一現同業公議備棺殯殮以後塘户瞻養其家男則攻書上學撫至成業女則養至出嫁以慰死者之魂魄云 
[鄉宦殯儀]  
　　前禮部右侍郎殷譜經先逹薨於第節經登列在報兹於嘉平三日領帖一日次日發引殯儀之盛殆可首屈一指計銜牌六十九對尙有御賜等牌十餘對恩賞各件皆以黃亭舁行於途自午至至未刻儀導相屬觀前一帶途幾爲塞其靈輀用獨龍扛三十二人高與樓齊顯昻得未曾有執紼者自翰苑司道以下約有數十人均肅恭將事柩停於畫禪古寺擬擇於明春運往吳江故里下窆云 
[留養饑民]  
　　東省被災難民紛紛流亡南下經浦上截留外其在邦江者不下萬餘名口由官憲派員會營彈壓并就舊時戰壘築土圩搭蓆蓬棲止而識者謂此等處置舟有未善其滋事譁閙猶小也莫甚於火燭之不測猶憶去歲飢民遣散經地方紳士會同憲委迫之使去溺斃於水者二十餘口所望經事諸公務當愼之又愼勿使乖斃飢黎不死於歲而死於水死於火者之患生意外也維揚各富紳業經官憲勸捐已有成數然冬春爲日方長正未知力量如何耳　 
[欺辱孀婦]  
　　九江東門外地名姑塘某孀居焉旣無姑姊又鮮伯叔去年忽遘閔凶殲其良人婦矢志靡他願撫弱孤以終老隣近有無賴數人欲誘婦再醮從中漁利婦志益堅古井波瀾誓不復起而無賴之覬覦終未已也十月二十日婦有親串某甲赴姑塘屠店收猪錢七串因日已向夕不遑歸去因詣婦　借宿婦以爲至戚遂不避嫌疑是夕料理晚餐後甲宿於客房内諸無賴偵知卽於四更時糾率多人破門直入將甲與婦綑住誣奸而將甲之猪錢瓜分甲乘間扭斷棕繩得卽逸去無賴輩見甲兎脫乃釋婦縛次日婦訴於母家經婦之兄某往九江清軍府署具控王司馬飭差拿人無賴竟敢恃衆毆差王司馬飭添差簽拿始拘數名送案云無賴輩兇横至此誠有北不受豺虎不食者矣 
[管見談天]  
　　觀近來早晚間紅光燭天有心時事者往往效杞人之憂豈知此是蓄久思啓積弱見强之機也查今年九月初一日五星聯珠拱順日月合璧於壽星次舍此彩霞之所由來也九月十六日木火通明於太微垣兩曜呈祥此紅光之所以騐徵也上倉降祥旺氣溢於寰宇十月間紅光隱現參半十一月初辰星躔析木熒惑躔鶉火初九日太白躔星紀歲星仍守太微十一月二十後木躔井宿火躔柳宿士躔昴宿六度金水同躔斗宿紅光漸减至十二月二十後木躔鶉首井宿二十六度紅光當可退盡吉曜流露週甲希逢此語根於星歴經緯中請質諸知星象者[  海陽李氏識於姑蘇客舍]  
[掛號及期]  
　　本報後幅登有些厘登開礦公司告曰其一切章程無煩贅述今日爲該公司掛號滿期之時至下午四點鐘卽須截止該礦據聞利益頗厚將來當必大有生色欲沾其利者所宜及時怏着先鞭且派股收銀期在明年二月初二彼時年關已過貿易方興自是便利當必樂於從事也 
[火船裝砲]  
　　上月初九日報載火船下水一節兹悉該船艙面業已修造整齊昨日駛往本埠製造局裝砲船上之人皆穿號衣書常鎭通海道親兵字樣想裝炮後卽當駛往鎭江聽候調遣矣 
[英界公堂瑣案]  
　　高易洋行控伶人周鳳林等一案周已挽人調停情願服禮罰洋天仙園之趙錦華亦已允從等因節經列報兹悉天仙園之房東高易尙以辦理過寛不足儆戒嗣又經人再四懇情除周鳳林認罰洋四百元請交棲流所經費外再罰清音三臺設在天仙園周再往服禮罰老丹桂園　劉維忠洋百元充作虹口同仁醫院經費兩造均已允洽前日齊至公堂具結銷案云○前在山東撫院當差之千總張有慶奉任撫憲札回廣東原籍投標順道來滬寓居新椿記客棧失竊衣物銀洋憲札功牌等件曾報捕請緝在案前日由捕房包探緝獲竊犯張阿狗認竊新椿記棧張客之枕箱一只内有憲札功牌業已付之一炬箱則抛棄浦江銀洋已用罄衣服被同類拿去等語包探卽將該犯交捕房管 
 
 

Page 3

 
 
押以待細查○前有西公興里之寍波妓張桂翎因負債纍纍竟將房屋空鎖回甯措辦銀洋房東張姓被該妓欠租洋六十八元見屋内物件無人經營隨派人照料一面具控公堂旋有王錢氏傳錦堂等附控該妓欠洋遁逃及奉差查該妓已來滬央人料理債户及房東張姓租金一併銷案矣 
[施少欽第三批解欵上山東撫憲陳中丞書]  
　　敬肅者十月二十八日由方觀察轉解賑銀衣丸等項接奉電復知蒙先賜墊撥銀二千兩莫名欣感敬維雋臣大公祖大人恩厪墊隘德懋敷施袵席歡登黎庶愜負暄之樂暘和廣被青齊興挾纊之歌引企仁帡曷勝臆頌昌襄籌賑務陸續解輸祗以需欵甚殷捐數較絀勤勤昕夕負歉良多兹湊解第三批元寳五十隻計銀二千五百二十一兩二錢一分申一百三十三兩四錢合九八䂓元二千七百零八兩七錢八分六厘裝成一箱又棉衣十五捆藥丸一箱伏祈飭發濟陽賑局兒子則敬收領散放或别處要需尤急先行撥放統　尊裁施行是所至禱專肅寸啓敬請崇安諸惟垂鑒[  治晚生施善昌頓首十二月初六日]  
[上海陳家木橋賑局來往電音]  
　　十一月十二日天津籌賑局來報坻賑請墊五千已禀京兆曾叩○十三日順天府尹周來報電悉嚴電已轉逹規銀五千已解嚴應用楣復○十七日寄津籌賑局還周公規五千難匯上海有付欵可劃否滬○同日津局復買米應匯可對劃棨○二十日山東施英翁來報齊賑畢回省二千收卽赴濟陽敬○二十五日東撫憲復初十十一兩電均悉承諸善士捐五千兩感甚如數照墊東關尙未解到○十二月初三日寄東撫憲十月十五託東關解還五千到否十一月二十五解還五千因無輪便遲至今日海晏船解東關○初四日直隷嚴佑翁來報規銀五千已收不足又借六千仍恐不敷寳賑望後可竣不能坐守或回南或先查雄縣安州俟欵再放祈卽復霖○初五日寄嚴佑翁電悉拆借抵押一槪不通三百年來無此市面兹託苕戟公解上二千五百兩公留必無巨欵歸則絶望行止自酌○同日寄津籌賑局規銀四千又蘇一千不敢匯票有何劃匯之法速示○同口寄鎭江公所實收卽咨送尊處是否解過東七千順直五千速復現解順直有欵速示○同日寄蘇州公所實收卽咨送遵處是否解過東七千兩一千件直五千兩二千件速復現解順直有欵速示○同日禀東撫憲山東帮怡順昌等請由滬辦米三萬石裝局船至烟台平糶似有益地方如憲意謂然擬咨請免稅 
[送别龎琢齋閔經再疉前韻]  
　　時雨栽培又一年主賓欵恰倍殷然芸窓指示三餘篤梓里心旌兩處懸善教常將程課積高懷那有俗塵牽從今暫别驪歌唱轉瞬春風話舊緣[  小樓主人王恩溥未定草]  
[送别漁村散人依原贈夫容山樵韻]  
　　棪藻樆華絶妙姿花箋遞到耐人思圭璋原属明堂器雲路應邀特逹知凌雲壯志豈尋常空谷幽蘭亦自芳酒盞詩筒相對處一回觴詠一廻腸[  小樓主人王恩溥未定草]  
[送别補拙居主人卽步原韻]  
　　忽聞君欲行南浦歸舟泊蟻酒三雅傾驪歌數聲作盟心曾幾時會面今復約暫語覺潮生將離怕日落牙檣錦纜中洗盞勸更酌帆影去如飛凝眸悵寂寞[  澹定室主人未是草]  
[接錄上海陳家木橋金州礦務局内順直山東等處賑捐公所經收十二月初四日第三十二單]  
　　九江新關委員朱何經募四百元○吳江學李募燕　堂李求病速愈續助十元○甬江電報局沈君榆村募念一元○四省水災圖册申字二百九十號浙湖全昌布號助十二元又代募張竹溪貽穀堂花萼居三户各一元陸金氏四開二个以上五户由日新盛號共交來十五元四開二个○羅店燭業八元又助浙紹四元○和記帳房來烟台無名氏三元甘陵了愿子本洋十元信和裕三十元○三千九百九十號四千二百廿八號浦東隱名氏助書售見念一元四千五百七十號一杯水人助書售二元四千七百一號不留名助書售二元 
[接錄上海陳家木橋金州礦務局内順直山東等處賑捐公所經收十二月初五日第三十二單]  
　　總辦浙省牙釐局盛勸募洋八百念八元由巨豐莊交來○振隆林閣奎經募五十户共合來規元一百六十兩七分○九江洋藥局寄來鎭江電報局梅字第五號捐册甘次莊都諫京平銀三十兩甘繼述堂京平銀十兩帥務滋堂京平銀六兩延齡健步京平銀念兩履泰定京平银三兩八分仲子興新平銀四兩三錢曾衡字新平銀十兩甘季莊新平銀五兩曾衡齋支新平銀十兩二分徐雲浦新平銀十二兩廖石畊新平銀四兩補過氏新平銀一兩二錢以上十二户愧留名經募共合規元一百廿三兩一錢由新泰厚曹益甫交來○信昌典諸同袍續助十元閩省許愿求愈氏念元德彩餘一元包尙德堂二員浦左虹橋釣叟一元傭婦顧金氏錢五百十文松陽童子十元海上時省齋香資移賑二元隴西生因母病痊愈移酬神費四元○上海電報局助發濟寗報費七元一角四分○以上初一起第三十二單共收規元二百八十三兩一錢七分洋一千七百八十八元合元一千二百九十四兩五錢一分二厘破銀八錢烊見元四錢現銀二兩五錢申見元二兩七錢二分錢三十三千二百三十三文合元廿二兩一錢五分五厘銅洋八元烊見元一兩一錢六共合規元一千六百四兩五分七厘 
[上海陳家木橋金州礦務局内順直山東等處賑捐公所經收十二月初六日第三十三單]  
　　常州保嬰局同人經募承蔭堂惲二百千文悠遠堂袁一百千文兩共合洋二百八十二元二角二分由申成豫莊交來○四省水灾圖册葉榭鎭吳永義經募申字三百四十二號四十四户共廿二元虚對開一個○安亭公和典經募莫釐居士十三元又培德堂完愿二元公和典衆友積省甲申年糕四元○杭州徐嘉楨求事如意十元又時運來二元法祖堂五元奉賢南橋魯二元又小洋三角○上海電報局助發蘇州報費洋九元一角又助發鎭江報費九元二角四分天津十一元四角又發天津十五元五角五分四共捐助報費洋四十五元二角九分 
[接錄蘇州天庫前電局内順直山東沙洲賑捐公所經收十一月十九日清單]  
　　譚方伯代發寳山縣憲玉勸募發字第六十五號高橋厰周經訓三十元公德願三十元張恆益十元漱芳十元恆春堂八元蔣耕懋堂六元東海生善願生二户各二元映雪軒黃寳齋菖九徐　卿孫拜颺楊佑德濟生氏同善齋涓滴生隱名氏同福居樂施室願慶堂十三户各一元計共一百十一元眞如厰靜遠居十元碧槐莊十元王樹百五元祝椿常壽主四元吳洪圭三元師竹居朱文卿焦桐山房息廬主人潘腈塘五户各二元李蓉生楊彬卿李貽卾堂李道生洗心氏張蓉卿歸兆祥隱名氏李樹齋九户各一元存耕堂新記一元又二圓李鴻磐虚對開一個足對開一個計共五十四元對開二個大塲厰劉行厰附劉史香十元朱逢春五元陸芸夫周慶威戴靜生三户各四圓　華甫三圓劉敦甫陳傳經楊少岩侯德章陸紹世堂楊子熙六户各二元胡義聚侯載勛談兆芝沈枚卿沈煥文李洪成唐恂繭七户各一圓萬興洽傅源順合一圓計共五十元此册統計六十二户洋二百十五元對開二個又來發字第六十四號晋泰昌泰乾元寳泰鼎成泰昌六户各助錢三十千文每元一千零八十文合洋一百六十六元六角七分公泰助錢三十千文每元一千零六十五文合洋二十八元一角七分兩共一百九十四元八角四分孫傳德堂十元江灣鎭崇善堂募上谷氏七元嚴景福堂四元泰和燭號三元嚴元豫祝春源黎陽氏潘寳樹堂天和堂隱然居徐春永堂七户各二元安隱居廣和德記信義洽李裕盛甘恆和隱名氏周眙德堂億昌衣莊李健甫添和森記仁和號吳永利蔡春生堂泰山堂薛春園印頌符嚴鼎茂汪仁記吳崇德堂李培珍張凝德堂周信孚信義和記徐永盛蔣致和堂胡笠帆吳幹臣周平齋胡春帆周振榮三十户各一元天耀吉甫合助洋一元侯春塘李顯廷合助洋一元馬玉山助中洋一元合五角此册統計五十一户洋二百六十五元三角四分兩册計洋四百八十元對開二個錢三百六十文○金匱學署可園公寓殷君還甫楊君叔賡來培麟室十元○悔過子爲子病求愈灶神前叩禱三十元丁菊生二元肇祥莊來復和募蘇字七日零八號無名氏一元無名氏一元無名氏二元銘心氏四元[  原辦桃塢協賑同人謹啓]  
[接錄蘇州天庫前電局内順直山東沙洲賑捐公所經收十一月二十日清單]  
　　金匱學署可園公寓殷君還甫楊君叔賡來楊文英手庄前惜穀會十元楊文英楊素貞二户各一元楊順大楊沈氏各半元胡起鳳錢二百文宋運昌一百文陸高氏一百文又來周瓞初手無名氏二元張少甫周景溪張三珩三户各一元以上十二户共來洋十八元錢四百文○古硯堂洋四元無名氏洋十二元俞認安來鳳陽募上海礦局啓十七户洋十四元[  原辦桃塢協賑同人謹啓]  
[江督轅門抄]  
　　十一月二十二日試用通判許炳常由蘇分分寗禀到○廿三日同知張恩灝禀知奉委監兌差○廿四日主簿王樹田禀知奉委送難民辭赴清江○廿五日前署甘凉道蕭宗幹由直隸來同知勞元弼解餉赴徐州回並禀知奉委監兌差○廿六日候選道吳炳雯由高麗回見知縣胡裕燕赴服到省秦基禀知分寗直隸州同胡瀛由京來○廿七日上元縣楊禀知赴帶子洲一帶督催堤工○廿八日庫大使查南松理問吳鳳池巡檢沈蔭章吏目李興詩均奉委水利局差遣○廿九日勞元弼典史李鴻謀均禀知奉委水利局差遣巡檢王鴻翺禀知奉委積穀總局隨員○十二月初一日通判朱瑞知縣黃章雲均奏委水利局差遣○初二日上元縣楊禀知赴帶子洲回○初三日知府魯巽禀知奉委水利局差遣同知李春藻禀謝請補海門廳○初四日知縣胡裕燕禀辭赴蘇直隸州謝陶禀知辭赴湖北採辦木料藩轅牌示鹽城縣典史馮恆在任病故遺缺查有從九倪爲儧銅山縣四界司周殿魁因案撤任遺缺查有試用司獄張志洪均署理○初五日前安徽寗國縣程秉鈞到禀藩轅牌示沛縣敎 
 
 

Page 4

 
 
諭陳元恆繳委缺以訓導周殿喬署理 
[浙省撫轅抄]  
　　十二月初一日夏獻鋆禀知江蘇漕院扎飭咨調赴浦導淮事宜禀見按司獄蔣祥榮巡檢李一麒俱服闋來省禀到陳之鏡臬委監印差叩見縣丞游錫祺西墊釐局交缷回省叩見○初二日署西防同知董瀛海禀知本日受事卽赴塘工秀水縣丞徐國柱稟謝藩飭赴任叩見主簿葛繩祖禀知藩委湖州差遣○初三日烏程縣趙湖州差人來省禀謝奉飭調補慈谿縣缺城南務陳禀知聞訃丁父憂秀水縣丞徐國柱叩辭赴任 
[蘇省撫轅抄]  
　　十二月初六日候補府周蓮禀知奉飭派蘇差委直州同徐光祖服滿禀到○初七日籛分江蘇卽用知縣沈熙廷浙江人禀到候補府照磨謝敦化禀知換蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月念一日京報全錄]  
　　宫門抄○旨一道錄前○發抄旨五道○缺單○陜撫馮奏請旌表摺○東撫陳奏請優叙片○將軍希奏審明定擬摺○直督李奏請改奬片○又奏仍請改奬片○東撫陳奏請建坊片○十一月二十一日户部通政司詹事府八旗兩翼值日無引見○歸化城副都統奎英假滿請安○明魁請假十日○兆玨續假十五日○工部奏派勘估東陵西陵歲修工程派出景善孫毓汶○召見車機○發抄林肇元奏學臣孫宗錫齎送關防接收封存奉旨知道了欽此○又請將索欠逞兇之補用副將　文發卽武雲亭革審奉旨着照所請該部知道欽此○又請將完欠捐項之湖南補用同知翟宗發開復原官奉旨吏部議奏欽此○李德莪奏接署雲南藩篆日期並謝恩奉旨知道了欽此○熊昭鏡奏接署雲南臬篆日期並謝恩奉旨知道了欽此○○光緒九年十月分缺單小京官國子監博士王鳴珂以同知委用知縣直隷南宫郭功叙革山西偏關李士珍降巡檢湖北荆門吳廷杰病典史江蘇儀徵孫銜恭革湖北來鳳楊泗源丁主事吏部稽勳司金保泰升○○陜西巡撫臣馮譽驥跪奏爲婦女節孝克全籲懇旌表以維風化恭摺仰祈聖鑒事竊據藩司葉伯英詳據籍隷山西之前興安府知府楊　曁候補現任同知知縣李修德等聯名禀稱查有職等同鄉已故節婦常吳氏常劉氏孝女常靜貞卽祁常氏係山西鳳台縣人常吳氏于歸原任護理浙江巡撫布政使常恒昌之子原任湖北漢陽縣知縣常懿麟爲室常劉氏係常懿麟之妾常靜貞係常懿麟之女乃常吳氏所出自常懿麟服官楚省吳氏等奉姑在籍侍養盡孝且能通曉經史服習女箴視妾若姊妹行劉氏亦極遵嫡庶之道順從惟謹深愽堂上歡迨聞常懿麟在任殉難該氏等相對飲泣各矢死守猶恐增衰姑驚痛爲作家書慰之姑殁殯葬盡禮吳氏以大事旣終義當從夫於地下由是絶食漸至不起悉將家事兒女託諸劉氏經理劉氏亦毅然自任嫡故殯殮如儀教養子女恩逾已出自十九歲孀居守志不踰閫外二十餘年備極勤苦卒年四十八歲爲靜貞幼字原任兩廣總督祁𡎴之孫祁浚爲室當母病時年甫十三每夜焚香禱天愿以身代迫母病篤割臂和藥以進母故痛絶復甦者再及婿家擇期迎娶猶復依戀慈帷不忍别去其庶母謂當遵遺命始含涕于歸終因痛母創發不數日亦故其孝行如此職等誼共桑梓見聞旣確未忍聽其湮没謹援浙江富陽蕭山等縣知縣劉宗森等爲其同鄉已故貞女謝嵐姑節婦奏吳氏先後禀懇奏請旌表已沐恩准之案理合將節婦常吳氏常劉氏孝女祁常氏節孝事實公同具結加具現任同鄉官印結借印造册聯名公懇據情轉詳請旌俾准入祠建坊等情由司具詳請奏前來臣查各省凡有節孝婦女奏懇恩施無不仰沐褒榮俾揚芳淑今已故常吳氏常劉氏祁常氏或守節以殉夫或刲臂以醫母洵屬貞標馨烈至性肺誠且爲殉難知縣常懿麟妻妾及女忠烈節孝萃於一門邑乘旣著於簡編朝章宜膺夫綽楔相應陳明籲懇天恩可否俯准旌表以彰潜德而勵清修之處出自逾格鴻慈謹恭摺具奏伏乞皇太后皇上聖鑒訓示謹奏軍機大臣奉旨均着准其旌表禮部知道欽此○○陳士杰片再各省捐助山東賑濟銀兩均經臣隨時奏報兹查兩廣督臣張樹聲閩浙督臣何璟各捐廉銀一千兩福建撫臣張兆棟捐廉銀二千兩並准張兆棟緘稱情關桑梓擬再設法湊捐萬金以濟賑需又安徽撫臣裕祿捐廉銀一千兩並在於皖省沿江工賑項下撥銀一萬兩委員批解來東以助散放安徽藩司盧士杰署臬司鳳穎六泗道任蘭生亦各捐銀五百兩　任廣東臬司安廬滁和道沈鎔經等公捐銀一千二百兩統計安徽省解到銀一萬三千二百兩又烏魯木齊都統恭鏜捐銀一千兩烏魯木齊提督金運昌捐銀二千兩　任雲南藩司龔易圖捐洋銀一千兩伏查東省災區甚廣賑務需欵浩煩各疆臣及司道各員仰體聖朝軫念災黎王意不分畛域多方捐助實有益於國計民生非淺而臣忝撫是邦荷各省解濟巨欵俾資散放以救瘡痍尤深感激所有兩廣督臣張兆棟安徽撫臣裕祿烏魯木齊都統恭鏜烏魯木齊提督金運昌捐助銀兩應否給奬之處臣未敢擅擬伏候聖裁至司道以下各員除捐數無多者由臣咨請該省就近酌量給奬外其餘安徽藩司盧士杰署安徽臬司鳳頴六泗道任蘭生升任雲南藩司龔易圖擬懇天恩交部分别從優議叙以示鼓勵出自逾格鴻慈謹附片具陳伏乞聖鑒訓示謹奏軍機大臣奉旨張樹聲何璟張兆棟裕祿恭鏜金運昌均着交部從優議叙盧士杰任蘭生龔易圖着該部核給奬叙餘依議欽此○○奴才希元跪奏爲審明因姦起釁殺死一家二命重犯按律定擬恭摺仰祈聖鑒事竊據署伊通州知州彭明道騐報民人吕牲因向魏李氏續姦不遂用隨身佩帶解手刀殺死魏李氏並氏父李金海一家二命一案當經批飭嚴審嗣據該州審明由府解道覆審因犯供翻異駁飭吉林府覆審去後兹據吉林府知府孫堪審明擬議解經吉林分巡道顧肇熙勘轉前來奴才親提人犯審訊核擬無異緣吕牲籍隸吉林伊通州與已死李金海同屯素識已死魏李氏係李金海之女嫁與鄰屯民人魏安爲妻吕牲與魏安平日認識時赴魏安家往來魏李氏習見不避光緒八年十二月間不記日期吕牲至魏安家閒游維時魏安並未在家吕牲卽與魏李氏調戯成姦並未給與錢物魏安並不知情九年二月二十六日魏安出外傭趁李金海因魏李氏乏人照應往將魏李氏接回家内居住吕牲卽當至李金海家走動有時與魏李氏說笑李金海懷疑向魏李氏盤　姦情卽將魏李氏訓駡禁絶吕牲聞知不敢再往李金海等因係醜事亦卽隱忍不言至三月十九日下午吕牲由鄰屯趕集回歸路經李金海家門首窺見魏李氏在屋獨處李金海李廷珠俱未在家卽進屋欲與魏李氏續姦魏李氏不允吕牲再三央求魏李氏變臉嚷駡吕牲生氣順拔隨身佩帶解手刀向魏李氏身上連戳二下致戳傷其右血盆骨並右胳膊骨損倒地卽被李金海由外種地回歸瞥見上前扭住吕牲衣襟聲稱欲將其送官究治維時魏李氏在地益肆辱駡吕牲又急又氣一時糊塗起意將李金海魏李氏一併殺死卽用刀向李金海面上身上狠戳數下致戳傷其右頷頦咽喉右血盆骨並咽喉近上骨捐李金海鬆手喊跌倒地魏李氏起身救護吕牲隨手將魏李氏合面按倒地上用刀狠戳二下致戳傷其右臂膊骨損右後脇透内不能動彈李金海魏李氏均各殞命吕牲正欲逃逸當經隣人王朝耀等聞喊先後趨視將其拉住適李廷珠亦卽由外種地趕回一同盤出情由鳴約報州騐訊通詳批飭研審嗣據該州審明由府解道覆審因犯供翻異駁飭吉林府覆審去後兹據吉林府審明擬議由道勘轉前來奴才隨卽親提人犯覆鞫據供前情不諱究詰不移案無遁飾查例載殺一家非死罪二人者擬斬立决梟示酌斷財產一半給被殺二命之家養贍等語此案吕牲因與魏李氏姦好經氏父李金海查知禁絶後復因前往續姦不遂輒敢頓起殺機用刀將魏李氏並氏父李金海一併殺死實屬淫兇已極查魏李氏雖係李金海出嫁之女降服期年究屬五服至親自應以一家論吕牲除與魏李氏通姦輕罪不議外應請合依殺一家非死罪二人者斬立决梟示例擬斬立决梟示左面剌兇犯二字該犯訊無財產請免斷給魏李氏先與吕牲通姦本于例擬業己被殺身死應毋庸議魏安訊無知情縱容情事亦毋庸議無于省釋各屍棺飭州傳屬領埋兇器解手刀解騐發回存庫備查除　錄全案供招咨送刑部外所有審明因姦起衅殺死一家二命重犯按律定擬緣由理合恭摺具奏伏乞皇太后皇上聖鑒勅部速議施行謹奏軍機大臣奉旨刑部速議具奏欽此○○李鴻章片再臣前保廣東潮州等處勸捐晉賑出力人員内有湖南舉人揀選知縣張秉鈞請留粤補用經部議覆應令補交分發班次銀兩後以本班留粤補用等因當經飭遵在案兹據該員禀稱無力補交分發班次銀兩請改奬教職等情前來臣查該員張秉鈞前隨惠潮嘉道於潮州等處勸捐晋賑甚爲出力未便　其微勞旣無力補交銀兩應請改奬以教諭不論雙單月遇缺儘先前選用以示鼓勵附片具陳伏乞聖鑒勅部核覆謹奏軍機大臣奉旨吏部議奏欽此○○李鴻章片再臣前奏三品升銜升用道山東補用知府張士智肅清東捻勞績改奬一案嗣准吏部咨張士智官階相符惟三品銜之案並未聲叙何處保奏何年月日奉旨兹所請三品封典應查明覆奏核辦等因當經轉飭查覆兹據統領銘軍記名提督劉盛休呈稱知府張士智於光緒五年十月十八日奉旨允准仍請照前奏改給三品封典前來臣覆核與例相符附片具陳伏乞聖鑒勅部查核謹奏軍機大臣奉旨吏部議奏欽此○○陳士杰片再青州府知府梅啓熙遵其故父母舉人揀選知縣一品封職梅之調一品命婦　龔氏遺命捐助賑銀一千兩冠縣知縣韓光鼎遵其故母二品命婦韓邵氏遺命捐銀五百兩又捐棉衣一千七百件計價銀五百六十六兩九錢均交賑撫局歸入捐欵項下分撥散於據該局司道詳請具奏照例建坊前來臣維海啓熙仰承先志捐濟災民洵屬急公好義核其銀數與建坊之例相符仰懇天恩俯准梅啓熙爲其已故父母梅之調梅龔氏韓光鼎爲其故母韓邵氏均於本籍照例建坊給予樂善好施字樣以示旌奬出自逾格鴻慈謹附片具陳伏乞聖鑒訓示謹奏軍機大臣奉旨着照所請該部知道欽此 
 
