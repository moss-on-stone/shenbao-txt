# 1896 - 350 - 4908464

 

Page 1

 
 
[新印德國軍制述要借箸籌防論略合編] [  圖書集成局代啓]  
　　二書爲德國子爵來春石泰游戎所箸而鄞縣沈仲禮觀察譯作華文者也歲乙未兩江總督張香帥延游戎至江寗訓練自强軍而以觀察經略夙優委令總理營務游戎講武之暇箸錄成編將德國軍制縷析條分繒圖貼說呈之當軸俾得借法自强又以中國二十一行省中防務不可稍懈因爲之從旁借箸籌畫精詳觀察讀而善之謂此皆經世之要圖謀國者不可不讀爰悉心繙譯核對無訛各圖另以華字註明俾盡人可以披閱邇經以人覔得原本由本局排印出售以廣流傳每部碼洋一角二分世有慕游戎及觀察偉猷者請向本埠三馬路申報館帳房申昌書畫室及各外埠申昌購閱可也此啓 
[第三次印二十四史告成] [  圖書集成局啓]  
　　二十四史一書上自遷史下迄横雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑揷架頓空茲復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有欲葄史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[論報紀京師羊骨作坊經官搜騐人骨案一]  
人禀天地之氣以生故天地人號曰三才而羽毛鱗介之族不與焉羽毛鱗介諸物或爲人所乘服或爲人所豢養或爲人所愛玩其死也或食其肉或寢其皮凡可以爲器用如傳所云皮革齒牙骨角毛羽者雖盡其材質而不以爲甚謂物之分固宜爾也然觀禮有敝帷埋馬敝蓋埋狗之說則知犬馬久畜有勞於人且欲斂其遺骸視同人類况乎人爲萬物之靈自王公以至庶人死則其衣衾棺槨而葬之有停棺不葬不能使骨肉歸復於土者則罪其子若孫或有客死貧病死而無親屬者各處善堂爲之棺殮焉而停厝於殯房聚埋於義塚苟非罪大惡極至於暴屍至於戮屍至於剉骨揚灰斷無有身死之後不能保其骸骨者恭讀大清律例載凡發掘墳塚開棺見屍者絞若殘毁他人死屍及棄屍水中者各杖一百流三千里又同治九年修改新例發掘常人墳塚開棺見屍爲首者擬斬立决爲從擬絞監候俱入情實又例載糾衆發塚起棺首犯比强盜律斬立决從犯俱發新疆給官兵爲奴如發塚後將屍骨抛棄者不分首從皆斬立决又例案内載嘉慶十八年廣西巡撫准刑部咨覆桂平縣民人陳石偉邀同陳木生甘亞火發掘邱中元故祖母蔡氏骨罈藏匿勒贖致鋤碎罈蓋屍骨顯露與糾衆發塚開棺見屍無異云云凡此厲禁久懸皆爲保全屍骨而設卽古聖王澤及枯骨何以加兹乃近聞京師羊骨作坊一案可異焉先是九月十六日本報載日下紀聞第一叚略云崇文門外翟家口舊有收買羊骨頭作坊旋分設一坊於彰儀門内本月初一日由彰儀門車載羊骨運送翟家口行至菜市口迤西被西城練勇將軍攔住搜出人骨纍纍當將車夫曁坊中執事數人帶回局中由坐辦研鞫據供想係店夥收買時誤雜人骨别無他故坐辦派勇將一千人解送西城司衙門究辦鄙人正擬執筆論此又見本月初一日報紀此事知於某日由西南兩城察院至翟家口勘騐飭令仵作揀出人骨十八塊公同查騐實係人骨當由兩侍御將騐過骨塊交與南城司劉指揮收存特未曾包封簽押次日侍御令某旗總取骨覆騐旗總至翟家口作坊内另揀十三塊呈騐侍御見骨數短少且長短不一非昨騐之物疑將畜骨更換正究詰間劉指揮聞信卽將原骨呈堂侍御仍意其有情弊於是撤劉之任聽候查辦一面將仵作旗總交南城坊收禁再行究辦等情不禁啞然失笑曰何小人之拙於罔上如此哉無論此骨爲棺中之骨爲罈中之骨由何人發掘何人殘毁何人賣與此坊而旣爲人骨則自與羊骨不同練勇能辨之詎店夥不能别之誤收之說其將誰欺此坊中執事之拙也人骨雜羊骨内載在車上練勇何由知悉此殆此坊久慣作此生涯兼收人骨幾同司空見慣外人耳目難掩練勇等或有所聞未遂所欲故於此次一發其覆若謂初無成見而忽疑及車中之骨則固何所見而云然此練勇之拙也至兩侍御於此案業經騐明人骨則旣有此骨必有發掘之人殘毁之人與此坊相與賣買之人自當澈底澄清窮原竟委而案中要證全在此骨故雖暫交劉指揮而次日又須覆騐當其令旗總取骨時詎未言明骨之所在而旗總竟貿貿然思以贋鼎塞責迨侍御疑詰而劉指揮卽呈原骨此在劉之有無情弊尚難臆斷若旗總之與此坊通同朦混遽思以非道罔君子則更無疑義非拙之尤甚者哉總之案非尋常小故豈容視同兒戲兩侍御認眞辦理可謂能稱其職邇來南中各省盜棺之風日熾安得賢有司一一執法以懲之庶使人道不同於牛馬哉 
[本館接奉電音]  
昨日向晚京師飛電傳來上諭一道敬謹譯登○十月初二日奉上諭廖壽豐奏藩司在任病故懇恩議卹一摺浙江藩司龍錫慶平日居官尚能稱職惟摺内叙及從前戰功早經如恩升擢所請照軍營立功後積勞病故例議卹之處著不准行欽此 
[松江試題七志]  
松江采訪友人云本月初三日江蘇提督學政龍大宗師覆試松江闔屬生員經古經學題禮經釋例補史學題李德裕張居正皆救時良相功業孰多論古學題錢文僖遣廚傳勞客於龍門賦以山行良苦少留龍門爲韻時務題東三省宜設重兵議兵學題日本兵制攷算學題勾弦和二十五尺股較和二十四尺求勾股和小學題廣雅斤斤仁也解餘尚未詳又補歲考題欠一考夫子之文章欠二考敏而好學詩題賦得高樹晚生雲得雲字 
[松江科試闔屬生員招覆案]  
松江采訪友人云江蘇提督學政龍大宗師考試松江府屬府華奉婁金上南青八學生員案於十月初一夜二鼓時頒發今將全案寄登以慰諸君子爭先快覩之意附學謝葆鈞朱祥黻夏景仁張祖熊宋經湛戴鳴鳳唐元斌陳金鑾馬超羣徐彭齡顧壽萱陳修琦項文瑞盛繼曾顧薰葉壽祺寅應昌張作楫孫承綸張紹賢吳振寰沈銑顧德棻藩應鰲朱玉書徐應聘陳乃績董人鑑唐宗義士祖玨華亭張祖蔭葉人騄錢尚廉蔡勤恪顧烺奎金佐宸楊文鳴張葆馨周以南顧禮模鍾鏡寰李邦翰宋良士許紹根周鉞吳前楣閔瓛張葆培嚴翰章楊士元沈琨葉人駿高崇珩張文奉賢阮惟和廖光裕羅輝祖莊仁鴻瞿志鵬張祖培莊仁秉郁文盛莊禮柔胡心培鄒士琦周士濵朱贊臣吳士璋婁學胡常惪沈和敬倪廷樑杜炳鍔倪宇梁張錫謹范豫樟杜葆璠孫觀瀾濮煥章許毓麟侯鎭藩湯銘李芳謩張楹侯功叙朱錫祺諸階祥俞一夔朱惪淵金山葉秉常薛宗濓俞秉鈞黄家驊王平格徐法祖程宗洛金鍾英陸朝棟枼心嚴何汝模顧騮吳文達俞廷颺上海王維泰張在新王宗毅曹棅李鴻膏黄錫恭吳鍾英王豐曾趙光垣顧樾張恩煜楊元爔徐揆大孔憲和趙世修徐鍾瀛徐頒增劉志濤錢允中陳思謙孫承鼎唐祖繩李宗鄴王國賓王植善張楨南匯朱貽翼徐守清王曾毅于鬯周承燕顧德鈺張維王汝舟陸志清盛家愷徐世傑傅時駿胡咸亨馬文堯張尚純程祖光沈厚堃王曾頤青浦張家鎭將壽祺李樹棠錢學乾王鴻鈞李 
 
 

Page 2

 
 
青藻趙鴻書潘其魁程其昌項鍾華朱宫泮徐奎照徐宗德陳華標孫召棠席淮唐賡颺葉其章盛廷猷葉其方沈彬金鬯 
[電詢病緣續述]  
　　九月二十一日報紀電詢病緣一則兹悉所稱制軍乃兩湖督憲張香師也所有袁觀察禀覆原電錄登於後電文云武昌兩湖督憲張夫子大人鈞鑒頃駐無米釐局方道出示鈞咸電前賤軀偶爾患瘧上煩慈厪感悚萬分受業自六月廿五赴皖省旋於七月初五奉南洋商憲電飭赴金陵禀商公事七月廿二日自金陵回積受暑濕勞頓遂發瘧疾旋用古方截止第以公私棘手外迫洋債當按月解滬而稅收不旺焦窘萬狀内則門庭以内小有勃谿八月廿二三因事冗少寐不能懲忿致發肝氣疾曾斥革劣弁二人家丁兩名此項弁丁或因查夜不力或因作弊發覺本要斥遣含忍許久亦非遷怒連服陳蓮舫比部藥方肝疾久愈辦公如常新聞報實係亂造謡言應由誠道函移上海道查出造言之人究明懲辦謹據實陳明上紓慈注受業職道昶復禀篠 
[臺北患疫]  
　　循環日報登臺北府來電言目下時症汉行九月二十二日土民患之者計有三人日本人患之者計有十二人皆居於城内者噫臺灣土民蠭起兵戈未息乃又疫癘繁滋何居民之不幸若是耶○ 
[土匪刦壘]  
　　廣州某日報云花縣炭步墟烟户約數千家中多巨商富賈前被賊匪行刦已不知幾次矣自鄭總戎派有安勇三十名常川駐紥其地於是萑苻歛跡商旅賴之無如賊匪怙惡不悛近又萌其故智膽敢約期九月二十日三更時前往刦營欲將營壘付諸一炬事爲安勇偵悉先於是晚更魚初動卽四面埋伏俟匪黨結隊而來過將及半一聲砲響伏兵四起遂將各匪殺退當塲槍斃匪黨三名翌日梟取首級護解回省呈繳大營并請大憲添派勇丁一百名以資共力連日白泥渡來往均有兵勇查搜蓋恐賊匪由此出没也然跳梁小醜大兵一到定當俯首受戮矣 
[濠鏡火災]  
　　中外新報云澳門龍村左近有地名石埔頭者人居稠疉屋宇雲連九月十八日午後四點半鐘時某姓屋不戒於火適值風威凛烈一經冒穿屋頂火勢左衝右突銳不可當各水龍畢集灌澆無能爲力致焚去住屋三十餘間聞有幼童一口奔避不及被葬火坑居此地者多係食力貧民一旦遽失枝棲其苦况可不言而喻矣 
[蕪湖火警]  
　　蕪湖采訪友人云九月二十五日之晚初更時二街小營盤西首某染坊晚炊時遺火積薪中回祿氏乘人不備登時破壁穿窓而出自他有耀普照世界大千幸坊中染匠衆多且拉且救卽經撲滅未及蔓延○某夜三街姚家樟後某老圃家亦肇飛災數道茅龍頓將敗甲殘鱗化作騰大碧燄街坊行夜者鉦鑼四起水龍卽飛駛而來及至則已火滅烟消乃卽驅之而返蓋是處四無鄰舍是以一刹那卽點睛飛去痕跡不留可不懼哉 
[寗郡辨志六齋丙申冬季課題]  
　　漢學偵丈人偵婦人解或曰外祖母也解左傳以威儀决人禍福論○宋學以利爲本說論温公疑孟論元公闢俄○史學兼掌鼓漢文罪魏勃封召平之子說張光陶功罪議旗地旗田考○天文兼算學問十月中旬太陰熒惑同度係何日何時其緯差度幾何所過恒星有無凌犯否試詳推之論客星變星之别今有大小二立方大方邊爲小方邊三倍若以二方面積相乘得一萬一千六百六十四尺問二方也及體積各幾何○輿地湘同源說五大洲形勢論問孫氏所置定陽隋省入信安而唐文析置常山其疆域卽定陽之舊歟抑微有異同歟○詞章學者稱東觀爲老民臧室道家蓬萊山賦以薦入東觀爲校書郎爲韻擬趙景眞與嵇茂齊書擬黄山谷觀劉永年圑練晝角鷹用原韻限十月二十日繳卷逾限不收○○○○○ 
[平原澤國]  
　　循環日報登暹羅北遼城來信謂此間晚稻收成將恐不佳因邇來雨澤滂沱連綿不輟平原田隴盡成澤國登高遠矚一片汪洋土人駕舟從平地駛行直抵山麓其水之深可想而知據故老言向來洪水爲患未有如此次之甚者倘天公再不肯美早放晴光則禾稼卽不盡付東流亦恐其傷實多民人難謀粒食也 
[星隕志奇]  
　　叨報云自來流星之隕或墜如雨或化爲石種種奇異載在中國史册者所在多有然其體積皆不甚大不意近接美國來信云亞里梳拿之那士千地方有一五金之礦名曰立施開礦工人回至那士干時報稱西歴八月九號卽華歴七月初一日禮拜日之晚九下鐘時忽有流星一顆其大可占地六畝餘墮於距那士干六十英里之某山當流星下墮之際地軸震動屋宇器物皆覺摇擺不定數里之内聞有硫磺氣其星體一色通紅且有烟燄蓬逢儼若一顆火毬光芒萬道並有巨聲發於空際如連珠之砲炸響轟騰星墮處適在牧羊人屋塲牧羊人係墨西哥國籍一夫一婦又有子女三人羊一千二百頭同時俱遭其刼其星陷入地中約有數百尺之深當時有美國某游擊親見其事據云奇異之象非特筆難具述卽言語亦不足爲之形容當星墮後附近之地炎熱異常諒須越十餘日後俟勢氣稍退始能前往深探其穴是誠海外之奇聞也 
[日事紀餘]  
　　日本長崎埠鎭西日報云東歴十月二十二日東京府忽發虎列刺症染此者共十三名警察長深恐疫氣蔓延飭各警察使嚴爲查察○中國出使大臣裕星使派定各口理事因中日和約未定是以暫駐東京今聞和約已於東歴十月二十日經兩國互換各理事不日亦可出京矣○東歴九月二十四日横濵第三海關碼頭所泊法國某商船上水手二人登岸閒游經過海關時關吏見其舉動可疑扣留搜察旋在身上搜出洋烟數十匣海關長遂照會法領事大約訊問後須罰鍰也 
[遼天歸雁]  
　　營日采訪友人云自潘陽至營口盈盈一水名曰裏河向設水師巡船十二艘歸山東某營副將統帶日東事起各船被燬無遺旣而水盜横行時出巨案遂由統領奉字左軍張副戎良臣建議規復諭令衆經紀房轉勸内外兩河牛槽各船户每船捐東錢十千或八千以充造船經費如有不敷之處令大會籌措以彌補之惟牛槽兩項船五千餘艘卽使照數抽捐亦祗東錢五萬千左右恐辦理尚不易易也○九月二十一日鎭海兵船鼓浪抵營採買麻油定於二十四日駛回旅順聞湄雲兵輪船刻已將次修竣改名飛雲歸宋宫保差遣○懣來市中綹手甚多營南各鋪户居民或被黑夜刦財或竟曰晝攫物誠地方之隱憂也 
[北通州近聞]  
　　江北江蘇河運過天津關後連日兼程北上現據北河汛報九月十三日已行抵楊村十四日抵蔡村十五日抵河西務十六日全抵碼頭十七日抵張家灣因河水清淺又遇頂風不能挽進直至二十一日江北第一帮頭號河運糧船始進小河口帮官親赴倉廳衙門報到一俟全帮到齊卽行開騐倉署傳信擇於九月二十六日若無陰雨五日卽可騐竣以便南船早日回空○新任通協督都府傅恊戎於九月十一日辰刻在署接印左右兩營營總率同千把外委及馬步兵列隊鵠立分班叩賀一時脚靴手版紛紛呈遞鞭爆聲鼓樂聲轅門外極形熱閙○李傅相於九月十二日住河西務十三日碼頭早尖張家灣茶尖于家四住宿十四日進京文琥官員迎送如禮沿途觀者如堵○直隷古北口提督聶軍門帶隊閱邊於九月十二日抵通以北關人和店爲公館傅協戎帶同營官親往迎迓十三日軍門前往城西宣化莊與李傅相晤面略談片刻排導而回十四日帶隊東下○通永道張筱傳觀察紹華簡放江西按察使刻因潮白河修築堤工尚未蕆事擬明春氷釋後方交卸道篆前往履新焉○時逾霜降天氣反暖人咸謂天時不正迨九月十八日夜初更時分忽空中狂風大作吼聲如雷大木斯拔窓户動摇不止直至天明始定淺水池中已薄結氷花一片○近來則挖灯土陷害人命不知凡幾西門内楂貨鋪有學徒二人在城根刨土土陷壓覆一徒受傷較 
 
 

Page 3

 
 
輕努力爬出尚可醫治一徒已列於非命矣傳說此徒年甫十四母孀居撫此一子遽遭慘斃良可歎已○李姓山西人開煤鋪爲業積有餘資自歎中饋無人央媒說合娶再醮女某氏爲妻詎氏不安於室與鄰舍某甲有染情頗繾綣雖野騖而不啻家鷄焉李知之擬擇日移居後院以斷其往來氏以不便於已暗中收拾衣物首飾乘夜潛逃李從夢中驚覺尋蹤獲住衣物已被他人接去不得已扭送琴堂李供稱求令氏將衣特繳還情願斷離氏供過門時曾有銀五百兩全數交李若欲斷離非將此銀交還不可孫直刺謂汝若有銀五百兩豈肯嫁人顯係有心誣賴飭掌頰一百下氏仍嘵嘵不休直刺發交官媒管押聽候覆訊○某甲回教人在大條胡同開設骨局收買牛羊骨裝船運往南省燒灰種稻洵巨業也近又在京都開設分局收買牛羊骨不意有人控伊收買人骨竟將局中東夥送管案中牽涉通州骨局一併拘獲此事有無寃屈外人無從臆度也○時屆冬令孫直刺遴派書差地保恊同各所紳董按户稽查編成保甲亦防盜一要務也 
[津沽雁字]  
　　訪事人函云前任津海關道盛杏蓀觀察已奉諭旨著以四品京堂候補督辦漢蘆鐵路總公司事務已見邸抄聞此路係官督商辦成功期以十年需欵約計五千萬兩現就勘路一節而論非二三年不克周知其山川阻隔道里夷險京卿前由北洋大臣王夔帥以及兩湖總督張香帥會保於八月十二日晉京九月十六日奉恩綸晉京卿拜督辦之命蓋廟謨深遠不知幾經審度也○天津鐵路公司去秋併歸官局矣當初係商路由天津至古冶先告成功開車行駛數年然後由官領部欵接古冶而至山海關謂之官路示非公司集腋而成以便區别亦復告成數載時總辦局事者李少卿觀察他總辦一差於前歲業已易人而報銷仍由觀察經理煞費疇著約經一載現在始由大部核銷觀察遂如重負得釋○今歲江北河運節節阻水嗣放臨清將船卸空趲程百十里然後仍舊裝米入船上駛以致報到遲遲現於上月中旬次第到津除奉撥截留糧米就津卸載外餘均挽入通州交兌以便從速回空免致被水膠阻○紫竹林於前年創設水會購辦水車激筒以及撓鈎等器具專備租界之不虞曾經禀明法國領事在案其在會鋪户人等謂之伍善年中擇吉於紫竹林廟彩觴宴客一次謂之酧勞伍善今年議定於九月十七八日舉行十七日袍笏登塲人神共樂十八日雨阻至十九日補行是日適值星期有某官學堂給假學生擬向廟中捕足詎爲閽者所阻守門巡捕復以木棒從事計傷兩人教習某西人以學生並無不是擬究行凶之人○租界内創蓋戲園雲斤月斧業已落成所差者不過髹漆之工一簣耳上月十六日請客先敬神戲三齣謂之破臺甫揭簾攏正演開章第一義有優孟扮如硃批判者沿臺跳躍隨以雙鋒割雞兩翼擲向臺中亂撲鮮血點滴如染胭脂隨將房上瓦片洞穿俾漏日光一片臺上蓋係用鉛皮而成故留其隙俾免棘手破臺兩字副其實特不知是何取義祇以事屬新奇故附記之至於開演日期尚須時日刻未揭報通衢也 
[皖江零拾]  
　　安慶訪事人函云韋家巷方祥泰鞋店上月某日因樓上夥某甲某乙爭石墜下甲登時跌斃已紀本報兹悉死者姓胡年約四十歲宿松縣人店主鳴保央請同業備棺停厝一面專人赴宿報其家屬前來料理乙係本處人姓鄭年約二十當同墜時受傷雖重現在調治已痊矣○九月初四日清晨見數鄉人江一年約三十歲之婦人上半身血跡淋漓迨舁至懐寗縣卽喊控云係東門外橋溝地方人昨晚被盜時所刦傷之事主也少頃地保已來呈報情節互異於是縣主陳大令飭差密查速復是何情形再爲勘究諸鄉人乃將傷婦舁至半濟堂診治查砍傷三處皆在腕肘之間醫云皆不致命爲之用藥敷治擡之而去爲安慶省城自端陽後霪雨爲災又兼英山潛山洪水陡發以至米貴如珠百物昂貴錢價因之日增每銀一兩只换錢一千四百文鷹銀不上一串且有鵝眼砂片夾雜其間兵民大受其害猶幸新稻登塲後米價漸跌貧者略解眉愁刻下上市新米每石售本洋二元一二角之譜新芝麻收成尚好而油價依然有漲無跌現在麻油每斤售錢一百三十二文此亦從來未有之事○皖江每年春水漲發約在夏初遲則夏末今歲水發却在芒種之前較往年之水約小數尺西門外河街稍低每年各鋪搬去一次待水退後仍搬回未免大費周折今歲各店皆未搬動無不欣欣然有喜色不料時際秋深江水忽然陡漲日增數寸其水勢勝似夏間極低之處業已被淹此又非安土重遷者之所及料矣 
[唳鶴灘鬭蟀記]  
　　松江訪事人函云蟋蟀一物雖係草蟲而氣象崢嶸固自有翹然特出者一抒其磊落英雄之概此半閒堂鬭蟋蟀昔人所以傳爲韻事也松郡西關外白龍潭相近年來每有開塲鬥蟀情事今屆秋高氣爽四壁蟲吟諸人約伴登壇興殊不淺婁縣差役某甲等聞而欣羡滿擬前去要索私費塲二十不允甲等無如之何怏怏而去○郡城廣明橋對河某姓婦自失所天星霜數易膝下有女三人長次俱已遣嫁惟三女年僅十有三四學習鍼黹已有可觀九月某日不知因何與女口角至夜喃喃囈語似醉似痴而女莫可奈何也翌曉起視忽見其母懸梁畢命四體如氷女駭極啓門呼救終無有能進以返魂湯者百計摒擋窮極無聊歴三日而尚未成殮○松郡西郊大倉橋堍張某九月某日晏起烟瘾大至虛火上炎女傭某氏偶失服役張竟手批其頰女傭正在樓梯之上翻身跌下傷入肺腑面目亦帶血模糊幾乎不可辨認張主婦某見而駭甚急倩人送之回家略爲醫療絶不見效延隔三四日遽投枉死城去屍屬奔訃張姓幸見機尚早急以孔方兄爲和事老乃免釀成訟釁 
[接篆盛儀]  
　　昨晨卯刻爲署理蘇松太道兼江海關監督吕觀察接印吉期本邑主簿孫立幹少尹將封存庫内之江南分巡蘇松太兵備道印信及監督江南海關關防兩顆恭置彩亭導以鼓樂執事護通送至敬業書院行轅吕觀察朝服朝冠而出迎至中庭安放少選陰陽生唱報吉時已屆觀察行三跪九叩首禮望闕謝恩更易吉服升坐公案受屬吏堂叅禮成啓用印信旣而庫書差役各項人等以次叩圓事畢各員紛紛至製造總局叩賀劉康侯觀察眞除之喜 
[告示照登]  
　　欽加總鎭銜江南提右筐叅府廖爲出示曉諭事照得緝盜安良係爲地方首務查奸詰究全賴稽察巡防本營所轄境内爲五方叢雜之區宵小易於混跡現屆冬令尤應嚴密巡防庶奸宄無從托足以安閭閻除本叅府隨時親歴稽查並行水陸汛弁一體認眞巡防外合行出示曉諭爲此示仰門丁及諸色人等一體知悉自示之後務須實力稽查如有形迹可疑之人任意混入立拿究辦夜間落鐀之後如無對牌一概不准開放爾居民等在外營生亦須及早進城切勿遲延自悮其各凛遵毋違特示 
[秋賽紀餘]  
　　每屆賽馬之後例必由馬夫互相比賽亦猶戲塲之有閏色曲部之有尾聲也而西人之餘勇可賈者亦得雜沓其中一逞男兒好身手昨日適逢是舉時則暢晴天氣薄暖宜人以故名士傾城依舊如雲如水計共九次第一次賽九馬西人道而四得奪錦標第二次賽七馬公平洋人拔幟先登第三次賽十馬亨泰洋人駕乎其上第四次賽九馬沙遜總理匯票之某洋人爭先一著第五次賽十二馬泰興洋人奏凱而還第六次賽九馬道而四又出人頭地第七次四馬跳浜洋人姓禮者代協隆洋行獲采第八次賽十馬善鍾馬夫阿招居然高出一頭第九次賽五馬大藥房馬夫凌厲無前合並志之以質諸孫陽一流人 
[美界火警]  
　　昨日鐘鳴三下十五分時東方未曰正在擁被酣睡驀聞警鐘怒吼頓將好夢驚回枕畔傾聽分明二下一停訪事人急披衣往視但見火光燭天人聲喧沸旋知火起於天潼路之豐順里第五百五十六號門牌泰順廣東窰貨店時加祿君勢甚披猖東衝西突銳不可當致將西首第五百五十五號信義洋貨店五百五十四號永泰新衣店東首之五百五十七號振泰糖果店五百五十八號樹德成衣鋪霎時間一併焚燬時救火會中人各驅皮帶車先後馳至排列火塲對火噴射得以救熄共計焚去樓房五幢其中惟信義洋貨店保有火險銀一千二百兩由順利順發二行承保捕頭以起火之泰順與信義祇一牆之隔其中恐有不實不盡因於事後將泰順店主粤人宗仁貴拘至捕房飭探查核 
 
 

Page 4

 
 
辦理 
[押犯病斃]  
　　竊犯張積亭因案獲解上海縣署黄大令訊責後送入改過局永遠收禁後在所患病送請普育堂醫治無效延至昨日午後病斃堂中堂董曹姓函知縣署大令飭捕役查無屍屬遂函復堂中請卽給棺收殮 
[馬路述聞]  
　　昨日馬路工程局委員朱森庭明府帶同司事自大碼頭起沿灘察看馬路並傳二十三七鋪小甲諭令隨時彈壓以期尅日竣工○滬南沿灘一帶馬路開築以來已將半載刻下自集亦水碼頭至大碼頭灘上樁木已全釘好經委員朱明府諭令工頭在豐記碼頭董家渡碼頭萬裕碼頭王家碼頭仍用機器每日督工在彼釘下樁木大約十月底卽可一律報竣矣 
[英界公堂紀事]  
　　劉雲若不知何許人携其寡媳鄭氏賃居楊樹浦鄭氏素與其鄰胡張氏相得日前忽然失去劉四處尋訪知其避匿胡張氏家向之領回胡張氏兇悍異常糾同施楊氏陳鄭氏鄭素蘭等人將劉扭住爲難事爲包探施奎江查知一併拘入捕房轉送公廨屠别駕飭分别押候訊核○前者縫工徐秋山將其女售與清河里野雞倡院龜子張錦山旣而女忽失去張龜率同流氓小箍桶等人向徐逼勒致徐情急吞烟斃命控發後上海縣黄大令蒞仁濟醫館騐明飭將一千人帶回訊究此早已迭詳前報者也案中尚有要証沈桂生大令出票移提昨由公廨差役提到向别駕禀明别駕著押候解送縣署○王萬友向施阿三索欠以致口角互毆經三百三十五號華捕拘送公堂别駕著留候訊核○昨日龔裕高扭沈慶榮至公堂訴稱小的向在元昌雜貨號執事與廣泰號素有往來被欠銀若干兩旣而廣泰號忽然倒閉號主王湘君脫身避匿沈係廣泰執事人必知知底細以扭請訊追沈供稱小的實不知王避匿之處别駕著一併留候訊奪○職員蔣澄向在五馬路開設森盛恒茶棧前因聚衆賭錢經包探拘解公堂訊罰昨日蔣忽其禀公堂稱職員近將茶棧遷移後馬路仍恐有住棧茶客於夜深人靜時聚賭爲戲大有防不勝防之勢應請出示諭禁俾住棧諸茶客知所警懼别駕准之 
[施粥救飢]  
　　秋光漸老寒信頻催敝堂正擬舉辦粥廠乃蒙義善源寳莊樂助施粥洋廿五元袁聲大翁助洋廿元蘇寳昇翁交來龍興里押租移助洋廿五元祗領之餘感佩無旣竊思今歲米糧旣貴市面亦清貧民覓食維艱不免益形拮据將來赴廠領粥者勢必較往年尤衆需費益覺不資敝堂緶短汲深時虞匱乏尚祈諸大善士互解仁囊共襄義民風高指囷事等發棠則海上貧民咸拜仁人之賜矣乞登報牘敬盼德音[  上海六馬路仁濟善堂董事嚴信厚葉成忠楊廷杲黄宗憲等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者法界公堂函送持刃行兇之施雲　至縣黄大令倩帮審委員蔣刺史訊明發押自新所施在所患病看役入内禀明大令飭帶候發落前晚仍由刺史訊問施供稱小的前者持刃傷人自知該死刻聞受傷人已醫痊而小的忽患重病叩乞寛恩刺史著交人保釋諭以自後當安分守已施叩謝而退○羽士周阿蘭丢却鐘鐃經卷改而習狗盜鷄鳴日前竊取爛泥渡巡防局比鄰某姓家贓物報經局員劉二尹飭緝未獲因申請上海縣協緝旋經捕役將周訪獲前晚解請蔣刺史訊判周供稱小的係本邑人年三十有二自幼從某法師習誦經禮懴家有父女日前因事觸犯父親自知違訓罪大不敢歸家流蕩外間飢寒交迫以致先後犯竊四次一在浦東竊得某姓家衣服八襲質取洋銀五圓一爲竊取同業中道袍六領押得洋銀四圓旣而夥中爭吵由某道士賠洋銀六圓一在陸家石橋某雞鴨店内竊取作裙二條兹又竊得褲子大褂馬甲等各贓均已質錢花用矣刺史以爛泥渡巡防局有案著押候歸案訊辦○李阿東擅將製造局旁餘地售與孫姓局中總辦查知函請縣署飭禁屢經黄大令訊供著繳到所收定銀再行訊核此已見諸前日報章者也昨日午刻大令飭差役帶李及卷宗解往製造局禀請總辦派委會同訊取確情再候核辦 
[法界公廨瑣案]  
　　昨禮拜六法公廨堂期鄭大令會同蘭繙譯升座包探郁廷湘禀稱某洋人在英界抛球塲雇東洋車一輛至二馬路禮拜堂下車遺下綢綾二匹被車夫馮長榮携至德豐押捕質洋兩元繼而押鋪夥見形迹可疑索還質本不允以致互相爭論爲巡街捕拘送捕房傳同押鋪夥楊味卿解訊大令謂車上遺失物件理應投報捕房不得擅自押錢著將馮長榮禁押捕房半月期滿笞責一百板該押鋪以綢綾二匹僅押洋兩元明知竊贓任意短押著罰洋十元以儆贓交失主領回○徐俊明禀稱陸藍仙於本年二月間向小的借洋一千元結交友人許薦生意詎借去之後一味遊約屢索不還求請追給陸供借銀五百兩屬實欲謀買辦交結友人費用大令謂借銀例應歸還况有借據爲憑豈容抵賴著押候三日内繳銀不准交保原告斥退○包探禀船地北海輪船主房内失竊鷹洋一百元有小鐵箱一只移至艙外已被撬開並有鐵尺一根一併呈電司更之余長榮林安心送案請究余林二人同供在北海輪船爲瓜德買司在船已十餘年從無差悮前晚六點至九點鐘輪應小的等司更見此箱遺在房外當卽告知大副船主操西語向蘭繙譯伸訴大令謂余林云其時爾等兩人在船司更箱在房外何由得知顯有可疑旣有疎失惟爾等兩人是聞林供小的在烟囱後尋見此箱告知俞長榮轉告大副其時見三副蹲伏於左不知何意請向三副研詰當時船主登岸故報大副蘭萌君將情轉達船主謂據供各情屬在三副船至令三副上堂伸訴大令謂爾等兩人司更卽有竊賊亦當拿獲供稱屬在洋人小的等不敢上前且船主房内鑰匙有侍者執管小的等不得與聞大令以訊無端倪著押候再核小鐵箱一只仍交洋人領回○沈會善禀稱英界工部局垃圾頭目朱德春倩談勝法作保借銀四百兩去年七月起共做四個月被欠一百廿二兩有奇屢索不還求恩追給帳簿呈電朱德春供沈會善經手放出帳項共有六七百串請提談勝法到案便知光供談代保銀四百兩此人現在小東門爲垃圾頭目大令著將朱德春押候交保原告斥退下期邀同談來案候訊○乾和錢莊丁芳瑞控與張錫求往來被欠銀七百餘兩一案前經大令交保出外理處並著原告檢呈簿據　日堂期丁芳瑞呈到帳簿一本細帳一紙求請察閱張錫求供此項往來實係買賣空盤小的原不敢允許歴經還過洋銀均有回單爲憑約計尚少銀四百兩大令與蘭萌君會商謂旣係空盤不應准理著將帳簿發還逐出蘭萌君諭向上海縣衙門伸理○邵小廷禀稱棧内失去石碱查得被水龍房侍者董瑞法竊去在樓窗内抛出當塲捉獲送案董俯首無詞大令著押候笞責一百板贓交失主領回○包探禀稱竊賊王啓隆在曹家渡地方竊得木鐘一架向城河浜某押鋪質錢當塲拘獲人贓解案請訊質之王啓隆認竊不諱在令著押候笞責一百板贓存捕房待失主認領○包探禀稱松竊陳阿金前次犯案甫經釋出前日又在小東門外陸家石橋人叢中挖包竊得洋銀三元八角人贓並獲送究大令以陳阿金枯惡不悛著押候荷枷兩月期滿責釋○包探禀稱萬生號失去貂皮四十餘張值洋五百元報捕查緝前日出會時見余和記將貂皮求售當塲拿獲傳同失主王古愚解案請訊王呈遞失單請追質之余和記供認不諱大令著押候枷號一月責二百板○鄉婦沈奚氏禀稱在寗波附北京輪船來滬尚未登岸被沈阿三竊去衣包一個當塲捉獲送案請懲沈阿三認竊不諱太令著押候笞責一百板贓交失主領回○林苞蘭禀稱在某茶館爲值堂前晚被丁金生竊去水烟筒一枝追至門外人該並獲送案請訊蘭萌君見丁面上有血痕告知大令向之研詰丁稱身上尚有傷痕大令謂林不應擅自扑責著將丁金生釋出林苞闌押候罰洋二元以儆○包探禀稱法總領事公館侍者蔣洪泉出店王阿寳因竊西人之衣迭經大老爺屢次責懲在押已久現患面目浮踵不能步履恐旦暮不測送案請騐大令飭傳到案騐得果係病不能支著卽釋出○包探禀稱竊取硼砂案内禁押之竊犯陳阿東在押患病禀知捕頭送仁濟醫館療治延至昨晨六點鐘身死已請報善堂收殮大令曰諾 
[美界捕房瑣事]  
　　昨報紀胡家橋公和米店主投捕房控柴銀全竊去對時表一故捕頭飭包探石金榮將柴拘禁兹據石探覆禀查得所探柴銀全竊表並無實據捕頭頷之將柴開釋○鑽艙賊張金生專竊船上之物昨在裏虹口地方行走經包探竇如海緝獲拘解捕房捕頭令押候送廨究辦○薙髮匠鄔桂金閔行鎭人久在滬上覓食喜效流氓裝師每至夕陽西墜短衣鬆辫横行里巷遇年輕婦女任意調笑前日傍晚行經吳淞路長安里口遇阮二姐者卽上前笑迎淫詞百出阿二姐怒喚四百三十七號華捕將鄔拘解捕房禀請懲辦鄔再四乞求捕頭始從寛釋放○某輪船停泊順泰碼頭之外船主某甲有　金對時表一枚配以金練約值銀百餘兩前晚甲將表置房艙内不隄防忽失所在甲投告　房捕頭卽倩包探嚴爲查緝○孀婦劉張氏未知其阿籍邇者被老嫗張胡氏誘至虹口就楊樹浦地方復說合與粤人某甲姘識甲在某紗廠執役略有積蓄嫗因之得獲厚利前日下午爲張氏翁姑尋蹤而來氏不及避脫逐被扭獲連嫗一并解送楊樹浦捕房黎副捕頭略詰原由卽飭華捕將兩造解送英公堂訊辦○寗汲積竊陳雲莊昨日上午携有布襖二件至漢壁禮路某押店求質經包探倪順泉緝獲人贓一併拘解捕房捕頭令押候送廨究辦○前晚六點鐘時有年約四十餘歲之某甲因病倒臥在百老匯路梅家巷地方一息奄奄勢將就斃經二百三十二號華捕送至捕房捕頭令卽轉送英界公堂請讞員安揷○前晚二點鐘時崑山路某洋房之細崽甲乙二人在近處某姓屋外游弋往返數十次似有顧戀之狀四百四十五號華捕注目旣久恐係梁上君子遽上前拘送捕房禁押昨晨捕頭派包探張阿王查知並非圖竊遂不復深求縱之使去　 
[江寗官報]  
　　九月十九日委署常鎭道曾丙熙謝委候補道沈瑜慶禀知奉委正陽關鹽釐兼淮北督銷容閎知縣汪如瀚均到由京引　見回知府許寳書前太湖水師支應所候選直隷州魏允恭由蘇來均見淮安府軍捕通州姚繼衡銷假辭候選同知陳龍昌安徵來佐領蔭秀延浩知縣曾家驥揚州來王恩培赴邇州會汛旗丁上控案會同泰興縣衞擬結回均到新選六合縣嚴義豫展假三天運判李傳芬辭知縣盛毓英請假五天祥雲輪船李家泰禀知丁母憂○二十日洛　瑞洋務局候補道徐知府許寳書知縣張義澍均傳見委署江寗布政使桂謝委屠鹽巡道唐委辦正陽關鹽釐兼淮北督銷候補道逃瑜慶機器局候補道郭軍械所候補道楊署江寗府柯逢時縣丞何本燾叩謝辭回江西世襲田啓華奉示騐看均見金陵終局候補道韋江防同知恩知縣秦基銷假署後屆候補道懋知府田承熙繕寫履歴同知李文濤甄别均奉示知縣冷利南奉委赴江浦會者案件升補　陽營千　金作亷叩謝委署泰興縣周玉鴻謝委補昨日　轅脾示興化縣俞熙調省察看遺缺查有輪委班候補知縣車運升又邳州羅宗美　任遺　查有補用局知葉大莊又泰興縣陳守　撤任遺缺查有輪委班候補知縣　玉　均堪以署理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
