# 1890 - 94 - 4906095

 

Page 1

 
 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[新印分類尺牘出售] [  申報舘啓]  
　　尺牘雖小道然蓮幕中人爲達官題者老　月必　有積軸腕有好筆方能指揮如意咳吐成珠意則不亢不卑詞則不支不蔓江都王蕊　先　緝有分類尺牘備覽其中多係名人手筆千狐之腋合成一裘洵足使童蒙抬其香草飽學資其沾漑本舘特用新鉛排印每部十四本價洋八角卽日出售賜顧者仍照曩例 
[詩句題解韻編减價出售] [  申報館主人啓]  
　　本舘所印詩句題解韻編四五集選擇必精攫羅益廣芸窗雪案拾閲良使而又紙墨精良字蹟頗大不似他本之蠅頭　聚者閲之目曷昏花茲　格外取値從亷俾人家易於購置計每集减　工料洋二角五分購者請至本埠申報舘帪房申昌書室及各外埠經售申報處可也 
[論保甲]  
　　保甲所以弭盜也百家爲保十家爲甲甲置一牌保置一册塡註各户男婦大小人口循環擔保挨次具結遇有遷移出游病死者由甲長申報保長註明册下每月朔日保長呈送縣衙查核無許差擾縣吏照造一册存案原册仍還保長如有外來盜匪藏匿容隠而隣里聞知不卽首告事發連坐且罪其甲長保長其崖略如此世謂弭盜之法莫善於保甲各省大吏主議立法通飭頒行者屢矣顧　思之人各有才地各有宜時各有便民各有俗未可執一爲兢兢也入抵宼亂未平隣省告急風聲鶴警朝夕相聞若購募壯丁團練鄉勇則恐餉糈器械爲費不支若高枕堅臥置若罔間又恐理伏姦細勾引線索裏應外合變起不測而市井無頼乘間竊發剽掠搶刼爲害鄉閭斯時民心皇皇不遑安處内憂外亂時切於懹於是乎爲之保甲使　出入相友守望相助約束整齊巡查盤詰以保其室家先事預防有備無患法至良而意至美也方今天下治平海波不揚行李往來四通八達所有遠近關卡不遇以徵税抽釐爲事礟船之駐防巡徼者不過查貨捐之漏税緝梟販之私鹽其間游方僧道流落乞丐江湖術藝之士與一切異言異服可疑之人未嘗邀截盤究而詰其所從來所至都會州縣城市鄉鎭未嘗驅逐出境遞解回籍不許逗留滋事雖有穿窬剪綹椎牛發冡之徒匿跡潛蹤流竄轉徙捕役常縱容而箝制之不至釀大禍故保甲之法固在所不必行矣顧雖不必行而行之有利而無弊則亦何必不行乃保甲之法不特不必行亦不可行通都大邑市廛櫛比異鄉之人暫時流寓左右隣近不相往來安能執素不相識之人而保其不爲盜其遷流移徙變動改換者難更僕難數甲日之簿乙日查對已有參差又安能逐時逐刻爲之塡註乎甲長保長非商賈卽農工一日廢業十日凍飢今令巡簷仰屋執途之人而詢日某死亡某遷移某出游無論良民不肯爲必紛紛告退就使拘迫萬方應其名而任其事則將廢時失業困於官役奈何及至月朔送册鄉民畏見官府不肯到縣將聽其壤法乎卽到縣送册矣而自鄉至城遠者百里近者數十里又將裏粮徒步倉星奔驅抱册者慮損傷投宿者需旅費苦累孰甚且州縣之可閽無幾官衙之啓閉有常册衆人雜舛錯必多授受旣親關防必弛官又何從坐照而稽察乎况乎豪俠大盜往往以勢挾制使鄉民不敢言以財要結使鄉民不忍言其坐贓窩盜者雖發覺到官榜掠慘酷猶極聲呼寃不肯招認則一紙保結可遽信乎事未發則雖有形迹而難於執証未可遽告諸官事旣發則雖欲退保而勢將連坐已不及告諸官甲保之奸良不一其所讐怨者借名稽查不時纒擾又孰從而禁之間有鄉民雖非循良尙未犯案鄉里惡之不肯具保則將收禁乎抑驅逐乎種種弊竇勢所必至理有固然諺有云天下本無事庸人自嚘之其保甲之謂乎保甲之法之善夫人而知之而其弊如此其他可知矣古人云弊不十不革利不十不興此牽連言之而云然耳余謂革之易興之難以爲當革而革之雖止一弊革可也以爲當興而興之雖有百利亦不可興先王禮樂刑政井田學校其法盡美盡善而無弊孰有可施之於當世者乎保甲之不可行亦猶是也然當世大吏委員設局專辦保甲磪有成效彰彰可覩者何也盖今之保甲局實與巡防局無異雖有甲長保長隨意立名無所事事何嘗循環擔保挨次具結乎各户人口僅據里正口報塡註牌册旣塡之後庋置高閣歴年久遠不復查核何嘗月朔保長送册縣衙乎盜案事發何嘗連坐隣里且罪其甲長保長乎以是爲保甲名雖存而實已亡不若以保甲附巡防合兩局爲一局節省經費多添兵役則弭盜之法愈密請質之有心時事者 
[諭旨恭錄]  
　　閏二月十二日奉旨廕生溥陽着以文員用内閣侍讀着英奎補授太僕寺主簿着斌英補授截取學正孫繩武着照例用傣滿副指揮出寳榮着照例升用同知章樾着回任候升湖北榖城縣知縣瞿元燦着准其補授分發直道員張翊宸貴州知府李樹人河東監掣同知閻廼玨浙江同知張國模直隸知州朱閏保陜西通判王琴心安徽通判劉厚基四川通判趙莊貴州通判汪壽椿吉林知縣張渭直知縣周塏修江蘇知縣陳文藻周衍齡陜西知縣游禮賢四川知縣蕭宜元長蘆鹽大使惲永元俱照例發往保舉河南知府朱衣德河南知州張芳標雲南知州李春霖湖北知縣黃建藩貴州知縣唐芳藻俱照例用前熱河平泉州知州湯華袤着開復原官前山東濟陽縣知縣陳代卿着開復原官卓異俸滿前江西撫州府知府陳振瀛着循例俸滿准其卓異加一級仍注册候升盛京刑郎主事着緖山補授欽此 
[京師瑣事]  
　　三慶班掌班楊久昌卽楊月樓閏月初一日該班在糧食店中和園演戲楊坐快車一輛出正陽門飛馳至中和園門首赶忙下車忽覺心内一陳昏迷登時痰氣上壅口不能開眼不能睜倒在街上班中人得信齊出看視知垦痰迷卽覔妥人用木板抬回蒙内務府茶庫郎中某君贈以丸藥服數丸後心内頓覺明白眼已能視口尙不能言未知現已痊愈否○宣武門外菜市口於閏月初七日監斬攔路行刦人犯二名自刑部綁縳起解出外其神色沮 
 
 

Page 2

 
 
喪垂頭待弊其一回回人坐在無圍車上或唱二簧腔或唱應時小曲一路高聲不絶車前後跟隨觀看之人無不齊聲喝采及到宣武門外瑞露居施洒處回回下車將黑大碗所盛之酒張口痛飲如長鯨之吸白川兩旁觀看者又各齊聲喝采飲盡七碗登時昏昏沉沉不能再飲未幾遂作刀下之鬼諺云湖塗來亦糊塗去瑞露居之功德不淺哉○齊化門外鷄市口富大成烟桿鋪掌櫃某甲因學徒某乙在外另開烟桿鋪心懹嫉妒在東城副指揮衙門呈告經副指揮訊得　情因諭　甲云汝去春回家所存貨物値錢二百餘千交與徒弟接做及汝今正回京一年之間汝徒弟已爲汝賺錢一千餘吊不爲少矣汝竟未給分文可謂慳矣汝徒弟在汝處已十四年尙不准其别謀生意乎立時呼役將甲笞責二十板當堂具結從此各自謀生兩無干涉如再違犯定當重懲○前門外孝順胡同扇畫店掌櫃高某因熟識車夫前往山東之便特將包袱一個内有衣服等件値銀三四十兩託車夫帶往山東某家交納車夫應允於是日起程時將包袱安放妥恊方始執鞭就道及至龎格庄地方回頭一顧包袱已不翼而飛車夫甚爲惶急赶卽回車告知高某並往官者報請緝拿未知卽能緝獲否 
[蘇城内外夏防委員銜名單]  
　　城内東路陸巡主簿態應崧西路巡檢王登瀛中路巡檢張家良南路候補布理問張振榮北路縣丞林廷堦兼辦東路夏防巡檢鍾鴻鈞典史龍普霖　辦西路縣丞陳鍾潁巡檢聶師　兼辦中路候補布庫大使孫彭齡縣丞朱景曾兼辦南路巡檢申士林汪聿桐兼辦北路巡檢鍾壽康從九朱錡閶胥門外陸巡西員候補按司獄林守廉典史余郭成主簿唐樹棠從九張開溥水巡兩員縣丞吳德輝主簿高靄堂 
[八閩隨筆]  
　　卞頌臣制軍擇吉本月十三日出轅巡閲下游營伍適逢陰雨遂改期至望日黎明排道出城隨帶官弁親兵共百餘人司道以下各官均在五里亭恭送○福州地方遼闊保甲局本由孫蘭江觀察督辦近奉制軍檄令辦理機器局事務所遺保甲一事歸幫辦楊觀察管理想從此安良除暴惠及閭閻新政初觀當必　騰輿誦也○邇來錢市益壤私販匪類公然出入市間一日私販某甲身帶小錢十餘千營兵見而奪去甲章揑情禀訴司城委員委員查悉緣由送請營官翏恊戎訊辦○近日米價甚昻每上白米一升須錢四十六七文貧苦小民生計日蹙以致胠篋探囊之事時有所聞不知爲民上者能平市價而蘇民困否也○福淸人某甲膂力剛强平時在督署前挑水度日某日忽吐血數斗一息奄奄其母年逾古稀頼以養活一旦遭此憂急萬分後延走方醫某乙藥之得以痊愈其母十分感戴叩謝不遑説者謂此醫平日雖口若懸河其實一無長技説眞方賣假藥人皆日爲江湖上人今甲忽著手成春數劑而愈意者其命不該絶故能得手應心乎○有著名地棍周姓渾名大腸其爲兇惡亦可知已高湖　日前包爺神誕唱戲時該棍又在戲塲滋事鄉人忿甚立卽摯而閉諸祠堂一面投海防廳署控訴唐司馬飭差會同營弁押解入城想須盡法懲治也○南臺新安橋地棍壽壽素以兇惡著名現經府差拘獲地方百姓無不額手稱慶 
[邑侯瓜代]  
　　新任德化縣張大令嗚珂由省垣起程赴任於十五日行抵九江暫寓考棚内擇於十七日辰刻接印視事前任金雨卿明府卽於是日交缺篆務再行擇吉赴廬陵縣任新署瑞昌縣沈明府惟善　擇於十七日接篆前任蘇大令廷鑑聞交缺後亦卽往德興　履新云 
[示禁賽燈]  
　　寓居九江之楚北商家醵貲數百貴迎賽各種燈彩本館早經紀錄並綴鄙　以備芻蕘之埰兹由九江訪事友抄錄德化縣吿示一通甲特將錄左方九江係通商碼頭五方雜處良莠不齊每年元宵化朝燈節時尙且示禁在案以防滋事現在節届淸明士農工商理宜各務恒業且茶市伊邇各茶棧男婦之麕聚工作者甚夥龍燈熱閙最易滋生事端况本縣又値新舊交接公事繁冗已奉道府憲面諭出示一律嚴禁毋許龍燈出巡以靖地方而免滋閙其各凛遵切切特云　 
[鎭江大火]  
　　本月旣望節届淸明鎭江租界大馬路觀音奄後某姓嫗因祀祖焚冥資忽遇狂風將火星吹上草舍茅龍遂拏雲而起須刻飛揚封家姨性本顚狂至此益乘機肆虐以致摧枯拉朽般勢不可當附近　民紛紛逃避男啼女泣慘不忍聞一時警鑼亂嗚各水龍聞警馳至雖竭生平之力灌救終難遏住淫威由馬路尾直焚至火星廟燕兒河約閲兩點鐘時火始吿熄計被災一里之内瓦房草屋共燬一百五六十家誠巨刼哉 
[載胥及溺]  
　　有友自瓜州至鎭江吿訪事友人云本月十三日傍晚揚州營弁兵及公差人等計共四十餘名喚渡過江公幹持則風狂浪駭溜急異常甫及中流而水勢甚急况且船又欠修四處浸水船卽傾覆救生船聞呼而至僅救起十餘人餘皆查無蹤跡矣江行之險如是出門人可不謹愼小心哉 
[續述浙撫閲操]  
　　本月十七日淅江巡撫崧中丞蒞嘉興　閲十二點鐘時各官赴江涇口迎迓憲舟投呈手版請安憲舟隨至教塲碼頭停泊乘舆赴演武廳升座發令開操時已一點鐘嘉乍兩恊弁兵排成陣式各献所長隨傳令校閲現任各員弁　射皮球步箭惟張副將諭令免射楊都戎及某守備某千戎馬步箭皆全中中丞甚爲嘉許以袍料賞給都戎並許記名以叅將實授都司步箭旣畢命乍恊各兵打靶待操竣時已上燈中丞卽登舟翌晨復乘輿上岸排設全副儀仗進北門拜會府尊及曾總辦許星使旋出大西門至碼頭解維向省各營兵及砲船水勇在杭州塘站隊燃鎗恭送文武各員弁及外五縣俱送至陡門云當開操時演武廳兩旁經辦公差役圍以蘆蓆有人就蘆蓆之上建搭高臺燕燕鶯鶯靚妝艷服列坐其上以　縱觀四點鐘時臺忽坍下人皆跌仆狼狽不堪所幸臺下無人否者不能免于性命也 
[甬江命案]  
　　寍波西鄉鳳岙市陳林兩姓因奪租田互相毆鬥甲受傷而斃家屬率人至乙家索命由乙族中人出爲調處爲之備棺收殮事埀成矣突有乙壻某丙聲言甲身死不明决難隠忍赴府上控申請雪寃胡練溪太守收詞當鄞縣下鄉相騐迨徐邑尊帶同刑仵前往丙又泥首求免邑尊令具自願收殮切結將案註銷又東鄉鶴頂朱姓昆季兩人皆與族中某氏婦有私因妒成仇兩不相下甲忿無所洩仰藥自盡乙聞而懼罪連夜盡室脱逃迨屍屬赴縣控陳徐邑尊卽星夜帶同差役等人前往相騐不知作何辦理也 
[厦門拾零]  
　　歴來每届二三月間必多雨水本年正月望後卽陰雨連綿忽而汗出如蒸忽而重裘可禦以致釀爲疹癘時症流　十有八九似瘧非瘧或謂春間旣經發過則夏秋當可免瘟㾮矣○荷蘭國日里地方向來招雇華傭耕作至本年正月杪忽然中止鼓浪嶼經售傭工衣物公司深虞生意從兹减色無不眉　雙鎖仰屋咨嗟月前成記洋商由日里返厦仍復招工於是公司中人欣欣然有喜色矣 
[游僧作孽]  
　　空門中人雲游各處芒鞋短笠萬水千山此固口脚之生涯禪宗之别派也若乃塵根未淨孽障易纒以擅越之布施供大師之揮霍我佛有知能無眉縐前有福建某僧遠涉重洋歴香港新加坡以至日本向各華商家募化托言某處某寺菩薩顯應以善男子善女人若肯裝塑金身重修廟貎縱不能立地成佛亦可於未來因中種下善果華商念其遠來不易無不量力布施間有一二長齋繡佛者則更代爲勸募子以多金不料某僧慾壑已滿卽在長崎新地福州人某甲家暫焉卓錫晚間改作俗裝徜徉於花銜柳陌間畫則仍穿僧衣僧帽以掩他人耳目未幾淫心更熾懇某甲代雇日本女子到家作伴永朝永夕外間人言　藉甲恐釀成禍端將僧驅逐向華得以無事近日又有廣東行脚僧前赴日本寓於廣馬場恆福棧手持捐簿至廣帮董事馮君處告募并乞向各商家勸捐馮君以其來無因勢由必去無蹝跡未卽允許該僧舉止彷 
 
 

Page 3

 
 
彿如前之閩僧惟造孽錢尙未到手無由與異鄉姹女結歡喜緣耳 
[遺愛在人]  
　　已故英欽使巴夏禮英人以其有功於國範銅爲像以示勿諼英皇三子來滬時與其妃及叅贊等親詣像前向衆宣誦巴君平生功績始將所罩白絹揭去當時用照相機器照成一圖燈臺樹木掩映其間誠一幅天然圖畵也日來中西人士前往照相者頗不乏人云 
[撥給籽種]  
　　去秋霪雨爲災鄉民困苦上憲旣飭在積榖息欵内籌資以賑飢黎兹復由江甯賑局撥給上海縣籽種錢一千六百千裴邑尊具領之餘着俟按户給發 
[上海縣署瑣案]  
　　川沙人祝姓投撫民廰控張梅羹圖頼借銀詞中牽涉向在上海開設錢庄之陳尙鴻廳尊遂移請飭提歸案前晚裴邑尊提陳訊究陳供稱職員與祝素昧平生張曾欠職員銀六十餘兩延不歸還不意反遭株累聞祝張之事前已由法公堂斷結不知因何又在廰署涉訟職員係生意中人不暇往川沙質對叩求移覆摘銷實爲德便邑尊准之○大東門外靡正泰缸甏鋪因欠房租經城守營李千戎移請裴邑尊飭提鋪主塵萬春訊辦○某日有二十一保四十二圖民人曹忠全訴稱上月某日湯阿三持舊布衫售與小的昨日有汪小狗及楊李二人押湯至小的處聲言小的收買賊贓聲勢洶洶不由分説闖至房内攫去皮箱箱内除衣服外尙有鷹洋二十餘元錢四千文小的立卽告知地保向汪理論汪復逞蠻是以情急投案訴陳求提訊究前晚裴邑尊升堂訊供着候提汪等到案究辦 
[英界公堂瑣案]  
　　包探唐寳榮稱江北人趙慶餘販運鹽蘿蔔乾來滬被崔阿三結人訛詐將蘿蔔乾搬散奉飭補提崔阿三及崔之叔崔源記避匿不面查有向開　寓之席阿四冒充包探夥計向崔妻妄言給我洋三元可以免提及問崔妻承認給洋與席昨將崔源記席阿四二人拘獲今特送案請究趙慶餘投案稱崔源記亦曾訛詐搬取蘿蔔乾崔源記供此事與我不涉亦不知妻給六與席阿四席阿四供並無冒充探夥等事該包探又稱昨問崔源記亦認由妻交洋與席今忽抵頼諒崔席二人押在一處因此串供蔡太守飭將崔源記席阿四一併押候補傳崔妻到案質訊○丁咸寳稱在豆腐店爲夥有蔡照義來買豆腐漿祗收錢二文蔡言有三文遂　口角蔡將手持之碗劈面擲來傷我右額報捕拘蔡我至西醫院據醫生言難以速痊蔡照義供本邑人現在浦東祥生新廠學朁鐵匠昨以三文錢向買豆腐漿因伊少給故與理論誤碰伊之頭顱巡捕頭禀騐明擲碗致傷並非悞碰蔡太守飭將蔡照議管抑俟丁咸寳投醫院醫治痊愈再行訊辦○錢祝氏稱在路行走突有向不相識之葉小金先在我腿上揑一把與論又將我打一下由捕拘案葉小金供在四馬路行走見有馬車赶忙避讓悞碰該氏身上遂被掌頰我實不敢調戯蔡太守判罰葉小金洋二元撥充醫院經費○華捕稱昨夜見王阿開在栽缝店門口撬門圖竊立卽拘拿搜出鐵鑿一把送案請辦王阿開供寗波人鐵鑿係友人寄在我處不敢圖竊蔡太守飭差騐得王阿開並無板花押候備文遞解回籍鐵鑿銷毁○副捕頭稱天未黎明時巡捕見粤妓堕才喜在西捕房内走出因卽拘住送案請究陳才喜供本邑人向在鹹水妹家帮夥能操粤語有西人要包一婦人故至捕房托西捕密司蓬寫信因未遇見立卽走出又有一西人投案請保陳才喜蔡太守將情諭知巡捕頭姑准西人將陳才喜保去俟捕房密可蓬到案質訊　 
[法界公堂瑣案]  
　周章章前　高橋拐得李仁和之子林林來申轉託王譚氏帶至虹口賣與粤人郭阿亮陸陳氏家得洋三十三元後經葛同轉飭包探將郭及陸陳氏並同居之黃陶氏另案拐騙之金福四仔兩孩一併拘押已詳前報昨晨由捕房將一干人解案覆訊同轉先諸郭曰日　包探到爾家查問見有小孩五六名現已交到三名尙有三名藏在何處郭供家内祗有三孩均已到案同轉着將郭等帶至後面詰黃陶氏曰爾與郭等同居可知小孩由何處拐來答稱小孩金福由其父轉託李姓在鎭江賣與小婦人計洋十八元均有筆據同轉問爲何不將筆據交案答稱紙據存在鎭江家内同轉日前次據供孩父將此孩寄在爾家今又言出洋賣小究竟如何况爾上次亦因拐買十四歲之孩子到過公堂目下仍敢犯案殊屬胆大爾共買小孩多少從直供來答稱祗有一孩係小婦人買下餘孩不知來歴同轉日爾如不招定當比究答稱將小婦人打死亦不知細底同轉卽著退下詰周章章日爾共拐過小孩多少答稱初次犯案求請恩宥同轉日現在浦東高家巷一帶騙失小孩不少想亦被爾拐賣旣已破案爾須將小孩下落供明尙可完人骨肉周堅執如前同轉復問王譚氏日爾與周章章如何認識何日領孩至爾家爾與郭阿亮何姐識聞小孩林林被拐時身上穿有棉袄被誰人剝去于譚氏供二月二十八日阿七　卽邱杏春易名周章章　小婦人家吃時節酒伊云欲將兒子林林遇繼與人小婦人未與説定不料周於本月初二日將林林領至小婦人家同往粤婦陸陳氏家説價成交其中情節惟裏虹口地保施竹伯伯知道可請傅問棉袄一件被雨淋濕脱在我家同轉着將陸陳氏帶進詰日爾家有許多小孩作何用處答房屋由郭阿亮租下小孩林林友人阿五託小婦人代買間是日包探至爾家提人時爾先將林林等三孩藏匿後知難以朦混始行交案是何意見答包探來時小孩在後面游戯並非藏匿同轉商之祁繙譯謂林林已由其父李仁和來案具領須另立領狀准其領回金福四仔二孩捕房中未便留養暫送普育堂案插黃陶氏限一禮拜内函至鎭江將金福之父追來諭陸陳氏將阿五傳案郭阿亮限兩日將藏匿之小孩三人一併送案諭畢命各人交的實保人暫爲保出届期投案候質李仁和呈上英洋兩元請給包探以酬其勞同轉卽將洋給與包探王榮培轉給夥役等叩謝而退○小東門花烟館鴇婦包薛氏等十一人禀稱劉牛皋屢次行凶訛詐逮案枷責前日遞解回籍不料劉怙惡不悛現又來滬因自已不好出面串同王衣羣王雲卿十數人至小婦人家口稱要將烟妓拔往浦東令小婦人出錢料理各花烟館一聞此説均將門户緊閉不料王衣羣手持鐵尺推門而進當將碗面盆打碎兹特呈騐問王等共有幾人答稱見酒店中坐有七人一枝村茶寮中尙有多人問如何被拘來案答有巡捕至當卽拿住鐵尺一根王已放在地上亦係巡捕拾得同轉詰王日爾等究係牛皋夥黨否兩王同供小的現在鹽捕營當差與牛皋並不認識現因有事同營官來滬營官尙在船中躭擱可請查問同轉詰包薛氏日到爾家吵閙者是誰答稱衣羣問雲卿如何被拘雲卿供前日下午三點鐘時上岸行至小東門見同營之王衣羣與人打架上前看視悞被拘案同轉着將兩王還押候查明再核着包薛氏明日一人來案候質○包探王榮培禀積竊李雲亭屢次懲辦不准逗遛租界不料日前復在八仙橋小烟館内偷得烟槍一枝押在十六鋪内計洋一元三角據李云押票被人打失送案請究同轉詰　日　票如何打失答稱在十六鋪被捕班夥計將洋並押票打失同轉着押候吊到贓物再行發落○工部局小工蘇阿寳偕同居之蘇婦唐氏張阿才李春林等投案蘇稱房屋中張唐氏租下小的轉租後樓李住前樓張氏住在樓底前日忽失去張唐氏之元色縐紗棉背心一件蘇之長衫一件屢查無着因此屋並無外人入内疑係白家人所竊爲此來案求請訊究包探王榮培禀同住之人祗有張向在妓院燒湯目下失就身上尙穿女人棉袄疑伊行竊前由捕頭令伊與李合賠洋四元因張等不肯賠洋以致來案控告同轉日如能賠洋四元可以不必涉訟李稱無力賠償同轉着將張李押今賠洋四元如無力量爲减少各賠洋一元五角如再不賠各責二十板蘇禀稱張李二人在捕房時言欲赴縣署控告同轉着蘇等明日至捕房候質○通事禀有利船局夥王昌匯送兩客登安慶輪船檢點之下失去衣包一個據船上人言目覩王帶去同轉詰王爾何時送客登輪答午二點鐘去至四點鐘方回包探王榮培禀昨日王自言衣包押在十六鋪内計洋三元同轉問有利船局主是誰　稱係葉阿能同轉着將王還押待局主來案再核○包探禀陳阿煩至海昌輪船竊得布馬褂一件當將人贓一併拘獲送案請究同轉判押候　 
 
 

Page 4

 
 
笞責五十下釋放○寳泰小烟館主張祥安禀稱有陳金寳爲因失業已久屢屢商量欲得棲身之所請願在小的所開烟舘内餬口言明每日給工錢五十文不料陳烟癮甚大每日吸二錢已需六十文抵住工資有盈無絀又因店内常失物件烟灰等物陸續缺少遂將伊辭歇伊於二月廿五日復來吸烟小的出外剪上店内祗有老母陳竟將烟槍三枝白銅烟燈一盞搶去日前被反人在途遇見送押捕房今請訊究陳供張欠小的工資向索不給故取伊物同轉問烟鎗可取還否答已賣與十六鋪茂興烟間可以取還同轉着將陣還押俟吊贓再核○陳阿二禀稱有工錦榮灊入家内竊取燭扦一副放在車上回身再偷别物適小的歸家撞見當將人贓送捕請究同轉　將王錦榮押候笞責四　板釋放贓給失主○四明公所後木匠作管門人劉錫範潘錦堂禀稱十六晚失去被四條釘靴鞋子各一雙短衫褲各一件查無蹝跡次晚有瞿阿生等三人至四明公所對面木匠作塲内行竊棉被小的等拿獲瞿阿生一人送案請究瞿供不敢竊物悞被拘獲並遵吊打身上均有傷痕同轉詰潘日爾已將伊拿獲不應私刑吊打潘稱不敢吊打不過用索捆紥身上傷痕因熬牛皮膏悞碰在身瞿供潘用熱烟筒頭燙傷同轉着將瞿押候送至仁濟醫院騐明傷痕再行核辦○通事禀昨晨有城内出來之傭婦至小菜街買物被王三搶去錢二百文同轉王　號七天期滿釋放○通事禀楊鼎安於黎明時潛入致遠輪船劃自來火用鎖匙欲開某客箱子適被知覺拘獲送案楊供是晨前往送信故劃自來火問爾有戚串否答老義和客棧夥張月和我母舅同轉着管押候張來案再核　 
[勸孝有方]  
　　刊布子善士印文昌孝經旁訓一百本係諸塾冡童課本囑爲分送此經與孔子孝經並重而一句四字明白曉暢其闡發孝道感動天性尤宜爲童子時加意誦讀乘其天性未漓啓牗其固有之良自無悖理逆倫之事將見衆善奉行胥本乎孝祥和感召災劫潛消勸孝之方卽寓於訓蒙之候苦心孤詣已見一斑孝爲百行之先大事業從倫常做起彼懵懵於庭闈中者不知爲其喚醒多少也劫餘生謹誌 
[賑欵遙頒]  
　　河南電局何雨生楊樂亭兩君續寄到朱曼伯觀察筵資移賑足銀廿七兩二錢一分五厘又趙允忠捐銀二十兩何雨翁楊樂翁各自捐銀十兩黎照堂捐銀五兩無名氏三户共捐銀二兩一錢八分五厘以上共來銀七十四兩四錢申合規銀八十兩零二分敝所拜受之餘良深欽佩旣解囊以佽助復集腋而並施兩君之樂善可知觀察之仁愛亦可矣亟列報章以揚盛德并誌勿諼文報局恊賑同有謹誌 
[樂助粥捐]  
　　謹　者　奉到寓滬浙湖葭洲書屋大善士洋一百元目見敝堂粥廠貧黎窮庶形容枯槁食粥者二千餘人每日粥米六石有奇當此米珠薪桂經費浩繁概助接濟俾啼飢號寒均免枵腹飮和食德者固當共頌生佛卽敝同人拜登之餘欽感靡涯仰瞻大善士之造福無量哲嗣之蕊榜高捷不禁爲拭目俟之請登報章謹申謝悃[  上海六馬路仁濟善堂董事施善昌等謹誌]  
[浙省撫轅抄]  
　　閏二月初七日温州府經歴袁培禀辭赴任從九品歐陽承忠禀知厘捐局委嚴東關厘局司員差叩謝○初八日候補縣竇文翔禀銷假禀知臬司委帮審差叩謝○初九日縣丞傅萬禀知籌振局委辦錢邑上四鄉盤頭土塘浦道各工程差叩謝卽辭○初十日錢塘縣主簿葉家瑶禀辭赴上四鄉彈壓差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[情殷濟世]  
　　接誦張善丈永熞函聆悉閣下隨使德國到差後先當學習繙譯蒙洪文憲命切培才不遺葑菲派令學習德文以備任使並入其武弁學堂律習莊嶽之閒奏效較易去年秋德文繙譯需員蒙文憲以閣下奏補回憶第一功德單曾書賑欵現寄來德金錢大小三枚合德銀三十五馬克囑充振項卽兑見英洋十二元又接駐德使署陶榘林仁丈森甲函悉第一功德捐册到洋閣下助洋十元題日欲寡過齋貴同事徐文良臣槪捐洋十元題日退省齋又有震澤縣修德必報册一通退省齋助洋三元紹景堂善士助洋三元以上通共洋二十六元均由日昇昌號撥兑正封函閒貴同事張君在初慨捐湖州賑欽洋十元題日張伯龍亦由閣下函致日昇昌撥交前後共洋三十六元並承寄到修德必報册而第一功德捐册尙存汪芝房太史處以兩善丈寄迹他邦一聞故土艱艱不忍以勸賑册置諸高閣殷殷濟世而各善士毅然集欵莫非仁慈所充積皇華生色亦遠宦良箴也[  上海北市絲業會館籌賑公所愚弟施善昌謹誌]  
 
 
 

Page 10

 
 
   
 
 

Page 11

 
 
[光緖十六年閏二月十一日京報全錄]  
　　宫門抄○諭旨七道錄前○發抄硃批五道○豫撫倪奏請簡放河督摺○黔撫潘奏對調遊擊片○又奏請獎給建坊片○護理湘撫沈奏報接篆日期摺○兼署湘臬吕奏報接篆日期摺○大臣定奏暫署刑部侍郎摺○河督吳奏請卹已故河工出力人員片○大臣定奏暫緩提督入京陛見片○閏二月十一日吏部翰林院廂藍旗値日吏部引見三十四名圓明園八名○四川提督宋慶請訓○歸化城副都統奎英請訓○齊齊哈爾副都統祿彭請訓○文秀假滿請安○貴州布政使王德榜到京請安○福建叅將梁汝魁謝恩○儘先副將喻祝元謝恩○怡王奏請開去差使○健鋭營奏派署理印鑰派出恩中堂○召見軍機宋慶奎英祿彭王德榜○發抄倪文蔚奏西華令鮑振鏞調補杞縣令奏硃批吏部議奏欽此○又候補令趙惟珍試署正陽令奉硃批吏部議奏欽此○又温縣令李普潤爲其故母蔣氏捐資建坊奉硃批着照所請禮部知道欽此○又守備蔡友彬請開缺回籍修墓奉硃批着照所請兵部知道欽此○張曜奏副考官陳冕起程回京奉硃批知道了欽此○○河南巡撫臣倪文蔚跪奏爲河臣聞訃丁憂循例由驛馳奏請旨簡放以重職守恭摺仰祈聖鑒事竊臣於光緖十六年正月十六日准河東河道總督臣吳大澂以母病增劇懇恩賞假回籍省親抄摺移知在案旋據直隸督臣李鴻章轉電恭錄正月二十二日　上諭吳大澂奏母病甚重懇恩回籍省親一摺吳大徵着賞假一個月准其回籍省親一俟假滿卽行回任河東河道總督着倪文蔚暫行兼署欽此等因復據祥符縣知縣袁鎭南禀報現接蘇州電信該督臣吳大澂之母韓氏於本月二十三日在籍病故該督臣聞訃後隨於二十四日將河東河道總督關防並王命旗牌文卷等件委員移送前來該督臣卽於二十五日星奔回籍臣伏念河務關擊甚重未便稍涉拘牽致滋曠誤遵於二十六日先將河督印務暫行接署查河東河道總督一缺管轄黃運兩河轉瞬桃汎將臨修防尤爲緊要仰懇天恩迅賜簡放俾專責成所有河臣聞訃丁憂回籍緣由理合專摺馳陳伏乞皇上聖鑒訓示謹奏奉　硃批另有旨欽此○○潘霨片再准部咨奏補上江恊右營遊擊田興和提標右營守備支正倫均距籍在五百里以内飭令揀員對調以符定制等因自應遵辦兹臣於對品人員内逐加遴選查有准補水城營遊擊王思銘係湖南人堪與上江恊右營遊擊田興和互相對調又查有平越營中軍守備張元淸係雲南人堪與提標右營守備支正倫互相對調當此整頓營伍之際該員王思銘等均係久歴戎行熟諳營制之員請調各缺洵屬人地相宜合無仰懇天恩俯准將水城營遊擊王思銘等上江恊右營遊擊田興和等互相調補實於營伍有裨如蒙俞允除田興和張文淸係曾經引見回黔之員毋庸送部並懇飭部給予札付其王思銘支正倫二員俟接准部覆卽行給咨送部引見以符定制除咨部科查照外謹會同兼署雲貴總督臣譚鈞培合詞附片具陳伏乞聖鑒訓示謹奏奉硃批兵部議奏所稱守備張元淸又稱張文淸顯係錯悞着該部查明辦理欽此○○潘霨片再據遵義縣知縣李兆梅詳稱遵郡向設書院三所日湘川日育才日培英培英毁於兵燹基址無存兹有記名總兵何行保由湖南移居遵城業經二十餘年呈明捐銀六百兩於城南購置書院一所以復培英之額並捐田業四坋契載銀價二千五百六十兩官收市斗租榖一百三十餘石作爲掌教束修及生童月例膏火之費當卽傳集紳士妥議章程立案洵於學校大有裨益雖據聲稱不敢仰邀議叙而爲數甚鉅未便没其好義之忧理合詳請墏叙以昭激勸等情由遵義府知府余上華轉申布政使史念袒核明詳請具奏前來臣查定例凡士民人等捐修橋梁道路及各公所實於地方有裨益者捐銀至千兩以上請旨建坊給與樂善好施字樣等語今該總兵何行保捐建書院並捐田產共値價銀三千餘兩核與建坊之例相符合無仰懇天恩俯准旌表以昭激勸除册結咨部查照外謹附片陳明伏乞聖鑒訓示謹奏奉硃批着照所請該部知道欽此○○暫行護理湖南巡撫按察使臣沈晋祥跪奏爲恭報微臣接護撫篆日期叩謝天恩仰祈聖鑒事竊臣於光緖十五年十二月二十四日接奉湖廣總督臣張之洞文開十二月十七日承准總理各國事務衙門電知本日奉旨張之洞電奏已悉新授湖南撫藩均未到任着沈晋祥暫行護理巡撫欽此欽遵轉行到臣旋准前撫臣邵友濓飭委准補辰沅永靖道長沙府知府翁曾桂撫標右營遊擊張宏陞將湖南巡撫關防並王命旗牌文卷等件齎送前來臣卽於二十六日恭設香案望關叩頭謝恩祗領任事伏念臣備員山右建樹未聞陳臬湖南涓埃莫效兹復仰承異數暫護疆符聞命自天悚惶無地查湖南界連七省巡撫職綜百寮地方旣極冲煩政務均關重要如臣檮昧深懼弗勝惟有勉竭愚誠實心經理遇有要件仍隨時禀商督臣指示率同司道等和衷共濟俾鮮愆尤斷不敢以暫時護篆稍涉因循以冀仰答高厚鴻慈於萬一所有微臣感激下忧並接護撫篆日期恭疏題報外理合繕摺叩謝大恩伏乞皇上聖鑒微臣接篆正在封印期内開用後當卽敬謹對固合併陳明謹奏奉硃批知道了欽此○○二品銜兼署湖南按察使糧儲道臣吕世田跪奏爲恭報微臣兼署臬篆日期叩謝天恩仰祈聖鑒事竊臣於光緖十五年十二月二十四日奉湖廣督臣張之洞行知湖南按察使沈晋祥欽此諭旨暫行護理巡撫所遺臬司篆務奏明委臣兼署旋於二十六日准臬司沈晋祥委員將印信文卷齎送當卽恭設香案望闕叩頭祇領任事臣猥以庸愚渥蒙恩眷糧儲謬領擢監司而未報涓埃臬事再陳念任重而彌深兢惕查湖南爲上游屏蔽臬司總全省刑名蠧弊必除明罰乃能勅法官常宜肅察吏卽以安民與夫愼庶獄以絶訟源祛奸惡以淸伏莽在在均關緊要如臣檮昧深懼弗勝惟有竭力整頓加意講求隨時禀商督撫臣實心辦理斷不敢以暫時攝篆稍涉因循以期仰答高厚生成於萬一所有微臣兼署臬篆日期並感激下忧謹繕摺叩謝天恩伏乞皇上聖鑒再微臣接篆正在封印期内用後仍卽敬謹封固合併聲明謹奏奉硃批知道了欽此○○　才定安　奏爲恭　奏　　　聖鑒事據盛京刑部侍郎英煦遺家人張順呈稱家主英煦之父景慧於光緖十五年十二月二十四日在任所病故英煦例應丁憂成服百日扶柩回京穿孝除將刑部卽鑰照章遞交工部署理外家主卽行起程赴京穿孝等情呈請具奏前來奴才查盛京刑部侍郎英煦現丁父憂扶柩回京穿孝所遺印鑰已據該侍郎照章遞交盛京工部侍郎阿克丹暫行署理除分咨外理合恭摺奏聞伏乞皇上聖鑒謹奏奉硃批知道了欽此○○吳大澂片再查鄭工堵築一案計自光緖十三年八月疎防之日起至十四年十二月合龍之日時十七月兩　當差文武各員久經寒暑事煩責重冬則奔走於氷天雪地之中夏則往來於赤日炎風之下辛勞備著每多成疾而亡殊堪憫惻此項積勞得疾人員凡病故在大工合龍後一年以内者自應一體奏明請卹而在一年以外者槪不准行以予限制而示區别所有續經查明在工出力積勞病故之員三品銜在任候補道東河候補同知華冕臣知府用河南候補同知汪元恩同知銜署祥符事候補知縣舒敏候選從九品王紹衡以上四員俱在鄭工派當要差出力過度致膺重疾先後於光緖十四年九月以及十五年五月八月十二月呈報病故實屬積勞所致據鄭工善後總局司道會詳請奏前來臣等覆查無異相應附片奏請　勅部照例議卹以慰幽魂所有續經查明積勞病故人員請卹緣由理合會同河南撫臣倪文蔚合祠附片陳明伏乞聖鑒謹奏奉硃批華冕臣等均着交部照例議卹欽此○○定安片再遇缺題奏提督左寳貴現蒙天恩補授廣東高州鎭總兵業由奴才據呈代奏謝恩並懇入都●陛見自應候旨遵行何敢妄有瀆請惟查該總兵於光緖元年管帶古北口練軍經前欽差刑部尙書崇實奏調來奉　辦金匪木匪卓著勳勞嗣練軍遺撤歸任該總兵仍留奉省歴派統領捷勝營八旗馬隊奉軍馬步各營兼總理營務處翼長在奉多年實心任事誠實廉幹謀勇兼優實爲奉天旗緑將領中不可多得之員不特沿海沿邊防範稽查賴以經卽地方遇有要差亦無不資其襄助一切經年事體均屬緊要未易淸理合無仰懇恩施令其暫緩入都一俟經手事件辦理完竣交替有人再行請旨入覲恭聆聖訓赴任當差以重職守是否有當理合附片陳明伏乞聖鑒訓示遵行謹奏奉硃批着照所請該部知道欽此 
 
 

Page 12

 
 
[光緖十六年閏二月十二日京報全錄]  
　　宫門抄○諭旨六道錄前○大臣升奏關防委員將抵藏緣由摺○又奏懲署都司並處决番犯摺○川督劉奏叅革都司片○又奏請開復提督原官摺○又奏簡放藩司員缺片○又奏　覆道員緣由片○又奏留補知縣片○又奏委署同知片○大臣漙奏留倉庫員摺○閏二月十二日户部通政司詹事府八旗兩翼値日無引見○怡王謝開去差使並賞食半俸恩○李中堂因　子以主事用謝恩○恩中堂等各謝者缺恩○　海關恊領增禧謝恩○福建叅將余宏富謝恩○工部奏派承修太和門庫房工程派出徐中堂續昌○掌儀司奏十五日祭奉先殿絪貝勒行禮○召見軍機海緖豐烈余宏富○○奴才升泰跪奏爲新任大臣現將抵藏奴才遠赴印界已將駐藏關防派員送交並啓用邊務關防日期恭摺奏聞仰祈聖鑒事竊奴才前經奏請鐫刻邊務關防以便咨行譯飭曾於本年六月十一日恭奉諭旨所請鐫刻木質關防着依議欽此欽遵在案兹據長庚來函已過巴台刻下計程不日到藏奴才又遠赴印界自應將駐藏大臣關防派弁齎藏以便長庚到藏後接辦事奴才遵將乾字第六千六百十三號欽差大臣關防一顆由藏委派隨印司員德喜西藏糧務虁州府通判黃紹勳駐藏遊擊陳錕齎送長庚接收奴才卽於光緖十五年十一月二十四日在營啓用新鐫邊務關防理合恭摺奏聞伏乞皇上聖鑒再此摺仍用駐藏關防拜發合併聲明謹奏奉硃批知道了欽此○○升泰片再川屬德爾格忒土司奪吉咨墜於光緖十四年冬間來藏禮佛布施隨帶多人又往後藏札什倫布薩迦等處參禮奴才彼時已出藏到邊迨該土可由薩迦廟折回後藏該台糧務已奉調赴江孜僅署都司包映桂尙在該台德番從隨人等强横不法竟白畫在營城外塲市假意貿易故爲口角卽搶奪塲市番婦所售首飾經番婦等赴都署喊禀包映桂派兵來塲彈壓德番恃其人衆竟與台兵互鬥多被跌傷包映桂飭令該土司交出搶奪首犯並毆傷營兵之人該土司久未交出其頭目從人等竟敢率領番衆直撲營城德番槍弊漢兵賀玉林一名又傷數人包映桂率兵力拒城門未被撲入經班禪額爾德尼呼弼勒罕派人解勸德番始行退去旋包映桂及糧務秀蔭由江孜先後禀報前來奴才當經委派秀蔭查辦旋據禀稱德番本極强橫無理包映桂於番愚恃衆爭閙之時不能相機審察操之過急以致復有槍斃漢兵之事奴才當將包映桂撤任留緝而德番竟折回西藏視若無事奴才　札申飭復飭西藏文武嚴諭該土司迅將眞兇交出聽候審辦該土司尙知悔懼交出兇番廓拉據供寔係伊招呼人衆同往爭鬥並由伊手施放烏鎗擊斃漢兵土司實不知情等語復經糧務黃紹勳反復研訊矢口不移詞無遁飾奴才查漢兵遠戍極邊因白畫搶奪奉派彈壓本無不合不意兇番肆無忌憚竟敢紏衆直撲營城致遭槍斃情殊可矜除由奴才捐廉卹賞外所有兇番廓拉紏衆在百人以上圍撲營城白畫搶奪罪大惡極雖經商上爲其再三懇恩但於理於法斷難姑容當經札飭西藏粮務黃紹勳卽將廓拉一犯斬决臬示傳首後藏犯事地方以儆兇頑其德爾格忒土司是否知情容查得磪情咨明四川總督臣再將該土司嚴行叅辦包映桂亦摘　記過以示簿懲現據西藏粮務禀報遵札將該犯處决各番咸知警畏漢兵台民均深感激具報前來奴才理合附片陳明伏乞聖鑒谨奏奉硃批知道了欽此○○劉秉璋片再據崇化屯糧員米萬選禀稱該營額外温元章縱兵聚賭迨該糧員　列犯賭兵丁名單移請署都司王家冀按名送案聽審該署都司袒護不理等情臣當卽批飭嚴拿訊辦一面將該都司等撤任並咨明署提督臣錢玉興卽將額外温元章咨叅外查王家冀係雲騎尉卽補遊擊似縱兵聚賭意存袒護實屬骫法相應請旨將雲騎尉儘先遊擊王家冀革職永不叙用以肅營伍理合附片具陳伏乞聖鑒訓示謹奏奉硃批着照所請兵部知道欽此○○頭品頂戴四川總督臣劉秉璋跪奏爲已革武員萬重暄劉玉田才力堪用遵旨陳明恭摺仰祈聖鑒事竊光緖十五年三月十六日奏恩詔内開自同治元年以來曾經任用職官除大計貪贓及居官不職以至失守城池各員外若有事係寃枉被叅果有才力堪用者在京聽該衙門在外聽該督撫查明詳開緣由奏明請旨等因欽此臣查提督銜記名總兵萬重暄先年因案革職嗣經前廣西撫臣潘鼎新奏准留營錄用光緖十一年臣在浙撫任内檄調該員辦理乍澉海防案内奏保准其開復提督銜翎在案又前浙江管帶達字前營頭品頂戴補用提督劉玉田經前浙護撫臣許應鑅會摺奏叅嗣撫臣衛榮光札飭寍紹台道薛福成審明具覆緣劉玉田管帶達字前營多年約束營勇尙有紀律已死營勇柳海臣入會爲匪該革員查知並搜獲糾會總簿其爲磪係會首無疑予以棍責本爲整頓營務起見惟柳海臣以營勇結會罪犯應死該員身爲管帶僅予棍責了事致柳海臣因傷殞命倖逃顯戮實有不合此外實無劣蹟並聲明從前頗著微勞等情經衛榮光查核該革員被叅各節並無劣蹟應免重議惟管帶人員辦事粗率究有不合請旨將劉玉田永不叙用奏奉上諭劉玉田着永不叙用餘依議欽此亦在案十三年春行省馬邊夷匪猖獗臣深悉萬重暄素諳夷務函招來川派充統領於銅廠溝之戰殺斃夷匪一百八十餘名因得深入大凉山劉玉田來川投入長勝營捐資自募士勇多名隨同官軍進剿小凉山均各擒斬要逆力破堅巢未及一載邊省肅淸臣附片重保經部臣以爲尋常勞績一併議駁竊維萬重暄劉玉田兩員秉性忠誠長於戰陣才力均堪任用現逢恩詔垂念人才遵將提督銜前記名總兵萬重暄已革頭品頂戴補用提督劉玉田才力堪用緣由縷陳請旨可否將萬暄開復原官劉玉田註銷永不叙用之處出自聖恩臣未敢擅擬理合恭摺具陳伏乞皇上聖鑒謹奏奉硃批着照所請該部知道欽此○○劉秉璋片再補授四川按察使何樞於光緖十五年十月二十五日到省應卽飭赴臬司新任以重職守除飭遵照外所有補授四川按察使何樞到省飭赴新任緣由理合附片陳明伏乞聖鑒謹奏奉硃批何樞已簡放湖南布政使矣欽此○○劉秉璋片兩准部咨議覆原奏内開查光緖八年五月二十日臣部覆奏四川剿辦馬邊夷匪請獎案内有葉毓榮由指發試用道請以道員歸候補班補用並戴花翎查所著係尋常勞績核與奏定章程不符應令另核奏明請獎並係指何省試用道員是否捐納抑係勞績保舉何年月日奉旨應一併查明聲覆再行核辦在案兹據聲覆該員係捐納道員指發甘肅試用並未聲明於何年月日在何處報捐何年月日核准應俟詳細聲覆具奏再行核辦於光緖十五年五月二十四日奉旨依議欽此欽遵到臣遵卽轉行去後兹據指發直隸試用道葉毓榮禀稱係在貴州省城籌餉捐局由卽選知府報捐道員不論雙單月指發直試用光緖四年十月初八日奉發松字二百三號户部執照一張承領在案並聲明光緒七年馬邊彚案係在嚴核新章以前原保督隊在三河口等處交鋒刀戰迭硃堅巢同案請獎花翎經先後奉部核准在案與例相符等情禀請覆奏前來除咨部外理合附片具陳伏乞聖鑒勅部核覆謹奏奉硃批吏部議奏欽此○○劉秉璋片再查道府丞倅無論何項勞績保歸候補人員卽以到省之日起予限一年詳加察看出具切實考語分别煩簡補等用因兹查有補用知縣王元齡到省一年期滿由藩臬兩司甄别請奏前來臣查該員王元齡年力富强堪以留省以本班知縣照例補用除咨部外理合循例甄别附片具陳伏乞聖鑒訓示謹奏奉硃批吏部知道欽此○○劉秉璋片再江北廳同知高其操丁艱遺缺查有准補理番廳同知吕烈嘉才具練達堪以調署該員吕烈嘉正署各任内並無經徵錢糧未完展叅及承緝已起四叅案件兹據藩臬兩司會詳前來除批飭遵照外理合附片具奏伏乞聖鑒謹奏奉硃批吏部知道欽此○○奴才溥齡麟嘉英廉跪奏爲擬請接管倉庫事務以資整頓恭摺奏聞仰祈聖鑒事竊查奴才等所管永濟倉永濟庫向派司員等經理定章係二年更換一次遇有辦理妥善或有經手未完事件均經隨時奏明接管在案兹届應行改派之際現在管理永濟倉事務武備院卿銜郎中富闌泰護軍叅領銜郎中文陰承辦截漕轉運事宜諸臻妥善管理永濟庫事務花翎二品頂戴郎中廣泰經理庫務謹愼精詳伏思倉儲庫欵均關緊要未便遽易生手奴才等公同商酌謹疑仍派該郎中等照舊接管一任以資整頓理合恭摺奏聞伏乞皇上聖鑒謹奏奉硃批知道了欽此 
 
 

Page 13

 
 
[光緖十六年閏二月十三日京報全錄]  
　　宫門抄○諭旨一道錄前○川督劉奏審明謀殺期功尊長各犯按律定擬摺○疆撫魏奏赦人犯緣由摺○又奏同知遷移目期片○閏二月十三日禮部宗人府欽天監侍衛處値日無引見○額中堂松溎各假滿請安○絪貝勒等謝署印鑰恩○福申堂謝授内大臣恩○山西巡撫劉瑞祺請訓○記名提督周蘭亭謝恩○道府張翊宸等謝恩○那王續假十五日○良弼請假四個月○禮部奏請補行覆試日期旨着於二十五日○又奏請繙譯覆試日期旨着於二十七日○又奏派稽查中左門深出謙光德隆○侍衛處奏派署理印錀派出肅王○武備院奏派署理印鑰派出恩中堂○召見軍機廖壽恒劉瑞祺○○　品頂戴四川總督臣劉秉璋跪奏爲審明謀殺期功尊長各犯按律定擬恭摺仰祈聖鑒事竊據中江縣知縣趙源濬審詳縣民武萬益聽從武得汰等挾嫌謀勒傷期親胞叔武得勝大功堂兄武萬佑父子各身死理屍滅跡並武得上事後聽從移屍當由潼川府知府魏軒翰審解到司因提訊犯供游移發委審辦兹據成都府知府朱其煊督同讞局委員審明解由署按察使黃雲鵠解勘到臣隨親提犯祈鞫緣武萬益武得汰武受喜武得上均籍該縣已死武得勝係武萬益期親胞叔係武得汰等同祖大功堂兄已死武萬佑係武得勝之子係武萬益同祖大功堂兄係武得汰等同祖小功堂姪武萬益平素傭工度活武得汰等均務農爲業上年武萬益有分業二契均被武得勝用勢買占武得勝爲人兇横屢次恃尊將武萬益欺凌動藉細故欲將武萬益活埋並將武得汰武受喜控官拖累因此各挾嫌隙光緖十五年四月初九日早武得勝又往武得汰弟兄分業内伐砍墳樹一株武得汰攏阻不服彼此口角答回適武萬益至武得汰家閑耍武得汰向武萬益告知前情並觸起屢被欺害之嫌起意致死洩忿因武萬益亦與武得勝有隙商合帮同下手武萬益應允上午時候武萬益手携石灰武得汰手携木棒武受喜徒手同往武得勝業界武得勝與其子武萬佑並催婦伍張氏正在業内收割葉烟當卽攏前武萬益先用石灰向武得勝眼上撒去武得汰赶攏卽用木棒毆傷武得勝右額角相連右太陽穴側跌倒地維時武受喜亦向武萬佑抓毆武萬益攏將武萬佑帮按在地用膝蓋跪住其右𦜮喝令武受喜解下拴腰布帶挽成活套套住武萬佑咽喉項頸兩人分執帶頭用力拉勒武萬佑掙扎一會富卽氣閉殞命武得汰瞥見武得勝在地掙扎恐其不死用膝跪住武得勝左肋武受喜帮同將其兩手按住自解拴腰布帶挽成活套套住武得勝咽喉項頸兩手分執帶頭復將武得勝勒傷致斃伍張氏喝阻不住向武得汰等詢悉情由稱欲投隣控究武得汰央求隠瞞並稱如敢張揚到官定要拔害伍張氏畏累各走武得汰起意埋屍滅迹隨與武受喜武萬益將武得勝武萬佑父子屍身用土在武得勝業内掩理各散武萬益事後獨自乘便往武得勝家内搜拿業契三張内有二契原係武得勝謀買武萬益之業武萬益當將此契燒燬武得汰等均未同去是月十六日夜武得汰等向伊分居胞兄武得上告知謀情慮事敗露當央武得上帮同移屍武得上不允武得汰等嚇稱如不帮抬將來破案定欲扳害武得上無奈應允隨同武得汰等將武得勝武萬佑父子屍身起出抬往武得汰業内挖坑埋藏逃往躱避旋經緝役訪出前情拿獲武得汰等帶案禀騐並據屍子武萬祿歸家查知補報當經該縣勘騐訊詳批飭覆審定擬由府解司提訊犯供游移督委成都府訊明仍照原招解由梟司勘解前來臣新提犯覆鞫據供前情不諱詰無起釁别故亦無另有同謀加功及逃後行兇爲匪與知情看留之人案無遁飾查律載謀殺期親尊長不分首從已殺者皆凌遲處死又謀殺緦麻以上尊長已殺者皆斬不問首從各等語此案武萬益因挾期親胞叔武得勝謀產欺凌之嫌聽從武得汰等將武得勝及其子武萬佑謀勒致斃埋屍滅迹事後乘便攫拿紅契實屬罪大惡極例無聽從謀殺期親尊長與大功尊長一家二命治罪專條惟該犯謀殺胞叔罪已凌遲無可復加自應照名例二罪俱發以重者論武萬益除謀殺大功兄武萬佑罪止斬决並聽從埋屍滅迹殺人後獨自攫拿契紙各輕罪不議外合依謀殺期親尊長不分首從已殺者凌遲處死律擬凌遲處死武得汰武受喜因挾大功服兄武得勝伐砍墳樹與屢次欺害之嫌起意商同武萬益謀殺武得勝與小功堂姪武萬佑父子斃命移屍滅跡訊無圖財情事例無謀殺大功尊長與小功卑幼一家二命作何治罪明文若比例擬以斬梟又與凡人謀殺一家非死罪二命者無所區别自應仍照名例二罪俱發以重者論與武得汰武受喜雖係弟兄共犯惟侵損於人應以凡人首從論武得汰武受喜除起意埋屍移屍滅跡各輕罪不議外均合依謀殺緦麻以上尊長已殺者不問首從皆斬律俱擬斬立决分别照例剌字武得上訊止聽從胞弟武得汰等移埋大功兄與小功姪屍身滅跡當殺人之時並未在塲加功例無治罪明文惟查毁棄緦麻以上卑幼死屍有各依凡人毁棄依服制遞减一等之文自應比例加减問擬武得上除聽從抬埋小功卑幼屍身輕罪不議外合比依毆故殺人案内兇犯起意埋屍滅跡其聽從抬埋之人在塲並未傷人者杖六十徒一年不失屍者减一等死係大功尊長應於减一等杖一百罪上遞加三等擬杖八十徒二年到配折責充徒武得勝伐砍墳樹罪有應得業已身死應與始雖聽從匿報旋經緝役告知破案之伍張氏並先雖失察後卽查知恊同具報之族鄰武得裔等均無庸議武萬益所毁紅契二張飭令武萬祿憑族補立過印連追出之契一張一併發交武萬祿執管無干省釋各屍棺飭理兇器布帶騐獲案結飭燬木棒供棄免追此案私埋匿報係該縣自行訪聞獲犯究辦其不知情不行申報職名例免開送所有審擬緣由是否允恊除備錄全案供招咨部外理合恭摺具陳伏乞皇上聖鑒飭部核覆施行謹奏奉●硃批刑部速議具秦鎭此○○頭品頂戴護理甘肅新疆巡撫新疆布政使臣魏光壽跪奏爲發新助屯人犯本年恭逢恩詔擬懇量予恩施恭摺仰祈●聖鑒事竊維新疆速處極邊兵燹之後地曠人稀部議將直隸山東山西河南四川陜西甘肅七省斬絞减等人犯發往新疆助興屯政嗣因隻身人犯沿途滋事到配又不能咸安耕鑿十年生聚之謀於若輩無望經部議凡有家室者僉同起解實係隻身人犯仍令按表定發内地又准部議此項改發新疆人犯原與實在遣犯不同於應錢糧全完之年卽准入籍爲民等困在案兹查前項人犯陸續解到一千六十四名除逃亡病故外共九百七十六名分置迪化昌吉阜康奇台等縣屯墾按照原奏章程每户借給耕牛農具等項成本銀七十三兩有奇初年限還一半次年全還錢糧自第三年起初年徵半次年全徵計自光緖十二年到配安置起迄今有已滿年限者有未滿年限者亦有年限雖滿因墾荒地工本較費加之收成豐歉不一還本力有未逮尙須量展升科者本年恭逢恩詔此項减流人犯内地本在應赦之列若因遠徙邊廷助興屯墾不興查辦未免向隅若竟援赦釋回又與實邊之初議不合臣再四籌思擬懇量予恩施無論該犯是否已滿升科年限錢糧全徵與否凡到配在本年三月十五日以前者卽准一體免罪入籍爲民遇事照平民辦理仍責成各地方官妥爲撫馭督飭認眞屯墾照章繳本納糧以期永實邊荒俾臻富庶此後如有成本未繳私行逃脱卽屬該犯自外生成應由各地方官隨時詳報咨行拿辦如此量爲變通庶於推廣皇仁之中仍不至有碍屯政據署布政使饒應祺鎭迪道兼按察使銜恩綸會詳前來臣覆查無異謹會同陜甘總督臣楊昌濬恭摺具陳是否有當伏乞皇上聖鑒勅部核議施行謹奏奉 
硃批刑部議奏欽此○○魏光燾片再庫爾喀喇烏蘇舊設糧員兵燹後城垣倒塌暫駐西湖光緖十一年撫臣劉錦棠奏准改設撫民同知仍就西湖暫駐本年經臣飭將庫爾喀喇烏蘇舊治城垣估計經費奏請興修並飭就該城遺存營房稍爲修補暫爲同知照磨辦公處所以備移駐而資治理兹據署布政使饒應祺鎭迪道兼按察使銜恩綸詳據署庫爾喀喇烏蘇同知周鼎銘申稱該同知業於五月二十六日率同照磨遷移城内等情轉請奏咨前來臣覆核無異除應修衙署各工另行查明辦理外謹會同陜甘總督臣楊昌濬附片陳明伏乞聖鑒飭部立案施行謹奏奉硃批該部知道欽此 
 
 

Page 14

 
 
[光緖十六年閏二月十四日京報全錄]  
　　宫門抄○大臣依等　奏擒賊燬巢請奬出力員摺○護新撫魏奏請補道員摺○又奏委署同知員缺片○閏二月十四日兵部太常寺太僕寺鑲黃旗値日無引　見○肅王等謝署印鑰恩○貴恒謝授鑲白蒙都統恩○德公假滿請　安○兵部奏派署理印鑰派出崑岡○召見軍機　權朝王大臣皇上明日卯初啓鑾○○奴才依克唐阿文全跪奏爲官軍剿賊得手整隊搜山悉將賊巢焚燬孽黨殲除山内現已肅淸所有在事出力員弁請旨獎勵以昭激勸恭摺馳奏仰祈聖鑒事竊照奴才等於光緖十五年九月十五日曾墏官軍剿捕呼蘭屬内賊匪疉獲勝仗餘黨不無入山酌擬進兵搜緝以淸盜源各情形奏明在案嗣據翼長吉爾洪額呈報匪首掃北劉二州等共率悍黨二百餘名前由北裏竄出糾合各處敗匪焚掠襲陷呼蘭河北上集廠地方爲害尤深當經該翼長督派委營總勝德根喜等分路星速追及該逆胆敢列隊抗拒官兵奮力攻剿賊勢不支冋靑頂子逃竄該翼長揮軍尾追五十餘里打斃悍匪四十餘名奪馬二十餘匹抬槍七杆槍械十九件追至山邊日暮餘匪竄入深林始行收隊查點官軍陣亡甲兵雙定福住二名受傷弁勇楊永褔一名該翼長連日帶隊搜斬潰匪王井林綽號陣陣好等十八名嗣經回防擬選精兵三百名整隊入山因鍋帪口糧斧踞駄馬等項一時遽難齊備禀經奴才等由省製造英布帪房五十二架鍋斧等件解交該翼長分給官兵領用並練餉項下按照官兵現食餉章加津貼一半令其置辦口糧當經咨部備核在案比至十一月初六日備妥軍裝該翼長遂將官兵分作三路入山先派統領甘圖帶一百員名由中路餘慶街進繼派營總盛全帶隊一百員名由東路鐵山包進該翼長自帶一百員名由西路四海店進約定齊至玉皇閣地方會哨各軍入山之後審察賊匪歴年藏匿之藪向恃雙雅山水葫蘆窨子老爺嶺南天門滿天星等處爲老巢登卽深入窮搜西路古爾洪額一軍搜斬匿匪韓福等二十七名東路盛全一軍搜斬匿匪趙得淋等十六名中路甘圖一軍搜斬匿匪張立成等十一名山口外分留遊擊之隊呼蘭委營總穆克德布委紫蘭托克托布並各隊兵丹搜獲潰匪相得歡等三十三名總共焚燬賊巢二十餘處奪獲賊馬二十八匹槍炮刀矛百餘件受傷甲兵福全西丹吉運二名凍傷兵丹三十一名緩期調治均可冀痊又凍斃戰馬二十六匹該翼長等節節掃蕩均於十二月初十日等日次第齊抵靑山之南玉皇閣會聚遂由該處分隊循山而出東佛斯和恩站與三姓後路勇隊會哨該翼長等仍帶全隊由蒙古山邊撤回北圑林子據該翼長報稱勘得山内鄧家山口鐵山包南北兩處最爲要區堪以分兵紥守當將該兩處留兵一百名截賊孔道繪圖貼説呈報前來奴才等伏查呼蘭巴彥蘇蘇綏化三城地方遼闊盜賊滋生雖歴年派兵剿捕多倚靑黑二山爲逋逃藪往往兵入則出兵出則入久未進山搜捕遂致根株未除奴才等以翼長吉爾洪額於去年七月到防及一月之間疉開六仗將著名盜匪斬擒一百三十餘各軍聲爲之一振因飭該翼長乘時剿辦上集廠巨匪得手之後整飭隊伍分道搜山以除伏莽而淸盜源幸仰仗　天威各軍將士日在冰天雪地之中馳驅效命艱苦倍嘗計期一月之餘復將深山賊巢搗焚二十餘處積年滑賊擒斬一百四十餘名山之内外現獲肅淸惟山林叢雜頭頭是道竄匪聚散無常尤當嚴加防範當經札飭該翼長常川梭巡以杜復萌奴才等詳核歴經剿捕呼蘭等處賊匪積案自光緖十二年四月以來共計陣斬盜匪五百餘名又經陸續拏獲盜匪訊明錄供就地正法者五百零八名均經奏明在案令云此次搜山擒斬賊匪一百四十餘名前後實有一千一百五十餘名之多除去年七月以前打仗出力曁陣亡受傷官兵曾經奏懇奬叙已蒙天恩允准應請歸併奬卹外所有先後在事員弁或臨陣殲擒𦣻要或率軍攻克堅剿捕尙屬認眞異常出力不無微勞足錄除翼長二等侍衛吉爾洪額係已革副都統頭品頂戴賞穿黃馬褂瑚松額巴圖魯應如何奬勵之處奴才等未敢擅擬恭候聖主恩施外其餘出力文武員弁均屬剿賊出力備極勞瘁合無仰懇 
天恩俯准奴才等擇尤請奬以示鼓勵之處出自逾格鴻慈所有官軍剿賊得手整隊搜山現已肅淸懇請奬勵各緣由並將撥兵分紥地方繪具圖説隨摺恭呈御覽除將搜山加給官兵津貼用過鍋帪駄馬等項銀兩仍歸練餉核銷外理合恭摺馳奏伏乞皇上聖鑒訓示遵行謹奏奉硃批另有旨欽此○○頭品頂戴護理甘肅新疆巡撫新疆布政使臣魏光燾跪奏爲揀員請補巡道要缺以資治理恭摺仰祈聖鑒事竊光緖十三年撫臣劉錦棠請以阿克蘇道袁堯齡調補喀什噶爾道員缺奉部覆准並令將所遺阿克蘇道缺由外遴員請補等因查南路新設道廰州縣各缺奏准由外揀員一次以後援照甘肅變通章程辦理其隨營之分省候選並他省補各員從事有年於邊務亦多熟悉侯均准留於新疆照章補署在案今阿克蘇兵備道囎缺以守兼巡督飭所屬水利屯墾錢粮刑名撫馭蒙部彈壓布魯特稽查卡倫係冲繁疲三項之缺亟應遴員請補以重職守查有調新差遣二品頂戴鹽運使銜陜西道缺儘先題奏道烏能依巴圖魯王久銘現年五十二歲湖南湘鄉縣人由文童投効湘軍於安徽徽州解圍案内保奏同治元年十一月初八日奏上諭着以從九品不論雙單月遇缺儘先卽選欽此克復旌德堅守寍國府涇縣案内保奏四年二月二十三日奉上諭着免選本班以縣丞不論雙單月儘先卽選並賞戴藍翎欽此肅淸越南案内保奏是年閏五月初一日奉上諭着免選本班以知縣儘先選用欽此旋同湘軍赴陜於剿擊回土各匪肅淸陜北克復甘肅靈州城池案内保奏九年閏十月二十四日奉上諭着以本班知縣留於陜西省候補班前先補用並俟補缺後以直州知州歸候補班前先補用並賞加運同銜賞換花翎欽此嗣經部核所叙在後之加運同銜並換花翎均逾准獎層數應毋庸議蕩平金積堡老巢案内保奏十年十月初三日奉上諭着俟知縣補缺後免補直州以知府仍留原省補用先換頂戴並賞換花翎欽此經部議駁另核附奏蕩平金積堡案内改請免補知縣以同知直州仍留原省歸軍功候補班補用並換花翎此次攻破小峽口要隘立解西寍城圍又踏平大通縣白陽堡賊巢收復大通縣城兩案該員迭次陷陣擒斬要逆請由陜西補用同知直隸州加保免補本班以知府仍留原省歸軍功候補班補用飭部分别註册十三年七月二十八日奉硃批吏部知道欽此旋經吏部註册關隴肅淸案内保奏光緖二年二月初四日奉上諭着賞　鹽運使銜欽此攻克烏魯木齊等城案内保奏三年九月初五日奏上諭着賞給三品封典欽此新疆南北路一律蕩平案内保奏六年正月三十日奉上諭着免補本班以道員仍留東省遇缺儘先題奏欽此新疆南路諸軍五次剿平邊宼案内保奏七年五月二十日奉上諭着賞加二品頂戴並賞給二品封典欽此八年奏辦營務督辦行營粮台並委帶老湘中營六載邊防搜捕餘匪案内保奏十年十月初四日奉上諭着賞給烏能依巴圖魯名號欽此十一年奏委節制哈密馬步各營旋丁繼母艱交卸回籍守制十三年七月服滿撫臣劉錦棠以辦事需才奏請調赴新疆差遣奉硃批卽着該部咨行湖南巡撫飭令王久銘迅赴新疆交劉錦棠差遣欽此十五年八月到省查該員王久銘廉明篤實通達治體在新疆辦事有年勳勞最著邊情尤爲熟悉以之請補阿克蘇道員缺實堪勝任人地亦極相宜合無仰懇天恩俯念邊疆要缺需員治理准以調新差遣二品頂戴鹽運使銜陜西遇缺儘先題奏道烏能依巴圖魯王久銘補授阿克蘇兵備道員缺實於地方有裨如蒙俞允俟奉部覆給咨送部引見以符定制是否有當謹會同陜甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○魏光燾片再伊塔道屬新設精河直同知各員缺查有候補知縣雷銘三堪以委署改設塔城直同知員缺查有候補直隸州知州石本淸堪以委署據署新疆布政使饒應祺鎭迪道兼按察使銜恩綸會詳前來除由臣批飭分别給委並刊發木質鈐記祗領赴任外謹會同伊犁將軍臣色楞額陜甘總督臣楊昌濬附片具陳伏乞聖鑒謹奏奉硃批吏部知道欽此 
 
