# 1916 - 331 - 4915735

 

Page 1

 
 
   
 
 

Page 2

 
 
時評 
[政黨之失職（冷）]  
　　四大失職之四政府議會外官而外與國事有直接間接之關係者厥唯政黨此次革命以後各黨雖倡不黨之名然暗中黨派之關係仍在時時流露於議會行政之間故政黨之責任决不能以未張旗鼓故而得以推諉况乎近日以來政黨之正式結合者更日有所聞耶 
　　政黨之失職人人所責備者曰知有黨而不知有國雖然余以爲苟眞知有黨矣决不至不知有國也何則黨固爲國而成也故余以爲政黨之失職者大各政黨不以誠意相見何則政黨之有主義固也主義不同而相爭分也然即相爭當具誠意而不用策略誠意之爭解决自易策略之爭每至蔓衍而不可收拾去題愈遠解决愈難今日政界碌碌幾無暇晷而按其實際絲毫無補於國事者皆政黨妄用策略之故也故余謂其失職之咎當在政府議會外官之上 
命令 
[十一月二十八日大總統令]  
　　勳一位上將銜陸軍中將四川督軍蔡鍔因病身故當經令飭駐日公使章宗祥遴員照料喪務給銀二萬元治喪並交國務院從優議恤在案該督軍維護共和不避艱險苦心毅力卒底於成溯念豐功宜膺特錫蔡鍔著追贈陸軍上將以示優異此令 
又令　方以南晋給六等嘉禾章宋紹璋徐宜桴馮修文張宗華彭誠孫奚忠源鄒斯岱陸紹明丁騫彭黻文羅德勤均給予　等嘉禾章此令 
又令　財政總長陳錦濤呈請任命譚天池試署廣東造幣分廠廠長應照准此令 
又令　内務部呈准直隷省長朱家寳咨保定警察廳警正李貽紳呈請辭職李貽紳准免本職此令 
專電 
[北京電]  
　　興亞借欵代表中山氏來京促政府履地契約或依日人所提條件改爲收買制錢限一星期内答覆一說谷陳已以大借欵不成期限已過爲理由要求廢約 
[北京電]  
　　近各偉人紛向政府索還革命用欵孫中山要求二百八十萬元首提付國務會議昨國務員有力主照撥者得通過此外鈕永建九十萬譚人鳳七十萬正在交議中 
[北京電]  
　　衆議員温世霖等彈劾内閣全體違法失職昨晚正式提出連署近三十人都屬孫系内容列違法處六失職處五此外尚有郭人漳覃壽公陳黻宸續提之彈劾案同時出現其目的在段自辭 
[北京電]  
　　温世霖郭人漳覃壽公陳黻宸等各提出彈劾段内閣案其理由（一）徐州會議（二）興亞借欵（三）不交議法律（四）無决算預算（五）不依限答質問（六）壓擱參院改選（七）外交失敗（八）財政紊亂（九）軍隊不收束（十）政治腐敗（十一）盗賣礦山等以孫派議員爲主動而他派附者亦多但預料未必成立 
[北京電]  
　　昨晚伍抵京住外部迎賓館 
[北京電]  
　　頃晤伍外長言三十日或一日决到部視事 
[北京電]  
　　伍廷芳昨晚到京特派丁世嶧黄開文在站歡迎直隷議員全體出迓又有國權國土維持持及全國公民大會製大旗二面導入迎賓館聞定東日（一日）到部 
[北京電]  
　　内務總長决緩提先與各派接洽段總理有俟伍外長 
京職即告假數日以暫休養之說 
[北京電]  
　　稅務處擬加徵奢侈稅昨已草訂章程送院核行 
[北京電]  
　　綏遠都統交替列有籌安會費五萬蔣雁行不承潘榘楹不認賠聯電請示政府不理 
[北京電]  
　　國務院咨覆參議院謂各級自治同時並舉非地方財力所能現已擬訂新章候提出議决頒布後從新依法組織 
[北京電]  
　　今日憲法審議會投藍白票主省制加入者三百六十九票主不加入者二百五十四票均不到三分二數無結果明日政團再協商 
[北京電]  
　　昨日參院兩點開會到百四十一人王主席黎尚雯兩動議（一）本院編造預算推一人爲長（一）改選久咨出迄未下明令請段來答復留中原因均可决依程（一）審查章士釗合格無異議簽定二百四十九席（二）審查衆院解釋選舉訴訟法加入公布施行與全案分次表决均得大多數連開三讀通過（三）復南京政府成立南北統一增滇起義紀念日付内股審查（四）修正刑律鴉片罪提案人楊永泰稱令審會公議請變更議程先提九十兩案委長蔣舉淸以均關禁烟併案報告查安銘晉省會請願在另訂專條故改議員名議提出原書應作廢毋庸再讀可决後重提第四案楊說明修正刑律第二十一章要點凡原文外國字樣均删添販藏罌種罪條吸者處四等下刑删千元下罰金吳蓮炬最反對提出極大質問正答辯間報段派兩秘書到要求開密會主席詢本案應否延會衆呼下會接議禁旁聽出時正五點 
譯電 
[北京電]  
　　聞政府因各界反對組織元老院故决議撤回該議案（二十八日） 
[北京電]  
　　政府已准魯督截留民國六七兩年應解中央之欵俾償還因遣散革命軍所負各債（二十八日） 
[北京電]  
　　國會議及粤省長朱慶瀾辭職問題各黨竭力運動以本黨之人繼任已向黎總統薦舉數人昨有穩健黨之粤人多人入謁黎總統力請留朱以免政黨競爭（二十八日） 
[北京電]  
　　華字報載稱尹昌衡奉黎總統命赴川調和黨爭於本月二十日由京啓程甫抵漢口卽由政府致電鄂督令尹回京因尹行時未正式報告當道也（二十八日） 
[北京電]  
　　美國海軍大將温特化特氏來此一星期後今已離京温在京曾普謁黎總統今日在津校閱美國第十五步隊事畢即回滬（二十八日） 
[香港電]  
　　公報云兵債三百萬元已發行認購者均派足數滙豐銀行亦承募此債十八日曾滙去倫敦英金八萬鎊（二十八日）以上路透電 
[北京電]  
　　伍廷芳博五昨夜十時抵京同行者有公府秘書郭泰祺外交部秘書張煜全當時夏詒霆次長國會議員數人直隷省議會議長公府秘書丁世嶧及文虎官員多人均在車站迎接伍博士現庽外交部新署今晨十時晋謁黎總統定明日到任視事（二十九日） 
[北京電]  
　新中國報載稱俄使願居間調停老西開交涉案以英使提出辦法爲基礎略加更改（二十九日）以上德文電 
東方通信社電（日本人組織） 
[東京電]  
　　紐約電云中國短期公債成績甚好業已截止又法國三市債發行之價格爲九八决定二十八日截止（二十九日） 
[南京電]  
　　對鄭家屯問題之公民大會昨日又於敎育會場内開會議决强硬對付分電政府及各省並由各界選舉上京委員九名推省議會議長爲該會之會長繼續至該事件解决而止（二十九日） 
[南京電]  
　　直隷公民大會代表温世珍及直隷省議會議員婁裕昨日來寗進謁馮副總統陳述毐西開問題（二十九日） 
[北京電]  
　　伍廷芳氏昨夜抵京内外官民出迎者極盛據聞伍氏途過徐州並未下車卽在火車内與張勳會談伍氏之着任與内外人以安堵之念（二十九日） 
[漢口電]  
　　漢陽兵工廠於河南之鞏縣新設漢陽兵工廠分廠工事業已落成目下正由漢陽運送機器該廠之製造以砲彈及他彈藥爲主（二十九日） 
[漢口電]  
　吳光新於昨由漢首途赴湘（二十九日） 
[東京電]  
　　吉林附近松花江有於二十八日全部結氷之報（二十九日） 
[東京電]  
　　大審院判决之結果石川縣選出代議士六名退職之件由今官報發表（二十九日） 
[東京電]  
　　立太子禮之賜宴第二日於今日午後開宴伯子男爵及宫内奏任官等覲謁天皇及皇后後由東伏見宫依仁親王賜以酒饌 
（二十九日） 
[東京電]  
　　日本駐瑞典國内田公使電報外務省曰北歐比魯根與英國牛卡司魯問之定期航海船威軋號爲德國潛航艇擊沉其原因爲判明該船搭載貨物運往英國故此後定期航船只載搭客（二十九日） 
戰電 
　　其一（英人路透電） 
[巴黎電]  
　　今日下午公報云敵軍夜間襲擊香巴業邸東面小防舍一所殊易敗之他處頗安靜今晚報稱松末河境與杜哇芒砲隊較形活動（二十八日） 
[倫敦電]  
　　海格將軍今晨報稱敵軍在伊泊爾北面從事猛擊英軍死傷甚少英軍在沙歇東南轟發地雷一具且固守陷穴英軍於此三次擊敗以炸彈進攻之敵軍今晚報稱安克河兩岸英軍陣線敵軍砲隊甚活動英軍砲隊亦猛力回擊亞美蒂愛爾南面敵軍戰壕白砲甚爲活動（二十八日） 
[倫敦電]  
　　德國公報宣稱德軍占據伐拉幾故都克第台爾巨斯及羅京南四十英里之桀爾巨伏（二十八日） 
[倫敦電]  
　　羅國公使僅云及敵砲隊戰事以泊拉化伐山谷爲最烈（二十八日） 
[倫敦電]  
　　布國公報謂杜白魯加全陣線戰事復作布軍復有渡多瑙河者（二十八日） 
[彼得格勒電]  
　　公報宣稱外錫爾伐尼亞戰局未變多瑙河陣線無重要戰事（二十八日） 
[倫敦電]  
　　敵飛機一架正千時飛於倫敦雲烟之上擲下炸彈六枚共傷九人（二十八日） 
　　其二（德人德文報專電） 
[柏林電]  
　　十月二十七日德軍大本營公報云德奥軍在亞爾特河兩岸由北進攻逐敵於土波洛格境外德步軍在蒂爾吉里東西擊破敵軍陣線俘軍官十員兵四百獲機關槍七架是役野戰砲隊面敵軍陣線占地助戰甚爲勇武德軍由維特河兩岸進佔亞力山特里亞鎭德軍由特魯塞夫林驅逐羅國哇沙伐殘兵向東南退走復有他軍阻塞敵軍退路敵軍被創甚重曾於是地失軍官二十八員兵一千二百人砲三尊子彈車二十七輛滿載輜重之車八百輛德軍已在自哇沙伐至魯斯楚克間多瑙河各港獲輪船六艘拖船八百艘皆滿載貴重物品（羅境戰况） 
[柏林電]  
　　二十七日下午公報云西境東境均無重要戰事羅國亞爾特河全線已入德軍之手摩拉斯蒂爾平原外塞拉河灣大山之協約軍由摩拉斯蒂爾西北特洛伐大舉進攻被創甚重 
公電 
 
 
 

Page 3

 
 
[廣西追悼黄蔡大會籌備事務所來電]  
　　上海各報館均鑒黄蔡二公民國柱石相繼逝世薄海同悲敝省現由軍民兩署省議會聯俣各界發起開會追悼藉表哀忱擇於十二月十日在南寗寗商埠舉行謹聞廣西追悼黄蔡二公大會籌備事務所叩 
[皖人追悼黄蔡電]  
　　申報中華新報轉各報鑒勘日舉行黄蔡二公追悼大會議會休會學校輟課到會三萬人特聞皖各界 
要聞一 
[英報論銀團抗議美欵事]  
　　字林報十一月二十五日北京通訊云華字報曾披露美國新借欵之條件所載各節已經認爲確實合同主要之點如下總額美金洋五百萬元用途專備振興實業及中國銀行交通銀行兌現之用擔保品六釐息三年期之國庫劵及烟酒專賣稅發行價九七實收九一簽押後五日交付四百五十萬元承募此債之各大銀行有在美國於六十日内續募借欵之優先權以美金洋二千五百萬元爲限上列之條件與近今更重要之借欵事同相比較則顯覺有一缺點卽未曾言及督臣監用途或管理擔保品是也此種借欵與昔用克利斯浦借欵同一性質與中國有關係之各國向不以此類借欵爲然故有組織銀行團之舉其目的乃欲使中國所借之資用於有益之途並欲使債權穩固以減少外人因收回債欵起見而起干預之機會蓋中國財政制度易使中國濫費公欵若率爾貸資於中國寗獨與中國無益且徒使中國外債益多而不得相等之裨益此即銀行團所持之理由也三年前美總統威爾遜不欲與聞此政策是以美國退出銀行團之列近來頗有美國復行加入與各國共同辦理中國財政之希望不意威爾遜今竟於連任總統之際贊成借債於中國其條件適與銀行團視爲保護債權所不可少者相反矣此舉豈謂美國不願加入銀行團而欲對於中國施行獨立之財政政策乎如其然也是誠大可注意矣鹽稅爲中國之大稅源因各國之政策始克整頓其效大著入欵驟增而民問鹽價並無相等之加多除抵付債欵外盈餘猶豐中國之不致破產者賴有此耳苟無銀行團則鹽欵未必能整頓而中政府將益窘迫不堪矣威爾遜得勿謂各國對待中國之方法爲錯誤乎觀其所爲似有此意蓋威爾遜今以借欵接濟中國以烟酒稅爲擔保品而無關於烟酒稅辦法之規定也威爾遜豈謂中國將善用此欵爲國家謀幸福而整頓爲借欵擔保品之烟酒稅辦法乎如其然也則威爾遜之所思有非在華外人稍有見聞者所能信矣若美國再以不管理擔保品之條件續借巨欵於中國而中國或有不能歸償之一日則美國將如之何乎抛棄其國人權利而不問乎抑强令中國照償乎上述兩種行徑無一而不與美人觀念相背者第借資與人而不覔取適當之擔保是自召此種困難也記者此說明顯已極如謂威爾遜仍欲繼續厲行其目下所贊成之政策誠非記者所敢輕信矣傳說美國如由同一機關續借更巨之欵則必取得擔保品之管理權使此說而查確也則美國不過以一已之力而爲他國聯合所爲者耳果爾則彼此之主義旣不相反美國不妨加入之機會固仍在也苟無與此矛盾之證據記者又焉能遽信美國輸其資財於中國必欲與外人所信爲與中國前途最有裨益之辦法相背而行哉至於華人固歡迎無條件之借欵待哺之孩一遇糖菓而無長者之監視則必攫而食之某樂無極若將來如何則非其計之念所及中國亦猶是也以已經抵押之品轉向他人抵資又不言明其糾葛此乃華人之特性如此次之烟酒稅直接或間接一部或 
全部已抵押三次中國曾予銀行團以行政經費借欵之優先權今者新借欵之提議雖尚置諸銀行團之前然中國已早向他處接洽且已事有成議並未通告享有借欵優先權之方面此種行逕未免失信於人一押再押辦事上之信實無存旣許人以優先權而又不履行財政上之義務何在中國此舉不顧信實不問義務兼而有之然此事亦有可笑者在焉銀行團令巴正抗議惜其研究新借欵之問題太費時日當倫敦巴黎東京往返磋商之際中國已乞貸於他市場而與更顧念中國者成交易矣協約國固困於他事然不欲維持在華之利益則已否則不可不重視之蓋中國之所需者其事太大未可拖延俟諸將來較爲便利之日而再辦理也 
[銀團向美政府抗議借欵]  
　　二十六日大阪朝日新聞華盛頓電云北京日英俄法四國銀行團向美國政府抗議曰中國政府與大陸商業銀行間成立之借欵契約蹂躪曩昔中政府對於四國銀行團之協約云美國國務院二十三日非正式回答該團其内容未詳但國務院旣公然承認與借欵有關係則本問題將來有重大紛議時美政府理當爲大陸商業銀行之後援然無論到何地步美政府實無徹底的援助之基礎是以銀行團力爭之時中政府不能得美國强硬之援助也 
　　同日大阪朝日新聞纽約電云四國銀行團提出抗議之後中美兩國政府主張此事之發生先經鄭重研究與協約並無抵觸擔保品爲烟酒稅而非關稅故無受抗議之理由且此爲實業借欵全無政治借欵之性質云 
[美借欵答復後之抗議者]  
　　美金五百萬元借欵業有成議並經衆參兩院依次通過已屬完全成立唯四國銀行團對於此借欵合同之締結頗多懐疑日前曾爲質問書之提出茲探聞政府對於銀行團之質問經詳加討論昨日已擬具答覆之公函正式送交銀行團查閱其答復之大要首先證明此次借欵確係實業借欵並無違反大借欵合同十七條之規定最後詳述該借欵成立僅爲一種短期小借欵與第二次大借欵進行實無何等妨碍請勿誤會云云又此次政府所借之美欵係以烟酒公賣稅爲擔保自此案通過議院後烟酒商人即紛紛來電反對並有死不承認之語聞政府以此種舉動殊與國家行政有礙當即飭令該督辦鈕氏通電各商曉以大義勿得藉故干預致碍國政而傷邦交云云至於四國銀行團對於此事之進行一方向中國政府提出抗議一方電告本國銀行團請示辦法各節已誌前報據外人方面稱四國銀行代表所以激憤之理由因中國自提議第二次大借欵四國銀行代表在倫敦開議後乃中國政府並未催問一次而暗中訂結美欵可鎼自初即無希望大借欵成立之意又因最近四國銀行代表屢次致函質問中美借欵中國財政當局遲至數日始行答覆故於財政當局個人之感情尤爲惡劣將來恐成外交談判云云此外法使又單獨提出抗議其所持理由蓋以烟酒稅曾充中法實業銀行之抵押今又以之抵押美欵雖在法律上中法銀行當然取得抵當權但照事實於彼之權利不無損害故有此番質問昨日國務會議討論此事特約烟酒事務署長鈕傳善前往參加以備詢問一切至討論之結果以事關外交未便宣布 
[鄭家屯案談判仍無結果]  
　　二十六日大阪朝日新聞北京電云二十四日爲鄭家屯案第八次交涉歷一時半之久繼續談判二問題（按此指日本在滿洲增設警察所及滿洲軍事顧問）夏次長仍謂不能承認無結果而散又東京電話云林公使於二十三日訪段總理談鄭家屯案疏通雙方意見詳談各種問題翌日林公使赴外交部與夏次長會見亦談判此案彼此均能了解雙方之主張自此會見之後意見當漸接近焉 
[國葬條例之審查報告]  
　　大總統前日提出國葬條例案交衆議院議决衆議院依法交法典股審查後業經審查會開會昨已提出報告其文曰案承大會交付審查大總统提出之國葬條例當經本會開會審查首先討論本案大體應否成立僉以舉行國葬典禮無非爲表彰勳勞風勵人民爲國致忠起見意至善也先進各國如英如法行之最久史有明證遂經衆議决大體成立惟原案係取條例形式本會以爲國葬乃極重大之典禮與尋常榮典不同經衆議决改爲法律形式以示尊重之意次復討論條文原案第一條規定經國務會議議决呈請大總統准予舉行國葬典禮本會僉以國葬非比尋常榮典如儘由政府一面之意思准予舉行不免有濫予之弊轉起社會輕視之心有失立法本意經衆議决改爲經大總統咨請國會同意或國會之議决准予舉行國葬典禮此最要之修正處也其餘條文亦略加增俾歸完整而利施行所有審查國葬條例結果相應具書報告大會公决可也特此報告 
[北京特别通信（四十五）飄萍]  
　　總统府官制草定府院間權限磋商自共和復活以來總统府官制至今未定此次大總統提出國老院案時有議員頗以爲問總統府官制之宜早定遂爲政界同然之言此項官制原歸法制局起草以其屬於總統府也乃靜候大總統親自編定交國務會議議决再提交兩院通過今此草案尚在總统府也其内容大約如左 
　　（一）秘書廳現當官制未定之時亦有秘書廳即以丁世嶧爲秘書長者也但現有之秘書廳員數達二十五人薪金多寡不一旣無秩序又嫌糜費官制中之秘書廳則聞定爲十六人而薪水亦歸一律 
　　（二）待從武官處本來總統府中旣有侍從武官處又有軍事幕僚處官制所定則裁併軍事幕僚加入侍從武官處焉 
　　（三）翊衛處乃蒙古王公輪値侍衛大總統者也於府中設翊衛處 
　　（四）内務處本來收支與内務分而爲二官制中則合併爲一兼收支及庶務 
　　　（五）司令部府中爲衛隊此即衛隊之司令部也 
　　（六）承宣司禮官等亦屬焉凡慶賀招待等事皆屬於此 
總統府官制由舊有之八部併而爲六減少機關裁汰人員蓋旣欲不礙於體制又可以節省經費也 
　　屢次政爭之起或以爲孫段之衝突或以爲丁徐之競爭而識者每窮源竟委歸諸府院問題府院之間何以有問題乎又不得不進論府院之權限今公府官制旣已草定不日提出而新任國務院秘書長張國淦氏鑒於徐樹錚之失聞頗注意及此欲與丁佛言君竭誠磋商以免未來之爭議或云府院將開聯席會議以解决之此亦目前表面上好現象之一端也 
當徐樹錚去職之時與徐有舊之報紙或與丁佛言派反對之報紙頗曾一試其鋒於丁氏欲其效徐而去府秘書長之職丁君如不聞則因其表面上從無可以指摘之實而總統之信任仍不衰也今則此論稍息丁君亦無辭意矣但官制定後秘書長爲官制中之官吏與議員不可得兼此時或將發生問題總統府秘書長原無發揮政見之餘地不過無形之中有所倚重而已 
　　徐樹錚之查辦案衆院審查會旣已通過明日大會或即公决咨逹政府但果咨達政府則徐即可以無事昨有政府中人與記者談及此事某君言衆議院苟始終不即解决此案而日置諸議程之末則徐樹錚因此案一日末了而一日不能出頭若咨達政府則其事完矣語雖滑稽固含有至理者也 
[伍外長過徐記（徐州特别通信）]  
　　新任外交總長伍秩庸先生於前日由滬乘車抵寗即於昨日由寗乘車來徐張勳預派兵士及軍樂隊綠呢大轎在車站守候並派參謀長惲毓昌徐州鎭守使張文生徐海道尹李慶璋等親赴車站歡迎是晚適雨微雪各要人均於於晚十一時出城在車站鵠候直至時報十二下始聞汽身嗚嗚車行到站惲參謀長張鎭守使李道尹等遂相偕上車投刺伍總長即由臥室出與諸要人相見略叙寒喧畢惲參謀長即致張大帥歡迎盛意敦請伍總長下車入城與大帥一訴舊好伍初辭以要命在身途中未便躭擱　以惲參謀長語意懇摯遂下車乘轎入城軍樂前導沿途均有軍隊荷槍守衛轎過時均立正舉鎗致敬及轎抵使署大堂張勳親自降階迎接入大花廳各叙寒喧張即聲明近數年想念之殷伍亦深表謝忱遂入席飮宴未終席伍辭以車中勞頓須早就寢即下榻於張之簽押房時已兩鐘遂各就寢今晨八時起用茶點畢伍卽興辭張再三强留伍不可張遂命排隊親送出城上車並用軍樂歡送以表崇敬聞伍總長抵津並不躭擱即轉京奉車入都就職以京電催促之急也 
[杭州快信]  
　　聞五年度預算案業經財政廳漏夜編繕齊全於昨日呈送省公署 
　　各舊府屬之督查員原因各縣征存雜稅匿不報解而設其設置之初尚見成效近則日久玩生吕省長特令飭財廳查核各督查員成績分别撤懲 
　　吕省長接財政部電謂印花稅每年六月及十二月由警察官檢查一次距省較遠各縣知事督飭巡警依期嚴密檢查事竣後即將檢查情形呈由財政廳彚總列表限於明年二月内由省公署報部 
浙江烟酒公賣局定於十二月一日正式成立内分第一第二兩科現移到城頭巷爲辦公處所 
　　餘姚縣屬黄山附子兩湖漲地聞水利委員會已派第三測量隊隊長羅雲帶同測繪員前往調查 
　　甌江金華兩道尹裁撤後所有遺存案卷吕省長特令高等審判廳轉發第一第二高等分廳暫時保存 
　　高等審檢廳范殷經三廳長於今日（二十九）午間回杭 
　　吕省長委任徐紹韓爲東陽縣勸學所所長 
張弨爲湯溪勸學所所長 
　　高檢廳陳代廳長將本廳記錄科錄事汪萱調充收發處主任 
　　全省警務處已於二十一日成立此後各屬地方警務機關皆應照全省警務處暫行章程辦理省長公署刻已有訓令飭遵 
　　省議會議事科秘書包蝶仙因兼任浙省交 
涉公署科員不便兼顧秘書職務業經辭職繼任者爲沈肅文 
　衆議員褚輔成因有要公須與省垣各當道接洽於昨日乘車到杭 
　　聞吕督軍於前日特派劉參謀赴滬奉迓李烈鈞來杭 
　　辛丙俱樂部咋日開會討論追悼黄蔡二君事到者甚衆 
　　鳴鶴場知事趙之驥現已調充徽州督銷局局長遺缺委周國華代理 
[南京快信]  
　　奥皇逝世政储飭各省下半旗三日誌哀 
　　寗坦烟酒商昨日公電政府反對公賣抵押借欵 
張勳昨派營務處薛綬珊來寗公幹今晨謁齊省長就商徐海地方要政 
　　定武軍軍需課長萬弼臣昨來寗請領八營軍餉聞財廳允一號核發 
　　兩淮運使劉文揆奉部令不受省議會質問及正式調以文卷以鹽爲國稅爲理由 
　　季議員通以縣自治與地方自治試行條例絶不相涉何不分别辦理昨特提出書已由會咨請省署查照答復以釋羣疑 
　　省議議昨函省公署調取上海工巡捐局收支報告以資參考 
　　齊省長昨奉敎育部咨飭各縣搜集保存鄉土藝文 
　　浙江兪旅長前日出京昨過寗轉車赴滬 
 
 

Page 4

 
 
余白濁五年身體無力皮肉如柴苦楚難談買得上海三馬路天外天小花園對過永壽大藥房汪家田名醫白濁一元當日服下六天痊愈至今七月未見有濁故而登報傳揚又荐李君小便削痛買珠黃掃毒丸一盒二元白濁丸一元日夜吃下七天痊愈張君白濁出血買各藥一元吃好胡家峯謝 
[遊南京者]  
請住城內中正街車站西首　交通旅館 
[立止白濁丸]  
每瓶三角雙料半元不效倍罰上海二馬路畫錦里東首保太和啓 
[遺失方單契紙送還謝洋十元]  
初一日在法界電車中或街路上遺失小紙包一個內有太湖廳席姓戶名方單一張又席菊初宅賣與殷少記官牌　並收足加嘆字及黃紙草圓各一張計共蘿四紙業憶去稟原籍官廳掛失在拾得之人毫無所用敝處經手遺失難於交代情願尋還原物為特登報望諸君子拾得者將原物送至八仙橋中學堂南首實安里三弄二百七十七號敝舍收見即謝洋十元決不食言追究特此告白 
殷愼記謹啓 
[遺失浙路證券聲明]  
鄙人在津浦火車遺失皮匣一只內貯浙路未領八期本息證券二紙洋碼九千二百七十三號九千二百七十四號騎縫山字六千二百七十三號六千二百七十四號計各五百元今已向浙路股欵清算處備案掛失外倘有中外人拾得此券概作無效特此登報聲明尙有浙路豫紹峯名下號碼容查明後再行登報 
北京中英藥房蔣蕙生啓事 
[裕興公司前仁和輪船派股廣告]  
茲者所有前仁和小輪船於六月間出　刻已將船價收清望執有前仁和小輪舊股　諸君是登　日起即攜股單息摺至本公司脹房領取股欵每股計派　元十一　一錢二分二厘并隨發報告清單一紙以完前仁和小輪之手續待續訂新輪再行佈告恐未週知特登申新兩報諸希台鑒 
裕與輪船有限公司謹啓 
[敬謝咳嗽茶葉咳嗽丸藥咳嗽膏藥]  
患氣急咳嗽痰多九年今春哮喘咳嗽比前　重十倍咳嗽痰內帶血在床半年吃　不堪承沈雲高在　海南浙江路小花園對門永壽大藥房買來咳嗽膏藥一個計　一元貼在膏盲穴上又買一盒元止咳丸分四日開水吞下又買咳嗽茶葉二盒一元分四夜煎吃至今咳嗽痊斷根愈不發三月故而登服楊名　杭州元盛號吳瑞泰謝 
[奉公堂論錢姓聲明]  
作頭周晉卿於去年五月間慫恿氏子錢火生在虹口兆豐路麥倫書院對面包造樓房十二間計造價銀四千九百兩當時經氏知覺因慮需欵尙未籌看即央人當面關照阻止動工周晉卿不從且言與火生向係知已好友須振傷面若不及付我奶決不索討自願墊資擔任房屋完工不向錢姓催索氏係女流信其為實祗得由其工作詎至甫經立粘就此停要要索造價李同工菝多人來家坐　繞纏不休及付銀決不索討自願墊資擔任房屋行　付詎周晉卿收領之後遂即拋工不面氏子炎熄滅因此憂愁患　病身死且周晉卿更有別處包造房屋以致拖欠慎　木行愼與祥泰磚灰行貨欵銀洋延不清理即彼三付在英公堂控追欠欵周晉卿匿不到案氏旋奉公堂傳案判決論將造價付與原告收領抵償作頭欠欵其房屋歸原告代造完工雙方遒論議妥公舉代表經收造欵擔任造屋繼續完工並由聖文大律師公證今房屋業憶竣工交卸錢姓將造價銀如數付清交割錢火生本係種為業向無錢聚狂怒稱之圖章且已去年倘有此項圖章在外概不承認愼貢永昌是後周晉卿等或串別人再向錢姓紏纏情事特在公堂陳案外為此登報聲明以免後累此佈　錢徐氏告白 
[送冬禮特別價廉]  
洋裝銀器翡翠首飾貨色翻新公道取值包退還洋優待一律大馬路轉江西路北陞發公司特此謹識 
[俞禮逹夫書例]  
花卉潤裕屏條丈疋每條洋十元八尺每儲八元六尺每條六元五尺每條五元四尺每條四元三尺每條三元堂輻加倍扇冊一元人物均加倍潤惠動筆約日不誤件交上海望平街中商務領館及牋扇店代收 
[信益公司]  
專收各種股票公債券證券及不中儲蓄票等代客買賣傭金比衆克已如蒙 
賜顧請至上海英大馬路南石路裕隆衣莊隔壁弄內 
[眼疾無憂瞽目重明奇方]  
人之有雙目猶天之有日月也眼目有病則近不能察鍳遠不能瞻眺久而不治勢將流為廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮或痛如刀刺或癢不可忍以及痘後目疾只須將此藥日點三次雖瞽目亦能豁然開郎眞千古不傳之秘寶也每瓶一元　又秘製一騐靈瞽目還明丸功效同上每盒一元每料六盒洋五元若能雙方並用見效更速　上海三馬路大舞台對面錬雲藥房發售 
[煙煤增價通告] １ 
啓者近來煙煤價目無不日形增漲伏查來稀少水腳飛勝是以商式窘迫莫可宣言為此邀集同業切實磋商　後煙煤價目概歸統一按時增漲而顧血本議定陰曆十二初一日為始一例照後價額恐未週知特登申新兩報并西報聲明承荷　仁商賜顧幸乞　垂鑒 
煙煤價目頭號煤十六元　三號煤十四元　提漢白二十五元　漢菱角二十四元　紅煤屑十一元　二號煤十五元　提煙煤十七元　東京煤二十四元　漢大子二十一元　開平屑十一元 
上海煤炭商業公會謹啓 
[醒獅牌净石膏粉]  
此石膏粉製煉精美質淨色白為恒茂廠出品國貨中實屈首一指者已訂定歸上海華英大藥房經理凡賜顧諸君認明醒獅牌商標是荷該價列後一磅聽洋一角半○七磅聽洋九角○五十六聽洋四元二角半○百十二磅聽洋八元此佈 
[永豐經理應城石膏公司駐滬分銷處廣告]  
石膏一貨產于湖北應城縣境行銷國內外己久今由應城石膏有限公司爲維持膏業發達起見包售應城縣全境出產石羔業經呈準農商部註冊立案現在上海設立分銷處分售各埠如蒙各客賜顧不勝歡迎茲將本分銷處售章節述如下　石膏分提塊申莊二種高低分清無混淆之弊定價各幫一例外加使費（另有使費價目表可請索閱）如欲貯槽裝蔴袋或報關運送均可照辦本分銷處現設滬南裏關橋南首業盛里第一號門牌便是特此佈　聞 
永豐白 
[中國營業公司廣告]  
茲者本公司今有新式頭等洋房數宅均在租界之內花園馬房一應俱全交通便捷空氣清爽於衛生之道頗為相宜並有租界內大小地畝數十處可備起造花園住宅以及大小工廠學校等用如蒙　賜顧請至英大馬路三十九號本公司面議可也 
[鏡面散]  
有移山拔鼎之能力世襲雲騎尉浙江方鈞叩 
鄙人在春間購得尊製雙料鏡面散一料如法擦搽不出一月果鐵將十餘年烟容斑點一洗而畫用馀之藥畝友讓云搽崔斑用來二旬已去大半藥已　罄駕大有一日不可無此君之憾今由郵涎上洋三元請發一料原班帶回以敵友雀斑早去一日矣　貴主人心存濟世鏡膏散製煉得宜確有移山拔　之能和令人感　無涇（下略）浙江杭州大井巷朱公祠對門江蘇候補道方鈞叩八月二十一日自杭州郵局發人壽醫藥室開在上海盆湯弄即山西路集益里對門有藍龍商標上海只此一家各省藥房均有代售代售但改裝五彩洋鐵匣子有餘年氏小　方是的真外埠寄郵局最妥售價雙料用　脂珠粉每洋二瓶每料六瓶洋二元五角雙料力大包愈不發單料每瓶洋二角五分每洋五瓶 
[感謝良濟老醫局周鳴岐大醫士]  
治白濁血淋橫痃下疳　刺痛真正當日立止　靈騐非常 
余酒後悮入秦樓翌日忽覺尿管刺痛白濁淋漓不休卽請中西醫士多方　便數星期不但不見其效反日見其重便後加患血淋痛如刀割二旁倐起橫痃洋毒尿道腫爛乍寒乍熱飲食不進終日坐以待斃正無法間○幸蒙我友晉大服行顧君指示二馬路天蟾舞臺斜對門○良濟局周鳴岐先生爲毒門專家獨一無二即請包醫　立保單　余　日斷根永不復發　○先生云如逾限不好可還原洋醫金藥資不取分文當服珠黃止痛止濁丸每料一元服下一點鐘痛止而濁亦少接服立止白濁丸每料一元不到三天白濁斷根下部腫爛搽珠黃下疳敷每罐一元連搽六日患處漲肉新肌立生又服橫痃魚口內消丸每料二元外貼橫痃立消膏每張一元內服外貼五天全消險症可畏全愈何速始知先生多醫秘方臨診較廣果能功效如神可稱海上醫家之冠也　綢業褚炳生謹謝 
[京都天寶齊　花柳無憂　經驗良方　除病妥速　毒門聖藥]  
此丸乃本齊獨得異人傳授良方重用真正屢黃珠粉血珀極品上藥泡製煉成男女楊梅結毒橫　下疳小便皮破腫爛一切毒門無論初起久染包可限日痊愈如請醫不精服藥不愈或庸醫圖利不顧人之性命攸關　用輕粉升藥倒提丸等當時立愈乃毒氣內攻逢春復發四肢酸痛甚則鼻塌髮禿紅班起點皆緣毒蘊經絡且必染妻絕子其害非淺餘毒未淨其害不休此買藥者未提其法患者豈能安全今本齊不惜重資修合濟世染者即將此丸服下立刻止痛消腫袪毒絕尺凡極重極危之症服藥一料立可全愈價雖略貴而效足值當可掃盡骨內一切毒氣且能生育無害便試屢驗必發必中輕者五天重者旬日除根如用倒提丸輕粉升藥雷殛火焚凡有染此毒者雖諸醫束手危險萬請演講之方知本藥房方真藥靈之功每料價洋十元　每瓶洋二元○另有珠黃下疳散每補派司洋七角如男女下疳腫痛或陽物臭　或筋　半節即搽此散立可拔毒去膿生肌止痛保復原形仍可生育種子此乃第一奇方也　鋪在上海二馬路中市西鼎新里石庫門內便是違埠函購郵局妥速信力自給 
[新世界斜對面靜安寺路十號滬江瘵養醫院]  
院長醫學士王若儼吳公望 
住院養病戒煙尤良各科完備胃腸病肺病花柳病各設專科 
醫長醫學士朱芾女醫士　砟振馨徐志傑 
電話四〇〇七 
[廣昌號緊要廣告務請注意]  
敬啓者本號行銷之廣昌戒煙丸雪記紅色補丸雪記除煙補丸廣昌新藥等久蒙各界稱許近者因假冒迭出故將裝潢更改登報聲明諒邀鑒及並將牌號商標藥品稟准上秒縣註冊給照公告及交涉員場給示嚴禁各在案嗣後如有僞藥混發現定當稟究不貸務望經售及惠顧諸君無論躉批另購均請直接當格外優待以廣招徠再本號並無分出外埠亦無　夥兜售務希注意幸勿貪廉受欺凡蒙賜顧原班回件除佈告外特此聲明伏祈 
公鑒 
[一等獎耑治小兒百病藥憂]  
本廠虔脩小兒百病無憂散又名加味保赤高應散專治小兒急慢驚風痰涏壅塞嘔吐不乳五疳十積瀉痢諸癎肚大項細大便不利夜啼口爛停飲停食等癥如病在上焦一吐　愈病在中焦一汗即愈病在下焦一瀉即愈每服二三厘加白糖滾水調服病至重不過五厘其效如神真有起死回生之功本　虔修此藥贈送親友已經三載凡遇危檢之癥服之無不著手成春故敢出而問世凡育兒之家最宜常備以防不測每瓶藥本須規元一兩今因濟世減收每瓶大洋一元小瓶洋五角另製　外治立地平安小兒瘡　藥大盒一元小盒五角如無效騐將餘藥退來仍將原洋率漢決不有讓外埠函購必須郵局方妥　上海盆湯弄甯波路口內網氏辦　廬　雲氏啓○本廬分設無錫北門外江陰巷○南京下關大馬路○杭州陳列所○天津北門東獅子胡同○長沙糧道街○安慶軍署西○北京觀音寺街青雲閣商場 
[機器製造蛋格中西紙盒廠廣告]  
本廠自運外洋造蛋格紙匣諸色機器揀選上等材料專造裝鷄蛋紙格以及上下可瓦　櫬紙俱全貨色堅硬比衆不同裝運國外無不讚美久憶馳名荷蒙賜顧定貨限期不誤價目公道　發行所設法界三茅閣橋南面茂泰祥紙匣廠電話四三七七　蛋格製造所南薰里內第二百四五七 
[尅煙奇藥雪垢丹]  
戒煙雪垢丹係南洋爪哇疾毒社話題名醫所發明行銷以來成效卓著服之斷　之人月以千計茲特廣告同胞凡有嗜好未除者自當速服雪垢丹庶免精神上之痛苦也愛將此丹能力列下（一）雪垢丹能戒數十年老　服後的精神暢足比吸煙時尤覚清快毫無滅食委頓之弊（一）此丹會呈江蘇全省巡警總局醫官司化驗確無一切毒質認為戒煙最王道最靈妙之藥（一）此丹內含一種補精效力非中外舊藥所有凡遺精數斷喪一切因虛因病上　者俱能癮病同除（一）此丹各藥戒之不斷者不吐不瀉最速者十二天斷癮（一）此丹一瓶功能戒斷老癮一錢五分（一）此丹之奇不論寒熱體質服五日癮漬暫化無不如願以　永無反復再癮之虞價目每瓶樣袋大洋一元三角○並附安睡藥耑治通　不　心煩　　服之神效價洋每袋三角上海英大馬路小菜場北對遇貴州路南洋夏新公司 
[患白濁者宜看]  
余誤交損友周作北里之游朝歌暮宿不似人聞居然天上矣距樂極悲生竟染淋濁之症始尙誶疾忌醫漸致痛如刀割寸步難移輾轉臥榻病形顯露室人交謫忙延多醫診治數月以來嘗遍古今方藥痛楚愈甚淋濁不止幸承舍親指示上海河南路義商彭壽堂立止五淋白濁丸十分靈效輕者三日全愈最重者報藥半月無不霍然是以救人頓衆實為皆世慈航余心感焉即郵購雙料四大瓶如法試服不及旬日病去其半續再購服數日後已霍然全愈如此危殆之病獲奏膚功可喜亦可異也特登廣告以誌大德並使同病者有所問津焉湘陰化龍謹啓 
上海河南路七號義商彭壽堂 
[直隸左翼巡防步隊第二團副官徐鑫才]  
上書於申江五洲大藥房諸位先生台鑒○鄙人患血虧重癥遍投藥石萃未銅陵效○後銅陵貴藥房三集證書試服自來血半大打漸漸告愈飮食亦大進由此而觀自來血之功用充分有效○鄙人現下氣　已足舉步輕利血虧之癥憶不我犯用特修函奉告并附印片以誌確實謝不盡言鑫才頓首　字鍊百八月一日自直隸左翼巡防二段副官處緘寄　外附三色辨真券五張祈即速照定章換良丹五包并乞衛生指南藥目書一本寄直隸滄縣東門內敝營可也 
[上海公共會審公堂檢察處為]  
通知事案牛腩餐澤霖代表律師摩西霫　稱所控辛菊初王子香桑向槎田竹庭押單不贖一案業於陽歷一千九百十六年十一月十八晶由原告呈驗充分證據繁重將案缺席判斷並令該被告等負擔一切訴訟費及利息等項且令原告將音載基地變賣以償控地變賣以償控欵云云接該地坐落上邑二十三保十三圖約計則田七分九厘四毫方單第二百三十八號為此仰該被告等於登報日起一月內準其開具理由來處反對否則將該地拍賣以便執行判決書特此通知 
西歷一千九百十六年十一月二十八號 
[感謝存濟局周文卿大醫士淋濁聖藥治白濁血淋刺痛眞正當日立止功效如神]  
余患淋濁者纏綿兩閱月受害無窮先則臨溺刺痛繼而紅腫破爛苦不勝言延醫診治殊鮮效驗繼而各藥房丸丹一變而成血淋危城日坐寢食不安嗣承我友指迷六馬路朝陽樓茶館對面存濟局周文卿先生包治即服先生湯藥覺稍愈並服先生秘製珠黃止痛止濁丸每料一元最可奇者服丸僅半點竟斷根久未復發足　存濟局藥丸可推　上第一也該局秘製珠黃下疳散每罐一元　珠黃花柳掃毒丸每料二元　橫痃魚口內消丸每料二元　橫　魚口退消膏每張一元　要皆靈驗無比特此登報鳴謝　三馬路貿易公司紀才駿謹謝 
[大餐室上等木器出售]  
茲有大餐室柚木雕龍　　全副極為美觀且甚堅固計　鑲玻璃之　　六　背鑲玻璃之活動架四具四　屏風　且壁　爐架上擺設兩具椅六張價銀三百兩願購者請與美妥火油公司　F　EVANQELTSTF.君接洽可也 
[出替聲明]  
者茲有重慶　久大　今因股　　　　　　　　　　　十月十二日出替與久大芳紀為　當時貨洋　交各收清楚無設所有久大典往來銀錢存欵　情　　久大股東經　　　　　　　　　　　　　　　 
久大典股車告白 
[受替聲明]  
　　　　　　　　　　　　　　　　　　　　　　　　　　　　　　　理楚與久大芳記不涉特登申校報兩報聲明 
久大芳記典告白 
[聲明辭職]  
茲者前蒙同議會議會員公舉鄙人等為會長之職邇來傑等因服務　　　　　　　　　　後會中大小　　　　　　　　　　　　　　　　　　　　　　 
 
 

Page 5

 
 
   
 
 

Page 6

 
 
要聞二 
[府院權限與内部繼任者]  
　　自丁世嶧任爲總統府秘書長後曾與國務院發生權限問題嗣因孫洪伊惹起政局上風潮此項問題迄未解决茲聞國務院秘書長張國淦到任後爲防止將來再發生府院權限問題已與府秘書長丁世嶧開始商議如何劃分之法惟尚無具體的解决方策耳並聞總統於國務院張秘書長就職第曾電召秘書廳各秘書進府慰勞有加略謂君等平日辦事勤愼可嘉以後仍照常辦事勿分府院須要彼此一氣云云各秘書均唯唯而退 
　　孫洪伊旣已去職選任内務總長一節係屬困難問題政府早鑒及此其困難不在難得其人而在難邀通過故再三斟酌甫有任可澄之提交以爲任氏係新人物可以幸得同意矣不意竟致否决近來外間雖盛傳有提出錢能訓之說又聞政府又擬定 
范源濂調任内務總長再以蔡元培任敎育不日卽可交院但能否通過亦在未可知之數耳又聞近日所擬續提之錢能訓係徐東海於黎總統問及時所推薦之一人聞錢氏對此已表示不同意而某派以爲此時政府無論提出何人均不同意另有一派似對於李經羲尚可贊成惟李此時亦决無出山之意昨聞有人勸政府請仿照外交部辦法暫令次長代理部務俟各方面疏通妥洽再行提出人來以免提出後又不能通過也 
[提議整理内蒙事項]  
　　近聞政府除於東蒙各處應照中日新約履行各項事宜外復將中西蒙古應行設施事項提議多件茲略分述如左其一軍民分治熱察綏三處特别區域及西寗塔城阿爾泰等處均因辛亥以後蒙匪騷擾秩序未定以是仍沿前淸舊制暫以軍制性質治理除有改設辦事長官之處以外皆以都統管轄段總理以北鄙一帶亦須與内地省制相同刻下亟應早爲預備其入手辦法則以軍民分治爲要點擬將前列各處皆設行政官一缺俾將專任民事而與軍政分離其二編練警察内蒙各處風土習俗與内地互異以致警察一項尚未一律設置完善政府以警政爲保衛地方之極要事件擬實行一體編練警察其編制大致則如塔爾巴哈台者即以旗營改組而内蒙六盟卽由蒙旗挑選此餐再加選内地熟於警察人員及兼通蒙語者混合組織刻下所議大致已有端倪所未解决者惟經費問題而已其三設實業團經營蒙古實業爲當下至要之項政府已决以移民開礦經商惟其地點次序等皆須調查淸晰故已函知農商部組織此項實業團以便於調查後一一着手施行其四推廣交通北鄙一帶地處荒漠交通不便人所共知現擬力加整頓除前傳由洮南迤西至張家口等處設置三處電線外擬再將該各處擇要敷設輕便鐵路並推廣郵區但經費均極浩繁尚不知用何法籌措其五變更防區内蒙風氣向因地曠人稀以致各處多爲蒙匪出没之地况値此冬寒之際商旅尤必裹足不前且當整頓該處伊始尤以肅淸匪患爲先務故曾自軍部合同參謀本部將内蒙聯防辦法連次協商詳情雖不易悉然日内即致電各該處之軍政長官依法進行其六改良馬種多倫大馬羣商都及逹里崗崖等處向爲内蒙產馬最盛之地近年軍備所用之伊犁馬種外表形式雖極高大然實際上殊不及内蒙所產之體格較小者爲良聞已由陸軍部擬定辦法使該兩種馬匹混合以期逐漸改良 
[張培爵卹金辦法]  
　　四川國會議員曁旅京公民謝持等前曾呈大總統請卹已故前四川民政長張培爵當奉批交院核議繼而四川省長戴戡等又電呈大總統請卹張培爵其文略云十月二十八日爲重慶光復紀念邑人開會慶祝據政學紳商各界合詞同稱辛亥之秋我大總統首義武昌造成民國維時四川路事風潮正亟渝爲中樞志士來集外聯鄂軍内迫巡防而夏君之時以偏師發難龍驛間關趨赴機會成熟遂於十月二日宣布獨立不假尺寸奠定西陲終顧大局成渝合併上紓我大總統西顧之憂下啓全川光復之漸艱難締造以底於成者厥惟前蜀軍都督四川民政長張君培爵癸丑以還張君旅居天津寃被逮捕察無確據遽遭慘戳今幸共和再造復値重慶光復五週紀念追念前勳尤深慟悼伏念我大總統錄善旌功無奧不至矧以張前督勞苦功高受禍最烈應早在大總統洞鑒之中用敢合詞籲請轉電中央特發明令旌奬撫卹等語查前四川民政長張培爵辛亥舉義實行全蜀被推爲蜀軍都督尤能申嚴軍紀維持治安逮任四川民政長在任未久而持躬廉謹吏治澄淸至今尚在人口後因調京諮詢以嫌疑被戮旅襯未歸身後蕭條寃塞莫申羣情悼歎茲復據重慶各界協懇轉電前來合無仰懇鴻施特令旌卹臨電愴感無任惶越云云茲聞國務院已核准給卹其呈大總统文略云查本年七月十二日奉大總統申令現在懲辦國賊條例及附亂自首特赦令業經廢止所有本年七月十二日以前因政治犯罪被拘禁者應即一律釋放其通緝各案亦一律撤銷但觸犯刑事罪名者不在此限此令等因奉此據電呈所稱各節該前民政長張培爵所犯嫌疑應在赦免之列又前在川時維時治安著有勞勩被戮後旅襯未歸遺族寒苦自應酌給卹金俾資養贍查文官卹金令各條所規定與該故民政長身死事實均不相符惟查前稽勳局成案前代理貴州都督趙德全被殺由該局呈准特别給予卹金一千元又陸軍第二十鎭管帶官施從雲在灤州刑斃由該局發給運柩費六百元各在案該故民政長職位與趙德全相同擬援照前案請准給予卹金一千元並請援照施從雲案加給運柩費六百元以示矜卹云云聞於二十三日已奉指令矣 
　　按張培爵以一學校監而能借夏之時與鄂軍兵力爲全川光復之首義者其功自不可没惟究以政治才不足未能乘時方在道之鄂兵一鼓而進直下成都至遺後此十月十八之慘劇並以啓川中政爭之引線故綸川事者至今惜之但此爲軍事範圍其責乃在夏氏軍事學不能爲之相輔而成固不可僅以責張氏也至於去歲在津　逮其事之發覺爲受人所賣死時狀况至慘據知其事者言當時勸張去津先避者頗有其人特張氏冒險之心猶不減於在渝之前事此其所以終及於難也今中央卹典已爲核准張氏在地下有知其亦可以稍慰也乎然而以張氏之富於冒險性苟能益以世界應具之學識其有裨於國家當不止此此我所以對於張氏誤自死其軀之已事尤不能無所悼惜者也 
[ [社會敎育與實用學科]  
　　敎育部以鄉土藝文裨益社會敎育甚鉅而各地保存者尚少月之二十日咨行各省區令各搜集藝文其文云爲咨行事查各省縣設立圖書館爲社會敎育之要務收藏各書陵採集中外圖籍外尤宜注意於本地人士之著述蓋一地方之山川形勝民俗物產於鄉士藝文載之恒詳不第先民方行故蹟留遺民資考證也查山東濟南圖書館藏書目中有山東藝文一門網羅頗富而他處圖書館留意及此者尚少亟宜參照濟南圖書館辦法於本地藝文刋本廣爲搜集即未出版者亦宜設法借鈔藏庋以免歷久放佚收藏旣多使來館閱看者直接以生其愛鄉土之心即間接以動其愛國家之觀念於社會敎育裨益實非淺鮮除分行外相應咨行貴省長都统鎭守使京兆尹請煩查照轉飭所屬各地方圖書館遵照辦理此咨 
　敎育部又於二十三日通咨各省云查中學校以完足普通敎育造成健全國民爲宗旨一方面爲升學之預備一方面即爲謀生之基礎近來考察全國中學畢業生狀况其進而升學者多有深造之才其退而謀生者每無應用之學良由學校敎授理論重於實用致與社會需要不能相應自非添授實用科目 
不足以補救此弊本部失經徵集各處意見并據全國商會聯合會呈請前來僉謂社會需用最廣無過簿記一科茲定於中學校第一學年數學時間内分出一小時專授簿記俟有適宜敎本即行採用課授以資實用至女子中學校家事科目内本有家計簿記一項應仍照舊章辦理毋庸再行添設相應咨行貴省區轉飭各中學校遵照可也此咨 
　　按廣搜鄉土藝文與注重實用學科均研究社會敎育有得之一端但我謂此猶不免有程度之阻限也蓋中國人之不能識字者在全國中爲百分之九十餘欲謀社會敎育發達此百分之九十餘之大多數似宜首先籌及如何而令中途失學者得所續進如何而令無力讀書者得所造成如何而令自甘暴棄者知所儆懼如何而令誤入迷途者知所悔悟循序以進踏實而行不期速效於俄傾而徵實際於一般社會國家之力不足者取給於地方官府之設施難徧者衆撑以紳富此我所希望之社會敎育之大凡也若夫文藝著述頗近名山風雨之珍藏簿記專科乃爲經濟學術之一種蓋均屬於已列士林者所必要之事端也特於中國今日大多數之民衆尚無若何相涉耳然而處今日官場而能注意於此則本此心以擴充即已無難爲普及敎育之預備速起而圖跂予望之矣 
[粤省裁兵籌餉之要題]  
　　粤當道刻以重要問題數端咨交省會提議内容如下一接岑都司令咨文謂譚莫兩軍萬人林唐魏七千人龍濟光交來陸軍兩　及憲兵二營三千餘人連隨帶桂軍共三萬餘人照一師兩混成旅原額祗能編留二萬一二千人溢出萬人現編一旅先行訓練餘編爲陸軍游擊隊六十營月需餉銀三十八九萬元現又擔任莫擎宇一團連各機關及服裝臨時各費共需六十六萬元照預算案月僅領五十萬元加以有奬義會内撥支親軍六營三萬餘元月不敷十三萬元此項無餉兵士欲送回桂裁銷又以現時粤局尚未大定非親信士兵不足收指臂之助欲全數留用又因餉項無着萬分困難應如何籌餉補助請公議一警衛軍如李耀漢黄志桓車駕龍莫擎宇隆世儲馮相榮等所部溢額在四五十營當此人心未定一時萬難裁銷若不急圖歸宿不足以安軍心且恐久生他虞昨請中央撥欵百二十萬元奉准就地借欵應如何籌借籌撥早圖收束請公决一李協和所部滇軍兩師應如何設法編配請公議一任鶴年楊學紳及各路民軍亦應設法收束收鎗給價及遣散川資費用尤鉅應如何籌備請公議一舉辦淸鄉剿緝土匪花紅卹賞等費應如何籌備請公議一現時軍隊複雜留編裁遣異常困難非得大宗鉅欵不足補救粤省財政枯竭緩不濟急應如何籌措請公議 
　　按今日各省之省議會無有如廣東之難者兵多足以困民然一請裁遣軍隊當道即以裁遣之費責議會矣弛賭足以禍粤然一請禁革賭捐當道卽以籌抵賭捐之法責議會矣今朱陸兩長交議之種種難題不知諸議員將如何交卷耶 
[粤垣追悼蔡黄大會]  
　　昨二十一號陸朱薩岑梁陳諸君追悼蔡黄二公仍以東園門口祭棚爲會場午間十二點半鐘開始祭奠直至一點三刻鐘始行禮畢會場秩序甚爲整肅會場一切佈置均如前日之追悼會惟赴會者則人多數倍連同軍隊合計不下七八萬人禮壇之中左陳蔡公遺像右陳黄公遺像祭台則擺生花齋猪羊各品午刻開會由發起之岑陸朱薩梁陳諸君主祭行禮如儀後陸督軍梁任公薩巡使朱省長陳炯明等相繼演說語匀沉痛散會時已將三點矣輓聯略誌如下輓蔡公聯云（湘沅諸郡代有奇人北闕燭初奸去官未肯同文秀滇蜀之邦失此柱石東瀛歸旅襯遺鴉誰爲輯茂陵）又輓黄君聯云（斯人爲湘楚奇才百粤苦經營漢家故物終光復遯世傲嵩巖諸友五洲留姓氏民國殊勛足勒銘）岑春煊（十日死兩賢天下事可知矣千鈞繫一髮後死者其念諸）梁啟超（撐持時局已嘆無材一旬柱石兩摧天心太忍俯仰國家尚餘多事此日英豪追悼老淚難乾）陸榮廷（迅雷轟霆方其膽略驚濤駭浪盪我悲思）朱慶瀾（衡嶽獨鍾靈二公應運而生建一代非常偉業中原幸再奠此日捐軀爲國垂千秋不朽大名）薩鎭氷（爲天下慟）高等審判廳全體（頻年憂患曾經左右提携海内即今同志少此日共和再造後先輝映湘中從古偉人多）陳炯明（兩君子首造共和再造共和遥睇周原咸拜賜一週問先逝七日後逝七日愴歌楚些爲招魂）（高操若魯連義抱已伸長瞑束海大名齊諸葛治功未竟遺愛西川）嚴家熾 
[晉人力爭解决礦務懸案]  
山西總商會曁各團體均以建昌公司破壞晋礦紛紛請願於省議會懇速建議咨請省長將建昌公司取消當經該會開會提出該案一致贊成乃於前日咨行省署其文略云據太原總商會請議書稱以鑛案久懸羣情憤激謹披瀝上陳擬懇迅賜議决建議取消建昌公司以恤商情而重成約等情復據普城縣紳學商界公民聯合會張鴻遇等平魯縣公民安九如等代縣公民龐士逹等朔縣紳商學界代表李志仁等洪洞縣紳學商界柳元宗等大同縣全體紳商狄麟仁等懐仁縣紳商學界公民代表楊作舟等泌源縣公民陰慶元等平定縣礦案代表陳書年先後請願稱在同前情又據高平縣紳學商界代表孟德昭等陵川縣紳學商界代表王澤深等陽城縣紳學商界代表劉述唐等泌水縣紳學商界代表賈耀奎等合詞請願長治縣公民王恩紱等長子縣公民李樹忠等合同詞請願遼縣紳學商界趙榮晋等榆社縣紳學商界王用霖等合詞請願均建昌破壞晋礦成案種種違法請議咨請省長力予主持據情咨部准將該公司取消以息公憤並稱金前巡按使曾主張先行取消雖帝制時代之官吏亦不能抹煞成案不講公理今幸共和復活談會重開吾儕望治甚殷不意鑛案尚懸迄未解决豈帝制時代之官吏尚肯主張取消民國時代之議會反不能力爭等語並稱解縣公民王平政等五百十八 
人電稱建昌公司破成案侵權利公民等嘗必達到取消目的懇速嚴重交涉毋涉退讓各等情據此當經常會併案報告僉以本會對於建昌公司破壞晋礦一案前據山西臨時公民大會劉篤敬等一萬一千五百四十八人兩次質問書並平定公民陳書年等壽陽公民胡剛等左雲縣公民穆宗芳等各請願書大同縣商會全體公函先後咨請貴省長查照主持咨部取消各在案所有取消建昌理由就礦案論就建昌前後行爲論就礦業條例論就農商部錯誤核准論均已充足無遺乃農商部前據杜上化等訴願各節批交貴省長核議辦法復經本會迭次咨請主持取消迄今多日案懸未結致全省人民大動公憤據稱前情旣持有充分理由對於本會復嚴加責備在本會主取消建昌公司已持極端主義而貴省長亦奉部令有核議辦理之責若不達到目的深恐公憤難平致嫉惡建昌者愈接愈厲萬一釀成意外事實本會實不能當此重咎應請查照請議各節迅將建昌種種違法力予主持咨部准將該公司取消又維成案而昭公是業經表决合咨查照辦理施行 
[閩垣近聞紀要]  
　　黄蔡追悼會紀昨日（二十日）本省在城南公園開黄克强蔡松坡兩先生追悼會自午前九時起至午後三時止各界與會者極形擁擠禮場設於公園内望海樓中懸兩先生偉照公園門口至禮場設於公園章是日與會者省議會議員全體軍政各機關城台各學校各社團各界人士到會者絡繹不絶就中華僑公學學生除每人自獻花圜外更以本校軍樂隊奏追悼之歌聞者悽惻面黄乃裳君則行禮時涕泗縱横乃與會諸人中之尤悲惻者也 
　　南台大火餘并兩台洋中亭起火延燒數千家已誌前報聞霞浦街鄭秋嵐陳人鶴家藏書數千部亦均付之一炬實燒去新舊書籍共二十七箱内有其友沈某家藏宋槧本千餘卷藎備爲藏書樓用也並燒去卡德式書目架一具新式旋轉書架十餘具而陳君近年對於研究藏書樓管理法頗爲用心此番被災所有應用研究資料片紙無餘甚爲可惜并聞霞浦街伊聚成木行於十七日因掘挖瓦礫發現尸體一具渾身被焚只餘心肺等部觀者不忍親目又霞浦街允光稅典夥友燒斃二人投井一人已於昨日草殮尸親到場招魂哭泣甚哀又聞此次被火者二千餘家如牛屎田山邊鄉鑄鼎環等處屋小人貧經此浩刦流離失所遍野哀鴻聞已由李督軍令行財政廳撥欵一千五百元鹽政署一千元以救災黎惟被火者跨彩旗吉祥大妙四山範圍甚廣受害至多此外之籌賑者爲商會慈善社述善社各派有調查員四人謝葆璋林亦卿均在内現據調查報告自行請恤者有六百五十三家尚有未經警區註册者二十餘户而遷徙他處者更不知若干故議展限三天以補遺漏商立慈善社此番除與商會述善社合賑外復自行連日三餐送粥俾災民免乏食之虞 
　　林紹年遺柩入城林紹年之柩於昨日入城前行爲繪龍之燈繼之八面高脚牌書奉旨入城等字樣及全副之鑾衛儀仗再次爲各種之彩亭第二亭中懸祭文不用民國紀元係書宣統八年其餘各亭則受諸前朝所賜之福字衣服等品皆爲陳列惟臘八粥元屑糭子等付之闕如再次則爲大轎及執紼人士等是日路中設祭者甚多好觀熱閙之婦女赴觀者亦不少詎料突報廠巷口火警路祭之品倉卒收去婦女則紛紛竄走途中之秩序大亂 
　壓斃學生後防範之會議各小學校長敎員因縣立第四小學校牆壞壓斃女生校長敎員均受地方行政長官處分事咸生感觸以學校遇有損壞時呈報縣署或行政公署請予派員勘估修理往往多不如期派看或已經派定勘員而延至兩三月之久始行出勘者一旦崩坍不致傷人即爲幸事不幸而至傷人斃命則校長敎員須受連帶處分夫林欽台當注意而不注意又不將敎室損壞情形具報縣署其釀成女生斃命慘禍省長爲之撤換固其宜也然屬已事而未來之防範正不容緩聞巴由研究會通函各小學凖定十八號下午二時特開大會商榷此事矣 
[皖人力爭繁昌鑛產]  
　　皖省繁昌縣裕繁鐵礦公司其利益早爲外人享有今因太平山爭礦風潮皖人遂與裕繁公司併而爭之皖人自接旅滬安徽同鄉鄉陳維彥余誠格等來函後皖議員姚宏甲等提議云查霍守華於 
 
 
 

Page 7

 
 
民國二年領得桃山等處勘續執照是年九月換領採鑛執照計礦區五百餘執當未領採照之前同年五月間曾禀請增加鑛區八百餘畝未據批准於是皖紳函電力爭又致賣礦之計畫大生頓挫忽於洪憲元年農部將該商與森恪訂賣礦砂合同更正轉飭遵辦證以帝制發生當道以湘皖礦產交歡外人之語殆爲不謬現今若以已經批准之案逕欲全部推翻引起國際交涉恐或不免此最難着手者即此也查該商霍守華所訂售賣鐵質合同草案似皆不能自由主張何得謂於礦權無損茲將是案提出以備公共討論云云 
　　柏烈武於二十六號到皖倪省長特派員迎柏入司令部駐節朝夕盤桓極稱相得紳商界於柏抵皖時亦均往江干迎迓昨日省議會以迎柏氏各界人士蒞會甚多柏登台演說語極簡單對太平山礦曁繁昌鑛產頗有建議請協力爭持以達廢約撤照之目的但查禁裕繁公司之爲一事將霍守華送交法庭又爲一事將來不知若何結果也 
[鄂省會與前議長之交涉]  
　　鄂省議會前議長覃孝方經手收支賬目尚未淸算該會迭致函電催覃返鄂報告以便淸查已經月餘猶未南下該會又致函駁詰覃接此函後甚爲憤憤當復函覆該會云逕啓者前函敬悉辱函慰詢無任感謝惟細閱函内謂僕於前任議長時賬目未曾淸算手續未淸應行返鄂交代實深欽領惟稱僕交代不淸並舉三大確證不無疑義如謂議長無核銷賬目之權則當解散之時全體雲散風流即澈底報告同人誰與核查且對於會内雖未明白公布對於行政機關已完全交代矣至解散時所領川資三千餘串未經發給之餘欵悉交前行政公署存儲壽堃尤有不能已於言者如稱民國二年九月份賬目不符者竟有一萬餘串之多與前後等月比較相隔天淵不知何所根據並云全年收支通盤統核計虧耗三萬七千餘串何僅有總數而無細目其中不無疑點至邀回鄂此刻因公務覊絆萬難踐約祈將民國二年收支賬目及籌辦時之經費與所領川資三千六百餘元不敷缺點詳細示知以便逐一答覆云云該會接閱後僉謂覃氏仍事支吾當再致電詰責嚴催迅速回省淸算并謂如仍不來鄂則審查股議員李法等即擔任赴法庭起訴追吐云 
[無錫發現冒名索欵案續聞]  
　　江蘇無錫八士橋富室過姓家前接自上海寄來署名中華革命軍本部之匿名信威索巨金即由過姓具呈縣署請爲查究楊知事據呈即電禀齊省長請求飭屬查緝茲聞過姓近又連接署名革命軍來函措詞非常嚴厲内有如不交欵即以炸彈相饗等語鄉董過九侯亦接同樣信二通惟函中大意則屬其規勸過姓速爲交欵而非向其威嚇今前後匿名信均已逐一呈縣南京齊省長亦已電飭上海當道查明核辦近來此事已爲寓滬孫中山先生所聞即屬某君函告楊知事謂近日有人假冒中華革命軍名義向貴縣過姓恐嚇勒索等情查中華革命軍向無寫信籌欵之事自六月解散以後更無本部存在此函必爲無賴之徒希圖勒騙中山先生特屬弟致意台端請認眞查究投函之人按法治罪以營其餘此輩志在得錢必可從其所開交錢方法查得其蹤跡總期杜絶奸刁以安閭閻云云觀此則必是匪人揑造威索想官廳定須偵查明晰有以懲之也 
　　按冒名索詐之風以江蘇一省言向行於上海然亦僅在國事紛擾時有之近則不多見矣不謂今忽發現於安靜無事之無錫其事非特使人民聞而危欋影響於治安并有礙於民黨之名譽故今日官廳對付此事務求水落石出而不當以一紙空文了也 
地方通信 
[鎭江]  
　　會議整頓屠宰稅江蘇省公署整頓各屬屠宰稅特派委員王棟來鎭調查並會同章知事於日昨詣商會與吳總理等開會籌議辦法大致擬照現市情形酌加稅率俟决定後擬即會銜呈請省吏核示遵行 
　　派兵駐防鄉鎭駐鎭陸軍第十九師楊春甫師長以時届冬令宵小繁興查高資新豐賓埝各鄉鎭尚無軍隊駐防僅恃警察恐不足以資防禦故特選派所部兵士二百名分往該三處駐紥以重防務 
　　女塾五週紀念鎭郡潤華女塾成立以來已閱五載刻經該校長經理等提議於陽曆十二月一號開五週紀念懇親會以期與學生家屬聯絡感情並將本年各班成績編輯成書俾於開會日發送學生家屬以占成績而誌紀念 
[揚州]  
　　假烟土之原料西門外雙橋地方有羅鶴鳴者素以私造假土爲生日昨忽爲該管警區察悉隨即由巡士楊在銘拿獲送區研訊供稱造土之原料爲渣水猪皮土渣土葉紅棗等物相和而成若羅某者亦可謂新科學之發明家也 
　　司長喜期擇定兩淮鹽運使劉司長續絃一事已誌昨報茲聞氷人已在滬江與李氏接洽妥當擇定冬月二十一日爲喜期有快函來揚劉司長接此消息隨卽預備一切以時怱促昨晚（初三）已由徐君公時代偕康山盧宅爲坤宅住所又聞二十三日爲司長太夫人六十壽辰擬聘名角來揚演劇届時張大帥夫人蒞揚做全福并祝太夫人壽云 
　　嚴禁兵士游娼陸軍第七十六旅及兩淮缉私全軍兩長官以日前揚州各妓館有人衝打一律停業現在風潮初息恐有軍人再混雜其間特各頒布命令嚴禁所部各營雖値星期不准兵士請假出營私遊妓館并密派員弁至各妓館查察 
[安慶]  
　　皖議會第三十一次常會紀事安省議會於昨日下午開第三十一次常會議出席者勉足法定人數（五十五人）第一案提議設立警察學校培養地方警務人才案付民政審查第二案宣布提議吳家港堵卡違法苛徵擬移設韋家灣由賀士雯說明理由表决付財政審查張人傑請將天成易太雨湖禁築案提前討論議長云此案有兩方面反對故列在後以免爭執稽延他案之議决李開運云賀君提議案尚付油印不應列入議事日程議長云乃是宣布非是討論手續無錯誤崔翔靑動議預算交來六年度後又改爲會計年度將六年度更改爲五年度下半年但此預算不是交會是行政報部所以一部預算囫圇吞棗無從查考今審查收入一部分業已删改幾次尚無確當之規定現在會期無多日即延長二十天亦不能完全討論祗俟明年開會再行計較惟各縣滯納一筆罰欵不是國家收入昨在審查會請委員出席質問委員答復亦無究竟是以審查會擬入臨時門大約一縣至少一千請先解决歸入國家地方云云議長付表决以歸入地方者請起立多數第三案提議振興森林條件付表决多數第四案議長宣布省長交議募集短期公債案請公推特别審查員推定後（每區兩人）即討論延長會期表决多數時五點四十分散會　　關於洋商損失之交涉灣址地方有美商柏乃德開一勝家公司所聘經理周某係由當地商家張宗銓擔保詎周某虧累甚鉅私自潛逃經該商查悉卽赴灣沚向保人索債損失張亦躱避他處張妻崔氏以其夫因該商逼迫不知去向遂帶同店夥三人向該商拚關勢甚汹汹嗣經當地警察解闈該商隨卽赴寗訴由駐寗美領事哲謀森君具情函致安徽省長謂美商柏乃德在灣沚因債務被辱應請賠償名譽損失并請懲辦禍首張崔氏曁店夥三人一併拘押俟本領事派員到庭觀審再行嚴辦云云刻聞倪省長昨已派委交涉員前往查辦矣 
[江西]  
　　追悼黄蔡之預備贛省爲追悼黄蔡二公事已設籌備事務所於湖南會館業於日昨推定辦事員以省議會任議長爲幹事長其餘各職均經推定所有籌備費六百元由省議會先墊三百元會期爲十二月九十十一等日刻正預備一切各員頗爲忙碌　　李督軍令移軍隊駐所贛省各軍隊前曾就地分駐於學校廟院公地等處李督軍特於昨日通令各軍隊無論駐省出防如有偕住校舍者其速相度情形妥覓空閉官房公產并寛敞廟宇尅日遷讓以免學校因斯荒蕪而備地方圖治之佔用並限文到五日内其各將駐紥地點及查覓各情形據實報告聽候核辦 
　　戚省長請截留公欵未准贛戚省長前因應解中央之欵溢過客歳甚鉅特懇中央准予勸募公債及新稅收入暫行截留以資維持政軍各費聞中央以本省雖非庶富區域特近年來並無發現災情倘准其截留公欵勢必各省效尤咋特由財政部復電駁斥仍令遵照政府指令之額數迅速滙解以濟要需 
[武昌]  
　　烟酒帮否認抵借外債武漢烟酒兩帮於二十三日准北京公賣請願代表電稱政府向美國芝加哥大陸商業銀行借美金五百萬元以公賣費作抵業經提交衆議院秘密會通過除繼續請額外請一致力爭以作後看云云故於二十四日在漢口烟酒聯合言開會到會兩帮二百餘人均極激昻即擬電致政府及參衆兩院極力爭持 
[廣東]  
　　朱省長覆國會議員租難免電國會温議員雄飛諸公鑒東電悉粤省房租捐一案係龍督於獨立期立創議征收取租價兩月之數主客各半繳納當時人民輸將頗爲踴躍現已十征七八尚餘滯納未繳警廳繼續待收瀾到任並徇紳民之請展期兩月倘若中送寛免已繳者不能發還遲延者反得邀免揆之情理豈可謂平所稱北伐而起當隨北伐而止理由本屬正當惟現在支絀萬分催收餘欠以資挹注並非繼續進行取消反多窒碍已據本省議會提案前來審查實難遵照准電前因相應一律答覆即希諒鑒朱慶瀾庚 
　　擬組叙勳機關岑西林昨以此次定粤援湘陣亡將士曁癸丑以後死難諸賢大都遺族微寒日就凍餒昨特商由陸督擬在軍署組立叙勳機關專爲調查此項黨人之事績勳勞俾便彚案電詳中央分别裦恤 
　　唐督軍電請緝趙越前虎門要塞司令趙越爲龍氏死黨攫去粤省軍衣千餘套六八鎗二百餘枝子彈十餘箱打包運回滇省詎被滇督唐繼堯偵悉當將人物一併截留昨特密電陸督派員一體協緝趙越矣 
　　林虎留押楊學紳前晚林鎭守使虎有電來省略云已將楊學紳及部下營連排長官一概扣留寄押海康縣署如何辦法請示祗遵 
雜評一 
[望治（一子）]  
　　國民人人望治而在政潮中人則望不治非眞望不治也欲求快於心則不治亦有所不顧也 
　　求治之道先求内閣安靜孫徐去對内之紛爭已解决矣伍抵京對外之交涉將着手矣内閣雖未完備然已有安靜之機由是齊心一致以謀國事之進行不可慰人民望治之心耶　　 
然安靜之機甫露而必欲使政局紛擾而不安靜者其機亦已露矣故曰今之政潮中人望不治也 
 
 
 

Page 8

 
 
   
 
 

Page 9

 
 
   
 
 

Page 10

 
 
[岑西林蒞滬紀]  
　　前護國軍都司令岑西林氏乘海籌軍艦來滬定於二十八日上午登岸等情略誌昨報兹悉海籌軍艦確已於是日淸晨五時進口本擬卽至江海新關碼頭上岸因其時風浪頗猛遂在楊樹浦下椗本埠各官廳聞報之下當由外交部特派員楊小川向英商滙得豐公司雇備大號拖駁一艘馳往迎接已則與滬海道尹徐鶴仙上海縣知事景毓華等假坐新關稅務司座船同往迎謁會晤略叙寒暄岑氏即改乘拖駁駛至新關碼頭上岸遂與哈同洋人偕乘汽車至哈氏愛儷園所帶隨員僅楊晉卿一人侍從之簡爲近時大員所罕見昨日下午四時岑氏即假哈園設席柬邀滬地各官商歡宴聞岑氏足部現患濕熱頗不良於行云 
　　又一訪函云前護國軍都司岑西林氏業於前日（二十八號）午後四時乘坐海籌巡洋艦駛抵浦江即在英租界新關碼頭登岸當時在江干迎迓者爲護軍使署參謀長趙聯黄代理上海縣知事景毓華滬海道尹徐鶴仙交涉員楊小川淞滬警廳長徐輔洲公共公廨讞員關絅之法公廨讞員聶鎔卿曁憲兵營張營長步兵各旅團營長官等均先登艦謁見岑氏登岸後以行轅若駐南市交通甚不便利决定駐節租界遂乘汽車赴法租界霞飛路三百零六號洋房内作爲公館所有迎迓各官長亦隨同而往至於岑氏所帶之隨員楊晋卿等二餘員曁衛隊祝隊官段排長及所率之衛兵二十餘名一併在南市圖書公司舊址駐紥而上海縣景知事以岑氏曁隨員衛隊官兵人等所帶行李物件爲數甚多特向製造局借一小輪另雇駁船二艘派令警務所巡官吳文照率帶偵探二名前往海　艦内搬運裝往圖書公司安置並飭該巡官吳文照等率探在南市行轅常川照料 
　　另一訪員報告云前兩廣都司令岑西林氏已於前日傍晚時乘海籌兵艦抵滬即以法租界白爾部路新民里内爲公館所有隨員二十餘人及衛隊三十餘名均在南市圖書公司舊址後屋行轅内駐紥聞岑氏接待來賓俱在公館内以資便捷惟辦理一切要事均在行轅故代理上海縣景知事已派探在彼照料並承辦一切事務其行轅門禁卽以隨來之衛隊荷鎗輪班梭巡以資保衛 
[軍警照料蔡靈之預備]  
　　松滬護軍使署以迎護蔡公松坡靈柩之海容巡洋艦業經會同新銘商輪赴日載運當在下月五號可以抵滬其靈柩運到之後卽須致祭並開會追悼屆時自應飭派軍警照料除令飭駐防閘北之憲兵第二連連長朱玉軫着於蔡公柩抵蜀商公所時選派憲兵數名馳往常山照料外並已令由淞滬警廳轉令閘北四五各警區署届時亦調長警巡士前往蔡公治喪事務處照料矣 
[函催偵拘雲土案之重大嫌疑人]  
　　上海地方檢察廳昨致雲南高等檢察廳公函云逕啓者案查滬上雲土一案前准貴廳電開俟將來唐繼禹獲案後就近歸昆明地檢廳訊辦并經電部請示等因到廳即經本廳將管轄範圍屬在上海業已受理在先礙難擅行移轉應請靜候部示各情詳覆在案茲周晋鑣之湮滅證據一部分本廳偵查終結援照暫行新刑律第一百七十八條之罪訴付公判而唐繼禹袁嘉穀二人迄今三閲月之久仍未到案當經本廳附抄起訴書分别呈報并呈請司法部令屬嚴加通緝務獲訊辦去後於十一月二十七日奉省公署第五八一八號指令内開呈及起訴書均悉仰再分别函催雲南高檢廳等嚴緝該嫌疑犯袁嘉穀唐繼禹等務獲遵令解滬歸案訊辦勿任漏網切切此令等因奉此本廳正在遵令辦理間接准貴廳第五號公函内開案准前雲南司法廳移交准貴廳函開查滬上搜獲大宗雲土一案所有孫世奇等各犯業經會審公廨分别判决在案除原文有案不全錄外後開相應製就傳票一紙備函馳請貴廳查照迅予函請唐督軍將唐繼禹尅日交案移解來滬投案候訊懸案以待希卽見覆實紉公誼計附唐繼禹傳票一紙等因准此當經呈請雲南督軍查核辦理在案茲奉指令第一號開據呈已悉查此案自發生後當即電詢該員蹤跡並分電滬港探確飭即到案勿稍規避嗣承准國務院電請轉飭歸案到署當即電覆以未悉該員蹤跡已飛電滬港南洋人員速查明所在飭卽到案聽候訊辦各在案茲據呈前情當再確實訪查該員現在並未到滇無從交案倘到滇或探明所在時自應從速飭令到案合行令仰該廳長迅卽知 
照並函知上海地方檢察廳查照此令等因奉此相應函請貴廳查照等因准此查唐繼禹袁嘉穀二人受有販運烟土重大嫌疑唐則赴廣東後蹤跡不明查無下落袁則辭參議院議員離京後避匿何往前經函請雲南石屏縣協助查傳亦未准見覆過廳均不免畏罪情虚有心規避案關令催萬難稍事延緩相應函請貴廳查照迅將唐繼禹袁嘉穀二人嚴密偵拘務獲移解來滬以憑訊辦而資結束紉公誼 
[續誌江海關定期焚燬歷年扣存私土]  
　　江海關歷年查獲扣留私土一百五十擔現由施監督稅務司定期下月八日上午九時在浦東汽爐廠前新築汽窰當衆焚燒等情已紀昨報茲悉此項烟土因海關歷有册報故中央早知滬關封存烟土爲數至巨茲因禁烟期迫特提出國移會議並先期特派國務院諮議前江漢關監督丁問槎君來滬調查查得歷年扣存除已焚燬抛棄外尚有一百五十擔合共二十四萬兩之鉅遂由院議表决電令監督處舉行焚燒以示促進烟禁毫不回顧之意故海關施監督當卽遵照辦理與稅務司商定焚燬日期並以此次因奉國務院電令爲促進烟禁起見故特分别函電遍請各團體機關届時蒞場監視參觀並聞届期所焚烟土不但其價値頗巨卽歷次充公照章所提賞金合共亦成鉅欵云 
[新閘大橋明日通行]  
　　滬北新閘大橋此次換建鋼鐵材料共計工料兩費約銀六萬金之譜已由省公署核准歸地方作正開支全橋工程業於本年夏間告竣惟因橋南之馬路工程應歸公共租界工部局築造故橋堍所圍竹笆不能拆去交通尚不便利現租界工部局亦已將此項馬路工程於本月下旬築造竣工故由華洋兩方面官廳商定准於十二月一號拆去該橋兩堍竹笆凡商民車馬往來亦定是日爲始一律交通所有旁搭之浮橋一座已飭拆除昨經工巡捐局長朱壽丞特將新閘橋開始交通日期呈報江蘇省長查考 
[寗杭路擬先通貨車]  
　　滬寗滬杭兩路接軌工程已完全告成當由鍾局長呈奉交通部訂期下月九號行接軌禮十二號實行通車等情已見報端茲悉此次通車乃先駛貨車並非客車因此路線經車務總管烈德勘查以軌道泥路尚恐稍鬆一旦通行或生危險是以擬定先通笨重貨車將路拖壓堅固再行續通客車云 
[滬市銅元缺少之原因]  
　　邇來本埠銅元缺少市間兌價每元僅易銅元一千二百七八十文經滬上南北商會議定暫禁銅元出口辦法禀由省長電禀財政部准令滬海道道尹江海關監督限制出口每人祇准携帶五千文不得逾額私帶在案茲聞市間銅元兌價仍未復原推原其故實係有人暗中販運至東三省大連等處爲收買中國舊有制錢之用現爲海關施監督查悉原因已知會稅務司嚴厲查禁矣 
[烟酒聯合會反對公賣抵欵之近訊]  
　　全國烟酒聯合會因反對公賣抵借美欵一事迭次開會集議函催駐京代表進行詳情控紀前報茲聞該會昨接駐京代表團公函内稱公賣抵押雖已議决尚未正式簽約在京代表連日亦已集議討論擬晉謁財政總長上禀力爭並由商會一致進行趁此合同未訂之時尚有商酌條件以備日後改良地步否則將變爲英美烟酒賣公司兩業商人更無復蘇之日總之旣受兩業委託必不肯放鬆一步即洋人見本會亦甚注意容明日謁見陳總長後如何辦法再行詳告云云又聞昨有泗陽縣烟業代表邵大銓到會面述淮安六縣烟業鎭江帮爲最多江北地薄民貧兼數載歲荒盗賊蜂起商家虧耗我烟業虧折更甚旣受公賣苛稅又受局役藉端搜索苛罰私徵莫可勝言呼籲無門閉歇甚夥滿望共和復活廢止苛徵不意駭聞公賣抵借外債惡稅無廢除希望絶我咽喉誓不承認敝縣全體業經通電到京力爭特派大銓踵會請諸各竭力爭持云云該會主任已爲之轉達駐京代表請念兩業委託之重苟有一線生機不可稍存灰心并謂此間同人已籌有辦法以爲後盾云 
 [P公廨第三十次研訊日人被害案 
　　中洋印刷所主日本人池原與夥鴨井被人謀斃一案前日午後經美捕房將與該日人私造湖南湖北等省各種僞鈔票之湘人胡儒珍（即胡玉珍）及高志盛冠文押解公共公堂第三十次研訊仍由捕房代表村上律師詰據被告胡儒珍上堂供稱家中搬遷之事實未知悉我於七月二十九三十三十一三天均住孟納拉路永年里湖北人留祺家内我先說住在東新橋小客棧及雉妓院内者因當時未便將黨人住址說出之故平常在機關部看新聞等報祗閱電報及文藝小說其餘新聞等事不甚注意故水巡捕船在浦江中撈獲他池原等首級兩 
顆並未看見于於池原與鴨井出外不歸我直至三十號由包車夫郭汝高說明始悉等語供畢退下堂上命傳胡妻張氏上堂由代表律師詰據供稱前年住居新閘和樂里與胡結婚後即遷至白克路福海里旋復移居吳淞路兆豐路等處至去年四五月遷至法租界軍官路至六月間復又搬至吳淞路董阿四家樓上云云並將與福田夫婦不睦及 
與鴨井之妻往來看戲各節逐層證明（與胡儒珍所供相同故不贅錄）訊至此時已鐘鳴五下遂奉關正會審官與日副領事加籐君判被告等三人還押候翌日午後再訊 
[移提擊斃華捕案之要證]  
　　公共捕房某華捕被匪徒鎗擊斃命案内之要犯顧文炳爲探拿獲解送公共公堂訊判押候查明再核在案現悉該廨查得此案尚有王阿壽一名爲案内要證前犯盗案經内地地方廳判决收禁應即移提到廨質訊是以於昨日由廨備文飭探投地方檢察廳請求將王阿壽一犯移提到廨訊明送回當經林檢察長准如所請飭將王阿壽由監提出交來探帶去訊明送回監禁 
[註銷水仙宫廟炸彈案]  
　　公共租界七浦路益壽寺住持僧式明因被滬城水仙宫廟住持僧華三在淞滬警察廳指控將炸彈一枚暗置於神桌抽屜内圖害等情業經起出炸彈並移請公共公廨將式明提獲訊供押候補傳人證再訊在案昨晨由廨復訊據原告代表斐斯律師上堂譯稱此事被告已央人調處原告深願和平解决並由被告代表海德禮律師到堂亦請將案註銷會審員王肇之君核供商之英領卓君以原告旣願和平了結遂判將案註銷被告開釋 
[恐嚇圖詐案候訂期研訊]  
　　長利洋行買辦林逸壽控皖人楊則甫串同平社黨中人恐嚇圖詐一案業經捕房將楊拘解公共公廨訊供收押嗣經捕房查得該洋行經租帳房陸小友亦有關係且陸私用帳洋一千餘元故將陸拘解公堂奉中西官諭着押候帶同楊則甫質訊在案昨晨由廨提訊據捕房代表牛門律師與原告代表律師上堂聲請展期開審中西官以捕房查得前馮新吾家被人嚇詐一案與陸亦有關係判陸等仍帶回捕房候物别訂期研訊 
[學生實習農業之部令]  
　　本埠各公署機關昨奉齊省長訓令開准農商部咨開查中國農業夙稱發逹相土辦種之法林衡畜牧之規散見古書班班可攷降及今日農智日湮習故守常鮮知改進本部鑒於殖業之寖衰生產之奇絀亟思勸誘人民應用新法迭經籌集欵項遴選人才就農業林業棉業各種分别設場試驗並以歷年所得之結果刋列成績傳示民間俾得羣起觀感爭自改良乃調查比年情形人民對於興利思想仍復異常薄弱侒其遲延觀望之由或良法未盡周知或成效未經目睹官設機關與普通農民間多隔閡傳習之途未廣改進之效難期查東西各國每由學校生徒并力協助一致進行是以農民事業易見進步現京内外各地方公立之高等小學及中學所在多有校中課目本有農業一項每苦無實習之地貴省所設之農事試驗場應與附近各校聯合妥商每日規定一二小時或每週數小時由校輪派學生到場實習由場員詳加指導務使栽培繁育之良法推及於齊民種植畜牧之新知灌輸於遐邇俾敎育農事共利進行除咨敎育部外咨行查照等因除分行外合亟訓令遵照切實辦理 
[藥房被控製販嗎啡續誌]  
　江海關控河南路廣東路轉角南洋藥房私製嗎啡販賣一案昨晨由廨傳訊先由海關代表律師上堂譯訴案情繼由海關扦巡西人郎搿投訴在中國商船艙底查獲南洋藥房所製金濟奶丸嗎全霜丸各一聽計每聽七百二十粒送請工部局西醫驗得該丸藥内均含有多數嗎啡云云並據西醫伽次上堂證明金濟奶丸藥性和平不應加入嗎啡驗得七百二十粒之内攙有三兩八錢之嗎啡如尋常人吞服十粒即可殞命小孩祗須一粒即能毒死性甚激烈等語訊之南洋藥房經理吳智臣與夥楊修貞延律師到堂辯稱此項丸藥實係戒烟所服至於洋鐵匣上所貼金濟奶丸之仿單係主顧購賣戒烟丸後索取自行黏貼不知是何用意求察中西官核供判候會商堂諭宣佈 
[冒取夾底鞋籃内之烟土]  
　　揚州人吳瑞祥前日與友傅長寳同至福建路四百二十五號門牌福泰土店内購得値洋一百三十二元之烟土置於夾底鞋籃内暫寄該店復往他處購物詎被同鄉人兪元科得悉向之冒取携往法租 
 
 
 

Page 11

 
 
界圖消而吳等回店始悉趕往尋獲在途奪取鞋籃互扭由捕查見上前詰問傅即乘間逸去遂將吳兪二人連同鞋籃帶入捕房經捕頭詢知鞋籃夾底内藏有烟土查無印花稅知係私土且事出公共租界飭探將吳兪二人連同鞋籃一併送至總巡捕房奉飭收押於昨派探婁實生傅同福泰土店夥李杏生將吳等解送公共公廨請究先由西探海明惠華探婁寳生上堂禀明前情繼由洋藥公所用人陳月華上堂經該公所代表律師詰據證明該土係違禁進口之邊土並據李杏生投訴該地係新莊小土並非邊土係店主李惠甫經手買進現李已回廣東原籍娶妻等語又據吳瑞祥供稱該土係傅長寳所買云云訊之兪元科供詞含糊奉王襄讞核供商之英康副領事判吳交五百元李交七百元均人洋並保兪押候補傳人證再訊 
[客棧内查獲紅土]  
　　法捕房華探目黄錦榮包探程芝卿華春林方福林於昨日偵知法租界吉祥街臨平里同福棧内藏有私販進口之紅土當即前往抄出二十餘磅向該棧主詰問據稱係山東客人黄姓之物黄有事出外未回等語當將紅土帶回捕房禀明捕頭着該棧主交黄姓到案聽候訊辦 
[販賣私土之押儆]  
　　住居虹口天潼路三百七十四號屋内之甬人張錫高張啟堂因販賣私土被洋藥公所調查人查見嗚由一千零三十四號華捕將兩張拘獲抄出私土三包於昨併解公共公廨請究先由洋藥公所代表律師上堂譯訴前情以被告違犯中國第二百六十六條刑律請爲核辦訊之兩張亦供認不諱中西官核供會判被告二人各押西牢三月分别示儆私土送海關焚燬 
[省視學視察各校之評語]  
　　省視學第四届視察上海縣敎育狀况之報告上海縣公署接滬海道尹轉行省令當即轉飭各區學務委員查照其原文已見前報茲得省視學報省視察各校評語續述如下 
　　縣立第一高等小學校是校校長丁熙咸君學生有高等級補習級共五百四十人學生雖多而全校管理有條不紊各敎室或在考試或仍授課均見認眞二年級作文某敎員先列資料尤注意助作方法是校校舍特建規模頗見整齊 
　　縣立第二高等小學校是校校長顧昀君學生有高等級補習級校舍外特建球場及學校園均見寛敞因第三年級辦理畢業須拆通二敎室作禮堂敎員學生又須助理陳設一切故停課未見敎授檢查成績均有可觀 
　　縣立務本女子高等小學校是校校長曾鈞君有高等級附設甲種師範講習級及初等級檢查各種成績均見優美有家事實習室預備爲良善家庭之導線該校本年辦理務本女子中學校其課程以家政爲中心而他項爲輔並具有說明書此實爲最新研究之女子敎育近來女學辦法多趨重於此點應將該項課程表及說明書徵取之刋登月報以資通人之研究 
　　縣立乙種農業學校是校校長尹錫熊君有學生二年級三十八人一年級四十一人試驗場有二十餘畝以荳棉稻三種爲主要種植物分敎師種植區學生種植區場中止有農夫一人以省雜作其餘各種農事均由學生實習該校於作物書產病害肥料 
園藝等項亦均注重於敎室中之作業各有成績當放暑假時尚留二十餘生在校一律農衣農褲短袖赤足踞地磨治鋤鏟等農器又入田工作一如農人赤足練習拳術各種辦法皆極切實應分别徵取該校學生各種動作影片刋登月報以資鼓勵 
　　上海市立和安高等小學校（附設國民學校）上海公立小學在租界中只此一校毛校長主持校務有年頗得社會信仰近赴通錫各邑參觀歸來尤能出其心得改良敎育上一切方法現有學生六百六十八人編制分九級高等科三級國民科六級學生雖衆秩序尚不紛亂敎員均住校尤便集合研究學生成績亦佳惟校舍不敷亟宜設法擴充俾資展布 
　　上海市立養正初高等小學校校長葉昌陛現有學生高等班四級一百三十六人國民班六級四百十七人學生雖多而全校管理秩然有序校訓勤樸校風如之足見訓練之認眞又視察敎授陳敎員昌善授高（一）讀經（子謂仲弓曰一節）講解透澈問答周詳葉校長授高（二）地理（特别區域）師生問答均見爛熟惟察國民班授手工時學生有任便翻閱字彚者殊非所宜（未完） 
[縣議員聯合會之通函]  
　　江蘇縣議員聯合會通訊處於本月二十六日開第二次聯合大會議决各件已誌前報昨日該會又發江蘇全省六十縣縣議員通訊處函云逕啓者本月二十六日下午一時開江蘇全省縣議員聯合會於上海城内也是園除各縣通函聲明時期迫促不及推舉代表後議决各案均表同情外計實到代表十七縣公推費玄韞爲臨時主席合將當日會議情形及代表出席員數錄並本會認墊收支報告一并印就附上即希察核請願代表俟日内繕就請願書後即日啓程合并奉聞再本會經費除上次認墊外此次到會者又酌量籌墊具紉公誼想貴縣亦必樂爲匡助以利進行數目並不在多祗求平均擔負或一次籌墊若干或酌墊每月若干亦乞示知至爲盼切 
[工業專門學校技擊運動會預誌]  
　　徐家滙工業專門學校（即南洋公學）定於陽曆十二月三日下午一時開技擊運動會先由該會附屬小學運動次技擊部運動次各學校運動末來賓運動定五時　會開南　無錫各披擊寡已陸績蒞滬參與該會云 
[美領事慶祝感謝節]  
　　今日（三十號）爲美國感謝節期駐滬美總領事塞門史君示諭署内各員停止辦公一天並備有茶點以便欵待來賓至晚假　 
查旅館開跳舞會以誌慶祝 
[基督敎會紀事]  
　　政敎分離請願團代表晋京呈遞請願書各節已誌前報二十六日該團同人五百餘名開會歡送代表北上先由虞思才主席次袁恕菴演說次江長川李恒春陳子谷領禱次周亮亭張葆初報告各事二十七晚代表余士廉黄瑞祥附滬寗火車北上時有本埠基督敎各堂代表及佈道團代表各學校代表等共計一百 
四十餘人齊集月台歡送該車站站長亦竭誠優待臨展車時高唱聖詩國歌與余黄二代表一一握手汽笛一鳴送客脫帽致敬恭送北上 
　　上海佈道團同人定於本禮拜六晚七時半開月會以麥家圈天安堂爲會所集議佈道事報告各部要旨由書記通告各團員届時一體到會矣 
[孔敎會之電文]  
　　陳潤夫等發起維持孔敎會以來接得各省公民來函贊成請定孔敎爲國敎電請政府要求編入憲法茲將各該電照錄如左 
　　旅甬公民電大總統鈞鑒參衆院公鑒信敎自由萬國公理國有國敎亦文明國通例我國孔敎道包費隱萬流景仰尊天尊孔億兆同心敬乞於憲法草案十九條第二項提議修正明定孔敎爲國敎仍聽人民信敎自由國敎育在中國幸甚旅甬公民錢佑擊姚自然朱景彝顧思義等叩漾 
　　太倉公民電大總統鈞鑒參衆議院公鑒孔道澗懿垂敎萬世崇之於孔無增廢之何傷日月若自棄國粹黜而不尊大本隨道德淪亡即他敎亦無所利且以官天下時代而無國敎我總統及諸公何取焉敬據普通心理越分電請乞明定孔敎爲國敎修正憲法草案無任悚幸太倉孔敎會公民陳善顧誠之等叩敬 
[女學生輓黄蔡二公詩]  
　　革命元勳黄蔡二公相繼殂謝各界人士無不痛惜哀輓聯歌函電紛馳本埠勤業女子師範學生傅蘭英傅菊英於課餘之暇亦綴成輓詩四首引以短序茲爲披露於下 
　　黄花凋謝紅樹飄零遊學他鄉觸目凄凉之境驚心歲月那堪慘淡之秋加之風雲日惡險象環生哭克强淚眼未乾痛松坡元勳又逝嗚呯天實爲之奈之何哉蘭英身雖女子未忘家國之思念及英雄不免山河之感因與舍妹菊英以課餘之暇成俚句於閨中爲景仰之忱吊英雄於天上工拙不計豈敢言詩亦聊以長歌當哭云爾 
　　吊黄先生詩造物如何太不情無端竟壞我長城春申江上風雲冷嗚咽終宵訴不平（傅菊英）國瘁人亡事可哀聊將俚句吊泉台先生回首應餘恨大好中原半草萊（傅蘭英） 
　　吊蔡先生詩獨挽狂瀾起義師共和重建賴維持從來時勢英雄造國手能生刦後棋（傅蘭英）自古奇才招物忌積勞成疾竟捐軀謳歌異國流芳遠想見東瀛下淚時（傅菊英） 
[法租界巡捕給換服裝]  
　　法捕房前石代總巡諭將各華捕應穿冬季號衣號袴重新製辦號衣用嗶嘰製成胸前兩行鈕扣號帽與西捕同式向來出差均着布鞋現改着黑皮鞋已製就一百餘套發給新招之華捕及大自鳴鐘總巡捕房内各華捕先行換穿一俟製辦齊全再行發給小東閁嵩山路善鐘路盧家灣各捕房華捕换穿以歸一律 
[勒拆有碍築路工程之房屋]  
　　滬城喬家浜河道經工巡捐局諭令填塞接鋪瓦筒自興工以來工程已逾其半現正積極進行昨朱局長查得永興橋堍及白糧倉路一帶房屋共計二十餘間於填河築路工程均有窒碍亟應照章諭令拆除以便進行是以派員督同該處地甲勒令各房主一併拆去以免窒碍 
[艒艒船有碍岸工]  
　　灘浦局承築商市沿浦灘駁岸計自董家波起涵南至南碼頭止共長三百丈其　岸工程以石塊砌造再以司門汀泥蓋面業已築至賴義碼頭之南已及全工程十分之三惟南碼頭一帶　灘現仍有江北艒艒船在彼停泊該局以若再不遷與駁岸工程有碍昨又函致工巡捐局催令所泊該處浦灘之　　船令以及一切樹木各物限令從速遷移以免妨碍要工 
[將有金星銀行出現]  
　　巨商虚信等爲調劑金融起見聯合實業家創辦一金星銀行現正從事籌辦集資一千萬元照公司性質發行存欵票買賣公僨等事一俟籌辦就緒即當開幕 
[函送副總统誕辰節略]  
　　本邑文武各官廳現接江蘇督軍公署副官處通函内開本年舊曆十二月初十日爲副總統五旬有九曁夫人慶壽吉辰茲由敝署同人恭撰節略裝印成册檢出一份函送尊處即希鑒察爲荷 
[工巡捐局之批示]  
　　上海工巡捐局批菜蔬同業柱首等禀請示禁由云據禀已悉候即照案布告可也仰即知照此批又據協盛元之商人余念慈函請退保由云來函具悉候諭飭汪洽記另覔妥保到局再行牌示退保未經牌示之前仍應完全負責仰即遵照此批 
[盗匪强捋金線鐲]  
　　前晚八時許新閘愛文義路一千八百五十九號門牌繙胡氏家突來盗匪四人碰門入内嚇禁聲張並不出示利器　取氏　上値萍十餘元之金線鐲一只而逸迨氏報請新濁捕房　令値班中西包探往拿該盗等已早携贓遠颺矣 
[馬車行失火即熄]  
　　昨晚七時浙江路一百十八號門牌李大馬車行内四遺火稻草内霎時濃烟四佈幾兆焚如迨捕房聞警即飭救火會西人立驅皮帶車馳往灌救已早烟消火滅矣 
[監犯病斃]  
　　案犯江方惠前因在外犯案經地方　判决徒刑送由分監執行在案茲悉江犯在監患病延至昨日身死當由李分監長報由地方廳委樓檢察官毛檢驗員等蒞監驗明委係病死填明尸格判傅令家屬趕速棺殮 
[查獲拐帶小孩之粤婦]  
　　救濟會調查員余杏鏞偵探王緯文虞占順等於前日在怡和洋行廣生輪船上查獲廣東拐婦楊邱氏誘拐上海女子謝阿寳無錫女子韓阿秀並無名小孩一口向詰言語支吾當即一併拘送水巡捕房由梅捕頭略詰一過判令備文將楊邱氏及被拐各孩一併移送地方檢察廳訊究奉飭分别留押候訊明核辦 
[女孩險被誘拐]  
　　住居滬城關帝廟附近婦人沈劉氏之女阿鳳現年十一歲前日忽被拐匪錢海林託名醫生趁該氏出外之時突至其家將阿鳳誘拐出外行至弄口爲該氏二房東王榮章撞見當卽將錢並阿鳳一併扭住報知伊母到來鳴警一併拘送警廳轉送地方檢察廳訊辦 
[薙髮匠跌入浜中]  
　　薙髮匠劉萬生昨日肩荷薙頭擔生經斐倫路浜邊適有塌車自後而至被撞跌入浜中由行路人見而救起劉已受傷交捕帶入捕房捕頭飭送同仁醫院醫治 
[公共公堂瑣案錄]  
　　竊物新閘大通路一千一百五十六號門牌居人徐梅熙控十五歲婢女小燕聽從新康里一千一百四十四號屋内之徐長壽指使竊取値洋五百元之金飾等情昨由捕房將該婢拘解公共公廨請究原告偕證婢女梨香並代表律師上堂訴明前情請爲澈究訊之小燕供稱所取之物被徐取去等語中西官核供判小燕押候補傳人證再訊 
　　攫飾向居閘北華界之海門人徐德雲前在山西路寗波路口攫取徐蔣氏金耳環由捕獲解公共公廨訊實判押西牢半年　滿帶堂再核在案昨届期滿由捕房將徐解送公廨請示中西官諭候函送閘北警區發藩 
　　欠欵張振廷裘晋祥等在公共公廨呈控隆昌號章瑞卿不還米洋二百二十七元一案昨晨奉關讞員會同美博副領事升廛民庭研訊原告延律師到堂代表請追訊之被告亦延朱斯芾律師偕見證陳錫祥到堂辯稱查與原告所控之數目不符等語中西官核供判候查明賬目再行訊核美商伍丁和在公共公廨具控蕭閣祥欠洋一萬七千七百元又西人皮日郎日蘭啓控百老滙路九泰西式衣店不賠大衣損失洋二百元等情該被告等已由捕房傳案奉中西官諭令分别交保候訂期會審萬源營造公司史雨生控保合泰公司周幼溪不付墊欵損失洋五千四百八十一元又徐邇泉控林仰周不付修理生財洋三百八十四元又丁子記控夏阿江不付租物價洋二百八十一元等案被告各人業經捕房先後傳至公廨奉中西官諭令分别交保過堂候訊 
[法公堂訊理錢債案]  
　　（其一）燒餅店主王長元前托范許氏代向某姓借洋三十元過期不還由范許氏投法公廨求追後奉判交保無保押追不繳判令查產在案昨日許氏又投稱王妻聞查產消息即將燒餅店盤去携洋避匿故此無產可抵惟婦人代借此欵丈夫不知今被債權人向丈夫索催致被丈夫得悉責備婦人又無力代賠仍求嚴追王供燒餅店因虧本早已閉歇妻子現在何處民人在押不得而知求思釋出陸續料　判姑念已斩三月從寛開釋自向原告理還 
　　（其二）王金福投法公廨控稱有房屋基地一畝九分八釐之田單由故曾祖父王咸寗於同治元年間抵押與吳兩生之故祖父計抵本錢十四千文今備本向贖堅不允從希圖吞没求請訊斷吳供由故祖父於同治元年問向王金福之曾祖出價購下廂房及地皮共計四分五釐該廂房與王之住屋毗連於同治七年間仍由王咸寗向故祖父租去堆放柴薪有租契爲憑呈鑒惟原契田單亦已抵押與人故未帶來是實判着被告將原契田單呈案察閱核辦 
　　（其三）　陸四祥前投法公廨控陳大興木作主陳咸豐虧欠磚瓦洋五百六十元又黄麗生控陳虧欠木料洋六十四元判令交保限理在案今已届限陸黄兩人又求訊追陳由伊妻將洋繳淸判給兩原告分别具領將案註銷 
　　（其四）煤炭店夥孫連生投法公廨控小茶館主戴和平結欠煤價至上年十月間止計洋二十八元九角向索不還求追等情并將賬簿呈鑒戴供交易至十月底止照商人核算祗欠洋十七元五角交易及付洋並非孫經手以致賬目不符聶讞員將賬簿詳細核算實欠二十八元判如數還洋後由伊友代繳到案准予開釋完案 
[閘北警署瑣事紀]  
　　河南人楊柱臣住閘北永盛里前日扭其二房東陳阿榮至四區警署控稱被竊去皮袍一件請爲究追云云經姚警正訊問一過判陳暫押候飭探偵查再行核辦 
　　前日有常州人屠錫臣扭其夥馮阿林至四區警署控稱民人在租界開設洋貨店被馮捲取店内洋四十餘元逃逸今始尋獲請爲究追云云姚警正判解司法科押候訊辦 
　　竊賊陳玉林前晚在閘北長安路竊取工巡捐局所設之路燈數盞爲四區崗警查見拘入區署候辦 
　　泰州人沈秉乾家婢女大鴉子於上月間捲取主人衣飾等物逃來上海匿居閘北虬江橋小工頭唐姓家内當由沈姓在泰州縣公署告發派法警來滬協同五區一分所探警將婢及唐某一併逮案解送司法科訊問一過判交來警帶回歸案究辦 
氣候報告（上海徐家滙天文臺） 
[已過者之報告]  
　　十一月二十八日反旋風集居於揚子中游中國海濱一帶烈風或信風甚猛上海晴而寒午後細雨片時低度在吕宋東南逗留未去二十九日上海自昨晚起天氣轉佳天明而寒狂風取向西北偏北氣壓徐降二十九日下午四時前二十四小時内上海氣候温度至高五一一至低三五四去年同日至高五四三至低三三八 
[未來者之推測]  
　　二十九日下午四時三十分豫測天晴而甚寒山東南有冬季信風頗猛再南有無定向之凉風 
雜評二 
[奢侈稅又議實行矣（訥）]  
　　各國之有奢侈稅初以禁止人民奢侈爲目的也繼又以抑制流弊之消費爲目的也近更以期擔貝公平爲目的然隱蔽詐僞之風盛行所謂最後之目的亦終不易達故其稅屢行屢止而方法亦屢變此可見奢侈稅之名雖甚正而欲求通行無阻亦非易易也 
　　且各國之所謂奢侈稅大部分爲車馬稅犬稅俱樂部稅等收入無多而又大都爲地方政府之財源屬於中央財政者甚少今據京電吾國之奢侈稅又議實行矣目的何如範圍何如手續何如用途又何如安可不一一詳究之哉 
[補錄命令]  
　　十一月二十日大總統令閻永陞給予三等文虎章此令 
又令　郭世林王西雨均給予五等文虎章張魁元華金山孫富貴劉照發均給予五等文虎章陳鳳先李靑山關恒魁馬聯海郭鵬舉哈榮山梁寳勝均晋加六等文虎章張樹靑楊壽山汪長剛楊秀亭徐雲成張儒振王用羲齊鵬大陳興邦張連善孟繼來于得功秦恩璧吳鋆義王俊田魏東樹殷兆德馬靑山關景海劉長泰王甲囗鄭家倬張兆升龐樹荃于海成郝毓洙种偉林徐錫爵趙文煥吳樹棠陳佐邦羅振韜許文藻徐秀山均給予七等文虎章顔以珠石玉山周玉堂高向榮劉松峯均給予八等文虎章此令 
又令　張紀授爲陸軍少將此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章L ] 
[戲擬大辮子壽文] [  詩隱]  
　　溯自長毛騷擾萬年留靑史之名小辮詼諧八秩煥紅絨之彩龜享長生之福歷春秋而有尾常拖狐成不老之形善變幻而埀髫比艶况乎於今風俗最尚時髦有限年華每傷短鬢始信一毛不拔露頭角而克享遐齡倘敎萬壽無疆襯翎頂而尤爲生色披來腦後護體則免感風寒牽到牀前屈膝則彌形倔强而且光能照鏡怒可衝完威風已震波江淮不減當年髮捻長電悉驚人耳目何妨一試毛錐當茲握髮延賓留髠欵客藉苞苴而進斝諛詞稱一髮千鈞笑鬚　以滚燈戲本唱九腔八調某等自慙髮秃均屬頭童頌碩果之僅存留茲豚尾喜早梅之初放貢厥駢辭（一） 
　　（栩評）語不蹈虚俗不傷雅信手牛來都成妙興隨口讀去自展笑容洵稱才子文章不比村嫗呌駡謹佩謹佩（乞示住址以便通信） 
[徐來徐去] [  太維]  
　　今日政局上忽演徐來徐去之現象焉有外徐有内徐徐徐皆非浪得名者蓋徐徐著聲譽於政界也久矣昔者外徐對於政治徐徐有所表白内徐對於政治亦徐徐有所建言所謂徐徐云爾然外徐若不來内徐或不去蓋徐本不常來而徐亦不易去也乃今竟徐來而徐去雖然徐來固徐徐也徐去亦徐徐也徐可以徐徐而來乎徐固有徐徐以爲來之道亦卽有爲徐去之徐徐地步也徐何以徐徐而去乎則因徐之徐徐而來也使徐不徐徐而來恐徐未必能徐徐而去矣然今者徐已徐徐來矣烏知其他日不又徐徐而去乎今者徐已徐徐去矣烏知其他日不又徐徐而來乎然徐之來固以黎明而來向非黎明徐未必來然徐之去因有地段而去向無地叚徐米必去徐來豈不曰姑徐觀之徐去亦豈不曰姑徐圖之徐也徐徐來徐也徐徐去斯最有趣（四） 
　　（栩評）絶類小題制藝置之仁在堂集中可供學究揣摹半世太雄眞善於大題小做者 
談叢 
[棺異] [  昔僧]  
皖省東城内有一東勝菴比邱尼三五輩焚修其中當光緒十八年間一日幼尼晨起早課畢散步殿庭忽一足陷入地中（該處適在供桌之前膜拜之處）及拔起時見飛泉一道自罅中瀉出勢如潮湧澎湃奔騰尼大駭狂呼老尼畢集咸疑爲妖共其舁大士像坐其上以鎭壓之詎知木偶無靈幾遭滅頂往觀者人山人海有識者曰事出非常非報官不可急呼地甲分報宰府移時守令先後至守命以鐵填隙宰曰蛟耳挖之卒從宰議命工施　拙二尺許一烏漆棺露焉水亦頓涸觀者靡不毛髮森竪僉疑死者有寃故顯異以求昭雪官亦疑之時因昏黑暫時散去詰朝捕廳率同仵作往開棺檢驗乃女屍骨一具玉釧一枚宛在腕間細察形跡似係洪楊時代瘞於此者已無家屬認領遂易　遷葬他處餘亦並無他異東勝菴至今尚在此事係僕親目所睹已隔二十餘年矣因其奇特故追記之以供研究靈魂學者（不受酬） 
聯話 
　　新婚賀聯措詞艶麗者易涉輕佻欲求風雅宜人自然工切頗不易觀　見某君賀其友新婚云揷鬢留香花第一畫眉偷樣月初三蓋合卺之期係十二月三日也又有集隨園船山句爲聯賀其友續娶云華堂奠雁燈如昨繡幕窺鸞月再圓並皆佳妙又江君與謝女士聯姻其友詹君贈聯云畫眉小試生花筆洗手爭看詠絮人綺思巧合亦稱佳搆[  秋蕉] （二） 
海外拾遺 
[澳大利亞洲奇俗] [  高亞伯]  
　　食品之易得至澳洲而極矣俯拾卽是殆無一物不可食有挖掘地中覓蛇蟲之類以充食品者土人嗜食野蜜其採蜜之法頗具巧思每捉一蜜蜂先用細草根以膠粘其身上晚間以火燃細草根梢放之歸巢隨光追尋可得巢取蜜（此法絶妙）俗以蛇肉爲美品云蛇尤毒肉尤美遇貴客非此不歡也（二） 
[馬達加斯島奇俗] [  高亞伯]  
　　馬達加斯島在非洲東南爲法屬領地島民嗜食蝗蟲每逢空中有大蝗羣飛來莫不爭先捉而食之云可果腹（栩按江北患蝗官吏驅除大苦若移島民於此則日日可大餐知）土人嗜鼻烟然不聞以鼻而嘗以口行客身邊莫不有烟瓶一具以軟竹製成隨身携帶婦女不常理髮故每理須三小時其髮分爲無數小股編成小辮環繞於小弓形之架上有用至二十四小架以梳其髮者重重疊疊盤列滿頭洵奇觀也（二） 
小說 
[言情小說妍媸鏡] [  常覺小蝶合譯天虚我生潤文]  
第十二章（六） 
　　凡此皆予一時憤想過後亦頗自悔孟浪顧在當時則但有悲忿疾首痛心直疑勞倫司實爲詖行之人即其種種摯愛之語縈繞於吾耳根者亦適足以證其欺妄忽聞有人自後呼曰柰梨彼來矣此語入吾耳鼓正如利箭嗟乎彼者誰耶其勞倫司乎吾乃誤疑汝矣予思至此幾欲展輔而笑而曼睞又自後言曰柰梨菲雪欲留之晚餐乎予一愕適間熱血重復沉入氷點怫然曰汝欲留人晚餐奈何問我曼睞殊不以爲侮展笑曰吾意汝亦當飢矣予蓋猶未午餐也予至此始　然驚覺仰視日光已斜入樹背予坐此蓋一日矣曼睞曰汝奚事痴痴菲雪亟欲見汝且聞楷福少尉已赴基白勒島矣曼睞此語實寓嘲諷顧予此時忽得狂念竟隨曼睞入室曼睞且爲予妝飾并以其所御繡巾加之予肩予時寸心洞空似吾心已死所留軀壳亦非我有一任曼睞調攘粧竟遂同往見菲雪亞琪愛菂見我盛裝各相顧　眙菲雪則前與予握手爲禮予漠然亦不拒卽傍吾父坐遂共進餐予坐即與菲雪相向此時諸人目光均注於我而予心則如繁輪戽水轆轆無定久之乃决然寗以家難爲重必允菲雪請矣餐已諸人均退予乃按琴自遺菲雪忽以手拊予肩曰柰梨予立止琴菲雪曰吾與尊甫所言之策如何時予心房大顫則期期答曰知之菲雪亦顫聲曰汝允我耶予點首菲雪面乃大　立前抱予頸俯身欲句予此時忽如中癎狂笑一聲力圖琴蓋而起予聲之鋭乃國鬼嘯而今夜之一次接吻則竟爲予逃去（十二章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
小說謎 
[偵探小說應徵續稿紙幣案（三天憤）]  
　　此行竊之人年約二十餘兩足皆跣髮蓬鬆而長掩之以布宛如村婦之髫面色黄暗登樓時已夜半從黑暗中摸索上樓旣入室柴恩夫婦好夢正酣乃移其美孚燈徧燭之破其行囊攫取七十五紙紙幣繼見囊中有殘燭則啓美孚燈泡而燃之此余見燈泡上有煤烟一縷想見其怱促佈置也燭旣燃遂遺一點燭油於行囊上持燭下梯大凡下梯之時身必前俯身俯則燭油不期下墜油墜未久本易溶解其時右手扶欄左手持燭故油墜於左而左足於不知不覺之中踐而過之且行竊者於下梯之時必用力於足尖足尖旣用方故禁指亦着地禁指着地遂於偶然中染燭油此光潤之圓點所由來也殆至平地禁指即復其疊起於原位置（此等處體貼物理亦至穎妙惟原著謂燭油在房門外不言在樓梯上而禁指沾油必有螺紋似孫君所言爲優矣）毁鎖而出則一如君言以右手啓左門右足踰限探身向外望以左足抵左門是時經過場上足已沾濕泥惟禁指以着油故不至沾泥故門上不留禁指之痕也（此點亦妙）殆外望無人方竄出里門而去余曰聆君言一似眞知灼見者第余尚有所疑此行竊者何自而入乎翟雪曰是更易解之也夫村媪之來牙人導之來也旣去何必復來復來之時牙人不之導也使於斯時行竊者假村媪之名義僞飾病瘧掩護其眞相混入柴恩家蒙被而臥人誰知此村媪爲　鼎乎余曰君之立意乃如是乎村媪即行竊者所僞飾乎翟雪曰然村媪復來已近晚膳燈光之下誰得辨之余故曰奸人假村媪名義以爲之也余曰信如是則案上之金錶胡爲不取翟雪曰是更易解彼旣得此七十五紙之紙幣怱促中雖不能細數其多寡而觸手盈握入囊已充更不必回顧室中思取他物矣余曰彼匿名之函又何意乎翟雪笑曰此更不必論今眞相已發現余當從事偵此僞村媪庶使奸人不致遠遁今余當歸乞君繕函告柴恩以近狀余允之越日翟雪足音杳然余思之切乃走訪之（未完） 
笑話 
　　兒謂母曰今晨兒誤吞蜈蚣一頭殆矣母以駭問曰眞耶然則將奈何此間又安得消毒良劑兒曰是無妨後園老母雞善食蜈蚣阿母執而殺之烹以啖兒可保無恙也（一） 
　　夫語妻曰一家之中和樂爲貴爾我宜咸體斯旨妻應聲曰然鄰右王某日前爲其夫人新置鑽戒一對汽車一輛是眞能享家庭無上幸福者矣（二） 
　　主顧語店夥曰日前購表時君謂可保用二年也曰然曰然則不及三日業已失竊請有以償我（二） 
　　兒問其母曰火輪車何物乎曰首樹烟囱能自行動者是也一日兒見其父口含雪茄據沙發椅高臥摇擺自得因告其母曰兒今得見火輪車矣（二） 
密司瑪麗見牛車曰此（假中）也衆問其故瑪麗出　示衆圖中繪一軍人安坐牛車之上下端誩有（喬治將軍在假中之攝影數字（二元元） 
謎話 
　　諸葛舊廬錄示庾辭百餘則除習見者外亦多可取四畫謎如（進孤老院）射（微子去之）（通國取消斤兩法）射（民無得而稱焉）（正月小二月小三月小）射（亦可以爲成人矣）（側室自矜生有後）射（夫子未出子正也）（我固疑是老奴）射（即之也温）六才謎如（小姐容禀）射（對艶妝將言詞說上）（老爺的外孫女）射（原來是小姐小姐）（優待賓客）射（要算主人情重）（上轎垂簾）射（准備着抬）（憶）射（雙心意兩相投）（問你爲何不拔一毛）射到底干連著自已皮肉）此外如（夕陽在山人影散亂）射六書一（是）（兆）射詩經（投我以木桃）（天地人天地人）射易經（兼三才而兩之）亦佳 
詞苑 
[蝶戀花（徐仲可）]  
　　百尺高樓連碧樹密葉陰濃只共流鶯住淡漠輕塵吹欲暮長堤漸暗鞭絲路翠袖低籠添宿炷瘦損蔥尖生怕紅鸚覻永日雕梁雙燕語巢泥休把羅裙汚 
[虞美人（題程子大丈湘蘋館圖）（徐仲可）]  
　簾波漾處湘紋冷曲曲紅闌瞑枕函殘夢戀餘薰容易西風吹得淡無痕霜華零落蘋花瘦顔色渾非舊楚天媚月正高樓肯信一痕流照鬢絲秋 
續刋小說 
[絶塞奮椎記（野鶴）第六回（三）]  
　　不料住下没及半月謝老瑞也到那裏和我在路上撞見我請他到舍裏閒譚他也正有此志我又告訴他有人說起那秦賊將要除擢連接又得了燕京友人遞來千眞萬確的消息說着秦賊不日正要到這裏來做涼州知府他所以來此的緣由也甚複雜當下我又告與他聽他歡喜得了不得便說他也有朋友在這裏附近可以商量又呌我也籌畫籌畫他便同着有個呌江毓忠的向别處去了我默念了一回祗有一個親戚名呌龔瑶峰的數年前爲着生計艱苦到這裏椿樹堡地方做什麽軍官當時也曾通過幾回書札如今地是音問寂寥存亡莫卜說到這裏晦軒没等他說完夾着說道那椿樹堡離開這裏有多少路我們便可走去訪一回呢春巒道在這裏桐花邨之北約有三四十里我昨兒原想是一直去的爲你苦苦留着已多歇了一夜今兒須要快走你不如一同去罷晦軒道這也好我在這裏不過是暫息勞塵並没甚麽勾當能夠和你同去商略一切那有不願的道理言猶未了一個奴厮在外邊聽得聲息早已端整洗具和茶飯進來那時柳娘也已起身三個人便一塊兒啖了早餐預備出去辭别恰好趙老執着烟管適步進來晦軒便把要和春巒一同訪友的事說了一番趙老聽罷吸着烟說道在老朽看來二先生旣没要事儘可在茅舍裏多住幾天老朽有一件事情好幾回要告訴先生只是嫌着冒昧不敢胡說如今却不得不說了要兩先生不嫌老朽多言纔好（未完） 
　　（附更正）二十七號詞苑疎簾淡月後闋（好生調護）好誤作爲 
 
 
 
 

Page 18

 
 
   
 
