# 1906 - 184 - 4911934

 

Page 1

 
 
   
 
 

Page 2

 
 
[曹元森上蘇撫陳中丞禀代論]  
禀爲嚴定違警規則兼收米金各費以善後事竊職肄業警察學堂博稽中西警學各書竊歎各國之警務抑何美備我國之警務抑何簡陋北洋之警章規模粗具南洋正在推行之始形式未備　論精神細推其故非由任事者之不克實行實由民智之未開財源之不裕卽以我蘇論僅近城内外有警察以來於今三年矣與未設之前無甚懸殊風俗之迷信如故也交通之窄穢如故也營業之自便如故也衞生之漠視如故也民之違警難更僕數一由組織之不完備一由規則之未宣布職考各國民智雖甚發逹然亦有囿於習慣一時未能遽革者則有以捐爲禁漸收其效各國美其名日富氏捐日本質言之曰料金夫料金者有懲罰之意尚於名譽無關與法律之科罰亦無涉其性質與抽捐無異而目的與捕捐大殊旣不能禁又不能許凡於社會有危害之虞者惟料金爲最適當苟明定規則仿日本取締之制明告大衆雖欲上下其手其道無由徴收其欵卽可興辦利民各要政若小菜塲若消防器若瞭望所若警軍隊若感化院等等此一舉兩得之道亦卽民財民用之義也久之民智日開願擔義務而各捐亦可不除而除然我國之向來捐欵視之與赋稅相等皆爲常年之規定且有此較欲其歲增不欲其歲絀以國家出欵有常亦不得己之舉也故擇民生日用所必需者而捐之不暇辨其有益無益今者我民之困於征輸亦幾竭澤而漁矣職何忍於諸捐之外更言朘民之方第職之目的與現行各捐異不概施之於良民而獨施諸頑民且願其日减不願其日增於以覘民化之進退易曰小懲而大誡小人之福也且民智未開其違警皆扭於素習而非出於有心旣行警政凡不合警政者皆得以違警論夫民之違背也亦不外積極消極之二義積極者抵抗之謂卽爲其所不當爲也消極者怠棄之謂卽不爲其所當爲也吾吳民氣柔弱不患其抵抗而患其怠棄狃於積習相安一朝驟施以壓力不曰騷擾即曰厲民故不若誘掖懲勸樹之風聲先之以說諭重之以捐輸未嘗不可漸收其效此証諸各國民情而皆然况吾民之程度有不可以理諭勢禁者乎說者諸區區料金何裨萬一不知上之執行强制之法其本旨不以懲罰取利爲目的而以期法律命令之實行爲目的然民之違禁滋多卽懲罰之欵亦不少但有豫算消費之報告民自無以中飽疑有司然不以地方之財卽辦地方之事利民之謂何此善後之不可不籌也請略陳梗概以備採擇焉一風俗之侈迷不可不改良也吳俗信鬼自古己然巫覡之風甲於他省隷於縣之隂陽司未嘗不月有納歲有費不過徒飽胥吏之槖耳城紳之迷信不破鄉農之蠱惑益深尤靡費者莫如各寺觀之經醮婦女之進香浪擲有用之金以供淫僧揮霍此本有干例禁不得援信教自由之說以自解今旣弁髦禁令不如月徴其料金使其漸覺苦痛查城廂内外寺觀約有數千每寺每月各按其齋醮之費拙其百分之一責令各叚巡警日查其數警長收其費如有藉端訛索者許僧侣自首至婚喪之過侈倡伎之診斷半開門之設賭皆有關於風俗之大是宜急行取締之規則也（未完） 
[江督電飭保護考政大臣并嚴查逆黨江寗]  
前日督轅接到密電謂有某國領事函告考政大臣澤公等己乘輪回國存暗殺黨隨之而來江督因卽電飭上海道密爲保護大致謂澤公等到滬時以離船入館路上爲最要尤須加派包探搜查逆黨爲上策并請進館後不必出外酬應或預備兵船在口外迎探逕送北洋云云（元） 
[營縣呈報獲匪警耗浙江]  
　　杭屬匪警迭詳前報當幇匪起事之初因見内地無備故敢恃悍披猖然若輩實皆烏合之衆且軍械不精人心不齊及由省中分調勁旅星夜駛往各匪聞風竄散旋卽安謐如常若富陽縣境與新城犬牙相錯因趙君閎大令夙著幹練　經布置周密擒獲匪黨馮愼授一名餘不敢犯且曾分兵駛援新城願資得力如臨安縣李大令雖方到任亦立卽會營出巡在邊境杜墟橋與匪對持互相開槍有民圑集應得將餘杭靑帮匪目趙寳善聞漳福沈鳳漣等砍傷擒獲搜出票布奪得槍械旗幟有順天行道等悖逆字樣分别帶縣收禁嚴行梭巡安民防守刻均分别以情其禀到省且謂匪亂雖靖伏莾尚多若深山鄉僻巡緝難周恐死灰復燃變生不測請派軍旅扼要駐紥俾資防堵云（的） 
[徴兵屍屬到蘇蘇州]  
　　十三日吳縣相騐徴兵屍身後隨卽各給撫卹洋二百元成殮當時代表諸亦無一言現在聞鍾姓屍親己經到蘇不識將何處置也（望） 
附靑浦徴兵受傷人數（均在天賜莊醫院者） 
金志祥傷勢最重難保無性命之虞張斌傷勢較金姓略輕頸項中刀傷一處尚無大害身畔時表一只洋七元均搶去以上两人操衣皮靴亦破褫去均從河中救起朱臯頂門一擊傷勢最爲危險葉佐時脚骨將斷并被搶去洋五元孫國鰲遍體鱗傷飮食均須倩人蔡錫生肺氣受傷凌國棟此人在醫院中傷勢最輕惟所買洋廣貨物亦被搶去（望） 
[元和縣孫大令通禀各憲文蘇州]  
　　（爲騐訊　　徴兵身死事） 
五月十二日辰刻奉憲德律風傳　以封門外第一標營勇與第二標徴兵於本月初十日因事互相交鬨致有落河身死之人現將屍身撈起飭即前往相騐等因奉此當以時值炎天落河業己三日誠恐屍身發變難以相騐是以未候奉到憲札卽刻帶領刑仵會同營官阮慕咸前往停屍處所查該處在寳帶橋北堍有涼亭一座屍身撈放亭内據兵士指稱一係婁縣人鍾子宜一係華亭縣人陶元鼎當經飭令將屍移放平地當衆分别去衣如法相騐據仵作喝報各屍肚腹膨脹拍有水聲口中有水沫流出十指甲均有泥沙週身並無傷痕委係生前被追落河身死報畢知縣會同該營官逐一親騐無異止在塡格間而兵士即紛紛爭辯堅執有傷謂係死後入水知縣當告以生前如受有傷痕死後受傷去傷處按擦堅硬兼有靑紫等顔色發現難以假揑至生前落河肚腹膨脹拍有水聲均載在洗冤錄堪以爲証再三開導無如人言嘈雜不容分說並逼令知縣親書如復騐有傷願甘參辦筆據否則不容回署一面另有多人將仵作圍住羣毆曳之他往摩拳擦掌聲勢兇兇難以理喻阮營官明知徴兵等恃衆要挾理勸不聽無法阻止計爲之窮其時適值大雨衣帽全溼知縣知衆情難拂不能脫身即隨大衆前往營中滿擬詳加開導以破其惑詎仍前圍繞不散聲稱必須騐有傷痕死後入水當場塡格立卽詳辦方准知縣回署隨從家人亦不准出入隊官知事不諧恐生意外即設法暗令馬夫偕他事出營暗藏知縣密禀一而由德律風轉禀督練 
 
 

Page 3

 
 
公所憲派人曁標統前來方始解圍准令知縣回署常將情形而禀憲聽惟尚有仵作陳秀一名仍被該營拘留未曾放回被毆受傷如何尚不可知惟有仰求憲台迅賜飭令交還所有各屍身究竟有無傷痕是否生前落河身死徴兵等旣經嘖有煩言應請憲台札飭鄰封尅日帶仵前往復騐以昭核實而憑詳辦倘騐係受傷身死撩入河内則知縣相騐不實咎有應得願廿叅辦如實係無傷生前落河身死則徴兵等恃衆滋閙侮辱官長殊屬不成事體此風斷不可長况當此創設新軍練兵爲富强基礎而規制紀律尤爲全營之關鍵若不愼之於始實於軍政前途大有影響究應如何酌予示懲一二俾期整頓之處伏候憲台作主在知縣一身固不足惜其如大局何臨禀不勝迫切待命之至除將各屍身飭地保暫行看守並將騐訊緣由另行塡格詳報处理合將奉委騐訊緣由并徴兵恃衆滋閙情形據實禀陳仰祈鑒核俯賜批示祇遵（容） 
[贛撫批駁廬山租界外添租基地九江]  
廬山牯牛嶺地方添設保護西人之卞房落成德化縣濮明府前往勘騐據駐嶺公司總理英商甘正道力請擬在附嶺租界外之大路塘路河里灣三處建設卞房并稱仍照舊章付租洋一百元等情濮明府未敢擅允轉禀道憲道憲玉璸卿觀察禀奉撫憲吳中丞批示云查廬山牯牛嶺租界旣經立約議明四區之外不准添租則牯牛嶺公司請在租界外添租基地建設捕房不獨有背約章抑且碍我治權斷難照准惟所禀蘆林大路塘路河里灣三處要口界連荒山難保無宵小乘虚混入亟應設卞防範卽由設道飭縣尅日估建卞房每卞添設巡勇四名統歸該華界巡防局員管轄督飭認眞巡護緝拿匪徒遇有宵小潛入租界應如何會同租界巡捕緝拿之處併由該道縣與牯嶺公司妥議章程以期彼此有所資守至建卞經費以及添設巡勇口糧并准按照添設巡防局成案由該道先行籌欵墊辦再由所收歲租内歸還仰卽分别迅速照辦飭遵具復并候分行布按两司曁派辦處知照仍候督部堂批示繳（治） 
[日將經營滿洲善後策奉天]  
　　日本駐紥滿洲軍隊將遵約陸續裁撤該國政府派陸軍少將福島山座至奉大會各軍政官籌議撤兵後布置事宜以不失滿洲海陸權爲宗旨（丙） 
[電覆西寕並未添駐俄兵北京]  
　　日前西寗辦事大臣電致政府畧謂前電均悉查西寗華俄通商甚屬和平雖有匪徒與俄商齟　不過口角爭端並無滋擾作亂情事亦無添駐大枝俄兵之說（下） 
[甬郡學界禀留喻府電寗波]  
　　寗波府喻庶三太守兆蕃前由浙撫張筱帆中丞調補杭府寗郡學界以太守辦理各學堂事宜尚未完竣因于本月十四日電禀浙撫乞請緩調電文彚錄如下 
　寗波府教育會致浙撫電撫憲鈞覽寗屬學務赖喻守整頓正
在官紳合力冀收成效乞勿調杭以致中變禀另呈寗波教育會　　寗波法政學堂師範學堂府中學堂致浙撫電撫憲鈞鑒喻　守整頓中學并創辦法政師範現正吃緊乞緩調杭以資完成寗　波法政師範府中學堂職員學生三百三十七人公叩 
　寗屬各學堂致浙撫電撫憲鈞鑒寗屬各學經喻守提倡方有　起色乞勿調杭以資倚賴寗波益智慈谿奉化三中學鄞縣高等　鄞縣兩等蘆瀆止始鎭海公立存宜浹東培元育行敷本競進二　修柳汀崇正日湖翰香星蔭各小學職員學生一千三百五十二　人公叩 
迨十五日張中丞郎電覆寗波教育會電文錄後教育曾各學堂三電均悉喻守調補杭府所以獎廉善移風氣因聞紳士愛戴特委員暫署杭府俾喻守留任數月以卒所事諸生宜知此意院咸（具） 
[九江道札府文]  
　　（爲瑞昌鄉民鬧卞事）爲札飭事光緒三十二年五月初四日奉署撫憲吳批本道禀據瑞昌縣禀該縣統稅分局被鄉民滋閙情形乞察核示遵由奉批昨據該道府電禀卽經札行司局嚴辦兹查該縣禀洪下源地方馮何兩姓商販向多抗不完稅是平日己屬藐法此次竟收糾集姜柯兩姓持械搶卞毆傷司事人等並有奪犯重情實屬形同化外若不認眞嚴辦則刁風日長尚復成何治理批道派府酌帶常備軍親往督縣務將滋事首犯嚴拿究辦並先出示曉諭村民如安本分不准附相卽所糾前往之姜柯两姓如悔罪自首亦准免究倘敢恃衆抗拒准其格殺勿論務使遠近週知至毆傷司事人等飭縣騐明塡單醫調照例辦理曁將各教堂認眞保護並候分行司局查照缴等因奉此飭卽遵照前往妥辦並常備軍應帶往若干應由府酌定逕移陳代統照撥以免周折切切此札府尊孫景裴太守接札後卽移常備陸軍陳統領飭撥第一營後隊張隊官燕漪率帶全隊一百念六人于十一日馳往彈壓（石） 
[滬道復德總領事函]  
　　（爲工部局上控競存學堂事啓者昨展來函競存學堂邵斌一案工部局來署土控從速訂期會訊等因此案初七日先承函嘱因本道另有要公致稽裁答兹准前因查邵斌係華民而爲俄署延用之人貴國師副領事山俄總領事倩以陪審公堂判斷如工部局有不服之處應赴領袖總領事處上控再由領袖將上控緣由及上控原告禀件照會本道核辦今工部局旣逕赴貴總領事處上控貴總領事又率請訂期會審殊非辦法合行函復貴總領事轉飭工部局知照爲荷此頌日祉（南） 
[華商豐操會聨隊赴宴志盛]  
　　昨爲道憲瑞觀察在洋務局宴請華商體操會全體會友之期鐘鳴十一點各會友在會塲齊集十二點列隊啓行捕房派戎服佩刀之騎馬西捕一名又馬印捕四名前導繼以會中馬隊二十四騎及軍樂隊甲乙丙丁戊己軍隊六隊每隊七十二人由北浙江路愛而琴路至商務總會商董行歡迎禮各會友咸免冠致謝旋由鐵馬路過橋至河南路抛球塲向西過南京路沿途經行之處暫止車馬往來西人馬車亦然且各軍隊俱照圑練章程在馬路正中開步逮過泥城橋走靜安寺路逹洋務局先由會中通訊員赴局投簡道憲令武弁傳請維時軍樂隊作樂先進各隊魚貫入局道憲在階恭迎各隊舉手以軍人禮答之當卽相率赴宴會員左右席各隊在甬道所葢綵栅下道憲自與各商董在客廳陪賓惟暫充巡警職之各會友並不人席宴畢 
 
 

Page 4

 
 
道憲令商董曾少卿觀察宣讀頌詞曾觀察目爲歡頌數語會友胡季梅君宣讀答詞參謀員鄭錦峯君傳令各會友脫帽謝宴鐘鳴五點排隊出門仍過泥城橋繞道至會場散隊誠盛舉也 
　附上海道頌詞今日以薄茗歡迎貴會諸公荷蒙全體員友不棄整隊而來並承　滬上官紳商董聨袂辱臨備極一時之盛使者欣幸之深至難言喻回溯貴會成立　以來歷時未及两月而步伐整齊精神换發進步之速己至於斯尤能於自治規則　交相策勵誠不僅以體育盡乃事矣足徴各會員與會友提倡之善奮勉之誠循此以往不特爲　界增光實足爲舉國榮寵使者欽佩之餘尚願諸君子進而益上奮　而益厲必期於廿世紀之商戰世界咸知有華商體操會在則名譽爲何如耶諸君　勉旃子日望之 
　附華商體操會答詞今日奉憲臺寵召全體晉謁得以仰瞻盛德旣感且忻復蒙　優禮以相加温詞以相接期望毁拳獎勵周至俾在會諸人團體堅固程度發逹忠　愛之心油然而興起者實以此爲基礎敝便社荷破格之榮施　異常之光　當力　求　步慰我憲台皷舞裁成之至意肅誌俚詞敬仙謝悃（南） 
[重興海軍問題四維]  
　　其五我輩之决心 
天下事知之匪艱行之維艱海軍不立萬不能扶中國立此爲急務誰不知之知之而卒全國默然者何也噫我非不知近年來民生彫敝財力艱難興學爲當今急務而興學無財地方行政爲自治基礎而行政無財路權礦權航權爲冋復利權要著而造路開礦興航無財舉凡積極的進取事業無一不需資本卽無一不需民力上而執政下而士紳竭澤而漁以辦救國事業然經營者每千百成就者僅一二加以天災流行舊金山之震災方過湖南之水災又來吾國民迫於同胞大義又不能袖手旁觀因而民力益困當此之時遽欲躍然奮興追步歐美投數百千萬資本於不生産事業是猶强孩提負烏獲之任勢在萬難然中國事無一非無可如何者也然而吾國民不忍以無可如何四字了我中國也興學之始上而執政阻遏下而社會漠視藉一人赤手空拳之力奔走呼號經營慘淡成就未一二蹉跌己百千是不能興學亦無可如何矣不意曾幾何時至今日殆無處不有學校矣此則吾國不忍以無可如何了之渴力使變爲有可如何之效果也豈惟興學今日鐵路之漸有新機礦務之漸能挽回無一非從無可如何中變爲有可如何今獨於國命民命所繫之海軍而终令其無可如何吾國民忍出此乎况夫吾國財政固己困難極矣然而未必不敵俄俄本世界上財政極窘之國也近頃外遭大　内起大爭以吾儕目光料之必難遽復海軍不料俄人勇氣竟有不然者據最近報告俄圑再建海軍計劃己著著進步再建海軍總費須十五億羅布（一羅布當墨銀一元餘）内四億羅布限於今後三間支出今復詳列其再建海軍艦隊之計劃如下 
　　戰鬪艦一萬三千五百墩者八艘 
　　　　　　　　一萬六千五百墩者　　　八艘 
　　鐵甲巡洋艦　　　七千七百墩者　　　六艘 
　　防護巡洋艦　　　六千七百墩者　　　六艘 
　　驅逐艦　　　　　三百五十墩者　　　百艘 
　　水雷艇　　　　　一百五十墩者　　　百五十艘 
　　水雷母艦　　　　　　三千墩者　　　十艘 
　　工程船　　　　　　　　　　　　　　四艘 
以上係俄新海軍之豫算也今復詳示其己製造之艦船如下　　格倫斯逹德造船廠　　戰鬪艦一艘（斯拉巴）艦名 
　　彼得堡造船廠　　　　戰鬪二艘　　彼爾波斯拔尼 
　　　　　　　　　　　　　　　　　　哈備爾一世 
　一圖爾基克浩造船廠　　同　　　　　包和爾一世 
　　南斯甘造船廠　　　　驅逐艦若干艘 
　　塞特荷爾工廠　　　　戰鬪二艘　　愛勃斯坦菲約 
　　　　　　　　　　　　　　　　　　翰斯多勞得 
　　尼哥拉夫工廠　　　　同　　　　　斯拉都斯甘 
　　　　　　　　　　　　　　　　　　礮　四艘 
　　其他　　　　　　　　　　　　　　大巡洋　五艘 
　　　　　　　　　　　　　　　　　　小巡洋　一艘 
　　在法國定造者　　　　　　　　　　水雷艇十一艘 
　　在德國定造者　　　　　　　　　　水雷艇十艘 
　　在英國定造者　　　　　　水雷艦十艘及大巡洋艦 
夫俄非有死生存亡之關係在也徒以侵畧野心尚悍然出此若中國則海軍興廢眞關係全國存亡卽令財力困難數倍於俄猶宜羅雀掘鼠以完自衞之具况俄之財力未必勝我而謂俄能興海軍我不能焉天下甘自暴棄孰有過此夫今日執政者亦知非興海軍終無以自全故興海軍之議不時而現而東方製一船焉西方製一艦焉亦無非積錙銖以成斗石聚土壤以成泰山暗中逐漸擴張之用心顧所以不能振作精神大揮手腕者無非爲財力所限然使逐漸擴張而於十年以後屹然成一枝有力艦隊亦不得謂非至計獨奈海軍進步之難數倍陸軍日本經營海軍二十年於兹矣尚不敵英國五分之一德國擴張海軍亦二十餘年於兹矣尚不敵英國四分之一我中國欲重興海軍者爲自衞也欲自衞焉則萬不能免與歐洲中野心最大兵力最强之國博鬪而我之海軍力萬不能不敵歐洲一强國欲敵歐洲一强國乎則非大舉自今日待之十年二十年後不能大舉自今日者何則一面鼓動全國國民之海軍熱一面徴全國愛國者之力作政府大舉之準備此第一手段也徴全國愛國者之力創設一民立大造船廠一面製商輪以爭外海航權一面製軍艦以供政府調用此第二手段也徴全國愛國者之力内而開辦造船軍器航海等學校外而廣派學生至歐美各國專學關係海軍上之各高等科學此第三手段也嗚呼中國事非不可爲是在吾國民之魄力何如其速奮起重興海軍之勇氣其速振作重興海民軍之决心 
（吾人之生涯不可不在水上）（德皇維廉於五六年前曾以此　語號於德人）（完） 
　　閏四月下半月國民捐數 
　　十六日至二十日共收庫平足銀四千七百六十兩零三錢二分二十一日至二十五日共收庫平足銀三千零零三兩一錢一分二十六日至三十日共收庫平足銀一千三百三十八両六錢五分以上共收庫平足銀九千一百零二両零八分（容） 
 
 

Page 5

 
 
   
 
 

Page 6

 
 
　　信業改作洋碼廣告 
邇來房金　皆無不騰貴面洋價漸長所以各業貨物早己增漲更改洋碼惟敝業未曾改良尚計錢數但房租輪費等開繳均係銀洋受此雙斧之伐虧耗右知實因難以支持故議端節以後起將錢數改作大洋以冀敷衍　希　諸行號客念信業之任重利纖况區區寄資乃各項開繳之微末務祈　鑒諒是幸 
　　泰亨號遷移廣告 
　　　號向在三洋　橋里設多年早經貴客信服今因增廣生意採辦時新貨色現遷移在四馬路四海昇平樓對門擇于十九日開張交易自向　　 
外洋定製泰兩綢緞呢絨布疋金銀打璜時表新式留聲機器八音洋琴頭等花露香水玫瑰香皂金山花素絨毯承辦軍服操衣帽褲西式靴鞋洋裝衣着批發祥茂洋行各牌英皂花色繁多不及細載倘蒙　士商賜顧請至小號價常比衆克己以擴徠符特此佈告 
 
 

Page 7

 
 
   
 
 

Page 8

 
 
   
 
 

Page 9

 
 
[川省進出口貨價值統計表四川]  
　進口 
棉紗約十二萬零十包值銀一千四百五十萬兩 
疋頭約一萬一千餘件值銀二百餘萬兩 
棉花八萬餘包值銀三百餘萬兩 
綢緩值銀四五十萬兩 
乾菜海味值銀一百萬两 
顔色火油蘇廣洋雜貨值銀一百四五十萬兩 
洋廣藥材布疋等件值銀一百萬上下 
　　統計進口貨銀二千萬兩有奇 
　出口 
土藥二千五百担值銀六七百萬兩 
川絲六千餘担值銀一百六七十萬兩 
運楚客鹽六百載值銀二百七八十萬兩 
濟楚官運鹽五百載白蠟三千隻共值銀二十餘萬兩 
　芭絲頭三四千包值銀十餘萬兩 
麝香藥材值銀七八十萬兩 
皮毛骨角桐油川糖零星小貨約共值銀二百萬兩 
　　統計出口貨銀一千四五百萬两（古） 
　按右表所列係光緒三十一年情　據此則去年川省流出之銀　　實有五六百萬兩 
[壓斃徴兵報縣相騐蘇州]  
　　寳帶橋堍兩岸營房均被風吹坍壓斃金山縣兵士兩名己紀前報兹悉一係莊姓一係李姓撫憲陳筱帥聞禀大爲不忍諭飭吳縣張蓬仙大令帶同刑仵前往相騐騐畢卽以美棺成殮各徴兵以迭遭變故頗深悲悼大令亦甚爲悽惻想不日即須送歸本籍此外受傷較重者尚不可數計其管帶阮姓前被毆傷養病在營今房屋坍下又被重壓傷勢甚爲危險所幸各兵士前遭大變有送在醫院者有躱避在外尚未回營者有己告假旋里者全營僅存百數十人故爲禍尚不劇烈聞該處營房曁講堂膳堂等工料草率故不堪此烈風雷雨也（康） 
[續誌蘇垣大風雨之損害蘇州]  
　　蘇垣於十四日上午因狂風暴雨受災情形己登昨報兹續探得各情補錄如下武備學堂講堂及軍需房等處房屋均遭吹坍幸存放火藥及炸藥之房未坍故未釀大事備止壓傷學生數人○齊門外鐵路火車站本擇定十六七等日行開車　業己搭蓋彩篷棚廠是日亦遭風雨將彩棚盡行吹倒開車之期己改於念五六等日矣○胥門外某鄉鎭有一船載下鄉婦女五人來蘇行至五福橋邊遭風傾覆僅救起三人其餘二人己淹斃矣○又車坊航船載搭客二十三人行至金雞湖一帶亦遭傾覆事後救起三人其餘二十人盡遭淹斃○又招商局輪船拖帶某貨船行經黄天蕩一帶吹斷攬繩卽遭傾覆○善迎橋木瀆光福各航船盡遭風覆尚幸溺斃者無多（照） 
[浮梁把總拿獲會匪交縣訊辦禀批南昌]  
　　饒九道玉觀察據浮梁縣訊把總戴洪炯禀報拿獲歷次會　交縣訊　詳奉撫憲吳仲帥批示查所獲伍秋苟楊毛九二犯該把　禀稱供出匪黨多何以該浮梁縣徐令禀謂簽供無入　爲匪情事旣能供出匪黨多人而猶謂無入會爲匪其誰信之且江老五一犯爲浮梁　鄉有名匪目何以曾經該把總緝獲送縣徐令不爲訊　卽予釋放此　在内復爲匪首江老五是否卽係此次所獲匪首黄淑性所供不記名之江姓與馬文通等同彼拿　均　確切查訊據實禀以圖治安乃該把總上年所獲匪盜三四十名該縣並不嚴訊究辦無匪徒毫無畏懼相率效尤治亂國用重典卽經所謂辟以止辟刑期無刑之意該縣何竟茫然不知甘爲養癰貽患此則本署部院所不解者該府爲本管上司何以茫無覺察任令泄沓尚復成何事體饒九道迅飭饒州府何守遴派幹足馳往該縣逐一確查實情通禀察核一面會同該縣將歷次所獲盜匪各犯悉心研訊確情分别妥議禀辦勿稍枉縱該縣果知振作力圖補苴認眞核實辦理不事迥讓諱飾本署部院亦旣往不咎予以優容倘再狃於積習仍前玩視决不姑貸惟該縣自擇之至此次饒匪滋事先後報獲匪徒除己懲辦黄淑性一名外尚有程景春等十二名之多併由該道府督飭迅速訊明禀辦以憑核奏勿任　誤（用） 
[核准廕生呈請出洋遊學京師]  
　　日前學部堂憲核議二品廕生候選通判吳天佑揀選知縣舉人草錫鑫呈請自費游學日本洵屬有志嚮學自應准如所請俟本堂　試後卽行给咨前往（和） 
[會禀擬創警察學堂江]  
　　松郡提禁中左右前後城守六營及金柘靑三營綠營馬戰守三項兵額每營各有百數十名自經節次裁汰存者寥寥又有移駐各汎者挑取當差者雖仍以時操練無　實用中營何雪門參戎爰擬就營中創立警察　堂遴聘教習挑取精壯明敏之兵到堂學習分作三班以時調换限六個月畢業學　後派赴各營汛境試辦其經費即移提舊時黨犒之欵以資挹注現己由參戎手訂章程會同各營主禀請提憲轉禀江督周玉帥核示矣（酒） 
[兩淮運商捐助公學經費揚州]  
　　両淮皖商領袖朱同興等邀集　湘西皖四岸運商公議曰我皖籍當道在江寗仿照旅學章程創設江南上江公學一所專收皖籍官商子弟惟經費浩繁籌集不易我等誼關桑梓允宜各盡棉薄現擬鄂湘西三岸票鹽凡有我皖人執業者每引提捐四分以二分爲開　經費二分作常年經費開辦費一年停止常年則按引照繳至皖岸南北票鹽無論本籍外籍擬一律照捐蓋鹽銷皖地學堂爲皖省公益之舉諸君當亦樂從衆皆欣然簽允竭力贊成議遂决卽由朱商領銜公禀淮南總局由五月分起各商於訂單後是缴尾價時隨同繳納存放憲局以備公學撥用懇乞轉詳運憲立案並移咨江南上江公學查照云（謂） 
[陸軍小學堂舉行大考武昌]  
　　陸軍小學堂額共五百六十名兹因暑假將近由提調白壽銘禀奉鄂督定於十一日起至十五日止舉行第一期考試所訂規則十二條甚爲嚴整其課程分爲十 
 
 

Page 10

 
 
　　門洋文兵學地理歷史算學圖畫格至修身國文訓誥課畢後十六 
日一律回營會操六月二十四日開學（旣） 
[電調學員武昌]  
　　武普通中學堂繙譯楊承齊孝廉日前奉到趙濱彦都轉來電招赴揚州辦理學務（府） 
[巡警局員因擅責撤差蘇州]  
　　蘇垣東路巡警分局巡官徐敦業别駕因將機房夥某甲擅責籐條六百一事商會各董聞知不平面呈撫憲陳筱帥諭飭將該巡官先行撤差聽候查辦業經藩臬司札委候補知縣劉羲年前往東路接辦差務聞徐别駕恐難免登諸白簡云（廟） 
[童鹽道接印武昌]  
　　調補武昌鹽法道童瑶圃觀察於本月初六日接印並赴督轅禀知任事（府） 
[飭禁鄉董勒派緊捐鎭江]  
　　稟生吳冠英等禀設高資鎭鄉學己經常鎭道批准立案惟道憲深恐該處鄉董藉此向鄉民勒索捐欵致生阻撓特札縣飭高家司隨時查禁彈壓（工） 
[醴陵槍案兩志湖南]  
　　湘省醴陵縣北鄉小桃花地方有程姓家道殷實上月十八日夜半忽有盜數十人壞門而入將程某合家男女盡行捆縳所有錢米衣物刧掠無遺各盜均以粉墨塗面令人不能辨認又二十一夜該處官莊胡某家亦被槍却其情形大約與程宅相同聞己先後赴縣禀報縣主王敬孚大令卽予飭差嚴緝現在尚未破案（濟） 
[擬購行軍鍋爐武昌]  
　　本年改編常備軍以來無事不效法於日本今秋會操廳用一切又無物不取購於東洋除陸續購辦馬匹砲彈外近又購來行軍飯鍋爐灶及菜刀零件凡有關廚屋炊釁器具每套需洋一千餘元僅供百餘人之用合計之亦一世欵（集） 
[羽士造謡宜懲江西]  
　　廣信府貴谿縣有張天師其人者前舊兩年雲游各省到處引誘愚民建設醮場大獲財利本年閏月又來省城授意黨羽布造謡言謂躍龍橋下有鱔魚精藏伏不日卽當出現旣又稱橋下有蛟不日大兩卽當發動非建道場齋醮不足袚除居民雖多被煽感惟因米價昻貴人無餘貲尚不能遂其斂錢之目的然似此妖言惑衆有地方之責者不可不嚴加懲治以防患未然也（田） 
[常備兵犯竊插耳武昌]  
　　常備軍第八旗三十標第三營號兵朱長春行竊本營衣物初十日被獲由管帶申送標統嚴訊屬實當卽重責軍棍插耳遊營驅逐出境（旣） 
[法兵艦在朱溪擱淺江西]  
　　鄱陽湖下游朱溪地方水多挾沙深淺靡常上月有法國兵艦得司地號由潯駛至該處忽然擱淺迄今月餘仍未出險聞該兵艦水量計有六尺方克展駛刻下擱淺之水祗有尺餘故一時萬難駛出也（精） 
[今日尚有各省新聞及本埠新聞均列入第三張閱者注意]  
　 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[組織法政學堂杭州]  
　　浙省課吏館徒具虚名毫無成績奉張筱帥飭令停止改設法政學堂兹己布置周妥適前派留東學習法政速成科之官紳業經畢業將次回浙當選派爲堂長教員等差准仲秋開課定額官紳各二十名惟須由司道及巨紳保送以昭愼重（的） 
[工商初等小學堂招考武昌]  
　　开昌通判衙門改設工商初等小學堂於初一日學務處牌示奉宫保諭令招考學生二百名入堂肄業武昌佔額百名漢陽佔額八十名客籍佔額二十名均按月分别呈繳學費定於初四日至初十日報名考驗（　） 
[批斥觀察辭差南昌]  
　　省垣振捐總局自辛丑設立至今六年頒發部照不下數萬張收入捐款不下數千萬兩上月奉文停止振捐凡收付各項數目棼如亂絲撫憲吳仲帥諭賀金朱三觀察及各委員統限五月内一律料理清楚三觀察知難而退會禀辭差仲帥以其有意取巧己嚴詞批飭矣（　） 
[風折電桿吳淞]  
　　十四日大風爲災由淞逹中之電桿多被吹折以致江海關電話中國官商電信均遲滯不通其英德美丹四國陸綫係附埋鐵路之下故未損碍（川） 
[雨傷棉花吳]  
　　連日大雨田中多患水　所種本棉半遭　草蔽没農民甚憂之雖卽天晴终恐大受虧損矣（川） 
[擬裁工程局改辦警察吳淞]  
　　近日淞口紳商籌辦商務警 
察苦無經費擬禀請將馬路工程局裁革故良以節糜費禀中畧謂准地濱海臨江地居要衝且爲鐵路發軔之地五方雜處良莠不齊保無匪類混雜其中故紳商等屢次籌維非辦警察不可然經費頗且無從措手因想工程局年收捐項頗巨從未辦就一事且該聞於　方事宜置若　聞爲乞詳請將工程局裁革其局務或歸地方紳商而捐項撥充警察經費以資裨益云云（川） 
[鐵路工匠幾釀罷工吳淞]  
　　吳淞張華浜滬寗鐵路機器工匠數百名因西歷滿號多日不發薪資十五日下午相約罷代經工頭告知總司機洋人慰令工匠照常工作一面立電總局移時即散發工資始免肇事十六日總工程師格林森君另雇本地小工百名工作爲漸漸減少客帮小工之計其本地小工領取工價逕歸格君經理（川） 
[嚴究差役捺報盜案吳淞]  
　　寳山縣王大令因上月二十七夜張華浜鄉人嚴桃桃家盜案值日差藉索勘解費銀致事主畏不報案殊爲荒謬除另派書差至鄉查明盜刦各情傳令事主補行報案飭緝外並將值役汪振（卽顧愼卿）提案究詰據供係夥役所爲因限令三日内究出勒費阻報之人否則惟該役自問聞汪役心甚　迫遍求紳董及縣幕等向大令緩頰不知能免辦否（川） 
[滬城官事]  
　　候補知縣張爕廷明府篤鼐由蘇來申住吕行轅又候選按經歷王參軍震昨均因公到道禀見（令） 
[道憲批詞彚錄]  
　　道憲瑞觀察昨日發出批示四道彚錄如　　淞滬釐金公所禀批該公所在永裕碼頭設立稽巡本係創舉開辦之初並未先與商務總會接洽以致未洽輿情而英霍總領事亦遂以洋商不應繳捐詳請公使核辦經本道據理力爭復又電禀外務部主持現在彼此旣己請示惟有靜候上憲與英使商辦飭遵仰貨捐局轉諭該公所少安母躁可也此批○徐應鵬禀批地保潘錫勲化名朦充種種玩法所禀是否屬實有無挾嫌等情仰南滙縣按照指控各節密加查訪秉公澈究具報切勿徇延○監生鄒凱禀批此項充公地畝早經清丈局發給印諭由金問美承租列入美册八百念九號道契執業張顧氏詎能以無單之地賣與趙榮昌而趙榮昌豈有不察贸然買受之理該監生貪利干預自取訟累咎復何辭所禀是否屬實仰會審委員查明錄案具詳察核違式持飭○華勝商號禀批陜省所購各件因種類不一碍難預定經善後總局咨明隨時由採辦委員洪令開摺貝報在案所有此項軍衣事同一律著轉致洪委員單報到道再行核辦可也（宜） 
[提勘太倉盜犯]  
　　滬道瑞觀蔡因太倉州詳解事主陳敬德行船被刦獲犯王阿大周阿興周阿松三名解道請勘兹定十八日午堂勘訊昨日牌示差役及刑杖人等　時一體主轅伺候（宜） 
[禀請騐放軍樂]  
　　江北提督劉軍門現擬添設練軍樂隊一隊所需樂器派委邱司馬鳳五至滬採購刻己購就大小四十八件定於十八日裝江裕輪船運赴清江交納昨由邱司馬禀請滬道瑞觀察函致新關稅務司免稅騐入（宜） 
[南區警察開辦記事]  
　　昨爲總工程局舉行南區警察開　禮之期上海縣汪大令曁警察各局員閘北商塲局員馬參軍浦東總巡謝明府等俱到塲會議請事由各董備筵欵待正副裁判官　座席中議得所有地方月捐暫免三月清道捐則照常歸董經收大小車捐於六月初一日起收深恐或有不法之徒在外冒收己裁壯丁捐欵故擬出示曉諭止付（尺） 
[粤省自來水公司股本刻己捐齊]  
　　製造局提調李平書明府籌集粤省自來水公司股本六十萬當卽電禀　督兹奉岑巽帥回電飭卽至省籌議各事故定期今日乘某公司輪船赴粤（　） 
[軍火重地未便令外人操演散步]  
　　美國某兵船因赴江南船塢修葺船上水兵人等不時登岸至製造局西砲台散步操演並由該兵船管帶函請總辦魏觀察允准觀察當卽電禀江督核示兹奉周玉帥覆電畧謂製造局爲軍火重地例禁外人窺探豈容擅准該兵船水手兵在局廠逼近之地操演散步著即照會該兵船管帶另行擇地等因昨經觀察遵卽照會矣（　） 
[私鑄案札飭移縣辦理]  
　　胡鴻寳朱阿福沈仲逹前在薪閘私鑄當十銅圓被捕房包探李星福查知往捕詎己逃脫祗飯司徐隆山房主王阿三解廨訊究中西官判徐押西牢一年王押九月己志前報兹悉此案爲蘇松太道瑞觀察查知以私鑄國寳罪在徒流以上照章應送縣訊辦是以札飭公廨讞員關司馬速與陪審西官磋商將徐等解縣訊究（力） 
[酌留營勇駐防]  
　　西門外及南巿念三七鋪現由總工程局推廣警察所有原駐之滬軍畱防二營勇丁共十二處其九處現擬 
 
 

Page 18

 
 
一律請撤惟南門三官堂及中道橋與西門外腿業公所三處暫留防守昨出局董禀請道憲瑞觀察函致滬軍留防營管帶遵照宜 
[自戕求請免騐]  
　　向在北巿錦元館爲夥之張阿和前晚無瑞用刀自剌受傷送至醫院救治無效而斃經捕房飭探諭保到縣報驗旋經尸父張阿元尸伯張阿全協保到縣求免汪大令准候傳訊情形核奪（事） 
[寛釋改過局輕罪案犯]  
　　改過局垣墻於十四日風雨冲塌所有押犯除移押縣署並發原廨收押外尚屬不敷前日由縣尊汪大令將案情較輕之張阿四楊義明卽小米虫韓長顺陸阿生朱桂福劉昆齋等至案判張責二百下開釋楊交保韓因高昌廟一再滋事交保後判赶緊出境不得逗遛陸劉亦均保釋朱犯遞回湖南原籍管東（事） 
[飭查小火]  
　　昨晨美租界元芳路姜江雲家因熬油鑊起火當卽撲滅事爲捕房所知飭探往查並未保險禀復捕頭候核（似） 
[失火卽熄]  
　　昨早七點鐘英租界河南路七號洋房普惠藥房樓上失火工部局救火會近在咫尺立驅皮帶車取水灌熄並未成災祇糜藥物等件故未鳴鐘報警（力） 
[讞員發落棲流所婦女]  
　　前日公廨讞員關司馬駕臨棲流所擇配留養婦女及押滿之入由親屬領回兹錄如下上年六月初十發所之迷路女子春梅嫁陳德全九月十七在濟良所串逃之金寳初嫁陳三義十一月二十二濟良所送不願爲娼之王墨蘭嫁某甲十二月二十四送不願爲娼之倪阿根嫁陳妙星又迷路女子嚴秀英嫁王一毛覊禁之陳小紅釋放楊陳氏傳夫具領管朿價賣硬　之金囡囡傳陳姓領去上年十二月十五日被夫逼娼之張崔氏現將分娩傳夫領去三月十八日爲翁控告之駱氏着其家屬具領閏四月十一日發所之張阿秀由其妹領去本月初四日被拐發所之洪珍傳其姑母具領（當） 
[傭婦傷重送回]  
　　山東路三百九十三號門牌春生炒貨店日前因風雨驟至有高墻一道忽然坍塌壓傷傭婦楊氏一口當卽抬送仁濟醫舘求治昨緣勢危故由醫生知照送回浦東家内（當） 
[資遣迷路幼孩]  
　　幼孩范金林迷路由捕送廨前晚奉襄讞孫明府提訉范供年十五歲南京人生長湖州父母己故流落上海　在大司務處帮忙後被荐至某甲處爲義子昨日因事逐出被捕送案現在願回南京乏資動身求恩成全明府以所供尚屬情判給川費洋两元卽日回里不准逗遛范叩謝而去（當） 
[上海縣案]  
　　沈阿木控王玉林鳳桱串拐伊妻張氏捲逃由三林塘巡局解縣經汪大令研訊沈供去歲八月將妻張氏並所生一女两子抵押王玉林處得洋四十元十年爲期刻因飢寒交迫欲再商借爲督母挑唆誣控玉林拐匿今願我價絶賣求斷大令謂以官無斷令夫婦父子分離之理實屬荒謬喝令暫退質之張氏供年三十二歲被夫抵押王姓是實王玉林供張氏出抵由沈自願有筆據两帋皇雷大令斥其無知妄作判張氏及子女俱交沈具結領回抵欵四十元限一年内陸續歸楚筆據交沈銷燬○張竹亭控李小弟以田契借洋圖賴一案李以揑造假契訛詐等情赴府上控發回原縣訊斷汪大令因移請寳山縣查復在案兹查張竹亭所呈賣田契王字圩七十二號署字圩一百三十四號各地二畝實係假契昨絶大令覆訉判將假契主銷從寛免究了案○顧奎寳控姪壻華阿桂掯單亦奉訉究顧供胞兄故後承　小的長子爲嗣遺下田單一帋被華霸掯小的探告後昨己將單交還求鑒華供此單實由岳父出抵在外小的備價　回叔岳不知控告故己交　大令判還單結案宜 
[總工程局記案]  
　　恆豐木行夥張志嘉控三和煤炭行主玉善耕欠提保本作頭周裕記貨銀一百二十两經孫明府提訊判先繳八十两餘限七天理楚倪炳南控房客項壽釗欠租洋十二元請追明府判每月拔洋三元交保照付○鞋匠陸雲喜向婁行山索取借洋五元日角經巡士解究明府判婁還洋三元了案○吳金氏控陳阿有欠米洋二百餘元判令還洋一有十五元押繳在案昨氏又扭李雲和至案控被欠洋一百餘元强將田單推抵求追明府判限七天　緊將寗波原籍産業變價激欵○招商局小船舵工薛富貴之船泊在張家浜附近日前風雨大作時被該處划船流氓王連寳陳開侯李德才等上船攫奪箱子衣飾金戒等物昨薛投局禀控明府飭提至案判各交保限三天將各物交還違干究辦○西區分辦處解王徐氏扭控朱福順則順寳欠借洋一十五元連中人姚記　一并移究陳　軍提訊之下判朱戒責一百下　姚合繳洋三十元（尺） 
[英美公廨紀事]  
　　日商三井洋行控開泰森謝月　朱艳樵定買棉花不交虧欠銀两請提訊追等情關司馬以謝朱二人避匿海門前日簽差至海門廳移提到滬押候訂期會訉○印度人某甲控因東洋車事與瞿楚珍糾葛瞿己他往請提保人孟廷楨勒交等情昨己由包探土阿巧往傳著於今日到案質訊核奪（力） 
[法租界捕房事]  
　　著名流氓陸小狗冐充縣差糾黨將洪姓軋至新租界小茶肆内凶毆事後洪投捕房控告捕頭准其自行扭究○林阿茂王二劉春生陸阿四沈海泉陳金生前因犯案判押改過局昨日期滿送回奉飭押候解堂發落○某客乘長江輪船來滬唤小車夫沈道福　運行李失去考籃疑沈竊取　赴捕房押候解訊○陳阿二竊單被銅吊等物在押鋪質錢被　查見拘押候辦○王永生潛入某成衣店竊作檯板被捕查見拘入捕房押辦（興） 
[美租界捕房事]  
　　陳阿福竊虹捕　俞記琴船上雜物由探朱子藩拘獲押候送辦○王阿銀在百老匯路雇陳阿桂東洋東讑價不合被王將軍擊破由捕一并送究捕頭飭王給修費洋一元五角　事○馬夫熊土根駕軍至靶子路將計阿三東洋馬輪撞挩由捕拘究捕頭飭賠洋二元斥釋○馬夫王阿四違章在車上　睡由捕拘獲押候解罰○昨有形同乞丐者一人有至天　路頭　　轉角處倒地身死由捕投報捕房飭傳地保查明有無家屬棺殮似 
[照函更正]  
　　昨報紀飭查失火一則兹接瑞興泰茶葉號主胡洪騅來函云敝號十六日不幸遭回祿之災實因烘茶之友下樓吃飯疏忽所致其時大衆正在樓下午餐故未知覺迨見火光汲水往救而勢盛難止所焚之處適爲前樓因無後門恐或坍倒難出故同人倉皇逃出朱携一物迨經水龍紛至救熄將帳箱搶出雖保有火險銀四千兩店中貨物生財不下萬餘金加以鄙人兩代之字畫書籍衣服契據等件亦約值萬餘金吃虧甚鉅事後鄙人卽託人至該叚巡警見總董莫子經聲明一切且請添派巡士轎班看守保險行亦來踏勘并無異言照數允賠號中各友自水龍散後均在場汲水灌熄餘焰并無一人逃逸衆目盡見今閱報載情形大爲相反不知何所據而云然諒係訪事人傳聞之誤與敝號聲名有關務請貴報卽日更正爲盼（　） 
[曾少卿經收湖南振捐第十二次清單]  
　　孫君復瑞楊君回省合助洋一千金署陵警察局賬房龍　一百七十元西霸益友堂銀一百两花業衆商洋一百五十元　嘉興通判徐君安徴龍洋六十元滋順銀三十两厦門陳君靜波洋十元陳君大元　子病愈洋十元温陵生洋王元徐蘭君女史洋二元寳應商會經募四十三户龍賢洋百三十元共收洋一千五百三十七元銀一百三十两正用特登報以揚仁風 
 
