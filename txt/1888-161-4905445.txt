# 1888 - 161 - 4905445

 

Page 1

 
 
[御定歷代賦　日知錄集釋　精選小題嫏嬛] [  點石齋代啓]  
　　賦　一書自漢迄明所有名家賦鈔均依類編入因卷頁浩繁坊間久無完本今出舊本石印分訂十六本共兩套碼洋十元○小題嫏嬛共文八千首且一題祇選一篇又與宗海等不同題必求備文無不佳石印分訂十二本碼洋五元半○日知錄集釋久已行世因木刻不爽目又難携带石印縮訂四本并加錦套價洋兩元以上三種各臻美備購者紛紛已將告罄如欲　售及批拆早臨本帳房面訂南北申昌及文瑞掃　等書房零售 
[石印四書古註羣義解出書啓] [  點石代啓]  
　　是書計九種一皇侃論語義疏一李文貞公大學　本說中庸章叚中庸餘論一毛大可四書改錯一劉楚禎論語正義一焦里堂孟子正義一宋　山論語札記孟子札記盖皆博考　言　明古義於章句註疏說文之學融會貫通精當不易較之尋常味根錄備旨合　諸書尤覺原原本本斷制詳明習舉業者果能家置一編臨文時自必別有慧心獨具雙眼惟是書見於　書者多向無單行本可購茲特以家藏九種　為一冊精楷重抄圈點仍舊託點石齊石印字跡固然明顯校對亦復精詳每部裝訂十六本外加紅本夾板二副現已成書從嚴售價每部洋八元售處向上海南北申昌申報館揚恆慎昌錢莊申昌元同盛書盞室　聽者向點石齊帳房面議可也此佈。 
[二集大題觀海出書告白] [  點石齊主人謹啓]  
　　是集經廢泰絲棧售去兩千部即由該棧主發售書單所有分期交洋末次附送彩票情由早登前報俾眾周知現在二集全數印竣裝訂三十六本準五月二十日出書其業已售過書單者祈　找價五元先將二集取去下月中初集告成當再登報隨送彩票本齊不爽期廢泰不失信諸君子有志奪標幸勿觀望　徊失之交臂此佈 
[論琉球人心不向日本] [  海外傷心人來稿]  
　　從來功敵以攻心為上得國以得民為先未聞仁義不施隣國之民仰之若父母者古昔盛時勝殘去暴師中立君子之名兵出有仁人之號民之望之如望歲焉其心固可白諸天下後世亦共諒其無他禹之沛公入　告論約法三章父老流涕捧檄萬姓夾道歡呼以為得復見天日即如陳橋兵變冕旒加身取天下孤兒寡婦手而東向讓三南向讓再猶必肅愜夫與情孟子云以德服人心悅誠服者也以力服人非心服也此蓋懾於一時之勢力耳由斯言觀之可與論琉球日本之事矣夫琉球之國僻處東海自漢迄今二千餘年奉冠帶　春秋君海內子元元臣服中原未嘗失德設或不恭侵侮大邦暴虐其民為日人者義旗一舉罪人斯得謀於其國舍舊君而新是圖則琉球必輸誠宇下方且感激圖報之不暇胡為欲加之罪不患無詞藉端尋　將琉球是滅貪其土田設官戍守豈順天應人有此盛舉　抑或不與不取反受其殃　日人撫心自問其何以塞天下之公議既不能如鄭伯肉袒產羊見舍於楚莊于不能如鄭之入許奉許叔而處西偏即不然或如勾踐求成為臣為僕退保會稽則邦國雖云殄瘁社稷未為邱墟即其甚者紀侯大去杞子無歸黎侯失國猶未嘗縶其君囚其臣係累其子弟傷心慘目一至於此君父之仇不共戴天琉球人詎肯低首下心忍辱負罪為天下羞日人其能入據此土也哉蜂　尚有毒困獸猶能閸保無如　之圍原倉葛仗義振臂大呼者乎保無如漢之滅　田橫守節誓不臣附者乎或謂亡國大夫不足存然副車一椎亦足以奪祖龍之魄一旦慷慨誓師激以大義請收復餘燼　城借一未可知也雖瘡痍未復兵力未瞻然師直為壯曲老君子不以勝敗論而以曲直分否則如申包胥之復處淚揮七日於秦廷范大夫之破　兵徵三千於越國竊恐眾怒雖犯絕命爭先孟明拜賜之師樂毅下齊之舉無不一以當百至是而始悔向之不留餘地而處人卒致人心騷動土崩瓦解不可壓抑也嗟何及矣夫成湯放桀於南巢恐貽來世之口實武王誅紂於太白雖化洛邑之頑民而况日人無湯武之仁琉球非桀紂之暴彼都人士甘心事仇忍乎否也日者美冶高小　琉球之屬土也立誓四章義正詞嚴與日為雖亦猶魯仲連義不帝秦甘蹈東海以死不願為臣僕而食生矣痛舊君兮北狩還轉何日時聞呼天搶地之聲傷國詐兮中崩復辟無人空增麥秀禾油之歎假使新君憐我哀此俘虜餘生不以　鼓其何以答吾主於生前對先君於地下乎或者謂陳氏厚施而得民商君徙木以示信日亦可假此權術以為收拾人心之計不知與論飛騰物議紛更微特籠絡無以施其技即權勢亦無以逞其威誹謗者夷族偶語者棄市能　其口耳奪之氣不能降其心而相從請看琉球之域中竟是誰家之土宇當亦撫膺太息髮指眦裂于日人綿綿無絕期也力雖未能報而心則終未服也嗚呼琉土此恨將長興終古矣嗟乎公論泯受其害者固雖下氣即　在隣封似亦代為不平我國家度量恢弘超今越古久重修和之誼不存計較之私能與滅繼絕未必如衛人之充耳昔　鄙救趙畏秦而不敢前似未可例我堂堂之中國也蓋無日不在我大度包容之中也夫琉球雖僻在東瀛蕞兩彈丸然固千餘年來自立之國也　其國史班班可考乃竟等於江黃藝陸不祀忽諸寗不悲哉日本　來事事效法泰西　泰西主於不滅人之國於比利時於希臘尚且存之不相侵侮日本即置琉球為外藩亦復何害乃必　滅而傾覆之是誠何心余海外人也於各邦之互为兼併猶　觸之相爭於我何預而乃作此　于之饒舌誠亦不可以已乎惟是胸中有不能已於言者必欲吐之而後快也知我罪我聽之公論可也 
[恭錄] ○四月二十九日太常寺題五月十二日夏至大祀　地於　方澤視牲看牲遺員奉　　　　泰視牲奎潤看牲欽此同日奉　硃筆這監視着文杰去欽此同日奉　硃筆着派　褀錫珍監馬步射欽此○五月初一日奉　上　張家口監督福惠奏差滿回京　交盈餘銀兩並請减成倍繳　短盈餘銀兩一摺所得盈餘銀三千一百九十兩零着交廣儲司其所請减成倍繳之處著戶部核議具奏欽此 
[本館接奉電音] ○昨接京友發來電音有本月初六日　硃　一道敬謹譯登　○五月初六日戶部題淮安關監督期滿一本奏　硃筆這差着效會去欽此 
[德皇薨逝] ○昨日接到德國發來本月初六日電報云德國新皇業已薨逝計踐阼至此共三月零七日現聞皇太子已經　體為君矣 
[猓番為害] ○京友云四川馬邊聽等地方所轄猓番近來擅出巢穴滋攪附近各村抄掠牲糧銀物傷斃民命 
 
 

Page 2

 
 
國有婦女被掠者劉制軍得報立即撽飭練軍兵勇前往勸辦迨練軍馳到粿番尚敢負　相抗傷斃我軍哨官練軍復經添調防飭派該廳協同會辦指授機宜勦撫兼施務將渠魁擒獲散其脅從毋任茲蔓貽害地方云 
[金夏景] ○吏部示准黑龍江將軍咨開今出有黑龍江將軍衙門理刑委署主事一缺經該將軍揀選得黑龍江將軍衙門八品筆帖式文耀擬正無品級筆帖式福齡擬陪又出有黑龍江墨兩根城驛站官一缺經該將軍揀選得黑龍江將軍衙門筆帖式喜德擬正萬與擬陪又保舉黑龍江倉站屯官烏兩恭額一員請由大部帶領引見等因在案相應傳令該五員於五月初二日丑刻穿天青褂備帶青褂補褂並佩帶荷包手巾赴　西苑門外六項公所內吏部公所報到聽侯帶領引見再傳該五員於四月三十日已刻衣冠赴部演習口背履歷萬勿運誤○正藍旗護軍統領處為知照事印務處呈稱水旗護軍統領巴因感冒未痊於本月二十八日奏請續假等因本日奉　　賞假十日欽此相應知照景運門檔房查照辦理○內廷懋勤殿設有值班人員以備皇上傳用筆墨紙張書籍刻因駐蹕南海該殿入值人員若仍在原處恐上傳楮筆書籍相距數裡之遙未克即時進呈轉滋貽誤遂據情稟請上憲指示俾有遵循當經總管內務府各堂憲會商　議奏請將懋勤殿值班人員暫行挪至中海萬善殿俾遇上有傳用物件就近即可進呈以期無　如蒙恩准仍飭該處人員　遵懿旨於散門後退出西苑門外在公所備拆當日奉旨着照所請欽此○吏部批示據勞績保奏留於兩江儘先補用知縣成策達取具同鄉京官印結呈請分發驗看到部查該員係因勞績保奏留於兩江補用之員本部並無分發兩江成案限程例章自應將該員以兩江總督所轄江蘇江西安徽三省簽給發執照給限赴省除將該員列入　看外相應批示○湖南省委員管解京　銀十萬兩到京當將　鞘抬入戶部大堂　纜　存　原解兵役在彼看守聽候　收並由該委員將所　文批投　湖廣司堂核辦○吏部示傳擬補廣東欽州知州王松齡又保舉福建候補知縣李麟瑞勞績保舉直隸候補知縣李燕昌又勞績保舉山東補用知縣何福楨等于五月初二日帶領引見相廳傳令該員等於初一日晚在城左近歇宿初二日五鼓穿紅青褂備帶荷包手巾忠孝牌赴西苑門外立項公所內吏部公所報到聽候帶領引見並傳四月三十日卯刻衣冠赴部演習口背履歷倘是日不到定行扣除引見再該各員是否原任一二品大員子孫抑或現任一二品大員兄弟刻即赴部呈明○宣武門外西單牌樓迤西花園地方居民某甲紏領多人手持木棍找尋某乙詬詈交加歐至徧體幾無完膚右臂折為兩叚並無半字討饒幸有丙丁等人到來效魯仲連排雖解紛乙稱無須涉訟舁回吾家自行調養可也○禮部示頭傳咸安宮官學候補教習胡鼎臣限三日內親身赴部　到並携带筆硯以便填寫親供當堂　對筆跡毋得自　○光禄寺行催内務府廣儲司銀庫　成貴妃　逝本寺恭備要差需銀七千數百兩奏由貴司支領當即抄錄原摺附單咨行貴司徒速開放迄今多日未見傳領惟此欽均由商藝未便再為延宕致失信於商為此行催貴司無論如何務於節前開放以慰商情而清欵目也 
[分派緝私] ○本屆戊子科鄉試兩淮運司循例在各場及各隘口派員設卡巡緝鄉試船之夾帶私貨　　曹聽鼓各員莫不翹首跂足盼札委之來當未揭曉前有效蘇季之上書者有為毛遂自薦者更有如媚竃之王孫賈焚香默禱於天者擾擾紛紛不啻如秀才望榜直至本月朔始開單派委約共九十餘人皆　務人員蓋福都轉深悉轅下屬吏無差者十居七八平時正　事簡人浮至此不欲以地方河工人員越爼此亦位置閒員之道是以札下日得中選者固欣然色喜即不中選者亦不敢有怨言現在奉札各員均已料理行裝前往各分卡其總卡設在城外五憂山對河即于本月初一日起開辦除總巡金分轉等常川駐局外每日仍由總辦王克齊觀察福餘安都轉暨會辦吳柏莊觀察楊子穆觀察丁蘭生觀察分班輪往都率巡查云 
[專查烟館] ○宜昌府存太守因近日盜匪眾多時出劫掠案件非嚴禁烟館無以清盜源遂委劉韻簧明府專查烟館近日劉明府私行前後街及城內外查獲數家或枷或打即行開釋前日又在河岸下席屋內獲住二人責打釋放因此各烟舘莫不慄慄危懼也 
[裁撤局] ○宜昌城內向設補厘局專為荊沙上面江　地方有漏稅者補納而設現因江口地方已新設一厘局遂將宜之補釐局裁撤該局委員恩姓已將眷屬搬往省垣消差去矣日前見撫　示　云董市以下厘稅由江口完納至董市以上貨物運往上路者均仍在宜昌總釐局完納近又聞江口之人恐在江口完厘後來宜昌又完厘金又有閙局之事並將所出示　之虎頭牌抱去又聞棉花與糖在百貨厘章中者百姓仍照章完納其不在百貨厘章中者百姓不肯完厘云云未知近日已平靜否也 
[逆案淩遲] ○福州晉江縣出有逆倫車案現經廷太守提訊該犯李英原籍惠安縣年三十二歲本年二月二十三日天未明時因殺伊妻梅氏伊母聞知搶前勸阻竟被運斫三刀斃命訴供之時言語支吾眼睛突露呆視不轉凶惡之氣一望而知後提梅氏據供丈夫素有瘋　官見其臉上兩肩均受刀傷甚重自無回謀情事運訊數堂真情如見後經奎廉訪提問詳明制　於四月三十日辰時恭請。王命令首府城守協　閩侯兩縣親提該犯押至北校場淩遲處斬梟首另裝小木籠解赴犯事地方示眾梅氏現仍押府司獄女監內於法當可未减也 
[白盾會] ○去年春在滬泰西女士聚立一會名曰白盾白者清潔之意也盾者保護之器也意謂清正之女當出門保護被害之女也其設會之原因見滬上無數糼女被賣被拐流落妓寮為華娼為洋娼殊為憫異而設也夫云洋娼則大英工部局設有騐毒院有醫生按期騐看諸婦有無陰毒有毒者留院醫治以免流害無毒者即准回歸總之污穢不堪彼諸西女雖與華人異國聲氣不能然視華婦竟若同胞不忍坐視其遭若此之羞苦故立白盾會擬設法救出火坑去年夏曾聚議數次議以禁洋娼為先務遂遞一公信於工部局信云信致英法工部局諸紳董賜鑒謹啟者余等住滬西婦以租界內開洋娼妓院一事實為惡俗貽羞余國及余等所奉之　穌聖教又　余等同為婦女之禮面且更有碍於住滬之西人至租界内華婦之為洋娼者不知幾期甘賤忍辱莫此為甚惟貴局能設法救之出水火而登袵席否則終無望出此苦境矣伏思整頓必須華官及各國領事幫同辦理否則恐難成功是領袖其事者必得贵局出名方能有濟而當今之要務比此更重而更應辦者鮮矣今欲一時掃除績習固屬難事然欲盡心除去不妨設二法先為施行終可成功一凡十六歲以上之幼女不准入妓院二裁去　毒院蓋　毒院既不准患毒之婦回家可令客　染毒之權利則是從人淫蕩更肆無忌憚矣前者英國及諸屬地亦設　毒院試行多年後許多地方已一概裁去足證　毒院之毒患之不能禁而反有害於人他國即以廢去租界亦應照辦云云盡押者有六十四女士嗣在滬西人七十四名另有附信至工部局祈允准該西女之請詎知該局回信不准所請以致西女士深為悵悶嗣後再想具稟華官　明因無機會可　故而中止今彼別無法則惟將以上諸情刊入報端冀華人深體彼西女士之苦衷或另想方法以除妓娼之惡俗豈不美哉中國民人係屬中國宮所轄如中國官亦有必此事而能一例禁止挽回風俗則更美矣最可惡者係未及筓之幼女由內地拐出或價賣或抵押為娼其價賣之人以及侮辱之人直與惡獸無異凡此情形其忍而坐視其終陷火坑者斯世恐無其人也為此大聲疾呼仰望諸君協力同心輔成其事以答西女士之苦衷云爾　白盾會西女顧立克具 
[飭丁彈壓] ○閔行裝飾龍舟二艘擬於端陽佳節在浦江南岸游行蓋以南岸係南匯境為上海　所不及轄也事聞於裴邑尊謂時際 
 
 

Page 3

 
 
   
 
 

Page 4

 
 
[分發人員騐者名單] ○鄭工掣　分發　主事　程繼連江蘇　運判　胡瀚直隸○海防例分發　內閣中書許　文安徽○鄭工指省分發　知縣　黃國　四川湖南　　大使徐彭齡江蘇浙江　運庫大使　吳保庸江蘇山東　直隸州州判　楊苞甘肅山西　　知事　查振采浙江兩淮　府經歷　蕭聞澤四川貴州周厚應江蘇山東牛師忠安徽河南　縣丞　方沛如浙江江蘇　禧江蘇浙江楊廷樾福建廣東黃光彩山西陝西王中鎰湖南湖北藍翎涂佐績江西甘肅　按司獄吳兆熊江蘇湖南　　巡檢　朱鴻寶浙江河東　巡檢　黃金篆四川雲南左樹棠江西廣東方庶林安徽河南朱錫榮安徽廣東賴葆　廣東福建韓方朴直隸廣東余　潤湖南廣西張秉正山東安徽王濬虞山西直隸　從九品　鄭　湖南山西孫葆森安徽江蘇王廷礽浙江江西　典史趙成濬順天河南葉鑑澄廣東四川錢衡　徽江西王紹　山西山東耿世芸山東四川胡棫四川山西王在贏浙江江蘇閘官鄭均河南東河　未入流　楊鈍溥山西河南防海南指省分發府經歷　周紹棠安徽江蘇　巡檢李翎煦江西廣東李大允廣東江蘇蕭文奎四川湖北王耀清四川直隸　從九品吳奎均山東廣東典史　劉熙敬浙江江蘇張贊霖浙江江西○　餉指省分發　同知　梅任元江西江蘇　巡檢　徐高長江蘇浙江莊允元江蘇湖北郭景會湖南廣東　從九品　劉錫芳直隸山西陳德　浙江北河任元亨河南廣東　典史　楊起昆安徽四川○勞積　籖分發　道　花翎楊汝翼 
湖南　同知　花翎知府衡程之謙安徽　直隸州知州　花翎秋壽南浙江　知州　花翎楊肇基　南　通判　沈守泰浙江　知縣　業星交河南藍翎五品銜成策達湖南○勞績指省分發　知府　花翎三品銜戴斐章湖南貴州　知縣　劉恕湖南福建周振璋湖南貴州五品銜張察江蘇江西許會蔭江西四川同知銜梁繼泰浙江江西藍翎同知銜江良醇安徽貴州王觀熙浙江江蘇　從九品　蔣蔭楠湖南四川　典史　藍翎萬嘉穀浙江山東○截取掣籤分發　同知　顏連浣浙江○截取　省分發　同知　李錫齡貴州雲南○同　舘教習指省分發　縣丞　六品銜董鳳　正白廣東○教習掣　分發　知縣　李恩慶直隸○教習指省分發　知縣　石壽　安徽湖北○　敘指省分發　府經歷　高榮日山東河南○應補呈請分發　通判　提舉銜曹文昭陝西福建　知縣　李鐵林直隸河南　縣丞　劉錫嘏順天浙江　縣丞　趙從堯浙江河南　從九品　洪鈺江蘇四川鄭喬齡福建廣東　未入流　鄧作霖四川陝西唐一誠江蘇直隸陸家培浙江直隸○分發赴省坐補原缺　巡檢　沈春榮順天廣東 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光绪十四年四月廿八日京報全錄]  
　　宮門抄○發　硃批五　○都統托　奏為廢員效力三年期滿例應請　旨釋囘摺○漕督盧　奏為洪湖運河水勢情形摺○將軍慶　奏為請　旨簡派事○又　奏為請　旨簡派協同管理內務府事務摺○新撫劉　奏為河南補用道孫壽昶前保補缺後加銜一案請　飭另核改獎片○　泉鄧奏為恭報到任日期摺○新撫劉　奏為　歐斃命審明定擬摺○又　奏為查有軍管立功積勞病故人員請　飭議卹片○四月二十八日內務府國子監正紅旗值日內務府引見十二名○巴克坦布續假十日○聯魁預備召見○掌儀可奏初三日祭奉先殿澤公行禮○召見軍機尚昌懋多歡李培元聯魁○發抄　張矅奏泉司福潤致祭泰山起程奉硃批知道了欽此○又民婦郎胡氏捐置地畝義學請建坊奏硃批着照所請禮部知道欽此○謙禧奏同知英順委署建昌令各缺奉　硃批吏部知道欽此○又請將圍場驍騎校慶昌撤銷記名奉　硃批着照所請兵部知道欽此○又請以章奏　試署建昌令奉　硃批吏部議奏欽此　○○奴才托倫布永德跪　奏為廢員效力三年期滿應繳台費全數繳清恭摺具奏仰祈　聖鑒事　據張家口管站部員承祐呈報廢員張佩綸係直隸豐潤縣人前在船政大臣任內因案革職發往軍台效力贖罪指派第一台當差自光緒十一年四月初六日到台之日起扣至十四年四月初六日三年期滿等因呈報前來接准兵部來咨轉准戶部行知該廢員張佩綸應交台費寶銀一千五百九十一兩現已在部全數繳清等因咨前來查中樞政考例載坐台廢員三年期滿應交台費全數交完者由軍台都統抄錄該廢員獲罪原案具奏請旨釋回等語今廢員張佩綸在台效力已滿三年應交台費銀兩既已在部全數交清例應請旨釋回謹摘敘該　案由恭呈御　理合恭摺具奏伏乞　皇太后　皇上聖鑒　訓示遵行謹奏奉　硃批張佩綸着准其释回该部知道钦此　○○頭品项戴　運總督臣盧士杰跪　奏為謹將洪湖運河水勢情形恭摺具陳仰祈　聖鑒事藉查洪湖運河永　截至光緒十四年二月二十日止業經　奏報在案兹查二月二十一日至三月二十日止洪澤湖長水五寸共存水五尺一寸高郵至馬頭長水九寸共存水九尺一寸淮陽裹運河各長水數寸至一尺不等邳宿運河又落水數丈新舊各工均屬　　維刻當春汛洪澤湖及下游運河均見長水雖所長無多特恐源源而來漸至吃重幸窰河等共已經告竣堰澗汛十二堡石工經趕緊修砌以資捍禦臣謹當督率在工員弁加意修防不敢稍任懈忽理合　摺具　伏乞　皇太后　皇上聖鑒訓示謹　奏奉　硃批知道了欽此　○○奴才慶　跪　奏為請旨　派事竊查盛京宗室覺羅學向章成案將軍總理其　禮部恃　府丞例管學務仍奏請　　派五部侍郎一二人協同管理遇有升調出缺歷經援案奏請簡派在案今　盛京戶部侍郎啓秀因病開缺其所管宗室覺羅學事務自應援照例將盛京五部侍郎銜名敬繕清單恭呈御　祗候簡派　資協同管理為此恭摺具奏伏乞飛皇太后　皇上聖鑒謹　奏奉　硃批　硃筆圈出綿宜欽此　○○奴才慶裕跪　奏為請　旨簡派協同管理內務府事務恭摺仰　　聖鑒事　照　盛京將軍管理內務府事務向於五部侍郎內請　派一員協同管理遇有缺出隨時奏請　簡派歷經遵辦在案今協理內務府事務之　盛京戶部侍郎啓秀因病請開缺奉旨准其開缺回旗其所遺協同管理內務府事務應請簡派謹將盛京五部侍郎銜名續具清單恭呈　御覺伏候　簡派協同管理理合恭摺具陳伏乞　皇太后　皇上聖鑒謹　奏奉　硃筆圈出文　欽此　○○劉錦棠片　再二品頂戴按察使銜河南　先補用道孫壽昶前於會克吐魯番城案內經前陝甘督臣左宗棠以知府用河南候補知縣底銜棄保請歸知府班後　賞加　運使銜部駁知州知縣在任候補知府不得加　運　銜改為五品銜當經左宗棠以該員曾於同治元年河南守城剿匪案內已保運同銜附　奏改請俟補知府缺後　賞加　運使銜復經部議以並未聲敘奉旨同日行令查明降一級留任甘肅具　再行核辦各等因先後飭行遵照在案兹准河南撫臣倪文蔚咨據孫壽昶稟稱檢查原奉行知節次守城剿京報　第二千六百九十一號　物戊子五月初八日申報附張不取分文匪出力一案係以原名孫壽昌由藍翎同知用候補知縣請加運同銜並換花翎於咸豐十年十二月十四日奉旨准　　改名孫壽昶奉部覆准於肅清新疆五次　平邊寇及六載防各案出力歷保二品項戴按使銜河南　先補　道等情咨覆請奏改　前來臣覆核無異合無仰懇　天恩准將該員孫壽昶論於會克吐魯番城案內由運同銜知府用河南候補知縣底銜擬保俟補知府缺後　賞加鑒運使銜一案　飭部另核改奨施行謹附片具陳伏乞　聖鑒訓示謹　奏奉　硃批吏部議奏欽此　○○雲南按察使臣鄧華熙跪　奏為恭報微臣到任日期叩謝　天恩仰祈　聖鑒事竊臣前於雲南迤南道任內蒙　恩補授今藏當即具招謝，恩　請　陛見拜摺後於光緒十三年十二月初八日交卸迤南道　務起　回省奉督臣　英撫臣　鈞培會檄飭赴任光緒十四年二月初一日准兼　泉司　儲道譚宗浚將泉司印信文卷移交前來臣恭設香案望　　叩頭謝恩　領任事伏念漢省地控邊陸時泉職司名法明　弼　期寬猛之兼施飭紀　綱宜激揚之互用而且界運緬越民　漢夷情法固貴待平輕　尤期至當惟有駑庸勉竭折獄無留矢慎矢勸倍加警惕隨時隨事振刷精神一切票承督撫臣悉心經理以其仰答　高厚鴻慈與萬一所有微臣接印任事日期並感激下　理合恭摺叩謝　天恩伏乞　皇太后　皇上聖鑒謹奏奉　硃批知道了欽此　○○尚書銜新疆巡撫二等男臣劉錦棠跪　奏為　歐斃命審明定擬恭摺具陳仰祈聖鑒事竊绥來顯客民張得勝口角起　刃傷膝　　左脇身死一案據绥來顯知縣李　　　訊議擬解由署迪化府知府蔣　加看解鎮迪道兼安插使銜恩論審明　　詳臣親提研訊錄犯張德勝聽籍隸甘肅皋　將光緒六年綏來縣屬午圈子地方與勝海雲合夥重地十二年夏因收成歉薄分夥另居所有牛馬農具均已勻分惟蒸籠　有一具議定兩家公用時常來往並無嫌隙十三年五月初三日上午張德勝海雲家取用蒸籠值勝海雲外出將蒸籠　藏房內張德勝空手而歸是日挨晚勝海雲來張德勝家閒坐張德勝正乎持小刀削烟桿子抱怨勝海雲不應將蒸籠鎖藏房內以致　不能蒸麵已發酸勝海雲回稱早未通知不能在家守候負氣而走張德勝攔住理論勝海雲斥駡張德勝回詈勝海雲扭住張德勝　　往地捻按張德勝被按情急撩　烟桿順將手持小刀　戳一下適傷勝海雲左脇倒地輕　得有趕　　阻勝海雲傷重移時殞命奪得有投　報　　犯訊供議擬由府解鎮迪道兼按察使銜審明轉詳臣親提覆　據供前情不諱委非有心致命亦無起　別故再三究詰矢口不移案無遁師查律載　毆殺人者不問手足他物金刃並絞監候等語此案張德勝因取蒸籠口角鬥毆刃傷勝海雲左脇移時殞命自應按例問擬張德勝合衣鬥毆殺人不問手足他物金刃並絞律擬絞監候秋後處決李得有救阻及急應免置議屍棺飭屬領埋兇器案結銷燬是否有富除　案供招咨送刑部外合將鬥毆斃命審明定擬緣由恭摺具陳伏乞　皇太后　皇上聖鑒　　部核覆施行謹　奏奉　硃批　部　奏欽此　○○劉錦棠片　再臣於光緒九年三月十六日具奏請將立功後積勞病故員弁蕭傳薪等議卹一摺聲明尚有遺漏未報員弁容俟陸績查報到日另案辦理奉旨着照所請該部知道欽此欽遵歷經辦理在案兹查已故二品頂戴甘肅遇缺優先題奏道前署阿克蘇道雷聲達四川中江縣人五品頂戴優先前選用知縣前署疏附縣知縣張介祺浙江余姚縣人總兵銜劉甘補用副將馬正國甘肅化屏廳人該員等均隋征　外有年積勞已久兹或在任病故或在管病故均係軍管立功後積勞病故合無仰懇　天恩俯准飭部一併照軍管立功後積勞病故例議卹以昭激勸而慰幽魂除咨部外理合附片具陳伏乞　聖鑒訓示謹　奏奉　硃批雷聲遠等均着交部照軍管立功後積勞病故例議卹欽此　硃批硃批 
 
 

Page 12

 
 
[光緒十四年四月廿九日京報全錄]  
　　宮門抄○　旨三道錄前○發抄　硃批四道○尚書李等　奏為爾壩跟接進占續成丈尺並現在河勢情形摺○將軍錫　奏為交卸伊利將軍印務日期摺○大學士閣等　奏為遵旨覈議具奏事○四月二十九日理藩院　儀衛光祿寺廂曰旗值日無引見○惇王等諃賞紗葛　恩○察哈爾總管達　濟到京請　安○崇光請假五日○召見軍機　恩　玉衡景　達爾濟○發抄　卞　第奏知府翁曾桂調補長沙守奉　硃批　吏部議奏欽此○又請以知州叚長佑留省酌量補用　硃批着照所請吏部知道欽此○劉錦棠奏沙車州　民托古大門毆斃命案審擬奉　硃批刑部議奏欽此○又和　州纒民胡完所欠斃命案審擬奉　硃批刑部議奏欽此　○○禮部尚書臣李鴻藻署河東河道總督臣李鶴年河南巡撫臣倪文蔚跪　奏為恭報兩壩跟接進占續成丈尺並現在河勢情形　摺具陳仰祈　聖鑒事竊照東西兩壩績得埽占丈尺並時日過促近　倍　情影前經臣等會摺弛奏在案半月以來河水日長溜勢提卸靡常時而側注東壩時而斜射西壩刻下兩壩水深三丈二三尺至三張五六尺不等廻溜隨注力見搜　新葉　工節節生險不得不竭力加鑲搶護冀保無　仍飭一面盤厭大土以固已成之工一面接下埽占以收日進之益並飭添調兵夫人等分番輸替書夜倂工任片刻停緩臣等人隨時查察實力　催務於迅速之中力求穩固現計自三月十一日起截止至二十五日止東壩又續得埽占三十丈五尺連前共做成一百三十丈六尺西壩亦續得埽占三十一丈五尺連前挑壩共做成二百二十八丈一尺邊埽土壩水戧等工均隨正壩跟進一律澆築堅　惟兩壩均係深水進占鈎　撐擋一切無不費手近日溜勢圈逼西壩致新進三十三四等占陡形刷　當即赶集土料一氣合力搶鑲　日跟盤始得追壓到底並酌拋碎石　優護免致搜根此後水勢愈進愈深鑲筑倍　慎現在節逾立夏工程僅得十分之六而應進占數尚多惟望訊水遲來臣等得以併刀程功或可幸冀藏事所有兩　續成埽占丈尺並現在河勢情形謹合詞恭摺具陳伏乞　皇太后　皇上聖鑒謹　奏奉　硃批　奏均悉此半月進占較前次奏報計少十丈之數自因水深溜急之故惟念伏汛期迫實深　系應如何倂工　口以期迅速合龍仍着該尚書等加緊　辦欽此　○○奴才錫論綸跪　奏為奴才交卸伊犁將軍印務日期恭摺陳仰祈　聖鑒事竊奴才前承准兵部咨光緒十二年八月初三日內閣抄出初二日奉　上論伊犁將軍員缺着色楞額補授等因欽此遵在案本年二月十七日信任將軍色楞額馳抵伊犁奴才於二十二日即將欽頒同字十四號總統仰犁等處將軍銀印一顆並一切文卷飭委承辦印房事務協領額爾柯本主　錘齡　送信任將軍色楞額　領奴才即於是日交卸所有軍標綏定惠遠馬步各軍及挑練後單霍達衝阿夸　曁駐防滿洲錫伯索倫察哈爾額魯特綠管官兵行　文武委員分別造冊一併移交色楞額接收至餉銀支發各項　目及墊發金順各欠欵自光緒十一年十一月二十二日奴才　印任事日起截至十三年年底止由奴才造冊銷自十四年正月初一日起由色楞額接管造報以　畫一伏思奴才受恩深重未報涓埃到任以來承積弊之餘如理棼絲應辦專宜前已陳明謹就力所能為竭力整頓不意福薄災生　毒仰蒙天恩賜藥舊疾漸癒久病之後精神遽難復元深恐以病　致誤邊務值副都統長庚到任代替有人奴才遂於上年十二月十五日具摺　　　天恩賞假兩三個月俾得精心調理現在假期屆滿病尚未痊仍擬懇　恩續假調理另摺具陳奴才經手事件自當力疾清　未能遽回塔爾巴哈台　贊大臣本任現在額爾慶額代理印務　辦一切漸已就緒奴才但體氣稍健經手事竣既當馳回本任以重職守所有奴才交卸將軍印務日期理台恭摺具陳伏乞　皇太后　皇上聖鑒再奴才現在伊犁清厘經手應行奏咨事件擬就近仍用伊犁將軍印信合併聲明謹　奏奉　硃批知道了欽此　○○大學士管理戶部事務臣閣敬銘等謹　奏為遵　旨覈議具奏前任右　監督扎拉豐阿泰光緒十四年分　稅期滿短收稅銀一摺光緒十四年三月初十日內閣奉　上論扎拉豐阿泰右　　稅期滿正額無　盈餘未能足京報　第二千六百九十二號戊子五月初八日申報附張不取分文額一摺着戶部　議具奏欽此欽遵於三月十二日由內閣抄出到部據原秦內稱自光緒十三年三月十三日接任管理起連閏至十四年二月十二日止一年期滿遵照戶部奏定章程銀錢並徽共取牲畜稅銀一萬八千二百七十八兩一錢三分三厘西山牲稅增銀四十兩房地稅銀二千一百三十一兩七錢九分七厘三共銀二萬四百四十九兩九錢三分例交戶部正額銀一萬五兩一錢二分內除免過直隸等省戰馬稅銀一百七十四兩四錢八分外應交戶部正額銀九千八百三十兩六錢四分西山牲稅增銀四十兩房地稅銀二千一百三十一兩七錢九分七厘本年准各部院來文採買祭祀豬年牛隻價值除照例由止額及西山牲稅增銀全行動兩不敷外動用房地稅銀一千三十五兩五分應交戶部房地稅銀一千九十六兩七錢四分七厘下存羡餘兩八千二百七十三兩一分三厘循例發過　牲所草豆等項共用羡餘銀六千二百三十三兩三錢六分二厘下存盈餘銀二千三十九兩六千五分一厘查右翼定額盈餘銀七千三百二十一兩四錢除現存　餘外計短徽盈餘銀五千二百八十一兩七錢四分九厘奴才體察情形實因上年　直各安水灾較廣小民生計維難是以所來羊馬無多銷售不易致盈餘　能足額所有現存房地稅銀一千九十六兩七千四分七厘應交戶部外下存盈餘銀二千三十九兩六錢五分一厘可否照例交納廣儲可抑或應交何處等語臣等伏查右翼原定正額銀一萬零五兩一錢二分盈餘銀七千三百二十一兩四錢又隨徽經費銀六千二百十六兩九錢一分西山牲畜稅銀四十兩共銀二萬三千五百八十三兩四錢三分今該翼自光緒十三年三月十三日起連閏至十四年二月十二日止一年期滿共收牲畜稅銀一萬八千二百七十八兩一錢三分三厘西三牲畜增銀四千十兩房地稅銀二千一百三十一兩七錢九分七釐共收銀二萬四百四十九兩九錢三分除房地稅銀係儘徵儘解不入比較外計正額及西山增稅均係徵足無　所徵盈餘銀丙應除去循例發過牲所草豆等項銀六千二百三十三兩三錢六分二釐一下存銀二千三十九兩六錢五分一釐為所　之數核以額定盈餘銀數計短收銀五千二百八十一兩七錢四分九釐據稱實因上年順直各屬水災較廣小民生計維難是以所　羊馬無多銷售不易致盈餘未能足額等語查石翼光緒十一年分短收銀五千三百兩經臣部奏請減免四成五厘賠繳五成五釐十二年分所收稅銀較之上屆又少取銀一千二百餘兩奏請減免三成賠繳七成十三年分短收稅銀核與十二年分不甚　殊奏請援照上屆成數减免赔缴各在案今该翼光绪十四年分短收银五千二百八十一两七钱四分九厘核其　短之數仍與歷届大致相同然較之上屆實多收銀一千二百二十九兩零稽徵較有起色自歷比較上屆成案量為減免以昭公允臣等公同商酌所有該翼知收銀五千二百八十一兩七錢四分九厘擬請減免四成五釐銀二千三百七十六兩七錢八分七厘以示區別而昭激勸其餘减剩五成五厘銀二千九百零四兩九錢六分二釐係額外盈餘例無處分應着落前任監督扎拉豐阿照數賠繳遵照定例一千兩以上至五千兩子銀二年完繳應令自奉旨之日起按限完繳以符定例并請勅下右翼監督嗣後務宜實力稽徵以期規復原額不得特有減免成案稍形疏懈再所稱本年採買祭祀牲畜等項正額及西山牲稅增銀全行動用不數外動用過房地稅銀一千三十五兩五分應令該翼另行造冊送部以憑核銷其應找交戶部房地稅銀一千九十六兩七錢四分七釐應令趕緊赴部呈繳至現存盈餘銀二千三十九兩六錢五分查前任監督長春徵存盈餘銀兩經臣郡奏奉　論旨着交廣儲可欽此此次該監督奏交現存盈餘銀兩是否仍交廣儲司之處應恭候　命下由臣部知照該　遵照辦理所有臣等核議緣由理合恭摺具奏伏乞　皇太后　皇上聖鑒訓示遵行謹奏奉旨已錄 
 
 

Page 13

 
 
[光緒十四年四月三十日京報全錄]  
　　宮門抄○論旨二道錄前○雲貴都岑　奏為投效人員請留　省差遣委用片○又奏為雲南開廣道到省刊給木質　防飭赴新任片○蘇撫崧奏為提督巡視下江水師事竣緣由片○雲貴都岑奏為邊防緊要擬請變通武職　補章程摺○廣東提督方奏為恭報回任日期摺○楚督裕等　奏為辦理　務出色之員援案請給獎敘片○新撫劉奏為候選道　　昌前保補缺後請註銷另議獎敘片○雲貴督岑　奏為揀員請補遊　○四月三十日吏部翰林院廂紅旗值日無引見○長順謝授吉林將軍恩○果勒敏課署正白漢都統恩○倉場奏漕船五日回空○召見機長順果勒敏岳　卓凌阿現換亮紗袍褂岑毓英片再　省西南兩防均屬瘴　文武各員多視為畏途而房管差　隨時需人兹查有丁憂浙江使用同知侯　上年五月聞猓　　匪滋事來　投效選用知縣周錫珖在滇軍管內當差多年浙江分缺先補用巡檢周諧上年閏四月因奉委查探硝礦價值到　均愿留管差遣稟由善後局司道　紀鳳等祥請具奏前來臣查該員等均屬勤慎耐勞堪以留管差遣合無抑鬱　天恩附准將侯　等三員留於滇省防管差遣委用以資臂助出自逾格鴻慈除咨部　浙江撫臣查照外謹會同雲南巡撫鈞培附片具陳伏乞聖鑒訊謹　奏奉　硃批看照所請該部知道欽此　○○岑毓英片　再雲南　安開廣道湯壽銘已於本年三月十四日到省應先刊給木質　防飭赴信任俾可將應辦事宜次第舉行並　辦設開通商一切事務以專實成除檄飭遵照外謹會同雲南巡撫臣譚均培附片具陳伏乞　聖鑒訓示謹　奏奉　硃批該衙門知道欽此　○○崧駿片　再長江水師定章提督以半年駐下江半年駐上江周歷查看各管鎮將弁兵稽查勤惰本年提臣李成謀由吳淞口一帶巡　水師營伍兹於三月初九日返　到蘇即與奴才而商一切江防各事認真整頓仍督帶師船駛赴上游所有照章巡視下江水師事竣緣由謹會同長江水師提臣李成謀附片具陳伏乞　聖鑒謹奏奉　硃批知道了欽此　○○雲貴總督岑毓英跪　奏為邊防緊要擬將武職序補章程稍子變通以儲將材而重防務恭摺仰祈　聖鑒事竊維固圍必先講武選將乃可練兵滇省地處陲防務方殷前年欽奉　論旨裁撤　營改　為兵凡各標協營實缺人員必使有才者得以各盡其用無才者不得濫竽其聞庶倉卒有事方不致有疏　若遵照部定輪缺章程專揀合例人員請補而合例者非現在得力之人得力者又非合例應補之員若拘守定章使軍營得力將弁以輪次不合不能請補不惟無以抑副　朝廷甄拔將材之意而　臣亦無術策　行間伏查定例派往出征員弁遇有軍營所出之缺　歸軍營量功升用等語今雲南既已　　為兵平時守邊固圍臨事禦侮折衝均係綠營專責凡實缺大小將弁非打仗出身力能率服眾兵者不能請補合無仰懇　天恩俯念滇省武　各員帶兵在防與派往出征者無異准照軍營所出之缺　歸軍營量功升用之例嗣後遇有缺出由臣將歷在軍營出力最久之員揀選酌補其現任候補各員中如有才能出眾與例相符者亦一體序補總期人法並用不容稍有偏廢以副國家儲養邊材之至意所有滇省武職序補章程擬請稍子變通各緣由謹會同雲南巡撫臣譚鈞培署雲南提督臣蔡標恭摺具陳伏乞　皇太后　皇上聖鑒訓示謹　奏奉　硃批兵部議奏欽此　○○廣東水師提督奴才方耀跪　奏為恭報奴才回任日期叩謝　天恩仰祈　聖鑒事竊奴才遵旨入觀於光緒十三年十月初三日到京仰蒙召見二次訓誨周詳陛　後束裝登程於十四年二月初八日回抵粵省承准督臣咨知十三日准署水師提督北海鎮總兵王孝祺派委署中軍叅將丁志德將印信文卷　送前來當即恭設香案望　即頭祗領任事伏念奴才　　庸材毫無知識虎符添绾慙報稱之無由　陛對楊荷溫言之下逮舉凡練軍馭將一切事宜亟須振刷精神認真整頓奴才未有隨時隨事會商督撫臣悉心經理以翼仰答　高厚鴻慈於萬一所有奴才感激下　並回任日期除恭疏　題報外理合恭摺即謝　　天恩伏乞　皇太后　皇上　聖鑒謹奏奉　硃批知道了欽此　○○裕祿等片　再臣奎斌前因辦　京報　第二千六百九十三號　戊子五月初八日申報附張不取分文理漢口厘務候補知府史書青收屬最多援案奏請獎勵已奉　恩旨不准嗣接吏部知照以光緒十一年前督臣等奏請給獎之同知吳實儉係奉　特旨賞給不得援照奏請更正自應遵照辦理惟史書青自承辦漢口釐務以來弊絕風清收數暢旺實厘務中最為出色之員此次臣等　　酌保數員如蒙恩允擬請將史書青一員一併　請給獎以免向　而昭激勸是否有當謹合詞附陳伏乞　聖鑒訓示遵行謹　奏奉　硃批著照所請該部知道欽此　○○劉錦棠片　再據統領清淮右副先鋒馬步水師各營三品銜候選道會　昌稟稱前由候選判投效甘為大營加　候選同知克復巴燕戎格役請假離營報捐指分江蘇使用於光緒四年十二月　放五年三月繳照到省復以同知原班捐離原省改指南河領咨到工因新疆南北兩路一舉湯平各省　　解協餉出力案內經前　江督臣沈葆楨以知府銜江蘇補同知咨由前陝甘督臣左宗棠於五年十二月　報請補缺後以知府用適奉差遠出無從查悉旋以底銜並　知府銜候補字樣已由江蘇　捐南河試用緣由稟由左宗棠爾奏請將底銜更正以南河候補班前光補用同知註冊嗣經部議尋常勞績不准免選候補班應准更正底銜仍請候補缺後以知府用奉　旨依議欽此惟該員於六年五月內接奉行知始悉前克復巴燕戎　　肅清河州等處一案已經左宗棠田候選同知　保以知府選用於同治十三年八月初三日奉旨允准復於擒獲海匪朱振剛案內經前漕督臣黎培敬奏保部議以知府留於江蘇歸試用班補用又於西　府解圍並可復大通縣城案內保與歧異左宗棠查明附片奏准　加三品銜旋因迴避從堂兄兩江督臣　國　赴部改掣山東於十一年一月照出京十二年二月行抵山東　照到省復遵例報捐道員選用各在案所有光緒五年新疆南北兩路一舉蕩平　餉出力案內列保之補缺後以知府用　係　　稟請註鏆改獎等情前來臣查該員克復巴燕戎格　保以知府選用係同治十三年具　　新疆南北湯平列保補缺後以知府用係光緒五年具奏是保以知府選用之案在前保補缺後以知府用之案在後自係　　該員現又報捐道員可否仰懇天屈准將三品銜候選道會兩昌前在新疆南北蕩平　餉出刀列保俟補缺後以知府用之案註　　賞加二品頂戴抑或另核改奨之處　　部核議施行是否有當謹會同陝甘督臣譚鐘麟附片具陳伏乞聖鑒訓示謹　奏奉　硃批吏部議奏欽此　○○岑毓英片再臣准署雲南提督臣蔡標咨稱提標左營　　王聯　於光緒十三年十一月二十四日在任病故除將出缺日期另疏題報外所遺員缺自應揀員請補查撫標左營　　按照部定輪缺章程係題補第二輪第三缺應用　發人員滇省無揀發人員用應　之員查有開化鎮右營都司楊友久經戰陣卓著勞績曾經引見係合例應升之員惟現在防營帶兵各員中查有補用副將軍國秀　略過人補用　　納世義驍勇善戰該員在軍營出力最久均堪勝任又准部咨雲南　　鎮右營都司係題補第一輪一缺第六缺輪用應升人員前經該督請以　先　　李應珍補授與例不符應毋庸議等因臣查鶴麗鎮右營都司一缺部定輪缺章程係題補第一輪弟六缺輪用應升人員查有昭通鎮前營守備崔萬順元新　左軍守　錢汝清均係曾經引見　著戰功勇敢過人例應補是缺惟補用　李應珍謀勇兼優臨洮之戰厥功甚偉臣前以該員請補係為將材雖得起見除　應珍應填考語並簡明履歷前經奏有案邀免重錄外謹將樣友韓國秀納世義崔萬順錢汝清等簡明履歷另缮具清單恭呈御覺可否仰懇天恩飭部　通辦理核議題補以實營伍而儲將材出自逾格鴻施謹會同雲南撫臣譚鈞培署雲南提督臣蔡標附片具陳伏乞　聖鑒訓示謹　奏奉　硃此兵部議奏單倂發欽此　 
 
 

Page 14

 
 
[厦門登] ○　　塞會本古者春祈秋報之意而近日遊手好閒之輩　藉此斂錢此風到處皆然而厦門為尤甚厦門　會每出　閣以　異珍奇所扮如張生　殿水漫金山昭君和番跳牆看棋鐵弓緣　胭脂拾玉鐲蕩湖船等戲皆以　妓為之掠　熏香迷離撲朔履　交錯眉眼傳情借媚神以誨淫實　近時惡俗光緒紀元　　殿與和風　塞旬日之內費至三四萬金　孫師竹觀察出示禁之嗣後遂不復互賽月前鼓浪　賽會抬閣三十餘架皆以　妓扮成並僱江西流娼扮演蕩湖船一劇唐蓉石司馬　精　治素以整飭風化為心當即顯示福壽宮及各廟前曉　禁止十紳民庶感其維持風化幾于有口皆碑云○同安鄉邵洪二姓械鬥彼此傷斃數十人同感　　將派兵百人前往彈壓鄉民不但毫不畏欋反開槍擊傷一人官兵亦燃槍聲之一鄉民斃　道憲恐釀成巨禍派李紫輝二尹隨同　官哨長帶勇四百名前往辦理刻下　　通頭社以觀動靜同安　　將又會同知縣祥報大　現尚不知如何批示也 
[英界公堂案] ○徐鳳琴稱是海州人自幼遭歹人拐賣於沈居氏即周瑞仙去年二月　出洋千元贖身立有放贖據自立門戶住居實和里以期料理債項擇良而嫁旋因沈居氏病故　子沈東林同傭人張長興向我紏　毀壞物件　傭婦報捕拘沈張到岸奉　不許再來尋寡不料沈張詭言欲盤沈居氏棺木回寧寍波吵鬧不休不得已報捕拘案沈張同供此次來滬實欲盤柩回籍曾到徐鳳琴處不過言及盤柩事並未另生枝　蔡太守謂沈張一再向該妓饒舌無恥已極判各枷號一月期滿遞回原籍○西人金世美稱蘇州河旁有我之租地今被陸春春掘坭賣與周蓮塘曾經知照不許再掘陸不依報捕拘案地保周　實稟陸掘坭後被西人詢問妄指我令伊掘然無其事為此投案申訴陸春春供本邑人該處地基係石仁孝之產我曾稟明河工局李大人略掘灘坭以後不再往掘蔡太守謂陸春春既不再往掘坭可毋庸議○二百七十三號華捕稱前因捉賭被賭徒韓阿福　　及不識姓名人打傷稟奉飭緝在案昨見陳小弟毆打張阿寶為此一併拘拿陳綽號大豆芽係日期行兇之賭徒包探唐慶山稟大豆芽係　　流氓屢　滋事送案懲辦　阿寶供為薙髪匠幾年前曾欠陳賭錢三百文昨向我索以致爭執並未遭毆求免究辦陳小弟供紹興人前與張為友張因賭取衣服向我借錢三百文向索一再延曰並未打伊亦無幫同賭徒毆打華捕之事蔡太守問張與陳相識乎既　毆打　可訴明傷在何處張稱與陳向不相識並未被打太守謂既不相識如何欠錢張俯首不答太守知　不敢明言無非懼陳兇橫隨飭張退判陳重笞四百　　號三個月發頭門示眾期滿再行發落○華捕沈才福成捕頭　我查各各　圍有無淫　曾到新丹丹桂　圍見演鬥牛宮又添五個幼伶係新學習　所演情狀淫　不堪　請查禁蔡太守隨飭差立傳新丹桂　圍主訊究○包探唐慶山稱　桂榮新買綢洋　到茶館啜茶放在　上即被吳雲卿　　被我眼見住人　送　吳桂榮申訴前情祭太守判吳雲卿枷號一月發頭門示眾　交吳桂榮領去○司探王阿二稱昨見楊　　同王阿發二人行走楊持自鳴鐘水烟筒銅釣鞋子等件　詰之下據稱吳松嶺來與乞丐王阿發同行今特一併送　楊供崇明人在吳崧行竊茶館內鳴鐘等件央同來　　王阿發供本邑人曾在小烟馆吸烟遇楊言欲到滬不識路途懇與同行蔡太守飭將楊　　王阿發一併押侯備文清各　移送寶山　以便傳同失主領　究辦○康炳榮稱住東薈芳里因有隣人殷氏與洪氏細故口角兩下爭　殷氏分娩未經滿月被毆受傷由洪氏　醫調治未愈詎有寍人王行舟以我幫助殷氏向我　　被毀水烟筒等件值洋一元二角報捕拘案毀物呈驗王行舟供寗波人與康及殷氏洪氏皆　隣居初因殷氏洪氏口角爭歐我曾解勸延醫調治錢由我墊如今康炳榮之毀物亦由我賠償可也祭太守謂　由殷氏洪氏而起康　均是旁人何致擾訟殊可留究問其故各執如前又有殷元耀稟稱　婦殷氏遭洪氏毆打受傷甚重現在　案請為驗傷藥房呈閱太守閱之下問殷爾媳分娩未經滿月乎答稱是太守謂然則所呈之藥房載明産後症並未言及傷字答稱産後遭毆受傷太守又問爾知媳傷在何處答稱諒是下體內傷太守謂爾不能指明媳傷何處且據供行兇者洪氏也洪氏已經寫兩媳延醫服藥今旁人涉訟爾何必舁媳到案答稱　乃喝令毆打之人務請究辦太守謂驗傷須　上海縣今姑判王賠洋一元二角交保如果　傳王行舟即可着保交人均斥退巡撫　送　路　歐之周寶全高裕隆請訊周供本邑人現在瑞典公館為出店因高妻某氏同處為傭欲荐姘識之蘇州人來做店我將情告知洋東請　歇讓洋東不允某氏挾怨唆使其夫糾人將我毆打已經幾次昨我出外高又預糾五六人攔路行兇　補　獲高一人高　隆供江北人向為馬　現在文匯新　館做替工我妻與伊同處為傭不知伊何故糾人將我毆打有訊捕頭之馬夫可證昨又來尋　報捕拘案周又稱巡捕是我喚蔡太守　兩造所控情節支離姑不深究着各具以後不再擾　切結一併斥釋 
 
 
