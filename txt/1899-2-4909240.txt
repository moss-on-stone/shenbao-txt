# 1899 - 2 - 4909240

 

Page 1

 
 
[另延訪事友人] [  申報館主人告白]  
本館采訪南市新聞之王文卿刻已辭歇如有願承斯乏者請書新聞數則送交本館以便檡尤延定惟其人必須束身圭璧勤愼潔廉且更文理淸通方足以副是選再本館向定規則凡采訪諸友皆須親身從事斷不准私雇夥友代疱如有倩人代訪代繕及代送至本館者立卽斥退决不容情此布 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[醫書問世] [  國書集成局代啓]  
六科準繩一書爲前明金壇王肯堂先生所箸遠宗古聖名　醫林前由書肆友人倩本局排印以　流　幾易星霜已空　笥茲又　付手　　前益爲精美每部四十八本分裝六套實價洋銀六圓又景岳全書爲明張介賓先生所箸立　精卓　者宗之每部二十四本分裝兩套　　　圓世有欲於杏林橘井中獨樹一　者請臨三馬路申報館申昌書室及各書坊購取以廣　　可也 
[陸軍全用洋操得失議接前稿]  
而或者又曰練軍之失莫如用洋員平時則洋員有權而中國之員無權戰時則洋員無權而中國之員亦不能有其　葢洋員之應聘者教習而外往往兼及他務　者北洋武備學堂每歲考漢文二次校閱之事本非洋員所得與聞而洋員輒使繙譯者讀之以定甲乙去歲卾省武備學堂攺令洋員祗充教習不任統領以奪洋員之權而洋員移　總署反覆力爭其平時權力之大固如此至於戰時則彼遵公法而居局外我因禦侮而易他人臨敵倉皇最易誤事卽偶有効力如漢納根者實屬寥寥故謂洋員之無益中國似矣不第借材異國而望其率兵以戰本無是理也日本之攺軍制也自西歴一千八百六十七年始其時將軍秉政請法員教習法皇拿破侖第三派人至國率　傲不能共事越五年日皇又用法員法員任其教而日官任其權校塲操練亦由日官倩通事傳語所以十餘年後客卿少而人才多也中國若仿此法則所聘人員尤以德國之寒族爲宜德之世家入仕較易至寒族技能遠過而宦僅及之故微員中亦有裕實學者其應聘而來也旣懋目前薪水任滿後或賞寳星或奬虚銜頗以爲榮則必平易近人而可與共事矣而或者又曰直隸江南湖北新用洋操月支薪餉二倍緑營一倍勇營今各省全攺洋操誰能籌此鉅欵哉不知練兵本不在多也德之制於法也養兵無許逾七百更番訓練以復法仇日本之見逼於英俄法三國也區區島國危如　卯痛　兵制卒雄亞東美之南涨交戰也兵連禍結民不聊生戰事旣定乃收拾餘燼以立國其養兵之數至今祗三萬有奇然而各國不敢侮之者以其民盡知兵數十萬精銳指　可集也今中國之弱視德之制於法也奚若中國之孤視日本之見逼於英俄法三國也奚若中國之困窮紛亂視美之南北交戰後也又奚若誠使募新汰舊全用洋操其額照制兵減三成而以一人食三人之餉則費不虚耗而兵已强矣尙何慮籌欵之難哉而或者又曰誠如所言陸軍之用洋操似乎失者少而得者多矣然制兵旣汰將何以處置乎曰中國之礦如雲南貴州山西等省宜開者不知凡幾也中國之田如陜西甘肅蒙古等處宜墾者又不知凡幾也中國之鐵路自漢口至汴梁至陜甘至四川自京師至東三省又至山西等省宜築者更不知凡幾也今者聖人在上朝政維新築路開礦等事次第舉行誠以被汰之兵與無窮之利豈不一舉而兩得乎總之智者千慮中有一失愚者千慮亦有一得攺制之初必先斟酌盡善乃可實力奉行恭讀五月二十一日上諭京直各省旗緑防營兵勇一律攺練洋操現除神機營業經挑練萬人八旗滿蒙漢軍驍騎兩翼以五成攺習洋槍五成攺習洋機檯槍均卽按照泰西兵制更定新章認眞操演此外各省緑營練勇亦奉延寄並抄發軍機王大臣議覆順天府府尹胡大京兆出使大臣伍星使江南道監察曾侍御等先後所請叅用西法精練陸軍原摺通行各督撫將軍迅卽籌議切實具奏今各省督撫之通達時務者亦無不知泰西兵制之善而以陸軍宜全用洋操爲言葢得失之故聖天子早知之審各省督撫亦早知之審矣我中國轉弱爲强之機其在是乎其在是乎 
[本館接奉電音]  
　　昨日上午京師飛電傳來上諭二道敬謹譯登○十一月十九日奉從來親民之官莫切子州縣欲望其政平訟理移風易俗非久于其任則地方情形民問利病不能周知近見各省往往以實任人員調署别缺甚有缺分稍優不令實缺到任調劑候補輪流接署此等積習州縣居多而道府各缺間亦不免將以一官爲傳舍不肖者惟知迫切取求賢者轉不克從容展布弊何以革下民又何所適從耶推原其故皆由督撫藩司不能破除情面或因屬吏營求或受他人囑託遂置吏治民生于不問以致候補者蟬聨署事實缺者經歲向隅是豈國家設官牧民之意嗣後各省實缺人員到省後著卽行飭赴本任不准調劑私人如實缺人員確係不能勝任卽當隨時據實奏叅或開缺另補或降等補用均勿稍事姑容其有應行互相對調者亦當爲地擇人不得爲人擇地庶幾吏治澄淸日臻上理朕有厚望焉將此通諭知之欽此○二十日奉上諭著派漙良前往山東查看賑務卽於二十二日請訓欽此 
[俄國籌邊]  
　　偷敦來電云俄廷現擬添調士卒一萬二千人以厚駐華兵力計旅順俄軍將來擬添至五萬名大連灣俄兵添至一萬五千名而俄官仍恐陸軍雖厚水師依然單薄爰倩美國　理飛路飛城某廠定製快船以備調駐遠東俾水陸二軍勢厚力雄藉以張國威而懾强敵 
[俄藩往美]  
　　西報云俄國親王施利氏於華歴十月二十七日偕隨員人等由日本橫濵埠附美國公司氈拿輪船取道舊金山往阿美利加洲公幹 
[臺北近信]  
　　香港循環日報云頃得僑居臺北之西友來信言今夏臺北義民已向日本投誠願在生番境内墾闢荒蕪修築道路日民交相慶幸以爲北境可望平安矣乃華歴十月二十八日淸晨大稻埕遙聞槍聲出自山北未幾有受傷之巡差三名舁回醫館詢之知義民關大施又揭竿起事緣關雖已降日仍盤踞深山不離巢穴近日忽復向紳富索貲以備糧械日官查訪屬實方議剿辦而關先發制人於二十七日紏黨三百餘人圍攻某日署日官由淡水等處調兵圍剿翌晨途與關遇互相攻戰衆日兵聞聲齊集鏖戰良久自是連日接仗關黨死傷逾百日兵亦死傷十數人至今尙未得士戈寢息也 
 
 

Page 2

 
 
[信局防患]  
　　寗波采訪友人云此間各信局迭被盜匪行刦咸惴於心日前商請信業首董李廷槐等人赴道轅呈請自甬上至餘姚之信船准用小輪船拖帶吳福茨觀察批示云信船若用小輪船拖帶則時在深夜難保無夾帶影混闖卡情弊要知信局失事恒在夜間游勇匪徒何地𫉶有但自甬至餘雇用拖帶而内江不能到之處又將如何總之該局或停夜班或商业利濟小輪船拖帶亦屬省而且便正不必别樹一幟也 
[縣令更迭]  
　　姑蘇采訪友人云本月十八日藩轅牌示署陽湖縣知縣蔡匯滄調省另有差委所遺員缺查有正斯缺之高承惠堪以飭回本任若是則蔡二源大令又須聽鼓省垣矣 
[黃堂鞫案]  
　　杂蘇采訪友人云本月十七日之夜蘇州府彦太守提訊溧陽縣解省之命案一起詢之知其事者云溧陽某鄉李姓族大人多有李甲者靑年怛化其妻高氏鳬單鵠寡弔影可憐旋以嗣續無人撫族人李乙之子爲嗣旣而同族無賴子瞰高氏嚢金頗富不禁涏垂吻外一口偵知乙至氏家卽誣以不潔之名紏集多人一擁而入將氏及乙縶以麻繩抛置内室晨般恐嚇逼多索金氏與乙怒甚謂寍死决不甘出錢買休若輩遂出利刃嚇之竟被刺傷而斃事後氏之母屬赴溧陽縣署鳴寃縣主某大令飭提一干人研訊知爲首起意者係李樹正飭拿到案一鞫而服遂連解勸之李丙李丁解至省垣上憲發蘇州府勘訊時桐子霑太守方綰府篆委發審局員某司馬提訊樹正忽信口翻供堅稱爲首者實係漢南漢南家富資財賂令小的頂兇其實小的並未與聞此事務求大老爺冤雪覆盆司馬爰禀請上遊飭提漢南來省質對某日提至到再三研鞫並不承招故太守於是晚親推究也 
[奸儈提省]  
　　前報歴載上海著外奸儈張靜臣私販米石出海牟利病民經縣主王欣甫大令拘押待質公所禀請江蘇藩司聶仲芳方伯委員提省嚴懲昨日得蘇州采訪友來函云本月十八日傍晚已由委員鍾受伯明府將張等各犯提至省垣禀經方伯發交元和縣署嚴押候訊 
[越中試事]  
　　紹興訪事友來函云本月初四日山陰稽兩縣舉行縣試正塲旋於初八日出案各招覆四百數十人示期十一日初覆是日兩縣應覆者共六百餘人山陰四書文題而一旦豁然貫通焉五經文題東漸于海詩題賦得此日中流自在行得行字會稽四書文題孟子曰大人者兩章五經文題分毋求多詩題賦得山冷微有雪得山字 
[甌江試事]  
　　温州采訪友人云浙江提督學政唐春卿宗師按臨温郡牌示十一月初四日考闔屬生員經古初五日考闔屬生員正塲初六日考闔屬童生經古算學初七日考闔屬優生初八日考樂平童生正塲出生員經古案初九日考各屬教官初十日考瑞玉童生正塲出童生經古案十一日覆生經古並武生歲考出七學一等案十二日考永泰童生正塲出樂淸童生提覆牌十三日覆一等生員出平陽童生提覆牌十四日覆樂平新進生員十五日覆瑞玉新進生員十六日覆永泰新進生員十七日大覆宗師提覆文童逾額三倍提覆之際搜檢格外認眞總期弊絶風淸然後眞才得拔 
[宦裔堪憐]  
　　蕪湖訪事友來函云原任蕪湖道孫樹人觀察之公子名某者曾納粟報捐縣令祗以遭家多故尙未出山邇者因事來蕪下榻於江口長源泰客棧旅懐寥落甚屬無聊兼患失音形神益爲憔悴本月十三日晌午時棧夥見房門未啓異而入視則公子自縊帳中撫之已體如冰冷立卽報知棧主轉報公子家屬一面由地保禀請縣主吳大令蒞騐旋駖得頸有帶痕確係自縊遂飭其叔母某太夫人備棺收殮舁至河南楊泗廟暫厝 
[鄮岭嶺祥霙]  
　　寗波采訪友人云本月十七日午後同雲密布北風其凉入夜峭寒砭肌布衾如鐵迨次日晨起則滕六君從空降搓棉扯絮白遍遙天洎十九晨又雪鴛鴦瓦上積至寸餘野老農夫得此祥霙咸謂來歲豐年之兆云 
[粤東火警]  
　　香港循環日報云本月十一日更籌四報天未黎明南海縣佛山鎭附近張槎鄉某棺木店忽有回祿神駕臨雖地近水濵汲水甚便而鄉中素乏救火器終苦人力難施致慘付刼灰者多至百餘户是日西樵民樂市某整容店因冬至令節晚膳後工人或嘯傲烟霞或團坐作葉子戲迨至夜深呼僮瀹茗偶遺餘燼燃及禾草遂至燎原附近鄉民雖雲集救護無如風乾物燥火烈具揚致墟市二百餘家同付楚人一炬　妄之災抑何慘耶 
[杭垣火警]  
　　杭州訪事友來函云本月十五夜更魚三躍時祝融氏稅駕於杭垣淸泰門内葵巷東徧某姓家巡更人暸見火光卽鳴鉦報警各處水龍整隊而來竭力施救印委各員咸帶差役兵丁到塲彈壓移時始得救熄僅焚去草屋三聞其失愼之由聞係燈燼著於篾簟之上天時燥烈以致一發難收也十七日寅刻省垣章家橋東石牌樓板兒巷金順興家又遭火厄是處係商賈雲集之區店鋪如林百貨山積一旦災生意外霎時卽悉化刦灰加以天未平明水龍夫大都深入黑甜鄉雖聞警而來未免到塲遲滯以致燎原之勢無計消弭直至嚮晨始得救熄計焚去大小房屋一百二十餘椽起火之家傷斃一人 
[浙省官塲紀事]  
　　杭州訪事友人云浙省鐵路前由江蘇候補道潘芸孫觀察學祖偕英國工程師賴治氏來杭查勘兹聞觀察擬先履勘寍紹等處錢塘縣陳大令隨同東渡及至聞家堰卽有紹郡委員迎接大令遂禀辭回省○浦江縣饒大令雲鵬調省遺缺藩憲委候補縣李大令光益署理○部選布政司理問黃叅軍慶普前經藩憲札飭赴任旋於本月十四日接篆任事 
[甌郡官塲紀事]  
　　温州訪事友人云新委靑田鹽局朱明西少尹炳朗於本月十三日附招商局海琛輪船抵甌禀見總辦黃子畬觀察隨命駕赴局約在下旬接辦局務○新委瑞安雙穗塲後垟鹽局陳遠江大令永昌於本月十三日附招商局海琛輪船抵甌筮吉望日接辦○管帶甌江砲船李定𤲅大令現經廖中丞攺委統帶防營親兵小隊所遺砲艇攺委劉君連澄接帶○前辦靑田釐局卽用縣蕭勵川大令逢源現已期滿交卸擬由陸路赴省銷差○前辦後垟盬局金二尹國棟前辦靑田鹽局顔竹坪參軍培世現因前總辦李幼梅觀察輔燿及瓜受代各分局均有一番更調是以亦先後卸事○南洋水師統領費毓卿元戎金組因巡洋之便於本月十三日乘超武兵輪船抵甌事畢卽於十五日鼓輪東去 
[烟海濤聲]  
　　烟臺訪事友人云水月初一日滕六君忽然稅駕花飛六出著地卽融斷而北風甚勁天氣陡寒　中浪湧如山船隻頗多傷損魚蝦之屬被風潮捲至淺灘居民不事網罟爭先提籃拾取以供適口之需○本年天氣較寒貧民衣食無資深堪憫惻施粥廠已於本月初一日開辦當領粥時每人給以衣票定期初五日持票領衣俾資温暖體恤之道可謂至矣○烟境爲濵海之區民食所需向資他處接濟目下來源甚少民間日用僅賴土產小米其價陡昻每斗竟需東錢一千五百餘文貧民生計維艱其將何以卒歲哉○油作向資荳粒今秋北地豆不豐稔來源漸少刻下又値封河製油之家皆苦無從購辦將來油價恐不免逐日增漲也○某商人開設機器磨坊現已裝設齊整督工興作每日可出麫粉一萬斤之譜 
 
 

Page 3

 
 
[神山鶴夢]  
　　蕪湖訪事友人去各海關中西辦公人前經總稅務　體恤隠情商請總署奏准酌加薪水西人自上月起已照原領數目加倍給發華人則自西歴十二月一號卽華十月十八日起亦各從優增給或七八成或五六成至少亦加三四成均於上月杪按名支領卽關上水手秤手亦各加銀三五兩因是在事諸人無不益形踴躍按蕪關創自光緒三年每月所需經費向歸監督就所收稅銀項下提撥五千兩以備開支迨光緖十一年洋藥歸併新關徵收加銀五百兩月共經費五千五百兩自是而後雖稅收年旺一年人役漸次加多而經費一仍其舊今乃復邀異數宜乎人皆　勉從公也聞此次總稅務司請於總署　合中國各新關歲加銀一百六十萬兩政府雖未准如所請現亦增至一百二十萬兩按口岸大小稅收多寡酌量分派計蕪關得銀二萬兩上海新關派銀七萬兩○新任福建藩司李仲仙方伯於九月某日交卸湘省臬篆啓節赴任道出皖江因念咫尺鄉關松楸在望呈請皖撫鄧中丞奏請賞假兩月順道修墓林下優游頗有謝傳東山这樂迤今假期將滿擬赴金陵謁見督憲劉峴帥上月二十八日由蕪乘招商局江寛輪船起程想出山之日當在指顧間矣○月前潮帮永利米號周某因楊張二舊雨由内地來蕪班荆道故暢叙離衷旣而訪銷金鍋入迷香洞選聲徵色各　解語之花某夕又相遇於米業公所登樓　别復作旗亭晝壁之遊飛箋再招姊妹花一曲未終芳筵大啓有校書名小才子者與楊素訂三生之約被　　阻未遂良緣至此遂以爲有𨻶可乘始則携手憑欄斷遂同車逕去秦臺弄玉竟隨蕭史飛昇而周張二客方與他妓拇戰歡呼不遑他顧也及興會闌地芳蹤竟杳周張驚疑不定相與避席大索時適龜奴踵至遍處冥搜渺無所覩疑周之通同一氣也指爲串拐鳴諸保甲總局局員施以荆條發交地保看管勒令交出楊與校書事爲潮帮同鄉所聞正擬聨名上控幸經吳邑尊善爲勸諭令以官輿將周送回並將龜奴重笞數百板枷號米鋪門前藉洩周忿其事始寢○某氏媼挈一十四齡之幼子來自江北傭於某粤人家旋以靑蚨四百翼給其子令售瓜子落花生俾餬其口乃此子遊蕩性成不崇朝蚨皆飛去自知無顔回見老母沈吟久之竟向某小烟館竊得紫霞膏呑服倒臥江干木牌下旁觀者疑爲發痧告知其母雇薙髪匠遍加針砭後見唇靑甲黑口吐烟水始知呑烟旋卽命歸泉壞媼痛不欲生失聲長慟經人竭力勸解某紳更慨給洋蚨數枚始得薄置棉衣領棺收殮痤諸荒郊事爲附近流民所見以爲屍骨未寒其衣可襲取也遂掘去其棺將屍身上下衣悉行褫下携之而逸屍則棄諸壙野後經行人奔告其母重爲殮葬傷哉 
[吳下謳歌]  
　　蘇州訪事友人云總捕同知劉少峰司馬嫉惡如仇訪知著名流氓苗阿大周世保等橫行鄉里無惡不爲卽飭差拘案研訊苗供江陰人周供本邑人年皆弱冠左右不認有擾害良民情事司馬喝笞數百板始一一供認又訊某日木瀆鎭圖董胡榮棠行至城内黑暗中被匪褫去馬褂一案亦汝等所爲否二犯供稱此事實係常熟人朱小弟所爲小的等並不與聞司馬卽籖差將朱逮案一鞫而服遂於十六日傳薙髪匠將苗周朱三犯當堂薙去髪辫祗留一小圈長約三四寸給以　緑絨繩然後何以巨枷飭差鳴鑼押令游行六門示衆未知匪類見之稍知儆懼否時届冬令宵小繁多署臬憲朱竹石廉訪關心民瘼每於接見巡防各員時必勉以認眞巡緝免致匪人擾害閭閻又恐各員之未能奉令維謹也更於夜深人靜時微服出巡直至東方旣曰始回轅是以邇日吳中竊盜之案尙不多見蓋廉訪戢奸禁暴之力也○蘇州府彦詠之太守回任以來查知府署發審局積案三十餘起未經審結每日酉刻率同發審委員升堂提訊通宵達旦不厭周詳書差人等每閱四五點鐘易班伺候於此見太守之軫恤民隠不忍株累無辜其造福誠非淺也 
　　 
[中丞過滬]  
　　新簡廣東巡撫鹿芝軒中丞因公赴卾謁見湖廣總督張香帥公畢後取道漢皋附招商局江裕輪船回滬法界讞員朱森庭明府聞之卽咨照捕頭派包探協同會捕局線勇至小東門外碼頭伺候迨午後三點鐘時江裕鼓輪抵埠中丞並不登岸卽另附安平輪船赴粤履新 
[慶賀西節]  
　　昨爲西歴一千八百九十年正月一號捕房循例停辦公事法界大自鳴鐘公董局及法總領事署旗杆上高楬國徽客廳内鋪陳華麗十色五光淸晨七點鐘時嚴孫王三包探趨詣公事房向捕頭道賀捕頭以禮答之並倩舌人傳語勉以如能辦事勤愼當禀請局董加給工資臨去復飲以香賓酒各一杯至鐘鳴十下江海關道蔡和甫觀察提右營叅將廖楚材參戎松海防同知劉乙笙司馬上海縣王欣甫大令英法租界讞員鄭瀚生朱森庭兩明府先後至大天主堂由堂中主教迎入内廳各道吉語逾時辭出復至法總領事署白藻桼君公出未回由葛副領事與　繙譯官軋君迎入依次列坐各道賀忱及辭别復赴駐滬各國領事署殷勤申賀然後呵殿而回新簡駐高麗大臣徐晉齋星使亦命駕至各處賀喜冠裳肅穆輿馬紛紜交誼之隆於此可見 
[設奠誌盛]  
　　昨爲已故上海縣教諭宣琴山廣文開吊之期在城文武各員誼篤同寅皆往祭奠本邑紳士素蒙教澤亦各具生芻一束叩奠靈前自晨至暮學署前素車白馬絡繹如梭　 
[提解要犯]  
　　前者江北成衣匠魏義借居英界寳善街郭桂興所開烟館旋以向郭借錢不遂用刀戳斃經前任上海縣黃愛棠大令相騐提犯訊實供詞釘鐐收禁通詳各大憲核辦兹者臬憲朱竹石廉訪奉督撫兩憲批飭解省勘訊遂札飭上海縣將犯起解以便定擬罪名王大令奉札後卽飭書差繕備文牘行將押解起程矣 
[押犯候核]  
　　歹人張錫卿朱全福前因案發經上海縣王大令判令管押攺過所半年近將滿期由管所委員李葆初二尹查知卽飭看役送回上海縣署禀請大令核奪大令諭令原差看管候示 
[濬河請示]  
　　浦東二十四保三十五圖洋涇鎭相近之橫塘河年久失修淤塞已甚於農田水利頗不相宜是處文生張靜安與耆民等擬卽籌集公欵雇工開濬以資灌漑近以開工在卽聨名禀請上海縣王大令出示曉諭大令准之 
[局員捉賭]  
　　昨日午後三點鐘時裏虹口圓通寺巡防局員劉穆庭二尹帶領局勇數名至沈家灣一帶拘拿賭棍至則若輩已聞風逃𨓜未獲一人二尹遂先自回局另飭差勇往拘 
[兇棍互鬥]  
　　昨日午四點二刻時有小船帮流氓數十名各持兇器擁至裏虹口沈家灣賭檯上自稱縣中差役滋擾不休各賭徒亦皆亡命之徒突掣刀槍互相抵禦鏖戰良久兩造各受損傷事爲圓通寺巡防局員劉穆亭二尹所知恐釀巨禍立卽帶同差勇彈壓兩造始紛紛散歸 
[菜市肇興]  
　　昨係英界菜市開市之第一日魚肉蔬菜等攤棋布星羅任人選購惟其價較諸往日略昻聞前晚各販户往佔攤基時各欲擇便利之地以致紛紛爭閙幸捕頭派中西捕在塲極力彈壓然已有某甲與人爭毆大受損傷當將肇事拘入捕房甲則送入仁濟醫館醫治 
[觸機致斃]  
　　鄉人張秀向居新閘吳淞江北井亭左近其地與寳山縣毗連邇者時有匪人出没其間將菜蔬任意採摘鄉人畏其凶橫祗得隠忍不言日前張偶向獵户某甲借得洋槍一枝實以彈丸以爲防禦之計其妻某氏漫不經心悮將槍上機關觸動以致轟然一聲彈從上頦透入腦門遽爾身死事爲母屬聞知責令從豐棺殮旣而地保謂甲私藏軍火有干例禁遂禀知太陽廟巡防局員藍茂如二尹將甲拘案以便送縣訊懲 
 
 

Page 4

 
 
[誓守相舟]  
　　蘇　周華氏隨其母張氏僑寓申江自幼許字周張氏之子爲妻合巹未幾氏子卽因病逝世其姑張氏及夫叔周德觀欲令華氏再醮而華氏操懍柏舟誓不他適張氏及德觀見志不可奪廛次强偪不休華氏不得已於去年依某大户傭工度日事爲同鄉人趙三和尙周阿錫等所知告知張氏偕德觀訪尋無著不知何以牽涉陸某扭至英界公廨控稱寡媳被其所誘鄭瀚生大令以控誘無憑不予准理華氏聞知卽𤁋具情由於昨日赴公廨呈控想須提案研求也 
[英界公廨紀聞]  
　　日前有樊姓紳宦投上海縣控舊僕毛升串同王裕卿取去翡翠班指請卽究追王大令准詞照會公廨移提鄭瀚生大令卽派差將王裕卿提案現已送縣歸案訊辦矣○病民郭四重毛紀香偃臥路旁無人顧問經二百五十號華捕送至公廨鄭大令諭令送棲流公所妥爲醫治 
[法界瑣聞]  
　　前年正月復興里人卲炳華假英界四馬路德茂生烟紙店之樓開設春江玉華樓書塲嗣因入不敷出以致閉歇以生財留抵租金旣而卲砌詞控諸法界公廨指端木掯勒生財讞員朱森庭明府准詞飭差移提訊供以分曲直端木不欲多事浼人理處勸卲息訟卲允之刻已投案求銷矣○前晚公館馬路晉安里協昌懋皮貨行被賊竊去皮統二十餘件値洋銀一百數十元行主投報捕房請派包探查緝捕頭允之 
[美界捕房紀事]  
　　積竊張金奎不知在何處竊得報時鐘一架携至吳淞路某押鋪求質爲包探劉阿炳所見拘送捕房押候解送公堂禀請鄭大令懲治○前晚偷兒張阿三至北河南路某姓家撬門而入竊取布衣多件正欲携贓逃逸適爲某號巡街華捕所見當塲拘獲解送捕房押候轉解公堂禀請究辦○寍波人姚許氏卜居虹口西華德路永吉里某號牌門屋内昨午不知因何與隣婦口角斷復互毆巡街捕喝阻不依一併拘送捕房捕頭以事屬細微且係女流一併斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[枚護朋食]  
　　杭州訪事友來函云浙藩署前按　文同開本年十一月十六日月食推得浙江省杭州府應食十四分一秒當卽祥報撫院并通飭各屬一體遵照届期各衙門傳集陰陽學及僧道人等敬謹救護廖中丞因在請假期内在二堂行禮一時金鼓喧　與梵唄之聲遙遙相答比及復圓中丞更穿吉服展拜各營兵弁施放槍砲以壯聲威 
[温郡試題]  
　　温州訪事友人云浙江提督學政唐春卿太宗師自按臨後卽示期開考生員經　　　　　　　用岳解于六宗解禺融增禮記月令明堂位樂記三篇辨春秋三傳廢立考問反切之語漢以前卽有之近　引左　　弓諸　　　　　　所　書語而加以旁　　雁蕩山賦以天下奇秀無逾此山爲韻賦得境靜魚島閒得閒字五馬　謝公樓叢桂亭陶　居丹室　　不　　　　　　　物以險　　　　靜以修身儉以養德論傳介子陳湯論兩漢三公輕重不同攷李德裕建籌邊樓論全浙陸路海道險　　　　　　　之　可數者曰甌江曰　雲曰　江其源流支幹試縷述之問恒星有時隠時見道光年間續修儀象考成臺官所測有前見而今　　　　　　今見者諸生能確指其　否又星分六等有前見爲小而今見爲大者有前見爲在而今見爲小者諸生安心天文試備細述之令有方　　　一　共地五　二百七十二步只云方田面與員田徑適等問方面圓徑各幾何今有大小兩個　兩縱不同立方共積八千零六十四尺但云大立方之　與　立方之長　大立方之長與小立方之高等大立方之高比小立方之闊多十二尺大立方之長比大立方之闊多四尺大立方之高與大立方之長共得四十尺問小立方之高闊長各幾何問算術至微積微最精海内通此術者尙　寥寥李氏代微代微　　　　其大　　　　　　　共一百九十一欵可謂苦心推闡矣其九十九欵所謂反諒數者卽積分也前九十八欵皆述　分九十九欵以下　積　　諸生　　　　不　以四元代數自封果於華氏之書有得試縷晰陳之生員正塲題府學曰夫子何哂由也至爲之大永嘉德行顔　一　　淸子曰先　　　樂一章瑞安子曰　寒兩章平陽若臧武仲之知至文之以禮樂泰　子謂韶三句玉　子欲善至德草象曰天地交泰至左右民　得　俗　　桑得敦字童生正　題樂淸巍巍乎其有至而天下治詩曰衣錦尙　平揚多識于島　至召南矣乎詩曰德猷如毛賦得　　　　　得象字瑞安子曰述而不作兩節八家皆私百畝二句賦得豐年留客足雞豚得豐字玉　曰學禮乎對曰未也不學禮無以立謂其　至曰　　　得山橋風月最相宜得橋字優生題子貢曰有美玉於斯一章賦得伯仲之間見伊呂得間字永　童生正塲題赤爾何如至三子　之　雖有　　賦得日長添一線得長字泰順義然後取至豈其然乎吾聞出自幽谷賦得雲在意俱遲得遲字教官題設爲痒序學校以教之　　　　　　　自得得觀字 
[脫離苦海]  
　　前日妓女朱二寳投英界公廨控鴇母沈朱氏霸阻從良讞員鄭瀚生大令　　　　　　　庭二尹升堂傳訊著　　　振卿具領爲妻昨日忽有孫金全者自稱係朱妓之父以朱妓捲物潛逃等詞投公廨呈控大令　　　　　　對　供稱小的係蘇州府屬某邑人女兒二寳自幼許字某姓家邇在朱姓妓院内傭工本月十一日捲逃出外串伺黃姓來案　控求　究辦　母沈朱氏所供與孫略同二寳俱小婦人三歲時母親卽逝世父親孫金全不能撫育送至鴇婦沈朱氏處適及笄逼令作　笑生　迄令已十有五年時　　毆身上傷　歴歴率蒙大老爺格外垂憐拯諸苦海今沈朱氏又串出生父來案朦控捲遴叩求明察鄭大令以　金全賣女爲娼　　　　　絶况已嫁與黃振卿爲妻斷難更攺所控捲逃毫無實據未便准理旣已許字著邀該姓來案飭黃振卿酌給洋銀數元　將黃　　及二　兩人仍交原保人保去餘人一併斥退 
[上海縣署瑣案]  
　　前者魏黃金扭控胡祖賢匿妹賴婚經王大令提案研訊胡供胞妹並未許字與魏當日雖曾出過庚　然未行文定之禮今魏串回族人成章及小的之姨丈楊小桂揘造婚據來案誣控况小的實姓吳彼旣誼　烟親何竟　　爲春卽此一端大老爺已可　　鬼蜮伎倆矣魏供小的於光緖八年某月某日由族兄成章及楊小桂執柯文定胡之胞妹至十八年母　病故卽於三月某日乘未成服時合　甫及三日胡卽將妹接回至今掯匿不放顯見有意賴婚叩求斷領魏成章楊小桂同供此叚烟　　由小的等爲之撮合餘供與魏相同大令謁胡曰媒證鑿鑿何得圖賴遂諭令暫交的實保人限三日内將妹送還違　究辦○楊徐氏控劉金大誘拐其女四金王大令訊問之下氏供夫故無依與徐海春私識撫育前夫所生之女四金今已長成本年三月某日回蘇　墓卽被左近烟館主劉金大串令鄧陸氏將女强佔及小婦人控案後劉卽挈女逃逸今始提到求恩究辦徐所供與楊徐氏相同劉供小的開設烟館徐時來過　因與　　　　後倩鄧培根夫婦爲媒於三月十八日入贅其家曾付財禮洋六十元後卽偕妻遷出租屋另居實井串拐四金供稱小婦人　　爲室　由母親與　父徐海春作主確有　　並非被誘同逃鄧供此事實由小的爲媒然先由徐海春允許後央小的執柯何得誣爲串拐鄧陸氏　與夫阿大令判令將四金暫發某善堂　人斥退候再傳訊 
[江西官幸報]  
　　候補叅民將傳成龍遊撃馬寳山俱巡查冬防街道從九梁定　往瑞金催稅契程仁漢往金　催　　　　和　　　　保甲回劉春溶由　州措　　　　　由臨川措資回知縣申羣英解餉由京回標下左營外委張志林病故遺缺以該營存記馬兵張大魁　　　　本　兵丁出身　　　　　守　　　　保　互相對調從九何　　由上饒催地丁回信豐楊溪司余家斌卸事回内河水師李榮陞往撫饒一帶查哨内閣中書方象堃親拜另　縣沈　　　　　　　　　行知張　　　辦良口卡回饒宗　　　折進京大挑知縣蔡蒙指分從九錢應選張家　陳同衡萬文鼎繳照　履安由　北探明絲價回　培往　陽催　折李榮　往瑞金慛减平崔　順由　州措資回石城典史　　銘謝咨進京候補縣裘紹箕辦吳地下卡張鳳藻往長江催運指公縣丞宋紹祁張承　俱投文顧其　由京解試卷回宜春　外委周文炳　　來省　　喩把　李占洪投　　　補臨江樟樹鎭通判照　陳其昌查無下落以道庫范德基署理知縣張鳴珂石長　宋士元陶鈞俱辦撫院文案從九何作　由德化催　欵回吳　福由貴　　保甲回文　由　揚來江 
[閩中官報]  
　　建寗鎭鍾紫雲調署漳州鎭曹志忠現已到省同知郭榮裕委辦嘉登里保甲局通判朱淸澤卸　　　　　代理　源縣　魁卸事　到禀知丁父　　　　溪縣秦德　禀辭赴任通判賴濟成卸辦琯溪厘局試用塲呂渭賢自京閩准補連江營　　佑禀謝　示桐山　　桐卸事　到　　　示照　　州府　缺玉　　　　　　　卽先赴署理又南平縣都士珍調省差委遺缺應以優貢知縣陳增署理 
[邦江官報]  
　　　十一月初七日鄭分轉琦赴省公幹陸𪙉尉泰臨委保　冬防差○初八日同知彭　馬家　由　北　　北　　　　　　　大　山　來○初九日彭分　　榮由海屬查災回揚采𪙉尹之楨委姜埝卡 
[鉅欵疊來]  
　　　奉陳　茗大善士因玉體違和求全愈并永保平樂　　　　一千元　　之　　名　　　以　有　　　　　　　　　一　千　名　　　　　　如用之未當何今火善士獨　念災黎慨輸鉅欵仁至　盡理得心安天道　私有不　　　永哉又　名氏　士助　　一百元　　之　　　　　　　　　　　上　六　　仁濟　堂籌賑公所施則敬等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[天成票行]  
連中大彩○快得頭彩○批發公道 
華來賜票十二月十六全張四元對開二元四開一元八開六角分條三角澳票十一月廿四開彩全張六元分條六角棋盤街同芳對面 
[此信生縫衣機器乃爲市上最好]  
如貴商光顧代客轉買者其價格外從廉本行現有許多各色機器出售特此佈聞上海彙司洋行告白 
[瑞生洋行經售各種機器]  
英國第一著名朶白生倍老廠所造紡紗機器早已風行寰宇中國各紗廠購用共有十八萬錠子之多他如華特廠之鍋爐引擎修理機器利物賽廠之織布機器格利内而之灑水滅火機器復推克斯之漙潤機器無不推陳出新靈巧適用又名廠所造引擎發電機器電汽燈以及可資運動各項機器用之電汽箱尤爲心裁獨出精巧絶倫現該廠派一洋匠駐滬專司包裝電燈機器以上各廠皆歸小行一家在華經售貨可包用價亦克已倘蒙貴官商賜顧請移玉至小行看圖面議價值可也此白 
[賴家園橘紅普仁堂止咳順氣化痰丸]  
肺臟最驕每傷於咳夫咳由痰作痰由氣升故止咳莫先於化痰化痰尤宜降氣常考化痰降氣之品以粤東化州賴家園橘紅爲最然所出無多本堂不惜資本親往園中摘取故無假冐且照東醫寶鑿仙製半夏及自藏數十年老陳皮製之均以去化痰氣之品故去痰而不燥無論外惑作咳及遠年咳嗽老年夜咳服之立奏奇功每瓶洋二角○并有正化州賴家園橘紅出售每個洋五角○廣東普仁堂分設上洋棋盤街開張 
[義記洋行保險]  
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也　主人謹白 
[老太古告白]  
倫敦格崙西火險公司叭喇定火險公司阿德來火險公司勞洽爱司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客欲保者請臨面議可也特此佈告 
[燕製除痰聖藥　燕醫生除痰藥]  
專治傷風咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海英大馬路第三十二號燕大闢父子藥棧經理人求啓 
[庚興水險公司]  
專保各口洋面平安水險章程均照大概辦理設有不測立卽賠償如蒙紳商賜顧請至法大馬路密采里對門本帳房面議可也庚興洋行經理人啓 
[補劑及時]  
豐大參號吉林移山人參貨品精美名聞遐邇僕購試諦視果然山靈苗秀湯清味厚服後精神强健異常正聖品也且價亷每兩洋五元特告補劑者請惠臨上洋鹹瓜街便是遠處局寄　陳養和啓 
[招請洋布色老夫]  
兹本行欲請洋布色老夫一位要熟悉客帮能攬定貨者薪水從豐倘堪充此職卽問申報館帳房轉達可也 
[克利馬爾沙斯罷利辣]  
此藥清熱行血去腐生新　　　濕故治楊梅泛頂腎囊腫潰急慢疔毒癩皮瘡痧疥瘡頑癬瘡痂不結耳出臭水風濕背痛骨節酸疼面色不清其效如神惟治癩瘡與蛇皮瘋等服此藥水之外再用克利馬爾專治皮膚諸病之肥皂時洗患處其效更速婦人女子小兒無病常服不獨免生疹壘更使其膚白潤此藥每瓶有五十服之多并附量杯一只每日三服每服一杯故西國諸醫咸謂價　　妙之藥　賜顧者諸認牌記庻不致悮　　寄上海良濟藥房大英醫院老德記藥房屈臣氏大藥房科發藥房代售 
[新到外國名醫]  
此人係行多思答乃人氏幼年深習岐黄妙術精究諸症之根源耑理各種奇怪大症此藥並非外國藥水之類通用中國地道上品妙藥又兼理毒門各症包醫各樣痣瘡無不神效精選扶陽種子妙藥兼理男婦内外兩科蜜勒路第五百三十一號 
[新到天平]  
茲者本行出售美國名廠好厚牌天平已歷多年早已馳名遐邇今該公司專託本行經售中國各口座平每隻四百磅起至二千五百磅止並有廠紗局所用檯上擺平兩數起碼至十六磅爲止無不俱備其價批發格外克已望各貴商賜顧是荷英大路馬晉隆洋行啓 
[新開榮華富貴樓]  
本樓聘請申江頭等諸位名家詞史每日准唱全本京崑各曲日夜准到風雨不更並選原莊頂售公班精製各種清陳宿膏擇於是月十九日開張諸君光顧者請移玉四馬路中西公和口便是　本樓主人謹啓 
[頂上美國麵粉]  
啓者本行常有上等白洋麵粉到售其價格外公道貴客光顧請移玉至本行樓上進口洋貨寫字處面議可也　二馬路瑞記洋行具 
[新開好時洋行]  
啓者本行向在香港開設有年今分在上海四川路七號門牌長樂里對門專辦出口各貨自運洋布羽毛嗶嘰絨呢各色洋酒條鐵雜貨等件格外克已以及定辦各貨約期不悞倘蒙賜顧請至本行面議此佈 
[大清東省鐵路輪船公司]  
啓者本行吉林輪船準於本月廿二日開往烟台旅順口埠倘蒙各　寶號欲裝貨及搭客者請早至本船頭房面議是荷　華俄道勝銀行 
 
