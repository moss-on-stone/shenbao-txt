# 1886 - 19 - 4904589

 

Page 1

 
 
[顧惠卿先生精繪山水衆神圖出售] [  申報舘點石齋主人啓]  
　　本舘向有山水衆神圖出售摹繪精工着色鮮麗早巳不脛而走惟神像尚求全備或以爲憾兹復不惜工本請顧恩鄉先　　别出心裁另　住　　　中紳像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然自生刻巳用照相石印咸　　　日出售每幅著色者收回工本洋一元三角水墨者洋五角裱成者洋一元六角五分售處仍照曩例諸君幸卽賜顧爲　 
[古今圖書集成出書告曰] [  申報銷點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至　戌年四月内始可出書六月　　　二期倘有因他故而第二次應繳之銀今年内未能繳到以致限滿罰去應歸本齋者無諭若干部均湏出篤自丙戌年正月分起至六月底止　　　銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後微銀取書　　 
[六十三號畫報出售] [  申報舘主人啓]  
　　美國紐約口岸爲商賈薈萃之區口外礁島林立有碍帆輪出入該處將軍命工匠在島面穿穴而下旁通曲逹安置炸蒭口於本年九月初三日　　炸去藎工程巳九年於兹矣本齋照西國畫報脫下以供諸君觀覽報首畫譜羅漢兩圖爲任君早長所繪後附淞隠漫錄圖說一則准於初六日　　此佈 
[論時務]  
　　唐劉又作六合賦當時以疥駱駝譏之固知鄒衍談天大半骩骳之語菰蘆下士何敢妄論天下事然而天地之靈　日闢人民之生齒日繁以庸虞而視上古其勢不同以三代而視中古其勢不同則以今日而視二代其勢亦必不能同　治者動以法堯宗舜希蹤三代爲詞類皆紙上空談非能按時勢而立言也卽如寓兵於農施之於今則萬萬不能同　無一夫受田百畝之經無三時務農一時講武之法欲其　事而蒙矢石無事而執耰耡猶之驅巿入而使戰雖孫吳　生亦無從爲役矣是以内直樞廷外膺疆寄者莫不孜孜圖治精益求精上以紓宵旰之憂勤下以奠蒼黎之身命　船也鋼炮也電線也鐵路也事事爭泰西之先猶慮着着落泰西之　購諸外洋恐受給也船政　鐵厰分省製造　　二十餘載糜帑千百萬金馬江一役有治法無治人耳於是内外諸臣工殫　竭智補救彌縫思以善其後而懲其先　不　大本大原之道不在於强而在於富當國之道不在於商而在於農國家歲漕東南之粟數白萬以實京師而　化諸省平原曠野非無可耕之田無人過問無人提倡者則以水利之不修也考諸史傳　西北水相者始於元虞伯　集以爲自登萊至遼東沿海一帶彌望數千里堪　沃壤使仿江浙圍水灌田之法募江南之老於農者爲之導有　以萬人耕者十年有成授萬户官以千人百人耕者俟其成授千户百户如此數十年歲可得未數百萬石庶四北之膏　口闢東南之筋力亦紓崇論閎議可大可久惜時未有行之者至明季諸臣或發憤而拜疏或著書　寄慨卒無成效　左　毅公行之有成效矣稻花茂密比於江南不數年而仍廢夫非常之事必待非常之人且必待非常之時闢千古来墾之土疆貽萬世無窮之美利其在此日乎泰西諸國其往來於中原者惟商人耳鐵甲兵輪亦所以韻商人耳勢不　舉一國之人而俱爲商賈猶中原之民有四商特居其一爾彼泰西各　之仰給於中原者絲茶爲大宗近則種粲者　蠶者植茶者漸推漸廣致中原之藉絲茶以生活者現日大不如前更何論後日哉然則爲今日計安可不急於變　　且夫聖王之政不外乎布帛菽粟傳必設機器以織布布非不多也而天下之女紅病矣使必藉販糴以積粟粟非不　也而天下之曠土荒矣卽曰小卑易於樂成難於圖始　妨引之以漸持之以恒先雇東南之民使耕西北之田三五　　俟其成孰將土著之民亦豔羡之仿傚之勤者獎而惰者懲之不求速效不遽升科漢　錯有言不過二歲塞卜之樂必多矣此猶權宜之討尚能濟變一時况乎堂堂正正之良圖哉獨是兵之與農旣分爲二則此時遣撤管勇成來自　間或本爲游手若輩性情剛悍費用撒漫勢必成羣結黨窮無所歸不流於盜賊不止杞人之憂於斯　散然天下無不可化之人亦無不可爲之事　在上之人因勢利導約束而整齊焉試思京師開濬城河卽命張帥督率馮南斌將東才所統十六營通力合作按叚匀分自七月初七至十月二十八日全工告竣夫開河非營勇所熟習統率得人自然就　似可將此次裁勇仿古屯田之制擇勤樸耐勞素有威望營員爲之董正旣可消隠患於未萌又可獲盈餘于已往賣　買犢賣　買牛龔渤海之遺風庶幾復覩於今日更爲一舉而兩得焉經生所見未免迂闊而遠於事情然愚夫千　　有一得但使量爲變通妥爲經畫洪範詳八政農　其首唐虞三代之隆安在今必異於古所云耶 
[提審法員]  
　　西報言法國議院各員會審東京提督柏里也西歴三月時於東京諒山敗績一事兹據該提　所言謂是役之敗實乃咎在副將赫爾冰架蓋見時提督尼格利也受傷軍兵權爲赫爾冰架統帶時因酒醉妄將軍　遽退若使赫爾冰架被傷則尼格利也必無此挫釁矣惟赫爾氷架平素於軍旅一事頗著聲威前於第二次圍困法　之時曾　力戰身受重傷且屢立戰功久爲人稱　現爲提督柏里也所劾法都人士多有毁謗之者然究未知各在　何也問赫爾氷架於西歴十二月中旬可抵法都將卽辭職再修書於柏里也代爲申辯云 
[盜首就擒]  
　　香港天祥洋行之格來紅輪船被劫盜首能爲各國語言前經列報兹閱港報知該盜百先逃　廣東省垣後知官憲購緝乃遁之澳門旣而澳門巡補亦密訪嚴查不能存身又逸入中國地界詎華官亦正在彼懸　緝拿隨爲華官所獲聞刻己就地正法矣 
[緬甸瑣聞]  
　　緬南仰光一境自隷英國之後奉命來官斯土者莫不竭力招徠開荒興廢是以其地日闢商巿日盛兹聞仰光所屬全境西歴前歲墾熟耕種之田三百零九萬二千零四十八希葛西歴一千八百八十五年其熟　增至三百二十五萬五千六百五十一希葛核計每百分中加增五分二九今年共收米一千萬墩叫謂地廣而産　　○英帥近在緬京又查出前王之子五人皆底母之弟兄輩被其幽禁多年英帥乃將五人釋出然未便留　京中特　官送往仰屬荅逹棉地方安置云○緬王底母乘坐加領運船赴印終日默坐艙中不發一語盖其去國之悲無可告　也两十二月十四號卽華歴十一月初九日午一點鐘行抵英印馬利牙埠其時岸上軍民人等知緬王到埠聚立以　 
 
 

Page 2

 
 
者數萬人當晚緬于並未登岸至翌早初十日卯刻　英國官兵來迎緬王登岸送王故印王烏加巴底老之王宫西語名滿申好司卽華屋之意令緬王入居其内由解送官弁將緬王及其宫　點交於馬利牙府官騐收看管計有緬土底母並王世子二人正副兩妃蘇妃生母宫女五六人從行官僚數員計大小男女二十五人馬府騐收事訖卽調撥兵役小心看守緬王帶去細軟金玉珠寳之件約共值銀四百萬元刻下該處巿僧之流皆十分忙亂蓋籌措貲本以　買緬十寳物然王賣與否則不得而知也以上皆錄自華洋新報 
[擬設公司]  
　　間高麗擬創設輪船公司以便往來中國口岸未識此舉果能有成否也 
[閩浙總督楊奏稿]  
　　再　於本年九月初日恭奉上諭大學士左宗棠應得卹典該衙門查例具奏伊子主事教寛賞給郎中附真生孝勛賞給主事廪貢生孝同賞給舉人其二等侯爵應以何人承襲着楊昌濬迅速查明具奏等因欽此遵查例載文武官員應令襲令襲　者并令嫡長子孫襲蔭如嫡長子孫有故嫡次子孫襲蔭等語原任大學士臣左宗棠有子四人辰孝威嫡出次孝寛孝勛孝同皆庶出孝威中式同治壬戌科舉人先巳病故其長子念謙正一品蔭　次子愈慈附監生命謙係左宗棠嫡晨孫例辱承襲出爵合　仰懇天恩俯准止一品陰生　謙承襲二等侯爵以符定制惟念該大學士勛勞迭著渥荷殊榮曾谥侯爵以外特賞一等輕車都尉今一等侯爵旣請以嫡長孫照例世　所有一等輕車都尉可否併乞聖恩准十分襲以廣皇仁而昭激勸之處出自逾格鴻施臣未敢壇擬謹附片覆陳伏乞聖鑒訓示謹奏一再並奉恩旨飭於湖南原籍及立功省分建立左　棠專祠等因查閩浙兩省皆左宗棠立功之地德澤在人至今不忘上年法人犯順閩昔　害獨　馬江失事後百姓一日數驚賴左宗棠督師來然後有恃無恐本年左宗棠病攷巷哭之聲不絶於耳靈輀在閩之日焚香祖遭而法者衢路爲塞自應遵旨於福州省城擇地建立專祠以妥忠魂而答輿望除杭州省城專祠臣咨會浙江撫臣轉飭辦理外臣謹附片伏乞聖鑒　示謹奏 
[都門談藪]  
　　上月十八日駐京各欽差間慶邸福晋仙遊議往弔奠慶邸聞之卽轉請福大司空代爲辭謝並聞福晉金棺定十二十八日發引云○謹城河每屆隆冬貧民多駕氷床以便都人士遨遊遣興一日宣武門外某甲糾集二十餘人正在張　坐客突來管兵數名將各人全行鎖去謂奉有交諭以河道始經桃濬氷槎概不准行以免閒雜　等往來作踐云○户部行文廂紅廂監兩旗本年十一月分應領該旗兵丁借支庫銀欵卽着該旗自行墊放俟本部查明再行補放該旗以歸墊欵○福大司空由内散值行至東安門突有福德永洋貨舗學徒　突控訴本鋪掌櫃誣伊偷竊銀錢致漕驅逐鋪葢衣服悉被扣留委係寃誣懇求超雪云云大司空當令木地面官將該學徒解交衙門傳案訊究○管理錢法堂交囑司員大使等謂寳泉寳源二局鑄造當十錢文務飭　局爐頭工役於鎔銅時熟練每錢分兩務須有盈無歉悉照　錢尚敢　輕必干重戾除由本堂不時察看外特此交示云○史某在西安門外大街開設磁器舗屢經伊叔索錢不堪其擾一日史答以目下店本虧空　經竭力彌縫猶恐支持不住安有餘資給爾花費伊叔忿忿之餘遽萌短志竟於夜間用自已腰帶縊於該舗門杴上翌日天曙經木叚看街兵所見急用席遮葢屍身史則帶付本地面官廳解送步軍統領衙門訊究旋由該衙門移會西城坊官帶領仵役書差前赴屍塲相騐○上月二十七日午刻有内廷當差太監王姓乘快車出神武門向東飛駛誤碰某西人跟役倒地西人卽勒馬不前太監亦由車步下立飭車夫將踉役扶起令人進内　藥四丸付與西人彼此笑容可掬拱手而散總管内務府大臣交諭總管御膳房　京本年十二月初一初八等日　供南海　臺北海闡福寺等處之粥必須加意煮熬各色菓米均須整齊惟恐皇太后皇上親詣並欲添北海永　寺小白塔上銅殿之粥尤須敬謹預備○左右翼步軍營技勇練兵於上月三十日淸晨齊集兩黄旗教場預備神機營委員會同該管帶閱看合操 
[遴委得人]  
　　福建　政局内水師學堂委員梁少嵐部郎佟年爲閩中梁茞林中丞文孫素有大志留心洋務前經何子莪星使大加賞識延之管理學堂部郎部署周詳不遺鉅細不特堂中學生西學蒸蒸日上卽各西人亦皆傾心敬　嘆爲不易得之才吾爲部郎慶找更爲船頭學堂慶巳 
[鳩江火警]  
　　初八夜三鼓後蕪湖金馬門外大礱坊某姓家失愼焚燬房屋四五幢是夜某姓在瓦礫塲中露宿一宵誠有不堪其苦者 
[扃試吏治]  
　　江甯吏治每於月之初十日開局扃試雖曰具文而開門封門居然鄭重其事向例由善後局　一麫一點心每次接卷者大小　不過一百四五十人而作文者可有二百人坐而吃點心者竟至二百四五十人箇中執事員役按籍而稽又有赤匪狐莫黑匪鳥之勢上月廿五日補考八月分題爲政者正也論韋觀察候至日下西崦始命輿而出 
[鐵壅蘭箋]  
　　京口迤東丹徒建壁之交地甚曠僻距城　一舍之程名曰長山時有匪人狙伏其間行劫狐客日前有一客行經是處突被一匪用棍擊傷肩譬旋將所帶洋蚨數十元及包袱等件全行奪去迨至附近鄉村呼人追逐而匪已如黄鶴高飛杳無躌跡矣白盡行路尚若是之難况昏暮乎天荆地棘出門者尚愼旃哉○日前洋藥局巡丁在白兎地方獲到一岅私之客　　耳公十三頭分　西土六百包約值洋三千餘元研詰之下據稱由省過此欲將土件運至下路分銷應赴奔牛完納稅釐並非走私偷漏局員謂如果將此土行銷下路自當先一二日着人赶赴奔牛稅釐局掛號客言未免飾詞遮俺遂判將土客暫行扣住俟行文奔牛局查明核辦○德星宫粥廠開放之時食粥者擁擠不堪譁　嘈雜甚至將司事者潑以熱粥滿杓登時頭上紅腫皮肉腐爛局董急覓刀圭爲之敷治諒不致有大事也○小碼頭裕興隆飯鋪主人朱某兼闌客棧有楚人黄某主僕二人襆被投宿午膳時自備殽饌令棧中司庖者代烹適有舗隣某甲來購現成之菜朱惟利是圖卽先烹熟以應黄貴真不按次序朱不服反脣相稽黄大怒掀翻桌椅幾如搥碎黄鶴樓鋪主自恃人衆聲言欲扭送保甲局請懲以致彼此辱馬不休繼卽扭客至街心亂拳奮擊客左手適携水烟袋被其擊失首戴棉帽亦於揪扭時失去旋爲街鄰多人勸散深斥　鋪恃衆横行凌虐過容客卽入房更易服履着僕挾護書並捧　帽至江西會館拜會某局委員訴明情節局員卽發親兵四名前來查問鋪主懼先時避匿經其弟朱三托詞分辯無如地保隣佑人等衆口一詞咸謂該鋪不是　兵卽將朱三帶回與客同赴保甲總局轉送縣署事後該鋪始知黄寳係某營營官由省至鎭欲謁某統領者一時冒昧遂奠受虧說者咸謂該鋪素日行兇逞覇宜其有今日之事也 
[鱸鄉瑣綴]  
　　華亭縣吳仲英邑尊往塘南公幹回來路經黄浦石尤作惡鯨浪怒張鷁尾傾欹幾至覆溺時正在晚膳案上杯盤幾如王處仲唾壺不擊自碎幸福星　莅伍大夫不敢肆虐隨卽出險入夷○土棍小無常前隷細柳管作馬前健兒以屢犯軍律斥去夘名遂日在巿肆游行借端尋釁人皆退避三舍不敢觸其鋒日前有鄉下小兒肩茡薺喚賣小無常欺其幼小攫去數枚小兒牽裾索值死命不捨小無常卽出革囊中小救駕嚇之一失手刃入背寸許熱血飛濺幾類夭桃著雨小兒痛極哭喊暈倒於地某甲路見不平揮拳相助亦被刃傷後經衆人四囬兠擒始得捆解婁縣兼遂小兒騐傷 
[三吳佳話]  
　　前日大憲密飭吳縣馬漁珊長洲縣王耘莊兩大令帶同幹役砲船星夜赴滸墅關附近通安橋緝拿某姓梟匪至則該匪 
 
 

Page 3

 
 
先已出門訊之其妻某氏供稱數日前有無錫縣捕役五大招丈夫赴飲并令作線緝盜　以不在家中當將該氏帶回覊押一面移文錫邑查明如果屬實立卽押解到省以便歸案訊懲○沈熙民大令偉田素精金　方年來解組養親懸壺巿上其太夫人年近百齡康强建吉已由大憲奏請給坊以彰人瑞月前無疾而逝彚吊之日恭請俞曲園太史點主一時衣冠薈集車馬盈門大令年亦七旬衰麻哭泣盡禮盡哀興摯之情　者爲之揮涙○謂序帥禁用小錢以來巿廛受惠也淺而各酒店尤鏤骨銘恩蓋吳人之借問酒家者例以鵝眼償逋當鑪人纎指數錢固不能細心挑剔也現值升擢鄂撫啓行有日各酒店擬公製萬民牌傘奉獻以盡芹曝之忱事爲序帥所聞立卽傳諭止之並懸示藩署栅欄極言事屬感爲毋勞妄費并諄諄勸誡勉爲善良以副殷望其於吸烟賭博等情尤再三囑勿干犯婆心佛口讀之令人感激涕零 
[中美交誼]  
　　頃閱西報所錄美國總統致各國欽使之書其略謂中美兩邦直敦交好近所擬通例遵照一千八百八十年和約而行矣國限制華工入境諸事多艱以致中廷亦不能力爲秉　辦理華工一節前日西方各城及内地諸處皆不善辦理後至湖明内地又經變亂殺戮無辜華民甚夥惟和約所載在美國亦當互爲保護現華盛頓之地又將啓變爲美國　亟宜力爲設法辦理使夫人與華人相安無事且務將滋事匪徒大加懲辦庶地方安靖不使再有變故且須力助中國欽使除此惡習則無壞兩國交好之情云按近來華工之被害者指不勝屈夫廷固不得袖手旁觀也 
[堅辭微辟]  
　　聞此次越南分界不憑地勢而憑天星緣地勢有變更天星無移易也鄧鐵香星使行抵粤垣卽敦聘番禺鄒建泉茂才前往測量茂才係鄒伯琦先生哲嗣先生精算學茂才頗能紹箕裘之業惟見分界事大恐有差池遂堅辭不就後由張制軍於同文舘學生中挑選數人派往委用 
[臘八粥]  
　　十二月初八日釋家謂之臘八叢林巨刹必煮粥供佛兼饋各檀越家粥中雜以蓮芡棗栗豆菽之類名為臘八粥赭宼亂侯此舉巳如告朔之羊名存實廢矣杭州下城衆安橋河下岳王廟爲武穆土父子瘞骨處殿宇閎峻房廊修深素爲臬憲香火之院昔年臬署各房科吏醵集金貲創爲念佛之舉凡長齋繡佛之嫗皆可入會會中供給午餐一具點心兩堂初時不過二三十人所費甚廉以後迭次加增至有一百餘人之多每月一舉以初八日爲期會首以十二月適值臘八之節因踵行臘八粥故事廣結善緣俾各嫗共嘗雙弓米滋味是日念佛者多至二百餘人午飯一餐竟有四十餘桌下午煮粥分餉各嫗都有携幼子童孫紛來就食者一時白髮黄童含哺鼓腹誠不减昇平氣象而門外之蒙袂而來者尤指不勝屈云 
[逆子宜懲]  
　　京口小碼頭朱某素有烟霞之癖前以饔飱不繼典質其子棉袍邇來天氣嚴寒其子不無抱怨漸王勃谿大作竟欲飽又以老拳朱憤甚將瓦缶中熱粥向子擲來米號雙弓漂流滿地隣佑恐其肇事群起責其子謂嗣後再敢忤逆定當縳送有司子見衆怒難犯始帖然馴服然粥缶巳空又將累老翁枵腹半日矣 
[宫保過滬]  
　　彭雪琴宫保由粤起程先到厦門繼抵鎭海早己先後列報江南提督李軍門上海提右營陳參戎傅守戎探知憲節已抵鎭海卽乘官輪出口遠迓至大戢洋望見宫保坐船兩相駛近升砲　禮李軍門卽命輪船隨同宫保至吳淞口營務處朱觀察鎭守砲臺之曹統領寳山縣郭人令及各隊兵丁升砲放槍爲禮聲若連珠烟迷夾岸文武各官到船投遞手版畢宫保卽登岸遍閱炮臺旋卽回船滬地各官及各營兵勇預備恭　小東門外招商局金利源碼頭旌旗星列矛戟雲屯高昌廟製造局前則肩忠信兩營及滬軍營鐵路天后宫前則有提右營兵無不鵠立以待憲節之至及午後三點一刻時見有小火船拖帶牡丹頭船並不懸掛旗號後有八槳砲船二艘護送駛至白大橋右管兵知係宫保坐船立卽奏樂升炮宫保卽傳諭不必升砲旋至觀咅閣碼頭相近暫行停泊其時提右營陳叅戎海防廳劉司馬上海縣莫邑尊英會番員羅太守法會審員翁太守洋務局　駰陳太守製造局聶蔡二總辦松滬厘相局總辦蘇觀察及各武員均至舟次投呈手版宫保機辭不見滬人之欲瞻望風冞者羅列兩岸繼如堵墻　憲舟俟潮漲時卽當解維赴杭 
[瘋人合傳]  
　　有金陵某老翁居於滬城時至虹口某西人家蓋其舊交也昨日翁出老北門乘東洋車而北車夫口中自言自語喃喃者不絶於耳僉問其作何語　勃然發怒不次復行翁見其似有瘋狀卽命停車則又朝前飛跑不肯稍止行至浦灘翁恐其發瘋連車拉入浦中又命停車願多與之錢而彼足無停趾且云並不要錢願爲盡力上大橋時復令之停仍執不可直至某西人門前　止與以錢不受並言待翁出而載之以回斷不費翁半文固與之堅不受翁入語西人移時使人覘之尚鵠立以待良久而後去翁始另雇别車遄返云因憶春間有西人換車一人操西語曰也斯西人登其車以手揮之合赴法界其人又應聲曰也斯一路飛跑大有一往直前之概時新閘西人作跑船之戲遂一路拉至其處西人不及止之無可如何仍覓他車而去此其兹人亦瘋狀可掬是可與某翁之車夫合傳 
[英廨停公]  
　　英會審員羅少耕太守昨因迎接彭雪琴宫保知照捕房停解一日公事歸於今日解訊 
[滬事類紀]  
　前紀本縣訓術司李炳榮劣跡多端聲名狼藉經　邑尊吊回戳記招人接充至前日有曹正卿者投縣請充邑尊俯允所請諭令　候給戳領憑并　爾務須辦公勤愼毋得任意妄爲云云曹唯唯而退○歴屆新漕開徵鄉民之役櫃完納者絡繹於途獨本年竟若長星寥落莫邑尊因於日前移委糧　范少尉前往西南鄉各處催納刻巳返署擬稍息征塵再於本月十九日往東鄉一帶云○廿五保三國某姓地其售與洋商管業昨由本縣帮審委員王鴈臣司馬帶同　從等人前往丈勘 
[拐匪兎脫]  
　　昨下午英租界新關左近有江北人帶一五歲男孩言欲出售觀者甚夥或問何故售孩其人曰是我子也所以欲賣者無非貧耳何勞多匪又有人大喝曰得非拐犯耶當送捕房其人聞之棄孩而遁嗣由巡街捕將孩帶至捕房諒當解案發落夫當稠人廣衆之中而竟公然喊費拐匪眞胆大於斗者惜倉卒不及拿獲處以官法耳 
[法捕房瑣事]  
　　昨日午後有馬車一輛在法馬路行走適與營中挑送飯食之夫役相碰以致飯桶傾翻狼藉滿地方爭論閴巡街捕適至一併拘送捕房法捕頭見挑夫面有傷痕遂罰　馬夫洋四角給挑夫養傷挑夫不受俄有哨官到捕房稱挑夫在途自不謹愼不干别人之車請將馬夫釋放法捕頭見哨官如此謙遜隨講本着挑夫於明日赴公堂候示今旣如此姑着該馬夫交保如欲傳問卽可交人○法巡捕昨日拘進潮州人一名據其人稱因有急用將洋一元向興聖街口押店質錢三百文翌日往贖則銀者已變而爲銅向論被毆無寃可洩擲石以報之押店中人出而相逐正欲逃逸被捕拘獲等語捕頭以此事須解公堂看將其人暫押 
[誼切救災不分畛咸]  
　　謹啓者今有本埠齊善士印裕光親蒞敝公所交來福建省建甯府崇安縣潘明府印錦瀾樂捐規銀二百兩囑寄災區散放乞付收條等云拜誦之餘足見急公好義無微不至遵卽併解山東散放俾被災者弭斯斯凍餒窮檐納日擁綿可以禦寒比户賡年命哺前堪濟急不但愛民如子咸加父母之稱抑亦救世維　益動紳商之慕謹登報牘並抒謝忱上海絲業會舘籌賑公所施善昌少欽氏謹　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
上海樂善堂精刻銅版各書發兌價目 
　　京都金陵杭州武昌州福廣東各省均有寄售 
　　本堂翻刻銅版各書字畫明晰裝釘精雅尤便舟車携帶兹將各種文塲必備諸書開列于左五經體注價洋四元五經備旨價洋四元五經棧要價洋二元四書合講一元六角四書備旨一元八角四書典林一元六角四書昧根錄二元綱鑑易知錄四元五康熙字典二元八角又三層二元四角佩文韻府六十元翁注困學紀聞二元困學紀聞目錄六角日知錄集釋二元八角山樓類腋二元廣治平略一元六角中外輿地圖一元吟香　叢畫二元詩韻合璧二元詩韻扇面一角六分詩名題解匯編二元五策學總纂大成一元六試律大觀正續二元六另有精細地圖畫譜等漢口新街福州中洲上海河南路樂善堂仝啓　　增像三國全圖演義 
　　本局石印各種書籍圖畫久爲士林賞鑒現又印成增像三國全圖演義原書計一百二十回畫成二百四十圖分訂每回之前以便繙閱卷首又增書中名人畫像如漢献帝伏皇后王司徒袁紹徐庶之類爲一百四十四幅毎幅俱加題賛畫法精美紙張潔白遠勝舊時畫圖三國之上訂成十二册爲一夾板準於臘月十五日出書每部價洋三元六角躉售格外相宜合意者請來本局購買或向寄售各書坊取閱可也上海同文書局代羊城廣百宋齋啓　　白鶴告白 
　　世有娱情於山林園亭者每憾無鶴藎羅致非易　有亦無非灰色與山石相映一色未足點　雅景筆畊躉主近又由海外歸來帶有白鶴一對身高而大羽白面潔頂紅面鮮固可稱謂仙鶴也本應携歸自賞但慮路遥只得割　　諸好雅要者請至請至棋盤街北有記號領看議價可也　　發賣　　 
　　本廠自製之　强水已遐邇馳名如貴客欲包買每月數百瓶及數千瓶皆可欲意者請至三馬路大禮拜堂南面申報舘間壁申昌書畫室諸訂可也此佈江蘇藥水廠啓　　輪船招商總局謹啓 
　　啓者本局北棧中棧碼頭現已一律修妥以備輪帆各船灣泊起卸貨物貯棧其碼頭費并棧租均照所定價目核收如有存棧貨物貴客擬保火險者可就本碼頭帳房買保帳房卽發給火險公司保險單爲憑本局今特委洋人蜜度頓爲總理該棧碼頭事務藍些爲司帳顧勉夫爲買辦所有棧單碼頭起貨單均有蜜度頓并藍些扞字本碼頭凡食深水之船不拘潮水漲落隨時均可灣泊此佈　　尋玉 
　　本月初十三點鐘時在大馬路左近失落小玉一粒其形如算盤子大小統長六分倘有人　着者祈請送至二馬路萃芳蘭櫃上自愿謝洋一元共玉别人托買因原物送還免致爭論之故丁得安告白　　機器軍械出售 
　　啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘有貴客紳應需各種各式祈至小行視樣面議價目格外公道特此佈聞中同治十三年六月日地亞土行啓　　英二月吕宋票新改章程 
　　額設二萬五○頭彩仍是三萬 
　　全張原六元分半張三元分條七角○貴客賜顧章程隨票附閱正月票開期已近從速取得彩年内兌洋此佈上海法大馬路新開億中票行啓　　旗昌軍火公司告白 
　　本行通商以來卽在各國埠頭設立分行已六七十年疊奉北洋大臣李傅相札委經理採辦事並蒙督辦軍務左侯相及閩浙總督楊部堂委辦外洋軍火等因兹不惜重資特請外洋名廠精於機器善造船械之人承辦各項前後膛鎗炮鐵甲炮台各様鐵甲鋼快水雷等船以及造船炮鎗彈鐵路開礦挖河種田紙糖綢布電燈等應用機器又造粗細火藥棉花炸藥硝磺拉火銅帽子捲軋銅鐵鎔鍊五金與製造局需用各材料各機器無不具俻如蒙賜顧請至本行軍火處看圖議價價必核實貨必道地剷除一切情弊並能剋期辦到因本行各口有行航海有船辦運較易故也此佈 
　　香櫞片 
　　仙傳十四製香櫞片專治肝胃二氣兩脇疼痛腕腹痞賑嘔吐吞酸　症服法另載仿單向在省中敬送　　　因工本甚鉅難以應命今復照　每服暫收錢二百文寄上洋四馬路城濟堂發兌小經綸啓　　恒濟局 
　　本局在上洋打狗橋北曲金里内秘製鎗上戒烟藥與别家深爲　殊其用法另詳仿單如食煙錢餘者服藥五錢可以除鎗如瘾之深大者十日定能戒絶凡服藥三日其　可除大半面轉紅色此藥妙在養元補氣永無他患神速異常如染此癖者卽移玉來局包戒爲盻倘外埠未便來局者可函至本局原班寄奉計藥一兩價洋二元如蒙賜顧者認明本局牌號仿帖爲記庶不致悞粤東鐘洪南謹啓　　英二月份票出售 
　　自運吕宋發財票及頂陳吕宋　均可發行門庄零售比衆公道遠客　購指明英二馬路禮拜堂後街原班奉上專收彩票格外克已上洋廣泰祥行啓　　共渡迷津 
　　余受洋烟之累久矣今幸閱報始悉海上詹誠德寶號發售三香戒烟膏據乃戒烟之便法余訪之于友亦云有人戒脫遂往購試兩洋緣余每日吸烟三錢半而兩洋藥膏用後烟瘾已减一錢半再往續購三洋而瘾除根特登申報告於同病相憐者也謹啓浙紹施介人具　　滿期當貨出售 
　　本當滿年衣服等件存貨極多因此暫借西棋盤街泰和館隔壁石庫門内發買新舊原衣粗細皮貨珠玉首飾銅錫器皿俱有其價照巿格外减價照本七折售洋劃一不二凡賜顧者速來購買可也擇于十月十一日出賣恆記啟　　輪船往釜山仁川等埠 
　　啓者本行約科哈馬麥魯輪船船主名哈司彚而於禮拜三卽十二月十六上午十點鐘開往長崎埠另換密拿麥魯輪船往釜山仁川等埠如各寳號欲裝貨搭客者請至本行面議可也此佈十二月初十日三菱公司啓　　英正月份 
　　全張六元半張三元裁條七角○紳商信購　指明上洋抛球塲并認　　明信封有奪得錦標回五字爲記新時昌啓　　屈臣氏大藥房 
　　精製廣東臘丸發售 
　　謹將本局唐甘露午時荼欵膏丹丸散歡喜添丁丸藥酒等項略參茸白鳳丸列於左計開安胎益母丸參茸衞生丸追風蘇合丸定志寜神丸袪風活絡丸寜坤至寶丸琥珀抱龍丸小兒回春丹萬應神麯茶萬應紅靈丹袪風濕壯筋萬應痧氣丸骨酒如意油婦科三多丸丸藥太多未又跌打黎峒丸能盡錄謹白甲　　上海匯豐銀行告白 
　　本行所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百五十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分總行開在香港今在天津紫竹林設立分行廣招中外商務九上海香港福州厦門漢口小吕宋西貢新加坡並外國倫墩法國印度新　山美國日本諸凡貿易繁盛之區無論零躉匯票俱可由津匯兌並代押欵及存銀生息請至本行面議可也特此佈聞 
　　書籍丸粉藥水出售 
　　本號開設杭城水様口蒙客賜顧頗昭信義外埠信購原班寄奉不悞并　外國各種藥水丸粉同文局石印書籍乙泰來謹啓　　正月份票出售 
　　本行運售按月吕宋票價照大　如蒙惠顧祈　　上洋五馬路中原班奉呈無悞　　　十二月十四日錢洋並匯銀票行情列左 
　　新會劃收巿七錢三分一厘二五本洋七錢六分銀拆收巿五分洋打頭七錢三分三厘錢找頭一千零五十文卡錢一百四十六千文衣牌一千零九十文銀行現銀票四先令七辨士七八六個月期票四先令九辨士三八又四個月　票四先令九辨士商人票六個月　四先令九辨士二五又四個月　票四先令八辨士七八　　十二月十四日進口船禮拜一 
　　新南陞輪船由福州怡和行南陞又由東洋怡和行上海又由長江太古公司寳華又由長江福記行富順又由香港招商局愛星東又由香港禈臣行　　十五日出口船禮拜二 
　　北京輪船晚往長江太古公司公和又往長江麥邊啓吉星又晚往香港省城怡和啓江天又下午往寗波招商局寳華又往長江福記啓　　十六日出口船禮拜三 
　　約科哈麥麥　又上午十點鐘　東洋釜山仁川等埠三菱公司客順又往香港省球招商局永寗又往寗波温州招商局拱北又往厦門汕頭招商局央西又晚往省　英國法公司北京又午十二點鐘往香港省　禈臣啓宜昌又下午三點半往寗波太古公司　　十七日出口船禮拜四 
　　揚子輪船晚往香港省城禈臣啓　　十八日進口船禮拜五 
　　上海輪船晚往長江太古公司 
 
 

Page 9

 
 
[光緒十一年十一月廿七日京報全錄]  
　　宫門抄○懿旨一道錄前○發抄旨四道○疆撫劉奏請旌表烈婦摺子○安徽學政徐奏交卸啓程回籍日期槢子○安徽學政貫奏接印任事日期摺子○粤西撫李奏道府等員在營病故懇恩議卹夾片○粤督張等奏委員匯解京餉銀兩摺子○雲督岑奏道員仍行請旨坐補員缺片○江寗將軍豐奏　部統任滿陛見派員署理印務摺子○陜督譚奏道員到省飭赴新任夾片○十一月二十七日吏部翰林院廂紅旗值日吏部引見二十六名○阿克逹春假滿請安○前江蘇學政黄體芳到京請安○松琇謝在批本處行走恩○山西叅將富明謝恩○淸安周家楣各請假十日○吏部奏派閱卷之大臣派出延煦敬文興愛廉○工部奏派勘估河道之大臣派出恩中堂翁同龢○順天府奏忠義局第一百三十次請卹○召見軍機醇王○發抄奎斌奏交卸山西撫篆期並請假調理感冒奉旨　賞假一個月欽此○剛毅奏接任山西撫篆日期謝恩奉旨知道了欽此岑毓英等奏請將蒙自縣疎防監犯李小五脫逃之看役人等定擬奉旨刑部議奏欽此○張凱嵩奏補用同知覃帪等署思茅同知等缺奉旨吏部知道欽此○○欽差大臣督辦新疆事宜尚書銜降一級留任甘肅新疆巡撫二等男臣劉錦棠跪奏爲烈婦殉夫籲懇旌表以維風化恭摺仰祈聖鑒事竊臣據陜西遇缺儘先題奏道王久銘記名提督昜彦和命政升記名總兵譚用賓甘肅迪化直隷州知川潘效蘇遇缺儘先卽選知州袁運鴻等呈稱已故記名提督甘肅甯夏鎭總兵譚拔萃之妾金氏係浙江鄞縣民女隨父流寓蘭州譚拔萃征剿歴年旋赴官寗夏正妻湯氏在湖南湘潭縣原籍未能自隨似續缺然因於同治十二年納該氏爲妾光緒二年譚拔萃奉調督隊出關留該氏肅州居住本年正月二十三日譚拔萃在古城防營積勞病故未殁之先用賓以族姪孫隨營在側見其病勢沉重爲謀僦屋迎氏出關及該氏兼程馳至而譚拔萃巳卒未得一見爲訣呼號隕絶誓不獨生僕婦聞知晝夜爲備卒於二十七日乘間仰藥以殉職等見聞旣確不忍聽其湮　勿彰齎具册結呈懇具奏前來臣維巳故記名提督甘肅寗夏鎭總兵譚拔萃久從征戰國爾忘家本年正月在古城防營因病出缺經臣奏奉諭旨交部照提督軍營立功後在營病故例從優議卹並將生平戰績宣付國史舘立傳等因欽此其妾金氏痛夫病殁義不獨生矢以身殉卒隨其志庸行奇節洵屬可風據報前情臣覆核無異相應請旨旌表以慰貞魂而維風化除册結咨部查核外謹會同陜甘總督臣譚鍾麟甘肅學政臣陸廷黻合詞恭摺具奏伏乞皇太后皇上聖鑒訓示施行謹奉軍機大臣奉旨譚金氏著准其旌表禮部知道欽此○○安徽學政臣徐郙跪奏爲謹將交缷啓程回籍日期恭摺陳明仰祈聖鑒事竊臣於八月二十七日奏懇賞假回籍修墓一摺奉旨着賞假三個月欽此感荷天恩悚惶無　兹新任學臣貴恒行抵太平臣當將關防案卷於十月二十日敬謹移交卽日起程回籍所有微臣交卸啓程日期除恭蔬　報外謹繕摺具陳伏乞皇太后皇上聖鑒謹奏車機大臣奉旨知道了欽此○○新任安徽學政奴才貴恒跑奏爲恭報奴才到任日期叩謝天恩仰祈聖鑒事竊奴才蒙恩簡放安徽學政於九月初五日跪聆聖訓欽感難名隨卽束裝就道於十月十九日行抵安徽太平府任所本日准前任學臣徐郙委員齎送關防奴才當卽恭設香案望闕叩頭祗領任事訖伏念奴才才識有限學政責任匪輕况安徽自兵燹以來元氣尚未盡復文風士習亟宜鼓舞振興奴才惟有恪遵恩訓嚴防弊端庶幾培植人才　除積習以冀仰報高厚鴻慈於萬一所有奴才到任日期除恭疏具題外理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○李秉衡片再三品銜廣西補用道張桂林上年委辦前福建潘司土德榜定邊楚軍營務親臨前敵艱險不辭今春二月關外累捷無不分督各營摧堅陷陣克城破疉早著戰功經臣會同督辦軍務提臣蘇元春隨摺保獎　以道員遇缺儘先題奏並請賞加布政使銜巳於五月十五日奉旨照准欽遵在案該嗣感繳思奮停戰撤兵之後仍與王德榜駐防要隘講求邊守不懈初心日奔馳於蠻煙瘴雨之中於八月初八日在營病故又楚車委員分省補用知府劉世恩擬保分省補用縣丞湖南廪生周鴻模楚軍差弁儘先拔補把總廣西武生董正榮隨營差遺深爲得力均以積勞染瘴先後在營病故殊堪憫惻由王德榜曁辦欽廉防務前廣西提督馮子材分韓前來合無仰懇天意飭部將布政使銜廣西遇缺儘先題奏道張桂林照軍營瘴故例從優議卹分省補用知府劉世恩擬保縣丞廪生周鴻模儘先把總武生董正榮均照軍營瘴故例分别議卹並准其入祀永州龍州昭忠祠以慰忠魂而勸勤事臣謹附片陳明伏乞聖鑒訓示謹奏軍機大臣奉旨張桂林着照軍營瘴故例從優議卹劉世恩等均着照軍營瘴故例分别議卹餘依議該部知道欽此○○兩廣總督臣張之洞廣東巡撫臣倪文蔚跪　奏爲籌撥光緒十一年分並補解光緒十年分京餉及内務府經費第三批鹽課銀兩匯兌解京謹將匯兌商名銀數委員職名起程日期奏祈聖鑒事竊照承准軍機大臣字寄光緒十年十一月十五日奉上諭户部奏預撥來年京餉擬在地丁鹽課等款内指撥銀十百萬兩着於來年開印後分批起解另片奏光緒十一年内務府經費擬撥廣東鹽課銀五萬兩着於來年開印後陸續徑解内務府交納等因欽此並淸單一紙内開擬撥光緒十一年分京餉廣東鹽課銀二十萬兩帑息銀五萬兩當經恭錄轉行欽遵籌解又光緒十年分鹽課應解京餉經臣等奏請截留銀四萬兩作爲代澳購買軍火之用旋准户部咨截留各項京餉一節斷難照准應赶緊照數解部又准户部咨内務府奏廣東截留光緒十年鹽課銀一萬兩請由户部轉行迅速補解奉旨依義欽此咨行到粤至廣東運庫應解京餉難以起解現銀仍請交商匯兌又粤商承領帑本息銀今完無欠懇予停撥並奉撥本年京餉帑息項下銀數敷擬在鹽課項下奏解足數均經臣等分别奏奉諭旨轉行欽遵各在案兹據代理兩廣鹽運使蔣澤春詳稱光緒十一年分奉撥京餉廣東鹽課銀二十萬兩帑息銀五萬兩内務府經費鹽課銀五萬兩又奉行補解光緒十年分京餉鹽課銀四萬兩補解光緒十年分内務府經費鹽課銀一萬兩共銀三十五萬兩經前司及該代理司於光緒　年十一年分省河鹽課及帑息項内籌解本年及補解光緒十年分各京餉並内務府經費共銀一十七萬兩作爲本年第一二批京餉及内務府經費先後委解京詳奉奏報在案兹由司於徵收光緒十一年分省河鹽課項内籌解光緒十一年分京餉鹽課銀六萬兩補解光緒十年分京餉鹽課銀二萬兩並隨解一五加平飯食銀二千四百兩作爲本年第三批京餉又在光緒十年分省河鹽課項内籌解光緒十一年分内務府經費銀一萬兩並隨解十餘抬費等銀三百三十兩作爲本年第三批内務府經費所有本年籌解第三批京餉鹽課銀八萬兩一五加平飯食銀二千四百兩内務府經費鹽課銀一萬兩平餘　費等銀三百三十兩共銀九萬二千七百三十兩飭令殷實銀號百川通新泰厚日异昌蔚長厚如數匯兌進京遴委候補逋判倪忠鐸隆井塲大使恩奎領齎匯單文批於本年八月二十六日在省赶程進京照章支取足色紋銀分赴户部内務府投納合將籌解光緒十一年分並補解光緒十年分各京餉及内務府經費第三批銀兩數目曁匯兌商名委員職名起程日期詳請奏報等由前來臣等覆核無異除給批匯解並分咨户部内務府兌收其餘未解京餉等銀仍飭赶緊壽解外謹合請恭摺具奏伏乞皇太后皇上聖鑒謹奏軍機大臣奉旨該衙門知道欽此○○岑毓英片再辦理轉運局兼辦營務處道員陳錫珍前在雲南迤西兵俻道任内告病開缺回籍病痊由四川督臣丁寳楨奏派查滇邊鹽務差竣送部引見照例坐補原缺旋經雲貴督臣劉長佑以該員才具開展辦事勤能奏調奉旨飭令前赴雲南聽候　委查該員在滇辦理邊防營務轉連各項差使前後已歴三年均無貽悮此次出關轉連尤屬異常出力臣前於宣光出力案内擬將該員保留雲南遇有道員缺出儘先題補惟該員寔係坐補雲南迤西道原缺出時仍行請旨坐補外遇有雲南道員缺出儘先題補出自逾格鴻慈謹附片具陳伏乞聖鑒訴示謹奏軍機大臣奉旨覽欽此○○奴才豐紳跪奏爲京口副都統任滿陛見循例由奴才派員署理印務恭摺具陳仰祈聖鑒事竊於本年十月十三日准京口亂都統鍾澐咨稱前因又屆三年任滿循例奏請陛見于十月十二日奉到批摺内開軍機大臣奉旨着來見欽此自應欽遵北上應將京口副都統印信循例咨請委員　理俾得束裝起程等因前來奴才伏查例載京口副都統遇有公出事故其印務令江寗副都統前往署琪等語現當京口華洋雜處之際必須大員坐鎭方足以資彈壓除由奴才循例咨行江寗副都統姚田赶卽前往京口接署外所有京口副都統任滿陛見循例派員署理印務緣由謹繕摺具陳伏乞皇太后皇上聖鑒訓示謹奏軍機大臣奉旨知道了欽此○○譚鍾麟片再新授甘凉道奎順現已到省應卽赴新任以專責成除檄飭遵照外謹附片具陳伏乞聖鑒謹奏車機大臣奉旨知道了欽此 
 
 

Page 10

 
 
   
 
 

Page 11

 
 
[金陵懷古]  
　　金陵舊屬帝王都景象巍峨勢不孤虎踞雄城經六代龍蟠峻嶺鎭三吳九重宫闕留遺跡萬古江山入戰圖勝境羅陳游不盡騎驢且訪莫愁湖弇山畹香居士又稿 
[上海三馬與昌絲機陳竹坪經募兩廣山東沙洲振捐棉衣十二月初十拾一日第一百八十四五次清單]  
本埠洪泰福寳號交來泰安堂洋十二元履綏堂延陵王氏雨户各六元○成美烟虎茶捐洋四元○慈溪孝友堂王來臣求合家平安洋十元○寗波乾茂寳號續募昌字二千三百口七册系臣氏洋八元乾豐良記兩户各洋五元乾亨洋四元萬隆杭紹木商二户各二元應思恆葉同源兩户各　一元僠源泰羅聚和裕通蔡家記四户各洋五角以上十二户共來洋三十元○馬浦穗春行上江客人洋四元前途於十一月初十寄來被恊興局夥作獘故於十二月十一日賠償○寳應王守望善士經募昌字一千七百三十册李氏三錢二千五百文查守槐蘇傎餘王承裕堂三户各錢三千文查子銘王閣臣王叙庭三户各錢五百文查禹成翟譽庭舒冠世周堯亭四户各錢三百文以上十一户共來洋十元○張祿初先生書潤移助加我洋兩角○溧陽　益齋善士經募昌字二千六百九十四册債福堂洋十元義昌祥華卾軒　莘堂存仁堂四户各洋一元量入主人錢六百六十五文虎先生乏力兩户各錢六百文積慶堂復興隆同泰豐三户各錢四百文張克淸錢三百五十文祝康年多福齋兩户各錢三百文潘保山成功兩户各錢二百文以上十四户共來洋十八元錢十五文○鄞邑同泰木行洋五元○杭州泰相典經募昌字七百三十五册浙東人虎文山館心代募樂性居士不留名五户各洋一元心田不書名二户各洋半元以上七户共來洋六元○昌字二百廿三册鎭江太古洋行轉寄乃　州翁又魯孝廉續募孫成之洋三元行素書屋王淦泉二户各洋一元○葉榭大德興吳美丹善士續臬蟻獻生知非子二户各洋一元○周緒貴求身體康健百病全消洋兩元錢昕伯銅洋一元○平湖藍雲臺洋一元○王鳳鳴寶號箋紙移助錢一百零九文○兩日共收英洋一百廿元銅洋一元小洋二角錢一百廿四文　併　明 
[上海四馬路浦灘文報局内恊賑公所經收賑捐十二月上旬清單]  
　　初十日催單安徽池州姚孝廉潤東募如臯孫國𤉰嚴獻章來薑芥子英洋二元俊民氏二元願親康强客願子讀書猛進人煥文居士三户各一元清東子誠心人愼獨居士願闔宅平安人願二子讀書心得人五户各五角芝蘭軒三角種竹齋富春堂淡道人味經書屋咬菜根子五户各二角玉樹堂樂只書屋兩户各一角○杭電局墓第十九次吳振基五元張其生三元八角謝徐二客二元七角樓客一元五角東臯草堂主人二元尚德堂蔣保平安一元九江益隆號銅洋五元○本日共收英洋二十七元銅洋五元○附收江寗賑英洋十二元○附收江寗賑細户淸單初四日常熟傎龢莊徐木君經募各善士英洋二百元○初五日出使日本大臣徐墓昌字册三百七十一號阮祖棠英洋五十元蘇傑生四十四元陳焯堂四十元陳玉池孔振成鼎泰號三户各三十元鄭榮山鮑益生鮑煒昭毛携珊羅偉堂二户各廿元林德嘉十五元陳嵩泉黄槐三李步靑方　軒陳佩之陳坤坤田陳麗生黄益堂東同泰志泰和十户各十元梁逸齋羅庚齡二户各五元梁覲三一元沈蠌劉坤二户各規元十兩又三百七十二號徐孫麒一百元陳哲甫楊星垣二户各二十兩淞健甫嚴鳳笙陳訪仲陳逸士姚子　梁健甫六户各十元葛卓人五元劉子貞盧子銘二户各三元○初十日昌字册一百十五號漢口鹽局鄭心審先生募張藎臣善士寗德堂盧大昌永茂隆四户各錢二千文張仰之善士五元合收英洋十二元○本旬共收賑規元五百三十八兩一錢九分八厘庫平現銀三百三十四兩九錢五分七厘曹平現銀一千零念六兩零五分五厘批見規元二千五百零八兩零三分洋三千四百五十九元計規元二千五百廿六兩七錢九分九厘銅洋六十二元烊見規元九兩零五分八厘足對開三個虚對開十六个計規元五兩七錢七分一厘小洋念四角計規元一兩七錢五分三厘錢八千六百十三文計規元五兩七錢四分二厘○八項共收合規元五千五百九十五兩三錢五分一厘又附收江寗賑規元念兩洋八百七十三元計規元六百三十七兩七棧二分七厘○連前共收規元十六萬七千六百九十一兩四錢七分洋二萬另五百元○付解鎭江高泰徒陽都等沙洲賑規元三千兩○連前共解規元十六萬六千九百另七兩三錢二分五厘洋二萬另五百元○實存未解規元七百八十四兩一錢四分五厘○初三日淸單内寗紹台道太太求病愈洋三十元乃經手誤述實係望月堂求病愈今特更正聲明 
 
 
 

Page 12

 
 
[光緒十一年十一月二十八日京報全錄]  
　　宫門抄○上諭一道錄前○發抄旨四道○伊犂將軍金奏職官聽從搶劫請旨革職審辦摺○西臬司嵩奏接授臬篆日期摺子○東撫陳奏請議處知縣片○陜督譚奏揀員試署通判摺子○又奏揀員試署同知要缺摺子○又奏揀員請補都司員缺摺子○又奏老生三場完竣請旨恩施摺○又奏請開復知縣頂戴夾片○盛京將軍慶等奏秋季會哨巡閱事竣摺子○十一月二十八日户部通政司詹事府正藍旗值日無引見○禮王等謝回俸餉銀恩○克王因册封福晋謝恩○延煦等閱卷覆命○領隊大臣長庚到京請安○召見軍機○發抄衛榮光奏請將玩視捕務之江都令謝延庚等摘頂奉旨謝延庚等均着先行摘去頂戴交部分别議處欽此○又審明桃源縣民劉業三等夤夜夥搶劉棠華之妻吳氏並放火燒屋致斃五命案定擬奉旨刑部速議具奏欽此○又拿獲巨梟蘇三審明正法奉旨刑部知道欽此○又提臣李成謀巡視下江事竣奉旨知道了欽此○○帮辦軍務大臣伊犁將軍奴才金順謹跪奏爲職官聽從搶劫請旨先行革職歸案審辦恭摺仰祈聖鑒事竊奴才准古城領隊大臣魁福咨呈前因古城地方搶案迭出當卽派弁往來巡緝本年六月十九日據巡緝差弁禀報十五日晚有甲兵增魁在濟木薛店内往宿被　展差人盤獲十八日增魁畏罪投井身死等情前來查甲兵增魁業於五月二十六日飭令甲兵慶春同時遣赴伊犁歸起當差何尚逗遛於此復派弁前往查訪旋據抄呈增魁供單一紙始悉甲兵慶春爲首邀同甲兵增魁花翎協領銜儘先卽補佐領德忠阿藍翎防禦銜儘先卽補驍騎校那斯琿曁不安分之漢民劉老么八娃子等先後搶劫古城徐姓木壘河張姓兩家財物夥同俵分老么八娃子得贜後逃匿無蹤德忠阿因慶春搶案甚多恐其犯事唆令脫逃增魁未及逃生卽被差人盤獲供認之後畏罪自盡當將德忠阿那斯琿等暫行摘去翎頂發交署古城巡檢徐昭明解交奇台縣知縣楊敏管押聽候審辦嗣訪聞管理紫泥泉馬撥共翎儘先卽補防禦常陞阿事後分贜情事亦卽解送歸案一併候訊惟查德忠阿等均係職官應請奏叅革職歸案訊辦等因咨呈核辦前來奴才伏查佐領德忠阿驍騎校那斯琿防禦常陞阿吉林旂籍均係職官宜如何潔巳奉公敬愼將事乃敢聽從甲兵慶春等連次合夥搶劫實屬目無法紀除通飭壽緝慶春務獲解送歸案外相應請旨將花翎恊領銜儘先卽補佐領德忠阿藍翎防禦儘先卽補驍騎校那斯琿花翎儘先卽補防禦常陞阿等先行革職以便歸案審辦所有職官聽從槍刦請旨先行革職歸案審辦緣由謹恭摺具陳伏乞皇太后皇上聖鑒訓示謹奏軍機大臣奉旨德忠阿那斯琿常陞阿均着先行革職歸案審辦餘依議該部知道欽此○○新授山西按察使奴才嵩崑跪奏爲奴才接受臬篆日期叩謝天恩仰祈聖鑒事竊奴才於光緒十一年八月十二日遵旨入覲懍天顔於咫尺蒙聖訓之周詳就日忱輸戴山恩重陛辭後束裝就道於十月初六日馳抵晋省奉署撫臣奎斌檄飭赴任十一日准署按察使丁體常委員將印信文卷前來當卽恭設香案望闕叩頭祗領任事伏念奴才賦材譾陋秉性顓愚由部曹而出領監司涓埃未効拜新命而遽司讞典惶悚滋深雖山右爲風俗誠樸之區而臬司有刑名總匯之責未嫺讀律深懼承羞兹奉天語親承聖慈特被遠懷淑問敢忘惟良折獄之初心願廣皇仁無失式敬明刑之至意此後惟當益加勤奮勉竭愚庸遇事稟商督臣盡心經理以期仰答高厚隆施於萬一所有奴才感澈下忱並到任日期理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○陳士杰片再汶上縣城内事主姬萃聚油房被賊行竊臨時行强劫去銀錢衣物鋪夥鄭金策等並被拒傷一案經臣附片奏叅請將疏於防範之汶上縣知縣松年汶上汛把總孫保淸均先摘去頂戴勒限兩个月嚴緝於光緒十一年四月十二日奉旨着照所請該部知道欽此欽遵轉行勒緝去後迄今限期久逾贜盜一無報獲實屬不知愧奮據該管　道咨由臬司林述訓會同藩司崇保詳請覆叅前來除仍飭趕緊嚴緝贜盜務獲究報外相應請旨勅部將汶上縣知縣松年汶上汛把總孫保淸照例議處謹附片具陳伏乞聖鑒訓示謹奏軍機大臣奉旨着照所請該部知道欽此○○頭品頂戴陜甘總督臣譚鍾麟跪奏爲揀員試署通判要缺以裨地方恭摺仰祈聖鑒事竊據藩臬兩司詳稱甘州府撫彞通判宋金壇病故業將截缺日期報部所遺係冲煩二項中缺曾經扣留由甘揀補前奉部章甘肅升調補缺變通辦理部選各缺道府以至未入流亦照請補要缺章程無論何項缺出擇其人地相宜之員酌量請補等語今撫彞通判缺查有分發甘肅試用通判方希祖年五十六歲安徽桐城縣監生報捐未入流選授會寗縣典史咸豐六年到省調補玉門縣典史同治六年甘州城防出力保以州吏目留甘卽補加捐通判旌丁母憂服滿起復於光緒元年十二月到省查該員方希祖穏練老成志趣不苟在甘年久於西路地方情形最爲熟習前經委代撫彞古浪各缺辦理一切諸臻妥恊以之請署撫彞通判寔堪勝任會詳請奏前來臣查方希祖老成穏練公事留心仰懇天恩准以該員試署撫彞通判實於地方有裨如蒙俞允俟准部覆照例給咨送部引見仍俟試暑年滿另請實授謹繕摺具陳伏乞皇太后皇上聖鑒訓示謹奏軍機大臣奉旨吏部議奏欽此○○頭品頂戴陜甘總督臣譚鍾麟跪奏爲揀員試署要缺同知以裨地方恭摺仰祈聖鑒事竊據藩臬兩司詳稱甯靈撫民同知吳福鍾丁憂業經截缺報部在案所遺係煩疲難三項要缺例應在外揀選前奉部章甘肅升調補缺變通辦理試用人員無論正佐各官如遇要缺一併准其請補等語今甯靈撫民同知缺查有分發甘肅試用同知易華琛年四十九歲湖南長沙縣監生　効湘軍入甘歴保藍翎府經歴報捐同知指分甘肅試用光緒三年到省嗣丁父憂起復到甘該司等查該員心地明白辦事勤能　甘有年熟悉地方情形歴署古浪徽縣莊浪同知各缺辦理一切諸臻妥恊以之請署甯靈撫民同知實堪勝任會詳請奏前來臣查易華琛才具明晰辦事穏愼仰懇天恩准以該員試署甯靈撫民同知實於地方有裨如蒙俞允銜缺相當毋庸送部引見仍俟試署年滿如果稱職另請實授謹繕摺具陳伏乞皇上聖鑒訓示謹奏軍機大臣奉旨吏部議奏欽此○○頭品頂戴陜甘總督臣譜鍾麟跪奏爲揀員請補都司員缺以裨營伍恭摺仰祈聖鑒事竊據陜安鎭總兵仝虎恩呈稱鎭屬鎭坪管都司蕭遇海病故遺缺呈　楝員酌補前來查鎭坪營都司員缺設處南山地處孔道接連川楚均關緊要非明幹　員不克勝任兹查有留陜甘　先補用遊擊陜甘督標左營守備楊志進年力强壯才具明晰堪以借補合無仰懇天恩俯念地方緊要准以該員借補鎭坪營都司員缺實於營伍有裨如蒙俞允俟接准部覆後卽行給咨送部引見以符定制除將所遺督標守備員缺由臣揀員請補並該員履歷淸册另咨送部外謹會同署陜西提臣沈玉遂合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○頭品頂戴陜甘總督臣譚鍾麟跪奏爲甘省乙酉科應試老生三塲完竣未經中式循例具奏恭摺仰祈聖鑒事竊據甘肅布政使譚繼洵詳稱准提調監試查明光緒十一年乙酉科　試老生年屆八十以上之隴西縣附生鮮爲蕃一名開單同三場硃墨試卷咨送到司當經行據該縣儒學查明鮮爲蕃實年八十七歲係同治十二年八月以前入學已歴癸西乙亥丙子己卯千午乙酉六科現有廪生保結並無揑飾浮冒造册結報前來臣查附生鮮爲蕃三場完竣文理明順年届八十以上未經中式洵爲庠序耆英宜荷恩榮盛典除硃墨試卷印保册結咨送禮部外理合恭摺循例具奏伏乞皇太后 
皇上聖鑒勅部核辦施　謹奏軍機大臣奉旨禮部議奏欽此○○譚鍾麟处再前署寗州知州試用通判宋之章因交代虧短銀一千餘兩逾限不淸經臣奏明先行摘去頂戴飭司勒限完交兹該員將虧短各欵銀兩業於限内掃數解淸據藩臬兩司詳報前來合無仰懇天恩賞還試用通判宋之章原品頂戴以資觀感謹附片具陳伏乞聖鑒訓示謹奏軍機大臣奉旨着照所請吏部知道欽此○○奴才慶裕濟祿跪奏爲本年秋季統巡恊領與朝鮮會哨事竣恭搶奏祈聖鑒事竊查邊外游民佔墾地畝與朝鮮僅一江之隔當　奏明循照舊章按四季派員出邊統巡夏秋二季與朝　國地方官公同會哨稽查等因在案本年委派金州協領柏林作爲秋季統巡前往巡查並照章咨行盛京禮部先期知照朝鮮國王飭令該國地方官會哨去後兹據該員詳稱馳抵邊外巡查八月二十日與朝鮮官任光鎬公同會哨該使臣親遞邊境肅靜印結一紙由該協領呈遞前來除存查外奴才等復嚴飭冬季統巡之員認眞稽查以肅邊境所有秋季會哨緣由理合恭摺具奏伏乞皇太后皇上聖鑒謹奏軍機大世奉旨知道了欽此 
 
