# 1905 - 176 - 4911567

 

Page 1

 
 
[電傳諭旨]  
　　五月二十八日内閣　奉 
上諭大學士王文韶當差多年勤勞素著現在年逾七旬每日召對起跪未免艱難自應量予體恤著開去軍機大臣差使以節勞勩欽此同日奉 
上諭署兵部左侍郎徐世昌著在軍機大臣上學習行走欽此同日奉 
旨善耆著調補廂藍旗滿洲都統所遺廂黄旗蒙古都統著勒赫補授欽此 
[電傳宫門抄]  
　　五月二十召見軍八日機李昭煒 
[諭中國保全利益不在與聞日俄議和]  
　　前日本報載中國請於美政府擬派大臣與聞日俄議和之事藉以保全中國利益愚哉無自動力之中國也夫利益者國之寳也國者立權而成者也權者集國力而成者也國力旣衰則懽自旁落至大權旁落而與人共事則必事事步他人之後著著讓他人於先人食其肉而吾甘其骨人受其利而吾受其害此優勝劣敗之公例不可逭也今 
 
 
 

Page 2

 
 
　　吾國有固有之利益固有之土地不能自保如几上肉任人之宰割如井中水任人之汲取第見有人干涉吾國之權而從無吾干涉他國之權則雖美政府允中國之請遣一介便與聞其事亦徒足爲敵人要索之具更生枝節而已而能折衝樽俎保全利益恐未必也是以國無所謂公法國力即公法無所謂同盟國力即同盟（觀日本戰勝英即欲與日人訂實行聨盟互保之約中國孱弱即不許與聞議和可見）不貴有干涉與國之虛名而貴有干涉與國之實力故美政府覆電一則曰刻下尙不能干举此事再則曰中國宜保守自己之利益亦有意存焉由前之說是不許中國有干涉世界之權由後之說則謂能自保其土地自保其人民自保其一國完全之利益者卽不干涉其事亦無損可知保全國家之利益不在於與聞與否而在國力之强與否盡先能不受人以侵我之權方能有干涉世界之權夫此之欲干涉人而不得者即後欲禁人之不干涉於吾而亦不得也何哉蓋日俄之戰事告終即中國能否保全利益之問題又起一爲中國對於日本利益問題日本開戰之初宣言爲俄兵佔據滿洲不肯撤兵故爲中國排難解紛倘俄退出之後則將滿洲之土地利益完璧而歸諸中國此日未戰時之議論也而前日急停黨在下議院所擬之條欵則與初議己背吾不敢謂日人之心猶俄之心前之所謂爲中國排難解紛者不過借堂堂之鼓正正之旗以與俄人開釁而已即使果有爲中國之心盡唇齒之義務而大兵之後國庫空虛事後要索恐亦不免此對於日本而當思所以保全利益者也二爲對於俄國利益之問題俄旣挫鋒於日本或將取償於中國不能得志於中國之東方或將逞志於中國之西北則日俄之局終而華俄之役起此不可不未雨綢繆者也或者謂中日方睦俄國未敢生心即如其言俄無取償於中國之意亦必恥爲日敗生聚十年教訓十年臥薪嘗膽勵精圖治則俄之爲俄未可知也總之無獨立之能力而依人爲重者未見其能濟此對於俄國而當思所以保全其利益者也合此二者而籌所以保全利益之方則惟有修内政强國本而已拿破崙之蹶起於歐洲也鞭箠羣國席捲歐亞其戰禍之主動力在於一國故一國之强弱决而其禍息當時羶風血雨之慘在於西北而不在東南北世界之一變局也中國積弱各國鼓輪泛海共有插足於亞洲南部之心其主動力雖在於各國而其受動則在一國一國之强弱决而其禍亦息故此時之羶風血雨不在西北而在東南此世界之又一變局也吁歐洲戰禍之結果放拿破崙而其禍息矣若亞洲戰禍之結果雖未終局亦兩言可决中國而能自强也則其禍止中國而不能自强也則今日割十城明日割五城求無盡而應有窮則亦止余故曰許與聞日俄之事與否非今日之所急也 
[南昌士商致上海商會電（爲華工禁約事）]  
商會諸　鑒　制美約極表同情候示實行江西士商同叩（外） 
[武陽商務分會致上海商會函（爲華工禁約事）]  
　　逕啓者美國苛禁華工貴總會籌議不用美貨以爲抵制各埠　風興起有登高一呼衆山皆應之勢屬在同志欽佩莫名竊以常州雖僻處内地而美人虐我同胞普天共憤敝分會允宜一律照辦敢請貴總會將籌議抵制章程以及美國行銷内地各貨牌號詳細抄錄何時實行並希一併賜復敝分會實力遵行此舉旣可抵制禁約復可望土貨之暢銷各埠如有仿造之貨足代美貨銷塲者并隨時示悉以便商人運銷尤所盻禱再商人旣不運美貨買户尤宜擯斥不用并請將美國禁工全約以及寓美工人苦况節要寄下以期佈告大衆合力遵行方爲周至（外） 
[檳榔嶼中國領事梁君致上海商會電（爲華工禁約事）]  
　　檳榔嶼華人全體極願賛行上海商會所議不用美貨（外） 
[廖農部廉能致同曹同年同鄉函（爲華工禁約事）]  
　　户部同曹庚子辛丑同年四川同鄉同鑒華工禁約一事受美苛待已達極點吾國各種社會對之均有感情滬津各埠近籌抵制之議尤爲激烈而内地偏陬外嘗有證明美貨不再售銷之舉獨我京朝士夫科第同人以及吾蜀父老始終寂然不聞對待之策同具熱血豈竟諉於不聞尙冀圑結一體實行抵制不僅工黨之幸亦全國之幸廉能奉母東游道經滬江感於各埠士商之激刺而作是請尙乞鑒之（容） 
[日政府派小田切君爲副議和大臣之傳聞]  
　　二十八日字林報云據香港早晨郵報云駐滬日總領事小田切君已由日政府選派爲副議和大臣赴美京與俄議和云云故日總領事於明日回國亦爲此事或未必確也譯字林報 
[派員密查江督叅案武昌]  
　　江督周玉帥被言官糾叅交鄂督張宫保查辦屢紀本報茲聞宫保已密派道府四員及幕府施植之司馬前往江寗密查道府四員均未禀辭以免外露惟聞充當要差之寳子年觀察近日實不在省云（比） 
[鐵路大臣指授造册機宜京師]  
　　鐵路各册已由盛宫保造送商部聞當時盛宫保曾寄諭造册處王觀察邱大令沈别駕略謂册收工程總表以截至一千九百零五年三月頭車表册亦續造至一千九百零四年十二月蓋如此則方與宫保報部清單日期相符也（明） 
[籌解洋欵爲難杭州]  
　　浙省庫儲日絀除本屆西歷六月杪應解大賠欵外尙須解還英國前以浙東釐金所抵洋債按年分季歸償之本息銀二十六萬兩加以德法等欵又需五十萬金値此截欵奏銷之期殊難移挪因之藩憲頗形焦慮聞擬諭飭號商先行籌墊然後設法歸還（復） 
[調派營勇會拿花會甯波]  
　　鄞縣高子勛大令訪 
 
 

Page 3

 
 
　　得陶公地方近有賭棍開設花會日前親自帶差前往查拿詎船至彼處各賭棍率同羽黨千餘人聚於岸上欲與大令爲難旣而有忻貴方之弟某甲扶母至大令船旁籲稱氏子貴方前因開設花會致被站斃咎由自取死無足惜惟此處花會仍未盡絶各賭棍任意妄爲氏子死何瞑目差等向之呵斥二人驚惶失足落水衆乃大譁經彼處董保厲聲喊阻衆始平靜大令遂返棹回衙卽夜面禀提督吕軍門調派常備軍二哨會同城守項都戎帶領槍隊勇丁大令親自督帶差役四十餘人會同前往拘拿詎至該處各賭棍已聞風遠遁僅拿獲散賭徒五人帶回訊辦（坎） 
[湖北方言學堂之風潮武昌]  
　　武昌方言學堂漢文教習徐某日前以五箴論題課諸生迨文成交卷徐斥以楚人無一通者諸生不服相約十餘日不上漢文講堂後會議禀請去徐堂長張某冐監督名欲革退甲班生楊承基陳克恭時已半夜揮令即夫諸生益不服旋聨名二百餘人相率告退監督曹觀察婉言勸之諸生舉代表者要約四事一不開除陳楊二生二去徐教習三去堂長陳某四大課畢仍不許藉此開除學生觀察已允其三惟第四條則不許刻下此事尙未周妥也（履） 
[大清國留學生法政速成科第一回卒業試騐成績榜（明治三十八年五月施行）]  
湖南羅永紹湖北王運震湖北吳柏年湖南胡子清湖南彭兆璜湖北陳武湖北朱家璧湖北劉燮臣湖北葉開瓊湖南劉澤熙湖北何福麟四川周先登湖南陳嘉會湖北歐陽葆眞湖南瞿宗鐸湖北周仲曾湖北易奉乾安徽吕均湖南蕭仲祁湖北謝炳樸雲南孫志曾湖北李碧湖南畢厚直隷高俊彤湖北劉蕃江蘇吳前樞湖北王崇銘湖南陶煦湖北朱友英湖北彭樹棠廣東鍾銑江蘇瞿鉞江蘇金慶章湖南廖維勳湖南陶思曾湖北班吉本湖北陳弼孫江蘇瞿世琨湖南羅傑江蘇王家駒湖北張昉湖北樊樹勳湖北徐志繹案徽劉迺弼湖北郭斌貴州蹇先榘江西賀國昌湖北張福先湖南周聲漢湖南石潤金湖北張知本湖北王壽田湖南陶懋頤江蘇薛宜珽湖北王立猷四川唐賓江蘇朱孔文湖南滕驥湖北鄒麟書湖南李穆湖北顧恩黻湖南雷光宇湖北嚴獻章湖北向國榮湖北魁續湖北曹履貞江蘇薛宜璞東京市麴町區富士見町六丁目司法省指定文部省認定私立法政大學（餘） 
[教員禀留學務提調武昌]  
　　湖北學務處總提調梁節庵觀察擬赴襄陽道新任各學堂教習學生皆欲設法留己將略情紀諸前報兹得各敎員上督憲禀稿照錄於左教員等謹禀宫保督憲大人閣下竊學務處總提調梁節庵先生由武昌府知府蒙我宫保督憲升署武昌鹽法道兹蒙我皇太后皇上簡放安襄鄖荆道聞命自天歡聲動地凡在士林無不以手加額深服我宫保督憲孜孜興學引賢自助之忱上達天聽下洽輿情教員等激揚鼓舞夫復何言然尙不能已於言者湖北學務自我宫保督憲苦心經營二十餘年以風氣閉塞人才譾陋滋蔚然崛起爲各行省冠而左右我宫保督憲通上下之關紐懇欵不倦者實惟梁先生教員等知識愚蒙與宫保督憲雲泥懸隔凡所建置或不能知或盡知而不能盡解惟梁先生追隨宫保督憲歴有年所與湖北人士友敎亦歴有年所凡宫保督憲學術之正謀國之忠與夫振興學校選派游學一切美政其辦事之難用心之苦籌欵之艱梁先生知之最詳與教員政學生等言之最悉是以湖北人士無不欣然從風如水就壑蓋梁先生誠懇忠淸與宫保督憲有鍼芥之合與教員學生等皆沆瀣一氣此所以上下同心如臂使指也昨聞梁先生已經交卸鹽篆擬赴襄陽新任各學堂學生聞之皆皇皇如有所失羣欲具禀挽留教員等夙受梁先生誨凡學堂辦法及教學堂敦品力行守規向學莫不以梁先生之言爲圭臬以求合我宫保督憲扶植正學之心一旦遽離函丈靡所適從敎員等明知宫保督憲用人自有權衡　庸瑣瀆又明知省垣道府深通學務者實亦有人又明知梁先生學務况瘁若赴襄陽於身體大有裨益惟是興學方亟事務殷繁省中學堂雖已林立而各府廳州縣禀報開學者尙不甚多且因賠欵改學堂經費時有糾葛學務處爲湖北學務總匯之區梁先生提挈綱領無不明悉此不可舍此他適之實在情形也况梁　生誠於興學淡於爲官勇於有爲恥於言利遲日到任必所樂從可否仰邀宫保督憲曲體下情卽令梁先生緩赴襄陽在省辦理學務教員等幸甚各學堂學生等幸甚各府廳州縣學堂幸甚爲此禀叩（餘） 
記者曰梁觀察與各學堂教員學生果能如是之得其歡心乎 
[梁觀察卸差有期武昌]  
　　梁星海觀察將蒞襄陽道任所管學務各差始允十八日交卸繼又展緩數日現準二十六日交卸各差二十八日首塗未知再須延緩否（師） 
[蘇撫電調軍政員之意見蘇州]  
　　蘇撫陸春帥前曾電調北京姚君石荃來蘇辦理軍政已紀本報兹聞春帥以姚君素爲練兵處及北洋大臣所倚重一旦來蘇恐有未便故已電請姚君先向練兵處及北洋大臣處商准後函告春帥然後再由春帥電調（明） 
[札提衛田經費武昌]  
　　湖北衛田升科後改歸各州縣征收因之各缺頗有化瘠爲肥者近以財政支絀當道議將衛田 
 
 

Page 4

 
 
　　盈餘一概提省以充新政經費大約勢在必行故各牧令無不爲之焦灼（師） 
[船塢報部註册]  
　　南市製造局船塢自歸葉桐軍侯門事辦後軍門已將情報請商部註册立案作爲商廠（有） 
[俄艦軍火另移新棧]  
　　起存製造局内爲字氣字等棧之俄兵艦軍械火藥等件現經總辦魏觀察派軍火處委員賀二尹連日搬運至龍華對過浦東新建棧房内存儲並令將遷往名目日期開明清册復候轉詳核辦（有） 
[各國會員捐建北京華人靑年會經費]  
　　巴黎來電云萬國青年會大會於巴黎京城五洲各國青年會均派多人赴會惟華人之赴會者僅有曹君雪賡一人各國君主亦均派員代表贊助而中國無之某日大會時各國會員於二十分鐘内捐集華銀十一萬元爲建造北京華人青年會之需惟地基須由中國官紳捐助云（外） 
[上海靑年會尙需經費]  
　　上海靑年會建屋經費十萬金　已捐至齊購地之欵係由本埠官商擔任兹聞紳董嚴筱舫朱葆珊徐雨之蘇寳森葉明齋李雲書王閣臣唐介臣諸君集議數次定購英界四川路基地一方價銀六萬七千餘除由地主英國漢璧禮伯爵自捐鉅萬並本埠官商籌捐外計仍不敷二萬餘如有紳商　助者即交各紳董代收俾得早日交價興工云（外） 
[組織環球中國學生會之發起大意]  
　　李君登輝美國耶魯大學卒業生也頃因再赴美國留學研究更高深之學問道經上海欲組織一寰毬中國學生會二十九日假北京路十五號青年會向同人演說并酌議辦法兹錄其發起大意如十甲欲求中國之進步宜設 
一教育部以改良中國之教育方法 
二繙譯部以輸進泰西新智識 
三刷印部以印所繙書籍並刊學報 
四待聘部以供給祖國延聘成材之士 
乙扶助學生 
一本會以聨絡寰毬各處學生聲氣爲目的 
二在外國留學卒業而回或在本國學堂卒業之生本會爲之訪求職業 
三會中各友必須彼此薦引竭力扶助 
四本會　待來往學生（在上海由總會招待在外洋由支會招待） 
五本會資助留學生出洋留學 
丙本會宗旨不涉政治專求敎育之進步及朋友察摩之實益（外） 
[英副領事不允將人犯解縣]  
　　整容匠唐渭根向仁記稻香村夥王士仁索欠互毆身死一案唐押捕房昨日又解公堂公堂請判襄讞孫明府以地方命案應解歸上海縣訊辦公堂向不辦理命案人犯英副領事不允再三辯論仍將唐還押捕房候禀請道憲候示遵行（木） 
[俄阻輪船]  
　　二十七日香港電云俄國脫勒克巡艦現在東印度羣島之捺土納島附近當阿潑力賣輪船經過克粒麻他海峽時被俄巡艦所禁阻但訊明後即行釋放 
[英爵臣並未辭職]  
　　二十七日倫敦電云英掌理印度事務大臣在下議院宣言印度總督叩存爵臣己請辭職之謡言實係不確 
[駐英日使宴日親王]  
　　二十八日英京電云昨晚駐英日使林董伯爵在日使署設筵請有栖川親王赴宴賓客有五百人之多駐英各國使臣倫敦之日商及各社會之領袖皆在坐昨日親王及其夫人遊歴日本社會所設之賽會會内有各種日本古時之軍械旣而英皇亦到會偕親王及其夫人周歴會塲各處譯文匯報 
[德派遠東德海軍總督]  
　　二十七日柏林電云德國司斯脫海軍提督現由德政府派爲遠東德海軍提督 
[美總統演說美德之交誼]  
　　二十七日柏林電云美總統羅思勿君巡閱美開姆白力渠之德國博物院時演說云此院係院皇所餽送足徵德皇與美國有同情因此兩國更爲切睦惟其如此故世界頗能享和平之福也 
[俄員交公堂審訊]  
　　二十七日柏林電云俄總叅謀部尼蒲格韜夫海軍提督　船長四人已交公堂審訊 
[彙志俄蛙突包埠亂事]  
　　二十八日文匯報接英京電云俄蛙突色埠戰船之水手兵叛亂時將船上武員除三人外盡行殺斃現有戰船一艘巡洋艦一艘已難海軍總港前住蛙埠又電云蛙突色埠人未燒燬棧房之前先將棧房内各貨盡行運去其價約值百餘萬羅卜現全城均爲火所焚各店鋪皆已關閉街市並無行人大街皆爲官兵所守已有滋事之人數百名被官軍槍斃統計全埠之半已燒燬矣二十七日德文報接柏林電云俄國有兵輪一艘魚雷船一艘行抵蛙突包埠船上之官皆被水手謀害又電云俄（蛙突色）（沙斯拿爲思）（勞仔）（華爾騷）各地革命之舉動日盛又電云俄京各境之後備失皆已調出當差又電云俄蛙突包埠戰船之船員滋事時同岸上放砲現全港皆已被火岸上之人相率揭竿僞亂工人亦己罷工 
[俄調出聖彼得堡等處之後備兵]  
　　二十七日倫敦電云俄皇已下諭旨調出聖彼得堡麥斯古基夫華爾松及維爾諾各地之後備兵譯字林報 
[傳聞英飭令戰艦回國之事不確]  
　　二十 
 
 

Page 5

 
 
　　七日香港電云本港謡傳英戰船一艘巡洋艦兩艘奉英政府之命速駛回國之說實係不確蓋艦隊之司令官並未接到此等消息且所說之三艦一船仍在本港兩船仍在外海又私下傳來消息謂所說之　船將於西七月間回國巡洋艦兩艘將於數月内亦將回國以便修理外尙未確定譯字林報 
[俄哇特色之亂]  
　　二十七日倫敦電云英世灘特報據駐俄哇特色港訪事人云昨晚該處之叛亂黨縱火焚燒驗疫所棧房及旁屋又禁阻救火會人救滅港中戰船一艘其艦員於深夜謀叛向岸上之可薩克人砲擊共擊斃及傷者二十四人又有魚雷船一艘拘獲港中之商輪一艘船上載有煤二千墩陸軍於是大恐該總督已電致海軍總港請遣艦隊保護蓋知各兵輪之水手皆有叛心又聞有俄戰船艘其船員亦均圖叛逆但内有二艘尙未抵哇特色故英陸芝保險公司深爲憂慮蓋哇特色港中英船停泊者頗多也又電云俄哇特色港中之戰船一艘其船上官員叛逆之故因司令官出令將某水兵槍斃蓋此兵曾經代衆兵上改良食物之禀者於是船上之水手羣起與官員爲難殺官員數人次晨各水手將槍斃之水兵屍首移於岸上岸上之罷工人及衆人成羣聚觀於屍首之旁者均有不平之狀當時警察與可薩克兵欲將衆人驅散衆人不允羣起抵禦亦彼此相鬥雖未成大禍然此事亦足增罷工人之怒也聞罷工人與官軍尙有相鬭之事譯字林報 
[俄巡艦擊沈丹國商輪]  
　　二十八日據字林報傳戰　本埠接到丹國寳隆公司輪船一艘被俄巡洋艦擊沈於西貢海面之消息該輪丹京開往日本及上海各埠者 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[撫憲札飭嚴拿梟匪蘇州]  
　　邇日散佈蘇屬各鄉鎭之梟匪經撫憲陸春江中丞札飭各營縣嚴拿各梟黨遂避至洞庭東西兩山開塲聚賭該處有緝捕之責者得規包庇不與上聞以故梟黨愈無顧忌現經春帥訪悉嚴飭太湖同知何司馬密拿梟首董某等務獲解黨併飭查訪得規包庇之人照例懲儆（隨） 
[電召楊遊戎赴揚揚州]  
　　運司恩都轉以疏銷鹽引首在緝私得力特電召山西補用遊擊楊遊戎澤魁來淮聞遊戎已於日前抵揚赴轅禀到連日疉蒙傳見想必有位置也（益） 
[私鑄銅元犯人定讞武昌]  
　　前警察局拘獲私鑄銅元之葛心太兹由武昌府黄侑雨太守審訊數尙未過十千例無斬罪且因輕减新章定以永遠監禁之罪已移知警察局矣（比） 
[擬給傷費免交兇手南京]  
　　前日商大東小輪局水手於石浮水橋口用竹篙戳傷船婦事已紀前報現丹徒縣郭大令疉催輪局將兇手交出該局乃優給養傷費囑船婦家屬具禀銷案希圖免究矣（井） 
[誣控反坐九江]  
　　職員余錫麟禀控朱榮成短價匿稅一案當經道憲批示略謂查律載誣告人罪當加三等朱榮成所購該職員店屋契旣載明價銀六千則該職員收價六千兩卽屬契價兩清豈能以聞說出價八千影響之詞妄行控告希圖訛詐乃竟敢一再混瀆實屬逞刁健訟仰德化縣嚴提該職員到案照例反坐并先查明所捐職銜詳革以戢澆風（遯） 
[哨官升遷武昌]  
　　春間破壞敎育普及社之哨官混號蔡鬍子名玉亭者因此得復原差現復由某統領將蔡升入砲兵營充當隊官（履） 
[邵牧以採辦賑米得奬鎭江]  
　　南北洋各辦奉天賑米一萬石交由紅十字會散放經南洋大臣札飭江寗藩司派鎭江洋務委員兼辦平糶義捐局邵虎伯直牧如數採辦刻由藩司查得米樣白潔價値尤廉特傳諭嘉尙邵牧實心辦事云（井） 
[領運軍械回蘇候驗蘇州]  
　　前日撫憲陸春帥札委郝衡甫大令爾泰赴金陵請領軍械曾紀前報兹大令已於前日領運囘蘇春帥當卽發交營務處署臬司朱竹石廉訪驗收廉訪已飭送交軍裝局收貯候騐（隨） 
[飭局催商迅繳鹽價揚州]  
　　日前淮北海分司禀請迅發北鹽成木銀兩濟收等情已誌前報兹棧憲蒯觀察閱禀後立札淮南總局略謂照得江運北鹽運商　赴該局按擋呈繳鹽價陸續轉解來棧分别札發錢糧成本歴辦在案兹據海分司禀請迅發成本以濟産收等情查戊戍春秋綱北鹽各商欠繳前後五成鹽價爲數甚多應由該局限日催繳解棧以便札發成本毋再任其延宕云云局員奉札即傳諭利和義等商遵照辦理矣（益） 
[因姦謀斃案覆審解府寗波]  
　　去臘鄞縣定橋地方有葉意心者被其妻葉王氏偕姦夫葉連生謀斃一案當經縣主高子勛大令將姦夫淫婦拘案訊明監禁現二犯將次解府特於前日由監提出覆訊口供旋即備文飭差解至府轅禀請寗府喻庶三太守覆勘後再行解省訊辦（坎） 
[示期盤騐司庫蘇州]  
　　藩憲效述堂方伯接收儲憲陸申甫觀察交代後禀請撫憲陸中丞盤驗司庫中丞准卽筮期本月二十二日親臨盤驗（隨） 
[參署拔缺可異揚州]  
　　揚州營有姜占鰲者以販賣人口致富以重資托經承辛姓代爲運動業已度得西南汛把總之缺合營聞之頗爲譁譟（益） 
[記電燈公司近情鎭江]  
　　鎭江電燈公司開辦在即凡需用電燈各鋪户前往掛號者共有二千餘張之多足敷成本惟租界路燈一節尙未與工部局訂定合同故不免稍稽時日云（井） 
[嚴查私販硝磺廈門]  
　　厦門官場近日接到署閩浙總督崇制軍嚴諭略謂私煎私販硝磺大干例禁近聞沿海奸民每有私販偷售併私煎硝觔情事當此日俄失和之際海氛不靖軍火關係甚重私行濟販此斃不可不防云云現已飭沿海文武各員一體嚴密查辦矣（蹇） 
[越商赴比蹇會紹興]  
　　越商鍾馥生近聞比國將開博覽會特邀集同志與省中周王二尹禀請省憲給發護照尅日起程往比與賽計鍾君所帶之綢縀繡貨古玩磁銅等原本四萬餘金此爲越商出洋之起點亦可見内地風氣之漸開也（頤） 
[嚴防龜黨焚掠廣州]  
　　城西新塡地等處娼寮自查封後各龜黨聲言報復現巡警南正局以該地方遼闊空曠被封屋内不無什物恐巡丁防範未周匪徒乘虛焚劫特禀由總局移請廣州協派撥營勇駐紥防守惟聞有人極力運動擬先繳銀五萬兩請准將陳塘南塘魚欄兩處開復云（暌） 
[督練公所委定總辦安慶]  
　　皖省督練公所 
 
 

Page 10

 
 
　　已　撫憲委黄觀察家偉爲總辦本月十五十六兩日藩臬兩　及黄道均詣撫轅商議一切并聞督練公所辦成後卽將營務處裁撤以節經費而免公事複雜之弊（咸） 
[姚委員因查辦致疾揚州]  
　　長江巡緝差使管帶砲船十艘駐紥焦山向委府道從未有委州縣者今周玉帥特委試用知縣姚崇義候補府道禀爭不得足徵姚大令憲眷之隆日前錢侍御片奏揚衞帮積弊有姚崇養得贓一節交江督查辦姚乃驚怖成疾又慮撤差病益加漸昨已由差次回庽矣（益） 
[示禁蓄魚傷菱紹興]  
　　山陰鑑湖一帶居民向以種菱爲業近時被草魚捐故由葉某等投縣禀求查禁王少潭大令准卽出示　據葉雅谷賀長貴等禀稱伊等湖蕩合村民人全在鑑湖之利一灌民田以輸國課一取菱花以資民力二者相因則民力國課無妨矣是以先民合三堡公議禁止蕩户不准私蓄草魚保護菱花約申於鄉近有蕩户魏大貞　違先民之議私蓄草魚傷害菱化叩請給申禁等情到縣據此除批示并飭保傳諭該蕩户魏大貞將蕩内草魚速行打取毋任私蓄致傷菱種外合行給示諭禁爲此仰該蕩户及居民人等知悉爾等須知蕩面入秋種菱亦居民一季之花息自示之後毋得利已損人再行私蓄草魚致傷菱種倘敢故違准由該村民等指名禀縣嚴行提究母稍玩視致干未便其各凛遵毋違（頤） 
[小學生論爭粤漢鐵路廢約事武昌]  
　　省城南路小學堂學生日前公舉某學生主稿論學生皆宜爭粤漢鐵路廢約并函致各學堂請聚議此事各學堂學生均無回言惟有某學堂學生答以暫爲云云一時小學生聞知莫不鄙爲暫爲學堂云（此） 
按粤漢鐵路已有廢約之望此小學生或尙未知故猶齗齗爭論然不可謂非有心人也 
[學務處札文之頑錮蕪湖]  
　　蕪湖縣襄垣小學堂係縣紳鮑文鑣等創辦已於二月開學前該紳晉省在學務處呈請立案當經批示兹又札飭蕪湖縣略謂該學堂所擬章程大致尙屬周妥惟學科課程鐘點核與奏定章程諸多不符查學務綱要内載小學堂勿庸兼習洋文惟高等小學堂如設在通商口岸附近之處或學生　亦有資敏家寒意在改習農工商業不擬入中學堂以上各學堂者自可於學堂課程時刻之外兼習洋文童子正在年幼仍以聖經根柢爲主萬不准减少讀經講經及中國文字功課鐘點等因該堂學生旣係十六歲以下之學音本不必兼習洋文惟該縣地處通商口岸應行酌量變通於定章學科程度每星期三十六點鐘之外姑准每星期　課文數小時作爲隨意科目不得將原列各課鐘點私行减少至音樂一門已將讀有益風化古詩歌列入修身功課之内毋庸叧設專科仰蕪湖縣迅將前發奏定章程檢出一部發交該堂查閱飭令該舉人等按照章程叧行改訂隨時由該縣督率考核認眞課授以閎造就而植人材並將開學日期教習學生姓名履歷詳送察核（咸） 
[大照電燈公司特設電話鎭江]  
　　鎭郡荷花塘大照電燈公司將次開辦刻已雇工在各街道豎杆掛綫尙未竣事總辦郭鴻儀大令以大街及洋馬路熱閙之處與該公司相距甚遥遇有要事不及隨時知照爰擇適中之大閘口地方建造德律風臺以期傳言便捷（觀） 
[織廠難支衢州]  
　　衢郡近由分府委員萬二尹方潤集欵設廠以日本木機試織膠布奈所招女工不善操作以致布色粗劣發往各鋪顧問無人數月以來積貨旣多耗資甚鉅大有欲罷不能之勢於此亦可見創業興利之不易也（頤） 
[禀請加給經費安慶]  
　　去臘武備學堂提調兼練軍統帶知縣譚學衡以營中置備書籍儀器詳請撫憲加給銀兩撫憲誠中丞特專摺奏准每年擬加增銀一萬二千兩合之常年餉糈以三萬五千兩爲度仍由籌議公所於蕪湖米捐項下撥解支應局發給日前中丞已飭知譚令遵照矣（咸） 
[夏門患疫廈門]  
　　近日厦地疫氣不靖傳染者頗不乏人美國駐厦領事已照會地方官凡往小吕宋各客一律禁止（蹇） 
[委查絲秤蘇州]  
　　釐局總辦查得蘇垣各絲行所用絲秤每百兩暗升十兩殊不足以昭公道因諭飭各絲行令將舊秤一律棄置叧製準秤行用一面委員隨時密察如仍不悛照例究罰（　） 
[督憲關心米糧出口揚州]  
　　周玉帥前由淸江返旆道經仙女鎭時傳見米董詢以米旣弛禁何未暢銷董以捐重爲詞玉帥即令開單允代爲設法云（益） 
[士紳組織和衷小學堂杭州]  
　　杭省官立各學堂均在下中二城而上城繁盛之區反覺關如兹紳士陸慕周丁和甫蔡承祇程子安吳梅先錢選靑等集議創設城南和衷小學堂業已禀請學務處立案學級則按年歲分等定額六十人惟以經費不足禀求聶中丞於銅元贏餘項下常年酌撥若干以資挹注（復） 
[擬將武科賓興助學堂經費武昌]  
　　漢川縣武舉馬如麟約同年會議將武科賓興　助學堂如武科復舊仍歸武科衆已允諾擬卽禀請上憲核辦（此） 
[義稅司推廣郵政鎭江]  
　　鎭江關稅務司兼管郵政事宜義理爾君近見通州之金沙場石港掘港馬塘黄橋等埠商務日盛爰令就彼各處設立分局以利郵傳（觀） 
[巡警廢弛揚州]  
　　巡警勇丁本應日夜換班站街乃近來合新舊城所派夜間站街巡勇並無一人能實行者而於日間則隨口歌唱調笑婦女毫無規則大街如此僻巷可知爲管帶者亦曾察及否耶益 
[皖學行程安慶]  
　　安徽學政毓文宗於前月蒞皖舉行安慶六屬科試擬試畢後接試省城高等學堂嗣文宗忽患痛風之症初五日試竣卽乘官舫順流而下遄返太平學署並擬至鳩江泊舟就醫（咸） 
[杭省官報]  
　　五月初五日八座司道候補道杭申二協武職統領旗務紳士 
 
 

Page 11

 
 
均差賀杭州府宗前温州府啓杭同知孟杭理事同知胡東防同知錢中防同知蕭西防廳季杭通判陸甯嘉二分司萬胡仁錢二縣黄汪景甯縣馮准補平陽縣儲新城縣沈新選孝豐縣姜正任泰順縣朱餘姚縣湯義烏縣蔡湯溪縣袁嘉興縣陳右營守備陳仁和場黄本司經歴邱理問黄庫大使璧照磨鄒候補府同通州縣鹽務曁首領佐貳　宫均親禀賀初六日前署甯海州鄭汝驥禀知　卸回省縣丞徐兆麟禀知秀水繭行一律報閉回省初七日東防同知錢由塘次回省候補府劉蔚仁由京領照來省禀到候補同知姚文清胡福保通判王應熙李濱知縣魏象書曾壽卽用縣增春候補巡檢程秉鈞均禀見初八日候補府周志靖孫濬通判黄融恩仁和縣黄錢塘縣汪候補縣丞　筠巡檢程秉鈞吳文鑾陳毓萱均禀見初九日抗道崔候補道世　均拜會楊葆銘親　謝　署泰順縣汪龍珠禀　赴任候補縣杜鍾駿禀奉臬憲委督審局正審差秦家穆禀奉臬憲委督　局帮審差曹宗達禀奉臬憲委發　局幫審差胡善仁禀奉憲委催前遂昌縣李令欠欵差 
[蘇省官報]  
　　五月初八日趙家璧禀知由通判改捐知縣仍留原省領照回省禀到孫澍稷禀知由廣西賑捐案内奬叙花翎正任興化縣調補安東縣謝元洪山寗專　來省禀謝奉飭知准補安東縣缺府經歴孫蔭祖禀謝奉委昭文縣保甲差初九日請　　爾縣　保　臬謝奉行知蒙恩請補誰甯縣缺知縣黎　森禀知由奉天賑捐案内奬叙花翎吳昌鼎禀知奉委催提川沙金山漕項差府經歴孫蔭祖禀　赴昭文縣保甲差周恩績禀謝奉委金壇縣　新保甲差初　日會辦善後局兼電報局學務處叅議候補道沈玉麟在院上禀　奉委代理蘇州　監督事元和縣孫禀知赴寳帝橋會勘營基徐之棫禀知本滬甯鎭路購地局　收支處札委稽核報銷差府經歴金廷積禀謝奉委吳淞江厘局差　准補丹陽縣包港司巡檢劉嘉芷禀謝奉飭赴任典史周鏡夔禀謝飭知部覆以典史歸議　本班儘先補用十一日藩轅牌示照得署長洲縣典史張廷墀據報因病請假遺缺查有正任斯缺之陶寳潤堪以飭令回任代理蘇州關監督候補道沈玉麟今日接印任事總辦新廠銅元局候補道郭本謀通知今日開　花　器准補松海防同知秦錫鎭禀知奉藩憲委稽核文　差　知吳其昌禀謝奉委發審局差正任　文縣　瀛禀謝奉委發審局差藩署稽核文件知縣汪受榖禀謝委署布理問事知縣俞世球禀辭赴吳淞義捐局發審差十二日委　新廠銅元局　稽　知府姚　　禀知奉天軍尹憲會委襄辦奉天賑捐　蘇局差准　松　防同知秦　　禀知到藩　稽核又案差知縣應德元禀謝　姜管解京餉差委署布理向汪受榖禀知今日　印任事准補丹陽縣巴港司巡懷到嘉芷禀辭赶任蔡保昌禀　奉委署　　縣縣丞事王登瀛禀謝委署宜興縣典史事　下委辦營務處緝捕委局補　守　儘先千總夏鳴皋禀謝飭知拿獲　東山案　蒙保以守備補川奉部　准通　　爾泰禀謝奉委西　稱察差 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[蘇垣農務局批示二則]  
　　附貢生石承高等禀批查常熟東塘市一帶荒田前據胡晴田等請墾飭據該縣詳復已由該縣紳重設立墾牧公局辦理經本局批令尅期成熟具報啓征在案今該職等聨名禀請開墾常昭荒田是否即係胡請田等請墾田畝該職等在本局收發處遞禀時面稱請墾現在已有私自墾熟之田究竟係何人私墾共有若干在何都圖著即先行據實聲明果己辦有實效再行查明核辦職　吳乃健禀批查該職所呈圖照與本局丈入吳縣北利二圖第十一號計地八分三釐之地相符現據聲明印照悮塡准子加戳更正發遣該職即行設法開墾勿任荒蕪是爲至要（隨） 
[蘇垣學務彙志]  
　　候選道辛必達具禀撫轅請將高等小學改爲中學撫憲陸春帥批示云據禀該紳等前在鎭江西城外捐資創立承志學堂專授蒙學小學兩級普通學科開辦年餘巳及高等小學現擬改爲中學請將卒　後諸生送入高等學堂肄業等情查定章初等高等卒業年限共需九年該堂辦理未久驟改中學恐有凌躐之虞若再於中學程度未及苟爲欺飾徒以名相矜高轉與學生無益故奏定章程中有公立私立中學若禀准設立及一切章程均照官章辦理考其程度與官立中學相等者畢業出身應與官立者一律辦理之語仰蘇學務處於此次派往各處調查員紳著其親往該堂考察課程學業確係在高等小學之上而章程又與官辦相符方准立案作爲公立中學至申送高等學堂應俟其畢業後由處查明合格再行循照辦理可也○震澤縣紳董凌賡颺來省投學務處具禀當蒙批示云據該職等就震澤鎭頔塘書院改設頔塘初等小學堂業於二月初四日開學等情應准如禀立案惟察閱所呈黏單撥書院原有之本絲蘇經兩捐項通年可得洋六百餘元而學生脩膳兩項苟如額捐取亦可得洋六百元廷一中文敎習一速成師範卒業生亦足敷用惟課程内格致體操究係何人所教未據聲叙恐是飾詞仰震澤縣督飭該職等實力籌辦符合定章不准闕略毋務虛名致糜捐項是爲切要○華淸泰以書院田産被人中飽等詞禀控學務處奉學務處批示云查書院改設學堂自應卽以書院原有田産經費悉數撥人學堂以資應用該處學海書院雖已定課新立小學堂經費旣由華姓獨捐民捐民辦非書院改設可比所稱學海之田産經管者或華或徐半歸中飽究竟此項田産每年可收租息若干向由何人管理何以一任中飽妹不可解仰金　縣迅速查明據實詳復察　毋違○太倉紳董據家駒投學務處禀請整頓學堂清釐捐欵等情雷經學務處司道批示云查敎養二端本爲地方官分内應辦之事矧迭奉憲飭廣設小學遵照奏定章程未辦者竭力經營逐漸推廣已辦者加意查察務臻純備飭由本處隨時派員周歴各處考察將辦理學堂情形切實彙呈督撫憲量示勸懲等迭經通飭遵照各在案若果如所禀則是該牧藉名歛捐任意廢學尙復成何事體仰太倉州赶緊遵照前飭認眞倡導遴派公正紳董妥籌開辦並督同鎭洋縣一律認眞經理一面將所抽花捐已收捐欵若于存儲何處所舉商董姓氏以及收支細數彙列通報查辦尅日先行摘要禀復事則興學毋得視爲具文致干未便○學務處參　沈旭初觀察視因代理蘇關監督不及兼顧爰經撫憲陸春帥札委甲辰科翰林院庶吉士潘太史浩接辦○省垣師範學堂講習體操生現屇畢業經羅叔藴署正禀請撫憲陸春帥示期五月二十八日考訊給　學堂提調杜大令召棠深恐諸生臨期或有疎忽之虞因令於二十二日先由本學　教習考試俾有把握（陳） 
[揚郡官事揚州]  
　　署甘泉縣白朶卿大令將屆瓜期奉藩院牌示與泰興縣龍大令等一併卸任叧候差委○兩淮泰屬流莊摥缺已詳准督監憲委崇二尹璋署理金沙板浦等塲均有更動擬委何人尙未揭曉（剥） 
[杭垣官事杭州]  
　　浙省藩轅牌示云桐鄉懸縣丞缺以曾任實缺丁憂服滿補用縣丞程爾昌請補開化縣縣丞缺以服關本班之阮鳳鳴請補永嘉縣西溪巡檢缺以新海防　缺先班荆源善請補臨海縣前所巡檢缺以曾任實缺之從九品子儉請補（復） 
[蕪湖]  
　　駐蕪英領事柯韙良君以奉調赴寗履新有日先將其瀛眷送至廬山避暑然後赴寗垣部署一切十四日復返蕪邀其文案沈君偕至皖省謁見撫憲面商要公聞此行係爲礦務鹽務兩事云○十一日蕪湖大火時適城隍神出巡故各公所洋龍無人往舁巡警總局固亦籌定公欵設有洋龍由清道夫頭席某管理其時席亦在會場爲人雇役故所管洋龍亦未到場灌救事後各商董公議禀請警員將席某革退○警察總辦黄潤九觀察有調差省城之信錢業董事汪君鶴年等聨名呈請撫憲爲 
 
 

Page 18

 
 
借宼一年之舉（恆） 
[温州]  
　　徐德昌布店主不知籍隷何省日前忽命其子入試永嘉各考童俟其入塲羣以　籍相攻祗得廢然而返○初六日有某廟招伶演劇某輪船水手時已深入醉鄉忽與柟溪考童滋閙被考童扭赴縣署縣主沈銅甫大令升堂訊問略將水手笞責了事○十五晨有甯吉布店學徒某甲在府前某錢莊收得英蚨二百翼路經府署後僻靜之所突被兇徒截奪甲堅持不放大聲喊救幸經府署親兵聞聲而出强徒遂奪取洋銀二三十枚而逸○初七日有閩人某甲科頭赤足從東門口雇葉小轎至府轅自稱探親及抵府署則並無相識之人遂脫半臂以償輿資甲復踞坐大堂至晚不去迨二更許緣坑厠簷潛入刑席房瓦上且唱且咳旁若無人旋被幕友覺察喚親兵曳下拳脚交加彼亦不自知其痛楚也隨命發縣訊問沈大令質之以府憲邀請觀劇對大令知有瘋疾遂命暫押（離） 
[松江]  
　　華亭縣獄前因某犯染病延醫診治同號各犯竟借端興官醫生爲難縣主趙大令立提各犯至案分别懲責其桀驁者加釘木鐐一副○今春雨水過多秧苗稀少農家者流夜必遣人守望南門外鄉民某甲就秧田之旁車棚中架一蚊帳遣十餘齡稚子偕五六歲幼孩夜往看守不料帳内懸燈忽燃及蚊帳霎時延燒棚頂稚子驚極竄歸呼甲奔視則車棚己一炬無遺幼孩猶宛轉　燼中瞬卽斃命○西門外蔣茂才購一浙江副票並爲其婿代點一條電信傳來知已中彩婿家歇浦以南當晚卽買舟飛駛前往詎道出浦口水漲溜急猛撞於所泊之苛柴船招招者流遽墮水次時在黑夜無從打撈翌日屍身浮起已腹大如五石瓠矣蔣欲與柴船爲難而無可置喙舟子家屬則競向蔣饒舌諺云塞翁得馬安知非禍良然（　） 
[吳淞營統領更調]  
　　吳淞第八標防軍總統戴棲田協戎　奉江督檄飭赴徐州營遊擊本任遺差暫由本標第一營管帶張都戎繼良權統其第一營管帶一差則由督練處揀派日本成城學校畢業生宋少臣直牧芳賓接帶均於本月十八日交卸接管戴協戎即於二十六日由淞起節擬赴江寗謝委再行履新（旅） 
[請覆奥領事不便售與火藥]  
　　前者奥　事欲向製造局購買火藥四百磅兹經魏觀察議得此項火藥歴來從未售人且現值日俄戰事未畢恐貽口實未便售與洋商函請　道袁觀察轉行照覆（渙） 
[給資遣散工匠須候江督示遵]  
　　機器鍋爐兩廠工匠　給川資遣散等情已誌前報兹悉總辦魏觀察以是項工匠人數過多尙擬禀請江督馬玉帥候示道行云（渙） 
[銅元機器禀准保險]  
　　昨報紀禀請江督起解銅元機器應否保險一節兹悉此案早經該局總辦魏觀察禀准江督周玉帥向滬北裕　洋行保水險十七萬兩計費二千一百二十四兩奉玉帥札委陳鴻謨别駕來滬定於日内雇順和帆船用鈞和兵輪押赴江寗交卸（有） 
[工藝學堂暑假定期]  
　　製造局工藝學堂定　六月初一日暑假昨己由黄監督禀請魏總辦届時蒞堂散放矣（渙） 
[私購穢米事續誌]  
　　南市喬順興糖坊主喬少卿等私元和輪船焦米數千石爲董禀控詳稱裝運口外　則依舊製糖各節已紀前報茲悉上海縣汪大令仍須飭差勒提堆米棧主到案澈究以絶後患而本邑各董等亦派人四處訪察如果依然作糖害人卽行禀縣提究（金） 
[商船入塢修理]  
　　招商局之江孚輪船近因烟囱損壞難於行駛故與麥邊之寳華商輪同時駛入船塢修理（有） 
[包探互調]  
　　新升三道包探李星福向在四馬路巡捕房辦公昨由鮑總巡諭令於七月一號調往新馬路捕房徐榮珊則調往四馬路捕房（木） 
[縣捕收禁]  
　　上海縣捕朱福前因起解軍犯蘇阿木在途脫逃屢經汪大令比追未獲兹由大令詳奉臬憲批飭該捕玩忽誤公著即嚴究昨日大令飭將朱捕收禁外監俟究（渙） 
[查究地保]  
　　前紀南市十六鋪地甲藉划船婦吞烟致斃一事嚇許賄洋一節兹悉現爲上海縣汪大令訪知以事關地甲索賄立即派差查究（金） 
[流氓恣横]  
　　前日本邑西鄉龍華鎭附近諸流氓有糾衆兇毆局差情事故局員藍二尹立即赴上海縣禀明汪瑶庭大令請爲提辦（金） 
[拐逃無據]  
　　豆腐店主張阿生扭夥李阿桃至警察總局控李誘拐伊妻等情經朱明府訊無實據判李幫同尋緝（渙） 
[上海官事]  
　　警察提調沈秋孫二尹龍華巡局員藍茂如二尹徐家匯巡局委員陳少禹千戎均至上海縣禀謁（渙） 
[上海縣案]  
　　三林塘巡局函　朱小弟及受　之周杏榮到縣經汪大令提審朱供浦東八圖人門外有新漲蘆灘妻子往刈蘆柴兩捆被土棍周杳榮撞見硬詐洋二十元妻子回家訴知昨日向論局仍勒索小的扭伊到局掘强拖曳受傷乞鑒周木英供杏榮是小的長子漲灘業主有一百零一家地保託杏榮看守蘆柴朱妻私刈理應罰洋詎朱逞强紏人將杏滎圍毆受　杏滎供同地保孫悟汀供並未託杏榮看守蘆灘杏榮借端拆稍鄉人被詐者不知凡幾大令飭仵驗得杏榮雖有傷痕　招災咎判交其父抬回俟傷痊送案笞責以儆嚇詐朱省釋候示○王茂忠落浦身死案内收押之陸秋江一名昨由大令提出復訊陸供在虹口爲小工前由棧房扛煤至輪船上王茂忠怒小的倒煤太近欲毆小的不料即落浦斃命大令訊無干涉交工頭具保開釋○日前陸順發掩入成衣店竊衣獲案訊責加押在案茲提復訊供稱悔改求恩大令判資五百板驅逐回籍○陳金貴糾奪周沈發扛挑夫頭案内收押之吳會龍一名提案覆訊吳供小的並未帮同逞兇求　大　判交保　釋（金） 
[浦東總巡局案]  
　　浦東保甲總　　岳松明府訪悉該處汎捕徐炳在外索詐飭差傳案訊供徐一味求恩明府判重責五百板 
 
 

Page 19

 
 
　候查明復奪○江北划船户朱某等聨名赴浦東總巡局喊控前夜在大阪公司碼頭被周某攔住　詐洋銀八元請爲提究謝明府諭令明白具禀候核（土） 
[馬路工程局案]  
　　潘得培陸老利在養和樓啜茗與　糕人林阿三林阿崑林阿華口角韓炳生在旁解勸不服因之互鬥控訴捕房轉解馬路工程局黄二尹命提研訊有堂倌顧寳林投案質証並稱被毁碗盞求斷潘陸訴稱被毆受傷二尹以事甚細微著林等給費傷一元叧賠還毁物洋一元各具遵結斥退完案○杜新恒失去竹籃一只内藏洋銀若干元金線圈一副報捕獲到竊犯肖六子王阿六李來生解至工程局奉黄二尹研訊均狡展不承判責五十板押候復訊核辦（土） 
[會訊日商控嚴桂寳欠銀案]  
　　日商都甲勒彌前控嚴桂寳不還抵花銀兩前日午後孫明府會同日本副領事板本君會訊原告稱去年嚴將白花抵借銀陸百餘兩由莊長民担保至今本利不還保人反欲推卸嚴桂寳供此欵非小的所借乃王裕卿抵借係莊作中當時祗令小的出面莊延律師陸舌儒到堂聲稱當時莊長發見嚴等有花抵借約價逾値故肯作中不知後來嚴所抵之花私自售賣且　據上祗有向中理直字樣並無著中賠欵字樣况嚴將花變賣再有見證之人此刻在堂候訊見証王小亭供小的去冬帮同嚴桂寳王裕卿在天妃宫做花生意略知此事今春王嚴兩人商同將次花一百二十餘包裝至浦東賣去價銀八十五兩明府問爾今年曾到浦東否王答今年未曾去過明府謂旣未去過爾何以知其賣於浦東爾旣　嚴將次花一百二十餘包得價銀八十五兩爾知每包若十觔該價若干王不能答當堂斥逐判著將莊嚴兩人交保限一禮拜内如數清繳（木） 
[公共租界晚堂案]  
　　蕪湖巡警局移送女伶小日芬卽王月芬到廨經讞員層司馬飭交官媒收押前日晚堂倩孫耳三明府提訊小月芬供年十三歲蘇州人被外婆誘出賣於蕪湖髦兒戯園習學唱戯不願被打由巡警局員提訊轉送案下叩求超豁明府判送濟良所留養前者職員楊鑫遣抱楊升投廨控傭婦張阿雲即張王氏串妾胡氏與伶人康月山姦誘捲逃等情經前讞員將張提案訊竇官媒嗣將張交保出外交各情己迭詳本報茲經原告訪明胡氏匿房外婆楊氏處即具禀公廨簽差移請吳縣蔣楊氏移提到廨亦奉孫明府提訊楊氏供胡氏曾與一傭婦到小婦人處住宿兩天後即不來不知避匿何處訊之張阿寳供現在各處緝訪如有實在自當投案禀明明府判楊張交妥保出外赶緊找尋違干未便（木） 
[公共租界早堂案]  
　　洋人意沙培前日控蔣年豐竊取大象牙十六枚小象牙數十只價値五百元當經訊判昨蔣收贜人徐國樑提到蔣供象牙陸續竊出賣與徐處或十元或八元不等徐供此貨係由生記張凝軒處批來均有發票呈驗孫明府商之英副領事諭令徐交妥保聽候查明傳訊蔣押九月○婦人徐王氏前控高壽庚之弟誘姦拐逃當經飭提昨將壽庚解到明府諭令傳到原告過堂訊奪○徐金秀控盛賢羣騙去官紗三疋付假支票一紙盛供向與元康莊往來此票因未向元康關照並非揑造元康夥投案供二年前盛確有往來因其該欠不還今已斷絶明府判盛押三月○劉立榮周立英蔴袋内藏有舊鐵洋槍由某華捕解案請訊劉供向垃圾橋堍舊鐵貨店買來官判俟飭傳鐵店主到案再訊○某俄人控稱酒醉後被張阿二摸去金四開三個鈔票三張值洋四十元由探解辦判責三百板押二月○朱岐明控姪朱阿富被錢巧全騙至其家當去衣服並洋十八元求究判朱阿富戒責一百下錢責二百板押七天（木） 
[法租界公堂案]  
　　陳維之禀稱車夫洪四停車門首被小兒玩耍略受損傷賠洋三角事已了結洪又糾同車夫將叔父毆傷己送醫院求治將洪拘案請究洪供與車主劉四口角小的並不行兇大令准子交保著交劉四到案復核○吳炳泉禀稱停車路傍被流氓搶去紅木盒一隻内儲洋銀一百三十元金飾三件報捕查獲王阿根吊到金飾求請給領王供同黨八人小的分用洋二十元大令判枷一月責六百板贜交失主領回○周阿妙王得意張阿卿同禀被竊衣服洋傘水烟袋松布等物報捕查獲竊賊徐桂生吊到原贓解案請領大令判枷半月責四百板贓給失主具領○王阿金禀稱大新租界開烟間流氓朱炳生前來强佔姘婦打毁烟槍物件扭案請辦朱供王先至小的家取去皮鞋向索不還反將小的送捕大令判交保具結王亦非善類斥逐出外○高阿虎偕妻陳氏禀稱在菜市街開設烟間流氓瞿來生將妻騙至家内留宿希圖變賣扭案請辦嚴供扭妻至親串家路過門首因天雨夜深小的之嫂留宿一宵並無别情人令著押候查明復核○周錦相禀稱賣畫爲生被倪鴻伯吞没畫洋四十餘元扭案請追倪供周携來畫稿二十餘張付過洋四元八角大令著交保出外限三日内理楚○龔慶祥黄松甫因房租糾葛被控到案奉大令訊供著分别交保復候核辦昨日原告潘鍾榮投案求追大令著龔慶祥人銀並保限十日内交洋一百四十元給潘具領黄松甫交保候核○偷兒劉同生在浦東鄉間竊得衣包來滬銷贜爲包探拘獲謂辦大令判責三百板贓存候失主認領○偷兒劉阿二在新租界撬門圖竊爲包探拘獲請辦大令判責二百板（水） 
[美租界捕房事]  
　　前昨兩日由某某兩西探在浦東拘獲謀斃印人案内之印人二名帶入捕房押候送英領事署訊辦○昨有病丐一名倒臥於北蘇州路經　帶入捕房轉送公廨安插○昨有酒醉西人一名在西華德路一帶胡閙由捕拘入捕房押候酒醒釋放（暫） 
[南市捕房事]  
　　魚販王阿虎扭王福生至捕房控被欠去魚價洋二百數十元捕頭令押候移解馬路工程局禀請黄衡堂二尹訊究○某甲在恒生馬頭馬路内担糞爲巡街捕拘入捕房捕頭以午後擔糞有違章程令押候解請黄二尹訊究（土） 
 
 

Page 20

 
 
   
 
