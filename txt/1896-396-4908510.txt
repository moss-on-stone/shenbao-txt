# 1896 - 396 - 4908510

 

Page 1

 
 
[醫林指月出售] [  圖書集成局代啓]  
　　醫林捐月一書爲胥山老人玉　崖先生所　計書十二　曰醫學　　曰質疑　曰醫家心法曰易氏醫家曰芷園　草存案曰敖氏傷塞金　　曰痎瘧論疏曰達生編曰扁　心書日本原崇原曰　山堂類辦曰學古診則集前明及國朝諸名醫箸述彚輯成編誠醫學之準繩後人所　　爲圭臬者也原板久巳模　茲本局承　文書局之　排印成編賜購者請臨上海博文書局揚州點石裕記選　可也計書八册每部價洋一　　角 
[東周列國出售] [  圖書集成局代啓]  
　　東周列國一書久巳盛行海内卽耳食之鄉里亦能口講指　幾與三國水滸並駕齊驅雖稗官野史閱之亦可知國運之興衰人才之消長　事事歸實與正史無異不同海市蜃樓憑空結撰有讀法有批語有圖像自周宣王起至秦始皇改立郡縣而止洵爲雅俗共賞之書今倩本局用新　鉛字排印字旣精工紙尤潔白加工裝訂每部定價碼洋一元六角不日出書欲購者祈移玉至大東門外直街觀瀾閣購取可也 
[論會議欠案]  
　　帳者所以權出入之簿也人莫不有出入之事卽莫不有出入之帳而其中惟商買爲愈煩貨物有帳銀錢有帳一日有一日之帳一年有一年之帳帳清則一目了然盈虧立見帳混則棼如亂絲雖明眼人竭籌算之能而無從清理雖各行各業之帳情不同而所以出入之理則一也然則帳者爲事務之憑藉人心之信義而不可一日少者也乃自世風不古人情變幻有所謂倒帳者則帳若不可憑矣非帳之竟不可憑也有帳而無物雖各帳登記眉目清楚有無從向之理算者而帳乃於是乎倒矣然人亦安肯任其倒而緘口不言等於束手之無策哉每見一家倒帳衆業喧譁有到家坐索者有赴官控告者有挽親友理處者經年累月舌敝唇焦直至打折歸償始能罷手夫打折亦有多寡之不同相抵之各異必視其底貨之若何家産之若何取而公攤無少偏倚然其中或有隱藏或有寄頓則又視乎倒帳者之心術與索帳者之手法不可同日而語者矣滬上爲通商大埠商賈薈萃貿易愈大盈虧亦愈大以致倒帳亦愈多無論何業大則數十萬小則數萬數千數百時有所聞總之不倒則已倒則雖涉訟雖坐索千方百計斷不能如合浦之珠還得以打折歸償無論多寡已爲幸事甚至一家倒而累及數家之倒者市面更不可問然貿易之盈虧猶兵家之勝負雖爲意外之變固亦意中之事在負人者固亦無可如何則受負者亦當度理揆情何至十分逼勒此實在之倒帳雖累人累己猶可說者也乃有奸猾之徒每立一業虚張聲勢以車馬衣服以炫人藉酒地花天爲要結不特愚者仰其煊赫而存勢利之心　智者亦不免受其籠絡互相附會迨至一朝潰敗如黄鶴之高飛卽不遠遁挺身而出而一無家産人亦無如之何諺云啞子吃黄連祗受苦而不能說者矣又有專工心計之人只圖利己不顧害人初非不以信義示人而人亦莫不信服迨信服愈多拖欠愈大囊槖旣滿貪心頓生預爲地步然後倒閉卽打折歸還而所盈已不知凡幾矣俗謂之做倒帳者是也較之揮霍之徒其居心不已愈酷耶此近來市面之所以日壞而商務之所以不能振興也本館前紀會議欠案一則足見西人辦事一秉至公且不執中西之見尤爲欽佩報紀法界洋行街鴻興洋行係日叻人李錫瑯所開李久隸入英籍本年九月間以虧欠晉成晉餘等各莊銀十餘萬兩旋投英領事署告竊各莊以虧欠莊銀應照中國律例辦理不能任其告窮了事且有碍將來大局因將各情告知錢業董事倩繙譯官赴英領事署辯論英領事允至錢業會館訂期會議本月二二日同行齊集會館英領事偕繙譯來館同行謂李錫瑯告窮擬公舉陳董將李家資罄其所有合帳分派領事謂本領事本不庇護自當秉公辦理惟尚須訂期公舉見証之人覆議總之李錫瑯一身衣服外盡其所有分派可也并許派英捕前去看守不令其私毫藏匿於禮拜六會議將各莊呈報數目令各簽字以便陳董核辦并云結清帳目派定銀兩之後須登中西各報以供衆覽云云將見不日鴻興主可以脫累各債户亦不至落空西人辦事不特能秉公無私且較中國官塲更爲爽利迅速中國錢債一經涉訟往往累月經年案懸莫結座至兩敗俱傷而後已今觀英領事此舉不禁心向往之夫乃知西人商務之興之有由來也 
[本館接奉電音]  
　　昨日午前京師飛電傳來上諭二道謹敬譯登○本月十八日奉上諭巴里坤鎭總兵員缺著牛允誠補授欽此同日奉上諭鹿傳霖奏綏定等處被災情形籌辦賑濟一摺四川綏定夔州酉陽三府州屬本年自春徂秋陰雨過久山多塌裂傾壓民房各處河水陡漲漫溢秋災情形甚重覽奏殊深憫惻卽著鹿傳霖飭屬妥爲撫恤務使實惠及民毋任災黎失所餘著所議辦理該部知道欽此 
[訊案三志]  
　　上海縣舉人童迥卽董心田妄控宣琴山廣文一案經松江府陳蓉曙太守親提訊鞫前已兩志報端兹接松江采訪友人來信云本月十八日太守復提曹枚卿至案詰以盜賣學田之事曹供稱學田確由監生介紹賣與葉澄忠管業然終不供出盜賣者之主名至於發掘骨甕之事據供出自葉姓主裁實於宣學　無涉王小二及唐承基所供仍膠執如前究竟若何想終有水落石出之一日也 
[劇塲浩刦]  
　　福州采訪友人云本月初六日上坪鄉白菜行中人就琯頭鄉三官廟議事　筵速客并召四梅班梨園子弟演劇侑觴士女往觀多若過江名士至夕間鐘鳴九下戲臺下忽濃烟繚繞優人争將臺板揭起火遂突然上衝某雛伶玉貎花容沈魚落雁時適立當其處以致祝融燄煽首先蕙折蘭摧其時臺上下及兩　觀劇之人以千百計一見火起爭先捷足奔逃無奈廟祝堅鎖大門不容走出不得已羣向角門擁擠人多門窄幾如潮湧一般有簪珥作鳳之飛者有履　如鳬之化者亦有一蹶不振在塵埃中　泣珠啼者惟膂力方剛之莽男兒尚得爭先擠出屠户某甲少年力壯極力救援甫曳出四五十人而手足已被火所灼斯時戲臺　付之一炬旋卽延及大殿其在兩樓觀劇者皆從樓窓躍下如魚之貫約有二三百人鄉人以長本支窓邊呼令緣之而下亦有好善者以稻草鋪積地面以防跌下受傷然大半已額爛頭焦骨折筋斷矣其登時跌斃者計共二三十人類皆血肉模糊不可辨認誠慘矣哉有人在山上俯窺見廟中男女成羣皆在濃烟烈火之中東躱西閃毒燄一冒立時倒仆刼灰中哭喊之聲震動山谷約焚至十一點鐘之後火始漸衰當火起時鄉人某甲以其子先時擁入廟塲亟入内救援不料其子亦在找尋其父兩不相值同與於難里人鄭謀才家擁巨貲次子新入邑庠擬訂日演劇治觴欵客時挈同長子入廟訂約戲班遂致葬身火窟次日鄉父老相約赴災區勘視惟見屍該高如山阜斷脰折脛肉爛皮焦逐日倩人檢放空園中立簿登記其有衣服首飾尚未燒盡經親屬領回收殮者約　百餘其截至初八日止共檢出屍身三百二十八具其餘零星骸骨積有二缸募集洋銀一千 
 
 

Page 2

 
 
數百圓就近地義塚瘞之至伶人之慘罹是刼者適符金釵之數中有名三妹者偶患風寒未克登塲得以免禍殆亦有數存乎其間耶老生金鳴深負時名同遭造刦人皆惜之村婦某氏携一幼　觀劇核忽啼哭婦遂抱之回甫出廟門廟卽被燬是亦異矣 
[臺民未服]  
　　日本報云某日日人所派臺灣總督乃木氏禀報政府云駐紥是處之混成第一旅團所管十六寮附近山内時有土人出没爰派少佐山脇氏率領第一及第十二聯隊第六及第七中隊前往中途遇土人百餘名互相對壘土人勇往異常閱數時始逃入生番境内是役也少尉久富氏有兵卒六名均受重傷某日中尉山田氏往各處巡邏中途猝被土人擊死某日大莆林營中發出糧米三十包派二卒帶同工人數名運至　桐巷交卸行近多里霧土人忽出爲截擊將米悉數奪去押運者見勢不佳卽逃歸營中禀明情節刻下守備　長已派軍人前往彼稽查矣 
[憲節過邗]  
　　揚州采訪友人云松方伯壽旣拜開藩白下之命旣入覲楓宸旋復陛辭南下遵陸至袁公浦然後改乘官舫本月十三日駛抵維揚先是揚州府沈碧香太守曁江都甘泉兩邑宰一聞驛報卽遠迎於五臺山以上朱萸灣南字合字等營及鹽揚各營均列隊河干軍容璀殩比憲舟旣艤棹各官皆遞呈手版禀安俄而兩淮鹽運司江蓉舫都轉亦鳴騶而至登舟拜會方伯依　延見互叙闊忱迨都轉辭别回轅方伯見報時鐘已四　數分遂不登岸一面飭　從入城至各衙投刺謝步一面呼黄頭郎起椗開行各官仍恭送如禮聞是晚擬就瓜州小汨翌晨始翦江南渡駛赴白門 
[利溥蠶桑]  
　　蕪湖采訪友人云榷使袁爽秋觀察籍隸浙江素悉蠶桑之利謂欲民致富　在育蠶苟非勸重蠶桑則小民但事耕耘一逢饑饉之年卽不免興嗟　磬皖南山嶺綿亘隙地甚多如得官紳實力講求開其先路使編氓知犁雨耕雲之外尚有此大利可興安見民貧地瘠之區數年後不變爲富薠乎因先捐廉刊印元司農司所撰農桑輯要一書禀奉大府頒給皖南北各州縣官紳分司教導末後附刊安吉張氏所述蠶事要略一卷類皆近今湖州　蠶之家手口相傳之心法與古書似又不盡吻合蓋欲使留心仿種仿育者因地因時化板爲活不致一味　落文　窠臼誠可謂曲盡人事利溥民生矣兹又捐亷存贮擬俟明春糊州桑秧開售之時派員前往購辦發給各鄉農領栽以爲先機之導并出示曉諭云欽命二品銜江南安徽分巡徽寗池太廣兵備道辦理營務處兼驛傳事務加三級紀錄六次袁爲出示曉諭興辦蠶桑以盡地利而厚民生事照得天下大利　在農桑男耕婦織不可偏廢皖南界連吳越地土沃肥五榖之外宜興蠶桑以廣生業本道蒞任以來於接見僚屬局諮博訪各該州縣多未興辦雖有數處舉行亦皆囿於一隅不能徧及揆其由來或以事非素習不知創辦或則扭於近利嫌其效遲卽有知　仿行者又因求桑煩難辦理未善廢然中止致令地利不盡出産無多里鮮富饒殊深可惜豈知丑畝之宅墻下樹桑古人比户皆習其事且農桑各法具有成書本道春間亦會刊刷元司農司所撰農桑輯要後附蠶事要略一書禀奉撫憲頒發各屬該紳耆等苟能盡心講解勸導小民互相傳說聞見旣習自能興起又地與浙江接壤流寓人民所在多有虚心問訪亦屬易行而養蠶辛苦不過月餘婦女老幼皆能行之獲利尤爲最優約計一人所有可得一二十千文　當靑黄不接之時有此轉輸無虞匱乏不啻於夏麥秋禾之外多出一季收成况栽種桑樹所費者培植灌溉之工卽不自行育蠶亦可剪　出售二三年後定獲大利較之農田尤屬事半功倍至於高原平陸澆田栽桑使其根株吸水枝葉布蔭土脉潤澤旣足防旱若濱臨江河之　圩堤之内兼種桑樹日久根多自相盤結土壤可變堅凝又能吸消水氣抵禦風浪隄防得此亦可愈形堅固種種利益昭　可睹爾紳民等亦何惜此微勞第　利而不一顧耶本道目擊時艱力謀培本不忍沃壤坐視荒廢擬於冬間捐亷委員前赴湖州一帶採買桑秧數十萬株連回蕪湖先就寗　太平兩府曁廣德州屬發給試辦由各該州縣紳民人領回種植以開風氣逐漸推行除通行各屬實力勸辦並俟明春連到桑身再　示諭外合行出示曉諭爲此示仰紳耆諸色人等一體知悉爾等須知興辦蠶桑爲利甚夥務各互相勸勉趁三冬農隙　墾閒地講求種桑育蠶各法俟明歲正二月間湖州桑秧運到札發該州縣卽可就近報名赴領回鄉種植以期野無曠土邑鮮游民漸臻富强以固邦本本道有厚望焉共各凛遵毋違切切特示 
[秘魯産金]  
　　叻報館得　魯來信言秘屬新地雅及加利卑亞邇來産金日多各公司與素善淘金之人設法往採甚爲踴躍查兩處所出之金比之南亞罪利加洲之金猶勝一籌其豐旺亦非他處可及嘗有人在加利卑亞採得凈金一顆權之重二十五磅其所産之盛可知矣某日有西人七名以二北美洲人　導由烟暗卑利亞沿途覓金至加利卑亞山途次忽遇野人聯羣截擊當塲被殺四人有一北美人與野人爭持存亡莫卜其得走脫者赴新度布又礦所縷述其事如此 
[海外探幽]  
　　叻報云　建林某性喜遠遊上月初招同志三人乘某船赴阿洲從散西罷爾登岸行入内地寓某山家同遊者铁病林獨自裹糧入山歴一晝夜至一處林木深蔚聞犬吠聲迹之得茅屋數間圍以竹籬籬中黄菊已綻推扉而入一老者出　則中華雲南人也能操方言延入内室起居已出　即相見自云曾隨劉將軍立功後不慣與官塲交接遂遁而至是處以樂餘年林異之止宿其家見草堂中有一聯云百歲等須彌且安排酒榼茶　烟水蒼茫尋釣叟一生休擾攘願消遣春花秋月林泉跌宕寄吟身匾爲物外烟霞四字林大喜流連數日興盡而返每向人言之 
[騎鱷遊行]  
　　循環日報譯英京某報言美國勿洛里勞埠有某甲者豢鱷魚一尾性馴而慧能體帖人意任人騎之四往某乙心竊疑之謂鱷魚惡毒性成烏可豢養因出金一千磅與博勝負約在海旁一帶計九百海里之遙限定三個月令甲駕鱷遍遊且議派人雇一舟隨行以徵其實如非虚語卽當如數輸金眞奇事也 
[賭博害人]  
　　某甲年三十左右回在蘇州某油行爲夥其父係上海縣學之老明經本月某日擬回家省親身懷洋銀三十餘枚票洋十餘枚辭别居停忽忽就道不意爲某賭棍等所悉設計誘之賭博局未終已輸去洋銀十餘元除將所有四五十枚付給外尚少洋二十餘元賭棍等竟將其所穿元色大布羊皮馬褂剝下爲質甲在盤門外靑陽地一帶垂頭喪氣躑躅往來無處棲息初十日在吳門橋堍新開留香閣茶館啜茗直至深夜猶呆坐不動茶博士麾之門外甲惘惘無所之爲總巡局勇丁所見疑爲歹人拘至地甲處管押翌晨經地甲問明釋出而甲仍往茶肆啜茗至黄昏時猶不肯行事爲道前街某油行主人張姓所聞遂邀集同業三四人連夜出城尋覓中一見張至卽掩面而逃後爲木　作頭某乙止宿逾時張等覓至甲猶蒙被假寐張婉言寛慰并許助洋蚨十枚以作川資甲睡至夜半突然而起拍桌大叱曰爾輩欠我紋銀五百兩盍歸還乎於是敲檯拍凳大發瘋癲閙至黎明手持門閂一根飛步而去乙隨後追赶及至赶上甲乃以所持門閂向乙連擊四下乙忍痛止步甲卽翻身如飛而去不知所之連日張四出僨騎迄今查無蹤影噫賭之爲害烈矣哉 
[湖北官塲紀事]  
　　湖北訪事友人來函云漢陽府逄子政太守潤古調補武昌府所遺之缺以余堯衢太守請補兹藩憲　示逄潤古余肇　俱先行署理各缺故逄余兩太守已於本月十一日同時上任矣○陞任浙江藩司湖兆臬司惲菘耘方伯於本月十一日卸事署任者爲江漢關道瞿賡甫觀察所遺江漢關道篆經張香濤制軍電調前鐵政局總辦蔡毅若觀察署理又聞惲方伯起程亟亟恐觀察一時難到故官塲有逄太守暫攝道篆之說○卸署長江水師提督彭紀南軍門楚漢於初八日辰刻取道鄂中文武員弁曁駐防各營等咸赴江干恭迓翌午鳴騶進 
 
 

Page 3

 
 
城赴督撫轅拜會想勾留數日卽遄返湘中珂里○漢鎭牙厘局總辦羅恒年司馬金壽差期將滿省憲有委令署武昌府施太守紀雲接辦之信兹聞太守别有差委省憲札留司馬接理刻已乘輿進城上院禀謝矣○時届冬防漢陽鎭水師周鎭軍已示諭江防曁各處弁勇認眞捕務并乘坐長龍艇帶率護勇親行巡察 
[靑溪小志]  
　　金陵訪事人云法國總領事白藻泰君副領事布朗君兵船管帶副將卜琳君大副和格君二副馬珂瑟君於某日抵省　官碼頭命駕登岸隨帶法文繙譯逕赴督署投刺拜會劉制軍公開中門迎接延入花廳小坐彼此俱由舌人傳譯商訂一切逾時興辭出署翌晨復詣署辭行劉制軍乘輿恭送督標操防營勇整隊排立由鼓樓北直達江干沿途儀從煊赫旌斾飛揚極形中西敦睦之誼主賓接待之情○候補道馬漢卿觀察聲煥前在省城總辦保甲事務幾易春秋以丁艱去職督憲委章觀察接辦刻屆瓜期需員庖代劉制軍仍委馬觀察接辦是差當經趨轅叩謝禀知於某日接辦目下痞棍流氓隨地皆有復以時交冬令宵小繁多闔境士民咸望鋤莠安良使居民皆得高枕而臥也○月之十七日爲長至公節督憲先期牌示轅門諭於是日五鼓均穿朝服齊集萬壽宫拜眚屆時劉峴帥躬率文武各官偕赴宫内以次行禮事畢峴帥先命駕返署各官鵠立兩旁旋相率趨詣督轅投刺禀賀沿途冠蓋相望輿馬喧闐頗極一時之盛○鼓樓街有某姓家黌序中人也設帳授徒門下桃李雖不至如許子之其徒數十人然亦頗有三五成羣氣象刻以天寒晷短不能不學昌黎伯之焚膏以繼某日諸生以夜讀多時睡魔遽至剔焰解衣而寢不料遺燈花於蚊帳中並未覺察鼾臥逾時嗣經家主執燭照門瞥見屋内烟霧迷漫急破扉而入喚醒其徒扯落蚊帳吸水澆之不至如赤幟高張盡付詩書於灰燼誠幸事也次日薛家巷陳姓因小孩撥翻火爐燃著棉絮孩懼而啼家人畢集見火光熊熊勢將炎上竭力灌澆得卽熄滅未至成災現當風日燥烈赤熛震怒易於仗鉞麾旄偶一疏忽卽驅齊師之火牛放楚軍之燧象以蹂躪我邦族寄語有門户之責者尚其愼旃 
[金焦寒色]  
　　鎭江訪事友來函云月之十二日亭午時德興輪船駛抵潤州下碇後划船齊集爭先載客有某客偶一失足墮落波心旋經洋划水手救起一息奄奄載以上岸舁至工部局將濕衣脫去置於棉被中烘之以火始慶更生○本月十四日午後有某姓划船裝載花生數百擔由小閘口開往七濠口行至江中大風忽作浪湧如山舟子力不能支遂致傾覆幸爲他船將人救起未遭沈没然船貨已隨波東去矣○有張姓女家住瓜洲南街荔枝年紀嬌豔無雙幼時經某茂才執柯許字邗江人某甲擇定月之十四日詩詠桃夭言明贅甲於家效齊滑稽故事不料屏開射雀新郎竟音耗杳無待至月上柳梢猶是靑鸞信杳家中人大爲驚訝咸歸咎於冰上人某茂才無可奈何只得放棹邗江往尋快婿意者其紅鸞星猶未照命耶不然何爲乎辜負此花燭良宵也○鎭江保甲局稽查匪人不遺餘力每夜督勇巡街必至曙色微明方回局休息某夜行至山巷見黑暗中似有人影作趨避之狀持燈往尋忽見二人竭力狂奔局勇知非善類追之益力越大小巷三四條突至一處栅欄嚴閉鎖鑰儼然賊正如猱升木意欲從上躍下乃離地甫二三尺而追者巳至扭住髮辫各以繩　縛之押解總局次日訊供係著名竊賊屢次犯案棒瘡猶新問是夜欲竊誰家堅不吐實威以大刑方供稱某姓家積有巨貲且聞其主人因事外出容易下手方擬穴牆而入卽被弋獲求恩開釋局員因竊案未成從輕發落各笞六百板荷以重枷交地甲帶領遊街示衆俟枷滿之日刺字釋放 
[鶴市叢譚]  
　　姑蘇訪事人云江蘇學政龍大宗師按試婁江業巳蕆事本月十一日文旌行抵蘇垣地方宫已先於初十日供張一切預　　迓長元吳三首縣至滸墅關親接憲舟聞文宗小作勾留卽當駛往白門○葑門外疉樓頭地方近日出一命案哄傳道路言人人殊詢之公門中人據云是處某鐵鋪於本月初十日清晨甫啓門忽來一山東人手持尺餘長之利刃向鋪借磚爲磨礪以須之用鋪夥素昧生平且觀其狀貎不善設詞郤之山東人勃然大怒謂喒老子並無他求　此刮垢磨光者而不予畀是誠何心定欲硬借一用店夥以谿徑有異愈不允從由是遂兩相口角爭閙之餘山東人突將手中利刃向夥直刺中其小腹應刃而倒登時血流如注死於非命山東人睹此情形大踏步意圖逃逸時觀者甚衆恐被兎脫將其四面圍住使不得出詎山東人手持兇刃向人叢中亂舞當被刃傷甲乙内三人旋經地甲喚集多人奮力獲住卽赴縣署呈報縣尊立傳仵役等臨塲詣騐當騐得店夥小腹受致命傷一處甲乙丙三人雖皆受傷幸無大礙縣尊騐畢後回署提山東人研訊據供渾名　　並不知巳之姓氏觀其頂則濃髮大辫與常人無異因訊以與該鋪認識否與死者有仇隙否答稱旣不相識亦無仇隙因問何故下此毒手答解玩意耳一試我刃之利與否也縣尊怒其游供喝令鞭背一千下山東人非但並不呼痛連稱爽快無奈飭暫釘鐐收禁候再研鞫山東人旣入囹圄又仰面而笑大呼福地此事傳出聞者莫不以爲異或疑其有癲疾故輕性命若鴻毛也 
[上海官塲紀要]  
　　奏派勷辦洋務委員指分安徽試用同知劉文杏司馬堃籍隸江西此次由鎭江來滬昨日命駕入城赴敬業書院署關道行轅拜謁○候補知縣顧庚吳明府遵儒由廣東因公來滬假寓長安棧昨日命駕進城至署關道行轅晉謁○户部主事吳主政錫　昨日因事至滬旋卽命駕進城赴敬業書院署關道憲行轅拜會呂鏡宇觀察延入茗談片刻始行告别 
[泮水采匠]  
　　本屆科試新進諸生定期於昨日入學午後諸新貴身穿吉服各乘華軒齊集上海縣署恭請黄大令引送入學大令旋卽升堂點名各賞金花一枝然後命駕出署恭率諸生赴學宫行謁聖禮又引至學師前拜見畢各分道散歸是日途中彩輿紛紛駐足觀者異常擁擠昔賢范文正公爲秀才時便以天下爲已任吾願諸君當發軔之始務爲大用勿以一領靑衫沾沾自喜也 
[鮮民遭難]  
　　朝鮮難民姜姓等十六人昨爲福建臬憲札送不知在何處遭風流離遷徙至上海縣署請爲安插值日差據情禀明大令飭將朝鮮難民送西門内關帝廟暫爲留養俟有便輪送歸故國 
[美界火災]  
　　寗波銅匠沈忠元卜居美界西華德路新興里第一千二百十九號屋内沈因事於日前回籍屋内止沈母及一十餘齡之男孩母又患病臥牀前日之晚其孩取紙錠就榻前焚化延及蚊帳立卽上熾母與孩無力施救祗得棄家逃遁霎時冐穿屋頂捕房瞭見卽鳴鐘告警其時風狂火猛銳不可當迨英法二界皮帶車馳至竭力噴救始得告媳已焚至東首一千二百十八號西首至一千二百二十五號爲止共被焚慺房八幢○美界漢璧禮路第一千一百八十四號門牌源茂糕店前晚在後披屋内煮晚膳遺火積薪未及覺察迨膳畢廚下早已火光通紅險召回祿之禍幸其時尚早卽呼集鄰右帮同撲滅樑柱窓格已焦灼不堪矣 
[拆梢被責]  
　　小船帮陸明生專在滬南一帶拆梢打架遇事生風昨日又向同帮唐阿堂硬借洋蚨數翼唐不允卽被軋至大碼頭某茶肆内大言恐嚇其勢洶洶唐當時以勢力不敵忍氣吞聲不與爭論潛至十六鋪北局喊　祝翼雲二尹准詞立飭甲勇往拘至局訊供得確判令重貴二百板具改過切結交保了案 
[上海縣署瑣案]  
　　郭　益喊控被張小張毆傷前晚蔣刺史提案訊問郭供浙江寗波監生在漢口做綢縀生意九月中因事來滬住居同順公客棧適有堂兄郭發生亦住是棧遂與張小張殷子香等賭錢殷等輸去洋一千餘元嗣又在某妓院賭博監生亦輸去洋十餘元殷輸去五百元付下莊票一紙監生察知張係牌九司務故囑殷不必付票張因是毆傷監生求請相騐刺史騐得郭荐益略受微傷以情節支離本不准理惟因賭起釁著差查明候核○前爛泥渡巡防局送小竊周阿蘭至縣請辦經蔣刺史訊明將周阿蘭枷號在案昨已期滿刺史升堂提問周阿 
 
 

Page 4

 
 
蘭俯首求恩堅稱以後不敢再犯刺史著將周責二百板其改過切結存案○流氓孫小張前由十六鋪巡防局解送至縣蔣刺史訊問之下著枷號若干日昨日期滿復經蔣刺史提問孫供稱小的以後自當安分守已不敢拆梢刺史著將孫小張責一百板具改過切結斥　○竊油賊羅連生前經黄大令訊明著荷大枷發犯事地方示衆昨日滿期將斷賠之洋繳案蔣刺史著責一百板斥釋 
[法界捕房瑣案]  
　　昨禮拜三鄭大令蒞捕房命提冰鮮船上竊取衣服三件當塲拿獲之王德富著照原斷先行枷號一月期滿責放○又提在路搶刦老嫗叚吳氏押髮簪之何阿福照原斷先行枷號一月期滿責放○積竊張阿水連次犯案迭經懲辦此次又在江永輪船圖竊洋毯爲水手拘獲解經大令訊供昨日命提到案照原斷笞貴一百板還押覓保○車夫張阿四竊取順全隆洋行顔料賣與嚴林方爲包探拘獲在英界公廨訊得尚竊大昌洋行之貨因之移解到案經大令訊明大昌洋行之貨實與趙阿三同竊著照原斷先行荷校三個月期滿重責三百板再送英界公廨辦理○蔡東橋前控養媳劉了頭屢次潛逃經大令訊供著交領回不許凌虐轉賣具結在案此次復又逃出爲蔡妻劉氏扭送捕房解經鄭大公訊供了頭供稱姑欲令接客不肯俯從屢遭責打故亦逃逸大令著押候飭探查明復核昨據包探禀稱查問蔡所居同安里之鄰居並無逼令接客之事實係妄供大令命提劉了頭到案詰問仍執前供其父劉仲良供在天津來滬看女蔡欲將女轉賣求鑒大公謂蔡曰爾旣以劉女爲媳亦須好好看待不得任意凌虐卽有言語不明之處亦必善爲教導若不待之以虐何以屢次逃出又謂劉曰爾旣爲蔡姓之人理當順從不得隨口妄供陷翁姑於不義蔡東橋夫婦同供本月十三夜劉率領天津流氓十餘人蜂擁至家冋小的尋釁索女是以不願領回質之劉仲良供不敢尋釁求恩明察大令著押候具結倘再潛逃惟爾是問蔡劉氏禀求追捲逃之衣服藏匿何處所出之婚帖亦被竊去現已搜出了頭矢口不承大令著拖下重責供稱其子將帖竊出交與小婦人命提蔡子銀福質對女仍執前供著掌頰二十下聲稱不敢冉拿物件大令著交蔡領回鄉間嚴加管束○董吉甫控方阿榮吞没車輛經大令訊供以兩造各執一詞著押候復訊昨日董遞禀並呈帳目聲稱車在趙萬順車作造成由方代辦趙親自送來小的向爲報關生意因失就作此外行之業所付洋銀載明摺上呈請電核大令閱視不合謂本委無暇爲爾等理帳命提方阿榮詰訊供重因外行不願作此生意情願退還拔本小的生日拔洋五角拔清爲止大令謂豈有此等便宜生意顯係舞弊著拖下重責方又供付過五十二元以後不能付出是以情願退還大令著還押限三日内交洋廿五元歸董收領○聯恩王紀雲遣家丁投保名利棧主孫明山大令著覓本租界店鋪圖章准予交保 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[英界公堂瑣案]  
　　包探趙銀河禀稱日前洋人梅利登家失去磁花瓶銀盒銀　　洋傘等物固據情投報捕房捕頭准詞令小的查緝兹在黄家庫緝獲賊犯沈榮生吊出各贓詰知尚有洋婦所失之牙柄綢洋傘一頂質在法界湧源押店前往吊贓店中人不肯承　後由　犯交出押票重往弔取仍堅不交還請大老爺移提押店主蔡松泉訊究梅利登投案領贓並稱尚有牙柄女洋傘一頂務請追出原贓沈犯供稱小的係浙江寧波府屬某邑人吊出之牙柄洋傘並非原贓屠别駕據情商諸薩副領事官然後將沈犯交趙探帶回捕房押候移文法界公堂請鄭大令提蔡歸案定於下禮拜三覆訊起到之贓先行給領○包探黄四福禀稱昨日施阿二驅車至大馬路撞壞工部局所設修街處之紅色玻璃燈由工人許銀　喚巡捕拘獲然當時是否被施所撞巡捕並未目睹今特送請究懲許投案訴稱路燈係工部局之物約值洋銀七圓施供稱昨晚小的驅車至　路處並未撞及路燈别駕著具結開釋○包探顧阿六禀稱昨日王萬寶向彭少和租賃棉被一條私自質錢使用彭報捕後捕頭令小的往查屬實是以拘送請究彭投案申訴前情王供稱小的窮極無聊不得已而將被付質别寓判令管押二日○包探孔阿才禀稱　犯顧阿三　取張金福家布衣二件報捕之後小的奉捕頭分付出外緝獲弔出原贓送請究辦張投案領贓顧犯供稱小的確曾行竊不敢諱飾惟求大老爺格外開恩别駕判令　責五十板○包探孔阿才解賊犯胡阿三至案禀稱此人前已屢次竊物送經大老爺懲辦今又連竊黄秋堂張義　兩家銅銚綢衣銀首飾　小的緝獲人贓解請訊究黄張投案領贓胡犯供稱小的係常州府屬無錫縣人自知該死求開一綫之恩别駕判令笞責一百板遞解回籍○包探陳阿九禀稱昨日本工頭目林阿九不知因何起釁致將工人王關通兇毆經一百七十三號巡街華捕所見拘押捕房兹者捕頭令小的解案請究王訴稱小的由林雇往作工言明每月工價洋銀八圓五角除收過若干外尚欠十七圓八角向之索取突被兇毆林供稱王透支洋銀十一圓故不允再付然並未毆伊别駕諭令出外自行理算○包探石金榮禀稱賊犯周掌林竊取黄錦記木作内木板若于方正在向人求售適爲小的所見拘請究懲黄遣其夥某甲投案領贓周犯供稱小的偶然貪小以致行竊此後不敢再犯矣别駕判令笞責五十板贓繪還失主○前者龍飛馬房洋人殺門芝控式老夫楊永泉侵用洋銀四百八十圓别駕已屢經訊問矣昨日飭提覆訊永泉供稱買辦楊　華係小的之胞叔小的因回家營葬以致虧空洋銀然此係公用胞叔亦應攤派乃胞叔僅出洋銀五圓目下願貼償一百圓其伊三百八十圖　否求恩斷令將原籍房屋抵與胞叔或覓人保出按月拔還十圓殺門芝稱每月十元爲數太少别駕問正華曰抵産之事爾意若何答稱職員　祖籍紹興然生長上海從未到過原籍不知其房産如何至貼償洋銀一百圓職員亦未允許卽使職員貼償一百圓其餘須請追給永泉供稱　的願回籍變産歸還别駕　何時可以歸還供稱約在明年三四月之間殺門芝稱此項洋銀已被用去諒難追還現在惟請將永泉懲辦而已别駕與薩副領事官互商然第著正華將願貼之洋銀一百圓卽行繳案其餘原告旣不請追著將永泉管押半年以儆如能繳出一百圓可减押一月 
[美界捕房紀事]  
　　西華德路火熾時有寗波流氓某甲乘　　取里内陸姓家皮箱一口陸姓幸未殃及事後查知失物卽投告捕房昨晨捕頭飭包探張阿五查明將甲拘入捕房押候送廨訊究○積竊混名小江陰前跪一點鐘溷蹟蓬路某弄内意圖行竊經包探張阿五緝獲拘入捕房捕頭令押候查明此次曾否犯竊然後解送英界公堂訊究○鄉人某甲昨晨由南市購得磁盆磁盌等物雇小車裝載至百老匯路突被某乙所乘包車撞翻盆盌損壞殆盡甲不肯干休將乙扭住喚五百三十六號華捕拘送捕房捕頭判罰乙洋銀一枚償甲了事 
 
 
