# 1883 - 329 - 4903804

 

Page 1

 
 
[印直行中版康熈字典出售] [  點石齋主人啓]  
　　本齋縮印之康熙字典久已　行海内爭來購閱近因原本印過數次是以復出重價覓到殿版初印者仍用石印照相法照印惟從前所印者均係　列三層兹則　作直行逐行到底而字亦　前放大更覺清晰不費目力每部釘成六本封面均用古雅綾錦外則仍用紅木夾板準於月底出書該價俟後　定然總格外公道也特此　布 
[本齋告白] [  點石齋主人啓]  
　　古今圖書集戚早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速講機器多副一俟屋宇造成機器運到立卽開工有願附股者務祈迅來預定此布 
[論葡人備邊]  
　　余觀本報所載葡萄牙派兵船鐵艦前赴澳門以爲防邊之計而不禁歎葡人之智計乃深且遠也夫葡國之在歐洲特滕薛之流耳查其國境地形長而狹縱則一千二三百　横僅五百里其地古稱盧西達尼亞本西班牙之西境自唐以前與西班牙興廢沿革一切相將當西班牙恢復舊疆之時有臣曰英黎綸者本法國之王孫而仕於葡善將兵戰功卓著西班牙王多其勳遂以女妻之卽以所得之盧西達尼亞城封之其子亞豐蘇英黎給襲位乃伐回部大建厥功拓地漸廣至宋哲宗紹聖初年國人奉以爲王是爲葡萄牙立國之祖後嗣又征服回部盡有其地與西班牙若雙峯並峙明嘉靖時有王曰以馬努以利者能立制防國稱極治子約翰第三嗣位聯婚於西班牙四境乂安府庫充盈其子英黎吉嗣位爲亞非利加所敗西班牙乘勢并其國自是而後隷四班牙者六十年至明末崇禎十三年葡人因困於西政起兵逐西班牙守者立故主之屬約翰第四與西班牙搆兵二十餘年葡廷修好於英國資其兵力時擁護之乃免於侵侮葡人當有明初年遣善操舟者駕巨艦南行由亞非利加之西境轉而東遍歴東境抵印度之西境復轉而東至麻喇甲又從蘇門答臘噶羅巴之海峽遍歴東南洋諸島國所至輒留葡人營立埠頭隆慶初間抵粤東香山縣之壕鏡卽澳門也請就隙地建屋歲納租銀五百兩疆臣林富代請許之葡萄牙遂立埠頭於澳門是爲歐羅巴諸國通粤東之始其後西班牙荷蘭接踵東來法國英國繼之葡萄牙所立小西洋東南洋埠頭悉爲所奪僅餘澳門一區爲諸國東道之逆旅本朝嘉慶時法國拿破崙侵伐四隣兵及於葡萄王不能禦棄國航海逃於巴西至拿破崙爲英人所擒始得歸國而留其世子王巴西父卒乃兼王葡巴西人以其貪王兩地不肯服不得已乃自王巴西而遣其幼女歸王葡時其弟已自立於葡不肯避位及巴西逐其王乃與女合兵攻弟英人助之卒滅王弟女位以定由是觀之葡人之受創於法也蓋已深矣當其初至澳門其本國商船來者甚多極爲饒裕迨後印度南洋各埠頭多爲諸大國所奪本國估帆遂致絶迹生計日益蹙僅以屋租爲養命之源其居澳門者長子孫數百年粤人謂之土生仔生齒日繁憂貧日甚今法國以搆兵於越南不能得志駸駸乎欲思移禍於中國雖曾襲侯持之於外李傳相及諸大臣持之於内然法人之心叵測安知其不因忿無所洩而旁肆侵掠况澳門一境與香港相近爲法艦來華必由之路彼舟中所用之煤不能預爲裝足必於沿途購賣添補香港爲英地或守公法而不准售其勢必將買諸澳門葡人本非法人所憚折以公法恐不能甘罷必且馴至於用强倘不早爲之備則法艦猝至難保其不爲假途滅虢之計爾時葡人而一聽法人之所爲則未免貽誚於萬國不從則力不能禦且安保法人不藉勢佔踞其地以爲轉運之樞葡國壤地褊小外瀕大西洋海境内則萬山盤匝絶少平原西北氣候苦寒東南則夏苦炎熱土田雖沃而農功疎惰雖解種桑養蠶而産絲無多惟賴葡萄釀酒販行西土以資利源外埠又多爲他人所有僅此區區澳門一境倘有踈失葡人將無以爲國此所以防之不敢不豫也夫觀其所發之兵爲印度兵爲亞非利加兵則知葡國外埠尚有可以征調之處然澳門一隅實爲緊要關鍵吾知不特葡人豫爲防之卽他國之欲藉此爲東道逆旅者亦必不肯讓法人之來往自由然則中國之各海口其所以先事豫防者當更急於葡人矣 
[越南郵信]  
　　越南近事昨已列報兹閱循環報所登之海防郵音小有異同爰再照録之據云九月三十日淘防信息謂鴨寳灣地方時有萑苻出没極爲猖獗昨法國官員特委有水師兵前往勦捕盜黨胆敢抗拒鎗砲齊施如同敵國法兵奮勇與鬥獲有一盜回營隨卽梟首示衆而法兵亦有一人爲盜所傷勢頗瀕危恐有性命之虞焉信息又　水師提督科烈調有水師兵五百名由夏龍灣登岸以取道前往河内揆其情形似將進攻黑旗也惟至二十九日猶未聞有開仗消息現是處法人議調兵勇三千及行營大砲三十尊往攻黑旂所守之北甯約遲數日卽一齊進發矣想必有一番大戰也海防河内二處民情現甚靜謐雖有訛言肆起究屬子虚鳥有之說殊非確耗也法國員弁之在海防者現購民屋以建兵房前之望衡對宇者今變爲戎幕兵屯並無餘地焉信息又言現聞法國陸續調遣兵勇萬餘前來東京以備戰守某運軍船所載兵士六百人約於初一日可抵海防矣而總督夏文則擬啓程囘國其是否告假抑欲辭職或法廷調囘均不得而知惟據道路所傳則謂夏文以軍需孔亟而東京稅務入不敷出庫帑支絀無從挹注兵餉匱乏在在堪虞故欲回國將其情形詳訴法廷求早爲設法也蓋東京庫銀早已無存欲括諸民間又慮激變而稅務人役及官兵均難枵腹辦公曾經設法通融每月給以半俸俾暫支持以顧大局則其窘有可想也說者謂夏文回國後補其缺者必法員嘉架刺的蓋此人於越南事務甚爲諳練也惟法廷欲逞志於越而軍士之餉銀不能給足正恐事多棘手將有意外之虞也則何如息兵修好之爲利更大哉 
[京師近事]  
　　上月中旬步軍統領與左右兩翼會銜出示嚴禁開設烟館及局賭窩娼等事略謂凡五城人旗所屬地面遼闊良莠不齊其間匿匪藏奸者莫如賭局烟館及窩娼處所爲最光緒八年奏奉上諭飭刑部議准凡有房屋之家租賃賭局烟館及窩娼者卽泒巡甲不時察拿經年累月事發將房産入官其甫旬月寛免入官仍將該犯從嚴懲辦云云是以各賭局未敢明目張胆列擺街頭其烟館被拿娼寮隱避者則不一而足沙窩門外抄拿烟館一家聞係某旂人所開已二十餘年該處司坊未便卽抄禀明上憲派兩翼兵丁始行察抄其他處烟舘聞此消息皆紛紛關閉 
 
 

Page 2

 
 
城内烟舘寥寥無幾惟城外開設者尚不乏人也○前報左安門外小紅門因捉奸殺斃五命乃係傳聞之悮近悉該兇手名楊歪脖子因調奸未遂被辱懷恨所致非爲捉奸也楊住馬道村距南海子小紅門僅一二里平日無惡不作村人畏之鄰孀婦吳楊氏有兩女年已及笄面貌姣好待字閨中楊愛之常以言語調戲女以告母使辱罵而痛絶之楊因忿恨於前月十八日酒後持刀斫死吳楊氏等五命當卽逃逸該管司坊正副　揮以未獲該犯卽被叅處勒限緝兇司坊各憲已出賞格有知該犯處所送信者賞銀五十兩若能拿獲送案者賞銀二百兩云云此都門友人上月十九日來信也及恭讀二十六日上諭知楊歪脖子業已拿獲交部嚴審矣 
[白門近事]  
　　北門橋有立成布店仁昌錢店兩店主好善士也見無告之四民惟寡婦尤爲可憫白髮孤㷀青年獨守且可以感行路而泣鬼神遂力思補天地之不足醵衆善爲恤嫠會斂其本而息之擇嫠中之貧實無依操堪永苦者等其生計以隆殺之無獨厚無偏枯有惠均沾無微不至歲歲猶得節省若干費推廣以施棺木名曰代賒局視死者之棉薄憑的保取其值之半賒其值之半其棺自三元起至二十元爲止值僅一二元者卽給之且副以大錢四百數十文爲焚化抬埋之費法何美慮何周也○江淮衛衙門亂後片瓦無存近衛太守黄公假妙相菴西偏爲行署太守四川人非爲貧而仕者性伉爽有古人屈膝前蘭桂皆非常秀茁卽可覘其家世之仁厚惟冷官冷署與晨鐘暮鼓爲比　大非　千户以拱衛神京之遺意矣○箍桶街有某翁年五十而無子家以權子母得小康前年因徇親屬之請嗣其兄之子爲已家督十九年矣猶有童心以出就外傳暱匪人一日捲其家中衣縷竊負而逃未出城卽被弋獲而所携已耗其大半不得已邀母黨爲之理處扄之於密室俾或洗心革面翁素嗇至是忽念半生來積之如錙銖者怎敵小不肖用之如泥沙何夫婦相對悽然泣下婦曰何不散之爲來生計翁曰是或一道也嗣聞　　蛟災非常漂没川沙風眚亦非常蕩析卽先於兩處各散五十金以後再覓可爲者爲之次早遂携金交賑所不書名此去秋事也冬將半婦　有孕前月果舉一男合户大喜過望有識之者曰此必天上石麒麟也翁由是善念益堅兾培其後福云○皖南甯國縣惠大令好官也年逾五旬國膝下無甯馨兒故廉俸不以絲毫入槖遇地方水災等事輙罄之近忽一索得男議者愈謂爲天佑善人語曰種瓜得瓜種豆得豆信然信然○城内官溝歲久淤塞經善後水利局委侯大令程貳尹分南北叚設局疏濬前已列報兹聞北叚工已過半開至某僻靜處泥礫深固費一日之力　出人頭顱骨四枚又有牛頭角一枚正不知其何以類聚於此也○洋珠巷後某穩婆云在某處收生三日不得下主人祈禱晝夜不敢息面如土色迨竭九牛二虎之力忽生出一物人身而獸首目灼灼四視有光其聲大而厲不作孩兒啼哭狀産者驚暈而倒幸扶持者衆得以無恙置物於筐携於外而瘞之○江甯縣去冬有一孫姓小錢舖圖騙一少婦存款誣以暗昧致人無地自容後又不遵帮審委員丁大令之斷輾轉獄中前月忽告同縲絏者云已不合以圖騙之故起意汚人名節今遭冥譴前跪地自陳一語一批其頰至數十方大呌一聲而倒腎以下青腫無完膚當獄未具時觀者僉謂少年相合事所或有且有代爲抱屈者其同鄉人尤言之藉藉設非今日天理昭彰則此莫須有三字不幾令戴覆盆者吸盡西江水洗不清耶 
[維揚近信]  
　　揚州新城南北河下大街國初以來富商巨紳鱗次而居屋宇壯麗牆垣高厚兵燹以後猶存其半近年外省寓公亦多僦居於此此街已復舊觀乃去年有某甲購前總商某巨宅一所居半年漸聞室中作怪某疑爲狐祀以鷄酒無效薦以僧道亦無效探知此怪出於大㕔之匾中匾爲國初狀元傳公以漸所書某仍其舊因其作祟將拆下另懸乃匠甫至而某頭暴痛幾如斧劈止之卽愈遂不敢動此廉　閉　陽日某自外醉歸過廊下忽聞廳内二人小語云雖我子孫不肖然彼何等人敢居我宅小人而擾君子之器吾已請於帝矣一人云全火乎抑半火乎一人云尚往火部查其功過善惡復奏再定某聞之驚仆家人知而救甦次日卽分寄所有於親友而將此宅献於大吏妖遂絶○教塲中多雜耍戲法任人觀看藉以歛錢前日哄傳有多足蟹雙翅蛇有人往視則雙翅蛇已死盛於玻璃匣内惟有蟹三隻每邊各具六足連雙螯共十四足雖八九十歲老人亦詫爲未見置之博物院中可備一格○東鄉張綱鎭有富室周姓三房共一子年十七歲忽得氣病乘輿入城就醫甫過東關河水碼頭頭肩轎夫稍不留神足下一滑跌出數尺頭面皆裂轎中人翻出跌斷右骨右腿爲轎欄壓斷在後一轎夫落水觀者如堵無法可收忽對岸划一小湖廣船立一白鬚翁約七十餘就近一視　稱可憐幸而遇我如明日我開船則無救之者矣急將二人抬至炭行取犬二隻先取水畫符噴犬卽伏而不動再取鷄二隻刺其血不傷其生以血畫符間以噴水約兩時許竟將二人之傷全移於犬二人痛若失翁又爲犬作符以保其命命二人速回一百日勿食輩又命將鷄犬帶回養其天年不可殺害周叩謝不已欲重酬之翁一笑而去○新城問庭巷内有李姓者父子皆服役於鹽務俱隨主往河垜場惟姑媳及一小姑居室平日姑慈婦孝從無間言因春間有隣嫗曹姓生日往祝卽看帋牌婦嬴曹五百文曹不能甘遂時以微言兩相離間姑媳因時有勃谿曹猶不已告所最密者云我都教他氣死所密之婦不忍告於媳特又與曹看牌故意輪錢於曹以平其怒乃仇雖解而阱已深前日其姑聞隔牆小販之妻毆打其媳遂云彼鹽商大家尚無規矩何况我等前日偶因媳洗椀未潔乃先駡後打關至二更媳不堪其虐半夜自縊而亡其母家大閙冲打一空一面控宫鄰人知曹媪之事者告之母家亦一併入案矣○西門外雙橋街爲往來之要道前日忽來天長縣差役多名押二盜來至中巿豆腐店前將街心石板揭起掘出元寳四十餘隻關紋定約百數囊之而去一巿大驚按天長道路原與甘泉接壤但不知如此巨欵於何時藏伏在此眞令人不測有錢癖者從旁咨嗟曰吾自此當步步留心矣○新城便益門外爲米麥　蟹之北馬頭而城内街巷則人烟希少荒凉殊甚二郎廟園田俗名鬼門關東台人繆姓家有周忌上月杪延僧放燄口下台後時已有三更各僧散歸有三僧同行至城脚忽見一家牆頭跳下一人三僧急吹熄手燈以觀其變旋又跳下兩人而牁内號救聲大作有二僧素善拳勇飛步向前打倒二賊其一欲逃又仆之而大呼牆内人出燭之衣包首飾俱在隣衆皆出助縳賊而延僧入室意在酬謝僧不顧而去○兩淮有候補某者由販小票鹽致富遂捐今職家有胞叔聰俊可讀而某以其庶出卑視之虐遇之且飢寒以困之叔懦不與較日就枯槁前日有同鄉同寅者來訪見一少年奄奄待斃而神清氣爽疑而問之知其故大怒立携叔去合皖北同鄉公議每月各出貲羲其叔於義塾爲製衣履并出束脩從某孝廉讀大設酒筵對衆設誓與某絶交聞者咸以爲快頌此君之高誼焉 
[月下電光]  
　　揚州來信云月之初三日天氣晴朗新月一鈎而西南天半忽作火光初更後又見電光四馳閃爍不已直至四更方止云 
[東雜誌]  
　　近日温郡瘟疫盛行竟有朝不保暮之勢比平陽玉環等處更甚道途死者指不勝屈東門外一日約死二十餘人新河街一帶惟聞哭泣之聲斷續不絶第一橋下咫尺之地同時死婦女五人小南門内外蟬街壬子巷大高橋下各處惟見舁棺往來其餘如東甌順門首路斃一人終日乏人承認曹仙巷坑内死一賣江蟹之人兩日無人收殮諸如此類可見瘟疫之盛矣况上月杪每至日午須穿羅葛故猝然倒斃之人愈見其多然救急良方遍貼街衢而感此病者僅患一瀉肌肉頓削且口内立吐痰沫卽依法救治而亦無一得活吁可畏也○上月十九日考試永嘉縣文童正塲忽東廊有人飛卷遂傳提調前往稽查故胡太尊同石邑尊及巡綽委員等帶同差役卽往府前倉内搜尋及至一處見一墻洞外大而内小極目窺視可見東文塲二廊之某號而永嘉縣之親兵遂以石塊向墻亂擊内卽遞出一帋石邑尊接看正是塲内之首題遂 
 
 

Page 3

 
 
飭差役在此守候倘有人前來窺探立卽扭送以憑究辦○東門外南城下地本僻靜向爲停棺之地該處僅一白馬廟與一尼姑庵此外均是殯厝小屋上月十九日下午有數人擡一空棺寄在蒼蠅牢之邊屋内遂以錢二百文給予白馬廟住持之老者托代看管老者不解其故姑爲應許迨至是夜三鼓後見數人舁一死屍放在棺内當卽釘盖老者詢問來歴而數人語言含糊老者愈爲疑惑遂詭言是處停放棺材每月須要租　爾等停棺於此每月租錢赴何處歸收爾等必須言明住處數人遂答以每月租錢届期我自送來不煩汝往收等語此事傳聞於衆或謂其中必有隱情盖日間先將空棺寄存則明明有一死人放在别處况夜間將屍落材釘盖之後尚不言明住址惟恐將來露出風聲似此舉動必非善類或謂東門外福建船户居多如有劫財害命之事卽龍圖復生亦未易伸雪耳○今年考棚前趕考千店生意清淡異常書坊六七家每日僅賣數千文其餘玉器店竟有終日而無人購物者安得不虧本耶○西門外開木行之某上有祖母下僅一九齡幼女前日爲時疫所傳染頃刻之問夫妻相繼而逝詎知殯殮之際竟將其幼女之魂盖訂材内昏迷不醒救治罔效及至將棺盖開起其女始蘇亦異事也近日該處死者每日約有二三十人是以各廟司事議於二十五日將各神概行出巡而永嘉石邑尊禀明郡尊在東王廟設立羅天大醮並請忠靖王出巡首先捐廉七十千文交與元帥廟之司事着其迅速開局舉行迎會等事復捐錢一百二十千文定做棺材百具交廟佈施於以知石邑尊之果能以愛民爲心也○石邑尊於上月念二日帶其迅速開局舉行迎大南門外山前地方相騐路丐尸但此案係該處地保禀報并由尸父控稱其子在西垟周某家討飯被伊家工人毆傷因此斃命等情當經石邑尊反覆檢騐遍身並無傷痕委係飢餓身死騐後遂着屍父當塲具結了案並諭本應究　　之　姑念爾痛子情深從寛免究但乞丐藉死圖賴實係大南門之小烟館一班乞丐代爲畫策石邑尊早悉其情於相騐後將該處乞丐概行驅逐不容逗遛吸烟故該處居民店鋪莫不頌石邑尊之神明也 
[鎭江坍橋]  
　　初十日上燈時鎭江七濠口利運橋坍塌損壞心屋約有百數十家人口死傷尚無的數由江邊入内之蘆洲均成一片汪洋與大江無異見者無不太息也 
[皮匠自我]  
江北人胡皮匠者名圃高年二十九歲僦居於法租界北八仙橋相近聞其妹與在天津伶人處之廚司朱二拚識朱亦江北人能作天津語胡之妹於去年正月内被朱領去後經母招回領往别處而朱二遂謂被皮匠賣脫得洋二百元等語糾同流氓十五人向皮匠拆梢備作諸惡態皮匠不堪其擾後經人理處令皮匠出現洋四十元出票洋四十元交朱完結合之衆人謝儀及茶鈔烟費所費不貲皮匠未免懊惱前日將皮刀向喉間自劃一刀又向肚腹連戮兩刀經人看見將刀奪下事聞於局差小弟將皮匠舁送仁濟醫舘據聞喉間之傷尚可無碍而腰肚之傷則甚重云 
[定期拜客]  
　　新任英會審員黄别駕定於今晨與英國賈副領事會審等情已列昨報昨係禮拜日是以别駕擇於今日拜會駐滬十四國領事會審各案則於今晨會同美國哲副領事訊斷然新舊交接運際停訊已有四日諒捕房所解各案必較平日爲多也 
[情節可疑]  
　　老闡浜北煙業公所後有湖州人劉姓購地造屋且以餘地卜築花園刻下尚未竣工而劉姓已經遷入前數夜臥房梳妝抽屉内有首飾匣一只被人竊去約計金銀珠翠等件值千餘金報明陳太守派捕役地保往查窓口雖有賊蹤出入然外面各門依然緊閉並無出入痕跡知非外賊所竊隨回禀太守須提男女傭人解訊適因太守交卸無暇辦理昨聞劉姓家之轎夫某甲已經避匿豈眞畏罪情虚耶 
[着賠銀洋]  
　　有原告陳雨林者在新開之協隆海味號爲經手經股東潘姓薦進寍人張宏聲爲司帳言定可與錢莊往來於八月初一日進店帶來延生莊往來摺一個然其時各股東均未將本銀付下而號中日用伙食在在不能缺乏因由陳在老店中取出洋八十元交與張手現因陳雨林查起前洋除有洋十七元乃店中所用有據可查外尚少六十三元並無着落及詰張宏聲稱存在吉祥街通茂錢莊今該莊業已倒閉云云陳雨林卽將張扭赴捕房控訴前情并稱伊先揑造延生莊摺及取不到銀兩又改同生莊往來其實均係子虚爲此請追據張安聲稱首在慎餘莊爲夥今到協隆洋元實交通茂出有該莊期票陳雨林自已到期去收被前途約至後一日以致翌晨倒閉等語王别駕謂旣然通茂倒閉銀洋須賠出着將張宏聲交保理楚 
[下鄉催科]  
　　本年下忙錢糧各圖地保尚未繳齊例有沿途比保之舉是以上海縣黎邑尊於昨日傍晚帶同差役人等乘坐民船往磚橋一帶繞道閔行鎭等處沿途催比云 
[查出私磺]  
　　昨早招商局之富有輪船抵虹口碼頭有北關巡丁上船查緝查出私磺一担半卽雇杉板載往北關而去 
[更正]  
　　前報列南巿施家弄沙船號倒閉兹查得實係棣記沙船號非宏泰也○又初七日報載鎭江得勝門外方公興本行虧倒兹接京口來信方公興並未倒閉亦係傳者訛言合併更正以釋羣疑 
[上海江浙閩粤同人蘇州桃塢同人啓]  
　　遠違德教殊切瞻依辰維褆躬篤祜勛祉延熙引領矞雲定符私祝本年夏秋以來直東江浙相繼水冞告糴之書絡繹而至敝同人代司收解已及七年甚不樂以無厭之求再塵清聽先就蘇滬揚浙四處量爲勸籌分批解濟方冀沈災漸澹勉可支持詎意來函疉疉僉謂地廣災重爲數十年所未見死者已矣其將死而求生者綜計數省何止百萬瞬届嚴冬飢寒交迫往歲晉豫之慘狀行將復見情辭慘切事勢艱難惟有公懇各處同仁互呼將伯庶幾衆擎易舉合此塔尖夙仰大君子痌瘝在抱飢溺縈懷羲聞仁聲遐邇傾慕若得振臂一呼自必羣情感動不揣冒昧送奉捐册幾本收票幾本仰乞台端普勸堂局館所紳商善姓廣爲設法代募代收彚總寄下轉解災區庶多救一分民命卽多培一分國脉值此時艱多事想執事蒿目傷懷必以報國惠民爲先務也翹企德音惟日爲歲肅泐布懇敬請勛安諸祈惠照不宣 
[十月初八日代收順天山東賑捐第九十六次清單]  
　　風遠堂嚴捐洋十四圓樹德堂捐洋十圓烏石山人捐洋二圓龔麟圖捐洋一圓以上四户由珊記碼頭西福興里泰亨源銀爐號施曾昌交來捐豫章煒氏求小兒病愈捐洋二圓陳樹滋捐洋一圓紹興心嘉氏求妻病痊捐錢一千文力不足人還愿捐錢二百文以上二户由寳山縣署内寄交合來洋一圓錢一百文○餘姚翁已蘭先生書潤助本籍初七日代收洋一圓所有前月初八日起至二十五日代收各件均已書就寄到望卽持票來會舘對號取件可也外埠均已寄回合併聲明上海北巿盆湯弄絲業會舘主施少欽謹啓 
[江督轅門抄]  
　　十月初一日候補道章段均禀知設會哨局同知程文鑫禀知奉調隨辦山東賑捐並銷零木厘差○初二日知縣孫慶璜赴徐採辦軍硝按經歴戴亟西口木厘分局並奉委調辦瓜州分局差○初三日知府陳善隨節勘閱漁團回藩轅牌示海州州同沈鏞期滿遺差查有主簿鄢金階接辦 
[蘇省撫轅抄]  
　　十月初五日儘先補用知府候補同知華鼎元服闋到○初六日縣丞倪煥章禀辭仍赴上海差委○初七日藩轅牌示照得元江青縣丞童藏昌在任丁父憂遺缺查有分缺先補用縣丞單與齡署理署上海縣吳淞司巡檢岑高耀在任病故遺缺以試用典史查有庠署理署丹陽縣吕城司巡檢霍正坤在任聞訃丁母憂遺缺以試用巡檢姚師釗署理候補縣楊鑑禀知初一日到豐備義倉十六日開收○初八日分發江蘇試用巡檢薄公輔河南人禀到○初九日前任武進縣王其淦禀知交卸回省王芝禀辭解山東河工經費五品頂戴指發江蘇試用從九程光燡浙江人六品銜試用巡檢馬斯才湖北人均禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
光緒九年十月初二日京報全録 
宮門抄○諭旨三道録前○直督李等奏會籌平糶賑撫事宜請變通辦理摺○又奏請撥練餉制錢賑濟順屬片○署湖督卞等奏特叅知縣片○尚書徐等　請旨飭部鑄給關防摺○將軍崇奏冉懇賞假調理摺○江織造文奏援案改派縀綢請展限遵照摺○大臣色等奏考閱各汛宫兵片○十月初二日禮部宗人府欽天監正黄旂值日吏部引見五十名○肅王長有各假滿請安○繼格謝授熱河都統恩崑岡謝管幼官學恩○督辦福建船政事宜何如璋請訓○廣東按察使沈鎔經到京請安○白桓謝稽查宗學恩○雲南副將長德謝恩○六額駙敬信各續假二十日○召見軍機何如璋沈鎔經長德繼格○○○前大學士署直隷總督一等伯臣李鴻章都察院左都御史兼管順天府府尹臣畢道遠順天府府尹臣周家楣跪奏爲會同通籌京城平糶禎屬賑撫事宜擬請變通辦理恭摺仰祈聖鑒事竊准户部咨開巡視中城給事中安祥等奏京畿糧價日昂平糶爲急請飭籌欵購米運京一摺部議恐各屬貧民來京就食宜早爲之計以固根本請先由　　撥銀十萬兩並由各省將軍督撫除被災較重之湖北山東浙江等省外各於洋藥厘金項下酌提銀三萬兩或採　米石或撥解實銀迅速運津統由　鴻章購辦米糧並分顧順天應如何解京設局定價平糶由臣等議章奏辦等因奉旨依議欽此咨照前來臣等遵卽咨函　返籌譏並經臣鴻章派員赴京妥商一切查得光緒二年直境早荒京城糧少價貴奉旨飭辦平糶經臣鴻章設法借資商本並湊撥北洋海防經費銀十萬兩户部添撥部庫銀四萬兩由南省奉省陸績購運大米三萬九千百粟米雜糧四萬八千餘石至京平糶自四年正月起至八月止計虧折成本乃用過經費銀十一萬四千餘兩由部欵及海防經費内開除雖官爲經辦實賴商助巨欵得以轆轤周轉近來南北巿面蕭條商力未逮無可借資而北洋經費各省關積欠甚鉅更屬無　湊撥至北省民食本以雜糧爲宜惟京城情形稍有不同流寓者惯食大米麥麵貧者多食維麫若運往高粱小麥等項必須發交粮鋪碾磨成麵方能出售而糧鋪居奇盤剥流弊滋多上届購辦雜糧唯儲日久無甚銷路遂减價轉發糧店承售出糶是以虧折價脚不少而於窮民生計仍未必有所裨益至外省州縣平糶可先查户給牌計口惟糴京城地大人稠分隷各處難於一律查給其中糧販奸商冒糴漁利實所不免非直隷督臣所能遥制也伏查平糶係救荒之助給賑爲救荒之本此次順屬災狀旣重貧民過多賑撫至急除迭次蒙恩賞撥銀米之外核計所需不敷尚巨是以户部議令分顧順天實爲救荒全　起見臣等再三商酌若以指撥直隷之欵先行　辦順屬賑撫　近畿一帶赴京　食之民自少與部臣早爲之計以固根本之意適符其順屬賑案内奉撥京倉米四萬石現因災區積水未退由京領赴各屬途費浩繁欵無所出且節節阻滯一時亦未易轉運擬猜將此項米四萬石暫存京倉俟察看情形陸續領出以供京城平糶或用粟米或撥稉秈隨時由府尹臣酌度咨商倉　辦理仍於平糶之外酌撥近京州縣濟賑及留備來年春撫之需各省關協撥銀米並以籌備順直賑撫爲大宗量力兼營平糶如此斟酌變通庶　屬災黎可期迅速拯救而京城平糶亦得隨宜酌辦如蒙俞允卽由臣鴻章將另行籌撥銀十萬兩解交臣道遠臣家楣兌收及時濟賑其平糶事宜卽由臣道遠臣家楣就近籌辦於事較便容再妥爲察酌何時應行開辦卽遴派委員擇定地方議就章程切實經理至各省關協濟銀米各欵仍當會同催解撥用臣等會商意見相同謹合詞恭摺由驛覆奏伏乞皇太后皇上聖鑒訓示施行再此摺係由臣鴻章主稿合併聲明謹奏車機大臣奉旨着照所請該衙門知道欽此○○李鴻章片再現籌京城平糶應需欵項部議由直隷撥機器局經費銀四萬兩洋藥稅銀四萬兩臣卽商飭該局及關道設法妥籌兹據覆爯天津機器局經費向指新關四成洋稅招商局稅嗣因各省防營需用子藥日多添購外洋機器加工製造稅項不敷甚鉅自光緒六年九月起由户部按月撥給銀一萬兩勉應急需仍時形短絀至津海關洋藥稅向係按結彚入洋稅招商局稅併算除統提四成歸機器局經費並於招商局稅内提二成解部外其餘本已無多專供海防津沽練軍兵餉要用近年洋藥進口日少稅收日短入不敷出每歲須截留運庫額解省餉數萬兩以資接濟應發之欵節節延欠實屬無從分撥臣詳查確係實情此外司道各庫皆甚支絀本届直屬災區甚廣賑撫需欵尤鉅尚須另行設法竭力籌措部臣謂直隷係缺額之區豐年且有不敷况當災祲實已洞悉艱窘情形無煩縷述此項應需銀十萬兩與府尹臣商籌擬請撥作屬賑撫之用業經另摺會陳必須竭力籌湊查天津支應局有練餉制錢一項先於同治九年大名賑案撥用十萬串嗣於同治十年天津賑案撥用十萬串光緒三年直晉賑案撥用三十一萬串歴奉恩准有案順　近在皇畿此次大水爲災億萬窮黎嗷嗷待哺賑撫至重至急别無款項可籌惟有籲懇天恩俯准照案於前項練餉成本項下提撥制錢十六萬五千串按照時價合銀十萬兩專濟順屬賑撫要需以廣皇仁而全民命如蒙俞允臣卽飭提解交府尹臣及時應用庶免貽誤所有請撥練餉制錢以濟順屬賑需緣由謹附片具陳是否有當伏乞聖鑒訓示施行謹奏軍機大臣奉旨着照所請該部知道欽此○○署理湖廣總督湖南巡撫臣卞寶第頭品　戴署湖南巡撫臣潘鼎新跪奏爲特叅文理不通難膺民社之知縣擬請以府經歴縣丞歸部銓選恭摺仰祈聖鑒事竊維知縣爲親民之官有詞訟之判决有公牘之往來必須讀書明理文詞通順方足以理庶務而察輿情軍興以來流品溷淆仕途龎雜其文理明暢識論通達者固不乏人而未嘗學問濫厠宮塲者亦所在恒有光緒元年吏部奏定章程無論實缺署事候補人員皆須一律考試嚴行裁汰等因歷經遵辦在案兹查有新選桑植縣知縣郭倫侯補知縣廖爲繪先後到省均經臣寳第在巡撫任内親傳考試見其文理不通非僅字句疵累可比若與以民社之責恐致貽悮地方相應請旨將桑植縣知縣郭倫候補知縣廖爲繪均以府經歴縣丞歸部銓選以肅官常臣等爲整頓吏治起見是否有當伏乞皇太后皇上聖鑒訓示謹奏奉旨已録○○臣徐桐臣延煦謹奏爲　旨飭部鑄給關防以昭信守事竊臣等奉命派出管理八旗官學所有各學事宜應由臣等次第辦理惟查支領經　咨取學生考核教習等項有咨行各衙門者一切文移頗形煩劇自以印信爲憑方足以昭慎重可否飭下禮部鑄給關防一　文曰管理八旗官學大臣關防如蒙俞允臣等卽知照禮部赶緊鑄造俟鑄造旣成禮部知照到日由臣等派員祗領敬謹開用以昭信守所　臣等請鑄關　録由是否有賞　恭摺具奏請旨奉旨已録○○奴才崇綺跪奏爲患病未痊再懇恩施賞假調理恭摺仰祈聖鑒事竊奴才前因宿疾舉發　請賞假一個月醫治奏蒙恩准在案惟一月以來連服藥物而頭目仍復不時防量左半身麻木未减近又牽連右臂作痛一切舉動益覺不靈醫者咸謂總由夜間少寐爲日過多陰分受傷血不榮筋之故奴才輾轉焦思憔有再懇天恩賞假一個月俾得加意調治凡任内應辦旗民公事奴才仍當竭力支持盡心經理所有因病再請假期緣由理合恭摺具陳伏乞皇太后皇上聖鑒謹奏請旨軍機大臣奉旨着再賞假一個月欽此○○江南織造奴才文林跪奏爲援案改派緞綢本年碍難停止懇恩展至來年再行遵照恭摺奏聞仰祈聖鑒事本年八月二十七日承准户部文開内務府援案　派三織造緞綢擬請歸併大運織辦以符定制而節經費一摺於光緒九年八月十三日具奏奉旨依議欽此抄録札行欽遵等因前來奴才欽遵之下伏查本年改派川省緞綢一案於六月初十日奉到内務府來文援案開單奏請派織奴才衙門花緞三百素緞一百疋紡絲四百疋並奏明定限十月内解交等因當以此欵緞綢係屬宮府要需節經内務府奏請飭部指撥專欵由部核明覆奏由各　審司自行酌撥以供開辦俾此頃緞綢按限解交歴經遵辦在案奴才於本年奉文之初卽經循照部府奏定各案咨明督臣轉飭藩司籌撥銀欵購買絲斤摇染發辦因值補辦大運工竣卽將此欵經緯發機　續辦以便遵限解交現雖奉文停辦已值各工垂成勢難停止且部議係爲歸併添辦大運起見奴才衙門本年補辦大運業已解京碍難歸併查近年絲斤物料價值仍未平减以儘銀織辦難敷額運之數奴才職任攸關曷敢稍事遷就自外生成所有此頃奉派緞綢皆係恭備宮府之需似與添辦大運無異動用料工連同大運歲撥之四萬兩統計未滿蘇杭織造辦解大運之數核與部臣撙節織辦不可額外增添之意亦屬相符合無仰懇天恩本年仍准照案辦解俟下屆補辦大運再行遵照以符定制理合恭摺陳明伏乞皇太后皇上聖鑒謹奏軍機大臣奉旨着照所請户部知道欽此○○色楞運等片再操練江　拉里碩板多察木多乍了江卡各汛官兵按年校閱一次前經奴才色　額附片奉明在案兹　該管遊擊等先後造册呈報或派員校閱或就近譚考其技藝均尚可觀由奴才等分别優劣記名升降並捐亷犒賞以示勸懲仍嚴飭　後實力操濱不准奉行故事仰副朝廷有備無患之至意理合附片陳明伏乞皇太后皇上聖鑒謹奏軍機大臣奉旨知道了欽此 
 
