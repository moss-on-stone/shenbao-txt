# 1883 - 151 - 4903626

 

Page 1

 
 
[本館告白]  
　　本舘前擬將光緒八年分頒發之　諭旨按日彚齊敬謹恭錄刋行以便各官紳隨時循讀現己工竣每部釘成一大本其版口與本報內之附張彷彿每本收回紙料印工洋一角五分準於四月十二日出書本埠申昌書畵室曁各外埠乏賣申報人均可向之價購也 
[豫園蕙蘭雅集說]  
　　蘭之品尙矣宣聖爲譜猗蘭之操大易用方同心之言王者其香仙乎其質殊難以言語形容也古之人緣情寫抱湘蘭汀芷寄托居多寓言八九故未有全篇專寫之者至唐人創製五七言律詩格詩標詠物爲一體一花一木描摹刻畫胥有專詩而大家猶不屑爲之東坡不云乎作詩必此詩定知非詩人以至妙不可言可言非至妙而吾以爲物之至妙者非惟不可言抑且不叮見盍觀諸海上品花之社乎社在潘氏豫園東南別墅俗稱內園水木清華擅峯巒亭榭之勝每年春夏之交爲蕙蘭雅集視菊梅諸社爲尢盛列儿案數重而盆供之初蒔皆爲新花品雖甚高不得居前列猶諸草苑新進雖負曠代異才自命不凡如賈生亦不得伍絳灌焉復盆者爲老花山氣盡脫丰神靜穆葉柔滑如水花鮮妍如笑其品超𨓜居前列無論矣卽不甚岐嶷而久經培植根著於土花孕於根嶄然秀出風韻自饒亦得別置一塌香國中位次并然縱使竹彈果諫不得進退而高不之然所登蘭品以瓣爲程式素心梅瓣居無七品瓣如水仙如荷者次之求所謂金蘭墨蘭赤蘭石蘭未之見也憶先通議公當道光初會令績溪績溪蘭產固多而佳種則萃于十八寨每値仲春之月謁越國公祠於濠寨便道游山求蕙蘭佳種所得雖多意殊未愜詢諸父老爲言異品蘭有山靈呵護愛惜倍至不輕許人移之出山故識者不見見者不識嘗見採茶娘鬢邊插蕙蘭數朶問有異品問得自何所則曰隨意搯取不知其處或曰去此不遠導以求之不可復得公曰然則空谷幽芳終不可得而見歟曰容或有之亦在最高峰可望而不可卽也公謝之去是夕舍於濠寨巡署次晨笠屐登山禱於山神祠禱巳乘筍輿率僮僕六七人取徑而前香霧空濛亂山重疊巖垂澗覆無處不花如求粲者於五都之市物色於稠人廣衆之中人人具有眉目口鼻苟非絕艷如畫中人或奇醜如鬼妍媸幾不能辨也又行上餘風過處香墮懸崖其上有蕙叢焉光彩照人致之無術又不忍舍之去排徊久之有健僕某微窺公意趨而進曰主人欲得此花是可取而下也公素知其矯捷姑從其請僕至崖下略一注目遂猱升長松之巔仰視崖間石罅有古柯橫出去松巔約十數丈探懷出繩結圈於末以投之三投圈約於幹緣之上下其手瞬息間已登諸柯柯距崖尙三五丈僕一躍而登須臾花已在手臨崖先以繩束花而縋下之而後繋繩於崖挽而降公視叢蘭殆千其葉花亦甚繁尙未解苞苞籜層密作魚鱗紋更育蕙蘭數本內有苞籜色如丹砂者得之如獲珍寶載之以歸山行途未及半新月已升恍有聲影相隨若近若遠公默祝之曰余祠禱而求求而得之君旣隱爲指示之矣叉何惜焉人同此癖物歸所好雲車風馬相去匪遙花時盍就賞於草堂乎夜平始抵寨間次日還署公暇將息調護之倍於常品及莖長蕊疎俗謂之排鈴騐其瓣闊如拇指金絲盤繞其間程水部石䑪見而詫曰此金絲荷瓣也殊不易得其赤蘭瓣雖不甚闊而神彩異常其莖如珊瑚瑩澈可愛是夕設清供於庭月明花影中彷彿有人游賞衣冠甚古自是歲以爲常迨道光己亥英人事起通議公從車東粤逾年而返蘭則萎矣或以爲山靈乘間竊之以歸云 
[東報彚錄]  
　　○昨日三菱公司輸船來滬帶來日本新聞紙言因近來中國及高麗通打東洋車故大阪地方車行內赶造新東洋車四百輛以備運至中國高麗兩處云又言某日有車夫在路見一人形跡可疑尾而隨之行數武愈覺有異因請其坐車隨卽上前捉之其人拔刀相向車夫奮不顧身竭力扭住正在扭結之際巡捕忽至遂將兩人一併解入捕房查俗其人果係積賊巡捕正欲捉拿而該車夫乃淤無意中獲之遂將該賊收押以待究辦然該軍夫之手則爲該賊割破矣又言大阪營內有兵丁某前經逃去屢緝無獲該乓逃後種種惡業無所不爲近獲案擬照軍律訊鞫之後開槍擊斃以正典刑又言三月念九日有盜數人突入某酒坊內將坊內諸人摯縛席捲所有計衣服什物外並洋一百餘元悉携以去至今尙未緝獲又有神戶地方某酒坊有一賊潛蹤入內爲坊主所見上前喝問該賊倉皇欲遁坊主突前擒之縶送捕房查係積賊之漏網者令乃自投羅網也又言三月三十日西京地方忽下冰雹約大徑半寸許云又曾馬關兵費龜餘銀兩現經美國歸還日人刻下馬關民人禀諸日官請將此項銀兩留於馬關作爲防邊之費以固疆圉云又言神戶之西商棧房刻下積貨甚多幾無隙地盖禄市面不佳貨物滞销所致也 
[高麗消息]  
　　○東瀛報載有高麗信息言日本大阪之兵前赴高麗代回以前日本戍高之卒現在該兵業巳抵高矣又言高麗與俄接界之處時有高人投往俄界米穀等亦有運往俄界者故目下高王已發兵駐於交界之地嚴行禁止令高人及糧米均不得過雷池一步云 
[帆船擱淺]  
　　○荷蘭國帆船名麥得冷於三月二十日由香港開至厦門二十四日突遇大霧遂致擱淺附近華人見該船不能行駛乃羣登該船赴去船上人而攫其貨船主與二人共乘一小艇欲往有人處訴知其事尙有十三人則另坐一小艇逃出乃船主之艇遇海濵捕魚者正向赴愬而漁人遽將三人衣服剝下所擕食物亦盡被攫去直至三十日該船主行抵香港請兵船前往失事處救取小艇上之十三人于某山上尋獲救回該帆船則以貨物搬空船身浮起蕩漾于中流至本月初八日有軸船名淡水者行經其地見帆船浮蕩因飭水手數人過該船並以索攪諸輪船拖帶至汕頭見船中有華字數行乃用漆書寫者淡水船主疑爲題名或可按名跟尋命其買辦往視則所書習無關緊要語如天下太平等類未識此事將來作何辦理也 
[津信錄要]  
　　○前報載招商局海琛輪船前赴金陵迎接李傅相并聞　有寄諭令李相不必來京卽速南行等語兹閱字林西字報載有津沽西人來信亦有此說并云己有　諭旨令李傳相至廣南當與法人妥商安南才事如其議不克成則當發兵十二萬五千前赴安南并令招商局所運漕米不必北上悉數解往南中以濟軍餉因有此信而津地米價每担漲銀三錢然則中國之於安南一事其有大張澾伐之意乎該信又言高麗使臣李金二君來津李君係高 
 
 

Page 2

 
 
麗親王刻巳前赴保定府金君則赴京都大約因大院君之事也又言醇親王所創造之鐵路現因張幼樵宮庶奏稱地近　陵寢有關風水故刻巳停工須俟命下再行定見也 
[民教不和]  
　　○晉源報載有雲南消息云二月十九日雲南大理府有民教不和一事該處行教之法國神父於是日在教堂中辦事忽爲土民所戕害又有信教之華人七名同罹斯害土民之鬨聚者約有二百餘名餘怒未息又將該處教堂付之一炬華人信教者之廬舍亦有被焚者不勿以後如何了結俟有續聞再錄 
[遣兵續信]  
　　○昨報載止兵登岸一節兹悉永清船上之兵現在均經登岸其中有四百名係漢口人在嘆卽欲上岸幾致滋鬧統帶官遂聽其去其餘則皆至岳州如行登岸云 
[武漢近信]  
　　○鄂省自將教匪破獲後各官紳眞如夢初覺痛定思痛轉覺寒心漢口此次遷移者大抵中戶以下居多其大戶及各行號搬者尙少民間女子之巳受聘者赶卽婚嫁儘可不須一物不費一錢所惜一經移居途中之被搶刼及遭風覆舟者不知凡幾如襄河內陳家山梅春閣之疋頭廣貨船與大堤口信大之疋頭船皆先後遇盜雖禀官報失此時殊難獲案漢口之礄口外離營僅咫尺路上月念八晚間疊有搶劫情事及營兵出隊未曾捕得一匪省城於案破後念九夜間尙有匪從東門翻城而出擲火彈於魯家巷所紥之忠義營中幸未焚如又洪山寶通寺僧赴省報東門外有接應之匪一二百名省憲卽撥隊住亦未捉獲此股匪徒大都由陸路投山鄉逸去初一二等日聞金口與咸寍涌城一帶先後有搶劫警信該處百姓大受其害刻下漢市巡查極嚴晝夜不息官府亦備嘗辛苦省憲復加賞勞金各城門添派文委及南字營勇防查一面分飭拿辮賞格所開之漏犯以及著名之地痞其散目王先生初一早經在川船巾拿到連日研訊尙未處决初五日聞總目鄧玉亭亦被該處武營拿到尙未解省謂從漢川原籍獲着鄧頗有家財並非鄉愚故省中加派炮船六嫂前往護解前日又從黃陂縣以木籠解漢口之痞棍方簾子一名方固訪案上舊有名者今在該邑看戲獲時初被逃脫旋經擊傷其手足骨始得拿住道憲過堂後現已發交漢陽縣審辦其通匪與否尙未訊明漢口上街之朱桃元亦經拿獲到縣朱本鐵匠恐將不得輕恕計自武瘓三鎭各憲搜查所獲違禁之物甚多前日有投匿名信於道署其中大意謂不可深究云云近又有告白貼於路口謂簍坊人糾集千餘仍將入漢凡有房屋家川賃務須查明其來歴云彭宮保於三月二十五日抵鄂調集各口岸砲船本將操演嗣因此事遲至初二日早出城至江干閱操是日砲若連珠聲震山谷誠爲水師中之勁旅也初五早九點鐘苗家碼頭上正街賣茶葉帶水烟之小店失火延及左隣王三春炭店右磷允昌雜貨店對面之春林堂藥店三家舖面均燒盡是處正與太古行緊對因而各官及洋龍竭力援救傷以柝去火路立刻救息設在上月二十八九夜間則驚嚇當不知若何也 
[漢茶開盤]  
　　○九江茶市開盤前已列報兹聞漢口所到之茶計亦不少截至初八日止計兩湖茶約到十一萬箱江右茶十三四萬箱初七日禮拜各英商正將開辦乃俄商已捷足先登聞阜昌買寍州四字曰接芳二五工八百四十六箱價四十七兩如蘭二五工四百四十五箱價四十七兩蕙香二五工四百六十八箱價四十一兩五賽福二五工六百七十六箱價四十兩又買雲溪一字曰飲香二五工九百十四箱價二十三兩五恒昌亦貝寍州一字曰魁魁二五工一千零二十四箱價四十七兩恒順買寗州一字曰履泰二五工七百一十箱價四十二兩以上皆俄商所辦也英商尙未開盤似因華商茶客今年新立章程爲磅有參差英商亦欲趁此時說明規例庶幾將來磅茶可照華商新規惟磅皮之時如遇零數一瓜半磅之處必要算一磅除之華商尙議而末定更有英商之天祥洋行向年其磅比衆稍大前日各茶棧發樣未分彼此一律照各行發出旋經各商議事後初八日惟天祥行未曾發樣聞今年之茶市照現在所開行情似覺稍有沾潤第未知二字何如又聞英商亦在領事府集議其所議云何尙未詳悉也 
[毗陵近信]  
　　○上月二十人日上燈時西城橋口寶泰錢庄被盜行刼并傷兩人斃一人其情形已列前報兹聞次日四城哄傳有謂是日實連刼三家育謂路遇鄉人爲所擊傷搶去衣屨甚有勾通大夥將欲入城肆刼某家之說因之人心惶惶俱欲遷徙正驚擾間初三日獲盜犯五人解縣堂訊在盜之身畔搜出紅黃二旂上有善悲分明四字並盖硃印據稱黃旗領一營之衆紅旗則五十人也又供常州府境丙現有五六百人待機竊發至西門寶泰錢店之案實未與聞盖我等欲成大事區區一舖何足汙我手哉此等供詞傳出民間更寢食不安凡河下大小船隻一概雇絕官紳以該盜供詞固不足信然防範亦不可疎懈故於四城招募土勇三百人日夕巡防以備不虞初六晚卽將盜解省常郡紳士三人亦到吳門擬請速派一營到常以資彈壓省憲允準與否刻尙無聞惟幸常郡人心日內己稍安靖矣 
[迎送入學]  
　　○蘇垣各邑新進文童月初己奉部卽發黌案擇於初十日迎送諸童入學謁聖是日久雨新晴陽和昳麗諸紳宦多盛備儀導共有十餘起彩旂招颭牌傘如雲沿途觀者應接不暇諸生先至縣署筵宴後循例詣黌宮跪謁先聖府學及三縣學宮異常熱鬧云 
[騙竊神奇]  
　　○蘇城獅林禪寺固一大叢林也住待僧累代相傳均與曰塔子巷周姓有香火緣凡誦經禮懴等事皆邀該寺僧衆爲之吳俗名曰門徒卽俗家所稱老主顧是已月初有周宅已歇帳友某甲帶月轎役至寺向僧告借錫方供一對錫大香爐一只云敝居停明日有喜事囑向寶剎暫借一用已令家役在此卽着挑回寺僧毫不動疑且云此種錫燭臺重有百餘斤尊紀恐不能勝其香爐或由香工送上亦可甲對以旣叨惠借不敢冉煩尊使旋飭轎役裝入籮担挑去迨不午寺價飭人送禮至周宅閽人答以全人明日並無喜事來人大詫急問頃某師爺來借物何用耶則謂並未借物且某辭歇已久恐有騙竊情事飛回告知寺僧僧急招轎役至問頃間汝挑去物究往何處某甲寓居何所役對以刻某來哄挑物隨伊至顏家巷某屋內僧着人去問知物已取去甲亦不知去向於是寺僧急往各典舖查緝卽在巷內某典查獲已被質去洋八元有零僧請掛失票喚同地保備本利贖出仍供客堂內自咎鹵莽不勝悔悶詎次日辰起此件又杳無蹤影遍察門墻亦無痕跡四處查贓竟渺無着落僧憤恨交并亦什諸不問惟囑闔寺格外留心而已噫此何術也 
[津沽近聞]  
　　○舊年雨雪深透土膏饒沃故秋麥出土格外青䓤玉米高粱亦因地脉滋润及時播種北方雨水大抵以三月爲最要之需無如往年每苦旱乾好雨知時不數數覯惟今春則雪澤旣足三月間又甘霖渥沛念二晚得雨半夜念五日復得雨從朝至暮點滴不休是以田塍麥浪一碧無涯其豐稔可預卜也○天津鹽山某氏婦其夫在關東貿易婦有一女年僅垂髫依姪過活前年婦與女忽不知去向姪恐無以對叔氏且恐妹飄茵墮溷爲門戶羞於是裹糧出門尋覓升天入地暑往寒來其僕僕於道途計非一日前月在紫竹林之小庄彳亍歧途詎回顧間見一賣野藥者從河沿登半年五十許鬚髪皆蒼後隨一婦年四十餘簿施脂粉形容舉止大類乃嬸但恐忙中有錯不敢冒認趨前諦視果係無訛趕緊上前忙問去向嬸亦以適從何來遽集於此爲詢姪初勸令還家嬸猶狐疑不决賣藥者從旁催促赶路其姪攔截使不得前是時觀者圍若堵墻姪嬸口角賣藥者坐於路隅痴若木鷄旁觀者叩其來歴默不一答嗣稱賣藥至某庄邂逅遇婦獨行踽踽遂　燕處叩其尙有一女現在 
 
 

Page 3

 
 
何處堅稱不知嗣卽扭入城中經官訊究兩堂賈藥者已受重責尙未供明幼女縱跡現在此案仍未訊結也○天津雙廟街雙興成廣貨舖堆積貨物擬將開張乃招牌未掛夥伴未齊卽被胠篋者入內計贓約數百千報官緝賊尙無蹤跡現欲開張則資水半失欲罷手又門面新修舖東與擋手殊覺進退維谷也 
[寗波多雨]  
　　○寍波自上月下旬以來淫雨兼旬餘寒未斂四鄉田疇積水尺餘現屆插秧之際非特不能萌動且被浸日久大半朽爛卽荳麥棉花亦有所損三農無不仰天而嘆云 
[屋漏得金]  
　　○池州士人吳學易以廪貢生游學揚州家雖赤貧而人極廉介於舊城西門內僻巷中賃屋以居每逢夜雨枕蓆全濕前夜又雨漬床褥吳日間買得蘆蓆數張欲補屋隙正於最漏處推開一舊蓆忽有物打頭滾於地上疑磚塊也妻燭之乃白鏹一錠夫婦正大喜乃逾肩越背而下者紛紛皆是次早屋主人聞信來賀吳以五分之一賠之主人大快言於衆人始悉其詳云 
[德員回滬]  
　　○本埠德國總領事前以有事北上兹悉總領事巳於前日乘太古公司之武昌輸船回滬矣 
[水手酗酒]  
　　○昨日清晨英國水師兵船有水手數人登岸游玩迨歸時則飲酒已醉囊底之錢亦巳空空因欲回至兵船乃喚舢板船作一葦之杭旣台舢板舟子伸手索錢水手等無以應之舟子乃不肯打槳水手大怒擬之以刃謂汝不肯渡我我當剸汝之服旣又有水手數人一躍面登舢板因醉後立足不穩不覺滾滾墮入河中迨援起則衣履盡已沾濕其時觀者甚衆有一華捕在旁熟視無可如何迨兵船上瞭見始放小艇將水手等逼令回船始獲無事云 
[投河覓死]  
　　○昨午有年約三十歲之人身穿藍布棉襖元布馬甲元布褲在老閘大橋南堍投河覓死被諸船戶所見爭相撈救得以不死旋由華捕將其人帶至捕房換去濕衣再送醫院諒今晨當解公堂俟陳太守訊供後再錄細情 
[搶刼屢見]  
　　○滬北爲匪人麕伏之所氓之蚩蚩抱布貿絲往往有刼掠之虞見於本報者乃前日侵晨有江灣鎭鄉人持布五疋求赴滬售行至長浜忽通操外路口音者五六人突將其布搶去鄉人寡不敵衆號泣而歸吁何搶刼之屢見也 
[馬夫受罰]  
　　○前報列馬夫胡開福騎馬踏傷東洋車夫及小車夫捕房將受傷人舁送醫院醫治胡開福交保出外賠修壞車子候受傷人痊愈覆訊在案昨日捕房將交保之馬夫胡開福傳案受傷人小車夫范如川偕其母范楊氏投案東洋車夫石雨亭亦投案候示翁大守騐得小車夫傷在膝盖等處受傷過重尙未痊愈判着馬夫胡開福給范如川養傷費洋四元並給醫院中飯食錢六百六十文東洋車夫石雨亭雖受微傷念其苦楚亦著胡開福出洋一元給石養傷 
[瘋狀可掬]  
　　○有蔡道生者頸鎖鐵練在途亂走瘋狀可掬爲巡街捕所見拘案請訊太守略加研詰蔡道生自稱龍華鎭人頸上之練係蔡貞之婦將我鎖者太守問蔡貞係汝何人答稱是我父也現已棄世太守謂然則鎖汝者卽汝之母矣訊問至再供詞舍糊中西官見其確有瘋病將蔡道生移送上海縣衙門再行送善堂安插 
[搜畫續聞]  
　　○昨報列搜出淫畫一節此法租界之事也而英租界亦有此事蓋緣海關邵觀察訪得英租界寶善街東首之王萬興鐘表店樓上有名小廣東者卽歐成開設照相舖兼照許多淫畫片出售大于例禁卽札飭英會審員陳太守飭差往拘歐成并搜出諸畫片皆是妓女照像而無淫畫并查得歐與法租界之仁大照相舖係一氣相通者該舖先由法公堂拘案姑將歐成一名及藉畫片一併送法公堂併案究辦旋經翁太守詰問梁應復供稱廣州人來滬五六年今年三十七歲並無兄弟梁阿生之春片底子自廣東寄來並無江姓與我合做等事太守詰其每洋一元可買若干張每月可銷若干答稱每洋一元可買二百張按月或銷二三十元不等詰其再有春片架子等件藏在何處如能交出尙可徒寛否則從重懲辦答稱並未有藏匿春片架子等件及訊李春據供向做外國帳傳生意借住於梁姓處又訊沈先財據供去年五月間粱姓寄信囑我來滬做照相生意我不知做春片之事又訊歐成據供在五馬路永興照相店樓上畫小照片並未拍照春片昨日亦未搜到春片倘有人來買我實往梁處轉買來者包探稱外面有一姓李之廣東人據稱與李春是弟兄請爲傳訊太守命傳據稱姓陳名應甫與李春是朋友在海利外國紙店生意來探望李姓者求恩明察翁太守分別研訊各供如前判着陳應甫押候交保梁李沈歐四人飭捕帶回管押嚴辦 
[英界公堂瑣案]  
　　○開靝順信局之徐會文控被怡和昌信局誑收銀封經報捕起出贓洋等件富經陳太守諭飭將該局東夥等押候覆訊已列昨報兹悉此案復由太守晚堂覆訊徐會文申訴前因水百川供開怡和昌信局首因我有事在鎭江分局及今回滬據靝順局之徐會文同浦回來搜贓始知我用之夥胡安發冒刻靝順圖章誑收銀封致我與夥水賢生均被交捕尙有水阿才係來探望我者亦被拘案至胡安發前曾在靝順局爲夥二年有餘嗣因停歇由朱忠貴荐保在我處帮夥詎料其冒收包封現在寍波業着原薦保朱忠貴前往招尋胡安發來滬我實被胡　累水賢生供在怡和昌爲夥同局夥胡安發　收靝順局之銀封我不知情水阿才供　輪船爲水手昨往怡和昌俏局探望水百川不知何故連我拘案求思開釋太守謂水百川旣稱由夥胡安發冒收銀封業己着保朱思貴交人姑將水百川水賢生押俟胡安發到案再行覆訊水阿才旣稱事不干己着卽保釋起案之銀洋等件一併固封存堂○朱憶卿稱　周二借洋三元向索無着反被毆打以致頭顱受傷由捕拘案請爲騐傷周二供並未久伊銀祥伊無端向我索欠致爭執誤傷太守騐得朱憶卿受傷屬實惟索欠無憑姑不準追判責周二六十板斥釋○昨由巡捕查獲蘇彩卿駕車之馬有傷送案請罰蘇供情願將馬喂養俟傷痊再行駕車太守判罰蘇洋三元撥充醫院經費馬令帶回喂養○濮根榮稱在東洋婦處帮工昨因該婦失去衣服查問朱雲桂以致口角朱將婦毆傷訢捕拘案朱供毆傷該婦原是無心今求施恩太守判責朱六十板開釋 
[捐數照錄]  
　　○租界捉狗之令綦嚴而放生局所豢各狗則經衆善士陸續捐洋以給狗食不可謂非好生之德也兹將捐數錄左意誠居士捐洋一元戯鴻堂捐洋八元山西居士捐洋三元方登雲捐洋五元同善局捐洋四元沈琛山捐洋二元桔井分香捐洋五元 
[詠史十律]  
　　○三閭大夫空賦離騷志禾伸靈均有淚泣江濵魂銷魚腹烟波冷夢斷龍門月色新一片孤忠憂國憤三湘獨死被䜛身欲將驅魅菖浦劍寄與當年斬佞臣○淮陰候國士無雙事業存未央宮殿斬忠魂蒯生到底多先見漢帝如何獨薄恩爵受三齊應伏禍功高一世竟埋寃終烹走狗誰憐惜休把登壇拜將論○嚴子陵　七里灘橫夜月過旁求蹤跡下巖阿足加帝腹狂如此身老江頭傲若何麟閣莫圖陳黼座羊裘自着等漁簑高風竟作神仙壻東漢由來隱士多○管幼安　卅年嘯傲寄琴書皂　悠閒只自如茅屋退居身隱後藜床久坐膝穿餘情忘軒冕空群輩志在姻霞老一鋤廉潔別存襟曠遽何須割席故人疎○張睢陽　頻年戰苦陣雲深慘淡風塵最不禁困厄孤城兵共守倉皇半壁賊和侵江推保障膺斯任天地憑臨鑒此心正值戍樓間笛候中宵慷概發豪吟岳武穆一家奮武盡熊罷逐隊全師屢用奇湼背毋 
 
 

Page 4

 
 
忘思自見傷心奉詔恨誰知十年淚灑功隳矣三字寃成獄定之湖上高風墳樹冷堅貞不轉有南枝○陶徵君　五斗何榮懶折腰吾廬歸隱解征軺仙區好作桃源記故徑仍通栗里邀讀罷山經書味永辭來彭澤宦情消醉眠石上聽田永愛菊怡然酒一瓢○林處士　結廬種樹碧峯遮一道橋橫有叚家豹可藏身甘隱𨓜鶴眞爲子老烟霞不居大市離城郭曾住孤山傍水涯月映疎簾寒影瘦生平知己在梅花　文信國　逋亡身世嘆沈浮正氣能歌史册留欲把山河延一線自將節義重千秋覊危困厄孤臣恨遇難從容國士謀終不附元惟有死光昭日月鬼神愁○于忠肅土木蒙塵四境憂烽烟得靖賴公謀置君但使能平虜返國如何作讐奈人歌鸜鵒識可憐民起鷺鷥謳墳隣岳墓西湖畔古栢蒼凉落日幽 
　　濡东汪嗣绾伴梅著 
[蘇省撫轅抄]  
　　○四月初九日前署直隸臬臺費學曾　前署福建臬臺劉翊宸　廣東補用道錢誦清均常州籍來　準署豐縣胡爾銘上海來銷崇明縣新開河厘捐差並謝奉飭赴任　縣丞林曉春禀知辭奉委赴吳江縣提漕項差　鹽提舉銜分缺先補用巡檢張光謙服闋禀到　○初十日候補府崔繩祖　管帶撫標親兵水師營補用都司焦安邦均禀知辭奉委赴常州公幹　通判金兆熊禀知奉　江藩憲委解固本京餉並臬轅驛站平餘銀兩來　汪定勳卸署崇明縣事回　錢維崧禀知奉委天成殿監工　縣丞奉廷璧禀知辭奉委赴太倉鎭洋催提漕項差　從九汪鳴鈞禀辭奉委赴錫金絲捐差　沈燮元禀銷迎提文廟木値差回並奉委監工隨辦卽日到差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百十七號]  
[光緒九年四月初二日京報全錄]  
　　宮門抄○上諭一道錄前○江督左　奏爲出省勘收各水利情形摺子○江撫潘　奏請再展停分發摺子○滇撫杜　奏委署道員片○江撫潘　奏請旌表片○滇撫杜　奏請　旌表片○晉撫張　奏委調署知縣片○大臣溥　奏恭報交卸印鑰日期摺○大臣英　奏恭報到任接印日期摺○四月初二日刑部都察院大理寺廂藍旗值日無引　見○阿克丹謝授盛京工部侍郎　恩○德克吉訥等前往南苑請　安○廣順　滿請　安○察哈爾叅領貢果爾札布謝　恩○穆隆阿續假十日○承順續假十日○札倫布請假十日○召見軍機　貢果爾札布　○○太子太保太學士兩江總督二等恪靖侯加一等輕車都尉臣左宗棠跪　奏爲出省勘收大江下游水利工程回省復勘朱家山赤山湖水利江南漕運商務農田均有成效可觀恭摺具陳仰所　聖鑒事竊臣於光緒九年正月十六日恭摺銷假並擬中旬出省親赴各處騐收工程各緣由奏奉　諭旨知道了欽此欽遵在案臣將署中日行事件飭交布政使梁肇煌代拆代行牌傳沿江各道府州縣及各防營各於轄境營汛守候隨同履勘以備諮考正月二十四日乘坐祥雲輪船歴上元丹徒丹陽江陰靖江寶山海門儀微江郁甘泉泰州如皋通州東臺鹽城高郵寶應各屬十八日閱視未家山工程回省料檢署中積牘稱資體憩二＋七日復出省勘收赤山湖工程二十九日由三汊河順流至通濟門回省竊維江南要政以水利爲急前明各臣有若夏原吉周忱海瑞我　朝治吳有聲績者推陳鵬年陶澍林則徐皆名顯富時功垂後世誠以民爲邦本食爲民天水利興而後旱尞有備民得所養而後禮義廉恥由此興尊親樂利之心由此篤民心定民力紓官司有所恃以爲固臣自履任以來苦於經費無措不得不于鹽務籌之惟課厘正項不敢擅請致煩周折定擬賈費按行定價隨時批發藩運兩司專欵存諸聽候指撥比積有鉅欵始飭沿江各州縣將所轄之水利分別官修民修大舉興辦其屢遭兵燹民力實有不逮者飭各統領營官代其工作或爲之倡導同時並舉時閱一期而後成效始有可觀怨讟不興而頌聲起矣臣此大親臨勘騐沿江而下歴裏河下河以抵壖海各鹽塲復勘騐范堤馬棚灣車邏壩清水覃諸要工帆隨江轉到處等香列案老稚男婦跪伏兩岸人語喧雜皆含樂歲之聲豆麥彌望青葱其預擬種稻者𠮟犢翻犁正忙春作新種桑秧榆樹歴落成行柳葉則舒青垂綠漏洩春光俱斬作依依態矣舟行鏡裏對此每飯加餐心曠神怡不復知于役之苦也統計各處工程均結寔飽滿較上年加高培厚宜洩有資惟朱家山河工關係滁州來安全椒江浦六合各州縣農田水利石工土工旣鉅且要致力殊多掘淤泥八九丈露出一碑爲嘉慶七年前江寍布政康基田所立碧泉碑康後官河督亦著聲續者也碑中所言治河要畧與今無異而碑沈水底己七十七年是此次之鑿險縋出不遺餘力亦概可想碑下石骨犖确勾連兩岸石質稍嫩酥者尙可用工錘鑿堅者非火藥轟之不可適前福建布政使王德榜假歸道過金使邀其前往相度並令指麾舊部之現𨽻親軍者助力一任其難庶幾成此一簣之功卽樹數十百年之績亦楚淮將士　樂聞者水利倖成則沿江下辦一帶旱潦無虞歲獲常稔不但民食充裕且可汛舟出糶而民富兵强日臻其盛矣合併聲明所有治水工程巳有成效理合據實陳明伏乞　皇太后　皇上聖鑒訓示施行謹　奏軍機大臣奉　旨知道了欽此　○○江西巡撫臣潘靈跪　奏爲捐納勞績兩項人員懇　恩再展停分發江西一年以免擁擠恭摺仰祈　聖鑒事竊查江西省侯補試用各員過多人浮於缺數倍頻年需次補缺署事無期流弊叢生於地方吏治大有關繫經前撫臣李文敏奏請將未經分發騐看捐納勞績兩班自道府以至未入流暫停分發江西三年嗣吏部議覆將捐納勞績兩項人員以奉　旨之日起暫停分發江西一年並請將指省江西各貝有在三月二十日以前呈遞印結者仍准分發等因其奏光緒七年四月十五日奉　旨依議欽此嗣因一年將滿體察情形停若未停又經前撫臣李文敏會奏經吏部議准自光緒八年四月十五日一年期滿仍將捐納勞績兩班自道府以至未入流冉行停止分發一年等因光緒八年四月二十日奏奉　旨依議欽此轉行欽遵在案現在展限又將屇滿本應照常辦理惟查江西初次准停分發旣在蘇浙黔楚等省之後又有三月二十日以前在部遞結者仍准分發之文以致原指他省攺指江西人員紛至沓來蓋其赴部遞結均在三月二十以前統計一年期滿禀到繳照者不特未减於從前抑且較多於往日迨二次准停分發雖　致接踵而至刻不人數依舊衆多當此勤求政理撙節糜費之時差委較前减少羣聚省垣補缺署事均屬無期迫於困窮無所安置誠恐廉隅莫飭實于吏治有妨轉瞬一年期滿若不再請展限必將源源而來誠恐擁擠更甚乏術疏通與其拘泥定限何如寛展日期庶於政治官方冀收澄清之效據藩臬兩司詳請奏展前來台無仰懇　天恩俯准自光緒九年四月十五日一年期滿後仍將捐納勞續兩班自道府以至未入流再行停止分發江西一年俾免擁擠至正途各項例應分發人員應請照常辦理以符向章理合會同大學士兩江督臣左宗棠恭摺具陳伏乞　皇太后　皇上聖鑒訓示謹奏軍機大臣奉　旨該部議奏欽此　○○杜瑞聯片　再署雲南迤南道陳廷珍調省還缺應卽委員接署以重職守兹查有引　見回滇之雲南府知府在任侯補道毛慶麟才識練達辦事精詳堪以署理除分撽飭遵外謹會同署雲貴總督臣岑毓英附片具陳伏乞　鑒鑒謹　奏軍機大臣奉　旨知道了欽此　○○潘霨片　再現存貞女梁氏係萍鄉縣儒士梁定局之女於同治五年許字同邑分發廣東補用巡檢喻恭綬爲繼室同治七年氏年二十五歲未嫁而恭綬因病身故氏聞訃痛不欲生矢志不貳是年夫柩歸葬易服奔喪過門守字事姑至孝婦道克全迄今已歴十六年據邑紳楊星方等開具事實册結呈由萍鄉縣詳論　旌表經臣批司核議去後兹據藩司邊寶泉具詳請奏前來臣查現存貞女梁氏未嫁夫亡堅心守志其貞烈之操與金石同盟雖年例未符而苦節堪憫可否仰懇　天恩　勅部旌表以闡幽光而維風化之處出自　逾格鴻慈除册結咨部外謹會同大學士兩江督臣左宗棠江西學政臣陳寶琛附片陳明伏乞　聖鑒訓示謹　奏軍機大臣奉　旨着准其旌表禮部知道欽此　○○杜瑞聯片再據南寍縣知縣吳光漢詳據儒學教授吳榮光等申據紳士唐續等呈稱縣屬孝子劉學現年五十四歲係民人劉發貴之妻唐氏襁褓帶義之子也其父早故家貧劉學傭工度日耕作爲生謹身節用事母至孝咸豐六年其母唐氏忽患眼疾巳成瞽目劉學以舌餂之半載之後雙目復明七年其母患病臥牀難起一切飲食藥餌下及便溺皆劉學身親侍奉後母病益重呼吸已絕劉學䖍禱願减己算以延母壽其母果復生誠教之能格也至光緒八年母年八旬　四舊恙沉重百藥岡效服侍數月衣不解帶嗣母故哀痛幾　眼流血淚殮𣩵事畢結廬守墓實係孝行可嘉公呈懇謂　旌表以勵風化等情由該縣查明取具族隣甘結造册詳請具奏前來臣覆查無異合無籲懇　天恩俯准勅部　旌表以彰孝行而維風化除册結分送部科外謹會同署雲貴總督岑毓英雲南學政臣丁立幹附片具陳伏乞　聖鑒謹奏軍機大臣奉　旨着准其旌表禮部知道欽此　○○張之洞片　再洪洞縣知縣崔長清因人地不宣撤省所遺該縣篆務查有臨汾縣知縣李榮和堪以調署所遺臨汾縣知縣篆務查有卽用知縣馬存𣝢堪以署理據藩臬兩司會詳前來除檄飭遵照外理附片具奏伏乞　聖鑒謹　奏軍機大臣奉　旨知道了欽此　○○奴才溥豐跪　奏爲交卸印鑰日期恭摺　聞仰祈　聖鑒事竊奴才於本年三月初七日據署理馬蘭鎭中軍遊擊趙喜義禀稱署理馬蘭鎭總兵兼總管內務府大臣英廉於三月初八日到任等情禀明前來竊奴才當卽派委署理馬蘭鎭中軍遊擊趙喜義　景陵內關防郎中和璞將馬蘭鎭總兵印信總管內務府大臣關防籌備庫鑰匙一併移交署理馬蘭鎭總兵兼總管內務府大臣英廉祗領奴才謹將交卸印鑰日期理合恭摺奏聞伏乞　皇太后　皇上聖鑒謹奏軍機大臣奉　旨知道了欽此　○○奴才英廉跪　奏爲恭報到任接印日期叩謝　天思仰祈　聖鑒事竊奴才蒙　恩署理馬蘭鎭總兵兼總管內務府大臣當卽叩謝　天恩跪聆　聖訓陛辭後於三月初五日出京沿途經過燕郊白㵎桃花寺隆福寺等處行宮奴才敬謹查看嚴飭各該管官兵小心看守初八日行抵馬蘭鎭恭詣　陵寢叩謁畢卽至馬蘭鎭署經署任總兵輔國公溥豐將絕兵併內務府關防二顆曁各項事宜委員移交前家奴才當鄳恭設香案望　闕叩頭祗領任事訖伏思　陵寢重地職任綦嚴樹株尤關緊要奴才惟有竭盡愚誠矢愼矢勤所管官兵認眞整飭以冀仰酬　高厚鴻慈於萬一除應管事宜容奴才次第詳查再行具奏外謹將到任接印日期理合恭摺奏　聞伏乞　皇太后　皇上聖鑒謹奏軍機大臣奉　旨知道了欽此 
 
