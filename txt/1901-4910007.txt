# 1901 - 52 - 4910007

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[紀贊英君主維多利亞語]  
　　英君主維多利亞之崩也本館仰鼎湖之龍去莫　　　　自君主御極以來　烈　勛緯以文著述之簡首惟自愧草莽下士言之無文不足以贊美王猷作海外牽王世紀兹閲萬國公報譯錄上海　拜堂泰西各名士登臺　頌之語揚盛德彌永哀思爰摘錄之以見君主功德之感人者深而諸名士之　　亦非浮詞溢美也杭　　　　云舊約伊賽亞書曰列國將見爾義列王將見爾榮嗚呼我大英大行君主之謂歟幸文德先生云舊約約百　　　　　而歸如百穀之至期而收歛嗚呼我大英大行君主之謂歟達先生又云君主年登耄耋　皆知百穀之　成熟然而君主在世　天人之高爵掌本陸之大權一旦全受全歸如日輪之忽落天地為之驟暗人間並不大驚哉識考西歷一千八百三十七年君主始即位英國幅員僅合英程八兆三億二萬九千方里耳迨一千九百年增至一京二兆方里實增十分之五於是太空之日馭東升西降英地永無不見之時又考英國生齒君主即位日僅一垓六京八兆人耳今合百族以奉一君數不下四垓之衆英之　税　僅　得英金七京五兆　今增至二垓二京五兆嗙且教化文學格致學　巧　美術之屬罔不與之同興懿乎　哉以君主　　六十有三年享壽八十有二嵗　等　聞一切善政幾擬分所當然　　　情隨事遷　不同深感慨哉達先生又云他國君王嵗有薨　　曾未有訪人哀　如英君主者　君主維多利亞實上帝之錫諸善英以福各民者也凡君王有四等一曰有德而無才一曰有才而無德此二等者比比皆是史篆所記多　民生要其瀛斃相同未易遽分優絀一曰有才有德斯民幸矣一曰才全德備今英君主宜居何等　　之所　定然度諸君皆能定之嗚呼我維多利亞君主信堪冠冕人倫其臨　也如日之光人皆注目假功能為慈母而不能為聖后我英今日將如之何凡人貴居高位岀其身以示萬國之人難　况在英　而為傳　之民生則　　才德　　　望必與繼統有妨今乃享上壽而綿寶祚不第子孫　　可無革命之憂爾與萬國締交亦復　可　　　功　　而未已也吾輩英人幸得聖君乃能於五洲人之中岀一　　　一人有含　　　事君主復岀其　　　　　之　　　成一片異於以力服人不尤難能而可貴　　　　　之徒疑君主際此　　當已暢然自　豈知君主不自滿　不自暇逸少年即别自刻苦從無般樂怠敖之念稱縈方寸故其治家也自命如家人婦子遇事可為女　其　　也曾　六　方言能彈琴而工繪事其鳴謙也㝷常人皆可與之晤語其崇儉也　則　已　十年安居不　其古　其馭下也宫中人　夥而甚潔且各有職事無一冗人亦無一違道之人其律身也一言一行無可　　之徵　其愛民也恒自念曾　　　人苦必有甚焉故數幸醫院　　傷　總而言之事無論大小一岀以忠　之道　　　乎平　修　　　人　　生　獻頌曰普天之下有此神女率士之　有此聖君家可為表國可為坊牽眷大英　　永昌　人莊　之　　　在我　之人默念得有今日之樂者皆由此一生安靜一宫淸　之人而益感乎天錫平康　於全國也　　　　生之後棒手而賡歌曰為母止慈為婦止順為君止仁為帝止信國基鞏固主阼綿　　其　而萬　萬全嗚呼合　　西士贊歎之語而知君主　　　　恩深覆　　　丕煥承承熾昌稱之為女中堯舜何多　　　　千秋　乎弗可及已 
[本館接奉電音]  
　　○昨日午後一點鐘時西安行在飛電傳　上諭十道　　　　○正月初七日行在内　　上諭　　　卓㘭著充　　　　大臣欽此同日奉上諭綏遠城將軍著崇善調補　到任以前著奎成署理欽此同日奉上諭善耆倭恒額蘇　岱均著　　　　　事務欽此同日奉上諭　　世　　昌桂春均著管理圓明園事務欽此同日奉上諭奇克伸阿著管理　　事務欽此同日奉上諭桂祥著管理善撲營事務欽此同日奉上諭徐會澧等奏特保賢員懇恩奬　一摺　天府西路廳同知林紹淸署昌平縣知縣房山縣知縣許元震署密雲縣知縣大城縣知縣徐國珍署理寶坻縣知縣　汝顯通州知州　壽臣以上各員　徐會澧等聲稱賢聲卓著　有經濟之才灼著傳旨嘉奬欽此同日奉上諭　　　　　　　均著補授聞其大臣欽此同日奉上諭那彦　著管理　處事務欽此○初九日奉上諭　　著在乾淸門行走欽此 
[民述聞]  
　　○蘇州訪事人飛函相告云本月初九日午前鹽捕營統領杜雲　觀察及太湖水師營統領歐陽副戎子林奉護撫憲聶仲芳中丞調集某某等數營帶領砲船數十號　往常州府陽湖縣境奔牛鎮地方情形甚為緊急異而訪之有知其事　　奔牛附近各鄉於去臘某日突來逃荒難民甚衆向各鄉民家乞食求衣各鄉民即斂　子之若輩　不滿所欲肆行劫掠　有鹽梟至此見難民肇事即隨聲附和將各鄉民家搶劫一空復維火燒毁房屋事後各鄉民聯名投縣署稟控縣主某大令備文詳請上憲　示詎難民及梟黨尚不知斂跡於正月初四五等日復至　處行劫各鄉民誤以為官憲不肯查究因亦約同各鄉併力與難民梟黨抵拒由是皂白不分逢人便　無辜之被害者多至數百人聞有某某等七人自上海道經是處悉被殺害地方官得信之下立即飛禀省憲請兵彈壓故　統　分　軍符星馳而往也 
[催還洋欵]  
　　○杭州訪事友人云浙省應還洋欵未能如期解淸前經英總領事照會撫署催提詞甚急廹故撫憲余晉珊中丞履新後即飭藩司關道及牙釐局赶為籌解毋得遲延以昭大信 
[分局轉運]  
　　○去臘漢口訪事人函云漢口轉運總局彚解漕　入陝刻已一律安抵龍　　　由陸運者　　臘尾春頭亦能抵省聞以後米糧均改由陸路運往故南陽汝州諸處均設轉運分局也 
[政體違和]  
　　○杭州訪事友人云浙江廵撫余晉珊中丞素有肝疾蒞任以後因首撫憲惲　　中丞丁　岀　移交案内政務設繁逐日淸理不遑暇食以致舊疾復作并感風寒元旦慶駕不克躬親其事由　　　　　方　　　文武僚屬恭詣萬壽宫行禮 
 
 

Page 2

 
 
[推鞫票匪]  
　　○漢口訪事人云前者漢口拘獲康逆羽黨左竹修陳慶餘等兹悉左匪因發僞餉到漢計銀元有四十萬之多約於去臘在漢起事并聞左匪已襲唐才常僞職中國内地逆會羽黨均歸統轄以陳匪副之嗣經馮少竹别駕將二匪移解督轅由督憲張香濤制軍委員一再鞫訊二匪供語游移現在寄監尚待覆訊二匪曾稱刻下逆黨甚衆仍匿跡於漢口漢陽武昌等處故刻下鄂城防務格外戒嚴又自聞立會已更名回天會云 
[糧書舞弊]  
　　蘇州訪事人云省垣自辦淸賦以來各業户糧無可隱而江震兩邑條漕向日最稱棼亂有得田而並不過户納糧者輾轉相售竟至無從查考刻下例須一律淸完致糧書無從收納奸黠者於是以姓氏相同者飛派鄉民勒令完納不遵則簽差追比待至水落石岀業已大受屈辱矣民間不勝其苦有據情上控者想一經秦廷之鏡定當按例懲治也 
[蘇垣火警]  
　　○蘇州訪事人云本月初八日之夜更魚四躍盤門外青陽地大馬路吉星公客棧不知如何失慎頓兆焚如警鑼報處各叚水龍星馳電掣而至由護城河中吸水噴澆總廵捕頭鄂爾生君偕副捕頭馬飛君率領通班廵捕分投彈壓地方文武官員亦鳴騶戾止督差施救約閲一時許祝融氏始息鼓掩旗而去是役也共焚燬該棧房屋若干併延及比鄰得勝烟館房屋兩幢該棧主母某氏及新娶之媳併寓客中乙丙三人悉皆葬身火窟翌日經人扒岀屍身爛額焦頭不可辨認亦可慘已 
[祝融餞嵗]  
　　○蕪湖訪事人云去臘二十日三街失火延燒六七家二十三日領事府前曾家塘柴院又報失慎同日河南馬號前又兆火災焚斃一老嫗二十六日魚更初動道署東偏一帶茅龍又火是處與保甲局委員袁澤民二尹所居密邇故二尹首先率勇而至拆斷火路迨水師營衡字營威淸等營各統領馳至則火已殺襄同撲救得即熄滅然已焚去二十餘家矣 
[浙省官塲紀事]  
　　○杭州訪事友人云省城錢江水師統領孫叅戎紹發另有差委所遺營務經前撫憲惲菘耘中丞札委候補遊擊康遊戎長慶接統遊戎奉札後已於去冬十二月十九日到營接受關防二十一日查點兵士檢騐軍裝○邇來台州海等處盗匪充斥伏莽未淸台州府徐太守有兼理營務處之責未能先事籌防痛加搜剿是以浙江藩憲榮伯衡方伯檄令回省所遺台州府篆札委候補府張石琴太守琳前往接署 
[吴郡官塲紀事]  
　　○蘇州訪事人云前署松江府准補徐州府知府張子虞太守預現經上憲委署蘇州府篆太守奉札之下於新正月初二日由滬專丁來省詣各憲轅禀謝聞太守不日將來省履新矣○錫金釐局總辦陳大令昌基於正月初三日來省假寓道前街日昇客棧蓋拜賀各大憲年禧也○閶胥兩門外總廵胡明府智澄現經上憲調委辦理淸訟局事所遺總廵差使則委張刺史澮接辦刺史奉委後即於本月初五日到差視事○候補知縣宋大令殿元現經上憲委辦北路總廵差已於新正月初一日魛差視事矣○管帶撫標水師中營許鼎臣叅戎國祥於新正初二日帶領砲船赴常昭一帶廵哨蓋查緝私梟也○候補知府孫太守葆珪於新正初一日由上海貨捐局差次來省拜賀各大憲年禧 
[江城玉笛]  
　　武昌訪事友人云自北方拳匪肇事兵釁驟開西人風鶴驚心争思為樂郊之適以致西文學堂全行閉歇生徒皆舍業而嬉近日和議告成耶蘇天主各教堂均已照常宣講各西塾亦定議重開俾人肄習花園山文學書院先著祖鞭已筮期於正月十一日開塾識時之彦争往從游此外文華搏文各書院聞亦將次第啓塾從此西學暢興人才蔚起固將拭目俟之矣○鄂省五方雜處良莠不齊日前漢鎮拿獲匪徒數起搜岀樹義票多張署湖北按察使札鳯池廉訪以省城烟户煩多難保無匪人匿跡爰札飭保甲總局齊太守督同印委嚴密查緝凡城廂内外客棧寺院尤須認真盤查以免窩藏匪至烟館茶市二更後一律閉門如敢故違立即嚴辦不貸似此實事求是正本淸源彼奸宄之徒當亦無從溷跡矣 
[潤州春色]  
　　○鎮江訪事友人云每届嵗晚務閒之際鄉人入城購物者紛至沓來而不逞之徒亦遂混跡市藉肆其胠篋探囊之技去嵗臘月道憲長久山觀察有見於此因飭水陸總廵周錦堂遊戎及各叚保甲局員每日各帶差勇嚴密廵查遇有搶奪等情立即拘拿重責枷號通衢保衛閭閣阿謂無微不至矣○入春以來天寒料峭居民圍爐斗室猶苦鳶肩雙聳徧體無温而街頭無袴公更有瑟縮難支之連日城廂内外貧民之凍斃者實繁有徒當由地保報請善堂給棺收殮殊可憐也○此間運河冰凍舟楫不通已閲數日兩岸行人來往相率履冰逕渡不須就淺就深去嵗嘉平月二十五日南門人某甲荷米一囊由河東至西岸是日適轉南風冰凌漸薄行至河心劃然一聲冰即開裂甲連米墜下深入波心岸上人見之急欲拯救無如水溜激甲已隨波逐流而去矣慘哉 
[隋堤柳色]  
　　○揚州訪事友人云兩淮鹽課為朝廷入欵大宗是以前運司詳請奏准設立淮南總局專司收納按卯彚解運庫每年均筮新正吉日啓庫開征本屆運憲程雨亭都轉涓吉於正月初四日淮南局員奉檄後隨於是晨開局收兑迨屆午時都轉公服升座四首領官堂叅禮畢先由庫廳許鹺尹請領匙鑰行啓庫禮既而淮南局員將鄂湘西皖四岸運商呈納之鹽課銀兩一一上呈都轉立飭庫廳查騐入庫然後退堂○兩淮運司向例於元旦黎明詣萬壽宫拜牌行慶賀禮禮成隨至大財神廟行香畢至後殿與各官團拜藉聯寮寀之歡兼賀新年之喜本屆運憲程都轉不尚虚文特於客臘小除夕發岀牌示一道云照得元旦令節除循例朝賀業已示諭遵照外當此時艱所有向來賀年等儀節一概停止特此示仰鹽屬官員一體遵照迨元旦黎明都轉由萬壽宫拜牌後隨即回轅郡城各官遂亦遵奉憲諭不赴鈴轅叩賀○兩淮淮北永豐一缺現届期滿例應委員接署以均勞逸刻經程雨亭都轉以甘分轉樹勛詳請接署當蒙督鹽憲劉峴帥批准都轉隨即牌示轅門一面檄飭遵照聞分轉已料理行裝擇日前往履任矣○古旗亭街某浴堂開設有年生涯不惡嵗杪數日于于而來者尤陪於平走嘉平月二十六晚有某老叟正在煖池以游以泳不防一莽男子驀然步入由叟旁挨月而過叟急起讓之不意石滑如油立足未牢遽而跌入頭池内時鍋水正沸池中人見之齊聲譁噪竟無施救之方直待值堂人至始將叟設法撈起然已周身糜爛魂　釡㡳矣四顧男子已被乘隙遁去叟之家屬見叟終夜未回翌晨聞信㝷至覩叟慘狀痛不欲生定欲赴官控訴嗣有效魯仲連者岀為排解再三勸喻令浴堂主岀貲從豐　險其事始寢 
[吴趨問俗]  
　　○蘇州訪事人云馬醫科口慶泰醬園學徒某甲於去年嘉平月某日潛購江南義振票一條及十三日開彩獲中二彩徒不禁喜岀望外而其師則以為暴富不祥頗加訓斥焉○前任吴縣知縣凌敬之大令焯於去年嘉平月十二日壽綫蘇城吴殿直恭公館十四日大殮吴下士民有感大令之善政者咸往吊奠○震澤縣治平望鎮某尼菴其住持法名蓮生年方花信妖冶勘人雖蓮座皈依而六根未能淸净與某寺僧禪參歡喜亦既有年顧尼淫蕩性成又與鎮中無賴陳三寶有染陳百般獻媚深得尼之歡心由是厭故喜新與僧漸形落　　雖微聞其事然依舊往來毫不芥蒂去臘某日僧又至尼處尼益以眼中銜視之令坐禪堂不稍假以詞色適陳驀地而入見僧大怒以為是一　者豈容池人問鼎當即紏同羽黨蜂擁而來將僧綑住飽以老拳然後縱之使去僧回寺後忿氣填膺潛取紫霞膏背人吞服迨人知覺業已施救不及僧臨死時向衆歷述情由並哀懇諸鄰右代為伸雪於是衆鄉人咸抱不平擁至陳家搗毁各物詎陳一身之外本無長物所毁者均係其弟某甲之物甲現充震澤縣差役以無端被累禀知震澤縣主王竹甫大令拘提一干人研訊經被告者將情節訴訴大令乃飭提蓮生及陳三寶兩人一鞫而 
 
 

Page 3

 
 
服大令遂判將陳三寶釘鐐收監尼發交官媒管押候詳請上憲擬辦 
[雲間近事]  
　　○松江訪事友人云華亭縣屬南鄉張澤鎮賭棍祁阿八前經縣主林霨生大令派差拘案懲責判押化莽所嗣由其母求恩釋歸不意彼處賭風又熾紳董疑祁故智復萌函禀大令請為拘辦去臘大令籖差提案研訊之下祁極口呼大令喝責五百板仍押化莠所翌日帶案復訊判荷巨枷發頭門示衆○去臘東北鄉如新橋十字莊一帶到有難民百餘人皆精力强壯之徒口操准徐音其為首四人均冠履輝煌擇鄉曲富户登堂求助或錢或米所欲甚奢稍不遂心動輙蠻横鄉民皆畏之如虎乃後請東門外汛弁楊鶴和把戎督率團勇丁鄉彈壓把戎先遣弓兵覘其行止翌日始策騎而往彼處紳董以不勝其擾已先聯名繕禀投華亭縣稟報想林大令必將設法驅逐也○去嵗臘月十五日黎明時西門外裏館驛左近唐祥盛水菓行失慎焚燬房屋數幢幸未殃及鄰居事後查悉肇禍之由實因行主唐甲為子媳營葬是夜鄉人麕集四鼓時煮膳果腹旋各偃臥不圖灶丁死灰復燃致釀巨禍媳柩悉成灰燼幾於片骨無存其子遺骸尚堪收拾殊可憐也○去年十月下旬楓涇鎮接嬰堂董欲將漲田淸丈徵租以資經費鄉衆不服羣起為難致被受辱嗣由堂董扭獲十圖圖董王明昌等五人解送婁縣署控係此案唆使之人由縣主屈大令諭責分别禁押去臘某日有張某者忽與王某等繕詞詣府署呈控稱先期遠岀無端被誣請為伸雪府尊余太守批飭發回原縣歸案訊辦十七日屈吉士大令提王張一再研詰諭令還押聞此案頭緒紛繁恐訊結尚須時日也 
[上海官塲紀事]  
　　○昨日午前太倉州蔣直刺體梅命駕進城先詣道轅拜賀蘇松太兵備道袁海觀觀察年禧復至各當道處投刺至縣署時縣主汪瑶庭大令飭丁擋駕○昨日上午松江府余石蓀太守蒞滬亦命駕詣道轅拜賀袁觀察年禧繼至縣署縣主汪瑶庭亦飭丁擋駕○上海縣汪瑶庭大令前日赴松江於昨日下午乘原舟回滬聞擬於十一日赴蘇賀年○上届蘇省冬漕大憲札委滕心梅太守辦理海運滬局太守來滬後假滬北新閘醬園弄為公館前日赴局傳諭局丁司事定期本月十六日開辦騐兑○川沙廳陳桓士司馬南匯縣吴次竹大令赴松拜賀年禧於昨日道經上海各回任所 
[嚴拿賭棍]  
　　○著名流氓范高頭即萬高頭前經美租界捕房捕頭訪知惡跡會同中西探捕在南市捉獲解至英美租界公堂訊明禁押去冬經人保岀近又潛匿南市紏黨雇舟每晚在浦江中抽頭聚賭為水廵捕頭查知投馬路工程局禀請提辦葉孟紀司馬昨特傳知差丁限令嚴行查拿務獲解案訊辦○去冬上海縣主汪瑶庭大令訪知南市二十三七鋪十六鋪一帶有惡棍小蟹即陳和尚及蘇阿如等擺設賭攤曾經岀示查拿並移知是處廵防局員隨時拿辦近大令訪悉若輩故智復萌遂於前日派差恊同地甲四處搜拿務獲懲治 
[建造橋梁]  
　　○八仙橋迤西新闢租界内開築馬路近在褚家橋北首相度基址建造橋梁俾與新築馬路可以驅車而過業已鳩工庀材從事畚鍤矣 
[禀訐紗董]  
　　○南北市紗業福森公等各號投淞滬釐捐總局禀控紗董違章等情旋奉總辦錢怡甫觀察批示云該紗業所禀紗董違章苛歛不洽商情是否屬實仰貨捐局確切查明據實禀覆察核 
[遞解秃驢]  
　　○有僧名龍暉者日前投淞滬釐捐總局請見總辦錢怡甫觀察硬借洋銀觀察以該僧膽大妄為遣丁持片移送上海縣署請縣主汪瑶庭大令訊辦大令訊悉僧係嘉善縣人當飭繕備公文遞解昨已由原差押解起程矣 
[女屍待認]  
　　○本月初八日距本邑曹家渡三里許河内浮有女屍一具年約三十許身穿布緊身外罩竹布衫口流白沫當經是處地保所見因無屍親遂投同仁善堂報請收殮堂董往查之下見週身並無傷痕因即棺殮插標待屍屬認領 
[上海廵局紀事]  
　　○本邑南市大東門至小南門一帶城根近由馬販以小騾數頭在彼賃人試騎二十三七鋪廵防局員邱友林二尹查悉城根地狹恐碍行人特飭勇甲前往驅逐如違提究不貸○前日南市蔡陽弄沈姓家被偷見潛入竊去自鳴鐘一駕并零星各物次日開單投十六鋪廵防南局請緝局員陳二尹准之○南市萬裕馬頭同豐酒店日前被宵小潛入竊去衣服數件當即報請二十三七鋪廵防局查緝 
[美租界捕房紀事]  
　　○昨晨江北小工頭目紀小隆胡洪財帶領小工多名在外虹橋畔給算工資一百十一號廵街捕以其擁塞途中有違租界章程即將紀胡一併拘入捕房捕頭令押候解送公堂禀請讞員張柄樞司馬訊究○昨日午前鄉民某甲因事來申行經外虹口百老匯路突有馬夫陳阿貴駕駛馬車迎面而來甲不及避讓致被撞倒碾傷頭面八十九號廵街印捕見之遂將陳拘入捕房捕頭令押候解送公堂禀請訊辦○前晚偷兒梁阿甫混入北吴淞路甬人某姓家竊取衣被適為某號廵街捕所見拘入捕房捕頭令押候解送公堂禀請懲辦○昨二甬人甘某投捕房訴稱在外虹口百老匯路開設外國成衣店被夥袁星才用去客帳洋銀三百餘元請為究追捕頭令包探劉光震將袁拘入捕房押候解送公堂稟請究辦 
[籌辦陝振四十一誌]  
　　○啓者則敬前將籌墊陝振銀兩數目及辦理情形禀呈夔相業經抄登日報現奉復示内開昨奉手書備承藻飾臨風展誦慙感奚如就諗興居納福胞與為懷至深忭慰山陝寄災真令人目不忍覩耳不忍聞業由岑中丞奏辦官振無如地廣人衆必須輔以義振始克有濟是以行在户部奏請飭下江督行知嚴佑翁來此查放義振而以閣下暨小航鼎臣兩觀察勸募振欵兹承示於種種為難之中猶後籌墊鉅欵足徵見義勇為曷勝敬佩惟是災情慘毒非轉西江之水不足甦此涸鮒所望廣為勸集源源接濟俾嚴佑翁諸君得以放手開辦於以上紹先芬下起枯瘠其為功德何可限量尚祈勉力圖之此間京僚憫災民之困苦别自籌欵查放然所集祗五萬金願赴災區者僅二十餘人故所放不過二三縣而止惟望嚴佑翁早來一日庶災民早甦一日之困不知現已行抵何處不禁日夕望之弟以衰庸忝斯高位外惕艱危之時局内厪顛沛之災黎午夜徬徨難安寝饋不識閣下何以教我也專復敬請德安順頌年禧祗璧謙版愚弟王文韶頓首[  上海六馬路仁濟善堂盆湯弄絲業會館奏辦陝西義賑總局施則敬抄]  
[山陝籌賑札]  
　　○山西廵撫兼管提督鹽政印務節制太原城守尉錫頭品頂戴兵部尚書兼都察院右都御史廵撫陝西等地方督理軍務兼理糧餉岑為派委廣勸捐輸以濟振需事照得本年山陝地方久旱大祲兩省成災州縣百數十區飢民二三百萬公帑有限振欵亟須旁　前已請開銜封等項振捐近復奏奉諭旨特開秦晉五品以下實官捐輸並請准先發空白部照以冀各捐生改觀踴躍惟是事急望奢仍賴勸辦得人其人必須細心守潔而又能熟悉地方素為士庶所信服者乃入斯選兹查候選道嚴信厚精廉有信堪以派辦上海實官及銜封等捐事合行札委為此札仰該道即在上海地方將前項實捐銜捐設局廣為勸辦往來公牘自行刊刻關防其文可用辦理上海秦晉實官等振捐局關防務須極力廣勸妥速集欵一有成數即行源源匯解來陝以應要需如能設法墊解鉅欵尤佳所有原禀辦法及振捐並外减各章程現正刊刷隨後即便遞發其勸辦之捐生無論多寡仿照部章每月造報一次即通齎陝西籌振總局司道彚奬達部所有一切經費即在捐到實銀每百兩内扣用五兩以資辦公此外不再開支並將每月所收實官捐項數目分報晉省查考所請空白照紙現准咨商行在户部就近印發一俟發到即行轉發應用災振緊要已將縁由咨明江蘇廵撫部院暨照會江蘇藩司轉飭各屬地方官遇事照料助該道務必妥速勸集報解秦晉災黎不勝延頸待救之至切切持札仰候選道嚴信厚准此 
 
 

Page 4

 
 
   
 
 

Page 5

 
 
   
 
 

Page 6

 
 
　 
　　 
 
 

Page 7

 
 
   
 
 

Page 8

 
 
   
 
 

Page 9

 
 
[續錄萍鄉縣顧勴堂明府禀請兩湖督憲准赴湘南採米運糶稿]  
　　○明府禀兩江稿已錄昨報兹得其禀兩湖稿及示諭章程因再錄之禀曰卑縣萍鄉地方山多田少所産米穀本不充餘自甲午乙未兩年連遭旱災民間蓋藏一空元氣迄未能復幸近年煤務大旺嵗入銀錢數十萬利源日濬民力漸舒而外來挖煤煉焦工匠與夫肩挑傭趁之流各項小貿亦因是驟添十數萬人需用米穀數亦加鉅本年早稻收成中　晚稻豐歉不齊統計僅有六分之譜秋收已畢米價未平近有繼長增高之各鄉管田業户少者僅足自給多者亦已逐漸岀售農民紛赴各井廠挑煤逐日順道零糴資以為生其為米穀不足情形已可概見卑縣壤接楚南向有貧民紏衆坐食大户惡習若不先事綢繆恐來春青黄不接一有匱乏之虞必致藉端滋事卑職等有地方之責所管煤務各礦丁夫數萬日食所需關繫亦復甚重因共籌商擬赴鄰境豐稔之處預為採辦米石運回接濟查本省宜春等縣到萍皆陸路轉運維艱惟湖南湘潭係屬巨鎮醴陸攸縣壤地毘連最為切近一水可通直抵城下運道較便况在萍鄉貿易傭工者半多湘省之人挹彼注兹當必不分畛域屢經通盤核計自春徂夏直屆新穀登塲約需糴米二萬石左右方足以資周轉擬即遴派員紳繕發護照各赴湘潭攸醴各縣如數採辦運回所需米價水脚等項均由卑職等竭力設法暫行籌墊但聞湘省當未經秋收之前曾有禁止岀境之説此時遞往採辦誠恐無知商民藉端禁阻理合具禀仰乞憲恩札飭所屬各縣凡遇萍鄉縣員紳執持卑職等護照到境採辦米石即予示諭商民平價岀糶毋任藉端阻撓擡價居奇一俟採辦足數即當禀請停止卑職等為預籌民食綏靖地方起見是否有當伏乞察核批示祗遵再採辦此項米石原為來春糶濟貧民藉平市價若成本過重虧累必多所有經過釐卡可否即予照騐放行免其完納釐金岀自逾格　　併乞訓示欽加三品銜即選知府特授萍鄉縣正堂加七級顧為諭飭採買麥種事照得本年秋旱晚禾不免受傷亟應勸民種麥以資接濟　安福蓮廰一帶為産麥之區必須遴派熟手前往各該處採買麥石俾得及時播種合亟諭委為此諭仰該商號遵照即將本縣現籌七四洋四　元公同具領分手前赴産麥處所購定運萍約以二百石為度此係作種之麥必收上等庶免種而不岀之患其麥運到後即分存該店聽候　　圖紳轉發農民所有價值若干運脚若干即於運到之日報明以便核計成本飭農民照數繳還倘事竣尚有餘存之麥即歸該店留用本縣但照已用之數向該店結算合併諭明該商號務當妥速辦理毋稍違悮切切特諭計開採買麥種發給農户章程四條　一本縣籌欵採買麥種　為農民所種有限無力自向外埠採運因分之見少合之見多故彚總採買來萍並先行岀示曉諭一面飭紳傳諭農民勸令種麥此項公事即實成保甲團防總局督率辦理　一採買事件即委城内糕餅店紫雲生等五家領欵分辦以資熟手而歸簡易其麥運到後即分存各該店内核計成本運費每桶應需若干報明本縣諭飭保甲團防局函致各圖紳傳知農民以便繳價領麥　一某户農民願領麥種若干預先報明圖紳彚造底册先將大數約計送縣倘所需較多自應從速添買俟運到之日傳知各農户借價彚交圖紳派人來縣由保甲局騐明書立憑條向該店户兑價領麥惟所定價值係由外埠運至萍城之成本其各圖來城領麥運麥回鄉仍應自備脚價運費先交圖紳或歸墊用向農户收還聽其酌辦　一大安長豐二鄉距安福蓮廳較近如該紳董能自行籌墊採買麥種就近售與農民則可省徒返數十里之費尤為便捷 
[索欠候訊]  
　　○去臘二十六日紹興人魏人鳯投法界公廨遞禀訴稱故父於同治十年在望益紙館為司帳被族人魏同源號主魏永昌欠銀一千兩立有憑票蓋印魏同源圖章迄今三十餘年尚未淸還但永昌之孫連奎家資富有並非無力求提追給讞員杜枝園大令准詞飭　適值連奎因事赴甬由司帳魏汝霖到堂代質魏供與連奎同族在彼經收房租司理帳目迄今二十餘年永昌在日並無未了債項况魏人鳯亦並未踵門索欠顯有不實求恩明察大令以時在嵗暮著交的實人保岀俟連奎到案再行核奪 
[英租界捕房紀事]  
　　○偷兒某甲潛入淸和坊某妓院内竊取鑼鼓一副被二百八十號華捕所見拘入捕房捕頭令押候解送公堂禀請讞員張柄樞司馬訊辦○某姓小孩在寶善街春仙戯園觀劇迨岀園頓迷歸路經一百五十號華捕帶入捕房旋由其父赴捕房請領捕頭准之○英美租界各東洋車向章每三個月由捕房騐看如有損壞不准在租界行駛昨日總捕頭發岀諭單令各車户於今晨將車拉至四卡子路以備騐看并傳集各捕房捕頭到彼帮同察騐 
[江西官報]  
　　○都參將胡煦金陵回袁州都司英俊謝咨往金陵知縣陳錫疇解銀滬回朱兆麟缷辦謝埠卡回又謝提前酌委一次行知張炳華解銀滬回余官　長江公幹回胡上襄解第五批漕折赴陝西縣丞吴貞民往泰和催兵米萬國琛上高催减平回黄海濤提前酌委厘卡一次指分府照王逢康禀見騐看算學生廖　雷大信俱由馬當來省署鹽道王鵬九因病請假遺缺昨經開單電請督部堂揀員署理頃接覆電須選資格較深才具穩練之員查有試用張道暄堪以酌委接署又署宜春縣汪鴻現届期期委起服仍歸原班補委一次即用縣楊國璋署理又署南康縣朱紹文現屆期滿輪委即用縣林向滋署理又署新城同安司潘常經期滿更替該汎務以試用廵檢韋　森署理知縣王萬育禀謝酌委優缺一次行知周繪藻廬陵查災回張宗湛第四批漕折往陝西典史雷熙賢由籍來江丁降服憂滿賀昌祺解第三批漕折往陝西林志延監修　　廠工程府經錢炘缷辦茅店厘卡回署南豐縣鄧宣猷因病請假回省就醫酌委朱士元代理又代分宜縣連級現屆期滿輪委王之楨署理又署龍泉縣石長祜現屆期滿應飭准調斯缺現署吉水縣羅大冕赴任吉水篆務輪委劉榮拔署理羅令到任尚需時日酌委元嶲代署又署萬載縣鄭景洙現屆期滿應飭准補斯缺張壽齡赴任又署南昌同知余本嶲訓署臨江樟樹鎮通判事所遺南昌同知即以調補斯缺倉爾楨先行赴任倉丞未到任之前酌委知州邱承榮代理又署豐城縣丞王官駿現屆期滿應飭部選斯缺調署新建縣丞金恭壽赴任所　新建縣丞以南昌府照朱建勳升署 
[杭州西湖恊德堂經募陝西義賑自庚子十二月初一至初十日第二次淸單]  
　　○舒淸蓮洋五十元凝道堂沈潘遺德堂二户各廿七元陳讓貞十二元　廬書屋　　　本街朱慎幸獲平安妙倩吉記陳克巽四户各十元敬勝堂胡守暉子周鏡三户各六元谷廸甫六十角谷子晉昇號復劣道鼎記裕通官銀號賞教誠德潤堂俞　户各伍元　冠三錢　周鍾祖蔭金救臣弱惠甫姚桐生崇德堂各户谷子周慎修堂邵讓歡氏二勿齋江潘赤文敦睦堂錢十鑪堂葉居易堂孟　恆堂徐槐蔭堂王錦簾子慎思堂　前　　　居士　濟　莊廿二户各四元東海四子三元恆豐綢莊章子石樊彭伯周信修周嘏棣　堂周温耀亭阜琴閣主益壽軒德茂順彩移賑周明玉徐子廑吴守社王姚氏延齡承　承綬鼎泰莊陋靜波戴杏林許惠棠崇厚堂廿三户各二元韓菊農二十角吴養仁募十六角公益車泰源車二户各一元半樹德堂沈彭城氏吴興氏武陵氏百禄堂　　廸　無名氏惟　堂勉力淸芬書屋挹翠軒萬柳堂持正堂朱退廬主人坎止室主人范子卿德字棧朱耀岀姚文欽教誠子誠齋氏謝樹楠謝樹德七旬老人松柏氏求　安　善　趙梅亭求　康健葉恩甫九華山樵祈慈康求免疾病求體健旺念兹堂趙希甫趙聘之楊誠齋德堂秦黄受之陳辛湄樊介軒南德泰北德泰順豐慶復昌　　　　隆　　昌徐聚隆義興源興泰　順豐義昌和吴養仁篁南氏刁永笙費稼畊隆費文元陳靄棠日豐恆唐姓沈源茂隆陳孫氏朱王氏朱祖望朱安安朱愉愉朱亭亭丁　　周　氏　　　户　一元俞月笙隆昌絲行無名氏不岀名馬祥源馬蘭軒六户各十角成齋氏魯友福二户各九角裘慶雲汪錦泉陳心畬陳錦文四户各　元谷叔遷無　氏　吟　　建　同茂永沈子英東瑞成棧七户各六角山外山人淸河氏吴位南雲道人滿道人寒辰生會稽氏恆順行方極泰求安氏省齋氏久和陳立本石松舟　昌　　　　　寶善　宋仁　劉乙藜陳永安沈雲飛廿二户各五角黄儒聽濤軒隱名氏華宏仁金淦殷和王鼎祺陳裕泰董子揚無名氏吴子淸陶績唐黄靜波十三户各四角　琴　傅　卿杜績周傅懷淸㜑雲寶馬餘庭李鋕安谷程甫谷竹溪谷惠甫谷豐稔沈桂法費春生愧心氏無力子青山氏方佩英謝俞氏馬王氏魯聚興趙黄氏趙張氏趙桂　　　　趙　記趙樹棠趙包氏姚沈氏俞慶盛敦厚堂綺園吉仁氏心愷戴鰲峰朱畬和東客賞振家三十七户各三角蕭慶瑞孫啓渭鄭紹庭李松庭陳鏡淸程鑑初力不從心　　生　甡昌　　銘永昌王國樑永昌十三户各二角吴龍昌一角以上共收大洋四百零九元小洋五百廿三角[  上海絲業會館施則敬鈔登]  
 
 
 

Page 10

 
 
   
 
 

Page 11

 
 
   
 
 

Page 12

 
 
　　　　　　 
 
