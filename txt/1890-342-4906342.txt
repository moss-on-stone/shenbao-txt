# 1890 - 342 - 4906342

 

Page 1

 
 
[集腋社第二次協振彩票] [  申報館協振所謹啓]  
　　本舘籌辦振務以來歴蒙諸君子慨捐珍物琳瑯滿目美不勝收曾於春間製爲彩票一千二百張售錢助振窮黎受惠銘感同深茲者順直山東沈災未澹又蒙遠近善士以書畫衣服珍寶陸續頒來合而計之約值洋蚨七百餘翼祗以災區需欵萬不容遲逐復製成彩票五百張將各物減作洋五百元計得彩者有二百張之多將彩物分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣單登列本月初一日附張上一俟定期開彩當再登報聲明每張仍售洋一元諸君子善與人同請臨本舘帳房或交信局購取可也肅此佈聞伏維德鑒 
[新出時下名手人物畫譜附登畫報告白] [  點石齋啓]  
　　近世畫家有以美人一門分别古妝時妝改頭換面殊失雅人深致不知風神骨格大同小異終不免有疉牀架屋之識更或慕墨海書舘所出之百獸圖拾人唾餘爲獨得之秘以及冐他人之畫爲一已所出欺世盜名不値識者一笑本齋無取焉惟自畵報開創以來風行海内於茲七年圖畵流傅已不下數百萬本謬蒙稱許恐無以深副雅意　擬另加人物各圖延請名人精工墓繪事旣取乎典雅圖亦繫以品題宜古宜今繪聲繪影不獨爲習畫者臨墓之本亦可動讀畫者懹古之心每期出報附登一圖蟬聯而下以便裝成册頁閱者按圖而索風雅宜人當無不爭先快覩其餘仍照襄例准於初六日爲始合先佈聞 
[咨請取書] [  圖集成局啓]  
　　本局所印二十四史精益求精有目共賞其第二批所出之史記前漢書後漢書三國志新唐書新五代史舊五代史遼史金史計九種共一百三十本裝成一箱早已告竣惟恐遠處未經知悉特再聲明謹請與股諸君及早惠臨提取可也肅此布逹維兾共鑒 
[自造銀幣利幣論]  
　　今之談漏巵者動曰洋藥也洋貨也洋砲與洋船也而不知漏巵之似寡而實多似微而實大涓涓不竭將成江湖者固莫甚於外洋銀錢乎查外洋銀錢入中國久矣自西人闢地至美洲覔得銀礦西班牙用以鑄幣卽所謂呂宋銀圓也後美人繼之改鑄鷹洋又其後日人繼之改鑄本洋皆流行於中土其始肇端於閩粤其繼蔓延於江浙其終遂舉江西安徽湖北以及東南毗連各埠無不徧行一人倡之百人和之人人視洋錢爲甚靈卽人人稱洋錢爲甚便於是洋錢之來乃愈多而洋錢之患乃愈大矣夫洋錢何患哉非若洋藥之以土苴易我脂膏也非若洋貨之以奇巧惑我心志也非若洋砲洋船之一動恒逾數千兩一舉必須數萬金也不知洋藥洋貨洋砲洋船之患顯患也而洋錢之患則隱患也當道咸間每紋銀八錢五分始換洋錢一枚是每圓浮佔紋銀一錢三分許以各省交易而計每歲何止四五千萬枚卽已浮估四五百萬兩今之時勢雖不同然洋錢之質皆非成色各國所造大半俱係九成其中攙銅一成運之來華則皆易我足銀而往此中無形之耗折伊於胡底乎况每圓止重七錢二三分用之於市肆則又抬價一二分三四分不等此中無形之耗折又伊於胡底乎設不淸其源絶其流吾恐馬嶺天台盡變爲金銀之窟亦不足以供其朘削也此善策所以急　籌也竊以爲居今之時處今之勢欲絶洋錢入口固不可欲禁洋錢不用又不能無已則有自造之策在顧說者謂中國自造必不能通行試觀道光末年周　甫比部祝桐君司馬曾請於浙撫自造銀錢凡市并之徒及凡民之識銀者皆視其色聽其聲而不肯用厥後徐君雪村在無錫鄉間開鑪自造與洋錢無甚懸殊而民間以新板目之𢷤而弗用此卽不能用之明徵也卽使能行亦不過行於東南各省若西北一帶則習於用銀及錢票一旦變而更之必多掣肘則亦安能通行也噫爲此說者眞儒生迂拘之見而不足與言經世之務也夫踐十蒼生食毛赤子孰無揚中抑西之心今之所以皆喜洋錢者則以中國本未自造耳倘一旦自造其猶有捨華錢而不用者無是情也其尙有惟洋錢之是趨者無是　也至若周徐二君則以辦理未得法耳蓋旣視其色聽其聲而不肯用必其色之僞聲之虚可知於鄉間自造與私造何異卽使無僞彼小民有何知識亦必疑信相叅無惑乎其不能通行也故自造金銀各錢全賴辦理得法辦理得法不獨可行於東南兼可通行於西北蓋西北之商旅往來必須銀與錢但錢重而不能多戴用銀又多折扣之虞故商旅苦之如中國自造各錢廣行於西北各省則如取如携異常輕便旣無笨重之慮又無折扣之虞人情舍難而趨易大抵然也又安有西北不行之慮也哉是可以通行者莫如自造金銀各錢也而或以爲不能通行也則誤矣說者又謂中國自造其利少其弊多卽如易於僞造弊一難於持久弊二效法西制足以捐中國之體弊三断員工匠難保不因緣爲奸弊四有此數弊則亦何可行也曰是無慮大抵天下事有一利卽有一弊惟能制其弊杜其弊則可轉弊而爲利並可有利而無弊此誠視乎辦理之得人而不必鰢　焉過爲慮也且其利不可以更僕數卽如用之旣廣則足以保中土之財源鑄之旣多則足以奪洋人之利柄而且銀圓不能足色斯鼓鑄必有赢餘其利則在國國寳旣已流通斯天下皆稱輕便其利則在民分量之輕重一律足以杜尅扣之私是其利尤在於行旅也價值之貴賤相同可以絶賣空之弊是其利更在於客商也然則其利不誠大矣哉夫興洋務講富强足以杜塞漏巵者其費必大其效必遲而獨至造錢一項所費較微且行之不數年美利已徧於天下是欲期有利者莫如自造金銀各錢也而或以爲利少弊多則又誤矣由此觀之則知中國自造各錢必可天下通行必能有利而無弊惟事當初創自應用至善之策始能成不易之規謹就管窺民及者略擬一綱　目如左以備采擇施行[  此稿未完]  
今年夏間格致書院課題由寗紹台道憲吳福茨觀察所命其首題爲問近來東南各省多用外洋銀錢民尙稱便中國如自造金銀各錢應用何策能否通行有無利弊試詳言之用備采擇此次課卷由觀察自行鑒閱特拔取五品頂戴潮州府大埔縣生員楊毓輝爲超等第一名今具錄其文於日報以質諸近日海内之談洋務論錢法者格致書院山長天南遯叟土韜附識 
[輦轂紀聞]  
　　理藩院左侍郎恩少鴻臚棠前因染病又値女公子于歸經營喜事未免過勞延至上月十四日未刻溘然長逝十六日接三擬停柩五七誦經建醮後方發引口授遺摺已由理藩院於十七日代呈矣○奉恩鎭國公溥芸之夫人逝世後遺有一子年甫十二嗣經水人作伐聘定西牌樓北武王侯胡同延觀察之女公子爲繼室諏吉孟冬　有三日丑刻完姻觀察備有粧匳一百擡先於十二日午間送往芸宅派護衛官員八人吉服乘騎率鼓樂往迎○ 
 
 

Page 2

 
 
今夏雨水過多山洪急注以致西陵緑營官兵營房大半坍塌經中軍游擊禀報到鎭志鎭軍騐得坍去一千數百問官兵大率結蓆爲廬暫行棲止遂請旨飭由户部籌欵撥發以資修建奉硃旨交户部議奏欽此○槍奪妓女一案已綴報章兹聞刑部奉天司崇印鈞將魏七等一千人犯分别研訊魏雖供認在中副官媒家搶妓惟堅稱曾以二千五百金買此妓李氏未允致起波瀾酈副指揮炳奎繕具親供赴部聲叙略謂拿獲妓女發交官媒看管曾經禀明城憲惟官媒並非設於職署搶妓起於倉猝雖失覺察尙非典守不力迨撤任後於限内訪獲魏等解部歸案呈請恩准隨案聲叙崇正郎　據情禀堂矣○吉林將軍長軍帥委驍騎校恭齎貢葠二匣來京報明東華門恭齎入内至總管内務府堂上投交聞所齎之匣均以黃紙包封上黏印花計大枝山葠八苗中枝山葠十二苗共重十兩數錢内務府批牧後交茶庫恭存以備上用○庚寅恩科武進士賞給侍衛者五十八員經兵部帶交侍衛處由侍衛處恩主政彥帶見御前大臣領侍衛内大臣各堂憲請將狀元張憲周派分正黃旗當差榜眼李承恩派分正白旗當差探花陳邦榮派分廂黃旗當差其賞三等侍衛之譚鰲等七員賞藍翎侍衛之葉鴻鈞等十一員分派廂黃旗三等侍衛富亮等七員藍翎侍衛土耀斗等十二員分派正黃旗三等侍衛張健貞等六員藍翎侍衛王鵬舉等十二員分派正白旗分作六班學習當差○廂鹽旂護軍統領恩普爲咨行事本旂副護軍參領關陞升補護軍參領所遺之缺揀擬人員於十月十六日帶領引見本日奉旨廂　旗副護　參領員缺着委護軍領瑚圖禮補授欽此相應咨行兵部查照註册再查惠芳並不兼充族長之處一併咨報○冨新倉漢監督現在懸缺近經興游兩倉憲擬將任滿監督中書科中書吳中俊充補富新倉漢監督之差除檄飭吳中俊赴任外已咨逹史户二部曁中書科查照矣○泰甯鎭屬標卜各汛兵房因今夏大雨槯殘剝落至數百間之多該各汛房本係官兵值宿供衛陵寢巡察地方之所一旦坍塌棲止之所實不足以昭愼重而陵寢等處道路亦被水成溝教塲演武廳等房更多坍塌經標下中軍游擊禀報到鎭鎭軍分委查勘擬　直隷藩庫照案先撥　數千兩修理據情入奏奉旨着照所請咨行直隷總督飭由藩庫如數籌撥應用欽此 
[英輪遇險]  
　　昨日接得印度電音云英公司你包而輪船由印度開赴歐洲驀在海洋擱淺觀其形勢恐難出險云本館按前年你包而開來上海悮壯將中國萬年靑兵艦撞沈涉訟多時斷令賠補今又自行遇險無可設施何該船主掉以輕心以致一悮再悮耶 
[雷雨失時]  
　　昨接香港來信云苦旱三月涓滴全無至十月二十五日忽雷聲大震急雨狂飛時值沍寒北地早經見雪而是處獨冬行夏令阿香氏尙震怒難平誠歴來所罕見者也 
[鈴轅整肅]  
　　雨江總督自有皖撫沈大中丞前來署理之信前月卽派員將奇望街之行臺挨次髹刷輪奂一新計起東西轅門以及上下堂廳靡不金迷紙醉几凈窓明行臺者本衙署之副室所備以待不時之需者也故區宇雖不及衙署之壯闊而規模則已具衙署之宏深平時非軺車之過客與封疆之大史地方有司亦不敢供張灑掃以迓軒輿現因新督憲駐節在卽監修委員汪大令早已安排妥帖儀門发内若者爲屬僚聽鼓之次若者爲接見屬僚之次若者爲凝思靜坐之次若者爲燕息怡情之次均各紅氍紫幙井井有條卽旁至幕府書房官廚奴舍凡日用所宜之物皆部署必庀之供說者謂汪君夙號才大心細上年襄辦河運沿途數千里運丁數千人所至無怨言所舉無廢事從容處署　多竭蹶而波獨裕如此次不動聲色咄嗟立辦洵乎州縣中任繁理劇之長材也刻聞沈　憲准於初一日由皖啓程初三早可抵下關屬吏之恭迓者當於旱西門接官亭接見憲節本擬上月望後卽行東下　因一品夫人嚴夫人忽爾仙逝遂請假十日所有皖撫印務早遵旨交與阿方伯護理促帥誠古大臣之公而忘私者歟惟兩江所　實兼三省幅員非常遼闊地方文武之以公事申請者每日不下數十件或數百件加以鹽務洋務統歸輻輳前塡後壓可想而知今自曾忠襄中缺以來積壓將皮一月矣宜人人日望仲帥之來而惟恐其不速來卽市井商賈閭閻婦孺亦噧喁欲觀來者之新政焉盖忠襄以仁義漸摩江左者非一日矣後之慕忠襄者思其人將及其樹比召伯之甘棠况飲和食德之同爲身受者乎宜無遠無近追其遺愛一如嬰兒之失慈母曰語浹於肌膚淪於骨髓觀此益信民之不忘乃眞有不能忘不可忘者耳 
[續錄全臺淸賦請獎名單]  
　　文童楊英麟陳疇均擬請以典史不論雙單月儘先前選用員郎職銜楊廷翰同知銜林右藻均擬請賞加四品頂戴五品銜監生莊温擬請賞加同知銜理問銜監生呂兆琪州同銜呂錫榮劉祥元高廷琛中書銜監生周家麟以上五名均擬請賞加五品銜以上統共一百九十二名辦理各屬丈田給單稽核册票出力請照尋常勞績核獎副將銜留甘儘先補用叅將陳國泰副將銜補用叅將蕭大倫均擬請免補叅將以副將留閩儘先補用副將銜已革花翎補用叅將直隸督標儘先叅將武靑龍擬請開復原官原銜翎枝儘先補用遊擊　紹　儘先補用遊擊楊泗菴均擬請免補遊擊以叅將留閩浙儘先補用叅將銜安徽撫標補用遊擊李運昌擬請免補本班以叅將仍留原省原標儘先補用已革花翎副將銜兩江儘先遊擊皖南鎭標右營都司吳天才擬請開復原官銜翎枝花翎守備已保儘先補用都司朱德宏擬請免補都司以遊擊儘先補用儘先守備補用守備程福軒鄭超英王廷理劉朝舉李甫淸守備靳理香儘先千總已保儘先試用守備卞友勝補用守備儘先千總已保免補千總儘　補用守備張家德留閩補用千總已保儘先補用守備吳永宗以上九名均擬請免補守備以都司儘先補用劉朝舉請賞　遊擊銜升用守備福建右城水師營儘先千總畢松林閩浙儘先補用守備世襲雲騎尉薩臚芳均擬請免補守備以都司仍留原省原襟儘先補用已革都司銜花翎儘先守備周在信擬請開復原官原銜翎枝儘先千總高飛鴻儘先　委已保儘先補用千總李士元儘先外委已保儘先補用千總張興發以上三名均擬請免補千總以守備留閩浙儘先補用守備銜留閩儘先補用千總劉嘉輝擬請免補本班以守備仍留原省儘先補用升用把總已保儘先千總楊國安五品花翎把總已保儘先千總陳坤均擬請免補千總以守備儘先補用山東儘先千總補缺後以守備用沈百賢擬請免補千總以守備儘先補用並加都司銜武舉許肇淸擬請以守備用儘先把總劉興隆汪慶颺蔣耀琢儘先外委已保儘先補用把總劉廣鳳晁燕明六品軍功外委已保花翎把總汪人炬以上六名均擬請免補把總以千總儘先補用汪人炬並請賞加守備銜福州城守營右軍把總江泗擬請免補把總以千總仍留原省原標儘先補用留閩補用外委已保花翎儘先拔補把總黃以潼擬請免補把總以千總留閩儘先補用臺灣道標營右哨二司外委本營把總用蔣英臺灣下淡水營左哨把總李任韾均擬請以千總儘先補用四品銜五品軍功陳景崧擬請以千總儘先補用儘先外委温思叅張寳林趙衍廣五品軍功儘先外委詹慶祥五品軍功林雨文　玉崑五品軍功外委黃金魁六品單功楊定國方本光桂周如六品軍功盛廣恩以上十一名均擬請免補外委以把總儘先補用以上共五十一名分派各屬淸丈田畝科算錢粮核給丈單繪造圖册尤爲出力遵旨請照異常勞績核奬世龍雲騎尉沈文熊擬請賞加四品銜福建臺灣嘉義縣營千總歐陽陞擬　賞加守備銜武生陳上逹擬請以把總儘先補用六品軍功劉章敏武童任桂淸均擬請以外委儘先拔補以上統共五名辦理各屬丈田給單稽核册票出力請照尋常勞績核奬文武計三百九十四名 
[大宗師科試松江塲期單]  
　　十一月初一日行香放告初二日生古初三日上四學生初四日童古初五日下四學生初六日覆生古初七日奉金上童初八日覆生補欠初九日南靑童初十日提覆奉金上童十一日華婁童十二日第一塲考優十 
 
 

Page 3

 
 
三日提覆南靑童十　日提覆華婁童十五日第二塲考優貢監錄科十六日覆新生十七日總覆十八日奬賞 
[格致書院夏季課卷案]  
　　今歲格致書院夏季課題由寗紹台道憲吳福茨觀察所命其首題爲問近來東南各省多用外洋銀錢民尙稱便中國如自造金銀各錢應用何策能否通行有無利弊試詳言之用稱採擇次題爲西歴稱善適承明季之衰試證之所有知課卷彚　寄呈觀察鑒閱甄别優劣評定甲乙今已出案謹將所取名次具錄如左計超等十二名楊毓煇李鼎頤于　王輔才徐煥文程瞻洛兪贊孫廷璋車善呈孫兆熊吳兆麟黃廷光特等二十四名陶師韓沈昌鳳黃志喜彭尙功張玠麥之礽笪世勳卞良玉黃潤璋平彝朱昌鼎周承勳吳佐淸楊家禾王樹善李寳鑄茅瓚程昌齡朱其駿馮澂　鉞陸文炳朱華陳其善壹等二十八名孫乃延王廷颺程之驥孫瀚孫紹祖姚詒文朱宏敬沈昌藩陸敞嚴祥彬張綬靑戚以藩黃爾謙祝錦堂沈毓桂董琴琛姜樹人孫維新戚維坤張寳鑑畢用夏姚錫藩梅士鐸秦以誠秦善祥黃紹震葛黼鴻倪越觀察衡鑒之精品評之當一經嘉奬聲價頓增又復憐才愛士出自眞誠特沛廉泉以示鼓勵凡列前茅者均得渥受恩施焉計書院正奬銀二十五雨觀察加奬洋六十圓具列其數如下首名止奬銀十兩加奬洋八元二名正奬銀七兩加奬洋七圓三名正奬銀五兩加奬洋六圓四名正奬銀二雨加奬洋五圓五名正奬銀一兩加奬洋四圓六名加奬洋三圓七名八名各加奬洋二元九名至十二名各加奬洋一元五角物等自一名至十名各加奬洋一元十一名至二十四名各加奬洋半元自出案之日爲始凡肄業諸士子仍至三馬路格致書室領取奬銀閱視課卷西學　法固爲當今之急務亦爲時事之所先書院肄業諸士子苟能潛心壹志於此先以空言而收實效將來宣力於國家卽以此爲嚆矢然則觀察之所以造就人才者豈不大且遠哉 
[覆訊定絨]  
　　德商順全隆洋行控大春洋貨號主周雲峯幾次定買法蘭絨共三百箱延不付銀出貨時朱森庭明府方理讞務卽會同德國佛繙譯宫研訊周稱貨樣不符是以不出兩造各執迄未成讞順全隆又請德領事　會江海關道聶觀察札飭赶緊訊結申詳明府以先定之二百箱並無不合諭令從速付銀提取尙有一百箱各邀公正人議奪周遵斷順全隆寫字西人偕買辦稱續定之貨給有様絨　行主簽字請令周交出以憑公議及周呈上並無行主所簽之字後由宋莘樂二尹集訊着順全隆行主自行投案此已歴登前報矣昨日又經蔡二源太守覆訊　主仍偕寫字西人及買辦投案聲稱周來定絨時給以樣絨在招牌下簽有西文名字蔡太守問買辦曰爾見周向爾行主定貨時所給之樣曾簽字否答稱親見簽字周稱此絨祇順全隆一家出售續定之一百箱先買過十箱開看内有次貨與原樣不符知一百箱中貨必不一至所　之樣的係順全隆所給並不知其簽字與否如果簽字或者轉交客人時被客人將字跡剪去亦未可知佛繙譯官謂須令周將原樣交出然後各邀公正人開箱騐看如與原樣相符理合付銀出貨不符則應退還今樣絨旣無順全隆行主所簽之字殊難作準順全隆行主　周爲洋布生理已二十年豈不知定貨交樣時簽有名字之理隨將定貨簿呈閱則簿上載明設或箱内貨色稍次或有高貨均與行中無涉周亦曾簽字旋又稱定貨後發電信至外洋接有回電當登簿時亦載明箱内貨之高下與行中無涉周亦簽名佛繙譯官請太守問周曰簿上之字是否爾簽周稱曾簽名電報簿上至定貨簿並未簽名似是後來添卜佛繙譯官謂如果成交登簿後再添字樣照德國例順刴去指頭周曾延担律師申辯可再着該律師騐明簿上字跡順全隆設有不是可以照辦太守問周當定貨時如何冐昧簽字答稱素與西商交易略知西語不識西文不知伊如何寫法太守謂豈不間南順記等與洋商交易或定貨所立合同或成交簿皆有中西文字如是辦理則無後言矣周唯唯稱是又稱設照順全隆行主言所定之貨箱内設高下不齊與行中不涉如是則無須出樣矣太守據情告知佛繙譯官兩造又辯論至再仍飭各邀公正人議覆核斷 
[騐充船埠]  
　　船埠丁咸增前因犯案經陸邑尊斥革在案日來有王秉鈞姚永橋周春堂顧慶林祝正興凌福興張雲顯陸賓榮蔣雲生潘岐生許永瞿志賢顧興發等紛紛投縣求充昨日經陸邑尊懸牌示期今日當堂抽簽騐充 
[鄉村失火]  
　　本色西南鄉漕河涇地方居民櫛比亦一大村落也前夜鄉人某姓家不戒於火勢若燎原當經衆人帮同施救逾時始熄計焚去平屋十飭間云 
[扶櫬回鄉]  
　　福建建甯鎭總兵蘇健齋軍門從戎臺嶠因病内渡嗣因藥石無靈遂在滬寓仙逝其斷室許夫人夙明大義捐軀殉節報軍門於地下英雄兒女各有千秋本報曾疉紀其事兹聞其公子等來滬於昨日運柩回里殯儀之盛有足觀者先有開路神在前引導斷以肅靜廻避牌奉旨入城宣付國史館立傅奉旨建立專祠奉旨旌表復有德政牌數對其文曰歡騰鳬藻怒息鯨波運籌維妙甘苦相同幃幄經營事機剖决功成西夏烕振南荒訓練多方恩烕並濟恩承北闕德被東疆威震海邦恩孚澤國斷見黃亭一座恭奉誥命於其中又有銜牌數對三代正一品封典簡放福建建甯總鎭兼雲騎尉簡放海疆總鎭賞戴花翎賞換西林巴圖魯頭品頂戴簡放提督軍門世襲騎都尉又有香亭兩座萬民傘三柄金鼓淸道旗淸音一班頂馬數人魂轎之前有緇流手執旂旛口宣梵唄又有親兵數名荷鎗護送孝幄内孝子兩人號泣隨行軍門及夫人之靈柩均用獨龍扛大紅呢繡花材罩送喪之小轎約有數十乘自會館起行過法界大馬路八仙橋一直向東至碼頭乘輸返里一時途中觀看者幾　肩摩　擊頗極一時之盛 
[難民行刼]  
　　圓通寺距本埠虹口東北二里之遥係上海縣二圖所轄寺旁有鄉民朱坤元者家號小康曾充該圖地保現因年老退卯由長子增祥接充近日爲增祥娶媳至昨日新人滿月歸家淸晨九點鐘時預備肩輿禮物正欲出門忽來難民百餘人口稱告貸錢米不由分說將坤元父子捆住手足任意搜取衣物洋銀隣家多係婦人無可如何祗得從旁袖手寺僧間之急命道人鳴鑼告警鄉民聞聲齊集難民始懼而退出增祥濳尾其後見若輩闌入美租界過外虹橋漸漸分散遂於途次報捕拿得男女三人卽投捕房訴明情節捕頭飭中西各探捕四出追拿并由德律風知照各捕房一體查緝俄又獲男女十名口解送英公廨蔡二源太守間明情節立派差役押送上海縣署其時報時鐘已鳴五下陸邑尊飭分别管押候訊增祥亦投縣申訴前情並開失單呈案邑尊卽飭幹差查辦聞坤元次房孫男手上帶有金約指一枚難民强欲捋去堅不肯釋致被咬傷手指寺内設有駐防營當時並未拘捕直至事後始出查拿或曰是處皆經紀小民惟朱家稍有積蓄難民遠來如何得知底細想有地匪指引是以敢若此逞强也 
[縣案彚錄]  
　　裕昌米行主楊樹村控振隆　建號夥高和觀串騙米麥一案由陸邑尊一再訊鞫各情已列前報前日晚堂邑尊研訊楊投案供稱上月初三日高同金合勝船主翁昌前來購定白米一百三十一石麥三百石有奇共計銀八百二十五兩將貨運至翁昌船上向索貨欵一味延約是以扭送來案求恩追還原貨高供是日小的往購米麥由本行林姓囑我前去銀兩應向林姓追償翁同金合裕船主方六海投案同供振隆虧欠小的銀兩將米麥作抵邑尊得供以翁昌等串騙有因卽飭原差於次日赴金合勝金合裕船上將原貨起出寄棧該兩船准其放行並候諭知建帮董事會同理處○董召順控顧二小之子誘拐伊媳由陸邑尊飭差帶同顧兄顧大往金匱縣北門外將顧子長靑董媳金林押解到案候訊此已列諸昨報前日晚堂陸邑尊提訊董召順供江北人向以操舟爲業我媳於本年八月間被顧子誘逃現在求恩給領並求將顧 
 
 

Page 4

 
 
子嚴辦金林俯首求恩顧長靑供鎭江人向來以駕船度日董媳顧隨小的逃逸並非誘拐邑尊得供以顧誘拐婦人尙且狡賴殊堪痛恨着責二百板枷號一月金林隨顧私奔亦有不合着責藤條四十下候傅伊母到案再核董斥退候示 
[英界公堂瑣案]  
　　某號華捕禀稱金虎彩所拉東洋車戴有手巾四疋盤詰來源據言坐客忘下照捕房例坐客遺物理合交存捕房不應藏在車箱之内是以拘送案下金供稱小的係江北人坐客遺下手巾無可交還並不知捕房規矩蔡太守謂車照上戴明章程爾豈不知耶如交捕房則失主認領時尙有奬賞圖夻則干咎戾遂判令管押七天手巾存捕房俟失主認領○信通洋行西人失去女衣疑細崽張其榮行竊宋二尹訊無証據不予准理旋又疑細崽瞿　榮竊衣麥捕頭亦不准又經大寫西人指瞿行竊小洋二尹仍訊無証據商諸易副領事俟德國佛繙譯官會訊昨日覆訊信通寫字西人訴稱失去袋内小洋鈔票疑瞿行竊瞿執定前詞蔡太守商諸佛繙譯官以疑竊難憑不能俯准瞿請追給工洋十元太守謂此係爾主人之事行主稱工洋並非不給因失衣後疑竊雖無憑據然須央人保定方給工洋庶後來查出伊等行竊有贓可以送辦瞿稱主人欲保洋四十餘元始肯付給工資故無人來保太守商諸佛繙譯官着該行主繳洋十元諭令瞿在本廨具保給領行主卽繳鈔票洋十元太守着瞿覓保具領張及出店沈雲生請追工洋太守謂爾等自向索取否則役德領事署控追可也○包探何瑞福禀稱張士龍家居大興里云係礦務委員報失銀水烟袋縐紗裙初疑女傭吳媽行竊後查得被已歇廚人夏阿福於夜間闖入竊取將銀水烟袋質在城内某處得洋十元縐紗裙質在西門内得洋一元八角均已賭輸搜出水烟袋質票由張備本取贖縐紗裙質票已無著今特送案請辦張遺女傭吳媽投案禀訴前情並稱水烟袋值洋四十餘元縐紗裙值洋五六元夏俯首求恩蔡太守判令笞責二百板發捕房管押二月水烟袋先行給領候再移吊餘贓○范錦春訴稱小的至某處浴堂洗澡已給烟茶資堂倌李萬有又向索取與論被毆以致受傷是以報捕拘案請究李供稱范欠烟茶錢十六文小的追出拉伊髮辮致伊自已跌傷蔡太守騐得范略有傷痕判令將李管押三天 
[法捕房瑣事]  
　　某姓家雇某甲爲包車夫甲素有摴蒱之癖前日某姓有英洋十五元囑甲帶回家中甲見之不覺舊技復癢私自携往虹口直入賭塲作爲孤注不料磨蝎臨宮飛蚨不返將所携之洋悉數輸去自知無面目以見主人逃避在外昨經某姓在法界尋見將甲扭住送入捕房捕頭訊明情節着押候解案請究○馬阿金者專以胠篋探囊爲事屢被包探拿案懲辦依然怙惡不悛前晚又在法界密采里間壁弄中欲肆行竊伎倆適　捕房包探所見送入捕房管押以待解訊○粤人某甲素以煎烟爲生計前晚手持川土兩塊烟膏兩缸行經法界被夜班巡捕瞥見恐其來歴不明上前扭住查問之下因言語不合將甲送入捕房當在身畔搜出鐵絲鎖匙一個捕　以其形跡可疑卽着管押候解公堂訊斷 
[浙省撫轅抄]  
　　十月十六日新選杭理事溥禀知藩司飭知赴任正任硤口同知玉禀奉藩司飭知回任候補縣左昭煌禀知藩司委署諸曁縣缺叩謝並銷督審差○十七日乍理事廷禀知藩司飭知回任叩謝候補同知季綸全禀知運司委餘姚緝私局差叩謝新臬司龔准於十八日卯刻在署接印○十八日署臬司正任金衢嚴道唐進見禀缷臬篆奉飭回任禀謝卽辭赴任署杭乍理事李禀知交缷乍理事篆務正任乍理事廷禀知本日受事○十九日山陰典史王秉相禀奉委帮辦紹屬順直賑捐差○二十日硤口同知玉禀見禀辭赴任鍾守鑅禀知臬司委讞局發審差 
[江督轅門抄]  
　　十月二十一日候補道丁葆元辭回提工局○二十二日同知劉卓栻謝委籌防局提調差督署洋務文案候選通判林志道奉委編次曾宮保歴任奏疏遺稿章程從九陳廷傑禀知分寗差委理問王肇鴻奉委府發審差○二十三日辦上海機器紡織新局補用道唐亷上海來藩轅牌示代理甘泉縣朱廷球在任病故遺缺查有候補知縣朱應江堪以署理又通州稅課大使員缺前經請以試用州稅課大使何宗耀咨署現已奉部覆准自應飭赴新任○二十四日提右營叅將陳永春由滬來○二十五日丁憂知府勞元弼叩謝註册留省補用同知程文鑫謝委籌防局提調差通判李銓銷籌防局提調差並謝委會辦輸船支應局差籤分江蘇大挑知縣忠灝到縣丞徐樹森銷十二圩木厘並奉委洋火藥局隨辦差巡檢陸德琦到省蕭澤春銷查上元六合兩縣牙帖差回並奉委城内撫卹局彈壓差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中官報]  
　　涇廳馮樹勳禀謝浙江脤捐案内賞戴藍翎同知曹廷　禀缷脤鼎土藥局事到省知縣顧芹奉委辦江東橋厘卡本任福防廳唐寳鑑自京解餉到省從　劉遠錦禀起服禀到通判李春輝奉委估勘督署簡房差 
 
 
 

Page 10

 
 
   
 
 

Page 11

 
 
[光緒十六年十月廿四日京報全錄]  
　　宮門抄○諭旨　道錄前○發抄硃批五道○將軍裕奏審明鮮民人越境砍柴故殺人命解回該國辦理摺○又　奏遴員升補同　部○又奏委者巡道片○鄂　黃奏交缷蘇藩日期摺○署蘇藩張奏報接印日期摺○廣西撫馬奏請免武員騎射片○十月二十　　兵部太富守太　守　藍　值日無引見○熙敬明秀各假滿請安○齊普森謝　廣東瓊州府知府　○　慶　　二十日○召　軍機鳥技喜崇阿齊普　○發抄卞管第奏船政局添製機器等件奉硃批該部知道欽此○又部撥台灣　防報銷各　奉硃批該部議奉欽此○又松　令李澤眷調補同安令奉硃批吏部議奏欽此○又琉球國難夷遭風撫恤奉硃批該部知道欽此○又遵　間省海防報銷各　奉硃　兵部　奏欽此○○奴才裕祿跪奏爲審明朝鮮國民人越境砍柴故殺人命解回該國辦理恭摺奏同仰祈聖鑒　　據署通　縣知縣徐鋮騐報朝鮮國民人文永運因越境砍柴用奪獲木棍毆傷内地民梁小平倒地後用　　故勒梁小　拴吊樹上氣閉身死因係中外交涉命案應歸何處審辦禀請核示等情當經奴才會同府尹興　檢查光緒二年朝鮮　　　從人黃河立路經廣寗縣因向民人劉永寛買食切糕致相爭鬥黃河立用手推跌劉永寛身死經前將軍崇實等員訊明解　覆審　　奏　將犯解　該國自行辦理奉旨允准在案此案朝鮮國民人文永運在内地致斃人命自應　照前辦黃河立之案委員　明解勘將犯解回該國辦理批　遵照並劄姿東邊道　良提訊詳辦去後兹據該道提集犯證審明解勘前來奴才詳加覆　　文　　係朝鮮國戚興府民人已死山東卽墨　民人梁小平於光緒十三年間隨同其父梁保邦由原籍移居通化縣當石溝子　地度日與文永運素不認識該處距通化縣城七百二十餘里與朝鮮國相隔一江十六年二月二十七日午後文永運與該國民人崔奇亨　腹映一同渡江至當石溝子荒山上砍得柴薪回歸崔奇亨與吳履映先行文永運貨薪行走落後與梁小平撞遇梁小平卽斥文永　　應過境砍　欄令將柴留下文永運不服彼此　寫梁小平卽用木棍向文永運毆打文永運氣忿奪獲木棍連毆傷梁小平額　近左在　瞅右臂膊脊背等處梁小平倒地文永運恐其向人告知追拿頓起殺機卽解下腰繫蔴辮結　圏套勒住梁小平項頸拴甲樹上濳逃回門梁小平旋卽氣閉身死梁保邦於是日旁晚時分因其子梁小平未回赴山查找暼見屍身缷救無及投知鄉約張永才查拿兇犯卽　朝鮮慈城郡節制使訪問前情將該犯文永運拿獲同案証崔奇亨吳履映一併送交該鄉約報縣騐明屍傷禀經奴才　同府尹興陞委　東邊道　　提集犯証審明解勘前來奴才親提研鞫據供前情不諱覆詰不移案無遁節查此案文永運因梁小平斥其不應越境砍柴欄令將柴留下不允致相爭毆相奪獲木棍毆傷梁小平倒地復因畏人追拿頓起殺機用繫腰蔴辮勒住梁小平項頸拴　樹上氣閉殞命若按中國刑律科斷應照故殺人律擬斬監候惟該犯係朝鮮國民人應解回該國自行辦理崔奇亨吳履　訊無在　帮同毆勒情事已解回該國省釋應毋庸議屍棺飭縣傅屬領埋除將該犯文永運咨送盛京禮部飭派弁兵解回朝鮮國辦理外理合恭摺具奏伏乞皇上聖鑒再府尹興陞入都陛見故未列銜合併陳明謹奏奉硃批刑部知道欽此○○奴才裕祿跪奏爲揀員升補要缺同知以資治理恭摺仰祈聖鑒事竊照光緒十六年八月十七　准吏部行知鳳凰直隷廳同知張錫鑾捐升離任應以接到部文之日作爲開缺日期所遺係煩疲難升調要缺例應由外揀選升　等因奴才遵卽詳加遴選查奉天省並無部名分發及揀發候補同知難有勞績曁俸滿保升同知非現居要缺卽人地不宜亦無堪以升調之員惟查有圍塲海龍廳撫民通判汪　現年六十歲直隷永平府　州人由附貢生於咸豐四年考取謄錄　實錄館謄錄官遵例報捐通判十一年簽選江西撫州府通判親老告近開缺改選近省同治元年簽選河南汝寗府通判到省旋因親老是請終養回籍嗣丁母憂服闋起復於光緒六年十二月騐放奉旨不必坐補原缺欽此八年五月揀發奉天差遺委用是年十月到省十二年七月奏補圍塲海龍廳撫民通判八月委署到任十一月奉文實授歴俸三年期滿業經題請歸入卽升班内升用在案該員樸實安詳辦事穏練以之升補鳳凰直隷廳同知洵塂勝任且係俸滿保升應行升補人員任内並無叅罰降調處分與例亦屬相符合無仰懇天恩俯念員缺緊要准以圍塲海龍廳撫民通判汪桌升補鳳凰直隷廳同知實於地方有裨如蒙兪允俟部覆到日卽行給咨送部引見以符定制所遺海龍廳撫民通判遺缺奉天省現有應補人員應俟奉准部覆容奴才另行揀補所有揀員升補要缺同知緣由理合恭摺具陳伏乞呈上聖鑒勅部核議再府尹興陞入都陛見故未列銜合併陳明謹奏奉硃批吏部議奏欽此○○裕祿片再奉天驛巡道奎訓光緒十五年大計保荐卓異奉准部覆現在請咨赴部引見所遺員缺應卽委員署理查有正任昌圖府知府景桂老成穏練辦事詳明堪以委署除檄飭遵照外理合附片具陳伏乞聖鑒再府尹興陞入都陛見故未列銜合併陳明謹奏奉硃批吏部知道欽此○○頭品頂戴調補湖北布政使臣黃彭年跪奏爲恭謝天恩並報明交卸江蘇藩司印務日期遵旨起程前赴湖北仰祈聖鑒事竊臣於光緒十六年九月初三日奉江蘇巡撫臣剛䝘行知八月十三日内閣奉上諭江蘇布政使着鄧華熙調補黃彭年着調補湖北布政使均卽飭赴任毋庸來京請訓欽此當卽恭設香案望闕叩頭謝恩訖旋經督撫臣飭委江蘇按察使臣張國正兼署布政使於九月初五日接印任事臣卽於是日交卸江蘇藩篆伏念臣由編修告養家居渥荷殊知特簡湖北安襄　荆道荐　臬司調任陜西陞授江蘇布政使奉旨護理江蘇巡撫仍回本任兹復仰承恩命調補湖北布政使荷稠疉之隆施愧涓埃之未效竊恩湖北雖舊遊之地駕輕就熟似有途轍可循而藩司爲總匯之區用人理財深恐措施失當惟有遵旨赴任矢愼矢勤事事禀商湖廣督臣湖北撫臣認眞經理以期仰答高厚鴻慈於萬一所有微臣感激下忱並交卸日期理合恭摺叩謝天恩伏乞皇上聖鑒謹奏奉硃批知道了欽此○○兼署江蘇布政使按察使世襲三等子奴才張國正跪奏爲恭報兼署藩篆到任日期叩謝天恩仰祈聖鑒事竊奴才蒙恩補授江蘇按察使於本年八月二十五日在蘇接印業將到任日期恭摺具報在案兹奉督撫臣行知以蘇州布政使臣黃彭年調補湖北布政使卽須先行交卸飭奴才兼署藩篆旋於九月初五日准布致使臣黃彭年將印信文卷移交前來當卽恭設香案望闕叩頭祗領任事訖伏念奴才初官　署出握郡符由首郡而荐受糧儲　兩司而彌漸庖代　温綸之渥被臬事直陳愧重任以驟膺　條兼綰查江蘇爲財賦殷繁之地藩司有鈎稽綜核之權舉凡行政用人安民察吏在在胥關緊要自維檮昧懼弗克勝惟有矢愼矢勤遇事具禀商請督撫臣認眞辦理斷不敢因暫時兼攝稍涉輕心以冀仰答高厚鴻慈於萬一所有奴才兼署藩篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○馬丕　片再分發廣西差委題奏提督現署臣標中軍叅將雷震雲由武童於咸豐二年投効南勇大營隨剿楚皖陜甘　省從征三十年身經百餘戰咸豐八年攻剿　逆在湖北克復麻城縣城右乳旁受炮子斜穿骨損同治元年在安徽頴州府　　張緫愚捻匪　後受刀傷骨損五年在甘肅張家川地方攻剿回逆右骽受矛傷穿透骨折筋縮節次受傷均極深重當時雖經醫愈而每遇寒　陰雨舊傷臅發筋骨均作痛楚難以挽强命中懇請奏免騎射前來臣查軍營打仗受傷人員有艱於騎射者歴經奏蒙恩旨准免　射在案今題奏提督署臣標中軍叅將雷震雲因歴剿各省逆　右骽等處均受重傷筋骨損折查騐屬實難以挽强命中合無　懇天恩准免雷震雲騎射以示體恤出自鴻慈謹會同兩廣總督臣李瀚章附片陳明伏乞聖鑒訓示謹奏奉 
硃批着照所請兵部知道欽此 
 
 

Page 12

 
 
[光緒十六年十月廿五日京報全錄]  
　　宮門抄○分選單○發抄硃批五道○護豫　廖奏遵旨修防河工事摺○　奏　　　補知縣摺○浙撫崧奏請傅 
旨嘉奬片○十月二十五日刑部都察院大理寺廂藍旗值日　引見○麟　腵滿　　○　　因伊子授　事官謝　○靈熙謝投奉恩將　恩○孫詒經請假二十日○已克坦布續假五日○家人府奏派　　　　之王大臣派出　貝勒大審　恩中堂福中堂○付衛處奏派揀選官缺之大臣派　恩中堂　書　　鳥拉喜　　○召見軍　　世長　全○光緒十六年十月分選單知府安徽廬州張端本順天監浙江台州李鳴梧江西禀知縣四川洪　吳　亮江　舉經歴雲南　越廳土瑞藻山東監 
縣丞浙江永嘉徐本立順天供吏目直隸冀州莫炳南廣東監巡檢安徽績溪劉　　　隷監江西永豐孫毓榮順天監典史雲南　峨　思江四川監○發抄王文韶奏請以鳴泰補元江直牧奉硃批吏部議奏欽此○又總兵何雄輝等捐銀建坊奉硃批着照所請禮部知道欽此○又接閱迤東迤南營伍奉硃批知道了欽此○又補用千總　剛更正底銜奉硃批兵部議奏欽此○又補用遊擊張長春抗延交代請卽革職審究奉硃批着照所請兵部知道欽此○○　　河南巡撫布政使臣廖壽豐跪奏爲遵旨籌辦沁河修防事宜責成紳董領欵承辦妥定章　官爲督率並丹河分水碍難　閩各緣由恭摺具陳仰祈聖鑒事竊臣　准河臣許振褘咨光緒十六年六月十三日奉上諭給事中張廷燎奏河南河工積弊亟　革除並陳管見一摺河工積習甚深亟宜認眞整頓着將一切尅扣偷减等弊嚴行查革妥議具奏另片奏沁河水勢湍悍請於金鄉地方建閘宣洩使由丹河分入衛水沁工欵項徑交兩縣督飭公正紳士分叚舉辦併　體察情形一併妥議具奏　因欽此欽遵　咨　會同查辦除河工積弊由河臣查辦具奏外臣查沁河發源山西由濟源縣入境歴河内武陟二縣合大丹河之水匯入　河該兩縣地勢　低河身太窄每遇　秋大汛險工疉生惟藉堤岸支持河内縣南岸計長七十六里北岸七十八里武陟縣南岸計長六十餘　北岸七十餘里兩屬民　民修實歸兩縣代爲承辦光緒九年奏明改爲官督紳辦每年由司庫各發歲修銀一萬二千　　時　及吏定　　仍係官爲經理冗費過多官亦不能常駐河干公事旣多假手上下隔閡各不相聞連年生險轉失初意非去浮核實認眞　　　成紳土專辦勢將流弊日滋難期經久當經會商河臣檄飭候補道陸襄鉞前往沁河上下游周歴履勘督同懹慶府知府李芳柳河内縣知縣高袖海武陟縣知　賈聨堂傅集紳士公議兩縣各設總辦沁工公所一處遴選家道殷實素稱辦事公正之候選教諭李伯恭教諭　　等每縣四人派充　事總辦工務至沿河分叚舉辦卽飭該總紳公舉濵河附近耐勞習事之人各分志叚設立分防公所河内縣共　工分八叚武陟縣共計工分七叚認眞修守保衛隄防其歲修領欵一萬二千兩每年十月先發五千兩採辦磗石正雜等料預爲儲備次年正二月問發銀四千兩以備春厢柴隄並添購物料雇募夫工餘銀三千兩四五月問撥發以備伏秋防汛等用均由該總紳具領責成为理所有從前辦公幕友外工書役並一切浮費悉行革除並經道員陸襄鉞傅見該紳士等告以查辦情形傅宣朝廷德意爲保護地方冀免河患起見各該紳莫不欣然感奮願從承辦此河内武陟兩縣沁工現擬厘定章程責成官督紳辦之遵辦情形也至金鄉建閘使丹河分入衛水一節查丹河發源山西至河内縣之丹谷口入境分支爲二南流者爲大丹河東流者爲小丹河汴丹河一線　流由石斗門歴金城村至薛村出境迤邐入衛大丹河水勢較旺自九道堰以下支港渠二十餘道灌溉民田一千五百頃有　金鄉卽金城村小丹河下游與大丹河中隔二十餘里使併束之入衛勢難節節建閘山水陡發必致橫溢汛濫恐附近數十村　失　田之利　查勘衛水下游地勢過低河身更窄又有洪湯沍漳等水匯入連年漫溢爲害勢難再容大小丹河兩水併流轉滋民患旣據查明窒碍難行應　毋庸更議臣伏恩沁河雖僻在一隅　水勢浩瀚修防之事無異黃河現厘定章程兩縣秉督率之權各紳有承辦之責不任書差則官民無慮隔閡盡革浮費則庫帑可免虚糜撥厥情形可期核實惟歲修欵項本係兩縣赴　徑領不由　轉　造册報銷仍須由道核辦書吏不免藉口現經定章發交紳董具領一切支用均歸紳辦不假書吏之手有餘留作次年備用不是設法　墊酌盈濟虚定爲歲額無所增滬應請免其造册報銷使紳民得以仰體皇仁實心經理以資鞏固而垂久遠此次定章之　該地方官等如　辦有成效擬請仿照河工霜淸保案酌予奬叙倘玩忽從事始誤要工卽行嚴叅懲處除分飭遵照辦理外所有籌議沁　修防事宜責成紳董領欵分叚承辦官爲督率並丹河分水碍難建閘各緣由謹會同河東河道總督臣許振褘恭摺具陳伏乞皇上聖鑒訓示謹奏奉硃批着照所請該部知道欽此○○護理河南巡撫布政使臣廖壽豐跪奏爲揀員調補要缺知縣以資治　恭摺仰祈聖鑒事　照安陽縣知縣李鐵林在任聞訃丁父憂應以丁憂本日爲開缺日期歸光緒十六年三月分截缺在案查安陽縣係彰德府附郭首邑地當南北衝衢差使絡繹政務殷繁兼有發審案件治理不易爲衝繁疲兼三調補要缺例應由外　選自非精明强　之員不足以資治理臣與署藩臬兩同在於通省應調應補應升人員内逐加遴選非現居要缺卽人地未宣查　調補内黃縣　縣　慶恩現年五十三歲係順天府大興縣人祖籍浙江會稽縣由監生同治二年在江南徐州糧台捐輸以鹽大使補　並加同　銜三年遵　餉例報捐分發指省山東九月蒙欽派王大臣騐放於十月初六日到東因先於九月二十六日丁祖父承　憂　　嚴　起復七年因皖鄂等省肅淸出力案内保歸候補班前先補用八年十月初三日回東九年在陜西粮台捐輸案内以　班　先補用　卽題補富國塲大使十三年二月十三日到任因前收復巴燕戎城曁肅淸河州等處案内奏奬奉旨着賞戴花　欽此光緒元年九月在湖南恊黔捐局捐歸知縣不論雙單月在任候選二年因添派辦理洋務出力案内保奏仍以知縣本班儘先卽選　年正月　隷捐助普賑官捐案内核奬准加四品頂戴六年四月初次六年淎滿留任是年大計案内保荐卓異加一級註册候止七年二月　選河南内鄉縣知縣四月交卸富國塲大使印務赴部騐着蒙欽派王大臣騐放領　起程十月初一日到省代理南陽縣篆務於十一月二十一日接印八年二月十二日交卸飭赴内鄉縣新任於是月二十二日到任十年署理獲嘉縣十一年調署内黃縣　　調補經部覆准於光緒十二年八月十七日奉文准補内黃縣任事十六年三月委署安陽縣印務於四月初八日到任該員才具　長　膺繁據現署斯缺將及半戴地方一切事宜辦理裕如核計内黃本任並無積案及欠解錢糧承緝未獲盜案已起降革叅限處分　歴俸已滿三年以之調補安陽縣知縣實堪勝任惟内黃縣本係煩缺現調安陽縣知縣係屬以繁調繁第内黃縣僅止繁難二字繁缺安陽縣係冲煩疲三字繁缺缺項稍有不同且係彰德瘵附郭首邑地當冲要因地擇人例傅專摺陳請據署藩司賈致恩署臬司鍾　會詳請奏前來合無仰懇天恩俯准以内黃縣知縣董慶恩調補安陽縣知縣實於人地相宜如蒙兪允該員係現任知縣　調知　銜缺相當母庸送部引見所遺内黃縣係選缺豫省現有應補人員俟准部覆截缺後再行揀員請補所有揀員調補要缺　縣　　　合恭摺具陳　乞皇上聖鑒訓示再該員先由内鄉縣調補内黃縣今由内黃縣請調安陽縣係屬再調其調任内　　　　　　　　　　　　核計至初任内鄉縣在内罰　案　均在光緒十五年三月十六日恭逢恩詔以前　行寛免　免　　　　　　　　　　　　　批吏部議奏欽此 
○○　較　再准出使英法各國大臣薛福成函稱上年江浙兩省同遭水患勸令　　　　　　　　　　　　　　　　　金鍾竭力捐助　卽倡　銀三千兩並勸募各華商捐欵合洋一萬元分解江蘇浙江各五千　　　　　　　　公　義　爲善該道勸　外洋　輸較内地爲難似應給　優奬以示鼓勵可否仰懇天恩俯准將　加坡福　　　　　　　　　　　　　金鍾傅旨嘉奬之處理合附片陳請伏乞聖鑒訓示謹奏奉硃批陳金鍾着傅旨嘉奬欽此 
 
