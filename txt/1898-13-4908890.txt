# 1898 - 13 - 4908890

 

Page 1

 
 
[晨江各埠赶早發報告白] [  申報館]  
　　　江義千里埠頭林列本舘所銷申　向　　期　送鑑釐事有人在　收取　　之　報寄至　埠　舊往往　　破　　　　　　　　　　　　　　　舌是以本館今時赶察印寄紱前早到一日以副諸君子先親爲快之意如有遲到者卽係　　之　報可向　　　　　　　　　　日　輪船開發須於下一日并寄　　　之 
[珍物待購] [  申報館恊振所拜啓]  
　　本館恊振所自經解賑欵以來屢承諸大善士源源接濟且有以珍物坤振者惟連城之寳旣承割愛相投而美玉之沽尤賴雜　　榖辭屬　　珍玩羅列於下倘蒙仁人君子慨　廉景既能廢積隂功且可增輝　國誠一舉而兩得也計開朱漁珊帖一部高擔游重木一書 
[添印白紙玉堂字彚出售] [  圖書集成局啓]  
　　本局向印玉堂字彚久己風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋巷仍　洋二角欲購者請至三馬路申報館及申昌書畫室諸取可也此佈 
[答客間德人佔膠州事接前稿]  
　　客又謂誠如子言則中國誠不能與德戰亦不欲與德戰而且不必與德戰然觀德人之舉動以兵要求似非言戰不可且德人若無妄動兵戈之意則與中國以口舌爭足矣何必派兵艦來華哉使所論不合而德人竟以兵戈從事中國其束手讓之乎抑嚴陣以待之乎趁此舉手似尚不難與之抗衡若待其調集兵船則和之不能戰之不可不亦悔之己晚乎曰此事斷無言戰之理中國處此孱弱之時祗能以理爭不能以力敵德之取我膠州勢固盛而理實曲也波恃勢之盛而不顧理之曲則我惟守理之正直而不與爭勢之盛衰不但德人有自反之時而隣國亦必有公論之出斯時德人雖能欺凌夫中國其能取信於天下乎至不能取信於天下卽逞一時之强暴所謂燕雀在前黄鵠在後而張弓挾矢者又在其後矣不觀昨報所紀美人之公論乎據香港循環日報譯西歴十一月十九號及二十二號美京華盛頓來信云德人佔據膠州灣並不先行照會中國政府警備驟然奪中國要港與刦取何異實背萬國公法夫文明之國而襲刼取之行乃歐洲之所恥也揆德人之意在東方一帶經商均不甚得意擬藉此聳人聽聞虚張聲勢恐嚇中國予以利權則恣其所欲己耳豈眞有囊括四海并吞八荒之雄略耶按商務一道德人所營運者不過軍火而己而歐洲之考究船砲堅利者首推英法美德人雖善仿效未必盡善盡美如中國遼東之戰因軍火逺遜日人遂致一蹶不振其軍火豈非購自德國乎惟日本洞悉其中利弊不以德國軍火爲重故購之者亦少也中國現略警悟與德人交易者日形寥落德人此舉或因商困而發難耳美人之論可謂洞見德人之肺腑而不直德人之言己張膽明目如俄如法如英如日亦未始不存此心惟靜觀中國之動靜耳故爲中國計斷斷不可以兵戈從事亦斷斷不可慨然以地予之就事論　閙教之案則賠費耳償命耳有例可循也如不滿德人之意必欲據地以要挾重兵以壓境卽不能以理爭不能以情喻而膠州終爲德人所據必使天下之人咸知德人以强凌弱竊據我土地非我予之則德人雖有握地之實而我終不任子地之名我知各大國必有起而與爭者恐德人現雖暫據而終不能常據也若貿然以兵戈從臯一旦爲德所敗又蹈日人之前轍償費割地慾壑難勇卽各國欲爲中國轉圜而亦無可轉圜矣夫中國爲商務極盛之區各國决不肯壤此太平之局現在任其竊據但與之議辦教案教案爲奸民而起兩國本無傷和好安旨償地之理誠如美人之言實背萬國公法爲歐洲各國之所恥夫所以立萬國公法者原欲使萬國皆就此範圍也而乃聽德人獨背之吾知不必動干戈而各國必不肯默爾而息也使各國皆以德人之據中國土地爲非亦必有出而解圍者德人之强詞奪理無益也若各國皆無逺識而以德國爲是則中國非但不必以兵戈爭並不必以口舌爭吾知各國兵戎之禍亦不逺尚不知鹿死誰手豈獨今日中國之受制於人哉且有不如今日之中國者矣美人之言其有見於此者乎總之現在中國之勢兵餉不足民心未散兵餉不足不可與戰戰之必敗敗則民心亦散矣此卽金復海蓋之前事也民心未散不可公然而予以土地公然予之民心不散而亦散矣此卽臺灣之詔令内渡義民之欲守而不能久守之前事也客唯唯而退乃詮次問答之語以弁諸報首 
[俄人之論]  
　　香港土蔑西字報載俄人之論云將來必有一國發難於中國而吞噬之此無可疑之事但所奇者各國之中德國首先發難若此事出於英法等國吾人不須驚訝出於德國則大可訝耳何也德人於中國未　爭尺地是冠軍之國變爲殿軍今忽有此雄舉又是殿軍變爲冠軍也鄙人初聞亦頗疑惑蓋謂德國欲取屬地以乎狂妄中之尤狂妄事試問德人取屬地何用香港粤省及别處口岸亦何帝德之屬地德人商於是遊於是者人數幾與英人本將今試執德人問之若有一德人寗喜居於德國管轄屬地不喜居於香港及閩粤各口岸者吾知其必無也然則德謀屬地儘可置爲後圖爲德人計寂然不動讓别人爲戎首然後厠足其間分其利益豈不更妙乎至於論其佔奪境土之故未免太强横如人失禮於爾爾入人室問之其人恐懼陪禮苦求赦寡便可子事殺斃教士兩名　誠不幸惟細思傳教要旨亦教人不可以惡報惡今報之如此其酷此豈教士之心且在澳洲及美洲不知幾許華人爲人所殺中國曾無一官過問屍親並無一言追究此外國婦孺皆知之者余辯論如此未知當否但有别人推論此事則吾所潔喜者也 
[海防盜警]  
　　廣州博聞報接得海防來信言十一月二十二晚有盜匪約八百人向西人萃處之地肆行孜刦蜂擁而至縱火焚燒各屋紅光燭天駐守此處之法兵見其來勢披猖料難抵敵且　面皆火尤有不能兼顧之勢卽由兵船調兵登岸與之對壘連放槍砲擊斃盜黨三十餘人其餘始鳥獸散法人之死於是役者亦有兩名喪失財物及被燬房屋所值甚鉅說者謂方地向多盜患然如此次之明目彰膽實爲從來所罕見云 
[軍火解京]  
　　京師采訪友人云湖廣總督張香帥製造洋式槍砲裝以木板箱載運京師十一月二十　日由火車運至馬家堡改用二套車二十餘輛拉入都城軍務處王大臣派武弁會同鄂省管解員弁兵丁押解入永定　　陽門赴軍務處騐收 
[京師錢市]  
　　京師采訪友人云近日市中錢價益貴銀價益廉每兩祗易當十京錢十一千之謂且　肇沙錢不少最次者十三千上下抵銀一兩内城向使大錢近亦漸多攙雜惟較南城錢色差好耳轉盼歳終官宦平民虧折不 
 
 

Page 2

 
 
鮮殊可虞也 
[相國舉襄]  
　　京師采訪友人云高陽相國李蘭孫恊揆之靈柩於十一月二十四日回籍道出廣安門沿途祭棚十數座翁叔平恊揆與相國最　　　送至距城二十餘里之大井始洒淚致祭徐蔭軒中當及裕總憲亦出城十數里設筵尊送京西肥城更有紳民公設祭筵叩奠順天府府尹胡雲楣京兆派出官役四名赴前站置備公館步軍統領榮仲華大金吾飭南營六汛每汛武弁一員兵丁四名爲之護送至京汛四十里公界之長新店始遄返靈柩載以騾駝獨龍大楨前導儀仗鼓樂加儀御賜祭文碑銘則舁以黄亭兩座聞協揆之公子於下窆俊尚須於年内携眷返京都云 
[逆倫巨案]  
　　京師采訪友人云耿某係鑲紅旗漢軍籍家於西四牌樓宮門口瓜園其叔祖曾任某省都統物故後遺下從叔母與耿夫婦同居當道者憫其清貧措資六七千金聊助養贍費而以耿承宗祧焉耿素喜流蕩不事生人業垂涎從叔母財物久之不得染指常戚賊於心十一月某日忽起殺機向素識之羊肉鈾借一快刀懷之而返俟更深人靜後毁門潜入連殺二命旋搜得匯票一紙計銀五百兩乃天津某號商匯兌遂席卷銀兩携之而逃次日傭人知覺慌忙報官騐得兩屍四肢俱斷血跡模糊檢察所失匯票莊問明牌號立率兵丁由火車飛速追去抵津至號知照則耿己於前一日取銀號中人得以照章緩五日交付故其銀猶未取去官乃述明原委留兵守候史分勇役往娼賭各寮蹤勒適耿在侯家后某娼寮尋歡遂就擒焉二十一日押解回京由步軍統領衙門取具口供送交刑部簽發廣東司刑訊耿供認前情略無諱師遂定以凌遲處死不日卽解赴德勝門外行刑惟本旗向無劊子須浼刑部轉傳劊子代爲捉刀也 
[京師火警]  
　　京師采訪友人云十一月二十八日冬至皇上大記天於圜丘先於二十七日入壇齋佰時則天時晴暖無異三春三更向盡星斗滿天忽遥望東南方紅光燭霄霎時聞警鑼四出報稱崇文門外迤南二里許東半壁街驛馬官圈厩長陳姓家草埰中走水東帥例於冬令刈取草料以備來春餧養之需草埰益高火勢益猛以致炎炎之燄有如赤城曉霞幸封家姨不甚猖狂並未延燒房至一椽而地而官恐驚聖駕分外驚惶賴諸水會奮力救援至三更時火漸衰熄當火之初起也在栅欄中城義善水會激桶齊出鑼聲前導燈火滿街適一騎車迎面而來騾驚而逸撞倒行人某甲面上帶傷至本月初一日之夜初更後宣武門内西單牌樓捨飯寺前某鐵鋪又報失愼内城水曾齊往撲救至二更時卽撲滅 
[茸城又火]  
　　松江西門外莫家弄口仁記水菓行及章永茂酒棧後進空庭中於本月初六晚死灰復熾延燬蓆棚幾釀巨禍等情己誌前報詎十七夜二鼓後莫家弄中唐姓屋内又傳火警鑼聲四達附近居民異常惶急妙嚴寺及太樹大王廟兩水龍飛馳到塲婁而廳姚君亦乘輿軒至幸爲時尚早經左右鄰人汲水竭力灌救旋卽息滅事後訪悉知樓上有人吸食洋烟偶然不愼致肇此禍該處咫尺地内　兩報火書現在風高物燥凡居家者均宜格外謹愼也 
[小輪炸裂]  
　　蘇州訪事友來函云本月十七日上燈時蘇州葑門外寳帶橋附近有新昌輪船局之小火輪船一艘由閶門開往杭省行至是處不知如何烟囱忽然爆烈但聞砉然一聲山岳振動舟中艙板等件飛舞天半幾似狂蝶亂飛霎時間輪船全身覆没舟子及搭客人等悉入波心早經傍人瞥見赶卽設法施救然有搭客七人己無術返魂矣内有本城四百花巷番紳之十公子及候補某君文生甲乙二人某姓主僕二人均遭是厄其餘諸人雖得出險然己受傷甚重富卽舁至天師莊西醫院求治未識能保無虞否 
[劇賊游行]  
　　蘇州采訪友人云本年七月十四日總捕同　劉少峰司馬覓購缐人缉拿冐官行竊之獨脚賊犯姚金亮常州府有太守陽湖縣吳大令以所轄境内屢出巨　爰關提研訊姚犯不肯承招乃復押來省仍禁諸長洲縣獄中某日上憲飭長洲縣汪璠庭大令提增大堂裝入木籠令差役舁往各處鳴鑼游示 
[匪徒攫錢]  
　　沙市訪事友來函云時届嚴冬宵小益復猖獗竟有在通衢大道攫人錢物者日前有鄉民負錢四串至某飯　晚　後結伴以行至毛家巷口突被匪徒刼去二串旋經同伴將匪徒扭住彼此爭奪甫一脫手卽乘間逸去旁觀者恊力追尋至十字路口卽逃逸無蹤鄉民頓足搥胸據云此錢係貿布而得而布又向親戚自貸易錢以葬父者今被刼去一半何以爲葬父之資且無顏回見親戚說罷號桃痛哭哀動路人於是有好行其德者竭力資助或數文或數十文或百餘文頃刻盈兩串之數鄉民當街叩謝衆人復戒以前途保重匆再爲伏莽所乘鄉民唯唯而去 
[宵小横行]  
　　漢口采訪友人云鎭土地當衝要人烟稠密涇渭難分不法之徒所在多有當此畿聿云暮若輩尤恣意横行一逢月黑天隂恒有刼物搶錢之事某日晚鄉人某甲肩負青蚨一貫踽踽獨行甫至龍王廟街突有匪徒蜂擁直前强行刼奪鄉人徒呼荷荷悵惘而歸　市之中而若輩尚復不法若此安得有地方之責者盡法懲治也耶 
[巡查嚴密]  
　　漢口采訪友人云鎭上五彩巷店鋪寥落行人甚稀每至更深夜靜之時常有匪徒乘隙縱火以致户驚龎呋安枕殊難仁義司巡檢許　　少尹有鑒於兹爰飭各叚街鄰醵集錢文雇人擊柝巡邏相宵小當無從逞其伎倆矣 
[鐵爐無恙]  
　　日前漢陽鐵廠鎔鐵爐中間小有受損故此爐匠停工多日兹聞己修整完好照常可用云 
[鐵廠添工]  
　　漢臯鐵路大工將開對岸鐵廠赶鑄軌道鐵　日夜加工以應急需凡無業之人均可藉比以謀升斗也 
[絲局停工]  
　　湖北自創繅絲局以來規模頗爲美備惟近因蠶繭不敷繅綫暫行停工由委員宗大令得福赴兩院禀知大約俟新繭出時始能照常開辦也 
[戎旌返鄂]  
　　湖廣督中恊熊子衡恊戎朝鑑前奉張制軍委署湖南永州鎭篆現在新任永州鎭熊溪山軍門業己履新恊戎遂東裝返鄂日昨赴督署禀見旋奉檄委署湖南常德恊篆務想不日以當轉斾赴湘矣 
[鄂省官塲紀事]  
　　湖北采訪友人云月前督銷鄂岸淮鹽總局江蘇補用道劉彝亭觀察奉太夫遍游蘇滬各勝地返漢未及有日又有白門之行聞須謁見督鹽憲劉制軍商禀鹺政云○漢口鐵路局總辦朱惠之觀察前經上游撤委己見報章兹悉鐵路總辦一差擬另委龍艮山太守辦理然尚未見明文也○漢陽縣薛誠伯大令查得縣境新河南岸石坡坍塌過多行人裏足因於某日委員查勘請張香帥籌欵治理聞香帥己批示准行矣 
[潯上官塲紀事]  
　　九江采訪友人云德化縣教諭謝筱石廣文大計卓異推升知縣簽分廣西候補遺缺經部選賴廣文補授本月初十日履任己接篆履新矣○九江府聯敷青太守有麟孫之喜本月十四日大開湯餅之筵文武各官咸往道賀太守徵召菊部以宴嘉賓 
[甌江宦轍]  
　　温處道王心齋觀察蒞任後因前案署道之滬眷尚在署中遂假考棚行嘉爲辦公之所兹前道官眷己去赶卽修整筮吉初二日遷移入署云温州鎭劉吉泉軍門於前月晦日乘坐永靖火輪船詣花泥浦洋面會哨循曩例也公畢隨卽回轅○温處鹽　總局李友梅觀祭輔燿筮吉初一日進局視事司巡書役諸仍其舊推於恭謁時諭令認眞整頓嚴密梭巡而己觀察公館在五馬街每晨卽赴局辦公矢 
 
 

Page 3

 
 
勤矢愼不敢稍有暇逸云○前鹽局總辦沈子榖司馬壽銘接辦五年引課大有起色現因瓜期己届省憲改委候補道某觀察來甌督辦司馬於本月初一日交卸大約黄羊祀灶時卽須附輪晉省銷差云○新委温州牙厘總局戴太守啓文　聞不日可以榮蒞官場得信後卽預備供張恭迓憲節刻又接省信知今臘不復來甌大約雙節遥臨當在明歳正月間矣○永嘉縣葉詠霓明府於初七日午刻在考棚行臺設席公請李友梅李榖宜王心齋三觀察山珍海錯餚饌紛陳並雇召新同福新三連福兩班侑觴袍笏登塲氍毺貼地東南賓主暢飮盡歡造鳴騶返局早己日墮崦嵫矣 
[府試有期]  
　　松江訪事友來函云明春府試己定正月廿六日取齊廿八日開考雖未奉府憲恩詩農太守張岾示諭然此信係從學署傳出諒非子虚烏有之譚也 
[封印大吉]  
　　昨日爲文武各衙封印吉期清晨七點鐘後蘇松太兵備道兼江海關監督蔡和甫觀察朝冠朝服就太堂上恭設香案望闕行三跪九叩首禮入内易公服而出升坐大堂各屬員行堂叅之禮旣而吏役以次叩賀禮房書辦朗誦吉語觀察命將日箱封固退入内堂文武各員均命駕回署 
[總局擬遷]  
　　馬路善後總局向在南市十二圖南馬頭江蘇撫標滬軍營對面兹總辦陳敬如都戎以該處路途甚遥往返殊多未便　定於元旦日爲始遷往十六鋪毛家弄馬頭假水利局以爲辦公之地云 
[云護日蝕]  
　　欽加鹽運使銜在任候選道江蘇松江府上海縣正堂黄爲日食事光緒二十三年十一月十四日奉本府正堂　札奉布政使司聶札奉禮部札開精膳司案呈准祠祭司付稱欽天監具題光緒廿四年正月初一日乙酉朔日食江蘇江寗府日食六分四秒初虧申初三刻六分食甚中正三刻四分日入地平酉初刻代八分帶食四分五十九秒復圓酉初二刻十三分在地平下等因到司札府轉行到縣奉此除移行遵照外合行出示曉諭爲此示仰合邑軍民人等知悉屇期一體救護毋違特示 
[仿設電燈]  
　　南市沿淮難馬路由善後局倣法租界之式設立電燈兹悉此項機器己將運到又在老太平碼頭創建房屋四向專司開辦一切事宜定於明年元旦開工想此後可以大放光明來往行人無冥行之苦矣 
[議辦車捐]  
　　本埠南市新馬路告竣之後一切均仿租界章程所需經費浩繁尚無可籌之欵兹由江海關道蔡和甫觀察據清申詳兩江督憲經劉峴帥札仰道憲在馬路開　車捐藉以津貼等因觀察奉札後立卽轉諭上海縣黄愛棠大合遂與善後局總辦陳敬如都我會議擬照法界减半籌捐並與都戎會銜出示以小車每月報捐二百文東洋車七角單馬車二元雙馬車三元野鷄馬車三元一角其餘雙輪　車等概捐洋八角五分於正月初一日起捐以初七爲限著卽提局呈報照例捐納如有逾期不捐一經抽勇查出拘局照章議罰 
[請查病牛]  
　　前報紀西人欲令八仙橋各牛羊行遷往虹口前日嚴茂袁等牛羊行十五家聯名環禀法總領事略謂商等開設有年素昭信實一經遷移人地不宜諸多不便倘慮有病牛不潔等事商等自願籌集經費請添雇司事二名逐日查騐倘有以病牛充數售賣一經察出願甘從重科罰聞領事己准如所請矣 
[枷號奸徒]  
　　李桂林投楊樹浦巡防局控練悔卿誘匿胞妹李秀珍經局員解送上海縣署前晚縣主黄愛棠大令倩帮　委員蔣壽林刺史升堂提訊差役禀稱李未投到陳供稱小的係蘇州府屬元和縣人自幼僑居治下南市王家馬頭去年失業後在楊樹浦紡紗局　小工日得小洋銀二角秀珍與小的同居做工日前倩小的賃一臥室小的遂向屋主商議租得一榻之地月給洋銀三角不料秀珍入此室處卽患病歴五十餘日不能回家後被伊兄所知指爲小的誘匿刺史判令笞責二百板始供認誘姦是實刺史判令枷號兩禮拜發犯事處示衆 
[枷號兇徒]  
　　本年海運局業己開辦前日無賴張洪全糾同上海縣劊子楊九等數十人馳往浦東楊家渡運糧船上奪允工頭之役工頭某甲見勢不妙號召各小工與之抗拒甲力不能敵致受重傷當經局中司事人知肇禍端立將張楊　獲禀訴總辦立卽備函移送上海縣署至晚二鼓時縣主黄愛棠大令升坐花廳提訊張供稱小的係本邑人年四十有一家住浦東向在爛泥渡當夫頭本月十五日招商局漕務委員吳老爺雇爲工頭飭轉雇各小工運米後忽由福建人充工頭遂雇閩人工作因之小的等前去理說不敢逞兇楊供稱小的在大老爺案下當劊子本月十五日吳大老爺喚令充小工頭目小的思一身未便當兩役因卽禀辭此次實被悞拘叩求恩鑒大令謂楊曰總辦大人來函指明爾首先糾衆逞兇迨喝散後張又奔至將閩帮頭目毆至重傷實屬目無法紀况海運漕務本縣近奉上憲札飭竭力整頓曾經出示曉諭爾等竟敢聚衆行兇究竟幾人同在張楊不敢置辯俯首求恩大令大怒判令將張笞責八百板楊笞責四百板問差役曰受傷人曾否來案禀稱小的查得受傷人現在某醫院診治未經投質大令　將張楊枷號發招局馬頭示衆俟漕務畢始准開枷 
[懲責棧可]  
　　萬安樓接客夥王松山前因犯案到堂經前讞員枷示責懲此次又將該棧客人徐文軒兇毆受傷控經鄭大令提案訊供押候查明再核現經大令訪悉前情以該棧不應任用强横之人充當接客飭傳執事楊子林到案具結如再有毆客情事一經到案一體嚴辦王松山素不安分屢次行兇押候從嚴究懲 
[存物待領]  
　　日前有十六鋪汛捕夥拘獲浦富順卽傳順因其肩負零物一擔形迹可疑解經巡防中局委員潘二尹飭押候失主認領後再行訊辦浦在押己有數日並無失主報局前晚由二尹復升堂提訊捕役投案禀訴前由詰之浦供小的係南通州人向爲小負販刻在法租界替人挑運物件覓貲餬口日前在致逺輪船上有一客人雇令將此項廣橋瓦罐等裝成一擔囑至虹口地方詎至外大橋左近雇主忽然走矢無從　覔及在路旁等候多時仍未來到不得己擬將員挑往南市欲在相識處暫寄甫至大馬頭左近適被捕役撞見疑心小的行竊故卽　送案下其實則並非竊來惟乞恩鑒二尹謂據爾所供碍難憑信卽使雇主在中途失散理應將貨送歸輪船何得擅自挑往他處顯係情節不符喝令重責一百板具結存案驅逐出境復諭浦以後如尋獲雇主儘可來局呈報候訊明給賞起案之貨暫存局中以一禮拜爲限如無失主認領卽將贓物變價撥充修理街道之用 
[木匠跌斃]  
　　紹興人金老倉向習梓人業昨日在公和祥馬頭修造房屋正在屋頂工作之時稍不留神從空墜下傷及頭額腦漿迸流經同人舁往同仁醫院求治因受傷過車立卽斃命由該作頭傳其家屬備棺成殮亦云慘矣 
[吞烟斃命]  
　　江北人名小官郎者不詳其姓氏向在虹口和豐船廠内充富更夫昨日不知有何寃抑潛自吞服紫霞膏數錢旁人見其神色有變知己服毒立送同仁醫院求治然因受毒己深醫生雖如法救治竟未能奏效延至傍晚卽行斃命匹夫志短是之謂與 
[英界公堂紀事]  
　　甲乙丙三人自姑胥臺畔販蠶豆至申中途遇同鄉龜奴張阿招言及明年欲在上海賃屋開娼寮君等如能籌捐洋銀卽可入院傭工得資豐富甲乙丙信以爲實每人措得洋銀一百二十圓先後交張滿擬可與老元緒當執鞭之役矣詎料遷延數日訪知事屬子虚迨昨晨在法界邂逅相逢乃偕至寳善街某茶肆理論互相爭鬧刺刺不休事爲包探張阿五所知一併拘入捕房管押○張阿三不知何許人昨晨手持布衣數件東張西望意欲赴長生庫質錢包探石金榮是之嚴加盤詰始知從鄉間竊來乃帶入捕房告知捕頭押候解送公堂崇請 
 
 

Page 4

 
 
讞員張賡三直刺訊辦○昨日女孩龔小弟在路獨行哀哀啼哭包探黄四福向之盤詰知係迷失歸途遂帶入捕房捕頭飭送公廨請爲安捕○蕩婦周章氏素典某甲姘識後甲别有所戀遂與氏疎昨遇諸中途致互相爭鬧適爲四百八十號巡待捕所見一併拘入捕房捕頭令將氏解送公堂甲則暫行管押○有程小瀛有自稱欲潤日報館向鐵工方德庸定購機器屢次向催遲延未就逐於前挽扭至公廨請追值日差向詢擴節方艢洋銀未經交足以致不能完工差乃禀知直刺押候訊究○周陳氏曾以某小錢莊空票一紙向王如才貼現近因錢莊倒閉向收無著遂扭至公廨請追直刺著分别押候訊理○宣雲林扭榮英寳至公堂控稱被欠洋銀一百餘圓請爲訊給刺著押候訊追 
[法捕房二則]  
　　寗波人史微卿向在南市德大米行爲夥因收客欵貼票調現虧空甚距業己辭歇前日持己閉之益康莊票洋四十元向菜市街丁崇新煤炭店追取票根該店主不肯承認互相口角扭入捕房捕頭命赴公堂具詞控訴○小東門人和冰鮮行船夫史南山與船帮中某甲口角爭毆甲被史抓破頭面爲巡街捕拘入捕房轉解大自鳴鐘捕房翌日經捕頭訊問以甲略受微傷卽予釋出史押候覓保旋經該行夥恃恒德保戰求請保出捕頭准之 
[美界捕房紀事]  
　　江北入李昌榮向在虹口公和祥碼頭爲小工度日昨日忽乘人不備竊得該馬頭所儲之舊鐵數十斤途遇王包探拘入捕房押候解送公堂訊辦○長江積竊計坤榮前日潛至外虹口旗昌路馬頭元和輪船竊得搭客皮馬褂昨爲王包探查知拘人捕房押候轉解公堂○徽人程台生素以　篋　業昨日至外虹口楊樹浦路馬魚德興輪船上偷得某搭客之衣服等件爲程包探查知拘入捕房押候解辦○賭棍王金生　日在天后宮内擺設賭攤誘人賭博爲五百四十九號巡街華捕所見拘入捕房禀請究辦 
[拾遺糾謬]  
　　前日報後附登脫簡一則六十餘載句悞作亦十餘第二次校讐之後句悞遺次字昨日報中白門喜雪一則氣候清和句悞作氣候得和黄人曉捧句悞作黄人曉倐北風之括地兮句悞作倐乃北風之刮地曾合并校正如右 
[無量福壽]  
　　前日本館恊賑所承隱名氏大善士助賑捐洋銀五十圓又承普太和丸藥寳號交來蔡叔漫大善士由德斷匯助　　十兩正臘鼓聲中歳聿云暮我輩祭詩祀灶韵事良多遥憶各省飢黎待哺嗷嗷朝不保夕集枯集菀誠哉判若天淵矣得二君子大發慈悲　　以佽俾乾藥赤子頓如枯木逢春有不敬爇心香祝大君子無量福壽者哉用綴數語藉表頌忱 
[大患頻來]  
　　臘鼓聲中歳聿云暮敝堂照章於施粥外又須給發米票以　貧民卒歳之資需欵愈繁支持更屬不易　　劉指三善士爲太夫人七旬大慶筵資移助粥捐由孫鏡湖兄交來計洋五十元陸雨生翁日米十石無名氏洋三十元楊韻記求乃郎平安洋一百元保康吳氏洋一百元衍齡子外症求平安洋五十元德清稽紹敏求椿延福壽康健洋三十元分别祇領感篆靡窮又金記指助賑欵洋五十元一併照收卽希公鑒[  上海六馬路仁濟善堂董事嚴信厚葉成忠楊廷臯黄宗遽施則敬等謹誌]  
[助賑摭要]  
　　啓者頃承寄鶴居善士助洋一百元王善士桂祖爲尊人病求速愈洋一百元前任湖南　門縣知縣黄善士印廷贊由崇餘莊交來洋一百元東海氏由患泰莊交來洋五十元南匯衞湛園善十爲令郎永齡病略痊完願洋二十元蓮濟子洋二十元土楊氏完願洋二十元吳隱記善士爲尊閫病求速愈洋二十元瞿洵棠善士因十二月十八日爲五旬母難之辰求先考嬪冥福洋二十元委解拯濟以川鄂准徐災户困憊難堪霈振孔亟得善士解囊佽助惠及孤寒負曝南詹當亦感銘肺腑矣[  上海北市絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
