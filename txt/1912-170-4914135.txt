# 1912 - 170 - 4914135

 

Page 1

 
 
評論 
[財政管見] [  （寒）]  
　　增設各省國稅司之商樒 
　　日前大總統提交財政部官制修改案於叅議院當時政府委員說明修正之要點有六（一）駐外財政員（二）改設會計賦稅財務三司（三）鹽務監督處及幣制局（四）稅務處（五）國家銀行造幣廠印局造紙廠（六）各省國稅尃司夫一國之歲入恃有國稅故理財以稅源爲重今吾國各省設以國稅尃司果爲財政上必要之機關乎此吾人所急欲研究之者也 
　　攷其創設之理由則以國稅事務前淸雖有藩司總理財政然非直𨽻中央隔閡日甚近年各省因籌欵之故增設局所權限紛歧爲財務機關定統系自應各省設專司國稅機關直隸財政部各府縣設公機關庶命令易行國稅便於整理所有徴收事宜除鹽稅設有專員外如田賦及各種雜稅並新行之所行印花營業等稅各歸管轄各分司亦歸監督云云 
　　欲明此種機關爲必要與否當先推求有此機關於稅務上之進步如何路透電稱民國成立後各省捐欵均留作自用政府需用全賴墊欵之交付此極危險之事宜改良辦法設立各省收捐處云云此言似誤民國成立政府初建各省皆截留欵項爲本省行政之費蓋實狃於國稅與地方稅之界限不明有以致之也政府苟明定國稅與地方稅之種類頒之於國則凡屬國稅輦而致之於中央其爲地方稅則悉歸之各省雖不必多設機關而舉措蓋已裕如矣鄙意以爲欲求全國稅務之統一而圖其進步則有中央之財政機關在調查一地方稅務之狀况而求其改良則有一行省之官治機關在稽察之監查之審定之以及一切管理徴收之手續則有州縣以下之自治圑體在又各國通例有由各納稅人選出之人員組織圑體以爲之補助者皆良法也故命令之不行國稅之不整理患固在彼而不在此也彼鳃鳃焉以機關不備爲過慮者要未足以盡之也 
　　徴收租稅之方法有二一利用地方圑體之機關以徴收國稅者一以國家機關徴收國稅同時又徴收地方稅者也第一種世界各國多行之第二種惟法國行之夫或者採此或者採彼其採取之理由多以稅法之規定而定不專以國稅之附加稅爲地方稅而多設特别稅者宜行第一種主義以諸大直接稅爲國稅地方稅卽由是而附加焉宜行第二種主義我國原有之各稅其稅率不可不爲高將來分劃國稅與地方稅宜以若干種類之稅項劃歸國稅而指定若干種類爲地方之稅源此必然之勢至以各國事例繩之則亦以採第一種主義爲合宜則設立省國稅司之說不愈可以己乎 
　　更以國庫制度求之則愈不敢主張此說國庫出納事務實綰國家歲入歲出諸大端就歲入一部其間有以納稅告知書納付之者有以送付書納付之者有以納付書納付之者皆爲國家收納租稅之義務也納稅告知書則由個人直接納之於國庫者送付書則由城鎭鄉自治圑體以代收稅金納之於國庫者納付書則在滞納處分之前後以稅金納之於國庫者鄙意以爲國庫之事務宜採各國成例委之於國家銀行省設支行州縣設分行則銀行營業之勢力所達之地即人民享有納稅便利之地此不特國家行政之經費减也卽昔時胥吏留難敲詐之弊亦盡絶焉况自治日進民智愈開則審查監督之途爲術亦多又何疑行政上之窒碍乎 
來稿無錫許士熊 
[查前淸内帑以濟國用議]  
　　不換紙幣之多害 
　　愛國公債之不易 
　　民國新建財政奇窘羣議貸欵以濟急自銀行圑 
 
 
 

Page 2

 
 
要求監督權南方首起反抗痛責當局侣議發行不換紙幣勸募愛國公債冀免爲第二埃及北方聞風踵起踴躍輸將偉哉吾同胞愛國熱忱此民國建立後第一好氣象矣雖然不能無慮不換紙幣之害列國之前車可鑒而以法美爲最著法之阿星那Ａssigrats美之格林貝gureenback皆不換紙幣也法國屢起革命財政困窮始於一千七百八十九年發行第一次阿星那四百兆佛朗以收没公地爲抵并予息金照市價按日計算欲購公地者准納阿星那唯不得兌見金未幾發第二次阿星那八百兆佛朗無息仍不足用發第三次阿星那劵值大跌政府設法收回一千二百五十兆佛朗不久復發新劵迨一千七百九十四年每一百佛朗阿星那之值視見金不及一佛朗是時土地荒蕪商業停滞民不聊生矣翌年所發阿星那益多值益跌全國陷爲餓殍梯爾司法蘭西革命史謂法國阿星那殺人之酷甚於革命非過言也美合衆國與南美戰爭耗費不貲見金缺乏於一千八百六十二年發行格林貝一百五十兆金圓翌年又發一百兆金圓劵值驟跌其後每有增發值即益低與法國阿星那先後一轍全國受害至今猶有餘痛以中國現在財力與曩時法美較尙瞠乎其後而歷年各省紙幣近日軍用鈔票己充斥各處如再發不換紙幣其弊之可立見者三一紙幣之值日落也紙幣名價等於實幣紙幣一圓應有一圓之購買權與實幣同如所發紙幣過多則其值必差於實幣一千八百六十二年二月美國格林貝值視金圓低百分之三八月視金圓低百分之十五又八之一十一月視金圓低百分之二十二又四分之一十二月低百分之三十二又四之一至百分之七十二劵值低落之率與所發多寡爲正比例不換紙幣益夥價值益跌價值旣跌政府將更益其數以救一時之窘而不知其益增困乏也一見金將日缺也不換紙幣無異强迫之無息公債民間維不能不受然决不敢存儲必設法易見金而藏之或販運出口格來商氏gpresham惡貨驅逐良貨之例必復見於中國我見金本少内地仰給於商埠商埠仰給於外國銀行運用金融之權己入外人掌握倘再發不換紙幣恐商市現有見金不藏於本國人之手而悉爲商埠外國銀行所把持所有紙幣盡成廢物其禍有不忍卒言者矣一物價將日昂也國幣爲百貨價值之衡紙幣爲實幣之代表使供溢於求物價亦不免漸騰唯其信用穏固商市盈餘之紙幣迅返其原發之銀行故市面無礙若不換紙幣恒發於國家困窮信用薄弱之時故數少則於事無濟數多則物價必昂一千七百八十五年法國皮靴一雙需阿星那四千佛朗國人幾往跣而行而業　者亦無以自給前淸濫鑄銅元之弊爲最近之明證今中國物價之趨上無已設發行不換紙幣無異抱薪以救火矣故不換紙幣之不宜嘗試稍知財政史者當勿河漢斯言也　　（未完） 
[專電]  
　　北京電　袁總統昨命梁士詒延參議院正副議長到府晤談并囑維持總理問題正副議長卽於二十七日下午二時往謁統一共和黨亦推代表四人謁袁聞將視衆意以定方針 
　　北京電　總理問題須俟星期一始能提出 
　　北京電　各省電致袁總統推陸徴祥任總理者日必數起 
　　北京電　于右任將任國務員 
　　北京電　同盟會前推候選總理四人于右任不預其列陜西參議員不懌 
　　北京電　廣東省會代表五人到京控訐胡漢民己由孫中山電請盧信調停盧託疾引避 
　　杭州電　餘姚匪擾兩月内焚劫巳有二百餘案今有朱福詹等聯名請𠞰　 
　　杭州電　八標二營丁福田撤差係參謀金華林等佔權誣陷今由各將校電陸軍部請求澈究 
[特約路透電]  
　　北京電　政府己准唐紹儀施肇基辭職命海軍總長劉冠雄暫代交通總長 
　　北京電　北京日報稱袁總統宣布命令稱許唐紹儀宣力民國之成績并深惜其辭職擬簡任爲高級顧問 
　　北京電　得天津消息唐紹儀擬不日南行大約遄往靑島 
　　北京電　今日精於銀行會計之十人到參議院陳錦濤亦列席提議組織中央銀行擬將大淸銀行收歇重行創設基本金定三千萬兩辦法仿照英國政府銀行政府先墊資本十分之一俟股本招足一千萬後政府墊銀任聽收 
回銀行與出票各有專責出票部有監理他行出票之權聞此次會議係參議院所邀請 
　　北京電　揚子江各省近日逃來旗人其多貧窶無依政府現擬將旗人口糧折銀發放據各貧户意以照從前米價給發吃虧甚大仍將領米 
　　北京電　烟臺西國商會禀北京外交圑謂該埠駐有軍隊八萬紀律不嚴中外居民皆爲惴惴恐易釀成暴動 
　　北京電　前充駐京英公使館之顧問官曼格司摩勒現聞至十月間仍回北京 
　　奉天電　半官報云有陸軍七千名向趙爾巽要求七欵其最要者一係謂倘該處保無兵事須允發恩餉三個月一係保存髮辮一不承認國債票如不邀准擬即搶掠 
　　蕪湖電　繁昌縣自由黨二代表爲逼勒國民捐以致人民暴動該處商會力勸由各圑體自願捐輸現市惶恐罷市遷徒出城者甚多 
　　香港電　粤省因節減經費將駐守九廣鐵路之衛兵裁撤 
　　成都電　川人擬改選趙豐濟（譯音）爲後任都督幾遭反對者行刺川省高級長官各懷意見 
　　成都電　裏塘兵傷亡頗衆己退至河口聞巴塘亦有警耗 
　　成都電　駐紮喇嘛峽（譯音）兵士退守裏塘因有西藏騎兵三千侵入之故省城續發第二批援兵己於今日啓行萬民歡聲如雷動 
　　漢城電　前覊押之國事犯一百二十三名現己開庭審訊内有男爵柴濟河（譯音）因前謀剌駐韓總督寺内侯爵之故 
　　東京電　六國銀行圑會議已載明中國借欵如不與日本在滿蒙之權利相抵觸則日本始允加入以故日本頗爲滿意已將關於滿洲之要求撤銷 
[譯電]  
　　北京電　北京政界謠傳唐紹儀離京係先經總統密許以避政界追問比國借欵之用途有料唐於新國務院成立後仍將回京以充總統顧問 
　　北京電　六國銀行圑今日（二十七日）復與熊總長會議墊欵問題因未接總機關完全許可故未决議此問題恐非一時所能商妥 
　　北京電　廣東省議會代表己抵京呈訴胡漢民都督之違法 
　　東京電　奉天叛軍己繳出軍械押回直魯原籍遣散新民屯軍隊與警察衝突亦由本地某旅長勸解平靜 
　　東京電　浪速巡洋艦於星期四日濃霧中觸礁恐將沉没船中人皆無恙 
　　倫敦電　著名飛船家淮愛特在維特福與一紐約女子結婚淮與數賓乘船飛至教堂 
　　巴黎電　法國陸軍部大臣米愛郎君在議院演說謂自一千九百零十年後飛船之安穏己較前增進六倍近來選擇飛船家極爲謹愼其中多飛行眞材云 
　　栢林電　奥國己組織專部擬興飛船隊 
[公電]  
　　桂林陸都督電　北京大總統參議院國務院卾副總統津唐總理各省都督鑒聞唐總理托辭養病陰有退志民國初造内閣何可動搖伏冀大總統極力維持各都督合詞勸進各政黨破除黨見以定人心而維大局桂林都督陸榮廷叩 
　　武昌黎副總統電　北京大總統陸軍部内務部各省都督太平長不水師李司令官鑒鄂省長江及荊襄水師均改爲水上警察歸民政長節制特此電聞元洪沁 
要聞一 
[内閣改組之日記三（二十二日）]  
　　昨日喧傳同盟會己全體贊成徐世昌今日胡君瑛又宣言云同盟會對於徐世昌爲總理絶對不贊成或訽其對於陸徴祥之意見如何胡君不置可否 
　　統一共和黨有一部分人似對陸徴祥表同意但有附加之條件一部分人則仍主蔡鍔對徐則皆反對 
　　共和黨之贊成徐世昌者不及二十分之一 
　　外交圑云今日總理惟張謇與徐世昌爲最相宜 
　　黎副總統亦有電力保徐繼唐任 
　　袁大總統仍持愼重之態度 
　　宋教仁蔡元培等同盟派國務員今巳提出辭職書袁大總統命胡瑛孫毓筠挽留之無效外間喧傳胡孫有爲國務員之意 
　　京中各報同盟派者俱主完全政黨内閣其他各報俱主超然總理 
　　京中士大夫亦以主超然總理者爲多 
　　唐之辭職表己到袁擬暫緩批答以便覔定繼任之人再行發表 
[國會選舉法之大進步]  
　　選舉資格前經議决須具納稅資格或高等小學以上之畢業者又有以吾國人雖有資產而不納直接國稅者屏除於選舉人之外殊欠公平因議有以補充之遂决定加一項其雖不納稅而有不動產千元以上者亦爲合格秦瑞玠主張納稅旣爲補充之條學識上亦宜設法蓋吾國辦學之年甚暫畢業者尤少凡有學問初未入學校不知其數奈何盡屏之劉崇佑謂苦無標準或請以舊時之舉貢生員一槪網羅在内或更加政治經騐辦事勞績如前諮議局之羅列各項衆反對惟於舊時之舉貢生員認爲應研究之問題於是窮秀才之聲滿場皆是衆以秀才雖有學識而未畢業於學校且無資產又無納稅資格計其總數不可爲少是宜有以爲之地也某議員云此無足慮凡舉貢生監之中多數曾入他種傳習所亦可取得選舉資格若并傳習所而不入非至無志者即極高尙之人物前者屏除之無足惜後者則令其行使選舉權亦有所不能衆贊成此說繼論被選舉資格衆主年齡加至三十歲亦通過又决定消極資格五項　一剝奪公權及停止公權者　二失財產上之信用宣告破產尙未淸結者　三有精神病者　四吸食鴉片煙者　五不識文字者次規定停止選舉權及被選舉權之條件如下　一現役陸海軍人　二現任行政司 
法及警察官吏　三各學堂學生　四僧道及宣教師 
[袁大總統不負國]  
　　袁大總統語人云吾與諸君推倒專制建設共和是爲國家起見並非爲一黨一會之事凡因黨會而來者不論何人何事皆當拒絶之凡因國家事而來者不論何人何事必與平心籌畫期必得當而後止又任事者因黨會之故而求去吾不敢强留如以國家爲前提而意見有所不慊者吾必釋其意而堅挽之從前不能確定方針致有今日之魔難嗣後願 
 
 
 

Page 3

 
 
　　取也徐悻悻而起云我不與汝計較往見唐總理去不達目的不己 
[同盟會歡迎孫王二人]  
　　二十二日同盟會全體職員假農事試騐塲歡宴孫毓筠王天縱諸君上午十二點鐘振鈴開會推胡瑛爲主席代表歡迎之意並由胡君報告此次歡迎惟王君芝祥南去不歸莊君嘯國因事未來託黄君徴祥爲代表次演說此次盛會爲從來未有之舉吾黨同志聚會並非酒食徴逐俱愿自今以後同心戮力造成完全偉大之中華民國次由孫君毓筠演說謂今日歡迎實不敢當但有一言爲諸同志告者中國人作事多有始無終有名無實是卽中國人民劣於各國人民之點吾黨以後作事總期名實相符始終一貫是中國前途之幸也次由王君天縱倩人登壇演說謂在河南十六七年之久千艱百苦皆由一人獨立維持今幸民國成立部下兩萬三千餘軍隊現已一律 
解散安挿妥貼河南附近各省可安枕無憂次由譚君人鳳演說謂吾對中華民國純然樂觀的對於我同盟會純係悲觀的數千年之專制國一躍而爲共和國爲東西各國所未有若改革善後一切辦理得法國基不愁不固穏轉弱强不過十餘年可收效果故對於中華民國爲樂觀的至本黨自民國成立後會中同志皆以爲大功告成作消極狀態乏進取之心甚爲本會不取也次由馬君毓寳演說謂現在政黨中之分子有眞有僞眞者以國利民福爲前提犧牲個人身命利益僞者則藉黨勢爲博取祿位階級是種黨人吾敢謂其毫無人格又謂黨人作事每有始無終有因畏難而中止者有一種事業未成而去此之彼者是不但於國家不利益且於個人亦不利益蓋國家之利即個人之利國之不存個人利益安在願吾黨同志共勉之演說畢由胡君瑛致答詞合拍一影遂散會 
[宗社黨之汀江春浪]  
　　南京歟 
　　常州歟 
　　抑亦有爲而言之歟 
　　長沙譚都督昨接南京留守府陳家鼐來電略謂前留守府於南京城内拿獲宗社黨數人從嚴懲處務乞湘省加意防範無任滋擾等情譚都督己復電照辦又聞陳家鼐致長沙日報館電云二十年來拚無數志士之頭顱頸血構成民國僅乃得之破數千年之專制搏五族爲一家凡我同人正宜猛促進行齊心恊力庶内不負諸先烈締造艱難之志外有以　列强鯨吞虎視之心乃近有一般無意識之宗社黨以死灰而思復燃雖明知其無能爲力然煽惑所至亦足以擾亂治安於民國前途實多妨碍昨聞常州曾經拿獲黨人數名槍枝千餘是即蠢動之明徴也古語云涓涓不塞將爲江河兩葉不去將用斧柯蠹喙撲柱梁蚊蠢走牛羊可不懼哉報館有維繫全國安危之義務鼓吹人民智識之仔肩務乞極力主持預先杜絶當頭一捧喚醒痴聾毌使我五族同胞受其愚惑陷入危機庶根本不至動搖而丕基於以永固是則家鼐所馨香禱祝以祈之者矣惟共鑒焉 
[粤議會彈劾胡漢民]  
　　廣東臨時省會與胡漢民爭執派員來京赴參議院陳請己到京矣茲悉其日前有電來京彈劾胡都督詞甚切直照錄電文如左　北京袁大總統國務院參議院鑒廣東都督胡漢厲行軍政蹂躪法權對於省會能過各案多不執行省一約法久不公佈五月三十號竟派代表伍藉盤杜貢石到會登台宣布（一）謂中央約法並無承認臨時省會明文（二）謂省會等於前淸諮議局只爲補助機關非立法機關（三） 
謂臨時省會無代表人民資格（四）謂選舉都督係由軍人推戴至省會認可不過偶然事實推其用意不特剝奪立法監督之權並欲推倒省會實行專制核與大總統五月三號十二號兩次通令保護議會立法監督之權相背除公推代表四人即日進京陳請外謹先電聞乞速解决省會是否有立法監督之權電示祇遵廣東臨時省議會江印 
[淸談（桴）]  
　　唐總理出京無論其爲槍聲爲西婦爲參議院以堂堂國務總理一或不得志而即濳身以去棄國民之委托於不顧此何理也且即如彼黨所積極主張者言之王芝祥何人一同盟會之分子耳唐總理竟因之而遜國異哉 
　　記者竊　一言於此人之用視乎其才不視乎其地使王芝祥而果才也則督直可不督直亦可使王芝祥而不才也則無論其督直而直𨽻之軍人堅拒即使易一地以奉王爲都督亦未必不爲他人所峻拒何有於直督何有於王芝祥 
　　嗚呼唐總理此行亦可謂知有黨而不知有國矣乃吾獨不解夫與唐同黨者至此尙兢兢焉爲之掩護一若國人之與論羣當惜唐而諒唐者夫亦所謂知二五不知一十者矣 
小說 
[俄王之偵探（一百七）（無名）]  
　　隔了半日將近天晚的時候那個俄官便自尋來說道那華勃男爵我己探訪着了便住在這福利街的六十九號余道你可知道現在他在家裏不是俄官道我也打聽過他己出門去了余道他的家内可有多少人現在什樣着你可再賛我們去打聽再者他有一個外甥女呌做愛末姑娘的如今可在那裏我也請你細細探聽那俄官連連點頭道可以可以說罷又領命而去余與鄧方出寓散步一直尋往那福利街的六十九號在外一看並不見得是個甚麽男爵府第的樣子不過幾間半新不舊的房屋四周走了一轉也看不見甚麽人出來問着鄰居都說不知道現在有人在内没有這房屋内居住的人一年倒有十來個月出門去的余便問他有個二十來歲的姑娘來過這裏没有鄰人道也不曾看見過再問别事他們也就不知道了我和鄧方二人便悵悵而回寓中又歇息了一夜到了明日一早那俄官双匆匆忙忙的前來報信道我打聽出來了那愛末姑娘並不是甚麽愛巴男爵外甥是個虚無黨的女會員現在收在無情監裏不久便要衝發到西比利亞去了余二人聽了不覺大驚忙問你這件事如何得知俄官道我昨日聽了你們說起愛末姑娘的名字來覺得甚是熟悉後來細細想起便是半個月前的事有個虚無黨女員被人告發收入無情牢内却是呌做愛末姑娘 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[官軍大破曹匪]  
　　曹州張鎭台來電　大都督馬　辦鈞鑒篠電悉至鉅野安與途次接據張帮統等報告連日自鄆城東鄉劉官屯輾轉進攻於六月十五號至鄆北　皮口昨夜探悉李匪各四股四五百人盤據紙坊墓李樓張莊三寨十六號黎明率隊進剿派定步十七營由正北攻紙坊墓步十四營由西南攻張店十八營由正北攻李樓步五營分攻張莊李樓西北兩面東南一片淤泥不能站隊命步二營潜伏東北之楊莊閻莊兩處於早九鐘戰至下午一鐘十七營直搗賊巢帮統率各營乘勢猛進先將張莊李樓同時奪回紙坊勢蹙匪衆埋鎗變裝向正北逃竄又被步二營伏兵夾繫各營亦跟踪進抄十餘里陣擒悍首劉鳳岐等十四名奪獲快槍十八桿子彈三千餘粒馬騾四匹沿途擊斃匪約四五十名傷者過半時值天黑餘匪星散兵丁苦戰終日飢渴已極遂卽收隊入寨查點步五營左哨哨官薛懷仁小腹被彈穿透步十七營中哨哨長鄂桂林腹被彈穿均陣亡步營右哨陣亡什長一名步十七營右哨哨長任靑雲左腿彈傷三處骨斷筋折并傷兵二名步五營右哨重傷兵各一名步十四營傷兵二名步十八營傷兵一名燒斃匪屍二十餘具燬槍多桿據獲犯劉鳳岐供稱李匪左腿被彈擊斷乘夜負逃詢之莊民衆論僉同立派妥探分頭偵察冀得該匪以紓憲　等情前來當飭將獲犯軍前正法馬匹充賞查各營於炎天烈日馳逐李匪不遑飲食者匝月屢經嚴責無功愧憤交加誓不顧身以致陣亡官長二員受傷官兵九名輕生苦戰殊堪憫惻除傷亡照例卹賞外各兵丁可否優加鼓勵伏乞酌裁惟元惡兩次受傷終未成擒實爲可惜職鎭現已到都督緝餘容續禀善義叩皓 
　　濟南周都督覆電　曹州張鎭台馮太守鑒電悉紙坊墓一戰各營獲捷巨匪雖未就擒亦足振我軍聲藉殺兇燄惟傷亡奮勇官兵多不至爲可惜李匪受傷是否屬實此賊不除殊無以洩將士之憤除傷亡照章從優議卹并將馬匹充賞槍械報交外應再加賞銀一千兩分給在事出力各目兵當此炎天烈日之中逐匪於鎗林彈雨之下輕生苦戰備極辛勞仰馮守赴各營傅諭慰問俱道不得已用兵之意仍望貴鎭督飭各營趁匪勢新挫衆心不固跟踪購拿毌稍鬆懈務期殲此巨懲前懸賞格必不惜此區區用對傷亡各壯士受傷之同胞貴鎭勇略冠時熱心平亂乘此銳氣殲厥渠魁曷勝吩祝之至自齋個 
[德太子遊歴過濟]  
　　德國皇姪華德瑪於二月前以私人資格來華遊歷曾經廣東香港澳門上海鎭江南京等處六月二十三日由靑島到濟南暫駐德領事署經都督特委外交司副長蔡君序東往見表示都督及東人歡迎之意暢談多時始興辭而退聞華德瑪王子已定於二十三早赴兗二十五日往曲阜瞻仰聖陵二十五日赴泰安登泰山二十六日回濟赴天津入北京均由外交司電知各地方官妥爲照料矣 
[交城縣賈知事被戕]  
　　太原函云昨日有賈知事之家人某從交城逃回謂伊主人於六月十六日下午三鐘約同查烟安委員李警務長張師爺等帶六班人役及巡兵四名先出西關勒拔烟苗西關曩係直隸人菜園地今皆種烟賈君出城後巳有流氓多人將西門關　賈君不得巳乃自北門進城直赴巡警局遂爲暴徒鎗斃委員安文蔚亦同時遇 
害並　進公館將衣物一槪刧去器具盡行毀壞臨行又放火焚毀公館房屋該家人急抵巡警局時聞主人業已斃命遂火速逃回此事未知若何了結也 
[雒南除一巨匪]  
　　雒南函云前東路一等參謀官田毅民奉張統制伯英命往商州龍　寨等處調查軍隊於陰曆四月十三日入山道經　南　北十一標一營管带劉福　因隊伍已經遣散旋里紏集屢控被捕未獲之要犯燓占熊李春勝等三十餘人在雒屬黑山石門一带散票招謠又揚言带隊來縣對訟以致謠言四起人心惶　雒令王化南以田君带有馬弁十名可資鎭　留其襄助辦理田君以非已分内事堅執不允乃雒令留之甚力不得已始徇其請十七日劉福壽來縣住南關店内田君着人察看情形回云带有馬弁四名步兵二十名快槍五枝來復槍十枝馬刀五把五色旗一對十一標一營官銜旗一對軍棍一對令箭一枝田君以該管带隊伍旣經遣散何得如此鋪張顯係有意招謠惟恐報告不確卽於翌晟親往拜謁細察情形誑伊回拜時再行相機捕拿伊果回拜田君卽面斥其所带皆係匪人令其開名與案内人犯對質伊開名畢田君恐其所開不實云非親自點名不可伊欲誘田君往南關同點田君不肯授意雒令留伊在署茗談濳事馬弁一名往南關店内點名至則伊之爪牙將來復槍之銅火帽全行扣上預備抵抗矣田君卽誑之曰劉管带隊伍已歸潼關標我來察看軍裝並带往城内學堂操演後寫信於張統制伯英以便編制伊衆欣然從田君至學堂當田君往南關時已令馬弁五名带鎗濳往學堂預備收槍矣田君率伊衆至學堂點名甫畢命釋放槍械先操柔軟體操五人突出將槍收之及劉福壽聞變至復又收其快槍遂大聲宣其罪惡着王令將伊等權寄囹圄請示張統制伯英再行發落田君卽赴商州調查一切田君收軍裝後抄其行李有種種不法証據其所收所抄各件開列於下快槍五枝來復槍十枝馬刀五把軍棍一對馬四匹國旗一對管帶姓旂一對蕭輔漢公事十一張新收弟兄花名册一本（約七十餘人）通同山公事百餘張第一鎭統制護照一張内云隨带隨身行李並無槍刀等件其軍裝顯係私藏可知令箭一枝上寫中華民國兵馬大都督吳手付其所蓋之印信爲龍駒寨民圑局圖記按劉福壽本雒属巡檢司一匪目客冬靈實戰後伊始率黨來關投効旋令開赴靈　駐守峽石之役伊衆潰散歸山遂結黨横行奸淫擄掠無惡不作迨吳都督駐紮革陰伊始由閒道率衆歸標即任爲十一標一營管带蓋前則爲義勇隊也然其餘黨猶盤據山内肆意騷擾居民不堪其苦張統制伯英道出山内控告伊衆者日十餘起當將首惡老苗阮財及隊官陳某等十餘人先後拿獲正法雒民咸稱伙焉今該管带散兵歸里自應安分守巳以保功名乃散票紏黨謀爲不軌實属罪大惡極今田君設法拿獲矣不惟雒民受賜無疆而金秦治安亦裨益良多張伯英統制執法如山嫉惡似仇想能痛懲其罪以昭炯戒而安人心請拭止以試之 
[府谷縣假復漢軍出現]  
　　綏遠城堃將軍日前接由陜西府谷縣遞至公文一件其銜名有復漢軍安撫河套防禦邊牆内外圑練使裴爲照得共和告成天下一家恐北方蒙民今猶未知故知照貴將軍飭伊克昭盟七旗俾蒙民共曉本圑練使带兵北上勿得驚慌等語末有黄帝紀元四千六百零十年字樣堃將軍展閱之後以爲民國從未見此管官制况又不應以黄帝紀元故一面電詢袁總統是否有此官銜一面派人至府谷偵探旋接覆電南北業經統一不　府谷一隅有此擾亂治安之徒殊深痛恨卽由該將軍查明懲辦云云旋於六月四號據偵探報告裘某與其屬員財政總理柴振淸（係府谷人曾充綏遠中校教員於去冬不辭而遁）隨带四十餘人至府欲聲稱奉張都督命令勒索公欵搜尋軍械將縣署刧奪一空遂往神木縣居住堃將軍得此消息又電致總統請示辦法矣 
[茂州軍事報告書]  
　　四川松潘偵探王克緒調查茂州軍事情形云克緖於二月初三日出署至初八日到茂州不能探得實情當即進至鐵溪探知田標統於正月初七八日與蠻兵接連兩戰田設空城計誘蠻兵夜來偷營轟死蠻兵一百零六人二月初七八日又與蠻接一戰田軍稍負被蠻截去兵一百餘名至片口逃散軍器悉爲蠻得田標統駐紮茂州與茂州索土司籌商遣其子至草地擬邀播猓子番出援此克緒調查之大槪情形也 
　　又據派赴紅花籐安撫員林樹瑜報告云前上三寨六關九關等處番人原係聯合一氣後因六關見九關搶有銀錢貨物心甚不平遂卽出兵攻打九關於是上三寨又助兵九關攻打六關而六關即擒獲上三寨番八人釋放二人誅殺六人將首持獻南路防軍是以今日防兵有同六關共攻九關之舉是時索土司因聞喇嗎及各寨土官排頭等有邀求議和之說遂阻止防軍進兵而出爲調停樹瑜至紅花籐大寨時唔喇嗎土官排頭鄉約等衆據云議和事項須東南兩路委員齊至始能解决蓋因恐一面議和而一面又暗行進兵也聞南路委員川西宣慰使已委索土司矣 
[寗都督府各官題名錄]  
　　江寗都督府巳組織參謀承政兩處及稽動調查局軍政司業經程都督委定各員如下參謀處長黄郛次長趙止平一等參謀官楊明遠二等參謀官盛南苕梁史周楊亞黄爾乾高震龍莫文光黄湘雲三等參謀官楊鈺曹猛沈劇支士端額外參謀官廖轟胡馳驥柳焜關忠漢承政處長張一爵承政官吳炎文書这劉承裕蔣慶恒徐光濟胡昌林校對官陳鈞洪承勛承啓官葉漢湘符開銘招待官夏時李鎭興高秉彜賀益恒黄仁遹會計官朱叔源戴硯唐庶務官董繼昌孫伯文譚寓兵電信官應鞏巴澤惠稽勛詷查局長彭琦局員文錫祉張元騫陳鳳文曹健鵬孔本戎軍政司長章梓次長解朝東副官　君泰舒學成周恩綸吳保鍔書記官丁文瑜（另分四科）軍務科長宋式　一等科員朱綸葉華　二等員科林耀輝湯有駒錢謨吳嘉鈞三等科員沙湧潮徐錫　姚夢虞趙秉彜軍需科長巴澤憲一等科員潘晋方漢成二等科　解師馬志勛馮立森張全吉三等科員徐廷麟金瑔潘昭金求毅軍械科長丁鴻飛一等科員汪略黄奎二等科員白武俞振三等科員王宗豫諸迺斌韓福祥汪永志軍法科長陳登山一等科員邱祖潘二等科員偉長吳江左三等科員黄登　蔣珩 
[蘇閶新談薈]  
　　程都督眷念蘇民　蘇州錢業公會呈請程都督回蘇駐節茲由南京奉到指令云來牘覽悉本都督與蘇民相處兩載有餘感情之洽家人父子曾不是過此次來寗接收留守機關實以大總統命令敦促再三義難辭諉此間與蘇城相距匪遙交通便捷部署略定俾可兩地往來祈無歧視感來牘之殷勤籌大局之統一特此答復共體寸心 
此令 
　　市公所遷地爲良　蘇城市公所新選總董汪荃臺君已於六月二十六日到所任事聞該公所擬俟夏季議會閉會後卽將遷入元和縣廢署爲辦公之所一切規模須大加擴充並擬添聘文牘庶務曁各專員以便分科辦事云 
　　蘇商會復選董事　蘇州商務總會選與議董己紀前報茲聞該會於六月二十五日復選會計理案等各董事巳選定吳似村尤鼎孚蘇稼秋蔡栢侯龐鼐君李燮堂蔡健安吳卓人杭筱軒計九人爲常川駐會辦事董事云 
　　絲商困難之一斑　蘇城絲市自無錫設廠收　後本月一落千丈之勢向年認捐洋一萬元左右光復以來銀根緊窒緞業凋敝各絲商因皆徘徊觀望現聞稅務公所己准减認捐數爲四千元而各絲行尙不敢開市蓋恐毫無把握以故開秤日期目前尙未定奪云 
[鎭人挽回瓜淸路線之辦法]  
　　瓜淸鐵路現經蘇路總理張君季直議改淸通鎭江紳商以其關係揚鎭商務甚大迭與張總理爭執未達目的激憤異常除開會抵制外並電請駐揚第二軍徐寳山軍統設法維持茲聞徐軍統擬厚集股欵再與爭執一面另由李君竟成趙君馭六邀集同志於二十六日午後二時假臨時議會開談話會討論進行方法公議先籌股欵再由李趙二君與張君嚴重交涉云 
[鎭江近事彚聞]  
　　小輪船跌價　戴生昌大東招商三小輪公司合班開往揚鎭凡遇新設小輪該三公司必大減價目俟至新設公司不能支持而後照舊復價以爲壟斷專利之慣技現因新開一永和小輪公司故三公司近又跌價聞來往揚鎭間僅需銅元二枚云 
　　鹽代表徒勞　兩淮鹽商前以財政總長議改鹽法恐失利權特舉代表方君赴京面呈兩淮鹽務情形及未便改革理由方君以熊總長現在辦理外債事務繁多無暇議及鹽政晉謁數次迄未面晤爰於日前由京南旋至二十六日自滬乘車過鎭當卽換座小輪渡江回揚矣 
　　李石泉自盡　前任揚州民政長李君石泉自解職後居常鬱鬱日昨由滬返揚忽吞服阿芙蓉膏畢命矣 
[粤議會剝奪康梁公權]  
　　六月十八日廣東省會開議代議士百十三人李　菴提議削除康有爲梁啓超廣東民籍案倫哲如謂今日所謂出籍者究鄉籍乎抑國籍乎以康梁之罪大惡極原有相當之刑法以處之若必以出籍爲問題恐憲法未有如此之規定查外國人民對於出籍入籍本聽自由如甲國女子出嫁乙國則該女子自出其甲國之籍又大國人民今日可以出本省之籍明日可以𨽻籍於他省者是無論中外出籍入籍悉聽自由於刑法絶無關係若以此爲康梁之懲戒本議士不知其何所據而云阮亦周謂康梁之罪惡實無有過之者無論如何法律亦可以適用所謂削籍者不過小試其端耳陳峻謂徒言出籍恐亦未必見效似宜先行電致中央阻止其任用再行研究如何對待之法李藻雲亦表示贊成陳議士之說鄧斗垣謂發電阻止其任用不過阻止一時若出其廣東民籍又恐無甚效力在本議士之意謂宜終身剝其公權蔡文坤謂對於民國之最大罪者莫如康梁非出其民籍不足彰其罪狀且非謂僅出籍而巳將來仍應嚴辦其罪李思轅謂對於出籍之研究於法律上固有不合於手續上亦覺難行某議士云終身褫奪其公權此爲最善之辦法於是表决將康有爲梁啟超剝奪其公權一面知會都督照案執行並請致電中央及參議院曁通電各省付表决多數贊成 
[新漢口卽將建築]  
　　漢口新市建築費業經黎副總統與上海振興中國實業公司代表美資本家赫氏卡克君訂借美金一百五十萬磅草合同亦已議就不日卽須正式簽押此欵由漢口地方稅擔負償還日前特由漢口業主聯合會商圑聯和會召集各圑體會議研究要求改定建築籌辦處所擬章程共有七項大略如下（一）馬路綫須酌量减少（二）地皮由各圑體公同估價方少損失須以前淸淸丈局定價爲標準（三）路綫必由之地公家須以現銀收買（四）上下未燒房屋暫不能拆凡文廟大會館之未燒者亦不能拆路綫須設法偏繞其工程小不能偏者須認賠建造費（五）各圑體於規定新市各項稅捐須有參議權（六）江岸馬路須留船户停泊餘地以免危險（七）人民建造房屋除街道溝路須遵定式外房屋應准自由建造當於議决之後公舉馮墨生胡衢農等爲代表晉謁黎副總統奉諭候飭建築處會同總商會秉公評議以期解决昨建築處總理張大昕君特集本處參議與商便議董各員商議就要求條件逐一討論發抒意見簽註呈復黎公查核大槪無甚反對業主會與各圑體極爲滿意現該處己投標招人包修馬路工程尅分途勤工已無阻撓之浮議以 
[武昌郵政總局被焚]  
　　武昌郵政向係分局隸屬於漢口郵政司之下起義以後卾交通司强行派員收管改爲總局漢郵政司乃與斷絶關係至南北統一以後始磋商就緖用人之權仍操諸漢口總局卾交通司雖派經理書記各一員駐局其實郵政司所派經理掌其全權交通司所派經理不過在局稽查來往信件有無與匪通消息者耳漢陽郵局亦同此辦法前日黎公以郵權訂約由外人代辦今尙無收回時機所派經理等人形同贅　徒糜薪水己飭司即日撤退乃該經理謂己之被撤係郵政司所派經理之運動在局大起衝突在局司事等己覺杌揑不安詎六月二十三夜間十二句鐘時正大風雷雨該局内忽然起火天雨雖大竟不敵火燄之烈焚去房屋二間經消防隊及善堂水龍前來撲救始息然已焚燬郵件不少其起火原因或云雷火所引或云潑翻洋燈所致所有司事郵差槪在外住宿惟二經理知其實在而己 
本埠新聞 
[陳都督對付警捕違法之意見]  
　　滬軍都督曾於本月九號據國務院電告謂上海前捕西人三名巳由英使向大總統面稱外人甚不滿意以後再有此舉必將派兵登岸保護等語陳都督當卽函詢交涉便始悉西人三名一係前淸鹽運司陳仲瑀所雇之印捕一係越界至閘北因被拘留之印捕一係印人何阿炳生因酗酒滋事被拘科罰旋飭據閘北市政廳查復謂閘北區域處處與租界毘連自應各自約束以弭交涉等情陳都督爰又咨請交涉使謂以後如再有此等案件如係華警違法照章應照會英領事令該印捕至中國法庭控告俾得正當之判斷如係印捕違法滋事閘北警局自有控告之理由卽貴處亦應協助該警局赴英國法庭起訴惟是否有當專責所歸想貴交涉使必籌之熟也 
[統一軍政之計畫]  
　　江蘇都督程雪樓君以南京留守府業經取消所有江蘇各處軍隊旣歸節制凡有軍營應興應裁及整頓軍規教育並軍營駐防之處應擔防務完全責任自應隨事隨時互相討論以期聯絡而免隔閡茲定於本禮拜六（卽二十九號）爲始每逢星期六日所有江蘇陸軍各師師長均應赴寗齊集府中會議一次俾得遇事妥商除分令各師外並於日前命令駐紮本埠南市海神廟之陸軍第十師吳師長一體遵照聞吳師長己於前日赴寧會議矣 
 
 
 

Page 7

 
 
[呈請緩徴米麥稅]  
　　本埠徴收米麥稅一事曾由民生國計會等迭次要求巳經蘇都督允准暫免一月現自六月一號迄今一月將滿而米價仍未平減故昨又由該會會員諸宛明刻意經營遞呈蘇都督其文曰爲呈請事竊維米麥稅事前經敝會迭次要免旋於五月二十七號接准稅務總長抄錄大都督通令自六月一號起暫免一月以示體恤一俟限滿再行察酌等因具徴洞悉時艱關心民瘼全省平民額首相慶今乃截止之期將届而米價之騰貴如故若依原議而復行徴稅仍恐不洽乎輿情如徇社論而永遠豁免未免有損於國計敝會提議及此惟有再懇大都督寛其徴收之期以待新榖登場之候再行酌奪斯爲上策不然徒以國計而罔恤民生小民蠢蠢欲動者屢矣一旦借此苛稅爲名紛紛擾擾暴動一時於治安前途大有妨害敝會同人等覩此時艱不忍坐視用敢略具理由再行呈請大都督核准施行不勝迫切待命之至 
　　又上海稅務公所長張壽鏞君續呈蘇都督文云壽鏞前以滬市米貴人心皇迫呈請暫免米麥稅奉都督指令准予通融將米麥稅暫停一月以示體恤一俟限滿再行察酌辦理等因奉經遵照出示通諭一律停徴現查免稅期限己將届滿而上海米價仍然昂貴准吳民政長函稱近日米價僅未繼長尙無减落就目下市面而論必須展限免稅顧全大局始終維持又准商會函稱本埠米價暫雖鎭定高等食米仍售十元有奇仰乞爲民請命轉求續免米麥稅三個月以維民食而定人心各等語壽鏞查米麥稅數至式微暫行停免原爲裨益民食起見稅課關係綦重詎可一再呈請惟吳民政長及商會來函亦係實在情形當此靑黄不接距新榖登塲爲期尙遙高等米價仍在十元以外次者亦須九元左右新麥登塲雖稱豐稔然因米貴多有以麥代米者小民粒食維艱情景實屬可憫壽鏞再三籌酌擬仍仰懇都督於國課民生兩面兼顧俯准續免米麥稅三個月藉維民食一俟新榖登場市價平跌仍遵議案辦理以重稅課理合具文呈請伏乞指令祇遵 
[市政廳聘用客卿]  
　　聞閘北市政廳因邇來交涉每多失敗特聘英人恩傑爾爲顧問員或曰聘爲總辦專管華洋交涉事宜將於陽曆七月一號任事確否容俟探明續錄 
[關於臭風潮之批詞]  
　　西門外園地帮糞夫聚衆搗毀淸潔所房屋一事昨由商民吳耀祺具禀聲辯即奉上海縣民政長吳君批示云此案由鄉民等無理取閙毆傷多人並搗毀宋如玉承辦之淸潔所房屋器具不能不從嚴查辦現奉民政總長飭將先後拿獲人犯一併發檢察廳調查訊辦該商民究竟有無唆使情節是非自有公論旣據並禀應仍候民政總長曁檢察廳批示可也 
[九果園主上控己准]  
　　曹家渡九果園主人吳國卿即吳榮泰前因誣指傭婦顏周氏偷竊花盆擅自鎖禁私刑吊打並私藏洋槍子彈在家被氏夫顏仁順控由上海地方檢察廳拘吳到案判定監禁在案嗣吳以定罪不當延請律師潘承鍔赴蘇省高等審判廳上控業經核准令飭上海檢察廳長張君將此案卷宗人犯並帮兇人一併派警解蘇候訊現張君己遵照起解矣 
[虎兇出柙後之奔突]  
　　長江巨匪劉永順（即劉麻子又名劉永正）因與同黨陳錫奎（即陳阿四）李友山徐春山曹阿金羅阿四劉富英等迭在英法租界内持鎗搶刦同康廣仁信等錢莊烟膏店現洋鈔票經捕房一併查獲解送公共公堂訊明並據陳匪供認與劉麻子同往法界槍斃浙江志士陶煥卿當由陪審西官美副領事强君判陳永遠監禁李友山押西牢二十五年徐押十年劉麻子因曾爲此案眼線與曹等三人一併開釋而王襄讞則以會審公堂無此權力是以於華文解單上僅簽會商再核字樣詎劉麻子釋出後仍不安分前晚又與同黨張桂生胡芝卿各带手槍在虹口一带希圖搶竊適被北四川路新捕房包探周小弟與一百八十四號西探查見上前拘拿劉等即各出手槍圖擊旋經中西各捕到來幫同拘獲昨晨併解公堂請究劉供前奉恩釋後業己安分不敢爲匪手槍係張桂生之物並無開槍圖擊情事訊據張桂生供稱手槍在鎭江某營内竊來旋復據包探禀稱並在牯嶺路二百另八號門牌劉匪家内搜出手槍一支連同解案者共有四支並槍珠一百七十四粒請爲澈究質之胡亦不認爲匪王襄讞商之英翰副領事判仍一併還押候下禮拜五復訊核辦 
[取締妨碍衛生之辦法]  
　　英美工部局以現交夏令防疫宜嚴每日己特派衛生西人四出調查如有任意傾棄垃圾者即行請廨出單傅案訊罰惟近來傅案各户往往多所推諉甚難判斷是以昨晨關讞員特與英副領事翰君面商辦法議定嗣後如有前項違章情事一弄内共有居户若干家一家傾棄餘均担負責任按户傳訊俾得互相勸戒並即知照工部局將所議辦法刊刷告白遍處張貼一律遵守 
[議設胎產講習所]  
　　滬城中西醫院各醫生以上海穏婆收生往往魯莽從事甚至用刀割裂草菅人命殊堪憫惻昨日會議僉謂中國醫生不講胎產學卽有通曉西法者亦聲價過高貧苦者無敢問訊如欲使各穏婆上課又不識字義無從入手因擬一妥善之法先設胎產講習所邀請中西醫士之諳習產科者將收生之法按期宣講各穏婆入所聽講不取分文俟訂定章程卽須呈請民政長出示曉諭 
[查覆警衛隊長舞弊情形]  
　　滬軍都督府警衛隊長王詔被行長伍長目兵等控訐私吞軍餉等情己誌前報茲悉王被控者計有六欵業經偵探科員逐一調查於昨日報告軍法司長略謂奉諭往查其第一二條尙無實據惟第三條逐月虚懸兵額實有八名之多雖補二名尙缺六名第四條王詔所坐包車之車夫薪資實由伙役薪餉内按月提給五六兩條亦無實據探員己至軍需科查閱按月餉册實有虚懸五六名似此假公濟私實屬不合爲此報告司長轉請軍政司將全隊按名點騐禀請都督核辦 
[呈報遣散兵士辦法]  
　　滬軍都督府傅令科長姚霽呈陳都督文云竊前威武軍遣散退伍兵士多名來府而稱由豫遣散到滬資用巳　備陳苦情懇求都督發給川資俾歸鄉里圖謀生計等情當經據情禀請軍政司長請示辦理旋奉命令各予查明籍貫酌給川資分别遣回以免逗留滋生事端等因科長遵卽率同科員將各該兵士按名點驗開具花名註明籍貫計是項兵士共三百七十六名查其中尤以浙籍滬籍者居多他省次之惟人數旣衆且距離鄉里亙有遠近不得不量爲變通視其路程之遠近以定給資之多寡當經酌定或有遠省兵士特别辦理其隸属蘇浙各人雖經派兵送至原處然或有城鄉遠阻者亦不無費用因各酌給洋一元至滬籍各兵則業巳到地似難一律辦理各發給小洋五角並派專員偏具需用舟車率同兵士沿途護送遣歸鄉里以免或有滋擾情事各兵士等均相安無事感激涕零分途散歸所有威武軍退伍兵士現已悉數分别遣散除將遣散兵士造具花名並將發給川資等項造册報銷另摺附呈外合將遣散威武軍兵士辦理情形備文呈報伏乞都督察核 
[李參謀點驗兵士]  
　　陸軍第十師吳師長委令參謀李祜點驗各營軍佐兵士並察閱操法昨日輪點該師衛隊營淸晨八時李參謀蒞營由營長廖秀山將第一連駐滬各兵士齊集候點李參謀點畢後遂即偕同廖營長赴浦東塘工局查點駐紮東溝及商陸兩鎭之第二三四各連兵士並閱操演迨事畢回滬已四時許矣 
[海軍司令部記事]  
　　海軍部劉總長電令駐滬海軍艦隊黄總司令飭令駐泊滬江之海容巡洋艦駛往北洋巡查並令通濟練艦駛赴海州防守現該二艦巳於昨日展輪出口矣　又開楚同砲艦於前日由蕪湖　滬停泊南市浦江又楚豫砲艦船身機器皆須油漆修理已於前日進塢 
[軍人誘姦婦女之罪狀]  
　　　軍都督府執法科昨日宣布判詞云六月念六日案奉都督發下光復軍李統領呈准浦東裁判分所函解犯兵李正全誘姦唐萬國妻唐李氏一案據稱李正全供稱揚州人年廿五歲向業種田去年十月間入光復軍充當兵士唐李氏我於路上遇見的先不認識後因是同鄉約往茶肆食燒餅以燒餅店在浦西就同到張長春家與唐李氏住宿是實當由本科訊明無異應卽援例判決犯兵李正全和姦有夫之婦應依第二百七十八條律處四等以下有期徒刑擬監禁半年卽日咨請上海地方檢察廳執行其和姦之婦人唐李氏已由浦東裁判分所判令其夫唐萬國領回管束姑免置議此判 
[顧全主權之商槯]  
　　上海地方審判廳復交涉使函云頃奉台函所論一切均極欽佩 
惟對於移原就被辦法似尙有待商槯者謹再爲我公詳陳之來示謂洋商控華人照約應赴中國官廳審理可行於通商口岸未設會審公堂之處等因一若已設會審公堂之處洋商卽可不赴中國官廳審理也者此種辦法未見訂有明文似未敢遽爾照辦來示又謂洋涇浜設官章程係議而未定之案查洋涇浜設官章程屢見於通行之各種通商條約書中且前淸道署辦理交涉案件亦多援引該項章程議而未定本廳知識謭陋今乃始知來示又謂外人仍視此項公堂爲中國租界所謂以原就被卽我國民訴律中土地管轄之謂被告住居在會審公堂管轄區域内而原告就被告住居地赴會審公堂呈訴是謂以原就被被告住居在會審公堂管轄區域外而原告就被告住居地赴内地衙門呈訴亦謂以原就被今原告在會審公堂管轄區域内而欲令住居在會審公堂管轄區域外之被告前赴會審公堂審理本廳不敏敢决其爲以被就原之辦法而非以原就被之辦法不知貴交涉使以爲何如總之彼此均爲顧全主權起見商槯不　求詳尙乞諒鑒應否轉達之處統祈卓奪 
[何不正式起訴]  
　　前淸江蘇織造局書吏嚴而時因於去年光復時侵吞各差役飯食銀兩逃匿上海新閘白克路附近曾經差役沈啓堂等偵悉來泥索取反被嚴以拆梢等情控由捕房解奉公堂訊明判將沈等開釋前日又有差役孫雨廷至嚴家内索取亦被嚴扭入捕房昨解公堂請究王襄讞與英翰副領事以嚴屢以被告圖詐等情控告其中　有情弊惟被告被吞工食並未正式控告未便飭追令嚴給孫川資洋二元速回蘇州惟孫至嚴處滋閙殊違租界定章着押二天以儆 
[裘阿根受騙之可嗤]  
　　福建路住户裘阿根書寫假符向朱水廷騙洋七元被朱控由捕房昨解公堂請究原告投案聲稱裘謂此符焚化用陰陽水調和飲之卽能操歐美各國言語如給伊赤金錢半能變十元鈔票多張我一時受愚被騙洋七元請追訊之裘供不承認讞員以欺騙屬實着押兩禮拜如能繳洋准予減押七天 
[拆毀湖州蛇精廟之動議]  
　　湖州人陸榮貴致旅滬同鄉會函云湖州東門外蜀山有蛇精廟衆呼三親伯近年香火盛盛光復後亦未減色廟中有妖巫數人專以妖言惑衆斂錢城内愚婦上山求禱者不絶大爲地方之害擬同各鄉長聯名呈請浙江都督飭湖防統領迅派兵役馳往拆毀淫祠搗毀偶像驅逐妖巫以除地方之害 
[紙業商圑會舉定職員]  
　　紙業商圑會發起以來甚爲踴躍前假紙業公所開會提議進行方法並推定會董孫楚琴汪月如李壽山等復於念三日開會舉定職員如下　正會長馮少山　副會長曹　明　黄芷　　評議長　秀　　評議員徐鶴翔　余誠彩　顧子欽　夏康民　李鳳生　陳寳華　陳開洪　陳子顯　劉顯堂　施杏泉　黄斐之　陳杏林　金友生　丁其昌　正司令朱少沂　副司令顧諟明　會計長翁錦章　會計員鄭芳湘　書記長劉緯章　書記員壽竹林　幹事長劉敏齋　幹事員盛覲堂　陳琴生　吳桐元　周貴輔　正教員劉每　　高子雲　副教員朱伯鏞朱維善　劉夢飛　壽培之 
[新劇俱進會之組織]  
　　上海新劇各圑體代表謀聯合感情研究學術組織俱進會巳兩次集議茲又於陽曆六月二十七日下午二時齊集英大馬路三百九十六號事務所開發起人成立會通過章程訂定發起公約認定經費畢定職員至六時散會按此會最初發起由許嘯天王漢强二君奔走邀請未成立之前王君又被舉爲臨時理事許君及賴敬軒君亦被舉爲起草員至此取銷職務當續舉正理事劉藝舟君副理事王漢强君演劇主任任調梅助任李君盤徐光華編輯主任徐半梅助任許嘯天陸鏡若庶務主任林孟鳴助任王漢良劉炎林調查主任陶天演助任洪自逸賴晋軒葉太空評議主任吳稚　助任汪洋黄二喃高一某龔漫翁此會實爲新劇界之好消息發揚光大來日正未可量也 
[花業商圑定期開操]  
　　滬南花業商圑現已組織就緒在董家渡驗水局舊址設立事務所並舉定正會長郁屏翰副會長沈潤挹程酉三正司令朱少圻副司令馬驥良王佐才等定期六月三十號卽陰曆五月十六下午二時在商圑公會操場行開操禮届時請滬軍都督陳英士君滬防全軍統領李英石君及民政總長市政總長届時到場觀操 
[小天台之改革]  
　　小南門外小天台僧院因僧尼同居巳被市政府户籍科函請南區查獲僧人道明女尼功耀卽陳殷氏及女子高爲兒等一併移解裁判所訊明判將院屋發封交地方紳董收管改辦公益事宜僧尼等分别拘留候辦在案茲由改良集益社經理顧翁周等禀請借用昨奉市政廳批云來呈閱悉該屋准由貴會出立租據暫行借用仍候報告議會公認可也 
[軍警兩界之好模範]  
　　城内一路四區巡長馮子欽君與陸軍騎兵第十圑獸醫長王夢良君擬從軍警兩界提倡不吸卷烟以爲軍人巡士極應明白衛生愛惜國財以爲社會模範且每月所領得者皆係國民脂膏内力供應不足益以外債債累日增國權日削思之可懼軍警兩界大都曾受教育之人吸食烟捲惡習尤宜拔除聞軍警兩界聞風向善自願簽名者己實繁有徒矣 
[和尙打刧尼姑庵]  
　　僧人長淸傅心近因夥刦南翔王家橋尼庵内衣洋逃匿英租界六馬路某小客棧内前日經閘北偵探隊協同捕房中西包探將兩僧緝獲卽解警務公所預審處訊問據長淸供稱舊曆五月初七日與同伴月明湖林六州等同往該尼庵刦得布衣數十件共當洋十二元各分三元傅心並不在場旋由女尼道奎投訴被刧情形並認明起案贓衣十八件奉判兩僧押候解送裁判所訊辦 
[增加議員名額]  
　　上海縣民政長吳君昨日公布云案查上邑籌辦縣選舉事宜業經照章於四月間出選舉告示將選舉區分劃並各選舉區應舉議員額數及選舉日期等公布一面呈報江蘇都督在案嗣奉都督第二千八百卅八號指令飭遵第一百十一號通令辦理查一百十一號通令内開縣議會議員額數應照現行縣制以納稅額爲比例此稅額包地方稅在内所有各種附稅特稅均可併計等因本邑前次支配議員當時尙未奉到此號通令是以僅就本署直接收入各稅之總額爲準附加稅已併計在内而於各特稅則未曾列入自奉前因先經調查各市鄉各種特稅復經邀集市鄉聯合會及選舉籌備所參議員會难決推員審查特稅性質計審定各市鄉特稅總額銀十萬八千八百七十九元有奇照章應增議員額三名連前共計三十七名按照縣制第六條並選舉章程第三條支配此項應增議員額三名由上海市選出連前共出議員十名其他各市鄉員額及選舉區選舉日期悉一前示辦理除呈復都督外合亟出示布告爲此示仰各市鄉公民一體知照 
瑣聞 
[城内]  
　　民政長批示○廿四促二區正十五圖地保張大椿禀批據禀梱業戴福昌欠繳忙漕錢糧相遇向催竟敢造謠轄免希圖抗欠甚至行毆毀　辦粮帳摺殊属目無法紀卽飭提質明實欠錢糧若干移送檢察廳按照法律訊辦究追 
　　審判廳批示○蔣沈氏訴卞春波久佔租房一案批狀悉查此案关據郎孟松曁該氏呈請飭遷業經明晰批示在案該氏所有之新泰房屋前由卞春波交付舊摺與孫姓卽爲締結租契約起見并由卞春波立有頂首收據是卞在波移轉占有權於孫姓必已先得該氏同意不問可知今乃事後彌縫先由郎孟松具呈　試繼由該氏出頭參加不知該氏果不願租與孫姓當卞春波召盤之時卽行聲明店屋另議何以卞春波與孫補雜議盤之時即由卞胡波收受頂首以作劃抵是兩屋租與孫姓其咎固在卞春波波一人而該氏於卞姓召盤之時并不聲明異議於涉訟之後亦未出頭參加今忽於結案之後另生枝節希圖抵制孫姓獨不思孫姓被卞春波翻議損失已多該氏處此能甘心乎此案前據卞春波提起抗告迄未執行俟接控告衙門照會卽當遵辦所請傅訊之處不准并斥　周侣雲辯周彜訓訴覇田不贖一案批狀悉候册書繳版額各册再行傅訊惟據所訴汝祖兄弟四人將此項田畝分析各執汝處僅分得四畝五分尙有二十餘畝係汝各房分執着汝邀同各房開具所有人名姓曁各執畝數若干並田單糧吕檢齊來廳聽候公開辯論至周彜訓有無積欠田租併候集訊核奪抄單附 
　　檢察廳批示○僧寳熙　訴不服閘北裁判所判决由批據訴巳悉查此案該所究於何日判决是否尙在法定上訴期間以内來狀並未聲明本廳無從查核且刑訴三百七十五七十七兩條聲明控告及送交文件均應於第一審之審判衙門提出實施之並無由第二審之審判衙門逕行提卷復訊之規定如果本案實有可以控訴之理由着卽依照法定條文辦理所請吊卷復訊之處碍難遞准再此案被係僧人慶彪何以上訴狀内出名之人又屬實熙是以第三者代爲上訴法律無此規定而委任狀内何以被告人不自列名又令其他僧人問福出名殊不可解按照刑訴三百五十七條當事人本可獨立上訴毌須委任代理也此批委任狀附　僧華祝等爲問禮呈訴慶彪行竊一案代爲辯訴由批巳於此案上訴狀内批示矣着卽知照 
[南市]  
　　棧司掛牌○市政廳批滬南旅館聯合會會長吳光呈云呈悉棧司接客均懸銅牌以資識别辦法甚是應准給示此批 
　　援救幼女○鹹瓜街信太信局執事陳家琛家内的購婢女名來來年祇九歲由父出賣價洋三十元詎過門未久時被陳妻凌虐茲經藥業商圑會員葉家賓報告裁判所立傅陳夫婦及婢女至案訊驗該婢果有傷痕著送貧兒院留養陳罰助該院經費洋二十元具結斥退 
　　好色之徒○郎家　南首鳳儀齋紙紮店主楊榮山之妻嫂李王氏因夫婦口角暫住楊處詎前晚被同居人周和尙之友沈來根深夜挖窗而進跨至床上意圖强姦氏駭極狂呼被衆扭住送至裁判所訊供狡賴判罰洋兩元交保斥釋 
　　客棧違禁○王家碼頭明利小客棧主楊柳君招留寓客方鶴汀吸洋烟被東區巡員查獲烟具一併拘解裁判所訊供之下因其私賣屬實判楊罰洋五元方罰一元開釋烟具銷毀 
[閘北]  
　　借欵不還○一區解送王俞氏控繆福尘不還借洋五十元一案至警務公所經司法科略訊一過判繆交保淸理 
　　本難專利○王江漢控王連生揚　其姘婦趙氏昨由一區解送警務公所押候轉解裁判所訊辦 
　　自投羅網○馬根實徐悅生蔡伯生因搶唐木炎之鳥籠由七區解送警務公所經司法科訊明判後押半月馬押七天蔡被逃未獲奉飭緝拿在案茲蔡於前日挽江　鎭吳隆盛油坊及公和染坊具禀市政廳代馬辯護卽經警務長派暗探查明將蔡逮案押候解送裁判所訊辦 
[英租界]  
　　須問作頭○英商祥秦木行控嗚盛公司不付欠銀四千兩前日午後由廨傅訊先由原告代表哈律師階原告上當請追被告由葛律師到堂辯稱此項支單旣由作頭合記付與原告應向合記探追且作頭處造價己透支一千餘兩請察關讞員商之英康副領事判合退去候再訂期復訊 
　　遷延不結○鴻順和米店蔣榮甫因股東楊永嘉朱榮卿薛友坤股本紏葛控奉公堂於前淸時迭次傅訊判送商會理賬在案前晚由廨復訊朱延達律師到堂代辯聶襄讞以未據商會將理帳情形移復判各交原保候函致南商會將理帳情形復到再核 
　　尙須算帳○皖人詹士堂與同鄉人金煥堂合做茶葉生意因股本紏葛控奉公廨將金傅案於前是集訊兩造均延律師到堂互相辯護判交原保者各邀公正人並候函致茶葉公所董事將帳督同算明復候核斷 
　　吞没存欵○湖北女子金小紅前在　婦方老三雉妓院内賣娼旋卽從良所得身價以三百元存於方處茲因吞没不還由金控奉公廨傅案於前晚訊究該　供不承認判交原保候傅中人質訊再核 
　　訊理債務○馬瑤岩控石作主王金　及中人吳阿金不還結欠本利洋一百八十餘元又婦人張氏控妓女花老三與中人梳頭女傭朱老大不還借洋二百元又方殿揚控吳金福不還借洋一百五十元前晚均經公廨訊供屬實判各交原保分期拔淸吳朱二中人帮同料理原告張氏因另有拐案牽涉判押本廨女所候核 
　　不認拐匿○陳耀桂誘拐陸寳珍家六歲女孩小扣子至法界藏匿昨由包探將陳與孩一併拘解公堂訊供不認判陳押候查辦小扣子先交陸領回 
　　母女失散○女孩陸明福因不辨路徑由捕送留公廨昨日解案請示據供年十二歲紹興人近由原籍隨母來滬在途失散判留候懸牌招領 
　　訊明竊案○積竊張仁德張阿生吳阿寳周桂卿張仁德唐阿川及婦人唐徐氏張吳氏因串竊三泰弄德安里郭錫初家及百頓路丁芳岳朱金水家衣飾巨贓由探錢壽生將各一併拘解公堂分别管押在案昨經中西官復訊明晰判周桂卿與徐吳兩氏開釋餘人各押西牢一年半示儆 
　　縱妓拖人○天津路四十二號雉妓院鴇婦曹姜氏縱妓拉客昨由包探將該鴇傅至公堂訊實判罰洋八元充公如無力繳洋改押女所十天 
[美租界]  
　　拾遺不味○前晚有一美國艦兵行經南海路遺落鈔票五十元由車夫王雲初拾得持報捕房留待認領 
　　污穢不治○工部衛生局管理西人查得天　路第五百十七號李瑞和廣東食物店内污穢不治違犯衛生條規昨已報告捕房候請公堂飭傅訊究 
　　疑及隣居○楊樹浦路九百廿八號江北人龔小三子家前日逃失十九歲女子名大粉子因疑鄰人楊洪子拐匿昨喚巡捕拘入捕房由捕頭詢無証據斥退不理 
　　拐失小孩○莊東生住唐山路七百七十號有一歲男子名順華忽於前日被匪拐失昨報捕房請查 
　　拆梢逞兇○住居靶子路二十三號之張雲蘇昨至捕房控被江北人陳德標尤大個子拆梢不遂行兇肆毆捕頭允爲究辦 
[法租界]  
　　是否挾嫌○小東門某火腿店經理人徐永靑控司賬徐　根揑賬吞欵等情昨日由廨傅訊被告供稱商人在店職司跑街兼理賬目銀洋俱歸永靑執管所有賬目巳于去年交代淸楚生意亦已於三月間停歇並不作弊實爲挾嫌誣控聶司馬以兩造供詞各執判令對明賬目呈驗再核 
　　兇刀何用○包車夫嚴阿二身带兇刀行走爲捕查知解廨請究嚴从詞支吾判罰洋五元連刀一併充公 
　　小孩待認○昨有年約六七歲之迷路男孩一口身穿黑洋紗長衫赤脚着鞋由巡街捕送廨請示安插又有年約四五歲之女孩一口身穿花洋布棉襖褲亦因迷途送案詰其姓氏里居俱不能答判一併送留善堂候認 
　　理勸了事○冷長松控朱茂記等　賴貨欵一案經公堂迭次研訊案懸未結嗣經兩造請公會和平理勸令償原告銀三千七百兩分三年還淸兩造俱巳允治當由原告投廨禀請銷案讞員准之 
來函 
[莊得之君函]  
　　敬啓者鄙人與鄭陶齋張仲炤諸君發起招商局股東維持會自本年陰曆二月十三日招商局開股東大會選定董事後卽於次日登報聲明取消維持會事務所之名稱以後卽未有與各股東通函之舉動近聞有假維持會之名義投函報館者深恐眞僞莫辦淆惑聽聞特再聲明以上情形貢諸社會尙乞貴報豋入來函一門以徵事實莊得之拜啓 
[紹興旅滬同鄉會致廣東浙紹同鄉函]  
　　浙紹鄕祠諸鄉長台鑒疊接惠函欣悉諸鄉長熱心毅力頃刻之間集欵千五六百元不禁代飢民雀躍三呼昨承前來銀圓一千元巳照收到當卽轉匯紹興縣議事會並巳開明此後請紹興縣議事會直接尊處矣至一千元这收條俟議事會到敝處卽行寄奉備查前魚電因電線中梗屢赴電局未獲拍發誠爲歉疚日前屢聞尊處有戒嚴之謠未知確否我　出門人處此時局屢遭驚心動魄回首故鄉又值飢荒渺渺前途未知何日可享世界和平之福至籌捐一事尙乞竭力鼓吹此則敝會所馨香祈福者也 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[滑稽論中國宜以婦女爲内閣總理說（瞿宜）]  
　　鈍根謂宜以婦女爲總統弱　又謂宜以婦女演說勸捐二者誠爲救時之策然吾謂今日之中國最可危者莫如内閣搖動唐内閣旣告失躍三黨派復相攘臂相持不决勢將演成無改府之惨劇嗟我中國其何以堪用是不揣固陋竭志殫思得一救亡之策其策維何曰莫若以婦女爲總理試言其理由如下 
　　超然内閣與混合内閣此兩問題爲三黨派所主張大總領亦表同意然超然内閣取才於黨派之外旣難免乏才之嘆而混合内閣又恐國務員互生意見再蹈唐内閣覆轍因此之故是以至今未决以吾思之準中國現勢而論究以混合内閣爲占優勝惟所謂混合者必有混合之意義若仍以男子爲之例如同性之電共貯一器必相距而不相吸何混合之有若以異性者加入之則不必借外力融和而自能吸集無間混合之妙莫妙於此此宜以婦女爲總理之理由一 
　　總理之責任在主持一切遇有重大事件則徴集國務員開秘密會議秘密云者要在不使人知耳世間之秘密安有過於男女之事者春風放膽來梳柳夜雨瞞人去潤花昔日號爲噯昧之事專制政體必加干涉者今則張大而光明之亦與共和二字相符况外交尙秘密軍事尙秘密秘密借債秘密偵探國務中重要部分尤非女總理主持不可此宜以婦女爲總理之理由二 
　　中國人口號四百餘兆女子實占半數現今文明大啓女子要求參政權日益激烈當局雖援外洋成例尙不之許吾恐壓力愈重抵力愈大後將不可收拾不如順勢而利導之予以總理一席俾平其氣不然男子之革命方終女子之革命又起娘子軍一鼓作氣雖有機關砲毛瑟鎗勢如矛之陷盾鑿之納　　何所用之古人云防患未然此宜以婦女爲總理之理由三 
　　至以字義論之内者有深藏之意閣者所以止扉本婦女所宜居 
故古稱女室曰閨閣現今政治所出之地旣稱内閣則須名副其實若以男子爲之實屬人地不宜此宜以婦女爲總理之理由四顯或者曰兩雄共雌尙慮相爭今以十一國務員而與一女總理相處不患　海生波乎曰是可無慮夫兩雄相爭者男權重女權輕故有此患今總理特出於國務員之上組織之初旣可選柔懦者任之日後若遇强硬不城忍受者亦可直捷黜退操縱由巳安見雄飛不化爲雌伏哉卽事變不測難解難分再學前次總理賦桃之夭夭可也何用　　過慮爲 
[巧婦控月下老人狀詞（愛）]  
　　控爲月下老人得賄錯配求死不得叩求飭提到案嚴行究辦事竊婦人生長名門天成　質具王昭君羞花之貌得謝道藴咏絮之才自以謂不嫁則巳嫁則非子建般才潘安般貌决不倩張敝畫眉向梁鴻舉按寗廿終老蓬門長齋繡佛已耳乃有月下老人者慣爲蟻媒素稱蝶使若得朱提到手便　赤繩繫足彩鳳隨鴉鮮花揷糞不暇顧也夫婚姻開王化之原夫婦爲終身大事該老人貪暮夜之金佳人不配才子聽盲人之斷巧婦當伴拙夫小婦人之夫亦爲彼所執柯無劉後主之片長有桑維翰之奇　不知天地爲何物不知孔孟爲何人相對終　甚於目剌盤桓竟夜若在毡針眞覺求死不得豈但眼淚洗面巳也月下老人似此胡爲妄作將來歡喜都成寃家肌膚悉爲仇敵積忿輕生反目覔死其害何右勝言伏乞仁憲大人大發雷霆立提到案處以得賄陷人揷身多事之罪爲此瀝陳屈扴呼籲靑天叩求恩准施行實爲公　頂德上呈 
海外奇談 
[最富之孩（慶霖）]  
　　美國童子尼古臘勃勞㾗年十二富有財產約值美金一千萬元爲全世界小孩中之最有資財者前偕其母及乳娘等至歐洲遊歷現巳回抵鈕約勃勞㾗身體疲弱其母恐其被拐騙故不論何時其母隨之偕行勃勞㾗喜音樂在船上與音樂家談如有所得音樂家乃勸其母特聘音樂大家教授俾遂其天性焉 
尊聞閣詞選 
[謁史閣部墓（景騫]  
　　當年遺迹一無存剩有　蕪稅墓門幾樹梅花一坏土我來揮涙哭忠魂 
　　心香一　拜遣容矯矯湏眉烈士風漸愧窮途狂阮籍自措雙眼認英雄 
　　荒祠冷落息春禽鼓角聲中夕照沉三百年來亡國恨今朝綏慰九原心 
[登黄鶴樓書感二律（瘦）]  
　　前度客來恨杳茫危攔憑處感滄桑大千世界餘兵氣六十年間兩戰場永夜角聲空激楚平生心事總荒唐輕肥衣馬多同學雪涕風前只自傷 
　　煙草蒼茫入兩　繁華如夢總堪愁秦宮一炬運三月魯殿千秋賸此樓逐日翻新花樣出繞欗依舊漢江流晚風颯颯潮聲急獨倚斜陽集百憂 
蝶麟酬唱集（五續） 
[九疊韵瘦蝶]  
　　屴崱　崎世路長甚時瑞應見當康瑯環福地今何在可有乾螢守　囊 
　　誰似風流賀季眞鑑湖一曲置閒身　編讀到遺榮句魏煞沈渝宦海人 
[和韵峰石]  
　　仙家駐景日舒長久愛璚樓麗且康我欲乘風歸去也人間難覓鎖雲囊 
　　誰含玉粹抱金眞勘破紅塵身外身君似孤雲儂似鶴世問閑煞兩詩人 
[十疊韵以下均瘦蝶作瘦蝶]  
　　羣公袞袞盡優長無術能教四海康只解蠅營與狗苟趨承權貴献私囊 
　　滅亡誰寫越韓眞警醒京華夢裹身拔劍向天一長嘯中流砥柱属何人 
[十一疊韵]  
　　黨禍株連患正長幾時世界覩成康劇憐醫國誰和緩肘後奇方貯藥囊 
　　國事紛更百不眞風塵賸此苦吟身匹夫與有興亡責漫把憂天笑杞人 
[十二疊韵]  
　　功成一旅　延長　烈誰欽夏少康不媿英雄造時勢利錐有日頴穿囊 
　　識傅瓜豆已成眞洪水横流痛切身欲救危亡豈無策愛羣愛國筮同人 
心直口快 
 
 

Page 11

 
 
擁百萬之家資征貧民之房租必以陰曆算給貧民之月薪必以陽曆算所謂急公尙義樂善好施者如是 
　　每夕擺數十檯之花酒點戲擲數百金之賞封饗西席之饌則例以鹹菜豆腐爲定章所謂富而好禮者如是 
　　平日以骨鯾自命斥共和爲不臣坐視前淸之亡而厚顏不死又百計鑽營欲爲民國之官所謂道學名臣才華史士如是 
　　平日以介節自負以厭世自鳴及其去任也席捲衙内公置之器用財賄寸草不留所謂當世大人物如是 
　　有公妻會有多夫會有不嫁會有零嫁會有女澡堂有女整容店有專用女茶房之旅館所謂大伸女權者如是 
　　借外債因兵餉也國債票因兵餉也國民捐因兵餉也不兌換之鈔票因兵餉也羅雀掘鼠搜脂剝膏無一不是因兵餉而起乃各地之軍用鈔票則獨以妓家積存爲最多近更有妓傭携千金之兵餉支票至銀行兌換者然則催餉之函電紛馳其原因不過如是　　　（息影廬） 
[戲劇指南（健兒）]  
　　黄鶴樓一劇趙雲隨劉備上樓後例入後台休息趙雲此去離奇之至令人無從捉摸在梨園之意不過欲反襯趙雲之威風引出周瑜之發怒形容劉備之驚惶耳不知周瑜此舉誓必要還荆州劉趙旣過江如鳥己入籠瑜復何所顧懼故瑜之發怒全不係雲之在不在也况雲之爲人忠勇精細明知此筵定無好意安忍遽離左右而令備受驚乎吾知雲於此時決不肯離備一步也 
　　健兒謂此劇自始至終雲與劉備必須緊緊追隨片刻不離則雲这精細備之懼怯兩方面之眞相 
悉徴符合 
　　白水灘一劇滬上武生去十一郎者送禮出塲多穿錦繡行頭誇耀人目然莫遇奇此時正以時運不齊命途多舛屈爲傭僕渾身裝束安得如此之闊綽昔李春來以此劇擅名每演必穿黑色衣不脫傭工本色畢竟是渠體會得出 
　　健兒謂此劇去莫者决不可屢易錦衣自　行頭之多須如李之裝飾方有分寸 
小說 
[苦情短篇半碗飯（瀑石）]  
　　母親孩兒回来了兒啊你回來了麽我尚留下半碗飯你去吃罷啊呦母親這碗飯孩兒本請母親在日中吃完了爲何又剩下來肚子不餓麽快快仍請母親吃了罷 
　　兒啊你去借米我知道現今世情那裏肯借你又跑了路又餓了肚子倘再不留下半碗飯你吃我的孩兒不餓壞了你麽 
　　母親請母親只管把這半碗飯吃了孩兒是在外面己經吃飽了 
　　兒啊你也不必騙我你餓得風擺柳似的說什麽吃飽你聽我的話你快把這半碗飯吃了罷 
　　母親孩兒肚子實在不餓實在吃不下母親年老之人是餓不起的孩兒已經不孝連母親三餐也不齊備如今這半碗飯也不肯吃孩兒不孝之罪越大了 
兒啊你要知道我年紀己經如此大了西山夕照紅不多時便死也不爲夭你年紀輕輕我家宗嗣全靠在你你不吃這半碗飯你餓死了你那才算是不孝哪 
　　母親喚時淚己簌簌而下孩兒不孝順母親便餓死了也贖不下孩兒不孝之罪還請母親將這半碗飯吃了或者還可以略减些罪過兒啊母亦淚簌簌下你聽我的話你快快吃了我今日雖說不吃也吃過半碗你是一粒米也未下肚你吃了你明天還可以有點氣力再去張羅你再不吃時你難道呌我眼巴巴看我的親生兒子餓死麽 
　　母子二人正在一語一淚的相對一富室兒過此聞其語笑曰旣没得菜又没得肉僅僅半碗飯也值得如此客氣我家昨日出了八十四元包一席酒菜請客也不用這些工夫賓客早坐下也 
　　鈍根曰我讀此我淚亦簌簌而下若有名伶將此 
絧成小劇登台演唱一母一子带哭带話慈懷孝思哀进而出台下觀者稍有人心當亦爲之同聲一哭 
　　陸景騫君鑒請示住址以便通信　鈍根 
 
 

Page 12

 
 
   
 
