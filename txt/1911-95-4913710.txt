# 1911 - 95 - 4913710

 

Page 1

 
 
   
 
 

Page 2

 
 
上諭 
[監國攝政王鈐章三月十三日内閣奉]  
　　上諭現在時事多艱朝廷宵旴憂勤孜孜求治凡在臣工應如何夙夜在公勤於職守乃近來京外大臣動輒託詞請假幾於無日無之甚有一再續請者殊屬不成事體嗣後内外諸臣務當共體時艱力圖振作除實在患病准其請假外倘再有託故請假藉圖安逸者一經查出定卽嚴行懲處将此通諭知之欽此軍機大臣署名奕劻毓朗那桐徐世昌 
　　宫門鈔三月十三日召見軍機洵貝勒譚學衡陸光熙 
論説 
[再論烟約不廢禁烟萬無收效之理（獅）]  
　　醫者之治病。必直抉病根之所在。投以藥石而其病乃霍然而愈。天下斷未有不揣其本。齊其末。支支節節而爲之。而能有明效大騐者也。禁烟一事。自丙午下詔以來。垂六年矣朝旨之督促。文告之張皇。學士大夫之勸導鼓吹。不可謂不力。自其外表觀之。宜若可收廊清摧陷之功矣。而按諸實際。則吸者如故。運者如故。私種者如故。僅就記者耳目所及。已未嘗稍有所减少。論者謂官吏奉行禁令。不過盡其文告之職司。而未能見之於實事。以故烟禁之行。亦在似有若無之際。此其説固不能斥爲武斷。然鴉片條約未廢。販運不禁。烟毒之來。所在皆是。地方官縱實心任事。而根本之地。苦無從著手。亦祗能爲其一支半節已耳。一支半節之功效。其能有幾故就實。在情形而論。不廢烟約。則禁烟終無收效之一。日本報日者嘗言之矣。惟此中原因甚繁。前論意猶未盡。記者今更就禁吸禁種兩政策言之。以見與禁運有相互之關係。而萬不能舉一而。廢一也持此以爲主張廢約者告。 
　　今日朝野上下所持禁烟之政策。豈非禁種禁吸禁運三大端乎。此三大端中。禁種禁吸。行之已有數年。惟禁運則以英人有成約在。國家有土税在。未之行也。然三端之中。實行已有兩端。以多數論。宜若必有收效之可期。乃按諸實際竟仍與未施禁時。相差無幾。則甚矣不從根本上解决。其弊乃至此也蓋。禁種禁吸禁連。三者本有相互之關係。而三者之中尤以禁運爲拔本塞源之要著。禁運不行。則禁吸因虚懸而無薄。禁種亦不順於民情。而兩者遂無收效之可望。試觀近年來禁吸一事。官塲未嘗謀致力實行。若勒停烟館。若限制烟照。以及其他種種之取締。種種之苛待。亦可謂嚴甫周密。無稍遺憾矣。而吸烟之民。仍未减少。私買之弊。仍未絶跡。第見緹騎四出。鉤距密布。以發伏摘奸之號令。便若輩挾嫌索詐之私圖騷擾閭閻。爲國家添一稗政而已。蓋自烟禁厲行以來。民間亦知官府法令綦嚴。犯者發覺到官。難望倖免。而私買私吸。遂百出其譸張爲幻深藏固秘之詭計。深房密室。吞雲吐霧。以掩飾一般之耳目。此無論不易偵得也。卽使偵得。亦不過在疑似之間。憑高坐堂皇者之臆斷已耳。不特此也記者居於鄉。嘗與鄉之烟民。語及禁烟。則皆艴然曰。禁烟不難。祗須禁土耳。土藥苟絶。吾輩自無吸處。何絮絮爲。其言雖絶無情理。然吾黨試思烟約不廢。卽販運不能禁止。而土藥之流行。遂無從制限。旣隨處可以得烟即隨處可以私吸私買。愚民固易於作奸。國家更窮於稽察。是則禁運不行。禁吸之有名無實。亦意中事耳。 
 
 
 

Page 3

 
 
若夫禁種。似較禁吸爲易着手矣。然不禁外土之流入。而唯戒内國罌粟之滋生。在國家鄭重邦交。誠别有苦衷。然何以取諒於小民乎。往歲山西交文已演之慘劇。今年浙江台州未來之悲觀。皆一般無知愚民。貪私種之大利。而又見官吏不禁外士之流行也。於轉艷羨爲怨望。而遂有鋌而走險之事。近者甘督長庚電奏。謂禁烟不先禁運。民情不順。請仍将土税局裁撤。以免匪徒藉口。是可知愚民對於禁種之觖望。殆各省同然矣。平心論之。國家禁種而不禁運。以有條約牽制在。原非得已。然蚩蚩無知。其能深知其故。而熟喻當道之苦衷者。有幾人耶。是則烟約不廢。禁運不行。禁種固萬無收效之理。不但不能收效。且恐将來釀成絶大之風。潮此非記。者之讆言也。徵諸往事。察諸今日情形。已成不可免之局勢。願當局者其亟圖之。 
今者度支部已将各省土藥統税局一律裁撤矣。是内國驟失土税一層經已解决。所爲難者。惟對外一方面耳。然英人旣熱心禁烟。而天津條約。又適逢期滿改訂之機會。吾國苟與英政府爲正當之要求。在英人素重邦交。而又極持人道主義。此區區者。諒亦不難解决。時哉不可失。是在我政府。是在我國民。 
要件 
[日美通商條約全文]  
　　日美新通商條約已於陽歷四月四日由日本外務大臣與駐日美使批准交換全文如左 
　　日本國皇帝陛下與亞美利加合衆國大統領各以鞏固兩國民之友好特明訂通商條約以逹此美善的關係日本皇帝特派駐美全權大使内田康哉美國大統領特派美國國務卿法蘭逹西依諾次苛司各負全權責任協定如左 
　　第一條兩締約國人民從事大小商業或旅行居住於兩締約國版圖内得賃借家屋製造所倉庫店舖使用權及雇用代理人經營商業賃借土地及一切行爲遵守該所在國法令與該國人民享同一之權利所納課金租税亦與該内國人民同一徵收 
　　兩締約國人民住居於兩締約國版圖内得享有身體財産保護權内國臣民與人民對於他一方之版圖内不問常備軍或護國軍免服陸海軍之强制兵役卽免服役之一切貢納或强募公債或軍用賦歛一切免納 
　　第二條兩締約國之一方臣民或人民於他一方之版圖内所有家宅倉庫製造所店舖等一切之附屬搆造物須照法律命令與内國人民同一辦法 
　　第三條兩締約國中之港都市得置總領事領事副領事辦理領事及領事事務官（但領事官駐在不便認可之處不在此限） 
　　右總領事領事副領事辦理領事及領事事務官須得駐在國政府之認可状（照最惠國同等領事官認可）其發給認可状由政府酌定亦可取消但取消之時須通知正當之理由 
　　第四條兩締約國中相互有通商及航海之自由凡外國通商所開一切之塲所均照最惠國之人臣同一享有權利但須遵從到逹國之國法 
　　第五條兩締約國版圖内之生産及製造各種物品之輸入税今後兩國間之特别取締或各依本國之國内法規定再行商議 
　　締約國對於兩方面之輸入輸出均不得禁止自由惟關於衞生上之措置及動物有用植物以保護目的禁止不在此限内 
　　第六條兩締國之臣民彼此一切通過税均須免除又庫入奬勵金便益戾税均照本國人民待遇 
　　第七條兩締國人民遵從國法設立商業及金融機關之有限責任若不違反國法原被告得出訴裁判所 
　　第八條兩締約國港内之船舶輸入一切物品均須照相互均等之待遇 
　　第九條締約國中之船舶繫留及貨物装卸均照同樣之利權 
　　第十條揭日本國與美國旗持有本國法規定之國旗證明書者可認爲日本或美國船舶 
　　第十一條政府官公吏私人團體或以營造物之名義應課　税港税水先案内料燈台税檢疫費及其他名稱類似之税金均須照最惠國船舶課以相當之税 
　　第十二條兩締約國中之定期郵船在各版圖内須照最惠國船舶享有便益特權及免除權 
　　第十三條兩締約國之沿岸貿易須照各到逹國之國法税法及各自國法限定之處自由經商 
　　第十四條兩締約國通商及航海一切事項應得權利均須與别國同一享受 
　　第十五條兩締約人民履行法定之特許商標意匠等須照内國人民同一之保護 
　　第十六條本條約實施日起千八百九十四年十一月二十二日之通商條約卽須作廢 
　　第十七條本條約自千九百十一年七月十七日爲實施之期以十二個年爲期届時如須消滅應於六個月前通知 
 
 

Page 4

 
 
　　第十八條本條約批准書自本日起三個月内迅速作成至東京交換右證據由各全權委員各書二通署名調印 
　　明治四十四年二月二十一日西歷千九百十一年二月二十一日在華盛頓 
　　内田康哉印 
專電 
[電一（北京）]  
　　海軍部奏英皇加冕閲視兵艦我國請派海圻兵輪前往又片奏派艦往英過東南海蘇彝士河擬請将噸税購煤酬應費由外務部於出使經費項下預撥二十萬以免臨時撥匯其一切費用即着該艦統帶程璧光核實造報奉旨依議 
[電二（北京）]  
　　滇督李經羲電奏請調桂防統領劉榮廷帮辦邊務奉旨著桂撫體察情形迅速電覆 
[電三（北京）]  
　　庫倫辦事大臣三多電奏俄增重兵防務尤急擬調甘軍赴邊鎭壓以備控馭 
[電四（北京）]  
　　皇太后已於今日（十三）已刻偕皇上移蹕南海 
[電五（北京）]  
　　趙爾巽繼錫良督東已經政府議决 
[電六（杭州）]  
　　嘉屬紳士因瓜分禍亟電請諮議局聨合各省籌議挽救 
[電七（杭州）]  
　　北京同志會電約各省議長入都會商救亡要策浙江諮議局已議决照辦 
緊要新聞一 
[片馬交涉之首禍]  
　　嗚呼是誰之咎歟片馬一案交涉之原因其載錄於各報者其説紛紛不一兹得確實消息云片馬英人注意已久於光緒二十六年英國曾有照會致外務部略謂如中國認片馬爲已國之領土則請從速整理之以後中國仍不整頓英人将代爲整頓云云此照會到外部即束之高閣竟無人顧問此後亦未絲毫整理迨去臘英兵佔據片馬後外部行文詰問理由英使謂光緒二十六年已有照會聲明在先貴國自伊之咎外部得覆羣相駭腭皆不知所謂於是極力檢查檔案始搜出二十六年之照會閲畢面面相覷嗚呼外部之糊塗如此 
　　此次滇邊界務交涉英人堅欲以分水嶺爲界外部執舊約向英使力爭英使曰公等亦知時勢有變遷乎彼一時此一時不能以舊日之條約議今日之界務也嗚呼有强權而無公理如此 
[外部一日之大驚慌]  
　　願諸公勿忘此一日此次俄國哀的美敦書到部之日適值我外部宴客駐京各國公使在座俄廓使亦在其内俄使對於外部諸公之交際非常親密詞氣之間亦極歡悦外部諸公方以爲我國所致之第二次覆文俄政府必已滿意矣故亦甚爲愉快不料宴畢俄使去而哀的美敦書至外部接閲後這一驚非同小可幾如青天霹靂有見之者謂其手忙脚亂之情形面色驚惶之状態實爲從來所未見其晚餐直至十二點鐘後始吃其情形亦可想見云 
[關於孚将軍被擊之通電]  
　　諸公之心膽碎矣署廣州将軍孚琦被匪槍斃已由張督電奏奉諭嚴究兹将張督曁軍機處通電兩道錄左 
　　張督致各督撫電各省制台撫台上海劉道台初十日兼署廣州将軍孚琦因公前往燕塘查看地勢傍晚回城行至東門城外附近地方突有匪人在道旁用手槍向輿前轟擊被中要害隨從人等倉猝救護不及受傷甚重移時殞命當塲經巡警将兇手拿獲現正訊辦省城人心安謐一切如常恐道遠謡傳或有誤會合亟電聞岐叩蒸印 
　　軍機大臣致各督撫電各省督撫将軍鑒照得各省革命黨手持軍装凡有大員出行遇見竟敢轟擊擾亂地方實屬目無法紀應卽飛電各省督撫将軍轉飭各屬地方官隨時認眞防範一體嚴密拿案懲辦如有形跡可疑之人立卽拘案澈底根究母稍疏虞是爲至要 
[賣國奴将入博物院]  
　　即所　骸骨可保不亡 
 
 

Page 5

 
 
東省測繪局正監測官賣國奴焦滇将三省軍用地圖盜賣與日人人節已誌本報兹聞督憲於本月初四日晚三句鐘接到陸軍部電仰即就地正法比晚卽飭督練處捧令在大西門外刑塲處斬以正國法聞臨刑時口稱将來東三省雖亡而我之骸骨可保不亡云云究其所以發此言之故因焦某在日本留學時娶有日本女學生某爲妾生有一子此次盜賣地圖係由其妾陰謀主使并云當有某君保護萬不至有身性命之憂及焦捕獲後其妾卽将其所有盡行捆載携帶兒子飄然而去而焦如在夢中至死猶不忘其語噫亦云痴矣 
　　又聞陸軍第二十鎭司令部接到江南軍界來函云焦賊誅後當以其骸骨装於玻璃藥水瓶内置於博物院以供同胞之瀏覽藉消賣國奴之賊胆果如是則焦賊之骸骨當可留芳萬世永永不朽矣 
　　又聞某司二等科員某君平日與某國人往來最密形跡大有可疑自賣國奴焦滇事發後該員即有不豫色每到署辦公時露倉皇之状態同人竊駭異之數日内忽不知該員之去向豈焦某之餘黨耶抑别有原因也 
[浙省諮議局臨時會開會情形]  
　　撫院乖警道跳學司窘　交涉司戇 
　　浙省諮局臨時會于十二日上午開會官廳自浙撫以次除提法司糧道因公不到外各署審查二十人出席議員九十一人十時入席由增中丞致祝詞陳議長致答詞宣讀畢全體起立致敬禇議員輔成首先發言請申意見議長允之禇議員言龍元貼水問題前於二月初八日公呈撫院何以匝月未批并及鹽斤加價一案質問撫院請當塲説明中座卽命代理委員楊守起答浙江官廳與社會習慣使然並非故爲稽宕禇問是否法律不能戰習慣且貴委員詞氣係代商會辯誣而商會復代官廳計畫可謂無獨有偶中座復聲明劃一幣制之困難阮性存起言社會習慣深痼辦理果難操切然官廳旣有明文禁止貼水似須遵照實行不能騎墻兩可中座允卽提出照辦又經衆議員駁詰良久增中丞齒牙肆應有辨明如何如何者有自引爲未見到者沈議員鈞儒言下午預算案關係重大擬請長官撥冗與會以便討論大衆均起立贊成中丞以下午另有要公不克與會王交涉司亦云下午因義烏敎案開議不能分身沈議員謂本局所議關係全省財政並未提及交涉此語未免越爼王赧然衆議将龍元貼水案請撫院速定批答期限王交涉司謂外國議院制度到期不批儘可加以攻訐沈議員駁之曰中國議局自有制度不得以外國爲比例交涉司此語尤謬大衆鼓掌討論許久中丞允五日後答復惟鹽斤加價一案須待運司行查詳報再行批答及散會時已過午矣下午復席首議地方行政歲出經常門民政費一種（計四欵删去節目）及撫院説明書畢警道楊觀察因第二欵内有省城及府廳州縣巡警經費擬請發表意見議員禇輔成起言此項預算係民政費全部應請藩司到會説明理由不料楊觀察時適醉酒誤會議員阻撓言論謂今日藩司並未蒞會尚云藩司藩司所來者獨一巡警道則不許其發言旣不許發言則我逕請假去矣言畢出席致議員阮性存陳時夏王世裕等羣起詰問巡警道擾亂會塲秩序要求議長照例執行勒令復席其時財政委員方擬登台演説禇輔成阻之必先規復秧序方能開議其時楊觀察方在二門内大聲呌罵暴跳如雷指斥議員無禮經該署科員及沈思齊大令書記長等極力勸慰勉强復席怒對衆議員謂諸君不許我説我就不説聲色俱厲全體大怒羣起鬨堂幾至决裂幸陳議長極力解紛衆怒始已當由財政局員説明民政費規定内容褚輔成質問預算交議之件是否尚有細册應請另送决算表曁詳細底稿次楊觀察登台謂方才彼此誤會均爲地方公益起見並非各爲私圖沈鈞儒起言議員所希望者請説明警費規定之内容其餘可從緩議觀察唯唯當将原稿宣讀一過衆議員逐節質問有差續議歲出經常門敎育費四欵照例由書記宣讀及漏誤更正各條説明書畢經袁提學司上台説明宣統三年敎育普及曁預算情形衆議員有質問高等學堂與師範學堂預算表詳略顯著究竟是何原因者有質問杭府中學堂曁稱官立自有正當之支出無所容其補助者又有云台紹等府均有中學提學司是否認爲全省有言提學司爲全省學務樞關眼光應遍及全省不應注重一二府致生敎育障碍者有問西湖蠶桑學堂槪收外省學生是否可作全國論者大衆拍掌當由袁文宗逐條解釋又有質問第三項第四目有滿營漢文矛鎗等敎習修膳費一種亦濫列敎育預算實屬詫異者委員答係誤入應即更正彼此討論已過五句鐘王序 
 
 

Page 6

 
 
賓請将兩案先付審查衆議将實業交通各案提議併付審查全體贊成卽散會 
[京師近事]  
　　日前樞府會議某公提議以近來時事多艱人才缺乏從前督撫中之廢棄者亦多可用之材如袁世凱端方諸人聲譽固爲卓著此外如周馥袁樹勛馮喣等亦屬疆臣中之老練者擬俟新内閣成立後請監國酌量錄用 
　　湖南長寳道吳肇邦係陳前鄂督之總文案平日所倚如左右手者衡永道譚啓瑞係陳之同鄉久在榮文忠幕府共事且換帖弟兄吳譚在湘終日聚賭聲名極劣故瑞督於年終密攷附片劾之吳以運動力大僅調江蘇巡警道譚雖有運動只以原參有嗜好未除形跡可疑字樣故開缺送部引見 
　　度支部澤公以外官制現正釐訂明年即可實行至各省財政監理官現擬凡已設度支使省分先行撤回責成度支使整頓其未改設省分暫緩辦理聞昨已通行各省一體照辦矣 
　　農工商部頃接西寗辦事大臣來咨一件略謂青海饒魚鹽之利四圍水草豐美成天然遊牧塲俄人肆行侵略與蒙人所有齟齬早已咨明外務部辦理在案今該處部落旗人保恒長存等提倡捐欵組織第一牧塲意在推廣發逹遊牧事業以免俄人垂涎致生轇轕等因前來本大臣准此各情相應咨行到部查照立案 
　　四川提法司江毓昌自請開缺日昨奉旨允准聞江廉訪授四川臬司時係張故相勸駕去年屢欲退休又經趙次帥極力挽留不爲出奏現在趙次帥來京故乘此時得請護督奏請云 
　　日前甘督長庚等會奏請速築由陜至蘭鐵路現聞郵傳部已電覆長督及伊犁将軍新疆巡撫等云将來由張綏鐵路節節進行經陜西而過蘭州迪化以抵伊犂但用欵甚鉅自應徐圖修築萬難同時興工 
時評 
[其一]  
　　異哉今日之所謂改良監獄者今日競言改良監獄矣。而改良之結果何如。獄室之黑暗如故也。獄之私刑逼索如故也。獄中之犯人。無敎育如故也。如此則非特罪人不能獲改良之益。而所謂立法裁判。亦同歸於無效。 
古來刑事制度有三。曰立法。曰裁判。曰行刑。三者缺一不可。卽如改良之後。規定自由刑法者。謂之立法。適用此刑法者。謂之裁判。執行此刑法者。謂之行刑。前世紀刑罰之種類。如死刑體刑等。執行之方法甚簡。祇重立法裁判。而不重行刑。故立法者與裁判官。皆社會上萬分尊重之人。而惟行刑之徒。隨意指使如劊子手皂隸等。皆爲極賤之人。此其所以流弊無窮也。自改良制度出。各國注重自由刑後。而用刑爲之一變。自由刑者。卽以犯人置留獄中或。數年或數十年。使之改過而化於善。故司獄者之品流。與立法裁判等視。而不容稍有偏倚。假使立法雖善。審判雖公。而監獄不良。仍不能逹自由刑之目的。又安能有幾微之益於犯人也哉。 
[其二]  
　　議員之運動談近日客有以自治議員運動當選爲非者。走相告而記者默然。一日客有舉英美日先例以議員運動當選爲是者。又走相告。而記者仍默然。最後有以是非二者相質者。記者遂不容於默矣。乃曰。客亦知被選舉人由選舉。人所選出者乎。今吾國被選舉人。程度固不足。而選舉人之程度。抑亦不逮。夫受一碗麵。幾杯酒。而輕於投票。其以地方利害身家休戚。犧牲於一已之口腹也無責焉耳。若抛棄選舉權者。恝然遠引。置身於得失是非之外。而不知議决之案。徵收之税。無一非切身之痛哉。故吾謂被選舉人。須運動。選舉人亦須運動。有運動而後能舉其所當舉。而不舉其所不當舉。 
[其三]  
　　官塲之運動談京師運動之風。至今日而益烈。豈皆士子之不肖哉。其道有二人但知庚子以後。破格用人。加以留學生之工於媚世。前者得志。後者傾心。釀成弊政。而不知主持之者。實由政府。甲辰乙已之交。新政待興。知非留學生不堪錄用。然而黨禍頻興。賢否雜出。以待用之殷。而加以疑。忌之見。則非有一二左右爲之先容。不敢遽授以柄。留學生亦知非此一二左右爲先容。必不得遂其所欲也。於是王候之門。多新進之跡矣。某以千金而授某官某以萬金補某缺矣。嗚呼。信近習而忌疎遠。明神宗之所以不國也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[奉天萬國防疫大會詳誌二]  
　　初六日會議萬國鼠疫研究會會長已於初五日下午公舉中國外務部特派醫官伍君連德充任初六日早開會時登壇演説洋洋數千言聽者皆爲動容拍掌之聲震動屋外并聞此次從事防疫之中外醫官染疫逝世者甚多各會員故於初六日下午休會半日開追悼會以誌哀忱是晚督憲在公署宴會研究會諸會員及各國領事等由各司道作陪酒半督憲起述歡迎詞並轉述皇上曁監國攝政王歡迎之意請向各國大君主大總統道謝當由美醫司德朗君代表各國醫官起述答詞並謝盛意觥籌交錯賓主盡歡實空前之盛會云 
[初七日會議]  
　　初七日早十點開第二次會議先由會長伍連德君用英語報告接到上海各國醫生醫學會及哈爾濱俄國防疫會來電各一道繼提議各處派來醫官（非各國政府所派者）除特别會及議事會外皆可列席旁聽經衆贊成决議次全紹清君用英語報告在哈爾濱滿洲里等處調查情形略謂此次疫症最初發起實在滿洲里對過相距十里之一小鎭市中又謂旱獺染疫則不能行動野獲者大都無疫有疫之旱獺必係獲於穴中者云云次英醫克里君用英語演説此次之疫線至爲詳細略謂疫之傳播地一爲鐵路沿線二爲大道沿綫三爲輪船航路所逹之地至關於河流者則無甚傳染蓋由於結氷期内不通航行也次日醫克薩伊君用德語演説南滿鐵路沿線染疫情形次俄醫薩寳羅尼君用法語演説尤爲聽衆注意略謂滿蒙各地自一千八百九十八年至今常時發見此疫肺百斯篤之發生期約在西歷十月及十一月間腺百斯篤之發生期恒在春夏兩季現在吾人同一意見公認旱獺爲傳疫之源則吾人宜注意於獺病之起原及經過變化俾成一專門學科至於人與人之傳染不外三種一直接傳染如談話之類二粘液傳染三痰之傳染云云次美醫司德朗君用英語演説謂其經騐所得人之染疫實先傳染於肺於是德醫馬梯尼君日醫北里君俄醫薩寳羅尼君同起反對馬梯尼君謂予已試騐盈千之動物實係先傳染於核而非傳染於肺云云此一懸問遂待實騐馬梯尼君又謂從前埃及常有此疫肺百斯篤之後則有腺百斯篤之發生此則不可不防云云是日下午四點又開議事會聞本日無甚演説專從事研究微生物云 
[初八日會議]  
　　初八日早十點開第三次會議是日專門從事於微生物之研究演説者爲俄醫薩寳羅尼君（法語）日醫西巴牙馬君（德語）美醫司德朗君（英語）德醫馬梯尼君（德語）義醫格羅梯君（德語）共計五人於肺百斯篤病菌與腺百斯篤病菌之辨别尤爲特别注意薩寳羅尼君演説略云予在哈爾濱悉心調查此次之肺百斯篤病菌較之從前印度發現之腺百斯篤病菌其毒尤烈以予經騐所得以肺百斯篤病菌置之牛肉湯中雖至數日湯色仍然清潔不易覺察若易以腺百斯篤病菌數日後湯中卽發現一種白雲之色矣更以肺百斯篤病菌注射於豚鼠之身體三日即病發而死若易以腺百斯篤病菌則須六日方死此兩種病菌不同之明徵也南滿鐵路公司於鐵路沿線搜集關於研究百斯篤之材料甚夥於初八日下午二點柬請研究會諸君及督憲各司道各國駐奉領事前往參觀以爲研究之助駐奉日本總領爭小池張造君於是晚在領事署宴請研究會諸會員到者甚多 
[初九日會議]  
　　初九日晨十點開會從事於各種微生物之研究日醫北里君云調查奉天獲鼠三萬餘頭解剖後無一含有百斯篤病菌者俄醫薩寳羅尼君云哈爾濱有鼠一頭實染肺百斯篤會長伍連德君云哈爾濱之猪馬騾等動物死於肺百斯篤者實有四五百頭英醫司督閣云新民府曾有一人染肺百斯篤病而所乘之騾亦染肺百斯篤更有一人因看護縲病亦染肺百斯篤然則動物亦無抵抗肺百斯篤之力不過不能如人之易於傳染云云遂閉會下午二時又開會議經衆提議肺百斯篤較之腺百斯篤是否爲烈之一問題在微生物一方面研究之肺百斯篤之毒不至較腺百斯篤之毒爲烈惟肺百斯篤一經傳染於人即深入人之肺中所以殺人最速至於腺百斯篤傳染於人其人之頸上必先生核病然後始傳染全身故殺人較之肺百斯篤稍緩且肺百斯篤病菌於人之肺中居處已慣由此人傳入他人亦卽時傳入其肺中也後有某君提議天氣寒熱是否與疫症有無關係常見寒時有疫而熱時亦有疫不因天氣之寒熱而增損疫症可見疫症與天氣無甚關係現在奉天肺百斯篤已經消滅恐不能卽時發生腺百斯篤如其有之則必在秋季云云至此閉會伍會長演説詞錄第二張 
[丹陽又演自治風潮警報]  
　　自治豈叢亂之階耶武進縣屬豐西欽風兩鄉自治大風潮已見本報兹悉欽風鄉民滋閙一事該處鄰近丹陽由撫委陳守炳華在常電飭丹邑陳令會同武邑金令妥爲辦理詎本月初十十一兩日丹陽鄉民又不知因何反對自治紏集多人不搶物不持械激於氣忿致釀暴動一時勢甚洶洶並聞有搗毁學堂及自治公所紳董住宅等事鎭郡道府各憲接到警電遂商請駐鎭巡防隊統領陸如仙協戎親率兵士百名於十二早乘快車馳往丹陽彈壓解散一面另派委員往 
 
 

Page 11

 
 
查肇事原因禀復核辦 
[西報譯要]  
　　孚将軍遇害之别報字林報載十二日倫敦電云據英國台萊愛克斯泊萊斯報香港訪事電稱廣州城有激烈之亂事将軍已遇害現有援軍馳往該處同日香港電云廣州城並無亂事将軍遇害後官塲卽印告示布明遇害情形人心遂定今日全城安靜如常 
[南滿撤銷檢疫章程]  
　　又載同日北京電云中韓人民在南滿洲乘坐火車應守之檢疫章程業已撤銷 
[汪大爕回國原由之懸想]  
　　文匯報載十二日北京電云駐日華使汪大爕日内将抵此間此次回國據謂政府因聞英日美三國謀結聨盟及滿洲問題有所商詢之故 
分類新聞政界 
[船帮開會抵制自治抽釐鎭江]  
　　鎭帮南北河各船行去歲曾具呈節略到自治公所擬設立船行公所不准船户私自攬載所装客貨每件提洋三釐以充自治經費現已禀奉府縣批准照辦北帮船户聞信後大不爲然日昨在北五省會館開會集議北省各帮船户咸不願受船行公所挾制亦不願提釐充自治經費擬卽聨名具禀大憲伸訴矣 
[贛撫對於核定預算之異議江西]  
　　贛撫馮中丞照復諮議局文云案准貴局呈復議决本省歲出入預算事件一案當經發交審查科公同審查兹據該科呈稱贛省財政困難已逹極點舉辦預算入不敷出爲數甚鉅收支勢難適合今諮議局遵章将奉發預算案内地方行政經費分别核减列册呈送前來查册内民政經常臨時兩門核减銀五萬五千四百四十九兩九錢零二釐敎育經常臨時兩門核减銀八萬三千四百九十九兩五錢實業經常門及官業類核减銀五萬二千三百七十五兩零四分二厘並查册列各數與各署局原册間有未符且各欵按原册核算有爲各署局續經核减修正者有參酌情事勢難議减者兹按原册及各署局修正各册分别校核逐欵勾稽如何裁節者照議審定不能裁减者中叙理由分欵注明良以憲政籌備急待進行雖庫藏空虚不能不格外撙節而應需之欵究未便輕議裁减致誤要政至所請以議减之欵匀撥各屬爲民政敎育實業之補助則與核减以求收支適合之主義尤有未協在贛省出入不敷旣鉅苟可撙節自應由司扣發以抵出欵不敷之數何容移作他用縱各屬現辦民政敎育實業集欵無多應由地方另行籌措此預算裁節之欵與匀撥補助之請槪難照准之理由也等語經本部院會議廳公同議决應照該科審查理由照復貴局煩爲查照 
軍界 
[調查陸軍財政局實行裁撤蘇州]  
　　蘇省督練公所内附設調查陸軍財政局每月開支經費甚鉅經上届辦理預算之時資政院議令各省陸軍財政局一律裁撤奉部行令照辦現經蘇撫札飭實行裁撤即併入督練兵備處乃督練公所卽想改頭換面之法另於兵備處内設立審計科派原辦陸軍財政局之杜士珍充當科長楊開榥李開選張超凡李寳炘均充科員一切薪津均仍舊開支僅令余十榮一卝銷差昨已奉批核准各員到差矣 
[瓊州海盜刦署戕官之兇悍廣東]  
　　粤督前據瓊州鎭道電禀以崖州屬籐橋於二月念日被盜登岸刦掠商店司署海關並戕斃司官商民數命海盜多操高雷陽欽口音身穿紫花布舊號衣字跡拆去無從辯認匪船兩號仍在崖陵萬樂洋面遊弋雖經師船追拿恐難濟事請飭廣玉兵輪駛回巡緝等情昨由督院復電略謂崖州海盜披猖竟敢登岸搶刧藤橋市刧掠海關同署戕斃司官商民數命實屬罪大惡極然使文武平日防範嚴密何致猖獗若此崖州本有師船何以毫無準備應請李提台速飥分統查明廣玉兵輪現在何處飛飭駛回巡緝即由該鎭道府派員馳往查探實情詳晰電禀並酌調附近營隊曁調儋州海口等師船馳往勦捕并嚴飭崖陵萬樂等營縣嚴防截緝務祈水陸窮追至梁副将范直牧於此種鉅案何以竟無隻字馳報可見平日漠無防範應先摘去頂戴勒限半個月嚴緝務祈破獲倘再不知振奮即行撤參范直牧交卸在卽并應責成留緝不准請卸干咎欽廉高陽等屬業經電飭一體截緝矣 
[花爆户搗毁硝磺公所安徽]  
　　皖省硝磺公所前因下硝缺乏與李源泰柯柯復興花爆舖户致起衅端惟已經排解乃該舖仍復不理竟敢聚衆将硝磺公所冲毁並揪扭司事韓竹坡取閙愍不畏法現由該公所禀報江督飛飭安藩司轉行懷寗縣嚴行拿辦以示懲儆 
[學務]  
[南匯敎育會集議毁學善後情形松江]  
　　南滙敎育會於本月十一日下午一時開臨時會提議學堂善後事宜適值連日天雨到會者僅二十餘人當由會長陶賓初君宣布開會宗旨将沙塗學堂及持正學堂報告書并馬亦昻君擬請勸學所暫将被毁兩校墊欵開辦意見書逐一朗誦請諸君公决衆議贊成當由勸學所總董顧旬候君當塲約期派員前往該處以便開辦嗣有沙塗學堂經理人張炳生君對衆報告當日被毁情形如何揭竿起事如何波及持正學堂並聲明張九同反對原因及此次煽惑鄉愚鳴鑼聚衆以摇旗爲號旗上大書張炳生假公興學塗（當是圖原文有意誤寫）吞廟産衆姓不洽沙塗廟同人公具等字的是張九同親筆相有照片兩紙送交會中留作證據一係張九同前與炳生之函一係今次拾得之在旗兩項筆跡一一合符請諸公騐明衆會員當将兩照片傳觀詳細比較確係一人手筆惟以張九同現因是案已發學看管自可由官辦理會中未便與聞時已薄暮遂摇鈴散會 
實業 
[浙路興業銀行股東會紀事杭州]  
　　浙路興業銀行第五届股東年會先期布告訂於十一日下午假坐安定中學堂開會股東到者五午八百七十股三時入席總理胡藻青布告五届年會照例宣布帳略並請公舉臨時議長當推定蒋君抑之就席後按照秩序請項蘭生君報告杭滬漢三行總帳計杭總行盈餘二萬元滬行盈餘三萬二千元漢行二萬元上年金融恐慌風濤重疊三處營業謹愼從事尚無意外波折亦云幸 
 
 

Page 12

 
 
矣股東沈次圻詰問漢行押欵地産事孫君實甫亦云漢行丁芝山虧負巨欵當時並無薦保何以率提公衆紅利代償虧欵未免股東太吃虧議長答上年漢行盈餘確有七萬餘金當時金融恐慌經理人愼重營業故僅分攤萬金惟丁君虧耗確有地皮作抵将來售價不敷已由湯君梯雲承任賠繳惟用人疏忽經理人委難辭咎次報告漢行葉總理來電擬發意見三條衆議葉君任期未滿營業有效决定公電挽留将意見逐條議决電復次三行總經理胡君四年任滿辭職股東全體起立要求續條照章投票當選出胡藻青最多數計得一千九百三十九權聨任爲三任總經理議長宣告胡君辭職前向董事會聲明决議挽留惟事繁責重行决另舉董事沈新三君常川到行帮同照料全體均賛成續又舉出最爲多數之沈新三劉翰儀周湘齡鄭岱生蒋孟蘋五君當選爲董事蒋抑之張淡如蘇葆生三君當選爲查帳員孫實甫君提議選舉權規定太苛但得一二大股東默許其人無不當選其餘股東渺無權利則何必有此股東會擬請秉公删改以昭平允全體默然其議遂無效果而散茲将漢行總理葉揆初君來往各電錄後（來電）杭州興業銀行各股東鑒本届年會不克躬蒞已託新三蘭生兩君代表查上届營業大有進步願各股東同心協力以後未可限量鄙懷所欲陳者一請五年内不添分行二請改滬行爲總行杭爲分行三請續收第三期股欵擴充營業均候公决葵奉職在津交卸後仍須留京漢總一席實難兼顧務求另選賢能盼復蟄老已否到杭尤念景葵叩青（復電）天津造幣厰葉鑒青電經股東會議决尊見第一條贊成第二條事實上恐有窒礙第三條明年再議一面仍請公遥領漢行總理股東會公叩眞 
[京奉火車業已照常開行奉天]  
　　奉省疫氣漸經消滅京奉火車已於初七日照常開行頭等車每日上午九點鐘開二等車每日上午五點鐘開坐二等客車者在山海關照常留騐頭等車客免騐在奉天車站購票登車時無論頭二等車客均毋須交涉司發給護照云 
雜記 
[賭徒捉蘇州]  
　　蘇垣中路巡警分局日昨探悉城隍廟前永興寺内抽頭聚賭卽於夜間多派巡警前往該寺適賭徒數十人興高彩烈呼么喝六滿檯洋錢及鈔票等物一聞捉賭鬨然而散欲逃不得好被拘獲賭徒三十餘人（聞内有有錢者及婦女數人已於半途縱放）連同賭具及滿檯洋錢等項一併拿去先行解區翌晨解送警務公所司法科提訊判决有罰洋三元者有責戒尺二百者有杖責二百者遂奉諭一併釋放了案 
[革道竊漢口]  
　　漢口輪軌交通素來多盜本月初八日夜華景街碧秀里前湖北巡警道馮啓鈞之公館陡來短衣窄袖之賊五人撞門入室逕自登樓至馮之如夫人房索取各箱櫃鑰匙馮妾知爲賊大聲喊救宅中家丁等聞聲君至該兩賊竟拔刀抵抗且呼曰吾等爲搜索馮啟鈞之贓私而來鼠輩快滾出去毋擾乃公意並趁機一刀戕傷某跟丁之頭顱幸其地雖係華界而與德界捕房近在咫尺當經派人告知捕房調派印華捕前來圍拿祗獲操浙寗音者一人其餘均飛奔鄰屋而逃鳴警追逐未曾捕獲次日租界會審委員特照會德領索提該賊到所訊辦以免輕縱 
[議員辱湖北]  
　　應　縣議員王廣漢富有百萬於去冬在諮議局提議應城册書弊端百出議請革除另設税契局徵收當經議决禀奉瑞督批准行知該縣遵辦在案查該縣册書一項民人藉以生活者不下數千人（該縣册書一百二十本每本需錢千串始能得此册書一本有一人一本者有數人共一本者）該册書家一聞将行革除所去成本無人補給又無恩恤至此已失養命之源不如一命拼死爲快上月二十七日該縣金大令發表革除册書辦法函請王議員赴縣會議該議員應召剛進城門被册書家探知遂出娘子軍約數百人赶到離衙署百步外将王議員揪倒地面拳打足踢肆口詈罵該議員只得忍氣吞聲任憑蹂躪豈料娘子軍愈打愈怒打畢猶不甘心用繩索揪住王議員頸項往街心拖拉無辱不至該議員沿街磕頭求救當有人往王議員家報信登時該議員家族集有四百餘人持械携器撲城而入城守攔阻不住一進城内與娘子軍互相鬥打勢甚洶洶金大令聞知一面飛禀德安府派兵彈壓一面督率紳首并差役竭力勸解經府兵馳來迅速其事始息日前金大令已具禀來省請示核奪矣 
清談 
[近日之三不解]  
　　近日記皆所竊竊不解者。有三事焉。自治者。濬憲政之。泉源消專制之毒燄。宜其爲。吾民所渴望。視爲。神聖不可侵犯之。一物矣。而何。以蘇屬。各地自治。近日風潮。紛紛競起。 
　　将軍者。行政官之無勢力。無威望。司弩末之旗丁。列閒散之。台座宜其爲革命。黨所恝置矣。而何以廣州将。軍孚琦。忽有被。人行刺之事。 
　　三霖者。御史台之。祥麟威鳳。有　力。有風骨宜其置之　陛。司拾遣。補闕之。　任矣。而何以今日又。於趙啓。霖閑散江春霖斥。逐後趙炳麟（北音叶霖）特賞四。品京堂。以去。 
　　或者曰自治之肇亂。也以蘇民之。貧而愚耳。将軍之被刺或者别有。原因。而非兢兢於滿漢者。否則各地行。政官滿。人亦孔多矣何以不於。他人。乃獨集鎗於。廣州将軍之孚琦。耶至若趙炳麟。今日。旣非閑。散又非斥逐。蓋天。恩浩蕩。特嘉言官。非遠而畏之。實優而榮之。也 
　　噫嘻言則辯矣。雖然其如朝野之心理何 
文苑 
[哭金山黄公續先生。（慵父）]  
　　春來第一傷心事。社會無端失偉人。豈竟存亡關大數。直令哀痛到羣倫。熱忱濟世心如火。刻意嘘才氣若春。從此西。州休策馬。兒曹也共涙沾巾。豐兒東渡前會館黄府半年頗蒙青眼 
衛生談（續） 
[胃腸病之豫防法（福保）]  
　　八食後即臥。果否得當。遽難决斷。如洛倍氏則許。可僕阿司氏則以散步爲上策。古陶眞人衛生歌。有食後徐行百步之語。今之諸學者之動物試驗徵之。亦知其結果各不相同。故吾。人於二氏之。説不必是非其間。而但依個。人之習慣。年齡與其經驗行之最妙譬如患神經性消化不。良之人。食後即臥。一二時後醒悟。輒覺頭。重頭痛口中不快。則寗使食後稍稍散步。然後安靜身心。或令於。食前。酣睡一二。時亦可。若患胃病而。兼機質的障害。或營。養障。害時。食後宜即安靜。並須靜臥。片刻。毋輾轉反。側庶消化機能。益能亢進其。作用。糜林。搿氏及奥野古氏等。嘗實驗食後如偏右而臥或步行迅疾。則食糜之。辭胃較速。糜林搿氏又謂起立跪坐緩步等位置。皆不得當。其結果終使胃内。之空虚過早。惟俛臥。及仰臥。庶幾得中庸之道胃之。運動力可平均云。吾人於此等處。須兼顧其習慣等。而施以適當之法也。 
　　九吾人夜間睡眠。尋常約需八時。有時或過。或不及。在營養不良者。睡眠。寗使。稍多。蓋其新陳代謝之物質。可使徐保消費也。 
　　　　　　　　　（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[外部力爭警察權]  
　　外務部近日電致江督略謂查上海閘北一帶與美租界毗連之處屢有工部局西捕人等越入華界與警局站崗巡士時常反對誣指闌入租界以其違章竟将崗巡拘押捕房訊辦等情事關主權除由本部照會領袖公使據理力爭外並祈轉飭滬道函囑上海租界總領事嚴飭工部局諭令各西捕等嗣後切勿越入華界以免滋生事端 
[義善源票號擱淺七誌]  
　　義善源擱淺後滬道劉觀察以豐裕所虧公欵六十餘萬應歸義善源清償執袁升道當年詳咨立案及丁价侯保結爲憑一再移行總商會青成該號清償迭據商會聲辨在案兹觀察復於前日移覆商會並将沈聨芳等各禀明晰批示分别錄左 
[移覆商會文]  
　　三月初七日准貴總會移開案查義善源自本年二月二十一日因虧倒閉迄已半月昨據該號全體債主賈文富等四十四人聨名具略到會以見各報登載道批将豐裕虧欵責成義善源清償等因該商等奉閲之下深恐與義善源直接往來欠欵反無著落衆情惶急略請轉懇俯賜維護前來查滬市自上年六月大起恐慌至今未能平靜而義善源又復出事各該商久爲驚弓之鳥此其之驚惶迫切自係實在情形應如何曲予保全以恤商艱處相應抄錄來略移請察奪示復俾慰羣情而安商市等因並附抄節略一紙到道查豐裕爲義善源號商承充總經理丁維藩又卽義善源之總理所有豐裕倒欠之公欵自應責成義善源清償前已詳切批示並備文照會聲明各商均已閲悉毋庸再贅該號倒欠公私存欵爲數甚鉅必須赶速認眞清理業經本道訂有辦法三大綱明先儘清償滬關公欵曁維持借欵次再攤償票面及各存户除期票抵據分别催繳外業将該號帳簿移送貴會查收公舉理帳員督同清理至現銀仍存該號並未提道前於義善源禀内批明在案此次義善源滬號倒閉影響及於各省各省以滬號不交匯滬洋欵疊來文電干涉均由本道先經禀明以滬號之件低滬關之欵名正言順仰蒙院憲鼎力維持切實回復目下本道仍守定宗旨未敢稍失鬆懈上顧公欵下顧商情實已不遺餘力當爲商界所共諒乃察閲抄粘商禀意謂義善源不能担豐裕之責任並指丁維藩兼充兩處總理係屬個人交涉不知豐裕爲義善源號東所開其因義善源而牽倒與源豐潤號東所開源通銀號因源豐潤而被倒情事相同丁維藩總理兩號事務又與陳薰總理源豐潤源通兩號事務相同源通虧欠滬關公欵源豐潤担其責任歸入源豐潤案内清理未嘗有人抗議而豐裕一案輒欲令義善源不担責任劈分兩例豈有此種辦法至謂豐裕李九臯名下合肥李氏附有股分應由李九臯持據與李氏交涉不知前日袁前升道詳咨設立豐裕時飭據松海防廳查復明言李九臯係開設義善源寳善源荘號則義善源號東卽應全擔責任先将公欵理甭其股東自與股東交涉當日旣未經呈明立案非公家所能與聞本道斷不能置有案據之義善源於不問而舍的求旁此理甚明指爲牽混尤所未喻總之此案祗有官商分别合力将義善源豐裕兩號外欠迅速追理清還滬關公欵劃清聨號界限其餘存欵即有之着落非三莊濫出空票可比此即於愼重公欵之中隱寓維持滬市安意實屬一定不易之辦法爲此移復貴總協理請煩查照傳知商界以衆心兹将袁升道詳文及紳商保結附錄於後 
[袁升道詳文]  
　　二品頂戴監督江南海關分巡蘇松太道爲詳請核咨事案查江海新關近年税餉加增公事益繁銀號日收税項責成較重前據南關豐裕銀號職商李九臯禀請分設北關銀號經收税課備具認保各結禀請批示詳咨立案給諭承充等情當經職道奉前署憲張曁撫憲恩批准遵即照案飭據松海防廳取具認保各結加具印結詳送到關當以銀號添設之後應如何分收報解自應妥定章程即經由道分諭源通豐裕兩號會議禀復去後兹據豐裕號商李九臯遵将籌議章程六條錄摺禀送前來職道覆核所議章程尚屬妥協理合照錄清摺連同印結具文詳送仰祈憲台俯賜察核轉咨實爲公便除詳撫憲外爲此備由呈乞照詳施行須至呈者計開一議銀號經收税餉等事鉅細均關國　必須資本寛籌方足以昭愼重現儲備規銀四萬兩隨時存儲以便緩急相通墊解倘因解欵緊急收數不敷並由銀號籌墊俟續收歸欵一議銀號所收税銀除隨收隨解外所有餘欵照例入庫存儲不得私自挪借及浮欠情弊一議銀號所收進出口各税及洋藥厘金通年約收一千萬之則所有各商交納税課掣取號收等事仍照源通章程辦理華洋各税分登專簿按五日一期連同票根由司友呈送關看核對一議源通銀號所用各項　票歷向關署請領今商號亦一律領用惟請另用顔色刷印俾與源通銀號有别仍由商號加盖號截爲憑一議新關請領各項存票關暑向憑號收根查塡隨時諭知銀號照發公事本極紛繁今旣分設兩號如果一律諭知未免愈形繁重應請飭承辦票軍書檢查號根如原税在甲號完納者加盖戵記准其在甲號抵用仍諭知甲號照發不任統抵以分界限而專責成一源通辦公經費疊因税收增旺禀請按數加結有案今由兩號分辦所害經費請各按税收多寡攤支以歸平允惟商號旣屬新設歲收多寡未能逆定而房屋租金以及司友薪俸勢難减省倘歲攤經費不及源通經費之三成應請酌量貼補以免賠累仍俟一年後商情聨絡税數增收經費足供支銷即行停止 
[紳富保結]  
　　具保結紳富李志騫丁价宋恩棠戴先儕今具到大憲大人案下實保得職商李九臯委係向在揚州府屬開設德成典當並在上海鎭江開設荘號身家清白殷實熟悉中外商情税課現願承充豐裕銀號收納税鈔傾鎔關餉依限繳庫决無貽誤紳等情願保充合具保結是實 
[批沈聨芳禀]  
　　查豐裕自袁前道詳咨設立時曾飭據淞海防廳查覆該號商李九臯係開設義善源一號東之明証豐裕倒欠公欵理應責任義善源清償無待贅言昨准商務總會錄送該號全體債主賈文富等聨名禀詞移請察奪當經詳晰移復傳示商界在案兹據來禀又代義善源號商辨謂豐裕係揚州李九臯所開與義善源號東李經楚卽李幼三姓同名異係屬兩人義善源不應擔豐裕責成不知當時開設豐裕案内報 
 
 

Page 19

 
 
部承充號商及紳富連環保結均未叙有該號商揚州籍字樣卽宣統元年該號商在度支部註册亦祗聲明李几臯向在江蘇安徽等省開設荘號亦未詳註籍貫本道但知全憑案據向開設義善源而兼開設豐裕之號商是問豈能任其推諉况抄呈前道所給豐裕照内另有嚴祖慶報充開設源通銀號字樣果如所請李九臯與李幼三人係兩個然則嚴祖慶與嚴信厚卽嚴小航亦可認作二人而現在之源豐潤號東亦可不擔源通虧欠之責任此語固不辯而自明矣丁維藩旣稱豐裕總經理其平日主持豐裕號事經做押欵有該銀號禀案可證本道前已有諭嚴詰並無勒限責令清理至謂具結並無丁价侯兼充字樣不知經理人等係號東所委任號東須具結承充豈經理亦有委曲情由原不妨據以直訴乃但就自已一方面着想代義善源號東竭力開脱全不計及公欵更不思影響及於源通一案試問如何能行至抄呈之執照係本關衙門發給該號東遵守印據來禀竟認作豐裕銀號所具之結事理欠明尤可槪見總之此案業經本道通報上憲奉督撫憲電飭照案責成嚴追目下辦法惟有官商合力将義善源豐裕兩號外欠迅速分别追理先儘歸還公欵及維持借欵次再攤償票欵及各户存欵以爲逐漸清理之計前所提存期票契據祗備估計催繳儘抵道署公欵之一部分其該號一應帳簿業已移送商會公舉查帳員督同清理至現銀錢洋仍存義善源號中並未提至道署目前祗須公欵早日理結各件即可早日發還所有該商等追理義善源欠欵如有着落本道無不竭力維持亦甚賴該商等帮同設法清理也除再延商務總會傳示週知外着卽知照抄黏附 
[批方永成禀]  
　　查義善源及其承充之豐裕銀號虧欠滬關公欵甚巨自應提取該商號期票押據等件追收外欠先儘抵償公欵次及票面存項業經本道禀奉兩院憲電飭照行已将所吊帳簿移送商務總會公舉理帳員會同義善源經理人妥清理矣至該荘匯票係何字號日期是否實係該荘執義善源代收之欵應卽取具殷實保証切結聲明再行核辦除彙案轉移上海商務總會查照外此批 
[批商民欒如春等禀]  
　　查義善源及其承充之豐裕銀號虧欠滬關公欵甚鉅自應提取該商號期票押據等件追收外欠先儘抵償如有餘資再理票面存項業經本道禀奉兩院憲電飭照行已将所吊帳簿移送商務總會公舉理帳員會同義善源經理人妥爲清理矣看即知照 
[洋商挾資私逃]  
　　十三日西報載江西路七號門牌專賣洋藥之來興洋行係由曾入英籍之猶太國民兩人合設一名摩薩一名愛士那摩薩已娶室寓滬多年小有聲望曾在沙遜洋行辦事愛士那曾在益豐洋行辦事後充德律風公司寫字一年之前兩人同時退職遂合設來興行前星期六日該兩人忽不知去向連日遍尋未得蹤跡聞近來該行因土價暴跌受損甚巨一星期前該行與上海土行訂立合同代辦洋藥甚夥總計共在四十至四十五萬兩之間而彼等並未購備洋藥至期乃簽發提單交諸買客命向存棧提貨由買客付以十日于十五日期之荘票其總數尚未查明聞在十五萬兩左右行東乃以此票掉換即期荘票再以卽期荘票換成金條金磅挾之而去該行於星期六早晨緊閉大門外間咸爲驚詫旣而有執單向怡和洋行存棧提取洋藥者據棧中管事人查稱該行並未有貨存棧於是買客大驚乃急查明實情向英臬署控告卽由臬司塡發捕状往拘二人探訪終日杳無影蹤迨星期日始知該二人已搭某船前往日本惟據識之者云彼等或故意聲言欲赴日本以掩人耳目中有一人熟諳華語或入中國内地遊歷以避蹤跡亦未可知如果至日本則非由使臣交涉大費周折不能拘回想一時必不易拘案業質也 
[全國商圑聨合會之進行]  
　　全國商圑聨合會自十一日開成立會以來已由該會司令員發佈通告書准十四十五兩日領取皮鞋皮帶十六十七兩日領取操衣帮布等物定於十八日一律開操現由沈葉兩副會長就各操友赴操較便者擇定三處一在城内九畝地一在大南門外一在滬軍營是日清晨六時四十分新班各會員均須戎装齊集滬軍營操演云 
[孤兒院開懇親會]  
　　上海孤兒院自去年龍華新院落成後日事擴充院兒已逹一百七十名聞自初十日起特開懇親會並備有茶點任人入内參觀前二日因天雨往觀者尚少昨日天氣睛朗遊者驟增陳列籐器售出不少且院中桃花甚多風景頗佳據云此次開會並不勸捐不過将平日經營事業報告於來賓故會塲中即有臨時新聞發表意見名曰慈航定期二十日閉會足以見辦事之熱心遊龍華者动往一觀乎 
[補助地方小學經費之預備]  
　　上海勸學所昨致城鎭鄉各自治公所函云奉學憲札發部頒調查初等小學堂常年經費支絀情形表分已設擬設兩種量爲補助辦法係專指實在財力支絀之地方及學堂爲城鎭鄉之名義所在不屬官治以内亦非私人所設爲一家之子弟敎育者而言如非實係瘠土窮鄉財力匱乏地方自治圑體不能舉辦之初等小學者不在此例云云究竟現在貴自治所區城内何者爲已設之校不能常久維持何者爲擬設之校水能全力擔負執事情形較熟見聞較眞務祈就商勸學員曁各學董切實調查按照表格分别塡寫至擬設一層應以滿學齡兒童三百人設小學一處平均計算除現在已有學堂外或兩圖合設一校或一圖獨設一校均希酌妥此係學部爲将來補助地方小學經費缺乏起見切勿放棄權利務於本月二十日以前塡齊送所以便彙交省視學爲荷 
[敎育會新職員名單]  
　　上海敎育會前日開會更舉職員兹将姓氏錄下（會長）賈豐臻季英（副會長）王納善引才（書記員）錢允中紳齋　潘如樑友梅　楊嘉椿聘漁　金潤章松甫　尤彭泰潤生 
 
 

Page 20

 
 
（會計員）姚明燾孟竾　沈慶炳仲平　徐蔭桐閬人　沈　周涉瀛（幹事員）曾廣權伯和　杜惠森松翹　賈豐芸粟香　曹　稴幹臣黄國瑞輯虞（評議員）吳　馨懷疚　姚文柟子讓　李維清右之楊保恒月如　葉景　醴雯　沈恩孚信卿　顧言丹泉　徐蔭曾慕郭顧鏡清肖巖　朱壽愷季恂　李廷翰默非　張鏐美乃　沈宗懋少牧諸崇瀾燕青　秦錫田硯畦　葛尚冲益甫　錢椒蔭庭　王建善立才周文彬鞠屏　馬恩培柳江　沈宗約韻笙　張俊翔甫　黄申錫譜衡黄寳圻耐安　蒋家鳳菊生　沈寳善楚岑　張杰靜生　沈希椿士翹董炳章杰甫　朱壽朋錫百　朱日宣福田　沈俊協于　王銓運際亨姚明煇孟塤　潘樹元敏之　薛寳琦榖貽　朱贇伯華　趙履福志熙陸文麓松侯　王植善培蓀　蘇本銚頴傑　曹浩瀚亭　黄炎培韌之尤秉彝惜陰　楊鴻藻秋孫　朱葆康少屏　丁烈子裘　毛經疇子堅余　沅芷江 
[濫用荘票之機關]  
　　今正有人在寗波路仁美里十一號門牌虚設永久錢荘卽以本票向英大馬路某店騙購戒烟藥及山東路吉祥和鞋店騙購靴鞋各情已誌前報兹悉其同黨甚多在法租界吉祥街開設賡裕錢荘及德裕同協祥勤康等字號並在英界北就路開設祥豐號三馬路大舞台戲園對門開設裕興隆烟紙店以上各店專出永久賡裕兩荘本票騙取貨物昨由被騙之法大馬路成茂號並履和洋貨號泰和麵粉公司及南市阜豐參號又南京路全昌成洋貨店河南路元豐火腿店奚良濟藥店漢口路嘉泰祥綢荘四川路源利洋貨店南市公益號客北山西路日光公司蓬路長昌號西華德路鴻大洋貨店九江路加隆和緞荘福建路森泰帳簿店等各户均開單報知總巡捕房請爲查緝 
[攤派償欵之異議]  
　　滬道劉觀察批怡泰等禀云此案屢准美總領事函請飭提趙冠慶追理謂茂生被欠十五萬之巨欵豈能以數千兩輕率了事等因查趙冠慶所欠各欵本不止茂生一家旣得怡順等店産一併變賣分攤完案自必查照各户欠欵之多寡均匀攤給如謂欠數多而攤數少不能輕率了事何以别户並無異言究竟當時攤派有無輕重不匀之處仰公共租界會審官迅速醒明詳細開摺具復以憑察奪 
[縣差緝獲要犯]  
　　虹鎭鄉民聚衆擊斃沙遜洋棧小工張洪明並毆傷袁金標等七人報縣後曾奉騐明緝兇在案兹由縣差在寳山縣境江灣地方緝獲首犯趙茂蘭許大大二名於昨日解縣禀奉田大令諭飭押候嚴訊 
[學堂經費有著]  
　　初級小學校董葉逵中城初等小學校董汪錫增均以官給學校經費未經核發昨日禀奉滬道劉觀察批准将本年補助費按月核給其上年短發之欵則因庫欵支絀無可撥給将來能否補發須俟察酌辦理云 
[錢沈氏又多一夫]  
　　錢鼎臣之妻沈氏與人股開板木行将所有積資任意揮霍由錢控奉田縣令将沈氏拘提管押在案旋有周關榮到署認沈氏爲妻具状申訴兹經縣令查知沈氏係周之示婚妻早已因事退婚由錢央媒聘娶此事與周毫不干涉特斥不理 
城内 
[是眞苦命]  
　　伏法梟匪鄧海青之妾鄧談氏前經獲案訊明發堂擇配旋由醫生陳竹生到堂将談氏娶去爲妻初尚和睦嗣因陳竹生另有姘婦致将談氏時常凌虐不堪其苦昨陳又将談氏痛打談氏心不甘服投縣喊控諭飭補詞候核 
[道轅記事]  
　　滬軍營管帶王雲華昨至道署請假五天赴寗公幹候補知縣夏輔咸啓新洋灰有限公司譯員于基萬硝磺火藥局委員主簿麥　徽帮辦硝磺火藥局委員拔補把總周甘鶴候選通判何紹先試用縣丞王季英昨均到道禀見 
南市 
[虚應故事]  
　　昨爲舉行耕籍典禮祭祀先農之期清晨九時上海縣田大令偕同三廳及學師海防提右營守府等文武各官至大南門外先農壇伺候俄而滬道留　察命駕蒞止命備耕牛及六陳等類恭行耕籍禮適昨日天氣晴明觀者甚爲擁擠 
[查禁賭博]  
　　滬道劉觀察訪聞沿浦船家每有因賭負輕生或流爲盜賊者若不早爲禁絶爲害奚堪設想爰特照請自治所　自會同警務人員迅予查禁昨警務處已密派巡員查訪矣 
[巡警捉賭]  
　　滬軍營迤南陳家橋附近王耀宗所開小茶肆日夜開賭招留近處基機廠工匠賭博抽頭漁利被某探夥報告南區即由巡員率同通班長警拘獲賭徒鍾虎華等二十三人解區飭各罰洋五角王罰洋四元充公賭具銷毁 
[竊賊送縣]  
　　積竊劉鴻君潜至如意里門樓圖竊将大逹公司閽人沈金生拒捕戳傷經裁判所提訊推託向有癡病一味狡賴奉判責押在案昨據上海醫院醫士函稱受傷人沈金生到院後業經驗得受有刀傷玻璃傷數處其勢甚劇當經湯裁判帶劉至案復訊仍不供認判送上海縣究辦 
[私揭封]  
　　金新恆前在法公堂控西門外打鐵浜木作頭樊啓文抵欠不理去冬携眷潛逃迄無下落請将住屋查封當經法讞員移請南市裁判所派探會同西區将該屋先行封閉其出租之房屋限令遷移一併發封在案兹有房客沈勤昌私行揭封佔踞在内被西區查知報告裁判員提沈研訊供由經租人李益鵬所揭判沈交保限兩天交李來案訊核 
閘北 
[移提疑犯]  
　　鎭洋縣捕役曹某在川虹路緝獲之陸紹良張　四王大良三名云係搶刦太倉東門外何姓等三家案内之要犯當時寄押四路分局經蕭正巡　訊據陸供向爲磨剪刀生意並不犯事判陸暫行交保在案兹因陸無人担保故仍與張等一同在押昨經該縣派差持文投局禀請将該三犯一併移提歸案訊辦巡官准之 
[交保理處]  
　　昨有胡益生葛正德同扭某燭店主陳夢飛至四路分局控被欠去白蠟價銀四百餘兩屢收不付當經蕭正巡官質訊一過判陳交妥保限十天理處 
[小工行竊]  
　　洪吉里掃街小工胡三林前晚行竊新昌小輪船廠内鐵板數塊由崗巡查獲拘入四路分局昨經蕭正巡官訊實判拘留一月期滿核釋 
[一之爲甚]  
　　閘北源順米店前夜聚賭由四路一區崗巡查見歸局報告昨經蕭正巡官飭傳店主陳炎炎到案訊問一過姑念初犯判陳具改過結斥釋如再違犯定即重罰英租界 
[竊一]  
　　總巡捕房用人丁阿福因竊通語姚季臣值洋二百元之綢衣二十餘件由廨訊押查辦在案昨奉中西官復訊仍無實據判丁交妥保限七天交兄阿根到案再訊 
[竊二]  
　　吳仁林控陳金生沈德興夏阿厚祝仁生串竊肥皂香烟又陳福根等控高根全王阿生串竊衣物由探将各人併獲昨解公堂訊明判陳沈夏祝各先枷兩天再各押一月高王各押兩月期滿逐出租界 
[竊三]  
　　羽士張黑囝控陸阿蓮竊取道袍等物又張仲英控王阿榮王炳楊竊取衣物昨由捕房将各人查獲解奉公堂訊明判均押候查明禮拜四訊辦 
 
 

Page 21

 
 
[賭一]  
　　虹口漢碧禮路樂意樓茶館内聚賭抽頭被哈爾濱捕房查悉於昨傳訊由該館堂倌到堂代質奉判退去着館主陳開春自行投案候核 
[賭二]  
　　狄思威路王阿四茶館及王阿生家内均因聚賭違章昨由捕房将兩王傳案訊實判王阿四罰洋二元王阿生罰洋三元一併充公並着各具不再犯賭結存查違干發封 
[賭三]  
　　葉來仙因在廣西路四百四十八號屋内開設總會專以聚賭抽頭爲老閘捕房查悉請廨出單傳廨請究德襄讞會同美蓋副領事訊明判葉罰洋十五元與抄獲之大洋十七元小洋十二角一併充公賭具銷燬 
[拐得好]  
　　龎王氏因誘拐單林生之妻邵氏由廨訊押限交在案昨奉中西官復訊氏不吐實判仍還押候原告於一禮拜内交出証據再核 
[攫得否]  
　　周明倫控被施渭英攫洋十元等情昨由捕房将施拘解公堂訊係因賭起覺官以施究不應攫洋着押兩禮拜示儆 
[欠得無]  
　　韋鵬飛控北四川路鴻泰紗頭店主麥深泉不還借洋五百元一案前晚由廨提訊屬實判麥交五百元人洋並保限至中秋節一併清還 
[婚媒小唇舌]  
　　江北人王墳學控馬趙氏掯匿未婚媳顧丫頭一案前晚由廨復訊王供在鎭江開設餅攤憑媒張大古子李尉芝聘定顧姓女子顧丫頭爲次媳詎顧女與馬趙氏串同圖賴被控搶親致押七天求斷訊之顧女供父母雙亡並未許與王姓乞鑒奉判顧丫頭押候王将次子交案質訊 
[往來小紏葛]  
　　張春生控晉和肉荘主管阿二不理往來銀二百餘兩一案前晚奉孫襄讞提讯張投案求追管供祇欠找洋八十八元九角三分呈賬請斷　以所呈帳據屬寳判交保限一月向原告清理至張所稱欠銀二百餘兩向經手杜養賢理算 
[經理控股東]  
　　晉隆牛肉荘經理金桂祥在道轅上控股東張介範匿交帳據由道札廨集訊在案前晚奉孫襄讞提訊因兩造供詞各執判張交保限七天邀同各股東並已由金劃付各户算明帳目再核 
[木行控木作]  
　　嚴源和木行控木作頭張永記即張永生不理木料價洋一案前晚由廨提訊原告遣司帳人陳子章投案求追被欠洋四百餘元張認欠屬實求請寛限官以張尚有另案判仍還理予限一禮拜先繳洋五十元餘欠限端午節理清 
[私設烟榻者押]  
　　金萬興在虹口蓬路九百另五號門牌開設小客棧因私設烟榻售烟被捕查獲昨将金拘解公堂訊明奉判押七天烟具銷燬 
[私設茶館者罰]  
　　王國恩在山西路南京路口瀛圍盆湯樓上私設茶館被工部局查捐西人查獲将王傳案判罰洋十元充公 
[便宜無恥之徒]  
　　英租界仁記路八號某西飯店内西思陳銀明李阿銀王阿七葉阿炳等因将小西思孔生來赤體戲弄被印捕正巡裴立脱君報告捕房将陳等四人一併獲解公堂訊押查辦昨奉孫襄讞會同美仇副領事復訊以雖無鷄奸情事不應如此惡劇判陳李兩人各押十天王葉兩人各押五天分别示儆 
[又是一堂會訊]  
　　陸惠生因托腦威商人顧棣三代購祥茂洋行經理之太强潑奈公司股票以致紏葛在公共公廨涉訟前日午後奉寳讞員會同英腦兩副領事復訊兩造仍由奸師上堂代表中西官以此案供詞早　訊明判各退去候會商堂諭飭遵 
[依舊逐出租界]  
　　過犯倪松林李小五子陳阿五均因復來租界由探将各人查獲昨解公堂訊明判倪押四月李陳各押三月期滿仍均逐出租界 
美租界 
[欠租封屋]  
　　住居西華得路之顧阿璜徐阿大胡和生三户均欠房租三月由房東瑪禮遜控經公廨昨飭差探前往發封 
[暗昧不明]  
　　無賴袁連發昨在西華得路與女子趙阿英互相口角由捕拘禀捕頭詢知事涉暗昧一併斥退 
[酒能亂性]  
　　日本人某甲昨在蓬路乘醉滋閙擊碎九百十八號雜貨店之玻璃窓由捕拘送捕房賠洋了事 
[所托非人]  
　　吳阿生昨托俞阿友代質衣服被俞将洋輸去避匿不歸後經尋見互相毆打由捕併送捕房經捕頭略詢一過斥釋不理 
[尋見逃妻]  
　　李福堂之妻謝氏近與陸阿發姘識賃居伯頓路六百七十五號昨日被李尋見扭控捕房諭飭領回管束 
法租界 
[烟妓何苦]  
　　烟妓王俞氏爲惡鴇陳沈氏凌虐奔入捕房喊控将鴇一併傳廨請訊氏供該妓由伊翁領來抵押洋一百六十元先付六十元並無毒虐情事呈案之竹片是打九歲兒子之用官判該妓送女醫院驗明傷勢再核 
[快馬何多]  
　　馬夫朱雙喜駕車在途快跑經某西捕查獲且未領工部局執照拘捕送究又有阿裕阿根兩馬夫亦因揚鞭爭馳一併拘究奉判朱罰洋十五元餘各罰五元分别示懲 
[宕債何益]  
　　王金狂前将田單抵押朱姓不贖一案經公堂判令償還本洋一千元着令地保黄世明帮同限理逾限不理兹又提訊莫供因被王之叔父覇阻不能将房屋變償並非抗延司馬判再寛限十四天交洋違者将田變賣抵償 
[車主便宜]  
　　車主印長子将車租與孩童潘慶文上街拉載前日将車撞在電車致坐客某氏婦擊出跌傷現已醫愈不願到案解印潘審訊司馬判潘押十四天印申斥寛釋 
[竊水違章]  
　　郭仁魯私取自來水挑賣爲捕查知送廨訊究郭供不知章程求宥判罰洋一元薄儆 
[海上閒談]  
　　歐洲各國。由賤外主義。而變爲排外主義。由排外主義。而變爲相互主義。由相互主義。而變爲平等主義。今之各國。雖號稱素持平等主義者。然而對於宗敎種族不同之國。於心理上終不能泯然無爾我之見也。我國報紙。偶一提倡保全主權。抵抗外勢之侵入外人即譁然譏之爲排外。殊不知中國抵抗外勢之心。卽外人擴張國力之必也。何不恕乃爾。 
　　昨日南市商圑公會江總司令。頒發會員身穿軍服在途規則各條。所以尊重軍人之資格。而荘嚴其威容。可謂至矣善矣。 
　　雖然。記者尚有一語忠告各會員曰。不穿軍服時。亦應與穿軍服時無異。不得有非法非禮之舉動。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[萬國防疫會伍會長演説詞]  
　　諸君舉鄙人任會長之事以鄙人學力之薄對於各國醫學名家實深漸愧諸君之所以舉鄙人任會長之事者不過以鄙人此次在哈爾濱辦理防疫事宜已見成效然此次深賴諸同儕協助得令疫症消滅實非鄙人一人之功也施右丞謂此次疫症來勢甚急雖立時防備而輾轉傳染死者已逹四萬六千餘人蔓延如此之甚此中殊大可研究也 
　　考此種瘟疫近十年來西伯利亞蒙古滿洲西北部皆時時發現住居其地之中俄人民罹此而死者數亦不少然從未有如此次傳染之速死人之多者 
　　此番惡疫其染疫之第一人一切經過諒俄醫官必有詳細報告現在吾人已公認旱獺一物爲傳疫之媒介據全醫官調查蒙古滿洲西北部之人與獸亦常時感染疫症然染疫而死亡者不過數十人即已自然消滅不至輾轉傳染貽禍無窮也旱獺之呼聲聽之若（不怕）一語惟感有疫病則不復作聲蒙古人固早知旱獺一物常有傳染瘟疫之事且知其瘟疫傳染之險又謂旱獺之有病毒卽所以保護已身使人不敢加以捕獲者也從此可知旱獺之性固甚和平易於獵取至旱獺之病症蓋病核也近年歐美商人多喜販賣我國所産之獺皮致山東苦工之從事於獵取旱獺者年有所增聞獵人之受傳染者其病状亦爲頭痛發熱吐血色之痰而死 
　　旱獺之性冬季恒作穴居疫作即斃於穴中明年新生之旱獺覓得舊穴方冀安居而遣毒傳染遂琽愈傳愈廣矣 
　　獵人之傳染者恒聚居於滿洲里等處彼等所居之屋大都塵垢汚穢往往二三十人攢聚一斗室中於是又互相傳染 
　　聞我國人云我國人之第一感受此疫者發現於滿洲里地方其時爲去年之九月初六日滿洲里共死四百人賴俄國之防備始獲消滅 
　　哈爾濱傳染之第一人發現於十月初七日當時有二獵人歸自滿洲里住一機器井之人家於是傳染不已如疾風迅雨直下南滿而至山東直隸等省矣 
　　溯各地始疫之日期亦研究之一材料也滿洲里發現於九月初六日齊齊哈爾發現於十一月初四日哈爾濱發現於十月初七日呼蘭府發現於十一月十四日雙城府發現於十二月初五日寛城子發現於十一月十四日吉林發現於十二月十六日奉天發現於十二月初二日新民府發現於十二月十四日錦州府發現於十二月十四日永平府發現於十二月十五日天津發現於十二月十五日北京發現於十二月十二日烟台發現於十二月二十一日濟南府發現於正月十七日各處死亡實數現尚未得其詳考其疫線適與山東苦工之歸途一一符合疫盛之地必爲鐵路所經之區雙城府距哈爾濱非遠而雙城府第一次發見染疫之人乃在哈爾濱兩月之後雙城府於兩月中共死四千餘人而牛荘秦王島等處疫症甚少實因山東苦工歸途並未經過該處之故此與從前印度等處患疫時同一情形也 
　　現在鄙人有未明之數事請諸君垂敎焉據哈爾人濱民言此種疫症乃常有之事不過傳染數十人卽已消滅此次何以如此之烈是否氣候之寒居室之隘與此疫有所關係 
　　然亦有居處清潔之高樓大厦而染疫者其故殊不易明哈爾濱有我國商人所開之大磁器舖一家地甚清潔乃至全體人役同死於疫至一切財産無人經管其一徵也鄙人以爲疫之發生或有其他起原是否不關於清潔否 
　　此次染疫之人其中以年在二十歲以上四十歲以下者爲最多傅家甸疫死五千人中祇有女子百人而雙城死者千五百人女子乃占三分之一蓋雙城多全家疫斃者也 
　　從前醫生對於腺白斯篤之預防恆用種漿之法然此次殊無甚效騐吾人對之希望甚小也 
　　奉天買收之鼠計逹一萬三千餘頭解剖後無一染疫者然哈爾濱則有馬一百匹猪三百隻皆染疫而死可見動物亦鮮抵抗此疫之力也 
　　鄙人此次所經騐關於預防之方法有兩種可以供後之從事者參考者一用汽車作隔離病院一用火葬汽車劃分病室傳染殊難火葬之行實以天寒地凍非此不磢撲滅幸我政府見及其大力破習慣而爲之致收絶大之效果亦可見我政府𤍽心防疫之衷矣 
　　今日之會爲我國第一次之世界集會将來醫學上之進步希望無窮願吾儕努力爲之以期早收成效我國民智亦可日漸開通而喚起青年醫學上之觀念也按此演説伍會長用英文出之曹霖口譯汪洋律受 
國外新聞 
[東京大火續誌]  
　　十二日東京電云東京吉原失火焚燬街道二十四條共約房屋六千椽保險費綜計約日洋七十萬圓現已豫備應用諸物周濟被災之民星期日晨間十一點鐘時吉原妓館失火全部被燬當時適有大風該火延燒至淺草區内南千住亦燒失十户直至夜間八點鐘時始行　熄綜計燬屋七千椽臨時救火之工兵隊共有千餘名消防夫死傷者數必甚衆妓女終夜露立適遇大雨故均異常狼狽 
[墨西哥最近之戰耗]  
　　十二日倫敦電云據墨西哥城電稱有革命黨一隊内有美人八十名歸前充斐洲營長之某員指揮往攻墨西哥官軍五百名所守之某處旋爲擊退死傷六十餘人配白拉省愛脱里克斯柯附近有聨合黨九十人爲革黨襲攻盡遭殺死 
　　按愛脱里克斯柯在墨西哥京城東南據上電而觀亂事現已蔓延 
[土耳其軍事續聞]  
　　十二日倫敦電云據伊門首府薩拉電稱附近某處又見大戰亂黨爲官軍驅散並有百人見殺十三日倫敦電云據君士坦丁電稱亂民以砲隊續攻薩拉城相持四小時之久土軍及城民抵死保守該城 
 
 

Page 27

 
 
[德國郵船出險]  
　　十二日倫敦電云德國郵船泊林賽斯伊里恩業已出險十二日柏林電云泊林賽斯伊里恩號出險後已向紐約進發 
[英國巡洋艦特有之速率]  
　　十二日倫敦電云英國奪雷諾脱式巡洋艦印提番的千白爾號近試騐航力二十四小時每小時平均行二十九海里除魚雷艇外一切軍艦均無此速力 
[日本赴英專使定期啓程]  
　　十二日東京電云日本賀英皇加冕之代表伏見宫依仁親王定期星期三日上横濱啓程赴英（以上譯字林報） 
[奥國君民歡迎德儲]  
　　十二日柏林電云德國皇太子及妃在維也納時極受奥政府及國民並各報章之歡迎 
[俄國首相又欲辭職]  
　　十二日柏林電云俄國帝國議會現復反對首相司徒來賓君兹接巴黎消息謂首相已復上書辭職 
[中日果相親密乎]  
　　十二日柏林電云比京華人所辦之遠東報謂中日兩國近日見親密國會議員及商民製造家往來酬酢其情誼可見云 
[摩洛哥大局續誌]  
　　十三日倫敦電云據唐其厄電稱連日大雨水漲甚高亂民圍攻番士城之舉已不能實行摩王末萊哈菲特因守該城占勢頗優西班牙各口岸現均運兵前往摩洛哥十二日栢林電云法國及西班牙干涉摩洛哥亂事一舉現暫緩實行因聞摩王在番士城頗占優勢故也（以上譯文匯報） 
小説 
[言情小説投海孤兒（四十三）]  
　　行未數武。忽闻黑影中有人問曰。愛力森。汝所持累累者爲何物。愛力森聞聲。知爲大副克祿伯。大震。自念苟大副一呼。則全船皆起。其事至險。則僞答曰。問者爲大副乎。吾方有重要之事。欲古船主。而船主洪醉而臥。吾不敢促之令醒防其醒。而怒詈。今旣遇大副。吾告大副矣。大副曰。汝有何事。欲語我者。趣言之。大副語時。已從黑暗徐行而出。去愛力森所立地。僅七八尺許。大副旣近。立見愛力森所荷之槍。大愕。赫然立止其步。凝立不前。方張口欲呼。三副已從愛力森身後躍出。力踴而前。以手扼大副之頸。大副喑不能聲。極力與格。顧爲力不敵。一分鐘間。大副暈矣。三副回首謂愛力森曰。此人何如。吾意直以死之爲得。愛力森曰。不可。今且舁入君室。縛之床上。堅杜其口。彼卽醒亦莫能囂喊。三副聞言。果以大力起大副於地。扶入已室。取巨繩嚴縛之。以巾力塞具口。三副事已。拭其額汗曰。今吾輩将何作。愛力森曰。吾輩今當至弗倫富士許。力闢守者。先釋此父女二人。以槍授密司及密昔司。藉此足以自衞。弗倫富士則弗令助戰。但令護守其女。君輩思之。吾部署當否。三副及沙遜皆曰可。吾輩今且趨事。於是三人同下。至頭等艙之門外。已見黑人普洛。坐而假寐。普洛之左。尚有黑人查里。横臥地中。三副直前。力蹴普洛之膝。呼曰，起起。普洛受蹴。幾欲仰面而顚。立醒。摩其睡眼。口中喃喃曰查里。汝睡久胡爲以足蹴我。語次。微啓其睫。立見三副矗立面前。右手執鎗。直指普洛之耳。低謂之曰。汝勿動勿聲。動且聲者立死。普洛大震。筋骨皆掣。仰面哀大副曰。吾不敢動。幸勿殺我。同時沙遜亦力引查里。起之地中。先縛查里。并縳普洛。亦杜其口。閉之空室之中。愛力森行至馬利亞居室之門外。不敢出語恐驚美人之香夢。僅以指輕抵其門。覘此美人醒否。顧愛力森之思愚也。馬利亞旣聞威耳之言。心緒且如潮而沸。坐立皆無所措。乃不能自窒其恐懼之。心匪特立袪其睡目。兀立宻中。傾耳靜聽。顔色綘縞不定。胸前之肌肉。爲呼吸之氣所引。時漲時落。靜中似聞肺葉相擊之聲。此女郎生平之慄懼。蓋無有逾於此時者矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
