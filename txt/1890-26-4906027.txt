# 1890 - 26 - 4906027

 

Page 1

 
 
[附送元濟堂一文願捐册啓] [  本館代啓]  
　　虹口元濟善堂施粥濟貧每日需粥米兩担有奇貧人趨之如鶩年終歲首得以無餓殍之見也德甚巨惟是經費不敷不得不再求濟助一文願輕而易舉昨經送來一文願捐册萬餘扣特爲附本日日報分送尚祈見此册者慨解善蟗俾得羣沾實惠幸甚幸甚 
[墨寳巨觀] [  申報館協振所謹啓]  
　　兹有京師隠名氏念江浙水災飢民困苦特用上品宣紙一百幅遍求諸大名公法書或屏或聨大小不一龍跳虎臥蔚爲巨觀現托本舘協賑所　爲出售悉微充入賑捐計對聨每副洋銀半元堂幅五角此係助賑價特從産諸君子欲廣種福田并得墨寳者尚其移玉惠臨隨意選購乎 
[出售上等洋皀] [  申報館啓]  
　　今有江蘇藥水厰佳製上等洋皂香潔無比每箱計十二塊售價洋一元本埠在申昌書晝室發售外埠分　則各埠賣報處各申昌均有此種香意製時用水甚少故製成之後堅緊耐久與衆不同有欲澡身而浴德者盍早購取乎 
[宜設銀肆以保利源論]  
　　泰西創設銀肆於何昉乎則始自約翰拉烏其人固英國蘇格蘭人也有心計精財利之說一千七百十六年至法國巴黎斯京城開設銀肆製造鈔票以空劵易商賈現銀商賈以其輕便也得携之以至遠方贸易四通拉烏得奇利所獲巨萬一千七百十八年事歸官辦拉烏以銀肆爲政府所管轄更開商社行賈於亞美利加洲一時圜闠流行無不稱其便捷於是銀肆愈得氣勢國民爭出所儲金錢以𢌿商社鈔票之價日騰貴至有出數倍之值以求買鈔票者拉烏以爲得策益製鈔票幾於風行電邁狂走一世前後所發行鈔票凡十六億七千五百金旣而金貲不給换兌稍滯拉烏乃停美國商會商民疑懼諸儲金銀肆者爭以鈔票索金拉島計無所出窘窮遁走銀肆閉歇於是國中貨源壅塞商賈窒滯豪户富家悉至失其産業流離四方而乞丐賤氓或反乘時致巨富當鈔票盛行人人得奇利窮奢極欲競爲華靡識者論無是理至是果敗拉烏遁至意大利竟以窮死拉烏創銀肆行鈔票流毒當時而後世之業銀肆者皆祖其法相傳至今弗替且加盛焉蓋天下事有治法必有治人徒法不能爲治也是在得人戴鈔票之行必先示之以信實苟徒以一紙頒之於國中出而不入是誑民而巳雖一日不能行也今泰西大小諸邦無不設有銀肆其發行鈔票悉由政府以主其權每歲肆中存本之多寡　鈔票出入之數皆有可稽所以防其弊也其法誠善矣西國開設銀肆皆合衆力而成如英以倫敦所設爲總肆其餘悉屬分枝聲勢聨絡幾遍地球各商所至之處贸易所盈餘悉存儲於肆中略子微息一旦欲用之時如取如携咸稱使焉每一銀肆所出鈔票動至百數十萬設使商人以空票取現銀無不立匯單雖遠至數萬　外刻期無誤如有折閱倒閉存欵鈔票例必照數賠償所　合之公司以有限無限爲别有限則罄其肆中之本銀爲止無限則於本銀旣罄之外各股東再糾現銀以至欠項歸清爲止歲中官必查核銀肆印行鈔票用流於外者若干本銀存儲於肆者若干必使行鈔興存本適相抵乃可否則再行科本查核之後刊示日報遐邇咸知故能不至於賠累而民間咸信之而不疑也今莫若於各省通商大埠以及通衢壯縣仿西國銀行之例設立官銀號以濟緩急通行銀錢鈔票以收利權邇來錢肆林立南方多行錢籌北方多行錢票竊以爲籌票兩項實便取携然猶行之不能及遠且宜於官設而不宜於商設必須由官印造頒發乃可準行始必由大錢莊集股承充到官請領牌照按其大小輸貲於官然後給予不然一律歸之於官銀號而許商人同入股分利益均沾但必先示之以信所有鈔票通行各省或一省歸一省辦理以示限制或遇有官銀號處卽行給付無區畛域凡有錢糧官項準其輪納不許分毫折扣倘有舞弊營私者立卽嚴行議罰鈔票前代己有議行之者矣不久卽廢此由於不能以信字爲先官能出之而不能收之反從而百端作難此所謂作法自斃也夫人卽至愚誰肯以空紙作實銀此必先有以取信者在然後民始用之而毋惴昔俄國當帑項空盧之際當局者印造鈔票數百萬頒發各處諭以輸纳官項皆用鈔票而不用現銀一時民間爭以現銀購鈔票流行無滯頃刻而盡而庫中頓存現銀數百萬不過一轉移間耳何則平日賴有一信字出乎其先也前年曾有人擬設銀行者卒爲浮議所格蓋銀之出入其弊百出平有輕重之殊色有高低之别又從而吹毛求疵其間百兩之銀折耗甚易而權其出入者利有所歸矣一旦以鈔票輸官項則從中經手者無所施其弊矣有不沮尼之者哉不知收利權而充國餉銀肆不可不設鈔票不可不行且國家有事國債亦出其中蓋泰西諸帮所設銀肆有公有私與國用相表裏國用不足卽可貸諸銀肆於是國債興焉國債者所以濟國用之窮也每歲子母相權其利仍歸之於民而不外溢上下皆有所裨益與告貸於隣邦其得失爲何如哉夫國債之所以行由於民信其上也泰西諸邦無一國不有國債甚者至於盈千累萬自古聖人之行王政者親之鮮不謂國不可爲國矣然泰西成例不足爲病以是知財也者不患上下相通特患上下交征國債一端術雖近乎雜霸然不得巳而用之亦可賴以濟兵食便轉輸無臨事支絀之虞而有一時權宜之用凡國家有大工作大舉動皆可得衆力以爲助然則爲上者誠能取與信出納平開源以節流調盈以劑虚設立公私銀肆與商民共保其利源則一國之利悉歸諸公君之富藏於民家之實通於國下足而上無不足謂非古之道哉 
[扶桑春曉]  
　　前報兩紀山東人林某由高麗至長崎僞稱姓左曾登甲榜招摇撞騙計不得成乃偕粤人程某赴横演云云兹得横濵信云林旣至逢人輙自稱爲乙酉舉人未幾卽具呈領事羅少耕太守求爲佽助太守傳入歴詢情由僞情盡露現己嚴加看管擬卽遞解回華矣○日皇詔令司法省裁减經費現己核定減去十萬片金所有各處裁判所書記官向有判事判决等名目今亦概從節省計又减去十萬片金云○佐賀縣佐賀郡久保泉村大字大久保村小學校學生角田　三郎年　十九去年村中兇徒　聚乃兄禮次郎仙太郎遭寃逮問下之獄中訪知被郡署書記官某及同村人木島光　所誣陷因是飲恨合聲身畔潛　利刃冀得當以報兄仇至上月三十一號之晚突叩木島氏之 
 
 

Page 2

 
 
門自稱巡查差役迨木島啓門出慕舉刃揮之立刻斃命卽提刀赴佐賀警察署自首人咸以豪傑呼之○吳港及佐世保港二處水陸軍營均經新設尚未舉行開府儀式今定於本年三四月舉行届時日皇擬親自臨幸云 
[榕坦雜志]  
　　福州來信云去冬除夕有尚幹鄉人林姓至下渡三义街某甲家索債一言不合遽肆兇鋒甲勢不能支被林斫斃據云所爭僅七十餘文竟爾釀成人命斯亦可己○城内外時有搶刦之案而江河一帶更有平空勒詐事情卞頌臣制軍以保甲廢弛致匪類胆敢潛滋　嚴飭督　保甲局孫觀察帶　前往緝查不知觀察能寛猛兼施默消强暴否也 
[回祿年]  
　　正月朔日午後福州下南街魁輔里某姓廚房失愼炎威遽熾致兆焚如延及鄰右綵結店染坊等數家均被吳回氏收拾淨　是里面街背河當火猛時幾至飛過彼岸幸經地方官飭人拆斷火路始得免受池魚之殃然己險矣越一點鐘時火始漸熄有某氏婦災後向某委員一再乞憐委員出十金贈之　乎好行其德者也 
[守歲絮譚]  
　　金陵人家多以歲除之夕設文丞武尉位以祀神荼鬱壘維揚風俗并祀福德之神以其門闌之左右預鑿墻爲小龕安有土地香火故也次乃熟肉于爼潔粢於盛就堂前祀其祖若禰廷下焚冥鏹榰衣俗呼爲燒年紙燒畢就庭前設廣席舉家按年齒之長幼次第就坐令少者執壺徧酌以酒團欒歡飲謂之吃年飯閨中婦女亦如之世族之家間或懸其先人之神像簪纓黼黻令瞻仲者毋忝所生毋忘厥緒亦昭示來兹之微意也因此歲朝之供各出心裁其巧者必摘粉搓酥象桃李菱芡之實或滴蠟爲龍鳳魚鳥之形以及奇葩異卉鮮豔如生不止鏤橘皮排瓜仁爲吉祥文字而巳他若待如願之來則鬥葉子爲戲矜道韞之捷則擊銅鉢催詩深閨兒女之情尤非管城子所能更僕數竊謂守歲之樂大抵皆年少之靑衫紅袖不識迢遞三巴覊危萬里爲何物若衰朽則愈絢爛愈平淡覊旅之客則愈熱閙愈孤寂矣○昇平橋有邵某者正擁帚掃塵忽有某甲在門外作趦趄狀邵問何爲卽自稱爲富家司筦鑰者年例須放米十數石因不識貧窶之門徑欲煩君指示耳邵見其衣履不惡輟掃壞語頗相洽邵本　經紀粗蔬自足因家止夫婦兩人年皆半百而尚乏子嗣故絶無兒孫牛馬之慮小户人家賃人一廡牀几廚灶皆在目前甲　邵床　有贏餘臨去便謂邵曰上燈時候我當至煩君爲辦錢四五串以待邵應曰有届期甲果挈一洋巾包至告邵曰内票二百張每張米五　我怕善門難開敢相勞時邵方提壼欲去買開水一面佯作探囊取　狀一面令甲將錢移至桌上己卽以洋相兌邵不知是計將錢挈山仍去買水甲亦挈錢而行邵妻在内望見甲行卽問曰客何往甲似應不應出門而逸邵在對面見甲出尚不疑其遁也聞妻言始知被騙立時追赶己不及矣視巾内惟破帳簿一本急查各物則失錢四千錫酒壺一把水烟袋一支旁觀皆捧膓絶倒○每届年關戚串家例有硃紅盒子之贈遺或男或女出入門庭初無人料其爲搜粟都尉摸金校尉也詎竟有白日撞冒充此項人物窺伺堂皇並近帷闥深處竊聽人家言語動靜以爲胠篋計者黨家巷有某巨室主人翁不知操何術而席豐履厚超越尋常門外雖間有長者車轍然往來騶從究以嫗僕糅雜祗應其間過者多不覺其烜赫小除日主人方盛服由外人趾高氣揚不料後隨一人捧禮物數事至屏風轉角處方駐足遥望繡帷茜帳歴歴在目主人逕入東廂問猞猁袍袿在何處一人聲甚曼笑應曰在牀前方枕上花布袱内正問答間適一小帶子出見擎禮物者驚問爲誰此人卽浼其持入主人謂素昧生平告以悞却之此人揚長而去入夜門尚未鍵廳事上燈亦未息而東廂内猞猁袍袿己不脛而走無翼而飛夤夜遍索家人箱籠並無　物卽善捕盜者爲之蹤迹門徑終莫明其故越日東牌樓某烟舘始爲之漏洩春光乃悟若輩正如作截搭題者於無情中想出有情之聨絡不可謂非巴　門中各有人矣○鏡聽亦守歲之佳話也初不過柔情綺意欲博吉語以騐藁砧之科名朕兆耳詎嗣後竟有人望九烈君消息而不得亦思藉此一卜來年是否在芙蓉鏡下及第其法先藏鏡於懷以水注釜令滿置木杓於釜内向灶神焚香虔　視杓柄之所向按其方而潛聽之得語竟止上年有靑衿三人約鏡聽相與行至城北之三條巷一人以足　坐階石上兩人猶前行忽一家廚灶下笑語聲喧行者窺其隙知蒸年糕旁有數童倚灶羅唣不己一婦舉撥火杖指之曰爬灶上者一個没得惟坐一邊的我給一個時尚無恩榜之信聞者殊不爲意迨秋後足　君卽　雋可見天下正有莫知其然而然者各有來因莫羡人此語可爲知者道 
[禾中雜誌]  
　　去年小除夕細雨廉纎隂雲靉靆元旦止入夜雨師依然稅駕敲窗灑竹淅瀝有聲初四日天宇晴霽初六日下午又雨初七日雜以雪珠有大珠小珠落玉盤之勢往來有蹀　街頭頗以爲不便○去歲各業生意皆形减色年终收帳據云僅收其半各業獲利者以油米兩項爲最云○塘　鎭對面徐王廟初八日香巿極盛大小店鋪各備牲醴香楮祈一年利巿名曰換元寳廟前搭臺演戲　毺貼地歌管遏雲少年好事者相與買舟而往銅鉦羯鼓一路敲來異常熱閙約一晝夜香巿始罷○宗太守於除夕札委數員各解棉衣二百件赴外縣散放各委員雇定船隻於初三四日分投起程○張協戎移文各外汛調取左右兩營汛兵齊集郡城以便點名開操○宗太守飭差傅某紳到案示以臬憲札發廳管押聞係奉臬憲訪拿不日卽當解省云○王江涇鎭莫姓向開絲行欠南堰鎭王某洋六十餘元王屢索無着於去冬劃付唐某唐向莫索討依然延約除夕下午唐又往索莫出外避之莫妻知無可彌補潛嚴洋烟富時不及覺察在後毒發斃命莫以其妻死於非命報縣請騐邑尊准詞帶同刑仵書差下鄉相騐騐明果係吞烟斃命當飭收殮將唐帶回發學看管以待訊理○北門外巡防局委員楊君去冬患病醫治無效於小除夕病殁當經宗族到來料理後事所遺局務宗太守委城内巡防局員徐君兼管 
[攔刼傷人]  
　　天津　京陸程二百四十里原係康莊大道沿途村落禾稼密於蓬麻每交冬令稼穡登塲行人漸稀飢寒交迫者流跳刀拍張伺於歧途爲刦奪之舉天津鎭吳掄峯軍門兼統雲字營馬隊默念地莠草不去難植嘉禾盜賊不除難安行旅於是撥派馬隊駐紥扼要之區不分晝夜來梭巡商賈賴以安心萑苻因此絶跡去冬巡緝如前而匪類每從中竊發臘月中浣有客囊金四十兩偕姨表某某等三人行經蔡村以下樹林蒼莽夕照啣山三人方大步前趨擬投村住宿詎有匪類甲乙等四顧無人突出利刃亮如霜雪攔截去路索取腰纒客略遲徊刀己從空劈下客急閃避甲搶步　前舉刀直剌要害客倒臥血泊中甲乙獲囊金復剌項下兩刀以爲己斃携　而逸詎客僵而未死俟甲乙去後匍匐至雲字營報雲營弁訊明甲乙去向並年貌服色策馬狂追乙輕身遠颺甲携贜落後遂被獲住贜証確鑿難抵賴當經解縣飭令原告投案騐傷并領贜物書之以見行路之難 
[烟臺年景]  
　　烟臺訪事人信云元旦天氣晴朗雞犬無聲洵屬太平景象加以雨雪稀少道途無泥濘之苦拜賀新年此往彼來頗形熱閙○同樂戯園於客臘下旬停歇今年初三日仍復開演當此新年多暇笙歌起處裙屐偕來利巿居然三倍烟街素無當鋪祗有押鋪數家按月取利五分貧民己受剥削有一種小押鋪按日取利二分合月計之取利竟有六十分之多此種押鋪無非代賊消贜平人無有過而問者一至年關宵　竊發小押鋪以此爲利藪焉○粥廠於元旦停放天先于除夕預發饝饝數枚往領之人較平日倍多○某姓家飼一鷄能效人言　人惡之遂命庖人　割以供大嚼在昔宋處宗之鷄能談元理傳爲美今乃以能言而賈禍何所遭之不幸耶○燃放爆竹習俗相沿未能驟改雖經官憲嚴禁亦祗等故具文去年底蒙縣尊出示曉諭民間燃放花砲務須小心火燭是於鄭重火政之中仍不失及時行樂之意也 
 
 

Page 3

 
 
[迎春東郊]  
　　本年元宵適值立春佳節向例於先一日迎春而十四日適值忌辰以裴邑尊飭知三廳書役人等於十三日舉行　春與禮邑尊預飭役一切儀仗務須齊整鮮明並向漕河涇鎭借龍燈兩條藉以點綴昇明其路由則出大南門詣太歲廟　太歲春牛出廟由南倉過倉橋郎家橋進在東鬥過蔓笠橋穿道署折回向北經四牌樓過長生橋穿邑廟過陳巿安橋由三牌樓太平街回署 
[驅逐流民]  
　　前日有東臺縣難民男女三百餘人住宿　城小南門外校塲演武廳内難民頭目沈雲祥投縣禀求振撫經裴邑尊升堂訊究沈稱家　荒歉無計謀生一路逃荒至此叩求恩鑒并呈上護照邑尊察得護照係揑造問從何處得來答稱本鄉地保給與小的邑尊謂爾等以　荒爲名到處滋　本縣正欲拿辦尚敢來案搪塞實屬藐玩喝笞五十板交差給發白米三石俾難民暫時餬口一面查　有無凶械赶緊押逐出境不准逗遛 
[匪徒窺伺]  
　　滬城登雲橋南首梭子弄口姚姓平屋去歲之杪曾有匪徒縱火情事幸覺察尚早立時撲減不致　禍邇日又有形跡可疑之人在該處往來窺伺該處居民恐係縱火之人擬禀請邑尊飭地甲嚴查庶可弭患於無形云 
[新華捕]  
　　邇來法租界迤西一帶巿面漸形熱閙自須添用華捕以期梭巡嚴密昨晨九點鐘時在捕房遴選應募者共有三十餘名各持荐書而至當經備捕頭選得年力精壯不吸洋烟者九名發給號衣飭三道頭捕指引路徑大約指派數人當在陳家木橋一帶巡緝云 
[縣案彚錄]  
　　孫建明控趙麟泉强搶女兒並遭沈啓堂將阿六等硬搬什物一案曾記前報前晚經裴邑尊升堂訊究孫伸訴前情沈蔣同稱什物是蔣同春康老德將惠中等所搬小的等並不動手同春等稱小的等實不于涉　搬物時曾經喝阻致遭誣指邑尊以沈及阿六旣巳搬物尚敢　詞妄　實屬可惡各笞五十板管押同春等無干斥釋○前晚小南門内同仁里曹紳家失竊古銅攎　等物又楊姓家失竊茶壺等件並子　日報縣請緝○長生橋　花生鋪竊案前晚經裴邑尊飭傳地保　捕更夫人等到案笞責嚴比限期跴緝毋許玩延 
[英界公堂瑣案]  
　　某號巡捕見馬子卿奚金泉沿路爭毆拘送公堂請訊馬供稱新正無事偶與奚賭錢及結帳奚欠小的洋銀一元向索不還致與口角奚供稱小的並不欠伊　帳伊實挾嫌尋　蔡太守謂諒爾兩造均有不是之處各　三日以示薄懲　此等案件租　中時有所聞固不必細究根源致多枝節也○西包探某甲禀稱裏虹口某茶　王瞿全正聚　抽　拘案請辦瞿供稱茶館主係曹潮玉小的卽在茶館内賃開小烟館聚賭之事實不相干蔡太守飭押候提曹再行訊辦○包探顧阿六禀稱寗波慈溪縣人張阿天在原籍犯竊潛逃來滬經小的連其兄德生獲住起出絨單衣服等物不知是否竊贜阿天前因犯竊曾送請大老　訊懲德生供稱阿天是小的之弟未悉其曾否犯竊阿天矢口不承蔡太守飭押候備又移送慈溪究辦德生則交人保釋○某號華捕禀稱小的見馬夫劉孟金在西府路溜馬有違租界定章是以拘案請罰劉供稱小的　馬至溜馬塲道出西府路該捕禀稱實係在此溜馬並非經過蔡太　判罰劉洋銀一元充西醫院經費○賜羅醫生訴稱昨夜汪阿生姜起生一人闖入家中　在稻草堆内顯係有心圖竊及指交巡　汪稱來訪　戚查伊之親戚雖在家中當馬夫然旣　探望何事躱在稻草堆中汪供稱小的在法國醫生别藏處　馬夫昨夜偕姜王賜羅醫生家探望親戚决無圖竊事情姜供與同蔡太守謂爾旣探望親戚爲何一見賜羅醫生卽行躱避耶答稱西人通例不許傭人朋友深夜出入因之欋而躱避訊至此有法國人投案稱别藏醫生現不在滬諸事由我代理汪阿生的係别藏處馬夫昨夜偕友至賜羅醫生處探望親戚何致拘案蔡太守以賜羅醫生係英國人飭俟下禮拜一　同買副領事訊辦○自來水公司西人某甲訴稱竊賊梁春福等踰坥而入將煤竊去售與王三所開老虎竈因之報請捕房拘獲梁等吊贜送案梁及梁靑雲胡長　同供稱小的等前　小工初犯　竊叩乞　恩王供稱梁　售煤並不知其竊得是以誤收蔡太守　將梁等發捕房各押一月王罰洋銀四元如無力遵罰則管押半月贜交該西人領去○有賊混入吕宋領事署竊去白玉鼻烟壺疑及出店人顧會生公捕解送公堂訊究顧不承招蔡太守飭押候照會吕宋領事再訊此己詳列前報者也昨日吕宋領事署管事人嚴生才投案訴稱顧當山店主人不　因之辭歇　小的另雇一人及新出店旣到主人卽令顧去顧言須　擱宵晚仍欲取鑰關門小的　伊可令新出店關顧置之不睬次晨卽失去白玉鼻烟壺約值洋銀十五元主人責令小的賠償以致辛工被扣顧執　前詞蔡太守問嚴曰爾何所見而疑顧行竊答稱小的不能指定顧竊曾至某　求韱言物己空虚勢難查到今將韱經呈閱太守以疑竊無憑殊難准理將顧當堂開釋 
[法界公瑣案]  
　　昨報列拐帶婦女經捕拘押一節昨晨將潛河涇鄉人孔繼昌並被拐來滬之松江女子張阿秀一併解送公堂請究葛同轉命將孔帶在外面伺候　詰女曰爾家在松江何處如何被拐來從直供來女供今年十五歲家住松江東門外一里許長橋地方父名地桂於七年前逝世母親於四年前　伯父張老和淘氣來申帮傭未曾歸家將我留在伯父家現因老和之子阿根娶妻將我厭棄常加凌虐去年十二月初八日潜逃至新庄途遇孔繼昌伊允伴我來申代尋母親先領至漕河涇伊姊家躭擱後伴同來滬住在孔繼昌之姪阿孝家同轉問爾知阿孝　何生理答稱阿孝綽號老虎向在天后宫前擺設賭攤問昨日在茶館中啜茗爲何被捕拘來答稱孔將我領來領去竟欲變賣故與齟齬被捕拘案有皮背心一件被孔典押同轉命將孔繼昌帶案問女子與爾如何認識爲何帶至滬上孔供去　十二月初八日小的在新庄地方阿秀向我問信據云姓土因在家内淘氣要到上海尋母不識路徑是以帶之來滬皮背心係伊自當不干小的之事同轉復詰女曰皮背心押下之錢是爾自己用否答稱確是自己用同轉復詰孔曰爾知伊是松江人何不送伊回家答稱據阿秀云有姊在上海去年秋間來過一次同轉詰女去年會否來滬答稱姊在南門帮傭確曾來過一次目下姊巳逝世同轉謂爾母現在何處笞稱前據姊云與金陵　姘識不知何往同轉謂爾言孔要將爾變賣可知實在答稱不知同轉謂兩造均不盡不實着一併還押明日再行比究○金雲泉訴稱昨晨六點鐘時與陳寅寳同在新街蕭正源烟舘内吸烟陳過癮先出小的有鞋子一雙放在鋪下查無蹤跡疑被陳竊出外尋見鞋子巳被押錢三百文其錢尚未用去爲此拘案請辦同轉判將陳掌責四十下釋放○包探土榮培禀稱積竊名平湖者屢經懲辦去年八月間曾竊升和里　件有同伴之阿金尚未獲案同轉問阿金現在何處答稱阿金姓周向爲　業每日下午總在八仙橋泰昌烟館吸烟同轉商之祁繙譯着將平湖還押候提周阿金到案再行訊究○花烟館鴇婦孫王氏控周小元及著名小流氓阿小屢來吸烟不給烟鈔前晚妓女阿蘇至水神閣弄内財神堂燒香周希圖搶物當卽鳴捕周己逃脫後又來將穢物擲在皮背心上呈案請騐同轉詰周爲何在彼處閙事周供向在兵艦當兵目下失業是晚在該處炒麫店門首無端　該婦掌頰小的至捕房控告置諸不理因此懷恨將調和之麫粉擲在背心上同轉以兩造各執一詞飭包探查明情節明日至捕房再行訊理○德順里　門人陸阿四控被張思榮竊取錫酒壺一把扭案請辦同轉詰張曰爾共竊過幾次供稱在彼處求乞見後門未關一時　小在灶下竊得酒壺一把止欲走出適被管門人拘獲同轉判掌頰四十下釋放○湯阿才趙阿狗訴稱與孫小毛王愼子等皆挑餛飩担餬口同住法界廿一間頭弄内孫出外數日未回小的將門鎖上挑担出外不料孫串同其兄阿九並王愼子將鎖扭脫竊去衣服釘靴煖鍋及皮夾内有當票八紙寧波屋契一紙有人見伊等行竊小的尋至昨日方得尋着伊身畔確有皮夾惟屋契一紙及煖鍋等物己歸烏有求請追究王供初七晚十一點半鐘 
 
 

Page 4

 
 
時同孫阿元在烟館吸烟阿九唤至廿　間頭弄内伺候少頃阿九携出許多物件令我雇車送至小東門小的不肯送去阿九自己乘車而去小的與王愼子往南至十六鋪橋等候俄頃相遇由阿九領至小客棧囑小的先上樓安睡良久不見阿九上樓當卽下樓尋視阿九己不知去向至今未見湯供王孫兩人身上所穿衣　皆係贜物同轉詰王孫等均各推諉同轉謂不用刑諒不肯招着還押候比○通事稱東洋車主張正榮將車夫顧大寳用鐵練鎖足經捕拘案鐵練呈閱旋據張之鄰右朱載羣投案磬稱與張同業顧租小的之車昨日張將顧拘住用練銷足反將小的車子扣住爲此來案禀訴同轉詰張曰爾爲何將顧鎖住答稱顧向租小的東洋車一輛積欠租錢三千九百餘文日前顧　外　返連日找尋見車子抛在虹口地方失去法界車照一紙油衣油布一套昨晚在虹口將顧尋獲伊允於今晨同至虹口交還衣照恐伊　逸故用練鎖其足同轉詰顧曰爾是否欠張之錢顧供前後共欠租錢一百七十文並未將車抛棄張作事凶覇小的不敢租伊車子張因此挾怨將我鎖住同轉詰朱曰爾與張旣是隣居可知顧與張有何轇轕朱供顧畏張凶横故將車交遷欠錢一百七十文是實後因顧租拉小的車子懷恨將顧鎖住同轉謂張之行爲實屬可惡本應笞責二百板枷號二個月如今爾願責願罰張供情願罰洋二元同轉謂須罰洋二十元方可免辦着還押飭包探查明實情再核 
[上海文報局蘇賑收解處接蘇垣謝綏翁常寓來電]  
　　諸公曁蘇鄉大人新禧江震除夕放畢二十萬五千兩卽同劉蘭翁錢　翁初四移太倉嚴佑翁查昆新亦畢初八同嚴抵常照徧勘情形震爲最次江新又次崑昭又次常熟長元和松太亢晴三月水稻撈盡與十一月底情形異各屬低區官賑徧蘇屬高區農霸惜僅退二尺五慮桃漲春花不及半桑有傷慮夏飢現議義賑江震仍附辦崑新常昭太鎭儘欵辦圩工爲主不求續濟以裕官賑東賑浙賑之源家福叩賀常寓發新正十二日 
[開廠施粥]  
　　謹啓者敝堂施粥歴年春冬兩季開廠煮粥較之别廠多發兩月施濟貧黎客冬因山東江浙荒歉難民來申求食者較往年尤多每日不下二千餘人上年施至大除夕暫停卽連督理給發米票計米一百五十担陸續给米新年鳩形鵠面啼飢載道卽於十一日開廠施濟免其枵腹此係目前實惠功德敝同人盡力支持因恐人衆蜂湧擠軋蒙會審憲蔡太守派合護勇每辰照料藉以安靖仰荷仁政不勝感佩清將開廠施粥之期登報奉聞　呈公鑒[  上海六馬路仁濟善堂董事施善昌葛繩孝蔣毓棻等謹啓]  
[題梅隠圖調寄比梅卽希眉森先生指正]  
　　清影　浮誰共點額壽陽何用只剩歲寒心和雪一般癡凍珍重車人與梅花同夢古越高昌寒食生倚聲 
[蘇省撫轅抄]  
　　初七日正任崑山縣龔世潼禀銷感冐假○初八日籤掣江蘇大挑知縣慕紹先四川人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[淮南官報]  
　　新授盛京將軍裕壽帥由皖起節過維楊行抵清江浦卽暫駐襜帷一俟新正始行北上云○新正初四日爲新任漕運總督崧漕帥攬揆之辰嘏祝降庚詞脩添甲稱觴酌兕定有可觀也○兩淮鹽課例於正月開征本届福都轉擇定吉期頒發紅諭其略云淮南引鹽經前司詳請奏明設局收課各商按引完繳由局彚解運庫在案兹本司擇於光緒十六年正月初八日未時開征除行知局員分司諭商一體遵照外合亟出示曉諭爲此示仰淮南各商販人等知悉届時多備課銀呈繳以濟餉需嗣後務須按卯投完毋稍觀望按此舉爲獻歲以來鹺政之嚆矢想届時完納者定源源而至也○楊屬運河東西兩提經總辦吳柏莊觀察派員勘估劃叚興修巳紀前報矣兹聞觀察以大工經始一切規制皆隨時隨地面授機宜遂於客臘下旬親臨工次誠哉勤勞王事公而忘私矣 
[閩中官報]  
　　聞之官塲云福建藩司奎樂峯方伯調任山西於新正初六日交卸閩藩篆務由署臬司張觀察署理遞遺臬司篆務由鹽巡道兼理云 
[邗江官報]  
　　正月初一日各官禀賀初二日揚州府陳太守赴省賀各大憲年禧初二日汪鹺尹振辭赴新城差次初四日陳鹺尹元鑄禀銷草埝閘差初五日南掣楊司馬抵揚初六日甘泉縣徐大令赴省公幹初七日于分轉芳基奉委騐收淮北壩工 
[題汪壽君麟趾呈祥圖]  
　　麟兮麟兮不常有上古之世遊於囿毛蟲三百有六十獨讓聳孤居其首佳話曾聞吐玉書誕生聖人世無耦相傳瑞應非偶然狡獪乃出畫師手五色雲中萬毳英靑章白質誇奇獸繽紛鹵簿擁仙童頭角崢嶸堪與鬥金帶烏紗照路隅寛旌月扇遮前後廼識此兒定不凡振振儀表驚雄秀噫嘻孝穆不重睹文采風流寂寥久汪子壽君屬我題知其取望深且厚[  太痴稿]  
[題汪壽君白蓮小調寄西子妝]  
　　素韻凌風墨痕低水認取小池幽景亭亭恰好蓋鴛鴦裊空濛雨絲烟龍瑶姬夢醒正雙照菱花清鏡淡妝成覺脂孏抹珮環微整嗟萍梗曳四面菰蒲寂瀝無人境至容相向碧波間枉含情暮天悽瞑蓮臺舊品憐謪向塵寰誰省奈餘芳漸老銀塘秋冷[  高太痴倚聲]  
[歲暮感懷錄請紫詮先生大吟壇教政]  
　　欲向名園借一枝冬殘羽戢尚遲遲空懷脫穎嗟毛遂若個逢人說項斯此歲光隂將盡矣明年蹤跡又何之客牕無事太岑寂坐對寒梅獨賦詩[  吳郡南州逸史徐邦小草]  
[俚句恭賀桂笙仁兄大人哲嗣雨辰大世兄吉席]  
　　良辰逢子月吉禮重親迎愛日含佳氣明霞趁曉晴雲居新卜築水部舊家聲詞羡催妝麗才誇詠絮清婦原嫺女誡郎素愼儒行美蔭椿萱茂祥光并臼生治謀承燕翼淑德懍雞鳴合賛周堂利還聞跨竈評書香恭禮法垂棘匹連城永輯潘楊睦如諧秦晉盟三星當户牖百福集檐楹朂學騰徽譽宜家有令名螽斯篇載誦麟趾句同賡未遂是壼願聊伸握管誠○國恩綿世澤献語賀休禎[  愚弟鍾壽祺拜手献]  
[前以里句一章奉贈小樓主人王松堂司馬旋蒙步韻答和祗以歲聿云暮未暇走訪爰再次小樓吟飲圖原韻率成一律卽呈郢正]  
　　白雪陽春何處尋新詩讀罷滌塵襟交情文字相知久妙句琳琅不厭吟開徑幾人容洗眼挥毫笑我苦嘔心他時願踐登樓約對酒高歌結賞音　　鶴沙浮槎仙吏張文彬草於海上愈讀室 
[上海四馬路文報局内協捐公所經收山東賑捐九月中旬清單]  
　　十四五日○本埠協同慶號交來陜西藩憲陶方伯經募陜平銀一千二百兩申合實收規元一千二百六十兩細户己另登報章○蘭谿縣署來尹守之林尚實賓兩善氏各二元○本埠隠名氏十元○十五日○本埠懷德堂陳善土規元四百兩又延康莊來黄悅孫善土求病速俞洋一百元○杭城隠名氏移民册洋十元○海昌郭慶餘翁募朱佐橋石移兩名各二員玉樹堂一員正藤居一員錢八十○本埠黎以軍善氏求痰迷病速愈十員又黎以炤黎以銘兩善氏各五○無錫朱宏遠善氏十五員○本埠愼暹子祈求消灾平安五員崔鎭廷翁因病求速愈五員○兩日共收規元一千六百六十兩英洋一百七十五員錢八十文合併　明 
[上海四馬路文報局内蘇浙山東恊賑收解處經收松江府正堂恩太守集募東賑清單細户另登]  
　　十二月十七日發交馮善士募芝嶺山人爲士募芝嶺山人爲母病答願二十元怡軒答心願十元聊自娱齋九元沈允成八元馮大生六元許文源四元沈昌興三元于善士募鄭聚慶于世壽兩户各洋五元廣大三元香雪齋竹隠居鼎泰三户各二元陳壽堂恆泰莊誠記問梅廬不留名朱徐照源留耕草堂知足軒不留名丁祥泰豐敬業堂十一户各一元車善士募車爲女病愈還願十元吳景隆四元章日大松盛延安三户各二元當業經募華境天和信元鼎豐大德婁境恆升全大瑞和順昌恆益全豐峰大裕康仁泰十三户各四元生源莊四元又募益記二元福記壽記生記源記徴記本記堂記吳記振記潤記十户各一元和記尚記明楷徴記蘇記申記樹德堂潤德堂八户各五角南匯縣署募王成龍紹元三十元人瑞堂廿五元蘭言室盛致敬齋邵兩户各二十元秋月軒十五元無名氏俞金榮采野閒房梅月居眠琴書屋杜福安六户各十元壽愷堂純佑堂兩户各七元五角隠名氏區波草堂兩户各六元張方氏鴻藻樓怡雲野善居室四户各五元張鳳山鼎源典寳訓堂周仙瀛生四户各四元不留名傅源豐馬成龍張異孫同昌典五户各三元信昌典頌春居張春亭王異堂鼎生典張恆昌六户各二元成蘭亭隠名氏承裕堂顧程和豐本立堂華沈萬和王爕卿王家福王蓉卿陳采芹王夢山金蘭卿程泰興賀義昌程復興朱洪泰湯克仁龔肖蘭傅靜學傳敬業傳友竹傳金馥王虚舟金桂舟廿四户各一元奉賢縣署募孫宗雅映雪二十元永義典信義典兩户各八元德昌典德隆典兩户各五元董寳華朱容德奉總科三户各四元同裕袁德茂仁記洪裕成蔣宏仁堂汪蘭秀堂李愼修堂廖聚桂不留名九户各二元富承積王盡君王玉裕堂楊震卿董孟嘉張旭君林愼之趙訪梅錢楚臣廖癡桂十户各一元上海縣署募篤慶堂裴八十元樹滋堂余二成齋高兩户各五元敦本堂収敦義一畢亞記崇德堂尹四户各三元容德堂宋樂善堂張差記寳善堂高四户各二元綠野堂倍一元五角貽穀堂李進吾堂陶樹德堂王榮陽堂潘四户各一元吳姓汪姓合洋一元三槐堂王五角川沙廳署募同泰典公益泰典同和典同豫當四户各五元葉永豐四元丁永泰潘振昌陸長和公記米店豫春瑞東泰森六户各三元王企祿顧仁和公永興老萬森和順昌謝立隆裕春祥恊盛顧合慶同森泰顧恊隆恊昌十二户各二元利昌李勿卿德泰木行楊義興張合順席鑑庭徐祥計高源興仁計恆盛松張恆興秦俊嘉張合順裕成徐合盛胡萬和生泰順興合順程益昌永興無名氏廣興隆王同和董慶成合利永盛顧隆盛信成廿九户各一元源康號一元五角恆茂恊源周丙周桂堂恆風周福盛六户各五角信和信和北兩户各二角五分華亭縣署募張春輝十元陳莊李張歸厚兩户各六元夏横莊殷沙莊干兩户各四元顧言章不留名兩户各二元張傳研章求己章靑吳章治道澤如李雲龍顧章逹潘仁榮八人各一元又姚肇瀛宋承紹同募映雪居洋五十元張雍書李莊兩户各洋十元何守裕洋六元馬恭愼寳泉記馬問華陳三樂三户各洋五元綠蔭居人相典信元典大德典鼎豐楊彚訓日豐號裕元園楊四知於靜怡吳勸十乙户各洋四元王少泉王寳書朱裕通張本德汪鳴鳳姚行恕姚敦仁吳和羹八户各洋二元葛寓洋三元唐職思楊慶餘范全利陸聰軒道五楊敏愼葉大生盧友隆益昌戚復荆吳紀松湯拿榮張本思陸進夫十四户各洋一元馬義和丁春波合楊恆茂汪萬昌合畢姓平兄合周姓吳姓合陸恆昌天記合周鑒雲朱蘭亭合丁壽相浦泉合黄炳山潘雪堂合戚文川汪桂堂合九户各一元又徐拜樞吳昂錫仝募費樹滋洋十六元不留名洋七元華育德費樹便徐壽清徐正清四户各洋六元費德馨洋五元徐世清守僕居吳永義葛義和四户各四元徐仁清春風廬顧六順三廫各洋三元壽懷德徐一清黄日新吳問心大德典施恆懷六户各洋二元趙懷永愛日合洋二元費端本東房又西房周敦仁周又新鐘恭儉費樹聲周慶俞周罄宜黄安雅九户各洋一元婁縣署募華婁公堂洋廿元鄭通惠西灘各米行兩户各洋十元于錦昌洋五元甡源莊張安素堂各西叚肉莊恆升典順昌典恆益全豐全大峰大瑞和裕康仁泰十二典各洋四元樂琴書屋阜成兩户各洋三元西叚張王楊三號上海船合洋三　徴本堂愛日堂春輝杜晋泰園洪茂源園朱蘭瑞堂唐隆泰彩蛋作曹正盛行日新燭號春源染坊蘇信源十一户各洋兩元鶴壽永生藥號合德輝堂逸鶴軒合萬順行德隆行合萬泰東號又西號合蔡洪濟大全堂合受記仁記布莊合承來甡元合不留名王墨記合八户各洋二元錦章洪茂吳益記正卿衡庭孫記子含晚香舘五茸居春源豐恆泰元泰大元齋知足軒陳仁壽森泰炭章一大萬華同壽康祥泰正泰成吳景隆祥盛恆潤莊書帶草堂募陶居知愧軒兩户合聚泰永慶丰永元老元昌豫隆和記葉志記永和昌義大恆昌濬智陸順興恆記永泰瑞泰夏永興鴻泰西隆西信隆恊丰祥元寳四十六户各洋一元復成萬興合玉丰益林丰合趙瑞記大來合晋元陳正大合隆泰吳德順合　信茂裕記合同盛恊盛合七户各洋一元顧調孫錦記張康明批等記隠民氏陶五柳堂錫君衡蘭記鶴孫茂記頤記豫生藍生芝生新卿復初福記綠翁墨池培餘廿四户各洋五角德翁焕翁綏卿三户各四角浙寗三愧堂樹兄受生季文若愚仲覃六户各三角○靑浦縣署募葉德裕源康氏十善翁三人各洋四元黄敦厚洋五員鹽公堂三洋陶懷山吳翁聚丰東虹居四户各兩洋徐寳鳳張敬業張月翁徐不名儀昌日升許世德沈亦翁懷少翁紅杏艸堂晋丰豫萬生同豐黄惟善黄誠意黄三德黄恭壽黄崇禮叚洲書屋百梅盧不書名裕興錢勤有廿三户各洋一元存心廣德鼎生義乾大不名不留羲翁耕心書室不留名安徽書屋吳純翁助經書屋蔡金名和翁不名餘慶居十六人各洋五角怡雲主人六角妙香室四角○以上共來非常功德捐册三本統共計英洋一千三百五十六元由本埠恆豫寳莊交到合併聲明 
[上海四馬路高易公舘内籌賑所陳詠南經收江蘇浙江山東己丑十二月廿一至三十日第一百四十五次清單]  
　　廿一日膠丹無　氏助浙江洋十元○隠名氏洋一元另五分久餘堂一元海門陳松如翁募修耕堂勤正堂楊清記崇德堂劉紳記世德堂愼德堂力微子各七百五十文陳松如洋一元餘慶堂四百文陳皆春戴茂枝各二百五十文陳玉德輝堂經益堂楊星輝張再靑無名氏各二百文共捐洋一元錢八千一百文伸洋八元○○廿二日萍飄食子保安室平安酬愿洋十七元無名氏四元力不徒心醉蓮室主各半元徐式如臥雪聊寸心孫福堂盛秉剛旡名氏各二角沈宗藥經文祥旡名氏各一角聽月雋主助玉雙喜牌一個共捐洋二元三角玉　喜牌一個沙頭顧恊盛募龔黄氏求病全洋二元○○廿三日張延記洋五元○隠名氏五元姑蘇陸氏求病愈洋三十元太倉汪福幼洋一元○○廿四日太古源交來善敬堂規元　兩蘇州元裕號募易補過子洋三元銅洋一元元芳洋行鄭程先翁節省春筵移賑洋二百元叨福堂洋十元同心堂繼述堂和德堂各一元共捐洋十三元崔有海三元滸野關鹽公堂棉力氏力不足人程于氏各一元共洋三元○○廿五日鄭無名氏因鄭氏病愈完愿洋三元○○廿六日楊殿論翁交來無名氏求母觀合家平安洋十元松江楊四知堂洋一元珠溪潤大號顧悅卿翁募復興行陳滋大種德堂德記興記裕記不留名沈雲記盛順興各半元共捐洋四元五角邱楊氏洋一元徐世逹節省明聖經資移賑洋八元春生鑑寳號來重慶府復興通錢四千文隆順行二千文劉翼廷傅恆信三泰丰隆興生德順義羅興發恊茂昌徐聘臣胡超庸李雲亭萬興行無名氏永隆昌各一千文問子湘徐集堂各五百文福茂行禪興源各二兩零六分楊錫三一美正劉壽山各六錢一分共捐規元五兩九錢五分錢二十千文合規元十二兩八錢合共規元十八兩七錢五分吟芳廬繙洋三十元维安拙修子募奇雲堂求資冥福十元種德堂承善堂亷裕堂各二元毓子堂修齋堂治穀堂仲區堂各一元共洋二十元○○廿七日福建惠安縣署同人洋十二元○甬紅萍飄某食子保平安洋三元○○廿八日無名氏洋十元○○廿九日申園捐桶洋二元八角五分竹嶺玉名氏來雲谷堂無名氏三户各一元共洋四元○○三十日楊先生山東同丰號募臧韋錢三十文臧煜璧二千文臧燑榮晋臣各一千丁書田八百貢臣鏡吏各五百炔斗臧殿臣藏任謙各四百文丙韋三百立正立中儒臣合助一千共捐錢十一千三百换文四兩合規元四兩三錢六分七厘○○以上總收規元三十兩零一錢一分七厘英洋四百十八元七角銅洋一元玉雙喜牌一個合併聲明 
 
