# 1901 - 65 - 4910020

 

Page 1

 
 
[勸募濟急局春振急欵] [  申報館恊振所啓]  
去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急善局募捐集欵資送還鄕保全甚多皆四方好善君子解囊之助本館協振所襄贊其後深愧無補車薪惟念今者和議雖已將成而淹留失所之人尙復不少欲居則饔飧難繼欲歸則行李胥無進退兩難恐不免仍塡溝壑若非急籌春振何以　孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集腋自易成功請早佈施擲交本館協振所轉交本埠源通官銀號隨時彚解蓋振欵能早到一日則黎民卽早安一日翹企惠澤固不啻羽書之急也肅此禱求諸維德鑒 
[論中國匪患之難除]  
中國匪勢之盛向推哥老會或盤踞防營或散布要隘長江上下游一帶幾於無地不有此輩蹤跡根柢旣深搜捕非易大憲以其尙未作亂亦姑隱忍不忍遽　誅夷然法網過寛不逞之徒不免因此而益無顧忌至近年而江浙之梟匪湖北之紅燈會匪山東安徽之大刀會匪風發雲起各有蠢蠢欲動之心而其初皆發難於教堂拳匪乘之激成各國公憤以致宗廟震驚乘輿出狩大局岌岌幾至不可終日然猶幸各樹一幟並未勾結爲患也不意逆犯康有爲梁啓超以爲機有可乘創設自立會授僞職下僞劄誑稱保國蠱惑狂愚無識之士富豪不法之倫結爲腹心散放富有匪票並勾煽各種匪徒約期起事時叛犯孫文亦在粤東設立三合會聚衆横行狼奔豕突當此之時海内諸匪聨絡一氣設竟同時猝發我中國方禦外侮之不暇何堪更偪以内憂竊恐江鄂兩省雖有劉張二帥坐鎭其間亦無以爲萬全之計幸而逆謀早洩唐才常傳慈祥輩先後就獲駢首市曹餘黨氣沮各匪遂亦不敢竊發中國之得專其力以與各國議和不致别啓釁端者賴康梁之計未成也今者各國但知拳匪之宜滅而不知其餘匪類尚多但知其餘匪類之宜防而不知其唆使匪類作亂者乃在康梁不探其本斷斷焉惟重責地方官保護不力堅請中朝嚴定處分甚至督撫以下一併革職有何益哉夫康梁身犯彌天之罪竄身海外包藏禍心日夜圖覆我社稷而我中國政府曾不得而誅之此原千古忠臣義士所痛心疾首怨憤不能平者乃猶不稍歛跡富有票旣敗露則改其名曰貴爲矣貴爲票又敗露則改其名曰回天矣種種狡謀迫欲一試蓋其意以爲各處匪徒蠢如鹿豕不難供我驅使欲困中國必先激怒各國而又恐匪徒無可嫁禍或不免自取滅亡於是不得不授各國以藉口之資使中國自顧不暇己乃得以惟所欲爲僕嘗謂康梁一日不誅則匪徒一日不平匪徒一日不平則各國人民一日不能安枕嗚呼可不危哉今各國惟知康梁因國事犯法憐其窮蹙而容之而亦知實爲旅華商民隱伏無窮之患乎不力遏致亂之源迨至禍勢已成始責中國不善防範彼匪徒之肉誠不足食而各國人民已遭荼毒其情亦甚可憐則曷若於其禍未發時而先爲之所一則可奪奸人之魄一則更聨與國之勸是亦保憚而不爲哉然而此理珠非各國所知也竊以爲今日之計宜由中國議和大臣商之各使告以康梁處心儀慮非惟不利於中國并不利於各國喻之以理感之以情俾各使咸曉然於康梁實罪大惡極所留者祗二人而毒將中於萬衆容二人者祗一國而害且及於各國之民吾知各使嫉惡如仇或伸公義責令康梁所匿蹟之國縱不能交還中國盡法以懲亦當效俄人將白彦虎永遠禁錮之事如此則逆謀可遏逆黨可消各處匪患亦可以冺否則康梁且恃異邦爲藏身之固嗾使其黨往來中國如故煽誘匪徒如故恣情猖獗無惡不爲而事變之來卒使民受其殃國受其禍此眞賈生所痛哭流涕長太息者爾 
[本館接奉電音]  
　　昨日午後西安行在飛電傳來上諭一道敬謹譯登○正月二十二日行在内閣抄奉上諭張紹華奏考察屬員分别舉劾一摺江西試用道徐椿年署建昌府訌用知府崔湘均著送部引見饒州府知府吳祖椿人地未宜著開缺留省另補署寗都直禁州知州候補知府林介弼辦事任性不洽輿情著撤任調省察看雩都縣知縣劉崙德初膺民社舉止乖方奉新縣縣丞吳光怡輿論不孚控告有案均著開缺另補以示懲儆該部知道欽此 
[公文照錄]  
　　頃得各國使臣照會中國議和全權大臣請旨懲辦罪魁及昭雪被禍諸臣公文二扣因卽照錄左方爲照會事照得在京肇亂行兇各事昨經諸國全權大臣將專責較重異常獲咎之王大臣姓名陳述並將各該犯照所得罪戾應如何嚴懲之處逐一指明在案貴王大臣於此節持論各端諸國全權大臣均已聆悉亦皆考查是文卽係以此事如何由諸國全權大臣核定特爲奉逹其日後由諸國大臣指定外省犯罪之員不能援引此情偏袒辯駁貴土大臣所擬莊親王載勛令其自盡諸國大臣照允至端郡王載漪輔國公載瀾諸國大臣核定均必應斬監候如蒙上裁似應卽行加恩貸其一死極輕當發新疆極邊永遠監禁决不得再行遞减英年必當斬立决剛毅亦當定以斬立决罪名旣係已死其于係地步例應與生罹斬罪者同趙舒翹應斬立决至貴王大臣所稱毓賢一犯必當斬立决與諸國大臣意見相同至董福祥一犯日後如何定罪之處貴王大臣所許各節諸國大臣已經紀錄存案照諸國大臣主見莫若從速先行奪其兵權則照許施行豈不較易李秉衡徐桐均當定以斬立决罪名旣係已死其干係地步應與生罹斬罪者同徐承熤啓秀二犯均應定以斬立决頒發此次核定罪犯案由之上諭諸國大臣皆以爲應立卽宣示其處决之日從速指定惟無論京外諸國大臣特行留派員監視管理行刑之權就此而觀則諸國全權大臣重以尊意不事苛求之處已可槪見總之戕殺使臣及書記生兩月之久督率兵攻擊西人境界教堂各國使臣且狡設陷穽誘騙西人離京赴津以便途中加害又以極其痛恨違悖公法致害多命罪狀遞摺辯駁之大員慘罹大辟等情今諸國大臣所討辦者僅只如斯幾如無所要求本領銜大臣合式諸國全權大臣再行提及轉送條欵末尾一叚又西歴正月二十六日卽華歴十二月初七日文内所論此節各語及貴王大臣於西歴正月十六日卽華歴十一月二十六日說帖内所列章程各節如欲諸國全權大臣斟酌其間中國必應自此以諸國大臣申雪之旨首先允從施行可也須至照會者○爲續行照會事前交内曾將諸國大臣核定如何懲辦在京行兇犯法異常獲罪者並提及遞摺力駁西歴去年在中華肇亂之時有極其痛恨違悖公法各狀之大員慘罹大辟一節聲明在案兹諸國全權大臣核定徐用儀許景澄袁昶聨元立山等五員皆應立行開復原官以示照雪抵償之意而垂仁義大公之道特此奉逹此舉諒中國國家未 
 
 

Page 2

 
 
必不欣然允服也如外省有被害之大員情節與以丰相同者日後由諸國全權大臣卽請貴王太臣於奏請頒發前文所討各罪名之諭旨時卽將以上五員開復原官之上諭一併宣示可也須至照會旨 
[西人意見]  
　　香港循環日報云傳聞端王瀾公前奉發往極邊新疆永遠監禁上諭之後西人尚慮其中不實不盡擬請解回京師然後發遣其賜死及正法諸革員亦須一律交出證據 
[宗旨不同]  
　　西字報云各國使臣之在中國京師者無不以力求和睦爲宗旨然與其事者多至十有一國欲其意見劃一事實甚難試以討罪一節觀之有言不宜遣兵四出最遲至西歴三月聨軍卽須撤去目下亦宜大减者有言宜厚集兵力四出剿匪者總之主守者多主戰者少聞英提督格斯利氏頗不以統帥出師之令爲然而法蘭西及日斯巴尼亞二國將領則欲奉行統帥之令以致此議久而無成也 
[擇日視師]  
　　京師來電云英國駐京提督監司禮氏定於華歴本月二十二日會同德國統帥脫羅太氏秉節而出分查各要隘所屯聨軍 
[英艦東來]  
　　香港循環日報云英國頭等鋼甲巡洋艦名忌理思者刻將奉調至中國此船新配九寸二口大砲兩尊分置船之首尾又有六寸口快砲十二尊分置船之兩旁船面安置十二磅藥彈快砲十四尊及墨禪小快砲十一尊機器可抵馬力三萬一千匹艙中儲煤一千六百墩尚有三艘其規模亦與此船相似 
[俄售鹽堆]  
　　天津來信云當俄人之會同各國進占天津也見河沿所積官鹽高如岡嶺乃卽據而有之兹有華人向之購回議定價銀三十萬兩由俄華銀行劃付俄人眞大獲其利哉 
[美廷新政]  
　　英京倫敦來電云美國總統麥堅利於華歴正月十三日宣諭曰此後我美若與各大國有爭執之事應倩局外人秉公調處至於古巴及非獵邊兩處政治定必盡力維持並恩赦非獵邊民罪名以示我美深仁厚澤其中若有忠君愛國者我美必力加保護不使受悖逆者之欺凌也 
[軍火到韓]  
　　高麗京城來電云前者政府曾派員至德國某廠定購火槍三百枝藥彈一萬顆刻已於西歴二月八號運至濟物浦轉逹京城矣 
[臺日商務]  
　　日本横濱來信云邇來臺灣生意日盛一日去年日本貨物之運往臺灣者共值洋銀八百四十五萬圓臺灣土貨之運至日本者共值洋銀四百六十七萬八千圓攷臺灣出口貨以蔗糖爲巨擘多至值洋銀一百五十四萬圓其次樟腦值洋銀九十五萬圓又次茶葉值洋銀五十萬圓 
[開平煤礦述聞]  
　　本館前聞開平煤礦將改爲各國公司然猶將信將疑未敢遽登於報兹者西字報云此礦刻下改歸英國有限公司經理礦中各項産業一併歸入公司已於西歴正月中在倫敦掛號所集股分計英金一百萬磅總局設在倫敦除華人股分外凡英法德比各國之人皆得入股礦師騐得此礦以後每年可出各種煤六百萬墩歴六十年之久始盡然當華人開采時每年只出七十五萬墩現須從速併力興工俾每年多出二百萬墩之譜并將秦皇島新口岸設法葺治使礦煤由此裝船免致遵陸運往大沽多所周折至於拳匪擾亂之際礦中器物並未毁傷刻下重復鳩工頗爲易易也 
[嚴拿匪首]  
　　漢口訪事人云自立會匪目某某等在逃未獲兹聞有竄往沙市之信上憲因派幹勇前往密拿想此種甘心從逆之徒終不能倖逃法網也 
[整頓鹺曹]  
　　揚州訪事友人云年來捐例大開報捐鹽屬各官領憑到淮者幾於無日蔑有向章到淮試用一年後由本管上司甄别出具考語申送督鹽憲彚案咨部註册方能委署兹運憲程雨亭都轉稽查鹽屬候補官册每有試用期滿未經甄别者特牌示轅門曰分發各項人員到省試用一年期滿例應甄别方能委署補缺原所以考核人才以定去留之意本司蒞任後查兩淮候補各員中未經甄别者尚多亟應嚴定限期以昭核實除札行南掣及通泰海三分司轉飭留屬各員一體知照外合亟牌示爲此示仰各員知悉自牌示日起限三個月内凡有試用期滿應行甄别者務各依限來司考試至應行赴省甄别之員應由本司給文自給文月起予限一月到省投文如領文後並不起程任意延宕一經查明及並不依限來司卽當詳請督鹽憲註册停止委署倘本署書吏茶號門役等向報考之員恣意索費准各員指名呈控是亦整頓鹺曹之意也 
[觀察過揚]  
　　揚州訪事友人云新正某日署淮揚海兵備道李觀察維幹因有要公乘舟赴金陵禀見兩江督憲劉峴師兼賀年禧十二日傍晚憲舟駛抵維揚揚州府沈碧香太守曁江都甘泉兩縣主皆至碼頭恭迓觀察旋命駕入城向各署謝步至運轅時兩淮運憲程雨亭都轉延入花廳暢談移時而别十三日黎明卽解維上駛 
[婪索貧員]  
　　金陵訪事友人云省垣需次人員多若過江之鯽小而巡典大而同通累歲不得一差一缺者不下四五百人之多其到省較久者歴由善後局或江寗府月給津貼銀若干兩宦海浮沈之輩咸賴此以爲餬口向例無論局貼府貼均由善後局按月給發去年因公項奇絀遂於十月以後暫停迨臘月十旬始示期一併照數發給各貧員喜形於色咸詣局具狀請領不意號房吏某甲忽稱銀錢所委員之命强欲扣去二成并責令仍具十成領狀各貧員咸以需索過甚不能受此鉅虧對號房吏不遂所欲遂掯不發銀各貧員無可如何定於臘月二十七日聨名具禀藩轅請飭照數給發 
[禾郡官塲紀事]  
　　嘉興訪事友人云新任浙江學憲行文到府定於本月二十二日縣考二月十二日府考○正初嘉興府劉太守嘉興縣劉邑尊及費統領次第赴省賀年旋於十三日各回本署 
[鄂省官塲紀事]  
　　湖北訪事人云吳欽使永奉命蒞鄂催解餉銀已誌前報欽使前抱騎省之戚擬續鸞膠適漢陽府余堯衢太守之中表妹待字閨中未諧嘉偶遂由冰人作伐得聨秦晉之歡諏吉本月中旬某日行合巹禮一時賀者絡繹於途○艶陽天氣節届芳春苦荈生涯又將啓市湖廣總督張香濤制軍特委方明府朝佐辦理柏墩茶釐局瑞明府麟辦理通山茶釐局至蒲圻嘉魚通城羊嶁峒各處釐局聞亦將一律委員矣○調辦江西營務處兼定字營總辦圑防候補道孫觀禁廷林因公過鄂禀謁督憲張香濤制軍制軍清恙已瘥卽行傳見籌商一切頗覺水乳交融觀察暫假某姓别墅駐襜帷大約大作勾留卽須遄返也 
[蕪邑官塲紀事]  
　　蕪湖訪事人云新正某日蕪湖米釐局總辦志涵若觀察晉省賀年旋於初九日午刻乘招商局江寛輪船回蕪○本月某日署繁昌縣左瑞芝大令來蕪禀見徽寗池太廣兵備道吳季卿觀察并遍赴各當道處投刺旋卽遄回任所聞新任繁昌縣某大令履新在卽故急須料理交卸也○新正某日保衛營管帶饒翼卿游戎乘某輪船赴寗國謁見鎭憲禀白要公○安徽撫標中軍叅將齊叅戎因病出缺省憲牌示以蕪采營叅將王梧岡叅戎調補○本月十二日蕪湖督學教諭吳廣文趨詣道轅謁見道憲吳觀察禀商書院章程○内河關釐局委員 
 
 

Page 3

 
 
某君現届期滿經道憲吳觀察詳委現辦江口鋪保甲委員候補縣丞鄭仲齋二尹接辦 
[禾郡春聲]  
　　嘉興訪事友人云郡城東門外南堰鎭高峯廟向奉劉猛將偶象每年正月十三日禾人多往進香名之曰南高峯香汛今届天朗氣清闔城男女咸約伴買舟而往廟中羽士就鎭上各店鋪捐資傳集戲班就廟前支臺演戲入晚更燃放烟火花爆以樂游人○前報紀報賢埭鄕間命案經嘉邑某典史帶同刑仵書差相騐一節兹悉當日騐得屍身有刀傷數處訊知案因捉姦而起因將兇犯拿獲收禁以便申請邑宰訊供定罪 
[鏡湖縠影]  
　　紹興訪事友人云紹郡創設中西學堂已逾三載無甚實效目今開課在卽自應力求整頓由紳董徐仲凡觀察重訂新章添延教習兼及算學格致每月由官紳會課一次以覘所學而别勤怠紹郡釐局總辦蔡蓉如太守增光蒞差已及三載現將期滿難望蟬聨一俟省憲委員到來卽須交卸回省矣○去冬梁湖百官等鄕山水驟至江流亦繼長增高致田間所藝菜麥荳漂流殆盡及至歲關補種已失其時又值陰雨連綿半皆朽爛雖設法培壅而春收終難望豐穰矣○新歲歹人聚賭最爲地方之害甚有因此而蕩産輕生者刻由山陰會稽兩縣宰何俞二大令出示嚴禁如敢故違除查拿懲辦外并將房屋發封○諸曁縣於去夏被毁之各教堂議定由官代建已於去臘破土開工迨新歲暫停刻又鳩工庀材昕宵不輟除由委員監造外新任縣宰李石朋大令必每日親臨察勘以重要工○自入新年米價漸减次者每石僅須錢三千文卽上白之米亦祗四千文左右茅檐蔀屋之謀升斗者無不額手稱慶 
[鸚洲芳草]  
　　漢皋訪事人云正月初旬某日漢口蘆席街高陞客棧忽來一武員姓陳名得勝自稱係四川某營叅將由直督李傳相電調入京道經此地夏口廳陳少石司馬都司陳慶門都戎恐有假冐情事親往察詰令將文憑吾送督轅以憑核驗○現署江陵縣正任漢陽縣張雲生大令集慶之太夫人因病仙逝例應禀報丁艱遺篆由上憲札委楊葆初大令前往署理至本任漢陽縣例須開缺上憲奏請以現署是缺之何石萊大令補授○漢鎭二聖祠巷葉姓家傭人某甲素性謹愿頗爲主人所倚重正月中旬某日偶因細故被幼主呵斥甲以不堪受辱遂購阿芙蓉膏呑服畢命事後屍親已具禀控諸琴堂矣 
[交甫遺音]  
兹於正月中浣遽櫻重疾斃命獄中惡貫滿盈宜乎不得偷生人世也○無賴徐毓菴數的前曾誘令某甲之妾羅月娥捲物而逃藏匿沙市兹復誘拐某某乙之妻邱氏業經夫族所知投夏口廳署禀控陳少石司馬准詞立卽飭提人證質訊 
[鳩兹春景]  
　　蕪湖訪事人云中江書院爲原任太常寺卿袁爽秋京卿備兵蕪湖時所建迨吳季卿觀察接任後一切章程仍如疇昔惟在院肄業諸生日漸寥落大抵以經義治事固爲根本之學然當大比之年仍宜專力於八股是以監院擬禀明觀察重訂章程也○元宵燈市本藉以點綴昇平自去歲北方拳匪滋事沿江草木皆兵現雖北事漸平而各處自立會哥老會匪徒仍蠢蠢欲動以故保甲局總辦許少青别駕蕪湖縣陳雲湘明府出示禁止賽燈雖居民積習相仍不能槪行禁絶然終不敢旗鼓大張矣○去歲大通匪亂時蕪地風聲鶴唳觸耳驚心在藉紳士崔惠人星使禀請兩江總督兼南洋通商大臣劉峴莊制軍調撥洪梅卿都戎所帶衡字營來蕪駐紥每月代籌餉項千餘金頃者都戎以蕪地人心已靖擬禀請峴帥調回金陵○蕪湖廣藝學堂爲美國聖公會會長盧義德君創設專課中西言語文字今歲延滁州單弼臣上舍爲中文教習定於正月十九日開學○天主教司鐸滕栢爾君購得鷄窩等處空地若干畝擬於上元節後大興士木建造教堂 
[飭備秋審]  
　　日前署江蘇臬司朱竹石廉訪奉厔行在刑部公文飭赶速札令所屬各州廳縣將今届秋審事宜速卽繕造册結約在三月之杪將人犯一律解省舉行秋審等因當卽通行各府轉飭各屬遵照辦理近日上海縣主汪瑶庭大公已奉到松江府余石蓀太守札文矣 
[觀察回申]  
　　日前江蘇候補道黄愛棠觀察由滬赴金陵拜賀兩江督憲劉峴帥年禧刻已事畢回滬昨日午前命駕至蘇松太兵備道轅拜會道憲袁海觀觀察商議要公良久而别 
[賞格照登] 　　 
　　昨日上海縣主汪瑶庭大令接到蘇州府屬昭文縣主某大令移來賞格飭卽粘貼署前其文曰爲懸賞緝拿事據縣屬二十九都二圖竹絲弄地保蘇安福報據事主戴孔氏投稱正月初四日之夜三更時分被匪擊開大門進内分投臥房刼去金銀首飾錢洋衣服伊子永釗聲喊被匪嚇禁拒傷携贓逃逸遺下腰刀尖刀鐵斧麻繩等語往查屬實報請勘緝等情並據事主孀婦戴孔氏開單同報到縣據經會營勘騐通　選差跴緝未獲誠恐贓匪遠颺除飛移隣封營縣一體協緝外合行懸賞緝拿爲此格仰諸色人等知悉爾等如能將此案眞贓正匪拿獲解案者首犯賞給洋銀三百元從犯每名賞給洋銀一百元知風報信因而破獲者賞給洋銀五十元此係本縣捐廉以待犯到審實卽賞决不食言須至賞格者 
[洋兵合操]  
　　昨日清晨駐滬各國兵士齊集虹口靶子路操演放槍之技並有大砲八尊隨於軍後迨午前十一點鐘時操畢始各整隊而返 
[馬路工程局紀事]  
　　前日崇明縣人魯阿狗使同鄕人周阿狗扭妻歸家由巡街捕拘獲解請馬路工程局總辦葉孟紀司馬研訊前晚魯偕保人孫阿虎投案禀請將妻給領司馬略詰供詞飭具呈切結准予領妻回籍不准凌虐○去臘二十六日南市捕房十六號巡街捕被流氓張長法等扭住攫去洋銀皮帽曾經馬路工程局總辦葉司馬飭差拘張到案訊明判責四百板可號示衆近日張忽染痢疾地甲禀請發落司馬騐得患病屬實飭二十三鋪地甲人呈切結俟病痊解案補枷○日前船户楊金華承裝正義隆米行之米缺去一石旣而行夥見已歇船户楊阿耕負米一石情有可疑訴知行中執事人將阿耕送至工程局請追總辦葉司馬升堂研訊阿耕供稱事由周阿發誣指小的實未竊米司馬乃於前日傳訊阿發之夥沈阿四沈供此事小的並不知情司馬判令笞臀一百二十板掌頰一百下再加詰究狡展如前乃諭令交到舉薦之人再行研訊○南市新太平馬頭永興樹行主曾租法界恒大典所購新馬路界軜空地建造棧房近日恒大執事人陳某催令遷移永興行主不允陳遂投馬路工程局遞禀控請傳訊飭遷總辦葉司馬准詞飭差查明候核○南市浦江中所泊載猪船及航船紅頭杉板船脚划船烏山船百官船裝水果船裝稻柴船前由陸樹勳投工程局禀請給發諭單包收捐欵至於他項船捐仍由局中派人向收邇來時有匪徒混冐私收總辦葉司馬因出示曉諭俾衆周知並飭差丁隨時查拿冐收匪人解案訊辦 
[籌辦陜振五十誌]  
　　啓者則敬昨奉陜西岑雲帥電開頃請推廣按實銀四成收道府捐八成收州縣遇缺先捐並准捐無論何項出身之道府已奉批著照所請該部知道欽此捐例旣廣收數當倍踴躍請告嚴筱舫包鴻卿兩兄並禀盛京堂廣募速解焦盼之至等因謹鈔乞登報以告世之有志顯揚者至前承王惠棠觀察慨助庫平足銀一萬兩當經電禀雲帥云花翎二品頂戴三品銜已保分省補用道户部員外郎王之杰捐陜振庫足萬金請援邢傳經案加四品卿銜該欵已於去臘二十三日交協同慶電匯到請核辦現奉王爵帥電開頃接陜電知惠弟振案已得四品卿銜等因謹一併乞登統希公鑒上海六馬路仁濟善堂盆湯弄絲業會館奏辦陜西義振總扃施則敬志 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甄别改期]  
　　杭州訪事友人云浙省崇文敷文詁經三書院向例二月初二日舉行甄别本年因初二日係上丁釋菜之期故改遲至初四日考試所有各生童報名册定於本月二十日截止過期不准補塡 
[贑臬禁賭]  
　　南昌訪事友人云本月某日欽命江西等處提刑按察使司按察使總理驛傳事務柯遜菴廉訪發出　禁賭博告示一道粘貼通衢其文曰爲出示嚴禁事照得開塲聚賭設局抽頭大爲地方風俗人心之害業經各前司分别示禁札飭查封拿辦在案本司下車伊始訪聞省城内外仍有不法棍徒聚賭抽頭推原其故總由各衙門書役賄串包訿掩飾本官耳目卽本官親往查拿而内外一氣早已避匿無蹤自應嚴密查拿以絶賭風而安民業除札飭南昌府曁南新兩縣及城内外保甲總局一體密拿外合行出示嚴禁爲此示仰軍民人等知悉爾等須知　塲賭博例禁綦嚴與其傾家蕩産犯法戕生何如　慮洗心各謀正業自示之後如仍前開賭抽頭一經訪聞或被告發定將首夥棍徒及房主一併發縣照例從嚴懲辦並將房屋查封入官各衙門書役地保人等倘敢得賄包庇察出併究不貸本司令出惟行勿謂言之不早也懍之切切毋違特示 
[清查烟館]  
　　蘇州訪事人云蘇城開辦烟膏捐雖由董事詳查然創辦之初未免有以多報少及售少捐多之弊本月初旬某日總辦郭安庭觀察親往各烟館詳細訪查以定應增應减亦實事求是之意也 
[英美租界公堂瑣案]  
　　日前曹長保朱廟珍張桂生等在長浜某姓家作葉子戲突被混名小張桂卿之著名流氓王阿四及伊才明董銀泉等訛詐行兇將曹朱張戳傷當卽投報捕房捕頭令舁送醫院敷治一面派包探拘獲王阿四等解請讞員張柄樞司馬訊究司馬諭令管押捕房候再訊核刻曹朱張三人傷已漸愈昨晨包探趙銀河將一于人解請復訊曹朱張申訴前情司馬訊知王阿四伊才明係爲首起意之人遂商之白繙譯判各責五百板管押捕房一年董責二百板管押捕房一月○騙子王開卿串同熊少卿騙得李金全之翡翠斑指及翡翠帶鈎各一枚典質洋銀七十元李投報捕房後捕頭令包探金立生拘獲王開卿起出原贓并洋銀三十餘元一併解案李投訴前情王供詞一味游移司馬飭將起獲之洋銀給質鋪夥領去王仍發回押捕房著補繳當本洋銀三十一元再行核奪○周阿龍行竊張天福所設銀爐中舊銀一塊約三百餘兩旋由包探趙銀河拘獲解案禀稱尚有同黨男女二人未獲無從吊贓司馬諭令帶回捕房候提齊人證覆訊○蔣桂全向談金林訛詐洋銀二十元不遂所求竟敢糾合多人將談衣箱物件一併搶去報經包探王四福拘解請究司馬訊得搶动屬實判責三百板管押捕房一年○陳阿忠竊得張阮氏之金戒指一枚經包探孫阿星拘獲解案請訊司馬判責三百板贓給失主具領○朱順福行竊陸春浦家綢布衣服及金釧等物由包探張阿五拘獲解案禀稱原贓尚未吊齊司馬諭令帶回押捕房候吊齊贓物再訊 
[法租界捕房瑣案]  
　　湖南某邑人仇時化曾文照林友生賃屋法界壽康里自稱楚寳礦務公司日前忽有某甲者至南市十六鋪迤南大碼頭鄭洽記土行購土若于枚計銀三百餘兩囑送至公司交納潛携之而逸迨向索價公司中人堅不肯付并將送土人逐出洽記夥洪敬堂遂據情投報捕房捕頭令包探拘仇曾林至案讞員杜枝園大令迭次訊供押候嚴比昨禮拜三大令蒞捕房命提仇曾林復訊仇供前在漢陽鐵政局當文案去年來滬設立公司採辦五金鐵沙等物售與上海華利公司刻下貨尚未到至洽記之土被何人所騙實不知情大令命一併還押候飭包探查明復訊核奪○某洋人家細崽林元元支透工資忽然辭歇洋人怒送案請究大令會同費繙譯研訊判押一禮拜以儆昨已期滿命帶案略訊從寛開釋○輪船積竊冷五李阿二劉雙和陳阿寳身藏送仁濟醫館療治俟傷痊補枷冷等荷枷一個月期滿責釋○流氓朱天津搶取途人物件由包探拘獲解奉大令訊供著枷號一個月期滿責釋○前者偷兒李茂松姚阿根均由包探拘請大令訊供押候分别笞責昨日命提到案著責李三百板姚二百板一併釋出 
[美租界捕房紀事]  
　　前晚黄浦路某號洋房内某西人所雇細崽某用糾集賭棍數十人在屋後廚房中開塲聚賭正在呼么喝六時被西人杳悉飛報捕房捕頭卽派中西包探前往拘拿各賭徒見勢不佳紛紛逃逸雖未獲一人然已驚魂欲絶矣○自來水公司小工張錫金不知緣何結怨於一百八十六號巡街印捕昨晨十點鐘時相遇於外虹口百老匯路被捕恣情痛擊受傷甚重張忿甚投訴捕房捕頭允卽查明究辦○昨晨偷兒王阿才混入西華德路甬人某姓家竊取衣服携之而出適被某號巡街捕所見運贓帶入捕房捕頭令押候解送公堂禀請讞員張柄樞司馬訊究 
[蘇垣官報]  
　　正月十三日二品頂戴候補道趙燮由甯來招商局總辦顧肇熙由上海來知縣伊立勳由滬來禀謝奉委海運滬局差卽辭藍翎五品頂　戴試用縣丞韓繼龢由籍起服回省禀到巡檢高其琛禀知奉飭留蘇差委提右營叅將廖得勝由滬來卽辭前署江甯藩憲江蘇臬憲江南鹽巡道胡於本日寅　時在飲馬橋本宅病故江蘇候補從九品劉輔仁在省寓病故十四日常州府德昨日禀到卽辭同知許鑫禀辭赴滬公幹直州判徐元熙昨日禀知到撫署文　案差署太湖恊鎭仉志鵬到十五日通判孫毓驥由宜興公幹回知縣盧懋善由滬專丁來省禀謝奉委上海閩廣貨捐局兼捕盜局是月十一日到差王敬銘　禀知奉撫憲飭傳期滿甄别於十八日覆考熊兆姜禀辭赴海運滬局差按經歴熊佐周禀謝飭知行營出力蒙給予勞績班前先委署一次陳昌先禀辭赴四川　程應鳳禀知奉飭分甯差委 
[江西官報]  
　　知縣向步瀛委解甘餉赴陜西通判樂業甯都查交代結回知府林祖炘開辦籌餉新捐局許承家缷辦饒州分局回署武　　張之銳缷　事清理交代回許寳蓮帮審南昌交涉敎案錢林年稽查河道劉廷瑞帮辦吳城分局回禀謝咨補新城縣丞行知吉安府許道培因病請假回省就醫該府印務　以候補府何師呂代理銅鼓營存城額外劉鳳祥病故遺缺以該營馬兵沈榮慶拔補候補縣陶鈞缷辦樵舍卡回又奉委辦撫院文案葛明遠委辦永平藥庫黄　作元解第八批槽折赴陜西張錦川湖口催兵米回改指府經許雲騫就近禀到永甯升鄕司周嘉善業已到省飭赴新任知府任貴震總查七門城外保甲知縣　羅毓椿缷辦夏日卡回史支蕃往宜春公幹典史杜壽純鄱陽缷辦保甲回 
[維揚官報]  
　　正月初十日葉鹺尉涇委淮北聽差十一日姜鹺尹祖勳辭赴西岸差次十二日凌大令浩委本署發審差徐鹺尹讓立由儀征公幹　回興化縣謝大令抵揚十三日南掣金司馬禀到鄭鹺尉長椿銷中富局杜鹺尹思銳汪鹺尹丙炎均禀辭各回差次 
[上海北市絲業會館濟急善局經收第六次清單]  
　　十二月初四日求安氏十元○初八日有心無力子一元○十二日寳山縣金苕卿明府由順元莊　來茶規銀一百兩合規元一百零七兩六錢四分三厘○十六日招商漢局募無名氏十元○十九日李仲章十元修竹軒英洋五元龍洋五元○廿三日王願助　洋一元○廿六日蘇城龔清輅求身健并闔家平安英洋五元龍　五元杭州潘太守靜齋募務滋堂吳英洋十元無名氏六元羲軒病中人裁雲小舍主人　曉　樓甲申生五户各三元明定二元潘渠官貫玉各一元汝夢記務滋堂吳各龍洋十元潘若士龍洋三元潘門吳氏龍洋二元共十四户合英洋三十五元龍洋廿　五元○十二月份共收規元一百零七兩六錢四分二厘洋七十七元扯七三二七五合規元五十六兩四錢二分二厘龍洋三十五元扯七二四合規元廿五兩　三錢四分以共上收規元一百八十九兩四錢零五厘共收銅洋九十六元洋見規元十八兩零四分八厘連前共收規元三萬七千三百廿五兩三錢三分八厘　新棉衣褲一百五十套新棉衣一千百小件棉衣四十件原棉衣一千零廿件 
 
 

Page 10

 
 
[上海北市絲業會館籌賑公所施子英經收袁粹初經募第三次另登清單]  
　　同利彩票公司洋一千元沈文藻洋三十元墨記洋十一元棣華館生高先生白督二户各洋十元不留名汪蘭秀李紉蘭雲峰舊隱豁盧五户各洋五元朱士良洋二元周心橋沈汝淵汪寳興張寳泰生泰行永興順六户各洋一元盛梅汀洋六角聚盛行同德行二月各洋五角黄祥樓洋四角閑初堂梁大宅二宅三宅四宅四知堂四德堂集福堂種福堂存仁堂貴禧堂延春堂四喜堂冬旭堂夏靖堂春融堂秋爽堂景行堂福壽添壽增壽延壽大生廣生茂生培生來生安生德生愷元悌元三元連元羅伯奎元慰元靄元銳元宏元榴芳桂芳梧芳菊芳梅芳六芳雀屏富芳貴芳雅芳五十户各洋一角共七十一户合洋一千零九十四元小洋七十角 
[杭州西湖恊德堂經募陜西義賑庚子年十二月十一至三十日第三次清單]  
　　金華府同屬洋一百元殳山書願八十元季佑申四十元姚本泉廿元兆慶氏十四元懺摩　金養之裘康甯無名氏老其昌不留名阮孺湛堂舒清蓮八廫各十元潘慧明西冷吏隱各八元雙琴館主凝道堂逃知止居士積善堂張四户各六元裕隆春蔡張各五元延延書屋篤敬堂胡永言堂張家駿寡辭生金吉提鼎甫八詠樓隱名氏金端報德氏陳子和十一户各四元潘慧明無名氏枕流閣主無名氏不留名丁五户各三元十思子無名氏樂善堂無名氏恒豐莊無名氏震大趙壽生沈潤身衍晵堂朱丁雲樹福生祥捫心室主殷有子孩子梅隨緣居士張永福冶經堂杜世德堂張德源宋夢周孟崇甫張丞禮胡梅村潘慧明潘慧明爲母馮挻香同慶厚從儉餘堂崇德堂槐蔭堂王屺憂道人三十二户各二元聚豐園二十角徐澄一元五角億豐米行十一角硤石厘局顔蔚青楊英如泰號孫萬安大同莊玉樹堂姚吳鳳章師石堂褚潘厚栽潘民仲壽椿草堂梅厚修胡子翰源盛行聞許民畢繩武古愚齋餘慶堂趙眞修堂王王榖民劉記通德堂鄭補過子鄧立候恒豐乾濮忍吉趙李氏世德堂吳選哲堯盧主人祝氏昭昭姜子鄭禹臣唐悶軒朱守院章玉書宋翼亭宋魯亭恒茂俞連氏何聨萃裕費家畊配昌陳蔭柏源遠堂無名氏四相别墅無名氏徐允升無名氏汪秉衡徐崇棠張家煜張家鈺吳長豐王梅生輿春行备成行駱平甫孔友三呂文燦陽耀記徐子佐萬春夏永興厚生王慕湘胡鑒忠潘德松周沐棠未四氏末雲氏璣禁徐王氏程守之戴祖恕懷本堂程耀清無名氏敦禮堂厚昌莊復昌莊沈曉亭程春泉龔念泉龔寳信堂龔利房繆錦華蓮後彬愚錫疇堂夏王醒悟九十三户各一元孫祥珍吳亦庭愼昌德源五康順興福生祥覺夢庵主孫又薪乾豐十户各十角泰豐聞善子各八角恒升葉本恒吳松華陳步云無名氏蘇澤記清抱居士小秀平安福沈成修大興裕後人十二户各六角俞保森屠燮林謝顯甫陳桂芳孫蔭庚謝介甫徐得賡程拜賡吳康甫厚記徐錦珊祝復澄吳成培朱慶漾汪長生萬學清萬濂清孫二師母張國正孫萬盛恊茂津門朱五慶道人語溪子廿四户各五角孫聞氏通德堂悟性記聞以教慶宜堂吳標記六户各半元泰盛源光裕堂范軒記錢梓記朱紫記黄沛之高記七户各四角程榮記濯纓氏龐少甫陳松林汪仁甫龔　田龔純伯龔子畬龔顯謨龔正義張象斌拙庵氏鄔順昌仁泰夢疵生沈範珍記沈咸豫臨梅居土無名氏廿一户各三角戴冬記汪仁記徐仙姑方也人龍官陳繼記金蘭亭洪昌八户各二角福記壽記星記東記海記萱記增記日記盛記無名氏十户各一角以上共收大洋六百零四元小洋四百五十八角[  上海絲業會館施則敬鈔登]  
　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 11

 
 
　　保火險告白 
１８０３ｌＭＰＥＲｌＡＬ 
啓者本公司今託　　有限公司經理上海　行事務於一　八百　三年在英國倫敦開設迄今已歴九十餘年計貲本銀八百餘萬兩中國客商賜顧者請至申報館帳房面商可也其保險之費照大市一律特此佈聞　英國倫敦永平公司上洋經理人美查有限公司仝啓 
 
 

Page 12

 
 
   
 
 

Page 13

 
 
[奏疏彚錄]  
　　頭品頂戴兩江總督臣劉坤一護理江蘇巡撫布政使臣聶緝槼跪奏爲恭報漕糧改道運陜頭二批由漢口開行日期並舟車難雇經費過鉅現在遵旨籌辦情形由驛馳陳仰祈聖鑒事竊照江浙存滬漕糧由鄂運陜大略情形前經奏奉諭旨勅部議准照辦在案兹據督糧道羅嘉杰呈報蘇省第一起白糧裝船十二隻運米五百石漕糧裝船五十五隻運米七千石第二起漕糧裝船四十八隻運米五千石於九月二十六二十八十月初六等日由漢口武昌關騐明開行並據該糧道會同署蘇州布政使陸元鼎詳稱蘇省截存海運漕糧九月初間卽由輪船將頭批米一萬石白糧一千石運赴漢口因值襄河水淺大船不克行走雇覓可裝百石之船僅數十隻須二十餘日方抵老河口换揪子小船前進每船止裝米二三十包水淺沙淤船夫時時下河負船而行尤覺遲緩荆紫關至龍駒寨溜急灘多際此冬令恐須另由旱道前運計自漢口至荆紫關每米一石需水脚銀六七錢如由荆紫關雇用騾駝至西安探聞併須五兩内外合之襄荆水脚大約運米一石須銀六兩左右用口袋以及沿途加牽阻雨席片棧租等項數難預計尚不在内統計需費爲數甚鉅道庫祇有截存此次海運津通經費每石三釐零以之抵支陜運萬萬不敷司庫辦防籌餉悉索一空委無餘力兼顧所有前項經費擬請卽就道庫所收新漕漕倉項下先行湊發實用實銷如尚不敷以及本届新漕應需運費作何設籌指撥司道未敢擅專詳請奏懇敕部核議祗遵等情前來正在核辦間欽奉光緒二十六年十月十四日寄諭著迅速設法分路赶運遵卽札飭司道加派幹練委員馳赴漢口襄陽一帶探明可以分運之路赶速妥籌禀辦一面將舟車難雇運費難籌擬以新漕改折濟用電請户部代奏兹於十月二十一日承准户部號電奉旨餘漕二十萬石運路旣艱運費尤鉅惟陜省待振孔殷仍著該督等另籌運費陸續赶運能運若干不拘石數以資接濟至本届江浙新漕應照常辦理所請酌量改折之處著毋庸議等因欽此仰蒙聖慈於軫念振務之中猶復垂恩體諒跪聆之下曷勝感悚應卽遵旨竭力籌擬嚴催赶連藉資接濟每日需費若干將來叅酌轉運局銷數核實辦理期無浮冐臣等目睹時艱輸將恐後自當竭盡專心力所能盡以期上酬高厚鴻慈於萬一所有漕糧改道運陜頭二批由漢口開行日期並舟子難雇經費過鉅現在籌辦情形主謹會同漕連總督臣松椿合詞恭摺由驛陳伏乞皇太后皇上聖鑒訓示謹奏奉硃批户部知道欽此 
護理貴州巡撫布政使臣邵積誠跪奏爲查明張興國籍貫兩歧事出有因並無别故仍請借補都司協副將員缺以實營伍恭摺仰祈聖鑒事竊查都司協副將李景昌病故遺缺經前撫臣王毓藻會同督臣松蕃具奏請以記名總兵歸化營遊擊張興國借補兹准部臣議覆查張興國前由記名總兵借補遊擊造送履歴係貴州人今請借補副將摺内又稱雲南人籍貫顯係兩歧應毋庸議其貴州都司恊副將缺應令另揀合例人員請補至張興國籍貫因何兩歧仍令該撫詳查據實奏明辦理等因於光緒二十六年五月初十日具奏奉旨依議欽此咨行到黔臣遵卽卷查光緒十四年准前督臣岑毓英奏明張興國因前署雲南提督蔡標剿辦楚雄府屬小漂逆賊收爲義子取名蔡興國由戰功歴保至提督銜記名總兵借補歸化營遊擊光緒十三年十月間該署提督統兵剿辦猓黑踞匪適蔡興國因公至滇經前督臣奏明隨同出師道經楚雄始知蔡興國係楚雄縣民張姓之子並無兄弟伯叔該署提督細加訪查委係實情咨請代奏將蔡興國仍復姓張俾得歸宗承祧光緒十四年七月初三日奉硃批著照所請該部知道欽此接准部臣換發張興國劄付承領在案是該員前爲蔡興國請補游擊時實係貴州人自光緒十四年奏准歸宗張姓以後改係雲南人以致籍貫兩歧事出有因並無别故合無仰懇天恩俯准仍以張興國借補都匀協副將員缺實於營伍有裨如蒙俞允俟接准部覆卽行送部引見以符定制所遺歸化營游擊黔省現有應補人員擬請扣留外補除咨部科查照外謹會同兼署雲貴總督臣丁浱鐸護理貴州提督臣蔣宗漢合詞恭摺具陳伏乞皇太后皇上聖鑒訓示謹奏奉硃批著照所請兵部知道欽此 
于蔭霖片再豫省奉旨籌辦圑練當經厘訂章程並勸捐集資情形由前撫臣奏明轉飭各官紳遵辦在案兹據代理固始縣知縣蔣念熙詳稱在籍候選訓導姚鑑明禀稱已故生母劉氏積有千金臨終遺命遇有地方緊要公事悉數捐出備用兹值辦理圑練需欵甚急謹遵遺命將存留庫平銀一千兩盡數捐輸以助經費等語查向章凡有捐助善舉至一千兩以上者准其請旨建坊給子樂善好施字樣歴經遵辦有案今該員姚鑑明將故母存銀一千兩捐作圑練經費核與建坊之案相符等情請奏前來伏查近日捐務久成弩末此次議辦團練請照振捐給奬原所以廣招箂迄今收數寥寥該訓導姚鑑明遵母踎宦命慨捐千金以爲之倡實屬深明大體善承親志合無籲懇天恩給子樂善好施字樣准其自行建坊以爲急公好義者勸除將捐銀一千兩飭交團練局核實動用外謹會同前通政使臣顧璜前奉天府府丞臣張仁黼附片具陳伏乞聖鑒訓示謹奏奉硃批著照所請禮部知道欽此 
松壽片再前據上海道余聨沅轉電護理陜西巡撫臣電開閏八月二十四日承准軍機大臣封寄奉電旨奕劻電悉現在旗步各營月餉及官員俸薪銀米久未開放覽奏困苦情形殊深軫念所請江西撥銀十二萬兩著該撫將應解京餉如數劃撥限九月内全數解滬交江海關道轉交匯豐銀行迅速匯京俾得均匀發放切毋少延致誤急需等因欽此當經臣行司欽遵籌解去後兹據布政使張紹華詳稱江西奉撥銀十二萬兩奉飭將應解京餉如數劃撥伏查江西省光緒二十六年京餉原撥地丁銀三十五萬兩釐金銀十萬兩續撥地丁銀四萬兩共銀四十九萬兩業經先後四次解過地丁銀一十八萬兩釐金銀五萬兩詳蒙奏咨各在案尚有未解地丁銀二十一萬兩釐金銀五萬兩所有奉撥前項解滬銀二十二萬兩自應欽遵在於江西未解本年地丁京餉項下如數劃撥除另行遵限委員解交外所有遵辦緣由理合先行詳請具奏等情前來臣查京師需欵正急亟應赶緊解濟除飭迅速如數籌撥遵限委員解滬交收並咨明户部外所有遵旨劃撥京餉依限解滬緣由理合附片陳明伏乞聖鑒飭部查照謹奏奉硃批户部知道欽此 
徐會澧等片再臣等前因京師貧民衆多禦寒無具商同大學士直隸總督李鴻章設法在上海等處籌辦棉衣褲一萬套寄京散放嗣接大理寺少卿盛宣懷電稱此項棉衣褲業已設法製備運京當由臣等附片具奏在案昨准山東巡撫袁世凱來咨知此項棉衣褲一萬套内有五千套由東省籌欵寄滬置備該撫關念畿民力顧大局殊堪欽佩臣等前奏僅據盛宣懷來電以致漏未聲叙謹附片具陳伏乞聖鑒謹奏奉硃批知道了欽此 
張之洞片再湖北荆宜施道奭良經前湖北撫臣于蔭霖奏叅奉旨著以同知降補欽此所遺荆宜施道及宜昌沙市等關監縣各事務應卽遴員接署查有湖北試用道陳兆葵才具開展辦事認眞堪以署理除檄飭遵外謹附片具陳再湖北巡撫係臣兼署毋庸會銜合併陳明伏乞聖鑒謹奏奉硃批吏部知道欽此 
胡祖蔭片再臣前開局辦團刊用木質關防文曰欽差督辦湖南團練兼襲三等男爵通政使司叅議關防當於八月初六日附片具奏奉硃批著改爲辦理湖南團練大臣關防字樣欽此遵將前用關防銷燬改刊辦理湖南團練關防現因奉旨交卸團團事務所刊關防自應此次拜摺後卽行銷燬理合附片具陳伏乞聖鑒謹奏奉硃批知道了欽此 
 
 

Page 14

 
 
[奏疏彚錄]  
　　頭品頂戴陜西巡撫臣岑春煊跪奏爲拿獲漢濱積年巨匪業已分别懲辦恭摺具陳仰祈聖鑒事竊查東漢水發源嶓冡經漢中興安兩府地方諸水會注俗稱爲漢江河舟楫上下商賈通行近年來四方不靖匪徒乘間竊發爲害行旅西鄕洋縣交界之黄金峽尤多搶奪之事前據陜安鎭道及漢中府請於該峽添設砲船二隻挑選練軍勇丁游駛防緝經前護撫臣端方奏報飭辦匪黨稍稍斂跡仍令將著名巨匪弋獲懲處旋據前陜安道高賡恩接署道吳樹棻署漢中知府傳世煒先後禀稱沔縣知縣雷天裕探知巨匪王大鵬方紹銀住址親帶兵役前往捕拿王大鵬方紹銀放槍逞兇抵拒雷令奮督兵役立將該二犯拿獲並獲餘匪羅清宴萬羌正二名起獲洋槍二杆尖刀二把訊據王大鵬方紹銀卽何志銘供認入會爲匪傳有山堂香水内外口號原領飄布因聞拿獲緊早經燒燬先後入糾人入匪約有一百多人在漢江一帶及黄金峽僻處勒借搶奪船户客商銀錢不記確數亦不詳其姓名事主畏兇多未報案光緒二十五年正月十三日夜在城固洋縣交界之小涇門地方糾夥持械搶劫王學義船上買貨銀一百五十餘兩錢八千五百文羅青宴供認被誘入會只聽從勒借訛詐得錢分用萬羌正尚未入會受雇與王大鵬服役聽糾行刧因病不行事後亦未分贓又署南鄭縣李聰拿獲巨匪周老九一名訊據供認聽從王大鵬糾邀入會傳有山堂香水内外口號未給飄布在漢江上下勒借搶奪二十五年正月初十日夜隨同王大鵬持械强搶王學義船上銀錢又定遠廳同知沈祖頤拿獲巨匪陳捲毛卽陳潮先會名陳松林訊據供認入會在漢江一帶勒借搶奪不止一次所得贓數記憶不清事主畏兇多未報案二十三年六月初十日夜同已獲正法之劉自城等聽從首盜余全持械强搶鄭令貴船上錢一百二十餘文各用木棍拒傷事主並提西鄕縣前獲之王大魁訊據供認被誘入會前聽王大鵬行劫王學義船上銀錢中途畏懼不行事後分贓各等情不諱由該道府議擬開錄供職禀請核辦前護撫臣以該會匪犯王大鵬方紹銀周老九陳捲毛等均係著名會匪漢濱一帶久受其害就以搶奪鄭令貴錢文强劫王學義銀錢而論贓均逾貫又輙拒傷事主實屬兇暴久著罪不容誅當已會同陜甘督臣先後批令就地正法傳首犯事地方懸竿示衆夥匪羅青宴王大魁等被誘入會萬羌正隨匪服役或隨同勒借訛詐結盟在二十以上罪應擬軍或聽糾搶劫中途畏懼不行事後分贓罪應擬流或聽糾搶劫因病未行事後亦未分贓罪應擬徒均照章分别鎖繫桿石限滿察看辦理仍先行刺字示儆在案前護撫臣未及具奏卸事移交到臣臣查水濱積年巨憝重害商旅實非嚴拿嚴懲不可沔縣知縣雷天裕首先拿獲鄰境斬梟重犯二名軍徒犯各一名實屬勤奮有爲署南鄭縣知縣李聰定遠廳同知沈祖頤拿獲鄰境斬梟重犯各一名亦均緝捕得力合無仰懇天恩俯准將沔縣知縣雷天裕一員給資送部引見署南鄭縣知縣儘先補用通判李聰定遠廳同知沈祖頤二員飭部議叙以昭潄勸除供招咨部並查取各履歴另咨送部外所有拿獲漢濱積年巨匪業已分别懲辦及附請奬叙職名緣由謹會同暫行護理陜甘總督臣何福堃恭摺具陳伏乞皇太后皇上聖鑒訓示謹奏光緒二十六年十一月初七日奉硃批著照所請該部知道欽此 
奎俊片再成都將軍兼署四川提督臣綽哈布奉旨調補黑龍江將軍業已交卸起程所遺提督篆務查有署松潘鎭總兵本任建昌鎭總兵閃殿魁資深望重忠勇性成堪以署理遞遺松潘鎭總兵缺查有署建昌鎭總兵臣標中軍副將何長榮曉暢戎機講求訓練堪以調署遞遺建昌鎭總兵查有署馬邊協副將懋功恊副將祥雲謀勇兼優整頓營伍堪以調署遞遺馬邊恊副將缺查有署臣標中軍副將城守營游擊穆德補堪以調署遞遺臣標中軍副將缺查有提標左營游擊李發祥堪以調署又署綏寗協副將劉喜一委帶武安營遺缺查有補用副將馬克華堪以署理除分别飭遵外謹附片具陳信乞聖鑒謹奏光緒二十六年十一月初十日奉硃批兵部知道欽此 
岑春煊片再臣訪聞域内五嶽廟粥廠於本月初六日有因擁擠致斃飢民十一名之事覆查屬實查該廠食粥貧民每日僅千餘人如果委員認眞經理何至擁擠致斃民命如許之多其爲玩視民瘼已可槪見相應請旨將辦理五嶽廟粥廠委員花翎提舉銜試用通判陳思權卽行革職以昭炯戒現在飢民日衆臣復飭可加派候補知府劉樹德逐日稽查彈壓城内粥廠以期保全災黎所有粥廠委員辦理不善請旨革職緣由理合附片具陳伏乞聖鑒訓示謹奏光緒二十六年十一月初十日奉硃批著照所請該部知道欽此 
奎俊片再准户部咨各省設立機器局如有採購事前報部立案事後方准覈銷等因歴經遵辦在案兹據辦理機器局成棉龍茂道長春補用道賀綸虁會詳光緒二十六年川省機器局製造之銅帽彈壳鉛子機件及後膛擡槍馬梯呢槍前膛槍等項需用銅鉛鋼鐵必須陸路續行採購照案在於成棉道庫土貨釐金項下提撥銀兩派員就近採買上色精銅六萬六千觔凈鉛一十五萬斤蘇土鋼八千斤毛條鐵一十八萬斤以資製造等情請奏咨前來奴才覆查無異除飭赶緊採辦覈實報銷並分咨户兵工各部查照外謹附片具陳伏乞聖鑒謹奏光緒二十六年十一月初十日奉硃批該部知道欽此 
奎俊片再川省展辦新海防捐案業經奏報至一百第十二次止在案兹據布政使周馥將一百第十三四五六次收捐銀數造具各捐生姓名年貌籍貫履歴清册詳請奏咨前來奴才查自光緒二十六年六月初一日起至三十九日止並未收有捐項無憑列次又自七月初一日起至三十日止作爲一百第十三次捐案實官三名收庫平銀四百二十六兩四錢飯食銀六兩三錢九分六釐照費銀六錢國子監飯食銀二兩照費銀四錢又自八月初一日起至三十日止作爲一百第十四次捐案計捐實官一名收庫平銀一百一十一兩六錢飯食銀一兩六錢七分四釐照費銀二錢又自閏八月初一日起至二十九日止作爲一百第十五次捐案計捐實宫三名收庫平銀二百八十四兩四錢飯食銀四兩二錢六分六釐照費銀六錢國子監飯食銀一兩照費銀二錢又自九月初一日起至三十日止作爲一百第十六次捐案計捐實官三名收庫平銀一千八百九十五兩二錢飯食銀二十八兩四錢二分八釐照費銀六錢國子監飯食銀一兩照費銀二錢均經分别存儲聽候提撥遇便搭解所收銀數核與新海防例相符合無仰懇天恩敕部覈議給奬頒發執照來川以便給領用昭激勸除將副實收分咨查覈外理合附片具陳伏乞聖鑒謹奏奉硃批吏部知道欽此 
岑春煊片再臣訪聞東路粥廠本月初五日有因擁擠致斃飢民大小八口之事當卽派員密查確係實情臣查現在食粥飢民人數過多擁擠雖難盡免然果使在事各員認眞經理亦何至擠斃多命相應請旨將督查南路粥廠委員候補知縣趙章華暫行摘去翎頂東路粥廠委員候補知縣劉華源暫行革職均仍留差効力以爲不善者儆該委員等如果眞知愧悔再由臣隨案奏請開復其餘各廠臣仍當嚴飭妥辦以期　及窮黎所有粥廠委員辦理不善請旨分别懲處緣由理合附片具陳伏乞聖鑒訓示道遵行謹奏奉硃批依議部知道欽此自聨軍入京乘輿西幸臣工章奏久未發抄本館特派友人馳赴西安輾轉向行在内閣抄錄星夜置郵除有關緊要事機排日錄登正幅外其餘恐致積壓特於逐日添印附張一俟皇上回鑾邸抄刊布本館當仍循曩例每日付刊也閱者鑒 
 
