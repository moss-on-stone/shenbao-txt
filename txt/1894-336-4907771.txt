# 1894 - 336 - 4907771

 

Page 1

 
 
[售藥助振] [  申報舘同人啓]  
　　啓者茲承徐君　　以救治吞服生烟藥三十瓶貽贈同人同人以振務方殷願變價以充此欵此藥靈妙無四每瓶照原價售洋半元祇須詳　　單卽可如法施救諸君子有樂善不倦者請臨本館帳房購取以廣流傳也可 
[新印三家醫案出售] [  圖書集成局啓]  
　　三家醫案一書乃吳君子音集葉天士薛生白　宜亭三先生之醫案也三先生負當時重名治病之神如鼓應桴閱其方案　靈機活潑　論精　洵醫字之金科玉　也本局用新　字印成紙墨釘工校尋常格外精美每部碼洋三角賜顧者請移玉三馬路申昌書室各埠申昌及售申報人　取可也此佈 
[新印醫醕賸義出售] [  圖書集成局啓]  
　　武進費伯雄先生近時聖手也先生著述甚富巳梓行者爲醫方論醫醕賸義兩種醫醕原本二十四卷兵燹後　　無存先生追憶錄出雖許全　而一隅之舉暗度金鍼矣醫方論則取醫方集解逐加評論示以範圍盖神明于法而不泥于法者本局用新鑄鉛字潔白連史印成每部　洋三角賜　　請移玉三馬路申昌書室各埠申昌及售申報人搆取可也此佈 
[論本報所紀倭奴無狀事]  
　　倭卽日本國也旣國矣則必有君有民有將有相何以概詈之曰奴曰倭人背情蔑理虎暴狼貪罔識從違不知順逆　是詡詡然大言不怍侈口狂談迹其所爲直犬彘之不若僅目爲奴是雖儕於下賤猶是含生負氣之倫也詈之云乎哉然則何以謂其無狀曰此次高麗之釁固倭奴開之也占我屬國囚我藩王抗我大兵犯我邊境至我不得已而興師　伐而倭奴猶敢憑城抗拒蹂躪人民聖天子天縱英明遠矚萬里赫然一怒誓掃攙槍祗以督師者不得其人以致畏葸退縮堂堂執政者又不能帷幄運籌任倭奴豕突狼奔盤踞險要我皇上豈不能廟謨廣運殲滅妖氛特不忍兩國民生同遭塗炭因允友邦之請與之議和是亦可謂曲意懷柔仁至義盡矣乃觀昨報所載倭奴竟婪索銀四百兆圓且謂已占之地仍須歸倭奴管轄高麗國政中朝不復與聞倘目下不卽依從則此後須再索加且屯兵北京以爲之質嘻倭奴其殆瘋癲耶抑係垂死時之譫語耶夫中國之地十餘倍於倭奴人民亦十餘倍於倭奴財賦　數十倍於倭奴以之守則垣墉固若金湯以之戰則甲胄多於沙土今倭奴雖侵佚我土地挫衂我師徒而二十一　省中惟奉天稍有獸蹄鳥跡此外固閭閻安堵雞犬無驚誠能將儒將悉數誅夷　簡老成持重之人居中調度起三湘子弟以實戎行有死之心無生之氣有敢退後一步者就陣上斬之奪得倭奴財帛金銀悉以充賞而又愼選上將督率三軍彼倭奴狀類侏儒何敢與我雄師抵禦如湯沃雪惟有立見消融耳且倭奴之兵力及今亦已漸衰矣嘗攷彼之兵額所謂常備兵者祗四萬二千餘人其餘豫備後備國民諸兵皆烏合之徒未經訓練今者調之出國占據高麗者約萬餘人數月來死於戰陣死於疫癘者又二萬人其犯我奉天各處者實數不足二萬近乃分踞鳳凰城九連城金州大連灣貔子窩岫巖州旅順諸處合之旣不見其多分之則益形其少甚至婦女亦隨營而服役長夫更執㦸以前駈兵勢之單不言可喻以視我天兵數十萬如熊如虎氣概昂藏者眞有雲泥之别其所以横被爭城奪地者實以統帥偷生畏死先事爭逃縱令兵丁姦淫刦掠一見倭奴之影卽紛紛潰散不復成軍以致天險之區被倭奴唾手而得今若激厲士　鼓行而前陷陣衝鋒堅　定力以我之百當彼之十倭奴雖愍不畏死亦惟一一膏我兵鋒而尙患其長駈直入哉况倭奴旣已悉數將兵調出其巢穴必致空虚目今北方將次封河各海口不必虞其衝突曷弗將兵船駛往倭國攻其海埏雖長崎廣島金門馬關佐世保吳神戶横濵横須賀諸要隘皆已安放水雷阻我兵船不能前進由　賀以逹東京海灣諸處悉係淺灘卽有雄兵不能近岸在倭國四面皆海孤島空懸無一處不可進兵卽無一處不可攻擊我惟乘其空虚之處發砲以攻但使沿海數千里之間處處震驚萬民譁潰倭奴自必全師而返不復能擾我封疆我乃乘彼心虚熸其醜類但得將常備兵殪盡則所謂豫備後備國民之類自然不戰而散無可再肆鴟張斯時也不特倭奴不復　狂吹狺　且將俯首求成盟於城下矣而尙任其大言不怍侈口狂談耶夫中國之不能與倭奴敵者非兵之不足用實督兵者之貪婪畏縮有以釀成耳誠使我皇上大發雷霆將若輩嚴加誅殛彼才兼文武伏處草茅者自咸樂應　而興爲國効用試觀赭宼之亂初亦無可抵禦屢陷堅城其後湘楚　豪連袂奮起而向之畏敵如虎者至此乃皆所向無前是在統帥之得人與不得人兵固無分乎强弱也今之倭虜其猖獗幾與赭宼無殊苟汰盡不堪委任之大員别簡賢能督率將士更何患藩封之不可復倭燄之不可平若仍是泄沓成風不加整頓則惟有任彼跋扈俯首遵從而巳矣　吁嘻 
[本館接奉電音]  
　　昨晨京師飛電傳來諭旨二道敬謹譯登○十一月初九日奉旨金州　都統著穆降阿補授欽此同日舉上諭内務府奏查明太監辱詈職官按例定擬一摺乾淸門首領太監賀進喜革去首領煕例杖一百枷號一個月以示懲儆餘依議欽此 
[奉調幹員]  
　　中國駐叻總領事府黄公度觀察於辛卯之冬蒞　至今已足三年前月曾經請假滿擬回籍一行乃不意王事多勞竟有不容自逸者十月十六日辰刻新加坡領事署接倫敦龔星使來電云張香帥電開調署兩江十六接印奏調坡領事黄道來江差委十三日奉旨黄遵憲著准其交缷新加坡領事卽著龔照瑗改派欽此卽祈欽遵辦理電飭該員將領事關防卽交委員代辦迅速來江等因卽欽遵派檳榔嶼副領事張振勳代辦並將交缷啓程日期卽行電知等情以上係龔星使來電所言竊按檳榔城領事張弼士太守前月曾經請假回籍葬親迄今猶未旋差刻聞龔星使已電致太守珂鄕催其至叻想至晦朔之交必能至叻地而觀察則擬附搭後期英國　　直抵申江再赴金陵督轅禀見而啓行之日當在葭陽亞朔之間也 
[古潤官場紀要]  
　　鎭江訪事人云署理江蘇布政使正任蘇松太道黄幼農方伯自姑蘇乘官舫帶以小火輪船於十月二十八日抵申江本月初三日傍晚由申江乘招商局江裕輪船溯江而上初四日金烏西墜駛抵鎭江鎭江關道吕鏡字觀察副都統保頤菴統制以次文武各員弁紛紛赴馬頭相見俄而寳蓋山新兵前營城守營各勇咸在　山列隊鳴槍七點鐘時方伯命卽啓椗駛赴金陵叩賀兩江總督張香帥履新之喜瀕行各營勇仍在江干燃放排槍恭送如禮○新簡江蘇學政龍大宗師湛霖奉命南下由上河乘官舫於本月初六日午後三點鐘時駛抵瓜洲護理長江水師提督瓜州鎭總兵謝福田鎭軍飭麾下健兒在大馬頭站隊升砲憲舟並不停泊竟自揚帆渡江至夕照銜山時 
 
 

Page 2

 
 
已抵京口就小閘口下椗先一日丹徒縣王伯芳大令飭辦差人等將六吉園碼頭掃除潔凈搭蓋綵棚迨又旌到時道府廳縣各官均赴碼頭恭迓脚靴手版絡繹於途水陸各營亦皆振旅而出沿江一帶旗幟連雲槍砲之聲如雷震耳旣而各官先後登舟晉謁宗師接見後亦以禮答拜初七日晨卽命解纜東下逕赴江陰○本月初四日爲督標新兵前營統帶吳養吾軍門之太夫人八旬壽誕闔郡文武各官弁及標下各哨官預置屏幛等儀虔申祝賀是日營中張燈結綵熱閙逾恒並招六書班菊部妙伶登塲演唱歌聲舞態妙絶塵寰午刻盛設華筵邀諸官讌飲樽開北海誦晉西池太夫人當亦顧而樂之也○督糧總捕廳饒司馬應褘前赴姑蘇公幹於本月初四日下午四點鐘時乘舟抵鎭署中各差役均迓於碼頭司馬旋卽乘輿回署 
[二分明月中聽簫記]  
　　揚州訪事人云新簡江蘇學政龍大宗師湛霖陛辭南下由陸路至淸江乘舟就道本月初五日下午節抵維揚鹽揚等營均列隊鳴鎗以昭敬意迨舟泊徐凝門外江都轉以次咸至接官廳遠迎憲舟小泊一宵隨於初六日九點鐘時起椗出江向江陰進發○淮南運商恒豐裕向來承運西岸引鹽上月某日由十二圩雇船運載出江行至九江饒州府屬之榨灣船忽遇風失事當卽禀請局員會同地方官勘騐確實立卽詳報督鹽憲核示祗遵旋奉憲批云商販恒豐裕雇船運載西鹽行至饒州榨灣地方遭風汰消引鹽三百八十四包合四十八引旣據勘騐准免原運半厘毋庸補運並仰候札飭淮運司一體遵照繳江都轉奉文後卽飭淮南總局照錄出示曉諭該商 
[浦江聲]  
　　九江訪事人云德化縣李翼亭明府用曾抵潯後擇吉本月初四日卯刻在嶺南會館中　服朝冠望闕行三跪九叩禮禮畢升堂用印書役次第叩謁明府朂以勤愼辦公毋稍怠忽衆皆唯唯聽命隨乘輿至道轅鎭轅府轅禀謁○湖南督糧道李觀察於本月初三日申刻過九江○廣東學政惲次遠文宗小住潯陽連日道鎭府縣設席欵之旋於初六日啓節赴粤各官及各營俱恭送如儀○本月初二日九江　稅務司穆君柬送在大關前設飯攤之洪某及賣磁器之孔某請江防廳懲治盛司馬喝令各笞責一百板荷以巨枷○某日西門外花牌樓口某藥房設席蕪賓拇戰喧譁興高采烈忽報廚下失愼以致火勢炎炎幸保甲委員胡愷生少尹過此督率巡丁撲滅亦云幸矣 
[倒帳志略]  
　　鎭江訪事人云郡城西門外姚一灣同泰豐糖香雜貨棧多財善買開設已十餘年上月函致河南周家口某錢莊匯銀若千兩莊夥以其爲數過巨覆函却之蓋各錢莊皆因中倭戰事方興銀根甚緊故小心謹愼不復如從前之一味通融棧中以無銀可匯所有周家口各貨不能如數購歸如以棧中存貨不多生意頗形寥落且鎭江西門外諸大錢鋪向例每於月杪結帳收銀棧中與錢鋪往來共有三處所欠不下萬餘兩十月杪咸至棧中收取以致周轉不靈竟於本月初四日遽行倒閉約欠各戶三萬餘金據聞外埠放出之帳若能如數收淸則尙可抵銷一半云 
[戲言肇禍]  
　　金陵訪事人云東花園人某甲向以小本營生一日見鄰家八歲男孩沿街嬉戯因戯謂之曰汝尙不回家耶汝母因起　下浣衣已墮入水中溺斃矣孩聞言信以爲實痛哭回家恰値母上街買物未返覓之不得益信甲言急至河干亦無影響驚駭欲絶躍入河中幸賣菜傭見之急爲援起如法施救得將淸水吐出漸漸回生問悉情由又驚又喜事爲鄰里所悉咸抱不平扭甲至天喜長生祠　河南叚保甲局周厚菴明府懲辦行至半途經人出爲排解令甲備大紅縐紗一丈二尺金花一對爆竹一萬響奉杯茗負荆其事始寢 
[局員更替]  
　　浙江新巿厘局委員大挑縣潘大令志頴去年奉差業已期滿今年仍令接辦上月奉到藩憲札知委署松陽縣篆當卽到省謝委因厘務接辦之員尙未委定仍復回局至本月初五日始由牙厘總局下委以候補縣錢大令德澂接辦錢大令請感冒假數日大約月半前後方可交卸也 
[嚴催考貢]  
　　杭州廪生向多積貢之弊每屆考貢之時輒託故規避不肯出缺徐季和宗師查知其事因行文各學凡應貢者統限於年終一例考淸如再延挨卽將禀缺開除作爲廢廪以後永遠不准出貢計杭府學八名仁和學四名　塘學三名似此雷厲風行凡應考貢者當不敢再存觀望矣 
[籌捐續述]  
　　倭奴犯順杭垣商民急公好義爭先捐納以助餉糈鹽商定價每斤加增二文已列報端兹悉當商因成本多寡不同若照股捐輸恐難平允聞官塲傳說擬將各當鋪查明一月進出若干則照此一月進出之數捐納而各鋪主當無不樂從也絲行則由紳董籌定章程每包絲一千斤則捐鷹餅一元二角云 
[西泠泛櫂]  
　　前報紀浙省孝廉堂監院許君郊病故後尙有書局一差懇某紳代爲關說傳之於子當經撫憲將此差分而爲二一委許寳傳一委許碩儒按寳傳係許君郊之令嗣碩儒則星叔大司馬之族姪曾孫二人本非同宗因同時謝委傳者遂謂皆係郊之子也○浙江巡撫部院廖爲曉諭事照得本部院奉旨籌辦海防業將温台寍紹鎭定乍澉各口遴選將弁募練旗營分布要隘實力　防認眞守禦固已極臻妥善可保無虞又於省城及外府州縣舉辦保甲巡防稽查戶口窮詰奸宄嚴查盜賊凡爾居民鋪戶自宜各安生業切勿悮聽謡言如有造言生事藉端滋擾者許卽指名禀請嚴辦除飭員弁嚴拿密訪外合行出示曉諭爲此示令軍民人等一體遵照如有前項不法匪徒膽敢布散謡言希圖煽惑者一經拿獲卽以軍法從事决不姑寛切切凛遵毋違特示○前報拘獲僧人疑爲倭奸送縣究辦一事兹悉該僧係湖州曰雲寺僧原籍金華府東陽縣當日由某處朝山到杭在砲臺之下出恭守營兵士見其形跡可疑向之窮詰該處居民聚觀甚衆詢其何處人則云東陽居民遂悮爲東洋不由分說將其綑縳送縣經縣主訊間之下知其並非倭奸復由杭府陳太守訊問僧將來歴一一供明當卽行文至湖訪查確有是僧復由該寺住持致函於杭州僧綱司請其具狀保釋府尊准如所請卽派差遞解回湖至其戒牒衣鉢當被獲時早己遺失○岳官巷吳子修太史慶坻其哲嗣炯齋太史士鑑父子入翰院同官編修聲譽鵲起爲里人所艷羡今春携眷北上供職詞曹近以倭奴犯順風鶴心驚遂於上月間挈眷出京至月杪行抵里門由下碼頭起岸○倭奴犯順浙江沿海各口岸經撫憲廖穀帥遣兵調將防守緊嚴固已無澥可擊近因時値隆冬北洋冰凍誠恐倭奴改北轍而爲南轅故廖穀帥續派練勇防堵温台澉乍等口岸以厚兵力更委典史劉君冕陳君榕前往温州防次交鎭臺劉軍門在營差遣並帶軍裝火藥等赴温又由防軍局委同知趙司馬儁解軍裝赴寍○海氛不靖杭垣製造局晨夕興工砲火藥彈均仿西式而騎都尉孫君廣源自出心裁造成火箭其式稍異於古旣能及遠亦能攻堅現已繪成圖樣呈送撫院廖穀帥允准試辦○縉雲縣陳大令其昌滿任交缷晉省現奉署藩司惠方伯委署太平縣事懸牌後卽詣各大憲衙門禀見叩謝想蒞任當在月之中旬也 
[松試正塲案]  
　　松郡華亭婁縣縣試正塲題目前已錄報初八日傍晚葛張兩邑尊將試卷評定甲乙飭將團案計兩縣各招覆二百名均於初十日在校士館覆試今將前列照錄左方華亭宋樹基顧壽萱王嘉猷顧增耀張鳴鳳顧禮鏡范宗仲許麒祥周紹康袁瑛周昌緒張端瀛金兆蘭朱林沈錫麒孫家相莊驥吳佐賡吳裕基張鏡涵婁縣潘煕澂甘希盤陳來儀胡常恩沈和逹俞仁祿林宗潤土始逹居承德馬始求章本衡金鴻藻許毓鵬楊文華俞　勳夏承機陳文樑陳文虎周廷璜唐承祿○華亭未冠題此武王之勇也至今王亦一怒而安前報悮書合行更正 
[奉賢盜]  
　　莊家行係奉賢縣轄境該鎭東巿某典當於上月廿八夜突被盜匪踰垣而入刦去金銀首飾並衣服銀洋等物約値二千 
 
 

Page 3

 
 
金習　經典主開單報失新任楊大令當卽會同營汛前往勘騐不識鴻飛冥冥果能人弋人之手否 
[粥廠巳開]  
　　金陵粥廠向例於冬月初間開辦兹由善後局憲查得上年某委員串同司事夫頭偷未等弊將情禀明上憲新任　軍張香帥再三籌畫特派大員督率方能妥善刻已佈置周詳於初五日開杓計委聚寳門厘捐局總辦穆觀察克登布委員通判王别　頤知　　太令祖翼江東門劉觀察秉楨委員知縣顔大令濟時長大令發從九程少尉仁煕典史楊捕廉爵修旱西門錢觀察　培按經歴許參軍大　府經歴吳參軍樹藩縣丞楊二尹顯樞從九藜少尹寳麟王少尹漙通濟門楊觀察慕濬知縣李大令芳趙大令興　縣丞劉二尹殿揚巡檢　　　　尹昌圖彭少尉煥儀鳳門善後局總辦懋觀察續知縣王大令治觀縣丞郭二尹希振巡檢龍少尹際雲藍少尹杰森等均已到差服事矣 
[折價風聞]  
　　海氛不靖南米海運尙未籌辦風聞甲午冬季南漕槪行折價完納未見明文不知確否 
[奸商宜辦]  
　　客有自浦左來者言及倭奴犯順以來屢有南匯各鎭奸商將米穀售與倭奴由四五團運至海灘以小漁船駁往　濟　中穀價每百斤値洋銀一圓一角倭奴則出至一圓五角之譜事爲江海關道劉觀察訪悉札飭南匯縣汪蘅舫大令務獲　究傳聞刻已拿獲三人矣以食毛踐土之人而貪此蠅頭甘心事敵其尙識天理人心乎哉施以極刑當不爲　 
[購拿火匪]  
　　十月十四日本報曾論整頓保險事宜略謂目下各保險行議定增收保費并將另籌妥善之法免使匪人放火索賠兹經理各保險事務之行十八家連名登告白於本報後幅稱如有人查知有匪人放火情事來行報信因而拿獲送官訊辦究出實情者酬以洋銀五百圓覲此則放火匪人此後當不復敢以身試法斷不致以一炬害及鄰里喪命失財且放火者希則保費必廉不特保險行可無賠累之虞卽居民亦永享平安之福矣豈非大有益之事哉 
[雞蟲得失]  
　　美租界鐵馬路第五百二十七號房屋爲流氓聚集之所若輩孔武有力一至籬菊香殘梧階葉墮卽步賈秋壑之後塵在此鬥蟋蟀輸贏甚巨江灣大塲高橋等處人因勢力不敵每爲若輩所欺前日三帮鄕人約百餘輩蜂擁而至意欲興師問罪若輩亦倩有保標者有恃無恐與之爭拒聲勢洶洶兩不相下後有巡街捕巡邏至此衆鄕人始相率往北而退○甲乙二寍人昨晨八下鐘時在虹口小菜塲相近不知緣何起釁始則口角繼而各揮老拳互毆之餘扭結一團經三百五十二號華捕至一併拘人捕房捕頭謂旣在租界　事命覊押一宵 
[購柴起釁]  
　　美界天后宫後面整容店主某甲店夥某乙於昨晨向鄕人丙丁購賈稻柴丙丁嫌其秤重互相爭執繼而用武經巡街華捕一併拘人捕房捕頭命將甲覊押餘卽釋放 
[冰人狡獪]  
　　寍波人某甲賃居美租界西華德路東桂芳里不知其操何生業自幼由同鄕人某乙說合聘定寗波某丙之女爲妻兹以歲月蹉跎瞬屆摽梅之候仍由冰上人通辭擇於上月二十四日迎娶當將茶禮銀兩交某乙轉付不料乙將銀收下暗飽私囊至吉日已屆始至甲處詭言坤宅此時尙在寗波萬不及如期抵滬甲信其言改擇本月初八日迎娶適乙於無意中漏泄機關丙知之大駭謂眷口久居申地何謂返寍况上月廿四日之事我亦不聞此必爲乙所欺遂於前日下午將乙尋見軋至中虹橋某茶館理論乙呆若木雞一言不發甲等怒甚贈以五分頭麫十餘碗誓不甘休定欲扭送捕房後經旁人再三解勸令乙備香燭服禮始了其事未吃謝媒酒先向閉門羹此種惡媒人固當如此發付 
[冒牌糾葛]  
　　黄瑞堂曹淸榮戴鴻喜等家經包探沈金隆查得有以新牌火油冒充老牌一案曾經訊供判令傳到原賣之協大昌德順祥等家到案覆訊已登前報昨晨由沈包探將二家店夥傳案請爲復訊先據恊大昌夥供稱我店火油新老牌俱賣向來俱以原箱售出並無冒牌情事與泰昌雖有往來現已久不來店購買火油我店之火油俱向錦盛洋貨號買來通剌謂泰昌裕盛祥二家惟將新牌之火油置於老牌之木箱其洋鐵箱則尙未混冒而萬生隆南貨店之火油則以新牌火油置於老牌洋鐵箱内顯見其有心混冒旋據萬生隆店夥曹淸榮供店中火油惟供自已然點並不轉賣與人安有混冒情事火油則向德順祥買來通剌又問德順祥夥曰此油是否由爾店賣出答是問爾店又從何處買來答向大東門外逹昌洋貨號買來通剌以此案須追原根方能明白遂判令暫准各人交保俟傳到逹昌店中人再行覆訊 
[自認行兇]  
　　前晚八點鐘時英租界芝罘路有崇明人劉道士與其同鄕人郁扣郎不知因何起見互相毆擊不料劉突出利刃將郁剌傷三百三十六號華捕見劉亦横臥於地當卽雇車載入捕房由捕頭詰出情由飭包探顧阿六往查其事顧探見郁横臥血泊中一息奄奄立卽雇車將郁舁送仁濟醫院請爲醫治迨至醫院而郁已氣絶身死矣昨晨由顧探及華捕將一千人解至英公廨請訊先由地保毛大禀稱劉道士戳死郁扣郎適在小的圖中小的聞信立卽投縣報騐而今日又値黄大老爺覆試重生之期故不及蒞騐特來案下禀明通剌問劉曰爾與郁有何仇隙將伊剌死供稱小的係崇明人年三十二歲有弟名牛郎不務正業小的略加訓斥因與口角郁扣郎者與牛郎爲友當時在塲帮同牛郎與小的爭閙及至昨晚七點鐘時郁扣郎糾同王阿寳卽麻皮阿寳寍波春甫小福壽等在芝罘路小酒店内飲酒來喚小的欲向小的借洋兩角小的不允復相口角卽與互毆伊等人多小的難與抵敵不得已持刀向戳嘴唇及喉際見郁已跌倒小的卽走勞合路牛莊路欲投捕房自首　因身亦受傷以致在牛莊路倒仆於地此係實情並不虚言虧探又禀小的至劉住處尋出木棍鐵尺鐵蛋等件並不見有兇刀惟在劉身畔搜出皮刀壳一個通剌問劉曰兇刀現在何處答當紛爭之際被郁黨寍波富春等奪去又問王寳生曰爾與何人爲黨答稱與郁同伴又解酒店主至案據供姓嚴名老炳伊等來店飲酒旋在店外打架如何情形俱不知曉又據陳駝子供江北人推車度日當時由捕喚車小的不知郁是死人故爲推拉餘不知情通剌得供判將各人暫押候縣憲蒞騐時解往歸案而嚴老炳係生意中人著暫交保俟騐屍時隨塲候質可也 
[押解盜犯]  
　　日前上海縣署接到興化縣來文並解虹橋鎭人王豐崙家刦案内盜犯吳老大一名到縣黄大令升堂研訊招認不諱遂飭釘鐐收禁等情俱登前報旋復細核案情見首從各盜犯七名巳由靑浦縣拿獲因飭書吏備文解歸靑浦併案辦理昨日公文已備就乃派捕役兵丁護解於午後　點鐘時從獄中提出押出大東門赴大碼頭登船望靑浦進發 
[英廨晚堂案]  
　　前有自稱監生之王錦堂控優人蕭榮貴誘拐其　婦徐何氏掷物潛逃一案業經宋通剌提　以供詞各執判將王等分别交保管押候飭差確查禀覆再行訊奪此巳詳列前報前晚通剌升堂覆訊王供稱監生原籍安徽懷寗縣現居治下正豐街行醫爲業曾　醮婦徐何氏爲繼室歴有年所日前監生托在寳華輪船做工之友人何耕元將何氏帶回安徽原籍及何氏抵船後旋有監生同居之蕭榮貴　蹤至彼與何氏串同將隨身所帶單開各物席捲逃遁曾奉差查禀覆在案務求大老爺究追失物徐何氏供小婦人籍隷四川丈夫徐少齋係蘇州人曾報捐郎中向在北京候補嗣因丈夫逝世小婦人由雲南省城一路至湖北漢口金陵等處至安慶省懷寗縣南門外賃屋而居旋由彼處鄰人張海壽爲媒轉嫁與王爲繼室官謂爾前堂曾供明被王誘騙成姦今忽翻供殊屬可惡該氏俯首求恩蕭供小的向在某戲園唱戲曾與王錦堂同居小的並無誘拐何氏捲逃等事餘供一味含糊官問原差曰前飭爾往查究竟王與該氏是否憑媒訂娶抑係姘識答小的奉諭至彼處四鄰查詢均稱不知其細惟稱王與該氏同居一室已有多年究竟是否私識該鄰人等均難指實通剌廉悉其情判將何氏及蕭榮貴分别還　王交原保候核○前由某號巡捕解送失路女孩吳壽金至廨宋通剌於前晚訊問女孩壽金供稱年十歲係蘇州人兹因父母棄世由胞兄作主許字與吳高氏之子爲童養妻於今年四月間過門現隨婆婆來滬傭工度日前因上街購買零物一時忘却歸路以致在路啼哭被　捕送案旋 
 
 

Page 4

 
 
有吳高氏投案聲稱小婦人因家計貧困挈同養媳壽金來滬傭工日前壽金因出外購物以致迷路小婦人聞信之下奔投案下求大老爺恩准給領通剌判令高氏覔保具領壽金一面赶追媒証人等來案再行訊明給領 
[英界公堂瑣案]  
　　包深黄四福禀稱昨日同西包探至邵洪卿所開太昌烟店查出混充金龍牌之紙烟十餘厘并紙牌等類查邵前因冒牌曾經判罰爲此送案請究邵洪卿供蘇州人開設太昌烟店店内之烟各色俱賣而本作之烟則每根售錢一文並不混充金龍牌至起案之牌子實係零售剩下其中有形如金龍牌者乃前日有一吳淞人來定造尙未取去卽被包探查出其實並不冒充况前曾罰過豈敢再犯宋通剌商之易副領事以邵洪卿店中旣已起出假金龍牌之紙烟何得飾詞朦混今姑從寛判罰洋二十元並具切結備查○倪阿寳前因犯竊遞籍今又潛行來滬爲包探江阿三所見拘案請究倪阿寳供鎭江人前雖犯事現已痛改前非可否求恩免遞倪母亦投案代子苦求免爲遞解通剌以倪阿寳係屢犯行竊之人判令遞解並不爲過乃遞解又來殊難寛免著再行遞解○包探顧阿六禀稱周文卿騙取何全頭之衣包一個報捕拘獲爲此送究何全頭供平湖人由籍來滬欲在客棧因不識路徑後遇素不相識之周文卿領至客棧住宿將衣包一個放在棧中又與周出外啜茗少頃周忽　脫小的心甚疑慮立卽至棧詢問則衣包已被取去當卽報捕今旣拿獲求恩給領周文卿供並非行騙實與伊公同花用通剌以周文卿行騙淸眞豈容抵賴判押一個月期滿遞回原籍○王金奎捋取張錦和家小孩之銀手镯一隻經包探黄四福拿獲送究張錦和申訴前情請領失贜王金奎供蘇州人因窮苦無依飢餓難忍不得已而爲此尙求恩典通剌判責一百板遞回蘇州○邵費氏等家失孩一案屢經訊供已登前報昨晨將盛奎芳傳案覆訊盛奎芳供寍波人日前邵費氏因失幼孩托小的代尋適小的姪兒娶親故轉托沈和尙卽零用錢亦由小的付給邵費氏供孩之下落沈和尙等實在知情求爲研究沈和尙稱雖代爲找尋並無蹤跡再三駁詰堅執如前通剌與易　領事一再相商遂判將一千人送縣辦理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海署瑣案]  
　　　報紀十六鋪中局移送謝裕村被張阿桂等毆傷一案黄大令升堂提　裕村之弟炳榮投案訴稱兄長向在船埠徐桂生處爲夥役阿桂向駕駁船時有竊取貨物情事以致被船帮中人逐出混迹租界中爲流氓兹欲在萬裕碼頭仍操舊業船埠徐桂生以此人素不穩妥如欲以操舟爲業須先覓一保人阿桂因而恨之前日遇於萬陽樓茶肆卽糾同伊弟福林及北巿流氓王春榮向之尋釁桂先兄勢甚兇祗得走避其兄時適在此福林突持長板凳猛擊致被削去鼻梁身上亦被以鐵尺擊傷一時頗難痊愈俗村呻吟痛楚略供　　與炳榮所訴相同大令飭仵作騐得鼻準兩脇兩臂受傷屬實阿桂供稱小的欲駕駁船餬口桂生裕村相與阻橈以致口角互毆如今小的受傷春榮福林亦供認持板凳肆毆惟稱並無鐵尺大令復飭仵作騐得阿桂稍有傷痕訊至此忽有萬陽樓茶博士俞春水役案訴稱伊等打架時毁壞泉凳碗盞今特開帳呈請追賠大令問伊等兇毆究竟因何起釁春水所訴與炳榮略同大令喝令將福林笞臀五百板掌頰一百下春榮笞臀四百板李掌頰一百下阿桂笞臀四百板掌頰一百下飭具保辜切結存案並延醫爲炳榮醫傷賠萬陽樓洋銀二十元阿桂等三人各枷　示衆候謝陽痊覆核○今春句容薙髮匠湯連寳之兄桂寳誘劉洪興之女玉秀往句容致被劉扭控案下押交桂寳迄今猶未交到上月二十四日與范高頭等五犯在押所滋事黄大令飭笞臀一千板限五日内尋交玉秀至前日劉妻周氏投案控追矢物至晚大令升堂提訊周氏訴稱本月初四日小婦人在縣前探聽女兒曾否到案及回家則諸物忽被人毁壤所有衣箱三口失去其一中　貴重之品留心偵訪悉係連寳之父仁初所爲初六日　仁初處　問連寳之母大言曰我子被爾誣　行將死矣爾尙來此呶呶耶言已持械卽毆被傷頭面求恩訊究以警兇頑大令曰爾於初六日口角何以至今日來案喊控答稱丈夫出外家内乏人小婦人於初六日被傷後臥牀兩日不能動彈今日始得起牀隨卽來案聲訴大令飭仵作騐得頭面等處確有傷痕連寳供稱周氏失去衣箱之事小的覊身在所何由得知大令曰上月二十四日在所滋事後提案訊鞫供明願於五日内將玉秀尋交試問至今已幾日乎供稱小的已倩岳父親赴句容查緝日内總可回來矣大令喝令笞責二百板限三日交案如　　　復諭令　　自行醫治俟查明失物情形再來禀覆 
[法界公堂瑣案]  
　　小東門外萬有全火腿店以火腿百餘擔倩馮翼梅轉托公益報關行納稅馮僞爲醃肉六十擔報稅　　旋經海關丁役查知押解回滬充公昨日禮拜四葛同轉升堂萬有全夥徐耀賓偕買客朱梅翹投案呈遞禀詞聲訴稱有火腿三號等共二千一百四十條重一百十一擔照火腿報稅每擔銀五錢五分馮以醃肉報捐每擔只三錢馮供稱當時小的以家鄕肉六十六擔報關求交保出外理處現在小　已托人向稅務司懇情矣徐訴稱上月二十七日將貨交馮裝至吳淞口適法公司某輪船至二十九日經關上扣住朱訴稱現聞已向稅務司說過恐難應允元豐報關行夥陳鈞甫稱求大老爺交保出外理處朱徐同稱此貨定欲充公無可挽回有何理處之有馮供稱現有廣利生薛炳和願爲調處已向稅務司乞情同轉以馮陳又不能置身事外著一併管押徐又稱現有盛烺卿願保陳出外理處同轉准之交徐帶出旋有德泰昌報關行執事人陳渭堂投案訴稱此案由陳鈞記具名在道轅呈遞禀詞已蒙批示同轉謂旣有批示何弗帶來爾但顧與陳爲親戚獨不　買各貨銀重大乎答稱道憲以陳窘迫可憐格外體恤許以信致海關求稅務司從寛辦理同轉飭探帶同至萬有全查明各情禀覆核奪○前晚吉祥街許茂盛帽作忽閉門逃逸經各債戶投報捕房捕頭遣包探查點諸物所値無多各債戶遂投案請追同轉研詰之下萬豐昌帽結鋪李定元稱被欠洋銀二十一圓有奇細帳呈閱毛同元帽作毛雲生稱被借去洋銀五十圓另有往來七圓數角義盛絲線帽緯作王益王稱被欠貨價洋銀二十圓三角陳春記縀莊陳敬堂稱被欠縀價洋銀三十一圓三角趙立泰紅坊趙永林稱被欠染價洋銀七元二角陳與昌收租人張慶稱被欠房租三月計洋銀三十七元同轉問因何積欠至如許之多張稱因念是老房客是以不向嚴追聞已逃回曰下矣各債戶又同稱店中諸物被林正之姪林雲卿搬去同轉謂現在所存之物只値三十餘元不敷抵欠况尙有房租未付爾等須將雲卿扭案方可究追飭探帶出商議候具公禀再行核奪○同盛燭店景大成訴稱湖北江夏縣人周誠模現居治下餘德里欠小的洋銀九圓四角圖賴不還葛同轉研訊之下周呈遞禀詞稱小　與同盛燭店往來除房租及代辦衣服外尙欠小的洋銀十圓有奇所稱九圓四角一項早已拔淸矣　稱周向在淸江何得在此租賃房屋惟有火油箱及零物寄存屋内同轉謂旣不賃屋何以有物寄存景稱不過暫寄而已又呈當票一紙　十月初一日由周婦交來因向質鋪贖出估計不値是以依舊質之同轉謂爾等往來不相上下現欲涉訟著各邀見証人及房主投案候核可也○招商局總辦以各　船時有假票混雜特遣人在外收買旋在小東門外某船局購得僞票二紙經總辦函請同轉究追嗣提船局店主葉信意船局夥何寳成向之研究供稱向劉三晉買來提劉詰問又稱向紹興人鍾士成買來同轉著具連環保結將各人保出尋鍾到案昨日葉　偕劉投案由劉供稱小的奉諭之下卽傳何至紹興尋鍾目下已屆限期是以回滬何供稱上月某日小的偕劉乘北京輪船至寍波再附航船至餘姚繼至上虞尋鍾無著同轉問劉曰爾旣　鍾交好必知下落豈得以找尋不到搪塞乎旣在輪船上當司事應知規例現在總辦屢次函催不得含糊了事著父原保人保出限三日内禀覆包探禀稱劉之保人現已退保矣同轉曰然則可交葉何保出○楊羅氏控楊志高圖賴所　洋銀並會項一案迭經同轉提訊交保並飭包探帶同出外核對帳目等情已詳前報昨日楊羅氏投案候示楊劉氏偕保人郭金山及經勸人楊有容亦　案郭供稱小的奉諭之下已向羅氏之子克顯講明無如其母决不允從是以投案求斷所有會項願每月拔還兩圓已由小的擔探矣同轉謂楊羅氏曰　子因何不到答昨晚兒子已回廣東取田契問楊劉氏曰爾夫因何不到供稱因姑有病業已回家所有帳目旱經核對明曰同轉　此　旣　劃抵卽著無庸置議所有會項著郭楊二人同具切結依限拔還楊劉氏稱前帳早經拆債了結若欲重起恐各債戶復來饒舌將奈之何同轉　令騙之使出○小東門外醉白園微麵館夥李元發訴稱陳錫山前來沽飲大醉而歸應給酒菜錢二百六十餘文分文不給向之索取反辱　不堪是以交　解案陳供稱小的　以銜牌算命爲業借住元興酒店邵阿畜處邵係小的之姪婿再加詰究一味含糊酒氣蒸人幾令人作惡同轉著押候飭探查明　城内普育堂醫治酒病　 
[法界捕房紀事]  
　　前晚八點鐘時某號巡街捕巡至吉祥街口見有一女孩在途啼哭恐人匪人之手帶回捕房克捕頭交孫探代爲留養俾由失主認領○小東門外一枝春街第三十四號門牌有揚州某鴇賃設之花烟館羅列淫葩妖草句引游人前晚突來福建流氓石頭及阿汀吸烟兩匣旋迫令烟娼送客留髠烟倡見二人臉帶病容不敢承命二人以爲辱己出外邀同黨類五人復至其家肆行毁物并將龜子及倡飽以老拳迨鴇呼巡捕到來若輩乃一哄而散僅拘獲二人解至小東門外捕房龜倡亦相隨聲訴　頭以行兇人早已逃逸卽將所獲之二人開釋　蘭芳里某花烟館有二倡婦一名金珠一名銀寳時遭龜　凌虐以致乘間逸出投訴英公棠宋讞員飭送善堂留養昨日飭公役連陞持票投　房請飭探協拿解辦捕頭允之卽遣孫探同往拘拿及至龜巢早已遷移别處矣乃回至捕房據情覆述 
[施及時]  
　　章存德堂助賑洋五十元恒孚銀樓經募各戶賑洋一百九元二角錢鄒氏保合家延年平安洋五十元並錢府各位洋　元以上均人賑册何心川助本堂新棉衣一百件濟泰當助舊棉衣八十件劉愼德堂助舊衣三十六件施　澤於災區功歸實濟煦陽春於黍　德與時行祗領之餘莫名叩謝時屆隆冬貧民飢寒交迫無衣無褐何以爲生天下之大善人孔多聞風而來馨　頂視上海六馬路仁濟善堂籌賑公所施善昌等謹誌 
 
 
 

Page 10

 
 
   
 
