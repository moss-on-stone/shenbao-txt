# 1917 - 33 - 4915799

 

Page 1

 
 
   
 
 

Page 2

 
 
時評 
[决定（冷）]  
　　時局對付問題政府連日會議今聞已决定矣决定之方法如何今日雖尚未宣布但以意測之大抵即如所傳先向德抗議而後與美取同一之態度也 
　　方今世界之局勢不啻瞬息萬變今日中國所决定之方法安知明日不因外界之變化而轉移故所謂决定云者不過就目前所行者决定而已目前所行者如何即對德抗議是也 
　　雖然此方法也不特中國然其餘之各中立國亦大都如是 
[專電]  
　　北京電聞政府將致公文於德國勸其取消第二次通牒中立國所宣布之潛水艇無限制攻擊一條俟德回覆後再定辦法　　北京電政府對國際問題已决要求衆院明日（十日）開秘密會宣布 
　　北京電政府今日（九日）正式對德提出抗議聲明不允即斷絶國交 
　　北京電美德兩使日内非常忙碌對於我國政府及政客方面運動加入與不加入甚力 
　　北京電昨午（八日）美使謁段續叩意見段爲愼密故仍無確實表示晡開閣議討論多數主加入協約結果電徵各省同意並遣徐佛蘇赴津速任公來京晚八時到京即赴段宅密談甚久仍俟駐美顧使最後報告取决　　北京電昨上午九時美使再訪叚總理叩其意見叚答未確定　　北京電梁任公由元首孰促來京昨晚（八日）八時半已到住北京飯店 
　　北京電昨國務會議後又開總統府連席會議國務員以外參謀總長及重要外交法律家有名人物均與會内容甚秘傳聞主加入者已佔多數農商内務兩長主張尤力今日（九日）仍開會議决定後不日將發表 
　　北京電各政團對時局均訂期集議研究會今午（九日）開會亦有唯一之主張 
　　北京電某派議員已提出取消交行特列普通代理國庫事務案 
　　北京電元首意不許張弧吳鼎昌復任財政因又有楊壽柟次長說 
　　北京電敎育部昨將派赴各省視察員發表蘇浙錢家治周開鋆 
　　北京電田文烈今午（九日）到京府派黎澍出迎 
　　北京電李根源定文日（十二）赴任 
　　北京電汪大燮聘日從緩 
　　北京電徐佛蘇有長黑消息 
[外電]  
　　北京電中國政府今日午後四時致抗議書於德國駐京公使謂德國之宣言危及中國貿易應求反省取消云云並通告美國公使　已對德抗議不承認其宣言又回答美國云今後如有必要當取與美國同一之態度（九日） 
　　東京電美國提出與德斷絶國交之交涉西班牙政府已有拒絶之報其分他中立諸國似亦無遽應美國之勸告者想均當先抗議德國之潛航艇策後再徐决定其態度（九日） 
　　北京電昨日（八日）之國務會議係爲照會德國之手續及德國之回答如何斷然取與美國同一之態度等作最後之協議旋由段總理於午後五時入謁總統報告此件而昨日之總統府會議亦已决同此意蓋採與美國同一之態度黎總統極爲贊成也緣美國公使五日及七日謁見黎總統力言中國若因採與美國同一之態度而生困難無論如何美國誓以實力援助中國之故黎總統昨夕同段總理及湯化龍晚餐接洽種種事情（九日） 
　　 
[醫學博士黃瓊仙每日設診在大馬路集成藥房]  
黃女醫士　留英畢業精於內外各科（除禮拜日外）每日下午三時至五時設診在英大馬路八十三號望平街口本藥房內　上午仍在虹口朱家木橋東首合安里底五十號住宅候診　門診一元號金二角出診六元（電話）藥房七七三　住宅一七九二 
 
 

Page 3

 
 
　　北京電梁啟超氏昨夜入京今晨而謁黎總統縷陳對時局之意見午後並與段總理會談（九日） 
　　漢口電王督軍以美德國交斷絶中央政府之態度尚未發表故此間仍當嚴守中立並命交涉員吳仲賢注意美德兩國人之行動（九日） 
　　北京張勳倪嗣冲等各省督軍昨日聯名電呈政府請定儒敎爲國敎加入憲法（九日） 
　　奉天電張督軍漫游日本一事因關内治問題與馮德麟一派傾軋甚烈馮派且有排斥張督軍之計畫故張督軍雖稱凖備啓行然恐暫時不至實行或卽中止亦未可知（九日） 
　　奉天電張督軍定於二十日開臨時省議會報告關於鄭家屯事件（九日） 
　　東京電目下歸國之青木中將定於本月下旬啟行赴華就中國大總統府顧問之任銀行團第二次倫敦會議原定本月十日前後開會兹因美德國交斷絶等事起是以不免少延時日（九日） 
　　東京電德國與日本種種之交涉向係美國爲其代表今美德國交亦已斷絶遂由瑞西代表美國而爲德國之利益代表者已於八日通告日本政府矣又是本在敵國之利益代表者亦以他中立國代美國（九日）以上東方通信社電 
　　北京電昨日國務院討論取消交通銀行代理金庫權之問題據華字報云政府積欠次行巨欵且有種種困難故取消其代理金庫權一層目下難以辦到但擬從速付清債務然後交行可成一純粹經商之事業（八日）路透電 
　　北京電參院昨關議時議員龔玉焜動議請段總理伍總長出席　告政府對於美德邦交斷絶之態度此議未曾通過（九日）德文電 
[戰電]  
　　亞姆斯特丹電維也納亞爾吉明報載稱美國大使現仍與外交大臣會商以期美奥邦交得以聯續不斷（八日） 
　　海牙電外交大臣通告美國代使謂美國與德斷絶外交關係之理由施於荷蘭情勢不合蓋美國之態度乃事前談判之結果也（七日） 
　　巴西京城電外交總長穆勒博士曾與南美各共和國續行會議聞智利阿眞廷迄今尚未贊成巴西致德國之公文阿眞廷之意美德之决裂已覺太晚巴西與南美各邦之談判仍在進行中（七日） 
　　阿眞廷電總統現正計議德國無限制之潛艇戰事已召集内閣特别會議討論該問題 
　　政界之意政府不致有特别宣言惟僅擬宣布保衛國家利益之意志各報促請政府贊助威爾遜總統（七日） 
　　瑞典京城電瑞典丹麥瑙威政府决議向德國抗議潛艇戰爭據半官消息聲稱瑞典决議不效美國所爲（七日） 
　　瑙威京城電瑙威下稡覆告美國謂瑙威未便步美國之後塵與德斷絶外交關係又謂斯坎狄拉維亞三國現正依據萬國公法討論對德之態度（七日） 
　　馬德里電西班牙决議不舍棄中立政策惟擬一面抗議德潛艇擊沉商船一面設法保衛國家之利益與威嚴（七日） 
　　阿眞廷電政府覆文德國深以德皇取此嚴厲計畫爲憾且謂阿眞廷政府之行動擬一如恒狀遵守萬國公法根本主義（七日） 
　　巴西京城電官中宣稱巴西答覆德國無限制潛艇戰爭宣言之覆文已電達柏林文中抗議德國之封鎖乃破壞萬國公法如果實行則公海將全被封閉此爲巴西所不能容許者並豫行抗議損害巴西之商船如有此舉須由德國負責云（七日） 
　　雅典電美國請希臘表示對於德國無限制潛艇戰爭一事之態度希政府頗形爲難現擬先探其他中立國之意志然後作覆（七日） 
　　瑞士京城電瑞士允接管德人在美之利益（七日） 
　　華盛頓電上議院追認美德絶交問題同意者七十八票反對者五票反對者均屬共和黨之穩健派上議院洛巨氏平日反對威爾遜總統甚力今促請諸議員當表示國民於此重大問題實以齊心贊助政府爲務諸演說者均謂美國如與德國開戰願竭力贊腲政府美國表面雖甚鎭靜其實已開始秘密備戰兵士現仿歐制操練戰術聞新由墨西哥回國裴興將軍之軍堪爲世界最完備之陸軍之一其駐墨之十一個月内曾於戰術上飽受經驗且携有飛機大隊云（七日） 
　　倫敦電英船七瑙威船五瑞典西班牙丹俄之船各一爲潛艇擊沉（七日） 
　　倫敦電郵船開里福尼亞號（八六六二噸）由紐約開往格拉斯哥爲魚雷擊中死傷若干人餘均登岸該船載有搭客與郵件據遇救春聲稱搭客十三人船員二十八人不知下落死四人傷十二人且謂乃由兩潛艇夾攻擊沉船中有美人一亦遇救據船中二副聲稱該船乃一月二十九日駛離紐約共載　三十二人船中辦事人員共一百七十三人七日晨間中魚雷炸聲甚劇諸小艇均經卸下搭客甚守秩序船役謂當時船之兩側各有一潛艇故難脫險擊時未發警告中魚雷後於七分鐘内沉没（八日） 
　　紐約電德國過海電信今已暫停（五日） 
[公電]  
　　四川合川縣電報局來電各局均鑒四川合川縣於今日　局通報特此奉聞合川報房麻印 
要聞一 
[北京特别通信（六十四）飄萍]  
星期三之公府會議 
德美邦交可恢復乎 
試注意各派之主張 
　　五六兩日國務院繼續開外交特别會議未有結果已誌前號通信兹事發生而後大總統非當注意六日下午與段總理接洽特定今日（七日）午前開外交會議於總統府上午十二時國務員齊集居仁堂伍外交總長以病未全痊不可以風命伍朝樞代爲出席先在居仁堂午餐畢乃開　討論其關防非常嚴密報紙未能明載惟探訪所得聞國務員各抒所見議論約分三派 
　　甲主張始終嚴守中立者 
　　乙主張依外交上之趨勢傾向於多數一方者 
　　丙主張先調查現在各中立國之趨嚮再宣明度態者 
　　上之所陳係我國對於世界戰局今後應自處於何種地位之籌議伹今當美國以宣言書正式交付我國之時德國又特别注意我政府對於此次美德兩國國交斷絶之先取何種態度（德使已謁大總統及總理）第一步尚不能論到今後之態度如何而先當决定如何答覆美國以我國之地位言答覆美國之際又當如何而可以不傷德國之感情故措詞頗當注意據某方面傳述今日會議之結果乃先以圓渾之言答覆美國致我政府之宣言聞措詞甚爲賅括大約謂德之禁絶商船固非我國所希望其有此事我國深願德國顧念與美之舊交從速更易其他合法之舉動以期恢復德美之邦交云云 
　　此項會議下午一時起至三時始散内容究竟如上述與否事關外交瞬息千變吾人不敢保其决定如是伹可以知今日之會爲我國以中立國態度對美答覆之第一步今後須視外交上情勢變遷再行决定其方針外間言我國已有何種具體之主張或謂有人將爲加入戰團之運動蓋皆難必其爲事實者也 
　　至於政黨方面尚未有何種表示兹大體觀察可得簡單之二語即保守派主張始終嚴守中立而急進派則主張加入戰爭團體是也關於此節再過數日必將漸明吾人惟望其以國家大計爲前提勿以外交供黨爭之具斯可矣 
[憲法會議討論孔敎問題]  
　　昨（七日）午一點憲法會議開會議長王家襄主席至兩點十分始足法定人數計參議院出席者一百八十三人衆議院出席者四百三十五人報告參　員請假在七日以上者殷璠等四人衆議員請假在七日以上者張國溶等五人衆無異議遂開議李文治首先發言贊成規定孔敎爲國敎謂所以反對孔子之道爲國敎者其意以爲孔敎並非宗敎不知其旨趣皆係勸人爲善中服爲衣服西服亦爲衣服其爲衣服同也不過其製造之法不同其爲用則一西國取耶敎我國尊孔敎亦不過各適其國情耳發言歷一小時之久各員紛喚休息議　聲音雜亂　發言未終議長宣告休息時三點五分三點二十五分繼續開會延至四點始足法定人數計參議院出席者一百八十六人衆議院出席者三百九十八人開議後議長謂李君發言未畢仍請繼續發言張伯烈請李高聲王　家謂彼有發言權大家不可故意間斷克希克圖謂李君修正案並未分配而其言語又不得聞請簡單說明主旨李君繼續長維持秩序李發言畢議長謂現在對於第十九條第二項尚有秦君廣禮之修正案請秦君說明秦廣禮說明其主旨略刪去第十九條第二項實爲必要之事蓋規定此項爲妨害敎育之自由且施行强迫敎育之時因種族關係必至不能通行又憲法之中亦不能規定此種不倫不類之事故本員主張將本項刪去次由李景濂說明其修正案之主旨略云規國敎之外尚有信敎自由之規定並非規定國敎之外即不准其他宗敎傳佈也言　時連向台下拱手段雄謂規定國敎並爲各敎加一層保障褚輔成謂此種問題關係極大非一時所能解决卽以今日情形而論每日發言者只四五人對於本問題報號發言者至三十餘人之多如此討論起來不惟恐費時日而且並無結果故不如先付審議會議長謂規則上既有規定應問有無附議者附議者在五下人以上張知競謂表决無結果者付審議現在　問題尚未表决何得即付審議某議員謂議長違法議長謂現在大家既認爲有討論動議者自行取消遂由宋淵源繼續發言能不但反對修正案並原案第十一條及第二項均一律主張刪去以爲尚可調和蓋信敎自由已爲吾國之慣例憲法中無須規定宋君發言畢已至五點議長言告延會 
[公言報洩秘案之公開]  
　　公言報洩秘案昨日（七日）已由地方審判廳用合議制付諸公判被告王德如黄希文曁關係人汪有齡汪裕如到庭後首田審判長詢問各人年齡籍貫住址畢即請檢察官陳述起訴要旨檢察官乃起而言曰政府向美國借欵一事關係重要故政府於五年十一月二十一日請衆議院開秘密會報告乃翌日公言報即將合同借欵全文登載實係漏洩秘密本廳正查究問又接到警察廳公函奉大總統國務總理傳諭查辦遂往該館索得油印合同稿各件查該館係由汪有齡主持一切惟二十一日下午六鐘汪在安慶館請客於五鐘後離館及安慶館　散又往東城並未回館本廳查核該報所登借欵合同全文之前後兩段記載亦非汪有齡筆跡故認爲與汪有齡無涉查該館呈請警廳立案時編輯人係王德如發行人係黄希文王德如並在本廳自認應負法律上之責任故本廳認王德如黄希文犯刑律一百三十三條漏洩機務之罪　貴廳審判云云審判長問被告對於檢察官之陳述有無辯論被告請求由汪有齡代爲辯護審判長未允僅許汪有齡以關係人之資格陳述法律上之見解以供法庭參考嗣因汪所言甚長檢察官對於汪言亦頗有駁辯乃合被告於三日内補具辯訴狀宣告辩論終結被告王德如黄希文退出後卽繕就辯訴狀已於八日遞進矣兹將辯護書照錄於左五年十一月二十二日本報所登最近五百萬元美金之借欵成立記檢察官認爲犯刑律一百三十三條之罪被告等實不甘服試分段辯明之（第一）漏洩機務云者乃由局中人於職務上應守秘密之事告諸局外人也故秘密之事苟爲局外人所知已在漏洩穢務之後此次政府向美國借欵實不應秘密之事（理由詳後）卽讓一步謂事應秘密而有守秘審之義務者乃政府與議員也今油印之借欵合同係衆議院物以不具名姓之函送至本報是議院中人漏洩也當合同送至本本報之時即漏洩行爲完全成立之時本報據以登載實巴在　洩之後既在漏洩之後更何漏洩之可言若謂此事雖已漏洩因本報登載而知者更廣故有帮助犯罪之嫌與漏洩之議員實爲共犯云云不知帮助云者即從犯之謂也查刑律第三十一條於實施犯罪行爲以前帮助正犯者爲從犯之處罰以事前帮助爲限若事後帮助則律無正條無正條者不爲罪刑律第十條明有規定故被告等决無受共犯之罰之理再進一步言之此次美國借欵一事固非由本報漏洩而是否應作爲由議員漏洩亦　屬疑問蓋美國借欵政府何以欲秘密則因有四國銀行團之關係也銀行團苟知中國政府有向美國借欵之事卽不免起而責問至條件如何償還期問如何非銀行團所問也此次美國借欵在十一月中旬外間已有傳說關於借欵數目利息回扣償還期限並　保品　類中外各報均有記載且財政總長至衆　院報告之前一日　國銀行團已因此事正式開議故政府之所視爲秘密者於十一月中旬　已漏洩矣若謂中外各報所載均不足算必見之於本報始爲確證始能　通國皆知本報實不敢信有此價值若謂銀行團之開議雖在本報登載以前而備函質問必以本報登載爲據本報尤不敢信有此價值若謂各報所登皆　　至　之　　本報所　乃　合　　文　　　爲　　　密則試問漏洩秘密是否必須發表合問全文若秘密之無合同者是否永不能擀成漏洩秘密之罪本報不登載合同財政總長　於銀行團是否可不認此事此皆願法庭注意者也（第二）此次檢察官起訴係拔據刑律一百三十三條查該條之犯罪要件係漏洩内治外交應秘密之政務夫應秘密與否當由審判官認定不能由行政官廳認定若以認定之權付諸行政官廳則報紙上登載未發表之事多矣心苟有所不慊卽可以漏洩機務罪歸之尚有報館立足之一日耶况此次借欵是否可作爲政務亦一疑問蓋國家之行爲有公法上之行爲有私法上之行爲公法上之行爲固無一而非政務若私法上之行爲則不然例如建築官有鐵路固屬交通行政之一而購買　路材　則爲施行交通政務之準備與私人間之買賣無異純係私法上行爲不能指爲政務故因講買材料發生爭議國家與個人無異惟右靜僕司法衙門之裁判而已此次政府向美國借欵實與私人借貸無異蓋借欵是一事用欵又是一事不能因所用之　關係國家政務遂謂借欵亦是政務猶之建築官有　路　係交通行政不能因而指購買材料亦係交通行政也若謂借欵既非政務何　捉交國會則須知政府之提交國會者實根據臨時約法第十九條第四欵之規定不問其爲政務與非政務也若必欲强指借欵爲政務則銀行團關於借欵之事如有質問直是干涉我國内政矣我國因書後借欵大合同之故不能逕向銀行團以外之團商議政治借欵是我内政不能自由矣似非尊重國權之道也（第三）即第一第二理由均置不議亦不能指被告等犯漏洩機務之罪蓋刑法第十三條曰非故意之行爲不爲罪但應論過失者不在此限本報登載此項合同全憑不知姓名人之投稿因其係油印合同故信爲確實可靠因其並未表明係開秘密會通過故坦然登載而不疑若謂來函封皮上標有要件兩字何以不特别注意則須知要件兩字可作種種解釋屬送信人從速投遞一也勿作爲尋常新聞看待二也因標明要件之故希望本報即日登出三也投稿人對於借欵一事盡力攻擊希望本報照登故於封面表明要件兩字尤爲情理中應有之義本報烏能因要件兩字卽推知其爲秘密蓋要字與秘密兩字之意義並不相連屬也若謂報館凡遇新聞均應切實訪查方可登載則被告等實不知現今有何種法律使報館記者負如此之重大義務報館苟如此辦理又烏能每日出報一紙既於法律及事實上均不可通則不能指爲故意不能因此定被告等之罪自在法庭洞鑒之中矣除將本報及各報所登借欵日期另紙抄錄外謹具辨訴狀如右伏乞埀鑒 
[南京快信]  
　　財政故廳長因中央來電催欵特飭金庫動支十萬元交由中國銀行滙京 
　　江寗縣知事吳其昌迭被人民控告齊省長令財廳長胡翔林查復聞胡廳長已爲吳洗刷 
　　中央財政會議財政胡廳長决定派本廳總務科長薛家駿赴京與會定二十日起程 
　　省立各學校一月份經費財廳尚未撥放聞因省署尚無公文知照 
　　建安建威兩軍艦昨日開來停泊下關江中 
　　政府派薩鎭氷南下監視軍艦辦理中立事件　定十日出京沿　　車來寗 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀六日衆院秘密會取消交行代理國庫問題]  
　　昨日（六日）衆議院因交通銀行借欵問題開秘密會財政部委員及交通部王次長先出席預備答覆議會之質問議會方面不滿意王次長出席遂又請許世英出席許旋即出席議會最反對者爲抵押品有價證劵之第三種（即政府所欠交通銀行之價劵）議會以此項價劵落於日本掌中倘中國無力償還交行日本大可代償之届時交行非我有矣關於此節政府豈可謂之無關係許總長答政府如能切實計畫在三年前清償該行之欠欵彼時可以贖回殊無可虞彼此爭議良久多數主張取消交行代理國庫之權許未作答語而退議員全體以取消交行代理國庫爲維持國權之惟一辦法而交通總長反含糊其辭實屬不成事體由某議員提出議决案請政府取消交行代理國庫之權所有在場議員幾乎一致贊成其間有一二反對者亦承認此舉爲必要惟要求善爲設法不使激成經濟恐慌正欲付之表决查點人數忽然去法定人數尚少一人不得已延會 
[質問中行之起草爭論]  
　　衆議院組織特别委員會調查中國銀行兌現事宜業於本月二日提出報告昨日（六日）下午衆議院開會時即由特别委員長江天鐸報告質問書草案其内容前半仍羅列報告書中之十一疑點而後半則另叙應行質問者三事於是馬驤彭允彝等紛起對彭謂以票價低落爲質問理由實不充分今日之票價與兌現前之票價相較究竟是漲是落江天鐸謂票價之是否低落當以額面與市價是否相符爲準中行既經兌現中鈔應作現洋行使而今日市上仍有折扣卽不得謂非低落馬驤謂前會議决起草之範圍以報告書中之十一疑點爲限卽不當於此外另有增加某議員主張不要此質問書謂質問只須有二十人以上連署卽可提出何必用全院名義衆大譁謂此係前會表决之案何得再持異議彼此爭閧會場秩序幾亂於是江天鐸乃起立聲明謂本員並無成見今既有人反對或另舉人起草或交秘書修正均無不可衆亦無堅執到底者遂由議長宣言交秘書廳照原報告書重行修正不必增減爭論遂寢兹錄質問書原草如下爲質問事案據上年十一月十一日財政總長出席本院答覆質問中國銀行兌現事旋由李議員肇甫動議組織特别委員會經院議决則往該行調查本月一日報告結果經大會議决依據報告再行質問政府兹將應行質問各端開具於後應請詳晣答覆查本院關於中國銀行兌現事件前經組織特别委員會前往調查其調查範圍分爲兩項（一）開兌前發行鈔票若士準備金若干各種存欵若干（二）開兌後兌出現欵若干尚存準備金若干提出存欵若干以及關於兌現及停止支付一切情形現據委員會報告（所報告之十一疑點本報已於七號述及兹從略）　觀報告各項是該行辦理兌現情形種種滋人疑竇委難索解查此次本院調查該行本因輿論攻擊該行之舞弊欲芿期釋明有無舞弊情事自非就前揭調查範圍分列之兩項逐一闡明眞相佐以證憑實不足以袪社會之疑慮今委員會方著手調查第一項而徐總裁對於查詢各節一無證明且於重要之日計表亦稱行務忙迫無暇編載以致應查之數無可確考甚至擬就單式留以待報亦復經月不答顯有拒絶調查之意至屬於第二項範圍曁善後辦法更屬無法調查據院法第七十六條兩院爲審查事件得向政府要求報告或調集文書政府不得拒絶此次調查之始本院曾咨達政府得蒙許可且陳總長前次臨院答復質問時亦曾自請派查該總裁應有迅檢簿據詳予說明之義務何爲一味支吾托詞延宕事關帳項豈容稍涉含糊即使實有難言之隱然果居心無他儘可掬誠相告何所用其諱飾以政府許可調查事件猶且蔑視則其平日辦事之任性可知對於兩院尚且如此則其對待一般人民更可知以國家銀行重任付此颟頇之人鮮不憤事此應質問者一國家銀行關係金融血脈兌現之始應始何詳審周密防患未然乃開兌不及一旬而風潮陡起馴至價格低落市面恐惶信用掃地恢復不易則又悉卸其責於存戸之提欵與社會之謡傳惟又對該行庫存簿内所列各存兌換券數開兌三日計祗兌出二百八十餘萬該行果有二千萬之凖備何至開兌數日急謀限制設非　加限制則兌限風潮又何至愈演愈劇迄今未平據委員會所調查該行開兌之始庫存現金不過九百餘萬所謂津滬分行存欵與外國銀行往來之欵疑皆虚擬之詞即鹽稅餘欵及煙酒常關鹽釐等欵開兌後曾否如期收到亦無確據見示該行所負僨務三千三百萬元以上而着實可靠之欵祗有此數準備既未充足胡竟冒昧開兌不加詳審此中含有絶大危險雖普通尚能測知該總裁身處局中如此輕率從事辦理失當之咎應有所歸何以政府猶曲予優置之不問此應質問者二陳總長前在本院報告此次美國借欵純爲本行兌現之用借欵成立即可撤銷限制又據徐總裁十二月初旬開示概略稱現在流通劵約共一千萬元現存現欵約共七百餘萬元另有美國借欵亦在預定準備之内則是流通劵與凖備金業已相當何以借欵成立已逾匝月而兌現之限制如故票價之低落如故維持補救迄無所聞陳總長爲主管財政之人其發表於本院之言論是否可以不負責任此應質問者三現經本院多數議决以全院名義提出質問應請政府將上開懷疑之點及質問各節於五日内明曰答覆 
[財部撥給柏文蔚欠欵]  
　　柏文蔚君前在第一軍軍長任内所欠官商各欵甚巨近特呈請陸部籌措撥還業由陸部咨請財政部查核聞財政部已先行撥付國庫劵十萬元現金三萬元俾資應付矣兹將去臘兩部來往公文錄下陸軍部爲咨行事案據前第一軍軍長柏文蔚呈稱竊查前第一軍所欠官商各欵計洋六十萬七千八百三十一元九角六分六釐九毫上年十二月間曾由文蔚呈請鈞部曁國務院財政部核發在案迄今多日未蒙有示現在舊曆年關逼近各商家均以金融奇緊債欵亟待清結羣集來京追索愈急呶呶衆口訕責齊來文蔚一人名譽信用又何敢惜惟此項舊欠均係公家所用懸擱已越數年再事遷延非但無可措辭抑且有關國家信用惟有仰懇俯念困難情形准予咨轉財政部迅速如數撥發倘因此欵過鉅舊曆年内難以如數發給應請先予給領半數以便分别酌還稍蘇商困餘欵亦請尅期撥給藉資結束等情到部查前第一軍各項銷案尚屬應支之欵惟欵目繁多本部正在核辦一時未能完竣該前軍長既以舊曆年關在即商家催索償欵亦屬實情可否由貴部酌量先行撥給若干俾資應用餘俟全案核銷後再行補發相應咨行查核辦理見覆可也財政部覆文略謂查前第一軍長柏中將積欠官商六十萬餘元既准咨稱各項銷案尚屬應支之欵現值舊曆年關在卽商家催索甚亟應由本部發給國庫劵十萬元現金三萬元藉資應付餘欵仍俟全案由貴部核銷後再行量酌辦理相應咨覆貴部查照轉行可也 
[師範生服務問題]  
　　三日敎育部咨各省文云師範學校以造就小學敎員爲目的高等師範學校以造就師範及中學敎員爲目的所有在校學生多係公費畢業以後自應遵照規程按年服務方不失國家培養師資之本意乃近察各師範畢業生從事敎育者固不乏人而改就他種職業者亦復不少循此以往實於敎育前途大有窒礙嗣後凡在服務期限以内之師範生除經敎育總長特别指定外不得任意營謀敎育以外之事業以符定章惟是服務規則固宜切實勵行而學生用途尤當預爲籌畫自此次通咨以後各地方師範中學曁國民高等小學等校遇有管敎各員缺額應就高等師範及師範學校畢業者儘先分别任用其偶有特别情形必須變通者准其聲叙理由呈請主管官署核示一面仍由各屬視學詳爲考查各學校人員如有管敎不宜難期得力者務令酌量撤換改派師範畢業生接充倘此項畢業生有不能勝任者亦應照此辦理免滋貽誤此外省道縣視學及勸學員長學務委員等職均與地方敎育關係綦重高等師範及師範畢業生之得充當此項職務者亦得認爲服務以上各節除分咨外相應咨請貴省長查照令行遵辦可也 
[奉天巡防隊改師之動機]  
　　奉省右後兩路巡防隊改編陸軍喧傳已久惟因限於經費改組頗爲困難現在因裁撤鎭守使之說發生此議又有動機兹拾錄所聞如下 
　　軍官之集省自隂曆年節吳興權鎭守使來省馬鎭守使王帮統隨之張鳴九帮統亦在省未返防所孫旅長前次回省與馮帮辦接洽後馮帮辦來奉汲張兩旅長後路之陳帮統亦相繼偕來此數十重要軍官聯絡之餘張督與楊參謀長亦曾爲數次茶話關於兵防交涉及其他密要之外於改編陸軍事亦曾略爲研究 
　　防營之現狀吳馬兩氏所部巡防軍隊合張鳴九所部之游擊隊計之僅二十餘營步馬兩項固足改編右路僅有砲隊一連後路有砲隊一營工程　重非所固有卽以二十八師現狀言之因限於當年部議尚未完整此際於軍械之配置軍隊之添招尚須平添五六千人對於此項尚在躊躇 
　　用欵之概算兩路巡防軍隊每年需欵百餘萬兩以其有警備隊性質歸入政費支給核減甚鉅現由另欵補助若僅將後路編制一師每年亦須需百餘萬兩雙管齊下其數尤多既名陸軍使爲國家軍隊於變通定章由原餉劃抵之外是欵均將仰給於中央矣 
　　軍械之預備改師之後須有統一之軍械若悉數仰給於人殊非所宜吳興權鎭使前曾提倡在錦設立兵工廠仿製新式器械即以軍隊所需購械價本及地方領械鄕價並另集鉅欵編師若果實行此舉尤不可容已聞將先期計畫以應急需 
　　應商之要點編師僅有動議實行尚須時日聞於决定後將由張督派員赴中央接洽其應商之問題（一）此舉可否認爲成立（一）認可後所需之改編用欵及常年用欵（一）常年用欵由部發給或指定欵項截留（一）改編後鎭守使名目之存廢等 
[閩人力抗洲田歸公勒買]  
　　福建清理官産處因逼勒民間承買原有洲田經濂浦鄕林斯琛義　鄕黄秉榮等呈訴省長請令該處停止變賣乃日來官産處仍令閩侯縣嚴飭差警强逼承買限十五日内來處繳價以致激動公憤分呈京省控告北錄其文電如下 
　　呈北京電（其一）北京大總統國務院財政部　衆兩院同鄕京官議員各報館鈞鑒閩侯縣轄地方　山面海中貫江流崗巒起伏耕地稀少向稱貧瘠之區惟江流發源上游春夏大水辄輒帶泥沙淤積江干海沿時聚時散前清時代例准人民報領墾照揷茜　衛成田之後升科納糧計轄内託活者數十萬家乃福建官産處欲增收入不察人民困苦及其來歷飾稱良民極願早日歸官産處分等情朦請鈞准之後分派員警馳赴各鄕勘令承買否即逮捕拘禁當此地方疊次驚擾之後加以遞年水旱凶荒民生凋敝已逹極點益以此次騷擾追呼怨慘情形不堪筆述查閩省洲田均由人工資力培衛從無生有而來多者培衛四五十年始成少者亦二三十年始成核其代價較之通常田産尤貴甚有業經成洲旋復崩潰者有一一之壅而崩崩而　往復數次者卽現在認爲洲田亦難保不再崩潰並非天然官荒不勞而獲者可比某中且有輾轉買賣更易數主子受孫承傳繼數代一旦悉變官産實爲不近人情况按前清法意領照報聖之後即取得所有權亦無現在可以剝奪之理爲此瀝乞俯察輿情取消原案飭令福建官産處立止舉行並將拘捕之人一律釋放不勝迫切待命之至濂浦鄕代表林斯琛曁義序鄕黄達銀尚幹鄕林是番潘墩鄕潘有　劉岐鄕劉通陳厝鄕陳步雲後山鄕陳發仕港頭鄕劉爕元美墩鄕鄭伯殷中墩鄕陳天官洲尼鄕卓高堅各代表公叩元（其二）大總統國務院財政部長參議院衆議院同鄕京官議員各報館鈞鑒閩省洲田均由民力培衞需本既巨經久乃成在前清時並經領照納糧更有輾轉買賣易主數四逈非官荒可比况查官産處分條例中關於此項變賣租佃業於去年五月二十四日奉大總統申令停止乃福建官産處不顧違令殃民乘財政部電商籌欵之機妄稱良民極願將洲田歸爲官産處分朦邀批准實則挾藉壓力强令承買分派警隊到鄕縱擾苟不遵從卽被拘押甚且夤夜圍門拿人際此火災旱疲之餘十室九空加以隂曆年關所在貧民産業卽在洲田往時緩急猶可典質現受影響買賣已絶苦痛情形達於極點益此擾累更何以堪既非法律保護人民之道尤恐釀成禍變貽害地方僉懇立賜電諭停止施行並將拘押之人釋放以卹民艱而宏法治福建閩侯縣義嶼鄕紳士黄秉榮曁二十五鄕紳士人民代表公叩 
　　上省長呈（其一）竊閩侯轄地方倚山面海中貫江流崗巒起伏耕地稀少向稱貧瘠之區惟江流發源上游春夏大水輙帶沙泥淤積江干海沿時聚時散前清時代例准民間報領墾照揷䇴培衛成田之後由官勘丈升科納糧上裕國課下利民生計閩侯輿内托活於此項洲田者不下數十萬家乃福建官産處欲圖增飽私囊不顧民間困苦及其來歷竟將此項洲田指爲官産飾稱民間極願早日歸爲官處等情朦請財政部批准旋即出示限令各鄕戸依期備價遵買否則准允他人承受并一面派委員警前赴鄕間逼勒照買倘未允許便行拘捕擾累情形不堪筆述查閩省洲田均由人工資財培衛從無生有而來多者　培衛四五十年而始成少者亦經二三十年而始成計其代價較之通常田産尤昻甚有業經成洲因水流變異而復潰者有一洲之中壅而崩崩而壅往復數次者即如現在所認成立之田亦難保將來不再崩潰並非天然官荒不勞而獲者可比其中且有輾轉買賣更易數主子受孫承傳繼數代一旦悉變官産實屬不近情理况按前清法例領墾培衛之後卽爲已取得所有權國體雖經變更然關於民間權利悉仍存續尤無對於此項洲田獨行剝奪之理即使民間不無因此興鬭涉訟然試問官廳所辦興鬭涉訟之案是否專屬洲田抑尚有其他土地錢債等等若洲田因偶有鬭訟之故不妨悉歸官有則所有其他土地錢債糾葛亦何不悉收歸冯有乎恐福建官産處當亦不能自解矣况比年以來民生困敝已極益以水旱凶荒不絶十室九空鈞長痌瘝在抱饑溺爲懷諒此情形悉在洞鑒之中是扶植元氣猶且不遑何節外生枝强事誅求不惟爲人民所難堪當亦官廳所不認僉迫瀝情懇請察核此項洲田係由人民勞力製造而出且權利久經確定不得混爲官産准予咨請財政部取消原案並請飭福建官産處先暫停止舉行所有被拘之人一律釋放得以案生樂業不勝迫切待命之至濂浦鄕代表林斯琛曁義嶼鄕黄達銀尚幹鄕林是番潘墩鄕潘友薦劉岐鄕劉通陳厝鄕陳步雲後山鄕陳發任港頭鄕劉爕元美墩鄕鄭伯氯中墩鄕陳天官洲尾鄕卓高堅各代表公叩其二）竊查閩省沿江沿海洲田純由民間勞力用本培造而成多者歷四五十年而始成少者亦歷二三十年而始成核其前後工本貴逾常田數倍前後累更朝代均允人民培造但經報聖領照升料納糧卽取得所有權與常田毫無所異前清咸同時代沿江築造炮台遇有需用洲田之際且向民間用價徵收是其性質與官荒逈然不同勉强牽入官産處分條例之内解釋已屬行政法上不當處分况即就官産處分修例而論關於此項變賣租佃亦於去年五月二十四日奉大總統申令停止施行乃福建官産處乘財政部電商籌欵之際假稱安分良民極願早日歸爲官産處分等情欺蔽部聰朦邀批准遂卽出示勒令洲戸限期承買否卽賣給他人及至期間届滿民間不應乃派員率帶警隊到鄕指令各戸備價承受若不應許即行拘逮甚且夤夜圍門搜捕有如重犯閭里騷然鷄狗不安查閩地本屬貧瘠遞年水旱相仍本歲益以火災旱疫十室九空况際隂曆年關緊逼貧戸産業只在洲田往時猶可典當藉紓緩急現則官産影響誰肯出貲繼受苦痛情形正達極點復加官産員警之恣擾不分晝夜拘逮者拘逮搜捕者搜捕避者避號春號苦上加苦痛上加痛夫人民所以奉法畏威者樂生之念使之然也若逼之已甚使其生趣全無萬一鋌而走險釀成事變則地方何堪設想而責任亦將誰負國與民雖分爲二實合爲一瘠民肥國識者猶譏况施以敲剝壓榨佐以苛酷擾累乎理合瀝情僉懇鈞長察核俯念民艱立准電請財政部停止施行并先飭令福建官産處將所拘之人迅行釋放以後勿得再行拘禁以安民生而重地方謹呈具呈人黄秉榮連署人陳若瀾陳起陳瓚林仙舟劉平黄廷題林翰西卓高堅林懿訓許贊周林雨時潘與剛陳遠楷鄭祖蔭王貼瑄劉爕元劉通潘　祥、陳樹芬陳毓鑫陳紋劉有三黄步踽王禹疇江品　黄興杰陳鐘黄大均劉韓侯 
　　濰縣刧灰中之招工說 
　　大陸報五日濰縣通訊云自去歲五月以還所謂民軍者無日不爲民患之源今新年已過去矣而人民日夜祝其消除之民患迄不稍減自命爲愛國軍人之最近行動别無他道不過捕獲著名士紳拘之於一室之内勒令其措繳贖金數萬元然後始允釋放而巳人民經此搜括以致前之小康者今巳家無現資雖有田産苦無賣處其處境之窘困已可概見恐木盜出境之前而濰縣精華已靡有孑遺矣英政府近日招募華工赴歐工作從事於鐵路田場礦地船廠諸事業俾協約國人民得以舍其舊業爲國從戎所定工資頗優足使一般既無餘資又患盜匪者入其彀中每工人十四名即有工頭一人工頭月得工資十八元其家屬亦月得十五元俟醫士驗明體質合格簽立合同時又付安家費二十元尋常工人月資十二元家屬亦月得十元啓行時安家費二十元所有費用無論至歐洲何處皆由英政府付給合同以三年爲期期内衣食房屋醫藥油煤諸物皆有供給華人雖向來不願遠適異國然對此機會頗爲動心故應募者當不乏人云 
[紀蘇省之小政黨]  
　　蘇省自改選參議員難産省議會閉會後北京政團結社集會之風亦傳染至蘇矣先是進步系國會議員凌文淵陳士髦在寗設立省政研究會繼國民系國會議員方潛亦有江蘇地方自治促進 
 
 
 

Page 7

 
 
會之組織近又有所謂蘇學會韜圍兩政　相繼發現刻正著手組織是亦我蘇癸丑以後黨會全盛之時代也兹就此四團經遇之　史及其現狀分述如下 
　　省政研究會該會機關設於第王府成立於去年補選參議員暗爭極烈之時主動者爲國會議員凌文淵陳士髦辛漢等數人會員多舊進步系駐會主任幹事爲郝儒琳王玉樹張援季通（均省議員）會員現已達二百餘人會中經費均由凌文淵一人擔任每月開支約三百元去冬補選參議員省議會賣票團一部分議員已多被吸收兹省議會開臨時會之期轉瞬即至（已定三月十六日）該會以前番選舉參議員未能産出亟應急求補救冀收最後之勝利已定本月二十日開特别大會討論選舉競爭一切事宜届時必又有一番大激戰也 
　　地方自治促進會該會發起人即前番反對選舉金錢連動之徐淮海松四屬省議員該會會址在龍王廟堂子巷去冬省議會閉會後該會曾假金陵春開成立會一次駐會幹事爲許蘇民劉伯昌楊友熙交際幹事爲朱紹文陳大猷會員現亦達二三百人據聞該會徐淮海松四屬議員仍抱定打破金錢運動選舉之弊以達人才選舉之目的其宗旨爲吾人所贊同惟人事變遷恐終難達其目的耳 
　　蘇學會是會主動人爲國會議員孫潤宇孫本舊國民系癸丑以後乃改入進步系去冬省政研究會成立之初孫亦爲贊助之一人近因某事不合遂與凌文淵等分離而獨樹一幟發起蘇學會已呈准官廳立案惟會址尚未擇定故成立之期尚需時日微聞省政研究會已有一部分被孫吸收加入蘇學會矣 
　　韜園去冬盛傳孫洪伊被捕又傳孫虧欵潛逃其實當時孫已由鄂乘輪來寗即與國會議員陶保晉等籌議在寗組織韜園設籌備處於通俗圖書館（即舊韜園）會員吸收有百餘人多屬於舊國民系惟内部尚未組織完備聞須俟至本月下旬始能開成立會云 
[淮北鹺務疲敗之原因]  
　　淮北鹺務疲敗已非一日而民國初元及新稅實行時爲尤甚光復之初地方未靖政權不一以致引地乏食産地滯銷商運困困運因乎時局變遷各省相同非獨北鹺然也迄去秋新稅實行官商及人民三者交困推其致困之由約有數端（一）銷地滯塞 
　　查北鹺原額三十六萬引引岸在皖豫兩省今則豫岸十四屬盡爲蘆有而皖北十九屬引地滯塞又日甚一日蘆鹺公司默施消減淮引引地計畫并用種種手腕困制淮商蘆淮并銷部有明文而淮商疲弱爭持無術幾有玉沽莫待之勢（二）無商承運淮北舊章票商承運出場轉售湖販自就場徵稅後票商困於納繳現金與交欵地點不便既無充足財力又鮮辦事能力當然失敗（三）私鹽充斥私鹽無稅其利自厚奸商窮民惟利是　如以新稅實行所有機關及組織布置均未完備前設查驗各局卡又先裁撤雖編有水陸緝私各軍隊無如區域廣大道路歧紛衢要之處尚不能防範周至何能星羅棋布坐是私販愈加充斥毁侵圖稅又碍商銷而鹾務遂疲滯益甚（四）場務廢弛查現在鹽場垣無照池無數儲無　坨産無限制灶夫無戸籍灶課無定則或有引而無灘者亦有池而無引者尤有引少課多或課少引多者種種紊亂毫無法則新鋪舊剷任垣自爲以上四端誠　北鹾疲敗之現象而不可不亟求改革者也 
[杭州快信]  
　　財政部電催一月分協欵籌解二十萬以應急需 
　　浙省驗契罰金前經省議會議决免除昨齊省長已令各縣自二月分起概行免除 
省議會議長沈劍侯昨日回杭 
　　兩浙緝私統領蔡和林前日來省昨已事竣回防警備隊厚有六區現聞齊省長擬改編八區 
　　駐寗陸軍步兵第三旅聞楊督軍有飭移駐海門之說 
　　水利委員會以浙東河道淤塞過半委派技士阮性宜帶同測繪員前往詳勘以便開濬 
　　印花稅分處常年開支需費萬二千元業由畢處長編造預算呈報財部備核 
　　齊省長擬加撥公欵擴充因利局以惠窮黎 
　　齊省長昨電政府催新簡錢塘甌海會稽劉趙王三道尹迅即赴任聞國務院已轉飭各該道尹南下 
　　京津保定等處陸軍各校學生津貼聞楊督軍以經費無出擬一律取消 
地方通信 
[蘇州]  
　　陳案兇犯服毒詳情陳其美被刺案内之兇犯許國霖等經上海地方審判廳訊明判决許國霖處死刑宿振芳處一等有期徒刑後許等不服聘潘承　律師赴高等廳上訴由廳飭提犯證到蘇定二月八號下午二時審理等情迭紀前報前日届期許國霖在廳署候審所忽然吐血面色發變宿振芳在旁見此情形告知法警轉報刑庭長立時開庭提許國霖訊問言語支吾即提宿振芳質證許始供稱現已服毒欲　自盡潘律師亦向許犯開導一番庭長立命法警多人喚籐轎將許國霖抬送滄浪亭省立醫院救治一面飭將宿振芳仍行發回司前街地方監收禁許到醫院後卽由醫生給服藥水仍行送回地方監聞所服之毒甚多雖不致死或恐成爲神經病云 
[松江]  
　　舊守署難期收回城内楊家橋堍官荒十餘畝由敎育會承領擬作公共體育場基址詎該荒地内舊守署廢基二畝餘被營地局價賣於監理會某敎士致地宇不敷建築擬由邑紳宴請某敎士請商贖回已誌本報　耿紳伯齊等四人假座圖書館柬請某敎士宴會席間與商贖回方法某敎士稱地屬敎育會承買時並未深悉底細欲予退讓亦無不可惟該處界石未便由敎會自行撤回緣承買時由營地局丈定堅石故仍應由原賣人自認誤賣改竪界石爲當否則人將疑爲私圈官地大碍本會名譽似屬未便云云惟自官産局成立後營地局即便撤消况此項機關屬之軍署直接交涉殊爲非易某敎士所謂由原賣人自認誤賣一層當然不能成爲事實則贖回一說自屬無望矣 
　　會議屠稅　　之結果屠宰稅帶徵敎育特捐三分之一因經微人不能彚解縣署致各市鄕無從提用曾由自治委員學務委員等疉關會議尚無解决方法現由李　之縣長　集各該員並商會代表經徵人警局某某二員等續　會議解决結東方法及此後道行事宣首由某自治委員倡言該項特捐如究全收足全年在二千元左右即使僅收半數亦在千元以上廳由經微人呈出千元方可結東再三　議决將省稅節解餘洋五百元及未收之　稅二百元暫爲彌補此後辦法擬由商人承包照本縣學區制分爲八大區每區各舉代表一人專微屠稅并　本月二十四日將續開敎育行政會决定　收方法 
[鎭江]  
　　金壇知事赴省鎭屬金壇　倪知事於日昨由壇乘舟蒞　當卽改坐火車赴寗晉謁齊省長禀陳要公 
　　航船白畫被刦六號下午二時有某航船由高郵開赴　化經過二道橋突有匪船一艘匪徒十餘人將航　住過舟行刦船主某甲被匪擊破頭額大聲呼救近鄕叢民聞聲集合數十人前往捕拿該匪等始留下匪船起岸飛奔而逸事後由該航船主投報該管水警署請爲緝拿嚴究 
[揚州]  
　　緝私統領晋省兩淮緝私小輪飛雲號前月在十二圩被日清公司南陽丸撞沉當由省公署向日領事交涉已誌前報惟該輪係來揚州領餉關係重要日昨季光恩統領特親往南京面　馮副總統曁齊省長請示一切機宜以便辦理交涉 
　　催繳衞田地價江都縣公署以日前衆議員陳士髦建議衛田祗收契稅不收地價因而未繳現奉齊省長來文謂此案尚未經議院通過應仍照繳不得觀望 
[安慶]  
　　發給皖路股欵皖路代表方夢超等日前陳請交部清償　路股欵當奉大部核准昨特函致該路代表方君謂皖路股欵第四期證券本息前因滙劃不便未經發給迭據貴紳等電請照發并願領交通京鈔票兹訂於二月二十一日在蕪湖交通銀行照發云 
　　饑民搶刦村落懷寗縣堯年鄕陳家牌地方日前有鳳台縣饑民五百餘人强索村民財物不遂竟入該村將民人陳中林棉被衣物　去地方人民出而干涉該饑民恃衆將陳中林頭部毆傷殞命饑民中亦有五人受傷當經石牌鎭警局將該饑民頭目張某拿獲并獲漁义一桿申送懷寗縣懲辦朱知事立卽備文移交地方廳訊鞫一面詳報省長通飭各屬嗣後查明該饑民有無護照并須證明眞僞分别截留或資違回籍以免到處滋事 
雜評一 
[國民生計問題（步陶）]  
　　生不幸而爲中國人乃有偶啗微利便爾輕抛祖國爲人執牛馬役於海天萬里外者每讀亞俄邊地氷天雪窖中之華工血涙書蓋未嘗不泣下沾巾也今據西訊魯省近又有招募華工消息且以兵燹之餘療生無計對此招募或不無揮涙相從者嗚呼國以民名而吾民乃日處於殘賊相尋死生莫能自卜之境地至萬無聊賴竟迫而將出於謀生異域以倖冀萬死一生之苦計其平日之衣食吾民以赫然顯著於時者且熟視若無覩焉寗非至可傷心之一事耶是故我念魯人之刦後餘灰我益不能不低徊於國民生計問題之所關至鉅矣 
[人材不經濟]  
　　師範生之服務與各級學校前途至有關係爲之規定其用途以課成效意至善也顧國家之造就人材爲類至夥其畢業於本國或東西各國之各專門學校者國家待之均當如師範生之例爲定一規程以發展其技能勿徒聽其自生自滅以與一般流俗相爲沉浮蓋國家既抛擲無數金錢以養其成若在事業中獨摒之不用或用之非以其所素學斯束身自好者將懷　終老趨時者乃爭尋捷徑於終南究其極勢且全國處處皆人材而叩其實竟無一事能收人材之效嗚呼是之謂人材不經濟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日運往倫敦之土産]  
　　法國里昻城將開貨樣展覽會荷屬亦將開博覽會我國工商各界亟應乘此時機廣選各種著名土産運往陳列以期商戰勝利矧歐戰未已各交戰國皆以全力注重軍事原料缺乏供不敷求卽戰事告終一時亦不易恢復原狀我國地大物博遇此千載難逢機會果能固結團體猛力進行未必不有良好之結果今將本埠各洋行最近購運土産調查列後以供留心實業者之研究計隆茂洋行鴨毛六十八包永興洋行猪鬃一百包蛋黄五十二件老沙遜洋行鴨毛六十三包仁記洋行蛋白七十三件高林洋行生小牛皮二件蛋白二十四件老公茂蛋黄七十七件惇信洋行桐油三十四件豐泰洋行草帽辫十九件美豐洋行蛋黄五十二件均於昨日裝英國郵船反物司號（譯音）出口運往倫敦 
[美貨價值陡漲]  
　　自美德兩國斷絶邦交之消息流傳至滬後所有美貨莫不漲價如花旗洋松向售銀三分七八釐今則漲至一錢有零美孚火油每箱本售洋五元五角二分昨日漲至五元六角七分其餘各牌火油亦每箱漲洋一角五分至二角分不等 
[美人採購軍服紀聞]  
　　美德邦交問題業已喧傳多日昨據本埠軍裝業中人述及現有美人在滬採辦軍服數百套限令承接之商店尅日趕製以備緩急之需云 
[西報編輯員投筆從戎]  
　　字林報編輯員格爾氏於九日離滬赴歐從戎自歐戰發生後字林報編輯部中人之擲筆投軍者連格爾氏在内前後已共有四人云 
[擬定規復地方自治施行細則]  
江蘇縣議員聯合會前經函致各縣議員於正月初五日假也是園開會研究規復地方自治章程施行細則當經舉定陳則民沈信卿兩君起草以備呈請採擇施行兹悉陳沈兩君業經脫稿照錄如左 
　　第一條本細則所稱之地方自治章程係指舊頒之府廳州縣自治章程城鎭鄕自治章程選舉章程及江蘇浙江湖南等省戰行之自治章程而言 
　　第二條地方自治於三年口月日解散時原有之職員還復之並繼續其任期 
　　第三條各地方自治團體原有之財産及經費還復之 
　　第四條本施行細則自公布之日始至國會議定自治法案公布之日止爲有效期間 
[發現情節離奇之命案]  
　　住居公共租界海寗路同昌里四百八十三號門牌樓下向賣水果之夏杏林曾於去年娶留養婦孺救濟會現年二十歲之清江婦人王氏爲妻迄今將近一年夏朝出暮歸習以爲常詎夏　於前晚九時半回家見王氏倒於房門口血泊中察觀之已經氣絶其指上所帶金戒兩枚已被捋去檢查床下壜内所藏現洋七十元及王氏之銀鐲等物均失所在當卽報告虹口捕房立飭中西佨探協往察看一過卽將王氏尸體昇入斐倫路驗尸所於昨午十二時報請公共公廨會審員王肇之君會同英白副領事蒞所驗得死者喉間有繩勒痕跡胸背及腰際等處被戳六刀委係被人刀傷身死惟外面衣服並不洞穿即鈕扣亦無一脫落定係生前裸體戳斃後復着衣服情節頗爲奇怪當卽塡明尸格諭令尸屬棺殮騐畢中西官復升座公案研訊先由夏杏林投訴伊妻被害並失去金戒現洋各節求請緝兇爲死者伸雪繼由八十四號西探利扶司禀稱昨晚十時捕房得報後卽往調查見死者倒於房門口滿地血跡雖已氣絶其身體尚温察勘房内及床上被褥亦多齊整據尸屬云房門外甘蔗蘿内之切甘蔗刀被人移動等語又據同居樓上之婦人張王氏投訴昨晚早睡未聞樓下聲息是實又據鄰婦徐陳氏投案證明死者生前每晚必至婦人家内閑談餘不知情中西官諭各退去即乘馬車偕至夏杏林家内會勘一週而返傳諭捕房趕緝兇犯到案澈究 
[昨夜之檢查行人]  
　　公共租界各捕房曾於英大馬路萬昌典當被盜搶刦之後飭派各捕檢查行人以寒匪膽盜風即因之稍息今因爲日已久恐又爲匪徒生心故復於昨晚飭派多數中西巡捕至各要道施行檢查非但見有形跡可逢之人極爲注意即衣服整齊之上流人物亦間或搜檢俾匪徒聞之不敢混入聞五馬路棋盤街口四馬路晝錦里及其他各要隘莫不派捕扼守云 
[希圖暗殺之澈查]  
　　常熟人尤桂生於舊曆去年十二月二十七夜在貴州路壽聖庵附近徘徊窺探被老閘捕房包探石仁信查見向詰支吾在尤身畔搜出實彈手鎗一支帶入捕房解送公共公廨訊供押候查明曾否犯案再行訊核在案昨晨復訊據中西包探上堂禀明前情並將搜出之手鎗一支子彈五粒呈案請究經中西官向尤略訊一過以尤希圖暗殺某探夥判仍還押候切實查明於下禮拜五再訊 
[開封路發生刦案]  
　　前晚七時許有盜匪六人突至美租界開封路三百四十七號門牌絲商朱秋生家敲門入内各出手鎗恐嚇將朱之家屬傭人攔入一室翻箱倒篋刦去值洋八百餘元之金珠飾物迨事主報告滙司捕房飭派通班中西包探往拿該盜等已早遠遁矣 
[不認恐嚇圖詐]  
　　前充民軍之湖北人陳楚南余志國同至新閘卡德路彭養光家用恐嚇手段圖詐巨欵經彭報告新閘捕房飭探將兩人拘解公共公廨訊供收押在案昨晨由廨復訊原告延律師到堂譯訴前情請究訊之陳楚南供與原告同鄕此次向彭商借川資並無嚇詐情事求察並據余志國所供與陳相同會審員王肇之君商之英白副領事判被告一併押候函送上海縣　署遞回原籍 
[私販紅上案又訊一堂]  
　　江海關稅務司延代表律師至總巡捕房報告甬人張嘉瑞金則足在海參威地方私販紅土八十餘斤裝於海參箱夾底内由輪運滬串同南市十六舖裕昌仁報關行夥吳壽康僞稱海參朦混報關提貨等情業經派探將張與金拘解公共公堂迭經中西官研訊判令兩被告各交五千元人洋並保無保管押候訊等情已詳前報前日午後由捕傳同裕昌仁報關行主葉仲華將張等解廨復訊當經王肇之襄讞會同英領卓君訊據原告代表律師上堂譯明案情即據葉仲華投稱吳壽康係是學徒因被告之貨係屬洋貨故由吳將提單代被告至同豐泰報關行蓋戳報關惟提單上所蓋裕昌仁圖章當時並未看見等語繼據吳壽康上堂所供各節與前堂大致相同卽由英領卓君向吳諭曰爾前次所供各節語多不實照本公堂定章謊供欺騙已犯刑事如爾今將實在情形供明則本陪審官可以寛恕不復另行起訴究爾謊供之罪云云而吳則堅供如前堂上即令退下訊之張嘉瑞供向在海參威開設豐泰成衣店曾在俄領署註册與金則足有一面之交去冬我乘輪來滬適金亦趁輪據云伊回家完婚故我邀其同宿一房作伴實非預約等語並延律師上堂代辯金則足亦延律師到堂聲明被告實係回家娶妻並有見證可以到堂證明中西官會商之下判金則足改交五百元人洋並保張嘉瑞還押候再復訊核奪 
[水探查獲大宗私土續誌]  
　　昨報紀山東人某甲串通廷楨私運大宗烟土被水巡捕房偵探查獲一案兹悉廷楨姓倪又名小老虎自稱在洋藥公所爲調查員此次與葛玉龍等在外洋搭輪來申私帶烟土一百六十餘斤照購進市價值洋一萬八千餘元當由某船爲之運送駛近陸家嘴爲水巡捕房探捕將人贓並獲惟某船舵工已乘間逸去當由水探將倪葛二人及船隻烟土解由梅捕頭諭將烟土船隻先送海關倪葛二人於昨午函送地方廳請爲訊究午後由檢察官提案研訊倪等不認私帶煙土問官以當場捕獲豈容抵賴判令分别收押候辦 
[裁釐加稅概算書之披露]  
　　本埠國貨維持會長王文典君對於裁釐加稅事頗費研究曾經會同全國商會聯合會將所擬概算書呈請參衆兩院分别討論希望實行以蘇商困兹將概算書披露如下（裁釐加稅概算書）本概算書以民國五年一月七日公布總預算計算之（一）裁釐歲入經常門（第四欵）貨物稅共四千零二十七萬一千三百六十八元裁去第一項貨物稅第二項統捐統稅第三項釐金第四項産銷稅以上四項裁去如上數（第五欵）王雜各稅共三千二百三十四萬一千七百零四元第二項酒稅七百零八萬五千一百六十三元裁去第三項於稅一百八十二萬六千六百十六元裁去第四項牲畜稅一百七十五萬二千零七十四元裁去第五項茶稅一百七十萬零零三百二元裁去第八項商稅一百十七萬零六百七十六元裁去第九項屠宰稅七十八萬四千九百三十五元裁去第十一項糖稅六十二萬零九百五十一元裁去第十二項木稅二十一萬七千一百七十七元裁去第十三項漁業稅十六萬零三百九十元裁去第十四項雜稅二百零四萬五千七百四十七元裁去以上除第一項契稅第六項牙稅第七項礦稅第十項當稅外共裁去一千七百三十六萬四千零三十九元（第六欵）正雜各捐共一千四百零六萬七千五百七十四元第一項菸酒捐一百三十四萬六千一百五十元裁去第二項榖米捐一百三十二萬五千六百元裁去第三項絲繭綢縐捐一百二十二萬六千四百五十一元裁去第四項屠捐九十八萬二千二百二十五元裁去第六項貨捐五十五萬六千二百七十六元裁去第八項牲畜捐四十七萬三千二百三十八元裁去第九項茶捐四十三萬二千六百十四元裁去第十項稅票捐四十萬元裁去第十二項大布捐三十三萬六千元裁去第十三項竹木捐三十二萬八千九百二十九元裁去第十四項硝磺捐三十一萬五千九百七十二元裁去第十五項商捐二十八萬四千八百八十二元裁去第十六項斗秤捐二十五萬四千六百零九元裁去第十七項車捐二十一萬九千二百五十九元裁去第十八項糖捐十三萬六千元裁去第十九項油捐十萬元裁去第二十一項雜捐三百七十八萬一千五百十六元裁去以上除第五項房舖捐第七項行政鹽捐第十一項船捐第二十項牙捐外共裁去一千二百五十萬零九千七百二十一元（第十欵）中央直接收入共七千六百三十萬零六千九百二十七元第二項烟酒牌照稅二百零一萬二千八百五十二元裁去第五項烟酒稅增收四百零四萬三千四百元裁去第六項烟酒公賣收入一千一百六十八萬元裁去第十項釐金增收六百十一萬元裁去第十一項牲畜及屠宰稅增收六百二十七萬元裁去以上除第一項印花稅第三項驗契費第四項契稅增收第七項田賦附稅第八項所得稅第九項牙稅增收第十二項均賦收入外共裁去三千零十一萬六千二百五十二元以上歲入經常門總共裁去一萬萬零二十五萬一千三百八十元歲入臨時門（第四欵）正雜各捐共四百四十九萬六千三百三十三元第一項米捐第二項雜捐以上兩項裁去如上數以上歲入臨時門共裁去四百四十九萬六千三百三十三元經常臨時兩項總共裁去一萬萬零四百七十四萬七千七百十三元（二）加稅海關洋貨進口稅加至值百抽十二五共該收入六千九百九十五萬八千零五十兩以四年度海關洋貨進口稅收入一千三百九十九萬一千六百十兩計算加出洋貨進口稅五千五百九十六萬六千四百四十兩（庫平合第兩一元五角算）合洋八千三百九十四萬九千六百六十元（三）常關稅第四類烟酒稅三千萬元（說明）全國烟酒營業約計每年二萬萬元以值百抽二十元稅率計算應收烟酒稅四千萬元以三千萬元列入預算收數當有盈無絀其他各類貨物稅三千萬元（說明）本稅法仿海關通商稅則制定查本年度總預算第二欵海關稅五千八百三十七萬七千三百十二元除去洋貨進口稅仍以一千三百九十九萬一千六百兩爲標雀合洋二千零九十八萬七千四百十五元則土貨進口稅當爲三千七百三十八萬九千八百九十七元（未完） 
[戴稅務司研究中國蠶桑之心得]  
　　稅務司戴樂爾君對於吾國蠶桑事業研究多年頗有心得日前將關於中國蠶桑亟宜講求之法繕具一書面交國貨維持會王文典君以備參考王君持回展閱後因關係蠶桑根本計劃擬即抄繕分送各會員共同討論兹將原稿錄後 
　　中國蠶桑亟宜講求整頓以保利源說竊自中外通商以來彼此以有易無互相爲市固勢均而力敵奈外洋之貨人中國者不但貨色漸廣即各貨數目亦年盛一年中國運出之貨不能與之爭勝以致洋貨所值漸易以銀而利源遂流入外洋中國本有可以挽回之策惜無人陳說利害因循未辦今試以絲業一項論之夫絲爲中國民生之大本通商後尤爲互市之大宗其在數十年之前較之各國最爲興旺而自近十餘年以至今日則日見減色查泰西各國於各項工作之事講求其理不遺餘力而以格致之學爲最要有一事必請專門名家稽查各務集天下之深知此事本源功用者不厭煩瑣一一考究詳察以盡其利譬如種田則必究其未種之先何等種籽宜於何土燥濕何宜既種之後必究其何以長茂何以蕃實必使業此者毫無遺利而後止故於蠶桑一事亦設有公院凡蠶産情形必專心考究此公院設有年所其於蠶之如何生長宜食何葉何以肥壯何以有病如何醫治何以必到其時不食而眠每次眠時是何形况何以必到其時乃上山結繭其繭是何色樣何以繭有大小何以必到其時乃出蛾其蛾是何色樣有無疾病何以必到時蠶乃生又何以一年内再生至五六生如何使其不再生而留其子使次年始生所吐之絲何以有組細韌脆何以光潔何以暗滯何者爲得天氣之宜地土之宜究應如何蓄養始無遺憾所種之桑何桑宜何地土何以茂密何以蟲生如何止蟲何葉宜何蠶又有各種野蠶各種半家半野之蠶何以爲野何以爲半家半野何者産何處何者生何樹食何葉何者可取回蓄養何者不宜取歸其蠶及蠶繭蠶蛾蠶子如何收取如何功用歷年講究早得竅奥隨時薈萃出書布散天下使各人增長學問有所仿效俾無遺利故於國計民生關係甚大凡此等費用皆由各國公欵所出誠鄭重其事也中國蠶桑之法講求者原不乏人特忽略者衆祇知其當然而不知其所以然沿舊蓄養衰旺委之運氣年産不能遞增或且減少要皆講求不得其道耳至各種野蠶則更無人過問任其自生自滅實則亦正有用處光緒六年各口海關稅務司奉總稅務司通札因法國曾充會院蠶務總考察司里昻城商會首領倪恩投請將中國蠶務各節查訪經總稅務司札飭本稅務司詳加查察並准將各項費用入本關經費報銷光緒十二年本稅務司復任浙海見以前所查各法仍未盡善無實在裨益之處緣在浙省雖查有野蠶兩種將繭送往法國察其絲質頗美恐日後大有用處而家養各繭未曾逐細騐其功用非在各省查明不能定其孰優孰劣因刋布訪求養蠶各節一書分散浙省産蠶各區使年終彚將蠶子繭絲同送來關以憑查驗並購買蠶子雇用熟悉養蠶之人就本關設立小院飼蓄試照書中各節查記而將最後之一眠蠶取十　浸入藥水瓶内並取各蠶乾繭半斤絲二錢雌雄蛾五對活子五分包固送住法國請其試察其中總参活子爲最要各種活子雖送往法國其餘剩未送者留在本關至次年試養以便兩相比較考其利弊按光緒十二年 
 
 
 

Page 11

 
 
本關試養家蠶共二十三種均送法國惟惜分散之書除送到蠶子外均未如式寄關想因未明此理遂不經意故又經總稅務司准將所刋訪求養蠶各節之書再送各關照式訪查至光緒十三年後將上年所留之子並他處送來之子試養計有頭蠶子十八種二蠶子十種三蠶子六種三蠶以上各蠶子八種初養之時天氣頗宜出蠶亦佳至第四眠蠶病尚未大見迨上山時蠶病乃顯或一種留有一半左右計存三十二種蠶内僅有十二種尚有力作繭然收成不過十分之五其餘二十一種全歸烏有第二次所養之蠶不十日間幾已全壞至第四眠時所餘之蠶僅足爲浸入藥水之用第三次所養之蠶僅存兩種嗣遂停養（未完） 
[東洋汽船會社之擴張]  
　　大陸報云東洋汽船會社開辦之初僅置輪船二三艘令則事業發達船隻加多將來營業未可限量上海一方面營業向託茂生洋行經理兹該社擬在遠理洛處自行設立分行直接管理故副總理愛佛萊氏刻由舊金山來此佈置一切刻正尋覔相當房屋以爲辦公之所並物色貨棧據愛氏云遠東與美洲間之航業異常發達中國日本斐列濱東印度等之出産品逐漸銷行於美洲市場惜船隻噸位不多商務因以阻滯該社刻在日本定製新船六艘計一萬噸者三艘日後行於南美與東方之際又八千噸者三艘行於舊金山斐列濱日本中國等處此六艘年内可以下水明春即可駛行目下公司暫僱船數艘往來於美洲與横濱神戸之痱各船承載裝至斐列濱與中國之貨物頗多悉在神戸起卸然後再由他船運至目的地云云　 
[南京青年會書記投江]  
　　文滙報云南京青年會書記美人台狄斯曼氏因患神經病往寗波休養日前偕青年會幹事員三人同乘太古新北京輪船返滬詎九日清晨船抵岸多時後台氏迄未登岸其友異之即往房艙中尋覔乃房空衣在其人已不知何往蓋已躍江矣當即報告美領事署及水面警察打撈屍身台氏來華約有兩戰年在三十五至四十之間有一妻一女住於上海 
[西菸帮同人之公讌]  
　　前日本埠西菸帮同人假座公共租界四馬路共和春公讌馬炎文王文典陳良玉闕仰西陳越屏金拜仁諸君首由該業領袖穆萼樓潘伯良起言我烟業自受重稅營業阻碍今承諸公爲商請命使苛稅有改良之希望皆出諸君之力特備微肴代表全體藉伸感佩之忱言畢由陳良玉答稱良玉等前承諸公舉爲請原代表在京四月僅僅請願通過並無成績可言正是愧對同人今承歡讌感觸殊深此次請願之通過非良玉之力實全國商會聯合會正副會長及全體議員之力當美借欵發生之初請願案未議之前此時一線希望幾至絶滅嗣由吕會長超伯先生鑒我商界顚連代遞呈文於大總統楊賴二副會長及全體議員亦均熱心協助國貨維持會王文典先生又面謁大總統代陳商困此外各省代表中如胡鈞當聶允文凌星樓王積甫魏和階賴漢濱等諸君亦皆奔走呼籲堅持尤烈所有請原之通過實議會全體議員之力廠商艱吕會長胡鈞堂等諸君之勢誠扶助良玉何力之有况此後手續正繁尤全仗商會聯合會諸公之協助進行良玉敢敬告吾商界中人毋忘全國商會聯合會之盛意衆皆起立致敬次由王文典起言此次之事全仗商會聯合會之熱心業由陳良玉君屢次開會表明至文典本爲會員中之一份子自係應盡之義務並無助力之可言惟商會聯合會正副會長及各評議員爲我商人造福正多自當永矢勿　次由穆萼樓聲言應公同具函代達感忱衆皆起立一致贊成次由馬炎文演說法治國之精神政府制稅人民納稅皆須受法律之裁制人民不應受法律外之負擔此固先進各國之通例我中國商民富有服從心與愛國心不平則鳴其勢使然炎文到申不及數日屢承兩業同人先後見召得以歡聚何幸如之次由潘伯良起言近見報載京師將有煙酒加稅之會議江蘇亦有公賣加成之計畫雖所傳未必盡眞而衆口一詞應早注意當經一再討論公决事雖屬於傳聞勢已訛爲市虎商民豈堪再增負擔應一面上書極峯請飭財政討論會將請願案迅予議决施行一面函懇商會聯合會吕會長晉謁極峰代爲呼籲當經舉定金拜仁爲起草員旋經陳良玉宣言今日之會實際上應作爲討論會於是舉　共餘賓主聯歡至十時後始散 
[機製麩皮部准援案免稅]  
　　江蘇財政廳訓令上海稅務所長云奉財政部指令本廳呈復江蘇内地麵粉公會請免麩皮稅釐一案由奉指令呈悉機製麵粉麩皮既據該公會聲稱係爲饑民食料及喂養牲畜之用自應准照機製麵粉成案暫予一體免納稅釐除常關免稅一項應由部令行鎭江關辦理外所有内地免釐即由該財政廳刋給運單以便稽核合行令仰遵照此令等因到廳奉此查機製麵粉向憑關單驗免麩皮事同一律自可毋庸由廳給單兹奉前因除通令各該局所一體遵照暫免釐稅外合行令仰該所長轉行該公會知照此令 
[滬濱各校之新春消息（八）]  
　　霞蜚英文學社法租界愷自邇路霞蜚英文學社係程萇碧獨力創辦已歷四載去歲高等科已畢業一次其畢業生吳悲鳳已由新加坡南洋公學聘爲主任敎員張俠公則應中華高等小學校之聘兹聞該社本學期除添招日夜課揷班生四十名外並特設星期科上午敎授男生下午敎授女生每星期授課兩小時報名費學費一律不取惟須由學校敎員介紹以示限制聞定於十二日開學 
　　涵德學校新閘派克路涵德職業學校昨日開學上午九時前該校校董等二十餘人及學生五十餘人聚集一堂振鈴開會秩序如下（一）校長林問之訓詞（二）校董蔣月孫演說該校將來之希望（三）職員查江源報告該校開辦之原始（四）贊助員劉一儂演說該校成立之困難（五）徐也孫代表全體來賓讚美該校組織之完善（六）女敎員趙組雄及陳世英諸女士演說（七）學生行謁聖禮（八）行師生相見禮（九）學生互相行禮（十）欵以西式茶點（十）（一）奏琴散會 
　　志强學校愛爾近路耀祥里志强學校昨日舉行開學禮學生到者數十人首由校長沈沁庵報告辦理方針敎務長錢病俠致訓詞繼由學鹽陳志秋及敎員皮君等次第演說繼行謁聖禮而散並聞該校同人創設夜學社請何興華及劉迺卿擔任敎務各級均有餘額可補云 
　　學問研究會夜校南京路望平街公泰印局樓上中國青年學問研究會爲少數商學界青年所合組並設有夜校聘請高等敎員敎授國文英文筆算等科聞定於陽曆一月十二號晚開學　　固礎英文學校北四路仁智里四弄固礎英文日夜學校自開辦至今已有五載學生成績大有可觀兹於陽曆九號開學聞學生報名者頗形擁擠 
　　中華夜學英大馬路晝錦里口中華夜學學生甚多該校主任敎員余華龍今又組織文學專科聘請文學家擔任敎授三年畢業現定陽曆二月二十號開學 
[通俗宣講社明日開講]  
　　通俗宣講社定於十一日（即明日）下午二時假南市老白渡街内市立隆德學校卽東區宣講所開第一百零一期宣講會由發起人顧翕周袁頌豐二君請王立才俞元爵單貽孫汪龍超葛雲韶印培諸君蒞會宣講届時有各種印刷品分贈刻已預備一切 
[新大橋將次通行]  
　　舢板廠新大橋工程現已告竣刻正從事油漆大約一二日後卽可拆笆通行 
[新閘路之火警]  
　　英租界新閘路北興里問壁第十九號門牌張森泰竹器繩索店裏進房屋内置有竹器籬笆等件前夜十一時因小房間内不戒於火冒穿屋頂經鐘樓告警後新老兩捕房各駕皮帶車前往施救得卽撲滅計燬去該店内進房屋一幢及貨物等件旋經捕房飭傳事主詰問因未保險卽行釋出 
[電車司機人預備上訴]  
　　女敎員周姚氏懷抱小孩於上月三十一號午後乘黄包車行經老北門附近與華商電車碰撞該氏受傷殞命曾經檢廳集證訊判該電車三十一號司機人田照洪罰洋五十元等情迭紀前報兹悉該司機人田照洪奉判不服延請律師備具理由預備提起上訴其理由略謂電車司機人之責務祗有踏鈴告警凡遇行人車輛在軌内行走聞鈴不避幾欲碰撞者亦僅倒板機關使令停車此外别無他法蓋電車行駛係在軌道不能越出軌外一切危險事端皆因佔及軌道範圍之内致生禍患且老北門外一帶之軌道灣形甚多豈能行駛快車是日周姚氏所乘之黄包車由東往西電車亦由東往西黄包車原走在電車之北側該黄包車夫驟聞汽車之警笛忽然由北往南在電車前越過行未數步忽又由南往北仍在軌道間穿越以致電車將黄包車撞翻周姚氏與小孩均從黄包車内跌出滾入電車之救命板内當翻車時有法租界一百六十六號華捕目見急將倒翻之黄包車拖在北首法租界方面司機人亦卽跳下施救是咎在黄包車夫如果開駛快車則黄包車被碰之後必爲電車碾成虀粉即法界之華捕亦不能將車拖入法界馬路且有住居安寗里一號門牌之朱雪卿願作見證因此奉判罰金殊難甘服爰特上訴云云 
[女工搶奪車位之惡習]  
　　閘北恒豐路賓康絲廠定於昨日開車一般賦閒女工得此消息紛紛前往搶奪車位（俗名搶車頭）一時麕集廠外者多至千餘人有年約十餘歲之打盆女孩二口被人擠軋傾跌踏傷甚重當由家屬車回醫治不識能保性命否 
[調查命案眞相]  
　　小販王桂福與劉小三仔於一月十六號在新閘白克路將潘學蘇毆傷身死當經捕房將王劉二人拘解公共公廨訊供收押在案昨晨復由捕房解廨經中西官略訊一過判仍還押候查明起釁情形於下禮拜五再訊 
[巡警查獲煙窟]  
　　浦東三林塘鎭居民趙祖望家因容人開燈吸烟並販運烟土前日下午被該鎭商人沈某至第五區警署據情報告當由署員王俊甫督率長警馳往拘拿抄出值洋數百元之烟土並烟缸二只内存烟膏數十兩烟燈三只烟槍二支吸烟犯三名惟趙祖望已乘間逃逸當將趙妻許氏拘獲連同一干人證解署略加詰問申送上海縣警察所昨經景警佐主任備文移送地方檢察廳請爲訊辦午後由檢察官預審一過判將該氏等分别收押烟證存案候查拿趙祖望到案再行訊究 
[控告糾衆搶洋之無效]  
　　靜安寺路二百零二號門牌某洋人家西崽姚金林控被汽車夫計明祥糾黨在滬西麥特赫司路攫去現洋八元四角由捕將計拘解公共公廨訊供收押在案昨晨復訊先由西探殺練文上堂禀明調查情形繼由姚金林投訴當時被計糾衆攫洋狀况並據法捕房中西包探投稱計明祥（即小崇明）前在英法交界處糾衆毆打安南巡捕曾經飭緝未獲今既提案應請給予帶回云云並將提票呈案請察訊之計延律師到堂代辯據稱原被因在松茂棺材店對面茶館内賭博爭執並無攫洋情事請爲明察關讞員商之英卓副領事以原告所控搶洋證據不足判令將案註銷至法捕房請提被告計明祥應俟商明再核 
[控訴逆子行兇]  
　　浦東楊家渡居民張土生近納寡婦謝阿寳爲妾將大婦逐出門外張母張倪氏向之訓斥反被土生行兇該氏控經三區分署將張土生謝阿寳一併拘案昨送地方廳請爲訊辦 
[再誌經理虧空之用路]  
　　虹口天潼路萬源愼醬園主張逸雲在公共公廨呈控經理張芹甫私用賬銀八千三百二十餘兩洋九千四百五十餘元業經捕房查得被告將此項銀兩陸續向北四川路二千另六十一號門牌合衆藥房内之粤人關式羅阿四購買澳門及廣東大有公司之彩票以致虧空故即飭探將張芹甫與關羅二人一併拘解公共公廨訊供收押在案昨晨復訊原告延律師上堂譯訴案情並稱張芹甫私用之銀悉向關羅二人購買彩票關羅二人實有欺騙之罪應請訊究訊之張芹甫供認虧空之賬銀係向關羅二人購買彩票計有一萬餘元等語旋由關羅二人所延代表律師到堂代爲辯護會審員王肇之君商之英白副領事以張監守自盜判押西牢二年如能將欵繳出准予隨時酌核關式經售彩票違犯第二百七十九條新刑律應處五等有期徒刑拘役十一個月羅阿四押七禮拜分别示儆所有起案之彩票圖章一併銷燬 
[請求分劃田單]  
　　朱其良朱阿虎朱阿毛等前至法公堂控族人朱松林私售祖遺地産尚未判决昨有沈某投案聲稱於前年九月問有沈王氏將坐落二十五保九圖内戸名朱錫其之田二畝七分劃出四分五釐售與商人言明該地於前清同治年間係向朱松林之祖朱錫其劃購下來田單早已遺失交來上首契驗契單糧串均於賣契上載明爲憑是年十一月間朱松林又將該地劃出四分五釐售與商人契上載明如後來將原單檢出如數劃歸得主管業字樣兩次共計購地九分現朱松林來案涉訟原單巳見請求堂上着朱松林照契上所載將原單裁開劃出九分給商人具領執業以清界限質之朱松林供確將祖遺坐落二十五保九圖罔字圩四百三十二號朱錫其戸名之地二畝七分有零内劃出四分五釐售與沈姓田單尚未裁開聶讞員判令退去着沈姓同沈王氏到案再行核辦 
[錦隆洋行買辦之繼承]  
　　仁記路Ａ字一號錦隆洋行買辦丁子乾在行多年深得洋東信任乃於上年十二月間逝世遺命其子潤濤潤犀繼承買辦職務該行洋東以兩子克紹箕裘欣然許諾云 
[女飛行家之自負語]  
　　大飛行家史天遜女士來滬消息迭誌前報兹悉女士前往日本嘗對人作自負語云美國飛行界多有效其廻環旋繞一法不愼而肇禍者又從三千尺之上忽然墜下旋又顚倒而上一劇亦爲彼所發明而最著名之飛機司名必治者從而效之亦不愼而遘禍其得以安然無事者因能洞悉一切機器善爲用之與膽量之充足耳又謂其非欲如此冒險特喜聞空中鼓動之聲有如音樂之鏘鏘者然且自幼有志欲學鳥飛今竟比鳥尤勝云云其自負如此 
[滬海道署批示三則]  
　　李平書等呈請設立證劵交易所由呈摺均悉仰候轉呈省長示遵此批摺存送 
　　南滙縣西聯鄕經董陸以鈞呈爲觀濤校産議歸鄕有懇請轉詳查照省會建議原案迅賜執行由呈悉候檢同原請議書並南滙縣志據情轉呈省長查案施行可也仰即知照此批 
　　張桂生呈爲事憑理妥請求銷案從寛免究由據呈已悉既經理處息訟准予銷案並行縣查照此批 
雜評二 
[收買存土之疑問（庸）]  
　　收買存土之說據最近所聞已將由擬議而成爲事實爲之說者殆以三省銷土合約之結局既有此滯銷之存土則合約期滿以後難保不有别項問題與其將來或生枝節不如由我盡數收買拔本塞源之爲愈姑忽論合約之訂立原屬於非法卽就約論約其拘束力亦不過在彼負報効之義務在我盡開放之責任以此爲交換條件使我苟不貪其報効亦未嘗無隨時以消　的解除之機會此觀於合約第十五條而可推得者在合約期内既非絶對的不可解除何况合約期滿以後報効富然停止更有何絲毫責任之可言故以枝節爲慮者實不成問題者也 
　　更進一步言之上海香港方面積存之烟土當合約訂立之時其總數爲六千箱今政府所擬購者既有二千五百箱之多晨一省公然開放之結果積一年零十月（截至本月算）之歲月而所銷祗此半數則其餘之半數我苟購買以後使非奬勵人民販土淨盡之期更不知何日夫使政府不惜糜大宗之財帑果舉所買存土盡付一炬以示掃除烟毒之决心豈不甚善無如道路所傳其計劃旣爲專賣其名義又爲供製藥品回憶銷土合約訂立之始内務部之通飭稅務處之宣言未嘗不曰專充人民制藥之用而實際上之現象乃使内地土店公開烟館林立將數年禁烟之效果一朝潰壞而無餘今之當局固非袁蔡可比何竟採此政策而不稍恤耶 
來件 
[丁子乾傳略]  
　　丁子乾先生自十五歲即入商界初在滬南源大莊學習錢業從莊主丁耕山爲師至十八歲畢業起俸接續進行未嘗少懈二十二歲改就北市華記洋行管理茶樓商務與華記洋茶師密司金頗爲契洽繼後金茶師由漢口李百里洋行聘爲大班金素知丁君勤儉謹愼忠厚可靠旋即招呼到漢保舉李百里洋行買辦之職經理進出口各貨歷有年所迨後金大班辭職回英另行招股丁君接就太平洋行商業兼理上海申隆洋行茶務往返滬漢不憚煩勞至三十九歲密司金持欵來申開設錦隆洋行商請丁君入股擔負買辦責任以舊交而作賓東情投意協竭力經營初開之時專做茶業繼而加添出口絲綢進口洋布及金東物故後小東接手辦理愈加推廣所有顏料疋頭五金雜貨加以水火保險等業異常發達丁君事事竭誠頗有信義聲名卓著近年來華洋多事添保廠房機器兵盜等險擔任愈重操勞愈甚兼以年高因起胸胃之症時起時平此丁君致病原因也現值過渡時代國家多難兵警頻聞常抱悲天憫人之念地方有急慷慨解囊面無吝色所以清光緒間有川沙廳陳公家熊爲賑濟紓難事賞給急公好義匾額至三十二年川沙廳左公繼任爲築塘保民事又給爲善不倦匾額中國紅十字會認捐巨欵亦贈奬章川沙德新小學捐建校舍立案通詳由巡按使齊公耀琳給嘉祥章其他大小公益各事不一而足卽如江灣仁德所手工學堂歷捐鉅數川沙高小學堂捐納檯凳至元堂按年捐助各善舉乙卯年荒捐助饑民由范知事代發此外散給亦屬不資前後國債公債等項歷借數千元至舊曆去年九月十八日因收租回里夙疾復發初請蔡君見花診治繼聘華君少花調理病漸減輕至十一月十六緣年關伊邇商務繁多力疾赴申結束各務詎病勢乘虚轉劇立請中西醫家診治未能奏效延至陽曆正月十一號趕速回鄕遂至仙逝 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[歐戰和平十二願廣天虚我生恉] [  蔆沼]  
　　自歐戰三年演成從來未有之慘劇仁者傷之乃議和之說方興而美德邦交决裂吾恐全球各國終難免牽入於戰爭之漩渦中世界之末日不遠矣吾國人每逢危險輒呼天救命求菩薩度人今則大慈大悲亦不克救苦救難奈之何哉惟有希望和平存爲奢願而已天虚我生嘗以摩訶二十四願爲太奢減爲十二願鄙人設願則更奢矣得母笑爲癡夢耶然而心亦苦矣 
　　（第一）願世上名工巧匠多製成傀儡人充當軍士就其中暗設機關以便運動靈敏當兩陣交綏之際雖飛來砲火祗能傷及木人而軍士之全活者不已多乎 
　　（第二）願全球鑛産祗出金銀不出銅鉛鐵三品使製造鎗砲子彈無原料可用而戰爭之需要品絶矣 
　　（第三）願火山震裂將東西洋所有製造廠隨地陷落悉數罷工則軍用品因以缺乏同盟國亦無可接濟使兩軍相摶徒奮空拳雖傷人亦無害也 
　　（第四）願天起颱颶怪風將鐵甲大戰艦及巡洋驅逐各艦隨風吹起捲入空中旋墜落於荒島之間陸地之上從此汪洋大海中不見有海軍往來蹤跡而海戰之禍以息 
　　（第五）願滄海枯竭變爲陵陸使海底潛行艇無水可資游泳魚雷艦隊亦無海路可任沈浮斯戰艦不至轟沈而全軍免覆没之患 
　　（第六）願空氣吸力往下沈墜使飛行艇隊率爲空氣所壓不得上升其偶或上升者又爲雷電所擊撞成虀粉 
　　（第七）願天降雨水含有硫酸硝强水性質其水潰入鎗砲機簧中至交戰時鎗砲一齊炸裂腐爛無用不足傷人 
　　（第八）願每日起羊角風將綠氣砲毒旋轉半空而散不令逼近軍人鼻孔嗅中其毒而亡 
　　（第九）願紅十字會慈善團各義務員徧採靈山妙藥如老君返魂丹仙人續命湯等劑將所有陣亡將士舁往醫院中多方灌治必救起數千萬血骸枯骨得慶更生 
　　（第十）願海牙萬國和平會出面講和仿三國時吕奉先轅門射戟故事不問雙方有何利害關係祗憑仲裁人從中擊鈀若連中三鎗使自休兵罷戰母自抗爭 
　　（第十一）願全球萬國實行公法公推一盟主爲總領如有違法行動率天下義士共擊之自二十世紀起各治其土地各有其人民相愛相親賢于兄弟世界于以大同矣 
　　（第十二）願東方孔聖人西方如來佛瀛島仙家元始天尊耶穌敎主一一隆世各顯神通母使煞神擾亂乾坤干戈妄動以彰天地好生之德而普捨身救世之心太平有日其庶幾歟 
　　如前八願則列强自失其戰鬭力一方和而卽和矣如後四願則亂世皆進於道德心不言和而自和矣吾竊願此十二願者一一皆如吾願也然而吾之所願猶不止此（五） 
　　天虚我生曰設如第二願竟成事實則金銀子彈飛滿戰場竊恐爭赴前敵加入戰團者尤不乏其人矣可奈何 
消閒集 
[文虎揭曉（四）] [  天虚我生]  
　　此次十條謎原約以射中五條以上者爲合格分五等酬兹承諸君賜敎計倦龍君射中五條謹贈拙著詩詞曲稿一部並任擇拙著小說二册此外占多數者爲巢父君計中四條北山紅樹二君各中三條各贈間諜生涯一册鄭琴薰程習鵬翟振亞曁南徐雙飛襄陽午峰五君均中二條紉秋陸仲石吕翼之雪嶺漢陽楊君漢陽次琳諸君均中一條各贈玉田恨史一册乞函示地址并每册附寄郵票二分半當即寄奉不誤 
海外拾遺 
[法國新式十六寸大砲試驗之效果]  
　　法國製造家所發明之十六寸徑口砲名聞世界盡人皆知該砲祗用一彈之力已使威爾丁之多蒙砲台紛擾不堪當第一次試驗時大總統親臨校閱砲之射擊力其法先於後陣用鋼鐵四門汀泥建築一極堅固之炮台距離炮位約三十餘里據築台之工程師云無論何式砲台都可破壞獨此砲台則萬不能毁而觀者亦深嘆建築之堅固迨總統蒞臨炮位前立卽向此極堅之砲台燃放共聲猛烈宛如天崩地折總統亟乘汽車往察視見該台已破如虀粉鋼鐵及四門汀泥飛落四處着彈地點已成極大深潭砲力之猛可想見矣 
短篇小說 
[科學短篇一百萬金之競賽（一）] [  太常仙蝶]  
　　吾書所記乃一體育家特創之競賽而懸奬之巨尤足駭人駭聞其事去今才三年耳吾名派克與書中主人維廉嘗爲同學相處有年且至莫逆卽至於今渠已富矣而吾不過新聞記者落魄終身渠尚久敬不忘是亦足見其爲人矣吾之初識維廉也渠已成體育專家凡與競賽之會莫不占其勝籌故無論識與不識莫不知有維廉其人也時爲一九一四年新秋吾人應友人之請獵於北方同行者至夥即美國大富翁杜洛德亦與其列此外尤有商界著名者數人杜洛德者運動家也而經驗亦富近百年來之競賽及其與賽之人杜洛德僉能縷舉無遺同行得此良伴亦殊不苦寂寞一日長夜多暇復談及長距離之賽跑並謂以一人之精力充其　能不睡至幾何時多數人僉謂可一禮拜而杜洛德則謂不過六日過此則其人必攖痴疾於是諸人爭辨甚力杜洛德又曰諸君聽之此非吾之理想蓋曾爲實地之試驗且懸巨奬凡有一禮拜能不睡者贈之顧終無人能支持至第七日也維廉於諸人爭辨時初不　言至是乃曰杜君此語恐非確論兩年以前吾曾有友人能七八日不睡而一睡則三十點鐘不醒然亦身體康健未見其有痴疾也衆曰其人可得見乎維廉曰可暇當爲諸君介紹其人而杜洛德先生且得一試其不睡之能力杜洛德曰佳惟須令友能守秘密勿爲外人道蓋此種試驗實至危險往往致攖痴疾而死若爲人聞鄙人且受輿論之抨擊矣維廉曰諾於是約定九月朔日在狼縣杜洛德别墅相見衆散後維廉告我謂欲得此巨奬者實非他人即己是也及期吾人遂同赴别墅至者爲我與維廉及信生皆同學於沃司福大學者餘三人則皆商界名人曰滕根霍仰金勞白眞主人接待頗殷其意謂宜休息數日再事試驗予因告以應試之人實卽吾友維廉初無他友杜洛德曰無論何人皆可但須能勝其任吾皆歡迎且使維廉試驗後諸君中有此逸興者亦不妨繼爲試驗今時尚早且爲晏樂乃偕吾人遍遊别壁此屋古茂風景清雅蓋以廉價得之於中落之家而窖中藏酒尤富出以餉客座中人多洪醉焉如是遊樂者可一禮拜賓主皆盡驩唯問以試驗日期及如何試驗之法則均笑而不答但云試驗場中設備尚未完善猶須時日直至初八之晨始云場中佈置已齊當先往參觀衆聞語皆樂不俟朝餐而往過甬道無數道中均有門戸過即反鍵不許一人混入既而及一鐵門杜洛德以手按壁上關鍵門乃自啓宅中燈光燦耀蓋一大地窖也幾佔全屋三分之二屋長四十五尺闊三丈牆高十尺而其佈置陳設尤覺奇特不類尋常地上茵罽絶厚牆則飾以白堊與　燈相映燦然耀目軟榻及安樂椅上皆敷以紅色剪絨花盆製以古磁中植鐵樹高可齊肩室之東西兩角則垂白幕簡言之直一最華麗之吸烟室耳於是衆皆相顧莫解其意杜洛德徐徐又按壁上機紐而兩端之垂幕忽啓幕後裝飾相同各以鐵架度一鋼絲織成之圓球架高三尺球徑四尺球底有活動之門可以啓閉門下復懸一竹筒式之小罐而空其中有底無蓋深約六七寸徑則二寸吾人所視乃其西面幕後之一球球中空然無物杜洛德引視東面一球啓而視之則光彩耀爍滿球皆實金鎊衆乃大詫杜洛德曰維廉先生此球所貯共一百萬鎊君能絡繹運往空球而不漏落一枚即當舉以奉贈唯此球當加以鍵春下活門每分鐘能自開一次流出金鎊百枚以入空罐之内君可連此小罐取之往傾入於西面空球下之罐中彼球亦有關鍵一經感受適當之重量自能吸收而入空球之中計需時間不過二十秒鐘尚餘四十秒鐘之暇裕足以憇息若使半途有金鎊墮落亦不妨俯拾但不得逾出一分鐘之外亦不得脫落一次否則即爲失敗不必繼續進行休息期問則每隔十二點鐘一次每次限六分鐘此休息期中則可恣君所爲言次以手推牆牆忽闢爲一門中有浴室陳設亦復精美曰苟需浴者此室可用且可任選二友爲汝輔佐以供飲食吾之庖人酒窖皆得隨意指揮唯有一事當取締者即不得助君搬移金　耳（未完) 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之學說 
[論化學（見本報癸酉年十月初八日）]  
　　上海開設之製造局所譯出泰西諸書無不裨益於人事而諸書之中尤莫要於化學夫中國昔人所論物理各書意義之深無庸贅述然一見夫西人所著化學之深造方恍然於中國物理諸書猶僅知萬物之外形而於萬物之内藴尚未能深知其奥妙也蓋泰西之所謂化學於造物之道與夫變化成就之理平日研究有素早經實獲於我心故一朝闡發其微由理想而見諸實功者更爲不少夫萬物自有天地生成之原質以其原質各分爲纎粒其繊粒有定形而各物既各有相結之性方能差定等分相和而成爲諸物今以藏粒之細雖顯微鏡之最精者亦未能確定其大小之實形然有專志於窺測者擬日將一寸分爲二百八十八兆以兆之所分而取其一分則略得其每粒之大以是亦足知其細矣原質既分爲數十類欲以數質而成一物乃以各質調和而製之其各物如火如石如鐵如天氣或爲二質或爲三質而所成者於其各物所存原質皆有定額纎毫無差所最奇者兩三質之分成各物者其分數皆有互相加增始相對合之定例今化學諸士並能將諸物化分歸成其原質亦能以原質相和而成爲數物化學之裨益人事實有不能盡言者其制作物品也即選其料精其質而造法另有出於常法之外者其種地也以知某地所缺某物所尚遂引之栽培灌溉其醫術也能考察百藥之實質因症之宜補宜瀉而造用也百工之業實無不有賴於化學此化學之所以能供人事而西士之所以傾心於其學也吾所望於中國者諸士果欲接續其學必先求貫澈中西庶幾數傳而後後人既沾其大利必將追憶往古曰是功雖肇造於泰西亦吾前人繼起勤勞而始有今日之大效焉溯泰西化學之所以長進蓋由於昔有狂人爲術士所惑夢想長生之丹鍊金之術謂祗須鎔鑄之法能得其精便可有效於是晝夜勤習卒至或厭生或病起而始釋手乃其鎔鑄之勞雖於所圖毫無所得而有識者得見其法即精心運用積數年之竭力窮思而化學以興後之學者果能推廣而增益之庶不負狂人之夢豈非化學之大幸歟 
尊聞閣筆記 
[奇病（見本報癸酉年正月初九日）]  
　　印度有一婦年三十四矣一日興訟公堂欲得其夫給以終身養贍資且聽别居官訊之婦謂良人固非薄倖又未苛待妾特妾每晤彼即神志昏迷炫然若紙因之不可與居官照供命醫士驗之方婦上堂居然無恙先令其夫匿他房婦則含笑如常及夫入婦見之猝然而倒遂舁入醫館調治未幾轉病爲安醫生詢其原委婦曰妾嫁十二年矣婚期固無病越八日忽得昏睡之症良人遂送妾歸　酣臥凡三晝夜飲食無所沾也病失後樂居一載又年有奇舊恙時止時作故復歸夫家嗣是或往或來病益革有時大病至匝旬除呼吸外儼等於死致軀　孱弱形容枯槁知者咸以妾死爲慮　妾至公堂之日已覺無病及見丈夫又增劇醫生奇之特命其夫入　婦悶絶二日以冷水沐其首欲使之蘇自上及下遍體沾濡而閉目息心猶類死　掀其目則見其瞳瑟縮如有所畏是夜更令其夫離之婦詰朝起似大夢然食眠如故逾七日後一夕易其夫以他粧在房巡行二次翌日婦謂神志不寧一若夫在是夜又飾其夫以他人之衣冠履　入其室巡行婦則依然病矣天既曙夫　婦又漸安如是屢試不爽但其夫或與同處一室而障以帷幔或同立一庭隔以他婦或行步於其背後則婦亦不畏苟使目視婦即迷悶若不勝醫士虞其詐也嘗於惛眊之　以電氣驚之終不醒其夫去而婦覺人問其故婦亦謂不知也後其夫喬作兵卒貌赳赳使婦不能辨認婦雖不識其爲己夫而亦疾作官以其情果無僞乃判令其夫給以衣食而别其居云按婦之病誠奇矣嘗聞中醫有言百合之症見人羞澀若畏鬼神與此婦病類惟其不慴於人而獨慴其夫是可怪也 
文苑 
[骰子詩（癸酉年正月十七日）錢唐梁晋竹]  
　　誰將象齒試磋礱巧樣新雕妙手空解得風流便抛擲本來骨相太玲瓏戰因奪彩偏成白人爲貪花只愛紅怪底重簾樺燭下紛紛笑語競雌雄 
　　一生花酒聽平章只在歡場與熱場與世逢迎原跳脫對人面目作端方熱心不死爭拚注妙手成空笑解囊一霎輸贏無定向此中原有小滄桑 
　　廣筵小集訂同儔不論清流更濁流問有何才偏號博欲令誰報竟先投綠么低唱聞聲喜紅豆相思入骨愁竿木逢場儂亦羡書囊蕭瑟太增羞 
　　聲聲喝雉與呼盧閡闠功名賤丈夫用足人間浮浪子力傾天下看錢奴心爭鵝眼鬚眉展計逐蠅頭骨髓枯聞道東山方賭墅有人黑白認模糊 
[雜錄]  
[陳珊士先生牙牌詞（見本報癸酉三月廿九日）]  
　　焚香私禱天（長六）和（么三）地（長么）叮（么二）囑意那人）長四）知未憶别時月上紗窗（么四）倩形梅邊倚（長五）到而今錦屏風外（四六）紫燕雙飛（長三）一旦三秋（么三）巫由十二眞天際（長六）巫山十二一點烟迷（五六）涙珠兒長在雙眸裏（長么）五張六角（五六）人意多非（長四）敢則是鐵索孤舟繫（三六）笛裏梅花（長五）你江城應也思歸計二三尺（二三）春水漣漪一枝枝柳條斜曳（長三）怎日盼天邊（二六）隔情天一點靈犀（么六）二分怨伊四分想伊（二四）撥琴絲六么難理（么六）三翻四覆（三四）魂夢猜疑四六聯擬把書兒寄（四六）七言詩擬把愁兒砌（二五）梅梢月（么五）梅梢月（么五）盈盈三五（三五）一樣含凄剪斷了九曲廻腸收拾起紅情綠意（四五）奴只索把八寳珠環（長二一對）玉纎摘取封好還伊 
　　此俗傳用牙牌擺五五子五不同詞也幼時聞人口誦有焚香祝告天和地叮嚀人兒及早歸云云辭太鄙俚不足掛諸齒頰及咸豐戊午掃墓回里友人以此詞見示云係陳珊士先生所作讀之覺錦心繡口活色生香不愧才人吐屬乃知世所傳者因此詞雅不入俗爲俗子改壞致名句佳章幾乎埋没因亟錄稿以供知音者心賞云爾種杏軒主人誌 
 
 
 

Page 18

 
 
   
 
