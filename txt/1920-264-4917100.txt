# 1920 - 264 - 4917100

 

Page 1

 
 
   
 
 

Page 2

 
 
   
 
 

Page 3

 
 
時評 
[廢督與本省人省長（冷）]  
　　近日以來各省廢督之運動有一二起以本省人爲省長之運動又有三四起其所以如是者皆鑒於武治之紛爭無定而欲以此開民治之基也政府苟無野心眞爲國家萬世之計者厥宜順從而助成之不可反對之也 
蓋督軍之職實爲武人爭奪之媒而於國家人民初無裨益相安之省旣宜徐圖其廢若已發生事故舊督軍旣去則新者自可不必再放此其要求固極正當也至若以本省人治本省則民國初年大抵已如是特因袁氏欲集權中央逞其野心之故遍植其私人今中央之權旣無由而集則曷勿仍返諸民以稍殺諸雄各據之情勢乎 
命令 
　　九月二十五日大總統令任命陳調元署徐海鎭守使此令 
又令任命彭楚克車林爲庫倫參贊任承沉署庫倫參贊此令 
又令任命札密養多爾濟爲烏里雅蘇台參贊陳問策爲烏里雅蘇台副參贊此令 
又令任命李垣爲唐努烏梁海參贊此令 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電明令直魯豫晉陜等省災情甚重責成内部各省長京兆尹籌劃監督多方考察勿任重苦吾民如查有侵蝕振欵因緣爲奸者從嚴劾辦奉行不力取巧延玩者力予嚴懲匿報災情玩視民瘼之知事道尹均應詳察嚴劾如實力辦振之員准陳明請奬 
（二十六日下午七鐘） 
北京電俄使照復外部奉到停止在華俄使領待遇已電知各領知照惟俄僑喪失俄國官吏保護可否再請明令加意保衛安分之俄人生命財産並聲明近來中政府違反條約之處分命令七項不能認爲有效（二十六日下午四鐘） 
北京電津電俄租界昨午接收巳將我國國旗懸於俄界工部局 
（二十六日下午四鐘） 
北京電莊藴寛與王瑚接洽劃分國地財政設參議會均同意惟規復各縣自治莊謂非蘇省單獨問題未提王瑚允赴蘇財廳内定嚴家熾（二十五日下午十二鐘） 
北京電和約研究會員暫定十員外部派施肇常周傳經王景岐唐在章徐兆熊熊垓又聘夏清貽徐新六錢泰章祜（二十五日下午十二鐘） 
　　北京電各界聯合會假北大議决兩條（甲）發宣言書表示以發展民治主義爲宗旨籌備國民大會爲最重要目的並推定學生會律師公會起草（乙）勸導京總商會加入 
（二十六日下午四鐘） 
　　北京電四國新銀團成立以滙豐正金中法及花旗銀行經理正式通知書將於本月底或出月初送逹（二十六日下午四鐘） 
　　北京電新銀團借欵目的在利益均霑英美法願將湖廣鐵路借約去德加日而日人亦提出高徐順濟兩約准三國加入（二十六日下午四鐘） 
　　北京電英使因南苑飛機運奉提出抗議現張使已允停運並撤退監守軍隊由外部照復英使甚滿意（二十六日下午四鐘） 
　　北京電禁止與敵通商條例閣議取銷（二十六日下午四鐘） 
　　北京電今午閣員赴府賀節徐在集靈囿宴會夜約晚晴簃社員賞月賦詩（二十六日下午四鐘） 
　　北京電倪嗣冲索欠餉百四十餘萬（二十六日下午四鐘） 
　　北京電鄂岸榷運局長改任王嵩儒（二十六日下午四鐘） 
　　北京電江蘇魚雷學校及福州海軍學校行畢業式派李鼎新代往頒訓（二十六日下午四鐘） 
　　北京電田督電駐魯振武軍肆擾速處置（二十六日下午四鐘） 
　　北京電交葉以電政司妄報粤省軍情將一書記受過（二十六日下午四鐘） 
　　北京電贛督轉來莫電虎門砲臺亦經收復（二十六日下午四鐘） 
　　北京電宜昌運銷局長換羅揚烈 
（二十六日下午四鐘） 
　　北京電旅京皖人進行廢督運動（二十六日下午四鐘） 
　　北京電唐陽（七日）劉哿（二十）電主張根本解决維護國權法律求對於宥（二十六）電之具體辦法 
（二十五日下午十二鐘） 
北京電李純養（二十二）電仍主裁長江巡閱請詳查（二十五日下午十二鐘） 
　　北京電靳昨晚專車赴津係專爲太夫人賀節（二十六日下午四鐘） 
　　香港電譚浩明爲策應桂粤間軍 
事故抵梧而止（二十六日下午九鐘） 
　　香港電魏邦平由省率軍並兩砲艦敬（二十四）到石岐後各方代表勸顧全粤局隨開議决宣獨立　　香港電江門民軍統領周某敬（二十四）晚率隊二千餘突逼燒桂軍四營桂死傷甚衆民軍已佔虎山惟坑尾附近村落多被桂軍砲燬聞陳德春所部已有數連附民軍（二十六日下午九鐘） 
　　香港電惠州因連日雨無甚激戰桂統領吕定祥在黄田戰斃 
（二十六日下午九鐘） 
世界路透電 
[美國之炸彈案]  
　　二十三日紐約電自紐約稅關接到恫嚇信謂某時將有炸彈炸裂後全國各處當道多接到恫嚇信件警察雖知其有意戲弄然亦不能不先事預防克勒夫蘭郵務長近接一信謂某某等銀行將被炸毁警察等聞之卽赴各銀行偵察但迄今未發生何事 
　　二十三日紐約電今日警察在白洛克林鐵路車站月臺上查見炸彈上有導火線正在發火據警察意見此必鐵路罷工人所置 
[意國之工人騷亂]  
　　二十四日紐約電共同新聞訪員自意大利來電稱各要點發生重大之暴動羅馬鄕間之騷亂近於戰爭衆持來福槍互鬭總警廳附近有人抛擲炸彈死三人現共拘獲二百人杜林地方亦有暴動工人與兵士衝突死七人 
[美國候選總統之談片]  
　　二十三日倫敦電威斯特明斯特報載美國共和黨候選總統哈定氏之談片略謂平日雖主張商業保護政策然欲歐洲各國償還美債則必許其貨物入境故不欲增高稅率以排斥之美國須俟俄政府承認國際公法藉以證實其稳固後方可與之往來美國不欲接受外國委託管理權而對於東半球亦不願爲擔保人惟美國始終信任中國開放門戸政策美國船隻不應付巴拿馬運河之航費但對於他國船隻亦不宜有所歧視至於愛爾蘭問題雖有人贊成其獨立然此非美國官場問題美國將來僑民政策將以造成美國公民爲基礎而不僅以加增國内實業人力爲念也 
[英國礦工與礦主之談判]  
　　二十四日倫敦電礦工大會今日午後决議應首相 
之請展緩一星期發表罷工通知書 
　　二十四日倫敦電礦工聯合會幹事員與煤礦主人 
總委員會定明日在商部會議 
[荷蘭之大航務公司]  
　　二十三日倫敦電荷蘭主要船公司數家聯合爲一取名合衆荷蘭航務公司計有資本英金一千六百五十萬鎊擬經營遠東東印度澳大利亞亞斐利亞之航業 
[印度郵電人員之罷工]  
　　二十三日孟買電此間郵電兩局人員一律罷工要求加給工資郵務因以大亂現有人願盡義務助辦分送郵件等事 
[美國物價暴落之現狀]  
　　二十四日紐約電著名商家現信福德公司減價後佛蘭克林公司起而效之此舉之影響不僅及于摩托車業且將及於各項商業現有許多公司宣布減價倭海窪土里杜某大木廠亦減價百分之二十此顯爲福德公司行動直接之結果 
二十四日芝加哥電各項糧價皆落今日小麥價因以減一角三分一九二○年所收之他種榖實巳落至最低之價 
[各國近事記]  
　　二十二日巴黎電克勒滿沙氏□今□□馬賽乘□第里爾郵船起程前往遠東 
二十四日巴黎電萊矩氏任内閣總理兼長外交之說業巳徴實米勒蘭氏之閣員均留職 
二十四日倫敦電過激黨代表克拉新氏接莫斯科無線電報囑令否認倫敦俄代表變賣俄國珍寳及津貼每日捷報之說但克拉新氏尚未遵命照辦每日郵報謂莫斯科之來電與捷報總理之言論彼此適相矛盾二者不能皆是 
二十三日巴黎電德國所交與協約國之船舶共約二百萬噸幾滿和約規定應交之數 
二十四日墨爾邦電澳洲一九二○年至一九二一年之海軍預算共經費三百二十六萬六千鎊海軍人員以六千六百二十八人爲限預料明年七月間可減至四千六百五十一人出洋軍艦減爲六潛行艇六驅逐艦另有十一艘編爲預備隊 
太平洋路透電 
[海參崴近事紀]  
　　二十五日海參崴電内閣會議認海參崴代表有加入優林與中政府間談判之必要故巳派阿加羅夫氏入京但附有條件此項談判不能束縛將來之遠東政府 
二十五日海參崴電伯力日軍撤退居民大起恐慌慮廟街事變復見於伯力俄當道與各政黨極力安慰勸勿自擾但民間恐慌今仍未巳 
二十五日海參崴電由海參崴赴勞農政府管轄區域之工人與難民數車刻在西比利亞西境被阻因鐵路情形不堪之故而以伊爾庫次克與阿木斯克兩處爲尤甚上烏定斯克巳請海參崴政府勿再遣發難民車 
二十五日海參崴電財政部長辛麥芒氏今日辭職 
經内閣會議挽留辛遂允暫不辭職 
二十五日東京電陸軍省大臣於縣知事大會時聲稱雖廟街日軍因缺乏必要之設備準於今夜撤退而駐亞力山得羅夫斯克度冬然擬於明年佔據廟街西比利亞日本軍費每年前需二萬萬元今赤塔伯力旣巳退出軍費可減至五千萬元 
[漢城之騷亂]  
　　二十五日東京電漢城電稱二十三夜仁山韓人集衆約千名搗毁郵局警署銀行等屋後由警察驅散恢復秩序亂徒死傷各二人警察亦傷一人 
國外要聞 
[美國特約通信任堅]  
　　美國財富之預測 
　　按美國政府調查結果其國財富在一九○四年時值一○七·○○○·○○○·○○○元至一九一二年即爲二八七·○○○·○○○·○○○元在此八年間所增者九二○年所增之數當爲三二七·○○○·○○○·○○○元也 
國内徴稅委員長嘗宣言美國現時所有之財産據彼推算值三五○·○○○·○○○·○○○元果爾則此數較前時所宣言者過一○○·○○○·○○○·○○○·歐洲一○·○○○·○○○·○○○·之本利猶未計算在内也 
至農産在美國爲一大財源在一九○四年值六○○○·○○○·○○○元約占美國全財産百分之六在一九一二年則爲九·○○○·○○○·○○○·元而占百分之五經七年後至一九一九年據農産報告值二四·○○○·○○○·○○○元按例推算以全財産百分五作準則美國財産當爲五○○·○○○·○○○·○○○元也 
更自他方面言之以一九二○年所增之價值計算從上言結果之三二七·○○○·○○○·○○○元推測可以百分五十爲準則美國所有全財産在現時巿價之值上亦約爲五○○·○○○·○○○·○○○元 
惟財産統計至難欲得其逐年增加現象莫過於一考美國財政歷年統計特從美國官報中摘出如下（一）當一八五○年人口爲二三·○○○·○○○財富所值爲七○○○·○○○·○○○元每人平均得六三○元（二）當一八六○年人口爲三一·○○○·○○○財富所值爲一六·○○○·○○○·○○○元每人平均得五一六元（三）一八七○年人口爲三八·○○○·○○○財富所值爲二四·○○○·○○○·○○○元每本平均得六三○元（四）一八八○年人口爲五○·○○○·○○○財富所值爲四三·○○○·○○○·○○○元每人平均得八六○元（五）一八九○年人口爲六二·○○○·○○○財富所值爲六五·○○○·○○○·○○○元每人平均得一·○五○元（六）一九○○年人口爲七六·○○○·○○○財富所值爲八八·○○○·○○○·○○○元每人平均得一·一六○元（七）一九○四年人口爲八一··○○○·○○○財富所值爲一○七·○○○·○○○·○○○元每人平均得一三二○元（八）一九一○年人口爲九五·○○○·○○○財富所值爲一八七·○○○·○○○·○○○元每人平均得一·九九○元（九）一九二○年人口爲一一·○·○○○·○○○財富所值爲五○○·○○○·○○○·○○○元每人平均得四·五四○元 
按度支部報告所得稅之總數爲一三·六五二·三八三·二○七元所巳經收得者爲三·四七二·八九○元其餘未收到者爲人口數百分之三若以至少之數計算設每人僅二三○元從此推測則美國全財産當亦不遠五○○·○○○·○○○·○○○元在一九一○年當財産爲一八七·○○○·○○○·○○○·元時所得稅爲三○·五○○·○○○·○○○元此事實也在一九一八年所得稅爲七三四○○·○○○·○○○元按同一比例計則財産總數當不遠四四八·八○○·○○○·○○○元 
戰爭之初當一九一四年時人咸以爲美民之購公債票以爲投資資本者僅四○○·○○○人至於今日照度支部統計人民之購自由戰勝公債者其數如下 
（一）第一次四·○○○·○○○人 
（二）第二次九·四○○·○○○人 
（三）第三次一八·三○八·三二五人 
（四）第四次二二·七七七·六五○人 
（五）戰勝末次一一·八○三·八九五人 
總六六·二八九·九○○人 
數日前報上更有人宣言現時美國流幣平均每人得五六·六元總數即六·○○○·○○○·○○○·元一著名銀行家嘗曰美今共有二七○○○銀行平均每行所存流幣得二○·○○○元總數即五四○·○○○·○○○元更益之以中央存儲銀行金計一·九一四·○○○·○○○元總共爲六·○○○·○○○元從此可知統計所存在人民之數僅三·五○○·○○○·○○○元假使其中有五○·○○○·○○○爲兒童卽每人有七○元在手也至最近耶魯大學敎師ＦＩＳＨＥＲ係有名財政學家計算結果約二·五○○·○○○·○○○元 
國内要聞 
[北京通信（靜觀）]  
　　尚未完全解决之蘇長問題 
蘇省長問題自蘇四代表來京而有不能不解决之勢兹將各方面情形錄下（一）政府方面自接蘇人保張之電因任王令巳發不便收回成命惟催王速表示就職二十二日王自固安回署即由靳翼青電約至院磋商一切内務總長張遠伯同在座一面出示蘇人最近所拍來之各電一面力勸王迅速表示就職以免益增困難未幾吳士湘亦銜東海命赴院向王敦勸王初猶堅辭嗣經三人剖陳利害意始稍轉據聞下午密談約及三小時之久乃將就職之意確定惟時間遲早尚未遽决在靳張諸人之意以爲王旣允許到蘇巳屬滿意時之遲早未嘗不可再作第二步商量至對付力爭蘇人治蘇之代表亦巳預定辦法即仍請田在京蘇紳出爲疏解好在張仲仁原無作省長之意而莊思緘且早有歡迎王瑚之表示也（二）王瑚方面王本無遷升蘇長之心據聞當命令將發時並未完全得其同意是以令發後曾向東海作一度之電辭其初次覆李秀山之歡迎電亦有才力勝宜避賢路之語其在京兆尹署内對僚屬言則謂吾何能舍北方振務而遽赴江蘇不惟以五日京兆一語貽笑高賢卽對於故鄕數千萬饑民亦覺不忍復言﹃官可不做人則不可不做﹄迨二十二下午經靳張吳三人一再苦勸之結果乃將不願就之意完全取消惟到任之期仍須在振務就緒以後是以出院返署當晚即有第二電覆李督表示願就意内有志同道合承敎有期等語惟聲明一時不能就職蓋仍斷斷以振務爲辭也除覆電外並有一函交由李督派來歡迎王氏之代表王某田某帶回措辭大意亦與第二電略同此王氏最近之態度也（三）李督方面事前李督保薦何人屬意何人巳成明日黄花今可置而不論至此次對於王瑚則竭誠歡迎據聞其賀電措辭備極謙抑内有﹃上膺特簡之隆下慰蒼生之望中符馨祝之懷﹄等語電發之後隨即派代表王某田某入都速駕且持有極誠懇之函現在王氏就任之意旣决兩代表亦巳回寗復命矣（四）蘇人方面此次所派代表黄伯雨錢强齋穆抒齋三人巳於二十二日下午八時抵京當晚卽赴西城後泥灣張仲仁之私宅密談一切以爭蘇人治蘇之代表第一步當然以力勸張氏俯從公意爲入手辦法張氏乃詳述不能承認之種種理由如對於政府對於王瑚對於李督對於本省均有極端困難之點不能排除意極堅决代表則又縷述蘇人自决之各種情形對張責以道義動以利害雙方互議直歷四小時之久毫無結果而張氏最後聲明謂﹃欲舉我去做省長斷非打電列名諸位要我去我就能去亦非我答應打電諸位去做省長就能去做﹄如此一夕談當然不能得其要領現在儲鑄農尚未到京儲遲來數日或能將南通意見多帶得一點來亦未可知昨日（二十三日）三代表又往訪莊思緘亦無非陳述請莊勸張之意至若正式對外發表意見專候四代表到齊後矣（五）旅京蘇人方面旅京蘇人中接近政府者當首推莊思緘莊亦贊成王瑚且歡迎王瑚之人也命令未發旣屢次親往勸駕命令旣發又作長函請其就任其餘與莊氏同其意見者亦不乏人惟因蘇社旣有蘇人治蘇之主張且公推張仲仁請政府任命則旣係蘇人無論如何表同情於王瑚亦不能不舍此以趨於蘇人治蘇幟之下蓋一地方之自治自决原係一地方人民之天職萬不容稍持異議也當蘇社巧電（即推舉省長之電）未來以前在京蘇人原有歡迎王氏之預備至此乃一切取消現在各屬蘇人意見亦未一致有主張開江蘇公會以便約同代表加以討論者有主張暫緩開會者但將來四代表到齊之後縱不開正式大會亦必有數次集合以便磋商一切也（六）蘇省官吏方面自任王命令發表後各省賀電逹京兆尹公署者紛紛不絕其中蘇省官吏亦佔一大部分有道尹有廳長並有縣知事論電文措詞之卑抑恭順則尤以俞紀琦爲最云（九月二十四日晨） 
[北京通信（直言）]  
　　秋節中之京學界 
　　北京高等以上各學校至署假將行開學之時五月薪尚未全發大有開學不得之槪凡橷易校長之各學校敎部每校於開學前先給與開學費五千元故工專女高師農專等校差堪敷衍業於十號左近次第上課北大則 
 
 

Page 7

 
 
以敎師多未到校不克開課在數月前各校多以校舍及他不動産向銀行抵借今則抵者巳抵縱有未抵者銀行家以敎育界借欵多不能如期清償因相率不敢投資而各學校迺益困中秋爲我國舊曆節關京中各商戸皆以此時爲收賬期學校敎職員在節前十日左右即相率發愁預計度節費用及必需償還之賬項羣謂﹁敎育部恐未必能有欵各校長又皆與敎長接近莫肯與之爲難勢非再演去年同盟罷敎之舊劇不能免避債臺之高築﹂顧敎職員聯合會之領袖其組會原因本非完全爲麵包主義實亦另有作用職員旣巳到手團體名義可以任其運用則亦各事其事不復問各小敎職員疾苦若輩又較有資三五月無薪於彼固無傷而月得三五十元之小職員僅藉此區區以免凍餒畜妻子者以是多出怨言顧亦無可如何惟有各向其校長哀懇設法度節而巳前日各校長會於敎育部議度節關辦法范氏允竭力設法惟謂恐所得亦無多倘各校長能自活動向他處借欵以自裕則更可較有把握各校長回校後多不敢言敎部於秋節前有幾何欵但云或可得少許而巳至今日（二十四）敎部始以電話通知各校謂欵巳有令各校派員往取各校會計羣集至則僅給六月半月經費然各校敎職員聞訊皆已大喜過望皆止求其能應急初不敢復計多寡也范氏到部僅一月餘而巳發一月薪各校敎員以是亦多滿意謂范氏確能盡力爲若輩設法而北大以是亦有下星期一開始開課之訊矣學潮之不起浪也久矣其原因固甚複雜而無新鮮題目可做亦一大原因今則暑假方開卽與學生以二大資料一爲國民大會一爲救荒國民大會在學生方面原分寸派主張一學生聯合會派主張聯合各界團籌備國民大會一非聯合會派主張以個人爲單位不以團體爲單位並主張以臨時國民大會爲正式國民大會之籌備會兩方競爭頗力主臨時國民大會者乘假期初開赴各校運動各校學生簽名贊成而尤注重女界蓋恐女界不加入則聲勢太薄也女界聯合會巳加入各界聯合會對於臨時國民大會之發起者初以其公函中措辭不當拒絕簽名蓋其函中言必對其所提條件完全贊同始可簽名也顧發起臨時國民大會者亦初非不允他人參加意見亦自認可容納各方意見以是女界聯合會方面復主改變方針將出爲魯連合兩機關爲一使臨時國民大會但以開臨時會解决各事實問題向政府請願爲止不再籌備正式會以籌備正式會事讓諸各界聯合會而各界聯合會方面則亦襄助臨事國民大會之成功此種調停不知果能逹目的否至於救荒之事則學生聯合會竭力爲之 
學潮之餘波流而爲各校之内鬨在皆然惟必其本校諸事多不滿學生意始有此舉京中各校如北大高師等多曾經一二度改革故於此時不甚受影響惟高工因舊日在洪鎔壓力下學生多不敢動至今年春迺激爲去洪風潮然其結果學生欲運動敎員仿效清華故事由各敎員維持學校現狀照常上課而洪派敎員竭力反對之致無成及洪旣去楊梓南長校於開學日演說即竭力鼓吹﹁德謨克拉西﹂大得學生歡現聞學生方面巳會議數次决於節後先開大會歡迎新校長其次日即將不滿意之敎員開單並指明其不滿人意之處請校長更換結果未知如何也（二十四日） 
[北五省災區協濟會之近訊]  
北五省災區協濟會上東海文云敬呈者北五省此次旱災赤地數千里饑民三千萬爲四十餘年所罕見荷承中外各慈善團體募欵救濟奔走呼號仁聲所布全活可期惟是災區太廣力難普及國家財政旣巳庫空如洗抵押皆窮私人經濟又因連年災賑捐輸亦罄而欲籌措巨欵拯此子造殊非易也敝會同人公同討論擬有一策以供採擇查東西各國各國往往於戰事發生或財政緊迫之時輙於交通機關所轄之鐵路圇船郵票加收百分之幾名爲通行稅以濟急需取之不多徴之甚易事竣仍卽停止現據交通部所編民國七年分國有鐵路會計統計總報告書第十七表及副三十五表一年之中共載旅客二千四百六十四萬二千九百六十五人收入爲二千五百七十四萬零八百四十元零四角三分又第二十七表及副四十三表共運貨物噸數一千八百十四萬一千一百三十三噸收入爲四千四百四十九萬零五百三十七元八角九分今如爲救濟災民起見每旅客票加收百分之十照十七表人數即可加收二百五十七萬四千零八十四元零四分三釐貨物每噸加收百分之十照第二十七表噸數卽可加收四百四十四萬九千零五十三元七角八分九釐兩共七百零二萬三千一百三十七元八角三分二厘此外如長江及各省埠之輪船各省商埠之電車全國之郵票一併加收其數當亦不少統各項計之至少亦當有一千萬元之數倘以此數爲抵押而以清還外債之日爲止向歐美各國資本家貸借五千萬金元之外債則可以辦理直隸山東河南山西陜西四川湖南福建廣東浙江十省之水旱兵災卽用以爲治河及建築馬路之工程以工代賑必可全活甚衆我中外官民顧念災民之慘狀籌集捐欵之困難而民心合力公認加此至少之費以救此數千萬之生命當亦衆所贊同惟國有鐵路多關係於外國借欵銀而長江輪船又分屬於中外各公司必須由政府與各國公使及各公司協商辦法方能成立敝會以爲如果此策能行外欵能借對於工賑辦法擬分别担任如下（一）設立中外慈善聯合會卽推舉鐵路輪船各銀團公司經理人與中外各慈善團體代表爲董事（二）稽核會計卽由借欵團推舉外人管理（三）辦理工程卽由現在中國各機關之中外技師及順直水利委員會中外工程師協會公同擔任（四）經理災民赴工工作者即由各外國敎會青年會及中外紅十字會各慈善團體分别擔任如此規定中外協力必能有所補救現經函商外國公使請其竭力贊助此舉敝會爲民請命聊貢所見（下略） 
熊希齡致北五省災區協濟會函云敬啓者今日因事赴香山未及到會至歉昨函以工代賑等辦法想巳公呈總統敦促進行頃思尚有可籌立即開辦之公欵開列如下（一）查由通州至天津之馬路上年經弟與京兆尹籌議建築共向中法實業銀行訂借現洋二十五萬元除巳交第一段路工七萬元外尚有十八元大約購地需七八萬元其餘均可用之土工似可與京兆尹直隸省長商酌由天津興工即就近招僱逃荒至津之難民壯丁選用工頭迅速開工亦可稍資賑濟（二）查隴海鐵路現聞施督辦巳借得外欵三千萬該路西由觀音堂以至陜西東由徐州以至海州測量當巳完畢均可先修土路應呈由政府迅催施督辦趕緊開工則陜豫魯三省之饑民皆可藉此謀食（三）查農商部新設農工銀行業將股欵集有數百萬元現在直魯豫三省農民失業無資耕種似可呈請政府飭令農商部先將此欵仿照通州農工銀行速於三省災區設立農工銀行貸借農民俾得購買籽種等欵亦爲賑務善後之一策以上三端尚屬易行應請公决具呈總統轉飭部院迅速施行無任感盻 
[靳總理與唐劉之往來電]  
　　靳氏去電雲南唐行營團唐蓂賡先生貴陽劉如舟先生并團李協和先生均鑒華密奉到宥日通電備悉一是敝處曾於東日致蓂賡如舟協和三公一電將切望和平統一之私願剴切佇陳此時計逹冰案詳釋宥電益知彼此跂盼和平實巳心心相印此間於統一計畫近巳與西林武鳴日初組安諸公切實商訂大要祇在尊重法律改善國際契約裁汰冗兵實行地方制度諸端意見均原相同證以宥電收朿時局刷新政治根本兩主張法律外交兩問題須有正當之解决即是尊重法律改善國際契約之意而廢除督軍以師旅長直隸於陸軍部特設軍事委員會裁汰冗兵籌辦地方自治亦是裁汰冗兵實行地方制度中之具體辦法大致不殊可見心理皆同至應由正式和會解决一層但期和會本身不出枝節凡可以促進和平速成統一之辦法此間無不贊同也敬布腹心更祈明敎雲鵬印又電云前讀宥日通電具見振導祥和之盛心至深佩仰和平統一本爲雲鵬素願再肩樞席此志益堅眞日奉復一電具逹悃誠計逹台察謀和以來中外屬目巳久值兹國基杌隉自必迅謀統一俾大高奠定庶政乃得就理况南北相持民生日敝大局遲一日解决人民即多一日痛苦羣情跂仰如解倒懸哀此孑黎皆吾胞與而徒以政爭不决使陷於水深火熱之境蒿目艱難能無慨喟此時和平傾嚮久歸故隔閡悉去商榷非難果能以委曲求全之心爲當機立斷之計舉凡一切問題當無不可相讓相成然則所以拯國步之顚危挽人民之重困者亦惟在諸公之共任贊導而巳夙諗匡時愛國同此襟抱務乞開誠相示速定統一之局國家幸甚南天引領立盼德音雲鵬漾 
唐劉覆電最近政府曾兩次致電滇黔聞唐繼堯劉顯世二人均巳先後覆電唐陽電略云東電奉悉企望和平心同此理西南對於時局解决但期於國權得澈底之挽回於法律有正當之維護則繼堯等自當竭盡智能促成統一我公望和旣切尚希將宥日通電宣布各節詳察而實行之則一切糾紛不難消解云云劉電略云東眞兩電奉悉我公抱息事寗人之旨苦心擘劃至爲欽佩惟時局混淆原因複雜欲求眞正之和平統一非由根本解决則伏禍潛滋不旋踵仍蹈覆轍此間意旨前於宥電詳切言之旣承嘉納尚望當軸諸公妥籌實行大局幸甚云云 
[内國公債之調查]  
　　九年短期内國公債巳有明令頒布施行在政府方面所揭藥者爲整理金融收回京鈔而社會方面對於政府之信用極爲薄弱多抱一種懷疑態度不敢信今日之政府能作出何項裨益人民之事九年公債事在初行吾人苟預謂其必無好處未免涉於武斷祗有將巳過之公債史刊登報端俾袞袞諸公激發天良好自爲之而巳兹以調查所得錄左 
元年六釐内國公債（元年公債）定額二萬萬元由財政總長依財政上之便宜分期募集之利率六釐付息期六月十二日還本五年以内只付利息五年以後三十年以内用抽籤法償還原本擔保契稅印花稅售價以九二爲最低價條例二年二月二十日公布案元年公債現在發行額計有九千餘萬付息地點均有限制各不相混價格亦隨之而異迄尚未經抽籤還本所有債票號碼以財政部歷届付息時公佈之號碼爲准現價上海付息票二扣北京付息票一六 
元年八釐軍需公債（軍需公債）定額一萬萬元利率八釐付息期二月二日八月二日還本第二年起每年償還五分之一第六年還清擔保以國家所收錢糧作抵將來免釐加稅實行時以所加稅作抵案軍需公債核准發行之票共計五百七十七萬餘元嗣於五年正月又撥北京交通銀行一百十五萬餘元其號碼以每届付息財政部公布之號碼爲有效付息地點從發行機關爲區别惟所付均係現洋前於四年二月五年二月六年十月分别抽籤還本三次尚有二次未還於七年八月補發息票四期至九年八月因仍未還清又補發息票四期現價七八 
民國三年内國公債（三年公債）定　二千四百萬元利率六釐付息期六月三十十二月三十一還本三年内以付息第四年起用抽籤法每年償還九分之一第十二爲止抽籤於每年十二月十五日行之擔保息欵由交通部鐵路餘利除業經抵押外撥五萬元左右商稅撥三萬元殺虎口鳳陽關撥四萬元還本指定京漢路第四次抵押所餘每年二百八十萬元按年存儲售　九四條便三年八月四日擴充債額條例三年十二月二十二日公布三年公債全數發行利息隨處可付號碼並無限制現計巳抽籤還本三次（七年二月八年六月九年六日）尚有六期未還其還本付息擔保前由財政部呈准改以全國常關稅欵儘數提交總稅務司專管以供三年公債四年公僨還本付息之用擔保較爲妥實價格日見騰漲現價七三（未完） 
[實業債劵與農商銀行（巿隠）]  
　　農商部前辦有奬實業債劵原爲籌辦農商銀行而設計本届第一次所發行之總數爲五百萬元但買出之際實收八成名爲五百萬其實僅有四百萬耳而此四百萬中尚須提奬金一部分又加以印刷經費局用經費抽籤時一切臨時用費所餘巳屬無幾即就此無幾之中且未必能完全收到蓋因包銷各戸殷實者固多而事前意圖徼倖事後無力償還者亦不少將來純收入幾何此時尚不敢預定據該局中人云此項債劵收入可以完全作農商銀行資本者結果能有現銀一百萬元巳算幸事現在抽籤之事早畢下月一日起即須付欵而各處包銷之戸繳欵到局者尚不多因此該局員異常焦急除函電嚴催外並有數處派定局員前往專司催欵之事是以局務較未抽籤以前尤形忙碌暫時未便撤銷惟日前農商部有令文到局飭將局費減去三成大約所有調用人員日内須裁減若干以資撙節也當該項債劵發行之始普通人並不知其性質皆以爲未中籤之劵將來換給實業證劵作爲銀行股本所持實業證劵卽與銀行股票無異其實不然試問僅以一百萬之現欵投入銀行作爲四百餘萬之股本匀分利益則銀行營業豈不受其障礙是以專任籌辦該行之江競庵氏前曾邀集北京有學識之銀行家研究斯事乃證明實業證劵與銀行股本宜截然分爲兩事實業證劵應由農商部塡發與銀行無干銀行只認收入現欵若干作爲股本與領有證劵之人無涉農商部對於領有證劵人須視此百餘萬元之銀行股本營業結果有利幾何方取之以實施分配若此百餘萬元而無利也則領有證劵之各戸亦只好保存此一張空紙而巳實業證劵之性質旣明則該劵之價值巳可想見據聞該部巳草擬實業證劵條例不日脫稿呈准公布矣至農商銀行現正着手籌備籌備處即設於江氏寓所（宣武門外大街路西四十四號）招股廣告巳登各報其資本總額定爲一千萬元財政部所發有利國庫證劵作爲該行官有資本者巳有一百萬元由江氏直接領到惟因江氏直接收領之故與農商當局小有意見蓋在江氏之意以爲旣屬專任籌備關於收集股欵自有獨立之權而該部總長王迺斌以爲財部發給官股於農商部所辦之銀行應由農商部收轉方爲合理今江氏不待呈明遽先收領事後僅以一文補呈備案未免權限不清因此倡言行將收歸部辦不必另設籌備處云云但此時僅有空言尚未見諸實事竊謂農商銀行爲一種極重要之事業將來能和衷共濟實心辦理則其發逹可操左劵也 
[京聞拾零]  
　　推設銀行之條陳口昨有人遞呈東海條陳一件探其内容大致謂中國宜設銀行於俄國遠東十二處庶足操縱俄國遠東之經濟商業尤可使中俄兩國帮交日見周洽聞東海閱後巳交院部核辦 
國際聯盟之消息國際聯盟會内另有海陸軍代表之一席我國當軸前經决定陸軍代表派蔣方震吳晋等前往現在蔣氏因政府未確定陸軍計畫在會議席上頗難措巳表示不往故仍屬意於前次赴歐之梁上梀將惟梁近來有病未能起程吳晉因時問巳近巳於前日動身先赴瑞士矣 
修築國道之計畫内務部依以工代賑之計畫决定修築國道先派員分赴測察施工計畫計先築者三路（一）爲北京至濟南綫（二）爲北京至開封線（三）爲濟南至長安線此爲第一期（四）爲滄洲至石家莊之路基（五）爲同成路基此爲第二期至濬遼河及濬運河則列爲第三期歸入裁兵後辦理 
停止俄使領待遇後消息俄使之待遇業已明令停止此項明令發表之經過純爲預防將來中俄國際間之糾葛起見按諸法理與事實以及各國待遇俄國使領之現狀我政府停止俄使待遇實爲當然之處置惟昨得外人消息據稱俄使對此明令意頗怏怏巳訴苦於某某二國公使希冀代爲帮忙云 
[廣州通信（港僑）]  
　　戰事之影響於省垣 
　　東江戰事現正在最緊張之時據省港報所登載陳軍有進無退着着進逼惠州城雖尚未破（此兩日喧傳巳破但未能證實）然陳軍巳繞别路進窺石龍其聲勢甚爲猛烈省軍兵氣不揚今惟恃李根源出馬視其能否挽回此危局耳省中當局現尚爲掩人耳目之舉檢查報紙訪稿各地新聞須經檢查員核定方准出版此則猶是前時禁止登載軍事新聞而進焉者耳不知城中各報雖多忌諱而港報則可朝發夕至瞬息卽到且因嚴禁之故反至過甚之詞因眞相不明而　信之省中商民現巳紛紛遷徙日多一日自滇軍出發拉夫之事發生騷擾異常商場更加浮動卽時紙幣低落銀業店不敢開盤商民更恐於是凡有附欵者均紛紛起欵金融益形恐慌商會中引以爲憂適當局向商會商議欲揭借一百萬以應軍餉急需商會難之再三商榷始允借六十萬並瀝陳目前商業艱難情形故由督軍出示勸存戸未到期不得提欵最多祇許提二成又禁止拉夫擾民但此乃官樣文章其實拉夫已有三天被拉去受苦者巳不知若干人矣現在巿民紛擾之際復聞東郊燕塘外巳發見陳炯明告示山嶺中有白旗數面此必民軍蔓延巳漸侵入近郊一帶而虎門有砲台獨立消息此地砲台林立當局曾飭虎門要塞司令邱渭南到砲台收繳大砲撞針奈台兵抗拒不肯應命邱卒未能如願故虎門獨立之說近已傳布甚盛此亦足令人民驚心者也領事團恐戰事延及省城曾經會議一次擬定正式公文送到軍署聲明廣州城地方重要兩方軍隊在距城二十里内不能兵爭此事商民甚爲欣喜蓋勝負當在前方解决若退至省城而猶未巳眞所謂不惜糜爛其民矣故目前省地人民所希望主持正論者一爲各國之領事一爲中立之海軍現在謡言衆多拿獲嫌疑人重懲者時有所聞至於戰事實情凡揭載於省報者皆戰勝之電書不勝書惟人民恐慌如斯亦可異矣 
[杭州快信]  
　　舊曆中秋各機關並不讌會所節筵資移助北振 
籌助台屬水災古物展覽會昨巳開幕（會址陸軍同袍社）每劵售洋四角且有贈彩 
贛省議員觀光團定十月一日赴滬 
財廳陳昌榖昨將内部職員一律頒狀加委並委周旦充徴榷科科員專司各縣所得稅事務 
錢能訓昨日午後五時由滬抵嘉善准本星期内來杭蔣邦彦已乘昨午車赴江寗 
浙省警察傳習所迄未開辦現由寗警廳督察長楊祿純呈准省長巳令警務處妥議章程不久可成立 
尚有要聞二及地方通信轉入後頁 
雜評一 
[安福薪傳（默）]  
　　安福喜擁兵以自衛而今亦多擁兵自衛安福喜結團以對抗而今亦多結團對抗安福濫借外債而今亦借外債安福違反民意而今亦反民意安福不重視敎育而今亦不重敎育此皆所謂安福之薪傳也自來武人所傳授者如此官僚所學習者如此師法相承服膺罔替安福之前傳之於安福安福之後自必有傳人固亦無足怪也 
然處今日之世界而無變武人官僚相傳之師法國家能得一日之治耶而彼則曰安福之徒固巳根本剗除者也 
 [ 
 
 

Page 8

 
 
國内要聞二 
[東三省使署之大會議]  
　　張巡閱使以鮑吉督現巳來奉特於日昨（二十一號）在使署開會與會者有孫黑督鮑吉督張司令張吳汲三師長王廳長魁廳長王處長史道尹等三十餘人兹將所議事項列下（一）軍民分治問題（二）改編軍隊保升上中級官佐問題（三）整頓三省吏治以愼選知事爲入手辦法（四）東省治安防務之分配（五）整頓三省錢法劃一現洋價格（六）難民日多將來實行實邊手續又議定添編四旅因欵項不足改編三混成旅 
另一消息張使回奉後擬定再行添編四旅以固邊防核計每年需費三百八十餘萬當即電呈中央核准中央以欵項支絀不能完全擔負日昨覆電僅能擔任二百萬其餘須由本省籌辦張使遂召集各界會議聞擬暫編三混成旅然目下尚未决定也又一說則巳經中央核准不日即將實行兹據確訊經使署會議之結果擬再添一大旅共計添編五個混成旅以充軍實惟擬俟四旅先行編成後方能實行二說未知孰是 
庫倫方面形勢危險張使曾擬派遣奉軍第二旅前往以資鎭攝嗣因該旅移防南苑經昨軍事會議之結果遂改派巴凌雲所部之黑軍一旅開拔前往因該旅多係騎兵移防外蒙尤爲適宜 
黑督孫烈臣本擬十八日起行返任乃因鮑督來奉致未果行兹聞孫氏擬俟一切問題會議完竣卽行返江巳决定於二十五日啓程 
[魯省之巿面近况談（平心）]  
　　金融物價災况 
　　頃有某君來自濟南與記者談魯省最近情形其言多可紀撮要分錄如下（一）魯非窮省也但近年以來亦漸露捉襟見肘之象屈映光來長山東極力搜括現欵以供安福黨費而財政益艱嗣屈奉令解職猶復勾留不去並乘直皖交鬨交通隔絕之際突發金庫劵四百萬元意在吸收現金以資彌補省議會議長王某濟南總商會會長張某當時因迫於權勢均贊成其議金庫劵係以財政廳爲發行機關蓋入廳印復有商會會長署名其紙質印工花紋等均極粗劣兌換之期註明從陽曆十月起自該劵發行而濟南巿面頓呈恐慌之象其最著者爲現洋日少銅幣日多以致百物飛漲商家對於該劵無不百方推脫拒絕收用（二）據財政廳中人言該劵總數尚未完全發出巳發出者不過百萬而巿面現象巳如此則魯省社會之窮可知矣現在就濟南一地言米一袋（每袋一百四十五斤）高者價至二十元低者亦及十四五元視北京約增至四分之一麥粉每斤銅元十五枚視北京約增三分之一且無大宗陳肆所買諸門巿者多屬零星小數蓋大宗米麵皆屯積而不敢出也（三）魯省糧價所以如此昻貴固由於金劵濫發擾亂金融致物價受其影響而西北部苦旱赤地近千里民間顆粒無收糧食缺乏亦一絕大原因近來如東昌臨清舊屬各縣均爲受災較重之區秋令甫交民巳絕食草根樹皮剥食殆盡其慘狀殊非筆墨所能形容現在省中文武大吏巳有籌振會之組織究不知杯水車薪果能實惠及民否也財政次長潘復氏（魯人）力主以工代振之說意在藉此以大濬魯省各河道倘能實力進行未始非魯人之福（四）尚有一事可以證明前說即此時尚有數種食物其價值轉較以前低落是也如鷄鴨鷄子牛肉等從前鷄一頭價值銅元四五十枚者今則僅售十五枚或二十枚此蓋因鄕民乏食無力以養此農家副産品物之明證牛肉之賤則因耕牛供屠宰者多此事區危險並聞頗有某國人遣人向各處收買用以作罐頭食物之材料者（五）在濟南之人以爲物價之貴皆係金庫劵之流毒商歎於巿民怨於室本地紳商之有局面者且日向軍民兩署爲巿民陳疾苦請救濟於是田督軍乃召集紳商開犬會當衆宣告謂巳發出之金庫劵舊曆年内一准兌現山我完全負責届時如不能踐言可由諸位處置我决無憾云云有此一番宣言商民安心多矣 
[虎門各砲台獨立紀詳]  
　　據虎門來信云邱渭南所部兩營現在一駐虎門一駐厚街當該兩營未宣佈獨立之前聞邱渭南亦巳受李某運動但中有條件未經訂妥而邱渭南欲先探試部下意向十五日邱對部下宣言云現在有人運動本部獨立諸君意見如何部下各人均默無一言而散旋有人密報邱氏云某營長巳受某黨人運動一經獨立即以劇烈手段對待司令邱聞耗即下艇乘小輪回省請兵詎邱離虎門後兩營即升白旗獨立矣至厚街原駐有桂軍　營自邱部一營宣佈獨立後亦祗係各守防地并未開戰 
另一函云九月十六號四時虎門沙角砲台威遠砲台響砲舉義虎門後山砲台應之共發砲七響該地駐軍營長馮德輝集合官長逼司令邱渭南離虎門邱謂我係廣東人爾等何不先告我何必逼我離虎門忽沙角總台長譚鎭漢由砲台奔回謂台兵鬧餉小事袖出地圖指示進攻方略邱乃大駡各官長謂爾輩今將如何營長徐文輝答謂請司令示要如何便如何邱乃將馮營長軟禁卽派徐文輝率兵攻沙角砲台粤軍第四軍第五支隊長鍾德貽見事機中變乃急赴厚街着連長蘇瑞祥李耀南劉彬即時舉義并令集中虎門邱因攻砲台不下又有厚街軍隊進逼乃於十七早五時私逃赴港粤軍支隊司令鍾德貽卽於是日宣佈獨立聞獨立時各官兵異常踴躍并整隊遊行旗上大書新編粤軍第四軍第五支隊司令鍾并大書廣東人之廣東等字樣白旗招展沿途施放爆竹之聲不絕於耳虎門原駐陸軍兩營又一連另護沙軍一營自改編粤軍第四軍後即設司令部於舊講武堂鍾司令并飭令是晚十二時出發赴厚街進攻東莞城民軍蜂起遍地皆是聞該司令部收編者巳有六七營之多兹附錄收復虎門通電云飛急汕頭姚司令鑒飛呈陳總司令鈞鑒并轉許洪鄧各司令曁各統領團營長均鑒本軍十六日四刻襲擊虎門仰賴威福幸告成功現在虎門東莞悉巳收復秩序如常擬刻日以主力會同海軍進攻廣州另派支隊截擊石龍務必蕩平醜類以克全功特電奉聞佇侯明敎新編粤軍第四軍軍長鍾鼎基叩十九號印 
[江西之省長問題丁乃揚說又停頓]  
　　月來長蘆鹽運使丁乃揚長贛之說又復重提乃自浙江發表沈金鑑後蘇鄂兩省急起直追各抱自治主義紛紛推舉省長而贛之省長問題亦於斯時起焉贛省長戚揚省議會去年曾經彈劾蘇李督爲之保留此次更換贛省長之動機起自陳贛督近爲吳鴻昌事兩下意見甚深自鄂蘇兩省長缺發表後丁乃揚於府院方面贛議會方面大肆運動日前此間風聲甚緊戚省長因之心緒惡劣觸發肝氣舊疾數日不見賓客又聞在京參觀團有與丁氏接治之說更形抑鬱然丁氏之外尚有兩勁敵在卽蔡儒楷吳鈁是也蔡曾任山東巡按敎育總長吳在前清任奉天提法使爲東海所器重後任浙江財政廳長亦出物薦凡贛籍具有省長資格惟此二人去秋戚省長被劾時即有蔡吳之呼聲此次聞蘇鄂兩省有本省人治本省之說遂亦設法鼓吹在京贛人以與丁乃揚抵抗贛人頗爲所動但丁氏手段敏活蔡吳遠不及之且爲東海所倚重故前數日仍有垂成之勢至近日丁氏長贛說忽又停頓據聞中央因西南方面局勢變化陳炯明勢如破竹贛粤毘連尤宜力守中立而丁爲桂系人物不願以此引起他項問題故遂有擱止之說未知内容究竟如何也 
地方通信 
[蘇州]  
　　舉行藍球通信比賽吳縣勸學所接奉敎育廳訓令内開案據體育視察員王小峯陳請舉行第八次體育通信比賽並擬訂藍球擲遠運動方法前來據此除分行外合將藍球擲遠運動方法印發仰該所長行知境内各高等小學校縣屬師範附屬小學校及同等程度各學校遵照規定辦法舉行藍球擲遠通信比賽並由公共體育塲管理員及指導員或由該所派員實測評判於成績表上署名蓋章所有各該校運動成績表仍照第一届所發表式塡報並限於十一月十日以前由該所彚送到廳以憑評定等次核給奬奬並刊登敎育公報逾限槪不列計以示限制此令 
盜匪連刦兩航船蘇鄕角直鎭開往蘇州閶門之航船前日下午四時駛經離鎭二里之文昌橋傍突被盜匪攔住搶刦失去銀洋貨物約值洋四五百元該船主夥等立即趕赴角直鎭警所報告請求派警追緝適袁頌平所長不在所中而雇員等又不敢作主該船主夥旋即轉赴宋董事處報告斯時又有角直開蘇之鏜鑼船亦來報告以該船亦於是日五時半開行至吳巷江口被盜搶刦失去銀洋一百餘元請求飭緝當經宋董事允許轉致警察所派警查勘追緝 
啓徴上忙吳縣温知事以本年田稻雖入夏以來曾遭暴雨狂風於秋收尚無大減兹定於九月二十七號設櫃啓收上忙銀兩業經布告各業戸知照並通呈省長道尹財政廳鑒核 
戲館闖禍閶門馬路吳郡大舞臺京班戲館於二十三晚有緝私營兵士七人因爭坐位衝突致毆打成傷當由閶區中警署將受傷之兵士李懷文韓九林及戲館招待王錫田三人一併解送吳縣公署經藍承審員開庭騐訊李韓二兵士確受微傷遂將王錫田暫押候判聞此事己經統部得悉因劉統領適赴寗祝壽故即將情電逹旋奉復電着第六　殷營長曾竱云 
[鎭江]  
　　知事維持民食丹徒縣張知事以各處秋收尚稱豐稔刻下新榖登塲來源漸旺巿價必應低落乃近日以來調查米價非惟不能跌減且繼漲增高竟每石售價至十元左右小民粒食維艱除函致米業董事勸令各米舖速平米價外一面出示重申前令嚴禁奸商私運出口倘敢故違一經查獲從重罰辦以維民食而安地方 
麫粉最近巿况麫粉一項近因洋莊銷路活動由鎭運滬源源不絕小麥之運往北方者亦屬不少因此麫麥價格又復飛漲昨日開盤高等小麥每石巳增至五元九角上等麵粉每袋亦提至三元一角二分 
查獲大批烟土日商某海輪滿載煤斤由横濱開駛至滬轉入長江逕赴漢口於二十四日午後三時道出京口下椗江心維時鎭江海關理船廳洋員帶同洋托手人等同乘洋划開往江心登輪搜查當在該輪艙中查出烟土三十箱（每箱計重一百十十觔）一併起岸堆存關内一面稟明稅務司核辦並聞私帶此項烟土之某某三人現亦被獲 
[揚州]  
　　委充分所協理北京稽核造報總所近以揚州稽核分所協理乏人特委英人巴斯克承充巴奉委狀己來揚任事矣 
運使委任掾屬兩淮文運使現委朱存禮爲稽查票照主任委查忠禮爲該處科員並委傳鶴莊爲本署辦事員以資佐理鹾政 
[嘉興]  
　　派委調查監獄嘉興監獄署長謝銘因虐待囚犯並尅减囚糧被省吏聞悉現由省中當道特派委員於前日蒞嘉提監犯多名在縣詳細詢問聞各監犯己將減少囚犯食糧等情供出該委員不日當回省呈覆未識省吏對於此事將若何辦理也 
 
 

Page 9

 
 
   
 
 

Page 10

 
 
本埠新聞 
[山東外交協會蘇分會開會記]  
　　山東外交協會江蘇分會昨日下午三時假座新閘和樂里新民小學校開第一次談話會各界到者有朱文華陶漢塵朱稼甫周少葵郁慕俠顧旭侯袁頌豐吳兆麟蔣倜卿顧霖周諸君等數十人鐘鳴三時二十分即經衆公推郁君慕俠爲臨時主席卽由主席報告組織該分會之必要略謂慕俠不敏猥承總會正會長徐東藩君委充該會評議員兼籌備江蘇分會主任慕俠奉命之下以事關國家生死義不容辭用敢不揣譾陋特在上海組織分會以保全魯疆反對直接交涉爲宗旨並擬就分會章程八條一切進行之事與總會取一致行動以期交相策應互爲力爭惟剏辦之始諸事紛繁尚望各界熱心國事諸君子本國家存亡匹夫有責之義連袂偕來共圖挽救等語衆鼓掌决通過會章由顧旭侯君將所擬會章向衆逐條宣讀互相討論後字句間稍有修改乃卽提議事件（甲）請到會諸君分向各界人士介紹入該會爲會員（乙）定三個月爲籌備期限届期再開成立大會次推舉臨時職員如下主任郁慕俠文牘顧旭侯袁頌豐庶務朱文華朱稼甫徐惠施周少葵會計陶漢塵交際姚玉蓀顧霖周蔣倜卿趙靄吳唐山霞徐錦裳吳兆麟等推舉旣畢即茶點散會時巳夕陽西下矣 
[華僑聯合會開歡迎會]  
　　華僑聯合會前日（二十五）午後四時開會歡迎暹羅中華商會代表蔡俊卿君横濱華僑代表孔兆成君神戸華僑代表尤列君到會者許冀公謝復初謝碧田崔通約胡道南等由李登輝主席致歡迎詞繼蔡君報告暹羅華僑情形略云在外數年此次由總商會派令回國調查商務實業今蒙歡迎實不敢當自許冀公先生來暹僑胞得悉諸先生辦理會務成績甚著前次馮裕芳代表回國時諸承協助非常感激謹代表全體華僑致謝至旅暹商家本極注意國貨惟欲特派人回國採辦則有種種爲難近許先生議設國貨貿易機關推銷國貨殊爲欣幸末更述旅暹華僑對於敎育之重要次孔君述旅日華僑商務情形甚詳繼尤君報告代表神戸華僑回國爲開闢三門灣事略謂此事關係甚大而浙江政府致各地公函對於華僑國籍問題毫無提及已呈浙江督軍省長實業廳長省議會注意尤望本會待各處代表回來時開會研究進行辦法繼李登輝報告華洋義振會請求夁助謝復初提議由本會籌備會訂期召集本埠華僑籌商進行並謂凡各處華僑代表爲三門灣事回國宜先報告本會以便接洽召集開會研究胡道南報告前次往三門灣調查事意謂各處代表應先往該處調查 
然後决定進行爲宜末議决三門灣事宜在各報登啓事通告各華僑代表到滬時前來本會接洽繼茶叙時巳七鐘遂宣告散會 
[北城商業聯合會聯席會議]  
　　北城商業聯合會昨晚（二十五）八時在會所開評幹聯席會由馮志卿主席徐壽卿紀錄（一）報告前學生聯合會及各路總聯合會等籌募施米之欵有三千四百元由總聯合會向南洋兄弟烟草公司潘君情商照價分購米石巳蒙允許故前日總會代表陸棋生君來會要求城廂一帶散發施米手續於夏曆八月十八起須由本會辦理所有發米地點現巳向老北門侯家路珠玉業公所商妥時間定於上午八時至十一時止討論之下多數贊成當由馮志卿張玉麐范寳和蕭斆仁李藹如俞少塘屠心一柯仲甫張秉鑫程宫園單雅章等擔任爲逐日到塲照料員（二）議徴求會員法結果組織籌備委員會當選定馮志卿顧潤章張玉麐范寳和丁復林夏子林屠心一爲委員（三）雙十節大會籌備結果另推四人襄助庶務辦理當推定章晴蓀程宫　蕭斆仁邵文瀚爲籌備員（四）議聯合保險公司招股法由主席報告該公司組織及經過情形並認招股五百股惟預認股額巳滿如會員有意八股者來會接洽一星期爲限多數贊成通過散會巳十一時矣 
[軍署秘密提訊蓮英案]  
　　松滬護軍使署軍法課長鄧振淦於日前午後三時秘密提訊謀斃小花園妓女蓮英案内兇犯吳春芳探悉是日所供與前供大相懸殊據吳供向爲茶葉生意後因歇業曾做過旅館茶房閻瑞生係從旅館内認識陰曆四月二十二日在北海路遇見閻瑞生閻謂明日三四時囑在鳳鳴茶樓等侯同去進賬如見我（閻稱）汽車開過時祇須呌少爺便可同乘汽車前往方麗山係閻囑我代約迨汽車開到虹橋鄕停車閻瑞生遂將蓮英拖入麥田呌我將藥水棉花掩蓮英之口我不允其時聽見蓮英呼呌阿哥東西盡可拿去命則留我等語閻瑞生謂若不致死禍患立見由閻自將藥水棉花塞蓮英之口閻囑方麗山將繩取出盤旋蓮英之頸項閻欲呌我看守我不允詎閻將我推倒自開汽車而去我獨自走回等語課長詰以此供實否吳答句句是實並無虚言訊畢命還押侯核又聞四省剿匪司令部前因拿獲閻瑞生内有賞洋一千元迄未解去兹聞該司令部行文催取是項賞銀半數五百元乞卽解往以資賞給云 
[米船戸中途留難之呼籲]  
　　上海南帮米商公所日來疊據各米船戸紛紛來所報告謂自吳江縣屬之同里北㘮等處船戸運米至申經過松江之五庫塔港得勝等卡竟向每船勒索陋規七八角及一元者如不遂所欲即多方留難不予騐放偵悉皆係得勝港船帮中之杜某等唆使該卡扦手員司等朋比分肥之所致次則上海之閔行及南卡每船亦非四五角不可在船戸中途被捐呼籲乏術不得已忍能輸資如其所願以利遄行且長途受雇運費極微加以米珠薪桂生計維艱何堪經此節節稅所無限之朘削爲此情急呼籲云云該公所據報後業經派員詳切調查無異據實函請縣商會分函主管貨物稅務總所請其嚴飭所屬各該分所從速痛除積弊永革陋規並出示佈告俾知儆戒以恤商艱一面由該公所發出通告知照各米客定於明日下午在公所開會磋議進行辦法云 
[蘇州銀行開幕記]  
　　英大馬路盆湯衖東首蘇州銀行昨日午刻開幕適值中秋節自晨至暮來賓絡繹不絕滬上各當道如何護軍使許交涉員上海縣沈知事等均派代表蒞臨而政紳商學各界之往賀者尤衆頗極一時之盛是日存入大小欵項頗爲踴躍行員一一接待一種和婉之氣撲人眉宇該行規定大洋一角卽可存入並給存摺貯滿一元起息所定利率甚厚並有零星放欵專爲小販生計起見取利尤薄其餘如敎育養老婚嫁儲蓄存欵種類繁多均以造福社會爲宗旨昨日節期南京路一帶行人較往日爲多均各駐足而觀將來發逹可預卜也 
[報告韓國元山埠八年分商况]  
　　駐韓元山埠副領事馬元發因承中華國貨維持會囑託將元山埠華僑商務情形按季調查報告俾資研究歷經照辦送會頗於推廣海外貿易有所裨益兹國貨維持會續接該埠八年分冬季商情造成報告册送由外交部特派江蘇交涉員公署轉發到會該報告册於元山埠區域内各都巿需要我國商品狀况頗爲切要大致謂元山埠本年冬季華人運來中國貨值共計日金五萬五千一百廿五元較上年冬季減少五萬二千四百五十元洋貨值六萬一千七百八十三元較上年加增三萬八千四百三十九元兩項核計實減少一萬四千零十一元全年華人入口貨值共計日金七十一萬一千五百十六元較上年加增一萬五千二百六十五元本年華人貿易額與上年尚屬相仿惟營業上計算到上海貨之家莫不大受虧損因彼等皆以銀爲本位今年金價步步跌落賣出貨後迨至收欵歸還上海時金價巳變遷遠不如原定之值賣貨預計之利巳要喪失甚或虧及成本也然内道各小家今年則皆獲利因其情形較之上海莊全屬相反彼等以日金爲本位　金價落則貨價高買入貨之後祇要巿面價格抬高則有利可圖故金價愈低而獲利愈厚與上海莊適得其反也本年華人入口貨價格較上年雖稍有加增然以中國貨數計算則頗有退步緣上年金價常在四錢以上而本年竟跌至二錢餘入口貨價格本應超於上年八萬餘金今查表内記載本年中國貨值竟少於上年八萬餘金是則因入口貨數激减致此也近今兩年金價低落貨價漸高故中國貨入口價額較數年前稍覺加增但考之銷貨實際尚不及從前耳本年入口貨額共計七十餘萬巳趕上民國元二年之數表面上似有進步然考其實際則因金價低落故將貨價擠高非眞能暢銷如昔也近年中國貨入口者除絲貨及麻織品外其他雜貨甚少至於洋貨因此次歐洲大戰來源缺乏故近數年入口價額銳減本年華人改途經營日貨是以入口額較上年稍有增加云云 
[無錫米巿之報告]  
　　米業昨接無錫快函略謂自天晴以來新粳新尖上巿日多一日巿價步跌昨日新糙粳到錫上巿求售者約三千石左右適值中秋商家結賬之際銷場平淡售開高新糙粳每石七元二角至六元七八角又糙杜尖六元一二角至五元八九角糙新客秈每石五元六角至五元一二角又粳稻每百斤三元六角又杜秈稻每百斤三元一角小麥每石五元八角惟巿面看緊倘天時不變秈粳等價尚看續跌云 
[中秋節社會狀况]  
　　今年直魯豫等省旱災據聞赤地二千餘里災民三千餘萬警耗到滬即有人主張將本届中秋節點綴景物如月餅香斗等免除卽將該資移充賑濟旣可以嘉惠災黎且由此掃除積俗乃視察昨日中秋節華租各界店舖民戸晨起均大啖月餅而富商大賈一餅之資竟費十餘元可謂豪華巳極日未西下各烟紙店陳之大小香斗亦巳售賣無餘以備晚來燃燒母亦辜　有心人之呼籲矣兹將各界狀况錄下 
昨日中秋適值星期故各公事機關及各銀行海關郵政等今日均補假一天云 
昨日中秋商界循例歸賬如麫粉交易所及紗業公會等因又值星期故均停巿南北巿米業各行因此屆米價高貴且粳米各處來源未旺故河下亦均停斛一天 
昨日中秋淞滬警廳徐廳長深恐商人收賬途中往來發生攫竊情事曾諭飭保安隊長王德鴻飭派保安隊士四處巡邏一面又通令所屬各區中所警正佐等亦派長警隨同該隊士等擇要駐防以安商旅故昨午後邑廟豫園小世界九畝地一帶游人雖多均經長警等妥爲照料尚無發生搶奪情事上海地方審檢廳並上海縣公署等今日且均補假一日云 
南巿各大商號昨日中秋俱在門首高揭國旗華商電車亦遍揷五色小國旗藉資點綴往來男女搭客頗形擁擠南半城之中華路自昨日午後起由該公司加掛拖車兩乘京畿憲兵營及陸軍步兵等均在各要道彈壓外並由各管署所長警加意巡護云 
昨日中秋又值星期楊樹浦等處之絲紗各廠以及各棧房各碼頭均停止工作一天各馬路游人如織各茶樓酒肆均座爲之滿美捕房捕頭深恐人衆滋事或攫竊各商號收賬人銀洋情事因特躬自督率中西探捕分班按段嚴密梭巡以資保衛 
江南造船所各廠工匠經劉所長諭令昨日停工一天同過中秋佳節藉資休息云 
駐紥本埠各營兵士昨日中秋循例停止操演一天以資休息並奉何護軍使每營各賞猪肉八十斤藉示犒賞昨均分别發交各該營長代爲給賞矣 
駐滬憲兵第三營汪營長以昨日中秋滬上俗例工界皆停工游玩各營軍人亦均給假休息各娱樂場所當然人衆嘈雜爲預防衝突起見特分令第九第十兩連凡管轄境内設有游戲場者各撥憲兵馳往防範以資照料 
[各方面之籌賑聲]  
　　華洋義賑會前日華洋義振會開成立會當塲認捐各戸如下振華堂助急振一萬元中國荆十字會認墊一萬元傳筱庵及通商銀行各助五千元友華銀行助洋三千元商船業朱子謙李詠裳兩君合捐洋三千元錢新之自助及經募二千元豆米業張樂君認募洋二千元松滬護軍使署唐志鈞周宗良管趾卿各助一千元陸泉公助五百元洪李周助三百四十元秦潤卿張賢清二君各認募一千元鷄鴨業代表崔蓉圃君助三百元其餘助一二百元者不勝枚舉該會前日致北京府院電云北京大總統國務院各部總次長立大會公舉馮煦唐紹儀錢能訓爲華名警會長怡和大班濮洛克司密司等爲洋名譽會長朱佩珍爲幹事長即日起用圖記文曰華洋義振會章合力進行伏乞槪念災黎隨時匡助以宏救濟上海華洋義振會宥 
先施公司南京路先施公司因閱報載直魯豫晋陜湘浙閩水旱風災爲狀極慘罔不惻然憫之特捐助洋二千元又由夥友發起中秋節及十六日馮祭兩期停止宴會將菜資三百八十元捐作振災之用復於十五日星期早聞全體受職會議籌商捐欵賑災事由歐彬劉錫基吳華甫林壽田諸君演說北方災情聲淚俱下各夥友聞之莫不感動踴躍捐輸一時即捐得大洋一千五百三十元决議彚齊捐送華洋義振會以爲振災之用如該公司與各夥友可謂熱心善舉矣 
商務印書館商務印書館發行所同人前開同樂會時經衆議决籌欵助振現該所同人踴躍輸將業己籌得五百數十元并聞該館總務處及編譯印刷兩處同人亦在進行籌募預料可得三千元以上公司亦擬另撥巨欵云 
福建路商號福建路商號萃豐莊正泰莊勛紀號元裕莊德泰莊寳成莊命仁泰號鄧元廷同人等九月二十六日致福建路商界聯合會轉上海商界籌振協會云敬啓者南北各省區迭遭水旱災殃幸承總聯合會諸公及南洋兄弟烟草公司慨助巨欵組織災振協會殊堪欽佩同人等自愧力薄有志米逮再四思維準將中秋節筵資移助於各災區振濟之費惟爲數區區中杯水車薪無補於事亦聊表微忱而巳貴會收欵之處指定何所即賜示知以便彚欵奉上專此布逹順敬慈安云云 
温州旅滬同鄕會温州旅滬同鄕會前電杭州督軍省長請振兹得沈省長覆電云温州旅滬同鄕會鑒哿電悉此次温處各屬猝被水災業據該管道縣電呈來署令行財政廳先在温處水災振餘項下撥發銀六千元滙道體察災情妥爲配發並飭將積存債票設法籌抵現銀聽候續撥在案惟是項餘欵早經陸續撥用並無來電所云之多容俟悉數撥發後另行飭廳造册公布以昭大信至請振一節查現在中央財政艱窘異常前次准撥帑銀迄未匯到即使續請恐仍無着統希查照沈金鑑敬印 
甬商鴻順號寗波同鄕會永遠會董虹日源昌里鴻順號主穆子湘君新自魯省南歸目擊被災區域饑民鵠面鳩形嗷嗷待哺惻然神傷歸與號中諸同人談及將中秋節所需酒餅資合洋二十元飭送該會囑代滙災區業山該會擊付收據矣 
[前晚滬南火警紀]  
　　前晚九時許滬南十六舖老馬路協成里南首濟生堂藥材店後屋忽然火起頃刻成災冒穿屋頂延燒前後鄰居德源米行洪順衣莊及附設樓上之裕昌仁報關行並擺設襪攤之某民婦住室等當場由各區救火會聞報後立將所備救火器具馳往施救移時得即熄滅計焚去房屋兩進約共六七幢之譜當火熾時由崗警將起火之藥店主葉仲華帶入第一區警察署由趙署長訊據供稱是寗波人年五十五歲店中承保火險銀三千兩又樓上裕昌仁亦保險銀一千五百兩當飭留候查明核辦旣而由衆鄰投稱此次火警火發片刻即已四面延燃勢甚猛烈該店旣保火險不無可疑應請詳查澈究等語趙署長飭將葉申解警廳司法科訊究 
[公共租界重定地價表（西段）（四續）]  
　　地籍號數每畝地價地籍號數每畝地價地籍號數每畝地價一六四九七五○○一六五五四五○○一六五六四五○○一六六九四○○○一六七○四○○○一六七二四○○○一六七四四○○○一六七五四○○○一一七六四○○○一六七八七○○○一六七九五五○○一六八○四五○○一六八一七○○○一六八四七○○○一六八五六○○○一六八七七五○○一六八八六○○○一六八九七五○○一六九○七○○○一六九五六五○○一六九七六五○○一六九八六五○○一六九九三五○○一七○○五五○○一七○三三五○○一七○七三五○○一七○八四○○○一七一一三五○○一七一二五○○○一七一四四○○○一七一六三五○○一七一八五○○○一七一九四五○○一七二○四五○○一七二四五○○○一七二五五○○○一七三九四五○○一七四○四五○○一七四一五五○○一七四三五五○○一七四四七○○○一七四五四○○○一七四七五○○○一七五二六五○○一七五五六○○○一七五六三五○○一七五七七○○○一七五八六五○○一七五九六五○○一七六○三五○○一七六一五五○○一七六二五五○○一七六二Ａ三五○○一七六三六五○○一七六六六五○○一七六八七○○○一七七一四五○○一七七二三五○○一七七三五五○○一七七四六○○○一七七五五五○○一七七六六五○○一七七七五五○○一七七九五五○○一七八○七○○○一七八三五○○○一七九○五○○○一七瑙一五○○○一七九六五○○○一七九七四五○○一七九八四○○○一八○○三五○○一八○三四五○○一八○六三五○○一八○八三五○○一八○九三五○○一八一○四○○○一八一一四○○○一八一二三五○○一八一三三五○○一八一四四五○○一八一六三五○○一八一八三五○○一八二八三五○○一八三○四○○○一八三二三五○○一八三四三五○○一八三五三五○○一八三六三五○○一八三七三五○○一八四五三五○○一八五八五五○○一八六○五五○○一八六三三五○○一八六五三五○○一八六九四○○○一八七○六○○○一八七一六五○○一八七二四○○○一八七三五五○○一八七四六五○○一八七六六五○○一八七七六五○○一八七八六五○○一八七九六五○○一八八○六五○○一八八一三五○○一八八二六五○○一八八三三五○○一八八四三五○○一八八五三五○○一八八六三五○○一八八七六五○○一九○九四○○○一九二三四五○○一九二四七八○○一九三○八五○○一九三三八○○○一九三四八○○○一九四四七五○○一九四五八○○○一九四九九○○○一九五一八○○○一九五四七五○○一九五五七五○○一九六○一○○○○一九六五一○○○○一九七○七○○○一九七二七○○○一九四七七七○○○一九七五七○○○一九七六七○○○一九九八○六○○○一九八一六○○○一九八五六五○○一九九二五五○○一九九四六五○○一九九五六○○○一九九七六五○○二○○○一○五○○二○○二六五○○二○○五五五○○二○○八四五○○二○一二六五○○二○一三六五○○（未完） 
[滬寧路轉運來滬貨物]  
　　昨日（二十六日）滬寗路運來之貨物如下華盛義由南京裝來新米三百五十五包小麥二百二十五包由鎭江裝來小麥五百包新米三百三十五包協茂由南京裝來新米八百五十包小麥二百六十包由鎭江裝來新米二百二十五包公益由南京裝來新米四百二十包由鎭江裝來新米一百八十三包滙通由南京裝來西瓜子二百十包新米二百三十五包瑞泰恒由南京裝來新米四百八十六包翔茂由南京裝來生梨三百四十五件新米四百六十五包同興由南京裝來新米四百五十包由鎭江裝來芝蔴四十九包悅來由南京裝來芝麻二百十包西瓜子二百十包由鎭江裝來新米二百二十包恒大由南京裝來新米一百三十八包由鎭江裝來麵粉九百四十包新米二百二十包協豐由南京裝來新米二百零二包雞蛋八十五件清記由南京裝來瓜子二百六十五包恒泰由南京裝來新米二百二十包由鎭江裝來小麥二百四十五包由丹陽裝來小麥一百八十三包永泰隆由南京裝來新米一百八十三包由無錫裝來九豐之山鹿牌麫粉二千五百包新米二百二十包茂新由無錫裝來兵船牌麵粉三千餘包 
[暫定江蘇水警廳名稱]  
　　江蘇各隊長各艦長均鑒查本廳自奉令接管第一廳後所有廳署名稱業經呈核在案兹奉督軍省長銑電開呈悉該廳應暫定名爲江蘇全省水上警察廳該廳長辦理得宜除電呈請簡派外仰遵照妥編呈核等因奉此應卽遵照在新印未頒以前暫用水警第二廳舊印除妥擬編制呈侯核准再行令遵並分電外合亟電仰該區長等卽便一體知照廳長趙巧印 
[冒騙鉅欵案之改判]  
　　湖南人聶少卿前揚言王揖唐欲購大宗食米騙取米販歐陽漢雄運動費洋一千八百元案發解由公共公廨判處刑期三年嗣其家屬請求緩刑改判聶交三元舖保五年内不犯刑事准予緩刑詳情巳紀前報兹悉聶素無正當營業故無人爲之具保雖經緩刑仍處囹圄上星期六渠之律師乘原審此案之張襄讞及義副領事羅斯堂期到廨聲明被告祗有二三百元舖保請求格外成全將保數減輕或令其自行具結開釋捕房之律師到堂反對謂聶係冒中政府中人名義當時王揖唐嘗派代表到堂請求嚴辦且果將此人開釋彼必爲租界中害羣之馬云云結果改判聶交二千元舖保限五年内不犯刑事准予緩刑 
[懸賞通緝長浜路案正犯]  
　　長浜路誘刦案雖經緝獲嫌疑西人脫來福經英按察使署訊明無關開釋後英美總巡司麥高雲氏曾迭飭該管捕房捕頭向何詢問眞兇面目無如何實難說明故進行捕務非常困難前日麥君又令總巡捕房刑事稽查處懸賞洋五百元緝拿惟旣不知該兇形容故無從表明其狀貌兹將其賞格文錄下照得於西曆一千九百二十年八月三十號下午約三句半鐘時有洋人一名在長浜路刦取華人翡翠等飾物並用手槍將其擊倒致受重傷現特懸賞飭緝如有能將贓物查獲者立卽給予賞洋儲欵以待其各遵照該賞格後面列被刦物件之名目巳紀前報從略並聞捕房深恐該兇徒或巳遠颺故將此項賞格除懸掛界内各捕房及飭探分送華法兩界官廳外並寄往通商各口岸華洋各機關請予一體協緝 
[國民大會策進會常會紀]  
　　國民大會策進會昨開幹事部第七次常會推孫道勝爲主席金拜仁記錄（一）提議評議會第六次常會議决選派代表由幹事部詳定曾法案（甲）人才（乙）經費公决先組織一委員會辦理其事并經决定評議部推一人總務股文書股會計股各推一人交際股調查股各推二人共合七人即定於本月三十日星期四午後五時爲被推各委員到會開始辦事期所有代表旅費由各團體自由擔任（二）提議講演團組織方法公决由文書股酌舉相當人才提交幹事會議取决至於規劃區域分區講演編查講演稿等案均視爲必要之程叙并經决定講演旗幟上仍用自由鐘爲表誌至七時散會 
[廣東注音字母學校李主任來滬]  
　　廣州雙門底注音字母學校主任李醒君因考查注音字母及國語敎育事業於昨來滬暫寓精武體育會旅滬粤僑以李君熱心敎育故擬開會歡迎據李言廣州現狀尚屬安靖各報館對於戰事因當道取締登載故毫無確息云 
[坤範女中學半日補習科之擴充]  
 
 
　　梅白格路坤範女子中學附設之婦女半日補習科本學期新舊學生巳逾原定學額而來學者仍接踵而至故俞校長擬再添一敎室續招學生四十名特於前日（二十五日）下午四時後聚告開會宗旨次由學監梅項先君演說略謂我們中國的女子已璕朿縳應該解放的固然是不少那些還没有東縳應請預防的却也很多那巳經束縛應該解放的同害病要醫治的一般是積極的那還沒有束縛應該預防的同未病要講求衛生的一般是消極的積極消極遣兩種工夫雖是不同他的目的終歸一致的那麽我們的醫治方法怎樣預防的方法怎樣要知我們會被人家束縛的是缺乏智識可是得了智識也仍舊會無濟的麽我恐怕斷然沒有這個道理的所以我們從這一點着想就在我們學校裏面組織了一所婦女半日補習科這科的組織和制度大槪可分作二種（一）爲成年失學的（一）爲淺學未精深的前者就是積極的作解放的準備後者就是消極的作束縛的預防因爲淺學的意志還沒有健全難免重被束縛但是我們又限於能力一時恐怕不能到完善的地位這是要請外界熱心敎育家的指敎和帮助的了云云散會巳六時矣詳可向該校函索云 
 
 

Page 11

 
 
[組織暹羅商品陳列所]  
　　華僑聯舍會董事許冀公原係臺灣志士素富實業經騐自辛亥回國熱心國事鑒於歐戰和平世界潮流所趨商戰必更劇烈故專注意業實以經濟方面聯絡華僑集羣力羣策爲根本惟一救國之主義囊因組織實業經濟團體到暹羅考察實業及商務之情形己遍游暹羅全國據查華僑居留暹國者多至百萬人富於資産者亦甚衆暹國地居熱帶實一天然肥沃之農國土産非常豐富足供我國原料品甚夥彼方日用諮要我國貨物亦甚繁因交通未備致華暹兩國通商疎隔無人注意殊爲可惜暹國維新以來進步頗速交通以新加坡之鐵路及香港汕頭之火輪船爲主大可推廣以從事華暹兩國之通商許君在暹巳爲該會代表提倡國貨之聯絡與暹國紳商及旅暹華僑之集議互設兩國商品陳列所以利彼此暢銷其暹羅品物由駐暹華僑集寄滬上陳列我國國貨由許君選集寄暹陳列并設育買賣介紹通信處以便彼此商人消息之靈通現許君衐回商品有木材類魚類藥材類布疋類綢緞類綿紗類綿花類絹絲類綿絲綫類毛巾類草帽類綿及絲　類花邊類蠟燭類藥水玻璃瓶類扇類漆類烟草類琺瑯類地氈類染料類油類紅密石寳水品類磁類等計百餘種在該會事務所陳列任人縱覽以爲有志提倡國買研究之材料云 
[勸募救濟回國僑俄工商之捐欵]  
　　上海縣公署昨致各巿鄕經董函云逕啓者案奉江蘇財政廳第一九四七號訓令内開本年六月初四日奉督軍省長令開案准吉林督軍鮑電以僑俄工商人等受歐戰影響强半失業現伊省華僑已設法接運回國擬於哈埠設立慈善救濟會專爲籌助僑民生計之用請實力贊助等因正核辦間接准國務院旣内務農商部電同前由准此合行令仰該廳長即便遵照妥爲籌募俟有成數即行呈送轉解以濟善需等因奉此除分行外合行轉令該縣遵照設法籌集繳廳彚解以資救濟而襄善舉勿延等因到縣奉此相應函請查照設法籌募集數繳縣以資救濟云云 
[許世英昨日抵滬]  
　　前交通總長許世英現日（二十六日）乘滬寗路車七時抵滬到站歡迎者滬上各機關代表淞滬警察廳軍樂隊遊巡隊五區陳巡官帶長警六人及路警排在四號月台上歡迎許君下車由路警開導送至鮎外即乘汽車去聞許君寓新閘路四十一號李公館内 
[陜省橡皮材料寄滬]  
　　有陜人楊某新近由漢口裝寄像樹材料一箱交此間工商研究會並來函說明謂此種橡樹堪充製造橡皮之用陜省地面出産甚多惟缺乏製造人才且資本亦不易籌集特郵寄到會請爲物色製造橡皮人才並勸誘熱心此種實業之資本家投資興辦該會對此願予熱心之贊助云 
[憲兵營長調查軍用品]  
　　京師憲兵營汪營長以所轄憲兵計有四連分駐上海保定漢口濟南等處而各該連之服裝軍械馬匹有無損壞短缺傷毁當此接收伊始亟應調查以便稽考而重軍用故於昨日分令所部之第九第十第十一第十二四連各連長迅即查明詳細造册呈候核奪 
[廠家呈縣註册之調查]  
　　本埠自提倡國貨以來最近實業廠家之赴上海縣公署請求註册立案者有敦大染織工塲愛工社布廠中國内衣織布廠永興織造廠亨利皂廠愛華襪廠光華襪廠等多家亦可見國貨工廠之發逹矣 
[學商公會分贈施診劵]  
　　滬南水神閣上海學商公會自朱燮臣顧翕周陸介孫等主持以來曾將會務力謀擴充積極進行兹聞該會現又添辦中西施醫分贈施診劵於各貧民兹爲普及起見昨日該會又致函各會員云貧病爲世間最可憐之事此本會所以有中西施醫之組織今特敦請閘北醫院中醫士顧霖周西醫學士鄧源和陳天樞擔任醫務印有施診劵凡貧民抱病者持劵赴會就醫一槪免費以合本會力謀地方公益之宗旨而盡本會應盡之義務兹奉上施診劵多張請隨時調查代爲分贈如有不敷希即函示以便寄奉云云 
[歇夥私收客賬]  
　　虹口梧州路永興里九十八號煤炭店執事王桂紀前日下午扭歇夥徐慶雲至五區一分所警局控稱在外私收客賬逃逸無踪今在閘北途中遇見爲此扭案請追等因局中以案關刑事命將兩造移送地方檢察廳訊追 
[汽車撞傷男孩]  
　　昨日下午三時許有五百六十九號汽車駛經河南路撞倒本地人十一歲男孩阿東受傷甚叢昏暈不省人事山老巡捕房一千三百二十四號華捕瞥見常即前來抄錄汽車號碼另雇車送受傷男孩往仁濟醫院醫治一面據情歸　捕頭候核 
[汽車夫違章之傳訊]  
　　汽車夫陳阿三前日因在浙江路南京路口開駛二百十六號汽車走錯路線幾致肇事當被二百十五號印捕查見以其違章抄明該車號碼回訴捕頭業巳請廨出單傳訊矣 
[二汽車夫之傳究]  
　　汽車夫顧阿毛日前駕車至法新租界不聽三百五十一號華捕之指揮故由該捕抄錄號碼回稟捕頭又二百十九號越捕前晚在霞飛路地方查見汽車夫金元華所駕之車不燃燈火有違定章故亦抄錄號碼回稟捕頭於昨晨飭探將兩被告傳入捕房經捕頭略詰一過諭令退去聽候傳堂訊核 
[車夫酒醉跌傷]  
　　新閘路北夏家衖同和里第一家所雇車夫唐桂生昨晚飮酒過醉自三層樓洋台上墜下跌傷頭背腰足甚重氣存一息當由其主雇車送投仁濟醫院醫治 
[民福學校演講紀]  
　　虹口積善里民福學校於前日午後三時敦請青年會美敎士克樂愷君曁音星門先生蒞校演說首由校長翁國勛致歡迎詞　請克君演說由童君繙譯大致謂愛國救國須從小學生着手蓋今日之小學生即將來之主　翁服務社會尤爲人生所必要語語動聽秩序井然旣畢翁校長曁青年勵志會會長胡梅坡均致謝詞並請南君爲該校校董代聘美國敎員助敎云云 
[諭飭水菓行自除廢物]  
　　南巿沿浦等處各水菓行於秋季時輒將薑梗茭白壳等物傾棄大碼頭及各行門前堆積旣高垃圾夫又不肯挑除以致愈積愈多因此穢氣四溢妨害公衆衛生曾經各水菓行聯名具呈第一區警察署請飭承包垃圾之頭目趕緊撥夫出清勿再留難等　由趙署長移請警廳衛生科長傳諭該承包夫頭設法運除事後曾經該科長查明此項茭白壳薑梗等物果不在垃圾範圍之内應着傳知各該水菓行家趕緊自行運去不得再在道路堆積致干未便云云 
[父被債案牽累之摘釋]  
　　顧聯純在公共公廨呈訴朱環春朱念陶並保人毛濓卿不理欠欵利息及損失銀共二萬餘兩一案前日由廨傳訊據朱念陶之代表律師投第一公堂譯稱被告係第一被告朱環春之父查原告原稟内第五欵說明此義現第二被告應擔負所欠債項查民國法律並無子債父還之規定故原告無起訴第二被告之理由請爲摘釋云云原告律師起而聲稱被告不照公堂向章補具訴詞要求按照原告控數判决經張襄讞核供商之義副領事羅君判朱念陶開釋原告訴朱環春案侯再改期研訊 
[拘獲打嗎啡針人犯]  
　　邇來本邑西南鄕各鎭村嗎啡營業極盛尤以閔行鎭爲最業此者無不利巿三倍前日有戚福根在閔行鎭代人私打嗎啡針每針取價鋼元數枚事爲旁人報告該處地方警局一分所立飭長警馳往將戚拘獲並抄出嗎啡藥水藥針等物又將受打嗎啡針之陳天福沈根弟高柏生吳毛弟陳阿二等一併拘獲連同證物帶局轉解上海縣公署事務所當因案關刑事令飭備文移送地方檢廳訊辦 
[輪船上查獲煙土]  
　　郁九林汪阿四等合股在外洋私購烟土地下二斤八兩藏匿在白米袋中乘輪來滬於前日抵申郁等命小工將來挑運正欲上岸間爲海關托巡洋員到來調查喝令停挑旋即檢騐得將烟土悉從白米中抄出郁汪知事不妙欲思奔逃即爲該巡員等一并拘獲押送水巡捕房奉梅捕頭諭將郁汪兩犯押送地檢廳訊辦烟土則命送往海關候燬未幾該巡員又在該輪中另獲私帶烟土十餘兩之曹德生亦將人贓送入捕房梅捕頭亦諭令將曹送往該廳罰辦烟土亦送海關 
[跳電車跌傷]  
　　通州人王乾朋昨日下午四時許附搭某號電車行經浦灘未及車停遽即跳下致跌倒受傷不省人事當由老巡捕房一千二百八十號華捕查見雇車送入仁濟醫院醫治一面抄錄電車號碼呈報捕頭候示 
[五路電車出軌]  
　　前日下午五句餘鐘往來滬寗車站東新橋之五路電車在北浙江路老垃圾橋塊電車軌道之分軌處出軌六路七路等車交通均被阻斷雖由該車司機人百計設法仍不能使之入軌故經查票人用電話報告總公司派令洋司機到來將該車啣接於七路電車之前始將該車之輪推之人軌照常通行然停駛巳半小時矣 
[經租人控租戸行凶]  
　　寳山路義品里經租人潘培德前日扭煤屑路租戸鄧木昌至五區一分所訴稱被鄧拖欠房租多月屢索不付己起訴地方審判廳詎竟抗傳避匿今日於途遇見向論反遭兇毆等情經孟署員質訊之下判解司法科核辦 
[擅賣浦江撈獲鐵錨之傳詢]  
　　吳淞水上警察廳趙督察長前日飭派偵緝員將吳淞浦江盪錨泥頭目趙雲祥及收買浦江鐘件蔣全泰盛金泗水人兩名傳至警廳詢問因其在浦江撈得鐵錨連鍊計重百十餘擔未來報告擅自售賣有違警章以致傳案趙蔣兩人當時出外命將撈得錨鏈一併扛至廳中泗水人亦己取咻出外復由張華浜洋關西人河泊司咨商警廳將該項錨鏈暫儲本關以便辦理 
[破獲秘密烟窟]  
　　在法租界小東門外開設某烟紙店主潮州人蔡某專在該處暗賣燈吃機關甚爲秘密門上並裝有電鈴等物現爲該管捕房捕頭偵得蔡在財神弄四號門牌内設有私吸鴉片烟機關故於前晚不動聲色帶同包探暗差捕數十人至該屋卽派十餘人在前後門守住勿致漏網惟難尋覓其機關所在故該捕頭從二號門牌内上樓打去板壁始行瞥見當卽抄獲烟槍烟燈等物數十餘付其時蔡己聞風潛逃祇將烟客二十餘名及蔡之夥計沈蓮卿帶入捕房諭令烟客薄罰斥退沈交保候究 
[索妻不見之自盡]  
　　浦東北蔡鎭東首大蔡家宅鄕民蔡松秀之子杏生前年憑媒聘娶秦家鎭鄕民顧全生之女爲室結婚後新婦時常歸寗前日蔡杏生至岳家要妻回家不見妻面即向岳母坐索致起衝突當被扭毆驅逐杏生不得其妻而歸心殊怏怏到家後即在自己臥室自縊身死比家人得悉己不及施救死者父母以杏生被岳家匿女毆傷致氣憤自盡實屬死於非命故即報告第七區警局將顧全生夫婦拘局收押一面鳴同地保投南滙縣公署報請相騐 
[緝獲洋棧之竊賊]  
　　浦東太古棧海洋社等近來屢失大宗疋頭報請該管警署飭緝嗣經三區二分駐所長警緝獲馬兆金等三人抄出原贓泰西緞四十九疋解送警廳訊辦在案前日又經該所海洋社派出所巡官温有慶緝獲竊匪馬小毛楊春泰二名解所即經王警佐詰據馬等同供不認行竊線呢洋紗等由棧司張維新竊出托伊等銷售與洋涇鎭永九禾藥店内成衣匠李生生處等語當即派警前往抄出原贓黑白花線呢十疋洋紗四疋並將該藥店夥沈田甲及成衣匠李生生等海洋社棧司張維新等一併拘所連司馬楊併解警廳訊辦一面飭緝羽黨再行解究 
[竊鐵板賊被拘]  
　　前晚有竊賊陳德祥混入浦東祥生廠中竊得鐵板八塊出外行至中途爲游巡四隊巡邏警士查獲人贓立送三區警局移送地方檢察廳究懲 
來函 
[陜西義賑會來函]  
　　徑啓者本會由法界長浜路新民里遷移至民國路中國救濟婦孺會内後曾經登報聲明乃前閱貴報新聞有英領事函詢本會寓址一節所載情形與事實不符除已具函英領事聲明外理會即請貴報將原函登載藉昭信實無任公紉專此奉布即請大安陜西駐滬義振會啓惠件 
[中華民國八年通商海關各口全年貿易總論（錄海關貿易册）（十六續）]  
　　　　　銀子 
年份　　　進口總數計　出口總數計　進口净數計　出口净數　 
　　　　　值關平銀　　值關平銀　　值關平銀　　值　平銀 
宣統二年　四千四百五　六百萬二千　三千八百五 
　　　　　十九萬八千　七百四十七　十九萬五千 
　　　　　五百三十四　兩　　　　　七百八十七 
　　　　　兩　　　　　　　　　　　兩 
　　三年　六千一百八　三百四十萬　五千七百六 
　　　　　萬二千九百　九千二百三　十七萬三千 
　　　　　五十七兩　　十八兩　　　七百十九兩 
民國元年　四千五百九　一千六十二　三千四百四 
　　　　　萬八千二百　萬一百五十　十七萬八千 
　　　　　九十七兩　　七兩　　　　一百四十兩 
二年　　　五千五百七六百六十一　　四千九百九 
　　　　　十一萬一千　萬七千八百　萬三千六百 
　　　　　四百九十兩　八十一兩　　九兩 
三年　　　一千六百四　八百九十五　七百五十三 
　　　　　十九萬八千　萬九千五百　萬九千二百 
　　　　　七百四十四　十三兩　　　三十一兩 
　　　　　兩 
四年　　　二千七十一　一千三百四　七百三十萬 
　　　　　萬七千五百　十一萬六千　九百十一兩 
　　　　　六兩　　　　五百九十五 
　　　　　　　　　　　兩 
五年　　　三千七百八　四千五百九　八百八十 
　　　　　萬八千三百　十三萬二千　四萬四千 
　　　　　二十兩　　　四百七十八　一百五十 
　　　　　　　　　　　兩　　　　　八兩 
六年　　　二千七百五　三千八百二　一千六十 
　　　　　十萬七千二　十萬四千五　九萬六千 
　　　　　百九十二兩　十九兩　　　七百六十 
　　　　　　　　　　　　　　　　　七兩 
七年　　　三千六百十　四百四十九　三千一百六 
　　　　　二萬四千二　萬四千一百　十三萬四十 
　　　　　百二十九兩　八十三兩　　六兩 
八年　　　六千二百九　一百八十八　六千二十萬 
　　　　　萬三千七百　萬四千二百　九千四百九 
　　　　　七兩　　　　十二兩　　　十五兩 
以上數目尚有缺數之一大約爲華僑回國帶來不少未經載入據此以觀直至民國二年中國實爲銀子流入之國不過關册所載之進出口貿易兩相比較並無利益民國三年至六年有大批銀子由中國運往印度但此項漏巵終須彌補其缺加之出口貿易活潑紙幣價值又無處不跌所以本年與上年吸入銀子甚多誠非無故或謂内地華人忽變其數百年之習慣竟將銀子收藏如此臆斷信口而出兹以一言闢其說未免爲時過早雲南近日發行十元金幣以代銀子流通其值聞有九百萬元此外中國幣制尚未用金以上表内金子之進出似皆作爲投機事業歐戰開始年份運出外洋頗多民國六年歲首復行運進中國民國六年美國日本禁止金子出口上年六月美國弛禁中國爭先購入然謂中國將來之購數必多絕無是理本年五月六日美國政府所定銀價及出口之限制全行取銷五月九日英國政府亦有同等舉動於是銀子從此脫離朿縛以每盎士爲標準之銀子由国上十八辨士零八分之五漲至五十三辨士半五月十一日更漲至五十八辨士自此稍有漲落之後復又往上高漲直至十二月十六日竟逹七十九便士零八分之一爲當時最高之價其所以如此之高漲實因中國多所需求出産減少以及紐約與倫敦往來價格甚形跌落之故十二月十三日聞美國財政部巳經布置將來祗賣銀元交與在華之美國銀行三家其向用之銀子憑單不能作數銀行如願照行即由政府委以代售此項銀元之權即以銀元之一元三角半作爲上海銀子净價一盎士其說明之宗旨係爲鞏固美國與中國間之滙兌起見本年銀子時價大有高低最高與最低之價值相較差有二十九便士零四分之三上年差有七便士前年差有十九便士零六分之五倫敦電滙價值九八規銀每兩三月間合四先令六便士十二月間合七先令十便士關平銀每兩照滙票通扯價值本年合六先令四便士上年合五先令 
三便士零十六分之七年間足堪紀載之事即係貨幣有所改良紙幣多巳滅跡此可爲改良幣制之引導上海建設鑄幣局正在籌備之中是將來此種最要之改良尤能使之易於實行（未完） 
雜評二 
[同一國民（訥）]  
　　同一國民北方之民饑無以食寒無以衣宛轉呼號以待斃而上海之民劇場酒館歡呼行樂以賞中秋之佳節苦樂爲何如也非特此也浙之民被水桂之民被疫川粤之民被兵禍亦皆顚沛流離而無告者而我江蘇之民雖稍感米貴之苦痛而仍不减其中秋之樂其不同又何如也嗚呼同一國民我快樂之國民可以思矣彼民之苦非彼民自取之也逼於天災人禍耳我江蘇之民幸而無天災人禍之逼得有今日之快樂則苟一思及被災之民能無惻然動於中耶 
嗚呼同一國民我快樂之國民可以思矣 
公布欄 
[江蘇高等審判廳]  
　　民庭判决一件曾蘋湘不服江寗地審廳决定聲期拉告一案（决定主女）原决定撤銷抗告人請提存田價二百九十元繳案以爲擔保應予照准一件馬王氏與陳張氏爲債務　訟上告一案（决定主文）原判撤銷本案發還江寗地方審判廳迅予更爲審判一件奚桂芬與朱成章爲田面涉訟上告一案（决定主文）本件上告駁回本審訟費歸上告人負擔以上九月二十四日 
（公示送　）江蘇高等審判廳爲公示送逹事案據陳趙氏與王福祥等因執行異議涉訟控告一案前經本廓迭次定期審理被控訴人陳協齊即陳盛和陳潤身即陳盛德陳少光即陳盛昌三人迄未到案兹本廳又定於十月二十三日下午二時開庭續審合行公示送逹仰該被控訴人等務即遵期到庭候審毋得違延自誤切切此示右仰被控訴人陳協齋即陳盛和陳潤身即陳盛德陳少光即陳盛昌知悉計粘傳票一紙中華民國九年九月二十三日示民庭判决一件楊木海與丁春　爲房租糾葛上告一案（判决主文）本件上告駁回上告審訟費歸上告人負擔一件滕慶林與蔣少峯爲洋紗糾葛上告一案（判决主文）本件上告駁回上告審訟鄪歸上告人負擔（以上九月二十五日） 
[上海地方審判廳]  
　　判决主文（民一庭）一件决定朱嘉昌與胡裕生因借欵糾葛聲明窒礙一案主文本件窒礙之聲明照准一件决定周氏與汪桂山佔地及拆樑涉訟一案主文本件訴訟不予受理一件判决朱柏祥與陸子鈞擔保糾葛一案主文陸子鈞應償還朱柏祥洋一百元限判决確定日繳案給領本案訴訟費用歸陸子鈞負擔一件邵潤華與顧乃玉因車租糾葛涉訟一案主文顧乃玉應償邵潤華所經理之王飛鴻公司洋四十元零一角三分訴訟費用歸顧乃玉負擔（民二庭）一件判决汪德華與彭玉堂因貨欵糾葛一案主文被告人應償還原告人洋六十四元零一分五厘訟費歸被告人負擔一件判决鄭金壽與夏幼谷因田單涉訟一案主文夏幼谷應將鄭金壽所存坐落二十五保一區十圖談字圩三十號鄭福戸則田一畝二分五厘九毫之半張田單返還於鄭金壽訟費歸夏幼谷負擔 
佈告執字第一九四號爲減價召買事照得陸伯鴻訴張厚生等債務紏葛一案業經本應因該債務人張厚生等抗不遵判履行依據債權人之聲請將該張厚生所有之不動　標封並派鑑定人鑑價召買在案兹因開匭無標再將原價減去百分之五特定於九月二十八日在本廳設匭投標十月十三日開標凡居民人等欲買是項産業者仰即如期開具姓名年齡籍貫　業住址價　來應投標届期依法開標以所投標價最高者爲得標人得標人應如即日繳納標價五分之一之定銀餘欵限交産時一次繳足當由本廳給予管業證書收執管業倘逾限不繳即以投標人中價額次高者遞補仍照前開　序辦理仰居民人等一體知悉倘居民人等對於此項標産上有權利可以主張者仰自公布之日起來廳依法聲明並仰各利害關係人於開標之日一律到塲毋得自誤切切特此佈告計開（一）目的物張文保戸則田九分四毫（二）目的物所在地上邑二十五保一區十四圖恃字圩二百九號（三）最低價額銀幣二百三十二元六角正（四）承辦書記官龔鴻揆承發吏李福生（五）閱看策錄之處所承發吏辦公室（六）領看人債權人陸伯鴻承發吏李福生（七）標　號數第四匭應長戚運機 
公示第一九四號爲公示送　事案查陳德享訴周榮全抵欵涉訟一案本廳定於九月二十四日開庭審理并派吏送　傳票在案兹據去吏報稱被告人傳票繕本前往曹家渡協記洋酒店内送逹據該店夥友張姓聲稱周榮全業巳辭歇多日現在不知下落是以無從送逹等語前來據此查訴訟通例住址不明者得以公示送逹兹本案續定於十月四日上午十時公開辯論合將被告人傳票繕本依法公示送逹仰該被告人周榮全依限到廳侯訊毋逹特示右發本廳揭示塲公布 
批示一件吳楊氏狀請分别賠償由狀悉巳當庭論知矣此批一件朱雲亭狀領賬簿由准領此批一件方導泉狀領保證金洋由准領此批一件凌善元狀請銷案開釋由狀悉業巳當庭論知矣此批一件陸文奎狀交欵洋由准交此批一件周松筠狀請給領由狀悉會典票據乙紙着即來廳具領可也此批一件張衡甫狀請執行由狀悉仰候傳案訊明定奪此批一件姜開永狀保　金林由狀悉查蕭金林因刑事請開釋由狀悉朱亮尚准案所請具保之處着毋庸議此批一件曹泳霖狀請開釋由狀悉朱亮尚准予開釋完案借據塗銷附卷此批一件李卿茂狀請分别銷案狀悉張寳生欠欵旣經清償該部分應即准予註銷邵順昌延不遵判履行仰侯飭吏嚴追此批一件張喜春狀請押追由狀悉着將餘欠標價洋迅即如數繳清以便飭吏勒遷給領此批一件張喜春狀交標洋由准交此批一件周金生請求函縣由狀悉查本案業經决定巳於九月二十一日函託原縣送逹决定書矣着即知照此批一件鍾惠記狀領洋據由領此批一件徐志炘等狀交欵洋由准交此批一件陳鳳鳴狀領租洋由准領此批一件孫管和狀請執行由狀悉准予傳案訊追此批一件朱卓哉狀領會簿由會簿一本准領此批一件與鶴富狀請執行由狀悉巳飭吏執行矣仰即知照此批 
[上海地方檢察廳]  
　　批示孫長桂狀悉仰侯查核奪此批丁琴軒等狀悉仰即邀同喻春華來廳將伊子喻德雲領回此批沈楊氏狀悉警廳旣未送案前來所請應毋庸議此批周阿坤等狀仰即補具理由書以便核轉此批車沈氏狀悉侯傳車愛林到案訊奪此批潘殿臣狀悉據稱第一第二兩點係屬私訴應自向同級廳請求至第三點被告人第一審判處徒刑二月又十日控訴審駁回現已執行完畢着即知照此批（以上九月二十五日） 
[滬海道尹公署]  
　　批示一件奉賢縣民盛卓倫呈爲承審員違法殃民得賄湼供縱警勒結行爲卑鄙請求派員密查撤職提付懲戒由呈悉此案旣經提起上訴應侯高等廳依法核辦毋庸來道急瀆此批一件青浦縣民唐有儒等呈爲經　嗜好鴉片縱民受害環求令縣秉公澈究由據呈經董陳華標即陳錦甫沾染嗜好庇護烟犯各情如果屬實儘可逕向縣署呈請澈究毋庸來道越瀆此批一件奉賢縣民施玉樓等呈爲劣保不法庇護積竊串通欺詐環求飭縣　懲斥革由據呈該圖地保楊竹樓庇護竊賊串通欺詐等情如果屬實殊爲地方之害仰奉賢縣知事查明確情秉公澈究具報此批一件南滙縣民趙承明呈爲案涉刑事請求檄縣傳訊俾得實究虚坐由據呈王景沂等指控該民各節挾仇栽陷案涉刑事儘可向兼理司法官廳依法起訴所請未便率准此批一件南滙縣民婦陳賈氏呈爲挾嫌誣栽指訴揑控請求飭縣秉公訊判以雪巨寃由據呈各節是否屬實仰南滙縣知事迅即查案秉公核訊結報毋任縣延切切此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中秋誌感] [  碧梧]  
　　唐詩有句曰月到中秋分外明每年逢到中秋這晚那一丸凉月就端坐天空大放光明照到大地上祗見家家戸戸焚燒香燭陳列瓜菓都在那裏供月還有那一對對的少年夫婦並坐在庭前月下握手談天人間天上共慶團圓這是何等樣的樂事但是今年的中秋和從前大不相同了那月兒從雲端裏面露出臉來向下界一望却香烟斷續瓜菓寥落再没有從前那般盛况本來人生的生活程度這樣高柴米油鹽沒一件不貴這香烟瓜菓自不免可省則省生活艱難竟影響到月兒我想月兒看了一定很不高興他就轉臉向北方一看可更糟了莫說香烟連炊烟都沒有莫說瓜菓連草根樹皮都剥握精光也莫說甚麽少年夫婦慶賀團圓却都變成面黄肌瘦形同乾臘的餓鬼東倒一個西躺一個這種境况何等傷心月兒自然不忍多看再回轉頭來向南望去又見烟霧迷漫上冲斗漢却不是香烟正是硝烟那一片片的廣塲上都倒臥着許多肢體不全的屍體唉誰無父母誰無妻子那些父母妻子還在那裏懷念征人那知却巳戰死沙場那麽又說甚麽團圓呢月兒四下都望過渹一處有昇平的景象就仍舊避到雲端裏去我道今年的中秋就這樣算過去罷再看明年的中秋 
筆剳 
[餅宴記（上）] [  張舍我]  
　　黄生坐斗室中默然作深思念三年前之今夕正吾兩人歡聚之時彼家人亦環集以吾健談咸趣吾述稗史野聞童子天性喜聽小說家言則張口瞠目靜聆吾語至痛快詼諧處則拍掌喧笑樂乃無狀獨彼以目視吾笑曰孺子毌受彼欺彼所言皆臨時杜撰者乃縷縷指摘吾談中矛盾之處吾大窘彼則大樂彼母亦笑曰拆穿西洋鏡矣童子則怨予不誠謂將不復邀予講故事予笑謝之巳而彼母曰今夕爲月圓佳節人間宜伸慶圓吾儕曷不至小園中一賞此團圞明月予曰對良月不可無月餅彼曰未免傖俗矣彼母曰亦佳彼之妹若弟聞之大樂輒呼婢僕取月餅彼先行予隨之入園園爲彼家私産雖小而亭榭池沼布置咸近自然以旁河植修竹半畝東有茅舍二楹爲予署假期中讀書之所篁叢之西築小亭一中置几椅奕秤數事吾常與彼奕亭中彼母亦喜此嘗邀予奕予故北博老人歡以是吾二人奕老人見之不以措意亭前爲池暖花室則築其左室外植金桂數幹予入園不十步已聞幽香徐送沁予鼻觀時彼已至池旁俯視池水予亟趨其側笑曰箴姊浩月團圜滿現歡樂若詔人以清光所照即爲幸福所臨吾人對之烏能無感姊何獨否而乃臨水自閒耶彼曰爾猶呼我姊耶予曰箴妹吾又失言矣曰吾愛水中之月耳哥不見吾二人形影都在水中耶天上明月距我億萬里水中月去我咫尺哥何舍其近而圖其遠雜錄 
[傳聞之月與科學之月（一）] [  半梅]  
　　中國古時對於月的智識都是把地面看做一樣不動的東西日月二物是對待的交互東出西入一在畫一在夜不會相遇從今日的科學上看來地球本是環行太陽的一個行星月本來與地球是在一塊上的因着地球廻旋極速這一部分便分離而成月了 
中國向來傳聞月中有廣寒宫殿又有嫦娥仙子又有玉兎又有吳剛伐月中之桂印度傳聞古時有一兔虔誠修行上帝試試他呌他去取肉來吃兔便自已投入火中燒死了供上帝吃上帝見他能犧牲自己供人啖食大可以做世人模範所以把他從火中取出來送入月中 
自從三百年前意大利人茄里哇氏發明望遠鏡以來方知月球面明亮之處是火山是山脈黑的地方茄里哇以爲是海但是後人研究起來曉得並非海乃是平原火山在月球面上單單從地球上看得見的部分已有三萬以上他的名稱多用天文學家的名 
 
[安如磐石何可慶也　]  
新聞拾遺 
[一尾魚] [  蓮裔]  
　　閶門外北濠擺渡口前日適逢陰雨途滑如油有某紙號之出店司瞿阿森挑紙貨兩件欲搭渡船至城内偶不經意滑跌河中久不冒起水面當由渡船舟子下水救援覺其身重逾常迨竭力拖至岸邊見某袴下忽有黑魚一頭碩大無朋嚙住瞿褲不放遂經舟子促住代爲取下權之得重八斤不料瞿自落水後忽然發痴狂哭狂笑喜怒無常誠奇聞也 
[三寸舌] [  幻夢]  
寗邑北城有秦氏婦者素性善詈動輒呵詈風雨詬誶鬼神與家人比鄰戚䣊一語不合即申申怒詈不巳兹月初旬了無疾病忽而舌爛至㗋飮食弗能進言語弗能出痛楚萬狀不可言喻雖延醫診治卒無效騐宛轉數日而死說者謂其善詈故得此報云 
[不靈不靈] [  端生]  
閘北永盛里某弄某姓婦素崇佛敎屋中另潔一室供設神龕晨夕頂禮無間日其夫執業於二馬路某號朝出暮歸孜孜於業務故家計頗寛裕詎該婦於月前忽發奇想往彩票店購得某種奬劵全張默禱於神前謂如獲佑得中頭彩當爲起建廟宇以供神靈並將該劵敬謹安置龕底日前該劵開奬往對號碼庸知分文無獲氣極而歸除將該劵於神前立付丙丁外並將該神毁去以消憤懣云 
[可嘉可嘉] [  陳志範]  
本埠白克路西某號米舖内一學徒年約十七家居姑蘇待親甚孝自學業後不獲歡叙一堂深爲悵念昨夜一時許該徒忽嚎啕大哭如有所失時巳夜深人方酣睡聞其哭頓集數十人衆問其故以夢見老母逝世對翌晨至業師處求告假回里師力勸無效允之抵家則椿萱並茂田宅如舊始悟夢見之事爲懸念所致云 
餘興 
[廣寒雋語] [  丁戊]  
　　明鏡得如明月則美人盡化嫦娥 
靈藥能敎人飛此藥不爲苦 
失却絕色佳人后羿應不願有天下 
明月雖佳映不似嫦娥面 
奈何嫦娥風姿絕世與玉兔相親 
難怪癩蝦蟇向蟾蜍欣羡耳 
月中望大地不知地球光明得如月否 
小說 
[社會小說衆醉獨醒（一五一）] [  瞻廬]  
　　第二十六回出風頭談論未婚壻覓戒指寃誣苦學生校長忙問是誰慧姑報了名字校長又問是一個人還是許多人慧姑答道只有學生陸慧姑蔣飛霞沈夢芬三人要見校長隔了片晌才聽得校長道出一句克敏原來校長聽得門外鬧鬨鬨端怕學生都鬨了進來塞滿了屋子别事不打緊他的肥胖身軀先要吃那擠軋現在聽得只有慧姑等三人便應許他們入室三人進門時隨手旋上了門只見兩林向隅啜泣衣襟上都是淚點翠娥在旁向姊妹倆怒目瞧視校長挺着胸反靠在書案旁胸前一起一伏兀自不住的吁氣慧姑上前說道學生等來見校長專替林姓现同學擔保他們倆的學行學生等相處有年深知其細斷然不做這卑劣的行爲校長休得誤聽了人言使他們倆含寃抱屈校長尚没有回答旁邊的柳翠娥把眼睛瞟了幾瞟頭頸扭了幾扭掀動輕脣薄嘴連連絡絡的說道我與姓林的往日無寃今日無仇沒憑沒據怎好寃人作賊方才我在房裏洗手把戒指脫下放在桌上偶一轉身便徧覓不得只有貴珍姊和姓林的兩個在這房裏走動貴表姊是金枝玉葉般的小姐他手指上常套着兩三隻鑽戒誰希罕我一隻珠戒只有姓林的兩個平日裏窮形極相寒酸得不成模樣聽說要搜檢下死勁的不肯解開衣襟他們不做賊因甚要這般慌張黄鼠狼躱在雞棚上不是偷雞了是偷雞翠娥說話時咭咭刮刮又是快又是響宛比咬着炒豆一般（利口可畏）飛霞聽了憤憤的說道翠娥姐從來捉賊捉賊你便認定他們倆是賊且待搜出贓證再行發話也不爲遲現在不曾水落石出休先要出口傷人 
自由談之自由談[  鵑]  
　　中秋前一夕因特刊中秋號故以夜三時歸於時羣動漸寂天地似入死境惟當頭明月雖欠一分殊灼灼有生氣予車從萬寂中行月若隨予側者車身浸銀波中如翻雪然顧而樂之然則中秋之月吾蓋已先賞之矣 
 
 
 

Page 15

 
 
   
 
 

Page 16

 
 
常識 
常評 
[良稅與惡稅] [  覺]  
　　印花稅與所得稅各國人之所公認爲良稅也釐金我國人之所公認爲惡稅也 
稅國人對於全國公認之惡稅不思請求政府以革除之對於各國所公認之良稅於印花稅則反抗其施行於租界於所得稅則生種種之懷疑蓋由一般國民尚乏辨别良稅惡我之知識此固不足怪 
惟是政府欲施行良稅而所得稅未經合法國會之議决能不背約法否釐金之廢除在條約上可換得進口稅值百抽十二五之利益而尚無决心之改革能不負國民否舊國會議員在力能行使職權時於此等實能利國福民之事項初未一聞加以注意空揭護法之幟而到處爭議員之俸給尚可忝顔爲國民之代表否政府試平心思之舊國會議員試平心思之 
我以爲種種問題皆前此國民放棄主權之咎所謂自覺也自决也當於事實上覺之决之空談無益也 
經濟 
[工商貸本銀行之借貸資本法] [  誠]  
工商貸本銀行大都係有國家思想有世界智識之實業家社會學家公益家慈善家所組成更賴官欵之補助公欵之長存及私人之儲蓄爲基礎名爲銀行實一有生息可發展之公益團體也試先言其功力 
援助有才無力之興業志士並使多人倚此而生活 
使　會傾向生利事業 
扶助無□之人使同趨成人成家成業之樂境 
有間接督促社會進化之遠圖 
使平民生計地方金融活動流通 
寓强迫百業改良之實力 
惟貸本者旣衆則貸本之額必預訂一定之等級兹假定十等階級如下以備同志之採擇 
等級借貸數目謀生人數 
一等千元以下　　　　可望發逹之改良工業 
二等五百元以上同上 
三等四百元以上同上 
四等三百元以上平常改良新舊工業五等二百元以上十人以上同上 
六等一百元以上五人以上手藝小商店之類七等五十元以上二人以上同上 
八等三十元以上合力謀生設攤之類 
九等二十元以上合力謀生同上 
十等十元以上獨力謀生肩挑貿易之類 
一凡以工業名義貸本須合於下列二種或二種以上者方有貸本之資格 
（甲）查輕原料價廉　須另建廠房特備貴重機器者 
（乙）利厚售價最低者須照原料加倍 
（丙）工簡純粹化學作用或數人能製造多量者 
（丁）用宏（除　四季只銷一時之品） 
（戊）新發明品（除無裨實用之品） 
（己）改良製造品 
（庚）巳呈准官廳特許專利之品 
（辛）家常日用品 
（壬）專銷一處一業有特約或包銷之品 
（癸）可望持久之品 
一貸本人表面所操之工業旣合於上列資格又須觀察貸本人自身之閱歷是否有竭力扶持之資格 
（甲）謹愼否（乙）眞誠否（丙）能幹否（丁）有新智識否（戊）有良好經騐否（己）有精深之學術否（庚）有遠大之志願否（辛）有高超之理想否（壬）有精密之計劃否（癸）有恒心耐勞否 
以上種種經銀行主任詳加考核以爲貸本多寡之標準 
一凡上列六等以下貸本人之資格與五等以上者截然不同特另定如下 
（子）有練成之手藝（丑）誠實（寅）和平（卯）勤勞（辰）儉樸（巳）無嗜好（午）無病（未）非殘疾（申）識字（酉）有家室（戌）熟悉本地普進情形（亥）不犯刑事訟案者 
一貸本母行對於借貸人均有鑒别支配監督指告之權一貸本銀行印就介紹書保證書貸還章程表格以備借貸人之索取 
一凡以新工業名義告貸者應備下列各種手續（甲）介紹書（乙）製造成績（雛形或圖樣）（丙）製造說明書（附預算）（丁）履歷或文憑（戊）保證書各係老廠須附舊賬簿 
一凡小商店及小本經紀人貸本時無須各種手續但報明名籍住址本業貸數保人各項靜待調查合格保人蓋印即可借錢 
一凡貸本人須切實分别聲明不得將此項借欵移充别種用途 
一貸本之母行得參核借欵人之能力而定其還本之期限一貸本之母行印就數種表格分發於各借欵之廠店各廠店須每旬將製造槪略營業狀况工夥進出盈餘約數約略報告於母行 
一貸本之母行得每月派員至借欵之廠店察核其賬目並營業之狀况該察核人將察核所得實在情形報告主任 
一貸本銀行每年編造統計表以爲比較進行之標準並評定優劣以便施行相當之褒奬與改勉方法 
一貸本之廠店在招牌上或印刷品上得標明某某銀行貸本等字其互益有二（一）使普通社會知所觀感（二）表示本廠店貨品曾經某某銀行之鑒定得以感動顧客之信仰心（惟須雙方同意方可實行） 
一凡製造藥品危險品及欺朦戤冐名目不正妨碍他人等業一槪不得借貸 
一貸本儲蓄銀行與最大多數之平民關係最切其司事之人務擇其熱誠和平不厭繁瑣者方能勝任如辦理合法調度有方其成績之佳必遠過吾人逆料以外（不受酬） 
衛生 
[衛生淺語植生] [  莫氏四郎]  
　　空氣 
　　人生全靠空氣得空氣則生不得則死是以所吸之氣必須清潔若吸濁氣則於身體有損百病叢生人若居小室之内緊閉窗戸使清氣不能流入濁氣不能外出此人雖不卽死亦必生病是以所居之處或書房或公事室均須開窗通氣若室内人衆則濁氣益多清氣愈少務須避出不可久坐睡房雖在晚上亦須留一入空氣之竇均不可將窗戸全行關閉又睡時最忌以被蓋頭 
呼吸清氣甚於飮食數日不食可不死半日不飮亦無傷惟不吸氣五分鐘久人不能活吾人但知重飮食而不講求呼吸清氣豈不愚哉無怪□容枯槁身多疾病不享遐齡矣 
運動 
人之筋骨必使常時活動方能有益若久坐不動則身體必致受損是以人人均須體操然我輩無暇習體操等每日須在空氣清潔之處散步一二時之久使週身血脈流通方於身體有益也 
沐浴 
人人切須時常沐浴擦身使身上毛孔通氣如日久不浴則毛孔爲塵垢閉塞不通此亦易生疾病之一端不可不時常沐浴也何則因皮膚之微孔甚多能出體内廢料亦能收體外各質故其毛孔常以開通爲要 
衣服 
衣服務須時時潔净外衣不潔則傷外觀内衣不潔則損内體又不可過緊緊卽有礙呼吸有害毛孔漲縮因皮膚包裹全身各處應令柔軟能漲縮不可令皮膚之極細毛孔擠壓受害 
中國婦女多有纒足之俗着小背心之習此皆不獨不合於衛生而有碍天然之發展豈不痛哉吾望女界早日維新改良免致遺害於日後婦女也 
衛生之法頭緒繁多非數言所能盡述以上數欵無非取其大略而言之固猶有許多未及之處然果能實力遵行則未嘗於身體上無益也（不受酬） 
 
[舊家庭遺産不瑾害子孫　蕩手足多爲彼而參商乙光駿]  
法律 
[國體政體的區别] [  詠江]  
　　國體是什麽便是定國家主權所在的問題要是主權在君便呌君主國要是主權在民便呌民主國集合不同的民族成立一國這呌做共和我中國是民主國因爲約法上規定是中華民國的主權屬於國民全體我中國是共和國因爲集合五族而成國家的但我們要記取這約法上﹁全體﹂二字要是一部分的國民或是沒有可以代表國民全體的形式那全然行使不得中華民國的主權 
政體是什麽便是國家主權從怎樣的形式可以行使的問題假如國家的立法權司法權行政權這三種權力的行使不分配於各個獨立機關而專存於一個人的那便是專制政體立法司法行政分配於各個獨立機關的那便是立憲政體 
論到立法和行政雖然形式上是分配於二個機關但精神上是打通一起的等到近年來俄羅斯的革命勞農政府的代表會議索性把行政的事情完全併吞在立法裏面打破了政府制實行委員制了所以中國從前那般政客說﹁立法專制﹂那是一句不上談話的因爲說立法專制便是說國民專制旣是國民全體的總意便無所謂專制了 
國體有君主民主的分政體有專制立憲的分這是不可不弄清楚的（乙種酬） 
道德叢話 
[西方格言（四一）] [  謝介子選譯]  
子女之命運恒自其母成之﹁拿破崙﹂（ＮＥＰＯＬＥＯＮ） 
傲招辱﹁英吉利諺﹂ 
作事一次聊勝未作﹁意大利諺﹂ 
謊語爲登斷頭臺之初步﹁英吉利諺﹂ 
將明而出將暮而歸﹁荷蘭諺﹂ 
物各有時人其注意﹁英吉利諺﹂ 
劣貨决不能獲利﹁法蘭西諺﹂ 
最良之書籍轉令人人生可以自著之感﹁英吉利諺﹂ 
女子之髮雖長思慮往往甚短﹁俄羅斯諺﹂ 
能逹汝意斯可謂善言矣﹁伏德﹂（ＪＯＨＮＦＯＲＤ） 
識字捷法 
[應用字] [  濟滄]  
弋掛物之具篆文作□□象析木而銳其首使斜着於牆□象其所着之牆□則物掛之也又以繩繫矢而射也又取也 
戈古兵器之一平頭載也篆文作□從弋一横之即旁出一刃也其旁出雙刃者爲戟一說小支上向者爲戟平之則爲戈 
矛亦古兵器之一長柄有刃用以剌敵者篆文作□象其形長二丈曰酋矛二丈四尺曰夷矛三隅曰厹矛 
勿州里所建旗篆文作□□象其柄□象其垂下之游建旗所以促民故遽稱勿勿今乃誤爲匆匆或忽忽又非也無也又毌也莫也禁止詞又勿勿猶勉勉也 
册簡也漢以前紙未發明書册率用竹片篆文作□□象其札或長或短不一致也（則二編之形）俗作册册 
丹赤色丹砂也即朱砂由礦中采掘而得篆文作□□象采丹之井象丹形又以朱色塗物曰丹又藥劑精鍊配合者曰丹 
貝海中介蟲也篆文作□象其背窮隆而腹下歧古者以貝爲貨幣故如財貨賄賂買賣貪貧等字皆从貝又錦也又飾也又同□佛敎徒以其葉寫經 
斗十升也篆文作□或作□古斗有柄象其形又酒器又星宿名又峻也崖壁峭絕也又頓也或作阧陡斤斫木之器也篆文作□或作□象形又十六兩爲一斤又斤斤明察也 
 
