# 1921 - 358 - 4917553

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[空虛之十年（冷）]  
　　總民國十年之事核計之祇有空虛二字而己以國家言空有民國二字之名以政府言空有責任内閣之名言財政則府庫空虛言内政則事業空虛武人則羡虛榮於權位商界則營虛業於投機議會則虛有議員之名或且因之以生利外交則空有會議之列終無成功之主張故以十年事而核計之謂虛度此十年而己 
　　不特此民國十年己也年復一年追溯至於民國之初年亦無一年非虛度者苟不虛度必有成績試思民國至今成績果安在哉 
命令 
　　十二月二十九日大總統令署司法次長余紹宋呈請辭職余紹宋准免署職此令 
　　又令任命羅文幹爲司法次長此令 
　　又令任命林建章暫行代理海軍第一艦隊司令此令 
國内專電 
　　北京電嚴鶴齡美京電魯案停頓列國均以責任并不在我膠濟路問題日本以我有付欵之準備故堅持延長年限轉瞬閉會三全權情極焦灼（三十日上午十鐘） 
　　北京電美京電中國請關稅自定美國贊成十二五英贊成七五日無表示揆其意至多贊成六法國亦贊成七五（三十日下午二鐘） 
　　北京電美京電某全權勸華將二十一條中第五條單獨提交大會施顧王以第五條我國並未承認若提出不啻承認（三十日下午二鐘） 
　　北京電昨申刻梁與小幡會晤談外交方針不變對内不取武力與日本邦交比前閣更爲親善 
　　北京電梁内閣賀電到二十一批昨將就職電再發一通到洛陽聞吳尙未見梁就職電因該電係拍至漢故（三十日下午二鐘） 
　　北京電張作霖今午見英美報記者言中國不强官吏貪墨致之吾亦不好官吏之一要去中國不好官吏中國方有改良之望 
　　北京電曹張吳蕭各軍餉今夕仍未籌到且看明天（三十日下午八鐘） 
　　北京電魯商會等組贖路籌備處醵欵收膠濟（三十日下午八鐘） 
　　北京電梁意辦全國清丈與經界爲財政方針但此舉徒增各督截留之資（三十日下午二鐘） 
　　北京電梁士詒曹汝霖葉恭綽朱啓鈐己與張作霖簽借欵合同數四百萬元月利一分五張派員監督兌現（三十日下午七鐘） 
　　北京電朱啓鈐將爲巿政公所督辦脫離内務部（三十日下午七鐘） 
　　北京電特赦段芝貴等須先組軍法會審缺席判决方可頒令赦免 
　　北京電敎部全體職員議决任何人長部必先發欠薪三月方開工齊耀珊對六代表表示本人不到部亦不負責陳垣見部員亦無辦法表示（三十日下午二鐘） 
　　北京電張弧昨將十一月份鹽餘分别支配使各方索欵人員各得微潤渡此陽關（三十日下午二鐘） 
　　北京電今日下午美使訪梁談話續電（三十日下午二鐘） 
　　北京電唐在復電部國際聨盟行政院一月十日開會七日起程赴瑞士又國際法庭勞動陪審員派定胡世澤朱英（三十日下午二鐘） 
　　北京電日武官東乙彥第三次函東京陸軍大學己屆開學期學生業經開始授課貴國所派陸軍學員十名凡敎育之設備亦己完竣究於何日起程赴東請確覆 
　　北京電陳垣己到部員司罷工如舊（二十九日下午八鐘） 
　　北京電安福黨將特赦由某某等呈請張完全同意曹吳尙未正在疏通（二十九日下午八鐘） 
　　北京電四洮全路職員電部拒絶闞鐸謂前在吉長賣路自肥全國共知（三十日下午八鐘） 
　　北京電交部電田督前商人馬惠階請辦洛口濟南間電車經本部科長王相陸姜本忠查勘有敷設雙軌價值請飭馬商趕辦 
　　北京電皖財廳孔憲芳摇動李鳳暘有繼任說（三十日下午八鐘） 
　　北京電外部函各機關法國霞飛大將明年二月間來華屆時必到京參觀應請派員預籌招待陸部己派唐寳潮爲招待專員 
　　北京電黑吳電紅黨敗退至阿江附近阿省危急己飭黑河巴使嚴防（二十九日下午八鐘） 
　　北京電南通如臯江陰常熟四縣沿江新漲河田二十餘萬畝查該處夾江分南北二夾北夾安福時售去南夾以二十萬畝計每畝售四五十元可得八九百萬但需先商張謇同意（三十日下午二鐘） 
　　北京電蔡成勲運動回甘藉口命令尙未取銷（三十日下午七鐘） 
　　北京電陜馮電七師顧旅銑（十）（六）克復漢陰巧（十）（八）向漢中進攻 
　　北京電新楊電駐古城伊軍日前暴動共一千一百餘人業己完全遣散（三十日下午七鐘） 
　　北京電黑吳電黑河兵單現由省　派馬步各一營前往助防 
　　天津電京團體電津商會對於太會提案意見根據國際原則力爭並分緊要及希望二條 
　　天津電京交行津票陷日（三）（十）實行無限制兌現（以上三十日下午十鐘） 
　　蘭州電甘地因去冬地震成災盜匪充斥搶刦之案層見迭出現值冬防派遣各軍分段駐紥巡防盗風稍戢（二十九日下午二鐘） 
　　漢口電吳電蕭川卾媾和草約十七條尙不完全暫緩簽字 
　　漢口電蕭派參謀解現洋二十萬元官票十萬串銅元十五萬串赴宜交孫傳芳散發各軍餉 
（以上三十日下午六鐘） 
　　香港電艶（二十九）國務會議對梁組閣極注意以梁經政府通緝乃徐妄加委任擬下令聲討 
　　香港電落石生號電告奉顧品珍令爲北伐先遣司令尅日出師 
　　香港電葡使語人云予須在粤得完滿解决始北返約來年一月中浣當再與粤談判 
　　香港電許崇智部第二軍己全部離粤赴桂福軍北伐先發隊李芳奉孫令拔隊離韶入湘 
　　香港電陳將取道坪石入郴州肅清桂省各江土匪辦法（一）撫河桂林至梧州許崇智擔任（一）柳江馬平至桂平李友勲擔任（一）大江南寗至梧州葉舉擔任 
　　香港電駐桂大湼江魏邦平軍一營突被散兵二千餘襲攻聞魏己赴梧督師進剿 
　　香港電昨交涉局宴美上校麥來麥言美波士頓及哈佛兩校擬在華設工科大學於滬粤各設一部日間行在粤組董事部籌辦一切約明年二月可進行 
　　香港電顧品珍代表陳春早劉子清申又賢抵粤（以上三十日下午六鐘） 
　　香港電桂財長吕一夔辭職因財餉被各軍截留無法應付 
（三十日下午七鐘） 
　　香港電據駐桂滇軍傳出消息唐繼堯本欲率滇軍回滇因軍官贊成者少黔軍谷正倫兩電桂林反對且接報告顧品珍將唐派軍官盡換故未成行谷電有云靖國軍己成歷史上之名萬不可聽其復現 
　　香港電省報界公會因排字工人干涉各報關於排字工人要求加薪之紀載言論議决組武裝記者團對付入會者己六十餘人 
　　香港電趙恒惕代表袁華選昨謁陳密談二時 
　　香港電自來水公司因當道將取消其專利昨　股東會議 
　　香港電桂散兵統計有無煙槍者萬七八人有雜槍者四萬餘桂無此財力收編馬君武擬編其爲路工築全省公路其槍枝准人民備價領用（以上三十日下午九鐘） 
交通大學無線電 
　　華盛頓電日本反對中國稅率超過百分之五以上美國主張現抽五成日後抽七成五但未决定何時將來派委員會調查中國需要以期最後得抽十二成五中代表大不滿意但因莫可多得將承認之 
　　華盛頓電中國各團體代表之在此察視大會進行者現己决議發電回國勸國人一致抵制以彰反對日本侵略政策之義憤蓋以日本採用一種政策阻撓華人之願望並表明其絶無修改前非之意 
　　華盛頓電魯案爭端說者謂唯一解决法厥在休士貝爾福之調停 
　　華盛頓電埴原言日本與赤塔代表在大連會議事謂日本欲得保護西比利亞八千日僑之保障及不入朝鮮疆界宣傳過激主義之保證日晒並不欲向遠東共和國政府索取特殊之利益埴原此言因遠東共和國代表所發表内稱承認日本要求無異使遠東共和國成日本領土之文而發 
　　華盛頓電參議員金氏稱華會可垂諸史册者不爲其功績但爲其失敗四國協定參議員多不解其義云（以上三十到） 
特約路透太議專電 
　　　三十日華盛頓電今日有貝爾福與休士調停魯案之說中日代表皆以國内輿情激昻爲不願再讓步之理由 
　　二十九日倫敦電英美因法國力持其潛艇九萬噸之要求大爲失望且有憤言聞貝爾福與体士答覆法代表薩爾諾之言 
 
 

Page 7

 
 
時皆太息於法國之態度英日意代表皆謂法國要求如此則建造潛艇之限制己成絶望衆料此問題無論如何將不復在此届大會開議而抵制潛艇之軍艦勢必增多有數方面謂法國之目的在以潛艇問題爲解决英法爭點之交換具惟主力艦噸數之協定似不致因此而有變易美國人之觀察時事者謂另開大會之說將使中日交涉延遲不决美人視山東問題爲日人屢以寛厚自詡是否誠摯及中國領袖有無能力分别夢想與實質之試騐物苟日本能迅速解决魯案則其他難題可因以調解且可引起美國之良好輿論但若拖延不决則適起人疑忌耳聞日代表己接到東京訓示囑對魯案勿再讓步不知休士貝爾福對之將何以調處惟在目前英美代表方注其全力於海軍委員會之事項也 
　　三十日華盛頓電埴原氏論潛艇限制事謂輔助艦與戰鬥艦之限制苟不獲有同意則日代表團將視爲大不幸事日本不欲要求建造此種軍艦之自由但美國原案所規定之噸數日本不放棄之庶可依此根據而成立協定以保大會之最後成功云 
　　二十九日華盛頓電今日海軍委員會全體通過羅特氏所提潛艇須遵守國際公法所載公認原則之議案 
世界路透電 
[華會之潛艇暗礁]  
　　二十九日華盛頓電昨日會議時法代表薩爾諾雖聲明法國要求係以法國及其殖民地之眞正需要爲根據然繼起發言者皆表示不滿意於法國潛艇態度之意貝爾福稱陸軍力弱之國縱有較多軍艦不足害及陸軍力强之國但以法國之陸軍而復擁有世界最大之潛艇隊足以搗毁商務者則可爲英國安寗之大患英國不能對於如此造成之時局冷淡視之此事當再討論云休士向作樂觀語者今有態度改變之象謂主力艦之限制旣有結果大會或可以頗美滿之形式告厥成功今法國潛艇計劃勢必引起英美各照比例增多潛艇噸數之逾格要求而巡艦與驅逐艦亦必增多以應付大潛艇隊所造成之時局如是則軍備勢必擴張與比次大會之目的適相背馳云 
　　二十九日華盛頓電今日海軍委員會集議以前休士在白宫與哈定總統晤談甚久 
　　二十九日華盛頓電飛行股員會報告書主張飛機建造不加限制惟飛機在戰爭中之用途應加以嚴格之限定 
[歐洲會議之先聲]  
　　二十九日巴黎電法英意比之工商界與銀行界定明日在巴黎開會此爲一月六日開恩斯高等會議之先聲亦即英法總揆在倫敦會議之結果其所討論者爲籌議歐洲經濟改造之方法其所建議各案將送交高等會議核議法代表團現尙未組織完畢英代表團今夜可到巴黎 
　　二十九日巴黎電駐英美使哈維與英閣員賀恩己於今晨抵開恩斯 
　　三十日倫敦電駐英日使柯權助將於下星期初率隨員二人起程赴開恩斯石井子爵亦將與會 
[德國賠欵問題]  
　　二十九日巴黎電比國内閣昨討論德國賠欵與比國優先權之問題巴黎時報稱比相將在開恩斯會議時竭力維持比國之利益不允减輕比國之要求 
　　二十九日巴黎電德代表費歇爾博士今日抵巴黎午後賠償委員會聽取其報告與費同來者爲德國善後事務大員賴齊諾氏 
　　二十九日巴黎電官塲消息德代表費歇爾等詢問賠償委員會十二月十五日之文是否立即答覆賠償委員會答稱能自判决有何答覆之機會者厥爲德政府再德國暫時止付之請求賠償委員會非俟接到詳細覆文後不能予以考慮 
[意大利銀行停付]  
　　二十九日羅馬電意大利折扣銀行停止付現意政府己宣佈一部份停付現金令以期挽救現局該銀行現由警察保護人民紛集羅馬報紙稱該銀行之暫停付現不致礙及其他大銀行聞政府除頒佈停付現金令外並設法擔保各銀行之債權人並使該銀行立於更優惠之地位 
　　二十九日紐約電意大利折扣信託公司有存欵一千三百萬元現己閉門因存欵者提現之故此公司與意大利折扣銀行通往來 
[各國近事記]  
　　二十九日巴黎電法國愛佛爾電臺今日午後以無線電傳遞音樂至比京之比人自動車俱樂部 
　　二十九日海牙電荷蘭國會第一院己通過議案准在美國借一萬萬元供荷屬印度之需用利率至高七釐半第一批借欵三千萬元即將發行 
　　二十九日倫敦電日本商業視察團現特别研究英國運輸之組織今日受地下鐵路公司之招待遍察信號機車站室發力機馬逹街車之設備 
　　二十九日倫敦電今日證劵交易所俄國股票價皆漲起因官塲消息俄政府己向俄亞公司商請復開談判以便交還該公司產業之故 
　　二十九日倫敦電英人所組織之俄國債權人聨合會發表宣言贊成對於俄事召集國際會議之議謂苟不許俄國以籌措償債方法之便利問俄國所欠之債將無償還之望 
國外要聞 
[英人解决遠東問題之意見]  
　　世界新聞社云英國著名著作家魏爾施氏Ｈ·Ｇ·Ｗells近來所撰關於華會之文甚多其議論大旨在反對不澈底之限制軍備主張破除國界設一世界最高管理機關其對於遠東問題中之吾國尤力持公道表示同情本篇係專論中日問題中之吾國尤力持公道表示同情本譯如次以餉國人（以下皆譯魏氏文） 
　　假令吾人持一支配行動之原則謂中國「尙有可爲」假令吾人抱一宗旨（吾意美國一般人至少抱此宗旨）謂中國當圖自新當自行改造成一純由中國人自管之大聨省自治國在此改造期間當由列强互約保其不受外界干涉果爾則任何他國企圖在中國設立一帝國或併呑宰割中國任何部分之夢想必須終止乃其顯明者也 
　　此種由世界列强從良心上自相克制·不国干涉·而使中國自己造成一統一和平之國家之政策在目下時勢中當然爲參加華盛頓會議列强應取之唯一嚴正政策無如此種政策適與各國沿傳之競爭的國民性相衝突余觀此間人士心理中即有此種天人交戰之絶異狀况一方明瞭世界大勢與需要一方又爲吾人有生以來思想行動之習慣所刼持而無能自脫 
　　沿傳之國民性在吾人之心靈中盤據甚固無一人不然此種人與人間之　際習性如搏鬥然務求勝於他人其生活力之堅朝正如黃蜂之胃雖肚腹己被剖去仍貪噬不己即如各國列席華會之代表其中竟仍有抱最後併呑中國或其一大部分之野心者特此種盛饌殆永無下咽之望耳 
　　此種心理苟長此不己則戰備之繼續戰爭之復作與社會崩壞之實現將萬無可免此種結果極明白易見顧我所識在華盛頓之外交家猶恣談其狂妄之計畫如謂自長城以外起之滿洲全境應割與日本也中國之礦產應歸日本管理也關於中國鐵路事件應予「賠償」於法國也某種某種利益應𢌿諸英國也諸如此類不勝枚舉余聞此等外交家之怪論祇有膛目結舌而己此輩竟具有如斯超卓高尙之心理竟挾有如斯特殊之「外交」專長特有時令人起一種疑問即此輩果有人心否耳 
　　世人對於華會均希望得滿意之結果余則對之滿腹懷疑休士國務卿之裁减海軍提案其意味顯然不過爲一種開會之冠冕文章耳就開會文章而論洵屬大佳吾初意第二次開會時貝爾福氏加藤氏白里安氏亦必爲表同情之冠冕演說若曰「苟由此大會締結一種穏固明白廣大永久之太平洋協約以移去一切戰爭原因則吾等對於此項提案自皆樂從即再進一步亦無不可」孰知第二次開會即使人失望各國代表一一步武「議會老輩」貝爾福而提出關於船塢海軍站巡洋艦「大潛行艇等之保留條件而成爲一種四人（按暗指四國）之奕戰各圖以减軍實際推與他人同時九國代表則秘密集議太平洋問題如外間所傳而確則一種九人之奕戰又在進行中矣但凡不爲外交詭術所迷惘者却於一種事實見之甚明即此大會之召集乃表示仁惠放棄權利之一種機會今欲解除太平洋之糾紛除非解放中國由各關係國間協訂一約自相克制聽中國自行改造不加干涉舍此實無他道余意日本雖爲此輩博徒中之最工心計者當亦樂於加入此種計畫中也 
　　世界各國果訂一共同之約章保護中國不受侵略承允逐漸撤銷治外法權并允許中國自管其鐵路土地收入等絶對不受限制如美日自管相同則於日本豈果有大害乎如此豈不足以解除日本模仿英德侵略行徑之地位而盡量從事於其自己之正當事業乎 
　　抑日本所需者究爲何事彼自言所需者安全耳與法蘭西同日人此說固亦甚有理由彼從前閉關自守與世相安垂三百年未嘗與他國一戰世人認爲全世界最不危險之隠國迨美國開其門戸彼乃出而與世相見以歐洲勢力之相迫惴惴自危不得不棄隠逸而從事於近世帝國主義彼之戰中國而攫高麗因不如是則將爲俄羅斯所刼制也彼之對俄羅斯開戰因不如是則恐俄人佔據滿洲旅順以危日本也彼於歐戰開後又作戰而驅出德人於山東今則彼所行之對華政策完全脫胎於「歐洲式的政策」陰圖控制滿洲與東部西比利亞攫取中國之種種權利天產資爲己用並圖在分裂之中國造一傀儡政府供其操縱因恐不如是則此等利益將爲敵對國所攫去而貿易原料與一切福利皆被割奪馴至孱弱無力被人攻滅而爲印度之續也 
國内要聞 
[北京通信（一針）]  
　　張弧之下馬威 
　　財政部自張岱杉二十六就職後二十七出席閣議梁内閣首言現在財政支絀半緣於不勝兵費之負擔半緣於駢枝機關及闒茸人員之浮費現在裁兵則中央力有未逮而裁員之手段并不在一紙文告如前内閣減政委員會之騰笑全國也現在我等宜重事實不尙虛文應由各部長官將本部人員取嚴格的限制實行淘汰其有萬不能去者不妨酌量留用斯時張弧首告奮勇謂財政部應當首先提倡梁曰甚善此二十七日閣議之結果二十七夜張弧即招致二三參事將全部人員名單按名　查訖遂發第三百十號部令其裁撤機關計（一）稅務征收檢查處（應辦之事歸賦稅司）（二）德華銀行清理處（未盡事宜歸泉蹩司）（三）德奥憤務清算處（未盡事宜歸會計公債兩司辦理）（四）財政金融討論會（五）全國所得稅處（應辦事宜歸賦稅司辦理）（六）清理檔案處（七）編纂處（兼職各員一律銷差）共計七處内討論會一處職員薪俸需一萬八千餘元又德奥德華兩處俸費約共一萬數千元之譜又發第三百十七號部令「本部職司財政事務殷繁亟應申明職守以專責成除參事司長印花稅處總辦編纂僉事技正主事技士以及各項考試到部人員均仍照常供職外王嵩儒王家瑞顔世清劉慶鏜吳乃琛張潤普張訓欽虞熙正鹿學良周家彥馮祥光李心靈張志澂孔祥榕陳德華吳文瀚張厚榖華世杞高祺莊義逵李恩藻黃藻奇金紹城蔡成詒沈保儒王世榮劉先民宋發祥均仍派在參事上行走周宗澤沈昭華楊天驥佘司禮高翔均仍在秘書上行走何文基關榮譜胡元治均仍派充秘書室辦事員章勲李淦唐文溥均仍派充總務廳帮科長任文燦濮良焴王孝綺沈懋祺陳震福趙世愚樂雲樵萬里鳴潘鴻勲許祖潢王式沂吳勤修劉仰煒李寳樞陳聲駿孫鴻煜吕鴻年潘國俊均仍派在總務廳辦事陸定宋之英胡文藻均仍派充賦稅司會辦章保世派充賦稅司帮辦管聨第仍派充賦稅司科長史光書許廷琇何元禧謝貢琛張錦江羅熙麟張國英鄭祥鳳鄧煦胡國錦李任盛俊譚懷張愈權郭金鼐楊棟林賓玉瓉方兆景沈炘高濟錢澄轡何錫晋趙鼎咸潘澄瀚李駿孫律范公讜胡建勲王毅朱玉煒吳鶚朱孝威陶瑢玉恕張繼厚齊之融周立信胡鍾宜均仍派在賦稅司辦事徐文霨仍派充會計司會辦多誠齊耀珠錢耆孫童杰趙連璧黃文沛陳延暉暉張時欽常運樞胡榕彭繼昌包用馮孫多焌蕭俊賢吳弼任士毅吳厚炎林瑞祺蘇錫榮均仍派在會計司辦事濮良至俞伯毅陳威陶德琨均仍派充泉幣司會辦周鴻球仍派充泉幣司科長穆印徐緒通姚傳楙陳遵統姚翰卿周銘傳劉驤業俞大璋姚承德方學海朱湘趙雲芝王渭漁巢鵬雲程康恩盧炳田劉駿閻魁均仍派在泉幣司辦事姚鍾琳張壽鏞均仍派充公債司會辦王孝縉江永信汪振家孫祖燧王東英王文誠陳聽彛朱毓桂秦以鏞温緝光李家騶卞綏祿計俊才陶善培均仍派在公債司辦事謝崇禮仍派充庫藏司帮科長周學仕林器瞻錢濟勲常宗文曾牖王毓潤孫乃賡黃恩烜童逵華沈鍾彰周保鎔馬啓洪趙文選均仍派在庫藏司辦事雷多壽仍派充印花稅處會辦李宣鉞仍派充印花稅處帮辦王尙曾仍派充印花稅處科長陳繼訓劉旭張元超蘇毓春蘇琳周允錫張明曾劉偉植余叔功翁成瑄許崇鋆張壽慈張仕鋆葉梧春李鴻炳湯巡楊清源張壽戴歐陽彥岳朝選梁解俊高英章毓椿李權陳傑支懋炘楊明理何玉有均仍派在印花稅處辦事王繼昌鄭於賓黃曾洛李喬華伍福鐄均仍派充印花稅票檢查員其餘各員均作爲名譽識無庸到部辦事」以上留部者共二百零九員上項實缺各員連同秘書共計一百九十八員是有缺無缺仍有四百零七員之多（原月支十三萬餘今减爲八萬餘）共减去五萬餘元此等雷厲風行之手段固屬能辦事者應取之方針惟是張本人名譽素壞陽爲减政陰實添委本人親信人員將於日内分别發表又張此次上臺以前虧空三十餘萬大都樗蒲所負之債今以九牛二虎之力得此財長其必有所取償可知又以鹽務署非本人統系慮指揮不能如意密遣心腹製造空氣攻擊鍾世銘使之不安於位並揑造鍾世銘與曹錕齟齬等說務使此鹽務署長落於閻澤溥之手（吉黑榷運局）俾可上下其手更聞其賭友賀德麟有二十萬元欲得鹽署之傳但知張者謂賀與張如同一人萬無以二十萬元運動之必要只須賭賬上劃出一筆便可到手故鍾世銘今日請假在私宅檢點裁員而賀德麟長鹽署之呼聲以出又張昨日訪外交團欲運動關稅加徵後發行公債付給軍費以酬取强擁彼入閣之雅某某兩公使廉得其情張甫言畢某一使即曰若加稅後用於清理内外債及興辦實業則未嘗無磋商餘地倘用之於軍政費恐非易事旋訪又一某使亦伸前說某使曰華盛頓會議對於關稅將有適當辦法届時當在北京組織一委員會討論增稅方法此時實談不到云云因之張掃興而還乃不得己改爲新年宴請各使并請安格聨甘溥疏通一切而安甘對關稅及鹽稅素恃爲本人因襲勢力决不肯有所帮忙不難想像而得於是八面玲瓏之張弧亦有宣告技窮之勢矣正冩至此適得洛陽來電謂所允之三百萬務於三日匯出一百萬云云查財部僅由華北等行借到四十萬其餘各處借欵分文未着委實無法可設未知張將如何應付也（十二月二十八夜） 
[梁内閣之形形色色]  
　　梁士詒之内閣就形勢論似己大定所殘餘未决者僅尙有未任命之次長數個而己陸軍次長聞己定韓麟春但須徵得各方之同意農次之劉恩格爲奉張所保薦但本人似未盡滿意大約經一度之疎解或即見諸明令外交内務海軍三部次席可望不更動蓋部長任命後此類副車自無大難選也 
　　敎育總長黃炎培自任命後即迭電辭謝態度頗爲堅决現此席己由齊耀珊兼署將來究屬何人尙難說定次長陳垣則己到部視事八校代表曾面催敎育經費一次陳氏亦只允極力張羅並無具體辦法 
　　至財政張弧自經梁士詒之携掖後一切進行迎頭即不見順利昨更擬有理財計畫多種最要一項仍須曹張帮忙則將來所謂如何整飭財政者其先機殆己可睹現在彼所表見者只有大併機關一事計昨日部令所發表稅務徵收檢查處歸併賦稅司德華銀行清　處歸併泉幣司德奥債務清算處歸併會計公債兩司全國所得稅處歸併賦稅司財政金融討論會與清理檔案處亦均裁撤而對於各司行走任事等四百餘員則均改爲各譽職似此則於所謂節流者己自足敷衍門面下文如何又未可預卜之矣 
　　新財部情形旣如上述新交部之將來亦多糾缠蓋該部本年至急欵項非一千零八十三萬九千餘元不可而尤以到期路債佔多數葉恭綽二番上臺對此亦無何項辦法所堪自慰者只有某某兩國之債可以展期三個月但爲數不過十分之二此外十分八之外債又不知何術以騰挪之也 
　　至所謂梁士詒之施政方針據一般之傳說不外如何整理財政如何進行統一但南方派多有不承認與梁接洽之說不過與彼接近者近方製造空氣據昨日某通訊社所發表梁之第一步計畫即爲理財問題聞其要旨第一决定公開第二則開源節流同時並進使收支歸於適合至節流辦法則以减政節餉爲入手减政約分三項（一）裁撤駢枝機關（二）裁汰冗員（三）取銷兼差此項辦法將於明年起次第實行而年内軍政費之應付亦己從香港方面籌有成數總以能逹到維持現狀爲目的銀行界方面經迭次之敎訓對於政府投資雖取愼重主義然政府苟有具體之計畫與堅確之信用亦未嘗不可予以相當之贊助連日梁與銀行界磋商之結果陰曆年内將内銀行公會撥助三百萬元即以關稅附加一成餘欵爲還本付息之擔保該欵明年二月可提到三百餘萬元故此事或有成立之望至於統一問題梁氏亦甚注意但不主積極進行擬着手疏通北方各省俟各省意見一致議定具體辦法後再與南方接洽梁氏甚注意慮子嘉舉動以爲盧氏有左右大局之地位擬授以閩浙巡閱使以資借重此外國會問題亦爲政府最難解决之一事恢復六年國會雖有一部份人物運動但事實上終難實現聞梁氏幕中人物曾代籌二種策劃其一俟統一後再辦國會其二即疏通盧子嘉成功後先召集第三屆國會再圖進展將來梁氏之國會主張或不能出此兩途以上云云皆梁氏方面所布之空氣也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[魯案擱淺中之形勢]  
　　魯案談判業告停頓據日代表非正式之表示謂彼等對於中國能於短期内付欵之事决不贊成蓋彼等深信中國財政困難現己逹於極點屆時决無應付之能力又謂中國縱有大宗欵項必須償還日本之舊欠云云至於日本政府中人之意見據大阪朝日新聞所載可分爲下列三種（一）不有以青島戰爭之結果無理抛棄蓋如此將惹起民間之反對故由國民之感情與内政上之理由立論當主張堅持不抛棄山東（二）山東問題原非金錢之問題蓋苟僅爲金錢問題則母寗無賠償交還中國但此事當窺時機之必要不能純以經濟上立論故當始終堅持借欵之主張不能承認以現欵賠償（三）從大局觀之應承諾中國之所希望蓋山東問題關係於中美日三國縱有多少之犧牲然能於此際華盛頓會議中解决之最爲上策因中日兩國間之關係事實上不能久懸不决早一日解决即能早一日得其利益也又據另一消息則日本竟有推翻其代表所承諾由中國購回膠濟路成案之意蓋日本政府自二十一日接到該國代表請示電報後除由二十四日閣議及外交調查會决定不再讓步外暗中頗有積極之進行日前駐京日使小幡氏向外交部提出勸告之舉即其一端其原因由於日本代表現在己經表示讓步之程度己越出日政府訓令之範圍日政府當初原擬在表面上讓步將中日合辦改爲借欵形式實際上仍握有該鐵路經營之實權不圖日本代表在華盛頓己抛棄其借欵主張情願允許中國備價收回大出日本政府意料之外日來該政府中主持異議者漸多對於代表頗有微詞穏健者亦不敢主持正論故决定不再讓步尙屬表面之詞實則欲將關於魯案交涉槪行推翻其對我國勸告祇爲一種步驟一方面對於代表之處境亦不欲稍事假借因是日本代表遂陷於左右爲難之地至於我國對於日使小幡之勸告直至昨晚（二十八）尙未予以答覆但我國代表之言論均係根據政府訓令當然無如日使勸告中所言「或係出於代表自動」之事我政府對於代表之行動亦完全信任凡代表行動政府方面皆己承認日前日使勸告後顔外長拍電於代表不過飭其詳查列國對於此案之態度對於代表行動並未提及且我國代表旣有權對外其一切行動言論當然代表政府與之對手者實無知其究竟之必要亦無知其究竟之理由也至於英美各國代表因恐中日爭持不下將影響於大會日來己互相集議調處之策對於日本政府欲推翻前此决定各件之事甚不以爲然且甚表同情於我國謂日本旣己承認中國購回膠濟路遲早亦須交還何以堅持付欵年限之長短其中尤以美國特表同情謂日本此等主張毫無理由且關於鐵路問題大綱業己决定此等細目儘可互讓解决之故皆主張爲具體的調停希望中日兩國各爲若干讓步而日本前所承認之允許中國備價贖回鐵路等大綱則不能推翻否則不特中日兩國自身之不利即居間調處之英美兩國亦於體面上過不去甚且牽及遠東委員會本身但日本代表方面則迄無表示惟據一艘觀測日本欲推翻前議諒係欲退先進之手段結局必仍可略事退讓以謀圓滿解决至於魯案提出大會問題現在我代表仍持此主張以爲日本旣己承認大綱乃對於細目故意刁難中國旣至無可再讓之地步惟有提交大會請各國公斷但據識者觀察此案如提出大會不特日本爲體本之故將不肯退讓且其結局亦必至交涉破裂終且影響於大會不特遠東九國協約將無法成立而美國召集會議之目的亦將根本推翻故英美兩國特擬具體調停甚不願中國提交大會結果如何此時頗難逆測又據滿洲日日新聞所載華盛頓二十四日電訊據中國方面有力者之談話中國原希望日本承認中國最後之提案而不欲交涉斷絶其最後提案之大要如下（一）中國付以十二年借欵期限之國庫債劵於九個月内收回鐵路（二）最初三年間以六個月之預告而補留其償還該債劵之權利（三）迄完全償還之期間内任用日本人爲工程師（四）該期間内不變更運輸規定按此等條件旣係由東報傳來則其是否出於我代表之口不能毫無疑問且此等條件與我國國民之主張相去甚遠若果屬實不能不謂爲我國之大讓步而日本猶不承認則其無解决誠意可知矣 
[八校長辭職中之京敎育費]  
　　北京敎育經費積欠數月中小學因無力維持己一律罷課八校方面曾由校務討論會於十四日分呈府院請於本月二十五日以前將七月份下半月及十月十一月兩個半月經費全數發給並設法將本年十二月及明年一月以後之經費遵照四月三十日閣議原案按期發出否則校長等實無維持能力唯有敬謝不敏請於陽曆年内另選長於應付之人接辦校務詎此呈上後政府迄置不理八校校長及學務局長乃於二十六日一律呈請辭職是日爲梁士詒登臺之第二日當由國務院以電話知照各校長約於二十八日前往接洽昨日（二十八）八校長及學務局長於午前十時前往由梁氏接見法專校長王家駒發言首即聲明辭職請另簡賢員接見並將辭職呈文交與梁氏次請補發積欠二個半月以維現狀梁氏當致極力慰留之意並謂敎育經費問題政府亦認爲最關重要之一項昨日（星期二）閣議席上曾提出從長討論各閣員意見甚屬一致僉以爲此項經費必須提前解决惟目下困難余正竭力設法在陽曆年内當籌發一個月以資維持至明年一月起當設法按月照發校長以梁氏話雖如此惟以政府過去之信用觀之尙未敢遽信且梁氏對於積欠一層絲毫不提頗似政府所欠之債須前任内閣負責與後任無涉亦未免有幾分滑稽故只催速發積欠而對於取消辭職一層迄未明白允可大約非有切實保證必不將辭意打消茲錄八校長及學務局長呈文如下呈請發予欠費並遴員接替事竊京師敎育經費曾經閣議議决按月由交通部直接撥交二十二萬圓在案奈自十月份起迄未按發而七月份下半月欠費仍然無着一再籲請未奉明令明知中央財政支絀實有不得己苦衷然旣己允諾於先似不能食言於後校長等以迭次失信無顔尸位公呈辭職諒邀鈞鑒現值新内閣成立負責有人務懇迅遴賢能之員接替校務並將欠費全數發清俾校長等得缷仔肩母任屏營待命之至 
[清室大售古玩]  
　　清室因經費無着特將數百年來收存陳設品如瓷器玉器雕漆古銅等投標出售特准殷實商號前往投標並具保證金各一萬元届時投標當日開標此法表面雖頗妥善然仍須與内務府員及内監等先講成頭（即運動費）此事自某大臣起以至蘇剌皆有分潤又豫先約定古玩行等二十七家均結合團體其號價（即投標所填數目）不肯多填但運動費不能減少有二成三成等差（售一百萬可得二三十萬）總之清帝遜位後而内務府及内監之舞弊如故也此次所售之物計瓷器一百一十六種共一百五十九件玉器二百四十三種三百二十一件雕漆十種共十一件盒内之零件在外古銅一百零一種共一百零四件茲錄清室内務府所定購看陳設條件如下（一）此項陳設種類頗繁擬分别陳列庶各商家易於鑒别所有出售之物略分數類曰「某質類」「某器類」各商號分期閱看至某日某商號閱看某類由本本府定妥函知各該商（一）欲購此項陳設者必須殷實號商一律以字號爲憑經人介紹後即將該字號聞單其核准之家方能候期看物（一）允准各家在看物之先每家各交保證金一萬元由本府掣付收據並付給種類單一份此項保證金應以現銀元爲限對條期票槪不適用（一）保證金原爲鄭重起見開匭後允准購領之家作爲正價之内其未允准之家即將前發收據曁種類單繳還本府即將保證金發還該商（一）各商號交到保證金後應俟本府定期通知以便帶領看物届時各號夥友一家不得逾五人以免紊亂（一）各商檢看物件時須按照號數次第檢看儻經損傷照原物最高價格賠償（一）投匭地點日期時間另函通知（一）各商號完全看過後在本府發給物類單某物下逐件分開估價數目須楷書大冩蓋章封固按期同時投遞後即行開匭至開匭後將最高價格奏明照准方能購買如未蒙允准作爲無效（一）此項種類單由本府簽蓋圖章後發給該商照填如另用别紙作爲無效（一）各商號投匭時必須填冩估價數目方爲合格如僅書比較最高價格酌加成數或添改塗抺以及開匭後另行加價曁并未投匭之家加價强購均作無效（一）商號自行投匭聽候列單宣佈儻逾時不到係屬該商自誤即作無效（一）允准購領之家交欵取物日期以一星期爲限儻逾限延不交欵取物即將該商所交之保證金全數議罰充公再由本府另行招商（一）購買之家應交價欵以現銀圓爲率（一）起運物件時所有裝箱抬運一切事宜及經費统歸該商自理其經過門座道路直逹落運之處（以北京爲限）由本府函知各機關查照放行（一）此次本府辦理出售物件事體重大必須開誠布公始昭誠信所有在事員司吏役等一切使費嚴行屏除儻有商家勾串在事各員情事一經查出立將該商看物資格取消並將該員從嚴懲辦以示大公 
[京聞拾零]  
　　中俄通商交涉自東西兩俄代表到京後迭經外部開誠接洽結果極爲圓滿惟雙方爲防第三國破壞起見守絶對秘密故外間鮮有知之者現在商約全文大致己屬成立外部日内擬將原件電寄某處發表 
　　英使日前爲厦門海後灘案向外部抗議要求賠償太古行停工損失外部日昨會議答覆内容大意以此次厦海灘案風潮前後均由該行該領事激起英國方面不從速和平了結則該行損失純由自取中國政府不能負賠償之責大約日内即據理答覆 
　　駐日公使胡維德現因病重己派一等秘書官張元節爲臨時代理公使先是胡有宿疴（屬於外症）久欲入院割治嗣以公務繁瑣身不能離直至上月十二日入橫賓醫院入院後患部發炎愈甚勢頗危殆精神恍惚胡初不願請假亦不願派代會日太子攝政各國公使例須往賀吾國不可獨缺乃急電外部請將參事王鴻年開缺以張元節升任參事並代公使外部己復電允准 
　　巴拿馬政府近發佈苛待華僑條例勢將在巴華僑一律驅逐出境駐巴華僑疊向我國駐巴領事呼籲曾由鄭領事向巴政府交涉數次迄無效果現特電外部請示辦法聞外部以巴拿巴係美保護國己於前日電令駐美施公使提出抗議請美政府令巴政府取消此項條例以維僑商而睦邦交 
　　北京交通銀行己得有奉天之四百萬元（此欵昨二十七日下午九點己由交行簽字）天津之一百萬元又上海之二百萬元（此欵二十五日自上海匯出一百五十萬尙有五十萬陸續運到）本定三十日可以兌現因手續繁多不得不延遲一二日且一月一二三等日照例休息故己改定四日起無限兌現 
[卾人對外運動之急進（漢口通信）]  
　　各團體外交聨合會議决三項辦法 
　　各團聨合會發起二次大游行 
　　卾人以數次游行均爲外領所阻不得通過租界太會協進會代表面見各領事兩日奔走亦無效果乃决定二十六日在漢口堤口下段保安會開各團體外交聨合會一以討論後援外交一以協商應付外領下午二時開會到會有三十餘團體每團體出席代有二人公推堤口下段保安會代表任松如主席首由主席報告開會宗旨略謂我國外交失敗現己無可爲諱但太會尙未閉幕遠東問題亦未完全解决使我　民有所覺悟急起直追未始不可補救於萬一武漢各團體固己先後有所表示然單獨進行實力終嫌薄弱此本會所以發起之原因也主席報告畢次由袁正道報告太會協進會代表與英法日三國領事次涉游行租界經過情形除由太會協進會用書面報告詳情外袁君復口頭補述謂前者國民外交大會遊行時租界拒絶通過曾由太會協進會宣言負責交涉今旣交涉失效應即報告大衆共商對付善法報告畢即由大衆討論辦法表决三項（一）根據租界條約再用書面與外領交涉（係堤口下段保安會代表任松如主張）（二）交涉仍不得當則逕行通過租界（係平民敎育社代表施洋主張）（三）上兩項均辦不到即將情形通電世界各國並聲明何國國人拒絶我民通過租界則此後彼國有遊行我國内者我國人民亦採同樣之待遇（係太會協進會代表袁正道主張）另有武漢學生聨合會代表劉蘭亭發表主張衆嫌其稍激决俟下次開會再行討論復次討論會務進行事宜决定三事（一）勸告南北政府速息内爭共禦外侮（二）本會爲外交永久機關（三）推任松如袁正道施洋三人起草規約下次開會由太會協進會負責召集會址暫定在堤口下段保安會内時己至下午五時遂宣告散會 
　　漢口各團聨合會内三十一團體曾於十六日列隊游行爲對外之大運動現以外交形勢日趨險惡非再接再厲不足以引起國人之覺悟因又發起二次大游行並擬作種種切综之運動業己擬出四項辦法（一）本埠三十一團體仍至堤口下段保安會集齊由王家巷渡江赴軍省兩署請願將湖北民意代電華會我代表堅持主張（二）由各會推舉演講員假定寛大塲所輪班演講每日自上午十一時起至下午四時止至太會閉幕之日即行輟演（三）太會閉幕後如我國主張失敗則採用抵制方法（四）游行日期由聨合會開會决定演講日期由各會自定以上四項辦法均在進行中武昌方面亦經學生聨合會議决每校日出兩組每組七人分途演講己有中華大第一中第校實行軍警均未加士涉蓋所演講者純係對外並未牽涉内政也（十二月二十七日） 
[川卾湘卾議和之經過（漢口通信）]  
　　川軍二次反攻秭巴失敗後卽不復再事進取惟施南方面潘藍各部自治軍尙作困獸之鬭顧正面川軍己漸漸向後方撤退卾軍正面防務得以稍鬆故趙榮華所部第十八混成旅與宋大沛所部第三十五旅亦得專注全力於施南月初趙旅即攻克建始月中宋旅又收復利川施屬潘藍各軍遂被困於重圍且各屬民團多困於自治軍之誅求通欵卾軍以共同驅逐潘藍等部之出境不及數日湯子謨所部川軍乃首先撤退而潘藍兩部亦聨帶不能立足恩施宣恩兩縣先後均被卾軍攻下據最近軍訊鶴峯似己收復潘藍殘部僅盤踞於咸豐來鳳兩邑趙宋兩旅刻己分途圍合潘藍所部總計不足七八千人而附屬之土匪又皆因餉械兩缺次第遣散自知援斷糧絶不能再戰乃開始向川境酉陽撤退趙榮華曾由龍泉進駐施南辦理施屬善後另以第三師五旅十二團步隊協同搜勦咸來匪軍照現在情勢觀察施南己完全隸於卾軍範圍正面卾軍又皆集於巴東邊境吳佩孚肅清卾西之計畫可算告厥成功此卾西最近之軍事情形也當正面川軍失敗撤退時宜渝士紳即爲弭兵運動在卾省方面當無拒和之表示川省當局前此籌借戰費均爲川人消極拒絶故雙方和議乃漸見接近但此次議和卾省完全委託於孫傳芳川省主持於劉湘僅憑代表與函電之協商並未採取一種會議方式據最近報告此項議和草約業經孫劉於二十二日商定共爲十七條其詳細條文則不可知惟聞其内容係先將在卾川軍悉數撤回川境雙方各劃定防區以最少軍隊駐防兩不挑釁如遇匪警則雙方會同勦辦至恢復川鹽引岸爲川省所提議和主要條件之一亦經議决暫俟和議成立後再由兩省平均支配昨己由孫傳芳電省報告並電請吳使核示俟得吳蕭核准即正式調印簽字川卾和議或自此可以實現矣 
　　久懸未决之湘卾和議以湘趙態度未明粤軍又傳北伐故迄今未能成立刻因孫陳意見不合北伐軍久久不能發動趙氏鑒於四周形勢暫欲與直軍携手以免激起駐岳直軍各將領之反感（前此張福來等曾聨名電吳請先驅趙收湘防粤）最近沈鴻英部桂軍又欲乘機投北益以促成趙氏聨直之决心刻聞湘趙己派代表唐義彬直岳與張福來面商依據王占元督卾時與湘省所締聨防條約十三條加以修改湘卾即依舊聨防並劃定岳州下之臨湘城陵磯岳州上之榮家灣至桃林等汨羅二百餘里歸直軍設防湘省亦派駐白水第二旅爲聨防軍隊此項聨防條約告成即不啻爲吳趙携手之一媒介而湘卾間風雲亦可望暫告平靜矣（十二月二十六日） 
[吳佩孚羅掘兵費之外訊]  
　　又籌一百二十萬 
　　國聞通信社譯大陸報漢口通信云武漢軍事當局因奉吳佩孚之命令又從地方稅方面竭力搜括商民之資財以爲維持現駐卾省軍隊之費用據軍界方面宣稱軍隊現需欵一百二十萬元督軍蕭耀南爲籌此欵起見特於署内召集一會議議定分配籌欵責任財政廳及省銀行共籌八十萬元烟酒稅處籌二十五萬元印花稅處籌十萬元吳佩孚與蕭耀南二人前本擬將武昌布絲紗麻等廠收歸官辦此四廠者爲武昌著名之四大廠而武昌地方獲利最優之事業也但現在吳蕭則不堅持將其官辦蕭但提議將此廠招商承租孰願出最大價值者即歸其辦理並擬定以該廠每年之收入提出若干成分給軍人及彼退職軍人之輩此輩退職之軍人即最初要求將該工廠歸彼管理者也 
[沈鴻英軍之罪狀]  
　　張其鍠爲調和沈軍原擬二十四日前赴漢口與吳佩孚疏通己誌前報昨有人往晤張氏據稱准於二十五日起程但沈軍近日來函請我先往平江面商條件因此又須赴平後纔能赴漢但總司令之意己願和平解决沈軍來函亦有轉還之意故此事可保雙方决無戰事云云又張氏前允發給沈軍之棉衣七千套現在業己製成者共有三千套將由張氏於此次赴平時携往發給查張氏爲沈軍素所信仰之人近又有恩惠於彼倘不再發生意外波折當可容易就緒也 
　　桂軍之無紀律盡人皆知此次在瀏平一帶騷擾尤甚近據紅十會報告謂沈軍退出瀏陽時原約定在城内十餘處一齊放火以三槍爲號因湘軍入城極爲迅速未得施行其他駐兵地方則均己放火亦幸湘軍立時趕至撲救得力未成巨災惟東古港各大鎭巿則己盡成焦土外國敎堂亦被波及尤可慘者則爲婦女之被其姦淫在縣城方面僅被搶掠尙未遭此慘刦若四鄉之婦女則死者逃者爲數極多紅十字會掩埋隊在南鄉某山洞中搜出姦死之女屍十六人内有十二歲之女子血流被體目不忍視又有一老嫗年己五十餘亦被姦死其餘二三名一起或五六名一起之女屍尤不可勝數又據瀏平土人見告則謂沈軍所駐之地民間因被帳鍋甑被其搶去致日間不能舉火夜間不能成眠者到處皆是若輩見婦女則姦淫之見牲畜則宰割之暗無天日言之令人髮指故平江人民極力運動各方期得早日解决以脫此苦海也 
[雲南文武學生之大衝突]  
　　雲南講武學校開辦己十餘年造就將校之材不下數千人且於護國靖國之役多著　功現在校中之第十六期亦因在川之時曾著戰績歸來復入肄業者因之自恃立有汗馬功勞毫不畏人雲南省立中學校亦開辦十餘年造就人才亦不下數千成績頗著平日該校學生亦多遵守校規但因恃人多在多滋事者亦所不免如去年花朝會之與憲兵鬭毆一事滇人多非議之今年國慶紀念日在講武學校内舉行軍學聨合運動會因互相爭勝文學生之與武學生即互結惡感久己績不相能致今日釀出流血最慘之事其起釁原因約有數種（一）因運動會日中學農業學校與講武學校聨合比賽蹴球之戲農業學校中有善蹴球者一時競爭呼爲蹴球大王踢球時須著皮靴盡力踢之技雖高異而講武生某之足因被其踢傷不免時思報復此起釁之原因一（二）軍學聨合奪旗爭尙迅走學界原不逮軍界而中學校某敎員善行若飛是次優勝旗爲學界奪得講武生氣頗不平此起釁之原因二（三）學界奪旗係倩敎員而行講武生常道其非因此互相爭執時常書函往還彼此詰責毫不退讓此起釁之原因三（四）學生聨合會雲南支部原發行報紙一種名曰滇潮七日一出向稱敢言各界均多被其毁駡此次聞滇潮星期三之中間有毁謗軍人及軍官之語講武學生以己爲軍人不應受學界譏誚先己函辯無效乃於星期日（十二月十一日）講武學校十六期全行放假出外專以尋打學生爲事幸此事先日爲講武校長探知學界報紙毁謗之事恐釀意外乃於是日嚴禁講武生佩刀不然其禍更不堪設想講武生旣出外先有數十人在海心亭中路伏候中校學生亦因星期放假凡出外較早者一至海心亭中路即被兇毆且有數人被其打入水中淹疫幾死者又有數生因在三牌坊華豐茶樓與講武生評理遂被毆打此起受傷尤重又有他校如農業工業尙志等學生亦多在街衢被講武生兇毆者講武生旣毆打學生之後又復聚衆打人中學校所幸管敎員知機逃避未被大創己傷學生現雖送入醫院醫治然能否痊愈尙屬疑問滇垣中等各學校旣被毆打之後心甚不平乃於星期一日全省中等以上男女各學校一律全體罷課要求解决方法而講武學校十六期學生肇事之後凡爲首者均被校長囚禁於懲禁室講武校戢校長亦恐此事釀出他項枝節又復遍函各校校長道歉請求維持至十三日滇省中學以上各學校以尙無解决之希望乃又聚集各校男女學生數千人多手持紙旗上書軍人摧殘學生之種種罪狀結隊游行各街巿作示威運動又復遍貼傳單宣布被打之慘狀然後齊至滇軍總司令部及省長公署請願懲辦兇手維持敎育現聞省長公署己開會議對於此事恐一時難决又懼學生釀出他事且以年假在即不如就此先放年假飭令各回原籍惟學生方面宣言非先解决此事不能出校恐風潮尙難平息也 
　　另一消息云日昨星期日（十一日）滇垣武校學生（講武學校）與文校學生演一武劇先是三十節文武兩學學生聨合開一大運動會於近華浦（即武校操塲）當時文學生方面運動者多係「跳高」「跳遠」「足球」「排球」等之新式運動武校方面則演「人梯」「人上體操」及「施放槍砲的滑稽劇」與「幻術」「拳術」等文學生即詆武校運動爲無價值又當時文學生男校運動女校多拍掌女校運動男校亦如之講武學校對女校運動亦大加拍掌至該校運動時殊無女生之掌聲以點綴即大發「醋性」謂學生「不要臉」事爲男學生所聞即由學生自治會於次日去函質問講武生以爲捋虎鬚也說不出理由要打要打之聲浪日唱日高此遠因也雲南學生自「五四」運動以後多感着「新潮」之薰陶於是組織自治會聨合各校學生研究新文化發刋一種出牌物名曰「滇潮」頗以宣傳文化自居其言論間多不滿於現社會之狀况前星期之新詩欄有一首詩說「同你出去的多少爲何只賸了你一箇」此不過感於雲南連年「川戰」中死亡的慘况而言又有一段新聞爲「尉官三隻手」係記載一軍官由川回滇候差無着去做點「不要資本的生意」的話在學生方面不過諷剌時不意因此激動講武學校十六期學員之怒謂「吾輩在川多立過汗馬功勞他們學生敢說此話以侮辱我們嗎非打不可」緣該校十六期係將校班其中學員多爲護國靖國兩役之士兵遞升至軍官者顧小齋回滇後調校補習故見滇潮此等文字以爲諷己觸動舊恨愈覺怒不可遏遂欲得文學生而甘心武校學員計有十五十六兩期十五期 
 
 

Page 11

 
 
　　因畢業在邇又多是華僑學生故不贊成此舉當時施威者只十六期之兩分隊幸事前該校校長得知即將配刀收去並嚴行告誡及至翠湖邊即與中學生及農校生遇文學生因不知情故未防備被毆後又推入翠湖中走他道者亦被講武生取下商家之「巿招」等就打幸是日毆打時尙早故各文學生尙有一部分未出校所受傷者均早出之四五十名其餘聞信均匿不出文學生被毆後於下午四時即由敎育廳長秦光玉偕同地方檢察廳長彭世功到各校騐傷武校方面亦於星期一派敎官二員遍赴各校道歉學生方面以爲如此做法殊不滿意遂於是日在學生總會一致議决三項辦法（一）中學專門及女學小學均一律於星期二（十三）罷課（二）男女各校全體學生於星期二舁傷者大巡游（三）向顧總司令請願解散十六期並依軍法槍决爲首行兇者各管敎員勸阻無效昨日（十三）各文校學生大集合於省立第一中學到約四五千人女學小學童子軍皆有並用輿夫舁重傷者四十餘人血衣四十餘件游巡各執紙旗一面上多書激烈言語至十一時集齊由翠湖邊經洪化橋西院街三牌坊長春坊出護國門繞大馬路進南城由南正街上五華山至總司令部是時總部己戒嚴學生隊至時不得進由代表數人進見見面時副官長某即責學生不應如此執旗行走以惹外人笑話法校代表即對曰「副官長旣知恐被外人笑話難道講武生打學生即不怕外人笑話嗎」時除總司令外憲兵司令朱玉階亦在座自承維持無方顧總司令默然無言久之方告以「我自當照軍法辦」法校代表答言我們惟恐不有「法律」旣總司令允照軍法辦吾輩又何求遂興辭而出又往省署請願時己下午六時省長亦允請總司令官維持各生方散隊回校現學生方面發布宣言並繪出當時武校生行兇狀况以求社會之公評今午又開一會議决定若不得圓滿解决各回籍勸告本地方父老以不納稅養兵爲最終之抵制但學生本「一轟的性質」萬難堅持將來解决大約是懲辦幾箇禍首下道兩有不是的命令而己 
[伍廷芳論華會與南政府]  
　　以華會不許南方參加爲憾 
　　世界新聞社云廣州政府外交總長伍秩庸博士近有一文論華府會議與中國南北政局揭載於東京英文日本廣知報該文係於本月五日由廣州寄出茲照譯如下觀華盛頓會議之經過己足見中國之境遇將受列强同情之待遇美國之提議斷然合於正軌因其中含有一根本上重要事項即中國之主權必加以維持與保護是也果日本能被誘令抛棄山東旅順等地果英法以威海衛廣州灣交還中國果一般外人予中國以更大之信任則太平洋問題之會議庶不至徒勞而無功而中國亦當感激靡己也惟余今所表述者匪止一端凡余所言皆足代表廣州政府新中國派人之公意與熱望近者北巖爵士來游廣州余得與晤談爵士亦謂中國南方在華府會議無出席代表殊足深惜良以南方旣無代表其參加於會議之中國代表乃僅限於不獨己失统治能力抑且瀕於破產之一派矣余今書此時中國財政己陷於極危之境不必煩言之取證祗須述一事實即北京完全在舊派軍閥控制之下正當政費盡爲此輩所呑没以作保其祿位之代價余愛中國對於凡有意在擁護此派之提議誠不能無疑也有人建議謂各國當予中國以共同之援助俾得整理財政恢復國内和平然此種工作果使經由北京腐敗人物之手而進行則中國最優秀之政治頭腦皆將被排擠而無以展其效用須知中國所以陷於今日之地位者皆由當國者措置國事失當之故北京政府旣己自行證明其無統治能力苟各國再予以援助是何異演一齣摹仿戲乎余爲此言或且以余爲廣州政府及孫總統辯護但余欲竭誠告我友邦余以皤然一老半生　　　　　深信凡毅然脫離北京政府關係之輩實　　　　　　而抱有新政治思想者吾國青年曾留學美　　　　者皆覺其所受敎訓之事物實較北京所有爲良對於一切陳腐之規模武力之把持勢不相容决然舍去固出於事理之當然美國召集皇皇大會議以解决遠東問題而中國之代表乃爲在北京武人舊黨控制下之政府所指派而不能自由者新中國派則無發言之權焉斯寗非一矛盾之現象乎北巖爵士游廣州北京後曾有言曰「一事當常記在心者即中國代表爲張作霖所操縱而張之背後則有日本之大勢力在南中華民國之億兆民衆不得參加於華會有許多重要華人美人英人皆深惜之」（中國三代表雖皆學於歐美爲開明人物然爲北京所派多數顧問參議所挾制不能自由行動）列强容或極關心於中國之福利且或有被說服而放棄其所不應取之事物者然苟非使中國最良分子得爲將來政治中心人物則可收之善果必多喪失列强要須明瞭北京之實况此等實况明顯易見决不致失察也余前此曾言列强援助中國最善方法即爲撤消對於北京之承認但此著如以爲太激則列强至少可承認廣州爲南方新中國開明政府之所在地如是給予新中國派以自表之機會而南北兩方之孰優孰劣比較自明固不煩吾人之贅言也今假定各國有一共同援助中國之計畫爲中國所可接受而無損其主權者則其實施之第一事當爲恢復中國内部之和平然試問列强能希望假手於現在之北京當局而剗除軍閥之惡勢力乎今之北京政府中人其自身縱非軍閥而一舉一動實皆受軍閥之把持望其排除軍閥直與虎謀皮之類矣至於組成廣州政府之一派人欲其抛棄一切以前之努力以四億國民之福利拱手而委諸彼己全失信用之流亦豈可望乎凡此問題均應加以嚴重之研究余所切望者現列席華會之各國外交家咸具必要之遠識得使彼等所力圖之事皆和平告成至於南方新中國當然有受顧恤之權余因確信新中國主義之誠切并願吾多難之國得享應有之和平興盛與良政治故特爲被剝奪在華會發言權之南中國國民表述其熱望焉 
[贛議會與省長]  
　　設盛宴以疏通借徵案之反對 
　　開大會以討論參事員之票價 
　　江西第三屆省議會議員出產歷史稍知贛事者類能言之自召集開會後官廳以爲必易就範不料此百四十議員對於官廳行事每多挑剔議員又與議長爭寵而釁端見矣十二月六日省議會大會趙惟仁將李薰撤銷借徵募債案提出動議一霎時間即行通過二十三日又將楊耀祖所提之豁免積欠丁漕案通過說者謂此乃一種示威作用也當借徵實行之初議員豈無所聞當時如即發電否認尙可挽救於萬一乃來省後僅發一若隠若現之公函並未積極進行今借徵加價募債三項實行己有三月面欲立請撤銷就事實言戞乎難矣江西丁漕本甚疲玩民國迄今積欠一千五百萬之多富民不納稅知事不敢追本年丁漕且不盡完何能再索舊欠楊議員以省長前次覆函有深望諸公共維大局互勸鄉民將積欠完清即無須借徵等語因提此案蓋彼此皆含有負氣意也借徵案官廳認爲萬難撤銷業將辦法章程咨交議會重新審議議員則擱置不議戴秉清議長恐遷延日久或滋是非乃進言於陳督請稍稍招待議員聨絡感情陳督楊省長乃於二十四日在軍署設席公宴全體議員請軍政商學各界要人作陪到百餘人並演京劇助興楊於席間宣讀祝詞其大意云諸君負豫章之重望謀桑梓之安全崇論閎議發抒方大光遠等蒞贛數載志在保民凡所措施諒皆洞解方今邊事未靖時局方艱贛人首當其衝官民必求一氣現在所困難者實惟財政民生疾苦在官廳固己深知財用艱難於軍政實多棘手然欲增人民之幸福不能不賴衆力之扶持蓋地方必先獲安全始常蒙樂利徙薪猶勝於爛額舉鼎未至於絶臏此光遠等職責所存極望諸君子之厚加贊助也至於捍衛牧圉提倡和平諸君但樹嘉猷光遠等所當從事願諸君先盡一日之宴樂以進圖本届之光榮云云今日（二十六）該會議决定明日假督署答宴兩長己託副官處代定西餐並照樣召集新贛兩舞臺名角演戲一日兩長固辭不獲祇得告擾省議會前日通過提倡儉德禁止奢侈兩案咨請兩長提倡儉德並由該會發起儉德會以爲模範今乃有若斯之豪舉說者謂本届議會議案不下百起名不副實大抵皆此類也 
　　江西省參事會議員急盼成立迭請議長催促省長提早咨會楊省長昨己將預算選舉兩案咨送議會總計年需經費二萬六千五百二十元每月二千二百一十元照數追加省地方預算參事員額之分配則省長委任三人以省公署所屬各廳處長爲限聘任三人以本省人爲限省議會選舉六人但省議員之當選者不得過半數各議員見咨文己到皆眉飛色舞昨民治策進社特開大會詢問本社有無組織之人及會外有無願幹者本社有資本之包金波吳木天傅國俊均稱無意組織有人言富翁周某有願幹說議决乃專函詢其意見並開示局部票價定三百元一票公開之票至少須二百元以百四十人計算祇二萬八行元便可博一簡任待遇之官特未知周某果有意否耳劉子貞亦謂有兩富友願幹惟不在省衆主發電探詢並囑同人中如有戚友願組者大家留心招攬隨時提出開會討論 
[九江近事]  
　　九江紳商因西門交通梗塞議决添闢二城門以利行人業經呈請鎭道兩署備案並於前日勘定西園庾亮樓内外皆無民房可闢爲西北門縣巷警署門首可闢爲西南門工程較省用費較寡當經劃定灰線巴於昨日（二十五）開始動工其經費係先在米釐項下墊用將來以車捐花捐歸還惟開支多寡尙難預定 
　　九江建築模範監獄己於九月動工計包定工程洋十萬有零法部曾派員駐潯監工乃近聞陳督忽將此欵提用五萬元充作軍餉以致無欵以善其後此項工程非縮小範圍即勢將中輟武人之藐視司法於此可見 
　　新簡九江關監督黃祖徽自被命後因舊任景啓恃有奥援不肯交缷遲遲不得到任黃亦束手無策九月間黃曾覔有黎黃陂介紹函件向贛當道疏通仍歸無效愈覺沮喪擬即將漢上家眷移居潯陽以待時機現聞景啓運動長蘆鹽運使如果成熟則黃接任不患無日矣 
　　贛當道派定九江縣長期公債四萬元張知事屢請商會及地方士紳勸募甚形困難現在商會以情不可却只得認納一萬元以七八兩年短期公債抵付七千元其餘則歸各商店推派至地方則尙無頭緒因提用公欵無人敢於負責勸募則勢更有所難能未識張知事如何對付也 
[老山歸客譚（一子）]  
　　　公有林之茅亭敎育 
　　寗垣客况無聊因偕友過江作老山之游山在江浦境内廣袤可」五六十里現爲江蘇省敎育團公有林所在地總其事者爲寳應盧殿虎氏聞此山設有林區辦事處十所開辦將及五年己植洋槐松竹櫟樹等類一千數百萬株惜余等游時木葉盡脫未及覩其葱蘢之象然山中松翠點點間以綠竹己非復從前之濯濯童山矣山北有小店湯泉兩集鎭公有林就兩鎭各建茅亭一所延省立通俗敎育館講演員二人每逢集期輒集鄉人之年長失學者於茅亭内講授以生活上必需之知識與技能類似一種補習敎育余等竊疑公有林從事林業何以又辦及敎育亟欲探其主旨所在適盧氏因茅亭開幕尙在湯泉鎭遂往訪焉盧氏云造林事業植樹易保樹難現在本林塲植樹己有把專注重於保樹然保樹僅恃法律法律有時而窮自非注重感化主義不可林塲之辦茅亭講學即是實施感化主義之一法與本林場上年舉辦施藥同一主旨氏又謂茅亭講學辦法本是個人數年前一種理想覺得現在社會情形談敎育普及殊不易易思得此簡而易行方法使社會中一般未受敎育者咸貝有普通知識將來施行義務敎育或可易於收效此時姑假林場所辦茅亭爲試驗之所如果辦有成績當以此辦法供諸敎育界研究云云記者游老山旣竟有所聞見未敢自秘泚筆書此以告當世之關心林業及研究敎育者 
[杭州快信]  
　　省敎育會杭縣敎育會發起之寒假期内講演會定一月十五日起以三四日爲度函聘南京東南大學敎育科主任鄭曉滄敎務長陳鶴琴來杭講授心理測驗法設計數學法及敎育原理 
　　杭州青年會二日舉行新年同樂會 
　　學生聨合會元旦日起假省敎育會化裝演講三天 
　　省農會函請實業廳通飭各縣開農林講演會 
　　去冬採辦平米案業己報告結束聞蝕耗費用等計四萬八千餘元己作正開支其經辦人員將有奬案發表 
　　高等審判廳長陳福民昨赴蘇度歲准五日返署 
　　第三區警備隊統帶黃繼忠控案軍民兩長昨會委任用知事張立德馳往密查即日首途 
地方通信 
[蘇州]  
　　警界冬防會議蘇州警察廳李廳長近因冬防期内各鄉盜案迭出特訓令偵探隊長潘秀清認眞稽查潘隊長奉令後昨日下午一時召集各探員至辦公處會議所有未破各案限綨緝拿并派員分赴各處隨時嚴查至三旬鐘議畢散會 
　　畫賽會定期舉行蘇州美術家及敎育家聨合組織之蘇州美術畫賽會業己舉行三次茲現又由發起人議定舉行第四次賽會定於十一年一月一日起至一月十四日止在舊皇宫吳縣縣敎育會内舉行開會後任人展覽並不取資現正徵求各種陳列畫件 
　　中西禁烟會立案蘇人吳宗濂等鑒於蘇地私土充斥烟窟林立特糾集中西同志議仿上涖中西聨合禁烟會章程組織蘇州中西聨合禁烟分會己於前日呈請省署立案並請令蘇州各機關保護茲省署業己照准立案並指令蘇常道尹警察廳長吳縣知事妥爲保護 
[鎭江]  
　　大閘口火警二十八日午後三時鎭江大閘口協昌祥竹範店怱然起火當經各坊救火會洋龍馳往救熄計延燒殷協昌醬園王太昌米店損失貨物有三四千金之譜 
　　高寳散放冬振江北高寳兩縣今歲洪水爲災飢民遍野待振孔殷現經該兩縣知事呈請蘇省振務處撥發振欵每縣五千元分别極貧次貧核實散放以惠災黎 
　　鄉鎭請兵駐防徒邑各鄉夏秋之交霪雨連綿田禾淹没秋收荒歉當此冬令難保無匪徒乘間思逞故各鄉鎭紛紛請兵駐防張知事近又據高資龍潭寳堰三處紳董請兵駐防業己商准師部分撥軍隊分别前往駐紥矣 
[揚州]  
　　電報鉗口壩工江北鉗口壩督工專員昨電運河局謂該壩於有日閉氣工程堅實除俟内外戈澆築完整呈請騐收外特先電報查照 
　　支配鹽商賑捐蘇省水災義振會近將塲運食三商所捐之賑欵十萬元支配妥貼以十分之五撥充本省各縣賑欵十分之四充江都賑欵十分之一撥充江都粥廠經費昨由馮會長分函鎭揚籌振會及場運食商事務所查照矣 
　　倒橋溺斃多命江都縣屬石洋溝橋係往來東鄉必經之孔道年久失修加以今秋大水潮流激刷益難支持二十八日下午六時適行旅麕集移轉活橋之際橋力不勝突然坍塌行人都遭滅頂雖經撈救己溺斃多人誠慘刼也 
[南京]  
　　義務敎育會近訊江蘇義務敎育期成會二十八日開第十二次職員會仇亮卿主席首報告事件（一）金山支會及章伯寅君來函詳述金山帶徵畝捐事之顚末己由會函請財政廳維持原案（二）寳山勸學所復函云十年度義務敎育進行辦法及支配巿鄉設校或增敎室表業經呈准實行附開辦法及支配表到會（三）前呈請展緩義務敎育己奉省批應准分别令行辦理（四）吳縣勸學所復函於展緩義務敎育進行辦法認丁項辦理（五）天津章元善君寄贈平民敎育計劃書兩本（六）調查員章伯寅費璞　兩君寄到川沙及泰縣義務敎育調查表（七）金山支會函告成立附簡章職員表到會次提議事件（一）陸規亮君草擬本會募捐辦法議大體土是否照此辦法文詞間應否修改就近送請黃副會長核定 
[清江]  
　　懲辦販賣子彈辦法江北一帶匪盜猖獗抬人勒贖燒殺拒捕之事日有所聞雖頻年軍警剿捕仍復旋仆旋起再蹶再振致官軍疲於防剿人民永羅匪禍迄無蕭清之望推其原因雖由淮徐海屬素以產匪著聞而不肖之徒販運槍械子彈私相供給實爲最大主因現經軍民兩長訓令此間軍警長官頒發臨時懲販賣搶械子彈規則十條並令轉飭所屬認眞嚴查以杜亂萌規則如下（一）爲杜匪患訂懲辦販賣槍械子彈接濟匪徒規則（二）無論軍民凡與匪通氣爲匪代購槍械子彈者訊實依懲治盜匪法第四條第一欵判處死刑（三）無論軍民雖未與匪通氣因貪圖重金販運槍械子彈賣給盜匪使用者訊實依本規則第二條判處死刑（四）陸軍及警備隊或警察無論官兵私賣槍械子彈與盜匪者其槍與彈無論爲官有或私有訊實依本規則第二條判處死刑（五）地方保衛團團練無論辦事人員鄉勇兵士私賣槍械子彈與盜匪者其槍與彈無論爲公有或私有訊實依本規則第二條判處死刑（六）地方董保及居民將私有槍械子彈借給或租盜匪使用者訊實依本規則第二條判處死刑如確被匪脅迫借用者不得援用本條（七）無論軍民凡販賣槍械子彈意圖得利非接濟匪徒者依暫行新刑律第十四條從寛科處（八）凡婦女犯本規則第二第三第七條之罪者應照各該條分别科處（九）依本規則條例判處死刑人犯執行後仍須將全案供判分别呈送該管長官轉呈於本公署備案其没收之槍械子彈隨文呈繳（十）本規則自奉到之日施行於無匪盜時停止援用 
[嘉興]  
　　錢業開出毫息嘉興各商號對於各錢莊往來欵項其存欠利息每於陰曆月終由錢業公議開出通知往來各號以資結算現陰曆十一月份毫息己由錢業領袖於日昨議决開出計欠息六角八分存息三角規元一千三百七十一元業己通知各商號結算矣 
　　收租異常困難嘉興本年田禾歉收曾由縣署勘實分别災情輕重呈准上峯劉緩糧賦惟各業戸收取租米異常困難緣同一莊圩田禾收成亦有多少且佃戸貧富亦各不同其魚肉鄉民之業戸仍有過分之收取而刁詐之佃戸對於租米亦有抗不繳納者因此雙方時起爭執現聞官廳方面擬於日内勸諭業佃各戸雙方公平取納免起爭執 
來函 
[宜昌渝帮鹽業公會來函]  
　　逕啓者茲閱本月五日貴報第二張國内專電欄内載有劉湘近在重慶開軍事會議籌備進攻接濟餉械辦法川商俱不滿此學惟鹽商則贊成擬量助軍餉因欲復卾岸銷地一則閱之殊深駭異查川鹽行銷卾岸自前清同治年間經川卾兩督規定以湖北上五府一州及湖南之澧州爲川淮並銷之岸迄今己歷五十年民國八年鹽務署雖議將川鹽湘卾銷岸一律開放准蘆淮潞應之鹽自由競售經川人否認未及實行即行取銷川商旣未喪失銷岸何待於復頻年以來商民屈服於武力之下呼籲無門希望和平若大旱之望雲霓豈肯量助軍餉延長内爭之禍貴報所載絶無其事合亟函逹苟祈登入來函欄内俾衆周知以昭實在無任企禱宜昌渝帮鹽業公會啓十二月二十一日 
雜評一 
[議以賄成（默）]  
　　中國政以賄成之惡習今己傳染於議會故亦可稱之曰議以賄成 
　　自初選以至議員產生無不以賄此早己成爲習慣者也今則進而選舉議長亦以賄又進而選舉參事員亦以賄夫今日北京所議之參事會雖僅爲官廳顧問機關而論國人創設之本意則實欲立省自治之基礎以此種接近官廳之機關而亦以賄始則將來勢必成爲政議混合之行賄機關賣買差缺勾通說合必以此機關爲最有勢力法未行而弊先伏此吾之所以爲自治悲也 
　　政行賄議會議之今議會行賄又將誰議官治不良議改自治今自治之基礎先不良又將誰治嗚呼 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[民國十年上海大事紀（五）]  
　　十月 
　　一日（舊曆辛酉九月初一日）赴華盛頓太平洋會議之代表團第一批由京專車到滬約七十人在滬留三日乘慧目邦號放洋赴美新任德總領事鐵葉爾抵滬地方檢察廳焚燬一月至六月查獲之烟土等品計烟土三千六百餘兩烟膏一百六十餘兩烟具五千餘件尙有嗎啡等地方審判廳長戚運機交缷梅貽榖接任上海縣公欵公產經理處改組舉出董事姚子讓等十人是日董事會成立 
　　五日全國商會聨合會在滬開臨時會是日正式開幕是會開會凡十三次夜引翔港有盜匪七八人搶刦南樓茶店唐晋興米店元豐泰衣莊三家開槍擊傷周姓姚姓唐雨原三人 
　　六日全國敎育會聨合會將赴廣東開會各省區代表先集滬上開預備會並商議商敎聨席會事宜護軍使偵探在北火車站偵獲暗殺王伯羣未遂之蔡必章旋又在新旅社獲辛治國 
　　八日霞飛路一百十四號屋内日人橫井幾太因販賣軍火開槍擊傷意人巴維志拱辰艦與江鯤艦在卾互撞拱辰沉没工鯤駛滬修理傍晚盜刦鄭家木橋華慶里挑膏店槍傷沈德華夜盜刦新閘路和樂里華捕陳廣忠家開槍擊斃陳及陳妻楊氏 
　　十日郵政局發行二十五年紀念郵票郵路兩局停收災賑附捐 
　　十二日商敎聨席會開會推請余蔣兩君赴美是會開會凡六次武昌高等師範學生赴部請求學費被軍警毆傷全國敎育會拍電請懲江海關在浦東汽窰焚燬六月二十一日至九月二十日止查獲之烟土等品計烟土一百三十五擔九斤十三兩嗎啡安洛因戒烟丸等七百餘兩 
　　十五日赴美宣傳民意之余蔣兩代表及太會二批代表章祜楊天驥等乘俄后號放洋商敎聨合會否認烟酒借欵發表對内對外宣言 
　　十六日上海縣道開工舉行奠基禮 
　　十七日商敎聨席會通過組織國是會議案即於是日閉會濬浦局邀集各國工程師會議改港問題是夜在禮查飯店宴會 
　　十八日夜法租界敏體尼蔭路裕福里劉子瑜被人暗殺 
　　二十日敎育會代表赴粤閘北虬江橋東新民路來安里東首界石被工部局拔去發生交涉 
　　二十一日日本福岡商業會議所實業視察團二十六人抵滬 
　　二十二日務本女學開廿週紀念會 
　　二十三日房客聨合會總成立夜太平洋會議顧問周自齊等抵滬越一日放洋 
　　二十五日葡公使赴澳門羅博士離滬赴粤 
　　二十六日全國商會聨合會臨時會閉會 
　　二十七日美國舊金山商業考察團一百三十五人乘帝邦號郵船抵滬 
　　二十八日夜楊樹浦韜朋路五十一號老嫗張王氏被人謀財勒斃 
　　三十日總商會分電寗粤請禁粤新銀角進口 
　　十一月 
　　一日（舊曆辛酉十月初三日）總商會商品陳列所開幕法總領事韋禮德出示取締重加房租 
　　二日國際律師協會在京開會後會員有抵滬者上海律師公會歡迎之於半淞園 
　　三日美國舊金山商業團赴南洋英商會聨合會第三届開會凡三日陸榮廷抵滬 
　　五日日領事得日首相原敬被剌消息西門子電氣廠派男女學生二十二人赴柏林 
　　九日唐露園君逝世漕河涇王家浜有西人竪立界石該處鄉董呈報縣署請爲交涉 
　　十一日全國國民外交大會開成立會各界因歐洲休　戰紀念及太會開幕在尙賢堂開慶祝會繼以游行並發電至華盛頓請主持公理房客聨合會總會之各路房客代表乘車執旗分赴中外官署請禁非法加租 
　　十二日各界又在廣肇體操塲開會慶祝太會開幕午前楊樹浦路祥泰木廠失愼機器多焚燬損失五十萬夜閘北邢家木橋大火焚燬草棚數千間斃十餘人 
　　十三日滬閔南柘汽車公司開創立會赴粤敎育會代表返滬夜北浙江路仁志里王林記漆作及同居之劉阿寳金錫卿兩家均被搶 
　　十四日護軍使署槍决迭犯搶刦及擊斃奚楊兩探之盜匪張根校楊五寳周企南桂阿寳陸阿廷陳永康王來根　　第七名 
　　十六日華洋義賑會成立縣公署布告房主不得無故增租護軍使署槍斃盜犯陳昌榮 
　　十七日中交兩銀行因受京津謡言影響發生兌現風潮越日即靜縣署布告十年份忙漕减徵一成 
　　十八日本埠天花盛行蔓延月餘中外人死亡不少 
　　十九日各公團因有人鼓吹共管中國圖亂金融通電反對 
　　二十日夜倫敦泰晤士報主人北巖爵士由京抵滬留兩日離滬赴港 
　　二十一日劉顯世抵滬 
　　二十二日寳山縣知事布告取締加租留法勤工儉學生一百零四人被迫回國 
　　二十三日新任法公使佛洛林氏抵滬越六日北上 
　　二十五日直隸人馬殿魁以其妻沈氏與王正海通姦持刀殺其妻並傷王正海後馬獲案訊供結果判押四年 
　　二十八日美銀團代表阿卜脫由京抵滬 
　　三十日晨閘北洪鎭地方盜匪拒捕開槍擊傷巡警謝光石總商會選派羅國瑞爲浚浦局顧問浚浦工程師會議結束寗波釣船金龍順號被日輪盛京丸撞沉溺斃船夥五人 
　　十二月 
　　一日（舊曆辛酉十一月初三日）梁士詒進京傍晚地震是日起展收附加振捐各商停運以待解决 
　　二日愛國女學開念週紀念會凡兩日浦東顧家宅老寡婦范鍾氏被人謀財害斃工部局在曹家渡鎭碼頭裝製陰溝縣署呈請交涉員交涉 
　　四日各團體分電北京華盛頓請速提魯案及二十一條於太會合作銀行正式開幕金祥泰釣船被日輪美代丸撞壞夜倪金生在九江路禾興坊被人暗殺 
　　五日滬海銀行倒閉行長陸冲鵬逃逸先施公司監督歐彬君病故紅十字會收回徐家匯總醫院 
　　六日公共租界二次抽閉妓寮計抽去一百三十九家限明年三月底閉歇 
　　八日各界爲爭魯案及二十一條在滬軍營大操塲開國民大會繼以示威游行參與者四五萬人 
　　九日新怡和紗廠工人沈阿三謀財戳斃小包工頭徐開成 
　　十日全國道路建設協會徵求會開幕夜世界報界大會會長威廉博士抵滬留四日即回美 
　　十二日米船戸羅子峯之夥曹阿根停船新閘橋西堍水巡西捕泮迪生上前干涉曹斃命旋泮鳧水圖逃由四區派出所長警拘獲夜和尙浜口錢姓老嫗失愼崗警悮爲與錢貼鄰之回敎民張武珊起火將張拘去致張之二子一女均遭焚斃 
　　十三日夜婦人張嚴氏謀斃姘夫孫瑞堂 
　　十五日上海進德會開第一次年會新康洋行主愛德華愛資拉氏作古 
　　十六日護軍使令取締加房租盜犯張得標譚學桂顧金枝徐廷榮游街後在大碼頭槍决夜浦東美孚貨棧被焚損失約十萬 
　　十八日東棋盤街寳豐土棧被外人六七名冒探入内搶刦烟土與現洋淞滬警廳上寳知事會銜布告取締加房租 
　　十九日得廣利輪船在厦門相近洋面被刦消息 
　　二十日美新聞家格拉士君抵滬留五日赴港 
　　二十二日各團體在泉漳會館開聨席會議討論厦門海後灘交涉事 
　　二十四日巴拿馬政府頒發驅逐華僑例總商會發電呼籲 
　　二十五得菲島簿記條例緩至一九二三年一月實行消息 
　　二十六日護軍使署槍决謀殺傅樹卿之兇犯顧有金 
　　十十八日程婉珍女士回國 
　　二十九日上海童子軍聨合會開年會 
[預備慶祝元旦之種種]  
　　明日爲民國十一年元旦春節之期上海縣沈知事與上海地方審檢兩廳梅黃兩廳長均發出牌示於一日始至三日止停止辦公三天仰的屬員役及訴訟人等一體遵照 
　　江蘇省敎育會慶祝元旦辦法己誌前報茲悉是日秩序現又略有變更先向國旗行禮次由愛國女學校學生唱國歌繼之以到會同人之演說然後聚餐餐畢爲餘興由李霞圃君演三絃拉戲吳玉蓀君唱新彈詞石秀峯君說新評話其餘如有有趣味之娱樂仍臨時加入時間自上午十時起至下午一時止餐費每位一元如願參與者本日尙可通知該會預定座位云 
　　滬杭甬鐵路管理局昨奉交通部電令略開民國十一年一月元旦適值星期日應於二三日各放假一天並仰飭知各站一律縣掛國徽藉伸慶祝等因當經該局飭所屬一體遵照惟以習慣之關係所有兩路上下行之列車在新年期内照常行駛並不變更即各機關在此假期内仍有員司以備接洽要公 
　　各路商界聨合會經前日聨席會議議决改元旦遊行爲慶祝推定籌備員預先佈置被推之籌備員爲杜椿蓀張志鵬劉仲余華龍史觀濤童理璋費良衡王肇成汪醒齋九人昨日上午在南京路商界聨合會内開預備會議决結果如下（一）地點假寗波同鄉會（二）時間上午十時（三）經費歸各團體平均負擔（四）秩序甲振鈴開會乙推舉主席及書記丙全體向國旗行三鞠躬禮丁演說戊三呼中華民國萬歲己攝影庚振鈴散會（五）通告「逕啓者本月二十九日聨席會議議决中華民國十一年元旦日開慶祝大會業己假定寗波同鄉會爲會塲定上午十時開會届時即希貴會推派代表（商店會員亦得自由參與）蒞會共伸慶祝以誌新禧此頌公祺」（六）三十一號（今日）上午續開預備會 
　　山東河南廣東福建湖北九江天津愛多亞各路商界聨合會昨日發通告云「中華民國十一年一月一日元旦」 
凡我本路各商號理應尊重世界公曆以示更新請各休業一天懸掛國旗同伸慶祝並請各商號自備紅紙上書「太平洋會議」「力爭外交」「否認直接交涉反對四國協定」「無條件歸還青島棄廢二十一條」「本號良心救國不賣買劣貨」等字條貼於門首以表商界决心愛國之誠意俾不負民國九年元旦宣誓之初衷爲此通告尙希各寳行號公司等一律遵行專此敬請公鑒並祝民國萬歲 
　　滬北五區商業聨合會近因陽曆元旦己屆應須點綴以示提倡特於本月二十八日午後七時開聨席會議提議各案如下（一）通告各店家於陽曆元旦日一體休業以資表率（二）印陽曆元旦休業通告紙數千張挨店發送（三）元旦日會員職員一齊到會日間團拜晚間舉行聚餐以上三案係蔣介民君提出全體贊成至於一切點綴當請張文忠君籌備云 
　　中華勞慟聨合會昨晚七時開討論會王吉甫主席議决（一）陽曆元旦己屆應通告各勞工一律休業一天（二）聨合游行事各界如不舉行當請本會新劇雙簧音樂三部在會演習以助興趣以上兩案全體贊成議畢散會 
　　中華全國工界協進會本屆改選職員經複選出正會長盧煒昌副會長王吉人定於陽曆元旦下午二時開會歡迎新會長就職恭祝新禧己通告各職員矣 
　　天潼福德路商界聨合會會長陳廣海昨通告各會員准元旦日舉行慶祝典禮懸旗休業一天 
　　南京路商界聨合會昨經職員會議决定陽曆元旦假座寗波同鄉會舉行慶祝元旦大會并因該會副會長馬玉山先生即將赴美考察製糖業同時并舉行歡送大會秩序有（一）謁旗禮（二）團拜禮（三）歡送詞（四）演說（五）攝影（六）聚餐等昨己分柬各職員知照矣明日爲元旦日各醫院皆放假停視門診一天仁濟醫院并於禮拜一補假一天 
　　東西華德路辛酉社爲提倡陽曆起見定於元旦日開同樂會其秩序如下（一）向國旗行禮（二）國歌（三）賀新年歌（義校）（四）國樂（五）諧談（義校）（六）演說（七）滑稽戲法（八）茶點聞現己通告全體社員云 
　　西門城内石皮弄中醫學會定於元旦開醫界同樂會昨發通啓如下逕啓者民國共和光陰容易十年過去歲又從頭大地有昭蘇之象斯民興愉快之思點綴風光可無良會聨絡氣誼肯負佳辰本會爲中醫界團體自應乘時聚會以樂新年茲定元旦日午後三時在西門城内石皮弄本會開醫界同樂會謹備茶點招待凡我醫界同人屆時惠臨聨歡共話不勝翹盼之至肅柬奉邀勿吝玉趾爲幸中醫學會啓 
　　派克路養性女學校定陽曆元旦下午假座寗波同鄉會開游藝大會售劵充費茲聞該校均己籌備就緒届日女學生表演者爲雙簧拳術火棍歌戲迷傳及新劇等（劇名爲神聖之犧牲）係由少年宣講團谷劍塵汪龍超兩君編排云 
[海軍要索欠餉]  
　　現泊本埠浦江之軍艦共有八艘而海軍部應發薪餉迄今六個月未給以致各該艦長墊放伙食爲數甚巨現屆陽曆年終各兵士虧欠商舖賬欵皆當開支殊難再緩故各艦長於昨日下午齊集海軍司令部要求蔣總司令核發餉欵當奉諭令暫退聽候電部請示云 
　　又一訪函云海軍蔣總司令以海軍部積欠本軍艦隊營校薪餉經費六個月延宕不發茲值陽曆年終急於發餉曾經飛電海軍部催領昨奉部電略謂本部所轄各艦隊薪餉因中央庫藏空虛積欠未清所有本月份各艦隊薪餉業經本部籌有的欵直接匯撥以便支用而免周折至駐泊滬埠各艦艇曁公署經費仰即就滬地籌欵暫行墊發仍候本部另行籌撥歸墊可也此令等因蔣總司令奉電後以滬地各銀行前借之欵迄未歸還際此歲闌銀根緊急且各銀行例須結賬歸欵無可商借是以昨又飛電海軍部請先發一個月餉欵俾年内得以維持云 
[第二次萬國絲藝博覽會先聲]  
　　一九二三年二月在紐約舉行 
　　總商會請絲業早日預備 
　　上海總商會昨致本埠絲業團體及絲商函云逕啓者本月二十八日接美國絲業公會函稱萬國絲藝博覽會前由敝會與絲業視察團會同籌備於一九二一年二月在紐約舉行之後成效卓著有口皆碑今世界各國之絲業團體咸經同意以爲第二次博覽會應先事籌議於一九二三年舉行查此種性質之博覽會不特可以激發社會公共之注意以擴充我絲業並令產絲製絲各國之間得良好之機會以鞏固及發展其互相之精神是以現正商决方法擬於下次博覽會開幕之時邀集萬國代表團同襄盛舉深望貴國代表出席於一九二三年博覽會者較初次會期爲數更多並請鼎力協贊轉促各會員或以個人名義或以貴會代表名義屆期來會對於絲藝之出品蠶桑之新術咸得參預陳列實所深盼再此次博覽會仍在紐約中央大行宫舉行並加賃地位以擴充會塲會期亦展至十日（自二月五號至十五號）蓋以第一次博覽會未得入塲參觀者爲數殊多此次旣有機會又得展覽絲藝自必聨袂偕至矣其餘各項詳細計劃尙多未備一俟就緒即當送奉等情敝會查絲類爲吾國重要輸出徒以故步自封遂讓東鄰獨占先着本年美國絲業賽會我國各省出品尙能博得彼邦人士相當稱譽惟以時間匆促凖備欠周而絲織品一部先時又未注意遂致國内竟無出品運往其在彼都陳列者類皆臨時設法張羅盱衡往事不無缺憾今幸美國復有第二次博覽會之設正我絲業力圖奮鬭之機現距賽會期間尙有年餘應請各以寛閒之歲月爲緻密之準備庶幾下届成績或有突過從前之望凡我同業幸各努力俟詳章寄到再當隨時另函奉佈 
[總商會致海關監督函]  
　　請嚴禁輕劣銀角銅圓進口 
　　上海總商會昨致江海關鹽督公函云逕啓者本省前因銅元充斥價格低落早經奉有省令停止各省銅元進口又廣東新鑄雙毫前經化驗成色較各省舊鑄雙毫低減至百分之十二及百分之十先經奉有稅務處令嚴禁進口嗣由敝會繼續建議並奉省令行關照辦有案現據各方報告此項輕省銀角銅元又日見增多恐仍有走漏私運情情現距陰曆年關尙有一月而一元銀幣己可兌換銀角至十一角五分有零兌換銅元己至一千五百四十餘文左右一般力作小民以及零售舖戸己屬大受影響設再百密一疏任其繼續輸入必致銀銅輔幣價格益落一屆年關巿面不堪設想相應據情函請貴署轉致稅司請其嚴行稽查勿任走漏如有私運入口情事查出立予充公以維巿面實紉公誼此致江海關監督 
[巿經董致縣商會函]  
　　訂期會商清查九畝地事 
　　上海巿經董昨致上海縣商會公函云敬啓者茲因省委來滬清查九畝地事奉縣公署指令第四四七號内開清理九畝地案内奉令自布告日起限一個月以内調齊印諭必須依限調齊現查業戸多係商界之人倘有業戸以印諭抵借欵項一時難以贖回應由商會發通告證明無論爲業戸爲受抵印諭之戸均暫時設法調齊歸商會彙總報縣倘有業戸遠出亦傳知業戸親屬查明印諭所在一律以商會證明保管設法調齊不使業戸觀望爲斷仰會商上海縣商會彙齊依限辦理此令等因奉此合行公同商議對於此事辦法以便解决茲訂於十一年一月二日下午二時在也是園開談話會務希届時惠臨是所至盼 
[華洋義振會消息]  
　　華洋義振會日前原派定西會員畢德輝醫士赴江蘇江北内地一帶災區勘攝災區活動影片以備勸募振欵之用旋因畢君另有要公不克啓程現己改派西人文理之邊德夫兩會員仍會同華會員韋伯成君前往聞文君等或須轉入皖境是以該會又電請皖省長官飭屬保護 
[梅雲鵬夫人將開女子法文班]  
　　本埠中法通惠工商學校法校長梅雲鵬博士之夫人熱心學務素以提倡中法兩國女子敎育爲志今夏曾在中法通惠工商學校講演法國女子敎育一時往聽者頗不乏人現聞梅夫人將在本埠開一女子法文班一貫澈平日提倡女學之宗旨此項學生槪免學費目下正在規畫一切不久即可實行有志求學者若欲知其詳細可函詢中法通惠工商學校總幹事室即可得復邇來中法合辦之敎育事業己有蒸蒸日上之勢惟女學尙付闕如此次梅夫人所開之女子法文班洵中法兩國女子文明接觸之良好機會女界前途之曙光也 
[邑紳善行之褒揚報報老友張笙香君]  
　　南巿學商公會會董張紳仲照（號笙香）年高德劭善行甚多其更有爲他人所難能者即藏報一事自本報前清同治十一年三月二十三日第一號發行始即行收藏至一萬號止經三十餘年雙字不缺裝訂成册彙爲巨集贈與本報藏書樓保存今夏經同鄉京官攷其行誼有合於褒揚條例第一條第二欵特著義行第三欵盡心公益第五欵碩德淑行第六欵睦婣任卹等情呈請褒揚茲奉大總統頒給「宗仁主義」四字匾額一方並褒詞褒章證書等件送縣給領昨日經沈知事排齊馬隊警隊軍樂亭親送大南門外張紳宅第洵極其盛云 
[航業消息彙紀華絲銷美之起色荷蘭糖運到頗多]  
　　華絲對美銷路日來略見起色下月四日提督公司之銀邦號赴西雅圖本埠有廠絲湖絲四百五十包運往聞係轉至紐約云 
　　荷蘭白糖之輸入中國近由好時洋行各輪之承裝到滬者來貨甚多昨芝更彭號到申又裝到荷糖五十餘噸足有六萬數千包又有大批洋燭及火酒裝來尙有芝利汪號前日進口時亦運到荷糖二萬包左右昨日該輪己先裝大批棉花及花生二千餘噸運至橫濱云 
　　招商局因老江天輪不久即可修竣開行長江班内故將前所賃用之政府船華大號退租該輪即歸溥豐貿易公司接續賃用仍駛滬漢大約下星期三開始行駛 
　　昌興輪船公司前得總公司來電謂本年四月份香港方面之法國輪船新天號遇險當曉幸經該公司之蒙抵格爾號中船員十一人相助援救旅客行活無數現由總行將在事出力之十一人由利物溥船廠内舉行給發奬牌典禮以資奬勵又電告該公司於一九二二年五月份起將太平洋及歐洲航路同時特别擴充至中國者添兩輪己紀前報而歐洲航路則添闢扣白至哈佛及沙瑞撥登利物溥盎威爾班添加一萬六千噸之大郵船英皇后號法皇后號蘇格蘭皇后號蒙曉卡姆號蒙曉羅司號及蒙曉克蘭挨號等六艘將來與駛行中國之各郵船互相聨絡凡由上海動身欲往歐洲各埠時亦可聨絡換乘他輪也 
[昨日之金融巿况]  
　　昨日銀幣巿價上午爲七錢二分四釐二毫半比較前日跌去二釐午後收盤又漲起一釐七毫半聞有某銀行運往外埠數萬元及各錢莊略有需求之故如寗杭兩廠當日有到頭則今日或可鬆動云 
　　銀拆因年底各莊解欵與匯豐花旗友華東方等四銀行爲數約三百萬左右因此上下午兩巿收盤皆爲七錢今日銀行上午半日巿面一切解欵手續己可清了年關封關期過當然仍可回小也 
　　銅元巿上新鑄輕薄者充斥混用故價每百兩己長至二百十三千五百文衣牌因洋釐跌小故减去四文角坯一百三十四又大一文貼水亦大一文云 
[錢業公會之議案]  
　　蓬路錢業公會今日爲第二十一屆常會之期其提議之各案如左（一）提議上月分拆息按公同規則請公同决定之（二）滋豐新莊函請入會計開股東薛寳潤三股陳一齋三股徐樑卿二股嚴如齡一股李濟生一股共計資本十萬兩經理經濟美協理陳少泉陳東山見議秦潤卿王鞠如應請投子表决（三）充裕新莊函請入會計開股東劉星耀二股劉鴻生二股吳善慶二股徐樑卿嚴如齡一股張蘭坪一股共計資本銀十六萬兩經理劉午橋協理曾炳臣見議秦潤卿田祈原應請投子表决（四）法律顧問馮炳南君條陳意見書馮君謂我業手續殊欠完備一經交涉對外恐有關碍條陳意見能否可行請公决（五）建築公會將竣分籌欵項案北會館前買山西路沿街房屋銀二萬五千兩由福源墊出建築公會借銀一萬五千兩永豐墊出明春公會落成再行付銀三萬兩並裝置生財等費一萬五千兩擬十二月十五日起北巿每莊借銀一千兩除歸還墊欵外餘作明年用項是否請公决（六）報告月報社賬略月報社自十年一月起至十二月底止造就賬略一本請公閱 
[明年之新錢莊]  
　　邇屆臘月歲秒錢莊帮於來春之新事業皆於此時預先 
 
 

Page 15

 
 
籌備聞滙劃同業消息明正之新組織者有裕豐一家業己籌備定妥計資本十萬兩股東劉尊德金鳳記蔣孟平等經理林聨琛並己擇定天津路左近某號房屋籌　進行矣 
[大同銀行之籌備]  
　　本埠大同銀行各股東於前日在四明銀行樓上開成立大會公推孫衡甫爲主席當舉定董事七人陶希泉盛繩祖孫衡甫盛丕華胡筆江周仰山徐季鳳監察二人王子松王佐才昨日下午又開董事會議公舉陶希泉爲總董徐季鳳爲經理行址在天津路乾記弄口大約明正開始營業 
[交易所所員之索薪聲]  
　　合衆交易所自停板至今一月有餘雖有人出而維持然尙未聞付欵確期該所所員有一百數十人大半多來自異鄉今以月底將屆食住在在索費向該理事會要求即行發給半月薪水詎理事等均推諉延宕今届陽曆年底萬無可緩經全體所員哀懇發給豐知有某監察苛常務理事竟以惡詞相向乃偕至老閘捕房聞捕房判向該所律顧問牛門律師處辦理云 
[房客聨合總會之兩函]  
　　一致會審公廨爲永吉里加租事 
　　一致永成里房東請暫停加租 
　　房客聨合總會昨致會審公廨函云敬啓者頃據西華德路永吉里房客聨合會函稱敝會員等所住西華德路永吉里之房屋房東迭次通告加租雖經敝會員等一再與之磋商己得房東承認加租二元惟加租日期後二年内不得再加奈該房東尙未允復敝會員等多係工人所得工銀有限當此年終歲迫實難加重擔負前己用禀向公共租界會審公廨瀝陳困難情形請求備案以防房東冒領籬笆照會爲驅逐會員等之工具現觀察房東對於加租實行大有刻不容緩之勢誠恐藉租爲由誣控房客敝會員無力挽回房東之堅持再聲明敝里房屋均係單幢雖有店面九家而房東早允照單幢一律加數爲此函懇貴總會轉求會審公廨援大通路新康里之成案調停敝會員等則感激無旣矣等情前來查該會來函所稱各節均屬實在情形仰求鈞廨援照鈞廨調停大通路新康里之辦法實爲至公至允素仰鈞廨痌瘝在抱當不致歧視西華德路永吉里一處也臨楮曷勝迫切待命之至 
　　房客聨合會總會昨致函永成里房東蔡成生云敬啓者前因永成里房屋加租事曾函請貴房東俯念住戸艱難免予加租一節諒邀荃鑒矣現在該里之加租問題擱淺業己月餘貴房主仍是堅持加租通告實行於十二月份起照加租之數收取房租該住戸等當此年終歲迫再加此意外擔負實有力不勝任之苦羣情緊迫惶駭萬分敝總會成立以來維繫房主房客雙方之感情不少本埠加租問題當道現尙在籌備解决中將來定有大公之辦法甚願貴房主俯從衆意聽候全部解决辦法公布後届時加增若干住戸等萬無不從之理現下似宜暫停加租之議淺見如此高明以爲何如餘不盡言藉頌籌祺鵠候明敎 
[山東路朝宗坊之加租情形]  
　　山東路房客聨合會函云山東路朝宗坊房屋係懿德公司張君石銘之產該處前因某印刷的失愼諸住戸等誠恐他慮邀集討論當請求收租人范世龍君延長年期自願略加租金經范君一口應允言欲辦妥出面人以少爲妙嗣後由衆住戸舉定華洋書局崇文印刷局大昌元紙號蓋章具呈該房東原函略謂敬啓者所有小店等承蒙雅愛任住迄今二十餘年斯爲先生之所賜也現小店等　感激起見合集同志懇商訂租十年並先商及范君轉逹清聽爲特再行上懇希爲照准至於租金一層祈先生垂念體恤商情從小定值素仰先生寛厚爲懷定必俯如所請况以久年之住客叨惠良多此次得荷金諾感激之心朝夕共禱謹此上懇至禱至盼云云此信去後據賬房中言房東己有辦法即日飭匠修理爾等不妨安心營業惟訂約一層須從長計議租金亦斷不增加云云各住戸聞語方額手稱慶期在必得佳音不意突有房客華洋書局尙午生居心叵測乘此時機邀收租人范世龍至私室秘密討論隔斷衆住戸聲息暗向房東代華洋書局包租五年甚至假借某律師之名僞詞恫嚇聲言以修理爲詞勒索小費橫加租價各住戸等際此米珠薪桂百物飛漲之時勢難擔此重負經一再致函房東請求减租據復函言朝宗坊之房屋本公司己無責任己由華洋書局尙午生統行包去云云奈住戸等均係手藝之輩豈能籌集鉅欵以填彼之慾壑况按月房租如是之漲衆擬擇屋另遷幾至疲於奔命山東路房客聨合會會員等見此情形且誼關隣居以此種包租壟斷將來與商業前途受莫大之阻碍不得不起而反抗壓迫故修函聲訴於房客總聨合會要求公判云 
[泰和里房客請撤笆籬]  
　　國聞通信社云通九江路南京路之泰和里房客爲反對加租事與房主方面處於决裂地位曾經房主以翻造爲詞呈請工部局給照築笆將九江路一帶房客圍住在内因此該里房客邀集全體於前日下午赴工部局請願當由工部局總董接見經房客將該里實在情形一一陳述並聲明築笆必須待住戸遷盡方能實行今尙有房客在内何能朦請等語總董允許由工部局派員查勘如果情形與房客方面所述相同當可將笆籬撤銷云 
[道路建設協會十一次職員會]  
　　全國道路建設協會於昨日（三十日）午前十時在四川路青年會協會辦事處開第十一次職員會議到會者會長王正廷博士總幹事吳山徵求總務部主任陳維新文牘主任蔡辰白庶務主任許長卿吳子瑜會計主任趙士瀛趙惺吾李峻華王熙卿及各部職員共二十一人議决事件如左（一）王會長提議請吳山主稿催促交分最少之各隊積極微求務逹到每隊平均千五百分數以增國際光榮而免暴露弱點（二）陳維新提議吳山附議請會長親往交分最少之各隊長處敦促進行會長云很願撥冗前往惟事實上恐難處處走到但無論如何忙迫必須擇時前往接洽（三）吳山提議上次開會揭曉分數適因感冒風寒臥病難起會長又因特别重務在吳淞紗廠不能出席賽會演說兩主任一赴江寗一無回復均未到會對於所議秩序單上諸未完備本會異常抱歉一月四日第三次開會揭曉分數務請會長主席會長云應盡職務决不缺席並擬電約黃任之郭秉文兩君到會演講以資提倡（四）許長卿提議本會前次曾請愛國女校赴會跳舞以資鼓勵各隊徵求精神因聖誕節青年會務與本會會務異常忙迫未暇前往接洽致使秩序未能完備殊爲遺憾茲請李峻華仍往愛國女校與惠兒院軍樂隊兩處接洽停妥以便早印秩序單准定下星期一分别通知（五）會長提議總隊分數作爲奬分鄙人與總隊長傅筱庵君本會全體職員等均係總隊隊員所得分數均不記在本人名下一律送作每次前三名之得奬分數斯能名副其實（六）李峻華提議民國十一年一月四日下午八時第三次開會揭曉分數秩序單俟接洽停妥明日登報發表十一時半散會 
[青年會消息]  
　　青年會今晚（三十一）六時半特開辭年大宴會於會食堂邀集全體會員共同團叙各述箇人一年中過去之事並謀來年進步之計畫不特聨絡感情亦且互增知識而留紀念宴資每份大洋六角宴畢赴同樂會觀劇特别優待如願加入者請先向該會事務所定座臨時不到者宴資仍須照付晚八時並舉行冬季末次同樂大會所演影戲爲「結婚離婚」五大本名目新奇頗堪解頤中雜滑稽更足助興劵資會員二角非會員三角云 
　　前晚（星期三）八時四川路青年會智育演講會敦請美國麻省農科大學校長兼世界農學會會長白脫菲爾哲學博士（Ｄr.KL.Bntterheld）演講「農業與國家」並請南京金陵大學農林科長敎授錢天鶴君繕譯首由該會幹事陳維新致辭介紹請白博士錢先生登壇演說略謂各國人民歷來對於農業不甚注意近則一變其膜視之態度知人非衣食不生而衣食及大半工科物品咸仰給於農夫比來農夫亦稍稍覺悟其勢力亦日見增長不若前此之薄弱矣將來國家之命脈一部分必有賴於農民毫無疑義職是之故商人亦當互助其發逹共資維護使農業得以日漸振興利賴於國家爲何如云云是晚聽者有千五百餘人泰半爲全國道路建設協會會員曁青年商人云 
[青年會學校同門會元旦開會]  
　　青年會中學同門會定於元旦正午十二時邀集滬江約翰復旦等各大學會員在青年會開春季大會並在大餐間矣餐屆時並須更舉職員云 
[法廨中西官年終之恤囚]  
　　釋五十餘名减輕三十餘名 
法會審公廨每届陽曆年終循例有恤囚之舉故於昨日十二點時聶讞員會同法副領事歐君駕蒞至法新租界薛華立路西牢内擇其罪輕者釋放五十餘名情節稍重者减輕一二月不等共計三十餘名 
[水巡西捕毆斃米船夥十五誌]  
　　毆斃常熟帮米船羅子峰夥友曹根寳之海關西捕泮迪生迭經屍母曹包氏曁米船同業稟請上海地方檢察廳移請交涉員向海關稅務司嚴重交涉業己多日尙未聞若何辦法茲聞該帮米商張成暹等在南巿常熟米業公所邀集同鄉米船帮領袖周夢熊及各船主等於昨日下午特開大會集議咸以曹根寳慘遭西捕毆斃羣抱不平擬即聨合蘇錫各帮同業組織團體聨名起訴法庭務將該西捕盡法懲治以雪沉冤而重民命如再不能逹到目的各米船帮咸欲率同蘇錫各帮停止裝運以爲後盾云 
　　又函云江蘇特派交涉公署前據地檢廳抄送屍主曹包氏稟控海關水巡捕泮迪生毆斃伊子曹根寳要求伸雪一案經許交涉員據函轉送瑞典領事依法懲辦矣 
[昨晚新唐家弄之搶案]  
　　昨晚六時許有盜匪八九人各執手槍兇器擁至公共租界北福建路新唐家弄第五百八十號門牌袁秋暌所開之德餘字號叩門直入闖入賬房將各夥友攔至一處嚇禁聲張遂將賬檯上之現洋一百數十元攫取尙不滿意復登樓肆刦該號樓上之人見而急鳴警笛該盜不敢久留即呼嘯而遁該號出店某甲從後狂追並由巡捕帮同追拿當塲擒獲兩名即帶入滙四捕房稟明捕頭諭令嚴行收押聽候詳詰口供核辦 
[搶刦南萬生煙紙店盜匪定罪]  
姜小四子押五年吳廣成押二年 
　　盜匪姜小四子吳廣成於上月十二號晚偕同在逃之陳大等三人持械至法新租界愷自邇路南萬生烟紙店内搶取大小銀洋而逸現爲探目黃金榮韓帮逹包探王德奎黃芝芳等在菜巿街某飯店内將姜拘獲抄出白郎林實彈手槍一支旋又續獲吳廣成及嫌疑人楊錫桂兩人帶入捕房昨解法公堂請究先由黃探目上堂稟明前情並將手槍呈鑒繼由原告報稱是晚共來盜匪三人入内袖出手槍嚇禁聲張當被搶去大洋四十餘元小洋數十角請求查究詰之姜供實係在逃之陳大約同民人往搶後祗分用洋九元手槍亦由陳大給我欲至菜帀街搶刦致被探捕拘案求宥質之吳供民人雖係同至原告處惟在外面把風求宥楊供民人雖與吳廣成同居不敢搶刦聶讞員商之法副領事歐君判姜押西牢五年期滿永遠逐出租界吳押二年以儆楊出境手槍充公 
[續誌前晚法租界之兩刦案]  
　　南陽橋案係同居人串黨搶刦自來火行街案事主係土販昨報載法新租界南陽橋王姓家被攫一節事後失主王姓婦報告捕房由探目徐阿東前往調查得王姓家於日前將餘屋轉租與某甲前晚王姓婦有事出外家中祗有女孩看守某甲乘隙將女孩騙往外間玩要遂由同黨入内將值洋一百餘元之衣服攫取而逸該探目查明情形稟覆捕頭諭令緝拏甲及同黨等到案訊辦東自來火行街三號門牌王清舟家盜刼一節茲由探目沈德福前往杳得王清舟係屬土販被無賴所覬觎糾黨到來强攫去烟土數包並無手槍故由沈探目在王家抄出烟土烟膏一大缸將王帶入捕房諭令交保昨日傳至法公堂請究先山捕頭稟明前情詰之王供認私售烟土不諱中西官判王罰洋五百元充公烟土銷毁 
[續誌浦東之越貨傷人案]  
　　浦東洋涇鎭東首陶家堰論船舵工沈順生家被盜搶刦刀傷其母等情己誌本報茲悉是夜被盜情形再行詳誌如下盜匪口操客音身穿舊軍服約十餘人手執刀械破門而進先入沈母房内翻箱倒篋大施搶刦詎該盜入門時沈母知爲盜刦即潛出後門大聲呼盜搶物快來救命門口有一盜把風見沈母大呼從後趕上猛砍四刀沈母登時倒地不省人事一刀在肩上二刀在腰際一刀在背上該盜正欲入沈妻房内聞外面各鄉人接應大呼捕盜且鑼聲皇皇該盜等見事不佳呼嘯向南面去沈妻待盜去後檢點失物五元鈔票一張銀鍊條一根泰西緞罩衫一件洋四十二元銀角四枚至翌晨由沈妻開明失單投報三區二分駐所請緝當經趙署員馳往踏勘一週並騐得沈母傷勢甚重恐有性命之憂除飭警嚴緝贓盜外復申詳警廳通緝務獲懲究 
[木匠被人毆斃]  
　　住居英租界北浙江路六百二十四號門牌内之木匠郭洪生前晚十二點時至法租界東新橋街與野鷄妓女戲謔不知如何與住居寳興里五十五號鬥牌内之婦人汪苗氏口角爭鬭後由氏夫汪金榮聞悉到來帮同毆打致郭受傷後山包探到來一併帶入捕房捕頭飭將郭送往醫院醫治不料傷勢過重施救不及氣絶身死將尸車送同仁輔元堂騐尸所一面由捕頭飭探傳到郭之師傅顧樹堂請求伸雪捕房諭令聽候稟請中西讞員檢騐核奪 
[昨晚滬寗車運出之銀洋]  
　　昨日（三十日）滬寗路大通運銀公司山夜班車運出本埠交通銀行現洋三十萬元交京津二分行又惠興春華茂富豐等莊現洋十二萬元均運至天津又金城銀行現洋三萬元運至濟南又中國銀行寳銀三萬兩交通一萬五千兩金城九千兩均裝至南京造幣廠 
[少年宣講團選舉職員]  
　　少年宣講團爲選舉十一屆新職員己由書記部分發各團員選舉票定一月九日截止投票十日晚間七時在該團揭曉己派定唱票紀錄監察等臨時職員並通告各團員屆時到會云 
[記貧民學校之成績民覽會]  
　　南巿大南門中道橋南首巿立貧民學校昨日（三十日）舉行年假休業式先於上午向國旗致敬禮後由主任袁頌豐報告並致奬憑次請俞元爵顧旭侯演說再由敎員曹香蓀給發各級成績表繼奏唱校歌散會乃由敎員戴氷生胡毓臺等招待來賓參觀各室成績各生家長及男女來賓到者甚衆聞該校成　展覽會今日（三十一日）再展期一天又宣有年一月三日開校云 
[旅滬明德校友會消息]  
　　湖南明德學校同學近年來申者日多肄業各大學及經理各銀行者頗不乏人爰於本年春間組織旅滬明德校友會藉資聨絡現新舊會員己逹七八十人今因母校校長胡子靖君及向復菴碩士聨袂來申特定於十一年元旦日下午四時假座一品香菜館開歡迎會現己發出通告矣 
[學術研究會定期開懇親會]  
　　本埠學術研究會總會定於一月二號午後六時在法租界貝勒路同益里該會事務所開新年懇親會以聨絡感情并備晚餐及各種游藝以助餘興按該會在滬會友甚多屆時當有一番熱閙也 
[滬東聨合會選定職員]  
　　楊樹浦滬東商界聨合會日前假滬東公社開成立大會將内部職員分别選舉茲錄於下會董聶雲台嚴棠芳裕生楊吟才正會長丁朝奎副會長楊玉成徐芝泉沈公布評議長尤水泉副評評議長李文濤陳增耀會計科胡介眉金松文汪福銓書記科鄭桂森華水源評議員曹賡元沈志奎蔣明德高涵載陳德全徐淮璋沈德祥周新仁鄭其芳葉品泉嚴準甫林仰之張正明施銀金趙鑑生翁康甫劉良壽仇寳山 
[震華製造電機廠之遷地]  
　　震華製造電機廠原擬建設於望亭鄉以冀振興蘇州巿面優裕蘇人生計茲因城鄉味於時勢反對聲浪日高故該廠主任灰心地方社會程度幼稚己擇無錫屬之周涇港作遷地爲良之計云 
[新兵舉行打靶之預告在西砲台方面]  
　　上海防守司令部昨日佈告云爲布告事案據步兵第一第二兩團團長呈稱自今春以來就地募補新兵於實彈打靶一次迄未演習現届冬令團長等擬在高昌廟西砲台於十一年一月三日（即陰曆十二月初六日）俾新兵實彈打靶藉資演習約兩星期可以演畢誠恐商民不知底藴請予先期布告以免悮會等情前來據此合行布告附近居民屆時聞聽槍聲毋得發生誤會致滋驚恐往來行人並不得穿過靶場以防危險仰一體知照切切此布 
[靖安艦載連飛機赴湖口]  
　　靖安軍艦現載有飛機二架奉令儎往湖口交納將於日内由滬起椗運送云 
[日商訂造商輪行下水禮]  
　　日商前向江南船塢訂造航行四川之平底商輪三艘均己開工製造茲造成船壳一隻船名聽天丸於前日下午三時舉行下水禮參觀之中西人士甚衆所有己造未成之船壳二艘約陽曆一月底亦可完竣 
[地方分監獄犯分送漕河涇監禁]  
　　蓬萊路地方分監所禁獄囚爲數頗多茲經分監長稟准上台將判决一年以上之獄囚六七十名於昨日午後二時撥派看守警士押至南車站登滬杭火車前往漕河涇監獄分别收禁 
[閘北檢查行人]  
　　淞滬警察廳徐廳長日前通傳各區署所以現屆冬防緊急凡華洋交界之處每星期應檢查行旅兩次以杜匪徒混跡境内等因四區顔署長前日轉飭巡官李壽山於晚間十時起至二時止率同長警實行檢查矣 
[包探調差]  
　　楊　浦捕房包探謝水泉昨奉西探總目安姆斯脫郎諭調總巡捕房當差所有該捕房包探范德孚調往總稽查處均於昨日分别到差辦公矣 
[滬杭路役被車碾斷脚骨]  
　　昨日（三十日）滬杭路由滬開杭之夜班快車經過梵王渡車站時有一夫役偶一不愼跌至月台下被車輪碾斷脚骨當由該站站長派警將受傷人送至滬上本路醫院醫治 
[兩塌車碾傷四人]  
　　無錫人戴根大沈益江北人張阿金昨日下午一時許同在梅白格路遭運煤塌車碾傷足部由新閘捕房七百八十六號華捕到來雇車送三受傷人投醫院醫治一面帶塌車夫入捕房稟候捕頭發落又昨日下午三時某店送貨塌車在浦灘撞倒崇明人陸阿二碾折足骨經老巡捕房五百七十一號印捕到來將塌車夫拘入捕房另雇車送受傷人往仁濟醫院醫治 
[爛泥渡合興飯館失愼]  
　　前日傍晚六時半浦東爛泥渡鎭合興飯館内忽然失愼當經該鎭救火會驅皮帶車到塲灌救得減計焚燬樓房四幢幸未殃及鄰戸聞該館賬檯内尙有某輪船公司小工頭寄存之鈔票百餘元及往來簿據等件因創卒不及取出盡被焚　損失約共一千餘金昨經三區警署飭將該館主周某傳署研究起火情形據云在德泰行保有火險銀一千兩等語故於午後判解警廳發落 
[俄人犯竊之訊判]  
　　俄國人則記因與同種人拍司特司克司徒夫彼克開可等三婦用對買手段先後串竊老九章老介福大綸等各綢莊值洋五百元之綢緞經捕房破獲將被告男女四人拘解公共公廨奉飭分别押候訊究在案昨晨由李襄讞會同英包副領事升座第一刑庭研訊即據中西包探與九十五號印捕先後上堂稟明將被告等拘獲情形並據各原告投訴被竊狀况訊之被告等延律師到堂辯稱被告四人中惟第二被告拍司特司克承認行竊其餘三人均非同黨等語忽有俄人某甲投案保證據稱第四被告開可向在東三省鐵路辦事辭職後至天津偕其父開設旅館於上月間來滬游玩日前乃父見報紙載有其事始悉囑我到堂證明請爲察核中西官核供以拍司特司克係屬過犯判押本廳女所一年司徒夫彼克押三月則記爾押西牢半年期滿一併逐出租界開可無千開釋又俄國人挨山莫因在南京路永安公司内攫取日本婦人内儲鈔票洋四十二元之皮夾一只被捕獲解公堂訊供收押昨晨亦奉李包兩君提案訊明判挨山莫押逐出境 
[婦人兩次被賣]  
　　崇明人張狗郎前日扭其妻張葉氏及閘北共和路義源盛桶器作夥吳才郎至四區控稱民妻於八月初六潛逃今在吳處尋獲請爲訊究經顔署長質訊據葉氏供前由本夫邱國祥賣與張狗郎復被張賣與吳才郎云云吳供係張狗郎作主令某姓老嫗向民說合娶該氏爲室判兩造所供原因複雜非傳齊人證復訊不能得其眞相着一併還押聽候核辦 
　　尙有本埠新聞公布欄等轉入後頁 
雜評二 
[民國十年之結束（訥）]  
　　民國十年又告結束矣我人試一閱民國十年之大事記有事事稍可樂觀者乎又試一檢十年以前之大事記而逐一比較之有一稍勝於前者乎年年希望統一而不統一如故希望自治而不自治如故希望廢督裁兵而不廢不裁如故希望敎育實業之發展社會金融之活動而不發展不知動又如故非特如故而己且無一不益陷於悲境民國之爲民國不能蒸蒸日上而反滔滔日下年年與國民所期得相反之結果此吾人之所痛心者也 
　　雖然人之恒情於無可希望之中每不作絶望之想昏昏睡夢之國民終必有醒悟之一日則吾人一缐之希望又將待之來年矣 
 
 

Page 16

 
 
本埠新聞二 
[徐警廳長點名發餉令]  
　　淞滬警察廳徐廳長昨日訓令所屬各區署所隊曁各科長員文云照得本廳前經擬定點名放餉辦法歷經照辦在案茲届陽曆十二月月終點名發餉之期仍照前訂辦法辦理所有各署所隊官長均於本月三十一號來廳將餉領回按照名册將長警每名月餉分别包好註明姓名銀數俟本廳派員於十一年一月一號分赴各署所點騐長警時即行會同該管官長按名發放其值崗巡警不能應名以及輪船水手各栅伙夫並工廠之代募長警不能到塲應名者均仍由各該管長官同日自行點名發餉分别另開名册各令於姓名下簽字連同點名册一併送廳備查以昭核實茲將本廳派定點名之各職員附單通傳仰將點名鐘點及集合地點預由點名各員會同該署長官妥爲擇定以便點騐按名發餉至保安隊水巡隊游巡一二兩隊二區總署曁一二分駐所均於十一年一月一日早九鐘齊集本廳聽候本廳長親自點名所有調廳所騐長警之該管署長隊長巡官及總署書記亦須一律到廳眼同放餉除通令各署所隊一體遵照曁分行外合亟訓令該員仰即遵照單開派定署所屆時前往點騐會同發餉切切此令計開十一年一月一日上午九時點名發餉廳長點二區總署曁一二分駐所保安隊水巡隊游巡一二兩隊沈科長點一區總署曁一二三分駐所並二區三分駐所黃科長點三區總署曁一三分駐所游巡三隊陸主任點四區總署曁一二分駐所閘北保安隊騎巡隊並游巡四隊五區總署曁一二三分駐所劉科長點六區總署曁一分駐所軍工路賈科長點三區二分駐所張督察長點四區四分駐所郝督察長點四區三分駐所行政科張科員點五區四分駐所顔科員點六區二分駐所 
[偵獲被拐賣娼之婢女]  
　　嚴煥金家居常州有一婢女名春蘭今年十九歲於五歲時到家十七歲時被匪拐失迄己二年餘近有人報告嚴姓謂春蘭被拐在上海等語嚴聞信來滬投報救濟會派偵探余長林偵查去後茲據該探查得春蘭被賣在西南鄉閔行鎭鴇婦吳愛寳所開之花烟間爲娼據吳云曾出洋二百二十元將該婢買下等語該探於前日協同縣警第一分所長警將春蘭拘送事務所令送地方檢察廳昨訊供一過判將春蘭送住該會留養候傳嚴煥金來案具領 
[欺騙妓寮財物押二年]  
　　廣東人盧耀宗冒充公共捕房人員欺騙妓寮財物業由公共公廨判押西牢五年其同黨李潮亦經拿獲因涉及盜案着押候查究等情己詳前報昨晨虹口捕房包探蔣阿林江標蔡添等協同西探傳齊案證將李解廨據該中西包探上堂稟稱北河南路一百四十五號門牌居婦霍宋氏家前被盜匪搶刦銀洋金鐲一案被告李潮在捕房初己承認行刦時彼亦在塲曾分得贓洋二十元繼而向其復問則矢口不承惟其與盧向妓寮拆梢一案證據極充應請訊究次由霍宋氏投訴上月二十九號夜被盜搶去銀洋金鐲共值六百餘元但盜匪面貌何似不能記憶故難指認云云又由妓女周羣英陳玉鳳等到堂證明被告與盧以調查妓寮照會爲由欺騙財物情形質之李對於刼案完全否認中西官訊畢以捕房所訴李潮關係盜刼一層證據薄弱着即撤銷詐欺取財一層業己證實判决監禁西牢兩年期滿逐出租界 
[李炳么歸案訊辦]  
　　台州人李炳么因在崑山地方犯有圖刦謀命案逃滬經該縣知事偵悉派警來滬報請捕房加派中西包探將李獲解公共公廨奉飭押候訊核在案昨晨由廨提訊即據來警投案遞呈公文要求引渡經中西官察閱來文一過遂宣諭將被告李炳么交來警帶回歸案訊辦 
[索詐行兇押二年]  
　　寗波人孫瑞芳在楊樹浦華盛路四號洋棧内爲廚役前日午後四句餘鐘向紅帮裁縫徐煥祥索詐洋兩元不遂將徐頭面等處毆傷徐即投該管捕房控告捕頭派包探張玉嶺偕徐往該洋棧逮捕及抵棧内孫將前後門關閉非法拘禁張探及徐至晚七時許該洋棧大班西人到來張探問將始末情形告訴方得將孫瑞芳拘入捕房稟明捕頭諭令收押昨晨解送公共公廨先由張探上堂證明奉命往查及被私禁各節次由徐煥祥投訴前曾爲該洋棧西人製衣數件被告因我做就此項生意遂向我拆梢業己給過兩元昨日途遇被告又向我索詐故不允許遂被毆傷經報捕派探往拿被告復敢將探與我一併私禁云云質之被告供多支吾陸襄讞訊畢商之英赫副領事以孫瑞芳拆梢行兇非法監禁均經證實且係過犯應判押西牢二年期滿逐出租界 
[串竊白關紙向洪圖押半年任明華押一月]  
　　寗波人向洪圖任明華前日串竊阿拉白司脫路二百三十六號門牌成變記紙餞内值洋一百五十元之白關紙七千一百二十五張携贓而逃由該管捕房包探陸連奎查獲昨解公共公廨經中西官質訊之下以向係過犯押西牢半年任押一月贓交失主領去 
[陸永茂花園失竊巨贓]  
　　西門外方浜橋陸永茂花園前晚被贓混入園主臥房將抽屜中小鐵箱一只竊去當在該花園將小鐵箱擊開内有現洋一百餘元鈔票一百數十元及大小珠飾金銀首飾共值七八千金一併竊去空鐵箱抛在園中昨晨經該主人覺察立即開單投報二區警署及淞滬警察廳請求嚴緝贓賊嗣奉諭飭派　警等前往該處察勘一週形似熟悉陸宅内容之匪徒所爲允候偵查贓匪解究 
[竊木料示衆三日]  
　　客民李三前晚在大來棧偷竊木料被駐廠巡警查獲拘解塘橋三區三分署經宋警佐詰訊之下判將該竊示衆三日招告期滿再行核辦 
[兩竊賊分别押敞]  
　　姜浦順前日下午在黃浦灘摸竊婦人顧趙氏袋内洋五十元又余金海亦於前日在南京路電車内摸竊陳國良洋四元均被事主察悉鳴捕拘押昨晨併解公共公廨經中西官逐一訊明以姜余均屬過犯判姜押西牢二年余押九月期滿一併逐出租界 
[公廨訊罰車輛違章案紀祗有人宗]  
　　星期四下午公共公廨車務公堂開庭各捕房所解車輛違章案共有九宗除汽車夫陳阿富在黃浦灘南京路口開駛汽車肇禍後尙不停車一案由張襄讞會同美約副領事判令交五十元保展期再訊外其餘八宗均按等科罰如次（一）曹桂南在黃浦灘路開駛汽車不愼並不聽巡捕指揮科罰洋四十元（二）吉廣文在楊樹浦路開駛電車不愼將汽車撞壞科罰洋二十五元（三）成文卿（四）熊寳金（五）張毛囝（六）吳小山分别在愛多亞路南京路等處開駛汽車或不聽巡捕指揮或不點車燈各科罰洋十元（七）唐梅雲（八）高阿友分别在九江路黃浦灘路開駛汽車所犯案情如上各科罰洋五元公廨自設立車務公堂至今所訊車輛違章案件當以本週爲最少也 
[公共公廨訊案彙錄]  
　　昨晨公共公廨民四庭由張襄讞會同美丁副領事訊理婦人陳秀英延許理律師訴其夫陳祥生不顧赡養請求離婚案結果准原告律師請求提前排審民三庭由關讞員會同美約副領事訊理美商祥美洋行訴己辭買辦張祥君不理賬欵案因人證未齊結果改期再訊 
　　又午後民四庭由俞襄讞會同美約副領事訊理中華商立保險公司聲請破產案結果史蔾青具結出外隨傳隨到備訊一面函致上海縣公署調查當時該商立保險公司呈請轉呈注册時何人其呈並函致總商會該商立保險公司成立時江蘇實業廳有否委託查騐其己經收到之股本俟復到再訊民三庭由陸襄讞會同俄員儀君訊理俄僑訟案（一）郁杜維亦聲請執行判决那埃的司給　們金案結果被告抗不遵斷殊屬不合限七天内照本年十一月三日所下之判决書履行倘再抗違即將被告所有印書館及香粉廠股份扣留拍賣强制執行並禁止被告不准將該股份等轉讓與人該印書館等亦不得私借欵項與被告（二）郭爾第别爾箇訴葛爾畢林不還羅卜票洋案結果被告具結候下禮拜五傳訊（三）塔維爾杜夫訴華人李小弟違背喂牛合同請追損失案結果被告抗傳不到應即飭傳到案交三千八百元舖保候訊 
[誌謝]  
　　　昨承商務印書館惠贈第十一卷第十二號少年雜誌一册又小世界惠贈十二月份游劵二十紙誌此併謝 
來件 
[中華民國十年上海縣童子軍聨合會報告書]  
　　童子軍事業由世界先進諸國竭力提倡成續昭然若論我中華民國的童子軍我上海首先發起逐年進步多有報告可以查考現在民國十上將要終了我上海縣童子軍聨合會照章應該集合會員舉行大會趁這機會應該把一年内經過情形報告一下一團數和童子軍數據最近的調查報告團數統共三十七童子軍數統共一五四二人本年新成立的團體爲滬江大學校中國女子體操學校中華武術會廣東商業中學中法義務學校格致公學愛國女學校等七團一開會次數一年内共開會十一次計董事會二次董事敎練兩部聨席會議四次敎練員會二次幹事會三次一籌募北方急振去年北方各省旱災極重省聨合會函託籌募春振本會就通告各團分途勸募在三月十九日晨九時起至夜半一時止統共募到銀元約五千元另有詳細報告一發行上海縣童子軍月報本會從前編有童子軍月刊出到九期因印費過大停版今年從五月十五起改換方法編行月報編輯職務由陳廷楨君擔任内容完美資料切實研究童子軍事業的都極歡迎一協助遠東運動會本年五月三十日起遠東運動會在上海開會六天本省童子軍都到塲服務還加入會操我上海縣各童子軍團因地位關係到者較多會操事宜因省總敎練員顧君臨時病假都山本會敎練部諸君設法調度精神極好至於招待他縣赴會童子軍團也各盡力一徵求會員本會由董事會議决徵求會員就從六月一日起實行徵求由各團分頭擔任以一月爲期大約徵得新會員三百餘人一女童子軍研究會本年暑假期内中國女子體操學校和愛國女學校組織女童子軍研究會討論一切很覺詳盡一慶祝三十節本年十月十日爲三十節國慶紀念本會召集各團體在上海公共體育場舉行升旗典禮並游行街巿以表慶祝一維持國民大會秩序十二月八日上海商學界爲太會情形險惡發起國民大會表示民意這一天開會地點在滬軍營空地上到會人數極多開會後舉行游行各團童子軍多出隊維持會塲和沿途秩序一統一童子軍服裝上的鈕扣全縣童子軍服裝上的鈕扣想由本會特製可歸一律己經幹事會議决實行 
來函 
[周宗碩來函]  
　　逕啓者昨日報載廣昌祥珠號受騙一節與事實不符誠恐　者不察謹將此事始末詳函報告乞予登載竊敝宅樓上廂房前租李家於舊曆十月二十八日移居他處敝宅即是出租標招租旋有一自稱周姓者情願承租付定洋二元約十一月初十日起和初九日周姓帶同油漆匠在樓上室内商量忽有珠寳客來尋由騙子招呼上樓時内子秦氏正在室内渠出珠論價并以示秦氏氏即時拒絶辭以不會看渠議論少頃即去次日騙子又來手携一皮包逕登樓上所定之室秦氏出來向索房租正言談間前日之珠寳客又至以珠寳一包交騙子秦氏以騙子正與珠客言語因在旁等候不料騙子乘珠客冩發票之時下樓逸去遺下皮包秦氏見騙子下樓許久不來頗爲驚疑因告知珠寳客此人係我新租房客須爲注意珠客聞語檢物則不知何時己被騙子竊去啟其皮包則中裝木頭報紙珠客棄騙子不往追趕反與秦氏爭論扭秦氏赴派出所及警署均以與秦氏毫無干係不爲受理嗣由該號經理二人前來敝宅調查皆抱怨該店夥何培卿做事粗心何不思該室係屬空房何能購此貴物自知不能抵賴周宅因道歉而去均有旁人爲證不料該店夥以自己無缷罪餘地竟向檢廳揑詞起訴秦氏不幸無辜被累拘禁數日幸同鄉會知宗碩在滬多年向有正當職業乃作公函在檢廳具保承審官亦親赴敝宅調查實情是非曲直自有法庭公斷乃該號夥以誣陷之目的不逹又揑造新聞遍登各報又揑詞訴於珠寳公會及北城商業聨合會此等無理取閙之詞原無辯論價值唯恐各界不察爲其偏面之言所蔽敢將實在情形詳錄以告伏乞察核周宗碩謹啓十二月三十日 
松布關 
[江蘇高等審判廳]  
　　民庭判决劉實君僣張壽庭爲欠欵涉訟控訴一案（决定主文）本件控語狀撤銷控訴費用歸控訴人負擔張阿興與張三寳爲忤逆涉訟一案（决定主文）本案控訴設回印紙費六元三角發還黃案氏與朱根寳因奩田涉訟上告一案（判决主文）本案上告駁回上告審訟費歸上告人負擔李長生與曹羅延爲鴨欵涉訟上告一案（判决主文）原判撤銷本案發還江离地方審判廳迅予更爲審判何殷氏與何永美等爲費產及嗣續　訟控訴一案（判决主文）原判撤銷何永美何介桂均未承繼何殷氏爲嗣不得阻止何殷氏變賣田產何殷氏祖遺田二畝三分四釐七毫應准變賣還債控訴及原審訟費均歸何永美何介桂共同負擔儲子氏興儲劉氏爲費賣田涉訟控訴一案（判决主文）原判撤銷儲劉氏在原審之請求駁回控訴及原審訟費均歸儲劉氏負擔張毓林爲聘財涉訟對於本　所爲住銷之决定聲明窒碍一案（决定主文）本廳本年十月二十八日之决定關於推事簡矣署名之部分應更准爲推事劉思誠署名紀朱氏與紀俞氏等爲賣田涉訟上告一案（判决主文）原判撤銷本案發還上海地方審判廳更爲第二審審判朱金聲爲承繼涉訟對於本廳决定聲請傳訊一案（决定主文）本廳本年十一月二十一日之决定關於朱金聲之部分更正本案關於朱金聲控訴之部分聽候本廳定期傳訊以上十二月二十九日 
[江蘇高等檢察廳]  
　　批示丁汝杰狀悉　調卷核奪此批陳朱氏狀悉候再令行該縣知事迅予秉公辦理所請提訊之處應毋庸議此批王耿氏等兩狀均悉查此案己由本應　閱原卷發還江寗地檢應令即按照再訴辦法從新傳案偵查訴辦所請轉　總檢察廳核辦之處應即暫免置議此批汪耀宗狀悉此案前己函送同級廳覆判俟原劵移送過廳即行發還仰即知照此批米泰豐等對於鮑仁俊案聲明障礙仍派代表到庭質訊呈遞一狀秦壽生對於許震永案請求嚴辦呈遞一狀王慶甫檢呈詐財原函證明眞相呈遞一狀臧汝鑫委周慶高辯護呈遞一狀以土四狀棠經本廳查閱函送同級審判廳核辦仰即知照此示以上十二月二十九號 
[上海地方審判廳]  
　　批示一件黃鶴齡狀請給領案欵完案由狀悉准將案欵給領完案此批一件黃鶴齡狀領案欵准領此批一件張保山狀請給領保證費曁證物由狀悉查本案卷宗尙未奉江蘇高等審判廳發回所請廳從緩議此批一件陳梁氏狀請執行由狀悉己所傳矣仰即來案候諭此批一件張　山等狀請查封拍賣由狀悉本案卷宗未奉發回無從核辦仰即知照此批一件金求殷狀交　欵並訟貲由准交此批一件徐根生狀交欵洋中准交此批一件金魁狀請復行提訊由狀悉業經本案判决所請礙　照准此批一件丁紉秋狀領案欵由准領此批一件莊林和狀交案欵由准交此批一件徐江氏狀請領欵山准領此批一件吳欽德狀領欵洋曁簿據由准領此批一件朱厚甫狀請備案由狀悉此批一件韓益齡狀請交保由狀悉着即遵照和解證書將房屋修復交與原告人管業毋得　詞延玩致溢訟累此批一件陳友根狀請開釋由狀悉業己當庭諭知矣此批一件郭陳氏狀請發還保證金由狀悉仰即來　候　此批以上十二月二十九日 
[上海地方審判檢察廳]  
　　布告（第一二五號）爲布告事照得民國十一年一月一日起至三日止應放年假三天本兩應遵例停止辦公惟一月一日適值星期查照通例應於一月四日補行休假一天合行布告仰訴訟人等一體知悉特此布告 
[上海縣公署]  
　　牌示爲牌示事案照新年歲首前奉國務院行知自一月一日起至三日止停止辦公三日自應遵辦合行牌示仰各知照此示 
 
 

Page 17

 
 
自由談 
閒話 
[送民國十年] [  許一鷗]  
　　十二月三十一日晚上靜坐在書室裏想做一篇文字賀賀明年元旦想了半天無從着筆瞧瞧壁上時計己經十一點五十五分了呀再過五分鐘你這民國十年就要告别了十年啊你且慢去我有許多話和你講咧當初你降臨的時候我們百姓不知你有多大能力所以大家興高采烈歡呼歌舞歡迎你進來希望你轟轟烈烈做一番事業光陰荏苒倐忽過去三百六十五天你究做了些什麽事呢你今一聲不響偷偷掩掩要想過去嗎我先問你你今年借了多少外債喪失多少權利替百姓增多少負擔也當交代個清楚組閣組閣組了一年組出什麽閣來初選省選閙出一片風潮軍餉這樣的糜費敎費硬欠不撥弄得敎育瀕於破產眼看南水北旱災民遍野也不想個實際補救的方法以上種種總算你的成績你從此而去自己想想可告無罪嗎更有一件重要事情就是太平洋會議對於魯案應當怎樣的表示萬一失敗怎樣的準備難道我堂堂華夏在這太會席上就做一塊俎上之肉嗎噲你怎樣講這時壁上時計報丁十二下民國的十年一言不答其時門外劈劈拍拍亂響了一回我就理會道可是被人家槍斃了嗎我也不來送你了 
筆記 
[病心記（下）] [  鴟夷]  
　　於是移憾於湖上翁以爲微斯人早得嫁矣而又不忍故拂慧意復罷其議然而慧年益增慧心益抑塞蓋春花秋月感其芳心觀彼陰晴圓缺好境無常人老珠黃悔己無及每值春遊湖上見一舸往來往往有神仙眷屬笑語風光其樂不知何時可得而默察社會又鮮所當意慘綠少年翩翩玉樹若甚可侣矣又恐其用情之不專仳離於來日而平素以禮敎束身不肯效自由女子以社交爲物色於是憂乃益深更念父母亦垂垂老矣一旦失怙恃兄爲傖父畸零之苦可勝言哉憂愁之思愈積愈多古人以萬斛計之或且過之慧乃一一舒之於詩詞一字一涙讀之嗚咽窮而益工工而益窮湖上翁心知其苦而亦無術以遣之去年秋暮病病不甚劇而瘦削殊甚在藥爐茶竈中生活益增其愁時以飲泣稍舒其懷嘗作病中吟數絶寄湖上翁翁秘庋之以爲此又一斷腸吟也詩不盡憶但愁中生活病中過一語爲余友所能誦耳己而病愈若失常度喜怒不常歌哭無端蓋漸即於瘋矣所日夕撫摩寢饋之書盡付之一炬而尤疾惡於紙筆之屬至湖上翁家不能自持往往以故紙堆物拉雜摧燒湖上翁乃不敢復留慧會翁意匍匐以謝曰慧心碎矣不復類人他無所望幸願死之日得翁一言以傳生平亦瞑目矣翁揮涙慰之慧乃居家從家人作操前後如易一人然至夜漏輒聞噫氣繼以啜泣人亦羣知慧之心病矣復有敢以紅絲一縷加之哉（終） 
影戲談 
[電影新潮] [  明月]  
　　今年美國環球影片公司所攝之長片戲最佳者厥有三劇即鑽石王生死骷髏等是也而斯三者之中尤以生死一片爲最特色該劇爲電影界蜚聲全球之第一名藝員高田氏之傑作高氏前曾演神仙劍與馬王奪礦記等片于歷險劇中己占首席今茲之生死一劇事蹟爲一爭奪指戒地圖而起遂發生此三十二本之奇險名片其攝演地在美屬之古巴四面爲汪洋無邊之大海中間孤懸一島高田氏於矗空壁立之高山巓直透霄漢之燈塔上獻出舉世無儔之絶技歷受盪魂驚魄之奇險與惡徒鬭智鬭藝更在窮谷深山與虎豹獅象格鬭兵輪海底合黿鼈蛟龍奮戰且有古塔古郭之背景與人蹟難至之絶域更使人想像不到者實較鑽石王愈覺奇險萬倍也今聞此片華名定爲奇戒案業在滬江影戲園開演矣 
　　羅克之趣劇在華人方面之歡迎程度幾與滑稽大王卓别靈片並駕齊驅矣近來羅克氏之新片都爲兩本而扮演之藝術上更有一種特技爲他片所無者即豎髮是也如最近出版之開汽車與醉後得姣妻兩劇演至恐怖最甚之時頭髮能絲絲直立與卓别靈新演航海風濤劇中之倒身（全身仰合橫倒頭手均不着地可自由「直」「倒」）同爲絶技也 
小說 
[王家妹誤我（三）] [  指嚴]  
　　這邊金先生問是什麽東西金太太道没有什麽一個小頑意兒借來給你看看是隔壁沈家嫂子託我的你可要這個嗎說罷身邊掏出一張紙片來遞給金先生金先生展開一看摇頭道這是什麽交易所的認股書呀那些滑頭賭博事業我是不信的你也快别問這閒帳動也動不得要害得人家破產的你仔細還了他當眞不要兒戲金太太聽得不是路把舌頭一伸肩膀一聳把手去接那紙片只說還了他罷了一句怱怱的上樓去了 
　　到了明天金先生出門去了便是那周媽過來問信和金太太咕嚕了一會只聽金太太阿喲了幾聲接連嘆口氣說這怎得了呢頓時面色灰白起來點心也不吃只躺在沙發上出神周媽赳赳的走去了阿鳳走過來梳頭金太太摇頭不要不多時隔壁的王太太趕進來了金太太怕阿鳳等聽着特别邀他亭子間裏去喞喞噥噥閙了半天阿鳳躱在門邊去偷聽只聽王太太聲音略高「這是你自願的主意巿場裏說一句算一句絲毫没有通融的」金太太低聲道「我的錢完了連首飾并凑還是不夠那輕容易一萬二千塊錢哩偷雞勿着失把米如今是失了幾千擔米呢」王太太道「這是一文不能少的少就要到新衙門裏去解决你到底怎樣你不能害了我我男人是問我要錢的」金太太道「好王家妹好妹妹你替我借些兒搪塞罷我的男人曉得了是不答應的」王太太道「不行我也折去兩萬多塊錢如今搜括一空借貸也借貸完了我給人家逼起來這性命是要交托你的」金太太道「我來給你估量着我的心血本命都在這裏頭如今也没得說了「說罷站起來走出倒給阿鳳一嚇狠命的打他一下耳光說道要你聽什麽快些給我滖出去阿鳳生平没有受着這樣虐待嗚嗚咽咽的哭到樓下去了金太太便在衣廚内取出一個鐵匣依着走到亭子間裏打開來黃澄澄的東西却有幾十件王太太一件一件估看約摸有幾千銀子位分便說我們快些同出去到金店裏去估兌了不夠再設法罷金太太没法摸摸頭還是蓬鬆的王太太道快些理理頭出去金太太便呌着阿鳳那知阿鳳再也呌不上來娟小姐倒來了問母親什麽王太太道我來給你理一理罷說罷便拉着抿子給金太太理頭娟小姐問長問短只是不理娟小姐急得要哭出來了王太太好容易騙娟小姐下樓同着金太太出去了 
　　這夜金太太夜飯也没吃倒頭使睡在牀上金先生回來只道他是病了問長問短後來聽見娟小姐阿鳳說王太太怎樣的來怎樣的去金先生有些明白了連忙打開衣廚尋覔鐵匣内中是空空的再走到牀後去看那皮包所存的三千多塊鈔票也没有影踪了氣得發昏章第十一對着金太太惡狠狠的說道原來你這樣糊塗如今是一生心血被你捲盡了我這個家也不要了我去祝髮入山罷說完逕自走出金太太這當兒曉得没面孔對他男人只是哭不得笑不得怔怔的坐了半天使呌娟小姐上來道你父親想到舅舅家去了你同阿鳳去找他坐着黃包車同去你對你父親說母親說的「主家妹誤我」我没得别話勸你父親回來罷娟小姐答應着去了不多時娟小姐跟着舅舅來了樓上房門不開喊了半天也不答應舅舅用法子除了門進去嚇...... 
　　一個金太太掛在空中了好不怕人娟小姐大哭道姆奴姆媽你說的「王家妹誤我一等孩兒給父親說了尋那王家妹去爲何就要這樣一來呢 
餘瀋[  靜淵]  
　　吾國頻年受屈之點亦多矣幸有華會之召云係主持正義吾人欣然有喜色曰吾友邦將助我矣療瘡撫痛惟彼是賴乃忽行將閉會結果何如此蓋我雖引彼爲知己而彼不以知己視我也刁博士之流涕豈徒然哉 
[自由談特别啟事]  
　　自由談明日出元旦特刋全刋應時文字以資點綴自後日起刋登章回體社會小說「人間地獄」書爲娑婆生傑作描冩社會中種種現狀有繪影繪聲之妙幸讀者注意及之此外各欄以篇幅短而文情精練者爲主投稿極歡迎惟不可過長筆記至多二千字能以有趣味之雜作小品見　者尤感 
 
 

Page 18

 
 
   
 
 

Page 19

 
 
 
[申報汽車增刊]  
[投稿條例]  
　　（一）投稿本增刊者其材料以與汽車相關者爲合格 
　　（一）投稿者篇末須開明姓名曁詳細地址並黏名片每篇請自加單　若篇幅冗長而乏興味及繕冩潦草字跡不易辨明者祗能割愛 
　　（一）登載之稿酌定甲種千字兩元乙種千字一元惟願取酬者投稿時須署名蓋章於標題下（署名不蓋章以却酬論）登載後隔月一日向本館取酬其取酬時之署名蓋章須與投稿時同 
　　（一）投稿登載時本增刊得酌量增删其字句 
　　（一）投稿如屬譯文須附寄原文如原文爲厚重書本則請冩明書名頁數以便查考 
　　（一）投稿不登載者原稿恕不發還 
　　（一）每期特闢插畫一欄凡於汽車有關之畫件一經登出分三種奉酬甲種二元乙種一元丙種五角 
　　（一）畫稿須用綱筆或毛筆洋紙墨繪大小不拘畫法須整潔錄後得增减潤飾或不用原稿另紙重繪註明原名 
　　（一）投稿者信面上須冩明申報館汽車增刊部字樣 
評 
[告提倡築路者（默）]  
　　可與樂成難與圖始此非中國人之習性然也特以當時人民智識未開未能眞知灼見於前途之利害於是由懷疑而生推測而起謡言多數人因之皆陷於觀望之途故非有一二眞知灼見之人毅然爲之提倡决無成功之望也創行輪船之始蚩蚩之民皆以爲危險偶有一二烟囱爆烈事則更引爲大戒迨其後主持者日益改良危險之事絶少發生而後人羣焉趨之始恍然於其事業之大利矣火車電車相繼而起始亦不無阻礙繼則咸視爲大利之所在而樂觀厥成是可知非眞我國民難與圖始特以信仰未眞必待人提倡而後興耳今日建設道路行使汽車之事業又何獨不然哉創設之始誠不能無所阻礙然提倡者苟能持以毅力矻矻不己一方面以種種方法使人民深知其利益之宏遠一方面注意於行車之改良以减少將來種種危險如是則築路之事業將不求發展而自發展若以人民之難與圖始爲慮而提倡者先自灰其一半之勇氣欲前行而復却則眞無樂成之望矣 
專論 
[汽車可專用火酒（省）]  
　　近聞有宣言專用火酒以供汽車内部燃燒密倪保律司鋼鐵機器公司己着手進行此事而對於此事發生興趣者皆極注意之 
　　不產石腦油之區石腦油之價較有昻貴而難得固常用火酒作汽車内部之燃燒其聞此宣言必不以爲奇聞也若詳加考察則用火酒作汽車内部燃燒一事雖經許多試驗如克排Ｃuba勃來齊爾Ｂrazil及菲律賓等覤主己引用火酒於汽車貨車及農田牽曳機然迄今此種引用不過臨時救急而終未見其有得力之試驗以證明引用火酒爲一種廉便之燃料者歐戰之時德國不得己而以火酒參和别種油質以引用於轉運車亦曾以破車試驗之終未得確實可靠之結果然能易以佳車使有適當之熱度則火酒之燃燒自然適合其當其難點在開始引用時之不能悉心注意耳勃來齊爾近己棄用此法因引用此法後車之内部損失頗大大槪其更易之處均於氣油化合器Ｃarburetor或卡包來脫中以木製或軟木之上浮物代金質之上浮物及車開時欲得冷之摩逹就參和百分四十之汽油并加以煤油以免汽缸瓶或匹斯登四邊因熱力而生之滑油 
　　邇來試驗牽曳車摩逹得引用火酒汽油及煤油之分别不以專門學問研究而用常言解釋此問題則頗簡易蓋尋常稍具智識之機器匹能以二等更易解决之第一更易即於燃燒器中以每方寸六十三鎊之縮力改至每方寸一百十鎊之縮力此較高之縮力完全能使其容易擠出管口且於燃燒之前能加增調和質之熱度 
　　第二更易即於氣未入化合炭質器之前引充分之熱氣入管之狹口并以特製口之噴水氣具Ａtomizer代化合炭質器中之噴水氣器此噴水氣機爲一空管一端閉没管上依管之長短均匀剌五小孔此五孔由小漸大所以可裝置材料管之狹口以導入上浮器中 
[宜嚴束肇禍汽車司機人的我見（吳友臣）]  
　　上海爲吾國通商口岸歐美人士旅居經商者指不勝屈是故街巿的繁盛甲於全國各種車輛終日絡繹不絶尤以汽車爲最多風馳電掣往來於十里洋塲之上途人偶不經心輒爲其所輾斃以故滬上汽車肇禍的事日有所聞推其原因雖由途人自不經心究實由司機人漠然有以致之華界官廳及租界公部局等雖俱有處置汽車開行的定章然凡汽車一經肇禍甚至或己撞斃人命大抵以少數的金錢撫恤死者草草了事久之益無顧忌以爲輾斃一命不過費去幾元金錢己矣故欲免除汽車肇禍危險須特訂相當的懲罰使若輩以後有所戒心不致橫冲直撞漠不關心草視人命如兒戲那麽一切貿然肇禍的種種危險是可免除矣（却贈） 
 
 

Page 20

 
 
[汽車引擎之行動張延祥]  
　　汽車引擎轉動之四時期 
　　引擎之内部構造己於上期本增刋略爲介紹其行動大旨因汽油在汽缸中燃燒化氣體漲大發出極大壓力以汽缸餅向下推去曲拐遂以轉動今請再詳細觀汽缸内部之情形如第四圖所示圖中之引擎不過爲上期解剖圖之縮影此圖中雖有四具實則爲一具引擎在行動之四時期耳其組織部分不贅述特分述此四時期之情形 
　　（Ａ）左面之圖所謂進汽時期（Ａdmission）圖中引擎可假定其己在轉動下端曲拐轉動之方向如下面箭頭之所指即依時鐘指針所行之方向當此之時汽缸餅向下行左旁入汽門大開右旁出氣門閉緊而汽缸餅向下行在汽缸中造成一部分之眞空收吸汽油及空氣從入汽門進内佈滿汽缸内及汽缸餅行至下端盡頭處曲拐復將推之上去此時入汽門因凸輪之轉動而關閉而汽缸中己充滿汽油與空氣矣此進汽時期爲汽缸餅從上端盡頭處行至下端盡頭處之時問佔大軸半轉之時間 
　　（Ｂ）左面第二圖壓汽時期（Compression）現在請想像汽缸中己充滿汽油及空氣汽缸餅復從下面向上行此時兩旁進汽門與出氣門均閉内中汽體無處出去下面汽缸餅壓上於是汽體容積愈壓愈小惟汽體容積變小其壓力乃增大及汽缸餅至上端盡頭處汽體所居之地位極小其時壓力頗大當此時汽缸頭頂有電火星一閃而汽體暴發矣壓汽時期亦佔大軸半轉之時間 
 
[第一圖]  
　　（Ｃ）暴發時期（Ｅxplosion）觀右面第二圖汽缸中之　汽體經第二時期之壓逼處於極小之地位有頗大之壓力至此時問電火星忽一閃使汽油立即點着燃燒蓋汽油極易着火在尋常空氣中亦不能置於近火處今在汽缸中經如此大之壓力使之着火立即如炸藥暴發汽油均化爲氣體壓力極大熱度極高乃猛力推汽缸餅向下此時期爲引擎出力之時期蓋引擎之力全賴此時汽油之一暴發也在此時期中兩旁汽門仍關閉汽缸餅則向下行待將至下端盡頭處右旁出氣門始開蓋汽缸内之氣壓力己用完可放出其餘氣矣 
　　（Ｄ）出氣時期（Ｅxhaust）右首之圖汽缸餅經第三時期汽油之暴發受一大打擊急向下行將至下端盡頭處出氣門開放放出餘氣其時汽缸餅復向上行乃以餘氣逐之出外爲出氣時期待汽缸餅至上端盡頭處餘氣己驅盡乃關出氣門其時汽缸餅將復下入汽門己開乃復至於第一期進汽時期如此得周而復始 
　　汽缸内部行動情形不得拆開觀看蓋拆開後即不能行動矣於是不得不用腦力想像設想有一玻璃汽缸依上面四時期行動可以得其槪念汽缸中經此一周四時期其汽缸餅上下四次大軸轉動二次而引擎出力時不過第三時期之少許時間其餘第一第二及第四時期中大軸及曲拐得以轉動與夫汽缸餅之得以上下均用第三時期之餘力行之耳故單隻汽缸極爲震動用力不均不合用於汽車雙汽缸較勝常用於摩托脚踏車至於汽車中祗少用四隻汽缸使其出力平均汽缸愈多震動愈少力能平均多隻汽缸之怖置及其所以用力平均之故詳下 
[汽缸之佈置]  
　　今有四隻汽缸汽車若其汽缸佈置相同同時進汽同時暴 
[第二圖]  
　　發則其結果較諸單隻汽缸尙不好震動反面更　故其汽缸决不排列相同觀第五圖可見汽缸之排列左面爲四隻汽缸右面爲六隻汽缸 
　　四隻汽缸其大軸成屈尺形使各汽缸餅之連桿接於曲拐後外面兩旁兩隻汽缸之汽缸餅居於最下地位時其中間兩隻汽缸餅適在最上地位大軸轉半轉後其地位適相反此四隻汽缸在同一時間所作之事各不相同譬如第一隻汽缸在暴發時期第二隻汽缸在進汽時期第三隻汽缸在出氣時期第四隻汽缸在壓汽時期平常用暴發時期之點火次序計算如在四隻汽缸中點火次序爲一丨三丨四丨二意即第一隻汽缸先着火暴發待半轉後第三隻汽缸又着火暴發再半轉而第四隻再半轉而第二隻如是每半轉有一次暴發時期於是震動减少而用力平均矣其點火次序所以不照一丨二丨三丨四者亦使其力平均也福逹（Ford）車奥斯丁（Austin）車均然 
　　六隻汽缸理亦同前惟其曲拐作三又形成一百二十度之用每一轉有三次暴發用力愈爲平均其點火次序爲一丨五丨三丨六丨二丨四或一丨二丨四丨六丨五丨三或一丨五丨四丨六丨二丨三如幸登（Ｗinton）車克利扶輪（Cleveland）車等 
　　八只汽缸八只汽缸汽車大半係兩排四只汽缸斜置成Ｖ字形如開特來克（Cadillac）車等 
　　十二只汽缸此排六隻汽二爲缸亦斜置成Ｖ字形如派加雙六（dakaPrfc　Twin-Six）車等愈爲平均惟不多見因價貴也平常多四只六只者茲篇無述雖略惟於汽缸位置引擎動作等可以見其一二矣（完） 
[英國汽車之調查]  
　　英國汽車共有八十五萬五千五百八十二乘政府因之而得之捐費爲九百零六萬四千一百二十八金鎊若加其他收入之欵十八萬八千三百六十二金鎊則總數爲九百二十五萬二千二百九十金鎊 
　車數及捐費可分述如下 
　　　馬力之車捐二十四萬二千五百乘得三百九十八　　萬一千金鎊 
　　機汽脚踏車之車捐三十萬七千二百乘得八十七 
　　萬五千七百金鎊 
　　常車之車捐三百十二乘得七十八金鎊 
　　平時貨車之車捐十二萬八千二百乘得二百六十三萬九千三百金鎊 
　　滾路機頭等之車捐二千六百五十乘得六萬五千一百金鎊 
　　摩逹耕種機車之車捐一萬三千乘得三千二百五十金鎊 
　　摩逹牽曳機等之車捐一千五百二十乘得二萬三千二百金鎊 
　　摩逹租車之車捐八萬二千八百乘得一百五十九萬三千五百金鎊 
　　其他各式車之車捐一萬一千四百乘得八萬四千一百金鎊 
[更換汽油可保護汽車機器（嵩生）]  
　　欲使汽車機器平滑最當注意清潔如是則汽油流通之處可潤滑無阻如機器中之汽油不常更換損壞可必觀遠東各國其汽車機器之損壞大都因機中積滯汚物之所致此種汚穢之積有四大原因（一）因空中之灰塵爲風所飄颺旋由隙孔中侵入汽油淺鍋（二）燃燒後之纎微物（三）汽油用之過久其存儲之物亦能損及機器（四）上等金類之紺微物因本文續於第三頁 
 
 

Page 21

 
 
[續第二頁]  
　　振動之力入於汽油糟旋入淺鍋此種物質聚集於彎曲之管片刻即入雖汽車上常有鉛製的蓋遮之以防灰塵之侵入汽管然當修理者啓蓋拭去灰塵時較大的同類物質即凝結其上 
　　防備最妙之方法即以汽油淺鍋常常更換而使機器可經久耐用所費極省爲車主者常於車行五百英里後更換汽油一次或有行一千哩後而更換者然疏忽者往往不注意曲管之潤濕直至遇特殊情形而更動汽油淺鍋此實最易損壞機器者也 
　　如機器用上等汽油往來於通衢之間塵埃之侵入總不如鄉間之多則曲管流通潤滑可行至一千英里而後更換之上述汽鍋更換所費甚微如於不同之時間更換三四次後駕駛者可知堆積之物質愈少而行路之時間可延長但有人不能十分收效蓋祗開水道之塞使火油流入曲管因火油不能冲散積塊於是泥於淺鍋中且其餘液汁停滯於槽底不能流入他處矣 
　　下表爲中國及遠東各國常用之美國汽車機器中之汽油容量 
　　車之模樣　　曲管之容量（以一咖侖之四分之一計算） 
按普生（Apperson）　　　　　　　　　　　　十愛美立報（American）　　　　　　　　　　　六澳旁（Ａuburn）　　　　　　　　　　　　　　　六盤愛克（Ｂuick）　　　　　　　　　　　　　　　六　　 
白立司可（Brisood）　　　　　　　　　　　　六開特來克（Cadillac）　　　　　　　　　　　六强姆司（Chalmers）35B　　　　　　　　　七强姆司（Chalmers）35C　　　　　　　　　七强逹拉（Chandler）　　　　　　　　　　　　八雲佛勞來（Chevrolet）　　　　　　　　　　五雪佛勞來（Chevrolet）FB　　　　　　　　六克利扶倫（Cleveland）　　　　　　　　　　六可耳（Cole）　　　　　　　　　　　　　　　　　六哥倫比亞（Columbia）　　　　　　　　　　　六康門偉司（Commonwealth）　　　　　　　六可愛哈（Crow　Elkhart）　　　　　　　　五克銀漢（Cunningham）　　　　　　　　　　十道奇（Dodge）　　　　　　　　　　　　　　　　六道爾脫（Dort）　　　　　　　　　　　　　　　　五伊賽克司（Essex）　　　　　　　　　　　　　　五福逹（Ford）　　　　　　　　　　　　　　　　　四富來克林（Frankiln）　　　　　　　　　　　六漢斯（Haynes）　　　　　　　　　　　　　　　七赫特生（Hudson）　　　　　　　　　　　　　　八哈百慕别耳（Hupmobile）　　　　　　　　　三轎登（Jordan）　　　　　　　　　　　　　　　六馬網（Marmon）　　　　　　　　　　　　　　　十二馬賽（Mercer）　　　　　　　　　　　　　　　六密溪爾（Mitchell）　　　　　　　　　　　　六孟羅（Monroe）　　　　　　　　　　　　　　　六納許（Nash）　　　　　　　　　　　　　　　　　六澳格蘭（Oakland）　　　　　　　　　　　　　四屋耳特司慕（Oldsmobile）　　　　　　　　四派加（Packard）　　　　　　　　　　　　　　九潘奇（Paige）　　　　　　　　　　　　　　　　八總理牌（Paige）　　　　　　　　　　　　　　　十二六墨（Roamer）　　　　　　　　　　　　　　　八司克捕斯（Scripps-Booth）　　　　　　四又半賽克勝（Saxon）　　　　　　　　　　　　　　　六司督司拉（Stearns-Knight）　　　　　十司多得倍克（Strdebaker）　　　　　　　　六司得芝（Stutz）　　　　　　　　　　　　　　　十二大不拉（Templar）　　　　　　　　　　　　　五韋立啞佛來（Willys-Overland）　　　四韋立司脫（Willys-Knight）　　　　　　六 
[馬路改良之必要（聿如）]  
　　頃見貴報汽車專論内河修先生所論汽車緩行之必要種種事情甚爲欽敬但改良風俗非一時即能見效南京路車馬絡繹不絶步行者穿過馬路殊覺困難偶一不愼即有性命之虞撞傷輾斃日必數起揆諸原因確係司車者之不愼然習慣己成一時不能見效予意謂非捕房着手不能先考查司車者之資格並限制其速率效鐵路之法擇要架設天橋則步行者可無佇立之患而汽車撞傷輾斃之禍亦或可稍靜矣候高明者尙希有以明敎 
[氣車常識（盛燮圭）]  
　　車主須知 
　　汽車行動水火相濟故水箱不能一時無水且新車更需水充足最妥於行駛前親察水量汚穢泥質鹹性之水不利引擎切忌加入若車在内地尤宜謹擇一時雖無何種損碍發生日久銹爛大費修理爲保全引擎每星期掉換清水一次際此冬令純水不適用宜將水放完冲以洋蜜糖和火酒Ｇlycerine　＆　Spirit　of　Wine參入清水三分之二雖嚴寒氣候可無冰凍之患發動亦易也 
[紀司多德培克汽車製造廠影片]  
　　二十九號晚九時本埠龍飛汽車行（Ｓhanghai　Horse） 
Bazaar　＆　Motor　Co即司多德培克汽車Studebaker　Automobile之中國總經理）特借座四川路青年會開映司多德培克汽車製造廠影片中西來賓濟濟一堂座爲之滿後來者竟肩立而觀開映之前由該廠代表Mr.Andrews用英語致開會詞並代表該廠及龍飛汽車行歡迎來賓由本館鄭希陶譯述並將影片情節略爲說明該片計長六千二百五十英尺分七本該片雖係實業性質然仍多種種驚人以及有趣味之事蹟舉凡製造汽車之程序自原料以至成車一一詳細說明映演而出且應用光學故事事物物景象逼眞蓋美國著名攝影家所攝者也能令觀者較親臨該廠尤饒興趣所有微小工作精細試驗爲參觀所不及者亦一一攝取其敎育上之價值蓋可想見矣查司多德培克汽車廠規模宏大工廠多至七處在美國六處坎那大一處該片則專論美國印第安那州南班特城所設立之廠該廠專製輕便式六號司多德培克汽車一種該廠建築費美金二千萬元對於工人種種設備如宿舍膳廳醫院游戲等亦極完美第一本先示電廠情形廠内用煤每二十四小時一百四十噸煤棧之容量一萬噸煤之裝運全用傳遞機不獨省力省時實亦省費不少各種材料之運輸則有廠内自辦之工業鐵路約長六英里起缷貨物用電氣起重機計有二架每架均載重五噸每一起缷爲時僅六十秒鐘所有鋼鐵等材料均用特别試騐機械經技師嚴密之審查第二本爲鋼鐵鍜鍊廠之内容有極大之熔爐專爲製造汽缸外壳之用割切鋼鐵係用極烈之電火工人等須戴面具手套第三本爲鍊廠之研磨部一切鋼鐵雜件均經磨光應用熱度嚴加審查始得配用汽車屈曲軸輪關節等之製造試驗等亦詳爲映述第四本爲馬逹裝配部以及引擎試驗部第五本所示爲彈簧間前後輪軸間鑄鋼板間車架裝配部等第六本爲遮泥板車門車身油漆襯褥等部第七本則示車輪部以及各另件配合成車部最後乃見製成之汽車由廠内魚貫而出行駛路上末爲該廠對於工人種種之設備如宿舍醫院膳廳游藝等種種映畢己十時有半矣 
問答 
[答曹雲甫君]  
　　（一）汽車之汽缸愈多則價愈昻而行駛更快捷馬力必大 
　　（二）汽車行時有聲即機器之不堅固或一部份機關未曾令式裝配亦致發響駛車不諳該車駛法致停車時有聲摩托脚踏車因各部機器外露廻氣管較近故有聲但最近出品或無之 
　　（三）汽車行時發烟因引擎油過多或彈簧圈（匹四頓鈴）太鬆致油上升 
　　（四）電氣車確佳但行走全賴電力充足若行駛過久電盡車停非以電力過進不能重駛汽油車隨時可加無如是瑣繁手續 
　　（五）運貨汽車時久發熱因載得過量但用冷水冲入水箱無妨設水箱乾燥發熱切勿驟以冷水加入防汽缸爆裂須待熱氣漸減而後可盛燮圭答 
[答曹雲甫君問原問見本月二十四日汽車增刊]  
　　（一）汽車汽缸之多少雖因汽缸有大小之别未必汽缸多者一定馬力大行駛速價值貴但大多數六只八只汽缸之車必較二只四只汽缸之車價值貴馬力大行駛速而且用油較費至於開駛時之遲速如意則固以汽缸多者爲較優也（二）摩托脚踏車行時作轆轆之聲有如燃放連珠槍砲者並非機器不佳乃其出氣之管較短汽缸中爆發之汽無地廻旋故作大聲即極新極佳之車皆難免且有特置機關以發更大之聲者 
　　（三）汽車後部所發淡綠色汽乃多加機油所致祇須按量加油即無此汽 
　　（四）電汽車與油汽車構造完全不同電車僅有如電風扇上之電氣摩托並無燃油發動機故行時無聲至於價值用費答者無經驗不敢亂道 
　　　（五）鋼鐵極熱時忽經猝冷性質易變以冷水沃熱機敢謂有損無益也嚴自立答十二月二十五日 
[答曹雲甫問（徐則民）]  
　　（一）汽缸多則馬力大行駛速價值當然較貴 
　　（二）摩托脚踏車轆轆之聲者回氣管也此聲似與不佳汽車之聲不同 
　　（三）車中有回氣管門開則汽由管而出可以增大馬力 
　　（四）電車費用較廉車中裝電瓶藉電力行動無機器Engine故無聲汽車之價值較貴於電車者有之廉於電車者亦有之外國坐電車皆年老之婦取其便也 
　　（五）運貨汽車用冷水倒機器當然無害 
來函 
　　景君鑒昨於申報汽車增刋得讀尊譯對於有汽車者之數建議甚爲欽佩惟於能自開之貯汽車室之門一節再四研讀終莫得機關之製法尙祈明白指示俾得依法製造又值價三百七十五美金元之最小最輕之汽車鄙人極思購用未知在何處可買請一并於下期汽車增刋 
賜復是盼　自立拜啓十二月二十五日 
[本增刋啓事]  
　　自下期起本增刋特闢問答一欄凡開駛汽車之方法購車之手續修理之訊問等關於汽車之問題均可隨時來函詢問本刋即以問答原文刋於此欄以供閱者 
 
 

Page 22

 
 
常識 
常評 
[徐樹錚之蹤跡] [  隨]  
　　徐樹錚者賣國罪魁之一斷送段祺瑞曾爲全國國民所聲罪致討曾託庇於日人以免其一死者也 
　　　今聞其蹤跡忽而在粤矣忽而在桂矣雖是否屬實尙未可知吾以爲粤桂固反對賣國賊最烈者果其在粤或在桂也何不執而處以死刑昭告海内俾全國人心知南方之確有公道若計不出此昔則痛斥之而今則隠庇之甚或此爲己助以樹北方之敵則將因此而大失全國之人心以爲北固失矣南亦未爲得也竊恐禁賭裁兵之聲譽亦將自此而減削矣 
　　十年以來國事所以紛擾而不可收拾者在是非不明有刑罰而不能用身負彌天之罪不惟可苟息於人間且尙時時有活動之機會則作奸犯科者寗有戒心而所謂正義者不幾盡爲假面具乎 
經濟 
[商業問題之研究（續）] [  吳東初]  
　　零售業商業知識（下） 
　　店友對於貨品上應有之知識今試分條總結之按各店售貨不同勢難一律如果本下列各義而研究參考之則於己業所售之貨收效定有可觀者 
　　（甲）存貨何名（一）按大小性質顔色價值類别之（二）各類所存幾何 
　　（乙）貨品何在（一）應銷貨（二）準備貨 
　　（丙）每貨專門知識（一）售價（二）貨情（三）進期（四）用途（五）最合何用（六）便利否（七）當意否（八）耐久否（九）穏妥否（十）清潔否（十一）欵式（十二）優點（十三）何物製成（十四）製法（十五）成本（包括原燵人工機力運輸等）（十六）巿面存貨若干（十七）歷史上用途（十八）目前用途趨勢（十九）對於同樣貨品之競爭（二十）對於異樣貨品之競爭（二十一）製造者何人聲譽如何（二十二）有無廠家之擔何（二十三）銷路如何（二十四）顧客是否滿意 
　　至如何能獲得上項之知識則非十分艱難之事蓋首在貨品之自身方面加以精細之觀察與研究次則徵詢店夥中資格較老者或詢問掮客或函詢廠家又凡關於己貨之廣告與書籍雜誌等不妨購而閱之或借而讀之有人謂普通店友財力有限萬難購置書報則爲大商店者自應爲店中利益起見置備各種切己之書報以資店友公餘閱覽從事研究此蓋計之遠者也 
　　店務上之知識大商店之組織與政策不似不店之簡單故店友若不遇事留心勤加研究則於本店各事應有之知識即模糊不清新招店友尤覺其中之困難爲一時所不易捉摸故非如上述之徵詢研究不能得此項知識 
　　尋常商情之知識普通商情簡言之即巿面供求之關係至廉格之變動省憲國憲之頒布以及資本勞働二界之關係店友均須隨時注意總之遇事以眼光放大心胸開豁不偏不黨求得事理之眞實爲主 
　　對於顧客之知識旣具有貨品上之知識復參以對於顧客之知識則其售賣術之造詣己臻上乘所謂對於顧客之知識即人性上之知識亦即所謂實際的心理學也茲不論其名詞如何要皆指對於人民所有之思想知覺行爲好惡習慣生活衣食住游戲敎育社會階級制度環境宗敎禮儀等之一種知識也譬如購客進門店友於一覩之下即能察知其爲何等人物然後對症下藥交易即能底於成功猶憶三數年前報載皖省某三四大布店爭搶一店友詢其所以即該店友於購客進門後鮮有讓其空手回去者或者曰「此事不難祗須給顧客便宜就行了」殊不知商店之定價劃一者並非徒恃削價的犧牲爲使顧客易於就範亦必視店友對商業上應用各種之知識是否充分爲轉移耳 
[買彩票弗如儲蓄] [  朱思忠]  
　　現在世界上最大的魔力莫如一種彩票勿論窮鄉僻壤都己行到好像水銀瀉地一般無孔不入又加我國人的眼光裏那一個不掛著金錢二字所以勿論窮苦的人家也要典質幾件破襖去買條副票希望着了頭彩也可以嘗嘗有錢的滋味那裏曉得這種頭彩無異大洋海裏撩芝蔴那裏能夠撩得着呢倘若僥倖被你着了也是儻來之物悖入悖出終非久長的况且窮人的錢必定要靠手胼足胝掙來的當此米珠薪桂的時候那裏還好把這種汗血金錢去抛在無底洞裏呢所以我勸大家快快覺悟不若把買彩票的錢節省下來儲在銀行裏將來倒有一種極大的希望並且非常穏當比較買彩票好得多哩 
　　現在彩票的生意一天發逹一天所以彩票的名目也一天多似一天調查起來每月約有十七八種差不多天天要開彩了任憑你儉省去買每月至少也要一元左右一年就要十二元了倘若把每月一元的彩票費算他弗着儲在銀行裏十年以後照現在各銀行的章程就有二百多元了有了這筆欵子就可以做點小事業倘若做得興隆起來也可以成了巨富豈不是一樁極大的希望嗎並且這種正當賺來的錢可以久長弗比頭彩着來的錢隨來隨去的所以我勸大家快快覺悟起來實行罷（乙種酬） 
道德 
[反省] [  蔣劍侯]  
　　邇來世風日漓道德淪亡所希望能挽狂瀾於旣倒者惟莘莘學子而己然當此爾詐我虞之時其不爲萬惡環境所變化者幾希故敎師訓導兒童之責任旣重且大也鄙人執敎有年每於學生上課時輒令閉目靜坐用極懇摯極簡明之要言發問使之反省如是兒童腦筋中常留有印像易感動其良知亦暮鼓晨鐘之意耳爰將詞句錄後以供參考 
汝待父母能孝順乎 
　　汝待師長能敬重乎 
　　汝待同學能親愛乎 
　　汝待人能正直無欺乎 
　　汝能扶助他人乎 
　　汝對於貧人能周濟乎 
　　汝之身體衣服清潔乎 
　　汝之飲食起居有節乎 
　　汝知光陰之寳貴乎 
　　汝知儲蓄之利益乎 
　　汝知嗜好之足以傾家蕩產乎 
　　汝知誠實儉樸爲立身之本乎 
　　汝知我國今日所處之地位乎 
　　汝知國家興亡匹夫有責乎 
　　汝知我國貧弱之根原乎 
　　汝對於國恥亦願一雪乎 
　　汝願在社會上生利乎分利乎 
　　汝到極困難之時能忍耐乎 
　　汝能愛護公衆之物乎 
　　汝之言語舉動溫雅乎（乙種酬） 
衛生 
[欲健身者不可不知] [  曁百]  
　　欲健身宜素食今世名流己多行之者以肉類往往含有毒質且不易消化皆於身體有碍也 
　　欲健身宜麫食尤宜選用北麥食米多濕氣食碾米廠精粹之米將外層燐質碾剝盡淨尤多脚腫等患 
　　欲健身宜飲開水茶能變壞血質凡服西藥醫生往往戒以接近時間不得飲茶正防變壞血質使藥力失效也飲開水自北京大學提倡後南中各校多有行之者 
　　欲健身宜分食各校亦多有行之者合食欠潔又防有病傳染家庭亦宜仿行 
　　欲健身宜多浴日本人每日必浴家家有浴室我國將來亦可仿行今按每週至少浴二次以除不潔而利皮膚之排泄 
　　欲健身宜勤換裏衣亦清潔身體之要件汗漬裏衣防再爲皮膚吸入也且貼身之衣乾凈容易保護體温 
　　欲健身腚獨睡吸入他人呼出之炭氣更不相宜夫婦亦宜各占一榻昔人所謂服獨睡丸勿致妄動相火所以保腎健身最要之關鍵也 
　欲健身宜起居有定時大約五時起九時睡遲眠晏起均非所宜 
　　欲健身宜常習勞動戸樞不蠧水流不腐懶惰亦疾病之媒介也 
　　欲健身宜屏除烟酒二者傷身之物人人皆能言之然而戀愛之者終不肯與之絶交宜知行合一（乙種酬） 
科學 
[自然界之觀念] [  振聲]  
　　自然界紛紜繁複無非物質改換能力能力表現物質於此無限之空間與時間中變遷不息遂生出種種現象吾儕可作五層觀念 
　　（一）空間空間爲何物無人能言之依哲理說空間爲相對的非絶對的地球每日旋轉故空間不能有絶對同一之位置 
　　（二）時間時間亦有難言之處其流行無間斷凡動作都發見其中空間與時間吾儕總能設想爲有定的可以量的（三）物質物質者佔一定之空間經一定之時間之謂也其種類各異數量不變不能消滅或增加爲物質不滅之定律 
　　（四）能力能力者改換物質所生之力也有不同之狀態可以互相變換其量不能增加亦不能减少乃能力不滅之定律也 
　　（五）以他以他遊離之物體滿布空間其微細不能視爲光浪之傳導體也 
　　德人愛斯坦氏發明相對論打破自然界之五層觀念謂空間與時間無根本之分别物質僣能力合而爲一以他無存在之必要然舊派科學家咸多反對之是又科學界别開一新紀元也（乙種酬） 
 
