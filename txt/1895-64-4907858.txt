# 1895 - 64 - 4907858

 

Page 1

 
 
[新印隨三十六種告] [  圖書集成局啓]  
　　隨園太史全集本局覓得初印善本用新鑄大號鉛字排印風行　海内外早已不　　走不翼而飛　訪　太虫遺像及隨園圖延　師　繒連太史遺囑冠諸卷首并將湘痕　詩稿瑶華　詩草隨園瑣記談瀛録諸書附印於後共成三十六種可謂盡善盡美髮　無　矣而又字蹟　　　　精良諸校再三裝潢精雅以視　　細字辨認模糊者眞有天壤之别工旣竣又精製　木箱盛之以便舟車携帶每部分釘五十本仍收　洋五元並不增價諸君子有先覩爲快者諸移玉上海三馬路申報館帳房申昌書室及各外　申昌購取可也 
[重印四百零二號畵報出售] [  點石齋啓]  
是期畫報内附安侍　痛陳時事一摺侃侃而談旁若無人有賈長沙痛哭流涕之概以故海内傳　銷售一空本齋今已重印卽日出售賜顧者請早購閱可也 
[論二國交戰必先知攻守之法不同]  
凡兩國將有用兵之事必先審已量敵而定其攻守之事有兩國皆用攻法者有一國用防守之法而待敵來攻者定攻與守之主意或與他國交涉之事有相關或與地理有相關或因敵强而我弱或因敵弱而我强若兩國將交戰時一國有敵兵難過之要隘且有多路能至敵國卽可於敵兵難過之界内聚會各軍而後攻敵凡兩國之交界或爲河或爲山過此河山攻入敵國大約初時之軍必較强因敵人用防守之法不知攻入之兵由何路而進處處設防則兵力分散敵人聚集全軍衝入防軍之内故其兵必較强若防守之國有天生險要或爲河或爲山可禦敵兵則可以寡擊衆征調各處守兵以破敵若無天生之險要大約進攻之兵可深入敵竟初交戰時若爲平坦之地或無城堡或無要隘祗有一二軍屯紥其處攻軍可以得勝不但初交兵時攻者能得便宜之處卽以後防守之軍亦不知敵兵向何處前往用攻法之統帥卑定各法防守之將不知敵軍之主意處處堪虞敵兵進攻一處或眞或僞亦難確知此時防守之將欲將各路之兵聚會而禦敵尚恐其力之不足何能反用攻法乎第一次戰而得勝者第二次戰亦易得勝統兵之員已用攻法則防守之軍不免爲敵牽制矣凡進攻他國之軍應備齊軍料又應預備攻入敵國之後能接濟軍料近於攻入敵國之處宜立一後路糧　而設法通糧若有糧而無運糧之法雖有多糧無益於事所以進攻他　之軍運糧之法不妙卽不能交戰須待他軍協助或在敵境内四散搜糧如是則先其用攻之益處防守之軍散布各處易得軍糧每省防軍所需之軍料本地有之不假外求最緊要之軍料不宜運至一處積起官於數處立軍料局且防守之軍自後而得軍料其路　多則運載良便如防守之軍戰敗退回卽可退至立軍料局之處故退軍則運料更便依此理將攻守兩軍比較之則進攻他國而利在　戰者初時有運軍料之難近今精求武備之國能迅速得軍料而源源不絶如此則攻入他國之軍究佔便宜因交戰在他國之地也昔時法王拿破侖屢次攻入大國而殘破之如是則彼國聽命而求和若兩國兵丁之數相去不　雖攻入他國亦不能如拿破侖之多獲勝仗因攻入他國之軍漸離其後路運料更難不易交戰在本國之防軍可用前往之數路以辦事非如進攻之軍祗用前往之一路以辦事大抵防軍所辦之事意在保護一二處卽攻入之軍所欲破者惟防守一處防軍在此處與攻軍之問如可從他處運軍料而不必用防守處之軍料則防軍之軍面可與攻軍前往之路平行當防軍未敗時敵軍不敢前進恐防軍斷其後路而全軍皆危也防守之軍有如此攻敵之法不惟全軍可用卽偏師亦可用之凡偏師能從攻軍前進之路旁而得軍料卽可於或左或右斷攻軍之後路故進攻之軍須保守前往路之横路恐防軍斷其後路若横路甚多可派分軍遊擊以護各路且保護從後而來之運軍料車進攻之軍日向前行則護横路愈難特派護路之兵愈多則前往之兵愈少進攻之軍若不能大破防軍則難保後路之不斷如此則防守之軍初難　而後　强在此時之防軍可變爲攻軍若一國專用防守之法而待敵來攻此法不善因攻入之軍見防軍不動卽不　有斷後路之事不必另派分軍以護後路所以防軍雖弱須用攻法不畏敵軍之敗我攻軍雖强定派分軍護後路防　旣用攻後路之法若所禦敵兵之數較多於本軍之數防軍雖弱攻軍雖强卽變爲强弱相等知此理者防守之軍　好機會　可以攻易防惟此等攻守之利弊皆與後路糧臺及運糧之道有關係初時進攻之軍能於防軍之旁　聚會或斷其防軍或從後圍繞其防軍此時防軍人數尚少定有難事如不欲以寡禦衆必須棄數處之地而聚會各軍以禦攻入之兵惟攻軍定須立大軍料　而積起軍糧若第一次擊退防軍而未减其防守之力因獲勝仗愈向前行則運軍料愈難且深入重地不能棄其後路必須護其運糧之道防守之軍可隨時酌改其後路而以本軍之軍面保護之如已有錢路則運兵與運軍料甚易本國易積軍料而聚集多軍於敵國之境上攻入敵國不甚難惟在防軍守護處不當恃鐵路運兵與糧必用尋常馬車運之攻軍恃有鐵路能迅速聚集其軍攻入分散之防軍内防守之國雖有鐵路與電線必不能於頃刻間會集多兵因進攻之敵軍不能辨其眞僞必須處處嚴防若有不能不退之勢卽於退軍之時屢毁其鐵路惟其防護處之鐵路不可斷此時進攻之軍欲追防軍卽必用尋常之路或欲修鐵路以運軍料頗費周　由此可見進攻之軍初有之裨益因鐵路而减之防守之軍能用鐵路聚集各軍屯於攻軍前進之處所以進攻之軍須擇防軍不能恃鐵路保守處攻之不然此鐵路有益於防軍而有害於攻軍如用鐵路移兵至軍旁而其鐵路離敵軍不速則甚危險因一尾車所載之兵數不多且與後尾車相去甚遠敵軍可從半道截擎或斷其鐵路也若用尋常之路運兵必須聚合於一處則敵人不能用小隊阻禦之此攻守不同之大略也若夫會而通之是所望於知兵者 
[東省軍情]  
　　昨接本館派赴烟臺專訪軍情之友人初三日來函云初一日由黄縣發來大車五六十輛道載軍米接濟前敵蓋西路之兵業已陸續調集矣○有自威海來者言及倭兵近日皆患便血病每日有二三十名倒斃附近威海有一地方原名小東洋倭人將病斃之屍抬至此處暫放幾如山積意者造物生此地殆預備倭奴埋骨計耶不然何以脗合若此○倭人據劉公島後所有北洋鐵質木質大小兵船十餘艘悉爲所有現將損壞各船一律修理駛回本國矣○倭人佔據甯海之後或留或去飄忽無常日前某營官兵覵其他往將欲襲取行至中途倭兵業已折回乃不復進攻初一日倭兵又去某營遂入而據之倭人蓋知東省大兵已集故爲舍此適彼之計不欲久踞孤城也○初二夜聞倭船又載兵在迤西之埕子口地方登岸此處水勢略淺倭人懸軍深入敢於冒險者蓋以此處距省垣較近可以牽制我東來之兵力也○威海來烟之逃兵間有隷南省者皆乘新裕輪　赴上海再行回籍街巿之同略覺安靜○又接初八日來函云甯海州城被我軍收復後倭人並未來爭今聞倭人又將屯踞文登榮成之兵一律調出　集劉公島將 
 
 

Page 2

 
 
爲久踞之計此島雖與威海聯絡然盈盈一水尚隔三十里之遥形勢與旅順不同若僅恃陸兵無兵船以輔之將來何由而克復東海一隅後患正未艾也○又聞倭人之在劉公島者僅留兵三四千名船三艘餘皆駛往他處○前聞倭人將於埕子口登岸至今未見動靜風影之談不足信也○統領劉某前由威海逸出其時劉公島尚未失也而劉某爲卸罪計遽以失守禀報李中丞詢知其妄飭將劉某解至行轅尚未悉如何發落也○初七日有自旅順附近口岸來烟者詢悉倭人以東省兵力已厚未易逞志悉將倭兵調赴旅順約有五六千人○北省軍械前隊悉改用擡槍取其攻遠力猛宋帥部下又有招納之邊外馬賊若輩皆草澤亡命優給餉糈每遇交鋒乘我軍施放槍砲數排後各持長矛及雙手砍刀俯伏而前直衝賊陣倭人槍砲不及施放當之者無不披靡以爲接仗以來未見如此惡戰也○近聞倭人將所得東邊城池及海口等處全行讓出彼蓋注意北洋不暇兼顧也○奉省大軍雲集宋帥在營口布置已定於正月間會合各軍猛攻海蓋二城祗以倭人負嵎死守未能得手於是分兵圍之親統大軍進駐雄岳一帶以便規復金州及旅順等處○又接初十日來函云聞倭人又至赤口地方登岸按赤口距天津大沽口僅九十里陸程耳○倭人佔踞甯海榮城文登各城已由我軍次第克復○西路援軍大至暫在萊州黄邑地方駐紥正擬尅期進剿而倭人以兵力不敵已將所得威海鎭棄去所有各山上砲臺及各衙署盡用炸藥轟燬倭奴有仍回劉公島者然爲數不多其大隊則已赴旅順一帶矣○丁統領之靈櫬暫寄廣仁堂初九日開弔成禮官商人等紛紛往弔素車白馬絡繹於途 
[軍威大振]  
　　客有自金州至烟臺者述及目下奉省軍務甚爲得手宋帥大軍已抵金州宋帥傳諭城中商民尅期遷避以免玉石俱焚届期將悉力攻擊聞前隊已逼近旅順以防倭宼來援又聞蓋州業已克復惟屯踞海城之倭人固守不下我軍與之相持合圍不輟蕞爾倭奴不已成釜中魚甕中鼈哉 
[烟臺近信]  
　　烟臺信云日前有一漁船在迤東之七濠口岸遭風擱淺土人見之將船中所有悉數搶去上月三十日又有數人拆取船板爲業主所知報官請緝○烟臺西南某　日前有潰勇數人經過某無賴見之與潰勇串設一計約於夜間在　外放槍已則從中作勢大呼宼至欲乘居人肇亂便可乘機搶奪屆期舉事幸　中更夫較多不露驚懛之色且聞外面槍聲不甚聯絡心知其詐於是不動聲色集衆出　探視潰勇等知事已敗露相率遠颺無賴之肉其足食乎○上月三十日有自威海來烟之逃兵在巡司門前囉唣解勸不理嗣函致營官派勇數名縶縛以去此輩平日勇於私鬥敢於抗官一至交鋒則畏首畏尾非　卽降眞有令人不可解者 
[西泠漁唱]  
　　前廣東學政徐花農太史任滿回籍現擇於初八日由省垣起程往江蘇之如皋小作句留再至滬瀆然後鼓輪北上復 
命先期在姚園寺巷老屋招集梨園子弟潢戲兩晝夜酒醴笙簧高朋滿座極一時之盛事○已故江蘇按察使應敏齋廉訪之次公子與前兵部侍郎朱茗生少司馬之長女公子聯秦晉之歡擇於初八日入贅公子乘緑呢四人轎轎之四角均用紅緑彩綢紥成繡毬前導用大紅彩亭一座舁以兩人金鑼一對清道飛虎旗肅靜迴避牌各一對硃牌八十八對燈牌廿四對琉璃花籃燈十二對和合褲脚燈八對西洋柱梯子燈八對大紅軟宕鐵拐燈十二對明角葫籚燈八對送子亭一座和合亭一座同諸到老喜亭一座鴛鴦亭一座均以四人舁之大紅縀繡金對聯十六副用竹竿穿掛矗燈一對琉璃高照一對朝燈一對子孫燈一對頂馬一匹坐馬者五品補服對子馬十四匹清音二起長吹四起轎後五子登科長方小紅旂五面跟馬八匹由忠清里乾宅行至元寳街坤宅而坤宅鋪設兩處各立大門公子由左門而入稍坐女公子仍坐花轎行人數同加以坤宅硃牌數十對由右門而出旋繞一周進左門與公子行合卺禮畢卽將左門封鎖仍歸一門出入是日自撫憲以下印委各員及紳士親朋莫不躋堂恭賀賓從如雲旁觀者咸嘖嘖稱羡公子擇於十三日率同新婦回乾宅謁廟想屆期更有一番熱閙也朱少司馬年逾七旬精神矍鑠尚無子嗣僅得女公子三人長適應廉訪之次公子次聘江蘇候補縣在籍紳士丁松生大令之姪卽已故生員丁某之三公子也三聘帮辦北洋大臣署理直隷總督王賡虞制軍之文孫璧合珠聯海不愧人倫冠冕也○錢江塘路如長虹之臥波綿延百餘里而潮汛冲激時有坍塌海甯一路尤甚故省垣專設塘工局隨時修理現奉撫憲廖中丞委候補道陳觀察壽昌會辦局務藩憲趙方伯委候補府李太守襄國赴塘勘估沿江一帶工程蓋循定章歲修以防春水之漲也○東城一帶絲行林立董其事者定於本月初八日在機神廟演戲會議行規凡行家進出銀票至遠者以二十日爲期所有二十五日之期票今年一概不收○盛錦成綢莊開在忠清里歷有年矣去年不免虧折且貨物多所走漏是以今歲擬於二月中停歇矣○倭氛不靖需餉浩繁錢典兩業各捐早經議定所有各洋藥鋪擬籌捐一萬兩而台漿象漿尚不與焉惟　漿各鋪仍帶賣小土辦理頗非易事故歸牙厘局出示凡洋藥之到省者一例加捐聞已繳七千餘兩花朝前可以告竣矣○刻屆敷文崇文紫陽三書院甄别之期敷文歸廖榖帥主政崇文歸趙方伯主政紫陽歸王廉訪主政皆示期本月初二日辰刻點名散卷並不扁　 
[接篆有期]  
　　調署揚州營叅府唐叅戎炳升由皖交卸後馳赴金陵謁見督憲旋卽禀辭履新於本月初四晚行抵維揚本營僚屬弁兵均至河干恭迎參戎以天色已晚不遑接見於初五晨命駕登岸至北牌樓馬神廟暫駐聞擇於初九日接印視事 
[新軍已至]  
　　金陵信云王軍門衍慶去冬奉香帥札委統領霆慶五營旋卽率領前後左右四營營官赴楚南招募三湘子弟去臘已至長沙禀見撫憲飭知各地方官卽往各處於元旦開招旬日之間業已足數近因防務緊急大憲持派輪船往載已於初四日由下關鐵甲船載到前左右三營初五日又載到中營一營按中營乃統領之坐營王軍門當由旱西門進城駐紥龍蟠里曾公祠内其後營楊軍門聞亦尅日將至矣 
[花雨佚事]  
　　金陵訪事人云某日有賣花生人某甲行至木料巿後明瓦廊前途中拾得印花洋紙一張約長二三寸寛四五寸花樣雖極精細然亦不甚悅目甲固一丁不識者反覆審視莫得端倪旋有一小孩以一文錢賣去甲遂欣欣然彳亍他往將至分府巷孩母追至謂不應將廢紙騙孩錢甲倔强性成不肯認咎彼此爭論刺刺不休適有一翁行經是處　弋　一文以免爭　　人僉謂此翁出貲洋紙應歸翁得翁一笑受之見衆人去乃欣然曰若輩無巨福此某銀行鈔票也我豐衣足食得此亦無用處當寄交上海施席諸善士彚解天津以充醫治受傷華軍之費嘻若此翁者其亦好行其德者乎○江蘇候補縣某大令聽鼓曰下寄梅鶴於城北某處夫人素佞佛寓中齋魚粥鼓無異禪堂近日大　奉憲檄出差寓中除一廚役外均係女流廚役最貪婪入巿購菜蔬時或以少　多得以從中漁利夫人每呵斥之廚役飮恨於心時思乘隙報復本月初一晚黑暗中遥見偏衫秃頂者掩入上房疑以爲僧也私啓大門邀集烟館夥及青皮三人各執樹柴大喝一聲破扉直入　開錦帳驀將頂上光光者曳出太太大呼救命若輩見勢不妙奪門而逃鄰家誤認火災聞聲畢集詢悉情由大爲詫異急騐光光其頂則兩乳高凸的係優　夷蓋素與夫人結香火緣至此來與挑燈閒話也乃將烟館夥及另一人紥住送交武卡各責小板一百下訊知廚子爲罪魁禍首飭勇飛拿然　已聞風遠颺不知去向矣隨著媒行責令保人交出 
[芙蓉作祟]  
　　姑蘇訪事人云李某胥門外人也本月初四日下午身懷洋銀三枚至元妙觀前某茶肆摇會行至護龍街烟癮陡發涕　交流遂步入廣德隆開燈呼吸一燈相對無異神仙迨出錢惠烟資則手巾所裹洋蚨早已化翼飛化急向烟館主某中饒舌甲以不相干涉對李乃奔訴地甲地甲允爲調停不知能使珠還合浦否也○鄉人陳某年逾不惑家道小康正月二十二日因事入城行至臨頓略見有炊阿芙蓉餉客者不覺涎垂吻外遂躡梯而上喚令開燈呼吸片時睡魔忽至麻茶兩眼情態昏昏迨醒來檢　搭聯袋中忽少洋銀四餅及錢籌二千餘文自 
 
 

Page 3

 
 
知無可追緝連喚晦氣晦氣而歸 
[蜺旌回鎭]  
　　昨報常鎭通海道吕鏡宇觀察赴各衙門辭行兹悉觀察卽於是晚乘輪遄返鎭江本埠各官恭送如儀 
[武試有期]  
　　本縣黄大令昨日發出紅示一道糊貼照墻略謂爲歲考事本月初二日奉府憲恩太尊札諭飭知定期二月十五日取齊十七日考試武童等因到縣除移知營學遵照外合行出示曉諭爲此示仰　邑　保人等至期率領各武童齊集郡城聽候府憲考試毋得自悮切切 
[邀董籌捐]  
　　自海疆有事以來餉糈浩繁本縣黄大令前奉上憲札飭准户部奏定息借商欵故於日前會同徐觀察等遍請各業董事齊赴縣署花廳酌議籌欵聞大令昨日飭差邀齊本埠南北巿各業董定於今日二點鐘齊集縣署花廳肆筵設席妥議捐欵 
[滬南瑣語]  
　　前晚又逢　練會哨之期至晚各局董督隊而至惟二鋪及廿二鋪未到各董在大堂坐候俄而黄大令步出暖閣與各董晤談片刻而散○福建人林阿計林阿滄毆傷同業丁之春由十六鋪巡防北局函送上海縣請騐黄大令飭差看管嗣經旁人勸解允洽原告丁之春具禀求銷均列前報兹悉黄大令准銷之下並查肇事之兩林籍隷福建本應遞回原籍旣據原告求銷從寛飭差帶往泉漳會館交與董事管束○前有陸祥云投保甲總巡局控周樹堂租住房屋積欠租金禀請押遷一案翁明府諭候批示兹由明府飭傳四鋪地甲到局諭令將此事秉公辦理不得偏徇如果兩造不能允洽速卽來局據情禀明再行提訊核　 
[局員捉賭]  
　　王小妹者在虹口迤東楊樹浦洋布局左近以開設茶肆爲名實則糾人賭博藉以抽頭漁利事爲巡防局所聞局員程君厚餘於前晚十一下鐘帶領巡勇密往兜拿將賭徒王正全等四人及王小妹拘住解入局中程君升坐訊問王等直認不諱程君大怒令各責五十板謂王小妹抽頭聚賭法更難寛笞責一百板命具改過切結一併釋出 
[流氓辣手]  
　　石清和者未知何許人也赁屋於美界北山西路三泰里前日因事觸犯流氓混名鹽荳阿翠阿翠欲得而甘心遂於前晚七下鐘時邀集黨羽佩生毛囡等擁至石屋揪住兇毆致被擊破頭顱復毁器具俟衆流氓散後石奔訴捕房捕頭騐明受傷屬實飭送同仁醫院調治一面遣包探張阿五查拿兇手刻下尚未緝獲也 
[少年不祿]  
　　某甲年約二十四五衣服華麗狀似粤産前晚七下餘鐘彳亍美租界南潯路百老匯轉角處蹲坐於地奄奄欲絶經四十三號西捕至卽喚小車載回捕房及至氣已絶矣捕頭於昨晨飭三圖地保奚徐錢轉報保安善堂領棺收殮舁往義塚埋厝 
[參客云亡]  
　　湖州烏程縣人鳳春陽年三十四向販高麗參爲業借寓法界林發客棧素有痰喘之疾前日傍晚時舊病猝發殁於寓邸當卽報知捕房捕頭飭探咨照輔元堂分局備棺收殮發壇標誌待家屬認領 
[移拿鬵妓]  
　　昨日葛同轉蒞捕房發落時接到上海縣黄大令奉浙撫廖中丞移文内開近有湖北跳板船携帶婦女至蘇浙一帶售賣各花烟館爲此轉咨法公堂會審分府請飭探一體查明以便嚴辦 
[邀人理論]  
　　謙和洋行與買辦蘇寶生因用錢轇轕以致涉訟會訊各情早詳前報昨晨復訊原告愛汾司所延律師喊理生呈出當日茂生洋東瓊從中判斷之中西文各一紙聲稱此項帳目已由茂生洋東瓊與胡寄梅爲公正人算結又由瓊出立斷語其帳中尚有玻　及老虎絨毯兩項未曾結入等語旋由胡寄梅投案稱謙和與蘇算帳職員並未到塲又據愛汾司言此事請茂生行東瓊與胡爲公正人約於去年八月九號到寫字房判斷是日因胡無暇未算繼又約於八月廿三號五點鐘時胡寄梅與蘇寳生俱到因蘇不識西文由胡逐節指點蘇寳生　　後甚爲願意而去如不信則眼見者却有多人可以邀同來案被告律師波羅得聞言向胡曰愛汾司之言聽明否答聽明問其言確否答稱職員曾於八月九號之前到過謙和寫字房並非爲蘇之帳目而去至伊等算帳則我並未到塲愛汾司之言俱不確實波律師言此事雖有瓊出立斷語然俱係擬斷並非斷結如謂斷結則公正人須面同兩造問明一切當面録供然後下斷語况公正人與謙和俱有私信往還又問蘇曰瓊録愛汾司供詞時爾在塲否答祗有一次在塲餘俱不在塲問十月二號茂生行東瓊有無印出之信底交爾答稱當面交我喊律師曰十月二號之信係瓊與愛汾司私下往來與此案並不關涉况係偷出之物故瓊曾經在此控告布律師則謂此信與此案甚有關係因在定斷後私下往來之信又有見証福白司投案稱向在謙和行爲經理人布律師問爾曾在謙和洋行爲經理人則蘇與謙和用錢轇轕一節爾皆明白否答其中大致皆已知晚訊至此報時鐘已鳴一下中西官互商之下以此事枝節甚多一時斷難明晰著原被告仍邀公正人同兩造律師持平理論後再於下禮拜三之後訂期覆訊 
[英界公堂瑣案]  
　　水巡捕拘解顧阿福到廨禀稱此人於前晚將糞一船約有一千餘擔在虹口河内任情傾倒以致河水　穢不堪爲此解請訊究顧供本地人在糞頭宋姓處撑篤糞船宋係女流小的所撑之船行至中途忽然滲漏勢將沈下不得已而將糞傾入河中通　商之薩副領事以河水供人汲飮豈容汚穢著將顧阿福枷號三天發犯事地方示儆其糞頭宋氏則候於禮拜一傳案判罰○包探秦少卿禀稱劉阿衆竊取王阿巧金約指一枚施阿大皮馬甲一件經小的緝獲僅吊到皮馬甲其金戒指則已兌洋用去爲此解案請訊通刺以劉阿泉行竊有贓判令管押三禮拜○包探沈金隆禀稱王海如在南京路根福洋行爲侍者陸續竊取行中綢絨花帶等件據洋人言共值洋六十八元由小的查獲人贓送究通刺以王海如監守自盜殊堪深惡判交捕房管押兩個月以儆贓還失主○龔阿虎假閱看自來水龍頭爲名竊取徐修梅等八家衣物甚多經包探江阿三拘獲吊到各贓送究徐等投案領贓龔阿虎供南京人竊物原有不是現願於一月内繳到當本通刺以其中尚有贓物未齋姑著押候於下禮拜五覆訊○包探陳阿九禀稱葉阿二在妓女曹阿寳處爲包車夫乘間竊取銀水烟袋一枝經小的拘獲人贓送究曹投案領取贓物葉阿二供在曹妓處爲車夫因曹欠小的工資二月目下有急用故將水烟袋典押通刺以旣有工資姑著將葉阿二管押五天贓存捕房候曹交到工資方准給領○三百二十七號華捕禀稱王阿三竊取戴小毛之布衣一件正欲逃逸適被小的所見爲此拘解請究通刺略問數語姑念爲數尚微判令管押五天○四百十號華捕拘在途互毆之吳紀蘭俞阿松到廨請判通刺略一研詰以兩造各有不合判令各押五天 
[法界捕房瑣事]  
　　昨日午後葛同轉蒞八仙橋捕房命提金利源碼頭竊鴨之鍾小六照原斷笞責一百板卽子釋出如再犯到案遞回原籍○又提小東門外某客棧竊取被頭之薛阿桃照原斷掌頰一百下著將所穿之棉　作爲當本飭探帶至元順押鋪交代明白卽子釋放○又提小東門萬誠信烟間竊取烟槍之楊坤泉照原斷笞責一百板姑念初犯從寛釋出○通順永義昶全順三家信局蔣雨泉等偕划船頭目倪耕心高心舟遞禀聲稱藍阿四有意刁玩一味挺押求恩嚴追同轉謂高阿句昨已定讞著追出賄洋充公笞責二百板交爾等帶出呈具保狀存案命提藍阿四高阿句到案謂高阿句今日受笞二百板亦爲爾所致藍連稱小的知罪求恩寛宥同轉著將高阿句照原斷笞責二百板藍阿四任意延玩著掌頰四十下還押具限高阿句交倪等帶出蔣雨泉等斥退○林小山沈槐扭唐松董福至捕房控訴被伊拆梢解經葛同轉研訊各情已紀前報昨接西門巡局蔡二尹來函稱林小山代人擔保欲向出立保狀反將四圖地保副役唐松扭赴捕房又據總差楊鳴九投案禀稱原告施學江投訴局中有案同轉飭將唐松交楊帶去林沈還押過堂候核○洋涇浜恒豐酒店主將少峯以私藏軍火爲法包探查獲解訊經葛同 
 
 

Page 4

 
 
轉申詳道憲核辦兹以蔣少峯在押患病由鄰居王錦德等聯名具保同轉准之著將蔣少峯交衆鄰居保出醫病一面詳請道憲核示如欲傳訊著保交案衆鄰遵諭叩謝而退 
[勸募醫傷經費]  
　　營口紅十字會醫院代理醫生函稱近日受傷兵士之來者絡繹不絶又由華官請將所有受傷兵士盡數代爲醫治照此辦理所需經費至少亦需一萬至收到之　如何開銷將來當開一細帳俾衆觀覽醫生及襄理人皆不取工資惟所購藥料及供給兵士日用飮食在在需錢匯豐已經收五千餘兩其中已解四千至營口烟臺目下烟臺倭氛已退受傷兵士不多惟奉天一帶屢有爭戰傷兵皆　營　待療經費不多難乎爲繼上海經理紅十字會人爰持小啓至本館請登報牘勸諸大善士量力捐助以佐經費之不足本館特將小啓抄録如左啓者近因中日兩軍疊在奉天等處大戰中國弁兵之受槍刃傷者不計其數均赴營口投諸紅十字會施醫院求醫滿目瘡痍已不下千百人而來勢尚源源不已其苦又莫可名言旅營之泰西各醫士不忍坐視爲之盡心醫治調護周詳惟此項弁兵概皆兩手空空每日需樂需食所費浩繁紅十字會中欵項大有不敷應給之慮不得已特請上海諸報館主筆大善士將此情申明報章代勸上海以及四方中國官紳大商仁人君子量力捐腲以便救濟中國受傷弁兵功德豈可量耶所有在滬代收捐項善士一爲匯豐銀行副擋手愛地斯君一爲前亞加刺銀行正擋手甘布爾君一爲豐泰洋東活母君此三位自上月勸捐迄今共收到中西官商善士銀五千兩有奇已託匯豐銀行電匯至營口以及烟臺各紅十字會施醫院銀四千兩又於昨日接到營口紅十字會諸君緊急電信申訴以上各情並言現需銀一萬兩備購糧食傷補等藥及一切日用之物方可略濟受傷各弁兵求速如數匯寄云云將伯之助正在此時所望中國各官紳大商慷慨解囊不論多寡一俟集有成數卽當陸續電匯營口惠此　　凡屬同仁不勝迫切盼禱之至捐欵請付紅十字會紳董匯豐銀行愛地斯前亞加刺銀行甘布爾豐泰洋東活母可也 
[殳蒙惠]  
　　頃承畢寅伯姻兄爲尊閫病愈完愿並祈早日復元助洋三十元曹謙益堂主人爲尊閫馮民祈禱平安洋十元不書名善士洋十元漢鎭德大參號徐鼐臣善士新得高足酬師筵貲移助洋六元委解營口烟臺等處接濟醫局要需以善人俯念軍士被傷須用醫　而救急孔殷出貲以療俾恒醒矯矯得中干城之選奮臂馳驅翦滅倭酋可以翹足而俟忠信以爲甲胄誠哉是言也上海北市絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[諸窟稱戈]  
　　本邑人陳福寳賃居美界北河南路鴻興里開設小烟館每喜糾人賭博日前有住居寳山縣六圖地方之嚴某被衆誘至同入迷儋陣輸負番怫數尊復被辱詈而散嚴大受虧辱憤不能平歸家訴於其父遂於前晚約集多人興　罪師馳　是處破扉入内適衆賭徒不在烟館遂遷怒於陳將屋内所有物件搗毁一空各持器械銳不可當陳知勢不敵奔訴捕房捕頭立飭包探江阿三帶領探夥前往彈壓及探至嚴已率衆遁去江探察得被毁什物爲數不少卽將情回告捕房未悉如何辦理也 
[屍親投案]  
　　徽州人方年去年十一月在三洋涇橋被西人愛弗禮司騎馬撞倒踏斃一案報請本縣黄大令騐明傷勢飭將愛弗禮司發交英捕房看管候屍屬到案訊斷昨日午後二點鐘黄大令公回駕至大堂有張順發瀾輿呈遞白禀大令接閱之下問爾與方年是何親屬張供安徽歙縣人與方表親大令曰屍屬爲何不到答因路途遥遠川貲無出不能遠涉特命小的來申躭擱英大馬路某茶棧内聽候大老爺訊斷伸冤大令謂爾可作主否答可大令諭飭暫退候查案訊斷 
[英廨晚堂案]  
　　英界石路恒豐香燭鋪股東秦緝之扭控經事人顧文厚侵吞虧用由值日差稟明宋通刺飭將顧管押令秦補詞候訊前晚升堂訊理秦供文童年十九歲係本邑人向以舌耕度日去秋有友人顧文厚在石路與張桂記股開恒豐香燭鋪身得二股計貲本洋二百元迨至年終顧暫借洋三百元至大除夕復托擔保該欠長豐燭號往來貨洋二百二十元當由身出立約票一紙以正月初十日爲期不料屆期顧竟延不料理及催理一味支吾現在查得顧經手帳目均有弊竇是以控訴憲案伏求究追顧硯溪卽文厚供小的係南匯縣人向在南巿香燭鋪生理上年五月小的因失業糾合友人秦緝之及張桂記等共五股計貲本洋五百元開設恒豐香燭鋪至十一月間張卽將股拆去歸秦一人獨開迨至年終因店中放出各帳未能收齊所欠上項往來催迫萬分故由小的向秦暫挪洋三百元以作店中開銷通刺謂店中究竟虧本若干供虧本實祗數十千皆因放出各欠年終未能收清以致拮据店中尚有該欠長豐戚祥泰春陽等三家往來約洋三百餘元銀八十餘兩惟長豐一家由秦出立約期禀一紙計洋二百二十元餘無筆據在外小的實無侵吞虧用情事通刺判將顧管押令原告檢呈恒豐簿據兩造各倩公正人一人將帳核明復候核斷○前報記木作頭楊仁昌投英捕房控著名流氓顧海林糾集小癲痢鐵匠木林剃頭阿三及衝頭阿慶等十餘人拉至閘北鄉間强行拆梢並失去對時表一枚業由捕頭派某包探拘獲顧海林解送英公堂請究宋通刺於前日晚堂升座訊究楊供小的係川沙人向業木匠現在包造鴻順莊房屋前日午餐時小的因事路過二擺渡突有流氓顧海林等多人將小的拉進三和樓茶　强行勒索洋銀五十元小的堅不允從嗣被顧等將小的拖至閘北一里許鄉間强行毆辱嗣有顧之同類榮海廷卿等二人佯爲解勸令小的　　三十元小的以無洋對旋有顧等邀得鴻順莊經收房租之陳阿林來前擔保令小的出洋八元當由小的將洋如數交陳轉交榮海等收去當時小的尚失去銀表一枚光天化日之下該流氓竟如此横行小的情實不甘是以投訴捕房派包探拘案惟求究懲顧供小的係本邑浦東人向爲泥水匠上年有同業勝千欠小的工資十餘千文伊卽逃遁邇因勝千在楊處工作小的等於前日向勝千索取前欠當時勝千挽楊仁昌理勸楊允墊還洋八元小的等實不敢糾人拆梢通刺判令顧交保將勝千及同黨榮海廷卿到案復訊核奪楊仁昌亦須將經付之陳阿林交案備質楊遵諭而退○傭婦吳馬氏控龜奴丁阿虎乾没　擋洋銀一案宋通刺庭訊之下馬氏供稱小婦人家在蘇州上年八月間有同鄉丁阿虎之母與華娘娘說薦小婦人至倡婦張書玉妓院爲傭掮有帶擋洋銀苯十元嗣因小婦人有事回籍今始來滬及往張妓處索取帶擋稱早被丁阿虎取去旋經小婦人向丁母子理索丁等一味霸賴是以控追丁供父親逝世後母親再醮與華某故小的之母姓華上年八月因馬氏屢托母親學薦當傭之所嗣經母親薦伊在倡婦張書玉處爲傭掮有帶擋因妓一時無力歸還約緩至今小的並未吞没帶擋今該氏忽誣訴小的尚求恩究通刺以該氏供詞刁狡可惡已極著掌頰二十下斥釋丁著交保出外赶緊料理延干咎戾 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
