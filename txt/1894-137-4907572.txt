# 1894 - 137 - 4907572

 

Page 1

 
 
[代印萬壽盛典點景工程圖說告成] [  圖書集成局代啓]  
　　是書於萬壽盛典點景工程地叚　法分門别類井然秩然閱之無異掌上螺紋本局爲人代印今已告成每本價洋一角半由播葉出房及各書坊發售賜顧者請卽移玉爲盼 
[新印繪圖續今古奇觀出售] [  圖書集成局代啓]  
　　續今古奇觀一書取古往今來奇聞軼事彚爲一編覩新奇於平淡之中寓褒貶於語言之表有功名敎可佐清談以視别種稗官或失之蕪穢或失之鄙陋不可同日西語復倩名手繪圖傳神阿堵一展卷而如見其人由某書坊託本局用潔白紙張代印訂成六本外加套子每郝碼洋八角　　者請至各書坊及三馬路申昌書畫室購取可也此佈 
[新印温病條辨] [  圖書集成局代啓]  
　　温病條辨一書爲淮隂吳鞠通先生所著條分縷析精括詳明誠岐黃家所必讓者也本局用新式鉛字排印刻已告竣寄語杏林橘井中人倚其家世一編以供揣摩之妙乎訂成四本每部碼洋六角欲購者速至蘇申掃葉山房江左書林及各外埠購取可也 
[論江西火政]  
　　江右友人函述南昌府及南新兩首縣會銜出示大略謂奉撫憲面諭以上年楊家廠失愼卽經督率弁勇撲滅雖災　數定亦因街巿逼窄兩邊鋪面天棚搭蓋緊連之故當令諭飭地方隨時清理街道各商民等置若罔聞兹由官壽　　楊家廠挖造水池以防疎虞而垂久遠所有應行禁止條欵飭卽簡明示諭等因除責成地保兵役稽查外合行條示云云並將條示開錄一曰各家蓋造民房居屋應照原定界址安磉不准越界侵佔如違除拆令改造外仍治以侵佔官地之罪此一條示禁似爲老生之常談夫官地本非百姓所可侵佔卽非因防修火政起見亦豈有聽民侵佔之理顧吾觀各處街道爲民居所佔者猶少爲店鋪所佔者獨多往往於鋪面裝一欄杆鋪之以板則跨出店門或半尺一尺甚至二三尺不等兩邊對面之街道卽闊至盈丈者而被兩面店鋪佔去欄杆之地共三四尺所餘街道止六七尺矣如京城五馬並行之街佔去似乎不覺若他處雖屬省會亦無數丈之街若小者不過八九尺街道其能經店鋪侵佔之乎此本所應禁之事惟不因火政彼將延宕而不卽拆去乘此修治火政之時概令拆去彼佔及基址者更無論矣一曰太平水桶責成該鋪家及地保按叚滿儲清水隨時挑換不准淺漏或放積污水違者究治按太平水桶或用水缸何處蔑有亦何處有水者常遊於杭州杭州上城去河窵遠故火災防不勝防而官憲民瘼關心飭令按叚置備太平水缸孰知置備不及一月不但無水并且無缸蓋所置之缸皆爲人所竊去乃易缸而爲桶并以鐵鍊連繫之可謂固矣方逢夏令桶内無水驕陽所炙桶多燥裂未幾而桶外鐵箍脫落桶遂散失竟有并板片而無存者雖有民瘼關心者亦無所善計前者裴浩亭直剌握上海縣篆亦嘗慮及於此因出新意令開七星之井此則人不能偷曬不能裂其法可謂妙矣而乃俯視井中多蕪穢而無水向之清澈可鑑者今且涓滴全無徒使地上留此缺陷而已今若有所責成不時巡視　則必罰則或者可期有備而無患一曰通衢巷口不准擺設菜蔬熟物等攤阻礙冠蓋行人此二節亦各處所常有無論何處多於四逹之地擺設油炸等攤上海一過十六鋪橋卽兩面皆有攤子車行擔行轎行徒行無一不碍此事似無關於火政故禁之者甚罕而不知攤子卽所以侵佔街道不特此等擺攤之人傍人門户每易延及卽救火搬物等人亦不免均爲所碍列入火政禁例誰曰不宜一曰街道上不准出恭道途堆積瓦礫穢物並不准在街心晾曬婦女衣服此一節則全與火政無關矣街道積穢本爲可惡試問其何不積穢於自已宅内而必積穢於街衢彼亦自知好潔而遠穢也而乃有已無人獨不顧及人之所惡此皆懶之一字誤之至於婦女衣服尤不可出以示人若曬之於街上成何體統常見有冷街僻巷挑曬婦女褻衣者前者高心夔明府宰長洲時曾嚴辦之而蘇地此風爲之一變故乘此勤修火政時亦列入其内蓋所計者遠且久非僅顧目前而已也一曰糞車小車不准當街停歇阻碍行途止准在寛闊地方兩邊駐足歇力一曰猪隻不准沿街散放曳尾泥塗沾污行人衣履以上各條除前兩條外其餘若皆不干火政之事而所以列於火政之中要無非爲便民起見初不得議爲文不對題也惟是搭蓋凉棚一層不聞列入禁中而勤修水利通濬河道預備水龍洋龍演習龍夫禁放鷂燈花爆當門焚化紙錠愼用火油諸如此類火政中所應有者尚多罅漏意者其關要之欵項早已嚴頒禁令此特其緒餘焉耳德曉峯中丞愛民如子凡有以爲民之害者無不力爲驅除試觀其於查拿匪黨不遺餘力所謂稂莠去而嘉禾生其用意良可欽已此次講求火政飭屬出示列欵申禁要以便乎民者爲主苟其令出惟行則　　西江又何涸鮒之不甦也哉 
[春明夢轂]  
　　四月初四日常雩皇上親詣行禮前期一日入宿壇内齋宫致齋照例應由副都統中奏派六人於上入壇致齋日稽察西天門出入並巡察壇墻以昭愼重而資守衛侍衛處先期繕單請派四月初一日奉硃筆圈出廂黃蒙副都統崇年廂白漢副都統德魁正黃漢副都統春齡廂藍滿副都統海緒廂黃漢副都統澶深正白蒙副都統英信欽此得旨後卽由侍衛處恭錄知照值年旗轉行各固山遵照辦理○廂藍滿印務參領志明等以本旗公中佐領承謙出缺除另行揀選外所有該佐領圖記應卽派員暫行看管以資辦理禀由本管都統諭派正叅領恩祿暫行看管○歴屆繙譯鄕會以及童試例由左右翼副都統各一人率叅領章京領催兵等於點名處彈壓兹甲午恩科繙譯會試於四月十四日入塲兵部開單請派四月初一日奉硃筆圈出左翼著廂黃蒙副都統崇年去右翼著正黃滿副都統色楞額去欽此○侍衛處爲知照事四月初二日奉旨朕於明日辦事後夘初二刻由乾清宫檐前乘轎出乾清門走後左門升太和殿看視祝版禮成後仍走後左門進乾清門遷宫用膳召見大臣已初由乾清宫檐前乘禮轎出乾清門走後左門中左門太和門午門端門大清門正陽門進壇門皇穹宇拈香閱視犠牲　豆畢走西天門入齋宫無量殿致齋欽此○禮部爲知照事祠祭司案呈恭照四月初四日皇上親祀零壇前期一日入宿齋宫所有不陪祀之王公百官均穿朝服於初三初四兩日五鼓在午門前跪送跪迎　聖駕相應知照各衙門一體遵照○吏部爲批示事據難廕州判袁蒓呈稱蒙部示傳三月十一日揀選廣西慶遠府那地土州州同等缺職因感冐風寒不克赴揀理合取具同鄕京官印結黏連投遞伏乞恩准聲明等情查定例各項揀選人員有臨時唱名不到者亦毋庸 
 
 

Page 2

 
 
行查令該員將因何事故不到之處限十日内取結赴部聲明如逾限卽照規避例議處概不准於限外呈明等語今據廣西巡撫題請揀補廣西慶遠府那地土州州同等缺經本部於三月十一日奏請欽派揀選所有臨時唱名不到各員本部於三月十二日出示傳令取結赴部聲明應扣至三月二十二日限滿該員於四月初一日取結到部係在限外聲明應毋庸議仍應照例核辦相應批示○新任大理寺少卿舒春舫少廷尉普涓吉於四月初五日午時履新經司務廳示仰闔署官員書吏皂役人等知悉至期一體謁見各宜懷遵毋違特示 
[軍麾抵鄂]  
　　長江水師提督黃昌岐爵軍門巡閱下江後卽泝江而上武漢水陸文武官弁聞信之下於本月初旬帶隊至青山陽邏鵠候亦有派差在下關黃鶴洲迎迓者十三日憲舟鼓浪進口時方鐘鳴七下雨岸隊伍及江于砲艇已紛紛列隊如火如荼惟覺旌斾飛揚槍砲砰𥔀鸛鵝氣肅鴉雀聲消至軍門船傍碼頭正值大雨傾盆各官咸帶水拖泥呈遞手版軍門概免接見傳諭定日調閱水軍 
[壽母稱觴]  
　　署江蘇臬司正任常鎭通海道調署蘇松太兵備道黃幼農觀察於本月初九日交卸臬篆赴金陵謁見制軍劉峴帥事畢于十四日由金陵啓節回蘇文武各官咸集胥門外接官廳迎迓十五夜三鼓憲舟旣抵碼頭旋赴滄浪亭行轅駐節十六日爲太夫人九秩帨辰巡撫奎中丞藩司鄧方伯臬司陳廉訪蘇州府林太守總捕府劉司馬長洲縣王大令元和縣李大令吳縣凌大令曁候補道府廳縣等員咸詣行轅祝嘏觀察肆筵設席以宴嘉賓并徵召梨園登臺演劇衣冠濟楚絲竹嗷嘈有見者謂太夫人雖鶴髮垂肩而康健勝於曩昔有子六人孫十七人曾孫二十九人誠可謂福壽兼全矣 
[公子起解]  
　　江寧府學教授季禮齋廣文之公子鴻貽鴻申廚役張恒謀殺查太太一案屢紀報章旋由上元縣王欣甫大令審明解府覆審無異日前批差解司有人見公子面如滿月髮長二三寸身穿紅衫褲全副刑具出漢西門登舟向蘇州進發 
[麥繭俱傷]  
　　金陵訪事人云四月以來大雨傾盆昕宵不息天氣忽轉而寒沍青青麥嚨積水成渠詢諸老農咸謂來牟喜暖惡寒卽使速放陽光收成已歉倘再積隂數日恐顆粒無收矣祀馬頭娘者尤爲减色往年桑葉每百斤值錢二三千文今歲賤至二三百文尚無人購蠶事之壞已可想見心乎民隱者殊難見佳麥良繭而一笑也 
[鹽船失事]  
　　客有從公路浦而至揚州者言某日行至昭關壩見有鹽船一艘沈浮水際聞係第幾批北鹽駛行至此誤擱河心石塊船底戳成一孔源頭活水汨汨而入艙内鹽斤除搶獲外約淹消四而餘包尚不識若何辦理或曰淹消如此之多幾於全船盡失縱使憲恩高厚給照補運核計資本亦頗不貲當差者可不愼益加愼哉 
[偷頭]  
　　高麗信云叛臣金玉均伏誅高王飭肢解其屍頒發八道示衆猶恐屍身易於腐爛特用鹽漬之縱不同王莽灰翟義之屍亦幾如趙襄漆智瑶之首使其鬚眉活現面貌如生其黨惻然憫之伺至夜深守者神倦遂竊而埋之王琳之頭不須請於朱叔楊業之首竟見盜於孟良高王訪拿其人至今未獲 
[疫尚未已]  
　　昨日香港來電云此間疫癘尚未敉平每日因此而斃者有二十餘人英官頒行辟疫章程華人深以爲不便恐或不免滋生事端也 
[漢水文波]  
　　今年恭逢皇太后六旬萬壽各省督撫無不預備慶典湖北督撫亦早已在蘇州湖南二處招來工師四名在督轅辦就掌扇八十一柄俱極堅固新奇分作九包已委督辦鄂垣牙厘總局裕朗西觀察押解入都並隨帶銀四萬兩更在沿路採辦各樣上品貢物合同掌扇謹敬進獻○去年春夏之交外洋先令　價昻貴漢口地方凡自外洋運來貨物概行漲價聞現在票價略回洋貨稍稍减價就所知者言之如洋紗一物較前每包减銀五六兩羽毛每板减銀兩餘嗶嘰每疋减銀二錢各色花洋布每疋俱减銀七八分之譜白洋布與白竹布每疋或减銀一二錢至二三錢不等其餘貨多價繁不堪枚舉也○季春以來雨少晴多凡近漢口各府州縣南阡北陌大半龜裂現值首夏分秧無水農家者流望雨迫切幸而民之所欲天必從之月之初四日晚十一點鐘時油然作雲沛然下雨由此野可以耕田可以揷凡屬農夫無弗忭於野曰好雨知時節 
[潯江鯉信]  
　　上月督辦江西淮鹽總局江蘇候補道程雨亭觀察儀洛道出九江赴金陵謁見劉制軍已紀前報兹悉觀察乘長龍船用小火輪拖帶於初九日回潯小作勾留卽於十一日解纜回省○潯城同善堂官醫藥局施診施藥施種牛痘係道幕許君煥曾解囊創辦並勸官紳資助每歲孟夏開診季秋停診今年已於本月初七日開辦矣 
[皖省官塲紀事]  
　　安廬滁和道丁潜生觀察近因公事旁午積勞成疾飭家丁持手版赴憲轅請假仲帥大閱之期恐未能隨行也○安徽六安直隸州知州劉湘笙直剌宗海接到家報驚悉太夫人駕返瑶池遂遣丁赴各衙門呈報丁憂不日率領眷屬回籍讀禮○新任鳳潁六酒道王鼎臣觀察日前至皖呈繳文憑已紀報章觀察捧檄頻年離鄕日久皖鄂相距不遠一葦可杭遂於初八日乘招商局江孚輪船回里望故鄕之雲樹話舊日之桑麻亦人生不可多得之境也○皖北諸軍營務處係歸鳳潁六泗道兼辦新任王鼎臣觀察到省後中丞札委兼辦營務處觀察卽詣憲轅謝委俟履任時再行接辦 
[京口官塲紀事]  
　　鎭江訪事人云本月十二日爲署理常鎭通海道蔡和甫觀察懸弧令誕闔郡文武印委各員均饋送盛儀衣冠晉祝觀察設筵以欵瓊裾玉佩薈萃一堂是亦宦海中之盛事也○徒陽運河於上年十月開工挑濬至本年四月初旬竣事隨將所築土壩一律開通河水暢流舟行無滯紳董循例製就萬民傘德政牌於本月初八日送至河工局督辦袁太守謙讓再三而後受初九日紳董在局設筵爲太守祖道次日清晨太守命駕出西門詣怡和碼頭乘官舫進丹徒口由内河赴姑蘇詣撫轅銷差瀕行文武各官及各紳董均在江于恭送如儀○本月初五日爲丹徒縣水利廳張少尹煥文之太夫人八十帨辰文武各官均登堂晉祝少尹設盛筵欵之署以外冠蓋往還洵極一時之盛 
[遼東歸燕]  
　　營口訪事人云本月初三日道憲傳集衆銀爐並大會首事諭令互相設法仍行套票以便商民衆銀爐主不樂允從道憲審度再三令頭二鋪及油坊銀爐共三十九家各出小票二百張每月掉換一次於是各人乃遵諭而退○各帮商客禀請禁止豆子攙水道憲准之旋由各帮客商及本街大會互相聚議自四月初一日起凡有水濕之豆一概退還如有船户營私送官懲治豆客不先舉發旣至行棧於買成後察出與船户同懲○本年黃花魚甚多以致巿價頓貶三月望前後每日必到一二船每船約有二萬斤之譜本月初二後每日到有數船某日竟到四十餘船至初七日午後價忽大漲誠不解其何故也 
[北通近聞]  
　　城鄕六處粥廠本擬三月底止杓現值青黃不接之際展限半個月大約四月十五前後卽當放竣可以止杓矣○春撫銀一萬六千餘兩發交錢商易錢會同書差查明極貧次貧分别散放計災民大小男婦二十七萬餘口○碧霞宫萬緣會創自乾隆年間嗣已歴久不行近數年好事之徒從新舉辦漸次就緒今屆定於四月初六日進宫在天仙聖母殿前設壇獻供初七日早齋後敬備衣冠帶錢糧龍旗御棍變駕敬惜字紙司廚司茶各行各作等藝不料會甫調齊雨師驟至自早至晚淋漓不絶僵不果行不得已會首親詣郡廟靈佑侯駕前焚香發表復至東嶽廟發表換匾事畢回宫是日清晨都人士偕男携女舉國若狂原欲一開眼界今因雨被阻不覺一齊掃興何天公之不做美若此 
 
 

Page 3

 
 
[東海鯨波]  
　　烟臺訪事人云東海關道憲劉觀察新議創建書院正月間在廣仁堂迤東購買地址興工修築以爲登萊青三府生童肄業之所仍擬捐廉籌給膏火體恤寒畯嘉惠士林當不止廣厦萬間而已○自今春洋錢價漲向來每圓無過值銀七錢之譜今則加增二分有奇不知何故至斯按洋錢色低於銀兩相交易亦一漏巵也乃巿面皆樂於行使積習之移人甚矣哉○漕船入口停泊水手人等恃載天庾貢米往往滋生事端人皆無敢如何日前有甯波之運糧船上水手與人口角爭持被人擊傷一目諺所謂惡人自有惡人磨也聞若人係隸細柳營中者該水手有眼不識其致盲也宜哉○日前有日本公司輪船在成山頭誤擱礁石由武昌輪船前往施救未能出險僅將船上貨物及水手人等六十餘名載往上海聞至今仍在此處浮沈隨潮升降頗難爲力按成山一帶輪帆各船撞擱沈覆者時有所聞則此處之險阻亦可概見舟行來往其亦加意留心乎○登州水師自兵船交廠而後循例雇覓民船頂補出洋日前駕駛來烟暫爲停泊擬復遊弋各海口以資巡緝焉○李傅相將來烟臺一帶閱視砲臺所有南北洋兵輪皆陸續來烟以備迎接通商各國亦有兵船多號在烟口一例停泊舳艫相望頗壯觀瞻而售賣食物者一時亦大獲利巿○前月二十三日天后誕辰天后宫及潮建會館三處俱招優演戲前數日過往商船皆入口停泊屆期一體慶視連日間檣帆林立鼓樂聲喧異常熱閙○李傅相擬于清和初三日啓節巡閱海軍由大沽旅順口遊邐來烟前往威海膠州等處關道憲　觀察因于前月二十七日乘輪赴津恭迎憲駕以便隨同行轅閱視各處聞傅相於四月二十二三等日卽可臨烟矣 
[閩中雜俎]  
　　福州訪事人云現任水陸提督及道鎭各統領紛紛至省祝李制軍壽辰車馬冠裳一時極盛○王大宗師考試各屬現已告竣於本月初一日回省文武百官咸至五里亭恭迓○前者南臺稅厘總局提調郭和卿司馬奉委代理水口稅厘局務未經兩月上游卽委范太守前往庖代司馬因於上月二十五日交卸仍回總局供差○尚幹鄕爲閩縣所轄鄕民素稱蠻悍自經左文襄公剿辦民知畏憚漸革澆漓邇者日久列生依舊惡蹟昭著一日古嶺鄕人某甲與尚幹鄕人某乙因事糾葛竟被乙擄入鄕中以私刑處治甲苦難忍受願出錢賄和乙允之某日押甲至南臺某號收錢而甲之家人已將情訴知鄕約局董由董禀官籖差押放遂將乙獲送到官訊供懲辦聞者快之○太歲殿香火向稱極盛愚夫愚婦每喜施香金以結善緣四月初一二日好事者舁偶像出游金鼓喧天笙歌匝地更以　竹製成方相氏金睛黑面厥狀狰獰其高者額與簷齊俗呼爲長柄鬼低者頭大如斗身僅三四尺俗呼爲矮八鬼善男信女欲爲父母祈病痊者自願披枷帶鎖隨會游行亦惡俗也○閩中小錢店所出一二百文之票俗呼爲票條現已奉憲禁止改用小洋銀廛巿通行商民稱便一日臬司查知某錢莊仍私出番票每紙一圓遂立飭廳縣各官嚴行查禁 
[括蒼夏眺]  
　　永嘉縣沈子榖大令於本月初八日訪拿地棍阿桃車鑾三大貓頭三名親坐堂皇提案訊究喝令各笞二千板發交内翼管押惟大貓頭係左營兵丁向充超武兵輪水手近因請假歸娶復萌故態致被訪聞旋有營主飭目到堂求保兼有某招房與有葭莩代爲剖求纔免笞責至阿桃乃混號假辣蓼控案鱗疉現奉懲責兩腿糜爛血液淋漓堂下聚觀者莫不鼓掌稱怏○新任瑞安縣丞鄭紹平二尹承晟於初七日由陸來甌禀見道府大約十二日赴瑞接鈐任事○前署瑞安縣糧廳邱玉生二尹嘉樹現於十二日交卸約在清和之望仍須回郡聽鼓矣○初一日東門外先鋒殿神誕之期雇召玉臺班梨園子弟演劇酬神班有某小旦綽號還魂旦謌喉宛轉玉貌妖嬈有惡少輩乘麴生興押而玩之致與班主口角互相扭毆致損殿中燈綵衆人怒禀琴堂沈邑尊聞報之下隨飭值役將該地保春瀾之子及府役陳某之子帶案笞責二百五十板並各予枷號其未經到案者尚有三名比差勒提彼地痞等見之當不寒而慄矣○温俗稱贅壻爲赶猪公其美名已堪捧腹乃有七載共苙之忽猪變舊相知而爲新娘子老公猪而亦作猪公之赶者益覺令人噴飯小高橋底有胡姣姣者年逾風信貌比花羞待字閨中素與倉橋郭阿康有染荏苒七載居然以野鳬而作家雞矣然使君有婦羅敷亦自有夫雖綰結同心盟深嚙臂祗堪暮去朝來香偷韓壽縱康有金屋貯嬌之願姣有白頭厮守之心終恐囿於禮法而不能使有情人成了眷屬刻緣其原聘之夫嫌姣玷污閨門還聘休退康乃重復央媒擬作地久天長之計但姣以人生樂事端在紅氍毺上初會巫山今雖草草完姻此身終留缺憾康嬖之于是重張旗鼓舊調新翻筮吉月之初三日仍就胡家行交拜禮珠其冠蟒其袍公然新娘子模樣一對玉人洞房春暖次日復大吹大擂隨俗坐筵招致名花護牡丹趣事也亦奇事也姑錄之以資酒後茶餘之笑柄○丁字橋巷藥王廟供奉神農邇因風霜剥蝕棟宇傾頽藥業中醵資修葺翬飛鳥革煥然一新現筮期十二日開光貲雇甬江大吉陸班來甌演唱初八日附輪抵郡先於初九日在府城隍廟開塲空巷來觀無不爭先快睹云○東門某氏之媳婦偶感痰厥不省人事延某醫生診治醫者欲騐舌苔以手探其口婦忽牙關緊閉遽將醫之食指咬斷一節血液淋漓痛不可忍現婦旣西歸而醫者之手尚潰爛未愈壺中藥何獨不能自治耶○大簡巷有鋸匠某以鋸板餬其口娶妻某氏頗少艾而不甘藜藿屢與美少年眉來眼去不肯隨乃夫同住山村遂自投某富室爲傭某恐變志廼糾集族人十餘名於初四早劍負其婦由朔門而去沿途圍觀者謂其貌韶秀而裙下則蓮船盈尺云 
[浴佛會]  
　　俗以四月初八爲浴佛日杭州人每於西湖之段家橋畔蘇小墳前結放生會故是日游人如織頗稱熱閙今夏風雨連番至初八日大雨如注人皆裹足不前午後略放晴光年少者興會勃發約伴往游至則四山寂寂但聞遠寺鳴鐘一水盈盈不見遊船泛棹也 
[婢僕串逃]  
　　某公館主人聽鼓金陵歴有年所僑寓城西太平坊僕從盈門勢甚煊赫畜一婢年甫十七齡貌僅中人而楚楚娟娟頗有可憐之色卽諺所謂小大子也四月初忽乘間逃去檢點衣物不少絲毫主人恐墮入拐匪彀中派人至下關蕪湖京口向往來輪舶稽查一面繕就緣由沿街黏貼不數日一俊僕奉命他適日昃不歸待至次晨亦杳如黃鵠開其箱籠空無一物但見鋪蓋下紙裹數重緘封甚固啓之則蓮襯一隻泥印宛然審視之卽婢之遺舄乃恍然于婢之逸蓋爲僕也僕之遲遲而去者蓋使之不疑也計亦黠哉 
[幼孩壓斃]  
　　揚州隂雨連朝房屋　朽者岌岌可虞彌勒菴橋某氏被災後有善士念其露坐中宵上淋下濕情殊可憫給以蘆席令其暫蔽風雨氏遂依某姓簷支搭不料十一日黎明牆忽爲雨灌倒氏曁襁褓子被壓在内經人救出氏尚無大損子已奄奄一息須臾氣絶或曰前日之火子已幾遭火葬倖而得生今仍被壓而死豈冥冥中果有定數歟 
[定期賽船]  
　　本埠西商每年有賽船之舉卽俗所謂跑杉板也本屆定於月之二十九日舉賽一日循例由首領總領事函致道憲轉行縣委曉諭船埠等是日午後在新閘迤西一帶賽船之所遵章照料不准船隻往來以免碰撞之虞 
[上海官塲紀事]  
　　新任浙江巡撫廖榖似中丞抵滬後急欲履新擬于今日挈眷赴浙○上海縣黃愛棠大令於本月十四晚赴蘇昨日縣署各執事聞大令將次返滬遂齊赴新閘觀音閣等處碼頭鵠候 
[領事蒞滬]  
　　法總領事吕班君代理駐日欽使定於西歴本月二十五號乘日本公司西京丸履新已紀前報其代理上海領事者爲駐漢副領事杜德美君業已蒞滬想不日卽當任事矣 
[捕廳騐犯]  
　　陸阿大與吳沈氏通姦糾同陳金元等人謀斃本夫吳錫華一案刻已將男女各犯口供訊實將次解赴省垣昨日午後上海縣典史蔡少尉延河升坐捕署二堂從獄中提陸陳及胡阿東張安仁吳沈氏五名口到案飭仵作騐明年貌箕斗俟備文申覆縣尊以便起解 
[二尹懲兇]  
　　某甲前在南巿永順馬頭開設飯店雇乙丙二人爲夥門前冷落座客寥寥以致乙丙應得工資索之無著乙丙惡之一日 
 
 

Page 4

 
 
諉甲至某丁船上載至虹口肆意痛毆前日乙丙復約同船户某丁向甲索值一言不合遂致互毆旋復扭至二十三七鋪巡防局控陳局員鄭原餘二尹喝令將乙重責五十板丙叩頭如搗蒜哀哀乞免二尹諭以此後如再横行不法定當加等重懲乙丙唯唯遵諭二尹乃叱之使退 
[攫箱請緝]  
　　法大馬路廣泰輪船公司之安徽人韓英章樓梅鶴家於西門外樹興里第四弄第七家昨日清晨七點鐘有操廬州口音之兩人叩門而入拾級登樓闖入臥室攫取白皮箱一口内儲洋銀二百七十五元紋銀一錠羔皮狐皮男女衣服七件約值洋銀二百餘元卽赴西門外巡防局報案又報諸法捕房請飭包探協緝據云攫箱者與韓有葭莩誼向當營勇因事斥退近日流落無歸爲此不端之事可慨也 
[携盆被獲]  
　　粤東人某甲在跑馬廳某西人處充當庖人某西人向洋涇浜總會中假得磁盆四隻用後飭甲歸璧甲持盆在洋涇浜法界十八號西酒店門首蹀而行店主婦之女問甲可是將此求售甲唯唯講價洋四角女入内取洋店主婦疑其來歴不明叱之使出適爲某號西捕所見拘入捕房克捕頭訊明原委飭包探將人贓一并栘送英捕房辦理 
[挈子投案]  
　　凌虐幼女一案曾登本報兹因王阿二之妻未到故未訊結昨日王妻某氏帶領幼子投案宋通剌著聽候晚堂訊核 
[淞北瑣聞]  
　　昨日亭午有盧海亭者由金陵乘某輪船抵滬在美租界通運馬頭登岸雇一百二十號小車裝運行李忙亂中車夫竟攫其箱籠而逃四處追尋杳同黃鶴好事者叩以箱内所藏何物則泫然曰此中有綢衣七件洋蚨十翼及親友託寄之信函今若此將奈何好事者慰以好言盧乃喪氣垂頭冋南而去○前晚寧波人某甲投宿美租界華記路張何氏小客寓次晨日高未起呼之不應撫之已體冷如冰有相識者曰其以某乙現在某處營生乃前往告知解囊棺殮 
[上海縣署紀事]  
　　道署關房書吏羅少蘭卽羅錦奎之祖塋在浦左二十四保副八圖六里橋徐家宅畔某夜被匪盜伐柏樹三株榆樹一株遂據情禀請上海縣緝究黃大令准之飭捕頭柴樛嚴爲追緝○昨報紀馬夫鈕阿毛與張大有等爲娼婦李金林贖身轇轕以致投縣互相訐訟事後由已斬兇惡丐頭蔡慶之姘婦名蘭英者從中勸解兩造皆唯唯依從是以不必俟黃大令回署提訊矣○洪昇碼頭駁船户衛海全與羅掌寶計長保爭載各貨致被羅等戳傷腰腿鮮血淋漓其兄衛桂寶見之急雇人舁赴縣署喊控請伸寃適黃大令赴省未回由典史蔡少尉代爲訊騐 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申館恊振所經收順直賑月初四月初十日止第十次清單]  
　　四月初一日無名氏銅洋三元寗波福潤來無名氏洋拾元○初二日萬茂板行　　　元○初三日吳宅洋一元燧昌局諸善士洋　八元江　元　子女　病速愈洋念元○初四日植記等七户錢弍千五百文合洋式元四角弍分鹽官樂善居士洋一元○初五日　學　　病速愈洋十元謝榮林洋一元陶門　　氏養心　房各洋十元○初六日童子憲　德節省點心資洋一元○初七日春煇室祈歸途平安規元十兩合洋十三元三角○初八日心　十求産後平安洋二元求安士尖一　　　初十日京都震生木廠規元十兩零三錢無名氏規元十兩零三錢張松泉張潤泉石　臣梁德泰計四户規元六錢五分無名氏　元四　五錢以上總共收洋八十八元七角一　　規元二十五兩七錢五分銅洋四元 
 
 
 

Page 10

 
 
[香港治疫章程]  
　　香港潔凈局初七日所定防疫章程業經批准施行計共十二欵兹將大略譯供衆覽一凡有患疫之人無論　　　卽遷徙醫船或本局隨時所定之專處限所就醫一凡有人在港内或從别處來港患疫斃命者其屍骸須在本局所定之專處埋葬至　葬如有愼重之處仍由局隨時諭行一凡人知有人患疫或類似疫症者須卽赴最近之差館或官署報明卽將　照轉會局以便辦理一凡患疫之人　徙醫船或别限所本局委有人員辦理如非有本局或本局所委之員及奉有執照醫士之命不得擅行遷徙旣經奉命其遷徙應如何愼重辦　仍由局隨時諭行一凡在港有患疫斃命者其屍骸本局飭人埋葬除本局所委人員外别人不得攬將屍骸移葬一凡在有疫鄰近及本局所　限界地方本局時委人員逐户探查以視屋内情形果否潔凈並查有無患疫或由疫至死之人如屋内污穢不潔該員卽飭令由本局所委之擁攬灑掃人夫洗掃潔凈灑以解穢藥水務期盡除穢惡如屋内查有屍骸則立卽將其移葬倘有患疫之人則如例遷徙醫船或别限所調理一凡患疫人之衣服牀鋪等物本局所委人員或接攬灑掃人夫見在屋内者則將其一體用密車愼重搬運離屋俟將物洗濯通透解除穢惡然後交回原主至此等衣物除本局所委人員或接攬灑掃人夫外别人不得擅動須待凈除穢惡後方可檢置一如有衣物牀鋪家私等件經本局委員或有照醫士看過不能洗灑除穢須將物燬化者旣書有字樣卽遵照辦理至其在某處燬化及應如何愼重之處由局隨時諭行一患疫之人房舍無論未死或已死旣遷徙後必須通透洗凈灑以藥水務除穢惡如一屋之内死亡已及三人者此屋之人須卽遷出所有家私雜物及屋内地方須由本局委人冼掃潔凈方准再入屋居住一凡有屋經有照醫士謂污穢不能洗除凈盡者旣立有字據則屋内之人及家私衣服牀鋪一切須遷徙至本局所選定穩當屋宇然後將屋如例凈洗關閉倘無本局專命凡人不得冉入屋居住一凡公私衆厠須每日洗灑二次至本局意妥爲度厠主或管厠之人須備有生灰在厠應用每糞具用後須投以生灰少許至厠内所有木料均用水洗潔本局另給解穢藥水同洗一本局可舉局員三人會同如例全權辦事例在必行兹悉潔凈局所舉三人一爲國家大醫士雅利士君一爲總緝捕官梅君一爲紳員佛蘭詩士君以佛君寫字樓爲總辦事之處所有疫務消息事情可由彼處通傳至有疫地方所有逐户探查及移遷患疫之人並移葬屍骸事務亦委帮辦課文及協同中西人多名隨事辦理所定埋葬屍骸墳塜則在孟爹非士山堅彌德城差館之西限定一處聞此處現已掘有墳塜三十穴至於辦理理葬之事則另委西員經管至潔凈巡員高陸亦專委督理洗掃屋宇事務現已預備人夫以第八號差館爲總辦事之處倘帮辦謝文報某屋有疫則立將屋洗掃盡除穢惡至醫船則已灣泊附近招商局碼頭海面碼頭之尾亦搭廠一所以招接患疫之人從此運往醫船所用聞初八日下午患疫之人遷至醫船者已有三十九起其始皆在東華醫院調理者自初五日至初八日下午一點鐘止計港内死於疫者有二十七人内有二十人在東華醫院病故其餘則故於住屋大都屬第一街第三街差館街水池巷等處居多其迤東之處所創見者惟永安街内一家耳 
[英界公堂瑣案]  
　　包探竇如海禀稱積竊張榮寶屢經懲辦今又竊取梁阿富家衣服三件由小的拘獲送請訊究梁投案伸訴前情並請領贓張供江灣人實因貧不聊生以致犯竊如蒙恩宥戴德無涯宋通剌商之薩副領事著將張榮寶交捕房管押一月期滿驅逐出境贓給失主領去○包探江阿三禀稱粤人吕阿關前因犯賭經蔡大老爺判令遞解回籍今又來滬爲小的所見送案請究吕供廣東人遞籍後家無恒産不能存活是以復來滬上謀生通剌著交包探帶回押送廣東輪船勒令回籍不許再來滬上違干咎戾○江探又禀稱震太順東洋號前日喚周洪卿張金安曹子林等小車至馬頭裝貨失去洋傘八柄洋燈數盞報由小的至伊等車寓查獲洋傘六柄洋燈亦已查獲請爲訊辦震太順遺　徒孫培東投案聲稱所少各物周等已情願照賠求請免辦通剌准之著周等具情願照賠失物切結從寛開釋○一百三十四號華捕拘獲在　口賭檯望風之烏四海送廨請究通剌略詰數語判令枷號十日○包探竇如海禀稱陳蘇蘇竊取朱紹明張桂枝朱朗泉等家衣物由小的拘獲人贓請究朱等投案請領失贓陳蘇蘇供廣東人認竊求恩通剌判令遞回原籍贓給各失主領去○某號華捕禀稱李德桂携銅盆一隻意欲付押小的見其形跡可疑向之盤詰據稱在某處竊得解案請究李供湖北人向爲營勇裁革後無以餬口不得已而出此通剌判將李遞解回籍○和盛米店夥羅竹泉訴稱同夥徐洪奎日前私取店内洋一百八十餘元曾報捕房現由何包探查獲請爲訊究何探禀稱羅報捕後由小的將徐查獲徐竊洋後在外置辦衣服現已一併起案徐供川沙人一時昏聵以致誤入迷途通剌問洋已用去爾意作何料理答稱家中尚有父親可覔俟小的禀催父親來滬再行料理通剌准之惟不許延緩著將徐洪奎押候伊父來案再核○一百四十七號華捕禀稱馬夫王阿春因兠攬生意致將西人沙之馬車撞壞拘案請訊通剌判罰王阿春洋一元撞壞之車著自行理處○包探孔阿才禀稱朱阿二竊取小孩銀鐲一隻由小的拘獲人贓請究失主黃順康遣傭婦某氏投案求請領贓朱供崇明人實因飢餓難熬出此下策叩求恩典通剌判將朱笞責五十板贓給該氏具領○四百零二號華捕禀稱林和生騎馬在泥城外遊玩不善駕馭輙欲加鞭疾馳恐肇禍端是以拘案林稱並未疾馳通剌判罰洋二元充西醫　經費○一百三十一號二百三十五號三百七十六號三華捕同禀稱昨夜楊阿良張蘭生沈阿旺翁金坤及王周氏等在大馬路某茶館將徐　堂圍住肆毆擊毁茶館内之保險燈等拘案請究通剌詰問情由以事由楊阿良王周氏而起著各賠洋五元楊押捕房一月期滿交保王周氏管押一月張蘭生等各賠洋一元管押十日徐斥退○二百三十九號華捕解在馬車上磕睡之馬夫陳阿華一百五十號華捕解溜韁之馬夫陸阿和到案請訊通剌判各罰洋一元○二百九十七號華捕禀稱馮學亭與李阿男在路口角由小的拘入捕房當時馮曾出洋爲質得以出外至今未到故先將李解案通剌以馮不到案判將保洋充公再罰李洋一元撥充醫院經費○上海總會執事陳子祖訴稱失去磁盆等物由包探拘獲張友會認竊磁盆一隻其餘物件想亦係張所竊求請訊究張供祗竊磁盆餘物不知誰人所竊通剌著將張帶回捕房查明餘贓冉行核斷 
[浙江官報]  
　　三月二十五日藩司趙差人禀安臬司王運司惠嘉湖道丁候補道李陳俱進見鄒黃任萬糧道世均差人禀安統領劉杭恊林中恊白候補副將劉瑞卿李成林鄭尊友鮑友章李世祥俱禀見遊擊徐富春禀見四營都守省提塘蔡杭嚴衛韋學習騎都尉朱陳善孫文彬候補守備邵錫藩俱禀安杭府陳候補府許星箕徐士霖俱禀見李襄國禀知杭道委赴塘騐收趙守賠修柴工禀見叩辭錢謙潘相志翁曾純杭理事漙嘉分司黃杭通判陸候補同知李星科俱禀安杭同知孟寗分司高仁和縣伍錢塘縣朱仁和塲邊俱禀見大挑縣葉紉蘭禀謝讞局記大功一次禀見候補縣惲遐齡禀謝讞局記功禀見吳喜孫禀知藩司委催正任青田張令交案銀兩差畢詒策請補平湖縣丞徐德彰均禀見候補府經歴伍步蟾府昭磨李兆態州吏目王寶書巡檢雷均鎔典史曹承憲俱禀安縣丞葉世濤禀銷期服假王德勲從九品景學湘均禀銷海運滬局差王緒曾由京騐看來省禀到叩見稅課大使黃寶忠禀銷分湖差遣差主簿羅堃禀知慈　委修武林門内外城樓差禀見巡檢余榮熙禀銷催餘杭蔡故令南米解清差薛爾臻捐免騐看來省禀到諸曁縣世職吳慶蔭禀候騐看叩見○二十六日正任台州恊楊禀見南塘通判葉元芳來省禀到禀見前直隸深州江槐序禀見錢塘縣朱禀知奉飭監斬建德縣斬犯周醢　吳三第桐廬縣斬犯馮本秀三名綁赴巿曹處斬訖正任松陽縣劉靖禀見大挑縣陳鳳誥禀辭赴廣西查硝磺差候補縣徐星鉞禀知藩司委解第三批地丁京餉差禀見叩謝陸　昭禀銷海渾滬局差禀謝讞局記功禀見邵同珩禀知赴嘉屬催繳典捐賑濟差典史蕭崇仁禀請温台措資假學轅文巡捕殷禀辭赴富陽絲捐差○二十七日撫轅牌示四月初一日本護院親詣至聖廟行香藩司武帝廟臬司文昌廟運司火德廟杭道城　廟杭府龍風神李道倉聖祠陳道天后宫嘉分司法嘉寺寗分司玉皇山理事同知錢王禍执同知岳王廟杭通判于公祠徐倅光鎣水星閣仁和塲昭忠祠杭府經歴伍公廟均詣行香仰合屬文武各官一體遵照毋違徐士霖禀知藩臬司會詳蒙准拔委優差叩謝劉瀚　見禀謝記大功並藩司委紫陽點名收卷差榻葆銘同知余顯周仁和縣伍錢塘縣朱俱禀見山隂縣唐因公來省禀到禀見卽用縣紀驤黃大華左官之鄭維翰大挑縣范澤漙鄒遇夔俱奉傳對本禀安銷差縣丞范傳心禀謝飭知咨補餘杭縣丞嘉善縣世職周澤禀候騐看叩見○二十八日藩司趙禀銷假進見嘉湖道丁進見正任台州恊楊禀見禀辭　泗安防次中恊白收呈委員紀俱禀安李襄國禀知騐看趙守賠修柴工回省禀見同知黃瀛海于資之過仕昇通判秦大奎李承先張正芬徐樹淵羅振謙李傳組余肇龍俱禀見仁錢二縣禀知蘇州來電新學臺徐於二十八日由蘇開舟輪船拖帶約初一日進城楊清綬馮炳奎旣用縣黃福元黃耀奎候補縣朱其恕袁來保候康田俱禀見府照磨潘家　禀銷海運滬局美 
[江西官報]  
　　三月十六日許寶蓮往文英營公幹倪廷慶測量廣信經緯度回從九周淮清帮辦南昌保甲王燮厚許璧張照榮楊豫善顧永煇黃作元俱秋審日執事　申　英禀謝得缺後以知縣用行知黃恩煦吳雲芳俱拔委一次失鳴球儘先酌委一次汪承豫接查德内保甲杜觀保往安福催漕折陳啓霖解鹽餉金陵回新海防補用府經　彦彬繳照係湖北人文英營都司朱桂生因安撤任查辦以候補都司周發貴署理翰林院朱祥暉親拜○十七日署贛州鎭申道發赴任李光表收撫轅呈詞○十八日署永覽　李廷榮赴任卸署南昌縣錢寶昌清理交代金福保代新建赴樵舍王家渡一帶公幹謝文彬代南昌下鄕公幹張學培往南新交界蕭家莊一帶公幹楊國璋解九江關餉由京　鄭景洙解漕折由京回蕭本章往南安府屬催契李樹森往袁州府屬催地丁李炯往鄱陽等縣催屯糧張如聲辦新建保甲永豐沙溪司何家謨卸事回 
[安徽官報]  
　　四月初二三日新授鳳潁道王定安到調署潁州府王汝礪辭早陽縣蕭先鎬辭卽用知縣柯劭憼謝奉委發審局副辦候補直隸川熊祖詒知奉風頴道札調辦理稅務知縣梁濤觀會委發審差准補濳山縣典史祖燿由懷遠公幹回並謝奉行知部覆准補○初四日藩轅牌示試用敎諭董浩然委署含山訓導訓導裴廷鈞委署　上縣訓導和州朱大紳辭鳳臺縣李師抗到卸署霍邱開順司董祖修到○初五日候補知府邊保桱禀知奉委騐收東門外城工卽用知縣文緝熙辭解京餉候補縣張奎光李文　均禀銷秋審點名差典史凌炳榮由皖北解餉來省○初六七日候補同知許之珔謝准補鳳潁同知知縣萬世章禀知奉撫台委行轅差遣徐景鏞當蕪從九嚴綬青石均提　　回曹鴻銓禀知奉支應局委電報局差交卸宣城縣典史孫建勛到○初八日卽用縣陳祖受奉撫臺委提鳳陽關餉辭候補知縣張奎漢由桐濳提鏝糧回並謝委發審局正辦　署合肥縣王懋勲常塗大信司余光柱均辭○初九十日鳳臺縣李師沆辭候補知縣郝明紳謝奉委解甘肅餉直隸州州同林曉東由潁州府解案來省從九曾相時赴旌德涇　提錢糧回○十一日藩轅牌示試用訓導汪承恩委署太平縣敎諭　捕同知吳乃斌交卸皖南土藥局提調差到知縣胡壽祺赴休婺提錢　回縣丞　　知奉委解長江水師兹　湘營月餉赴金陵 
 
 

Page 11

 
 
   
 
 

Page 12

 
 
   
 
