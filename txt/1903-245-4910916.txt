# 1903 - 245 - 4910916

 

Page 1

 
 
[四書五經義大全] [  圖書集成局啓]  
　　坊間四書五經義　牛充棟且互相剿襲十九雷同本局有見於此特請名夙廣收古今名人經義之作　爲一編題有未備埃次擬補共五十七卷爲文五千餘篇類皆獨運匠心詞嚴義正本届鄉會試各題無一脱漏科塲利器無有過於此者訂十六厚本價洋兩元八角欲購者請至上洋三馬路申報館由昌書室及各書坊均有代售 
[石印明通鑑出售] [  點石齋啓]  
　　諭世之書莫善於通鑑顧自司馬温公正集而後至我朝畢秋帆尙書作續集又祇及宋元明代尙付闕如讀史者每以爲憾當塗夏明府夑有見於此爰將有明三百餘年之事跡本之正史　之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非　讀正續二鑑者所當蟬聨而下卽彼究心明史者亦不可不以此爲考鏡之資也兹由本齋用潔白連史紙石印告成每都装釘十二本　價洋兩元卽日出售此佈 
[諭酒害續十五日稿]  
　　其一日害性吾　偶爾發興過量酩酊醉時之情狀至明日都不能記憶推究其情實因腦筋麻木之故大凡人之大腦受酒醕之毒其見識智慮因醉而亂惡情私欲乘間而來出言行事往往不克自持與醒時若出兩人此固事之共見共間非吾一人之私言矣吾試設想醉後之人其行事顚倒最足以變人之性情者莫如好色與好鬥慶封嗜酒而易　實同禽獸之行爲周　乘酒而挑妾致被有司之彈劾酒爲淫源由來舊矣人雖有性好漁色或不盡由於酒究之醉　　楜愛情改變昏亂之後易致淫荒平時整飭者或變而爲挾邪素性純謹者或變而爲輕薄常見醉人游狹娼妓私　　女比比皆是也是以好色害人之品行撙俎之地伏以兵戎飲食之間終以獄訟古詩有云失意杯酒間白刃起相酬痛乎哉麴蘖之爲禍烈也我國械鬥案件以色財爲多次之因酒釀釁近時虹口美界西國兵船水手因酒醉誤擊中人被捕拘拿者屬見不一見正不獨中國爲然也是以好鬥害人之名節其他若行歩歪邪有庚顗墮頭之失言語衝撞有灌夫罵座之風此種小失猶無大害更僕難數不盡覼縷大抵醉後靈性多所變易一切措施身不自主嗚呼屢受醕毒時發酒狂輕則供他人之嘲笑重則壤　已之身軀人生一世陶情怡性之資不慮其少何苦耽此狂藥而使喪失吾常度哉以上四者雖或粗舉其大槪而要之酒害之鉅者略盡於是矣害生害性爲吾人之關係害種害政爲國家之關係欲杜其害其道何由曰惟有設會以戒之而已西國新設律法有過飲罰鍰之罪彼中士夫各地有戒酒會近會中女監督恨得氏將酒與　生相關之理逐層韶析載入各學堂條約俾後學小子知所謹戒内以益於已外以益於人立意至爲美善吾國能仿行其法或者淫　之惡俗庶幾稍衰息乎聞美國堷革利城　卽舊金山大學校之所在居民約二萬而並無警察一人其故因城内無酒之家且離城周圍一英里亦不准賣酒所以風俗純良不煩警察然則世人皆醒之益乃如是之大反而思之憬然可悟或曰酒可入藥似非全無益於人身殊不知酒　入　而醫生斟酌輕重從無敢亂用之者誠使設會戒洒廣爲懲儆雖下等勞動之人未必盡遵戒約而詩書禮義之　不敢恣其所欲素封　　之豪不得聽其所嗜久之而此義大明人心思返百家之市無懸帘則日暮無狺争之狂子四時之睱無巷欲則行路無扶倒之醉人厚吾民生强吾民種勤吾民政全吾民性大之可以敵世界種族之競争小之可以葆一人靈明之本質强中國而奄有海外其道或微係於此若聽其沈湎仍此昏亂劇飲狂歌曼衍内地弱種亡　之原此亦其一端也今之謀國者或議抽重税冀遏其流而榷酤之害甚於税畝設法勸飲以斂民財前人有言之者則何如設會戒之之爲愈也嗚呼余之困於酒國十餘年矣負傷以後諷勸來者故不覺其言之沈痛也世之管領醉鄉者尙知慣哉 
[本館接奉電音]  
　　昨日午後三點鐘時京師飛電傳來上諭一道敬謹譯登○七月十六日内閣抄奉上諭現在振興商務應行設立商部衙門商部尙書著載振補授伍廷芳著補授商部左侍郎陳壁著補授商部右侍郎應辦一切事宜著該部尙書等妥議具奏欽此 
[電傳宫門抄]  
　　昨日午後三點鐘時京師友人專電告知本館云七月十六日皇上召見軍機大臣及樊增祥 
[英日專約]  
　　俄報云東事方殷大局未定駐韓英日兩圖使臣同立專約意在保全東土俾日人得自展權力其大旨如左一韓廷當擴充海陸軍權力方能抵制强鄰永保和局庶爲自主之國二韓廷添設軍力第一以邊防爲要務遇有邊警全軍住助三韓人如欲大展兵力而財用不借助他人則英日兩國中不論何國當竭力協濟不得推諉以固邦交四韓廷日後不足得聘他國人爲顧問官已聘定者不計 
[和平了事]  
　　京師友人函云日本人内藤順太郎遊歴錦州被清兵綑縳凌辱一事日本公使照會外務部電告盛京將軍調停此事牛莊日本領事與錦州知府相商議定辦法數條以了此事一　縳内藤順太郎之武員官兵等皆嚴加懲治以儆效尤一日人内藤順太郎遊歴錦州並無不法情事而錦州官兵不遵約章擅自拘拿殊屬不法此後凡外人至錦州遊歴者宜一律優待不得妄加滋擾出示曉諭俾衆皆知以儆將來一内藤順太郎所失金圓物件等計值銀三百八十三元七角外有京平足銀三十五兩皆宜照數賠補由知府交領事轉交内藤一内藤等三人爲此事往來京錦計用銀一百二十元卽時送還以昭公允一内藤與范永澤借貸事件已於上月了結彼此二人各無關繫范永澤現寓北京任清官自行辦理與内藤無涉 
[淪爲異種]  
　　小吕宋一埠粤人不過二千閩人則約有七萬前戊戌歲中國始派領事係閩人陳某因抽收注册費以致閩粤商帮互相齟齬近該埠改隸美國　新頒禁逐華工苛例華人不得已均向美官注册轉視中國之册爲具文到注者不及其半噫驅民入於異種是　之咎哉 
 
 

Page 2

 
 
[大兵雲集]  
　　廣州訪事人云第一次武健軍於六月三十日午刻由廣亨輪船載赴梧州隨卽換舟帶赴潯州第二次武健軍於七月朔日由小輪船十餘號帶至梧州俟初二日卽由原輪舟載往潯州至武健軍左旗四營於月之初三日由廣州下船卽日開赴梧州 
[墾務述聞]  
　　山西友人貽書云辦理山西墾務大臣貽榖以繩丈爲墾務要差惟訪聞領繩之員司人等或得財浮丈或索費擾民或責供給於地商或受託請於親友或欲速而失之輕忽未暇求詳或畏勞而委之書差希圖省事抑且有雇用民户車馬及購取糧石草料等項而抑勒給值者名爲出價陰實侵漁種種弊竇防不勝防因卽嚴定考成通飭各局略謂各該局於各員赴地行繩之日無論總會帮辦必須有一人親臨地所認眞督飭辦理繩丈各員中其有營私及始勤繼惰各情者立卽據實禀揭分别懲辦輕者記過重者撤差尤重者參處决不瞻徇該總會帮辦等知情不舉查出治以應得之咎至當差勤奮實能得力者每届三個月准予記功一次十次以上之員將來彚案請奬列入優等五次以上列二等不及三次不得與保其記過多次與因事撤差者雖曾出力亦一併撤去保案以昭激勸而示限制 
[核議禁賭]  
　　廣西友人來函云日前梧州梁彤雲太史廷棟等以開賭事具禀雲帥行轅隨奉批示謂税賭害民流毒至酷卽時艱餉絀苟别有挹注皆當决去不疑據禀改歸地方官辦理若以官衙作賭廠更不成事體苟仍行設廠亦須用費且書差流弊無窮此節自無庸議惟賭害之尤甚者不能不爲酌减除白鴿卽小闈姓已由本部堂札飭通禁外其餘字票字花兩項若並行禁革每年應短餉額若干能否以該公司帶收加五津貼二十三萬圓之欵作爲彌補或令其餘利所赢再加報効想當可及額仰西藩司卽督令政務局各員切實核議用心考求務將字票字花兩項一併革除另行設法騰補總以餉項無絀民害稍紓爲要因賭釀盜久已流害地方能爲西省除此秕政卽該司道之造福於粤者大矣至粤　省垣向無番攤不能以遷往城外爲詞亦並案禁止 
[派兵緝梟]  
　　揚州訪事人云泰屬某塲有地名鮑家墩者逼近海濱爲灶户煎鹽之所近忽有梟匪麕集器械精良見鹽卽行賒欠無敢阻者塲員以塲内所設練勇巡丁寥寥可數未敢孟浪出緝因於日前飛棹來揚禀見運憲恩都轉面陳一切都轉檄飭鹽捕營張都戎率領本營水師砲船八艘另又在本營挑選精壯歩隊一百名星夜馳往會同塲官相機進剿塲員隨禀辭回署布置一切都戎所帶水陸隊伍亦於某日登程想此烏合么魔當不難立時驅逐也 
[課銀被劫]  
　　厦門訪事人云數日前銅山海關派人押解課銀一千餘兩至省垣交缷不意行至漳州府屬龍溪南靖兩縣交界之處突遇盜匪多人攔路行劫盡奪所有而去現雖報請地方官赶緊緝捕恐已難望璧返矣 
[盜案迭]  
　　蘇州訪事人云本月初旬某日蠡　鎭某當鋪被盜刼去多贜報經地方官飭緝未獲不意甫閲四日鎭中某　園亦被盜黨明火執仗蜂擁入室搜括一空吁盜匪横行至於此極有緝　之責　　將何以爲情哉 
[禀開米禁]  
　　鎭江訪事人云七月十二日常鎭通海道兼鎭江關監督郭月樓觀察發出批示二道懸掛頭門其文曰浙　安　　館妄業號商　利等禀批據禀米價平减請開釣船采禁願於應　税　外再認繳平糶義捐候卽會同平糶義捐總局詳請開禁俟奉批卽行　辦旣而粤商德記等又以請弛米禁禀知觀察批云據禀米麥價均平减請開輪船裝運米糧之禁照輪平糶捐銀並出道飭據邵牧查復　商等所稱尙係實情並云已飭董轉詢該商等據稱如蒙開禁裝運米糧出口保結各章自當遵照鎮關成案辦理候卽會同平糶義捐總局祥　　　俟奉批卽行遵辦 
[鎭道赴甯]  
　　鎭江訪事人云常鎮通海道兼鎭江開監督郭月樓觀察於七月十一日詣招商碼頭乘江裕輪船泝江而上逕赴金陵　見兩江總督魏午帥禀要公瀕行之際租界總巡周錦堂恊戎及府縣各官均詣江十恭送 
[贛撫清風]  
　　九江訪事人云新任江西巡撫夏大中丞自七月初五日乘龍驤兵輪船抵潯次晨啓節赴江寗拜會兩江總督魏午帥然後履新當帥旌戾止時德化縣江雲卿大令預備供應中丞一槪不受並諭令轉知經過各州縣不准餽送禮物目下瀛眷人等仍留舟次不肯米擾地方體恤屬僚可謂至矣 
[定期錄科]  
　　杭州訪事人云學憲張夑鈞大宗師舉行錄科前已行文各屬定於本月十五日取齊兹於十四日發出排單定期考試計開十六日補各屬生員歲試十九日杭寗二府生員錄科一十一日湖紹二府生員二十二日嘉台二府生員二十三日官廕教補歲考二十四日正途責監二十五日金嚴温處四府并龍江常開四縣生員二十六日俊秀貢監二十七日各府生員補遺二十八日正途俊秀貢監官廕教補遺二十九日大收 
[嘉惠士林]  
　　温州訪事人云温處道童韶甫觀察以温郡離省窵遠寒畯應試資斧維艱因捐廉津貼咨照招商局輪船載送三次船價核减三成現於本月十四日展輪直駛上海現各士子紛紛赴學購領船票聞此次約有四百餘人云 
[騐船防疫]  
　　温州訪事人云招商局普濟輪船司機器西人阿台前次來甌中途患病越三點鐘而斃以故普濟於初二日到埠停泊馬頭俟西醫來船將搭客逐一騐過方准登岸 
[摛獲拐匪]  
　　厦門訪事人云日前安海石獅縣丞某二尹在某客棧中查獲著名拐匪三人並搜出三孩一婦當卽押解至厦防廳署禀請鄭司馬訊明懲辦 
[禁錢出口]  
　　九江訪事人云德化縣江雲卿明府日前發出示諭一道其文云現奉府憲孫面諭近來潯郡錢價日昂銀價日賤每兩僅兑錢一千零數十文難保無奸商私運制錢出境情事應卽嚴行查禁以維圜法除函致税務司轉飭杆手隨時嚴密稽查外飭縣一體示禁不准私運制錢銅元出境以免商民交困或有因用帶錢出外不得過五十千倘敢違禁多帶一經查獲卽行將錢充公并照例懲辦等因奉此合行出示嚴禁爲此示仰闔郡商民人等知悉須知制錢爲民間日用所需製用銅元銅錢均不准載運出境卽或因有要用須帶制錢出外至多不得過五十千如逾此數一經查獲卽以私販諭除將錢充公外將船鋸示江干并將人拿案從重懲辦本縣言出法隨其各凛遵毋違特示 
[浙中得雨]  
　　杭州訪事人云杭地自上月中旬以來亢旱已久居民望澤甚殷至本月十一日午後忽陰雲四布雨師降臨惟卽停止次日探知東嶽留下等處得雨甚大約歴半點鐘時始止十二日三點鐘時城内但聞雷聲隆隆而並無雨意聞西鄕一帶雷交作勢若傾盆一時 
 
 

Page 3

 
 
溝澮皆盈直至黄昏時始息 
[皖省官塲紀事]  
　　安慶訪事人云候補縣顧民嵒大令及章大令宗俊均經撫憲聶仲芳大中丞給予咨文赴京引見○商務局提調黄太守國璸奉上憲委署潁州府篆務所遺提調事務委候補知府任太守廷牧接辦○臬憲濮紫泉廉訪查知懷遠縣屬上控之案甚多因委候補同知張司馬雷前往訊理 
[蘇省官塲紀事]  
　　蘇州訪事人云江蘇補用道劉觀察能信近赴白門謁見兩江總督魏午帥事畢於本月十二日至蘇謁見撫憲恩藝棠中丞呈遞履歴○候補道孫觀察傳緗來省公幹卽於本月十二日事畢遄返白門○江南銀圓局總辦委理問錢叅軍定爾押解銅圓三百三十萬枚到省呈交蓋代蘇省鼓鑄也○調補常熟縣鄭大令之和奉飭赴任日前由蘇起程赴虞山視事○金山縣蔣瀾江大令奉調簾差遺缺委李松生大令祖壽前往代理十二日李大令禀辭赴金山 
[湓浦潮聲]  
　　九江訪事人云前署九江道寶湘石觀察回糧道本任後奉旨升授直隸按察使交卸後挈同　眷於七月初八日過潯小作勾留卽附輪船北上○九江道瑞莘儒觀察籌辦經費創立警察現擬咨調前在潯陽招募之學生五十人回潯作爲頭班繼招若干名爲二班講求訓練分紥各要隘開局之日先派常關水勇分站各處晝夜巡察以衛閭閻 
[四明瑣事]  
　　寗波訪事人云往來寗温等處老海門輪船於上月間因須修理駛赴滬江兹已工竣業於日前由滬駛回寗郡定期十二日仍按班開駛○寗屬夏季房捐各户率多觀望現經葆太守出示諭缴並分飭各屬赶緊收取近日已紛紛呈繳大約是月内可以一律收齊解報矣○寗郡天主教堂所設之毓才學堂其房舍刻已將次落成擬於本月十六日開學○寗地紅痧症近日較前更盛居民之患是症者十人而其八大底皆身先潮熱而後遍體發露紅癍四肢腫痛無力須偃臥二三日後始獲潮痊幸俱無性命之憂故操岐黄術者咸得應手奏效務利頗厚也 
[監司谒客]  
　　卸任蘇州府新簡廣東雷瓊道向子振觀察前日由蘇來滬昨日命駕入城先赴道轅拜會袁觀察晤談良久繼至縣署投刺王大令亦迎入花廳茗談片刻而别 
[整頓捕務]  
　　保甲總巡朱森庭明府查悉滬南十六鋪二十三七鋪境内竊案迭出所報各案從未破獲捕務廢弛至此已極爰於昨日提集捕役分别笞責二十三七鋪捕役瞿慶疲玩尤甚因飭知局員姚韓兩　尹隨時整頓 
[力挽頺風]  
　　本邑保甲總巡朱森庭明府以近來城中仍有萻留劉海髮者因親率局差及薙髮匠到處搜查見有此等少年立即拿住大加申斥當塲將短髮薙去如此雷厲風行想此風可以稍息矣 
[花落訟庭]  
　　昨日爲法租界捕房發落之期因上期並無判責人犯捕頭遂禀請讞員魏塢大令暫停判案 
[英美租界公堂會訊案]  
　　美商茂生洋行主投本管領事署控源大祥號主穆芝源混售次貨等情經美總領事照會讞員孫建臣直剌簽差將穆提到旋交人保出昨日直剌會同美繙譯白保羅君升座後穆延律師凱第士投案聲稱此案原告今旣未到本律師請缓至禮拜四當代向原告理處如果不能理明再請訊核直剌商之白君准如所請候禀覆核辦 
[上海縣署瑣案]  
　　前日西門外巡防局移　張德奎控周啓一行兇一案至縣經縣主汪瑶庭大令研究張德奎供在西門外某猪作爲夥昨日在門外磨刀周啓一肩挑石灰撞在小的身上致被扯破衣服向之理論周卽取菜刀將小的砍傷肩臂爲此扭局移案求究兇刀呈電周洪稱昨日肩挑石灰行經張之門首偶不經心扯破張之衣服卽被扭住索賠并遭毆擊小的情急用刀恐嚇悞傷伊臂求宥大令騐得張受傷屬實判周責二百板收押諭令張自行醫治候傷痊再核○棋盤街雙桂堂妓女金巧仙前日投縣署喊被惡鴇霸阻從良等情經大令研訮金妓供年十九鎭江人父母俱亡十五歲時被人拐帶來　售入妓院爲娼時遭凌虐近欲從良詎被覇阻求恩超拔大令判發普育堂擇良婚配○宋和尚扭韓老木至縣控被呑没工資等情經大令研訊宋供本姓王舅父王坤全無子以小的爲子本年六月間舅父在韓老木所駕之松江航船爲夥墮河身死被韓呑没工資求追韓供王坤全失足溺斃後經小的撈獲棺殮並給宋和尚埋葬費洋銀四十元並無呑没工資情事求鑒大令以宋所控無憑斥不准理 
[論近日學者喜用新名詞之謬]  
　　自内地學者遊學於東瀛者衆而於是所謂新名詞者輸入吾國自命爲維新之徒者所有言論著述莫不奉新名詞以爲典則相與摇脣鼓舌學步效顰開口不離觸目皆是抑若舍是卽無以與於維新之學也者吾不知其誰實作俑於前而令一世之靡然從風也間嘗卽其互相傳述者而觀之如造端則曰起點根由則曰原因職分則曰義務注意則曰目的變故則曰風潮經營則曰組織目禮教之國曰文明指鄙陋之俗曰野蠻明明叛亂而變其詞曰暴動明明世界而異共稱曰舞臺此外若社會若代表若問題若方針若澎漲觸處皆然不一而足其語類皆庸惡淺近拾東人之唾餘飲和文之餘𤁋而無一語爲自出機杼獨具　锤者嗚呼是誠所謂崇拜外人而不脱奴隸之思想者也夫我中國自羲軒倉籕以後文教之隆無與倫比其在二代之盛典謨雅頌固已夐乎莫尙卽降而至於盲經腐　以及諸子百家莫不殬精竭慮成一家言微特後世學人揣摩仿傚奉爲金科玉律卽近日泰西儒士肄業及之者亦罔不羣焉心折而嘆爲各國所不逮焉而學者反不加研究率爾操觚其不能企及於古作者之林固無足怪獨奈何心醉乎異國通俗之文爭相慕效刻意倣摹至於舉國若狂則不第無以自解卽欲代爲解之而亦有不可得也今且不必爲用新名詞者責而以一言爲用新名詞者勸要知新法新政在乎吾人之身體力行見諸措施徵諸事業徒藉一紙空言以爲中國維新之一助其收效已屬有限乃猶不自檢束無論著書立説皆以是新名詞爲口頭禪爲當世攻撀新學者授以口實其無裨於時局固可惜其以文字賈禍尤可危也惟是往者不可諫來者猶可追及今而一洗積習痛改前非亦不爲晚吾願吾中國之學者深長思也 
[惠書誌謝]  
　　昨承商務印書館以日本明治法制史歐洲最近政治史俄羅斯史漢文教授法各籍見貽僕維變法之效日本最速仿而效之庸非來軫則明治法制史其要也外交得失悉根　治轉弱爲强足資考鏡則歐洲最近政治史其要也强俄政策註意亞洲欲知前日之何　而盛與後日之如何而止則宜讀俄羅斯史中國文法向無專書誘啓後人難期領會則宜讀漢文教授法之數書者皆當今之切要允宜家置一編者也爲綴數言以謝雅貺 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[温郡塲紀事]  
　　温州訪事人云永嘉縣秦鹿苹大令前於六月初三日接省中洋務局札文委令赴寗公幹兹已公畢於十一日之　附趁招商局普濟輪船回温○新委温州洋廣局尹澄甫大令於十一日之晚附趁招商局普湊輪船來旣筮吉七月二十一日蒞局辦事○　任處　府慶元縣曹鶴儕大令祿皋亦於十一申刻附普濟輪船到温在東陽春客邸暫駐大约十五日禀見道憲後當卽赴任也○前辦洋　局陳鑑漚大令允豫兹以庖代有人擇於二十一日交缷 
[鷺江漁唱]  
　　厦門訪事人云港仔公承義洋行係日本人所設去年被盜行劫經日本駐厦領事照會厦防同知嚴密偵查旋擒獲匪徒三名訊得並無確供覊禁在獄邇日有福州人某甲者持玉蝙蝠一十餘對銀耳環十餘副及鈹釧之類向之兑換行中人見係去年被劫原　　喚令差保扭赴厦防同知署中禀　推鞫○本月初一晚突有闖棍某甲與三十六崎項鴻福堂妓院龜奴某乙互相格鬥揮刃砍之斷乙氣管隨由鴇兒某氏舁赴厦防同知禀請騐傷緝兇洎舁回至竹子河氣絶而斃厦防同知鄭司馬聞報帶同刑仵臨塲相騐塡明屍格飭捕嚴緝兇手聽候按例以懲○邇有奸商將烟葉剔去筋梗將嫩葉打疊成箱舁赴厦門關照烟葉報税税務司查知筋梗旣去每百斤只剩六十斤實屬朦混取巧因出示曉諭以後如有此項情弊一經察出從重罰鍰 
[之罘近事]  
　　烟臺訪事人云土棋某甲因向某乙借貸不遂奔至東關道署大呼乙爲海盜曾在洋面截刦某客船道憲李觀察飭一併發交巡檢某二尹嚴行訊辦○某甲者解衣磅礴在某處河畔燥身某氏嫗見而斥之甲怒辱詈之下繼以兇毆傷氏額角昏暈倒地氏子某乙　將甲扭送巡司署請究○上月十八日之夜廣仁堂施醫局因驅蚊不愼遺火上炎延及屋頂焚去半椽幸經各水龍馳至灌救得熄至二十四日開平局不戒於火焚去樓房十餘間○日前某油坊工人某甲曳騾至海濱洗滌被水淹斃當由執事人投縣請騐旋經縣主王大令騐得實係失足所致並無别情飭卽備棺收殮聞者憐之○有一人手持洋銀二十七元不知如何溺斃水濵後經好善者所見卽取洋銀如數購辦衣棺殮而埋之死者有知當啣結圖報矣 
[浦東總巡局瑣案]  
　　前日浦東金家橋左近教民姜徐氏投保甲總巡局控子關保違忤等情總巡謝岳松明府諭候派差提案究辦○前日浦東六里橋鄉民陳木生投保甲總巡局控嚴夫蘭藉端行兇並牽去水牛兩頭總巡謝明府提訊之下嚴供被陳欠去荳價洋銀六元向　不還是以牽牛作抵明府以其不應强奪耕牛著卽交還一面令陳將欠欵如數歸還一併斥釋○爛泥渡左近松盛醬園主某甲以渡船户周妙得勒索渡資函送至局總巡謝明府提訊屬實判責二百板具改過結交人保釋 
[英美租界晚堂瑣案]  
　　張學明控丁顯臣與伊嬸母丁劉氏將存銀手摺塗改數目等情前經讞員孫建臣直剌略訊口供著分别押候訊核當晚直剌提案復訊張供小的與丁劉氏誼關親戚劉氏之夫名祥太在日曾將洋銀五百元存在源大錢莊按月收取利息今年五月間祥太病故因喪務需用由小的經手支付不意丁劉氏串通其姪丁顯臣將此摺塗改數目請爲究懲丁顯臣供叔父祥太殁於滬寓彼時小的尙在天津安有塗改之事丁劉氏供詞與姪顯臣相同直剌以供詞各執碍難核斷著將丁等分别押候查吊存摺及簿據到案再行核奪○孫菊仙王新記陳星記等控王國恩呑没股本前晚直剌提訊之下孫供今年三月間小的與王陳等各出股本洋銀五百元開設雲仙戯園由王國恩所　之人管理帳目詎料伊竟任情舞斃復將各茶房押櫃洋銀四百七十元悉數呑没各茶房向索一味推諉迨雲仙閉歇屢追各帳王國恩存心　良妄圖呑没各茶房無奈遂至小的家吵閙致小的患病多日現除此欵外小的尙有包洋若干元應向王國恩追取求察王國恩供各欵均有帳簿是否侵挪非查不明直剌著各遵公正人將各帳詳細查算禀復核奪 
[英美租界公堂瑣案]  
　　流氓梁有榮阮吉昌在美租界一帶攫敢行人所携扇子等物前經獲案懲辦近以故態復萌報由包探倪順泉獲案請辦獄員孫建臣直剌商之美總領事署繙譯官白保羅君判各責二百板發押捕房半年○陳維義卽陳萃之冒充同族陳木生之名向法租界某號騙取洋銀七十二元報經包探何阿春拿獲解訊昨日陳維義將洋銀如數繳案求恩寛宥直剌判將洋銀給陳妻衛氏領去維義押交妥人保釋○某烟館值堂人王阿榮被騙子某甲囑至楊慶和銀樓冒取金戒指五枚報由包探王長桂拘獲解訊昨日解案王供小的實受烟客某甲之愚求　寛宥直剌判責二百板棚號兩禮拜仍追賠戒指洋銀三十元○偷兒方阿坤掩入顧寳洲家竊取象牙摺扇及衣服等物報由包探孫阿星獲案請懲直剌判責三百板枷號十日贜給還失主○流氓王松松王順成欔取行人黄炳仁所携小銀錢數十枚報由包探張才寶拘獲請究直剌判各責二百板禁押捕　兩月○蕩婦陳王氏偕姘夫江松茂前將某小烟館租與蕩婦楊阿四開張前日忽失烟具多件致相爭閙經楊阿四報由包探沈阿炳至　押店查獲原贓送案請究直剌以各有不合判責江二百板陳王氏掌頰一百下楊阿四掌頰四十下烟具給領 
[法租界捕房紀事]  
　　昨有某姓婦人投捕房訴稱生女被某甲拐藏求提追究捕頭立飭包探前往將甲拘入捕房據稱向係出外貿易來滬未入並無　拐之事捕頭命暫行管押候飭包探查明禀復核奪○積竊陳阿四迭次犯案釋出未幾前日又來租界行竊某姓家衣服爲包探查見將人贓一并　送捕房捕頭命押候解送公堂請讞員魏蒓塢大令訊究 
[美租界捕房紀事]  
　　前日賭棍王某不知何故與妻弟顧某口角竟致拔刃行兇顧忿不能平奔赴捕房據情聲訴捕頭令某包探前往查明以　　　公堂禀請讞員孫建臣直剌訊辦○昨日亭午時鄕民某甲至裏虹口江北人某乙所開店内購一褲帶論價不合致相扭毆旋赴捕房擊訴捕而以兩造各有不　　押乞丐牢半日○前晚妙手空空兒李阿坊潛入西華德路某姓家行竊衣物携之而出適爲某號巡街華捕　見連贓帶入捕房捕頭令押候轉解公堂禀請懲辦 
[助振摭要]  
　　啓者山東河流撗決民歎其魚而粤西兵災又半爲　荒所近流離軾道待賑孔殷敝所正值萬　籌勸之時乃　汪廷壽堂求病速全由福康莊來洋四百元朱少記求合家平安洋二百元恕堂　　百元栽雲山人　　　　洋二百元無名氏洋二百元無名氏求病速愈身　　强由盛習齋先生來元一百兩嗚記求病速痊洋一百元無稱子洋一百元經　　求内　　氏頭痛速愈洋一百　謝　　善士爲令郎韜甫一索得勇戚友　　一槪璧謝將湯　　移助代　公邀福洋一百元隐名氏爲三世兒求病速　由道署來中五十元無名氏求　口平安　五十元　　移助求　平安由鄧也泉兄來洋五十元嘉定　維豐堂募隐名氏洋五十元余記由水豐莊來洋四十元默佑　　四十元古黟南屏　汝言爲妻江氏求保冥福洋四十元　　　維豐草堂洋三十元松江洽昌沈　東洋三十元蘇州俞曲　先生來龍記洋三十　元樹森爲先慈祝孺人八旬冥　移經懴資洋四十元祇領之餘　　　善長　　時艱　　　善至意感謝莫名　當量解災區擇尤散放以廣仁施而　民困　　具收照外請登報　奉掦仁風上海北市縣　會館施則亟謹誌 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
要人地實在相需爲地擇人者亦應據實陳明不得以空泛考語濫行保题各等語今磁州知州一缺臣督同藩臬兩司在於現任人員内逐加遴選非現居要缺卽才難治劇實乏合例堪調之員即候補知州各缺亦均與此缺人地不宜自應遵照部議在於卓異應升人員内遴選更補兹據藩司周浩升任臬司楊士驤查有卓異候升之永年縣知縣劉傳祁堪以升補會詳請奏前來臣查劉傳祁年六十一歲江蘇吳縣舉人由分缺先知州補授唐縣知縣光緒二十一年九月到任二十四年大計卓異引見奉旨准其卓異加一級仍註册　任候升二十七年調補永年縣知縣二十八年正月初一日到任該員老成練逹辦事精詳以之升補磁州知州實堪　要缺之任與例亦屬相符合無仰懇天恩俯騐員缺緊要准以永年縣知縣劉傳祁升補磁州知州實於吏治有裨如蒙俞允俟接到部覆再行送部引見該員係屬初升任内並無審案緝盜徵解錢糧已起降調革職停升叅限處分臣題升要缺任内一切因公處分例免覈計亦無叅罰案件除將該員履歴清册咨部外理合恭摺具陳伏乞皇太后皇上聖鑒訓示再所遺永年縣知縣要缺俟接到部覆核明開缺日期通行照例揀選請補謹奏奉硃批吏部議奏欽此 
　　直隸總督袁奏請總兵暫緩赴任仍留北洋統帶兵輪片二十六日 
袁世凱片再恭閱邸抄光緒二十九年六月初五日奉上諭廣東南澳鎮總兵著薩鎭冰補授欽此旋據薩鎭冰呈請叩謝天恩經臣據情代奏欽奉硃批毋庸來見欽此轉行欽遵在案伏查該總兵係由福州船政學堂出身經游歴外洋嫻習駕駛　練操巡帮統北洋海軍有年上年葉祖珪調駐天津所有海軍各船委令代統駕輕就熟整頓有方目前渤海門户洞開兼以東陲未靖尙　艦隊往來巡弋藉壯聲威現在海軍將才缺乏該總兵謀略夙優中外引以爲重交涉巡防均闗緊要未便遽易生手合無仰懇天恩俯念北洋防務至重准將總兵薩鎭冰暫緩赴任仍留海軍統帶各船俾資得力理合附片具陳伏乞聖鑒訓示謹奏奉硃批著照所請欽此 
直隸總督袁春革員精心力學奮勉有爲懇恩開復銜翎留營効力摺二十六日 
太子少保北洋大臣直隸總督臣袁世凱跪奏爲革員精心力學奮勉有爲懇恩開復銜翎留營效力以觀後效恭摺仰祈聖鑒事竊已革花翎提督銜記名總兵劉超佩前因獲罪遺戍在天津縣監禁尙未起解適值拳匪倡亂因變放出仍在北洋待罪經臣於光緖二十八年正月援案奏請加恩懌放欽奉硃批著照所請該部知道欽此當經欽遵轉行在案臣查該革員爲湘淮宿將早歲從戎剿辦粤捻各逆頗著戰功其威海獲咎竇由援絶身受重傷並非脱逃確有證據迨庚子之變釋令立功仍以未奉明文朿身待罪忠貞樸實尙屬可嘉上年夏間臣因武備需員創設將弁學堂將該革員發堂肄業該革員自人堂以來虚衷研習勤　異常於課程堂業頗能講求有得且察其忠愛性成志存報國當兹時事多艱需才孔亟不忍聽其廢棄可否仰懇天恩俯准賞　銜翎留於北洋軍營効力以勸後效之處出自慈施理合恭摺具奏伏乞皇太后皇上聖鑒訓示謹奏奉硃批著照所請兵部知道欽此 
直隸總督袁奏知州要缺仍以原揀之員升補摺二十六日 
太子少保北洋大臣直隸總督臣袁世凱跪奏爲知州要缺仍以原揀之員升補以資治理恭摺仰祈聖鑒事竊查　州知州李振鵬奏叅開缺另補應以光緖二十八年十月初二接到部文之日作爲開缺日期歸十月分截缺所遺灤州知州一缺地近海濱幅員遼闊旗民雜處政務紛紜係繁疲難調要缺例應在外揀選前以清苑縣知縣李兆珍升補經部議覆以該省大計卓異尙有合例應升人員例應先儘請升所請以清苑縣知縣李兆珍升補與例不符應毋庸議行令另行揀選等因查定例州縣應調缺出俱令於現任人員内揀選調補如無合例堪調之員知州准以候補人員請補如無人准於應升人員内揀選題升又州縣以上應升缺出先將卓異引見回任候升之員先儘升用不准於摺内聲稱人地未宜以别項人員請升該省無卓異合例人員方准以各項著有勞績應升人員揀選升用如不合例或人地未宜准於摺内詳細聲明以現任合例應升人員循例請升又保題升用人員任内如有審案緝盜徵解鏵糧已起降調革職叅限者槪不准其請升如因缺係繁要人地實在相需爲地擇人者令據實陳明不得以空泛考語濫行保題各等語今灤州知州一缺臣督同蕃臬兩司在於現在人員内逐如遴選非現居要缺即才難治劇一時實乏合例堪調之員卽候補知州各員亦與此缺人地不宜自應遵照部議辦理惟查卓異引見回任候補之萬全縣知縣王鍚光已請升補多倫諾爾撫民同知又永年縣知縣劉傳祁已請升補磁州知州其餘尙有獻縣知縣　燾一員係光緒二十九年四月初三日引見核計在出缺之後例不准升此外别無卓異引見回任候升人員其勞績應升人員亦與此缺人地不宜未便遷就自應仍以合例應升之清苑縣知縣李兆珍循例請升據藩司周浩升任臬司楊士驤會同詳奏前來臣查李兆珍年五十五歲福建長樂縣人由舉人大桃知縣籖分直隸補授望都縣知縣光緖二十一年二月初四日到任二十一年調署撫寍縣知縣二十三年保薦循良奉上諭傳旨嘉奬是年十一月飭回望都縣知縣本任二十四年三月初一日到任二十五年五月大計卓異調署蔚州宜化等州縣二十七年七月調補清苑縣知縣保薦循良奉上論傳旨嘉奬二十八年大計卓異並經臣保送引見奉上諭以府在任候補並交軍機處存記八月委署磁州知旜於九月初七日到任該員篤實明通盡心民事且歴膺繁劇民情愛戴與論翕然並迭經保薦循良洵爲州縣中出色之員以之升補　州知州要缺實堪勝任人地實在相需合無仰懇天恩俯念員缺緊要准以清苑縣知縣李兆珍升補灤州知州實於吏治大有裨益如蒙俞允俟接到部覆再行給咨送部引見該員係屬初升任内並無審案緝盜徵解錢糧已起降調革職停升叅限處分且題陞要缺任内一切因公處分例免核計除將該員履歴清册咨部外理合恭摺具陳伏乞皇太后皇上聖鑒訓示再所遺清苑縣知縣要缺俟接到部覆核明開缺日期再行照例揀選請　　奏奉硃批吏部議奏欽此 
 
