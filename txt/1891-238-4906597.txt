# 1891 - 238 - 4906597

 

Page 1

 
 
[東撫張朗齋宮保事略]  
字林西字報述張公事略固有不符而有爲之辨者謂公係江蘇之蠡里人微時作仲由之負米一日見不平事卽以所負米擲其人遽殞遂避跡至豫適捻匪擾固始固始令出示招募豪傑謂有能保守此危城者以女妻之公遂應募而起夫公之百戰勳名固以固始始而據其所辨尚多差謬按公原籍紹興由紹遷杭故人皆稱爲錢唐尙書至云蘇人亦非無因蓋公之姑丈蒯廉訪士薌固吳江之黎里鎭人公少依以居廉訪知公之能遂妻以女入贅於家以内姪作館甥焉旋蒯公任河南固始令捻匪以數萬衆圍其城逆氛甚熾事方危迫而公適至選衆冲鋒賊盡披靡賊凡圍固始七十餘日力戰解圍公之力焉嗣後公在豫二十年轉戰數千里公皆以身先士卒信陽劇賊望風盡降生全者二十餘萬嗚呼公之烈亦偉矣哉遂由牧令洊擢至豫藩説者謂功高而賞厚惟公可當之而無愧焉公旋助剿粤捻二逆於皖楚燕薊之間百戰百勝莫敢攖其鋒由此威望日隆而忌者亦衆或有以萋菲之語入告者謂公但嫺武略而不工文字遂改授總兵粤逆初平之際公嘗回杭里居日與鄉中父老閒話桑麻怡情詩酒恂恂有儒者氣象亦曾於黎里婦家盤桓小住蒯固世家公亦名族幼年隨任汴梁有廉吏兒孫之稱而絶無負米養親之事不知此語從何而來公以中表聨婟某令以事急婚女亦屬傳聞之誤公旣改官不樂仕進讀書養氣砥礪廉隅殆有終焉之志左文襄知公向在豫省勳猷卓著檄調出關公以病辭朝旨不許公乃投筆而起慷慨就道先用兵於秦隴寍夏戎馬間關崎嶇萬狀旣賦肅清進搗回疆所至率以公先摧鋒拆鋭疉克堅城掃穴擒渠克奏蕩平之績震天威於殊域彰撻伐於遐陬蓋自秦漢唐宋以來奇功偉績未有如此之甚者也遂乃帮辦新疆善後事宜摧授廣東全省提督公辦事精勤淬勵不敢少自暇逸於是條理井然百廢具舉上下數千里間聞公威名者率戰兢股慄俄人回黨畏之尤甚公麾下所統嵩武一軍實稱勁旅撤師凱旋時適值法人欲圖北擾醇賣親王深悉公之忠勇特命統兵至都以資拱衛神京事平改授廣西巡撫仍令督勇關濬護城河濠竢工神速深爲王所器重時河患方亟乃委以治河事馳赴山左改授山東巡撫蒞任以來矢愼矢勤接見寮屬延攬儒士無片晷閒凌晨辨色以興入夜漏下三商尚秉燭自治文書事無大小率以躬親至於督辦河工尤爲不辭勞瘁嘗策騎行於赤日霖雨中而不自知其苦撙卽經費公明賞罰苟稍有人心者尚何敢欺公公之潔已奉公清風亮節遠近人士無不眞知灼見平日煦嫗寒畯有所求率竭蹶籌貲以應之絶不取公中一錢嗚呼公好士之誠持躬之廉求之古大臣中且不可多得而况乎今哉至其將略之長殆由天授將才固難而求爲名將之才則尤難名將非徒以勇敢著也必其胸羅兵甲學具韜鈐運籌帷幄之中决勝千里之外勳猷彪炳威望宏敷非天生偉人曷克當之今觀於公而有合焉跡公前後功績戰無不勝攻無不取未嘗少經挫折求之古名將中髮髴宋之岳少保凡公所過都邑皆少保當年所力爭中原之地而未得者相傳蒯廉訪士薌於咸豐年間墨絰從戎路經湯陰謁岳少保祠夜夢少保延之入旁坐者爲張桓侯少保指而謂之曰汝内姪張某乃桓侯後身畀以助汝嗣後完城殺賊立功疆塲無不悉騐然則河獄日星其生也固有自來矣公識度宏闊器宇非凡馭事嚴厲明察而體卹亦無微不至屬官下僚靡不畏威懐德詩古文詞向推作手有河聲山色樓集寗夏粥廠記𪶚之貞珉百代不朽書法亦蒼勁絶倫左爵相剡章謂其字仿平原洵不虚也近日騎鯨而去大星遽沈齊下八百孤寒之涙聞其身後蕭然不獨宦槖中不名一錢歴來借墊商欵已積至數十萬皆以措還嵩武軍欠餉者也至嵩武軍欠發餉銀計一百四五十萬以欵抵欵尙屬有餘幸今年四月間公先具摺奏明奉旨允准旋經部議以晉豫兩省欠餉實銀作抵撥歸東撫補給嵩武軍則此項一至商欵卽可清償國家篤念藎臣自必早經撥解以慰忠魂嗚呼公固一代偉人也生有自來死有自去生而爲英死而　神如公者固常存於天壤之間哉 
[本舘接奉電音]  
　　昨由京友電傳上諭二道敬謹譯登○七月二十七日奉上諭直隸天津道員缺着周懋琦補授欽此○二十八日奉上諭禮部奏遵議户部右侍郎徐用儀捐田赡族可否賞給匾額請旨辦理一摺徐用儀仰承先志陸續捐置羲田一千五百餘畝養赡宗族敦厚可風着賞給御書匾額一方交該侍郎祗領以示嘉獎欽此 
[金臺紀事]  
　　大金吾三堂憲昨因南營六汛地面大小各妓院鱗次櫛比難保無著名竊盜隱匿其間藉以夜聚明散肆行竊盜等情當卽交諭南營營官派令六汛弁兵務將地面所有大小各妓院一律驅逐淨盡庶幾竊盜潛蹤閭閻安堵營官鮑君接閲憲諭立卽傳派六汛弁兵將該處大小妓院一律驅逐○京南黄村某當鋪司事某甲於本月十七日午前赴大栅欄慶樂戲園對面洋廣貨攤上購辦烟燈器具隨將白布手巾包一個置放攤上計内裏十兩銀票一紙借出銀千兩立劵一紙現銀二兩錢鈔二百五十餘千轉瞬間不翼而飛甲驚慌失色疑係剪綹竊取赶卽往報西河沿汛汛　土某立派巡緝弁兵加意訪緝特未悉卞和之璧猶能歸趙否也○有破頭李者手持小刀一柄往各　家門首刺額見血訛索錢文昨日更初時候走至王皮胡同巧香妓院門首偶因索討不遂吵鬥不休胆敢將門燈扯下馬首欲東衆龜奴曳尾而前將李扭住拳打脚踼破頭李百般討饒始免頭顱撃破○李傳相恭辦御用電氣燈兩個派令委員於七月中浣某日由天津運解至京用大車二乘裝載運移地安門裏某官所内聞之内廷首領太監云一燈懸挂煤山土照耀禁内南北海一帶一燈懸挂萬壽山土照耀昆明湖一帶以備皇太后不時遊覽惟尙未奉有皇太后懿旨未知何日懸挂也○吏部爲曉諭事查定例各館需用謄録由吏部出示傳唤應准考試之舉人各項貢監及貢監生捐納從六品以下佐贰職銜人員並行文禮部國子監將舉人恩拔副歲優貢生捐納貢監生其有情願赴考者造具清册送部均令取具六品以上同鄉京官並無假冐印结投遞吏部奏請考試等語今查鄉會試挑取謄録各員均未赴部投供現在各舘咨取乏員相應出示曉諭滿蒙漢軍漢人之舉人恩拔副歲優貢生捐納貢監生並候選各項官職捐納從六品以下佐贰職銜人員有情願赴考者均令取具同鄉京官印結佐圖片聲明並無假冒頂替呈騐　單執照塡寫履歴限三十日内赴部投遞以便彚齊考試○本月十五日肉巿廣和樓演唱寳勝和班有某匠從年未弱冠于 
 
 

Page 2

 
 
于而來擬赴臺前站立觀劇攔門夥計見其非花錢大老官婉言阻止某匠役變羞成怒吵鬥不已夥計隨手撃拍之經人勸解而去次日午後某匠役糾約同夥百餘人往赴廣和樓内尋隙將樓上下窓壁板凳器具摔打一空並將櫃上司事攔門夥計等人肆行毆打中東坊署捕役聞信前來緝獲匠役二人以黑索拴繫膊項衆匠役見而益忿胆敢抗拒官捕毆傷多人捕役逃赴衙署禀調練勇四十餘名比勇到時鎖錮二匠役早已帶索逃逸隨拘獲匠役六人解收中東坊署於十八日帶城審訊判令荷枷一個月在各戲園門首轉流示衆枷滿折責釋放 
[江西閙教述聞]  
　　江西訪事人信云七月初旬撫州又有匪人徧帖匿名揭帖約期某日閙教是日經府縣文武員弁設法保護得以安然無事後數日忽聚匪類數百人手持石塊蜂擁而來將女學堂圍住女學堂中人初猶抵拒旋因衆寡不敵紛紛逃避而女學堂房屋頃刻東倒西歪府縣等官聞信馳至匪類始各奔散當將倡首滋鬧之人追獲三人執法嚴懲聞女學堂中皆係華人未受損傷事後復有匿名揭帖約期二十日再鬧城内教堂府縣等官先期預備届時出隊保護又有二十五日乘賽會人衆再鬧教堂之謠想地方官旣已嚴加防範當可消弭隱患匪類之計自無所施矣 
[彗星麗天]  
　　香港西字報云該處居人近日譁傳有彗星每夜十二點鐘前見之其躔與七姊妹星相近按此星有七六明一暗古時希臘人以其接彩聨輝遂以姊妹呼之或又謂之昴星中於四月間已見彗星而香港近始見之是何祥焉吉凶焉在 
[官塲續信]  
　　六月十九日據金陵訪事人函稱余瑞雲司馬以辦理教案太苛經無錫等處官紳禀訐三十餘欵劉峴帥卽將司馬銷去洋務局差使云此已列報乃昨接鎭江來書知司馬仍奉憲札在鎭江辦案是則前次之言當非確信也故樂得而再書之 
[法員遇賊]  
　　東京遞來消息言諒山有法員名花刺者日前駕一葉扁舟沂流而下欲作汗漫之遊駛至一處猝見賊匪從岸上追來燃鎗轟擊法員還鎗答之詎衆寡不敵一舟子應丸而斃餘俱鳬水而逃法員手足受創獨力難支遂飭從人竭力駕舟渡登對岸一望茫茫絶無容身之所正當徬徨無措侍役指曰彼處塘邊有樹枝葉濃密下垂水中君暫匿此間聊效蘆中人可乎法員從之没身水中而出其首覆以枝葉從中窺探見賊匪追踨而來四處尋覓且謂必欲望而甘心詎往來數次卒無所見時日已沉西賊始悻悻而去法員乃出遍體淋漓儼如落湯之雞弗顧也奔至一山四無村落偃息於長林茂草之中翌日法兵聞警卽馳赴救援次第尋見法員侍役舟子等遂護之回諒山雖慶生還而受驚已不少矣説見叻報 
[稻江秋汛]  
　　唐薇卿方伯奉命權理藩篆遂由臺灣道任移節莅郡瀛巷仍駐道署月之初六日其太夫人率同夫人公子輩乘坐斯美輪船抵郡護院沈吉田中丞帮辦林時甫　憲以下印委各官咸至大稻　碼頭恭迓定海正副營管帶劉季江李雨山兩游戎躬督本部兵丁列隊江干旌旗蔽日如火如荼迨下椗後各官呈遞手版詣舟請安太夫人遜謝再三然後乘輿進署各官亦紛紛返駕廿四日爲太夫人七十誕辰方伯已預傳厦門名班渡臺演戲想届時樽開北海咸　綺席之歡樂奏南山共祝金萱之壽方壺員嶠間又添一番盛事矣○署理臺灣道本任臺中府程挺生觀察起鶚前以案牘積勞政躬弗豫初七日早八點鐘藩憲接臺南府包哲臣太守電禀知觀察已於是日卯刻因病出缺立卽赴院禀明沈大中丞以臺省候補道府班中無合例人員而實缺知府非現居要缺卽人地未宜躊躇至再擬調閩省候補知府唐太守渡臺護理傳説如此然尚未見有明文也○統帶銘軍本任浙江處州鎭總兵竇雨村鎭軍如田駐防基隆有年矣近日宦情頓淡睠念家山於劉省帥未交卸時面請開差歸田宮保見其去志已决俯如所請今沈大中丞正擬遴員接統而鎭軍已子初三日病殁防次矣噫甫遂還鄉之愿忽隕大將之星悲哉至所遺統帶一差已委左營營官劉雲臣協戎朝焯接統遞　銘字前營營官已委滬尾定海前營帮帶鍾殿臣協戎接帶矣○客有自大科嵌來者言内山一帶生番前月突然出草戕害土勇數名迨防營聞警整隊進剿番衆胆敢持械抗拒鏖戰逾時力不能支始各鳥獸散我軍亦奏凱還營客言如是誌之以覘其後○前報紀擄人勒贖一節至令正犯張某仍未緝獲而被擄之鄭某亦無下落拘到知情之蓮花池人某姓供詞反覆堂鞫後交差押追俟拿獲張某一倂究辦○日來秋陽燥烈酷熱異常肩挑食力之輩中暑路斃時有所聞初六日下午大稻埕火車碼頭有土人忽然中惡倒地下省人事此處客貨雲屯人烟輻輳好事者給藥灌救早已牙關緊閉魂返泉臺矣旋經傳到屍親市棺成殮人生如朝露信然○臺北登瀛學海兩書院輟課諸生赴福州應試學海掌教丁桐萱明經亦回江南應試登灜掌教吳研腴司訓於初三日乘伏波兵輪榮旋福建本籍○大稻　江干大隆洞鐵橋早經告竣江邊落日倒映虹腰儼然圖畫西瀛裙屐在此納凉閒眺或乘小艇往來于绿波碧霸中浣盡塵襟使人意遠○龜崙嶺鐵路前被雨水冲坍多處嗣經定海正副營營官劉李兩游戎躬率兵丁馳往查勘於坍塌處先墊石條以固其基然後用土逐層培護昕夕從事畚锸齊施曾未匝月工程已次第告竣兩游戎遂於日前督隊回防早晚兩次於大隆洞東門外兩校塲操演洋槍以及各色陣式紀律嚴明進退嫻熟如兩游戎可謂實事求是矣 
[螢苑新語]  
　　前紀兩淮鹺商認捐固本銀兩等情兹悉淮南鄂湘西皖四岸商人往返商酌已將認捐數目議定惟所有繳銀限期應如何分定年限之處昨經該商等聨名禀請淮南總局核示祗遵兹奉局批用特照録於左批鄂湘西皖四岸商人清吉昌等禀閲禀慰悉該商等於銷滯利微之時猶能遵照邊防成案認捐銀七十八萬兩具見踴躍急公深堪嘉尚俟據情禀請運憲轉詳督鹽憲彚核奏咨立案至繳銀限期自應遵照督鹽憲批案候本局另議章程禀請運憲核示飭遵所禀辦運時隨繳捐銀之處應毋庸議至分批請奬統照現行海防事例給予各項實職並各項選補班次候專案禀請運憲轉詳督鹽憲咨部覈覆可也現聞總局各分轉已公同會議繳銀章程尚未揭示俟有續聞再録○邗上每届中元令節盂蘭盆會幾於無處無之鐃鈸聲喧通宵逹旦好事者又從而踵事增華張燈結彩炫奇鬥艶各出心裁今歲各會以二十一晚羅灣街之會爲最熱閙是夕焰口兩台一爲缁流一爲羽士此則簫聲笛韻高唱天尊彼則法鼓金鐃朗宣佛號遥遥相對各逞神通彼此相持直至更魚三躍猶未竣事當街支搭彩棚由東嶽廟北圏門起以至觀巷街口五色輝煌不啻石家錦幛下懸各式明燈光怪陸離無殊白晝内有西瓜燈數盞尤爲出色盖以極大瓜皮雕鏤而成者精緻玲瓏眞有鬼斧神工之妙往來觀者踵相接肩相摩雖汗涔涔下不嫌熱不辭勞也惟嘖嘖歏組織之精工穿挿之周密而已 
[邘江官報]  
　　十九日鄭分轉琦請假赴蘇胡鹺尉坤奉保甲局調委四叚保甲二十日泰分司沈分轉到揚公幹廿一日汪鹺尹振辭赴如臯击閘差次廿二日沈分轉元龍辭赴姜埝總巡差 
[惜别情深]  
　　西字報登有告白云經理麥　利銀行之邵君將該銀行一切事務交與士各道君經理聞邵君此次告假回國其在滬已歴多年經理該銀行一切事務甚愜衆望凡中西商　往來大小各事邵君無不竭意照拂所望此去一路順平又望假期滿後該銀行董事依舊敦請邵君來滬經理各事此則中西商人所同深翹盼著也 
[補録欠銀案]  
　　前日下午葛同轉蒞公廨覆訊袖海山房吳渭濵控寳華書局包丹書欠洋案畢後又訊問陳松記控趙明山欠洋一案爲時過晚不及抄録今將訊供情由補録於左原告陳松記陳文浩兩人投案禀追欠洋一千八百元捕房中將趙蘭坡明山父子兩人解案同轉 
 
 

Page 3

 
 
問陳曰爾等在外面説得如何陳稱奉諭令鄒阿鳳赶緊將蘭坡所開福仙堂妓院股份拍賣限八月二十日先還洋八百元小的業已遵照在案惟除八百元之外尚欠洋一千元須請蘭坡另立保人再行追繳同轉謂爾知明山有銀洋藏匿否况别人亦有具控趙姓虧欠銀洋在案當據保人趙錦華投案禀稱福仙堂價賣之事目下已有頭緖届期遵繳洋銀八百元謂已經理妥爾須將趙蘭坡父子保出再行理處趙錦華稱蘭坡並無親族小的不敢擔保問八百元之事爾已擔保今如何又不肯保答稱趙明山先向陳妻借定洋四千六百元當由徐少亭方智慧等爲中早經成就嗣因明山開設之閬仙園戲館閉歇後兩下均有口舌小的從中解勸問借洋四千六百元如何勸法稱以前還過洋一千元其餘欠三千六百元每月利息洋三十元逐月拔付本洋八十元其利洋須待做戲之行頭租出後照付如行頭無人來租祗能拔本不能付利問爾知陳收去洋四百三十元是何款項其時行頭曾否出租陳稱閬仙園閉歇後行頭卽出租與丹桂園同轉着將趙明山帶案復問陳曰明山開設閬仙園其父蘭坡是否有分陳稱其父並不預聞問行頭何在供被以前認還洋一千八百元之楊銀珠携去問除去鄒阿鳳限交洋八百元外尚欠陳洋一千元如何理還供稱陳已收去洋四百零五元照算祗欠洋五百九十五元問爾將行頭出租了幾何時供三個月同轉謂陳曰爾收過洋四百零五元現照前議扣去三個月息洋九十元外尚有洋三百十五元趙欠爾洋一千元除收過三百十五元再欠六百八十五元之譜又問趙明山如何歸還供稱須待釋出後方可料理謂須將料理情形從直供明始可釋放供稱小的上海無親無族一時出外仍然借貸無門謂照爾言語是不思從速料理也着將趙父子一倂還押再行比究 
[縣案二則]  
　　益順仁號主王曉坡控五康號主呂松泉通同伊夥徐月山串竊高麗參五十斤由英公堂送縣提訊將呂收所候原告到案再訊已見前報前晚袁大令升堂集訊王曉坡投案訴稱現在治下開設益順仁參號用徐月山爲夥至本年四月廿九日行中失去高麗參五十斤嗣查悉係五康號主呂松泉串徐偷竊此貨值價銀九百餘兩控經公堂今蒙送案求恩訊究呂松泉供稱益順仁號夥徐月山素與小行往來此次之參實不知其盜賣當由徐自行賣與益太黄湘卿廿斤尚有三十斤由小的賣與同吉祥二十五斤久康五斤馮沛山供稱在五康爲夥餘供與呂略同葛榮江供稱徐月山之生意確由小的推薦現在徐不知逃往何處叩求寛限尋交並據原差禀稱奉諭往益太久康等三家止貨不料五月初六七等日已經賣去大令得供判將呂松泉還所並着兩造及益太等各自認虧措償一面俟徐月山到案再行訊辦○張燦文楊洪義扭懋記號主葉容至縣控被倒荳餅五千餘張袁大令提訊之下卽着原告前去取貨在案前晚大令升堂訊案時復據張燦文投案訴稱楊洪義今日因病不能投質前日小的等奉諭前往浦東懋記貨棧提貨竟遭棧中人覇阻無奈來案禀明求恩明鑒大令判將葉收所一面令張協同荳業董事妥爲理處張叩謝而退 
[英公堂瑣案]  
　　包探顧阿六稱南南京人吳三寳携得織縀子絲經至押店質錢形跡可疑向之盤問據云係胡壽川之物托赴質者當卽同至泰來棧與胡質對胡初則含糊繼稱在南京某縀莊爲夥竊絲來滬爲此將吳胡一倂拘案請究先據泰來棧夥某甲稱吳向往在棧胡則三日前由吳偕來一同躭擱並未知其來歴胡壽川供該絲係在叔父店中取來太守以胡所供與在捕房時所供懸殊隨問爾叔父在金陵何處答稱在南門新橋牛市開謙和縀莊太守又謂胡曰昨日在捕房何不供明胡語塞又詰吳三寳爾與胡撞見時胡如何言語可照實供來吳稱是日途遇胡方從招商局輪船來滬據云在金陵竊得東家縀子并絲經若干計值洋五十元失主在南京四處尋找幸得脱身逃至上海伊因小的失業約小的同至棧房囑將絲經質錢蔡太守得供後謂胡曰現在着人送爾回南京願意否胡稱不願太守謂據爾供係叔父之物夫叔父之物卽是已物何故不願回去顯見供詞不實隨派差送回金陵查明究竟吳三寳姑念從實供明着交保省釋○包探高麗卿稱廣東人陳阿咸偷竊王子仙何丙生二家之零碎衣物傳同原告送案請究詰之陳阿咸供十六歲向作唱戲生涯現今流落在滬只求恩恕蔡太守判將陳遞回原籍贓交王何領去○沙路公司買辦馮敦仁被小工侯阿金控追押櫃洋并工洋三十四元五角提案訊供各節已載前報昨日馮敦仁邀同小工頭孫阿茂至案供小工頭與侯合做如有虧折亦應同派其餘所稱各節尚有牽涉他人之處蔡太守謂旣有如此情節何不早爲投案申訴刻卜案懸已久尚要另生枝節乎隨諭馮孫曰所控追洋三十四元五角除前繳到二十四元外尚少十元零五角汝二人將洋繳到始可出署如有牽涉不了之事另案控追可也馮稱小的名下應繳若干太守着交洋五元馮遵斷繳洋而去孫則無洋可交押候再核 
[法界公堂瑣案]  
　　方鑑樓葉益梅控施子卿張培珍等以代荐南誠信堂倌爲名騙取酧勞洋各十五元一案昨晨將施張解案方葉兩人禀訴前情同轉問方曰爾前爲何業如何託施等代荐堂倌答稱小的向爲香店生涯嗣因歇業已久聞南誠信堂倌出息甚佳央黄發茂烟舘堂倌夏祥桂代向南誠信二老班張培珍懇荐生意伊索荐費洋十五元小的於三月初十日籌措洋元當夏之面交付與張張允三月十四日往南誠信檢點烟盤等物及届期張忽避面小的向夏追問同往尋張見面後約至端午節定可就業至期依然變卦又向追問游約至今小的飲恨難伸陸續請施張二人吸烟約費洋四元有奇夏祥桂現在外面可請傳問同轉着傳夏至案問張曰爾是否串通施子卿哄騙人財張供得酧洋十五元嗣因薦業未成於三月廿三日將洋退還交與夏手問方言五月間爾允薦生意顯見此語不符張稱夏久小的洋所收之洋係還欠欵同轉問夏曰薦堂倌係誰人先説供稱張培珍先與小的説及南誠信欲更换堂倌有人欲做出酧勞洋十五元當可成就嗣有方鑑樓欲謀生意小的談及前事交付酧洋張稱小的在南誠信二十年之久從未薦過堂倌謂原告中人言語鑿鑿豈可强辯同轉問葉曰爾爲何事葉稱端節時施允代荐南誠信生意令小的先付酬洋十五元後在益泰烟館付洋至六月初三日施言店主嫌我不在行先令學習下手小的不知其計卽在正堂倌阿長名下爲下手兩個月終日絞手巾掌中起泡七月初五日聞别堂倌言作下手辛工有限每月僅有洋三元問辛工由誰人給付爾曾否收到答稱下手辛工本應由正堂倌給發小的因不在行阿長遂不肯給錢同轉問施曰葉之言語爾聽見否施供薦生意並無酬洋况作下手豈肯出洋十五元謂葉若不受騙不致憑空控告施稱因方控張培珍葉亦乘勢誣控同轉問葉曰付洋之時有人見否答稱有奚慶祥目覩施稱並未得洋可以當堂賭誓謂爾等串計騙人諒非一次又問夏曰張稱爾欠洋是否屬實答稱正月間曾借張印子錢計洋廿元限五天内拔付洋一元至五月爲滿須出利洋八元届期拔清原本尚有利洋八元小的請黄發茂出立期票至期小的因無力付洋張欲將黄發茂招牌除去嗣經店夥代爲料理將借據收回抺去今特呈閲同傳轉給張培珍閲看張稱的是借洋原據同轉着將施張一倂管押諭原告明日邀集堂倌阿長及奚慶祥等至案質訊吳淞小火輪船夥陳阿福訴稱前晚三點鐘時裘餘金扒上輪船天窗内行竊夏布栲綢背心各一件拘獲人贓送案請究裘供小的向駕烏山船停泊輪船之側是晚小的欲下船在輪船上走過陳阿福誣指爲竊當被打落河中經人撈起通事稱輪船之側不准停泊船隻且烏山船均停在别處碼頭同轉謂裘曰若從直供明尚可免刑裘稱二月初一日來申從未犯竊着押候比究衣服交陳領去○　館店夥沈阿根訴稱有王阿二等三人勒惠夜飯資不遂當遭毆打有鞋一雙　被押去將王阿二扭案請究同轉問王曰爾等爲何不安本分供稱小的向賣水菓與沈相識鞋子沈自典押不于小的之事謂沈有生意爾等不應常去纒擾着押候掌責八十下○包探禀陶阿春前因犯竊判令遞回三林塘詎料賊星照命又在滬上行竊木板被巡街捕拘獲送案同轉着押候笞責二百板送縣遞籍○袖海山房吳渭濵投案禀稱奉諭令包丹書 
 
 

Page 4

 
 
還洋一百廿九元八角三分七厘敝東業已遵斷惟包欲將歹片抵數敝東不允務請照斷追洋問旣已遵斷須具切結答稱敝東云包素來狡　須請追繳洋銀當塲具結不然恐生枝節同轉問包曰歹片不能作抵爾於何時還洋答稱釋放出外卽可措借謁此画为能于延包求限十日　十日太緩姑限七日令吳渭濵届期將白頁及石四塊一倂交案具結○張順蘭帶子正榮並親家顧盛氏至案張訴稱媳婦張顧氏於二十日　外不歸向其母追問嗣經其母在八仙橋附近浴堂樓上尋見被二房東張金香出頭覊阻其女得以乘機逃逸今將張金香扭案請追同轉　　金香曰房屋由何人來借張媳被爾放行藏在何處供稱有住居興昌里之林子雲同來借屋小的不知其詳亦無私放情事同轉間顧盛氏曰　何以知女住在彼處答稱女兒走脱後親家屢來追問小婦人聞别人説女兒於廿六日懐抱幼孩前往彼處問二房東據云確是新搬來小婦　上樓撞見女兒又見床上有男子女兒慌忙避入二房東屋中小婦人卽將男子扭住二房東將鞋擊我面上以致青瞳其時男女均已逸去故　二房東張金香扭獲同轉間張金香曰爾家中尚有何人供稱有姘婦林浦氏着押候提到姘婦及林子雲質訊○通事稱鍾德貴前日在三茅閣橋畔小便陸毛男亦往小便兩下碰撞鍾將手持洋傘擊破陸之頭顱扭案請究同轉飭包探送陸至醫院騐明傷勢再行究辦鍾還押○包探禀廖阿三行竊某婦裙褲押錢經該婦扭送捕房押票尚在解案請究廖供與婦從幼認識伊囑我代質裙褲押票尚未還伊遂被誣指爲竊同轉以原告不來着押候傳原告質問○信客范全生訴稱前日趁宜昌輪船欲往寗波忽失去蚊帳一頂今悉被包探拘獲人贓特來具領捕房將竊賊陳金生解案請訊包探禀查得陳金生本係積竊今在英界小客寓查獲所寄考籃一隻内有烟槍及洋油罐做成夾底内藏外國鎖匙數個一倂送案同轉問陳曰考籃何處竊來供稱父親現在崑山縣當禁皂小的因事來申在輪船上見財起意祗此一遭同轉着押候比究○東洋車主宋阿奎控車夫貝阿木抛棄車輛欲將油衣及法捕房照會押去送案請究同轉詰問之餘貝供車照押在烟間號衣已被碼頭上人剥去着押候檢到照會再行核辦 
[招認屍棺]  
　　同仁輔元堂來信云本月二十五日巡船在引翔港浦面撈來男屍一具年約三十來歲身穿藍布對襟短衫無袴赤足兩根頭藍線衣袋内有當票九張藥方三紙係元濟醫局所診上寫梁姓住居虹口面目業已模糊難爲拍照當經本堂殮埋羲塚如有親屬來堂認領可也 
[閨媛助賑]  
　　作善降祥天道不爽爲善最樂人謀亦臧昨由本埠中泥城橋恒升木作交來洋一百元乃係紹府餘姚縣黄家埠黄敬德堂閨女翠　翠蓮姊妹所捐緣身弱多病各以五十洋助順直山東兩處賑資藉以爲却病之道是亦可爲能知大體者已陰隲文云人能如我　心天必降之以福可爲黄氏姊妹操左劵焉本館謹領之下除掣奉收條外并誌數語以代兩省飢民再拜申謝 
[分贈大部善書]  
　　謹啓者今承隱名兩大善士委敝堂藏板太上寳筏圖説代印二千部每部大板八本外加布套又文帝陰隲果報圖注三千本并命代爲分送江南鄕試士子已於本月十九日印訂告竣裝成九十五箱請道憲給發免税單報關裝招商局江永輪船運往前去劯免水脚敝堂派友兩人押到金陵於塲前分送不取分文此兩種善書善惡分明果報昭彰觀過知仁早得雲程之路立志維艱必登蕊榜之名但道人心大有裨益今在南京督理專送士子寓所必有招貼兹因日期迫促不及廣爲印訂祗有兩種計五千部務請多士於塲前早爲領取　　書少不及爲憾謹登報章恭布台聞[  上海洋馬路仁濟善堂董事施善昌謹啓]  
[浙省撫轅抄]  
　　七月十八日税課大使吳慶雲禀銷海運通局差○十九日遂安縣童建德縣吳俱禀見禀辭赴任 
[江督轅門抄]  
　　七月二十三日韓恂奉府委代理六合瓜埠司○二十四日分發江蘇候補州同葛承霖湖南人由京到省○二十五日總辦金陵城内保甲局候補　馬聲煥叩謝憲恩銷去記過 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[恊濟順直賑捐滬局六月分清單]  
　　古歙蟻駃　承志堂祝萱增籌氏余氏梅寳泰洪源祥同昌祥張裕昌茂昌柳仁茂萬茂隆德茂汪正興汪正大汪正遠瑞盛汪恆祥汪恆瑞沈泰昌學古咸泰洪泰倪祥源復和正茂洵陸　和恊記申鼎隆朱鼎降陳順與源豐張又升方寳廷陳永堂沈火成嚴德昌錢大大王梅亭戴成山嚴大官錢慰宗顧小堂品蓮居士許鶴亭蔡樹春吳大和沈存畊王旦　張純甫世　堂謝聚寳堂蔣積善堂吳吏臯堂蔣敬勝　王孫友雲沈袖泉程崇雅不留名萬育萬成昌劉氷玉曹四海孫瑞興孫合興朱合興陸德新徐復泰宋恆和林恊興陳福慶陳就道平羲興夏復茂同茂坊陸金聲　來復劉　耕隱名氏灶恆和祥羲以上各户各助洋五角修德堂作舟氏禱萱增福氏無名氏廉泉堂楊蔣恆太沈侶歐張印川裕茂劉恆生張日新　同泰任恆源周仁和恆裕阮願和祥和乾元正泰周羲昌日昇莊周德泰慶祥陳永泰徐同春乾大王夢蘭張恆源沈裕南倪子長　金和倪藹亭姜樹　沈　興倪克　仁景　姜訪漁宋桂塘劉恆生顧瑞躬顧仍古顧守仁沈友楨王太原顧壽榮鄭也畬汪炳榮盛泰金開泰永豐昌萬豐莊文杏莊養生堂張全貞永豐昌以上各户各助　二角揣　氏嘉祥氏孝義堂沈海坤沈金火沈銀火高子坤高德新周延禧朱松椎薛雲卿倪合興德泰陳善業陳古訓陳聚訓震和祥源合興肉莊不留堂萬成裕源義記宏興寳成同康乾順坊馬氏興呂有懐不留名二户以上各户各携洋一角問心書屋公順蔣正山昇泰楊惠如堵又山淡吟堂陸朱碧成徐金生蔣茂昌葉繼章盛徐福沈竹亭莊襄琴邱聚興孫恊泰李永興王愶盛東鼎樓劉永興顧樹聲吳樹和錢中其朱秀全周秋塘蔣建記顧少卿王全和同森公永大行建國堂吳以上各户各助洋三角朱文逹金同春李三餘經奎堂宋梁金松吳問心王　三金正明黄瑞卿葉懐堂以上各户各助洋四角謙益堂延軍堂絲業公丁趙氏不留名張殷燕貽沈裕殼張凝遠以上各户各助洋十元容盛綢業張福搢朱仁榮何守裕陸稼雲以上各户各助洋八元盛澤綢業費守梅以上二户各助洋十二元鮑仁記益泰來仁茂洽公泰源守愚堂緑蔭堂亦政堂貽榖堂無名氏頴川氏修梅舘龐榜花吳少梅顧礪甫趙愼卿永興程洛源堂無名氏課花樓主人葉丙主陸淑記任淑記蕭藹如洪子餘森泰同福昌陸見亭程信甫湯執中劉仁生綏之劉雲卿松婁居金鳳梧　善堂槐蔭堂濮殿元戴敷亭主錦芳錢晋卿　文元　　堂　 
 
 
 

Page 12

 
 
[光緖十七年七月二十日京報全録]  
　　宮門抄○發抄硃批四道○東撫張奏黄河伏汛盛漲各處　工搶護情形摺○又奏籌辦河防情形片○○將　等奏清釐呼蘭等處浮多熟地曁一切事宜摺○又奏叅革職官摺○滇　譚奏借發喬後井柴本銀兩預採供煎摺○七月二十日禮部宗人府欽天監侍衛處值日無引見○伯王睿王各假滿請安○澤公由東陵回京請安○松湘等埸差完没覆合○甘肅布政使沈晉祥到京請安○瑞興請假一個月○明秀請假十日○禮部奏派磚門搜檢派出肅王謨貝子徐中堂祁世長榮禄文興慶福克侯恩普志顔○侍衛處奏派磚門搜檢派出卓凌阿請欽泰全福常貴○宗人府奏派彈壓派出克王○召克軍機○沈晉祥○發抄劉坤一奏已革道員王定安等才堪任使可否録用奉硃批王定安許繼恩均着交吏部帶領引見欽此○又已革臨川令汪以誠講求吏治可否開復歸原省補用奉硃批汪以誠着交吏部帶領引見欽此○又金陵厘捐收支數目奉硃批户部知道單倂發欽此○又丙戍綱徵收課厘數目奉硃批户部知道單倂發欽此○○太子少保頭品頂戴山東巡撫臣張曜跪奏爲黄河伏汛盛漲各處險工搶護情形恭摺馳報仰祈聖鑒事竊臣查黄河自入夏以來四月二十日以後河水時有長落埽叚尚有蟄陷其時臣閲伍未回卽由藩司福潤會督在工文武隨時搶護平穩五月二十六七六月初二三等日時届伏汛水勢日長六月十八十九等日有陡漲至一尺二三寸二尺三尺者向來豫省河水增漲一尺則曹州所屬河水卽增漲一尺七八寸不等壽張縣以下卽增漲三尺一二寸不等其長水尺寸不一蓋河身之寛窄不同也至長清縣以下有山泉諸河匯河入水勢愈見增漲盈隄泊岸洵異常據兗沂曹濟道中衡叅將張仕忠禀報荷澤縣屬之雙合嶺挑水新壩磨盤各埽塌陷壽張縣屬之孫樓路莊頭二壩各埽蟄陷當卽搶護平穩又據濟東泰武臨道張上逹禀報平陰縣屬之湖溪渡長清縣屬之陰河董家寺齊河縣之南潭五里鋪豆腐窩埽壩蟄陷又副將黄金得所管地叚王莊李家岸邱家岸王家窪桃園各叚埽壩及劉家廟挑水壩頭魚鱗埽均見蟄陷又轉據河防提調知府葉潤舍營官叅將沙明亮禀報歴城縣屬之吏家塢挑水壩隨廂隨蟄老徐莊護沿埽回溜刷蟄何王莊埽蟄陷均經隨時搶護現已先後平穩又據候補道李希杰沈廷杞禀報南岸濵州屬之張王莊蝎子灣北岸濟陽縣屬之葛家店鄢家渡龍王廟張辛莊葛家紙坊五楊家徐家道口各叚水突埽平又惠民縣屬之舊仁鎭七叚魚鱗埽王家楊莊李家各埽壩蟄陷現正搶護已漸平穩又據候補道積慶禀報利津縣東關上首扇面埽税開迤北挑水柴壩齊家夾河磨盤埽淘刷蟄陷西鹽窩迎溜挑水壩爲猛溜牽動台子莊卞莊各埽張莊魚鱗埽宋莊大挑壩蟄陷均已搶護平穩各情現在伏汛盛漲防守緊要之時遇有極險工程並添派候補知府多培會同搶護現惟歴城北岸史家塢大溜滾刷第三第四挑水壩兩座隨廂隨蟄濟陽北岸五楊家第五第四兩壩大溜頂沖危險異常此廂彼蟄淘刷不已均已極力加廂其餘險工均已搶護平穩臣惟有往來河干認眞督飭期保無虞以副宸厪所有黄河伏汛盛漲各處險工搶護　形　恭摺馳報伏乞皇上聖鑒謹奏奉硃批知道了欽此○○張曜片再山東黄河防汛從前兼令民間派夫助守經年在堤幾廢農事以致轉爲民患嗣改爲二月以後添雇金夫接發口糧與勇營彷彿及至霜清以後始行分别裁减所費不資所有應添　夫臣與河防局司道再四籌維變通辦理因令近河材莊懌用首事莊長雇定民夫編造名册無事各居本莊遇有附近堤埝出險立赴河干帮同運土搬料以厚人力仍按口發錢以示體恤工竣置令回家旣有　於河防亦無妨於農事民間極各樂從現已一律照辦　附片陳明伏乞聖鑒謹奏奉硃批該部知道欽此○○奴才　克唐阿增祺跪奏爲清厘呼蘭等處浮多熟地曁一切事宜以除積弊而重地方恭摺具陳仰祈聖鑒事竊奴才　克唐阿於去嵗冬間查閲呼蘭巴彥蘇蘇綏化三城當將各處熟地之所以浮多詞訟之所以繁盛旗丁之所以苦累會總　所以殃民睿俟副部統增祺到任核議妥章再行分理籌辦等因均經奏明在案惟查呼蘭等處自開墾以來所有積弊情形雖經歴任派員厘剔究未能盡絶弊端爲今之計若非爲守兼優之大員前往籌辦殊不足以壯聲威而資整頓本年三月間副都統增祺到任奴才依克唐阿卽將整頓呼蘭等處一切事宜屢次熟商意見相同章程自應酌定奴才等伏念向來興利不難剔弊爲難盖積弊益深相安益固縱一旦欲爲剪除不爲刁紳所攪卽爲巨室所箝甚至來省瀆呈赴京上控種種刁風遂致有心整頓者未免徒形扼睕此弊之所以日深世風之所以愈下也奴才等此次擬丈各屬浮多之地不惟不辭勞瘁不避怨嫌以期上不虧國下不擾民而已但章桂旣定事件旣繁自應揀派隨員由奴才增祺督飭挨叚丈清除將山譯石塘水冲沙壓鹻鹵瘠磽不計　再查其原照地數若千現在浮多若干丈明後僅可加浮多之照而不索已往之租至流民私墾舊日所放之荒邊已歴年所並未納租從此若皆驅逐尤恐該民無所依歸致生别故奴才再四籌維惟有逐户清查逐地勘丈究竟户有若干地有若干卽令按响作價發照納租嗣後民間倘有互買互賣之地亦令隨時報税立契用便鄉民如斯厘定各章倘蒙俞允不惟從此可以免奸民飛印照造僞契隱錢糧且更可以清佃民興地利增租賦永裨地方至如何清副訟以恤寃民濟旂丁以資養嶦揀會總以保鄉村之處均白奴才增祺隨時察看情形以便相機籌辦但各隨員來往奔馳備嘗艱苦亦未便令其枵腹從公擬將各員口費分作三等從優籌給以養廉隅而免舞弊惟邊疆瘠苦無欵可籌所有口費一節卽由丈餘之地價新加之照費項下動支至丈餘卽行升科之地租亦卽隨年造册報部一倂歸入傣餉案内藉以接濟官兵俾期經久現届青禾在地之時未便行繩勘丈卽擬於八月間奴才增祺帶領委員前往呼蘭會同該城副都統倭克津泰和衷共濟次第舉行以上擬辦各節雖關緊要究非輕易所能爲統俟事竣倘有成效可觀擬將在事出力人員分别請奬奴才等爲整頓地方起見不得不懸此鼓勵之名以期踴躍而便濟公其餘倘有未盡事宜窒碍難行之處奴才等往返咨商妥切再行奏聞遵辦除咨行户部備查外所有清厘呼蘭等處浮多熟地以除積獘各緣由是否有當理合恭摺具陳伏乞皇上聖鑒訓示遵行謹奏奉硃批該部知道欽此○○奴才依克唐阿增祺跪奏爲特叅職官矌差縱容獄犯畫使假帖請旨革職以肅官方恭摺具陳仰祈聖鑒事竊奴才等據刑司署關防銀庫主事依錦布等禀稱查有外監值班雲騎尉雙英八品監生烏力善二員自經派在外監值班以來所有職守事宜不惟不以責成互勉且屢次私自回家以致在禁人犯乘隙描畫假帖錢票當經查出傳訊該員等供稱委屬知情希圖得財分用弗料尚未行使旋卽被案等供質之在監人犯劉得隆等亦各供認前情不諱似此貪黷不堪之劣員若不嚴行懲辦則監牢禁地一旦疏虞再啓事端關繫尤非淺鮮等情禀請查辦前來奴才等查監獄重地該雲騎尉雙英八品監生烏力善旣係值班管獄乃敢擅離職守縱容監犯畫使假帖希圖分用雖訊該員等尙未行使得財究屬薰心藐法未便稍事姑容除將描帖人犯劉得隆等另行從重擬辦外相應請旨將雲騎尉雙英八品監生烏力善二員卽行革職以爲嚝職効尤者戒所有特叅職官曠差縱容獄犯畫使假帖擬請革職　由理合恭摺具陳伏乞皇上聖鑒謹奏奉硃批着照所請兵部知　欽此○○頭品項戴雲南巡撫臣譚鈞培跪奏爲借發喬後井柴本銀兩預採供煎以顧課欵恭摺仰祈聖鑒事竊查前准户部　　嗣後如有母需震鹽柴本卽應遵照奏案先期奏明始准出借以昭愼軍等因當經轉行在案兹據兼護鹽法道陳燦會同布改使　念祖祥稱　署白鹽井提舉呂調陽詳借喬後井光緖十七年分柴本銀三千五百兩卽在道庫徵鹽存課項下如數借給飭該提舉出貝印領將銀發交殷實灶户採備供煎以顧課欵仍照例自次年夏季起予限一年在於灶户應領薪本項下扣收隨課解繳不足飭　　隄舉賠繳照例叅處承借之員遇有交卸查未逾限實欠在灶者推其移交後任扣繳清還並飭將前借十五年分柴本銀兩扣　　　以符例案等情　　具奏前來臣覆查無異除咨部查核外所有借　喬被井柴本預採供煎以顧課欵緣出謹會同雲貴總督臣王文韶恭摺其陳伏乞皇上聖鑒訓示謹奏奉硃批户部知道欽此 
 
