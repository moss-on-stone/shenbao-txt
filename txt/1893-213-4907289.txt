# 1893 - 213 - 4907289

 

Page 1

 
 
[朝珠助振] [  申報館協振所謹啓]  
　　無名氏樂善好施憫山右奇災尚未有艾特以朝珠一掛足一百零八粒交本館變價以助賑捐其珠係伽楠香製成間以翡翠佛頭珊瑚記念誠貴品也敬告海内仁人寰中善士尚其早移玉趾備價購歸旣可以飾觀瞻又可以拯饑饉豈非一舉而二善瘘乎肅沈布陳伏維鈞鑒 
[新印臨證指南醫案出售] [  圖書集成局啓]  
　　吳門葉天士先生以頴悟卓特之才研精醫理於書無所不讀融會古人之精意而參以新機故其立方也一二味不爲少十餘味不爲多習見不妨從同獨用不嫌立異輕重繋於杪忽取效在乎呼吸和緩盧扁不是過也及門弟子隨時抄錄諸方遂有臨證指南醫案之刻誠歧黄家所不可不讀者本局以新鑄鉛字排印色旣白裝釘尤精共十二本盛以錦套每　部碼洋一元五角欲購者請移玉申報舘帳房及各處申昌書室可也 
[論暹法旣和中國當爲之善其後]  
　　暹羅小國也旣無政教又無武備爲中朝藩屬而不修職　者將三十年且又薄待華人之旅居暹境者并且初未禀命於中朝而遽與泰西各國通商立約此其昏瞶胡塗殆更甚於朝鮮以致法人眈眈虎視者匪伊朝夕一旦而藉端開釁與暹爲難暹羅惟有坐受其困無一籌之可展人或謂法人以强凌弱以衆暴寡殊失大國之體然法人之所以稱雄於海外者全恃乎强與衆若欲不凌弱則以强遇强而拿破侖且爲虜矣以衆遇衆而巴黎斯且失守矣觀於前次越南一事而知法人之所爲無非以强凌弱以衆暴寡此次與暹開釁一味純用霸力從事哀的美敦之書其所以要挾暹人者皆卽凌弱暴寡之顯然者也暹羅自知國小無政斷不敢以螳臂當車惟有唯唯從命以求爲城下之盟不使社稷邱墟人民塗炭此所以不旋踵而暹法言和之電報已由倫敦傳來說者遂以爲暹人於此雖受虧不小然可以免鋒鏑之禍斯亦幸矣而不知此時暹人不當見以爲幸直當見以爲大不幸不但暹國不可自幸卽中國亦當引以爲不幸蓋所以善其後者不可不預爲之籌也越王棲於會稽之山以求和於吳厥後臥薪嘗瞻十年生聚十年教訓二十年之後卒以沼吳燕慕容垂屈身於苻秦竟得以恢復舊業暹王而苟能效法前人則今日之屈安知不爲後日之伸然而今日之時勢則又非昔日比也夫前者日耳曼諸小國曾受拿破侖之約束奉命唯謹而其後一旦背約前徒倒戈遂使德人乘機决戰大破法軍正未知法人前次所約束之諸小國可亦與越南暹羅相彷彿否夫以力服人者力不足則忍而受之耳非心服者比也越南之地其先僅西貢一隅爲法所占曾無幾時而卽大肆其憑陵今此暹羅之所割以予法者亦越南之西貢類耳恐浸而久焉有蠶食而不已者中國於法之侵暹所以絕不與聞者暹之自外於中國故也然而暹羅雖失禮於中國中國豈肯忘字小之義暹人苟急而求之中國中國當必有設法保全之者今當兵禍初解正當明定界址之時法員已與英外部商議將暹羅與緬甸及中國交界處分畫清楚以免後日之枝節然則此事中國卽不欲與聞而亦不可得矣爲中國計當愼選熟於暹事之員不必拘以資格務求其勝任而愉快者派令前赴暹羅與法國會同商議一面亦所遴派妥員赴緬與英員會商盖暹緬英法事同一律也分界旣妥當遣商務大臣常川駐於暹羅緬甸尚可以無須因華商之在緬者寥寥無幾而在暹羅者則其數不止以萬計也凡通商之處皆當有欽差及理事等官以保護本國商人豈有屬國而反不行者朝鮮之成例可援則暹羅固不得而却之卽法人亦不得而阻之派此一官以管理該處商務保護中國商人以前一切暹國之苛例皆乘此使之蠲除俾華商之在彼者亦與泰西各國利益均占勿令如前之有向隅之歎如此則暹羅倘再有外侮中國亦不得不爲之分憂試觀朝鮮數次肇亂或由内奸或由外宼而卒有所顧忌而不敢發卽發矣亦不難尅日蕩平轉危爲安易亂爲治說者謂中國實大不造於朝鮮而外人之含恨於中國者則亦不少而中國初不畏也其所以愛護朝人者無微不至蓋親之斯愛之疎之斯遠之此則天理人情之至非可以勉强非出於矯激者也暹羅而能效朝鮮之所爲則中國之愛護暹羅當無異乎朝鮮而外人雖欲肆其欺陵亦必有所顧忌而牽制之是則誠暹羅之幸事已吾故曰暹法旣已言和中國當爲暹羅妥籌善後之策特不知暹羅之意向如何耳 
[本館接奉電音]  
　　昨由京友電傳上谕十三道敬謹譯登○六月十八日奉上諭前國子監司業吳樹梅著仍在南書房行走欽此同日奉旨楊壽樞何聲灝盧震凌福彭甘大璋王慶平張嘉猷易貞孫笥經何葆麟李象寅萬和錫鮑心增陳鴻翼歐陽熈曹垣曹允源高樹叚書雲劉榖孫徐宗溥金蓉鏡左紹佐丁寳銓俱著記名以軍機章京用欽此十九日奉上諭雲南鎭元鎭總兵員缺著姜桂題癍授钦此二十日奉旨京口副都统著保年補授欽此同日奉旨穆隆阿著賞給副都統銜作爲錫倫領隊大臣照例馳驛前往欽此同日奉上諭譚鍾麟奏特叅庸劣各員請旨分别降革一摺福建候補知府馬宏斌人本平常兼有嗜好辦理厘局短徵鉅萬著卽行革職候補通判沈壽昌前署沙縣知縣猝聞謡言張皇失措聽差妄拿幾累無辜候補通判許金綬一意營私不知自愛均著以縣主簿降補候補知縣王保善徇利忘義公事糊塗惟文理尚優着以教職歸部銓選候補鹽大使華文浩嗜好頗深工于牟利辦理鹽局圖飽私囊閩清縣典史孫盛唐瞻大妄爲惟利是視均著卽行革職候補縣丞楊繼文鮮耻寡廉行同無賴著革職永不叙用以肅官方餘着照所議辦理該部知道欽此二十一日奉上諭湖北提督著吳鳳桂補授欽此廿二日奉上諭湖南綏靜鎭總兵員缺著韓晉昌補授欽此同日奉上諭步軍統領衙門奏遵查京城内外雨後倒塌房屋傷斃人口大概情形一摺所有現經查報之左右翼及中營等處傷斃之十三名口着該衙門酌給賞卹此外如有續行查出者卽照此次賞卹一律奏明辦理該部知道單併發欽此同日奉硃筆陜西正考官著丁惟式去副考官著徐繼儒去欽此同日奉硃筆江南正考官著徐會灃去副考官著文廷式去欽此廿三日奉上諭前因京師雨水過多民居禾稼受傷當經順天府尹等查明各屬被水情形迅速具奏兹據孫家鼐等奏稱近畿東南一帶被災較重迭據順天寳坻武清各河同時並漲田廬淹没傷斃人口業經分别委員賑撫請撥榖米等語近畿猝遭水患小民蕩析離居殊深憫惻著照所請先於六門開設粥廠於孫河定福莊馬駒橋黄村龐各莊蘆溝橋六處一律設廠加恩賞給京倉米一萬石卽行分領煮放以資急振著派溥良徐承煜岑春暄劉恩溥戴蕚田我霖分往孫河等六處稽查彈壓妥爲散放各地開廠所需經費銀千兩著户部照數撥給其尚未禀報之東安永清兩縣卽著孫家鼐孫楫飭令該縣等赶緊詳查毋稍漠視餘著照所議辦理該部知道欽此同日奉上諭徐會灃出試差工部右侍郎兼管錢法堂事務着王文錦署　理欽 
 
 

Page 2

 
 
[液池清暑]  
　　值年旗准兵部爲咨行事武庫司案呈查本年考試繙譯鄕試錄科繙譯童生例應奏派左右翼副都統各一員各帶本旗叅領一員章京一員領催五名一同人塲彈壓歴經辦理在案今本年考试繙譯鄕試錄科繙譯童生應遵奉諭旨先期奏派左右翼副都統各一員在塲外點名處稽察彈壓並題請欽派塲内彈壓相應行文值年旗轉行八旗满蒙漢務於文到日卽將副都統職名兼寫满漢具文造册送部並將該副都統現有何項緊要差使詳細註明不得籠統註差以便開列奏請欽點如有出差等項事故及現有别項差使務於文内詳細聲明以便摺内塡註倘送部後遇有陞遷及别項差使亦卽隨時報部毋得遺漏如經派出卽帶領所屬官兵在塲外點名處稽察彈壓○吏部爲知照事所有一品满廕生立勛一員本部於六月初二日帶領引見奉旨一品满廕生立勛著以文職用欽此欽遵到部相應知照廂黄满都統查照按廕生立勛係現充委散秩大臣世襲三等勤恪公銘勛之弟光緖十五年恩诏由三等公承廕○禮部爲移咨事儀制司案呈本部議覆江蘇巡撫奎題請以江蘇泰興縣壽婦陳張氏年届一百零二歲旌表一疏覈與例案相符應請旨准其旌表五月十七日具題十九日奉旨陳張氏著照例旌表加恩賞給上用縀一疋銀十兩餘依議欽此欽遵到部相應黏抄原奏移咨江蘇巡撫查照辦理○廂藍旗護軍統領恩普爲咨送事准值年旗咨准兵部文開昭陵總管出缺咨取本營正三品人員保送備揀等因前來查本營二品頂戴護軍叅領德元二品頂戴記名副都統護軍叅領瑞福等二員堪以保送入揀昭陵總管相應開造該員等履歴咨送兵部查照辦理○管理太常寺事務禮部尚書臣宗室崑岡等謹題爲循例具題事恭照光緖十九年六月二十八日皇上萬壽聖節例應遣員致祭顯佑宫案照祀則應由臣寺满漢卿等中題遣一人恭往行禮謹將臣寺卿少卿等銜名繕本進呈恭候欽遣一人以便届時前往將事謹此題奏請旨六月初七日奉旨遣太常寺卿宗室溥善行禮欽此○海軍衙門示傳直隸多倫诺爾撫民同知專差書吏徐心耕賫解徵收洋樂落地稅銀限於本月初八日辰刻齎赴本衙門交納毋稍遲悮○侍衛處爲咨行事查照同治年間覲見外洋使臣成案應由善撲營出派布庫侍衛人員前往執差等因歴經循辦在案本年六月初十日在承光殿覲見外洋使臣相應咨行貴營照案出派務於是晨前往該處執差毋悮○户部爲片傳事俸餉處案呈所有廂紅正藍廂藍各旗營應領本年六月季兵丁甲米折色銀兩現准銀庫付稱於本月初十日辰刻開放爲此片漙貴旗飭知承辦人員務於是日辰刻以前赴庫承領莫悮 
[津水續述]  
　　天津大水情形已發本報兹又接訪事人來函云上月十三日大雨傾盆夜以繼日放晴未及一旬而廿三日復雨各河之水同時增長渾河卽永定河水勢尤高城西三河頭等村打埝約高七八尺渾河之水重濁如漿及水退後存積淤泥厚四尺有咫環於村外幾與堤平將來水或增高該村形同釜底眞有不堪設想者幸月初晴曦高掛九河水勢稍平不至狂瀾爲患初六日復雨初七日且如倒鴻銀河此後天氣隂霾無日不大雨如注至十三日晨仍復隂晴不定長安道上盡被水淹低處田疇亦成澤國河水復有加無已至十四日而滔滔巨浪捲地長驅小民遂有其魚之歎嗚呼慘哉 
[吊客如雲]  
　　李伯夫人靈輀當未發引時在天津河北鋪設經壇招集僧衆諷經超度文員於初五日武員於初十日分班上祭文自臬憲周玉山廉訪及司道各官之有差委署無不絡繹偕來武自古北口提督葉曙卿軍門及防營總統統領統帶各官亦皆鳴騶涖止此猶漢官威儀也更有廣仁堂育黎堂節婦貧嫠向沐恩施無從圖報亦於設經之日泥首靈前竭誠盡敬苟非平日實惠及人烏能致此哉 
[清償欠欵]  
　　鐵路公司總辦某觀察因病辭差將虧空彌補已列前報聞觀察向善理財惟自總辦公司以來用人行政均以大刀闊斧爲豪不以細針密縷爲事計自接辦至今不過數年統共虧空银二十八萬餘兩内有公司應認銀約三萬兩實計虧空二十五萬餘兩查　附充開平礦務局銀十八萬兩撥歸公司收償尚欠七萬餘兩又以起盖法國租界各房屋作價五萬兩備抵尚欠二萬餘兩由嚴筱舫觀察認償始得了結 
[整頓塲規]  
　　江南文闈外監試志觀察會同外提調瑞方伯升坐藩署花廳傳集歴科承辦書吏數人曉以利害並將上科士子所呈杜弊各條擲令觀看務當恪遵規矩勿以身家性命爲兒戲倘有扼要之處不妨縷晣禀明以便採擇諸吏俯首無詞惟連稱格外謹愼梭巡而退 
[科塲巿景]  
　　向來科塲年分金陵東牌樓狀元境一帶自六月望後趕考各店絡繹而來卽有遲遲吾行者亦必轉託友人將房屋租定今年東牌樓前半叚至六月二十左近租出者僅四五家後半叚愈少問鼎之人狀元境除命館書坊十餘家外他無所有何清閒一至于此豈爲時尚遠乎抑生意蕭索乎 
[粤東試事]  
　　學憲巡試陽江計期七月初旬方可回省是時卽須辦理錄科故廣府科考文童擬緩至科塲後舉辦兹聞闈姓商人以文武鄕試闈姓票相繼開收若於此時考試廣屬文童則黌宫闈姓票必至無人投買於餉源大有關碍遂禀請大憲將廣屬文童科試緩至歲晚或明春開考未知大憲能俯允所請否然外縣文童聞此消息旅費無多不能久候已紛紛買棹言歸矣○廣府張太守於四覆文童時特捐鶴俸購辦六種遺規小學韻語等書分給各文童且以崇尚實學諄諄告誡雖父師之於子弟亦無以過之太守眞古之良二干石哉○府考各縣文童業經揭曉南海案首桂植番禺案首章瑞元順德案首黄蘭芳其餘列前茅者亦皆知名之士衆論翕然稱服按府憲張太守曾有一塲專試古學今所取各士皆湛深古學若徒能作時文一篇試帖試一首文字雖佳亦抑置之蓋欲各文童知所勸勉共致力於實學也太守悉心培植之意於此可見一斑 
[送殯誌盛]  
　　前報紀蘇州府魁太守之夫人巴爾逹氏於初九日丑刻在署仙逝擇於十九日值襄云云兹悉是日辰刻長洲縣王大令元和縣李大令吳縣凌大令總捕府魏司馬曁各路總巡委員候補道府州縣等官撫標管員咸往吊奠逾時靈輀發引向東過西貫橋由東美巷進倉米巷在隆慶寺暫殯各官步行相送撫藩臬織造各大憲均令家丁持片逹意太守在柩後步行其公子年纔十二在柩前擗踊哀號沿途觀者人山人海擁擠異常太守卽在寺中留各官午安以申謝捆迨席散時已鐘鳴一下矣 
[丹旐生輝]  
　　前任京口副都統積藎臣統制忠由正紅旗世襲雲騎尉光緖十二年間需次金陵旋在豐軍帥麾下帮辦金陵满營總事務素得士卒心旋以副都統記名候用辦理諸事俱臻妥愜經劉制軍豐軍帥保奏奉硃批升授京口副都統到任未及二載拊循將士上下一心誠不愧幽燕老將前因二竪爲災藥石無靈延至初六日丑時仙逝二十日爲二七之期前三日飭辦差人在花廳前搭蓋東西轅門吹鼓亭素彩流辉皎如霜雪祭幃祭幃懸掛满堂是日公子等先在幃中舉哀俄而吊客盈門文則常鎭道黄幼農觀察鎭江府王可莊太守鎭海防錫司馬丹徒縣王大令保甲總局劉照河少尹丹徒縣水利廳張煥文少尹武則瓜洲總鎭謝福田鎭軍統領新湘等營陳基湘軍門督標新兵前營吳養吾管布鎭江營鄭國祥叅戎曁满營總八旗官員次第蒞止素車白馬絡繹於途统制之長公子匍匐叩謝哀動旁人吊者咸深欽佩 
[善後報銷]  
　　臺灣每年海防善後案内所用一切銀兩例由善後局司道按年造報一次由中丞咨部核銷所有光緖十八年正月起至十二月底止現經唐薇卿方伯核准留防各軍弁勇並撫墾等項欵南北各路設立善後支應軍裝軍械機器局所選派書識核算繕寫應需工食 
 
 

Page 3

 
 
油蠟紙張等項悉遵軍需例載在扣收一分平餘項下支給查此支給書識工食油蠟紙張律墨等項銀三千八十八兩四錢八分均係核實撙節毫無浮冒除本案扣收一分平餘銀一千七百三十兩六錢二分七厘外尚不敷银一千三百五十八兩三錢五分三厘計工核給勢難懸欠已在支發湘平各欵核扣平餘項下撥補造報等情應請邵大中丞分别咨部照數准銷以昭核實而符定案 
[山長論文]  
　　近今文體疲敝極矣不以怪僻爲古卽以冗長爲貴杭垣學海堂掌教楊雪漁山長文瑩恐其靡所底止也因錄格言曉諭諸生其詞曰古文無限字也萬言不爲多數十言不爲少時文不然功令限三百字外七百字内體製固殊矣大抵初學作文每患篇幅之不能長思議窘也能長矣又苦不能短節制疏也故以老輩誦文有寗短無長之一說近來風氣以多爲貴放筆寫去動踰千言在能者爲之才多足供驅使長袖善舞亦有可觀然已不免傷於瀾漫其不能者捧心效顰遂至支離複沓體旣散而無紀氣更弛而不遒尤無謂也且作時文何爲也哉求科名焉耳平日疾書手滑罕事洗練及入塲屋廹於功令驟欲删此數百字義密則病詞繁詞簡又虞義儉在在不忍割愛必有删非要删而齟齬不安者久欲與諸君商榷此事所論已卑懼騰衆笑乃此課之卷踰限益夥不踰限者殆不過十之三因忘其陋而陳之如此倘蒙采納幸甚再試帖與古今體不同最忌羼入香奩春闈尤以此爲厲禁往往有文已錄取坐此遭擯斥者不敢不告也文瑩謹曰 
[戲言貽禍]  
　　本城小南門外俞德福棕榻店夥趙子良素性勤儉店主恃爲左右手近有同業人與趙戲言曰因爾作事不端已爲總巡老爺訪聞不日官符飛下可整備好皮膚捱打趙聞言駭甚夜思晝想致成瘋疾前日乘店中人不備突取利刃將腎囊肚腹等處亂剌血流不止又躍入倉橋河中同伴見而大警急爲援起倩醫敷治未識能保無碍否推原禍始彼信口雌黄者其罪誠播髮難數矣 
[滬南談藪]  
　　滬南三山公所向有閽人看守昨因事他出司事某甲需用熱水遂携銅銚出外購買途次適與友人相遇絮语移時及回則帳房内衣服等物早已不翼而飛乃立傳禁地告以故並令嚴密緝查未識能完壁歸趙否○滬城雷祖殿左右每届神誕諏有牟利之徒擺設香燭攤鱗次櫛比見有人行過者無論燒香與否必强令　香燭昨日神誕擺香燭攤者更盛於往日有某甲者携一瓣心香欵步而來被擺香攤之某乙拉在纒擾不已甲用力擺脫將身一退不隄防足踏坑厠幸手攀厠柱故未墮入然白羅衫子已遍沾木樨香味矣甲不肯干休欲將乙扭赴巡防局後經人再三苦勸始折回家中三薰三沐重換衣裳始向豐隆君座下深深下拜特恐餘臭猶存神將唾之耳○浦東龔家路口某甲以犁雲鋤雨爲事娶某姓女爲妻貌同嫫母性似文君與比隣某乙有私人言藉藉甲亦漸有所聞密地防範女遂與乙定計欲效結璘奔月故事前晚將房中所有各物搜括一空隨乙至滬賃屋某處方謂藏春有洞驚夢無人可以雙宿雙飛過一生矣不料其夫躡蹤而至將妻扭回檢點各物僅少銀臂釧一副已寄長生庫中餘皆無恙甲卽備齊本利往贖臂釧與女同回鄕里從此曲檻移花非游蜂浪蝶所能沾惹矣 
[飭拿賭棍]  
　　著名賭棍瞿梅生乃瞿桂寳之羽黨也將裏虹口人戴四男之祖坆借與吳四包子卽四麻子羅瞎子大榮子小順子等擺設賭檯戴屢次向瞿理論一味恃蠻戴遂投英公廨控訴蔡太守准詞昨晨飭差趙金張福協同美包探陸阿祥將瞿吳二人拘獲解案候訊餘黨尚未弋獲也 
[打降受責]  
　　浦東塘橋鎭沿灘至張家浜一帶爲流氓私販聚集之所拆梢打降時有所聞邇爲爛泥渡巡防局員高介臣二尹訪聞因於前晚帶勇梭巡路經張家浜見張金林茶館中聚衆打降二尹飭勇往拘當將爲首之張金林丁毛土二人拘獲帶回局中訊問之下丁毛土供被王桂生誘至張處局賭輸洋向之理論張將黄縱逸因此啓釁張金林俱詞含混二尹判將張金林笞責一百板限交黄桂生到案究辦丁毛土旣係與賭亦應薄懲姑念年輕從寛交保 
[罰鍰了案]  
　　妓女沈巧寳邀陳桂亭連景堂等折還男女傭人債项乘勢分肥一案牽涉凌正由西包探查明飭華捕拘拿蔡太守訊供之下凌正不認得洋飭押候傳到連景堂再讯已列前報昨届覆訊之期副捕頭申訴前情並稱連景堂現已傅案蔡太守問連曰爾有何說可卽供明答稱現在無可申說問爾前供凌正得洋五十元究竟如何答稱當據陳桂亭言交與凌正洋五十元現知此洋係給妓院主房飯資及一切零用太守問凌正曰爾經手洋五十元之事如何答稱見伊等吵閙不休我曾言償還房飯資洋五十元並償得洋太守謂爾旣是寳山縣捕役不應在租界中擅管妓院中事姑念寳山縣來文著爾緝拿盜犯關繋緊要從寛判罰洋五十元充西醫院經費再行送交寳山縣供役不得再管閒事免干咎戾案遂結 
[縣案彚錄]  
　　虹口小工俞立堂因欠同業俞春甫賭帳被春甫索取口角之下突將立堂手臂刺傷由英公堂送縣請騐前晚黄大令請帮審委員葉司馬提訊俞陳氏供係江北人丈夫俞立堂向爲小工昨有同業俞春甫向丈夫索人用刀戳傷叩求騐究俞阿金供在虹口當小工與兩造交好春甫戳傷立堂係小的目覩因此來案作証司馬飭差將俞立堂擡至案前飭仵作察騐旋據報稱右臂右肋兩處受傷闊寸許司馬飭提俞甫至案據供係泰州人向在虹口各碼頭扛挑貨物俞立堂係賭棍昨日在茶肆相遇向索舊欠與之口角旋見俞阿金手持小刀小的一時氣忿取刀刺傷司馬謂旣認行兇無諱此刀是否爾物均應究辦判將俞春甫收所訊辦俞阿金俞陳氏斥退俞立堂著回去自行醫治○鹽梟彭大朋在閔行鎭肇事由鹽捕營拘獲解縣訊責枷號並飭捕提餘黨在案前日由差拘獲羽黨陸毛狗一名解案晚堂由葉司馬提訊陸供小的係本邑人務農爲生與鹽販一流人索不來往况查彭之同黨係陸毛頭實非小的司馬飭傳彭大朋至案與陸質對二人言語支吾司馬判將陸收所彭仍發頭門示衆聽候查明核辦○滬人王阿順向在金陵贸易邇因滋事奉上元縣提訊判令遞籍前日由差押解至滬赴縣投文黄大令諭交值差收管晚堂由葉司馬提訊王供係法華人家中無人小的向在金陵自食其力此次實因酒後悮事司馬問該圖地保可曾傳到原差禀昨日往傳該地保以王並無室家不肯來案具保司馬判將王交丐頭管束○本邑西鄕法華人蔡土根張書堂投縣控稱小的等均住四圖地方五月初二日因事出外歸時已晚行至法華鎭左近金家巷地方突遇演唱花鼓戲之金阿松高富生毛柳坤三人不問情由將小的等蜂毆叩求提究黄大令准詞飭提去後並將二十八保三圖地保陳克其丁仁山姚芝　等提案前晚由葉司馬升堂集訊蔡土根張書堂同訴前因請爲究辦司馬飭提陳克其等三地保至案問爾等圖内究竟可有花鼓戲各地保同供並無其事丁仁山供小的之兄現爲三圖地保圖中曾有花鼓戲但不知是否金阿松等一起司馬飭提金阿松等至案正欲詰問因爲時已晚無暇細核原卷判將金阿松高富生毛柳坤三人交差看管陳克其等三地保與蔡没兩原告分别斥退候核明卷宗次日訊斷○有毛忠孝者前日販得香燭紙錠赴丹鳳樓門前擺攤出售住特羽士驅逐不理遂將毛扭送巡防局於昨日轉送縣署聽候訊辦 
[英界公堂瑣案]  
　　包探張九意禀寗波人陳阿福前因竊鐵遞回原籍今又來滬拘案請訊陳阿福供係寍波人今年六十一歲前因犯竊遞籍在家不能度日是以來滬蔡太守以陳旣經遞籍不應復來判笞一百板仍行遞解○三百九十四號華捕禀西人增士福先雇潘奇耀之東洋車論價不合又由陸義福之車兠攬甫坐定卽被潘奇耀將車推翻先後二次以致西人跌仆在地指交小的送案西人增士福申訴前情陸義福供拖東洋車餬口西人先喚潘奇耀之車因論價不合始喚小的之車西人領有西孩同坐車中被潘將車推翻西孩因而跌仆潘奇耀供被 
 
 

Page 4

 
 
陸義福搶奪生意致相口角蔡太守判將潘管押五日以示薄懲○包探黄四福禀蘇人朱子江前因犯竊遞籍今又來滬爲此拘案朱供係蘇州人現雖來滬實圖謀生不敢再犯前轍蔡太守判笞一百板仍候備文遞籍○副捕頭稱昨見馬車夫張阿慶倒持馬鞭任意揮撃異常殘忍馬受痛難行飭捕拘案張供因此馬倔强不行略鞭數下蔡太守以張過於殘忍判管押一月○僧人福如闖入楊公館行竊水烟袋被家丁瞥見阻獲人贓交捕送案家丁楊升申訴前情福如供俗家蘇州行竊須知犯戒捕頭禀此僧前曾犯竊遞籍蔡太守判笞一百板押候遞籍贓交失主領去○王沈氏訴稱前被沈阿榮擲石致傷頭面蒙送西醫院療治現稍痊愈再閱七日卽可復舊沈供小的前與該氏姘識現以牀頭金盡氏築舊憐新又與别人姘識因此懷恨略加箠楚蔡太守判將沈管押一月期满遞籍○陳松柏訴稱西人麥底雇徐惠顺包造房屋由姚文彩作保今西人有事往東洋伊等暫停工作昨日徐惠顺率同多人來索朱提與論逞蠻致被打失洋一百五十元報捕拘案伊等逞蠻時有王金蘭目覩徐惠順供承造西人房屋由陳松柏經手因不付銀兩被水木工匠及各項帳目催逼甚緊不得已偕各人至陳松柏處不敢行兇亦不知如何失洋王金蘭稱見徐惠順與各人至陳松柏處尋釁戚正之王春泉汪新有曹慶章等遞呈公禀聲稱與徐惠順同業曾爲調處尚未就緖求請訊斷蔡太守飭將徐惠順暫押俟麥底回滬再行覆訊 
[竿祥雲集]  
　　本館協振所昨承林橘峯善士爲妻産平安酬愿移捐山西急賑英洋二十元又承無錫北塘蔡承裕堂交來本城書畫社潤資第三批英洋二十六元四魚或分歡喜之錢乘時施惠或聯翰墨之契遠道振飢義薄雲天誠通金石矣又承同義成交來天津諸善士票元拾兩零二錢一分是亦好行其德者旣已分掣收條復誌數言以代災民叩謝 
[鉅欵助賑]  
　　補拙求安拳道人大善士俯憫山西困苦異常助英洋一千元由寳和莊交來委解拯濟沈災未澹彌厪斡補之懷鉅欵樂輸良切祈求之念推已及物悟徹道心彼羸弱無依者當感扶持於逾格焉上海北巿絲業會館籌賑公所施善昌謹誌 
[謹告同善]  
　　謹啓者敝堂自入夏以來每逢施醫之期來堂就診者有增無减所請内外專科十位日不暇給敝堂深恐諸國手限於時晷不及詳細診視或非拯人疾苦之意爰特添請韓君少懷郭君子蘭張君子韻陳君吉仁汪君魯瞻王君濟田徐君樹生王君積鈞周君庭書連前共十九位按期開診庶得悉心施治著手回春惟是敝堂恒業旣無常捐又少倘非諸同善助資助藥則此局安克久持爲此徧告諸大善士念善舉之艱難解仁囊以勷助不特敝堂受惠當登報以揚仁抑且衆庶銘恩定啣環而伸謝用誌數言不勝翹企滬北廣益善堂謹啓 
 
 
 

Page 5

 
 
   
 
 

Page 6

 
 
　　本行創設多年常中大彩附送彩票不取分文○今售英八月呂宋票雙張十二元附送彩票一雙張○單張六元四開三元分條七角彩票照送○躉批劃一分道紅票照市滙兌○千二百元函購立奉上海四馬路 
 
 

Page 7

 
 
   
 
 

Page 8

 
 
   
 
 

Page 9

 
 
[神誕進香]  
　　昨日俗傳爲雷祖誕辰滬城内之丹鳳樓西門外之白雲觀香火素盛善男信女之進香者異常擁擠黎明時關道憲聶觀察松海防劉司馬上海縣黄大令等齊至也是園雷祖殿拈香循常例也 
[虹口瑣聞]  
　　本邑人吳全福向爲布業爾來不安故步日與無賴爲伍因囊資不裕未足供其揮霍遂將妻某氏逼令爲娼祗以不慣逢迎以致門庭冷落吳不以護花惜柳爲心轉以箠鳳鞭鸞爲事氏不堪其苦投英公堂控告蔡太守訊供之下著吳領妻回家惟不得再爲娼妓詎吳領妻後竟以床頭人作孤注鬻入豪門以所得身價洋銀置辦衣服大摇大擺出入平康與流妓某姓繾綣情深遂賃居西新橋地方開門七件事皆仰給於妓吳仍不满意時將妓毆辱前晚九點餘鐘不知何故在西新橋畔揪妓鬢髮按倒在地拳撃無數痛極聲嘶經鄰人解勸吳又遷怒於衆鄰人齊抱不平欲將吳扭入捕房吳自知衆怒難犯若對簿公庭難免龜壳撃破遂飛步而逸妓亦拭淚而回○寗波人徐并順駕駛麻雀杉板船前日與日業王阿五在外虹橋爭奪生涯奮力相搏致將王之頭額撃破血濺猩紅嗣爲同業人所見將徐扭入美捕房徐自知理屈願以孔方兄爲王養傷费捕頭准之著一併出外 
[法界公堂瑣案]  
　　蘇婦陳王氏去歲暮向親串借得趙文敏眞蹟共十二頁至法界信元押鋪押洋十元至本年限則將届携銀行鈔票二張計洋二十元該押典初時將帖取出後忽藏匿陳王氏遂赴公堂控告葛同轉會同祁繙譯訊問陳王氏遞禀伸訴前情同轉問信元押鋪店主蔡福興曰據陳王氏禀去年十二月間將趙帖向爾鋪押洋十元至本月初七日備齊本利至爾店贖取曾見店主在樓上取下放在櫃上伊取出银行鈔票二張計洋二十元爾店祗肯找出四元伊不允卽行回去明日遣店夥來贖爾店又云期满售出伊初時問是否八個月期满爾店云不論何時任爾贖取今則又云售出顯見奸詐欺人此事究竟如何蔡福興供贖當時並非陳王氏親來由其夥廣東人來贖又問陳王氏曰是否親往贖取供稱小婦人初時到店見原物具在後因論利不合是以未贖明日遣廣東人去同轉謂旣許放贖在前應將原物准伊贖去李供售於五馬路轉角義興得洋二十五元又問陳王氏曰爾往贖時見過原物有見证否供稱同文書局司事陳李二人目覩當付鈔票時該押店初時只肯找出二元後又遞加二元小婦人不允所以未贖同轉飭包探帶同李福興至該鋪员到原贓解案候核諭原告陳王氏邀到見证二人於下禮拜四投案備質李福興暫行交保○昨報紀杉板被竊一事昨據失船之談金金船夥陳阿大買主李阿慶經中陳炳務王平平投案同轉逐加訊問談金金禀稱家住吳淞素以駕舟爲業老母命小的至滬糴米將船停泊海關南首迨回時船卽不見後尋至吳淞始見原船李阿慶供此船由小的出洋六元買來陳炳務王平平同供由九九高高二人出賣九九之兄現在登瀛輪船爲水手同轉飭將陳炳務王平平交保限三日内交到九九高高二人李阿慶供已將原船交還失主求請給還船價同轉飭下期同原告投案候核○包探禀密采里西客館侍者陳洪全王有根於十七日下午八點鐘在大餐間内做晚膳房門洞開見東家房内有人走出卽向追赶見往作塲内走去遺下短衣一件在隂架上當時拾取詢係作塲中人因扭赴捕房傳到小作頭范老明工匠李阿海蔡杏泉解案請究范老明供小的作塲内晚間住宿者共有七人當失衣時有十餘人至作内搜過毫無痕迹同轉問原告是否搜過陳供與外國人往搜並無形跡東家房在第三層樓上竊賊從架上扒進樓窓將箱鎖扭斷竊去衣物同轉問范曰拾取之衣爾知何人所穿供稱學徒瑞生之衣在脚手上拾來况來搜時見者人甚多同轉問陳曰往搜時有幾人曾否臥下禀稱當時見有七人均未就睡尚在吸烟同轉問跑出之人爾等見否范供門外有裁縫攤看守並無外人可進同轉謂曾否有人進出爾等須仔細查緝飭將范老明交保李阿海蔡杏泉押候覆訊並飭包探再往查明原告斥退候堂期投案備質○楊文德之子楊松林拐賣通州良家女于玉珍至蘭芳里汪桂卿花烟館内爲娼經其母尋至涉訟公堂葛同轉詰訊之下飭將楊文德押候交到其子松林並賣筆之殷姓于戴氏于玉珍交汪桂卿帶去昨據汪桂卿投案禀稱昨奉縣差持文至捕房飭將于戴氏母女二人交伊帶回同轉問楊松林等爲何不到汪供前晚已往揚州問有家屬否供有家屬楊文德供兒子所作之事小的實不知情同轉商諸祁繙譯飭一并送縣旋據汪桂卿求請自行投縣同轉准之卽將存案之票據給還飭令自行投縣候質○法蘭西銀行遺失匯票一案屢經集訊昨届覆訊之期長發棧執事倪蘭亭帳房龔文章王紹成各投案同轉問林姓客如何尚未尋到爾前供林在烟臺做油坊生意票子由伊交來是否龔供由林客交與外帳問匯票上係何字供稱多係西字問其時尚有何說供稱存在帳房問曾見簿子否供稱未見王供小的係由協源荐往看洋内帳由陳篤初經管問票係何人接來供由茶房過手同轉謂倪曰爾等均係同事須將領銀人究出方可了案謂王紹成曰爾欲回家卽當禀明王供稱因母病甚急問爾前供林姓客在烟臺做油坊生意總須查明旋據原薦之順康莊投案禀稱王在長發棧營生係小的所薦禮拜五晚王至小莊云家母有病急欲回去小的對以公堂有案恐十未便伊定欲回去是以送至捕房問匯票事知否供稱薦王在棧看洋並非正帳據稱有林姓客乘武昌輪船來滬將票交龔由龔交與王手問茶房何人王供係王麻子同轉諭令下期投案又諭王曰老母雖有病爾不能便行仍著交原保龔文章交保俟下期傳案候質 
[桃隖瀘重杭紹鎭滬蘇各公所晉賑記三十六]  
　　蘇州護龍街之南有丐婦馬日夕向西朗誦諸佛菩蕯名號而於蕯字必高唱入雲詢其故曰菩蕯在西方故向西朝禮道途遥遠尾聲故必高大云聞者皆笑之頃接沙巿黄筱琴太守電云某同江陵李大令共勸三千串兌漢寄滬解上又接虁州徐一翔少尉電云前已電匯轉匯七百兩今募雲陽縣三百巫山縣一百交虁州誠太尊歸重慶彚解又接重慶張應六大令電云商懇道府憲再墊二千兩由存義公百川通電匯又接瀘州王柳堂大令電云八批二千天順祥匯到否今日交存義公匯九批一千兩十批容卽續解同江黄海春大令捐墊一百三十兩另云之四處者經度距蘇州偏西八度至十六度宜乎诵諸佛菩蕯名號者必向西方頂禮且高大其尾聲也○敝處報解禀牘因先後辭意相同自六批以後未經詳記兹彚錄之戴榮等報解第一批五千兩王綜等報解二批七千兩未治基等報解三批陳宗浩等報解四批徐俊元等報解五批均五千兩楊廷杲等報解六批一萬兩彭煜南等報解七批王熾昌等報解八批俞書祥等報解九批均五千兩宋治基等報解十批一萬三千兩張嘉瑞等報解十一批方仁堅等報解十二批桂蔚章等報解十三批王熾昌等報解十四批均五千兩鉅欵之應備案者胥詳列焉 
[申報館恊賑所經收順直山東河山西賑捐六月址一日至六月廿日止第十九次清單]  
　　六月十一日怡順泰洋一百元廣怡興洋三十元愼德堂洋二十元王撫卿不留名洋二元朱煦庭鎭江撫松主人各　洋五十元施則敬子英甫洋二十元郭盛得小彩抽助洋五角寄鷗居東風書屋鼎盛益東卿存德堂保合家平安祝蔚卿郁保嚴康郁求病愈李經鑑合助洋十元浙江阮裕翁洋五元○十二日求再得無錫寳順來朱元章蘇州陳恊卿宋桂卿沈炳初程廣順聚源齋沈子駿汪一梅無名氏無名氏無名氏屠梅泉無名氏曹泰　陳興源瑞甫錦山成馥卿許榮卿芝竹軒瓜桃費移助趙炳翁祖蔭氏金德本堂汪李無名氏姚清源計二十六户各助洋一元無名氏秦子九王子良徐子安成章泰元計五户各助洋兩元恆義號銅洋一元泰州陳裕川朱君望欒正大合助錢六百文程用章用耆其相子明陶鎔川田子鳴朱少卿尤子林任自田蕭永興計十户各助錢一百文錢太太小姐錢二百文三日桶錢八百六十三文射潮堂錢氏錢五百九十二文共計錢三千二百五十五文合洋三元鞠記翟記銅洋兩元十里村夫渝平足銀十六兩來票元十六兩六錢四分鄒康伯錢如章吳無名氏彛倫堂項四户各助洋五角淡水全泰成來廣西梁宗昌花洋一元卽魁主人花洋十元張琴柯畢宅洋六角常熟全盛來張洵洋二十元鄭性葉追思子洋六元清江福興潤來三寳書屋錢二千文無名氏錢一千文衆友無名氏錢一千二百文共計錢四千二百文合洋四元謝榮林小洋十一角○十三日補過軒長命軒洋兩通薰春才陳德悅周炳炎張柏全楊永錦趙廷才桂丞馥七户各助花洋一元保順風洋五角求好人洋二角積食費洋三角王杰卿營口遠來洋行帳房古岡山王興林三户各助洋五角顧勉夫同弟洋十元徐棣山也石洋八元金愼齋洋四元張少山張子瀛錢以湘朱筱塘張劍秋洋十元芝陽孫明遠汪鳳岐洋二元永安室洋六十元鴻福來遞來林募放翁洋五元百忍書室規元五兩無名氏規元二兩零四積德堂裕記積德堂各助規元一兩共計規元九兩零四合洋十二元三角○十四日隱名氏洋十元無錫通裕來無力氏洋一元桃源居士楓涇黄永興各洋二元○十五日張久記洋一元五角飛影閣交來陳瞿氏洋十元阮雲章洋五元○十六日西塘全盛來悔生村代募不留名洋十元南京全泰盛來陳少亭鍾文其王永年李求臣四户各助洋五角鄙人棣蕚樓各洋一元永安室洋一百元鼎成銅洋一元顧門徐氏求恙卽愈敏愼居各洋兩元立大莊經募洋一百三十三元七角半　梅坪紋銀一兩二錢六分申元一兩三錢零六厘○十七日清芬居士吕宋票一條不留名洋五元知足子花洋二元四角莫釐學樸子求孕婦平安洋六元張宅節省　菓費二元劉公五角十一齡童子孫振鍔知過氏各洋一元金利源棧房司事洋三元金利源銅洋四元○十八日隱名氏洋十元銅洋一元張錦春洋一元再生洋十元順成來松江無名氏節醫藥人洋五元金山錢映雪山西洋一百元○十九日厦門全泰成來柯水生謝秋燈江蘇毘陵曹蔡松齡監生李鴻浦倚南鄭阮義和姚隆慶王德源曾隆興蔡永昌張碧玉留耕堂高仰山趙琴士張樹堂阮榮光戴星堂計十八户各助洋一元李笏卿吳士豪郁吟白劉步青蔣瑞祥劉餘安合助洋三元泰州老福興來萬源戳記洋三元無名氏花洋五角毓秀堂茯洋四角敦禮堂儀記紳記許士英福連孫各助花洋三角菊笙堂仁和義謝錦升張福記樹德堂簫記林桂陳鴻年計八户各助花洋二角謝福記香港票洋五元揚州億大來　勤堂洪德堂各洋二元○廿日東字求順安洋三元李孝先洋八元義昌交來東洋輪船　欵洋十五元香港票十元東洋票十五元兩共兌見洋廿四元四角鎭江紅興典衆友洋二元法公堂罰欵洋一百元蘇州恊源來無名氏洋十元無錫通裕來丁陶氏洋一元以上總共收洋一千一百零零一角半花洋廿四元四角票元共六兩六錢四分银一兩二錢六申元一兩三錢零六銅洋九元吕宋票一條○宜子孫主人墊交本館恊賑所山西賑欵洋卅二元其總數已見清單兹將各善士台銜開例于左○平原鳳芝誕辰拆收壽裕洋十六元綠波小舫主人三韓子阮養和各助洋二元黄錫陳林合陳清溪心長力短人胡金城林韓元黄元德有心人戴本何義德十户各助洋一元 
[揚州多子街復茂恆錢莊内恊賑公所四五月分收解山西賑欵清單]  
　　徐育翁先生手銀一千兩興化劉顔氏銀三百八十二兩一錢六分崇記銀三十兩求病愈人洋 
 
 

Page 10

 
 
五十元又　德道人洋五十元李子厚錢五十千文謡感　洋二十元無名氏鐘一座書一部代售洋十四元四知堂無名氏二户各洋十元無名氏洋四元象善同洋七元尹心記洋三元又所二兩五錢金留記銀九錢六分石信記芝蘭室春記陳學　　户各洋二元祥安記王氏無名氏湯畢箴眞逸堂五户各洋一　元公　　　　　共洋十七元又　五百文又未明神先生經募賑外加給另欵蔣亦溪手銀三伯兩又銀一伯兩化三千銀一伯五十兩劉春記銀五十兩　紹　銀五十兩張鶴橋洋　三元許産　洋二十元崔應中洋十元又袁手洋十元沈沛言洋二元○敝所經　各賑欵均如數合銀會同蘇滬公所彚解灾區交查賑善士散放椎内有指名賑外加給另欵當另仰僅來意另行分别逕解以昭核實仍求源源接濟俾查續解合併聲明 
[上海虹口元濟善堂施醫贈藥捐欵清單]  
　　謝鑑泉善士經募仁盛號助英洋一百元○羅熈泰善士助洋三十元以昭氏祈保六甲平安助洋二十元唐鄭氏求保父親病速愈助洋十四元陳麗明翁助三月份五期藥洋二十六元同興號求合店平安助洋十元葉氏洋十元陸慶之洋三元葉蒂蓮蔡氏善女黄三宅麥林氏四户各洋二元東信號守拙子禄記二各一元○以上共收英洋二伯二十三元合併聲明 
[廣肇公所恊振所清單]  
　　五月初六日至六月十七日新太古册洋十三元一角大通輪船陳端華册計三十二户洋六十一元又銅洋五元宋克明經募六户洋四元古點黄氏洋十元福州裕昌洋行銅银十兩零二分又郭吉慶堂銅洋四元莫易泉銅洋一元新豐輪船册計十二户洋十六元安慶輪船册計七户洋八元卓國卿册計十二户洋二十元劉館册計十一户洋一元三角以上共計收洋一百三十三元四角銅銀十兩零二分銅洋十元 
[上海北巿絲業會館籌賑公所施少欽經收順直山東河南山西賑捐四月廿四五日第三千五百六十九至七十次清單]  
　　廿四日瑞鼎堂大善士由蔚豐厚來規銀一千兩四合無名氏由新棧來洋六百元常太守由日昇昌來洋一百元東山周善士求慧女冥中之薦洋五十元内銅洋一元邵廷松爲兒驚風咳嗽求保平安卽愈由大豐洋貨號來二十元何葛氏規銀十五兩常州陽邑謝生寳洋十元京口統署無名氏十元維揚湘記募無名氏七户洋七元崑山賓成典同人省端節席資移助六元　姓子無名氏各二元煑氏五元蘇氏林氏各一元梅里裕通莫釐珩氏三元望裘氏二元陳墓不書名二元吳福記敬小記各一元揚州潁川書屋隱名氏二元力不足人三角無名氏二元江蘇撫署施亨茂無名氏李柏卿王行豐翁瑞林施鑑泉六户各一元陳墓崑新鹽分棧李晚香堂各一元莊義寗堂宋惠迪堂王寳翰堂陳鳳台四户各五角常熟信泰典戴蔭生求疥瘡速愈一元嘉定仁房小洋二十角○招商局來蕪湖招商局李炳翁季翁經募史忠直堂洋五元張敬勝堂三元四角囊螢書舍周篤祐堂各一元二角半周沁香陳忠恕堂張耀　侯允謙堂王甫五户各一元楊晉升七角王芝生成道生周雲波三户各五角汪士茂三角共十四户合洋十八元四角○嘉興府署宗子材募惟一堂洋四元又二元王氏龔氏二元重姓三户各一元○海門主同濟典募勉力子洋一元一角不語名不書名各一元不留名五角懷毅堂四角無名氏二户各錢二千五百文有心無力氏二百五十文共八户合洋九元○嘉興中翰第譚募知止室主洋一元萬含堂濮懷愼堂吳耕樂堂張映月　主四户合洋一元詠鹿軒主對開洋一元八　樓主拱秀堂沈各銅洋二元陳菊圃捐石居各銅洋一元○南京渾然子募梓瑞殿洋六角不書名五角竹質居士曇虞永各四角世德堂一角共五户合洋二元○陳墓糧局募蔡伊卿蔡果陸崇德無名字知覺之五户各二角再來子夢寐僧各一角共七户合洋一元二角○二十五日織簾主人求保産平安預移湯餅筵資規元二百兩吳城隱名士九二八平銀一百兩批見規元一百零六兩六錢六分三厘長元吳鹽公堂叢桂山房邀約同志合助洋一百元蕪湖同昇崔伯騏由廣源糖行來規元五十三兩八錢五分無名氏由春華祥來洋二十元無名氏由壽康莊來洋十元又二元又隱名氏三户各一元崑山同昌義十元蕪湖王清愼堂十元行吾素齋八元張壽荃求子女平安由蔚長厚來八元日本洋一元無名氏洋七元又三元湖州隱名氏完願六元　移化氏六元不書名四元季復元爲兒病愈完願二元六合恆昌莊募高幼林李浩如尚樂君二元張汝南求病速愈二元劉氏求長姪士源病速愈二元懷娟氏求平安二元約禮堂未平安一元太原雙童子求平安一元長記二元無名氏一元○彤源莊來鳳陽府署胡靖波曹平銀四兩又募胡叙生廿四冗王蔭衡一元沈准生五角沈藹士本洋四元陳開運三元莊聲之吳育才潘藜青高捷三四户各二元熊翼儒惠遠堂許俊三半隱堂查壽之義福義鑑七户各一元求足齋　善堂三槐堂張慶軒嚴宅五户各錢一千文凌惠庵無名氏郭樂臣無名氏四户各五百文共二十六户合曹平銀三十兩合規元三十一兩九錢三分○浙杭慶福綢莊丁曉芳經募第一批丁沈氏保壽洋二十元丁錢氏求乳岑速愈丁程氏病愈完願各洋十元慶福綢莊六元朱煥章久福綢莊李杏軒楊錦軒蕭云波五户各五元王炳若求妻病速愈二元吳可宗求保合家眷口平安高連生各洋二元謝厚甫力不從心各一元共十四户合洋八十一元○通城乾復典募無力人免如斯各洋一元有心人錢五百九十文祈安子安居士各五百文免災士苦命人各二百文逸仙氏一百文共八户合洋四元○敦義堂席洋二元隱名氏五角又二角又二户各一角安定室募錢四百文譨燕宜席聚星席鴻生三户各二百文席禄生一百文共十户合洋二元九角錢一千一百文 
 
 
 

Page 11

 
 
   
 
 

Page 12

 
 
[光緖十九年六月十六日京報接録]  
　　湖督張奏江漢關第一百三十結期满徵收華洋稅鈔及支解各數目摺○又奏湖北省第十四起軍需案内應找製造價值不敷銀兩歸入善後案内造報摺○又奏籌解第四批鹽釐京餉片○又全籌解第三批鹽厘京餉片○又奏籌解固本兵餉片○又奏籌解第二批京餉及邊防經費銀兩片○又奏籌解山西賑欵片○直督李奏揀補開州營都司片○○頭品頂戴湖廣總督臣張之洞跪奏爲江漢關第一百三十結期满徵收華洋稅鈔及支解各數目遵照部章開單恭摺具奏仰祈聖鑒事竊照前准户部咨鈔奏内開各海關洋稅收支數目辦理未能劃一應令遵照定章按結開列清單奏報一次仍扣足四結開單奏銷一次概不得以收支數目串入原摺以致混雜不清仍一面造具四柱清册曁支銷經費銀兩清册分送户部曁總理各國事務衙門以憑核銷等因光緖十年二月二十五日具奏本日奉旨依議欽此又准咨第九十五結期满清單僅有長支欵目以致各結總數未能聯貫嗣後應令將舊管新收開除實在分爲四柱逐欵開列以昭明晰等因均經轉行遵照辦理兹據湖北漢黄德道監督江漢關稅務惲祖翼詳稱江漢關徵收各項稅鈔及支解各數目前經截至光緖十八年十一月十三日第一百二十九結止詳請奏咨在案兹查自光緖十八年十一月十四日起至十九年二月十四日止第一百三十結期满徵收洋商各項稅鈔六成洋稅除支解外計不敷銀三萬四千九百九十一兩七錢六分四厘五毫四絲六忽應在於下結所收六成洋稅項内照數彌補又四成洋稅除撥解外計不敷銀八萬二千七百三十四兩零七分應在於下結所收四成洋稅項内照數彌補又另欵徵收招商局各項稅鈔除撥解外計存四成八厘各稅銀五萬零二兩零五分已如數歸併六成洋稅内開報又五成二厘局稅除撥解外計不敷銀六萬二千九百五十四兩零三分一厘應在於下結所收五成二釐局稅項内照數彌補又上結報存洋藥稅厘銀及本結遵照新章徵收洋藥稅厘銀除支解外計存銀一萬五千八百七十六兩六錢三分八釐又英商局商在漢販運土藥出口徵收正稅銀八兩四錢已歸入華洋稅項内開報等情詳請奏咨前來臣覆核無異除俟一年期满按結造具收支經費各册另繕總單分别報銷外所有第一百三十結徵收洋商華商各項稅鈔及支解各數目謹會同南洋通商大臣兩江總督臣劉坤一湖北巡撫臣譚繼洵恭摺具陳並繕具四柱清單恭呈御覽伏祈皇上聖鑒謹奏奉硃批該衙門知道單併發欽此○○頭品頂戴湖廣總督臣張之洞湖北巡撫臣譚繼洵跪奏爲湖北省第十四起軍需案内應找製造價值不敷銀兩歸入善後案内造報恭摺具陳仰祈聖鑒事竊照光緖七年八月内准户部咨核覆湖廣總督李瀚章奏湖北十四起軍需收支欵目造册報銷一摺又核覆十四起軍需案内製造軍火器械等項用過工料銀兩一片計單内開總計此次軍需案内新收共銀二百三十四萬一千一百四十七兩五錢四分九厘二毫四絲八忽四徵開除共銀二百三十八萬七千一百二十五兩九錢三分二厘七毫二絲五忽八微尚不敷銀四萬五千九百七十八兩三錢八分三厘三毫七絲七忽四微據稱係應找採辦製造各項價值隨於光緖五年四五月分餉銀内陸續匀出找訖其所找銀兩歸於善後第一案彚册造報等語查該省軍需用欵截至十四起止旣經劃清造報所有前項不敷銀四萬五千餘兩自應一併在於各營應支鹽糧項下均匀核欠俟將來欵項充裕再行籌議勿庸歸於善後項下匀出找發以清欵目而免慘轕等因當經轉飭遵辦去後兹據湖北善後局兼辦報銷事務司道詳稱遵查前項不敷銀四萬五千九百七十八兩三錢八分三厘三毫七絲七忽四微均係應找之項是以於光緖五年四五月分餉銀内匀出找訖聲明歸於善後案内造報嗣奉准部飭應在各營鹽糧項下均匀核欠惟十四起軍需案内鹽糧已欠至七萬四千餘兩之多礙難再行匀欠且當日設立勇營凡支銷一切均係遵照例章開報實用實銷並無分毫浮冒迄今歴年已久此項應找價銀早經給發清楚無從扣回彌補而局中公欵亦未便久懸只得縷晰陳明懇免追繳等情詳請具奏前來臣等覆覈無異除咨户工二部外謹合詞恭摺具陳伏乞皇上聖鑒敕部准銷施行謹奏奉硃批該部議奏欽此○○張之洞片再前准户部咨豫撥光緖十九年京餉案内提撥湖北鹽厘銀十五萬兩又准户部咨續撥本年京餉案内提撥湖北鹽釐銀五萬兩行令分批起解等因業經籌擬本年第一批至三批京餉鹽厘共銀六萬兩委解赴京交納附片奏報在案兹據湖北布政使王之春鹽法武昌道瞿廷韶籌撥本年第四批京餉鹽厘銀二萬兩飭委候補知縣胡子功李兆庚管解赴京交納等情詳請奏咨前來臣覆核無異除分咨外謹會同湖北巡撫臣譚繼洵附片具陳伏祈聖鑒謹奏奉硃批户部知道欽此○○張之洞片再前准户部咨豫撥光緒十九年京餉案内鹽厘銀十五萬兩又准户部咨續撥本年京餉案内撥湖北鹽厘銀五萬兩行令分批起解等因業經籌撥本年第一二兩批京餉鹽厘銀共四萬兩委解赴京交納附片奏報在案兹據湖北布政使王之春鹽法武昌道瞿　詔　撥本年第三批京餉鹽厘銀二萬兩飭委候補知縣蕭煥南知縣用施南府經歴主梓管解赴京交納等情詳請奏咨前來臣覆核無異除分咨外謹會同湖北巡撫臣譚繼洵附片具陳伏祈聖鑒謹奏奉硃批户部知道欽此○○張之洞片再前准户部咨原定各省應解固本兵餉湖廣省按月應解銀五千兩改令徑解部庫交納又准户部咨酌定分半帶解固本練餉各欵定有閏之年解十五個月計銀七萬五千兩無閏之年解十四個月計銀七萬兩卽自光緖十一年正月起按年照數解清各等因所有湖北省應解十六年八月以前固本兵餉銀兩業經按年照數先後解部附片奏報在案兹據湖北布政使王之春詳稱會鹽法道在於鹽課項下籌撥銀一萬兩作爲光緖十六年九十兩個月固本兵餉委候補知縣胡子功李兆庚管解赴京交納等情詳請奏咨前來臣覆核無異除咨管解外理合會同湖北巡撫臣譚繼洵附片具陳伏乞聖鑒謹　奏奉硃批户部知道欽此○○張之洞片再前准户部咨豫撥光緖十九年分京餉奏撥江漢關洋稅銀十五萬兩又光緖十九年分東北邊防經費奏撥江漢關六成洋稅銀十萬兩各等因均經轉飭遵照辦理所有江漢關奉撥前項銀兩業經委員管解第一批京餉銀四萬兩東北邊防經費第一批銀三萬兩赴京交納均經奏咨在案兹據湖北漢黄德道監督江漢關稅務惲祖翼詳稱在於所徵洋稅項下動支庫平足色銀四萬兩作爲本年第二批京餉又在於第一百三十一結所徵六成洋稅項下動支庫平足色銀三萬兩作爲本年第二批東北邊防經費銀兩飭委候補知縣蕭煥南知縣用施南府經歴王梓分别管解赴京交納等情詳請奏咨前來臣覆覈無異除分别給咨管解外謹會同湖北巡撫臣譚繼洵附片具陳伏祈聖鑒謹奏奉硃批户部知道欽此○○張之洞片再山西口外七廳旱災甚重疉奉諭旨發帑賑濟截漕散放天恩浩蕩薄海同欽查晉省豐寗等廳地方素稱荒瘠加以被災自必愈形困苦自應仰體聖厪不分畛域極力籌備以拯邊氓現經臣等督飭善後局司道設法知行籌撥銀一萬兩已於四月二十七日由商號電匯天津赴大學士直隸督臣李鴻章處交納就近彚解災區散放現仍飭局勸辦晉賑以冀稍裨災區萬一臣等謹合詞附片具奏伏乞聖鑒謹奏奉硃批户部知道欽此○○李鴻章片再大名府鎭標開州營都司沈長勝於光緖十八年八月初三日病故應請敕部開缺所遺開州營都司轄境遼闊界連東豫時虞隣匪闌入操練巡防極關緊要非精明幹練之員不克勝任查有花翎儘先遊撃韋啓明年五十一歲安徽人於同治二年投効淮軍隨剿髮捻各逆迭著戰功歴保花翎儘先都司奏留直隸補用嗣因搶辦永定河南七大工合龍出力保准以遊撃儘先補用該員樸勤强幹熟悉操防以之借補開州營都司員缺實堪勝任亦與例章限制相符應請准其借補以裨營伍除飭取沈長勝病故委騐各結並韋啓明出身履歴咨部外理合會同直隸提督臣華 
志超附片具陳伏乞聖鑒勅部核覆謹奏奉硃批兵部議奏欽此 
 
