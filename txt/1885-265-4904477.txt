# 1885 - 265 - 4904477

 

Page 1

 
 
[五十二號畵報出售] [  申報館主人啓]  
西人無物不以圖傳卽使尊爲君相亦不妨繪像以傳觀近閱西國畵報有繪英君主維多里亞及其首相舍利司普里像華人未易庽目故倩畵家　繪以供衆覽報首畵譜兩圖仍是走獸爲任君草長所繪者後附淞隱漫録圖說一則　於十六日出售此　 
[石印文獻通攷出售] [  點石齋主人啓]  
馬端臨著述文献通攷其書與唐杜佑通典相爲出入杜書肇自隆古以至唐之天寶而馬氏所著天寶以前者視杜氏加詳天寶以後至宋甯宗者　足以補杜氏之闕其爲類二十有四類各有攷計卷三百四十有八乾隆戊辰重刋於　英殿經天語褒美謂考覈精審持論卓正莫書於通攷　一書而草茅好學之士羣然知所折衷奉爲至寶惜簡帙繁多價值昻貴寒士未易購取本齋特出巨金覓得殿板初印本倩善作宋體字者一律　寫直行校對則覆之再覆期於一字無錯字形則　而又放期於一目了然而行間疏落天頭寛長展玩一通已覺愛不忍釋正不徒往來行笈中便　携帶已也訂二十本分裝四套無部計價洋十元卽日出書欲購諸君祈早向南北申昌書畵室定購並分寄上海掃葉書坊京都西河沿仁記洋　鋪遲則恐將不及以所印無多耳此啓 
[武科取非所用說]  
　　今届乙酉正科文塲舉子入闈三試業已畢事近日簾内方定棄取首場硃卷漸次解齊中額將滿大半有名試册者直盼到重陽前後方始揭曉此兩旬中心如轆轤旋轉不定幾於夢寐中時時驚覺秀才望榜情實可憐顧應文試者心皇皇而不定而投武科者亦欲逐逐以俱來文榜旣放料理鹿嗚筵宴以及候送主考有餘不盡之事次第完竣提調監試督率繕書將已中之卷與墨卷敬謹裝封以備差弁齎解入京其餘荐而未售及落卷分府發學散給本生墨卷則藏入庫中一切公事皆於九月内安頓停當盖將接辦武闈公事矣夫武闈公事大抵與文闈同其鄭重以其亦載功令也先期監臨主考頒掛條欵於校場之前以示武生閱者竦然不敢躬蹈諸弊以致求榮反辱至所派文武執事各官山人闈塲以及當差書役等人其氣象排塲自是一宗大公事以其鄭重之意推之宜乎此時之待武生亦不減於文生乃兩相比較懸絶天壤赳赳者萬不能如彬彬者之重省城地方繁閙武生僦居待試懸示立禁首先防閑其假考開賭巿中購物毋得倚强欺弱爭多嫌少以及掗用小錢强行賖　倘有犯者店舖鳴官到案店中固不免吃虧而武生亦必至扣考至於教誡之語輙用嚴厲不尙和平與文塲時所以獎勸諸生者用意全非若夫臨考儀注每試前旣畢十人一排齊赴印臂所印臂以防頂替而射完下馬趨入廠前必雙膝下跽自報其名一有愆儀差員人役輙加威喝種種卑微不若文場諸生之田率說者謂武科之人異日必爲將領故以行伍之儀注示之然其實考試時之凌辱猶不如操閱時之謹嚴一則見之者難堪一則身受者已慣也雖然此猶待武生之不同文生耳至所持以爲取舍之準者則又尙之於一時而非用之於異日彎弓躍馬逐矢皆中不可謂非長技也立的於遠發必當中不可謂非功天也盈鈞之石倍刀之弓百斤之刀發能持滿舉可凌空孔武有力將材之選也然而之數事者異日身臨大　統領雄　　問何者足以决勝近來營中純用火噐取材於西洋精益求精不必水師動須火輪鐡中者無所用之卽陸營野戰亦未聞有以弓矢技擎見長者然則開武科果何意也夫武科爲歴代所無將校出身悉由行伍明定新例亦於庠序中作養人才一如文生之取中鄕會殿試特重其典狀元榜探並美其名文武乃顯然分途皆有科第之目而當時出爲將　者仍以行伍之所尙爲應敵之所資取之以此而用之以彼本朝因之統前明已五百年不聞有議攺以行陳間之技藝爲取中之式者噫可異已或曰武科人員所重在宿衛之選試觀門上當差簡放營官者十不得五宮禁之地後先奔走原無取乎他技至二甲以後兄營衛用者照例到標尙須學習十年五年始得序補此學習期内何事不可簡練將來統兵出征豈猶拘拘於進身之技藝者乎且有武科甲而行伍出身依然不廢營哨等官銓補章程行伍多於科甲者數倍若提鎭大員又大半自軍功特拔以科甲簡放者更不可得故武科之所尙無礙於行陣之所用也然惟旣立武科而仍重行伍不偏科中則亦何爲面必多此一途哉或又曰武試所取非所用若文試何嘗不然且天嘗謂之文不可以冶公牘儷四駢六之語何足以理民情相沿弗攺之習大率如斯顧文人之爲文非必沾沾於一道詞章之學可通經史論議之文有關經濟允其學力純臣良吏之所爲悉在於是而况時文代聖賢立言處則獨行出則兼善一部四子書中無乎不有卽此亦足擴允乎必相習於迂腐如前明隆萬以後之八股朋友此亦自甘陷溺則然非文章之流弊必至於是也就文試之所尙而擴而充之可以經國可以治民就武試之所尙專而習之不足以統兵不足以應敵故論武科者皆以爲多此一舉也四人之曉事者見中國取武科之法以爲全無所用意欲秉鈞大臣揭五百年相承之弊一旦更而張之便武庠中人攺習鎗砲諸技法與夫水陸諸營攻戰取守之法考則令其演放鎗砲以覘其學力之所至兼試論說以知其識見之優劣制度依然略一變革而今日之所取卽爲他日之所用何患將材不出科甲哉然吾以爲行伍挑選之法歴代至今未嘗或廢科甲人員本不駕乎行伍之上然則攺武科又不如竟罷武科矣 
[諭旨恭録]  
　　八月十三日奉　上諭奎斌奏請將欠交銀兩之同知等官革職查抄等語山西前綏遠　同知清長前靜樂縣知縣李兆勷已革前署沁源縣知縣程宏繼已故祁縣知縣胡德修各欠交任内正雜等欵銀兩爲數甚鉅前經勒限追繳迄今限滿或絲毫未繳或交不足數實屬玩延清長李兆勷均着革職同程宏繼胡德修等員各萬所資財着該署撫先行查抄提訊嚴追並着正黄旗滿洲都統直隸總督順天府府尹山東妥徽各巡撫將各該員旗楷家産迅速查封備抵以重庫欵該部知道欽此同日奉旨明安現在丁憂所管正白旂護軍統領著致　署理欽此同日奉旨明安現在丁憂所管正黄旂蒙古副都統着明秀署理其所署正黄旗漢車副都統着長春署理欽此同日奉上諭御史文海奏婦女聽書宴會有傷風化請旨飭禁一摺據稱近來書館書廠飯舖酒肆　有婦女聽書宴會任　遊玩等語婦女入巿遊觀迭經降旨嚴禁乃竟罔知忌憚踵而加甚寔屬不　事體着步軍統領衙門順天府五城御史出示曉諭一體嚴禁遇有此等情事卽行拿究並查明該家長分别懲辦以挽澆風倘查禁不力虚應故事或别有徇隱情獘一經發覽定惟該管各衙門是問欽此同日奉旨山西道監察御史員缺着殷如璋補授江西道監察御史員缺着 
 
 

Page 2

 
 
張炳琳補授善承寶安蔭保端良訥清阿松齡崇齡聯𨸚麟趾奎徵榮山榮陞秀林鐸洛崙成斌俱着記名以御史用以御史欽此 
[外洋消息]  
　　外洋新聞紙言法國某兵官由東京回至巴黎斯與新聞帋館人言及現在法兵之在東京者計共二萬三千人内有四千名則均已帶病又分三千名在順化駐守而東京各處之守兵業已分别調駐八千名所可以調動者不過八千名而已觀具所言似有不敷之慮焉該報又云柏里也將軍將旋旆時劉淵亭軍門與之言及刻下和議旣成我之部下軍士可以相助法國削平東京内亂三月之内定可奏功惟北圻一帶須歸我管轄推亦聽爾法人保護而已柏里也將軍未之允也按此說必非劉軍門之言或係法人故爲此言以爲離間之計木可知也又云李梅在東京辦理諸事未能允當現聞法廷將議加罪又有前在天津之法領事卽齎和約回國者法廷亦因其辦理未善將從譴謫云 
[沙峇近信]  
　　沙峇來信言沙峇開地公司辦理人葛君布生函覆般鳥總督一信内言今年所種烟葉計共一百七十萬棵收穫約可有八百担至一千担光景每担價洋五十元至六十七元所有房産及雇定工人約洋一萬五千元可以滚至明年核算云 
[好勇鬥狠]  
　　十三日午刻旅居香港之新會新甯恩平開平四邑挑夫與東莞挑夫在金魚塘地方互相械鬥施放洋鎗遥擲火藥一時烟燄蔽天戈矛耀巳卽松秀新街等處亦爲鬥塲其太平山掘斷山等街之民居鋪户多有閉門不出以避兇鋒者至其起釁之由聞兩造挑夫宿有嫌怨迭經械鬥復因七月二十四五六等日賽會各舞龍獅以致口角相爭嫌隙益甚迨至八月十二日兩造挑夫適在南北行運貨又因事故互相齟齬故約期再鬥也當其械鬥之時兩造均有傷痍差役皆出爲縷壓當塲捉獲六名其餘有鳬水而逸者紛紛若鳥獸散聞此事兩造畜心已久東華醫院中人早有所聞竭力勸解奈不見聽十四日又鬥東邑有一人斃命現在所拘之人尙未發落盖恐其再有爭端富併案究辦也 
[順天經題]  
　　二場五經題六二鳴謙貞吉先知稼穡之艱難乃逸潜有多魚有鱣有鮪鰷鰭鰋鯉夏五月辛酉公會齊侯盟於艾隱公六年祊之爲言倞也肵之爲言敬也富也者福也 
[法官履新]  
　法國前在上海爲領事官之狄君龍現派爲駐津領事官已乘保大輪船前赴津沽履新矣 
[暹王薨逝]  
　　香港西字報云十三日香港總督接有信息知暹羅國王薨逝故知照香港各官署均下半旗以誌哀 
[東粤郵筒]  
　　方照軒軍門擬於本月中旬出巡洋面○馬腰山炮臺工程告竣張香帥隨委顧觀察元勳會同鄧鎭軍安邦前往騐收○城北某鄕落有鍾王兩姓素有嫌隙前姓欲以一鬥洩忿遂各率百數十人稱干比戈如臨大敵旋經鄕鄰勸解事始寢息然兩姓夙恨未消復欲約期再鬥云○初九日有潮勇三百名由瓊州抵省駐於箭道一俟發足口糧卽載回原籍遣散○三水四會等縣基圍係鄭車門統率部兵親往修築現在工程已竣一切工料頗稱堅實可期永固前月西流復漲幸來勢甚緩故無大礙數日前車門將基圍情形繪圖呈覽制軍見軍門布置周詳嘉許有加 
[粤東考事]  
　　南雄考生李某赴省應試中途遇風延至初二日始抵省隨具禀學憲求請録科學憲念其跋涉遇風情實可憫准其補録以示體卹○科塲積弊已深前經言官陳奏奉旨着倪中丞切實整頓毋得視爲具文中丞卽凛遵諭旨將所開各卽明白曉諭務期有弊必懲以挽頽思而維士習○張制軍諭知藩憲科塲供給需費浩繁不肖吏員又復從中侵蝕現在兵妨甫撤府庫空虚務宜嚴核報銷力除積習潘憲聞諭後卽戒飭供事各員潔已奉公免干查究各屬試卷計共投出一萬三千四百餘本較之前科已溢千數因貢院增建號舍故能容此多士也然才士見遺仍復不少足見文風之盛○初八日寅時開門點名各士子携帶場具魚貫而入點至午候人數愈聚愈衆極形擠擁前者未進後者爭先一齊壓倒在地人聲鼎沸提調遂下令停點約有半時許人漸疏通復點如故點畢封門其時已交亥正矣○監臨倪中丞意欲嚴加搜檢以肅功令提調華祝三觀察見科場積弊已深士子夾帶視爲故常若槪令搜檢勢必擾攘遂禀求中丞寛免當蒙允准於是士子擕帶自如絶無顧忌○貢院水夫皆以楚勇充之緣場中倩槍多由水夫傳遞倪中丞洞悉情弊故將舊募水夫逐去易以楚勇使之無所施其技也 
[闈塲彚誌]  
　　本科江南文闈承辦供給之員諸事槪從撙節原爲愼重庫儲起見未可厚非惟現在各士子出塲頗有煩言據稱每塲本備有早晚兩餐安置號口以供士子取食今届供給所僅備正塲一天以致出塲遲者大半枵腹云○闈中謄録生向由内供給備送飯食乃初九日僅開午飯一頓晚間卽置之不問以致大衆喧譁謂枵腹不能從公如有貽悮誰任其咎嗣爲内提調田觀察所聞立傳委員痛加申斥並飭廚房照常送飯兩頓衆始安靜○南闈收卷書吏向由藩署及粮巡道兩道署分撥今届入闈之後僅有空房一所桌椅床舖一槪俱無屢次催索供給所皆置若罔聞迨經衆人回明内提調無處辦公田觀察派人轉飭始經備送然已勞擾一日矣○往年供給所聽差之人每名按日發給工食錢一百二十文今届只發七十文尤多扣欠以致怨聲載道○初六入闈如遇院中擁擠之時上江兩縣謄録生每人發給飯食錢一千文十六日再行補傳入闈至此項欵目向由供給所發給今年羅少劼太守飭兩首縣先行墊付諸人往返奔波每以爲苦以上皆金陵友函述似與總辦供給之羅太守頗有微詞然天下一切公事其經理銀錢者每不滿於人意積習使然無足爲怪想太守可一笑置之 
[秣陵火警]  
　　秣陵東牌樓在文德橋口南接考棚街迤東僅隔夫子廟卽貢院也每逢鄕試之年考店櫛比鱗次而以書鋪爲最多中秋口黄昏甫定忽火光熊熊上燭霄漢一時勢如鼎沸幸爲時尙早各處水龍聞警齊來帮同灌救水口又近在咫尺運用極便得以卽時撲滅僅焚去寶善閣書坊六間隣店兩間祝融氏卽霽威而返嗣查起火之由係悮潑洋燈燃及書籍遂至燎原其左邊貼隣爲掃葉山房雖未殃及池魚然被搶去二百餘元亦可謂无妄之災矣聞該店房東今年因租考庽一律重新翻造所費不資一旦遽遭祖龍之劫徒喚奈何而已 
[雨師洗場]  
　　秣陵今年三塲天氣暢晴不寒不煖免致考生拖泥帶水洵屬快事向來南闈十五晚間卽開門今届監臨出示十六日始准出場而十五二更前卽紛紛交卷内提調見人數太多恐致喧譁祗得回明監臨照常辦理是日午後陰雲密布晚八點鐘後大雨如注三鼓始止次日午正雨師又建旆而來遲出之人未免稍形勞頓矣 
[爭著歸鞭]  
　　今年江安兩省録遺不取之人聞約共有千名之多而三塲貼出又數百人故前日已紛紛下船水西門一帶往來行人如織較之考生來時尤覺擁擠十倍蓋來則日期不同而去則同在此數日内也 
[迎神驅疫]  
　　漢陽一帶亦有時疫有一巷内隣居左右死至十八人之多民間大爲寒心有力之家如避兵然舉室遠徙祗留殘弱一二人守門是以巿景蕭索崇信神道者創爲迎神驅疫之舉此唱彼和捐欵集貲遂奉天符菩薩出迎其神青面赤鬚身有六手手各持一物如鏡如針如環如鈴之類神前又扮有雷公電母鬼王冥判等像其旗鑼傘扇十禁十貢綵棚提爐古案香亭並隨神之旗牌勅印更指不勝屈於上　廿四日　起至廿八日尙挨叚恭迎又有謂時症已由西門傳至鸚鵡洲一帶故該洲之店舖居民亦莫不仰賴神靈呵護亦恭接神像儀仗以去神亦不憚熐哉 
[日使抵滬]  
　　日本欽差　本大臣武揚由津來滬已登前報兹悉日欽差已附怡和洋行之高陞輪船於前日抵滬矣 
 
 

Page 3

 
 
[移提棧主]  
　　日前縣署接奉北洋大臣李札開新昌泰控追滬北長源泰萬安樓等客棧十二户欠銀飭爲追繳前日莫邑尊遂　文飭捕柴樛等移請英法兩捕房協同包探往提各棧主歸縣訊理柴等會同法包探嚴頌眉在長源泰等三客棧拘到經手人蔡張等立卽送縣下午邑尊飭卽提案問爾等是否棧主三人同稱小的等均在該棧司事並非棧主邑尊謂此案關係重大奚能遺夥前來希圖塞賁遂著將該三人分别交保俟提各棧主到案候訊聞除三棧外其餘均在英界諒亦須移請拘提也 
[控府發審]  
　　本年六月初三日同義米行夥鍾德桂與伊甥永祥米行主朱廷柱口角身死一案縣訊及控府各情前已詳登報牘前日草邑尊接奉府憲來文旋飭差着保交朱到案升堂集訊原告鍾陳氏偕抱康咸甫伸訴前因並據該氏訴稱丈夫鍾德桂實遭朱毆傷身死因此情極上控叩乞伸寃邑尊問康曰爾旣爲抱告可知鍾之傷在何處竟敢贸然上控寔屬藐法已極遂飭掌頰康再四哀求始邀寛免邑尊復提廷柱並伊父洪德問爾等與鍤究竟有無口角爭毆之事同稱實無其事求請明察盤詰至再廷柱供稱舅父身死或者在鄕時遭　弟廷相騷擾所致邑尊復提司帳人徐瑞甫問爾見鍾當晚回行時行爲如何答稱惟有酒態後卽嘔吐旋竟斃命實係因病身亡鍾陳氏復稱我夫實被毆傷而死邑尊謂爾旣堅執毆傷可具開棺切結該氏求免開棺惟乞伸寃邑尊謂命案大事豈可任意妄指現可退去自思限五日禀覆廷柱旣稱舅父身死因弟廷相擾累所致亦限五日内將弟交案再行覆訊廷柱瑞甫仍交原保 
[印花僞造續聞]  
　　僞造印花一案已列報端兹悉日前洋藥局巡丁在嘉定縣境查獲大土雖有印花實係僞造因卽拘解局中局員訊悉土申滬北某土行買來原有假造印花隨查得該行主粤人姚阿炳與本邑人鮑吉侯串通造成僞物遂函請英會審公廨派差協同巡丁捕役前往拘得姚鮑并搜出假造印花一併解送道轅云 
[夜叉肇事]  
　　前日密采里西婦駕馬車至西門外法華鎭附近適逢鄕民迎神驅疫會中人有枌作夜叉者手持鋼叉禁嚇該婦婦懼加鞭圖選其人更持叉追上作欲戳狀婦格以洋傘傘遂破婦以是處馬路歸英工部局所豁隨卽投報英捕房由西探將情禀明羅太守請爲查辦太守飭差持片請法華鎭吳淞司協提司官張君道一以迎神賽會本不准行旣生事端合令地保及董事交出滋事之人歸案訊辦 
[堂倌覔死]  
　　前晚四點半鐘時閬苑第一樓茶肆中送堂倌施軒標至仁濟醫舘求治據云因被茶客批頰遽服生烟醫生急爲施救至六點鐘時無效而亡隨經茶肆中人爲之棺殮 
[茶樓肇事]  
　　昨日午後三點鐘時有甲乙二人云係同胞且同爲露天通事偶至新北門外蕙芳樓啜茗一言不合遽爾紛爭乙驀向樓下餅攤搶取菜刀砍甲幸未受傷適中西捕巡街至此詢悉情由將乙拘押捕房想今晨必解公堂研訊矣　 
[英界公堂瑣案]  
　　日前包探唐青山偕中西捕至虹口捉獲聚賭粤人二十五名及錢文賭具一併帶至捕房昨解公堂該包探禀稱各賭犯在捕房時有存銀洋十元具保出外者着於今晨投到候解詎何阿本竟未到來存洋呈案又查得張友南等五名均係過犯蔡阿天等十九名則皆初犯張等同供小的皆紅帮木匠偶作葉子戯消閒並非聚賭且虹口賭館甚多何以獨拘我等殊不甘心蔡等同供小的等皆習手藝不敢犯賭捕頭禀稱伊等聚集如許人何謂並不犯賭且捕房荀查得何處有賭莫不立卽拘拿惟或有知風被逸者該包探又將各人身邊搜出之銀洋呈案羅太守判張等各笞百板枷號一月蔡等申斥一番從寛開釋搜出之洋分别給還其餘錢洋撥充醫院經費賭具存銷○印度巡捕禀稱昨甯人張阿牛駕駛馬事手持長鞭見人亂撃因卽拘案鞭子呈閱張供有人喝讓不依深恐肇禍因用馬鞭撃開羅太守判笞百板　儆○梁阿生訴稱小的將東洋車暫停粤東妓院門前突楊延生從院内走出一見便毆旁人見憐爲之報捕拘送小的兩腿受傷請爲親騐馮供見楊醉後亂打車夫解勸不依爲之報捕捕房隨命小的到案爲証楊供小的現在某西人處爲侍者昨日酒醉誤事叩乞施恩西人投案請酌罰免辦羅太守騐得梁受傷屬實判罰楊洋四元西人禀明佩副領事願爲代繳○印度巡捕禀稱翁阿毛醉後在路吵閙拘至捕房捕頭嘱令回家詎出外依舊吵閙又拘又釋第三次始押解來案翁供實因過醉所致羅太守判笞百板○烟館主張錦山訴稱王阿三來吸白烟向索逞蠻反摔毁店中什物及玻璃窗因卽訴捕拘案毁物呈騐王供向商暫欠不依因之口角誤碰牕櫺捕頭禀稱王向不安分羅太守判笞四百板 
[來信照登]  
　　逕啓者七月初二三日風雨驟至海潮陡溢常熟西北鄕東興盤藍十三沙洲懸居海中一片汪洋驟成巨浸禾豆漂没秋成絶望房屋冲坍棲宿無所淹斃人口甚多并有一家淹斃六七口者牲畜糧食器皿蕩然無存人號鬼哭慘不可言急宜馳賑刻不可延當經官民禀籲大害業奉前後撥銀三千兩遴員履勘並蒙邑尊捐廉五百千文先行擇尤撫卹一面延請善士自備資斧赴沙核查饑户一面分持捐摺勸募紳富集捐接濟至虞山書畵舊社撥捐潤筆恊濟已登申報惟此次潮災較前最重就極貧户口約計每月需錢二千餘串自本年八月開賑至明年春熟登塲至少須賑六七個月加以目下無卹及隆冬給發棉衣被胎等項統計約需二萬餘串專恃一隅募捐勢難接濟素欽諸善士胞與爲懷如前年來濟豫濟晉濟魯濟粤並濟昭邑東鄕棉木荒賑歳施多金樂善不倦今沙洲遭此奇灾諒諸善士定當聞聲馳救用是備述情形伏希海内諸善士無分轸域慷慨解囊不拘銀洋錢米隨緣樂助寄至常熟南門内午橋弄凝善公堂徐君監之代收隨掣收票務祈憫恤哀鴻力襄善舉俾灾黎得以免塡溝壑功德無量俟賑務告竣卽刊徵信録並造册焚化城隍神案下惟此次雖經各憲撥捐創舉究係民捐民辦例不叙奬謹啓[  常熟沙賑局啓]  
[銀爐鎔化銅洋助賑啓]  
　　謹啓者連日承各處寄來銅洋兹託銀爐代爲鎔化卽日開爐一切辛工炭資均不取值洵屬急公好義加惠災黎倘各寳號諸善士有遺剩銅洋祈迅速寄交敝處歸總鎔化興利除害造福無窮也[  竹坪陳煦敬啓]  
[上海三馬路陳與昌起解山東賑款啓]  
　　謹啓者現因山東潘振聲先生來電先賑濟陽需欵甚急敝處當卽匯兌瑞蚨祥匯票一紙計庫平足紋三千兩申規銀三千二百九十一兩合洋四千四百念九元三角半總備公文同文報局一併解往其兩廣沙洲亦需續解務祈各處善士早日惠擲協濟以應急需[  竹坪陳照元拜啓]  
[上海四馬路高易公舘内協籌兩廣山東沙洲等處賑捐公所謹啓]  
　　敬啓者敝所於本月二十日籌墊山東賑欵第一批庫平銀二千兩由文報局備文彚解山東撫憲陳中丞察收發交潘君振聲查放邇來敝所疉接兩廣山東沙洲等處散賑諸君來函情詞迫切懇協甚急目應一律代籌以期補救萬一惟不能空口允諾致蹈畵餅之譏務祈大仁憲大仁人鼎力設法慷慨捐施俾敝所得收因應咸宜之效散賑諸君不至停手待欵之慮同人幸甚災黎幸甚謹此佈聞伏祈公鑒 
[振單補註]  
　　二十日報登初十日經收賑欵清單福州裕昌行募麥麗田一元漏未抄入容慶雲漏寫雲字黎雲生募洪北橋漏寫洪字合並更正[  高易公館賑所誌]  
 
 

Page 4

 
 
[江督轅門抄]  
　　八月初十日署江防同知失其煌謝委同知鄧賡元禀知奉委北河口木釐分局差○十一日縣丞壽宗耀禀辭回蘇○十二日新授江安督糧道馬恩培直隷人到由京來 
[蘇省撫抄]  
　　八月十三日從九恩長謝委署吳縣典史事○十四日候補縣姚詩聲禀知常熟賑務差旋縣丞潘兆盈銷洞庭山絲繭捐差○十五日委署元和縣縣丞王善録禀辭卦任○十六日候補同知郭元昌荆溪慓陽等縣公幹回家人來轅禀報前授江蘇臬　李鴻裔於八月十五日卯時在蘇寓瞿園公舘仙逝擇於十七日已時大殮○十七日候補縣江錫珪江北　運差竣回卽用縣王芝蘭靖江公幹回鹽提舉銜委署垇匯縣訓導趙性禾丹徒縣人禀知謝委卽辭赴任從九陳輝昇禀知奉飭派蘇差委○十八日候補縣白純一松滬厘局解餉來姚詩聲禀知奉委發審局卽日到差 
[浙省撫轅抄]  
　　八月初九日候補縣鄧之鍈程安武德長安孝俱禀知糧道委催漕項差叩辭典史錢慶禮禀銷考騐謄禄差○初十日通判丁士崑禀知糧道委催嘉秀善石催漕　叩辭徐樹滬嘉属回省禀到大挑縣羅焱禀知厘捐扄委甯郡北門厘卡差叩謝陳錫蕃禀辭赴平桐海三縣傕漕項差布經歴江鳳藻禀知藩司委署南塘通判事禀謝○十一日補用縣周翔　由歸安催欠項回省禀到銷差禀知臬司委發審局差○十二日開花縣徐禀辭回任袖用縣莊鳳啓禀知赴湖州换給牙帖叩辭○十三日委臨安縣劉靖禀辭赴任候補縣夏献鋆禀知欽差船政大臣裴札委赴石浦查輪船叩辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年八月十三日京報全録]  
宫門抄○諭旨五道録前○户部額等奏爲請旨摺○内務府奏爲照例奏照例聞摺○府尹沈奏分别舉劾屬吏摺○又 
[奏保舉人才夾片○浙撫劉]  
　　奏報漕船全數放洋日期摺子○疆撫劉奏變通辦理命盜各案並辦減等緣由摺子○直督李奏叅革世職訊辦夾片○大臣錫奏請開復知府夾片○大臣杜等奏爲請旨夾片○八月十三日刑部都察院大理寺廂紅旂值日無引見○善慶謝管新營房恩○徐樹銘續假十日○特爾慶阿謝充侍衛班領恩○阿勒楚喀副都統富和請訓○召見軍機富和○○經筵講官大學士管理户部事務臣額勒和布等謹奏爲請旨事光緒十一年七月十五日准崇文門正監督宗室福錕咨報於光緒十年八月初三日接任徵收商稅起照例扣至光緒十一年八月初二日一年期滿預爲報明等因前來臣等查得崇文門稅差期滿向由臣部將各衙門保送人員並八旗内務府俸深人員職名開列具題恭候欽點更替近年俱係專摺奏明請旨均蒙特簡大員管理在案今崇文門正監督宗室福錕自光緒十年八月初三日接管起扣至本年八月初二日一年期滿例應更換理合專摺具奏請旨簡放並將上三届崇文門正監督各員繕寫名單恭呈御覽伏候命下行令到任管事仍俟一年期滿預報臣部奏請更換爲此謹奏請旨奉旨已録○○總管内務府謹奏爲照例奏聞事准户部咨稱崇文門稅務監督於本年八月初二日一年期滿所有正監督本部自行辦理外其副監督員缺應行文内務府辦理等因前來伏查光緒十年七月二十五日由内閣抄出奉　旨崇文門副監督着尙宗瑞去欽此欽遵各在案今崇文門稅務監督于本年八月初二日一年期滿除正監督由户部照例具　題外其副監督員缺臣衙門或於司員内揀選二員帶領引　見抑或恭候　特簡差委之處伏候　訓示遵行謹將前三届崇文門副監督各員另繕清單恭呈　御覽爲此謹　奏奉　旨已録○○臣沈秉成跪　奏爲分别舉劾屬吏以示勸懲恭摺仰祈　聖鑒事竊臣迭蒙　召見面奉　諭旨破除情面整頓吏治跪聆之下欽感莫名臣蒞任已逾三月搜捕蝻孽以保民田嚴緝盜賊以安良善一切應辦事宜次第舉辦而以察吏爲最要凡屬吏來接見者留心察看並隨時隨事明查暗訪不乏賢能之吏亦有闒冗之員查通永道薛福辰辦事精細實心愛民凡有益於民者無不竭力爲之民心深爲愛戴服官多年猶是書生本色毫無官塲習氣署覇州知州候補知縣陳鴻保熟悉刑名聽斷明允事事認眞不遺餘力民心深爲悅服　福辰本係升缺升用之員陳鴻保於海運案内保俟補缺後以知州用該二員應如何擢　用以爲盡職者勸出自　聖裁南路同知陶彦壽久病未愈步履不便語言不清應請開缺令其養病俟病痊後如堪起用仍准坐補原缺甯河縣知縣丁符九才本平庸又復年老委靡不振諸事廢弛民間有丁不管之稱應請勒令休致以爲不職者懲順屬缺多瘠苦非有以勸之不能鼓舞非有以懲之不知警惕臣任勞任怨一秉大公賢能者不敢埋没闒冗者不敢姑容此後再行留心察看隨時舉劾以仰副皇太后皇上孜孜求治之　意是否有當伏乞聖鑒謹奏奉 
[旨已録]  
　　○○沈秉成片再查前廣東候補知府彭翰孫由牧令陟郡守歴署要缺頗著政聲總辦讞局多年多年平反緝捕積匪尤爲得力該省督撫每遇疑難要案必委令查辦無不卽時擬結在惠州府任内破獲余得明謀叛一案得以保全地方至今嘖嘖人口實爲知府中不可多得之員方今朝廷下詔求賢如飢如渴臣旣知其人不敢壅於上聞彭翰丁憂在籍現經服闋應如何破格録用之處出自聖裁謹奏奉旨已録○○頭品頂戴浙江巡撫臣劉秉境跪奏爲恭報海運漕船全數放洋仰祈聖鑒事竊昭浙省光緒十一年起運十年分漕白糧米雇用洋輪並酌用甯船分起運津業將輪船首先開運日期奏報在案伏查本届起運漕白交倉正耗等米四十八萬八千餘石除海寗石門鳥程三州縣在滬遭風沉失米一千四十石經臣奏請免賠由存倉籌俻項下如數抵補外實由滬兌交漕白正耗米共四十八萬七千二百餘石内派父代管招商局之旗昌輪船裝運漕白正耗共米一十八萬二千二百餘石又派交盤記商人代配太古怡和旗昌三洋行裝運漕白正耗共米二十一萬一千八百餘石又寗船三十七隻承運漕粮正耗共米九萬三千一百餘石均於六月十八日一律掃數裝運齊全陸續開至崇明十滧地方候風放洋赴津交缷據海運涙局委員候補知府傳斯懌禀請具奏前來臣查本届漕粮自開運以至全數兌竣僅止一月有餘辦理尙屬妥速除咨飭沿海水師實力迎護外謹將浙省本届海運漕船全數兌竣放洋日期恭摺由驛其奏伏乞皇太后皇上聖鑒謹奏軍機大臣奉旨户部知道欽此○○欽差大臣督辦新疆事宜尙書銜降一級留任甘肅新疆巡撫二等男臣劉錦棠跪奏爲新疆各屬命盜案件照章按季摘田彚報並辦理减等緣由恭摺具陳仰祈聖鑒事竊臣前因新疆邊遠逈異内地命盜等案碍難拘泥例限奏請暫行變通按季摘由彚報咨部立案奉旨允准歴經遵辦在案去歲南路新設道廰州縣統計全疆縱横萬里各屬相距遠至五千里之遥仍不能不籌變通之　臣詳加審度擬各屬命盜及雜犯等案卽責成該管州道層遞核轉庶於簡便之中仍寓愼重之意光緒十年秋冬二季照章審辦命盜等案總共一十五起由各該管道覆核轉詳槪由臣悉心體察叅諸律例按供定讞期歸平允不敢稍有枉縱兹恭逢光緒十一年正月初四日恩詔查辦减等謹遵奉發條欵如犯事在本年正户初四日以前定案各犯揆核案情按照准减不准减章程分别辦理其前經摘由奏報已擬監禁人犯亦當一體查辦如案情在不准减等者毋庸置議其案情在准减之列原擬絞候變通章程監禁四年滅爲流三千里仍照章攺爲監禁三年以次按照條欵酌量遞滅枷杖人犯立予免釋以廣皇仁謹將辦理各案摘由彚繕　單恭呈御覽並咨部立案外所有新疆省光緒十年秋冬二季變通辦理命盜各案並查辦減等各緣由理合恭摺具陳伏乞皇太后皇上聖鑒謹奏軍機大臣奉旨刑部知道單併發欽此○○李鴻章片再據懷來縣知縣何承緒詳稱該縣人雲騎尉世職鄭萬鵬因爭取墻基磚塊將民人張金龍毆打威逼自縊身死請革究等情除飭該縣認眞集究照例擬辦外應請旨將雲騐尉世職鄭萬鵬卽行革職以肅法紀理合附片具陳伏乞聖鑒訓示謹奏軍機大臣奉旨着照所請兵部知道欽此○○錫綸片再已革鹽運使銜花翎分省補用知府王輯瑞前經因事革職嗣因奴才到任後正伊犁尙未父收回氛不時竄擾籌防籌剿差遣在在需人該革　來塔投効奴才竊以邊地乏材且使功不如使過卽將該革員留營効用隨時察查該革員深知愧奮屢飭隨隊扼剿游氛多　調度保全地面無虞旋因接收伊犁有期而各省餉源散漫奴才酌擬將各省應撥之餉奏請歸併緣解山西匯總轉解卽飭該革員赴晋辦理總局並經前山西撫臣張之洞先後派委現升道員丁體常知府杜崧年等與之會辦迨後又届各省撥餉甚艱該革員禀商晋撫不時與塔城設法籌畵源源接濟防營幸免庚癸之呼雖仰借山西撫臣之力然該革員亦實有苦心經營不無微勞足録合無仰懇天恩將已革鹽運使銜花翎分省補用知府王輯瑞開復原官原銜以示鼓勵可否之處出自鴻慈理合附片具奏伏乞聖鑒訓小謹奏軍機大臣奉旨覽欽此○○杜嚘爾等片再四盟災案奴才杜嚘爾等正在會商各處往返籌議間於本年五月復據三音　彦盟長副將軍等報據該部落二十四旗結稱各旂災情查各札薩克内或有無知情急妄稱事屬可原該盟長將軍等有督核一盟之責應卽詳爲開導四盟災案節經理藩院奏交各將軍大臣查辦自應駁回聽候指示乃該盟長吉克濟特多爾濟等並不體察情形率録原文轉報實屬不合若不稍示薄懲無以儆戒將來相應請旨飭由理藩院查取該盟長等職名照例察議以儆效尤奴才等以爲草率塞責者戒是否有當謹附片具奏伏乞聖鑒訓示謹奏請旨軍機大臣奉旨着照所請該衙門知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年八月十四日京報全録]  
　　宮門抄○東撫陳奏秋汎决堤籌辦賑撫情形摺子○西撫李奏援案請學臣代辦監臨摺子○晋撫奎奏清照擬給獎夾片○又奏請開復通判處分夾片○大臣謙奏請實授知縣摺子○直督李奏請分　升補都司夾片○八月十四日工部鴻臚寺正藍旗值日無引見○潘祖蔭等場内專摺請安○齡公假滿請安○致麟等各謝署缺恩○恩公耆齡各請假十日○内務府奏派致祭凝和廟泒出鍾秀○召見軍機○○山東巡撫臣陳士杰跪奏爲秋汎大漲上游埝是漫决叚處現在籌辦賑撫大概情形恭摺仰祈聖鑒事竊臣前因伏汛緊急防河勇丁不敷分布適值海防戒嚴當調可振字兩營齊字一營分叚加防以期嚴密六日間屢次盛漲均皆搶護平隱嗣據前署按察使番駿文及各營縣禀稱六月二十八及七月初一二等日大雨如注連宵逹旦平地水深四五尺不等而豫省咨報萬錦難六月二十一至二十四等日水漲一丈有餘六月二十八日已抵壽張縣境比時大清河水勢陡漲一丈二三尺該縣黄水向分兩道連年以來西道壅塞不通是以漕運改歸陶城埠新運河入口比次盛漲復將舊河冲開由孫家碼頭迤東直灌舊運河分爲兩股小股漫入壽張陽榖境内大股穿陶城埠新運河順大堤趨東阿平陰肥城直抵長清之趙王河該處大堤壓河而過本留口門洩水不意水勢過大遂行從此冲刷口門寛約十四五丈其水半由齊河境人徒駭河半由五龍潭出大清河此壽張孫家碼頭黄水漫入冲刷趙王河大堤之大慨情形也又據報長清縣之大碼頭民埝七月初二日河水大漲風雨交加其持民埝内外皆水無從取士防汛弁勇搶護不及隨卽刷開數十丈其水順堤而下至齊河仍由七年大堤掘口處所灌入徒駭比兩處皆屬北岸均未捐傷人口惟南岸長清縣之玉符河七月初一日四更時分山水暴漲中開民埝直入大清河該處四五村莊民房多被中倒黑夜趨避不及淹斃男婦大小五十餘口當經長清縣知縣蘇杰給錢打撈屍首掩埋所刷口門僅十四五丈水亦不深隨卽堵合埝内積水現飭駐防弁勇設法疏消以救秋禾以上被水各縣民情均屬困苦現飭司派員先放饅餅廬蓆一面查明被災户口籌欵辦理普賑以仰副朝廷不使一夫失所之至意伏查大清河地勢南高北低徒駭河倍形窐下故北岸决口黄水必歸徒駭該處河身淤墊已久前次趙家莊决口黄水灌入已屬難以容納加以趙王河大碼頭兩處决口之水復行灌入兩岸居民受灾更深現飭司委員馳往查勘分别受災輕重一體籌款賑撫統共户口若干將來作何籌欵擬與司道會商妥貼再行奏明辦理至壽張之孫家碼頭長清之大碼頭兩處民埝口門俟水勢稍落卽飭潘駿文前往查明籌辦其趙王河大堤失事一叚係長清縣知縣蘇杰所轄防守武弁係候補遊撃戴守禮應請旨將蘇杰戴守禮革職仍分别留任留防以示懲儆而觀後効除仍飭兩岸文武員弁加意嚴防外所有秋汎内民埝大堤先後漫决並委員查勘災　分别籌賑大槪情形謹專摺具陳伏乞皇太后皇上聖鑒謹奏奉旨已録○○暫護廣西巡撫二口銜按察使臣李秉衡跪奏爲鄕試之期瞬届微臣暫護撫篆辦理防務未能回省監臨援案請以學臣人塲代辦恭摺仰祈聖鑒事竊照本年係值乙酉科鄕試定例正副考官於八月初六日入闈巡撫同日入塲監臨以襄大典今臣欽奉恩命暫護撫篆駐紥龍州一帶辦理防務現在正與署提督蘇元春妥籌布置隨時商請督臣斟酌而行一切尙未籌辦竣事瞬届八月入闈之期廣西巡撫未奉簡放有員微臣忝護撫篆至時能否回省照例監臨亦難預定查同治元年舉行壬戌恩科鄕試前撫臣劉長佑督軍駐紥潯州剿辦土匪未能回省係請以藩司張凱嵩代辦監臨當時撫臣祗駐潯州離省不遠又有臬司在省遇事帮同料理今臣由臬司兼護巡撫遠駐龍州與昔年情形不同若藩司再入場代辦監臨局閉半月之久恐遇有要事未能隨時辦理殊覺未便又查咸豐六年奉旨特開一科補行辛亥乙卯兩科鄕試前撫臣勞崇光因柳州平樂府屬匪徒未靖須隨時調度難以入塲奏請以學臣沈炳垣代辦監臨奉旨知道了欽此在案現任廣西學政詹嗣賢人甚精明本年科試桂林府屬生童關防嚴密士心翕服該學臣録遺完畢入塲監臨必臻妥協所有本年鄕試監臨相應奏懇天恩俯准以廣西學政詹嗣賢代辦將場間一切事宜督同提調監試認眞妥辦仍照向章派撫標中軍叅將入塲駐宿　壓弁兵號兵人等以專責成其調到入簾官員仍照前案由藩司張夢元認眞扃試八月初六日正副考官遵入内簾學臣在至公堂會同藩司將内外簾官及各項執事官分别派定以昭愼重是否有當理合恭摺具奏伏乞皇太后皇上聖鑒訓示謹奏軍機大臣奉旨知道了欽此○○奎斌片再清查豐鎭甯遠兩廰勘荒出力各員業經臣援照直隸勘辦廠地成案分别奏請獎勵並聲明由察哈爾都統派委會查各員應俟咨送至日再行奏懇恩施在案兹准察哈爾都統紹祺咨開四品頂戴防禦海清阿四品頂戴儘先卽補　領禄通以上二員擬請賞換三品頂戴防禦世襲雲騎尉經文擬請加佐領銜察哈爾廂黄旗三品頂戴儘先前補用正叅領六品廕生嚘勒桑車林擬請於未補缺以前遇有應升蒙古主事缺出儘先卽補二品頂戴儘先卽補總管候補副總管委固山逹鳥呢巴圖擬請俟補缺後遇有總管缺出不論班次儘先前補用游牧理刑員外郎賡音布擬請加四品銜副總管圖普新巴雅爾擬請本旗遇有總管缺出儘先前卽補六品頂戴披甲福陵阿擬請俟補護軍後以本旗護軍校驍騎校儘先坐補馬甲金頂裕先請以本翼驍騎校儘先卽補等情咨送前來臣伏查豐甯兩廳辦理官荒墾務時閱兩年之久該員等於指界開壕交地各事宜均能不辭勞怨和衷商辦相與有成核其勞績所請尙非冒濫合無仰懇天恩俯准將該員等照擬給獎以示鼓勵之處出自逾格鴻施理合附片具陳伏乞聖鑒謹奏軍機大臣奉旨該部議奏欽此○○奎斌片再平陽府通判文秀虧短清河廰任内正雜各欵銀四千二百二十餘兩二叅限滿延不清交經臣彚案奏叅摘頂勒限追繳並聲明限内全完仍予開復欽奉諭旨允准在案現在該通判已將清河廰任内虧短銀兩遵於四個月内如數解交清楚據清源局司道詳請開復前來臣查該通判於被叅之後卽將欠交正雜銀兩依限清交尙知愧奮合無仰懇天恩將平陽府通判文秀原叅摘頂處分准子開復以昭激勸理合附片陳請伏乞聖鑒訓元謹奏軍機大臣奉旨着照所請吏部知道欽此○奴才宗室謙禧跪奏爲要缺知縣試署一年期滿遵照定章擬請實授恭摺具奏仰祈聖鑒事竊查前因赤峯縣缺出經前都統繼格會同前署直隸總督臣李鴻章以留熱補用知縣隆昇試署聲明俟該員一年期滿果能辦理裕如再請實授等因具奏由吏部議准覆奏奉旨依議欽此當經轉行遵照在案兹據試署赤峯縣知縣隆昇詳報該員自光緒十年七月初一日奉文試署之日起扣至十一年七月初一日試署一年期滿造具履歴清册詳經承德府知府嵩林加考轉由熱河道衡峻加考詳請具奏前來奴才查該員隆昇現年五十歲係正黄旗蒙古隆銳佐領下人由附生遵籌餉例報捐縣丞指分直隸試用同治八年八月二十八日騐看九月領照是月到省派分熱阿差委於十一月到郡十一年委署平泉州大名城州判印務任内拿獲王殿英股匪出力經前任都統瑞聯彚案保奏於光緒元年四月十三日奉旨俟補缺後以知縣留於熱河補用欽此卽於七月遵例報捐請離縣丞任並加同知升銜十年請咨赴部引見是月二十八日騐看十月初十日經欽派王大臣驗放二十日領照二十七日到郡旋經派委營務處讞局差使二年閏五月委署灣平縣事嗣經前任都統瑞聯奏派辦理圍場事宜給子拔署一次十月二十七日一年期滿前任都統加考甄别奏請留熱補用奉旨吏部知道欽此歴署圍場粮捕同知豐寗縣灣平縣各篆務復經委署赤峯縣知縣印務旋卽奏請試署斯缺計自光緒十年七月初一日奉文試署之日起扣至十一年七月初一日試署期滿該員才具開展辦事精詳試署赤峯縣缺一年於地方公事均能辦理裕如以之實授洵堪勝任與定章亦屬相符謹會同大學士直隸總督臣李鴻章合詞具奏伏乞皇太后皇上聖鑒謹奏軍機大臣奉旨吏部議奏欽此○○李鴻章片再大名鎭標長垣營都司童大勝病故業經題報開缺所遺係題調之缺例應揀員分别升調查長垣營爲畿南要區界連東豫操防緝捕均應認眞實任都司各員或現居要缺或人地未宜一時無可調之員自應照例揀員升補查有磁州營守備劉盛珺樸實耐勞情形熟悉歴俸已經届滿並無違碍處分以之升補長垣營都司寔堪勝任亦與例章相符應請准其升補除飭取履歴咨部外理合附片具陳伏乞聖鑒訓示再所遺磁州營守備係部推之缺直隸現有應補人員請留歸外補合併聲明謹奏軍機大臣奉旨兵部議奏欽此 
 
