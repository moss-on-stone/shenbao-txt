# 1883 - 240 - 4903715

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧搶訪求近已購得紙色光潔並無缺張脫卷以此照印不特字跡一律易以動目并可省計多抄寫工費一俟股分招齊卽可開印現在已將書樣攺作直行紙張加寛字樣放大而股銀仍每股一百五十兩按三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彚成一編以爲藝林之大觀五易寒暑始藏事進呈乙覽賜名古今圖書集成仍　命儒臣重加編校越十餘年未就雍正時復詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部頒賜諸王大臣外餘以分儲名山石室洵海內之鉅製也迄今諸友邦聞之均驚駭讃歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祗存其名而畫歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至山書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字巳較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按刋印此書工本頗多沂數百年內忠未必有大力者重刋購今之所印者數傳後必當視爲珍帙故海內藏書家苟欲爲鄴架曹倉增色伏淅早來入股爲盼再本齋所印各書均選用極品之墨字跡能歴久不磨雖越千百年而墨色仍細初印外洋亦有古時石印書畵流傳今取閱之從無漶漫澌滅等弊盖石印書籍與照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[論朝鮮近事]  
　　貧富强弱無定形也以一人一家言之尙不能必貧者之長貧富者之長富强者而益强弱看而益弱而况有土地人民之藉山川疆域之固馮經營累世之基擅提封千里之國賞罰號令之所從出者乎故周文之興也以百里殷湯之興也以七十里而一成之田一旅之師夏少康用致中興之業古之聖賢豪傑欲大有爲必假尺寸之藉以成遠六之功屈伸𠮓化若龍之神藉蹄勺之水致汪洋之澤方其排雲雷上宵漢陰陽開闔氣象萬千不能測其所至然其始也若無此勺水蹄涔之藉委諸泥沙而巳沉諸溝瀆而已烏睹其能排雲雷上霄漢而致汪洋之澤也是以有可爲之時必有可馮之勢有勢可馮待時而動此勾踐之所以沼吳樂毅之所以破齊也苟有其勢而非其時君子猶以爲有待若時旣至矣逡巡顧忌不克奮發有爲又將誰俟乎國無貧富無强弱貧富强弱惟君是視朝鮮國王之觀時善　革故鼎新力挽頹風勵精圖治汲汲顧日影若有不及待者其以此歟累日報載朝鮮近事差强人意略舉數端具見風氣之開國俗不足以限人惟視在上者善爲轉移風行草匽其效有不期然而然者寓朝鮮王城西人某致書於海上字林西字報舘云此邦百開海禁以來漸知仿效西法近巳向泰西購機器聘匠師設製造局於王城彰義門之北實事求是欲起而振之安見箕子故封不稱雄於海外耶又報載朝鮮風氣日開軍國署中創立保商會及保商公司每人出資千兩卽中國制錢百千也略如中國之股分票至何日舉辦須俟集成鉅款方有定期又載穆麟德旣賛襄時政欲與京朝官沆瀣一氣故衣冠皆從東制朝鮮有閔泳翊洪英植者胥官參判階與中國之侍郎相將三品之堂上官也現充全權正副使前往美廷報聘巳於月之十三日成行矣按以上所載各條皆係有國者應爲之事而有心人閱之不禁忻忻然色喜而爲之踌躇滿志者以此數端雖係事所應爲而自朝鮮出之斯覺難能而可貴何也朝鮮固膠執成法泥古不化者也從來閉關自守不與外邦相接惟臣服中朝恪奉正朔然亦僅通貢献而已前歲日人叩關請市國人猶以非祖宗朝舊制爲言幸今王通權達𠮓知事機之來有非人力所能屏柜者乃毅然許之而泰西諸國亦楥以爲請築埠逋商大起景色俾海濵荒僻之區一旦有金銀之氣今之兵制亦叅仿泰西倩中國留防營兵官爲之訓練練兵製器則弱者將易而爲强矣馳禁通商破除成見貧者將易而爲富矣况復延納西人楚才晋用歴聘之使分道四出項背相望泯畛域之嫌化彼我之見固儼然列於萬國之中而莫子敢侮也巳吾故曰國無貧富也無强弱也惟君是視朝鮮雖素號貧弱而據有千里之地撫兹八道之民幡然攺圖而謂不能致富强之業是誠聾瞽之談何足與言時事也乎 
[法事風傳]  
　　○法越之事歴據各日報所載似法廷大有蓄意取越之勢頃得風聞據稱實則法總統及法民初無攻越之意蓋素知越南久屬中國恐致有失交誼輕啓釁端祗以有某商覬覦開礦之利慫恿外部大臣激成此事法君無庫藏凡用皆取之於商民此事先定兵費五百萬佛郎今已告罄而又喪師失將得不償失故民皆不順頗多怨言先是法國發兵二千而之西貢等處之越南土人六千名揉雜其中繼請添兵亦不過二千餘人而兵費巳無人願出外部不堪衆人之抱怨稱疾請假現係內部兼署其職大約卽需更人綠法國大臣皆不能久於其位一有不合卽不能安處也按此則當釁端初起之時中國荀能據理以爭不畏彊禦法人亦將知難而退回下法兵敗衂元戎授首勢成騎虎恐非可以口舌相爭竊願當軸諸公早定良策以保藩屬而禦强敵此則華人越人所同深望幸者已再者法越構兵一節本館詳加察訪　聞必錄乃近來常有人投書本館煎無姓名內言法越戰事多云法軍屢敗劉軍屢勝然聞法軍目下按兵不動將俟秋凉始行開仗劉軍亦堅守不出恐所言未可遽信嗣後如有確知法越軍情者知照本館自當照錄報章也 
[沈船續信]  
　　○前有電報言英國有新製輪船下水忽遭傾覆傷人甚多一節兹閱泰晤士日報云該船名大富宜司裝五百墩之貨係伊丁堡羅地方之恪來脫船廠所製該廠素來著名造船巳多時在五月二十九日該船下水船內計有工人二百餘名兩岸觀者甚衆皆義喜鼓舞以爲該船廠放船入水從無失事乃該船下水時直衢血下忽然傾 
 
 

Page 2

 
 
閱觀者見船沈水內皆噤不能聲惟見水中有數人掙扎游水當有小輪船等趕爲撈救然救起者寥寥無幾其中有受水過多因而致病者當卽送入醫院俾病者則援以上岸次日各工人之卷屬皆知鞭事前來問們體命人入水探看則覆於船內者積屍疊疊設法撈起計己撈得五十三具其餘尙未悉數撈起共計遭此刼者一百五十人該處係船隻往來孔道故廠內將沈船曳近岸邊以便船行擬將沈船設法打撈現在官憲尙須查訊此事也 
[東甌瑣誌]  
　　○温州來信云前任温州府單太尊調省察看後外問傳言太尊曾赴上海在李傅相行轅列詡具禀李傅相遂將其禀移咨劉中丞請查明核覆刻聞已奉明文札委候補府張太尊到温查辦此案其公館在木杓巷並聞單太尊禀稱當時百姓齊聲吆喝均係差役主飭故此次張太尊來温如查有差役喝令百姓在場呼喝等情立當解省以憑究辦云○上月初十日上河鄉十四都地保赴縣報稱該處山上有一無名屍在回回教門墳上年約三十餘歲身中白面無叅一絲不掛眼珠突出兩脚手筋均被刀割斷胸前頸喉亦有刀傷指甲長七八分禀請殮騐等因是晚卽有屍母來縣喊稱伊子名瑞斌向充捕署快役家住上河鄉古岸頭因其數日不回家正在倚門懸望兹聞灰爐山上有一被殺無名屍前往看視恰是我子並稱氏子素與竊賊陳嚴起權順兄弟二人有陳據新橋地方人言今早該竊賊尙在該處經過身上都是血跡當經盤詢據稱與人撕打來此尋覓地保等語該處人因念與人鬥毆容或有之故未將伊留住但氏子身充捕快與賊未免有讐刻被兩竊賊慘殺身死喊請檢騐緝兇第是詩石邑尊已辦縣試至十三日天將曙時邑尊始帶書差仵作前往相騐屍巳腐爛遂給該民大錢六千諭其迅遠備棺成殮俟緝獲兩兇再行訊辦○温郡俗例凡早禾發塲城鄉各家均有嘗新米之舉今年早禾闔郡豐稔而上月初一二等日卽有新米上市其價每升計錢十八文大約將來新穀開盤每石僅䊮至英洋六角左右大有頻書農夫早已賀於野矣○乘凉橋下潘集賢客棧其棧主素有咯血症月前垂危之際其妻情迫設立香案割股療治第割股雖是愚大愚婦之所爲而妻能因夫病危忍痛割肉其平日伉儷之情爲何如哉惜乎貨肉之醫往往不騐故該氏股雖割而夫疾勿瘳巳於前月念八日病故矣○上河鄉𤲅下地方有昆弟兩人務農爲業其弟日前携洋數枚入城販買楊梅詎知往來數次而資本早巳賭盡其兄聞信入城尋弟遂約弟回家但𤲅下離城二十餘里其兄在路罵不絕口將近樓橋其弟耳不耐聽遂向兄言此處河水清淺我欲在此一浴言未畢聳身入河其兄趕緊拖援而兄弟兩人同入澤國矣該處均係田畝一時無人撈救至次日其母聞信方雇人打撈而兄弟仍雙雙抱住惟腿上有青黑指印人咸謂此係水鬼索代然乎否乎○樂清縣親兵火夫某甲湖南人也積洋二十餘元意欲晉郡另覔機緣於上月十二日束裝就道適與游勇三人相遇詎意錢財露眼三游勇卽在僻靜之處將火夫殺死兩游勇分贓赴郡一游勇仍回樂清飯舖餘舖主人見其三人去不多睦何以獨自回來再三詢問該游勇如醉如痴將頃間殺人之事和盤托出飯舖主遂將該游勇綑送縣署林邑尊立卽坐堂訊問該游勇供認不諱惟言我僅按其兩脚實去動手等語林邑尊卽將游勇批頰數十先行管押財之足以買禍也如是夫○土娼林喜媛之女年九歲於上月十七日被人拐責富卽托人在各處敲鑼尋覓並分往桐嶺平陽等處追尋數日之間寂無音耗及至十九日聞其女己在平陽浦南飯舖而拐騙者卽係敲鑼之銀林眞所謂繫鈴卽是解鈴人矣喜媛之母遂將銀林送縣請辦 
[巢湖遇盜]  
　　○客有由巢縣來者稱近日巢湖漸有匪徒出沒官吏巡緝於風浪中大有鞭長莫及之勢客曾遇三人自蕪湖北渡從事於六安州者到此例易湘船遇湖三人卽在巢縣浮橋下雇定一船期以來朝解纜日薄暮忽東北風獵獵於白蘋之末舟子掛帆徑去客阻之不得比出口則瞑色莫辯客固從雲水光中洗眼慣者見舟子夤夜行險各存戒心時巳夜分約舟行當近中山一帶問舟子不答中山者居一湖之中四面平衍昔爲虬髯客之嫏嬛福地亂後若輩悉能奮發爲雄如鯨布之以兵佐漢得侯萬戶千戶者不一而足此後巢穴旣墟湖濵之以漁爲業者爭携一葉扁舟擁　網蓄妻子一若桃源之避秦者然以山在中央故曰中山客見問不答心頗惶惑欲探道篷窓聞船底寧窸有聲似行蔚車上默念胡得人此淺港正疑盧間扶舵者已捩舵疾呼卽下蒲帆沈鐵錨舟已屹然不動客齊出船頭擬問何所則見後一人在艙內出一白刃燈下照櫂如雪擁於客所坐之艙板上𤲅曰有欲保首領者請自投水免污我刃客相顧失色因謂旣如此但能置我輩於岸側俾有一線生路雖死不恨內一人曰此地乃中山之下沙距山僅五六里一路水僅沒踝可速爲計一容便以篙探水果不滿尺遂扶篙而下三人俱立水中不敢稍移寸步舟子罄其所有起椗向西口湖面而去疾駛如飛逾刻不見帆影天漸曙果見中山在前面不遠三人以篙相引魚貫而進日卓午行近及半腹飢不可忍乃順風呼救山上人果挾數舟　棹載三人以歸相與問訊各出臨黍以餉客次晨立雇小船詣三河鎭就相識店友厚酬諸人再生之德且立願立湖神廟祀於中山之麓一面卽附便舟遄返燕湖計三客挾貲甚鉅而悉屬匯票故船上除行李外別無長物此六月上旬事也查巢湖周圍八九百里險過于長江天塹今大司馬彭公總師之日曾就糯須遺跡築裕溪口以渴上下游力賊賊因此不敢越雷池一步東南之克奏慮功者彭公之力也現在雖節節設有水師然數百里長蘆知董烟水茫茫老是鄉者尙不能屈指數其支汉而欲以區區杉板制盜賊之死命嗚呼又何怪舊荷之不靖也哉 
[續解難民]  
　　○昨日十二圖地保已將皖省難民四十三名押解縣署而同時靜安寺左近又有二人由巡街華捕拘至捕房搜出銀洋十五元珠圈一副大錢六百文昨晨一併解送英公堂華捕禀訴前因潘正榮供江西人本在鄉里授徒因遭水災於三月初十日挈妻及次女胞弟正心並同鄉男女共三百餘人轉徒他鄉担頭係李金榮從原藉起程經過嚴州杭州始分道而走我等共五十餘人過江由富陽經嘉興嘉善而到祿江由閔行繞道南翔昨晨至眞如鎭眷屬在彼我與弟欲來滬上購辦楹聯本欲賣字爲活詎被拘案共帶洋二十元路上用去五元現存十五元珠圈一副係我長女之遺物帶在身畔者其弟潘正心供與同陳太守問爾合家數口遠道奔馳如何祗用去洋五元且昨有在法華相近滋事之難民是爾一起人否答稱沿途求乞遇無可求食之處始用自己之洋故祗用去五元至因滋事而押解縣署之人我不知情亦不知是我同來之人否太守亦不加究詰飭差將潘弟兄及銀洋珠圈錢文一併送縣核辦又聞昨日午後四點鐘時上海縣黎邑尊將皖省難民四十三名訊問畢每人給錢二百文以示體恤云 
[嚴辦地棍]  
　　○老閘浜北唐家弄至新閘一帶地方向多本地流氓拆梢打架無惡不作日前唐家弄有薙髪匠名阿長者不知因何事被流氓勝全吳機阿順楊春等訛索英洋十元旁人咸抱不平有某甲等出爲喝阻不許給洋阿長得以無事而該流氓等不勝憤恨將某甲等拉至新閘吃茶旋卽用武喧譁之聲達於通衢巡防局聞之遣勇往拘衆皆逃散僅獲住楊春一名解局局員大怒立卽升座提訊據供尚有勝全等十餘人兪委員卽飭重笞至三百板尙未開腿復令重打至五百板見兩腿鮮血直流方始釋去飭交歲保看管俟查明獲有餘黨再行核辦兪君之辦理惡棍可謂得法盖不如是不足以懲之也 
[分給傷費]  
　　○觀燈受傷一案疊列前報現聞杜阿標已偕周福龐厚田投案翁太守察視杜阿標之傷勢與周龐兩人不相上下卽謂三 
 
 

Page 3

 
 
人曰樂等自請斷給傷費現在酌罰洋八十元遂當袁鈴周福養傷洋二十元又賠還被失洋六元龐厚田養傷洋二十元又賠失洋四元杜阿　　養傷洋二十元三人叩謝而去尙有洋十元俟邵少卿到案給領 
[英界公堂瑣案]  
　　○妓女洪王氏稱昨夜在戯園觀劇囘坐東洋車突有大轎班把我推倒又有人將我金戒指翡翠押髪金簪銀鐲等件搶去爲此報捕獲到岳瑞生一名送案請究岳瑞生供不知情惟憶該氏之夫前因犯事管押捕房該民常差我送飯買物不給我酬資我曾楊言欲與尋釁或者因此認我包探康阿順禀稱該民到捕房訴遣大轎班推倒捋去金飾曾問其何由知係大轎班該氏言素不相識惟聞人言動手推我者係大轎班又間其在何時候則言十二點鐘後旋查得大轎班岳瑞生現住客寫我先問寓夥岳於夜問何時返寓荅言十一點鐘回臥及問岳則稱並無其事然該氏所控情亦不合陳太守亦以該氏所控不情不實殊難憑信姑不准理岳瑞生開釋○西人某稱失去新皮鞋一雙查無蹤跡昨日忽由金渭泉手持皮鞋一雙詳察係我之原贓究其來歴則稱伊擺舊貨攤有蔡阿大將鞋賣與伊者隨將金交捕房由捕頭派捕同金摺拘蔡阿大蔡又言朱金祿托伊轉賣與金渭泉者又續拘朱金祿的係竊犯蔡係銷贓之人今蒙一併送案金渭泉蔡阿大朱金祿等均各承認前因陳太守判竊犯朱金祿責六十板消贓之蔡阿大責三十板金渭泉姑子斥釋皮鞋給洋人領去○王周氏經人攙扶上堂訴稱昨晨在路被朱明泉所推之水車碾傷右脚由捕拘朱朱稱實係張晉發之水車所碾巡捕將金張一併拘案請爲騐傷捕禀該氏被水車碾傷及拘擾禍之木專夫金張彼此推諉其實張之永車在前金之水車在後該氏適在中間金車略快張車略慢致碾傷該氏張金二水車夫亦各直認前情陳本守騐得該氏受傷固重飭送仁濟醫院醫治着先罰金洋四元罰張洋二元結償該氏養傷外再押候該氏傷勢如何以定發落○粵人韋舟紀稱開藥店將店夥朱錫春王子雲停歇詎我家中之抽屜內失去眞珠四串共三千粒當據傭婦方是日歇夥朱王二人時來時去遍處探看故將二歇夥交捕送究尙有眞珠二十粒呈閱所失之三千粒大小均照此樣傭婦某氏供與同朱王二人堅不認竊且言我一人旣被停歇向找工洋三元半不付致毆竟被誣指陳太守謂如此値價之眞珠韋藏於何處而被朱于所取該傭婦旣見珠被朱王取去何不當塲阻住直待主人查問而始言耶種種情節顯有不符該傭婦又稱朱王係主人之夥故任其取去珠則放在外帳房之帳台抽屜內包探邵金富禀捕頭令我往查毫無失珠之實據至傭婦所言亦均不合陳太守隨飭將朱王開釋呈閱之珠樣給還韋舟紀 
[法界公堂瑣案]  
　　○除郎涉訟一案昨復集訊翁太守先詰秦炳南秦稱己倩人往詢錩泰奈日來絲頭有行無市故未售去翁太守謂爾等意在將銀作抵欵則徐本華之事總不能了本分府不以爾等爲揑抵然卽將貨售出後將剩銀六百兩交徐本華尙少銀一千六百餘兩之數如何措置秦煩南不語太守後詰郎爾安答稱若徐本華不來反有一本一利裘松山亦不致逃走太守問其故答稱徐亦虧室太守謂本分府訪明徐本華不過付東家之名私借銀兩介爾總不能將銀兩獨用郎爾安答稱求交保出限十天清理太守謂不用交保但須交銀郎又答稱外面裘松山尙有放出才帳並伊作弊等項追出卽能料結太守調爾收去之銀何以不呈公堂究竟爾肯取出銀若干答稱實在無銀容糾會湊銀百兩交彼太守大怒謂汝前巳說出銀一千三百兩徐本華不肯因之涉訟今乃說湊銀百兩實屬混帳郎爾安稱找並無此說太守謂前期爾當堂自說千兩今乃不知自愛着於明日繳呈監照以憑詳革嚴比飭將郎裘兩人仍管押秦炳南仍交保出外知照錩泰莊夥戎炳揚着其投案倘再遷延卽當出票拘　况此事不涉錩泰庄乃戎炳楊經手之欵項又着徐本華出外探聽市價由公堂提貨辦理○昨據捕房解周四才并其子周錫蕃到案旋來一婦據稱錫蕃之母丟上紙包一個包探喝傳原告外面一婦人攙扶一人上堂該婦遞呈翁太守閱竟又將帋包拆開詰蔡正朝何在據該婦稱蔡正朝被周錫蕃等打傷小腹疼痛身不能立口不能言翁太守謂此事爾在英會審署上海縣范任黎任均經控告因何不准現在如何又到法公堂如何打架傷在何處旣云借欵憑據何在答稱周錫蕃向我家借洋二百元有票據摺子按月付息豈意周四才住居法界背地往英公堂備案我控告均不審關憑據現在縣衙門內今向索討反被打傷爲此鳴捕周四才則稱從未借洋明係拆梢周婦又喃喃不巳太守問周錫蕃有借洋之事否曾出憑據否答稱賭洋是有曾出借票及摺子乃吳姓爲中大守謂局四才日生兒不肖不于他人之事此款乃爾開興隆祥時所借伊禀內稱憑據尙蓋興隆祥印不得推諉惟據該民稱蔡正朝傷重公堂無從騐傷且縣中有案飭將周父子兩人送縣蔡正朝着自行投縣○小東門外陣福記烟館爲錢阿雙被竊熏青紡綢衫之事翁太守訪得尙有女堂倌及犯賭情事將煙館主陸福堂管押在案昨復解陸到案稱烟館係租開婦人係拚識今已逃去請從寛典翁太守以陸福堂之罪不止用女堂倌一事着重責二百板枷號兩月○施友松稱在新開河開設飯店昨午有人來吃飯計錢八十二文尙少兩文向其索補伊竟逞凶將長登擲於河丙檯子又被擊破因之鳴捕旋據陶長福供爲車夫伊索找飯錢兩文我因錢在車內出門取之伊不問情自將我毆傷叩請騐視翁太守謂施友松曰陶何以有傷施答詞含糊太守着罰洋半元給陶養傷○法包探嚴頌眉稱頃有一人交我洋元一包計三十三元稱是崇夢熊名下遵繳者伊不肯進來人巳下知去向翁太守將洋檢點果是三十三元太守着將洋暫存捕房連前王楚寶所繳共有六十六元○原告吳鏞控船戶陸長發吞沒竹布洋布一案昨日復訊據吳鏞稱住乾和瑞爲夥前日得一口信知陸將洋布四十疋抵押在江北某處用洋二十五元并悉竹布五十疋白洋標兩疋緑布三疋賣在南市翁大守詰其發票上尙有銀七兩數錢之貨曾否收到答稱此係丁其昌之物友詰陸長發則仍稱江海關扣留罰去洋元翁太守謂巳飭人查過回信在此如何妄稱扣罰卽使扣罰洋元交與何人陸長發稱於五月初十日將洋四十二元交與頭兒順生卽陶蔴子翁太守着吳鏞退去陸長發交捕管押待查詢陶蔴子後再核 
[陳家木橋山檔賑捐公所同人公啓]  
　　○啓者潘君振聲催取賬欵昨巳刊登新聞懇請發棠兹又接嚴君佑災害來電准於十六起程携欵萬餘深恐到東後又嫌短少不能開放約計時日立刻電　揚州尙可帶去如有輸捐善士或各處經收賑捐公所本欲解交佑翁者請於卽日連縣揚州以便携赴救災加救火愈速則功德愈大想諸君子必有同心也再七月十二日申報登山東賑捐公所收欵係山東直隸善士另在怡順昌內設立山東賑捐公所經收又絲業會館山東賑捐係施君小欽經收善有同心極深欽仰所冀各善堂局所聞風興起仿照怡順昌絲業會館辦法另設籌出公所分投勸募或另請善士帶銀且賑或逕解山東或委敝處代解潘嚴繆嚴諸君散放俾災民早沾實惠而賑欵不致難繼同人辦小任重亦免隕越之虞此尤私心切賠不勝仰盼者也敝處解欵電報列後○七月初一日電禀山東撫憲云潘紳民表等來東助賬到後速示以便解濟潘紳作霖携銀萬兩卽日起程○初八日山東陳中丞來電云潘紳民表巳於初五到東○十一日揚州嚴佑翁來電云萬金已到有欵速寄定于十六日起程以後續欵請電匯陳中丞交下○十二日同人電禀陳中丞云蘇糧道王魯薌帶捐八千兩今日匯呈請先墊發潘紳○同人電致潘振公嚴紫翁繆啓翁云賑欵巳電請陳中丞墊交尊處災况乞詳示○十二日同人電復嚴佑翁云卽行甚慰解欵准請陳中丞墊付經理人盛查薌鄭陶齋經運珊謝綏之公啓 
 
 

Page 4

 
 
[來信]  
　　○現因山東水災敝同人誼切梓桑尤宜極力勸募如蒙諸善長慨助在上海祈交二洋涇橋怡順昌王瑞芝儘收儘解長江一帶交宜昌輪船帳房唐虞卿代收漢口交德興洋行蔣　生代收爲盼爲禱 
　　山東募賑滬局同人公啓 
[翔甫尊兄見忠二律次韻奉答卽希是正]  
　　○鍾山烟嶂峙龍鶯白石青溪次第看腴有隨園蹤跡在𤂚然芳躅步趨雖春風煦物和如蘭秋水爲神靜不瀾私淑有年成底業心驚日月跳雙丸　勝蹟樓臺已陸沉翠微明月照誡亭肯堂賴有文孫健傾盖先知續學深僕僅宦游同李石縣翻書記似繁欽惠然貽我癸囊句角調清於出塞吟 
　　曾紀澤劼兩甫稿 
[來信照登]  
　　○中元巳遙我壽公所向有建　清孤之倒今問報章悉東賑告忩勸助爲　特將建　費六十元移作東賑固知杯水車薪無補於事切想滬上各業果能均將此欵移作賑項豈非偕少成多乎謹告同志務以緩等爲懷幸弗觀望并懇將此數言刋人報中以兾後來之助 
　　木業司年巽森源啓 
[蘇省撫轅抄]  
　　○七月初十日前任山東撫臺任道鎔辭行進京　州吏目吳英華禀知分寧差委○十一日鹽操皋銜指分江寧試用通判奮許炳浙江人禀到　孙羣江寧試用縣丞湯禀稱順天人　試用巡檢阮樹棠湖北人均　到 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[倉山舊主海外雜詩]  
　　○火輪車中作　每食峨眉皆列坐今朝有女更同車問卿促膝談何事笑我凝眸誤當花作態全緩䑍　束素忘形奚必面籠紗留將薌澤怱怱去猶自回頭整髻鴉○義大利國花地觀劇作　也宗優孟競登塲盡相窮形百樣妝看到動人情緒處一回鼓掌一回忙　圑團列坐圓如月中　嫦娥雜幾行幃自卷舒屏幻景却從臺下　笙簧○觀妓作　畫樓粧點競奢華簇擁迎賓貌似花藕露雙彎山聳玉袒懷相示笑聲譁　不待通詞偏善謔未曾入座已生香泥他一種蹁蹮態曳地裙拖七尺長○登教堂右塔　直欲青雲置此身千盤石級大嶙峋登不絕項留餘步偏喜回頭顧後塵渺渺毫　猶有路茫茫眼底竟無人塡胸多少生平恨差幸憑欄氣一伸○乘火車自義大利至法蘭西虫行雜詠　纔穿山腹又山腰終日盤旋歴碧霄忽覺前峯頭盡白那知積雪未曾消重重山色與湖光明媚還應遜故鄉一幅丹青濃着色極經營處極胥凍　全憑一個洪爐力鼓盪渾如萬馬行飛鳥翩翻爭上下是何神智任縱橫料理中途客止饑不分男女坐成圍怱怱一飯登車去依舊穿雲入翠微　一洞纔穿一洞來洞中洞外畫昏催人兮誰曰不如鳥耳際惟聞響陣雷　明明水盡山窮處鑿險穿幽境太奇莫訝此身高百尺暗中磨折少人知○瑞土國乘小輪車登湖上諸山　池以湖山勝邦原藤詹同登峯車有齒入霧客無蹤瀑布垂垂白岩花簇簇紅者般幽絕境偏遇綺羅叢行至雲深處剛逢兩意酣濃皴山潑翠淡抹水拖　樓閣于　列裙釵幾輩探鄉心憑觸動　夢到江南○巴黎四詠　得勝樓　樓爲法舊君拿波崙第一紀功所築高二百七十餘級環樓通衢十六道登樓四顧全城在目計費百萬功尙未竟石基堅固無匹誠偉觀也也是君人蓋世豪秦皇漢武等勤勞未知功德巍巍處可與兹樓一樣高○戰敗圖　高築圓臺週懸畵景繪當年德兵壓境時法人戰敗狀屍骸枕藉村舍邱墟形肖逼眞無異臨陣作壁上觀其照示後人之意盖欲永不忘此恥辱云爾　繪出當年戰鼓音追奔逐北慘成擒至今昭示途人目猶是夫差雪耻心○萬生院　院方廣十餘里羅致各種鳥獸鱗蟲花草樹水分類蓄植供人游玩多有不識名者惟犬類大繁嗥嗥羣吠殊無謂也　飛潛動植盡收藏類別羣分任倘徉最是惱人游興處嗥嗥犬吠太猖狂○蠟人館　以蠟土榑人形狀逼肖凡往昔近今智能勇功之士皆摹像其中分室裝點縱人平視雖君后之尊亦雜置而不以爲褻但從民望把形圖君相輿儓一例摹摶土爲人何太巧親承馨欬直無殊○端陽節口占　已是輕羅細葛天風風雨雨尙衣棉端陽節侯重陽似世上炎凉序忽愆○曾劼爾襲侯召飲使館卽席賦呈　海外今纔識鳳鸞固宜人當重臣看夔龍事業賡歌易韓范勛名接武難卽此丹心昭異域全憑赤手挽狂瀾拓開眼界知何許大地渾如一彈丸　頻年西顧海雲沉煞費和戒魂洚心胸有千秋臨事愼目無餘子愛才深片言能使邦家重　　見偏教寤寐欽領取十分優寵意滄溟闊處逞狂吟○巴黎喜遇劉康侯觀察慶藹堂刺史曹益齋翼堂昆不張聽帆太守潘景周謝智卿諸君子朝夕過從更番導游賦此誌謝　同是中原客偏從異域逢更番稱勝景相導逞游蹤握手情何篤論心興俞濃此邦競奢侈樸儉也堪容羣才供幕府想見贊襄勞報國心同瘁憂時目久蒿覊壤滄海闊古誼白雲高預訂重逢處春申醉緑醪○康侯叅使賜讀尊公霞仙中丞蓉詩文各集賦此誌謝　煌煌大集耀寰區盥讀香先爇玉爐一代勛名追管樂千伙著作媲歐蘇無時或釋朝端君有子堪爲絕國需許我拜嘉須記取　裝珍重勝璠瑜承許歸時見惠一部 
[葛銀寶校書與余似曾相識宋玉工愁相如善病彩雲易散舜華云徂於庚辰秋病歿藁厝於八仙橋西花葬一枝苔封三尺壬午春四馬結起造洋房由八仙橋而西新開馬路徑達靜安寺高瓴建屋古墓平田舊址不可復認矣香塚難尋金盌巳掩哀哉余於今夏假館滬上重經八仙橋弔古有情招魂何處率成五集情見乎詞]  
　　○柳拂香車捲陌　荒原驚見歲華春阿誰記說當年事金盌殷懃賦感甄門巷依然認舊居齋樓明月映簾蔬春風不閉葳𤯾鎖猶聽琵琶落指餘　病骨支難伴藥鑪無端撒手化仙鳬念年小謫塵凡刼還記江皋解佩無　隋粉遺香久寂寥八仙橋畔路迢遙都將無限生平恨分付寒流上下潮白楊衰颯伴斜曛宿草新阡路不分蘚小墳頭何處認一杯空酹暮天雲 
　　天台重到客稿 
 
 

Page 12

 
 
[京報第五百零五號]  
[光緒九年七九初二日京報全錄]  
　　宮門抄○諭旨四道錄前○發抄　旨五道○大臣李等　奏總兵開缺調理請旨簡放並先委署摺○粤督曾　奏爲代陳摺○署直督張　奏蕃明擬辦摺○浙撫卞　奏請　旌表摺○七月初二日戶部通政司詹事府正白旂値日無引　見載鶴穆隆阿各假滿請　安○豫王請假五日○怡王六額駙各請假十日○榮毓請假十五日○珠爾遜保續假一月○關防衙門奏初七日　大高殿　大光明殿奏表漪貝勒徵貝勒行禮○召見軍機　○發抄　游百川等奏隨員新放山西汾州守未　飭赴新任奉　旨知道了欽此○何璟等奏補用守邱錦瑞署建寍守奉　旨知道了欽此○恩　奏各屬交代清厘完竣出力人員獎勵奉　旨着照所請該部知道欽此○又飭委熱河近富華等赴任奉　旨知道了欽此○潘霑奏尤載令徐嗚皋署宜春令奉　旨知道了欽此　○○前大學士直𨽻總督署北洋大臣等伯臣李鴻章太子少保署理直𨽻總督兩廣總督臣張樹聲跪　奏爲總兵因病呈　開缺回籍調理遺缺請　旨簡放並先委員接署恭摺仰祈　聖鑒事竊本年二月間據正定鎭總兵婁雲慶禀稱該總兵前因轉戰各省帶傷過重出血過多右胯骨砲子至今未出左觀下曾被砲子打人穿透耳門每逞陰雨或値節候卽有痛楚去冬感冒風寒迄未痊可入春傷病舉發頭腦疼痛暈眩異常右骽麻木不能　步飲食少思精神頓减怔忡善忘夜不成寐據醫者云由於氣血太虛以致諸症畢集非徐徐調養不可地方營務緊要深恐有誤操防呈請開缺回籍經臣樹聲批復慰留給假兩月在任調理四月間續據該總兵以病勢未减藥濟無騐仍申前請又經續假兩月在案兹又據該總兵禀稱假期已滿傷病支持斷不敢再三呈瀆今計無復山不得不𤁋陳血情禀請轉奏開缺回籍主醫等情前來臣等會查該總兵婁雲慶久歴戎行辦事穩練任正定鎭任內整頓一切均能認眞是以一再慰留藉資臂助惟疊據禀稱昔年怔戰本係九死一生近則年老氣衰沉疴斷難速愈若再戀棧勢將貽誤情詞肫切未便國留相應據情奏懇　天恩俯准該總兵開缺回籍就醫以資調養而示體恤正定爲九省通衢　畿南重鎭整飭營伍督率操防甚關緊要所轄正定深冀尤賴將領得人熟悉民情地勢嚴勒巡緝庶足以靖地方查有管帶銘軍馬隊總兵候補副將潘萬才年力正强營伍諳練長於緝捕前令親率所部駐紥正定責以冬防　防事宜均能辦理妥協堪以委令暫署正定鎭總兵篆務除檄飭遵照外所遺正定鎭總兵員缺應請　旨迅賜簡放以重職守謹合詞恭摺具　奏伏乞　皇太后　皇上聖鑒訓示謹奏奉　旨巳錄　○○革職留任署理兩廣總督一等威毅伯臣曾國荃跪　奏爲提督假期再滿病仍未痊恭摺代陳仰祈　聖鑒事竊照廣西提督臣馮子材前因積受風濕觸發痰喘舊症兩次𤁋陳病狀籲請開缺回籍調理經前兼署督臣裕寛曁臣先後據情代奏奉　旨馮子材着再賞個兩個月調理毋庸開缺欽此欽遵轉行遵照在案兹復准該提督咨稱竊子材久泡沈疴毫無報稱迭蒙　聖恩優渥寛予假期自顧何人膺兹矜寵天良具在癸故再事瀆陳廼自上年入春以來迄今病巳年餘屢覓名醫加意調治假期屇滿不獨舊疾纏綿未巳近復肝陽上升胸膈疼痛精神恍惚目眩耳鳴百病叢生恐非旦夕所能奏效以病軀戀棧設有貽誤獲咎匪輕再四思維惟有再行咨請代奏開缺回籍調理年力未衰倘能叨如天之福厥疾漸瘳仍當勉竭駑駘力圖報効不敢終甘廢棄自外生成等情前來臣覆查馮子材忠勇性成久嫻軍旅於西省營務事宜措置悉臻妥協兹以病久未痊咨請開缺情詞肫切出於至誠合無仰懇　天恩可否俯如所請准予開缺回籍醫調之處出自逾格恩施如蒙　兪允所遺廣西提督員缺緊要相應請　旨迅賜　簡放以重職守謹會同廣西巡撫臣倪文蔚恭摺具奏伏乞　皇太后　皇上聖鑒訓示謹奏奉　旨已錄　○○太子少保署理直𨽻總督兩廣總督臣張樹聲跪　奏爲審明逆倫重犯照例分別擬辦恭摺仰祈　聖鑒事竊據衡水縣知縣戴曾福騐報縣民張奇毆傷其父張洛禾身死一案當經批飭提省審辦旋據究出係張奇與其母張王氏共毆致斃將一干犯証卷宗解省由前署臬司劉盛藻督同保定府知府恭鈞等詳細審明確情擬議解勘値臣駐津飭委藩司崧駿代審無異臣覆加查核緣張洛禾係張奇親父張王氏係張奇親母張洛禾爲人兇橫不務正業光緒七年次間張洛禾飲入醉鄉至孀居無服族姪媳張杜氏家向張社氏調姦張杜氏初本不允繼因畏兇勉從自此張洛禾常往通姦並給與錢物旋被張王民張奇查知時向張洛禾勸阻張洛禾不聽反向吵鬧因而夫妻父子不睦張奇被父分出另住張杜氏因醜聲外揚欲行拒絕張洛禾不依將張杜氏毆打並砸壞家具張杜氏無法可施其夫兄張大合亦因畏兇隱忍八年十二月張奇自京水匠手藝回家張洛禾向張奇索錢過年張奇恨張洛禾不作好事未允致相吵鬧經家長張春旺勸允張洛禾與張杜氏斷絕張奇始給張洛禾京錢十二千九年正月初七日午後張洛禾至張杜氏家收取打更錢文張奇撞見心疑張洛禾仍與張杜民走動當向理論張洛禾𠮓羞成怒聲言將張奇送縣並將張王氏處死復經張春旺解勸張洛禾怒氣不息是晚張王氏畏懼未敢在案潛至張奇家躲避張洛禾住來讓罵欲與妻子拚命三更以後張洛禾持斧至張奇家推門進內張王氏見來勢凶猛向外逃走張洛禾持斧追赶張奇恐張王氏受傷情急護救順携木扁担從後　去張洛禾至自巳門首卽轉身用斧樸砍張奇未中張奇一時糊塗用木扁担毀傷張洛禾頂心偏左張洛禾喊痛倒地張王氏回身張洛禾在地滾罵聲曾必欲處治逆子蠻妻張王氏恐張洛禾起身用斧向砍遂將其鐵斧奪獲張洛禾拉住張王氏衣服張王氏掙不脫身一時情急用斧砍傷張洛禾左額角右眉連右太陽髪際張洛禾鬆放張王氏歇手詎張洛禾傷重移時殞命張奇因事由張杜氏而起起意移屍假裝自縊圖賴洩忿卽找得麻繩挽扣套住屍身項𩓐張奇抬起上身張王氏帮抬兩腿至張杜氏門外懸掛上檻將木担鐵斧携回藏放次早張奇至張杜氏門外嚷稱張洛禾自縊身死張杜氏起身開門來視畏懼躲避張奇赴縣報騐經該縣騐明先後向張奇張王氏究出實情提省審辦據各供認不諱案無遁師應卽擬結查律載子毆父死者凌遲處死又例載子毆殺父之案於審明後卽恭請　王命正法若距省在三百里以外卽在省垣正法將首級解回犯事地方臬示又律載妻毆夫死者斬决又律載姦同宗無服親屬之妻者各枷號四十日杖一百各等語此案張奇因伊父張洛禾與張杜氏通姦勸阻後張洛禾復往張杜氏家該犯疑其仍未斷絕致相　鬧並見張洛禾持斧追趕伊母該犯上前救護阻敢與母各用木扁担等械共毆張洛禾致傷身死移屍圖賴實屬行同梟獍罪大惡極應依律凌遲處死該縣距省任三百里以外已飭委藩司崧駿於審明後會同現任臬司松椿臣標中軍副將冷慶代爲恭請　王命將該犯張奇卽行正法並將首級解回犯事地方懸杆示衆以昭炯戒張王氏當伊子張奇將伊夫張洛禾毆出後上前奪獲鐵斧因張洛禾拉衣不放輒用斧將張洛禾砍傷身死又聽從移屍圖賴亦屬惡逆應依妻毆夫死者斬决律擬斬立决張杜氏與無服夫族叔張洛禾通姦雖初係被逼勉從嗣因畏凶未敢拒絕究屬不合應仍照例枷號四十日杖一百杖决枷贖除備錄供招咨送刑部外所有審明分別擬辦緣由理合恭摺具奏伏乞　皇太后　皇上聖鑒勅部迅速核覆施行謹　奏軍機大臣奉　旨刑部速　具　欽此　○○　南巡撫臣卞寶第跪　奏爲一品命婦五世同堂籲懇　恩施以彰人　恭摺仰祈　聖鑒事竊湘鄉縣毒婦劉陳氏係處士陳香俊之女劉惠馥之妻前廣東陸路提督予謹忠壯齊松山之母現官通政使司通政使劉錦棠之祖母也年十四歸忠馥克修婦職靜好無違逮事祖佑及事　姑並能　其飲心處家庭以和順數子孫以義方咸豐初年髪逆猖獗蹂躪東南命二子努力從戌長子厚　早歲死綏次子松山統領湘軍總戰十數省爲時名將後因攻剿逆回在全積　中　陣亡馬錦棠接綾其衆平定西隆移孝作忠皆秉壽婦之訓也且復心地慈祥樂施好善恤貧乏孤嫠以惠鄉呈貴義田義學以贍族人光緒六年聞晉省奇弔捐銀三千兩助賑經　山西撫臣曾國荃奏奉　諭旨賞給匾額現年七十八歲膝前巳有曾孫四人元孫一人一門聚順五世同堂非徒閥閱休徵允葉熙朝人瑞據該縣紳士一口封縣歲遷郎中曾國清等備具宗　開呈事竊清摺公懇奏請　隆表該來臣查定例書婦年屆百歲親見七代五世同堂均準分別建坊給厘今湘鄉縣毒婦劉陳氏年近八旬　見七代五世同堂倒得上　　旌典惟係忠勳之家一品命婦就如何　加恩以示優異之處出自　鴻慈除將事實清摺宗圖咨部查核外謹會同湖廣總督臣涂宗瀛叅摺具　奏伏乞　皇太后　皇上聖鑒謹奏奉　旨巳錄 
 
