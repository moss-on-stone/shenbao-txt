# 1900 - 73 - 4909670

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印大字足本王鳳洲鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閲者不便爰會通兩家之書撰爲是編用筆謹嚴叙事詳備方今國家崇尙實學稽古之士允宜家置一編惟惜坊間所印均係删節之本又字畫纖小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[書信局籲恩後]  
　　中國之有郵政局始於光緒丙申其時署南洋大臣張孝逹制軍專摺奏請仿泰西各國章程於中國沿江海各埠開設郵政局藉以便商情而收利權旋由總署議准飭由總稅務司赫鷺賓榷使擬定條欵於京城上海等處開設總局其餘輪船鐵路所通之處各設分局次第舉行迄今三四年來雁帛魚書日形便捷紳商士庶交口稱揚惟舊時所開之各民局未免因而受困故當開創之初卽糾同業聯名禀請大憲設法挽回俾生機不致遽絶當事者以事關新政未敢阻撓所幸郵局皆在通商口岸内地城鄉村鎮仍須由民局轉遞且郵局代民局附寄之信取資較廉每磅僅　洋銀一角合之郵章凡重二錢收資二分者計之其中盈餘不少故信業得此微資尙堪支拄邇者郵局愈推愈廣　　　壞亦皆分設郵筒向之藉信業爲衣食計者已駸駸乎有不可終日之勢然使局中所寄總包信資或不加收猶可藉沾微利不意近日郵局又頒新例凡民局附寄信件每磅收小洋銀六角四分金陵民局以無利可圖迭次聯名具詞呈諸郵政局總辦西員穆林德君懇其體恤商艱仍循曩例穆君不允爰於本月初六日赴南洋大臣兩江督署禀求矜察署督憲鹿滋帥雖體察商情實多苦累而郵政係稅務司專責未便爲越俎之謀爰諭令各信局據理向所在官局自行呈訴將來能否轉圜尙難逆料執筆人觀於此不禁歎凡事之乘除因某有非人力所可强求者焉當甬商之初設信局也雖遠趙萬里魚來雁往消息無不可通較之曩時之作客他鄉累月經年欲求一紙平安杳不可得其爲便利亦何待言卽使世守其業誠不得謂爲倖致惟自中外通商而後泰西人士之僑居中土者彼來此往交錯於途往往以中國郵政未興音問動多阻礙曾於同治五年在上海設立華洋書信館專遞各處信函凡華人之精於心計者以其價值較廉頗多　寄光緒十九年聶仲芳方伯備兵海上時通禀南北洋大臣謂上海英美工部局現議增設各口信局倘中國不及時自行興辦將來權利必爲所奪觀此則中國之設立郵政實有萬不得已之勢並非與小民競此錙銖也惟旣設官局若非民局一概停止辦理未免多歧所難者橾之過急民局以驟奪利權難免激而生變且人情最多疑沮郵局之果便事否亦未能家喻户曉使民間一律信從故稅務司體察情形不能不稍事通融令民局照舊開設識微之士早知此説不過毓絡一時之計將來必有更張今則郵政局取貲之微遞送之速早已取信於人矣各信局亦知事由國家創辦不敢再生異説矣於是稅司特設新章重加寄費明知民局必不能堪勢必至相率停止卽幸而稍稍核减將來各處分局日廣商民貪其便利官局多設一處卽民局受虧一分迨至積日累月遍處皆官局而民局尙何利之可圖哉嗟乎輪船盛而南方之民船失其利鐵路興而北方之民車又失其利事勢所趨無可阻遏今之易信局爲郵局亦猶是也然則爲各信局者倘能熟思審處及早改圖亦不失爲桑榆之補亦何必嘵嘵瀆訴爲此無益之事乎彼業中不乏明識之士或不以此言爲河漢哉 
[本館接奉電音]  
　　昨日午前京師飛電傳來硃筆一道旨一道上諭一道敬謹譯登○二月十九日奉硃筆孚琦補授内閣學士兼禮部侍郎銜欽此同日奉旨蘇嚕岱現留神機營當差山海關副都統著富順補授卽行來京陛見欽此同日奉上諭王毓藻奏舉劾屬員一摺貴州興義府知府石廷棟候補知縣江良湻旣據該撫聲稱俱係邊防得力之員均著傳旨嘉獎候補同知齊綏祺性情浮躁操守平常著卽行革職古州同知萬啓先才具遲鈍下江通判柳慶貴識見平常均著開缺另補試用知縣倪學寛才欠開展著以教職歸部銓選餘著照所議辦理欽此 
[入覲慈暉]  
　　天津國聞報云皇太后定於本月初八日午初二刻陞儀鸞殿受駐京各國公使夫人覲見屇時總理各國事務衙門大臣知會步軍統領派營官十六員分赴各公使館導迎各使夫人隨帶譯史一員乘轎進福華門步至南海覲見皇太后慈顔喜悦慰問有加各賜金釧綵繪酒食諸物並賞入座觀劇至午後三點鐘時始敬謝而　 
[法人奢願]  
　　安南西貢埠法字報云去年西歷十一月十二號粤東廣州灣土人與法兵滋閙法人受害實深今雖向中朝索得利權然尚不償所失且所得之地褊小不堪旣不足屯大軍又不敷闢商埠猶幸所訂和約未將疆界詳細聲明尙可多索地方爲桑榆之補也噫法人之奢願如此我中國羣公袞袞可不預爲之備以免彼族之虎視䲔吞乎 
[法使抵粤]  
　　日前法國駐京使臣赴總署辭别出都往越南公幹此已録入報章矣兹者香港循環日報云本月十一日法使乘某兵艦蒞粤省鵝潭擬拜會兩廣督憲李傳相適逢國忌遂不果翌日偕領事隨員詣督轅傳相鳴砲開門延入併排列親軍擎槍致敬樂工奏洋樂厥聲鏗鏘賓主列坐傾談良久始興辭而出聞事畢須赴廣州灣俟日本儲君遊歴至彼藉申東道之忱 
[俄路程期]  
　　天津國聞報譯俄國新報云每禮拜五日自俄京聖彼得羅堡乘火車就道越八十八點鐘二十二分時抵西卑利亞西境車站計程二千六百六十九俄里倘自舊京莫斯科乘火車爲時六十六點鐘零七分計程二千零五十九俄里抵芥倆冰斯科車站由芥倆冰斯科抵貝加爾湖畔車站計程三千一百零二俄里約行一百四十點鐘時湖畔泊有輪船乘之而渡約行四十俄里抵牧驛莎瓦亞車站牧驛莎瓦亞者湖之東岸也此間兩車站費時不少 
 
 

Page 2

 
 
約行十二點鐘時始由彼處抵司度列田斯科車站計程一千零三十一俄里其地在黑龍江上流什爾加河畔再由司度列田斯科附輪船順流而下爲時四十八點鐘約行二千餘俄里逹哈巴羅夫斯科埠由哈巴羅夫斯科乘火車約行三十點鐘時飛馳七百十六俄里而抵海參威由是觀之由俄京抵海參威行程約共九千五百五十八俄里爲時只二十四五日也 
[諭拿逆黨]  
　　武昌采訪友人云本月某日湖廣總督張香濤制軍欽奉廷寄略謂康梁二逆覊蹤海外未伏天誅附逆之徒黨類甚多朝廷寛大爲懷曾經明降諭旨概不株連不意逆黨梟獍性成罔知感悔近聞沿江沿海等處屢有奸黨揑造謡言摇惑衆聽或厠身報館妄肆譏評此輩喪盡天良甘心從逆非嚴拿懲辦不足以儆效尤著沿江沿海各省督撫轉飭所屬一體嚴密查拿務獲懲辦等因欽此爰卽行知署按察司孟志青廉訪飛飭各屬一體遵照嚴拿 
[制軍過潤]  
　　鎮江訪事友來函云正任兩江總督南洋通商大臣劉峴莊制軍奉命交卸篆務入都陛見本月十五日由省垣乘鏡清兵艦下駛鐘鳴五下行抵鎮江維時江勝新湘新兵城守各營勇丁均赴江干排列隊伍旌旗五色映日鮮明槍砲之聲隆隆不絶俄而常鎮通海道鎮江關監督長久山觀察京口副都統吉晉軒統制瓜洲鎮總兵高鎮軍光効統領新湘全軍陳宇山軍門鎮江府向子振太守城守營叅將鄭藎臣叅戎鎮江營都司周錦堂都戎丹徒縣王明府以及各營員弁次第至八濠就兵艦中恭設香案寄請聖安禮畢呈遞手版制軍接見有差旋留觀察及軍門暢談時事是夜十一點鐘時卽展輪下駛瀕行象山都天廟各砲臺連放巨砲數十門幾如天驚石破大帥威嚴固不啻李晟復生汾陽再世也 
[再續總署王大臣遵議出洋肄業學生章程疏]  
　　一俟學生業成回華分派各省農工等藝學堂以開風氣也美國農利甲於墨洲蓋謂農爲邦本故於農政農器最爲究心考百物之異質審九土之異宜至各國工政礦務皆以機器濟人力之不足商政以鐵路爲緯以銀行爲經刻意講求不遺餘力學雖分門實有相成之義而立國之根基寓焉現各省設商務局使官主持商情之渙者仍不能聚徒博虚名無益實事不若專設藝學堂以農工商礦分門課授先酌聘西教習一俟業成之藝生回華卽可辭退西教習悉令此項藝生充當庶風氣廣開可收實效一請將業成回華得有文憑之學生甄别優劣分發委用量予官職以資鼓勵也議者謂入外國學堂三年勝於中國學堂十年游學之益幼童不如通人庶僚尤不如親貴此深切時病之言也俄之前主彼得憤其國之不强親到英和船廠爲工役十餘年盡得其製造駕駛之法歸國教練寖致强大日本在同治初年鎖港拒敵旋爲美英兵船所乘發憤求自强之策歴遺櫌本武揚山縣有朋陸奥宗光伊藤博文等率其徒百餘人游學歐洲各廠或肄政治工商或究氷陸兵法學成而歸漸加擢用損益西法而用之國舆遂日强一日此遴派親貴賢能重出洋之選其明效大騐也聖明燭微見遠興學致用徐圖推廣始基立矣現擬派出洋之員弁學生資有利鈍成有遲速向章限三年期滿回華恐未必能速成自應一律限定六年學成務以考得優等文憑爲度責成各出使大臣出具切實考語方准咨送回華其由同文館派出者歸臣衙門考試評定優劣奏請分發沿海省分差委其由各省派往者歸各督撫考試一體量材委用俟有成效然後准其保奬酌予升階以勵成材而儲遠器以上六條臣等悉心酌覈是否有當恭候聖裁所有遵議出洋學生肄業章程緣由恭摺覆陳伏乞皇太后皇上聖鑒訓示遵行謹奏奉旨依議欽此 
[建創鐵橋]  
　　蕪湖訪事友來函云蕪巿精華萃於北岸而南岸亦頗人烟稠密終日來往如梭惟江上風濤頗多險惡且一遇火警水龍臨流躑躅欲渡無梁殊多不便前道憲袁爽秋京卿曾創議捐廉建造浮橋因恐碍於商船説而未果兹者道憲吴季卿觀察重申前議以金陵下關所建洋式鐵橋啓閉自由殊爲盡善盡美爰首先捐廉四千金札委蕪湖縣張邑尊商務局劉大令保甲總辦陳直刺公同辦理并派府經歴景叅軍赴金陵下關繪具圖樣抄録章程呈請鑒定後卽赴滬上與某洋行訂定包造計需工料歲修及常雇橋夫約共銀一萬二千兩現除觀察捐廉外不敷之欵已由大令會同各員就育嬰堂柬請合埠紳商量力捐助各紳商咸銳身自任故某洋行已撥工師前來料理開工事務他日虹腰亘月雁齒排雲歌功頌德之聲將與司馬題橋共垂不朽矣並悉此次洋橋係建於徽州碼頭下首蔣家巷口比原議寗淵觀渡口尤爲有利無弊也 
[詳述銀行被火情形]  
　　京師訪事人云二月十四日辰刻前門内東交民巷英商匯豐銀行第三層洋樓上驟然失火濃烟密布上接雲霄步軍統領聞之親督兩翼官兵馳至彈壓復飭溥水會撲救行中執事者恐閒人混入將門下鏈時適北風怒吼火勢益狂頃刻間畫棟雕梁盡付一炬幸左右鄰均未殃及惟屋後德國人馬房外古樹一株被火所灼直至未申之際火始漸衰是役也内城水會至者計崇正西安同安三善北局四家外城至者計三善老局東分局義善公議崇東五家此外因聞洋商閉門不納故皆裹足不前 
[蕪湖火警]  
　　蕪湖訪事友來函云本月初十日之夜更魚兩躍晚巿猶喧忽聞街頭警鉦飛鳴詢知城北金斗會館迤北一帶茅龍作崇火光四射紅燭層霄遠近洋龍飛馳往救幸月明如晝樹杪風平祝融氏孤掌難鳴旋卽歛威而過然茅簷十餘户已焚燬無餘矣先是初七夜南岸柴米巷後忽兆焚如張邑尊遥見紅光卽呼輿從出求適南門外浮橋被山洪衝斷各水龍欲渡無梁祗得廢然而返次日探悉所焚乃柴廠積薪尙未波及居民亦幸矣哉 
[津郡官塲紀事]  
　　天津訪事人云天津府李太守蔭梧於本月初七日因病出缺督憲裕壽帥得禀札委候補府林豫卿太守際康暫行代理○長蘆鹽運司楊都轉牌示二月初九日午刻祭關由批騐所大使陳子實鹺尹寳預備香燭牲醴等物屇期都期轉親臨致祭飭各鹽商照例備南鹽數包北鹽數包呈請秤騐 
[蕪湖官塲紀事]  
　　蕪湖訪事友來函云蕪湖内河鈔關委員岳潤青少尉現屆瓜及之期上憲改委縣丞王寅伯二尹接辦二尹奉到憲札卽於本月初七日謝委到差○鈔關便商局委員陰二尹聿脩瓜代及期上憲改委張和賓少尹接辦少尹接奉飭知涓吉本月二十一日到局視事○外口裕溪關稅員婁午峯叅軍近已期滿例須瓜代上憲遴委何人尙未見明文頒示也○蕪湖鈔關應解頭批京餉户部内務府各二萬兩現由道憲吴觀察遴委典史凌仲武少尉齎解約計清明前後卽可起程○繁昌縣左大令瑞芝前因查拿縣境錦衛洲一帶鹽梟會匪順道來蕪禀見吴觀察並赴太郡晉謁杜太守兹悉大令由郡公旋後因瀛眷尚寓皖垣本月十六日爲女公子出閣吉期特於初七日由蕪附輪船赴省擬於本月下浣言旋繁署又聞繁邑西南鄉老虎山等處日内又有會匪嘯聚數百餘人想賢有司除暴爲懷必能及早懲治也○蕪湖河口巡檢吕少尹於正月某日病故後遺缺由太平府杜太守札委唐伯華少尹暫行庖代兹者省憲已另委候補巡檢黄少尹壽昌署理定於本月下浣履新矣 
[潤州官塲紀事]  
　　鎮江訪事友來函云本月十二日前署鎮江府知府王鹿峯太守由滬上乘招商局江永輪船赴江寍十三日道經京口乘輿赴各當道處拜會事畢回舟鼓輪上駛聞奉署理兩江總督南洋通商大臣鹿滋帥電飭赴省商議要公也○日前江南全省提督自强軍統領兼統太湖裏河水師節制南字盛字各旗李壽亭軍門因公赴白門謁見署兩江總督鹿滋帥本月十四日亭午時乘虎威兵艦下駛行過潤 
 
 

Page 3

 
 
州下碇江中鎮郡文武印委各官均詣江干迎迓移時軍門命駕赴各衙門答拜小泊一宵至翌晨展輪東下辦理鎮江下游釐捐總局李明府玉芳前赴金閶謁見大憲本月十二日乘舟抵鎮十五日傍晚乘太古公司鄱陽輪船赴白門叩謁督憲鹿滋帥禀陳加收烟捐事宜○蘇松鎮總兵兼統南洋兵輪船陳印波鎮軍在省垣勾當公務旣畢於本月十三日乘南琛兵艦抵東江焦山各砲臺升砲數門藉以志敬○長江水師提督總統江勝全軍黄芍巖宫保乘開濟兵艦順流赴滬小作勾留然後往金閶閲視太湖水師本月十五日午前道出京江各營勇均在江干列隊志敬 
[上海官塲紀事]  
　　昨晨代理上海縣篆之戴子邁明府飭丁雇舟赴松江恭賀新任松江府舒復初太守任禧○昨日江蘇糧儲道羅少耕觀察命駕赴道轅拜會余晉珊觀察觀察延入花廳欵留午膳 
[擬移巡局]  
　　代理上海縣篆之戴子邁明府會同保甲總巡周秋江司馬查得八仙橋巡防局已劃入法國租界擬移至浦東洋涇鎮仍以葛二尹鏞司巡防事務撥勇十二名分投巡緝並在三林塘鎮添設分局一處飭大南門稽查委員孫二尹調鼎帶勇十名駐局辦事蓋以浦東一帶流氓充斥梟匪横行不得不嚴加巡緝也 
[印飢籌振]  
　　英人担文氏著名律師也當十年前中國晉豫山左奇災曾由原任南洋通商大臣曾制軍檄令赴外洋募捐以振集至三十餘萬金兹者印度洊飢小民之待哺嗷嗷者不下五百萬名口流離顛沛無計謀生印督憫之電飭籌貲恊濟担君乃釘成捐册廣懇輸貲我知滬上不乏樂善好施者自能踴躍輸將不分畛域也 
[拘獲流氓]  
　　浦東流氓獐狼黨頭目徐丙千屢在鄉間横行不法受其害者不知凡幾前日上海縣署差役在六里橋地方拘獲解至縣署禀請代理上海縣篆之戴子邁明府嚴行訊究 
[指控無憑]  
　　前日捕頭解送程文鼎控昌記客棧夥湯南臺行竊衣箱内所儲碧霞犀鼻烟壺一案至英美租界公堂讞員翁笠漁直刺訊得兩造供詞各執著押候過堂覆訊至晚襄讞委員張柄樞司馬升堂研究程文鼎供職員係湖北雲夢縣人捐納州判職銜上年十月某日來滬携有祖遺之碧霞犀鼻烟壺一枚值銀三百兩之譜至去冬虧欠棧中洋錢二元五角不得已將衣箱鋪蓋暫抵旋遷寓大南門外粥廠相近邇聞昌記棧虧欠租金被屋主釘門因往贖取所抵之物詎知鼻烟壺已失去問諸棧夥湯南臺置之不理無奈報捕送案請追湯南臺供並無其事實被訛詐司馬謂程指控無憑碍難准理一併叱令退去 
[上海縣署瑣案]  
　　前日法界公廨讞員朱森庭明府移送歹人張春山拐帶小孩汪福來方春生一案至縣代理縣篆之戴子邁明府升堂研訊汪供小的係湖北漢陽縣人年八歲父在母亡有兄兩人某日由父親携至漢口交張帶往廣東方供小的年六歲漢口鎮弓箭街人母親已故上年父親曾開烟館有一胞兄今年十歲現往四川小的由父親令隨張來滬明府以兩孩所供不能憑信提張詰問供稱小的係廣東大埔縣人向在漢口郭家巷開烟膏店年四十五歲有一胞弟近因乏嗣在漢口價買方孩計洋銀十七元汪孩十三元半俱由孩父立據兹擬挈帶回籍路經滬上暫寓客棧賣契呈電明府疑信叅半飭差將張之行李搜查並無迷藥等物遂飭暫行收押兩孩發某善堂留養俟行文漢口夏口廳查明究竟是否由父價賣俟復到再行核奪○已革二十七保南十二圖地保吴阿桃挖補田單朦換道契經會丈局員察出送縣訊供收押候辦前晚戴明府飭提覆究吴初飾詞抵賴明府指駁再三始供認不諱明府謂吴充當地保任情作弊實屬瞻玩已極著重責一千六百板荷校遊街示衆三日○去年著名流氓小黄牛卽張春榮由英美租異公廨讞員翁笠漁直刺拘獲送縣訊責收禁兹戴明府以該犯罪惡昭彰法難輕恕僅覊囹圄尙不足以蔽其辜特於前日飭提訊詰所犯各案張狡不承認一味求恩明府喝笞七百板仍還獄内 
[上海巡局紀事]  
　　南巿董家渡天主堂司某君鐸曾在大南門外創建聖母堂一所藉以醫養病民更度地置義塜收瘞教民之貧病而亡者去年有本邑人胡阿三者入堂醫病至日前私行逸出前晚復踰牆而進竊取紅呢棺罩及洋燭若干携至十鋪所轄某押鋪求質適爲汛捕劉貴所見拘解二十三七鋪巡防局是晚天主堂院長焦司鐸遣人持名片赴局請究局員盛雨村二尹提訊之下飭押候拘拿同黨周阿蘭質訊○前日老白渡某姓小酒店中忽有多人醉態模糊任情滋擾店夥某甲懼儴禍端奔赴十六鋪巡防中局禀報比及局員派勇馳往查拿若輩已懼而四散矣 
[英美租界公廨紀事]  
　　前者伶人汪桂芬應桂仙戲園之聘嗣忽翻悔欲將所付洋銀退還園主不允延律師侯魯禮控諸公堂請懲其誑騙之罪汪自知不合允在桂仙演唱一年期滿再定去留侯律師以汪旣願登臺無須質訊請飭具結呈案備查○昔年滬上貼票盛行未幾各小錢莊主相繼倒閉脫逃以致公堂案如山積時已革鹽城縣知縣張賡三大令方操讞政不予准理各小錢莊主遂得事外逍遥今者舊案重翻有王伴康者以戎文彬貼票欠據一紙請德商泰來洋行呈控業已由讞員翁笠漁直刺訂期禮拜六會訊矣 
[望加錫風俗志]  
　　南洋望加錫爲西里百島之一本中國荒服全島形勢屈曲分支若人之展臂足然北向一支名萬阿老土人顔貌無異華人頗尙禮教中間曰萬納亦美姿容餘則赤黑色者居多然皆秀雅可觀性頗忠厚信實但太悍耳俗奉回教最重恥辱一受恥辱則持刃殺人繼卽自殺名之曰反目蓋錫人原武呼氏之裔尙廉恥重然諾每有因受辱而波及數十人者自西歴一千八百八十九年因小賭而死至十七人後遂禁佩刀然内地則仍無目不殺人亦可見其野心難戢也荷人自明末撫有其地錫人遂片帆不至中國今則爲荷國所屬矣顧荷人雖得全島其所管轄者惟各海口數里地其内地總名武吃部落政治概歸土酋經理不過歲奉責獻而已去錫四里許有曰外城者亦武吃部也王府尙存有明時賜物如蟒衣玉帶王冠如意之類凡世子嗣位陳之以爲光寵現在荷人設有撫院一臬司一知府一分巡道一大事歸臬司小事歸知府又有官名米色廿司者專理身後物業此外更設賦稅司理財司清衢局捕房武則有副將一叅將二遊擊四守備六七千把數十兵數百巿中有官銀行一德記銀行一英俄美德法意皆有領事駐此大洋商七宋仔商二亞納商雖十餘家然人數無幾且最譎詐每爲人所不齒華人則甲必丹一雷珍蘭二甲長二又有漢務司一凡華人如有受屈難伸之事皆得禀求剖白舊名譯官近始改爲漢務司蓋荷人見我無領事保護且又言語不通故特設此官以統之亦澤民之美政也政尙清靜無盜賊雖抽丁稅民無怨言内部諸人之願受一廛者日益衆埠中華人三千餘名合之内地近五千人婚娶一似漳州俗尊朱子家禮亦有叅以土俗者如七日前告女以將嫁女卽垂涙入房由父母教以學禮及三日前則以鳳仙花染掌心名曰染甲此皆土俗也海口有小嶼七皆漁家一曰龜仔寍卽白嶼仔中有甘泉干女多往遊焉土産咖啡極盛去海岸里許有園林　處有曰萬里園者李氏之别墅也曰慕春園者梁氏之别墅也又有戴氏園馮氏園歐氏園陳氏園張氏園亭榭樓閣皆足娱目賞心廟宇有三爲天后宫爲祖師宫爲九天元女宫宗祠三李氏梁氏湯氏塚地荷一華二又有舊塚二一曰三光瓜亞一曰萬盡　窋皆築自前明近已荒蕪後裔頗難稽攷然清明時節亦有爲之祭掃者足見華人鄉誼之厚其他如福建公祠如光裕堂如學堂如女學如粤人之聯義會館類皆用以行善舉華人自二十年來聰明輩出丁户亦日多鴉片賭酒屠宰各釐稅皆由華人承充娼寮　土著居多華妓絶無僅有人尙孝悌忠信尊崇孔教不忘宗國殷富之家講明禮讓足爲海外所矜式云卓雲涵稿 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　舟子郭正芳向在　　大福所駕船上爲夥去冬船至杭州因事辭别前日忽與李　　　　　　　　　　　　家弄方　　　　　　　資衣物爭閙不休由某號巡街捕拘入捕房解經馬路工程局總辦程雨村大令研訊郭供小的係湖北德安府人　　　在李處爲　　　　九載去年十二月二十日載客至杭州人城訪友未及回船所有衣服箱籠均在船上今旣相遇應請追還李天福　　　　溧錫縣人郭　　　九月傭於小的船上至年終應給工資洋銀七元五角因曾借支十元故不付給至所云有物寄存實無其事大令念郭年老貧苦令李給洋　　元五角作爲川資物件不准斷追○前日南巿四十七號落差巡捕馮廣源持小洋銀四角至十六鋪裹馬路永昌　鋪贖衣櫃夥查檢遲　　　之爭執突被學徒扭毆迨回至捕房將情告知捕頭捕頭立飭他捕馳往將押鋪主鄭阿丁拘獲轉解馬路工程局程大令升堂研訊馮供小　　贖衣服遲延至一點鐘之久向之催取卽被夥伴扭住痛毆忙亂中失去洋銀一元六角縀帽一頂鄭供小的係潮州府屬某邑人年五十有　馮生小的鋪中贖衣短少錢二文與學徒齟齬至毆擊一節實被誣指小鑒大令命管押捕房候提集人証覆訊○前日船户湯厚生泊舟浦畔捕房巡丁丁振邦往收船捐互相扭毆旋將湯拘入捕房捕頭移解馬路工程局程大令提訊之下丁供小的籍隸山東向在捕房供收捐之役前日湯厚生等駁船四艘停泊浦中小的前往收捐湯竟恃蠻不付且與小的扭毆致被撕破衣服今臂上傷痛纍纍叩請騐明訊究湯供小的係川沙廳人丁被同帮名毛毛者所毆與小的並無干涉大令命還禁捕房候提毛毛訊辦 
[英美租界公堂瑣案]  
　　包探陳根寳解賊犯李阿大到案禀稱李竊取雲龍軋花廠子花七包經小的查獲詰知朱殿香曾收買五包僅出洋銀二十二元今特一併送請究雲龍夥王阿慶投案領贓李供稱小的行竊子花以五包售與朱殿香餘皆零星售去無從指出求恩寛宥朱供小的不知竊贓是以收買讞員翁笠漁直刺商之白繙譯判將李笞責三百板著朱賠洋銀三十元再罰洋銀十元以儆○包探石金榮禀稱船户朱紀鳳倩盛金寳王金福李阿銀馬治隆等由蘇州裝貨來申中途被竊報捕後捕頭令小的拘案請究朱投案請追失贓盛等同供貨在南翔直刺著押候吊贓再訊○包探陸阿九解王金渭到案禀稱王寓居來陞客棧積欠房飯資非但不給反扭壞鎖匙竊去洋銀十元零五角經小的拘獲起出原贓尙少一元今特送案請立來陞棧主婦某氏投案申訴前情王供小的係安徽鳳陽人實因貧苦不堪不得已而爲此尙　　典直刺判責二百板遞解回籍○包探金阿三解小工唐阿香紀長大到案禀稱伊等二人串竊和豐機器廠鐵板鐵條等件經小的拘獲送案請訊和豐西人投案請辦唐紀供認行竊叩乞施恩直刺判令將唐枷號兩禮拜紀枷號一禮拜以儆 
[法租界公堂瑣案]  
　　寗波慈谿縣人陳通鋆携帶大小洋銀一千餘元附鄱陽輪船至江北一帶販運各貨船未啓椗被賊竊取一空旋卽　獲賊犯王玉亭一名在身畔搜出大洋銀二百元小洋銀一百枚送入捕房管押昨禮拜二堂期捕頭令包探傳同失主解請讞員朱森　明府與何繙譯會訊陳通鋆投案遞禀伸訴前情王玉亭供認不諱明府著押候笞責三百板研究同黨追贓核辦○招商局江寛輪船失去　銅錫二十九條報捕查獲賊犯楊寳生吊到原贓昨日續獲同黨朱雲卿王阿五陸金生各犯解案請訊旋由城内某錫作主鍾曉文呈繳點銅錫十三條禀稱學徒張兆堂不知竊贓誤行購買求恩寛免江寛輪船司帳人楊振榮投案領贓明府著鍾曉文呈繳錫價洋銀十四元連吊到之贓給楊具領并罰鍾洋銀六元張兆堂交鍾領回朱雲卿等人押候各責六百板○孟叩毛禀稱小的在小東門外順易烟館爲夥昨日劉四海以銅質洋銀一枚換去小洋銀十角事後察出將劉追獲送入捕房在身畔搜出銅洋銀二枚洋銀一元叩請訊辦明府判責二百板將小洋銀十枚給孟領回搜出之洋銀一併充公○陳朱氏禀稱小婦人家居菜巿街前晚被賊竊去各贓開單投報捕房查獲竊犯夏雲福叩請訊辦明府判責二百板贓給失主領回○陶士楨吴月泉前控會總徐馥山許仁章積欠會項洋銀一千餘元迭經明府訊供押候追比昨日原告投案求追明府命提徐許二人復訊許仁章供高陞棧内尙存洋銀一百八十元另有别處存欵一百五十元可抵債所欠明府飭探帶往收取給原告具領將徐馥山交保出外帮同清理○前者張士希控張樹生經理店務虧欠洋銀一千八百餘元明府諭令人銀並保赶緊清理迄今尙未了結昨日原告投案禀稱伊子曾面許付還洋銀八百元請將此欵追給明府著押候補提伊子到案復核○金王氏前曾擔保俞蘭生所欠銀一百五十兩明府以俞在逃未獲應責令金王氏照賠金王氏求交人保出尋俞到案迄今日久俞仍未獲明府飭保人將金王氏交案嚴追昨日保人扭金王氏之夫至案明府著交原保人保出限十日内將金王氏交出延于比追○包探禀稱竊賊沈四觀竊取在新租界内某姓家舊錫酒壺及單被等物兹經小的拘獲解案請辦明府判責一百板贓存候失主具領○包探禀稱流氓陳長壽迭次犯案昨日手携鐵器與人尋仇適爲小的所見拘案請辦明府判枷一月期滿重責六百板遞回常州原籍○包探禀稱偷兒林金生竊取北京輪船上洋布一匹當卽拘獲贓已給還失主今特送案請辦明府判責三百板○包探禀稱賭棍胡子山設攤誘賭怙惡不悛是以拘案請辦明府判責二百板 
[美租界捕房紀事]  
　　揚州人張阿德向爲帳簿生理近因失業餬口維艱前晚至虹口某小客棧借宿天明乘間竊取布被而出持至某押鋪質錢適爲某包探所見拘入捕房捕頭令押候轉解公堂禀請讞員翁笠漁直刺懲辦○昨晨賊犯梁阿寳至外虹口某碼頭棧内竊取舊鐵適爲管門之印度人所見拘入捕房捕頭令押候解送公堂禀請訊辦鎮 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年二月初八日京報全録]  
　　宫門抄○諭旨六道録前○秦督陶奏爲造報甘肅關内練軍支扣餉項細數摺○又　奏甄别營員請旨分别開缺降補勒休摺○又奏爲交卸督篆日期摺○秦撫魏奏爲到任接署督篆日期摺○蜀臬萬奏到任接印日期摺○蜀督奎奏爲揀員調補知縣摺○二月初八日户部通政司詹事府正藍旗值日無引見○慶王等各謝調授缺恩○大額駙假滿請安○額中堂專摺因伊子加級謝恩○熙瑛服滿請安○山海關副都統斌傑奏請開缺○召見軍機○○頭品頂戴陜甘總督臣陶模跪奏爲造報甘肅關内練軍支扣餉項細數清册恭摺仰祈聖鑒事竊准部咨甘肅省裁勇練兵係屬因時制宜并非阿平舊制所有開支薪水亦非常例動支嗣後應令專案奏銷以免牽混等因歴經遵辦在案兹據甘肅布政使岑春煊詳稱光緒二十四年分甘肅關内外馬步練軍薪公口糧等項共實支銀一十九萬九千二百二十四兩二錢二分内扣收過糧價及四二分减平銀共三萬一千六百八十兩八錢八分九厘分别造具奏銷細數清册詳請具奏前來臣覆核無異除將清册咨送部科外謹恭摺具陳伏乞皇太后皇上聖鑒飭部核銷施謹奏奉硃批該部知道欽此○○頭品頂戴陜甘總督臣陶模跪奏爲甄别營員請旨分别開缺補勒休恭摺仰祈聖鑒事竊臣欽奉疉次諭旨飭令整頓營務臣於實缺武員及管帶營旗各官内隨時認真訪查不敢稍涉遷就貽誤邊陲兹查有肅州鎮屬安西恊副將治和情性乖張措置不當久任邊要實非所宜寗夏鎮標右營遊擊黄兆熊久病未愈難期振作凉州鎮屬鎮羌營遊擊管帶武毅左旗馬隊崔金魁辦事刻薄所部士卒多有怨言漢中鎮屬西鄉營都司謝榮陞人地不宜並有訟案牽涉均未便曲予寛容相應請旨將西鄉營都司謝榮陞開去都司員缺以守備降補花翎儘先副將鎮羌營遊擊崔金魁除撤去管帶外開去鎮羌營遊擊員缺以都司留甘降補寗夏鎮標右營遊擊黄兆熊以原品休致安西恊副將治和開缺送部引見以肅戎行而資整頓謹恭摺具陳伏乞皇太后皇上聖鑒訓示再所遺副將都司遊擊各員缺陜甘現有應補人員容臣另揀請補合併聲明謹奏奉硃批另有旨欽此○○頭品頂戴陜甘總督奴才陶模跪奏爲恭報微臣交卸日期並懇俟病體略痊卽行起程恭摺具奏仰祈聖鑒事竊臣前以三年任滿籲請陛見奏奉硃批著來見旋又欽奉上諭前據陶模陳請陛見已有旨准其來京著魏光燾馳赴甘肅接署陜甘總督陶模著俟魏光燾接署後再行來京欽此跪誦之餘實深欣幸喜天　之得覲俾孺慕以稍伸乃不意十月中咳喘復發日甚一日至十一月中旬增患咯血其勢頗劇當卽奏懇天恩賞假一月並一面催魏光燾迅速來甘接署督篆在案兹魏光燾已於十二月二十三日抵省臣飭委署理蘭州府知府慶恕署理督標中軍副將楊志勝謹將陜甘總督兼管甘肅巡撫銀關防及王命旗牌文卷等件齎送署督臣魏光燾接收於二十四日任事臣卽於是日交卸臣病現在　緊調治血證雖幸停止而咳喘仍未稍瘳擬俟調理就痊卽行起程北上俾遂就瞻之願所有微臣交卸日期並懇俟病體略痊卿行起程緣由謹恭摺具奏伏乞皇太后皇上聖鑒訓示謹奏奉硃批知道了著卽上緊醫痊迅速來京毋稍延緩欽此○○頭品頂戴署理陜甘總督陜西巡撫臣魏光燾跪奏爲恭報微臣接署督篆日期叩謝天恩仰祈聖鑒事竊臣於光緒二十五年秋間在陜西巡撫任内俸滿　懇陛見蒙恩俞允九月底到京趨叩闕廷仰蒙召見三次温語褒嘉恭逢皇太后萬壽隨班祝嘏並蒙恩賞入座聽戲頒賜稠疉自顧何人膺兹卷寵感愧交深陛辭請訓後十月三十日欽奉諭旨署理陜甘總督當經恭摺陳謝復蒙召見訓誨周詳跪聆之餘莫名欽感卽於十一月初三日由都起程途次接准督臣孤模電函交催兼程前進十二月二十三日行抵甘肅省城二十四日准督臣陶模委署蘭州府知府慶恕署督標中軍副蔣楊志勝齎送陜甘總督兼管甘肅巡撫關防一顆並王命旗牌文卷各件前來當卽恭設香案望闕卽頭祗領任事伏念陜甘爲邊陲重地幅員遼闊輔車相依而甘肅兵燹屢經民生凋敝回漢之猜疑未釋蒙番之風氣各殊兵力尙覺單微餉糈必資恊濟撫綏匪易籌措宜周檮昧如臣懼弗勝任惟有仰遵慈訓認真辦理嫌怨弗辭殫竭血忱勉循職分不敢以暫時署任稍涉因循冀答高厚鴻慈於萬一所有微臣接印任事日期除恭疏題報外謹繕摺具陳伏乞皇太后皇上聖鑒再臣經過直隷河南陜西於懷慶遇雨陜西西安一帶遇雪兩次甘肅東路各屬現俱得雪地方均極安謐合併陳明謹奏奉硃批知道了欽此○○頭品　戴四川按察使萬培因跪奏爲恭報微臣到川接印日期叩謝天恩仰祈聖鑒事竊臣在　蘆鹽運使任内於光緒二十五年七月二十八日奉旨補授四川按察使當卽具摺謝恩籲請陛見奉硃批著來見欽此遵於九月初三日交卸鹽運使篆務初九日到京請安疉蒙召對三次仰蒙聖慈垂訓欽感莫名陛辭後束裝起程十二月十三日行抵川省奉督臣檄飭赴任十八日准署按察使張元普將印信文卷委員齎送前來臣當卽恭設香案望闕叩頭謝恩祗領任事訖伏念四川當荆楚上游臬司爲刑名總匯課羣吏而張綱紀鐵越宜嚴清庶獄而衛閭閻鼓枹可靖内奸何以肅保甲實弭盜之源外侮何以消團練尤治兵之要值此艱虞時局所當振刷精神檮昧如臣懼難勝任惟有懔遵聖訓殫竭愚誠遇事禀商督臣悉心經理不敢稍涉因循以冀仰答高厚生成於萬一所有微臣到川接印日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○頭品頂戴四川總督奴才奎俊跪奏爲知縣人地相需請仍以原擬之員互相調補以資治理恭摺仰祈聖鑒事竊奴才於本年五月奏請以合江縣知縣龔寳琅與雙流縣知縣李子榮互相調補一摺光緒二十五年七月十二日奉硃批吏部議奏欽此旋准吏部咨李子榮任内有承緝師安懷典　成祝有發玉福興周登高甘樹堂被劫六案均例關展叅降調核與對調之例不符應毋庸議光緒二十五年八月初八日奉旨依議欽此欽遵行知在案兹據藩臬兩司會詳查合江縣濵臨大江近接黔壤水陸交衝時多外匪游弋加以民教雜處交涉事繁現任知縣龔寳琅甫經到川情形未能熟悉於是缺不甚相宜覆加查察惟有雙流縣知縣李子榮通逹事理熟悉民情以之調補合江縣知縣人地實在相需所遺雙流縣知縣缺附近省會民情樸實治理較易卽以合江縣知縣龔寳琅調補可期勝任查例載阿緝盜叅案已起限其有缺係繁要爲地擇人者亦應據實陳明仍照例辦理查李子榮有雙流縣任内阿緝師安懷黄寳成被刧二案於二十二年二月二十五日交卸係在二叅限内祝有發一案於二十五年三月二十五日交卸係在初叅限内玉福興周登高甘樹堂三案於二十四年二月十二日交卸係在疎防限内均係未起三叅此外並無别項不合例事故是李子榮所得處分例得據實陳明仍准照例辦理等情請奏前來合無仰懇天恩俯念缺係衝要爲地擇人准以雙流縣知縣李子榮與合江縣知縣龔寳琅互相調補實於吏治地方均有裨益該員等各由選缺調補選缺銜缺相當毋庸送部引見所　該員等年歲籍貫履歴前已陳明應免重叙是否有當理合恭摺具奏伏乞皇太后皇上聖鑒訓示謹奏奉硃批吏部議　欽此 
 
 

Page 15

 
 
[光緒二十六年二月初九日京報全録]  
　　宫門抄○諭旨四首録前○兼粤督德奏爲廣東釐金由商繳餉試辦摺○燕督裕奏爲請將天津海防同知移駐唐沽摺○楚督張奏爲揀員請補要缺知縣摺○贛撫松奏甄别通判知縣照例補用摺○二月初九日禮部宗人府欽天監廂藍旗值日吏部引見二十三名○禮王等各謝授缺恩○桂公等前往南苑請安○斌傑謝准其開缺恩○恩順謝稽察覺羅學恩○志公續假五日○熙公請假十日○召見軍機○○頭品頂戴兼署兩廣總督廣東巡撫奴才德壽跪奏爲廣東釐金一欵爲餉源大宗經大學士臣剛毅來粤會同前督臣譚鍾麟曁奴才德壽公同商議擬招商人承辦以杜中飽而袪糜費先經會同奏明並經飭局諭廣濟醫院紳董傳知七十二行商人會集妥議據呈願將通省行釐坐釐補抽半釐台砲經費改爲官督商辦每年認繳餉銀四百萬兩遇閏照加准以龍圓及洋銀上兌並公舉土絲行岑敬輿杉行麥英俊銀行伍部章茶行黄健光等四名爲首承辦奴才與前督臣督同司道籌議飭該商等先繳餉銀一百萬兩卽准領示試辦正在籌辦間准大學士臣剛毅電知回京面奏所加百萬留爲外用奉旨允准並電奉諭旨又經飭催司局赶辦因土絲行恊綸堂商人凌朝康黄濳燾及省街銀行忠信堂如意堂等各商意見叅差飭局傳集開導務令和衷妥議嗣據紳商覆稱商情均已允洽並無異議當卽電請總署先行代奏在案現據厘務局司道詳稱傳集各商妥議以七十二行商承七十二行之餉責成仍在商首四人并據備繳餉銀二十萬限三個月内繳足餉銀一百萬兩卽行核明給示定明試辦再將局卡酌量裁撤以節糜費其先繳餉銀一百萬兩准其作抵試辦三個月之餉於第三個月内卽分六期匀繳三十三萬三千餘兩爲第四個月預繳之餉嗣後按期提前一月先繳不准逾期已據該商等遵擬條欵具結存案詳請具奏等情前來奴才查釐金由商承辦每年認餉四百萬兩如果不誤餉需洵屬裕餉惠商惟凡事利之所在弊卽隨之不必先事逆憶不能不隨時維持且餉鉅事繁試辦伊始能否辦理裕如究屬尙無把握該商等亦頗慎重現旣議定先期一月繳餉不致延誤將來餉果尅期先繳自當久子承辦萬一商情爲難事關餉需再爲妥籌辦理奴才仍會同督臣督飭司局察查保護務期官商合力事可經久嗣後如有變通更易之處隨時奏聞再該商等試辦以後卽將按月所繳餉項遵旨分别存儲聽候補撥及留爲外用其釐金徵收細數免予造册報部以歸簡凈除將詳細章程録呈軍機處户部查核外所有廣東釐金由商繳餉試辦緣由理合據實陳明伏乞皇太后皇上聖鑒訓示再兩廣總督係奴才兼署毋庸會銜合併陳明謹奏奉硃批所加釐金一百萬兩一半聽候部撥一半留爲外用該部知道欽此○○頭品頂戴直隷總督奴才裕禄跪奏　塘沽海口地面事務繁重請將天津海防同知移駐該處以資治理恭摺仰祈聖鑒事竊查天津海河節節淤淺近年進口輪船　能駛抵津埠皆在塘沽停泊起卸貨物而津榆自開鐵路行走火車塘沽又係必由之路中外商旅絡繹已成海口巨鎮人烟稠密良莠不齊稽查彈壓極　緊要該處爲寗河縣管轄距縣治較遠實有鞭長莫及之勢非設專員駐紥該處清查保甲察詰奸宄遇有搶竊鬥毆案件非隨時拿辦不足以裨治理查天津海防同知駐紥新城原爲稽查出入商舶會緝海面盜賊而設現在新城地面事務甚簡而塘沽則倍常繁盛地方情形今昔迥苏似應因地制宜令該同知駐紥塘沽移簡就繁以期得力當飭藩臬兩司詳察妥議詳辦去後兹據藩司廷杰臬司覺羅廷雍會議詳　具奏前來奴才伏查天津海防河捕同知一缺原駐葛沽嗣由葛沽移駐新城昔年原以新城係商船出入海河要道邇來海河淤淺中外商船悉以塘沽爲聚集之所該同知駐紥新城事務無多直與閒曹無異今塘沽旣須專員駐紥應請卽將該同知移駐該處責令認真稽查保甲緝拿盜賊所有塘沽一切竊盜鬥毆賭博等項罪止枷杖案件均令就近審理其刑名錢糧事件有承緝承追並刑名案件應得罪名在徒流以上者仍歸寗河縣審辦塘沽距新城不遠該同知從前經管各事仍令督飭葛沽巡檢照舊兼辦其員缺仍舊定爲繁難二項海防河捕同知要缺照章在外於河工地方丞倅並沿河州縣内揀選升調補用應領廉俸並辦公經費書役薪水等項悉照舊章毋庸更議移駐衙署現值庫欵支絀暫令租賃民房居住俟帑項稍裕再議建造其餘未盡事宜仍飭詳細查明另行核辦所有塘沽海口地面事繁請將天津海防同知移駐該處以資彈壓緣由理合恭摺具陳伏乞皇太后皇上聖鑒訓示謹奏奉硃批該部議奏欽此○○頭品頂戴湖廣總督臣張之洞湖北巡撫臣于蔭霖跪奏爲要缺知縣揀員請補恭摺仰祈聖鑒事竊照署江陵縣事本任棗陽縣知縣李九江在署任病故當經題報開缺聲明所遺要缺扣留外補在案杳截缺章程内開丁憂病故之缺有本日可計者卽以各本日作爲開缺日期今棗陽縣知縣李九江於光緒二十五年九月初十日在署任病故應歸九月分截缺係要缺應照例揀員請補查定例知縣應調缺出俱令於現任人員内揀選調補如無合例堪調之員始准以候補人員題補又准部咨題調缺出仍令照例於現任人員内揀選調補如果實無合例堪調之員准以奉旨命往及曾任竇缺候補並進士卽用人員酌量補用各等語今棗陽縣知縣係繁疲難題調要缺地廣賦繁素稱難治非精明練逹才識兼優之員難期勝任臣等督同藩臬兩司在於通省實缺知縣並候補人員内逐加遴選非現居要缺卽人地不宜實無堪以調補之員惟查有卽用知縣陳　年四十五歲河南光山縣人由增生應光緒十一年乙酉科本省鄉試中式舉人十二年丙戌科會試中式貢士殿試三甲第一百二名朝考三等五月初九日引見奉上諭著以知縣卽用欽此簽掣湖北六月初一日領照起程十月十九日到省嗣以管解京餉無誤經部議叙給予加一級紀録二次十四年十二月十四日奉旨依議欽此旋遵賑捐例報捐同知銜十六年三月十四日丁母憂回籍守制服滿起復領照來鄂十九年九月初一日回省是月接到部文准其起服覆查該員陳間心地篤實才具諳練且先後代理沔陽州委署竹山建始等縣印務措施一切均無貽悮以之請補棗陽縣知縣要缺實堪勝任惟調缺請補與例稍有未符但人地實在相需例得聲明奏請合無仰懇天恩俯念棗陽縣知縣員缺緊要准以卽用知縣陳閬補授實於地方吏治大有裨益再該員係卽用知縣請補知縣銜缺相當毋庸送部引見據署湖北布政使瞿廷韶署按察使孟繼壎會詳呈請具奏前來謹合詞恭摺具陳伏乞皇太皇皇上聖鑒勅部核覆施行謹奏奉硃批吏部議奏欽此○○江西巡撫臣松壽跪奏爲通判知縣試看一年期滿留省照例補用恭摺具奏仰祈聖鑒事竊照前准部咨嗣後道府州縣等官無論捐納勞績各項人員應於到省一年後察看考核分别補用等因兹查捐納試用通判徐紹榘鄭在彛王壬林試用知縣嚴樹聲均試看一年期滿應行照章甄别據藩司張紹華會同臬司陳澤霖詳請留省照列補用前來臣詳加察看捐納試用通判徐紹榘才具明練鄭　彛勤慎奉公王壬林年壯才明試用知縣嚴樹聲安詳謹厚相應請旨留省照例補用謹會同兩江督臣劉坤一恭摺具奏伏乞　太后皇上聖鑒訓示謹奏奉硃批吏部知道欽此 
 
 

Page 16

 
 
[光緒二十六年二月初十日京報全録]  
　　宫門抄○諭旨五道録前○蜀督奎等奏查明川鹽課釐重於淮鹽委實難再議加摺○又奏續奉撥補宜昌鄂岸鹽釐委實無力籌解摺○粤督李奏鎮叅各員飭回本任片○湘撫俞奏請藩司帮辦營務片○二月初十日兵部太常寺太僕寺八旗兩翼值日無引見○蘇嚕岱謝調山海關副都統恩○德洪額謝授廂白漢副都統恩○溥侗續假五日○兵部奏派管理馬館派出葛寳華○召見軍機貴昌○○頭品頂戴兩江總督臣劉坤一頭品頂戴湖廣總督臣張之洞頭品頂戴四川總督臣奎俊跪奏爲遵旨查明川鹽課釐重於淮鹽委實難再議加恭摺覆陳仰祈聖竊事竊臣等承准軍機大臣字寄光緒二十四年七月二十九日奉上諭軍機大臣等議覆袁昶條陳請加重川鹽課釐等語據稱以淮課比較川課加重十數倍使川課與淮相將卽以之抵補淮課原額所奏如果可行於餉項大有裨益應如何設法加徵之處著劉坤一張之洞奎俊破除情面會商妥議奏明辦理袁昶原呈均著摘抄給予閲看等因欽此遵卽往返會查川鹽行鄂五十包爲一引除去皮耗止重一萬斤在川徵引稅義截額課銀八兩七錢二分八厘廠厘銀十八兩渝釐銀二十五兩共銀五十一兩七錢二分八厘至鄂又徵釐課錢一百八十千文海防釐錢二十千文江防經費錢三十千文鹽斤加價錢二十千文共錢二百五十千文以錢約十六文作銀一分每鹽一斤攤徵錢二十五文折合銀一分六釐川鄂兩省銀錢并計每斤實共攤徵銀二分一釐一毫七絲二忽八微此川鹽計斤攤徵之數也淮鹽每引六百斤鄂徵正加課銀二兩一錢一分三釐釐銀五兩二錢六分七釐共徵銀七兩三錢八分每斤實攤徵銀一分二釐三毫此淮鹽計斤攤徵之數也兩相比核川鹽每斤實較淮鹽多徵銀八釐八毫七絲二忽八微按照原奏每包一百三十五斤計淮鹽僅繳銀一兩六錢六分零五毫川鹽則徵銀二兩八錢五分八釐三毫二領八忽實較淮鹽多徵銀一兩二錢川重於淮顯而易見是以從前湖廣督臣李瀚章於復淮案内奏稱取鄂省所收之數與淮課較優絀已分合川鄂兩省所收之數與淮課較直有天淵之别奏案具在固無待於今日而始議及重徵川鹽以抵淮課也若必舍重釐而專較輕課則川商成本愈重求利愈難勢必籲懇减釐甚或裹足不前未收加課之數先有絀釐之慮况釐已收效多年爲三省歲入常欵實已與課無殊而揆諸原奏加課與淮相將之議數且過之委實無可再加日湖北行銷川鹽自同治九年兩淮規復引地以來只行荆宜安襄鄖五府荆門一州並湖南之澧州一屬銷路旣隘收稅漸少迨至光緒十年以後兩江在宜昌添設加抽局並先後籌辦江防籌還洋欵迭次加價每鹽一斤已至二十五文之多商人成本旣重而川江險阻脚力盤費更屬不資早已無利可獲故宜沙各處鹽商折本歇業者日見其多每加價一次年計收稅必短少一二十萬串或二三十萬串不等此商疲銷滯之明徵况鄂省宜局所收鹽稅本爲京滿各餉要需現已撥抵洋欵百萬鉅數雖奉撥補實多無著本年奉旨籌餉湖北又將川鹽每斤加價二文川省現亦奏請照鄂加價若勉强再加鹽課收數勢必短絀不但無補於淮額實有損於川課卽有碍於大局臣等再三咨商意見相同合無仰懇天恩俯念川鹽課釐重於淮鹽准免再加川課以卹商力而顧餉需謹合詞恭摺具陳伏乞皇太后皇上聖鑒訓示再此摺係臣奎俊主稿合併聲明謹奏奉硃批户部核議具奏欽此○○頭品頂戴四川總督奴才奎俊跪奏爲川省續奉撥補宜昌鄂岸鹽釐委實無力籌解仍請改撥他省恭摺仰祈聖鑒事竊查按准户部咨議覆奴才具奏無力撥補宜昌鄂岸鹽釐一摺計鈔單内開查指撥四川省裁兵節餉一欵係照上年銀數奏撥上年業已報解本年自應照案辦理且川省裁兵節餉係分年遞减上年已减二成本年則不止二成較上年當更易籌解此項節餉銀兩原係奏明聽候部撥該省不應舍部撥之欵於不顧徑行挪作别用又川省鹽斤加價每年收銀五十萬兩指撥歸還俄法英德洋欵每年用銀三十萬兩核計尙餘二十萬兩卽將撥補宜昌鹽釐十萬兩如數解交仍餘銀十萬兩尤不得謂無欵可籌又撥四川鹽課四萬兩係按秋撥册造實存之數撥當稅七千五百兩係按近年當稅每家新增五十兩之數均與歴年額徵數目有别亦應留供部撥不得專歸本省應用至重慶關稅前據報至一百五十結止實存銀十七萬餘兩是以撥銀八萬兩籌補鄂岸鹽釐現據該關報至一百五十三結止較前存　數輒减少應飭重慶關在於徵收各稅項下陸續提銀二萬兩撥補鄂岸鹽厘其餘銀六萬兩該關卽免籌解除行知兩江總督將江寍藩庫收存清淮裁勇節餉銀三萬二千二百兩留抵鄂岸鹽厘外不敷銀二萬七千八百兩卽在本年續收烟酒茶糖加厘及新案减平項下如數湊解一併作爲鄂岸鹽厘之用等因當經分行遵辦去後兹據布政使王之春署鹽茶道長春川東道夏旹辦理滇黔鹽務補用道華國英會詳遵查川省自上年裁兵二成後卽經奏准免裁實係只有二成並非上年遞减鹽斤加價原撥洋欵雖係三十萬兩當因指撥之九十四萬兩不敷湊解是以奉准全數供支歴年照解無異並非目前率請改撥鹽課當稅及當稅新增歴係撥充甘餉歲有銷册可稽並非專供本省應用重慶關稅川省並無絲毫存賸現雖奉部核减只解銀二萬兩而此次又添撥川省續收菸酒糖加釐及新案减平銀二萬七千八百兩杳續收菸酒糖加厘業經奏留作添撥東北邊防經費其扣存湘平一項先　截留爲武備學堂經費現雖切實芳减並另籌别欵而此項湘平亦須自二十六年起方能騰仕候部撥用　謂重慶關稅减撥至二萬兩不難照籌則關稅徵數除應解京餉洋欵及靖西關經費外原有搭解總理衙　尾數部中或未計及應由户部咨明總理衙門將比尾數截留儘數移　鄂岸鹽釐以資挹注舍此無可騰挪實以部撥各欵皆有正項支用絶無盈餘委實無從籌解詳請奏咨　來奴才查川鄂唇齒相依彼此原無膜視如可設法措辦自當分任其難竭力籌解以顧磊局惟川省正雜入欵止者此數而撥欵　　不窮近加以通省教案新舊賠欵不下一百三十餘萬兩皆須本省籌付不能稍有延欠而英法俄德償欵又因磅價昻貴每年加撥銀一十六萬兩除將裁兵節餉銀六萬兩撥解外尚不敷銀十萬兩通盤籌計合賠欵磅價以及歲入歲出不敷各項爲數　鉅自顧不逞萬難撥補他省該可道等所　委係實在情形合無仰懇天恩俯念川省財賦日竭用欵日增敕部仍將宜昌鄂岸鹽釐改撥他省以免　懸除分咨查　　是否　當○合恭摺具陳伏乞皇太后皇上聖鑒訓示謹奏奉硃批户部酌核改撥欽此○○李　　　　再廣東碣　鎮總兵鄧萬　應卽飭回本任現署碣石鎮總兵之水師提標中軍叅將升補大鵬恊副將丁志德應飭回水師提標中軍叅將　　　者水師　　　軍叅　　瑞楨應飭回碣石鎮中軍遊擊本日以專責成除分檄飭遵外謹附片陳明伏乞聖鑒謹奏　　　　兵部知道欽此○○俞　三　　再臣疉次欽奉諭旨講求武備自當切實整頓益求精進以收建威消萌之效查湖南藩司錫良　　勤　材　兼　　怨不一　　某決在護巡撫任内不時親赴校塲　率訓練日有進境兹回本任擬由臣札委總辦全省新舊水陸各營務帮　　　　　　　　　　助　　　　　儲道　湘　　補道張成　　　辦合併聲明所有添委　司錫良總辦營務緣由謹附片具　　　　　聖　　　　　　　　　　　　　　　　　　　收實效　　　　　 
 
