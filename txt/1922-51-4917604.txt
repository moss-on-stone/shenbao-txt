# 1922 - 51 - 4917604

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[時機與困難（冷）]  
　　以中國今日相爭相鬭之各方言之無一方無良好之時機然又無一方無自處之困難有良好之時機故無一不欲躍躍以進取有自處之困難故又無一不是遲遲以有待旣欲取進又必有待此時局所以常懸於若有若無若眞若僞之間而無切實之下落也 
　　不然北伐則早北伐矣直奉之交戰則早交戰矣各方聯合之進行則早成功矣何至於日有今日而所事依然如昨耶是故困難未除時機斷無所用困難旣去以今日之中國論固無日無時機也 
[命令]  
　　二月二十六日大總統令王賓范毓靈均授爲陸軍中將易兆雲授爲陸軍軍需監此令 
　　又令陸軍總長鮑貴卿呈請任命嚴東漢爲察哈爾都統公署軍法課課長應照准此令 
　　又令海軍總長李鼎新呈請任命何兆湘爲科長應照准此令 
　　又令内務總長高凌霨呈准兼署山東省長田中玉咨請任命陳滬爲武城縣知事羅天民爲邱縣知事蔣潔章試署商河縣知事王鑄試署滋陽縣知事李鍾濬試署郯城縣知事趙昌試署汶上縣知事均照准此令 
　　又令内務總長高凌霨呈准新疆省長楊增新咨請任命曾紹基試署省會警察廳警正應照准此令 
　　又令馬鴻烈晋給二等文虎章盧開第晋給三等文虎章此令 
　　又令史文漢隆給予　等嘉禾章此令 
[國内專電]  
　　北京電徐半自責式通電前先派人赴奉洛兩方詢問彼此相持究竟對於本人有何不樂之處不妨直說奉言尊敬如昔洛云始終擁護使者返命徐曰旣如此容予說幾句公道話遂拍（二十七日下午二鐘） 
　　北京電昨孟恩遠由保回京今晨入府逹曹錕意謂曹希望大事化小小事化無正與徐合 
　　北京電徐派參次蔣雁行赴洛見吳派奉軍司令部副官王玉亭赴保見曹（二十七日下午二鐘） 
　　北京電昨聞五十三旅接防德州係五十一旅劉景元部五十三旅爲奉軍（二十七日下午二鐘） 
　　北京電昨徐宴霞飛於懷仁堂全閣員陪昨申刻留法學生公宴霞飛今夕外部大樓茶會歡迎并開跳舞會（二十七日下午二鐘） 
　　北京電六日上午十一點法使館舉立歐戰法國陣亡紀念碑霞飛主席並備有沉痛之演說霞飛謂予曰余此來正式使命爲答謝中國參戰預備三月二日夜七點半在法使館開大宴會遍請中國政府方在野名人並協約國公使參贊等（二十七日下午四鐘） 
　　北京電交部至今未將對外所訂密約抄交外部轉送太會常駐處登記太會規定不登記之條約卽作無效可信今後世界無所謂密約（二十七日下午二鐘） 
　　北京電院催交部膠濟接防時日甚促接收隊何日組成何日到魯請將田督有冬兩電查照辦理見復（二十七日下午八鐘） 
　　北京電昨外部答外交聯合會對於質問梁氏與日使談話眞相謂外交方針未變至個人言動旣未預聞恕不奉答故聯合會擬直接詢梁蓋去年十二月二十九梁與小幡談話熊垓西田二人在旁外部實未便代梁受過故以個人言動了之（二十七日下午二鐘） 
　　北京電孫北伐計畫原分兩路一取長沙一佔贛州爲根據地現桂匪蠭起陳炯明請孫宜策後路安全勿急進免進退失據孫覆對湘爲陽攻對贛爲正攻 
　　北京電蔡廷幹到京今日見徐言俟部署檔案卽赴滬主持修改稅則（二十七日下午二鐘） 
　　北京電和使歐登科函農部請開中國沿江沿海各漁業公司地點名稱産額見復（二十七日下午二鐘） 
　　北京電農部覆外部濬浦局改組港務局一事本部派僉事徐球高文炳蒞會與議（二十七日下午二鐘） 
　　北京電京電顔德基赴洛係顔德璋之誤（二十七日下午二鐘） 
　　北京電汲金純擬將熱河大礦收回官辦農部覆應將民有礦區外劃作官礦（二十七日下午二鐘） 
　　北京電東海辭清廷太師之命外傳謝恩之說不確（二十七日下午二鐘） 
　　蘭州電省會法師選工中女師六校校長因紙幣價格低落面謁省長要求維持學校經費 
　　蘭州電省垣盛傳葉爾衡在京遍謁要人運動蘭山道尹各界反對甚烈（以上二十六日下午六鐘） 
　　蘭州電省會六校職敎員聯合會開會議决自元月起各校經費一律發給現金規定的欵 
　　蘭州電劉曉嵐請督省兩長議會議長及各廳道開財政會議籌商救濟紙幣方法 
　　蘭州電下午各校職敎員謁見省長請將對於維持學校方法具體答覆（以上二十七日下午二鐘） 
　　漢口電聞川滇對北伐尙在觀望内部亦不統一故粤軍不敢入湘北伐形勢漸緩另訊吳極注意北方政潮俟有必要時尙擬抽調駐岳直軍一部回防 
　　漢口電沈鴻英來鄂商該軍北附問題 
　　漢口電鄂敎職員聯合會電推余日章爲鄂敎育界代表出席上海國是會議（以上十七日下午五鐘） 
　香港電全港工圑調停罷工會派代表上省調停無效宣布自行解散該會 
　　香港電港聯益貨倉火警損失三十餘萬 
　　香港電寗陽車路因煤炭短少毎日停開早車一次 
　　香港電國會非常會議有（二十五）通電反對北廷贖膠濟路主張無條件收回（以上二十七日下午十鐘） 
　　香港電陳炯明徑（二十五）得港電船東允再加二五數卽召海員會長薛兆徵面商謂海員對此數如照允可卽解决蘇答此數與海員要求者相差尙遠未能滿意等語以現情觀測船東能毎百再加四分半或可解决 
　　香港電海員函陳炯明請轉英領各問題由雙方直接磋商無庸設公正人 
　　香港電孫敬（二十四）下令嚴禁蓄婢　　香港電劉震寰電告艶（二十九）克復河池林俊廷竄南丹聚殘部及梅匪六七千人支（四日）分三路反攻河池縣城戰三日夜始將匪擊退林親率部攻保平下口斷我軍聯絡震寰率兵往援虞（七日）與戰一日夜匪不支林逃盾庚（八日）青（九日）先後克復平江下口俘敵三百餘奪砲一槍數百（以上二十七日下午六鐘） 
特約路透電 
英法總揆會議後之輿論 
　　二十七日倫敦電法國各報對於波洛業會議之結果極爲滿意英國各報亦加稱許惟反對自由黨之報獨唱異調毎日新聞稱該會議之結果乃普恩賚氏外交上之勝利毎日紀聞之意英法合作之希望已較開恩斯會議失敗以來任何時期爲佳聞普恩賚氏對於英法協約所持之要求已稍和緩似有贊成之意其期限擬展爲二十年云 
[全印大會之主張]  
　　二十六日德里電全印大會委員會討論八小時後已通過甘地氏中止實行羣衆非武力抗拒之决議案聞該决議案之主張逾越甘地氏個人之觀念其起稿時乃求迎合大會領袖所持之意見某會員主張取銷非武力抗拒　不與政府合作之　　未得贊助　　　　　　 
 
 

Page 5

 
 
   
 
 

Page 6

 
 
特約路透電二 
[印度之鐵路工潮]  
　二十五日喀爾喀特電東印度鐵路罷工者已陸續上工今日亞山索爾與西太蘭泊間有人以　軌横置鐵路上並有人以石擲擊貨車一輛之司機者快車一輛離白特璜時有印人一持刀入一歐婦車室該歐婦與之爭抗致手受重創後由鄰室印人數名報警該盜乃奪歐婦錢袋逃去 
[南北愛爾蘭與英倫]  
　　二十六日倫敦電邱吉爾氏在殖民部與南北愛爾蘭政府代表會商愛爾蘭選舉延緩三月舉行事數次已於今晨終止南愛爾蘭代表今夜啓程回愛爾蘭聞大局已更有希望 
　　二十七日倫敦電邱吉爾氏與愛爾蘭代表會商後英内閣已明悉愛爾蘭展緩選舉之用意聞格里菲士氏已能爲英内閣釋明臨時政府與伐勒拉氏之休戰乃爲擁護愛爾蘭和約起見今料愛爾蘭自由邦議案將稍加修正格里菲士氏語客謂英政府現遵守和約條欵彼與同僚亦擬實行約文 
[英國機器業之工潮]  
　　二十六日倫敦電機器業已發生全國風潮廠主已定三月十一日停工事因爭論關於逾時工作管理之自由而起工人曾投票拒絶幹事部贊成某說帖之建議即職工聯合便不得干涉僱主在其廠内施行管理事務之權是受影響者五十萬人惟僱主及職工聯合會會員將於七日會商以期挽回風潮又聞造船廠主建議將工人毎星期所得之奬勵金英金一鎊六先令六便士自三月十五日起分兩次取銷工人開會投票表决多數反對故恐船廠亦將停工 
[土耳其之國民黨]  
　　二十六日君士坦丁電國民黨外交大臣宇蘇夫氏率員若干人明日將赴馬賽宇氏公然宣稱安哥拉政府乃土耳其之唯一政府宇氏雖遭土内閣之反對仍得秘密親見土皇會談甚久基瑪爾氏是否曾得土皇贊許委員會此行俾該圑得以土耳其全部之名義發言今日尙未明晣 
[美國取消禁酒運動]  
　　二十七日華盛頓電美國勞工聯合會幹事會發表宣言請運動取銷禁酒律而以許售淡酒及啤酒之計畫爲代謂禁酒之舉乃社會與道德之失敗一般人士咸漠視此律致私運者充斥全國此舉實增多失業之人而毎年增重之稅欵其數約十萬萬元云 
[美國之私酒]  
　　二十六日美國樸資茅電美國巡船某號均獲諾伐斯柯興摩托船一艘船中載有運交紐約之酒十箱該船懸掛英旗船員已被拘留以待澈查 
[美國之黨爭]  
　　二十四日華盛頓電全國民主黨國會委員會會長今日發表一文指斥若干共和黨員之擬於下届充候選人者曾於上星期五日在此間某旅館與影戲園經理數人集議利用活動影戲爲其選舉運動之方法 
[美國火藥庫炸裂]  
　　二十五日芝加哥電昨夜芝加哥西南郊某火藥庫爆炸全城震動十二哩外之觀象臺亦爲搖動臺中之人疑爲地震其肇禍之原因未悉 
[各國近事紀]  
　　二十五日華盛頓電衆院今日通過商部經費議案計美金一千八百五十萬元又通過工部經費議案計美金六百八十萬元 
　　二十六日瑞典京城電波羅的海已開凍留泊文加燈塔外之輪船十四艘已開抵哥城堡 
　　二十三日莫斯科電赤塔消息稱遠東民主國之軍隊於佔領伯力擊退反過激軍後已前進五十俄里 
[日本之造船工潮]  
　　二十七日東京電　濱造船公司之工人四千名實行「緩進」罷工該公司已停工以抵制之 
[日本之陪審制]  
　　二十七日東京電樞密院通過日本陪審制不日將提交帝國議會 
[唐繼堯返滇計畫]  
　　二十七日北京電唐繼堯報稱已率軍進攻雲南在廣南與顧品珍之軍見戰衆意唐旣分兵攻滇孫中山北伐之舉將因以展緩吳佩孚之地位則轉可鞏固 
[水夫罷工近聞]  
　　二十七日香港電共産會廣州支部向罷工海員發一宣言書大意如下吾輩爭存而罷工凡正誼和平之人而非資本家或官僚派者咸表同情吾輩爲人人爭求有意思有興味之生活不願受少數人視同奴隷牛馬之待遇故吾輩對資本家宣戰而發起階級戰爭此種偉大豪邁之行爲已增吾輩之光榮終必獲勝資本家依目前生産制度吸勞動者之膏血腦滿腸肥故斤斤保持階級之差異但適自掘其墓耳世界各處工黨勃興收回利權决非資本家所能踐蹈以死吾海員要求正當决不失敗但吾輩不可稍懈資本家技俩頗多間牒四佈虚僞宣傳使人迷惑吾輩須牢記下述四點（一）堅持到底吾輩提交船主之最近條件以輓近社會個人生活之需求比較之可謂低於極度吾輩不可因壓力或引誘而退讓一寸無論調處者爲何人吾輩不逹目的必不輕諾（二）固結圑體外人常恥笑吾華人無持久性質無圑結能力諺有之曰衆擎易舉勞動家可致勝資本家之有力點在人數之衆多但若不能行動如一人則資本家不難破壞我圑體（三）嚴守秩序吾輩仇敵爲資本吾輩當愼重勿得罪助我之人吾輩言行不可逾出範圍吾輩必恪遵文明方法籲求友助共禦吾敵（四）注重自台吾輩在廣州不下數千人對於同情者所表示之扶助與善意深爲感激但吾輩須知敵人間牒巧於誣蔑假冒海員故意爲非以期减弱吾輩之粘力故吾輩雖對於極細微事亦當愼重顧慮否則將予人以口實譏吾輩程度不高吾輩須時當自省我所爲者是否有可引起不美滿批評之處吾輩知資本家現正作最後呼吸然燈將熄時必有回光吾輩當倍發精力愼加預備以防其最後之打轚本會以爲階級戰爭現已開始而海員此舉實開其端竭我全力爲其後援本會之責也奮起奮起注視我旗幟以鬥吾引領以盼汝輩之榮譽凱旋 
[公電]  
　　沙市王汝勤通電各報館均鑒立國之道首重練兵練兵必先籌餉民國以來用兵日棼餉源日蹙馴至飢兵乏食譁潰時聞罪豈盡在軍人亦執財政者籌餉無方有以使之然也刻下左支右絀困難已逹極點然猶賴此鹽餘挹注以資目前之兵食雖屬望梅解渴尙可稍慰兵心不謂僅此少數希望仍欲完全斷送如近日財政當局所擬九千主百萬鹽餘公債之發行姑無論其用途若何是否正當窺其用意將以數百萬軍人性命所關之餉源而吸收於私有銀行債權之下隂謀壟斷罔上行私置此數百萬衛國之健兒立瀕於死亡而無可濟救言念及此可爲痛心抑思兵不養而亂生亂生而國危禍亂相尋不亡何待倡此議者殃民誤國罪不容誅前聞各界喧傳猶謂出於誤會不欲以道聽塗說冒軍人越職之言昨誦蕭督軍養電足徵若輩之銳意孤行至此毫無疑義置忠言於弗顧竟無術以挽回將士聞之異常惶駭生機斷絶各有危心汝勤等聞見旣眞不得不同聲呼籲敢求當道諸公據理力爭嚴詞制止懇乞我大總統毅然獨斷立予取銷爲軍人保一線生機即爲小民輕一分擔負若聽其徑行已私罔知覺悟竊恐人心不死民意難違責難之來必有任其咎者萬軍託命緘默難安迫切陳詞乞賜亮詧援鄂陸軍第八師師長王汝勤率全體官兵同叩有印 
　　東大政法經濟系代電北京大學法律系·全國各大學法科·各法政專門學校·北京大理院·廣州大理院·轉各審檢廳·各律師公會各國律師協會均鑒頃接抗州律師公會馬日代電援在滬召集會議討論司法制度以爲收回領事裁判權之預備尊處想已鑒及民國司法制度之窳敗夫人而能言之操政柄者旣日肆干涉以遂其囊括三權之私而全國人民亦因久處專制政體之下習爲故常熟視無覩逡巡荏苒迄今十年不但司法未能完全獨立且并元二年之幼稚組織破壞殆盡今日所存之審檢兩廳幾等於告朔之餼羊而縣知事之兼管司法武人之受理要案且公然著之令甲垂爲定制如此而求收回領事裁判權必不可得之數也我國士大夫頃年以來對於政治社會各問題亦嘗奔走號召以謀改進之策而司法方面尙寂然未之或聞夫共和國家首重法律若司法制度未能確立則法律之尊嚴莫保而國家社會咸失其重心近世立憲國家以法律爲立國之大本司法不能獨立人民憲法上自由誰爲保障法者天下之平法律失平則猾吏之作姦犯科豪强之專横武斷誰爲制裁人民權利旣無最後之保障則社會秩序必日益紊亂而敎育實業又將何所託庇以謀進行故我國今日若不先確立完善之司法制度不但領事裁判權不能收回而亂國擾民之禍且將有横溢四出不可收拾之一日雖欲以護法手段挽救於事後文化運動程效於將來恐已無及矣民國開國日淺法律常識未能普及我輩對於此等問題提倡討論責無旁貸况現行司法制度大率沿用前清之舊今世運旣已變遷斟酌損益尤賴海内宏逹廣益集思未可僅委之政府少數人之手此問同人咸認杭電所陳允爲今日之急務深盼同志諸公一致奮起共圖進行俾此會得早觀厥成用特專郵奉逹不勝引領待命之至南京國立東南大學政法經濟系·江蘇公立法政專門學校代電宥 
　　浙江法政學校來電申報館鑒周伯雄糾衆來校毆傷學生袁耆英張景龍吳仁厚等希即主張公道浙江法政學校叩 
國外要聞 
[日外部公布海軍限制條約（續）]  
　　第十三除本章第九之規定外依本條約應行廢棄之艦船不得以之變更爲軍艦第十四對於商船不得以變更爲軍艦之目的由平時爲武裝之準備但爲搭載口徑不超過六英寸之砲起見其所必需之甲板之補强不在此限第十五在締約國法律區域内爲締約國以外之國建造之軍艦對於由締約國建造或爲締約國建造之同型艦船不得超過本條約規定之排水量及武裝之限制但爲締約以外之國建造之航空母艦其基準排水量亦不得超過二萬七千噸第十六在締約國法律區域内欲爲締約國以外之國建造軍艦時該條約國應卽對於他締約國通告其締結契約及安設龍骨之年月日並第二章第三節第一欵（乙）之四及五所規定之細目第十七締約國從事於戰爭時該國在其法律區域内爲他國建造中之軍艦或在其法律區域内爲他國建造完了而未移交之軍艦均不得作爲軍艦使用之第十八各締約國約定不問以讓與售賣及其他讓渡之任何方法均不得用爲他國軍艦之方法以處分軍艦第十九（此項係維持太平洋防備現狀之規定二月一日業已公布從略）第二十第二章第四節規定之排水噸數算定法則各締約之艦船均適用之「第二章關於條約實施之規定及用語之定義」第一節各締約或應得保存之主力艦（美國梅麗蘭德加里福尼亞·特湼西a受逹河·紐墨西哥·密雪得比·亞利佐那·本悉爾瓦尼亞·阿克拉霍瑪·湼瓦逹·紐約·特薩斯·亞堪薩斯·瓦伊阿明格扶洛利逹·猶他·諾斯逹可他·德拉威亞·合計噸數五○○六五○噸俟威斯特瓦的尼亞級之二艘完成且將諾期逹可他與德拉威亞廢棄後合衆國應得保有之合計噸數爲五二五八五○噸（英國）波耶爾索華連·洛耶爾阿克·列文濟·里索留遜·拉密里斯·瑪拉亞·威廉特巴拉姆·伊里沙伯皇后·瓦斯派特·本波·印度帝國愛恩杜克·瑪爾坡羅·扶德·里瑙恩·里巴斯·泰哥·山打拉·喬治五世·愛的亞克斯·仙就利安·合計噸數五八○四五○噸俟新艦二艘完成且將山打拉喬治五世愛的亞克斯及仙就利安廢棄後英帝國應得保有之合計噸數爲五五八九五○噸（法國）勃魯逹紐·羅連·勃羅文斯·巴黎·法蘭西·濟安帕爾·庫爾北·堪德爾塞·帝德羅·瓦爾帖爾·合計噸數二二一一七○噸（密逹式噸數）法國依第三節第二欵之規定得於一千九百二十七年一千九百二十九年及一千九百三十一年興工建築新艦（未完） 
[德國之政黨與物價（英）]  
　　三大政派之均勢生活費年須五萬馬克 
　　英與Kahler先生談德國黨事爲述派别特詳且謂此間愛護黨派之熱忱毎視愛國爲甚然不若中國之政黨不辨是非不計國家利害各樹旂幟專事互相侵襲也德國現在政黨以議會中各黨席位所占因分 
戰後馬克兌價跌落百物因之大昻昔者美金一圓祇合四馬克今則在百馬克以上各種重要生貨如金屬糧食等爲工業上及生活上所不可少者以一九二一年與一九二○年比較漲至一倍又半而較諸戰前平均漲至二十倍茲以美德兩國各種生貨價目之漲縮以一九二○年爲標準用百分法表示如下 
國内要聞 
[北京通信（吹萬）]  
　　外部答復國民外交聯合會之質問 
　　北京國民外交聯合會前推代表十人赴外交部質問三問題七欵外部允於兩星期内書面答復刻該會已得外部答復之函其文曰「敬復者承詢魯案各欵奉復如下關於甲乙兩欵外交方針决於全閣外交總長根據决定方針進行靳梁二公先後長閣外交方針繼續不變曾有文電通知至其他個人言動旣未預聞恕不奉復丙欵膠濟路交涉經三十六次日本方面初則堅持合辦繼則堅持借欵至去年年終於庫劵似有允意惟仍堅持用人及年限問題藉請示政府爲名暫行停議本年一月再議日本又力持借欵形式態度强硬會談幾至决裂卒賴英美多方調處仍逹庫券原議丁欵高徐濟順歸國際投資並未指定所謂新銀圑烟濰鐵路完全師我自行籌欵興修戊欵外部進行次序先在閣議取决方針次由外交部秉天方針訓令代表相機進行再以進行結果報告於國務會議魯案方針早經商决國務院一月七日通電並經聲叙至在華會協商及進行情形代表隨時來電均隨時報告閣議又天詢中東路共管案三代表來電報告並無共同管理之說原電附抄備攷又承詢二十一條案三代表兩次來電報告爭辯及結果情形原電附抄備攷「三代表二月六日電」二日全體委員會日代表答我國廢止二十一條之提議大致謂日本於中國提議廢止之手續不能同意緣一九一五年條約換文手續完備效力自無問題即中國請求廢止亦爲承認效力之證國家重要權利必無自甘放棄若有訂約而旋謂非出自願欲求廢止則國際關係咸將擾亂至謂該項條約換文不符本會所通過之原則則本會歷經决議凡中國行使主權而訂立約章所發生之權利均不得指爲與主權抵觸本會宗旨重在將來不尋夙怨日本鑒於訂約以來情形之變遷特宣言一日本在南滿東内蒙南部獨享建築鐵路及承辦稅課作抵之借欵等優先權均讓予歸新銀圑承辦但各國政府所交換之關於新銀圑文件中約文範圍不因此而變更二南滿聘用財政軍警顧問敎官之優先權日本不再堅持三訂約時原有關於第五項之保留現卽撤回日本决定以上辦法無非一秉公道和平之宗旨以中國主權及各國均等機會爲前提云云惠答稱中國對於該約始終視爲事實上这境遇不認爲法律上之效力問題重要擬俟細審日代表原幣君之答詞明日再抒意見「三代表十二日電」王代表答復日代表宣言於二月三日提交遠東委員會四日經休士主席在全體大會宣讀并經一致通過列入該會議正式紀綠之一部分（王代表宣言已見前報不錄）直言不諱尤足以資參證以上聲明爲中國政府對於中日條約現持之意見與將來所持之意見業經一一登諸記錄矣至美國對於二十一條亦以甚嚴重之詞提出保留是項保留亦登諸業經簽字之大會紀事錄矣「三代表關於中東路電」中東路問題自一月十九日開議以來共議七次迄未解决經我方一再抗議并暗中疏通先將原案減輕繼而設法打銷現已轉圜將此案停議今日各國通過二决議第一謂該路護路應改良職員應愼選用途應撙節此案將來用外交方法由議第二謂中國政府對該路外國股東債權人等并保護該路負有責任各國保留將來要求中國負責之權等語經鈞說明我國法律主權上之地位及自我接管以來之成績并聲明祇能承認相當責任云云以留將來交涉餘地查該路旣爲各國所注意此次他國干涉目的雖未遽逹討論决議書中有再議之語難保不伺機提出爲今之計惟有懲前毖後思患預防乘此停議之時各國未向我交涉之前爲竭力改良之計財政宜節流核寶清還舊逋護路宜切實剿匪勿任再有焚燒林場之事車務宜注意利使旅客勿令感受困難并勿令護路軍干涉車務將來縱有他國發生枝節我之成績具在不難間執其口尙懇交通部與東省疆吏籌畫整頓以杜藉口而維路權至盼 
[北京通信（公御）]  
　　再記償還内外短債委員會 
　　償還内外債委員會二十二日第一次大會情形業誌昨日通訊茲復偵得會議席上之談話及銀行公會代表之爭執更爲述之如左亦足以窺見内幕之一斑矣 
　　聞是日董會長提出委員辦事規則十八條（全文另詳列則）表面甚爲正大而用意亦頗深遠蓋鹽餘借欵聯合會之債權者與財政部之債務者均疑心生暗色恐將變爲魚肉以供仲裁者之刀爼財政部之啞代表固然無話可說且亦漠不關心而銀行公會出席者旣有複式代表之性質又關聯合會休戚相關當然起而爭執遂由某某等要求董會長將第二條規定一「調查借欵之用途」一項根本取消謂爲無必要之理由而董會長駁之以借欵之能否承認與用途極有關係當然應切實調查某某等又謂第三條規定「調查債權人賬簿及一切關係文件」其範圍似嫌太寛應將一切關係文件六 
字删去董又駁之謂如果删去則調查證據恐無從著手某某等又謂第二三條規定「議决書應登政府公報」此等较法恐金融界發生危險影響國家信用及社會治安應行删去董亦駁之謂財部原擬章程且載明議案應交報館公布何獨靳於政府公報乎照以上談話觀之此項債權債務者兩方面有共同之弱點自不待言而董氏第一交表明態度亦頗光明嚴正故社會上已發生一種流言謂該會業經定有標凖凡借欵與政府而實交至八折以上者今日均可享全額償還之利益八折以下者减折償還五折以下者有重利剥削國庫嫌疑觸犯刑事罪且須將兩方面經手人送往法庭起訴以代此吃苦水而不能說話之財政部申寃雪恨而財政當局九十六萬報酬之說亦根本摇動因一怒而再走天津此外尙有一異聞即財部裁員所組織之國民財政大會忽動議請願政府將償還内外短債委員會取消謂其係張弧之護身符此誠無理取鬧說者謂現在别無他望僅希望會長董先生在此最近最短時期内清心寡慾勉强做一俗不可耐之人勿逛琉璃廠又　發金石書畫碑板之雅興則國家財政受益匪淺矣（二月十五日） 
[閣潮漸有辦法東海徵求解决之通電]  
　　内閣問題久懸未决奉洛及梁三方弄僵非常危險故白宫方面頗欲從速解决此問題使附帶之别項問題可以减少危險程度最初確是屬意於顔惠慶改代爲署之說並非無因但顔氏護印數日看看各處皆是一臉横肉怒氣冲天雖不爲彼而發但若强勉眞幹下去於國事明知無益於個人又添幾個寃家大不合算於是决定不幹其態度日益决絶而此際恰在奉直兩方調人先後來京之時府中商議結果遂定欲請鮑貴卿組閣一度接洽之後更爲進一步之决定卽欲煩鮑氏出關一行後即行發表但白宫方面辦法雖已内定而鮑氏本人却不肯同意奉天之行尙無確期據聞前日王懷慶奉命勸鮑時鮑除竭力謙辭外並以極委婉之言囑王代逹謂彼之身體實在患病尫弱支離確無任總揆之能力求放其養病可以多得年壽云云白宫方面察其臥病屬實故亦不即迫其即赴奉天但此醖釀中之鮑閣除張景惠不能即代表奉天完全贊成外其餘各派似乎均能同意故鮑氏强起膺此繁劇以及赴奉一行恐終不能免也 
　　此項之具體辦法雖經内定但對於外間仍不厭其懇切疏通故日來之多數魯仲連仍在輪蹄奔波之際昨 
 
 

Page 7

 
 
日所聞孟恩遠氏赴奉之結果甫回京報命而即將轉其車頭直赴保定而秦華氏則於昨日（二十五）下午專車赴奉據聞係代張景惠前往陳述者而王承斌到京與張景惠接洽後即已於前日出京赴保將奉張意見轉陳直曹在保專候王承斌報告之曹銳氏自與王承斌晤面結果即於前晚（二十四）下午十一時十五分自保乘專車由豐台轉車返津至昨晨二時許始抵站回署赴奉與否尙未確定此外則尙傳東海於昨日將各方情况說明清楚親筆致函洛吳請其蠲除意見共體艱危以保持北洋派之圑體當派公府承宣官王逹親齎此函赴洛投遞蓋洛吳一面亦當然不能冷淡也 
　　觀於前項辦法之内定及各調人之奔走愈忙從可測知時局雖形緊張却又漸有眉目當此吃緊關頭更不肯放鬆之意昨日公府方面並已將關於閣潮之通電上午趕行發出由此亦可證時局漸有具體之表示今將此電全文錄下「各省巡閱使督軍省長護軍使各區都統鑒近歲」來統一未成百政牽滯國勢岌岌不可終日而財用匱竭尤爲眉睫之患彼時靳前總理陳情乞退本大總統維時局艱棘因特擢梁士詒以代其任乃該總理就任未久羣議繁興一再引疾遷延累月中樞進退皆屬大總統之職權責無旁貸而本大總統於人才進退之際内維責任之所在外審時勢之所宜但期有利國家初無絲毫成見所幸太平洋會議期内内閣雖屢有更迭而對外政策始終一致以圖貫澈並經國民之呼籲代表之磋商各友邦之贊助以有今日之成議現在會議告竣我國提出各案粗經議定此後成敗利鈍視夫國人奮厲之精神而絜領提綱仍在政府前此會議席次外人屢以我國無强固政府爲言今外交已就端緒政府尙在虚懸當此千鈞一髮之時宜有毖後懲前之計及今不圖時不我待此後刷新庶政端賴有繼任之强固政府至於振飭紀網督促進行則本大總統一日未卸仔肩職責所在不敢不勉邦人君子軫心國難尤當以愛護國家者愛護政府俾可振興百廢力圖發展内外一心悉祛隔閡然後可以挽茲危局杜人責言以維國家於不敝抑更有進者天下大勢宜靜而不利於動而望治厭亂尤爲人民心理所同能體全國之民心則邦本以寗人才景附本大總統衰老不足有爲而誠心待人公心接物尙可共白於天下一時之毁譽無足憑他日自有公論所望我内外文武同僚平實說理堅苦任事務其遠大貫以精心古今之大事業未有不從脚踏實地而成者時會雖極泯棼公道猶存天壤本大總統視我文武同僚及全國人民無不親若家庭愛如手足賢者能者固必欽之敬之卽跅弛之才亦必推之挽之以期納於正軌初無厚薄輕重於其間也時事日亟運會日新有能謀畫統一奠安全國者願爲我正告焉其必虚衷以聽之府印 
　　此電之作用即外間所傳敷衍奉直之體面聲明梁之用舍皆出已意旣非某方所推荐亦非某方所推倒電中述及華會外交一段殆爲梁氏洗刷所以平奉張及交系之氣也 
　　至昨日閣議除齊耀珊張弧鮑貴卿葉恭綽均請假未到外其餘閣員到者僅顔惠慶高凌霨董康李鼎新數人因未正式開議臨時改爲談話會顔氏態度仍是消極當衆表示辭意並云外傳改代爲署之說尤爲决不承認因邀高董李三氏同入公府晉謁東海略謂内閣問題尙無解决辦法務請速覓替人若長此拖延實難負責當由東海極力慰留仍請勉任其難大約具體辦法若能得通過於各方面則顔氏短期代理自不成問題也 
[償債委員會之審查手續]  
　　償還短期債欵委員會事務所已設於司法講習所内除常會就近在該所開會外遇開正式大會時仍假銀行公會開會該會章程九條昨已公布司法總長董康兼充該會會長對於審查債務手續採取法庭形式董康自爲審判長審計院審計官法官爲陪審推事銀行公會代表爲原告内國公債代表爲被告審判官上坐原被告下坐報界准派柋表十人旁聽所有開會經過事件次日交由新聞公布之據聞歷年財政部所借各債弊竇滋多其經手者在財政部方面爲債務人之主體在銀行方面即爲債權人之股東或經理以致利息折扣多在三分以上此外關於用途更多不實不盡際此機會正宜一掃積弊但不知該會果能認眞審查否茲錄該會通過之辦事規則如次第一條應還各債欵由會長交主任審查員先行調查主任審查員以三人爲一組其配置由會長定之第二條主任審查員應就各債欵之成立及其條件詳爲調查並應調查債欵之用途爲前項調查時得用校算員或鑑定人第三條主任審查員得請會長行文調取財政部卷宗債權人賬簿及一切關係文件第四條主任審查員得請會長行文財政部或債權人派員到會備詢第五條主任審查員調查完竣後應提出報告書於會長調查報告書應記明債權人·訂借人·債額·已還債額·現負債額·利率·回扣·抵押品·訂借日期·償還日期·借約形式·及債欵之用途加具意見由各主任審查員署名蓋印第六條調查報告書由會長交檢查員復查後提出會議檢查員於復查畢後應具意見書或於會議時陳述意見第二條到第四條規定於檢查員復查時凖用之第七條會議日期由會長指定付議事件應於三日前通知各審查員各審查員應於會議前三日内親到會所查閱調查報告書及檢查員意見書並其他關係文件第八條會議由會長開閉及整理之第九條會議時檢查員至少須有二人到塲第十條會議應由事務員制作筆錄第十一條會議許人旁聽但須受會長之許可第十二條會議畢後應由主任審查員擬具議决書會長副會長審查員及檢查員均應於議决書署名蓋印但應廻避者不在此限第十三條議决書應呈報大總統並登政府公報第十四條會長副會長審查員及檢查員關於自已或關於其親屬之債權應行廻避第十五條債權人關於償還程序有異議者得請本會評斷第十六條本會置事務員若干人承會長副會長之命掌議事之預備紀錄收發文件保管卷宗並其他庶務第十七條本會置核算員若干人承會長副會長審查員或檢查員之命辦理核算事宜第十八條本會置僱員若干人承會長副會長及其他職員之命繕寫文件襄理庶務 
[霞飛將軍抵京之盛况]  
　　法國霞飛將軍預定昨日（二十五）下午六時半左右到京總統府特派侍從武官蔭昌爲代表至東車站迎候各部總長外交次長·警察總監·步軍統領·及各機關要人·總商會·中法協會等中外各圑體代表·各國公使參贊及其眷屬等亦均先期到站歡迎此外尙有法國使館衛隊·陸軍部衛隊·警察保安隊·步軍統領衛隊·奉軍第一師樂隊齊到月台迎迓及六時二十五分霞飛將軍所乘之花車果准時到站車首交懸中法國旗其後尙有隨員招待員等乘車十數輛當時軍樂齊奏軍士舉槍行敬禮將軍即於此莊嚴歡欣聲中從容下車將軍首冠紅色軍帽身披藍色雪衣雖鬚眉皆白而精神仍極矍鑠隨侍其後者尙有其夫人及女公子等出月台後卽至休息室與歡迎者一一握手將軍與日本公使握手時更致謝在日本時所受之厚意隨即乘零號汽車赴北京飯店下榻陪坐者爲政府派往奉天迎接之唐寶潮氏其後尙有汽車數輛分乘其眷屬隨員及賓客北京飯店方面警廳亦派有樂隊及保安隊守候迎接將軍所居之室爲一百十八號自今日（二十六）起政府方面即按預定招待日程分日招待當局並爲敦睦中法邦交及表示歡迎起見特於昨日霞將軍到京之日以明令贈給一等文虎章 
[京敎育界附加學欵運動]  
　　全國敎育獨立運動會日前議决呈請政府續辦鐵路附加捐作敎育經費昨已上書敎育部其原文如下呈爲懇請將鐵路附加振欵延長改作學欵即日提交閣議確定事竊以敎育事業不僅爲一國存亡所關亦爲人類文化所繫近年以來災禍頻仍財政枯竭城市則弦誦絶響閭閻則學校爲墟國立者以罷課索薪爲日程私立者以奔走求助爲常事牽蘿補屋羅掘俱窮貴部執事且枵腹從公其他已可概見我國爲自古文化之邦鼎革以還尤重敎育長此因經費問題陷敎育於破産之境匪特未來之文化從此斷絶生機而歷代文物亦將掃除盡凈尙安望其努力文化發揚國粹耶本會之首先運動經費獨立想不僅爲中外所同情亦當爲貴部所樂許也今者國家收入可特别劃爲敎育經費者爲數至多如關稅如所得稅如退還之賠欵業已均在本會及敎育界希求之内但現在簡而易行輕而易舉且一經提出閣議即可施行者則第一莫如鐵路附加振欵改爲學欵之爲便蓋附加振欵聞已由鐵道項下擴至烟酒公賣項下毎年可得七百萬元且本年以後振欵即預定停止何不繼續延長救此敎育饑荒之急想物質上之飢荒國人旣允捐助精神上之飢荒必更樂爲輸將者也務祈貴部趕速提出閣議確定不勝盼禱 
[車輛公債之糾葛各路局延不付息]  
　國聞通信社北京通信云上年京漢京綏各路因缺乏車輛運輸阻滯致糧食貨物堆屯山積交通部乃與國内銀行圑協商發行交通公債六百萬元由銀行圑承受即由銀行圑借欵六萬百元代行訂購各路車輛幾經磋商僅欵始告成立銀行圑已照合同代行付欵訂購車輛乃近來各路局旣背約不能照付上年之利息而本年一月起應儺付之公債準備金亦概不照付且屢催不理銀行圑方面遂於日前開會籌議對付之策僉以交通當局背約失信此種借欵旣有正當合同之規定當然得法律之保障故有主張依據法律赴法庭起訴者其後討論結果仍採取較和平手段即根據合同致一公函於交通部聲明如交通部各路局不能照約攤付各欵銀行圑賠墊不起所有代行訂購各路車輛除已付欵外應續付之欵銀行圑亦卽不再付倘因此發生交涉及銀行圑致受捐失交通部應負完全責任此函去後迄今多日交通部仍無正式答覆就現勢觀之各路局旣延不付欵交通部又置諸不問銀行圑方面迫不得已亦唯有出於停付外國洋行車價之一途將來必致引起交涉固在意料中也 
　　銀行界代各路訂購之車輛計三并洋行爲京綏路購墨堪豆式機車二輛太平洋式機車三輛比國商業公司爲京漢路購冷來利式機車三十輛滬杭甬六輛協隆洋行爲京綏路購敝車一百輛津浦路棚車一百輛滬杭甬路棚車四十輛怡和洋行爲滬杭甬路購客車架十六座以上共車價事　銀五百數十萬元四期付欵第一次訂合同付四分一第二次裝運付四分一第三次交貨付四分一第四次試用合式後付四分一現各車都早已交到故銀行圑共已三次付出四分三之價合銀元四百數十萬元而第四次應付之欵亦即在目前當此金融吃緊之時銀行圑甚盼各路局照付應付之欵以資周轉而各路局之所以留難不付者聞其内幕實以各路局曩時自行購買車輛購價旣大有出入回扣收入尤鉅此次旣爲銀行圑代辦種種利益當然一無所得於心難甘故借此要挾而據銀行界人所談則謂銀行界之代購車輛其價較各路自購毎機車一輛廉至萬金以上即以未得回扣之故此中眞相雖未必明然向來交通方而購買材料之情弊觀此亦可瞭然矣 
[奉使署之對直會議張作霖之豪語]  
　　奉天張使於日昨晚八鐘招集孫吳兩督軍曁張總參議各旅旅長參謀顧問等並財政政務各廳廳長在使署大開會議討論對直問題議定京奉路綫由山海關至奉天調駐重兵嚴加防範而於吉黑兩省亦嚴加防範外蒙與俄相毘連一併加意嚴防議至半夜一鐘餘始散會說者謂此次會議乃决定對直態度最後最重要之會議也另據確切消息張使於是日會議席上曾向孫吳二督及左右表示云中國欲圖自强必先統一欲圖統一必先剷除一般掌權者之不良份子但此種問題施行　難然國人苟能助余余誓必逹到統一目的以樹自强基礎得與國人共慶昇平云云不知張使爲何忽然發此豪語也 
[北伐聲中之鄂局情勢（漢口通訊）]  
　　直軍進逼湘防川鄂和議破裂 
　　陳樹藩亦有反攻消息 
　　西南聯軍北伐之消息雖已漸徵事實而北伐軍入湘之確數究無人能證明惟湘南謡言甚熾有謂某軍已抵某處有謂某軍準備歡迎實則虚聲多而事實少證以湘南交通之無阻足知南軍開抵湘境之不多也湘省總司令趙恒惕對於時局態度仍無明白表示良因介於兩大勢力之間稍一不愼即足予　身地位以危險顧其部下如宋魯各將領均爲民黨分子多趨向於西南對於趙之首鼠兩端頗有加以攻擊而湘人中之守們羅主義者則多諒解趙之用心以爲欲保全湘省舍中立外無他善法日前長沙各圑體决議與衡永各商會聯合拒絶北伐軍入湘境如粤軍必欲假道湘民惟有全體罷業以示抵制湘人一面拒絶粤軍入湘一面又恐直軍奪長趙恒惕已電商岳州總指揮張福來凡岳州直軍有至長沙採辦物品者一律改着便服以免民猜疑又派代表沈昌年於昨二十二日來鄂謁見蕭督陳述孫文迭派代表要挾參加北伐湘中各派歡迎甚少而省議會及各中心人物且主堅决拒絶並希望譚延闓回任省長服從省憲法實行湘自治請鄂方勿在岳州增兵免起湘民誤會蕭督未能自主當允介紹赴洛與吳接商顧吳正努力於岳防之布置能否允湘人之請殊未敢必吳本擬日内來漢嗣以閣潮中變遂不克成行而於鄂邊防務則擬就計畫令蕭督會同張福孫傳芳張聯陞妥爲布置據聞岳州方面生力軍均向前展進張福來所部二十四師四十七旅亦由岳移駐湘隂張定二十五日親往湘隂組設司令部至汨羅江北岸聞直軍安設大砲三十架機關槍二十尊防備極爲嚴密蕭督以岳州各軍向前移動岳防不無空虚特令駐省二十五師砲隊開拔赴岳不日即可附車前往又於停泊鄂江海軍第二艦隊中調建中永安利通三艦赴岳協同原泊各艦掩護要寒並於鄂榷運局借欵十萬完撥發海軍欠餉藉結其歡心前聞惰函湘各圑體謂終予之任不逾岳州一步是其此言已不能作靠矣湘軍多民黨其不敢遽然附粤者以湘鄂先有和約無所藉口以廢棄之也今直軍旣節節前進恐適足以堅定湘軍之趨向湘鄂情勢益不可測矣 
　　湘鄂情勢旣日臻險惡而川鄂和議亦於此時有宣告决裂之消息鄂前派赴川代表陳詠屏初與劉湘接洽頗形接近劉並派其參謀長張某來宜與孫傳芳磋商不料北伐消息傳至川中劉湘態度遽爲一變對於前經議决各條提出重行修改要求陳不敢自主乃辭歸宜川代表張某亦由宜返川川鄂和議旣因北伐影響而决裂其勢川必圈入南方之範圍據川中來信云劉因北伐問題曾召集軍事會議决定攻鄂援陜攻鄂軍以唐式遵爲第一路總指揮李鉞生副之但懋辛爲第二路總指揮喻培棣副之援陜軍以鄧錫侯爲第一路總指揮田頌堯劉斌副之賴心輝爲第二路總指揮張邦本唐廷牧副之其於軍費軍械均已擬存辦法積極進行是川鄂和議决裂之說已屬可信鄂西防務當亦隨之而加緊聞孫傳芳已來電告警並報告設防情形其大概爲盧金山第十八師防守左路興山一帶趙榮華第十八混成旅防守右路施鶴七屬孫則以已部第二師·與直軍二十四師第三師各一部扼守宜昌上游沿江各重要防區惟川軍内部複雜地能否一致以向外發展尙屬問題也 
　　川軍决定援陜旣如上述乃使苟延一息之陳樹藩又日死灰復燃之勢陳自被吳新田驅出漢中幾如喪家之大所部殘軍圖擾鄂北又被襄鄖鎭守使張聯陞所擊散陳遂竄人大寗求援於川現旣得川之援助陳乃復於陜鄂邊境招集潰卒以圖反攻陜督馮玉祥前曾派參謀虞克棟來鄂協商陜鄂會勦之進行蕭督請示於吳吳遂電召張聯陞赴洛面授會勦機宜乃自張聯陞離防赴洛陳部騷擾鄂北大肆猖獗張業於昨日二十二日由洛返漢即日圖　陽原防聞惰以陳得有川援其勢不可輕侮除電令吳新田派隊擊其後路外並令荆州鎭守使王汝勤所部第八師由荆門移入襄河爲張聲援至宜都鄂軍第五旅前有調赴鄂北會勦陳部之議現以鄂西局勢又變或將中止鄂局杌隉不安之現象與軍事當局應付之困難可於此窺見一斑也（二月二十三日） 
[湘省選舉之大爭競女省民亦大活動]  
　　湘省第一届省議員選舉現在已經總監督趙恒惕宣佈投票日期從三月廿四日起至廿六日止爲期匪遥故選舉競爭亟爲激烈愛發傳單公啓本爲湘人之特性近以競爭選舉之故各界所發之公啓傳單大有處則充棟宇出則汙馬牛之概其内容雖亦有主張正大者然如鳳毛麟角大多數爲擁載或攻擊之具湘諺所謂抬轎子與衝槓子是也數日以來運動旣極激烈於是有知難而退者有自願降格爲縣議員者而將來當選者之爲誰某遂可約略計數其各縣人物大致如下（長沙）粟戡時姜濟寰史鎰彭耕（湘潭）唐海春朱德裳唐承壽胡邁（湘隂）彭兆璜彭熙治陳嘉會（常德）林支宇其餘二名尙在競爭中（沅陵）張聲樹馮士修安化李誨彭國鈞（湘鄉）包道本林今鑑王世程某（寗鄉）黄英灝王伯度劉毓卿（平江）方維夏李元植李鐵垣（醴陵）朱侣雲文斐廖漢滬此外各縣或尙在猛力競爭或尙示得消息不能臆說若以上諸人雖云十室之邑必有忠信然半由金錢運動而來能稱上乘者實十無一二且聞湘鄉寗鄉兩縣議員胥由各該縣軍官所指定者雖包黄諸子未必即爲其人然人言固若鑿也至敎於女界對此近亦甚爲踴躍自湘潭選舉事務所任用女職員多人其他各屬亦相繼援例要求而運動當選之女子亦即所在多有如湘潭女界則聲言女界如不能當選即行揭開黑幕使各人選舉不成寗鄉女界則聲言如必不肯讓女界一席則女子除不投票外且須提出選舉訴訟因之一般女省民有當選希望者遂亦不少如湘潭之李宗蓮湘鄉之曾葆蓀寗鄉之尹詠南郴縣之陳淑衡山之童錫楨皆是吾國議會之有多數女議員當自湖南始矣 
[魯議會之選長問題議員請内務部解釋]  
　　魯省會議長因官府派與地方派雙方爭持不下已成難産之勢地方政府利用此等機會一切加稅案如規復河工附捐鹽斤加價隨意施行試一究其難産之原因官府派以暴力干涉選舉不産出官府派的議長（謝一臣）絶不甘心地方派以在議會中占絶對多數常處於優勢地位當然不肯讓步非産出地方派首領（王貢忱）决不罷休以故蚌鷸相持而地方政府兩方面遂乘間抵隙爲所欲爲再溯彼召集之期於今已亘五月且常會五十日之期間業已空過將來選舉會之開再另招集臨時會抑不必招集臨時會可以自由選舉乎日昨地方派開三角（正誼俱樂部·誠社·民治社·）會議特推定三人（正誼俱樂部代表王蔭五·誠社代表李潤紳民治社代表趙蓮塘·）賚呈赴京請示内務部茲將其呈文錄下）爲呈請解釋懇予迅賜核示遵行事竊魯省第三届議會第一期常會曾於十年十月一號依法召集並於十二月五號行開會式計至本年二月四號法定會期業已届滿議長尙未選出亦未經大會議决展期將來選舉議長是否於此常會期外隨時可以定期開會選舉抑必須依法召集臨時會於會期以内方能舉辦案關選舉議長暫行法内並未明白規定前曾經議員李文林牟傑莊逹中等虞電請示迄未奉覆現在此項問題急待解决爲此公推議員賚呈鑒核懇祈明白解釋迅賜批示以便遵行實爲公便 
 
 

Page 8

 
 
自由談 
遊記 
[遊羅馬敎王宫觀名畫記（七）] [  汪筱謝女士]  
　　余等自此經王家廳此廳毘連雪司登及保林敎堂前此曾一度用以接待敎會專使乃敎王保羅第三Paullll所建上首所懸之畫均係敎王歷史右方爲利白脫Lepante之戰爭亨利第四之退位及一八三五年脫奈司Tunis之戰下方爲法來特來克第二Fredericll俯伏於亞力山大足下此卽威奈司之聖馬克街之景也 
　　余等由此廳至保林Paulins敎堂此堂當一五四○年時爲保羅第三所建故名左右二牆之油畫均馬克安琪兒晚年所畫係保羅講道及彼得被釘等故事經此堂之門余等乃至公爵廳實爲一最美麗之招待室成於亞力山第七時牆上亦懸最有名之畫 
　　敎王巴司第五PiusY之禮拜堂圓屋頂上裝飾極華美中係羣天使稍次爲反叛之天使降自天空正中爲土皮阿Tabia之四種動作伊葬已死之猶太人於奈奈旨弗Niniveh時其子適被天使救出於一大魚口中後土皮阿與其妻即讚謝天主以出伊等於險也在長圓頂上繪有翼之天使其下爲拉丁數堂中四博士此室中有五彩玻璃窗上多繪人物係名畫家及司脫Jesta贈敎王巴司第九者PiusIV 
譯叢 
[海外艶乘（二）] [  張碧梧]  
　　凡人旣專意於一事則舍其所專意者之外毎致漫不經心而易成錯誤弗逹克亦然蓋公司中經理擬實行减價囑弗逹克繪一登報廣告作多人擁至公司爭先購物之狀斯時弗逹克方注其全神繪羣女泅不圖乃信口應之實則經理所述者弗逹克固未嘗辨聽清晰也待其羣女泅水圖旣成即含糊送往報館公司經理本畀弗逹克以全權故未嘗察閱其稿迨及期登出見者莫不大譁以爲所畫者乃一幅裸女畫與公司减價有何關係公司經理乃大憤立迫弗逹克去職弗逹克本無久戀心遂襆被去第恐見責於父不敢遽歸獨賃一小屋以居日常用其靈活之腦筋運其傳神之妙筆作滑稽或諷刺之畫投刋各日報及雜誌所入雖無幾第其一人之衣食則已綽乎有裕毎届風和日麗之天更挾其畫具徒步至郊外尋山明水秀之鄉供其作畫資料其生活雖清寂顧亦頗饒佳趣也一日爲嫩春天氣弗逹克意殊自得踽踽獨行信步所適忽至一地背山面水樹立如屏弗逹克徘徊其間久久不忍去遂卸其所負畫具擇一石而坐張其攝影鏡之目將四周景物先攝入眼中於是走筆如飛作一草樣方其聚精會神時忽聞河中起巨響水花濺及其身潔白之圖紙上亦爲水所濕弗逹克疾舉目前視見河中有一女子爲水力所挾逐浪而去方伸兩手於水面揚聲呼救弗逹克一躍起擲其畫筆縱身入河雖僅略諳水性幸水尙淺力猶足與之抗遂運其手足浮水前行未幾已追及女子即挾之泅登岸二 
影戲譚 
[記奇光鏡之情形（中）] [  石鶴]  
　　諜報部部長接敎授售鏡之書卽電囑其到部議價敎授乃派其長女代表不意諜報部長之傭婦係匪黨中女黨員與匪黨之總機關部置有秘密電話悉用機關構造而能自行移動女傭密報匪首謂吾黨久思覓取之奇光鏡今將送至諜報部速來刦取勿誤機會云云匪首得訊亦出怪鏡一方一開機關鏡内可見數里外事女郎赴部早爲照見黨魁機關一按密室忽現地道羽黨魚貫而出躍乘汽車風馳電掣駛往諜報部故安郎甫抵部長室各匪卽擁入扭毆適愛氏至急入内援救與羣匪鬭餘匪大驚逃去愛氏援起女郎部長約翌日親往取鏡不度屬垣有耳早爲女黨人所聞乃暗通消息於黨魁矣 
 
[幻想易銓再假二十天續假病假]  
雜錄 
[麗湘雜掇] [  陳家慶]  
　　毎當綠天深處素雲起時衆妙靜觀冥心搜索花晨試律亭午臨池馳紳翰墨之塲游藝圖書之囿鴉塗俗手從茲斂行鴻都法家驚其巧腕烟雲瀰於楮幅龍蛇起於毫端可謂洩蒼頡造字之奇極黄庭初寫之好矣其書佳處在歛茂密於婉麗之中寓蒼深於娟好之裏澹樸如冬嶺翠柏獨秀峰巓濃艶如夏池碧荷初出水面端凝如天竺大士莊嚴金相危坐深山飛逸如　苑仙人高驂玉虬游行雲際允爲希世之鴻寶宜有當時之蜚聲是以與人尺牘如藏百璧求伊書法不遠千里洛陽爲之紙貴鷄林聞而箋來誠珍之耳同人聳恿問世徵序於余余時以湖海散人西南于役承示黄花岡七絶詩可與言代餘紅荔灣一聯字尤入古有此鴻爪雪泥之勝不負羊城山水之游斯誠墨海俊人珠江才淑覩蘭亭之題壁萬口皆碑振荔領之流風量時稱盛者也嬰於塵網屢索未報始假寸晷聊以相貽爰代定潤格遜讓未遑仍願將筆敬捐之於紅十字會以素指之力表赤子之誠其技則神其心則佛道冠賣字固勝國之逸聞不櫛鬻餘尤藝林之佳話祇此換鵝之雅舉總勝屠狗之生涯聊述一言介諸當世大雅宏逹其覽觀焉 
小說 
[社會小說人間地獄（三十九）] [  娑婆生]  
　　第七回蛾眉設阱泛宅浮家豺虎磨牙抽釐助餉此時衆客人已等得不耐煩好容易候林瑞齋立起來站過一邊便紛紛的向前與徐和卿接洽事件有的三言兩句便得解决有的不過來報告報告徐和卿點點頭便算了事内中賈大入因託徐和卿的事非片語能了又加内中含了些秘密性質不可告人故而退後一步等衆客散盡便與徐和卿開談判了徐和卿與他是換帖的把兄弟從前徐和卿未甚得法以前做不著名洋行小買辦的時候賈大人狠有些宦囊託他存放生息其實徐和卿那裏替他存在錢莊却移作自已做生意的資本這當中笔和卿得他這筆錢的活動力狠不在小處所以良心上徐和卿是狠感激賈大人的光復以後没有十分奥援的舊官僚全行失勢徐和卿因光復有功又加是一個完全商人資格活動新偉人舊當道因此狠結識了不少賈大人的聲光這時候遠不及徐和卿所以有許多事體全要仰仗徐和卿替他帮忙徐和卿却也有一種好處凡是朋友託他的事力所能及無不帮忙况且賈大人與他狠有舊交所求十有九應這次徐和卿見了賈大人曉得　在什麽問題一看店中客人已散忙問賈大人道幾時來的賈大人道大前天徐和卿道聽說在廣東狠得意這一次來有什麽公幹賈大人道那裏好算得意不過在那邊勉强混了兩年總算没來添累老哥罷了這一次來雖然有一個調查江浙實業的名義那不過是脫身之計宗旨狠想到江浙兩省來活動活動徐和卿　皺眉頭道現在的事體狠不容易着手呢比較初光復的時候難得多了舊日官塲中人大家全曉得江浙兩省是膏腴之地民國以來又算完善之區全都擁到這兩省來現在的形勢浙江的官塲是排外非浙江人狠難入局江蘇的官場是排内江蘇本省的人頗不易插足所以我替老哥着想目前狠不容易老實說你的局面境况我全明白豈見一尋常的局面所能濟事局面稍爲好看點那爭的人也格外多運動起來格外吃力了賈大人道我這次來也是看勢行事見機而作也不一定要着眼在官塲官場這碗飯我們老吃的人也覺愈吃愈難愈吃愈寒心能在什麽商界中設設法我也狠願意跟老哥執鞭隨鐙的徐和卿笑了一笑道隔行如隔山這話眞不錯你但知官塲之難可不曉得我們商界内幕呢如今的商界完全講實力了有實力纔可以談到做生意做下去可未必能賺錢没實力的簡直無生意可做誰也不來理會你雖看凖了有什麽穏賺錢的買賣也只好望他歎氣 
[餘瀋] [  潇湘白蘋] 　　 
　　鴉雀來師斜陽欲盡閒階竚立陡覺意緒紛紜思潮起伏愁耶痴耶懷人耶有所感耶一時幾不克自辨 
　　相思不見人生至苦之情是故夢裏情人畫中愛寵俱足解却離悰聊慰寂寞然畫裏形神畢竟差勝夢中情景蓋夢去無痕回想徒爲腸斷畫留有影靜對亦可魂銷此有情人之所以日盼玉照之頻寄面不願好夢之常臨也 
 
 
 

Page 9

 
 
   
 
 

Page 10

 
 
國内要聞二 
[青島停止出賣租地]  
　　星報二十七日青島電云此間聞理京已有訓令到此諭卽停止出售租借地華人對於出售租借地之舉反對甚力日政府及時阻止大約乃出於外人之壓迫 
[山東國民集資贖路會開會紀]  
　　昨日（二十三日）午後二時國民集資贖路會在城内富官街總商會開籌備會到會者五十餘人由籌備主任勞之常主席宣布前日公推之主任何守蓮來函聲明因要事赴京今日不能到會次由起草員吳瑞洪朗讀簡章逐條修正通過計五章二十六條以聯合國民公同集資贖回膠濟路永歸民有爲宗旨於濟南本埠設總會各縣設分會集金辦法以中國民國國民爲限不收外人投資收欵機關由銀行公會指定銀行各縣則交商會本會及勸募人只負提倡勸募責任概行不代收欵俟集有成數再與各省籌商組織公司至内部之組織係採取會長制設正會長一人副會長二人評議員二十八人評議長一人評議員由大會公推評議長由評議員互推幹事部分設總務調查勸募三大部（附設文牘會計兩股）職員由會長指定外得設名譽會長多人會期無規定由會長隨時招集並經評議部之議决會員之請求均得招集之經費由會員納入會費二元如不足時再由發起人分擔不得動用集金又入會時須經會員二人以上之介紹章程通過後時已五鐘因定於二十六日再行開會規定召集大會日期遂宣告散會至研究該會章程時有山東銀行經理劉相忱與候補國會議員韓純一發表一種主張係凡入會者須先捐一百元或二百元或先認定一二千元等之路股方可爲本會會員又有前省議賆杜星北主張本會會員必須限定資格免得七亂八糟發言未畢卽有國會議員張思緯起而反對痛駁以上三人之主張嗣有某君調停謂今日研究章程此事待大會成立後再爲討論雙方爭辯始息就兩方面人物觀察可謂勢均力敵恐將來開大會時必有一番爭執也 
[山西通信（歐滄）]  
　　模範省造林種樹辦法 
　　民國四年屈映光巡按浙江因宣傳洪憲聖德周行杭嘉湖金衢嚴曙台處各屬聘南京大學林科主任敎員凌道楊君偕行演講造林種樹種種實益並以幻燈機演歐美造林種樹施工收效諸製片以助興趣官紳觀聽者頗爲所感動抵湖州時適記者自杭航蘇繞吳興親見之而歐屈之能注意及此迄今八稔矣浙江省造林事業殆無成績可紀屈氏蓋有志而未逮者也洎民國七年游南通甫泊天生港登岸後覩道旁植樹葱鬱可觀樹上多懸格言類太原省會電燈杆迤邐掩映逹縣城無一株片枝之攀折損害地方自治程度若此大有歐美風即南京下關學校公有林記者亦曾爲一度之觀覽贊歎其能開各省風氣之先此等事在西南本素見不鮮之舉若在北方何啻稀貴若麟毛兎角此次在晉對閻氏之造林種樹覺辦法旣甚切實成績亦大有可觀是當詳紀之以告海内尸僔素餐之省長曁留心林政各士紳謹區别爲專管機關圑體造林個人種樹學校植樹以及特設苗圑採購種籽諸辦法依次叙述之閻氏係採用官督民辦官民合辦之手續此又讀報諸君所不可不知者也 
　　自民國三年中央政府將農林工商兩部歸併爲農商部後林政雖劃歸專司辦理其效力直等於零即此一點已足見政府絶不注意森林行政之表徵然而中央雖提倡不力亦何曾禁各省之自由發展此山西閻錫山氏所以有大林區署小林區署之特别組織也全省設大林區署一分設小林區署六統歸大林區署直轄是爲山西之唯一造林機關大林區署設在省城置署長一人林塲技術員二人苗　技術員一人視察兼技術員二人文牘兼編輯員一人庶務兼會計員一人皆由省長直接委任内分林藝林區文事計理四股辦事其餘技手助手司書等視事繁簡無定額經費由國家地方欵内各半開支小林區署設署長一人技術員一人事務員一人歸大林區署直轄治事凖大林區署而範圍縮小全省地域共劃作六區各辦本區内造林種樹事宜固自統系分明不紊 
　　山西非已施行村區制如記者前次通信所言乎閻氏即利用此種村制毎村設立林業促進會一所因人民共擎易舉由官廳督促進行其辦法村立一會正副會長以村長副充之村中男子凡二十歲以上五十歲以下殘廢爲例外餘則一律充會員會員造林毎年至少以二畝爲限播種爲主栽植爲副尤以因時因地爲宜將本村内佔領荒廢山野按會員人數多寡劃作若干畝數公允支配挨年種植至遲須於十年内造完所得收益一半作村内辦公費一半由會員平均分用 
　　閻氏兼理省長以後即下一最嚴厲之命令全省人民毎年須各植樹一株然不得與公共造林相溷毎歲清明節令人民各植樹一株地點不拘田頭地畔·河邊路旁牆外院角等處胥聽其便惟須就土性相宜能逐年生利者如桃李杏梨棗杮胡桃菓漆等類實在宜者准種普通樹木各縣所種之樹由縣知事完全負責並由省委政治實察員巡迴調查本縣城鄉警實力保護照章人植一株外能推廣多種成績卓著者由縣呈請核奬所種之樹如被人毁傷一經告發重則按森林法懲辦輕則毎損一株賠種五株 
　　學校種樹分省直轄各校曁縣各學校之兩種辦法省轄各學校應於本校勘定造林地點内栽培樹木如無造林地點應即立時購置各校所需秧苗即向省苗圃咨領或自行採購餘同縣校縣屬各學校植樹毎年於清明前後舉行敎職員至少毎人以三株爲限學生至少毎人以一株爲限各校植樹不拘種類但依土脈相宜植後隨時灌溉加意保護以期成活如有焦枯立即栽補省縣視學到境時須確查列表專報各校如考試畢業各生各植樹一株以爲紀念縣校所需秧苗由縣苗圃請領全省各校對此均異常認眞記者在省參觀省校所植各樹雖隆冬枝枯而株幹森列洵可謂名實相副 
　　山西官設之苗圃分爲三種即省立的苗圃縣立的苗圃村有的苗圃是已省苗圃由省欵舉辦縣苗圃則一等縣毎年經費四百元二等縣三百元三等縣二百元省署毎年七八月問派員赴各苗圃實地視察之視察員須富有林業學識者如認爲辦理未臻妥協施以相當之指導成績優良則特别奬勵推行狀况須毎年呈報省署一次記者聞太谷代縣友人言省外士紳尙有私人或私法人組織之苗圃噫可謂盛矣 
　　山西土地敦厚沃壤一二千里於造林種樹實宜大概如橡樹·櫸樹·樟樹·紅杄·白杄·桐樹·楸樹·赤松·蛇皮松·馬尾松·黑松·白松·槲樹·栗樹·櫟樹·扁柏·側柏·檜樹·漆樹·白樺·紅樺·皂角·槐樹·胡桃·銀杏·落葉松·黄松·黑棗等類皆於土脈攸宜閻氏嚴督全省各區村林業促進會會員隨時分往採集毎會員年各二升五合顆粒較大則酌量增加以足敷造林二畝爲度如本縣樹種缺乏時於鄰近各縣採集現省垣及各縣有專販運樹種商店人民購求至便也 
　　記者於民國初元從政江浙東南佳山水旅遊殆遍各地政情民俗亦粗諸其詳金衢嚴淮徐海各屬之造林種樹植苗業曾領敎矣大概省大吏雖督促甚嚴地方官率奉行故事匪特積極的不肯實心以提倡即消極的保護現有森林亦視爲無足輕重若曰吾爲政職不在此義烏樓鴻書君爲記者言之頗憤慨今觀於山西閻錫山氏之提倡林政如此其亟亟彼各省區之長民政者其亦有聞而媿汗奮然興起者乎跂予望之（二月二十四日） 
[福州賭毒之兩奇案]  
　　兒童有奬義劵案賭徒殺母案 
　　福州彩票盛行下流社會顚狂尤甚其弊遂中於兒童之腦筋城財府學裏有唐伊好者年十五歲爲南台中亨街彩文愼布店之藝徒自創一種福建兒童有奬義劵額設三百八十張毎張售銅元四枚定新曆二月十四日在該宅開奬奬劵背書第一奬至第十奬各得若干頭奬末尾一字相同者若干張各得若干文并載得奬號碼以本局對號爲憑遠屬兌奬以三個月爲限逾期及號碼塗改者一律作廢等語其開奬亦用兩球以洋鐵爲之此次蓋爲其第二期也福州各報以此舉與社會敎育有關多爲記載閩侯地檢長閱報以是爲抵觸刑律規定發行國家奬劵條件即於十四日早派便衣法警鄭長培前往設法購買唐伊好不在家由其同居陳石溪携奬劵三束而出鄭見證物即將勾攝票示之并將其引送回廳由韓檢察官查訊陳謂頃間方從鹽埠回家伊好所爲彼均未前知不過以同居關係一時代爲携出而已復派法警往傳唐伊好之母吳氏吳亦供稱連日均在娘家伊好所爲實不知情韓以伊好連日在家製造奬劵公然售賣鄰居及母氏烏能諉爲不知遂將陳石溪唐氏二人一併收管一面票傳伊好到案現伊好有已投案說聞者均以是爲彩票流毒社會之一斑云 
　　福州東關外東山園裏莊金獅者素好賭開新以來毎戰輒北舊曆初七日曾向其母索欵十餘元初八日又由其母典借十餘元金獅均一擲而空是晚其母莊陳氏竟死於金獅之手金獅當即逸去或云金獅賭負成狂歸提刀與共賭者較其母見其怱怱提刀而出拚力向阻時金獅神經已亂掙扎間手刃適中其母項下登時斃命金獅倉皇中立携鋤將母屍藁葬附近土坡事爲鄰里所悉不許掩埋並議擒送金獅於法庭金獅以有刀在手莫敢近遂得逃竄由族人通知其壻爲之具殮鄉俗本忌搭臺騐屍新正尤甚事寢多日乃爲該管警察所所聞以案情重大其壻匿而不報有有共同嫌疑乃將其壻擒送閩侯地檢廳或云金獅向母索欵續賭因其母不與怒向廚下取马斫其母之頸刀鈍其母尙能呻吟地上金獅又以麻繩縊之氣遂絶黎明金獅負母掩埋爲人所阻始向其友并其姐丈處借欵聲稱其母不知何故自縊其姊丈來見血衣血被具在而獅已不知去向粗爲具殮嗣其姊丈被警擒送閩侯縣署由縣送廳跟交惟至十九日地方檢察官胡豫章帶同書記官法警前往開棺檢驗知死者莊陳氏年五十七歲住横嶼鄉尾墩東山獨屋而居以採薪業其子金獅素好賭正月初八夜又迫其母將頭上三條銀簪拔下爲質母拒之爱取廚刀砍殺莊陳氏咽喉斜一刀氣管斷絶登時斃命翌日即開偵查庭其壻商依十供稱彼時遽行殮葬實出於鄉族同意原冀免纒訟累並無共同殺人行爲等語該廳以此案係人倫大變决請軍民兩長嚴飭所屬水陸軍警協同偵緝正犯以便重辦 
[香港滙豐銀行之股東年會]  
　　倫敦將復爲世界財政中心 
　　對於中國金融今後之希望 
　　香港匯豐銀行於星期六正午在大會堂開股東常年大叙會意建士君爲主席總司理史梯芬君宣佈開會理由畢主席演說謂本行總結報告已分呈各股東察閱查去年共獲純利一千零八十二萬一千二百九十五元四毫二仙比一九二十年約多一百九十八萬餘元舊年六月經派半期股利毎股三鎊現擬派末期股利舊股毎股三鎊另紅利兩鎊新股毎股兩鎊五先令另紅利十五先令現本行擬繼續增厚銀行之公積金經由盈餘項提撥一百三十六萬九千七百十八元二毫九仙並由發刋新股餘利提撥六十三萬零二百八十一元七毫一仙加入前時公積金共成二千三百五十萬元至報告中之屋宇産業比較上年大增蓋廣州小吕宋濱角大連等處皆已增建房屋而哈爾濱星架坡庇能上海架利吉打哥林堡等埠亦陸續增建營業所故也將來亞洲各要埠均有本行産産故現提議撥一百萬元爲折低産業之用隨將報告中所載各項情節解釋清楚外並謂去年溢利增多係因東方生意發逹及有價債劵不用低折與上半年不受世界商務冷淡之影響所致隨又謂去年世界銀市尙難免漲落年首時價爲四十八七五年底時爲三四六二五年中且有低至三一三七五年乃漲至四三三七五年内中國所銷納之生銀據調查所得共有六十三兆安士而一九二十年則有九十八兆五十萬安士據越南政府預算表報告年中該政府曾向各處購入二十四兆五十萬安士爲兌現之用以越南市面而論尙購入生銀如是之多則其維持市面之心於此可見一斑至印度政府存備之生銀有七百四十兆勞卑之多路敷數年之用將來銀市如何全視中國與印度市場之銷塲而定美國政府頒行之皮文律所定之二百零八兆安士生銀之中現計至十二月已收買本國生銀有八十四兆八十萬安士若繼續收買兩年間當可購足則此後美國可有生銀出應市面與别國無異届時生銀當極充裕也現時世界商務與金融尙在紛擾中然各工人已有諒解及希望而英政府亦竭力在經濟上設法大約不久當有發展不若如不戰後之不振矣倫敦銀市現已回復常態各公債之招募頗有成效十一月十二月兩月間所募之債項逹八十兆鎊政府前日施行各限制不久可以撤銷而倫敦將漸次復爲世界財政之中心點將來中國如欲借債則倫敦當爲最重要之樞紐矣中國與東方各國之海外生意無利可圖一與世界各國無異一九一九年所定下之入口貨無不受損失者現舊貨業已清盤近月生意已稍有起色香港亦屬如是香港以廣西爲極大銷場年内彼方極其擾亂現仍大受匪患廣東匪患現已稍滅幸兩省當局極力維持治安吾人不勝厚望至論及中國北省則花紗業極形發逹現約計紡紗工人有二百萬名紗機九千五百架若能繼續進行則所出之紗不久足敷自行織造粗布之用至中國之出口商務除因世界商務冷淡之外又因去年夏問揚子江流城受戰事水災之損失至於日本去年商務亦因世界情形影響較前年大減因一九一九與一九二十年存下之昻價貨未銷新入口之貨亦無起色祇生絲與絲織品輸往美國者頗稱暢旺其餘各種出口往各國之貨皆較前大減其主因乃因製造成本增高也至於量洲各埠商務因錫與樹膠兩種首要出産品大跌價影響甚鉅現政府與商人已合力籌謀不久當將此兩大實業納歸於新局面矣論及去年中國政事與財政兩局吾人覺得比前更壞從前所種之不良政策現已收其惡果北京政府已首次發見財政空乏借債無成致近年所借之外債除有抵押之外幾有不能應付之勢中國現時所欠之内外債總鄅以毎鎊伸七元五毫算共約有一千八百兆元以上其中全無抵押者占三百六十四兆計分外債二百十六兆本國各銀行與政府各機關之欠餉共一百四十兆鹽稅盈餘除付還直接抵押各債欵外其餘盡作此債之抵押品其數照平常計算尙可抵押七千四百萬元之欵但現時國内如此紛亂北京政府之行政費已幾全靠此欵應支矣現中國仍被在野政客與軍閥把持其軍隊總額仍欲照舊留存參預解除武備之各國軍備合計尙無如是之多政府迭向兩政府銀行提欵以供無厭足之軍費致北方各支行　備欵有被提撥一空之虞其餘各行政機關亦告窘乏敎育因無欵而停頓各鐵路之收入盡撥付各項開銷致購材料之合約亦不能履行交通部向稱最富機關現亦困乏一與各部無異財政紊亂於此可見然中國非不能應付欠債也地大民稠物産天然爲各國所不及中國國債平均毎人祇佔四元半或約十二先令不應自置於破産地位况中國信用尙大若欲將國家發展祗須有穏固之抵押條件及良好政府則不論本國資本或外國資本均不憂無祇視中國人民能否做到耳至於去年海關收入共五千四百五十萬兩較一九二十年增五百萬兩各關收入皆較前有增國内不靖其收入尙且如此若地方平靖後則收入當必更多至去年鹽稅收入除扣管理費外交入銀行圑者共七千七百九十七萬五千元較一九二十年減一百零八萬九千元然此七千餘萬中被廣西四川雲南湖南等當地政府截留者有一千八百四十五萬二千元汕頭之鹽稅關因廣州政府要施行專賣辦法已於一九一九年正月停辦至一九二一年十一月復開然所收入仍歸廣州政府所得計年内提交中國政府之數共五千一百九十八萬一千元而一九二十年則有四千零十萬八千元年内因財政情形及滙水低跌銀行圑所辦善後借欵之存備欵已由六百萬元增至七百萬元吾人屢聞中國要求公道及收回治外法權兩事照國際上中國應有此權利吾人深表同情但中國未確能强索此種要求之前中國必須自持以公道並對於年來受政府惡政無形中受損失者亦以公道處之深望各首領捐除政見統一全國爲政府裁減軍隊至敷用爲止施行新式防衞方法維持國内治安行政取改良及眞誠政策則届時中國可不用强索各國承認其要求而各國必自然承認並對於國際與人民上必常加友助也至於銀行圑一事前任主席　論之彌詳銀行圑之宗旨已散載各報紙明哲華人皆已明瞭照現時世界財政而論銀圑對中國可謂盡力蓋吾人對各黨皆不允資助而對於不事生産之借欵尤不許可也照華盛頓會議所决議各事則中國已有組織鞏固政府之最良好機會而銀行圑現亦預備資助如中國欲協助本國銀行發行内國公債或外債及招募外國資本振興建設事業如條欵可行則銀行圑無不願意然中國强健之政府或建設需時但中國現當厲行新政之時而發展尙廷滯無期卽如鐵路事業已可概見則其待需銀行圑資助之處不久當自明瞭若將來中國需財建設鐵路等實業則觾圑願爲之助云云演說畢隨提議年結報告履行打車君和議各股東皆贊成遂通過主席宣佈股息由星期一日開派主席隨請舉行特别大會以討論議决一欵其内容係呈請政府將例修改俾得將實備資由二千萬元增至五千萬元次請將該行貯備值紙幣四份三之現金之責任免去而由該行自决及准該行將貯備現金存在港外紙幣通行之地惟隨時仍須得督憲之批准該决議得一致通過主席末言息摺可於星期一領取會議至是遂告終 
[江蘇敎育之兩大問題]  
　　義務敎育與行政改革 
　　江蘇敎育界連日在寗討論新學制昨已終結除此以外尙有兩問題甚關重要分記如次（一）義務敎育本日（二十六日）上午十時義務敎育其成會開第一届本會於公共演講廳會長袁觀瀾主席首先報告會務情形次常務幹事仇埰報告次提議事件共計議題二十件蔣鳳梧沈潤洲等分别討論甚爲熱心張援謂總括二十件議題不外經費與進行方法兩種應歸納爲兩種分别研究楊懋卿趙文郁均謂經費一層最有關係結果關於經費者除句容支會長葛寶璋所提鹽斤加徵食戸捐一案外餘均通過俟請求省議會或陳請省廳核辦關於進行方法者除溧水縣勸學所長徐進所提由總會致函六十縣知事請其加入會員案及會員郭秉文陶知行陸規亮等所提以南京爲試辦區域案外餘多通過發表主張以蔣鳳梧沈潤洲張援章慰高等爲最多（二）行政改革去年十月第七届全國敎育聯合會曾議决改革地方敎育行政制订案此次沈信卿到寗即代表省敎育會會同敎育廳長科長並郭秉文等少數人加以討論雖敎育部來文聲明障碍而省敎育會方面勢在必行廳科長亦無法可施昨已議定江蘇省敎育參事會組織規程共計十三條附錄如次第一條江蘇省敎育行政機關設敎育參事會以敎育廳長及參事組織之第二條省敎育參事名額定爲九人第三條省敎育參事應合下列資格之一（甲）富有敎育經驗者（乙）有專門學識者（丙）開創事業有特别成績者具有毎項資格之參事應有二人以上第四條省敎育參事由省敎育會推選四人省立中等以上各學校推選五人私立中等以上各學校推選三人陳由省長於十二人選定九人聘任之第五條省敎育參事員之任期爲三年毎年改選三分之一第一次參事之任期一年二年三年者各三人由參事於第一次開會時籖定之第六條省敎育參事會之職權（一）規定本处敎育進行方針（二）審核本省敎育計畫及預算决算（三）核定省轄敎育機關·及各縣敎育行政機關主管人員之任免（四）審核敎育機關之組織規程（五）其他關於敎育之重要事項本條第三欵規定事項凡同等人員被選爲參事者不在議决之列第七條省敎育參事會爲名譽職但應開支赴會旅費第八條省敎育參事會毎月并常會一次但遇必要時得開臨時會第九條省敎育參事會設在敎育廳内開會時以敎育廳長爲主席第十條省敎育參事會議决事項由敎育廳長執行之第十一條省敎育參事會議事規則别定之第十二條本規程由省長咨報敎育部試辦第十三條本規程如有未盡事宜或不適當之處得由省敎育參事會隨時修正陳請省長轉咨敎育部備案 
[南京快信]  
　　鮑貴卿派來之代表李燦周昨由寗赴杭接洽聞鮑組閣事已有十一省贊成 
　　金陵大學全體學生九百餘人發起組織救路圑體昨函各校徵求同意 
　　兩淮運使丁乃揚呈請鹽價改錢爲洋鹽署派參事林某來蘇調查昨由寗乘輪赴揚 
　　寗屬一部議員昨接蘇社通告在滬開第三届大會　　王省長派陳大猷爲留東學生鹽督定下月初旬放洋　　熊希齡昨辭兩長轉津浦車北上 
　　陸榮廷代表余紫庭昨由寗轉車赴京　　兩長改今晚七時在軍署公宴蔣總司令杜艦隊司令曁駐泊下關各艦艦長 
地方通信 
[松江]  
　　敎育行政人員之新學制意見本月份縣敎育行政人員假勸學所開第三次敎育行政人員例會討論新學制問題茲將其所提倡意見探錄於下（一）初等敎育規定六年認爲當然之原則但照目前敎育狀况市鄉小學爲經濟師資所限將來改革時專辦第一期上年者當居多數對於是等學校願受第二期敎育之學生似應明定轉學辦法以免困難（二）現有之高等小學應依照六年制改組若祗辦第二期二年似有窒碍（三）初等敎育六年敎材應作一圓周分配（四）現有之乙種實業學校如何改變學程歸入中等敎育範圍應明定辦法（五）補習學校無一定階級似不可列入系統之内 
[蘇州]  
　　籌備自治本邑省議員陳大啓宋銘勳曁各市鄉董事近因縣自治施行日期已奉省令定於四月一日轉瞬即届亟應設立縣籌備處以便着手進行特於前日開會議决尅日組織成立并推定起草員多人草擬籌備章程 
　　組織測量隊蘇浙太湖水利工程局近組織湖濱測量隊分途測量計第一隊由蘇境南厙鎭起經十字港牛腰涇爪涇港鮎魚口蠡墅鎭至五龍橋止第二隊由浙境小沉瀆起經石牌頭新塘港大沉瀆鷄籠港夾浦港香山嘴至斯沂港止昨已分令吳縣吳江長興各縣於測量隊經過地方妥爲保護 
　　監犯種牛痘小　貞巷江蘇第三監獄吳典獄長近因天時正各處發現天花誠恐獄中傳染特飭本監醫官將在押人犯一律播種牛痘以資預防 
　　　鎭守使赴省蘇常鎭守使朱琛甫水警廳長趙雲生昨日同乘快車赴寗公幹朱使並順道向省中各同僚謝壽聞須勾留數日始行返蘇 
[湖州]  
　　考試醫生之波折吳興各醫生反對考試一事前經醫學會奉到警務處批令謂本届考試准由該會遴選主試人員會同警察廳辦理以昭平允該會當即邀集城鄉各醫生共同討論當有錢村鄒醫生陸某表示反對謂警務處所頒之取締條例二十二條種種窒礙竟無一條可以依照辦理蓋考試醫生即在取締條例之 
 
 

Page 11

 
 
内故由本會遴選主試人員一層當然不能贊同必須再行具呈省長曁警務處請將條例修改或暫緩實行否則誓不承認衆皆贊同因而推選主試一事議無結果而散 
　　嚴禁勒收小糧去年吳興大水爲災田禾淹没前經省委勘視災况並將地完忙漕呈准省長財政廳分别蠲减自開征以後鄉民投櫃完納者固多而無力未完者亦屬不少乃催征胥吏下鄉征收竟敢藉詞需索並沿前清之惡習分向鄉民勒收小糧以飽私囊事爲吳知事訪悉當即嚴誡各征收員役毋得巧立名目需索浮收如違嚴懲不貸一面分發佈告如有上述情事發生准人民據實指控定予嚴辦 
[嘉興]  
　　公民請辦春賑嘉興去年大水田禾淹没災民遍野禾邑災賑事務所曾調查災民實數於去糧籌欵散放冬賑俾災民得以度歲現届春令農事未興而氣候之寒不亞於冬令災民又結羣成隊待哺嗷嗷現公民黄某張某等擬函請災賑事務所舉辦春賑以惠災黎想主持賑務者當可允從也 
　　衣夥請加釐用嘉興全體衣業夥友以生活程度日高所得薪金殊難贍養爰聯合同志請求店主增加釐用以資維持生計嗣經各店主討論結果以夥友所請尙係實情遂决定於壬戌年元旦日起將夥友所抽釐用改增百分之十五業已雙方允洽分别追加矣 
　　東郊添築馬路嘉興東門外火車站傍現由鐵路工程處添築馬路一條行駛車輛以便旅客該路工程日内即可告竣 
[清江]  
　　淮泗義振分會成立二十四日有淮隂泗陽兩縣士紳及美人林嘉美家雅閣等在清江城内淮隂縣商會組織淮泗華洋義振分會開成立大會當塲舉出會董十四人華人十人美人四人並舉美人林嘉美爲正會長華人王斗符爲副會長聞上海義振總會允撥助振欵五萬元（現洋兩萬糧食三萬）淮泗各攤三萬五千泗陽方面如何支配尙示明悉其淮隂之振欵二萬五千則除撥一萬五千元歸清江浦惠粥廠外餘欵一萬已議定分配災區充作工振之用並於即日（二十四日）通電上海華洋義振總會報告成立至會址則暫假淮陰縣商會 
　　馬鎭守使返浦淮揚鎭守使馬玉仁前因接洽改編軍隊事宜曾於十二日赴寗茲已公畢業於二十五日天明乘輪抵浦矣 
[揚州]  
　　裝鹽改用小輪濟南大德等七公司前擬僱輪入港（灌雲縣屬）裝鹽該港士紳鞏其冲刷堤身出而反對在運署稟控阻止當經丁運使諭飭該商等妥議具復頃據復稱行輪無礙圩堤並聲明即日實行遂轉咨海州鎭守使一體保護以利行輪 
　　署委來揚查案淮南内河外江各食商售鹽價格向例錢碼近各該商藉口銅元充斥擬更章改售洋碼迭次呈請軍署轉呈鹽署察核鹽署當以事關重大未予照准刻因又據丁運使面陳節略特委專員王寶華（竹三）於二十五日蒞揚詳細訪採輿論以憑核辦 
來函 
[温世霖來函]  
　　申報館鑒昨貴報南京通信欄内載温世霖代表曹錕來寗謁齊督等語霖自去年二月因患眼疾即到南京湯水鎭温泉靜養對於南北無謂之爭久矣不聞不問今貴報所登與事實不符請即更正爲荷温世霖啓二月二十三日 
雜評一 
[再爲金山人進一忠告（默）]  
　　今日存心反對義務敎育者吾敢謂必無其人因增加負擔而以對義務敎育則吾又不敢謂必無其人然亦必不敢顯然爲反對倡苟或倡之必不容於輿論 
　　雖然此非所論於金山人之反對畝捐也金山之反對畝捐皆熱心敎育之人又皆不惜增加此區區負擔之人此吾人之所敢深信而爲之擔保者其反對之理由吾嘗言之不過因意見之不洽與種種誤會耳因縣知事之不善處理調人之未得竅要遂成此相爭不下之局面苟一旦覺悟不難相與一笑而罷轉圜固甚易易也若挾此區區嫌隙而始終堅持則在反對方面雖無反對敎育之心而實有反對敎育之迹蓋旣標此反對畝捐之旗幟表面上不啻爲反對敎育之倡導各縣之欲反對而不敢反對者安知不援金山爲口實則此事非特關係金山一縣敎育且將影響於全省之敎育吾非以此破壞大局之大題目加之反對金山畝捐之人不過風聲所播自有必至之影響熱心敎育者當然亦有所不忍故吾敢爲兩方兩忠告一言地方人同爲地方公益决無不可解之嫌隙無論何方面决不可意氣用事借官力以壓迫一方面以使之必從地方事不自謀解决而謀解决於官力决非解决之道也且兩方之爭旣皆爲公無所謂勝敗之面子勝固非榮敗亦非辱祇須於換然氷釋之後主張方面亟思所徵得之經費皆國民汗血對敎育切實辦理而勿浪費一文反對方面當思所以盡輔助監督之責而勿使今後敎育再現從前水良之印象此爲最切要語餘皆枝葉耳 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[關於國是會議之兩會議紀]  
　　議决今日午後三時開各省區代表談話會 
　　商敎聯會推四氏表赴京調查九六鹽債 
　　昨晚六時全國商敎聯合會駐滬辦事處借上海總商會常會室開第五次駐滬代表會議籌商國是會議進行事宜並請各省區及各僑埠在滬代表一同與議七時半議畢散會商敎聯合會駐滬代表復在常會室對面之一室舉行常會續議國是會議事及推請代表赴北京調查九六鹽餘公債事茲將該兩會情形紀之如左 
　　第五次代表會議六時開會代表列席者如沈信卿（江蘇省敎育會）·聶雲臺（上海總商會）·黄任之（江蘇省敎育會）·錢新之（上海銀行公會）·江湘浦（重慶總商會）·龍荃蓀（江蘇省敎育）·何積煌（長沙律師公會）·蔡俊卿（暹羅總商會）·楊春綠（上海律師公會）·丘心榮（巴逹維亞中華總商會）·陳柏鵬（巴逹維亞敎育會）·趙晋卿（上海總商會）·張仲仁（江蘇省敎育會）·李文卿（上海律師公會）·秦聯奎（上海律師公會）·諸君旁聽者如黄（泰縣敎育會）·洪孟樸（京兆工會）君等與報界人士張仲仁君經衆推爲主席（一）駐滬辦事處幹事孫籌成君報告近來各省區報到代表之函電（二）沈信卿君提議明日（即今日二十八日）下午三時假總商會將籌備會改爲談話會盼望各代表於二時三刻先爲齊集衆贊成（三）楊春綠提議請規定明日談話會中所討論之範圍如下甲報告本會籌備之經過乙印發各省區寄來函電及派舉代表等之一覽表丙須議决不在從前規定之七種圑體内之圑體代表如何辦法丁製各代表之徽章衆贊成議至此已七時半乃散 
　　商敎聯合會代表常會七時三刻商敎聯合會駐滬代表復開常會列席者如黄任之·聶雲臺·錢新之·沈信卿·江湘浦·龍欽龍諸君聶雲臺君經衆推爲主席（一）黄任之君提議國是會議之經費先就在滬贊成之各圑體各籌墊一千元衆贊成（二）沈信卿君提議先製臨時徽章開會後再爲另製一種（三）黄任之君提議調查九六鹽餘公債先讀其提案文如下﹁商教聯席會議議決宣言（二）發表對於整理財政之主張引國民放棄主權爲大戒罄全國之抵押品以舉債爲大憂主以整理内債爲入手辦法并主由國民組織監督機關籌欵裁兵俾免財政之破産而謀敎育實業之進步本事務所成立大會授以實行議决案之重責此我駐滬代表同人所夙夜悚惕者也頃北京政府忽發行九千六百萬元鹽餘公債據報紙宣布内大部分歸還本國各銀行借欵承受此項借欵之銀行多至三十家各省人民以其中疑竇甚多責言紛起浙江督軍首創財政公開俾受國民監督財政部亦宣示公開是國民甚欲知財政之内容而當局亦甚欲國民知其内容·冀寛責備也同人旣負實行全國商會敎育會聯合會議决案之重責謂宜向北京政府及應提出悉充全國敎育實業經費以杜中飽而培國本應否由本事務所推舉相當人員赴京調查敬提議以待公决」主席與沈信卿·錢新之君等均多討論結果公推范靜生·穆杼齋·龍荃蓀·江湘浦四君爲全國商敎聯合會代表同赴七京與財政部及償還内外短債委員會接洽並實行澈底調查議至此十時許乃散 
[海員罷工中之航運消息]  
　　南京·尼羅·之赴美期帝邦號在滬換水手 
　　大批美銀條今日進口 
　　中國郵船公司現得舊金山總行來電囑於兩星期内將擱留香港之南京號·尼羅號兩輪開往美國滬公司得電後希望海員罷工風潮能在此兩週中解决者最妙故絶不主張改招工人替班綠此次各公司在滬所雇之新水手綜計在二千以上於此短時期内驟用此多數之海員故其中大半有不識英語而於水手職務素不熟諗者因此駕駛上反增困難云 
　　太平洋郵船公司之帝邦號今日可抵上海船中有大批美銀條運來計大通銀行八百四十七條友華銀行一百四十條東方銀行四十條匯豐銀行兩批一爲一千一百七十七條一爲一百四十條如香港可能起卸貨物匯豐擬將一千一百七十七條運港否則便在上海起岸此外華比銀行亦有一百四十三條總計有二千四百八十七條不下二百五十萬兩足銀船中之老水手該公司已决定改換新工故早在上海招定一俟進口便卽更調云 
　　昌興公司之日本皇后號自十九號來滬載俄后號之新水手赴港後昨該輪又復來申在十一時半進口此輪到滬並非開赴温哥武其原因該公司不欲宣布現亞細亞皇后號已到香港業經入船廠修理須俟三月二十五日開出云 
　　藍烟囱公司由歐運港貨之帶至上海起存者刻下已逹六千噸以上故香港貨之留滬者近日愈聚愈多大有不勝囤積之勢矣 
　　東洋汽船公司之高麗丸今日赴舊金山此間有大宗羊毛輸出共有一千八百噸之多誠爲本年赴美羊毛最多之一批又有華絲四十件運往 
　　法郵船奥爾忙佩克號二十六日從神戸開出明日十時船可到滬暫抛河筒准定三日赴法旅客由小火輪黄浦號在法外灘碼頭送往吳淞換登大輸云又英印公司之德加大號昨已由港駛出先往厦門起貨據來電報告謂三日可至上海云 
[罷工潮難望早息之外訊]  
　　星報云據香港消息自辦館股東梁玉堂爲人槍斃後華人之爲用甬籍水手輪船裝卸貨物者頗爲恐慌目下皆裹足不前罷工事早日解决之希望尙不可恃内海各船經理有鑒於此現均設法使滯留香港之各船得以開出前星期五日由滬開往香港之怡和公司德生輪船載有甬籍水夫四十人以供該公司另一輪船之用將來怡和公司之船開港者均將載甬籍水夫一批俾該公司滯留香港之船得以陸續駛離花旗公司之帝邦號明日可由舊金山抵滬定星期三日正午開往香港該船水手早已更換甬人中國郵船公司之南京號現無消息該公司駐滬經理現候香港來電俾派甬籍水夫赴港 
[接待法國霞飛將軍之程序]  
　　九日晚間抵滬 
　　法國元帥霞飛將軍來華游覽於二月二十五日抵京等情已誌報端昨聞接待霞飛元帥程序單略有更改擬定三月七日上午乘專車經津浦路南下三月八日晚間抵南京霞飛元帥及隨從各員即在車中住宿三月九日元帥謁督軍省長游覽南京名勝下午往上海晚間抵滬三月十日十一日游覽上海登輪離滬江蘇特派交涉員昨奉外交部江蘇督軍省長令文後除籌備招待外並知照上海各機關云 
[日本田中將軍將赴菲]  
　　文匯報云前日本陸軍大臣田中將軍茲乘帝邦號赴菲列濱以報菲督伍德將軍近今之游日明日將到滬並豫定乘松樹邦號回國 
[李時嵩前晚北上]  
　　太平洋會議專門委員李時嵩原定二十三日晚車赴寗轉車北上茲聞李委員因事未行改於前晚乘車北上又經函致交署請即轉電江寗交涉員查照照料 
[證劵物品交易所交割之揭示]  
　　本所股在經紀會了結 
　　上海證劵物品交易所昨日市塲揭示云本月期交割物件其棉紗棉花照常於今日在交割處執行惟各種證券及金銀據經紀人公會會長證券部部長報告改於本月二十八日交割其本月期本所老股新股業經買賣雙方同意按照本所營業細則第七十條第四項之規定在經紀人公會了結三月期老股亦提前同時了結特此通告經紀人公會會長顧文耀證券部部長李志壯 
[昨日之金融市况]  
自某交易所風潮以來金融市况頗見緊迫至昨日銀幣爲七錢二分五釐二五午後收盤七錢二分五釐五比較前日小去二五三月分期洋開盤七錢二分六釐三七五收盤七錢二分六釐午後開盤仍同收盤七錢二分六釐一二五結果比上日小六二五昨係星期一銀行收欵如匯豐麥加利花旗道勝友華正金等銀行共計收數約一百二十餘萬兩兩日間北京路某銀行因受交易所風傳影響市上挾有鈔票者亦多抱疑慮之態旋聞該所已有辦法標金仍舊開拍人心漸安銀拆因多銀者不肯輕易拆出故早午市均漲計高至一錢 
[交易所交割中之紗市]  
　　昨係陽曆二十七號各交易所循例交割是届上海棉紗交易所交割十六支雙象標準四百包紗布交易所交割十六支人鐘標凖三百五十包物品交易所交割雲鶴標凖一百包現貨棉紗川帮買進二十支五福牧羊十支特别天官等牌紗一千六百包汕頭天津漢口廣東野鷄等帮亦買進各項本紗四五百包日紗七百餘包市面除二十支十支堅好外十六支帶軟公會小包亦小去五錢至七錢五不等市面有平平之勢 
[菸酒業反對附加振捐之會議]  
　　議决電籲蘇督阻止開征 
　　中國菸酒聯合會昨因附征振捐一事特開會議兩業中人到者甚衆當由主席宣布此次發生菸酒附加振捐實由災振協濟會王士珍所創議各地商人紛紛反對者實因種種捐稅負擔已重萬不能再增擔負我菸酒兩業捐稅之重更甚於他業則振捐一次更難承認現省局奉京署電飭限令尅日開征勢甚急迫如何能邀寛免請衆公决俞葆康起言我兩業自行公賣以來重征疊取閉歇紛紛今所存者亦是苟延殘喘災荒頻遭來源銷路均甚冷落旣受天災之損失乃復令振人之災天下安有此不平之事故鄙人對於此事萬難承認沈子卿起言振捐屬於善舉祗可勸募豈容勒派清季專制時代尙不聞有此種情事今號稱共和而强令商人擔負振欵人民有納稅之義務斷無派振之義務此事於人情法理均屬不平無論如何我商人斷難承認况前此振捐用度如何至今未明眞相此番勒加附捐難保不移作别用金印侯言兩業不幸丁此時局本屬無以謀生此捐如果實行不如早自歇業經衆討論均贊成自由停業以免干涉旋由趙庚卿提議江蘇菸酒費本供第六師軍餉之用一旦歇業不獨稅費無着軍餉亦將落空欵關軍需不如電籲江蘇督軍要求免征經衆公决由兩業公電督軍電阻開征議畢時已五鐘乃摇鈴散會 
[縣商會勸認稅商認募振欵]  
　　展收附加振捐一事現北京政府已允停止征收並由上海縣商會迭次開會召集各業認商代表勸照上届募集振欵辦法積極進行在案茲聞現有數業在場仍照上届認數擔任募欵一俟稅所停征附稅後即可實行集欵並經該商會查得各業認商除由商會轉呈稅所核准承認外尙有多數直接向稅所認包者本會無案可稽聞各該認商中有向稅所　額認繳者無從查核是以由會函請稅所長趕將上年各業認商之認額及加增稅數並各商之牌號與代表姓氏等開列清表送會以便集議振欵事宜俞稅所長接函後已飭科造就於昨日送會矣 
[烟兌業恢復衆和社再誌發行通告]  
　　衆和社烟兌同業會自議恢復以來即經舉定職員積極進行業誌昨報茲聞加入者日漸踴躍昨由該會發出通告云逕啓者同人等鑒於吾業因未圑結日漸衰敝爰特恢復本會專以聯絡感情力謀同業利益倘荷贊同卽請各寶號正式加入共策進行云云 
[老縣西三路納捐會成立紀]  
　　國聞通信社云二十六日下午七時城内老縣西三路納捐人假老縣前第四區救火會開會組織納捐人分會比時到者數十人公推孫志山主席首由主席報告開會宗旨及納捐人會經過情形繼由楊春若提議釐訂簡章當由虞南魁黄啓英陸景星楊春綠哈莊平等訂定簡章六條經衆通過旋又議决三項（一）公推孫志山擔任文牘會計（二）議决本分會暫假第四區救火會樓上爲會所（三）公推楊春若楊春綠虞德鏞虞南魁孫志山哈莊平黄啓英陸景星袁誦堯陳麗生傅秋堂吳芹甫顧泉生等十三人爲出席上海市納捐人會三路分會之代表即日通知總會其簡章如次云第一條本分會以輔助上海市納捐人會收回市民自治權督促市政進步爲宗旨第二條本分會以老縣署西縣西街張家弄三牌樓街等各路納捐人組織之定名爲上海市老縣西三路納捐人分會第三條凡住居縣西街張家弄三牌樓街等各路納捐人皆得爲本分會會員各路代表由會員推舉之毎路一人至五人爲度第四條本分會對於上海市興革事宜得隨時隨事提議討論陳述意見於上海市納捐人會轉逹當局第五條本分會毎月第一星期六下午七時開常會一次如有特别事故得召集臨時會第六條本分會各項辦事細則另訂之 
[西品納捐人分會成立]  
　　昨日（二十七）下午一時上海市納捐人會滬西分會開成立會會塲原定西門公共體育場後改在江蘇敎育會舉行到者百數十人公推江政卿爲主席報告開會宗旨及前日西區分會假座憩園開會經過情形略謂滬西當籌備分會之初雙方未曾接洽致同時有滬西西區二分會名義上之牴觸業經由雙方議决合併以西區分會命名並將草章通過嗣規定製造局路方斜路肇周路萬生路中華路民國路林蔭路西林路黄家闕路新橋路等十路爲該會區域當由各路選定諸文綺張蟾芬陸星莊江政卿俞閬曦穆蔚良凌建南朱馥堂江裕生馬永清顧松泉尹蠢父黄譜衡童季通潘劍秋沈韻笙熊子英孔春芳等三十餘人爲代表散會已鐘鳴四十矣 
[市民公會發起人會議紀]  
　　上海市民公會籌備處於前晚八時在北四川路品吉里十八號籌備事務所開三次發起人會議到者二十一人仍推馬樹人主席先由章程起草委員報告因章程關係重大極須審愼故尙未完成可否請於下次常會時提交討論公决延期討論次文牘處報告發出函件（一）1 
致各圑體請推派代表（二）函請廣州市政廳索取市政條例及關於自治意見（三）函復丁戞生君解釋疑問又報告來函五件（一）旅滬川人吳默君來函陳述意見及擬具將來公會進行辦法此函頗有可採議决印刷分發以便參考（二）本會發起人陳元綠函請速行起草章程案公决交起草委員辦理（三）湖南自治協進會來電祝賀公决復電請其隨時指示進行方針（四）庶務邱人儀因事請假公决通過（五）明片函詰本會案該片並無發函人姓名實係匿名信應置　理次王侃提議本會進行前途亟待新聞界同志鼓吹前此常會曾派員聯絡本會並應備函敦請新聞界同志作爲本會贊助員當由主席提付表决一致通過當由文牘處備函分送議畢散會 
[青年會徵求大會十一紀]  
　　午刻十二隊全體會餐晚間自由隊宴會 
　　青年會二十二週紀念徵求大會開幕迄今已愈兩週收入總數已逹三萬餘該便以三月四號閉幕期近且明日（一號）又爲第三期揭曉各隊雖極奮勇競爭深恐時機急迫稍一鬆懈目的難逹故由該會會長王正廷總幹事曹雪賡公訂今日正午十二時假座交通銀行樓上聯華總會柬請十二隊全體會餐籌最後之辦法並聞自由隊因二次揭曉獲居第一該隊隊長李觀森韓玉麟等特定今晚假悅賓樓召集全體隊員宴會藉以鼓勵熱忱而爭最後之勝利其餘各隊亦奔走勿遑均有不甘落後之勢云 
[華洋義振會施振近訊]  
　　華洋義振會對於蘇省春振至爲注意邇日振務會議議决分撥災區振欵振品茲列於後（一）寗鎭一帶係修築鎭江至湯水道路以工代振决撥值洋七萬元之糧食業先運去麵粉五千袋（值洋一萬元）餘擬續購雜糧源源接濟并另附現洋一萬元以資雜用（二）鹽城阜寗前已運麵粉四千袋（值洋八千元）計可供兩縣災民一萬二千人一個月之糧其餘三個月尙須設法供給擬毎人毎月發洋一元計應撥洋三萬六千元（三）漣水災區係以工代振疏濬該處運河決定撥予値洋九千元之糧食并現欵一千元（四）泰州除已边去麵粉三千袋（值洋六千）計可供災民一萬人二十五天之用擬續辦三個月尙須撥洋三萬四千元（五）淮屬一帶决先撥高梁二百噸毎噸約值洋五十四元另續撥值洋一萬二千元之他種糧食災民卽令其疏濬運河（六）補助王家港工振之欵撥洋八萬元（七）撥洋四萬元專助東臺竹港工振之欵以上辦法聞已函告江蘇振務處查照尙有徐州一帶刻正派員調查散放方針尙未確定 
[蘇災義賑會特别會紀]  
　　蘇災義賑會特别會紀 
　　蘇省水災義賑會於二月二十三日開特别會其報告如下（一）本會捐欵自成立日起至十一年二月二十日止共收洋六十七萬五千九百五十三元七角零五釐除撥各縣冬賑并補助及各災區賑費本會用費外仍存賑餘洋十五萬五千餘元（一）本會上年冬賑共放三十餘縣用欵五十一萬四千五百元編有一覽表附請公覽（一）冬賑除會欵外尙有各義就地徵募義欵約亦有十餘萬應俟報告到齊再行公布（一）據各義紳調查如泰興·高淳·碭山·江浦·灌雲·揚中等縣均極慘重春賑必須加辦是否請公議（一）北京籌賑會來電以灌災綦重待賑孔殷懇請撥欵以工代賑如何籌辦請公同討論俾有方針原電附覽公議應俟調查後再定辦法（一）春賑視冬賑加重者有四（一）冬之次貧至春皆成極貧且逃亡歸來非賑不活（二）衝决圩堰必須培修（三）糧價奇昻非糶不平（四）廬舍籽糧皆須補助有此四端約非二百萬不能着手現在本會存欵尙有十五萬餘元省賑務處允撥二三十萬義賑劵局認捐可收尙不及十萬祗此數十餘萬可作的欵此外尙無着落應請諸公量爲認募並先商籌墊之策以利進行公議應得春賑募啓趕緊刋布再由大衆竭力勸募（一）擬有春賑募捐啓附請公覽通過 
[加租問題之有諧有不諧]  
　　香興里聯合通信社云閘北香興里房屋甫經完工房東普愛堂即行加租該處房客組織聯合會起而拒絶近悉房客與房東屢經磋商迄未解决房客方面本已認加半元（毎月計十三元半）惟要求三年内不得再加及毎弄東西開闢太平門二事當時房東方面亦允照辦詎日前該聯合會具具正式公函派代表前往房東對於加租半元僅口頭答應并縮限二年内不得加租而於太平門一事完全拒絶因此房客以要求各節仍未逹到目的卽召集各弄代表開臨時幹事會議决繼續拒絶加租一面報告經過情形向當地官廳立案並加入房客總聯合會藉資圑結而策進行云查香興里住戸至一百五六十宗之多僅以二門出入倘遇不測擁擠堪虞太平門之設誠萬不可緩也 
　　勤安坊又云昨晚七時克能海路勤安坊房客假愛而近路培德里普志學校開會到者五十餘人公推葉萊仙主席王淮民紀錄主席起立發言房租風潮澎湃全埠房客受房主横加暴歛以致居家者受種種痛苦不堪言狀只要圑結力爭終可打退房主之貪心今請代表陳胡二君報告與房主答復之事當時陳君發言報告云昨日往房主郭永瀾君處幸蒙接待當告以今日來意郭君曰旣如二君之言顧全賓主之誼不得不稍示退讓今所加之數内减去二成半三年内不再加租現郭君言詞堅决無術再行要求到會諸君以爲何如請爲討論大衆謂房主旣退讓可不必再爭主席曰如贊成不爭者請舉手全體通過此事結果多係代表之力請起立致謝散會已八時矣 
[馬霍路口開槍拒捕案續誌]  
　　拒捕犯王根銓已因傷身死 
　　紹興人王根銓於上星期三夜八時乘坐黄包車經過馬霍路孟德蘭路轉角適新閘捕房七百五十三號華捕赫鳴·八百三十四號華捕王脈祥·四百六十二號印捕望加辛·奉命在該處搜檢行人王不服搜查突出手槍開放該捕等亦開槍防衛以致流彈擊斃馬夫邱正榮彈傷女子陳金英大餅司陳桂生而王亦受彈傷經該捕等將邱之屍體舁入虹口斐倫路驗屍所報請中西廨員驗明諭令屍屬棺殮飭將受傷三人併送醫院醫治各情經紀本報茲悉王根銓前胸所受槍彈陷入臟腑無法救治已於前晚因傷身死由院知照捕房飭探將屍車入驗屍所報請公共公廨李襄讞會同英赫副領事於昨日正午蒞所驗明委係生前被槍彈轟傷身死無訛塡明屍格遂升座公案即據以上華印各捕與一特别西捕相繼投案訴明當時情形一過中西官得稟於中西文驗訊單上分别下諭云死者王根銓先在馬霍路水服搜檢開槍拒捕復由四百六十二號印捕防衛自身回擊開槍致受傷身死自毋庸置議屍著地保棺殮埋葬此諭又訪函云山東人陳桂生於二十二日晚行過馬霍路適有王根銓不服巡捕檢查開槍互轚致陳桂生被子彈射入左腿穿過小腹腎囊身受重傷由捕送入仁濟醫院後昨由西醫用手術將子彈鉗去聞雖得不死亦必成殘廢云至王根銓則受傷較重已於禮拜六下午三時斃命矣 
[滬西賭徒奪械拒捕行兇續誌]  
　　徐學成押半年沈德標押一月 
　　戈登路捕房三百八十六號印捕於本月十六號在新加坡路華洋交界捉拿賭徒被該賭徒等奪去手槍並被毆傷頭部回訴捕頭派令華探目毛伊文包探吳柚生與西探亨利協往拿獲與本案有關之安徽人徐學成沈德標兩名搜出手槍已被放去三彈將徐等解奉公共公廨諭着一併押候查明訊究在案昨晨由廨提訊先由中西包探上堂稟明前情並將手槍呈案請察繼由三百八十六號印捕到堂稟稱當時被告等由華界逃來上前攔阻致被伊等奪去手槍開放並被毆傷頭部等語又據閘北四區警署巡官王樂臣投訴被告等因在華界聚賭前往拘拿若輩聚衆十餘人持鐵器等物拒捕奔逃以致發生是案云云訊之徐學成供稱手槍係在逃之汪某所奪乞鑒並據沈德標供稱當時實不在場惟手槍　徐寄在我處求察經關讞員核供商之英包副領事以徐不應拒捕奪械行兇判押西牢半年沈押一月分别示儆 
 
 

Page 15

 
 
[警廳對於和民坊房客之批詞]  
　　閘北新疆路和民坊房客聯合會公民黄守成等以該坊房東非法境租投淞滬警廳禀請維持昨由徐廳長批示云來呈已悉查禁止房東增加租價節經本廳長會同上寶兩縣明白曉諭在案乃該坊房東曾於去年三月間甫經加租未及一年近復有加租之舉殊屬故違禁令據呈前情候飭行四區署長會同該管署員依法裁判詳復核辦可也特此批示 
[風雨中吳淞口船失事續紀]  
　　吳淞口砲台灣前浦面東岸停泊上海匯得豐行之大駁船三艘於本月二十五日夜間十點餘鐘時有釣船與氷鮮魚船先後在該處浦面遇風雨雷雪兩船損壞等情曾紀昨報茲悉沙泥船主陳全茂當時料已落河身死今聞是夜船遭沉没各夥逃生時陳站於船頭情急躍駁船之上未曾淹水於昨傍晚到淞又氷鮮魚船賬房一人當時墮水大聲呼救幸某沙泥船經過將其援起在船住宿二宵於昨晨至淞亦得慶更生惟該氷鮮魚船一艘據云損失約千元昨日浮起由河泊司拖進安插該舟是夜傾覆後在浪中顚簸將某石子船撞沉昨日該石子船報告張華浜洋關河泊司要求交涉 
[水面滑艇之試演三月四日下午]  
　　本埠法界外灘四號元利洋行訂於下月四日下午在該行試演水面滑艇該艇即係川省訂購之物現已發出請柬邀請各界參觀並可試乘云 
[勤工儉學生行李歸國]  
　　被迫歸國留法勤工儉學生自上年冬經本埠長官籌資分别遣送回籍事已結束茲聞各該生所有之行李等件在法未回近由駐法馬賽領事署將前項行李交由法郵船寄滬並電致江蘇特派交涉員請爲收領轉給云 
[鐵業冷作工人要求加薪]  
　　鐵業小件冷作一人因近來米珠薪桂百物奇昻生計艱難故又有提議增加薪工之舉鐵業工人有論件數取資有按月計薪者前曾提議增加茲因時過境遷物力更難是以有周三桂張杏春等爲該鐵業小作之領帮於前日下午召集各工人在南市一枝春各茶肆開會提議加薪辦法現論月薪者已向作主提出要求加增三成其論件數計算者毎元加一角半云 
[實業圑考察南洋定期出發]  
　　南洋羣島華僑愛用國貨熱度甚高來滬購辦者時有所聞本埠各實業家爲力圖發展起見茲特組織考察圑前往南洋實地調查以便設法增進營業現該圑定於三月三日附搭法公司郵船亞門披處號首途尙有香港圑員兩名亦乘此輪出發茲將該圑員姓名錄下於毅卿浙江人中星國貨公司王蓮舫浙江人振豐棉織廠沈九成浙江人三友實業社余益甫浙江人三友實業社唐榮禮蔡元冕均廣東人華純襪廠郭霖生廣東人足安襪廠鄭崇貞浙江人熒昌火柴廠楊存濟浙江人華豐皂廠 
[運米船遭風失事溺斃船夥郭和尙]  
　　有金某者私將米糧售與外人某輪船出洋前日金某雇定王阿三之駁船裝米一百二十餘石於前晚夤夜開出駛至楊樹浦大花園外浦中忽起風浪致船顚摇不能支持船夥郭和尙失足墮入浦中打撈不知去向當時米亦被潮浪打落十餘石昨日王阿三向金某索償損失略以我船夜間向來不肯開裝緣被迫而往現釀成人命自應由金賠償云云金亦欲王賠償失落米石兩造紛爭間爲人查知金有私運情事責令貼洋四百元尙未允了專云 
[火車迭次碾斃人命]  
　　滬杭甬鐵路昨日（二十七）由滬開杭之一百令四號特别早快車由上海北站開出駛至梵王渡相近之一號道房旁有一工人相似年約二十餘歲在軌道上行走該列車司機人當即放汽警告已經不及避讓致被該車軋爲兩段立即斃命當經梵王渡站長拍電致上海南北站巡官及各關係人員接洽一面由該站路警覓保招伊屍親認領棺殮又同日由杭閘口來滬之一百令七號快車駛至南星橋相近該列車之司機人瞥見軌道上有男子一人行走當經放汽警告該男子一時避讓不及亦被軋斃當由南星橋站長分電全路各關係人員一面由路警飭知該圖地保招覓屍親認領棺殮 
　　二十八保南十二圖地保許鳳台昨午投地方廳報稱曹家渡北張家橋滬杭甬鐵路今晨發現一無名男屍似遭火車輾斃查無家屬爲此稟請相騐黄檢察長立委鍾檢察官等前往騐得該屍年約二十餘歲形似鄉人委係被車輾斃右足已失　無别故塡明屍格令由善堂收殮聽候訪查屍屬並着該地保調查附近一帶田間有無該屍之足稟候辦理 
　　昨日（二十七日）滬寗路往來錫滬間之三四等加車駛至無錫車站相近有鄉人在軌道中行走被車碾斃當由車長派警招尋家屬備棺收殮 
[滬杭車連日誤時]  
　　前日（二十六）滬杭甬鐵路下午一時二十分由上海北站開杭之一百零八號快車駛經杭段之許村站時因該站之分道夫誤扳分道以致該站灣道上之分道被列車軋壞幸正道無恙故未肇出軌之禍惟灣道已壞列車不能交會當經該站長急電各關係人員並請工程處速派道工前往該處修理而由杭開滬之一百十一號夜快車扣在臨平車站直待分道修好始行放行故夜客車到滬時已深夜一點餘鐘計逾規定時刻遲至二點十餘分之久又由杭開滬之一百零七號車由杭站一點四十分開出駛至松江相近該列車之機車内機件汽管損壞後在松江站扣留待修約二時許始得修復故該列車到滬時計逾規定遲至二點餘鐘原定七時抵站直至夜間九時餘鐘始抵上海南站又昨日（二十七日）由嘉興開滬之一百零一號區間車及由杭開滬之一百零三號特别早快車駛抵上海南站均遲至半點餘鐘此兩列車因天時寒冷煤汽不足並非别故因連日列車誤鐘一般站員頗爲忙碌云 
[怡泰輪船公司請人參觀新屋]  
　　黄浦灘二十八號怡泰輪船公司創辦甚久營業發逹現築成高大之瓣屋特發柬請中外各界士女於今日（二十八日）午前十一時半至午後一時之間往該公司參觀云 
[西人失意自裁]  
　　文匯報云華洋德律風公司職員西人羅氏星期六夜在寓以剃刀斷其右臂動脈希圖自盡幸有同遇者以電話報告捕房即有巡捕馳至將羅氏送入醫院但因失血過多勢殊可危聞羅氏自裁乃因私人事務失意之故 
[基督敎大學同學會消息]  
　　基督敎大學同學會昨在四川路青年會召集執行部開會預備本届年宴並討論進行及應辦諸事茲錄該會議决辦法如左（一）開辦義務學校一所定名基督敎大學同學會義務學校A·ACC·TbeSchool·（二）義務學校開辦費約需五百元由各校同學會向各會員認募（三）年宴期原定三號今改爲六號即星期一晚六時半在大東旅社舉行現聞預定府位者有約翰大學一百位中西女塾五十位金陵大學五十位其餘若滬江之江等大學加入者亦頗踴躍云 
[世界語之傳習機關]  
　　陳君兆瑛等爲上海世界語學會會員宣傳提倡素稱熱心茲在法租界南陽橋救國十人圑聯合會内組織一世界語星期義務學校毎次授課二小時半年即可卒業聞已開始募集第一期學員凡有志世界語者可即往該會報名也 
[鐵路管理局第一公學消息]  
　　閘北新民路滬寗鐵路機務同人進德會第一義務學校於今春改在滬寗滬杭甬鐵路管理局附設第一公學由鐵路局長任筱山先生聘請第三師範畢業生繆君毅父爲該校主任繆君到校後即鳩工修理校舍整理校具添辦圖書敎具已於夏曆二月一日正式上課矣 
[毓賢高小之校務會紀]  
　　愛文義路毓賢高等小學校昨開校務會其議决如下（一）學生陳紹炳考入中法國立通惠學校工科一年級學費全部由校補助至畢業爲止並酌助圖書費以資勸勉（二）商業夜校有女生要求入學議决許可男女同學（三）國民科三四年級學生過多體操時各分甲乙兩組期收實効（四）組織德文夜校毎星期授課兩次惟須滿十人方始開班聞所聘敎員極精於機械工程學（五）預定本學期假期時日表 
[市西公學之儲蓄熱]  
　　南陽橋救國十人圑附設市西公學昨并第三次敎職員會議校長唐豪主席報告儲蓄基金計劃毎半年儲入銀行　次十年爲期約共五千元本期已實行由理事長會計學校三方蓋印不得移作他用次陳恭夫提議組織學生儲蓄部議决大綱數條細則即由陳君起草俟公布日即實行以期養成兒童儲蓄習慣末對於管理上略有討論議畢全體聚餐而散 
[寰球學生會消息代聘敎員代訂艙位]  
　　寰球中國學生會職業介紹部消息云日前該部受武昌中華大學之委託聘請英文兼史地敎員一席當由該部主任許君物色聖約翰大學文學士張君充任斯職業已到校授課聞月薪在百元以上又該部受本省某大學之委託聘請繅絲敎員一席資格限於東西洋留學生月薪在百元以上現正在物色中聞凡具有上列資格而欲謀斯席　可與該會通信或當面接洽云 
　　此京敎育　選派留美湖北官費生蔡光黄擬於三月十八日搭法公司郵船『盎特萊逢』號與該省留英官費生余家菊郭霖同船放洋函託本埠寰球中國學生會遊學部許逃豐君代訂艙位當由許君設法覓得與余郭同房之艙位並已訂妥云 
[少年宣講圑調查之悲觀]  
　　本埠少年宣講圑總部以游藝事宜本係社會敎育之一種足以轉移人情風俗關於社會進步至鉅故該圑特設調查部專調查滬城南北各項遊藝如戲園·書塲灘簧塲·游戲塲·影戲院等處均由各調查員隨時調查報告圑中以資參考俾加勸導以期改良張入社會敎育正道奈近來調查所得頗悲觀凡正當模範事實以及社會國家世界之趨勢諸要題旣完全無聞外卑鄙淫穢之辭充塞耳鼓一若非至淫穢極點不足以號召賓客尤以說書本灘兩種最傷風化倘不再圖改正非但負社會敎育之機關無補於社會且腐敗日甚一日海上文明大埠豈可任其如昔該圑决定即日致函各奏藝員勸其改新以維風化而正人心 
[中華音樂會之遊藝談]  
　　中華音樂會組織已兩年矣日昨在北四川路六號洋房該會樓上特開游藝大會歡迎正會長唐修耐副會長惰耀庭董事顔筱初林澤豐諸君是夕游藝節目中有共和樂大同樂兩種中西音樂混合演奏頗爲新頴據會中言將來以此演爲五綫譜並將外國樂譜譯成工尺譜以便華人學習又該會現開徵求大會工商學界之入會者頗多云 
[英國女士敎授跳舞]  
　　滬上士女刻以跳舞一道可以强健身體故研究之者不乏其人惟敎授合宜者絶無僅有現聞英國某女士精於此道刻願敎授各種高　跳舞且爲便利學者起見可親往各人私宅敎授女士通信處可由本館第十二號信箱轉交 
[吳淞施種牛痘局開辦]  
　吳淞一帶發生痧痘傳染盛行患者十分險惡自去冬以來遭痘殤者日有所聞現天花依然甚劇由幼科馮似堂西醫楊文錦及張逹君發起在鎭中財神廟内設立施種牛痘局經市經董朱水澄商會會長顧丹巢及俞葆邨等一致贊成並籌募經費以爲資助該局業已開辦當向上海工部局衛生處頭批購得牛昔五打惟求種之戸甚多不敷分經即須添辦二批此外有吳淞醫院並廣慈壇亦施種牛痘云 
[廬浙督令選送學習無線電官兵]  
　　浙省現在沿滬杭鐵路所設之軍用無線電自杭垣督軍署起經嘉興嘉善楓涇松江至上海龍華之松滬護軍使署爲止凡沿鐵路所駐各防軍應設之電話機均已安設完備派員按法試騐亦甚合用業已通電所有各處應設拍電學員皆以學習期滿第一班學生分别派往承值接發惟第二班學員現尙未據各軍營選送來杭業由無線電敎導隊定於三月十五日開學敎授昨盧浙督軍分函現駐杭滬間沿路線之各防軍旅圑營等各官長迅將應習無線電之第二班官兵即日選送赴杭限三月十日到齊以便入隊練習何護軍使接函後當飭各旅圑營選送矣 
[房客總會十三次常會紀]  
　　聯合通信社云前晚七房客總聯合會開第十三次常會委員到會十二人毛志翔主席議决結果（一）會所准移至對面（二）報載撤銷民厚里委員核與事實不合只明委員因學校事繁不能兼顧一再函請辭職並無撤銷之事應將此意分别備函更正（三）明委員長一再堅辭准其辭職轉聘爲本會顧問（四）永成里談判定二十七日派方慶成李傳畊往至房東處接洽（五）永昌號談判約房東三月一號來會接洽（六）大羅天談判準函致房東往師約量期三二時本會談話云 
[工商友誼會星期常會紀]  
　　金隆街工商友誼會前日星期下午七時開委員會推趙醒儂主席邱菊生紀錄茲將議决各事錄下（一）主席報告前日接浙江嘉善及浦東等處相繼來函陳述組織各該處工商友誼分會以利工商事業而聯同志感情要求本會輔助應如何辦法請衆討論衆謂此事關係工商業前途本會應表同情贊助進行表决通過（二）俞淦提議本會調查委員錢季寅定明日赴甬調查工商情形及考察各圑體成績俾資借鏡披星帶月爲社會服務同人應一致歡送表决當推定謝鎔徐鴻經盛榮輝至寗紹碼頭歡送（三）雕花業工人代表凌志霄等來函要求援助該業主苛待情形本會應取何種態度張占剛謂同人等均屬工人份子應本良心上的救助董星吾主去函該業主磋商和平調解主席以董說付表决多數通過（四）報告各處會友來函及本會總務童理璋返滬日期畢散會 
[寧波同鄉會近聞]  
　　寧波旅滬同鄉會於前星期六日開敎育員會討論在該會　層樓開辦商業補習夜校問題經衆决議推任烏兩君與上海商業補習敎育會幹事劉樹梅君商洽妥當後再擬具體辦法送請理事會核奪云又於昨日開各公學校員會敎員到者二十餘人由敎務主任烏君主席議决統一課程舉行學藝會添置科外敎授用品編製敎授錄等案七件分别函知各校照行再該會自三月分起毎星期三晚照常舉行通俗演講會本星期三（一日）聞敦請敎育家顧旭侯君主講講題爲同鄉會之希望印有聽講劵以備會員索取云 
[駐德使館舊飾物賫送回國]  
　　中國駐德使館前有之舊鋼琴及立式大鐘各一架計裝兩箱託德郵船哈佛倫號運滬昨由使館賫送公件回國委員譚偉烈致函江蘇特派交涉公署請爲轉函海關監督轉致稅務司免騐放行 
[女畫家作古]  
　　嘉定人朱豎英女士爲南京城東女學畫圖科畢業生工山水人物爲畫家楊東山汪仲山徐紫明諸君所稱賞茲於一月初三日因病逝世師友莫不惜之茲擬刊印朱君遺畫十餘幅以留紀念并承名畫家王一亭君爲之繪像題詩以傳永久現方徵集師友詩文以爲開會時所用云 
[甘肅劵開奬紀]  
　　昨日爲第三次甘肅救濟震災正劵開奬之期午前在西門外方板橋共和影戲園内舉行茲將開出之五大奬號碼及經銷各票號錄下頭奬三萬一千六千百二十三號本埠美最利二奬二千六百十六號本埠善利全三奬一萬六千二百八十七號本埠老通源四奬一千八百二十四號鎭江善利全又四奬九千四百二十二日本埠美最利五奬三百七十八號培興永最利又五奬七千七百五十一號本埠萬寶源 
[火燒四海昇平樓]  
　　昨日天將破曉時公共租界福州路（即四馬路）一百五十四號門牌昇平樓茶館樓下某烟紙店内忽爾火發經救火會得悉立驅皮帶車馳往灌救無如風力過猛祝融氏得逞其威以致該茶館樓面十三間盡付一炬而樓下各店舖咸受水漬現捕房已飭調查起火緣由稟候核示矣 
[寗波路絲棧失愼]  
　　昨晨六時許公共租界中區救火車方自福州路救火歸來又接警報謂寗波路隆慶里八百九十四號某絲棧失愼當即馳往撲救但因衖口狹窄施救多時始將火撲滅聞該棧保有火險銀二萬八千兩 
[合衆交易所控案之賬簿問題]  
　　南京路合衆晚市交易所在公共公廨呈訴前理事長向瑞琨·會計張丹庭及張子孟定取去所中銀洋二十四萬元一案上星期一由廨訊諭張孟定交一萬元保並准至該所檢齊關於本案賬簿交廨候核等情已誌本報張當日上午即往該所索取賬簿不得而該所則將賬簿送至該所代表律師處故張昨晨偕律師投廨聲明該所掯不交賬情形以其藐視公堂請將該所交保並着立刻交出賬簿免被塗改云云該所之律師亦到堂辯白經俞襄讞商之美丁副領事判着原告將被告單開各種賬簿即日繳存公堂再核 
[神州交易所控案註銷]  
　　已經解散之神州物劵日夜交易所理事長沈馥山被該所董事巴西國人撥來拉在公共公廨以刑事起訴騙取股　洋十五萬六千元一案訊供情形已誌本報昨晨繼續開庭審訊原告潑來拉聲稱今於未開審之前有關於法律問題者二事須先陳明俾此案成立時得以根據法律進行（一）該交易所公堂是否承認其在巴西領事署註册如已承認須照巴西法律辦理（二）原告爲該所董事代表該所起訴公堂審理此案是否相宜華官張襄讞聞語以外人控告華人之案當然由公堂受理時被告代表律師起稱原告旣云代表該所起訴但該所各股東與理事會均無贊成之者不知彼所稱代表係受何人委任而原告繼續聲稱尙有重要證據與證人未曾到齊請求展期四天或六天開審並檢出一信交與繙繹繹誦讀函中大意係該所所員向原告陳述考入該所後該所被理事長非法解散彼等大受損失歡迎原告爲該所理賬而要求原告津貼費用蓋此函係所員致原告者被告律師又反對原告誦讀此信以此信與本案並無關係並云原告所控被告係盜用欵項今所有股欵悉存銀行被告向未支取分文原告請求改期敝律師極端反對蓋其因該交易所之生財已爲彼拍賣而賣得之欵尙未收齊故此請求改期俾從容收取云云原告即稱被告律師此種護誚之言殊不願聽請准予改期被告律師反對如故於是原告遂請求堂上將本案註銷而被告律師亦請求公堂申斥原告之舉動不當謂原告起訴係一種威嚇被告之手段冀攫取理賬之權今見情形不佳故已面現慚愧之色云云結果由張襄讞商之陪審代理巴西領事之義領費君判曰原告自行請求將案銷註應即照准 
[妨礙交通之糞船]  
　　閘北水巡隊前日在新閘河内查獲妨碍交通之糞船戸薛仁松解經司法科段科員訊明昨解淞滬警廳核辦矣 
[汽車撞傷行人]  
　　寗波人陸時福昨日上午行經法租界愛多亞路被三千四百三十九號汽車撞倒腿足受傷由大自鳴鐘法捕房二百零六號華捕到來抄錄汽車號碼另雇車送受傷人往仁濟醫院醫治一面歸報捕頭候示 
[携帶手槍者逐出租界手槍没收]  
　　李廣法馬步家張雨坤張雲昌因身帶手槍在開封路五百三十八號小茶館内被匯司捕房包探陸連奎陳玉册查獲解由公共公廨押候查明有無犯案再訊等情已誌本報茲經捕房詳細調查得李等在租界内並無犯案證據因於昨晨復將李等解廨稟明調查情形並稱李等所帶之手槍係代阜寗地方董事購買云云中西官以李等在租界内身藏危險物品有違警章判將手槍没收李等一併逐出租界不准逗留 
[邱正祥刻章吞銀]  
　　楊樹浦六十八號門牌日商第一紗廠西崽邱正祥因私刻圖章冒蓋某紗廠送銀簿吞没洋信内儲鈔票洋五百四十餘元被該廠大班日人查悉報捕派探姜喬喬往將邱拿獲並吊到全數原贓拘入捕房押候解究 
[究竟是詐是索總爲的是錢]  
　　泰縣人王文桃戴吉福二人前日在途互扭由上海防守司令部稽查孫一璋拘送四區經顔署長訊問之下王供在鐵路車站爲運煤工頭去年已被戴詐去洋五十元今日又來訛詐云云質之戴供去年十一月借給王洋四十八元向索水還等情奉諭還押候查 
[尚有本埠新聞等轉入後頁]  
雜評二 
[算賬時代（旡用）]  
　　我國今日已入於算賬之時代 
　　政府糊塗賬不清楚混混十年近益覺黑幕之不可明揭於是各省疆吏要求中央公開財政而算賬疆吏之要求算賬不過借題發揮且算政府之賬耳其實疆吏自已之賬是否清楚猶難遽斷或者更必有要求疆吏算賬者此其責在國民商敎聯合會推舉代表赴京調查九六鹽餘是爲國民試算中央政府之賬之第一聲也 
　　滬上商業蓬勃至極冒險大家遂不憚投機而作孤注之一擲於是商業上之黑幕殆將與政府等而黑幕之不可久焉遂有自動而聲請破産以算賬者亦有他動而摘發控訴以算賬者其自動他動異而算賬則同第不知此賬果能一一清算否清算者果能盡發靡遺無所偏倚而不使桀黠者得利良懦者蒙害否 
　　夫賬之中有理且有道德算賬之頃果能爬梳剔抉不稍絲毫隠蔽則正理出而眞道德見救國救民之根本策要不外乎是甚矣算賬之關係之大也 
 
 

Page 16

 
 
本埠新聞二 
[輕犯不得施用脚鐐之部令]  
　　上海地方監獄昨奉江蘇高等廳訓令内開案奉司法部第二○四號訓令内開查監所人犯施用戒具曾經本部於三年十二月令飭審愼辦理在案現在各監所漸次整理完備其中看守人等亦逐漸增加關於戒護事項儘可施以相當人力如果防守周密自無取桎梏之嚴嗣後各該監所除重罪人犯及有逃走暴行自殺之虞者外其餘各犯一律不得施用脚鐐以昭矜愼爲此令仰該廳長轉飭所屬各監所一體遵照等因合行令仰該監長遵照毋違 
[平凉路刦案展期再訊]  
　　楊樹浦平凉路居民左卿家前晚被盜匪五人持械侵人刦去值洋九百元之綢緞衣服後由左開單報告該管捕房派探季立仁程明德與西探偵查得左之包車夫顧子友與此案大有關係當將顧拘入捕房盤問之下顧供出爲首者係李大討子等該探旋將李續獲同時匯山捕房華探劉問軒·西探奎爾·亦緝獲持衣服向押店求質之徐錫松·陳大·兩名經楊樹浦捕房得悉即命事主往認是否失贓左去認明確係被刦之物於是兩捕房將所獲之四人昨晨併解公共公廨聲明前情以尙須偵查請爲展期經李襄讞及英赫副領事核准延期至下禮拜再訊該探等遂將各被告帶回捕房收押矣 
[攫飾匪徒分别押儆]  
　　紹興人李榮生串同華阿泉先後在北四川路攫取婦人劉曾氏朱林氏之金挖耳金壓髮等飾物案發被捕解由公共公廨訊押在案昨經中西官飭將兩被告提審得實以李係過犯判押西牢五年華押二年期滿均着逐出租界 
[開槍謀害之查究]  
　　公共捕房特别機關華探目張芝卿西探長壳香昨晨恊解浦東人王根生至公共公廨第一刑庭稟稱此人綽號辣坤生曾於去年八月二十六號夜在福州路（即四馬路）開放手槍希圖謀害胡阿福（即吳順泉）昨在虹口西華德路將其拿獲現傳到原告請爲訊究中西官得稟以案關謀害生命自應詳查澈究判王仍帶回捕房候展期再訊 
[賭徒分别科罰]  
　　戈登路捕房包探劉幹泉於前日恊同西探在义袋角五百六十五號屋内破獲賭窟一所當將頤家吳桐根賭徒張根大張龍生談春生李榮生嚴松柏等十一人連同賭具一併帶入捕房昨解公共公廨經中西官訊明判吳罰洋十五元餘人各罰洋三元一併充公賭具銷燬 
[捉獲十二門之賭]  
　　粤人張岱等近在閘北五區二分所境内設局聚賭爲署員米沛田訪悉前晚派長警往拿當獲賭犯張岱雷阿五鄭阿合唐發南宣敬等五名起獲賭具木牌十二張紙牌十六張畫分十二門之　布一方開關木匣一只賭資鈔票十元大洋二十八元小洋百餘角銅元三百餘枚昨解司法科段科員判解淞滬警廳核辦 
[賭徒酒醉之胡鬧]  
　　常熟西門人陳金壽業泥水匠在閘北永祥里王炳記作場内爲夥該里有高陳氏所開之同福油酒雜貨店昨晚糾集一班上匠人等作麻鵲戲抽頭漁利陳所得工資均在該店輸去毎洋一元作錢一千六百文前晚陳酒醉以洋一元向該店兌錢店主婦照兌價給與錢一千五百四十文陳仍欲作一千六百文致起衝突鄰居婦人工陳氏從旁饒舌被陳　頰一下里中游手好閒之徒羣起與陳爲難陳逃上屋面不料該屋椽子斷折人從屋上墜下跌傷暈去良久方甦由崗警將高丁二婦拘入四區收押陳送醫院療治不識能保全性命否 
[趙文甫私賣燈吃罰洋三十元]  
　　法捕房探目沈德福偵悉居民趙文甫家私設烟榻容人在内吃食洋烟違章故此稟明西探前往往出烟具昨日傳至法公堂請究趙供認私賣燈吃中西官判罰洋三十元充公烟具没收 
[婦人氣忿輕生]  
　　寶山縣境金二圖地保張葆塋昨投地檢廳報稱虬江路永興坊十七號門牌成衣朱友卿之妻朱張氏今年二十二歲因與鄰家婦女口角氣忿背人服毒而死事爲五區二分所查悉因案關人命着地保來案禀請相騐該廳諭派孫檢察官等蒞塲騐明該氏實係吞服亦燐毒發致斃塡明屍格判屍夫朱友卿具結棺殮 
[傳訊承辦因賭鬭毆案之長警]  
　姜家渡小茶肆主姜阿大因賭與宋漢臣等衝突鬭毆一案迭奉地方廳研讯候究在案昨午黄檢察長又函請姜家渡三區三分所警署往傳當時肇事在塲承辦此案之巡長陳錫恩巡警孫占起等來廳問話 
[弎弌英文夜校之開學期]  
　　法租界西新橋界弎弌英文商業夜校本學期特將學額擴充並添設簿記速寫二科准於陽曆三月三日開學聞該校尙有餘額云 
[黄包車公司控告不實]  
　　某黄包車公司指控包車夫顧阿二王阿金張泉貴沿途攬攬生意違章經九百四十六號巡捕將顧等拘入捕房飭各存洋五元保出昨由公共公廨傳訊該黄包車公司延馬斯德律師代表到案請求嚴辦各被告中西官乃向顧等質訊之下以原告所訴殊屬不實判將案註銷被告保洋發還 
[婦女駡人釀成命案]  
　　住居文監師路六百五十九號門牌丁福桂之妻盛銀鳳（即丁盛氏）前日被隣婦某氏以污言辱駡譭謗名譽以致忿無可洩遽萌短見懸樑自縊迨丁覺察施救已經不及氣絶身死事經捕房得悉派探周筱棣往將尸體舁入斐倫路騐尸所候稟請公共公廨中西官蒞騐再核 
[傳不到案先罰五元私收客賬歸民事訊理]  
　　柴庭福前投法公堂控跑街夥王方員私收客賬共洋四百八十餘元求追旋經中西官核准飭傳去後被告避不到案判改傳爲提在案現爲包探李金生偵悉前往將王拘獲帶入捕房昨解法公堂請究先由原告投訴被王舞弊情形中西官判以王不應傳不到案着罰洋五元充公外交五百元人銀並保出外聽候改民事堂期訊核 
[索欠行兇折斷手臂]  
　　江北人管爲高昨投法公堂控稱民人前欠徐意樓洋若干元曾經陸續還清詎徐日前又向民人索取不遂竟糾同多人到來將民人扭住攅毆致將手臂折斷幸有巡捕到來將徐拘獲請求訊究詰之徐意樓供管爲高虧欠民人銀洋向索不還反敢將民人行兇故此將其推跌不敢糾衆行兇中西官判徐罰洋十元充公以儆 
[賣牛奶違章押兩月]  
　　徐耀元日前手携攙水牛奶至法新租界地方向各居戸兜售適爲工部局衛生處洋人查見以其違章且有礙衛生故鳴捕到來將徐帶入捕房昨解法公堂請究先由捕頭稱查得被告非但兜售攙水牛奶且並無執照請究詰之徐供認自知不合求宥中西官判徐押西牢二月以儆 
[兩客棧違章各罰十元]  
　　羅阿三邱張氏兩人所開之客棧邇因不將旅客姓名登載循環簿違章事爲探目方福林包探苗永興偵悉前往將簿據帶入捕房昨解法公堂請究先由捕頭稟明前情詰之被告供認違章中西官判各罰洋十元充公 
[鄉民控經董詐欺取財已涉及刑事]  
　　西鄉民人張金聲昨投上海縣公署控經董唐祖滬詐期取財請求查究原呈錄後呈爲經董詐欺請求飭傳訊究事竊查漕河涇鄉現任經董唐衣瀛品行卑污怀尤隂險上年隂曆十二月間民因治下二十六保二十二圖内有祖遣良田數畝業經轉售與普益習藝所所畏張逸槎君嗣因張逸槎君將此田爲梅溪學校已故校董張敬甫先生建立專祠綠該田民有祖墳在内當由張逸槎君函致鈞署轉函張前經董委二十二圖圖董即現任經董唐祖瀛協同本鄉學務委員楊心正勸令搬遷民苦於家道貧寒遷費無着承張前經董商諸張逸槎先生償給遷費洋二百元由張前經董如數轉交唐董俟民搬遷時取用民即購地興工當向唐董具領而唐董二次祗給洋一百七十元尙餘三十元屢領不交任其侵吞實不甘服豈知唐祖滬自領到二百元後僞以遷費不敷等詞又向張逸槎君要求加給洋五十元當由張逸槎君面交唐祖瀛冒領收去民聞悉之下更爲駭異該經董冐名頂替詐欺取財一方面藉遷墳之費冒求增加一方面以掩飾之詞任意吞没按諸法律罪水容誅該經董表率一方責任何等愼重乃竟甘蹈刑章肆行無忌全鄉受害民不能堪爲此請求縣長將該經董唐衣瀛先行斥革嚴爲訊辦實爲恩便戴德上呈 
[公共公廨訊案彙錄]  
　　昨晨公共公廨民四庭由俞襄讞會同美丁副領事訊理（一）歐陽普明訴桂景鴻不理押欵案結果改期七天着被告將第四欵再具辯訴狀說明情形候復訊時須由被告證明辯訴狀内丙丁兩欵原告呈出拆夥約一紙附卷（二）華勝公司訴朱人瑞（即朱佛公）將霉瓌香烟混售請追損失案被告不服前判延律師請求復審結果不准復訊（三）裘維拿訴劉毓昌欠洋案劉延甘維露律師請求减輕交保結果被告减交一千三百元舖保候訊 
　　又午後民四庭由陸襄讞會同美約副領事訊理（一）王紹裘訴謝來根用空賬銀案結果被告應於兩個月内償還原告銀一百九十三兩三錢六分五釐（二）唐晋記訴曹聚記欠貨洋案結果被告應於兩個月内償還原告洋一百六十五元六角（三）聯益貿易公司訴區繼成不理貨欵案區延高露玲律師請求减輕交保結查被告交一千元舖保候訊（四）康章彬訴唐新發欠洋案結果兩造業已和解應予註銷（五）陸永根訴楊永吉欠貨洋案結果改期 
[誌謝]  
　　昨承大東書局惠贈第十二號「半月」一册又商務印書館惠贈第八號「兒童世界」曁第三三四號「英語週刋」各一册謝謝 
公布欄 
[江蘇高等審判廳]  
　　民庭判决吳有慶因與黄儀生會欵沸訟聲明抗告一案（决定主文）本件抗告駁回抗告費用由抗告人負擔馬士委與馬瑞　等因承繼涉訟控訴一案（决定主文）本案控訴駁回控訴審訟費用控訴人負擔尹餘慶與沈燦香爲苗地涉訟控訴一案（判决主文）本廳九年十一月十五日之缺席判决廢棄之本案控訴駁回控訴審訟費由控訴人負擔劉金照與朱　青爲違約金涉訟控訴一案（判决主文）本案控訴駁回控訴審訟費歸控訴人負擔 
　　批未馬春芝一件爲案已抗告追述理由請求撤銷違法再審由狀悉查該民抗告業經决定駁回飭縣送逹正本在案仰即知照此批以上二月二十六號 
[江蘇高等檢察廳]  
　　批示顧洪氏狀悉查此案原屬江北高等分廳管轄惟狀後又云已由高等分廳令縣運送同級審判廳轉詳軍民兩長核擬果爾則原判對于爾子當係依照懲治盗匪法處斷究竟案内實情如何姑候將來狀代爲轉送審廳查核辦理此批黄長茂狀悉候令六合縣知事迅予緝辦此批王立齋　抄件均悉候調卷核辦此批陳謨狀悉仰候令行江寗地方檢察廳迅予依法核辦此批季新三周淦泉狀稱各節是否屬實候令泰興縣知事依法辦理此批孫阿四保狀已悉查被告洪阿五業經第一審判决罪刑確定由本廳發回在案能否准予保釋應由原審衙門請求此批蔣魁榮旣據聲明上告仰候審廳將卷送到即行飭令補具理由以憑核辦此批夏炳泉請求迅予開庭呈遞一狀葉經本廳查閱函送同級高審判廳核辦仰即知照吳和尙狀稱爲疴重在所請求緩予發回并請送違判詞俾便上告等情查此案係私訴糾葛該民如有不服應逕向同級廳呈訴茲據前情姑准代爲轉送同級審判廳核辦仰即知照此示（以上二月二十六號） 
　　諭知事案據殷泉生呈稱爲上海縣公署徇私違法侵犯獨立强行拘押請求救濟等情到廳查此案關造屋糾葛係屬民事範圍旣據向上海地方審判廳起訴有案即如所稱亦應逕赴滬審應訴請核辦况來呈并非式訴狀尤不能發生效方仰即知照此諭右仰具呈人殷泉生知照（二月二十六號） 
[上海地方審判廳]  
　　判决主文（民一庭）一件判决孫芸青等與唐國福爲營業涉訟一案主文唐國福在閘北華成路所開設之福興園不爐應即停歇訴訟費用歸唐國福負擔一件决定徐國樑與柳慶記欠欵涉訟聲請撤銷假扣押一案主文本廳民國十一年二月十八日假扣押决定准予撤銷一件决定徐國樑與柳慶記欠欵涉訟聲請撤銷訴狀一案主文本件訴狀准予註銷一件决定黄福生等與錢王氏因佃田控訴一案主文本件控訴狀撤銷本審訟費歸控訴人負擔一件判决孔木林等與戚繼良因定地糾葛更審一案主文原判關於孔木林孔木生孔毛毛在二十七保十一圖内共有無單地皮一方應立契交由戚繼良管業部分撤銷孔木林孔木生孔毛毛應償還戚繼良洋二百元所結買地預約撤銷本審訴訟費用歸孔木林孔木生孔毛毛負擔一件判决胡顯良與盧銀因貨欵涉訟一案主文原告人这請求駁回本案訴訟費用歸原告人負擔一件判决王畏明與王錫南等土地糾葛控訴一案主文本廳民國十年十二月二十一日之缺席判决應予維持聲明窒碍後之訟費歸被控訴人等負擔一件判决沙長祿與沙錫忠等佃田涉訟控訴一案主文原判撤銷陳萬昌在第一審之請求及控訴人對於沙錫忠即沙致身之控訴均予駁回本案訟費歸陳萬昌負擔一件决定顧鏡清與張懷忠租屋糾葛控訴一案主文本件訴狀准予註銷本審訟費歸控訴人負擔一件判决丁祥泰輿陳廣明會欵涉訟一案主文本廳民國十一年一月十二日之即時判决廢　之原告人之請求駁回本審訟費除聲明窒碍費用歸被告人負擔外均歸原告人負擔（民二庭）一件判决殷泉生訴蔡阿茂等因造價糾葛一案主文原告人之請求駁回訟費歸原告人負擔一件判决沈曜庠與金文閣等田畝糾葛控訴一案主文原判撤銷金文閣在第一審之請求駁回沈曜庠對於趙雲田汪青　趙錫華之控訴駁回本案訴訟費用歸金文閣負擔　　一件判决火郁周與喬漢濱因租欵糾葛一案主文原告人之請求駁回本案訟費除繳納逾額洋一元五角應發還外餘歸原告人負擔一件判决金丙聲與傳盈餘等因欵項糾葛一案主文傅盈餘傅兟餘應償還萃豐鹹貨行九八規銀二千四百二十三兩二錢三分並自十年舊曆八月十一日起至執行終了日止按月一分五釐計算之利息繳由金丙聲具領訟費歸傅盈餘傅兟餘負擔 
　　判决主文（民一庭）一件判决朱洪狗與陳綏廷木欵控訴一案主文本件控訴狀應予撤銷控訴訟費歸控訴人負擔一件判决黄在祺等與黄陳扣因遺産糾葛控訴一案主文原判關于未分地四千九百步及宅上黄在祺所有空屋二間暫借黄陳扣居住規五年爲期部分撤銷關於宅上基地照親族原議黄陳扣派管三分这一部分變更之黄陳扣應管宅上原有基地二間黄陳扣在第一審其餘請求分地部分駁回本審訴訟費用歸黄陳扣負擔一件决定莊會生與夏菊生基地糾葛聲明抗告一杂主文本件抗告駁回抗告費用歸抗告人負擔一件判决馮子卿輿曹愼齋田單涉訟聲明再審一案主文本件再審之訴駁回再審訟費歸聲請再審人負擔一件决定程喬氏與施王工等佔地涉訟一案主文本案辯論再開（民二庭）一件决定葉阿兆與陳妙生賠償損失控訴一案主文原判撤銷陳妙生應償還葉阿兆銀六十六兩五錢葉阿兆在第一審其餘之請求駁回本案訟費歸兩造平均負擔一件判决曹仲鈞訴孫秉鈞因租屋糾葛一案主文孫秉鈞應將租賃坐落上邑浦東高行鄉二十四圖平屋三間交還曹仲鈞接管曹仲鈞其餘之請求駁回訟費歸孫秉鈞負擔一件判决王關生等與張泮生等因蕩田糾葛控訴一案主文本件控訴駁回本審訟費歸控訴人負擔一件判决莊宛卿與費阿美貨欵控訴更審一案主文原判關於令莊宛卿償還費阿美貨洋三百八十三元四角六分之部分變更莊宛卿應償還費阿美貨洋三百六十二元四角莊宛卿其餘之控訴及費阿美第一　其餘之請求均駁回本審及本判决前上告審訟費歸莊宛負擔一件判决徐松亭與馬炳全等抵欵糾葛一案主文馬炳全應償還松亭洋三百九十元如馬炳全無力清還時應由姚鶴雲負責代償訟費歸馬炳全負擔 
[上海縣公署]  
　　批示張炳榮呈爲遺失田單陳請備案由批據稱二十八保一區五六圖端字圩第六百八十一號胡士昌戸則田四分八厘四毫田單遺失請備案等情未據聲明此項田單由何項戸名承糧着將糧串送核此批執紙存洋色染業小行代表駱金有業董徐志廉等爲改訂行規請重給示諭以資　守由批呈粘均悉該棨修訂行規旣經全體各坊司公議允給簽名聯稟應准備案並給示遵守可也新舊行規併存此批二十五保十五圖籠夫頭張炳泉呈爲年老另營他業辭退夫頭由批呈悉該民因年老另營他業辭退夫頭職務自可准行應由該處當地紳商另選妥人呈候諭充接辦仰即知照此批 
 
 

Page 17

 
 
常識 
常評 
[喫飯新語] [  老圃]  
　　吳俗謂專其業曰喫飯故錢業中人謂之喫錢莊飯米業中人謂之喫米行飯書吏差役謂之喫衙門飯武斷鄉曲之紳士謂之喫勢飯此皆舊式之喫飯清季學堂初開凡稱學界中人者自成一階級吾嘗至渡頭問舟人曰爾曾見一客鼻架眼鏡足曳皮鞾者乎則答曰『今日未見昨日郤見一人形似喫學堂飯者』此乃新式之喫飯嘗有鄉人在租界問道於警士頗遭白眼旋見西人問道警士變爲青眼鄉人不服稍露詰責意警士瞠目而叱之曰『吾弗喫戎飯』上海人呼汝曰戎所謂弗喫戎飯者其意若曰吾乃『喫洋飯』也此亦新式之喫飯 
　　民國以來更有一種新人喫一種新飯謂之喫會飯蓋其人本無職業專以開會爲職業其人非無伎能但其畢生所有之伎能盡用於開會試舉其特長一曰能演說聲音嘹亮二曰能擬電稿文理條暢三曰能算票數若干人得若干張四曰能廣告使大名出現於報章四者之中前二者爲内功後二者爲外功有内功而無外功不能喫會飯有外功而無内功亦不能喫會飯 
　　喫會飯者分爲二類一曰官派一曰民派官派之喫會飯者即議員也今日不甚通行通行者爲民派此其會名雖千變萬化隨時勢爲遷移然其會中人物萬變而不離其宗譬之盛水之碗或圓或方或淺或深其形不一而傾來寫去仍此淡水未嘗易也終日僕僕可謂芒矣然未嘗成一事僅爲電報局推廣營業爲報紙擴充篇幅費如許精力如許光附而其結果僅得一篇文章則開會之消磨人才與科舉等 
衛生 
[日光與人身之關係] [  仲清]  
　　日光遍照大地滋長萬物吾人生息斯世雖直接受萬物之供奉實間接受日光之滋養其關係大焉雖然此廣義的說也若就狹義的言之則日光之直接關係於人身者亦復不少茲分述之如下 
　　（一）日光與皮膚之關係皮膚之强弱與受日光之多少爲正比多受日光者其皮膚必堅强而色赤抵抗力强細菌不易侵入而疾病自少若少受日光者則反是面色蒼白皮膚柔弱精神頽唐試觀富家子弟及舊時之折面書生日常起息於高堂大厦之下雖調養備至然毎易疾病其原因雖非一端而因少受日光皮膚之抵抗力薄弱亦其一大原因也（二）日光與視覺之關係宇宙萬物均藉日光以顯而視覺之得以明視亦惟日光是賴然日光之過强過弱均有害於視覺故調劑光度之强弱亦吾人所當注意者也　　 
　　（三）日光與療病之關係少受日光者其皮膚之抵抗力薄弱固易於疾病上文已言之矣然旣病之後如肺疾及皮膚病等有非藥石所能奏效而日光轉足以速其愈者即近世之所謂日光治療法是也蓋日光中之紫外線有殺菌之能及消毒之作用除治療外凡自然界有害於人身之毒菌無不籍以減殺此亦間接與人身之關係也 
　　總觀上述雖屬大略而亦可知其關係之大矣（乙種酬） 
道德 
[緩性人之有妨公德] [  徐忍寒]  
　　性情卞急固非所宜顧與人羣處迂緩之習實足損已而害人茲將予平日所感受者略述於後以望緩性者之改良也閒談旣非要事面商又無問題討論久坐長談絮絮不休不特虚耗自已光隂妨害主人正事且長時盤踞在公用狹窄之會客室則妨碍他人之會客在私室或主人之住宅則常使他人之來訪者鵠候良久西人最嫉此種談話竟有顔之曰懶談Idletalk者意謂懶人無事談天說地毫無意識也而打電話時亦常聞接線人Stillengage或「還在打」之回話此在施者固自便而不覺而受者則被累甚矣假書延不歸還百科全書字典地圖津書約章等參考書籍固可臨時借查但暫時借用主人或已感不便烏能長時久假或久假不還哉即非參考書籍有爲主人所購而未閱或閱而未竟或爲法人及圖書館所有並無副本尙未徧閱者自已雖因物質上之困難有假書之必要時亦須趕閱速還以便公私 
　　久占公閱報章公閱報章凡屬圑體中人及雇主固得利益均霑然往往被緩性者獨占久閱殊於他人不便故敝邑東園茶室及費家橋閱報室有使執閱者盡朗讀義務之罰則此亦補救之一法也 
　　大便時大閱書報公私機關中之厠所或因房屋打樣時未計人數之多寡而少設者或因租昻地窄而少設者苟用者各存公德之心亦無虞不敷惟一般緩性者往往口啣紙烟手執小說小報以如厠一枝再一枝一回又一回一版復一版摇頭嗡嗡意興甚濃有如蠅之逐臭而後來者踵相接咸徘徊踯躅於其外其不便之情形可想而知矣此尤不顧公德之甚者也 
　　盤踞浴室暖房浴堂中通歲以冬季平日以晚飯前後浴客爲最多常有客滿之患然究其實在非眞客滿也緩性者所盤踞也蓋暖房空氣渾濁不宜久留彼輩不知也浴室温度甚高久浴易暈彼輩亦不知也而榻位浴盆又不甚多遂使他人有向隅及久待者考彼等之心理以爲出錢由我便殊不知於公德有虧也 
　　上述而外公私事務以及交際場中舟車旅次在在發現緩性者之爲人詬病因限於篇幅茲姑略焉 
法制 
[上訴之方法及其區别] [  維屏]  
　　上訴者爲不服審判廳或兼理司法之縣公署（現司法部已籌備在各縣設立初級廳此兼理制步久將廢除）所下之判决及决定命令施以救濟之方法亦即爲國家保護人民利益而使訴訟得有正當裁判之制度也其方法分爲控訴上告及抗告三種茲請簡單說明其區别 
　　（一）對於裁判形式上之區别控訴上告爲對於未經確定之判决所爲之上訴也抗告則爲對於决定或命令所爲你們要吃苦做事　　學徒時候一個　都　有的做得長　然後有好的日子貧弱青年墜落的　因金聲口理 
之上訴也 
　　（二）對於審級上之區别控訴爲不服第一審判决之上訴上告爲不服第二審判决之上訴抗告爲不服下級裁判所之决定或裁判長之命令之上訴 
　　（三）上訴原因之區别凡錯認事守違背法則或適用不當均足爲控訴抗告之原因而上告原因則僅限於違背法則或適用不當而於事實則旣經兩度審判無再予審查之必要故原則上不能爲上告之理由也 
　　（四）上訴效力之區别上訴一經適法提起即有使訴訟事件移於上訴審並停止原裁判之確定力與報行力之效力名之曰移審力停止力控訴上告皆生此效力者也惟抗告則除「即時抗告」外不生停止力此其效力不同之點也 
（乙種酬） 
經濟 
[商業問題之研究（續）] [  吳理初]  
　　零售業利益專論 
　　經營商業設置店肆以買賣原爲擴展固有之地位求謀未來之事業於是利之所在想出種種方法不論對於進貨售貨上不僅使能維持不虧本總冀尙有餘利可賺也第普通商人對於計利一層毎多茫然縱有所知亦非確切以故似盈而實虧似虧而實盈此種毫無把握之事所在皆有吾人於此實不可不稍加討論而於計算利益務求手續分明頭緒清楚方不致昧於實情非然者則賺者不知何以賺虧者不明何以虧要非所以經營商業之道也 
　　就表面言之所謂利益者乃貨品進價與售價相差之數殊不知此爲草利而非凈利草利凈早之分蓋草利未除開銷不足定一店之盈虧往往草利大開銷亦大是生意並未賺錢草利小而開銷更小是生意之量額雖不大而凈利却有餘此蓋不可不明辨也 
　　經濟學上稱所得項有下列之五（一）人工所得之薪水（二）土産所得之租價（三）資本所得之利息）（四）危險所得之保險費（五）管理上特長所得之利益由是觀之商店所獲之凈利除第五種外其餘四種即所謂開銷非在草利内分别除去後猶有餘利卽不得謂之盈餘換言之即無凈利之可言是也 
市政 
[城鎭中廢物之處置法] [  蔣懋倫]  
　　城鎭中之廢物日有所積若不說法除去久而久之則地方必至發生瘟疫然城鎭之廢物良多除去亦非易易我國市政不修其較大之城鎭雖或設有清道夫基亦不甚濟事今將從前美國紐約地方處置此項廢物之良法述之以告各地之同胞與當今之執市政者俾可師其法而仿行之不亦善乎 
　　紐約之辦理市政者分其城中之廢物爲四大類曰動植物之廢物（Garbage）曰垃圾（Asb）曰紙片破布等之廢物（Rubbish）曰溝中之廢物（Sewage）其中除溝中之廢物爲無用外餘皆各有其可以利用之處分述如後 
一處置動植物之廢物法此項廢物如動物之遺體與殘骨肉屑菜根以及果皮果核等皆屬之其由紐約毎日所集得者約有我國二百萬斤之多於是運往他處置於大釜中加水煑之待徵生物殺死後乃榨出其油類與水分所餘之物質可爲肥料而油類并可製造肥皂 
　　二處置垃圾之法此類廢物乃包括塵埃瓦片泥土竹頭木屑等而言紐約卽利用之以增小島之面積法傾廢物於其四周待高出海面數尺後乃鋪以土以爲營居種植之用 
　　三處置紙片破布等之廢物此項廢物如廢紙破布破衣帽鞋襪破地氈以及破蓆破皮等皆屬之在紐約收得後置於一長而闊之布上使工人於布旁各選一種此布漸移他處其檢得之物可爲造紙等用餘則可爲燃料 
　　四處置溝中之廢物法紐約處置此項廢物之法先設大濾水器於河邊或近溝之地令人民將污水傾入其中濾清之後則其水雖入江河仍不爲害 
　　上述四種方法固昭昭載在紐約法律中者也惟溝中之廢物彼指爲無用我國誠能仿而行之則無一棄材蓋華農常以污水爲肥田灌菜之用也（乙種酬） 
 
 

Page 18

 
 
   
 
