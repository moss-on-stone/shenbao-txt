# 1934 - 217 - 4908734

 

Page 1

 
 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉攝行于世者以杭州局刻本爲最舊惜卷帙繁重定價甚昻塞士力有未　徒興望　　　近　坊間所行石印本字跡細若　頭全部僅八百餘頁今二林齋主人覓得初印善本倩本局用大號新字排印成書似公同好體例悉照原書計共二千四百餘頁用潔白連泗　印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百計餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[論盂蘭盆會之無益]  
　　盂蘭盆者何佛言救苦也世人不解梵義謬疑以盆栽蘭遂謂之蘭盆勝會悞矣此會各處有之而以吳下爲尤盛嘗閲顧鐵卿所箸清嘉錄謂吳俗每屆中元好事之徒斂錢糾會設壇禮懴誦經攝孤判斛應放燄口紙糊方相長丈餘紙　累數百萬香亭旛蓋擊鼓鳴鑼雜以盂蘭盆冥器之屬於街頭城隅焚化或翦紅紙燈狀蓮花焚於郊原水次名曰水旱燈謂可以照幽冥之苦顧此風亦不自近代始也宋陸放翁老學菴筆記載故都殘署不過七月中旬俗以望日具素饌享先織竹作盆盎狀贮紙錢承以一竹焚之視盆倒所向以占氣候向北則冬寒向南則冬煖東西則寒温得中謂之盂蘭盆晏元獻詩紅白薇英落朱黄檯艷殘家人愁溽暑計日望盂蘭正　此也若滬上盂蘭盆會則又異是南巿　　材行北巿廣肇山莊刻意鋪張每年費以數千金計租界中則每月游手好閒之輩按户斂錢借得一空閉店房延六七輩不尶不�游僧鐃鈸鼓鐘丁冬互奏門外樹長竿高數丈上綴紙燈其下則以紙糊一似人非人者縛諸竿下歴一晝夜開銷僧之經懴錢若干及菜蔬紙錠錢若干餘則按股瓜分以供酒内嫖賭凡若此者合英法美三租界不下百十起甚有因瓜分啓釁毆扭不休蒲伏公庭請官判斷者此外則各業亦或自設盂蘭盆會衣冠叩拜務極恪誠更以餘興用五色紙製冥衣袍褂裙襖幾乎亂眞昔年更有人製爲巡捕號衣用西文書明號數適是號巡捕巡街至此見而忿怒拘送罰鍰嘻原人之所以設此盂蘭盆會者曰以振無祀之孤魂也方今各省洊饑飢民載道籌振之舉勢難歇手而川鄂交界之處災害尤深雖有捐輸雖有米榖而旱道難於轉運小民仍多枵腹之嗟苟得移此振孤魂者以振飢民彼十餘省中數千萬無衣無食之流得以同欣一飽其功德豈有涯歟且盂蘭盆會之設果能用以振孤魂猶之可也乃今則藉振孤魂爲名其實則振游僧振游手好閒之輩而猶曰我以行善其誰信之或曰彼游僧及游手好閒之輩苟不有以牣其腰槖勢必爲非作歹魚肉懦良則兹之藉設會以振之或亦未爲不可然僕則有一譬於此彼游僧及游手好閒之輩猶蛇蝎也災民猶鳥雀也譬如人有喜捨錢放生者將購蛇　以放之而任其將人嚙噬乎抑購鳥雀以放之而適其自然之性乎則當移此糜費以充振欵固不待智者而始知也矧移充振欵亦不必將此會而盡廢之也但使于揚厲鋪張之處逐層節省卽可以餘金捐入振局全活無數災黎如欲捐一圓者祗捐半圓欲延僧侶十人者祗延五人則會中省出一文錢災黎卽多受一文錢之賜昔年旅滬粤人士之好善者曾節省廣肇山莊盂蘭盆會之費助入振捐一人倡於先衆人卽樂從於後迄今追思往事猶令人侈爲美談我輩同具樂善之心夫亦何弗步其後塵行此盛德之事乎時艱蒿目走筆成篇倘有在秋墳唱鮑家詩者謂我爲舌運廣長以致少嘗甘露味則鯫生素持阮瞻無鬼之説斷不有所惴惴於心也 
[山中噴火]  
　　日本報云東歴七月初七日信州曰根山忽發異響聲聞數里外至夜間一點鐘時山中硫黄坑噴出泥土及熱泉高可六十尺迨四點鐘時又火發噴出石塊重至十四五貫目毁及橋梁鐵路灰飛至草津温泉附近 
[俄艦至崎]  
　　日本報云俄國調沿海陸軍一千五百九十一名乘軍至長崎下矴適日本第六師團長由佐世保軍到崎就而訪問俄軍長告以此軍艦自啞笛之殺港至琿春部之烏辣其啞司諾若港來此游歴 
[軍政例誌]  
　　杭州訪事人函云浙省舉行軍政撫憲廖榖似中丞先期牌示於七月初八日在本署前考試標下各員弁馬步等射是日黎明中軍趙叅戎率同屬弁在署伺候時交卯正中丞駕臨演武廳下轎園門以内旌旗耀采劍戟森嚴叅戎及都守以下各官逐一參見俄聞號砲一聲中丞發令開操先馬射次步射次洋鎗惟叅戎因前從蔣果敏公盪平粤逆身受臀傷得免騎射餘則照常操演中丞在册簿分别存記以便嚴定去取校閲已畢升輿回轅各弁站立恭送如儀 
[堤工告竣]  
　　漢口訪事人函云湖北京山縣操家口官堤决裂數起淹汨成災督撫兩憲深恐一誤再悞遂就地籌欵札委何二尹守質王少尉道坦等督役重修兹已全工告成回省銷差矣 
[醫疫設會]  
　　蕪湖訪事人函云蕪湖道袁爽秋觀察月前接得上海道來文得悉和國國家現設醫會專立解疫之法到處設局印造新報以便中西各國咸知防疫於未染之先現由該國駐華公使照會總署轉咨南洋大臣札飭沿江沿海各關道一體傳諭中國醫士及在華西醫如有願與會者卽將姓名登報禀候核咨並得由官酌量資助以便聚精會神遍察天下萬國瘟疫流行之理創設預防之法俾各國生民得免此等浩刼是以英法等國刻已捐資相助爲理並設立體察瘟疫流行新報局俾各國盧扁家考出瘟疫原委及創出預防之法隨時函寄歴誌情形該局卽可薈萃成編以供醫者采輯之用刻下江海關已遵諭由外銷欵内酌量資助並卽出示曉諭袁觀察素以民生疾苦爲已任接准之下亦卽抄錄總署原咨及英法體察瘟疫報局所譯之公啓出示曉諭杏林橘井中人聲明如有願與會者卽將姓氏開單禀報以憑轉請核資或經寄函於蘇格蘭島之艾典伯洛城醫士達威德森察收惟函札須用英文或法文達文若用華文恐不能驟曉也又論者謂華醫論疫祗知緣陰陽愆伏穢惡薰蒸所致用藥無非清心解毒得其要領斷能立起沉疴而西醫論疫近多主於疫蟲爲厲且有謂人呼吸一時應得吸受疫蟲幾千幾萬頭因而患成疫症更有謂疫蟲蟲生於土掘出製煉卽可以之救疫香港前年已有某國醫士究得此法活人無算云云志諸日報獨誇其能以與中醫比較幾　　　今乃轉相招引是豈該國醫者亦欲相爲印證抑將獨排衆議知中國醫道古聖相傳未始不有天人奥 
 
 

Page 2

 
 
竅存乎其間耶敢誌數語以與學貫中西之和緩家論之 
[勸辦賑捐]  
　　漢口訪事人函云鄂省施鄖諸郡水旱成災飢民載道待賑情形迫不及待當軸諸公查知今歲河南内地風雨調和巿面興旺因特札委馮明府巽前往勸賑想彼處不乏仁人善士諒必一視同仁不分畛域慷慨捐輸俾全義舉也 
[潯陽仕譜]  
　　九江訪事人函云廣東主考薩劉兩星使於本月初四日抵潯文武各官俱至九華門迎接鎭標各弁勇列隊鳴槍以申誠敬星使駐節一宵次日天未黎明卽解維而去各官仍恭送如儀○九江府聨敷青太守札委馮萃如少尹瑶芬辦理西門外保甲分局已於初四日接事 
[委員監工]  
　　漢口訪事人函云鄂省繅絲局開辦以來著有成效工匠日加上憲恐若輩有曠工及他項情事加委候補巡檢凌二尹鴻哲彈壓一切事宜業已禀知進局矣 
[擬修馬路]  
　　天津訪事人函云京師古稱輦轂之下然如近今東洋車則絶不見軌轍之至以道路不平車行不合也近以京津鐵路告成由馬家堡至永定門無東洋車載客運物未免不便現聞地方官在馬家堡至永定門内天橋一帶修理道路均用碎石碾築堅固俾東洋車得以遄行無阻從此如砥如矢出於其途者莫不頌爲便民之政也 
[抄獲漕糧]  
　　天津訪事人函云每屆漕糧到津卽有匪徒勾串盜賣盜買迭經當道出示嚴禁兹有浙江二帮三號某甲於運通交兌時所短之米爲數甚鉅經倉塲將某甲發交通州嚴行訊追供稱將米盜賈於天津慶泰慶順兩米鋪共若干包禀知倉憲飛札到津邑尊陳大令接札之下不動聲色以拜客爲名行經慶泰米鋪門外呵令停輿入鋪飭差嚴搜果抄出漕米三十八包遂將執事人帶案其米卽飭差看管至慶順米鋪未知能有所抄獲否又聞窰窪某號盜買老米三十六包金家窰某米鋪盜買七包均經查出擬辦 
[加惠士林]  
　　松江訪事人函云融齋書院係前署松江府陳蓉曙太守禀請上憲籌欵創設延聘齋長一人選擇高才生肄業其中朔望兩課經史性算四門務爲有用之學今春太守瓜期已滿朝命仍着恩詩農太守回任於五月上澣重蒞是邦甫下車亦卽以振興文教爲己任决科加科志不稍衰又以肄業生額祗有八名雲間人才濟濟未免向隅者衆爰慨捐廉俸悉心籌撥共又得千餘金發典生息計可濟增廣二額之用飭吏將陳太守取入挨補者造册呈送以憑揀補有志之士皆頌恩太守之能惠及士林云 
[妄思攘利]  
　　天津訪事人函云永定門至馬家保鐵路告成往來貨物均由火車載運更兼棧房林立生意日形繁盛以致通州地方車脚各行立見蕭索前月杪有車行人四名向鐵路賣票處喧嚷詈駡聲言興造鐵路雖多然有礙利巿通州各項生計非將餘利平分不能干休賣票處執事人見來勢甚兇敢怒而不敢言車行人以爲得計愈聚愈衆滋閙不已委員派差拿獲四名禀請胡芸楣大京兆按律懲辦 
[家丁肇禍]  
　　松江訪事人函云府知事沈二尹家丁某甲與傭婦某氏有私似漆如膠盟堅白首公館左近銅錫作某乙雖與甲係萍水交然兩情甚契一日甲將傭婦寄匿乙家囑勿聲張以爲偕遁計後被鄰里覷破事不果行甲遂銜乙刺骨本月初五夜道經乙門適乙家有患病者具牲醴並以冥錠焚化道旁以爲解禳甲見之故意尋釁謂汝今日之役有心侮我乙力爲剖曰之甲不聽直搗其家勢甚兇横鄰右知甲素行不端大抱不平羣起攢毆當擾攘之際傭婦乘間攔入將乙孩痛毆抛擲於地乙妻見而扭住疉批其頰後見孩身有青紫痕急赴縣署喊控沈二尹亦以家人被欺躬自到縣禀訴閽者阻之二尹怒掌閽者之頰華亭縣趙大令聞之卽委典史蔣少尹往查少尹以曲在甲將甲申斥一番未免礙及二尹二尹以爲寃翌晨倩人舁甲至縣請爲騐傷乙家知事不得了亦負孩請騐趙大令研訊之下以禍實肇於傭婦乃叱令掌頰二百下以示薄懲一 
[漢臯解佩]  
　　漢口訪事人函云鄂省洋務營文案員缺督憲張香濤制軍查得候補直州吳剌史本義堪以辦理業已札委到差矣至本署文案則以郎中銜三品廕生林君世燾接辦○近日沙巿疫癘盛行死亡載道曾爲近來所僅見現此風仍未平息弊者猶多客民中之恐染厥症者無不携其梅鶴避至漢上亦一時權變之計也○花會之害本報已昌言之矣兹悉漢陽府憲余堯衢太守肇康亦深知花會之害流毒無窮除委員督役密拿外併高揭示言永遠禁止○今歲鄂省如黄孝川沔及江夏之青山等處均有麥荒之事窮民無告者咸扶老携幼紛紛出境或趨汴省就食或往潯省謀生哀鴻滿目殊可慘也○前者安陸全郡之逃荒飢民約共三四千名逐隊至漢結廬棲止地方官憲恐有騷擾居民之事另編流民册按名給費若干令其轉徙他去刻已東馳西奔一往無餘矣○藩司王芍棠方伯牌示施南府知府篆務詳委遇缺卽補知府魯欲仁署理 
[吳下人言]  
　　蘇州采訪友人云齊門内北禪寺爲省中四大梵宇之一其中大殿悉以楠木造成説者謂係元代勅建垂至於今巴數百載兵燹時曾被賊匪蹂躪克復後經事者無力振作以致雨淋日炙日漸傾頽近由住持僧與董事某君再四籌商擬將大殿拆卸所有楠木召各壽器鋪估價購去卽以其貲重建大殿旋經某鋪主估得價洋二千四百圓某君卽偕住持僧禀請元和縣李大令批准洎某鋪主持價洋往取某君忽悔前議未幾柏年長執事人洪梅卿增至三千圓而某君猶嫌不足住持僧急於從事屢向某君催促某君一味遊移住持僧不得已投縣禀控請飭董事從速照辦未悉縣主如何批示也○上月下旬連日大雨傾盆不分晝夜有友自無錫來省謂是時惠泉山麓忽大水噴湧約高三尺餘山下房屋均被浸灌奔騰澎湃幾若萬馬千軍咸謂山中出蛟所致嗣聞耆老云是水乃出虹並非出蛟尚幸逾時卽流入太湖居民得以未遭巨患云 
[甬人望雨]  
　　寗波采訪友人云自五月中旬得雨後連日火傘撑空河水漸涸農民無不翹首望澤日夜焦勞延至六月下旬及本月初二日雖迭降甘霖不能沾潤目下早稻可以刈獲而晚禾正需灌溉若旬日内再無雨澤恐不能望慰篝車也 
[火藥肇禍]  
　　前晚一點逾二刻鐘時本邑南巿方十二圖高昌廟北首江南機器製造局旁所駐砲隊營中忽然失愼轟然一震幾疑石破天驚居人好夢驚回惟覺屋宇皆岌岌摇動昨晨本館特派友人親往探訪知砲隊營向有瞭望樓高出雲表年久失於修　四圍之柱朽窳不堪是晚封家姨大肆猖狂飛砂走石柱忽傾折擊及軍械房所儲火藥登時炸裂焚去營中房屋三十餘間屋瓦紛飛差疑蝴蝶製造局更樓上支更人瞭見紅光四射急鳴鑼告警並由砲彈廠驅洋龍澆灌事後查知中哨三棚四棚五棚勇丁共五十餘人因轟致斃者計朱立本等十三人倉黄逃避者二十餘人遭壓而氣尚未絶者三十餘人或頭面受傷或在腰脇壓折或腿肩中斷内有二人奄奄一息命在須臾刻急由同營中人舁赴北巿仁濟醫館求治其餘另延傷科敷療有譚雲卿者湖南某邑人轟至江蘇撫標滬軍營左近荒地上猶幸身未受傷瞭望樓頂上所置銅管墮於高昌廟附近某姓老虎灶水缸内洞穿一孔昨日上午十一點鐘時上海縣黄愛棠大令偕保甲總巡鍾受百明府詣營中會同江蘇撫標滬軍營管帶龍副戎督標奇兵右營統帶鄒副戎砲隊營管帶劉副戎成樹邦帶張守戎裕春以及高昌廟諸董巡防局委員魯介朋二尹相約往失事處履勘一周知火藥房正間並未災及其因以肇禍者乃隔夜將零星火藥置軍械房以便次晨操演之用軍械房儲有洋槍火砲藥彈銅帽油衣無人典守附近居民雖未遭殃然已虚驚飽受矣 
 
 

Page 3

 
 
[藥肆粗心]  
　　英人湛姓家小孩三生甫三齡日前忽患身熱延西醫新郭部診之進以退熱藥金雞那及由類瀉藥熱退而瀉下蚘蟲一條及新郭部覆診謂腹中蟲尚未盡須以山道尼尼下之山道尼尼爲殺蟲之妙品用治蚘患取效甚奇及向科發藥房購服孩病忽劇氣息奄奄湛懼復延新郭部求療適新郭部不在轉延西醫高士高士詫曰殆矣其殆悞服毒劑矣未幾孩卽殤而新郭部亦至剖腹取其胃騐視則科發悞給司脱立克尼尼毒劑致有此禍湛忿甚查知科發係德人所開因適移家將藥瓶倒亂以致悞給此藥爰卽至本管英總領事署請查藥肆誤給毒藥斃人之案至科發主人則謂此事已由德總領事查辦將來至德署質訊可也 
[雀鼠之爭]  
　　鎭江人俞阿四向在北京輪船管艙與寗波某氏婦姘識賃居法界如意里廿四號屋内婦潑悍異常隣居咸以雌虎目之前晚比隣某甲訓斥其妻婦悞爲辱已與甲扭毆連批其頰甲心不甘服鳴捕將婦拘入捕房捕頭以釁起細微從寛斥釋昨日俞阿四又　公堂遞禀控訴想難免對簿公庭矣 
[嚴拿流氓]  
　　楊樹浦巡防局員李葆初二尹訪聞近日自大紳紗廠至太平寺以及麫粉廠等處有無業流氓麕集是處魚肉良懦拆梢打架之事幾於無日無之因於前日嚴諭地甲及各巡勇將訪悉之兇横尤著者甲乙丙丁戊已等六人嚴拿重辦并令於巡差時聞有拆梢打架等事立卽拘拿到案以憑懲辦 
[覆訊要犯]  
　　馬販吳長壽在怡和輪船上刃斃同伴孔洪牛屢經上海縣訊供申詳各大憲兹奉臬憲批示以所詳吳長壽供詞尚有不實飭再覆訊錄供通詳等因黄大令遂於前晚升堂覆訊吳供陜西大荔縣人旅居甘肅華亭縣年二十有九與孔認識同附輪船販馬來滬因有暈船病不能站立臥於孔洪牛所設鋪上孔卽出言不遜一時怒起用刀戳傷孔之要害旋卽殞命求恩超豁大令飭經承繕就供單朗誦一遍詢以是否吳答稱是大令飭在供單上畫供還禁聽候核示 
[翻刻必究]  
　　廣學會洋人投英領事署控賜書堂博文書局兩書坊翻刻會中所譯泰西新史攬要及五大洲統屬全圖副領事薩允格君據情函致公堂翁明府飭傳兩書坊執事嚴丙鉅顧芝仲到案於昨晨會訊廣學會洋人偕買辦包文德訴稱泰西新史攬要及五大洲統屬全圖均係會中人所撰曾發各書坊代售賜書堂博文書局竟敢私自翻刻改名各國新政瀛環誌略今由會中人查悉請爲嚴究以儆嚴供職員在賜書堂執事泰西新史攬要確是廣學會中人所撰惟職員書坊所售者名各國新政與廣學會之書不同况當時包來索洋八十圓職員不允以致串出洋人控告瀛環誌略係將各圖輿圖合湊而成亦非翻刻明府商之薩君以兩書坊擅目翻刻他人之書殊有不合判令各罰銀洋五十圓並具改過切結存案備查嚴等一再求减明府不准 
[會訊售地案]  
　　美商羅心發控周子青不交地畝一案曾經會審迄今未結昨日午後三點鐘美總領事佑尼干委繙譯衛理君與英讞員翁笠漁明府傳同原被告升座覆訊原告西人羅心發延律師卜易到堂申辯被告則由周子泉到堂代供先由卜律師問周子泉曰周子青係爾何人答是兄長問因何不到答至北京鄉試故不到案卜律師曰有人於兩三天内見周子青在寳山上海地界不時往來何言至北京鄉試周子泉答稱兄長却不在滬翁明府謂曰此等案件並非不了之案爾兄何必避匿卜律師又問中人蔣挹之曰爾與羅心發經手購地乎答是問與羅是否素識答於前年五月間認識當時地皮掮客王松年及洋人藏克説及有地欲賣羅聞之欲買此地卽將圖樣給看地共十四畝之謂每畝約銀五百兩言定後羅付洋六百八十餘元當卽換五百兩之票銀一紙交與藏克出有收條俟升科單出卽可立契成交約二三日又收到周子青之收條交付與羅後於七月二十日同王松年到周子青家詢問收條是否確實且升科單據言約兩三個禮拜卽可取到後約十天藏克送來四畝田單一紙並要借銀四千兩當答以升科單未出不能借銀後又由王松年來商借銀二千兩亦不見許至十二月二十九日藏克又借銀一百兩迨後一再向傕則又言地上墳墓等一時不能卽交可否交還定銀等語又問王松年羅心發購買周子青之田是否爾經手答稱是餘供與蔣挹之略同又問買辦吳藎臣曰爾是羅心發處之買辦答是問購地時所付定銀是否由爾經手答是蔣挹之又稱後來羅心發仍付我銀六千五百兩意欲管業豈知周忽悔議不肯收銀只得將銀退還卜律師問吳曰此節爾知否答此節不知未幾羅心發上堂供稱此地有中有証且曾付過定銀周何得悔議須請堂上飭令交地訊至此爲時已久遂定於十四日卽禮拜三再行覆訊 
[上海縣署瑣案]  
　　本邑人張救銘向啹城内其父曾爲夫頭家本不豐日前忽發奇想糾集股分在滬北帶鈎橋堍開設大烟館一所請新恊盛祥之堂倌春生爲執事各堂倌之欲謀生意者須先付押櫃洋若干嗣各股東窺破其隠以張資本毫無情同謊騙不願將股本付下以致不能開張各堂倌遂紛紛索還押櫃詎張又欲與春生串謀其事春生不允遂於前晚互扭至上海縣署喊控值日差據情入禀奉飭看管候訊○江海北關額外供事許文卿通同弄弊被税司察出送至道轅並又將私拆郵政局洋信之朱永裕一併發上海縣究辦當經黄大令訊供各荷校一月發關前示衆兹已期滿經原差將三人帶回縣署禀請大令核示奉飭看管再行定奪○前奉關道憲憲發拐匪李春兒一名至縣經蔣剌史訊供收押前日又經剌史覆訊李供前在清字營當勇後至杭州家内飾物係彭裕春在當内贖出寄與小的如其不然可提彭訊問小的並無誘拐李王氏之事現譚小炳具禀來領伊係揑名不可給領如有謊語願甘重辦刺史以李狡展不承實屬可惡著笞責四百板還押候冉復訊○鄉人蔣學衷控堂弟華春勒繼伊子前日經蔣壽林剌史升坐花廳提案訊共蔣學衷供本地人耕種度日兄弟五人華春是堂弟硬欲將伊子嗣與小的小的以已招周生林爲婿不願再有繼子前在裝大老爺案下控告蒙斷不准過繼寫立合同在案今伊又欲過繼將小的夫婦並女兒等逐出欲佔房屋故此情急控告周生林供廿九歲弱冠時卽至岳父蔣學衷家爲贅婿生有子女各一妻叔蔣壽春硬欲將伊子繼與岳父前奉裴大老爺訊斷不准有案可稽求恩察核蔣高氏供年五十有八丈夫學忠以已有贅壻不願繼嗣求鑒蔣學春供生有三子次子土生承繼與學忠爲嗣請給房屋一間以便居住餘無别情蔣土生供華春是父親學忠堂伯承嗣小的爲子因聽贅壻周生林之唆不願繼嗣求恩定奪地保薛占忠供蔣高氏至小的處　被華春驅逐餘不深悉刺史判令將合同交案以憑訊斷○孟阿金控孟仁福覬覦遺産亦經蔣刺史訊問孟阿金供住新閘王家厙以打笆爲業父親已故遺下本邑糧田一畝八分另有寳山縣頭圖内糧田二畝四分房屋一所經親族分派田歸小的房屋給與仁福各無異言不料嬸母朱氏覬覦是田已在吳淞司控告經斷分作三股嬸母得一股小的得二股伊不遵斷一味持蠻孟朱氏供此項田畝房屋理宜均分阿金前將婦人毆辱已在吳淞司控告訊斷未了求恩鑒察孟仁福供與朱氏略同質之徐十良供是地保查得此田係孟阿金户名餘不知情剌史斷將此田三股分派所有地基地三分亦各匀分各具遵斷結了案嗣後不准涉訟吵閙違干提究 
[法界捕房發落]  
　　老北門外城河洪義豐烟間主林德成卽阿高控十六鋪明豐竹布店主鄭明仰圖賴期票銀洋經鄭大令提訊其子鄭阿爵著押候三日内將伊父交案刻已逾限昨禮拜一爲法捕房發落各案之期鄭大令升座命帶案復訊鄭阿爵供父親向販潮涸來滬銷售坐莊捷茂糖行被林糾同賭博輸銀四千餘兩一時無可彌縫以致潛行逃逸不知何往大令謂如果林糾賭屬實著交保出外邀同見証來案候核○偷兒華阿七竊取吳姚氏衣服數件爲包探抱獲解經大令訊供著照原斷笞責一百板釋出○偷兒吳阿四竊取孔見方被頭一條爲包探拘獲解經大令訊供著照原斷笞　一百板還押覔保○車夫袁阿四竊取無照東洋車爲失主尋獲扭送捕房經大令訊供著照原斷先行枷號 
 
 

Page 4

 
 
半個月期滿責放○游勇楊華生手持印花布十餘疋向長生庫質錢爲包探拘獲解經大令訊供失主周興德毅請領贓大令命提楊華生復訊而失主周興德供詞亦不吻合未便准領仍著還押查明復核○孫厚卿控魚販楊杏卿欠錢三百餘千經大令訊供押繳嗣繳洋一百元後仍延不清理昨日孫投案求追大令命提楊到案略加訊問仍着還押赶緊清理延干追比○流氓邱春生卽烟囱卵子與張阿四張友生皆小黄牛同黨經大令訪拿到案各枷號兩個月昨已期滿命帶案開枷照原斷各責三百板還押過堂送縣發改過所監禁 
[美界捕房紀事]  
　　本邑人李長生向在虹口漢璧禮路第二百二十七號門牌王張氏所開之客寓内爲夥今春因事辭歇昨晨氏携篋至小菜塲買物適與李相遇向張借洋若干元氏不允以此互毆致氏失去首飾喚交三百四十九號華捕拿送捕房押侯解送英界公堂訊究○流氓顧春生設賭攤於天后宮廟塲誘人賭博自朝至暮得資不少温飽無虞昨經三百九址三號華捕拘入捕房押候解送英界公堂究辦○偷兒周福生竊取西華德路第八號門牌某姓屋内布衣若干件途經包探石金榮緝獲拘解捕房押候送英界公堂訊究○北蘇州路第一百九十一號門牌某商輪局投捕房控稱比鄰某船局夥陸阿發爭奪搭客向論逞蠻捕頭遣包探石金榮往查陸已知風逃逸無從捉獲矣○昨晨三百二十九號華捕由北四川路拘獲駕駛病馬之御者某甲至捕房禀明捕頭以其違章飭押候送廨訊罰 
[吹氣如蘭]  
　　昨承茂生紙烟公司以香烟見貽吹來清馥絶勝芝蘭薰到奇香無須荳蔲且每三枝爲一束尤覺别開生面不同陳陳相因主人眞善於設想者也用書數語以表謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　船户倪順發爲楊　渡潤元　　　載米包前晚回家與妻勃谿交謫之聲達於户外流氓袁小弟袁金生昆季二人聞聲而入假意解勸與倪爲難大言不慚糾　黨羽毆擊旋復扭赴十六鋪巡也中局請究局員蔡蓉卿二尹飭分别管　候訊○前日浦左北蔡鎭民人朱寳英押壓髮簪二枝至南巿毛家弄益昌典質錢典夥察知一係銀質一係銅質遂將二簪一併扣住朱向之胡閙典中執事人喚十六鋪地甲將朱扭至巡防中局請究 
[英界晚堂瑣事]  
　　某號巡捕送在途爭閙之賈施氏賈河福請訊前午翁剌史升堂提究氏供稱小婦人係浦東人現周治下某處前年有所需將祖遺田畝售去族姪阿福應派田洋銀四百餘圓其時卽爲阿福聘定某姓女爲姪媳共費去洋銀一百二十餘圓至今日尚未完姻日前忽糾人至小婦人家索取洋銀聲勢洶洶定欲六十圓是以小婦人情急交捕送究阿福供稱小的向在碼頭上當找夫前年賣去祖遺田小的應得洋銀四百圓除代付茶禮等項交出百餘圓今欲完姻向之索取竟被吞没并賄囑金金出頭掯阻將小的凶毆剌史判令笞責二百板押　十日諭令氏如果餘有洋銀須卽交還否則伊豈心服氏叩謝而退○某號巡捕送在途互閙之張錦生凌保林請訊剌史提訊之下張供稱小的係蘇州人現在治下寄園烟館值堂女兒阿根配凌爲望前月凌糾合多人將女兒帶往松江竟圖價賣小的查知將女兒追回因之　時至小的家滋擾阿根供稱丈夫見小婦人染疾僞云欲往松江求治及到彼後並不延醫小婦人恐有不測卽欲返申不知丈夫有變賣情事　母湯氏　稱媳婦不安於室時被伊母引誘出外染患瘋病然兒子並未欲赴松江圖賣前月媳托病歸寗一去不返向張理論置之不睬保　　　　　　同剌史著各具切結呈查旋將氏交伊姑領口管束毋再滋閙 
[英界公堂瑣案]  
　　包探施奎江禀稱昨日鄔振厚携　紗布及信封洋銀三十二圓七十九號印度巡捕見其形跡可　　　　　　捕頭令小的查悉洋紗棉花是　盛紗廠所失之物由廠中工人顧三大　出寄與鄔妻李氏處今將一併送案請究華盛廠主遣人投案　　　　稱多是陸續積下鄔供稱小白係常州人洋據由顧託小的密至常州小的適欲回籍故卽允許至洋布信函洋銀均親友所寄鄔李氏所供　同明府判令將鄔李氏交官媒管押一月鄔顧各笞責一百板管押二月洋布洋銀存案候查○包探石金榮禀稱昨日流氓黄阿四黄少山　　旺等人在西華德路扭住鄉人曹　法之　工氏攢毆並攫去金約指一枚銀譬　一雙洋銀九圓由一百零八號華捕拘獲捕頭令小的查　　究惟贓已無著曹王氏投案申訴前情二黄及吳同供稱小的等惟與王氏略有口角並未兇毆專有失物之事明府著押候過堂覆訊○包探　阿六禀稱賊犯王桂生潘阿桂串同曹阿毛竊取藍　花家綢布衣服報捕後捕頭判令小的緝獲人贓送請　辦及藍投案領贓王潘供認行竊叩首求恩曹供稱通同代携物件並不知是竊贓明府判令將王潘各管押兩月曹管押一禮拜○包探黄四福禀稱浙江紹興府　某邑人陳阿標竊取某烟館中烟槍一支報捕後捕頭　小的查獲其矢主不肯説明故時送案請究陳供　行竊並不諱飾明府判令笞責一百松贓存捕房○包探趙銀河禀稱徐錦生不知何許人某日至新北門外　桂樓啜名乘間竊取銅　一具兹經小的拘獲告知捕頭送案請究丹桂樓主遣人投案　贓徐一味求恩明府判令管押一日○包探沈金隆禀稱賊犯孫福多竊取曹阿二家布衣洋傘等物兹經小的拘獲告知捕頭送請究辦曹投案領贓孫供稱小的係江北人明府著押送回籍 
[金陵官報]  
　　七月初三日巡道胡由山勘領回署常鎭道曾丙熙　　化縣　宗誠均到　　　角營都司　青山平鏡輪船馬廷樹辭赴清江接浙江主　均見知州　增芳可謝牌示代理清河縣上元縣張禀知今日赴清化鄉相　卽日回巡檢鄭守爲謝委南五六叚秋防　　兵船吳克成學院文巡捕聚實大使　　　巡捕　備胡保定均到接學憲藩轅牌示清河縣侯紹　引見遺缺查有候補知州楊增芳　以代理○初　　　西撫　　軍叅將鮑莊到投文請咨同知宋振　知縣胡廷　又王以　請　别察看降補都司羅友貴鹽知事姚希鼐　示　看均見江西湖口掣　候補道陳桂森都代湘軍南字左營施擊　樹基均辭直隸州全炤辭禀知借用湖北測河廣東南武兩兵　裝　槍彈起程上元縣張禀知赴東鄉相騐卽　回知縣盛毓英請假赴江北措　縣丞　瑞昌縣赴出　　　裝崇妥輪船劉德　辭接上江學憲測海兵船　大　　兩湖督憲委　至金陵裝載廣西軍械辭○初六日分部主事冷補霖劉由籍來進京絲　黄傳　　鶴年均奉内提調委　副主試文巡捕差掘港正　守備湛義　由　引見回青陽縣教鑒朱鳳書均到○初七日皖南鎭李占椿城守恊楊　見六合縣嚴差豫　判王　豫由陽來均到見户部主事　　欽到由籍來進京諸械學堂候補道　　知今日　試英漢文　司李錫齡期滿孺騎尉吳連喜叩謝奉委正副主試武巡捕○初八日　　鎭道　丙熙新　湖南醫法道黄遵憲鋪江營叅將鄭國祥投文請咨均到　下　　官郭姓忠　　　騎尉仇祖賢掘　正哨守備湛義福草場大使繆世德奉示考試均見甘肅　捕道　轄湖南來上江　遺　調太平　陳　　安徽知縣鄧之　起服回　　城營守　　　　江陰營守備張培森安慶營守備黄泰榮提中營後哨守備柳三喜　哨守捕陳　部均由京引見回江西巡　馬守忠　到一西總　中軍叅　　　　知　　　　　　　　調委隨員差前新化縣　宗誠辭赴蘇睺選同知吳其藻見叩　　委　務局繙繹　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
