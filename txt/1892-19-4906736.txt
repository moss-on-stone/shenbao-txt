# 1892 - 19 - 4906736

 

Page 1

 
 
   
 
 

Page 2

 
 
例賞貂褂二百件分行穿用嗣因索倫等處歲貢貂皮僅敷内用卽自咸豐二年起每歲照草折給賞銀三千兩有奇由户部給發交廣儲司銀庫分放各處以便分給各侍衛兹值　除伊邇經侍衛處等援案咨請户部照數發給實銀以便分放而部庫尚未核定開放之期也 
[南州失事]  
　　有輪船名南州者在福建海面失事此船由印度装貨若干及華人數百名開至中國數日前忽有謡傳此船失事者因不見其到　故也某日招商局美富輪船行過福建海面遥見一輪船在海中欹側桅上高懸救命旗時則細雨廉纖相隔數十里望之不甚清晰祗得駛往救援正轉輪間此船已沈全無蹤影巡視四圍不見片板寸木遂回香港将情述之於人人皆疑係南州失事然仍未得確音至禮拜二卽華十二月十三日南州買辦及副買船主人之姪至汕頭詳述緣由并言中有華人五十名得慶更生西人則俱赴波心無一救起者本館按美富甫經駛往南州卽己沈下何以諸華人得免喪命意者當美富未見時早己乘艇而逃歟且待探明情卽始得打破疑圑 
[火災迭見]  
　　金陵倉巷楊公館於本月初七日不戒於火廚房三間並盧柴二百擔悉付一炬當赤燄騰空之際正宅岌岌将危幸本街洋龍奮勇救護舉室未成焦士及餘火滅盡死灰不燃而洋龍水管巳壞約需數十元方可修理云○十一日午後南門外某姓因午炊遺火星星之燄藏於竹頭木屑中久而愈熾略借風威使已破屋而出此地茅舍竹籬　次櫛比搉枯拉朽勢成燎原歴二點鐘之久始經各水龍灌熄計遭厄者三十餘家特無高樓大厦耳聞一老媪聚族於斯是日媪因事進城勾已畢方覓歸途忽見赤熛突起細辨方向疑在閭里間駭而狂奔至聚寳門口途遇親友詢而知爲相離不遠料數椽草屋早已爲祝融捲去卽牀頭薄有私儲亦必化爲烏有不覺長嘆一聲頓足捶胸而倒口吐白沬氣息微微比及擡歸已登極樂世界矣盖媪年逾古稀素有喘疾今忽受驚傷瞻急走傷肺瓦霜風燭之時不死何待諺云禍不單行此之謂矣○越一日晚炊後明月東升朗朗幾如白畫忽見紅光上燭竟與素魄爭輝隨衆往觀知木匠管柴園旁周姓家遭回祿之慘正熊熊直上時有水龍數架馳來汲水灌之幸門外有深潭一口源源把注應用不窮得以立時救熄僅燬平房一椽化險爲夷誠有天幸矣 
[漢皋火警]  
　　本月初八日二點鐘時漢口燈草會館前某姓家遺火積薪中不及隄防以致火勢大張鄰人聞聲齊集取水灌之并拆斷毗連房屋二椽　融氏始興盡而返雖其家悉成煨燼然隣舍尚未遭殃惟受此虚驚膽小如　有己不免忐忐忑忑矣 
[寒江浴鷺]  
　　厦門貨物向由史巷提督港仔口三處起卸三處皆設立分卡委佐雜從未班辦理凡有貨到必於稽查後開列報單令持赴厘捐總局完納前年吳春泉觀察特委一佐貳人員爲三卡總查遴選視信老誠之八分赴三卡登記進出貨物逐條掛號俾得與總局三聨票根比對月前總查委員朱别駕因公赴省觀察隨札諭提調将總查及掛號司事一律撤裁想當重定新章别有一番整頓矣○　厘提調馬儀庭太守宏賓自前年十一月到局後業已兩屆差滿兹經總局司道札調前住建寍總辦府局厘務所遺厦門税厘提調節以現辦建寍府局丁别駕恭壽來厦接辦彼此交代大約在明正開印前後也○吳春泉觀察自咸豐朝臣游浙江由知縣升補杭州府洊經楊石泉劉仲良二制軍及衛靜瀾中丞保薦奉旨分巡福建興泉永兵備道遠離鄉井已三十餘年今秋忽動蓴鱸之思禀請給假修　嗣因德化土　滋事卽親帶哨勇往勦復因查辦漳州詔安縣民與潮州　　縣民奪犯拒捕案以致躭延迄今未回珂里兹間已将兩事禀陳上憲大約年内返厦卽　請給假以遂急流勇退之心云○新任漳州府雷頴生太守卓異候升引見回署日前附某商家輪船到厦初九日乘坐官　用提督小火輪船帶赴漳郡履任矣○石碼分府高分府斯肇奉飭赴任楊通政則回興糧通判　任○寓厦西人每年例必　馬三日本年定於華十二月初七八九日及屆期天陰氣冷寒暑表降至四十餘度賽者身衣單衣未免玉　粟起因於初十日補賽一天以盡餘興 
[烟臺瑣錄]  
　　廣仁堂各項善舉次第施行通盤核算爲數頗鉅近以經費不足擬由貨捐項下抽厘津貼貨物約重三百斤者爲一件每件加捐制錢三文積少成多不無裨益此舉經公會中人目肯約同各鋪核實舉辦矣○錢店中錢帖近日改用石印作僞者雖　樣胡廬終不能畢肖然鄉人尚有受其愚者日前有鄉人　一衣冠濟楚之人謂前此曾受爾假票被累不堪今日狹路相逢誓不相饒其人指天畫日自剖其誣觀者甚衆究不知誰是誰非也○今冬不雪而雨麥苗似可借　潤澤有老於農事者謂小麥全恃雪覆潛滋暗長乃可有秋今若此發洩太過已覺外强中乾加以冰凝地凍根苗上聳其本愈漓所幸天氣和煖或尚不致頓蹙生機耳○雨傘一物盛行於大雨時行之際一交冬令則居然如秋扇之見捐今年冬初某鋪夥貪其價廉購　多件執事者以爲不時之需何必貪多務街大加誚讓及至冬雨連綿本街儲此物者絶少遂得善價而沾陶朱公有云人　我取人取我與觀此益信○前報紀馬理輪船擱淺一事嗣經該船查　淹斃諸人中尚有屍身三具未經撈獲因出告曰凡沿海居人有覓得屍身一具　給以洋銀三十元有此重賞　　以漁户當於早潮晚汐加意打撈也○施放棉衣後大氣較煖貧民偷安目前往往将領到之衣褲付諸質庫事爲邑尊所　出示禁止並諭各當鋪不准收押違者一體究辦○接登州信知登　水帥統領唐重庵恊戎於月之初六夜騎鯨而逝按恊戎韜略素嫺尤工尋法平日以興利除弊爲事遺澤及人一聞噩耗無不失聲痛悼也○有一種魚名大口者鮮食之下品也漁人每於冬令　獲入市求沽當游鱗蟄伏之際得此小鮮亦可慰老饕之饞吻又當年關　屆民間荐先宴客皆以爲必需之物物無美惡遇時者貴豈獨一魚而已哉 
[禾中紀事]  
　　杭州府奉撫憲委來禾查視冬防舟泊蘇塘口郡城各官迎送如儀○新善寺鄉某姓赴嘉興縣署禀報被盜搶刦並将受傷之老婦擡請相騐土邑尊升堂訊問騐得脚上被毆僅受皮傷尚無大礙當卽慰以好言據報所失無幾祗糙氷數石而巳邑尊卽飭捕役會營嚴緝矣○江蘇水師營解到要犯一名經宗太守升堂略訊發嘉興縣收禁聞此犯係在嘉善縣　賈涇港拒　之鹽梟也○雷哨官於十一日傍晚解到一犯聞亦係鹽梟拒捕之案也○喜興南門内屠家埭口陳姓家於前夜二鼓後不知因何遺火遂致烈烈轟轟回祿君飛揚跋扈不可遏抑陳姓從夢中驚起各逃性命經更夫嗚鑼　警遠近水龍紛紛馳至城中文武各官亦往彈壓　卽救熄　燬　姓家堂樓等屋數間而已○前報述沈蕩鎭徐姓命　兹又　徐文卿之父曾於赭宼擾亂後發掘藏銀因此感恩入骨母年延僧追荐並另立祠堂供奉香火以示不忘所事迨徐父殁後鬼又附徐身言欲請高僧追荐徐九之由是相安無事至今已隔數年徐近與族中因墳産涉訟心懷　恨遂有痴癲之状終日悶臥房中惟　使女一人待奉上月廿六日下午倐将使女逐出突取牀前所掛劍自刎血流被體大呼倒地家中人聞聲趨視驚惶無計未幾遂斃其正室與妾素不相能遂囑其弟赴縣首告海鹽縣范邑尊前往相騐騐得實由自刎而死　飭該家屬自行棺殮以上情卽與前報所述大相逕庭想係傳聞異詞耶事非目覩姑照錄之亦新聞體例宜然也○前日由省解來盜犯首級三顆送交嘉興縣犯事地方示衆聞此係嘉興縣屬鳳橋鎭搶刦之盜犯也 
[吳中近事]  
　　小火神廟在滄浪亭附近乃糧船幫公所也廟　張姓安徽人年四十餘人皆呼爲老張廟内一僧年逾知命老態龍鐘不耐煩瑣廟中　事皆付張經理本月初十日午後有無賴十餘輩進廟隨喜偶有不合與張角口臨行謂張曰今日不與汝計較明日當興　罪之師張聞之慄慄危懼遂於翌辰荷大皮箱三口至大太平巷　康當　内謂祗須資青蚨一千翼鋪夥欲開相檢視張不肯鋪夥謂不開則不當張無奈當　開視詎箱内所貯皆大毛皮衣及補　珠翟等件鋪夥大疑遂　仁二圖地甲至告以始末地甲　閲　餘佯謂曰老張我之老友也請 
 
 

Page 3

 
 
勿疑一面飛禀總捕署惠司馬會同捕盜局總　鴻司馬禀知蘇州府魁太守親自恊司前往将張拘住旋至廟内細查僧房共有榻十八張並無被褥率皆草荐當搜出小尖刀二柄又磨邊銅錢數十翼立将廟屋發封連僧人一併拘案研訊之下張尚不肯吐實遂飭收入化莠堂僧則管押班房再行核奪聞箱内之贓皆係近日所失其中以吉慶弄徐公館三多橋王姓爲多諺云千年老賊總要破眞張之謂矣○孩童打架事所常有　謂一塲惡鬥竟有過於成人者日前有友閒行街市見甲乙二童年皆十齡左右聽其音似係山東産相将携手嬉笑而來甲云務須擇一空地方可動手乙曰然行至西善長巷見有空地一方不覺欣然曰此處妙極矣見者不解其何爲相與注視見其從容卸去裳服盤起髮辫中童小溲乙　俟於旁旣而　束定當　手曰請遜讓片時甲童抽出一拳乙童卽飛一脚拳來脚去各不相下觀者愈聚愈衆僉云奇事旣而相對逾時始各扭住奮勇毆擊竟有誓不兩立之勢越一時許二童皆頭破血流然猶不肯釋手旋經認識者喚其父兄至極力扯開然已血流被面衣衫作猩紅色大駡不止言下次遇見尚須再鬥定欲决一雌雄而後巳遂忿忿而散 
[江西近事]  
　　東湖本一潭也好事者點綴其間分而爲三而東西北之名以立凡有持殺戒者咸於此放生小魚鱗鱗大魚戢戢唼花依藻生意盎然同治朝許星臺方伯任南昌府任勒石湖　嚴禁捕取近被匪徒私毁以致石仆草間上年馮小帆明府攝篆南昌復刊數十石植立湖之西面俾見者觸目儆心不料邇日又有漁　私紥木　爲一網打盡之計某善士見而阻止漁夫竟敢謾駡刻已禀官再禁若輩或不敢藐法横行歟○進賢門丁家山及順化門外大教場皆叢葬之所曰楊古塚一望無垠不啻北邙東郭也邇年工人掘取黄泥多成大蕩屍該暴露慘不　觀有余晴軒者禀准藩司指撥閒欵發典生息俾春秋時節雇工培工旣而兩哲嗣皆採芹食餼今年其一復欹鹿鳴之三章説者咸請爲行善之報云○廣昌縣爲水衝廢之田不能栽種鄉民禀奉大憲批飭查明應否豁免錢糧是何糧户據實覆奪以便施行 
[欷歔憑吊]  
　　前護福建臺灣巡撫部院沈吉田中丞返浙仙逝已紀報端電信至臺聞者莫不痛悼紛紛吊以　聨兹擇其佳者綴錄一二有云左文襄爲國荐賢於今丞相祠堂俎豆馨香應配食劉少保是公知己此後疆臣虚席艱難宏濟更何人又云半年開府三載屏藩老成眞盛世夔龍方期德洽天心歌詠卿雲朝北闕萬里君門一朝衣錦小憩問故園梅鶴詎料哀傳電語凄凉明月黯西湖以上聞皆出某幕府手筆傳誦一時 
[封印大吉]  
　　昨日各衙門封印吉期亭午時各員先赴道轅叩賀然後各回本署封印禮也 
[上海縣示]  
　　欽加四品銜　用直隷州正任南匯縣調署上海縣正堂袁爲剴切諭勸事照得戢奸除暴莫善于舉辦保甲盖保甲得行外來匪徒固屬無從託足而内地奸民亦　窩藏之弊現奉臬憲詳奉督撫憲批飭各屬一體舉辦　經本縣遵議章程編給門牌按行十家爲牌之法選舉圖董以資紏察須知保甲一事古法昭垂周人以五家爲比五比爲閭得以相守相保後世效行保甲卽此遺意法良意美無過於斯推舉辦保中爲清盜源而欲清盜源非嚴稽　不可卽有外來宵小乘間竊發果能聲勢聨絡合力兠拿亦不難於卽時就擒爾等生長是邦情形果熟卽有寄居於斯者亦與圖民朝夕相見熟莠孰良無不了然於心與其失事之後禀官拿辦莫若愼於幾先共安無事兹　從　辦過舊章多嫌煩瑣以故忽行忽止未能經久用符酌議簡明條章俾令爾民易知易從得以永遠遵行並經捐給門牌以杜擾累當此開辦伊始合行斷切勸諭爲此示仰闔邑民人一體知悉要知舉行保甲本屬爾等自衛身家之計務宜父詔其子兄勉其弟遵照所議章程實力奉行圖内牌民如有窩匪爲匪不法情事卽行報信圖董禀官拿究切勿徇情容隱致貽後累亦不得挾嫌妄指有干反坐遇有盜賊亦卽聨絡接應獲匪送究定當照章给賞此爲爾等切要之謀果能認眞其事自收實效愼勿視爲具文自貽伊戚用特諄諄告誡具各凛遵母違特示計粘章程四條一保甲十家爲牌出具連環互保切結至小村户口畸零不及十家者准以五家四家爲牌不必拘定成數聽候核造清册按給門牌如有形迹可疑之户不准聨保當另編一册並於門牌上註明待查之字以憑留心察查倘能改過有人願保方准併入正册　此清查之後貲　同牌各户互相稽查如有爲匪窩匪之户庶卽報知圖董查明禀辦倘敢徇隱一經事發或由别牌查出定将互保之九家一體責　圖内所有店鋪菴寺一體編入册内至游行僧道以及外來乞丐旣無户籍應令董保隨時驅逐如抗送究一辦理保甲選舉圖中公正誠實之生監職耆以司稽察之事大選立二董中小之圖選立一董由縣給發印諭俾專貢成果能實心行事辦有明效當由縣中禀　大憲撰　匾額以示奬勵一四鄉市鎭之處必須多雇更大撤夜梭巡凡有街道首尾要處設立木栅責令地保看守以司啓閉港河之内則以松木長叚上釘鐵練　欄要處初更　卽将木樣鎖住天明開放如有客舟往來應由董保盤詰明白令其停泊欄内並囑更夫沿河巡查倘兒形跡可疑之船只立卽驅逐一每牌公置銅纙一面號燈十盞倘因村户貧苦不能集看備辦應由每家各置竹梆一個凡遇有警富擊梆鑼隣牌聞聲立時傳擊以應此村傳主彼村合刀兠捕並須分扼要路以防竄逸但何處失事昏夜倉皇之際難以辨認莫妙預先約定東西南北方位應走何方應在何處橋　路口用人堵截則有被盜之村以擊鑼數聲爲號得以分投救捕有能拿獲盜匪送案者審實每盜一名由縣賞給紋銀二十兩倘因獲盜受摥者聽候騐明酌賞以示體恤光緒十七年十二月十八日 
[道批照錄]  
　　去臘本埠南北震源正兩錢荘同時倒閉荘主黄鎭心奚世滎在縣涉訟並稱被寍波咸德荘欠銀若干求關提經事人馮珊林到案究追時陸春江明府方攝縣篆禀明江海關道憲聶　　派員往提旣而黄　又赴道　禀控前日　察懸牌批示據禀候再派員赴浙守提馮珊林等解滬歸案訊追並詳請浙撫憲鑒核飭遵可也違式特飭○監生馮厚民投英公堂控徐幹庭抵欠銀兩向索不還其時蔡太守尚未示疾訊供之下管押著交爲日已外徐竟挺押班房馮遂投道轅上控前日聶　察批示據禀徐幹庭抵欠該監生荘款爲數甚鉅挺押不還殊屬可惡仰會審公廨委員迅卽查案勒限比追如再抗延卽将案卷並在　之徐幹庭一併移縣究追辦理　任延累切切違式特飭 
[提犯順供]  
　　哥老會匪楊大昌徐春山徐春亭杜國富暗通西人美生私販軍火上海縣袁　　大令會同督憲委員余司馬迭次研詰供實收禁已見報章前日司馬及趙明府先後蒞縣开坐花廳飭提楊等四人至案順供畢著就供單上畫押並加盖指模仍還禁所至昨晚司馬明府帶齊原案卷宗乘輪船赴江寗面禀督憲劉峴　候示施行 
[散館記]  
　　本埠法公館馬路中法又書館設自西歴一千八百八十六年二月閒事經前任法總領事愷自邇工部局首董兼理法公司事務現已請假回國之色婆薩而並已故之郭神甫創始廣招學生肄習中法語言文字迄今六載仍守舊章本年華歴十二月十九日爲散館之期總理館務之法總領事華格臬值年首董卑利那書館總辦明神甫照章在大自鳴鐘工部局舉行奬賓事宜先是工部局打樣西人白郎騰在正廳内鋪陳五彩新地毯高懸彩譄上綴金字兩旁遍張中法兩國旂幟四圍則懸各式彩旗董事等柬請江海關道聶仲芳觀察惠臨昨日下午鐘鳴四下各塾師率同學生張孝初章文通田鈞材洪朝英等數十名齊集捕頭備德祿派中西巡捕在局之内外及石悌等處往來彈　時交五下鐘法總領事華格臬法繙譯祁禮恒魯鼎安工部局首董卑利那書館總辦明神父以及各商人諸貴婦祫繹而至閲二刻聶觀察率同海防廳劉乙笙司馬上海縣袁海觀大令帮辦總巡法讞員朱森庭明府道轅法文　譯乘輿呵殿而至法總領事以下出外迎迓塾帥鳴洋琴以供客聽 
 
 

Page 4

 
 
　　　讀帆詞畢謁見觀　諸員卑禮那亦起誦西文以祝大約謂書館自創設至今各學生學業日進成效司觀云云中西人皆拍手　讚隨傳各學生次第講書默書研考　學地理及書法電氣行船應酬等事觀　及各西人咸稱善隨将書筆顧繡眼鏡袋扇袋及各玩物按名奬員其時　西國樂工在旁奏樂觀察各員興辭而出法總領事脱帽送之俄而各學生復鳴洋琴歌西由數闋然後散歸一時車馬喧闐途之爲塞 
[物疉見]  
　　每届冬令拐騙之徒卽百出其計以相嘗試稍一不愼卽墮其術中而不悟日前有集甲衣覆翩翩至三洋涇橋　洋貸店内購買對時表一枚講定價值令學徒跟往取價甲携表走入某號令學徒在户外　候良久不見其出學徒急入號内詢問答以並無此人　甲巳出後門而去矣又有某乙至某銅錫鋪購錫事件一　計洋十元有奇囑山店送貨收洋乙入某報關行内令出店半事件留下退出門外守候少頃乙如數付洋携取錫事件雇車而去出店持洋往錢店估看皆係銅製外用電氣鍍銀每枚約值數十文出店赴報關行理説行中人告以　乙素不認　頃間來時但問今日有輪船開否無他語也出店方知被騙祗得怏怏而返 
[保遞禀]  
　　楊樹浦分設小巡捕房在河濵連築木駁岸鄉民以其侵佔河道與册爲難由上海縣袁大令會同代理英界　員宋二尹麥巡捕頭　勘丈量巳列前報兹聞該處圖董地　聨名具禀道轅請将塡出之灘基諭令拆去聞大令丈童時将捕房呈出道契照數丈童謂逾數卽應拆去而捕頭則謂須由領事官及工部局董事作主且聞鄉民聚衆滋事皆由地保某某等唆使請提究辦此事辦理不易須候道憲批示再行核辦 
[失金案續聞]  
　　山東人戚春卿欒文彬等報失赤金六塊值洋七千元之譜先獲蔡思亭交出沈順桂解由代理英廨　員宋二尹訊供之下備文派差趙金恊同包探陳阿九帶沈　桂呈烟臺福山縣衙門投文提到李可君交出赤金一塊郭老興交出一塊于德之父交出三塊向有一塊已在上海起到福山縣以比案曾在該處報緝旣巳破獲全贓理合就近辦理該差卽與包探回滬禀覆此已列入前報兹聞福山縣已申詳登　青道盛杏蓀　察批飭福山縣懲辦遂将帶去之沈　桂李可君等一併管押俟登萊青道備文來滬移　起到赤金一塊歸案辦理公解及捕房一俟接到來文卽行移交又聞失主以包探緝案出力願出重金以酬其勞云 
[上海縣署瑣案]  
　　劉西園訴稱小的係浦東人在家耕種姪兒劉泉甘入下流與匪人爲伍小的屢次教訓置若罔　今日向之訓實膽　将小的頭額毆傷爲此來案喊控大令飭件作騐得劉右額受傷著自行醫治候提劉泉到案究辦○前晚江北民婦吳董氏携子阿奎訴稱今日午後小婦人至八仙橋山東人周子田饅頭店購取白麫三十文元所給太少索令加添周非但不允反将兒子毆傷是以　匐來案蹑求　　袁大令升堂研訊氏伸訴前情阿奎訴稱小的向在治下御小車今日隨母親購麫被周毆傷頭面正研訊時周偕同四圖地保　炳華投案供稱小的係山東人在治下八仙橋開設饅頭店今日吳董氏母子購麫三十文小的如數付給伊嫌太少自行攫取向伊理論反稱伊子被小的毆傷知係詞心田吳星之吳文良袁長樂袁開有袁開其袁實川司供稱小的等均江北人與氏相識阿奎由小的等舁來地保禀稱當肇事時劉等均在塲滋閙大令騐得阿奎尚無大碍本應一併懲辦姑念已受微傷著卽奉母回去一面仍飭地保向周取錢四百文給氏劉等干預開事各笞　十板笞畢長樂嘵嘵多瀆大令著冉枷號五日發犯事地方示衆 
[英界公堂瑣案]  
　　詹濟堂李德良田世昆等在路爭毆由一百三十一號華捕将一干人帶至捕房移送英公廨據詹濟堂訴稱與李田股開絲頭號被銀兩李稱詹田往來被欠銀兩值日差據情禀明代理讞員宋二尹飭候訊供核辦郭仲良扭高雲樵至英公廨喊控被欠銀兩由代理讞員宋二尹訊供據高雲樵供稱被　雲堂欠銀二尹飭候補提陶雲堂到案再行覆訊 
[法捕房瑣事]  
　　有數船水手四人前晚約伴同行至法界新街入某酒肆沽飲三杯耳熱步履欹斜又赴恒德典當街花烟間内　歡適有某輪船水手先在其内前客不　後客兩下因此舍酸初則唇槍舌劍繼竟拳去脚來将花烟間内雜物擊毁鴇婦勸阻不理旋卽出外　捕　将六人一併拘獲送入捕房管押昨晨該水手等宿酲已解自知理屈聲稱昨宵因醉誤事今因開船在卽情願各罰洋半　賠償毁物捕頭准如所請将各人釋放　洋給鴇婦領去租界外　穢之物向不准運入界内近有城廂内挑糞夫貪圖近便每於清晨出老北門過小板橋行經法　界副捕頭以其違章曾禀知代理讞員朱森庭明府奉諭派捕在彼驅逐昨有甲乙兩人挑糞經過爲巡捕所見喝阻不理遂将兩人拘入捕房管押 
[同善共濟]  
　　謹啓者敝堂接奉馮聽五大善士由全盛局交來寄寄　主人樂助東賑洋五十元又敝堂施粥經費洋五十元同日接奉麥潤齋大善士喜添文孫特将親友湯餅之儀二十元移助敝堂施樂祈保平安井爲諸君種福仰見樂善同心好施共濟災黎貧病咸沾活命之恩菩薩慈悲廣結同緣之契福田心橦陰德耳鳴合誌報章請爲左券[  上海六馬路仁濟善堂籌賑公所施善昌謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
今售逐月吕宋票雙張十二元單張六元四開三元分條六角半庚辰於茲集成得彩圖供奉外埠買票諸君玩賞每信一本批發短價門市槪不敬送棋盤街北首必得 
 
 

Page 8

 
 
走馬胎膏 
此膏出自西粤之南寗原以生藥十餘種同蒸數天復入藥末其膏始成專醫風癱半身不遂手足酸軟四肢無力筋骨腫痛困倦難堪脚疾不能行動等症患者服之必驗經救多人夫風癱乃最頑之症也非此膏不能療之本軒心存濟世不惜萬里跋涉購面藏之以備世用大盅洋一元小盅五角温酒冲服鋪在上洋抛球塲 
[粤東廣福林丸藥]  
参茸衛生丸参茸白鳳丸 
○衛生丸爲養生聖藥但藥品貴重苟存心射利則同一藥而功效懸殊本號俱係選用上等參茸不惜工本務求實效男子服之能大補元氣婦人能調和血脈每洋四丸雙料二丸加料一丸○白鳳丸爲婦科聖藥最能培補坤元滋養眞陰調經種子保產安胎血崩帶下諸般虚損等症每洋十丸加參茸四丸雙料二丸小丸每兩洋五角鋪在上洋老巡捕房對門 
[八寳兒科回春丹]  
廣東保和堂兒科回春丹 
專治小兒急驚風傷風咳嗽哮喘夜啼吐乳啼哭無涙寒熱往來瘧疾痢疾　口　風與及一切疑難之雜症　　未　醫所未讀萬病一切異症皆能治之每丸洋一角分設上海河南路三馬路口 
[電局招人]  
如有十六歲以内英文通曉質性馴良者速於每日兩點鐘赴陳家木橋電報總局學堂敎習處面試英文考取後寫立保單到堂分班學習四點鐘不留飯宿不給膏火俟正額電生派出後再行拔補倘有托名本學堂在外招搖需索者許卽指究 
[吉林人參]  
盛京春和永號向在吉林選辦老山人參馳名久年現分售在上海另躉均照批發定價劃一寓寗波路永盛棧内便是 
[木輪往來蘇滬]  
啓者本局木輪船准期逢單日由滬往蘇雙日由蘇回滬均於午下兩點鐘開行風雨不改此佈利濟快船局謹白 
[英華書館告白]  
本舘開設將届卅年矣其開崛起羣材陶鑄實繁卽如今秋海關考試與考者五十餘人惟本舘之學生王某獨占魁名進電報局者二人皆上選學測量等藝爲當軸所器識良材必遇良工方始有成非虚語也今定廿一日歇學新正十九日開舘明年略改舊章另延孝亷郭慶培先生爲漢敎習專課漢學每日一點鐘禮拜六全日餘皆英學傳諸生於英漢兩學各有所得束脩如前按月五元就學者向四馬路卅三號慕先生處報名可也 
[金陵成美學館]  
本舘開設以來不惜重聘廣延中西名師敎以文藝及數學形學地理萬國史記等書其藝成而破璧以去者固踵相接而現留肄業於門者則多自東南七省而來且均係書香子弟緣本舘敎人首以　沃心志爲務故一經陶鎔鮮不歛材受範斐然可觀能如所課而兼精之固不獨於試時大有稗益設有不能將來亦可以一藝名家惟來者必念過四售書年及十二歲者方收每年例貼房飯等費洋十四元束脩洋六元如眞係寒素無力本舘亦可通融至欲加學英文則束修增倍果有志於斯者遠則速請函商近亦卽請面議俾明春正月開舘日一體進舘不然則過期難收矣此佈本舘總敎習福啓 
[輪船往東洋等埠]  
啓者本行約各哈麥麥魯輪船船主名遜于禮拜五卽廿三下午三點半鐘開往長崎西門舍革神户潢濱等埠小包收至廿二正午十二點鐘爲止搭客票出至開船之日下午二點鐘爲止如各寳號欲裝貨搭客者請至本行訂定可也此佈日本公司啓 
[赤脚大仙魚鰾丸]  
廣東鹿芝館赤郎大仙丸 
赤脚大仙丸者誠爲廣嗣之良方也自雲南大理　周氏九妾無子忽日偶出遊名山遇一赤脚仙人傳授依方製煉服至四十餘日自覺身體强健目明髮黑果有水火旣濟之功陰陽兩益之妙久服連生數子專治腎元虧損身體虚寒酒色過度陽事不舉夜溺頻多腰軟膝酸腎冷精稀臨事不堅等症服之種子培元延年增壽每兩洋一角减附桂每兩洋八分廣東鹿芝舘分設上海三馬路巡捕房對門 
[巴勒火險公司遷移]  
啓者巴勒洋行經理北英商與康詈興有寗兩火險老公司向在旗昌洋行舊址今遷移在五馬路第二號門牌謙信洋行東間壁便是仍照向章辦理賜顧者請臨本行面議可也此佈巴勒洋行啓 
[電傳]  
本公司向售彩票有年大彩疊出今查英正月份頭彩第二萬二千八百六十三號本行雙張分條批出合得洋二百五十號得主台銜容號單到再行詳達先此佈聞成利源啓 
[遺失提單]  
今有烟台萬隆號由順和寄申第一百廿號信内有提單一紙計Ｈ唛銀箱一只　已立保提銀該提單作爲廢紙無用特此聲明萬隆申號啓 
[附送開彩圖滬景月份牌]  
倘只喜月份牌每紙售洋四角 
分條七角 
鴻福來紅　　兌 
英二月吕宋票出售雙張十二元　躉拆兌劃　公道函購立奉上海四馬路 
[揚名]  
具報今有吳松汪福堂世友徐姓之妻因雙目失明瞳人盡散請數醫調治萬分無效苦無良方幸蒙汪友荐到法界大馬路天成昌對門承買宋錦　先生眼藥所點極稱靈騐門首並有扁目兩方後卽請他門生叚璧臣先生醫治不數天而卽愈以致雙目復明其效如神有此眼科之妙手使我脫離苦海是眞無恩可報故特此登報以嗚謝焉　徐田靑拜贈 
[聲明被竊]  
上年六月三十夜家中被竊失去仁濟和保險股票息　一套係凌蔭記户第一千七百七十七號至一千七百八十一號計五股當開失單禀明番禺縣尊存案並報知保險局及登入廣報曁中外新報如有别人拾得作爲廢紙以免後論粤省凌　記白 
[漢口大餘利洋益]  
三彩誌喜 
啓者本行開設永昇平巷内履獲大彩今英臘月份三彩第九千二百九十四號一萬　售於本埠某絲行胡君四開得洋二　五百元其餘分條售出雖諸公鴻　然小行之榮幸今售英二月份票望請早購外埠卽班回件 
[廣東仙壽窩立刻痊愈]  
心胃氣痛散 
此散本窩獨得秘方專治心胃肝經諸般氣痛應騐如神永不復　經騐多人凡患斯症者皆由肝鬱氣滯或木乘　位或痰食停積中宫或包絡受邪是以證有寒熱食積痰飲　疰　病多端甚則目眩肢厥　項抽胸閉難舒嘔噦交作治無良法每成難愈此散最能達肝理氣不　新染故發一服二分淸茶送下立刻全愈除根永　復發眞乃濟世之靈丹也每瓶洋一元中瓶六角舖分上海英大馬路興讓街口 
[上海中華匯理銀行告白]  
一本銀行現備股本銀五十萬磅日後可增至一百萬磅爲額　一本銀行以香港爲總寫字樓本港總理人未士機利士　未士希士　未士活頓　陳傑臣翁　周東生翁　關愷川翁　署總司理人未士麥堅　一英京本銀行總理人未士加蔑佐　未士專嗶打厘　未士仕卒屈厘　總司理人未士卑厘啡　一上海本銀行總理人　馬眉叔翁　許福綠翁　劉貫經翁　徐茗香翁　湯癸生翁　署司理人未士陶本　一本銀行准於本日開張交易○諸君如有銀兩付貯或有存棧貨物欲按揭銀兩者請移玉到本銀行面議此佈　英一千八百九十一年十月一號　光緖十七年八月廿九日謹啓 
[止濁如神]  
白濁一症受害者多而靈藥者少余因花柳而染此症往上洋盆湯衖壽榮齋購白濁丸一料洋五角并購白濁膏藥一張洋二角食是丸而復貼是膏不數天而愈矣卽登報以鳴謝浙湖王逸亭啓 
[十二月十九日錢洋並匯銀票行情列左]  
新匯劃收市七錢二分三五 
銀拆四分 
洋找頭七錢二分四 
錢找頭一千文 
市錢一百三十九千文 
卡錢一百三十八千文 
衣牌一千零十文 
銀行電匯銀票四先令一辨士七八 
銀行現銀票四先令二辨士一八 
銀行三十天期票四先令二辨士二五 
銀行四個月期票四先令二辨士五八 
[十二月十九日進口船禮拜一]  
廣濟輪船由烟台招商局 
[二十日出口船禮拜二]  
大通輪船晚往長江太古公司 
海昌又晚往寗波温州招商局 
江天又下午往寗波招商局 
拱北輪船晚往汕頭厦門招商局 
普濟又晚往烟台招商局 
海琛又晚往福州招商局 
[廿一日出口船禮拜三]  
美富輪船晚往香港省城招商局 
德興又晚往長江廣豐行 
元和又晚往長江怡和行 
寗波輪船晚往香港省城禪臣行 
重慶又下午往寗波太古公司 
海口又晚往汕頭厦門太古公司 
城都輪船晚往神户太古公司 
萃利又晚往長江麥邊行 
高陞又下午　寗波抬和行 
[廿二日出口船禮拜四]  
北京又下午往寗波太古公司 
[廿三日出口船禮拜五]  
約各哈麥麥魯輪船下午三點半鐘往東洋等埠　日本公司 
 
 

Page 9

 
 
[光緒十七年十二月初四日京報全錄]  
　　宫門抄○諭旨一道錄前○發抄硃批四道○桂撫馬等奏保奬邊防出力各員摺○鄂撫譚奏審明首從各犯按律定擬摺○東撫福奏請更正片○又奏河工上下游防汛派員辦理片○鄂撫譚奏甄别同知片○十二月初四日刑部都察院大理寺　衛處值日無引見○定公葆公各假滿請安○安興阿謝稽察海墻恩○浙江總兵曹正興到京請安○并衛垣謝授欽天監監正恩○瀾公續假十日○尚昌懋續假五日○成公兆伯各請假十日○都察院奏派稽查宗人府派出曾濟○召見軍機貴恒鳳秀曹正興皇上明日卯正二刻至奉先殿壽皇殿行禮畢還海○發抄譚鈞培奏趙州等屬被災田糧懇豁奉硃批着照所請户部知道欽此○又候補守蒋實英等署昭通守等缺奉硃批吏部知道欽此○剛毅奏辦理賑務海運各員請奬奉硃批吏部議奏單併發欽此○吳魯奏接任安徽學政謝恩奉硃批知道了欽此○○頭品頂戴廣西巡撫臣馬丕瑶太子少保頭品頂戴督辦邊防廣西提督臣蘇元春跪奏爲廣西邊防屆逾五年異常出力遵旨核實請奬以資鼓勵恭摺仰祈聖鑒事竊臣等前以廣西邊防戰守兼資情形艱苦請照異常勞績保奬一摺奏奉硃批着照所請俟屆滿時分别核實請奬等因欽此仰見皇上厪念邊陲微勞必錄之至意當經恭錄　諭宣傳　　雷動欽感曷勝臣等查廣西沿邊寍明上思歸順鎭邊等州縣一千七百餘里隘口百餘分卡六十餘逐處派勇設防山徑紛歧地叚廣遠營　旣多人數遂衆各将士奔馳於炎天伏日之中寢處於箐密林深之内餐風飲　疫癘死亡沿邊各地方官亦復阨險聨圑帶練助　堅忍耐苦險阻備嘗先後六七年間仰蒙皇上如天之福盛德遐宣安堵如常邊防屹若吾民恃以無恐其成効足徵其　苦亦堪憫矣現值海軍衙門定章五年屆滿之期邊徼又安尚無貽悞各文武員弁前因各營開保人數稍多業已切實删汰　奉諭旨准照異常勞績核實請奬復於無可删减之中嚴加删汰今似見其少皆係實在異常出力無可再删謹繕清單恭呈御寛合無仰懇天恩俯念遠邊　癘戰守兼籌特浦恩施用照信賞所以奬前勞卽所以策後效臣等不勝感激屏營之至除将各　弁　歴　擬保千總以下各弁咨部查核外所有廣西邊營限逾五年遵旨核實請奬籲懇從優奬叙各緣由謹會河兩廣總督臣李瀚章恭　具陳伏乞皇上聖鑒訓示謹奏奉硃批該部議奏單二件併發欽此○○頭品頂戴湖北巡撫臣譚繼洵跪奏爲拿獲搶奪良家幼女己成　犯照章懲辦從犯按律定擬恭摺仰祈聖鑒事案據署沔陽州知州張茂時詳報客民劉信運家被　持械入室搶去伊女劉　英並将伊妻王氏拒傷一案先經該州會營勘騐詳緝旋據訪拿囤匪委員候補知縣包鵬飛帶　該州兵役拿　曾么兒張義詳陳相三犯並起出劉女美英解司報委前任武昌府知府李有棻訊供禀經督臣與臣批飭将首犯曾么兒照章就地正注從犯張義詳陳　仍飭照例審解去後兹據署武昌府知府李方豫提犯審擬錄叙供招由署湖北按察使惲祖翼覆審轉解前來臣隨提犯　訊　曾么兒張義詳陳相俱籍隷沔陽州先未爲匪光緒十七年五月二十二日曾么兒與素識在逃之楊姓會遇共道貧難曾么兒起意搶賣幼女得錢分用楊姓稔知該州客民劉信運家有一功女年約十歲向曾么兒告知曾么兒商令楊姓引路　搶楊姓允從曾么兒又邀允現獲之張義詳在逃之蕭銀狗劉三林入夥約定二十四日會齊曾么兒携帶洋火鐵尺尖刀蕭銀狗劉三林各執木棍楊姓張義詳俱係徒手一共五人於是日夜半齊抵劉信運門首曾么兒令張義詳楊姓在外等候自與蕭銀狗劉三林三人推門進内時劉信運先住天門縣原籍探親未歸僅其妻劉王氏及女劉美英在家同牀睡歇曾么兒擦燃洋火照看劉王氏等驚喊曾么兒用刀赫禁聲張抓起劉女時外跑走劉王氏上前攔阻蕭銀獨劉三林各用棍拒傷劉王氏右肐肘左右膝一同将劉女搶　出門與張義詳楊姓輪流負至僻處藏匿次日劉王氏信知劉信運赶回投保報經該署州張茂時會營勘騐詳緝曾么兒等隨商定将劉女用船装赴漢鎭地方轉賣得錢俵分劉三林楊姓適各因事走散曾么兒雇就不知姓名人船隻同張義詳蕭銀狗将劉女背負上船是月二十八日行抵漢鎭同引劉女上岸張義詳蕭銀狗分路探尋買主曾么兒帶同劉女會遇同鄉素識之陳相查詢來歴會么兒當将夥搶情由告知央求藏　尋主轉賣許俟賣後酬謝陳相貪利應允隨隱瞞搶情代爲租定王姓房屋将劉女藏匿樓上尚未尋獲買主卽經派往襄河一帶讠拿囤匪委員候補知縣包鵬飛帶同該州兵役購線追至漢鎭拿獲曾么兒張義詳陳相三犯並起出劉女美英解司飭據沔陽州傳到劉信運劉王氏一併飭發前任武昌府知府李有棻訊供開摺禀經督臣與臣批飭将曾么兒照章就地正法張義詳陳相二犯照例擬解兹飭緝逸犯無獲由現署武昌府知府李方豫提犯審擬招解臣覆訊無異查例載聚衆夥謀於素無瓜葛之家入室搶奪婦女　成爲首斬立决爲從絞監候又湖北省光緒九年奏定章程拿獲平空搶奪良家婦女已成爲首者訊明後卽行就地正法又律載受寄所賣人口之窩主知情者與犯人同罪至死减一等又斷罪無正條援引他律比附定擬各等語此案曾么兒起意糾衆持械於素無瓜葛之劉信運家强搶劉女美英已成自應照例間擬曾么兒合依聚衆夥謀搶奪婦女已成爲首斬立决例擬斬立决　已遵章就地正法應毋庸議張義詳聽糾同搶雖未入室惟旣在門外等候帮同将劉女背負上船商定轉賣卽屬爲從張義詳合　夥搶婦女已成爲從絞監候例擬絞監候秋後處决照例剌字陳相於曾么兒搶獲劉女事後知情貪利代租房屋藏匿比依略誘案内受寄所賣人口之窩主知情　與犯人同罪至死减一等律於曾么兒等死罪上减等擬杖一百流三千里據供嗣母年逾七十是否屬實飭州查明取結辦理劉女美英給屬領回逸犯蕭銀狗等飭緝獲日另結房主王　不知搶情應與不知姓名之船户免傳省累此案首犯巳獲疏防印捕各官例得免議所有首先拿獲罪應斬决絞候滿流人犯各一名應叙職名係候補知縣包鵬飛相應隨案開報除供招送部外理合會同湖廣總督臣張之洞恭摺具奏伏乞皇上聖鑒勅部核覆施行謹奏奉硃批刑部議奏欽此○○福潤片再廣東欽州直隷州李受彤遵其母四品命婦彭氏之命捐棉衣　一千套解東散放當經前撫臣張矅於本年正月間彚案奏准在於原籍自行建坊給予樂善好施字樣分飭遵照在案兹據登來青道盛宣懷轉據李受彤禀請該員之母係胡氏並非彭氏乃係友人代辦時開報錯誤又胡氏現存年七十二歲部文内作爲故母亦屬不符聲請奏明更正該員原籍係廣西臨桂縣祖籍湖南　　縣並請隨案聲明等情前來奴才覆查李受彤親母姓氏旣屬不符自應代爲陳明更正惟原奏並無故母字樣想係部文傳抄錯訛相應一併附片具陳伏乞聖鑒勅部更正知照施行謹奏奉　硃批禮部知道欽此○○福潤片再東省河工未設廳汛向係派委文武員弁分叚承防人數旣衆工叚彌長必須分委大員總司其事方足以專責成而資督率本年先後委派總辦會辦各員均經前撫臣張矅奏明在案奴才悉心籌晝來年防汛諸事上游曹兗二府所屬南北兩岸仍派兗沂曹濟道中衡總辦中游自東阿起北岸至歴城止南岸至章邱止仍派濟東泰武臨道張上逹總辦下游北岸自濟陽起南岸大堤自齊東起至利津韓家垣入海止委候補道李希杰總辦以上各工均歸各該道員一手經理毋庸另派會辦之員以一事權且節公費三汛期内奴才仍出駐工次居中　度相機督飭籌辦除分飭遵照外謹附片陳明伏乞聖鑒謹奏奉硃批知道了欽此　○○譚繼洵片再准部咨丞倅佐貳雜職勞績保舉分發補用人員應以到省之日起　看一年期滿詳加甄别等因兹查補用同知朱瑜於光緒十六年八月十二日到省起扣至七年八月十二日試看期滿據署湖北布政使陳寳箴者按察使惲祖龔取造該員履歴清册詳請甄别具奏前來臣隨考騐該員朱瑜事理通逹辦公勤能堪以留省補用除清册咨送吏部外理合會司湖廣總督　張之洞附片具陳伏乞聖鑒謹奏奉硃批吏部知道欽此 
 
