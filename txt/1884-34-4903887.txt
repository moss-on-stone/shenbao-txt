# 1884 - 34 - 4903887

 

Page 1

 
 
[奉送越南地圖] [  申報館主人謹啓]  
　　法越搆兵中外諸人爭欲知越南地勢以爲快本館不惜工本特由點石齋用潔白外國帋印成越南地圖雖細如牛毛而朗若列眉置之座右不但便於披閱而且足供清玩兹定於本月十六日卽禮拜二隨報奉送不取分文倘賣報人有漏分之處閱報諸君儘可向之索取在本館敦此芹祗以饜閱報諸君之心區區微忱幸垂鑒諒 
[招請賣報售書及採訪時事人] [  申報舘主人啓]  
　　廣東爲極大省會什商雲集本舘現欲請一友人在穗垣代誚申報及點石齋申報舘兩處所印之書籍如有粤友願辦此事祈來本舘面議一切惟須在上海覔一殷實大　作保方可訂定也又欲另請一友在粤垣採訪新開務須眞實不虚措詞明順修洋面議此布 
[棄瓊州以專注越南說]  
　　知已知彼百戰百勝兵家之要策也用己之所長以攻彼之所短此之謂知己舍已之所短以避彼之所長此之謂知彼文章一道古人以爲得失寸心知戰陣之事何獨不然中國近與法人將有搆兵之意而兩國强弱論者紛然顧平心而論之砲利船堅善於海戰此法人之所長而中國之所短馬步縱横善於陸戰此中國之所長而法人之所短此言似爲定論非謂中國之必不能水戰也第較之法人覺有瞠乎若後之勢非謂法人之必不能陸戰也第人數衆寡不敵較之中國又瞠乎若後不特旁觀者知之卽兩國亦自知之矣近日法人有欲奪取瓊州等處之說他處姑不之論卽就瓊州言之該處孤懸海外四面皆水守之無可守法人若欲進攻則四面皆可進兵防不勝防若防一二處必有瑕隙可蹈之處若環而守之不但無此多兵多船多餉抑且無此守法竊以爲瓊州一區雖有府麝州縣地係中國版圖而其閴生番錯處殊亦不少大都與臺灣及苗疆等處無異法人卽使果得其地治之亦　不易計不如棄而勿守使法人而果欲取之卽一任其長驅直入而無所阻度法人雖横暴然唾手而得之必不忍復肆殘殺民間必不至受其創而民番不靖旣不能無爲而治又慮華兵環攻以圖克復勢不得不以兵守之而兵又不得不多如此則法兵勢分矣而我乃不用水師但用陸兵重戌北寍法人而攻北寍則卽與之力戰法人雖曰近日探得東京灣考丕洲聊威羣島茂林羣島等處海汊可以通北寍水道然兵船雖小疑不能馳入内地不得不驅兵登岸彼若舍舟從陸則已用違其長而且兵數必不能敵華兵之衆盛華兵卽使小挫而濟師極便修陳補卒可以復戰法兵若敗濟師極難我乃乘勢追殺卽以偏師由北甯而出逼河内海防南定等處以直擣西貢據而有之西貢雖係越南之地而與中國尚有脈絡貫通之勢較瓊州之雖在版圖而孤懸海外者大不相同我旣據其西貢彼若藉口以索兵費則彼此可以相抵彼不還我瓊州我卽不還彼西貢彼此又足以相當法人其將奈我何哉且越近有弑君之變中國理應伸其天討越王旣夗中國理應爲之册封卽由北寍通道遣一介之使啣　命册封殲厥逆臣以靖内亂若此則越人感我之德法人畏我之威所謂王者之師無敵於天下者不是過也若必欲與法人爭水師之强弱則法國現在中國海面及東京之大小兵艦計四十艘雖内有小兵船而鐵甲四艘均甲厚六寸大可三千四百餘墩船中巨炮皆七墩五墩十二墩不等中國何者可以禦之卽曰中國近日趕造軍火不遺餘力或者此等鐵艦亦已預備然有船無人仍不得用轉恐反以資敵而法人之於陸戰雖曰能之究不及華兵之便利地勢險阻均所未悉一不便也軍裝之外衣被糗糧皆帶以隨身不若華兵之除軍械外别無贅物二不便也華兵耐勞忍苦法兵則未必能之三不便也華兵餉輕人數可以增多法兵餉重人數不能過衆四不便也華兵去越南路近可以陸續增補法兵去越南路遠添兵頗爲不易五不便也有此五不便正與華兵相反是眞所謂我之所長而彼之所短棄短用長正其時矣或謂法人倘取瓊州以爲之基而復出兵以懮我廣東省城等處又將奈何不知廣東邊防本自吃緊彼若又欲攻北寍又欲守瓊州又欲攻廣省則兵愈分愈少是區區者又何足懼吾恐法人未必敢輕舉妄動以自取覆　也或謂瓊州爲中國版圖雖寸土亦不可棄然越南旣屬中國則西貢亦與附版圖者無異以彼絜此棄取之間當扼其要若中國此時不早决計而但空言坐論無所適從不知已之所長而妄用其短不攻敵人之短而强敵其長則是不僅貽誤於因循而且坐失夫機宜矣古人有棄殊厓之議彼但棄之而已余今竊欲以棄爲取區區芻蕘請以賁諸當軸可乎 
[法帥自危]  
　　法人於旣得桑台之後復議添兵增餉殊所不解本館曾以此意著爲論說兹閱外洋新聞紙知孤拔有文書回國言及伊在東京頗有不穏之意兵餉終覺不敷桑台之戰深悉黑旂實能用兵器械亦均銛利卽越南土兵爲黑旂所指揮亦甚用命劉永福爲中國人統衆拒法爲之用者胆氣益壯故不得不續請添兵增餉云云然則孤軍在越其亦有自危之意乎 
[譯錄法越大臣問答各語]  
　　前報載法使德理固進見越南王後請越南之秉鈞大臣赴宴一節兹閱印度報錄其問答之詞譯之以供衆覽據稱入座時彼此遜讓並未恣意加餐至舉酒相酧彼此祝頌兩國君王亦無他詞宴畢乃至便室密商越南秉鈞大臣言於法使請將越南稅餉分作正雜兩項正項解至順化先儘法人保護越南之費用而後以爲越官之費用其雜項則分作二股以一股歸法人一股歸順化并請和約内所定法員之在越以資保護各官酌量裁减法使答之曰國事旣定國家自能富裕國富則越南之官自有利益而法官之在越南者創行電線鐵路等法相助越南日益鞏固將來可與東方各大國齊驅越南秉鈞大臣又言鄙意越南設官太多君民皆有所妨擬欲裁减若干員我越南固　聽從法國但覺操之太急必須略加寛縱乃可越南初通西學譬之孩童未能開步何能令其急趨必先教以坐次教以行而後始可教以奔跑本大臣早知敝國政教未盡妥善但前王乾綱獨攬不得參預現則新王在位各官稍稍解事若合志同心不難力圖整頓也法使曰請問貴大臣前我國總督夏文現若再來貴國以爲可否越大臣答以不可夏總督恐不能勝任彼自來越至今轉益增亂竊以爲莫妙於法越立約勿使彼參與其間本大臣知法人保護 
 
 

Page 2

 
 
越南自有權力而各官則多未周知當貴國尚未進攻通安之時本大臣早已料及但貴國進攻通安亦屬好事可使各官知此而將來整頓諸事較爲便易但現在所訂和　尚須請爲酌改法使問以應改者何條則云朝廷意旨保護二字尚須更易法便云此事决乎不能本　惟許越官辦事而本國駐越各宫爲之監視若貴國能從一千八百七十四年所立之約則亦可無今日之事貴國旣失在前而今又思更變恐以後約内條更益加厲矣且本國保護之權必使全數無少缺憾凡國政邦交一切諸事皆在保護之中祗因貴國不遵和約請中國出爲相助以至有今日之事耳越大臣曰如依貴國保護之法是直欲制人之死命貴　豈竟不能另思良法稍爲寛鬆乎法使答稱此决不能貴大臣今日之言兩月之前中國李傳相早已言及彼言中國並不願開戰惟東京則欲歸諸中國今貴大臣所言亦然如不聽法人保護則本國一無所獲矣惟貴國所辦諸事欲請少寛則尚可以相商若保護二字則和約已定斷難更易以上問答諸語該報稱係確聞但觀法使語氣殊見桀驁顯有以强凌弱之勢區區越南固不足以抗衡然天下事有未可以强爲者法人其亦思之否耶 
[寍郡消息]  
　　浙挺憲聞定於新正初九日啓程巡閱海口先至乍浦約望前至寗郡故鄞邑尊朱司馬傳諭工房已假校士館行轅鋪設齊整又於江北輪船碼頭城西郵亭眞武宫道頭梅墟砲臺等處各派差役人等預先伺候云 
[查封黑店]  
　　寍郡於去年臘月間城廂内外屢次火災多係匪人所縱嗣獲一人送縣供攀贓寄鼓樓下新源來粥店邑尊飭差往查搜出贓物多件内有紡綢褲一條果係某家之物於是將該店夥二人提縣重責三連枷發鼓樓下示衆又將該店發封云 
[平民擾累]  
　　傳得海門西鄉二十里有徐某者年六十餘久居大道傍白手起家耕種貿易積有數千金另買田宅以遺子孫而以舊基爲發迹之地老夫婦守之而不忍舍隣近惡少稔知其有蓄積遂起謀財害命之意臘月二十九夜風雨交作盜首邀同黨夥五六人誘令開門先殺徐次殺其婦刦去銀洋三千金閉門放火以爲滅跡計是夜幸有陸姓婦宿於徐家而盜不知也然陸婦能識其一二人待盜縱火遁跡後陸婦喊救屋未焚而屍已燒傷初二日廳尊詣騐婦早指出盜名當獲從盜二三人盜首家亦小康而捕役丁姓混名餓虎率夥將盜家物搜括一晝夜不暇緝獲目盜以致正凶遠逸廳尊催差緝捕餓虎復在天興鎭訪尋首盜之親戚隣里又飛害附近殷實之家以寄贓　贓爲名苟有酬洋數十元者卽可避害如不遂其意將人鎖押私刑拷打甚至帶同無賴以抄贓爲名多方恐嚇據出洋免累者已指不勝屈至貧無所有之親鄰往往鎖其男而嚇其女被逼尋死者已二三家近聞該處鄉人皆欲赴廳申冤又恐若輩阻抑反致召累眞所謂城門失火殃及池魚良可概嘆彼高坐堂皇者又何從而知之也 
[薄罰巡員]  
　　揚州保甲委員名爲分叚巡查實則屯聚於娼樓妓館自詡以宰官身作護花鈴揚城遂有官掌娼之謠去冬有某侍御在某娼家幾爲巡員杖責可以知其勢燄之横矣最可笑者去臘二十四日舊城大東門大街有一十五六歲小厮挑年禮一担行至中街忽有二三匪徒割其後肩之繩取籃而去飛奔入巷後肩旣空扁澹即向前反撲迎面打倒一嫗領破血流昏仆於地巿人扭住小厮正在喧閙忽某上憲至停輿問故卽飛傳本段委員至笑謂云此段爲君所管安靜如此足見辦公認眞此嫗雖重傷幸不致命此童雖自不小心然力難賠物此刻應由足下先各給六千文一以養傷一以賠物日後我再代還隨命二僕率童馬隨委員　取錢文吾　鳥金而去一巿人華然大笑而巡　　　　　死矣 
[殺人放火案詳述]  
　　浦東殺人放火一案其大略已一再錄報兹有人投書本館言之較詳并有前報所未及者雖不知其是否確實但旣言之鑿鑿姑再錄之據稱出事地方在浦東東溝非西溝也沈姓婦卽沈趙氏年四十一歲初嫁周姓生二子長名勝全去年十九歲次名勝祥去年十五歲周故後再醮於沈又生一女今六七歲光緒八年後夫沈某又故因貧苦無依來滬帮傭與前在縣前朱家飯店爲夥之張阿小私識不半載因知阿小赤貧難以終倚故回鄉領同次子並幼女租賃艸屋一間佃田紡織度日其屋主係樂工沈保保之産又托其薦作喜娘生意頗堪温飽而沈保保適值妻亡未續沈趙氏見其年約三十餘歲家稱小康自願委身於沈玁同夫婦而張阿小屢往鄉間訪悉情形借錢借的尋釁不止一日在後因遭斥逐懷恨益深婦之長子勝全在滬學習生意張阿小乃哄稱周姓管業之田單紅契皆被汝母帶去我願偕汝取回否則俱爲汝弟所有汝將無分遂偕至東溝而張阿小以尖刀藏於身畔意欲將沈保保戮死豈知十二月二十七日一爲吹打一作喜娘俱爲婚娶之家雇去家惟次子幼女張阿小與勝全至該處叩門進内知仇人不在揶擬開箱取物而次子勝祥大呼捉盜阿小怒甚卽用刀戮傷頭顱透耳際再一刀傷其肩上將刀塞於樑間急欲逃走手忙脚亂遺火於柴致兆焚如四隣集救該婦聞信趕來適地保沈仰亭亦到不見次子查詢幼女稱張阿小與大歌同來殺小哥而以火焚　房屋等語當卽查　果見勝祥死於尚未延燒之房内合撲地上該婦央求免報地保不允於是房主地保及該婦携同幼女至滬一面先由地保派人尋獲凶手於二十九日清晨呌喊當經邑尊飭令補詞其報騐之詞與以上所言大略相同並無失火坍屋壓傷母子查有血痕之句後經邑尊提訊凶手供稱下鄉矣火並未傷人惟與婦是拚頭等語而該婦恐累沈保保受罰故一再求請免騐邑尊謂戮傷身死况是明前夫之子倘有周姓之人不肯干休關係甚大而該婦求稱就算失火坍屋壓傷身鐑願具結請免詣騐情願自行棺殮邑尊乃俯如所請飭令具結並喝將凶手各責四十板釋出幸當時原差將凶手帶出後要伊覓保而張阿小因邑尊無交保之諭不允覓保適在爭論之時邑尊查看狀詞上之抱呈乃房東沈保保料必妒奸之故况案中情節非輕趕卽飭值日差仍將二人收押候騐於除夕清晨帶同仵作人等下鄉騐得刀傷二處的係因傷身死房屋係一連三間屍在第三間而起火係在第一間燒至中間而止實係失火無疑邑尊回署後卽行提審張阿小巳認爲正凶勝全係臨時加功者惟事因妒奸本欲戮死沈保保等語該婦與沈保保亦已供明和奸不諱故將凶手二人收禁而以沈保保管押沈趙氏發交官媒大約開印後須照例擬辦也 
[南巿失火]  
　　前晚七點鐘時南巿龍德橋南首萃豐碼頭弄口失愼各户正晚炊聞警之下慌卽搬移物件幸各處水龍畢集得卽救媳祗燒去樓房三間云 
[計驢馬褂]  
　　前晚有甲乙二人年均十五六在租界看夜戯回至北門口守候照會進城俄又來一某丙亦似進城者立待逾時不見照會來丙謂甲乙曰夜已深矣天又寒甚守此無益不如同去借客棧暫宿一宵甲乙以爲然於是與丙同行其時大客棧皆已閉門小客寓又嫌齷齪丙遂領甲乙到新街三號弄内某花烟館中借宿習晨丙先起謂甲曰爾等且暫睡我去取洋來天氣更令爾之皮褂暫假我一穿甲尚未應允丙已披衣而去良久不來鴇婦又索夜合資甲乙相顧失色俄而乙願回家取洋令甲暫留詎乙又去而不返鴇婦祗得將甲送法捕房捕頭置諸不理甲固無如乙何鴇亦無如甲何也 
[水管碎裂]  
　　自來水公司橋北堍下所埋之大鐵管昨午後忽然碎裂水勢湧溢幸卽瀉入河内不致漫没街道後經自來水公司派人 
 
 

Page 3

 
 
赶爲修理云 
[限期繳銀]  
　　愼泰公泰葆鴻三錢莊控同椿泰木行主姚咸堂倒虧銀兩一案疉登前報昨日原被復到公寠翁太守詢鄭樂亭到案否愼泰莊吳侣雲答稱當日見伊時初稱到案昨日伊又稱若到案總須直說卽與姚有不便故不肯來翁太守謂伊若到案不過問明彼時如何調停交付木料時可曾作定銀數此外並無别事卽不到案亦可具禀伸說太守又詰姚五成之事不妨暫擱汝旣稱有帳簿待呈到再核至一成半之說如何料理答稱請　於月底交上太守謂月底交銀不過再遲半月亦無不可今汝試言就愼泰之銀照成半算應還多少姚稱應還銀三百十餘兩翁太守謂愼泰結欠銀四千二百兩　爾算將木作銀二千一百兩但伊售見祗有銀一千六百數十兩則已短少銀四百餘兩矣成半應照原欠之數核計還銀六百三十兩方爲平允豈可以還剩之數作算公泰原欠二千六百兩汝之木作銀一千三百兩伊售見祇得銀六百七十餘兩成半銀應還三百九十兩葆鴻原欠銀二千五百兩售見木銀五百零兩更屬吃虧成半銀應還三百七十五兩今限十天先將一成半之銀繳案再爲核理姚咸堂仍交保 
[拐孩被獲]  
　　昨日法公堂據婦人沈徐氏訴稱蘇州齊門人在滬帮傭長子年二十一歲向習鞋業次子九歲寄養於人初十日早次子忽然不見十一日在法租界吉祥街尋見等語旋據法包嚴頌眉禀稱巡捕在吉祥街獲住一人據稱此兒係人入仙橋剃頭店張老二作中我出洋二十四元買下卽松風閣相近之人名阿大者所賣捕頭卽飭往問八仙橋剃頭店果有張老二之人現已出外而在鄭阿興身畔搜出紅紙賣契一帋不知是眞是假并洋三元均在捕房翁太守詰之該孩稱名沈福來初十早在門口嬉戯此人卽領我同走後又買花生與我吃領到法租界家中去睡明日又領我吃茶在後遇見母親翁太守詰其領到何處去睡伊家尚有何人到茶館時有人來付洋冩紙否答稱伊領我到烟館中睡一夜不見冩字付洋翁太守詰之解案人稱名鄭阿興福建人在新開河烟館爲夥此孩係出洋二十四元買來者由張老二作中欲問來歴拘到張老二便知翁太守謂小兒不解說謊可見爾預先冩好契帋爲拐人後脫卸地步着將鄭阿興管押再訊 
[查捐轇轕]  
　　富捕頭至英公堂稱昨有孫江益手持杜仲一包被陳寳生所見以其偷漏捐稅正欲拘執適逢巡捕一併帶至捕房據陳稱是北局司事然詢無查捐之據恐係訛詐故將孫陳及杜仲解案請訊孫供由四川來滬帶友人所送之杜仲二十斤從老閘碼頭起岸欲往儀和棧詎陳寳生以我販運藥貨漏報捐稅意欲拘我陳供在捐局爲司事昨因有事路經老閘見孫江益帶有杜仲詢無捐票顯係倫漏捐稅欲帶其到局彼此爭執由捕拘案且杜仲非　一包餘被同伴取去施繙譯謂巡丁查捐應有腰牌且租界地方並無捐稅陳寳生旣無查捐之據請辦以儆黄太守謂陳旣稱司事確非巡丁旣疑其非局中人可一併送歸貨捐總局究辦施繙譯謂此種情節最屬可惡務請科罪孫之杜仲旣未報捐應將杜仲充公務則開釋可也其時適有貨捐總辦時觀察遣家丁　函稱陳固局中司事旣查有孫江益携帶漏捐之杜仲請爲照辦再請將陳司事開釋等語太守卽將來函轉逹施繙譯施君謂此事須由本繙譯告知總領事照會貴國道憲再行核辦請將陳寳生暫羈太守又再四辨論施繙譯堅執一詞太守始命孫江益交保候　陳寳生交差看管杜仲由捕房帶回施繙譯又請將來函情形照錄一紙以便呈交總領事察閱 
[英界公堂瑣案]  
　　一百五十八號華捕稱昨在路見一人手持腰刀一柄拘案請訊徐貴貴供無錫人在鐵店爲夥舊腰刀一柄係人交我修理者黄太守飭將腰刀存堂命徐交保着邀交修之人到案訊辦○甯人馮慕伊同妻某氏投案稱開大方客棧雇用胡兆奎爲接客今欲辭其生意故向收囘免票一紙再四延約昨據胡邀我至南誠信烟館先有無賴等在彼與我吵閙我不與較出外胡又趕扭我髮辮見其面有血痕想是裝傷卽與同至法捕房法捕頭置諸不理我妻聞信趕來又被胡之妻母等打去金飾等件同回英租界由英捕拘案其妻供與同胡兆奎及母胡王氏妻胡朱氏同供向在大方棧接有前東家遺下之免票一紙去冬遺失曾告知馮慕伊今就别家生意馮因嫉妬藉索免票爲詞糾同無賴約我至南誠信烟館　被毆打伊妻係著名潑婦大阿姐同夫逞蠻富捕頭禀胡未受傷馮妻之右手則已受傷黄太守商之施繙譯判胡管押七日免票則向薦人理論可也 
[容純甫觀察請戒鴉片烟章程]  
　　謹將擬辦禁絶内外烟土各章程開呈鈞鑒一内地栽種嬰粟宜先禁絶内地栽種嬰粟之處雲貴川陜爲最現雖奉旨申禁而陽奉陰違種者如故販者亦如故應請奏定章程重申嚴禁限以一年内淨絶根株惟　𢄙遼闊窮鄉僻壤未必一律周知宜先一年預出告示曉諭鄉民各直省一體示禁准於第二年起辦第三年卽全數禁絶不准復留此種如此辦法外洋知我實心除害則議禁洋烟必無掣肘之慮一中國吸食鴉片之人亦須先行禁止但痼疾旣深一時恐難盡絶宜定以限期或三年或五年均須一律淨絶已食者依法戒淨未食者不准吸食其如何嚴密查禁明定章程飭各直省地方官妥爲認眞辦理一禁絶内地嬰粟應如何立定章程應由總理衙門及各省督撫憲商酌辦理以期盡善盡美一禁内地嬰粟及吸食鴉片旣定章程後卽照章繙譯頒送各國一面奏請簡放大臣馳赴英國籌辦禁　烟土事官與前此出使英國之欽差大臣分駐彼此公事兩不干預以示專任庶西人知所鄭重且先有中國禁烟章程頒行各國使西人共見共聞示以必信必行之意卽與英國酌定禁烟土章程一律頒行内外同時同日舉行以歸劃一一以前所定之和約内所載烟土各條作爲廢紙以後另定新章專辦禁絶事宜亦須斟酌妥善彼此無猜以示至公一五印度所産烟土係運中國銷售者限以十年禁絶自某年某月某日起至某年某月某日止每年减種一成十年以後卽當禁絶如十年後有煙土運至中國卽作爲犯禁之物船貨拿獲一並充公卽照中國例嚴辦彼此　酌妥善另立細條一五印度所産烟土價值若干由中國簡放大臣與英國大臣妥議俟議定後由電報先咨明中國總理衙門及南北洋通商大臣核定倘英明議不能定卽將所擬給之價值再由欽差大臣在英國京城請他國駐紥倫敦公使公同議價仍由欽差大臣發電報再咨中國總理衙門及南北洋通商大臣議定卽將所定之價咨明欽差大臣方爲定準如此辦法彼自無詞以對至於印度内地出口各稅卽在此定價内包盡所有印度售與中國烟土由彼内地運彼口岸出口時無論何埠旣經中國售定卽爲中國宫貨印度不得再收厘稅一烟土售與中國旣按年减一成每年照付所定價銀亦按年减一成如本年購其十成之貨卽照定價付十成銀兩明年購其九成之貨卽照定價付九成銀兩按年遞减按數照發一五印度向來每年所産烟土若干運入中國必須逐一查明數目照現定新章每年應售若干與中國者　年减售一成每年遞减以十年爲度至於烟土售與中國卽在五印度土廠兩相交易一畨土在五印度交中國後由五印度内地運至出口口岸印度各關不得阻滯到口岸後由中國旗號船隻運至香港總屯處所一凡有船隻私運煙土或進口岸或不進口岸而在海面駛行從中串通華船駁貨該船在海面距口岸若干　卽行拿獲充公必先與英國定章時議明一香港澳門並該處沿海一帶地方由中國設立領事官並立關卡以便查騐走私漏稅等弊一除中國旂號船外别國船隻不得裝運烟土到香港澳門等處如違此條該船貨由中國拿獲充公船主人等另行究辦一雲南廣西兩省西界由旱路通安南暹邏緬甸等處西省全爲英屬由此至西卽通五印度如印度等處烟土照議開辦時不 
 
 

Page 4

 
 
由海道而由學路私入中國務宜在雲南廣西等省西界設立關卡選派廉明大員駐紥嚴密查禁以杜後患並與英國專定明章永不准印度烟土由旱路運至中國一與英國定禁絶烟土章程後欽差大臣仍須親至各國亦與增定禁販烟土入華專條倘有不遵續增禁販烟土條約者卽行照會通知從某年某月某日起該國商民不得擅運烟土到中華售賣卽或在香港澳門等處售賣均爲犯禁船人一並拏獲充公嚴辦一五印度每年所交之烟土皆按月交兌中國亦按月付銀每月所交之烟土約在一萬箱應付銀五百萬之譜此項無庸動公欵亦不出於公項擬招商股集成五萬股爲額每股一百兩週息一分半此乃專集資本公司每年取息而已與買賣烟土毫無干預　一辦五印度烟上分三總局辦理一在五印度專司購土付銀轉運一在香港名爲南洋總局一在上海名爲北洋總局該三局總辦副辦司事人等俱歸欽差大臣派委而欽差大臣則於外洋議成之後常時駐紥香港上海兩處以資督理[  此稿未完]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十二月十九日京報全錄]  
　　宫門少○諭旨七道錄前○發抄旨四道○川督丁奏道員病請開缺摺○江藩劉奏恭報接印日期摺○川督丁奏甄别道員摺○將軍希奏擬請援照新章辦理摺子○楚督卞奏請厘定祀典片○將軍崇奏爲會同審明比律定擬摺○大臣杜奏蒙員病請再行給假摺○十二月十九日刑部都察院大理寺值日無引見○延煦假滿請安○松林謝授雲南臨安府知府恩○廷植請假二十日○召見軍機松林○發抄李鴻章奏儘先遊擊曹立德借補廣昌營都司奉旨兵部議奏欽此○又請將被水之通州等州縣地租分别蠲緩帶徵奉旨着照所請該部知道欽此○又附近省城隄河歲搶修銀數奉旨工部知道欽此○又請將浙江貞婦李張氏旌表奉旨均着准其旌表禮部知道欽此○○太子少保頭品頂戴四川總督臣丁寳楨跪奏爲道員領咨北上在途因病告請開缺仰祈聖鑒事竊據布政使張凱嵩詳准補雲南迤南道沈壽榕咨稱現年六十四歲係浙江海甯縣監生由候選按經歴軍功保舉知縣留川賞戴花翎並俟補同知直隸州後以知府用捐升道員奏調赴滇迭次勦匪出力奉旨　給强都巴圖魯名號欽奉旨補授雲南鹽法道同治十年八月初八日到任奉委督軍援動貴州蕩平逆匪奉旨賞穿黄馬褂光緒三年大計卓異保薦因事開缺仍以道員留雲南補用奏補迤南道奉部覆准歴署雲南巿政使按察使篆務因上年大計卓異之案請咨引見所有正署各任均無經手未完事件於光緒九年正月二十四日自滇起程二月行抵貴州畢節縣舊患受瘴嘔血之病復發黔省醫藥不便三月取道四川成都就醫詎意久病氣弱時發寒戰肝胃氣滯飮食漸少而嘔血仍未痊愈此次舊病復發留滯成都限期未敢久逾要缺亦未便久懸惟有據實咨請詳奏開缺並請委員查騐等情詳請奏咨前來除委員查騐是否患病屬實有無規避别情照例取結送部並分咨外所有雲南道員因病告請開缺緣由理合恭摺具陳伏乞皇太后皇上聖鑒勅部開缺施行謹奏軍機大臣奉旨知道了欽此○○新授江西布政使臣劉揣芬跪奏爲叩謝天恩恭報接篆任事日期籲懇陛見仰祈聖鑒事竊臣准江西撫臣潘霨行知准吏部咨開光緒九年十月初六日奉上諭江西布政使着劉瑞芬補授欽此旋奉撫臣先飭到任十一月初八日准升任陜西撫臣前藩司邊寳泉將印信文卷移交前來臣當卽恭設香案望闕叩頭謝恩祗領任事伏念臣院江下士識淺才疏由江蘇蘇松太道升授江西按察使去年到京兩　召見訓誨周詳莫名欽感莅任經年未効涓埃正深兢惕兹復渥承恩眷簡擢江藩任重才輕悚惶無地查江右地稱繁要藩司職任旬宣舉凡理財用人安民察吏在在均關緊要臣自維橋昧深懼弗勝惟有籲懇天恩俯准臣趨諧闕廷俾得親聆聖訓獲所遵循以期仰答高厚鴻慈於萬一所有微臣接印任事日期並感激下怳籲請陛見緣由理合恭摺叩謝天恩伏乞皇太后皇上聖鑒謹　軍機大臣奉旨知道了欽此○○太子少保頭品頂戴四川總督臣丁寳楨跪奏爲道員試用年滿甄别恭摺仰祈聖鑒事竊照捐納道府等官試用一年期滿例應查看出考分别堪勝煩簡專摺奏聞兹查發川試用道夏旹年四十六歲湖南桂陽直隸州人由增生中式同治甲子科並補行丁酉科本省鄉試舉人已丑科會試後揀選知縣改捐主事簽分工部營繕司行走學扭期滿捐升道員指省分發四川試用光緒三年七月初十日經王大臣騐放覆奏奉旨依議欽此領照起程於十月二十八日到省四年正月二十四日聞訃丁母憂六年五月二十七日接丁父憂扣至八年八月二十七日一併服滿奉調來川接辦官運鹽務於光緒八年九月二十五日到局計自光縉三年十月二十八日到局之日起除丁憂回籍不計外扣至九年二月二十九日試用一年芿滿由藩臬兩司詳請甄别前來臣查看得該員夏旹辦事精細操守謹篤應請留川以煩缺道員補用倘或始勤終怠仍當隨時核辦斷不敢因甄别在先稍事姑容致滋貽悞理合循例恭摺其陳伏乞皇太后皇上聖鑒謹奏軍機大臣奉旨吏部知道欽此○○奴才希元跪奏爲吉林隨缺裁撤歸部另補之實缺理事同知堪勝撫民之住擬請援照新章留省補用緣由恭摺具陳仰祈聖鑒事竊查光緒八年十一月吏部咨行議覆山西豐鎭廳理事同知等缺改爲撫民等因原奏内開如遇地方同知通判缺出其實缺候補理事同通中如實有才具優長通曉政體者亦准將此項人員一體與地方人員酌量升調請補此外有理事改撫民省分其理事人員亦一律准與地方人員酌量揀選等語奴才到任時所有吉省歸部另補之理事同通均已離省惟隨缺裁撤之吉林廳實缺同知善慶因交代未結尚在省垣於接見時詢以地方一切事宜無不諳實條逹知其歴任甚久學識兼資各項交代亦經算結無虧洵爲才具優長通曉政體堪以留省請補地方撫民之員雖吏部原議理事人員一律准與地方人員酌量揀選一語專指舊有理事未經盡改撫民省分在省尚有候補理事者而言似與吉林盡改撫民其理事人員全行裁撤者稍有未符惟本省理事只此一員酌　援照新章留於地方補用並非另創一例爲日後續有可援且揆之實缺理事人員准調地方之意似無不合現在吉省人員缺乏奴才請揀各員均未到省地方差委需員擬懇天恩准將隨缺裁撤之理事同知善慶以原班仍留本省歸於地方酌量補用藉資熟悉如蒙俯允該員本係吉省人員仍留原省將來以原班請補並毋庸送部引見合併聲明所有理事人員援照新章留省改歸撫民緣由理合專摺具陳伏乞皇太后皇上聖鑒謹奏軍機大臣奉旨吏部議奏欽此○○卞寳第等片再恭讀九月十六日上諭各直省建立專祠係屬曠典應候特旨加恩嗣後不得擅行奏請等因欽此仰見聖主崇奬忠勛倍昭愼重洵足以杜冐濫而資觀感竊維榮膺享祀者朝廷褒旌之典捐建祠字者兵民懿好之公鄂省軍興以來凡殉節勤事諸臣除奉特旨勅建專祠毋庸計議外伏查同治九年十二月前督臣李瀚章等據紳民公稟以集捐鉅欵未易籌措奏請於省城合建湖廣總督吳文鎔湖北巡撫陶恩培湖北按察使瑞元安陸府知府金雲門浙江寗紹台道羅澤南鄖陽鎭總兵王錦繡貴州安義鎭總兵王國才河南河北鎭總兵常祿安徽布政使劉裕鉁江蘇候補道温紹原湖北按察使唐樹義漢陽府知府董振鐸俞舜欽襄陽府知府多山　江夏縣知縣繡麟署漢陽營遊擊李信十六人祠字仰蒙恩准在案嗣因規模湫隘復據紳民先後於省城擇地另建巡撫　恩培祠於鼓架坡道員羅澤南曁巡撫李續宜等祠於蛇山知府多山祠於金魚池總督吳文鎔祠於百壽堂雖欽遵勅建諭旨由該紳民等自行捐修而前建合　原有之祀位未去卽不免一人而專數祠且同城兩祭事屬紛歧應將原建合詞内吳文鎔陶恩培羅澤南多山諸臣祀位悉行删除藉免重複仍留瑞原等合祀以肅明禋而垂久遠臣等爲厘定祀興起見除咨禮部外謹合詞附片陳明伏乞聖鑒謹奏軍機大臣奉旨知道了欽此○奴才崇綺寳森跪奏爲會同　明竊賊偷爬方城比律定擬恭摺奏聞仰祈聖鑒事竊照光緒九年八月初八日准三陵總理事務衙門咨據福陵總管果勒敏翼長常明等呈送拿獲倭什　爬登方城偷竊東南角樓上銅幪未得一案訉供將賊犯倭什科一名咨送到部奴才等隨督飭司員提犯詳加研鞫緣倭　科係陵總管正白旂明恆佐領下革兵在開原界蔴線堡居住光緒九年七月十五日倭什科由家起身十七日至福陵街西首不記字號店内住歇十八日清晨倭什科億及家貧難度起意出店偷進福陵紅門内行抵方城東南外由挨墻樹株爬上城墻正欲偷竊東南角樓上銅　售錢花用並未過墻進内詎被巡山官兵瞥見上前圍拿倭什科由墻借登樹拉墜下卽被縳獲送經三陵衙門訉供咨送前來奴才等會同嚴審該犯供認前情不諱委無另有别情奴才等仍恐不實不盡反覆究詰加以刑嚇該犯矢口不移案無遁飭查律載盜大祀官物　一百徒二年又偷越皇城者絞監候越而未過者减一等又斷罪無正條者引律比附加减定擬各等語此案倭什科因貧難度輒起意偷竊方城東南角樓上銅　未得甫登城墻卽被拿獲查方城係陵寢禁墻雖訊並未過墻進内究屬慈不畏法如將該犯僅照盜大祀官物律擬徒未免輕縱若遽照偷越皇城律擬絞又與寔在　墻者漫無區别自應衡情酌斷比律問擬將倭什科比照越而未過者减一等律擬杖一百流三千里該犯旂　早經報銷應咨送奉天府府尹衙門定地充配至配折責安置至該管官應援照同治元年奏准盜砍紅樁以内樹株成案自行拿獲者官員等懇恩免其議處兵等咨行三陵衙門酌量奬賞除抄錄全案供招咨部查核外所有奴才等會審定擬緣由理合恭摺具奏伏祈皇太后皇上聖鑒勅部議覆施行謹奏軍機大臣奉旨刑部議奏欽此○○奴才杜嘎爾車林多爾濟恆明跪奏爲蒙員患病假期已滿病仍未痊照章再行給假調理恭摺具陳仰祈聖鑒事竊奴才等前據扎薩克圖漢部落正盟長公密帕木三布呈稱素患腰骽疼痛眼花心迷等症較前增劇實鄭力疾辦公誠恐有悞要差呈請照章給假調理等情當經奴才等派員往查屬實照章給假兩月令其調理等因具奏在案兹據該署盟長公呈報正盟長公密帕木三布假限期滿病尚未　懇請再行給假俾資調理等情呈報前來奴才等覆查該正　長公密帕木三布假限旣滿病仍未痊應卽按照新章再行給假四個月令其調理除檄覆遵照外理合恭摺具陳伏乞皇太后皇上聖鑒謹奏軍機大臣奉旨知道了欽此 
 
