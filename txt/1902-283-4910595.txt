# 1902 - 283 - 4910595

 

Page 1

 
 
[新輯皇朝政典類纂五百卷開印招股啓] [  圖集成局啓]  
　　是書爲華亭沈師徐大令手定體例徵集同志分類編纂數期而成最録典章政治之書旁及奏　集部都八百三十二種其大恉自　國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年光緒二十七年以聖訓諭旨則例東華續録爲主而叅之邸鈔奏案各部通行私家雅記凡爲總目二十二爲門目百三十一每門各系子目條分縷析開卷嘹然　章　政依類比附西政西藝經奏定通行者亦臚陳終始備　靡遺方今崇尙實學咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘種之菁英彚爲一編　凡五百卷千餘萬言以圖書集成局九通本校計七千二百餘葉可謂體大思博政典之淵海矣稿本由本局大號鉛字鑄印準明年三月初旬出　裝訂一百厚本每部收回工本二十四元又徇同人之請酌設股票一千號每號取洋十六元於十月朔望啓售印有凡例總目一卷及編目一卷引用書目一卷有欲先覩爲快者請至申報館索閱樣本可知全書之厓略矣 
[論拜跪禮不宜太繁]  
拜跪之禮曷自而起乎日將以致敬也夫人行止動作凡毗於安逸者往往易生傲怠之心而不足起悚惶之念故古人制禮於卑賤之見尊貴皆有拜跪揖讓之儀文藉此以將其敬意而於臣之見君則尤盡禮盤誠不敢稍有怠惰局禮太祝辨九拜一日稽首註稽首拜中最重臣拜君之禮所謂最重者蓋異乎尋常酬酢往來僅以揖讓致其敬恪也雖然古人之所謂拜與今亦自有異蓋古時人皆席地而坐與跪本相去甚微朱子云兩膝著地以凥著膝而稍安者爲坐伸腰及股而勢危者爲跪然則古之所云跪猶今之危坐而已臣子見君之時不敢有跛倚之容於是應對之間肅然起跪雖　之至恭仍情之至便也其或君之致敬於其臣亦有離坐而跪之事史記范睢傳秦王跽而請秦王復跽梁孝王世家帝與梁王俱侍坐太后前太后謂帝日吾聞殷道親親周道尊尊其義一也帝跪席舉身日諾觀此知跪與坐無甚分别不過藉此以表其敬意而已秦漢以降席地而坐之儀漸廢無論尊卑上下坐必以倚於是臣子見君不得不長跪以將其敬而君驕臣謟之風因之益著矣雖然竊嘗思之天澤之分固古今中外所不廢然觀　虞盛時堂陛之上都俞吁咈何等雍容蓋凡定大計决大疑非彼此情誼相通必不能盡其意之所欲言而措置皆無乖謬近代以來大臣進朝雞初鳴卽衣冠整肅而入卽在首輔之尊幡皤黄髮無不長跪以致恪恭之誠天子或垂詢軍國大事皆長跪而對雖逾時旣久日過花磚奏對未終不敢遽起夫人習於凥坐驟易以膝必氣窒而不通身蜷而不適雖少年强有力者未有能久跪而不頓亟拜而不疲者况旣居顯位必係高年其何能堪此俯伏傴仰心氣不舒之苦乎故當咫尺天顔但求拜跪起立兢兢無隕越之愆已屬萬幸更何暇廷諍面折侃侃而譚然則今之諸公衮衮唯諾成風固由模棱之習太深亦未始不因儀文之太瑣有以致之也至於閭閻詞訟之事凡公庭對簿無論何人見官均須長跪此例不知起於何時閒嘗詢之通人考之載籍亦並無明文之可引而習俗相尙久已視爲固然因是民之視官如帝天官之視民如奴僕每當公堂俯伏雖有寃抑亦皆迫於威勢而伸訴無從如是以言聽訟民安能盡其辭官安能平其爭乎夫西人之治國也凡臣之見君不過鞠躬致敬從未有行以跪拜者至於兩造搆訟則皆列坐於旁可以從容辯倫儀文脫略如此宜乎彼此相狎而不復能恪恭震動矣然默察其君臣上下皆有相愛相敬之意而眞誠流露於不自知可知束縛虚文並無所益而眞意相浹未始不足以盡敬恭之誠也今中國當振興之際是宜詳稽古禮旁叅西制務須事事從實而不必徒驚夫美觀是則臣職或可稍盡民氣或可稍舒乎聖皇酌中之治行將拭目以俟之矣 
[本館接奉電音]  
　　昨日午前京師飛電傳來上諭三道敬謹譯登○九月十二日内閣抄奉上諭前因四川資陽等處有焚燬教堂擄掠教民情事迭經諭令將匪犯認眞捕拿兹據岑春煊電奏先後拿獲著名大股匪首凌天順曾洪春卽劉蟶龍及逃黨多名當卽將該匪首從嚴懲辦餘匪分别辦理仍著督飭營團搜捕各屬逋逃務絶根株所有出力各員俟後准其擇尤保獎至賣放凌天順之威靖營哨都司明理千總毛裕雕管帶縣丞譚長焜均經該督查明一併正法其統領該軍已革道員周振珩雖已缷事其平日不能約束縱勇騷擾咎亦難辭著永不叙用並不准報効各路軍營勒令回籍交地方官嚴加管束以示懲儆欽此同日奉上諭錫良奏嚴核屬員從實舉劾一摺河南候補道韓國鈞試用道黄道純汝寗府知府陸繼輝候補知府黄履中何雲蔚署汝州直隸州知州本任太康縣知縣葉濟調署長葛縣准調内黄縣知縣周雲永城縣知縣岳廷楷候補知縣趙景彬試用知縣章丞恩以上十員旣據開單臚陳政跡均有可觀著傳旨嘉奬卸署宜陽縣候補知縣王薰蘭辦事鹵莽連釀三命著即行革職以肅官方該部知道欽此同日奉上諭前據御史王乃徵高枬先後奏叅四川藩司員鳳林知府阿麟等及文武各員當經諭令奎俊確查兹據查明覆奏調授四川布政使員鳳林精力尙健並無溺職營私情事著無庸議候補知縣周鎔信用門丁被控有案江安縣知縣楊燮吉心術不端巧於營利候補知縣商汝幹嗜酒妨檢任用匪人候補知縣楨操守難信時議沸騰著一併革職長寗縣知縣鄭毓珉查無劣跡惟長寗現在多盜著另行攺調候補知縣魏時璟勘明竊案未經禀明著交部議處成都府知府阿麟信任家丁致招物議永寗縣知縣楊昱　懦無能不知振作均已另　革職應無庸議開縣知縣鄭元惠納谿縣知縣許時中行止均屬有虧著一併革職調任華陽縣知縣鄢攝查無貪酷確據著開缺查看四川補用道朱上洲誤收匪徒用人不愼著革去道員二品頂戴以知府歸　選用鹽源縣知縣王永平罔知檢束嘖有煩言著卽行革職其餘文武各員旣據奏稱均無不合著免其置議餘著照所議辦理該部知道欽此 
[電傳宮門抄]  
　　九月十三日召見軍機及秦䕫揚 
[英國軍政]  
　　新加坡實得力太晤士西報接英京來電云英國前任度支大臣歇美此次在勿里士多地方對 
 
 

Page 2

 
 
衆宣言日我英國之軍餉刻已日加一日此事不但無益而且有捐我國家若必預備大隊水師定受其害我國水師刻已最稱强盛明年欲再增製船艦因而加增費用此舉殊可不必施行 
[羅美齟齬]  
　　新加坡叨報去羅馬國異常虐待猶太教民美國甚爲忿恨已備文照會各國請各國預備公文一分照會彼國責其不是之處惟恐各國不允出而干預而彼國亦不允他國爲之干預也按羅馬國昔爲土耳其所轄後因光緒七年德國栢靈京城大會諸侯定萬國公約羅亦與　始成自主之國今美欲各國干預其内政正恐勢不能行耳 
[土馬開釁]  
　　新加坡實得力太晤士西報接英京來電云馬施羅拿之亂黨業已揭竿舉事土軍已與馬牙里亚國之軍大戰數次刻下土國已將後備調出矣亂黨　領前曾在馬國營中爲將近有黨羽三千人分爲數隊聞其勢頗爲披猖也 
[電用入神]  
　　新加坡叻報云電氣之用日推日廣日攷日精留聲機器無線電自行車等技已出神入化而更有送物一法尤覺有出人意表者意國人名打依近從電氣研練一新法較無線電尤奇能傳詳細之語法以最輕之鐵爲匣信函或物件皆可置諸其中懸電線上發電傳遞所到之處亦設電機收取每點鐘行四百英里非沈水藏地之電線無論遠近皆可試用百無一失所費尙不甚巨若加意研究當更有可省之法現經政府試騐給憑准其在意京敷設至拿坡路海口用之者無不歎爲神妙刻下打依更擬往英京設法推廣將來大行則寄信之法必大攺變也 
[八續京師中學堂章程]  
　　第一章全學綱領第一節中學堂之設使諸生於高等小學畢業後而加深其程度增添其科目俾肆力於普通學之高深者爲高等專門之始基第二節大學堂章程第一章之第一節第二節第三節中學堂一律遵守第三節今定府治　設學堂爲中學堂中小學原不以府縣而分如州縣治亦可立中學堂府治亦可立小學堂但目前官立諸學堂先就府治設一中學堂州縣治設一小學堂以爲紳民設立之模範第四節中學堂之功課限修業四年第五節中學堂之學生額數應得容五百人以上满八百人則增立一所有寄宿舍者不限制之第六節於中學堂之外應多設稍詳備之中等農工商實業學堂令高等小學堂畢業生願　　通學者得入此類學堂學習實業第七節中學堂内應附設師範學堂以造成小學堂教習之人才第八節中學堂第三年第四年得於本科設實業科以教授欲就實業者俾畢業後可入一切高等專門實業學堂第九節地方紳富捐集欵項得依中學堂章程而設立中學堂謂之民立中學堂畢業出身應與官立者一律辦理平時並由官力代爲保護並得借用地方公所寺觀等處以省經費第十節中學堂由官立者五年之内暫不徵收束修以後徵收每月每人不得過銀錢一圓其民立者不拘此類第十一節中學堂應將每歲總理教習員數並學生入學及畢業人數於年終散學後詳報該管省分之官立高等學堂轉報京師大學堂以資考核其民立者一併遵辦第十二節中學堂各項課本均按照高等學堂章程之第一章第十二節辦理第二章功課教法第一節中學堂課程門目表修身第一讀經第二算學第三詞章第四中外史學第五中外輿地第六外國文第七圖書第八博學第九物理第十化學第十一體操第十二以上各科學均由中教習講授惟外國文一門必用外國教習或以中教習之通外國文者副之將來各學堂通外國文者漸多中學堂教習卽可輟聘西人以省經費　習外國文以英文爲主法文日文科任擇一國兼習第二節中學堂課程分年表第一年學科階級修身圖當本論語孝經之旨趣授以人倫道德之要領讀經註書經算學註平面幾何直線詞章註作記事文中外史學註外國上世史中外輿地註本國各境外國文註讀法習字講解圖畫註幾何畫博物註植物狀物理註同上學年體　註器具操第三年學科階級修身註同上學年讀經　儀禮算學　立體幾何代數加减乘除分數詞章註學章奏傳記諸體文中外史學註外國近世史中外輿地註同上學年外國文註講解文法繙譯圖畫註同上學年博物　生理學化學註大意體操註器具操兼兵式第四年學科階級修身註同上學年讀經註周易算學註代數方程詞章註學詞賦詩歌諸體文中外史學註外國史法沿革之大略中外輿地註歐美各境外國文註同上學年圖畫註同上學年博物註礦務學化學註試騐體操註器具操兼兵式 
[考録高材]  
　　松江訪事人云松江府許子原太守准江南派辦處札文轉飭所屬各縣保送高材生備册加結申送到府筮期初十日就郡齋命題扃試到者計共二十人十三日晨太守遴取八名出榜曉示以便申送江南省高等學堂肄業録取各生姓氏照録於左雷瑊朱玉書閔檝吳寶璜張葆良顧葆康黄熙曾沈慶芳 
[新寗興學]  
　　廣東訪事人云新甯縣屬那馬新圩紳士朱黻等將圩内安和公所改爲瀛海學堂以海防經費撥充需用日前開辦其章程凡海宴都内十三堡子弟入學肄業者每歲收修金三員堡外子弟歲收修金五元來學者已有十人現由縣　禀請立案俟有成效仿照蒙學定章一律准子保送 
[委解書籍]  
　　揚州訪事人云前者政務處咨行原任兩江總局劉忠誠公以翰林院書籍毁失無存請查照單開書目於淮南書局内選解來京以備應用忠誠公立卽飭知淮運司遵照兹聞程雨亭都轉已令書局委員許虎臣鹺尹按照單内所有者查選若干部裝訂齊全盛以木　呈由都轉於初六日遴委候補運判王分轉桂芬解送入都分轉奉札後刻已料理行裝擇日起程北上矣 
[倉憲嚴明]  
　　京師訪事友人云江浙漕糧攺由火車運京然後由京師朝陽門外車廠攺裝火車載赴東直門内新設倉塲衙門交兌由满漢倉憲督同坐糧廳一一騐收八月間偶有潮濕米數萬石倉憲卽責令某糧道更易隨將此項米在署中招商變價以資抵補不　則由糧道賠墊一時辦理漕務者爲之肅然 
[示期領俸]  
　　京師訪事人云本年在京漢員秋季俸米業經倉憲示期開放計開四品以下漢員九月初一日散票内閣宗人府翰林院外務部吏部禮部初四日開放兵部刑部工部理藩院都察院中書科大理寺初五日開放樂部光祿寺鴻臚寺欽天監太醫院　子監順天府通政司奉宸院上駟院武備院五城京城十六門中營初六日開放南北左右營初七日開放其補放之期統定於九月初八日三品以上漢大員九月初二日散票外務部吏部九月初八日開放户部倉塲九月初九日開放禮部兵部九月初十日開放刑部九月十一日開放工部内閣　人府九月十二日開放其補放之期統定於九月十三日翰林院大理寺太常寺太僕寺光祿寺鴻臚寺欽天監太醫院國子監順天府九月十三日開放都察院九月十四日開放通政司中南北左右營九月十五日開放其補放之欺統定於九月十六日緣三品以上大員例食自來細白米　 
 
 

Page 3

 
 
品以下各官俸米稍有區别故也 
[粤東小火]  
　　廣州訪事人云上月二十四日午後佛山石角某宅不戒於火致將凉棚燃著幸在日間得卽撲滅○又省城西眼镜街泗盛茯苓店於二十五日晩間失愼幸附近水龍聞而馳救祗燒去該店一家餘未殃及○又二十八日午刻城内龍藏街松月書室後進失火該書室與善後局祗隔一牆故延燒局中更樓一座幸各水龍驅入局内竭力灌救不致釀成巨災後聞局中卽賞洋銀數十元以昭激勸翌日藩臬兩憲以局中公牘繁多兼存庫欵特命駕前往察看 
[揚郡火警]  
　　揚州訪事人云鈔關門内南河下湖北會館斜對門某姓家於月之初六日無端失愼是處多係茅屋一經延及撲救無從約燬瓦屋草房二十餘家中多窮苦小民殊爲可慘 
[帝京珥筆]  
　　京師訪事友人云張燕謀閣學之如夫人某氏仙逝後定於八月二十日舉襄靈柩舁以四十八人儀仗輝煌衣冠濟楚出宣武門行至永定門内然後攺由火車載運出都扶回原籍妥謀安葬所過之處皆由步軍統領派兵沿途照料○自正陽門迤東至崇文門三里許業經劃入各　擴充租界其間水關以上已被鑿開一門在鐵閘上鋪成坦路旋復將水關内之南玉河橋拆毁以便將來攺　爲路下留水渠潛通城外護濠以洩水勢蓋非復舊日規模矣○前者南横街左近經官紳捐資倡立八旗奉直小學堂旋卽中輟論者惜之目下諸紳重伸舊議已於八月杪招考學生矣○此間自八月二十日得雨二寸許繼以連朝北風天氣驟寒幸三日後卽轉晴暖風亦漸平是以本屇晩禾可獲有秋之望農民莫不喜形於色云 
[龍山秋色]  
　　安慶訪事人云黄呈祥鎭軍奉廣西巡撫王芍堂中丞命帶武衛楚軍中前兩營赴梧州助剿聞已開差有日矣○皖岸每年約銷淮鹽四五萬引近日官鹽滯銷私鹽充斥原其故半由輪船水手夾帶所致目下每逢輪船到埠緝私者無分晝夜認眞盤查數月以來提獲私鹽甚夥官引遂得日漸暢銷矣○今年各屬豐收米糧豆麥油花等物價值均賤乃交秋以後日久未兩米價遂漲新米每石洋銀二元五六角陳米每本洋一元易米二斗七八升棉花豆麥價亦稍漲至菜蔬則格外居奇　 
[上海官塲紀事]  
　　昨日蘇州府向子振太守由蘇至滬舟泊觀音閣碼頭上海縣汪瑶庭大令聞之卽命駕詣舟次晉謁○昨日鈞和兵輪船馬榕軒管帶命駕至縣署謁見汪大令面陳要公良久始别○昨日午後籌餉貨捐局總辦文幼峯太守命駕至馬路工程局皋會總辦翁子文太守太守飭丁擋駕○缷任四川學政吳子修大宗師入都過滬暫就滬南豐記碼頭樹木捐局小駐行旌曾赴馬路工程局拜會總辦翁子文太守昨日太守命駕前往答拜如儀○西門外巡防局與法租界毗連時有交涉昨日上午局員楊二尹乘輿詣法捕房拜會克總巡晤商要公茗談片刻而别　 
[開院講學]  
　　本埠格致書院向例延聘泰西名人宣講一切政治學術開通智慧華人受益良深近日已延李佳白先生任其事先生爲美國名儒掩貫中西學問前年在京師創設尙賢學堂名　鵲起上自王公貴人下至里巷士庶無不欽佩悅服以爲足以造就人才庚子亂後先生蒞滬今應格致書院之聘因定於每禮拜四下午七點鐘開堂講學今日係第一期聞所講者爲中美政治之異同及交涉等事下期爲英國日本等國排次宣講以冀貫通中外如水乳之交融凡有志經世之學者盍亦聨襼偕往肅聽先生之崇論乎 
[請修兵艦]  
　　南洋虎威福安兩兵艦近以機器損壞不能行駛由管帶某君禀請江南製造局總辦毛實君觀察請爲修理 
[緝獲刼盜]  
　　包探金立生解紀老甫王金奎至英美租界公堂禀稱紀等係行劫太倉州東門外沈子石家衣飾　值千金經州尊懸賞緝拿前日由眼線某甲跟蹤來滬由廨捕凌振洪福知照小的同在三馬路將兩盜拘獲解案請示凌洪兩捕同禀在兩盜衣箱内抄出小照片共有五人並哥老會票布曁當票九紙並州大老爺賞格一併呈請移解歸案辦理代理讞員魏蒓塢大令著釘鐐銬送上海縣轉解 
[英界小火]  
　　昨晨八點鐘時英界六馬路潮陽樓對面東首萬生義炒貨店不戒於火由巡街捕飛報捕房鳴鐘報警經各救火會西人馳往救滅僅燬市面樓房兩幢隔鄰某姓粥店仁和南貨店均被水灌濕幸免於災時經巡捕拿獲搶火之李子明一名送入捕房押候解案請究 
[流氓被拘]  
　　著名流氓小小黄牛在新閘長浜一帶結黨成羣無惡不作每至黄昏糾黨數十人分佈長浜見有鄉人藉端勒索甚至曳至僻處劫物褫衣受害者已指不勝屈前晩又在某處拆稍適爲包探陳云忠訪悉拘回捕房捕頭令押候拿齊羽黨解案請究 
[招充線勇]  
　　著名流氓高和尙迭次犯案歴經縣署總巡局及英法兩公廨訪拿到案懲辦旋又送入改過局監禁邇因會捕局出有線勇一缺高化名投充新任讞員孫建臣大令不知底藴現已准其接充矣 
[馬路工程局瑣案]  
　　前者猪販朱二新携帶行李乘小輪船回江北原籍中途被八個黨匪徒陳阿三攫去棉被一條内有洋銀一百餘元經南市捕房包探黄量海查獲解請工程局總辦翁子文太守提案訊明判責一百板枷號半月昨已期满太守命帶案疏枷移送攺過所禁押○前日滬北虹口居民倪桂榮欲附烏山船至大團鎭先將行李交與船主獨詣白玉茶樓品茗俄見同船人王益金踵至所穿衣服均係已物遂鳴捕拘入捕房解送工程局經總辦翁太守提訊倪投案聲訴前情王供小的係南匯縣人向業整容此次所爲自知不合尙乞恩寛太守判責五十板贓給倪領去○積竊康炳坤在馬路旁行竊松板二方經某號巡街捕拘入捕房轉解工程局翁太守提訊之下判責一百板○劉德發竊取婁金林家衣服數件當塲扭獲解送工程局經翁太守訊明判責五十板贓給失主領去 
[英美租界公堂瑣案]  
　　包探劉阿炳解細崽王桂生到案禀稱王在洋人史麥開倫處服役前日洋人失去鈔票四張報由小的往查在王身畔搜出送案請究王供稱票係拾得不敢行竊代理讞員魏蒓塢大令以贓在身畔搜出未便姑寛商之英迪繙譯判責三百板押捕房二月○包探徐榮珊解石公元到案禀稱石係染坊夥令學徒至鄰居王張氏店内兌換銅質洋銀以致口角扭交小的解案請究石供不知是僞大令以石雖非有意不應行兇毆捕判責一百板枷號三月○包探沈阿岳解俞阿土到案禀稱俞係著名流氓專在英界搶西人之帽曾經小的獲其同黨陳毛毛解請責押兹又獲俞解案請究大令判責五百板枷號一月押捕房半年吊到外國帽兩頂存候失主具領○包探倪順泉解唐阿二到案禀稱唐前曾犯竊押漢釋出今又行竊梁小妹等家衣物經小的拘解請究大令判責五百板枷號二月押捕房一年期满遞回江北原籍○包探顧阿六解陳永生到案禀稱陳行竊張安蘭店内鈔票洋銀九十元並衣物等報由小的人贓並獲解案請究大令判責三百板枷號一月押捕房一年 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前王殷氏控方福生領匿伊女一再索許等情前日縣主汪瑶庭大令委典史趙敬臣少尉升堂提訊王殷氏供小婦人未生子女今春有洪金標者偕方領女至小婦人處聲稱此女小名阿三係王之甥央洪介紹售與小婦人出價洋銀一百四十元撫爲螟蛉女不料方兩次將阿三領去訛許洋銀二十六元始肯送回前月二十八日方故智復萌又將阿三領去稱非得洋銀五十元休望送還爲此將方所立筆據呈請究追洪張氏供前者方欲將女賣與王殷氏曾浼丈夫洪金標代爲說合并代書筆據餘語與殷氏相同方供前將甥女阿三售　殷氏祇收洋銀一百三十元尙應找洋銀十元未向收取小的亦不將女藏匿求鑒少尉惡其刁猾喝令掌頰四十下始供小的願將阿三尋還少尉著將方交人保出限三日交女到案並著張氏帮同尋覓王殷氏叩謝而退○前者趙桂生金寶賢徐寶棟陶綬臣余惠郊投保甲總巡局控萬昇洋廣貨店主陳福生揭欠貨銀經總巡朱森庭明府提訊斷令措還嗣以陳抗不遵斷移送到縣前晩汪大令提訊趙供小的與金徐俱操　業分居三店與陳皆有往來小的店内被欠貨欵洋銀二百九十元金供被欠洋銀三百三十元徐供被欠洋銀六十元陶供小的在某布店孰　被欠洋銀五十四元余供小的與陶同業亦被陳欠洋銀三十九元前蒙總巡朱大　爺斷令一一歸還奈陳置之不理聞陳家道殷實伊所居洋廣貨店係伊父所開實屬有意圖賴並非無力求恩究追陳供父名竹廷　開鐵店小的在老北門開設洋廣貨店所有各户欠欵實因市面清淡所致求恩酌减方可照償大令判陳折還趙洋銀一百元金一百二十元徐陶各三十元余十元交人保出限十日内將洋銀繳案分别給領○　水縣某大　派差移解張鄒氏到縣汪大令提訊之下鄒氏供小婦人籍隸本邑嫁張某爲室丈夫向在金陵行醫日久　歸日前小婦人前往探視約留一月施自返滬時因輪船未至獨在碼頭草棚内小憇不料竟被陳某拐騙至溧水鄉　圖賣小婦人不願大聲疾呼由彼處村人將陳連小婦人送　　蒙　主大老爺訊明將陳懲辦因小婦人籍隸治下移送到案目今丈夫在金陵此間只有胞兄某在某帽店執業求恩傳案給領大令　之著　差帶出交　兄領回 
[法租界捕房瑣案]  
　　俞小春前因收買裕泰新報關行樟腦竊贓被控到案奉前讞員杜枝園大令判罰洋銀五十元賠贓銀一百八十兩俞挺　不繳迄今日久新任讞員孫大令從寛减罰洋銀一百零五元俞仍不繳案昨日大令命提案嚴追俞伊罰欵遵諭繳案賠銀實因　力請傳原告到　　向懇求再减大令命還押候過堂復核○包車夫金阿三因將小主人毆打送案請辦奉人令訊供著先行枷號二禮拜期满笞責　百板○梁信福在火塲搶奪物件爲包探拘拿到案大令著先行枷號一禮拜發火塲示衆期满責放○偷兒王阿連王阿二沈阿全均奉大令訊供著各責一百板一併斥釋 
[美租界捕房紀事]  
　　昨日有恒路第七百五十九號門牌某甲家四歲小孩手上繋有金飾一事爲鄰近某乙之女設法騙去甲卽投報捕房捕頭令包探副阿炳將乙反女拘入捕房押候查明核辦○昨晨偷兒周阿全混入漢璧禮路第一千零五十號門牌某甬人家行竊錫器數件　之而出爲包探錢榮堂查獲連贓帶入捕房捕頭令押候轉解公堂禀請訊辦○前日西華德路甬人王阿才之子被鄰近問姓家所拳之犬咬傷　背王卽　報捕房捕頭令包探錢榮堂前往查　再行核辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
