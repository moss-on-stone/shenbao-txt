# 1903 - 81 - 4910752

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裹閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集其計十元批發克已此佈 
[正通志出書并發售新編九能全書目錄啓] [  圖書集成局謹曰]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提網挈領井然秩然現已付印不日出書定價每部大洋一元八解曾購本局九通股票者僅收工料英洋一元以示區别諸君有欲購取者請於領正通志時缴洋預定掣給憑單俟正通攷吿成一併登報發書特此佈聞諸維雅鑒 
[署兩江總督張香帥查明劉忠誠公戰功政蹟奏請宣付史館立傳摺]  
　　太子少保頭品頂戴署理兩江總督湖廣總督臣張之洞跪奏爲遵旨查明故督臣生平戰功政蹟請宣付史館立傳以彰藎績恭摺仰祈聖鑒事竊照前督臣劉坤一因病出缺欽奉懿旨賜卹並將生平事蹟宣付史館等因欽此仰見朝廷表彰忠藎恩禮有加莫名欽感遵查該故督臣劉坤一以諸生起家軍旅當道光咸豐之間湘粤之交羣盜如毛新寍土匪李沅發糾黨陷城戕官該故督臣與前雲貴督臣劉長佑赴寳慶府請兵收復縣城前安徽撫臣江忠源深奇其才嘗欲招致軍中以該故督臨事父至孝親老不忍遠離而止咸豐五年丁父憂聞粤逆逼近縣治携家遠避適劉長佑率勇由東安縣回援新寍函招入營馳約各團刻期同進敗賊於楊溪村是爲該故督臣立功之始六年經前湖南撫臣駱秉章檄飭回籍募勇五百人隨同劉長佑馳援江西甫抵萍鄉縣卽以生力軍攻克蘆溪司要隘進規袁州府探知僞侍衛李能通在賊中最久能得衆心該故督臣募購内繳招令出降推誠待之與李能通盛服並騎繞城大呼其黨降者畫夜不絶僞檢點張逆等霄遁官軍馳入據之論者謂援江之役以袁州爲最要門户袁州旣下則毘連之臨江吉安瑞州各郡皆震該故督臣出奇制敵迅復堅城厥功甚偉七年率楚軍前鋒由分　新喻直趨臨江抵太平壚賊勢方熾遂至　　與　軍及江西水師合圍臨江府城僞翼王石　開率悍黨　萬來　該太督臣與劉長佑定計趁賊未集三路進擊賊衆驚　渡河溺死者無算城中之賊大亂潰圍遠遁遂克府城八年前憫南撫臣　秉章以劉長佑請假回湘檄令該故督臣代統各軍進攻撫州軍次秋溪賊於上游龍古渡夾河爲營該故督臣慮賊堅守撫州之城出而夾擊我軍腹背受敵遂簡銳卒三千乘夜疾進出賊不意太獲勝伏踏平各壘又以湘營被圍於上頓渡復調二各人往援與湘營合力擊之賊勢不支遁往福建收復撫州乘勝攻克建昌江西全境肅淸九年僞翼王石達開率大股號百萬出江粤之間犯湖南該故督臣在籍招募新楚義安勇二千屯衡州之龍海塘遏賊來路至永州遇賊前隊擊之大捷移駐祁陽赴援寳慶力解城圍隨同劉長佑追賊至廣西桂林克復柳州府城十年經劉長佑三調至粤委赴東泉接統各軍維時東南各省軍事甚亟粤西僻處邊隅餉項異常支絀該故督臣威惠兼施軍容頓壯各賊匪相繼乙撫並收斬屢降屢叛者數人上游一帶次第平定十一年進攻潯州艇匪冒死上竄並以陸匪數千輔之勢極披猖我軍船砲皆小該故督臣親赴江干督戰奮勇直前羣賊奪氣斃匪甚多首逆京獲泝流而上克復潯州府城布置略定遽聞石達開將由粤黔交界以竄川楚急率所部馳回柳州扼要邀截行近融縣　隊已至石逆以我軍守險併命來爭該故督臣親率勁騎橫擊之血戰竟日賊乃潰退斬僞官十餘人搜出僞印甚多積功以按察使記名並蒙恩賞給碩勇巴圖魯名號旋授廣東按察使同治元年升廣西布政使奉旨飭令迅赴潯州辦理軍務與僞平潯王黃鼎鳳迭次鏖戰獲勝黃逆退歸天平寨該故督臣分兵收復橫州諸境悉平復用奇計攻取覃塘堅壘黃逆窮蹙出降礫之賊黨一併伏誅廣西藏垢匿瑕之地窮兇極惡之徒至此蕩滌殆盡黃鼎鳳羞險負固二十餘年前兩廣督臣勞崇光在粤最久深以爲憂該故督臣竭兩年之力穩紥穩進攻克堅巢巨憝授首廣西土民至今感頌此該故督臣歴著之戰功也此摺未畢明日續登 
[本館接奉電音]  
　　昨日午前京師友人飛電傳來上諭三道敬謹譯登○二月二十九日奉上諭恩壽奏恭錄聖諭解進呈一摺康熙年間聖祖仁皇帝特頒上諭十六條爲化民成俗之本少内士庶久已家喻户曉兹據恩壽採訪原任安徽繁昌縣知縣梁延年編輯聖諭解一書𢚈錄上諭冠首將經史事實分載於後並爲淺明解說俾婦需皆能通曉實足輔翼聖諭啓迪愚蒙著該撫即將石印成書分運各省由該督撫飭發府廳州縣各學堂俾資觀感以端風化欽此同日奉上諭布政使著曹鴻勳補授全　績著調補貴州按察使雲南按察使著劉昭霖補授欽此同日奉上諭蘇元春著迅速來京陛見廣西提督著黃呈祥署理欽此 
[電傳宫門抄]  
　　昨日午前京師友人專電吿知本館云二月二十九日皇上召見軍機及莊山貴壽曹福元張星吉 
[預備行宫]  
　　保定友人來函云皇太后皇上此次謁陵事畢約於初十前後至保定 
 
 

Page 2

 
 
駐蹕所有行宫一切工程業經次第修理報竣兹見行宫後瘦修造踊路一道直接蓮花池御路兩傍栽種柏樹成林蓮花池亦修茸一新形甚壯麗以備兩宫遊覽憩息之處錄直報 
[列國帝皇總統年表]  
　　此表見廣東安雅書局世說編首載我中國大皇帝現年三十三歲惟龍鳳之表如日方中聖壽　長爲薄海人民所深幸此外則日本皇現年五十歲高麗皇現年六十四歲暹羅皇現年四十九歲波斯皇現年四十九歲美國統領現年四十五歲法國總統現年六十四歲项國皇現年六十一歲德國皇現年四十四歲俄國皇現年三十四歲意大利王現年三十三歲葡萄牙王現年三十九歲土耳其皇現年六十歲比利時王現年六十七歲荷闌女王現年二十二歲澳地利匈牙利帝現年七十二歲丁抹國王現年八十四歲希廢國王現年五十八歲瑞典那威國王現年七十四歲 
[越滇鐵路]  
　　滇越鐵路前已議定由保勝至省垣分爲三大叚由保勝至蒙自爲第一叚又由蒙自經臨安府建水縣屬之館驛爲二叚其第三叚則由館驛至省垣現聞又擬攺良其第一叚首之南溪河並第一叚尾之蒙自壩擬循山脚繞阿迷州竹園出館驛前到第三段首之曲江而止惟此路前經法員履勘多次方克議准今復議勘不知將來再有無變遷耳錄叻報 
[粤興工藝]  
　　廣州訪事友人云二月某日廣州府沈太守出示諭曰爲招工事照得省會户口殷繁無業遊民所在多有先經龔前署府籌捐欵項在於小北門飛來寺旁舊藥局及撫標三叚千總廢署歸併攺建工藝廠收養無業之人教以工藝學成資遣出外自謀生計使之各有恒業以免流爲匪類用意極爲深遠兹經本府會督委員籌足資本經費業已開辦先招工人一百名入廠學藝合行出示曉諭爲此示諭諸色人等知悉卽便遵照爾等如現無事業未習手藝准其取具的保於出示後一月内來廠報名列册以憑察看招收但入廠以後須遵依章和摘錄於後各宜凛遵毋違特示計開一收年歲在十五歲以上及四十歲以仙者爲合格須取具保結先行赴廠報名以便隨時傳騐取錄一報名時須將籍貫住處及有無父母妻子並從前曾習何業現在願學何業一一詳註册内一凡身有惡疾及吸食鴉片烟者本廠槪不收錄一無論本省外省如有志低藝者均准報名以示大公一住廠與不住廠兩層報名時務須聲明本廠每日開工放工均有一定時刻信廠者固不准任意出入不住廠者亦不准遲到早歸以上章程特錄示大槪此外詳章已叧行刊印成本俟到廠分給先此聲明 
[查私舞弊]  
　　杭州訪事人云省城大和巷祝姓家近將餘屋賃與周姓私鑄砂錢被下一叚巡查司事朱某率同羽黨多人冒充差勇向祝詐去洋銀三百元事爲仁和縣蕭藴齋大令所聞飭差往拿當將祝周及經手調處諸人一併提案研訉二次惟朱已聞風遠颺以致案懸未結迨後將朱拿獲大令卽傳集人証升堂復訊朱供此事由祝鄰黃羅生通知恐被脫逃是以不及禀聞連夜往拘當獲爐工二名交地保看管後經祝浼人緩頰願出洋銀三百元分别開銷並無絲毫入已大令詰其洋銀如何分派朱隨口稱說大令核計之下已逾三百元之數謂爾如此不特分文未取且賠墊數十元矣有此理乎復命再招則數僅二百二十元大令拍案大怒謂爾身爲叚司平日膽大妄爲本縣豈無聞見此次黃等起意圖詐全仗爾之勢力此項洋銀由爾取去即由爾分派豈有毫不染指之理今姑不深究著將所得三百元如數繳還朱稱此欵業已分散生員一人不敢擔承還求公祖出差追繳大令不允謂爾如不將洋呈繳定當詳革著發捕廳看管旋復傳祝大加申　地保飭重責五百板候財訊懲 
[示繳膏捐]  
　　南昌訪事友人云日前江西通省土捐膏捐烟捐局總辦丁少蘭觀察發出吿示一道文曰詳奉護撫憲柯批准將原辦膏捐仿照湖北章程攺爲就土徵膏自光緖二十九年正月初一日起設立分局卡凡藥土連銷江西境内者先由上藥局收捐黏貼新式印花塡單再移送膏捐局覆秤每土一千兩徵膏捐銀一十兩加給膏捐印花塡给執照聽其暢行無阴所有各屬原辦烟館膏捐仍攺爲燈捐由地方官照舊收解撥充農工商務之用其土店所認捐項收至光緖二十八年十二月底止以後悉予益免業將印花式樣並節錄更定章程開列曉示在案惟事旣攺章辦理尤當核實籌欵固關緊要兼須體貼商情爾各土店所有陳土黏有土藥　二十八年印花者准其照原發售槪免再捐至二十九年所到新土自應照章完納前欵各捐如騐無土藥局二十九年新式印花及雖有土　新印花而未加貼膏捐避新印花者即係私土定行一律充公决不寛貸 
[三續江西農工商局簡明章程]  
　　輔助農工商業發達五條一開專學堂農工商皆有專門之學不學則識不精法不備盛衰消息之理角勝爭捷之機皆難諳熟嗣後宜於省城分設專門學堂訪聘外洋名師挑選各屬聰頴子弟入堂肄業轉相教授十年之後人才奮興利源大闢二開旬報館農工商業貴有日新之機方無頽廢之氣有旬日一次報章則中外各國之新法實效價格高低銷路暢塞天時人事之變動金銀錢幣之漲落課稅禁令之重輕運載信報之遲速不出户而周知無名師而得法嗣後官爲撥欵督紳在省城開辦各屬公司須各湊股襄辦再由本局移行各官署局所學堂會館公所工廠凡屬聚會之處均派閱一份惟報例祗許言公衆利弊不許揭載一人一家之短長揑造是非壤人名譽者尤所嚴禁把持挾制停報者重治其罪三開勸業會外國通例每閱數年必輪流擇地開内國勸業會卽賽珍會也將　内農工商所成之器物分門别類陳設會塲有解說有圖式有模形任人縱觀以比較數年内有無攺良進步是否内外合銷擇其精良者國家分别獎以金銀牌會長繕給獎辭受獎者美譽遠揚事業發大嗣後江西亦宜仿行相觀而善四重給奬勵嗣後一公司或一家或一鄉墾荒自五十畝至一百畝以上修補舊堤三百丈以上築復新堤二百丈以上新開塘堰能備早二百畝以上開井一百口以上種植果木五百株以上雜色竹木千株以上牧畜牛三百頭以上羊五百頭以上鷄鴨各各隻以上蜜蜂三百窠以上茶瓷紙織糖鐵陶土木諸工業有用機器聘洋教習遣子弟專學及商家成一公司有十萬兩資本者凡合此格禀報有案由本局委員查實詳請撫憲准給該督辦州縣記大功三次爲首勸導紳士獎匾額一方并奬一方懸於該公司或其族祠公所廠所爲首出力之農工商人著各州縣訂期禮請到署當堂披紅賜酒列等揭榜以示寵勞其成效逾格者再禀請獎給頂戴榮身五嚴申禁約凡阻撓墾荒堤工塘工井工及工成糾衆毁壤者各按例治罪凡偷竊傷害他人用工本種植之物一株以上及甡畜一命以上先由紳約查實責令照現値價格加倍賠錢再犯者又加倍如不遵賠錢禀官傳案仍照數追賠給領本犯仍陔情節重輕分别笞責枷號若係在公人役及著名痞黨潑婦犯禁者從重治罪至於和廳州縣境内一年以内全無一事興辦及格耆官則撤委記過紳則註銷禀案以後不許干預地方公事另舉紳士籌辦其餘未盡事宜由紳士商民各就地方察酌情形辦法自訂詳細章程禀謮申報立案 
[越郡官塲紀事]  
　　紹興訪事人云正任山陰縣主汪夢緩大令一麟前因久病淹繼不克親稽案牘特詳禀上游請給假調養富家允准委候補縣趙佑之大令長保來越接署汪大令於卸任後擬前往甬郡就醫俾得早日痊可○候補縣劉嘉甫大令鼎享向在越郡歴充發審局兼 
 
 

Page 3

 
 
收支等差現奉大憲飭署嵊縣篆務因於二月二十日交卸赴省見上游擇中履新 
[蘇省官塲紀事]  
　　姑蘇訪事人云蘇海防同知錢司馬錫麟經上憲調省所遺員缺藩同陸春江方伯以候補同知孫司馬鳳鈞輪委署理○常州府總捕通判李别駕彥鍾丁憂遺缺陸言伯以試用通判王鍾瀚輪委署理地蘇州管糧通判李别駕福冕署事期滿現經上憲以准補斯缺之梁别駕書祥飭赴新任○署太倉直隷州州同王直刺希曾近届爪代之期遺缺上憲飭准補斯缺之王直刺慶燿前赴新任○元和縣典史瑞捕廉咸已捐升知縣遺缺經上憲以候補未入流龔少尉承德請補○照文縣主簿婁少尉湘署事期滿遺缺經藩憲陸方伯以正任是缺之孫少尉文琦飭令回任均已懸牌下札矣○上海義渡局差經蘇松太道袁海觀觀察札委候補知縣吳大令俟卿接辦大令奉札後卽於二月二十五日飭丁來省詣上憲衙門禀知到差日期 
[薊都客述]  
　　京師訪事人云前者此間傳聞京官俸銀仍照十成給發嗣悉此事雖於客歲曾蒙敬子齋大冡宰據情陳奏無奈庫儲支細未蒙允行是以本年春季旗員俸銀仍折成頒發肅邸自管理卡軍統領以來秉正嫉邪不稍假借正月杪阜成門外拿獲供奉木偶聚衆燒香之犯肅邸以阜成汛守備失於覺察特命摘頂示懲時右營參遊代求寛免肅邸震奴而加申斥近日復嚴諭京汛將備凡有藉神惑衆之事一體訪拿重懲不得徇情故縱是以二月初旬某日前門外香廠地方續獲看香治病人犯卽解送步軍統領衙瘦訊辦一時聞者爲之　然○二月初一日上燈時有一華人偕兩俄人至前門外觀音寺左近某洋貨鋪購物故作失手勢收小銀錢一枚擲入櫃内俄人乘機趨入開櫃攫銀幸巡街練軍趨至得卽擒獲一俄人餘二人已被逃去練軍卽將俄人解交本管營哨官次日押赴俄公使館行至東交民巷遇洋兵阻之俄人遂被免脫練勇無奈悵然而歸○前門外廊房頭巷某金店近以修造房屋在曠地積有大木二月初四夜三更後不知如何木堆上忽然火起熊熊之勢一發難收幸在空曠之區四百並無屋宇故一經水會中人竭力灌救立時撲滅不致殃及池魚 
[月湖春泛]  
　　寗波訪事友人云日前某商雇船運酒十罎中途酒捐局巡丁查得並無印花知係漏稅將酒扣留禀明委員充以示罰貪小失大是之謂乎○二月初七日鄞縣獄中押犯某甲因病斃命由禁卒禀明縣主黃菊友大令委典史某少尉相騐卽飭差役備棺收殮○寗城中西學堂自設立以來迄今已逾三載歴年造就之士有經本郡紳富延課子弟者上年因經費不足未及補齊以致缺額日多現由府尊高嶼卿太守示期三月十六日甄别以便遴選英才送堂肄業○甬上棉花一業向爲商務之大宗今正以來銷塲陡滯市價每包售洋銀二十九元四角之譜且近日絶少出口是以業此者皆不免愁鎖雙眉也○鄞縣黃大令訪得甬北賭待謝寶興小來發等設局誘賭爲害閭閻飭差前往拘拿詎料若輩早有所聞相率逃逸安得賢有司除惡務盡俾若輩不再肆其陰謀乎○鎭海船捐局委員現届期滿上憲委史司馬善揚前來接辦現已到局視事矣○甯城河道前經府尊高嶼卿太守籌欵雇工協同副口營所撥勇丁竭力挑濬迄今將咨吿成乃無知愚民每將穢物傾倒其間積而久之幾致前功盡棄太守聞之大怒卽日出示嚴禁違干重懲 
[整頓電局]  
　　爲嚴電通飭事照得本大臣現擇於三月初一日將各電局遵旨接辦自應力圖整頓仰維政體俯順商情所有應行釐訂各事宜容再另札通飭兹先擇其切要者八條列後仰卽一體遵照本大臣令出維行毋得玩視致干撤究切切特飭一本大臣接辦電局仍以恤商便民爲重各局員務須仰體此意上下一心秉承總局妥愼經理一一等紫花印官報並二三四各等報均仍照舊章辦理一線路關係最重欲其暢通全在弁丁等巡視得力仰卽迅速選補足額倘仍前侵蝕以致線路不靈積壓遲悞貽人口實定予重懲一各局報生必須和衷共濟來往報務錯字甚多尤須格外認眞每當値班之時不得擅離職守倘仍前疏悞定必按照堂章加等科罰一報費向收洋元内地各局不用洋元之埠著卽一律按照市價計算不得任意高擡從中漁利致干究辦一報册仍照舊章造送所有檔案卷宗業准盛宫保移送其曾經禀准有案者暫准照舊列入未奉批准者無論鉅細欵項一槪不准動支一各局所存材料已由材料所開呈淸册著卽淸查存儲各料造具細數淸册呈候察核一各局凡遇傳遞官電一切軍國要政倘有混漏查明後局員報生一律以軍法從事其有洩漏商報者局員撤差報生嚴辦 
[飭造淸册]  
　　前日上海縣汪瑤庭大令接奉松江府許子元守札文略謂奉藩司陸札開飭將正佐各官夺議降任罰俸案件挨順奉旨日期摘叙簡明事由核明應完銀數每員開列一頁由府彚造總册送司察核等因奉此合就轉飭札到該縣立卽遵照著令經承備帶空白册結選撥繕書幹役務於十日仙齎送來府聽候磨核彚辦毋稍遲延等因遵卽諭令書吏赶緊辦理矣 
[請移巡局]  
　　本邑浦左爛泥渡巡防局向設於鎭上土地祠與保甲總巡局相距頗近邇經新委局員高文軒二尹面禀蘇松太兵備道袁海觀觀察請將局移設陸家嘴地方俾得分佈巡防以期周妥觀察允之 
[備護日食]  
　　昨日上海縣汪瑤庭大令以三月初一日爲日食之期知照學師邱贊思廣文縣丞劉耀庭二尹主簿孫立幹少尹典史趙敬臣少尉等届時同至縣署會同救護循向章也 
[議置洋龍]  
　　本邑浦東各叚地方向無洋龍以致遇有火警施救殊難現經爛泥渡鎭董潘慶華等邀集居民議臄資置備洋龍一二架爲未雨綢繆之計昨已繕具章程數則禀請保甲總巡謝岳松明府核示施行矣 
[花縣延賓]  
　　昨日江蘇海運京沽局委員候補知縣管孟甚明府命駕至上海縣署拜會縣主汪瑤庭大令大令延入花廳茗談良久始興辭而出 
[上海格致書院春季官課題]  
　　國家變法經緯萬端以何者爲最先何者爲通行而無弊試詳言其策攺弄律以收治外法權策○三月師課題策論中國古書唐虞之時已不槪見聞西國古書在中國大撓作甲子以前一千年尙有傅者其說可徵歟六大强國比較說算學假使大圜半徑爲甲小圜半徑爲乙兩圜相交而過交點作數直線卽爲聨通弦已知又一交點距一直線爲丙求其最長聨通弦之公式設甲爲五乙爲四丙爲三其眞數爲幾何試作圖演算之今有擺線份面已知母輪徑爲子母點距切底點之弧度爲吜求其内容最大之矩形之公式設子爲十吜爲六十度代入公式爲幾何試詳細繪算之 
[上海巡局紀事]  
　　前晚南市小南門外茅山殿附近趙姓家被偷兒穴窓而入竊取洋銀四百餘元昨日開具失單投二十三七鋪巡防局請緝局員徐錫臣二尹立率捕役前往勘明勒限破獲○二十三七鋪巡防局員徐二尹查得邇來時有偷兒將民間所拳之犬用藥毒斃殘忍情形殊爲可惡因飭捕役每晚留心查察如有犯此乾卽時拘案嚴懲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　鄉人陳和尙控徐阿元誘拐伊妻翁氏等情前晚縣主汪瑤庭大令提氏研訊氏供小婦人向在鄉間織布度日　　十一月來滬向丈夫領得洋銀十四元適徐賣菜而歸誑稱伴送致被領至某姓家將洋銀悉數騙去任情姦佔不肯釋回後由丈夫　包探尋獲始得回家尙求提究大令著交人保出候提徐到案究辦○陸鶴祥控莊文發撞沈米船前晚大令提訊陸供日前小的由鄉裝載白米來滬停泊浦江中突被莊將船撞覆以致所裝之米盡付東流向莊理論非惟不認反砕兇毆傷及背上求騐莊供小的在船爲夥是日船主李某不在船上此次之禍出於無心小的亦無力賠償須俟李到滬再行料理尙乞恩寛大令騐得陸受傷屬實令將莊收押船交埠頭看管候提李訊辦 
[馬路工程局紀事]  
　　南市恒生馬頭内河船牙丁茂蔡家每晚招集賭徒通宵聚賭事爲馬路工程局總辦翁子文太守所知昨日飭傳十六鋪地甲到局諭令速傳丁至案訊究○三十五號巡捕王阿福因與八十八號捕張金華在指南白玉樓茶肆中啜茗忽起爭端經巡街捕拘至捕房捕頭查悉情由禀知工程局總辦翁子文太守飭將王卯名斥革張罰洋銀一元從寛免究 
[英美租界公堂瑣案]  
　　包探張天林禀稱德商鉅康洋行主控唐志壽曹洪疇患竊鳥毛販售與王桂福由小的將唐曹拘獲解案請訊質之唐志壽供此項鳥毛計售洋銀五元並非原吿之貨求察讞員張柄樞司馬商之德總領事署繙譯麥君判唐曹各罰洋銀十元完案○女子沈桂仙初押於許王氏所開花烟間爲娼旣又將其轉押與烟鴇李王氏處得洋銀四十元桂仙不愿爲娼奔吿捕房捕頭飭包探徐阿華解案請究質之沈桂仙供前被匪人誘出售與許王氏處賣娼二年曾經去育兩孩均被惡鴇溺斃兹又將小婦人轉押與李王氏處常被凌虐受苦不堪是以奔吿捕房轉送案下求恩超豁司馬判沈發堂擇配許鴇押限三天繳洋銀四十元給李鴇收領然後將許責手心三百下具攺過甘結存案備查○周劍人控張國英許少卿等串呑戯館押櫃銀洋由包探陸阿四將張等提解公堂奉中西官判押候過堂質訊再核○包探竇如海解董恒甫到案禀稱此人係在某鞋底作習業昨在馬路攔阻暗差巡捕拘拿乞丐該捕向之理論反被兇毆送案請究司馬判笞責二百板枷示二禮拜以儆○包探徐阿華解温阿慶温永德二人到案禀稱伊等引誘謝昌順之子永貴出外嫖賭騙去多金由其父控諸捕房捕頭令小的拘獲解案請究司馬判謝永貴責手心四百下發押攺過局半年二温各笞責七百板發押捕房半年分别示儆 
[法租界公堂瑣案]  
　　華王氏前控夫弟華仁伯及經理人趙文興呑沒稻香村保險銀一千兩迭奉大令訊供著各邀中理處明白禀復嗣因理處不明大令姑念土氏母子甇甇孤寡情實可憐判趙給氏洋銀二百元以一半作氏子榮生攻書之費尙餘一百元著王氏具領並具不再向滋擾切結存案○侯亮邦包錫卿李信卿等代西人購買田畝因所定價値虧折侯包二人應各派出洋銀三百元李派出二百元昨日地保偕侯等投案禀復大令研訊之下李不允派洋著押候追比○姚陸氏供偕壻周寳生禀稱數年前被販賣珠寳之趙少惠騙去鑽戒二隻値洋銀八百元避匿不見前日在途相遇扭案請追質之趙供代售鑽戒二只値洋銀四百五十元大令著押候追繳○高立章禀稱小的在護城河畔一百四十二號門牌設立衣攤近因急需將衣服付質流氓郭祥祺不知底藴冐充探夥藉端勒索因卽鳴捕拘案請爲訊懲大令判枷號一個月責一千板○通聚泰報關行主初雨村前因虧欠支票銀三千兩控經大令訊得無力措繳願將生財拍賣作抵嗣以售得之數僅一千二百四十元不敷尙鉅著與原吿商懇分期拔還不料初又投上海縣署歧控被縣主汪大令批斥不准昨日大令飭傳初到案押候訊核○王荆泉禀稱流氓吳阿狗冐充堔夥向小的任情訛詐爲此扭案請懲吳俯首無詞大令判枷號一個月責一各板○積竊陳小蠻子前經大令判枷頭半月釋出未久又至某輪船上行竊搭客衣服水烟袋等物爲包探拘獲昨日解案請辦大令判枷號一個月責五百板 
[美租界捕房紀事]  
　　昨日黎明時梁上君子吳阿生至武昌路某姓家竊得衣服若干件携之而出適爲六百二十八號巡街捕所見連贓帶入捕房捕頭令押候解送公堂禀請讞員張柄樞司馬訊辦○昨日午前某號華捕巡至北山西路見甬人王某持衣包坌息而至向之盤詰言語支吾因卽拘入捕房捕頭令押候查明實情再核○昨日亭午時東洋車夫胡阿富御車至北河南路偶不留意撞倒粤人梁阿五所乘脚踏車損反輪軸梁忿甚將胡扭入捕房捕頭詰知事出無心令胡償修理費洋銀若干從寛釋出 
[煦物皆春]  
　　頃承無名氏善士助敝堂善捐元三十二兩五錢又溧陽狄億隆求合家平安洋一百元趙馥疇洋三十元加惠窮黎莫名感佩惟是善舉愈推愈廣經費愈集愈難欲祈源遠流長尤賴氣求聲應慈雲在望翹盼實深又奉到庸庵善士助振洋一百元天水明德堂主人爲舊恙漸愈並祈妻產平安洋五十元當厄之施厥功殊偉延釐篤祜操券可期併列報端藉鳴謝忱上海六馬路仁濟善堂董事嚴信厚楊廷　朱佩珍陳作霖焦發昱施則敬劉芬等謹誌 
[金陵官報]  
　　二月十九日運臺程傳見統領堂備右軍候補道杜俞見前浙江嚴州府卿元吉回鄂典史駱通禀知赴日本游學二十日上海道　總辦上海機噐局侯補道趙濱產均到陸師學堂候補道俞禀知今日陸師學堂　學二十一新任兩江督憲　會正任高縣李普潣自揚洲淸理交欵並赴蘇回湖北知府王仁俊奉署督憲委派赴日木考查學務並視察博覽會縣丞陳炳奎禀知奉委解兩江忠義錄赴蘇卽辭墄右營守備董玉棻叩謝河運保二品封典 
[蘇省官報]  
　　二月二十三日同知高繼昌禀知赴滬見道憲知縣伍輝裕禀知到撫署文案差冷利南由周圩港厘局來李輔燥禀謝奉飭二十三年分海運案内蒙保補缺後以直隸州用伊立勳禀謝奉委吳江厘局並銷撫署文案差吳縣主薄簡恩錫禀謝奉委會辦三邑小學堂敎習差府經歴程杰禀辭赴常州勸辦振捐差縣丞萬鍾安禀知奉籌振總局委勸辦賑捐差二十一日統領蘇防等營總理營務處候補道松峻禀辭赴寗見督憲知府孫毓驥禀謝奉委赴釁澤公幹奉賢縣傅禀到二十一日知府田庚禀知今日奉藩憲委課吏館月課監塲趙曾　禀知丁外調署鹽城縣戴光禀到宿遷縣林士菁禀辭赴任知縣朱賡且由瀏河厘局專丁來省禀謝奉飭一年期滿比較有盈照章留辦一年巡檢高元鑑禀謝委署震澤縣典史事 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年二月十七日京報全錄]  
　　宫門抄諭旨均錄正張○署江督張奏爲煤南省創建三江師範學堂摺○盛京將軍增　奏爲侍郎因病出缺請旨簡放摺○滇撫林奏爲兼署督篆日期摺○署浙撫誠奏爲遴員調署知縣片○又奏爲知縣虧短交代依限完淸懇恩開復原官片 
太子少保頭品頂戴署理兩江總督湖廣總督臣張之洞跪奏爲江南省創建三江師範學堂以端敎法而裕師資𢚈摺仰祈聖鑒事竊照江寗省城遵旨攺設高等學堂及府州縣中小學堂各一所業經前督臣劉坤一護督臣李有棻將籌辦情形先後奏陳在案惟學堂一事　大思精其中議籌繁多而次第秩然不可紊越必須扼要探原方有下手之處查各國中小學堂教員咸取材於師範低堂是師範學堂爲教育适端之地關係尤爲重要兩江總督兼轄江蘇安徽江西三省此三省各府州縣應設中小學堂爲數浩繁需用敎員何可勝計若未經肄業師範學堂延訪外國良師研究教育之理講求教授之法及管理之法遽任以中小學堂教員必致疏漏凌躐歧節補救徒勞鮮功且詳略參差各學堂學派學程終難畫一經臣督同司道詳籌度支惟有專力大舉先辦一師範學堂以爲學務全局之網領則目前之致力甚約而日後之發生甚廣兹於江寗城北極閣前勘定地址創建三江師範低堂一所凡江蘇安徽江西三省士人皆得入堂受學查直𨽻督臣袁世凱奏建師範學堂定全省學額爲八百名延聘日本師範教習十二人兹爲三省預儲師範學額自宜酌量從寛現擬江蘇省寗屬定額二百五十名蘇屬定額一百五十名安徽省定額二百名江西省定額二百名共定額爲九百名其附屬外學堂一所定學額爲二百名所有師範生及附屬小學生均由地方官出具印結取具本生族鄰甘結保送考選入學開學第一年先招師範生六百名三年後再行續招足額前三年教小學堂之師範生約分三級如一年速成科二年速成科三年本科以便陸續派赴各州縣充承學堂教員第四年卽添置高等師範本科精研教充學理以教中學之師範生備各屬中學堂教員之選現已延聘日本高等師範教習十二人專司講授教育學及理化學圖畫學各科並選派舉貢廪增出身之中學教習五十人分授修身歴史地理文學算學體操各科學堂未造成以前暫借公所地方於本年先行開辦練習教員之法令東教習就華教習學中國語文及中國經學華教習就東教習學曰本語文及理化學圖畫學彼此各爲學友東教習不得視華教習爲弟子在日本語此法各爲互換知識俟一年後學堂造成中國教習於東文東語理化圖畫等學通知大略東教習亦解叅用華語以教授諸生於問答無虞扞格再行考選師範生入堂開學則不必盡借繙譯傳達可免虚費時刻誤會語氣諸弊收效尤速其購地建堂經費已據江甯藩司籌撥應用其常年學堂經費如華洋教習各學生飯食冬夏講堂及操塲衣冠鞾帶臥具紙筆镫火獎賞監督提調監學庶務各委員司事人役薪工及一切雜用之屬每年需欵甚鉅已議宜由江蘇藩司於一年先協撥銀一萬兩以後每年協撥銀四萬餘兩擬令安徽江西兩省各按學生額數每名每年恊助龍銀一百元不過稍資津貼不敷尙鉅所有全堂三省學生學費自應專籌的欵濟用查江寗銀元局鑄造銅元最爲便局要政行銷頗暢甚有盈餘現已由該司詳請添購新機增建廠屋大加擴充卽以歲獲盈餘專供該學堂經費之用此舉爲三省學堂根本教員得人起見雖江南財力支絀不能不設法籌措勉爲其難至學堂建造規模及一切課程辦法經臣專調曾赴日本考察學校熟悉敎育情形之湖北師範學堂學生來寗精繪圖式詳訂章程總期學制悉臻完備合法並於省城設立兩江學務處一所派委司道等員會同綜理加意講求督催興辦以仰副隔朝興教勸學造就人材之至意據江甯藩司李有棻會同學務處司道具詳前來所有江甯省創建三江師範學堂緣由謹會同江蘇撫臣恩壽江蘇學政臣李殿林恭摺具奏伏乞皇太后皇上聖鑒訓示謹奏奉硃批管學大臣議奏欽此 
奴才增祺跪奏爲侍郎因病出缺𢚈摺具陳仰祈聖鑒事竊盛京禮部侍郎榮惠自入冬以來觸發喘𠻳舊疾旋復嘔血於十二月十六日申刻因病出缺據該家屬呈報將遺摺一件請代遞前來奴才查該侍郎現年七十六歲先於道光年間由唐古忒學生補八品筆帖式薦陞主事調古北口驛站章就旋以庫倫司員隨庫倫辦大臣張廷岳在恰克圖舉辦團練堵剿逆匪維時畫夜嚴防勞　頗著而寒喘之病亦於是乎伏厥後補授上書房諳達復奉旨派充三座塔理事司員廻翔侍閣晉職卿貳本年三月蒙簡調盛京禮部侍郎到任後雖步履蹀　精神漸衰猶復勉力支持矢愼矢勤每勸節勞自攝輙以時局艱難受恩深重未報涓埃爲言示意醫藥岡效遽爾出缺其景况倍極蕭條僅有一子世林在理藩院供職除派員將身後一切事宜妥爲照料侍郎一缺應請旨簡放以重職守再禮部侍郎印鑰及牛馬稅監督關防照章遞由兵部侍郎薩廉暫行兼攝合併陳明謹𢚈摺具奏伏乞皇太后皇上聖鑒訓示謹奏奉硃批知道了欽此頭品頂戴兼署雲貴總督雲南巡撫臣林紹年跪奏爲𢚈報微臣兼署督篆日期叩謝天恩𢚈摺仰祈聖鑒事竊臣前准督臣魏光　咨開初十日准電傳光緖二十八年十一月初七日奉上諭雲貴總督著丁振鐸署理未到任以前著林紹年暫行兼署欽此當以臣甫經到任一切尙待諮商留督臣暫緩交卸陳明在案兹於十一月二十八日准督臣派員將雲貴總督關防並王命旗牌文卷等齎送前來臣當卽恭設香案望闕叩頭謝恩祗領任事訖伏念臣以菲材渥承寵眷疆圻驟任報稱毫無兹復𢚈奉恩綸兼權督篆撫衷循省彌切悚惶查雲貴地處邊隅總督任隆兼轄苗夷雜處撫馭貴各得其宜文武兼資舉措期悉衷於正以及剿匪籌邊諸要政皆非疏才淺識所能　臣惟有殫竭血誠悉心經理不敢以暫時兼署稍涉因循以冀仰答高厚鴻慈於萬一所有微臣兼署督篆任事日期並感激下忱謹𢚈摺叩謝天恩伏乞皇太后皇上聖鑒訓示謹奏奉硃批知道了欽此 
誠勳片再烏程縣知縣李光益調省差委所遺員缺應卽鄰員接署查有錢唐縣知縣汪文炳堪以調署遞遺錢塘縣缺查有部選景寗縣知縣鄭汝騤堪以調署據藩臬兩司會詳前來除批飭檄遵外理合會同閩浙總督　許應騤附片陳明伏乞聖鑒謹奏奉硃批吏部知道欽此 
誠勳片再前署寗海縣知縣葉級蘭交代案内短欠司庫光緖二十六年省南米折銀一千九百二十兩裁兵米折銀一百二址六兩零又二十六年留備榖價錢九百八十二千零前因逾限未據掃解經前撫臣任道鎔於光緖二十七年七月十八日會摺奏叅革職勒追欽奉硃批著照所請該部知道欽此當經恭錄轉行欽遵在案兹據兼署布政使黃祖絡詳稱查葉級蘭短欠前項交代銀兩並榖價錢文已據先後解淸詳請奏明開復　情前來奴才覆查無異合無仰懇天恩俯准將已革前署寗海縣知縣候補知縣葉初蘭開復原官以資觀感謹會同閩浙總督臣許應騤附片具陳伏乞隔鑒衷示謹奏夺硃批著照所　該部知道欽此 
 
 

Page 13

 
 
[光緖二十九年二月十八日就報全錄]  
　　宫門抄諭旨均錄正張○署江督張奏鹾員被叅可原才守可用懇恩開復原官摺○又奏鹾員虧短交代請旨革追片○禮部奏爲請旨摺○又奏爲請旨行大饗禮片○又奏爲請旨行敷土禮片○又奏爲重赴恩榮筵宴摺○東撫周　奏爲展　昭信股票請獎摺○又奏道員呈請開缺修墓遴員署理片 
太子少保署　兩江總督兼管兩淮鹽政湖廣總督臣張之洞跪奏爲鹽員被叅可原才守可用懇恩開復原官仍師兩淮候補以昭平允而資策勵恭摺仰祈隔鑒事竊據兩淮鹽運使程儀洛詳稱前兩淮候補通判杜際辰於光緖七年到淮二十六年三月委署兩淮海州分司運　於三月二十四日到任其時淮北適開庚子新綱在前丁酉戊戌乙亥三網在塲未運共有一百四十四萬五百餘包皆係已革海州分司　判徐紹垣在任時積壓未淸前督臣劉坤一因已亥一綱逾限已久於二十七年正月以杜際辰　運不力疏銷無術奏叅革職在案伏查淮北每網奏銷以十個月爲限從前辦理遵限銷竣絶無套搭自革運判徐紹垣骯法營私鹽法蕩然核稽積引幾逾一網之多查庚子年共銷鹽一百十二萬五千四百八包較之已亥年僅銷六十五萬七千三百六十包幾過其半是絀　在徐紹垣已亥年在任之時而不在杜際辰庚子年在任之時杜際辰在任祗五個月十四日運數有九十餘萬包北鹾奏定限綦嚴所以使任事者有所敬惕如果本任運售不虧卽可以吿無罪察核杜　辰在任有數月運數較之全綱所短無幾以銷數而論庚子年亦銷一百十二萬有奇是其銷數亦不爲虧此因卽案堪證無可虚假惟被已革運判徐紹垣貽誤在前陳鹽套搭其積滯在塲丙申丁酉戊戌三網共有二百四十餘萬包接署之員勢不能將前任之鹽不銷不運而專爲已任自便之事以致杜際辰所　所運皆爲徐紹垣彌墊本任已亥網竟致無可運售遂獲叅咎然將案情叅觀杜際辰之代人受過其寃抑人所共知該革員謹愼廉明實屬不可多得且前督臣劉坤一曾以該員操持嚴謹奏蒙傳旨嘉獎當此整頓鹽務需才孔亟之際若任其廢棄終身誠屬可惜理合詳請具奏懇恩開復仍歸兩淮候補等情前來臣覆查該司所詳皆係實在情形訪諸輿論僉謂杜際辰才守可用其被叅運鎗遲滯其咎在徐紹垣而不在杜際辰開復原官仍歸兩淮候補以照平允而資策勵之處出自逾格鴻施理合𢚈摺具陳伏乞皇太后皇上聖鑒謹奏奉硃批著照所請該部知道欽此 
張之洞片再兩淮候補運判蔣志沂前署通州公司任内經手倉榖公欵計應交錢四又候補鹽大使龔照琨前署金沙塲大使任内應解徵存折價等欵計銀一千二百餘兩事關公欵　糧該兩員卸事已久延不解繳迭次札催仍復岡應據兩淮鹽運使程儀洛詳請暫革限繳前來相應請旨將兩淮候補運判蔣志沂候補鹽大使龔照琨二員暫行革職一俟欠欵繳完再行開復理合附片陳明伏乞聖鑒謹奏奉硃批著照所請該部知道欽此 
經筵講官禮部尙書臣世續等謹奏爲請旨事本年正月初三日内閣奉上諭朕𢚈奉慈禧端佑康頤昭豫莊誠壽恭欽獻崇頣皇太后祗謁西陵於三月初八日扄鑾著各衙瘦敬謹預備等因欽此欽遵鈔出到部臣部例載每歲淸明中元冬至歲暮均爲大祭又載大祭之期適逢皇帝謁西陵躬親行禮等語又道光八年奉上諭勝於九月間祗謁不陵次日親詣裕陵行大饗禮昭西陵孝陵孝東陵景陵同時遺王恭代又祗謁西陵次日親詣昌陵行大饗禮東陵泰東陵同時遣王恭代等因欽此欽遵亦在案本年三月皇上祗謁西陵計程適値淸明是否遵酌成案於墓陵親行大鄉禮並同時遣王於各陵恭代行禮之處伏候訓示遵行謹𢚈摺具奏請旨奉歶欽此 
禮部片再恭查歴届陵寢祭祀視行禮節皇上均於謁陵次日行大饗禮本年三月皇上祗謁西陵於初八日啓鑾計程初九日係謁陵之期適値淸明應否即日行大鄉禮抑殿期於次日親行之處謹附片具奏請旨奉旨欽此禮部片再查臣部例載每年淸明於各陵皆增土一擔令承祭官跪上於寳頂等語至親詣行敷土禮歴奉特旨遵行非每年常制本年三月皇上祗謁西陵是否親行敷土禮抑仍照常年例行謹附片具奏請旨奉旨欽此世續等謹奏爲重赴恩榮筵宴事准廂黃旗滿洲都統咨稱據印務叅領中桂等轉據本甲𠻳佐領成鐸案呈本佐領下尙書銜花翎頭品頂戴前任山東布政使崇保現年八十九歲於道光丁酉科中式文舉人辰科中式文進士於光緖二十三年丁酉科鄉試値周甲之期奉旨准其重赴鹿鳴宴蒙恩賞加尙書銜兹届光緖三十年甲辰適逢周甲之期查僣歴科重赴恩榮筵宴先期呈報之案相符造具該員屢歴淸册咨部查照辦理等因臣等查科塲條例内開會試中式已届周甲之期准其重赴恩榮筵宴三品以上大員專摺奏請等語今前任山東布政使崇保於光緖二十三年重赴鹿鳴筵宴蒙恩賞加尙書銜明年甲辰恩科會試又逢周甲之期覈與重赴恩榮筵宴之例相符自應准其重赴恩榮筵宴係三品以上大員例得專摺奏請應如保量予恩施之處臣等未敢擅擬恭候特旨遵行伏乞 
[皇太后皇上聖鑒爲此謹奏請旨奉旨一道欽此]  
　　頭品頂戴兵部尙書銜山東巡撫臣周馥跪奏爲山東照信股票未克依限請獎擬懇量予展限恭摺仰祈聖鑒事竊查山東官民認借　信股票銀兩前因限期届滿未及請獎者尙多經調任撫臣張人駿奏請展限一年奉硃批著照所請該部知道欽此欽遵轉行遵照在案兹查自光緖二十八年正月二十八日起至二十九年正月二十八日止展限屇滿而未獎者尙有銀四十餘萬兩誠以欵項零星捐列繁雜核計獎案銀數不易吻合有願請獎而尙須補繳者且有以前奉諭旨不准抑勒如不願請獎仍冀歸還本息者雖經疉次嚴催而請獎者尙屬寥寥現在限期已届倘因逾限而不能誌獎似不足以昭大信查奉天直𨽻等箥均因照信股票未克依限請獎奏請展限半年奉旨允准在案山東事同一律擬請援案再展半年以光緖二十九年七月二直九日限滿俾得飭屬詳細查催以免遺漏據布政使胡廷幹詳請具奏前來臣覆核無異理合𢚈摺具陳伏乞皇太后皇上聖鑒飭部查照施行謹奏奉硃批著照所請該部頟道欽此 
周馥片再據二品頂戴濟東泰武臨道吉燦升禀稱該道服官多年久離鄉井近拉家信知祖墓年久失修坍塌過甚松揪遙望寢食難安惟有禀請開缺俾得回籍修理並請先行委員接署以便淸理交代請咨啓程等情臣查該道吉燦升由牧令歴保道員補授今職整頓河防吏治均極認眞兹以祖墓失修力請開缺情詞眞摯自應准其開缺先行委員接署查有候補道潘延祖堪以署理除檄飭遵照外相應附片陳明伏乞 
聖鑒飭部准其開缺再所遺員缺例應留歸外補合併聲明謹奏奉硃批吏部知道鈆此 
 
 

Page 14

 
 
[光緖二十九年二月十九日京報全錄]  
　　宫門抄諭旨均錄正張○桂撫王奏爲桂省兵災交近鉅欵難籌懇恩截留應撥松滬浙東貨釐銀兩以濟要需摺○又三爲休致知府報効軍火鉅欵懇恩開復原官仍歸廣東補用片○又奏知縣虧短交代請旨攜頂勒追片○直督袁奏爲整頓宣化府屬及張獨多三廳鹽務摺○廣西學政汪奏爲展緩南汰泗鎭各屬歲科考片 
頭品頂戴廣西巡撫臣王之春跪奏爲桂省兵災交廹鉅欵難籌懇恩截留應撥松滬浙東貨釐銀兩以濟要需𢚈摺具陳仰祈隔鑒事竊臣據署鹽法道兼梧州關監督張鴻順詳稱竊照梧關項下每年應撥松滬貨釐銀八萬兩浙東貨釐銀二萬兩二共銀十萬兩歴年均遵照撥解現屇本年撥解之期自應迅籌匯解惟前奉札開左右江水旱成災業蒙天恩撥銀二萬兩賑濟而災區太廣爲日方長飭在洋關暫挪銀十萬珦購米糶賑當時梧關無欵可籌祗得移緩就急將應撥松滬浙東貨釐銀十萬珦提借購木在案現値庫空如洗所有前項貨釐銀兩實屬無可撥解且廣西軍務未平加以荒歉應支餉項藩庫搜索已空時在關稅項下提發大避攸關不得不先其所急現在關稅各欵涓滴無存明年卽使旺徵已覺難於彌補據情奏懇將前二欵截留兩年以本省之欵先濟本小民食軍餉一俟民困稍蘇軍務稍定再行撥解以符原案等情前來臣查廣西梧關應解貨釐銀兩本係撥補松滬浙東之欵如果稍可支持詎肯飾詞停解無如窘迫危急之狀有非筆墨所能宣者桂小每年入欵一百一二十萬兩歲出一百三十餘萬兩常年無事之時猶且息借商欵勝挪勇餉强爲支拄近年疉增新舊洋欵將各屬存倉兵米及潘庫一切雜欵悉索無餘搜括已窮不得已而向洋關挪借前撫臣丁振鐸奏明招商承辦續餉而地方多事續餉難收仍歸無著岌岌情形已覺不可終日本年大兵雲集軍餉奇窮加以飢民衆多深虞裹脅前經奏明在梧關提借銀十萬兩買米賑糶原以定民心而弭隱患該道無欵可籌卽將應撥貨釐挪移應急本屬不得已之苦心現當撥解逾期欲如數籌還而稅項匱乏難爲無米之炊且民飢餉絀待濟孔殷凡防勦撫恤之需悉關一省安危之局此後應支欵項更難預計體察情形微特今年未能解濟卽明年災荒兵燹之餘撫恤遺黎籌辦善後需欵尤屬不咨雖欲照竟勉籌而力盡筋疲點金乏術且恐大局决裂更貽後患思維再四惟有仰懇天恩俯准將西省梧關項下所有每年應解松滬貨釐銀八萬兩浙東貨釐銀二萬兩自光緖二十八年起截留兩年以爲賑民養兵之用庶軍士有飽騰之樂饑民無潰變之虞俟兩年後喘息稍定卽當查照成案按年撥解斷不敢藉詞延宕致負高厚鴻慈所有桂省兵災交迫鉅欵難籌請截留應撥松滬浙東貨釐銀兩緣由除分咨外務部户部曁兩江浙江巡撫臣外理合繕摺具陳伏乞皇太后皇上聖鑒訓示謹奏奉硃批户部議奏欽此 
王之春片再廣西現辦軍務槍械異常缺乏疉次籌欵採購而庫帑奇絀無米爲炊正深集灼兹據休致即選道廣東候補知府盧秉政禀稱現在匪徒衆多桂省軍火匱乏秉政世受國恩願將歴任謮存廉俸凑成庫平銀一萬兩儘數報効爲購置軍火之用不敢仰邀議叙並據將銀兩如數呈繳前來查該員盧秉政兩任惠州府篆循分供職光緖一十六年由惠州交卸回省時値已故督臣李鴻章奏陳小闈姓及緝捕經費禁招商承餉化私爲公以該員資望較深辦事破除情面委令督辦商餉計歲收銀三百萬元按月督解毫無遲誤因認催收於各項私規一律裁革以致結怨於人造作蜚語前督臣陶模未及確查奏叅休致紳民皆爲惋惜查四川彭縣知縣羅雲碧因案被叅休致經前四川督臣奎俊查明政績昭著奏請將休致　銷以原官留於原省補用奉旨允准在案該員盧秉政諳練明達其被叅情事與羅雲碧大致相同現復報効軍火鉅欵於桂小軍務大有裨益其急公好義之忱尤有足嘉者合無仰懇天恩俯准將卽選道前廣東候補知府盧秉政註銷休致處分仍以原官升階歸廣東補用以彰公道而昭澈勸出自高厚鴻慈謹附片陳明伏乞聖鑒謹奏奉硃批所請著不准行欽此 
王之春片再查前署昭平縣知縣熊光瓚徵存光緖二十七年分地丁米折耗羡等項共銀百四十四兩一分三釐交卸日久延不批解據萍臬兩司詳請摘頂勒限完解前來相應請旨將前署昭平縣知縣熊光瓚摘去頂戴勒限兩月内將欠解前項地丁米折耗羡銀兩掃數解　倘逾限不解再行從嚴叅辦謹會同署兩廣總督臣德壽𢚈摺具陳伏乞聖鑒訓示謹奏奉硃批著照所請該部知道欽此 
太子少保北洋大臣直隷總督兼管長蘆鹽政臣袁世凱跪奏爲整頓宣化府屬及張獨多三廳鹽務以濬利源恭摺仰祈聖鑒事竊照宣化府所屬十州縣及張家口獨石口多倫諾爾三廳地方　食靑白二鹽靑鹽產於蒙古烏珠穆沁王等旗地面白鹽產於西蘇尼特及大馬羣等處地方向由蒙古及内地商民運貨車駝乘便載返進口各鋪均可搭賣且有設攤零售者約計每年進口靑白二鹽共有一千四五百萬斤除三廳境内上年始經察哈爾都統奏辦釐捐外其餘各州縣間有漏規並無稅課現當時局艱難庫帑空匱亟應開濬利源以濟要需前由籌欵局派員往查堪以招商試辦卽經檄飭運司悉心妥籌詳辦兹據該司汪瑞高覈明詳覆擬請在於萬全縣屬張家口鎭設立督銷總局赤城縣城設立分局並於張家口廳界之十八爾台獨石口廳界之單巴諾爾及距產鹽相近之才得木等處設立收鹽廠三座招商收買公運銷售每鹽千斤擬請暫完課銀二兩無論銷數暢滯每年暫令包交課銀三萬珦除都統衙門所收鹽釐循舊抽收外其餘一切陋規花費槪行裁革俟試辦一二年後視銷數之多寡再行妥定章程查有中書科中書王乃莊久在張家口外經商家道殷實現辦察哈爾釐捐於鹽務情形頗爲熟悉擬與訂立合同派爲督銷局總董令其籌集資本收買鹽斤分運濟銷並酌發官本以助商力之不逮嗣後銷鹽商販均令赴局領運不准自行收買轉賣違者以販私論局中買賣鹽斤擬令按照成本酌加運費稅課並比照舊價値仍由該司遴派謂補務關同右查美蔭督同該總董妥爲經理兼司稅查並隨時會同地方文武認眞彈壓以杜爭端而訪流弊惟開辦之初蒙民商販難保不觀望疑慮應請由理藩院行知察哈爾都統及各該旗王公轉飭該管地方弁兵一體遵照再查設廠之才得木地方及鹽車往來常經之阿力閣爾可力閣爾奎同河一帶進口之路均係蒙古地面應請責成該管旂員派兵保護照料其蒙古交界以及口内設立局廠地方所需巡勇擬令該局廠自行招募應用訪照商巡章程造具花名淸册送部查覈此外一切未盡事宜隨時察酌詳辦等情詳請具奏前來臣查直隸各州縣蘆網引岸商運鹽斤均係接引完課宣化府所屬十州縣及口北三廳同屬直隷其所食淸白二鹽獨無稅課鄰岸頗受其累若不設法整頓深恐寖灌腹地於蘆網關碍匪細該司所擬辦法洵足以補救鹽法開濬利源自可准其試辦相應請　旨飭下理藩院行知察哈爾都統及各該旗王公轉飭該管地方弁兵一體遵照並責成該管旂員派兵保護照料以免疏虞理合附片具陳伏乞皇太后皇上聖鑒訓示謹奏奉硃批著照所請該衙門知道欽此 
汪诒書片再臣因南寗一帶瘡痍未復應試者寥寥且今年係科塲年分若待各屬試畢勢必有誤錄科事宜前商同撫臣電奏請將南汰泗鎭各屬歲科考試展至下届併補隨由軍機處電傳奉旨照辦欽此現在潯州科試已畢遵卽束裝由潯回省將桂林府屬科試及錄科一應事宜次第辦理查廣西桂平梧鬱潯五屬土匪雖多尙無游匪钗結經撫臣王之春親督各軍並嚴飭地方官分别剿辦搜捕漸次可期肅淸惟連年水旱兵疫百物昻貴民情頗形困苦謹附片具奏伏乞聖鑒謹奏奉硃批知道了欽此 
 
