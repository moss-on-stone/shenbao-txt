# 1885 - 81 - 4904293

 

Page 1

 
 
[汕頭售報] [  申報舘主人啟]  
本舘現託友人在汕頭經理申報事務並售申報舘與點石齋所印各書籍該價悉照仿單概不增減汕頭士商有賜顧者可就近向汕頭鎭帮街榮義綢庄内申昌分店購取欲看申報亦望向該分店告知住址自當按期送閱不悞 
[三十三號書報出] [  申報舘主人啟]  
自法人侵犯甬防遠近商民皆欲尋消問息本舘深知諸君殷盼故正月十五日之戰特派友人附江表船前往觀戰兹將該處海口形勢山名地名砲台營盤内口外海兩國兵輸駐泊處所攻擊情形一一描繒朗若列眉閱者不啻身臨其境親觀戰事現日列入此次三十三號畫報以供衆覽畫報之首仍送畫　兩圖一爲山水任君伯年所繒一爲人物沙君山春所繒筆致超妙大可寳貴畫報仍然九圖末附淞隠漫録圖說一則閱者鑒之此佈 
[論西人皆願中法言和]  
客有問於余曰中法之事迄今己三易歲華矣始而詰責繼而訂約後且强敵寒盟兵戈斯起近得總署電音言法人以勞師無益忽有悔禍求成之說各西報亦謂中法兵畔漸有敉甯之兆我中國薄海人民厭聞鋒鏑一聞于戈可易爲玉帛雖婦人孺子牧竪販夫無不以手加額欣欣然喜復覩承平景象然此皆食毛踐土之倫戴天履地之輩無怪其惡驛騷而喜平安至若各國西人方域固各判也言語固不同也性情嗜好又逈乎其隔天淵也不特與中國如風馬牛之不相及卽與法人雖屬同洲亦未必痛癢相關休戚與共我不知其憑軾而觀之際果欲和乎抑不欲和乎察應之曰西人亦何嘗不欲和哉吾觀法衅初成之日英國巴欽使不憚煩瑣竭力調停及戰事己開美國楊欽使又往返熟商欲敎魯仲連排難解紛故事此雖託之空言未能收其實效然其中心固己灼然可見苟各國不望其和而謂肯若是不愔舌敝唇焦乎客曰是殆不然我問法虎狼之國猶之戰國時之强秦也其君喜事無一日不思弄干戈其民好剛無一日不思興戰鬥况拿破崙第三覆亡之後君若臣臥薪嘗朋力征經營十餘年來士馬飽騰器械精利平日鷹膦鶚視常有躍躍　試之心特畏同洲各大國兵械適足以相當糗糧不難於預備一旦衅生疆場正如衆人逐鹿不知鹿死誰乎故未敢輕於一試耳此次有事東方各國深幸其以鄰爲壑無睱魚肉同洲卽法欲罷兵息事亦且挑逗之慫恿之以冀其一往　前不復廻顧亦誰則望其言歸於好易兵車爲衣裳乎余曰如子之言亦足備一說然尚未嘗統全局而一籌之也歐洲各大國如英如德如俄皆以通商爲開章第一義固盡人而知之然近日歐洲局面實己無利可圖盖一二百年之　歐洲風氣大開自朝廷以迄士農工商皆竭其材力心思以冀利權之在握彼善營子母我善逐錐刀彼善創汽機我善闢地利欲求什一之利憂戞乎其難之不得己幡然變計東向亞西亞另覓　源我輩但見其于道光之季年始得與中國通商而不知其未雨繆綢預期布置蓋己煞費數十年苦心矣自是三十年來中外相安無甚變故一旦因法人生事氛起海疆貿易塲中大爲減色帆舶輪船置之無用棧屋住房半多空閉不持徒擁厚資數百萬不能利覓　頭卽遠涉重洋思欲爲人作嫁者亦多賦閒家食莫展一籌各洋商向猶望承攬中國運漕亦爲一大宗生意自法人下　米之令不能飛挽至津而各洋行又復大失所望甚且有挈家室携妻孥衣于斯食十斯數十年安之若堵者近亦風鶴心驚臥不安枕是三十年來苦心孤詣遠慮深思不惜重貲不避嫌怨以創成此通商之局不且因法人而一旦壞之乎故各國而與法爲黨則己各國而不與法爲黨則見其滋擾也莫不痛恨之怨懟之朝夕禱祀默冀中國可和則和不再觀兵於海上庶和局可以保贸易可以通俾不致坐困於數萬里重洋之外至如子言日後之害則各國自能修德行政練兵增械防患於未至熟籌於事先法雖以雄武著海邦恐亦不敢貿然肇端以自取滅亡之禍也客曰一經子言各　之願和並所以願和之故固己朗若列眉然則目前旣有可和之機諒各國仍當竭力賛成以力保亞洲大局子盍先誌其語以備日後印証之資乎余曰諾遂援筆書之 
[電報譯録]  
　　字林西字報載有倫敦本月初十日發來電音云英兵部大臣己出令凡諸兵船皆須戒嚴以待一聲令下卽可啟行又言印度有地名闊太者亦己調集兵丁大加嚴備矣 
[杭電述要]  
　　昨晚九點十分時樓得杭州訪事人所發專電云本日寅初杭垣大教塲後旗營火藥局忽爲雷 
火所擊焚去火藥五百担鉛九數箱局中房屋亦悉被燒燬雖在局各人尚無性命之慮然變生意外所失己不貲矣本館按杭州至滬相距數百里而清晨之事傍晚卽己報知其迅速實有難以意料者電之爲用大無哉 
[美電譯登]  
　　北通州友人來信云聞正月二十八日美國駐京欽使楊約翰接到美國内務大臣來電言法人有禁止他國代運中國冬漕之事我國可遵其禁令傳示商輪無庸裝運但前聞英國曾照會法人略云運粮與運餉械有别貴國不能攔阻旋法人覆以若必欲代中國運粮則我國定將天津海口封閉按此說前己略述今潞江亦有是傅聞故再録之英國之言自是正大若美廷所爲未免過于惟命是聽矣 
[津門紀要]  
　　天津武備學堂係德人李保爲教習卽日前從德聘來之二十餘人中傑出者也本月初三日帶同學堂員弁數十人隨總辦馬翰卿觀察往大沽閱操並查勘砲臺同背是否得有安置炮位是否合式說者謂李君講求武備頗覺認眞與虚行故事者不可同日而語云○日本全權大使伊藤君奉使晉京一事早列報端兹悉日使晉京後其隨員之留津者尚有若干人分駐該領事署及各旅邸所有兵丁則住在寄泊杏花村之小兵輪上暇時戲以一文錢擲河于華人見卽拾取爭先恐後餘力不遺若不知日人之有心侮己者至本月初四日又有日人數名入京○浙省官塲發電至津言有員弁若干人將至機器東局學習燃放水雷及一切技藝查水雷係防海要需有治法尤貴有治人北洋自八年前聘請德人柏專敬就東局教授電報學生其外學堂卽兼教水雷各藝隨在大沾設立水雷營於是燃放水雷藝臻純熟者當以北洋爲首屈一指然聞旅順口從德國購到極大水雷兩個擬置海口以遏敵船放下之時兵勇不自小心以致互相擊撞其一匿跡銷聲幾如針沈大海其一大聲發於水上不殊石破天驚然則此中奥妙猶未可云精通也特此事得諸傅聞猶未敢信以爲實耳○每届江浙沙船抵津自分司南起至紫竹林迄小瀏莊所有鋪户均以 
 
 

Page 2

 
 
船上生意爲大宗不特帶來貨物梢去土儀買者賣者及經紀者均沾利益卽下至駁貨之小艇攬脚之毛驢亦無不利巿三倍至烟樓酒肆茶寮妓館等之專恃此者更無論矣尋常二月望後至三月初旬一片春帆蟬聨而至耆舵水手亦在山滿山在谷滿谷巿面頓爲之改容今年海面梗阻船不前來不特糧米拮据卽津通兩處生涯亦將大爲失色食肉寢皮法八其能免爲怨府乎○法人封米出口自以爲斷我餉糈和議可從速定不知事關商局米石不能與軍械從同攬載由人不能禁止英國旣己出而阻撓若德國則直欲與我朝代運如有攔阻當押以兵輪在海疆從事北洋大臣李傅相以仰人鼻息終非得計合計常年無論沙船輪船每石運費計亦不貲現己委員南來深辦兵米從運河北上試計運費若于如果不相逕庭則江蘇白糧當從運河北上法人雖狡亦何益哉 
[誤期致敗]  
　　去臘諒山之失法燄復張凡屬食毛踐土之儔無不同深義憤頃聞金陵大憲接到王朗青方伯來書一切情形較爲詳確用亟録之以供衆覽先是潘王蘇三帥約定於臘月十三日同進以期聚法人而殲旃是日王朗青方伯先到正在秣馬厲兵忽接潘岑軒中丞來函云因軍械未齊不能進發維時法師業己壓境斷無退讓之理只得激勵士卒直前搏戰三盪三决殺賊頗多無如敵人四面兠圍我軍另無後繼勢漸不支幸蘇元春軍門續到揮兵接仗方將王朗青方伯救出然銳氣己挫祇得退回法人旣占形勢遂爾長驅直入諒山之失實由於此此係官場的信因由驛遞以致稽延閱者幸勿笑爲失晨之雞也 
[宣光戰事詳述]  
　　宣光之戰本舘早據海防訪事人來信録登於報兹閱循環報登有此事言之頗詳可與前信相發明爰再録之據稱香港爹利嘉輔西報接到西歴三月初十日河内遞來信息詳言法提督率兵救宣光與黑旗接戰之事者據云此城自去歲西歴十月爲華軍與黑旗所困後經救兵馳至其圍遂解救兵復回河内四日後華軍又復出兵圍之至本年西歴正月圍困甚急華軍屢欲登城皆爲守兵擊退後城墻圯裂三處守城兵力不能支輙被華軍轟擊死傷甚衆因此法提督於奪諒山後立卽調遣前隊馳援宣光分爲兩軍一爲法兵一爲越南募兵帶有大炮及霍司葢斯砲前往至西歴三月初二日法人瞥見黑旂駐於一處離宣光約六英里該處河道有山阻隔砲船不能飛渡陸軍砲兵亦難前進且築有小炮台八座皆有坑可通者前有竹栅以護之黑旗之人皆在坑中法兵屯紥一處與之接戰連戰四陣皆爲黑旗擊退至第五陣法兵奮力而入惟山谷險阻不辨東西及深入時又見砲臺一行黑旂伏兵於暗谷中將刀石藥包等物亂擲於法兵之前法兵死傷無算是日下午始攻第一座砲台至夜間華軍率衆欲圍法兵隨被法兵擊退翌日一點鐘而宣光之圍遂解宣光守城法軍死者百五十人餘盡受傷其城己被困三十六日兵士皆處於地下以避華軍之炮若再圍七日則其兵盡死矣據法官所報馳赴救援之軍死者四百六十七人内有員弁二十五名所募之越軍其死傷不在數内聞此次法軍及所募越南人共死傷有數千之多查法人自東京開戰以來其死傷兵數以救宣光之役爲最現河内醫院法之傷兵無地可容茶害生靈法人其有悔心乎現華軍與黑旗仍紥於距宣光不及二英里之遥法人不敢出兵與戰再俟新兵至然後與華軍從事於疆塲之間聞數日間將有新兵五千馳赴該處若兵旣到卽行進兵於柳溪云目下天時不佳瘴氣暴發法兵病亡相繼軍無鬥志想我軍必乘此機會長驅直進以盡殲法人也不禁拭目俟之 
[京師瑣録]  
　　昨經日下友人郵示新年瑣話數則雖雪鴻陳迹己同明日黄花然録而存之以補日下舊聞之所不及亦可見皇洲春色固足眼界一恢也據云上元佳節巿肆皆懸燈結綵闘麗爭奇而以前門外大栅欄爲最熱鬧自十三日起至十七日止車擊轂人摩肩緑女紅男充溢巷口十六日張燈之際有一紈褲于弟乘輿携妓馳騁遊觀王巷口撞倒一頒白叟宛轉地上僅免於死事爲北城練勇局潬壓地面之勇丁所見揪御者痛毆之甲見而辱駡局勇復拖甲下輿揮拳毆擊且欲送官甲中餒向之緩頰勇始釋手主　二人乃御車載妓踉蹌而去○正月初六日上燈後有周姓瞽人手持錢票十緡行經前門外延壽寺街驀有匪人以白木捧作當頭之喝隨卽奪票而去次晚又有某甲行至該巷左提燈右携錢正在游目閒觀突聞𥒐然一響擊滅燈籠甲情急擲錢而奔赴琉璃廠東門官廳控告廳官立派兵役往捕比至則數人方將錢瓜分遂被獲到官審視諸犯皆左近良家子弟大半似曾相識遂傳集諸父兄到廳面加申飭嗣經諸父兄與甲陪禮事始得己○正月十三五六三日步軍統領堂官照例登正陽門城樓齊集南營叅將以下各員弁謂之調將各員弁皆預集正陽門外吊橋上謹敬伺候届時城上將燈縋下内有公文一件當差兵丁在城上分付火燭花砲均須小心等語城下一一答應應畢叅遊都守諸員各取一手本隨燈縋上復在吊橋南官廳前設一席棚將公文齎至棚中展閱閱竟面交各汛都守然後分頭歸署亦率循舊例也 
[甌東紀要]  
　　中法搆釁海防戒嚴温郡各當道相度地勢添築炮臺創造水櫃堵塞海口旦夕籌防不遺餘力新正按兵不動風鶴無驚各當道爰議將海防局並各署親兵概行裁撤詎知此令甫下卽接寗郡探　有馭遠等船失事石浦之信二十四　復接甯郡軍信言法船在鎭海口外轟擊砲臺被招寳山炮臺轟傷等語　憲張軍門遂飭廣勇及温防旗兵挑運瓦礫趕將前造水櫃概行裝滿以温標水師龍　等船載往七都靈昆地方相機佈置該處江口淺狹倘有警信不難立卽下沉城内所有瓦礫挑載一空内河各小船恐被兵勇拿住當差均己躱避卽柴船亦不敢入城以致連日柴價陡昂刻城内開元寺所駐温防旗親兵及東甌廟之練軍旗西稱溪之楚軍右旂均飭往狀元橋茅竹嶺各處駐劄以備海口守禦云○日内海道道不通船艘阻塞各局卡厘金並海關稅項清淡異常牙釐總局支應餉項眞有不能給發之勢所幸縣署開征錢粮尚屬暢旺否則兵餉定形掣肘矣○上月三十日温郡接到探報云法船業己修竣訂於二月初五日開仗官民冀望捷音莫不引領而待　實亦子虚烏有之談也○前報所載樂清　溪地方拿獲槍匪三十餘名一事當經程邑尊禀請將在事出力各人酌加獎叙樂清協秦協戎亦通詳各憲稱該土匪係兵弁奮力擒拿懇請獎叙劉大中丞謂一處土匪兩處請獎其中定有冒功混保等情札飭温處道查明確實明白詳覆觀察奉文卽將未行正法之匪提案研訊據供委係該處居民獲住與營内兵弁無涉觀察恐其中仍有不實不盡再飭分郡李君親往查訪查得實在情形均與匪供吻合業經銷差禀覆不識觀察將若何詳覆省憲也○邇來温郡各廟多演淫戲不特褻瀆神明抑且有傷風化經陳姓等牛員聨名呈請温觀際出示嚴禁誠哉法良意美也無如温民積習難返竟視憲示爲具文每一開塲依然故我陳生等遂將夤夜開臺挾妓點唱淫劇之某人指名赴縣禀請究辦矣維風化而懲浮靡是所望於爲人上者○温處道憲温味秋觀察政體違和久未見客近鎭海有警遂抱病與張軍門計議堵口禦敵之策並札飭瑞安縣程明府亦將海口堵塞以防法船攔入故該處升己購買樹木興工釘樁矣 
[九江碎録]  
　　署九江府經歴謝秉初叅軍於初五日申刻接印視事代理之劉松泉貳尹卽於是日交缷仍回保甲局○署九江關道嵩觀察崑聞定於十三日由省赴任關署書役辦理新舊交接事宜極形忙碌其行臺則己在嶺南會舘預備矣○九江近日天花盛行人家門前多懸紅布一片書聖駕在堂字樣盖亦習俗相沿也○九江鎭標各營火藥局向設城内小校塲瓦屋數椽派兵看守現在江防吃緊朱春山鎭軍以該局爲軍需重地守衛尤宜嚴密因飭新勁選鋒等營官帶同兵勇於局之四圍另築墻垣一道業於初八日興工矣 
 
 

Page 3

 
 
[蕪城瑣語]  
　　初八日二更後揚州南門内麻油巷某姓家失愼焚去新屋三椽聞此屋前燬於火去冬庀材重建甫經完工又遭回禄豈火刼果有定數歟○近來拐風甚熾前日新城儲子巷王姓女己十三歲被匪拐去偵騎四出蹤跡毫無忽聞鑼聲又響則馬巿口一九歲女孩又不見矣拐風如此誦如保赤子之詩不禁有望於賢父母 
[海客談兵]  
　　揚州人王某從軍臺灣近日航海歸來故郷親友皆欲趨問消息王乃抵掌言曰我在臺嶠時充當某營棚頭見法人醜類無多兵力甚薄而我軍戒備愈嚴如臨大敵統兵大帥又時時激勵士卒故士卒樂爲之用無不勇氣百倍所恨者法人每以重利誘我軍士暗傅消息於彼故我軍之一動一靜法人無不知之如能勾引一人爲彼間諜者謝洋二百勾引主帥左右者倍之貪利之人往往爲其所惑惟新到各營尚無此習若到防稍久者每營中必有一二人盖台灣瘴氣甚重軍士多吸洋烟冀以解除瘴毒旣吸烟則月餉不敷用度勢必取不義之財惟營官不及覺察耳此說也不敢必其確否姑照録之以告有統兵之責者 
[銀行停公]  
　　下禮拜五卽十八日係耶蘇怛化之期卽俗所謂外國清明也是日本埠各銀行均閉門停公十九日上午九點鐘起祗付不收至十一點鐘閉門二十日又係各銀行停公之期各處銀行是日皆不交易云 
[統領出巡]  
　　前日朱星鑑觀察駕坐測海輪船往余山一帶探視法船蹤跡並沿途查勘要隘以備設防晚始鼓輪回淞 
[法人慘酷]  
　　吳淞許某所有永吉祥商船去臘闕往高麗置買小青魚月初回棹前日行至余山洋面陡被法船截住上船查看見係　魚遂將耆舵擄去一面開砲將該船擊毁船上舵工水手共有二十人昨晨祇十七人狼狽回來尚有三人己被擊斃並聞沙船被擄者尚有新泰順夏永興金壽發三船均遭焚燬惟朱永太一船因有教中人懸旗示别得免於難法人之忍心害理加此豈大國之所爲經商海面者可不預爲之防乎 
[慘斃多命]  
　　往來吳淞上海之流雲小火船於昨晨九點鐘時由淞赴滬男女搭客共百數十人駛至陸家嘴相近驀有太古洋行之藍烟囱輪船順流飛駛而下流雲避讓不及遂被撞斷雖遇小船及救生局船援救奈人衆船少不免顧此失彼祗救起三十餘人餘皆與波臣爲伍噫數十里浦江並非重霧巨颶而變生意外竟爾淹斃多人殆亦刼數難逃部此本舘訪事人所探之情形也而西報謂該船機器艙係華人所管失事之故實係艙中炸裂所致然楊家渡輪船救生局距該船失事處不遠見聞較確接該局來信亦謂兩船相碰致罹此禍與本館訪事人所述情形相符然則西報所言或係傳聞失寔歟該局來信又稱該船失事後業經救起數十人餘人尚在打機至所救之被溺人等生者己詢明年籍换穿乾衣遣去惟有男女屍身三具又有小皮箱一隻請煩登報以便屍屬周知來滬認　云云併録於此以供衆覽 
[團操紀事]  
　　昨爲西商團兵大操之期下午三點鐘時先在英界老巡捕房空場上聚集越二刻折隊向北由大馬路西行過泥城外首隊爲馬兵二十八名各執腰刀駿足齊飛頗形矯健第二隊爲炮兵四十五名舁有銅炮二尊鋼砲一尊機器炮一尊末隊則吹手三十七名及紅衣團兵二百名軍容嚴肅步伐齊整至七點鐘整隊而回仍至老巡捕房空場取齊而散 
[縣訊沙船鬧事案]  
　　船帮鬧事時由勇獲住施念喬等七人經莫邑尊帶回縣署押候訊究各情早登前報前日下午邑尊飭提一于人研訊先據施供崇明人推車度日是日佇足閒觀誤被拘押朱開供溧水人前月來滬暫住南巿草鞋灣賣酒釀爲業停担其旁被拘來桑阮順之供江北人撐駕小船爲活不敢鬧事彭鳥松供推車餬口家居大南門内尚有老母不敢滋鬧求請開恩彭玉祥卽彭玉松供溧水人餘語含糊邑尊飭掌頰二十下始供推車度日不敢犯事俞阿二供在沈榮堂沙船爲夥素奉西教安分營生此番之事實係江北帮所爲求請明察邑尊飭提劉福金上堂令跪一邊復詰施朱兩人謂確由爾等爲首鬧事本縣早己認明豈容抵賴倘肯從實供招當念爾無知概從寛典如再游移卽用天平架答稱實未聚黨犯事邑尊謂爾等旣未犯事可知爲首者究屬何人答稱不知邑尊大怒喝令跪練復加研詰施始供犯事諸人中惟彭德小春兩人與小的相識餘均不知邑尊間彭等住居何處答稱未悉嚴加盤詰矢口不移邑尊遂飭仍將一于人分别還押再候復訊核辦 
[嚴訊拔妓]  
　　長順堂妓月娥被人拔去經黄太守飭拘陳其山及月娥到案分别押候覆訊己列前報兹悉前晚庭訊月娥並未投案據鴇婦王彩文聲稱去年十月間憑中買月娥出價洋四百元在現開長順堂沈何氏處爲娼兹據該氏來言月娥由客陳其山唤酒局行至正豐街突被多人扭令轎夫抬向西去當由跟隨之傭婦拉阻不料被己歇之老傭婦拖開俄被擁至坭城橋堍將轎夫打回明係拔到陳家去今被匿不放請爲追究跟隨月娥之傭婦供與同并稱老傭婦必知妓女下落因亦扭案老傭婦供初曾跟月娥鴇母王彩文以我不肯將言告伊遂將我停歇後未到過該妓處何以誣我串客拔妓陳其山供在公平洋行經收房租並無拔妓之事該鴇旣言唤局應請查所唤者酒局抑係戲局必有可証之處惟我去年曾同友人至該妓處　玩後未去過太守謂陳其山推得乾凈然則該鴇何以控爾陳答稱曾憶正月間治下禁賭甚嚴該鴇欲借我房屋挑頭聚賭我不允或者因此挾怨該鴇稱拔妓後沈何氏四處找尋陳曾唤地保徐炳出爲理勸償洋五十元我不允此可爲証陳又稱並未挽人理說太守謂老傭婦曰拔妓者陳其山也與爾無干爾當直說老傭婦堅稱不知太守怒喝掌頰至六十下仍極口稱冤太守隨命出外尋覓妓之下落禀候提質陳其山仍管押姑俟傳到地保徐炳及開妓院之沈何氏再行訊斷又聞陳其山以經收房租諸事未了求准交保出外料理靜候覆訊時卽可投案 
[封棧追洋]  
　　張和鑒控盛發客棧一案訊理情由前己兩登本報昨張又稱奉諭着該棧主彭慶和携林炳三字條取洋忽來一福建人知照棧主謂洋元萬不可取出倘若賠洋當受懲辦伊係過路之人不能久守稍停數日卽可無事卑職素通閩省口音故得傾聽明白彭稱從未有人如此囑我翁太守謂爾等不必爭論現祗問爾有無洋元彭稱請寛限三日尚須和人商酌太守謂不必嚕　諭將彭管押立派捕役將棧封閉如不繳洋定卽拍賣 
[郷愚可笑]  
　　本埠鐵路大橋化首野陌荒阡白楊蕭瑟廢墓之中忽露舊棺一具其上無盖其中無屍有水盈盈清澈可鑑遂有人倡言此係仙水可治百病凡有病者須焚香點燭默訴病由取水服之必愈郷民惑之羣以瓦鉢盛泥而插香燭焉膜拜墳前者日有數起嘻愚矣獨不聞元元聖祖五千言不言藥不言仙不言白日昇青天乎 
[英界公堂瑣案]  
　　假冒美商牛奶牌號案内之張茂祥罰洋五十元承發洋行經事人徐永明罰洋一百五十元等因節列前報兹悉張己繳到罰洋釋放徐則在押未繳昨據永發洋行東投案聲稱當向興隆洋行拍買此種牛奶共有八十三箱連徐永明共有三人經買且此牛奶並無牌號自轉售張茂祥始加添美商牌號徐確不知請免罰開釋夏領事商之黄太守謂原斷罰徐洋一百五十元旣共有三人經買其餘二人當各罰五十元則徐可僅罰五十元如二人不依儘可禀候提案押追該洋人尚嘵嘵置辨夏領事曰牛奶係孩子所食僞貨欺人恐害人家孩子 
 
 

Page 4

 
 
性命關係非輕爾家亦有孩子否隨斥退○前有揚州人王三鳳與其嫂王李氏糾𦆑涉訟業經黄太守斥釋昨該氏又將王三鳳扭案聲稱奉斷開釋夫弟出外近日又來滋擾請爲究辦太守以王三鳳無恥己極判押一月以儆○西包探厦門解送沿街聚賭之三人請訊并稱王阿昭楊雙福二人屢經犯案送辦羅阿順確是初犯黄太守隨判王楊各枷十天發頭門示衆羅從寛管押十天○一百零八號華捕稱昨見粥店門口堆積垃圾喝令掃除不依反敢行兇拘拿二人請辦黄太守隨判林鳳卿王恩福各責五十板以儆○義錦茶園管門西人稱昨夜陳其松强欲入内看戲不受阻攔將我毆傷并碎衣服爲此交捕送案陳其松供曾到該戲園尋友被阻致與理論不敢毆伊黄太守判罰陳其松洋二元給償該西人 
[竊案彚登]  
　　前報列徐財臨控稱被寓客陳裕林竊去郷人寄存之布六疋賣在英界王春林家昨日包探將王傳案據稱此布非由陳姓携來係買諸李姓云做營篷餘下我因出洋兩元買得並不知是賊贓翁太守謂卽使製造營帳所餘亦不應擅自賣去現旣不能交出原物着照巿價令王出錢三千三百文償徐陳責一百板枷號一月彭係經賣且拘獲時恃强拒捕着責二百板枷號一月王責二百板免枷○日前小東門外小工棧中失竊衣服由捕獲到胡阿三倪阿二兩人研詰不承反誣指湯阿毛所竊昨日解送公堂胡倪仍執前供并稱見湯是　洞之賊因而妄指翁太守以胡倪犯案妄供實屬可惡着將胡責六十板倪免賣押至明日釋放湯圖竊未成當塲被獲責五十板以儆○朱俞氏訴稱開設小烟館被竊銀圈烟鎗水烟袋燈罩等物包探嚴頌眉禀稱陳阿耀竊物後遇見王阿元將贓奪去并見所穿之衣尚未破壞竟將己衣掉换然後縱去該竊行至英界英捕見伊形跡可疑搜出銀圈盤詰之餘知是此間之案因卽送來供出攔贓之人故將王連贓拘到一併送案請訊陳認竊不諱稱王等共有兩人太守詰王一味支吾遂判陳責八十板王尚有水烟袋未繳着俟繳到再　 
[分發人員騐看名單]  
　　籌餉指省分發鹽大使劉啟墉江西監生年三十一歲福建邵鎣順天監生年國十四　廣東鹽經歴　陳祖惠浙江監生年二十三歲兩淮府經歴黄式玉四川監生年二十八歲湖南鹽知事岑漢章福建監生年三十六歲黄東巡檢　張景栻河南附貢年四十九歲湖北典史何鍾祺雲南監生年二十八歲湖南鄒洪訓江蘇監生年三十二歲安徽王隆祚江蘇監生年三十二歲湖北○勞績掣籖分發州吏目陳懋璸貴州監生年二十九歲○勞績指省分發同知州花翎徐紹祖雲南拔貢年四十九歲實州同知藍翎劉宗培貴州增生年五十三歲雲南知州藍翎劉書堂江西監生年五十八歲雲南　品銜李宗誥湖南文童年四十七歲貴州知縣花翎知州銜彭述賢廣東監生年四十一歲雲南同知銜黄海崙鑲紅旗漢軍監生年五十三歲江蘇藍翎知州銜陳傑士廣西人年五十歲雲南○應補呈請分發同知花翎四品銜蔡世俊浙江舉人年五十二歲江西知縣花翎同知銜曹鍾彛江蘇監生年四十歲山東未入流劉鍾華直隷監生年三十三歲甘肅 
[鉅欵助賑來書照登]  
　　少欽老伯大善長大人閣下夙殷慕藺時切瞻遥想鴻儀曷深鶴跂恭維善祺晉吉籌祉咸宜定符私頌連年各省奇災聞之莫不惻然全仗老伯大人大力維持始終不怠使彼疲極之衆一入化城俱得生安樂之想凡在同人敢不望風下而拜恭頌萬家生佛兹有舍親楊不留名近得泄疾驅遣草木亦甚無靈諸醫束手因思貴會舘虔奉關聖帝君靈感異常每逢助賑救災求病速痊懇求老伯大人誠能感格附呈病緣節略代爲具禀叩禱神佑敬助賑捐洋一千元拜煩代解災區并祈賜灶君疏文一扣不揣冒昧祈懇代求仙方數服卽日賜下不勝感禱之至專此叩託謹請籌安諸惟善照不宣[  世姪胡錫圻頓首二月初八日]  
　　右啟者今奉到助賑一函井病緣節略委善昌具禀聖帝神前叩求竊思鉅欵救災求病速痊神目如電定能仰邀神佑委求仙方敝會館未備祗得代求靈籖默禱虔請神前寳鼎爐香一包并備灶君疏文籖吉收單一併寄奉怱怱泐復并請痊安謹璧姪謙愚弟施善昌少欽氏拜復二月十一日 
[上海北巿籌賑公所施少欽來書照登]  
　　今於江山協泰森信局帶到浦西同善局紳士孟殿榮繆映奎兩君續募來山東春賑匯票一張英洋二百元拜讀來示係上年十一月十九日由鼎豐錢庄發局外面加封江山清鎭黄元和友房乙酉新正月十四日發局敝公所正月念六日接到檢閱匯票載明向嘉興復源紙號内向劉先生照發當卽備函并匯票交全盛信局帶到嘉興送復源寳號内向劉先生照發今奉到劉君回信并英洋二百元由全盛原班信局帶來照數收到卽當填奏收單復信仍交協泰信局帶繳一因路途遥遠不知何日可能送到再兼此項賑捐匯票信上年冬發局延擱二月事隔一年今託登報奉聞以慰孟繆兩君垂念 
[自題合家歡小照録請諸大吟壇玉和]  
　　高懸却喜繪圖新聊寄清閒自在身琴瑟芝蘭都寫入團欒併作一家春詩傳意趣畫傳神讀畫看詩盡雅人好藉槐堂餘蔭遠及時行樂叙天倫[  小樓主人松堂氏稿]  
[語江侣梅盫主人盧君以詩見懷次韻奉酬]  
　　有酒澆愁氣便豪不須對菊也持螯歌聲可效鳴禽和時務非關汗馬勞作客年華成浪迹寫懷詩句競風騷登樓儘許馳吟眺賞玩應同萬里翺[  中山醉侯松堂氏稿]  
[江督轅門抄]  
　　二月初四日簽分四川候補知府劉思祥分省知縣胡紹麟見留甘知絲劉兆霽到見奉委河運催鑚差○初五日知府洪秉鈞禀知奉委善後局差署上元縣陸禀知任事楊禀知缷事知縣朱之幹禀知奉司委帮辦江甯縣發番知縣錢肇良禀知奉委大河口釐卡差 
[蘇省撫轅抄]  
　　初九日蘇糧道王上海回贛榆縣特秀禀辭○初十日浙紅補用知府陳浚疇禀知交缷劉河掣騐局差卽辭回浙江委署松管糧通判錢慶琳謝委蘇州府知事張開琮禀知交缷兼理蘇州府照磨事委署蘇州府照磨陳漣禀知本日接印縣丞何霽光禀銷上海布捐局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年二月初一日京報全録]  
　　宫門抄○上諭一道録前○發抄旨四道○楚督卞奏爲拿獲匪徒審明懲辦摺子○直督李奏爲聲明保案并請更正夾片○又奏爲詳查更正奏明辦理夾片○東撫陳奏明撥提銀數并防汛緣由夾片○二月初一日兵部太常寺大僕寺廂黄旗值日吏部引見八十六名○鳳山請假十五日○吏部呈進月官卷○内閣奏派驗放之大臣派出六額駙烏拉喜崇阿許應騤祁世長○兵部奏派查齋之大　　派出嵩山承綬阿昌阿伊崇阿敬信恩佑秀吉岳林○太常寺奏派致祭白龍潭等處之大臣派出繼勳麟徴誠端○召見軍機○發抄李鴻章奏八年十年辦賑收支錢米衣數奉旨該部知道單併發欽此○又遷安縣民李興殺死景得印並焚燒一家七命案辦理奉旨刑部議奏欽此○又請將完交欠欵之己故令凌陸海開復處分奉旨着照所請吏部知道欽此○又八九兩年修築子牙河西堤壓佔糧地請自十年爲始照數豁除奉旨著照所請户部知道欽此○○頭品頂戴署湖廣總督湖南巡撫臣卞寳第跪奏爲拿獲假冒招勇統領包釐闖卡之匪徒審明就地懲辦恭摺仰祈聖鑒事竊據辦理漢陽縣屬北河口釐金局委員候補知縣李載珪涂九疇禀稱光九緒十年十月初三日有自稱統領湘毅營何姓提督隨帶勇丁多人包攬船貨不服查騐闖卡而過當派司事巡船追至簰洲地方該統領竟敢將司事等捆縳毆傷禀請查究等情臣查現在招募各營並無湘毅名目並聞何姓業己駛抵漢口卽經札飭該地方文武嚴密查拿旋據漢陽鎭總兵高光效呈稱督飭營縣在於漢口悅來客棧盤獲何姓名忠騏並隨帶弁勇人等當向逐細研詰據稱係湖南平江縣人前在軍營由勇丁打仗出力歴保總兵加提督銜現奉督辦廣東防務大臣彭玉麟札委招募勇丁辦理山海關海防等語因其語涉支離隨在何忠騏行李内起出僞造彭玉麟委札及關防令箭旗幟號衣等件開　呈送到臣當將何忠騏等及起獲各件發司審辦一面飭據平江縣知縣韓殿榮查覆該縣紳民凡在營保有官階者均己刊入新纂縣志檢查並無何忠騏其名亦無另有行知保案所稱曾保武職顯係假冒並准兵部尚書彭玉麟咨據漢陽鎭禀報拿獲僞造該尚書委札假冒統領之何忠騏藐法己極咨請飭司訊明嚴辦等因復經札委確審詳辦去後兹據湖北按察使黄彭年詳稱督同武昌府知府李有棻訊據何忠騏供平江縣人昔年曾往各路軍營勇遣撤回籍本年閏五月間起意冒充職官倩過路不識姓名刻字人用木頭雕刻欽派大臣關防僞造尚書彭玉麟委札並刻有統領湘毅軍遇缺題奏提督江西九江鎭總兵關防製造令箭旗幟等件詭立湘毅營名目招募勇丁誆騙錢文遂有周正球尹天錫劉顯濤前往應募派充營哨各官李順廷等充當勇丁周正球等曾借給銀錢花用揑說候到湖北請餉歸還並發口粮九月間在長沙搭座裝煤炭船隻下來經過北河口釐局聲言軍務要差不准船户停泊完釐後因局中司事追赶喝令周正球等綑住毆打經人勸釋到漢口卽被盤獲等情供認不諱質之周正球等據供前曾在營得保總兵等官實因悞信何忠騏之言與勇丁李順廷等前往投效迨被盤獲始知何忠騏係屬假冒委無夥同僞造情事開録供招具詳前來臣伏查該犯何忠騏本係游勇胆敢僞造欽差大臣關防及尚書彭玉麟文札並刻統領湘毅軍遇缺題奏提督江西九江總鎭關防私製旗幟令箭假冒職官揑稱奉委招勇携帶多人搭座貨船包攬釐金闖越局卡迨經司事追趕輒復逞兇捆毆實屬目無法紀當此民情浮動亟應嚴行懲辦以靖地方該匪所犯關係軍戒照例本應立决當經批飭將該犯何忠騏就地正法俾昭炯戒其周正球等所供曾保武職被騙投保非狡飾避就應俟咨查保案眞僞再行確審分别辦理除將訊不知情之李廷順等飭縣遞回原籍交保管束外謹會同湖北巡撫臣彭祖賢恭摺具陳伏乞皇太后皇上聖鑒謹奏軍機大臣奉旨刑部知道欽此○○李鴻章片再本年辦理海運出力之鹽運使銜道員甲候稱知府張保泰道員用候補知府繆彛請俟歸道員班後加二品頂戴知府用候補同知程鵬請俟歸知府班後加三品銜吏部以張保泰繆彛道員用升案程鵬知府用升案是否勞績保舉何年月日奉旨應查明覆奏兹據天津道詳稱張保泰道員用升案係光緒四年東明黄河案瀾案内保獎五年正月二十日奉旨繆彛道員用升案係光緒九年海運出力案内保獎九年十一月廿八日奉旨程鵬係試用同知其知府升案係光緒六年海運案内保獎七年四月初八日奉旨又候補知州榮恩原請候補缺後以直隷州知州用單内悞寫知縣經吏部行查兹查明該員實係候補知州又不論雙單月選用布經歴書吏關敏道原請加四品銜經吏部行查何項候選兹查明係光緒元年六月在湖南恊黔局由俊秀報捐監生布政司理間職銜復於五年在河南滇捐局報捐布政司經歴雙單月選用並於部庫補交監生四成實銀又程慶曦係在官剥總局充當書吏原請以典史不論雙單月選用前派差單内悞寫監生又原請以府照磨不論雙單月遇缺儘先前卽用之趙翔墀以典史不論雙單月遇缺卽選之唐殿元吳煜係臣衙門書吏前於原送差單文内業經聲明以上各員均請仍照原保給獎又候補巡檢羅燮陽請俟補缺後以主簿用業經吏部核准惟查該員前於光緒六年海運出力己保補缺後以主簿用此次係屬重複應請改加六品銜又候補州判周廉溥請俟補缺後以知縣用業經吏部核准惟前將該員之名誤作浦字又候補知縣張錦紱前於光緒四年海運案内保歸直隷州知州縣加運同銜五年海運案内保加同知銜均將該員之名悞作黻字以上二員應請更正名字等情前來理合附片具陳伏乞聖鑒勅部查照謹奏軍機大臣奉旨吏部知道欽此○○李鴻章片再藍翎知州銜遇缺卽選知縣李仿蓮自同治元年由文童投効淮軍隨剿蘇浙等省在事出力荐保今職惟該員於克復太倉案内由從九品保升縣主簿不論雙單月選用因清單内未指實何項勞績奉部行查又克復蘇州案内保升縣丞選用奉部改爲侯選缺後以縣丞補用又於克復常州案内保請俟選缺後以知縣升用並加知州銜奉部咨覆該員蘇州案内由縣主簿請以縣丞選用己改爲俟選缺後以縣丞補用行令詳查更正奏明辦理又於克復湖州案内保升免選本班以知縣不論雙單月遇缺　選奉旨允准由部欽遵註册各在案臣因吏部奏定章程各省保舉從前駁正及行查人員有因續著勞績保加升階班次者往往續保之案本係合例祗以曾經駁查未經原保大臣聲覆更正以致未能核准恐日久躭延轉滋流弊擬請嗣後遇有續查軍營出力保加升階班次者如經奉旨允准應卽欽遵註册並將從前駁查之案一概查銷等因於同治五年十二月二十五日具奏奉旨依議欽此是以未將該員駁案覆奏兹據該員禀稱領咨赴部投供候選奉部批示該員後次保案雖係欽奉諭旨允准惟原保大臣未將從前行查駁正各案隨摺聲明應令自行呈明原保大臣詳細覆奏等因臣查該員前保縣主簿實係異常出力其縣丞之案旣經奏改毋庸聲覆至選缺後以知縣升用並加知州銜之案應請改爲補縣丞後以知縣升用並加知州銜當續保遇缺卽選知縣時漏未聲叙從前駁查各案今按照章程補行聲明應請勅部核准仍遵前旨一併註册以示鼓勵謹附片具奏軍機大臣奉旨吏部議奏欽此○○陳士杰片再黄河兩岸新築長堤千有餘里現在凌汎亟應將來年防守事宜妥爲布置臣前擬章程十五條奏請由司道庫每歲提銀三十萬兩刻己奉准户工等部議覆應卽遵照按數籌濟以備隨時動用至上游賈莊南北兩岸向委文武員弁辦理防汛由藩庫撥銀八萬兩現在下游旣築長堤派人備守自應歸併一案統共撥銀四十萬兩於省城設立總局委降調臬司潘駿文總司其事以專責成而昭愼重臣仍隨時督率核實經理霜清後如有餘欵歸入下年動用不准稍涉浮冒理合將委員總辦防汎緣由先行附片陳明伏乞聖鑒謹奏軍機大臣奉旨該部知道欽此 
 
 

Page 10

 
 
[光緒十一年二月初二日京報全録]  
　　宫門抄○諭旨四道録前○晉撫奎奏爲各員禁種鶯粟分别功過摺○東撫陳奏請旌表節烈摺○陜撫邊奏革遊擊歸案審辦片○東撫陳奏叅知縣各員片○督曾等奏爲甄别知府摺○黔撫李奏革教職歸案審辦片○大臣文奏革世職歸案審訊片○東撫陳奏黄河决口搶堵情形片○二月初二日刑部都察院大理寺正黄旗值日吏部引見七十五名○恭王謝賞神肉恩○澂貝勒椿壽各續假十日○立候雍和宫聽經覆奏○召見軍機奎潤○○暫署山西巡撫布政使臣奎斌跪奏爲查明本年禁種鶯粟情形援案分别各員功過以示勸懲恭摺仰祈聖鑒事竊惟晉省鶯粟經升任撫臣張之洞於上年十二月奏陳查禁各情並請將承辦各員分别觀懲奉旨允准在案臣本年四月護理撫篆竊恐玩吏愚故智復萌仍前種植當經刊就札文告示剴切曉諭四五月内天時亢旱各屬禀牘間涉游移臣與司道堅持定見批檄兼施嚴加督飭不使前撫臣力禁苦功自此而墜迨至暘雨應時委員分往查辦農民有敢於玩禁者立時拔斷分别枷責官吏有敢於欺飾者立卽撤任用示薄懲復又明查密訪博考周諮如代州交城河曲等處向爲種烟淵藪本年種植己屬較减於前迭經勘拔一律廓清並未稍留餘枿此外各廳州縣山徑叢雜人跡罕到之區零星偷漏亦不敢謂其盡無而沃壤平原彌望青葱禾黍徧野實己凈絶根株此本年禁種之實在情形也臣維晉省小民雖多嗜利尚知畏法每申禁令縱有偷延絶無梗抗但使地方官勘禁隨時不稍鬆動必可漸禁漸少馴至於無上年升任撫臣考核功過信賞必罰此次辦理易收功效卽屬明徴餘由臣通飭所屬預申明年之禁外所有本年查禁各員自應援照成案辦理以資觀感據藩臬兩司會詳前來臣覆加考核其最爲出力之調署永濟縣事交城縣知縣賈成霖調補榆次縣前天鎭縣知縣雷棣榮定襄縣知縣曾光煦河曲縣知縣徐永吉調署寗遠廳事托克托城通判恩承均應請旨交部議叙查禁不力之和順縣知縣左兆熊前署垣曲縣候補知縣馮壽金均應請旨摘去頂戴其辦理不善之前署興縣候補知縣余卜頣並查有擾累情事聲名亦甚平常應請旨以縣丞降補其餘各員由臣行司分别記功記過俾示勸懲是否有當理合恭摺具奏伏乞皇太后皇上聖鑒訓示謹奏軍機大臣奉旨知道了賈成霖雷棣榮曾光煦徐永吉因承均着交部議叙左兆熊馮壽金均着摘去頂戴余卜頣着以縣丞降補餘依議該部知道欽此○○山東巡撫臣陳士杰跪奏爲節烈婦女行誼可風籲懇天恩准予旌表事竊據候補同知直隷州知州彭登焯等禀稱同郷湖南清泉縣現存節婦全龍氏係儒童全彰鑑之妻同治元年彰鑑病故時氏年二十歲現年四十二歲計守節二十三年節婦賀張氏係庠生賀廷鏖之妻咸豐元年廷鏖病故時氏年二十七歲現年六十歲計守節三十四年己故節婦賀黄氏係監生賀仁瀜之妻卽節婦賀張氏之媳同治十二年仁瀜病故時氏年二十二歲卒年三十二歲計守節十一年又衡陽縣烈婦何王氏係處士何人瑞之妻光緒九年人瑞病故時氏具喪事畢卽仰藥以殉卒年二十九歲又據候補知縣黄仁政等禀稱同郷湖南清泉縣烈婦唐謝氏係儒童唐家鯽之妻光緒六年家鯽病故時氏年二十四歲誓以身殉人僉以奉姑柤勸勉始稍解無如家境日貧或有勸其他適者氏聞之痛哭數日謂人曰老親在堂相依爲命姑殁後我惟一死而己有再言嫁我者速死我也十年正月母家接氏歸寗又有勸其嫁者氏從無一言遂於二月初十日夜投水死卒年二十八歲均因原籍無人呈報該員等誼切桑梓不忍聽其湮没造具事實册結請奏前來臣查該　烈婦全龍氏等金鏡塵封玉壺冰澈或一門繼軌允無間於人言或一息吞聲旋相從於地下芳徽足式盛典宜邀相應籲懇天恩勅部分别旌表以昭激勸而慰幽魂除將册結送部並咨湖南撫臣查照外理合會同學政臣汪鳴鑾恭摺具奏伏乞皇上聖鑒訓示謹奏軍機大臣奏旨全龍氏等均着准其旌表禮部知道欽此○○邊寳泉片再前據郃陽縣具報拿獲武職吳寳林等僞造假銀誆騙侯永益銀貨一案當經批飭查辦兹據吳寳林供認原籍安徽涇縣由武童從戎歴保花翎儘先補用遊擊等情詳由藩臬兩司會詳請叅前來奴才查吳寳林僞造假銀行使誆騙實屬不法旣據供稱歴保遊擊自應先行叅革相應請旨將花翎儘先補用遊擊吳寳林革職以便歸案審辦除履歴咨部外謹附片具陳伏乞聖鑒訓示謹奏軍機大臣奉旨吳寳林看卽行革職兵部知道欽此○○陳士杰片再吏治以人才爲消長用人以黜陟爲勸懲凡正佐各員如有才力難勝從公貽悞者自應據實叅劾以肅官方臣督同司道隨時留心考察所有庸劣不職之員業經分别叅奏在案兹查德平縣知縣郭長凝聽斷糊塗於民人誣告案件不辨眞僞幾致冤濫城武縣知縣吳錫綬公事疏懶嗜好甚深調補嶧縣知縣周連元前在濟陽任内誤徴流抵錢粮雖非入己辦事　頇署城武縣典史沈鏞擅受民詞不知檢束試用典史王永裕疲玩誤公兼有嗜好候補州判彭蔭森候補鹽經歴劉際庭性情荒唐人言藉藉以上各員均未便稍事姑容相應請旨將郭長凝吳錫綬周連元沈鏞王永裕彭蔭森劉際庭均卽革職以肅吏治謹附片具陳伏乞聖鑒訓示再所遺縣知縣係衝難外調要缺德平城武二縣係屬簡缺照部定一咨一留新章前次蒲台縣己歸部選今應一留一咨將德平縣扣歸外補城武縣請歸部選合併陳明謹奏軍機大臣奉旨另有旨欽此○○太子少保革職留任兩江總督臣曾國荃頭品頂戴江蘇巡撫臣衛榮光跪奏爲知府試用一年期滿照章甄别恭摺仰祈聖鑒事竊照定例捐納道府分發人員試用一年期滿後察看才具分别堪勝繁簡專摺具奏歴經循辦在案兹據蘇州布政使譚鈞培會同江蘇按察使許應鑅詳稱查有試用知府周蓮現年三十五歲係貴州貴筑縣人由附貢生於同治十年投效軍營報捐同知嗣因克復普安安南等處並解安順府城圍及勦平牛角坡香鑪山各路堅巢在事出力保戴花翎又於光緒元年辦理皖省捐輸出力保加運同銜四年遵籌餉事例加捐知府分發江蘇試用九年三月初十日經欽派王大臣騐放堪以發往十一日覆奏奉旨依議欽此二十一日領照七月二十四日到省計自到省之日起連閏扣至十年六月二十四日試用一年朝滿例應甄别該員年壯才明辦事穏練堪勝煩缺知府之任詳請具奏前來臣等覆查周蓮到省己滿一年應卽照章甄别補用察看該員年力富强心地明白堪勝煩缺知府之任合無仰懇天恩俯准將試用知府周蓮留省以煩缺知府補用謹合詞恭摺具奏伏乞皇太后皇上聖鑒勅部查照謹奏軍機大臣奉旨吏部知道欽此○○李用清片再貴筑縣屬大挑二等教職張星寄居遵義平昔武斷恃符抗玩復以土匪朱洪竹爲名煽惑郷愚藉端科歛倡爲不經之言實屬大干法紀據遵義府余上華禀由署藩臬兩司查明轉詳經臣會同督臣咨革審辦己准吏部照咨斥革在案兹准吏部咨覆以斥革舉人應照定例奏明辦理等因相應請旨將大挑二等教職張星卽行斥革以便歸案審辦除咨部查照外謹會同雲貴總督臣岑毓英合詞附片具陳伏乞聖鑒訓示謹奏軍機大臣奉旨張星着卽行斥革該部知道欽此○○文緒等片再據鑲黄旗協領巴彦孟庫呈稱全福佐領下西丹英春素在城西四十里都爾木頭屯居住奉挑練軍伊妻連胡氏帶子在家度日十二月初五日該氏之弟雲騎尉富常前往探望互相詈駡口角富常抓起伊三歲外甥向地摔扔成傷走出復又轉回尋毆復摔扔致斃跑回家中次日復往持刀逞兇經該屯綁送該旗呈送到案當卽飭司提訊該員恃符任意狡展相應請旨將雲騎尉富常卽行革職歸案審訊以憑按例定擬辦理理合附片具陳伏乞聖鑒謹奏軍機大臣奉旨着照所請該部知道欽此○○陳士杰片再臣運日接據前河南按察使豫山禀稱李家岸決口自十月初三日開工起至十一月三十日業己堵築三百四十餘丈水深三四尺至一丈二三尺不等辦理均届妥順由此再進口門漸窄溜勢益深加以氷凌驟捆廂修屢被冲損兩壩亦稍有挫折隨卽搶護平穏進至金門占水深己六丈有奇運日風狂浪激隨進隨塌危險異常臣得報當於十二日力疾馳往駐工親自督率並綢己保總兵黄金得遊擊陳文富都司沙明亮各帶勇夫赴工一體搶築十三日三更陡起大風後戧冲刷八丈十四五日一面填補後戧並將兩壩鎚壓堅寔十六日再行進築黄昏時黑霧迷障一陣旋風水勢驟漲五六尺新占復被飄折計先後四次共溺斃弁兵土夫三十八名飭今打撈屍首分别撫卹以安人心臣細心查看形勢須再加挑水大壩兩座方能拓開溜勢己嚴飭在工各員弁加備料物星夜搶築以期早日合龍上紓　念至津寗海莊民埝决口業於前月抄堵築乃留口門三十餘丈但築三尺以備盛漲分洩惟口門應加三合士須俊開凍後方能辦理所有力疾赴工堵築張家岸决口寗海莊酌留口門情形謹附片具陳伏乞 
聖鑒謹奏軍機大臣奉旨知道了欽此 
 
