# 1893 - 295 - 4907371

 

Page 1

 
 
[赶印京報放大附張啓] [  申報舘主人謹白]  
　　臣工章奏薄海願　偶一濡遲無不延頸跂足是以本舘特情妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以曁觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事纖悉靡遺綴錄報端多至倍蓰是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[新科浙江闈墨出售] [  圖書集成局啓]  
　　浙江爲東南文物之邦繡水之江蔚爲才藪是以每科闈墨一出人皆爭先快覩茂如景星慶雲兹屆癸巳恩科本局于揭嘵時卽　在省友人購得原板全墨星夜赶寄急付手民刻己印釘告成紙用雪白連史校離精審一掃魯魚亥豕之訛後附試帖詩卷首則弁以題名全錄計每本碼洋七分卽于今日出售諸君子有欲窺全豹者祈移玉本埠三馬路申昌書室及各埠申昌咸發售申報處購取若欲躉買則須惠臨申報舘帳房面議此佈 
[論保險之有益]  
　　保險之法創自西人有保火險者有保水險者亦有保人壽命者大都皆有益於人故能使人深信不疑雖出巨貲亦有所不惜保壽命之法或以十年爲期或以十五年爲期或以二十年爲期如以十年爲期保銀千兩則每年須出銀百兩期滿之後如無别故本人可將本銀取回并可得息銀保數愈大則得息愈厚如不願將銀取回則由公司另換保單給本人收執此後不必再付保銀再閱若干年如有不淵本人眷屬卽可持單收取本利其法最爲穏妥故西國富商鉅賈無不保壽命者卽作夥食力之人假如每月得工資尚有赢餘置之行槖中或不免隨手用去今有此法則每年提出若干可備將來正經用度一舉而數善備較之存放銀行其益尤多宜西人之深信不疑也而中國人之保壽命者尚不多見良由風氣未開識見未廣之故遲之數年苟人人皆知保壽命之有益當有踴躍從事惟恐弗及者若保水險則爲輪船而設僅以中國論往來沿江各埠者則有長江之險波濤洶湧一瀉千里蜀之重慶新闢商埠貨物之由水路運往者瞿塘灧澦每視爲畏途往來燕齊閩粤等處者則有大海之險飈颶猛迅沙線縱横在在堪虞况外洋各國皆以經商爲事商人泛海遠出凡人力之所能到者探幽鑿空幾於無所不逹其所以携里貲涉波濤而有恃無恐者謂非保險之力哉若保火險則其益更多非一二端所能盡租界之中地窄而人稠高甍廣厦旣綺錯而星羅矮屋紙簷亦櫴次而鱗比雖平時留心防範難保百密之竟無一疏雖臨事有捕房之鳴鐘告警有救火會中之水龍飛馳而出有道旁之自來水龍頭可以隨地開放接以皮條不難灌狂飇使立息然火之發也勢甚迅疾瞬息之間安危立判保無有電掃風馳措手不及者乎卽使措手得及而居租界中者不論身分之高低財力之貧富無不各有所事男子終日在外僅留婦女在家一聞附近失愼在家者固不免驚惶無措在外者又豈能故示鎭定效謝安石之對客圍棋與其擔驚受怕倉卒中欲呼將伯而不得固不如出此區區保險之銀得以安心在外圖謀正事卽淸夜聞鐘心中有所憑藉自無可驚之夢寐矣試觀近來租界中無論顯宦巨商無不保險卽中等人家亦皆保險誠以其所費少而獲益多也居家如此何况店鋪凡開設店鋪者不論貲本之大小貨物之所在卽身家性命之所在誰肯以絶大關繫之事作孤注之一擲故皆不惜小費向著名行家保險或一家獨保或數家合保設有不虞保險行家必如數賠償貨物雖付刼灰貲本依然無恙不轉瞬間卽可重張旗鼓再事經營間有甫經刼火一蹶之後不可復振者必其未經保險者也店鋪如此何况局廠此次機器緘布局被焚後談者紛然有謂局中雖置水龍平日並不操練以致聞警之後手忙脚亂不惟不能灌救反將水龍皮帶焚燬有謂局總素不得人心故在局工人勉强從事不肯十分出力有謂西人過分畛域坐視不救遂致祝融氏疾捲長驅一往莫禦凡此數說皆所謂持之有故言之成理然使局中果倩行家保險則房屋雖焚貨物雖熸機器雖損而事後尚可向保險行索賠則貲本猶在尚不難再圖振作恢復盛業何致以十餘年之心力百十萬之血本盡舉而付諸一炬哉向使局中人曾倩行家作保而行家不肯保此猶得諉爲無可如何也乃行家非不肯保而局中人以不肯加價之故遂致坦然不保此其咎將誰歸哉觀此而知保險之事誠大有益於商民苟有身家性命其可惜小費而忘大善乎哉 
[本館接奉電音]  
　　昨接京友電傳上諭一道敬謹譯登○九月十六日奉　上諭甘肅凉州府知府員缺著王傚補授欽此 
[上淸銀膀]  
　　吏部爲示傅事所有八月分月官員外郎李威郭照奎内閣典籍吳均金知州方旭知縣周樹枬補行月官知縣王錫光王世鍈等七員本部於九月初四日帶領引見相應示傅該員等於初三日在内廷左近歇宿初四日丑刻穿天靑褂備帶補褂元靑褂並佩帶對子荷包手巾赴西苑門六項公所吏部公所内書到伺候排班帶領引見並先於初二日午刻衣冠赴部演習口背履歴如有不到扣除引見○總管内務府大臣爲知照事頃准總管趙來福口傳奉旨皇后於九月初二日前往頤和園皇太后前請安所有應行前引扈從以及跟隨關防侍衛官員人等均於是日寅刻在德昌門外伺候等因奉此相應知照各該衙門凡遇應行傳派預備之處查照辦理○兵部示傅所有八月分在部投供之候補差官張鳴謙周大鏞務於九月初四日親身赴部騐到○文錦如都統仙逝後所遺管理右翼幼官學一差應卽奏請派員管理經幼學官咨取都統副都統銜名繕單請旨欽派九月初二日奉硃筆圈出正紅旗蒙古副都統長麟欽此○郡王銜多羅貝勒奕絪薨逝後一切飾終典禮已奉特旨著該衙門察例具奏欽此旋經宗人府援照郡王例應派近支宗室四員前往府中穿孝以備金棺未奉移時輪主早午晚三祭遂開具近支宗室銜名淸單奏請欽派八月二十八日奉硃筆圈出不入八分鎭國公載岐奉國將軍載嵉奉國將軍載峖奉國將軍載琳欽此○兵部爲知照事武選司案呈所有五年俸滿請旨升用之左安門門千總盛勛一員本部於八月十六日帶領引見本日奉旨俸滿門千總盛勛著以營守備用欽此欽遵到部除移咨步軍統領外相應知照廂黄旗漢軍都統查照○管理太常寺事務禮部尚書臣宗室崑岡等謹奏爲具題請旨事恭照光緒十九年九月二十七日孝慈高皇后忌辰應行遣員恭詣福陵讀文致祭謹案臣寺祀則内載向由三陵上守護世職章京中題遣一 
 
 

Page 2

 
 
人就近往祭准宗人府將世職章京等銜名開送前來臣寺繕具題本進呈恭候欽遣一人俟命下之日再由臣寺轉行遵照謹此題奏請旨八月二十六日奉旨遣奉恩將軍春煦行禮欽此○吏部爲示傅事所有保舉直隷候補知州王嘉麟保舉直隷沿河候補知縣李丕裕保舉四川補用知縣吳廷璐保舉雲南補用知縣戴奇勲保舉直隷補用知縣曾慶璨等五員本部於九月初四日帶領引見相應傳令該五員於初二日午刻衣冠赴部演習口背履歴於初三日晚在内廷左近歇宿初四日丑刻穿天靑褂備帶補褂元靑褂並佩帶荷包手巾忠孝帶赴西苑門六項公所吏部公所内書到伺候點名帶領引見如排班時不到卽將緑頭簽撤下再是否原任現任一二品大員子孫抑或現任一二品大員兄弟立卽赴部呈明○新授兵部左侍郎王雲舫少司馬文錦涓吉九月初三日午刻履新司務廳先期示仰闔署官員書吏馬館監督厩長本部効力差官各省駐京提塘曁巡捕五營副叅游都守十六閂閂軍皂役人等至期一體謁見○八旂滿洲火器管官兵年例九月初五日恭請砲位前往蘆溝橋西安營自初六起演放五日本年九月初十日適祭歴代帝主廟前齋戒期内例應停止由欽派監演砲位管理火器營事務副都統敬會同援案奏請改遲至九月十一日運砲位前往安營十二日起演放五日奉旨知道了欽此旋由滿洲火器營知照文武各衙門查照 
[尚未合龍]  
　　北通州訪事入云運糧河紅廟决口前因站子過狹兩次合龍未就張筱傳觀察十分焦灼卽調勇加夫星夜興工培厚並恭設香案臨河叩祭定於九月初三日合龍前一日其旁站子又滾刷三丈許觀察冐雨衝風會同曹軍門督飭勇夫從新補築並許願演戲二日一在河東一在河西復定於初六日合龍初五夜又滾刷二丈許說者謂此處口門不堵河水卽盡入寳坻縣船舶不克暢行刻下津通貨物及裝運官銅官鹽賑米平糶米俄國茶箱各省雜糧多堆積中途遙望幾如岡嶺初七初八等日雷雨交侔大雨滂沱初九日忽轉西北風寒氣逼人大有封河景象噫何蒼蒼者竟不弔下民若此耶 
[儲憲丁憂]  
　　江蘇糧儲道景月汀觀察星本擬九月初十前後起節回南預備冬漕事務不料太夫人忽於初七有壽終觀察當卽循例禀報丁艱交卸篆務 
[漢口火災]  
　　本月十三日午前十一點鐘時漢口棉花街忽遭火厄文武各員聞報急命駕到塲彈壓并諭令水龍飛馳而至盡力救援約歴一點鐘時回祿神始息怒而返是役也由棉花街焚至後湖堤邊共燬六七十家被災者烟袋店與架賀鋪居其半詢及起火之由有謂長盛恒燈草行後進作葉子戲吹烟火於貨中以致肇禍有謂行中虧空甚鉅同帮勒令閉歇其時適有地保差役在門前摘去招牌而後面遂烈烈轟轟不可嚮邇疑係因逼縱火然終未知其的確也事後禮智司俞少尹將火頭拿到押待訊懲 
[縣主踏勘]  
　　本月初八晚一下鐘時漢口順豐洋行買辦韋紫封之四弟被林阿拒殺害一事前報已登十二日四下二刻時紫封在宜昌接得電音急附太古洋行彞陵船返漢呈請漢陽縣薛誠伯邑尊照例將兇手重辦而林已在領事署將殺人之事一一招認及邑尊提訊忽又翻供十三日午刻邑尊舟至漢口由租界一碼頭登岸命輿至順豐踏勘行主及執事人恭迎入座告以兇手早經招認請卽治罪如照西例須　將洋槍擊死無須再訊矣邑尊答以查照大淸律例殺人凶犯理應抵命然總須訊明後通詳各憲行咨刑部待部文轉後方可行刑行主唯唯邑尊又問紫封曰兇手在行中幾何年矣向作何事紫封答稱凶手在行習業有年邑尊謂凶犯旣在行有年爾早應知其心性况此次旣持曰刃又帶火藥幸祗傷爾弟之命尚未放火耳否則尚堪設想耶爾之不善用人已可概見目下凶刀何在務須呈案紫封不能置辯惟求嚴辦邑尊復將帳房及樓之上下周甲親自踏勘一周始命輿而返少選巡捕將兇刀呈請洋街委員送縣 
[鎭江火警]  
　　本月十一日後兩下鐘時南門大街成萬興漆店偶不謹愼致兆焚如斯時風自東來其勢甚勁祝融氏遂大施威福肆意披猖所幸人手衆多旋卽撲滅祗燬去店鋪兩家刻巳鳩工庀材重興土木矣 
[北固山登高記]  
　　鎭江訪事人云重陽佳節宦家子弟類皆呼朋挈友乘馬登北固山長嘯臨風唱蘇學士大江東去浪淘盡千古風流人物之句迨金烏西墜玉免東升遙望澄輝團欒似鏡則又欲呼下廣寒仙子問天上宫闕今夕是何年矣亦有喜與紅友爲緣者在山上設盛筵緑螘紅螺歡呼狂飲興酣耳熱則然放各種烟火鰲山萬疉蠟炬千枝較金吾不禁時尤爲繁盛閩浙會館特召梨園子弟登臺演唱琅璈法曲響遏行雲所惜雛伶胡碧霞綺歲埋香長留遺恨不能使霓裳霞帔妙舞僊僊耳是夕也狹巷嬌娃小家碧玉亦皆肩扶鴉婢踏月淸游輕薄少年往往品足評頭入以浪語保甲總局錫司馬惡其傷風敗俗飭勇丁　以蛇鞭一霎時東竄西奔幾若疾風捲浪有落帽者有失履箸有哀泣狂呼者擾擾紛紛聲震天半在賢長官固欲維持風俗而奉令承教者不能仰體憲懷其能免煮鶴焚琴之誚乎 
[武闈瑣述]  
　　文事旣畢武試將興腰弓挾矢之流雲集金陵城北洪武街一帶日馳驟於平沙淺草以期武勇精强赶考之人悉田東牌樓狀元境移至此處大約二十日後荒凉之地卽易而爲毂擊肩摩矣至供給所一差上憲仍以羅太守爲總辦云 
[譯東報所登高驪郵牘]  
　　日本友人云前駐紥中國公使新兼駐紥高麗公使大鳥君圭介由日本赴韓後刻接韓京來信云公使隨帶書記官鄭君乘郵船會社玄海丸於東歴九月二十八號抵韓京是日京城各官紳商一概停公龍山領事杉村君偕武員新納少佐渡邊大尉曁租界紳士數十人率同京城小學校生徒遠出郊懇頗形濟濟○朝鮮典園局延日人大三輪長兵衛爲會辦開工以後與帮辦安駉壽不和時生嫌隙大三輪見機而作先向户曹判書告辭旋又上表辭歸國王見其歸志已堅下詔允許大三輪遂料理行裝俟本月七號附玄海丸遄回在韓諸知交訂期九月二十九在十號設席公餞名曰告别會○朝鮮罪臣金玉均朴泳孝二人當擅權時嘗擬就國中設立郵便局早已粗定規模及甲申冬禍起蕭牆二人遂流落日本朝鮮郵便亦卽作爲罷論此次内務省聘用協辦西人古列托唅鳥司查基籌畫此事議廢電報局攺建電郵局内地八道一例施行此亦新政之一端也故志之○朝鮮北地與俄爲隣人民氣質性情本與俄人相似故韓人之投入俄境者日益多迄今計近萬人竟有歸化俄人之心俄人卽藉以携物産入朝鮮北境每年來往不絶居然私與土人通商近日漸爲政府所知大以爲憂於是選擇文武人員派爲北境地方官下令人民之往俄者須以嚴刑處置距今一月有半已將在俄屬作工之十餘輩捉歸虐殺其中逃出一名奔投俄國訴諸俄屬地方官俄官據情禀知駐韓俄公使獨米托列蒲司感向朝鮮外務督理論未知以後如何○朝鮮政府有命八道富户獻金之議外間議論以爲目下人民困迫若一旦驟下此命恐不免激之而生變亂之心按朝鮮舊例本有此舉民間富有金銀者勲被朝廷徵取近年已將此例除去不識今何以復議及此豈有不得已之苦衷耶○朝鮮政府例於六月及十二月命八道監司查察所屬地方官治績良否逐一紀之短簡區别上中下三等上奏國王下等者得罷職處分中等者停職候調或接連舊任上等則升調今年八道監司　例於六月起查察至此將所錄短簡上呈計下等五員中等十七員上等如前任仁川監理事務成岐運已升左副承旨之任尋又派赴中國爲駐滬總領事卽今新設之上海通商事務官承旨金商惪則任以仁川港監理事務 
[彞陵客述]  
　　宜昌西鄉人某甲素不安分惡蹟昭彰今春因拐賣婦女到官經東湖縣差拘案訊押邇日忽於押所染病醫藥罔效　斃所中誠所謂惡貫已盈也○某號雇民船裝赤白糖至某處行至夔州府所屬三官漕對面鷺鶯盤船觸石礁登時沈下糖被水浸悉數消融雖未 
 
 

Page 3

 
 
傷人而資本已全行耗去長江之險豈可掉以輕心乎○荆宜施道周觀察不日將來宜巡閱聞以前英商立德出售之洋屋作行臺其屋因川河行駛輪船之議未成經立德售爲公産後賃與天主堂神甫暫時棲止兹者天主堂將此屋退回地方官卽雇工修飾一新擬以後備大員駐節云 
[游園被阻]  
　　滬北鐵馬路地方匯業公所花木幽深亭臺軒敞每逢神誕之期雙扉洞闢任人游玩昨日係四大龍王神誕公所中雇淸音宴待至十二點鐘時適後面錢業公所戲劇暫停於是觀劇者咸舍彼而就此欲入公所中一擴眼界旋被司閽人阻止衆人以滬上諸公所從未禁止遊人爾何人斯竟敢攔阻磨拳擦掌勢欲爲難司閽者知衆怒難犯笑語陪罪始安謐如常遊覽一周紛然各散 
[諭防火患]  
　　昨日江海關道聶仲芳觀察諭令總巡張牧九司馬傅齊南巿各鋪地甲諭以時屆隆冬火災易肇所有各處太平水缸務須注滿清泉以也不測其殆亡羊補牢之意乎 
[大火餘聞]  
　　滬江大火昨報已紀其詳尚有餘聞合再錄之以供衆覽陸家石橋上有顧姓開設合裕米店以樓上爲店面樓下爲棧房十四日向某行買進各貨堆存棧中玉粒金穰幾如山積此次盡付刼灰又被搶火匪徒攫去洋銀五百元顧與其妻自念半生心血倐歸無何有之鄉躑足呼號屢思自盡經店夥再三勸阻始止昨日雇得小工在瓦礫塲中扒出殘米則已焦灼不堪預雇駁船停泊後河裝運他處出售想亦不甚值錢又聞元生糖行德和麻袋店兩家素稱殷實爲闤闠中所信任不料竟遭池魚之殃被毁各物約值銀一萬數千兩是晚火起時延燒對河房屋延及河中駁船一隻艙面燒燬盡凈經人救熄祗存船底而已遂乘潮氽至浦濵昨日雇工修理又聞某姓家失去一婢年近十齡尚無蹤迹云十六鋪保甲北局委員祝二尹恐乞丐小民在火塲肇事特於前昨等日派勇彈壓以免疏虞當火勢披猖時有某洋貨號出店人手携皮箱一口在火塲邊行走偶一滑足跌仆道旁適有火梁從高墜下壓於身上以致腿骨折斷鮮血涔涔良久始經救火者舁回家内未知性命若何又有阮姓家因火將燒近將屋中所有運至城根突被匪人搶去衣服一包自鳴鐘一架據云包内有金師若干件約值洋銀百餘元左近有磚瓦匠阿巧大者挈妻女及七歲幼孩從火穴中奔出行至十六鋪橋畔孩於人叢中分散前昨兩日手敲脚鑼蓋沿路偵求刻尚蹤跡杳然未識能珠還合浦否小車夫某甲佇立小東門外閒觀突有某善堂洋龍飛馳而出不及避讓致足指碾去其二痛極昏沈後由水菓攤主扶之而去以藥敷之 
[販酒被訛]  
　　陸大狗向在沙船掌駕駛之役慣歴風濤此次由牛莊回滬帶有高梁酒數擔前日上岸兠賣被相識之蔣阿二偵知糾合小流氓數人將陸軋至南巿大碼頭相近小茶肆中百般恐嚇謂陸曰載運私貨並不報捐應得何罪爾豈不知耶各流氓七手八脚將陸扭住揚言當解局請究旋有蔣之黨羽佯爲解勸由陸當塲出洋三元始各散去陸心不甘服一再探訪始知其爲訛詐遂報知地甲向蔣理論蔣不得已願將所取之洋如數歸還陸亦不願多事含糊了事 
[南巿瑣聞]  
　　前晚鄉人某甲肩負大錢五千數百文至大東門外某姓錢店兌換洋銀五元店中人均蓋以本店圖章及甲倩他人估看則其中一元係夾銅一元係生銀知受其愚歸向饒舌店中人非但不任其咎竟將甲批頰一下而取洋銀抛擲路中旁觀人咸抱不平令甲投巡防局控告店中人見衆怒難犯始向衆人作揖並將洋銀拾起換給好洋銀以了其事○昨日淸晨東洋車夫某甲自陸家浜載某姓少婦飛駛至斜橋左近車輪忽折其一致少婦墮入水中甲則被車擋所傷血流額角少婦拖泥帶水與甲爲難甲向之哀求始另喚他車而去 
[武待詔]  
　　英包探江阿三禀稱羅如坤報稱林柏廷竊去棉被衣服質錢花用經小的查獲吊贓向林詰問林言妻子被羅所佔故忿而取此今特一併送案羅訴稱原籍四川向習薙髮目下盤頂林之薙髮店重復開張忽被林將鎖扭壞竊去棉被衣服林供稱職員尚有下情禀明公祖職員原籍四川向在治下開薙髮店除自已應酬主顧外復雇羅爲夥後羅辭去職員願將店盤頂與伊不料妻子竟與伊另租小房子私自往來職員前去捉姦伊已從後門逸去故特取伊棉被至孩子及婦人衣皆職員之物間有伊衣然亦無多幾件某質鋪夥某甲呈票請追質本江探又禀稱林已將贓質得洋銀一元及小洋銀八角祗用去一角蔡太守笑問林曰爾旣爲薙髮匠如何稱職員答稱職員向在某營保舉至守備如今保札尚在家中太守飭將起案之洋銀給償質鋪羅林均候過堂覆訊衣被暫存嘻躡工也而竟稱職員何名器之濫若是耶雖然今之滬上煌煌然日在茶坊烟館中自居爲官宦者蹟其出身行業且不及鑷工者甚多於鑷工乎何責或曰鑷工本稱待詔分位何等淸華奈何竟保爲武員强儕於執戟荷戈之列耶余則笑而不答 
[善董宜懲]  
　　匪棍劉芝明自稱養性善堂董事向各店鋪寫捐並募諸英包探唐寳榮江阿三等家以致拘拿送案旋由曹其及王瑞卿送頂帽與劉因之一併解訊英讞員蔡太守飭將劉押候查明再辦此巳列入報章昨日唐江兩探同禀前情並稱小的等查得養性善堂懸掛前任上海縣某大老爺給全善堂之告示刻已被全善堂取去至養性堂並無告示所租房屋積欠租金已被屋主將門封釘並查得王瑞卿卽王阿六前曾騙取莊氏棉襖有案可稽曹其實是劉之兒子並非曹姓胡梅卿訴稱劉來勒捐洋銀二角未經允付卽被取去磁杳爐一枚莊氏訴稱王阿六言薦小婦人爲傭先將棉襖質去後囑小婦人守候某茶館豈知一去不來今知押在捕房故來控告劉供稱小的向在南巿義學中訓蒙現充虹口養性善堂董事辦理施醫施樂諸善舉兼設義學定章並不出外寫捐此次因建火醮暫爾醵錢胡自願助奋爐一枚曹是學生並非兒子供畢叩首求恩曹供稱小的墮王探劉並非劉子王供稱小的在劉處代貼齋戒字條曾與莊氏私識莊氏聞言突伸手批王之頰大聲曰爾旣騙質我之棉襖尚敢妄稱姘頭乎站班差役吆喝曰堂上不得如此無禮主手捧雙頰仍稱小的確與伊姘識窮苦難耐暫質伊之棉襖銀簪質票均在捕房兩包探又同禀稱確有棉襖銀簪之質票前據王言是妻子之物太守謂劉任意妄爲本當重辦今姑寛恕管押兩禮拜王笞責一百板曹開釋香爐給胡領去捐簿及齋戒字條存堂又申斥莊氏曰爾不應在堂上毆人氏稱小婦人忿恨已極故將伊凌辱太守叱之使退 
[研訊火案]  
　　法包探郁庭湘解火頭同生祥京廣貨店主范雲生及店夥周阿增學徒張雪香至公堂葛同轉會同魯繙譯升堂訊問范供稱原籍寍波現在治下小東門外大街開同生祥京廣貨店自已經手店中雇夥五人前晚回家時將鎖匙交周收管迨聞警鐘而往店已焚去但見火勢飛騰旋被包探拘至捕房捕頭以樓下二人尚無著落准交保出外找尋至起火之由實不知悉郁探稟稱伊昨在捕房供稱由比鄰黄振恒烟館起火小的訪問鄰居僉云同生祥每晚义麻雀是時因拍白板以致潑翻火油燈霎時冐穿屋頂范又供稱店中有三夥二學徒樓上所睡者係胡之溪洪邦逹王海林洪跳下樓窗跌折骱骨現尚醫治周供稱小的見樓板已焚因卽逃出張供稱小的目見保險燈墮下同轉謂據爾二人所供一定爾店起火尚欲抵賴他人乎且包探已訪問明確實由义麻雀潑翻火油燈所致范供稱店中從不賭錢同轉著一併押候傳十七號華捕及左右鄰人訊核○陳定芳訴稱前日小東門外失火時吳小生衝門而入趁火刦去錫壺一具經包探當塲拘獲求卽究追某包探解到徐阿寳一名稟稱小的目見伊在大順南貨店内搶取小錢三千餘文大錢八百餘文呈案請騐葛同轉謂爾等趁火刦奪殊屬可　著押候各掌頰一百下贓給失主錢存捕房待領 
[行兇送縣]  
　　金阿三遭餅攤主沙云桂持刀剌傷由巡捕拘獲解送英公堂蔡太守訊供之下將沙移縣究辦令金投醫院撩治俟傷痊赴縣候質巳紀前報前晚四鼓時太守備文飭差將沙押解到縣值差朱順禀明黄大令飭令收管候訊原告金阿三尚未投到也 
 
 

Page 4

 
 
[隣封騐屍]  
　　嘉興航船主陳四發勒索案内擬定徒罪之差夥顧裕生在監病斃由松江府恩詩農太守札委婁縣張明府來 
府奉委後立卽帶同仵作差役人等乘坐官舫於前夜三鼓時抵滬南大碼頭上海縣黄大令預飭差役執事人等在碼頭伺候明府來滬相騐明不及登岸卽在舟中住宿定於次晨蒞監相騐至昨晨本縣差役協同内監禁卒在監内預備公案並將同號監犯陳才林帶出俄而屍母顧陳氏倩人舁衣衾棺柩至監閂口候示鐘鳴九下明府帶領書差乘坐藍呢大轎入城先至内監升坐公案據禁卒禀稱顧裕生自收禁後於今年八月十六日起病至是月杪病勢加劇見其四肢發腫不能行動小的等當時禀報本官老爺奉諭撥醫進監醫治詎料顧病入膏肓延至本月十四日黎明病故叩求明察明府問平日爾等可有凌虐情事答稱小的等奉公當差不敢凌虐明府傳同號監犯陳才林至案供稱小的與顧同住一號顧確係患病醫治無效而斃實無凌虐情事屍母陳顧氏供稱係本邑人家住本城祗生一子卽裕生向在本縣當差前因兒子一時糊塗向人勒索奉訊收禁此次實係病故現巳備辦衣棺情願自行收殮求恩免騐明府謂本縣夺府憲札委來此相騐不能不騐該氏一再求恩明府不准該氏又稱然則求請免封明府姑准所請卽著仵作將屍取出置放案前如法檢騐旋卽唱報騐明該犯委係因病身死並無别故明府離座親視無悮卽著該氏具結收殮遂赴土地祠拈香復至大堂循例排堂畢拜會黄大令晤談片刻興辭而出至道轅謁見聶觀察亭午時命駕回舟當卽解纜回松禀覆 
[上海北巿絲業會館籌辦順直新災賑捐滬局瑣記廿六]  
　　初九日承邊君竹潭偕夫人鹿氏助棉衣欵由壽康莊來庫平銀五十兩合規元五十四兩八錢十一章垣春渚草堂學童朱君澍生誠禱雙親康健謹遵庭訓書捐由三晉源來庫銀二百兩合規元二百十九兩一錢十二兩淮運署江君忠抗募助洋在十元十三梁溪萃興募凌君敬叔由同康莊來洋二百元十四笠澤山民求次子病速愈洋一百元諸君子具濟世之心衆黎庶有更生之慶矣同日接經佩卿兄函開此次查放霸州被災各村因欵項太少僅擇極貧之户分别給票煎茶鋪一帶六十餘莊連年積水未消田畞不能耕種民情困苦巳極不得不從優酌給總計折合大口五萬有零永淸固安兩縣現亦次第淸查約計折大二萬餘口實屬無可删减以每口給錢一千文核算共需津錢七萬餘串約合銀二萬五千兩除滬上各賑所湊撥萬金天津義賑總局另撥五千金外尚短銀一萬兩卽祈迅賜籌解以便及時開放等因則敬現擬二十日商請各賑所彚解第七批規銀一萬兩核計不敷尚鉅惟有仰乞好善官紳解囊續助以濟急需臨池不勝感盼之至九月十四日錢塘施則敬子英甫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賭案]  
　　前日二百八十七號華捕投英公堂禀稱虹口李阿春等家或义麻雀或碰和或挖花要皆不離乎賭者近是是以開單禀請拘拿蔡太守立卽飭差恊同包探唐寳榮往拘各人送案由唐探廪稱小的查得李及江春林翁金氏鄧王氏皆專閂賭博抽頭沈月生劉阿裕葛雷氏則偶然聚　李供稱小的係寍波人現在大老爺賭禁森嚴小的不敢聚賭江供稱小的係江北人舅父在治睛開車寓寓中車夫偶爾接龍小的不相十涉翁金氏鄧王氏同供稱小婦人等以後不再敢爲葉子戲矣沈劉同供稱偶有客人持竹牌到小的處玩要今蒙開釋决不再蹈前愆葛雷氏供小婦人守寡多年糊自來火匣以度日有二人轉租餘屋閒暇時偶爾接龍太守判令李江及翁金氏鄧王氏各罰洋銀五元沈劉及葛雷氏從寛開釋○某號印度捕禀稱昨日巡至某處見黄郁林沿街聚賭是以拘送案下黄供稱小的廣東人時在某戲園觀劇而回見有賭攤站立閒看蔡太守判令管押二禮拜○葉號印度捕禀稱昨日巡行至裏虹口錢玉昌見而奔逃知是賭攤上人因之獲送捕房旋在身畔搜出洋銀四元今特送案錢供稱小的在白大橋堍騰鳳里對門開設洋鐵店昨日身帶洋銀往虹口鄉間收買洋鐵火油箱路經此處悮被拘拿小的並非賭徒可查可訪蔡太守檢閱洋銀上蓋有允宏及利泰圖章問捕房中有人知賭攤上洋銀圖章式樣者乎包探唐寳榮禀稱小的夙知允宏利泰確是賭攤上所用圖章太守謂本分府揆度情由爾今日已得采矣如肯直供當從寛免究否則飭差帶爾出外根究爾洋銀之來源果係賭赢定當加等治罪錢知無可遁飾始俯首求恩太守判罰洋銀五元如數撥充某西醫院經費 
[英界公堂瑣案]  
　　副捕頭禀稱曹　茂沿路與曹美郎扭結由某號捕一并枸至捕房詰之發茂稱美郎是伊之子因被毆傷故欲扭請送究當送發茂至某醫院據醫生言並無傷痕今特送案請　蔡太守向之研究發茂供稱小的遭母喪五七時曾被兒子所毆今又行兇請大老爺送縣重辦太守問爾子因何毆爾答稱請問兒子可也美郎供稱小的現當某西人遊獵船上舵師主人因賽馬期邇意欲出遊囑小的雇小火輪船拖帶父親忽喚小的去說話以致爭執小的不敢毆父太守問因何爭執答稱小的係嫡出旣而父親娶妾置母親於不顧當五七時小的飲酒沈醉向諸親友分訴父親之不是以致爭閙事後小的已央舅父勸說向父親叩頭謝罪矣發茂之妾某氏供與相同美副領事易孟士君謂發茂爲人向不誠實今又妄稱被子毆傷本副領事前曾目覩其在街毒毆妻子現又在街扭子務須究懲發茂稱小的前者果曾毆妻現在實被兒子所毆况從無央人勸說叩頭謝罪之事太守謂爾子或有不是應在家教訓何得在街坊打架眞所謂父不父子不子也又申斥美郎曰爲子者理合孝順其父今爾父控爾行兇犯上厥罪非輕語云父要子死子不死卽不孝爾豈未之聞乎答稱小的知道太守著具不再開罪父親之結仍邀同舅父向父親叩頭謝罪如再有前項情形定卽送縣懲辦美郎叩頭稱謝而去○粤婦程貴卽陳王氏控同鄉人陳星福吞没洋銀蔡太守訊結情形已登昨報昨日貴又涕泗漣而奔投案下訴稱陳聲言欲將小婦人處死小婦人上無父母家祗男女二孩尚求大老爺恩賜保護太守謂此係爾之咎由自取今陳已具保出外如有逞兇情事惟　人是問爾可不必過愿諒陳旣知王法决不敢冉來向爾尋仇也貴乃含涙而去○粤婦鄭阿根訴稱小婦人生有一子年甫六齡昨日下午行至泥城河沿被馬車撞倒於途碰傷面頰馬夫沈　根供稱昨日由泥城河沿馬車向北適有龍飛行之馬車由北向南正避讓間此孩忽從側邊奔至以致碰傷副捕頭禀稱孩子惟皮上受傷蔡太守飭將沈開釋諭以此後再有碰撞情事逮案重懲○包探顧阿六禀稱西女麥家亭報失刀叉衣物經小的查獲竊賊陳啓榮陳雲蘭贓未吊齊今先送案麥家亭訴稱家中失去刀叉磁盆玻璃杯及衣物甚多二陳同供稱小的等所竊之贓早經交出矣蔡太守飭帶回捕房查吊餘贓俟下禮拜四覆訊 
[法界公堂瑣案]  
　　朱阿坤訴稱小的在小東門外開設乾茂和客寓僧人小洪借住二夜穴壁成洞竊取烟槍洋燈等物是以送案請究麥理法訴稱小的開設萬茂煤炭店被竊夾馬褂單衣求卽追還小洪低眉合十供稱僧人係南匯西門内　帝廟在持壁上本有窟窿是以隨手挖開葛同轉問爾於何時來申供稱八月十九日同轉謂爾廟中尚有何人供稱師兄顯賓同轉飭押候掌頰一百下待師兄　案具領贓給失主領云○巡丁鄭金方私匿搭客之紡綢洋傘葛同轉問爾旣當巡丁何得匿人之物鄧供稱此傘實係小的所置是日某輪船到埠小的丄前巡緝扒手竊取洋傘小的追至三海生前將傘抛下當卽拾交十二號棧房同轉問某包探曰另有洋傘否禀稱只此一傘鄧又供稱小的巡緝太甚遂多仇怨同轉判令管押三日○江北人王三偕姘婦湯梅氏訴稱兒子榮生在某營當勇憑媒娶薛卞氏之女紫奂爲室有紅帖爲　現生卞氏心存不良欲將女領回别嫁媒人瞿周氏供稱小婦人曾經付財禮洋銀三十元本年五月初二日說成至九月初二日薛卞氏忽遷　伊家無子本擬以婿爲子今忽悔盟約欲領女回丹陽同轉問何以知之供稱小婦人已覷破隠情矣同轉問薛卞氏因何領女逃回供稱女兒許親後被伊家婆子朝夕詈罵小婦人不能忍耐是以另謀住處同轉閱視紅帖謂衆人曰此帖寫得甚好媒人何不簽花押轉問紫英曰爾因何隨母一去　稱母親與婆婆嘔氣不便同居同轉謂湯曰帖上書明入贅爾子應赴伊家又問媒人曰紫英曾否被姑毆辱供稱並無其事同轉謂旣爲視串理應和睦現在所立之票如何歸錢供稱尚未到期須待十一月杪問爾子何時可到供稱一有其事卽來同轉謂兩票業已過期理因照供稱兒子榮生現在廣東約十月内可到同轉着將湯梅氏薛卞氏柴英暫管押王交人保出令出具不再辱駡切結速令傅到湯到案候核○張吉雲訴稱小的在吉祥街拆字被扒手王有倩竊去皮夾一枚内儲藥一包小臂釧一雙耳環一對旋經包探當塲拿獲在身畔搜出押票二張卽追究曷同轉問票從何來供稱由湖北家内帶來問如何竊取皮夾供稱七月十四日由金陵到蘇州九月十四日至上海同船時有一人向爲扒手洋夾係伊竊取後交小的同轉謂包探當塲拿獲尚能圖賴卽飭押候掌頰四下下贓給失主票銷毁以免另生枝節○萬成泰雜貨米店主周吟梅　稱帳桌内儲洋銀一百四十七元回家時將鎖匙交店移朱增福收管旋被陳渭林竊取脫逃求卽追究葛同轉問有保人否供稱保人婁其川現在會館塲嘉順魚行爲夥朱供稱是日接得家信知父親病重故將鎖匙交與出店卽回家柴榮培訴稱小的在萬成泰當出店兼司煮飯朱並無鎖匙交代周又稱十二點鐘時李姓出店人親手交代洋銀一百四十七元據朱云被陳渭林竊去同轉謂爾可向保人理處周稱保人袖手旁觀置之不理同轉問朱曰陳究在何處供稱並非同業實不得知問爾由誰人推薦供稱陳元倫同轉著押候出票至十六鋪提婁及元倫覆核○元裕鹹貨店主徐春和控唐阿寳被立大取去采蛋五千枚計洋銀五十三元零七分唐供稱此蛋由前年盛沙船上人陸春之取去小的並不經手現在此船停泊公太碼頭葛同轉問去年賖去因何至今不歸供稱據云托帶醃猪等物有帳可算同轉著交人保出邀陸來案候核○元裕洋貨店張福生訴稱十五夜三點鐘劉阿海筱玻璃窓伸手入内竊去洋傘十餘把現呈九把求再究追劉供稱小的係福建人偶然入内不敢行竊葛同轉著神候查贓冉訊○陳宗敏訴稱小的在興聖街開設世育堂丸藥店施云山擅將招帖塗抺施供稱小的與伊同業伊先將小的招帖蓋没向伊講理伊言彼此各自謀生不相妨忌豈知後又辱罵小的心實不甘葛同轉謂陳曰旣與講明不應辱駡爾實有不是之處陳倩招帖被塗有人目見同轉著一并交人保出候傅到見証人再核 
[蘇州馬大籙巷直東義賑公所桃隖同人彚報蘇復昌滬信昌杭公信寗文茂粤會館各收欵九月上旬淸單]  
　　培字册席嘉曾二元范尚德沈居易宋梁氏壽筵助賑三户各四元金成煒爲子榮貨永病速愈二十元永萱祈母病速愈一百元代收電字册山東登州府黄縣募紹修堂燕翼主人寳　堂保　　熙凝堂存仁堂鴻順堂賡萍軒八　各庫銀二兩韻記庫銀四兩存仁堂京錢二千文代收人和震記桶捐七元二百文以上十七户共收洋一百四十一元庫銀二十兩錢二百文京錢二十文共合規銀一百二十六兩六錢二分六厘○蘇州中布復昌莊徐君乾齋經收復字册伍松蔭無名氏求病速愈二户各十元共收洋二十元共合規銀十四兩七錢五分一厘○廣東金陵　館周君澍三經收菊字册馮執御馮張愛馮琬桂篤卿雲仙舘馬福鎔六户　規銀三錢六分馮華甫規銀八錢六分四厘馮儼君黄馬氏黄佩薌汪廣和汪　　怡記六户各七錢二分無名氏廣興源二户各一兩四錢四分樂善堂章呆軒後樂草堂書三昧軒合規銀二兩一錢四分内銅銀六錢一分以上十六户共收規銀十一兩九錢五分四厘○上海信昌珠　杭州公信號南京宋文茂　經收下旬併登○本旬共收規銀一百五十三兩三錢三分一厘連前共收規銀九千五十三兩四錢四分九厘○共解過規銀九千兩 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年九月初八日京報全錄]  
　　宫門抄○順天府孫等奏懇恩賞給米石摺○又奏城内廣仁堂懇恩賞給米石摺○又奏請賞給資善堂米石片○豫撫松奏選充鄉試内簾官緣由摺○禮部尚書崑等奏遵旨議奏摺○東學政華奏恭報代辦監臨出闈日期摺○川督劉奏籌　四批旨　新餉摺○晉撫張奏甄别知縣片○九月初八日刑部都察院大理寺侍衛處值日兵部引見二十二名○謙光假滿請安○票禮等各謝調授缺恩○大額駙岑昏煊各請假十日○齡公續假十日○召見軍機長麟李端棻福森布○○臣孫家鼐臣孫楫跪奏爲循案懇恩賞給米石以惠窮黎恭摺仰祈聖鑒事竊照廣安門外普濟堂收養貧民向於十月十五日開堂起至次年淸明節放堂止每年蒙恩賞小米三百石同治五年七月臣衙門以收養人數衆多米不敷用會同五城御史奏准每年加賞小米五百石分給功德林米一百五十石施放在案本年水災較重貧民過多普濟堂已於七月中旬開廠每日散放堂外早粥一次係將賑餘米石動撥應用現在天氣漸寒就食貧民益多應援照歴屆放案提前一月於九月十五日開放起至來年淸明節後再展放一個月而止仍察看開放以後如就食人數加多米不敷用或來春展限滿足應續展再行會同監放御史隨時奏聞所有每年賞給該堂小米三百石並加賞之五百石仰懇天恩一併照案賞給候命下之日臣等循照舊章飭該堂司事委員陞續關領認眞散放俾貧民羣資果腹以廣恩施理合恭摺具陳伏乞皇上聖鑒訓示遵行再功德林在德勝門外與朝陽門外觀音菴安定門外茶棚菴西直門外崇壽寺等處年例粥廠已歸入六門開設毋庸再辦合併聲明謹奏奉旨已錄○○臣孫家鼐臣孫楫跪奏爲城内廣仁堂收養童幼婦女照案籲懇恩賞米石以濟窮黎恭摺仰祈聖鑒事竊臣衙門前於光緒七年據紳士翰林院編修袁善朱百遂刑部郎中馮光勛兵部員外郎季邦楨等呈請倣照天津廣仁堂辦法在廣安門内爛麵胡同購屋建立廣仁呇一所收養無依童幼分設義學延師課讀資質憃愚另教工藝以備日久資生其衣履等事由堂供給又京師舊有敬節會於婦女靑年守節查明按月給費其翁姑子女亦各照加分數由堂量撥經大學士直隷總督李鴻章籌貼屋價並兼管府尹童華前府尹游百川援杂籲懇天恩每年賞給小米三百石以濟困窮而垂久遠仰蒙俞允照撥又於光緒八年推廣辦理於順天各屬分設義塾及工藝紡織等所以直隷總督原撥寗河四厘善捐專作京師廣仁堂中支用尚恐不繼復請增撥船捐以資各屬分設義塾等因奉旨依議欽此凡兹窮黎莫不仰沐天恩同資教養續經奏明由臣等及直隷總督隨時稽查除由經辦各紳照料稽察外並酌派臣衙門經歴于文光同稽出納期周密今上年奏請恩賞木石已周一年擬合照案仰懇天恩賞給小米三百石以濟堂中按口授食之需俟奉旨後卽照成案咨部具領所有京師廣仁堂請發米石緣由理合恭摺其陳伏乞皇上聖鑒訓示遵行謹奏奉旨已錄○○順天府片再杳西城官紳捐資在廣安門内大街建立資善堂内設煖廠收養貧民前經巡視西城御史奏明自光緒三年起每年冬間奏懇恩賞粥米三百石由臣等於奏領普濟堂米時附片請領等因奉旨允准欽遵在案現屆具奏領米之期自應照案辦理所有光緒十九年分粟米三百石擬請飭部一併撥給俟命下之臣等知照西城御史派員會紳具領所需各項經費仍由該城官紳自行籌辦以濟窮黎理合附片具陳伏乞聖鑒謹奏奉旨已錄○○頭品頂戴河南巡撫奴才裕寛跪奏爲鄉試内廉官現任正途人員不敷派用遵例在於卽用等項知縣内遴選充當恭摺仰祈聖鑒事竊查定例直省鄉訌同考官調取進士舉人出身之現任州縣考充如實任不敷考選准於卽用分發人員内擇其文理優長者一併派充等摺具奏等因歴經遵辦在案兹查光緒十九年豫省舉行癸已恩科鄉試需用同考官十四員於現任曁選補正途知縣内考取七員計尚不敷派用遵例在於科甲出身之候神人員内考取卽用知縣沈樹人謝德昭徐聰王皋教習知縣馮作棟截取知縣劉子煥大挑知縣韓國鈞七員均屬文理優長堪以一體派充用襄校閱理合恭摺具陳伏乞皇上聖鑒謹奏奉硃批知道了欽此○○經筵講官禮部尚書臣宗室崑岡等謹奏爲遵旨議奏事内閣鈔出浙江巡撫松駿等奏在籍耆紳重遇鹿鳴先期籲懇天恩俯准與宴一摺奉硃批禮部議奏欽此欽遵到部查原奏内稱在籍前翰林院侍讀學士孫鏘鳴浙江瑞安縣人現年七十七歲道光十五年乙未恩科浙江鄉試中式舉人辛丑恩科中式進士授職翰林院編修洊升侍讀學士現屇周甲之期惟乙未非鄉試之年查照成案應於甲午科豫行赴宴據該縣詳據紳士呈請具奏前來恭查嘉慶十二年丁卯科翰林院侍講梁同書重遇鹿鳴經前浙江撫世淸安泰奏請奉旨與宴加翰林院侍講學士孫鏘鳴位歴淸班曾叅講席合無仰懇天恩俯准前翰林院侍讀學士孫鏘鳴於甲午科豫期重赴鹿鳴筵宴各等語臣等查科塲條例内開鄉試已屆周甲之期准其重赴鹿鳴筵宴等語又乾隆元年丙辰恩科舉人馮浩因嘉慶元年丙辰並無鄉試請於乾隆六十年乙卯恩科重逢鹿鳴筵宴奉旨允准又同治十年臣部遵議重宴鹿鳴章程除三品以上大員仍由各督撫奏請外至四品以下人員無論係屬交議或照例具題均由臣部援引成案以應否賞給升銜之處聲明請旨恭候欽定等因各在案今浙江在籍前翰林院侍讀學士孫鏘鳴中式道光乙未恩科浙江鄉試舉人至光緒二十一年乙未花甲一周例應重赴鹿鳴筵宴惟乙木非鄉試之年自應准其於來年甲午科豫期重赴鹿鳴筵宴該員係四品人員按照例章應由該撫咨部彚題此次旣據該撫援案奏請應如何量予恩施之處伏候聖裁所有臣等遵議緣由理合恭摺具陳伏乞皇上聖鑒謹奏奉旨已錄○○山東學政臣華金壽跪奏爲恭報微臣代辦監臨出闈日期恭摺仰祈聖鑒事竊查本年舉行癸已恩科鄉試撫臣福潤因河務緊要奏明由臣代辦監臨遵於八月初六日入闈所有應辦事宜督同提調監試各宫妥愼辦理兹三塲業已完竣應試士子共九千四百四十五名接試繙譯亦巳畢事闈中均極安靜堪以仰慰宸厪三塲硃卷均經送交内簾臣卽於八月二十五日出闈所有闈中事務循例交提調監試各道員督率辦理除將出闈日期恭疏題報外理合恭摺其奏伏乞皇上聖鑒謹奏奉硃批知道了欽此○○頭品頂戴四川總督臣劉秉璋跪奏爲籌解光緒十九年四批甘肅新餉發商匯兌以濟要需恭摺仰祈聖鑒事竊臣准户部咨四川批撥十九年甘肅新餉銀九十八萬兩飭於十八年年内解三成十九年四月解三成統限九月底掃數解淸當卽轉行隨據該藩司籌解過頭二三批餉銀五十二萬兩交商匯兌甘肅藩庫交收詳請奏咨在案兹據署理布政使文光詳稱甘餉有關軍食不能不勉力籌維顧全大局現於司庫湊得十九年捐輸銀七萬三千六百兩貨厘銀三萬兩减扣銀一萬兩添扣銀四千兩京平銀二千四百兩官票核减銀七千五百兩核减二成銀八千兩歴年餘存武職養廉截曠銀一萬兩十八年武職養廉截曠銀一萬兩武職養廉减成銀二千五百兩截存提督養廉銀二千兩共銀一十六萬兩作爲十九年四批甘肅新餉仍援成案並按照新頒法碼逐平兌足於十九年七月十八二十三等日發交該商蔚豐厚等號承領飭令赶緊匯解甘肅藩庫兌收統限九月十八二十三等日依期如數上納所需匯費銀兩仍請查照成案在於厘金項下支銷等情詳請奏咨前來臣覆查無異除分咨户部曁陜甘督臣查照外理合恭摺其奏伏乞皇上聖鑒再甘肅新餉向係四批解淸因該商號等銀兩拮据若仍照四批　兌一時實難湊集應請攺作六批解淸業經分咨户部曁陜甘督臣查照在案合併陳明謹奏奉硃批户部知道欽此○○張煦片再定例人挑分發試用人員於到省後一年期滿該督撫卽行切實甄别詳　察看奏明分别補用等因歴經遵辦在案兹查有大挑試用知縣王承勲於光緒十七年四月二十二　省之日起扣至十八年四月二十二日一年期滿例應甄别據布政使胡聘之會同按察使　汝梅詳請核辦前來臣醒該員王承勲年　才明考以律例尚知大意堪以知縣本班留省照例補用除履歴咨送吏部外理合附片陳明伏乞聖鑒謹奏奉硃批吏部知　欽此 
 
 

Page 13

 
 
[光緒十九年九月初九日京報全錄]  
　　宫門抄○諭旨一道錄前○禮親王等奏繕修淸字檔案各員請給獎叙片○又奏循例奏聞摺○豫撫裕奏知縣暫緩赴任綠由片○又　奏調署知縣各缺片○又奏本年新漕仍懇援案折解摺○浙撫松奏浙省測繪輿圖表說一律告成摺○九月初九日工部鴻臚寺廂黄旗值日無引見○記名水師總兵韓春高謝恩○水師副將周芳明謝恩○工部奏派接管溝渠河道派出懷塔布○召見軍機容貴英年○○禮視王世鐸等片再查上屇光緒十四年奏辦理軍機淸字檔案揀派滿洲章京記名道府禮部郎中玉恒侍讀銜户部主事延祉總司校勘書成時奉旨此次軍機處繕修淸字檔案總司校勘之記名道府禮部郎中玉恒着俟升道員後賞加二品銜户部主事延祉著　本部員外郎無論題選咨留遇缺卽補先換頂戴其尤爲出力之供事議敘縣丞成掄之著俟題覆後以知縣分發省分歸候補班補用縣丞于永泰著以知縣分發省分歸候補班補用未入流趙熙著以典史仍歸議叙本班儘先選用俟得缺後在任以縣丞補用升用縣主簿候選巡檢繆世德着俟得缺後免升縣主簿在任以鹽大使歸候補班前補用並加隨帶一級從九品李崇恩着以巡檢分發省分歸候補班補用俟補缺後在任以縣丞升用王玉森著以　檢分發省分歸候補班補用俟補缺後在任以縣丞候補候選縣丞廣西慈樂寨巡檢劉忠翰著免選縣丞在任以知縣補用俟補知縣後賞加五品銜餘依議該部知道欽此查光緒十年十二月十三日奉旨軍機處歴次請獎向有專案可循與别項保舉人員不同毋庸援照新章覈議等因欽此以後保案自宜循照專案辦理所有此次辦理淸字檔案臣等照歴屆辦理之例揀派滿洲軍機章京四品銜候補員外郎後以本部郎中卽補刑部卽補員外郎瀛桂四品銜補缺後在任以知府卽選理藩院候補郎中志樸總司校對尚屬詳愼該員等平日行走亦俱勤奮自應量予獎勵四品銜補員外郎後以本部郎中卽補刑部卽補員外郎瀛桂擬請仍以本部員外郎無論題選咨留遇缺卽補四品銜補缺後在任以知府卽選理藩院候補郎中志樸擬請仍以本院郎中無論滿蒙題選咨留遇缺卽補至派出承值之供事檢查收承差使較繁且此五年之書較歴屆勤奮臣等謹擇其尤爲出力者酌量從優保獎候選未入流鄒鴻熙擬請以巡檢分發省分歸候補班補用俟補缺後在任以縣丞補用候選未入流毛際雲擬請以縣丞分發省分歸候補班補用俟補缺後在任友知縣補用候選縣丞王慶蘭擬請以知縣分發省分歸候補班前補用並　帶加一級候選未入流王國珍擬請以縣丞分發省分歸候補班癍用俟補缺後在任以知縣補用候選徒九品李薰擬請以巡檢分發省分歸候補班補用俟得缺後在任以縣丞補用候選道庫大使胡銓擬請以河工州判分發省分歸先儘班前補用俟得缺後往任以知縣候補供事劉徽典擬請以布政司庫大使分發省分歸候補班遇缺先前卽補並加隨帶一級候選從九品張炳華擬請以縣丞分發省分歸候補班補用俟補缺後在任以知縣補用候選縣丞牟魁一擬請仍以縣丞分省補用到省後以知縣歸候補班補用如蒙俞允懇請飭部註册毋庸按照新章核减以示鼓勵謹附片請旨伏乞聖鑒謹奏○○臣世鐸等跪奏爲循例奏聞事竊照軍機處歴年所奉諭旨寄信明發議覆及内外臣工摺奏等件册檔繁多前經臣等查照奏定章程奏明繕寫一分並將從前節年舊檔一分一併修整臣等遵照歴屆辦理之例咨取内閣中書傳集譯漢官繕寫並揀派軍機章京二員總司校勘計自光緒十四年春季起至光緒十八年冬季止一律完竣該章京等督催校閱不辭勞瘁逐日淸理尚屬詳愼並將積年舊檔一律補綴整齊查上屇辦理淸檔告竣奏蒙恩旨賞給議叙此次繕寫五年淸檔復將積年舊檔修補完善所有承辦之中書譯漢官供事等可否照歴屆告竣之例一體賞給議敘之處出自天恩如蒙俞允臣等將應行議叙人員分别等第咨部遵照辦理外仍於譯漢官内擇其熟諳者留於本處接手鈔錄伏乞皇上聖鑒謹奏奉旨依議欽此○○裕寛片再定例部選人員領憑到省後因地方緊要留省察看或劄調入闈均應分别奏咨等因遵照在案兹查部選湯陰縣知縣王祖畬羅山縣知縣受仁前據先後繳憑到省當因湯陰縣地處衝途差繁事劇羅山縣界連鄂省俗悍訟繁地方均關緊要各該員初膺民社於一切聽斷措置恐未諳練是以暫行留省據潘臬兩司詳明飭赴讞局藉資練習再飭赴任比值舉行癸巳恩科鄉試屆期該員等均係科甲出身文理優長復經札調入闈派充同考官用以囊校除咨部查照外鄉合附片陳明伏乞聖鑒謹奏奉硃批吏部知道欽此○○裕寛片再現署安陽縣准調杞縣知縣傅橒飭赴調任其安陽縣員缺應飭現署祥符縣正任安陽縣知縣董慶恩仍回本任各專責成所遺祥符縣篆務係省會首邑政務繁劇亟應遴員接署查有永城縣知縣沈傅義精明强幹辦事勤能堪以調署遞遺永城縣印務卽以現署杞縣知縣正任鄧州知州蒯辰蓀調署亦堪勝任查明各該員任内均無承緝盜案已起四叅及經徵錢糧有關降革處分與調署之例相符據署藩臬兩司會詳前來除批飭檄遵外理合附片陳明伏乞聖鑒謹奏奉硃批吏部知道欽此○○頭品頂戴河南巡撫奴才裕寛跪奏爲光緒十九年豫省新漕仍難辦運本色籲懇援案折解恭摺仰祈聖鑒事竊照豫省應徵漕糧計自改章折徵解部迄今三十餘年歴年供應嵩毅兩軍月餉及本省兵練善後各欵亦藉所留漕折以爲周轉本年漕糧瞬屆開徵天庾正供理宜及時規復本色以符舊制無如停運已久河運旣多淤淺倉厫僅存廢址各帮船隻亦早片板無存先須濬治建造工費繁鉅經營不易無論一時經費難籌且卽目前餉項而言本省兵練未容貽誤嵩毅兩軍係海防尤屬緊要若司庫少此大宗入欵實屬無從挹注據署布政使長祿糧儲道王維翰公同籌議仍請援案折解會詳請奏前來奴才覆加體察委係實在情形合無仰懇天恩俯准將豫省應徵光緒十九年新漕援案折征解部一俟防營遣撤庫欵稍裕再行籌辦本色以復舊制爲此恭摺具陳伏乞皇上聖鑒訓示謹奏奉硃批著照所請户部知道欽此○○頭品頂戴浙江巡撫奴才崧駿跪奏爲浙江省測繪開方輿圖詳註表說現已一律告成恭摺仰祈聖鑒事竊准會典館咨輿地一門今昔情形稍異關繫至切爲用尤害會典原圖未標經緯綫及開方有省府各圖而無州縣圖擬就圖式並辦理章程請旨勅下各省遴派留心地理精於測繪之官紳士子照所頒格式測繪送館奏奉諭旨依議欽此並准咨明不得以舊圖及志書所有之圖搪塞了事等因咨會到浙當經分别轉行一面派委候補道宗源瀚會商藩司設局辦理先延紳士保舉内閣中書黄炳垕商訂又遴選卽用知縣准補龍泉縣知縣胡文淵總核一切續准會曲館咨議定輿圖章程五條附發表格一紙縣圖不用說而有表其式分沿革疆域天度山鎭水道鄉鎭職官爲七格又經轉飭遵辦去後兹據布政使劉樹堂督辦輿圖局候補道宗源瀚會詳稱查向來地方衙門與省府縣志書繪圖固粗具規模略布山川欲求方位合乎準望水陸詳其道里已不易得如果計里開方按切天度經緯尤非平日留心輿地諳悉中西算法之人不能措手卽開方亦　量詳而測略詳人里而略鳥里者並有但用測而不用量有鳥里而無人里者現在所定辦法章程測量兼用且縣圖每方雖限十里必先創每方一里之稿以立始基而杜率略當卽廣延通算士子按照辦法章程每縣派一縣董每府又設一府董一切需用之儀矩向盤紙格各器具皆由省局給發所需之人夫舟轎每府設一照料委員供支由州縣墊給者事竣酌量發還一切用項由外籌辦不動正欵浙江通省十一府七十八廳州縣現將每方百里之省圖並說每方五十里之府圖並說每方十里之廳州縣圖並七格表悉遵館頒格式章程測繪纂說經委員胡文淵等屢費經營疉更寒暑數易其稿始克告成裝訂十二本由該司道等呈送詳請奏咨前來奴才詳加校核其圖畫尚爲精審表說亦稱詳備惟自開辦以迄於成始終不許草率從事未免稍稽時日除將浙江全省輿圖十二本飭委卽用知縣准補龍泉縣知縣胡文淵親齎送館交收所有原奉繪圖人嗣酌量優獎以資鼓勵一條應俟會典館復核辦理至圖表各辦法間與原定續頒章程稍有變通業已另行開摺咨明會典館查照合併陳明理合恭摺具奏伏乞皇上聖鑒謹奏奉硃批知道了欽此 
 
 

Page 14

 
 
[光緒十九年九月初十日京報全錄]  
　　宫門抄○諭旨兩道錄前○浙撫崧奏杭州滿營洋槍隊操練新兵擬請加給津貼宿○川督劉奏籌解雲南協餉氐　　餉各欵銀兩片漕督松奏搶築隄掃各工穏固片○浙撫崧奏查明七月分海塘沙水情形摺○又奏司道庫籌撥車餉　數片○直督李奏查明天津海防練軍報銷收支各欵摺○九月初十日内務府國子監正黄旗值日無引見○慶王等得賞　恩○八額駙假滿請安○粤海關監督德生謝恩○記名提督借補甘肅遊擊朱祥興謝恩○補用總兵借補甘肅叅將蘇得勝謝恩○那公請假五日○掌儀司奏十五日祭奉先殿澤公行禮○召見軍機熙敬德生○○頭品頂戴浙江巡撫奴才崧　跪奏爲杭州滿營洋槍隊　練新兵已有成效擬請加給津貼以裨防務恭摺具奏仰祈聖鑒事竊准杭州將軍吉和副都統常恩咨杭州滿營洋槍隊練軍原設陳兵四百名月支津貼銀一千一百七十四兩六錢嗣以兵數過單復經添練新兵四百名更番操練輪又津貼各在案現　新兵旣練有成效陳兵四百名更資純熟以常川操練每年僅支五月輪餉銀十餘兩委實微薄並帮辦翼長恊領等均未起支津貼可否每月籌給津貼銀六百九十兩咨商查核等因當經札局核案妥議詳辦去後兹據防軍支應局司道詳稱查杭滿營駐防原練洋槍隊及格林砲官兵津貼曾於光緒九年間經前杭州將軍古尼音布副都統恭壽酌定奏准每年除暑伏封印停操兩月不給外計十個月每月共給銀一千一百七十四兩六錢不扣小建在於防軍善後經費項下支給造報奉部核復准銷有案嗣於光緒十三年間復經前署杭州將軍恭壽以杭滿營原練兵數過單恐遇防剿不敷調遣奏准添練洋槍隊新兵西百名合陳兵共八百名立爲新陳二營當時未經議增津貼權冩半陳半新更番操練輪支津貼現在新兵業已練有成效若仍輪支津貼合計每年新陳各兵僅有五箇月津貼可領未免微薄請另籌新兵津貼以資足食所擬照陳兵月支之數量爲酌减計新兵四百名内領灌四十名每名月給銀二　五錢正兵三百六十名每名月給銀一兩五錢又帮辦全營翼長協領一員月給銀二十兩兩翼總營總恊領一員月給銀十八兩掌號漢教習一名月給銀十二兩總計每月共請給銀六百九十兩核與陳兵所支銀數較爲减少至統領翼長營隊各官雖管理兩營事務已有原舊津貼一分現在未便再行增添似於體卹之中仍寓撙節之意事尚可行擬請援照陳兵之式除去暑伏封印停操兩月不計外實計每年十個月仍於防軍善後項下動支彚案造銷詳請先行奏咨俟奉准後再行起支等情前來伏查杭州滿營兵丁有關報本至計從前省城兩遭軍務駐防士卒無不敵愾同仇捐軀効命其忠義奮激之氣至今里巷猶稱道弗衰現以器械不利於用經歴任將軍副都統改練洋槍隊陣式實已預籌勝算有備不虞本年奴才奉旨　閱浙江全省營伍遵於五月十一日會同杭州將軍吉和鄙都統常恩乍浦副都統忠瑞先將杭乍滿營提前校閱查騐得該營新陳洋槍隊八百名均屬紀律嚴明步伐整齊洵爲有用之軍乃新兵並未開支津貼仍與陳兵輪月給領在陳兵得項固形微薄而新兵益覺偏枯今請照陳兵月支津貼之案量爲酌减將新兵四百名月支津貼銀六百九十兩較之陳兵津貼僅得其半合無仰懇天恩俯念杭州滿營新洋槍隊練有成效准子支和津貼以裨仍務除咨部查照外謹會同杭州將軍臣吉和副都統臣常恩恭摺其奏伏乞皇上聖鑒敕部查照施行再本年奉文閱伍業將省城滿　各營官兵先行校騐　外提鎭各標恊營容俟文武科塲事竣再行閱看所有校閱情形屆時訂期出省分别奏報合併陳明謹奏奉硃批著照所請該部知道欽此○○劉秉璋片再查官運局每年認解雲南省抵捐銀二萬五千兩又准部議原奏解部之餉每年分撥云南恊餉銀六萬兩又奉撥雲南練餉銀每年二十萬兩所有十九年春委分應解恊餉抵捐練餉業已報解奏咨在案兹據會辦滇黔鹽務局候補道文天駿會同署理布政使文光鹽茶道延煜詳稱在於徵存鹽引稅羡項卜撥出抵捐銀六千二百五十兩　餉銀一萬五千兩二共銀二萬一千二百五十兩作爲十九年夏季分應解雲南抵捐協餉之項又於徵存鹽引稅羡項下撥出庫于色銀五萬　作爲十九年二批滇省練餉均於七月初二日發交雲南駐瀘催餉委員楊輝承領轉解雲南潘庫上納等情詳請奏咨　來臣覆查無異除分咨查照外謹附片具陳伏乞聖鑒謹奏奉硃批户部知道欽此○○松椿片再本年伏汛戎内大雨滂沱沂泗來源較旺湖河水勢屢見增漲加之風暴不時間作以致徐州同知所屬邳連宿三汛兩岸長隄紛紛貴卸而竇潮滲水不一而足裏河同知所屬中連河兩岸長隄亦多脫坡陡立安汛鹽河兩岸舊掃運口汛各壩掃窨河頭束淸壩淸江汛之柳園頭小舟莊等處各掃連溜坐灣歪欹蟄塌淮軍同知所屬平橋汛之小二堡楊家廟寳應汛之南軍樓桂家門首汜水汛之朱馬灣連恩樓一帶　掃節卽傾陷揚州同知所屬永高甘江二汛太平菴閂首邁掃郵工金門護掃南關壩金門並新壩金門兩裹頭昭關壩南北裹頭各掃撕縫潰損堰盱臨湖長隄石後槽士風浪仙刷信智林仁等隄曁仁河新舊義河直壩護掃並禮字河兩岸掃壩等工各被雨冲浪刷卑矮坍蟄均經隨時動用料物搶辦鑲築一律穏固足資抵禦其有入水甚深不及施工之處一俟水勢稍平卽當赶緊興修以固隄防除統俟霜淸後核寳造銷外理合附片陳明伏乞聖鑒訓示謹奏奉硃批工部知道欽此○○頭品頂戴浙江巡撫奴才　駿跪奏爲查　本年七月分海塘沙水情形恭摺具奏仰祈聖鑒事竊照浙江省仁和海寗二州縣海塘沙水情形向係按月繪圖具奏兹據布政使劉樹堂署杭嘉湖道任錫汾會禀稱七月朔望兩汛時屆孟秋潮勢較盛查勘得東塘尖山護壩併西塘范公塘兩處沙塗及南岸各山之外新舊漲沙　樁丈尺曁東塘念尖兩汛海中新漲陰沙逐細查量均無升刷與上月相同等情禀報前來奴才復查無办謹繕單繪圖恭摺具奏伏乞皇上聖鑒謹奏奉硃批工部知道單圖併發欽此○○崧駿片再浙江省司道各庫籌撥軍餉動用銀數截至光緒十八年年底止業經奏報在案兹查光緒十九年正月起至六月底止藩司庫動支光緒八年地丁撥解光緒十八年第二批籌備餉需銀五萬兩第五批籌備餉需銀五萬兩第六批籌備餉需銀三萬兩十八年第一批加放俸餉銀五萬兩共銀一十八萬兩連司庫綱票課釐項下動支銀六萬兩移解藩庫作爲恊濟織造衙門各項織務經費之用又動支銀一萬五千兩移解藩庫合籌十九年鐵路經費之用又動支銀一萬兩匯解貴州省作爲十九年協濟軍餉之用共銀八萬五千兩糧道庫光緒十九年春夏二季並無撥解軍餉銀兩據該司道等詳請具奏前來奴才覆核無異理合附片陳明伏乞聖鑒謹奏奉硃批户部知道欽此○○欽差大臣學土直隷總督一等伯臣李鴻章跪奏爲查明天津海防練軍光緒十八年分收支各欵照章造册請銷恭摺仰祈聖鑒事竊據天津支應局司道詳稱天津練軍及大沽葛沽北塘海口各砲台防營並雲字營馬隊營務處小隊應需餉項冋由津海關六成洋稅招商局稅洋藥厘捐東海關恊餉長蘆鹽斤復價正雜課各項内隨時籌撥撙節支放嗣因　海關六成洋稅無欵協解改在天津厘捐項下動用經部覈准業將光緒十七年以前收支欵目迭次奏咨准銷在案所有十八年津初　營隊應支廉俸公費餉乾薪糧等項並大沽北塘各海口砲台經費以及設局辦公租賃民房添置帳棚旗幟號褂採買製造軍火子　悉照奏定章程歴年准銷成案核實支放兹造具光緒十八年分收支細數淸册詳請奏咨前來臣逐加覆覈自光緒十八年正月　　年底止舊管項下實存銀三千三百二十二兩零新收各欵並本案扣收平餘共銀四十萬八千一百二十兩零開除支欵悉　定草毫無浮濫應歸户部核銷銀三十七萬一千五百八十兩零工部核銷銀三萬七千一百七十九兩零合共銷銀四十萬八千七　　　兩零應存　一千六百八十二兩零已支發十九年餉項列入下屆滾接造報其奉部核准歴年墊支不敷銀二萬一千一百七　　　零仍於册内列報俟另案核辦所有光緒十八年夫津海防練軍收支餉銀請銷緣由除淸册咨部外理合恭摺具陳伏乞皇　　　　部核銷謹奏奉硃批户部議奏欽此 
 
