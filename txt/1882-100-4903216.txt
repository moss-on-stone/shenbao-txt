# 1882 - 100 - 4903216

 

Page 1

 
 
[佩文韻府轉售告白] [  點石齋主人啓]  
　　本齋縮印之佩文韻府業經工竣兹爲廣商盡數買去諸君如欲購閲者請向上海禪臣洋行帳房價買可也此布 
[論援溺良法]  
　　人之爲善但盡其心無往而非善也不能盡其心而僅爲面子則其善亦不足取矣昨報載本埠公和祥碼頭因屢有失足落水之事因思一拯溺之法而以救命圈分布碼頭繫以長繩見有落水者無論何人急取一圈投之俾溺者攀附此圈卽不至沈下然後繩收扯自可援之登岸此正仁人之用以心也本館亟錄而登之報中而或有人焉以爲此特小惠焉耳旣懼落水之多則何不將碼頭多置鐵欄以護之且或仿救生船之法置船於其處而雇人管駕專責以救援落水之任如是而後謂之仁恩若夫區离十餘絛救命之圈而遂以爲援溺之具抑何見之小耶余曰不然救生船之法固美矣然在洪濤巨浪之中救生船亦不敢駛往有坐視他船傾之覆而不能施救者已其或有隨流而下或人或物偶過其船旁撈取一二卽以爲出力而其實則沈覆者甚多且碼頭之間救生船亦有所不便也至於多置鐡欄以爲護衛免使失足如洋涇浜一帶之例周圍兩岸皆有遮攔最爲美舉然碼頭地方不比浜邊來往船隻起貨駁客皆以便利爲貴倘以鐵欄遮　未免有所不便故此二者皆非碼頭所宜然則碼頭而欲預防落水之　又安有良法哉夫碼頭之地設有不虞打　極難人一落水往往爲碼頭所葢住無從鑚起卽使善於水性者尙恐一經沉溺不易逃生譬諸冬天河冰之際失足落水卽爲冰蓋住而不能出頭其救之也極難今以救命圈投之見其跌入碼頭之下其圈亦可投入令其有所攀附卽不至沈下其施救也易矣救命圈者以皮爲之與前者本館告白所登之救命带無異第救命带稍短而圈則可圍於周身外聨以皮中實以氣置之水中萬不能沈人能攀住此圈卽可伸頭出氮而不至卽刻淹斃圈上繫繩則可由遠而近漸收漸近而援之以手不難矣故吾以爲該碼頭之爲此舉正仁人之用心也大抵救人之急人人所願爲非但以仁存心者所樂爲卽平日殘忍貪很之輩一見夫性命呼吸之際苟非深仇宿恨亦斷不至袖手旁觀但有其心而無其具則亦無可如何耳昔有兄弟同居者兄無子弟則有子二人應以一子繼兄後而嫌兄之貧因循不果且其兄性頗方正毎見其姪必以正言相訓誨姪亦不願依之而弟之繼妻又以照嫗噢咻沽恩市惠以故弟意終不能决兄亦無如之何一日弟出門貿易二子在門前隨其母以嬉門臨大河二子追逐其間不覺失足落水斯時其母臨河痛哭無計可施適其兄自内出見婦號哭詰得其故回顧二子猶浮沈水中急奮身躍入水中左提右挈救之出水然時當冬令其兄年已耳順水氣一逼病不能興及弟歸而兄已不起矣弟感兄之救其子遂以一子爲其後若此者其兄固不失爲慈而其母似稍覺其忍然吾以爲亦不可以忍目之也目見二子入水其母豈有不思救援之理然欲救之而實有所不能則亦無可如何耳兄雖老邁究屬男子可以入水救人婦人又何能爲設此時而有救人之具則亦不待其兄之入水而其兄亦不至因此以喪其生也今此救命圈特公和祥碼頭有之耳且公和祥碼頭地方甚大今之所有者尙不過十餘條耳倘能推而廣之凡有碼頭之處皆不免有失足落水之虞苟悉置備此圏多多益善以预備救人之溺吾知其功德當不可以斗斛計矣救生船費鉅而事甚難非一人之力所能任護欄雖佳亦终不能遍给惟此則費旣不多事亦易舉而且隨地可置而碼頭等處尤爲所宜該碼頭創而行之各處皆仿而效之此則有救人之心而更有救人之具其功徳之及人者豈淺鮮哉佘故樂　其後願天下有心人急爲推廣焉 
[俄使回]  
　　二十六日倫敦發來電報言俄國駐紥英國之使臣現經俄皇召令回國不知其爲何事也 
[伊犁近聞]  
　　伊犁地方旣歸中國　有數處仍畫歸俄國其間居民亦有滿藉者中國欲令其人回居中國界内與該處人管如有回居華界者當給予田畝使之耕種三年之内不收租税云云俄人亦不願若輩回華與言俄國自常保護爾等不必自外華官又多方勸導之俄人以言語不通不能再籌良法已發電報至俄京請派能華語者前赴該處以便開導該處居民也 
[挖泥利器]  
　　前報曾言中國托英國製造挖泥機器船以開挖吳淞口之淤泥兹閲西字報言英國西門司公司船廠已爲他人造成一艘業經下水其船用雙暗輪機器亦用雙副每副機器有八十匹馬力其挖泥之器可以挖至二十五尺之澡挖出之泥卽裝於本船上計可裝至五百墩裝滿之後駛往他處卸出計一點鐘可行二十一里其挖泥裝泥卸泥以及轉輪行駛皆憑機器之力人力極省去歳已成一艘與現在所造者一律在外國運用六个月之間挖泥至八萬墩而僅用八人現在此船旣經下水之後旣將興工製造中國所定之船聞中國所定者較此船更巨將來造成來華於濬河之事大有裨益也 
[東海瑣聞]  
　　畏崎大分鹿兒島等處日人現將貨物運往琉球出售者日見繁盛每月計日本船往來該島約有七次故該島物價極廉生意亦甚活動聞去歲日人運去之貨共值洋一百十三萬七千四百餘元而當地所出之物亦可値洋二百餘萬元其所出之産以布疋爲多刻下該島天氣時晴時雨暖燠不常故受病者頗夥颶風亦常驟發當發時海水壁立被風吹散爲雨遍洒山間居民取水食用每患鹹苦○琉球之那覇港日人新築砲台數座台上并有砲兵環守港口甚窄且多暗磕船隻進出雖白晝亦要留心或稍大意便致觸壞日官在該島辦理已經三載一切制度均與日本無異且琉人性極柔和莫不遵日官約束服色本與日人彷彿惟頭上冠髮終不肯改日官亦聴之兹聞日官欲在該處伪照本國選舉之　以爲將來琉人出仕日本地步云○中山首　城池爲陸軍所轄派有能本管兵一隊在内永爲鎭守前二月二十二日日本文武官員率領營兵在首里城外舉行招魂大祭禮並祭歴年在該島陣亡之員弁也其日男女往觀者有二萬餘人云○間横濵　界内華人聚賭者日盛一日往往易生事端兹聞新任領事以此等賭博實有傷國體特會商核　神董設法禁止并泒差查拿務將此風禁絶○日本三菱公司創設已經數載往來各口平穩 
 
 

Page 2

 
 
近因生意漸暢聞該公司特向英國船廠定造堅國輪船三艘以備走琿春高麗之用大約下月可以竣工由英開赴横濵云○日本西字報云西三月十九日畏崎地方天氣慘澹風雹大降寒暑針低至三十餘度雷聲隆隆附近之索羅開郡某村内忽見黑煙一團由空而下聲如霞靂不知從何處飛來臣石二塊色如淡塵其質若金銀鑛石幸未觸壞人物見者莫不稱異或謂由火山噴出者現聞有某日人將此石欲送往博物院内以供衆人有考該報又云日本簡放出使各國人臣向在諸臣部内遴選以才學兼優熟悉洋務者方可派往兹外務衙門更定舊章謂以後凡派全權大臣須皆在近支華族内選派庶使他國人見而起　若非全　者伋照舊規○俄國新皇登位聞日本派有親王往賀葢欲申兩國親睦之意也 
[橯屍評述]  
　　福州船局水師營之統帶官李叅將于初七夜落水身死及打撈屍身各情先後列報兹又聞初七夜起李叅將同鄉親友設法覔屍計窮力盡至十四夜尙不見屍浮出其子女稪向江邊呌哭亦無影響聞者多代爲傷心其異姓兄弟崔倍之張成勞紹田等已布置招魂其戚張某又請某委員占六壬課於初九日批云其屍在内江不出外河上金下土身必受傷初十日不起則必待十三四日浮出等語當時某　　 
委員姑妄言之旁人亦姑妄聽之詎料十五侵晨有漁人來報尸在梁厝鄉江邊僅離船局二里許果係十四夜先浮一足再浮全身何差官卽帶水勇人等偕漁人往機載回廣東義莊收殮先向江邊將頭上及兩手之泥土洗淨然後脱去濕衣換新衣其頭與胸背手足均有損傷其屍比平時加大一倍聞李叅將相貎魁梧　情豪爽人多樂爲稱道今遭此厄殆天數歟殮時各同鄉及各委員多有到山莊叩弔主其喪者爲崔倍之張成等亦可見李君平日之爲人矣 
[水雷無力]  
　　褔州馬尾地方去年新設水雷五十個然自去夏至今聞只造電汽機傢伙兩副尙未鑲配完善水雷則仐 
未動手日前因水師管李叅將跪身未獲有英國天裕船塢之洋人吿以外洋覔　之法如水不起卽向彼處施放水雷或放大礮以驚破其胆 
其屍卽浮故何差官綸石張駕弁左卿同請水雷試放以兾屍浮旋於十二日酉刻乘潮退之率水勇往水雷所領得鑯壳水雷式新放之 
水雷一個扛至蓮花潭　放乃僅見火烟一陣微聞聲響亦未震碎木板竊思製水雷以禦敵原欲破船摧鐖方足以斬將搴旗倘以後所製者仍 
如此次所放之水雷誠不若購諸外洋尙可節糜費而獲實效也 
[欽憲程]  
　　麟薛兩星便於二十二日由金陵登舟北上此已列報兹接掦州來信知二十四日已刻船抵掦州隨泊於徐寍門外共計 
大船二號二等大船四號隨船四號跟從人等概不準上岸各文武官恭迎於境上者　辭不見惟運司徐都轉掦州府程太守登船一見旋卽吿辭所有酒席等均謝却隨傳諭縣號房持帖向各衙門差拜其隨帶之四司員徐程二君亦不得望見顔色次日午刻卽開船向清淮前進云 
[寳閣興工]  
　　蘇垣元妙觀内彌羅寳閣前聞浙中某觀察助貲重修節經列報兹已鳩匠興工木料堆積如阜工匠均係寍人由本埠雇去於本月二十後將元妙觀後門起至方文前止兩頭用木栅瀾住禁止行人繞走登登之聲不絶於耳　擬先搭木架然後依次重修聞估價需三萬金左右云 
[梟匪爲患]  
　　蘇省日來白日奞刧之事無論僻徑鬧市多有所聞前報孫某在城堞下被匪奞去六七十元孫以貿易中人畏事未經報 
緝聞該匪係山東口音週身黑裝飾膂力甚大藏利刃似是焦湖帮梟匪又聞初十以後閶門外吊橋　肩摩轂擊之區有某管兵背負大錢二千以行突有人自後搶奞飛奔而去但僅被奪去一千尙有一千因斷串錢散在地該勇不顧抬錢趕往前追直至小邾衖口已被扭住捺倒在地忽有餘　均齊魯口音者六七人前來護救該勇知勢不敵急於人叢中溜去噫何匪胆之大也 
[子媳悖逆]  
　　客有由江西外　而至南昌者述及該處一寕聞者莫不髮指縱或倖逃夫王法亦終難免於冥誅惟究係一面之詞故住址姓名姑從删逸據言有某甲者幼在本省習充纂憲署書吏在後買得兩缺蓋各吏本有定額故相率亦名之爲缺惟其缺則由補在該吏等向有官革自不革之私絇可以子孫置守可以貲財交易但視缺之利息盈歉爲定價通省大小衙門皆然而省憲各署之大缺尤爲可觀其大者有　五六千金卽極小之缺亦非二百金不可得甲之兩缺則俱小焉者也數年前甲自以衰老重聽不便在公及與子乙約以出息較豐之一缺傅與爲業又其一則雇人代𨐰事件除去工食外所餘卽自收爲生養死葬之費蓋乙婦尤悖逆早經逐甲携一幼子另居自爨也乙時允可乃會族立約照行迨去夏乙將已私蓄之七百餘金增買一缺復將父之缺私自賣出以其貲改買一缺歸已並不以一字吿甲至冬初甲見兩季無一錢寄來函間數次又無報答始訽諸本鄉之由省回者則云乙早將汝缺出賣矣甲乃愕然謀於親族擬抵省問乙親族俱鄉愚平日畏乙如虎狼恐甲果行將來乙必責衆不爲阻止横遭其侮因極力勸留一面着人吿乙乙乃書一百二十緍之手票付來人帶回甲雖得此一紙寒不可衣飢不可食祗以旣經衆勸姑且將就以冀還錢詎乙卽發函令婦挈子女來省大意謂今被老父着人勒書一票去我是決無錢繳者自後亦不再返家鄉看披如何來法其婦得信立呼甲至家辱罵萬端有不還票據交性命來之語其他狂悖類此甲爲所逼答言情願死而不能還票婦益激之謂死要見諸實事今非口说便能了者追逐迫脅不容稍延甲不得已猶自脱其馬褂兾有人來緩頰詎皆怖于乙勢復畏婦悍無敢近前中乃出門百十步外躍入魚池時隣人始前相救婦仍喝禁遂依然袖手觀望嗣後來數人知有關繋不聽婦阻力往拯起則衹存一息矣婦乃急囘持刀守門聲言死人例不得進屋况爲水鬼乎如敢有抬進者定與拚命衆人只得將甲置諸屋外婦又率子女拖甲至塘邊越時氣絶諸鄉離縣城五六里事爲其遠族祠長所聞約數人往視意欲禀官奈鄉愚數十户之男婦環跪哀求言此小村落今苟經官騷擾後必又受乙報復是將剷削一盡也我等當令前錢爲甲入木主於宗之天祠乞卽罷手于是依阿苟且竟聽以九十千文歸祠作爲了結亦並不令入屋成殮任其蓋蓬屍處草草畢事云嗚呼此種子媳試梟獍之不如揆道斷難得保首領以歿現卽偷生人世果可自恃乎哉 
[信船被劫]  
　　據聞蘇州有七家信局之包封船行至沙河塘地方被盜搶劫其詳細情形容俟續述 
[逃賊行凶案判結]  
　　本月初八日報列逃賊行兇一節係積竊李阿九撬開餅攤之門入内學徒葉寳生驚醒起追被李用小尖刀戳傷 
其手及遇法西捕兠拿雖經獲住而該西捕之左手亦被戳傷解讯後葉寶生送仁濟醫館西捕由外國醫生敷治李阿九供住虹口小客寓王阿二處　法包探將王傳到并在地板下搜出質票當因受傷均未痊愈故將李阿九王阿二管押捕房今已事隔兩旬昨日捕房將李王兩人解案西捕亦投案訴稱手雖略痊而第二指之筋受傷以致不能伸屈矣説畢將布解開請驗　太守斷將逞兇之李阿九重責二百板枷號四十天窩頓之王阿二亦責二亦百板免枷 
[約逃枷責]  
　　前日報列約逃結訟一節翁太守原斷着法包探務將嚴永林傅到訊究徐愛寳尙在寍波着嚴交出在案嚴永林在虹口 
顺泰碼頭棧房生理聞法公堂追究緊急自知到案總于不便卽遣人坙寍波携徐愛寳兩搭招商局之江寛輪船於昨晨抵滬而嚴永林早將愛 
 
 

Page 3

 
 
寳之母兄徐計氏徐愛棠等約在永安街森和樓茶肆相候及徐愛寳上岸嚴永林卽將伊帶到茶館交與其母兄收領而自已乘間逸去徐等祗領女上堂鴇婦朱吳氏及請追賠單之水保昌亦投案候示捕房將嚴四喜解到翁太守訊據徐愛寳供今年二十六歲在朱吳氏家爲妓已有六年去歲九月間認識一王姓客蘇州人在杭州作生意因不願爲娼欲尋彼而依之故於正月初九日走出坐東洋車到小東門趁船到杭我獨自一人前去並非嚴四喜所拐實情冤枉翁太守謂不問去年事祗問現在從何處來答稱至杭尋不見一姓無處棲身卽往寍波投奔嚴四喜之母舅張金水初不肯收留不得已託稱嚴四喜囑我投來方經將我領到四喜家内太守謂眞乃一泒胡言旣爾兄徐愛棠尋到寍波極應隨同回滬何以尙敢逗遛今在公堂豈容謊説斷將嚴四喜重責一百板枷號一個月徐愛寳掌頰二百下交其母兄領回好爲管束不准再緃爲娼所借朱吳氏處之洋九十元着徐計氏徐愛業設法歸還水保昌請追之洋再爲比追 
[剪結繁多]  
　　邇來滬北租界中剪綹之事層見疉出而碼頭上失尤多故嗚報捕房者幾無虚日前日法捕房據招商局茶房陳金投報在金利源碼頭类竊時辰表一隻係被割開馬甲裹子取去仝時有某甲投訴亦稱在該處被割馬甲竊去洋四元包探查閲兩件馬甲被割情形相仿隨爲訪緝獲一可疑之人盤問支吾於其身畔搜出質票一紙吊到贓物果係一表卽將人贓一併解訊陳金投案請領翁太守訊據其人供名徐阿二常熟人父親載米來申我先到埠前日在碼頭候船被拘太守詰其質票何來稱於二十五夜間在大觀園間壁烟館見有人將票出賣我出錢四百二十文買下太守早已閲得質票日期係本月二十六日復問現在尋不到米船意欲何爲答稱思欲回去苦無盤川太守謂二十五日如何買得二十六日之票旣稱回去無盤川何得有錢買票實屬可惡飭將徐阿二責一百板以儆惟陳金失單所開情形與現吊之表稍有不符未便給領斷將此表暫留捕房陳表再爲查緝云 
[棄逐拚婦]  
　　寍婦陳莫氏遞禀英界會審公堂稱丈夫陳阿木早故有子女三口因貧苦無奈致與粤人黃燧生拚識亦入無生意賴我 
作針黹苦度去年黃充當虹口地保詎頓忘氏前此禦食另娶粤妓爲妻欲將我逐出時肆毆打又將我之長女名阿鳳賈與人爲妾得身價洋人百元我語伊旣不見容應將我女身賈歸還詎伊一味恃蠻不得已诉請平總捕頭公斷蒙斷令伊歸給氏洋二百元伊竟不允是以送案請斷黃具詞聲稱與陳氏相識同處已入伊先將長女抵押與人得洋二百元由我備價贖歸婚配伊今又倦物遁逃反投捕房朦訴云平捕頭禀查明情節實屬黃之不合故已將黃革役請爲照辨陳太守斷着黃繳洋二百元給鄭氏違則押追 
[雇車涉訟]  
　　　野鷄馬車之殷阿五投英界會審公堂訴稱昨有卓姓客雇我馬車言明駛至虹口及坭城之廣肇山莊價洋一元詎伊甫上馬車卽自行拉鞰先至虹口及到廣肇山荘竟加馳往靜安寺與論被毆旣到靜安寺回來應加價一元向索二元伊將我毆打爲此訴捕同投憲案求爲追洋二元卓供昨向殷雇坐馬車言明價洋一元不論到何處總以二點半鐘時爲限逾時則加價昨雖到過靜安寺却未逾時伊竟勒索加價故與爭論並未逞毆陳太守斷令卓繳洋二元給殷完結 
[巡丁獲私]  
　　滬北江海新關之巡私人馬富林投英界會審公廨禀稱昨見二人操粤東語音者從太古洋行輪運起私鹽八九包當爲查看詎知私鹽内尙夾私硝一半爱將人貨一併交捕送究并稱邇來時有人夾帶私硝云該二人供名張阿忠梁阿係粤人昨到太古行輪船上購賞鹽斤實不知其中夾有私硝陳太守謂私鹽袞硝均在禁例而私硝尤爲嚴禁之物判將張梁二人各押三　月以敬鹽硝暫存捕房 
[竊犯逞强]  
　　英界會審公堂據富捕頭稱張阿毛蘇阿全均係奉發捕房管押之竊犯詎張在押所膽敢强剝蘇身上之棉襖　蘇喊料 
得查明張之强横情形今爲一併送案請辦蘇申訴前情張則俯首無詞陳太守飭埔先將蘇阿全帶回張阿毛押候過堂答責百板仍發捕房照原斷管押 
[賭犯荷校]  
　　英租界會審公堂據一百三十九號華埔禀稱洋涇浜邊有無賴聚賭昨見我前往伊等逃散我追趕時伊等逃至法租界胆敢辱駡聲言將來定圖報復當僅獲住趙阿全係賭頭之夥其手中有賭具等語趙供不敢聚賭尙求施恩陳太守判趙荷枷一月發頭門示衆賭具銷毁 
 ]　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月十五日京報全錄]  
　　宫門抄○旨一道錄前○發抄旨八道○河督梅奏爲飭員測繪現在河圖摺子○皖撫裕奏請拔貢定額片○江撫李　　 
奏特泰管獄有獄各官革職議處摺○鄂撫彭奏爲請旌表芹○黠撫林奏爲請酌補同知夾片○二月十五日内務府國子監正黄旗值日吏部引見三十九名○張之萬到京請安並謝授兵部尙書恩○錫光假滿請安○内閣奏派驗放之王大臣派出惠王文中堂許庚身徐郙○内務府奏泒致祭黄木神泒出文壁○召見軍機○發抄任道鎔奏州縣攤捐苦累請免扣坐支銀兩奉旨該部議奏欽此○又章邱令孫符亁等調署歴城等令奉旨知道了欽此○又候補令王秉慤期滿甄則奉旨吏部知道欽此○溥廉奏遵奉部駮請將前次恭備要差出力之員外郎懿緜另核請獎奉旨吏部議奏欽此○李鴻章奏直屬旗　科則過重無力全完請量減州縣經徵處分奉旨該部議奏欽此○又查辨官荒廠地出力人員請奬奉旨均着照所請奬勵單併發欽此○又已革同知直隷州潘青照請奬奉旨仍遵前旨給奬嗣後不得援以爲例該部知道欽此○又拿辯熱河股匪出力人員酌保奉旨潘萬才等均着照所請奬勵該部知道欽此○○頭品頂戴河東河道總督臣梅啓照跪奏爲黃流遷徙靡常飭員測繪現在河　恭摺仰祈聖鑒事竊黃河修守之法必先明乎河面之廣狹河身之深淺河流之曲直而後知缓急之機宜臣到任後據開歸河　 
北道呈送東河轄境黃河圖说開歸道於南岸三廳自上南至下南管汛一切土壩磗壩挑水壩順水壩魚鱗壩及各段埽工皆歴歴可考河北道於北岸四廳日黃沁至下北詳細亦復相同惟其中南岸至北岸之遠逅南三廳與北四廳遥遥相對之處彎直不一廣狹難□最廣者或日二三十軍或日一二十里最狹者或日四五里或日六七里不等迄無實在準數推求其故則以黃流遷能靡常仯灘漲落不定第能各就實在廂埽之地河道起止里數工程□落丈尺繪圖貼说以備稽核面於河面廣狹河身淺深則月異而歲不同未敢據爲定數也臣從柳園口渡河詢明委員亦云黃河渡口但能搭蓋席篷數日輒遷徙一處夫修守之法有用挑水等遷者使大溜不近堤根也較諸廂埽更爲得力惟用之於河面闊處則相宜若河面本狹南北岸各廳皆挑壩以逼大溜當其挑或之時非不立見速効化險爲平然南挑之則逼溜使北北岸挑之復逼溜使南日積月累河愈逼而愈窄溜愈激而愈怒本以求順軌之方而反增潰堤之患咸豐五年銅瓦廂之改道固由定數寔以南北兩岸築壩太多河流逼窄之所致也稽諸成法河廣處所堤外築壩以護埽河窄處所堤復築戧以謢根皆非全河情形瞭如指掌不可臣現札飭七廰將黃流現花情形另繪河圖一分趁凌汎以後桃汎以前水未盛漲易於測繪並遴委熟悉河工之補同知江绶蹸前往周歴南北兩岸會同七廰詳細摖測但就現在这廣狹深淺曲直繪之以方一土寸爲一里雖伏秋盛漲之時河勢隨灣行駛與此時所繪情形當有不同而緩急之機宜則未預籌之矣本年十二月十六日已交立春節明春桃汎較早臣擬俟委員河圖繪成後卽帶印出省周歴南北七廰查驗稭料土方等項督飭道廰管汎認眞修守總當未雨綢　加意防護以仰副朝廷愼重河防之至意所有委員則繪現在河圖理合□摺具陳伏乞皇太后皇上聖鑒訓示謹奏軍機大臣奉旨知道了欽此○○裕祿片再各省拔貢定例凡新設及改設各學未設拔貢定額者准俟文風日盛奏請設額歴經循辦有案查安徽省穎州府屬渦陽縣於同治九年設縣之始由宿毫□蒙四州縣學額内分撥定設該縣學額十名廪增生十四名二年一貢惟拔貢一項因各州縣皆有定額無從分撥前撫臣英翰咨准禮部議覆應俟考試數届後由該學政查明如果文風日盛其　增附多至一百餘名再行核實奏請各等因兹查該縣自分設學額以來業已考試數届共計廪增附生人數已至一百一十餘名其宿毫阜蒙四州縣舊撥生員一百餘名尙不在内多士砥礪涵濡實係文　日盛堪膺選拔者甚多自應據寔奏請添設拔貢定額以免向隅查安徽壽州鳳台二州縣向係合拔前因應試人數較前加增經前撫臣英翰援案奏請各設拔額仰蒙恩准在案今渦陽縣請設選拔貢額亦核與前准部議章程及歴辦成案均屬相符合無仰懇天恩俯准將渦陽縣添設拔貢定額一名俟下届科考時一律隨棚考選出自鴻慈謹會同兩江總督臣劉坤一安徽學政臣孫毓汶附片具陳伏乞聖鑒訓示謹奏軍機大臣奉旨禮部議奏欽此○○頭品項戴江西巡撫臣李文敏跪奏爲特叅疏脱監犯之管獄有獄各官旨分别革職議處恭摺仰祈聖鑒事竊監獄重地理宜加意防範不容稍有疏虞兹據署瑞昌縣知縣舒　彩禀稱光緒七月十五日該署縣下鄉相驗命案十七日黎明回署途次接據典史陳慶榮禀十六日夜四更時分縣監左近之民人周泰家失火维時風狂火烈延及監獄當經典史會同城守把總李爲義馳赴監所督　兵役及刑禁人等正擬將監犯提禁押赴縣署詎絞犯胡漢江譚起斬犯周萬梆三名因聞隣屋失火乘間扭斷鐐銬扳斷籠栅脱棄紅衣褲推倒圍墻越獄逃逸交差看管之押犯王忠友亦卽乘間脱逃當卽飭差兵役追捕一面將在監犯婦周陳氏犯人谷興週　禁押赴縣署空房　禁旋卽將火撲滅追拿逃犯胡漢江等無獲等語查縣署兵燹被燬尙未修復另賃民房作爲衙署仍在縣署舊址内起造監獄一所覊禁各犯監外小屋一間係看管人証差房右邊貼近民房該處離縣署半里當卽馳詣查勘監獄及差房並周泰住房均被焼燬無存此外並無延　民房亦未焼傷人口提訊地隣人等供與該典史所禀無異刑禁人等僉供並無鬆刑賄縱情弊除將監獄趕緊修復外禀請核辦旋據續禀於十月个一日拿獲逃犯周萬梆一名各等情經臣先後批司將該典史陳慶榮撤任行提刑禁人等並獲犯周萬梆一併解省發委審辦嗣據報該典史陳慶榮卸事回省於十月十一日在途次病故又經极司歸案核辦在案兹　南昌府知府費良楨以訊明委係民房失火延焼監獄致犯脱逃詳請叅辦並據藩泉兩司轉據該管道府揭報前來臣查胡漢江因挾仇放火故焼張輝遠柴草悞將張輝儀焼傷身死經犯兄首送擬絞監候酌入秋審缓决已入光緖二三四五六七等年秋審缓决六次譚　因與鄒椿共毆致傷王全安身死罪應擬絞周萬梆因姦商同姦婦周陳氏謀殺本夫周登魁身死罪應擬斬現經訊供通詳尙未覆審招解之犯該管獄官自應督　刑禁人等加意防範乃竟漫不經心致在監斬絞重犯三名因隣房失火乘間越獄脱逃實非尋常疏忽可比有獄官據禀先期赴鄉惟未出本境亦屬咎無可辭雖於四個月限内拿獲斬犯一名尙有絞犯二名在逃未獲仍應照例義處相應據實奏叅請旨將　獄宫琉昌縣典史陳慶榮革職有獄官署瑞昌縣事候補知縣舒雲彩先行交部照例議處俟限滿有無獲犯再　查叅除飭勒拿逃犯胡漢江等務獲究報並嚴審刑禁人等有無鬆刑贿縱情弊按律辦理外臣謹會同兩江總督臣劉坤一恭摺其奏伏乞皇太后皇上聖鑒訓示謹奏奉旨已錄○○彭祖賢片再據候補知府吳廷善等禀稱查有同鄉孝女張菊如係安徽全椒縣人湖北候補道張保衡之女生性純篤姆劑夙嫻其母吳氏身弱多病矢志不嫁光緖五年母患重症床臥經年孝女躬侍湯藥片劑弗離六年七月母病瀕危焚香籲天顧以身代割嚴和藥以進母故時哀毁骨立誓以身殉經家人勸　責以有父在堂　稍節哀痛事父盡禮人無間言該員等　屬梓桑見聞旣磪不忍聴其湮没等情造具事實册結援案請奏前夾臣查安徽全椒縣孝女張菊如儒慕旽誠女箴　守願高堂之具慶不字全母病之垂危剝膚何惜往情宜遂非爲沽名至性堪嘉應　 
恩奬除册　咨送禮部科曁安徽撫臣查照外理合會同湖廣總督臣李瀚意湖北學臣臧濟臣附片具陳伏乞聖鹽勅部核覆　行謹奏軍機大臣奉旨看准其旌禮部知道欽此○○林　元片再知府用前任松桃直隷同知吳光　經前撫臣岺毓英於上年六月前司調省察看以該　年方雖富而閲歴未深學問又淺往往措施失宜致物　　騰奏請開缺留省學習欽奉諭旨着照所請吏部知道欽此欽遵在案苑查莫　鑾　省學習已歴年餘該員閲歴學問日就精深堪以酌量補用據嚴藩司松長具詳　奏前來和　請旨俯准將前任松桃直隷同知吳光鑾銷去學習酌量補用以昭激勸又查該員未經補缺之先在全黔肅清案内奏保補缺後以知府用旋補松桃直隷同知今已開缺將來應否歸知府班補用抑仍以同知補用並懇勅部核覆除咨部查照外　會同雲貴督臣劉長佑合詞附片具奏伏乞聖鑒訓示謹奏軍機大臣奉旨東部　奏欽此 
 
