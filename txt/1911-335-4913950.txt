# 1911 - 335 - 4913950

 

Page 1

 
 
   
 
 

Page 2

 
 
   
 
 

Page 3

 
 
評論 
[論袁世凱之用人（無名）]  
　　袁世凱自以爲有絶大能力。於全國驅滿之日獨樹異議。助滿清以與民軍相敵。其第一下手之時。卽用叚芝貴。已覺可笑。至所謂清内閣成立。所舉之人。除與叚芝貴相類者外。非原有老朽。卽决不肯到任之人。人亦於是大非笑之。如趙秉鈞王士珍。皆吸鴉。片已爲其中之選矣。至如稍有智識之徒。如陳錦濤等。且都棄而不就。至於今日乃更愈出愈奇。以梁士詒葉公綽等。一爲郵傳局長。一爲鐵路局長矣 
　　夫此次之革命。雖所積至深。而其所以觸發之端。則由滿清各部臣。辦理鐵路不善之故。而此辦理鐵路之不善。雖由於盛鄭諸人之營私自利。然亦由於前此辦理鐵路者之積弊流毒。至於今日。乃始一發而不可遏也。非謂前日袁世凱執政時。所用之人所辦之事。一一愜於民。心迨袁竟罷斥。而所用之人一律更易。中國之人。乃追懷不已。出死力。棄身家性命。以與袁世凱復仇。且與袁世凱舊部諸。人奪回其政柄也 
嗚呼袁世凱爾誤矣。爾乃逞此革命之機。徼倖以得權位者。爾乃誤認以爲因爾不得權位乃有革命。故爾既得權位之後。盡力擴張爾之權尊崇爾之。位以爲此乃平靜革命之不二法。門嗚呼。豈不今天下人。笑爾無恥無識耶。 
[專電]  
　　河南洛鞏汝登沈商等處纷向清廷告急不日將下太康杞縣兩處有人秘密集會人會者已有數千人不日將有起義之與清廷已派軍隊開往防守 
　　陜州至鄭州間電綫已斷（以上開封） 
　　安慶有民軍一隊進據津浦鐵路之一部份藉阻北軍南下 
　　清皖藩倪嗣冲帶兵十營擬由周家口進窺皖北 
　　有民軍千人光復蒙城渦陽後在亳州與清軍相遇清兵開鎗遙撃民軍以堅守停戰之約未與激戰致遭小挫（以上安慶） 
　　袁世凱接山西來電娘子關於二十二日爲清軍奪獲並獲砲十一尊 
　　按此事確實與否不便輕信如果確有其事則清軍違背停戰之約已有確証民軍不能不設法對付之萬萬不可爲議和二字所誤 
　　清慶王昨以現銀二百萬两借與清政府充作軍餉（以上北京） 
[公電]  
　　武昌黎都督電各都督及各軍政府鑒清使唐紹怡已於廿一日到漢因外交長伍公無暇來漢遂商請唐赴滬唐慨允遂於今晨（二十四）乘洞庭輪往滬矣頃得秘信攝政退位歸袁主政凡屬親貴皆挾資遠竄燕京中僅留溥儀母子袁雖極力支持然庫空如洗外债亦不易借似此情形或不足懼但袁狡詐夙稱如不預籌戰守兼施之策恐不能制敵反爲敵所制此次和議之優劣端視進兵之遲速及兵力之强弱爲轉移總乞各處援兵火速來鄂以爲最後之勝利至禱至盼元洪敬 
　　又電各都督鑒接清江浦及上海轉來各電驚悉满兵分三路進攻頴州太和已失大局可危當以袁之背約詰問英領事據英領事答以唐紹怡在漢曾電嘱袁當遵約勿再前進俾免曾議窒碍望全國一律停戰袁亦回電云又已電飭切勿前進云云雖彼如此回復虚實尙不可知擬一面請英領再電詢袁一面請各都督確查如果袁仍違約俟援兵一到當可謝絶和議即時宣戰俾天下知屈在彼不在我也盼復元洪敬 
　　駐寗各省代表會電各報館鑒本日十四省代表議决二十六日下午一時在寗開臨時大總統選舉曾乞布告國民各省代表會叩 
　　湘軍都督電滬軍都督鑒接九江馬都督電稱各省在滬設一籌餉總機關廣爲募集以備接濟缺餉省分如不需此卽留作將來中央行政經費又接廣東胡都督電稱聯軍北伐需 
 
 

Page 4

 
 
欵甚鉅浙江首先承認百萬廣東則量力籌助未能預定的數尋譯兩電均屬通籌全局重要問題敝省故表贊成鄙見滬設總機關當注重者外乞僑商助餉内輸北伐軍需各省缺餉卽撥恐難應付浙省首認百萬見義勇爲鼓舞士氣極爲敬偑敝省財力支絀亦當極力設法籌集期竟逐滿全功然受敵最猛與出援遣兵最多之省分實難两面俱顧惟有不分畛域一心逐虜事定之日再申共和國會秉公核攤軍餉自有擔負均妥之法所冀各省各界熱心救國協力助餉不先限認多寡但求勝軍速逹北伐圓满之目的而已區區之愚乞賜鑒察湘都督譚延　漾 
[譯電]  
　　今日盛傳孫逸仙博士將乘徳國郵船泊林士魯特維號抵港華人羣集碼頭歡迎之詎久候未見其至衆大失望據該船西員云孫君並未乘坐此船或微服以避人耳目亦未可知 
（二十四日香港） 
　　今晨有英兵一隊由淮愛汀砲船護送到漢途次某砲臺曾開砲阻之該砲船已預備交戰後卒准其前進該船將士頗爲不懌（二十四日漢口） 
　　清政府議和專使唐紹怡已於今日乘洞庭輪船由漢赴滬該船於中途並無停留係租定專送該使及其隨員者其隨員及僕從等共有百人之多唐寓漢時曾與黎都督通函聞兩人對於議和一事頗有希望（二十四日漢口） 
　　徳國各報對於上海議和一事頗爲歡迎 
（二十三日柏林） 
要聞中國光復史 
[議和談一] （漢口特别通信） 
　　清政府議和專使唐紹怡於二十一日上午十一點鐘行抵漢口寓英租界議事廳當時即派人通告鄂軍政府旋有二人往晤唐氏略談似無甚結果而去蓋唐氏以來者非有代表全權故不與之多談也 
　　武昌黎都督曾詰問唐紹怡數事即經唐氏逐條答覆茲將問答詞略記如下 
問清軍於本月十九日運野戰砲數尊前往北方此實違背停戰條 
欵 
答此砲非清軍之物乃由漢陽山上奪獲運往司令部者 
問清軍於本月十九日派車四輛運載軍隊開往北方其與停戰之約符合否 
答第二次停戰之時民軍曾攻黄陂两軍傷者甚衆此係派往運救傷兵之車 
問鄂省接上海電音知清政府於第二次停戰時曾派軍五千名前往娘子關是否合理 
答第二次停戰不知始於何日此電不知係何日收到惟職任報告軍情之人始能悉其實情否則當以謠言視之（記者按北京來電清軍確於十六日在大同襲攻民軍則安得以謠言視之耶） 
[議和談二（北京特别通信）]  
　　聞日前英公使曾發電各獨立省分協商此次議和條件并詢問各省是否承認君主立憲等語茲英使已接到各省覆電於條件中多有要求而對於君主立憲一層尤大半反對云 
　　清廷議和代表唐紹怡於十九早九點三十分乘專車赴漢同行者有參贊楊士琦嚴修幕府王孝繩歐賡祥廖恩燾唐寳鍔及袁世凱指派之各省代表傅增湘嚴復章宗祥劉若曾許鼎霖劉承恩關冕鈞張國淦馮耿光孫多森侯延爽等尙有趕赴不及之陳善同慶山紹彝齊忠甲鄭沅朱益藩劉慶篤雷多壽段鈺蹇念益渠本翹張楷諸人則於二十一日出京 
　　清監國遜位一事聞即出於武昌民軍之要求蓋此次武漢停戰係由英國公使紹介鄂軍都督黎元洪等首先要求清監國遜位方允開議清皇族及各國務大臣得此消息連開秘密會議衆論僉 
 
 

Page 5

 
 
同皆謂非承認其要求恐無和平結局之望於是清監國不得已泣求清皇太后允准實行 
　　民軍與清政府議和條件第一欵係要求清監國遜位第二欵則要求嚴懲禍首聞清廷亦已承認十八日遜位明諭中有受人朦蔽貽害羣生兩句即是懲辦禍首之張本京官如那桐載洵載澤處分最重外官如瑞澂張彪趙爾豊等皆在嚴懲之列 
　　袁世凱前曾通諭各衙署無論大小官員對於中國政體宜行君主宜行民主皆可各抒所見條陳利害茲悉呈遞此項説帖者已逹千人而主張共和者竟有八百二十餘件其主張君主者尙不到二百件由此一端觀之亦可見現時人心之趨向矣 
　　袁世凱恐指定之各省代表遲疑不行曾發通啓略云現在大局阽危生民塗炭凡我同人痛心疾首茲由駐京朱公使介紹與革軍討論大局本總理大臣奉旨委託代表人赴漢口與革軍各省代表人討論利害以期早定大局而免纷爭决裂之禍諸君子關懹時局想必不辭勞瘁勉爲一行爲此公請金诺並乞台從於十七日下午五時枉顧内閣公所面商爲禱 
　　聞北京之議和派人云此次媾和擬仿德國聯邦制度以北京爲普魯士此議清廷已經承認如民軍允可卽當實行（記者敢問北京果有普魯士之資格否耶） 
　　又有某西人與唐紹怡論及時事唐言此次赴漢宗旨務以眞切诚懇之意與南方各團體討論實際利害問題期得和平圓滿之結果不欲敷衍了局苟顧目前致伏第二次之禍根自信南方 
各團體必能領會斯意云 
[議和談三（南京特别通信）]  
　　據南京消息二十四日晨各省代表在諮議局内開會討論議和問題蒞會者爲江蘇江西湖北湖南廣東安徽福建浙江陜西山西雲南貴州十二省代表其討論之要黠卽爲中國應行民主立憲抑用君主立憲問題惟會議之結果當時並未宣布但聞在會各員大半主張建設共和政體云 
　　江蘇都督府已由諮議局移至清藩司署聯軍司令部亦已移往他處現諮議局專作各省代表開會之地 
[今日選舉臨時大總統]  
　　江蘇都督程德全浙軍都督湯壽潛滬軍都督陳其美及民政總長李鍾珏等均於二十四日晚十二時由滬乘坐專車前赴金陵會同各省代表公舉臨時大總統兼商援鄂北伐諸大問題並先於二十五日向各代表詢問前在上海公推之黄大元帥各省是否公認一時各代表全體承認毫無間言現定於二十六日下午一時公推臨時大總統以一事權 
[山西民軍之聲勢]  
　　接張家口消息山西代州𡩋武兩處已由革軍收復𡩋武關亦光復平型關亦有民軍進攻甚爲得手惟雁門關兩軍彼此相持尙未開戰此本月初旬事也查代州至大同相去二百九十里中隔雁門關雁門關一失大同必不能守而大同距張家口僅三百六十里計由大同至天鎭陸路一百八十里天鎭至張家口鐵路一百八十里大同一失則張家口亦在民軍掌握矣 
　　另一消息云晉省民軍昨已分兵攻克大同各城又在井陘等處各要隘派兵駐守故清廷派駐石家莊周協統之隊伍刻已開赴洛陽 
　　清廷新簡晉撫張錫鑾親帶毅軍六營由京張鐵路前進擬繞山西之背直攻太原然後與防守石家莊之陸軍前後夾擊則晉省民軍當受其害不料山西民軍據守雁門關聲勢甚盛且該關險要守易攻難日前曾進攻一次張軍大敗而退 
　　又聞民軍已派支隊有繞道大同邀擊張軍後路之消息故張撫已有電到京告急謂軍事甚爲棘手請增派軍隊前往以厚兵力免爲革軍所乘等語 
[張勳竊據徐州記]  
　　昨有自徐州抵滬之人據述江北一帶之情形謂張勳自浦口敗走率兵向北狂竄於十四五間逃至徐州府卽佔據鐵路軍站爲機關部并將軍站人員驅去而自操其管理權以便進退自由張帶至 
 
 

Page 6

 
 
徐州之兵約有二三千人之譜皆前駐南京之侉兵 
　　又聞袁世凱所派山東兵二千人已行至徐州府與張會合此項兵隊係乘火軍直逹徐州蓋津浦北段之鐵路雖尙未運載搭客然 
自天津濟南以下已可通行無阻矣 
　　徐州有敎士數人意欲離埠張勳特開專軍之往濟南聞其前一輛車中有張勳之妻妾二人及鐵良之妻妾二人 
　　又聞張勳揚言一俟餉械籌備齊全尙思進窺南京云 
　　又濟南訪函云自民軍光復南京後清軍陸續經過此間開往南方前三日曾過五百人今日復過二千人將與張勳殘兵會合 
　　又聞徐州府已爲張勳所佔如議和不成必將率其死黨進窺南京此我民軍不可不預防者 
　　張勳及鐵良之眷屬已乘坐特别軍經過此間前往北方 
　　徐州至天津之火車甫於前數日通行竟爲張賊所利用可恨可惜 
　　徐州兗州嶧縣等處之敎士均已出境分赴濟南青島避亂 
[海關税將落外人之手]  
　　昨紀駐京公使因清政府愆期解付賠借各欵組織特别董事會監察中國海關税項等情茲悉此事在本月初旬外交團已屢開會議擬以中國海關之收入爲賠借各款之抵押以免債權國有所損害現外交團特將此議照會與賠借欵有關係之銀行設法實行該銀行等因亦議定條件六欵以爲實行之預備（一）中國借欵關係各國應組織海關聯合委員會（二）推舉匯豊銀行德華银行曁華俄银行充任董事（三）將此議照會中國税關總税務司嚴正實行以全其效力（四）將中國各港海關入欵解於上海一律分款存儲於匯豊德華及華俄三銀行（五）税關收支各欵秉公辦理用公布方法以便清算（六）如中國内部至西歷一千九百十二年底尙不能平靜即將各銀行存積之欵一律均分作爲賠欵之償還 
[漢陽北軍將以絶糧潰變矣]  
　　某法報云近日駐守漢陽之清軍餉稰將罄然各軍官因歧視滿漢之故旗兵餉銀依然照數發給而漢人之爲該軍効力者則一概分文不發於是漢兵大憤以爲同在行間何分漢滿纷纷倒戈相向情形異常骚亂約歷十餘分鐘由某軍官極力調停其事方寢然北軍兵士因此棄鎗逃走者已有數百人其狡黠者且乘機大肆擄掠其野蠻情形殆不亞於漢口姦淫婦女刦奪財物之事幾於無日無之馮國璋見此情狀異常焦急若以軍法從事又恐全軍譁變祗有聽其肆擾而已 
　　按此亦袁世凱主張停戰議和之一原因也 
要件 
[第二章市鄕議事會（續）]  
　　第一節員額及任期第二十二條市議事會議員以二十名爲定額市人口滿五萬五千者得於前項定額外增設議員一名自此以上每加人口五千得增議員一名至多以六十名爲限第二十三條鄉議會議員按照人口之數定之其比例如左人口不滿二千五百者議員六名人口二千五百以上不滿五千者議員八名人口五千以不滿二萬者議員十二名人口二萬以上不滿三萬者議員十四名人口三萬以上不滿四萬者議員十六名人口四萬以上者議員十八名第二十四條市鄉議事會議員由本市郷公民互選任之市鄉議事會議員選舉事宜照另定選舉章程辦理父子兄弟不得同時任爲議員若有父子兄弟現爲市董事會總　董事或鄉董鄉佐者不得爲該議事會議員第二十五條市鄉議事會各設議長一名副議長一名均由議員用記名單記法互選其細則以規約定之第二十六條議員以二年爲任期每年改選半數若議員全數同時選任者其半數即以一年爲任滿前項一年任滿之半數以抽籤定之若全數不能平分者以多數爲半數第二十七條議長副議長以二年爲任期任滿改選第二十八條議長及副議長胻滿再被選者均得連任第二十九條議員因事出缺至逾定額三分之一者應即補選第三十條議長因事出缺以副議長補之副議長因事出缺應即互選第三十一條補缺各員其任期以補足前任未滿之期爲限第三十二條議員及議長副議長均爲名譽職不支薪水議長副議長有辦公必需之費用得給相當之公費其數目由市董會或鄉董定之第三十三條市鄉議事僵各設文牘庶務等員其員額薪水以規約定之文牘庶務員不限以公民由議長遴選派充　　第三十四條鄉公民會議員無定額以本鄉公民全數充之鄉公民會設議長副議長均由會員互選其任期及再選照第二十七二十八條辦理若因事出缺照第三十條辦理薪水公費照第三十一條第一第二項辦理　　第二節職任權限第三十五條市鄉議事會應行議决事件如左（一）本市鄉行政範圍内應行興革整理事宜（二）本市鄉規約（三）本市鄉經費歲出入預算及預算正額外預備費之支出（四）市鄉經費歲出入預算之報告（五）本市郷經費籌集及處理方法（六）本市鄉選舉上爭議（七）本市鄉職員辦事過失之懲戒細則以規約定之（八）關涉市郷全體訴訟及其和解之事第三十六條議事會議决事件由議長呈報該管民政長查核後移交市董事會或鄉董按章執行第三十七條議事會有選舉市董事會職員或鄉董鄉佐及監察其執行事務之權並得閱檢其各項文牘及收支帪目第三十八條議事會於市董事會或鄉董所定執行方法視爲違背法令或妨碍公益者得聲明緣由止其執行若市董事會或鄉董堅持不改得移交縣議事會公斷若於縣議事會之公斷有不服時得呈由本管民政長申請省議會公斷第三十九條鄉公民會職任權限照鄉議事會（未完） 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[奉省民軍光復談]  
　　奉天藍軍近狀藍天蔚以中華民國軍政府關東臨時大都督名義照會各國文云本都督自奉軍政府之命籌謀恢復關東一帶已經一月有餘一切布置均稱完備兵力制度足以保護本國人民曁外國人民之一切生命財產故武昌起師之後全國響應義師到處行動文明各友邦外交團體均先後宣告中立本都督爲顧念同胞恢復關東三省共圖推倒清政府辅助民政府建立共和民國同時對於外交各友邦重敦睦誼以期保持世界之平和增進人類之幸福所有民國軍對外行動先時知照免生誤會一清政府與各國所締結契約皆可繼續而歸有効一外債宜調查各省之舊担定期償還一軍政府所佔領地方内之外人財產及敎堂等一律保護一各國既得之權利一體保護一凡清政府與各國所訂之條約及既得之權利於未照會之先所訂者均可照常至照會後所訂者决不承認一各國如有援助清國政府以妨害軍政府者軍政府即以敵視之一各國如有以戰事物品供給清政府者既被查出概行扣留 
　　莊河顧軍近狀莊河一帶有顧氏兄弟二人一名人宜一名人邦向與民黨濳通消息此次起事自稱中華民國軍征清满州第一司令官並在四處勸人入黨附從者顧家嶺有一千名東橙有三百名敦台有二百名初七日發布革命宣言書並向關東都督府暨南滿鐵道會社要求日人嚴守中立初九日午前四時顧人宜指揮軍隊佔據水門子與王子嶺與駐紥水門子之巡防隊會合戰鬥約二小時清軍失利向西北方退去計此次戰鬥顧軍重傷一人輕傷二人清軍則死傷十四人沙泡子巡防隊隊長奎裕庭足部受傷已爲顧軍所擄去其餘清兵之被生擒者亦有二十餘人 
　　遼陽徐軍近狀遼陽有徐景清者州西劉二堡土著係巡警畢業學生頗有能名歷充司法巡官及巡警敎練所敎習與論翕然素有革命思想爲巡防營管帶王永江偵知即將徐拘押因屢訊無供旋又釋出徐因此到省聯絡民軍多人携帶鎗彈同回起事敎練所學生齊起響應初五日夜間奔至劉二堡據守豎立旗幟上有革命新軍大漢紀元字樣該堡巡官蕭福廷亦出而相從令商號懸掛白旗照常貿易各地民黨紛紛前往聯合者聲勢益張並有著名千山鬍黨劉彈子者風聞於初九日赴劉二堡得與該地首領及紳士等會見約定由千山派出勁旅六百名以爲援應並有劉二堡派人六百名於初十日午後出發兩黨會合於首山堡附近擬作占領遼陽之計然近數日來未見有何舉動外間有謂清軍早到民黨不能前進由中途退走遼中縣者有謂其據千山之險兩地交通隔絶莫明其詳細者二説未知孰是云 
[庫倫獨立後之現狀]  
　　庫倫蒙旗宣告獨立後在京蒙古王公曾在蒙古實業公司大開會議以蒙地毗連英俄一經獨立恐招干涉擬公電哲布尊活佛懇其將獨立取消清理藩部逹壽亦通電内外蒙古王公貝勒及烏里雅蘇台科布多青海塔爾巴哈台伊犁各將軍大臣等竭力勸慰蒙民各安生業以維大局云云目下駐庫辦事大臣三多逃避俄領事館現由商人保出暫行辦公惟須聽從活佛與蒙人之意向至庫倫各礦丁現因嚴冬回籍駐兵百餘名尙無滋擾各蒙人對於商務亦竭力保維秩序故地面商務尙覺安靜而庫倫活佛昨特通告内外蒙古宣言驅逐華官不向清廷朝貢以脱覊絆現哈爾濱等處内蒙各部已紛紛將華官驅逐矣聞俄政府因此特行派兵侵入蒙部昨駐俄陸公使右電告清外部云庫倫獨立該處俄僑恐土匪滋事搶掠商店特電俄政府請由伊爾庫斯克省派兵赴蒙古駐 
防以期保護俄僑云 
[粤省集議臨時省會草案]  
 
 

Page 11

 
 
十八日下午粤省组織臨時省會各社團在總商會集議研究草案到會代表數百人公舉杜貢石及陳副督代表江俠菴陳任平三君主席杜先陳述草案内容大意以此稿一因從速組織二因就社會情狀多涉權宜内有兩種對於軍人及高等學者之選舉權原係特别相待此爲臨時省會草章而已次江俠菴發表陳副督意見對於此稿志在得有特色人材必須學問與意識兼備而又有决斷力者當之乃可謀新政冶之發逹故力持選人若多易於紛雜不如少數專精云云説畢陳任平君譯以正音旋提出第一二三條陳聽香對於議會恐仍前腐敗頗有駁議杜即以與立法無關解之陳又以政府對之不得解散一條爲議會過於權重譚茘垣駁議云今日爲民國議會當慮君權太重不應慮民權太重衆大鼓掌第五條原稿定二十五歲莫任衡以革命少年多在二十左右請酌改程天斗提議改二十一歲第六條甲項反對革命不得被舉陳聽香問作滿偵探是否反對革命徐茂均以有實在憑証爲據引李世桂爲例盧博郎提出加入發行文字反對革命一層討論頗久卒定加入丁項營業不正潘崇衍提出以賭館烟館娼寮爲標準表决加入第八條原有旗滿仍照舊歸南海選舉及南海多出議士一名兩語入旗代表以現在彼此融和應該除去畛域請删去又以現在辦事必有議員方可接洽擬由粵城自治團舉一人潘崇衍提議全體贊成至省城河南代議士原稿定舉五人在會諸人以七十二行商爲政府籌集軍餉提議增額至二十名衆贊成其代表則定每行舉一人至二十日到商會複選第十條第二項聞主稿人注意學科完全人物谋省會之完備故原定此條内有法律科四人政冶科三人經濟科三人農科一人工科二人商科一人敎育科二人醫科一人一條迨宣佈後羣以學界占額過多頗有爭論經主席一再解釋卒不獲照原稿决定只許學界舉六人而已第三項甲軍團協會原稿每軍團舉代表一人鄧慕韓提議軍團協會與同盟會極有關係擬令合舉盧博郎擬直接舉代議士主席問應舉之數鄧慕韓擬舉十人盧博郎請等於行商人數舉二十人程天斗和議多數贊成乙同盟會廣東支部舉二十人鄧慕韓提議照協會得直接舉議士衆决議是時議至丙條已五點餘鐘會中人漸漸散去各社團以事關選舉應定範圍衆以十五日經三都督延請蒞會爲準惟團體掛號至五十餘個無從决定擬俟十九日再行聚集討論最後由女界代表莊漌翹提議請許女界代議士增額衆議加至十人亦决議自此第十一條以下宣布承認云茲將粤省决定臨時省會草案附錄於左 
　　第一章總綱　第一條粤省光復應有全省立法　關但組織需時暫由全省地方各團體舉出代議士組織臨時省會第二條本省會臨時组織自成立之日開至明年正月十五日即行解散仍一面趕急籌辦正式省會但正式省會未及成立時得展會期第三條本省會除規定期限解散外軍政府不得行使解散權 
　　第二章會場第四條本省會議場暫借適宜地方開辦 
　　第三章資格第五條本省會代議士須具左列資格（甲）年二十一歲以上者（乙）有廣東籍或本國人住在廣東五年以上者第六條有左列各項之一者不得充代議士（甲）曾有反對革命及民國之舉動及有文字發行者（乙）吸食鴉片者（丙）不議文義者（丁）營業不正者（如開賭館煙燈館娼寮之類）（戊）有精神病者（已）失財產上之信用被控確實尙未清結者第七條有左列各項之一者停止其被選權（甲）現充軍政府職員（職員指行政統系有職守者）（乙）現充軍人及警吏（各國軍人向無選舉及被選權其理由因軍人有征調之職務不能常充議士） 
　　第四章選舉區及選舉方法第八條每一州縣爲一選舉區但省城及河南劃爲一區不隷於南番兩縣第九條每一州縣各舉出代議士一人由各該州縣土商各界公同選舉在左列各選舉塲舉行惠州惠州會館潮州潮州會館嘉應州嘉屬會館入屬（高亷　瓊雜陽欽崖）入展學會廣州廣州府明倫堂肇慶廣府學宫南韶連賢思街陳氏試館以此次登新聞宣布選舉地址第二次登新聞宣告者選人爲據（准本月二十日即行選舉如趕不及亦應隨時趕辦陸續加入）（説明）如己宣布選舉場住址其本州縣士商不與選舉者是自行放棄以後不得爭議如未有人在省之州縣應由該州縣士商各界從速選代議士一人來省其省城及河南一區得選代議士二十人由左列各團舉代表複選之（限二十前選出）（一）各行商每行舉一人（二）九善堂九人（三）自治研究社五人（四）工團五人第十條左列各團體特別有選舉權第一各埠華僑各出代議士人數如左（甲）港商三人（乙）美洲歐洲澳州非洲新嘉坡安南暹邏日本小呂宋等埠各一人華僑代議士得電舉留省之人充之第二凡由大學堂或等專門學堂三年以上畢業或在高等專門學堂充當敎員三年以上者出代議士六人粤城自治團代議士一人軍團恊會代議士二十人（説明）現在軍政府時代故軍人特别　以選舉權中國同盟會廣東　部代議士二十人（説明）中國同盟會爲革命原動力現革命事業力求進行故特别與以選舉權其他各社團（説明）如報界宏仁演説會及已成立之光漢社天民社等（此條係未决議定十九午再决）第四女界各團體舉代表在女子師範學堂合舉代議士十人第十一條選舉以記名投票行之第十二條選舉以得票比較最多數者爲當選同票數者抽籖决之第十三條當選者不得辭職但確有疾病或有事故經公衆承認者即以候補當選者補充之（未完） 
[浙省臨時議會第一次開議紀要]  
　　浙江臨時議會召集後於二十日先行開幕二十三日開念選舉二十四日始開第一次會議計甲乙兩條甲浙江臨時約法草案一讀會乙湯都督提出外債籌償 
 
 

Page 12

 
 
事件議員出席者三十五人財政部政務委員二人書記宣讀約法四十五條曅當由余名銓范賢方金兆棪梁有立殷汝驪周珏等紛紛討論大致以都督應否負責任爲根本之解决然後對於彈劾任用各條欵有著手之處終以事關重大倉猝不能解决公議應歸特種審查員先行審查中議長莫伯恒君指定王瑞堂范賢方王犖周珏傅琳邵瑞彭葉杏鑾許燊梁有立　贊卿濟時詹麟來金兆棪余名銓蔡汝霖殷汝驪等十六人爲特種審查員准於二十五日審查畢報告再行續議又關於人民之自由條件或主概括或主列舉亦歸特種審查二湯都督提出外債償還事件其意見略謂浙東貨釐撥抵借款一案前由軍政府先行撥解上海匯票庫平銀十萬兩以爲擔任舊債憑證當時交由杭關税務司轉解旋准該税司函開是項釐金本年西歷年底尙須補解庫平銀四十萬兩現奉總税務司箚催清解以便撥還英德借欵爲此函致將此欵卽日開具銀行十一月初十以前銀票註明匯豐銀行清収字樣交解來關以憑轉解等由准經照會財政部查照籌解去後茲准財政部復稱釐金奉裁的欵無着他項亦無從挪抵是案外債問題關係全省自應提交議會公决等語各議員僉以民軍光復錢漕釐卡悉撤而前敵餉内政建設在在均需巨欵似應會同財政部通盤籌畫開源節流應付須有把握公議此事非議案性質當作爲諮詢事件另文呈復陳君贊卿發緊急動議謂民軍自鄂省起義後早經黎都督聲明凡滿清政府與各國締結條約賠欵等概歸民國政府担負繼續有效惟九月二十以後種種秘密交涉民政府概不承認何以近日報紙喧傳袁世凱大借外债而四國銀行團率允其請顯違中立此事應聯合光復各省直接抗爭倘爭而無效當籌最後之對付經大衆决議卽晚嚴電外交總長伍君警告各國嚴重交涉聲明此項借欵浙江决不承認云 
　　聞浙省臨時議會開幕後各部應派政務委員出席發言財政部已派秘書許餋頣鍾樸臣兩員政事部長褚君亦於本已呈請都督請派秘書韋以黼吳犖鄭際平張𣉿孫伯圻唐德業方從矩傅箴黃廣杜子楙凌大鈞夏鍾澍等十二員隨時出席以資接洽惟公文尙未繕發各該部員不俟都督核准紛紛出席致某某兩府議員嘖有誹議擬即照章彈劾云 
各埠通信貴州 
[太守荷校之奇聞]  
　　大定府陳守自到任以來毫無善政足述日惟脧削民脂自肥嚢橐該屬人士久已切齒自聞黔省獨立即將該守枷號每日游城一週以釋宿憾 
廣東 
[李準能知大義]  
　　李準致陳夔龍電云天津陳制台鑒閲報知公電内閣命梁鼎芬會準共圖粤事無任惶駭準離粤已久傷病增劇萬難任理况民心已去莫可挽回與其塗毒生民以速瓜分之禍曷若俯順輿情速改共和政體以弭大亂而救危亡準洽（十七日）又港函云李準在香港摩囉山頂租賃洋房一座月租二百金自書其住房爲補過軒日來閉門不出即往日故交亦摒絶不見云 
直隸 
[王鐘聲被害之餘聞]  
　　各國駐津外交官因王鐘聲一案大不直直督所爲并擬與奥頷交涉特於十六日開大會議而陳夔龍亦恐外人干涉亦已將劉子良等六人於十九日取保釋放矣 
浙江 
[慘死一民國少年]  
　　金華義烏丁乃毅係前陸軍小學第二期學生前因腦病輟學去年秋從其兄丁乃剛東渡日本就醫今秋聞浙起義從兄歸國赴難途過杭垣見舊同學皆爲國盡力自以病不能從戎抑鬱不願回里遂激成不眠症每對人以一死徇國爲言乃兄以爲病囈置之不理然以其精神不安爲之送入廣濟醫院詎於二十三日早晨自醫院潛出徘徊於城站路綫之旁經路旁警察攔阻乃行至清泰門外俟火車至伏臥於路線之上竟被轢死血肉橫飛慘不可狀至下午一時頃其兄始聞知有着西衣者　死趨視即乃弟也不禁痛哭失聲 
常州 
[澈查接濟張勳之奸商]  
　　無錫北門外九餘綢號係前江寗大清銀行恊理鄒某所開素稱該業中巨擘昨經軍政府訪悉該號有與元大米行購辦軍米接濟張勳情事因飭人向該號吊取帳簿以便稽核詎該號經理錢少坪有意違抗堅不交出後由衛兵帶至軍政府詢問始與元大行主顧子泉同供確係鄒某冒托挅辦江皖振米由上海大清銀行運洋二萬元到錫已購米二千六百餘石存棧因張勳遁去故未裝運存餘現洋四千元已由九餘交到軍政府矣 
[清談（東吳）]  
　　今張勳竊據徐州矣。山東兵亦與之會合。揚言將攻南京矣。而張錫鑾且進逼大同。倪絧冲且濳窺皖北。袁世凱借停戰議和之大題目。制我使不得動。而彼則分兵四。窺圖殺民軍之勢力其計誠狡。其心誠毒 
　　我民軍宜卽日誓師。大舉北伐。以掃虜廷。扼守臨淮以固南境則尙可以制袁賊之死命。母恃人之不來。恃我有以備之。最後勝利只在五分鐘間。千萬勿爲袁賊所算 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[司法獨立之樞機]  
　　北段民政總局出示云照得本總局管轄十區範圍較廣事務甚繁自應分科治理各專責成查司法一科原有獨立性質本局司法科卽爲北段審判之初級機關凡民刑各案統歸司法科審理以一事權而昭愼重至違警各事仍歸各區暫照舊律處理除通飭各區遵辦外誠恐未能週知合行出示曉諭爲此示仰諸色人等知悉嗣後爾等民刑各事原告須逕赴總局呈訴如命盗重案倉卒不及來總局報告者准卽就近報告該管區長登時履勘立將已獲兇犯全案解送總局訊究其在逃各犯由該管區長於履勘情形後速報總局聽候核辦庶於司法得惟一獨立之樞機於行政收相助爲理之效果現於本總局内設立收呈處每日上午九鐘起至下午六鐘止爲接收呈詞時刻專派司法警察二人管理按日呈送披閲發科核擬再行挂發其各遵照毌違 
[廣東北伐隊過滬]  
　　招商局廣大遇順兩船於二十五日上午裝運粤兵駛抵本埠廣東待發之兵共有萬名此次僅載來二十餘名廣大輪船入口後卽下椗楊樹浦附近旋有小船多艘靠近每船載兵四五十人由小輪拖帶前往製造局附近第一次共小船十二艘於正午之後經過浦灘行人駐足而觀者頗衆該軍衣深藍軍服各携行囊其軍裝悉堆於船上第一批共約五六百人軍威頗壯並聞廣大輪船共載兵一千三百人遇順輪船則隨其後 
[福字敢死隊紀事]  
　　滬軍福字敢死隊第一二三等隊各兵號衣軍裝早經發給而第四隊各兵士所需者亦已備齊昨由該營劉管帶傳齊各目兵按名給發並諭趕緊操練不得懈怠 
　　福字敢死隊成軍以來已有四十餘日應給辛餉除攻復製造局案内酌給獎賞外僅各給過數元而每名月餉應得若干尙未頒示前日由各兵十稟求各該隊長轉稟劉管帶從速頒示並求迅將正關餉全數散放以資辦公 
　　劉管帶奉滬軍陳都督命令速飭所部各弁兵學習抛擲炸彈手法以備北伐劉管帶遵卽諭令第三隊各兵士勤加練習因此該隊各兵日來各執形似炸彈之木質彈子在空地上抛擲其手法已極純熟 
[北伐先鋒隊定期赴𡩋]  
　　北伐光復先鋒隊司令王君震昨出示諭云照得本隊第一隊軍員業已出發駐紥於南京勸業塲武備館茲遵聯軍總司令命令將前後錄取及有志從戎之軍員限二十六日取齊定於二十七日赴寗毌得自悞切切特示 
[商董擔任義務]  
　　上海商務公所於二十二日開第一次幹事會公議進行方法即經分判評議交涉理事調查鄧計書記庶務七部由會長朱葆三林蓮蓀具潤生三君酌定函請各董事擔任義務一俟組織完全再行擬訂章程冋維公益茲將該公所假定分部擔任義務董事名單錄下（評議部十二人）　李雲書　周金箴　席子佩　陳子琴　謝綸輝　蘇筠尙　周舜卿　沈縵雲　龐萊臣　胡稑薌　莊得之　嚴子均（交涉部十四人）楊信之　唐露園　陳輝庭　勞敬修　蘇寳森　邵琴濤　郁屏翰　祝蘭舫　席立功　王西星　葉明齋　鄔挺生　葉琢堂　金仰孫（理事部十二人）　朱五樓夏粹芳　朱衡齋　張樂君　顧馨一　朱吟江　張知笙　項如松　鄭贊臣　孫衡甫　汪寛也　周熊甫（調查部十六人）樓心如　李詠裳　方樵苓　葉惠鈞　施善畦　干蘭坪　陳文鑑　朱鑑堂　戴敦川　莊菱晨　田資民　趙菊椒　姜炳生　顧松泉　鄒薇卿　李栢葆（會計部六人）洪念祖　葉鴻英　鍾祿卿　倪锡疇　盛筱珊　陳一齋（書記部五人）朱子謙　金雪塍　王少卿　葛吉卿　沈聯芳（庶務部十五人）錢達三　傅筱庵　孫泉標　李徴五　席德輝　余魯卿　謝蘅窗　陳蓮舫　孫楚琴　戴運來　李屑清　徐乾麟　王兩亭　李志芳　丁价侯 
[追悼烈士之預備]  
　　滬軍都督定期明日假座張園爲前後殉難及此次陣亡男女諸烈士開追悼大會並奉靈位繞游各處以彰俠義已誌本報茲悉南北各商團届時須全體戎裝赴會行禮排隊隨行惟南北往來須經租界故於昨日先由都督府照會領袖比總領事轉飭捕房加派探捕沿途照料 
[程都督嚴申軍律]  
　　北伐聯軍總部總理兼江蘇都督程公德全昨出簡示云照得軍務重地部署紀律嚴明時恐奸混細入擾亂本埠秩序合行出示曉諭凡我軍民人等務宜恪守訓誡遊民及早遠避倘敢抗違擅入定按軍法嚴懲 
[程都督行轅批示]  
　　程都督昨將閲過禀詞逐一批示如下雷振遠禀批禀悉該議員請給捐根募捐助餉殊見熱心可嘉本應允如所請惟名屬個人碍難辦理現北伐急援募餉團已由本部認可該議員儘可自行投入協同辦理爲此批示着卽知照 
　　鄧瑞球禀批禀悉該典史累叙在清履歷是仍不忘僞朝之確證本部現正人浮於事無可位置仰卽别圖可也 
[社會黨講演會預誌]  
　　中國社會黨成立以來未及兩月黨員已逹二百餘人外埠同志函索規章議設支部者日有數起黨中書記大有應接不暇之勢茲定十月二十七日下午兩點鐘假英界寗波路中旺弄錢江會館開第二次講演會不論商學農工各界 
 
 

Page 19

 
 
均可往聽會塲之廣約可容千數百人云 
[募餉不宜强迫]  
　　近有劉保昌等八人在泗涇路立大洋行内設立募餉事務所派人四出向英美租界内各商號勸募軍餉西探以其違章卽於昨日將劉等傳至公廨請示關讞員諭曰爾等募餉固是熱心然亦未便迫勒以後務须和平勸募否則以違意論諭畢遂將劉等一併省釋 
[辯論槍擊廨幕案]  
　　公共公廨幕友王博謙控陸惠生指使陳小甲子（卽陳阿二）連小江扣（即林阿四）等槍擊圖害一案前日午後復由聶襄讞會同英康副領事研訊林阿四所供各節雖與前堂稍有參差並無緊要關繫旣由陸惠生之代表穆安素愛理司兩律師與原告代表沃沛律師捕房代表侃克律師辯論良久問官以林阿四係捕房控告與陸同謀自應深究惟因其有病暂緩研訊姑宽着與陸等帶回捕房訂禮拜三午後再訊 
[北伐隊衣帽齊備]  
　　滬軍都督陳英士君以北伐軍隊現已編練告成亟須出發故飭軍需科趕速定製軍衣軍帽數萬套以壯軍威而禦寒冷刻已製成於昨日送交軍政府以便给發 
[修理克林砲]  
　　前攻浦口之克林砲二十尊因機關損壤昨由火車裝載回滬由陳都督命令製造局李總理迅飭砲廠趕速修整再行出發濟用 
[徴收警察經費之文告]  
　　北段民政總局李君出示云照得警察之設所以爲地方保治安爲人民謀幸福關係至爲重要自大漢光復後本局重新組織成立辦理一切莫不實力整頓有利必興有弊必革其爲保全公共安寗計者至周至密當亦我北叚商民所共諒惟白慶具舉經費浩繁現當公家財政支絀之時全頼地方各項常捐以資挹注查東西各國警察經費悉取之地方租税人民旣享保護之權利即當盡納税之義務本部長昨經禀准都督奉批閘北除清潔路燈两捐已劃歸地方自治公所收取外所有房捐膏捐車捐押當捐宰牲捐等項理應作爲巡警經費以维警務等因奉此合行出示驍諭各業商民除宰牲捐已　開辦外自十一月初一日起車捐仍照舊章辦理其餘各項應照本局新頒章程一律纳捐須知警察爲地方要政人民生命財產胥賴保護本局收取各項常捐以地方之財供地方之用想我商民熱心公益深明大義必無不樂於輸將之理倘有不肖之徒把持違抗希圖破壤要政本部長責任所在必予盡法懲治决不寛貸 
[紅帮成衣業互控之堂判]  
　　本埠紅帮成衣公所三蕊堂董事奚靄堂周茂盛與張文利袁容爭奪公所互相控訐前日經總局司法科孫科長集訊一過昨頒堂判云查各公所定章無論何事均應邀集同業公同會議得多數人允許經總理等公决刋佈議單呈請備案方爲正當辦法察核商等兩造互控各節及所呈之議單奚靄堂周茂盛先後爲三蕊堂公所總理均皆刋載何以此次張文利接充總理旣無議單而前兩次議單内并無張文利之名是該商此次之爲公所總理未經同業公議結黨自擅不問可知乃復藉興學爲名希　抵制致啓訟端殊屬不合現値兩造結訟之際所有公所内興辦之小學堂暫行停止敎員袁容亦不准再行干預仍着奚靄堂張文利等邀集公正人秉公理處妥訂辦法呈請備案不准再結讼端此判 
[考取學生軍之榜示]  
　　北伐聯軍總部總理程都督曾於二十三日考驗學生軍昨出榜示云照得該學生等業已點驗計合格者共四十六名仰該學生即日前來本部聽候編成學生軍隊爲此榜示務各遵照母違計開（正取三十名）唐鳳巢　張武　周正　陳國相　張雪耻　王以義　王傅　　胡景　陳仲英　于繼燮　陳河清　周迪光　張葆慶　顏永安　蕭爾康　錢子善　周誓武　朱明復　劉繩祖　王振東　陳松錄　王家鼐　許久康　陳志學　曹立　耿滅清　何志先　徐錦堂　王以仁　楊健　（備取十六名）時沼清　楊桂林　朱振漢　吳志成　莊永伯　洪錫綬　葉保勝　過勉　李璘　林凱　梁鴻　胡雲龍　陳龍海　黎湛禧　徐錦芳　汪鈞 
　　程都督又出牌示云照得所取學生軍四十六名定於二十五日午後一時發給志愿書塡冩籍貫保証該生等届時速到報名處履行手續畢仰即於二十六日午前九時聽候本部總司令官點驗即時收入不得自繏 
瑣聞 
[城内]  
　　絞决犯人○上海司法長黃君昨將殺人刦物要犯嚴阿大支長源奚海潮孟有才朱阿六等五名原犯情罪逐一開列張貼宣佈即於五句鐘時由謝裁判升座提案驗明正身如法捆綁由警務長穆抒齊君督率警隊押赴九畝地一律絞决 
　　商圍開會○本城十舖商團體育會於昨日午後二時在小東門内本操塲開成立大會來賓甚衆十五舖九舖四舖各商團亦均排隊到會首由十舖會長龔子範君報告開會宗旨次由會董顧益之葉惠鈞君相繼演説繼由來賓吳懷疚君演説畢各排隊散會 
[南市]  
　　不翼而飛○崇明人顧國華近販小麥來滬賃居南市新康旅舘曾於所收貨洋一百元内提出五元向其同寓一室之崇明人陳德懋兑換小洋一併藏在帳箱内不料至十九日檢看箱内之洋已不翼而飛向陳追問支吾以對顧即訴知該棧司賬季國榮將陳扭控裁判所請追陳堅不承認判交妥保趕爲尋覓並着季交保出外帮同訪查 
　　圖呑聘金○寗波定海廳人李光明向業誠貨前年在滬憑媒李胡氏聘定南市萃豐碼頭協順祥小客棧聘山東人王湘山之女爲室議定財禮洋一百八十元先付一百十元餘俟今年十一月初五日將女送至定海在碼頭迎親時付訖不料日已將女匿去李得悉後向論推諉昨偕胞弟李長林投控裁判所提王研訊供認不諱願自招尋惟求寛限判押交該女來案訊核加違將洋缴還 
　　追繳客賬○永祥米行執事葉世藩將跑街夥顧良元扭至裁判所控被欠去客賬洋二千九百餘元延不清理訊據顧供認不諱自願料理惟求寛限判覓人洋并保限年内先交一千五百元餘限明年分期還清　　恊緝逃犯○公共租界老巡捕房麥總巡因據老閘捕房捕頭報告西歷十二月十二號即華歷十月廿二日清晨有押犯郁阿德扭断鐵栅脱逃其人面麻年三十三歲浦東人除飭緝外昨即派探持片至市政應禀請一體協緝 
　　恊傅被告○公共公廨關讞員昨日派差持函至裁判所禀稱據孫松年呈控余麟書託楊滄洲售賣籽花有意欠交一案查楊滄洲住在南市裕源花行請爲協傳等語當即派探傳諭自行赴廨備質 
[閘北]  
　　定期考試○民政總局牌示云照得本局前經出示招考現在報名者已有多人業將簡明履歷彙齊并造具清册定於本月廿五截止報名十一月初一日考試届期務各自帶筆硯齊集本局呈驗相片文憑聽候分别内外塲考驗錄用 
　　分批給餉○民政部長李君傳知各區長云照得各隊區薪餉皆須定有發給之期庶幾造册具領不至參差不齊若併作一月一次又恐有周轉不便之慮茲定每月分作二次上半月薪餉以每月十六發給下半月以小建廿九大建三十日發給其因案罰欵查明前定辦法每五日連同案由聯單解繳如無罰金亦照章具報備查至截曠一頂開除銷　固不待言其請假期内除婚喪大故不扣外假期逾一天以外即應按照本人月餉核算照扣仰各區長一體遵照辦理 
[英租界]  
　　補傳人証○虹口圓通寺僧人瑞生即禪僧控夏福生等串騙廟產方單私行抵押一案前日午後由廨復訊原告代表侯魯公律 
 
 

Page 20

 
 
　　師上堂譯稱夏於西歷三月十六號與陳樹良董子璋等向原告串騙方單私行抵押應館澈究夏延律師費信惇辯稱原告旣　捕房以刑事案控告應用捕房解單解訊現捕房旣不干預係屬錢债紏葛請將刑事案註銷王襄讞商之美藎副　事判夏交保候補傳人　到案　証 
　　有無實據○無錫人王再成因將珠飾至新閘求售由捕拘解公堂收押候查嗣由華安人壽保險公司用人張書壽以此項珠飾與其失贓相似疑係書記錢某與王串竊投廨認領奉飭將錢提案與王質訊一過判押候查在案昨日復訊王延穆安素律歸上堂代辯並由其兄王永之與見証蔡菊明証明此項珠飾確係祖傳求請給領訊之錢亦延聖文律師上堂辯護關讞員商之英領以張不能指實　贓遂判王開釋錢交保　一禮拜内查有實據再核 
　　追索工資○唐家弄合盛絲厰主王瑞香因積欠女工劉金鳳王阿彩等數十人工資不付被控昨由捕房將王與管卑人陳雲生傳至公廨請追王供所欠各女工辛資約二十九日准可付給惟此時仍須開車王襄讞商之英翰副領事判王陳交保限至月底將工資如數照給如違提追 
　　誘拐小孩○虹口有恆路住户蔣尤氏控被皮匠曾裕祥誘拐四歲男孩洪喜等情昨由捕房將曾與氏孩一併拘解公堂訊實判曾押西牢一年孩交尤氏領回 
　　販賣小孩○海寗路二百九十二號屋内之彭君時彭陳氏因與唐錢氏羅褸氏等販賣小孩經捕房查悉昨派包探將彭與陳氏並小孩陳福海彭阿炳弟弟阿王等四口一併拘解公堂訊知與拐匪曾裕祥案亦有關繫且曾在閘北犯案判彭等分别押候移請三路三區警局補提人証再訊 
　　兇犯待訊○薙髮匠陳金林囡敺斃竊賊由捕查獲昨解奉公堂畧訊一過判押唉下禮拜二訊辦 
　　無力繳洋○丁仲英欲將婢女張明珠納爲小星該女不遂被女父張月階將女領回曾由丁控奉公堂訊明判女交張妻領回張押限一月折繳身價洋七十四元在案昨届期滿由捕房解案請示中西官以張實無力措繳判押一月了事 
　　女孩迷路○女孩李鳳記在北山西路迷途啼哭由捕轉送公廨盤問據供年十二歲九江人在粤人李姓家爲婢因出外泡荼不記歸路致被送案判暫留本廨候認 
[美租界]  
　　乘車跌暈○趙阿茂昨乘某號電車至百老匯路一躍而下跌暈於地由七十一號西捕車送同仁醫院醫治再核 
　　旋失旋得○汪德軒前日由漢口趁輪來滬雇邱阿春小車裝運行李行經海寗路走失投報捕房邱亦被捕拘案捕頭命汪領回了事 
　　印人互鬥○前日下午有甲乙二印人在北四川路不知何故亙相鬥敺甲以鐵器撃傷乙之頭面被捕併送捕房乙送公濟醫院療治 
　　賠償損失○朱福林吳阿發朱阿才沈裕生等昨在蓬路某茶館内口角相毆並　器物被捕併送捕房捕頭諭朱等賠償該茶館損失分别斥釋 
[法租界]  
　　不自量力○向世春前日在途行走偶與巡街西捕互撞致啓衝突後由他捕及行路西人帮同拘入捕房解廨請究向供在奉天某學校肄業初次來申不敢行凶聶司馬與西官一再磋商從宽判罰洋廿五元充公 
　　展限交洋○鐡店主丁金福虧欠房金九十六元由收租人魏汝林控奉公堂判令押交在案昨魏又投稱丁妻已將店中什物搬往别處所剩之物僅値數元求　嚴追丁供因在押已久店中之事槪不知悉求恩寛宥判還押再限十四天交洋 
　　有意違章○牛奶棚主邱利金前因違背工部局衛生處章程經公堂罰辦有案詎近來該棚仍不具　執照且不照章铺砌水門汀所賣牛乳又於爲分中水三十分當爲衛生處查知將邱送捕解廨經中西官訊明以邱有意違背法難宽恕判罰洋六十元限十四天餔砌水門汀並領執照 
來件 
[滬軍都督先鋒隊募餉啟]  
　　武漢起義四方響應不匝月間東南大定足徵我同胞蓄興漢滅胡之志非一日矣惟僞都一日未克大局一日不安北伐之舉已難稍緩加以漢陽復失武昌甚危武昌爲長江關鍵勢不得不力圖解救然欲解武昌之危更非北伐不可攻趙救韓昔人固行有效果者也爲是擬招兵一大隊編陳成軍即進攻燕京殱戮元兇第健兒　勇勢不能枵腹從戎則募餉一節尢急於募軍矣我諸同胞素具熱心定能慨解嚢金以裏義舉異日大功告成胡氛掃盡共享無量幸福豈不懿歟願我諸同胞其無吝此有限之資助哉 
[募餉簡章]  
　　一本隊此次募餉係禀准滬軍都督府立案 
　　一本隊募集之款專爲本隊所招新軍餉　之用 
　　一本隊募捐辦法（甲）本隊如蒙諸同胞　欵均付收條爲憑（乙）本隊收欵　　　　軍先鋒隊關防以昭信用（丙）本隊募捐收捐各員均有本隊徽章（丁）本隊收下之欵逐日登報布告（戊）倘蒙熱心女同胞慨　金銀首飾本隊一律給發收條候變價備充軍需（已）倘蒙慷慨同胞捐助至千元以上者即禀請軍政府獎勵（庚）收捐處待臨時指定登報通告（一）本隊募捐事務所暫設在棋盤街旧涇路紹與同鄉會 
　　發起人　朱禹　　馬明晣　趙念伯　徐鶴亭　趙光　謝　聲　石國慶　謝維臧　沈衡甫　陳伯良　仝啟 
[海上閒談]  
　　今之人所力爭者非自由乎。旣自由矣。則我可自由。人亦可自由。設以我自由爲之之事。而欲人亦由我爲之則人已不能自由矣。人亦何苦合力以爭自由哉 
今聞大馬路某舖經理汪某。先自剪辮。以爲同業之表率。固開通人所爲之事也。又定於今日令各夥友一律剪辮。亦熱心人鼓吹之道也。惟謂如有反對者。須尋别就云云。則以一經理之自由。而侵及各夥友之自由矣。殊不知髮辮早爲人人所痛恨祇須提倡之。勸導之。人已無不樂從。而該經理必爲是言。毌乃大過 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[辮子與頂子書] [  冰盦]  
　　頂子老哥台覺。嗚呼。鄙人與足下。同遭漢族所屏棄者已二月餘矣。淪落之感。亮表同情。廻憶滿酋入關。用夷變夏。鄙人得與足下。追隨於賓朋宴會之塲。盤桓於婚喪慶弔之地。邇來二百六十有餘年故或紅色。或綠色品級之大小。由足下而分。或雙丫。或獨角年齡之老少。由鄙人而判。且銅臭之夫。不惜擲巨。萬慳嚢。以歡迎足下。誠以足下能尊崇體制也。滑頭之輩。不惜費無數膏沐。以修飾鄙人。亦以鄙人能忝附時髦也。是足下踞於頭頂爲朝。廷之名器。鄙人拖於腦後。爲父母之遺骸位置雖分高下其同爲國粹。盡人所保守者。固無分軒輊也。鄙人與足下。自以爲長此聚首。永無。相離之日矣。何意白雲蒼。狗世事靡常。熱血狂。徒創言革命。以致一班志士。視閣下如贅疣。具鄙人爲豚尾。昔之歡迎修飾者。一變而爲割之擲之。惟恐不速且盡。其滿奴之氣運已絶乎。我輩何辜。而亦同歸於天演淘汰。耶雖然。事宜達觀。徒悲何益。彼虜酋之首級。袁賊之頭顱且不。能旦夕保。何有足下與鄙人區區之物哉。朔風多厲。調攝自珍。後會無期。臨頴嗚咽。伏惟亮察不宣。辮子拜手。 
[仿板橋道情調詠現今人物四首] [  平梁驚覺]  
　　黎元洪。復武昌。義旗。到望風降。將成錦繡文明象。殺盡胡奴威日盛。獨掌雄師實在强。恢復漢室燿祖光。邅纔算。男兒志遂。華盛頓。萬古流芳。 
　　倡革命。首孫文。出奇才。最有名。歸從海外人人敬逐出胡人還漢土總統山河日月明共和國建文明盛。到此時。民安國泰。億萬年。海晏河清。 
總司令。説黃興。長雄兵。滅滿清。分明賞罰軍威振。數萬民軍盡一心。揮師北上旌旗白。直摀黃龍犬不。驚最可羡。英雄肝膽。趁時機大展經綸。 
　　賊張勳。拒南京。殺同胞。大惡名。爲他異族甘拚。命戕殺漢人忠滿清。追蹤曾李爲。功狗那管江山送。别人。幸虧得。義師雲集。城破日。鼠竄狼奔。 
[改良京調攝政遜位（仿取成都後本）] [  一諤]  
　　聽説一聲要送行。好一似洋鎗子穿胸。捨不得攝政大大權柄。捨不得進欵。多少金銀。辭别了世凱就要起程。但願你清廷保得穏但願你在此樂太平。 
　　但願你個個把錢送進。但願你積些銀錢與你兒孫。有礙你的都逐去。莫留那分權分利人。 
　　吾舍此職已怨恨。望世凱開恩。勿弑吾的好宣統。 
海外奇談 
[大砲之猛力] [  掩耳]  
　　英國新裝之杜列諾式大戰艦。名阿倫者。前日特將十三寸口大砲試驗。艦中水。手先用羊毛耳套遮掩兩耳。然後發砲故幾不聞砲聲。惟船中磁器多震碎天窗亦破。有一舢板之底當時脱墜然該戰艦並不損壞 
尊聞閣詞選 
[革命軍仿柏梁體尃欠盡寒韻（續）] [  七實杞人]  
　　論賊無須待蓋棺。舜伐三苗放共驩。與衆棄之衆呼讙。平權大道共仰鑟。組成民國安於　。論功行賞。錫以鞶。戰士身猶帶瘡。搬清官求綠如畫鏝。效顰剪髮髮　　。項城專政太欺謾。包　禍心今曹暪。笑公之鬢已如潘。言未出口氣嘽嘽。足疾未愈行蹒跚。一入宮門角鬥羱。召集羽黨何齊剬。居然心廣與體胖飮酖止渴樂以弁。野心何異野狗。豻　腹易盡餟一簞。滿清之病如火。癉蔓延全體難遮攔。會看碧血染袍欄。破巢之下卵不完。任汝頭顧珍於瓛。太白旗懸天山岏。昔日寢臥有華莞。異日駭骨供牡貛。今日撑起兩股髋。僵立朝端事萬般。把持政府固石磻。赤心保國身先。拌旹知俠劍指日撣。紫禁城下黑白驙。盪滌胡腥熏以雚。莫視民軍如蒲萑。悉顏不展眉山　。鞭長莫及淚汍汍。各省　立植蓬芄。敝屣金印裂繒綄。高懸白旗耀竹櫕。東南膏腴積禾𥣪。惟我倉廪實有敦。相約詰朝命我倌。秣馬以粟繫以繫。聯軍指北路曼曼。士氣勃勃冩於饅。大江風起捉肥鰻。行籐萬里力不痑淋漓汗血衣忘禪張我强弩肩負　歷數胡罪毌抵讕。老猿一嘯哥舒峘。合力豷之如豕貒。痛飲匿抵遼河。洹大漢義師雄猊狻。窮搜胡虜枯并眢。不憂鼎沸沸於涫。革命風潮靜平澲。一朝鳥盡藏羅　。發難首功翹楚樠。黃棣世界黃雲霞 
叢談[  甬上沚梅]  
　　清兵旣破江南攝政王多爾袞。宴明使臣侍郎左籮石先生懋第於府邸酒酣謂之曰。此太平宴也左問所自。曰江南破宏光奔矣左聞言大慟扑席於地。賦絶命詩六章。 
 
 

Page 25

 
 
旣而遇害。同死者五人。兵部司務。崑山周陳極與焉。 
　　宏光。謠聯有射人先射馬。（士英）擒賊首擒王。（鐸）又有。自成不成福七無。福兩下均非眞主。北人用牛。南人用馬。一般俱是畜生。（按牛指牛金星馬卽馬士英）想見當時人怨之深。 
甲申變起。倉卒間思宗以劍斫長平公主。斷其右腕。闖賊入京。以爲已死。以屍授國戚某令葬閲五。日公主復甦。遂秘之。順治二年。公主上書請皈依空門。不許。詔求元配。蓋主早議婚周太僕子世顯者。至是世顯應詔起遂完婣。時乙酉六月上浣也。明年丙戌八月十八日薨年十七歲。事見吳梅村集。又春明夢餘錄載公主名徽娖。 
心直口快 
[十可戰] [  愛]  
　　民軍十六省。人心如一。衆志成城。一可戰也。北伐軍出發在途者甚多。繼進者亦不少。二可戰也。 
　　此次北伐軍士。皆有勇往直前之心。無勉强從事之苦。三可戰也。 
　　商民人等。助餉踴躍。不愁軍餉無出。四可戰也。 
　　有驍勇軍戰之兵。復有深通軍學之。將五可戰也。 
　　满廷分兵抵禦其勢散。我軍合兵攻。擊其勢聚。六可戰也。 
　　現時軍械充足。各省舊存器械。有尙未折一矢者。。七可戰也 
　　近幾各省。日望民軍北伐。隨虑應。合兵必有加無减。入可戰也。 
　　北軍出於求和。内荏已極。摧枯拉朽。此其時矣。九可戰也。 
　　外洋華僑内地紳商。共謀民團。餉械源源接濟。十可戰也。 
　　有此下戰之利而不一。戰是坐失機會也。愛國羣公。其思之其思。之其三思之合十六省之兵而戰直隸一省。勝敗之分無待著龜。天下有心共和。人其實貴斯言。 
瞎费心思 
[廢物利用（續）] [  空閒子]  
　　頂子可作椅脚轆轤。緯帽可作電燈。罩馬蹄袖可作襪蓋。帽纓可作拖糞。銜牌可作停軍牌。翎管可作香煙嘴烟扞子可作結絨線之針。軍棍可作搗衣捧。舊枷可作面湯檯。辮子可作馬鞭子 
戲攷[  吳下健兒]  
　　白水灘。江洋大盗青面虎。力敵萬人。威震遠近官吏不敢。捕後於酒肆酣醉被獲。解至高臬司。處高以其犯案重重。卽令其子親擁重兵。押往法塲斬决。行經白水灘青面虎之妹已率衆來劫。官兵不敵。竟被劫青面虎去。高吉公子幾被擒。時適有勇士十一郎白遇奇。適送禮經。過路見不平。拔刀相助。殺退青面虎。官兵始脱於險。高吉公子感其義。邀回衙中。薦之於父。不料高臬司。以大盗被劫。已干未便。卽嫁禍於白。謂青面虎爲白放走。嚴刑拷訊。屈打成招。又知白本傭工。乃拘禁其主。誤以窩戯重笞之罪定流徒行經青面虎佔據之山寨。爲嘍囉掠至山上。青面虎盤诘之下。知白含冤受屈。頓起兎死狐悲之感。遂親自下山。探訪消息。而白已罪定斬决。解赴法塲。青面虎卽殺散官兵。劫白上出。以妹嫁之。李春來以善演此劇著名。出塲時穿黑色褶子。不脱傭工本色。戲情極合沈韻秋亦然。他伶多穿錦繡行頭。以炫人目。失却本旨矣 
小説 
[短篇滑稽武七第二] [  嘉定二我]  
　　好男兒。要革命。捐助餉銀大國民。大人中。華放光明。年年多幸福。日日要留名。一年四季。嘸毛嘸病。老爺太太捐捐哉。捐點軍餉。各處應響。七里鄉。三家鄉。家家捐餉。老爺。太太捐餉哉就這幾句話裹一個老年乞丐。早從一家門口接到一塊小銀圓。放在袋裏。一個少年乞丐替他背著。有一個少年乞丐。手裏拿着一本簿子。一枝破筆三個秘丐一家又一家一户又一户的逼著喉嚨。高唱那山歌 
　　忽有一個中年的敎書先生上來。問道化子。！化子。！你也。知道募軍餉麽。看你不出倒是個熱心愛國的朋友。 
老丐道。呸難道獨是你們識字的有愛國心。我們是個凉血動物。你們是中國人。我們不是中國人。不應該愛國的麽。？ 
冼生道。是極。！是極！你們貴道。中從前有位武七先生。也是同老。兄一樣的乞食度日。乞來。的錢。一文一文。積到萬餘串。在山東。創設。了幾處義塾。現今。老兄的募餉。可算爲武七第二了 
老丐道。豈敢！豈。敢！我何能比。武七。先生。但是無論。什麽人。終要。有點愛國心腸。旣是中。國的國民。應該也要盡點國民一分子的義務就是了。社會的階級。我也有去管。他什麽高級。什麽低級。難道我們。獨非人類嗎。？説了幾句話。一逕去了。 
那老丐同了二個徒弟。費了半日六點鐘的時光。那袋内漸漸的重了。天氣了黑了。一脚高一脚低的回到丐棚裏去。一個少年乞丐。把袋内的錢倒出來。數了一數。算了一算一個少年乞丐。把簿子揭開來看了一看。記了一記數到了明天早上。就送到軍事募餉團裏去隔了一日。申報自由談上。也刋出。了一篇武七第二的短篇小説來了。 
二我曰。丐猶如此。可以人而不如丐乎。 
 
 

Page 26

 
 
   
 
 

Page 27

 
 
   
 
 

Page 28

 
 
   
 
