# 1884 - 48 - 4903901

 

Page 1

 
 
[股印古今圖書成告白] [  點石齋主人啟]  
　　本齋招股開印古今圖書集成現已定爲大字所有股分曾經聲明一千四百股之外須增至每股收銀一百八十兩其一千四百股内則仍照前議每股收銀一百五十兩去年一千四百股未曾滿號刻下尙缺一百餘股今此書約計二年半可望告成如有願附股分者務請作速前來掛號其在一千四百號内仍每股先收銀五十兩一千四百號外不過增印數百部則每股先收銀六十兩特再布知 
[招請賣報售書] [  申報舘主人啓]  
　　廣東爲極大省會仕商雲集本舘現欲請一友人在穗垣代銷申報及點石齋申報舘處所印之書籍如有粤友願辦此事祈來本舘面議一切惟須在上海覔一殷寳大鋪作保方可訂定也此布 
[賣捐票說]  
　　賑濟之舉近年以來無歲不有輸捐之力亦旣竭矣而災猶未澹自去年冬賑之後又繼之以春賑此固理勢之所不得不然不如是將貽爲善不終之誚也然而籌捐之法寳將告窮試觀本報所登之各賑所捐單初時或不乏成千成百之欵至近日則類多以數元或數百文計此非爲善者之志有所懈也實財源漸竭所致耳幸而山東陳雋丞中丞首倡請開虚銜封典及貢監之捐富者或思博一頭銜以榮身而及其親或欲博誥命以光泉壤捐數稍稍踴躍直隸亦相繼而起故此兩處捐賑皆可以核奬奏奉諭旨曰下蘇滬揚鎭皆有紛紛　捐者然而捐者尙不能十分衆多何則虚銜封典兩項往住惟官紳樂得之此外則寥寥焉富家或亦有捐者然已不少概見捐一監需銀一百零八兩捐一貢需銀一白四十四兩雖曰可以南北鄉試然百金究中人之産故投捐者終不甚多竊爲災民憂之昨閱本報所載捐輸便宜一則而知籌賑盖尙有一策也其所云由原繳捐生加捐三成二厘核予員監南北一體鄉試甚虚銜封典仍照直隸成案加捐一成六厘此說也盖以捐票冲銷捐項而另加現銀幾成卽可指捐貢監及虚銜封典惟貢監與虚銜封典有三成二厘一成六厘之分耳夬山東直隷兩處賑捐無論何處分局凡有核奬者皆可持票報捐然則凡有票者皆可以此博恩榮矣然樂善諸君旣出銀以捐賑豈肯以此而邀榮名而彼有志顯榮無力籌捐者則深願折購捐票以充捐數其價可以便宜若是者往往而有彼願得捐票者則何妨以票售之或謂捐户旣樂捐於前若再售票於後似覺近乎牟利而不知此中略爲轉移又可得多少捐欵竊願爲災民籲告也夫以捐票出售以充腰槖固樂善君子所不願爲今何妨稍爲變通卽以售票之欵仍爲助賑其利計有數端已則不願得榮名而可以成全他人之榮名其便一一次之捐欵可以增出數次假如原捐一千元掣得捐票今復將票售出酌中之價約可售得三折得洋三百元又以助賑卽以三百之捐票出售可得洋九十元又以助賑復將九十元之捐票出售得洋二十七元又以助賑復以二十七元之捐票出售得洋八元一角又以助賑則是前祗助洋一千元者今核計成爲一千四百二十五元一角矣由此類推於災區大有裨益其便二明年爲鄉試之期有志觀塲者諒必不少若必投户部銅捐局照例納捐不但銀數較多而且恐有不及之勢特地進京其費更甚輾轉托人又防貽誤今若得此捐票就近報捐旣不必補繳四成則一經捐納卽可入塲從此而月桂高攀鵬程遂奮何樂如之其便三捐票有躉注有零碎而持以報捐則零碎之數積少可以成多初非拘定數大者可冲數小者不可冲其便四有此四便則是有捐票以出售於人亦未始非一種功德也昨有友人談及此事余亟贊之友又謂人但知山東之災重於直隷而不知直隸之賑實更難於山東何則山東之災民爭流散於清淮揚州以就食故留者爲數無多賑之尙易直隷則無可就食鴻嗷遍野施濟實難北地人民以麥爲食至今大小兩麥猶未能下種後顧茫茫賑終將無已時陳中丞尙思設法招流亡而使之歸直隷各大憲則更有無從措手者坐視不　援手不能設或東南義賑再有不濟則數百萬災民勢將填於溝壑矣倘得捐賑諸君化裁通變其有票而自欲核奬者固不必論倘自已不願核奬則務當以捐票出售無論多少售得若干卽以若于助賑是災民重受其惠而於已亦無所費焉所願與樂善諸君汲涿籌之 
　　 
[諭旨恭録] 　　 
　　正月二十四日奉上諭開復按察使陳湜着發往江南交曾國荃差遣委用欽此同日奉上諭順天府府丞胡義質奉病難速痊懇請開缺一摺故義質着准其開缺欽此 
[津信譯錄]  
　　天津本月十二日來信言中朝近已决計與法人開兵戰塲則定於東京盖華兵直趨東京則法人專顧東京不能出兵以優中國之邉境倘在東京撃敗法兵則法人不得不降心相從卽中國有所要言亦不能不許如此則中國凡有欲與法國所商一切諸事皆可在東京商定聞李傳相密奏朝廷已蒙允許簡兩廣總督爲元戎赴東京而以彭宮保署粤督由此觀之似中朝不欲專任劉永福矣又云李傳相目下於法越一事别無他䇿故亦與欲戰諸人聯爲一氣李傳相之舊部諸將皆令專習云者士槍迄今命中者尚復寥寥本月初八日吳清帥請李傳相閱吉林兵打記吳清帥於三千吉林兵中挑選一百八十人操演麻石鎗其靶相去三百碼之遠自晨操起至暮而罷内有獲第一等賞者一人得銀五十兩獲第二等賞者二人各得銀二十兩一人者十槍中其六二人者十槍中其四其時李傳相坐演武廳棚内吳清帥李軍門及各員皆在傳相之後留心察閱惟所打之靶並無紅心且無看守靶子指示所中之高低故打者不知其彈中於何處其靶又係懸諸空中隨風蕩漾更難命中也又云聞華人傳言法使德理固帶兵船來華二月十八日可到並投哀的美敦書然本館前譯西報知德理固近始由越旋法及期何以能來此爲訛言無疑也 
[玻璃爲橋]  
　　近聞英國人别出心裁擬用玻璃造成橋梁以濟行人一改鐵橋木橋之舊樣其法燒玻璃時雜以他物其堅如石萬無損壞已經試騐故謂鐵橋年久必銹壞木橋年久則腐而虫生之玻璃爲橋則永無損壞而且核計價值較爲便宜此眞巧奪天工矣 
 
 

Page 2

 
 
[東瀛瑣錄]  
　　日本政府前曾架設電線以達户部卿辦公處今復添接由太政衙門以達内務省日本事事彷效西法以期迅速秘密其無微不至亦可概見矣○此次陸軍　已由德國購得一千五百倍之顯微鏡一個業已送交大坂鎭台病院收用○古屋鎭台去年所派步兵一大隊及一中隊駐紥朝鮮王京護衛公使館者今瓜期已及擬派東京鎭標兵十前往换防但駐防該國兵士之患脚氣病者實繁有徒死者亦屬不少也○連年以來岡山近海洋面海賊出没不常往來船隻每以爲患雖地方警察官竭力搜捕不但尙未淨盡而且沿海無賴匪徒潛逃出洋鳥合日見其多勢愈猖獗兹大坂府添設海上捕快一班專探海盜毋使漏網以保商舶是亦要務也○聞得海軍省預備銀四百萬向英國定造鐵甲大兵船二隻及日本横須賀船廠每年製造新兵船一艘以資差遣又云現在聘請伊國製造鋼鐵工師教授製造鋼鐵兵船之法所以近來廠務均以製煉鋼鐵爲事以期工業精進也○伊藤參議去年由歐洲回朝後設局將在歐察勘各國政治兵制及農商一切凡有關國計民生者無不載簡派多員檢查校對日不暇給而參議日夜在局督同各員辦理兹聞日廷錫大勳位以寵榮之○兵庫縣之監獄署内囚徒病者互相傳染日滋蔓延不勝其數雖官醫竭力救治只愈二十名近日以來復增新患者五十餘名之多又姬路監獄署患同症者已百二十餘名矣 
[朝鮮近事]  
　　日本陸軍省派出朝鮮語學生徒往朝鮮之釜山港留學去年已將該學生等移送王京學習目下已脫釜山土談滿口京語眞與朝鮮人無異此種學生皆由陸軍璣林都尉監督近時另設漢學一科以課生徒每月定期三次作文考試云○高王現已募集兵勇五百名皆仿日本式訓練成軍非爲親軍前營惟洋鎗背囊等器尙未齊整只有三百而已前營大將已訐日本商人購買以足其數俾得早日成軍訓練云○副使洪英植使事已畢由美先行回國俱陳美國之盛所以致富之道其未卽舉辦實有俟于閔正使之回由政府參酌盡善然後施之政事定有一番改革也○朝鮮政府現設典圈局專鑄一文銅錢者盖前鑄當五大錢以來物價因兹騰貴是以趕造一文銅錢俾與當五者一同發行以期民間物價復舊也○德人穆參判前向中國借銀二十萬兩整頓稅務及設立海關現聞此項借款業已告罄而外務衙門度支頗形竭蹶也○近來中國人之在高京開設店户及夥友人等已有二百餘人矣○朝鮮民間小孩每於三四月間天花流行甚盛雖設種牛痘局定期禮拜六日施醫然民間少有能種者去年六月以來只有十名往往痘種久留付之無用殊可惜也○邇來朝鮮時症流行幸國人預先防患尙少傳染惟赤痢則染者頗多也 
[袁江宫報]  
　　鹽運使銜湖南候補知府督運湖南剥船李觀察瑞南於去臘十四日抵浦○江蘇候補道總理金陵城外保甲兼督捕營叚筱湖觀蔡於二十二日差竣回省○代理海州知州許大令佐廷於十七日禀辭各憲赴任○准調鳳陽衛謝守備祥岐於十八日赴漕轅叩謝飭知准補並着赴任○署運河同知王司馬慕柳於二十三日赴漕轅叩謝飭知准署○記名總兵李迎祥奉漕憲委管帶清淮步隊右營○記名提督李膀本奉漕憲委管帶親軍護衛營○記名提督汪陞發奉漕憲委辦理宿遷保衛局務○新授常鎭通海道陳少希觀察於去臘二十七日由京抵浦解裝小駐度歲旋卽賃舟南下赴任云○委署漕標城守營叅將賈副戎立成於本月初五日接印○新任陜西巡撫邊潤民中丞於本月初七日抵浦隨卽北上○候補通判阮本焱奉道委代理阜寜縣云 
[棨戟遥]  
　　左侯相於念五日夘刻由䢴江閱看河堤回辰正抵瓜洲口換坐澄慶練船道出京口文武各員均至東碼頭象山脚高搭五色彩棚沿江一帶則有鍾統領排隊恭迓大江以内則有吳鎭戎率帶水師炮船列陣　接鎗砲迭放鼓樂齊鳴憲罵於未時抵象山各官請安畢侯相隨觀象山砲臺當放大砲六門均能中的惟有一炮擦靶而過未中紅心侯相顧而悅之閱畢隨至焦山登岸在自然庵小坐用午膳并隨員人等約有一二十席憲駕隨乘輪東下卽於念六日至靖江通州等處又至白茆河閱看河工念七日早至瀏河崇明然後赴吳淞口外閱操畢未曾停輪直至上海而法租界招商局金利源碼頭一帶各營兵丁排隊伺候文武官員均在碼頭彩棚暫駐至午刻有招商局之江裕輪船抵埠據言進口時見有兵輪船九艘在口外操演各陣俄而官塲接到電音言侯相於一點餘鐘時進吳淞口乘輪來滬至三點二刻遥見靑烟飛縷知爲侯相坐船將至陸家嘴該處泊有中國炮船卽升砲迎之未幾海關道邵觀察松海防劉司馬上海縣黎邑尊及各局總辦乘坐輪船先至馬頭登岸旋見測海威霆兩兵船銜尾前進後隨飛霆策電二鐵甲船中間卽侯相所坐之澄慶練船船頭插有龍旂中有帥字旗令字旗後有祥雲輪船及龍驤虎威二鐵甲船過陸家嘴抵馬頭時停泊浦江之各國兵輪船兵丁均待鎗站立桅桿并升砲恭迎中國炮船及岸上之洋鎗連環不絶及澄慶練船停泊時又放鞭爆萬響傍泊之保大江裕二輪船亦於桅上扯五色旗中西士女贍望風采者幾無駐足之地松江提督李軍門亦　侯相而來文武各官紛紛呈遞手版憲駕未曾登岸嗣聞各營兵丁復拔隊往新閘鎭恭　衛中丞待至九點餘鐘憲旌尙未涖止云 
[出使傳言]  
　　昨聞本埠官塲傳言海關道邵觀察有出使德國之信然未見明文姑録之以俟續聞 
[炸藥傷人續聞]  
　　昨報炸藥傷人一節兹聞船户某甲係挑皮匠擔餬口者其妻女等係沿街持籃爲人修補前裳者均被炸藥轟傷其餘受傷之六人係同鄉同業者尙有男女孩二名則係附近開裁縫店寜人某姓之子女云 
[毁物索賠]  
　　禮拜四法公堂據法國人克勒多稱二年前爲兆豐洋行買辦吳珊記拆房將我店中貨物損壞甚多在法總領事處控告於西歴正月二十四號訊過翁太守略問情由謂待傳到吳珊記質訊嗣飭傳吳珊記於昨日到案午後翁太守與法副領事會訊以徐繙譯傳　據克勒多稱西歴一千八百八十年八月初一日租兆豐洋行英租界南京路二十號房屋開店每月租銀五十兩店中貨物值價二萬五千兩一千八百八十二年三月爲間壁拆房致被損壞貨物甚多不能出售祗得拍賣致虧折銀三千四百數十兩開帳交伊不理到英公堂控告不准故又在法總領事處控告後因我有别事兆豐洋人又到東洋故未曾訊過太守詰其損壞貨物時曾邀其看過否如何虧損許多銀兩答稱曾經寫信關照伊竟不理計損壞貨物短銀一千餘兩躭誤我許多時候應貼銀一千餘兩伊拆房將我小孩嚇壞亦須償我銀一千餘兩前經中人斷過允賠我銀一千兩我不肯遷延至今不得已將貨物拍賣翁太守又詰現在欠伊房租否答稱欠伊十个月房租後爲損物伊不來收租故又欠十个月租而法副領事正月間起身將訊時底稿簿取看載原控應賠五千九百三十二元三十三个升四現在祗要伊出三千四百餘兩數已不多况欲我搬店總須半月方能將貨裝箱亦應給銀五百四十兩及守着傳吳珊記據吳稱伊租之屋是職員租兆豐洋東之地所造按月租金五十兩計欠二十個月該銀一千兩又應加利銀六十三兩所拆之屋係少遜洋行者因與伊合墻拆時恐有妨碍故先半月卽知照伊沙遜託有恒洋行打樣亦曾關照伊况洋人租房理應寫定年期我則未寫年期致向伊收租一味延約去年秋季曾到法公廨控告而領事官無暇直到西歴十月時始訊其時伊已搬到法租界兆豐洋東亦曾到堂伊又說不出情理故領事斷償房租銀一千兩又加利息銀六十三兩尙有花瓶兩固值銀一百餘兩放在伊店說法公司輪船主要買可得重價取去後爲裝箱被木匠釘碎向伊理論允賠洋八十元至今分文無着副領事謂當時吳在領事官前認過賠償惟未曾說定數目太守詰之吳珊記可曾認過答稱當時沙遜洋東曾說過不論幾萬幾千均可賠償須將碎貨取出大家觀 
 
 

Page 3

 
 
看而伊又絲毫拿不出來克勒多稱拆屋之時並未關照碎物之後寫信問伊一味謊言在後爲房屋拆大始來看漏一次况租屋須五年三年始可呌人搬遷現在我是房客不能去尋沙遜要伊去告沙遜方可吳珊記稱卽控沙遜並非不認惟須將損壞貨物給看翁太守謂兩造均是口說惟内有沙遜可以詰詢副領事總以吳前在領事官案下認過似應照賠翁太守謂今日不及細詰着吳珊記再問沙遜明日聽候覆訊 
[移傳人証]  
　　包探曹錫榮一案由楊太尊於去臘十三日覆訊後因在封印期内故未再訊現聞篆後楊太尊已申詳關道憲邵觀察請照會英領事飭傳曹錫榮供出之捕房通事陳姓包探陸姓投案以便質訊 
[拆梢解案]  
　　法捕房昨解在烟館中拆梢人請訊據法通事稱前晚有南京人稱是賣古董者有眼鏡一副賣得洋四元另有人在傍吃烟見其賣得好價硬欲分潤南京人不肯四人守在扶梯上將洋全數搶去當拉住一人餘被逃脫翁太守詰之解案人稱名張德甫四川人現住泰安棧太守詰其作何事業據稱在鮑爵帥營務處劉瑞龍大人名下當巡捕賣古董之父開古董店爲向我索醫瘡藥資錢四百文在法馬路鴻春樓相近爭論扭結並不在烟館太守詰住泰安機可有行李張卽改口稱現躭擱在親戚劉保之處劉在席公舘内席卽辦貴州礦局事務太守以原告未曾到案着將張暫押飭法包探查明核辦 
[英界公堂瑣案]  
　　華捕稱馬夫孫阿士持鞭撃破鄉人陸裕山之頭送案請訊陸亦投質施繙譯謂該馬夫情殊可恨請判責二百板再枷號兩月太守允之華捕又稱在孫身畔搜出銀洋一元太守命給陸養傷○吳得喜稱在虹口開茶館昨被已停之堂倌翁得生竊去自鳴鐘由捕拘獲人贓請領太守判翁管押一　贓交吳領 
[正月初六日直隸賑董薛霽堂致陳家木橋賑所書] 　　獻歲以來惟籌祉嘉祥爲頌嘉平八日肅奉寸緘想邀靑鍳弟原議卽赴王口因聞武清縣已查未放是以馳赴楊村會商嚴紫屏梁資卿諸君先將換好賑錢撥運四鄉擇其要道以便貧民領取每大口給制錢一千文至除夕放畢共放三百十七村計一萬二千八百餘户大口一萬七千餘小口九千五百餘細數由苕公報聞諸君子胞與爲懷弟敢不黽勉從事春賑日長尙乞源源接濟臨穎神馳卽請均安薛景清頓首 
[上海陳家木橋蘇州天庫前鎭江姚一灣揚州多子街賑所催收捐款續解山東啟] 　　啟者敝四處公所於本年正月十五日起解順直賑捐銀五千兩二十日起解山東賑捐銀五千兩二十六日起解順直賑捐五千兩後實已借凑一空上海泰來莊欠解匯兌之欵控追亦未清償無可再行挪墊山東賑董潘振聲祝與梅唐亦如諸君現擬分辦商河海豐兩縣約需四五千金不得不赶緊解濟以應急需惟來源甚細待賑方殷不得不再行告懇伏乞四方善士施大法力廣籌接濟俾得卽日起解施惠當厄功德無量同人與災民等共深企禱也同人拜啓 
[陳家木橋賑所雜述] 　　頃湖北善士來云念五日所捐沙羡靜山氏捐銀五兩沙羡笙陔氏捐洋兩元亦係指捐湖北賑欵囑爲更正并速彙解等因承此德施感佩無量惟當此市面拮据直東尚難敷衍兼籌鄂賑深恐畫餅充飢空言無補須例稍有成數方可飛速起解尚求仁人君子一體募勸并求咏雪先生於貴同鄉中提倡其間俾資響應同人於江靖常熟等處前昨兩年雖不憚小題大做此次鄂捐恐難免大題小做矣尙求大力相與雖持以彌缺憾是爲至禱[  同人拜啓]  
[陳家木橋賑所撥解賑捐啓]  
　　前承常熟凝善堂董函募春賑同人苦難籌撥兹適由河南同鄉楊樂亭先生寄到公撥賑銀九十六兩七錢九分五厘當卽更換洋一百三十四元寄交凝善堂經收散放再上年十一月收到第一次銀一千零八十二兩二錢五分指明江浙捐欵除因震澤賑捐早經恪遵停收外儘數分撥浙江之山陰會稽餘姚上虞江蘇之揚州鎭江靖江各賑董共洋一千四百九十五元六角承囑聲明合請登報同人拜啓 
[上海北市盆湯衖絲業會舘主施少欽經收順直山東江浙等處正月廿三廿四廿五日第一百九十七一百九十八一百九十九次賑捐清單] 公善堂自泰州許印實書同人集助寄鎭江恆和羲號戴君淦臣交公和輪船帶來曹平二七寳九只重四百五十兩零五錢又洋七十二員真正子求病痊由恆豫莊交來洋十員○盛澤沈奏雲孝亷經募因户祖慈洋廿員永壽堂十員冶記十員滿月之用十員由本埠益昌興綢莊交來○赤松不留姓名由張揠順成局來洋一員四明有心無力子由金利源棧房交來銀小孩鐲三付並舊飾零啓 
件共重二雨錢三百文其銀飾歸併助賑彩票册内○第四十三日出售助賑彩票金利源四百十八號一張計洋二員以上二十三日○潤記號由本埠茶棧來十員桃源華記由裕　啓 
土號交來十員香山李亨衢求父母康徤十員秦溪再生子第三次續捐十員錢蓉齋兄四員靑浦學陳廣文由金盛局來三員慈溪洪生徐三員蘇州王譚氏祈保身體康健二　○海鹽徐古春先生喬梓出門醫封全助計四號洋二員○湖郡趙助備錄文章大七百格五十本每本百頁歸併助賑彩票册内○第四十四日出售助賑彩票王裕隆四百十九號至四百廿二號四張公記四百廿三號一張棧記四百廿四號一張福記四百廿五號一張麗記四百廿六號一張蘇州李四百廿七號一張錢蓉齊兄四百廿八號一張共售十張計洋二十員以上廿四日○太倉蔣宅錢宅武宅由致大局來洋十二員梁溪頴川氏五員太倉調鹤山房由致大局來四元𡩋波洪徐氏三元陳宅兩齡童子二元經記一元太倉杯雲居由致大局來一元○海鹽徐古春先生喬梓出門醫封全助計三號洋一元錢六百文以上廿五日合併聲明 
[接錄上海四馬路西中和里辦理直賑捐輸總局第十一次收欵]  
　　安吉縣李捐洋十二元並經募縣丞劉四元敎諭宋訓導羅共四元典史王二元梅溪汛孫二元金之洤四元莫如滋二元趙成德一元○　州府劉捐洋二十元並經募餘慶億和復裕三典共洋二十元吳瑞徵二元吳成培二元吳元奎二元吳有蘭二元吳月卿二元程堅甫二元西安鹽公堂十元傳玉書一元徐鏡洲一元布業十元南貨業十元京貨業六元王壳卿一元醬園業八元錢業三元○西安縣歐陽捐洋二十元並經募兵刧餘生刧後餘生湔翠子不留名樂　堂崇禮堂復昌義聚康同生升泰讓堂顔立和堂建立堂熊崇禮堂平陽鍾山書屋公愼合記敦本堂愛蓮堂周棲鹤堂栢孝義堂徐宗德堂以上十九户各捐洋二元○龍游縣輕募知非子捐洋十圓龍游學單少帆張稼軒楊宜園文曉亭以上四户各捐洋二元裕茂春祥吕復興裕生隆傳萬勝復隆義豐泰滋福堂泰葆堂以上九户各捐洋一圓慶生典十　翁本卿二圓予忖子三圓汪福泰二圓朱聖豐二圓衣業三圓烟業二圓○常山絲李捐洋十圓並經募正字棧德字棧利字棧庸字棧厚字棧生字棧徐存樸堂徐廣鑑許振德堂吳實善堂李德善徐雲峯軒徐越凡簷榮荆堂徐成德堂姜榮昌傳萬全以上十七户各捐洋二圓○開化縣徐捐洋二十圓並經募敎諭蔣訓導玉縣丞陳把總徐巡檢鄧候補縣丞唐察清忠孝堂徐熙春堂徐友竹山房徐孝友堂唐友禮當史裕昌裕泰德順源豐泰昌隆裕恆豐以上十八户各捐洋二圓全福堂友永壽堂徐豐興隆汪信太唐太順汪元豐棧以上六户各捐洋一圓劉培德堂二圓萬泰王德裕葉也號張義隆福昌號胡溶大洪同益以上七户各捐洋一圓豫豐棧王恆太共一圓張松盛徐大元共一圓允和樓嘉泰坊共一員彩新坊裕恆昌共一員史益隆吳源和共一員何裕年汪道生共一員楊賛廷程怡隆共一員永豐鼎隆陳同泰胡德潤共一員江成周一員○以上共捐英洋二千四百三十七元三角又庫平足銀三百有九兩八錢三分四厘除歸還客　二十八日第七次登入申報收欵内德方伯先行墊解洋二千元外凈收到洋四百三十七元三解庫平足銀三百零九兩八錢三分四厘此皆由浙省撫藩兩憲面諭杭府吳春泉太尊函致各屬勸募而來仰見一視同仁不分畛域感何言似惟江浙等省耒經交回捐册尙多務望各賢邑宰仰體本省上憲之意力顧鄰灾並念胡畿疆究非他省可比赶緊廣爲勸莫多多益善從速解濟俾春賑早有指望不特畿輔灾黎感同再造卽敝局亦不勝引領望之也盼切禱切 
[蘇省撫轅抄]  
　　正月二十五日候補按經歴馬永釗解供布赴都回縣丞李保衡從九與葆曾均禀知辭奉水利局季赴南匯縣圩岸工程差胡肇基禀辭赴南匯縣圩　工程差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年正月初四初五日京報全錄]  
　　宮門抄○上諭五道錄前○御史陳奏爲敬陳管見摺○又奏請飭部一併核議片○又奏請嚴核武職保舉片○甘泉譚奏恭報回任日期摺○甘學政陸奏恭報考試情形摺○都統恭奏請飭鑄關防摺○總兵張奏恭報到任日期摺○正月初四日○徐桐薛允升前往奉天請訓○長春假滿請安○太常寺奏太廟親行禮節○召見軍機徐桐薛允升○初五日○曾國荃等各謝署缺恩○召見軍機○○掌廣東道監察御史臣陳錦跪奏爲敬陳管見請旨飭下部臣悉心核議以社倖進而勵眞才恭摺仰祈聖鑒事竊查光緒九年正月十六日署副都御史張佩綸以嚴核保舉爲請荷蒙諭旨特交部議仰見皇太后皇上澄叙官方擢用眞才之至意臣惟京員氣習至今敗壞極矣保案冒濫僥倖者不一而足而保舉無論題選咨留尤僥倖之甚者也部臣奉旨核議似宜首請停罷社絶弊端今查吏部覆奏内開保無論題選咨留作爲兩層自不得於題選咨留之外再保别項此外只准保遇缺卽補儘先卽補不准再保無論題選無論咨留又襄辦典禮不准再保翎枝等語夫所謂題選咨留之外再保别項者虚銜加級已耳今但云不得再保别項是於虚銜加級則鄭重而靳之於題選咨留班次反輕率而仍之重其所輕而輕其所重毋乃有嚴核之名無嚴核之實乎且保舉無論題選無論咨留兩字之花樣流弊尙小保舉無論題選咨留四宗之花樣流弊至大不待煩言而自明旣嚴核矣而停兩字之保不停四字之保尤理之不可解者如謂四字之保額數有定保不爲善不知一案之保未畢一案之保復來郎署之中横踞過半是使資深者終身觖望俸淺者躐等超遷揆諸情理豈可謂平不但此也外署之差旣易捷速獲則本部之事誰肯守分盡心率天下之人日趨於營謀奔競皆此四字優保階之厲也至保奬翎枝例同實職部臣嚴議停止是已然翖枝雖屬異數究與額缺無關若保四字則統壓各班壅塞仕途尤碍銓政今部議襄辦典禮不准再保翖枝而於四字優保漏未議乃停止豈部臣未知思耶　館差勞績與典禮相等並請一律辦理若夫典禮館差之外果有異常出力必保四字方足以示優異亦祗准一人保列一次不得如前此之漫無限制庶幾倖進少而眞才振奮者多矣方今時事艱難需才孔亟六部堂官欽奉嚴諭甄别所屬各員而僥倖之門不先設法杜塞清源正本之謂何相應請旨飭下該部悉心核議斟酌盡善以副嚴核之義臣管見所及是否有當伏乞聖鑒訓示謹　奉旨已錄○○陳錦片再前經吏部奏定章程内開京官保舉京官如非應陞之階卽開其底缺以升階候補歴經辦理在案查六部司員保舉道員並非應升之階應請比照辦理以歸畫一原保候選者開缺赴部投供奉旨記名者開缺聽候簡放不得援京察奉旨記名爲例至此項人員如有熟悉公事該堂官藉資指臂者許專摺奏明惟仍應開除底缺以示限制似亦嚴核保舉之一端也可否飭部一併核議施行謹奏奉旨已錄○○陳錦片再朝廷設官文武並重隷銓曹者嚴限升階列行伍者豈容冒濫查武職保案向以儘先爲最優咸豐同治年間軍務煩興特立此班優子奬勵以鼓其敢戰之心而作其爭先之氣迨後相沿成習均以援案爲詞然猶藉口軍務未平也今則肅清有年矣而援案者仍復紛紛甚至尋常勞績亦保儘先以微功而膺上賞冐濫莫甚於此况乎經制額缺祇有此數前者未補後者沓來以致得缺無期與文員等應請飭下兵部嚴定章程嗣後除軍營出力員弁照舊准保儘先外其餘若海運河工捕盜緝私等案但准隨案請奬概不得保儘先字樣以杜冐濫以疏壅滯臣爲嚴核武職保舉起見爲此附片瀝陳謹奏奉旨已錄○○二品銜甘肅按察使臣譚繼洵跪奏爲恭報微臣回任接篆日期叩謝 
天恩仰祈聖鑒事竊臣前奉恩旨補授甘肅按察使並准入覲天顔遵卽入都仰蒙召見兩次訓誨周詳跪聆之下欽感莫名陞辭後出都於十一月十三日行抵甘肅卽奉督臣檄飭回任十五日准署按察使臣向邦倬將印信文卷移交前來臣恭設香案望闕叩頭祗領任事訖伏念臣猥以菲材渥承恩命涓埃未報兢惕愈深甘肅本凋敝之區臬司有刑名之責一切詰奸除暴察吏安民在在關係緊要臣惟有益勤衙勵遇事禀承督臣認眞經理以期上答高厚鴻慈於萬一所有微臣回任接篆日期並感激下忱謹繕摺叩謝天恩伏乞皇太后皇上聖鑒訓示謹奏軍機大臣奉旨知道了欽此○○甘肅學政翰林院編修臣陸廷黻跪奏爲報明考過各屬歲試並帶補西甯前屇科試情形恭摺仰祈聖鑒事竊臣於去年八月恭奉諭省留任甘肅學政隨卽具摺叩謝天恩在案嗣於校試優貢及武闈錄遺竣事後開辦歲考十月中旬按臨鞏昌泰州十二月回省本年二月開考蘭州三月考西蜜並帶補前屇科試四月考平凉調固原州合棚以次考涇州慶陽寍夏三屬七月回省八月考凉州接考肅州調安西州合棚兩屬皆循例歲科並考還考甘州於十月杪回省臣按臨所至每塲局試終日堂皇率執事員役認眞稽查在鞏昌西寍寍夏凉棚共查獲槍手八名俱發提調官懲辦查各屬應試文童通計或八千人或五六百人二三百人不等人數過少之處求其文理通順者竟不敷取進計扣留學額貴德循化二廳學各一名平凉縣學四名固原州學三名平遠縣學一名慶陽府學五名合水縣學三名正寍縣學二名環縣學二名寍夏府學六名寍夏縣學六名寍朔縣學六名平羅縣學二名科考安西州學二名其扣留武額固原州學四名平遠縣學一名慶陽府學七名合水縣學二名正寍縣學一名環縣學二名甯夏縣學一名又歴屇扣留學額文則寍朔縣學九名董志鄉學一名寍夏府學因發落不到扣除一名武則慶陽府學十名安化縣學七名合水縣學二名正甯縣學六名環縣學六名俱未補取容俟報部存案文風以武威皋蘭秦州秦安安定通渭伏羌西寍諸州縣爲勝武技以涇屬之靈台及西寍寍夏鞏昌秦州爲勝餘亦均有可觀臣就地論材斟酌去耶旣不敢以濫收者開僥倖之門亦不欲以嚴折者阻奮興之氣庶邊地人才知所鼓舞臣復於發落日進文武諸生論以敦品立行力圖上進爲將來備通達之選而詣學時尤孰爲文生講書反覆推闡俾之因文見道以返求諸躬行之學軺車所至問民疾有不便民之政均隨時隨事咨商督臣飭地方官遵辦以蘇民困臣奉使以來總期竭心力之所能爲以無負朝廷委任之至意所有微臣考過各屬歲試並帶補西寍前屇科試情形理合繕摺具陳冉臣經過各處暘雨應時年歲順熟入冬迭沛祥霙民情綏謐合併陳明伏乞皇太后皇上聖鑒謹奏軍機大臣奉旨知道了欽此○○烏魯木齊都統奴才恭鏜跪奏爲懇恩飭部頒鑄領隊大臣關防以昭信守恭摺仰祈聖鑒事竊新疆兵燹以來烏魯木齊各城領隊大臣關防除巴里坤一城獨存外其餘關防概行遺失光緒三年收復後所有烏魯木齊古城領隊大臣應辦一切公事刊刻木質關防開用交相接替原屬一時權宜之　容非能垂經久而嚴體制况所屬文職道廳州縣曁佐雜各官並緑營武弁等應用關防鈐印均經通政使臣劉錦棠分别奏准頒發飭領各在案兹查烏魯木齊並古城領隊大臣均有整頓旗營之責尙未請發關防殊不足以昭愼重合無仰懇天恩飭部頒鑄領隊大臣關防二顆一俟該部鑄就照例封固卽交陜西提塘由驛轉發到烏由奴才分給領隊大臣敬謹承領啓用永資信守至舊日關防早經失於兵燹俟後如能尋獲再爲隨時奏報繳銷所有請鑄領隊關防緣由理合恭摺具陳伏乞皇太后皇上聖鑒訓示再烏古兩城擋案全無所有印模無從查考合併陳明謹奏軍機大臣奉旨禮部知道欽此○○新授廣東高州鎭總兵銳勇巴圖魯奴才張得祿跪奏爲恭報到任日期叩謝天恩仰祈聖鑒事竊奴才前因服滿起復循例進京請覲荷蒙召見跪聆聖訓感激殊深於光緒九年四月廿八日仰蒙恩命補授廣東高州鎭總兵當卽恭摺叩謝天恩適因患病蒙恩賞假十日調理就痊具摺銷假請訓復蒙召見訓誨周詳陛辭後卽行朿裝就道於本年七月初六日抵粤奉兩廣督臣曾國荃飭赴新任隨於八月十二日行抵高州府准署高州鎭總兵吳迪文將廣東高州鎭總兵關防一顆曁王命旂牌文卷等項齎前送來奴才當卽恭設香案望闕叩謝天恩袛領任事伏查一鎭統轄十營西北毘遠粤西東南大半濱海責任靡經惟思奴才材質庸魯前次仰蒙聖恩補授斯缺寸功未建茲當重　斯土深懼弗勝祗有勉竭駑駘力圖報稱謹遵聖訓破餘情面認眞督飭操防如有地方緊要事件隨時秉承督臣妥爲辦理至於各屬轄營務期嚴明賞罰核實黜陟以仰報高厚鴻慈於萬一所有奴才到任日期除照例恭疏具題外謹恭摺叩謝天恩伏乞皇太后皇上聖鑒訓示謹奏軍機大臣奉旨知道了欽此 
 
