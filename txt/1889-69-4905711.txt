# 1889 - 69 - 4905711

 

Page 1

 
 
[恭印光緒十四年諭旨告成] [  申報館主人啓]  
　　本舘例將歴年諭旨恭印成書以備敬謹繙閱如綸如綍傳布寰區盖有年矣茲巳將光緒十四年諭旨印成一帙校對裝釘無不精工分寄本埠申昌書畫室及各外埠經理申報人處每部工料洋一角五分正此佈 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸震川集三元元西堂集二元四許氏說文二元養雲試帖二角四四書句讀三角小學韻語一角五初學玉玲瓏二角杭寸六才一元千良方三角六如欲買者請至三馬路申昌書畫室或本帳房均可此佈 
[新印東華錄東華續錄出售] [  圖書集成局啓]  
　　東　錄一書初　子蔣氏後長沙王益吾祭酒從事史館復取累期堂故　列聖　謨編纂成書箸爲　錄由是自天命迄道光九朝治績燦鍺大題恭閱之下不特仰見祖宗宵旰勤勞孜孜圖治之至意卽列朝名臣章奏大將勳猷以及外藩恭順之情邉　開拓之事亦皆　年記月一　可知固宜家匮一編朝夕披閱者也第原本已多漫遺坊間翻刻又皆魯魚亥豕訛悮良多茲用新式鉛字排印精選上白紙張校對裝潢俱極佳紗刻巳告竣每部分訂六十四本外用紅木夾板六副定碼洋十二元定于本日起出售賜順者請至本埠及各外埠申昌書晝室購取均　如欲蔓　　移玉至申報舘帳房面議可也此佈 
[圖董與地保同異說]  
　　地保之名到處不同有名爲坊保者有名爲小甲者有謂之總甲者大都各殊其名卽各殊其義地方有城有鄉而城中之地保往往不若鄉保之横盖城内則官府耳目之所及猶有所忌憚一出城外苟在窮鄉僻壞村中無一紳衿可與官長通聲氣則彼卽得以上下其手魚肉鄉民大有挾天子以令諸侯之勢有以地保而私和人命者有以地保而逼　孀婦者甚至藉端苛派假公濟私無所不爲而衆人不敢誰何且尊而敬之　之曰五老爺而彼亦公然以五老爺自居以爲一鄉之中不妨惟我所欲爲其氣焰有不可嚮邇者顧此等地保卽使倚勢横行究係庶人在官初非以紳矜爲之也江蘇之有圖董則有以鄉紳爲之者矣圖董者一圖之中推爲董事可以出入衙署謁見官長官亦稍稱假以詞色竟有分庭抗禮者然考其實則不過稍體面之地保已耳所謂圖者實卽鄙字之訛子產冶鄭使都鄙有章鄙者近郊之地分爲叚港以鄙識别之合若干鄙而後成邑成都後人省筆去邑字單書啚字遂悮以爲圖字蓋以邑旁爲方腔其訛以傳訛者亦非一日矣董則一村之中有稍知事體者使之董正其下藉此以通上下之情俾鄉民之情不至壅隔夫地保見官當跪而禀事可以笞之責之嚴威所臨尊卑懸隔則彼雖有欲伸之情或慮其不敢伸地保雖民間尊之曰五老爺然究非老爺則民之忠厚者或不敢與違設有狡黠者恐一時不能　服則又有不易措手者矣故江蘇有圖董之設較地保爲稍體面誠欲以通上下之情使之無所隔　也然而圖董亦竟有足以爲害者大抵官不假之以　　彼亦不敢肆無忌憚其横也者皆假虎之威者也有人述及某邑　董家稱　封納貲　　知　遂自列於　　　　任之爲圖董　卽緣是以爲奸凡有訟事于于然進縣署　說往往以　之多寡分事之曲　　且　　　　　　　　　　辦　恐人之常語其家丁則又竊其勢以横行聞有某鹽店因錢串細故相爭該家丁大肆咆哮　犯衆怒强令　禮而後已家丁回告其主引爲大辱竟奪取鹽店招牌勒贖控諸邑則邑侯已爲先入之言所中直該　而曲鹽店嗣有爲魯朱家者大抱不平爲之控府提訊然後水落石出然該董神通廣大府中仍未深究不過責令仍　該店招牌爲燒利巿以稍舒該店之氣而董之横令之瞶皆不之問焉噫若此等圖董則直爲地方之蠧而已董云乎哉大凡詩禮之家不肯以一字輕入公門卽使科甲蟬聮身居清要而在林下卽不與地方官往來地方官有趨其勢而求與之交者或且拒之絶之唯恐不速卽有世故圖通者虚與委蛇稍與晉接亦斷不肯時時趨蹌衙署干以私情其或與地方官有世交年誼者則其相見稍勤然潔身自愛者亦卒不肯以私相干若使之爲圖董則振衣而起拂袖而出方且以爲官之蔑視己也自顧何人自居何等而謂肯與地保爲同儕乎然而鄉紳中亦竟有謀之惟恐不得者可以與官府常親可以於中取利可以於中得名名與利且因是而雙收雖使之爲地保亦將唯唯從命而况雖無異乎地保之實究不同乎地保之名則彼　優爲之矣或者曰古者黨有正州有長是殆卽圖董之流亞與地保本自不同又何足以是爲辱不知古今之治法不同卽古今之體　各别不可以强而一之卽如漢高祖曾爲泗上亭長亭長何許人哉卽今之地保是也然彼時　爲亭長似乎其勢稍尊與今之地保略有區别不若今之地保直與胥差爲走狗且借其勢以作威福當其倚官托勢　醈方張人則不敢以口氣相觸而一經明眼人窺破殊不值一笑彼圖董之作威作福爲鬼爲蜮亦何異於地保也哉夫紳衿者鄉閭之望也平日在鄉整躬以率物則他日在朝亦不難出身以加民若在鄉時先已不能自端其品以見官府爲榮以當　董爲貴以顛倒是非爲得計以平欺鄉里爲快心則卽使其炙手可熱而有識者視之要不過與地保等然則地保也　董也固同而異異而同者也又何疑焉 
[本館接奉電音]  
　　昨接在京友人發來電音有本月十三日諭曾二道敬謹譯登○二月十三日奉硃筆鳳鳴補授詹事府夕詹事欽此同日奉旨正藍旂護軍統領着長春補授欽此 
[鳳池柳色]  
　　内廷傳速上意欲起用恭邸仍居樞要蓋以歸政伊始冀資啓沃以襄郢治也未知確否○新調兵部右侍郎徐小雲少司馬用儀擇於二月初三日午刻履新司務廳傳知滿漢檔房四司官員馬舘監督廐長本部効力差官各省駐京提　巡捕五營副叅游都守内外十六門千總以及闔署書吏人役至期齊集署内一體謁見○廂黄正黄正白三旗侍衛奉派撥往皇后邸值班守衛各員近由三旗會商以大婚禮成前在皇后邸值班侍衛親軍等尙屬著有微勞照章列保以示　叙所有派往值班頭等侍衛擬保二品頂戴二等侍衛擬保升階及頭等侍衛銜或三品頂戴三等侍衛擬保四品銜及升階四等侍衛擬　五品升階頂戴藍翎侍衛擬保四等侍衛銜親軍校擬保五品銜親軍中擇尤保以親軍校卽補先戴頂翎已禀明領侍衛内大臣批准諭俟花衣期後具摺彚保恭候恩施○内廷傳述近有某重臣專摺密陳數件略謂請自歸政後皇太后皇上勿再駐蹕南海所有三海内外值班官兵全 
 
 

Page 2

 
 
行澈去以節經費其海内現有鐵道火輪車及昆明湖存置鐵道火輪車火輪船併氣燈等物成發回原地或移送北洋請勿置諸禁地御河橋現爲禁地查自定鼎以來例准往來幾三百年應請弛禁仍准行走以符舊制其興修各工除壇廟各要工不計外所有不急之工概行停緩　入爲出以厚庫儲云云至聖意能否允如所請尙未得聞也○侍衛處爲咨行事所有二月初五日太和殿筵　王公旣蒙古王公入　隨帶護衛人員按照定例親郡王貝勒不得逾二員貝子入八分公等不得逾一員應行分咨宗人府理藩院轉行遵照並令入宴王公等卽將是日隨帶之護衛人員銜名呈報本處以憑稽察○烏拉總管雲奇峯總管生派委翼領旂丁恭齎上用蜂蜜十餘　現已抵京於初四晨抬進東華門至内務府堂上交納以便呈進○軍機大臣禮邸及額張兩相國許大司馬孫大司宼初三日午刻由内廷前往醕親王府旋復回至内廷蓋奉懿旨與王會商事件傳說係因吳清卿河帥陳請尊崇醕邸典禮之疏也軍機王大臣自内回府紅日已銜山矣○初三日晨八點鐘歸政詔書宣讀後禮部官　接詔書安奉龍亭内以校尉八人恭舁前列龍旂一對御仗一對香亭一座悉以校尉執役樂部和聲署作樂導引前列禮部司員朝衣朝冠導行出大清門走棋盤街户部街以抵春官署於大堂上排立香案儀制司官由龍亭内捧滿漢詔書供奉黄案上大宗伯率　員行三跪九叩禮畢恭錄詔文敬謹　鐫○初三日舉行歸政典禮普天同慶所有駐京各國欽差篤固邦交悉於使署高挂本國綵旗以誌慶忱各欽差參贊繙譯皆具紅柬遣人持往總署投遞以伸慶賀而總署各堂憲總辦亦以名片分答禮尙往來誠彬彬乎大同之盛軌也 
[諏吉奉安]  
　　惇親王金棺諏吉二月二十八日奉移朝陽門外東嶽廟暫安俟百日後再後諏吉奉移六里屯王陵以安窀穸 
[幾犯衆怒]  
　　初九日鎭江租界大馬路有挑柴者四人路經其處有某甲因着衣過多不便負重歇担路隅欲將衣脫下再走適爲某華捕所見上前驅逐甲曰俟吾脫衣畢卽行奈捕不容少緩見甲解衣不由分說持棍向頭上打來擊穿一大孔鮮血直流甲遂暈倒於地斯時顯者如堵憤憤不平甲同夥數人一面將捕拘住一面扶甲同至保甲總局憑官究辦孫委員訊悉原委以該捕　兇可惡先行重責四十板仍欲枷號示衆經衆人求免委員罰令該捕用鞭砲花紅沿途燃放送甲回家衆人之氣始平當時美領事聞巡捕被捉立卽飭差赴局索人而該捕已被刑罰矣嗣後領事知該捕咎由自取遂置諸不問論者謂是事設非孫委員善於辦理幾乎又犯衆怒矣 
[盜婦出首]  
　　京口西城外丹陽碼頭附近一帶居民類多異籍其中良莠不齊有海州人某甲日前邀集同鄉及他處人在家商議謂衆曰吾等流落異鄉生計窘迫與其坐而待斃曷若拚此頭顱作一宗發財生意若得金銀便可享受不盡諸君其有意乎衆聞言稱善卽在甲家設誓願同生死由是置辦刀矛洋槍等物意將擇肥而噬聞城内某姓家頗有儲蓄定計於某夜行刼斯時甲婦在旁聞知其謀自思我一婦人遇人不淑守貧耐苦固其分也今乃作此犯法之事一旦發　勢必株連俟衆散時卽以良言勸甲甲非但不聽且欲置婦於死地婦知不可力爭遂默然少頃俟甲出外急奔水利廳葉少尹處報信謂甲是夜糾聚無賴將刧城内某姓家我恐被累急來送信葉少尹訊問的確急傳通班捕快及到其家甲已聞風逃遁惟將同謀之五人拘住搜出洋鎗刀械甚夥拘五人時内有一人胆敢開鎗拒捕該捕閃過一旁僅將外衣打穿一哄上前方能拘住少尹將五人帶回訊明同謀不諱惟盜首已不知去向耳少尹一面飭捕緝拿羽黨一面押送縣署釘鐐收禁諒薛邑尊訊明確供定當按律處冶也 
[黑夜行刺]  
　　京口城内駐防之旗人郝某者數日前夜間自外歸家正欲進門不虞背後一人猛力一刀從郝頭上砍下適郝帶有風帽其小帽已爲刀砍分爲二頭已受傷鮮血直流郝之身材雄壯而行刺者似甚短小故所受刀傷尙無大碍次日郝某禀明鍾都憲刻雖飭人四下察訪終無頭緒究未知行刺者爲何人也 
[宜昌瑣]  
　　大南門外上自朱家巷下至龍王廟爲西人租界邇來多雇匠興造洋房築登削憑聲聞數里天主堂教士更在龍王廟上首買得一地建造育嬰堂峻宇雕墻軒昻華麗不日卽可落成矣○邇日糧價不甚加昻惟鮮魚依然稀少馮驩有鋏不免倚柱三彈矣○阿芙蓉流毒民間幾於遍地皆是近日烟霞窟裹爭尙雲南所產紫霞膏而川土不甚珍貴若廣土則到者寥寥卽有之亦不甚愛吸蓋亦風氣使然也○有卾省人貧病交攻凍餒倒地經更夫倩人舁至土地廟中次晨卽已斃命落魄他鄉孤魂飄泊殊可憐也其人年約二十餘迄未知其姓字○宜昌向無演唱花鼓戲新年忽有漢陽府屬人三五成羣在大南門外每晚登臺演唱淫聲浪態褻越不堪好事之徒趨之若騖後有卾中人之在宜作賈者以其有辱同鄉不准唱演○彝陵輪船於正月廿八日抵宜有某局委員普省賀年附輪遄返攏岸時砲船升砲以　 
[鹿城春景]  
　　正月二十九日温州永利生有鐵絲進口巡丁騐明二三件隨卽運入棧中西人欲騐其餘永利生主人劉姓囑入棧查騐西人曰爾可秀出我不願至棧中也劉欺其不諳温州語矢口詈之不料西人固久在中華巷語街談罔不通曉聞駡卽將手中木捧向劉頭上擊數下幾如法　之棒喝黄山客劉退至數十武外西人仍赶上欲毆旁人見而不平大聲呐喊西人懼奔入屋中衆人亦擁入一霎時聚至一二百人聶稅務司恐釀事端偕通事出爲開導慰以好言至五點鐘時衆人始散○本月初三之晚温州五馬街金瑞盛絲線店有賊撬門而入將貨竊取一空斯時共有九人咸睡熟不聞聲息直至日高睡起見廚櫃已開始色然駭曰一昨已被梁上君子所算耶急出追尋然已如海底撈針難求蹤影矣按店主金某自正月初兩脚患瘋臥床不起店中乏本本難支持今兹又失巨贜遂卽閉門歇業嗚呼慘哉○本月初四下午温州百里坊口小兒戲放紙鳶正在凌風直上得意高騫忽墜落八士橋茅姓家屋上小兒向茅索取茅家婦人不允以致互相詈駡竟以揮拳小兒身上受傷歸家哭訴諸母母亦喜事者一聞兒語欲增雌虎之威立糾男女多人至茅家拍凳敲檯盡情滋閙茅不服遂據情控訴琴堂因一紙鳶之微甘向公庭匍匐甌民好訟可見一班已 
[躬親叩奠]  
　　兩淮運憲福餘安都轉與原任常鎭道楊子通觀察幼同學長同官最稱莫逆兹聞楊觀察萱闈藥養都轉特於初七日命駕過江躬親叩奠於辰刻登舟素車白馬吊客遠來慰唁之餘當有倍深愴惻者矣 
[拐風又熾]  
　　邗上近來拐風又熾日前南河下江西會館演戲游人如蟻有某姓女孩在門前嬉戲忽失所在初六日某姓之五歳子隨母入巿購物轉瞬間又不知去向其母痛不欲生終日號泣不識一對明珠何日復歸掌上也 
[廣州官報]  
　　藩轅牌示南澳同知缺委試用通判朱文輝署陽山縣缺委試用通判符翕署化州缺委儘先知縣魏邦翰署和平縣缺委儘先知縣葉樹榮署 
[温州官報]  
　　温處道苑秋航觀察於本月初九日十點鐘時乘海昌輪船至省禀見崧中丞面陳公務各屬員均出北門恭送行旌○初七日平陽城守　守戎自寍波原籍附海昌輪船到温蓋前曾因病告假一月今已假滿是以回署也○署樂清縣黄明府恩禧於本月初九日抵治擇吉十三日接印前報紀正任申大令將次到甌今悉來甌之期尙在六七月云 
[江西官報]  
　　户部主事曾秀翹親拜辭行晉京吉安府許道培進賢縣祁友觀俱禀到道庫楊衡田典史李　錫俱記功一次縣丞王子琛拔委一次王瑞珍記功一次俱禀謝行知卽用縣李用曾委往瑞金縣會審案件從九張葆和記功一次王復成拔委一次補用縣何紹琛拔委 
 
 

Page 3

 
 
一次俱禀謝行知署安福蘿塘司李容缷事回安字營委弁陳安康領餉禀辭同知郁震培禀謝拔委知縣一次行知未入祝彬禀謝拔委行知水師响官汪占魁親兵哨官楊三級俱護送梁湘南學憲至清江浦回營禀到 
[扶桑勝景]  
　　日皇爲上月十一號發布憲法躬詣伊勢神宫及神武天皇御陵行祭告禮預定由東海道鐵路前幸西京擇吉參拜御陵○參軍有棲川親王奉命巡閱吳港佑世保港兩鎭守府擬於西歷四月上旬起程○上年吉田商務局長將日本水產魚翅等物發往中國漢口試賣卽委駐紥該處領事　田實一君在樂書堂中寄售今年正月廿九號齋藤商務局長據報試賣情形及上下各價當卽告知各商以魚翅銷路爲最廣按日本於通商各埠賣買必先由官試其可否而後由商營運宜商夥日有起色也○日本所產水菓味甘者甚少故寓東華人有花艸無芬芳水菓無甘美女子無恩義以及薰不辣笋不鮮之諺惟冬季橘子一種日人稱蜜柑者出數最鉅價廉而味美以此運售泰西各埠可獲大利惜不得裝法易於潰爛現據日報載駐紥桑港日本領事通報日本運往美國之蜜相近來博得極美品評今後消售勢必暢旺惜載往之橘腐敗者多至十分之九年本收摘時各商當加意預防庶可大沾利益也○政府此次向美國購定野戰砲十四門小铳二千五百桿彈子二萬個不日由便輪運到其價大約五萬圓内外云 
[觀優略]  
　　西婦閣蠟以技術鳴子時前在圓明園路登塲大略情形已登報簡日來應丹桂主人之聘紅氍初上座客已盈花樣翻新出人意表說者咸謂偃師復出當亦無此新奇一昨之晚入座縱觀笛聲嬝嬝然微聞歌筆下幽情一　絲傳心事之句蓋陳郎桂林方演寄柬一折也旣　介玉演佳期紫　　烏龍　要皆輕盈鳩　曲曲傳情釧動花飛足令人魂消心醉斯時觀者皆注意於西戲而閣蠟嚴妝未竟幾如李夫人之珊珊來遲旣而琴韵悠揚宫商閒作奇情異采紛至　來或如蛺蝶之雙飛或似蜻蜒之獨立或分曹而射覆或隔座以送鉤五花八門莫可殫述間以日本人股技則更船旋如意動魄驚心至漏卜三商而臺上遍照電光　開異境一西女輕裾艶服扶上層臺星眼迷離神情惝恍閣蠟爲之易種種艶服變化迷離而戲遂畢矣挑燈記此繫以小詩詩曰靜似幽蘭潔似　天風微動颭輕裾座中艶說梨園妙一曲霓裳總不如移步居然善換形越離奇處越精靈如何絶域多情女也解潛潛隠伏經穿梯走索兼抛彈絶技誰能出一頭聞說重洋舟一葉有人來自古蛉洲縞袂翩翻漾五銖一輪涼魄濯　壺痴心欲向飛仙問笙鶴寥天尙憶無 
[議聘良師]  
　　前報所述創立聾啞書院一事經中西諸公在格致書院會議章程派立董事惟乏一掌教者昨接西友來信在美國有一教士精於教　聾啞非惟才長足稱兼之德厚可嘉彼教士在美國聞中國有此善舉甚願抛鄉來華教習聾啞生童以成善舉而盡素願故在申董事又定於下禮拜二卽華歷二月十八日下午五點一刻在格致書院會議聘請彼教士來華在申聾啞院掌教云 
[滬北火警]  
　　昨晚十點三刻鐘時英租界大馬路之南外國墳山之北忽兆焚如各洋龍紛紛馳至開自來水管吸水灌救得卽熄滅其詳容俟續述 
[料理醫費]  
　　英租界四馬路西首富潤里妓女李愛琴控被狎客王三卽王鎭持刀戵傷喉頸由大姐王氏報經包探唐寳榮拘王送案訊供之下王不認持刀行兇蔡太守飭將王交保俟該妓醫治傷痊再訊各情已列前報昨據該妓投案稱去年八月間與王相識至年終被欠局帳向索無着今年正月初二日黄昏時我在外坐東洋　回家將到里口突被王持刀戵傷找赶卽奔逃報捕將王拘案我自受傷至今用去醫藥費計洋八十餘元王供監生雖與該妓相識並無仇恨伊向我借洋不遂所欲希圖訛詐太守廉得其情諭令王鎭自向該妓料理醫藥之費否則移送上海縣照例懲辦 
[小竊被拘]  
　　前日傍晚時法界睦和里内有某姓家娶媳燈彩輝煌賓朋滿座而對弄某家適當嫁女嬌兒佳婿雙雙回門里内居人齊出觀看路經是處者亦駐足以豁雙眸大凡閙熱之塲卽有妙手空空兒乘間混入後弄某姓家被賊撬門倫去錫事件一對其家中人聞有聲響查看之下早已不翼而飛某姓大呼捉賊赶至馬路杳無蹤跡詎該賊倫物後並不逃逸將燭檯放於弄底竹笆之下已則混在人叢中觀看盖此時未將香爐倫到其意尙未慊　及見某姓家赶出大喊捉賊該竊從容不迫返身入内將香爐偷出卽欲逃逸無奈大門邉觀看閒人不少該竊無從挨身出外因其身畔藏有大香爐也正徘徊於弄内殊不知作賊心虚總有些賊頭狗腦欲行又止之狀被某姓看破卽行報捕將該竊獲住送入法捕房押候解案 
[認領小孩]  
　　前日法包探查得有一浦東人某甲年近花甲領有五歳小孩在法界彩視街當卽拘入捕房據其人言因見小孩在路啼哭詢其住處據云住寳善街故欲送伊回家法捕頭着押候查訪俄頃右敲　鑼之某婦找尋失孩認明確實捕頭着將小孩給領某甲押候解訊 
[法廨瑣聞]  
　　法界公堂自葛蕃甫同轉會審以來定立新章所有著名流氓及慣肆胠篋之人概令拍照以便日後有所稽考捕房於前昨兩日將在押之陳金和并偷竊輪船物件之楊錦芝等共計十三人先後拍照卽此一端可見同轉之留心時事此外一切公務亦商之祁繙譯官禀明領事交第舉辦宜乎商民之稱頌也 
[暫緩發落]  
　　昨日因在花衣期内法界讞員葛蕃甫同轉未臨捕房發落各案 
[縣案彚錄]  
　　海門人張鴻高喊控族姪鳥之壽之兩人誘拐其妻叩求訊究前晚裴邑尊升堂質訊鴻高稱小的同妻來申謀食住居新閘鎭上月間妻忽走失小的四處找尋殊無蹤　惟鳥之壽之常來與妻眉眼傳情叩求訊追鳥之壽之同稱小的等充當小工度日並無閒工夫况族叔並未有妻實係誣控希圖索詐邑尊謂鴻高所控無憑其中恐有不實不盡之處着將原被一併押候備文遞回海門廳訊辦○王雲南喊控姪孫鑑堂藉端索詐叩求提究前晚經裴邑尊升堂訊供王稱因媳婦無出特爲兒子買王姓女爲妾去年妾走失小的尋覔無蹤祗得付之度外不意鑑堂乘小的父子出外膽敢向妻索詐洋十餘元誣指小的販賣人口實堪詫異叩求提究邑尊着明白補詞呈　察核○沈全慶控羅闗全誘拐寡媳丁氏逮案訊責管押在案前晚裴邑尊升堂飭將羅帶案訊究羅求恩開釋俾得出外找尋邑尊准如所求着交保出外赶速將丁氏尋交到案再行訊辦○徐春榮因其叔增林控告擅賣寡媳逮案訊責枷號曾登前報前晚復經裴邑尊訊究徐稱奉諭措繳身價今將田價劃歸短少之數叩求分期措繳從寛開釋邑尊准其交保開釋○端木李氏控潘琴堂誘失女孩一案訊供情由已登前報昨日李氏又將蹺脚裁縫　案裴邑尊着候訊辦 
[英界公堂瑣案]  
　　曹福喜稱是天津人在九香戲園唱戲曾領南京人金六子卽賈六柱爲徒立有闗書載明六年滿師該徒習學已成詎被劉二卽劉大寳誘同捲竊衣物私自逃　今得尋見劉大寳交捕送案劉大寳供賈六柱原籍南京有事回里並非誘領亦不知惓竊事蔡太守飭限劉大寳於七日内將賈六柱交案再訊○王文仙稱開襪店昨有王阿惠等來買襪二雙付對開洋一个由我妻找錢八十文旋看得洋係銅質追向掉換伊不依反敢逞蠻由捕一併拘案銅洋呈閱王阿惠供對開洋是用下來者不知是否銅質然伊已經看過找錢不應再向掉換王明山林阿順陳金福等同供我等在路行走遇友人王阿惠囑同往買　伊等因換洋爭執我等祗爲解勸不敢逞凶蔡太守判將王阿惠等各押 
 
 

Page 4

 
 
二天以示　懲襪還王文仙銅洋銷毁○包探唐寳榮稱婦人李阿多在萃芳園烟館脫下皮袄被賊竊去報案後由我查獲竊賊陳意山吊到贜物尙有皮馬褂一件失主未到今將人贜送案李阿多申訴前情請爲領贜蔡太守以該婦不應擅入烟館略加申斥李阿多稱有事到烟館並未吸烟陳意山認竊求恩太守判將陳意山管押一月皮袄交李阿多領去皮馬褂存捕房俟失主認領 
[惠書鳴謝]  
　　銅陵章午峯先生諱邦元皖江名士也著作等身思精學粹所撰讀左條辨二卷通鑑劄記三十六卷性理劄記四卷翰馨書屋古文四卷時文六卷古今體詩二卷賦餘二卷昨蒙蘅華館主介周子聘三以賦餘見示披讀一過班香宋艶兼擅其長不勝欽佩宜蘅華館主之深爲服膺也拜登之餘因綴數言以伸謝悃 
[更正]  
　　十二日報登武員自縊一則兹悉此非護勇頭目實道署内當差之一武弁耳合亟正悮 
[報册捐]  
　　竊維人生最苦者疾病然在有力之家延醫調治無難轉危爲安惟貧家則醫藥無資一籌莫展最爲苦楚敝堂一文願册所取由廣爲勸募也前承本埠及外埠諸善士惠下捐數曾登報章早呈公鑒今於初十十一十二三天又蒙本埠並温州江西紹興烏鎭徐州杭州蘇州七處碼頭寄回捐册十六扣共收洋四十六元銅洋三元一角錢十一千九百九十文常捐廿一愿拜領之下莫名感戴敝堂當由原局函復具呈收條並各附送善書一本鎭宅符一道諒均電照在諸大善士膏澤頻頒固屬好行其德而敝堂得此嘉貺不致有中匱之虞祗列報章藉伸謝　伏祈均鑒附啓者連日奉到各埠册捐一文願來函示及鎭宅　邪符必須多惠幾道云云拜讀之餘善昌萬分抱歉自正月十一日起蒙各善士寄回咸有一德指册一扣備函具復每送善書一本鎭宅符一道自今日爲始如蒙寄下捐册當照册上書名善士户數各贈一道以便各户分交不致向隅尤恐未及周知符此布聞上海六馬路仁濟善堂董事施善昌等謹誌 
[人日舟次依韻和儀卿朱丈四律呈天南遯叟霧裹看花客粲致]  
　　與君同是喜裁詩淮海君才我港支完璞果然難遇卡明珠不用枉生隨龐眉吐氣甘違俗椎　矜奇怕入時今日刺舟殘雪岸春風吹放野梅枝○推敲聲似小兒哇遲鈍終慙温八义妄倚氷山輕　子謂里中時事暗循法網野人家心存一點常爲秘眼界雙撑未敢誇却欲閉門學充耳屏聞齷齪頗偏賒○出處無蹤信此身與朋交接奉天眞胸襟磊落常　鄙酬唱往來不厭頻足下客都稱古佛頭銜自署作閒人余自號天作閒人欣逢歸政大婚典献頌何妨蟣虱臣○中酒詩成故態狂　皆竿木輒逢塲雪消寒轉風吹細氣象春回日放光深媿疲駑甘躑躅竚看雛風得翱翔謂令郎簡生兄自憐傲骨天生就那肯逢迦謬譽揚[  江左老瓠許起初稿]  
[江督轅門抄]  
　　二月初五日代理江寗訓導劉守純謝委候選理問黄際唐謝委皖岸差遣○初六日委署沐陽縣桂正華謝委上元縣丞王澤存謝委巡檢劉孔恭謝請補句容龍澤司 
[蘇省撫轅抄]  
　　初八日直州判童寳善禀知奉委洋務局差並銷海運津局差○初九日藩轅牌示照得宜興縣下邾司巡檢于富之在任丁憂遺缺查有新班先補用巡檢沈全曾堪以請　○初十日委署按司獄王桂墀禀銷改過局差於本月十五日接印府經歷王福坦禀知本日到改過局差　憲田官太太於二月廿一日壽辰藩轅牌示照得請補丹徒縣知縣夏輔咸巳奉部駁查有卽用知縣王芝蘭堪以請補 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
岸吟香先生將暫回東瀛天南遯叟師設筵淞隠廬以餞其行余得叨陪未席先生出示春江送别圖敬瞺兩絶句以當驪歌並請哂政居然手挽百川東牛耳騷壇拜下風聚到雲萍儂有媿不名士亦不英雄已恨平生識面遲那堪才聚又將離丁甯早返春江　細讀蛉洲未見詩[  鎭海車善呈丕承甫呈稿]  
[病中盼日華仙儷不至書此以寄卽希玉和]  
　　寂寞比相如誰來探起居强扶多病體遥盼解懷書自嘆醫無藥君臨恨或除寒儒蒙不樂顧我且停車[  聘三詞客稿於光霽齋榻次]  
[和日華仙儷夜話偶成元韻]  
　　煮茗論詩忘夜深苔階送别峭寒侵愧無好句伸幽恨頼有蠻箋記朗吟萬斛愁懷憑留倚一腔情緒託琴心拂絃恐被知音笑幾度傳聲細自斟[  光霽齋主聘三初稿]  
[拙絶奉題惜紅生春江屑玉集大箸錄請高昌寒食生粲政]  
　　自來名士每風流冩艶多情筆底留赢得先生詩一卷定教春夢穏紅樓從知詩味爲花甜物色風塵記玉籖我亦樂賡疑雨集千秋絶唱此香奩擅夢生初稿 
[贈萬相峯封翁]  
　　從來忠孝出天眞卓著吾山一偉人懿德總承歐荻教功成志遂卜方鄰蘭閨翰墨久馳聲柳絮飄香綉句清恰喜二分明月上銀燈件讀捲簾旌○妹倩萬湘舲奮除烟魔詩以賀之驊騮開道總無前况復飛　健着鞭江上芙蓉停采采若披雲霧覩青天○贈鎭海王望渙　兄羃　濃陰夾道槐幽居小築白雲隈春風早播三珠譽舊雨爭誇片玉才蕭散任爲山澤隠優游不受利名摧掉頭歸去初衣遂松雪叢中絢者梅莫釐百花主人求定草 
[春雨連綿幽居無俚偶成一律聊遣悶懷錄請夢畹正之]  
　　滿天風雨響聲聲悶坐書齋困酒兵烟樹勒寒迷古渡水雲潑墨壓春城紅樓客聽鄉思動緑對人耕草色榮安得尋芳乘欵叚待看鴉鵲　新晴鶴少浮槎仙吏張郁周甫稿於斗酒　鸝軒 
[題蔣君贊大箸德字初挄算學舉]  
　　臨風展視數環回兩卷新書衆妙該學究中西通象譯功深纂輯顯鴻才塵寰從此新傳廣廣文字幾同草昧開紙貴落陽爭快覩周旋應賴泯疑猜鶴沙浮槎仙吏張文彬郁周甫稿於海上斗酒聽鸝軒 
[上海陳家木橋電報總局豫皖揚鎭恊振處經收蘇電局募第廿九批細户清單]  
　　巳丑年浙杭團拜節省洋一百元金餘蔭三十元汪味秋爲孫病全愈十元汪鼎臣求子病速全十元俞　臣十元許先翰求諸事平安二元黄獅愈一元以上寶收洋一百六十三元内估錢病一元於正月三十收到合併聲明 
[上海四馬路文朝局内恊賑公所經收捐正月份清單]  
　　本埠寶和棧交來無名氏洋四元○本埠巨康莊交來乾　堂洋六元毛厚生堂洋四元退恩齋省修軒二户各洋三元吳蔚芝守拙堂二户各洋二元聶　餘堂規元七兩三錢五分四厘○高郵武廟賑所丁鏡翁募許甲三洋二元丁盤順周正學房大發金大高金大福倪鳳廷六户各洋一元居新記洋五角郝手不留名錢三千文　　平界首無名氏香資移賑人三户各錢一千文松泉師潤資徐福韞姑三户各錢五百文松泉師書炳卿欵潤錢四百文南記錢一百文女記錢五十文實收英洋十六元○張楚生翁交來無名氏銅洋三元○蕪湖招商局募守慧子奉嚴命恭謝同人祝壽儀　助洋十五元臨清書屋洋九角隠名氏洋一角○高郵丁銀翁經交吳杞臯募補不足齋錢四百八十文陳明珠錢二百文橋長年顔管氏周翼周胡氏楊華春莊　聲嚴廷祥七户各錢一百文房佐清子張萬慶錢　　文翁賡培談進修無名氏姜學曾周蔭軒周雍廷胡德彰翁尙稚周煌周煦十户各錢一百文李金波手弋得陞錢六百文蔡公茂黄壽元黄日　夏子中四户各錢一百文禹王廟錢六百文莘自旺薛郭氏二户各錢二百文徐　寵李步樓二户各錢二百文元昌師顧善士二户各錢一百文周步丹錢七十文實收洋五元○松江徐郭義洋二元○仙女鎭王陶菴交來四善士月捐洋四元求增冥福人洋六元○本埠恊昇莊來蘇州醫業　所潘仲漢先生募第三十八批成元福壽洋十元玉　氏洋三元夢局餘洋二元五角混混游源洋五角○招商號信房袁　翁經交育記差士銅洋廿五日紅豆書屋公捐開舘廣資洋四元○　應　存禮堂洋一元○本埠嚴公舘交來頌萱善士洋二元○安慶羅春　洋二元○福州電局募愛日軒洋四元○仙鎭恆升行瘦瑞居士募汪忠翁洋二元藩錫堂求病愈洋二元金水居士求母病速愈洋二元○王萬有錢六百廿文○召與安昌謝正大米行募交謝　餘洋五元謝文智洋二元謝易氏謝文海謝祥椿三户各洋一元謝世相洋二元謝文福謝文爵二户各銅洋一元○揚州顔實甫翁募高錦春對少波無名氏三户各錢二百文無名氏談惠卿二户户各錢一百五十文蘇德春徐萬松二户各錢一百文實收洋一元○姑蘇山塘公益與號　魯記金仁記顧桂記魏符明江義昌汪民　不留名王漢卿王玉如仲傳增　霎記邵方記方子英殷惠泉十四户各錢二百文拚湊氏錢二百九十文實收洋三元○本埠裕泰厚　隠名氏善士規元十兩另六錢九分○古黟居杭平陽溥氏延壽洋六元○杭州勉力學好人募同形共性人因　年多病節夏藥資洋三元一文願求合家平安身體康健錢七百五十文王花女因身弱求消災節省點心錢三百文合洋一元○○本月共　規元十八兩另四分四厘英洋一百三十二元計元九十六兩二錢二分八厘日本洋一元計元六　八分銅洋廿九元羊見元四兩二　三分錢六百廿文計元四錢二分八厘○五項共合規元一百十　兩六錢一分○○連前共收規元四十三萬一千五百廿六雨六錢四分一厘○解奉天賑第四　規元五百　交由陳春記賑所彚　○解豫皖　第十八批規元三百兩由電　　　所彚祥○○連前共　　規元四十三萬一千四百九十兩另七錢七分一厘○○實收未解規元三十五兩八錢七分合併聲　 
 
 

Page 11

 
 
[上海北巿絲業會舘籌賑公所施少欽經收河南皖北奉江陰賑捐二月初一至初五日第二千零十一至十五次清單]  
　　瞻園氏求保母平安規元五十兩不留名善士由原　　交來湘平銀四十二　合規元四十日兩六錢六分安　縣　友李子實爲增壽求子洋十元樂善居士祈合家平安十元蘇州係雨生爲女菊貞以資冥　二　　善士十元　以招以鎗以輝祈保平安三户　陳善昌號來各五元平安　五元吳門徐景韓省藥資求痰症速愈由吳子和兄來五元奚天祥完願二元大圑李氏爲弟　病愈二元盛源二元吳松連魁保佑子保順女鳳供延壽無災一元二角杭州董　氏爲母病愈完愿一元如臯丁安一元以上初一日○顧矞　祈　病愈　公車費由蔣克翁來洋四十九元無名氏由程岷翁交來十元無名氏十元六合縣　江小齋同次子　女　江氏孫男女等求母親祖母延年益壽十元無名氏求保　平安五元　經　增　由仁濟　　五元　江西門外　公舘募六順堂鄭　保平安三元　紅豆山房馮保患平痊四元　　　求病速　三元夾石恆受受參號無名氏銅洋一元以上初二日　陳美初善士今值六十生辰酒筵費移助祈消災延算家　人口平安洋一百元昭文　日　　文　病速痊合家安吉由源恆隆錢鑑堂交　四十元黟縣南屏善士三十五元杭省　源莊俞　齡　晋　莊來廿元蘇川　永記遣　愿廿元　州　資一芬記十二　任逢辛爲姪　官　病愈由沈昴青交來十元武林太源子求保佑　康健合家平安十元　經齒　　曹雩溪求　速痊十元鎭江　名氏由祥和來八元盛膺伯四元合浦　主增福添壽二元蘇州金鼎月捐一元求消灾平安一元揚州孫貴德募學記義記壽椿堂　萱　善　坤　　未遂子坤安兆　　記十户四合二元○景記來范雲泉募公記三元司善會二元藴子守　氏古漁　叙堂恆古祥五户各一元○義昌洋　　福建船政局洗懿林　　　文又　　順三　文　字船陳升　　三百文吳聮二百文陳麒　謝建功陳紹邦　　松林鳴　吳飛彪潘惠忠陳鴻鈞陳捷春林耀堅詹得亮萬豐林品亨梁正望　正　　武　　　　寳　　　　林　春林鑑　林九臯廿二户　一百文共廿六合日本洋三元○又交來楊復　五角洗　阡三角高湘溪二角三户合日本洋一元以上初三日○邵其　善上爲係士　求病速愈還愿洋一百元乍浦朱來安　公昇行十五元又慈邑翁景福五元永泰康由謝子有兄交夾規元十一兩五錢任逢逢幸代至霍官求病　　助　十元吟　　主人求妻病愈十元無名氏四元　名氏由葛蕃翁來四元益生翰船帳房陳　廷爲女病鬆還愿四元金壇鹽公棧將就主人四元無名氏保平安三元劉棣棠　資三元吳城洪中和綿　子　過堂各一元吳春舟一角以上初四　○慈豁宏　子洋一百元通州無名氏求合家人口平安由劉一山兄交來一百元順德堂劉由源豐潤來湘平銀十八兩合規元十八兩七　二分　已堂洋廿元内次洋一元依仁堂六元吟秋氏二元杭垣省修氏求子病速愈由恊源莊來十元杭城隠名氏十元武林一經堂汪十元無名氏四元延慶堂求產安康一元雲記一元廬江陳殿元一元張茂記求女病愈一元龐志忠保氣喘痰涌卽愈五角薛朗虞四角浙省公信紙棧銅洋十一元○泰亨源來無錫鎭撲堂洋三元燕南布衣居士根本堂各一元嘉善堂錢二千文愛蓮堂二百文燕南布衣居士根本堂　一百文共七户合洋七元三角錢六十文○信昌典周學俊求妻病愈洋二元又　信昌典不留名還心愿諸典友求平安三户各一元龔恆昌正心堂各錢四百文陶桂卿三百文采通井施恆源信昌典懷德堂陸承德五户各二百文陸菊生一百文共十三户合洋七　錢一百六十文以上初五日 
[上海六馬路仁濟堂經收紷施粥放生本堂經費各捐收數自正月初一至二月初十日止第一次清單]  
　　給藥捐○程岷江洋三十元譚國忠洋廿五元謹元書屋二歌　邉人二户各洋廿元　煥堂隠名氏汪寳麟二寳合陸志　姚曹昨陳張氏六户各助洋十元陸敬業洋八元高竹亭施善士王招茂三户各洋五元　壯齡洋四元唐胡氏洋三元王祥雲李許氏洪善士顧福生洞庭山人五户各洋二元王育財張善士二户各洋一元金善士洋二角隠名氏銅洋十三元四角陸寶生銅洋七元共收給英洋一百九十七元古角又銅洋廿元零四角施粥　陳善士洋一百元譚國忠洋廿五元蓮元書屋洋廿元陳軍門洋十五元西巖樵子洋七元林錫周掃葉山房二户各洋五元大通號洋四元游　隠名氏手拙居　天地胡維記朱九思須吟濤六户各洋二元王岐昌隠名氏吳嗣銘三户各洋一元王樹耀錢三百文共收洋一百十六元又錢三百文蓮元書屋助放生洋廿元葛善士助本堂經費洋十六元 
1 
 
 

Page 12

 
 
[光緒十五年二月初五日京報全錄]  
　　宫門抄○諭旨兩道錄前○發抄硃批五道○新撫劉奏新疆改定各員請旨簡放摺○又奏革同知等片○廣督張奏議卹死事把總片○陜撫張奏暫停鼓鑄緣由片○皖撫陳奏奬捐賑各員片○黔學政楊　奏請賞假摺○陜督譚　奏揀補遊擊要缺摺○直督奏議卹海防病故員弁片○黔撫藩奏革副將訊辦片○二月初五日推班○沈源深謝仍在軍機章京上行走恩○　見軍機○發抄張曜奏黄河由利津入海情形奉硃批知道了欽此○衛榮光奏候補令惲遐齡署雲和令奉　硃批吏部知道欽此○黄　　奏接署四川臬篆謝恩奉硃批知道了欽此○鍾麟奏副將湯仁和署寍夏鎭總兵奉　硃批兵部知道欽此○倪又蔚奏買補倉展請谷限辦理奉硃批着照所請户部知道欽此○○尙書銜甘肅新疆巡撫二等男劉錦棠跪奏爲新疆改定喀什　爾提督阿克蘇鎭總兵各員缺請旨簡放以重職守恭摺仰祈聖鑒事竊臣前於光緒十年奏請以烏魯木齊提督移駐喀什　爾移喀什　爾換防總兵於阿克蘇又於十一年會同督臣譚鍾麟奏請以頭品頂戴題奏提督甘肅西寗鎭總兵騎都尉世職伯奇巴圖魯譚上連署理烏魯木齊提督至十二年復會同具奏請令譚上連移赴喀什噶爾並聲明阿克蘇鎭總兵一缺請照巴　坤鎭及綏定鎭之例作爲掛印總兵仍附奏請以頭品頂戴題奏提督雲騎尉世職阿爾杭阿巴圖魯董福祥署理均經先後奉旨允准欽遵在案該員等久經戰陣洞悉邉情自蒙恩委用以來均能措理裕如毫無貽誤惟邉缺緊要未便久懸所有喀什噶爾提督阿克蘇鎭總兵各員缺相應請旨迅賜簡放以重職守除咨部查照外謹會同陜甘總督臣譚鍾麟恭摺具陳伏乞皇上聖鑒訓示施行謹奏奉硃批另有旨欽此○○劉錦棠片再正佐各員如有庸劣不職自應隨時奏叅兹查有花翎同知直隸州知州用候補知縣婁紹豫乖謬糊塗致招物議分缺先用巡檢撤任阜康縣典史馮敬亭舉止輕率有玷官箴據藩臬兩司呈請核辦前來臣覆查無異相應請旨將婁紹豫馮敬亭二員卽行革職以示懲儆除咨部查照外謹會同陜甘總督臣譚鍾麟附片具陳伏乞聖鑒訓示謹奏奉硃批着照所請該部知道欽此○○張之洞片再廣東瓊州鎭右營左哨二司把總張起勝奉派赴省請領餉項於光緒十三年八月初一日由省雇坐安頓輪船回瓊是月初五晚駛至七洲洋面遭風漂没身亡由前瓊州鎭總兵頼鎭邉移報差役局司道會同布政便高崇基詳請奏卹前來臣伏查定例大洋大江凡官兵因公差委遭風漂没身故者照例議卹巡洋官兵淹斃之例辦理又官兵出洋巡哨遭風漂　身故者把總例給卹銀一百兩加增一級廕子弟一人以把總補用又同治七年四月十四日准兵部咨嗣俊請卹之案一面具奏一面將籍貫履歴勞績造册隨摺咨部等因今把總張起勝因奉派赴省請餉遭風淹斃係屬因公殞命情堪憫惻核與請卹之例相符合無仰懇天恩勅部照例議卹以慰死事除册送部查核外謹附片具陳伏乞聖鑒訓示再廣東巡撫係臣兼者毋庸會銜合併陳明謹奏奉硃批着照所請兵部知道欽此○○張煦片再陜省於光緒十三年試辦鼓鑄因滇銅購買維艱本省　鎭安縣一處產銅每年採鍊無多銅質亦甚鬆脆當經前撫臣葉伯英酌議仿照各省辦法派員前赴上海採運洋銅白鉛配搭鎔鑄業將一切辦理情形奏明在案兹查自十三年十月初八日開鑪起至本年十一月止按照原定每年鼓鑄十一卯每卯鑄錢一千八百串計十一卯共鑄成錢一萬九千八百串惟前因局存洋銅無幾委員續赴上海採辦兹據該員禀覆訪聞日本銅廠歇業上海洋銅缺乏價值增長實在購買不獲等情由寳陜局司道詳請暫停前來臣查陜局試辦鼓鑄本省鎭安廠銅質過低煎鍊亦不如法必須購買洋銅配搭鑄成錢文方能適用現在局存洋銅不敷一卯之用委員赴上海購辦適值洋銅缺乏未能隨時購獲不得不暫請停工容俟續買洋銅連陜再請開鑪接鑄除咨部外所有陜省鼓鑄暫請停止緣由謹會同陜甘總督臣譚鍾麟附片具陳伏乞聖鑒謹奏奉硃批户部知道欽此○○陳彝片再安省賑捐案内江寗解銀一萬兩内督臣曾國荃捐銀一千兩前經臣奏奉諭旨交部從優議叙在案其餘銀九千兩係各官紳隨同捐助現准督臣咨查明三品銜江蘇補用道謝元福四品頂戴已革提督銜遇缺題奏總兵吳安康各捐銀三千兩長江水師提督李成謀江南狼山鎭總兵曹德慶江蘇候補道凌蔭廷各捐銀五百兩記名提督署江南蘇松鎭總兵張景春捐銀六百兩自應照章給奬此外零星各户共捐銀九百兩據稱不敢邀請奬叙等因飭據賑捐局司道議詳請奏前來臣查該員謝元福等以安省水災甚重協力捐輸均屬好義急公深堪嘉尙覆查鄭工新章捐例道員有三品銜加二品頂戴應捐銀二千七百兩兹謝元福捐銀三千兩有盈無絀擬請賞給二品頂戴李成謀曹德慶張景春凌蔭廷四員擬請勅部覈給奬叙以昭激勸至該革員吳安康於光緒十年被叅革職留營効力十二年因統帶南洋輪船尙稱得力經總理海軍事務衙門王大臣奏奉懿旨賞給四品頂戴此次目擊時艱竭誠報効銀三千兩以助賑需洵屬勇於爲善可否仰懇天恩開復原銜以資觀感之處伏候聖裁謹會同兩江總督臣曾國荃附片具陳伏乞聖鑒訓示謹奏奉硃批吳安康着開復原銜餘依議該部知道欽此○○貴州學政臣楊文瑩跪奏爲微臣學政任滿交缷在卽籲懇天恩賞假修墓恭摺仰祈聖鑒事竊臣於上年十二月十三日謹將歳科兩試考畢情形繕摺具陳奉硃批知道了欽此本年七月循例舉辦錄遺九月初旬與撫臣會考優貢均嚴密闗防無敢怠弛現在報部事件辦理將竣俟新任學臣陳榮昌到日理應交缷北上伏念臣籍隸浙江錢塘縣自光緒六年由庶吉士散館蒙恩授職編修請假回籍七年入都供職迄今已閱八年屢接家鄉來書知臣祖父墳墓均有塌損應修之處每念松楸難安寢食合無仰懇天恩賞假二月俾臣回籍修墓得展私衷感戴鴻慈實無旣極一俟假滿卽當進京覆命供職不敢稍事稽延所有微臣請假緣由理合恭摺具陳伏乞皇太后皇上聖鑒謹奏奉硃批着賞假三個月欽此○○頭品頂戴陜甘總督臣譚鍾麟跪奏爲揀員借補遊擊要缺以裨營　恭摺仰祈聖鑒事竊查陜西延绥鎭標左營遊擊員缺前經臣請以留陜儘先補用總兵譚吉士借補嗣准兵部咨延綏鎭標左營遊擊係第一輪第三缺應用預保人員該省現有預保揀發人員所請以譚吉士借補之處毋庸議自應另揀請補兹查有委用提督李炳勳於光緒二年閏五月二十九日奉旨分發陜甘十二月二十日到省臣查李炳勳營伍諳練辦事結實屢署叅遊各缺尙無貽誤以之借補斯缺洵堪勝任合無仰懇天恩俯念員缺緊要准以李炳勳借補延綏鎭標左營遊擊該員係引見奉旨分發差委之員毋庸再行送部引見應請飭部發給札付以符定制除將履歴清册咨送兵部外謹會同陜西固原提臣雷正綰合詞恭摺具奏伏乞皇太后皇上聖鑒訓示謹奏奉硃批兵部議奏欽此○○李鴻章片再海防水陸各軍積勞病故員弁例應奏懇賜卹前經循辦在案兹查有花翎總兵用副將王定瀛等三十六員歴在海防軍次衝冒寒暑實力操防不辭况瘁積勞致疾先後在營身故又儘先拔補把總蕭萬春從前剿捻陣亡均堪憫惻據各營統領營官呈請奏卹前來臣覆查無異理合繕具清單恭呈天恩俯准御覽仰懇勅部各按原銜升階照例分别從優議卹以慰幽魂伏乞聖鑒訓示謹奏奉硃批着照所請該部知道單併發欽此○○潘霨片再留黔補用副將趙明清在甕安縣原籍主使劉遣山等將　賊李木匠毆傷後丢棄水塘内被溺身死一案據該署縣陳范禀報經臣批飭提省審訊詎趙明清恃符狡展堅不承認由貴陽府知府趙爾巽詳明藩臬兩司會合轉請奏叅前來相應請旨將該副將趙明清卽行革職以便嚴訊究辦除咨部查照外謹會同雲貴總督臣岑毓英合詞附片具陳伏乞聖鑒訓示謹奏奉硃批着照所請該部知道欽此 
 
