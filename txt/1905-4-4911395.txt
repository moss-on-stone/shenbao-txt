# 1905 - 4 - 4911395

 

Page 1

 
 
[增補繪圖大字聊齋志異○加批繪圖西遊記出板] [  圖書集成局代啓]  
　　淄川蒲柳泉先生所著聊齋志異久已風行寰海幾於家置一編蓋以簡潔之筆　恢奇之思洵足遣睡魔而啓震機也惜巿問所刊各本於王漁洋之總評但雲湖之眉批素無全錄閱者憾焉今三省堂主囑本局用大號扁字重鑄鉛板凡王氏評語但氏眉批吕氏註釋無不燦然　列並精細繪圖一百廿幅且依浙湖陸氏抄本原稿增補六則尤曠眼界紙白板清每部一函八厚本碼洋一元二角暫售七折以廣招徠○加批繪圖西遊記新鑄大字鉛板紙白精良每部八本碼洋七角暫售七折由上海四馬路中巿望平　口文寶書局發兌 
[外務部奏磋磨賠欵用銀摺]  
　　奏爲各國賠欵不允還銀謹將先後磋議情形恭摺仰祈聖鑒事竊查辛丑和約第六欵内載諸國償欵海關銀四百五十兆兩按年息四釐分三十九年清還本息用金付給或按應還日期之巿價易金付給等語各省督撫臣以照約表應按定約時之金價付銀不應按還欵時之巿價易金屢電請力爭迭經臣等與駐京各使切實照會並往返面商復電駐各國使臣與各國外部辯論僅美國應允按表還銀其餘各國堅持未允各使照復均謂賠欵爲金欵之債細核約文毫無疑義現因銀價跌落賠欵以銀付給自較約載原數有加然不能因此致違定約井謂四百五十兆兩不過按是年西歴四月初一日之巿價合成兩數俾中國易於計算耳中國不能因金價增長而受巨虧獨不思各國因中國致費巨款所用本係金錢又豈能受落價之錢幣以歸還償欵其詞皆甚决絶無可婉商又臣部前於三十八年三月三十日奏請飭下前兩江督臣劉坤一熟籌辦法轉飭江海關道就近與各國派出之銀行董事詳細辯明二十九年湖廣總督臣張之洞在京時亦迭與駐京各使磋商此事均未能就範每届還欵之期雖由江海關道照銀數付給各國銀行該銀行公會每期開送清單仍悉按以銀易金計算載明虧欠數目並將欠欵於結算後卽一律起利照此核計至本年三年届滿虧欠之數約已逾千萬駐京領銜奥使齊幹等亦按期照會臣部聲明中國短付本息之數奉本國政府諭令實力索還臣等夙夜籌思萬分焦灼徒以約文爭辯亦屬無禆若再事延宕則負欠愈久積數愈巨彼終有索還之日恐後患必且無窮本年六月各使聨銜來照稱中國按月還欵金銀價值漲落不一嗣後可將金價按月定準並允與中國展緩時限若每月實還之欵較應還之數有虧所虧之數與賠欵之本一例出利倘至三十九年終中國交還賠欵總數尚有不敷仍應按月接續歸還至本利全清而止此外别無辦法等語察其詞意旣於無可减讓之中略予通融之法惟展緩一節虧欠之數仍一例以四釐計息則欠數必逐年遞增算至三十九年之後將又積成數萬萬之巨欵臣等復擬將歴年遞欠磅虧俟三十九年後統計還本免利各使仍堅執不允是欲圖展緩於目前實貽重累於後日思維再四兩害取輕究不如設法補苴以期年清年欵因另擬辦法三端切商各使一金價須按月折中算定一以前虧欠之欵免再計息一未届還期每月預付之欵須按月扣還息銀以上三端如各使俱允照辦中國卽允於本年西歴年終將以前所欠之欵一律清還並允以後每年應付之本息年終必掃數全清臣等擬此辦法蓋以按月折中定金價可免還欵届期金價驟漲之害欠欵免息及按月扣還息銀均可以减輕現在之虧累而扣息一層將來之節省尤多如俱照行於賠欵不無小補數月以來爲此事反復磋磨唇焦舌敝現察各國漸有應允之意惟計十一月下旬卽是西歴年底一有成議届時卽須踐約清償欵巨期迫能否籌措足數尚無把握已由臣部隨時至户部熟商從速預爲籌備亦明知各省爲攤派賠欵羅掘已空騰挪匪易苟還銀一說稍有可以拘回之處臣等受恩深重具有天良亦何忍竭百姓之脂膏以供列邦之携取無如議論三年迄難結東各國銀行且乘此而虚增還期之磅價苛算欠欵之利息懸宕愈久受虧愈多不得已而思補救亦只能就公允之情理以期抵制於毫末舍此别無善策實深悚疚查此事前奉電旨著鐵良端方督同滬道悉心磋商昨據該侍郎等電奏以各領事無權不能著手請飭下外務部照會各國公使轉飭各國領事就近商辦方能開議等語奉旨外務部知道欽此臣等竊維此等要仵誠議權限全在各國公使禀其政府訓令而行誠非領事所能爲力若由臣部照會各公使轉飭領事商議冋來無此辦　徒貽笑柄碍難照會臣等爲大局起見不敢稍存拘執亦不敢再事遷延相應據實瀝陳請旨裁奪伏候命下遵行所有先後磋議各國賠欵情形理合恭摺縷析具陳伏乞皇太后皇上聖鑒訓示謹奏光緒三十年十月二十一日奉硃批著照所請户部知道欽此 
[本館接奉電音]  
　　昨晚十一點鐘時京師友人飛電傳來上諭一道敬謹譯登○十一月二十八日内閣抄奉上諭四川成都府知府員缺緊要著該督於通省知府内揀員調補所遺員缺著景方昶補授欽此 
[電傳宫門抄]  
　　昨晚十一點鐘時京師友人專電告知本館云十一月二十八日皇上召見軍機大臣及松溎 
[降約簽名專電]  
　　昨晚接日本東京專電云旅順日俄兩軍全權委員會議後於華歴十一月二十七日下午四點半鐘俄軍委員請將日軍所提出各案件互印簽名議畢之時兩軍卽行停戰旣而又接來電云二十七日夜半時日本大本營接旅順攻圍軍報稱是日下午九點四十五分鐘日俄兩軍全權委員已將旅順降約互印簽名矣 
[訂約歸降]  
　　華歴十一月二十八日日本東京來電云我日所訂旅順俄軍降服約章已於本日清晨九下三刻鐘時經兩軍統領畫諾矣 
[議降電信]  
　　華歴十一月二十七日日本東京來電云俄國旅順統將司堵瑟爾致書乞降一切章程現已開議據日人揣度司堵瑟爾來日日廷必以優禮待來電又云頃得確實信息乞降一事已於今晨九點鐘時在水師管開議矣 
 
 

Page 2

 
 
[優禮降將]  
　　華歴十一月二十七日日本東京來電云昨晚俄將司堵瑟致書日營略謂默觀目下情事倘再抗抵必無利益以故立意投降日統帥黑木氏允之隨派人於今日午時前往與俄使會於水師營旣而日本大將山縣氏電致黑木氏謂頃奉日皇面諭以軍禮優待司堵瑟爾蓋嘉其竭盡忠誠護衛本國也 
[日報之言]  
　　華歴十一月二十七日日本東京電云日來此間各報咸謂此次俄將司堵瑟爾乞降較之從前巴善因將軍在美德斯乞降尤爲可敬至俄日兩軍本定於中午時互商一切旋遲至一點鐘時始開議嗣後俄國各將弁或由海道遣人護守送回俄國惟令將軍械留下耳 
[日軍公報一]  
　　昨日駐滬日本總領事官小田切君以華歴十一月二十七日東京所發官電見示内開大本營頃據陸軍大將黑木氏傳電報稱俄國陸軍提督司瑟爾所發降書現已收受惟降服時一切規條體制須俟二十七日午刻兩國各官員酌議停妥等情隨由山縣侯電覆黑木大將略謂頃奉日皇諭旨謂俄師司堵瑟爾提督不惜身命遇事竭誠爲國意甚可嘉必須以優禮待之 
[日軍公報二]  
　　昨日午後日本駐滬日本總領事小田切君以東京所發官電見示内開華歴十一月二十六日海軍大將東鄉氏宣言頃奉政府之命此後封鎖遼東之艦隊祗須防守迤西海岸自迤南港口至海角而止政府今已决計除在事諸艦外其餘非奉海陸將弁特不得擅自駛入大連灣 
[日軍公報三]  
　　昨日午後日本駐滬總領事小田切君以東京所發官電見示内開頃由陸軍大將黑木氏報稱禮拜一上午十點鐘時東雞冠山之各砲臺經敵軍自行轟毁然後棄之而去我軍遂連迤南高地全行佔據至港内外所泊各俄艦於是日清晨舉火自焚幾盡以故是迄今我軍暫停攻擊俟降服之事議成再行定奪 
[俄艦何來]  
　　十一月二十七日烟臺來電云今日清曉六點鐘時有俄國巡洋艦兩艘一名色耳狄尼一名佛拉司脫尼乘大霧時駛入口中泊於俄領事署前海上及七點鐘許復來二艘一名司哥利一名司塔脫尼由一小輪船隨之而至泊於海關之前各艦均載有水手甚多同日青島亦到有俄國滅水雷艦二艘 
[日軍又捷]  
　　華歴十一月二十七日日本東京來電云昨日午後三點三刻鐘時號令山已被我軍佔據計奪得　砲臺上大砲三尊號令山上大砲四尊松樹山上大砲七尊 
[詳述日軍攻占東雞冠山北砲臺情形]  
　　日本大阪某日報云東京大本營得旅順軍次所發告捷電音大旨謂明治三十七年十二月十八日午後二下鐘越二十五分時俄人所築東雞冠山北砲臺被轟而裂搉毁圍牆我軍乘勢取炸彈亂投敵人亦以炸彈還擲擾擾紛紛之際間以格林機括砲彈九四射幾疑密霰飛來其奮不顧身之情形見者咸爲之昨舌至向晚七下鐘許我陸軍中將　島氏親督豫備軍隊從隧道中鼓行而前部下諸軍勇氣百倍短兵相接殺人如麻迨十一下越五十分鐘時得將砲臺攻占旣占之後急揮令工程隊將殘破之處汲汲繕完至翌日天明遂卽派兵扼守當敵之敗退也砲臺之口驀有地雷四具砰然爆發濃烟毒霧羃　層霄事後檢點敵人所遺者計有九寸口徑之野戰砲五尊格林機括砲兩尊彈丸火藥甚多死屍四五十具我軍死傷之數尚未查知以意揆之當必不少 
[詳述攻占松樹山情形]  
　　華歴十一月二十六日日本東京來電云此間大本營得明治三十八年正月一號卽華歴十一月二十六日黎明時旅順營次所發官電大旨謂禮拜六日午前十點鐘時我軍預定戰䇿突將松樹山圍牆轟倒右翼兵隊乘勢進攻至十一點鐘時此山已被我軍所得俄人旋將砲臺界内所埋地雷引電轟發有防兵一隊紛紛退守砲臺迤南某山之巓其餘則方轟發時已盡埋沙土中原我軍之易於奏功者緣禮拜五日奪得二龍山後卽由此山陸續攻擊并將所獲之砲移諸附近砲臺轉向俄人猛擊之故也 
[十一續練兵處奏定陸軍營制餉章]  
　　營制一鎭之制由第一鎭至若干鎭每鎮步隊兩恊馬隊砲隊各一標工程輜重各一營軍樂一隊統制官一員統轄全鎭正參謀官一員職掌與總參謀同如一鎭獨當一路則此項人員應加二員二等參謀官一員三等參謀官一員職掌與二等參謀同中軍官一員經理庶務執事官一員一等書記官三員正執法官一員核定全鎭獄案正軍需官一員考查全鎭糧餉裝服等事正軍械官一員考查全鎭戰具軍火等事正軍醫官一員考查全鎭衛生醫藥等事正馬醫官一員考查全鎭馬匹衛生醫藥等事司號官一員考查全鎭號兵書記長七員註正參謀官中軍官軍需官軍械官軍醫官各用一員執法官用二員司事生十五名註執法官軍需官軍械官軍官馬醫官各用一名司書生十五名註統制官用四名執法官用二名參謀官軍需官各用二名中軍官軍械官軍醫官馬醫官各用一名醫弁目一名馬弁十六名註統制官用八名執法官用四名軍需官軍械官軍醫官馬醫官各用一名護兵二十名註統制官用十八名執法官用五名參謀官用二名軍需官軍械官軍醫官馬醫官各用一名註火夫五名目各力弁兵分用　騎馬十七匹註弁目馬弁各一匹一恊之制由一恊至若干協每協步隊兩標統領官一員統轄全恊參軍官一員贊佐營務參畫機宜執事官一員經理庶務二等書記宫二員司書生二名司號長一　弁目一名馬弁六名護目一名護兵十名火夫五名騎馬七匹註弁目弁各一匹一標之制由第一標至若干標每標三營步馬砲隊同統帶官一員統轄全標教練官一員平時督理本標教練遇有戰事參畫戎機嗣後官弁均出自學堂卽將此員隨時裁去執事官一員掌旗官一員捧持步馬隊標旗砲隊不設副軍需官一員督理本標糧餉裝服等事步馬標兼管軍械副軍械官一員督理砲標戰具軍火等事步馬標不設副軍醫官一員督理本標衛生醫藥等事副馬醫官一員督理本標馬匹衛生醫藥等事步標不設司號長一員二等書記官二員司書生二名弁目一名馬弁四名護目一名護兵八名火夫二名騎馬七匹步隊標騎馬五匹弁目馬弁一匹馬隊標騎馬十七匹執事掌旗司號弁目馬弁護目護兵各一匹砲隊標騎馬七匹執事司號弁目馬弁各一匹 
[瀛海設官]  
　　杭州訪事人云杭州開埠通商後日英兩國特派領事駐紥近日美國亦派安德森君爲駐杭領事法政府聞之議遣專員來杭以均權利蓋因浙省鐵路開通之後商務之盛未可限量故皆豫謀布置一切也 
[粤省患貧]  
　　廣州訪事人云目下粤東善後局積欠洋欵甚多致各洋人時至局中催索適值西征各營統領紛紛派員請領軍需提調及坐辦支應各員仰屋興嗟幾至一籌莫展政用之乏一至於此未以後將若何彌縫也 
 
 

Page 3

 
 
[皖撫出轅]  
　　安慶訪事人云皖撫誠果泉中丞前擬赴蕪湖校閱各防營繼因欽差大臣鐵寶臣星使蒞皖遂暫緩行旌刻下星使已事畢赴鄂中丞遂於十一月二十三日清晨十點鐘時出轅乘吉安輪船前往鳩江校閱皖南各營并赴東西梁山查勘砲臺及機器廠大約回轅之期須在臘月初三四日矣 
[調停教案]  
　　杭州訪事人云浙江合州府屬甯海縣匪人閙教案前經議結邇者天主教民竺某又在途中被人戕斃報經縣主某大令蒞騐後兇手偵查不獲因疑卽從前讐教匪黨所爲迭經主教趙君函致省垣洋務局責問撫憲聶仲芳中丞遂委原辦是案之許九香觀察周少軒司馬前往調停 
[鄂省官塲紀事]  
　　武昌訪事人云湖北大挑知縣潘大令解餉赴京事竣回鄂行抵汴之許州附火車南下途中不知因何與車站中人口角站役不知其爲縣令遽揮以老拳奉贈比至信陽州請站長送州署懲辦州尊調停其事仍請附火車回鄂大令受此奇辱意頗不平大約必禀請上游查究也○本月初旬爲貴州巡撫柯中遜菴中丞之女公子于歸吉期婿家係漢鎭某大户是日百輛盈門冠纓滿座闔城官紳咸往道賀中丞俟料理稍清卽須束裝北上矣 
[奏興團練]  
　　廣州訪事人云月前粤東同鄉京官以匪人嘯聚伏莽滋多奏請飭下廣東督撫臣舉行團練十一月十二日奉到廷寄已轉遞督憲岑雲帥行轅酌議辦法矣 
[甬江瑣志]  
　　寗波訪事人云郡城沙蘿園李姓家於月之某日午後四點鐘時忽兆焚如之禍城廂内外各水龍聞警馳至吸水狂噴回回熊熊以漸熄滅計焚去樓房一幢小屋一椽○日前浙江全省提督吕道生軍門乘超武兵輪船出巡洋面旋於本月二十日遄回標下各員弁兵丁咸赴江北岸馬頭迎迓○前者鎭江暫弛米禁運甬之米如坻如多因之巿價逐漸平减邇聞被處重申禁令顆粒不得裝船是以甬巿每石又加洋銀四角矣○甬郡印花刷染二業向來不分昣或自上年起始各立行規日前鴻源刷染鋪懸掛印花招牌旋被永新印花鋪中人摘下鴻源鋪主糾人互爭尚不知其事如何了結也 
[上海官場紀事]  
　　本邑南巿騐棉局員何吉生明府因有要公特於前日附招商局某輪船至金陵禀見兩江總督南洋大臣周玉山制軍小作勾留即須回滬○前日新委江南機器製造局總稽查趙太守淶彦由金陵附某輪船來滬涓吉昨日到差○壬寅科舉人内閣中書鄭甘臣中翰襄辦英文繙譯江蘇候補縣丞毛二尹昌嗣同於昨日至蘇松太兵備道轅謁見道憲袁海觀觀察○日前江蘇撫標滬軍營管帶鐵松巖太守奉大憲委充上海貨捐局總辦因乞假赴蘇垣謝委現已返滬特於昨日趨詣道轅禀請銷假○太陽廟保甲巡防局委員章次荍二尹本城保甲巡防中扄委員沈績臣二尹同於昨日至縣署面禀要公 
[蘇松太兵備道袁海觀觀察致寓滬甯紳函]  
　　啓者頃聞寗人欲往俄總領事署聽審而俄領事旣無照會定期之明文卽定期在俄署一層弟决不冐昧從事必得先行商定并須請示上臺俄領事刻無復音萬不能聽其延宕今又將特别辦法詳細照會矣昨接外務部來電深不以俄人爲然特抄一紙送閱外部如此用力貴同鄉尤貴鎮靜高明以爲何如十一月二十八日 
[外務部致蘇松太兵備道袁海觀觀察電]  
　　周生友一案本部切催俄使據復不允語多無理頃已電駐俄胡使切告外務部迅飭交兇會審從嚴治罪並聲明約束訂立妥章嚴飭俄兵遵照以重民命而昭公理得復再逹外務部沁印 
[蘇松太兵備道袁海觀觀察禀外務部及地洋大臣電]  
　　憲部憲臺鈞鑒沁電悉此案兇手雖已解至俄總領事署中然來函祗稱另訂期請縣觀審查中俄條約有會同之文而無觀審之語此猶指尋常交涉而言若敗兵歸我保護約束案情又屬不同今允其照約會審似已通融在滬甬人衆多激於公憤勢甚洶洶欲得俄犯而甘心幸各紳董竭力開導暫免暴動然衆怒未已非設特别公堂會同審辦風濤所撼難以彈壓竊恐别滋事端除向俄總領事力爭外務求憲部憲臺切商俄使飭遵大局幸甚 
[請止築路]  
　　上海縣汪瑤庭大令接青浦縣田春庭大令移文内開佘山築造馬路一事現有洋人帶同工匠在本境興工請轉禀蘇松太兵備道憲照會阻止等情昨已據情投道轅面禀矣 
[示平柴價]  
　　本埠稻草前因玉成柴行欲抽用錢并有流氓土棍需索陋規以致價值日漸昻貴日前各柴販扭玉成行主投縣控陳縣主汪瑤庭大令訊供笞責兹因柴價依然未减爰於昨日出示通衢略謂本埠稻草一項鋪户居民日用必需之物皆由内地裝運來滬銷售今被玉成行主硬霸勒歸行内經售抽用以致價值飛漲每擔售洋五六角居民鋪户受累不堪查得今歲内地秋收豐稔該處每洋可售得五六擔運至滬上每擔售錢三百文已有利可圖現下仍欲賣至四五百文顯見龍斷居奇爲此示諭柴販行主人等知悉速將稻草價值平减不准居奇行主不准硬行抽用聽憑販户自願投行若沿街零售不准勒歸行賣如再抗違立提嚴辦不貨 
[濬河有期]  
　　南巿薛家浜迤西至小閘橋一帶河道久未疏濬淤塞不堪前經諸董事聨名具禀道縣各署請撥營勇疏通以興水利昨日上海縣主汪瑤庭大令約同各董詳勘情形趨詣道轅禀白蘇松太兵備道袁海觀觀察隨照令秦燮廷封翁照料工程大約開工之期卽在指顧矣 
[法界火災]  
　　前晚一點鐘時法租界八仙橋西首菜巿左近義成米店忽肇火災頃刻延燒左右鄰生陽泰南北貨店祥順米店某煤炭店等共房屋十餘幢旋經英美兩租界洋龍及救火會西人恊同救熄事後捕頭查悉義順曾保火險因將店主某甲拘入捕房押候解送公堂禀請讞員陳楚生大令究罰 
[英界火警]  
　　前夜二點半鐘時英租界西棋盤街金隆里舒同興糕店樓上某小烟室忽肇火灾警鐘旣鳴救火會西人急驅洋龍施救時火勢已延及某飯館某小烟館及廣信誠烟膏店轉至山東路泰記棧房直至黎明四點鐘後始熄共焚去房屋二十間 
[演試行兇]  
　　在滬俄兵艦阿斯哥水手砍斃寗波人周生友一案前聞定於昨日由蘇松太兵備道袁海觀觀察至俄總領事署會訊嗣觀察以此案須特設公堂推鞫已電請外務部核定遵行寓滬寗紳深恐人衆滋生事端豫請商首應君向之開導俄總領事闊雷明君先於昨辰帶同當日工部局派在大馬路馬頭工作之木工鍾三羊等人至馬路中演試俄兵逞兇情形以資印證 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　十一月初九日内務府國子監廂藍旗值日無引見莊王假滿請安洵貝勒由西陵回京請安阿王續假五日海公請假十日宗人府奏改派致祭陵寢派出敏公掌儀司奏十一月十三日祭奉先殿倫貝子行禮皇上召見軍機大臣及裕中堂○初十日理藩院光祿寺八旗兩翼值日無引見新授陜西臬司胡景桂謝恩張仲元補左院判謝恩姚寳生署右院判謝恩内閣呈進賀表皇上召見軍機大臣及胡景桂○十一日外務部欽天監侍衛處值日侍衛處引見十二員户部十八員理藩院七員鑲白滿六員值年旗二員兩翼二十三員湖南遣缺知府清泰謝恩熙貝勒希朗阿各請假十日琦侯續假十日兵部奏派查齋之大臣派出敬昌奎俊恒順松鶴訥欽泰英信英慈祥普皇上召見軍機大臣及清泰○十二日商部鑾儀衛廂黄旗值日無引見掌儀司奏十五十六日祭奉先殿溥侗振貝子行禮皇上召見軍大臣及郭曾炘皇太后皇上定於明日辦事後還宫○十三日吏部翰林院正黄旂值日無引見逹公假滿請安裕中堂因伊子補郎中謝恩常存謝授侍衛領班恩車王請假五日桂伯請假十五日延侯續假十五日趙汝翰請假一個月意公松公錫公全福文璞劉永亨各請假十日芬車恩佑祥年良泰各續假十日侍衛處奏派稽察壇墻派出大額駙景恩祥年誠全岳樑額勒春皇上召見軍機大臣 
[西樵夝翠]  
　　廣州訪事人云十一月初二日之夜三更時河南莊頭鄉被匪百餘人蜂擁而至連劫一十七家現在各事主已禀請地方官緝盜追贓矣○十一月某日有商人杜國華者具禀善後局請仿照西例集股開辦印花稅每年認繳洋銀一千二百萬元旋奉局憲批示曰查印花稅一項　經大部議奏尚以頭緒太繁辦理稍有失當恐滋紛擾所禀應無庸議○前者番禺縣所轄高唐墟突來匪徒三百餘人向某典肆賺門而入恣情搜刼所失不下數萬金時在午後四點鐘時墟勇鄉民不敢抵抗事後墟中人以鐵路工人麕集附近做工尚未散去疑有若輩混入其中因之遍告各鄉早爲設備○省垣西關醬欄街崇德堂主人梁豫泉曾倩德商順全隆保火險銀若干兩嗣忽火起經順全隆行中人查出破綻扭交沙面續備軍轉解南海縣訊明科罰○近有皖省涇縣人朱吳氏者赴瞽轅禀控其夫阻姦挾恨意圖謀殺等情旋奉督憲岑雲帥批示略曰該氏以婦告夫本屬干名犯義所告氏夫朱錫榮恨阻謀殺事涉噯昧空言豈足爲憑惟詞稱氏夫係大計劾罷人員現在歸善縣屬充當巡船管駕是否屬實仰惠州府查明禀覆 
[淞水冰花]  
　　松江訪事人云前者巨梟費嘉餘之羽黨孔甲吳乙匿跡西門外某處經飛划副左營哨弁何嘉祿拿解省垣近日婁縣主黎子新大令接奉臬司朱竹石廉訪札文飭將某圖地保夏某派差解司蓋因孔吳供詞需爰爲之質證也○華婁兩團練各分地叚按期會操近由府尊田紹白太守訂期十一月十五日親臨校閱○火藥局所積軍火甚多邇經地方紳士禀請提憲楊鏡巖軍門設法遷移刻已勘定在鳳皇山麓另行建局存儲所需墻磚擬將西門外倉城拆卸應用十一月十三日軍門委中軍何雪門參戎前營余志賓游戎會同婁縣黎大令前往丈量以憑核算 
[會訊私藏軍械僞洋銀讞詞]  
　　前者英租界捕房拘獲行剌已革廣西巡撫王之春之匪人萬福華搜出私藏軍械及銅質僞洋銀因將其黨周詠曾周寅山章士戞張杏年趙洪和五人一併管押昨日午後二點十分鐘時解送英美等國租界公堂周等延律師愛禮司聲辯讞員黄耀宿司馬會同英副領事德爲門君研訊之下愛律師問二十號西探曰周詠曾之洋槍及僞洋銀是否在身畔搜出答稱是問周住餘慶里知伊前在日本大學堂讀書否答稱不知問周所私藏軍器有違租界定章否答稱亦不知問爾爲包探此等案曾辦過否答稱此案與范高頭高東山之案相似楊少春供稱小的在餘慶里某姓家經收房租此屋坐落古嶺路山家園西首九月三十日有張姓者來租工部局門牌第四百八十五號房屋一幢當付一月租金至十月初二日遷入今張姓並不到堂愛律師曰捕房所控周等私藏軍械及僞洋銀害人兩事所有見證人先後口供請一一聲明如張桔年者身畔並無軍器惟有銅洋銀二元三角是非有意騙人且同住一房者尚有他人今者張信及龍子祥早經開釋則張杏年旣無實在憑據亦應釋回至同身藏洋槍及銅質小洋銀圓三角請問中西例律身帶軍器究犯何罪並未開槍尚祈從寛核辦至周寅山章土戞趙洪和三人旣無軍器搜出又無銅洋銀實據亦請卽行開釋蓋五人中惟一人有軍器餘雖均有銅洋銀而爲數甚細並無實在騙人及違犯租界情事也司馬隨與德爲門君商議良久判令將周詠曾收禁西牢六个月並罰作苦工周寅山章士戞張杏年趙洪和從寛開釋軍器洋傘發交捕房一律充公書件兩箱繳案充公愛律司又稱張姓有一皮包内儲洋銀四百餘元請卽給還司馬准之 
[請騐屍]  
　　昨日午後本邑各國公共租界中新閘路萃昌當鋪對門某小弄内某烟館有包友山所開某銀飾店工匠陳雲生者開燈過癮未移時卽氣絶而斃當經館主某甲向包告知包以陳曾與朱瑞田爭毆情疑或受傷殯命因卽投訴捕房捕頭令某包探將朱拘獲一面傳諭十圖地保投報上海縣署 
[上海縣署瑣案]  
　　僧人霖峯扭控錢鰲騙銀等情前晚縣主汪瑤庭大令升堂研訊霖峯供僧人原籍揚州自幼出家十九歲到蘇州大乘菴現充住持去年三月被錢借去洋銀四十四元後知僧人與某米莊往來遂冐名騙取洋銀五十六元未幾又稱有古磁花瓶一對押在上海某質鋪因前任山東學政姚大人欲得此物向僧人借去洋銀五十元贖回出售僧人信之如數付給詎知錢携銀來滬日久不回而僧人所借之欵實取自姚大人處今者姚大人迭向僧人追問不得已偕伊家丁方桂來此尋獲向索恃蠻反稱欲扭僧人入捕房爲此情急扭案叩乞究追錢供小的東臺縣人前在蘇州與此僧相識兩次借欵合成一百元又代向姚宦處借五十元現在法租界褚家橋開森昌雜貨店生意清淡致未料理容緩拔還大令著收押所中限三日内先繳一百元如違重辦○魏緒卿扭控陸泰來欠銀不還等情前晚大令升堂質訊魏供在棋盤街鴻順綢綾店執業前年被陸取去貨物計洋銀四百餘元除已收外尚欠二百零五元今陸所開裱畫店已經閉歇求恩訊追陸供小的所欠之欵一時無力歸還尚求寛限大令判年内先還五十元餘限明年拔清○王黄氏控次子次笙忤逆等情前晚大令升堂詰訊王黄氏供小婦人生有三子已殤其二今止存次子次笙媳婦故後續娶殷氏隨與小婦人分居將丈夫所遺店業花銷殆盡當丈夫初故時小婦人分得家産若干今亦已被用罄夫柩尚寄蘇州會館因欠租值被會館司事葬入義阡今義阡售與洋人開築馬路限於明年遷棺小婦人不得已向次笙索取方單意欲賣屋改葬無奈次笙聽媳唆恿恃蠻不依爲此訴乞施恩提究大令著退去聽候查明訊核 
[英美等國租界公堂瑣案]  
　　包探金立生解徐左氏至案禀稱此婦誘拐苗榮毛家女孩名五玉者向人求售已議定身價洋銀五十五元兹經小的搜獲請卽訊懲苗投案訴稱小的家住小東門内本月二十二日女兒隨鄰孩至益慶橋前游戯被氏拐去遍覓無蹤今知已由金探 
 
 

Page 10

 
 
解案求恩懲辦並准將孩領回苗女訴稱當日被氏所誘不願隨行伊嚇稱如不同去定當擲入河中因此不敢聲喊讞員黄耀宿司馬商之美副領事白保羅君判將徐左氏責手心二百下管押二年五玉給苗領去寗波舟山人童葛氏被同鄉童有增誘之來滬寄匿西門外王阿尺所開小茶館内潛向人求售議定身價洋銀八十元事爲氏所私童扣九詗知致相爭閙經包探徐阿華一并拘入捕房昨日解案請究童葛氏歴訴前情旋有童海甫者投案聲稱小的係童葛氏之夫弟十月初氏從寗波逃至上海小的訪尋不見今知已由包探拘獲是以投案具領有增一味遊供司馬判責三百板收禁西獄一年扣九責一百板管押一月童葛氏交海甫領去○包探邵仁初禀稱租界内用車裝載貨物照工部局定章每輛祇准重二千五百磅今查得朱阿裕張樹馨所曳之車載至三千五百磅致車夫匡金生碾傷足踝爲特解請訊究朱張同稱小的等業此有年不知定章悞犯尚乞恩寛司馬判各罰洋銀三元以一半給匡爲養傷費○包探竇如海解金陵人伍少泉至案禀稱此人曾犯拐案經前任讞員某大老爺訊實判令責押遞籍今者小的見之二洋涇橋某客棧是以拘案請懲伍供小的前蒙遞籍業已悔過自新刻在城内爲玉器生涯前日偶因至客棧收帳致被竇探所拘司馬著覓的實店鋪保釋○六百十八號華捕解竊賊沈阿三至案禀稱此人行竊瞽者吳鑑光所設錦華洋貨鋪中燼餘絨布三疋請卽究懲司馬判枷五日絨布充公○包探錢少蘭解張榮玉至案禀稱此人行竊嚴蔡氏家金戒指顧子生家哆呢背甲銀對時表並洋銀九元請爲請究司馬判責三百板起案之贓給嚴顧領去 
[美租界捕房紀事]  
　　昨晨甬婦邱錢氏投捕房訴稱偶與鄰婦某氏口角互　被氏乘間攫取金約指金耳環等物　爲查究捕頭令投公堂具控○昨日黎明時偷見陳子卿潛至華順碼頭所泊長安輪船上行竊某客所携衣物携之登岸適爲包探錢榮堂所見拘入捕房捕頭令押候轉解公堂禀請讞員黄耀宿司馬懲辦○昨日午前二百十九號巡街捕巡至華記路見有病丐某甲倒臥道旁奄奄一息因卽帶入捕房捕頭令舁送公堂禀請妥爲安插○昨晨寓居虹口蜜勒路某號門牌屋内之某西人醉中開放手槍四百七十七號巡捕聞聲卽喚同某號印捕將甲拘入捕房捕頭著轉解本管總領事署請懲旋由領事判罰洋銀十元○昨日某姓所雇車夫王阿二投捕房訴稱行經虹口籩路第二十七號洋房門外被某西人所豢之馬踢傷請爲查究捕頭令人扶送同仁醫院醫治告以愈後自投本管總領事署呈控 
 
 
 

Page 11

 
 
   
 
 

Page 12

 
 
[山西巡撫張奏爲揀員請補理事通判以專責成摺十二日]  
　　山西巡撫臣張曾敭跪奏爲揀員請補理事通判以專責成恭摺仰祈聖鑒事竊照太原府理事通判文銓經臣奏叅以筆帖式歸部選用於光緒三十年七月初八日奉旨按第五日行文照限减半計算扣至七月二十七日作爲太原府理事通判開缺日期業經截缺報部在案該通判駐紥省垣管理太原駐防刑名事件兼徵各屬米豆支放糧餉係屬專繁簡缺自應照例請補查有候補理事　知通判承啓現年四十八歲係廂白旗滿洲繼昌佐領下人由監生報捐筆帖式光緒二年補授户科筆帖式二十二年保送山西巡撫衙門筆帖式擬列第一由吏部帶領引見奉旨山西巡撫衙門筆帖式員缺著承啓補授欽此領照起程十二月初十日到任扣　光緒二十八年十月初十日六年期滿經前護撫臣趙爾巽奏請仍發山西以理事同知通判補用送部引見二十九年閏五月初五日奉旨年滿山西巡撫衙門筆帖式承啓著發往原省照例用欽此領照起程於七月十五日到省該員心地篤誠志趨向上以之請補太原府理事通判堪以勝任與例相符據布政使吳廷斌按察使豐伸泰會詳請奏前來合無仰懇天恩俯准以候補理事同知通判補授太原府理事通判俾專責成如蒙俞允該員銜缺相當無庸送部引見亦無叅罰案件合併聲明所有揀員請補理事通判緣由理合恭摺具陳伏乞皇太后皇上聖鑒訓示謹奏奉硃批吏部議奏欽此 
[大臣有奏爲籲懇天恩豁免扣還邊費銀兩以資洋務經費摺十二日]  
　　奴才有泰跪奏爲籲懇天恩豁免扣還邊費銀兩以資洋務經費恭摺仰祈聖鑒事竊奴才卷查光緒二十四年前任大臣文海查辦邊務奏請飭以預籌四年備邊經費銀四萬兩自二十六年起每年由藏餉内扣銀五千兩歸還分作八年還清嗣因辦理博窩夷務又預發邊費銀二萬兩分作四年扣還二萬五千兩矣復查光緒二十六年七月初六日前任大臣裕鋼奏留四川特用知府何光燮辦理文案每月由川籌給薪水銀四百兩是年九月十三日欽奉硃批著照所請該部知道欽此欽遵在案奴才前後伏詳案牘仰見我聖主理財用人悉秉大公並不計其彼盈批虚之小費在文海愼重庫儲故有按年扣欵之請在裕鋼厚給薪水亦係激勵僚屬之心雖兩案各有所得惟預撥邊費二十六年始行扣支何光燮之薪水銀亦於二十六年給發則每年五千兩之扣欵名雖還之朝廷實則歸何光燮一人之私槖是每年一萬兩之提欵仍屬照常奴才愚昧實無可解查光緒二十年前任大臣奎煥奏請設立西藏洋務局月需經費薪水等項銀四百兩在藏庫備邊餉銀一萬兩内按月動支均係核實報銷省之又省自每年扣還五千兩以後外無存儲稍有夷務邊務等情卽須先行借墊俟另行請欵到日再議歸還此數年藏中支絀之實情也刻下邊務觕定嗣後各處通商事務殷繁倍於曩日各委員從公萬里辛苦異常兼以薪桂米珠時嗟困乏若非加給薪水恐將來人人裹足貽誤滋多且何光燮業已請咨回川卽以此欵旣可分作辦公並可作各員鼓勵是以奴才再四籌思惟有仰懇天恩飭下四川督臣自光緒三十一年起每年仍解備邊經費銀一萬兩前來由奴才撙節開支年終彚入洋務局銷册併案咨部核銷毋庸提扣至委員等之薪水亦由奴才考其勤惰酌量議加庶幾雨露均沾而藏事實有裨益所有懇恩豁免扣還邊費銀兩以作洋務公項緣由謹恭摺具陳伏乞皇太后皇上聖鑒訓示謹奏奉硃批著照所請户部知道欽此 
[暫署兩江總督端奏爲北洋海天兵輪觸礁失事請將救護弁兵人等在事出力各員照章擇尤保奬摺十二日]  
　　頭品頂戴暫署兩江總督調署江蘇巡撫湖北巡撫奴才端方跪奏爲北洋海天兵輪觸礁失事請將救護弁兵人等在事出力各員照章擇尤保奬恭摺仰祈聖鑒事竊查總理衙門續議救生章程嗣後外海水師管駕人等遇有中外船隻在洋面遭風觸礁瞬將沈没者果能奮身冐險救出三十人以上准其化照異常勞績奏奬每次不得過兩三員等因歴經遵辦在案本年三月間北洋海天兵輪行至崇明縣北頂心洋面正值風雨交加大霧迷漫之際觸礁閣淺勢將漏沈全船人等命在呼吸適外海水師蘇中營遊擊張占魁蘇左營遊擊華鴻沼督率艇船巡洋相值目覩海天兵輪危迫親駕各艇船馳往冒險援救登時救出該輪弁兵人等四十五員名餉銀關防交卷等件並撥各舢板接續往救多名全船人等得慶更生禀經江南提督委查屬實擇其尤爲出力各員咨請照章奏奬前來查該遊擊等奮不顧身冐險援救實屬見義勇爲所救人數已逾定章三十名以上自應擇尤保奬謹擇其尤爲出力者三員繕具清單恭呈御覽合無仰懇天恩俯准照擬給奬以昭激勸除將各員履歴分咨外務部兵部外理合恭摺具奏伏乞皇太后皇上聖鑒訓示謹奏奉硃批著照所請該部知道單併發欽此謹將蘇松鎮標外海水師蘇中蘇左兩營救護天兵輪弁兵人等及餉銀關防文卷等件出力員弁擇尤請奬繕具清單恭呈御覽計開蘇松鎭標外海水師中營遊擊張占魁擬請免補叅將以副將仍留江蘇内洋水師儘先補用前署蘇左營遊擊華鴻沼擬請以遊擊仍留内外洋水師儘先補用並請賞加副將銜前署蘇中營一號正哨守備現任蘇左營千總高保廷係在風狂浪大之際疉次將文案帳房水手並餉銀關防等件救護駁運尤爲異常出力擬請免補守備以都司仍留江蘇外海内洋水師儘先補用奉硃批覽欽此 
[山西巡撫張奏爲懇恩准將該道劉篤慶留於山西總辦商務局事宜以資臂助片十二日]  
　　張曾敭片再辦理商務首在聨絡群情振興實業前經商部奏定商會簡明章程並令各省酌派總辦一員由部加札作爲商務議員先後咨行到晉現已於省城太谷商業薈萃之地設立商會派委紳董經理各屬路鑛亦經次第開辦必須有熟悉情形之大員綜理提倡庶幾實效可期查有籍隸本省分發湖南試用道劉篤慶因措資回籍該道通逹時務鄉望素孚若令綜理商鑛事務勸諭紳商隨宜舉辦必能得力合無仰懇天恩俯准將該道劉篤慶留於山西總辦商務局事宜以資臂助之處出自逾格鴻施如蒙俞允再由臣將該道所領憑照咨部繳銷除咨商部外謹附片陳請伏乞聖鑒訓示謹奏奉硃批著照所請該部知道欽此 
 
