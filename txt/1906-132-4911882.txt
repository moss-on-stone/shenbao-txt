# 1906 - 132 - 4911882

 

Page 1

 
 
   
 
 

Page 2

 
 
[論商改西牢事]  
　　本埠美租界虹口振大店主宋訪泉因至戲園觀劇店中火起由捕房拘解公堂。指爲縱火。而宋之粼右。則遞禀道轅。謂宋素來安分。斷非縱火之人嗣經中西官判定。管押西牢三年。律師求減不允。案旣定。宋於翼日之晚。自縊於捕房。竊嘗記此案而異之。以爲滬上火患最易亦最多。宋之火案。証諸鄰右之禀。則必出無心。觀於公堂之斷。又謂係故縱。記者身處局外。如何實情不敢臆斷。故其起火原因。暫置不論。而論其自縊之故。夫好生惡死。人之常情世右犯大辟重罪而身覊犴狴者。明知必無可免。然猶苟延時日。不肯自裁。今宋之所定者。管押西牢。並非死罪也。爲期亦抵三載。並非終身禁錮也。忍耐數年。安必爲無自由之日。乃一聞爰書旣定。遽爾自戕。一若禁入西牢轉不如一死爲愈者。是非懾於西牢。亦何肯贸然出此哉。夫論中西牢獄之制。西人則謂中國獄内。種種污穢。爲有礙衞生。而自稱所設西牢。則謂如何清潔。如何寛廣。與衞身之道極相合。然滬上有西牢亦旣多年。而華人犯罪者。不畏中獄而但畏西牢。且一經押入。實亦瘐斃者多而生全者少。因之一聞西牢二字。心戰胆裂。幾若以死刑加身。間嘗推原其故。一因習尙不同。一因情形隔閡。何謂習尙不同。如外間競傳一入西牢。須以冷水澆身。被其害者無不受病。不知冷水洗浴。西人冬夏皆然。並非藉此爲虐待罪囚之舉。然華人一經洗以冷水。强壯者尙難免受病。怯弱者或且有性命之虞。至飲食各事。亦有宜於西人而甚不宜於華人者。此習尙不同之故也。何謂情形隔閡。中國大小問刑衙門。監押各犯。每月若于。或因病取保。或在監在押病故。皆由原審衙門通報上司衙門查考。情形旣明白宣布。自不致或起流言。今西牢所押各犯。中國官旣無從顧問。犯人家屬。亦不能入内探視迨死於監所。雖准屍屬領屍。然彼此語言不通大費周折。此情形隔閡之故也。有此二原因。於是人之視西牢。旣以爲有死無生之地。卽或存生不如死之心。宋訪泉之因判定西牢。而卽行自縊殆卽爲此。因憶日前江督周玉帥曾函致駐寕英領事。商改上海西牢章程。共計五條。第一條謂西牢押犯。應准公堂委員隨時察看預聞其事。並准在押人犯之家屬前往看視。第五條謂西牢押犯。每月若干。有無病故。應由公堂委員按月查報。由上海道詳報南洋大臣。俾有查考。竊謂此二者皆爲今日最要之事。至其餘不便於民不合中國律章者。尤須悉心商改。如此則疑忌胥捐。浮言卽因之而息。記者偶因宋訪泉自縊之事。縱論及此深望中西官開誠布公。不存成見。庶民命藉以保全。而租界亦可永保治安矣。 
[本館接到直督條奏鐵路議員章程利弊專電二十四日未刻到]  
　　天津專電云袁督以商部奏定路務議員章程若干條多有窒礙之處具摺條陳利弊請旨飭下政務處詳加核議聞己奉旨著政務處議奏（兄） 
[日本交還營口之條欵]  
　　中國泰晤士報云直隷總督袁宫保以日本政府按照下開各欵允將營口交還中國現正與外部商議兹將條欵列後（一）滿洲南境日本軍隊按照日俄和約撤清以前營口海關所收税銀應撥存該處横濱正金銀行（二）營口常關所收捐税亦應撥存該處横濱正金銀行以備提爲整頓地面之用（三）凡詞訟案件關於中日兩國人者應由該處日本軍政官審判（四）日本旣按照中日條約交還營口後華官不得將日官所辦各項要政輕易改變或廢除以上四條皆由日本内田使擬稿公使於此事未定以前不遽出京由是觀之營口交還中國之期當不在遠譯字林報 
[英國交還威海衛之辦法]  
　　二十三日北京電云傳聞英國己允交還威海衛於中國約定以後别國不得租借威海衛爲海軍軍港所有英國在該處之費用當由中國撥還譯字林報 
[政府派洋員赴奉辦理開埠事宜]  
　　東報云總税務司赫德己奉中國政府之命選派南京税務司歐立浮君前往奉天省城辦理開埠事宜下月中旬當可開辦大東溝當亦同時開放現接確實報告得悉駐營口日本領事己前往奉省布置西六月一號開埠辦法矣譯文滙報 
[日本政府准外人往滿洲游歷]  
　　文滙報 
云傳聞日本政府己决定西六月一號奉天省城開爲商埠後准外人前往滿洲游歷因該處軍政官皆以彼時當可平安無碍也 
[英國大學尊視考政大臣]  
　　二十四倫敦電云 
英國俄斯佛得大學擬以名譽學位致贈中國考政大臣譯文滙報 
[南斐洲華工近事]  
　　南中國早報云南斐洲特蘭斯哇國大法院已核准華工回國之條件惟西歴四五兩月間華工之呈請回國者不及百分之半譯字林報 
[再紀改編防營派赴婺源防堵竄匪安慶]  
　　昨報紀皖撫將一標各營之外籍兵改編留防營開往婺源一節兹悉係將外籍兵一律改名巡防營其制每營兵勇三百名合官長護兵火夫計之共三百六十六人每營分左右中三哨現一標三營之楚籍兵已改爲巡防營第一旗一標二營之楚籍兵改編巡防營第二旗一旗歸一標劉標統兼管二旗札委營官張晋齋管帶已於二十二日在督練公所點名成軍卽於二十四日前往婺源一帶留防江西土匪竄入滋事其二三兩營所缺之兵則擬俟徵兵補充（士） 
 
 

Page 3

 
 
[蘇撫電調北洋將才蘇州]  
　　蘇撫陳筱帥初五日電致直督云蘇省編練新軍缺乏將才請由尊處酌派學堂出身人員堪勝參謀標統之任者數員來蘇委用○十五日直督袁復電云歌電悉敝處以七千人基礎現己擴充六鎭將才異常缺乏重以台命謹勉選劉都司錫鈞李令金海二員堪勝標統之任王龍章張樹藩二員堪勝參謀之任均學生出身是否卽飭赴蘇希電復○十七日蘇撫復電云删電悉希飭劉都司等四員來蘇應給川資若干請公墊付卽繳○二十日直督袁復電云巧電悉己分行該四員遵照赴蘇（吉） 
[浙撫電覆學部養成師範杭州]  
　　今春浙省組織師範學堂定額三百名尙無成議上月十九日學部分電各督撫請全力注重師範（原電已見前報）浙撫接電後電覆學部如左 
　　學部鑒效電祗悉敭自去臘到浙知浙省尙無師範專校焦急萬分而財計奇窘償欵恊欵日迫追呼斷無興舉之力惟此校不辦興學焉有師資極力圖維暫挪蠶學館發典生息洋六萬元爲建造之費派員赴鄂參酌堂式地己購定赶先開工落成尙需時日其常年經費飭裁敷文等三書院年約萬餘兩每年捐公費一萬兩原擬師範生三百人而開辦常年各費尙有不敷俟開學有期再行奏咨立案實緣限於財力僅能辦此以後籌有的款再照來電擴充諸維亮察敭個（的） 
[日本語言學堂擬設國語科東京]  
　　華人東渡留學諸生概入各所私設日本語言學堂預學語言畧俟習熟方入各專門學堂便私設語言學堂一切設備尙不完全現聞東京外國語言學堂擬開設日本語言一科以便華人畱學之敎習刻正向學部禀請應蒙允准開辦爲期想必不遠云（閏） 
[學生與戈什衝突長沙]  
　　湘撫龐劬帥於本月十二日因公至兵備處回署時行經貢院街有游學預備科學生數人在前途行走戈什叱令讓道學生等謂爾等奴隷何反叱我輩戈什詈之某學生卽向前連批其頰時撫憲乘輿己飛馳而過學生等復相與奔追欲將憲輿攔截道旁居人及前後侍從等均婉詞勸阻劬帥回署以戈什等不應沿途叱人令至該學堂謝罪學堂監督亦將閙事學生申飭一番其事途寢（時） 
[會勘路線穿城軌地浙江]  
　　江墅路線籌議穿城現已决定准由東路穿城卽前報所記商會集議之乙路也繪成開洞穿城軌道圖畧呈送到院奉張撫諭飭杭州府及仁錢二縣會同瑞留守所派之柏統制及樊陸等紳與湯劉二總理并工程師自候潮門以次向北勘至武林門止約計十里及因如何分立車站之處詳細繪圖禀報因須穿城殊關重要當由將罼督撫會銜具奏（的） 
[派員查勘鐵路利弊之原因北京]  
　　商部派司員分往京漢滬寍鐵路查勘利弊已見本報專電兹悉因日前京漢車務委員某條陳鐵路利弊頗中要肯故有些舉動云（同） 
[六續陜西鐵路總局詳議西潼鐵路辦法章程陜西]  
路章八條 
（勘路線）一凡造車道以勘定線路爲工程之始基尤以測繪地圖爲布線之先導查各國每修一路必測繪至三四次始定路線其詳審可知陜西舊日輿圖頗不合路工之用宜於工程師未到之先早爲儲備此間武備學生於路工雖未諳習而輿地已習專門前繪北山車道詳圖最爲合格擬選派此項學生二人來局卽由局添委妥員督同親往東路先將咸臨五十里細加測量逐段繪圖貼説呈送本局察驗一面再擇學生中心細而無習氣者一二人交續派考察委員帶鄂飭赴漢口鐵路周歷詳察其如何布線如何設軌一一訪詢明確逐細記錄報核該學生學業已有根柢再加實驗必能精益求精收事半功倍之效一繪圖以詳盡爲主陜省舊圖頗稱賅備惟每方十里於路工尙不適用查美國造路之圖皆一寸一里最爲精審擬飭委員諭令學生略仿美圖成法展作一方一里先將咸臨距離之五十里分叚詳繪凡在大道及附近之處所有道路之高下彎徑之丈尺以及河渠橋梁村堡鎭市斜坡歧路均須標識分明一一詳記不許遺漏限一月内繪就呈驗至滻灞二橋爲此段最大工程其兩岸之廣狹平陂水性之緩急漲落河底之泥沙深淺尤應留意查訪務得確實情形詳細開摺一併送局備考 
（估工程）一建軌工用浩繁稍一不愼浮濫至不可究詰則估工計費最爲要端今修西潼鐵路苦無精於工程之人非待聘定工程師到此不能將用項核實估計惟一切地價工價及物料之産自陜境者似應先行考察以備臨時取資查從前廣西勘估龍州鐵路工料清摺凡工程所需均已備載無遺擬卽選派委員二三人札發康守際清原摺飭令按照所開除車頭機器購自外洋鋼軌定用鄂廠另行核估外所有田地房墓局棧車廠以及木石薪工等項均令逐一查考明確估計價值實數詳細開摺呈核不許稍涉疏濫至原摺内有開山鑿石等費西潼一帶均係坦途不須列此應併由委員體察情形酌量删减　 
[京城不另設管理膏捐大臣北京]  
　　日前柯逢時奏辦八省膏捐當時曾奏請在京城另派重臣管理現因土藥統税旣由財政處户部核辦若另派重臣管理轉未免事出兩歧昨政務處已奏明柯逢時所請在京城另派重臣管理膏捐一節應毋庸議奉旨依議（吕） 
[調查郵政局内容情形京師]  
　　中國郵政日見推廣商民稱便兹經總税務司查明三十一年與三十年比較細數如下計三十年郵局一千三百餘處信件六千五百萬件包裹七十七黄個匯票五十萬兩進欵四十萬両三十一年郵局一千六百餘處信件七千六百萬件包裹一百餘萬個匯票八十三萬両進欵六十萬兩（閏） 
 
 

Page 4

 
 
[湖南水災四誌長沙]  
　　湘省此次大水爲災迭誌前報兹悉水勢至初九日下午始稍停息次日漸退十一日又漲二三寸十二十三等日消退甚緩十五日以後退勢較速大小西門一帶己經退出城門聞此次倒塌屋宇不可勝計壓斃及溺斃人口除隨時撈獲不計外省城上游之易家灣核至十五日止經救生船撈起浮屍六七千具下游廻水灣撈起二三千具該兩處苦無棺木一時無從購辦其餘各處撈獲之屍及未經撈獲順流而下者尙不計其數方其盛漲時沿河屋宇大半淹没過頂形跡杳然距省六十里之靖港口市面全行淹没凡舟行經過幾不知該處向有市面也者省城官紳商富助欵振災者約有數起錢業公所福祿宫集貲施濟約費數千金商務總會刊發捐册分途勸募已集多金日本商人亦公助洋元百枚交長善两縣代賑善後局則飭發首府两縣倉榖碾米平糶各大憲己先後派委劉司馬鐵秦參軍家駿等四員赴湘陰一帶查勘蔣大令廷珍方大令兆霖赴湘潭縣查勘王大令國珍張大令汝明赴衡山縣查勘一俟禀覆到案當由撫憲龐劬帥彚案奏請設法振濟以拯災黎而全生命云（時） 
[輪船汽管炸裂被沉湖南]  
　　湘省起鳳輪船係湘潭邑紳唐子中觀察集股在上海訂購於今年二月開行來湘原係由長沙專走湘潭旋以速率較遲一日不能往返遂改由湘潭專行株洲本月十二日開至半途因火力過度未及提防汽管忽然炸裂竟至登時沈没聞所有搭客及該管理並一切水手執役約共二百餘人同時遇害（時） 
[滬道上督撫憲禀]  
　　（爲請速開辦北市工程設局派巡事）敬禀者竊職道前以上寳兩縣交界之處租界外北四川路地方工部局有編釘門牌設巡收捐情事當經照會租界領袖轉飭工部局撤回以清界限並將辦理情形禀陳憲鑒在案迄今未准租界領袖復文而工部局又在海寗路租界外之天葆里南林里両處紡訂門牌傳言欲收巡捕捐該處居民深爲詫異查租界内各項捐欵均由工部局收取不允中國設局否則以違章論今乃於租界外釘立門牌希圖抽捐商阻不理益復侵越殊出情理之外似此情形惟有赶緊開辦北市工程設局派巡以冀挽回補救除先由電馳陳外請飭徐遣從速回滬商辦一面再照會領袖比總薜福德理論外合肅禀報仰祈俯賜察核（南） 
[滬道照會領袖比總領事文]  
　　（爲請撤除越界釘牌收捐事）照得日前本道訪聞上寶両縣交界之處租界外四川路地方有工部局編釘門牌設巡收捐情事飭據上海縣汪令寳山縣王令會同查明屬實繪圖禀復當以租界之外向章工部局不能收捐况結一團坐落寳山該縣本非通商口岸從前暫准洋商租地原係約外通融該處房屋工部局更無釘牌收捐之理照請轉飭工部局迅將巡捕門牌一律撤回以清界限而符定章在案迄今未准照復詎近日工部局又在海寕路租界外之天葆里南林里兩處編釘門牌傳言欲收巡捕捐該處居民深爲詫異查租界内各項捐欵均由工部局收取不允中國設局否則以違章論今乃於租界外釘立門牌希圖抽捐越界侵權珠出情理之外豈文明之國所應出此用再備文照會貴領袖總領事請煩查照先今來文迅速飭令一律撤除以符定章而昭允洽并希見復足紉公誼望速施行（南） 
[滬道照會日斯巴尼亞領事文]  
（爲華人入籍事） 
　　照得中國不肖民人屢有因事没人貴國籍情事經袁前升道曁本道先後商請註銷並請以後勿准下等華人入籍在案蓋以中國安分良民身家財産例得受國家保護斷無輕去其國之理而在貴署呈請入籍者非已有事得咎於本國卽爲欲求倚恃而妄干非分之人在中國有此頑民旣於治權多所窒碍而在貴國未經詳察輕許入籍於名譽亦有所損用再下辭煩瑣備文照請貴正領事請煩查照先今來文將以前入籍華民一律註銷册檔並以後永除華人人籍之例彼此交益足紉睦誼云云（南） 
[俄國執政大臣俯順輿情]  
　　二十三日倫教路透電云俄國各部院大臣議政會亦表明願釋放國事紀惟欲令國民院乘機昌言之當國民院辯論如何答覆俄皇諭旨時衆皆大聲族呼力主懲辦與聞捕拿無辜之官長並攻擊國家議政會 
[日本林子爵將簡任外部之消息]  
　　二十三日東京電云日本首相西園寺侯爵今早與林董子爵會晤長設至該子爵簡充外務省大臣一節尙未大定 
[俄國國民院之政見]  
　　二十三倫敦電云俄國國民院答覆俄皇之詔敕擬將潠值法制呈請俄皇訓示巖劾官長濫用砲火兵力之罪聲稱非各部院大臣能以民生之休戚及國家政法全行修攺後各處不能安靖復力請删除國民院行政機之限制革除皇族之議政會 
[日本改良鐵路軌道]  
　　東報云日本自定議將鐵路歸國家收購管理後又謙將軌道放寛漢城　山鐵路現已照此建築 
[日本創立調和宗敎會]  
　　東報云日本東京現立一會以調和各敎之信徒爲宗旨譯字林報 
[俄國國民渴望大赦國事犯]  
　　廿四日倫敦電云俄國國民奏陳俄皇謂通國渴望國事犯大赦得邀恩准萬難辭絶延緩其措詞多强梗語 
[英國婚娶條件]  
　　二十四日倫敦電云英國上議院第二次宣讀殖民地婚娶條件該條件載明英國殖地民人續娶亡妻之姊妹于律法並不違背 
[英日銀行成立]  
　　二十四日倫敦電云英日銀行發起辭業已刊布該行資本共英金二兆磅現僅有一半尙未招集 
[德俄兩君相見之説失實]  
　　二十三日栢林電云德皇聲明彼與俄皇於西五月杪會晤之説實屬不確 
[德國斐洲屬地叛酋受擒]  
　　二十三日栢林電云德國西南斐洲屬地之叛酋前次逃往英屬境内巳爲開普地方警兵捕獲解往俄蘭支河之烏平吞地方 
[德國簡放阿比西亞公使]  
　　二十三日栢林電云德國派駐斐洲阿比西亞國之公使高次君己行抵該國京城譯文匯報 
[記謝極東時論]  
　大阪市東區今橋新出一極東時論篇中所載極東經濟湖海彚言人物月且法律要義衞生叢談育英瑣談紅燈夜雨文藝評論商界紀要等類均材料豐富趣味圓美眞近今特出之好雜誌也昨承遺贈一號兩號書此誌謝（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本留學生姚明德上瑞觀察書]  
　　敬肅者竊學和留學海外睠戀家鄉祗悉大人榮任斯邦不獨蘇松太士子額手相慶卽在留學日本者亦莫不欣喜過望近閲上海各報載大人告學商兩界文拜讀三復不忍釋手仰見大人下車以來設施仁政整飭地方則大德之昭昭在人目耳固己婦孺稱頌中外同欽無俟學生贅頌焉學生自去年拂衣渡東海將視察日本所以爲治且强者取以爲吾國法入其疆則見其士競於學兵嫻於伍農服於疇工居於肆商賈安於市井然莫敢紊帖然莫敢不服推其源皆於敎育普及法律完備所致竊謂今日蘇松太三屬所以自强之道其所應興應辦之事不一而定足而尤急者約有四大端如己興辦者急求擴充益求進步未興辦者急宜組織加意經營請得而備言之 
　　一曰速成師範欲輸他國文明先振本國敎育此爲世界自强之普通例今蘇松太三屬亦競立學堂矣然以上海一隅而論人民有四百萬之多僅有龍門師範及第一第二第三之四速成師範此外雖有各處民立之中小學堂决不能普及敎育故帥範甚急也上海地方公費派赴日本留學師範者僅有賈豐臻袁希洛二生以之分布上海合邑猶投二石子於洪流中其影響直無幾耳請挑選有道德學問者令地方官籌費資送來東學習速成師範及高等師範俟畢業歸國充當敎習凡師範裁植多者敎育必能普及日本每一學堂能容學生三四千人其故何耶學生分爲幾班或清晨班或上午班或下午班或傍晚班或夜班總之課堂中無空時校室不嫌其寡矣中國仿此辦法則受敎育者益多而校舍又可減省此求普及敎育辦法之一端也 
　　二曰學科一請通飭各屬師範學堂添加法學通論之學科一請各學校學科中注重倫理學 
　　法律學日本有六大學學科盡以法律爲主中學有法制科目小學以法律編入課本中故國民之行爲不出於法律之範圍而法律學者强欲人以就於正所以補道德不及之規則也吾中國學笠中亦宜添此法律學夫國民普通敎育上設法學通論之學科近世文明諸國所公認也其在法國則加常用法規一科於普通學其他諸國大都於普通學中列法律概要一科西諺曰吾人生活於法律動作於法律存在於法律故今日無論何國莫不以普及法律智識爲要雖研究法律之細目不可不讓諸專門學者而通曉法學之大綱則普通國民之義務猶如吾人之生活不可不知空氣之必要也 
　　倫理學日本學校學科中以倫理爲主倫理者猶樹木之根本枝葉花實之所從出也培根者培其枝葉所從出之根非以枝葉花實爲根而培之也蓋倫理者爲人之本道德之原法律之輔也故中小學科目中宜注重倫理一科 
　　三曰警察警察者憲法之種類司法行政之作用地方自法之基礎也日本百年前無警察名目至德川時代漸言警察然猶未有定名行政機關亦無所警屬迨學生自歐美返國警察之制遂知所講求矣松井茂氏謂但有形式而無實在不足言警察韙哉言乎今中國所辦警察但有形式而無實在不知日本辦警察者必由中學堂卒業後習過警察學方爲合格而當巡　等名目者必由小學堂卒業後習過警察法律大要及警察實務三個月試騐及格方可充當近聞上海總工程局己設警察學堂如所請敎習不由警察專門學堂出身者所招學生不由小學堂畢業者可决其必無實效故求進步必先遣生東渡學習警察或將日本留學生中確係在警察學堂畢業領有卒業文憑者聘充敎習且辦警察必先委之以權限不畀以權則國家所發之命令等於具文無以收法律制裁之效果且不足以審察國民之程度國民之程度低則警察之權宜重所謂干涉主義也未完 
[運司整頓學務揚州]  
　　趙都轉昨日發出牌示一道略日本司改立初等小學八區原爲提倡學務起見乃訪聞各生父兄族長多有以子弟入堂肄習爲絶賣五年之語夫五年畢業亦係定章家長先作此言子弟安能精進縱欲另學他業亦應先習此普通似此情形殊負本司斯望兹定自本月念三日起各生按照派定日期隨同父兄家長及保人等至本堂委員處親塡保証願書如是期不到立卽開除聽其另學他業所有塡寫証書日期俟派定另示先此通知（詳） 
[示令攺良私塾寗波]  
　　近敎育會員赴鄰縣報告以城鄉各私塾未經改良者不少故高子勛大令昨特出示曉諭各私塾敎師急宜力求改良研究新法如有敎育會調查員前來務須導觀各塾考察課程（具） 
[設立鎭海商會寗波]  
　　鎭海商會同上邑中王予堂鄭贊臣徐坤久倡辦借城東地藏殿爲會所公舉鄭爲總理陳晴川協理（也） 
[派員招練馬隊蘇州]  
　　蘇撫以蘇省編練新軍添練馬隊一隊所有馬匹已由米管帶購到應卽派員招募現已札派陸師畢業生吳樹昌充當馬隊督隊官將備畢業生李世珍充當馬隊排長飭令前赴清淮一帶擇其年力强壯者招募足數帶令來蘇編隊訓練其學制餉章應飭督練公所兵備敎練處各總辦酌議核奪（永） 
[徵兵習操松江]  
　　華婁徵兵現均遷入普照寺人給口糧一角初定二十二日啓行赴省刻因徵兵正官阮君伯陶晉省未旋故需改期連日午後由副兵官鄧君率仝各兵就曠地演習步伐（酒） 
[蘇州官事]  
　　江藩司以候補知州江朝銘請補高郵州知州缺並以卽用知縣陳仕揚請補桃源縣知縣缺又准補高淳縣馬枚調署東台縣知縣等情詳奉江督蘇撫會同分别具奏（永） 
[杭州官事]  
　　浙省本年春季各貢品委撫轅巡捕魏成章領　采辦兹已備齊呈騐尅日卽當派員　解入都○德清敎諭俞戴清因病出缺委優貢江靑署理○金華縣毓彬因案撤任念二百交卸篆務由蘭谿縣蘇錦霞兼署○玉泉塲大使華心嶽三江塲大使程興棨均禀辭赴任○大嵩場大使趙恩纓被商民上控委派徐鹺 
 
 

Page 10

 
 
 [H第十版 
尹前往稽查（的） 
[杭州軍事]  
　　省防統領李益智奉委兼辦參謀處提調○候補都司汪濬禀奉督練處委充士官研究所義務講官宣講戰衛學○武備學生項　漸派赴叅謀處差遣○湖北武備生盧鎧奉調來浙禀到○錢江水師統領蔡福謙禀奉交卸○精勝軍奉調來省由省防統領李益智兼帶現以王慶麟所帶之中旗各軍士一律裁撤遣回原籍（的） 
[接統營務廣州]  
　　上年惠州屬海陸豐一帶匪徒滋閙大吏委孫國乾軍門統帶常備軍三營前往剿辦地方得卽安靜現孫軍門己委署潮州鎭所遺營務以遊擊胡令宣接統（兹） 
[租界創設水電漢口]  
　　漢口官商創興水電一事早所聞祗因經費不足遲遲未辦兹某洋商捷足先登在外洋購就水機器在租界試辦不及華界以分界限想開辦之期當在指顧間矣（亦） 
[電局第二次提議德律風辦法鎭江]  
　　各處德律風經督辦電政大臣袁宫保奏請概歸電局辦理鎭江爲通商大埠衙署營局學堂會所日見增多若無德律風傳遞消息頗苦不靈電報委員陸通判長康於去歲卽擬開辦關道陶觀察到任陸委員又屢次請示德律風辦法觀察飭卽邀集官紳商三界先行提議俟稍有端倪再爲具禀電政大臣核准以便實行（巧） 
[禀請弛禁山礦寗波]  
　　鄞邑西南鄉三十九都六圖地方山礦前有某商設局開採該處民人託稱有碍風水禀准封禁現有王嘉謨等糾股設立公司在府署具禀請就鶴官塲地方之山先行開採呈請弛禁甯府喻府批示略謂此山前因民人皆云有碍風水業已封禁在案兹據禀請以興利起見究竟有無關碍仰鄞縣會同商務總會紳董會議禀覆核示（親） 
[請免柴捐不准寗波]  
　　鄞慈二邑柴商戴金才等日前在府署具禀呈請豁免松柴捐項已紀前報兹得批示云山貨抽捐行之已久松柴事同一律自應遵章完納且值此整頓榷政之際所請豁免之處着不准行（親） 
[鐵路認股數目寗波]  
　　浙省鐵路招股事宜現山鄞縣尊遵集闔郡紳富復至商會開議聞各紳富已定認十萬元（具） 
[募捐修街决議揚州]  
　　揚城修理街道江甘兩邑宰迭次會紳籌商昨已議决官不過問由各董向木街店户募捐以充本街經費刻已開具各董銜名由地方官給諭開辦一面令各該坊保於十八日起鳴鑼肩示三日傳知各鋪户知照（詳） 
[婁令請假松江]  
　　婁縣屈吉士大令近因沾染小恙詣府署禀請給假三個月靜心調理戚太守准之另委府署發審委員沈聯棣明府棠暫行代理二十二日已接篆矣（歌） 
[劇盜正法寗波]  
　　搶刦慈豁縣屬祝家渡袁姓案内盜夥周唔𠮨一人前經甬府喻太守覆審申詳在案昨奉到臬憲釘封文飭卽就地正法二十二日已捆赴南門外明正典刑（具） 
[汛弁獲解盜夥松江]  
　　陳家行陳姓被盜先經華亭縣壯捕擒獲小麻吊張少琴一名續經泗涇汛劉把戎於本月二十二日在蘇州偵獲吳三和一名親解來郡（酒） 
[來函]  
　　奉天來電吕尙書盛宫保諸公鈞鑒舊金山僑寓華民被灾堪憫兹撥洋一萬元聊助賑恤已滙交上海道轉交請先入册爲感巽養天津來電議商約大臣吕部堂鈞鑒公電祗悉遵卽商同毛署藩司省津司道各湊籌五千共一萬金託大學堂敎習丁家立君回國之便帶往美京散放舊金山被灾華僑謹聞陸嘉榖蔡紹基周學熙叩禀個 
[救急功崇]  
　　昨蒙本埠義善源莊助振洋一百元公愼洋五十元李沈氏求病速愈洋五十元　涇奚敬彰洋十元王文鎔交來求病速愈人洋十元生意順遂平安人洋廿元隠名氏求先考冥福祥十二元隠名氏求生意茂盛洋十七元隠名氏洋一元豐泰恆洋二元無名氏銅洋一元當厄之施有裨匪淺竊以湘省此次蛟洪陡發蔓延四府之廣被灾之重待振之殷迥非尋常灾歉可比務望諸大善長勿灰鋭志勉圖補救於以盡義務而拯溝瘠無任吩切禱切之至上海六馬路仁濟善堂董事嚴信厚陳作霖曾鑄朱佩珍焦發昱施則敬張韋承等謹誌 
[上海絲業會館施子英經收舊金山賑捐第一批另登清單]  
　　四月初四日許友貽洋四元○初五日無名氏完願由沈淇泉先生來洋三百元周留記求母病速愈由永益經租賑房來洋一百元任引記由同福莊來洋一百元周記無名氏各一元○初六日中外日報舘經募第一批洋作百廿四元規元二千四百十兩零二錢五分思補過子求病危轉機由大章綢莊來洋二百元又求大患省悟洋二百元○初八日周仕沅子懋德懋功懋昭龍洋十元○初九日顧企記洋一百元晉源二元恊源一元福源龍洋一元胡源泰十角恆盛五角○初十日懴紅洋一百五十元陳頌平求病速愈洋一百元梁溪福泰莊不書名由福康莊來洋五十元○十一日林子松洋廿元雲間王雪記三元○十二日謝門王氏求病速愈洋二元○十四日馬補之先生募顧全記洋二百元雲間臥子四十元周記二元○十五日金陵棉力子龍洋十元南京求身家安康八並求兒孫健旺人安徽龍洋六元銅洋二元求添孫人龍洋二元安徽龍洋二元○十七日宋選記由春源馥綢莊來洋五十元○十八日杭州恊德堂經募由餘大莊來洋六百元鄧桂森甘元李槐卿十元雲間張寄齋爲兒宗燾造福洋三十元無名氏銅洋四十五元○十九日鑑記洋十元鼎豐烟號銅小洋十七角以上共收洋三千一百甘元規元二千四百十两二錢五分龍洋廿三元安徽龍洋八元小洋十五角銅大洋四十五元銅小洋十七角如數解交商會 
[上海北市絲業會館籌賑公所施子英經收各處水災賑捐乙巳年十二月初一至三十日第一百七十二次清單]  
　　初一日蘇州盧少棠先生經募一二批洋二千七百五十六元小洋六百角錢四千文規元三十六两五錢五仁乾求一路平安洋十元○初二日周仕沅子懋德懋功懋昭龍洋十元揚蘭坡銅洋三元○初四日松江三槐堂王因兄病愈還願洋十元○寗波督銷局陸幼吟爲公郎湯餅承諸親友贈禮列後張莘圃古金紫金冠一頂古金百鎖練條一副古金手鐲一雙王良甫白銀手鎖練條重五錢六分徐嘉生沈筠軒吳琴軒古金鐲一對古金鈴一對白銀鎖練一付古金字四個古金佛三尊陳保卿潘子安白銀鎖練一付沈幼石沈來之沈榮生古金八仙一堂古金鐲白銀鐲各一雙法藍字四個趙芝眉白銀手鎖練一把古金帽牌一塊古金掛牌一面李承蓮古金羅漢一堂古金佛一尊王可均古金八仙一堂古金佛一尊法藍鈴一對字四個沈韶庭古金羅漢一堂古金佛一尊古金空心鐲一雙孩帽一頂吳杏莊孩帽二頂葉繼仁薛子培陳爾勤章小耕張邦相江子堅董固安鈕梓清八户各洋二元湯芸洲沈之樵許松齋沈愼軒薛効馮家蘭言合四元蔡文治陸厚齋陳順泰張德興王德鈿胡幼安王孝林七户各一元施悦豐岑金德各半元共廿八户連物件欵合洋五十元○初五日存心子洋六元寗波督銷局陸幼吟爲公郎湯餅禮物務助高　琴沈同甫白銀絲鐲一雙重七錢七分又沈吉茹白銀絲鐲一雙重三錢二 
 
 

Page 11

 
 
户合洋一元六角平湖葛修本堂新棉衣褲十套○初六日松江永和泰阮麗江洋由新泰木行來洋一千元阜陽縣劉漱琴大令由同福莊來洋一千元○初八日田彭年洋廿元○初九日馬友培洋四元○初十日公記龍洋五元祥豐莊銅洋十元○十一日安氏洋一元周記小洋十角○十三源餘惇和各銅洋二元五角○十六日毛經　爲母七旬大慶蒙親友賜儀並謝筵移助由餘大莊來洋一百元○十七日唐雋臣爲太夫人六旬壽筵移助洋二百元泰押瓚北洋龍洋十元庽蘭　隠名氏英洋十元平江閨女黄順境十元揚州戴文　爲女患乳症求速愈二元○十八日無名氏銅洋一元○十九日寗波督銷局陸幼吟爲公郎湯餅以諸位親戚禮　移助洋八元四角又薛子培四元以朱秉齋六角○高郵丁玉軒募退省堂求小　子長生福祿洋十元無名氏求合家平安五元消災二元吳慶普錢一百八十二文○二十二日鎭江清記號代承志記規銀二百兩南京章洪源求保客外人貨平安洋四十元孫少甫十二元揚州隠名氏龍洋十元姚伯欣姚陳氏補十一月份英洋二元姚伯欣補十一月份一元姚伯欣姚陳氏二元○江西河口鎭勉力子募蔚長厚無名氏各洋四元二美有心無力人同昌長發何少丞濚吉行童鴻賓德蔭堂晏炳榮天成行吳同豐十一户各二元同康鄭舜臣勉力子三户各一元○二十三日蘇州救生善　募無名氏啓秀堂各龍洋十元無名氏龍洋五元潘程氏銅洋八元○二十五日無名氏銅洋一元○二十六日西昌還願氏洋九元○二十八日華亭阮志剛求病速愈洋三十元○二十九日會丈租地局同人節省年例公宴筵資洋二十元○三十日無名氏洋八元○十二月份共收規元二百三十六兩五錢洋五千三百六十七元扯七二五八七五合元三千八百九十五两七錢七分一釐龍洋五十元北龍洋十元扯七一八合元四十三两零八分小洋六百二十六角扯六七五合元四十二兩二錢五分五釐錢四千一百八十二文一四合元二兩八錢七分一釐以上共收規元四千二百二十两零四錢七分七厘銅洋念八元棉衣褲隨解訖連前共收規元五十一萬四千九百十八两五錢九分五釐銅洋四千一百三十四元七角鍍金押發一枝珠墜二個小珠一粒砂錢十六千四百文廢銅當十三十五個 
[今日尙有各省新聞及本埠新聞均列入第三張閲者注意]  
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海華商體操會章程]  
　　嘗考泰西列邦無論士商均諳　操兵學可商人盡知兵殊足令人　　本埠華　身家財産多於西人奚啻倍蓰乃去冬暴動西謂雖有團練僅　防衛華人類皆束手良由平日漫不講究有倚賴之性情無軍人之資　耻孰甚焉同人有　於此特集同志興　　操先習普通期以三月强我筋骨振我精神三月後再行續習兵操凡入會者惟循良之友方與是選務期始終不懈達其目的本會社實有厚望焉謹擬章程三十四則開列左方 
一本會社借商餘之暇練習　操以健身衛生尙武强種爲宗旨 
一本會社定名曰華商　操會社 
一本會社操　在會審公署之北上寳交界之區係丁王盧虞四君公司之産慨借與會　爲操塲 
一本會社現定高陽里ＥＥ四門號牌爲辦事所 
一本會社操友之額現定二百四十名 
一本會社招收靑年商人爲會友每日排班體操報名時須由行號盖章擔保其不在商界者一概不收以符名實 
一本會社體操以三個月爲期 
一本會社正副會社長各一人現由發起人公舉虞洽卿先生爲正會長袁恆之先生爲副會長　管振興操務釐訂章程　率全體操友總理理赌用人遇事代表全體直接官董主持敎員去留各事如有要公彼此互相代理 
一本會社定僵計員西人現己公舉樓心如先生胡寄梅先生爲會計員專管經理度　　稽經　收儲銀錢　陳規則各事彼此和衷商辦互相代理 
一本會社　監察員四人現己公舉李雲書先生顧企韓先生葉子衡先生邵琴濤先生爲監察員專管督率體操管理健身事務察弊規過　留操友彼此輪流到塲監同操　如有要　可請會員代表 
一本會　正副會長排舉祝蘭舫先生袁聯清先生爲評議員專决會中應行事宜及斟酌損益以　大會社日漸發達地步 
一本會社大已公舉鄭錦峰先生爲會計員四本會社事務紛繁擬添設理事員一位擔　　務是現由正副會長推舉爲理事員專管會中一切庶務所有本會社司事　其指揮 
一本會社正副會長推舉朱仲賓先生爲幹事員管理操塲一切事務應備應添各物隨時　敎員商酌條陳于會社長處 
一本會社正副會長推舉陳伯剛先生爲書記員專定一切文函章程槁件抄送會社長核定發行所有本會社書議歸其節制批揮 
一本會社雇用司事一人專管一切支應購備物件及啓承來往各事致送月薪歸理事員　遣書識一人專管註册報言通信繕寫文件一切筆墨等件致送月薪歸書記員差遣又雇用司閽两名專管操塲門户以昭愼重 
一本會社聘請　操敎習四位委以義務願意報効不支束修本會社請爲賛成助資員外由本會社酌送車敬 
一本會社操帽衣　均用洋靑斜紋布其帽章係用白銅製成嵌印本國商旗以示標識 
一本會社如遇要事由社長令書記　通信各社員定期會議决行 
一本會社開支欵項如在十元以上者須由理事員送會計員蓋印支領十元以下者逕由理事員盖印照給 
一本會社發起　及贊成助資員各　助經費洋三百元交存崇餘莊生息以便應用倘蒙諸紳商見義勇爲有意賛成慨助經費請逕交崇餘莊代收當給收條爲憑名爲賛成助資員卽有担荷董理本會社之責任 
一本會社所借之地旣荷丁王盧虞四君概假足見好義然本會社應酌量作爲租借其租資常收入會社卽請丁王盧虞四君爲賛成助資員 
一本會社操友除到操塲外平時不准任意穿著操衣以示愼重查有以上情弊先由會社中記過如有穿著操衣滋生事端及閒遊者本會社當咨照監察員開除其名一本會會員會友遇有婚喪喜慶先行咨照本會社理事員轉告各會員會友一體同伸賀弔　到爲重饋賻可免倘本有交誼不在此例　 
一本會社添馬隊已舉葉子衡先生周純卿先生两位董理其事俟兵操完備卽可會同操演凡需經費　力能　　　斧外其餘由水　　助以一半經費試辦三月一本會社事屬義舉又關公益一俟操法完備理合禀請商部曁各當道核准立案以資鼓勵 
一本本社會長曁辦事人員一年一　預于一月前投票選舉 
一會友每月認經費洋二元三個月一繳該經費彚觧崇餘莊收儲以資公用 
一一友齒自十六歲起至四十五歲爲合格如幼稚力弱老邁氣衰以及有病吸食洋烟者概不收錄 
一初習　操一以勤奮爲主每日　操六點半鐘到七點鐘開操八點鐘爲度夕操五點鐘到五點半鐘開操六點半鐘爲度禮拜日晨八點鐘早夕两班曾操以資聯合一到隊操演均宜恪遵敎法不得嬉笑怠玩以昭整肅違者記過每禮拜報告一次一凡操塲一切條規號令由敎習逐　宣布凡屬操友均砃一　遵守 
一所有發起人及辦事人如願意與操當列于後隊予以特别資格並不計論功過一本會社備有　　單各社友如有要事或别故及疾病不能　塲習操者須于單内塡明盖章簽字送至本會社書記員處登册倘臨操不到卽屬有意規避如果屬實卽行記過　儆効尤 
一本會社操塲内特盖極大草棚庶可晴雨無間另設屋字數椽爲社中諸君憩息之所 
一所擬各　務祈恪遵辦理期有成効一俟　操期滿續習兵操當添訂規則力求美備會社諸君如有高見不妨一抒宏議藉匡不逮幸甚　甚（南） 
[滬城官事]  
　　駐漢湖南滙兑局員張蘭靑明府惟馨雲南人由漢口來又湖南官錢局兼釐金總局收支事宜沈士登太守瀛江蘇吳縣人由湖南來均住天保棧又隨辦商約浙江候補知縣周明府世颺嘉定人到申住南市紗捐局又截取直隷州知州崔直刺鴻翥等昨均因公到道禀見○廣東試用縣丞張二尹恩壽由浙來申到道禀呈杭州府公文一件○貨捐局總辦鐵松岩太守林昨日因公赴蘇禀見各大憲到道禀辭（合） 
[慶賀日斯國皇誕辰]  
　　昨爲日斯巴尼亞國皇誕辰午刻滬道瑞辛儒觀察偕公廨讞員關司馬循例同赴領事　慶賀（力） 
[義務學校定期開運動會]  
　　上海羣學會附屬義務小學定於閏四月初五日下午會同滬學會商學會兩義務學校開運動會於小南門内白糧倉場惟如遇天雨則須延至晴日云（語） 
[務本女塾定期開運動會]  
　　西門外生生里務本女塾及幼雅舍擇於四月二十六日開春季運動會天雨攺期二十八日（順） 
[蘇撫札飭嚴拿局騙]  
　　滬道瑞觀察接奉蘇撫札文略謂上海五方雜處良莠不齊流氓甲於他處然尙形迹顯露易於拿究惟有等鮮衣華服混迹秦樓楚館之人外觀頗似富商巨賈不知實係巨騙其術甚工專以誘賭騙財爲事設局妓寮或洋房之内名爲翻天印倒脱靴較之流氓拆梢其害更大若不嚴拿懲辦無以安行旅而儆刁風本部院稔悉其情務欲痛除其惡爲此札飭查拿嚴辦等因觀察奉札之下當卽遵照辦理矣（宜）　 
[道批二則]  
　　滬道瑞觀察昨日發出批示兩道錄下職商汪文紹禀批現據續呈敎科書三種如果實無勦襲雷同情弊應卽專結聲明聽候照案給示不得混稱單呈各書以昭核實至另單開列書目不下二十餘種將來陸續出版孰爲有用孰爲無裨仍應隨時呈候察核辦理所請照單立案給示之處碍難准行兹將書單原結一併擲還着換具妥結送道再行核辦可也王董氏禀批此案未將承造據及公堂原判抄呈無憑察核仰會審委員查明錄案具詳以便核奪保結粘發（嚴） 
[禀請續撥河工經費]  
　　本邑護城河經董事禀准開挖現因經費尙屬不敷由董姚君具禀滬道請再撥錢一千千文奉瑞觀察批允先撥五百千文並將用欵明白開呈察核（嚴） 
[美租界火警]  
　　昨晨一點餘鐘美租界西華德路東桂芳弄一百二十四號門牌某洋貨棧失愼延燒隣右計燬房屋四幢（似） 
[訛詐發縣]  
　　前日午後有惡丐曹阿寶卽癩皮阿寳將銀簪至小南門外恊昌押店求質爲櫃夥試看損壞以致口角扭毆曹反將頭顱劃傷血淋不止與店主張香蘭互扭至念三七鋪局員飭令投縣控告忽有江北流氓湯羣等多人將張等軋至茶館訛詐洋十元而散昨經道轅某偵探查悉將湯及張一併拘獲押送道轅奉瑞觀察發縣核辦（尺） 
 
 

Page 18

 
 
[警察行凶毆人]  
　大南門内王紳家於念三早六點鐘時有鄉人某甲將糞担挑出被警察南局巡士警見喝阻某甲答以此時出糞並未違章巡士怒其駁辯將棒向甲亂擊甲大聲呼救經該紳家轎夫某乙家丁某丙出爲解勸巡士不問情由將甲乙丙三人一併毆擊旋因觀者愈聚愈多始得釋手甲等告知王紳將情函告局員並不答覆王紳大怒翌日因將甲乙丙三人送縣求請騐究嗣經局員挽人至縣聲稱已將巡士斥革禀求免究大令准之（宜） 
[馬車碾斃小孩]  
　　前日旁晚時九江路紹興人陳小根之馬車行經北海路適有十歲餘之男孩從馬前行過收韁不迭碰倒於地輸從孩首碾過致受重傷由七百十二號華捕卽將馬車拘住連同受傷之孩一併解入捕房捕頭將孩送至仁濟醫院療治無如傷痕過重當晚卽斃昨晨飭地保投報上海縣請騐一面將該馬夫陳小根解送公廨請究關司馬以案旣報縣着將陳不根帶回捕房俟騐屍後核奪午後一點鐘上海縣汪大令蒞院騐得實因碾破頭顱致死時有屍屬鈕眞如投案禀稱死者係小的之姪年十二歲慘遭不測求請伸冤大令着將屍自行棺殮靜候核辦（命） 
[大令驗屍]  
　　前日楊樹浦東浦灘隨潮氽來無名男屍一具當由五十九圖地保撈起報請上海縣相騐縣尊騐得委係落河身死查無家屬飭保報堂棺殮發壇召認（似） 
[禀請移提窩贜]  
　　浦東及滬北各洋棧時有失竊由各洋商禀明税務司照會道憲札飭浦東總巡局及總工程局派捕查緝兹經美界包探查有南市平安街毛富郎吳巧生專收竊贜禀明捕頭派探黄鶴齡等持片投總工程局禀請移提總董准之（尺） 
[禀究圖姦流氓]  
　　南市靑龍橋羅姓茶館主之女艷珠被流氓砌街福生卽小豆腐糾同鐵廠小弟打鐵阿大燭根等四人乘女之父母外出深夜掩入圖姦大聲呼救衆鄰聞聲到來若輩均升屋而逸事後報明念三七鋪巡局拘拿未獲兹聞各流氓仍匿於近處衆鄰不平昨已聯名具禀請空矣（尺） 
[聯名禀控虐媳]  
　　法租界得善里劉某前將葉阿才所生之二歲女孩爲螟蛉女劉妻時肆凌虐鄰人咸抱不平昨日通知葉姓聯名具控法廨請究（臨） 
[出示召認屍棺　]  
　　四月初六日念七圖地保徐子良偕戚阿毛到縣報稱二房東陳姚氏向房客石匠徐順興索欠口角吞烟致斃一案經縣尊汪大令往騐後陳姚氏棺木無人具領迄今日久大令故飭出示召認畧謂如有屍屬准卽來案禀領云（事） 
[撈獲西屍]  
　　二十四日文滙報云今早法國巡捕在徐家滙左近浜内查護一西人屍身旋移至騐尸塲由捕房檢視該屍身非日本人卽瑪尼瑪人惟是否因病而死或爲人謀斃不無可疑 
[上海縣案]  
　　顧新全喊控寡媳被蔡俊卿糾黨刦去併打毁門窗等物求請提究前晚經汪大令研訊顧供育子二人長子己故孀媳在家守節今被著名流氓蔡俊卿糾合同黨强行搶去並將門窗雜物搗毁無遺求請究辦大令判候提案訊究○總工程局函解莊新根到縣亦奉提訊莊供門首擺有樹柴巡士囑令移進因子年幼乏力搬運稍遲巡士指爲　章遂將小的拘至局中委員　以小的出言挺　移送至案求恩寛宥大令以莊目無官長喝責手心五十下交保開釋○卜德善控皮鎭江人紀春岩將　髮妻誘匿伊弟小老虎處大令准詞於前日將小老虎提案嚴訊小老虎供年十六歲在　薄店習業長兄春岩向在虹口鐵廠作工三日初曾喚小的至浦東車送鋪程　云　得一女擬欲遷往　州居住以後未曾會面求鑒大令察得小老虎年幼决不　兄同謀　卽開釋著卜目行訪　覆核○兇犯王阿福曾經大令訊供釘鐐收禁在案兹又　訊仍無實供判候再究（宜） 
[總工程局紀案]  
　　前日旁晚總工程局副裁判官陳良玉叅軍查見老擺渡永泰樹行門前堆放木植甚多諭飭搬進不服當飭所丁拘行主莊新耕到局反敢吃哮叅軍大怒備函送縣究辦○高巷頭和順猪作主王俊發被惡棍　錫樓糾同宋春和等曰之拆梢由王妻控局飭探拘施朱到局由正裁判孫耳山明府提訊王供被施等多人軋至茗馨園茶館詐洋　元未付施朱同供實因到王作内喊伊夥阿生摇會被王斥詈故而口角明府判各戒　二百下具不敢滋閙結押交妥保○向爲銅錫業之陳阿美扭同業張阿香到總工程局禀稱去年九張勒令小的之夥阿寳入行併被詐去洋銀曾投縣署控究未獲今日路遇扭案求究明底著投縣歸案訊斷（尺） 
[會訊圖賴票銀案]  
　　美商通裕洋人控華人曹根仙圖賴期票銀兩請追一案經關司馬　准照會飭差查傳訂於前日午後會同美白　領事提訊原告通裕洋人譯供商人收有振興錢莊票銀五百五十两曾往照對無誤詎向收取掯不照付應請究追票據呈騐曹供開振興錢莊票係本莊所出現願如數付銀中西官因判照付完案（力） 
[英美公廨早堂案]  
　　山東成聚公號朱品三控號夥駱吉昌劉茂盈串收客款銀三萬八千餘兩駱押公廨劉被逃逸一案昨日覆訊駱供並不與劉串通所有小的收下之欵已交出洋一萬餘元其餘均由劉向香港等處收去務求交保出外方可將劉尋獲駱母亦到案叩求關司馬與美白副領事互商之下判駱交　保限一月尋交劉姓如敢避匿不到惟該保人賠銀三萬两駱仍交捕房帶回俟保人覔　再行開釋○自來水公司洋人控修理龍門之銅匠王阿蘇前日至新門蔡德友老虎灶修理因將水門關閉口角毆打請究司馬當　騐視傷痕似用顔色塗染質之被告　稱王並非修理龍頭無端將總水門關閉半日向論有之並未毆打因訊原告　打時有無見証答稱無人在旁中西官以所控無　著將此案注銷○程錦記木作夥李阿根控陳林生圖竊木料當塲拘住並在身畔搜出鎖匙甚多請究包探禀陳係積竊應求重懲司馬判發押捕房六月　滿驅逐出境○探禀馬夫李財發違章多載坐客請究中西官判罰洋五元○瘋子丁鳳金在匯廣公司門前胡閙由管門印捕拘案請究司馬判送棲流所醫治○張關林　王金壽等五家銅錫器衣物由探吊贜解辦判押六月期滿驅逐出境○瑞綸絲廠工人楊雲生糾衆　止工作由廠主送懲判押捕房七天○捕房查得寗波路陳李氏所開烟館深夜售烟請罰中西官姑念初犯從寛罰洋兩元○老婦丁李　欠張永才洋二元五角日前向索將氏踢傷由美捕房解請訊究判張押候該氏痊愈再核在案昨日捕房又將原被解訊該氏傷已平復判張再押三禮拜（當） 
[法租界捕房事]  
　　致和里天津和春號主張耀增虧欠南市各米行銀數萬兩前日逃逸經南市各行投控總工程局禀請移緝由局移文法廨恊採拿獲包車夫阿大一名供出曾搬皮箱三只寄與張友周吉三處當卽提周到案據供箱係已物張尙虧欠報關銀二千餘兩等情捕頭諭限八天將張交案昨届限滿未經尋獲求請免交捕頭飭投公廨禀訴○極阿春竊衣服什物在途求售被探拘獲押候堂期解訊○成衣店主某甲扭控店夥陳某竊取衣料請究質之陳堅不承認捕頭命押候解訊○張才元吳阿四串搶東洋車坐墊爲探拘入捕房奉飭押候解辦（深） 
[美租界捕房事]  
　　某西人乘醉闖入天潼路彭阜康烟膏店胡閙並擊毁天平等件由印捕拘入捕房押候解送該管領事署訊辦○張六生深夜在塘山路所竊由探拘究捕頭以並無贜証斥釋○嚴阿榮前晚闖至北江西路李春山家由李撞見送入捕房捕頭詢得事涉暗昧飭李　投公堂控告○陸士明報稱前日被華特路某老虎灶主無端　毆受傷請究奉飭投廨具控（似） 
 
