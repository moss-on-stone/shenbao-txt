# 1905 - 289 - 4911682

 

Page 1

 
 
[電傳上諭]  
　　九月二十五日奉上諭安徽安慶府知府員缺緊要着該撫于通省知府内揀員調補所遺員缺著穆特恩補授欽此同日奉 
上諭湖北鄖陽府知府員缺著黄以霖補授欽此 
[電傳宫門抄]  
　　九日二十五日召見 
軍機方培愷 
[論警察關於風俗政體學術之原理]  
　　我國巡警部自奉上諭後已定於本月廿二日開辦其辦事之規章若何辦事之精神若何與將來之效果若何記者無從懸斷惟辦事者而第取東西洋之警察章程條摹而節仿章櫛而句比自謂辦理警察盡善盡美而記者則直斷之曰將來必無成效可覩者也何以言之蓋警察者實因一國之風俗而組成此性質者也因一國之政體而 
 
 
 

Page 2

 
 
[第二版]  
裁制此法律者也因一國之學術而範圍此作用者也若總而言之則曰視國民之程度何如而已故英法各國之警察不能行之於日本而日本之警察不能行之於中國中國今日欲辦警察必先研究我國民有何等之程度應施以何種之警察然後採取何國之章程叅酌地方之情形而定以通行之規制則庶乎其可焉夫國民程度之高下於何見之卽見之於風俗政體學術三者而已故此三者之與警察最有密切之關係辦理警察者斷不能不視此三者程度之高下爲根據而獨成其完全之規則者也嘗觀東西各國警察之進步必伴此風俗政體學術三者而俱進此三者之程度漸高則警察之程度亦漸高未聞有此三者不進步而警察獨自進步者苟此三者之程度如日本明治七年以前國民程度最低之時而驟施以明治三十八年最文明最高貴之警察亦安見其有濟耶今請析言警察與風俗政體學術相關之原理 
　　風俗者積習惯而成者也所謂習慣者非一朝一夕所能成必漸漬浸淫之旣久而後成此積習國民程度低下之時代其風俗必有一種野蠻不可思議之習惯於地方治安衛生各項必有種種妨礙之處夫警察旣以保護治安與教導衛生等事爲宗旨則必因其習慣而禁止勸化之今若不問其習慣若何而槪旋以他國習慣不同風俗純美之警察則眞所謂非徒無益者矣蓋警察爲改良風俗之機關風俗之程度漸改而漸進於文明則警察之程度亦漸改而漸進於文明實有互相伴隨之勢然則初辦警察之必視風俗爲依據而不得膠執於成法者彰彰矣 
　　政體者又警察原理之所從出者也專制之國民與立憲之國民不同立憲之國民行爲一遵夫法律而不懾於威勢專制之國民作事專刦以威勢而不循於法律警察者純尚法律而不叅以威勢者也故辦理專制國之警察較難於立憲國之警察者一立憲國民有地方自治之規則專制國民無地方自治之規則有自治規則者警察事簡無自治規則者警察事繁故辦理專制國之警察較難於立憲國之警察者二積此二難而專制與立憲之警察性質旣已不同則我國今日之辦警察必不同於東西各國之辦警察也明甚安可不察於已或之政體而貿用他國之規則也耶未完 
[本舘接到日皇臨幸横濱舉行觀艦式專電二十五日亥刻到]  
　　東京發來專電云日皇及皇太子今日行幸横濱舉行觀艦式艦艇共有一百七十餘艘云 
[中政府議滿洲善後問題]  
　　二十三日北京電云日俄和約已於十九日經軍機大臣奏呈兩宫遂於是日特開御前會議皇太后向各軍機宣言謂此後凡與日俄交涉須格外謹愼云云議後慶親王卽電致各省督撫及趙爾巽令各陳意見次日復開御前會議提議三大問題卽租借遼東半島縮短撤兵時期東清鐵路權限是也各大臣於此三大問題雖未議决然皆異常注意者也二十四日北京電云滿洲將軍趙爾巽電訴政府速與日本開議東三省採伐材木及鴨綠江捕魚之問題 
[德國擬得中國鐵路權]  
　　二十四日北京電云德公使欲於離京之前訂定津鎭鐵路條約曾屢向外務部議及冀在山東省得有分設支路之權然外務部拒絶甚力現在該公使擬於明年再行來華譯字林報 
[兇犯像片恭呈御覧北京]  
　　日前軍機大臣召見時皇太后垂詢施放炸彈兇犯近日何故尚無信息務須設法查緝以安衆心慶邸奏云現將兇犯屍首用藥洗淨攝照少影招人承認並派偵探嚴獲匪犯黨羽不難水落石出皇太后飭將兇犯照像進呈一覧並聞昨已另照一張裝潢妥協進呈御覧矣（龍） 
[政務處添設議院北京]  
　　政務處前緇奉旨嗣後交議事件准令各衙門堂司各官一併會議俾得集思廣益嗣衙遇有交議之事均由政務處黏連原奏傳知各衙門其實各就本因門會議一次自具說帖彚總咨交政務處採擇並非親赴該處與議日昨王大臣議及近查交議事件各署司員竟有遲至一月有餘始行呈遞說帖迨至本處詳核覆奏未免稽遲現擬在本處左近添設議院一處此後凡有應慶摺件仍由本處定期傳知各衙門堂司各員親身到院會議似可立决成否或有不能立定主見者限於五日内呈交說帖如重大緊要事宜一次不能議定再行改期覆議似此辦理庶免任意延緩不惟妥速而且悉臻完善云云前外間暄傳内閣擬改上議院者或卽因此而誤也（人） 
[會議改定熱河東三省等處官制北京]  
　　探聞内廷消息日前軍機處會同政務處擬議請將熱河都統改爲巡撫添設藩臬二缺裁撤刑部委員一切公務統歸直督管轄奉天將軍改爲總督吉林黑龍江兩省將軍改名巡撫均歸奉夫管轄並於奉省添設藩臬俾得聨絡一氣而資治理（龍） 
[山東將設裁判所濟南]  
　　各省州縣分設裁判所之議盛傳於政界聞東撫楊蓮帥近已招集僚屬會議及此擬參酌山東全省吏治規條訂定章程奏請試行（藏） 
[粤督裁減制兵原電廣東]  
　　粤省各衙門近接岑督電云廣東水陸提台各鎭協營各府廳州縣廣東通省綠營制兵均按照現有之數自十月初一日起裁去七成祗留三成冬季兵餉卽按三成支發内河外海各營原領練兵練餉一律停支其大小官弁亦裁七留三惟須察看營兵分布情形酌擬去留參遊以上多兼防營擬令少裁都守以下責成較輕擬令多裁總以留用三成爲度限半月内由各鎭協營酌定兵丁歸并駐紥情形議明應留官弁電報營務處彚核詳辦裁出兵丁由各州廳縣按由上年五月通飭招募巡勇章程挑選精壯充作巡勇名額照上年招足七成凡原定一百者招七十原定八十者招五十六名原定六十四十者照此遞減因制兵尚留三成足以相輔爲用也口糧三兩六錢巡長薪水照原定七成支發成軍時暫由各州廳縣籌墊俟善後局查明武營原 
 
 

Page 3

 
 
收緝捕經費確數再行提取歸款各文武衙門接電後卽飛送附近不通電各營縣一體遵照仍先將遵辦情形電覆督銑印（列） 
[彚錄諭廢路約各電原文杭州]  
　　浙撫前奉電諭飭速會同盛宫保與英公司訂期撤廢前定蘇杭甬路約業已遴派代表等因已迭紀前報時聶中丞被劾開缺適又奉到樞垣電旨卽著張中丞遵辦因將先後兩原電照錄於後○軍機大臣字寄奉上諭御史朱錫恩等奏浙省自辦鐵路請將舊約蘇杭甬草合同速與撤廢一摺浙江全省鐵路業經商部奏准由紳自辦所有前與英商訂立蘇杭甬草合同着責成盛宣懷赶緊磋商務期收回自辦母得藉詞延宕着聶緝槼會同妥速籌辦以重路政原摺着抄給閱看將此諭令知之欽此○迨二十三日又奉到樞垣來電奉旨前據御史朱錫恩等奏請將蘇杭甬鐵路収回自辦一摺業經諭令聶緝槼會商盛宣懷妥速籌辦着卽移交張曾敭遵照辦理欽此（必） 
[松壽電調警務人員北京]  
　　日前熱河都統松壽電致政府略謂現在創建警察學堂一切辦法粗具規模惟本省並無熟悉警務人員教習乏人請由北京警務學堂内或在直隷省揀派精通警務者二員赴熱充當教習以資訓練（師） 
[電飭晋豫實力防剿匪亂北京]  
　　日昨政府電致山西河南兩省巡撫略云前因晋匪竄擾豫省並有勾結營勇肆行猖獗貽害地方情事雖將首匪緝獲惟其黨羽甚多若不凈絶根株商民再經蹂躙困苦尤不堪設想該撫務飭各營妥籌善法合力防剿認眞撫綏解散脅從勿使養成巨患擾害閭閻云云（火） 
[議飭五營改練槍砲北京]  
　　日昨練兵大臣鐵良商之那桐謂現當振興武備之時各省實力整頓練軍而京師綠步各營仍前疲苶殊不足以重營務擬將五營弁兵汰弱留强一律改習新操認眞訓練均令演習槍砲不得僅以弓箭敷衍塞責俟練成後歸於武部管轄云（帝） 
[西征費報銷七百萬廣東]  
　　頃聞岑督兩次西征所有報銷欵項均歸善後局一手經理共計七百餘萬除官欵之外中有洋欵三百萬聞部中不肯答應飭令在粤籌欵抵銷部中亦不爲過因此近日外間傳說此次查抄周東生家產亦有謂由此而起云（冬） 
[八十五萬之粤餉難籌廣東]  
　　前由練兵處行文來粤飭由粤省每年籌解練兵處經費八十五萬兩岑督當卽督同司道各官妥議由地丁項下撥十二萬兩鹽庫撥三萬兩據實咨覆在案日昨又奉到練兵處火票前次指撥之欵無論如何爲難必須如數籌足聞目下祗有裁兵一欵加以各屬地方二成攤規合計亦不足三十萬故此欵恐斷難籌足過半又聞粤省駐防滿漢旗亦須先裁二成其餘則按年遞減以十二年裁清騰出餉項以爲練新軍之用云（冬） 
[德國海軍將於膠州灣會操山東]  
　　青島德國總督於本月初旬照會東撫楊蓮帥聲明德國駐紥遠東之艦隊擬於華十月初日在山東之膠州灣舉行大操恐附近華人無知羣相誤會臨時驚亂請預先飭知所屬各官在附近青島一帶出示曉諭免使華人驚疑致生枝節云（往） 
[俄藉傳教佔買内地產業北京]  
　　聞有俄教士游歷到河南與該處地痞范紹曾聯合承認買受范氏屋業一所以備到豫傳教逕赴該處地方投印稅契查范紹曾本係奉旨遞解回藉嚴符管束之人觀此行爲必係串通俄教士藉符藐抗第此風斷不可長聞外務部已照會俄使詰駁矣（日） 
[秘密偵探題名北京]  
　　自五大臣遇險後政府搜索剌客黨甚嚴近日京津文往火車常見有人於搭客買票上下車時留心察查蓋此數員乃天津警察提調王治馨觀察秘派之偵探員也兹探得各員姓氏列後朱口口司馬江蘇人陳觀堯二尹廣東人錢紹慶二尹江蘇人李新民大令山東人趙壽昌守戎直隷人（陽） 
[擬將厦門嘉稅司撤罷北京]  
　　頃外務部照會總稅務司以厦門罷巿一案皆由稅章紊亂任從差役苛索種種不便於民而嘉稅司尚復袒庇關役以致激成此變現雖叧訂新章惟該稅司實難辭咎故請總稅司務將該稅司撤去以順輿情（日） 
[以國家之要職爲應酬品北京]  
　　前在保安寺拿獲之剌客同黨張榕及賈仲祥等旣訊明並無干連確係巡警悞拿禀明袁宫保卽行開釋乃張賈二人堅不肯行該局亦自知理屈無以詰難趙智庵侍郎因託人以好言撫慰併委派張榕爲天津警察局裁判員賈仲祥則叧備咨文送回第一鎭以國家警察之要職爲隨意應酬之具可笑甚矣（陽） 
[闈姓尚未停收廣東]  
　　闈姓賭博與試塲相依爲命若無試塲則闈姓亦不能辦故澳門廠近日已將收過之銀派回而省廠則照常開收見者莫不詫異據廠中人云公司向善後門過謂今年仍有考試等語故各廠仍舊照收皆因該公司已繳報効銀五十萬另廣潮等府餉亦數十萬大約因庫欵支絀起見亦未可定然科考萬無復行之理彼闈商何尚以此託詞也（冬） 
[樂平械鬥案要犯已交出聽辦九江]  
　　樂平縣張童二姓械鬥焚燒童姓房屋殺斃童姓人口省憲札委九江道瑞莘儒觀察督兵查辦各情迭志本報嗣張姓買得乞丐數名以備抵案觀察當卽訊釋聞現已查得爲首者係張順里張瑞林張瑞賓三人瑞賓已拏獲順里瑞林早經入教兹已於提審時交案聽辦觀察常卽電禀中丞請示辦法（立） 
 
 

Page 4

 
 
 [P關道具覆理船廳測繪航路鎭江> 
　　江督前委某縣令會同鎭關勘騐裏下河航路自仙女廟至通州如皋一帶行輪有無窒碍已志本報兹悉查得河身寛大惟至冬令水小時不便行輪在平時亦間有淤淺之處如能設法挑濬則小輪尚可來往至其詳細形勢已叧由鎭關理船廳洋員繪圖貼說交由常鎭道具復督憲察核矣（思） 
[會議工程巡警事]  
　　前日本邑紳董會議工程巡警事於點春堂一點鐘各董咸集領袖總董李君平書以母病未到倩辦事總董曾君少卿代表宣言此次接辦工程巡警是地方自治先聲國家立憲基礎按各國要求立憲有流血以求者今我國一經紳士創議官卽賛成以西例中難易天壤同胞之幸卽天下之福然而兹事體大辦理大難人心不一阻力重重常人難與圖始欲辦數千年未辦之事而責諸三十八人不亦難上加難然我人辦事祇問應辦不應辦不問難辦不難辦如果好爲其易畏爲其難再過一千年亦不過今日之中國欲求進步其可得耶旣無一利可興亦無一弊可革我中國長受人侮不亦宜乎要知天下無不可爲之事全神所注金石爲開金石可開而謂事不可爲是不爲也非不能也語云欲仁仁至堯舜猶人是在爲之而已鄙人才識庸愚近又肝氣時作當此艱鉅何敢濫竽乃李莫諸紳責以大義袁升憲一再力勸今日不容不到請問諸君不問事之難易且問君等心志如果願結團體一心一德事雖難辦難必轉易鄙人當左右諸君如仍人各一心游移觀望事卽易辦易或變難鄙人有病不敢追隨諸君子願結團體者請各舉手語畢各董舉手一律歐諾於是曾君倩莫君經宣讀草議章程由各議董互相辯難逐節討論直至傍晚六下鐘始行散會所有議章探明續錄（南） 
[江督周奏請海州自開商埠摺]  
　　奏爲海州商務漸興應請自開商埠預籌布置以便中外而濬利源恭摺仰祈聖鑒事竊查江蘇海州直隷州地瀕大海界連山東民風勁樸素務農業近來紳士翰林院編修沈雲沛道員許鼎霖等設立豆餅麵粉墾牧三公司出產漸多風氣較從前開闢臣現擬清查蕩地勸立商會凡有益農商各事皆應擴充辦理實力振興據該紳等來省面稱海州臨洪口本爲行海帆船停泊之所其海州所屬贛榆縣之青口碼頭亦應停船集鎭近年土貨日多因無輪船販運不見暢銷應請卽作通商埠以利中外商業且賦稅所入不無裨益等語臣訪察輿論迭經派員詣勘大致相同函商總稅務司赫德遴派善於測勘海道之理船廳戴理爾前往海州會同官紳查勘情形旋據戴理爾面稱臨洪口開設商埠最爲相宜其口内數十里吃水深八尺之船可以停泊北距臨洪口數十里有青口地方亦爲商船所集但口内河水較淺應作爲分卡或將青口之河擇其路近處所開通併歸臨洪口則於河道商務均有大益每年土貨出口可值銀五六百萬兩至洋貨進口尚難預計惟該處淤灘寛遠應建碼頭棧房駁船築路叧工尚須籌畫至口外十餘里海中有數島可以泊船不能避風若欲加築隄岸費工太鉅不如徑用淺水船運貨較爲合算等語臣接晤官紳證以圖說所言亦均符合臣查振興商務爲當今要政况官民旣已衆議僉同應請將海州洪口作爲自開通商口岸其左近青口及其餘各口可以設卡收稅之處均作爲該關分口仰懇天因飭下外務部議准施行至航路沙綫輪船停泊處所仍應派理船廳詳細測量應建碼頭各項工程俟測量後再行派員勘估該關應否卽名爲海州關並由外務部一併議復所有海州擬請自開商埠緣由理合會同江蘇巡撫臣陸元鼎江北提督臣劉永慶恭摺具陳伏乞皇太后皇上聖鑒訓示謹奏（雲） 
[東鄉大將之凱旋]  
　　二十四日東京電云東鄉大將及其部下皆於今晨十點三十分鐘安抵新橋車站彼等蓋自横濱乘專車來者與東鄉大將同行者爲一海軍將校當東鄉大將抵站時國民歡迎之狀態殆難言喩嗚砲迎接後東鄉大將卽驅車直往皇宫沿途國民之拱手賀捷者異常踴躍幾有情不自禁之慨有少數之國民及士官等因東鄉大將離國已一載見其態度之非復舊觀異常驁訝闔城國民皆擬於禮拜四晨在伊多公園宴待大將而海軍提督某君則擬於是日午後宴之同日電云東鄉大將已得日皇諭旨復於今午回抵横濱譯字林報○二十五日神户電云東鄉大將之艦隊已於禮拜六凱旋東京海灣日皇定於今日在横濱巡閱該艦隊譯文匯報 
[日俄兩皇伸謝美總統]  
　　二十三日東京電云得華盛顿報告魯脫君曾電逹美總統表明日皇感謝美總統之熱誠相助及優待議和全權之厚禮駐美日使高平君亦稱謝魯脫感美國於開戰時能保全日本在俄之利益俄使羅森男爵亦轉逹俄皇之意稱謝美總統 
[日人尊重英將]  
　　二十三日東京電云本日各報章皆謂今日爲英將納爾遜戰死之紀念日而又爲東鄉大將戰勝回京之第一日事適相反而同爲最堪敬賀者故英海軍提督諾爾君已由日皇加以頭等太陽寶星其部下各將校亦皆贈有勳章 
[日俄交誼]  
　　二十五日倫敦電云俄皇於停戰之諭詔中有我等在東亞之位置當與親近之鄰邦日本共守太平蓋日本已爲我等之友邦云云譯字林報 
[英支那艦隊之總司令長]  
　　廿五日倫敦電云英國運河艦隊之第二司令長海軍副提督威廉摩爾君刻已簡放支那艦隊之總司令長而叧以後軍提督阿希登君繼威廉之任 
[法總統游西班牙]  
　　二十五日倫敦路透電云法總統羅勃脫已抵西班牙都城瑪德利德 
[俄國亂事]  
　　二十五日倫敦路透電云俄國鐵路罷工之事刻幾遍及全國莫斯科鐵路之工人已一律罷工其原因實緣聖彼得堡及莫斯科饖荒所致云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續吏部奏擬定教職選班摺]  
　　一捐納正班及各項花様向歸雙單月復設教職復設訓導額定一缺捐納本班先遇捐正班到班先選一人捐納分缺先遇捐納本班先捐納正班兩項之前插用一人捐納分缺間俟捐納本班先及捐納正班用過一人之後插選一人至鄭工海防大花様不拘何項到班先用鄭工二人次用海防二人至第五缺始用照例輪用一人此現行捐納章程今復設教職訓導均已停選擬請歸經制教職内選用惟須將選額酌加刪減方足以示持平擬嗣後捐納正班照舊每輪仍定爲一缺到班之前先用捐納本班先一次用分缺先一人次用捐納正班一人次用分缺間一人其捐納本班先到班卽不必再插分缺先分缺間之人至大花様向來五缺得四本屬過優擬改爲不拘何項到班插選一人一應補教職無論經制復設只歸本班選用現在除原係經制教職照舊輪用外其復設教諭擬請歸入經制教諭班内復設訓導歸入經制訓導班内統較服滿日期選用一查學務處定章各學堂卒業奏准以教職咨部候選之員擬請照此次擬定選輪凡有缺出歸師範生選用一人各項候選選用一人相間輪用以免偏枯以上所有擬定教職班次叧繕簡明選表恭呈　御覧如蒙　兪允臣部卽欽遵辦理　計開　雙月教諭　遇缺先　捐納大挑先　遇缺先　大挑　遇缺先　捐納舉班先　遇缺先　捐納舉班先　遇缺先　捐納舉班先　遇缺先　捐納舉班先　遇缺先　捐納舉班先　遇缺　舉人　遇缺先　與人　遇缺先　舉人　遇缺先　舉人　遇缺先　舉人　遇缺先　舉班捐四項　遇缺先　捐納舉人教習先　遇缺先　舉人教習（統較奉　旨先後）遇缺先　捐納本班先　遇缺先　分缺先遇缺先　捐納　遇缺先　分缺間　遇缺先　舉人勞績教諭　單月教諭　遇缺先　捐納大挑先　應補　遇缺先　大挑　應補遇缺先　舉人捐四項　應補　遇缺先　捐納舉人教習先　應補　遇缺先　舉人教習　應補　遇缺先　捐納本班先　應補　遇缺先　分缺先　應補　遇缺先　捐納　應補　遇缺先　分缺間　應補　遇缺先　舉人勞績教諭　應補　雙月訓導　遇缺先　捐納大挑先　遇缺先　大挑　遇缺先　捐納恩貢先　遇缺先　恩貢　遇缺先　捐酅拔貢先　遇缺先　拔貢　遇缺先　捐納副貢先　遇缺先　副貢　遇赴先　捐納歲貢先　遇缺先　歲貢　遇缺先　捐納優貢先　遇缺先　優貢　遇缺先　舉人捐納四項　遇缺先　捐納五貢教習先　遇缺先教習　遇缺先　五貢教習　遇缺先　捐納本班先　遇缺先　分缺先　遇缺先　捐納　遇缺先　捐納　遇缺先　分缺間　遇缺先　五貢及廪附貢各項勞績　單月訓導　遇缺先　捐納大挑先　應補　遇缺先　大挑　應補　遇缺先　舉人捐四項　應補　遇缺先　捐納五貢教習先　應補　遇缺先　五貢教習　應補　遇缺先　捐納本班先　應補　遇缺先　分缺先　應補　遇缺先　捐納　應補　遇缺先　分缺間　應補　遇缺先　分缺間　應補　遇缺先　五貢各項勞績應補 
[限報荒田鎭江]  
　　丹徒縣郭子華明府前奉文馳赴各鄉查勘荒田以備墾種旣而蘇省農務局總辦朱竹石廉訪又詳定細章以飭查田地並無限報日期致遷延至今尚未據各縣報到故特立定限如田地兩項確係有主民田亦限於一年内自行墾種或召農種植如延至一年以外仍然荒廢則卽一律入官聽候召墾以免棄地之患（當） 
[派員查抄仕學章程案慶]  
　　日昨課吏館總辦楊道詳覆兩司略謂日前接奉憲札准政務處咨開直督奏請各省一律興辦法律學仕學速成館一摺飭卽會商籌辦等因皖省刻擬遵辦忽應先行派員赴直查抄該省法律學堂仕學速成章程咨訽辦法以便參酌章籌款信辦擬委令候補直隷州判儲鳳韶前往逐一詳細調查抄錄程具復云云聞大憲已經核准不日當札委矣（絲） 
[鎭郡學務鎭江]  
　　近日江蘇學務處札飭各屬將中小學堂及公立私立民立等蒙學堂學額課程籌款及教習經費一併塡入表式覆核云云署丹徒縣郭子華明府奉文後當卽傳知各堂遵照辦理○前日丹徒縣小発堂堂課五箴論某教習在講堂面斥各學生云無一卷可改孝學生詰之某亦無辭以對因此大啟齟齬當晚九點鐘時某假監督命將某某學生三人革除立命出堂衆學生大譁幾欲聚而毆之不知如何了結也（常） 
[寗垣辦理警察情形江寗]  
　　省垣改辦警察瞬將一載向來徒有虚名迨總辦龔虞賓觀察自北洋來寗卽設立警察學堂招考警察生自八月二十日起分起考試現已選取足額先以其半人堂學習一半卽令站街三月後再令入堂補習警學刻方責成各分局稽查户口限以本月十五日一律造册呈報卽於十六日派兵站街昨又派員分赴各卡查察器械軍裝是否合宜有無損壞云（道） 
[調查南洋漁業江寗]  
　南北洋江海河渠頗多產魚之處近經通州張季直殿撰禀請興辦南洋漁業北洋亦由袁慰帥銳意經營以期互相聯絡日昨署督周玉帥接准商部來文調查南洋漁業玉帥昨特派南北洋海軍差遣候選縣陳大令壽彭查辦魚業界圖事務藉資整頓限期定界繪圖呈報以憑覆部註册立案（道） 
[准免對調福州]  
　　厦關滋事現已敉平上峰前已檄令將汀漳龍道李觀察與興泉永道玉觀察對調其厦防廳黄司馬遵楷則與三都廳張司馬文治對調彼此正擬辦理交卸厦門紳商以玉觀察黄司馬在厦官聲甚好電請留任將軍兼署閩督崇佑帥現已照准勿庸更調矣（尺） 
[電查鎭郡學務鎭江]  
　　日昨省憲電飭常鎭道謂有人禀陳鎭江學務敷衍腐敗不堪著卽切實查明禀復（此） 
[創設公論報漢口]  
　　兹有旦君糾合同志在漢口士壋地方創設公論報以和平爲宗旨准於十月初一日出版（民） 
[寗垣仍議舉辦冬賑江寗]  
　　署督周玉帥因善後局已經裁撤冬賑一事今年應否照辦抑卽停止飭下司道妥議具覆旋經司道一再會議以每年冬委設廠賑粥不獨本地貧民賴以存活卽外府鄰省來此就食者亦復甚多今届省屬各處地方多遭水患民飢待哺倍蓰往年若粥廠不開恐至遍地流亡盜賊乘間而起大爲地方治安之害應請仍辦冬賑等語禀覆督園玉帥善其深合已意昨已委候補道耆觀察康專辦省垣冬賑並飭司庫照例撥欵以資預備一切（道） 
[擬刋製造茶土新法江寗]  
　　署南洋大臣周玉帥前因華茶銷路漸爲印茶所奪而各省所產本土亦不逮印士暢銷是必華商泡製未精以致相形見絀不亟設法補救何以保權利而塞漏巵故於今春特托南洋商務顧問官帮辦金陵關洋員賴合發君赴印考察製造茶土之法以資華商信效賴君抵印後竭數月心力盡得製法之奥窔逐項詳誌命舌人譯成華文日昨自印度歸趨謁督轅出所誌呈請電閱玉帥大加稱賛將以譯本刋布民間云（道） 
 
 

Page 10

 
 
[鄂督電召銀行大班面商借欵漢口]  
　　北京天津上海漢口匯豐銀行大班某君因張宫保電召來鄂籌商借欵事宜昨已抵漢矣（伐） 
[鄂督訂聘機器師蒞鄂漢口]  
　　湖北漢口將興電燈及自來水兩項張香帥業在外洋聘就機器師數人已經來漢現寓法國飯館（周） 
[來函[東亞開進教育會相規文]  
　　天生萬民而各授其職曰士農工商　人參三才而同賦是衷即仁義禮智　必盡教育之道　庶有成就之望　竊惟我東亞三國　地殊界疆　誼同兄弟乾坤是父母必視我友邦以三男　　苟無彼此之爭競顧惟我韓之爲邦上下有君臣夷攷其大統則一體　　詎有外他之侵凌實是東亞之要地西距中原之廣大便同手足之相資　現當世界爭雄之日　切念方便之維良東接日本之勁强殆若唇齒之共倚　恐有大勢同沉之憂　莫如團合之爲最士爲國家之元氣天理彝倫以是而發明工匠焉作爲器用農者天下之本原人命生活於此焉關係商賈而貿遷有無盡心力而費精神咸趁方圓之適　是所謂樂育英才竭才智而做事業恆思格致之窮　熟不欲爭效奇制以致民殷國富種種黄禍之論發於歐亞文字　將何以維持莫如恊約而團結佇見物開俗明嗟嗟蒼生之歎急於水火溺焚　相爲之愛護不必反對而猜疑盖自化育中出來以先覺而覺後也　蓬麻可以相長　淺思則身外無物豈可巴籬邊棄置由下學而逹上焉　金玉亦在成器　逹觀則宇内同胞勿以彼我而異同　如俗保我交好　文物盛儀旣成憲而相守　荀能合其一心推其誠信而敷示　不可陷於偏私　器械稱利必就學則能通　疇敢侮予三國伏望韓日清有志諸君子　稽古史孔昭之蹟　敢白地之誣言　念前途不虞之憂自有青天之俯監　慮有秦虎之視　勢若常蛇之　不可骨肉相爭　遂使首尾五救　不佞　材愧槵棄　憂切杞傾　苦心積年未見片言之合　遍目全局粗有一得之愚庸陳蕪詞望勿以人而廢止敢煩僉聽幸冀及時而勉哉大韓光武九年從二品金一濟盥陳　　　此稿係韓國徐丙稷君送至本館堅囑列入來函類中勉從其意聊以見三韓文字之一斑 
[哇八打威中華會經董上吕尚書函]  
　　鏡宇司空大人閣下敬禀商者竊等旅居南洋代湮年遠深痛祖國之顚危回首神洲未嘗不涙涔涔下也去歲日俄落兵我朝廷憫黎民之塗炭悲赤子之沉淪諭飭中外官紳辦理紅十字會拯救被難人民如天之德中外同欽商等雖遠隔重洋同占國民份子敢不稍竭棉力希圖集腋之功無如此間風氣初開籌措未易謹將此中情形爲大人陳之查南洋荷屬大小數十埠僑寓華人不下數十萬類皆旅居數代不諳中國文字語言一字巫來由人陋俗由來久矣竊幸邇年内地風氣已開保商變法力圖自强僑寓華人感情勃發商等念切宗邦因勢利導先於八打威創設學堂一所延聘教員教以國文官諸化其氣質各埠聞風興起現在荷屬已有學堂二十八所男女學生三千餘人倘將來有進身之階擴充未可限量故商等前月嘗將辦學緣由赴兩廣德督部堂禀請存案已奉批准代奏存案並派員來荷調查各等因此僑寓從前之情形及商等現在佈置之梗槪也至於捐助紅十字會之欵商等經已捐集華銀九百五十八元零九色嘗據情禀明外務部伍大臣旋奉伍大臣覆示着將此欵匯呈鈞座等因奉此除一面再行勸題續匯外兹先將八打威捐欵九百五十八元零九色由銀號匯呈崇轅務乞如數騐收並請訓示遵辦肅此具禀恭叩勛安伏乞垂鑒瓜哇八打威中華會館值理潘景爀李興亷謹禀七月廿七日 
 
 
 
] 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[預備迎迓]  
　　本縣五大令近接省電知卸任浙江撫聶中丞不日由杭來申昨飭家丁頏備迎迓（近） 
[會商要公]  
　　户部郎中廉惠清部郎泉昨日到縣拜會汪大令面商要公（近） 
[信製快砲]  
　　滬南製造局總辦飭派繪圖學生隨同委員工匠人等至日本遊歷研究製造之法刻已回滬飭廠信照日本式様造一容納十二磅彈之快砲現已製就定於日内禀請總辦魏觀察親臨西砲台試騐優劣（欣） 
[濬河開工]  
　　南巿續開護城各河迭紀本報兹經河工董事秦君商請滬軍營管帶龍軍門及留防隊隊官袁魏兩副戎擇於昨日破土二十六日興工（欣） 
[擬請撥給電燈墊欵]  
　　南巿裏鹹瓜街一帶今春由工程局裝設電燈開點以來尚未敢捐現聞出月初旬有歸併總工程局紳董辦理之信故該局總辦擬將所墊電燈各費禀請道憲袁觀察核示撥給（欣） 
[食物船續赴東省]  
　　某英商向瑞典瑙威國租賃輪船一艘滿載食物開赴東省威海青坭漥等處消售已紀本報兹悉東清鐵路公司之蒙古輪船亦滿裝罐頭一切食物於昨日續行東駛（見） 
[印人鷄姦華童案定罪]  
　　　前報紀印度人某甲意圖鷄姦靜安寺籐椅店學徒王保福一案兹悉此案已於禮拜五在英署經英員逹特而司君補提見証訊結該印人先行監禁外國牢監三个月滿期後遞解回國完案（組） 
[限提案犯]  
　　四川人劉錦江之妻穆氏投縣誣控被夫凌虐經汪大令訊押在案前日劉以該氏捲逃到申匿居流氓高和尚家内被高串通縣差朦禀凌虐等情到縣訴控汪大令以事關牽涉本署差役立出硃諭限令快頭薛貴於一時内務將案中應訊人証及高和尚一併密拿解訊該差奉諭之下立赴南巿油車碼頭將高拘獲於昨日解請核辦（近） 
[控求超拔]  
　　棋盤街雙桂堂妓女花黛玉昨日午後奔赴英美會審公廨控被惡龜尤小金覇阻從良求請超拔等情值日差禀知讞員關司馬著交官媒看管聽候過堂核奪（見） 
[上海縣案]  
　　女子莊杏泉控郁金元周振華串揑誣借一案前晚奉汪大令提訊杏泉供父早故世遺有樓房十一幢郁金元租住兩幢每月租洋五元六角廾三年臘月母又病故將房抵與朱吳氏得洋三千七百元料理喪債廾四年六月售去西門外房屋郁忽聲稱故母在日曾借伊洋七百元由其妻弟周振華作中當卽還洋三百元刻復不付房租顯係欺孤串誣求究郁供莊每於廾二年借洋四百元小的租伊樓房兩幢居住劃租作息並無租契租摺周供杏泉之母談氏借郁洋四百元外又託小的借陶蔭亭洋三百元杏泉所還係陶姓之欵由伊母舅談子香同往交收朱吳氏供與杏泉相同併將郁之租摺呈騐大令判周收押餘均斥退候再訊究○票匪魏亦生由英公堂解縣訊押後日前忽稱患病朦請交保汪大令提訊滋疑判姑發堂醫治不准取保○秦蓮生用虧袁瑞林銀洋挺押不理昨奉大令比責二百板仍判還押理償（近） 
[局事記略]  
　　南巿倉橋居民陸少倩圖吞家產被其弟福星扭入警察總局控告朱明府提訊之下以事關爭產移送縣署訊奪○吳姓小車夫前日裝載松板至新碼頭將楊順興棕榻店主楊某之小孩撞倒碾傷足骨被楊扭至十六鋪中局請究陳二尹飭甲延請傷科醫治再行訊辦（欣） 
[會訊縱火未成案]  
　　本年四月十八日英界滿庭芳廣福里七十三四等號房屋四明李寓縱火未成潜逃一案經五百六十二號華捕拘獲鄭慶成共出鄒勝園劉蘭亭等人由英捕房飭探張寶成將鄒等先後獲案各情已詳前報昨晨十點鐘襄讞孫耳三明府會同英德副領事會訊先由捕頭惠而生譯稱西五月二十一號九點鐘有男女二人來報所住樓上被鄰家鑿壁縱火隨飭中西探前往察看隔壁屋内堆有火油九箱及柴草紗繩棉花引火各物惟此屋並未保險東隔壁之普隆土行查知保有火險三萬三千兩察看各貨祇值三千兩之譜顯係七十三四兩號房屋串通縱火無疑曾詰新沙遜管屋人云鄭於租房時化名李雲龍又鄒勝園曾供東家劉蘭亭向做保險掮客嘱伊租屋縱火事成賠銀之後可酬洋二百元等語查劉係義記協隆保險行經理聲名甚大請察質之新沙遜看屋人徐芳連供鄭來租房之時說開洋貨字號每月租洋四十元遷進未及一月卽有此事嗣後避匿不見至九月十一日由小的途遇扭赴捕房是實田子鶴供紹興人在永慶里豐裕土行執業眷屬賃居晋隆樓上是晚與妻子等至戲園觀劇有人到豐裕報稱房中墻上挖有一洞卽由豐裕差人報知回家見有四五人在隔壁屋内洞中滿置油繩引火之物因卽通知捕房求鑒訊至此時已過午明府商諸德君判鄭鄒還押俟禮拜三覆訊再奪（見） 
[英美公廨早堂案]  
　　河南路五百五十六號洪錦文絲線店日前因煮早飱遺火積薪幾致失愼由捕房查悉飭探何阿春拘案於昨晨解辦襄讞孫明府會同英副領事德爲門君研訊之下判罰洋五十元充作救火會經費了案○沈阿根葉翔甫撐用陳和尚所失之船由水探陸阿九解訊供係主人金姓所裝砂石之用昨晨傳其主金揚祖請究金供嘉定附生船由其兄向嘉定縣借用未知來歷明府判金交保沈葉還押候移文嘉定查明覆奪○傭婦杜王氏竊徐寶翰家珠飾金器報探王長桂解訊已詳前報昨晨王探禀稱所吊臟物祗少大珠一粒小珠六粒明府判杜王氏押捕房一月○瑞記洋行司事陳順發控王桂福竊棧單等物昨晨傳案判還押捕房俟禮拜三訊奪○西婦白蘭特控張壽山以廢單騙銀張供原單在林瑞堂處可以尋交明府判交保限三天内繳單○包探邊槐洲解竊新閘王公館鉅臟之要犯兪金琴卽龔麻子曹芝卿卽曹老六両名並起到臟内之金珠等物請究失主投述被竊情形邊探禀稱查得尚有臟物在蘇州地方請卽備文往起明府將龔曹両犯略一研訊判暫押捕房俟起齊臟物覆奪○吳蘭亭控楊炳生竊珍珠銀鐲等物由探劉光正解辦明府以原被均係寶山縣人俟押候備文移送○夏子華吞没某洋人洋五元報探解辦中西官以原告未到判洋存捕房夏從寛斥釋○陳阿根違章拉客由捕解辦判罰洋十元○王阿三竊張王氏等家衣服由探解辦判枷號両月○楊寶生竊鍾明卿嚴瑞仁虞三福等衣物由探解辦判責二百板押捕房両月○毛序生王寶三竊倪施氏等家衣物由探解辦判各責一百板押捕房十四天○翁阿木私押洋人紀林之油衣等物由探傳案覆訊判再罰洋五元○王阿四竊連陞號呢布等物由探解辦判押捕房一月○西婦西賴琴控車夫陳餘子坐車口角出捕解辦判押候禮拜三訊奪○西裝粤妓　阿九違章在浦灘拉拽西人由一百七十六號華捕拘辦判押捕房五天○張寶生陸阿木串攫吳阿毛衣物由探解辦判張枷號一月陸押改良所半年○違章拉客之雉妓 
 
 

Page 18

 
 
王菊仙王小紅張桂寶張王氏等四人由捕解辦判張桂寶押捕房三天餘人開釋（見） 
[法租界公堂案]  
　　宗書堂韓根生代工部局包買田畝將梁孫氏之田圈入笆内希圖硬買經氏投控法廨提訊奉判將韓收押宗准交保理處嗣因一玩現延飭提保人押追在案宗不得已昨始投案候訊梁孫氏遣抱談文奎偕周雲甫禀稱宗在工部局存銀一千數百両係經手買地之用不肯交出有意圖吞中西官判宗押候嚴比○張楊氏探李春林朱春寶串竊洋二百元奉訊一併押比在案昨日原告遞禀求追時有張金福繳洋八十元求請將朱交保大令准予保出理處李仍押候嚴比○高爾佳昨日函致蘇繙譯稱有家丁於七月間竊洋四百元在逃未獲請傳保人彭永元訊追大令准卽傳案略訊判交妥保尋緝該家丁究辦○張金福禀被吳寶林糾黨拆梢洋三十餘元扭案請究吳供向張索欠不敢拆梢大令著交保具結不准與張滋擾○汪東幹禀六月間失竊山芋數十担報緝未獲今知被朱隆慶徐嘉生所竊賣與南巿請究質之朱徐二人堅不認竊大令著交保查核○陸昌岐禀雇泥水匠陳阿木修理房屋被陳友竊去呢馬褂一件及洋二十元將陳拘案請追陳供此友向爲木匠實遭誣指大令著交保候查○周子貞禀晒晾水漬洋傘三十三打被賊竊去報捕查獲崔阿大一名吊出原臟六打餘請嚴追崔供係三人同竊大令判責二百板（居） 
[美租界捕房事]  
　　扛夫瞿德本李德咸在黄浦路扛貨吵閙由捕拘入捕房捕頭以其違章飭押候核○武昌路生泰成煤炭棧昨飭棧司章阿四等五人推車運煤道經乍浦路橋堍將工部局垃圾馬車夫蘇根榮右足指一枚碾去由捕將章蘇等帶入捕房捕頭以蘇受傷屬實飭送醫院求治章等五棧司張候送究○婦人金朱氏乘車至百老匯路突來流氓王柯明扭住攫去銀洋多元由　鳴到一百四十六號印捕將王兜獲解入捕房押候送究○惡丐王阿大昨在漢璧禮路强向行人索錢由捕拘入捕房押候解究（古） 
 
 
