# 1886 - 50 - 4904620

 

Page 1

 
 
[江左校士錄出售] [  申報舘主人啓]  
　　　漱　宗師玉尺高懸冰壺蘭抱程才江左士　翕然去冬鶯刋各　所取文賦詩詞經解策論名曰江左校士錄本舘取而讀之見其根經据史　古茹今詞非則庾地兼長考訂則許　是式有體皆備無美不臻洵近科試　中不可多得之本亟思公諸海内同好以備伏案　　因命手民以五號鉛字排印　點則憑照原書校對無訛裝潢盡漢准于本月二十一日出售分裝六本收回工料洋五角諸君子有願寄文共賞者乎請向本埠申昌及各外埠分售處購取可也 
[六十七號畫報出售] [  申報舘主人啓]  
　　法人性情倣岸意氣矜張於行軍攻守一切有專輸人不輸陣之目乃自誠山大敗舉國　惶雖經議和兩共所以致敗之由寔亦未知咎屬　　兹其　院人　　東京元戎柏里也提案會密本齋特圖之以明中朝致勝之良非易易准於十六日出售後附淞隠　錄圖説一則此　 
[論中國礦務盛衰關鍵]  
　　泰西各國多以開礦致富中國則未之聞也自與泰西各國通商而後中國亦知開礦之利然以前明礦務之擾累過甚一談及開礦莫不競相阻撓彼阻撓之者初非不欲中國之致富也特以利不可必害且　然權其輕重則不如不開之爲愈耳顧古人有言不見可欲其心不亂今中國自與西國往來深知西人之利皆基於礦産中國可開之礦不知凡幾棄貨於地亦君子所惜於是而一人創之衆人和之羣起而爲開礦之議凡議開礦者莫不藉口於裕國裕民朝廷當此時事多艱亦甚願其有致富之術遂亦俯允所請許其擇地開辦然資本甚鉅非一人一手所能爲力也因而亦仿泰西之法紏合公司招商集股合巨欵以資開辦然白興辦以來礦務之生色者實所罕聞而公司股分之虧倒者則不可以更僕數故去歲有人建言請禁朝廷亦知此事不免害人明降諭旨飭各省清查吾恐自是而後中國礦務必無鼎盛之日矣乃昨有友人自滇南來造廬過訪坐而言皆滇中時事漸及於雲南礦務輙津津稱道不置余謂之曰至今日而言開礦子亦不識時務之甚矣銅礦雖與各處之礦有異然至今尚未聞有若何起色利源若何而開銷之路若何而暢出産之數歲計幾何皆未能使人曉然於心目僅僅去年分給各股友　銀一事差强人意而已而子尚以爲出類拔萃得毋耳食焉而未能詳與抑别有説於此客曰是誠有説夫各礦之所以無可稱道者以其辦理者皆不能實事求是故也不能實事求是則何處有礦苗若干何處得礦滓幾許往往憑空結撰絶無把握貲本集成則總辦司事諸君皆揚揚然自囑得意裘馬赫濯服食驕奢花酒館子無日不呼朋引類此在當局者成不自覺而旁觀冷眼則早已料其事之不成若雲南之礦則其地本屬向來開採無煩西國礦師之考騐尋覓其所出礦滓又不必以西法化騐不過易人工爲機　易官辦爲商辦爲稍異耳夫以機器易人工則用力少而奏功速以商辦易官辦則集貲易而稽核勤而且所謂商辦者仍以官督之其招辦商股之人皆係有聲望席富厚者爲之則其足以取信於衆商而集貲更廣開辦更速刻下四名　分虧倒者多商人　多觀望不前集貲　非易易　用之欵往往係各總辦墊付硃有辛苦墊隘之勢然自經商辦以來其成效之可見者已有　端去年分息已爲人所共知此外如以前京銅之解不足額者去年已解足額銅一百零三萬斤六起頭批抑解委員係楚雄縣知縣惠問泉明府山二批押解委員係鎭南州知州易春膏刺史爲霖此皆見諸公文不容飾説者也商運白銅亦已陸續運赴漢口鉛鐮除運售川省三十餘萬觔外其餘俱以供卑浙鑄錢之用源源不竭至個舊之點銅錫則自上年至今運銷川鄂上海等處者計已有四十餘萬觔近又分運粤東香港二萬餘觔是又登諸貴報告白昭昭在人耳目者也僕由滇來見全太守辦理此事極爲認眞綜理稽核殊爲微密行經漢口見雲銅之運往者頗多迨抵上海又見胡觀察辦理招商集股頗爲不遺餘力江西四川各處招徠雖未見集股衆盛然亦稍有成效不若從前之徘徊觀望將見雲南礦務大有蒸蒸日上之勢此正中國礦務盛衰一大關鍵有前此各礦之無成而中國礦務爲之一衰則此時有雲南礦務之興旺中國礦務行將爲之一盛是亦裕國之一大端也夫中國此時旣與西國通商凡所以致富致强之道必當極力仿行而欲救强兵必先以富國爲本欲國之富舍開礦曷以哉僕之以此告吾子者正欲使天下知中國礦務之有可致富庶幾不至因曀而廢食焉耳余曰客之言則然矣然天下之事創業難守　尤難中國各礦之壤正壤在有始而無終今雲南之礦其始基則己立矣辦理諸君倘能愼終如始從此益加推廣和衷共濟協力圖謀涓滴歸公絲毫不漏則其勢正方興未艾目前之情形卽匪客言余亦早有所聞矣請錄之以爲該礦有股諸君賀并爲辦理礦務諸君朂 
[聚議時事]  
　　潞江西字官報刊有西歴正月二十三日英京電音謂昨晚下議院闢閂聚會時外務大臣宣言於衆曰德國糾合股份設公司委人員以與中朝商議代爲揭借欵項三十五兆磅並承辦鐵路及邊防一事本大臣經函告英國駐北京欽差着其留心毋使中國鐵路等利權盡歸他人之手外務大臣又曰我英廷於甸之事現下迭用文書與中朝商議然所議之件目今不當洩之外人云錄香港報 
[宜昌竹素]  
　　彞陵輪船于新正初一日午後抵宜旋於初六日上午四點鐘時方開往漢口刻下江水未經盛漲貨物不敢多裝惟搭客則源源而來船上幾無隙地前四川學政邵文宗亦附是船赴漢○新任荆宜施道張觀察聨桂於去臘十七日馳抵荆州接印任事宜關税務司湛君奉調他往新税務司亦已接辦關務惟尚未悉其姓名○去年臘尾巿面雖屬清寥各貨尚不穢滯各營咸於二十後放餉一時現銀頓多巿價爲之大貶○新年之設賭舘者咸藉春酒爲名邀集朋儕呼么喝六豪華子弟往往被人引誘罄其腰纒至河灘之設桌擲骰者猶其賭之小也者然肩挑背負之流亦已受害不淺矣禁革頽風是所望於民之父母 
[鄂漢鴻音]  
　　三年前茶商之承辦洋莊紅茶者因與西商較量磅秤齟齬難平廣東江右兩湖等帮遂倡立茶業公所每年延西商之公正者爲公所主副以粤人分司各事約每行派一人以備遇磅時照料一切無論何客每二五箱抽厘一分爲公所經費各洋行送公所法碼兩个一較茶箱一較箱皮但公所並無舊址歴年皆租屋爲之至去冬始將所蓄餘資萬餘兩購得小關帝廟河街利昌和茶棧基旋於新正初六日雇工拆卸以便攺建一新大約茶汛時可慶 
 
 

Page 2

 
 
落成矣○去歲將闌鄂省司道各憲示禁烟寮并在省垣設立官戒烟局所有條告早經印入報章獻歲以來漢鎭各煙舘咸有戒心雖仍開股如常烟霞滿室而房主皆迫令遷徙以免違禁被封甚有房主催迫過急激而成門毆者至戒烟官局所延醫生聞係羅姓前在善堂送診實心實力活人甚多大憲因聞而延聘云○上元佳節婦女之皈依三寳者咸頂禮空王祈求福佑聞官塲以入寺燒香有干例禁擬將各菴封閉以免僧尼惑人禁革澆風誠賢有司之職特彼稽首慈航乞賜楊枝一滴水者未免春山蹙捐怨好事之多磨耳 
[騐工彚紀]  
　　江省惠民門城樓去臘興修今已告竣僅費數百金而較前倍覺鞏固騐收者爲候補縣胡大令欽○軍火局舊有倒壞滲漏之處當經局憲詳准修理現己規復舊觀委員驗收尚恐附近居民在新年中放花筒引火之物卽由局憲出示禁止飭勇巡查仍移會南昌府轉行南新二縣協禁○南昌府設立籌備倉以濟年荒之用客臘重加修整凡圍牆之坊墁倉厫之堅固門鑰之嚴謹較前不啻倍蓰業經賀幼甫太守良楨詳准委員驗收○灌城略有損壞之處客臘與惠民門之城樓同時興工今亦修竣驗收者爲彭大令繼昆○撫州之金谿縣衙署年久失條不足以壯觀瞻前經陽明府輝璧禀准動帑興修當奉大憲委令候補縣劉榮拔前往勘估聞春閒即可興工云○臨川縣爲撫州府之附郭首邑引臨汝之水以爲池有險可守亦江省東南之要地也其城於客臘修葺完工當委候補同知陸刺史錫康騐收今已回省銷差○撫憲親兵營向紥于惠民門外勇丁之精壯器械之快利軍威之嚴肅深足以靖盜匪之心近以開歲新製旌旗高掛棚外荼火鮮明隨風摇曳頗足壯觀○城内有錦秀班者雖服飾技藝不及連陞班而其班頭之意氣高亢則有過之無不及故連陞班爲上下所共賞到江一年獲利豐盈而錦秀班則鮮有過問者近日錦秀班之班頭以意氣過盛開罪於南昌縣衙門卽經差役拘案管押一面封其班箱此可爲矜夸不自量者戒 
[清溪雜誌]  
　　金陵古鉢營徐姓家中備婦孺五六輩自居平屋三楹而以樓上餘房出賃一日薄暮有一客自外來年約四十許布夜樸素狀似臧獲之流自云係某號廚司主人嫌蝸居湫隘欲卜鶯遷稔知宅上廣厦寛宏不知許千萬買鄰慰平日遷喬之願乎徐辭以詰朝來看其人急欲訂定乃引登樓上遍閲一周口中喃喃賛嘆不絶旣而請示價值故作推敲去而復來謂主人頗爲合意惟價須求減些微當晚卽可定局徐弗允嬲之至再厭甚遂下逐客令及反視室中則新年祀神所設燭臺香爐簷下所懸臘肉三方並失所在矣○夫子廟至貢院一帶游人如蜂屯蟻聚往往有匪徒側身其際投閭抵隙包藏禍心婦女之墮珥遺簪每日不可以數計故皆以逋逃淵藪目之城北某肉店有兩男孩一十歲一五歲日前偶隨隣人嬉戯行至鬼星閣前忽然擠散熙熙攘攘勢如倒海排山遍處找尋毫無影響水西閂某姓女孩纔四歲丫角揷花宛孌可喜一日經僕婦抱往城南戚串家路經是處會道旁有喚賣糖菓者女孩泥僕婦買食糖未入口猝有人自後挾之去號呼乞救旁人皆無可奈何祗得回報主人鳴　尋覓然天空海闊何處追尋惟空望合浦珠還秦廷璧返而已家有孩子者可不愼旃○武舉聞人東亮在利涉橋堍開設明月樓茶社並招集女伶演劇擇於新正初二日登場客給杖頭錢百文卽可分一席地旣堪啜茗又得評花視聽兼娛致足樂也十一日係國忌該武舉竟罔知顧忌演唱如常事爲保甲總局所知飭河北叚巡凌子久别駕會同武巡某弁帶役掩捕女伶聞信先遁當將該武舉及班頭某獲住解送總局笞班頭二百武舉責戒尺亦如之茶社房屋立卽發封並聞凌别駕以失察故經總局憲大加申斥云○某僧貪鄙狡詐無惡不爲近與某大憲門丁稔恃有護身符恣肆尤甚其卓錫處有空地甚廣無賴子借設賭攤每賭必抽頭若干歸僧僧利其貲藏垢納污已非一日日前以新歲賭客愈衆意欲加歛陋規衆不肯僧銜之偵各人喝雉呼虞之際陰使人報知近處地方官經蔣桐侯參軍簽差往捕賭徒聞而星散僅獲賭具呈案事後無賴等訪悉因僧漏洩春光所致亟思報復經人調處始得了事刻聞某官訪悉事由僧所欲不遂因而報官擬請上憲科以窩賭之條一并懲治云 
[三泖雙魚]  
　　姚少讀太守赴蘇公幹後復折往申江旋於本月十八日回署戴星出入太守眞王事賢勞哉○華亭縣屬有地名漕涇僻在濱海民風强悍官憲之耳目難及幾于控制爲難遂經大憲奏准以縣丞分駐其地現任某二尹以仇香鸞鳳之姿作梅福神仙之尉彈琴而治秩如裕如上年以内署偶缺女傭雇某甲之婦執役婦齒尚稚貌亦不俗入署後善伺女主人意因之分外埀青給以衣飾去臘之杪甲來署省婦見婦梳裏一新非復蓬首垢面作爨下嫗景象疑與署中人有染逼使回家並言將手刃之以雪羞忿寔則虚聲恫喝惟冀稍得貲財而已繼見計不得逞遂將婦頭上步摇珠珥搶奪一空悻悻然飛奔而去二尹恐以瓜李之嫌釀成巨釁麾婦使去婦畏夫强暴遠避他方黄鶴凌風杳無蹤跡而二尹尚未之知也今正初澣甲來尋婦二尹告以故甲歸倩羽黨代爲蹤跡羽黨之黠者嗤之曰子眞呆鳥哉明明有利可圖而竟袖手不顧二尹性本懦又顧惜官聲急往訛之數百金可立致也甲惑其言喚集棍徒幾輩入署騷擾廳事陳設打毁一空二尹不敢攖其鋒退避三舍甲見室中有十餘齡婢女遂搶之而去聲言一日不還我妻卽一日不還此女周鄭交質於傳有之請視斯語可也嗣有紳士出爲調處事始寢女得珠還○西門外某姓家昆季二人長已遊庠次尚應童子試彬彬儒雅人咸以雙丁二陸目之松俗新年世家大族每喜邀集親友爲雙陸戯謂之年興一夜有女戚以花骨頭擲升官圖骰聲丁丁然與笑語聲互答驀聞銅環剝築聲啓之則二人闖然而入素未識廬山面目酒痕狼藉衫袖皆香醉態傾欹堅請入局主人屏不許二人大怒曰此是枇杷門巷有少許纒頭物卽可擇所當意者曲房低几共度良宵何乃公乘興而來爾獨以閉門羹相待耶盖二人在醉中誤認其家爲青樓故出言如此唐突也言已復闖入内房口中喃喃毒詈主人受此輕薄忿火中燒立喚家人將二人痛扶之二人始狼狽而去事後銜之入骨思有以中傷之會張肖筠邑尊正在訪拿賭棍二人遂揑詞妄控謂某係阿德裕餘黨渾名野天王專在高家衙一帶開塲聚賭云云邑尊聞此雷厲風行立刻飭役密提現在尚未訊結按此事據松郡訪事人來函錄登於報猶恐傳聞失實未必信而可徴故將各人姓名姑爲隠去云 
[維揚宫報]  
　　江都縣謝明府十四日赴省楊子穆觀察及姜埝厘捐局沈直剌振鎔大橋厘捐局瞿别駕鴻璫泰州分司沈子丹分團曁通屬各塲均于十五六日到揚曹鹺尹恩淮委界溝緝私差陳鹺尹際昌委南掣查空差 
[來書照登]  
　　洞庭東山客貽書本館云山中之人因本地生産甚微往往餬口於四方近數年來各處巿面减色而山中人亦生計日窘幾有江河日下之勢揆其所以如此者一由於竊賊之衆一由於烟館之多山後村落數處時遭胠篋幾於無夜蔑有男子出外經商婦女在家夜間幾不能安枕卽使告諸地保亦僅以唯諾了事從未見派一捕拿一賊也近年洋煙之害流傳愈廣無論老少男女寢饋其中無不廢時失業售烟者愈多吸烟者愈衆若不嚴禁烟舘彼小民有幾許脂膏供吐霧噴雲之用耶欲禁竊賊必當先禁買贓之人彼作賊者非必盡係積年老賊祗以烟霞中人落魄無聊迫而爲梁上君子而其所竊各物每每售於近處若將買贓者按律重辦則竊贓無從消售而竊案自少矣欲禁烟館當飭行保甲稽查閂牌如有私開烟館者責成牌長立時舉報如或扶同徇隠一經發覺惟牌長是問如此互相紏察庶幾法立令行保全窮黎實爲不少芻蕘之言敢以質諸留心時事者 
[官塲續聞]  
　　本埠海關道邵筱村觀察將赴香港一事已列報端兹續得官塲云觀察前由南洋大臣曾制軍奏請派往香港會商港督 
 
 

Page 3

 
 
擬在港設立洋藥總捐局盖自洋藥增税以來偷漏之獘防不勝防而外洋輪帆各船之來華者以香港爲第一重門户故欲在彼設局稽查箱數着繳進口釐捐庶絲毫不能遺漏第未卜港督允准否也至代理道篆者實係候補道湯小秋觀察壽銘俟抵滬後邵觀察卽須交代起程云 
[行轅事宜]  
　　昨日午前出使英俄大臣劉芝田星使乘輿出轅前有洋鎗隊護衛先至道署拜會邵觀察復赴各局及龍門書院董家天主堂然後挑導回北往前日未經會晤之各領事署拜會署川沙廳黄芝生太守署高郵州謝湛卿剌史先後來滬禀見邵觀察亦至星使行轅拜謁 
[西員瓜代]  
　　意大利欽差羅嘉德君刻已任滿乘法公司輪船返國瓜代者爲蘭家勤君已乘三菱公司輪船來滬寓居法界密彩里中 
[春季禁獵]  
　　調辦上海租界會審事宜羅爲出示曉諭事照得租界地方常年春季有禁獵飛禽之舉藉資生養兹據工部局經巿人聲明本年應以正月三十日卽西歴之三月五號起照章禀請示禁前來凡野雉飛禽自應一律禁止獵賣合行曉諭爲此示仰各該地保以及獵户人等一體遵照毋違特示 
[主賓涉訟]  
　　新北門外公和班囤頭瞿子英控夥侯佛南揟藏帳簿一案會詳前報翁太守准詞飭提侯卽避入大古帳房遂請祁繙詳官函致該行主將人交出昨日堂期侯到案遞呈禀詞太守閲竟詰瞿曰公和班股東幾人共有若干股瞿稱共有六人計十四股人年分蒙給諭單太守謂諭單何在答稱現在工部局因單上有法領事官所繕法文故呈局董閲看太守問侯秋江卽佛南可在瞿處爲夥共有幾年答稱已有十二三年當張祥爲圃頭時已經作夥太守問扛夫工錢何人所散瞿稱錢是小的所散帳由侯抄來現己四年不結向索帳簿總不交來侯曾深得乾股一份算有盈餘照股分派虧本後伊不承認帳簿共四十二本向之索取伊言三十四本已經燒去祗剩八本然亦不肯交出諉爲在胡先生處胡現在廣東及詰之侯侯不肯認太守調侯現在瞿控爾帳目不清爾現爲伊之夥斷不應作此荒誕之事可好好將帳交出侯稱去年十月伊索觀草簿但小的並不將帳燒去爲因查得少去以前帳簿三十四本將兩年中應得乾股罰去曾在老益慶酒叙一切太守謂主賓須和衷共濟爾如嫌出息太少當與股中人商酌提盈餘現旣查帳爾須將帳交清侯仍不承認太守又問瞿虧短若干答稱伊云一本帳上可長錢五六十千業今八月約虧錢四百餘千侯言並無此説太守謂然則瞿爲何控爾侯稱今年正月初三日至太古行洋東問小的可有股份每年可得若干出息小的以祗有乾股三股瞿遂懷疑小的太守謂所少之三十四本如何燒去答稱並不燒去所少乃疎忽所致太守謂疎忽卽是差處現在爾意如何侯稱伊是東家總須吃虧些瞿稱現在侯又串出好友孫玉章投工部局繳捐已往收下小的每年繳捐銀二百二十五兩伊今每年認捐二百五十兩太守謂或者所繳係别項捐銀瞿稱非是我聞工部局董明日要議事故將諭單扣留且聞一號卽須換夫頭太守請祁君轉詢工部局可有其事復問侯此事可知否答稱不知太守謂爾是伊夥倘夫頭被人奪去爾再作孫之夥計恐被他人説爾串通爾今幾歲可是監生答稱四十七歲三年分在賑捐局捐得監生太守謂不期可將帳簿交出爾還願爲伊夥否侯稱伊若用我最好然己兩次將我扭入捕房帳簿且待毆法交案太守調下期總須交到祁繙譯官謂恐伊等在外閙事太守隨謂瞿爾出外倘有人尋事不可與之交鬨當往巡捕房控告瞿唯唯遵照并稱孫玉章擬在西歴三月一號接做夫頭太守謂事尚未清如何卽可接做倘伊逞蠻儘可　捕 
[圖賴酬洋]  
　　去臘二十二日高俞氏花烟館内失去烟妓雙卿當卽遍貼賞格尋到者謝洋三十元隨有阿東向李瀛洲告知虹口某處有一年輕婦人李卽報知高俞氏前往尋歸旋向高俞氏索謝高俞氏意圖賴去致兩造在法捕房對閂春園烟館中爭論嗣經高之親戚倪孔氏爲之解勸高俞氏願出洋十五元李尚不依包探孫寳生聞聲向問並謂再若吵閙將卽拘進捕房李遂願减洋但高俞氏並無洋元因向倪孔氏借紡綢女衫等物質得洋九元有奇旋將洋九元交倪孔氏之手轉遞與李尚少六元言明開正再找元宵已過李向高俞氏找洋高俞氏乃赴捕房控李拆梢並向捕頭言洋已交與孫包探巡捕頭詰及該包探包探陳明原委隨將李拘到捕房昨日解案高俞氏投案遞禀翁太守閲竟研訊據稱失去該妓後住虹口小工棧内有不知名之人報稱是妓在下海浦某嫗處急往追尋正在吃飯當卽領回並非李所尋得如何要我謝洋太守問虹口之嫗爾可認得或與雙卿相識否高稱均不相識太守謂該婦與爾並不相識如何將年輕女子留在家中此人定是拐子爲何不報虹口捕房小工棧中人可知名姓高稱不知太守詰李李稱小的得信前往通知當時該氏已想圖賴後輕倪孔氏解勸先給洋九元亦由倪交下今去找洋被控包探孫寳生禀稱伊等在春園吵閙時由小的喝散太守問倪孔氏該氏稱與高親戚伊家失女經李尋到索謝無洋向我借衣質洋交李太守謂高俞氏爾黏招愿謝洋元現在人旣尋到如何可以懊悔高俞氏稱實由小工棧中人走報太守調不論何人找到總須出洋可卽將洋繳案高俞氏仍嘵嘵置辯太守謂爾將雙卿交案當詰其究由何人尋到隨着將高俞氏帶出派人同往將該妓留在捕房待質倪孔氏着退去李亦卽釋出諭令訊時到案 
[撞船兩誌]  
　　前日西鄉塘灣航船開行來滬下午四點二刻時復由滬滿載開回並附客三十三人甫至南黄浦突遇製造局九號兵輪飛駛而來讓避不及致被撞沉搭客均遭覆溺幸隣舟及救生船竭力撈救二十八人得慶更生尚有五人迄今尚無下落昨晨船户徐東聚等協同十三圖地保陶象山投案呈報莫邑尊飭先呈節略以候核辦○前日下午南碼頭浦中有蕭姓漅河船鼓浪而來與所泊提船相碰兩船均有損傷提船户陶有福向巢河船理論索賠蕭逞蠻不允以致口角互毆旋經鄰船解散事後蕭復投上海縣喊寃邑尊正在詰訊陶亦赴縣訴稱小的之船正在浦面下椗突遭伊船撞損索償不允反遭毆辱又敢來案朦訴現在我船損壤甚多不能開駛邑尊以兩造各執一詞未便訊斷遂分别交該處地保帶回諭今善爲調處 
[叩求免相]  
　　粮船户朱阿千遭别船户毆傷致斃報縣請相等情已詳報兹悉前日莫邑尊前往相騐時屍屬王阿勝訴稱昨經報案後兇手及楊小寳挽人苦勸情願爲阿千備棺盛殮小的念阿千旣遭慘斃何忍再行檢騐是以將就允許可否叩請免騐邑尊謂爾等旣經調妥准予免相隨著王具免騐切結備查 
[病人路斃]  
　　前日有一人面帶病容行至本城安仁橋堍踞地而坐少頃卽僵仆於地該處十鋪地甲張勝聞而踵至察得死者姓李年二十一歲向爲修脚匠刻因失業借居黑橋左近某姓剃頭店中實係久病身亡並無别故至傍晚由其親屬前往備棺收殮 
[英界公堂瑣案]  
　　美繙譯易孟士君出遊杭州嘉興等處尚未回申昨日禮拜四捕房各案仍由羅太守獨判所有讞詞照登於下○馬和上訴稱昨在路上被人剪去髮辮當卽扭獲其人連剪下之髮一併交捕送案趙文秀供山東人窮極無計竊剪伊辮綫圖賣錢文以致悞剪頭髮羅太守以梢情輕法重判抑候笞責二百管押兩月○朱仁甫訴稱昨過四馬路書場門首張炳卿硬拉聽書不依遭駡與論被毆爲此報捕拘案張供伊前偕馬姓來毁壞傢伙許賠未償昨又來聽書索錢不付致與爭執朱又稱並未聽書如何給錢羅太守判張管押十四天以儆○巡捕頭稱陳阿計以熱水潑傷一人舁送醫院醫生言須住址四天不能投質因先將陳送案陳供誤傷其人乞求恩宥羅太守飭押俟受傷人投案再 
 
 

Page 4

 
 
訊○王虎良張阿安同至公堂訴稱在輪船爲火夫偶與徐金生品角致被毆傷爲特報捕拘徐送案徐送案徐供嗣後不敢行凶羅太守騐得王張受傷屬實判笞徐二百板 
[法界公堂瑣案]  
　　昨報列花煙館控客吸烟竊衣一案昨解公堂龜子俞金和偕傭婦王劉氏訴稱是晚四人來吸烟隨遣傭婦去買　子乘間竊元縐女襖而逸祗剩一人報捕送案太守詰之被告據供孫生軒供湖南人吸煙祗有兩人旋據兩人投案戴有大帽携呈侯丁兩名片并公文一角其一姓陳禀稱小的隨主人侯大老爺從雲南來滬暫住吉星公其一姓牛姓禀小的隨丁大老爺從漢口來滬擬往京師昨日偕孫去吸花烟正在不識門徑恰遇兩個九江人領往後伊等先走且吸烟時分在兩處太守謂該二人旣輕同去豈有不知下落之理隨着將孫交保出外尋到該兩人再核又謂俞曰爾何事不可爲而獨開此花烟舘乎俞俯首不語太守揮之使出○昨報列小東門外捕房巡街捕見有失路小孩一節昨解公堂孩稱浦左楊家渡人姓李名長福今年十歲家有父母兄弟被打逃出太守問家中作何事業父兄是何名李答稱父李阿昌爲道署運水船水手兄阿根今年十七歲弟海潮今年六歲家去渡口半里之遥太守着包探遣人將孩送往浦左交其父母收管○前報列小東　外德泰糖行客人由林阿珠輕手買得小孩一家經該糖行遺人往閩將該兒追回送案並請追還身價昨日原告將身價洋二十四元繳至捕房翁太守着將該行夥沈煥堂傳到當堂綸領尚有媒人用洋六元責成林阿珠前往收齊赶速交沈身契由公堂銷毁○前報列東洋車天顧阿大咬傷同伴唐洪福手指送入仁濟醫院等情昨唐已投到顧亦由捕房解案翁太守判貴顧六十板 
[書洋食譜後]  
　　炫異矜奇世人通病不特事之大者卽口腹之嗜好亦何莫不然向見華人燕客以滿漢席爲極軌今則有所謂外國大菜者通商之處盛行之而以上海爲尤甚如一家春海天春杏花樓等幾於座客常滿然聞自海外來者謂英法各國之大菜非尋常店家所能及則以知烹調之法亦有心傳不可以襲取也昨由美華書舘贈以新刊造洋飯書一册自湯而魚而肉而麵包以及點心糖果其如何成熟靡不備載洵好甞異味者不可不仿行也繙閲一過用綴數語於後 
[依韵奉題小樓吟飲圖錄請松堂先生斧正]  
　　爲訪高人特地尋焚香危坐正衣襟酒逢良友傾杯醉人在小樓和月吟十里春江如畫裏一天星斗到窗心頻年殘錦消除盡漫把江毫繼好音醉經逸史茂庭戴槐拜稿 
[元韵奉題松堂先生小樓吟飲圖乞正]  
　　海上鷗監幾費尋樓居想像豁胸襟新春椒酒增豪興客歲梅花入朗吟緑蟻盈杯休放手黄鸝在樹總闢心從今便結清閒侶爲奏焦桐答好音詩民姚承燕拜稿 
[再疉元韵敬題小樓吟飲圖卽請松堂先生哂正]  
　　地闢數弓何處尋憑高風過入衣襟招來舊兩尊前醉和到新詩海上吟江滸雲烟開畫本樓頭鷗鷺證閒心多情是林間鳥頻爲詞人送好音偶到幽居曲經尋憑軒凝眺快胸襟江樓月上人初醉詩壘風清客正吟瓶倒新醅饒逸興囊探佳句答知心傳來一幅雲林畵多少騷人寄賞音吟江生鴻賓錢應潮未定草 
[奉和小樓主人吟飲圖元韵]  
　　詞壇久莫慰相尋逖聽痕沾酒滿襟四海交遊聨雅褉一樓風月鎭清吟賡颺聊寫承平樂沈沔終存用世心何日與君重促膝高談暢飲數知音新儂葉慶齡拜稿 
[江督轅門抄]  
　　正月初十日六合縣呂憲秋赴蘇○十一日知縣范醒解餉赴徐州回○十二日安徽知縣鄭文態解餉來○十三日知縣主之全謝委瓜洲木釐分局差高郵州謝國恩謝洋務出力續行奬叙案内保知府後以道員用知縣陳鳳儀由蘇解餉來○十四日樊興釐捐通判王彦澂禀到 
[蘇省撫轅抄]  
　　十九日候補道蘇元　上海來候補縣程南金禀知奉委解餉赴金陵探聞調署蘇總捕同知王恩晉委署蘇海防同知傳懷祖均有於正月二十二日接　之信○二十日候補直隸州吳葆俊禀知奉委赴太倉嘉定震澤等州縣提海塘銀兩卽辭李超瓊丹徒縣會審案件回王椿蔭禀知奉臬憲委赴江陰縣會審案件 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[送同學弟何炎赴南洋新架波埠肄習西文]  
　　六秋同硯亦前因臨别依依見性眞師弟深情頻灑涙謙和二字謹書紳徒吟金綫年年壓好記湯盤日日新羡汝髫齡舒壯志乘風破浪雅扶輪學能温故有心知妙義環生會悟時兩漢公卿多世學宗周孔孟是孤兒炎少孤其尊人號若星余故交也學貫中西胸有經濟向在榷署供職壯歲賚志而殁間行相朂燈前話重譯遥尋海外師轉盼五年歡把袂述遊瀛島勝探奇樵西豫章煒牛氏未訂草舟次倒用三夢詞人韵寄月舫瑞卿兩弟錄呈霧裏看花客詩伯政之○夕陽西下雁南過舊恨新愁兩不磨海上爲吟梁父曲吳中猶記雪兒歌誠知金屋營非易纔到陽關涙便多今夜扁舟何處宿茫茫烟月墜江波成山夢月生鷗侶氏草 
[瑶華喜雪錄塵高昌寒食生大詞宗顧誤]  
　　散花雨粟這風光何負燈紅酒緑銀裝世界絶塵囂天與梅花奇福元宵今夜縱錯過尚堪重續况珊珊吹下飛瓊也免嫦娥愁獨春風鶴氅天涯記醉聽鷓鴣夜寒窗竹故人一棹誰堪訪夢遶西溪茅屋袁州三日算眼底瓊瑶看足却怎如今歲滄江高臥飽豐年玉兩戍正月旣望古吳觀樂詞人作於滬上 
[疎影弔閬苑第一樓]  
　　祖龍一炬問畵樓高閣今在何處前度登臨此地重尋空餘瓦礫如許繁華始信如春夢歎人世滄桑堪據看幾多址畔遊蹤依舊馬嘶人語曾記春風座上羡滬江第一與客延佇瀹茗評花餐霞醉月有多少神仙侶經年不禁金吾夜又看遍踏燈兒女到而今獨自徘徊祇覺舊遊悽楚古吳觀樂詞人仲山氏倚聲 
[哭石橋生詞長]  
　　猶憶申江笑語親修文遽赴劇傷神三升血咯疴難起八斗才埋志未伸涙灑遠違南澳水魂歸應戀北堂春燕貽有子家聲紹兩目知能瞑故人祿階第韋燿旒揮涙稿上海北巿絲業會館垓獎籌賑公所施少欽經收山東賑捐正月十六至二十日第九百十五次清單○蘇州古寺巷不書名爲子病後求速痊由全盛局來三十元媚川逸史求妻産後頭痛卽愈十元葉懋蕃爲子病愈完愿十元十七齡童子來父疔瘡速愈由松江順成局來十元松郡贅叟由全盛局來本洋十元恤貧人一元信女不留名一元○悔初子經募昌字一萬四千三百廿四號冊慶旣合居十元雙瑞樓十元以上十六日○浙湖沈燮源求保病愈由震泰絲棧沈芝庭史交來二百元四本堂羅求母病速愈五十元無名氏因病酬愿廿元隠名氏由吳淞王中和號交萬泰信局來十元石門善長典同人爲友人吉嗣完姻移欵同事筵資由恊興局來十元願開過齋求平安十元不書名二元不書名一元愛仁無力子一元以上十七日○張子祥先生免災保安一百元陳錦章綢　各友節省零費移助四拾元百忍堂張求病速愈廿元石門徐蔡氏求久病頭痛速痊十元何徐氏求三陰瘧疾速痊積傭工資二元二户由恊興局來平江珥貂後人妻産平安酬願由溧陽寳順局來十二殳山彭城氏完愿劉健齋二户各五元由屠甸鎭嘉泰典寄全盛局來東記二元老閘謝酬願二元以上十八日○餘姚何費氏十元二齡七齡兩童子求保平安十元寓滬仁和長號五元陳古彞四元源泰昌二元錫邑隠名氏二元無名氏求病速愈二元無名氏求外症速愈二元虹口王姓一元金氏求目疾速愈四開一元錢四百文以上十九日○九江張印恆求弟嘔血病速痊一百元養拙齋保平安十三元虚對一元四開一元飛布山莊十二元生大號酬筵移助十元李陳氏十元貧窮人求咳嗆氣喘卽愈六元程雲釗五元書薌廬保平安五元李徐氏五元徐曉記三元邵星甫二元梁顧氏續助正二月分月捐愿一元○嚴姓經募昌字一萬三千三百六十九號冊五元錢五百文○大太東號銅洋六元以上二十日 
 
 
