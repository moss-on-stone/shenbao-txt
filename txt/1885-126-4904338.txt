# 1885 - 126 - 4904338

 

Page 1

 
 
[三十八號畫報出售] [  申報舘主人啓]  
　　管理甬江招寶山炮臺之吳吉人遊戎於攻戰之暇扮作漁人模樣親往法船偵探虚實忠勇寶冠等倫恢復諒山一役爲中法接戰以來未有之大捷我國効忠者衆敵人亦自悔禍故議和之電不後而不先兩圖編入此次三十八號畵報准於二十六日出售其畫譜之羅漢圖俱係在君阜長所繪筆墨之妙不煩贅言畫報仍然九圖後附淞隠漫錄一則閱者鑒之此布 
[請繳第二批古今圖書集成股銀] [  申報舘點石主人啓]  
　　本齋於前年　倡議紏聚一千五百股仿印古今圖書集成每股規銀一百五十兩分三次　足此議早邀公鑒嗣卽　地造屋從外洋置辭機器復延名手澆　字模然後開印至今計已印威數百本雖未裝訂而書之式　字之精湛極爲雅觀諸君儘可先來披　惟　印之初機器人工均覺生澀故每日出書無多兹則鉛字業經　齊人手亦日臻　熟此後按日計工每日約可排原書從四本而漸至六本八本完工可期迅連所以各股友第二批股銀　　股五十兩務　早日交下以便購備　張及一切工料其銀希仍交申報舘照收并開明第一次股單號頭及股友姓名當卽　回收據統限於三月廿九日以前一律交清切勿遲延悮工是所禱紛再此書初　共印一千五百部　以各股友喜　大字但字旣放大則紙張亦費本數加多本齋益形虧耗故擬多印數百都藉資貼補　見巿面欠佳且此　亦身本重大遂仍印一千五百部以符原議合併附聞 
[學校中有洋務人才說]  
　　前明洪武定提學取士之制及鄉會試大典而特重八股對偶之文然後士子自束髮受書卽攻制舉之業其或文章　命不獲一　教舘終老則以其長技轉授生徙於是白首青衿孳孳焉誦且夫嘗謂之文不置沿及季世文體　醇　學抵觚準繩先正以文章爲楷式而不以經史爲根柢甚至四子書之外並五經亦束而不觀迂腐酸寒令人一閬頭巾氣　卽欲　作嘔其終窮者如　其顯逹者可知以故西洋互巿漸成盤踞之形倭宼披猖大肆盜潢之技而樞部封疆秉釣專制者一遇事　無所措手而明之天下亦遂由　肇亂兵疲餉絀守備空虚加以萬歴之中使剝削民生而天下離心天啓之權閹紊亂朝網而羣臣解體闖賊一赶所以勢如破竹直偪京師者固非朝夕之故　　則朝堂泄沓士氣衰頺皆由以八股取人才而尸位竊祿之徒執名家稿以爲致身具也本朝龍興雖踵前代之制然取士多門　沾沾於舉人進士出身卽以考試而論除鄉會經䇿流弊滋甚無異前明之表判不足以覘作者之長此外學院小場書院月課經義詞章與文　重苟非熟習輕史雜覽淹洽則試輙平等難詡通才而一切拔萃優行之科與夫講舍高才生之譽無　望　因此學校諸生不敢置羣書於高閣或通或塞猶有温文爾雅之才加以素封子弟　學都會之間寒儉家風歴聘諸侯之幕應酬閱歴識見宏深出故人情揣摩爛熟於屋博古者通今守經者應變更以性清之所近質　之所化工夫之所到爲其淺深大小之準繼則偏才全才　聽用人者之　求而無乎不備若終身於且夫嘗謂之中則村學究之村雖使閱歴而不知觀牽雖值　勢面無所聞見卽以八股弋取功名旣列　途亦何足貴哉　嘗謂講求洋　當求諸學校之中誠以本朝取土與前明實有同而異者迂疏鄙陋之品固出於此而明體逹用之材亦在其中如謂書獃不足與言時事豈篤諭哉昨由京友傳來尺素謂總署於光緒八年考取八旗幼童一百廿五　業已陸續傳派赴同文節學習洋文現又因學習需人出示傳其次者四十四名到館並悉王大臣之意擬再招考民　之精通漢文年紀尚幼者以充肄業他報亦登此說盖前此考取旂章專以培植八旂子弟使其將來進身今欿先通漢文則旂童　較爲　得不得不於民籍取之　曾論學習洋文必須先通漢文而後其功易進學成以後其致用亦視專　洋文者爲大從前出洋學生至今日而無可位置仍令自謀生業或爲洋行書記或則開館授徒雖具偏長不堪大用正坐　選幼穉未　華書之故耳今總署深知其法未義略示變通竊謂此亦人才感衰之機關也　童稚讀書至老不忘誠以幼童靜專之心非成人比也人生弱冠以後始有家室漸耽名利雖過目成誦而過境輙忘過目成誦者又理已　不似完時須逐字挨識也過境輙忘者掩卷他騖並未默記故貌合神離也偶然省憶卽或知其大略　覺無從背誦而西交之拼字辨　　西語之全無義理非如兒時從　捺點畫冩起功夫不　入毁又非每日幾句牢記在必不得上口是以必撑幼童　欲幼童之早通漢文則又難得其人　中子弟初讀經書不求甚解若文義能明文氣能順雖非師長所授架上之　自取繙閱以其讀之有味也然在十五六歲巳不失爲佳子弟此而教以西文仍不廢其所習之業按時分課較易成功然再過二三年巳屬不及幸洋文粗淺功夫三年巳足以後由粗及精卽成人尚可進步但十五六　通漢文者卽亦甚少若十歲以來更自難得竊謂人生心思恒爲境役苟特重西學而厚給膏火專設科目使有津貼數口之　與將來進身之路則家累之攖心可免而舉業之攻苦無須約計年歲雖至二十内外猶不嫌遲到館以後兩學並進　　馳騖則十年之内固已造就成才卓然膺使令之選任　譯之職不難矣鄙意如　始可培植多人若拘拘於幼童則將以不通爲通勉强錄取濫充其選恐於西學一有進境轉於中學多所抛荒就使斐然成章終非遠到大器甚矣讀書　不通經史綜覽時勢者不足以云濟世通變之才也然則求之於學校之外顧可以慶侍人乎哉 
[茶巿電音]  
　　昨晚十點鐘後四十分時漢口友人專發電音　本舘云目下湖茶所到不多尚未發樣甯祁茶共到百餘字本日開盤祁茶售三十二字計一萬二箱價自三十八兩五錢至三十四兩甯茶售三字計一千五百零九箱價自四十六兩至三十四兩盖較之舊歲實高一二兩云亟登報牘俾諸君之作苦　生涯者先覩爲快焉 
[英俄修好]  
　　文匯報接本月廿七日倫敦來電　英俄爲阿富汗交界之事刻巳言歸於好兩國均有利益云 
[京友述聞]  
　　京師訪事人來函云聞崇廖二星使奉命查辦江西事件甫入境卽有　貢生監紳民男　呈訴冤情計所收呈狀多至三百餘件星使隨時批交地方官訊理並面諭秉公研訊不得草率　延俟本餌部堂事竣回京時尚須沿途查詢行至贑南有男婦百數　名口圍轎泣訴去秋遭水災飄没男婦老幼數百人房屋冲倒無　衣服糧畜失　甚多厭斃者亦數百人叩請籌欵濟飢以甦涸轍哀求一夜聲涙俱流當　地方官速卽妥籌賑項　使小民得延殘惴洎星使到省先將此項情形告知德中丞囑籌妥善章程設法辦理云 
 
 

Page 2

 
 
[帝就紀事]  
　　三月十七日考試漢謄錄應考各生俱於天曙時齊集貢院以備點名科塲搜檢王大臣則於卯初到齊由監試御史點名給卷按照省分由貢院左右兩門放入至午正始竣隨卽封門上鎖應試之人約共二百餘名是晚散放題紙　次晚交巷不准給燭閱一日卽行放榜○神機營左右翼驍騎擡槍隊練兵傳於三月十七日辰刻列隊赴西直門外褡褳坡以備委員等監演鉛丸試打準頭○右翼技勇營海捕官兵在正陽門外大街拿獲當街開設土寳賭塲一案計首從賭犯十八名當卽鎖赴右翼下處錄取供招解送步軍統領衙門懲辦矣○上月初日本駐朝公使向朝　政府聲稱日廷欲向朝鮮借銀一萬有餘以供兵餉俟八月後如數歸還朝鮮政府答以目下庫帑異常支絀國中兵餉尚不能按期開放安能接濟隣邦朝王旋將此事咨會李傳相吳清帥云此係京友傳言誠恐未確○陳機營劄行善厚帥所有京畿迤東通州一帶旗緑馬步各路馬步兵勇嚴飭該各將領務將應用軍需妥爲備齊以資驅策勿任臨時措置有誤調遣因法人屢爽信義故我國不能不預爲之防也 
[美員至蘇]  
　　日前美領事至蘇辦理杜海二教士置造房屋之事美教堂整備緑呢大轎迎接又藍呢大轎一乘係通事所坐入城卽遍謁三大憲是役也總理衙門先已行文關照衛大中丞接見之次誾誾侃侃不亢不卑識力兼優頗令遠人讋服 
[臺澎消息]  
　　昨接淡水來信云近日該處海口並無法船基隆亦無法船惟岸上法兵仍將炮臺修理澎湖則泊有法船十數隻大約因南風司令安平湧大不能泊船故移泊澎湖以避風浪也 
[厦門瑣述]  
　　湖南某甲詭稱黄四大人與無賴輩作狹邪遊本月初旬至山仔頂肥寳妓寮住宿數夜不名一錢且言若倩爲護花鈴不獨無人時來滋事且可設葉子戲廣招十數妓女亦無妨礙至次日卽索規　六十元鴇女以夜合資來源不易未肯輕捨甲怫然而去至晚則冠頂煌煌帶勇十數人執總查燈籠至肥寳處以爲私娼卽將屋内衣物携取一空肥寳及各妓女有被打傷者鴇女畏其勢焰無可如何識者謂中必係冒名撞騙者如其不然豈屑向花國中稱南面王哉○三月十九日係奎觀察壽辰彭紀南程從周二軍門以下文武各員皆於十八日到署預祝觀察一概辭謝所送屏幛禮物亦均璧還儉德清風卽此可見○厦門洋藥局由新商王怡堂諸人承辦王君爲人有忠厚長者之稱諾事悉聽各股友主持容君蘭生亦一股東也恐事權旁屬特招粤人陳小山到厦總司局事陳君係貿易場中之老斵輪　也厦友來信云爾 
[蕪湖叢話]  
　　范羅山向爲蕪湖衆姓祖坆自光緒三年開埠通商以後經英人勘定此山憑官估值禀由南洋大臣轉咨總理衙門議准購買作爲稅務司公所嗣由英人兌價成契後疉經各官憲出示招令各　將坆墓陸續移遷淨盡其無主者由英人捐建義塚掩理直至九年春始興工築造外砌崇垣一道四圍山麓約寛廣二里餘墻内建造三層樓洋房一座卽稅務司公所也園林宏敞花樹幽深費七八月之工始克告成歴任稅務司皆居其内山麓毗連山西會館舊地該會館首事近擬起造　屋恐碍洋人出入之路禀經道憲委員丈量繪圖存案免致後來轇轕忽有一種匪人黏匿名揭帖於四處大意欲於丈量時聚衆揮打當經英稅務司吉君俻函將揭帖附送道憲查辦梁小若觀察卽據情出示曉諭遴員緝拿造謠之人云○郭善臣軍門於十七日目梁山回行轅隨雇杉板七艘均泊石橋港其回籍省親一節盖因軍門之弟心臣太守今春病殁里門太夫人壽逾八秩侍奉無人是以軍門欲開缺終養督撫憲因防務緊要未便聽　開缺代奏請給假三個月定於廿二日起程由廬州回籍各官祖餞者不讓東都冠盖也○太平府聯仙蘅太守於二十日來無公幹暫駐仙源公所○僕家店距蕪翻十里一巿集也有木工某中與村婦某氏有染野田草露邂逅偕藏未幾而婦又與　乙有染旣得新歡不念舊好甲未免有酸秀才風味糾合惡少輩扭乙痛毆之乙欲入城喊冤甲自知理屈挽地保從中調處出資若干書劵了事繼念囊中羞澀將何以償遂畢命于紫霞膏當由地保報縣經鄒雋之明府騐得委係服毒自盡遂召甲之家屬領屍棺殮而乙與某氏婦則分别笞責枷號示衆女色之爲禍烈哉○近有外來各船販米出口絡繹不絶○夏布已上巿價值較前稍覺便宜惟各白布巿價極昻○南鄉農民各出重金徵菊部唱演牛王戲盖卽新年報賽之意也現有台口十數處梨園子弟爲之奔走不遑 
[穗垣近事]  
　　刻下由廣西解往越南之軍火仍源源不絶海防各軍亦無少懈日前花地口見有開花砲三十餘架軍火數十箱皆係用小輪拖往越南者○三元里鄉自願獻地設火藥局於村前盖因上年與瑤台鄉爭一涌上落闘毆結訟多年官不之直故欲開一涌到他村前以洩前忿某紳有一祖募亦在火藥局左右恐於已不利遂代爲　台畫䇿言該處之田若建豎某府界石彼必不敢動鄉耆照計行之承辦委員恐生事端卽擬中止無如已爲三元里鄉所聞特邀某紳到鄉關託委員亦懇其代爲辦理前月忽調安勇七千名不三日卽開成一河旣未出示亦未給田價所種菜蔬雜粮均遭毁棄鄉農向各憲訴稟皆置不理○大地新街各住宅曬衣屋上倐忽失物甚多于是某宅留心窺察前日見一十二三歲之童在瓦上偷取當卽呌喊左右隣齊出獲住認係某姓家童追究荐人係和豐雜貨店司事時適值回鄉其同伴出言不遜某宅大怒欲以該店庇賊窩贓等詞控縣店東聞之卽託人緩頰將所失各物如數賠還方能了結○連登巷黄姓有祖　在　北門九龍廟左近荒草盈阡並無碑碣前日以紙錢一陌拜奠墓下忽見草間新開一穴黄以爲此必他人圖佔卽令從人埽其穴而平之俄有一起人拜奠新穴下詢之係近村人嚴姓據云此山係其父穴從前本係草墳去年九月間從新修改者也兩下相與爭論聚集多人幾至用武聞嚴姓定欲控官究辦白楊蕭瑟究係誰姓之佳城朽骨凄凉果屬何人之宗祖此一重公案雖包學士復生亦難輕下斷語也○十一日午刻臬憲在花廳内看書正在神往之際忽聞有人拜會卽入上房更衣抽身未幾坐處巳爲屋瓦所壓險哉 
[凶人就獲]  
　　自來亡命之徒大抵漆身吞炭隠姓埋名竄跡千里終身不歸其志非不堅其行非不苦也而卒致敗露者何哉天地雖大斷不容若輩混跡其中也有某甲者在穗垣大北門外五層樓後山荒塚間掘地爲穴結艸爲蓬棲息其卜者盖二十餘年夏不露體寒不加衣不洗澡不薙髮自稱爲大仙人亦以大仙呼之初不以名姓示人後始稍稍洩漏知爲佘有金每晨往各店乞食所乞之店他丐皆不敢乞故各店亦樂予之其人身軀雄壯面目獰惡望而知非善類日前忽爲府差拿去乃知其爲謀財害命之逸犯佘本德某鄉人與某乙往别處貿易貪乙貲財殺之於半途席捲而逃當經報官立案該鄉公局亦有賞格乙有子時正數歲及稍長其母時時告以父死之慘誓必報仇一日乙子與其親戚往小北門外營葬道經其地見佘而異之問其鄉里姓名佘以直告乙子知卽殺父人也回家告其母投公局密稟廣府飭差拿獲及到案供認不諱并稱尚有銀洋百十元埋在義塚間云 
[漢皋二事]  
　　二月間俄商順豐洋行内某西人忽患痘症歴時旣久尚未霍然遂於本月初十日携帶火鎗乘小帆船至蔡甸鎭獵鳥以遣病魔見有小鳥名麥啄者飛翔上下游行自如驀放一鎗　然而響適有一男子刈麥隴畔鎗子中厥目登時昏暈田間諸農夫聞知共抱不平立將該西人及船隻一并扣留一面由地保禀經蔡甸司查騐核斷司官以息事爲心　兩造彌縫敷衍隨飭人保護西商平安回漢云○本月十 
 
 

Page 3

 
 
三日一點鐘時漢皋忽來一意國兵船泊旣妥卽升砲數排張揚威武旋見該國主教乘坐杉板船八槳如飛攏泊漢岸早有西商數名排立碼頭迎迓英領事亦在其列登岸後互叙闊悰同至天主堂談叙說者謂此次意船來鄂或因漢川教堂之事未知然否至十六晨該船移泊江東主教乘至省垣拜會督憲 
[藩憲告示]  
　　外提調頭品頂戴江南江寗等處承宣布政使司布政使梁爲出示曉諭照得江南省文武闈鄉試所需一切供應食用物件從前木歸江寗府南捕通判經辦　令各行鋪分認承應均有官價流獘殊多自經兵燹巿面商情逈非昔比歴科均遴委大員總辦供給等事所需食物等項均按巿價平買維不擾亂商民一洗舊時　弊其　用磁器粗細因省城巿廛貨物不全委員分赴江西等省産地採辦今屇舉行乙酉正科鄉試之期業經循案詳委羅守章等總辦供給等事並經嚴諭力加整頓諸樣樽節不得稍有浮濫一應事宜先由該守等查案酌定隨時禀辦以一事權　免藉口所有科場應需各物除磁器等項已用該守等派委員分赴江西等省産地採購以期合用外其餘一切食物等項悉仍就近　省採買照巿發價不准尅扣短减如有不肖司事丁役假借官價各目私圖抑勒漁利情弊由江寗府上江兩縣曁總辦委員隨時嚴密訪拿從重懲辦各該行舖亦毋得串通壠斷及抬價居奇自干咎戾除分别札飭府縣委員遵照辦理外合先出示曉諭爲此示城廂各行舖人等一體遵照毋違特示光緒十一年三月廿五日 
[吳淞雜錄]  
　　吳淞營閃參戎殿魁卄補撫標中軍叅將遺缺委兩江補用叅將金君玉田署理不日可以履新○督轅中營管帶張君交卸差務後上游並不另委他人接管卽由營務處朱星鑑觀察兼帶○停泊張華浜之俄兵船已於昨午鼓輪出口威靖兵船仍泊原處○前日劉游戎長春坐掘港營二號艇船自江北防次來淞本擬出洋巡緝嗣探悉大戢山洋面仍有法艦游奕故不出洋卽回江北防次矣 
[美兵會操]  
　　昨日下午兩點鐘美國水師提督兵船調兵登岸會操由黄浦灘一路至泥城外約共有二百入洋槍隊百餘人砲三尊每尊以二十人守之有一砲隨帶竹槓繩索想操演時可以扛抬殿以列陣兵十餘人西樂一班高扯美國旗幟大有如火如荼之盛也 
[五馬來申]  
　　松江府時萼卿太守于昨晨七點鐘由松抵滬舟泊大碼頭至九點鐘命駕入城拜客前導惟軍健一班亦可見其儉德矣 
[要犯解回]  
　　前年毆斃王阿安之正犯曹錫榮於昨午後五點鐘時自蘇解回上海經許捕廳飭暫收禁俟邑尊回署再行過堂發落其細情俟再探登 
[五文釀命]  
　　丹陽傳某家習待詔業在本城天主堂左近開設薙髮店前月因事回籍託稍長之學徒富寳管理店務前日富發給衆夥辛工偶不經心短少江北人沈某錢五文沈卽出言不遜且更將富鞭笞富忿甚遂於昨晨私吞阿芙蓉膏旋卽毒發斃命衆夥不直沉之所爲將其縶諸屍身一面知照店主及屍屬來滬冉行奪 
[研訊盜匪]  
　　小禮查西酒店被刦獲盜由英公堂訊供移縣各請早經列報前日下午帮審委員王鴈臣司馬飭提通案人研訊先據吳倫其供稱原籍湖南本年二月十六日抵滬賃屋高昌廟左近開設烟館業巳虧閉王行山等雖皆躭擱我處然俱因吸煙　識並不知其爲盜吳妻孫氏所供略同司馬謂爾雖不通盜然贓物均在爾處起出其中來歴豈有不知顯見刁狡飭卽掌頰四十下吳亦笞臀四十板始供問王便知司馬命提王研鞫據供吳處各贓係王栢林及伊友劉明德所寄司馬問吳曰王亦躭擱爾家爾究因何相識笞稱由伊叔王寶春荐來詰之王寳春據供原籍湖北謀事來滬致　誤拘王栢林並非我姪亦未薦伊借宿吳家求請明察任蘭亭供向爲　勇業巳除去卯名本月初在西門外犯事由西局憲　懲後　過自新不敢再犯伊等所爲並不知悉司馬又提顧云泉熊幹清陳開招羅興順四人研訊同供均係湖南人來滬覓就借宿吳家致　誤拘求恩明察研詰至再仍執前供司馬飭將赶到之箱徿等贓物擡至案前逐一閱騐命卽封固又提吳研詰依然大口不移司馬飭差一并帶回分别管押再行覆訊核辦 
[浮生若夢]  
　　英租界大新街挹清樓茶館昨晨有五十餘歲之紹興人某甲前往啜茗伏几假寐良久不去堂倌呼之不甦撫而　之則已斃矣俄由其家屬到塲備棺成殮彈指光陰忽生忽死良用慨然 
[棄孩續聞]  
　　昨報列屍骸狼藉一節傳者誤以爲私生兹悉實係南香粉弃西口甯人某縫工之妻臨盆五六日胎終不下收生婆計無所施及延醫來視僉言胎死復中不得已舁至某西醫處用刀割胎邕得取出隨命出店擇地掩埋出店貪懶遂抛置於荒塲云 
[詳訊拆梢]  
　　昨報列拆梢管押一節捕房查得未獲之張蓮甫卽張蓮編家住小南門外小九華地方遂飭包探協同該舖地甲往傳張巳避匿無蹤因將同居之謝道良傳案捕房隨將倪梅郎潘小弟小王卽王載興解至公堂包探又將暢洪園堂倌趙洪羣蔡福根傳候研訊顺倪等將施金郎洋元搶去後另有流氓范德昌等至該茶館將趙蔡兩人邀至春園烟館别生枝節致兩人會去烟鈔一千五百有餘事爲包探偵知故亦傳案也公太守先詰施金郎據稱原籍崇明偕友馬岳裝載破布雞毛牛豕骨棉花等到滬售得洋二十五元初住船中後遷在姪兒之親家倪梅郎家中洋元卽暫寄與倪此係六日前之事及欲回家向倪取洋同馬行至新開河浜遇見素不相識之潘小弟王載興等攔截拆梢小的隨避至義記鐵店幸店主出塲伊等始散去店主卽遣人送小的至新閘旋倪赶至將我邀回遂從西新橋往南經過四明公所附近之暢洪園茶肆王潘兩人同張蓮福守候在彼將我欄進茶肆不多幾語于卽將我洋元盡數取去人卽四散後經人指令至捕房控告太守復詰土潘兩人供稱此事由倪起意言施販賣銅洋然我等與倪並不相識實因倪商諸張蓮福輾轉挽我作此勾當至施身畔取到之洋内計銅洋十四元好洋十一元太守謂現在繳案者祇好洋銅洋各六元其餘究在何處速卽繳出尚可從寛王稱張身畔有洋十三元倪供施是親家每年到滬一次載來鷄毛豬骨俱係由糖擔上換下所有棉花賣得之洋係伊友馬姓之物伊至我家我曾向之商借洋元伊不肯託言要往劉河在後施與馬及我三人至老益慶酒館西隔壁錢莊上將好洋五元換得銅洋八元找錢十九文至以後在新閘追伊回來確是我之錯處我惟與張相識土潘兩人係張邀來因施販銅洋故向之拆梢現所少之洋在張身畔我願認賠容俟緩緩巋還翁太守隨詰施金郎可曾同去換買銅洋尚有馬姓何在答稱並未同去換洋馬在暢洪園時己駭而走散太守以倪供銅洋在某小錢莊所換該莊近在咫尺遂飭包探孫寳生協捕帶倪前往認明店户將洋悉數取冋呈案包探去後太守又詰暢洪園堂館趙蔡兩人謂彼等如何到來拆夫施之洋元兩人同供王等三人先來啜茗我等並不留心後又來三人坐定祗聞王說拿出來三字亦不知是何物繼而一人從身畔取出錢一百數十文付給茶資三十四文旋卽一哄而去此係午刻之事後三點鐘時有范德昌者邀我等至春園烟館向我等盤詰底細我等亦照所見同伊伊旋要我會烟鈔一千五百文太守着趙蔡兩人先爲退出不論何處一見范德昌可卽扭交捕房兩人叩首而退太守又將謝道良詰問據供爲薙髮匠張有房屋一間租與小車夫潘姓居住淹又轉租一舖塲 
 
 

Page 4

 
 
與我此番拆梢之事實不曉得張從二十五日晨回來一次聞說有事須往北探聽就此一去不回傳聞當晚到近處小烟舘中太守將謝釋出諭以如見張回家可卽就近送局倘若不送一經查出連爾重辦謝叩謝而退時包探孫寶生巳在該錢莊將洋搜到倪曾指出經手換洋之夥張明德因亦一併傳案且禀稱該店係恒昌莊洋圓在小皮箱内曾當衆夥面前將洋點數連箱取來另在箱邊擱板底下搜出銅洋十元一併呈案太守問店主何人銅洋從何而來張　店主姓許名栗楊銅洋係門巿收下太守問許係何人包探禀稱卽恒和祥錢莊主日前匪人裝矮人偷去小洋一百十二元之原告太守着將好洋交還該莊銅洋暫存捕房張亦帶冋暫押候再覆訊 
[營友來函]  
　　昨報獲盜解案一節内有王柏林供係湖南人從叔父在高昌廟砲隊營學習吹喇叭之語兹有該營中八來函謂檢查册簿實無王柏林其人大約係信口妄供爰卽照登如左至其中是是非非想庭訊之餘不難水落石出本舘固不敢妄爲臆斷也 
[蘇省撫轅抄]  
　　二十五日藩轅牌示照得靖江縣敎諭王文思終養開缺遺缺查有元和縣人大挑一等職吳肇祉堪以委署委署丹徒縣敎諭柳兆薰現據禀報因病未克就痊將委札繳銷請改委前來查有吳縣人大挑二等敎職汪鶴衢堪以委署候補府戴文佐禀辭奉委赴寶山縣復勘海塘工程○二十六日卽用縣沈熙廷解餉赴金陵回卽辭奉委再赴常昭等縣守提海塘工費差候補府照磨陳葆泰禀知分寗差委卽辭赴金陵候補府知事何墩從九丁憲顔均禀知兼帶海防巡丁差縣丞王茂華禀辭赴錫金帮辦絲捐差鍾國賢禀知兼帶海防巡丁差 
[浙省撫轅抄]  
　　三月二十一日記名提督胡亮勝禀安○二十二日萬福康服闋由藉來省禀到巡檢潘運恮禀知聞訃丁父憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[鎭江近事]  
　　鎭江西門橋丹陽碼頭某姓家於十六日巳刻失愼延燒二十餘家十七日晚間山巷内又火焚去瓦草房數家○前日旗昌輪船抵鎭各信局夥相率取信在江干分拆其時太古晉局夥正在檢點各件忽有一人從跨下將信袋攫去赶卽追獲飽以老拳擬交巡捕嗣悉其人姓邵乃三義棧之接客衆方解散不意邵得釋後卽糾二十餘人爲復仇之舉時協興昌信局夥尚在該處邵不問情由遽肆毆打邵妻又連批其頰少頃又至太古晉局聲勢洶洶旋經喝住尚未釀成大禍是夜各信局皆發傳單約於次早在天香樓茶園評理屆時信局十四家如約而至欲將邵送官究辦後經地保及各棧接客人代邵緩頰令邵親到各信局謝罪並用香燭鞭炮解穢始斬葛藤若邵者自取辱耳又何尤焉○二十日午後黑雲翻墨白雨跳珠俄閱震霆一聲屋瓦爲之搖動後知姚一灣所竪電桿已擊斷數處遠近相傳咸携屐而往觀焉 
[艶妻煽處]  
　　有某甲者籍隸湘中卜居京口其妻美而艶蛾眉淡掃鴉髻高盤不御鉛華自饒風韵而甲則志在四方並不知閨房兒女之樂前年仗劍從軍棄家勿顧道里旣遠音信遂疎閨中少婦未免見柳色而傷心遂有惡少年多方勾引婦不能自主待月迎風牽蜂引蝶醜聲藉藉人口婦亦不復顧惜幾不俞黄河黑水邊有征戍人矣近者甲瓜代有期束裝遄返方謂三載分飛一朝聚首昔之望我歸者今必見我而喜孰意征塵甫浣婦卽面冷如冰言硬於鐵甲已知其意有他屬及訪諸隣人亦無不以牆茨三章爲諷者甲乃忿不可遏適瓷器中有洋烟數兩卽取而吞之婦不爲救毒發殞命甲之死豈不輕於鴻毛歟雖然彼婦之心何其忍也 
[瑣案彚登]  
　　前報列耿伯勝偕婦人借宿源來客寓致被流氓拆梢一案包探夥孫晉發吳阿全探悉拆梢之時流氓陳阿新亦在其内向之盤問矢口不承旋至該庽吵鬧不休包探夥着伊同往捕房　訴陳亦不肯反將孫長衫馬甲扯破正在喧鬧之時適有西捕到來始得將陳拘押此前晚事也昨日連在押之寓主徐羅氏卽徐劉氏寓夥張文卿一并解到包探夥伸訴前因且將扯碎之衣呈騐陳供是晚路過該處聞人聲喧攘稱是捉姦故亦上樓觀看並不與聞太守謂旣巳上樓何云無分可將所褫衣服好好交出尚可從寛同黨流氓避在何處亦須供明陳仍狡展包探夥復禀稱聞男女衣服藏在小東門外阿秋家小煙館阿秋已死由其妻阿二開設太守謂旣知下落卽去取來探夥去後俄卽　來禀稱該煙館以小的等並無憑據不肯交出太守商諸于副領事派捕協同前往取到衣服四件尚有竹布女馬甲未取並將該店主陶張氏傳案該氏供稱是　小婦人出外泡茶店中惟留一老媽有人到來開燈隨將衣服寄下不知彼等是何名姓太守謂衣服現從爾店取出豈有不知之理探夥又禀稱頃曾問及據伊店老媽云寄衣者一名丫頭一名阿四太守着將陳交捕帶回管押張從寛釋去寓主徐劉氏烟舘主陶張氏一體交保俟獲到阿四丫頭再行核辦○楊金華訴稱在城河浜開設小烟館彼等屢　吸白烟不肯會鈔昨又來四五　吸去烟六十四文向索不有反將我拉出攅毆以致臉面青腫幸巡捕到來獲到一人又經旁人捉住一人今日一并解案翁太守詰之解案人一供姓馬名阿美一供姓徐名阿大俱駕船爲業並未至伊家吸烟實因伊等打架在旁解勸並不相干至打架人早已脫逃太守謂巡捕豈有不捉逞兇之人反將無辜者拉住之理爾等從實供招當可從寛辦理兩人同稱打架者亦是撐船之人我等則實惟在旁相勸太守着各責六十板以儆楊着自去養傷○昨報列捉獲私土一節翁太守研詰之下先據洋藥局巡丁陳廣春禀明捉獲情形太守旋詰販私人據供姓郭名阿洪原籍潮州現在治下開小煙館箱中之土由煙客寄存實不知是私貨太守問煙客是何名字供稱不知太守訊該巡丁私土在何處拿到答稱在伊樓上臥房中太守謂不知名姓之人何能不問情由將箱寄爾樓上隨着將起到之私土三十六塊解交洋藥局變價充公郭旣開煙館明是販私着押起再行查辦○同盛米店夥陸海珊及周姓同　公堂訴稱店中從未出過銀票昨忽有一人持票來照查知是匪人將我店發票裁截短狹下面留存同盛戮子冩上洋七十三元因卽將票扣住詰問由來稱是小東門外糖行有人來買檀香付下其人現在行内我等欲窮底裏因卽同伊前去行至吉祥街伊稱從横　進去至元和炒麫店中竟將我等軋住硬奪僞票我等因卽鳴捕拘到一人送案然非照票之人太守詰訊解案人供稱姓陳名瓢票在大馬路拾來太守問照票之人何在陳答應支吾稱外面尚有一人太守着傳進據供姓陳名阿小陳瓢是我兒票係拾得不知是僞故往收洋同盛夥稱照票者亦非此人伊確同來立在遠處太守謂彼等旣開有店鋪着陳將照票之人交出再訊○恆和祥錢莊失去洋元翁太守斷令東夥各認一半等情已列前報昨據保荐人張仁德投案訴稱夥徒等已湊得洋二十元交付無奈許栗揚不肯收受太守問　因何不收答稱奉諭已認虧一半何得再少太守謂張夏倪三人曰爾等須遵前斷繳洋五十六元若一時拼湊不來可先繳一半餘出票據交執俟有生意再行措還衆人均遵斷許復叩稱實已吃虧太守謂爾生意甚好頃尚在爾分店搜出銅洋十元許又稱該店非小的所開惟稍有分耳太守揮令退去 
[英界公堂瑣案]  
　　王小舫稱在江裕輪船爲副買辦因我赴漢口傭人卞良到止買辦朱姓家冒收銀洋百元及我回滬始知向卞良究詰祗剩洋十三元二角餘均無着爲此交捕送究卞良供是王姓傭人曾到朱家三次共收洋百元惟王尚欠我工資與王算帳可也黄太守謂卞良旣爲王小舫之傭人豈容冒收洋圓且藉欠工資爲詞兾圖推卸殊屬非是飭卽押令繳洋違干重辦起案之洋十三元二角暫行存堂俟湊繳合數再行給領○包探唐錦山稱王阿四到捕房訴被陸阿林陳阿亨等搶去洋四十元當由捕頭命我拘拿陸陳均不承認捕頭又命我查得王阿四携帶洋四十元在路檢點墮落洋一元陸阿林等在旁拾取王向索不還兩相爭執然後報捕今將各人一併送案王阿四供被搶洋求請究追陸阿林陳阿亨同供圖拾墮落之洋以致擾衅以後不敢黄太守謂王因檢點洋圓遺落一元起見不應妄以搶洋報捕惟陸陳乘王遺洋胆敢恃蠻拾取更屬　合今姑判陸陳各押七天以示薄懲○王胡氏稱有瞿金星借住我之房屋言明每月房租錢二百文先曾收過兩月租錢迄今半載分毫未付如今願不向索惟令其搬移不料瞿反言我欠伊工資洋兩元延不允搬致與理論爭毆由捕拘案瞿金星供今願卽搬不再饒古黄太守隨飭瞿金星立卽搬移如延干咎 
[禹航素馨女史李蕙娥題悼紅吟詩]  
　　名姝名士赤絲牽鴻案相莊正妙年造物妬才何太甚忽令月缺不常圓爲赴泉臺覓掌珠人天不憚路懸殊如何一去音塵斷曾憶檀郎别恨無○禹航雪蕉女史李繡娥題悼紅吟詩花爲容貌玉爲膚淑愼温恭曠世無一自彩鸞歸去後蕭郎贏得涙珠枯離鸞一曲冩悲思花落花開有幾時人孰無情誰遣此怕教卒讀悼亡詩[  吳縣藜牀舊主錄]  
[儒醫助賑三月十七起至廿六日止第五旬清單]  
　　孟河馬培之高弟子江雯青先生精理内外大小方脉門診每號一百文出診每號四百文第五旬門診内診内診看十二號外症看四號出診看八號以上均到敝會舘掛號共併成角洋六元錢四千二百文歸山東春賑登報奉聞[  上海籌賑公所施少欽謹啓]  
[上海北巿杏記茶棧經收浙寗鎭海饑民粥厰賑捐三月廿二廿三廿四第九批清單]  
　　協成銀號五十元黄少舫五十元有成銀號三十元林慈房三十元恆來號廿元翔惠堂廿元同春榮廿元同孚莊十五元春華祥十五元萬祥號寶泰恆王承興翁氏陳司務德大號馮懷藺氏無名氏周介山好義氏無名氏仁成號壽昌號立昌生熙培昌號同署莊十六户各十元寶成樓裘天寶景福樓三户各八元同震樓六元誠心居六元德豐號天益號源茂號誠信號嚴錦章錩記號張海如青雲仙舘同錩永張友玉周德泰十一户各五元老慶雲費文元夏安森諸棧司萬鑑典五户各四元福來號恆升號九霞樓翁性嚴胡雪琴蔡楚南車玉衡陳芹初謝廷瑞戴登雲葉南耕李翔亭顧作卿周蕚十五户各三元協順號協泰號成大號協興號敦大號德大號秦少記史富潤悅來順同太號吉祥號鳳寶號李德敷洪新一俞生祿錢月崖姜忠烈唐祥鈞費清甫陳一源泰和號陳萬生廿二户各二元萬福來泰和號永和號徐祥興恆和號五户各一元○以上計八十八户共收洋六百十五元登報奉聞[  經收經解蘇慶標王友林周維翹武杏林仝謹啓]  
[上海北巿絲業會舘籌賑公所施少欽經收山東賑捐三月廿二廿三廿四第六三十九四十四十一次清單]  
　　吳興氏求病速愈二十元下帷主人菊如氏爲子患痰症求愈二十元王鏡清求子病愈十元愛雲舘主人求慈親風氣痛速愈二元○清芬堂衆友集募昌册一萬四千一百五十一號八元足對開一元八開三十六元○李木翁交金也泉來高郵洪桐生募昌册二千八百五十一號錢六千文又天長朱黼仰募昌册二千八百五十六號二元錢五千五百文又募昌册二千八百五十七號二元錢七千五百文又興化吳星南募昌册二千八百六十一號十三元錢一千四百文又募昌册二千八百六十二號錢廿八千文又同豫號募富貴源頭同字二次五千九百九十四號二十六元錢四千九百文以上六册合來洋九十元錢六百六十文○杭州汪少屏代募捐册和源昌二元無名氏四元樂耕堂五元以上廿二日○漢皐華記洋行吳煇垣規銀二百兩隠名氏爲子嘉銓遍身疼痛求速愈三十元楊禮和爲子病痊完愿三十元耕餘堂十五元　錦琛奉繼叔母命移經懺資祈先人冥福十元吟莪氏次子求平安十元何慶圬爲子長生腹脹保佑速愈五元不書名求痘花平安五元泰興張蓉第求病速愈移許送陰　文愿二元常熟有心無力人妻病痊愈完愿二元浙胡無名氏求弟病痊一元○常熟同源義號募富貴源頭同字二次一萬六千七百三十八號册蔣黄氏集募衆姓進香資四元薛志澄華覺求弟成人三户各一元潘福成一元一百文不留名一元五角代作福人五角朱小姐七百文曾老太三百文九户合來十一元○硤石恆受參號募昌册二千五百七十號不具名病痊還愿二十元祝蘋庵無名氏白嶽居士三户各一元不具名一百文以上廿三日○祈家宅平安人五十元消凶夢子五十元侯官龔泰中十元隠名氏求病愈十元無名氏節醫藥五元蛟川吳相梁求父病愈保平安四元倚雲軒薛四元　記洋貨號省立夏節酒三元澹道人祈闔家年安二元無力子洪二元○古猷州隠名氏募富貴源頭同字二次册一萬九千三百十一號述德堂十元朱氏十元無名氏十元蘭石居五元潘氏朱氏無名氏無名氏無名氏五户各二元吳民氏朱佐臣吳民氏汪氏無名氏五户各一元烟台東海關李君靜亭募昌二千四百十六號尹壽全二元李靜亭二元潘五和李承久李德久李芝　李小蘭甘兆棠李永太七户各一元又募昌册二千五百十九號李永泰曹平銀二兩壽如意齋曹平銀一兩山泉堂韓江川無名氏王少　無名氏康平齋六户各二元宋瑞亭一元裕隆堂史二千文又募昌册二千五百二十號董朱氏求痛愈四元董瑾樵二元董策三二元李永泰曹平銀二兩尹壽全一千文以上三册合來洋三十二元曹平銀七兩批見規元七兩三錢一分六厘○滬報舘主筆募昌册一百四號滋蕙圃欵華神費移助十元以上廿四日 
 
