# 1907 - 347 - 4912454

 

Page 1

 
 
   
 
 

Page 2

 
 
[宮門抄]  
　　八月二十一日召見軍機徐紹楨許世英 
論說 
[論贛州拳匪閙教事（籌）]  
　　鬧教之案罄竹難書矣。血以江西爲甚江西自癸卯年新喻教案出後。一見於新昌縣棠浦教案。再見於贛州大湖江教案。三見於贛縣江口塘教案。四見於去年南昌教案而不意江湖日下愈演愈劇。十九日乃有贛州神甫江篤力被戕營弁黃壽山被害之事。 
　　夫所以閙教之原因。與當日暴動之梗槪。雖尙未得知。然據昨電之報告。與前日新聞所記載。則由於拳匪之借端起釁。與官吏之因。循頽頑悞事。所。致可知。贛州匪徒。練習神拳。造謠仇教。已非一日。故前英領事倭訥君。據贛州教士和爲貴稱該處城廂内外。謠言四起有俟秋間定將教堂。槪予燒燬。殺害教士等語。請飭地方官認眞嚴禁。妥速保護。贛撫接函後亦已再飭嚴辦造謠仇教之人。一面將教堂教士嚴行保護。而何以復有傷教士殺營弁之事。則由地方官之奉行故事。敷衍塞責亦可知。不則派數兵弁駐紥。教堂附近。以盡保護之名而已。抑知教堂保護。先在。勦匪。匪黨旣除。則教堂自能保護。 
　　拳匪宗旨。無非在擾治安。劫掠子女財物。特借仇教爲名。故無論拳匪之仇教與不仇教。教堂之保護與不保護。而其縱匪。謀亂。置若罔聞。則其所謂地方官者。祇使其徴收錢糧。剖刻小民而已乎。贛州居民十户。而二三演習拳術。不分男女幼孩。皆練此藝。供奉天地君親師太上老君慈航道人孫悟空許眞君關聖大帝八部雷神哪咤太子楊戩元帥千里眼順風耳等神位。則該匪之妖誣惑衆。悖逆乖謬。已非一日。詎有地方。官絶不聞。 
 
 
 

Page 3

 
 
見旣聞見。矣而。不能思患預防。則該拳匪之禍固莫。可推辭。而該地方官之罪亦無從末減。蓋不能未雨綢繆至禍起倉猝。派兵勦防。雖跳梁小醜。大兵一至不難玉石俱焚。然交涉之事已成而羊兔云亡卽。補牢之術亦晚。况拳匪之禍。豈僅江西。若閩粤若浙江若長江一帶。所在皆是。於此而不預籌防患之計。則仇教之案。將不僅江西而江西僅已然者。也 
　　夫中國之困難可謂亟矣。一困難於外交之棘手。二因難於内亂之迭興。三困難教案之時起。夫教案者。每雜外交内難而爲一者也。故内難一日不除。則外交一日不息。若據已然之事而論。則惟有嚴懲墨吏。痛勦土匪。以謝教士。若論未然之禍。則惟有速行地方自治。整頓警政。以清亂源。則鬧教之事庶幾稍息矣。 
[專電]  
　　電一江西（二十一日午後九點一刻）南康縣大窩裒地方民教仇鬭哨官二人均被戕害現極危險贛州府城内耶蘇教堂二所同於二十日未刻被燬教士救入吉南贛道署暫避勢頗蠢動 
　　按此電與緊要新聞欄參觀 
　　電二杭州（同日午後九點三十分） 
太湖陸家灣大帮梟匪與防營戰勢甚猖獗文武各官飛電蘇浙兩撫請派兵輪會勦 
　　電三北京（二十一日午後七點） 
俄還日俄戰爭時海參崴崴華商損失賠欵俄國政府祗認卹欵數亦不增外務部因又電致駐使胡惟德向俄廷交涉 
　　電四北京（同上） 
學部咨取各省學務議紳課員履歷 
　　電五北京（同上） 
陸軍部前奏請欵一千五百萬開辦海軍日昨會議鐵良議開辦費由各省攤解至常年費一百五十萬由度支部撥而政務處軍機處均不贊成未决議 
[京事小言]  
　　前簡駐美使臣梁敦彥已調署外務部右侍郎一時未能到任而梁震東欽使業已回國美柔使近日赴部聲言中美交涉滋繁但令叅贊代辦殊不足以昭愼重如果侍郎不能赴任應請另簡賢員以重邦交當經部中各堂會議美係頭等大國須簡聲望素着之員方克勝任因伍秩庸侍郎曾任美使堪以派主特令梁侍郎電詢言政府欲以美使相屬我公願任與否希速電復以便入奏但伍侍郎宦興甚淡不知願乘長風再作汗漫游否 
　　陸軍部鐵尙書近因整頓部務已有端倪逐日入署接見司員討論應辦公事日昨并面諭各員此後均於辰刻進署申刻散值凡有公文隨到隨辦應回應畵及條陳事件一律在署呈核無故不得赴私宅謁見以杜奔競之風據是以觀則平日之出入私宅而奔競鑽營者必有如水如龍之盛也以寥寥之數言驅蠕蠕之羣醜鐵尙書其鐵中錚者哉 
　　度支部尚書澤公現擬將各部院衙門欵項之所入銷費之所出以及各省錢粮與熟田應征起存數目一併查核淸楚編成賦役全書恭呈御覽嗚呼是書而成可作鄭監門流民圖觀蓋種種之銷耗無一非吾民血汗所流也 
　　新授湖廣總督趙次帥以整頓吏治振興實業爲治鄂之大端曾兩次拜謁張相國請示機宜張卽詳告一切並分别筆諸小册以期興利除弊據聞次帥此舉係奉兩宮之面諭蕭規曹隨鄂省前途葱葱鬰鬰哉 
　　政府諸老日前會同吏部堂憲商議外省官制初經改定尤以培植人材爲先應將候選之道府州縣輪選將次到班者查明撥入學治館肄業其在外候補道府州縣輪補將次到班者飭入法政學堂肄習俟畢業後再行任以實缺庶可培植眞材而收得人之效云云聞陸鳳石太宰頗表同情然吏部之學治館外省之法政學堂其腐敗之情形吾習聞之矣將來能收得人之效與否竊願閱吾報者拭目俟之 
　　據政府中人云自張相國袁尙書入軍機後終日留心考察滿漢章京並擬各該員辦公勤惰才識優劣按名登記日擋以備年終甄别分别升降竊恐不俟年終章京之條子已盈箱累篋矣又孰從而升降之哉 
　　陸軍部鐵尚書議查新疆邊境與伊犂毗连强隣逼近地勢空疎練兵一事最關緊要已電飭伊犂將軍長少白軍帥兼理新疆全省練兵事宜以冀訓成勁旅保衞邊疆或曰長軍帥豈今之孫吳哉不然邊疆何地練兵何事而政府竟貿然相託也異矣 
緊要新聞 
 
 

Page 4

 
 
[聖躬康復紀聞北京]  
　　據内廷消息皇上前以憂慮國事兼之籌畫新政宵旰勤勞以致觸動舊疾較前更重雖經屢次醫藥總未告痊近因張相國袁尙書匡輔一切逐日詳陳利弊頗有可聽聖懷稍寛病勢已經漸减日來飲食亦已略增想不日卽可喜占勿藥矣又聞某近侍言皇上實有腹心之疾非但表面感受風寒故太醫院所投各藥　能急切奏效然近日漸已康復矣（武） 
[政務處駁覆袁摺之原因北京]  
　　政務處奏覆袁軍機預備立憲一摺已錄前報茲悉袁摺中早建政府一節當時澤公陳璧均極賛成餘均各執一見然大半以民權不宜過重爲慮又有以預備尙未完全　故遂議駁不行又恐袁軍機心滋不悅意以政務處歸併内閣已合原奏爲詞文不對題甚屬可笑憲政之能否實行於斯可卜矣（山） 
[政務處會議摺奏之積壓北京]  
　　自立憲諭旨頒發後凡有各項條陳均交會議政務處議奏自開議以來已有多日除擬議完畢已奏未奏各件不計外尙有一二百件尙未開議每日由軍機處抄交之件亦有數起現在統計應議各要件約積有數百件云（申） 
[軍機大臣散値甚遲北京]  
　　軍機大臣及諸王大臣等近日因京内外條陳立憲各摺日益繁多又因張袁兩軍機到京百政均須商議除每月逢二日通同會議外每日召見後尚垂詢甚詳是以散値甚遲現在軍機大臣散班約午前十一點餘鐘朝政紛繁於此可見一斑（申） 
[江御史奏叅浙撫之内容北京]  
　　御史江春霖奏劾浙撫張曾敭一摺略言張心懷固執不洽輿情且辦理大通學堂種種荒謬蘇浙接壤旣不宜於浙豈能利於蘇且蘇省民智已開斷非邊省可比若令固執不化之張曾敭前往深恐激成事端實於國計吏治大有關繫伏乞宸衷獨斷卽予罷斥或派大臣查辦之處統乞聖裁云云摺上留中（忠） 
[李有芬奏請復科歲考北京]  
　　前江寗藩司李有芬呈請都察院代奏請復科歲考一摺略謂進士舉人可廢秀才爲宰相根苗斷無廢棄之理請仍簡放學政舉行科歲兩考以保全國粹維繫人心等語（申） 
　　按李方伯總持贛路其措詞迂謬至此眞不可解 
[請設諮議報之難行北京]  
　　譯學館甲級學生錢文選呈請都察院代奏一摺係爲朝廷立憲必先博採衆議擬請設中央諮議報各省設分省諮議報凡紳民有建白卽可寄由該報採擇宣布擇切實可行進呈入奉並擬簡章十條已奉旨交憲政編查館知道聞該館以官報已將出板所請設諮議報一節應母庸議（申） 
[蔡學士被逐原因北京]  
　　十三日軍機處交片民政部步軍統領衙門及順天府三處謂蔡鈞行蹤詭秘著驅逐出京交江西原籍地方官嚴加管束此旨一出都人紛紛論說或云蔡運動不成弄巧成拙或云另有他故爲某顯者所不容實則蔡自客冬晋京開設厚德銀號醉瓊林番菜館暗通宦侍爲某中堂叅劾所致云（亥） 
[西報詳紀江西閙教事]  
　　字林報云數月前本報曾得某君函謂江西南方拳匪又在蠢動并有八月十五日起事之說近又據該處教會中人來函述及匪勢日益增漲官府不勝彈壓皆深爲慮今日果有閙教之事十八日下午聞南康縣附近某村上之教會甚爲危急並無保護該村人民大都耶教中人有神父二人一名江篤力係意人一係萊卡爾係法人十九日又接電謂神父及教民均已被亂民殺害當卽發電往詢隨得覆電稱江篤力神父業已被害其同伴法人均已逃匿後於夜間復得電謂贛州府天主教堂業已被焚各教會中人均至官衙避匿未受損傷（該教堂係一千零零年匪亂後所建設）各教現向吉安府進行惟該處亦不安靖故該教主有電乞保護之舉 
[淳安民變三誌杭州]  
　　嚴屬淳安縣因捐苛擾劣生從中煽動釀成毁學圍署等情屢誌前報茲悉衢州防營沈管帶自接浙撫電飭赴淳彈壓後卽將分防金武永黨匪各營檄調前來由永康開差星馳往淳十七日嚴府又禀到省電云淳亂仍未解散屠令已避出在外縣中無主擬請暫飭卞丞就近兼篆藉鎭民心聞撫憲已准如所請矣（彼）廣東防務彙誌廣東 
[李準電禀] 　 
　　李準電致粤督謂本鎭督隊到欽卽經嚴率所帶各營將起事游士各匪大加懲創以期迅報肅淸惟屢奉貴護部堂來電以欽廉匪勢鴟張必須多營鎭攝庶剿撫均能得手電著本鎭照查將欽廉巡防各營西軍濟字兩營添募之巡防營併歸統領現經遵飭調集各營四面堵截以期一網聚殲現防匪經郭軍擊散靈匪亦經潰竄民心不至如前惶恐云云 
[劉永福請捐餉募兵]  
　　自欽州匪亂後地方紳士多招集圑勇謀所自保前碣　鎭劉永福對於此次亂事尤爲慷慨激昂大有髀肉復生之槪聞面謁王署道請自捐銀鉅餉募勇一營親赴前敵擊除匪黨欽人士得聞此耗咸額手以望其成云 
 
 

Page 5

 
 
[西路防務]  
　　欽防亂匪志圖西竄高州鎭黃培松已撥營前往協剿省勇又多抽赴欽廉因是高州防禦頗爲空虚幸蔣道式芬電請派輪梭巡西江上游更由肇調撥營勇並顧高防其西路之桂省交界處亦均派撥營勇扼要駐堵與陽江營柯游擊互爲聲援惟各營槍碼所存無幾聞已備文到省請領矣 
[北海鎭禀請添兵]  
　　此次钦廉亂匪雖已敗北然來去蹤迹飄忽無定北海鎭李總兵擬於各處要隘分駐重兵以逸代勞抽出精銳數營作爲遊擊之師乘機進剿且用堅壁淸野之法使賊進無所掠而後設法離其黨羽散其脅從以孤匪勢惟帶赴北海之勇僅有三營不敷分布聞欲禀請添撥云 
[道州鄕民聚衆械鬭湖南]  
　　湘省道州立福洞人因大井村人挑蘿割菁肇釁大井村人黄水水將陳石苟捉拿關禁陳父克邦聞知其子被捉因禀請防營郭哨長裕慶親率勇丁前往索取黃水水復鳴鑼聚衆將郭哨長毆傷嗣經該州車令飭差傳訊黃等又屯聚山莊負嵎相杭郭哨長遂拔隊赴該村拿獲黃星苟等數名而立洞福人見其防營開隊前往遂亦糾衆隨同入村大肆抄擄逢人毆擊車令以彼此横行未可理諭卽日據情禀報永州府復由府轉詳省憲請示核辦矣（亦） 
[學部襄校員定期北上杭州]  
　　學部電調何爕侯君赴京襄校一節迭記前報茲聞何君因部中一再電催期限迫促而省城總教育會一時又未能定議現已决定十九日束裝並由湯京卿電復該部准二十四日到京云（彼） 
[浙江敎育總會開會三誌]  
　　十六日第二次開會時被舉會長湯京卿請代表員到會宣讀辭職書原文錄左路事學事皆浙命脈潛不幸謬承路乏已一誤矣未敢再誤學事初中丞欲舉議長即以函辭有云如有復我必作東游後又堅謝提學蓋不㗇亦不及是以敎育發起之列名初九高等之告白均不聞問今又以會長相浼時艱如此撝戈返日舍學末由血未透冷詎容自外無如日力能力兩恥不逮旣辭議長又充會長直矛盾耳日内匿名有名之函接踵陳慕韓君等三十二人雅相愛勉諷以船山之山夏峯之峯而未悉潛万爲愚公之愚精衞之精行卽遁逃彌羨船山夏峯尙有山有峯未爲不幸獨喟夫愛勉如陳君等且以理想耳食之影響率加裁斷不能不瀝陳内藴以當緘復且表硜硜之愚對於浙學但認贊助不任主持敬望父老憐之赦（疑） 
[東省中日軍人又起交涉]  
　　字林報載二十日東京電云長春中日軍人又起衝突有華兵二名爲日本官府拘去當中國警察毆日兵時亦爲日警察拘去故中國現警察頗有紛亂之象云 
淞滬要聞 
[日領事再致浙撫電（爲高慶棠事]  
　　杭州撫院張筱帥鑒高案前經照會嗣又電告催訊未照復到倘尊處再不照辦卽禀駐燕欽使逕向外務部交涉望速電復以憑核辦又聞貴撫院交卸在卽應向署撫院續行交涉并此聲明駐漉日領諫印（光） 
[滬道爲華商請領新契事致商會函]  
　　接展惠函并附單契串據等件屢換華契應行局勘丈俟後到立契卽給此項華契係挽回主權而設與洋商租用地畝同得邀免稅契銀兩但繳年租現在華契立案日見增多似應查照洋商租地由領事出面辦法凡有華商請領新契或立轉契均須將執業田單原契呈由貴總會核明註册轉送敝署核辦以昭愼重其應需註册費及丈費印給費等項從减酌定數目以開風氣至年租應定每畝制錢一千九百文仿照洋商所用聯簿向户收取擬請貴總會專派司員按號收取以昭劃一（返） 
[靑陽江賽船之交涉]  
　　九月初六日上海賽船會將至淸陽江舉行秋季賽船大會新陽縣王大令以崑新兩縣所轄之淸陽江地居腹裡非通商口岸可比設或稍滋事端彼此均有未便業經禀請滬道商阻等情茲瑞觀察查得崑新兩縣交界之靑陽江爲蘇滬通行要道商船往來絡繹不絶西人賽船恐致滋事特函請英領諭令該會勿往賽駛云（懐） 
[美領不認捐局扣留洋米爲合例]  
　　豐泰洋米被捐局扣留屢誌本報茲悉美領函復滬道略謂尋繹來函云第一段祇准應須入塢修理之船及已卸空而不起下貨物船隻可在江心停泊第二段祇裝載木植曁煤炭兩項船隻可在江心停泊起下貨物等語此係就第一二段言之也該捐局並不隸屬其間其指捐處所係坐落董家渡碼頭卽屬展界第三段之内今以按照條約已完海關稅項之洋米扣留不還强納稅欵此種辦法實不合例本總領事决不承認雖捐數甚微然無論多寡均須出之有名請迅飭將米發還並預禁將來無論何種美貨凡遵約完稅者槪不得再有留難阻止云云（妻） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫　史魚游沸鼎 
[陸軍部奏訂陸軍三十六鎭分配限年編練淸單]  
　　近畿四鎭查畿輔拱衛京師宜宿重兵以操居中馭外之勢現在已成四鎭内一鎭移駐山東又經東三省奏准調往一鎭並混成一協除俟各該省自編成鎭或自籌的餉再由臣部照原撥鎭分别調回及添練補足以符定額直隷兩鎭山東一鎭查該兩省屏蔽畿疆瀕臨渤海應互相聯絡以固神京右輔現在直隷兩鎭業經編定山東一鎭係以近畿第五鎭移駐應令該省另籌的餉自編一鎭將原鎭調回或騰出第五鎭現餉由陸軍部另編一鎭即以原鎭改屬該省均由該撫詳細參酌咨商度支部陸軍部奏明辦理仍以三年爲限江蘇兩鎭查該省值江海之衝督撫分治蘇寗均稱要地現在江寗已成一鎭應令按照章制認眞編練以待考驗江蘇已編步隊一協馬砲隊各二隊工程一隊並擬編輜重一隊應限三年編成一鎭江北一鎭查江北專設提督屯駐淸江值東豫蘇皖之衝扼東南孔道現已編成步隊一協砲隊二營應由南洋大臣會同江蘇山東河南安徽四省巡撫江北提督協籌的餉限四年編成一鎭安徽一鎭江西一鎭河南一鎭湖南一鎭查該四省皆居腹地各編一鎭平時足資鎭懾有事時並可出境協助現在安徽已編步隊一協馬隊一營砲隊二隊工輜各一隊軍樂半隊江西已編步隊一恊馬隊二隊河南已編步隊一協馬砲隊各二營軍樂一隊湖南已編步隊一協應統限四年一律編練足額湖北兩鎭查該省居全國適中之地宜厚兵力以資策應現已編成一鎭又混成一協應跟三年編練足額浙江一鎭福建一鎭查該省地處海疆必須聯絡一氣以固東南門户現在浙江已編一協據奏擬編一鎭福建已成步隊一協擬編步隊一協砲隊一營工程二隊應均限二年各編足一鎭以符定額廣東二鎭廣西一鎭查該兩省當海陸邊要須通力合作以固南服灌籬現在廣東已編混成一協廣西已編步隊三營砲隊一營均應限以五年一律編練足額雲南二鎭查該省控制西南邊徼亟宜厚集兵勢以資防守現在已編步隊一協砲隊二營應限五年籌餉添練於限内編練足額貴州一鎭查該省尚屬腹地編設一鎭足資分佈現已編步隊一標應限五年編練足額四川三鎭查該省爲長江上游與滇藏接壤且物產富實較諸他省年欵尚易籌現在已編步隊一協應限三年編足兩鎭其餘一鎭另由度支陸軍兩部商籌協撥統於限内編練足額山西一鎭陜西　　一鎭查該兩省雖近西北諸邊尙據山川形勝各編一鎭可以扼要分駐現在山西擬編混成一協已成步隊一協陜西已編步隊一協砲隊一隊均應限以三年一律編練足額甘肅兩鎭新疆一鎭查該省爲西北門户必須關内外聯絡一氣以控邊陲現在甘肅已編步隊一協馬隊二營炮隊各一營應限五年編足兩鎭新疆已編步隊一標馬隊二營砲隊一營應限三年編足一鎭熱河一鎭查該處爲京畿外輔控引蒙旗須專設一鎭以資扼守惟創始非易應令該都統妥爲策畫限四年編練足額奉天一鎭吉林一鎭黑龍江一鎭　　查東三省地方遼闊亟須各一鎭俾資分佈現在該省除奏調近畿一鎭混成二協外其自行編練者惟吉林步隊一協其餘均未編設應責成該督撫等速行籌畫統限二年一律編練足額以上應編練陸軍自近畿以至各省共設三十六鎭所有應需餉項除由部籌設之鎭另行辦理外其餘均責成該省將軍督撫就地籌欵悉心經畫均自奉旨之日起按照奏定年限劃分次第分年依次編練扣至限滿一律編練足額其在定章以前奏報編成及聲明擬編各兵隊並應遵照章制切實編設如有缺少卽行補足不得稍涉叅差仍將分年籌定辦法隨時奏報以憑考核俟限滿之日由臣部將各該省編練情形據實奏聞凡督練各疆臣於該省應設之鎭依限編足悉合章制者應請特加獎擢倘逾限不能練足查與章制不符並請量予懲處俾昭激勸再此次所擬章程係按通國大勢按省分配鎭數綱維粗具條目尙繁一切未盡事宜仍由臣部隨時擬訂陸續具奏 
分類新聞 
政界 
[截留江蘇賑米江西]  
　　贛省久旱成災所有江寗採賈賑米三萬石江蘇採買十萬石現由沈愛瑲方伯電商蘇藩將江蘇十萬石截留五 
 
 

Page 11

 
 
萬由贛備價買存歸倉以備平糶而顧民食聞業已應允由沈方伯出示曉諭矣（成） 
[札飭澈查善堂欵項杭州]  
　　浙藩爲淸理善堂欵項事札行杭州府云奉撫憲批安定學堂監督項藻馨等禀請淸理善堂欵項由查前准民政部咨奏准通飭各省查明善堂歲人歲出官費公費各若干造册送部查核等　當經札可遵照辦理在案據禀杭城善堂各欵積數十年未經淸釐等語雖承辦各董未必敢於侵蝕然非公衆查算亦無以釋羣疑仰布政司照會樊紳傅知各董將經手欵項簿據檢齊交出暫行廻避一面由司照會公正紳耆逐欵澈查禀復核奪等因奉此除照會樊紳遵照外合行札飭該府選舉公正紳董數人尅日禀復以憑照會按簿逐欵澈查具復核奪云云（本） 
[法部請簡總檢察廳丞北京]  
　　法部尙書戴鴻慈等具奏略稱竊臣等奏定官制設總檢察廳丞一員總司大理麉民弄案内之檢察事務並調度司法警察官吏監督以下各級檢察廳前弳遵旨將堪勝人員開列名單預行保薦於七月十二日具奏奉旨留中欽此查臣部有監督審判事務之責現在官制旣定亟應次第施行以期循名責實其總檢察廳丞一缺相應請旨迅賜簡放以重職守云云（工） 
交涉 
[批飭保護敎堂牧師南昌]  
　　萍鄉縣紳商學界爲敎民集衆挾制官長電禀省憲後旋經洋務局一再電飭萍鄉縣實力防範一面呈明撫憲核示奉批仰即轉飭該縣迅速傳集人証訊明實情秉公斷結禀報察核仍飭嚴密保護牧師敎堂愼勿稍涉大意是爲至要（意） 
[查勘江輪被災情形鎭江]  
　　日淸汽船公司總辦土佐孝太郎於十八日乘輪來鎭查勘大福丸輪船被焚情形並辦理善後撫卹事宜上君又以該輪失事後賴地方官弁保護彈壓未滋事端特命駕赴道府縣及各營局署道謝聞勾留數日卽須回滬云（退） 
[請將存放機器合同註銷安慶]  
　　銅陵縣具禀皖撫略稱英商凱約翰前存放開礦機器等件當由地方官點驗件數收管現在麥奎旣將機器持强搬運至銅官山存儲地方官旣無管理之權自應設法將合同註銷以免日後糾葛云（俗） 
[交涉司分科官制奉天]  
　　奉省交涉事繁故交涉司新定官制與他省不同茲悉所分科目一互市科一界約科一和會科一產務科（黑） 
[日本領事紛紛交替奉天]  
　　奉天總領事館堺副領事聞將調任繼其後者爲船津辰一郎又新民府領事新國千代橘氏亦將歸國繼其任者爲天津總領事館書記官北條太洋氏云（黑） 
軍界 
[督練公所詳定考核功過章程安慶]  
　　安省督練公所具詳撫轅略謂協制兩標步隊六營及馬砲軍隊悉已編立告成惟標統營管及官長弁目人數甚多品行自有叅差奉公不無勤惰若不核定功過章程随時考察入記嚴比升降賞罰則賢劣混淆實非整飭軍政之道刻擬仿照南洋陸軍懲罰令草案變通酌定章程訂立功過兩薄所有標統敎練管帶等官由公所隨時考察外其自標本部以下之執事書記各營之軍官軍佐隊官隊長軍需長以次目兵均由各該管官推遞考察記簿仍按月呈由公所彙總覆核察實分别辦理等語頃聞已奉馮中丞批示飭卽實力奉行毌得恥爲不逮至（化） 
[駐皖寗軍調回安慶]  
　　安省黨變後經江督端午帥飭派寗軍第三十四標艾統帶率隊駐皖以資防緝現因皖境一律安靖飭令撤回業已於十七日趁輪回寗矣（風） 
[江陰巡防隊統領易委鎭江]  
　　江蘇候補道陳觀察兆璜業經江督端午帥檄委統領江陰巡防隊差日昨觀察乘輪道出鎭江小住行旌卽啓輪赴澄任事（應） 
[咨免軍米稅釐安慶]  
　　直隸總督因直省各軍需米特派委員劉孝濂前往鎭江蕪湖一帶購買軍米二萬石惟恐沿途關卡勒完稅厘故咨行皖撫飭屬一律遵照騐放以重軍食（上） 
[禀准撤銷監堂人員安慶]  
　　皖省督練公所講武堂監堂委員萬烘垣禀陳矣撫稱監堂祇視尋常科事務現尋常科止二十名人數無多且有敎員稽其勤惰庶務員筦其事務監堂人員實如贅瘤懇請銷差刻馮中丞已如詳批准矣（周） 
學務 
[兩級師範第一次報名人數杭州]  
　　浙省兩級師範學堂於八月初一日起至十五日止計報考優級選科生共有二百六十人杭八十三人嘉十六人湖十六人寗十六人紹九十六人台二十六人金三十二人衢九人温三十人處三十一人安徽一人江蘇四人初級簡易科生共有七百八十七人杭九十六人嘉十六人湖三十二人甬十五人紹二百七十一人台四十六人金一百三十人衢三十二人嚴二十四人温三十九人處七十七人駐防六人安徽三人體操專修科生共有三百四十五名杭七十六人嘉四人湖八人寗五人紹九十九人台十三人金四十一人衢十一人嚴十六人温十九人處四十五人駐防三人江蘇二人江西一人安徽二人聞擇定考期之前尙須續行報名一次云（比） 
[紀湖州中小學堂遠足會湖州]  
　　本月十四日湖州各校學生自府中學堂整隊而出前導軍樂繼以校旗首府校次程安高等小學校次各區初等小學校至南門外舉行遠足會計大小學生有二百餘人之多各敎員分隊督率且步且歌聲容步伐頗見整齊直至鐘鳴五下始由西門進城仍回府校散隊聞内有八九歲學生十餘人亦能遠行二十餘里毫不倦怠足見湖郡學堂體育之發逹云（白） 
[學生與敎員衝突福州]  
　　閩省西城発堂現將改爲總學堂遷徙别處而畢業諸生以該堂若廢則前傾執照名實不副遂與敎員衝突而敎員遽以各生搗毁儀器等詞訴諸提學使委員查驗並無實據遂卽和平了事（主） 
 
 

Page 12

 
 
[委查撫建兩府學務江西]  
　　江西提學署視學官陸軍部主事童　　　　　　　 
挹芳現經林學使委往撫州建昌兩府考察學務該主事已於八月十六日起程前往考察（因） 
[佔產設學之批詞紹興]  
　　山陰職員張福鎬等禀前山陰學堂監督錢蔭喬及地痞沈木臣覬觎菴產借學爲名强逼菴尼勒冩筆據等情已經提學使批示略謂改菴寺爲學堂須出於僧尼自願錢蔭喬等如果有强逼勒據情事固爲情理所不容若該職等亦不得以經管菴產多年卽執此爲家產之實據至所稱情願自籌經費改設學堂菴產仍給還該尼等語能否實踐所言抑係飾詞爲爭執抵制之計仰山蔭縣確切查明秉公酌斷以平爭訟而裨學務（交） 
實業 
[實業學堂擬定辦法之督批南京]  
　　實業學堂敎職左孝全監督田吳炤禀復所籌辦法奉江督批云察閱詳復各節及所籌辦法具見細心均甚切當據稱礦學堂專科學生旣能直接聽講應即遵照前批十道所禀辦理仍當隨時者查認眞督練將來畢業成績能否一律優隹届時更宜詳加考驗勿稍疏忽農電兩專科學生學習普通之時旣困兼習專科以補普通不足卽無庸酌减年限本學期内當認眞補習以爲明年接授專科之預備該兩科學生前所兼習專門功課旣有兩學期之久自明年起再習專門功課四學期共爲三年本年又以一學期補足普通二年核與部章相符辦法尤爲妥協仰將各科學生姓名籍貫以及此次釐定各節具詳前來聽候咨部立案辦法旣定以後一切自無窒碍該學生各宜奮勉圖功力求及格前聘敎習旣係訂課普通未立敎授專門合同其續訂豫科合同本年終適届滿限之期該監督當再悉心考查可留者續訂不可留者辭退務於學堂敎科有益不可稍涉遷就並當早爲物色免致貽誤其專門所需儀器藥品及切設備自應早爲位置以免虚廢時日惟財政支絀務擇其緊要者酌量訂購估　價值尤不可稍有糜費一俟該監督與敎習等斟酌妥定開單呈核卽行撥欵備辦普通各班尤宜加意督率各敎員認眞講習不可曠廢以免升入專科時又形困難各敎習有不盡心敎授者速爲更換學生有不專心嚮學者嚴加淘汰若俟畢業之時始加甄别　准徒耗帑項抑且空費日力該監督任事素具實心頗有毅力斷不可稍涉瞻徇以致貽誤將來所有各種科學無論普通專門預定敎授絀目尤易程功訂定後卽行繕呈以備查核至中學各科專科學生仍宜時加研究以爲涉世應用之資普通各生更應及時講求免蹈毫無根柢之弊是爲至要又管理上一切事宜極有關係仰該監督責成齋務長監學各員認眞實行毌稍疏怠插班辦法流弊甚多應卽革除係照數議辦理此外應加整頓者該監督仍應隨時禀陳聽候核辦毌負委任（商） 
[黃詔平電請總理接辦廣東]  
　　農工商部郵傳部列憲鈞鑒羅總理告辭股東堅迫職道於初九日先行往事自問德薄能鮮難勝重任現已公舉梁京卿誠爲總理如蒙奏准懇迅知劄派促令回粤接辦俾有所秉承大局幸甚粤路協理職道景棠禀蒸（黃） 
[粤路首站八月初旬收入表廣東]  
　　初一日共收二百十七元八毫五仙初二日一百八十元零一毫五仙初三日一百七十三元八毫五仙初四日一百七十六元三毫初五日一百七十二元二毫五仙初六日二百二十六元初七日一百零六元一毫初八日一百三十六元二毫五仙初九日一百七十八元二毫五仙初十日一百九十九元六毫（白） 
雜記 
[卡犯反獄未成漢口]  
　　夏口廳捕卡近來收押地痞惡棍爲數甚多本月十三夜竟有著名惡棍神拳太保李桂臣率同各卡犯越牆潛逃被看役練勇等捕獲同卡各犯遂扭役勇凶毆並將栅欄折毁夏口廳聞警立卽發電話請漢口都司陳慶門督率捕營勇丁曁警局員勇並禀知江漢關道派賀委員等前往彈壓始得平靜次日夏口廳遂提李桂臣出卡重責一千板仍行收禁（今） 
[梧州大火]  
　　文匯報載香港電云西江　梧州商埠于二十日大火燬去房屋二百餘艟船隻浮橋亦多殃及死傷人口極衆此次保險公司受虧頗巨惟各西人之財產均獲保全 
[湘藩行程鎭江]  
　　新任湖南布政使吳福茨方伯於十八日由揚州原藉乘舟過鎭十九日午後卽改座招商局江寛輪船溯江而上赴湘履新）退） 
[蘇州車站聞蘇州]  
　　蘇城自火車通行馬路直接車站所有接客馬車東洋車由車站發給護照故各車夫自　處送客至車站者往往拖至錢萬里橋卽行停止託詞未有照會有能過去藉此需索商客受累不淺事爲工程局員所聞爰與鐵路總管理磋商允洽自西歷十月一號起凡有赴車站接客之馬車東洋車槪歸工程局發給執照以免需索而一事權云（白） 
[查緝私運硝磺漢口]  
　　武漢硝磺緝私局總辦楊大令以硝磺爲軍火重要每有奸商私相運販爲害實菲淺鮮特禀明上憲勿論軍民人等均准一體緝私查出赴局呈報酌　五成充賞刻已出示曉諭矣（安） 
學界通函 
[江蘇敎育總會復孟君蒓生書]  
　　敬復者誦惠書所以督勵者甚至以閣下未厠會員之列居然不靳此一紙之攻錯古之諒直能弗愾然顧惟閣下朱厠會員故於學務總會與敎育總會改變稱謂之原因似亦未深悉則凡部章所規定與夫敝會對於部章所切劘得稍稍引伸其不隊之緒以至今日度閣下亦未必盡知局外多持正之論往往而然但敝會創設至今同人自媿智薄能淺又迫於種種之激刺且救過之不暇稂莠不去曷種良苗卽偶有建施亦絀於各方面之　率竊抱行之維艱之懼方亟圖積　之法而莫知所自旣承大敎願暢聆閎恉俾竭步趨請示方針勤攻所闕不勝厚望敝會文履今且續出二編苟　嘉言無不採錄喆弟庸翁極陳時弊一書所謂駭笑痛哭者敝會以其足助針砭爲之分致各會以備討論來書謂號召不平之鳴以逞筆舌之資料甚或爲山膏之喻請再思之其謂之何專復不盡縷縷 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
没查小說 
[寫情小說幻邦奇遇錄（美國企格林原著二十四]  
　　尼卡忒曰。諸礦之中。君亦曾徧迹之乎。答曰未徧。又問曰。然則該處之礦穴幾何。君必知之。答曰。以礦穴之總數言。約逾二百。顧我足跡所歷者。僅十餘耳尼卡忒又曰由君意惟之必謂偵察之問題與諸礦毫無關繫然鄙意則甚不謂然。蓋左與右均爲不能踰越之石壁。欲求進境。必在此二百礦穴之中。舍此而外。萬無希望。利富賴曰。我旣以偵察之事。盡屬於君。方針所向。君自酌之。不必與我謀也。尼卡忒欣然曰。君重視余。余當盡力。以爲酬報。今試述余意。君其聆之。翌日之晨。我儕多裹糗糧。仍乘小舟而進徧歷諸穴以迹之。君亦知礦穴所入之路皆直乎。利富賴曰。不然。向上者有之。向下者有之路不一致。非此刻所能虚擬也尼卡忒曰。路固奇異。偏且徧迹。或能探得奥渺之事。亦未可知。 
[第九章]  
　　旦日。天方曙二人自榻起。各疊氈毯。以爲程計。而中心則咸以未得隨鳥所之。引爲憾事。尼卡忒疊方畢。返首偶顧。倏見昨晚所釋之鷹。固戢翼而棲集於艙面。大喜。急趨謂利富賴曰。老鷹纔去復來。脇縛以信。其於將命之職。必能勝任而愉快。而覆音已翩然至也。利富賴瞿然曰。其然乎。其不然乎。尼卡忒面色忽滯。復轉語曰抑鳥固未得其人之所在。而所縛者猶是我儕之信也。利富賴急置所疊之衣於榻。謂二人曰。我其視之。言畢。三人趨而出。旣至艙面。解所縛。則依然四頁也。不禁氣爲之喪旣。利富賴復意氣自若。曰鳥旣復返。事亦良佳。今當入諸籠。會於諸礦之際釋之。三人於是轉愁爲喜。束裝旣畢。復乘小舟而進。至則波平如镜。無急湍聲。時鳥在籠中。異常倔强。若不甘爲所覊勒者。無何。舍舟就陸。已逹前次偵察之間。尼卡忒謂利富賴曰。欲釋此鳥。此其時矣。惟鳥殊異甚。去而復來。不無深意。其或果欲爲我之導引乎。今苟縱之於此。當不復還。利富賴乃顧其籠。鳥卽冲宵而去。顧旣至空中。旋復略頓。始向北奮飛而去。載飛載鳴。儼若示三人以所自至者。 
國外新聞 
[有功戰事獲獎]  
　　二十日東京電云日本銀行業家及商人等七十五人均蒙日皇分别賜給勳章又東京新聞記者十一人以日俄戰時曾創設國民協助會有功亦均授與榮譽徽章以旌之 
[日本時疫傳播]  
　　二十日東京電云疫氣現已傳染至東京 
[美大臣蒞日之緣由]  
　　二十日東京電云據稱美兵部大臣塔夫脫來東京時將商榷關於太平洋事件云聞日政府擬以和平融洽之道商榷種切云 
[法國南方水災]  
　　二十日倫敦電云法國南方蒙彼利縣一帶霪雨不止致成大水各葡萄園咸遭淹没附近村落之被水毁去者亦有多所死傷人口甚衆羊羣溺死於水約數百頭云 
[德國對於英俄協約之意見]  
　　二十日倫敦電云栢林官塲中咸謂英俄恊約於德國商務利益無所關係故德政府對於此約之狀態甚爲和平云德國一部分之報章亦持此說惟有一部分之報則以此約爲搆造英國反對德國聯合政策之權輿云 
[坎拿大製造業對於日英協約之意見]  
　　二十日倫敦電云　太樺製造業協會對於消廢英日協約一事之决議皆以此約關於坎拿大商務之發逹甚重大設使消廢爲害甚巨云 
[摩國和議近情]  
　　二十日倫敦電云摩洛哥國皇遣使西持拉皮至克薩孛朗卡寺方與法人商議一事又有摩四族土人派遣代表前往議和目下克薩孛朗卡地方商務市塲已重行開設矣以上譯字林報 
[摩洛哥近事]  
　　二十日栢林電云法國西班牙兩國使臣將於此數日内由丹其亞埠至拉白將委印證書呈遞與摩國皇愛席摩國財政大臣之弟已抵巴黎爲籌債欵事也丹其亞地方近有一會合委員會豫備要求各國人受損之賠欵事云 
[英爵抵奥]  
　　二十日栢林電云英國康那脫公爵已抵奥京維也納 
[古巴島近事]  
　　二十日栢林電云古巴島黑種族民爲近有三武員被疑爲有革命舉動被拘入官一事頗爲激擾 
[阿爾魄山鐵路問題]  
　　二十日栢林電云意國外務大臣鐵托尼已抵瑞士之貝痕地方爲洞穿斯白魯芹山事并計議賣去高持哈鐵路事務云 
[英俄人對於協約之滿意]  
　　二十日法文報云英俄兩國人民對於近所訂之協約中關於中央亞西亞一節均甚滿意蓋此可以消去久遠危險之爭競云以上譯文匯報 
本埠新聞 
[安徼公學暫行停辦]  
　　安徽旅滬公學近因管理員吳志猷糜費公欵以致學生積不能平全體解散安徽同鄉爰於日前開會集議思籌補救之方而吳君仍齗齗爭持並不辭職遂議暫行停辦（川） 
 
[究辦假曾廣鋆]  
　　滬道訪聞有人在外冒充襲候曾廣鋆招搖勒索包攬詞訟前住英租界春申福棧後欠房資二十餘元向之催索反稱失去名人字畫及古硯等件曾至公共公廨索賠茲特飭探查明此人原名蔣廷楨係常州人始則冒名曾紀竣現又改稱曾廣鋆爰於昨日飭人持片誘至署中略加盤詰當即發縣嚴予究辦（杞） 
 
 

Page 19

 
 
[洋廣業反對捕房擅提商人]  
　　德商禪臣洋行投德領事署控告華商馮學記即馮學海定貨八萬餘兩近因貨價大跌約虧折三萬餘兩馮遂延不出貨現欲逃避請爲提追當由德領飭令捕房將馮提解公廨訊判交三萬兩人銀妥保在案詎日來洋廣雜貨商會以此案捕房未請提票擅提商人於章程不符爰特延請律師代爲申辨一面開會會商對付之策不知作何了結也（莊） 
[追繳冒振吞捐]  
　　浜北宠仁善冒振吞捐被皖省義賑善會在道轅上控已誌昨報茲悉公廨關讞員於昨日將該堂發封後卽將司董方國楨提案訊究　供並不吞没皖北賑捐且宏仁善堂已開三年所收捐洋一百五十元已經繳堂太守以方冒收洋有六千餘元之多商诸德海繙譯官判押候於一禮拜内先將吞欵如數繳淸再行禀請道憲核辦 
[關讞員補授海門廳之先聲]  
　　昨據官塲傳說公共公廨讞員關絅之太守將補授海門廳所遺公廨一差卽由襄讞寶子觀明府接授大約出月卽須交卸惟未見明文未知確否（根） 
[蘇關道爲英商建築油池事咨滬道文]  
　　查英商在元和縣境通仙橋建築火油池其章程内第六條載明該油池主或代理人出具銀行保單担保銀二萬兩以備油池設有不虞照章賠抵之用七月二十日准駐滬英總領事霍函送到匯豐銀行爲亞西亞火油公司出具担保銀二萬兩之洋文保結一紙單後載明此結自本日起以一年爲期字樣因思此項保單係永存關署担保要據若以一年爲期則一年之後卽同廢紙設有應行賠欵無憑取償非特與定章不符且不足昭大信業經詳切函逹霍領事並將原單附還請其發還該公司飭卽另繕合式保單送關存案去後又准駐滬護理英總領事德照會飭據該公司禀稱本行呈送各關之火油池保結向來皆係一年爲期迨至期滿另換新結歷經照辦有案請爲照知蘇州關追查照俟接復文允准本行再將保結呈請移送等語照請查照等因准此查蘇州設立油池係緊接杭州之案與施領事議定章程辦理該商旣稱呈送各關之火油池保結均以一年爲期諒無揑飾惟查浦東漢口鎭江杭州各處油池章程均未載明保單年限究竟是否實係載明一年爲期期滿更換本道衙門無案可稽爲此移請貴關將存案之保單飭承抄錄刻日送道以憑核辦（琴） 
[地方公益會致蘇路公司函（請改王家闕車站路綫）]  
　　西門外王家闕全村居民周德順等來函言貴公司欲將該村全行拆讓以築支路車站因關係全村居民生計特懇敝會商請貴公司改設車站於村南三十餘丈之空地較爲有利等語茲將原函及調查單附呈察閱務祈貴公司設法俯准改設於村南地方似於支路毫無所損諒貴公司定能俯允通融辦理以順輿情也 
[附王家闕村民周德順調查蘇路利益書]  
　　查鐵路之設原爲振興商業起見刻將王家闕五十三家全村拆讓安設路軌祇賸路北趙公館一宅難興市面勢必行人衡少盗賊橫行其害豈可勝言若路綫改設村南空地則王家闕迤北行將開闢馬路改建市房開設店鋪凡趁車來往者有息足之區無向隅之苦其利一查火車所經宜取僻靜而停車之外若無店鋪輔佐航業安望興旺若路綫改設村南空地則北面房屋鱗次櫛比衆商聚會航業焉得不興其利二查村南空地菜園居其七坆地居其三類皆貧民收管種植藉此度日若路綫改設村南空地貧民雖失種植之地而廬舍尙可保全以地段而論異日公司付給地價較宅基從廉其利三查王家闕全村大小房屋約可百間如欲遷讓須給拆費若路綫故設村南空地在王家闕保全無數身家性命在公司省去無數拆費銀兩其利四查王家闕全村自北至南約三十餘丈若路綫改設村南空地不特全村貧民感戴無旣卽公司路工經費似可减省三十餘丈爲數尤鉅其利五調查所及姑備採擇（永） 
[王家闕村民周德順等五十三家原函]  
　　八月初二日蘇路公司派人來村劃蘇州鐵路支綫著令速將房屋墳墓拆讓聲威赫赫大有令出維行之勢悲夫全村五十餘户自遭紅巾後尙未復原何堪又遭厄難蓋全村地位丈見祗三十餘丈居民鱗次櫛比莫不恃區區寸土爲生且有先人之廬墓在一旦遭慘澌滅則生者無棲止之所死者乏營葬之基即使公司優給地價亦斷斷不敷遷讓之需其不全塡於溝壑也幾希况該處將闢新西門以通城厢往來若設支綫則城根無可行之道新闢城關亦成無用村之南相去約三十丈有並無房屋之隙地甚廣若設車站價旣相宜又省拆費一舉兩得公司何樂不爲而必欲滅村設路以動村民之怨咨甚屬無謂懇求衡情酌理研究損益俾得轉圜而救民命是所至禱附呈地圖一頁敬祈察閱（永） 
[未准給發漁户米照]  
　　前報紀劉崇濤等請給漁民食米護照一事茲悉滬道瑞觀察函復江浙漁業公司略謂前批酌分船隻大小以定數目多寡係爲該漁户中途食用所需並非准予接濟各島漁民至所定大船三十名小船二十名一節查江海大輪内容水手搭客人等多則五六百少則三四百每次出口所帶食米亦不過數十石漁船旣非江海大輪可比船中祇有漁户數人又與輪船搭客衆多者不同其情碍難照辦云（琴） 
[龍章造紙局落成]  
　　龍華路奏辦之龍章造紙局擇定今日行新廠落成禮由局董龐萊臣京卿等函請道縣到局行禮（厘） 
[南市電話開辦先聲]  
　　本埠南市電話局將次開辦刻已刋就章程十二則分佈各商周知大旨謂裝者先向局挂號暫不取費俟南北交通再行照章取資（永） 
[脚踏車不准試行馬路]  
　　近來南市好閑之徒往往租用脚踏車試行於裡外馬路旣無鈴燈又不諳駕駛之法屢啓禍端總工程局現已出示佈告倘欲練習脚踏車當赴空曠地段毌得再在馬路要道阻碍行人違者拘罰不貸（夜） 
[道批照綠]  
　　民人孫如山禀批孫吳氏果係背翁私醮豈敢挈領後夫來家盤踞且爾兄現在何以默無一言輙由爾一再呈凟顯有不 
實不盡仍不准○民婦盧周氏禀批盧毓祥究犯何案致被控提來禀各節是否屬實仰嘉定縣迅予查訪明確禀候察奪毌稍徧抑（厘） 
[派赴德國陸軍発生抵滬]  
　　江督端午帥派赴德國陸軍學校留學賈瀛生黃自雄鄭廷棻蔡元鼎劉彝沈堯階黃鳴鵠陸光祖等各學生已于前日由寗來滬寓泰安棧卽日乘輪出洋昨詣道轅禀見（釐） 
 
 

Page 20

 
 
[上海官事]  
　　前湖北學政王同愈到道轅拜會新委署埋寗紹台道張鴻順昨日乘江天輪船赴寗波履新太倉州知州姚炳熊于昨日乘輪赴寗謁見江督新任海門同知章維鈞至道禀辭赴任巡警三路一區分局巡官呂輝嶽偵捕課員汪景龍等至道署禀見北新涇巡局員吳德培到道禀請銷假（車） 
訟案 
[不交綈砂案將次訊結]  
　　西洋人陳子川控湘裕公司不交銻砂一案前日午後又由公廨王襄讞會同西注沙副領事復　原告穆律師先問要証李子善云所有銻砂五十噸買回是否被楊所騙李答詞含糊穆律師卽向堂上伸言此等見証前後言語不符不足爲證應請結案王襄讞與沙副領事會商判原被律師在禮拜内將案中情節彼此繕就呈堂以便核明判斷李子善不准交保命還押候訊（莊） 
[上海縣案]  
　　李大令飭差至松郡緝獲北新涇賽會案内之秦建生前晚提同先獲之陳小園訊究秦一味狡賴大令喝責一千板判秦釘鐐與陸分押再訊○收押自新所之潘其祥杜阿毛不服收禁由丁役禀奉大令訊飭改禁内監○夥竊美最時棧房之陳進泉等四犯由公廨解縣訊判陳與楊金發枷示頭門半月期滿收押陳阿榮因患肚瀉收所陳林法押改過所二月○天燈夫衛三毛偷减燈油巡局傅訊不到禀奉道憲札縣提案訊判責二百板押辦○侵吞丁兆林巨款之黃鴻祥挺押不理提案訊比判還押再限半月如違監追（尾） 
[總工程局紀事]  
　　洽興街口義盛小茶館因保險火起疑係縱火油鄰人公禀總工程局並經房主麥邊洋行洋東函禀該管領事照會滬道飭縣泒差恊甲押遷在案昨日孫明府提店主陳金壽到案訊據供稱已奉縣憲訊斷限十天遷出遵斷具結官判具結存查○鎭江人周玉寶控掮客張仲芳掮去麫粉一千包賣與何蘭嘉積欠不出昨日傳訊何供因買主楊姓不在滬上以致略遲今愿貼還虧資官判交保限三天交銀六十兩○大南門外糞柴行主韓思祥控同業瞿福泉欠房租洋三十九元由南區傳集解訊判出外自理○船户薛阿四裝載洋油上貨時被挑夫冒挑四箱有施善忠挑有两箱獲解到案官判戒責一百下贓給失主○王聚興香作司陳富榮在浦東南馬頭上貨被挑夫秦子坤阻奪爭挑押解到案官判押候傳該圖地保到案再訊（杞） 
[公共公廨早堂案]  
　　陸如記與祝榮根私將車後火烙印抺去經洋人查見報捕解究陸祝同供實因代别人報捐車照致工部局有六十餘輛之數其實小的十一輛祝祗两輛求恩帮　王明府商之德師副領事判各枷示七天再押捕房一月○靖遠街李　泰紙店日前失愼經捕拿獲店主陳云菊張順興及起火之巫榮發等解奉訊判巫押十八個月陳押九月張罰一千两在案昨博文律師稱店主確是陳云菊張係夥計請爲更改判陳罰一千两張押九月飭卽還押○施金生徐金泉許阿貴張阿毛等串竊世和洋棧洋酒六箱賣與苪連生處得洋化用弳世和洋行飭朱掌掌報捕泒探　如海將施等拿獲並收贓人黃連生一併解究判張押西牢八個月許押半年施徐各押四個月黃押限七天賠繳贓洋二百五十圓○唐鶴林收受王三保所竊順全隆洋棧緞帶六箱託王志祥代售四箱計交價洋三百十六元餘洋人已其餘緞帶由唐代銷茲經失主查悉報捕將唐王等解究旋有律師博文投案代辯良久明府判王志祥交保限七天向原告淸理王唐還押候下禮拜六解訊○新合利烟間主田榮記因無照會私開烟間判罰十元烟具充公仍發封烟間不准再開○沈阿華從寧波帶來僞金戒囑阮善榮兌換洋元被楊慶　銀樓察出破綻報捕解究判各押十四天僞戒銷燬○醫生倪炳南私收美最時洋棧失竊白洋布多疋判押候補提人証再訊○王金寶藉端向張巧仙硬借不允與阿毛持刀戮傷報捕拿獲阿毛未到判押候下禮拜二訊辦○王立樹陳鳳請私刋宏元莊禀囑沈益廷至信大號騙取貨物察破報捕解究判陳押半年王押三月沈押四禮拜○流氓張阿明專事攫取行人什物並曾將顧德生　斃茲經包探王協庭拿獲解究判押候查明再函致德師領事訂訊○江北人韓大雨子之女被父母領來上海由陳海堂陳沈氏二人託小李大頭金保等價賣與楊徐氏爲媳得洋一百六十元嗣由徐甫文佯稱女之母　向領經楊報捕泒探李星福將陳徐等拿獲解訊奉判押候一併交保出外限七天　同伊父　來案再訊在案昨解請究金保等逃逸關繳員判陳海春等仍交原保候下禮拜六再訊○崇明人郁喜榮之妻陳氏被朱張氏等拐賣與楊錦榮爲妻一案昨解請究郁投案具領並請　辦朱供實是單子成拐嫁求恩明察判郁具領妻結朱等還押候提到人証再訊○杜阿仁臭春林串竊陸紀生家繩索被流氓陸伯和王紀生冒充包探將杜吳軋至茶會勒索洋元經人報探朱安中解究太守以各供承認不諱判陸押半年逐出租界王押三月杜吳各押三禮拜分别示儆○劉金福竊取時表等物由探錢榮堂解究太守以供明贓銷蘇州闆門舊貨店判押候弔贓解滬復訊究辦（莊） 
[法租界公堂案]  
　　徐世寶控徐蔣氏卽張月紅背逃爲娼昨提洽源堂龜妈王慶三到案供稱蔣氏前由婦人周阿寶領至小的處包房间賣娼餘不知情判交保候核○朱阿三偕姘婦周錢氏帶領某女郎借興隆棧住宿棧主見其情節可疑報由捕房拘案判女郎發堂錢氏交保朱押候再核○太古行洋人控張根福行竊嘉興輪船桅燈判枷半月○周阿福行竊某輪大副時表帽子大衣等物判枷十天○張阿生强搶方氏之女孩手鐲判枷半月○余耀陽　欠汪慶林包工石子墊銀控經公堂斷令與彭根等三份攤債昨因余保出不理復行提案管押彭交原保○張云峰前控得興館飯店主陳金生結欠米洋一百廿八元奉判交保限債迄未理淸昨又著保交案押追○押犯王虎金患病免再送改過局禁押從寛開釋 
[美租界捕房事]  
　　王阿生前住西華得路因欠房租逃遁昨爲更夫阿順見扭入捕房奉飭帶往經租處理楚○秋阿松之塌車在北四川路撞壤洪阿榮之包車斷賠修費洋二元○昨早老　路倒斃乞丐一名由捕咨照地保報堂棺殮（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
