# 1886 - 212 - 4904782

 

Page 1

 
 
[接錄湯禹臣鹽參誥懇請代奏縷陳山東河工情形摺]  
一請另　遥堤以寛場岸而緩水勢也查東省現修堤工逼河太近難以容納黄流黄水性急輙至決口兗州張秋鎭以下更形窄狹自銅瓦廂决口行過東明長垣入東境由寛入狹爲　岡城郭所限其廣也僅及上游之半實有不能容　之勢直隷堤工百餘里防汛經費以數萬計築防如法尙有東明決口之事况東省僅將民埝以爲縷堤現　遥堤距民埝不過十數丈及數十丈不等且取用近河堤限之土歴年漫口沙多土少並有純沙之處衝刷最易兼之堤外漫灘　近山水泉源之處不少外黄而内清以一綫長堤而當兩面横突之水勢必不支東撫陳士杰奏報東阿邵家營决口卽明正也今擬請將原有民埝作夾堤月堤之用以新築遥堤爲縷堤另築遥堤離河之身二百丈左右約計里許則河流去堤旣遠游波寛緩强可承受其堤面闊三丈高一丈二尺底闊七丈每丈用土六十方每里一百八十丈曹州至利津入海口門迴環曲折約用土一千零八十萬方每土一方用夫四工每工給銀四分每方合銀一錢六分照例價銀一百六十萬兩爲欵太鉅如借資民力全在實心任事者核實節省至畚杵以期堅寔行　以期平整必須用畫叚丈騐之法　杵杵隙不漏之法到處查騐務求堅固惟是近海數十里之堤不必過於高厚祗期足以攔水堤底寛五丈堤面寛　丈高止須六尺可也合併陳明一請添置閘壩涵洞坦坡以輔堤岸也夫束水莫如堤然堤有常水之消長無常故　堤以束之必置閘壩涵洞坦坡以減之而後堤可以保今山東黄河下遊河身爲城郭所逼限者齊河齊陽齊東蒲臺　津等處如遇伏秋暴漲非時霪雨勢必滂薄奔駛無所底止應於黄河兩岸河道險隘及水勢激蕩之處相度地形建置閘壩涵洞隨　分洩旣防患於未溢之先更弭患於將溢之際閘壩建設各堤可保毋虞乃東省現辦河工除築堤外則無他策其不壞城郭而漂蕩民田者幾希矣以閘壩保堤更以涵洞衛閘閘壩所過之水大抵澎湃之勢旣足以撼閘壩之基而以涵洞之水透入閘後使之旋瀾湧波以護閘壩基底又再置洞須於堤内閘壩涵洞相輔而行此保全堤工最要策也至灣曲太甚之處若使逢灣取直費用浩大不如堤下築坦平坡蓋水性至柔乘風則剛堤工壁立怒濤撞激　於沖決若有田坡則水之來也平漫而上退也不過順縮而下無怒激之勢自無沖決之虞况東省現在河身灣曲甚多今欲費省工堅無逾此計其法於堤外挑土帮築每堤高一丈應築坦坡五丈一律畚杵務求堅實較之　工板工可省費一半坦坡之利費省而功倍一請攺增官守設立河營使之各有專司也查兩岸築堤襟帶千有餘里大工興舉之日協理必須得人而告成之後保護尤資羣力山東沿河二十二州縣堤工均今州縣官兼管離工甚近者經營尙易距工較遠者照料頗難非移駐廳汛畫清疆界俾各專其事必致貽悮應將辦料徵夫貴令州縣承脩興築責令河員督防搶險責令營弁如遇伏秋大汛危險工程仍令州縣協力防護公同搶修以收呼應較靈之效東省事務較簡之同知通判佐雜各官甚多移駐沿河並不費帑似宜酌量地形事勢工程緊要處量移數員使之專司其事優定議叙嚴立處分曾定新例以免推諉遲悮查舊制沿河堤岸均有額設河營兵弁以供防修巡察之事東省沿河並未設有營汛故奸　盜決歲歲有之或與近隄之户有仇而盜决以渰之或因地勢較卑而盜决以放之近據陳士杰奏報章邱齊河又盜决矣今　嚴防其弊非增設營弁河兵駐隄看守不可擬請仿照東河成案每隄一里設兵數名領一營弁各分汛地而　成之非特疏濬修築有資兼可杜决隄工之弊矣一請將派辦柳料之户抵納糧賦以資體恤而杜獘竇也查大清河沿河之田皆百姓膏腴之地逐年被河侵占加之築隄取土附近十里以内之田耔種無收丁漕難免雖歴次查辦坍　地畝不過　年緩征而小民困苦特甚加之辦料徵夫雜派溢於正供夫河工所需柳木稭料按里攤派原非得已孰如積獘多端殘害尤烈聞差役下鄉無論憤内門前榆柳槐楊以至桃杏果木皆任意砍伐毫無顧忌旣索酒食更索銀　民畏其威不敢違抗其派料也各州縣須有確數方不致溢收而奉行官吏隨意增益收十抵一遂千百倍徵之浮收　折價致令墊水葦稭一如納倉粟米及派里民運送運脚之遠近固置之不論至赴廠交料委員吏役更横索使費勒捐不收必令攜貨行賄而後遂其慾壑稍不如願車輛人畜守候數日小民之膏血幾何豈可資奸蠧吮吸兼之不肖官吏視柳料爲百姓旣捐之物應給各價輒任意扣減借端開除種種獘竇指難悉數應請責令辦柳木稭料之州縣按里公派與紳士共議確數使之完納給其價值發該州縣將銀存庫不必分發百姓但照各里分完柳料數目卽抵各里分未完錢粮則下之納於上者秋毫皆入正供上之給於下者錙銖悉無虚靡此納料抵粮之法極便于民者也若夫沿河大隄附近之田　爲隄基侵占有爲坐灣冲塌者係數十萬之生靈安否省災卹難固刻不可緩而至於氣化之偏時勢之漸尤所深憂必謀其萬全而後可故游百川上年有明降諭旨以免百姓驚疑阻撓之請應如何推廣仁恩之處非小臣敢擬應請飭下内外臣工細心籌畫妥議章程庶沿河被災小民均沾實惠矣以上八條臣明知一介愚昧何敢　 
妄叅末議第值此言路廣開之日用敢效其萬慮一得之誠是否有當謹呈求都察院代奏伏乞皇太后皇上聖　訓示謹奏○再河工關係漕粮查從前辦河運時由清江浦至東省而北千數百里不時挑濬節節流通故沿河居民曁各省糧船藉資餬口安居樂業物阜民康此二百餘年我朝所以稱富庶也溯自咸豐年間粤氛不靖部議暫歸海　爲一時權宜之計乃三十年來小民贸易日益減色河工淤滯日益失修卽如自張秋鎭至東昌臨清運道易涸渡黄須俟伏汎期内兗州府屬之大泛口郗山口微山湖内之王家樓安家口獨山湖内之利建閘南陽湖北之新店石佛閘分水龍王廟之　口閘處處淤淺至黄水穿運之處漸徙而南如安山戴廟八里廟一經衝破决口尤多户口流　居民　析安分者輒塡溝壑　類者漸入匪徒種種情形病民非淺而尤爲今日慮者河道旣已多難海疆又值多事江浙各省漕糧仍全歸海運不特非久長之策且恐有意外之虞然論者謂河運易滋弊竇海運易告成功兼之疏通河道添造糧船辦理非易不如仍照舊章而臣竊爲有不然者蓋河道之有益者多海運之所裨者鮮况近聞江蘇各沙船聯名禀請酌攺桅舵由江入河轉運其報效之情已可概見試爲目前計江浙各省漕粮統計若干以折色供南北洋之防費與閩粤滇之軍需卽以脚費歸　河造船之各用至天庾之供則以部欵應撥之軍餉設局天津採買招商承運商民得有河運之路自必踴躍以實倉儲卽使驟難舉行而酌歸海運若干酌歸河運若干民因其便而樂其利不數年而河道可通河運可復無業之民可以利其事解運之費可以節其需國計民生兩有裨益臣爲統籌大局推愛小民起見是否 
 
 

Page 2

 
 
有當伏乞聖鑒訓示謹奏光緒十年九月二十日都察院奏奉旨留中欽此 
[西友述聞]  
　　昨有西友自津來滬述及經過大沽時見兩岸砲臺被水部刷漸就淪陷未識如何整頓又言旅順口水淺兵輪鐵甲不便停泊非挑濬不可然聞其下多係沙石寄椗爲難如欲挑濬務須挖至二三丈不知將來能否興辦也 
[使臣旅見]  
　　各國欽差請見醇邸此已列報兹閲文匯西字報載有北京電音云醇邸定於昨日接見各欽差果爾則中外邦交從此益形鞏固矣 
[都門紀事]  
　　六月二十四日午初内廷廣儲司銀庫開庫僅放内務府造辦處銀六千兩内茶膳房銀四千兩其餘應放内廷各項口分侍衞養廉月費等項均未開發須俟萬壽聖節後再議籌放○二十五日辰刻王大臣等至甯壽宫侍駕聽戯至申刻始散其時適遇大雨車行泥淖中頗覺費力也○二十六日子刻在京王公大臣各具如意一柄遣員先行進内呈交奏事處轉遞黼座以祝聖壽無疆及黎明王公大臣咸穿朝服於乾清門内外行禮後至甯壽宫聽戯第一賜福第二　壽第三五代恩榮其餘所演亦無非吉祥文字也○連日大雨東直門外護城河水勢洶猛决口數處河水趨向東北淹斃男女數人冲塌房屋十數處幸隨過隨落可免其魚之歎也○二十六日萬壽聖節各國駐京使館皆挂國旗以伸祝賀各國欽差並備職名紅柬於清晨齎送總理各國事務衙門致賀總署亦回片鳴謝○聞去年京察一等引見後奉旨圈出交軍機處記名道府各員將次放竣所有未經記名人員不日由各堂官也具考語帶領引見○浙江巡撫派委乍浦同知廷司馬俊管解黄茶等貢物　已抵京持文投到經户部顔料庫批示訂於七月初一日照文騐收入庫○伯邸現奉諭旨着將鑾駕庫所儲親祭壇廟等處所需變輿卤簿逐一查騐修理以俟親政後需用○福協揆等擬由左右兩翼練兵中撥兵一百名駐紥海墻外五日一輪於訓練亦無所妨每月由公項下撥給銀三百兩作爲飯食○日前大雨時西四牌樓北石碑胡同倒塌民房二間碰傷老嫗幸爲某甲喝力拖出不致斃命也○二十二日爲肅邸誕辰本府護衛官俱穿補褂分班於銀殿前行禮禮伯克慶各邸及各大臣祝嘏者甚夥並未演劇惟鼓唱戯法兩日○刑部提牢寳友三已作挂冠之請堂官將署提牢候補主事定鎭平主政成擬正此缺查定主政係正黄旗滿洲癸未進士分部　習者也○二十四日關帝聖誕各營無不設筵慶祝而步營最爲熱閙○六月以來疉遇大雨西山一帶山水漲發河渠泛濫窪下之地積潦甚深田禾淹没高梁亦已冲倒過半餘多斜立澤中倘以後天卽開霽尙可補種蕎麥也 
[竹西逭署記]  
　　天時亢旱禾苗日漸乾枯低田尙可致力桔槹若甘泉山一帶高田則農人翹盼雲霓尤不免望穿秋水江甘兩邑宰方擬設壇禱告祈沛甘霖乃本月初二下午後好雨知時溝澮皆滿至翌晨雨師始捲旆而回四野農田旣沾旣足不必操豚以祝諒可望慰篝車矣○是日雨下時豐隆君大爲震怒缺口門外萬家橋一鄉人年逾弱冠守望瓜田適有瓦木匠至田購取於是團坐茅屋同話桑麻忽雷鼓一聲雙雙斃命嗣聞二人頂門各有一小孔背上　字跡如蝌蚪然嘻異矣更有奇者南鄉某姓宅旁豢猪三口雷忽提其一于圈外擊而斃之其殆如佛氏所云前生因果耶安得挽住阿香車一一詢之○上月之杪酷熱異常寒暑表升至百度府署正試江東二縣文童人數衆多桱風撲鼻雖才如泉湧能援筆爲急就章者亦不免汗流浹背喘若吳牛有數人因發痧未能完卷其一回寓卽斃亦可憫矣又馬市口匯泉浴堂門首一行路男子猝然倒斃馬監巷亦倒斃一人想皆因中暑所致赤帝之威可畏如此我不知專喜趨炎附熱者果别有肺腸否也 
[逆案凌遲]  
　　七月初三日晨鄂撫憲恭請王命將京山縣解到之犯賀桔卽賀得勝凌遲處死案緣賀桔在關外當勇回其父將媳先行賣去該犯胆敢弑父地方保甲卽將該犯弟兄兩人一併拿獲解案邑尊並傳該犯户族兩秀才統帶上省撫憲親加研鞫該犯在堂上猶視其兄曰我至此有死而已汝須放明白些云云計此案到省未滿十日盖梟獍之誅不可久稽也 
[續述蘇撫抵省情形]  
　　新任江蘇撫憲崧振帥於初四日抵省昨已錄報兹聞是日早憲舟泊胥門外大碼頭衛靜帥卽出城拜會闔省文武官員均往禀見十點鐘振帥入城至滄浪亭行轅暫憇隨答拜靜帥仍回舟次初五日已刻憲駕登岸進轅沿途士女俱仰瞻丰範但見振帥方面大耳微鬚年約五旬餘大有福相惟何日接印尙未頒有紅諭云 
[遼客新談]  
　　前月奉軍統領全營翼長左軍門寳貴由旅順送醇邸至津隨回奉省適穆軍憲挑取旗籍練軍堅留軍門襄辦至上月廿六日午刻軍門始克返營據云軍憲練軍已挑足四千五百名云○利泰號主張喜亭因有急需將東營恒昌德市房售與西人執業恒昌德恐西人售得後店必遷移乃串同張之族兄　詞控張盜賣現問官已拘張管押旁人咸抱不平然亦無可如何○生意衰頽百業虧耗以致楷杷庭院楊柳樓臺寥落逾恒幾至門堪羅雀海城縣花票錢四千吊無從收取不能供刑部女獄之差差役無可奈何只得盡情羅掘一日將五臺子一帶半掩門之婦女盡數拘拿粉黛綺羅同歸犴狴寄語風流賢令尹護花恩比種花多愼毋向花月塲中敲脂吸髓也○駐營某統領晉省見發審局訊辦盜案一起盜犯係父子三人兩子均在少年統領問厥案由兩子曰原知操刃动財終難保全首領奈父命難違何言次涙如縻綆統領惻然憐之曰諸讞員得從末減若統領者眞所謂好行其德者歟○日前南省方嗟亢旱而營口則天雨連綿不絶三四百里之内水已成灾而粥廠因欵告乏業已停止哀此小民其何以榖 
[觀西戯記]  
　　安特生所演戯術前已縱觀而約記之矣靑苗會前一日術師又以戯券贈目人咸曰此皆數年前所數見不鮮者也烏足觀子曰今夫戯也者戯也如佛之游戯神通隨在可現大千世界前所演者旣已如電光石火之不留則何妨一再觀焉以作鴻泥之印乎至晚遂驅車而往及戲登塲則雖不知較昔年所演何如而與前晚所觀則實無少差别歸以語同人商略爲記同人曰戯卽可前轍重尋記豈能陳言是襲不識子將若何記之予曰是無慮子不見夫風與雲乎風吹水而成紋風固無定局也雲麗空而散彩雲亦無成心也我輩之文曷以異是遂舉昨所未記及記而未詳者操管記之曰第一折爲水變鴿塲上支木架中懸一桶大可容五斗务以銅如磬然術士呼一塗面之人出置清水滿桶中下然以火迨水沸使塗面者探之則中有鴿十二而水已涸矣夫變化之技華人亦優爲之所難者容水如許之多而能頃刻間吸至無點滴斯爲神如無方耳等二折以表裏絲巾擊以鎗旋在箱中取表出第三折術師以絨單披身上隨出一玻璃椀滿盛清水金魚三五頭游泳水内圉　焉洋洋焉在藻依蒲自得至　如是者三次妙造自然不露痕蹟技至此亦祺是矣哉第四五六折則以帽取洋　以絲帶爲空谷傳聲銀票令婦遥猜懇料鐘使之自叩昨已歴歴言之無足贅述由是戯暫停少選演殺人之事是時臺上燈光漸縮術師衣紅衫外披白色偏衣戴紅帽宛如崑劇所演唐僧携婦自臺左出耳語數四向臺右噭然一聲卽有一西人應聲至術師按置椅上剸以利刃首隨墜頸血噴流術師提首置玻璃廚上飲以酒能飲餉以烟能吸以棒導之瞳神隨棒轉閲半時許屍自步出挾首而返燭光復明斯眞奇而又險矣猶憶赭宼之亂殺人如麻遍地碧血紛紛避亂出入於斷脰折股中今承平已廿餘年矣偶觸前事猶爲愴然旣而以一小木桌置臺中術師以手按之數四桌隨手起若有膠　隨呼妻對坐教以西文忽兩人各以手按桌面共舁之起西人咸拍手贊之殿以空橱中現人面一折較昨尤覺可觀橱係板六扇鬥合而成初置一西 
 
 

Page 3

 
 
樂器干内鐍其門白能揚抑合節旣而樂器從空洞中擲出並出一花毬紅嬌緑媚浥露鮮妍啓之則空洞無一物甫鎖畢忽二手出自空洞手斂復現一鬼臉愁眉雙鎖眼眶流血首上裹以白巾若廟中所塑無常狀能啾啾作人語有疑其自後閃入者及啓而細審則鬥筍緊湊幾同無縫大衣嘻異哉　豈如説部所記劍仙能飛行無迹歟抑竟有遮眼神能令人熟視無睹歟靜焉思之終不得其元妙試質諸同人亦惟以不解解之聞本日係第三次登塲所演各戯盡行變換諸君　破工夫今夜早些來莫令瀟灑書齋悶殺讀書客也 
[憲示照錄]  
　　江南蘇州等處承宣布政使司布政使易代理江南分巡蘇松太兵備道湯二品頂戴按察使銜江蘇遇缺前先題奏道蘇爲出示曉諭事照得上海洋藥一捐上年奉准部文議加華商厘税無論大小洋藥每百斤統捐銀八十大兩遵經本局卽於四月二十日出示加收一面禀奉督撫憲就上海洋藥衆商中遴舉商董郭熙光等飭令包符關册提銷本口箱數征解詳明自上年七月初一日起先　試辦一年扣至現今六月底止試辦期滿疉據該局董等册報本年正月起各洋藥躉船因得攺辦厘税并征的信紛紛報提洋藥納税上棧希圖攺章後邀免補厘可獲厚利截至六月底止各商先後提棧洋藥稽查關册共有二千五百餘箱厘税無着呈請另行核辦查前次提棧之貨究係該局董包征一年期内之事目下包符　單征解雖經試辦期滿而七月朔征辦藥釐公事曾奉督撫憲批示甫准大部核復仍應諭令原董郭熙光等照常接辦是試辦限滿以後　事尙奉責成原董經辦豈有包征限内提棧洋藥該董等轉可置身事外除分飭洋藥税捐局員董迅將六月二十九日以前躉船提棧洋藥赶緊照章妥辦以保釐税外合行出示曉諭爲此示仰南北市洋藥行棧衆商一體知悉爾等須知上年部定洋藥釐税原係抽諸販運　商現在併征新意開辦尙無定期各躉船上棧洋藥成本甚重旣無可圖定將逐漸出售本局素知躉船提棧各商均係極有體面正經行棧　不屑走私零售現已由董傳諭華商先向提棧各行定購棧貨以期彼此均獲利益而保釐税倘有奸猾華人敢於偷漏販運一經局董緝獲定遵部章分别從嚴指罰充公均毋自誤切切行示光緒十二年七月初六日 
[恭送匾額]  
　　寓滬浙甯紳商以前任英英會審員羅少耕太守德澤在人恭送匾額一方其文曰柔遠能邇卽在會審署大堂敬謹懸挂聞棲流公所董事及錢業等亦將公呈匾額若非羅太守實惠及民何以臻此 
[因浴喪身]  
　　邇來天氣炎熱二三童子每向柳陰深處作沂水之游以泳以游就深就淺良足樂也然每有以此喪身者老閘浜北有粤人某甲年祗十七歲昨日午飯後解衣入水比至中流竟占滅頂及岸上人見而撈救則已腹膨脝而體冰冷矣水懦易狎可不戒哉 
[復准交保]  
　　縣役王炳坤前在縣中呈控王阿土將南匯縣屬田單三紙抵洋四百元延不贖取請爲提追當經莫邑尊飭提兩造　訊斷令王阿土交保清釐嗣因王延不繳復經莫邑尊著保交案押令繳清開釋歴經限比終未繳出前日堂訊時復飭帶案令覔的保出外清釐延干重辦 
[監犯病斃]  
　　粤人韋滔上年在日本犯事解回上海經莫邑尊詳府解司發回上海縣監禁此皆前報所已錄兹悉該犯於前日午刻在監病斃莫邑尊立卽申詳府憲請派鄰封來滬相騐 
[槍劫烟妓]  
　　前晚十一點鐘時有二十餘人各執刀棍手鎗至小東門外裕興街某花烟館中搶一烟妓向浦灘而去浦濵早已預備船隻將妓裝入飛棹疾行當搶妓時該烟舘見其人多且有器械不敢與較祗拘獲落後之一人送入捕房轉解大自鳴鐘捕房據其人稱爲首搶妓者名全福住高昌廟附近地方捕頭着將其人暫押候解案發落 
[罰洋了案]  
　　前報列法人來四白藍地至馬同興木作住宅將馬張氏手臂打傷一節當經馬張氏投法捕房報明又至法總領事署控告邸領事卽於前日會同工部局首董在法公堂傳集原被及聽審人等研訊以曲在來四白藍地例應押禁數月姑念無知判罰洋二十元俟繳到後釋放 
[房屋易主]  
　　洋人亨達生請追袁合祥公司袁松林所欠地租一案訊理情由疉登前報兹據袁松林偕金梅溪到法公堂遞禀大意　房租難收所欠該洋人地租及息銀無力清還願將所有房屋歸亨達生管業自華歴七月初一日起房租歸該洋人收取本年下季地税息　自可免付祗須交上季欠銀除讓去銀一百兩外共計欠銀四百二十五兩再保險銀兩已付全年應找還半年亦請照算惟我被各租户拖欠房租約計洋八九百元請轉諭亨達生寛限半个月收管房屋以便我收取欠租不然恐各租户藉此拖賴我年老欲回江西請諭新管業酌給船川不拘多少翁太守閲禀畢爲之惻然諭以亨達生已讓銀一百兩且待房屋有人管業再爲商勸太守隨謂金梅溪爾亦股中人現在袁口將房歸與洋人爾亦宜爲伊設法金稱倘與亨達生商勸伊必不允聞伊收房後擬將房屋翻造自已收租倘再租與華人當可商酌太守着袁將所欠各租户花名數目抄帳呈案以便傳追至請寛限半月一節待與祁繙譯官説妥轉諭該　人可也 
[雞不能言]  
　　前晚法包探夥在小東門外見一人携鷄一頭在某飯肆廊下张是竊來上前盤詰其人不服兩下爭扭而巡街捕至拘解大巡捕房據其人稱因有人病殁今屇回煞之期俗例用活雄鷄故往别處借來捕頭着押候解案此一鷄也在探夥指定是竊在其人執定是借固屬常情未知公庭對簿時雞亦能立談以剖曲直否 
[英界公堂瑣案]  
　　陶阿寳稱昨遇王阿寳妄指我竊時辰表爭論間反被扭吃講茶勒惠茶鈔洋一角我不依致被毆傷報捕拘拿又指我調戯婦女今請驗傷究辦陶阿寳之父陶阿紀亦到案請辦王阿寳供陶阿寳實與婦女調笑被毆蔡太守以王阿寳一味恃蠻着管押兩天○八十六號華捕稱陳成龍周桂春在路爭毆拘案請訊陳成龍供湖州人與周桂春戯言動怒致被打傷眼皮周桂春供上海人誤傷伊是實蔡太守隨判周桂春押一天○三十三號華捕稱昨見陳雲茂陳仁興在路爭毆爲此拘案陳雲茂供向索錢二百文致與爭毆陳仁興供欠錢本擬略緩數日償還伊不依以致爭執蔡太守以釁起細微著是自還錢了事一併斥退○周桂生稱在零剪店爲夥被賊竊取新肚兠由捕阻獲人　送案蔡太守判將該竊李平桂管押七天贓交周領○華捕稱昨有吳阿三將棕榻放在街心喝阻不依拘案請罰蔡太守　判罰吳阿三洋半元撥充醫院經費 
[上海文報局内協賑公所接山東金苕人觀察七月初五日濟南來電]  
　　各公所鑒現查放章邱歴城齊河三縣村莊被水冲淹灾民有住屋上者有　板仍住水中者其移居堤上尚算有力之家粮價甚賤吃草者不少非親見不信施少翁銀藥與佑翁分領叩謝乞代致曾叩 
[號碼正悮]  
　　昨報彩票電音内其三采號頭實係一萬六千零三十三號本館誤作一千六百零三十三號合亟更正 
[上海高易籌賑所撮要]  
　　頃接到天津楊問樵大善長寄來經募天津法國正領事捐洋一十五元美國正領事十五元又怡和行米士嘎申士捐洋十五元已照收領兹山東灾賑捐募再三財力已竭廼蒙外國官紳慨然樂助足見善與人同無分畛域實深欽感海上官商雲集倘能接踵而行則遐邇咸歌愛日矣爰登報簡以誌謝忱[  兩廣恊賑同人李朝覲秋坪等謹誌]  
[寄贈林陰仰雪廬主人]  
　　林陰仰雪老農夫一紙書來姓氏無不識通波涇外路教人何處放飛奴[  曲園居士]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[花人招飲海天春席間聽吳少珍錄事度曲揚宛轉風韻欲仙疉前韻戯占二絶以贈錄請諸吟壇政刊]  
　　吳音　　繞米餘斜　顰　　自如炎　煩頓忘塵盡　　身渾訝　寒居玉肌摺　燭光餘　擁凉蟬薄不如未許俗塵侵半點水晶廉下敞幽居[  惜生初稿]  
[免痴道人弔昭昭弟桂贡英三女郎詞]  
　　更　紳女　珠游能把千金　范舟等是有家歸未得烟波江上使人愁共驚風色變年華盡　東流載落花一片芳魂招不得津橋春水　紅霞[  觀樂詞集]  
[醉太平海棠]  
　　銷逃　　蹉跎屋金年年夜夜春陰認醉痕淺深紅嫣黛　絳綃翠裙相思花底何人待梅花至今[  覲樂詞人]  
[上海四馬路易公舘籌賑所經收六月廿九日賑欵清單]  
　　廿九日由廣東澳門　　醫院交來扶植堂銀二十兩楊五福堂銀七兩二錢黄宅銀五兩零四分陳逸志堂吳潔卿二户各銀三兩六錢張福　堂銀二兩八錢八分蘇　文銀一兩四錢四分從善堂正和號胡廷賓郭氏四户各銀七錢二分陳仲棠林煥二户各三錢六分曹氏銀三錢八分何　區　甫二户各銀一錢八分福記銀一錢三分宋永康堂　六元黄和開成泰木店二户各五元林茂號茂利號二户各三元林譪卿馮愼德堂怡興棧沈　堂茂盛號五户各二元有名氏　春卿廣　和楊　益堂陳月和陳崇德陳餘香寳源藉寳堂成記是利同發店黄　厚堂十三户各洋一元陳發銀蕭敬勳酈麟初三户各中元無名氏周宅二户各二角○貞泰號墓貞泰號二元何　臣一元何茂恆中元○大隆號募　　堂二十元誰先覺十元愼乎德一元○逢源昌募逢源昌三户茂隆號二元有名氏廣順號恆昌利李廣利長益合五户各一元○南順　募雷州税和號　合利鍾廣利全順泰全鴻泰　富利六户各一元○鉅益行募何務本堂何留耕堂黎　昌堂三户各一元鍾明生也也披何　　梁連安郭　　　丑户客中元○林　　翁募忠和當何裕榮堂二户各二元何張大三角何林氏二角五分鄭氏三姑亞義二户各二角杜成一角○曹渭泉翁募曹連益當曹存營堂曹陳氏曹　泉四户各五元曹子良曹李氏二户各一元曹子若霍金堯林亞瓊三户各中元曹霍氏曹氏姑二户各銀一錢八分○林鶴朋翁募鄭仕經堂二元廣義昌棧鄭康敬林世昌三户各一元黄永鑲銀三錢六分鄭庸明林觀潤二户各一錢八分林四女鄭彭氏二户各二角馮家捷一角　翼堂翁募○柯祖賡五元柯俞氏三三元柯天福柯九根顔林氏顔蔡氏顔金福金碟二廫合助五户各一元俞顔氏中元何翠鈿二角李顔氏一兩四錢四分○林鶴朋翁募郭德賢七錢二分吳宅蔡宅二户各三錢六分林宅馮氏郭悦賢梁氏伍氏五户各一錢八分林　均黄根二户各一錢四分四厘○崔厚德堂募崔凌雲一元崔榮桂崔榮深崔榮光三户各中元崔大宅　二宅崔三宅崔四宅四户各一錢八分崔金　崔餘慶　有財崔有德四户各銀九分○聯幾堂募廣恆盛逢吉號源盛　德盛號興記號合和隆廣巨成廣棧號德棧號廣裕和常豐號水和號廣福和十三　各二元○陳　昌堂募陳善昌行五十元陳卓紆十元陳　亭五元陳門鄭氏鄡氏姚氏合助三元陳馮氏二元吕惇庸吕阿銓區杰庭三户各一元區茂林茂昌茂登茂釗茂鎔茂　合助中元梁　　中元區　　吕氏吳氏合助三角區素蓮月蓮合助二角區相安二角陳寶蓮袁氏女姚氏河清李氏阿有李氏阿彩五户各一角○陳西坪翁募陳頴昌堂十兩楊永修堂三十樂善堂二十　　陳怡安堂十六元陳廖氏丑元楊李氏楊温氏楊黎氏三户各一元楊曾氏陳楊氏曾華其梁氏陳雲裳陳　芬六户各中元容廷崧四角陳女花女鄭朝居鄭氏陳○撈陳氏花女五户各一角○何遷善氏募柯遷　堂二址兩陳奕昌七兩二錢鄧維寳顔麟瑞堂二户各十兩泰和號普安號建祥號安利隆公謙隆五户各三兩六錢蔡永欣一兩梁昌順堂建　　二户各七錢二分　能根二十元合益堂陳麒瑞二户各十元何宜樂堂柯承署堂二户各五元柯　宅三元柯邱氏柯於長柯繼善堂蓬山道人四户各二元○曹永榮堂募曹永　堂洋一百元曹子祥二十元曹善根十元曹予基曹延洪曹延　曹延珠四户各五元曹關氏四元不住受德子一元陸麟中元○德益和公司募德益公司五元信　　三元昆　　二元同釜號贊利攔兩和攔泗和棧仲利號成部棧廣義新兩合秦燦輝昌利益來泉記兆記十三户各一元新源昌洪來同來同合南昌實來洪合棧廣來生利勝三和海源號　　榮發新合號十三户各中元祥記兩倍海昌和三户各銀一錢八分○陳善昌募陳羅氏求合家人平安洋五十元花女陳實兒花男陳冠　楊召芳楊貴鑾陳柯氏羅　賢六户各一元陳智卿二元楊琇珍中元楊琇玫除德興鄭鳳羣杜美閏興林慶容五户各一錢八分花男陳冠昌吳阿帶二户各二角潘兆南陳金崧肅鳳笙吳慶如吳譚氏關阿通六户各一角○春元茶行募春元號銀二兩一錢六分田東海堂銀一兩三錢茂豐號三錢八分安懷堂三槐堂香記號堪興號三户各銀三錢六分馨棧號銀三錢馨記秀馨號喜盛號秀記號鴻發裕生源　興號　興號和合號九户各銀一錢八分○盧雲舒翁募張馨田盧雲舒吳　福堂三户各五元劉頌瑜三元吳節薇二元盧煜初郭祖悦張吳氏三户各一元譚樹彬譚煥廷譚鑑　胡汝萍復興隆范弼臣六户各中元馮寵卿二角五分○以上同四十六本共三百零一户共助銀六百二十二兩零五分八厘除平頭日息七錢一分四厘實銀六百二十一兩三錢四分四厘除五月初六日由澳門鏡湖醫院柯翼堂翁陳署昌堂三户先墊洋五百元伸銀三百六十兩外是日實收到銀二百六十一兩三錢四分四厘以上英洋均作七二寸合併聲明 
 
 
 

Page 10

 
 
   
 
 

Page 11

 
 
[京報補錄]  
　　江督曾奏爲遵查江西知縣叅欵摺○滇撫張奏爲廳委縱庇局書請旨分别革職摘頂摺○川督劉奏報交卸撫篆起程赴　　 
川日期摺○又奏留防營勇派員統帶片○滇撫張奏爲委署府州片○閩督楊奏爲遵旨就地正法重犯片○川督劉奏爲酌帶得力將領隨同赴川驅策摺○江督曾奏報提臣回籍就醫片○○太子少保兩江總督一等威毅伯臣曾國荃跪奏爲遵查江西知縣叅欵恭摺覆踈仰祈聖鑒事竊臣於光緒十二年四月二十五日承准軍機大臣字寄四月十六日奉上諭有人奏江西南昌縣知縣汪以誠甘酒　音向來不理公事因巡撫德馨性愛聽戯遂極力逢迎由上海招一戯班來江請飭查辦等語所奏是否屬實着曾國荃確切查明據實具奏　稍徇　原　着摘抄給與閲看等因欽此當經密派江蘇候補知府丁葆元前　江西省城明查暗訪去後兹據該守甄稱遵於五月初十日馳抵江西省城查得知縣汪以誠於同治十年奏補臨川縣知縣歴經調署鄱陽新建等縣上年二月因該令国經辦過得塲且歴任大缺堪以賠辦闈差經藩司禀請撫臣調署南昌本年二月曾有本地榮慶戯班因失雞細故與隣居張姓口角又有外來連陞戯班帮同爭毆致將張小和受傷當經張姓將班内滋事之人送縣請辦該縣汪以誠並不卽時訊究致招物議撫臣德馨聞之立札南昌府督飭南昌新建二縣將連陞榮慶兩班概行驅逐並提班内之陳福寛李來寳劉坤韓四喜等分别重責枷號嗣因張小和傷痕平復據南昌府賀良楨呈報押令該戯班出境有案可稽又以汪以誠不勝南昌要缺之任調署奉新簡缺至連陞戯班於安慶九江湖口等處演唱營生往來無定　年十月間由湖口來省並非該令由上海招來其原奏該令甘酒嗜音及該省士子將該令名姓編成聯額一層逐加細訪傳説似不足憑此係文人　擬之詞原無可據且歴時已久該令業已調署他缺而該戯班均已驅逐出境所有優人名目更屬無從諮訪等情禀請核辦前來臣博采衆論情形大略相同伏查撫臣德馨履任江西整躬率屬遇事公忠任怨任勞不遺餘力兩年以來吏治民風爲之一肅今年二月一間戯班在省城口角南昌縣辦理不甚妥洽該撫卽札飭南昌府提案嚴懲並將本地及外來戯班全行驅逐又將汪以誠調簡是則辦理此案一秉至公臣又徧訪該撫衙門本年並未演戯核與原奏所稱性喜聽戯寔無其事至連陞班業已查明不由上海招來戯班非汪以誠所招其非出是逢迎亦不辨而自明矣惟汪以誠身任地方該處民人被戯班滋事毆傷送縣請究自應立時提訊方爲正辦乃竟置之不問迨撫臣訪聞札飭南昌縣訊究始將　戯班責懲驅逐原叅謂其不理公事亦非無因其所叅甘酒嗜音以及名姓編爲聯客雖查無實據而輿論不孚亦可概見未便稍事姑容相應請旨將調署奉新縣本任臨川縣知縣汪以誠卽子革職以肅官箴除咨江西撫臣轉飭藩司先將該縣汪以誠徹任聽候　叅外所有遵查江西知縣叅欵各緣由理合據實覆陳伏乞皇太后皇上聖鑒訓示再臨川縣知縣一缺應請扣留由該省另行照例補用合併聲明謹奏軍機大臣奉旨知道了汪以誠着卽革職餘依議該部知道欽此○○雲南巡撫臣張讥嵩跪奏爲慶委縱庇舞弊局畫請旨分别革職摘頂勒交審辦恭摺仰祈聖鑒事竊滇省協餉而外專恃本省厘金節經嚴飭整　稽查該承辦各員宜如何激發天良潔已自愛兹查有補用州判陽傳習前辦普恩分查他郎卡局輙敢私塡大頭小尾經總局查出則諉於局書劉登蟾指爲署他郎通判楊繼震所荐引謂已交廳管押及由局札行催提據楊繼震禀覆該委員交卸時雖將局書劉登蟾交令解省旋因詢出該委員向止發給連二厘票其票根係自截存如何塡披並不知情當據該委員止其不必起解劉登蟾守候日久因别往謀生請仍飭委員查交該廳隨交卸回省該委員復稱劉登蟾實與該員同寓有家丁目擊各等情互相推諉延不交案伏查厘員舞弊　方官尙應隨時糾察况經總局查實劉登蟾爲案内緊要之人自當赶速解省乃綜核前後情形該委員旣恐咎非失察該廳亦難保非明知其情從而徇匿若不澈底查究何以嚴榷政而肅官方據厘金總局司道會同藩臬兩司具詳揭叅前來相應請旨將卸辦他郎分卡委員補用州判陽傳習暫行革職歸案查審卸署他郎通判補用同　楊繼震摘去頂戴勒限將劉登蟾交出質訊兠辦除咨部查照外謹會同雲貴總督臣岑毓英恭摺具奏伏乞皇太后皇上聖鑒訓示謹奏軍機大臣奉旨陽傳習关暫行革職歸案查訊楊繼震着摘去頂戴勒限將劉登蟾交出質訊究辦欽此○○頭品頂戴新授四川總督臣劉秉璋跪奏爲恭報微臣交卸撫篆起和赴川日期繕摺具奏仰祈聖鑒事竊臣蒙恩補授四川總督當卽另行具摺叩謝天恩一面赶將應辦要事料理清楚兹於六月初三日將浙江巡撫關防並鹽政印信及王命旗牌文卷等件飭委代理杭州府知府傅斯懌甯紹公司運副季倫全中軍　將庸湘遠送交護撫臣許應鑅接收視事臣卽於是　交卸除恭疏具題並將經手未竣各事詳告護撫臣許應鑅分别核辦外一面料理行裝定於六月初九日啓行由水路前進至宜昌登陸俟抵任後將應辦事宜及地方情形再行詳細奏報所有微臣交卸撫篆及起程赴川各日期恭摺馳奏伏乞皇太后皇上聖鑒再此摺借用浙江巡撫關防合併陳明謹奏軍機大臣奉旨知道了欽此○○劉秉璋片再記名提督江南狼山鎭總兵楊岐珍於光緒九年春奏調來浙辦理台州剿匪事宜三年以來櫛風淋雨勞瘁不辭而於剿辦土匪尤能計擒首要不蔓不滋紳民信服醜類畏威上年五月蒙恩補授實缺經臣奏請暂緩任仍留浙省辦防奉旨允准迄今又届一年地方漸就安謐該總兵係實缺人員自應卽赴本任以重職守惟温台兩府素多土匪根株究難淨盡現留防軍六營共計三千人不可無大員統率該鎭似應仍留台防俟調任撫臣衞榮光到任後察看情形泒員接統以便楊岐珍交卸履任又鎭海防勇尙有一營四旗計千五百人原統之記名提督錢玉興現經臣另摺奏請隨帶赴川攺派開復提督銜萬重暄統帶操練以靖地方所有留防勇營泒員統帶緣由理合附片陳明伏乞聖鑒謹奏軍機大臣奉旨知道了欽此○○張凱嵩片再廣南府知府庭中杰現奉旨開缺送部引見所遺之缺查有候補知府黄金銜樸實耐勞堪以署理又劍川州知州書春撤省察看遺缺查有卽用知縣石香圃悃幅無華堪以署理又尋甸州知州阮泰撤省遺缺查有在省差委之石屏州知州楊華堪以署理又彌勒縣知縣黄楙材撤省察看遺缺查有補用知縣黄烟南年壯才明堪以署理據藩臬兩司先後會詳前來除分覈飭遵外謹謹同害貴總督臣岑毓英附片具陳伏乞聖鑒謹奏軍機大臣奉旨吏部知道欽此○○楊昌濬片再閩省内地就地正法各犯向歸年終彚奏嗣准部咨行令按季具奏等因遵辦在案兹查光緒十二年春季分據營縣報獲藩炳一名係迭次搶劫糾鬥掳擄勒贖情罪重大未便稽誅當於審明後欽遵前奉諭旨卽行正法以昭炯戒據署福建臬司劉瑞祺會同藩司糧鹽二道核詳請奏前來除咨部外臣謹附片陳明伏乞聖鑒謹奏軍機大臣奉旨刑部知道欽此○○頭品頂戴新授四川總督臣劉秉璋跪奏爲酌帶得力將領隨同赴川以資驅策恭摺具奏仰祈聖鑒事竊維四川地屬巖疆幅員遼闊臣於該省情形素未熟悉現在有無留防營勇亦未深知惟目前雖無軍務而幅匪哥匪時虞蠢勤况界連西藏防範宜嚴擬請酌帶得力將領數員隨同前任以備不虞浙江海防大定添募之勇次第裁撤管帶亦隨之而減以有用之材置諸閒散未免可惜查記名提督江西撫標石營遊擊錢玉興前於鎭海打仗尤爲出力案内奉旨以提督記名簡放欽此又於保舉人材案内奉旨着交軍機處存記欽此又補用副將周士盛前於鎭海打仗尤爲出力案内奉旨着俟補副將後以總兵記名遇缺提奏欽此又記名總兵馬朝選酋以海防吃緊經臣於光緒十年八月奏奉諭旨飭令來浙差委派充乍澉營務處又江西補用直隷州候補知縣徐春榮前於鎭海打仗尤出力案内奉旨着俟補缺後以直隷州知州仍留原省補用欽此以上皆無經手未完事件合無仰懇天恩俯准將錢玉興周士盛馬朝選徐春榮等四員隨帶赴川以資驅策並准每員月給公費銀一百兩共帶親兵四十名由浙給發三個月公費口糧以免枵腹在於軍需項下作正開銷以昭核實所有選帶將領隨同赴川緣由理合恭摺陳請伏乞皇太后皇上聖鑒訓示謹奏軍機大臣奉旨旨照所請該部知道欽此○○曾國荃片再江南提督李朝斌懇就賞假兩個月期内回籍就醫所遺提督篆務擬以蘇松鎭總兵滕嗣林署理一案經臣於光署十二年四月初六日附片奏請五月初三日差弁旋甯齎回原片内開軍機大臣奉旨着照所請兵部知道欽此當卽恭錄欽遵去後兹准李朝斌咨稱遵於五月二十一日交卸提督篆務卽於是日由松江起程回湖南善化原籍就醫到籍後赶緊醫治一俟兩個月假滿病體稍愈卽當銷假回任供職咨請代奏前來理合附片具陳伏乞聖鑒謹奏軍機大臣奉旨知道了欽此 
 
 

Page 12

 
 
[鄂撫告示]  
　　頭品頂戴兵部侍郎兼都察院右副都御史湖北巡撫部院譯爲出示曉諭事照得州縣差役例有定額本部院訪聞各屬所用之差每逾例定額數甚有多至數百名者其中流獘不可勝言若不嚴行禁革何以符定制而靖闔閻現定令各牧合遵照賦役全書額設差役名數遴選殷實可靠之人點騐着充人各給予號褂褂上載明姓名于姓名上盖用印信隨身穿服俾資辨認其浮額之差及卯簿無名白役概行革退庶人數無多旣易約束遇有舞獘亦易稽查未始非除弊安良之一道除飭屬遵辦外合亟出示曉諭爲此示仰闔屬軍民人等知悉自示之後爾等如遇官差傳喚倘係身穿有印號褂者卽當遵傳赴案如向需索可按號褂姓名禀官訊究若身無號褂卽係假差准卽扭送地方官衙門以憑盡法懲辦本部院係爲民間力除差擾起見爾等務須共體此心各安本分不得因有此示卽有意與官差爲難藉端滋事自千重咎本部院言出法隨勿謂告誡之不早也各宜禀遵毋違特示 
[江湖幻術]  
　　畫辰州符雖亦江湖賣術者流然其人能以符咒治人疾病一孟清水對語喃喃居然有推墻倒壁之功故到處有是術到處卽有信是術之人往往譽者半毁者半且信且疑者又居其半緣是術無怪誕不經之盈取無川流不息之苛求得其用者　可以奪扁鵲之巧息祝鮀之佞此所以不廢江河萬古流也然習是術者多湘楚間人近年楚人之來江南者已如嚆矢之末其上焉者皆鴻鵠高搴一舉千里其下焉者則萍飄梗泛大抵等是有家歸未得者爲多頃聞有一種人在金陵水西門一帶各雇小剗船一艘用五鬼搬運法適江北有數客販米二千餘石連檣泊石頭城下正值米市昻貴米客到卽成交偶有事閲兩日纔開斛斛訖核算每船各少四五十石不等舟子相顧失色指誓天日客亦自念並未離船一步未能歸咎長年因在岸側茶社中引慣涉風濤者相請教有一翁態龍鍾矣聞客語顧而笑曰是矣前數日我在對岸啜茗怪無數小划旋繞寳舟左右時皆空舷耳少頃寳舟上有淘米者旣濾起則此三四舟似已受載吃水與前不同便盪槳去心頗識之如是者不止一次洵如客言則若輩卽習五鬼搬運法者爲其所算無疑盖其法在陸則以一人僞託爲買米另以一人肩筐相距僅咫尺米一量筐卽滿若在水則以空划子泊米船旁伺船上或具炊或　風或開斛祗要米一動便𫃊𫃊流入小划且甚速據客所言則三日之間所失當如其數惜老邁未及如關尹喜見紫氣東來便截住騎靑牛之老子俾留道德五千言耳言已與客共入某烟間横陳短榻呼吸方酣突來一莽男子持靑銅十陌置榻上曰此烟值瞥爾竟出客始悟翁亦非常人貌益恭翁曰子毋然我非若輩相識大抵怪豐干之饒舌耳然爲君計之贏餘尙可觀若輩亦知君爲長者留此一點萍水交未始非塞翁所謂安知非福也客默不答翁又曰連城璧在惜無被褐之藺大夫耳若試詣某米肆觀原物何如客果往測米誠然無可如何猶思挽翁爲説項旣至則翁杳然矣乃亟回舟料理纍纍者安置如法揚帆而歸頃聞若輩已在南門外某米行内被黠者看出破綻矣或者從此遠颺亦未可知據金陵友人函述如左本舘亟爲列之報端俾涉足江湖者庶幾見兎而顧犬亡羊而補牢 
[戲無益]  
　　安慶某甲年甫及壯家居金保門外後街開張南北雜貨行日暮無事閒坐街畔納凉偶與醬貨鋪夥某乙説短論長各矜力大乙曰爾莫空言無據敢與乃公一試優劣乎甲曰諾遂以木桿手抵旣復超躍板凳勝負不分各不肯罷因更持棍相撲以决雌雄甲至此手腕已疲約以少停復比盡力一擊誤傷乙右乳旁仆地不起當卽將乙舁歸延醫施治延至半夜傷重而亡鋪主邀到屍親勒令報官請騐經隣里里紳耆從中調處令甲出洋百廿元復由隣董及某善士集洋六十元事得寢息然甲已傾家失業矣勤有功戯無益古人豈欺我哉 
[兇手脱逃]  
　　温州閩帮司事洪某帶領鹽勇二十餘人駕巡江船往七都靈崑查私傷斃靑田船户一節前已詳細錄登查温郡自官鹽攺章後靑田各鹽販因裝篰過秤報捐過於認眞往往將白扁豆壳小船駛至樂清境界裝載漏私洪司事查悉其情禀明温處鹽厘總局請在七都靈崑設立分卡彭太守允之諭令擇地建設日前洪帶勇往緝見是處並無鹽船旋查知樂清七里地方尙有靑田白扁豆壳船數十艘停泊復偕勇前往稽查各船户自恃裝載松柴已經交卸遂謂松柴未載税則七里亦無騐貨之卡爾等必係冒充巡勇訛詐鄉民洪聞言大怒互相爭閙槍斃四名擊傷一名船户當卽赴樂清縣報請詣騐羅邑尊遂率堂招刑仵人等前往一面籖差赴郡提洪新泰昌各人到案質訊洪一聞此信挈子遠颺屍親遂與樂清差踞住閩帮會館朝夕逼索不識此案將來如何了結也 
[彚譯東報]  
　　日報載日本東海道一名奈川又名古屋政府擬在此處造鐵路八十六里其中多大川横隔必須架設橋梁開通峻嶮三年方可竣功向大藏省酌措金資未識何時可給然此議已決故松本一等技師先偕鐵道局所雇外國人數名從古屋地方勘至三州再勘至　遠二州旋歸京原口二等技師亦從相州一帶勘　地勢以便擇日興工○西歴去月十六日日皇召見英國欽差數而普蘭揭托及德國欽差風福而列邊俱以優禮相待且向英欽差稱頌英皇太子友誼贈以菊花大綬章德欽差則賜旭日大綬章蓋以兩欽差攺正條　頗　盡力故頒厚貺以示優異○又西字報稱法蘭西内閣議皇族追放一事有謂宜逐者有謂宜納者衆論紛紛　衷一是首相勃而西乃君持論過激屢受衆人之辱大統領臨席復議此事未久各不相護首相固執不移將軍勃郎架君一時憤激拍案大怒傾番案上墨壺墨汁濺及統領之衣諸員趨前以手拭之而將軍亦謝疏忽之罪議遂中止○又載法蘭西巴黎京城擬于一千八百八十九年開設大博覽會蓋以革命以來數及百年故設此會以伸國人慶祝之忱以見政府謀國之效會中惟准著名物品及新巧器具陳列其間必照從前之會尤爲華麗國人知三年後有此盛舉莫不精益求精以期校業之造其極也刻下法政府已熟籌此會約費金四千二百萬磅云○日報載目下朝鮮仁川港所泊中國兵艦將至長崎蓋以仁川疫症流行故至長崎以避之不知長崎現亦患疫故日本金剛艦已駛入佐世保港矣○美國勸他子居州附近有一地方名庫鄰通者美人達你月而君居之達君已七十八歲頗有長者風人亦以其老也而加禮之八月十五日以疾卒於家家人悲戚不已訃告諸親友然後入殮停棺於室翌日家人散　惟有德國人月子百金居雲到深更時曾略欲睡忽聞棺中有聲不勝驚異竊開其棺則死者已生徐言曰我今始夢醒也月君急奔告家人環視之一時或悲或喜不覺涕泗交流達君若不自知其已死惟手足不能展動口音不甚洪寛越數日已康健如昔此豈閣羅老子因其噉飯之緣未盡故再履人世耶不然幽明異路何以來去自如也 
[陳與昌六月分第十四次總結清單更正]  
　　小洋一百九十三角折入洋十八元八角誤登十合銀八角又共合規銀六十五兩六錢二分七厘誤八合規并脱去銀字又失登金飾二錢銀飾一兩六錢九分售是規銀五兩九錢七分八厘又統共收進規銀六萬四千八百廿二兩七錢零七釐中多分外結存四字又共解出規銀六萬四千五百十八兩六錢八分脱去分字又外結存規銀三百另四兩另二分七釐脱去外結存三字又二分誤作八分今特補註更正 
[正氣説爲滬城烈婦庸徐氏作]  
　　人之所以異於禽獸者以其得天地之正氣也正氣之在人無日而或息無地而或亡而見於死生之際者爲　著而尤必時一見焉以警動一世之人心倫類因以不滅風教賴以不衰故志士仁人無求生以害仁有殺身以成仁聖人重焉世運隆平奇男子烈丈夫類不必以　節署而死節乃時時得之婦人女子此固正氣之磅　鬱結而不能無所發洩者然也今觀滬城烈婦康徐氏不禁深有感焉康徐氏不過一窮巷幽姿耳非生於詩　家也非歸於搢紳族也而乃始則股可刲繼則身可殉斯二者有其一亦足以風世而厲俗而康徐氏兼之此其烈也　僅得衢目爲一時决絶乎世之遊滬上者罔弗指爲繁華區烟花藪幾疑正氣蕩焉　復有留而孰知烈婦如良康徐氏者亦出其中則此一康徐氏者實足爲滬城一洒而正氣所昭更有以挽回末俗所關殊大而謂有心人忍弗爲之揄揚賛歎聽其漸　湮　也哉爰作正氣説而　　滬城烈婦康徐氏光緒十有二年七月初一日[  餘姚葉秉鈞墉甫撰]  
[詠歸安烈任蔡孺人用岳武穆滿江紅韻]  
　　　帳驚搴歸妝閣風華鎭歇最奇絶等閒嬌　竟成芳烈囑付小郎餘塊肉凄凉尺組沈殘月愧男兒節義儘談論　眞切何足比氷和雪何足計生和減緊從夫不受天教離缺依舊　冥鶼比翼無須歲歲鵑啼血着　　　　旌表荷恩綸降天闕餘姚葉　鈞湘塘初稿○詠欽旌烈婦任蔡氏仍湘哥滿江紅換韻茹蘖含冰　祗屬分安巾幗問孰是　　偕老無心偷活　惜　沈和玉碎是能成就連城璧彼徒云之死矢無他猶非匹游移輩應羞涩脂粉内增顔色緬　風嶺上詩題岩石舊事而　堪髣髴運分否泰同心迷看丹霄五色下天書聲殊赫餘姚葉氏浣花女史初稿○傳蔡烈母事慧弟湘塘首唱滿江紅用岳少保元韻於烈母事　確故亦省此調惟不漫用岳韻耳人也歸安其姓蔡其名蕙是天付與冰魂月魄性躭詩　迨賦于歸年十五相期偕老從今　恨老天作　召任郎修文逝蒼者爰姑誰事黄者口兒誰子幸小郎可託我甯如此論曰斯人多自誤端因錯認中庸字彼男兒兩截任人分　無恥萍　主人佛生葉　業初稿 
 
