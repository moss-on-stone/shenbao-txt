# 1887 - 219 - 4905147

 

Page 1

 
 
[新申淮濱在影出售] [  申報房啓]  
　　上海爲名花薈卒之區來游者如入　玉山頭衆香國裏往往以未得遍觀爲憾花影樓主人爰於花叢中選得　語花百人索取小照延名　　　成圖玉貌花容栩栩欲活每一圖後附以賛語用石印照成分釘上下二册外用錦套裝潢極爲　致每部碼洋一元二角滬上南北申昌及　書坊各經　申報人西園帳房俱可購取各外埠均由申昌書畫室及賣申報人經售倘欲躉買則請移压至本舘帳房面議可也 
[石印增廣詩韻合璧後附檢韻出售] [  點石齋啓]  
　　合璧一書係湯氏輯珠璣集成音義註異同辨及漁古軒而成附以詩腋典腋誠韻學之善本也厥後翻本迭出增補不一國文選解題賦彚錄要國虛字韻藪初學檢韻茲合各家互見者悉爲增入復以子史題解增列第四層卷尾書眉幾無餘紙尤爲簡而能賅用宋字依原本行列重鈔再三　校石印成書較之他本韻脚顛倒字畫譌脫者實爲精審閱者鑒之合裝六本外加綾匣定價兩元南北申昌掃葉江左文玉芸湘萬卷各書坊均有寄售躉者從亷請至千頃堂面議 
[添印小題宗海出書告白] [  點石齋代啓]  
　　文匯舘向本齋添印小題宗海刻己一律告竣紙張墨料較前更勝凡初印時字跡間有不匀稱者盡行重抄重校以期精益求精云爾價洋六元五角定於六月初九日仍由文匯舘發兌此佈 
[徐園祝荷花生日記]  
　　湯玉茗還魂記云良辰美景奈何天賞心樂事誰家院人以爲極言快意事而不知其不快意也實甚良辰美景而曰奈何天則限於天者不可必得賞心樂事而曰誰家院則限於地者又不能盡同吾則以爲快意不快意事亦在乎人爲而已天與地限我而終不能限我也滬北之有徐園得地者也六月二十四日爲荷花生日得天者也是則良辰美景賞心樂事四者可以相兼矣顧不能人人兼之者則人爲之也大都惟雅人能具深致荷花生日在他人見之則亦以爲歲時之當無足異者余友百花祠香尉乃因此而招集名流共成韻事就徐園爲荷花祝壽余亦得以躬逢其盛幸何如矣先是香尉於三日前折柬約以二十四日招飲於徐園至日晨起卽有雨師灑道風伯淸塵一味新秋遽以餉客霧裏看花客適以疾不克去夢畹生又以往視機船頗覺况瘁歸已晡後催柬已至乃囑夢畹先行余則至五雲深處命倌人夙駕挈陸氏黛玉夢蕖誦琴姊妹登車而馳及園已見車馬盈門燈燭煇煌笙歌鼎沸主人遙見陸氏三小分花拂柳而前卽拍手曰高昌寒食生至矣笑　而出握手登城北草堂則見諸客已畢集而花枝招展欣欣然坐于四國者皆淞濱花影中入選之名花願與於祝壽之會者也秋聲館主恐蓮花尚嫌寂寞特招朱氏善歌者欲設氍毺演蟠桃一曲爲荷花上壽主人以園外居人少見多怪恐捱擠喧囂反足以擾清興乃命之執板而謳不復作凌風之舞而堂上三筵金尊芳酒堂下一席玉笛清歌加以翠繞珠圍紅奴紫姹履鳥交錯觴政頻行荷花而得此遭際亦自豪矣主人素有濓溪之癖其著海上羣芳譜以蓮花爲羣芳之冠謂其出淤泥而不染獨得天地間清靈之氣因以屬之小藍田而自稱小藍田懴情侍者蓋深於情而又不爲情所縳懴情者非無情乃眞多情也余叙海上羣芳譜亦以此多懴情之善於用情今日者雖時異勢殊藍田日煖玉已生烟而懴情之情猶不能一日去諸懷自徐氏雙清别墅旣成又一村亦大致楚楚遂欲於園中建一百花祠而以蓮花爲之首已爲祠中司香之尉於此可見其情之一往而深者固與隨風逐水者大不相侔也今夫人情之不常也久矣滬上爲名花薈萃之區卽爲名士流連之地而彼自以爲名士者往往初至則自高其瞻視以爲海上羣芳無一足當吾意者未幾而情有所注則心思耳目忽爲之一變終日傍花謂我所有者足以冠萬卉壓衆芳矣又久之情復有所移則其心思耳目又爲之一變常見者不爲鮮而東塗西抺乃漸不能自主惟有好勝之心猶不能忘則以爲冠萬卉壓衆芳者固不止一花也而我皆得羅而致之不禁私心竊幸而不知其目力已降一等至又久焉則左擁右抱左提右挈益不能以自主而昔日之志氣心思至是而不知化於何處而識者於此覘其人之品亦有不勝齒冷者矣懴情旣深於情則香尉之願亦必有志竟成異日者百花之祠落成年年於此爲蓮花舉觴稱慶以終主人之初志則今日座上諸君皆異日證盟之人請備書其名其有别號者則書别號無别號者則錄其姓字焉曰秋聲館主芙蓉館主擅夢生晚霞生鴻印軒主人縷馨僊史郭君少泉瘦鶴詞人錦機生周君祥伯知白子邱君笙卿意琴室主惜紅生吳君少英夢畹生唐君荷亭徐君曉村陸君竹亭譚君輔卿醉墨生許君公若邱君友笙並余及主人共二十有五人招而未至者不書焉其名花之與於此會者除陸氏三姊妹外則有謝月韻張巧寳周琴娥姚雪鴻金翠梧王翠芬謝文蘭吳慧珍林湘君李秀貞吳小紅朱金寳王蔭芳而玉梅館主朱小卿由琴川回甫五六日素閣主周月琴則以是日由姑蘇返棹未及解裝卽與意琴連鑣並至尤爲盛事夫合海上諸名花爲荷花祝生日韻事也而因祝荷花生日而證懴情之情久而不變則又不僅韻事矣而懴情之所以於荷花獨鍾情如此者則以與荷花同生故酒酣耳熱余以此說告之座上諸客乃共知今年是日爲主人三十懸弧令旦園主人鴻印軒主乃遍約諸客爲主人擇期補祝諸客皆曰諾飲至夜將半余先挈陸氏三小升車遄返泚筆而爲之記 
[本館接奉電音]  
　　昨晨九點鐘越三十分時本館訪事人由電飛傳本月二十四日諭旨兩道敬謹譯登○六月二十四日奉硃筆廷禧補授大理寺卿欽此同日奉硃筆裕德補授詹事府少詹事欽此 
[羅浮夢影]  
　　廣州訪事人函報云清平街某甲刀筆爲生劣跡昭著平民之被其陷害者幾于罄竹難書經人控諸縣中簽差提訊實以二百板枷號一月詎猝患時症斃命獄中聞者快之○前有南海某紳以賭徒在鄉設廠收票赴縣禀請究懲邑宰准詞飭查候辦越數日該紳復遺抱赴縣控告邑宰怒其多瀆飭將抱告人薄責十板逐出縣門○某日有鷄公船一艘開往北江行近蘆苞口誤觸暗礁登時沈下船内十餘人悉數落水時適有巡船泊在是處赶卽放艇施救無奈風狂浪大援手甚難止救一人餘俱從三閭大夫以去慘哉○緝捕局之設原以稽查匪類綏靖地方現經王亷訪詳定章程所委各員如能勤愼從公破獲巨案者小則記功超委大則奏保官階○高橋某妓寮失禮於某甲甲大爲震怒糾集多人興師問罪龜鴇早有所聞嚴陣以待　人恐其釀禍竭力調停罰令龜鴇肆筵賠罪事遂得了○撫 
 
 
 
 
 
 
 
 
 
 
 
 [ 
 
 

Page 2

 
 
轅需員繕校吳中丞面諭孫太守於佐雜員中挑取數人聽候委用○某日有一游勇在靖遠街某飯店早餐囊中不名一錢大踏歩出門囑占主暫時掛帳店主以素不相識對游勇遂與之爭執適保甲局委員巡街過此飭將該游勇帶回送交南海縣遞解回籍○吳清卿中丞設席花廳燕鄧鐵香星使及楊主事宜治廖大令錫恩水陸雜陳冠裳畢集清談竟日頗盡歡悰○調署香山縣縣丞朱二尹彬交卸南海縣丞篆後卽向上憲禀稱年近古稀欲求歸老上憲以二尹歴署各缺皆有政聲飭令仍赴新任云○東莞縣某鄉何王兩族不知何故興兵互鬥王大令督兵彈壓鄉人竟與大令爲仇大令遂飛禀省垣調兵往辦 
[語兒亭題壁]  
　　本月二十三日營中就内教塲搭檯演戯以祝馬王神誕各武員皆至演武廳旁馬王廟拈香恭祝○秀水縣朱邑尊訪聞各鄉小茶肆暗設賭局引誘鄉愚農民終歲辛勤所入有幾一擲而罄勢不免號寒啼飢特出示諭禁止并飭差分往四鄉查察不准復開○二十四日俗傳爲　祖誕期城中雷祖廟烟雨樓等處住持僧道皆虔誦雷祖懴以兾善男信女前往拈香是日也闔郡燕趙名姬金張俠少咸買蜻蜓小艇相約游烟雨樓雪藉調冰爲歡無極入夜則明燈萬點照耀於雲水光中竹肉喧闐直不數靑溪九曲迨至　鷄高唱始倩榜人捩柁而回亦　暑之清游水嬉之勝會也○入秋餘熱較庚伏時益甚痴罷渴死甘澍不來欲覓緑天深處小坐延凉而大千煩惱世界中頃刻盡化爲火宅欲呼夏蟲語氷而觸熱客竟不召而至殊苦人也 
[營口雜聞]  
　　輪船由香港赴營口者往往來帶洋槍硝磺其由營口赴香港則夾帶私鹽去年一年之内爲海關搜出充公者其數總以萬計然終未聞懲辦一人日前某輪船由港到營又帶洋槍千餘桿海關扦手近日查檢極嚴幾無片刻疎懈每一船到必先在碼頭守候有本地私販某甲曾買大洋槍五百桿由該輪船帶來只候扦手早晚離關卽可乘隙出卸上岸詎意守至數日竟無隙可乘甲只得隨船開赴烟臺此時海關尚未覺察若被覺察卽以電報告知各埠則此種洋槍終無起卸之日甲所付價洋數千元幾不化爲烏有耶私販之難如此寄語若輩尚其及早變計毋貪厚利而反致虧折也○某帆船於前數日開行雇華人某甲爲領港甲已患病數天該船尚未出口而甲已斃命帆船上當將甲屍抛入海中其船無領港人不敢行駛復行進口另雇領港人營市之人聞帆船棄屍事皆恨該船主之殘忍以爲該船卽欲進口何不留屍在船不過數時之久卽可載至營街任人棺殮帶回原籍也○今年夏初油頭帮客販豆餅赴汕者每一輪船必獲利二千餘金端節後各人添寫輪船赶裝豆餅詎料汕市餅價驟跌添冩各船到汕均不免虧耗千餘金諺云得意不可再往誠哉是言 
[商務述聞]  
　　奏留接辦臺灣鐵路輪船商務楊蕅舫觀察月前乘威利輪船因公抵滬聞須恭候批旨再行東渡其兄霖士觀察創立興市公司仿造蘇式樓房數十間問租者岔至臺北城内日臻繁盛凡有内地紳商欲往設肆營運該公司尤樂於添造且能代爲照料一切眞　媿爲興市公司也 
[甬東香市]  
　　鎭海招寳山供奉觀音神像本月十九日相傳爲觀音誕辰今年殿宇重修適當落成之際卽於是日開光故各處男婦老幼之進香者較往年爲多又南湖吕　殿北郭佑　觀皆供奉雷祖俗以六月二十四日爲神誕是月無論男婦悉茹雷齋自月朔起至二十四日神誕進香後乃可茹葷食肉合計通城男女之茹素蓋得十之六七焉此風由來已久今年則香客倍多往年約自月望至正誕日進香者絡繹如織至廿三晚惟佑聖觀香市直逹天明觀中香燭食物等攤徹夜不收白髮紅顔聯翩而至勾欄中人亦各挈其姊妹蓮花細步禮佛赑眼裙屐少年無不神往於秋波一溜時也 
[寍波氣候]  
　　寍郡邇日赤日當空異常炎熱寒暑表升至百餘度居人雖葛巾蕉扇水檻　凉猶汗流浹背以致霍亂吐瀉之症日有所間醫生藥鋪幾於寢食不遑云 
[三韓歸雁]  
　　自五月二十後連得甘霖旣沾旣足農夫互相歡悅米價頓减哀哀小民生機暢遂矣○雨後時疫較前稍輕隂陽氣和沴戾自退也惟連日酷熱異常寒署針升至九十八度夏日可畏安得大樾以蔭之○仁川浴室因與華人口角以致不許華人入浴至近日事息仍得以泳以游矣○海關查得偷漏硫磺之船領事將封以充公船戸聞之夤夜揚帆而去雇小輪追之未獲領事大怒發電至烟臺各口令待該船至封之以示炯戒○仁川海關較去年甚覺興旺各帮進口貨物計價值二十萬元外道各島多有帆船停泊私相買賣刻已派人訪拿矣○東門十餘里之某山下有水一灣清而且冽云是聖水飲之可療疾病馬民就飲者不絶於途○有食牛肉者忽吐洩大作不治而斃談者謂牛係自死其肉有毒理或然也○仁川又購輪船一艘價洋萬餘元由世昌行經手聞其機器不甚精利故肯賤價以估也○韓官向日商貸洋數千元至期索之則已遠颺無跡日商禀諸領事轉告於王王勃然大怒將其房産封鎭查抄以抵尚有不足内庫照賠閱數日執獲該韓官詢其經手之人一倂發配遠島以儆官邪○鑄洋錢局房屋現已一律造成祗因銀無所出未克動工須俟開礦得銀然後鼓鑄 
[鳩水招凉]  
　　蕪湖關道署上房落成雙　五觀察挈其夫人公子於廿二日遷入上房居住一時僚屬無不整肅衣冠同詣道署敬賀○雙錫五觀察諭禁烟賭娼寮頗覺風行雷厲蕪湖縣錢孟超明府每晚輕騎减從親至後街僻巷嚴行查訪見有明開烟燈者立提責懲諭令從速改業如違定將房屋發封入官照例懲辦前晚又命將揚州妓院四家封閉立卽驅逐出境一時鶯鶯燕燕魄散魂飛卽平日以護花鈴自命者亦懾於賢令尹之威不敢稍有阻梗矣○今春有靑皮黄老六戳傷同黨黄天壽一案前報已紀其详當時報案後將兇手拘提管押後因受傷者傷勢平復兇手得以責釋出外事已了矣詎料日前黄天壽復邀羽黨爲尋仇　復之舉突遇黄老六于途將其毆擊以致臂折骨碎黄老六自稱好漢不屑報官騐傷待傷處愈後計圖報復本月廿二最兩下在江口龍王廟下茶館内啜茗一言不合黄老六竟與夥黨許某持刀向黄天壽及其夥黨劉老么亂砍兩人手無寸鐵抵敵不住致將黄天壽兩手砍斷頸項受傷臟腑洞穿劉老么亦已洞見肺肝黄老六及許某均由緑林出身膂力過人當行兇時無人敢上前相救黄天壽當卽殞命劉老么亦奄奄一息現已報案緝拿兇手不知能否弋獲也○南門某姓家日前出柩延和尙爲之送殯並招碼頭夫扛柩時柩尚未出碼頭夫某方提茶壺飲吸一僧倩其代倒一椀某謂何物秃驢敢如此無禮和尚亦反唇相稽兩不相下某卽以手　和尚和尚不復能耐順手將椀擲去擊中某之頭顱碎磁入太陽穴鮮而淋漓當卽暈絶赴縣報案後錢孟超明府命僧會司提該和尚到案鞭責數百押候某傷勢如何再辦一面延傷科爲某敷治詎該和尚因受刑太重在押病殁眞孽障哉○院撫陳六舟中丞在皖北行轅時據孀婦某氏控告伊子因借用印子錢去冬雪大無可謀生不能歸還被逼自盡一案中丞接呈後因念院省地方遼闊貧苦居民甚多難免無借用印子錢情事特行司道轉札府縣申明盤剥重利律例曉示軍民人等並　飭實力舉辦借錢因利局蕪湖縣錢明府已奉札曉示通衢矣○十九日相傳爲觀音大士神誕是日城廂内外男婦老少無不携朋挈件往赭山觀音廟進香城北一水盈盈必須買舟以渡雲鬢霧鬢掩映於風窓水檻間致足樂也詎至中途持稿者偶一不滇失足落水呼岸上人來救起則已腹大如五石瓠魂歸西土矣又某姓嫗挈二三小妮子同往北郭某庵瞻拜慈雲行經冷市被游勇流相截住去路任情調笑並强搶簪珥一關而散諺云好男不當兵好女不進廟堂門良有以也廿四日雷祖誕蕪湖香市亦頗熱閙云 
 
 
 
 
 
 
 
 
 
 
 
 
轅 
 
 

Page 3

 
 
[五茸胜筆]  
　　華亭縣屬蔣莊鎭人某甲屠子也鼓刀所入積得四百餘金比隣有烟霞窟匪人咸屯聚其中習知甲有贏餘昏夜集夥笑來席捲而去甲起與敵更被刃傷翌日報請汛官勘騐汛官恐干未便語甲曰爾勿報官所失若干由我賠補可也甲信之後汛官竟食言甲遂抑鬱以死近日嘉善縣獲得劇盗刑訊之下供出此案情由浙撫衞大中丞移咨蘇撫崧振靑中丞檄飭松江府恩詩農太守訪查此案太守奉檄卽偕發審委員潘君往蔣莊密訪得實隨卽具報中丞一俟關提人犯到來必將按律懲辦也○六月二十二日郡人迎賽照天侯會至二十四日回廟儀從執事頗極整齊以故炎天毒日之中仍復觀者如堵云 
[自縊彚]  
　　杭州來信云寳極觀旁土地祠折而入余官巷不數武小屋一椽傾欹欲倒内有一四十餘歲之孀婦居焉婦有子就織綢業一夜二更時婦忽自縊而死次晨鄰人知覺趣其子回備棺成殮是夜三更時行夜者巡至巷口土地祠前見一僧趺坐祠前石檻上詢之云晨起行脚入夜無所歸倦而在此假寐耳及四更五更見僧仍坐檻上意其須辨色而行不之異也天微明見僧用黄色縧自縊祠前栅欄上撫之身已如氷報知地保四處探問並無知其名號籍貫及所住寺院者爰報請善堂發棺殮瘞 
[恭祝萬壽]  
　　昨日恭逢皇上萬壽聖節江海關及各銀行皆停辦公事一天各署則先後三日不理刑名黎明時蘇松太兵備道江海關監督龔仰蘧觀祭提右營陳鈺卿叅戎海防廳劉乙笙司馬上海縣蒯虎臣大令英廨讞員蔡二源太守及文武印委各員均穿朝服恭赴 
萬壽宫行朝賀禮濟濟蹌蹌殊形熱閙浦中各兵船均扯五色旗幟英美兩公舘均停辦公事以伸慶賀之意 
[關提不易]  
　　招商局海宴輪船買辦陸雨生將代寄之金條一匣計十條交司帳人楊馥順携回家内次晨再携到船憑人提取楊偶不小心將金條遺在東洋車車夫逃逸陸以疑楊圖吞控案斷令賠償旋以無力邀親友湊資勸陸沂收銀五百兩始得釋出旋有江北人爲眼線報知包探陳阿九禀明鉛捕頭請英會審員蔡太守備文派差恊同該包探帶綫前往查拿以上各情已詳十九日報内日内包探差後已回據云至通州吕泗塲署投文派差由眼線引領前往先向該處地保言明情節知得金之車夫朱某已經病故所有田房及餘下之金條均由胞弟經管其弟現住堂兄家内及同往朱弟已聞風脫逃法將其堂兄帶住又經人具保交人及釋去卽延約無期不得已一面禀官飭提保人管押着交一面返滬禀明蔡太守定奪并聞法捕房包探嚴頌眉將此案禀明王司馬用會捕局鈐記備文派探夥往通州投遞旋知得金之家在呂泗塲復投吕泗塲署塲官以文牘係谷通州未便拆閱爲辭因亦同英包探返滬矣 
[驚回好夢]  
　　滬城大南門内　箍桶橋堍有粤人所開之元和烟館生意頗盛蓋廣東人所燒烟膏較别帮人稍勝以致吃客繁多利市三倍前日午前忽有男婦兩人進内吸烟爲時較早尚無别客男則肥頭胖耳年歲尚輕婦年已近八衍面尚塗脂抺粉裝出許多醜態呼吸之際忽稱心痛效西子捧心狀且謂樓下嘈雜隨卽搬至樓上該店樓上本有烟榻堂倌酬應後隨卽下樓祇剩男婦兩人半刻許堂倌聞樓上寂然無聲心以爲疑悄步登梯驀吃一驚蓋兩人已假烟霞窟爲雲雨塲矣堂倌大聲呌喊樓下烟客亦均上樓有怒駡者有嘲笑者一時人聲聒耳路人不知底細均駐足觀看又有游手好閒之輩麕聚其問說長論短莫衷一是後經烟館報知該處二十鋪地甲將衆喝散然後同當地人料理着該男子出洋二十餘元以作酬神散福之用始得息事有知者識男爲成衣匠婦則某紳家之女傭也 
[妓女呼冤]  
　　前日有王魏二人在公陽里袁家娘所開妓院内喚妓花寳林同坐馬車至小東門外妓卽奔赴城中投縣籲求超豁　大令訊供之下妓稱欲嫁鄒客搗母搰組不容是以情極投訴大令飭暫交官媒看管候提該搗及鄒到案訊辦 
[細事瀆訴]  
　　昨日有一女子年可四十餘腦前懸一布袋内貯檀香狠命扭一寍波人投縣訴稱春間離家赴南海普陀山進杳日前附舶遄回道經此地今日欲乘輪至安慶詣九華山禮佛行經小東門内城下此人在彼小便我斥其無禮彼卽用武致失川資洋五元叩求追究值日差以此等細事何須瀆訴遂告知門子將兩造交二鋪地甲理處 
[不願領物]  
　　前報載認領物件一節兹悉大有號主不願到崇明領物已由原差據情禀明蒯虎臣大令矣 
[並非店主]  
　　前日上海縣蒯虎臣大令命駕至黑橋浜察看河道行經五老峯前見珍元麫館門前有一木桶中貯穢物飭差令速移開館中人不應俄而桶觸大令之輿大令怒飭帶該店主人回署訊辦至晚大令升堂提訊其人訴稱小的姓陳名南章在珍元館爲夥館主現在無錫家中大令飭暫爲管押着函催店主到案訊辦 
[鬼閙述聞]  
　　滬北各釘書作坊集資延羽士爲盂蘭勝會以拯無祀之鬼前晚八點鐘時復迎神賽會路經英大馬路五雲日昇樓門首巡街華捕以會中人沿途焚化冥鏹有違租界章程喝阻不依與之口角隨有西捕聞聲而至帮拘化錠之甲乙二人至盆湯弄巡捕房會中人以賑濟孤魂常年如此並非作奸犯科於是糾聚所扮之鬼王鬼判鬼母鬼公以及夜乂鬼摸壁鬼牛頭鬼馬面鬼約集至捕房鬼混往觀者更如堵如墻一味鬼閙捕頭立傳中西捕喝令人而鬼者一一出外惟將甲乙二人管押以待解送公堂幷聞會中有丙者當各人吵閙時突遭擊破頭顱當卽返家醫療未至赴鬼門關云 
[法捕房瑣事]  
　　甲乙兩人不知作何生意前日至自來火西街洪義園茶肆間壁之小飯店晚餐不知爲何事爭閙店主卽行鳴捕及巡捕至甲乙不服又與捕爲難因將兩人拘進捕房以俟解訊○法包探於前昨兩日獲到小竊數人一起係在八仙橋某烟館内竊烟鎗一支銅鍋一隻一起係偷水烟袋一枝用繩將烟袋絡在褲襠中一起卽前偷浦東教堂物件之人在新街空屋中熟睡者拘押後當解公堂發落也 
[上海文報局内恊賑公所彚繹電音]  
　　二十四日黄河局金苕人觀察來電綏翁萬金歸振翁五千歸弟處昨到陶埠赴壽張灾甚重電復黄河局福曾上○二十五日吉林電局姚彦森别駕來電心綏兩公鑒得急電知黄河又决口慘極希帥倡助銀千兩卽日由蔚泰厚匯滬惟此間寒苦募捐爲難如有助者再寄崧叩○又二十三日天津來電心綏翁同人聞東災勉湊賑洋百元均不書名囑匯交彚解請查入掣收爲叩屋 
[上海文報局恊賑公所六月二十三日接嚴佑之先生濱州來書]  
　　竹坪秋坪少欽心如綏之仁兄大人閣下前具六號復函諒邀台鑒辰維籌祉吉祥爲頌惠民於二十四日放竣計用京錢十萬九千八百零三千每大口二千小口减半共放大四萬一千零八十五口小二萬七千六百三十三口商河用京錢七千六百二十八千計大三千零九十二口小一千四百四十四口同人現查濱州聞上游開口淹斃甚衆當衝有五莊全軍覆没連莊基衝去慘不可言水貫濟陽商河惠濱等屬理應間急救援無奈人手無多分辦不開路隔數百里赶救不及祇好俟水稍定再議此次來東精神遠不如前問心實有不安六月内定欲回南乞善長大人还爲籌欵籌人以資接濟臨楮不勝盼望之至專此佈逹敬請台安小弟嚴作霖頓首五月二十八日 
[助賑摭要]  
　　六月二十一日昭文窰鎭不留名善士爲令孫病愈完願由沙溪永義昶局寄來洋一百元二十四日隱名氏由厦門隆豐 
 
 
 
 
 
 
 
 
 
 
 
 [ 
 
 

Page 4

 
 
號託本埠振興糖行交來洋一百五十元同日顧善士康福爲尊閫重痧勢甚危迫立願助賑不踰片刻卽愈寄來洋十元又虞山隱名氏得春季游文書院膏火洋一元移助賑欵以上二戸由常熟永義昶局寄來助賑多方感恩靡旣謹登報簡藉抒佩忱上海北市絲業會館籌賑公所愚弟少欽施善昌謹誌六月二十四日 
[答小樓主人敬歩原韻卽錄呈諸大吟壇哂政]  
　　多材多藝異尋常小住樓頭翰墨塲酒後吟詩題妙句詩成對酒快飛觴名傳中外經綸手興寄風花錦繡腸十載追陪叨雅教自慚枵腹且徜徉[  少愚汪根未是艸]  
玉梅花館主已自琴川來滬昨偕懴情過訪茗談良久率成三絶以誌爪泥錄請高昌寒食生晚霞生二素仙人瘦鶴詞人懴情侍者粲政○别來清减轉多姿忽地相逢慰所思記否曲闌同凭夜滿身香雪月明時萍蓬身世尚風塵天地秋新感亦新幽怨滿腔誰解得暗抛珠涙濕羅巾俠骨珊珊迥不羣鬚眉何竟見裙靚妝不學時流樣縞袂蹁躚佑墓雲[  惜紅生初稿]  
[太痴詞兄賜讀蘇臺感舊金陵曲四闋歩其終阕原韵郵請哂正先呈夢畹仁兄詞壇政可]  
　　似此傷心者便靑邱生花筆妙總難傾寫一曲朝飛悲　犢凉雨梧桐夜打是楚客陽春和寡記得芳蹤談隔歲道雙文待月西廂下情脉脉倚肩話簫聲早譜秦臺夜泯猜嫌杳偎玉傍酒闌燈炧婿水風波騰十八連理瓊枝摧乍竟碎等珊瑚不怕堪歎人生如夢幻美姻緣大抵隨花謝莫計較眞和假天香深處客朱家　塡艸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内協賑公所經收賑捐六月下旬清單]  
　　廿二日揚州南河下田桂庵先生爲小兒患痰症求神力保佑速痊助洋四十元○寗波江北岸鴻昌洋行黄亮卿大善士爲父求康健二十元○松江鹽厫王薌士先生交來太原氏胎　平安完祖下一○本埠廣義棧交到江西豐縣包貢章善士銅洋一元○又經交作善降祥册胡絢臣先生募胡作楨助邊洋三十元胡新翹胡梅軒胡蓉軒胡暘谷胡瓊章胡葵生六戸各邊洋一元以上實收到規元廿四兩二錢○又　賡字大團鎭盛賡伯先生交到肇溪周蘭生善士募王敦仁堂銅洋二元篔簹小谷銅洋一元周大寳堂　振源莊周蘭生周彝訓四　各五角○又交來賡字册潘芝周善士募譼言如二戸各五角又錢二百文不留名無名不抱愧子三戸各錢三百不書名錢二百實收洋二元二角又錢五十二○又交來賡字册季魯齋善士募王學基不留名喬容齋三戸各銅洋一元周振泰三角○又交來賡字稱方守汙善士募周　蘭居銅洋一元季玉鑑　洋一元味間居五角倪志筠句曲　氏施　　曹　庭四戸各錢三百實收英洋二元五角銅一元錢一百六十○又□杭順行交來孫永春一元○又册旗昌洋行帳房交來菊朋氏淞隱子二戸各二角賀如陸合榮邵渭夫怡怡氏四戸各一角○又　揚州晏纆卿洪米卿二善士仝募無無名二元無名戸不留名二戸各銅洋一元○使君受福册本埠立本莊交來蕪湖同和莊經手秀媛爲璧妹姊資冥福十元琳芬爲姝妹資冥福十元○有感斯通册機字長沙寳成號交麥無名氏募彭年一千孫行剛傳五經張補卿三戸各五百兪光德無名氏鄭和卿沈雙全朱德茂五戸各二百無名氏三百徐甘亭郎南岱勞祥麟郎渭三顔全友鄒祥隆六戸各一百無名氏實收洋五元○又册成字海昌咸亨典募揚萬榮一元沈祖修四角沈敏修助低銀九錢四分又册緣字淮安萱壽堂募眉壽菴毓麟堂槐蔭堂蘐壽堂四戸各五角○萬家生佛册如臯吉公和號交來馬舜卿三戸各一元無名氏三戸各二百文無名氏三百文無名氏一百三十三文實收洋六元○又册南匯南泰日橋義和號莫陳兆相陸惠南周怡德三戸各三角隆惠吉吳致祥黄小峰陳忠信程修靑金殿邦六戸各二角唐宗翰一角實收英洋二元銅小洋二角○救災單丹陽謙吉庄募允興不書名九如昌記四戸各五角○本日共收英洋九十八元本洋二十元銅洋十元另二角小洋十二角規元廿四兩二錢錢二百十二文一 
 
 
 

Page 10

 
 
   
 
 

Page 11

 
 
[光緒十三年六月十九日京報全錄]  
　　宫門抄○發抄旨九道○五城巡史奏爲遵保水會出力紳董摺○又奏爲聲覆前保各員履歴片○陜撫葉奏爲知縣陳潤璨盧　昌仍請互調摺○又奏爲鳳翔縣吕耀輝勒令休致片○將軍恭奏爲爲虔修廟宇懇賞寺名摺○六月十九日工部鴻臚寺侍衞處值日無引見○吏部呈進秋季搢紳○召見軍機清安德峯○發抄恭壽奏兼署乍浦副都統謝恩奉硃批知道了欽此○世序奏接收關庫錢粮奉硃批戸部知道欽此○又奏籌撥内務府經費等銀奉硃批該衙門知道欽此張曜奏前次彚奏交代案内行查勒追各員查明追繳奉硃批戸部知道欽此○又請將虧短銀兩之革令監　故令革職一倂查抄奉硃批邢聯慶著照例監追廖福京著卽行革職一倂查抄餘依議該部知道欽此○解京餉等銀奉硃批該衙門知道欽此○前湖南藩司孫鳳翔在籍病故奉硃批知道了欽此○張春發奏接署左江鎭篆謝恩奉硃批知道了欽此○譚鈞培奏接任滇撫謝恩奉硃批知道了欽此○○巡視中城掌廣西道監察御使臣宗室祥祐等跪奏爲遵保水會出力绅董恭摺仰祈聖鑒事竊前准都察院札開吏部知照所有會畿巡視中城給事中隆光等奏辦理水會紳董擇尤請奬一摺於同治十年十月二十五日奉旨依議欽此又御史額圖洪額等會奏緝捕章程内開水會紳董每局三年例保七名擬請加保三名以示鼓勵經吏都議奏嗣後水會三年例保並巡夜紳董不論文武每局准其酌保十人等因於光緒元年九月初一日奉旨依議欽此欽遵各在案又經五城前奉都察院札開五城水會紳董局保舉籌定章程酌立限制等因當經臣等會議嗣後水會紳董每屆三年保奬時由各城查明兼巡夜者每局不分文武保奬十人其不兼巡夜各局仍照原章每局不分文武保奬七人議定每局紳董扣滿在局三年始准保奬各等語於光緒九年三月二十九日附片具奏奉旨依議欽此臣等查各城水會於人烟稠密之區爲防患未然之計不獨有事之時資其捍禦卽冬令巡夜亦賴周防各绅董捐資出力不無微勞前經奏營每屆三年請奬一次自光緒九年十月起至十二年十月止三年期滿其在局各員均已逾三年例應保奬開具清單恭呈御覽再中城四局東城三局南城二局西城二局北城三局共十四局均届三年期滿例應奏請奬勵所有遵保水會紳董緣由謹合詞具陳伏乞皇太后皇上聖鑒謹奏奉旨已錄○○祥祐等片再前經臣等奏保上屆三年例保水會紳董出力之中城水局紳士候選直隷州州判鄧琦請加六品銜鹽提舉銜候選通判廉錫祉請五品封典又東城水局紳士藍翎分省勞績知縣鍾寳章請加同知銜候選副指揮董壽衡請加正指揮銜候選同知王純卿請加運同銜候選教諭孫騰甲請加六口銜經吏部咨稱鄧琦係何項候選直隷州州判康錫祉官階加銜均是否勞績保舉何年月日奉旨抑係捐納於何年月日核准鍾寳章勞績保舉知縣係在何處出力經何人保奏董壽衡王純卿孫騰甲均是否捐納於何年月日核准抑係勞績保舉均何年月日奉旨行令詳細聲覆具奏再行核辦等因到城查候選直隷州州判鄧琦係四川汶川縣增生中式光緒已卯科本省鄉試第八名副榜遵　就職直隸州州判前在局出力保加六品銜嗣遵海防新例報捐三班分發指省山西試用於十三年正月二十八日經吏部奏請欽派大臣騐看二月十一日吏部給發執照侯選通判廉錫祉係由供事在方略館議敘未入流於光緒五年五月在直隸晉賑局五十三次案内報通判雙單月選用並捐免保舉復於光緒五年五月二十九日在湖北協黔捐局四十次案内報捐鹽提舉銜光緒六年十月奏准在案勞績知縣鍾寳章由監生加捐州判光緒三年十二月十九日因克復雲南騰越㕔城等處出力經雲貴總督劉長祐等保奏以知縣分發省分歸候補班　用並賞戴藍翎光緒四年五月十三日吏部覆奏奉旨照准在案候選副指揮董壽衡由監生在江蘇滇捐局報捐副指揮選用於光緒五年四月十九日領照候選同知王纯卿由臣生於光緒五年在天津賑捐籌餉局報捐同知雙月選用並捐免保舉於是年四月二十九日領照候選教諭孫騰甲係直隷天津府滄州附生中式咸豐乙卯科副榜就職教諭相應請旨勅部核覆爲此附片陳明伏乞聖鑒謹奏奉旨已錄○○頭品頂戴陜西巡撫臣葉伯英跪奏爲部駁安康定遠縣員缺繁簡互調實係人地相宜仍請調補以資治理恭摺仰祈聖鑒事竊查前因興安府屬之安康縣係繁疲難兼三要缺現任知縣陳潤璨性情拘謹不甚相宜經臣照例揀選與廷安府屬之定遠縣知縣盧應昌奏請互相調補奉旨吏部議奏欽此嗣准部咨以陳潤璨安康縣任内有承緝民人劉作魁家被刼一案例關展叅降調核與調補之例不符應毋庸議等因奏駁奉旨依議欽此於光緒十三年閏四月初五日咨行到缺臣與藩臬兩司覆加查核查定例繁簡互調人員如才堪治繁現任偏僻或止堪治簡現任繁劇准該督撫酌量更調又以簡調繁人員應將該員任内有無積案及欠解錢粮承緝未獲盜案詳細聲叙如已起降調革職叅限者概不准升調各等語至人地不宜繁簡互調以繁調簡之員係應先令離任並無亦須查明有無前項違礙明文細繹例載不准升調之條係專指以簡調繁人員任内有已起降調革職叅限而言檢查陳潤璨任内承緝民人劉作魁家被刦一案以光緒十一年十一月二十八日失事之日起扣至十二年三月二十八日疏防四個月例限始滿該員於十一年十二月二十九日卸事疏防限内計止承緝一個月零一日旣未起降革叅限又係以繁調簡似在准其酌量更調及先令離任之例兹奉駁斥伏思繁簡更調人員原係愼重地方因地擇人起見安康縣係繁疲難兼三要缺地處南山政務繁劇且爲附郭首邑有發審案件兵荒之後民困未蘇整飭撫綏尤關緊要現任知縣陳潤璨年四十一歲山東寍陽縣舉人光緒丁丑科進士簽分陜西卽用十年九月准補今職十一年三月初三日到已該員性情端謹辦理公事尚無貽悞惟識見過拘於要缺不甚相宜未便稍涉遷就致滋貽悞定遠縣知縣盧應昌年五十四歲福建閩縣舉人光緒庚辰科大挑一等以知縣簽分陜西捐有同知升銜十年正月准補今職三月二十七日到任該員治理通達老成諳練實屬才堪治繁現任偏僻以之調辭安康縣知縣要缺于地方殊有裨益所遺定遠縣缺地處北山事務較簡卽以陳潤璨調補亦堪勝任該員等各本任内並無切違礙處分據藩臬兩司會詳前來合無仰懇天恩俯念因地擇人准將該兩員繁簡互相對調以裨治理如蒙兪允盧應昌係以簡調繁毋庸送部引昆陳潤　以繁調簡應俟奉准部覆至日照例給咨送部引見合倂聲明所有部駁安康定遠知縣員缺繁簡互調實係人地相需仍請調補緣由謹會同陜甘總督臣譚鍾麟恭摺具奏伏乞皇太后皇上聖鑒訓示謹奏奉硃批吏部議奏欽此○○葉伯英片再州縣爲親民之官必須勤　耐勞振刷精神始終弗懈方足以資治理兹查有鳳翔縣知縣吕耀輝從前辦理一切尚無貽誤近則沾染嗜好頗耽安逸於地方事件不無廢弛現當整頓吏治之際便稍事姑容藩臬兩司會詳揭叅前來相應請旨將鳳翔縣知縣吕耀　勒令休致以肅吏治而重地方所遺鳳翔縣缺陜省現有應補人員應請扣留外補合倂聲明謹附片具陳伏乞聖鑒訓示謹奏奉硃批吕耀輝着勒令休致餘依議該部知道欽此○○奴才恭鏜祿彭跪奏爲在任大員在於本籍游牧地方虔修廟宇援案懇恩賞賜寺名恭摺仰祈聖鑒事竊據署理呼倫貝爾副都統海昌呈稱准現任烏里雅蘇台將軍杜嘠爾咨稱呼倫貝爾新巴爾虎正藍旗阿爾提薩特佐領下人於咸豐二年由本旗出征効力屢蒙聖主逾格深恩擢授今職捐踵糜頂未報涓埃兹竭盡微　在於原籍本旗烏爾墜圖布拉克游牧地方𠂤捐廉俸建修廟宇一所統計五六十間工已告竣會聚熟諳經卷喇嘛安置新立寺院禱祝皇太后皇上萬壽承誦經典俾令新巴爾虎部落丁丹齊申瞻仰感觸忠　懇將新立廟宇援照呼倫貝爾四廟曾奉恩旨　號成案希爲轉奏等因轉詳前來奴才等伏查呼倫貝爾新巴爾虎八旗鄂羅特兩佐地方設立廟宇於乾隆四十九年五十年間曾奉恩旨賞賜嘉名又嘉慶七年索倫八旗左右兩翼地方建寺聚集喇嘛四百餘名誦經禱祝萬壽亦蒙賞賜寺名兹烏里雅蘇台將軍杜嘠爾感受鴻恩情殷誦祝欲令部落咸殷觀感咨請據情代奏奴才等不敢没其誠慤之忱可否仰懇天恩賞賜寺名之處出自聖裁所有奴才等據詳援案代奏緣由理合恭摺具陳伏乞皇太后皇上聖鑒訓示謹奏奉硃批該衙門議奏欽此 
 
 

Page 12

 
 
[消署餘話]  
　　金陵天氣自大暑後忽覺以前溽蒸一變而爲清凉世界到處清風習習披襟當之竟不爲大王之雄而爲庶人之雌日卓午猶可襲單葛入夜便不敢露坐仰望天際羅雲層疉如紈綺居然階凉似水河淨如繩未秋而先有秋意相傳暑夜江寒朝信必盛又澤居者以六月六日伺潮信謂是日潮漲一寸則交秋必漲一尺乃是日竟退寸許因此農家者流咸誇爲異事而米價亦卽跌落二十分之一刻下南鄉熟米每石售錢二千四百數十文江船之眅米者泊舟石頭城下至無人過問○鑄錢局出錢甚盛現議於六月内報解頭批五萬千文委候補知縣郝炳緰押運入都交納不日便可給札起程聞運費每錢一萬千由司發給脚銀一百六十兩惟事由初次試辦多有望而却歩者郝大令老成練逹迭膺民社地方上之大於此難於此者正不知凡幾此等事宜其措之裕如矣○當官之施醫施藥本爲貧無力者之猝不及辦而設非假人以利權而授人以利柄也善後局上年於施藥一事大費周折初以非署局公館不給數日間滿城之官及官眷愁瀕危殆名紙雪片而下後查知皆不肖家丁所僞爲竟有賤價以售者由是因噎廢食並眞扶杖呻吟之焭獨一聽其終日倚墻不爲通報遂致坐化於是頓以養人者害人矣今歳局憲痛懲前弊特委候補黄二尹主其事惠始實濟云○人家爲子納婦因婦生子所以延嗣續重支本也彼能操井臼者固稱作家否則亦當憐其弱息何至摧之迫之使求生不得　而求死也哉城南有某甲係暴富而闌入縉紳者先爲子聘一小家女旣長欲廢其鴛鴦牒不與婚謀之乙乙曰絶之不能斃則可矣甲信其計語婦婦故富家灶下養性狠戾平時以媳翁常求貸戯呼爲不了漢久矣視如奴隷媳入門未三日便令其騷除竈上草具惡食不使與家人齒子或入其房郎問其欲向婁猪作何事子初猶頸赤不敢言後亦覺比人爲彘乖人道輙泣而諫母竟杖之痛曰若死吾更爲爾納少艾者子知不可回竟爲之茹素求佛解護盖不知其父母實欲雪貪賤恥而必置媳於死地以滅迹也前月杪暑甚媳以笞之毒恨無生趣遂夤夜自盡次日女族聞凶耗咸欲爲死者混憤不期而至毋慮五六十人寒乞翁至是竟爲上座客中矯理不直浼乙爲和事老人從中調處竟勒婦匐伏柩前持斬衰服方許寢事然甲已破其家之半矣書之以告天下之虐媳者○金陵街市每屆食　時候理問廳輙出示曉諭瓜皮毋許任意抛擲人以爲是不過具文也殊不介意前日有老翁入市手携杖頭錢欲覔年相若者相與瀹茗以消溽暑行至夫子廟前該處爲肩摩肉薄之閙市滿地皆靑石光板翁忽着足瓜皮上皮滑於油因跌翁于數丈以外翁卽氣厥不能聲但引手西指大約示以家居所在少頃已寂然矣可見此等事惟明者見幾于無形人命至重鳥可忽諸 
[鄂垣宫報]  
　　六月十二日候褕同知顧允昌謝記大功二次候補縣張國蘭禀知奉委代理崇陽縣事十三日候補府劉盛珮奉藩靈委辦各工報銷册兼辦清查交代局事務禀知於本日進局候補同知何賜章禀知奉藩臬憲詳准讞局記功一次候補通判王璠赴黄岡提案候補縣黎垿赴石首查戸口俱辭何逢孫禀見謝蒙給加一級紀錄二次李增榮稟知奉藩臬憲會詳准讞局記功三次酌委一次候補巡檢陳民風奉藩憲委隨同黎令赴石首公幹禀辭新選咸豐縣典史劉承緒禀辭赴任藩憲牌示蘄州吏目員缺詳請以分　先前補用州吏目李正芳咨補十四日孝廉方正知縣徐冠瀛謝給予記功三次酌委一次藩轅牌示鶴峯州州判事務詳委鄖陽府經歴翁樹楨鄖陽府經歴事務詳委鶴峯州州判謝蔭萱俱調署十五日催餉委員佐領瑞徵禀知赴伊犁候補縣朱桂馨奉藩憲委赴黄岡提欠繳銀兩禀知大挑縣陳瑜瑛奉藩臬憲詳准給子讞局記功一次禀知候補巡檢李元寅奉武昌府委巡查江面禀辭十六日候補州判徐文詔奉委辦長江埠厘局禀謝前來屬縣唐殿華奉藩憲委解五批京餉禀辭候補縣胡豫輝謝給予記功三次酌委一次藩憲牌示遠安縣知縣印務詳委　用知縣劉葆源署理 
[立秋偶成錄請小樓主人種榆山人驪睡軒主惜紅主同政和]  
　　旅思添今日江湖滿目愁音書勞塞鴈蹤　感沙鷗世事風隨扇鄉心客倚樓此身如落葉飄泊幾經秋[  西湖花隱初草]  
[上海四馬路文報局内恊賑公所經收賑捐六月下旬清單]  
　　廿三日有感斯通册機字海鹽桐華舘二十元○受福　公字四百六號寗紹台道署中卹粤令後人募無名氏六元○作霅降祥册福州恊與祥號募董杜著吳敬安堂二戸各爛板一元○又册江吳江縣署募夏芸樵姚景蘇姚恭寅三戸各二百錢姚毓虞姚元澤兪拜庭三戸各一百錢章德辰一百三十實收洋一元○使君受福册乍浦北萬昌園交來平秉無力子求妻病病痊三元○萬家生佛册武空期敬堂高二地○江册洙經范宏江善士募火神祉節省酒席費吕吉甫畢雲川陳朗齋　瘦峰蔡庶仙倪蘭如徐枝珊宏江八戸各三角實收洋兩元錢四百廿○義橋厘卞徐小勿先生續募茂林行二元大興行韓子城分位行祥和行殿揚行玉興行興　行瑞興行大成行宏茂行興茂行十一戸各一元子清殿聞行二戸各五角實收英洋九元爛板啞洋五元○本日共收英洋四十三元爛板啞洋五元錢四百二十文 
 
 
 
 
 
 
 
 
 
 
 
 
 [ 
 
