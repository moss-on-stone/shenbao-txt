# 1908 - 315 - 4912862

 

Page 1

 
 
   
 
 

Page 2

 
 
   
 
 

Page 3

 
 
上諭 
[十月二十七日奉]  
　　上諭大行太皇太后垂簾訓政四十餘年功在宗社德被生民所有治喪典禮允宜格外優隆以昭尊崇而申哀悃著禮部將一切禮節另行敬謹改擬具奏欽此 
　　上諭大行慈禧端佑康頣昭豫莊誠壽恭欽獻崇熙太皇太后菩陀峪萬年吉地今定爲菩陀峪定東陵著傳知各衙門敬謹遵照繕寫欽此 
　　上諭本月二十二日欽奉大行太皇太后懿旨軍國政事均由監國攝政王裁定是代朕主持國政黜陟賞罰悉聽監國攝政王裁定施行自朕以下均應恪遵遺命一體服從懿親宗族尤應懍守國法矜式羣僚嗣後王公百官倘有觀望玩違曁越禮犯分變更典章淆亂國是各情事定即治以國法斷不能優容姑息以致敗壞紀綱庶幾無負大行太皇太后委寄之重而慰天下臣民之望欽此 
　　上諭邦家不造連遭大喪仰賴大行太皇太后曁大行皇帝廟謨宏遠規盡周詳得以宫府又安朝野翕服有約各國亦咸盡情盡禮益篤邦交乃近有不逞之徒造言生事煽惑愚蒙更有海隅匪黨潛謀内渡妄思搆亂若不從嚴查禁深恐擾害治安著民政部步軍統領順天府各省督撫督飭所屬文武多派偵巡重懸賞格一體嚴密訪拿勿稍疏縱遇有緝獲上項匪犯立即訊明就地正法出力員弁准其擇尤請獎以靖地方而肅國紀欽此 
論説 
[書攝政義例心史]  
　　古惟成周以天下初定。即有居攝之周公。後有以周公爲名者。皆亂世之事。獨我聖清。入關定鼎。即由攝政睿親王底定大功。然後奉迎車駕。親賢忠篤。亘古爲昭。以家人父子之親。共帶礪山河之誓。此其精白純一。非周公不能彷彿。受命之初。家法具在。蓋我朝乃可踵此故事。無歷代强臣少主之嫌。是已然矣。抑豈知今日臣民。對於國有攝政王尤應輸心於朝廷措注之當者。固爲立憲之政體計耶。 
　　我大行太皇太后。以三次垂簾之身。臨終末命。毅然歸政於攝政王。 
然後大漸。豈非深念神器至重。以宋室宣仁之令名。儒者尚或非之。大行太皇太后。身處非常之遭。萬不欲我。國家遂以非常爲常。攝政王之立。雖出於。大行皇帝之命。實禀承。慈聖之意旨而後行。埀簾之事。四 
 
 
 

Page 4

 
 
五十年來。已數見不鮮。乃特矯之。用各國憲法上攝政之名義。將來定憲法及。皇室大典。固當規定此事。今特以諭旨行之。若曰。我國家其永廢母后臨朝之制。無以前。聖之度外。爲可法耳。 
　　説者曰。外國憲法。固有攝政而無垂簾。然豈無攝政之中。亦以母后爲一種攝政之資格者乎。則應之曰。是誠然矣。然垂簾。則曰訓政。攝政則曰以君主之名行政。且吾中國之立憲。非亟欲取法於普魯士日本者乎。普乃絶對不容母后千政者。其憲法第五十六條。國王有未成年或歷久故障。不能親政。則以最近支親之成年者。（原注不論叔弟姪）行攝政。此時其人必急速徴聚兩院。使兩院合會而宣告設此攝政之故。又第五十七條。若無成年之支親。及以法章豫定者時。國相（原注合八省執政之名）。必徴聚兩院。使兩院合會而選攝政。又云。未即攝政職以前。則國相任大政。此普之以攝政順序規定於憲法者也。 
日雖有母后攝政之法然必在親王及王皆無人之後。其皇室典範第二十一條。攝政以已逹成年之皇太子或皇太孫任之。又第二十一條。無皇太子皇太孫。或有而未違成年。則依左之順序。任爲攝政。第一親王及王。第二皇后。第三皇太后。第四太皇太后。第五内親王及女王。第二十二條。皇族男子任攝政。從皇位繼承之順序。其於女子亦準之。第二十三條。皇族女子之任攝政限於其無配偶者。夫日本之所謂。親王及王。據典範第三十一條。由皇子至皇元孫。男爲親王。女爲内親王。五世以外。男爲王。女爲女王。以萬世一系之國統。凡曾繫托先朝之遺體者。皆在第一之序。則以常理論之。不啻無所用其第二以下云云矣。此日之攝政順序規定於皇室典範者也。 
若其限制攝政之名義。以君主或天皇之名行大　。無所謂　母訓子。此各國所同。不及更僕。國家者國家之國家。非可以家族制度行之。古先哲王及先聖。賢所持之精義。與環球不謀而合。西國且多選攝政官。組織攝政會議。攝政者物爲會議中之主席。吾故曰。大行兩宫之明定攝政。爲萬世計。至深且遠。非决行憲政不及此。人以爲國初自有故事。故坦然行之而不嫌。而不知國初之故事。溯其事實與其次序。乃絶非今日之比。試進言之。 
專電 
[電一（北京）]  
　　慶邸無恙連日在内辦事所詢不確 
　　按本館昨見西報後即電京　問覆電如右 
[電二（北京）]  
　　袁軍機足疾已愈襄辦大喪惟步履尚艱 
[電三（北京）]  
　　今日新皇帝仍未登極 
　　按昨午十二點京電稱今日登極已發傳單至晚八點電云仍未登極 
[電四（北京）]  
　　今上紀元圈出宣統兩字 
[電五（北京）]  
　　德使孫寳琦電告外部德王來詢先皇帝病情及嗣皇帝年歲請略示 
[電六（北京）]  
　　駐外各欽使電詢外部各國國王均遣專使來唁一切禮制無成案可援請示祗遵 
[電七（北京）]  
　　各使又電使臣參贊隨員仍穿素百日不薙髮 
[外務部電告京師安靜]  
　　昨晨慶親王那桐袁軍機通電各省督撫云連日電布詔誥諭旨想均遵奉現在宫府甚安京師地面亦極安謐知關盻念用特電聞慶親王那桐袁世凱外務部印 
[梁廉訪電告都中情形]  
　　梁節菴　訪自北京致滬道蔡觀察電云蔡道台鑒四泣奔六晚到廷臣已止哭赶不及謹成服即歸京中人心安靜一切如常外人明日祭感情甚厚芬感 
[江鄂戒嚴情形]  
　　寗省江督端午帥驚聞國喪立即由太湖操地電飭府縣及警局總監嚴防匪類乘隙滋事城門每晚十鐘前即閉並遣衛隊楊管帶先行馳回布置一切帥節約二十七八日起程旋寗前晚火車行至城門口門已先閉並未預先知照致將火車撞損現暫借用滬寗鐵路之小車頭故鐘 
 
 

Page 5

 
 
[點未免參差云]  
　　鄂省鄂督陳小帥以國卹一事武漢人心震動謡諑蠭起民間均赶於未成服之前婚嫁恐有匪徒藉端滋事特飭武漢文武各官加意防維惟不可稍涉張皇並令巡警道飭各局巡士一律站崗又發出大令兩枝一交漢關道一交巡警道妥爲彈壓有造謡滋事者訊明立即就地正法 
[預備立憲公會請江督代奏恭慰聖孝電]  
　　端督帥鈞鑒大行皇帝大行太皇太后相繼升遐普天哀痛泣讀兩次顧命均以籌備立憲年期爲言薄海臣民感人骨髓皇上寅承大統必以繼志述事爲孝攝政王公忠亮節海内所仰必能翊贊聖謨伏願節哀順變飭戒臣工凛遵遺詔以慰天下之望謹乞代奏預備立憲公會鄭孝胥等同叩感 
　　按昨報專電紀某大員電商預備立憲公會公呈政府速行憲政茲悉某大員即江督端午帥該會員先將此意電商江督非江督電商該會也昨電微有舛誤附正於此 
[國恤彚紀五]  
　　湖北訪函云二十三日午後一時賚詔使者由北京乘快車抵鄂陳筱帥當傳闔省文武一律穿着朝服往皇華館恭迎嗣皇帝入承大統之詔次晨宣讀大行皇帝大行太皇太后遺詔官塲即日成服紳商士庶三日後成服漢口華商賽馬會於二十四日即行停止鄂省各學校停課三日　　寗垣官塲於二十五日七點鐘齊集萬壽宫恭迎喜詔朝賀如禮畢然後更换素服至督轅東首之毘盧寺行禮舉哀（此　每日兩次） 
　　杭州紳商學各界於二十六日借下城白衣寺喪服哭臨 
　　蘇撫陳伯帥函復日本領事云頃接唁函猥以本國大行皇帝龍馭上賓承貴代領事同深驚悼感痛涕零伏念我大行皇帝冲齡踐祚值多難而殷憂聖德廣淵實超前而邁古不幸措施未竟中道崩殂顧命諄諄尚冀九年之立憲烏號慄慄忍聽萬姓之籲天啟泰等奉職無狀罹此鞠兇灑血涙於鼎湖攀髯無及誓精忠於皇室矢志弗渝惟願貴代領事等仰體貴國大皇帝恤鄰至意憫我遇兇念輔車之相依同思禦侮縱玉帛而永好弼我嗣王此則啟泰等泣血椎心所冀望於友邦以慰我大行皇帝者也聞信昏迷語無倫次 
　　蘇省學務總滙處議定禮節各校大門懸挂白布白燈禮堂挂白設幔素燭香案白桌幃恭設哀詔第一日由堂長各教員率同全校學生易服排班跪接詔書宣讀畢行三跪九叩首禮舉哀三天撤幕堂長教員摘纓素冠白袍學生一律穿服長衣除去天青紅醬等色 
　　蘇垣光裕公所彈唱一業自二十七日起停止三天又城内崑班戲園及馬路各戲園均於二十九日起一律停演 
　　松江官塲赶飭工匠在普照寺搭壇定於二十七日舉哀行禮 
　　上海公共公廨寳讞員具禀滬道略云二十五日函致領袖領事及工部局巡捕房並諭飭各戲館等停止演唱去後詎領袖領事不允將諭單簽字以致是日仍未停演二十六日始據工部局出示諭令各戲館停止三日伏查會典開載軍民百日不作樂租界地方雖與内地有殊然僅停止三日殊不足以盡哀思而昭誠敬各該戲園主執業雖卑然食毛踐土凡有血氣應具天良况此次鞠兇疉降兩宫相繼升遐北京各公使館尚且下旗二十七天不作案樂具見各友邦睦誼之厚則租界各戲館似亦應按照各公使館不作案樂日期停止二十七天是否有當仰祈鑒核俯賜照會領袖領事切實磋商 
　　上海法公廨委員函致法副領事略云租界華捕冬季冠纓向用紅藍白三色查係貴國旗式顔色本未便率行更易惟本國現遭國恤軍民人等均應易素内地警察人等亦已撤去紅色肩章以本國人民而戴紅色冠纓殊多未便即希轉致捕房諭飭各華捕暫行摘纓稍盡哀忱 
　　上海法廨委員前日知照捕房傳諭各茶樓妓院一律停止音樂歌唱 
　　駐滬美國按察司署昨日起停訊各案至下禮拜五開審 
　　滬道照會各國領事本署發行公文開用藍印藍筆標判以二十七日爲止 
　　上海巡警局通諭居民百日内不准薙髮停止婚嫁樂器總辦汪觀察于前晚起親自出巡 
　　上海電報學堂職員學生于廿八廿九三十三日早晚行禮停課四天　 
　　上海私塾改良會停課三日昨日舉哀到者二日餘人 
　　滬北商圑公會於二十七日起懸半旗咨照義勇隊用黑綢一塊包没號衣上第二粒鈕子體操隊軍衣本係黑色現將鑲邉紅線改爲黑色 
　　滬城救火聨合會會員昨身穿救火服式綴以素章齊集蓬萊路本所行禮哭臨到者約四百人 
　　上海醫學研究所議定藥方均用白紙蓋藍圖章轎用黑色燈用黑字袍掛俱用素色門條堂對脉枕名片等項一律用素 
　　上海南市商會傳知各店將紅色及金字招牌一律除去改换素色 
　　京師及各省布號藍白黑素布銷售一空連日電致滬地布號赶將藍 
 
 

Page 6

 
 
黑素布裝運出口多至數千件布價略漲 
　上海韓人大同保國會大同學院停課三天 
　　上海預備立憲公會會員昨在事務所舉哀宣讀哀辭讀畢衆皆慟哭良久會長鄭孝胥又自述哀辭且哭且述幾不能成聲衆又哭旋議電請江督代奏恭慰聖孝電文見前哀辭錄左 
　　嗚呼我大行皇帝大行太皇太后先後一日賓天此我全國人民之奇痛也嗚呼哀哉大行太皇太后大行皇帝聖德淵涵彌　無間不可殫述重以哀痛之餘涙血交迸肝腸剟裂又不忍殫述其邁越千古超軼全球爲我臣民所尤感激次於骨髓者莫如預備立憲蓋大行太皇太皇大行皇帝勤恤民隠無微不至惟恐我民有一毫疾苦勿違於宸聰匹夫痌癏勿釋於慈厪因銅觀世界大勢折衷中外决然授我民以與聞政事之權於是以光緒三十二年七月下詔預備立憲嗣是厥後諭設資政院諭令各省諮議局籌辦地方自治今年六月二十四日頒諮議局章程八月一日頒九年籌備立憲事宜次序地方自治章程亦將降旨宣布矣薄海臣民喁喁企望而一日一夜之間天崩地坼哀詔洊至我大行皇帝大行太皇太后罔顧念我臣民一瞑而不視矣嗚呼哀哉前年十一月同人等勉爲立憲國民恭應明詔成立此會即以預備立憲爲名嗚呼自今以後念斯會之所由起溯名稱之所自錫有不哀慟欲絶者哉大行皇帝遺詔曰爾京外文武臣工各按逐年籌備事宜切實辦理庶幾九年之後頒布立憲克終朕未竟之志在天之靈庶稍慰焉大行太皇太后遺詔曰前年宣布預備立憲詔書本年宣示籌備立憲年限萬幾待理方力俱殫嗚乎我百姓生生世世億萬年之生機皆我大行太皇太后大行皇帝之賜也今諮議局選舉稍有端倪同人方日夜謀補助各省紳民速立其礎而明年九月諮議局成立我大行太皇太后大行皇帝不及見矣地方自治章程將降同人方日夜謀啓迪各地方士民俾增益知識速行試辦而明年城鎭鄉試辦之成績我大行太皇太后大行皇帝不及見矣推之後年設資政院逐年籌備至國民識字者逹二十分之一而上下議院以次成立我大行太皇太后大行皇帝皆不及見矣嗚乎哀哉我百姓億萬年受其賜而大行太皇太后大行皇帝乃不及見徒以未竟之志待慰藉於在天之靈敷天之痛其有極哉抑我國民日益勉勵敦行籌備立憲各事以應遺命又曷可緩哉 
[御史奏請緩改西藏北京]  
　　某御史具奏略云某某等國窺伺西藏已久現在藏僧滋事雖未必有人暗助而日久不靖外人出而干預事所不免藏衆旣有異心如云攻勦則遠隔萬里至近者如四川等省亦相離數千里調兵集餉談何容易如云改撫則本朝厚待藏衆已較各藩屬爲優仍不免於離心不知若何懷柔方可謂撫即如此次逹賴來朝朝廷如此卑禮厚幣而逹賴無稍服從之意徒損上國之威於事毫無實際或者逹賴恐改建行省於彼之權利有關故陽爲唯诺而陰實阻難之現捨改省而以彈壓藏衆責成逹賴該達賴或竊喜權未他移并即藉此報答朝廷之厚意則藏事定能挽救於目前臣非不知西藏關係西北大局改革不能再緩惟事有緩急際此藏亂方殷求綏靖之不暇何可遇事舗張致進退維谷也愚昧之見如蒙俯納并請飭下達賴速卽回藏沿途不准逗留云云摺上即交樞臣酌核请旨樞府均以爲然袁尚書之意並議將駐藏大臣裁　一面簡派重臣偕達賴同往先從興學入手化導愚蒙徐圖改革惟因慶邸赴東陵騐工未回遂將原摺存留樞堂 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要]  
　　孫逸仙抵東之震動字林報載二十六日東京電云京東人士聞孫逸仙已抵該處大爲震動 
　　西報電傳秋操情形字林報載二十五日太湖縣電云大操於今日開操天氣頗隹北軍以江蘇各軍合成進攻駐紥太湖縣郊外南軍湖北軍縱隊兩軍會戰旋由南軍將北軍擊退各軍行動殊爲純熟惟似乏公斷人評斷二十六日又電云南軍昨日勝後夜間得報敵兵已至陣後乃急退軍以避爲敵兵橫斷晨間北軍追擊南軍旋獲援隊抗戰甚利並占據太湖縣西南高地砲隊安置頗爲得要擊射亦頗敏捷兩軍猛戰多時殊爲美觀是日下午端廕兩欽使拜會外國觀操各員 
　　滿洲鐵路問題近聞字林西報云京奉吉寛鐵路附欵合同已於十九日由中日兩國委員簽定一俟日政府與中國外務部批准即須實行又聞吉寛鐵路將借用日金二百十五萬圓分二十五年還清新奉鐵路亦將借日洋三十二萬圓分十八年歸還該路總工程司均不更動惟吉林鐵路總工程司中國將延日人充當總會計由日人選任須經中國承認其詳細合同應由南滿洲鐵路公司及郵傳部商訂至吉寛路綫俟中國勘定後由日人估價一事亦已經中國許可 
　　美日擬保中國完全文滙報二十六日栢林電云據鈕約電稱美政府擬與日政府交换公文互保中國之完全 
[秋操通信三]  
　　本年秋操江南混成第九鎭編爲北軍湖北混成第十一鎭編爲南軍北軍抵潜山後即自行演習向太湖進發南軍抵宿松後亦自行演習向太湖進發均於二十二日完畢惟北軍鎭操由江督端午帥自爲統監南軍則由張統制彪爲統監兩軍鎭操旣畢二十三四兩日一律休息二十五日起始舉行會操由欽差閲兵大臣臨蒞校閲 
兩軍會戰地點在太湖西門外附郭三十里外森林極富山巒重疉亦有極廣漠之平原搜索偵控馳聘戰門無乎不宜 
　　西門外有大操塲一所預備建造大宴會塲其宴塲房屋係由綜理司派員在鎭江構造堪容五百餘人集合宴會造成後將材料拆卸裝運至湖臨時派匠取出材料湊合機笋便成極闊大之西餐宴會塲一所 
秋操綜理司經司長孫詞臣觀察經營數月創辦極有條理行轅供張曁中央人員内外賓隨觀員庽所一切部署亦甚周備觀察雖奔喪回梓然以綜理司事務繁重現仍暫駐安慶舟次隨時調度俟閲兵大臣返節始能卸肩回里守制遭大故而不能脱職回籍人多爲觀察傷之至太湖縣城内綜理司各事現歸易司長廼謙一人經理亦能有條不紊故近日兩軍紛集閲兵大臣先後抵湖諸事均措置餘裕賓至如歸 
秋操警察係由江南警兵挑撥五百名歸陸軍部警務司長指揮自安慶至太湖沿途安置路牌派定崗位每隔十餘里設有警察駐在所一區至太湖城内崗位布設極密並有陸軍警察隊晝夜巡邏軍民帖然相安無事 
　　皖撫朱金帥因閲兵大臣駐節太湖自應蒞湖陪侍使節現已由安慶起程約日内可以抵湖太湖縣陸令即將該縣衙門讓出部署一新作爲金帥之行轅 
　　各報館隨觀員由綜理司於太湖城内孟家祠堂設立招待處惟字林西報所派曾子安觀察江督端午帥以其諸事須與外賓接洽特飭外賓接待司長温藎臣觀察邀往外賓館居住優加接待以示柔遠之意 
分類新聞 
[政界]  
　　 
[江督懲辦藐視烟禁官員蘇州]  
　　蘇撫陳中丞接江督咨文略謂官員戒烟表結迭經文電勒催現在定限久逾各處未報者不少殊屬藐玩若不擇尤懲創是禁烟政令竟同虚設尚復成何事體應即先將不遵辦之各府廰州縣每員各記大過一次以示薄懲一面赶緊遵章具結　表呈候彚核辦理倘再玩延定即摘尤撤參爲此咨請一體查照 
[考試候補道府同通州縣揭曉浙江]  
　　浙撫考試候補道府同通州縣一事已誌本報茲得考取人員名單錄下一等一名候補道惲毓珂二名候補府邢延慶二等一名候補府王晋觀劉慶齡候補道黃雲澤蕭堃三一等知府劉銘　王麇芝楊　齊宗經殷李鋭六名通判唐　華知縣盧金章桂榮陸錦焜十名知縣侯資森趙世芬李澤臣同知張愷二等知縣朱其恂王康祖范繼忠劉肇甲五名通判史悠揚章文藻知縣張光第張肇璜九名知縣宋睘祁袁慶萱程椿　靈十三名通判桂步鑾凌啟元估等同知瞿啟甲王念祖通判葉佩萱知縣曹宗達五名知縣韓文衡通判徐恭立知縣徐星鉞 
[電催河防恊餉浙江]  
　　江北提督向係漕運總督兼署並兼河工事務各省例有恊餉按季報解浙省每年應恊河工銀一萬五千兩例由藩運二庫籌撥茲聞新任江北王提憲已於前月到任盤查庫欵以浙江應解之欵迄未滙到特於前日電咨增中丞請迅飭司庫尅期如數電滙以資要需 
[總捕禀請開缺蘇州]  
　　蘇州府總捕同知黃家珍司馬現擬回籍修墓具禀各大憲求請開缺並請先行派員接署以便即日交卸旋里未識能准如所請否 
[奏准保奬洋務局員福州]  
　　閩督頃准部咨據奏福建督糧道張星炳福建鹽法道鹿學良興泉永道劉慶汾試用道吕渭英辦理洋務　置裕如張加二品頂戴鹿得升缺後請加頭品頂戴劉加一級紀錄二次 
 
 

Page 11

 
 
吕仍以道員歸候補班前補用以示獎勵欽奉諭旨著照所請 
[度支部電催折漕欵項蘇州]  
　　蘇撫接度支部電云現在用欵甚急速將江蘇司庫存儲緩運折漕一欵刻日掃數解京陳中丞業已飭司遵照籌解 
　　 
[統捐提調禀辭兼差安徽]  
　　皖北土藥統捐提調丁憂知府張樹建前奉巡警道委兼禁烟提調差使該守奉札後以土藥亦係寓禁於征所轄十餘卡事務紛繁勢難兼顧具禀力辭現卞觀察已准如所請并令該守如果確有心得仍當隨時禀陳核辦不得因旣却禁烟兼差即可置而不問 
[籌欵賑饑浙江]  
　　直隷天津等處本年被水成災災民數千人嗷嗷待哺業由直隷義賑局電請浙江當道恊濟賑欵現聞藩運兩庫於外銷閒欵項下各籌銀五千兩共合一萬兩之數已交號商義善源滙解直隸義賑局收兌賑饑矣 
交涉 
[電詢兩教爭地辦法浙江]  
　　寗紹台道致洋務局王觀察電云海門兩教爭墻一案前奉撫憲續札内開貴局議令讓墻後佔地修造一縱一橫曲尺公路敝處查閲貴局函送圖樣所定路缐係在土城基以北小河以南儘靠河邉除餘泰和房屋須令拆讓方可直接西首街道不計外其餘泰和迤東一帶地址是否公共不克詳悉現經電詢台守復稱此案曾由臨海縣孫令查勘吊驗兩教契據均載至土城爲界其餘泰和迤東房屋多係天主教管業電復前來詳核復情兩教契據均載至土城爲界是土城基以北所定路缐係天主教之産耶穌堂並無公共趙主教交閲繪圖稱修築公路地址係伊教産業前次議定路綫並無回音安知非因此執見竊維建築公路原爲勸息爭端各歸和好若如台守禀情趙主教言稱此項路綫全在天主教界内雖經敝處議令讓地並爲價買餘泰和房屋恐該教勢未必允仍多爭執應如何設策轉圜之處務請先回帥座候示復前往海門遵照辦辦 
軍界 
[皖省秋操嚴禁造謡安慶]  
　　皖省自朱中丞出轅後省城甚爲戒嚴各城門皆二更落鎖非有警局對牌無論何人不得開放城内則終夜均有官弁巡查其藩庫亦經加撥巡防營一哨畫夜防護備極周密民間異常慌恐謡諑繁多畏事者莫不相率遷避有民人某甲全家六口於廿一日將細軟及隨身應用物件搬遷下鄉詎料行至東門外馬家窩地方突被匪人攔搶一空該民人回省報縣陳令大爲不悦並重加申斥當即飭地保鳴鑼喊示倘再有因信謡言搬移致被匪刼者不但不予追緝仍治以惑亂民心之罪故目下省垣稍爲安謐惟傳言太湖操地近因南北兩軍自行演習野外戰門小有衝突以致互相毆擊江南軍受傷十餘人聞已抬至省城附輪回寗調養二十二夜朱經帥有電來省調常備軍三百名前往彈壓業於二十三日晨刻拔隊起程又聞藩學臬三司於是日在藩署會議是何情節尚未探悉 
[派委閲看圑練松江]  
　　南滙縣洪令以城鄉各董所辦圑練各勇現已操練純熟應請派員來縣會同閲勘操法其應給各圑勇等最優等優等平等各獎品已由縣預備候給等情禀請各憲現悉蘇臬左廉訪已派委宗革令能述督辦緝捕清鄉瑞方伯派委巡緝隊隊官州同吳秉勛一同前往南滙縣會同閲看各圑練操演 
[新軍選用武備畢業生消息浙江]  
　　浙省武備舉業生前後六班不下二百餘人現在均多閒散督練公所靳雲鵬參議亦係武備畢業出身以學生閒散甚爲可惜擬選擇錄用故近日各該生等聞之紛紛來杭 
[嘉興隨營學堂考試兵學生浙江]  
　　嘉防隨營學堂考試兵學生嘉興府楊太守嘉防統領徐參戎於十九日親臨吳公祠校舍會生額取八十名内領班生八名是日與考兵學生共九十九人分甲乙丙三班甲作論乙問答丙造句題曰緝捕清鄉異事同功論漁圑水師宜如何聨絡説 
學務 
[高等預科生未便選送京師浙江]  
　　高等學堂前咨呈提學司以現在堂中預科三年生頗有志願投考之人能否選送京師請示等因茲由提學司照復以前奉學部電飭考選中學堂畢業生嗣准京師大學堂來咨聲　或有中學第五年級品行資質學力年歲合格者一律嚴加考驗咨送是定章旣無派送高等學堂補習中學未畢業生明文似未便選送且貴學堂旣開辦正科現在堂學生名額甚少正宜照章補足所習預科原爲升人正科之預備畢業後自應即行升入正科肄習以資深造更未便聽其中途他就致碍正科名額相應照復 
[調查私塾改良辦法江西]  
　　赣省城廂内外私塾蒙師不下數十百人昨由各警察分局前往查明逐一詢問自具願書改良者有十之六不願改良者祗十之四當經分局員紳開摺呈明改良會擬令願改良者照簡章辦理今冬試行如有效驗彼不願改良者自必追悔惟文理不通畏避考試不願改良者容俟明春再行禀明學憲察辦 
[招考法政學生福州]  
　　閩省法政學堂續招生徒報考者有二百餘人於二十二日扃試出題一則商公徙木示信論一則爲政不難不得罪於巨室義 
實業 
[張中堂委員查勘湘路武昌]  
　　湘省鐵路公司現正籌修長洙一路擬與洙昭路綫並軌因白鶴山一帶地形稍窄恐多妨礙刻由督辦粤漢鐵路大臣張中堂電委湖北候補道李寳淦前往測勘其應需川資由湖北粤漢路局墊發 
[浙路熱心招股浙江]  
　　浙路認繳路股紹興府屬合認五百萬八月底第一期截止已繳到公司者六十餘萬尚有認而未繳及旅居外省外府繳認者尚不在内現在陸續繳認猶絡繹不絶前由某紳發起分勸祭産改購路股尚稱踴躍惟紹屬祭産如有買賣往莊書過户每畝需洋二三元或四五元不等在紳商之家尚不敢公然多索過户費而小民未 
 
 

Page 12

 
 
便计較現聞由招股處親定章程如果祭産因購路股買賣者向招股處持劵執赴莊書過户酌中定價每畝只須過户費洋四角不準多索分文以示激勸 
[鐵路公司咨報開辦安徽]  
　　津浦鐵路前經四省紳商議設公司經吕大臣奏准頒發關防文曰奏辦四省預籌津浦鐵路商股有限公司關防現該公司業已啟用仍借琉璃廠工藝商局爲辦公之所 
[大通積蓄銀行批准立案浙江]  
　　硤石鎭職商楊鼎恩張棣等在硤石創辦大通商業積蓄銀行照有限公司辦法擬集資三十萬元出創辦人認定一半先交五成擬定章程於前日由商務總會呈報度支部立案現經度支部札復略謂查閲禀呈章程核與本部奏定銀行則例大致尚無不合應准先予立案俟地方官騐明貲本後取具商號保結再予註册給照 
[茶業公禀另舉董事浙江]  
　　杭城連陞閣等各茶店以前辦茶業兩等學堂於去年推舉黃聨芳爲茶董詎開校未及半載旋即閉歇身等當日勸捐勉盡義務者緣爲子弟願受教育若再因循子弟以曠以嬉皆成坐誤爰再集　舉候選縣丞吳宗和爲茶捐總董已具結禀縣詎有王福增即王子槐冐充新董胆敢挨舗分給傳單喝停捐學禀乞飭縣分别虚實給照等情禀奉提學司批云查茶捐總董前因此舉被訐繁訟徒滋由仁錢二縣詳請仍暫由黃聨芳督冋各董照章催收取有認繳切結復經批派並飭如有短延責成該二縣追繳在案該舗等因何又請另舉總董且所舉互異難免非各樹其私仰仁錢二縣查明黃聨芳近數日來經收捐欵是否繳足能否勝任以定應留應换專候察奪飭遵 
[贛省查封錢號之恐慌江西]  
　　贛省廣外怡生厚錢號近因漢口聨號虧欠鐵廠巨欵由鄂督電請贛撫查封産業備抵旋經馮撫飭縣查明約得欵十六萬當飭吉安府督同廬陵縣一律查封昨據覆電約得欵八萬惟查省垣該號所欠官欵不下十萬鐵路公欵亦十萬紳商各欵又约二十萬且皆係接濟湖北聯號之用該號在贛省無甚虧空不致倒閉今復由湖北聯號牽累查封産業以致贛省全體震動萬分危迫已由商務總會呈請撫憲俯念人心摇動草木皆兵市面恐慌禍機莫測電覆鄂省申明該號贛省破産委實不足備抵本省官公各欠所有鄂省短欵請仍由鄂省另取抵償以昭公道而彌巨禍即由撫憲據情電達不知究竟如何辦法也 
雜記 
[盜賊與尼菴爲難蘇州]  
　　蘇州葑門内報恩寺二十夜被宵小穴墻而入竊去值洋十餘元之衣服數件二十一夜又被撬門進内竊去桌椅木器等件約值二三十元二十四夜復有匪類擁入大肆搶刦該寺住持尼梗圓即由後户鳴鑼號救幸鄰右　集匪類始分投逃散梗圓遂於二十五日投報南路警局請爲勘緝 
[逆犯在監病故蘇州]  
　　清河縣鄉民丁立平揢死親母丁朱氏一案飭由淮安府委員解省各情已記前報茲悉該逆犯丁立平已於前日在清河縣監内患病經邑尊陳令撥醫診治服藥無效旋即因病身死業由陳令禀請府尊派委鄰封州縣赴縣相驗矣 
[金令請示動刑辦法松江]  
　　前日省垣司差賣到冬决文書　上海絞一名奉賢絞一名金山絞兩名府尊戚太守立將文書轉行去後今日接金山蔣令函禀以國遭大故不便動刑請示辦法大守允即轉禀省憲核示遵行 
[公園暫緩改設蘇州]  
　　常州府並育寺前經武陽兩縣紳士惲祖祁等禀准改建公園他紳出而禀阻一事現奉大憲批長太守禀云改建公園工程浩大一時斷難成立現在時届冬令原設粥廠爲周濟貧民善舉刻不容緩今冬自應仍循舊章開辦粥廠以惠窮黎餘俟來者再議 
[呈請保護寺産浙江]  
　　浙省僧立教育總會呈請學司文略云茲敝會副會長來省以花徑寺與蕭山祗園寺同一法派此次僧學仁被控驅逐即非由會知照選舉亦屬分所應盡李縣尊欲待勸學所之復暫未定案不料突有職員駱長麟等乘該寺住持虚懸禀府將寺基設立七社公小學堂並請撥寺産國字號田五十三畝父字號山二百畝爲學堂常年經費似此乘間謀奪實屬有違公理敝嗣會長若以同一法派之寺産尚不能保則僧教會保護之宗旨又何以見信於人等語報告到會當以事關保護寺産前途影響甚大爲此咨呈貴司謹請察照希即札行紹興府轉飭山陰縣將花經寺田山各産妥爲保護母任外界率意提撥一面迅諭僧興圓前赴接一 
國恤紀 
[梨園（朔）]  
　　我國不幸疉遭大變。上海租界。權力雖不我屬。歐美各國。國俗雖不盡。同而巡捕亦摘纓。公堂亦停訊。此西人敦睦邦交之意也。乃我華人所開之戲園。始則抗不遵諭。繼而僅允停演三日。昨日各園。大書國喪停演三天。其右則書准廿九日禮拜一日夜開演。右偏高懸工部局示諭。其意豈以爲停演三天。乃由工部局之强迫。而非心之所願耶。枊以爲遵照向例。須停音樂百日。今乃以暫停三天自豪耶。優伶無識。誠不足責。惟聞各園園主。不少體面之人。顧不能如旅滬日人之通曉大義。而甘爲外人所笑。是則可怪之甚矣。 
[妓院]  
　　大行皇帝大行太皇太后升遐。滬上得信最早。今官紳已哭臨三日。道縣亦大張示諭。無論官紳軍民。二十七日素服。百日不作樂不薙髮。海上租界。本爲達官顯宦富紳巨賈。薈萃之地。宜皆聞變驚號。閉門辍樂矣。乃昨日清和坊一帶。高車大馬。橫塞道塗。弄堂之内。笛韵悠揚。笑語喧雜。情景一如往日。嗚呼。妓院龜鴇。本屬無恥之尤。安有識見。而彼顧曲者。盛飾輿馬。氣槪不凡。固明明達官顯宦富紳巨賈也。以達官顯宦富。紳巨賈。而其識見僅與龜　等觀。則租界之内。無怪達官顯宦富紳巨賈之多矣。 
清談 
[謡言]  
　　兩日之内。疉遭大故。則人心惶惑。謡　蠭起。固意計中事。不逞之徒。乘間布散謡傳。希圖煽動。尤意計中事。京師謡言旣多。則各省人民。相隔遥遠。未悉底藴。謡言當必更盛。以故近三日來。本埠駭異之談。日有所聞。大局幾爲牽動。今官場疉接京師靜謐電信。本館亦得平安消息。則知都中雖迭搆鞠凶。而時局實已大定。凡我小民。當此哀痛之餘。尚　毋庸驚擾也哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　湖北 
　　鄂省諮議局籌辦處法部主事姚移武漢兩府文云承准湖廣督部堂陳照開湖北全省諮議局籌辦處專爲辦理選舉而設該處僅有坐辦一員以後著手調查限期選舉頭緒極爲紛繁應欽遵諭旨遴選公正明達之紳添請會同籌辦一切事務爲此照會責主事爲該處坐辦隨事與原派總辦坐辦妥籌辦理除分行並將所遺參事另行調員充當外相應照會貴紳諸煩查照到處辦理等因承准此茲於十月十八日到處辦事除呈報督部堂外相應移請貴府即煩查照 
　　聞張太史國溶前因諮議局坐辦姚主政彦張電催回鄂充當該局參事官茲探得太史昨乘快車到漢不日即可到差視事 
[士民動議調查]  
　　福建 
　　龍岩州教育會自接到教育總會頒發選舉調查章程後毫無舉動其故由於教育會毫無的欵發起爲難又值地方官新舊交替之時無人提倡近由中學堂教員章君質軒與教育會會長鄭君德徽商辦此事尚無頭緒云 
　　江蘇（松江華婁） 
　　二十二日大會投票公舉所長雷君繼興亦在其列茲雷君因在滬事冗致函事務所堅辭遂以次多數林君錫田推補原函錄下華婁選舉調查大會到會諸先生公鑒二十二日明倫堂大會奮以教育總會大會在即應行預備各事急待了理又爲法政講習所功課所覊急於返滬未畢事而先退昨晚由滬到松始知前日選舉所長奮亦在被選舉之列但奮在滬上任事太多輿馬君逢伯情形較異祗能臨時奔走爲我鄉稍盡義務斷不能有定日定時到所辦事所長乃有常職之員决非奮所能擔任用敢聲明理由請將職名抽去另照被選名單以次推補以免誤事嗣後關於選舉調查諸事苟有可以效勞之處仍當竭愚者之一得爲諸先生千慮之助不敢稍異於未開大會以前也區區之心惟諸先生憐而許之專件 
[松江府縣開會演説詞（續二十五日報）]  
　　張劉兩大令演詞今日大會爲選舉調查開始選舉調查實爲諮議設局開始諮議設局又爲憲政成立開始立憲限以九年今日乃人手第一件事也將來地方自治制度逐年頒布即逐年實行期於法律完備而後此非獨紳民所樂於從事也即地方官長亦樂觀厥成蓋今日之官安知他日不退而爲紳今日之紳安知他日不出而爲官省界雖殊而同爲中國新民則一也獨是調查之法急宜講求若何使之速若何使之詳基礎所在關係匪淺今蘇省諮議局於各縣調查選舉資格與編查選舉名簿定限於下月抄一律告成其中調查覆審遞加更正諸手續期間胥在其内宜如何急起直追認一定之資格分一定之區域依一定之時間訂一定之方法以告成此選舉調查事務大凡辦事人性質有數大患曰遲緩（因循坐誤）曰推諉（觀望不前）曰敷衍（草率了事）曰爭執（議論滋多）而猶有最大之一患曰疑慮（利害不明想入非非如調查財産懼有派捐之類）上四患責在調查之人今有諸君　心公益可決其必不蹈此下一患責在被調查之人今日社會上民智未盡開程度未盡齊所賴諸君以從種種方面設法以開導之也諸君須解釋權利義務有雙方而無單純知義務而後保權利顧權利必先盡義務章程中財産一項與資望學識名位並重者蓋以五者之中有其一則於地方利弊較有關係應出而爲衆人之代表如謂從實報明財産必遭科派則資望學識名位之被調查者將亦有損害乎此不辨自明無所庸其疑慮者也至現行者爲限制選舉非普通選舉則今日擔任調查之人强半皆有選舉權與被選舉權之人以地方紳辦地方切已之事天下之大匹夫有責地荒不治士引爲辱無可遲緩亦何可推諉一縣之選舉不愼則全省之選舉有玷有選舉權者不可没無選舉權者不必爭我有選舉權我將來當代謀地方上之秩序與治安我無選舉權我將來亦可倩人代表我之言論與意思無可敷衍亦無庸爭執恭讀六月二十四日上諭有云勿挾私心以妨公益勿逞意氣以紊成規勿見事太易而議論稍涉嚚張勿權限不明而定法致滋侵越聖訓煌煌吾人皆當遵守自今日開會以後調查選舉之事有司盡心監督士紳竭力組織周密詳愼措施井然使松郡首善之區辦事不落人後豈不懿歟 
[浙江各府廳州縣籌辦順序（二續）]  
　　四月十一日各管理員監察員携帶投票紙投票匭投票簿分赴各投票所查照本處所定投票所設置樣式及投票所辦事細則豫爲布置一切 
　　十五日行初選舉各投票所投票均限一日内竣事 
　　十六日投票管理員及監察員應查照本處所定投票情形報告錄格式造具報告連同投票匭移交開票所并申報初選監督距初選監督較遠者約兩日總可送到 
　　十八日初選監督會同省派司選員酌定開票時刻先行榜示并親自到塲督同開票隨開隨即宣示務於一日之内開畢其得票滿初選當選票額而當選人額數已滿者作爲初選候補當選人其名次照選舉章程第五十八條辦理如當選人不足額則再行選舉 
　　（注意一）開票管理員及監察員應查照本處所定管理員監察員資格職務及辦事細則將各區送到之投票匭按照本處所定檢數表分手查對再照本處所定開票所情形報告錄及應載事項報告初選監督初選監督當開票時自當以全副精神留心督察總以一日之内開畢爲限萬不可延至次日致生獘端 
　　（注意二）如當選人足額時其當選知會并給與當選執照等事均照後辦理 
　　（注意三）初選不足額再行選舉非常困難初選監督務須於奉到省頒當選票額之後將當選票額及將　因不足額而再行投票之日期（四月二十一日）叙明作一特别告示應繕多張黏貼各投票所俾各選舉人一律預先知悉屈期再到投票所投票是爲至要 
　　（注意四）十八日開票之後如當選人不足額即由初選監督就得票較多者按照應補出 
 
 

Page 19

 
 
當選人額數加倍開列姓名即行榜示於十九日早專差通知各投票所管理員監察員即時專差用傳單通知各選舉人 
　　四月二十一日行再選舉仍限一日竣事 
　　四月二十二日由投票管理員及監察員再造具投票情形報告連同投票匭移交開票所并申報初選監督最遠之區仍限兩日内送到 
　　四月二十四日初選監督仍會同省派司選員酌定開票時刻先行榜示并親自到塲督同開票隨開隨即宣示亦限一日之内開畢 
　　四月二十五日初選監督應查照本處所定初選當選人人名錄樣式造成確定初選當選人名錄并將當選人名榜示并專差知會各當選人其得票滿初選當選票額而當選人額數已滿者作爲初選候補當選人其各次照選舉章程第五十八條辦理 
　　（注意一）此項知會書務於二十六日送到取具收條黏卷備查 
　　（注意二）當選人接到知會後應於十日以内呈明情願應選書初選監督接到呈明書後即日給與初選當選人執照爲憑一面將當選人姓名職銜榜示大堂并中報複選監督及本處查考 
　　（注意三）如至五月初七日早尚未接到當選人呈明書即作爲不願應選查明初選候補當選人名次在前者另發如會書照章辦理 
　　（注意四）初選當選人旣爲衆所推舉自必鄉望素孚者各廳州縣於開票後發知會書時務必諄切勸其不可放棄權利及早呈明應選書則各廳州縣即可給與當選執照并分别榜示申報至此而各廳州縣乃得缷肩本處并於此覘各廳州縣辦事之盡力與否以定功過 
　　（注意五）議員選舉章程第八十七條凡選舉人倘確認辦理選舉人員有不遵定章之行爲或於選舉人名册有舞獘作僞之証據者得向該管衙門呈控又第八十八條凡選舉人倘確認當選人内有被選舉資格不符及當選票數不實者得向該管衙門呈控又第八十九條凡落選人員倘確信有得票額數可以當選而不能與選及候補當選人名次錯誤遺漏情節者得向該管衙門呈控又第九十條凡呈控應自選舉之日起三十日以内爲限等語如至五月十五日之後呈控應即批飭不准 
　　（注意六）如吾控在五月十五日以前該初選監督應即於五月三十日以前爲之判斷仍詳報本處查考不得稽延但初選監督一面判斷一面仍將以上所定各事順序照常辦理　　（注意七）前項審判如呈控人不服仍可上控（初選得向按察使衙門上控複選得向大理院衙門上控）照章以三個月以内爲限而原章初選舉日期與複選舉距離日期祇有兩月則三個月之限未免牴牾茲奉憲政編查舘覆撫院電内開選舉訴訟本可一面訴訟一面複選若當選後被控確實者可作爲當選無效等因則呈控人一面上控而複選監督一面仍行複選舉不能以一二人之上控致誤複選舉之定期也（未完） 
本埠新聞 
[岑宫保並不入京]  
　　岑宫保春煊在滬滬養疴近甫稍愈自驚聞兩宫先後升遐後本擬入京叩謁梓宫惟哀慟過甚病又增劇連日咯血不止精力疲憊是以遂作罷論並聞京師電召岑宫保入京之説實係並無其事云 
[巡士捉賭肇禍]  
　　胡家木橋一帶賭台前因巡警局將設分區稍知歛跡曾紀本報前日傍晚三路四區郭副巡官訪聞太平橋一帶仍有賭徒帶同馬步隊等持鎗往捕斯時適值各絲廠及各紗廠放工之際人多嘈雜各巡士開槍示威鄉婦朱蔡氏之子根發由怡和纱廠工畢回家被巡警槍傷腹部並傷及王阿桂之十歳男孩水金腰部並又帶傷六齡女孩俞巧珠面部各鄉人以巡警捉賭傷及無辜羣與爲難巡士楊章春劉禮行見人便拘復將王阿貴陸阿榮二小販追捕王陸不服互扭至哈爾濱捕房控訴捕頭見楊劉二巡士已被衆人毆傷遂命將王陸收押候核朱根發王水金俞巧珠等均送同仁醫院求治延至晚間陸王均因傷身死由捕房飭送驗屍所一面飭傳地保赴縣報駖昨日午前李大令帶同刑仵人等蒞所檢騐除朱根發一屍由伊母蔡氏求免外其王水金一屍委係槍傷腰部而死大令見屍親貧苦當洋二元然後回署王阿貴等由捕房帶回候再訊辦 
　　又城内訪函云前晚縣署接道轅電話謂今日裏虹口胡家木橋有流氓因賭啟釁聚衆互鬥開放洋槍轟斃二命該地是否租界之外巡警局已派馬巡彈壓應即派差查明爲首流氓是何姓名死者究係何人着即速行馳往查復并飭保恊拿爲要李大令又據廿三保二圖地保朱兆金禀報前情大令當於昨晨往香烟橋左近屍塲驗訊鎗斃者係朱根發復至驗屍所相騐王水金一屍據仵作喝報二人均受鎗傷肚腸流出又余二之女名巧珠年祗六歳亦被鎗珠帶傷頭面手腕尚不致命大令諭飭分别收殮醫傷靜候禀明道憲核示 
[粤省運米平糶]  
　　廣東官紳近在蕪湖購米四十萬石運回平糶業由粤督奏准免完釐税經江督分電經過各關局一體遵照 
[元源錢莊執事之揮霍]  
　　南市元源錢莊倒欠巨欵屢紀前報茲各債主查得該莊執事沈讓之連年賭負不下十餘萬金且廣納姬妾用費浩繁以致積欠倒閉心實不甘已聯名禀請道縣嚴查匿産追出抵欠 
[籌欵興修衙署監獄]  
　　寳山縣署曁監獄各房屋現多坍塌前經胡大令禀奉江督批准籌欵建修現已勘估妥洽各項工料約洋二千八百元錢八百千文惟欵無所出擬先行籌墊自三十四年上忙起凡忙漕項下銀費不分正署按年隨征攤還業已會同委員具禀各憲請示遵辦 
[輪船撞沉油船案近聞]  
　　顧元發油荳船被立茂輪船撞沉後曾經滬道函致税司查詢該輪究係何國洋人之産現聞税司復函謂立茂輪船懸挂法國旗號係法商東方公司洋人之産云 
[工程局公舉區長]  
　　今日爲總工程局公舉區長之期昨日傳知各董届時一體到局公同推舉 
[總工程局當值處來函]  
　　廿五日報載恊興昌店因賣鐵彈一案由當值處罰洋六十元釋放一節查此案經裁判訊明後即交保具以後不准再賣結釋放旋據恊興昌店主周森記繳洋十五元稱係自愿捐助修築小碼頭經費與鐵彈案並無關涉敝處亦並無罰洋六十元之事用將詳情奉告即祈更正城内 
[道批三則]  
　　土商鄭義興祥豐等禀批此案前准税務司覆函常以關簽拘獲私貨向來必給貨主以洋文小票俾有憑證若此值價較貴之土祇憑來人面述即准承領則經手扣貨之巡扞旣知本案内容所言必能符合何難從中舞獘遣人胃領駁查去後茲准税務司復稱經將該商原禀飭由副税務司查據關棧洋員禀復此原禀確係土商所具並自認派夥來關討貨惟不認出貨及罰欵銀兩之事如果所言屬實則似當初判定罰銀之後其原禀必係外人所竊取閲悉情形故能如罰定數目之銀票照常至官銀號上兌取到號收急速至關呈繳换領放行單再憑以赴棧取貨而法至其原禀究因何故落 
 
 

Page 20

 
 
在外人之手或即爲原主交給抑他人私下看偷所致應向該土商用人查究但前項放行單究係何人持以來棧出貨碍難指出據本棧聽差人云似一年約三十歳之福建人來棧取去等語正核示間據稟前情姑候再行致關根究經手發貨之人及查詢有無保结可也此批源利莊盧鎭禀批候催齊証據再行核辦商人鉅興等禀批此案現據廨員禀復限三日内先將保人邱愷生提案押交一面移提吳春九並簽票勒提邱愷生保人施芾聊著交訊限理結等語究竟該保人已否提到仰公共租界會審官查明加緊嚴催飭將的被吳春九獲案勒限理結具報毋違 
[官事]  
　　候補知縣蕭泗勛昨日到道禀見高昌廟保甲局李錫年禀請感冐假一天新租界 
[興順里火警]  
　　興順里一弄第三家鋸匠林文治家樓上於前日午後四句鐘失火延燒房屋十八幢 
[巡邏隊遷居]  
　　巡警局巡邏隊昨由三路一區境内遷往梅園地方新建之總局内辦公 
英租界 
[武士違章]  
　　四川武備學堂畢業生王祿基前日來滬軍服佩刀行經福州路印捕以其違章拘入捕房將刀扣留昨王擬乘大眞丸輪船赴日即至捕房領回 
[撞壞馬車]  
　　廣東路信亨洋行洋東前日乘坐馬車行至黃浦路被三十六號電車撞壞車輪車門由捕將壞車帶入捕房捕頭諭飭馬夫自向聘白爾公司索賠 
[原是賭塲]  
　　南京路裕商總會因有會外人人内賭博由探禀明捕頭請廨出單傳訊 
[龜奴行兇]  
　　浙江路龍泉園浴堂弄内雉妓院龜奴王金生將醉芳園酒館學徒莊桂金毆傷由捕查見一併拘解捕房押候解究莊送仁濟醫院醫治 
[掩竊被獲]  
　　陳樹喜丁永明前晚掩入四川路福利公司内圖竊被管門印人查獲一併拘送捕房押候解究 
[洋人失竊]  
　　黃浦路十四號門牌洋人失竊氈帽九江路五號門牌洋人失竊地氈先後投報捕房飭探查緝 
[串竊衣服]  
　　陳阿林龔阿大串竊北四川路楊阿四家布衣及卡德路趙金大家綢衣等物昨被包探查獲一併解入捕房押辦 
[失竊珠環]  
　　厦門路倪趙氏家失竊珠圈一副疑係周王氏所竊報知捕房飭探往查 
[偷竊長窗]  
　　雲南路醫生張湘云家内失竊長窻十扇昨由包探將竊賊陳少山查獲解入捕房押候究辦 
美租界 
[碾傷巡捕]  
　　楊阿二金阿章昨推塌車至百老瞧路碾傷一百八十一號華捕之足當由該捕拘入捕房存洋廿五元保出候訊 
[竊賊行兇]  
　　邵阿小撬開梧州路某姓家圖竊被鄰人陸丙全撞見拘拿反被該竊用刀剌傷手部旋由包探拘入捕房押候送辦 
[訪查失主]  
　　張永卿黃金元串竊老　家宅某姓家衣服由探拘押候查明失主送辦 
 
 
 

Page 21

 
 
   
 
 

Page 22

 
 
   
 
 

Page 23

 
 
G> 
[透魯士人體滋養料發明之緣起]  
此透魯士人體滋養料始於西一千八百八十年西士透魯士以畢生經騐衛生之心法發明此藥親嘗有年體壯力健到老無恙且壽長至一百二十四歲於是此方遂流行西士屢經皇家醫生化驗無不嘖嘖讚美並證之曰性味和平效力極大迄今歐美兩洲人民莫不常服此藥目爲壯身肥體雖一無二之妙品譬諸農家培植花木蔬果必得相當之滋養料以灌溉之則花木長大較速蔬果色味必佳乃一定不易之理人爲萬物之靈苟無相當之滋養料安得如花木蔬果之發榮暢茂可立而待雖諺言藥補不如食補飲食爲滋養之最佳料猶花木蔬果之必吸受雨露然人生自幼至壯自壯至老孰能無病既病必致飲食减少氣體漸虧如花木蔬果之根本己傷縱有雨露不能爲力是則飲食而外固宜别有輔其所不足補其所有餘者在舍此透魯士人體滋養料其誰與歸今本藥房訂立專約特運來華我知衛生家必争先購服俾使一身壯健百病消除保長壽命僉謂非尋常補身藥餌所可同日語也人體滋養料之先發見於亞東 
透魯士人體滋養滋今運行來華矣而仰知滋養料自米洲發見後風行南北兩大陸漸推行於歐州全境近則日本東京亦有醫學博士發明此滋養料顔其名曰人間百二十五歲健康法 
長命滋養糖燐酸其發見時正在日俄争戰時代每逢軍隊出發一般人民之饋行者俱以此長命滋養糖燐酸爲贐囑其奮身報國日本軍人之健强恃此藥力者甚多今則不特軍界服之官紳商學界女界兒童界人人皆服之矣是則滋養料爲用不其偉哉人體滋養料之効力及服法 
此透魯士人體滋養料之效力專主　滋補　壯肌　肥體　養胃　健脾　固腸　平肝清火　安神　去滯　消痞　胃皖氣痛　作酸　嘔惡　反胃噎痛　酒膈　口臭　脾濕　腹脹　腹鳴　婦女肝胃經水各疾　小兒驚風夜啼疳積等症三日見效七日後諸病漸去飲食知味食量加添精神自爽一二月後非但諸病不作且能身體增肥盖緣脾胃二經既得滋養之力日漸强健則養生路之機關因此日見活潑而新鮮滋養料逐日培補各部可决其百體强健也服法一二三歲之小兒每日三次每次半分四五歲至十歲小兒每日三次每次一分　壯年人飯前服每日三次每次二分　婦女每日服三每次分病重者三分老年人每日三次每次二三分俱開水服定價金原碼大盒四先令小盒二先令今售大洋二元每打二十元小匣洋一元每打十元 
人體滋養料初次來華之特别贈送 
人體滋養料之定價金己詳言矣兹因初次運華又值本藥房遷移伊始因定十月十八日起至十一月拾八日止購滋養料一瓶贈送一瓶購一打者贈送一打外埠函購如發信之日在一月期内一律照送惟希不寄郵票概用郵局匯票爲禱中國總發行所上海棋盤街萬國大藥房廣告 
 
 

Page 24

 
 
   
 
 

Page 25

 
 
   
 
 

Page 26

 
 
小説 
[短篇小説顚倒鴛鴦（二）]  
　　先是陳生當絶望之時。不能遽舍。朝夕常環遊女所。冀得一覩爲快。一日獨坐無聊。散步消遣。偶經女門外。見女徙倚門前。若有所待。丰姿秀麗。態韻娉婷。較數年前尤光豔。徘徊不忍去。女流目送盻。頃之掩扉而入。生不禁神魂俱失。歸家益涉遐想。倦甚。隠几而睡。朦朧中忽聞彈指叩扉聲。啟户覘之。則一四十許之婦人。携書一函。逕入問生曰。子非陳秀才乎。李家文鴛托予爲鴻雁。君窺之便知顚末。生問汝爲文鴛何人。婦曰。東鄰表姨也。文鴛日夕在火炕中。求死不得。君苟願作伉儷。置之金屋。則君之恩眞同再造矣。生曰。余窶人子耳。安能得此多金。婦曰。子若有密室藏嬌。渠可自來。不費一錢也。生曰。其如後日追呼何。婦曰。子自秘之。誰得知焉。生曰。事苟成。自當圖報。言已。婦怱怱竟去。生修葺屋後小樓三楹。略加陳設。以待其至。顧心中疑信參半。雙星渡河之夕。生從友人赴讌歸。見雙衛在門。入室聞笑語聲。一婦人出迎曰。君意中人已至。幸不辱命。扶女至前。殮袵爲禮。生亦答拜。女紅潮暈頰。默坐於旁。不作一語。生詢女何以得出。婦代答曰。叔氏逼嫁馹膾。自念宦裔。乃辱寞至此。故萬死一生。遁至君所。敬完璧以奉君。謂非君一知已哉。自是女寂處一樓。女紅之外。日與生聯吟覔句。閨中之樂。甚於畫眉。兩情和諧。無殊膠漆。久之女案驟發。邏緝綦嚴。生家臧獲。偶洩言於外。爲偵者所聞。覘之果然。縣吏相約夜伏户外。昧爽門啟。突入。生與女同夢方酣。俱捉將官裏去。行至半途。女忽不見。羣相譁以爲非人。鞫生生直言女早自至。非已所誘。核其時日。則又不符。問以女所在。則曰不知。反覆駁詰。卒無異詞。葉以女已爲生所玷。不願得女。但求倍償聘幣。即可罷訟。惟生家素無積蓄。一時難以措置。幽於覊所。背負芒剌一籌莫展。正窘迫間。東鄰婦忽至。謂生曰。君家樓下朱提百笏。何不取之以了訟事。立令縣役偕之往。取呈官。轉畀於葉生。乃得釋。 
國外新聞 
[近東大變局四十誌]  
　　字林報二十六日倫敦電云各國近復照會塞爾維亞勸其保守和平即將駐紮奥國邉界兵隊齊行撤回塞政府覆文對於奥國各報及劇塲侮辱塞國王族並奥國備載等舉深爲不平文滙報二十七日倫敦電云土爾其政府已將東方大會應議各節開遞各國（一）明定東羅尼及布勒嚘利亞之地位（二）兩國貢税問題（三）巴斯利亞與赫在戈維亞之地位（四）賠償塞爾維亞與芒替尼格洛之損失（五）廢除柏靈條約第二十三至六十一欵（六）修改降服條欵（七）重訂第二十九欵以滿芒替尼格洛之願欲 
[美國發行巴拿瑪借票]  
　　二十六日華盛頓電云美國財政大臣高太魯現已發行巴拿瑪運河公債劵三千萬元購者頗爲踴躍 
[檢事長請訂新律]  
　　二十六日華盛頓電云美國檢事長巴來派脱君請照前塔孚脱宣言創立新律以便裁判行政事宜得以迅速辦理 
[新西蘭選舉告竣]  
　　二十六日倫敦電云新西蘭選舉業已告竣應禁各事投票者爲數甚夥大約有旅館一百四十八家均在被禁之列其餘店舖執照之註銷者爲數亦夥 
[德報要請大擔負責任]  
　　二十六日倫敦電云德國各報對於此次風潮之結局頗爲滿意惟均敦促國民定大臣担負責任之律藉以控制君上之行事以上譯字林報 
[裴乃安之宗旨]  
　　二十六日鈕約電云裴乃安近在台克賽司省某處演説謂設民政黨於時局之變機能有所爲則彼擬於一千九百十二年復行運動以爲該黨候選總統譯泰晤士報 
[香港禁烟問題近聞]  
　　二十七日倫敦電云英國殖民部次官西來君在下議院答復自由黨議員台納君謂新加坡禁烟委員之報告尚未呈到香港督總禁烟政見業已修訂目下磋商已有進步日内猶未便實行 
[德首相討論財政]  
　　二十六日柏靈電云德國首相蒲羅親王現已在議院開始討論國家財政改革事宜以上譯文滙報 
 
 
 

Page 27

 
 
   
 
 

Page 28

 
 
   
 
