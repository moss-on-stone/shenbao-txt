# 1881 - 313 - 4903071

 

Page 1

 
 
[本齋告白] [  點石齋主人啓]  
　　啓者本齋前從京師購到　殿板佩文韻府擬用石印照相法印成縮本以備閱者便於攜帶繙覽原計年內可以竣工出售惟此書卷帙太繁兼去入兩聲內其字蹟稍有未到家處本齋務期精益求精不惜工本特請善書者悉心修潤俾得此書印成前後一律清晰豁人心目但旣加此工程今冬當不及出書明正月杪方可印完裝訂曇蒙遠近蒙君函來問訉用特先行布知屆時沿祈賜顧爲盼 
[論中國講求武備]  
　　凡國之所以樹威於鹵海者以有能用兵之將有能禦敵之器而已或者曰今四海通道九大州之國悉與中國爲隣其情僞習而始知大抵以富強相雄長是其團俗也因而中國亦不得不稍從其俗棄我之所謂戰勝者還而講習富強購船置礮之不暇此蓋一時從宜之道行權之謀也若論中國之治自帝王相嬗以來在德不在兵有不專恃武備而自能孱服於人者盖中國之勢統乎一尊有時兩大並立然不過百年而車書仍歸一統未有偏海外之衆大國皆與中國齊驅並駕如今日之盛者故武備一端從未聞講求之過事事期於登峯造極也雖然耀德不觀兵三代之風則然若東遷以降中國之能自立其國者亦未始不恃有用兵之將與禦敵之器也楚土荊尸二廣迭駕而諸侯拱手以從南服吳擅江淮餘皇水陣而中原慴息以聽徵牢降至分崩之世如蜀有孔明用兵不測神山之役雖司馬懿不敢西窺金人破汴拐子馬所向無敵雖張韓劉岳臨陣之際不免心有所懾而南都百餘年中未嘗輕舉伐金之師可則武備之精足以立國而禦敵不必今日前皇具有明徵也而謂今日輪船火器之利可不竭盡心力以求駕乎泰而諸國之上哉卽不然以中國之分量而與俄英法美德諸邦互長會盟可也粵匪之亂與開弛海禁相爲乘除厥後賊氛蕩埽而通商之利亦日益廣統兵諸將帥得力於西國之火器於是始信互市之有利中國而並非西國之專牟利於已也故大功旣成遂汲汲焉以仿效西法爲事而首先開設船局與機器製造等事購尖料雇尖工用泵法垂二十年雖所造船炮尚不及乎泰西而已居然能自製仿殊可喜也夫業勤則精茍從此加功所造未可限量而當事者深知武俻之修足以立國足以制敵必於西國之所有選其最上上者然後體統尊而觀瞻壯也故不敢謂器能自造因循以待其成而必使之善爲我師觀摩以造其極也前者丁雨亭軍門親往外洋帶回兵船並李丹崖觀察駐德定購鐵甲船在不知者以爲購自外國則外國送之來可也何必若是費力知之者謂船至中國則中國用之其未至中國則外國造之譬如日食珍饌而不一入庖廚視烹飪終身不知其味之所以美也丁軍門之去隨帶弁兵皆可至其廠內細訪而歷觀之李星使在彼監造卽其隨員人等亦可時一游歷以資一知半解豈非中國旣得美船數艘而又得知造船之事者若干人將來推廣製造凡曾入西國船廠者其見聞論說豈無可釆故此舉實爲講求武備之極而後出也今丁公帶來之船將次赴津請北洋大臣騐視滬上見者亟稱船之精美卽德國之所定造者聞彼處船廠以中國定造之故加工選料些微不敢將就且此船之大較之英國之鐵公實有過之中國之意但求物美不惜費多故造者加意愼重耳內一艘約在明年英六月可以下水矣另一艘則須稍遲牟年前日有自彼處來者言各國之人知中國現買此船皆有欽仰之意以爲若此之船尋常不易購造西國亦不皆有之然則此船來華當在明歲茍於海口要隘之處布置得宜其足以壯國威而寒敵瞻也豈淺鮮哉吾知中國之講求武備盛於　本朝而亦莫精於今日也夫同光以來財用支絀極矣例定額設之欵減裁者在所恒有而自仿學西法以來船局砲廠歲費幾何至於自造之不足而更多方購買以備此不急之需當事者獨不知籌算乎可見武備爲　國家所重而值此四海通道萬國爲隣之日其所以消患於未萌弭釁於不覺者尤在示人以武也彼羅掘國中而無所籌欵者不覺瞠乎在後而徒深豔羨之思也已 
[粵中大閱詳記]  
　　○前報載粵督閱兵一節玆閱香港西字報載育廣東西人來信較爲詳盡因再譯而登之據云粵督張振軒制軍先期發信邀粵省各國領事等官前來看操及期振帥坐於將臺旁側設一大篷安放擡椅及食物酒脯等以居西官俾得遊宴縱觀兵士計有四千五百人先用洋鎗按律操演步伐旣見整齊施放復極靈便繼乃以中國常用之刃矛籐牌等物施演此則本係素習尤爲精熟有兩人一持矛一持牌刀互相角門而持刀牌者猱進將矛一格脫手飛去觀者大悅俄而以布爲城兵士皆藏於內忽然開門排隊而出亦復整齊嚴肅又有馬隊走陳均屬好整以暇鎗箭打靶命中亦多末後又有幼童四十人係滿管子弟之習於戎事者所用卽中國線槍合操旣久內有一童槍忽炸裂致傷厥手合計三日之內惟此一樁意外其餘皆屬安謐亦可見粵省武備之精嚴矣該報又言廣東水飾提督於十六日在粵東虎門海口操演兵輸船計輪船十六騪中國船兩艘自辰至午操演桅上諸事及用炮打靶技藝亦頗純無然則水睦兩軍均屬十城之選已 
[星使行程]  
　　○欽派出使美日祕三國星使鄭玉軒京卿前回廣東原籍已會列報玆悉鄭里使已由廣抵港定於今日與官眷隨員等乘坐美國公司輪船名阿細亞你克前赴美國然本館前聞星使於初七啓節繼又悉於十七出洋今此信係由西報譯出言定於今日啓行或者以有事覊身故改運時甘歟 
[迎欵儀豐]  
　　○英國皇孫來華并議款待之禮已屢列前報玆悉香港西人已由司銀錢之西員錢定備洋一萬元以爲將來皇孫來范款迎諸事之費一切禮儀之外夜間更擬廣放燈景以備游觀也 
[藥局失火]  
　　○安慶來信云月之二十二日申刻皖垣火藥局研房藥忽轟烈幸止焚去研房所有委員之住處及附近民房均稱無恙苐墻壁門瓦以及琉璃燈自鳴鐘等間有被震坍飛隳者其時男婦老幼靡不驚竄避內工役適值歇手吃飯得邀天佑牛數頭已焦爛矣按此信係皖省無名氏寄來姑先照錄至細情隨後再述 
[會館落成]  
　　○漢皋西帮會館關聖廟燬於兵燹克復後囚經費不足草創殿宇以爲祀神會議之所嗣於十 
 
 

Page 2

 
 
年前公議興建自此連年有所造作惟晉豫大祲之年將欵移賑工程稍間茲已落成金碧交輝窮極壯麗武漢諸會館無出其右者計自興工以來董事業巳數易惟總董尉泰厚伍君向仍其舊本月二十日爲始開門祀神出月初一日演戲酬答神貺預定小徽班再由上海招新到脚色八名共演屆時本帮中固興高釆烈而旁觀者亦必心曠神怡也 
[漢陽院試近聞]  
　　○湖北督學臧文宗按臨漢陽並取齊日期均錄於十七日之報漢郡府考末試沔陽而院考則先試沔陽乃體恤遠人之意也本月初十日沔陽文童進塲臨點之際有六名以年貌不符被逐其中一章殺逐後私自飲泣痛不欲生據聞該童年已四十歲而誤塡爲二十二歲其州考已取第二府試列第五掇芹幾可操左券聞者惜之試題附錄於後　沔陽州正塲頭題　居車至位卑　次題　何爲紛紛然　孝感縣正傷頭題　丹朱之不肖至啓腎能敬承繼禹之道　次題　心之官則思 
[菊花僧]  
　　○姚某商於揚年約五十許娶一妾本勾攔中人揚俗凡妓女平日所簪之花皆由花郎包送十五日其妾偶立門前見昔日送花之花郎某肩菊過門呼而購之故人也遂入室留茗吸烟繼相撲戯於中庭適姚自外至見之怒極執花郎而痛毆並大聲呼隣來助正在憚舉忽一僧從房內突出姚見之愈怒舍花郎逐僧僧回身一脚踢姚仆地狂笑急奔而去花郎趁勢亦逸婉逾時始起毆妾數十下聊以洩憤該僧姚亦與之相畿爰與俟補某縣丞商酌謀治僧某笑云且緩治君今夕其勿歸歸恐遭不測姚始悟遂外宿以籌善策餘則未聞其詳 
[學憲起馬]  
　　○江蘇學憲黃宗師科試蘇屬於提覆新進各塲尤屬加意認眞不稍遷就有常熟縣某童本府試案首以文不切題被斥雖經提調官曁學官廩保懇求卒不狗情其所取士類皆以典雅華贍爲主緣日來文人學土多半揣摩八股至於經史子集不甚講求宗師力求實學是亦切中時弊將欲轉移風氣也維吳縣木瀆鎭戴姓幼童年甫九齡報默五經點畫無訛此外史漢各書亦皆滔滔能誦宗師特爲契賞現巳拔入吳庠見者靡不嘖嘖稱羨以爲當世神童眞可畏之後生也現亽二十三日發落生童牌示於二十四日起馬按臨太倉州屬云 
[閱兵易期]  
　　○江蘇撫憲謂中丞以現屇秋獮之期先期牌示本標三軍於月之二十日在校塲伺候操演在營將弁兵丁各整軍容先一日於校塲排齊隊伍安絮帳棚適是日爲陰雨所阻改期二十三日尚未開霽現聞又改期于二十六日分別校閱云 
[誣窮奪牛]  
　　○寍波鄕間李采成家近遭倫竊遂誣里人李正開所爲將其耗牛牽去以爲質雖鳴保向索持蠻不還嗣李正開赴府告准本應押追經張方洪具保限三日內交還如逾限不遺連保人一併提押乃旣越多日仍不交出李正開又赴府控追宗太守已將保人張方洪提案發押薑交如再抗玩卽提李釆成一併責押云 
[輪船獲賊]  
　　○漢皋邇來逢輪船開到人貨上下忙亂之際常有小竊闖倫稍不留意卽爲所算本月十四日五點鐘時漢陽船正在裝貨有賅混入帳房先將衣數件穿於身上復聚衣物裏作一包正欲携之以遁却爲船夥所見當時拏住呼集同伴着自解衣然後毆擊數下而釋之云 
[委送學生]  
　　○由美回華之第三批學徒附東洋公司船抵滬已列前報兹聞第二批之學生四十九名除派赴天津外尚有二十名欲泒往福州故昨日招商局海珊輪船出口關道憲劉觀察派洋務局委員梁友蘭帶往福州送船政局聽候撥用云 
[賽力改期]  
　　○本埠西人賽力本定於前禮拜六嗣因天雨所阻攺於今日賭賽此巳列報茲閱西字報見出有告白因今日有未便之處復改於禮拜六卽二十八日十一點鐘會賽矣 
[偶酒笑談]  
　　○李忠棠投英公堂訴稱開設襪店爲業有寄家信洋二十元家中未經收到欲尋寄信人無著適有友人蔡阿五到店我告以此事託其代爲找尋旋蔡聽信人言謂我並非寄洋未到實因失洋疑彼所竊故託代查探試是以蔡與我尋釁又有王阿三出爲解勸令我請蔡吃酒了事詎伊等到酒店竟吃至價錢四千餘文令酒店開票向我索取然我並未誣伊行竊何得如此詐吃况被拍櫃臺推翻襪廚心殊難甘爲此訴捕拘蔡請辦酒店發票呈閱蔡供實被李誣竊起見憑王勸其罰酒王供伊等爭執我僅解勸陳太守判李蔡王三人各繳洋一元歸償酒資完結 
[控欠案庭訊]  
　　○念三日報列扭控欠帳一案玆悉由陳大守庭訊原告穗祥松盛萬興豐和等四家米行稱共被欠米洋七百餘元開明細帳呈閱保泰錢庄夥稱被欠銀七十餘兩一併請追被告黃贊稟稱在虹口開普泰來米舖各家負欠屬實然尚被夥郭寶生用虧洋三百餘元陳太守間原告緣何尚未進呈答稱因黃挽人料理未妥以致躭延容再具訴太守謂黃旣稱被夥用空應得提夥訊問如果屬實再行追究至行庄各欠應惟爾是問隨飭管押仍令原告明白補詞是候訊追 
[割價案請銷]  
　　○禮拜日報列控告割價一則法公堂本擬於禮拜二傳集訊理嗣因元泰客人央友調處以陳仰軒愿减至五錢之價再減去二分每瓶作四錢八分核算寢事故陳仰軒昨日遞呈求銷翁太守准其銷案云 
[瀆訟斥釋]  
　　○婦人王氏投訴英公堂稱被夏氏借去耳環一只向索不還與論爭毆訴捕拘夏請究夏氏供向借耳環業巳交還玆因其出言污衊是以與論伊復持蠻致相扭毆詎又投案誣撏請察陳太守以起釁細微毋庸擾訟一併斥釋 
[獲賭送懲]  
　　○英捕房捉獲洋涇浜邊聚賭一起人並起賭具解送英公堂請辦王季奎鄭阿全鄭阿才王阿四趙阿大等五人同求施恩稱以後不敢再犯陳大守判主等均管押一月以儆賭具鎖毀 
[行兇傷鼻]  
　　○昨日法公堂據捕房解到王阿長一名係在八仙矯左近蔣剪刀戳傷一人之鼻被巡捕拘住送訊卽有婦人投案供稱王卜氏開鞋底作丈夫已亡家有太姑及姑并二子有名牛膏者不知其姓願來我作爲夥詎伊入作後不做生活却用去錢三千餘文昨見我穿齊整衣服約我吃茶詎被引至荒野地方竟將首飾衣服盡行取去經王阿長趕到解勸而伊帶有皮刀剪刀各一當卽以之亂戳王阿長奪其剪刀牛膏携皮刀逃逸翁太守見王卜氏王阿長兩人俱無傷痕而剪刀上却有血跡卽問血跡何來王卜氏稱乃牛膏鼻傷所染大守深爲詫異謂無傷者有訴受傷者長逃實所難解問王阡長爾是何人答稱我爲開作者王卜氏係我妻室太守卽詰王卜氏頃爾供丈夫已亡何王阿長供爲爾夫王卜氏稱實與王阿長相處有九年因家有太姑及姑不能出諸口耳於是太守恍然便問牛膏是何姓名究係何人王阿長稱其人姓劉因其膂力甚大故稱之爲牛膏在作逞強不服管束又不做工前日竟携取皮刀前刀向王卜氏尋釁故赶往解勸伊持剪戳人我爲奪下誤傷其鼻以致剪口沾血太守飭將王阿長管押王卜氏交保飭爲查明再辦 
 
 

Page 3

 
 
[安仁樂善局衣米章程]  
　　○蓋聞貧富雖分饑寒則一枵腹可憐每食時虞不飽章身莫給無衣何以卒歲本局目擊心傷緣就常年辦理義墪惜字外夏給醫藥冬給衣米所有章程開列如左　一本局自夏秋醫藥施竣後當卽籌辦米塡票盖戳隨時散派統以冬至後起給發清明日停止　一本局自同治十二年起開辦向設粥廠因租界發粥擁擠改章發米每口每日發米三合小口減半一發米逢五日發一次憑票方可照付因於先期派着司事查明眞貧分別大小口數塡簿給票一查遇有年老及癱瞎不能行動者有隣則塡明某隣代領無隣則由局使每力每名照大小口送給與食一施米暫因經費欠充定限以二百名口爲率俟捐欵充裕按照原報名次查明補給一乞丐人等住址不能一定者本局無從按查因曉巾知軍於冬至前三日內由該丐自投來局騐明面貌年歲給票亦照五日發米一次　一棉衣向分正副兩號正號全用新布新棉副號間用舊棉原衣分搭統以厚實長大爲率　一凡遇善士樂輸衣米或卽由局出票代散代給或由善士自行分派向局掣票者註明或米或衣由局司事憑票照發自無重與疊取亦不需費分文　一貧戶查有年老男婦舉步需人扶持者格外加惠添施棉帽兜一個及瓦烘罏一具　一義塾以十六徒延一師凡塾師修膳塾徒書帋筆墨概由局給不取塾徒分文朔望察課以分優劣而嚴賓罰一惜字常川雇夫輪戶擔收由局月給飯食外每斤給價二文隨時化灰送入大海並收春册及淫霽淫畫逐件酌價眼同焚燬　一施醫給藥以五月初一日起中秋後止延請內外專科選用道地藥料出診門診不費病家分文其實在貧病及住客寓者每藥一劑給煎炭錢二斤愈後資遽囘里右擬各條本局經辦其間惟期實事求是誓不妄費分文每屇年底造册報銷大憲核實外元旦日由董事偕各司事詣邑廟拈香以明私弊而矢無他謹此臚陳統候垂鑒 
　　安仁樂善局司董同啓 
[光緒七年九月十三日京報全錄]  
　　官門抄○上諭兩道錄前○發抄　旨三道○將軍銘等　奏擬請援案揀員調補並請　派員查辦摺○又　奏調赴官兵全數起程日期片○又　奏叅革佐領片○漕督黎　奏開具州縣簡明清單摺○九月十三日工部鴻臚寺廂黃旗值日無引　見○兆玨假滿請　安○曹鴻勛謝放湖南學政　恩○苗頴章謝授四川順慶府知府　恩○奎潤請假十日○召見軍機○發抄　李鶴年奏謝　恩請　覲並請泒署河東河道總督奉　旨着毋庸來見河東河道總督已令梅啓照補授未到任以前仍着李鶴年兼署欽此○吳大澂奏筆帖式俞長發奉調赴黑籠江原籍當差給咨起程日期奉　旨知道了欽此○任道鎔奏仍以黃登甲補東昌營守備奉　旨兵部議奏欽此○○奴才銘安玉亮跪奏爲部駁奏補通判與例不符吉省現無合例人員擬請援照吉林奏定變通章程咨行奉天府府尹揀員調補並部臣奏叅奴才等有意徇私爲人擇缺各情請　旨派員秉會查辦實究誣坐以社欺妄而振紀綱恭摺具奏仰祈　聖鑒事竊奴才等前以長春廳地方緊要請以侯補理事通判鐘彥補授嗣准吏部咨稱長春廳理事通判出缺在先該員銷假在後核與定章不符仍令另揀合例人員請補等因奴才等遵照部咨復加詳核揀發人員內只有毓綬一員係侯補理事同知通判而該員與是缺人地實不相宜現在吉省正當整頓之時期於得人而治未便拘以文法稍事遷就查鍾彥年壯才明講求吏治先後委署該廳於地方一切事宜經理妥協人地實在相需未便再行紛更轉致貽悮仰懇　天恩俯念員缺緊要人地相需仍准以候補理事通判鍾彥補授長春廳理事通判誠於邊缺大有裨益等因具　奏於光緒七年七月十六日賚到回摺軍機大臣奉　旨着照所請吏部知道欽此欽惟　聖主爲缺擇人不循或格用是　乾剛獨斷　特旨准行不復再交部議奴才等跪聆之下欽佩莫名當卽札飭鍾彥遵照在案乃於八月十六日接准吏部咨開查吉林瑾事同知通判旣定爲按到省先後序補與各省准其酌量請補煩姜之缺者不同自不維該將軍等聲叙人地不宜况較輸屆應補業經見缺之後始行聲叙人地不宜顯有爲人擇缺情弊該將軍等於合例應補之員置不序補輒將告假雕省例應扣補之鐘彥一員違例請補臣部正在核擬奏明請　旨更正復據該將軍等奏將揀發吉林候補理事同知通判毓綬一員請送歸部仍以本班照例用等因查該將軍等於長春廳理事通判一缺種種背例較之題補參差尤爲刺謬顯係有意徇私爲人擇缺毓綬兩次署理吉秣同通各缺辦公旣無貽誤不在叅劾之列不准於該令序補以後率將未能裕如等字空言甄別將該員送歸部用以遂其爲人擇缺之私相應甲明例章據實叅奏請　旨更正飭令該將軍將長春廳理事通判一缺另揀合例應補之員查照例章序補以符定制而杜流獘並請將該將軍等照章加等議處如經此次駁令序補之後倘再不遵例章復行強詞續請臣部卽將長春廳理事通判員缺查照定例歸部揀補並將該將軍等再行從嚴議處等因具奏奉　旨依議欽此抄錄原奏咨行前來奴才等接閱之下不勝驚駭查直省督撫奏補各缺經部議駁如人地實在相需復行奏請或卽議准或再議駁另補屢閱邸報比比皆然從未見有因奏補員缺而上司被部臣特叅者更未見有秉公遴選委缺擇人而部臣故入以私罪處分者綠向來各部凡有咨奏事件昀由主稿司員擬稿呈堂在司員中公正廉明辦事認眞者固不乏人而與胥吏夤緣舞弊狼狽爲奸者亦所不免往往各省奏補一缺部中揣其服瘠或准成駁卽得上下其手顚倒其心懸一例而預謀於先更變一詳以圓通於例外實足以快其私而不足以杜其弊部中政務皆係滿漢尚書主持左右侍郎亦止隨堂畫諾尚書事務殷繁日不暇給每於進內時司員乘間回事應行稿件不過立談數語未能詳閱查核而不肯司員隨得售其欺朦如吉林長春廢理事通判一缺部中始則必令以薩呢揚阿坐補不准將該員甄別歸部銓選幸蒙　聖明鑒察欽奉　特旨毋庸坐補該部無可如何玆奴才等請將鍾彥補授斯缺部中謂接到部駁復復將合例應補不准聲叙人培不宜之毓綬連例擬補仿以告假離省例應扣補之鍾彥違例奏補並謂毓綬兩次署理吉林同通各缺辦公旣無貽誤未在叅謐之列玆於駁令序補後率以未能裕如等字空言甄別以遂其爲人擇缺之私等語夫人之才具有短長缺之治理有難易如謂曾經署事人員無論繁簡缺出皆可補授則不應有酌量補甩之條更不應有人地不宜互相對調之例矣又歸部議吉林理事同知通判旣定爲按到省先後序補自不准聲叙人地不宜倘該員才力不及難勝繁劇亦卽含混序補任其廢地公事貽誤地方乎且直省皆講求吏治何以吉省獨不應講求吏治直省皆甄別人才何以吉省獨不應執別人才此亦事理之不可解者也總之人員賢否錄中詎得而知之奴才等身任對圻察史安民職可當盡非不知奉行故事粉飾因循卽可見好屬養復司免干部議惟以受　恩深重具旨天良欲期安輯地方必須整飭吏治現請將鐘彥補授是春廳理事通判原屬爲缺擇人何謂爲人擇缺乃部奏云奴才等有意徇私奏請加等議處若以違例奏叅則可若以徇私議處誠不知部臣果何所見而云物也應請　飭下吏部堂官明白廻奏如該堂司確有見聞卽令據寔指叅請　旨派員秉公查辦倘實有意徇私爲人擇缺情弊則將奴才等從重治罪夫復何辭若無其事是主稿司員妄肆詆誣故入人罪畫稿堂官不察虛實率行入奏均當分別懲處以示大公奴才等非敢強詞置辨上瀆　宸聰惟事涉徇私有關名節下忱寃抑不得不呼籲於 
 
 

Page 4

 
 
　君父之前至長春廳理事通判員缺旣據部議以鍾彥例應扣補奴才等亦不敢固執已見再行瀆請惟毓綬實在人地不宜斷難遷就業經甄別送歸部用應毋傭義其揀發通判陳治留省補用通判王詔元趙光譬均係出缺在前至省在後與例不符吉省現無合偶應補之貫擬請援照吉林奏定變通章程君行奏天府府尹將該省曾任實缺州縣人員調吉升補長春廳理事通判以符定章除咨行奉天府府尹並咨報吏部查照外所有長春廳理事通判員缺擬由奉揀員調補並部臣奏叅奴才等徇私擇缺請　旨查辦各緣由不揣胄昧據實直陳不勝揀惶待　命之至是否有富謹恭摺具奏伏乞　皇太后　皇上聖鑒訓示遵行謹奏請　旨奉旨已錄　○○銘安等片再光緒七年閏七月二十四晶接准　欽差庫倫辦事大臣喜昌咨開奉　命帶赴庫倫駐防官兵一千名前經奏明給假安置家室現值秋令天晴路坦擬將給假官兵調赴防所等情前來奴才等當卽分行去復玆據吉林十旗鳥拉總管協領辱將備調官兵睡續傳齊送省奴才等當卽飭差營官佐領恩吉管帶頭起哨官書林依勒通阿及兵丹一百九十五名糧臺委員景泰一員書手一名哨官貴福鳳山管帶二起兵丹一百九十二名哨官玉琢連升管帶三起兵丹一百九十二名哨官魁升富升阿管帶四起兵丹一百九十二名營官驍騎校文魁管帶第五起哨官連錫永慶及兵丹一百九十七名糧臺委員文和一員書手一名自八月初六日起至十八日止每起間二日由省全數起程去訖除嚴飭該營哨等官沿途務燹申明紀律不准騒擾停留外理合將調赴庫倫官兵業已分起由省全數起程各日期謹附片具陳伏乞　聖擊謹奏軍機大臣奉　旨知道了欽此　○○銘安等片　再吉棧練軍各隊近年分札各路巡緝每遇賊匪竊發跟蹤追捕時有斬擒無如地曠山多餘匪逃匿搜劃米能一律凈盡本年七月間聞海靑溝地方民人有被賊縛去勒贖等情當飭委營總薩凌管帶所部馳往會同駐札該處附近之委營總全林勒限緝拿迄今兩月之久未據弋獲一賊實屬有負委任若不嚴加叅辦捕務將從此廢弛除嚴飭該營總等務將此股賊匪緝獲外相應請　旨將委營總蒙古正白旗花翖佐領薩凌濔洲正紅旗花民佐領全林一併革職仍留營効力俾續派者有所惕厲而知奮者仍可自新奴才等爲整頓捕務起見是否有當謹附片具陳伏乞　聖鑒謹奏請　旨軍機大臣奉　旨着照所請兵部知道欽此　○○頭品頂戴新授江蘇巡撫漕運總督臣黎培敬跪　奏爲遵照章程光緒五年分江蘇湖北二省漕項奏銷未完一分以上職名開具簡明清單專摺奏報仰祈　聖鑒事竊查戶部奏定章程所有錢糧奏銷各依定限令各該督撫一面具題一面先將未完一分以上各員名開具簡明藩單專摺奏報由部核定處分先行覆奏庶經徵人員知所儆懼帑項不致虛縣等語查漕項等欵錢糧向歸臣衙門奏銷業經臣遵照辦理在案茲據江蘇湖北督粮道蔣該兩省光緒五年漕項造報並查開未完一分以上職名前來臣覆核無異謹照章繕具簡明清單恭呈　御覽伏乞　皇太后　皇上聖鑒勅部核議施行謹　奏軍機大臣奉　旨該部議奏欽此 
[蘇省撫轅抄]  
　　○九月二十二日安徽候補知府李松榮辭赴松江上海查哨　代理崇明縣汪定勳辭赴任　知縣馮渭辭赴奉賢查勘荒熟田畝差　府經戴嘉謀稟知奉委淮揚緝捕差辭　從九吳均元稟知首府委代理吳江縣汾湖司事 
[江督轅門抄]  
　　○八月二十三日從九許慶埏勘竣浦六上江各縣租稻　○二十四日知州吳崇壽六七濠來並謝補邳州飭知　通判朱廷凱銷河運○回　○二十五日知縣陳玉斌稟知　伺閱砲臺　○二十六日督轅牌示江寗城守左營守備戴廷魁應與署靑山營守備章宗瀚互相調署除給委飭遵并行江副將先需城守左營守備委弁代防以便戴廷魁迅速交缷赴署　○二十七日同　阮祖棠江寗勛災回　○二十八日主簿陸秉藻　知奉籌防局委管棉花火藥局差　○二十九日江防羅辭赴六合勘災　同知阮祖堂稟知奉司委上江爾縣帮審差　知縣陳湧泉稟銷湖甫湘岸督銷局差　巡檢王桂星稟知奉司委蕭縣張山司巡檢辭　○三十日直隸州張新之上海回　○九月初一日從九胡祟本委南門差未入黎培楚鎖南門差均稟知　○初二日鹽大使高雋元楊州來　○初三日典史劉培清銷河運差　主箭陸秉藻稟知初二日開局　○初四日上元縣郝下鄕勘災回　○初五日歸庫大使莊蔭昌鎖河運差　○初六日通判郭立德銷河運差並謝五年河運保案內加四品銜　藩轅牌示江寗府茶引大使翁炳榮期滿遺缺查有從九孫鳳筠署理　○初七日知縣車運昇辭赴焦山圍丈木捕並赴孟河勘估火藥局　○初八日運司洪到　通州花布厘捐同知倪人涵到謝西征恊餉案內保舉　○初九日翰林院編條楊晨由浙江來　卽用縣梁奮船奉調來甯　同知章銓知縣龔逎和均鎖河運差　知州袁瑞麟稟知明日吏治局監塲　○初十日知府周光淮稟知查江甯府屬高溧句三縣積榖　江防羅　知六合勘災回同知周觀保由蘇分寗　通判涂嘉驥銷河運差　梁榮錫銷鎭江洋藥捐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
