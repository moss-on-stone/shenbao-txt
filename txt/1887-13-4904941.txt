# 1887 - 13 - 4904941

 

Page 1

 
 
[滇粤通商論]  
　　十五日報紀勘辦滇界事宜之周生霖星使于初二日由南甯回穗垣勘辦粤界事宜之鄧鐵香星　亦擬持節住珠江昨有客自六詔回者言滇撫張鉞卿中丞出缺後雲貴總督岑彦卿宮保方在關外卽電請李傅相代奏卽日回滇由是觀之滇粤兩界至此已辦理有成想陸路通商約章亦　互相酌定矣旁觀者乃從而論之曰嗚呼滇粤通商豈易哉溯自道光季年與英人立約准在五口通商越同治初年又開長江各口烟臺約定更添宜昌温州北海等處盖歐洲人估䑸所至十八省已有大半矣始則脅以兵威繼始訂明和約遲之又久越廿餘年始得規畫精詳中外和治然且有事故仍往往齟龉不休嘻通商果如是其難哉然此皆江海　商停泊有一定之地方譏察有一定之成法秉公辦事有軌可尋烏得曰難所難者其惟陸路通商之事乎查陸路通商向祗俄羅斯一國其章程定於同治元年至二年而又增　其中稽查之例征榷之章雖亦縷析條分密以加密而總之與水路通商之約形勢各異卽規例　同中國至俄者　茶葉爲大宗耳其餘則俱由俄載運　華按照約章可由張家口入内地分銷東壩通州直抵天津貨物之來數當少若越南則地瘠民貧洋貨入口越人未必過而問津惟土貨則堆積如山任法人捆載而去卽滇粤兩界所出之物法人亦取之無禁用之不窮其爲出多入少也明甚卽與中俄情形之不同也亦明甚旣曰不同而卽依俄約爲藍本是背道而馳猶欲南而北其轅也烏乎可我知宮保及周鄧二星使必幾經審慎而後立有約章其中條例之精詳規制之美征榷稽查之無濫無遺刻雖未見明文而以意度之有必毫髮無遺憾者且俄約立於新疆索回之後俄人平日無端割據暴戾恣　華民義憤填胸疾首蹙頞自將新疆交回中國而民間之憤漸平旣無深仇宿怨於其間則以有易無自樂往來貿易若越法則世仇也其於中朝亦各懷疑忌者也上之人旣積不相能則民間卽日中爲巿有利可圖而一觸其尊君親上之忱則必疾視怒目曰是曾凌侮我君長擄掠我人民摧毁我資財割據我疆土者我曾不得加刃於其腹而尚與之通有無哉若是則貿易安得而旺商務安得而興且我觀越人之惡法人更甚於中朝中朝旣與法明定約章棄嫌修好則我儕氓庶卽不敢狎侮相加樽爼衣冠依然往返越人則不然其君卽向法人低首下心其民仍不肯帖然輸服不特法商來往時觸兇鋒甚至法廷所簡欽使隨員亦遭戕害彼法報所云盜賊者實卽越國之義民不服法人箝制者也不觀本報所紀乎鄧星使回至越南某處被土人困聲言欲俟劉軍門復來夫軍門久與法人相抗戮其主帥奪其糗粮擄其兵民焚其　壘法人固仇深切齒而越則奉之如神明適當辦理通商事宜而日翹盼軍門之至越之人心不大可見乎則此次辦理商務卽法人無所糾葛越之土著猶必激於義憤出而阻撓斬木揭竿與法爲難况加以法人之强暴剛愎事事欲占先籌而謂通商之事難歟易歟雖然宮保法人之所畏者也周鄧二星使則又洞達時務熟悉外情屢歷危疑無失其度法人向惟見中朝頽惰委　所以敢狎侮頻仍耳今旣得威望尊嚴者周旋壇坫不亢不卑據理而爭無稍撓屈法旣知我中國之有人自不敢如福祿諾之在天津暗使機詐而折衝樽爼自然暴氣全消越民見中朝大員辦事精當當不敢遽然爲患以貽中朝君父憂雖有不平之氣旋且化爲和平矣是則不必依俄　爲藍本并不必據江海通商之約爲依歸而因時制宜措施盡善非宮保及二星使之力不爲功商約定而疆事亦定越國雖棄如敝屣滇粤邊患可永免矣宮保及二星使之勛不誠偉歟 
[崎案近聞]  
　　長崎一事日廷復派外務局長鳩山君來崎逐日在交親館提訊案中諸日人訊至西歷除夕元旦暫停二天日内因　舘主中村新三郎遠颺無跡遂又止而不訊說者謂長崎縣旣留京不返或者審出起釁之由在已而不在人乎○本月望日日本報云昨日交親館鳩山局長訊理八月十五夜之事飭提梅香崎巡查喜多村香及案中人數名於午前逐一盤問至下午一點鐘又傳到民人十善寺卿西田禮三等三名間畢而退 
[緬甸近事]  
　　捷報云接到蘭官日報知華人有拒英據緬甸之北者前月墟塲各華鋪盡行關閉罷巿一日糾合黨衆掖入兵房放火燒毁搶去砲械無數傷斃三人同日差人一名未經告假在墟上游行亦被殺斃根查被殺之處係在中土旋又見該差之尸浮泛河面血蹟淋漓手足頭臂均有傷痕大約該差徒手禦敵死而後已故傷痕如此其多也聞已捉獲華人一名不日解往文打里審判云究竟因何啓釁現尚未知姑誌之以符有聞必録之例 
[拿獲拐匪]  
　　香港西字報云廣省近日拿獲拐匪四名聽其口音類皆湘楚人緣該拐匪在滬拐得母女兩口帶至粤東希圖價賣旋爲人學窺破被獲到案官飭收押想須澈底根究也 
[表鍊搶]  
　　港報言有英國兵船泊於港中月之十二日船上西教士登岸閒遊行至港西忽遇三華人一扼其頸一出洋槍擬之禁不使聲一則掣其金表鍊飛奔而去現已報捕捕房言此數人者有形跡可尋想不難獲案懲辦也然而港地之盜風如此亦可危矣 
[廣州試事]  
　　汪柳門學憲到省日期前經登報兹悉初五日開考　郡生員經古應考者約四千有奇不完卷者三人越一日考童經古不完卷者五人生則發學戒飭童則扣除正塲○學憲　明經術於本朝諸先哲撰著均能得其源流按臨後卽諭令多士如有箋注經史撰述詩文及校訂札記之屬許隨時由學師呈進擇其尤雅者酌給　資其各府州縣中如有先正遺籍或著撰顾稿或校勘羣書或抄刻孤本許茂録之人將原書由學轉送前來細加披讀今督部堂張業已設局搜刻遺書本閣部院亦有校刊羣書運舉如所呈之書有裨實用當卽留俟寫刻擇其尤精者咨送國史館列入儒林文苑等傳原稿再由該學發還否則每棚起馬日卽行發學給領各書送學時仰該學給收照一紙寫明某人所呈某書幾卷幾册於發還時憑照領取以昭鄭重仰見學憲好古愛才悉心培植之至意 
[嶺南雜志]  
　　肇羅陽道孔觀察調署督糧道事務於臘月初七日接篆任事惠潮嘉道德觀察亦於是日啓節履新由天字碼頭下船文武各官恭送如禮○三水縣訓導某廣文因送考來省遽歸道山遺缺由藩司札委廣州府教 
 
 

Page 2

 
 
授王廣文兼署廣文奉札後卽于初五日接印視事矣○佛山新涌低沙口地方向設稅廠以征絨缐捐厘臘月初四晚二更時突有绿林客糾　多人明火執仗桀石毁門廠中人見勢不佳蜷伏如蝟盜遂將所存厘金數百兩劫掠一空有更練三名欲與力爭受傷沉重翌日委員錢少尉晋省禀報南海縣張石鄰明府立卽帶同差勇馳往勘明懸　查緝未卜能否破案也○西門外金沙難有賭館數處少年無賴每以五木訣賺人資財高燒紅燭照摴　久已肆無忌憚初五日有安勇博得錢五百文賭徒恃强不付甲索之急始付四百文甲忿甚回營糾約多人搶入賭窩與之争論賭徒知勢不兩立隨手取洋槍攀機一發甲卽倒地而亡營官聞之赫然怒曰是可忍孰不可忍及此而不剿洗之將大千世界盡匪類之行蹤矣遂立調數百人列隊而往賭徒寡不敵衆四散奔逃卒被營勇擒　若干名送縣嚴辦縣官飭將賭館一律踏平然後科以應得之罪不虞附近有妓館數家亦被池魚殃及昔之鶯鶯燕燕月月花花一旦雨散雲飛情形狼狽說者謂當事者維持風化固亦分所當爲而小妮子何辜驀遭波累恐崔郎重到當不免人面桃花感深今昔矣 
[新墅火災]  
　　新墅爲湖州巨鎭水陸通衢巿廛駢集較之塘棲南潯各鄉鎭其繁富尤倍地距杭城九十里航船日至月之十一日鎭中失火計民居店户被災者約百有餘家且有九人同葬火中而受重傷者更有十三人至其起火一切細情俟得確信再述 
[望雪情殷]  
　　杭垣自十一日得雪後雨雪雜下至晚未止然旋降旋消地無寸積人方謂羞明待伴入夜乃成不期十三日晴旭高升咸歌黄棉襖子復出矣雖有占年之瑞未遂望澤之心安得千百玉龍再作長夜之戰耶 
[廉訪行程]  
　　前報紀江蘇按察使張　堂廉訪爲稽查保甲事宜親赴吳江震澤等處云云兹悉廉訪此行名爲整頓保甲實則剿辦梟匪緣前月緝私營水師統領陳都司光金於震澤鎭設計欲擒何大辮子事未成就回省禀告崧中丞與廉　密定計議會合各軍四處　捕兼訪慨然請行中丞與以令箭一枝檄調龍車門殿揚管帶之標下水師營陳都司光金統帶之緝私水師營會同竇填軍統帶之正後營張協戎興元管帶分駐平望等處之止前營韓鎭軍晋昌統帶分巡横扇一帶之新中營鹽捕營及浙江分巡太湖之水師營李軍門新燕統帶之太湖水師統計七營悉受廉訪之節制以期會剿得力猶恐梟匪聞此消息必致驚竄他方無從捉摸故託言整頓保甲使彼不及知覺便可容易就擒廉訪之處事機密誠有合於兵法所謂攻其無備者矣聞廉訪出省後先至吳江縣城夏明府宗彝畢明府奉先率同文武員弁出郊恭　瞻謁道左國子監祭酒吳望雲大司成仁傑鳳頴六泗道任畹香觀察蘭生以及合城紳士咸詣憲舟拜會廉訪答拜後卽擬巡歷盛澤震澤等處各鄉鎭與浙江分巡及太湖水師各營會辦一切兹聞廉訪自吳江啓行已抵盛澤行見旌節所臨鯨鯢就戮實三吳士庶所馨香以祝者也 
[金澤來函]  
　　昨有人自青浦縣屬金澤鎭投函本館歷述該處地方利弊本館旣不敢據爲信史亦不敢斥其子虚删潤登之當亦與有聞必録之例無所刺謬也據言唐家浜全村被火一事登諸日報後卽蒙陳君竹坪散給棉衣棉被并給資搭蓋瓦屋青邑尊又　錢六百千以紓哀鴻之困小民賴以存活無不頌德歌功近邑尊見各家農具早已一炬全空非得巨金則來歲春耕勢仍束手無策因禀請藩憲於善　局内撥銀一千　卽日散給災民矣○十月二十日由黄渡調撥撫標親軍兩哨經帮帶官余君興統率至金澤緝捕私梟匪類聞之遠颺無　近因朱家角所紥提標中營新兵調駐震澤因將駐紥金澤之右哨調往朱家角其從前搶土案内坐地分贓之毛阿金王大脚子經臬憲訪聞　拿到案於本月十四日解往省垣案中最着名之張香瓜卽張大平串通匪類無惡不爲刻已聞風遠颺數日前青邑尊接到臬憲五百里排單限期拘獲當卽將捕嚴比想該匪惡貫已盈難逃法網也○時值嚴寒貧民衣褐俱無不免瑟縮如蝟各大憲關心民瘼通飭各典减讓利錢小民聞之歡聲雷動惟金澤鎭某典匿示不貼盤剥窮黎且所質木器每千文先扣二十文爲寄棧之費人皆疾首蹙額敢怒而不敢言云○今歲秋收豐稔民力　蘇各路之以花骨頭作生涯者無不陣設迷龍誘人入彀青邑西岑荷花池全盛壬鄧等處通宵達旦賭博不休鄉民糶榖得錢大半於此銷耗廢時失事貽害無窮何官斯土者不爲鄭之昭而竟效宋之聾乎 
[錢店倒閉]  
　　蘇垣長洲縣前恒昌錢店于日前倒閉所有該店用出錢籌計有四五百千文一時有該店錢籌者聞倒閉之信爭先馳往換取現錢詎該店已於前一夕將銀錢等物悉數搬空而持籌匯錢者約計數百人店中無人酬應惟該處地保代爲回語無如人數衆多非口舌所能排解遂有爲首之數人徑入店中携取什物估值籌數各自取去于是從而和之數十百人紛紛攘攘頃刻之間將該店一切物件盡數席捲而空按近來每屆年終卽有倒帳之事亦以見巿面之尚無生色也 
[龍山雪景]  
　　出安慶城迤邐行二重許奇峯染黛高插半天是爲二龍山形家曰此郡中屏障也月之十二日陰濃似墨奇冷砭肌方以小紅泥爐煨榾柮呼家人團坐解寒客有邀往觀雪景者從之至北郭登雉堞望之則大龍山巳一白無垠不分高下欲覓龍眠山人作畫之處　漫山玉屑中惟有麏　之跡而已乃相與躡屐而歸步歐九聚星堂禁體韻爲之作喜雪吟 
[節凛氷霜]  
　　王者制理必順人情故如割股療親及過門守節等事例不旌奬然苟有一二人能毅然爲之出于至性至情而不以釣譽沽名爲念則亦足以風勵薄俗矣聞有奉新縣甘氏女者係某太史之女公子也素出名門幼嫻姆訓四德兼備萬卷曾搜彷彿薛靈芸之譽擅神鍼謝道韞之才工咏絮曾許字德化縣文童李法象李亦望族也方謂快婿乘龍結樆之期未遠不料命宮磨蝎好　之句難賡盖李於去年倐患寒疾不數日遽長逝矣甘女間訃擗踊悲號誓不欲生父母再三婉勸女乃毁粧斷髮力請過門守節或阻之曰過門守節非禮也以子青年淑德卽另擇金夫亦不違從一之義何自苦如此女卒不聽甘姓不得已乃告知李家一面盛備粧奩於上月底用全副儀仗以綵呢大　　女過門抱栗主行合卺禮後卸去吉服換着麻衣其姑出相抱而哭女亦涕不能仰是時觀者如堵無不代爲揮涙由是其姑不以媳視之而直視如所生者女事姑極盡孝道戚里皆買之將擇族人子而立嗣焉以縉紳家而得此淑女雖出自天性然非國家教化涵濡安能化及哉誌之以待採風者　　　隄工未竣 
　　湖北黄廣宿化等屬湖鄉百十年來困於水患去歲經前黄梅縣鍾子善明府禀請堵築宿松之涇江口俾内湖之水由華陽鎭出入不致灌入湖鄉明府復捐廉倡募在涇江口以下築成長隄四十餘里以遏水勢今年湖鄉得以一概豐收明府之力世論者謂此隄須築至華陽鎭或至鵝頸灣庶可永免水患適鍾明府去任深以未竣大工爲憾明府又慮黄梅一帶江堤低弱若逢大水之年江水漲盛深恐隄岸不能鞏固故于交卸之前通禀各大憲請俟地方秋收後派夫加高培厚可見明府思之深而慮運遠也想後來者以明府之心爲心當守成法而擴充之以爲蒼生造福也 
　　　爲善不易 
　　近來死於非命者無如鴉片烟之便且捷以其求之巿廛者太易竊之滕槖者至微也金陵自徐君聞韶以藥水救解三月以來活人以百數而緩不及事與中毒已深者僅十之一惜金陵地面太廣人烟非常稠密南北交馳者祗一徐君頗有顧此失彼之勢况僻卷小民域於聞見失於趨迎鞭長莫及何可勝道近有人擬令售土售膏之烟鋪遇婦女小孩以百文或數十文來挑烟切土者必加盤詰如有疑竇儘可令其邀男子或街隣戚友同來方可照賣内中設有蹊徑旣令旁人覻破其家亦易於防閑是未始非杜漸防微之一道也或曰是當請之有司俾有地方之責者寓雷霆於雨露之中庶巿者居者咸知曉諭而善意流露無窮矣 
 
 

Page 3

 
 
[鎭江盜案]  
　　近來遊兵散勇到處淹留往往勾結匪人打家劫舍而各處盜案遂日見其多近日傳聞鎭江落鄉之石王廟地方某姓家被盜黨十餘人明火持械撞門行刼所失財物值錢數十千且聞事主被盜格傷次日入城報案邑尊隨帶刑書差仵前往勘騐當卽飭捕嚴緝矣又金山玉帶橋之朝陽洞築有精室近臨江瀨遠挹山光頗可滌除塵俗近有候補知縣某君暫寓其中日前有賊艤舟江濱撬門而入胠篋探囊如携如取旋將某君隨帶之藏香匣出空而以所竊之洋數百元納入匣中而逸某君於次日赴縣禀報聞亦密派幹捕四處訪緝矣 
[閩省近信]  
　　藩轅牌示照得武平縣永平寨巡撫章貽圭調補彰化縣貓霧巡檢已奉部覆准應卽飭赴新任署建甯縣金玉堂卸事者長樂縣黄蘭卸事○近日匪徒甚多每于更深夜靜時在僻巷小街竟敢糾集多人扼人咽喉强携財物似此目無法紀甸以安行旅而保閭閻有司聞知定必設法拿辦也 
[滬濱閒話]  
　　前日有不知姓名人携一字條上蓋一大染坊圖記至裕盛和綢莊冒取紅縐紗一疋莊夥見其人言詞閃爍察得僞爲因之勒住盤問其人懼捨命奔逃不知去向○前晚老北門外河沿某舊貨店夥吞烟斃命聞之旁人云事因店主婦誣其竊洋三元自念不甘以清白之體受此惡名忿氣難平以致自盡其嫂僑居城内得信後奔至店中理論經人解勸幾至舌敝唇焦而其嫂終不首肯昨午尚未棺殮不知以後如何耳 
[儲憲拜客]  
　　江蘇督粮道成月坪觀察蒞滬情形業經登報昨晨觀察由江蘇海運局排導入城赴道署及松滬捐厘局龍門書院等處拜客旋卽回轅 
[封篆停公]  
　　今日爲封印吉期英廨讞負蔡二源太守飭差知照捕房停解一日公事 
[販參涉訟]  
　　陳永　挈子新甫訴稱兒子在高麗與應子木合販人參本年十月託應携參八十七斤至滬及售出五十四斤祗剩八斤數目不符遂邀應至勝春園核算應恃强不服澌毁我衣因之　捕茶博土胡子洪稱小的眼見彼等口角之餘應攘臂擠陳陳年老力衰仆諸　上將窗撞破應稱此種參帶回後已一月餘矣初時潮濕現已烘乾斤兩自應短少况曾送某局委員二斤又被某索去六斤又有出店人私取一斤後至烟臺因乏盤費又售去二斤得洋十五元翁太守謂參由爾管旣經短少應向爾問爾竟突然毆擊有是理乎遂着應交保出外將參開帳理明再訊兇毆之事并諭陳查明上海參秤與高麗輕重若何禀候核奪十月寄回之原信亦須于提訊時檢呈陳唯唯允從旋將信函呈案 
[發落各犯]  
　　昨晨翁太守臨捕房以時將歲暮各犯挺押無保希圖倖釋因着一併提案訊究戴阿仲陳錫華徐炳齋三人俱稱明日有人來保李　友掌頰二十下陳阿發掌頰四十下丁阿三王金桂各掌頰二十下依舊還押王可漁朱桂榮一案由朱妻王氏繳洋二十元聲　周邵氏控追之洋一百元朱實分用二十元叩請詰王便知分曉王稱小的實用八十元伊旣措繳二十元不忍再累太守着將朱釋出并諭王作函請人具保其洋年内先還一半餘俟正月還清 
[工頭不法]  
　　前紀盧　安等扭控小工頭陳宜府卽陳維釜侵吞工資向索逞兇一案當經莫邑尊訊押比追前日公義局董韋永興等聯名控稱陳向爲盧姓之夥由盧派在怡和碼頭專司輪船起落貨物及給發工資陸續侵蝕工洋一千二百元之譜衆工向之追索陳胆敢率黨逞兇董等恐釀禍端當將陳辭歇念其久在碼頭工作公議月給乾俸四十元詎陳貪多無　尚欲　奪工頭時至碼頭吵閙董等恐有意外之禍向陳理勸豈知更觸其怒拔刀相向衆皆不服是以扭案訊供管押後陳又唆使伊叔糾黨數十人擁至各原告家肆意滋擾各原告已投案喊　因特環請追繳被吞洋元並請飭差驅逐莫邑尊着靜候核示 
[兼理局務]  
　　洋藥捐局委員裴浩亭大令捧檄來申所有無錫錢漕尚未交代因于前日請假前往料理所有局務移請縣中帮審 
委員王雁臣司馬兼理 
[英界公堂瑣案]  
　　華捕禀稱昨見朱長江負板箱一口至翁阿二烟舘中東探西望形狀慌張阻住啓視内係紫銅詰其來源支吾莫答因卽帶至捕房隨有昇昌鐵行高學文前來認贓今特送案高稱朱係已停行夥被竊紫銅三十七條未經控訴如今又竊一箱請爲究辦朱供無錫人别無他語惟乞施恩翁供朱係吸烟主顧昨負箱來並不知其竊得太守判朱管押一月翁押候察釋贓交失主領去○張東來訴稱有友押在捕房欲往探望倩倪來順指引倪妻無端爭閙倪亦不問情由肆行兇擊　致頭面俱被擊傷適逢巡捕到來因之拘案倪供前日張至小的家中　子問伊何事則支吾不能答揮之使去張竟恃蠻正爭執間小的返家妻子訴知前情向張詰訊不敢行兇蔡太守騐得張受傷甚輕判倪管押兩天以爲好勇鬥狠者誡○陳阿雲訴稱小的傭於某客棧有客失履一雙並不索賠忽有楊和尚者藉此向小的拆梢聲言若不賠洋一元斷難了結詢之該客並不識楊因此報捕拘案楊供小的在城内友人家是晚因事在伊寓内暫宿一宵友忽失鞋因託小的索賠並非訛詐蔡太守謂旣有人託爾索賠爾今交捕送案其人何以不投案剖陳顯見藉端訛詐判責二百板以儆○銀爐夥謝金奎訴稱同事柴阿芳竊取東家水烟袋中途由捕阻獲東家知之囑小的投案領贓柴俯首求恩蔡太守判管押十四天贓交謝領○莊見初訴稱有房屋半間轉租與陳雲昌欠錢六百向索無付反被兇毆幸逢巡捕到來拘案請訊陳供所欠租項約緩數天不敢行兇實遭誣控蔡太守判陳管押七天租錢着卽照付○包探戴金寳禀稱積竊陳金　屢次送懲遞回原籍今又潜行　滬昨得路遇搜獲賊具爲又送案請懲捕頭稱　疉次犯竊旣已遞籍不應又帶賊具而來請重辦以儆陳供疉經犯竊受懲以後不敢再犯倘能曲宥俾得將舊染湔除則世世生生銜環圖報矣蔡太守謂幾有妙手空穴兒能痛悔前非不作下車之馮婦者似此花言巧語顯見刁猾不堪遂判令發巡捕房管押三月以示儆懲期滿解候察奪賊具銷毁 
[法界捕房瑣案]  
　　昨晨八仙橋巡捕房解崇明人某甲至大巡捕房據云甲誘匿薙髮店學徒由其同鄉人告發備捕頭着押候今日解訊○前日登豐土棧主某甲遞禀公堂以乙丙等人欠銀三百兩屢索不還請爲追繳并聲明倘若路遇求准扭交翁太守允之至前晚甲將乙丙扭入小東門外捕房昨晨轉解大巡捕房年關伊邇錢債事繁案牘如山大半爲孔方兄所累乙丙特其一端耳 
[請領屍棺]  
　　兹於本月初十日由日本神户運滬屍棺數具内有江蘇川沙廳人奚如州一柩派發本堂寄頓當　妥置如有親屬來堂認領再於九年十二月奉會審憲發到日本神户運回屍柩三具一係魏阿記無錫南門外魏港人一係徐東陞松江府華亭人除許百喜一棺業已領去外其餘兩柩已閱三載迄未認領然久停不葬甚非所以妥旅魂也合再附催如有親屬亦望領回爲禱同仁輔元堂具 
[正悮]  
　　本月初二初五等日登有令賠物價及家丁送縣兩則兹悉實非曾侯行轅中事合亟正悮 
[金縷曲贈吳翠娥校書詩意未盡申之以詞卽請務裏看花客正拍]  
　　　花國薰銅臭笑無數妖桃俗李不堪消受艶福已知無我分懶賦旗亭楊柳驀青島自來挑逗小玉搴簾鸚鵡喚向吳姬一見芳衷剖情脉脉拈紅豆個中消息難參透早暗裏紫霞紋裊雙烟結就刻燭攤箋多鄭重索句頻勞香口况研墨親煩纎手不以寒酸加冷落問憐才似此誰能彀空涙涴青衫袖[  太癡生高侣琴醉草]  
 
 

Page 4

 
 
雲逵聞余將有遠行投詩餽贐復恐首途怱促後會難期於是命舟渡江置酒話别及告以行期已展始轉悲爲喜翌日返棹因疉前韻送 
[之卽以言志録請夢畹削正]  
　　典盡琴書不諱窮一身常在百憂中危樓雨急燈光施破壁塵昏劍氣雄滋味已知成腐鼠行藏只自羡冥鴻九方皋下重廻顧骨相誰憐冀北空○獨登章武古城臺駭浪驚濤奪命回欲向炎荒爭閱歷曾於得失幾遲徊絶無故物隨行篋賴有良朋餞别杯饒說前程九萬里驪駒在望總堪哀[  太癡生稿於身世玉琴]  
[偕畢玉洲舒芷厚游徐氏園登稼雲樓觀雅集圖放歌]  
　　西風凛冽天蕭颯滕六乘時欲試雪故人邀游城北隅彳亍荒寒鍊詩骨行行漸遠芒屨隨得得忘疲葛巾折舉身跳出廛巿中信步忽來園林側亟持孤杖叩柴扉童子啓關如舊識逕從竹下作清談閒向梅邊　消息半村半郭頗得宜一邱一壑皆奇絶忽逢佳客同躋攀分付幽情自收拾相呼快登稼雲樓足踏懸梯十餘級豁然便覺眼界殊四顧迷漫天　　夕陽冉冉鴉爭飛遠樹騷騷葉盡脫景物凄凉歲欲闌窮愁旅况何能說平時落拓黄公壚身世憀從酒中活艱危凍餓俱可忘一任年華去悠忽今朝偶共諸君游貴賤相形冷暖别貂裘茸帽兩翩翩獨我鶉衣垂百結莫是文章太數奇因令塵土長埋没對此茫茫百感生悲從中來不可遏掩涙重看壁上題烟光墨彩紛盤鬱名臣雅集話當年畫裏鬚眉競英發南皮先生望最隆圖中首座爲張子青協揆其餘亦是　中傑廻思寄跡蓬蒿間毋乃庸流俱髣髴一旦功名薄海傳或襄袞冕或持節偶留爪印誌因緣彌對容儀仰前烈吾儕抱負本非常同游不數王楊列斯時聊且隨漂流他日會須自振拔况我平生最不奇命宮久矣遭磨蝎安知否極泰復來天許大伸報大屈舊跡重尋韵事添奕奕丰　托毫末並坐相看意氣豪更寫新詩與點綴吁嗟乎人生此願不可無畢竟豐干苦饒舌窮通有定難自期胡不委心聊養拙登臨嘆慕何所終千古英雄多晚達野色昏沈烟靄低不如歸臥布衾鐵[  太癡生俶稿]  
[蔡子茀先生以郝疏山經見贈賦此鳴謝]  
　　蔡澤當時笑張祿而今夫子值狂生花城問訊兼生熟酒國論交半濁清　戰輸君小垂手甲籖貽我大荒經因兹棖觸遐方怨一樣彈棊局不平[  曾廣鈞重伯稿]  
[岐阜客次柳城居士以東京依田學海翁雙碧樓圖乞題次魯岳詩僧韵郵請霧裏看花客郢政]  
　　幽棲喜有板橋通問字人夾趨下風一枕羲皇城郭外千秋著述酒杯中花晨月夕移吟屐紅粉青山伴寓公笑我追蹤太無賴怱怱草草作雕虫雙碧樓爲翁岐阜避暑之所○又次瑞香女史寄懷詩韵再題雙碧樓圖後瑞香學海翁艶姬也清娱隨喜賦清游雙燕巢痕到處留五六月間來避暑兩三更後尚臨流目窮養老千尋瀑養老泉爲岐阜名勝身倚元龍百尺樓轉笑馬遷忙不了又修眉史度春秋○次藤波千溪述懷韻書生戎馬昔年曾歷　崎嶇白髮增漫撫焦桐彈古調偶翻貝葉悟心燈槎探弱水三千丈杖策蓬萊最上層放鶴軒軒作霞舉不愁人世有飛　○飛州彩霞樓客邸　夕故國來朝值臘八此邦明日逢年初家家葦索懸門首柳酒辛盤餞歲除光陰蛇壑歎頻仍幾度言歸尚未曾應被家姬復相笑老來何似脫韝鷹孤山冷蕋林家婦蓬島寒姿萼緑華羅列膽瓶眞艶絶妃青儷白鬥横斜十二金屏敞綺筵兩班菊部奏三絃燕鶯小隊飛鸞舞要乞髯蘇守歲萹征途日日逐奔輪衣上猶留鳥道塵誰信萬山深雪裏醉圍紅袖寫宜春盡道老夫年齒加忽然都帶滿頭花一　上壽爭相賀不覺銜杯感　華[  三神山行者破山老頑甫稿]  
[曬睡軒主將歸崇川卽席口占一律送之録持夢畹一粲]  
　　君亦江湖奔走人勞勞終歲困吟身情同萍絮飄零感交喜芝　氣味親風雨一燈談客况雲山千里記征塵明朝兩地愁分手且盡今宵酒數巡[  西湖花隱]  
[送楊次山旋里]  
　　送君一棹泛烟波我尚勾留喚奈何好夢定知歸卽穩君署旅館爲夢杭州室新詩頻檢客中多萱榮堂北添歡色柳折江南憶踏歌未識明年來海上可能依舊共吟窩[  秋丞保溶鈞拜草]  
[臘八後六日乘月訪玉梅花館主出示冬夜卽事五律索和次韻口占以博櫻粲録請夢畹政之]  
　　明月梅花下嚴寒幾許添烟輕香裊篆風急漏沈籖細語烹佳茗低吟傍畵簾圍爐忘夜永鏡墮彩層簷[  惜紅生]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内協賑公所經收賑捐十二月中旬清單]  
　　十三日江　常熟老吳巿鎭馬永和號馬秉之先生募張斌儀李　氏二户各五角馬友仁四百文　　谷　　人二户各一元味　室五角馬成章王　聲黄希文愧無力　萬　恊隆王舜儀　恩堂無名氏九户各二百文謝佩　王繼之洪松如方少江馬杏　王惠　王子　　　青免愧氏九户各一百文實收洋六元錢五百廿文溧陽日生德號募謙吉堂紫徽書　學　堂三户各五百文三微室五百七十文日生德錫洋二元實收英洋二元銅洋二元　河　　掣運局徐沁皋先生　有心無力四元補過子三元連南記無名氏二户各二元吳章氏求病還願一元○無名氏五元○十四日江　浙江省台州金茂和號助銅洋一元又　　　堂　銅洋一元金義記銅洋一元清江浦謙益堂助一元又募薰駱氏二元蕭孫氏一元○存心堂董求病速　二元○二天共收英洋三十一元銅洋五元錢五百廿文 
[上海四馬路文報局内協賑公所經收賑捐十二月中旬清單]  
　　十五日急單杭城厘捐總局憲盛超人方伯交到海門厘局募海門局張籌捐六十元張符氏八元　潤記錦記本記三　各二元無名氏和生行公成行王漢記玉品行裕豐久大詹嘵山八户各一元徐壽卿四元金順發徐蔭德堂二户各六元分壽八元森記十元琦香室儲　子同心士三户各四元　過氏二元共捐洋一百三十元又交到　嶺厘局委員秦捐洋二十元又募靜止軒聯元二户各二元馬天然十三元參客五元修德堂順仲　　　笙泰序　　承　德豐趙泰昌祝輔臣葛客九户各一元馬青雲徐彭年張玉麟　步臯王志楠蔡薌艇裘少良七户各五角　茂山王琫泉二户各二角五分共捐洋五十五元又交來若裏　局　郭阿格咸亨丁茂順金泰源河頭卡潇湘漁者六户各二元石塘卡陳清水郭啓忠陳阿三許克成王萬發郭裁來蔣歗春叚柳堂劉德潛江仁和張泰源等雲子蒸湘寄　　少農十五户各一元鄭大妹三益二户各一元五角　少湖五角　　局四元陳恆順一元五角共捐洋三十六元又交到江夏厘局委員胡炳章助洋十元又經募王齊風四元張玉清林　　三户各一元共捐洋十六元又交到西塾厘局慕賴際堯先生十元又交到秀水縣正堂朱明府捐洋二十元又經募大和典寳順典大昌典鼎源典泰來典五户各六元錢　六莊十二元乾昌典四元六萬　洽源醫園三畏堂徐恆潤園高恆源等本仁堂六户各二元陞禄聖源鐲記二户各一元共捐洋八十元又交到於潛縣正堂石明府經慕　玉堂五元　　堂三元聚魁堂西園堂本立堂三户各一元劉大有鄭永年劉海仙高振洪程應奎駱大興恆泰號七户各四百高　桐五百文茹平章蘇上達高壽僧　泰　齋爾成　　　　　　魏普齋高景奎希聖齋王六合劉茂堂寧科名葛玉峰鄭六沅十五户各三百文邵登堂宋季成宋有才宋知齋宋五河高秀岩齊成裕義昌仁義昌信　　天生堂永洪順吳永豐　隆裕齊　模茹由庚茹秋苓郭孔林王忠甫趙肖記劉桐生鄭秋元展琢玉張　齋念五户各二百文任永興同泰孫同仁齊儒修趙文遠杜慶濤六户各一百文高聚源永泰和二户各五角共捐洋二十五元又交到牙厘爲募王盧氐求保夫病速痊十元○以上統共寳收英洋三百六十二元○急單嘉興電局交來京兆宋氏求嚴慈　康六元○滬報舘交來　薪社蕪夢菴先生書潤一元八角錢五十二文陶　氏求病速愈一元○本日共收英洋三百七十元小洋八角錢五十二文 
[上海四馬路文報局内恊賑公所經收賑捐十二月中旬清單]  
　　十六日江　南　縣謝輔廷先生募金粟山人頤性廬主人恩濟軒主人小山居士東山石　五户各一元隱名氏有名氏　梅主人留青山舘碧雲　　記爭射齋退　山人深　主人無名氏李鳴圃無名氏經和堂胡十二户各五角○徐星翁交來無名氏一元○十七日天順　　交來雲南布政使司史大人經募賑字册滇藩署餘慶堂銀二十兩滇守府署畏微齋銀十二兩慎粮署恪勤堂八兩袁榖蔭堂五兩王　吾龍文鄭　蘭昆陽舟馬　　吳　　六户各四兩湯卞方湯卾仙徐培　謝光　王培心　滋濬詹漢源張　李昌運詹漢源許祖瑞　繼舜張克敏十三户各二兩藍榮疇三兩仁恕堂李日新　運光韓連陛趙令　江　　查有　蔡以楷榮陽顔氏榮陽云記陸華記　培記十二户各一兩又同字圖册滇　署餘慶堂銀十二兩巴瑜培德堂十兩滇守府署畏微齋八兩王錢吾四兩　榮　三兩　　　詹　源湯汝蘇詹漢源四户各二兩榮陽顔氏　運光韓聯陞李日新四户各一兩以上共捐雲平銀一百五十九兩申規元一百六十七兩九錢○　　吳淞　　號　　昌庄銅洋兩元恊覽行　興棧二户各一元億興　朱成太沛郡三户各五角河南郡四角百忍堂豐泰不書名無名氏四户各三角義泰四角延陵氏濟陽氏沛郡三户各五百文　陽氏三百文　西氏頴川郡頴川氏懷德堂安定氏頴川氏六户各二百文上黨郡二角無名氏六十文以上實收英洋八元銅洋兩元小洋七角○江册嘉郡三店鎭卞吳經募同德典一元歲泰興邊少樵房阜生俞泰隆謝立生邢厚庄費錦林徐德泰邱永和九户各五角日鼎隆號七角五分莫雲山二角五分實收英洋六元洋五百十三文洙涇大成典一元○金陵祝善隆庄募耳鳴子二元　屈窟主人一元免力子一元錢四百八十文電報總局收支所交來建甯電報局總辦袁衣谷翁爲其太夫人壽筵移賑洋二十元○二天共收規元一百六十七兩九錢英洋五十一元銅洋二元小洋二角錢一千五百另八文 
[上海北巿絲業會舘核奬籌賑公所施少欽經收山東順直賑捐十一月十八九二十廿一二日第一千二百零一二三四五次清單]  
　　　敬亭濟美學純奉　　以七　壽筵　移助求保延年益壽由同和仁行來洋三十元孫門柯氏四元志祥氏求早得貴子由乍浦源隆行寄全盛局來四元朱敦記由無錫通裕局來二元印東涵銅洋五元○不忍坐視子洋五元隴西女求親康　二元不留名梅求産後諸病速愈一元三户由高　生合來洋八元以上十八日○布業餞大善士九八規銀一百兩山東黄縣保素堂丁大善士　　直隷由戚秀堂交來九八規銀一百兩凌春　由許小菴來洋八十元奉新縣署泉唐汪佩瑚風驚復安完愿移助由江西全泰盛局來四十元楊　苹爲先父禮　節省　移助由朱少梅來二十元吳興巽氏十元悔過氏求親疾愈十元隱名氏指捐山東直隷由左慶先兄來十元永慶子完願由杭州永和局來五元樹滋堂孫棉衣欵三元師善堂陸二元朱　名求保母恙早愈二元平湖張補過求内子目疾永不復發由全盛局來一元○甬復生洋一百元由豐泰庄交來洋二百元以上十九日○寄安居士足平銀二十兩合九八　　二十兩零七錢二分五厘由南潯寄託天保棧來古疁情話廬主人求母病卽愈由長興縣　世守青氈子寄全盛局來洋五十元陳鳴風求病速愈由永豐新寄致大局來十元百恐堂張因求病速愈五元潘氏節省席費三元無名氏求母病速愈捐直隷二元龐小亭求肝氣病速　二元無名氏爲子祈保佑去邪反正二元暗香樓主燒香資　助由南　　順　來一元　　　隱銅洋七十二元仁義居士由周浦寳順局來銅洋六元洪本榕銅洋一元以上二十日○許靜得由協康庄來九八規銀二百十六兩一錢裘　輝求病卽愈九八規銀十兩不書名人由常州全盛局來三百元冀瘳子由大團　生局來洋一百元梁商氏因病助賑祈保速痊二十元江灣嚴朱氏求母李氏病速愈二元周門孫氏求産後平安二元陛文源一元又捐直隷一元不留名由杭州永利局來毛英洋廿五元銅洋二元○不留名洋四元張希孟二元陳　甫陳寳樹不留名三户各一元尹正庭喻嘵東聶　銘杜實材　子　　式庭黄雲亭樹德堂成仁壽堂趙彭玉林徐錦雲十一户各五角共十六户由周堯緒託謝德輝來洋十四元五角○貴善士洋一百六十二元貴善士洋一百元三户由丁經　交來以上二十日○李祖福漕平銀五十兩由安省毫州署寄託協源　來九八規銀五十三兩七錢七分八厘無名氏大善士洋五百元莊俊　將曾孫　餅　移作棉衣捐由姚江全盛局來十二元凌姓求毋病速愈十元李玉如求保父康健十元翔氏保平安十元方蘭生由羅店全盛局來五元吳興不留各聞災困苦向友借洋移助由杭州正和局來四元有心綿力人節省零用四個月如數移助直隷由蘇州鴻源局來四元粤東鄭隱名人由漢口公估局代交來洋二元吳善士求病愈助直隷由滸關元昌典寄蘇州協源局來二元無名氏由常熟寳順局來一元○錢泰祥募錢子載錢五百文錢少和錢四百文朱植鄉二百文錢知仁黄子厚黄蘭生黄藎臣黄崑生黄岂生黄崧生七户各一百文共十户計錢一千八百文由無錫通裕局來洋一元錢六百五十文以上二十二日 
[上海三馬路與昌恊賑公所陳竹坪經募山東直隷賑捐兼勸棉衣補十一月廿第四百九十五次清單]  
　　紹興府正堂霍交來會稽縣正堂經　孫樊敬堂仲楚五氏不具名不列名　其彩余兆明無名氏陸全各一百文胡銜元一千六百文朱人和一百五十文胡錢氏杜氏小雲交氏守坊守江　川馮金福王　清局春朝趙元錫各一百文　守採錢氏謝永和陳小　連上相各五十李四安四百李沈氏玉瑞漢始如成虚茂三任張氏各二百倪仁初一百五十趙李羅氏倪氏楊氏蔣氏符氏梁氏何萬隆陳德清榮君萬利沈俞氏各一百文李任氏五十徐龔氏五百文趙七百五十無名氏五百俞松林謝廣運吳坤山各二百五十陳清綸婁少楚各一百五十趙桂龔一千陳森清俞大毛文佳萬茂丁增榮史善成鼎茂號恆號積福菴金守眞陶載揚孟洪齋徐兩時廷春趙逸三姚春榮季后生杜甡茂汪克雙夏奎橋各一百貞號宣夏聲各三百金淦氏二百文徐秋水鼎號杜張氏　三友金小姑任氏周志生許乃常各一百胡奎寳周老志恆泰葛陳氏潘晨卿無名淦號趙陳氏單氏長興朱厚生陳錫周錫元竹洲種義南勳周裏周然金阿朝立身阿瑞守身長春余至堂湯芝清謝陞庭馬庭寳各五百任殿臣胡京彪　十成林各二百胡尚法尚　任德昌唐開記徐洪泰錦云五九人包立人洞山人任復桂唐福高吳樹慶各一百文聞得全任文裕徐五氏仁榮有增瑞處炳南清連　桂　法志　天　朱言清了老有德盛唐文春王英豪各五十文錢水庭一千文趙萼棠二千嘉言堂五百文趙玉寳煜然風輝連城各二百五十文趙福昌子鶴金氏錦堂各二百趙日珠錦才兆奎子泉新福又青各一百求太平一元賈小榖一千經大章五百國和氏三百益清堂九百五十王槐庭徐開運各五百馬　　吕壽凱張煥彩各二百五十吕成林龔春成吕　坤各一百趙錢氏四百五十羅升近仁堂濟人堂存誠堂積善堂愛惜堂各一百俞沛然石氏紹蘭紹芳錫刊交氏謝氏王氏榮萬先生得興又星德記人和和記仁記生記仁記興記孝記先記吳氏丁萬先生丁茂丁承丁順丁氏生記先生大元堂恆號徐榮生記徐茂老太八記茂元恆元八先生號才鳳和記萬生沈馮先生大元茂鳳延茂裕范恆裕茂同同和揚龍仁興各五十周貞房一千三百文周葛氏五百徐正敖房四百文周羅氏王氏錫淇房經梅房各二百文張迷詩羅坤元各五百張茂生章士貴各三百邵竹香謝子卿無名氏名二百龔仁際洋一元二茂道工永昌各一千工新新老各五百龔裁章四百陳氏三百周菊人一千五百吳陶屯五百曾昌厲邦逢姚順天源茂各五百文婁吕氏二百五元文馬氏二百經一章杏村黄千記　房陳指紅單丹樨朱　亭賢齋各一　單丹陛丹楹章姓來盛阿塘各五十吳陶氏六百陳金泉金榮望霖曹壽各二堂百陳劉氏竺五氏各一百婁元良唐永陞　三泰來各二百陸鳴孺陳子相各一百五十久康龔靜房兆元何統記孫萬盛各一百施天運小四周阿泉者振陳又　長生記生梅水記婁吕氏袁天申天錫天記綸褒堂敦三堂陶氏俞葉魁萬氏經心錢敬壽永裕堂心三　吉甫協康各五十五章達卿柴振堂各五十章衛甫三百范玉　二百宋　昌成漢敬三　鄭　三張五樓各一百謝德興加誥加田垚義昌義號昌記乾昌號來乾鳳乾號張和聚和秀卿文漢文俊成爺慶卽照金楊金丰金慶金高金二金堯金祥金汗金鳳金照金金江梅金朝金生金炭氏金孫氏金朱氏高氏　氏厲氏傅　玉氏張氏漁氏俞氏高氏遠記張氏光記伯安盧恊源寳鼎朱氏照朱氏王氏恊大化源記鄭氏啓各五十文未此稿完 
 
 
 

Page 10

 
 
[接録中國創設海軍議] [  浙江甯紹台道薛取録格致書院丙戌夏季課藝超等第一名吳昌綬]  
　　一曰備具海軍之要船堅砲利而已竭十餘年之心力縻數千萬之帑項舊製不善重之以新法自造不足加之以外購處今日而猶復汲汲焉識增議改其故何也舊製者姑不具論卽就新法言之外購者動受其愚自造者仍因夫陋殫心竭慮終無所成爲今之計當以增拓大廠認眞督造可期工實費省爲妥切無弊之計查閩省船政統以大臣局面最廣江蘇廣東均有機器局近來講求工作所製不少前署楚督　公寳第曾請於江西鄱陽湖口設立機器局因長江自武漢以下兩岸港口險地水深無逾此處其說似在可行竊惟機廠之設厥有數要一地勢寛廣二鞏固三轉運近使有此三要方爲妥善刻下經費支絀另闢爲難莫若就舊局擴充較易爲力其欽派大臣督辦船政亦屬於海軍衙門以一事權用之最急者莫如兵船從前所製多係半兵半商舊式近年改造鐵脅快船方之外洋鐵甲仍分優劣船中槍砲皆屬購配亦有多寡利鈍之殊現在新式兵船不過十餘艘旣須大治水師卽此萬難敷用然工遲費鉅一時不克猝成應參購外洋以資急用德國仗爾鑑廠新製水帶鐵甲制度較省其價已逾百萬各種水雷以魚雷　上兼船礮雷三者之用最爲猛烈有浮沈撞伏伺射各製其艇較小易於配製德國所創裹以鐵中并安大礮可攻鐵艦且可禦哈乞開思連珠礮每艘約需九萬兩粤省皆議購辦此華廠所未能卽造急須訂購者也泰西礮廠甚多英之阿姆斯脫郎法華土德之克虜伯葛魯孫力拂諸廠皆屬穩固可用其式有船礮臺礮行營礮之異砲身筒篐有鋼鐵之分礮位口徑有六生特至八生特之判滬廠購有製十八墩礮之機器用阿姆斯脫郎之内外鐵用克虜伯之來福線後開門諸法倘果克成已堪適用槍亦以後膛爲上單響者如德國力拂廠之毛瑟擊靶雖遜於馬梯尼三十步機托堅樸過之近亦有八孑連響之式連響則美國林明登廠之五響黎意遠於毛瑟十步近於六響哈乞開思十步槍勢穩定則過之要在彈碼畫一以免手法參差以上槍礮二項製作較易應令各廠分造礮臺與船相輔乃克有濟考之西式有尖圓蓋露之殊或作聯堡子堡或建大壘以當陸路之衝或蓋浮臺以守水路之險或用鐵或用石或用英土泥其制不一英國地藏礮亦爲靈捷中國瀕海砂磧鬆軟易於傾頽允須堅實應就各處酌量修補以鞏海疆洋師洋弁德爲最宜美丹亦可此外人皆夸詐不馴未可假手其工之優劣費之贏絀全在經辦之人必選泒廉員始免影戤侵漁火車鐵路一事尤宜急爲創辦此事收效甚多未易枚舉或以水陸舟車因此將廢恐激事端然輪船搭運貨物垂二十年商情並無窒碍輪船尚係涉險之舉海道有阻輙難順行火車旣興不特漕糧可以迅速運行無須迂道運河致疏引徒縻鉅費卽海軍餉械礦局煤鐵皆可藉此轉輸倘有軍務可以應期徵調穩　妥便莫過於是刻下聞有洋商情願包造如果可靠不妨即以委之未可以清議阻撓遂廢盛舉開平本有鐵路一道以運煤鐵久稱利便現又逐漸加增卽此以推自可知其裨益匪淺矣○一曰籌用海軍之舉所費甚廣目今庫帑支絀非合天下之全力斷難集事凡裁减額餉截留稅釐開辦捐輪各省協解内外臣工深謀至計亦詳且盡矣竊謂此舉非從前軍務可比不在一　之接濟而在隨時之儲備現在以北洋爲之倡各省次第興辦餉源已覺稍紓原有船礮及從前所設廠局悉仍其舊樽節支用外所有添購機械練募工弁一切通盤攤計每年須得五百萬金始敷支用必籌經久之計以免臨時無可指撥泰西諸國所以克致富强者由其商務與國政普重庶可挹彼注兹中國情形原有不同而參酌其法亦有數端可用一則擴商局也外洋皆有公司輪船合衆商之力而以國家總之或由本國或在他國轉運貨物往來貿易卽就來華者而論英法各國月必數船每船完納關稅在二萬金左右成本之厚可知中國出洋貨物絲茶實爲大宗該船販載出洋其出　稅銀亦與進口相埓價值跌漲靡常獲利甚夥是我之利源爲彼操之矣自關辦招商局以來公家輪船逐漸推廣成本積至五百餘萬不爲不鉅　僅在中國各口且貨物多被洋人包攬以是無甚起色該局實爲商務一大關鍵莫若乘時擴充其各口輪船仍照舊章再中外洋訂購堅捷商船二三艘騰挪寛大棧房另築碼頭設立外洋商船帳房併隷招商局裝運絲茶及外洋所需雜貨兼搭客商自往各國貿易以中國土産歸中國自運於公法並無不合洋人不能因奪其利遂生齟龉且海軍旣設原有出洋游歷兵船可資保護價值務在持平使彼無所藉口日本距華尤近亦應一律通行一則開地和也山澤之利王政所重卄人之職掌於周官中國煤鐵各礦甲於五洲惟辦理不得其人開採不得其法因之久無成效宜擇礦地最多地方設局仿船政之例亦請欽派大臣督辦屬於海軍衙門並分委人員　帶外國礦師前往各處察看先求善地次考化分次歸煎　如福　穆源古田安溪廣東惠州清遠江南徐州直隷灣州皆産善鐵兼饒煤堊他省視此尚多如能妥爲開採可供製造之需俾免以銀易鐵　滋折損一則開官號也外洋銀錢華人習用已久猝難更改美國鑄造鷹洋專供中國日本之用其自用銀錢以鷹洋易之祗可作十分之九而重與相同此中無形之耗伊於何底林文忠公曾有仿造之議迄未施行宜就各省産銀之處設局鼓鑄中國銀錢核實使用無得長落不齊再於通商各埠仿外國銀行之例設立官銀號以濟緩急通行銀錢鈔票以收利權銀價旣　　平奸商亦不敢作僞通商以來利權流入外洋以致銀根日緊刻惟杜絶漏巵庶餉源稍充得以切實辦防以禦外係以上諸端僅係大　情形土壤細流高深無補芻蕘之之　藉貢下忱伏新鈞鑒議 
[助賑彚登]  
　　金陵陸宜振堂來函云爲先君在滬時曾有借欵未楚兹欲歸趙已忘姓名今將此欵先由松江協源局寄上英洋三元又錢三百五十四文以助災區敬代前途造福○保甲局憲馮飭差遞來洋十八元又藍摹本縀羔皮馬褂一件售見洋十四元兩共合洋三十二元此係無主失贓移助賑捐囑登報章以供衆覽○本月初九日浙江烏程之南潯鎭大遭回録久大衣莊幸先另移門面得免此炭用特敬助東賑洋四十元以答神祐○知足子陳寓本埠北巿崇德里於初八夕鄰居失慎勢甚急迫因于灶神前許愿求安仰邀神祐幸未延及自助完愿洋十元並代募合境求保平安洋十元以見作善降祥捷於影　也一併彚登謹呈公鑒上海北巿絲業會館籌賑公所施善昌謹誌十二月十八日 
[毗陵醉墨生以鄉感詩索和卽次原韻呈正]  
　　玉人容易老長門一顧偏難到至尊飛燕悲愁空有涙明妃遣嫁竟　村留將顔色　　扇佔斷風情閟小園何日羊車邀幸處珍珠千斛拜君恩[  梁溪瘦鶴詞人拜稿]  
[隨侍江南節署寄懷竹韻主人並柬環甄徽曇諸阮兼貽麗燕]  
　　一灑離亭涙雙輪碾暮烟新愁添此日舊恨減從前茗話君應憶萍蹤我倍憐伯勞與飛燕回首各凄然早是愁中客重經亂後區山川空勝迹第宅總平蕪悼古心成結傷時涙濺珠可憐征戰地萬骨等閒枯謹到文通賦離魂幾度銷狂歌憎别調斷夢逐歸潮烟雨紅樓迥瀟湘碧水遥抒懷空有作吟侣太蕭條平生知已感何止悵停雲竹韻瞻淵雅繭言佩郁芬不才今老我清福早推君錦篋添　製毋遺寄遠聞諸阮天才授岐嶷志不侔僧彌原俊彦法護豈凡流飛絮應希謝椒盤莫羡劉一門機杼妙翹企正夷猶遥夜凄聞角離愁况自今無方能縮地有月倦披林塵俗銷吟興迍　證道心高山流水曲千古一沾襟煦園風景好游目興悠然　語窺珠幌蛙聲噪石船花明三閣艶柳　六橋烟誰是高談者凄凉老阿連衡宇關情切何時歸去來尊開芳徑菊詩訊綺窗梅異地空韶景環天好賦才定知書到日一爲起徘徊[  長沙女史劉曾鑑惠叔氏艸]  
[和寄分緑窗主人江甯戟署]  
　　别意濃於酒秋心淡若烟我歸方雁後君去又花前道遠勞相憶詩成劇可憐自嗔兒女態間坐制潸然吳楚分千里東南各一區當時愛芳艸此日惜蘅蕪贈句逾瓊玖驚才吐艶珠江皋携手處又見蕙蘭枯客去吟情滅愁多壯志消　庭空對月湘水不通潮何日重相晤披雲應未遥青門留餞後衰盡緑楊條回頭談笑樂今日隔仙雲湖上芳蕤歇江南杜若芬令烟啼蜀帝明月弔湘君亦有傳　曲愁來不忍聞吾姊矜高格羞於凡卉侔碧琳能步武青障繼風流母教兼如孟兒家本姓劉同爲失吟侣騁望各夷猶短别休凄惻長江自古今六鱗憑訊遠雙翮未歸林如我垂垂老全灰寸寸心揮毫道平素聊復記題襟隨宦如蓬轉覊棲自昔然屬逢大北電並憶海西船幕府山銜月秦淮水伴烟西窗何日共石鼎句重連久盼平安字朝朝待雁來課完千樹橘頒到一枝　書見故人意詩徵作者才開緘無限喜眞爲起徘徊[  蘄水女史郭誦芬未定草]  
[瘦鶴詞人以惜餘春館題壁詩索和次韻率成]  
　　爲惜餘春心未灰一枝紅豔喜初開比花本是瑶臺種何日移栽海角來夙慧天成貌若仙盈盈况值破瓜年四絃彈到蒼凉處慘緑愁紅劇可憐燕鶯爭逐綺羅塲不數吳謳韻繞梁好倩風流名士筆畫眉窗下試新粧東武惜紅生 
　　　贈意琴室主并引潘月舫孝廉以粤西名士作滬北寓公倚翠偎紅謝太傳之風流宛在吟風弄月蘇長公之佳話猶存久慕盛名難親 
[雅教昨偕玉洲譜弟相訪傾盖交懽卽承招爰贈俾句就正方家卽請賜和]  
　　名士何嫌識面遲詞壇酒社喜相知欣逢萍水承招　快訂苔岑學賦詩舊雨同攀蟾窟桂兼謂魏鐵三孝廉春風好折鳳城枝河陽剩得栽花手載鶴携琴慰後期　陵醉墨生弟　陽　拜稿 
 
