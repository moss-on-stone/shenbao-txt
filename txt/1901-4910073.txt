# 1901 - 118 - 4910073

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○稱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌　　室或申報館帳房可也此佈 
[民權辨]  
　　民何權乎不識不知順帝之則惟是日游於光天化日之中蹈德詠仁沐浴聖化分且不敢越有何權之可伸乎借曰有之則是以處士而横議矣以匹夫而犯上矣旣闇干夫國政卽王法所必誅獨奈何大逆不道之康有爲梁啓超諸人一則曰君民平權再則曰人人有自主之權遂致邪說流行遍於湘粤少年血氣未定一經煽惑爭思逞其詭譎囂然議祖制而鄙王章嗟乎嗟乎我國家二百數十年厚澤深仁培植士類何圖養成此謬戾狂悖驗賊驗狠之徒投畀遠方豺虎當亦不食其肉矣夫彼所謂君民平權及人人有自主之權者蓋托詞於泰西之有議政院也誠亦知泰西議政院之制果何如乎攷泰西有君主之國有民主之國有君與民其主之國所謂君主者如歐之俄羅斯其權皆操之自上不須由議員核定從違此外民主如美利堅如法蘭西如墨西哥如巴西如秘魯如智利君民共主如英吉利如德意志如意大利如奥大利亞如荷蘭如比利時如西班牙凡星羅棋布於歐美二洲中者一切設施例由政府下之上議院上議院下之下議院下議院以爲可則上之上議院上議院亦以爲可然後上之政府抉擇施行在議員雖有核議之權而或行或不行仍由君主或伯理璽天德主宰其有祗一議院無上下之分者規制卽微有不同名分則初無差别試問民果能人人自主乎抑仍聽命於宰制庶民之一人乎然則何以西儒箸書每有君民平權之論曰所謂權者卽順乎理之謂也民欲爲士君不得阻之使不讀書民欲爲商君不得禁之使不服賈民欲爲農爲工君不得格之使不製器約之使不力田理爲衆之所共由卽權爲人之所各具使竟君民一體君不得筦攝其民則民而爲處士之横議君無權以遏之民而效匹夫之犯上君無權以誅之天下烏用任庶官烏用立政府更烏用以一人端拱於上而爲之宰制百爲勢必擾擾紛紛羣起角逐海内盡揭竿斬木而君上反退而聽其所爲不特申國之數千百年來素稱君主者斷斷無此事理卽所謂民主之國君民共主之國亦何能若是之漫無體制棼若亂絲哉且中國卽無民權之說而君亦未嘗刑禁勢格使斯民志不得伸也其在書曰爾有嘉謀嘉猷則入告爾后於内卽下議院上之上議院上議院上之政府然後施行之意也汝則有大疑謀及乃心謀及卿士謀及庶人卽政府下之上議院上議院下之下議院共議從違之意也至於我朝凡有大舉動必令六部九卿會議然後采擇行之近日皇上銳意圖新力求振作詔令各直省將軍督撫擬上條陳凡若此者雖無議院之名而亦隱符義院之義至慮民隱不能上達則紳耆皆得公呈院司道府甚或聯名呈請都察院代奏地方利弊宫吏亦得咨詢紳局使之公議其或革或因尚何必自作聰明譁囂不靖斷斷然曰我有權以伸意見以致經權並昧釀爲亂階哉或曰民旣無權矣然則日本之自由黨民主黨固何自而來哉曰此皆以忠君愛國爲宗旨類由耆臣碩德主持之特意見有不同故門戸亦各别惟俄意諸國之匪類譯其義爲無君黨者則專以謀弑其君爲主然皆悖逆悍戾者爲之人亦何至因欲伸民權而不復存忠君愛國之心轉效法夫悖逆悍戾之事哉於是泚筆而爲民權辨 
[硃筆恭錄]  
　　三月初二日行在内閣發抄戸部具奏擬補郎中等缺蔡源深補雲南司漢郎中徐宗蔭補廣西司漢郎中胡祖謙補貴州司漢郎中晏安瀾補山東司漢主事二月十一日奉硃批依議欽此又奏請簡山東司漢郎中一缺奉硃筆圈出李馨國補授四川司漢郎中一缺奉硃筆圈出傅超衡補授江南司漢員外郎一缺奉硃筆圈出黎大鈞補授貴州司漢員外郎一缺奉硃筆圈出葉題雁補授雲南司漢員外郎一缺奉硃筆圈出陳鏞補授雲南司漢主事一缺奉硃律圈出宋淑信補授廣西司漢主事一缺奉硃筆圈出謙恕補授欽此同日吏部奏轉補翰林院侍讀學士一缺奉硃筆圈出楊佩璋所遺侍講學士一缺奉硃筆圈出朱益藩欽此同日又奏檀璣轉補翰林院侍讀所遺侍講一缺奉硃律圈出許澤新欽此同日又奏補翰林院侍讀一缺奉硃筆圈出吳郁生欽此同日又奏楊捷三轉補翰林院侍讀所遺侍講一缺奉硃律圈出鄭叔忱欽此同日又奏朱益藩轉補左春坊左庶子所遺右春坊右庶子一缺奉硃律圈出檀璣欽此同日又奏補翰林院侍講一缺奉硃筆圈出孟慶榮欽此同日又奏孟慶榮轉補左春坊左贊善所遺右春坊右贊善一缺奉硃筆圈出支恒榮欽此 
[本館接奉電音]  
　　昨日午刻西安行在飛電傳來上諭一道敬謹譯登○三月十六日行在内閣抄奉上諭陸潤庠奏上年七月二十日以後續經在京告假嗣復趨赴行在各員應仍行開缺扣資等語前經降旨上年夏間告假之實缺候補各員銷假後免其停補扣資本係一體加恩豈有七月二十日以後告假及赴行在之員仍停補扣資之理著吏部欽遵前旨無論七月二十日以前以後均一律辦理毋稍誤會欽此 
[俄人戒備]  
　　日本報云頃得滿洲來電知俄羅斯人近在遼東旅順口安置水雷嚴爲戒備誠不知其於意云何也 
 
 

Page 2

 
 
[英涎韓島]  
　　高麗巨文島日人謂之安島十餘年前曾有英兵屯駐旋經中國設法爭回兹者日本報云風聞英人又欲賃用此島曾由使臣入白韓王特不知此說果確否也 
[英國飛災]  
　　日本報云東歴四月二十七日得倫敦來電知英國有一製造藥彈之工廠驀地火烈具舉彈丸爆裂幾如密霰之灑長空以致擊死一十五人另有六十人身負重傷亦慘矣哉 
[法國飛災]  
　　日本報云日前法國駐日使臣得本國電信知西歴四月某日法國有一製藥公司忽然火起焚斃工人八十名負傷者多至一百九十名誠騐人聽聞之事也 
[東瀛大火]  
　　日本報云東歴四月二十五日之夜熊本縣屬菊池郡大津町無端被火直至翌晨始熄計焚燬民舍二百零十六戸焚死二人傷一馬 
[曲狥所請]  
　　昨日本報恭錄本月十五日上諭錫良著開缺另候簡用湖北巡撫著端方補授欽此等因一時見者咸莫測聖意之高深兹接武昌訪事友來函始知朝廷此舉實曲徇外人之請先是錫中丞開府山西辦理教案未能動中機宜致外人　有煩言有是奉旨開缺迨調撫鄂中駐漢口各領事疑其素性固執鮮通深恐日後一切邦交諸多窒碍因聯銜照會湖廣督憲張香濤制軍請電達行在政会另行簡任賢員制軍以爲用舍之權操之自上原非臣下所敢妄于但際此時局艱難睦鄰尤爲要務遂據情電奏請旨遵行至此遂有是命蓋亦朝廷不得已之苦衷也 
[豫撫履新]  
　　西安訪事友人云調補河南巡撫松鶴齡中丞前赴行在覲見旋卽請訓陛辭定於二月二十二日秉節赴豫以便辦理兩宫回鑾一切事宜 
[婺案已結]  
　　安慶訪事友人云去歳北方拳匪作亂各處莠民乘機滋事紛紛與各教堂爲難安徽婺源縣向有天主教堂數處土民悞信匪人唆使聚衆焚燬省憲聞報立卽調勇前往保護一面委員查明堂中被毁各物會同縣主某大令與教士估價賠償月前江南主教姚大司牧詣皖拜會各大憲大憲委洋務局總辦馮鏡人觀察再四磋磨議定婺源所毁教堂及教士米巴二君所失書籍共賠銀二萬兩並緝捕爲首肇事之人嚴加懲辦姚大司牧從之已於二月二十五日在省垣天主堂訂立議據畫押施行矣 
[暫攝烏臺]  
　　杭州訪事友人來函云新任兩浙鹽運使黄幼農都轉來浙禀到原擬本月十二日接篆任事嗣奉浙江無憲余晉珊大中丞札知以臬司世振之廉訪杰病尚未痊續行請假委令暫行署理臬篆俟廉訪銷假然後赴新任供職等因爰擇於本月十二日午刻接受按察使關防 
[警醒愚頑]  
　　鎭江采訪友人云本月十五日郡城地方官接奉兩江督憲兼南洋通商大臣劉峴莊制軍頒發告示因卽張貼通衢其文曰照得瓜洲六七濠地方有紅帮靑帮梟匪痞棍合而爲一劫奪謀殺肆惡多端甚至開堂放票有春寶山堂名色半以販私爲業自上年任春山等招撫後凡在會者收入新勝營甚屬有限而餘黨句結痞棍自成一軍以致附近良民亦被威脅六濠爲該帮總水碼頭時有滋擾情事瓜洲鎭署及各署局近在咫尺豈竟亦無見聞皆由於書役人等多被脅從通同一氣實屬不成事體現經本部堂訪聞有楊長富者曾犯八里鋪搶案又河快張德之子張榮洲坐草辦人南帮劉寳林僞設糧臺收取香錢黄大刀栢隆源王長松謝桂林徐國珍馮三等六名尤爲帮中著名棍徒積惡不勝髮指七濠口人烟稠密划船數百號類被脅誘入夥鎭江十二圩等處並有匪黨匿跡其間如毛老五黄老九爲七濠口水埠總領聲勢頗大亟應嚴拿懲辦以肅法紀現在沿江水陸兵星羅棋布何難悉數剿除本部堂不忍不教而誅致令無知小民慘罹法網除責令新勝虎字等營將該帮著名首惡按名拿辦並分飭道鎭府縣一體查拿外合先出示曉諭爲此示仰諸色人等知悉農工商賈何事不可營生而乃甘爲梟匪棍徒致罹大辟本部堂予以自新無論首惡脅從均准一律改悔免予駢誅果能眞心悔罪務速赴新勝虎字等營出具切結呈送來轅以憑摘釋免拿懲辦如再怙惡不悛則是形同梗頑一經拿獲從重究懲言出法隨毋貽後悔其各凛遵特示 
[蘇省决囚]  
　　蘇州采訪友人云省垣司府縣各獄所禁情實人犯本應俟刑部釘封文到省次第施刑本月初九日元和縣獄中忽有二犯脫械圖逃事後經府縣各官禀請督撫憲批准先行正法迨十六日午前署江蘇盯司朱竹石廉訪接奉督憲劉峴帥電札立卽札飭長元吳三縣主由司府縣各獄提出斬犯一十二各幷某某二女犯會同中軍守備夏守戎帶兵數哨前後簇護綁赴北寺大校塲次第處决其二女犯則一絞一凌遲 
[松試十誌]  
　　松江采訪友人來函云本月十三日闔屬七縣文童二覆時府尊余石蓀太守所命之題係柴也愚兩章前已錄登報牘其取列前二十名者另作不目逃思以一毫題文一篇迨十六日之夜案發計華亭招覆七十四名奉賢招覆五十四名數縣招覆五十名金山招覆四十二名南匯招覆四十名靑浦招覆七十名滋仍將各縣前列二十名及上海全案照錄於左華亭金光耀施開文沈葆章譚翼珪　吳前樞　蔡光照　陳朝綱　繆　桐　朱肇昇　諸國華　宋樹勛　陸龍翔　戴明德　王烈文　張葆華　姜文溥　吳江春　張錫光　顧文洲　徐廷颺　奉　賢　孫鍾秀　屠德馨　莊祖喜　何六潤　葉錫榮　衞朝幹　梅元鼎　戴愼修　宋繼藩　莊禮陶　張曜樞　徐鴻鼎　莊禮馨　阮沿淸　陳　晉　陳　杉　瞿葆光　楊　淇　許紹樑　蔡樹滋　婁　縣　馬寳樹　胡承恩　杜　炎　蔡光輝　程景淵　李芳照　張韞玉　奚葆蕚　方昌壽　方懷瑾　顔其超　姚文鎣　張鴻泰　黄葆琮　戴鴻銓　夏光熊　金瑞法　查曾喜　朱廷撰　張汾瑞　金　山　陳公瑤　劉　鎏　何良弼　張家道　王恩溥　張家珍　黄發祥　倪　鵬　錢潤靑　潘　玉　丁瑞珍　奚桂昌　朱光明　葉秉心　張廷楨　顧永淸　梅舒萼　徐兆霖　兪　鈺　李贊勳　上　海　龔錫圭　嚴　恭　王承旦　朱禮儉　許繼光　蔡景濱　朱光照　劉　濤　唐祖涵　沈　澄　丁應星　趙澄瀾　李顯謩　曹繼曾　陸　鑫　葛尚遠　王銓運　沈日章　韓鴻藻　蔣樹封　葛士熙　楊嘉椿　唐祖滋　韓其燦　曹　浩　周　澂　陳瑞淸　王臨訓　陳德桓　朱文煥　徐文鏞　葛　懷　盛朝爵　金保樂　唐書紳　李維華　曹蔚深　曹　達　張佐宸　徐寳璜　王茂功　瞿　鉞　蘇　海　張景范　劉　淇　姚明德　喬世德　丁光弼　南　匯　徐宗幹　王慶祿　朱　芾　王慶壽　張祖騫　盛世輔　衞俊郊　徐昌福　申家駿　楊鼎盛　金曾治　唐汝福　陳　烈　顧　方　陳大同　徐國耀　趙銘德　王樹棠　王曾杰　金鳴岐　靑　浦　陸綺韶　吳乃文　郭慶熙　壽維祺　張澤濡　沈廷臣　黄宗俊　蔣以魁　張澤霖　李乃沂　顧　皋　王晉韶　沈　鰲　沈時方　沈樹敏　陳繼禹　方仁裕　陳福萃　徐經授　吕長齡 
[古杭火警]  
　　杭州訪事友人云本月初十日午後省城花牌樓朱宅午炊遺火致兆焚如當經鄰人救熄計焚去草屋五間十一日之夜十一點鐘時陡聞警鉦亂鳴探悉螺螄埠吳天成家因煤油燈失愼以致火勢蔓延幸江干各義龍及江防水師營勇丁竭力施救而熄計焚去正廳三間披屋八間吳開過塘行屋中存貨甚多均已付之一炬猶賴四面墻垣高聳不致殁及鄰家 
 
 

Page 3

 
 
[浙省官塲紀事]  
　　杭州訪事友人來函云新任浙江甯紹台道春會東觀察奉浙江巡撫余晉珊大中丞飭赴新任已於本月某日赴轅禀謝擇吉赴甬○慶元縣知縣王大令壽頤經藩憲榮伯衡方伯調省差委遺缺委候補同知陳司馬懋采署理○杭州府經歴缺經藩憲榮方伯委分缺先用府經歴尹叅軍寳元署理蕭山縣河莊司巡檢缺委新海防儘先補用巡檢章少尹程昌請補○提右營三等輕車都尉陳世尉培元騎都尉馮世尉鈺均於上月某日赴省禀請考騐○正任杭嘉湖道調任温處道童觀察現奉上憲飭知卽赴新任遺缺委候補道郭馥生觀察代理觀察旋發紅諭定於本月十二日午刻接篆○署理浙江撫憲余晉珊大中丞到任後患痔不能起坐者已兩月於兹近日病勢漸瘥僚屬中有因公赴院者已可次第接見矣○於灒縣過大令躊因公留滯省垣所遺篆務由藩憲榮方伯札委大挑縣黄子祥大令爲熊代理○代理杭嘉湖道郭馥生觀察接篆後正任童觀察卽於本月十二日由下馬頭登舟赴申江以便乘官輪船赴甌東温處道新任○調統台防各軍前省防統領王副戎安堂現奉浙江撫憲余大中丞札委兼攝台州恊篆務於本月十二日禀辭就道○省城大義富三倉積穀現由藩憲榮方伯札委史司馬揚善接管 
[鄂省官塲紀事]  
　　武昌訪事友人云前者湖北鹽法道孟志靑觀察因病出缺湖廣總督張香濤制軍奏請以現署督糧道凌晴霄觀察請補已誌前報兹聞督轘近接吏部咨文以此缺虛縣日久奏補逾限應卽改歸部選以符定章○調辦江西九江營務處湖北候補道孫詞臣觀察因公來鄂趨詣督轅謁見督憲張香濤制軍禀商江防事宜旋卽辭返潯上○日前藩轅牌示大治縣知縣印務詳委試用知縣蕭瑞澍署理天門縣知縣印務詳委本任江陵縣知縣劉秉彝署理歸州知州印務詳委大挑知縣孔繼□署理鶴峯州州判詳委試用縣丞劉裕霖黄岡縣陽邏巡檢詳委補用從九葉文蔚俱署理 
[皖省官塲紀事]  
　　安慶訪事友人云安徽支應總避提調兼辦鹽河釐局候補知府石太守鎭經藩憲湯小秋方伯會同臬憲聯星樵廉訪申詳撫轅請補廬州府知府撫憲王芍棠中丞刻已循例封章入告矣○本月初八日藩憲湯方伯牌示新選霍邱縣學教諭鄭庚飭赴新任○皖垣北門外保甲委員曹少尉現屆瓜期由總辦馮鏡人觀察詳請臬憲聯廉訪加札留辦一年 
[三秦近事]  
　　陜西省垣坊事友人云護理陜西巡撫端午橋中丞蒙恩賞駐南院近將擇吉鶯遷矣○西安歲科兩次縣府試向在省城東考院舉行學憲則就三原縣城試士自聖駕西狩一切公所會館均備隨扈王大臣駐節東考院現爲内務府行館以故二月十七日府尊暫借西門外武備學堂考試文童 
[潯陽瑣紀]  
　　九江訪事友人云上月二十六日招商局江裕輪船泝江而上有一福建容登岸時被挑夫遺失皮箱一口上貼閩縣封條内貯文憑要件客無以爲討投水自盡經人救起爲之遍粘招帖四處購求○城外龍池寺左側某妓館容留某兵艦勇丁致滋事故現已由德化縣沙珠垣明府發封驅逐矣 
[嚴查逆匪]  
　　　前日蘇松太兵備道兼江海關監督袁海觀觀察接到兩江督憲南洋通商太臣劉峴帥電札内開風聞近有富有票回天票各匪混蹟滬江意圖擾害地方亟宜先事預防搜查嚴密等因遂立卽嚴諭地方文武員弁一律小心防範四處搜查旋又於前晚九下鐘時飭傳縣署差頭薛貴全順到轅諭令帶領夥役分赴城廂内外梭巡蓋恐有土匪勾結票匪情事也迨昨日復發出硃票請租界領袖總領事籖字俾無分畛域一體緝拿至各城門則諭令每晚九點鐘時一律扃鎖不得再開遇有公事出入須盤查明白方准放行 
[政重罹科]  
　　上海縣汪瑤庭大令接奉江蘇藩司陸春江方伯札文内開刻下餉需浩繁庫欵支絀應將光緒二十七年上忙錢糧從速開徽收納彚解等因因卽擇定本月十九日開徵並傳合邑地保到署諭以如有刁衿玩戸延不完納者准卽稟明提懲昨已發出紅示曉諭周知矣 
[春蘭雅集]  
　　昨日爲滬城邑廟豫園蘭花會之第一日黄磁綺石位置天然適逢天朗氣淸風和日麗是以靑衫白袷結隊來游幾如山隂道中應接不暇亦一時雅興也 
[逆子宜懲]  
　　本邑太南門外豆腐店主陸金榮之子名錫卿者年將而立不務正業屢戒罔悛前日金榮因其流連賭博嚴加詰責錫卿老羞成怒突持巨石向之猛擲適中頭顱血流如注附近鄰人見之羣抱不平代爲訴諸叚董某君請卽禀官究辦三尺法具在當不能爲此輩寛矣 
[法界獲盜]  
　　上月某日寳山縣境裕源紡紗廠被盜刦掠所失不貲經事主禀報縣署會營緝拿兹由鹽捕營統帶吳叅戎訪聞盜犯金老五匿迹本邑小東門外某客棧特於昨晨偕吳淞營巡弁秦守戎福安來滬會同捕役凌振法界包探嚴頌眉前往棧中將金拘獲解入捕房捕頭令押候解送公堂禀請移解寳山縣歸案訊辦 
[英員赴浙]  
　　駐滬英副領事梅爾思君於前日赴杭州遊歴所有英美租界公堂會審事宜暫由佛晉頌君庖代大約小作句留即須遄返也 
[英美租界晚堂案]  
　　邱子卿投英美租界公廨控李阿二浼朱鳳生介紹借銀不還讞員張柄樞司馬准詞提到李朱前晚升堂研訊邱供李向開長興木作首倩朱向小的借去洋銀一百五十元立有筆據迨後迭向催索延不歸還叩求追給李供小的僅借洋銀一百元現實無力措還尚有五十元係吳惟山借去求恩寛限半月容小的尋吳到案禀請究追司馬判令李折還洋銀七十元分二期付楚吳所欠之欵限半月内尋交到案訊追否則惟李是問 
[英美租界公廨紀事]  
　　前日王敬侯投英美租界公廨控其妾熊氏不安於室持刃行兇讞員張柄樞司馬准之特於昨日飭差將熊氏提到押候訊核 
[英租界捕房紀事]  
　　福州路一帶源記大興蓬萊閣德成錩明香園各烟館及鉅陞載亨同義盛三山樓鴻福來各酒館均於深夜開市座客如雲經包探張寳成林福生查悉告知捕頭以便解送公堂禀請讞員張柄樞司馬科罰○倫兒周福寳竊取李毛富所開小客棧内布被一條經包探趙銀河緝獲帶入捕房捕頭令押候解送公堂禀請訊究○馬夫陳阿任王阿五在泥城橋附近爭著先鞭電掣風馳不足喻其迅疾巡街捕見之以其故違租界定章拘入捕房陳王各存洋銀五元得以暫時釋出 
[法租界捕房紀事]  
　　昨有甲乙二人身藏私錢十餘千文行經某碼頭畔巡街捕見其形跡可疑一倂拘入捕房捕頭令押候解送公堂禀請讞員杜枝園大令究辦○女孩女巧雲迷失歸路經巡街捕帶入捕房捕頭令暫爲留養昨日其母至捕房聲訴情形請准領回捕頭允之○禮和小輪船管駕姜金海曾控船戸王木金撞損某西人坐船讞員杜枝園大令研訊時忽接拔維晏洋行主來函請將王釋出旋由姜金海查得此信係王僞繕因卽告知行主函致公堂請將王提究詎料王反投縣署控姜藉端訛詐等情大令爰備文移請縣署將王木金移送公堂究辦昨日上海縣汪瑤庭大令派差將王解至捕房捕頭令押候堂期解請研訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前報紀浦東三林塘人高阿茂與繼妻反目用刀斫傷頸項旋卽斃命報縣後縣主汪瑶庭大令渡浦蒞騐將高阿茂拘獲押候訊懲前晚大令飭提比鄰小烟館主孫桂堂詰問供稱小的所開烟館與高住屋相距數家是晚因何起釁及刃斃情形實未目擊不料巡局老爺因高時在小的處過癮指爲知情叩求明鑒高阿茂供稱小的年五十九歲向以採桑養蠶爲業妻子已故生有二子尚幼續娶王氏甫歴三年時與小的爭閙本月十一日王氏出外採桑回已傍晚小的責之王氏口出怨言并稱欲與小的離異小的忿甚回詈數言王氏隨取摘桑小灣刀向頸間自刎大令惡其刁狡飭掌頰一百下鞭背二十下高供王氏自刎之後尚能言語命小的取香灰敷治小的氣忿不理伊復用刀向喉間亂劃小的奪取其刀王氏抵死不放小的用刀一按以致喉斷氣絶遂將屍身血衣換去舁置廢□中大令再三研詰并命當堂比勢適與傷痕相符遂飭與孫一倂還押○瞿勝全前將田永遠租與洋商轉換道契道憲袁海觀觀察查得田單似係兩紙拼成疑有别情札縣查究前晚縣主汪瑤庭大令飭差提瞿訊詰供稱此田向别姓買來轉賃與洋商實未知田單眞假大令謂爾買田時何以不辨單之眞僞今暫交差看管聽候查明禀核如有弊竇按律懲辦○二十三保五圖地保唐龍海欠繳漕糧經汪大令提究唐供小的名下應辦漕米四十石繳過九石尚有餘欠實因鄉石玩延屢催罔應叩求寛限大令判掌頰一百下枷號飭差押同下鄉挨戸催收俟繳清後帶案開釋 
[上海巡局紀事]  
　　日前南市鹹瓜街瑞成土行内失去婢女一口小字春桃正在偵緝間有栅夫混名小寗波者報稱此婢被魚販沈炳林與木工魏松桃串誘行夥印奎林信之卽將魏沈扭送十六鋪巡防北局訴請訊追局員蔡蓉卿二尹研訊之下魏沈堅不承認駁詰至再執定前詞及二尹飭提小寗波則已畏罪逃避遂諭令將魏沈押候核奪○前日竊賊袁龍闖入浦東招商局棧房竊取舊鐵二條管棧洋人見而拘獲解至斗姆堂巡防局局員程二尹研訊之下袁供小的係太倉州崇明縣人初次悞犯尚求恩宥二尹判責六百板荷枷兩禮拜發馬頭示衆○浦東人姜愛新在楊家渡鎭上開設麫店前日貿貿然闖入斗姆堂巡防局勇丁洪勝喝阻不服拘案請懲局員程二尹向之研詰姜崩角求恩二尹判責手心二十下○日前駁船戸蔡土林等承裝穗森源行芝麻若干袋乘間竊取四袋經行中人查悉扭控英美租界公廨讞員張柄樞司馬訊悉原贓賣與南市老白渡左近王德潤麻油店派捕往吊未獲昨日函致十六鋪巡防中局委員黄衡堂二尹請派地甲恊同前往將贓吊回候再訊究○前日上海縣主汪瑶庭大令飭捕役投楊家渡斗姆堂巡防局請派勇恊同至成餘米店查吊贓米若干石解回縣署歸案訊斷○前晚更魚四躍時本邑南市永盛馬頭左近居民趙某之子名靜淵者携竹梯至北施家弄某姓家猛升屋上四顧徬徨鄰人石桂寳聞聲起視拘解十六鋪巡防南局局員陳禾亭二尹飭地甲查明實在情形禀覆候訊○前晚二十三七鋪巡防局員盛雨村二尹巡見大校塲及南馬頭兩處栅門均未下鍵因將栅夫提至輿前各責二十板以儆 
[南市捕房紀事]  
　　日前南市新馬路捕頭王經年接法租界捕房克總捕頭來函内開自十六鋪迤南沿岸一帶向爲東洋車停駐之所每至深夜各車夫在彼兠攬主顧喧聲四播法界捕房相距咫尺不勝其擾　爲約束云云遂遍告各捕嚴行查禁○前晚沈永發由新馬路雇乘某號東洋車至某處急在車中大聲呼喊十五號巡街捕間而喝阻沈不服與捕爲難遂被扭入捕房捕頭令押候解送馬路工程局禀講總辦葉孟紀司馬訊究 
[美租界捕房紀事]  
　　昨晨北四川路第二百五十六號門牌某姓成衣店失去綢縀衣料三件及牙骨摺扇一柄因卽投報捕房捕頭派包探劉光震前往查悉各物係店夥王義森所竊爰將王拘住吊出原贓押候解送公堂禀請讞員張柄樞司馬訊辦○前晚有廣東流氓名星標者串同桂新四新等人至南潯路粤鴇梁鄧氏倡寮尋釁竊室中器物盡行繫毁並出利刃刺傷妓女阿好之手然後一哄而散去後氏投訴捕房捕頭卽派包探嚴拿以便解送公堂禀請究辦○有混名飯桶毛毛者在外虹口某機器廠爲銅匠日前攫取漢璧禮路某氏婦金約指一枚氏據情投報捕房昨經包探劉光震拘獲告知捕頭押候解送公堂禀請究辦○昨日午前賭棍陳阿金馮金生在北江西路隴設賭攤誘人入局適爲包探劉光震所見連賭具解入捕房捕頭令押候解送公堂禀請訊辦○前晚積竊丁金橋混入漢璧禮路江北人王大喜家竊取綢皮衣服五件携至某押鋪求質適爲包探劉阿炳所見拘入捕房捕頭令押候解送公堂禀請訊辦○昨晨四百五十四號華捕巡至篷路菜市畔見甲乙二小販擺設地攤之處有違租界章程因卽拘入捕房捕頭念係無知悞犯令押乞丐牢半日以儆 
 
 
 

Page 10

 
 
   
 
