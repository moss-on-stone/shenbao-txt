# 1921 - 55 - 4917250

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[滑稽之整理] （老圃） 
　　元年公債之有待於整理固也然所謂整理者僅以百圓之票改爲四十圓其整理之法可謂武斷矣况此四十圓者固仍是一纸安能保他日不再整理經一次整理百圓減爲四十圓經二次整理將減爲十六圓經三次整理將減爲六圓四角果用此法以處元年公債可減至最少數而等於無果由此法而推至他種公債政府可以借債而不還此雖滑稽之説而推論固應如是吾非以此姗笑財政當局元年公債一至於斯固非今日財政當局之過而爲歷來軍人與政客之過軍人政客紊亂財政後來司財政者乃苦於不可收拾發爲憤慨之辭特今之軍人政客仍末改良主財政者出其畢生之伎倆與此輩周旋其結果亦可想而知不識後之視今亦猶今之視昔否 
命令 
　　三月二日大總統令特授孫傳芳以勳三位此令又令晋授王都慶以勳四位此令又令孫傳芳授爲陸軍中將此令又令㺯任命錢廣漢署安徽督軍公署參謀長羅經猷署安徽督軍公署上校參謀此令 
又令參謀總長張懷芝呈請任命彭存仁署安徽督軍公署中校參謀徐鴻恩爲少校參謀均照准此令 
又令署内務總長張志潭呈准湖北省長咨請任命徐廣鏞梅致善爲水上警察廳警正均照准此令又令奚揭斯給予二等大綬實光嘉禾章此令又令李占元楊廷棟均晋給四等嘉禾章此令又令茲制定東省特别區域淸理俄人舊案處章程公布之此令 
專電一 
　　北京電昨晚田鮑兩督及曹代表王毓芝謁靳密議裁兵後靳招梁葉及華銀團集議至夜四點始散銀團允每月借五百萬三月爲限今日閣議靳周遽起缺席靳辭職　　（三日下午七鐘） 
　　北京電盛傳靳因直鄂各督拒絶來京會議難題均無從解决不欲更事戀棧辭呈業已遞上詢諸國院謂非事實（三日下午四鐘） 
　　北京電中央與奉直信使往還兩度接洽意漸疏通現内閣得維原狀惟選舉經費支配問題迄末解决某方面謂祇好辦一省算一省與原定計畫相左故靳態度仍形消極另一消息直派仍主擁王組閣徐意頗屬梁士詒（二日下午二鐘） 
　　北京電奉張復靳對現内閣自必始終維持可弗亟圖引退如事眞解决不下自當來京一行 
　　北京電十年公債財部税司銀團三面會商名稱定爲整理公債無十年字樣定額六千萬利六釐惟擔保品不足故未定議 
　　北京電赤塔政府願代中國平庫電徴同意昨閣議席上又經一度考量尙苦無法表示（二日下午二鐘） 
　　北京電恰電俄新黨已派隊過境赴賣買城路司令拒絶無效 
　　北京電叨林失守説似已徴實現各路援軍集烏得（三日下午四鐘） 
　　北京電交部撥大號汽車十輛專任救庫運砲（二日下午三鐘） 
　　北京電張口電第五支第四梯隊並砲連勘（二十八）日出發（二日下午三鐘） 
　　北京電蔡成勳報烏蘭腦包地方竄來庫匪二百餘尙有大股在後已飭嚴防偵剿（二日下午三鐘） 
　　北京電俄舊黨薛比諾維夫少將在黑省借紅十字會名義聯絡黨徒孫烈臣感（二十七）日將薛押送哈埠派人監視（二日下午二鐘） 
　　北京電前傳政府赴蒙委員吳桂森等失蹤昨吳等由滿洲里來電謂卽日入京（二日下午二鐘） 
　　北京電張作霖電院東路疫勢暫减惟中俄通車後新舊黨更纷雜防務尤緊擬將哈綏間護路軍調一團赴海滿請撥十萬護路費（三日下午一鐘） 
　　北京電使團消息今日使團再討論上月二十六日中政府請提二百五十萬兩關餘案美使贊成卽付某使等反對無結果美使電華盛頓請示辦法查政府所開用途一百四十萬元爲整理内債七十萬兩供駐外使館領署經費四十萬兩廣東治河經費（三日下午四鐘） 
　　北京電麻谷砲艦轟擊華漁船案外部前向日使要求賠償頃日使得東京訓令日艦不負賠償責小幡定明日將此旨答覆外部 
　　北京電外交部今午接到日使照會對於麻谷日艦華漁船認爲軍事應執之態度不負賠償責並謂廟街華領事早已承認無事當然不成問題（三日下午四鐘） 
　　北京電東省特别區域淸理俄人舊案處章程本日敎令公布 
　　（二日下午四鐘） 
　　北京電安福議員將參衆兩院房産向某國商人兜押二百萬因根據財部自覔押品抵借欵項轉賬之語（三日下午一鐘） 
　　北京電貝克函交部請將山東國道展長至山西謂鄙人倘能取得直隸路權建一大道使山東路與京漢邯鄲站聯接現加拿大長老會開工建築邯鄲至安武此路可使接正太線貝現赴晉勘工 
　　北京電三部查復李思浩案呈文到院交秘書廳第五科擬批擬定呈悉准如所請辦理八字及送府忽改爲旣已查無侵吞公欵情事應請毋庸置議經徐察出詢靳乃知爲某員受李運動所改已飭秘長追究（三日下午四鐘） 
　　北京電昨美使訪外長　美新内閣履歷并詢問津漢特種財産抵押事及抗議各省截留烟酒稅 
　　北京電昨那威公使米賽勒瑞典公使柏古通訪外長續談德奥存華債劵在中立國者之整理辦法未决定（三日下午一鐘） 
　　北京電昨夕義使杜臘酢訪外長催辦中義航路並詢華股有否的欵（三日下午一鐘） 
　　北京電陳籙電部對儉學生包圍使署甚悲觀含辭意部覆電慰勉并定善後辦法會同蔡元培辦臨時救濟由巴黎中行略挪欵項並令學生舊代表開履歷表願回國者候遣送否則政府不助學費　　北京電魯民劉毓芹呈府催築濟南曹州間汽車路（三日下午一鐘） 
　　北京電孟縣公欵局長秦起忠等請取消淸孟鐵路借福公司欵契約（三日下午一鐘） 
　　北京電農部擬第三次國際勞動會議前頒布中國工廠法條例現已着手調查編訂（三日下午四鐘） 
　　北京電陜甘督長電請選舉延期　　北京電吉鮑來京謁徐力陳吉省虧空無術彌補不願回任希望他調（三日下午四鐘） 
　　北京電張學良得交部高等顧問月給千元（二日下午四鐘） 
　　北京電馬福祥爲甘肅問題有日内來京說（二日下午三鐘） 
　　北京電旅京甘自治會呈府院反對蔡督帶兵入甘並要求軍民分治省長另簡（三日下午四鐘） 
　　北京電院部再電各省區催辦選舉（三日下午四鐘） 
　　北京電滬茶商所領之茶磚派司滿期部准展期兩年（二日下午二鐘） 
　　北京電農部官用定海漁輪下水咨行各海關查照（二日下午二鐘） 
 
 

Page 5

 
 
   
 
 

Page 6

 
 
專電二 
北京電鮑貴卿來京再申辭職意　　（二日下午二鐘） 
北京電官俸槪發百元案爲有力者打消决定百元以上搭庫劵二成（二日下午二鐘） 
北京電院冬（二日）電李厚基收回閩南出力之姚建屏等勳位核准卽發（三日下午一鐘） 
北京電譚浩明李靜誠請行奬券辦廣西紗廠（三日下午一鐘） 
北京電院冬（二日）電吉省署查明長春中行長是否投機牟利希卽速復（三日下午一鐘） 
北京電三妙爾銀公司函政府稱倫敦派洛德克夫來華討論漢口商塲借欵此後進行（三日下午一鐘） 
北京電王寵惠將奉命赴歐出席和會大理院長以余紹宋代　　（三日下午四鐘） 
北京電僑工局農部委員陳承修免職派王治昌繼（三日下午一鐘） 
北京電田中玉昨戍刻回魯　　（三日下午一鐘） 
北京電國際律師公會九月在比京開會（二日下午二鐘） 
香港電高州某地及兩陽均有警耗連日省軍紛調出發聞陳烱明將督師援桂順道先平兩陽土匪省長職務由公路處長陳逹生代拆代行並擬在肇高欽廉分設兵站需運餉彈已飭由軍府副官長何克夫籌備（三日下午七鐘） 
天津電鮑貴卿病痊冬（二日）赴京將返任 
天津電冬（二日）韓獨立紀念旅津韓少年黨乘汽車馳騁英法界散傳單呼萬歲 
天津電梁如浩因携眷南下向華洋義賑會辭會長職經董事部議决挽留暫以副會長兼攝 
天津電津海關檢查輪船搭客防疫南侵 
天津電商會佈告部電加徵一成充賑災公債基金（以上三日上午十鐘） 
天津電莊景珂李律閣與日人合組利中公司在日領署立案基金四百萬元第一次百萬已收足將次開辦 
天津電江（三日）美領由港抵津天津電商會請禁輕質銅元入口天津電曹錕江（三日）電京贊同梁士詒組閣（以上三日下午十一鐘） 
世界路透電 
[倫敦對德賠欵大會記]  
　　三日倫敦電今日協約國在賠償大會所須宣佈之答覆極關重要爲世人所公認乃覆文大旨如何則極秘密殆如某大報所言當局依照新法行之「公開外交」習慣而行事也但聞覆文性質類似哀的美敦書限期甚短並以軍事上與經濟上行動警告之苟不照覆文辦理則協約國將占領德國城鎭福煦與韋爾森兩統帥皆稱無須下動員令即可實施占領德國杜塞爾道夫杜斯堡孟海姆與道特門等鎭之計畫若僅施經濟上懲戒尙慮曠日過久也協約國對於應採之塗徑現已决定但此次决議却非毫末遇有若干意見上之衝突據每日捷報云法國聲稱如協約國不允立即行動則法國將獨自施行懲戒方法英相喬治主張稍事忍耐德代表正與柏林互通音問宜再予德人以機會他國代表皆贊成喬治之意見於是法總理白里安氏乃無言 
　　二日倫敦電協約國代表今午在聖哲姆斯宫聆法律顧問與經濟顧問之報告後與福煦韋爾森等軍事專家會商午後一時散會五時復在唐林街相邸集議此會最關重要各代表已一致决定辦法定明日午時告知德人 
　　二日巴黎電巴黎回聲報載稱東方鐡路已奉命　援兵赴來因河 
　　一日巴黎電法國陸軍總長巴爾都氏已抵倫敦 
[國際聯盟行政會對美抗議]  
　　二日紐約電據巴黎消息聞國際聯盟行政會現擬以覆牒致美政府使美國提出關於日本受託代管雅泊島之要求可以完全滿意該覆牒將於今日最後討論之措詞和緩午後可送交美國大使署據農報載稱日本大使石井伯爵昨日於演説之際宣稱日本願接受任何調停辦法 
　　二日巴黎電國際聯盟行政會致文美國答覆委託代管權事略謂美國所爭行政會關於代管權之决議必須得美國同意方成有效一層此固美國之權力無待置辯但美國不批准和約不加入聯盟致使時局愈形糾結甲類代管權行政會已决計暫不討論並徇美國之請乙類代管權之考慮亦將留待下届會議討論之届時請美國加入討論蓋託管權問題複雜困難非公文之互換所可辦理至於丙類代管權美國亦不享有行事之自由雅泊島之派交日本代管美國前雖屢次表示不願將此島讓與他國但土地之分配係高等議會範圍内事而與行政會無關行政會不過注意於分配土地内之行政耳是以苟有誤會則此誤會必在美國與協約國之間而非在美國與國際聯盟之間此種解釋想美國當亦爲然也云云 
　　一日華盛頓電聞答覆協約國關於委託代管理權覆文之責任將留待新政府負之 
[俄國内亂消息]  
　　一日倫敦電邊界屢來詳電報告俄國内亂事芬蘭京城電稱彼得格勒於二月二十四日有罷工者刦獄釋出所禁之水手於是水手與工人協同兵士抗拒長官並集衆示威高呼滅除勞農政府與共産主義示威者繼乃占據伐西里哇斯特羅夫鄉殺死共産黨四十人拘獲二百人現戰事仍未停止聞當道已宣布戒嚴令里加來電引立陶宛報紙述同日莫斯科時局謂罷工之工人一萬四千名要求增發口糧召集民選議會後乃動武兵士紛紛附和工人當道乃調共産業聯隊以野戰砲轟擊叛徒二十六日罷工者占據兵工廠及扣斯克·尼士尼·諾伏哥羅特鐡路之車站 
　　二日倫敦電昨日所接莫斯科尋常無線電報未述及當地騷亂事昨抵倫敦之俄國商業代表團宣稱外間所傳俄人大舉起抗勞農政府之説實屬不確但英國外交部接有消息徴實昨日芬蘭京城與里加電報所傳各節又據芬京路透訪員今夜電稱政府已由前敵調兵　平彼得格勒之亂事莫斯科等處之時局仍屬混沌 
[近東大會與土希]  
　　二日倫敦電聞土耳其國民黨政府之覆文允組織協約國國際委員團調查塞拉斯與士麥那二地狀况並建議以協約國行政處代該二地之希臘行政處文内又謂安哥拉政府擬簽定對土和局但某某數條欵殊與土耳其國家自由相牴觸應請協約國注意 
　　一日雅典電國會今日通過决議案擬傳電希首相表示希臘對於協約國善加保護之感忱惟謂希臘不能承認協約國修改對土和約之議 
[美國參院之海軍問題]  
　　二日華盛頓電參議院討論海軍經費議案之際贊成加一修正文請總統召集縮减海軍軍備大會參議員華爾施氏欲擴張該修正文之範圍改爲縮减各項軍備經衆否决參議院開秘密會議之際聞曾討論美國外交議員洛志氏謂美日間現方有爭端美國於世界事務中處特殊之地位故美國應繼續進行擴張海軍計劃並謂當告誡日本美國願費億兆金錢保護其在太平洋之利益洛志氏且稱被選總統主張有充分之海軍議員維廉士氏起與洛志氏爲辯並詆斥洛志氏所持之説爲庸人自擾 
　　二十日倫敦電克萊爵士今日在下院答覆質問謂一九二四年英國海軍有一艦則美國有十八艦日本有八艦至一九二五年英美之數仍同而日本則有十三艦諸艦皆得戰事敎訓而改良者克萊爵士又稱一九二四年與一九二五年三國海軍比較力彼未能宣述 
　　一日巴黎電國際聯盟軍務委員會决議請英法日等六國各派代表一員加入新成立之裁減軍備委員會 
[各國近事記]  
　　二日紐約電據瑙威京城消息沙克爾登爵士將於五六月間由赫特森灣出發作探極之行同行者有十二人並携犬一百五十頭此行志在探查菲里島東面之羣島 
　　二日紐約電煤油大王洛基菲勒氏助中國賑捐美金二十五萬元又由洛基菲勒慈善事業基本金内撥助二十五萬元今賑捐已達二百零一萬七千元 
　　更正昨日發出之一日倫敦電紀賠償大會事者内有「德國至願於此後五年内每年付一萬兆金馬克」一句查一萬兆實一千兆之誤 
太平洋路透電 
[整理内債之近聞]  
　　二日北京電關於整理内債事路透電社聞有責任方面云元年與八年公債雖可換十年内償還之新券（即百元舊券換四十元新債券）然非强迫照行執有舊債券者如不願換仍可保留之馮國璋任總統時收買鴉片將值一千四百萬元之元年公債給予上海土商並締結合同規定自一九一八年至一九二八年提銷售此項鴉片而得之欵贖回此項債券但所購入之鴉片後即焚燬政府今須另行籌議償付方法查此項債券除土商外執於外人之手者僅數百萬元政府之意以爲上海土商在情理上須知上海鴉片　易一事已使財政增許多困難至於華人方面則大都贊成此種整理計畫政府前售一百兆元之債券每百元收入不足三十元照此低價購入債券之人今換得有極好擔保之四十元新券皆極滿意估計舊券之換新者定有十分之九在整理計畫未表示以前舊劵巿價僅値十四元但發表後巿價漲起已至二十二元 
[廟街沉船案近聞]  
　　三日北京電中國某船六月間在廟街附近被日艦轟沉致死華人約三十人中國前照會日使署要求賠償日使署今日答覆首謂中國於此案發生六個月後始來文交涉繼叙日本當道所得關於此案之消息將中國照會逐條辯駁指爲與事實不符末稱當時日艦行爲實爲必要日政府與日海軍當道不負何種事件發生之責任云 
[北方近事記]  
　　三日北京電路透電社得確實消息庫倫外人均安　　三日北京電荷蘭使署代表盧森堡國因中國對德奥宣戰時收没盧森堡人民之産業特向中國交涉請予發還謂盧森堡乃一獨立中立國並不與德奥聯合　　三日北京電中央政府又請撥交前代廣州軍政府扣留之關餘並指定用途計此項關餘總額爲二百五十萬元内以四十萬元爲廣州浚河經費七十萬元爲駐外使署經費飶餘一百四十萬元爲償還内債經費外交界尙未答覆 
　　二日北京電魯督軍兼省長田中玉辭職未經總統允准 
　　二日北京電美國已派戈才士將軍爲上海濬浦局專家委員會美國代表按戈爲建造巴拿馬運河之工程師　　二日北京電内閣行將改組之説經當道否認該處現殊安謐 
[日本近事記]  
　　二日東京電俄國義勇艦隊經理菲杜洛夫氏現赴巴黎以駐遠東之義勇艦隊事務報告設於該處之管理部　　二日東京電樞密院長山縣公爵内大臣松井侯爵屢傳行將辭職但未經官場徴實 
　　三日東京電今晨九時三十五分皇太子由東京車站啓程抵横濱後將改乘軍艦赴歐 
[東俄近事記]  
　　二日海參崴電海參崴議會農黨致書烏蘇里哥薩克人歡賀彼等决議召集會議以期組成哥薩克新政府並請彼等贊助農民之共同主義否認薩維里夫之格羅特柯伏黨及現政府俾止内國戰爭藉免外人在遠東之侵逼 
　　二日哈爾濱電柯斯太里夫氏柯斯特羅明氏希巴柯夫斯基氏及協約國國際技術部代表孫希梅氏組成之委員團已赴滿洲里車站會晤遠東民國運輸次長討論中東與西比利亞兩路通車事豫料三日之内可以協商妥洽聞中東鐡路當局已贊成此項計畫惟以滿州里車站須分爲中俄兩部關於技術裝備及貨車須嚴加區别爲條件 
　　二日伯力電當道現從事搜查並占用物品日甚居民見議會雖成無補時局紛圖出境兵士糧食不足恐仍將漠視二月二十日司令之命令售其武器與軍裝國内要聞 
[北京通信（穆）]  
　　倒閣聲與直奉潮 
　　内閣動摇之說曹張來京之說外間言者紛紛政府概加否認然考諸事實則倒閣之醖釀亦確有之不遇目前尚未至推倒之程度政府亦確曾電召曹張二王來京而曹與二王均辭不來卽張氏之行期亦尚未知何日目前形勢蓋仍在相持中將來或至内閣不能維持張等必將入京則時局必又有一種險象觀民六段閣將倒而有督團之北京會議去年靳閣不支而有張作霖來京其前例皆令人抱秩序上之危懼也 
　　直派各督之不滿於靳已無待言聞長江流域中之某督與人談及輒謂内閣受奉天之支配我輩聽命於内閣直不啻間接受奉天之支配云云可見其不滿於靳者仍對奉之惡感而合縱之勢則以某派接近之浙閩秦與長江之蘇贛鄂及曹吳力所能及之直魯豫七拼八湊憧憧往來漢口王子春之壽筵與吳佩孚最近之赴保皆此中之影戲選舉展期一事卽倒閣計畫之見端而有尤著者閣中無一直派次長中亦只一汪士元而汪忽决計不幹雖不能說拆臺亦實含墮甑不顧之意聞直派之計欲擁王士珍出而組閣以爲庶不至爲奉所左右日前師景雲赴正定一次外間謂係催王就巡閱使而實際則在閣不在使比師氏回京王仍不來則目前之繼任無人倒閣之聲遂暫低矣至於各報所述直系對靳之不滿爲對川問題選舉問題庫倫問題張勳問題是所用之材料尚非其總因也 
　　靳於奉張果能沆瀣一氣乎是又不然張近來對於靳氏已漸有譙訶之詞舉其小者如張宗昌之在贛竟被陳光遠解散靳心已不願而大張猶怪靳之不能保護小張舉其大者則張勳起用全國無不反對府院所得各處之電積尺許厚而奉張之意則始終主張徑以張勳巡閱蘇皖贛又怪靳氏無此擔當不肯任命加以其他督軍都統省長之易人問題（山東卽其一）凡奉張所主張者多未能見之實行遂嫌靳仍偏徇直系自作好人近日函電往來已漸見徵於色發於聲矣靳氏對直奉兩方日前均曾表示不幹之意卽所謂兩姑間難爲婦者然直欲倒閣而所擬繼任之王士珍實奉張所斷通不過之人故奉之於靳猶不得不仍予援助以圖將來之效用也 
　　外間紛傳之召集四巡閱會議卽欲調停直奉並以維持内閣者一電以外於王士珍則有師景雲之行於曹錕則有田中玉之行於王占元則其駐京委員魏聯珉之歸於張作霖則其子張學良之歸皆順便令其速駕今已知其决不來者爲王與曹而鄂王奉張皆尚未有切實之回復惟奉派之張景惠秦華皆有慫恿奉張入京之意故紛傳奉張可來然張秦現已赴奉日前在津祝倪壽之新安武軍人物亦多有由津赴奉者此時奉天有所謂會議張之來否實將於會議之結果决之尚非數日内事也然直派方面則不惟曹氏不來而以各督交換意見之結果决將各項意見開出不向中央說話而派人赴奉與張磋商現在直奉之間使命往來卽爲此事故目下尚有直奉協調之一幕而協調之成否卽兩派和戰之關鍵其關係亦不盡在若輩之來京與否也 
　　兩派相持之各問題中蘇皖贛巡閱仍屬重要張旣必欲用張勳而直派期期以爲不可直欲使王士珍就任而奉張力加打擊所謂九師南下之說日前甫在萌芽而奉張已有抗議到京遂致中止且如宋支隊（屬九師）之在吉本中央决定調回而奉並不留用者然有九師南下之風傳張卽來電留護東路外傳王士珍將在徐州就職其實王有此大膽耶而張勳方面則决不肯就林墾督辦職政府前令王乃斌往勸張勳之答語則謂政府與我開玩笑我欲辦森林自己會辦不須任命其意仍非巡閱使不可而此次新安武軍軍官之赴奉仍是謀所以抬出張勳者結果如何尚未可知而直派方面則卽林懇督辦亦尚有責言政府始欲使張勳先就林墾督辦職然後勸王士珍南下以現在情勢觀之皆做不到而此一問題殆有俟與内閣問題同時解决之勢矣（三月一日） 
[驚心動魄之内外債]  
　　民國十年以來無政可紀惟有借債一事東挖西補妙想天開爲他國之所不及計新舊各債截至去年年底止外債共三十餘萬萬内債已三萬萬有奇以四萬萬人平均攤派無論富貴貧賤每人已有八元以外之負擔而環顧四境工商不振兵多如毛分利之人多生利之人少債臺百級危如纍卵眞令人思之膽碎也 
　　財政至於今年山窮水盡無可諱言聞僅以到期外債一項而論已有二萬三千數百萬此項外債中日債約占十分之六七其他各國小債約占十分之三四以國際信用而論在我自當如期歸還以淸手續惟現在之中央竟至一萬二萬亦向人假貸安有此項巨欵以還外債故再三思維惟有請債主展期及改息爲本之辦法債以日本爲多自當先向日本疏通再及他國日本對此雖雅所不欲而無如負債者眞窮實無籌措之餘地以情勢度之展期一層或可辦到再就内債言之今年所當淸理者（一）元年公債約需三千三百萬元（二）經稅務司擔任償還之内債二千三百餘萬元（三）九年年内所借各銀行之小借欵約三千萬元（四）到期應還之國庫券合計亦三千萬元總合四端共有一萬一千六百萬元亦可謂不小矣綜上内外兩債爲數已有三萬五千萬元之譜若以軍政兩費再加於内則更爲可驚現政府所欠之軍政費雖無確實之調查然總不下一萬萬元試將十年度所須發出者約略一算則今年之難關如何現外債旣不能借得分文而内債信用全失又無可設法財政當局之屢言不幹及靳閣搖動之消息均由此而起瞻念前途眞不寒而慄矣 
　　我國對日外債旣苦無法淸償現日人方面亦有自悔投資孟浪之意據二十六日大阪朝日新聞所載本年到期之日債一萬五千二百餘萬元日本方面屢次催索償還不特原額無償還之策卽其利息亦不能支付因此頗有後悔之意該報並謂此乃「爲借欵而借欵之當然結果日本方面之關係借欵之人徒擁無擔保之借欵合同現已無所措手足要之寺内内閣時代之此等借欵不啻引起對日惡感之紀念塔」云云是不特債務之中國束手無策卽債權者之日本亦束手無策也茲將屆期之日本借欵分誌如下（一）軍械借欵二千二百零八萬一千五百四十八元二角（二）滿蒙四鐵路及山東二鐵路之墊欵滿蒙二千萬元山東延長線二千萬元（三）吉林鐵路墊欵一千萬元（四）吉黑森林礦借欵三千萬元（五）近畿水災借欵五百萬元（六）匯業銀行之郵電借欵二千萬元（七）交通銀行借欵二千五百萬元（其中五百萬元已償還） 
[整理元年公債之外人論調]  
　　字林報二日北京電云整理公債之計畫將有明令發表人有抗議元年公債折至四成價値者記者乃於今日往見銀行公會張嘉璈氏張發表意見以爲折價計畫並非强迫銀行家對此問題大爲注意蓋銀行已貸欵與政府償付最近數期利息且銀行家自己執有元年債券不少也查此公債發行總額約一百三十五兆元内有三十兆元係付與洋藥公所者依照特别約定此三十兆元公債須自一九一八年初開始儘十年内償還其餘一百餘兆元則爲華人所購置購價在三十元以下本應在三年前開始收回但因財政困難迄未償贖惟照付利息耳華人處此情形之下知一時無收回氣象今若聞依照近情之價格將此債券換爲由外人擔保十年内歸償之新券當亦欣然洋藥公所之執有此債券者亦有此同樣機會但可向財政部單獨交涉磋議較優條件以其所執債券與尋常不同也政府之提議折價未可厚非蓋現政府繼承前政府之萬難財局今不得不採用一種變通辦法以免每年出六兆元之巨欵充安福政府所賣面値一百兆元而實收尚不足三十兆元之利 
 
 

Page 7

 
 
息也 
[中俄間之通車轉電交涉]  
　　伊滿通車交涉赤塔代表與我國锤鍾督辦業經在滿議决互訂開車辦法十三條電逹中央備案查其内容如下第一條札滿兩路車輛在滿站互換第二條爲救濟華僑及德奥俘虜起見每星期暫開往返貨車各二次客車各一次第三條在八十六號小站中國設軍事檢查並交涉署派員協助第四條滿站札路地包材料等項限本年五月一日起六個月遷出第五條滿站地包借用期間札路派員管理東路派員監視費用由札路照支第六條札路車輛在借工廠期内裝卸後須開回俄境不得在滿久留第七條札省站務由東路站長兼任經費由札路擔任第八條電報機器由東路人員代辦經費由札路支給第九條前在滿扣留札路車頭車輛由東札兩路派員會同鍾督辦按存實數撥回一半其餘俟報宋督辦核辦至他站札路車輛由東路速查第十條在滿札兩路停職員人等可先運回札省第十一條掛車售票照東路與南滿接運辦理第十二條札省在滿員工等槪守中國法律命令由軍警監視保護第十三條三月一日午刻開第一列貨車 
伊滿交通問題旣經解决最近該代表又要求東路代爲接轉電報以免陸地遞送之困難但願受我檢查鍾督辦據以致電王景春代表請示應付方針王以陳使陷庫之後現退在恰所有我國往來庫倫等處電報均託俄線代爲拍發况此時又在商議通車之際更末便留難蓋滿站原有貝加爾路線因東路不予接轉該代表電報均須送至十八里小站拍發殊覺遲滯彼旣許我檢查則在小站與滿站拍發並無區别論情論理均應代轉昨特電京請即轉電宋督辦迅飭路局予以代轉以免波折 
[王寵惠有任聯盟會委員説]  
　　大陸報二日北京電云王寵惠博士被派爲國際聯盟修改會章委員會之會員該委員會係以國際聯盟行政會七會員國之代表所组成 
[安福議員之新活動]  
　　安福國會參衆兩院議員因各省選舉有停頓之勢頗欲乘時活動恢復原狀二十七日參院議員在參議院開茶話會討論召集臨時會議辦法到會者四十九人公推年長者陳嘉言主席報告開會宗旨畢由蔣棻發言略謂國會開會法定日期已届政府辦理新選舉尙無把握新議員不能如期選出可以斷言按世界共和國家先例國會不可一日中斷同人於新國會末成以前當然招集臨時會議至新議員何日選出同人即於何日卸責繼由陳邦燮發言略云兩院臨時會之應召集旣如蔣君所言本員以爲臨時會之召集對於政府有兩大利益第一點統一問題西南軍政府旣經解體現政府統一之功不能立見者恒由於現政府之能力薄弱使有臨時國會爲之後盾裁兵减政任官自治諸大端不難迎刃而解第二點財政問題現政府經濟困難之極幾等於無米爲炊使有臨時國會則整理公債銀團借欵籌辦新税及一切關於政府事項須増加人民担負者均可由臨時會分負其責以本席觀察臨時會之有利益於現政府者甚多次由鄧鎔發言並提議推舉代表與衆院協商臨時會日期當由主席宣告推定代表六人蔣棻·鄧鎔·陳之麟·易順豫·陳嘉言·陳邦燮即日前往衆院接洽直至四點半鐘始行散會聞安福衆議員亦將表示同等之主張與參議院取一致行動該院議長劉恩格已由奉天來電謂日内即將來京至政府方面對此頗爲躊躇旣無法阻止又不能聽其自由開會聞已由當軸表示所欠歲費準極力設法但求勿與政府爲難然彼等刻下仍大肆活動昨日由津來京之議員已陸續到有三十人云 
[贛省長之交替觀] 贛人與戚揚算賬 
　　贛省長戚揚定三月一日交卸三日啓程回浙連日戚派官紳紛紛設宴祖餞二十八日紹與同鄉又在全浙會館公餞戚不勝歎息省議員以戚在任經手禁烟公費·選舉公費·留學經費·水利公欵等内多不實不盡羣主請其暫留淸算交代以重公欵日昨北京國會議員魏調元龍晃林金相李學蓮蔡公一黄文濬劉思桂魏會英楊蔭喬等來電亦以淸理公欵爲言文云省議會諸公鑒戚揚雖解職贛血已枯諸公旣代表民意彈劾於前尙乞對於公欵嚴予淸理勿令貪墨得以飽颺臨電神馳無任翹企聞戚因京贛議員要求淸算交代備極焦勞臨時雇請紹與師爺十餘人帮辦稿册末知果能彌縫無事否也趙從蕃奉命後曾復贛公團電謂已電請府院辭職各公團又電趙速駕據聞趙之電辭本藉以覘鄉人總理 
意向現同鄉人一致歡迎聞已準備履新並表示行政方針（一）淸理財政（二）整頓潯路（三）調和黨爭（四）裁汰冗員 
[九師調蘇説之否認]  
　　京滬紛傳王士珍允就蘇皖贛巡閲職勘日即率第九師 
[北京之急賑運動]  
　　旅京外僑子弟亦多加入此次急振運動圖係西童多人與淸華學校童子軍在使館界勸募振欵之情形 
　　一旅南下行署暫設徐州而齊督適調第六師之二十一團赴徐人民疑係派往截堵九師南下萬一衝突戰禍即開故連日城内外居民莫不驚恐萬狀茲據軍署中人言二十一團開徐州係屬塡防因皖督張文生已徇齊督之請將所部駐徐屬各縣之新安武軍全數調駐皖北各縣蘇境已無新安武軍足跡徐屬尙在剿匪時期防軍初撤難保積匪不乘機竊發陳調元所部第五混成旅實不敷分布故齊督抽調一團赴徐助防此計畫在九師末有南下消息以前齊督即已電呈院部核准外間不明眞相以致誤會云云茲錄勘日院電如下南京齊督軍鑒頃接蘇紳黄以霖等電稱報載第九師行將調蘇羣情疑懼請予免調等語查第九師調蘇一節政府絶無此議報紙調言豈可相信希即轉知俾釋羣疑院勘印按據京中消息九師南下因某問題障礙故中止並非無此議也 
[杭州快信]  
　　趙從蕃定昨午後起程當道咸至車站送行趙臨時忽改期今日（三號）早車僅帶一　王姓秘密登車赴滬此間某界有發電拒蔣邦彦者 
　　賈老窩子在皖就獲後引渡來浙解由軍法課連日提訊不能口供僅以筆述聞因該犯患病所致 
　　敎育部昨電省敎育會振欵如集有成數望速電告惟該會以是項急募振欵已由軍民兩署發起籌集歸併辦理擬即電復查照 
　　省敎育會六日上午九時開評議會 
　　上年終一二兩師舉行校閲考查各軍官佐成績昨已分别獎罰呈報軍署備案 
　　硤石統捐局私用小票案財廳現派員密查 
地方通信 
　　松江 
　　水警獲盜案兩起奉賢李金堂家及天仙菴被刦兩案前日由駐紥南橋之水警連長陳晉芳緝獲是案正犯徐阿林胡阿大兩名當即解由第一專署督察員徐公庶審訊供認夥刦天仙菴李金堂不諱業已一併解送奉賢縣歸案訊辦 
　　自治會經費無着松江地方自治籌備會將籌備成立情形呈報縣署並請籌撥經費以資進行昨由郭知事批云呈及預算表章程均悉查籌備地方自治原屬當務之急惟本署未經奉到明女自應呈請省長批示祇遵至經費一　祇以動支地方附税須得地方人之同意究應如何設法姑候省令再行令知欵産處召集巿鄉自治委員會議具復核奪 
　　金山 
　　張堰巿選舉狀况金山張堰鎭此次衆院投票有公民監視團到塲監視原冀掃除積弊無如選舉舞弊久已相習成風即監察員亦視爲當然不加糾正有一人而輪流投至數十票者冒名頂替猶其餘事聞廊下何某僅率領十餘人投票至二千張之多監視團向之指斥彼則攘臂亂打管理員目定口呆無法制止乃草草了事現監視團有提起訴訟之説 
　　蘇州 
　　吳縣初選舉詳誌三月一日爲衆議員初選之期吳縣温棟圃知事於淸晨先赴南區投票所（舊元和署）九時至西區（糾察使廟）十二時至東區（豐備羲倉）午餐後赴北區及間晋區妻齊區各所親加監視警廳李廳長亦分令各區警署各由署長就本區酌帶長警三四十人到所照料各投票所皆自八時開所投票人陸續到來雖甚擁擠尙不致有閧閙之事直至下午六時封匭一律於當晚即將票匭繳送縣署各巿鄉之票匭須於次日陸續送縣定於三日在縣署大堂當衆開票惟各巿鄉中西山周莊陳墓等區皆有大湖阻隔適遇風水不順送到稍運開票之期或不免展緩一日此次温知事對於辦理選舉事宜純取公開主義迭次邀集地方士紳及各界團體會議决定分區分匭辦法所有監察管理各員皆由各界公同推定每區由縣特派主任管理一員主持其事布置投票場所以及庶務則會同就地各團體辦理經費適有不敷即由巿公所補助投票入場證及選舉票均由縣蓋印另加小章以防舞弊至二月二十八日晚始得分發各區主任管理員承領次日應用各巿鄉則由縣各派主任管理一員於二十七晚領取入塲證及選舉票乘船赴鄉辦理本届各界人士對於組織初當選人因須二千九百餘票方可當選故亦取公開主義先期由各區各團體分别開會公同討論擬定數人預備當選票權不敷互相補助免得臨時競爭以故是日各區投票所前雖仍有布置事務所雇人冒替投票（一人投數十次者頗多）然絶無閧閙搶票毁物傷人等項較之上二届之選舉似覺稍爲安靜然以内容事實而論則亦五十步與百步耳　　輪船爭駛案解决蘇州協昌輪局前與招商輪局爲蘇常班爭駛肇禍彼此互控已閲半年迭經交通部令行蘇關監督轉飭吳常兩縣秉公查辦旋經常熟縣持平解决改爲分班行駛規定協昌歸中班準午正開行該局經理毛慶鴻已於日前呈縣認可並具呈道尹公署報明實行日期昨奉批示畧稱據呈該局遵章規定行駛中班已備具承認書狀呈縣等情仰俟該縣呈報到時再行察奪聞縣署亦已會衡上呈矣 
　　無錫 
　　衆議員初選續誌錫邑衆院初選情形業誌昨報聞本届有當選熱者以薛某蔡某爲最均出重金先期運動薛父爲某巿董事頗有聲望投所職員都係巿　函舉故辦事愈形順利是日投票甩左近遍設臨時機關分發點心票與飯票及紀錄所投票數初時每元五票午後漲至每元三票某會職員王某（薛之轎 
夫）至下午三時尙短二百餘票時外面已無處贖買正在焦急之際適所役送出未投之名單乃亦欣然告　計各區投票情形大致相同惟第三投票區（八士橋）因支配失當被過某唆使多人藉公民監視團名義蜂擁入内打毁票匭兩只攫去簽名册兩本經該巿董事俞霖報告縣署轉電省長及覆選監督定於三日派員多帶巡船前往重行投票開票日期遂因之展緩 
　　花邊業反對認税自邑人趙景興等呈准財廳每年以一千四百元包認花邊税後反對者頗爲憤慨本邑花邊業現已一致停工並推代表赴申會議辦法大有不達取消目的不止之勢聞認税之主動人物爲錢某與吳某錢等先向財廳運動成熟然後回里由趙景　領銜呈請趙爲前橋路工程局職員原名趙師曾初不料各方反對如此之烈現趙等知此時决難實行已擬暫時罷手　　敎育會動工重建無錫縣敎育會自被燬後該會正副會長侯保三孫克明兩君以會所急宜恢復當即具呈縣署請求修復並請緝兇懲辦旋經縣署批復令即確實估報招工包造並託孫應高等辦理建築事宜所有欵項歸縣署墊撥現由水作魏振和木作張阿根兩人承包共計建築工料費洋二千八百元於前日動工重建聞限三個月竣王 
　　常州 
　　衆院初選之怪狀武進各巿鄉衆院初選舉已於前日舉行頗多爭執而以鳴鳳鄉爲最該鄉鄉董劉佩衡鄉佐何少敏蔑視選政敢將縣署佈告及票匭藏匿家中當選舉之前一日全鄉十二　　董及四千餘公民尙未之知及至三月一日下午投票各圖董始至公所向劉何詰問劉諉係縣署遲緩發表之故此時有少數公民來所投票而公所大門緊閉且事前並未有通知單發出即選舉公民名單及職員單亦未貼出故無從投寫劉董預約流氓數十人保衞自己流氓等乘機入内投票每人懹藏票纸數十纸或數百紙不等强啓票櫃盡行傾入當被公民王植等截住然一時衆寡不敵票匭票紙仍被奪去私藏劉等家中此時櫃内一票未投當晚劉董竟將票櫃解署而櫃中已滿藏選票矣全鄉選民聞之大動公憤　赴縣署依法起訴先由該鄉公民王植等急電省公署請秉公辦理茲將原電錄下南京省長鈞鑒束日初選鳴鳳鄉董劉佩衡擅將縣署布告及票櫃藏匿家中私自揑投蔑視選政遼法弄權公民等誓不承認除正式起訴外謹先電呈武進鳴鳳鄉公民王植等三千四百六十五人叩冬 
　　鎭江 
　　衆院初選紀事丹徒第三届衆議院初選已於三月一日舉行是日淸晨四時即有千餘人齊集城隍廟選舉所外八時開所投票人更多人山人海怪狀迭出有雇用打手搶籌搶票者又有雇用書手以簽字寫名者另有一種串手用作此黨與彼黨毆　時説和解圍之舉初選監督張知事及警局張局長各區署長等均率巡警在場内外維持秩序至六時始行終結此時頗有風潮當由軍警彈　將五匭眼同監察員等封銷護送縣署至十七鄉區之選舉聞均依法選竣惟各票匭須於一二日内送縣約三四號可以開票 
　　棉紗最近巿况鎭郡棉紗巿面自今年紅盤開價以來甚形高昂各帮如江北山東等均動辦甚多故紗巿大有振　之勢昨日開出之本紗十支大包價一百二十六兩至一百二十三兩五錢　　揚州 
　　關於選舉之紀聞江都縣王知事前將第九區（即北六集）主任調查領票被搶情形報告總監督暨復選監督核辦一日均奉到來電飭遵辦理總監督儉電云江都知事　沁電悉并據該縣北六集巿調查員吳文潮等電稱前情查妨害選舉律有專條除應依法訊辦外仰將二千張票紙嚴搜務獲依期開選萬一赶辦不及除該巿投選姑准延期三日外勿任延玩致影　他處仍將辦理情形電奪除電該區復選監督外仰即遵照辦理第一區復選夏監督儉電云沁電及調查員吳文潮等來電均悉初選投票紙關係重要乃吕永才竟將北六集巿票紙搶去五千四百張僅追回三千四百張仍短二千張殊堪詫異據稱投票證尙未發給吕永才亦已緝獲仰該知事依法訊辦先將餘票嚴行搜出如期選舉萬一追不足數即如所議將該巿展緩三日投票其餘各區仍依法定日開選并將辦理情形隨時電報暨候總監督示遵云云王監督逐訂於四日在陳家集舉行該區投票並親往監督以昭愼重並聞第二區亦因事投票未成改期於三日補行 
　　淸江 
　　警備隊剿匪捷報土匪禍人在江北已不足奇其尤慘無人道者則莫如最近袁集西首朱姓與劉皮北首左姓兩案　計朱姓被架去三人殺害兩人左姓則被架去新婦一人當架去時新婦適在夢中赤身露體匪竟牽之就道縣知事朱玉峰聞報後當即帶同警備王隊長率隊馳往勘騐一面飭王就地四出巡緝王隊長訪得兩案匪黨皆窩聚泗陽王集北中家蕩地方遂星夜前往痛剿擊斃匪首倪國平一名傷若干名生擒王星盛洪慶餘劉世德劉家祥劉家珍劉家望　鳳高王得才八名警備兵士亦傷亡各一名王於昨日已將倪匪首級解縣至朱左兩案被架各人現仍未有下落 
[江隂]  
　　初選之舞聲申報館台鑒江隂於本月一日衆議員初選舉投票舞弊情形業已電請南京省長丹徒覆選監督派員查辦在案茲錄致省長電如下江蘇省長王鈞鑒江隂東日初選農會長吳廷良串同投票處辦事人私將選舉票携出甚多自塡姓名敝會當塲獲得空白及已塡者六十二張請派員查辦以重選政江隂學生聯合會東 
[南京]  
　　寗垣選舉之怪現象江寗城廂衆院初選投票業於昨日舉行投票匭共分十處四鄉八處城内兩處一設貢院一設武廟監察管理人員均由江寗初選監督高知事委派上午八時監察管理各員均按照支配地點到塲任職警廳派警察十餘名到投票所維持秩序齊督亦派値日副官聶金魁張寳華分赴貢院武廟兩處調查有無不規則舉動紀者至貢院投票區投票約立三小時見投票人雖不甚多而一人投票數百張數十張者頗不乏人在塲監察管理各員全不過問聞武廟投票區大致情形相同據一友人據云江寗總計選民有二十三萬七千八百四十二名實發出證書不滿十分之二其餘均被調查員把持不發四鄉人民不知選舉爲何物甘自放棄卽城内居民未領得投票證書亦絶不與較故調查員每人均挾有投票證二三千張皆可換證投票并聞昨日在塲監察管理各員卽前充各區之調查員到場投票者多半爲若輩臨時所僱蓋中國之選舉舞弊實已司空見慣無可救藥也 
[安慶]  
　　第二模範學潮近况省立第二模範學生否認新委校長處席珍一事教育廳張繼煦因據學生莫建邦報告取消該校教員沈立羣資格致起學界之反響昨（二十七日）由全皖教育改進會代表張鐵人徐天閔王鏡澄等面質教廳長謂教育行政官廳自由取消教員資格究係根據何種法律張氏婉言解釋下午復由小學教員聯合會開緊急會議議决公推代表二十餘人前往教廳交涉張氏當允不日宜布取消並謂所委虞席珍現已不成問題以後對於該校繼任之人當然容納輿論愼選人材以免貽誤靑年學子云云聞該校校長有改委員宣綸前往接充之說 
[天津]  
　　直隷將發行銅元券直隸財政窘困萬狀當局刻爲週轉金融起見擬由直隸省銀銀發行二百萬元之銅元券其種類爲五枚十枚二十枚四十枚五十枚五種已交北洋印刷局晝夜趕印其票數約在二千萬張所需印工須有三個月之光隂云 
雜評一 
[减發官俸案（默）]  
　　政府以財政困難諷示辭意於各省冀有力者有以援助之也乃有力者於其辭則極力表示擁護意而於所以欲辭之原因則佯若無聞焉政府之術乃愈窮矣 
　　政府以財政困難召曹張來京於是有開財政會議軍人會議之說無論其正式與非正式亦不過藉訴財政之若况商救濟之方法耳乃各省有力者於其召也則設詞推諉而於其所以召開會議之原因則堅持拒絶政府之術乃更窮矣 
　　政府所希望於有力者之意主要爲裁兵次爲減發官俸乃裁兵旣昌言反對而减發官俸案又被暗中打消然則政府所希望於各省者竟無一而不失望將又何以自立哉 
　　今之有力者口言維持政府於政府爲難之事無不曰盡力相助而於政府眞正爲難之財政則又絶對不能相助夫維持政府而不維持政府之財政則其所謂維持直不啻陷政府於絶地耳雖然政府向視此輩有力者爲緩急最可恃之人而事事惟命是聽今亦稍有所覺悟歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日法租界電車員司罷工紀]  
　　法新租界盧家灣電車公司查票員售票人及關車人等要求公司每月增加薪水若干元公司中不允所請詎查票售票開車等於昨晨一律不肯上班行使職務以致昨日法租界各電車均末開駛至晚尙末解决公共租界兼駛法租界之各電車亦僅開至外洋涇橋東新橋爲止 
　　另函云昨日淸晨華商電車公司車務長偵知法租界電車因司機賣票查票等人要求該公司加薪以致全體罷工車末開駛因查民國路一帶路線本係華法兩公司各半發電者爰特親赴法公司面謁車務長聲明該處路線關係交通甚爲重要仍請照常發電以便華公司開駛電車當得允許發電始得照常行駛車輛惟因法電車停駛搭客頗形擁擠遂撥出八輪大電車仍照四輛定額往來行駛載客並規定頭二等一律通行其車資頭等亦照二等收資賣票人每車兩名以便招待乘客而免貽誤職務昨日自晨至暮民國路華商電車上乘客竟無容足之地 
　　英文滬報云法租界電車公司所僱華人今晨决定直接行動以期逹其加給工資之目的公司管理員前末料及有罷工之舉動亦無所預備故事出倉猝不及開行一部份之車約淸晨八時華人提出加給工資之要求限令公司於半小時内解决加資或停車之問題公司不從其要來車乃不行大衆咸感不便何時電車復開尙無確聞但公司必迅速設法以維持公共利用之交通具也 
[滬寗夜車撞斃下蜀站長]  
　　前日滬寗路由滬開寗之夜班車駛至下蜀車站時該站站長王涵秋手持行車路簽從公事房走出經過軌道至對面月臺上（因路規行車路簽須親自給與司機人）但車行迅速王站長尙末走上月臺已避讓不及致被車頭撞傷甚重當由該車車長將王君扶至車上帶至南京車站但到站時王君業已氣絶即由該站李稽查發電致滬上總局一面派警將屍看護及通知其家屬到站料理喪事 
[八幡丸在長崎附近失愼消息]  
　　延燒六小時之久貨物損失殆盡 
　　旅客均由佐渡丸救出 
　　日本郵船會社之八幡丸　Yawata　 Maru　係行駛中日 
班往來長崎·門司·神户·横濱·上海·等處本月一號該輪自上海開出後至二號（星期三）下午二時許駛近長崎海口該輪貨艙中忽然失火船上乘有上海赴日之旅客三百數十名當該輪起火後旅客人衆心慌異常紛擾船中因裝有花衣等類故火勢甚烈船長川合·秀管機關長星出·忠人·急發電求援幸該郵社由倫敦還申之佐渡丸Sado　Maru同日與八幡丸離滬赴日得此警訊後立即駛近八幡丸放下小舢板將船中旅客三百數十名陸續援救出險渡登佐渡丸故各旅客雖已飽受虚驚並末傷害一人惟自下午二時失火以後直燒至下午七時始行撲滅大約全船貨件與各旅客之行裝均經損毁矣現在起火原因此間尙末深悉惟全船貨物則損失至爲巨大且聞該輪之船身亦已損壤該輪行走中日班僅有十數次船身有三千五百零一噸之巨計頭等艙三十一間二等艙二十六間三等艙一百六十八間在中日班十數郵船之中以該輪之運量爲最巨至該輪之管理貨艙人爲增田義郎·與石田鐡之助云 
[航務消息零拾]  
　　今日太古公司之新寗輪船開往香港裝有現銀四十萬兩大條銀七十條係上海大德昌裝往香港明信·及鴻元銀號云 
　　招商局之江天輪船昨由寗波還申因天時忽發大風直至下午三時許始行進口在中途延遲有十小時之久 
　　招商局新造之江慶號輪船係航行重慶宜昌間者該輪去年製造之初係承允太古渝報關行之要求所造因該行於重宜間進出之貨物甚多故刻下該新輪落成買辦一職即爲太古渝之陳某承充云 
　　崇海商輪公司爲吳竹笙等所創辦原有瑞安及朝陽兩輪間日行駛崇明海門去年瑞安號凈獲餘利一萬二千元朝陽號餘一萬金因之本年乃極力擴充新造輪船兩艘添航崇海通州班刻下已有南陽號一輪業於本月内落成開始行駛尙有濟陽號一船現在製造中大約三月内可出廠行駛云 
　　太平洋航業之發逹由於運貨之獲利大約由美來申之貨船運量有一萬噸而能裝足客貨至七千五百噸者經三十日之行程可得三十萬元之水脚費船上全部開支一月間不過九萬元有奇（此指美輪而言若日輪不需此數也）日美兩國之競爭太平洋航業其原因即在於此 
[近數日來金價之奇漲]  
　　鎊價至二先令十一辦士半　　標金價已出四百兩以外　　飾金每兩漲至五十八元　　連日滬上先令大條曁各國匯水忽有重大之變　金價亦因之大漲各銀樓懸牌一日數易竟有不及加漲之勢查本星期一日銀行懸牌爲三先令二辦士太條近遠期均三十二辦士法匯八百六十個法郎美匯六十一元五角香港七錢四分七五印度二百四十五個羅比新加坡七十三兩收盤標金價三百七十三兩五錢現金三百七十四兩銀樓掛牌兑出五十三元星期日收盤標金爲三百六十四兩五錢至昨日星期四銀行懸牌爲二先令十一辦士半大條近期三十一辦士半遠期三十一辦士法匯八百個法郎美匯五十七元五角香港七錢六分印度二百二十五個羅比新加坡七十八兩收盤標金四百兩零零七錢五銀樓懸牌五十八元自星期一比較各國匯水先令祇縮二辦士半大條近期縮半辦士遠期縮一辦士法匯縮六十個法郎美匯漲三元七角半香港漲一二五印度縮二十個羅比新加坡漲五兩三月份期標金收盤與星期一比較（每條十兩）漲銀二十七兩五錢與星期日比較則須漲三十六兩二錢五恒孚等各銀樓飾金則每兩漲五元此次驟漲之原因傳説不一或謂協約國貨還歐戰時借欵現須收買現金歸還之故或謂各國現已恢復和平商業已有進步故整頓戰前金融狀態之故末識孰是惟查末休戰時八年六月三日由英美等國運滬之金洋盎斯金至九年四五月間止共値銀八九千萬兩是年九十月間仍將現金裝往各國（由駐滬各國銀行收買）迄今共値銀五千萬兩之上而此次金價飛漲之迅速爲前所罕有末滿一年金價一倍至三倍一般蓄有飾金葉金條金者莫不喜形於色云 
　　近日鎊價又縮至二先令十一辦士半而華商業進口定貨者如早結匯票尙可獲利設貨尙末到匯票末結者又遭虧折蓋去冬鎊價在六先令左右時定貨迄今到貨付先令者又已虧耗不少 
[最近糖巿之暢旺]  
　　近日火車糖巿面太古之上擋貨大缺因嗬囒白無貨各店皆以此貨代售之故怡和前日到船祇有四百餘包且皆屬下擋貨後錦茂洋行到有三四千包貨價均飛銷靑赤香港來電巿面漲價故滬地各行反有將貨裝往者惟其數不多祇百餘包東洋匯水連日步漲至八錢之外一般做日本定貨者到貨結解匯票大爲吃虧糖業在元宵以前營業甚爲暢旺紅盤以後每日總可扯四千餘包以是本年二十餘日共計現貨靑赤交易有六萬餘包云 
[近一週中之茶巿]  
　　茶巿不振由來已久惟去年之茶巿其寂寞情形往古未有現調查各茶棧存貨平水茶約存八萬一千餘件路莊茶爲巿塲中之較有銷路者因出産較多亦尙存有七萬一千三百件左右工夫茶約存六萬五千餘件土莊約存六千餘件綜計存數尙不下二十萬箱較之去年同時相去達四倍之多再以去年之産數與現在之存數相比例存數尙佔十分之六而有餘所售出者僅佔十分之四而不足觀乎此其銷路呆滯之情形已可槪見矣本週以來只有零星交易在此茶貿尙未上巿之時不無情有可原惟其價格之低則實爲創見茲將本週售出總數及各項價格略爲報告之計本星期售出祁紅九百十三件價二十八兩寗紅三百件價自十九兩至二十三兩不等大帮四百四十七件價十七兩左右貢熙九百六十二件價自十二兩至十四兩蝦目二百七十九件價約二十三兩秀眉二百七十一件次貨僅售七兩稍高者僅售十四至十六蔴珠一百三十九件價自十五兩至十九兩不等鳳熙一百四十三件價僅八兩鳳厘百十七件價十七兩珍鳳五十件價一百十九兩紅綠茶合計僅售出四千五百餘箱攷其所以呆滯之原因仍由於倫敦存茶過多英俄通商不成事實即難以望其走動法國本亦爲綠茶之大巿塲又因法郎匯價低廉銷售仍屬不易雖新年以來英商間有來電採辦亦不過零星小數無濟於事惟較之毫無交易之時又似覺略勝一籌故業此者對此亦未嘗不以爲北乃茶巿之轉機云云 
[最近皮巿之佳象]  
　　生皮出口素爲中國財源之一歐戰時西人用爲戰利品銷數旣廣價格日高普通漢口牛皮扯價每擔約五十餘兩歐戰旣平銷數頓减巿價亦隨之跌落去年雜物出口均呆而生皮蒙影響尤甚漢口上等皮定價僅三十五六兩尙無人過問以較二年前價跌一半銷數則不過當十分之二三新年以來因匯價漸趨穏定西國工界漸就秩序故此項生貨又見動機巿價漸硬尤以川産羊皮爲最有起色普通生革亦漲起十兩之譜云 
　　生羊皮出口銷路以花旗爲最多價格品質均以四川産爲最貴去年年底川貨每担約一百零數兩刻下約增十七八兩左右交易尙有巿面看好按川商均在滬設有坐莊該項羊皮運申後由商人發出皮商公會所印樣單洋行持此樣單赴棧看貨再談價格近年因川省地方不靖屢遭兵燹致時有匪徒搶貨有時裝在輪上因沿途多埠常須停泊抵申後往往缺去數張客商咸感不便正不如郵遞較爲妥當故近日川羊皮到貨均係郵包海關進出口貨每日報告並不登記云又接最近消息本埠某洋行辦羊皮百餘担扯價百二十兩亦係花旗去路也 
[華産麵粉出口之發達]  
　　譯經濟報云中國出口之大麥及麵粉在歐戰時因歐洲各國缺少糧食故銷路大暢中部諸省無不出産以民國八年出口爲最旺按民國二年出口麵粉不過九四六九八包値四五二八九八金元並有許多係轉口出洋並非産自中國乃於民國八年增至一三二八七八六包値一四七七五四八○金元增加至十四倍以外大麥在民國二年共出口四一○六八○○石値三五三○六五六金元至民國八年增至九八九六六○二石値一八六九二三○七金元云 
[芝麻外銷活動]  
　　芝麻爲雜糧之一其來源係安徽之亳州長江之南京張八嶺等處皆有出産國内蔴油作等銷路以三四十包七八十包爲最大前昨兩日杏花樓雜糧公會芝蔴售開甚多洋商如日本吕宋西班牙等國大批購辦故巿面驟見堅俏張八嶺芝蔴巿價漲至六兩三錢懷遠芝蔴六兩左右較前日漲起四五錢新正以來洋莊第一次開始活動云 
[衆院初選開票紀]  
　　上海縣衆議院議員初選投票已於一日舉行經初選監督上海縣沈知事宣佈於昨日上午在城南凝河路公欵公産處（也是園）開票上海各區投票匭先期分别送處存置處之大廳廳中設監督席旁設管理員席二廳設監察員席上午七時半管理員莊君等四十餘人監察員姚子讓等四十餘人先後到處處之大門内外有警察一區三分駐所巡官吳楚珍·巡長田子年·督同巡士八人從事檢察二門之内爲縣警察所巡官劉鳳麟·巡長梁範卿率領巡士八人維護秩序八時許沈知事　止午刻回署午膳午後二時復到各職員開票始於上午九時將各區投票匭開啓分别檢票唱名板書筆記直至下午七時許尙未完全竣事惟知第三區投票總數有一千一百五十五票廢票九最多數周文熾得一千零八十六票第四區投票總數一百零五廢票一最多數錢允利得四十七票第五區投票總數七千八百十一空票一唐步洲得一千九百三十三票第八區總票數未詳最多數顧孝淸得二千七百零六票沈俊得二千三百六十一票第九區總票數未詳最多數李鴻翥得一千六百九十七票其餘各區則尙未檢齊故全體當選人姓名票數須至今日方可正式揭示云 
[選舉監視團請究江陰舞弊]  
　　江蘇公民監視選舉團昨致南京電云南京王省長鎭江覆選監督鈞鑒頃接江陰學生聯合會電告東日初選農會會長吳廷良串同投票辦事人私將選舉票携出塡寫自己姓名敝會當場獲得空白及已塡者六十二張呈請總監督複選監督派員查辦以重選政云云竊查此次衆院選舉種種舞弊愈弄愈工黑幕重重幾遍全省官廳旣不愜於公民之監視而實力又不足以防之坐令宵小横行把持選政不但遏滅民權剥奪人格實欲憑其金錢勢力爲一綱打盡之計此而可忍孰不可忍敝團早見及此心所不忍原欲一本良心實力監視乃旣遭内部之取締復爲省令所不容力絀心餘深滋隠痛近各縣方在初選而報載舞弊實狀已言之鑿鑿人民何負於政府政府何竟負人民以自誤耶尤所痛心者各縣初選監督對於選政責任何等重大乃但知仰承地方土豪之鼻息故作痴聾一經辦事人員之上下其手而惟以奉行故事但求塞責爲事置公民之呼籲漠然不足動其心黑暗至此選政前途尙復何望省長廉名素著疾惡如仇（貴監督責任所在義當深究）務請迅予派員查辦並嚴懲初選監督及辦理選舉人員以玩視選政之罪庶全省各縣有所鑒戒迫切電陳竚候明敎江蘇公民監視選舉團江（又有致江陰宋知事電從略） 
 [P交通大學組織中之消息> 
　　交通部前曾將合併上海·唐山·兩工業專門學校北京鐡路管理·郵電兩校改組交通大學計畫提出國務會議議决並將辦法呈請大總統批准旋於部内設立交通大學籌備處派次長徐世章及各司長暨四校校長等十餘人爲籌備員曾在部内開籌備會數次議决交通大學大綱草案八條此項大綱大約須經過一種手續方能頒布施行也部中對於此事現正趕速進行曾由籌備員推舉交通大學臨時董事由臨時董事於二月二十六日先舉定嚴修唐文治張　梁士詒葉恭綽徐世章陸夢熊沈洪劉成志鄺孫謀關賡麟鄭洪年凌鴻勛孫鴻哲劉景山黄靄如鍾鍔等十七人爲正式董事此十七人中除南北敎育泰斗交通界重要人物及工程機械老前輩外所可注意者爲本埠工業專門學校畢業生凌鴻勛（土木科畢業現代理該校校務）鍾鍔（電機科畢業現任交通部技正並郵電學校敎務主任）二人及唐山工業專門學校畢業生黄靄如此三人所以代表該兩校舊同學者也聞將於日内在北京召集董事會推舉大學校長然後委派各校主任至各改組之實行總係署假後之事也 
　　本埠工業專門學校（卽南洋公學）成立以來二十餘年成就之多實爲東南所推重今有改組之訊一般人士每多推測以爲該校中小學必將裁撤今據交通大學大綱所載則中學之存在已經規定小學雖無規定之明文然部中已有明確之表示當然不生若何之問題惟該校土木一科與北京重複鐵路管理一科與北京重複將來改組時將發生若何之應響該校校址廣大將來應添設保科此則與該校前途所關至大凡邦人士所應留心注意者也 
　　附交通大學大綱第一章定名第一節本大學定名爲交通大學第二章校址第二節就原有之校址及設備暫將經濟部各科設於北京理工部各科設於上海及唐山中學各依其所附屬之學校專門部各科及特别各班各依臨時之需要而定第三章經費第三節以交通部育才經費及其他所籌得之欵充之第四章學制第四節本大學分經濟部·理工部·專門部·另設附屬中學之特别班（甲）經濟部設左列之各科交通科·商科（乙）理工部設左列之各科土木工科·電汽科·機械科·造船科（丙）專門部設左列之各科鐵路管理科·土木工科·郵電科·電汽科·商船科·機械科·商業科（丁）中學爲大學各部之預科各依其所附屬之學校分爲文寔兩科（戊）特别班因需要之情形得設傳習班及養成所等（未完） 
[曁南學校商科遷滬記]  
　　南京國立曁南學校專爲對於海外華僑子弟實施切用教育而設以我華僑子弟在南洋君島者爲最多遂取聲教曁於南方之意名曰曁南創始於前淸宣統年間至民國初元中止迨民國六年冬教育部委黄炎培趙正平君籌備規復於民國本年三月開課迄今三年海外學生來學者日衆除畢業者不計外現在學生已達二百餘人有人滿難容之患中分商業師範中學補習各科其商業一科程度性質均爲特殊卽較國内之所謂商業專門稍次而較甲種商業特高所授科目多以西籍爲教本所延教員大多留學歐美之商業專家惟南京地方延聘教員旣不易實習機又缺乏年來該校教職員迭經籌議决定移滬本年二月初該校以徐家匯松社花木淸幽點綴佳勝而社中松坡圖書館正在籌備進行時期尚有餘屋可作學校之用遂向社商借經該社理事張雲雷君以曁校非尋常學校可比竭力贊助商得各理事之同意慨允出借不收租金該校一部教職員及商科全部學生五十人於本月一日全部到滬寄宿於松社附近之寄宿舍内現主持滬校商科事務者爲教務主任康奈爾大學文學碩士高陽君教員中有商科名譽主任丘心榮君芝加哥大學商學士王毓祥君伊利諾大學商學士吳瑩君哥倫比亞經濟學博士朱進君本雪文尼亞大學碩士潘學安君東吳大學文學士唐錫恩君同校理學士姜竇璜君江蘇省議員黄守孚君等十餘人至校長柯成楙君則常川來往滬寗間現聞除擇日舉行商科遷滬式外定四日上課云 
[朱啓鈐昨晚起程赴法]  
　　朱啓鈐專使係代表總統赴法已於前夜八時半到滬隨行眷屬人等頗衆詳情已誌昨報昨悉朱總長已定卽晚（三號）十一時乘意大利郵船放洋江蘇特派交涉員許秋颿於昨日上午陪同朱專使謁會駐滬領袖總領事·法總領事·意大利總領事以敦睦誼 
[法領事厲行烟禁]  
　　本埠法總領事韋禮得對於烟禁一事素具熱忱此次重來滬上更與萬國拒土會相助爲理將界内各土膏店及私吸烟間明查暗訪以期肅淸烟毒聞昨日已嚴飭探捕等拘獲數家故一般土膏店及私吸烟間莫不紛紛自行歇閉上海烟禍從此當有廓淸之望矣 
[總商會讌請外賓紀]  
　　前日（二日）總商會會董等設讌邀請英美法意日等外賓各國商會代表均到首由總商會會長聶雲台　致歡迎詞云來賓諸君今晚承諸君光臨濟濟一堂十分榮幸鄙人請代表總商會董事會略貢數語敬表本會歡迎之誠與尊重之意吾輩聚居於此中國最大之商埠實爲幸事中外商人經商於此卜居於此享和平興盛之福者固已久矣中外商人感表輯睦互相贊助試觀上海前此發達繁榮之歷史足爲明證而此種友睦互助之關係大半由在此租界中各國人民具有常識與親善之提携而得之各國商會於上海中外商人之友誼結會其出力之處甚爲重要各貴國商會爲商業及會員之利益起見固亦深知此中國關係之重要今已日益明瞭英國在華各商會兩年以來曾開會兩次日本各商會曾開會一次美國各商會聞亦將步英日之後而開大會吾人深信各貴國商會與敝國商會倘能彼此提挈羣策羣力則必能得宏大之效果蓋凡公平之方法能裨益任何一國之人者亦必與他國之人有益此無可疑者也已過一年中有數方面頗與吾人以不利惟吾人希望此後當得較佳之境去冬曾降大雪兩次似可視爲佳兆中國爲吾人及世界大好商塲但須吾人善爲經營善乘機會吾人深信凡中國之忠友必能與吾人同收此泱泱大地廣大商業之利惟第一要聞吾輩必須十分友睦無時不以友誼相往來本會今晚邀諸君惠　相聚卽爲此目的以期重温舊誼交換意見並討論一切問題希望吾人各具互讓之精神庶幾許多不同之意見及枝節均無不可以和平解决凡關涉彼此幸福之事件敝會當竭力與諸君提携共同進行並望諸君亦能顧恤敝會予以優惠於關涉華商之任何危機中亦力爲贊助如此則許多爭端無謂之訴訟可以見除結果必能使人人滿吾謂吾等各商會可比諸人身之各機關人體各機關由食物所得滋養及氣力而吾華商會之食物則商業及贏利也人體之機關無論大小如有一科損壞某他機關仍能運行不停然損壞之惡影響終必及於全體而各機關皆受苦害矣故吾人宜互相顧念他人之幸福使全體得保健康精神日强今請諸君各飲一杯爲參加於今晚餐會各商會之興盛祝旋由祥茂洋行行長代表英商會致答詞畧云近來市面疲滯中國商家與洋商時費討論因有此不得已之討論故須圖聯絡感情深願此後華洋商人日益聯絡則必得好結果云次則美法日意各商會代表均有演說云 
[兩商會訂期開聯合會議]  
　　滬上各業商對於附加稅一事以稅務是稅務振欵是振欵不能併爲一談若關稅與貨稅同時加征不啻産銷一貨四征商家何力擔負是以决計堅持否認惟對災民方面自當公同協議籌募春振以襄義舉業已調查去年冬振時各業認募之數以便預備手續一面由南北兩商會會長訂期再開聯合會議從長商榷公决辦法聞總商會刻已確定本月六日卽隂曆正月二十七日午後在該會開全體聯合會議現特由該兩曾通造會臺及南北市各業商代表請於届時共同蒞會以便列席與議云 
[米業對付罰則之會議]  
　　上海總商會曁縣商會前准上海縣沈知事公函内開案奉滬海道道尹指令奉江蘇省長令開米業奸商囤米及私運等事一經發覺應嚴予罰則以定處分其該奸商所應受之罰則宜卽會同米業商董從事議訂復候轉詳等因一案曾經兩商會訂於三日（昨日）午後三時在總商會開會到者有米業董事張樂君錢貴三並米店商董奚賡　等先後列席首由兩會長報告開會宗旨將縣公署之函牘宣布後嗣據米業董事報告滬地本非産米之區全恃他處或内地運滬以應銷場查米商上棧囤積根據營業性質而言原應籌備况上年歲暮時曾經會議結果應請官廳嚴查私運爲最要之手續一節已可概見設有發覺私運之事非罰則可以了解應將查獲之米石悉數充公方足以儆效尤至上棧囤米無庸議及應請查照上屆議案呈復云云衆遂公同决定私運亟宜嚴重囤米爲商業之慣例無罰則之必要議畢後於傍晚時散會 
[六誌花邊花稅之反對聲]  
　　無錫浦東花邊商人反對徵稅各情迭誌本報茲悉無錫花邊出品大多數於本月一號之前將貨運滬雖目下市面不佳不肯出售者亦皆存滬以待善價而沾爲上海各花邊行號派駐無錫之坐莊目下收買之貨亦不運滬而浦東花邊商人與錫地有關係者目下無論花 
 
 

Page 11

 
 
邊白網亦槪不往來據該業中人云寗受目下工商進步之損碍而决不承認徵税云並聞本埠中華工商研究會昨致電省長請飭財廳速行取銷並查辦包税人云 
[通州路發生越貨傷人案]  
　　前晚夜半一句餘鐘有盜匪四人身藏利器偕至美租界通州路六十號門牌向爲工頭之徐泉記家碰開大門一擁入内直逹徐之臥室袖出利刃嚇禁聲張將梳妝檯上値價洋六十餘元之金飾現洋鈔票銅元悉數納入衣袋徐從夢中驚醒覩狀大駭狂呼救命致被一匪持刀戳傷首臂腿足五處徐妻沈氏上前護衛其夫亦被刀傷手臂該匪等因恐外間人至遂携贓呼嘯而逸迨該管哈爾濱捕房聞警立飭通班中西探捕馳往兜拿匪已逸去該探等追拿末獲即折至出事地點履勘一週詳詢被刦情狀將徐車送同仁醫院醫治外據情囘稟捕頭通知各捕房及特别機關一體留心查緝矣 
[麥根路暗殺全家案續誌]  
　　已獲似有關係者四名 
　　昨報所紀麥根路發生暗殺全家案一則茲將此案發生及捕房緝獲案犯官廳檢驗尸體情形詳細調查紀述如次海州人陳萬祿（又名萬六即昨報所紀之陳范羅）與其妻張氏同居於滬西又袋角無門牌號碼之平屋内其妻生産甫祇月餘前晚七時許正在爲嬰孩洗濯尿布之際突有人在門外口稱已爲陳萬福（即萬祿之兄昨報紀爲范合）尋得承包挑泥之事請萬祿開門接洽故其妻遂將門開啓豈知若輩數人一擁而入袖出手槍紛紛射撃彈中張氏要害立即殞命萬祿頭部亦爲撃傷倒地暴徒見死傷已有兩人遂即出外至附近四百零六號門牌萬祿之兄萬福家内又復開槍彈傷萬福胸部及右手指其時萬福懷抱兩齡男孩根生故該孩之手指亦被撃去三枚若輩始一哄而散至若輩究與陳氏弟兄有何深仇夙怨而下此毒手據聞若輩均係與陳同鄕因在原籍地方犯有殺刦重案潛逃來滬深恐爲陳洩漏以故出此毒手然此種傳言究竟是否爲本案發生之眞相尙不敢必自案出後該管戈登路捕房捕頭立飭華探目陳永康·華探毛　文·西探堯克·馳往兩陳家内查詢遇暴情形一過飭捕將大小受傷三人送院醫治陳張氏之尸體車入虹口斐倫路驗尸所聽候報官相驗該探等即將辦理情形稟由捕頭轉稟長官旋麥警務長曁西探總目安姆司脱郎乘坐汽車駛往戈登路捕房會同捕頭向派往調查之中西包探詢問往查狀况及據事主所述之暴徒面貌等情立派通班探捕四出兜拿緝獲與此案有關之海州人馬照堂·雷一富·朱正文·劉洪玉·四名昨晨傳同見證陳沈氏·陳步蟾·張金標·將該四人解至公共公廨第二刑庭由西探堯克上堂陳述此案發生及拿獲被告情形而檢察西員惠勒氏請堂上先行驗尸遂由張襄讞及美約副領事命將四被告帶回捕房收押候訊迨至十一時中西官同乘馬車前往尸場驗明尸體升座公位捕房將人證傳案請訊先由陳萬福訴稱死者係我之弟婦住在我家隔壁弄内昨晚七時許見有三人在我家門外徘徊又有三四人入内邀我出外賭博我不允去彼等遂開槍向我射撃彈從胸前衣襟穿過傷及手指並傷我之幼孩手指同時我弟陳萬祿亦被撃傷甚重求請伸雪等語繼由證人陳步蟾（又名陳步川）證明昨晚該匪等以尋陳三爲由賺門入内行兇各節問官訊至此時已逾午遂於驗訊單上判曰驗得已死張氏委係生前被槍撃傷身死着尸親具結領尸棺殮候提到在逃之兇犯與在押之馬照堂等解廨澈究 
　　又函云麥根路前晚發生暗殺案已誌昨報茲悉陳范合及二歲小孩阿根所傷尙無大礙陳范羅背部之子彈昨已經西醫用手術钳去陳張氏之屍身亦於昨由中西官蒞所檢驗該管戈登路捕房捕頭當晚曾督同中探往麥根路陳之庽處勘視查得其家藏有手槍子彈若干即帶回捕房呈案研究 
[逆倫案内關係人獲案]  
　　三林塘張萬與米店主張駕雲遭伊子張欣生串通醫生朱健臣用藥毒斃一案業由上海地方檢察廳將朱拘案訊押並嚴緝逸犯張欣生等到案究懲所有牽涉之趙紉之並張弟燡生以及首先告發之朱潮生等均奉諭飭提去後昨日檢察廳又派法警下鄕將張燡生趙紉之並二十四保六圖地保孫錫生等一併拘解到廳稟請訊辦奉諭着靜候核辦 
[友華銀行銀巿報告]  
　　中美新聞社譯友華銀行三日報告云昨日倫敦銀價近遠期各跌一便士紐約銀價跌至五角四分倫敦紐約匯價跌至三八八半此間今日定價與昨晚同但巿况終日軟弱定價連跌兩次收巿時定價金鎊二先令十一便士半金元又一七半日金八三半倫敦昨日銀價之跌係中國賣出所致紐約孟買倫敦銀巿均軟弱 
[祥泰木行木巿報告]  
　　中美新聞社譯祥桼木行報告云本行自二月十五日發出巿價單之後曾接到留安木一批内有上好精選之木材自本日起價格如下（以每千呎計）依標準厚度　四吋者銀八十兩六吋者九十兩八吋者九十五兩十吋至十二吋者一百兩十二吋以上一百零五兩 
[國内輪船運貨進出口之調查]  
　　進口貨（港粤）太古公司之新寗輪船昨自香港汕頭等來滬裝來香蕉三千一百七十七件甘蔗三千四百九十三件桔子二十桶生羗十五件牛皮六件條梘三十二件車糖八千九百四十五包白糖三百二十箱小冰糖一千五百零五包大冰糖八十八包赤白糖四千二百六十一包竹帚九十九件夏布五件燕窩九件線袋二十件烤皮三百四十包葵扇二百件胡椒四十四袋檀香六件香水一百五十三箱銀子十五箱餘爲雜貨（天津）招商局之新康輪船昨自烟臺天津還申裝來西瓜子六十四包羊皮六十件顔料二十桶碱一百桶蚶乾一百三十件烟絲四百零七　紅菓六百零一包水菓一百四十簍粉絲一千七百十六件石板五十件毯子二件熟皮五件麻菰三件杏仁二十三包棗子一百八十五包　袋四件藥材二十九件石棉十五件羚羊角四件餘係零件 
　　出口貨（烟津）招商局之新康輪船當日在申裝往天津之貨計洋布七百二十一件鐵管一百二十七件笋一百零八件生鐡七十件機花一千包白米二千包纸頭三百九十五件爆竹七百桶番竹二百六十件茶末四十簍水菓八十四簍土酒五百三十三罎藤袋五十五件生羗二十件藥材四十七件洋纸七十六件汽車兩架茶葉二百五十一件麵粉六千五百包白米五千四百零一包香烟五百三十三箱又裝往烟臺貨計麫粉一千包洋布二百五十七件藥材二十九件現銀六萬元雜貨一百四十八件又轉口貨有竹器五十件靑蔴六十件洋纸四百件纸邊二十件竹篾一百二十件竹根八十八件白蔴七十二件紙頭二千一百五十二件土布一百十八件雜貨一千一百五十件（長江）又有該局之長江船江新號昨亦運出白糖一千四百包廿藤四十五件洋紙二百十件藤袋三十件洋布四十件洋紗二百件檀香八十五件洋釘八十桶鐡管六十根靑鉛二十條香烟七十箱洋燭八百箱冰糖一百包西瓜子八十包電料三十箱書籍十五件雜貨一千二百件（港粤）太古之新寗輪船昨日裝往港粤貨中有麺粉一萬包黄豆生仁七百包洋紗一百二十件鴨毛四十件土布二百十件水菓一百四十擔海舌八十簍生地八十件花衣七百六十件洋紙六十件瓜子七十包棗子一百二十包烟葉一百三十件茶葉四十件鉛皮等二百件醬油類五百罎餘均雜件 
[茂生洋行宴客紀]  
　　中美新聞社云二月二十八號茂生洋行宴請各界紳商於大東旅社來賓約五百餘人在座有榮宗敬郭標徐輔洲君等會塲内懸中美國旗茂生商旗商標世界全圖及茂生經理各大廠之五色招牌如棕欖香皂康氏建築品及　格索表等席將終贈諸來賓以棕欖香皂二方以作紀念洋總理彭斯君華總理沈燮臣君進口洋經理列玉貝君機器華經理王朝聘君等本擬畧致頌詞由馬伯樂君譯述後因時間侷促遂作罷論餘與有人人笑口技周杏泉獻法蔣九如飛鋼叉等席散已鐘鳴十一下矣聞該行創於一千八百五十七年分行共有九十六處之多云 
[聯合急募賑欵大會消息]  
　　聯合募賑欵大會籌備處昨午討論勸募方法最注重爲普及個人捐欵則聚沙成塔輕而易舉查本埠工厰林立商鋪居户稠密設能一致贊助各量予輸將不難立集鉅欵救活無算災民 
　　聞法領事異常熱心提倡最力擬定星期六邀集法租界中西绅商協助籌募之策其夫人亦邀請女界組織勸募隊云如南北商會及各帮公共團體得能聞風　起襄成斯舉固屬災民之幸亦吾人造福之良緣也 
[學校消息兩則]  
　　裏虹口夜校裏虹口工商聯合會義務夜校於前晚七時開敎職員會於該會事務所并行開學禮由支金石主席首向國旗行三鞠躬禮次學生向敎職員行禮次學生相對行一鞠躬禮次主席致訓詞次敎職員致訓詞次學生退次會議今後進行之方針（一）添加英文時間（二）增加商業科（三）設立公共閲書報社（當有黄次倫捐助圖書數十種）（四）組織演説競進會（五）趕編總聯合會年刊以便報告（六）茶點散會 
　　求是學校同孚路求是學校自遷移至法租界巨　達路東善樂里新屋後經數番整頓俯置益形完善日夜科均已於昨日開課現尙有餘額有志向學者仍可往掙班云 
[嘉興梧州兩路商界聯合會紀事]  
　　嘉興路梧州路商界聯合會於昨晚六時在本會開職員臨時會議緣前正副會長現均不在本路故由職員中推舉余連貴爲正會長張振涵王劍霞爲副會長當推余君爲主席首述就職謙詞次報告謂本會定章頗爲詳細目下一切率由舊章但經費一層年來對於本路公益事務出欵日多入欵有限不得不從事節儉其他須改良之處俟開全體會員大會後再行集議云繼由會計沈炳榮報告上年收支賬項餘欵經公衆議决仍暫存乾新祥號内九時散會 
[通俗宣講社近事紀]  
　　通俗宣講社前由王立才顯翕　顯旭侯袁頌豐發起距今已有十載今定三月六日（星期日）下午二時假大南門迎春高昌廟南區宣講所請王立才單貽孫俞元爵宣講又該社所設之通俗敎育夜校定陰暦二月一日開課請王維申曹香蓀擔任敎科刻有額餘可補校址仍在南倉街水神閣樓上云 
[均益决志會將徴求會員]  
　　文監師路均益决志會成立已經一載現届第三次徴求大會於前晚（二號）八時開討論會討論結果定於本月十號開始徴求以一月爲限目的五千分（每元作十分）分爲五　今將各隊隊名列下（一）新漢隊（二）醒滿隊（三）啓蒙隊（四）振回隊（五）興藏隊日來着手籌馏聞今日推舉各隊隊長該會會費每年一元歡迎各界加入云 
[前晚由京抵滬之官場]  
　　交通次長徐世章前財政總長王克敏又吳鼎昌王芝祥等於日前由京南下前日（二日）乘滬寗路特别快車於深夜十二時二十分鐘到滬 
[婦人投河自盡之免驗]  
　　楊家渡婦人王顧氏投河溺斃由地保報請地檢廳相騐經屍兄顧士聚投廳請求免騐奉諭以死者有夫着屍夫王二來案再核在案昨午王投廳稟稱我妻實係自行溺斃與人無尤現願自行棺殮請求免騐譚廳長准之着王二顯士聚同具切結呈案備查趕案前去收殮 
[飭提擄人勒贖之案犯]  
　　浦東社莊廟鄉民張六順投地檢廳稟控丁書堂張家林張子元等糾衆將伊妻丁氏擄去藏匿勒索洋五百元請求提究等情當奉譚廳長飭警下鄉將家林子元拘獲又將該氏救出一併解廳訊究在案茲悉譚廳長以爲首之丁書堂等尙未拘獲昨又派警往拘務獲解究 
[驗明鄉民確受刀傷]  
　　西北鄉北新涇附近鄉民因各點塔燈起　互相兇毆　方均各受傷由四區四分署派警前往拘獲趙洪卿趙秀香陸子亭金阿鶴龍雲其等抄出兇刀扁擔等押送地檢廳訊供判將金　二犯收押兇器存案餘人交保候查明核辦在案昨晨忽據婦人龍　氏投檢廳稟稱家住北新涇地方兒子龍妙福以耕田爲業此次趙洪卿等與金阿鶴等聚衆關毆我子妙福亦遭趙等一方面之人用刀砍傷當送公共租界仁濟醫院醫治現因傷勢日重情急來案稟陳請求究懲等語張檢察官據稟後於下午會同沈檢騐員詣仁濟醫院騐得龍妙福雙手及頸項等處均有刀傷數處塡明傷單即返廳提同該氏訊明核辦 
[昨日深晚之火警]  
　　昨晚三點許公共租界二馬路泰和里黄祥泰綢緞莊樓上忽然火起即經救火會員驅車到塲救熄並未殃及鄰居 
[逆子毆母之拘究]  
　　住居徐家滙附近婦人吳沈氏之子成生今年十九歲不務正業專向乃母索錢揮霍昨晨因索錢無着竟敢毆打乃母致傷手背等處該氏爰偕親戚徐某作證控經二區三分署飭警將成生拘獲連同該氏並證人一併移送地檢廳訊明律辦 
[迷路女孩待領]  
　　女孩胡阿娥身穿花布夾衫條子布袴子脚着尖舌綠布鞋子洋襪鍍金耳圈梳有辫子秃頭在法租界地方迷路啼哭爲捕查見帶入捕房昨送法公堂請示詰據胡孩稱年六歲家有父母住浦東張家口地方餘言含糊判送堂留養候家屬認領 
[日昇昌債案第三次分配之布告]  
　　上海地方審判廳昨發出布告云爲布告事案准京師地方審判廳函開案杳日昇昌倒閉一案前據在京債權團監察員蘇錫縣等先後請爲第一次及第二次分配曾經本廳據情呈部核准並函請貴廳查照布告各在案茲據該監察員呈稱前因日昇昌復業尙未奉批而一般債權需欵急迫當於九月間呈請查照一二兩次分配原案爲第三次之分配以資救濟奉批該號復業正在進行中所請提前分配一節應暫無庸議仰見維持復業之至意惟現在瞬届年關各債權盼望之殷又逾十倍爲特再行呈懇伏候批准實行以慰衆望等語本廳查該監察員等呈請續行分配旣係依照一二兩次成案辦理而分配欵項據總淸理處呈報就存放之欵預除此次分配用洋十萬零零五百三十餘元尙存十六萬二千一百餘元是復業如果核准亦屬並無妨碍所請自屬可行業經據情呈奉司法部第一一八號指令内開呈悉查本案日昇昌號現尙未准復業該監察員等所請依照成案續行第三次分配尙屬可行應准照辦除該號復業事宜應俟該廳布告並徴集京外債權人同意後擬具辦法再行呈候核辦外仰即遵照辦理此令等因奉此除本廳定期爲在京債權人之分配並分函其他總分號所在地衙門外所有上海分號各債權人如何定期爲第三次分配相應函請貴廳查照一二兩次成案辦理並希將辦理情形見復以便備案至紉公誼等因到廳准此查本案第一次及第二次分配債欵事宜均經本廳辦理就緖在案現届第三次分配之期自應查照上兩次成案辦理所有各該債權人之第三次分配辦法仍以前向法庭或官廳聲明債權有案並曾受第一二次之分配者爲限現查各債權人散居内地一時難以週知爲此合行布告仰曾受第一二次分配之各債權人於本年三月十二日齊赴上海總商會報到陳述第三次分配之意見俟各該債權人意見一致再由本廳核定第三次分配日期除函請上海總商會協同辦理並傳諭淸理人趙尙華遵照外合行布告仰各該債權人等一體知悉毋得觀望自誤切切特此布告 
[指控翻砂作冒用商標之覆訊]  
　　美商晋隆洋行在公共廨呈訴嶺南磅廠與協大昌瑞昌祥應鴻興昌邢永昌等四家翻砂作冒用該行經理之哈華公司所造天秤火爐等商標在巿混售損害營業請追損失銀二萬五千兩等情由廨迭次訊供各情曾誌本報昨經關　員會同美丁副領事復訊據原告西人台維特摩斯之代表律師上堂陳述案情請爲展期再訊並由協大昌主張炳林到堂經其代表律師詰據張稱協大昌翻砂作是伊開設計資本洋五百元祇代人修理火爐等物並爲照樣翻砂裝配從未單獨仿造求察復由原告代表律師向之盤詰一過經中西官核供會判嶺南磅廠交一百元人洋並保其餘仍交原保候展期再訊 
[昨日公共公廨訊案紀]  
　　昨晨公共廨民三庭由陸襄議會同領袖英總領事特派員俄人麥拉夫氏訊理俄僑訟案三宗如次（一）狄克好友蔡希牛司及華人劉耋臣戎友生同訴拉石利疊不理阿拉白脱來司號輪船失事時損失行李價洋四千九百餘元案被告延女律師辯明該輪船係法商不受此公堂管轄「結果」被告等所組織之輪船公司旣受法公堂管轄原告等應對於該公司先向法公堂請求賠償損失被告仍交原保候法公堂訊明終結後再核（二）華公司牛肉莊主蔡法訴陶仲甫不　魚價洋二百元案「結果」補傳見證到案展期七天再訊（三）密雪司非恨訴例斯金斯基等欠欵案「結果」以兩造請求自願和解應予照准民四庭由關　員會同英包副領事訊理（一）愼昌魚行主張寅生聲請破産案雖有王某到堂反對謂張未至破産地步而問官以反對者所言並無證據「結果」准予破産派本廨查賬員爲本案淸理賬目（二）奚仙嵩訴其兄少如不分家産案前經判决原告對於其父奚朗如之遺産應得四分之一詎被告依然霸佔不分以故在押未釋茲兩造律師又到堂互辯一過「結果」此案已於九年七月八號判决所有奚朗如遺産奚仙嵩應得四分之一惟所爭地産不在本公堂管轄以内未便處理應據情抄判函還寳山縣署杳照（三）中華匯業銀行訴吳培生遼背定匯日金合同請追損失案前經判决被告賠償損失銀一萬四千一百二十五兩並飭提到案訊追茲吳已投案「結果」被告應於二十四小時覓具七千元人洋並保限十天内照判决之數具保（四）劉厚基訴愼記樟腦號正副經理蕭子元陳銘齋不理樟腦價銀六百九十三兩七錢八分案據被告供樟腦係劉託爲代售與陳繼茂嗣買主因破産案查有詐欺取財行爲經公堂判决刑期此事原告亦知我並未得佣金等語旋由兩造律師辯論「結果」候核供宣判（五）唐恒記訴石阿桂不理欠欵案「結果」原告臨訊不到註銷 
[指控保險掮客吞没賠欵之傳訊]  
　　馬樹德延代表律師在公共公廨指控保險掮客童仁甫吞没賠欵等情由捕將童傳至公堂諭交四百兩人銀並保因無人具保收押在案昨晨由廨傳訊據原告馬樹德供稱在鎭江開設鎭祥號夏曆去年四月間被告以華暹公司名義兜攬保險當時允保險銀一千兩照繳保費未幾鄰右失愼殃及店中貨物付之一矩卽向被告索取賠欵游約遂詢問華暹公司得該公司函復所保險銀一千兩已如數賠償旋向討取致被吞没銀三百兩是以控追訊之童仁甫亦延律師到堂向原告盤詰前情經兪襄讞核供商之美丁副領事判候展期七天再訊 
[索還帽子店之訟案]  
　　陳壽康前延郭蘭克律師投法公堂控樊均記租開陳天一帽子店期滿不還等情判候覆訊再核在案昨日郭律師稱陳天一帽店係長次兩房之公産陳壽康居長前將該店租與樊均記開設第三次訂立合同五年現已期滿原告將店收回詎樊不允交還揑稱已訂接續租開之合同長次兩房均已同意等語惟陳壽康係長房並未簽字豈能作憑請察樊均記由巴和律師代表稱樊租開該店共計三十五年期滿後又訂十五年之合同次房允洽毫無異言陳壽康雖未簽字惟立合同之前次房陳崇氏與陳籌康商明妥當方始訂立有傅茂荃等可證請堂上傳訊陳崇氏稱樊租期滿後與夫兄陳壽康在家中商明後方始在帽業公所訂立續租合同陳壽康　伊子代到豈有不知之理陳壽康稱續訂合同商人毫不得知亦無遣兒子前往公所之事傅茂荃稱立合同時陳壽康早已得知當時因身體欠佳故遺伊子代到公所商人目見是實王世義稱爲醫生與樊均記之父爲友續訂合同時醫生爲見議是實陳因何不簽字不得而知崇晉卿稱當時陳壽康遣伊子代到公所商人目見是實陳讞員商之葛副領事候下堂諭飭遵 
[科罰私煙間主客]  
　　江北婦人陳孫氏·蘇州老嫗洪朱氏·與甬人王榮發·倪品卿因在虹口華記路五百九十七號·寳和里八十三號·新記浜一百二十六號·派克路三百七十二號等屋内開設私烟間被各該管捕房捕頭偵悉於前日分别派探前往將孫朱兩氏與土倪兩人並烟客　阿三陳阿三江長俊湯阿堂察代五等連同烟具先後帶入捕房昨晨併解公共公廨經中西官逐一訊明以王榮發被捕後希圖脫逃着重罰洋五十元洪朱氏罰洋三十元倪品卿罰洋二十元陳孫氏罰洋十元烟客五人各罰洋三元一併充公烟具銷燬 
[積竊分别押儆]  
　　匪人十三因與周厚堂吳金林姚鉅卿湯思全等先後串竊金隆街十六號陳沛華·福州路七十七號廖明齋·西藏路七十一號葉子卿·等各家値洋二千餘元綢皮衣服二百餘件質洋分用被控捕房由探將王等緝獲吊到原贓解奉公共公廨訊供收押在案昨晨由廨復訊先由中西包探上堂訴明前情並由各原告相繼訴被竊情形經中西官向被告等逐一訊明以王係過犯判押西牢二年周厚堂押九月吳金林押二月期滿均逐出租界姚湯二人各押一月分别示儆贓交失主領回 
[誌謝]  
　　安徽汪穰卿君諱康年報界前鞏也殁於前淸宣統三年君生平致力於報館事業者幾二十年對於時事評論所著尤多近經其弟頌穀君集其遺著訂成四册印行於世卽名爲汪穰卿遺著昨承惠贈一部又南京高等師範學校惠贈農業教育一册又中華醫學會惠贈醫士姓名錄一册又江蘇童子軍聯合會惠贈第二期童子軍一册合併誌謝 
　　更正昨報李德立爲澳洲駐華商務員說一則其中西文稍有差悞第二行西文應爲Ｅd·Little第四行西文爲Ｅd·Ｓ·Little特此更正 
雜評二 
[監視選舉團（訥）]  
　　中國之團體久之無一不變成空名如今日之所謂公民監視選舉團亦已等於國民大會策進會矣 
　　公民選舉監視團所以變成空名之故因官廳干涉不容有此團體也官廳所以干涉之故因選舉之不欲有公民監視也官廳旣不欲公民監視而監視團乃向官廳曉曉不入耳之言其有絲毫效果耶 
　　且監視團而果欲實行監視當監視於事前乃於事前不聞有所監視而僅於事後據報告以聞與監視之義無當也又監視當於所在地監視之乃於所在地之選舉情形如何不聞有所監視而於耳目不及之地欲行使其監視之責亦與監視之義無當也 
　　吾非謂公民之不當監視也特以此種空名之監視殊無補於事實耳 
公布欄 
[上海地方審判廳]  
　　判决主文（民一庭）一件判决魏益宏與阮小明爲股欵涉訟一案主文原告之請求駁回本案訟費歸原告人負擔一件判决施順堂與鞠老四爲塲地控訴一案主文原判撤銷被控訴人在第一審之請求駁回本案訴訟費歸被控訴人負擔（民二庭）一件判决金榮康與馬成其因欠租　葛控訴一案主文原判關於令金榮康償還馬成其房租洋十六元之部分變更之金榮康應償運馬成其房租洋八元金榮康其他之控訴及馬成其在第一　其餘房租之請求均駁回本審訟　兩造各半負擔一件判顧金棕等訴質少臣欵項迷訟一案主文賈少臣應償　顧金棕顧鑑湯規銀四萬零八百六十八兩一錢六分六釐訟費歸賈少臣負擔一件判决金文林與金長根因房屋涉訟控訴一案主文本件控訴駁回本　訟設除繳納逾額印無費洋二元二角五分應發還外餘歸金文林負擔 
　　公示送達（全文在本廳揭示塲公布）第三六號一件王省審訴　星如等違約涉訟一　（判决主文）原告之請求　回訟　歸原告負擔 
　　批示一件吕錦桌狀保吕順發由准保此批一　劉淦　狀請執行由狀悉候傳案　辦此批一件邵詠　狀領欵洋由准領此批一件黄谷　狀請執行由狀悉查本案卷宗尚米華江蘇高等審判廳　凹所請　從　　此批　一件陳春記狀保李錦發由狀悉查李錦發於本案並非被告亦無欠欵糾葛無具保之必要仰卽知照此批一件陳春記等狀保李錦發由准保此批一件夏瑞邦狀　並案召買由狀悉准如所請辦理此批一件　　成等狀請執行由狀悉准如所請辦理此批一件朱文瑜狀領欵洋由惟領此批一件秦惠卿狀請執行由狀悉查王志身抗傳不到已據原告人之　請准予派員查封該王志良所有之動産矣仰卽知照此批一件趙步　狀請查封由狀悉准卽派員查封此批一件張根福狀交欵洋由　交已悉餘欵訟費洋一元零五分着於兩日内繳廳以　給領完案此批一件韓長生狀請交保由狀悉准如所請辦理矣此批一件韓長生狀請提　由狀悉已當　諭知矣此批一件劉春狀保韓　生由准保此批一件仇近仁狀交欵洋由准交此批以上三月二日 
[上海地方檢察廳]  
　　批示金懷邦狀悉案已查明起訴仰候判决毋庸多　此批楊華生狀悉爾爲周王氏當庭所舉出之證人本廳並未傳令到案狀訴各節殊多誤會嗣後遇有訊問之必要再予飭傳可也此批吳炳榮狀悉仰卽來廳騐明核辦此批姜文德等狀悉仰卽遵傳到家候訊此批史　泉狀悉候傳案訊奪此批陳梅生狀悉准檢卷送高等廳核辦此批秦月志狀悉候傳訊核奪此批張順寳狀悉仰候提訊核奪可也此批仲同興狀悉本案業經訊明李進保等對於撞沉船載並無過失不涉刑事範團已决定不起訴所有　於損害賠償部分仰自向同級蕃判廳起訴可也此批周王氏狀悉仰候核辦此批以上三月一日 
　　批示胡幼安狀悉旣據自願酌償浦　山傷　着卽自行了結至小毛已請同級廳從輕交斷矣此批顧錦才狀悉查此案係民事糾葛應向同級　聲明控訴本廳未便管理此批高廖氏狀悉已訊諭矣此批陳仁瑞狀悉仰卽補具理由書以憑核轉此批麥根責狀悉仰覓妥實舖保來廳具領此批曹周氏狀悉據訴如果屬實仰候關提核　此批　萬雲等狀悉已訊諭矣此批沈萬坤狀悉候警廳將該被告送案再行核辦此批韓章子狀悉礙難准保此批蔡又狀悉已訊騐矣此批金寳春狀悉仰　核轉可也此批李德福狀悉仰連補具控訴理由書來廳以愚核轉此批宋羅氏狀悉仰速來廳候訊此批顧錦才狀悉業於前狀批示矣仰卽遵照此批鮑杏全狀悉仰遵傳到案候訊再行核辦此批吳金丁狀悉查此案業經當　騐明塡單附卷仰候核辦此批卞四狀悉案已起訴仰候公判此批　阿毛狀悉該被告　否究辦係本廳職權毋庸多　此批余和根狀悉查此案迭經批示仰卽遵照毋　此批以上三月二日 
[滬海道尹公署]  
　　批示一件公民戚俊呈爲延不判决請求　縣訊判由呈粘均悉仰金山縣知事迅速傳證質訊依法核判以免　訟此批一件代表省議員龔滌瑕　電呈崇明外沙行政司法背　分離請速電阻止由來電閱悉查此案前據呈訴來　業經指令該縣併案核　具復在案據電前情已電令崇明縣知事立卽遵照本署第八四號指令迅還核明具復　候復到核　此批一件上海　祥棉織廠呈請給示保護由呈及附件均悉旣經呈縣　册有案所請給示保護應准照行此批佈告隨發附件在 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（十一）] [  北大留英學生于世秀]  
　　賓加利海灣 
　　十九日早五鐘開駛向西北行天氣平和無風無浪蓋仍在馬剌加海峽之中右爲馬萊半島左爲蘇門逹拉相距杳遙不得見耳 
　　二十日平明微爾已入賓加利海灣水呈深綠色波浪起伏高及丈餘船爲動搖但航海程度日漸進步尙末介意二十一日早經尼口巴島之左側氣候淸凉風亦較烈船之首尾互相上下予覺昏暈靜坐甲板上時見飛魚如燕羣聚數十跳出水面時行時止亦海上之良景 
二十二日朔風迎面吹單衣不勝寒　濤澎湃船太動搖飲食减少行動不得自由終日靜臥而已 
　　科侖布 
　　二十三日夜雨黎明晴爽波瀾稍小九鐘錫蘭島已在望矣繞之而行轉西折北岸邊森林繁茂齊立如堵燈塔三五特立高及雲霓漁舟鼓棹而進遙相呼應居然一幅圖畫恨不能即時描寫之計自檳榔嶼航行五日夜千三百海哩午後四鐘入科侖布港黑色巨魚無算跳躍舟之四側瞻望移時已近岸入避浪長堤據云此堤修築十年費二千五百萬盧比亦大工程也晚飯後驗護照對像片略詢由來七鐘登岸買明片多張而回 
筆記 
[苦梨記（四）] [  紓庵]  
　　素梨更示一纸乃鈔幣也因曰去不去在我而愛不愛則在君君果愛妾妾終不能隨人去也公子曰誓詞在耳胡言不愛素梨曰妾非眞欲舍君從人特客眷愛無術以拒今君旣來是天之助我二人請仍歸君因即力掣券約付之飄風又將鈔幣擲還座客曰妾與公子業有成約今乃使妾毁約從君是君之不義亦妾之無信且妾今日叛公子他日又何不可棄君子則今日公子之不堪即君子異時之難受也君子成人之美妾與公子方稱嘉耦若君年事旣非妾所不愜强使從君安有快樂可言揭此方寸願君諒之客噫氣曰卿言誠是我入世四十餘年不圖今爲妮子所弄玩之股掌言已仰首長歎悻悻而出素梨語公子曰妾以萬金之軀日侍君側今知之乎公子俯首無詞私慮終爲他人所奪遂賃私室居素梨琴瑟調協儼然伉儷公子暇時恒手一卷自吟素梨竊喜公子風雅窺其卷題曰耶蒲緣苦不能解問之但笑不語更詰之則曰此古文也素梨信之會胃患作病中苦思母氏不已因丐公子作書招之來公子赧然答曰不能素梨曰能閲古文豈有不善函札者乎公子顔色愈赬漫曰前告卿古文者僞語耳遂笑述耶蒲緣書義素梨翻其案上堆積之書則纍纍然皆十杯酒打牙牌杏花天之類𨺗變色曰妾以君爲能文之士今乃如此是妾之無眸子得人若斯仍不如牧猪奴爲佳即扶病出買舟歸里自投朱氏之門負荊請罪翁姑以媳悔悟即亦無言而朱子則咆哮甚斥辱無已夜不歸宿以示羞與爲伍素梨不能堪病益沉重氣息弱如游絲此時梨花無恙又作一度之關探枝入窗而杜鵑啼於柳陰聲聲道不如歸去素梨念此一年中彷彿幻夢深悔重悲潮上於心涙涔涔下母緊握其手微聲問曰我兒究如何哉素梨開眸見母忽作含笑默無聲息而已枯之涙又滯於眶已而雙睫垂合須臾氣絶時窗外鵑鳴愈哀似吊之也（終） 
 
[趙贛夏鄂前車與後車　]  
劇談 
[顧曲零談] [  宛揚]  
　　我友聲越謂其平生不喜看戲看戲更不喜看戲子以戲子不過表現戲曲爲戲曲之機器吾人當看戲曲不當看機器也余曰不然若以今日上海之戲曲而論與其看戲母寗看戲子耳聲越竟無以難 
　　去秋白牡丹綠牡丹相繼涖滬隸亦舞台滬上人士頗爲傾倒我友禹鐘賦詩甚夥刋申時兩報曩余有句云秋風未必無情物開遍江南婪尾花可移寫當日之盛不過錯認牡丹作芍藥耳 
　　禹鐘約余觀白牡丹嫦娥奔月别後寄詩四絶索和余僅成一絶云俄然仙境幻蓬萊天上人間一舞臺曲罷霓裳傾四座牡丹今向月中開 
　　去年四月十三日東報上海日日新聞記梅蘭芳在日本時東京女學生流行一種梅式之腰雖在日本亦不能逃梅毒之醉心云云余時有句云名伶亦復能傾國赢得東隣學舞腰東隣有女不效颦而效腰亦今日歌場中一段佳話也 
瑣錄 
[小智囊] [  鄧履冰]  
　　歐洲各國得日光最多者爲西班牙國　　一粒靛靑可使一噸水有色　　植物之作食品者以龍鬚菜爲最早　　世界最大之聖經高五呎二吋闊三呎六吋翻開時須占七呎十吋地位 
　　波斯女子有以走獸油畫臉者 
　　南美洲南首喇叭島上女子有一百五十男子祇有二十因此男貴終日安坐家中内外事務悉女子治之 
　　一九二○年新南威爾斯離婚案有一四一六件 
　羅人不喜奇數即造房屋門窗亦爲偶數 
新聞拾遺 
[裝鬼馴悍] [  隱厂]  
　　寗垣通濟門内半邊街金某向設小飯店事 
母至孝去年娶朱姓女爲妻性奇悍虐待其姑金無書可施焦急萬狀其友某甲代爲設計令婦轉惡爲善金大喜前晚金因事外出祇朱氏一人獨坐房中至十時許忽來一鬼白衣白帽左手執木牌上書「奉旨捉拿朱氏」右手持鐵鍊厲聲謂氏曰汝陽壽本可活至七十因汝虐姑欺夫閻羅王特派我來捉氏大駭跪地哀求曰謂願改過鬼曰汝旣知過姑且饒你若再悍惡定來捉拿言已轉身而去自是氏果遷善第不知鬼卽某甲所扮也聞者莫不失笑 
[失珠受屈] [  立德]  
　　昨晚九時許福州路某菜館有薛郭二客忽飛箋召福祥里某妓妓得召坐車來詎車抵館前下車妓忽覺耳環上之大珠一粒化爲烏有一時心慌失色不知所措時館前適有三四小丐妓疑爲彼輩拾去將一年事稍長者掌其兩頰於是互相爭閙一龜奴忽由坐褥下尋出與妓丐無端受屈喧閙不休將妓衣拖住不使登樓事被樓上薛姓客聞悉下樓排解與丐洋一元始了其事 
小說 
[社會小說衆醉獨醒（二八○）] [  瞻廬]  
　　第四十四回走羊腸有心謀弱女脫虎口無意遇書生 
　　王麻子天生急性一言不合便漲得面紅頸赤粒粒麻瘢裏面都要迸出火來（絶倒）當下破口駡道都是你這賊王八攛掇人把藥水瓶丢掉被你壞了事郤在這裏胡亂駡人說着提起碗口粗的拳頭來打小江北小江北也不肯相下舞動烏魚的肐膞準備和王麻子扭打張老三揷身其間把兩造攔開忙說都是自家弟兄爲着些些小事休得傷了和氣且到船埠邊和那軍師商議商議再作計較····這位軍師何人當然是三好先生伍靑巖他把小小船艙當做發號施令的中軍帳冬烘頭腦裏面想出這條惡計以爲千穩萬妥毫無破綻量這小小慧姑逃不出天羅地網况且他早和著名蟻媒暗地裏幾次接洽只得慧姑上了船便把船兒閧到冷僻所在實行他的掠賣計畫行船的船家又是老三的帮裏弟兄通同一氣狼狽爲奸再也不會洩漏秘密料得慧姑上船時一定麻醉未醒他又打定了許多噯昩不堪的主見當下把那探豔法寳擦了又擦揩了又揩從船窗裏探出腦袋呆呆的只向岸上盼望盼望那一隻天鵝撲翅撲翅的飛進癩蝦蟇嘴裏心頭七上八下的當兒一副窮形極態都顯出在面部上面便是聘請了二十四位著名畫師也描摹不出這副尊容何况在下的半錠枯墨一枝秃筆當然不能替他繪個下影他又一個兒嘻嘻哈哈十分得意穩坐中軍帳靜聽好消息只落得全身骨骼都减輕了分量遮莫四兩不滿三兩有餘誰料錦囊妙計第一次便遭失敗岸上的三個無賴氣急敗壞的趕來敗兵報進中軍帳嚇倒軍師諸葛亮初出茅廬便失風依舊一個教書匠然而靑巖怎肯心死免不得再定甚麽計較再起甚麽風浪按下慢提·····回轉筆尖重提那車中脫險的女郎正要請少年帮助一臂協同捉賊誰料這三個賊徒都已乘隙脫逃少年又不知道那個是賊比及女郎說明緣由賊徒早已不知去向 
[餘瀋] [  醉痴生]  
　　女子行樂之途恒較男子爲多蓋女子隻身行街市間 
香風所過已足使芳心中生無限快樂 
　　女子之涙爲灌溉情苗最佳之肥料 
　　女子是水做故善變男子是泥做故易化 
　　女子至「嫁」之時代恒起一種異感不自知是甘是苦 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[本增刋三次修正投稿簡則]  
　　（一）投稿本增刊者其材料除衞生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名覽詳細地址最好黏一名片每句請自加單　若篇幅過長及繕寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元卽註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可卽向本館取酬其取酬時之署名蓋章須與投稿時同（一投稿者如不願取酬或不願將所署之名）發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣五版沈有乾君成功百訣茲經本館五版每册仍收回印本銀五分合銅元七枚外埠函購加費一分寄售處中華職業教育社 
常評 
[讀孟笑談] [  隨]  
　　甲乙二書獃好詼諧善諷刺而思想甲新而乙舊一日讀孟子至無父無君是禽獸也二語甲問乙曰今中華民國革除君主政體此二語當作何解乙曰自民國成立官僚武人政客不知廉恥惟利是圖正與禽獸無異此即無君之故也可見孟子之言不謬甲曰在昔皇帝時代不聞君上有君豈皇帝固禽獸爲之乎乙曰子不聞有太上老君乎此太上老君即歴代皇帝公共之君也故有太上老之稱豈得謂皇帝爲無君之禽獸甲驟無以應思索良久忽謂乙曰尊大人康健否蓋甲明知乙之父死已久而故發此問也乙肅然曰棄養久矣甲曰然則老兄固無父矣吾不信老兄竟是禽獸乙大恚而無如何聞者爲之粲然 
　　吾述此笑談而歎讀古人書不知時勢之變遷執而不化者其類此笑談正多矣且不獨讀古人書爲然也今之崇拜新學説而不能詳審人心風俗之利害一味盲從者恐類此之笑談亦不少也 
衞生 
[婦女宜具看護常識下] [  天鳥]  
　　病室中宜整潔不可亂堆雜物懸於牆壁之物以少爲貴恐其積塵也鮮花揷瓶最能悦目可置於病者之側 
　　看護之人戒多言言多則煩神若有談論宜進安慰之語與富於希望之觀念 
　　看護之職在於觀察病狀報告於醫生在於保護病者勿使其受意外之痛苦在於實行醫生之治療方針勿令病者有所疎忽在於按時進以正當之滋養料勿令其飢飽不匀人人每日宜得大便一次病者亦然便閉者可行灌腸法吾人之舊習慣一逢臥病不事梳洗甚至手指積垢口臭薰人不利於疾病也是以病者之齒牙喉鼻皮膚頭髮手指均宜使之潔凈 
　　病者之痰洟宜承以纸料焚化之凡不潔之物能焚化最妙病者所用之手巾毛巾宜用沸滾之開水浸洗之因火熖與開水均具滅菌之力也 
　　便桶便壼如需消毒可用消毒藥或用沸水澆灌　　病者離病室之時此室宜用消毒法消毒法之最易實行者莫如燻燃硫磺粉一千立方英尺之地位可用硫磺粉一斤燻燃之時宜嚴閉窗户不可令人出入以八小時至十小時爲度 
　　若遇傳染病宜行隔離法急性傳染之病當格外注意否則必致蔓延如能送入醫院則可免傳染之虞但在家庭中須得合家之同意方可免除後悔也 
　　以上所述乃家庭中看護病人時所宜留意者此僅看護學之片鱗寸爪未足以云全豹也 
公民常識 
[上海的一個大缺點] [  曹樂澄]  
　　圖書館的缺少和今後之需要 
　　圖書館爲通俗敎育之一種在歐美文明的國家圖書館事業非常發逹人跡所到的地方就有他的足跡反看我國誠是可憐數得淸的幾處半三不四的算什麽東西 
上海爲我國通商巨埠也是我國最發逹的地方照理圖書館事業比到别的地方應該更爲發達但是就事實上看來却大不然了踏遍了上海祇是寥寥可數的幾處而這幾處地方規模又狠狹小至於完善二字那是不用説起哦豈不枉爲通商巨埠了嗎我記得有一天在杭州公共運動塲附設的通俗圖書館裹看書這天剛巧是星期日所以人數倍覺其多座無餘位足足有百餘人之多最可驚異的就是有三數個小孩子年幾約摸七八歲大他們也在館裹看看童話等的書籍這種現象可以顯出國人求智識的渴欲了因此曉得圖書館的需要實是敎育界當今的急務哩 
　　上海這般大的地方旣缺少這種需要的事業那没我們應當從速的設立起來纔是替上海人謀幸福也就是替國人謀幸福我們何樂不爲呢現在我有兩個辦法且設在下面（一）由私人從事設立像上次私人的派遣留學生一樣但是私人的能力有限所以規模不妨狹小一點這種私人圖書館那是愈多愈好預備將來併合做大規模的圖書館 
　　（二）由地方人士募集大宗經費從事大規模的設立好在這種事件乃是公益之事地方人士必能樂於輸助的　　（乙種酬） 
商業常識 
[商店窗飾談] [  王守恒]  
　　商店窻飾非特貴乎新穎且貴乎有美術思想滬上商店頗有注意此事者然多陳陳相因而少匠心獨造者求其幽雅可觀者不可多得茲述美國通行之簡易方法兩則如下頗饒幽靜之趣味足以供商界之參考 
　　（一）傾細沙於潤頸瓶中厚約六英寸將等量之硫酸錏硫酸銅及硫酸鐡混合研成粗粒鋪蓋沙上再取矽酸鈉之溶液與水三分相攙和徐徐滴於盛硫酸化物之瓶中靜置十日表面即發見五色炫燿之結晶體即矽酸化物也 
　　再將淸水由細玻璃管導入瓶中容量與前次所用矽酸鈉相同於是結晶體益爲豁露設法佈置數瓶於陳設窻中允 
 
 

Page 18

 
 
爲佳構惟傾水時須注意勿冲亂矽酸化物層爲要 
　　（二）將海綿一大塊浸淸水中略掙之以紅丁香粟麥花卉等種子塡入海綿孔内將其懸於陳設窻中每日漉以淸水少許無何花卉等種子自能茁芽生長淸葱悦目最好能容紅綠色小花之種子則於花綻時嫣紅姹紫洵美觀也至窗中熱度母須調節植物自能生長也（乙種酬） 
道徳叢話 
[西方格言（一○六）] [  謝介子選譯]  
　　閲世久者始知苦痛（法蘭西諺） 
　　强　則致亂（英吉利諺） 
　　機會生欲望（荷蘭諺） 
　　報仇爲快事（英吉利諺） 
　　秩序爲天定之第一法律（普勃）（Pope） 
　　少勝於無（約翰孫）（Ｊohnson） 
　　以毒克毒（意大利諺） 
　　叩汝之　而購物（英吉利諺） 
　　鴞恒覺其雛爲最美（丹麥諺） 
　　敬人則人之治事愈力（英吉利諺） 
 
[新女子的動機溶　原意] [  鵬] 教育新文化生計自立精神　　 
農業常識 
[桑園中養鷄説] [  若潭]  
　　養蠶之家每年除養春夏雨季蠶外偌大之桑園槪多閑置不用即稍稍夾植他物亦不過點綴而已不能廢物利用殊可惜也故欲求兩利之道則莫若養鷄茲舉其利之可言者如左 
　　（一）桑園中夾植他物每致剥奪地力而收穫亦未必多若於樹下養鷄則每畝可飼鷄二三十隻如有桑園十畝則可飼鷄二三百隻不但於桑樹無損而且有益 
　　（二）桑園中每年須除草數次能園中養鷄則不待雜革之發生鷄已預爲除去如此則人工可省 
　　（三）桑樹易生害蟲而鷄實爲除蟲之健將故桑園中養鷄一面旣可驅除害蟲免桑樹受害一面復可省喂餌料使鷄易臻肥茁 
　　（四）桑樹須按時施肥如園中養鷄則鷄糞隨地皆是不但可省另購肥料且較他種肥料尤美 
　　（五）桑園空闊空氣流通養鷄於内絶疫病之發生而産卵之數且較在他處飼養爲多 
　　近來鷄卵出口爲數日增内地之需要過於供給故其價亦日昂即以沿淮偏僻處所而論鷄卵一枚已漲至二十餘文將來國際交通日益發逹世界物價躋於平均則區區鷄卵一物或將因生活程度而繼長增高亦在未可知之數是以每鷄一隻其産卵之額每年平均以六七十枚計算則養鷄三百隻者每年可得鷄卵二萬枚以目下巿價計之即可得銀三百元矣夫以三百元之收入無論在副産中已屬不可多得即在素行大農制之北省其有田三二百畝之中下農家終歲奔波隴畝得如此之收入已將額手相慶之不暇况小農耶吾甚願有桑園之農家一試行之或當信吾言之不虚也（乙種酬） 
工業常識 
[粉筆之製造法] [  駱盟雪]  
　　余家甚寒前在浙江某校求學恒以工作販賣自助學資工作之最有興趣最能賺錢又且最便銷售者則爲製粉筆一事因其原料旣廉製法復簡又爲學校必需之物也大抵値一銀元之原料能製値三元及四元银之粉筆誠學生最好之工作亦賺錢最易之工作也今特參余之經驗而述其製法如左 
　　（一）器具火爐火鉗搗臼粉篩澆壼（如無澆壼可以杯碗等器代之）粉筆模型（取堅質之木材削成長約二尺高約三寸半闊約二寸之長方形在闊面中畫成等粉筆大之圓圈若干然後對中截爲二塊备依圈痕而雕去其半粉筆大之容積雕畢後再將二塊脗合即成全型） 
　　（二）原料熟石膏粉（購生石膏破作小塊煨於火爐中未幾失結晶狀而成爲白色粉塊遂用鉗取置臼中搗爲細粉再以粉篩篩去粗粒即成） 
　　燥粉（婦人購於巿中以爲拔面毛時撲面之用者即是倘無此粉可以熟石灰粉代之） 
　　淸水（若製彩色粉筆則須彩色水） 
　　（三）製法先將二半模型脗合縛緊然後取一分之燥粉及六分之熟石膏粉同置於澆壼中再加五倍之淸水立刻用棒攪和澆入模型中十小時後即將模型拍開連粉筆置於日光中一小時後再將粉筆取下曬乾於是色白質輕即成良好之粉筆矣 
　　注意（一）當粉水攪和時宜速澆入遲則結成乾糊不能流動矣（二）模型拍開時勿急挖取粉筆以免碎斷（三）模型不宜多曬以防燥裂（四貯粉筆之器中宜雜以糠屑以免潮濕（五） 
粉筆模型宜多辦幾個以便繼續交換（乙種酬） 
 
[獨塊之粉筆模型兩塊脗合時之粉筆模型]  
識字捷法 
[應用字] [  濟滄]  
　　从　相聽也从二人 
　　從隨行也从辵从从亦聲從本去聲辵音綽乍行乍止也从彳从止彳小步也音赤象股脛足三屬相連之形凡相聽當作从舉足隨行始可作從今則專用從字而从字廢又就也又自也又寵平龍平聲從容舒緩貌又音踨東西曰衡亦作横南北曰從亦作縱·又通蹝縱又音頌同宗也從祖從兄等是如僕從侍從等皆讀去聲實從字之本義 
 
