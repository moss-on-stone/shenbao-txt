# 1908 - 330 - 4912877

 

Page 1

 
 
   
 
 

Page 2

 
 
   
 
 

Page 3

 
 
論說 
[論國民對於日美協約之觀念（酉陽）]  
　　日美。協約。爲亞東新發生之問題。本報已論之矣。顧猶不能已於言者。則以此事之趨勢。非但吾政府當爲之驚愕。卽吾國民之腦筋。亦當有所激刺。而發起其恥勇之心。吾欲國民明瞭其原因。研究其結果。臥薪當胆。破釜沈舟。爭存。獨立資格。以自能保全不受别國之保全爲目的。此則吾帝。國前途之幸福也。 
此約之原因。起於光緒乙未年。其時。德佔膠州灣。俄佔旅順大連灣。英佔威海衞。法佔廣州灣。中國瓜分之勢已成。獨美國不利瓜分。特出和平之手叚抑制之。則宣言開放中國門户是也。此議一出。各國均贊成。俄雖崛强。不敢獨異。於是各國對付中國之政策。漸趨和平。此爲美國干涉亞東大局之起點。及庚子之亂。俄佔東三省。和議成而不撤兵。美國不直俄。日本尤憤。遂開戰。戰之日。卽宣言不佔中國土地。以市於美美因是厚之。及日本卽勝。如食在口而不忍吐。幾欲效俄人之所爲。美國見其方針驟變。於是聯日之意少。聯中之意多。日本偵知之。惟恐失美國援。又恐美國之挾中國以掣其肘。乃仍以昔之市於美。者要美而協約成。立此爲美國千涉亞東大局之結束。 
吾人民試以厚責已薄責人之意評論此事。則美固有德於吾。日本亦無怨於吾也。俄佔旅大時。美若亦佔一海口。俄佔東三省時。美若亦佔一行省。則吾國早已瓜分。安得有今日。庚子賠欵。他國不减讓。美獨减讓。使吾國稍輕負擔。日使列國知美之厚吾。而稍戢其覬觎之心。在外交之影響甚在大。此皆國民之所當感念者也。日本無此盛意矣。然旅大之失。東三省之失。固吾政府斷送於俄國者。日本擲數百萬生命財産。爭得此一片乾凈土。而猶肯拱手以還吾原主。雖有不得已之故。要不可謂非仗義也。此亦國民之不可忘者也。至於今日之國勢先君卽世。主少國疑立憲方在萌芽。自治毫無把握。陸軍僅成數鎭。海軍竟無隻輪。假使美日眞以獨立國待吾。絶不干預吾一事。而俄國已有復設遠東總督之議矣。土耳其且有干涉回敎之議矣。滇越之釁。印藏之釁又陸積見告矣吾國果有獨立之權力。支持此危局耶。則借具恊約之力。假吾閒暇之時。專心致力於内政。不可謂非幸事也。 
雖然。因此而發憤則可。因此而依賴則不可。彼協約倏文曰。尊重清國之獨立領土保全。並對於清國各國商業臣民均等待遇之主義。各依和平之手叚。支持現狀之存續。國民試思之。吾國非獨立國乎。對於領土之如何保全。對於各國臣民之如何待遇。非有完全自主權乎。奈何容他國之越俎代謀也。彼所謂保全者。蓋有吾國之不能保全。及第四國之不欲保全者在也。彼所謂尊重者。蓋有從前之不盡尊重。及第四國之不欲尊重者在也。彼所謂均等待遇者。蓋有從前之不能均等待遇。及以後之不能不均等待遇者在也。彼所謂和平所謂支持者。蓋有可以不和平而姑爲和平。彼不支持而别無。可以支持者在也。質言其意。猶之兩偉丈夫共捉一小孩。相約曰。吾輩當看護此孩。勿被他人侵害。此孩亦不得與他人結特别之密約以擾害吾看護之方法國民試思之此何等狀態而可以忍受。也 
以近日歷史言之。美之於日本。屢起惡感。故變聯日之主義。而欲聯中。夫美之汲汲代吾謀者。意欲何爲。不過欲保其在吾國之商務而已。有吾主人在。則與吾結和戰同盟。攻守同明。有何不可。何乃不直接聯吾。而心聯吾之鄰。以間接聯吾。此無他。以聯吾無益耳。雖有專使謝惠之舉。歡迎美艦之舉無補於絲毫之事實眞可爲痛哭流涕者也至於美工黨排亞之舉。日本反對之。吾國亦反對之。今日本雖自甘讓步。然尙有善後之條約。則美國之亦必有讓步可知也。此約之利益。不知吾國人民。能一體均沾否。如不能一體均沾。是吾國人民。不及日本人民也。卽能一體均沾。亦吾國人民。受庇於日本之條約也。總之。吾國之生活界。祗有被動力。而無自動力。猶美國之之小呂宋。日本之高麗而已可不悲哉。 
然則吾國。民惟有發憤自。强而已。自强者。須用切實主義不可虚憍。不可。 
 
 
 

Page 4

 
 
鹵莽此九年中。以預備立憲之事。次第實行學界商界農界工。界從事於各科學各實業。以充滿國力。而後規復海軍與各國馳驟於太平洋。則今。日之日美恊約。可變爲中日協約。中美恊約。夫如是。而後爲獨立國。而後爲獨产國之國民。 
專電 
[電一（北京）]  
　　御史蔡金臺奏國無二主攝政王旣代皇經國即行皇禮亦無不可禮崇事易辦旨交内閣議奏 
[電二（北京）]  
　　御史趙炳麟奏六月間兩次奏請以後廷寄諭旨飭署樞臣姓名未蒙准行現攝政王代皇行政一切諭旨應由攝政王簽押廷寄須署明承日樞臣之名外省覆奏亦應書明由軍機大臣某奉諭寄來庶免弊竇旨交内閣議奏 
[電三（北京）]  
　　查勘陵寢大臣倫貝子陳璧擬十八日啓行赴奉 
[電四（北京）]  
　　攝政王禮節議定俟皇上服喪念七日後卽行召見軍機 
[電五（安慶）]  
　　熊成模（熊成基胞兄）今日用南陽丸輪船由蕪湖解至省城 
[電六（安慶）]  
　　二標二營管帶薛哲排長郁長春初十夜由余協統交臬署澈訊逹旦薛供是夜帶隊欲斬北關爲巡警牽制未果十一日申刻斬於撫轅外薛笑駡就戮 
[電七（北京）]  
　　顧道忠琛已收禁連日嚴訊將興大獄　　按以上兩電係前晚四點一刻接到未及排入昨報 
緊要新聞 
[攝政王遇事謙讓北京]  
攝政王近日仍在上書房辦事黎明進内樞臣散値後始回他坦用早晚膳與樞臣相見時照例屏退内監彼此坐談初一日攝政王率軍機大臣請見太后商事太后堅持不可仍係攝政王一人覲見攝政王與商新皇上登極後召見辦法仍求太后垂簾聽政再三請求未邀允准現在一切政事雖均由攝政王一人主任而王謙讓異常不敢專擅稍重要之事件輙令樞臣擬批然後用藍筆照行初三日下四時祭亨之諭旨祝版内醇賢親王典禮樞臣原議係本生皇祖考字樣而攝政王再三推讓謂賢親王一生亮節斷不敢以皇字加之因此明發上諭竟亦未用皇字與樞臣見面時議决之權多從慶邸諮訪之事多就張相益以謙退自矢前數日慶邸曾以力衰多病懇請攝政王代辭要差王再三挽留未允陳奏僅商明將閱兵等差另派大臣接辦此次攝政禮節政務處原擬臣工立見而王則謂國初本有坐見之例故已改爲坐見王之謙讓爲懹於此可見大槪云 
[蘇浙各團體恭賀登極]  
　　江蘇諮議局籌辦處預備立憲公會江蘇敎育總會上海商務總會蘇省鐵路公司商學公會公上江督請代奏電云南京督帥鈞鑒初九日恭讀皇上登極恩詔欽崇天祚薄海臚歡初十日又恭讀上諭籌備立憲期在必行仰見皇上軫念民依勵精憲政尤深欽仰伏願聖德日進資攝政王之輔翼洞觀世界在勢益運神謨則我國家億萬年無疆之休胥定於承基之始臣民幸甚所有叩賀籲禱下忱謹乞代奏 
初九日午初浙撫將軍率同文武各員恭賀新皇登極詣萬壽宮朝服行三跪九叩禮散後增中丞卽赴洋務局預備迎迓各領事赴局恭賀紳學商三界則齊集宗陽宮行慶賀禮禮與官界同至各學堂均停課一日街市店鋪均一律更換紅彩紅燈燈上書普天同慶四字站崗巡士警服仍穿舊有之黑呢裝載金綫者各衙署局所亦皆懸挂紅彩 
[預備先帝梓宮奉移事北京]  
　　初三日恭辦喪禮大臣禮親王等奏十一月十六日已時大行皇帝梓宮奉移景山宮觀德殿事奉旨知道了内務府堂官奎俊日昨與各堂議商觀德殿暫安梓宮應令中正殿喇嘛在乾清宮唪經二十一日並將應用物品飭司員照章預備等因現正繕錄底稿不日將入奏又聞觀德殿在景山宮内而 
 
 

Page 5

 
 
景山宮殿半係年久失修現因梓宮奉移期迫日役工人四五百名昕夕從公大加修葺至景山東西兩門及北上門一帶均植立帳棚駐兵値宿以資彈壓 
[請緝皖鄂邊界之革黨武昌]  
　　湖北蘄州蘄水羅田麻城與安徽潜山太湖英山霍山一帶近有留學回國之革命黨黄某濳匿各該處倡立學義會聚衆歛錢演說鄉民無知多被煽惑現經營務處探弁偵知禀由該處總辦杜雲秋觀察轉禀陳小帥特飭各該縣嚴密查拿一面咨請皖撫飭屬一體協緝 
[江督致皖撫電（爲叛兵北竄事）]  
　　安慶撫台武密頃據皖北毓道禀稱安慶叛兵北竄鳳郡僅有巡防隊勇兩哨因分派各防存營無多該道親車馬隊除伺候秋操及分駐泗州外僅存三十名兵力甚單現准壽春鎭移據廬州穆守電言叛兵五六百名已抵上派河壽防亦極空虚正發禀間又接穆守電稱聞昨晚有持械兵二百餘名暗竄至店埠遇南京馬隊開鎗轟擊互有損傷并據探報西路又來逃兵數百名人心惶恐事機萬迫乞迅派營隊分赴廬鳳防勦等情查尊電浦軍已於初二日抵廬果能迎頭奮擊何能滋蔓爲患惟叛兵窮蹙四逃勢極散漫當此人心未靖鳳壽兵備空虚不可不派兵鎭懾此間可用之軍近日紛紛派撥驟難抽調應請轉飭鄂軍王協統迅派得力將弁酌帶營隊馳往鳳壽一帶分投堵勦以凈根株至所稱聞有持械兵與南京馬隊轟擊互傷究係如何情形未據報到日來電綫不通軍情緊要現已分設馬撥務望通飭派出各營及北路地方文武分投確探隨時騩禀均送由廬州穆守交馬撥星速遞送勿稍延悟爲要至禱方印 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊　新聞 
[皖省防務瑣聞]  
　　皖省自兵變後城外電綫桿多有毁壞初九日門外電桿又被匪徒砍斷數根並將電綫折斷抛擲曠野朱中丞聞報即飭巡警道混成協各派弁兵日夜巡邏 
[附皖撫札]  
　　據陸軍混成協余協統大鴻開摺呈稱竊查近日省城謠言不靖前日北門外電綫又疊被砍斷顯有匪徒在附近匿跡擬請多設探員以通消息而資偵緝並請飭令兵備處發給手鎗二十支以便携帶隨時防護等情據此省城附近地方旣有匪徒潜匿亟應嚴拿懲辦即由該協統分派得力員弁廣爲偵探務期早日弋獲以凈根株所請發給手鎗二十支並即照准除行該協統遵照外合就札飭札到該員即便遵照如數發給毋稍違延切切此札 
　　皖省兵亂雖平而人心猶多惶惑現督練公所因於馬營歸伍之兵及各標營兵内酌撥二十八人作爲陸軍臨時警察派委本所差遣楊震東管帶以資約束 
　　三十一標混成協余大鴻協統出示照得馬砲叛兵業已遠遁並奉大帥派兵追勦指日撲滅現在省城已一律安堵乃日來謠言仍有不靖居民紛紛遷避半由于游手失業之人造言生事計圖搶掠半由於該民等不自鎭靜以致人心惶惑風鶴皆驚爾等須知省城駐有重兵江南有三十四標步隊三營湖北有二十九標步隊二營馬隊一營江北有二十五標步隊二營馬隊一營嚴密防範斷無他慮若一遷避在途或被搶掠則適中匪人之計爲此合亟示諭居民毋再輕舉妄動自貽伊戚其各遵照毋違切切 
[西報譯要]  
　　中是日礦務交涉字林報載十一日東京電云茲接領事電稱撫順華官强阻日人停採青石山（譯音）礦産而日人則謂該礦屬於撫順煤礦刻聞日人現已停工以候中日兩國官員之解决 
　　華員驅逐韓人之交涉又載同日東京電云據滿洲私電稱述中國官員業已諭令鴨綠江上流某處之韓人謂若不歸化中國俱應即日離境該處日領已向華官抗辯 
　　香港政府之轉圜泰晤士報載十一日香港電云廣東秘密會因香港政府驅逐華商已籌議抵制英貸之舉香港政府决議如華人不再有暴動思想則亦不復驅逐華人云 
　　廣東復行烟膏專賣章程又載同日香港電云廣東各處除省城外現復實行烟膏專賣章程致英國裝赴汕頭之鴉片不能再運現香港英商已將此事上逹廣東英總領事以籌對付 
　　膠州德文學堂近聞文滙報載十二日倫敦電云據柏靈電稱近經德國官塲宣布德政府定議將在膠州設立高等學堂一所專敎中國學生開辦費共需英金三萬磅常年經費毎年七千五百磅中政府已允撥欵津貼並擬派送合格學生入堂肄業將來學成一律准其校考授事 
分類新聞　政界 
[追繳吳新二令公欵蘇州]  
　　前任吳縣金元烺及前新陽縣王煕宇二令卸事已久所有任内征存各欵僅將正項銀兩陸續繳解其餘如規復銀價丁漕平餘等項悉行提出交代曾於禀報交代算結案内聲明由前任自行清解嗣經藩憲飭令將所欠各欵刻日掃數清解詎該二令竟置若罔聞金令欠解各欵計有四萬餘兩王令亦有一萬以外尙有應交紳董之地方公欵不在其内聞瑞方伯擬詳請撤參從嚴追繳以重公欵 
[批飭復勘秋收情形蘇州]  
　　松江府婁令禀報秋收情形已誌昨報茲奉瑞方伯批云查本年夏秋之交雨暘稍愆幸無大碍松郡濱臨泖澱宣洩有資收成較稔田畆尤爲受益數十年來從無偏災歉收之事該令詎不知之當此國計艱難需糧孔殷正賴地方官殫力催征勉籌足額何得率以危詞聳聽巧爲嘗試察核所禀顯係蠲減地步殊欠核實至本年新墾田地究有若干禀内未據聲叙亦屬率漏仰松江府轉行申斥一面由府復勘核轉開摺禀辦愼勿扶同隱匿致干未便 
[催復縣令被控劣跡浙江]  
　　浙撫增中丞日昨札催藩司略云黄岩縣萬令被控一案前經飭據台州府委令典史費昌祖查明貪酷頑三項均無確據經馮前院以所查各情是否盡實萬令有無積案不結命傷不驗盜匪不訊情事批司飭令委員明查暗訪並吊卷查明禀復核議詳奪一面飭府卽提該家丁徐漢卿即徐石訊辦嗣據該司等飭委候補知縣彭循堯查復會詳到院又經本部院以委查各節尙未盡實而萬令家丁該府如何提訊究辦並未聲叙批飭催府速提徐漢卿審批詳辦在案迄今日久未據訊詳殊屬遲延因特札催藩司速飭台州府迅提該家丁徐漢卿確切訊明議擬詳辦 
[兵米責成現任批解杭州]  
　　杭州府卓太守孝復具詳藩台略云温二屬減兵餘米抵放滿綠各營兵米不容延欠近來各縣任内應解米石並不上緊清解或謂民欠甚鉅或謂力難墊完藉口遲延及至交卸 
 
 

Page 11

 
 
更以限期寛展任意延宕現任以爲前任之欵無關緊要迨交代算清又由前任認回自解非經年累月不能清楚計口授食之需豈容如此短延况省倉收不敷支異常支絀是項米欵係屬正項錢糧自應核入交代案内責成現任批解應請嗣後各屬應解省倉減兵餘米遇有交代應飭前任列册抵交由現任批解不准前任認回自解以免延宕如敢狃於積習互相通融抗不遵辦致有虧欠定惟現任是問詳祈察核請飭各屬遵辦 
[警務經費支絀情形武昌]  
　　鄂省警察總局自改爲警務公所分科治事後每月經費計多需銀五千元並未籌有的欵均由正任巡警道馮啟鈞挪借濟用現在舉辦冬防每月又增經費銀二千元漢市銀根吃緊籌借爲難由代理巡道金峙生觀察禀准鄂督飭由官錢局按月暫撥銀一千五百兩俟冬防事竣再行停撥 
[中府因烟癮扣留廈門]  
　　閩省禁烟自藩臬設調查同後官界有癮人員大受損害昨有實缺中府蔡國善由京引見回厦赴省繳憑到任經調查局司道查出烟癮未除扣留局内戒烟俟戒脫後方准到任 
[禀請津薪搭放銅圓奉天]  
　　奉省銅圓價値日見跌落每票洋一圓已換至銅圓一百二下枚所有奉省在宫人員薪俸例應搭放銅圓一成若仍照從前價値搭放未免稍失公允故度支司張司使禀商督撫變通辦理擬嗣後所有搭放各員薪津一成銅圓皆按照每月初一日市價計算庶各員不至吃虧甚鉅未審能否邀准 
交涉 
[籌解末期英德洋欵漢口]  
　　漢關道齊觀察以英德本息洋欵原定漢關每年撥銀三十萬兩分爲二五八冬四月攤解茲應解末期銀七萬五千兩已如數籌齊委賀令夔石管解往滬限於本月二十内交納 
[工部局取締華街水夫漢夫]  
　　漢口英界工部局因華界後城外歆生街已成閙市挑水夫取道路簡便咸走英界穿過殊與車馬往來有礙正擬禁阻適被會審委員吳小汀所聞乃酌定路綫改由英界後花樓街入華界江岸碼頭如再有直穿英界者即行罰究 
軍界 
[蘇撫添委營務處會辦蘇州]  
　　蘇撫陳中丞以現在防務吃緊特添委前署大同鎭總兵胥明德總戎爲蘇防水陸各軍營務處會辦以資臂助 
[縣令請兼營務處差安徽]  
　　東流縣楊令祖詒上禀皖撫略謂奉札飭緝匪首並防竄兵當即諭令紳耆赶辦圑防以資巡防保衞所需經費除由地方籌給外如有不敷即應捐廉湊濟但轄境廣闊分佈難週濱江雖有砲船數艘知縣無力調遣可否加札委兼營務處事宜俾得呼應靈通等語朱中丞閱禀後即已批准飭委矣 
[部頒秋操員弁獎品到鄂武昌]  
江鄂秋操已竣所有在事員弁例有獎賞昨由陸軍部頒到御窰五彩牡丹式紀念杯及宮扇等物當由督練公所轉交張統制頒發各員弁祗領以示光寵 
[李總兵出巡江面鎭江]  
長江水師狼山鎭總兵李鎭軍因近來匪警頻仍恐所部各營防範不能嚴密因於初八日乘坐師船赴泰興江陰通州一帶會哨以資鎭攝 
學務 
[江督提倡私塾改良江西]  
　　江督致贛撫函云茲有私塾改良會幹事員沈亮棨以改良私塾提倡天足兩事赴贛游歷意在實行推廣用意甚盛關係憲政前途匪淺務祈台端竭力提挈俾得周歷各屬切實推行 
[飭議爭捐興學南昌]  
　　江西彭澤縣三十都湖西寨誥職許業笠等以籌欵興辦學堂情形具禀學轅現奉林貽書學使批查學堂爲近今急務各鄉分勸設立全賴各處紳董就地籌辦以期敎育普及今該職等合七寨之力創一高等公小學堂具見熱心公益深堪嘉尙至玅智寨亦擬仿辦分設蒙小學堂果係各籌各欵兩無妨碍自屬可行乃察閱抄黏禀詞不免各持各見總之該職等已經成立之學堂公籌捐欵自應悉仍其舊玅智一寨不得出爲阻擾其玅智寨旣欲另設蒙學亦應另籌的欵妥議章程辦理不得各存意見致妨公益候仰九江府督飭彭澤縣體察情形酌核議覆所有玅智寨另籌捐欵並仰諭各董妥爲籌辦不得擾累鄉閭是爲至要 
[提解學費薪水浙江]  
　　玉環廰每年應派解温郡師範學費洋一百四十四元及應解佐治員薪水現該丞范慶頣擬自本年起在於留廳五成考費項下分提解給以資周轉業已禀請省憲核示立案 
[粉麵官行繳捐學費杭州]  
台州府椒江中學堂監督周文敬以該學堂常年欵四千元皆由綢業公所認繳明年擬添造課堂添招新生預算常年經費又需添籌六百元查太平縣屬蕭溪等處及臨海縣屬下馬等村每年番蒔粉麵出産不下數萬金向由該地私牙壟斷現經公同妥議請設椒江粉麵官行商議集股承辦每年繳費五百元充椒江學堂補助經費茲已議具試辦章程禀由台府轉詳省憲察核立案 
[添聘律例敎員武昌]  
湖北法政學堂現遵學部新章添授大清律例由監督邵太史章延聘留學日本法律科畢業員現充湖北督轅文案陸令勵吾爲敎員聞陸君前曾就過刑席云 
實業 
[籌措蠶桑學堂經費杭州]  
　　浙學司日前以奉飭籌議改辦蠶桑學堂酌定課程預算經費詳請奏咨并請檄飭司局籌定經費以便次第興辦庶收實效等情詳覆浙撫茲奉增中丞批云查核摺開預計開辦及常年各項經費爲數甚鉅現當財政困難應如何設法籌措以維實業而宏敎育候札飭藩司會同各司道妥籌詳辦仍俟籌擬妥定再行詳請奏咨立案仰卽知照 
[援案發給免釐運單漢口]  
　　漢口恒豐機器麫粉公司禀請勸業道蠲免釐稅昨由劉仲立觀察援照漢豐麫粉公司成案刋給運單並將 
 
 

Page 12

 
 
格式詳請鄂督核咨各省關局查照備案以免留難 
[委員赴潯設立鄂布分廠湖北]  
　　湖北織布官局所出之布仃値 
較外洋稍廉長江上游各省頗能行銷督辦鄒履和觀察因現在洋貸飛漲下游口岸亦擬極力推廣特委巡檢陳毓清往九江設立分廠以廣銷路 
[鄂省派員提欵未准南昌]  
　　贛省怡生厚錢莊倒閉官公商欵五十餘萬兩經商務總會會同地方官調查該店主黄家瑜家産尙不敷抵現鄂督陳小帥派委黄觀察秉湘來江擬提黃家瑜吉安官封家産十餘萬兩惟贛省被倒各户力懇當道免提以恤商艱 
雜記 
[贛省鄭重門禁江西]  
贛撫馮中丞札警察總局文云省城重地門禁宜嚴應責成警察總局訂定啟閉時刻從前所發對牌散漫無稽應改用三聯執照非有緊要公務不准給發其每日給發聯照均須開單呈報本部院查考平時各城門應添派委員加撥可靠警兵無分晝夜輪流站守遇有形跡可欵之人留心偵察切實盤詰出入貨物實行查驗倘有匪徒混入查獲確據或私運軍火即行嚴拿訊究禀候核辦 
[追究飛划辦公處失愼蘇州]  
　　蘇省飛划第一營辦公處設立葑門外前日有該營司書生何某偶不經心致將洋燈撲翻起火幸經鹽捕營聽差人等撲滅事後該營統領陳得龍聞之大怒飭傳執事各弁嚴加申斥除將肇禍之司書生何某及護兵五名一併斥七外並以監軍執事書記等官匿不呈報各記大過车次 
[清鄉公所領贜彙誌蘇州]  
蘇藩瑞方伯據崑山縣張令詳請以骸縣城内孀婦鑫沈氏家於上月二十一日夜被賊竊去衣飾等物開單報縣飭緝在案茲聞省垣中路巡緝隊拿獲贓犯多名贓物甚巨可否懇請將贜犯等發縣究辦方伯當即批云此案是否該縣金沈氏禀報案内贓賊無從懸斷飭將該氏報縣失單照錄送候核奪又據崑山職員王國鈞具禀清鄉公所以上月亦被賊竊去衣飾等件當經報縣飭緝在案茲聞清鄉公所中路巡緝隊獲有贓賊當即認明贓物相符特禀請督辦瑞方伯照數發領等情方伯以該職員禀竊僅四一百元这數茲所獲贓物甚巨照所呈贓單查核有符有不符實難縣給而該犯等供係竊自開設妓院人家之物今該職員禀係伊家之物究竟孰是孰非殊難憑信且該職員是何職銜逕稱職員着即明白禀復以憑核斷 
[罰欵撥充公用寗波]  
　　定海逸犯黄安邦一案日前由旅滬朱紳等調停妥當令罰洋一千元業經朱紳等呈請銷案並將罰欵撥給濟生公所洋三百元尙餘七百元擬撥給諮議局籌辦所四百元禁烟局三百元當蒙龔丞批准一俟該局所成立即由經管紳董具領 
[獲解匪棍松江]  
　　浦南棍徒湯雲卿爲文生蔡某指控擄人拔船華尊張大令嚴飭差役馳拿湯己先期遠遁近由飛划第三營管帶沈都戎購線擒獲初九日解至府署由戚太守飭發華亭縣於初十日嚴訊湯一味狡展乃判釘鐐收禁 
[嚴查散布逆件松江]  
　　近有人以匿名信函散送學堂舗户等處類多京師蜚語悖逆可駭意在煽動府尊戚太守微有所聞查詢紳士所見該信共有若干一面飭差遍諭各棧家如有日本人前來投宿者均須令覓妥保並需詳問姓名報明官長 
[緩辦舖捐原因南昌]  
　　贛省大吏前議開辦舖捐以濟要需惟省城各商貿易不暢錢價日落尤受影響經商務總會總理曾平齊協理熊文叔代陳商困於當道現聞馮中丞已飭從緩開辦以順輿情而安人心 
[墊欵購辦賑米南昌]  
　　李岷琛楊文鼎等致贛撫藩及商會電云接周夏二委員電知米欵已承籌議先由官銀號墊給購辦使災黎得食重慶更生盛德宏施敬代謝致 
[督銷分局易員接辦南昌]  
　　江西撫州府督銷淮鹽分局經秦子和觀察前委許大令大綸辦理而許到撫日久尙未接辦現又因事辭差經督銷總局秦觀察札委候補知府陳萃禮前往接替 
[閩藩查騐水災已回福州]  
　　閩藩尙方伯由厦赴漳查勘水災等情已詳前報茲悉方伯到漳後見城内外被水淹没房屋倒塌十居七八哀鴻嗷嗷情殊可憐當即電禀松督商議賬濟之法旋接松督覆電謂漳州今年大水農商交困所有商賈捐豁免二季錢粮蠲緩一季以示體卹尙方伯當飭漳州府出示照辦方伯乃於廿三起節廿四抵厦矣 
清談 
[御名]  
　　據美報載稱美國自塔孚脫獲選總統以後。其人民競以塔孚脫之名名其物。猫亦名塔孚脫。犬亦名塔孚脫。子女亦名塔孚脫。菊花曾亦名塔孚脫。甚至日用器具。無不爭以塔孚脫名之。（均紛紛投函塔孚脫請其承認）一以示親愛不之忘意。一以示塔孚脫之恩咸及於萬物。昔英皇名維多利亞。而其國人即以維多利亞之名名其輪船。名其地方。名其花木者。亦即此義今中國禮制。凡新皇帝即位。即須頒诏將御名敬避。不避則大不敬。以故歷來聖君賢主之名。無敢留於世人齒頰間者。中西禮俗之不同如此。 
紀事 
[女妬（四續） <（特譯）]  
　　夫人見其友出語嗫嚅。益動疑慮。又未便細詰。乃佯笑曰。密西司尙未之識。無怪吾。夫人歸家。乃召其僕法蘭克曰。主人歸乎。其僕曰未。夫人曰。主人歸。爲我告若主。余俟諸内室。有要事商議。法蘭克唯唯而退。 
夫人旣入室。便服弛妝。凝神默坐。獨自忖念。欲實道其事。則恐伯爵老羞成怒。以至决裂。恐非得計。若不道其事。則心有不甘。而伯爵難期有改悔之望。中懐忐忑。未决所計。 
　　未久履聲得得。則伯爵歸矣。夫人絶不露憎惡之態。伯爵入室。亦欣然色喜。與夫人接吻。摟諸懷抱。夫人亦莫之拒。無何伯爵釋手。夫人乃疾趨坐於牕畔之安樂椅。以示相遠之意。 
　　伯爵見夫人舉動。知事已敗露。心懷悚愓。竊視夫人。則嚴容莊色。乃僞詢夫人曰爾何不豫。爾曾語僕曰。有事商議。不知所議何事。幸即敎我。夫人曰。無他事。惟有一事訽汝耳。伯爵曰何事。夫人曰。今日與君同乘馳驅於蒲爾法街者。爲誰家好女子乎。何如是之親暱也。夫有訽問時。春山欲笑。秋水含情。一若恒態。 
　　伯爵見訽。頓然改色。忸怩不能猝對。旣而曰。夫人何忽訽及若人。此乃我故友鄭克萊夫人也。夫人聞之。默然莫對。自念倘再聒噪於伯爵之前。非特足以召怒。且亦無補。况伯爵性　愎。非婉言莫能入。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江蘇蘇屬 
　　蘇省諮議局籌辦處曉諭紳民文云照得本處奉撫憲札飭設立專爲籌辦諮議局一切事宜所有諮議局章程及選舉章程已奉撫憲詳晰曉諭在案查諮議局係爲資政院基礎於地方應興應革事宜均有指陳利弊之權凡全省紳民有與定章資格相合者皆得有選舉權及被選舉權實朝延特與人民以與聞政事之權凡全省紳民有資格相合得有選舉權及被選舉權者於地方情弊身家利害均可據實直言詳細敷陳爲地方造幸福卽爲身家謀樂利故東西各國人民視得選舉權及被選舉權者咸以爲非常榮譽稱爲公民舉國尊之敬之中國現當創辦之始闔屬紳民或有未能盡解諮議局之設立爲紳民莫大之利益極要之關係者或漠不經心或怠以將事不特上負朝廷之特典亦且自棄公民之權利於立憲前途阻礙非淺本處遵旨設立以來日夕憂惕用特剴切曉諭自示之後爾紳民等務各父詔其子兄勉其弟友朋姻婭轉相告語須知諮議局之利益議員資格之貴重上爲國家立憲之要政下爲地方自治實行之樞紐於爾等身家均有密切關係必期家喻户曉努力同心又須知諮議局之議員皆由爾紳民等選舉而來即當切實考求孰爲與定章相合有選舉資格者須先行調查列入選舉名册如或遺漏不列則此後即無選舉權及被選舉權關係爾紳民等至爲重大萬勿自悞但調查員耳目難周各當舉爾所知以輔助其不及亦可自行陳報以便列入名册爾紳民等須知凡爲國民苟無選舉權及被選舉權者將來於地方情弊身家利害皆無建言之權若不早日聲明則以合格之公民竟至坐棄權利與諮議局章程第六條所載各項之剝尊公權者相等甚爲可惜本處不憚再三諄諭爾紳民等各宜深悉此意庶地方官吏得將名册赶緊造就則投票等事順次舉行俾諮議局得以如期成立以建將來資政院之基礎本處實有厚望焉 
　　又籌辦處司道以各屬呈報開辦選舉調查事務所者日見其多實由於官紳熱心辦理而其間因循怠玩所在多有茲查太平靖湖江陰溧陽等廳縣迄未呈報開辦昨特札委知縣張紹騫赴太平廳從九鄭隆奎赴靖湖廳日本法政畢業生張象成委赴江陰法政畢業生將慰祖委赴溧陽均爲該處司選員飭令即日起程會同地方官紳赶緊開辦選舉調查事宜 
　　籌辦處昨接浙省諮議局籌辦處函云現在印就籌辦順序並注意事項複選舉事務所章程複選監督職務一覽表選舉資格說明書初選舉事務所章程初選舉監督職務一覽表調查辦事細則調查員證書調查須知調查員記事薄式調查選舉人名原册等共計十一種除專差發交十一府及分遞各廳州縣外檢呈若干分併本處章程諮議局及議員選舉章程等送請察核希即指導 
[士民實行調查]  
　　直隸（天津） 
　　諮議局調查員分區散送資格調查表後迭次宜告補塡刻恐尙有遺漏已於初三日至十五日乘調查員赴四鄉之便凡南北段及各租界如有合選舉資格未經塡表者均可開明姓名住址函知議事會以便調查員送表塡註期無遺漏 
　　江蘇蘇屬（松江華婁） 
　　華婁舉事矞務所接張劉兩令照會略云本月初六日奉蘇省諮議局籌辦處憲批華婁兩縣設立選舉調查事務所並呈摺單各件由奉此據申及摺單各件均悉所擬辦法尙有條理惟舉貢生員出身自應以應試時所注籍貫爲準若在他省他府州縣入學者卽應列入學之他省他府州縣之選舉簿册如除舉貢生員出身外另有他項資格之一者即可以他項資格列入本籍之選舉簿册若在他省他府州縣得舉貢生員後仍改歸原籍者則仍可列入原籍蓋籍貫與住所原籍與寄籍各有權限未容牽混本處業已頒發調查須知仰即曾紳參合照辦俾免歧誤等因到縣爲此照請貴所查照辦理 
　　松郡城廂調查草册均已繳至事務所蓋限期本在初十日也十一日起至十五日止係爲接辦審查之期現經華婁兩監督派定城鄉審查員華婁各十人華亭雷奮徐祖垚姜文傅周鉞朱鎭顧琅奎顧堃盛之驥顧禮模陳鎔經婁縣張開圻吳前樞倪宇煌杜炎張汝礪葉理封戴鳴鳳胡光鼎周作孚李芳暮 
　　又（蘇州長元吳） 
長元吳選舉調查事務所紳董因三邑鄉鎭各調查員協同區董等分往調查茲已紛紛呈繳草簿元吳二縣尙有五六處未齊長洲除趙大令嚴諭各區董認眞辦理並由事務所加派調查員陸君元超章君繼英催查外日内陸續呈繳草簿現不過三四處該所紳董擬俟繳簿齊畢特開審查會一次以免歧誤 
[士民動議調查]  
　　湖北（漢陽縣） 
　　漢陽縣奉飭設立調查選舉事務所後復經該邑紳士催辦故李振卿大令當卽派定紳士劉梓材等三員爲駐所選舉事務員已於初一日開辦 
本埠新聞 
[美使再催訊詰訟案]  
　　美商美亨洋行禀控華商顧文朝胡獻南等欠欵一案曾由駐京美使照會外部請飭上海會審公堂迅速理結已誌前報現美使又據駐滬美領具報该華商仍未提到案懸莫結是以復請外部電致江督轉催清理尅日咨覆端午帥因特轉飭滬道督同會審委員速提顧胡二人到案訊結具報 
[公廨寳讞員復逹商律師函（爲撫卹薙髮匠事）]  
　　頃准來函以昨晚路過薙髪店因南市城廂停工者之阻撓致生數起之衝突此輩托業卑微自無餘蓄堪供坐食紅黑兩帮實繁有徒設或無路謀生挺而走險外權或從而干涉棘手交涉即此而生函請妥籌撫卹等 
 
 

Page 19

 
 
因本分府哀維兩宮升遐薄海同泣百日不薙髮係中國禮部定例該薙髪店同屬食毛踐土理應謹遵况南市城内俱已停工租界何能獨異昨日因該店照常薙髪業經函致工部局一體示禁在案至該匠托業卑微應籌撫卹貴律師所論頗爲有見除函致商務總會飭傳匠首善爲開導妥議撫卹辦法勿使流離失所外相應復請貴律師查照爲荷 
[考察員給咨東渡]  
　　江蘇敎育總會附設法政講習所瞬届二年畢業者已有百數十人由總會禀准江督端午帥給咨東渡考察政治一切太倉王穫百陸燕侯君等已先一月啟程赴東茲聞寳應劉國襄君等亦於十二日搭弘濟丸東渡聞數君皆法學優長由各該縣佽助經費請其專心考察將來回國時於地方自治前途當大有裨補也 
[議定油船繳捐辦法]  
　　盛涇公所運油船隻改由輪船拖帶應完船捐前經滬道行文松滬釐局酌核在案茲該局飭據五庫釐卡與南卡公同酌議擬定此項船隻應於經過南卡時遵章照繳水卡船捐一道勿得遺漏業已禀由總局移覆滬道轉飭遵辦矣 
[示禁流氓包攬漏捐]  
　　籌餉貸捐局昨日出示云照得本局經收貸捐理庶由商自行赴局核實投報照章完捐豈容無業流氓從中把持包攬偷漏有妨釐政本局訪聞西門一帶有吳必松李阿順二人專事包攬靛青漏捐爲數甚鉅本應移縣飭提嚴辦姑先出示曉諭仰各商人等知悉凡出運靛青務須遵照定章自行來局報捐不得貪圖微利受其愚弄倘敢故違輕則議罰重則充公該流氓吳必松李阿順如再把持包攬定即移縣提案從嚴懲辦 
[毆斃人命之供詞]  
　　張根荃控鋸木匠王瑞生顧良卿毆斃伊弟張根祥一案由公廨王襄讞與美巴副領事會訊顧供張根祥於今年三月十四日在新馬路鳳仙樓茶館因誣指王瑞生竊伊銼刀與王口角張取櫈擲王被王用力一推張即倒地斃命小的當時在塲解勸並不帮兇訊之王瑞生供事出無心求恩寛宥中西官以顧無干判令開釋王仍還押候禮拜二再訊 
城内 
[禀請拈香]  
　　滬北池浜橋迎禧庵住持因兩宮升遐特於十二日起在庵建設經擅七天昨日禀請縣各官到壇拈香 
[須憑賬據]  
　　扇子店主姚金元昨至一路巡局控告同業惠潮湧結欠往來洋四百餘元向索圖賴訊之惠供照帳結算祇欠洋二百餘示求鑒游巡官以供詞各執判飭地甲協同兩造將帳目算明禀復核奪 
[戾氣所鍾]  
　　嚴王氏昨在西門小木橋地方被小孩劉阿桂將金耳環搶去該氏喊追由巡士攔住帶回一路巡局訊究劉供年十五歲搶奪耳環後因該氏追赶已抛入河中求宥判劉拘留候停訊期滿嚴行究辦 
[下堂求去]  
　　女子沈惠貞前因犯案發堂擇配去年有某甲到堂領去爲妻茲惠貞因甲窮苦無力赡養於昨日到縣　控請仍發堂李大令諭飭送堂暫養候再審訊 
[拐匪解縣]  
　　鄧禮臣之女被隣人曹振聲曹劉氏等誘拐來滬昨據製造局巡士將曹及氏緝獲解送縣署看管候究 
[官事]  
　　滬道蔡觀察因公赴寗定於昨晚乘車回滬各執事均在車站伺候海防同知查燕緒現奉滬道委赴大羊山洋面監哨昨日禀辭起程貨捐局總辦金兆蕃請假二天 
南市 
[愼重防務]  
　　商團公會各會員以近來謠言甚多防務緊要除整隊荷鎗出防外另派會員多人至陸家石橋及西門老北門弔橋等處協助巡十嚴密巡緝 
[發給鎗枝]  
　　滬道蔡觀察昨向製造局領鎗百枝送交商團公會應用當由會長核定於今日傳知各會友到會領取並給憑單 
[調戲婦女]  
　　前晚有向爲戲園役人之某甲在老北門外守候城門調戲婦女被西區巡士查獲拘回罰辦 
[木作失竊]  
　　太平碼頭蔡源記木作前晚失去長窗十二扇昨報總工程局飭探查緝 
閘北 
[尋獲傭婦]  
　　錢周氏前在顧福記漆匠店帮傭於二月間逃逸後氏去屢次向顧索妻昨顧在十一圖地方將氏尋獲扭至四路一區分局押候伊夫到案訊核 
[踢傷腎嚢]  
　　孫龍德欠江北人張福生銀洋昨向索還口角扭毆張悞將孫之腎嚢踢傷旋即扭入四路一區分局押候受傷人醫愈再訊 
英租界 
[妻母誘姦]  
　　甬人嚴福海控妻母鄔烏氏誘令伊妻與鄞縣總書邵康衢成姦一案昨由公堂復訊嚴供伊妻被邵姦佔並被藏匿二歲男孩求恩激究訊之鄔烏氏母女供不承認並稱二歲男孩已於七月十四日病斃實未藏匿判鄔烏氏交保嚴鄔氏發棲流所留養准嚴隨時具禀領回如一年期滿不領另行擇配一面仍移提邵康衢到案訊奪 
[一再圖逃]  
　　蘇阿甫控湯王氏湯榮祥串拐伊妻陳氏賣於青浦人盛福廷爲妻一案曾由公廨派差協探帶同湯榮祥至青浦縣將盛提獲詎回至中途湯即逃逸旋復在英租界無錫路將湯提獲湯又越屋圖逃以致跌傷兩足由捕送入捕房轉送醫院醫治昨晨由探將湯王氏盛福廷解請公堂復訊判仍還押候禮拜二訊奪 
[轉賣養媳]  
　　宋張氏擅將養媳韓桂金賣與嚴蘭生　媳被女母韓顧氏控奉公廨訊押在案昨日復訊中西官以宋張氏不應將媳轉賣判照另案押滿一年再加押半年韓桂金暫留濟良所再核 
[領回逃妻]  
　　高胡氏背夫私逃由捕查獲 
昨解公堂訊究判交伊夫高春生領回管束 
[何故搶洋]  
　　沈東生控虹口洗衣作主王阿昌搶取銀洋皮夾等物前日由廨會訊被告延律師到堂代爲辯論中西官判王存捕房洋五百元交保出外候再訊核 
[呑沒銀洋]  
項陳氏控王阿根呑沒銀洋十四飛昨晨由廨訊明屬實判王押滿一月繳洋開釋 
[女工串竊]  
　　老公茂紗廠控女工朱周氏與陳增泉串竊洋紗由探查獲昨解公堂請究判氏押六禮拜陳押三禮拜 
[水手串竊]  
　　信亨洋行控某輪船水手施文興袁阿林串竊煤油五千箱計値銀五千兩茲由包探查獲解廨請究施袁二人一味推賴判一併還押候補提人証再訊 
美租界 
[鄰難靠]  
　　浙江舟山人俞王氏前被隣人誘騙來中匿居有恆路希圖價賣爲氏所覺投報捕房飭探前往查辦 
[印人行兇]  
　　某印人昨雇楊三郎之人力車至西華得路不付車貲楊向索取反被毆破鼻管由捕并送捕房飭令該印人給洋六角了事 
[攫取金飾]  
　　同仁醫院醫生譚某之妻前晚行經蜜勒路被流氓搶去金挖耳一支當即報由捕房飭探查緝 
[走失小孩]  
　　西華得路王雲林家八歲男孩前晚走失不知去向由王報請捕房飭探查核 
法租界 
[電車又斃一命]  
　　老嫗某氏前日在東新橋街被八號電車撞跌受傷已紀昨報茲悉該氏經捕房送至醫院後因傷勢甚重業已殞命由家屬自行棺殮昨電車公司西商自將撫恤洋五十元送至捕房麥總巡當飭九號包探前往西門外六圖地方查傳屍屬覓保到案以給領 
[出售臭穢牛肉]  
　　李阿廣出售臭穢牛肉被宰牲公司西人查悉報捕拘入諭飭交保聽候公堂傳訊 
[匪類一併收押]  
　　匪類應阿六偷竊張榮江鐵箱一隻内儲洋二元數角徐阿如攫搶行人緞帽同以發楊根狗手攜鐵器身藏賊具在途行走均被探捕查獲一併收拘入捕房押候解廨訊究 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第四張第二版 
小說 
[滑稽小說斗（三）（酉）]  
　　于是吳天上皇。赫然震怒。乃命宦者。召三垣之官。若宰若尉。若弼。若輔。若樞若丞。若執法。若將相。若二十二諸侯。畢至。命之曰。惟爾有官尙克。相予。以濟兆民。無作斗羞。朕聞。陰粟氏不道。腐敗朕師。朕之皇祖有訓曰。作奇器以禍衆殺。惟陰粟氏。製爲特别之奇斗。閎其中奄其口窈窈冥冥元之又元。俾我蒸民。强者弱壯者。幼生不類。人死不類。鬼今授爾以五花天棓。爾其速將朕命。往碎之踣。其人欽哉。 
　　北斗星君聞之。大懼。乃诣玉闕。上表白陳。委過於天理。帝不。懌曰。朕爲天理惑。久矣南斗星君亦至。告于帝曰。自今以往。有敢爲陰粟氏之斗者。臣請命長勺氏剚其腹。命尾勺氏剜其臀。俾失其利用。以全陽粟氏之斗權。帝曰可。 
　　于是陽粟氏之斗翁斗姥。坐而言曰。我儕中夏之人也。夏后氏尙白。吾惟知其白。屬饜而已。又從而歌之曰。惟斗之粟兮。惟腸之實與其死於黑。母寗生于白。斗哉斗哉。 
　　於是陰粟氏之斗翁斗姥。臥而言曰。我儕殷人也。殷人尙黑。吾惟守其黑。足欲而。已又從而歌之曰。惟斗之粟兮。惟腸之刮。與其生於白。母寗死於黑。斗哉斗哉。 
　　滑稽氏曰。主生主死之說儒者所弗道。然亦何必弗道也。人不欲生。無如命何。人不欲死。亦無如命何。故天理之說當矣。然非生即死。非人即鬼。人以晝動。鬼以宵見。未有不生不死不人不鬼者。陰氏有特别權。其信然耶。嗚呼噫嘻。 
國外新聞 
[印度皇后遇風]  
　　十一日東京電云印度皇后公司本應初九日駛抵横濱今已逾期未到又電云印度皇后公司今次在文戈武遲開一日於今日正午始抵横濱因太平洋風浪惡劣故較平時遲抵一日也 
[美總統幾遭不測]  
　　十日華盛頓電云美總統羅斯佛近在華盛頓乘車外出途遇救火機車幾爲所撞幸機車御者駕駛得宜遂得脫險 
[英員演說國防] 　　十一日偷敦電云英國陸軍少將費立司近在丹浮演說謂前此英國海軍大操時彼曾派兵七萬名赴斯考的虚海濱駐紥時値有霧氣未見英國艦隊縱跡國防疏忽殊爲可慮云 
[德國議案議畢各案]  
　　十一日倫敦電云德國議院討議已畢所議各案已交付實行部委員 
[英上議院改革各欵]  
　　十一日倫敦電云英國上議院所派籌辦改革上議院制度委員近已擬就各欵報告如下（一）上議院之議紳應稱爲國會之議紳（二）僅恃貴爵不得充上議院議紳（三）世襲貴爵可舉員二百人以爲代表惟袛准於國會開會期内選舉（四）掌敎由大掌敎二人掌敎八人代表（五）授爵之權須加限制（六）凡前充新西蘭開普蘭錫蘭香港新加坡等處總督者雖未經選舉亦得有議紳之度以上譯字林報 
[海地總統避匿法艦]  
　　十一日紐約電云海地島總統愛里西斯已從宮中逃至法國砲艦避匿奥泊林斯口侵略頗甚該處水師已備登岸鎭壓以便恢復治安 
[美將更調財政大臣]  
　　十一日紐約電云勃登君本係美國上議院哇哈愛哇省候選之人現經政府要請如遇選舉失敗則即受任財政部大臣以上譯泰晤士報 
[近東大變局五十二誌]  
　　十一日栢靈電云奥政府嚴詞反對外間謠傳調集大軍已下哀的美敦書與塞爾維亞之說 
[羅馬敎皇病狀]  
　　十一日柏林電云羅馬敎皇之病現己稍愈 
[英荷締約之謠傳]  
　　十一日柏林電云外間近傳英荷兩國已在開議特約事宜現已由各處政界申明並無其事 
[法國派商務委員]  
　　十一日柏林電云法國上議院已將增派法國商務委員六名分駐各國之議案批准 
[萬國海務大會開會]  
　　十二日倫敦電云萬國海務大會已在外務部開會擬編纂萬國海務公律俾海牙萬國捕虜裁判所得以據法判斷各案預會者共英德法俄奥意日美西荷十國云以上譯文滙報 
 
 
 

Page 27

 
 
   
 
 

Page 28

 
 
   
 
