# 1921 - 223 - 4917418

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[忠於民國（冷）]  
　　安格聯不肯簽字於十年公債謂忠於民國寜得罪於當局嗚呼官吏之中其知忠於民國者乃僅一安格聯耶所謂當輔之忠於民國竟不及一客卿耶 
中國官吏大抵但知忠於當局而寗得罪於民國以當局能榮辱之而民國不能賞罰之也然不知當局僅屬一時而民國乃係永久者耶民國之損益不特終生俱之且子子孫孫同繫之非若客卿者徒爲一時之職守而無預於身家乃其忠民國罪當局之心轉與客卿相反安得不使人聞而慨嘆哉 
十年公債有害雖五尺童子亦能知之乃力行反對者祗有安格聯一人民國亦可謂無人矣 
 
 

Page 8

 
 
   
 
 

Page 9

 
 
   
 
 

Page 10

 
 
[命令]  
　　八月十六日大總統令全國菸酒事務署督辦張壽齡呈請將陜西菸泍事務局局長　宗華免職另候任用謝宗華准免本職此令 
又令任命林實爲陜西菸洒事務局局長此令 
又令夏光麟郝國璽均晋給二等嘉禾章胡大猷施承志陳照春柴之　均給予三等嘉禾章周錦成張國威均給予四等嘉禾章此令 
[專電]  
　　北京電吾答復美正式請帖今明可送出因被邀文法中無參加軍備制限權利故答覆頗費事覆文微含希望參加全部會議意味 
北京電安格聯仍不肯簽字於十年公債謂政府卽以郵政收入印花稅交我管我實不能禁武人扣留印稅該債信用一壞以後牽動他項公債我實忠於民國得罪現當軸亦所不惜（十七日上午十二鐘） 
北京電昨午美參贊裴克訪外部談太平洋會又德使卜爾熙偕華根納見顔外長談井陘及德華清理問題（十七日上午十二鐘） 
北京電日軍將雙城司巴斯間護路權攫歸自管自由開車運兵與新黨開戰技術部無能力聽之北京電交部指令中東路監察局及宋小濂劉景山會同商訂暫時借欵辦法又電嗣後該局欲向外人交涉借欵等事應呈本部核准方生效力（十七日上午十二鐘） 
北京電吳佩孚將鄭州至漢口各站每日收入掃數提用並派收欵員七十名本月十三已實行北京電吳佩孚電院請派員謁黄陂懇轉電蔣作賓撤消自治政府因鄂商民不願此流品複雜之自治軍想蔣作賓亦以爲苦若蔣不卽撤消則直軍徇商民之請即行征討惟恐因戰事波及人民特請一言九鼎今日下午蔡成勳赴津轉達黎（十七日上午十二鐘） 
北京電杜錫珪電院江利艦在上游見敵數百當開砲敵退江口渡船被砲擊沉十二隻該艦回金口北京電吳光新逃漢（十七日下午二鐘） 
北京電皖省長許世英吕調元競爭甚力政府擬張文生兼代爲過渡昨電令張派史久紹來京領訓北京電何恩溥由寗皖贛赴漢 
北京電辛博森電其友先回華一行再赴美林長民電其友卽蟦 
由英回國（十七日上午十二鐘） 
北京電法政府令航空隨員羅克函索我國航空人員待遇章程及總數潘矩楹允照辦（十七日上午十二鐘） 
北京電王占元復電因勞致病不克來京（十七日下午一鐘） 
北京電日使提案共同管理南潯路路員用日人（十七日下午三鐘） 
北京電財部定代銷十年公債經手費一百萬起百分之六至五百萬百分之十二（十七日下午三鐘） 
北京電京各小學校聲言敎育費如至十九不發二十日仍不開課北京電舊交系謀周自齊組閣朱啓鈐外交梁士詒財政張某内務葉回交通邊守靖敎育法未定陸海農不動正派員與曹張接洽北京電直曹請以趙玉珂爲直隷軍務會辦（十七日下午三鐘） 
北京電海部日借欵二百萬將成立（十七日下午一鐘） 
北京電院復贛陳粤軍圖贛質問西南不復嗣後應速增添贛軍防守大庾嶺如粤軍來犯卽以武力對待所有贛西方面已電商鄂省勿庸單獨有所行動倘李烈鈞再由湘東窥贛應卽電陳自有最後解决（十七日下午七鐘） 
北京電魯田電館陶王占元宅衞隊七八十名寒日（十）（四）譁變進攻王宅未攻入旋搶王宅股開商店五家變兵巳向直境逃竄（十七日下午七鐘） 
北京電湘軍元（十）（三）早攻搶下河埠經趙傑擊退湘軍復派隊進攻趙左翼經趙部追至易家灣 
北京電奉張電所領征蒙各欵巳發給第五三五五五六三旅均有報告可稽其他軍費均不在内 
北京電黎元洪再請停戰 
天津電黄陂昨向鄂人表示但調停湘鄂停戰餘不過問 
哈爾濱電護路防務佈置就緒孫督今晨九時回吉（十七日下午六鐘） 
天津電朱啓鈐前在津與各方面接洽如朱組閣則閣員爲外交顔惠慶財政梁士詒交通葉恭綽陸軍蔡成勳海軍劉冠雄敎育馬鄰翼司法許世英農商王迺斌參謀未詳（以上十七日下午三鐘） 
滁州電删（十）（五）大風雨津浦蚌埠大鐵橋基已動搖列車不敢開過橋北軌道毁去二十餘里銑（十）（六）篠（十）（七）客貨車全停裝運石子趕修巧（十）（八）僅開三四兩次客車以浦蚌起訖五日後可復原狀沿路禾收受損亦巨（十七日下午九鐘） 
漢口電吳以海陸軍夾擊右翼湘之篠（十）（七）親往金口督戰嘉魚寳塔州篠日奪回新堤篠晚攻下正面湘軍退到中伙餔憑險扼守另由崇通抄攻咸寗後路官埠橋在車站旁十華里外開火雙方死傷甚衆張福來篠請增援現二十三師在省營旅及督署衞隊均開往由鄂軍第四旅謝團派隊一營在督署守衞直軍第十三旅自涿州開來篠日到漢均集合套站趕赴前敵 
漢口電蕭督令孫傳芳所部殘軍仍就武穴改編聞孫篠已赴武穴與宋大霈商編制事宜 
漢口電鄂東鄂北變相自治軍遍起兼遭王部潰兵騷擾鄂局不堪收拾 
漢口電各團體發起弭兵會巧（十）（八）午後在茶業公所開籌備會 
漢口電省署答覆陳時等財政質問僅謂財政機關應清理陳又提二次質問（以上十八日下午六鐘） 
漢口電聞吳與湘趙約從寒（十）（四）日起停戰三日協商條件 
漢口電漢商會業主會寒日聯議籌餉結果推六代表删（十五）赴督署聲明困難請另向京銀團商借漢口電各界聯會發起巿民大會定删在漢商會開會因杜鎭使奉吳手諭戰事未畢前水准開會派隊禁阻未開成 
漢口電黄鶴樓寒日開公民會僅少數人風頭作用無甚效果 
（以上十五日下午二鐘遲到） 
北京電新楊電俄舊黨與巴赤奇舊部勾串迭在奇台等處擾亂且有阿年闊夫會合恩琴殘部密遣黨羽赴綏定霍爾斯煽惑人民請速派定邊防司令並准添募侦探以便嚴緝（十七日下午七鐘） 
北京電豫皖乐災明令各卹萬元修正陸軍刑事條例又審判條例均以敎令公布北京電吉孫電請政府向日使抗議日軍在長春等處所設電線電話應遵約取消北京電吉孫電林塲匪徒出没現編砲兵四支隊並由十九旅内抽調四營第七旅内抽調一營合併編爲山林遊擊兩大支隊派邢李兩團長統率分駐要塲一帶 
北京電京尹直保邊守靖奉保孟憲彝徐意令王達復任（十六日下午八鐘） 
北京電孫振家辭京尹徐面留 
北京電清華學生監護人公呈外部請撤消校務會議原案（十六日下午二鐘） 
北京電十六閣議（一）財部提擬將愛琿分關改爲獨立並擬在長春設一分關暫以黑河道兼該關督（二）財部提陜財廳長以陳某簡署均通過（十六日下午六鐘） 
北京電鄒芬電征庫軍因被水停頓請准編騎兵游擊隊兩千分四路搜緝 
北京電甘陸電孔部撤至隴縣閻飭郭堅接防雙方誤會遂生衝突已命孔速回甘遵前電辦理（十六日下午八鐘） 
北京電黑吳電中俄商約未定前凡松花江由河爾河起至河口黑龍江左岸至阿爾河均應歸我航權範圍俄船經過不宜喧賓奪主（十六日下午八鐘） 
北京電贛陳電據陳光逵飛報粤軍復攻贛南請示應付（十六日下午八鐘） 
香港電陳炯明函各機關云據營隊缉獲煙土十萬解署現定哿（二十）日在東校場當衆焚燒 
香港電桂軍務决由陳兼理不另簡員 
香港電贛軍司令胡若愚桂師長劉震寰均電稱元（十三）日攻下桂林未知與賴世璜孰先 
香港電梧攤賭經軍人讓商辦日餉三百元香港電滇顧近派鄧泰中率旅援桂電稱將抵百色桂民黨以大局底定電拒入境鄧昨電孫請准加入北伐（以上十八日下午八鐘） 
[公電]  
　　廣東陳炯明電各報館均鑒北廷向法借欵前經炯明通電各省籌商反對現接巴黎來電北京向法借欵五萬萬佛郎草約業於七月二十五日由吳鼎昌陳籙等在巴黎簽字以印花稅騐契稅爲擔保品由法監理收稅五十年條件中有全國實業購料專售權兩粤滇黔鐵路建築權等語查北庭忍心賣國濫借外債並無正當之用途惟供政閥軍閥之瓜分是以内而北庭寵侫之流外而督軍師長之輩莫不各擁私財數千百萬但求借得鉅欵各館私囊不問條件如何苛酷即令國亡亦非所卹環觀以上條件不獨西南諸省首蒙其害即全國稅欵實業均一授權外人實足陷我國於萬刼不復之地位炯明誓死斷不承認務望全國各界協力奮爭共籌抗議務期取消借約以救危急佇候明敎無任欽遲陳炯明叩魚印 
武昌災民聯合會電各報館鑒王占元禍鄂八載民不聊生其尤甚者本年六月七日所部焚搶武昌致使素稱繁盛之塲一夜化爲焦土省會人民元氣悉被搜刮無遺死傷流亡難以數計見者酸鼻聞者傷心本會痛感切膚於亂後三日即組織向王氏要求賠償王氏悖於答復乃設善後所調查損失以爲賠償根據除官錢局造幣廠外共計五百萬元只得提出公欵百萬串稍事敷衍餘允徐圖辦理其私蓄則毫無所動今免職離鄂將聚歛之數千萬捲逃一空僅有武漢之不動産價値千萬左右本會爲謀生命救濟已於文日議决二條（一）將王占元武漢不動産提出照數賠償損失在王占元不過拔一毛於九牛而救數千户之災民亦可補過於萬一王氏當亦樂爲之（一）要求湘鄂當局誠意講和消患無形提携自治武漢人民萬不能再經恐怖敬懇諸公主持公道一致贊助不勝迫切待命之至除選派代表向各方請願外謹先電聞武昌災民聯合會陳道眞等叩 
世界路透電 
[國際聯盟與上西萊西亞案]  
　　十八日巴黎電國際聯盟行政會副議長石井氏聞巳决計提早召集會議故行政會在日内瓦開之期將爲本月二十五日而非九月一日矣其第一議案即爲上西萊西亞問題 
十八日巴黎電法總理白里安氏對新聞記者談話披露上星期高等會議發生困難之原因略謂英法所絶對同意者僅有兩端一爲和約有瓜分上西萊西亞之規定一爲地方民意之當考慮惟對於約文第八十八條（公民大會一條）之釋義則彼此不同又謂國際聯盟會之建議當可使高等會議採行最要之决議末謂協約國之團結必須維持 
[德波間之上西萊西亞案]  
　　十七日柏林電德人波蘭人在邊界斯特拉里資與柯斯特里資村激戰德人以手擲　彈將波蘭人逐過界線波蘭人死二十四名 
十七日柏林電加土維資消息謂在上西萊西亞對峙之兩黨現有自行調停之氣象主要德人實業家已與波蘭之代表開會集議聞已議定雙方合作以謀西萊西亞之利益 
[新芬黨之英愛議和談]  
　　十七日杜白林電市尹邸人甚擁擠欲聞伐勒拉氏關於和議之報告伐勒拉氏稱愛爾蘭對於英國條件之態度世人頗懷疑慮此乃觀英國與外國報紙所載之消息而可知者其實無須懷疑英國此種條件吾人不能受之亦不願受之也愛爾蘭人民此次不受愚矣今所當行之事在掃除愛爾蘭恨之剌骨之管理權如必訴諸武力亦所願也愛爾蘭人民旣未退縮於從前亦不屈讓於今日言畢就座會場咸露震愕之象 
[各國議會聯合會開會]  
　　十七日瑞典京城電各國議會聯合會業巳開會瑞典首相致歡迎詞後公舉副會長六人日本代表中西氏在被舉之列美代表史萊登氏提議美洲二十主權國尙未爲會員應請加入衆一致贊成前會長韋台爾氏復被選爲聯合會會長 
[裁減軍備會中之女權會]  
　　七日華盛頓電全國女權會幹事赴白宫請哈定總統派一女代表加入美代表團中參與减輕軍備會議幹事出宫後謂哈定總統曾稱甚願在會議中利用女子之勢力 
[英國對華之庚子賠欵]  
　　十七日倫敦電今日下院開會時有某議員質問英國是否將效法法日美三國以庚子賠欵移充敎育華人經費外交次官哈姆斯韋士氏答稱該問題現正在審愼考慮中哈氏並切言因國用急需撙節發生之困難惟政府已提議不日派委員會討論此問題 
[救濟俄災記]  
　　十七日華盛頓電内閣開會討論俄國災區散赈事哈定總統亦出席蓋以勞農政府提出派員參與散賑事務之主張發生種種困難也内閣雖主美國散賑當享一切自由但似不反對歐洲各國參與調查賑務 
十七日日内瓦電萬國紅十字會大會考慮救濟俄災方法已决議舉賀佛氏與南森氏或彼等之代表爲高等委員歸救災總委員會節制與俄國當局商訂關於賑務管理與妥當散賑之草合同不日將發電世界各國乞速慷慨輔助進行一切 
[各國近事記]  
　　十七日華盛頓電參議員洛志氏在參院述及總統任彼爲裁减軍備會議代表事謂彼擬竭力告成各國一律减輕軍備之舉 
十八日新加坡電香取丸今日抵此惟僅停留三小時裝煤並購備糧食日太子未登岸 
十七日雅典電據官中宣稱希軍復前進已抵愛斯基希爾境外四十二哩之陣線土軍仍在抵禦力頗荏弱各報載稱土軍已委棄伊斯米特半島 
十七日華盛頓電參議院决議自八月十七日休會至九月一日 
十七日希爾新福電俄政府已派代表赴意爲勞農政府購買飛機 
十七日倫敦電各種汽油躉售價現在每加倫减五便士 
十七日巴黎電里昻附近杜亞無線電臺爲大風雨所損不能發電 
太平洋路透電 
[大隈侯之太平洋會談話]  
　　十二日東京消息大隈侯對東京報界訪員發表關於太平洋會議之意見略謂會議將提出何種事件而討論 
 
 

Page 11

 
 
之今尙未有確聞但日本人民僅須以擁護公理人道與保護正當權利所必要之信任與堅决屬諸會議試設喻以明之若參與會議之任何一國擬干涉凡爾賽大會合法成立關於雅泊島與山東之决議日人應反對之此爲帝國榮譽計亦爲國際聯盟聲望計也再西比利亞與南滿有極重要之關係日本業已投資四四○○○○○○○元於南滿則日本人民在其處之特殊地位當然應得適當之承認此乃不可不登於紀錄之事實至於山東問題實爲青島問題中國外交家敏捷言及青島問題輒若以此爲牽涉山東全省者然以言宣傳日人處於大不利之地位日人不獨不善操外國語且常沉默無言日人應學習發言務使與外友接洽時侃侃而談不稍怯讓日人應時時準備以維持其合法得來無論如何必不放棄之權利 
[日本之赤塔消息]  
　　十二日東京消息藏重大劍近由赤塔赴海參崴行抵哈爾濱言及赤塔最近情形略謂赤塔當局對日態度之改變甚爲顯著旣不傳發日人所託之電信且派私探監察日兵之行動甚至凡俄人之被疑與日人往來者輒被搜查致下獄者一時逾二千四百人之多日當局因之宅少佐不許入境事曾向赤塔提出嚴重抗議但赤塔當局置之不理前駐赤塔之日本特派委員團遇此情形遂不得不於七月十六日退出赤塔赤塔政府近已組成混合内閣内有社會黨黨員兩人但内閣分爲兩派一則唱自固剿穴之政策一則抱爲民進取之主張其得免决裂者不過雙方各有一統一治權組織獨立　國之意耳日本與赤塔間關於通商之談判縱可開始亦必大感困難云 
十八日海參崴電日本外交委員團主任松島氏已乘日本運船在此啓程現信乃赴大連與赤塔政府代表開談判 
[中國之赤塔交涉]  
　　十七日北京電據華人方面非官塲消息中政府與駐京赤塔委員團間近發生事端赤塔委員團已提出抗議蓋有某俄人携箱籠二自奉天至京而無正當之護照中國秘密偵探員探悉箱内藏有文件而扣留之事後報告北京俄務局赤塔代表亞加里夫氏得悉此事即向外交部提出抗議詎中國偵探員已奉俄務局之命啓箱騐視聞箱内確藏有違法之物箱中究藏何物今尙未悉惟衆意此事將大礙優林氏之地位優林氏與中政府之談判恐將因此中止此事初曾報告張作霖但張拒絶擔負任何責任 
[日本近事記]  
　　十八日東京電今晨四時東京電氣局失愼焚燬機器及油漆問並電車八十輛微傷救火者三人 
十三日東京消息日本郵船會社决議在英定造新船兩艘一名長崎號一名上海丸俾以擴張長崎上海間之航務據該會社職員聲稱兩船裝置極爲完備約在明年六月問可以告成嗣後上海長崎間之旅程可較目下加速约十小時 
[中政府接受太平洋會議請書]  
　　十八日北京電中政府昨日致電華盛頓正式接受哈定總統關於參與遠東會議之請書 
[湘鄂戰事記]  
　　十七日漢口電沙巿輪船開往上游因避砲轟駛回此間途遇英砲船蜜蜂號乃復上駛藉其保護安然經過戰地金口之上現有中國砲船四艘不時轟擊湘軍金口江堤己决該地致遭水淹湘軍溺斃多人餘已退走二十里蕭耀南今日午後謁見外國領事吳佩孚現亦在漢聞華人商會拒絶貸欵以充軍餉會長業已避匿 
十八日宜昌電怡和公司江華輪船向上游開來時在監利之上被轟又日船大亨亦遭猛轟折回漢口 
重慶來船消息現有大批船隻裝載川兵順流而下 
巴東守兵未奉命令自行撤退聞川兵一團已於昨夜佔據巴東 
國外要聞 
[倫敦通信（紀鴻六月二十三日）]  
　　回復紡織業頓挫之經過（續）（二）布疋 
國别一九一三年五月碼一九二一年五月碼中國（香港在内）五八二四二八○○九○四一五○○美國二二四六三○○三二五五三○○日本四七○二三○○五四二四○○古巴五七六四三○○五七三○○○海地Hayti二三九六○○八○○散多明哥SanDomingo五二五七○○一一○○墨西哥二四七八六○○一○八八○○中美洲二三五一三○○四七五六○○哥倫比亞六○七七九○○四八○四○○巴拿馬 
委内瑞拉二六三○九○○九九三○○秘魯二一六六三○○二○七六○○智利六八三九七○○九八五四○○巴西Brazil九五七七四○○一二五二七○○烏拉乖五四九二四○○五二一三○○阿根庭三○二一八六○○六四六六八○○暹羅二一八八八○○六一七五○○菲列濱羣島一四四六八○○四四五○○荷屬束印度三七○五五六○○八三九一八○○波斯二四六五二○○七二九三○○束非洲（非英屬）二六一五三○○三一三一○○西非洲（非英屬）六五一二九○○七二○三○○摩羅哥六四一六九○○二三四三二○○土耳其三○五八二七○○三八七五八○○羅馬尼亞二○八九○○○二七九七七○○希臘二六六九○○○一九九四七○○意大利八七六三○○五○七八○○葡萄牙阿日馬第拿二入五三○○○三二五四○○瑞士六六一三八○○六九五五○○法國九二三八○○四七二二○○比利時三二五○五○○二一六一七○○荷蘭六三二三九○○一四五二二○○德國五五一四七○○五四六九○○丹墨一一三一七○○六四一四○○挪崴一二○二○○○六三一八○○瑞典一二八二五○○五四七七○○其他各國一一八六四四○○一一五六七八○○總量六○六二五四三○○一五四六○三八○○又去年（一九二○年）五月棉紗輸出爲汪四·二八○·○○○磅布疋之輸出爲四四三·二五一·○○○碼由是觀之今年不惟較戰前相差遠甚即比諸去年已遠不若矣 
國内要聞 
[湘鄂停戰中之觀察（漢口通信）]  
　　兩方决戰之期愈近吳佩孚十二夜九時到漢十三日上午十一時半即乘車赴咸寗前線勞軍並視察兩軍形勢湘軍聞吳親來遂停止攻擊以示敬客之意吳亦急電湘趙請速派代表來鄂協商罷兵條件趙炎午固無可無不可者當電覆允從十四日起停戰三日並派代表二人即日首途到鄂吳氏十三日夜十二時返省十四日上午乘漢冶萍拖輪赴金口旋偕王都慶旅長至嘉魚嘉察情形良久即晚返省是晚金口上游磁磯堤忽中斷傳即吳氏决水以灌湘軍之策畫因該處湘軍並未遵守停戰條約仍行進逼故吳密令各軍斵堤以阻止湘軍前進惟該處人民田廬盡被淹没遭刼甚慘是說確否則未敢斷昨十五日午一時吳又率同第三師工程營赴咸寗汀泗橋一帶布防今日（十六）午前二時返省當即渡漢駐委於查家墩今日午後仍擬前往聞其原因湘省所提條件過苛不易妥協明後日即擬對湘實行總攻擊正面軍力約有兩師兩混成旅右翼陸呼兵力約有兩混成旅水路金口江面上下游停泊頭二號砲艦及魚雷艇共十二艘左翼崇通巳失如正面右翼獲勝崇通湘軍亦必隨而退却前敵總指揮已派定二十四師長張福來張軍驍勇善戰吳故用爲前線吳亦擬親在前方調度後路援應及餉需則歸蕭氏主持據吳氏語人云湘軍前線約共四萬餘人而槍枝則不及萬子彈亦將告竭粤軍援應又非一二星期所能得達如湘軍果欲與我挑戰我只須五日即可恢復子春所失各地云云至鄂人心理羣趨向於自治武漢各法團及以私人資格連日上書於吳蕭促其覺悟請勿與湘軍爲敵扶植鄂人自治者紛紛不絶旅湘旅滬旅皖铬公團亦紛紛來電以裁巡廢督實行聯省自治爲請蕭耀南雖屬鄂人但宿爲曹吳所覆翼即不敢不惟曹吳之命是聽且材具平庸亦不知藉此以收拾人望吳則狃於攻湘敗皖之役志得意滿對於鄂省民意亦絶未顧及並禁止人民集會（昨日漢口總商會内巿民大會爲吳諭令軍警禁阻未開）鄂人因之憤懣萬狀對吳頗多責言至湘軍巳闖入鄂境百餘里且得地形之勝又以吳非王占元之易與益復激厲士卒以生死存亡關頭相勗留湘鄂省自治軍更爲憤慨苟决出一戰者必甚劇烈也（八月十六日） 
大陸報十七日漢口電云北軍與湘軍昨在簰州開戰首由湘軍開火但吳佩孚立即即傳令不獨抵禦且由靳雲鶚趙傑張福來率兵三面進攻吳現向北方調集援軍 
上海某日人通信社十八日漢口電云前線之狀况無確實報告吳佩孚現在咸寗督勵北軍謀擊退南軍之計劃在官埠橋之第二十四師步兵第四十八旅昨日突被南軍包圍目下正在苦戰中新堤自湖北軍退却後即爲南軍所佔領湖北軍之敗兵後在九江上游之武穴被收容現由孫傳芳指揮從事整理十七日漢口電云新督軍蕭耀南於今日午後五時往謁日本總領事及派遣隊司令官以盡就任後之禮節又電云昨日開行之宜昌行輪船大亨丸駛至武昌上游二十五英里處因南北軍正在交戰進行中不能溯江而上遂於晚間退歸因之由軍艦宇治護送該輪船及向長沙開行之輪船勃爾愷哇丸溯江又南北兩軍之戰鬭狀况雖尙不明然曩所前進之南軍因更接近武昌上游十五英里處之金口故同地之北軍起而擊退之據中國人言吳佩孚昨已向全軍下攻擊令但尙未接確報北軍由昨日始已取攻擊態度則確爲事實 
[鄂戰局之調和消息]  
　　吳佩孚倡聯省自治說樂觀派之言武漢通信社消息中國聯省自治之議首倡於吳佩孚當其在湘時即以此爲職志只以時機未至難以進行現在川滇黔湘豫浙蘇皖粤桂等省皆通電全國實行製憲而高唱入雲之聯省自治幾佈滿於中國吳佩孚此次奉中央命令來鄂說者謂爲佔領地盤而來而詎知有大不然者蓋吳氏此次來鄂正欲於此南北重心展其抱負故於昨十四日邀鄂人何佩瑢密商囑其轉達鄂省議會通電全國實行聯省自治并電湘省即時停止進兵因湘鄂戰事如不停息無無湘勝鄂勝終必至於演成南北戰爭則中國内亂將無止境近日太平洋會議有人藉口中國内亂未息主張無參與會議之資格果能速謀和平則外人自無間言未嘗不可與列强爭勝或謂張作霖本一極力反對聯省自治之人物對此設施必至横加阻礙然湖北苟能實行通電主張聯省自治則直魯陜甘等省必將羣起響應西南更無異言奉張至此雖欲反對然已勢成孤立恐亦將改變其宗旨矣何佩瑢經吳氏囑託當即召其素所親信之省議會副會長李德寅互相商議决定進行辦法李氏即日發出傳單召集該會議員共同磋議對於製憲問題作澈底之討論聞該會議員多表同情不日開會討論即可將通電發出時局上將起最大之變化云云此消息是否確實則吾不敢斷也 
湘鄂戰報各處殊不一致頃接可靠消息賀勝橋已被湘軍佔領進逼官鋪橋戰事甚爲緊急惟吳使欲貫澈其聯省自治統一南北之主張對於湘鄂戰事力主調和除已於昨十三夜及十四日共開兵車四次赴前方防堵以免侵入外并與蕭督爲具體的磋商極力調和免致戰禍牽延蕭氏亦甚贊成當派前北京陸軍大學校長胡某·及前鄂東觀察使夏某爲調和專員往湘接洽和議兩氏業於十四日由漢口鼓輪赴湘聞此次議和條件大致如下（一）實行聯省自治湘趙出兵援鄂所藉口者爲輔助鄂人自决使聯省自治得以實現今鄂省實行聯省自治湘省即應中止進兵（二）湘省及鄂人蔣作賓等從前所要求鄂省之條件一概承認决不發生反感（三）湘鄂兩省唇齒相依從前彼此互懷疑慮至演成戰爭今後宜停止戰鬭將從前疑慮一概解除俾湘鄂兩省共躋於和平之域以上三項均岬該兩專員轉達矣 
[鄂公民大會與黨派]  
　　王占元去鄂鄂人因有公民大會之組織其發起人未經明白宣示外人無從探悉惟聞内幕主持人物實爲從前擁王倒王兩派該會會址在黄鶴樓正廳内昨午前十二時各界人士紛紛到會首由張某報告開會宗旨即（一）自治實現（二）監視王占元私人及其在鄂財産（三）宣布王氏罪狀聞張某係從前倒夏有力人物今改頭換面自充臨時主席反對派均不承認於是又有人推楊某爲主席兩者之間遂相爭持各不相下其餘各公民以爲均有發言權紛紛上台或作激烈之言論或作無味之搗亂并有某校學生李某未及登台即被推下種種情形不一而足後有米舖老板李某登台演說羣起驅逐李氏抱頭鼠竄一時人聲嘈雜互相擁擠秩序大亂此會遂一轟而散後由該會發起人某君宣示辦法决定由各縣推舉代表一人并於敎育會内設籌備處以便進行一切至是始告一結束又聞鄂省擁王派人物份子頗多而以省議會之崇正派議員爲最當夏壽康去職後該派人物皆欣欣然有喜色不轉瞬王即坍台遂失所依於是翻然變計以圖自存日前已開會一次頃又於昨十四日在汪澐宅内開緊急會議因黄鶴樓之公民大會有主張通緝擁王派主要人物嚴行懲辦者該派會議結果一致主張投降不再搗亂并謂彼等亦係鄂人事事當易商量以後凡關省議會事宜付表决時不加反對感情如能回復則通緝之議自可設法取消云云可見該派之窘狀矣 
[鄂戰影響中之潯訊]  
　　自湘鄂戰爭以後謠傳贛西鎭守使方本仁宣告獨立贛省派赴樟樹鎭防守之司令官蕭安國巳被方使拘去但蕭方同屬鄂人以鄉誼論當不出此惟默揣贛省情形南潯車逐日由南昌運來軍官眷屬及傢俱衣箱等件甚夥如大亂之將至是誠可異皖省援鄂軍陳德修一旅日前有開拔來潯駐紥龍開河一帶之說現聞行至太湖宿松業巳中止連日海軍如江元楚泰楚材海容等軍艦均陸續游弋到潯將於日内開赴漢口協助防務此間人心尙覺安靜軍界方面並無若何佈置兵力僅有十二師砲兵二三兩連陸軍第一團三營原駐矣江考棚内第二營已於前日移駐武寗只餘殘兵二三十人留守營部惟銀根異常吃緊米價逐漸增高熟米每石售至十六千有零各米店存米均形缺乏零售至多不過五升此誠由江西内地本年旱災所致然亦未始非受戰事之影響也本埠鄉民亦因久不下雨秋收無望紛紛呈請免糧並要求散賑接濟九江曹知事日來分赴各鄉踏勘災情甚形忙碌今日喧傳武穴巳有鄂省潰兵數千人抵埠距潯僅九十里恐人民又起驚訝矣 
[李厚基病後之閩局]  
　　閩督李厚基近日病雖已愈而精神實微有錯亂日前有某副官進見李大作恐怖狀嗣經在旁者說明係副官某某神色始定現以易參謀長亦抱病告假所有軍民兩署公事大則取决於其表弟史廷颺小則取决於其弟李厚恩最近副連一席落於閩人鄭守渠之手原任洪忠愷改任省公署諮議及上杭釐局長運使趙毓喧入都大有有鴻飛冥冥之意將以軍署軍需課長兼官礦局總辦宋鴻勳繼任亦出於史氏之主張故史雖一警務處處長不啻以一身兼任軍民兩長之職日來閩南與贛邊同時告警許崇智圖閩之說甚盛中央得報甚爲焦灼除由海部電駐閩各艦協防外并電海軍代理總司令將拯由厦晋省接洽後即乘輪赴滬晋京不知李厚基更有如何表示也 
[杭州快信]  
　　省憲會議對於太平洋會議案昨通電各省云太平洋會議關係我國至爲重大近以内政糾紛益形外交弱點起國自救責在我民各省正謀自治宜以自治之精神求一致之主張即以示統一之先聲而冀外交之勝利時機急迫討論宜詳擬由每省各派代表三人至五人於九月十日以前集合上海組織代表會議每省一權選派太平洋會議國民外交代表表并商榷國内一切事宜如何贊同擬請上海總商會爲籌備機關 
省憲草案各級法院編制法内承審員任用一章關係重大易滋流弊現由議員朱鴻達等提出修正改爲選舉連署者多至八十餘人 
高審廳准司法部文電本部呈准十月十五日在京舉行法官考試茲定九月十五日起三十日止爲報考日期已通電各屬查照 
第一旅長郝國璽前督署軍務課長黄元秀杭縣知事王吉檀等十六人發起組織王學講會（揚明先生）定二十一日假座葉種德堂藥局客廳開會籌商一切 
永康縣康泰永濟兩鹽號擔任軍警各費原定康泰三分之二永濟三分之一現忽生異議呈請邀免駁斥不准 
法團聯合會昨日下午七時開會選舉正副會長到許倬雲蔡信芳等九十六人第一次投票結果許壬當選爲正會長第二次投票結果衆皆認爲無效改日續選 
尙有要聞二及地方通信轉入後頁 
雜評一 
[反唇相譏（默）]  
　　人民斥政府依賴軍閥必無眞心尊重民意崦政府之反唇以譏者亦曰黨匪組合下之自治必無眞民意人民斥軍閥假冒自治以擴張勢力而軍閥之反唇以譏者亦曰民意未嘗欲自治不過爲野心家所利用此種反唇相譏果有絲毫影響乎如其無也誠可謂爲厚誣我民意如其有之則我眞民意果何在耶 
吾嘗謂近數年民意之說愈昌而民意愈亡每有一問題出必曰民意所在不能不爭然究其結果所謂民意者必爲他種勢力所侵入而反退處於無權或爲他種勢力所假借而反爲其傀儡於是民意遂成爲似是而非之民意而眞民意以亡旣無眞民意安有民意之眞之量以應付内外宜乎民意之爭一再失敗而幾幾無以自存也 
是故國民而苟有眞民意者必有純潔高尙之態度强毅勇敢之精神所揭藥之主義必能博全世界同情所抱持之進行方法又始終不稍改變齊心一致以赴則事無不成人縱容心破壞反唇相譏安能損我眞民意毫末哉不然雖謂無民意可也 
 
 

Page 12

 
 
打最后一块國内要聞二 
[陳光遠勸湘鄂息爭]  
　　南北戰爭五年不决國家破産人民塗炭江西界鄰湘粤時有風鶴之驚近者湘鄂戰爭影響贛省甚大贛人旣不以捲入漩渦爲然陳督亦惟於贛之西南增兵防邊不肯輕易啓釁月初蔣作賓曾有來電請守中立湘鄂要人如黎元洪周樹模熊希齡田文烈范源濂張國淦劉揆一郭宗熙陳宦夏壽康李開侁饒漢祥馬鄰翼等則以兵連禍結徒苦人民於佳日通電各省督軍請主持正義俯順輿情勸令雙方停戰設法調解陳督頗表同情爰於前日（十日）特電湘鄂各軍司令勸告停戰與民休息電文如下武昌吳巡閱使蕭總司令蒲圻探送孫行營孫師長長沙趙總司令蔣將軍宋師長魯師長鑒民國十稔戎馬數興哀我孑遺罹茲浩刼兵燹所及邑里爲墟杼軸其空田廬不保室家蕩析道路流離居者逃而逃者亡富者貧而貧者盡老弱轉死於溝壑少壯流而爲盜賊且大兵之後必有凶年師旅所經易生疫癘故自昔生民之禍從未有酷於兵事者也軍人天職首在衞民敎戰習戎專爲禦外若背此旨從事而爭以至親愛之士卒無端而令其自殘以至珍貴之子彈無端而使之自毁試問兵興所需何一非人民骨髓戰事所耗何一非人民脂膏至於死傷之戚鋒鏑之慘父悲其子婦泣其夫街哭巷祭之聲恐非仁人君子之所忍聞也夫當興師動衆之始固莫不以救民保民爲祈嚮而其結果不過令雙方人民重受痛苦地方經一次兵災人民損一分元氣光遠生長兵間習知民隱歷年擁護大局周旋鄰疆無不不以寗息呼籲者蓋深見垂絶民命不堪再傷故也鄂湘兩省誼屬一家春炎兩公情親同氣在湘民則喘息未甦尤待休養生息在鄂民則驚魂未定正須拊循鎭安方提挈之是資曾仇戚而與共自頃不幸前鋒交綏盛暑鏖兵生靈塗炭羣情震駭黎庶恐惶城鎭則商旅避徙一空鄉陬則男婦逃亡四外當此炎蒸之際彌增顚沛之傷倘再延時將無噍類光遠於春炎兩公爲袍澤之雅則當涕泣而道於湘鄂兩省有唇齒之誼更如疾痛在身言念斯民想同憫惻重蒙黄陂鳳凰諸公佳電之委屬益見三楚賢士大夫和解之苦心敢不冒罪陳詞爲民請命夫春公旣不忍以一人之去留任地方糜爛寗屈己以救民想炎公亦不肯爲一時之衝突視人民如荼毒將棄戎以即好伏懇諸公大發慈悲挽回刼數電飭前方各軍立刻停戰化干戈爲玉帛纊乖戾爲和祥雙方之不得已而用兵者原爲救民保民起見諸公之不得已而罷兵者亦爲救民使然廣天地好生之仁正通達惠我之法即懷意見不難徐商設有垂委當效奔走如蒙垂憐蒸民俯鑒愚悃固以止戈爲武愈彰從諫如流豈惟鄂岳士庶永戴再造之恩即大局將來亦有統一之望此則光遠不能不爲國家人民百拜祈命於我公之前也敬貢腹心佇候明敎陳光遠 
[旅京浙人對於制憲主張電]  
　　各報館均鑒吾浙發起制憲張皇民治匝月之間制草告成凡屬浙民罔弗感奮顧制憲大業必基於全省羣衆之公意亦惟全省羣衆始有此制憲之權能絶非少數省民可以咄嗟立辦今省憲會議組織法出於省議會之制定如第一條規定由省議會選出制憲議員占全額三分二有奇復有第七條規定獨攬起草之權更將起草審查議决三機關合爐而冶鄉人洶洶訾爲包攬因此而有各法團之抗議因此而有兩頭制憲之發生蓋基礎薄弱則搖撼也易同人等休戚與共誠不認全省根本大法常立於風雨飄搖之中爰訽衆謀冀圖補救爲鞏固省憲計爲各省觀瞻計莫如率循制憲程序將審查議决機關截然劃分即以此次省議會及各縣舊縣議會所選議員與夫各法團代表悉予加入集合一堂作爲審查機關惟從前起草委員不得與於審查表决之列而以議决機關付諸省民總投票方合眞正民意蓋省憲會議之組織如最初由全省人民發起則議决權不妨稍狹今會議組織法若由少數省民制定則議决權必當普及制憲諸君精研法學旣操制憲發源權於先自不忍再攬制憲終决權於後諸公誥懷桑梓具有同情尙希一致主張迅圖挽救身家所繫不敢苟同特此電聞佇盼明敎汪大燮錢錢能訓孫寳琦王家襄沈瑞麟何奏箎壽鵬飛邵章王大鈞金兆棪汪立元王式通張壽鏞葉頌清沈其昌錢錫寳張之綱杜棣華林卓邵振青邵瑞彭周鉅煒郭華陳純白稽炳元王亮洪宗瀚顧允中何宗點咸 
[四岸運商宣告停運爲改錢征銀事]  
湘鄂西皖四岸運商清吉昌等昨致軍民兩長電云查四岸運商歷來向塲商買鹽遵照鹽法以錢交納近因錢價低落場商要求加增錢價改定銀盤運商以旣有背定章又當從前錢價昻時亦曾認虧照繳一旦價落遽欲加價改銀準理衡情實難承認惟念塲運兩商原有唇齒之誼祗得勉允於鹽價之外每引均加津貼又深知濟南各公司年來獲利優厚遠駕通泰各場之上前旣另爲津貼自允分别給與方昭公允故惟擬貼通泰而不貼濟南業將此意詳細呈候兩淮運使核奪在案方冀運使總攬淮鹺於場運兩方營業優絀權衡悉當自有公平之裁判乃久未奉批示昨忽以每千文合銀五錢二分改訂銀盤並未徵取運商同意遽行呈請鹽務署令飭運商遵辦不勝驚駭伏思銀價漲落乃巿面上一種行情並非出自運商操縱况全國商業以錢交易者尙多不聞公家一律抬高錢價通改銀盤何獨於運商創此特别貿易之法現在市面錢價每千文不過合銀四錢六七分若改爲五錢二分折合則每千文須抬高五六分四岸運商每年繳納鹽價約以千票總計算在七百餘萬串每串抬高五六分即須吃虧銀數四十餘萬兩之巨運商與場商同業鹺業淮運使斷結此案運商於事前並未奉一次傳諭一字傳知霹靂一聲加茲武斷在前清專制時代猶無此種政策若謂塲商因錢價低落不免受虧應加體恤則自改革以來運商之運鹽往各岸者所受兵災損失何可勝計加以捐輸供億應接不遑種種病苦淮運使並非毫無聞見倘蒙一視同仁查淮南四岸鹽價較之全國爲昻何防勸諭塲商减價救濟藉伸袍澤情誼塲商收鹽概以錢爲本位錢進錢出縱使價有低落有何虧折可言今淮運使不加體察遽徇塲商一面之請破壞歷來之成法蔑棄巿面之行情轉呈邀准厚塲薄運殊失公平在塲商獲如所請固屬志得意盈若非依照五錢二分改銀繳價亦不收受運商情急勢迫不得已計惟暫停繳稅辦運以俟後命除呈財政部鹽務署外此案旣由塲商發難於前淮運使武斷於後將來倘因停運過久有妨稅收民命並於圩棧船户苦工發生問題皆屬責有攸歸運商自惟救死之不暇何遑他問理合披瀝縷陳仰祈矜鑒俯賜維持不勝迫禱 
[南京快信]  
　　湖北潰兵近三日到浦者巳達二千人均露宿於車站附近聞（水仍未全退）路軌非一星期後不能修復齊督昨續調一營赴浦彈壓 
府派李昭岱院派張濟元代表來寗祝齊督封翁壽因津浦路阻已改由京漢車來約二十日可到名伶梅蘭芳謝絶不來其餘如陳德霖楊小樓余叔岩尙小雲龔雲甫于振亭等全班巳由津開專車送至蚌埠改用民船運至滁州轉車來寗約計二十日亦可趕到 
泗陽縣知事藍光策有失踪說 
財廳委員劉鴻賓昨又電省呈報在銅山查獲江米三千包請示發落 
常熟言子橋爲古蹟有人擬拆毁之昨王士珍函齊督王省長請飭縣保全 
敎育廳呈請停止補助中學以上學校畢業生參觀旅行等費王省長以此事從前並無明文規定無須明令停止嗣後各縣如有餘裕不妨資助否則即予謝絶 
崑山胡國樑捐資三千元興學省長咨部請奬 
青年會昨晚舉行衞生提燈會遊行各街巿以喚起國民注重衞生 
地方通信 
[蘇州]  
　　各學校定期開學蘇城各國民學校現因暑假期滿定於夏暦本月十六日舉行開學禮即於十九日照常上課矣 
鄉紳熱心興學洞庭束後山楊灣朱紳本乃父在日興學之志商同本區學務委員宋平衡創辦義務小學校一處所需經費概由朱紳擔任業已籌備完全訂定暑假後開學日前復由宋學委函請勸學所呈報縣署備案矣 
選舉訴訟將開訊上海德大紗廠總理穆湘瑤此次被選爲省議員後即有郁某等延請費廷璜律師赴高等廳提起選舉訴訟詎有閔行穆湘瑤亦延請律師赴廳起訴所據理由謂本屆當選者爲穆湘瑤非穆抒齋云云現聞郁某等訴上海穆湘瑤一案巳由高廳定期本月二十二日審理閔行穆湘瑤案則尙無審理之期籌備長途汽車蘇地自某紳等於去年發起開行長途汽車撥從太湖沿岸各巿鄉試行以利交通嗣以蘇人士未盡同意故而中止乃近日忽由蘇州電氣廠丁君等繼續前議决定試行已遵照公司定例籌集資本稟官備案准從光福鄧尉一帶先行着手籌備再行推及吳縣全境業經登報公告矣 
[鎭江]  
　　商會反對十年債鎭江商會昨接南京總商會電云北京政府發行十年内國公債增加商民負擔殊難承認請一致反對于會長接電後當即召集會員曁各商董等會議預備與南京總商會取同一之態度云 
知事查勘水災鎭郡自十四日起颶風大作繼以狂雨江水暴漲沿江江各洲堤岸漬决淹没田禾不計其數各洲農民紛往縣署報荒張知事遂於十七日躬往被災之順江和尙各洲詳細查勘以便呈報省署云 
新米陸續運鎭鎭郡米市因上江等處陸續運到新米甚衆價格漸疲十七日開盤上江頂好新秈米每石售洋七元八角 
[安慶]  
　　皖省會之新議員皖省本屆省會選舉除第一（安慶府屬）三（鳳陽府屬）四（頴州府屬）十二（六安州屬）十三（泗州屬）五區因皖北大水爲災又懹桐霍山等縣初選發生糾葛一併延期至九月一號再行投票外其餘各區均於本月十一日左右投票覆選巳據報到者計有七區當選議員四十四人分區開列於下第二　（廬州府屬）袁光奎李國楷李懋延唐理淮李運風郭光璧宋昌音曹朝聘丁葆光盧光恩李藴初胡慶云陳同楨第五區（徽州府屬）許道立胡耀祖潘家驤吳正麈余純武葉光宇江家珩胡培蔚第六區（寗國府屬）邱明崔恩熙鳳文疇袁一清崔法劉煥文陳光譜董協中第七區（池州府屬）高仲文王嚼蓮曹懋勳章家祉汪鐘瑞錢墨卿徐思让董澤潤第八區（太平府屬）丁珍董達傳許梓杭吕顯曾李藴宸第九區（廣德府屬）陳言黄懷烈右列四十四人中如李國楷李運風盧光恩葉光宇江家珩錢墨卿董澤潤陳言等八人 
均爲上屆議員繼續當選者云 
 
 

Page 13

 
 
   
 
 

Page 14

 
 
本埠新聞 
[世界報界大會改期確訊]  
　　世界報界大會今年十月四日至十四日在檀香山火奴魯魯城開會其詳情已誌本報星期增刋茲據檀香山確訊開會日期已改爲十月十一日至二十五日云 
[上海又將有大風之預報]  
　　觀象臺十八日午後四時半報告云大風現沿緯線三十度吹至黄海其進行方向或有轉折但若方向不變則將於十九日或二十日直達此間海岸揚子江口與杭州灣之間將有大風較諸一九一五年之大風縱不更爲劇烈亦必相等且在月滿潮高之際附近地段難免不受水災 
[外洋輪船進出口紀]  
　　太平洋郵船公司之帝邦號新郵船由美國舊金山開來今日可到裝來大條銀共有一千九百十一條内計大通銀行九百三十三條友華銀行七百二十三條道勝銀行一百六十四條上海銀行四十七條中國銀行四十四條進口貨共有二千八百噸又東洋汽船會社之西比利亞丸昨日裝來之大條銀計匯豐銀行一千零五十六條麥加利等三百四十四條進口貨中有方塊黄銅一萬一千二百件雜貨三百噸又太古公司之盛京號昨由長江進口從漢口裝來銀行二十六包每包一二千兩不等 
太平洋郵船公司之南洋班貨輪開充普克號昨由西貢開抵上海裝來水泥一萬五千桶荔枝二千二百二十箱牛皮四十四件魚翅等八件大木頭一百四十八根膠皮四百三十五件將於星期日赴西貢出口貨有自來火二千箱麫粉一萬包土布一百箱餘悉雜貨 
太古公司之寗洲號此次由英國來滬裝來尖口鐵二千件鋼杆一千四百件電燈一百七十件電料附件一百二十件雪茄烟一百四十六箱鋼條七百六十件各種鋼鐵絲一千五百件顔料一百桶靛青四百五十桶其餘均爲大連天津之轉口貨云 
怡和洋行之外洋輪船福生號向駛印日南洋一帶自歐戰發生後該輪巳有五六年未至上海現又恢復中國航路定下禮拜二由印度經星加坡來滬當日即由申裝貨至神户云 
藍烟囱公司之台爾瑪楚司號前在西貢方面遇風後頃已修理開出昨日此間得電本月二十日可由美國紐約開還矣 
昌興公司俄國皇后號由小吕宋香港開來將於明日（二十）上午十一點鐘抵吳淞即須開往温哥武接客小火輪是日下午一點三十分到新關碼頭送客小火輪下午五點三十分離新關碼頭 
[昨日車運進出之銀洋]  
　　昨日（十八日）滬寗大通運銀公司由南京造幣廠裝來現洋八箱計四萬元由無錫裝來現洋一千元均於昨晨到滬又承運中國銀行寳銀三箱計重九千兩又交通銀行三箱計重九千兩鹽業銀行一箱計重三千兩裝至南京造幣廠又現洋一千元至蘇州又同和公司承運中國銀行寳銀四箱計重一萬二千兩又交通銀行四箱計重一萬二千兩鹽業銀行七箱計重二萬一千兩裝至杭州造幣廠又現洋四千元至南星橋又現洋一千五百元至硤石又現洋三千元至嘉興 
[中法銀行未兌之鈔票]  
　　中法實業銀行停止營業後經上海華商銀行公會墊欵將該行上海部分行用市間鈔票付現代收業於八月十二號截止在案茲聞滬上該行用出鈔票總數七十五萬一千二百五十餘元兌至本月十二號共收回六十八萬數千核計尙有六七萬元未經兌去此項鈔票仍可有效惟須俟該行將存欵及各項賬目理楚重行開張乃可兌取云 
[中法銀行善後之西訊]  
　　譯經濟報云中法銀行之善後問題已稍有眉目最近該行之東方分行接巴黎總行來電謂凡屬該行積權人應先備具一精確之清單惟此種辦法大需時日又最近該行致横濱分行電謂該行近已購得横濱比爾門旅館（譯音）之地址自九月一號起開始修理新屋俟修理完竣大約九月底即可遷入重行營業觀此則該行之恢復不久當成事實矣 
[新花上巿前之預測]  
　　上星期間中國沿海一帶𨺗起颶風正屆花稻茂盛之時關係秋收至鉅現據農業中人云禾稻受損尙輕花田則已大受影響花鈴大都遭風脫落南通崇海一帶花田因該處沿近江海故風潮更較松太爲厲事後棉業中人頗爲注意茲據調查本年收成六分年歲可以预料若無意外風潮摧殘當不致再有變更新花出巿印度花電音收成甚佳而我國出産者餘姚最早月底當可見新通花約在舊曆八月中旬上市陳花買賣稍有見堅然三十兩之價不致達到也 
[棉紗最近之巿况]  
　　棉紗交易自鄂湘戰雲突起川漢兩帮停辦以來王氏雖去而湘鄂議和一時尙難結局本廠紗客帮中仍祇牛莊青島江西野鷄等數帮稍有購買每日至多一二百包少則數十包小包紗亦祗崇通海數帮因風潮後恐棉花價高故略有買紗嗣後風潮即止故心思已漸冷淡現各紗廠存底頗厚總共各廠現貨有二萬包津浦路線水災較重亦受影響不小交易所之雲鶴標準雖常視三品紗爲轉移而紗號家中有三數紗商組織多頭公司籌資三百萬收買現貨預備做銀行押欵故價得抬住然銷場呆阻轉瞬新花將出恐紗價難以立足云 
昨日四川帮因有直放輪船至宜昌之便故購進一星期之二十支頭五福牧羊八百包又孔雀五十包又十支蘇天官等牌共計一千包價格平定觀察川帮態度嗣後非有合算之價不再續購云 
[皖省新秈將次到滬]  
安徽省蕪湖三河等處新客秈月内即可出新昨日上海米業行家接蕪湖同業快信大約二十後可以裝到本年産地雨水不調各處收成參差不一云 
[本星期之絲經巿况]  
　　本星期中因先令暴縮故絲經市面稍呈活動之象交易尙屬暢旺復搖廠絲計有成交公記馬牌九百包價九百兩復搖新廠絲有特頭二號藍龍牌成交百餘包價扯一千零五十兩繅絲亦有交易黄絲洋莊去路較少大都係内地帮銷胃成交頗多價格見高明陽黄絲ST頭二號價五百四十五兩至五百二十五兩CH頭二三四號價五百二十兩八繭灰經因來源稀少市面極形堅定本週中共成交各種絲七百二十一包云又據國外電訊日本絲市甚堅定紐約方面六月份絲銷甚旺七月初存絲計一萬五千五百二十一包較前兩月數額大減 
[電調海容艦駐防南京]  
　　海軍總司令公署昨接南京齊督軍電開湘鄂戰事影響大局關係至鉅寗垣爲長江門户其防務尤屬緊要即希撥派得力軍艦一二艘來寗以便海陸協防至紉公誼云云何護總司令准電後以各艦艇均經第二艦隊調赴長江上洲巡弋而駐泊本港之軍艦以餉糈無着無從開往乃電飭開往九江巡防之海容軍艦即日下駛駐防南京以資鎭攝除電復齊督軍曁第二艦隊司令查照外並電呈海軍部備案矣 
[山西督軍派員來滬提取軍械]  
　　山西閻督軍特電上海兵工廠代造製用子彈機器及手槍等並派副官邵鳴益來滬向上海兵工廠謝總辦接洽當經謝總辦照數撥付一面由該押運員邵鳴益持陸軍部護照及軍用半價執照向滬杭甬鐵路局長呈騐索車裝運當經該路局長照准飭車務總管轉知上海南站長備車裝運巳於前日（十六）由兵工廠用榻車送至上海南車站昨日（十八）上午十時始行裝妥計子彈機器共叚大木箱七十一箱又白郎林手槍三百五十枝計裝七箱共裝鐵蓬箱車四輛平車二輛於昨日（十八）下午四時由上海南站開往嘉興區間車掛出運往上海北站由滬寜鐵路夜貨車運往南京轉運山西云 
[南洋公司宴送出洋學生紀]  
　　南洋兄弟烟草公司前托江蘇省敎育會考取學生潘序倫·周厚樞·倪尙達·王家讓·祝隆惠·李安·張漢文馬景行·嵇儲英·張潤田等十名資送出洋留學今因護照艙位一切手續均巳完備定於日内放洋故特在該公司總理簡照南之新閘路一百八十一號住宅南園内設讌歡送並酬謝省敎育會代考之盛意來賓除十名學生全體蒞止外有省敎育會副會長黄任之及沈信卿穆藕初許建屏等數十人各來賓於午後二時齊集南京路該公司總發行所由簡總理派委職員李鐵笛等引導同往鄧脫路該公司之工廠内參觀一過五時始至南園當經簡總理與簡琴石鄔挺生路錫之許奏雲唐伯耆等招待先在南園廣場合攝一影以誌紀念六時入席先由簡總理起致歡送辭略謂敞公司與照南慨國家之貧弱人才之缺乏於是有資送出洋留學生之舉本屆選送事宜幸承江蘇敎育會諸公代爲辦理頗爲完備入選之士皆屬一時賢俊敝公司與照南與有榮光今日敬備杯酒藉謝敎育會諸公之盛意並爲留學諸君前程遠大預表賀忱鄙人所希望於留學諸君者厥有數端吾國貧弱由於實業不興處今日之情勢非實業無以救國諸君此行務祈致力於農工商三科爲吾國植富强基礎所希望者一也留學之要在取彼之長補我之短母襲人之短反棄己之長諸君研究新科學之中仍期無忘國粹此身雖在外邦此心應常存祖國庶幾中西兼貫新舊交融以成一完全之人才所屬望於諸君者二也方今各國崇尙儉學所期諸君本堅毅之精神養成勤儉之美德所希望於諸君者三也商戰潮流澎湃洶湧由歐美而趨於亞東外國商業日異月新吾國風氣初開見聞未廣諸君力學餘暇當期以調查所得隨時報告餉我國民俾資考鏡而圖進步此希望於諸君者四也將來實業之振興國家之富强胥爲諸君此行是賴敬晋一觴並祝諸君前途進業無疆等語致辭畢由學生嵇儲英代表全體起答謝詞略謂學生等蒙貴公司與貴總理資送出洋留學已欣感無似今又承盛筵歡送更屬愧不敢當學生等頃聆敎言自當銘諸心版奮勉求學以便畢業回國有所貢獻於社會以期無負貴公司與照南先生曁江蘇省敎育會諸先生栽培之盛意云云次來賓黄任之沈信卿穆藕初·及公司職員許奏雲等均相繼發言類皆策勵各學生勉力求學之意頗多懇切之談宴畢散已鐘鳴十下矣 
[一商校長問題之昨訊]  
　　省立第一商業學校自改委高踐四君接充校長後該校敎職員學生先後宣言挽留前校長高君恐因此犧牲學子學業業已呈繳委狀力辭不就惟敎育廳以開課在即不宜多生周折且前校長於半年前已提辭呈純出自動决非無故更委可比遂由第三科長親自到滬敦促高君速即就職高君以自已辭職而開課不成則責在自己遂勉强允爲試辦除已與前校長定期交代外敎育廳某科長已於夜間回寗矣 
[浦東亦已發現疫症]  
　　本埠自颶風退後氣候驟凉連日南北巿各處頗有發現疫症者浦東一帶亦已發現如裘家木橋附近倪姓婦某氏日前歸寗猝罹疫症吐瀉交作即經舁回夫家不及醫治而死此外如洋涇鎭一帶染疫死者亦已多人而陸家嘴一帶爲勞工麕集之處衣食居處頗不講衞生致罹疫死者一星期中已有四人其自投浦東醫院診治者日必五六十人云 
[昨晚梧州路槽坊被盜搶刦]  
　　戳斃夥刃傷一學徒昨晚丸時一刻有身穿藍布短衣褲之盜匪四人闖入虹口梧州路小菜塲對面瑞興愼槽坊行刦其時該槽坊正在結賬預備上門店夥南翔人陳鴻文適在門口見盜擁入欲加攔阻盜即用利刃戳傷陳夥左助深入肺部血出如注痛倒於地又有一十五歲學徒寗波人俞連三適在店内洗面見狀驚啼亦被一盜刀戳右脇幸未傷肺店中他夥遂不敢聲張任盜刦取賬檯上銀洋逃去事後始鳴得嘉興路捕房八百六十號華捕等來盜已遠去無蹤當由捕將兩受傷人車送同仁醫院醫治一面歸報捕頭陳鴻文送入醫院後旋即傷重身死即經該管捕房捕頭派捕將屍車送斐倫路騐屍所候今日禀請公堂相騐一面嚴飭探捕跴緝兇盜務獲究懲聞受傷學徒俞連三經醫院包裹後因所傷非重即歸店療養云 
[英婦控俄人冒探嚇詐案註銷]  
　　公共總巡捕房因據英國女優指控俄國人魏司丁假冒駐滬美按使署侦探名義向伊嚇詐經西探堯克往北山西路五號屋内將該俄人於本星期一拘解公共公廨由關讞員會同英包副領事訊至午後七句餘鐘未畢諭改期續訊等情已紀本報星期三下午二時半原審中西官升座繼續隔别研訊首由被告代表律師稟由堂上許可將該伶之夫前供復行盤駁一過次由西探目彭山氏上堂陳述原告夫婦於九號同投捕房報告被告對於伊之行爲故派西探堯克着手偵查惟原告報告時並未將伊與被告在某花園談話一段聲明云云又由與該伶之夫從海參崴同船來滬之俄國人投案證明某日與原告夫婦乘黄包車在途撞見被告及探悉渠之住所各節又由海關稽查洋員到堂證稱六號被告與其同伴前來向我報稱將次登岸之原告夫婦所帶行李内有多數僞造華銀行紙幣請爲嚴行搜檢言畢而去我俟小輪停泊原告夫婦上岸即將其行李逐一檢查並無違禁物品發現云云又由西探堯克上堂稟明拘獲被告情形復經被告律師向以上人證駁詰五六時始畢旋命被告站入證欄由兩造律師盤問口供歷一句鐘之久所言均係英語因時巳晏不及輾轉繙譯末由被告律師與捕房律師相繼辯論終結問官退入休息室磋商之下升座宣判本案註銷判畢退庭巳八點十分鐘矣 
[總商會商品陳列所消息]  
　　總商會商品陳列所爲廣徵本埠各公司商號等國貨出品起見特於昨日起委託楊家堃裴國雄二君前往南北市勸導各士商等家籌備出品送所陳列茲聞有民生鐵工廠·振興國貨公司·裕大棉織廠·蘇州華盛紙板廠·華隆棉織廠·翔熊軟蓆廠·鴻裕邊帶廠·錫華錫紙廠·勤德染織廠·中國化學工業社·信大染織廠·公民布廠等十餘家允於即日預備送所 
商品陳列所招考事務員初試錄取者復於日昨午後二時仍在該所舉行口試先由胡孟嘉田時霖以中文爲第一口試繼由曹雪賡王大學楊自容以英文爲第二口試比考畢已五時矣聞正取二十名備取十五名定於二十日揭曉云 
[總商會募金團成立後狀况]  
　　總商會募金團前日開成立大會己紀前報所有各隊損欵即於是日起開始收繳前昨兩日繳欵者極形踴躍銀行隊除開會日繳到五千元外此後尙在續募又棉花業隊現據隊長薛文泰君來函改爲中國棉業聯合會隊範圍旣廣勸募尤易爲力又絲繭交易所上海現有兩起該募金團前日繳到五千元係上海絲繭交易所云 
[縣知事致縣商會函]  
　　爲物品展覽會事上海縣沈知事昨致縣商會公函云逕啓者案奉省公署訓令本年十月十日舉行第二次地方物品展覽會所有各縣之産品業經令飭征送陳列惟各項物品究竟何者可謀擴張銷路何者可促製造進步何者可增生産數量何者可堅輸出信用何者供給缺乏須設法補充何者生産過剩應酌加限制凡全縣農工商礦各業現在辦理狀况及將來應行如何改良除弊之處皆宜精確調查詳爲紀述以定施政方針合即令飭該縣轉飭主管　屬並延請當地紳商就農工商礦各業分别討論詳著於篇不必過事鋪張亦不得稍涉漏略由該知事核定加章負責隨同展覽會出品一併送會陳列會竣後由本省長彚核編印成書以供公衆研究事與本省實業行政前途至有關係務仰該知事認眞妥辦是爲至要此令等因奉此現經本公署擬定此項調查表式送上二百份即希察收發交勸導員於勸導征品時帶發各業領袖或其出品人照表逐項塡誩由貴會彚送本署以便核編呈省此外工商業組織之團體如國貨維持會等於本地産品情形研究有素亦請分投發交塡註以爲集思廣廣益之助事關發展實業不厭求詳所發表式並希飭令於半月内塡就送署以免延誤尤深盼企附表式二百份 
[國内輪船運貨進出口之調查]  
　　進口貨（青島）太古公司之綏陽輪船昨日由青島裝來花生仁一萬一千零十二包黄白絲一百三十七包水菓九百三十簍雜貨一件（福州）招商局之公平輪船昨由福州裝來茶葉六千九百十五箱紙頭二千七百八十六件笋乾二百六十一件洋布一箱雜貨一百十七件（烟津）太古公司之順天輪船昨由烟津裝來羊毛一百九十七担花生仁八百包水菓八千七百零七簍生梨四百零三簍府綢二十二件野絲十六担杏仁四十件瓜子五十二件紅棗十二件猪鬃五十件蛋白二十三箱蛋十九箱大皮十八件北沙參十二件蝦醬四十壜魚蝦三十一件紅蘿卜十六件鹽十包水泥九桶玻璃五箱冬菇三件地毯一件雜貨三十七件（長江）太古公司之盛京輪船昨由長江裝來白米一千六百一包麵粉一千包豆二百包麥四百二十六包花生仁二百二十四包黄白絲二百六十六件苧蔴七百二十三件香烟三百三十一箱紙頭六百零三件鑛砂五百桶桐油二百桶皮油一百十桶猪鬃一百十件爆竹二百九十一件川菜五十件蓮心二十一箱土布三十箱綢緞六箱蛋十一箱紅棗二十包藥材三百九十件粉紙二十八件紙頭十九件金針菜二十五件頭髮二十一件茶葉二箱生漆二桶雜皮二件雜貨四十件（港粤）太古公司之新寗輪船前日由港粤裝來車糖八千一百包大冰糖一百七十三包小冰糖一千五百包赤糖四千二百三十三包裝箱車糖三百二十箱糖粉二百箱點銅錫一千塊水門汀一千五百桶香蕉三千三百四十簍紅牛皮三十五件洋松木九百八十件洋參五箱洋布一百零五件草帽邊七箱水菓五十聽藥材一百二十件鉛絲一百二十八件柚七十四簍雜貨三百四十三 
出口貨（長江）招商局之江新輪船本日由申裝往長江各埠有洋布四百三十包白糖三百六十五包桂圓四百七十件檀香三百八十六件洋紗五十件香烟八十箱烟葉二十五箱燕窩二箱洋參三箱洋紙十三件蔴袋十件海帶菜十五件水菓三十箱牛奶十箱雜貨九百二十八件（港粤）太古公司之四川輪船昨日裝往香港貨計麵粉一萬五千包猪油一千六百四十聽花生油八十六桶綢緞三十八件麩皮在三百包蓮心一百五十四包藥材二百零二件蝦米六十九包木耳六十五包桐油十一簍皮蛋一百八十七壜洋參一箱雜貨一百十八件又裝往汕頭貨計麵粉四千五百包大豆餅二萬一千八百塊黄荳五百七十七包小麥二百八十包黄苧蔴一千三百四十件洋紗九十五件香烟三十五箱烟葉一百五十件金菜木耳六十包粉絲四十二包藥材三十四件水菓二十簍生粉二十包洋參一箱雜貨二十八件又裝往廣東貨計麵粉九千五百包小麥八百二十二包黄荳二千三百七十五包洋紗一百二十七件土布一百零八件青蔴一百七十件花生餅一百二十六塊綢緞六十一箱紙頭七十件密糖五十件藥酒三十四箱土酒一百二十壜雜貨七十件 
[王一之君調任駐比使館秘書]  
　　我國駐奥使館秘書王一之君現奉命調任駐比使館秘書官昨王君戚友之在滬者接王君自奥來函謂不日即將赴比就任云 
[江浙水警會訂聯防辦法]  
　　江蘇水警趙廳長前以江浙海面刦案頻聞航海商船迭受巨害甚至連船並船夥人等一併擄去該盜匪等一經館慾即揚帆遠颺且因洋面遼闊外海水警一時呼應不靈非得江浙水警會同巡緝殊難安靖曾經咨請浙江外海水警廳會訂聯防辦法以資保衞商旅旋准訂定辦法十一條咨復到廳業經轉呈督軍省長核奪在案茲奉指令内開呈摺均悉察核所擬聯防細則大致妥協應准照辦仰即會同浙江外海水警廳互相聯絡切實施行仍將隨時巡剿及逐月會哨情形具報查核等因昨經趙廳長將聯防辦法十一條通令所屬吳淞外海水警第四區及長江水警第五區等遵照辦理矣江浙水警聯防辦法十一條附錄如下「「（一）兩省外海所屬各船艦仿照江浙内河交界情形按期會哨以期實力聯絡（二）會哨按照每月一次自十五日起至二十五止作爲會哨時期如遇風雨遲延不得間斷會哨地點單月在浙境雙月在蘇境（三）會哨員警之任務如左（甲）互相咨詢各該省洋面有無刦案及盜匪船隻出没情事（乙）會哨期間如有應行查緝及追捕事件應即會同辦理不得推諉各無疆界（丙）會哨後仍應順道查詢各沙島及洋面有無情形可疑之船隻（丁）會哨完竣仍將接洽情形及日期報由本管廳區查考（四）兩省交界洋面擇要駐船或游弋以資聯絡類如蘇省所屬之花腦馬蹟等處儘第十六隊警力常川輪駐共不能停船之銅沙大戢竹洛港等處則派船游弋其浙屬洋而之徐貢黄星青浜廟子湖等處亦照蘇省辦法酌量地方情形驻船或游弋（五）蘇水警廳所屬之鈞和策電虎威三艦常川輪派出海以資游弋（六）兩省得大帮盜匪確信應即迅速互相通電以便同時派船調艦按照盜匪出没地方會同剿辦（七）兩省巡船輪艦遇有緊急剿匪時期得准各該管長官互相商酌越境會同追剿（八）兩省除水警巡船外互相加派警艦常川游弋並與巡船聯絡一氣（九）兩省巡船輪艦得有大帮匪徒蹤跡無論是否轄境亦得不分界域先行駛往肇事地方相機剿辦仍一面通知該管水警長官會同追擊（十）外洋地方遼闊輪艦出巡動費時日遇有剿匪時期或因煤斤缺乏仍可互相借用事後按數歸還（十一）此項細則自奉指令照准之日施行 
[和民坊命案八誌]  
　　住居閘北和民坊江北伶人唐三被毆斃命一案凶犯沈小安子及帮凶何大斗子先後拘解地方廳訊辦沈小安子已奉判監禁十四年何大斗子因堅不供認奉諭押候查明核辦在案茲悉此案自審廳將沈判決後屍弟唐四屍母唐陳氏屍妻唐田氏等以沈僅判徒刑十四年何則尙未起訴其他在逃帮凶現均逍遙法外頗不滿意一再投廳具禀請求將在押之帮凶何大斗子訊明嚴辦其在逃各犯請求迅速拘拿以免遠颺而雪沉寃等語王訪渠檢察長據稟後前日飭警往傳屍弟唐四等干人來案候訊亭午時由楊檢察官開庭研究並提同在押之何大斗子到庭與唐四質訊一過奉判何還押唐四等着退去候示而屍母唐陳氏屍妻唐田氏奉諭後聲稱何大斗子確爲毆斃我子之帮凶犯應請庭上按律侒懲爲子仲雪訴畢兩氏在庭放聲大哭問官憫之當庭向之開導畧谓何大斗子如果確爲本案凶犯本廳自當依法嚴懲現在未便草率起訴本廳爲愼重起見尙須偵查實在以憑辦理爾等且自回去候本廳示下飭遵該氏等聆諭始含涙而去 
[勞合路命案之結果]  
　　陳明福宣告無罪黄包車夫陳明福於上星期二拉車經過勞合路小樂天酒店門首適該店夥甬人金國乾站於馬路旁被陳碰撞以致爭毆金即倒地身死當經店主報告老閘捕房派探將陳拘押並將屍體舁入騐死所報請公共公廨中西官檢騐未明候西醫剖騐再核各情曾誌本報昨晨由探姚錫卿將陳明福押解公廨即據麥副捕頭將西醫剖騐單呈案請爲察奪經陸襄讞會同美約副領事察閱騐單一過以據西醫報告死者金國乾内部久已損壞其身死原因與鬧毆無甚關係被告陳明福應宣告無罪判即開釋 
[各路聯席會第三次會議紀]  
　　昨晚六時各路商界聯席會中開第三次會議各路代表到者足法定人數王少庵王席（一）報告二次呈狀批示公决應再向檢廳上第三次狀催（二昨聞滬北六路副會長成燮春擔任調和云云公决全體否認（三）主席提出改選總聯合會總董問題當時會衆互有討論結果以書面請因事赴漢之總董袁履登復職繼討論其他應進行事宜均一一表决照辦議畢散會催狀如下各路商界聯席會訴訟代表王少庵趙南公崔通約爲陳訴侵佔選劵懇請迅予偵查提起公訴事緣被告人陳則民侵佔上海省會初選入塲劵一案業已告訴在案八月十日又奉批示　傳來廳候訊等因伏查省議會議員選舉法第九十三條明載選舉訴訟事件應先於各種訴訟事件審判之「今被告人陳則民（即陳惠農）侵佔選舉入場劵其侵犯係獨犯刑律其侵佔之物爲選舉入場時選民行使權利之憑證當然包含於省議會議員選舉法第九十三條所載「事件」之内爲再具狀請求迅予進行實爲公便謹狀 
[各學校消息彚錄]  
　　豫園聯合會夜校邑廟豫園商業聯合會　務夜校昨晚七　行暑假開課禮到者百餘人首由校長邵偉如宣佈開會宗旨次由敎務長潘德春報告擴充情形大致謂本校成立已經一年有餘發起的動力是受五四運動覺悟知敎育爲根本救國之策本會亦乘時開辦夜校常初辦時學額祗三十名今春增至六十名現學生已有八十八名並添辦新校具電燈裝修第三敎室等用欵百數十元限於校舍狹小後來者每抱向偶之嘆而本校經費始終不足幸蒙蔡伯琴介紹黄金榮張錫卿華福康諸君按月助欵共得二十五元之收入要知我豫園有二百多家之商店而認校費不足十分之二尙請諸公竭力互勸俾第二義務學校之實現則造福 
 
 

Page 15

 
 
學生非淺云次學生唱國民歌及英文歌校長訓詞敎員常祝青馬少潛勉詞次監學蔡伯琴來賓盛昌和葉冠干演說敎員程沛如奏琴茶點散會已鐘鳴十一下矣 
博約國文專修學校小南門外裡倉橋浜博約國文專修學校爲吳督孺陸澹庵許指嚴徐枕亞諸君所創辦内部分正預二科預科授以各類應用文字正科則授以經學小學文學史學子學等敎授者皆學識兼長之士定於夏暦八月一日開學報名則於七月十五日起云 
毓賢小學愛文義路毓賢高等小學校昨日舉行始業禮學生報到者一百五十餘人其失序如下（一）校歌（二）向國旗行禮（三）敎員演說（四）師生相見禮 
培本小學校閘北寳山路頤福里虬江路鼎元元里培本小學第一二兩校原定暑假四十天前日（十三日）己屆期滿上午十時舉行開學禮並分派書籍用品等昨日（十六）即正式授課巿西商業夜校法租界南陽橋救國十人團巿西公學附設之商業夜校昨晚舉行開學禮首由該會敎育科委員演說次敎職員演說該校注重簿記信札及應用商業英文現定下星期一上課青年會日校青年會日校此次開辦暑假補習科學生達三百名爲期共六星期現各項課程均已敎授完畢準於本月二十二日（星期一）晚七時在該會殉道堂舉行休業式其秩序除請名人演說外尙有影戲音樂以助興趣凡學生之戚族友朋皆可往觀無需入塲劵云 
勤業女師範西門勤業女子師範之暑期補習科至八月二十日截止該校定二十一日開學並於是日發給考試成績優良及熱心服務之學生奬章以资鼓勵除原有各科外特將職業科設商業夜班俾灌輸女子商業常識養成獨立經營商業之技能已請二師商科主任兼交通銀行會計科長陳其仁爲敎務主任屆時並請該校敎員美國女師範畢業梅雲英女士給奬並有名人及該校學生演講云 
燮諧小學大東門外花園弄藥業戴敦川創辦之燮諧義務小學定於夏暦七月二十日開學添招三四年級生日來報名者頗多 
[衞生勸化隊四次游行記]  
　　上海工商友誼會暑期衞生勸化隊於昨晚八時由金隆街提燈出發（係第四次）隊長章理璋督率隊員二十人隨帶藥水及衞生勸化傳單等其經過地點爲山東路山西路盆湯弄唐家弄河南路北四川路横浜橋虬江路寳興路界路（即火車站）克能海路愛而近路北浙江路福建路蘇州路老垃圾橋北京路河南路等處經過文監師路小菜塲内睡臥者甚衆由隊員金世祥施榮福唐亞元趙子成丁德甫金才聖倪德根盛耀蓀張貴福樂樹滋等分途勸說以近日天氣秋凉不應在此臭氣薰人之處睡臥須知勞動之人一旦生病無人互相撫助豈不痛苦衆從夢中警醒始愕然覺悟挾席而去又寳山路一帶非常齷齪勘化員向路警及店家多方勸說各人唯唯赤膊者紛紛着衣臥馬路者紛紛起覺復至海寗路商界聯合會之副會長虞兆方見各隊員熱心勸化當贈各隊員香茗以表敬意是晚分發痧藥水甚多至十時始回會而散 
[城隍神會之熱鬧]  
　　昨爲中元節邑廟會首上午十時許齊集廟内排齊全副執事舁城隍及四司神像出廟遊行城廂内外由南巿繞行至邑厲壇復由壇起馬進小西門周行各處回廟是日適逢天晴會器極爲鮮明馬執事竟多至八起所需服裝俱用錦繡綢緞光彩奪目觀者塞途各區警署均加派長警分投照料尙無擾亂秩序情事 
[七誌渭源茶館之凶劇]  
　　南巿渭源樓茶館主王福生與北帮朱慶堂張慶雲等决鬥一案現有人投上海縣公署具稟畧謂該處二十三舖地甲姚鴻事前知情並不前去解散事後亦並不報告官廳實屬故意縱容應請提案治以應得處分等語沈知事據稟後曾奉傳訊昨日午後又奉沈知事飭探將姚鴻傳案由沈君親提研究良久姚甲供多推諉沈君諭飭退去聽候查明究辦 
[證劵物品交易所消息]  
　　上海證劵物品交易所巿場揭示第三百四十六號云第一百七十二號證劵現期經紀人胡筠秋君面稱事務紹繁不克兼顧請求廢業業經本所承認自八月十九日起第一百七十二號經紀人停止證劵現期買賣 
[官廳聯袂赴寗祝壽]  
　　江蘇督軍齊爕元父誕辰將屆滬海道尹王賡廷·上海縣知事沈寳昌·淞滬警察廳長徐國樑·江海關監督姚文敷·滬寗杭路局長任筱珊·均於昨日（十八日）乘滬寗夜車赴寗祝壽 
[查見屍體請騐]  
　　前晚七句餘鐘有形似乞丐年約三十餘歲之無名男子因患急痧經其同伴舁至閘北新民路普善醫院求治詎到院時已經氣絶身死當即舁回經過慈善團門前被四區崗警查見上前盤問不料彼等竟抛屍逸去該警歸署報告署長命地保送往施粥廠暫置昨報地檢廳請騐 
[緝獲拐逃男女]  
　　嘉定人徐根生即仇小三於本年五月間誘拐江灣人徐愛江之女大妹逃回原籍前日又帶女來滬行經閘北華界被偵緝隊士張福蘇升查見一併拘解警廳司法科押候訊辦 
[撞壞駁船索賠損失]  
　　船户曹阿棠之駁船前日午刻在浦東亞細亞瑞記火油公司碼頭裝貨適該公司機器駁船鼓輪駛來靠近碼頭駕駛不愼致將曹之駁船船梢等處撞壞事後該船户除投報海關水巡捕房外復報告淞滬駁船公所致函該公司索賠損失云 
[汽車夫違章科罰]  
　　汽車夫劉阿根於前日駕車至法新租界霞飛路地方司機不愼致與法國人亨生所駕之汽車碰撞當由巡捕查見抄錄號碼回稟捕頭於昨日傳至法公堂請究先由原告亨生稱是日劉車從歧路衝出以致碰撞等語被告由律師代辯聲稱是日被告之車係在前行駛原告之車從後面疾疾駛到來碰撞劉車之後輪實係原告之過並非被告之咎請察之劉阿根供民人見原告之車開駛到來恐肇禍端故立即停機不料即被原告之車碰在民人之車後輪等語又據捕頭稟稱查得是日實係被告違章致肇此禍中西官判劉罰洋五元充公以儆 
[女子被控行竊之供詞]  
　　住居虹口吳淞路八百七十九號門牌之婦人陳王氏投該管捕房報稱有婢女陳金根於本月十四號行竊銀洋鈔票金飾等物請爲拘究昨晨由探將該女拘解公共公廨據供我係原告之女並非其婢前年曾將我押入四十二號妓院王姓處爲娼我所賺之錢均被母取去此次被控因我無錢使用將衣服質去小金戒爲王姓狎客借去故其遂以我行竊等語中西官得供諭被告押候查明再核 
[誘賭花會之押儆]  
　　甬人陳根寳因與馮華亭陳阿狗等在新閘北成都路五百三十二號屋内組織花會機關誘人賭博歛錢前日被該管捕房包探邵和鈞查悉稟明捕頭協同西探前往將陳等拿獲搜出賭花會之字據一併帶入捕房昨解公共公堂經中西官訊明判陳寳根押西牢兩禮拜馮與阿狗各押七天分别示儆花會字據焚燬 
[利濟副劵開奬記]  
　　昨日爲第十次利濟有奬副劵開奬之期在南巿久大碼頭該總局舉行自上午九時開始至午刻十二時止茲將五大奬號碼并經銷票號錄下頭奬一萬一千六百六十四號豐大銀行轉杭州大成公司二奬三萬三千五百五十七號本埠大發祥三奬三萬零六百三十七號蕪湖來得利四奬二萬三千四百四十八號漢口振華公司又四奬二萬四千六百六十八號豐大銀行轉杭州大成公司五奬一萬三千五百三十三號杭州義記公司又五奬一萬九千零二十三號杭州協記轉義利源又五奬二萬四千三百二十號本埠大發祥 
[中美壽險公司之組織]  
　　本埠美豐銀行大班禮文·祥泰輪船公司大班蔡士·並新大陸花旗合羣美國全球水火保險各公司總理史帶等發起組織中美友邦人壽保險公司股本一百萬元設籌備處於公共租界南京路十五號現已舉定總理盧萊士總監理邵立耑所有章程保單均己印就擬九月一日先行交易擇日開幕 
[指控騙洋案展期再訊]  
　　天津人劉銀行慶因僞稱承包工部局電氣處礦煤陸繼騙取王玉林謝伯勛王宜江等洋一千一百八十元茲被王等得悉延甘維露律師稟准公堂出票發交總巡捕房於昨由探婁寳生將劉拘解公共公堂即據原告律師上堂譯訴前情訊之劉亦延律師到堂代辯聲請准被告交保候訊等語經中西官核供判劉交六百元舖保候展期研訊 
[旅館容客吸烟之科罰]  
　　湖北路梁溪旅館因備設烟具容留寓客吃食鴉片烟被該捕房捕頭偵悉於前日派令中西包探協往查見常將烟具帶入捕房請廨出單於昨將該旅館經理李茂林傳至公堂經中西官訊明以李故違禁令判罰洋三十元充公示儆 
[妓女送堂留養]  
　　法捕房包探王德奎查得吉祥街陳國璜所開之花烟間内收容來歴不明之湖南婦人楊翠英在内爲娼稟明捕頭前往將陳及翠英一併帶入捕房昨解法公堂請究先由捕頭上堂稟明前情詰之陳國璜供楊翠英實由伊夫押與民人處爲娼計身價一百八十元不敢拐騙請求察核中西官判楊翠英送堂留養陳國璜斥釋 
[併紀私賣燈吃之科罰]  
　　法捕房探目沈德福偵悉居民劉吉清楊士玉曹和狗王云傳等四户私設烟榻容人在内過癮實屬違背禁令爰於前晚稟明西探率同包探前往各該處抄出烟槍烟具等物一併帶入捕房諭各交保候究昨日傳至法公堂請究先由西探上堂稟明前情並將烟具呈鑒詰之劉等供認私賣燈吃不諱中西官判着劉等各罰洋三十五元充公烟具没收 
[誌謝]  
　　昨承商務印書館惠贈第十三卷第七號「敎育雜誌」一册謝謝 
來件 
[解釋胡君紹濂對於設立茶業交易所之疑點]  
　　一交易所之設創自奥國德復繼起歐美各國以及日本無不次第倣行是交易所之辦法爲世界各國所贊成我茶業設立交易所洋商自無反對之理至對於洋商交易之法約舉數端於右（甲）本所營業細則應譯成英文印送洋商將做洋莊生意之棧家字號地址及經紀人之姓名一并譯載（乙）茶葉樣子應由做洋莊生意之棧家分送之（丙）交易所每日所决定價格亦應印成價目單按日分送之（丁）其茶葉各牌號亦應排列一表譯成英文分送之（戊）定期交易以何種爲標準品以若干種爲代用品評定等級用華英文並列製成表式分送之其不列入等級表者僅能做現貨交易 
二本所交易應分二種一爲定期交易一爲現貨交易組織審查委員會選擇上海巿塲所銷售之普通品爲標準品及代用品其等級均由該委員評定之銷洋莊之茶葉其標準品代用品及等級表或另聘外人選擇評定之此類貨品可做定期交易其餘非普通銷售者做現貨交易 
三本所旣有標準品代用品及等級表可以做定期交易外行人自可來做 
四培植茶樹及製法商標等等自是根本改良之法但只能逐步進行一時恐未能即行辦到及今所宜急圖爲維持吾業計者以交易所爲最要蓋交易所之設立現時一方面旣可平準物價流通貨品將來一方面又可隨時指導督促進行雙方並顧否則現時之損失已不堪設想更何力謀將來之振興於吾業前途甚可危也鄙人謹將各疑點分别解釋於右倘得吾業領袖及各同志贊成共謀組織協力進行挽回旣失之利權擴充未來之希望以免永受外人之操縱其庶幾乎杭州西湖龍井獅子峯茂　茶塲主人高子若啓上海通信處三馬路兆福里茂記茶場發行所 
來函 
[公立上海醫院來函]  
　　敬啓者敝院疊接病家來函及電話詢問謂今年未見各報登載救療時疫廣告是否今年不看時疫云云查敝院每日來診病人雖多凡屬來院就診者無論何種疾病均由鄙人協同各醫員一律盡心醫治自六月以來時疫來診者日有多人或留院療治或治愈即去均照曩例辦理蓋醫治病人爲敝院應盡之天職敝院地址滬人皆知不必登報招來也惟慈善家樂助敝院經費者除給收條外登報鳴謝以揚仁風而資徵信敬懇登入來函欄露佈爲感公立上海醫院院長王彰孚謹啓八月十八日 
[樂祥源來函]  
　　招領電車内遺失之皮夾敝人於今日（即陰暦十五日）在老北門乘中華路電車至小東門當上車時拾獲皮夾一只内儲銀洋並零物數種敝人當在原處等候多時不見失主認領以致無從交還茲該物並銀洋暫儲敝處如失主能說明内儲銀洋數目與各種物件詳細符合者可覓妥保至敝處認領但以登報日起一星期爲限逾期撥充善舉請登入來函欄内俾失主聞而可領無任感禱南巿裡鹹瓜街葆大參號樂祥源啓 
[科學儀器館來函]  
　　頃閱本月十八日貴報本埠新聞欄有上海儀器館因定貨不出被荷商荷華洋行控告敗訴一則查本埠敝同業中稱儀器館者僅有敝館一家而敝館念餘年來與各界交往夙著信用從未被人控告此次諒必另有其人惟貴報所載名稱與敝館混同敢請更正藉免以訛傳訛幸甚幸甚科學儀器館謹啓八月十八日 
中華職業敎育社通訊 
[農業敎育商業補習敎育]  
　　歡迎歡送研究職業敎育同志昨日爲江蘇省敎育會年會前研究職業敎育會之第二天仍委託本社主持其事茲將是日開會情形分别報告如次 
（一）農業敎育研究會上午九時起開會到會者爲南通農科大學李敏孚南菁農校袁俶畬江蘇省立第二農校王企華省立女子蠶校鄭普一蠶桑改良會何伊椝南京高師農科葛敬中諸君及其他各校代表各會員主任鄒君秉文已因公赴美改請葛君爲主席先報告鄒君代徐君靜仁規畫當塗職業學校原頌周孫恩　唐荃生諸君代穆君抒齋規畫浦束楊思鄉農村職業學校以及向敎育部江蘇敎育廳條陳改良乙種農校辦法各情嗣提出鄒君預擬實地農業的職業敎育法並第一農業學校顧君復答案經衆討論並由王君企華當塲發表意見以爲農業的職業敎育當認爲農村的職業敎育而實施之以地方爲主不以狹義的一種職業爲限實施農村敎育當與農業試騐塲合力進行云云皆認爲精要議决將顧王二君意見印关客會員及各農校共同討論次討論南通農科大學提案四條經采取衆議分别擬具答案第二條關係農校體育上之問題大概以爲農校於普通體育方法外兼須依照農業情形注重特别運動其如何方法應通告各農校徵集意見以備研究云云又次黄君任之建議與會各校應加入職業學校聯合會並推代表加入職業學校展覽會委員會經衆贊成推定王企華葛敬中李敏孚鄭普一君爲委員遂宣告散會 
（二）商業補習敎育研究會本社鑒於商界人才之缺乏與各業中人需要補習敎育之殷因偕上海商科大學合辦一委員會先開此會研究辦法該大學先推定朱進之劉樹梅馬寅初三君爲代表是日下午三時開會朱劉二君均出席此外會員社員到者有楊瑞生（淮海銀行滬行總理）章伯寅（江蘇省視學）郭秉文（東南大學校長）趙厚生沈戟儀劉鐵卿張嘯雯諸君公推朱進之君爲主席先由黄君任之報告發起情形嗣朱君楊君提議推廣商業敎育意見書楊君先在揚州一帶鼓吹甚力並剏設商業傳習所已經招生開辦楊君之意擬即請該會設法在該地加意提倡當經公推朱君楊君與劉君樹梅章君伯寅黄君任之先就鎭江揚州實地調查再商進行方法又次討論本社草擬上海巿商業被習敎育進行計畫議决推定顧蔭亭沈信卿黄任之三君爲該社委員會同上海商科大學委員與上海總商會接洽其他重要團體（擬定上海縣商會江蘇省敎育會上海縣敎育會上海勸學所上海巿學務處銀行公會錢業公會七團體）亦商請一律加入云云 
（三）茶話會是會與江蘇省敎育會合開歡迎各處職業學校實業學校代表並歡送南洋兄弟烟草公司及簡照南選送留美諸君四時半開會首由黄任之君致介紹詞略謂今日本社等利用機會歡迎各職業學校代表並歡送留美諸君在座者多爲職業學校代表及赴美學習農工商三科者彼此均有密切之關係此外復有大實業家穆藕初留學生前叢郭秉文曁新游歐美之袁俶畬賈季英諸君謹爲介紹請諸君發表意見次留學生代表嵇儲英答謝謂同人承諸君子開會歡送至爲榮幸惟學識淺陋以後甚望諸敎育家及實業家確切指敎次李靜珊女士代表職業學校答謝又次郭秉文君演說略謂職業敎育雖提倡未久而國内之贊助者日多可知無論何事祗須努力前進必能收效又謂一國之高等敎育必自已力求發展今日我國留學生據報章調查至少有一萬人以經費言約二千萬元所費甚大故一方不能不選派留學生一方宜積極的提倡高等敎育并希望留學諸君打破博得學位之習慣宜注意得到實際上之學問並應一方在學校學習一方實地考察不特灌輪彼國之學識技能且望將我國民優美之精神傳佈於國外云云次袁俶畬君謂此次赴美與美敎育界談話知我國留學生雖甚聰慧而爲事不精細且無恒心喜轉學甚望留學諸君抱定目的勿輕易轉學次穆藉初君謂辦理職業學校者宜觀察各地方之原料人工巿場等情形之不同而異其設施萬不宜抄襲成法且擇業宜審察學生之個性工作之敏捷省其無謂之動作故甚望留學諸君須留意研究彼方之工場管理法俾異日應用云末由黄任之君發表意見（一）希望留學諸君注意體育（二）希望諸君赴美後多與國内敎育及實業界通信且云諸君如有委托詢問事件敝社等無不樂爲調查答復云至此遂茶點散會 
雜評二 
[風水蟲疫（訥）]  
　　近數日來大風大水相循而至目前各方所遭之損失已不少乃淮河暴發之慘報甫至而大風復至之警告又來苟不善爲之防一旦不幸而不能免則不測之禍誠可憂 
　　　外又有蟲患浙之嘉善蘇之柘林一帶近均有害蟲發現之報使不即預爲撲滅而任其蔓延亦爲農民之憂 
滬上時疫雖尙不甚劇烈然旣發現即難保其不傳染且據醫家調查今年虎疫較民國八年難治檢不即預爲撲滅而任其蔓延亦爲居民之憂 
自來水旱疫癘每視爲莫可抗之天命而不加人事之修備近頃國人雖稍稍打破此觀念然而事前每怠於防維臨時則驚惶無措此種惰性不改則後此憂患之來正多固不僅所謂天災而巳也 
公布欄 
[江蘇高等審判廳]  
　　本件訴狀准其註銷沈祖香與王有林爲贖田涉訟上告一案（决定主文）原判關於駁回上告人回贖五分五釐八毫田之請求及令其負擔訟費部分撤銷發還上海地方審判廳迅予更爲審判高楨祥與殷馨崖爲嗣産糾葛控訴一案（判决主文）本件控訴駁回本審訟費歸控訴人負擔顧鳴鶴等與沈蔡氏等爲假扣押異議控訴一案（判决主文）原判關於駁回控訴人等請求啓封持分房屋并基地部分撤銷被控訴人等訴顧鳴臯等存欵案内被假扣押之坐落二十五保十一圖頭舖魚行橋南堍地方房屋一所並隨屋基地依民國四年分書認控訴人等有該房屋并基地五股之三應由控訴人等照該分書所載執　控訴人等共餘控訴及控訴人等附帶控訴均予駁回本審訟費歸被控訴人等負擔以上八月十八號 
[江蘇高等檢察廳]  
　　批示李葊狀悉查此案前已明予批駁該卷即無申送之必要何用多凟此批范裕祥狀悉准予上告此批薛樹林狀悉爾父薛同章能否省釋應向原縣具狀請求毋庸來廳嘵凟此批李仁善狀悉查本案前經本廳駁斥應毋庸議此批倘因租糧無着依照民訴程序另案起訴可也此批何永福等狀悉仰候同級審廳送卷到　後再行核辦此批崔廣進狀悉仰候令催如臯縣知事迅予依法訊結可也此批徐歸氏狀曁附件均悉候調卷核奪此批沈章氏狀悉所請易刑之處是否合法候送同級審廳核辦此批包筱北提出辯訴理由呈遞一狀徐達卿子徐杏生補呈控訴理由呈遞一狀張幼臣請求撤銷控訴呈遞一狀以上三狀業經本廳查閱函送同級審判廳核辦仰即知照此示以上八月十八號 
[上海地方審判廳]  
　　判决主文（民一庭）一件判决郁維驄陳集益田地糾葛控訴一案主文本案應維持本廳民國十年六月三十日之即時判决聲明窒礙後訴訟費用歸控訴人負擔一件决定馮葵卿聲請撤銷假扣押一案主文本案假扣押之决定准予撤銷一件判决張虎祥與王蘭生因鹽墩糾葛控訴一案主文本件控訴駁回本審訟費歸控訴人負擔（民二庭）一件判决王阿發訴朱阿榮等擔保債務糾葛一案主文朱阿榮李紫生應代朱阿毛償還王阿發本洋三十三元又利洋二元六角四分訟費歸朱阿榮李榮生負擔一件判决李星聯與陳典煌等爲執行異議控訴一案主文原判撤銷陳典煌姜文蔚在第一審之請求駁回本案訴訟費用歸陳典煌姜文蔚負擔 
批示一件李幼章狀領單據由准領此批一件周申甫狀領欵洋由准領此批一件方一記狀交欵洋由准交此批一件周根發狀領欵洋由准領此批一件丁春濤狀請飭遷由狀悉業已當庭諭知矣此批一件鄒洛書狀請啓封由狀悉仰即來廳候諭此批一件吳鑅泰狀請銷案由狀悉准將徐春泉開釋完案此批一件陳洪生狀請執行由狀悉李世興等四户准免執行何氏一部分欠欵候飭吏追繳給領此批一件趙茂華狀請執行由狀悉准予隨時探明報請傳追此批一件徐忠興狀請銷案由狀悉准予銷案此批一件陸章章狀領田單訟費由准領此批一件史蓮生狀請送卷由狀悉本案前據徐岳亭聲明上告業於七月十九日檢齊狀卷呈送高等審判廳核辦矣仰即知照此批一件邢貴福狀請追繳由據狀已悉此批一件奚朱氏狀請給領由狀悉　即來廳繳證　領此批一件奚紀生狀請給領由狀悉着即來廳具領此批一件潘永盛狀請免予執行由狀悉候傳案訊辦此批一件浦桂生狀請交保由狀悉准交妥保出外覔交孔吳氏到案不得藉詞延宕致滋訟累此批一件榮根和狀領證物由准領此批一件李幼章狀請銷案由狀悉業已當庭諭知矣此批以上八月十七日 
[上海地方檢察廳]  
　　批示葉佩麟狀悉查此案業經柳讓　聲明再議仰將賬簿尅日繳案以便呈送江蘇高檢廳核辦此批　子祥狀悉案已判决仰即知照此批左良連狀悉查此案業經判决確定所請上訴之處應母庸議此批陳冶莊狀悉仰即來廳騐明再行核辦此批戴連昌狀悉仰將戴三繳案以憑核辦所請交保之處暫毋庸議此批柳讓賡狀悉仰將賬簿尅日繳案以便呈送江蘇高等檢察廳核辦此批楊岐　狀悉候送江蘇高等檢察廳核辦此批曹炳文狀悉准予上訴限七日内補具理由書以便呈送江蘇高等檢察廳核辦此批葉筱連狀悉仰候缉兇律辦至請領爾兄遺物仰即覔具妥保來廳以憑核辦此批王長安狀　爾妻意圖潛送應由爾自行防範所請提案隊辦之處應毋庸議此批王金生狀悉候調卷查明核辦此批任慶鉅狀悉候飭傳被告到案訊奪此批徐建勳本案偵查明確靜候訴辦毋庸多凟此批以上八月十七日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[杭湖小駐記] [  吳靈園]  
　　八月五日余應程宛揚曹冰嚴二友之招清晨登划船備往松江轉車船離埠船主立船尾手持銅鑼擊之鏜鏜有聲以作標號適船中客十餘皆列坐似此種標號竟爲販賣人口而設者思之可笑緩緩出鎭陽光已從雲隙透露河水醇綠觸槳蕩漾油然作波如泛酒池樹頭起蟬嘶聲凄而厲隱代農工呼疾苦兩岸草樹濃深牛車掩映過泰來橋抵天馬山鎭小駐鎭負天馬山一名佘山爲泖東九峯之一頂有塔不高止四五層一寺院未知何名天晴時可見之於我鎭相距蓋十八里也無居户市民在上山跌下坡旁惟一十姊妹墳中築壙十數九連而一離外圈白牆甚顯露據船客言入此者多屬寺庵茹素之守貞女結伴而爲此先後滿數今尙未全生壙率占四可於壙前紅黑粉飾見之余私計此種人眞有思想出衆人之思想普通不過於从衆中討生活今彼等有進此而求之以期脫離从衆我今碌碌轉嘆勿如也離鎭又行十八里而至於松江泊馬路橋下時在午刻不及轉車南去乃獨自上岸往西門大街覓食訪友無遇折回至馬路橋茶肆踞坐以待來信局中衙門中人各一與語解悶信局中人輒謂信局中營業現尙佳苟能爲鐵路章程所允許登車行事者則力足與郵局角跑信之信差奔波日近百里自甲埠至乙埠來往遞換酬勞可九百九十文連飯食衙門中人絮絮言捕盜之功天氣凉余皆勉力應酬及於三點半雇車趨站買票後上海特别快車即至余躍上得坐甚舒暢動而微熱購西瓜食之體覺凉爽多也野風撲窗鄉景變幻或倚或坐心目皆適蟬嘶聲爲資本家之車輪聲所壓微寂難得聞 
筆記 
[駡街記（上）] [  禹鐘]  
　　默觀我國舊社會中人以下之狀况陸離光怪殆不能罄掉余嘗欲撰一社會小說以平昔聞見者一一書之此事固使才優者爲之必有可觀顧余拙訥卒未費一紙然人靜時合眼索之則衆狀畢現不啻自讀其巳成之稿其味殊譚譚也余之爲此初非若社會學家之隨地考察期以證實其理想蓋一雙冷眼日摩挲於塵埃之内萬態紛呈雖欲不見不可得也一日傍晚時爲盛夏故日落彌緩非若冬時之匆遽於時晚霞澈曜世界如受粉飾臨流一小茶肆中茶烟縷縷裊座客雜遝其地夏日獨多風以臨流尤增凉意故人多就之以納凉店主爲一四十許婦人瀹泉之役亦己任之蓋此肆主人之外無有夥役肆無牌號而以主人之名名之蓋人喚主人曰阿姑故咸稱阿姑家也主人已露老態其妙年之鬢巳化爲星星矣而當時傅粉之雙頰亦乾縐如樹膚不復能悅人之目主人善恭亦差倨視來客之貴賤而别其待遇客半爲恒至者恒至者得優其座次受風亦最暢座客品類旣龐雜帮所談亦不一談時事者其聲特高四座皆聳耳談家常事則瑣瑣其詞有樂聞有不樂聞若談生計則言在交首間苟不在受言之地位雖欲聞不得也時有一中年婦立於鑪畔喃喃語婦人爲阿姑之鄰故時時詣阿姑許婦貌中姿而亦有以爲可取者此際衣白絺之半臂揮蕉葉扇眉目間呈怨憤氣其喃喃者則直有所諷非無的矢其言曰吾自母腹墮地吾兩眼即朗然見萬事世之所謂富人蓋亦自幼見之未嘗以爲異今入世且數十年不圖忽有殊類之富人足以新吾眼界者 
劇談 
[十年來坤伶雜志] [  芷卿]  
　　坤伶多出天津三四年前津門小家女子學戲者以千數計北京亦有數百家延曲師敎之月酬數十元十數元數元不等蓋以曲師技藝之高下及所習之角色難易定酬金多寡之標準邇來坤伶勢力漸殺此輩多舍皮簧而習大鼓矣 
比有年老之優伶（男女皆有）或地方土痞出資買鄉間女子迫之學戲不成則鬻入伎寮爲倡若輩自美其名曰領家苟稍有资蓄購貧女二三十其間生旦丑凈已全則不曰領家而曰領班實則領家與領班其威權與鴇婦等所不同者一鳴驚入　 
名稱稍異耳故領家肘脇下之小女子如伎院之討人（義女個中謂之討人）行動在在受領家之節制取求愛舍惟命是聽不能自主殊苦也 
女子學戲手續與男子等惟吊嗓一事較男子爲重十餘年前上海坤伶勢盛若羣仙若丹鳳若丹桂皆演髦兒戲此輩大都寓福州路觀盛里會興里一帶故每至清晨輙有鶉衣垢面之女子引吭高呼不知者幾疑爲此女發癎焉京都崇文門外三里河金魚池陶然亭西便門一帶亦復若是聚蚊成雷往往客夢爲之驚破年來海上此風則已罕見若京華則每晨六七句至八九句之二小時中絡繹而來依然如故也 
坤伶初出台必約多人爲之捧塲呌好甚至有以金錢潛僱流氓俟其出塲極聲呌好領家即藉此爲增加包銀之口舌此在常角則然若名伶亦喜人呌好而本同末異蓋名伶每聞特别呌好先窺其爲何如人倘係上流社會人物而又爲著名老斗則必答之以目前十年之北京復有請駕風俗今則爲警廳所禁止滬上向無此例（請駕云者蓋女伶旣聞特别呌好而覻爲著名人物則使跟包請至其家見面先曰謝爺適才捧場或相識已久夙有感情則直呼其字苟非資格深老此項稱謂尙夢想不得） 
小說 
[社會小說衆醉獨醒（四一一）] [  瞻廬]  
　　第六十一回流長飛短頓破機關弄假成眞枉讚　套書中單說兩番設計的伍青巖功敗垂成一挫再挫只落得唉聲歎氣好幾夜不曾合眼他在百無聊賴之中郤聽得春桃業巳病痊野心勃勃又復隨時發作他和春桃相會時情話喁喁早定下了終身的盟約他說吾在這裏坐板凳你在這裏做丫環彼此都没個出息要作長久的計較莫如乘那剥皮夫婦倒運的當兒和你覷個機會掏摸些財物一溜烟向着上海便跑誰先筣手誰先逃走到了上海自有方法和你相會一輩子做長久夫妻好在這幾個月裏晦氣星跟着劉剥皮走他正心緒如麻终日裏不和人見面我們便把這事幹將出來他正亂七八糟不見得十分嚴究春桃本也懷着這條心把這話聽在耳朶裏便不住的把頭亂點··過了幾天邦平恰才起身劉福從外送進一封信札邦平怒道該死的奴才我怎樣吩咐你我因心裏煩悶這幾天内不會客不看信遇有客來只說我不在家遇有信來只送給伍師爺那邊代拆代行你怎麽不省得却來找我劉福垂着手稟道本該送到伍師爺那邊他從昨天出門直到這時没回來却從那裏去找他况且這封信上寫着伍緘兩個字論不定就是伍師爺的信札邦平聽說很是奇怪取信看時果是伍老夫子的手筆拆開看時直氣得發昏章第十一原來青巖私取邦平的圖章假借名義向莊家騙取現洋三千元挾欵潛逃却寫了一封留别信和東翁話别道令郎抱恙以來久未入書房而讀經文晚生在府上敎書有其名而無其實正所謂素餐者耳彼君子兮不素餐兮乃所願則學君子也今向東翁暫借三千元日後當照數奉還晚生非久假而不歸者耳今生而不能奉還者來生可以奉還也來生而不能奉還者他生可以奉還也晚生一介不以與人一介不以取諸人東翁東翁求其放心而已矣」（青巖自誇熟讀四書故能左右逢源取之不竭）邦平長長的歎了一口氣悶在胸頭再没有甚麽話說暗思似青巖這般人也會昧着良心幹這勾當那麽前後左右再也没有倚靠得住的人····他一個兒自在靜室裏翻來覆去胸窩裏思潮起伏說也奇怪邦平在趾高氣傲的當兒任憑千思萬想總想不到兒子玉如的身上現在氣急敗壞慮亂心煩要是不動念頭一動念頭便把玉如吸入心坎裏待要把他驅遣那裏驅遣得出（可以醒矣） 
餘瀋[  靜淵]  
　　案頭清供以小盎植時花對之迎風欲笑幽香浥浥誦「花香好讀書」之句神韵悠然洵足助長文思而予之案頭喜堆佳果盛以精美之盞有香有色美不忍餐無所遜於植立之花且其爲香永爲澤久也好花固足怡情而轉瞬飄零落英點硯嚮之欲假花以取悅者不將轉以興悲乎予是以舍品花而擇果 
 
 

Page 19

 
 
   
 
 

Page 20

 
 
常識 
常評 
[指導青年者之責任] [  漸]  
　　所貴乎青年者貴其有爲之日較多於年長年老之人欲其儲蓄知識與才能爲建設新事業之預備也 
青年多進取心而血氣未定易爲感情所驅使故其一切行爲雖希望其有自動之精神而有時仍賴年長或年老者之指導凡社會負有時望所謂中心人物者余以爲無一不負指導之責任 
旣負指導青年之責任矣則値青年爲感情所驅使時當爲之熟權其利害萬不可迎合其心理但求其一時之滿意一時之不反對而抛棄良心之主張不示以正當之途徑蓋正當之途徑在青年爲感情所驅使時往往與之背馳而不自知也 
欲示青年以正當之途徑要在指導青年者先有正當之見解青年而誠欲爲建設新事業之青年則凡消極之思想破壞之手段皆絶對非青年所宜而不能認爲正當知其所謂不正當者則所謂正當者可知矣 
道德 
[社會之賞罰] [  絜廬]  
　　輓近世風澆漓人心巇險國事蜩螗邪慾横流絜廬曰此社會之賞罰不明故也夫社會之影響感化其力至巨曾滌生所謂風俗之於人心始乎微而終乎不可禦者也東漢初年奬勵名節封卓茂爲褒德侯徵處士周䣊王良嚴光士風之佳曠古未有今者社會之毁譽不明是非淆亂閭閻細民放僻邪侈無所不爲虚榮勢利深入人心禮義廉恥視若弁髦遂使狡獝者横行無忌良懦者飮泣吞聲蓋社會之賞罰不明失其裁制力階之厲也然則欲得醇厚之風俗不亦難歟夫世風者猶空氣也吾人旣入其中必不可不呼吸之各地風俗之不同猶空氣清濁之有異穢濁之空氣不良於攝生故陋風敗俗必有損於吾人也以改良社會爲己任者欲圖風俗之健全與醇厚必須注意下之二事 
握社會賞罰最大之權者莫若新聞雜誌而勳章勳位之濫發褒奬命令之亂頒不與矣蓋新聞之宗旨不僅在監督政府而在於指導社會雜誌之宗旨亦不第在提倡學說也觝排異端改造世風鎭社會之惡導社會之善此社會賞罰之一法也 
我國舊社會之賞罰若建廟立旌表頌德碑之類皆是也而忠臣義士孝子節婦可泣可歌之事詩歌以頌之戲劇以彰之爲意非不甚佳然如歐西之臘人館日本之二宫尊德翁祠之表凡名將學士名一藝者或範以象或記其爲人令人油然生景仰之心此又社會賞罰之一法也（乙種酬） 
[愛護公物] [  沈亮衷]  
　　凡物必有所主法律之所謂所有權也物之私者屬諸私權物之公者屬諸公權晚近世人心偷薄愛私者多而愛公者少此無他特以公物人人可用物旣人人可用則賠償之義務輕物旣不屬私有則愛惜之觀念薄所謂爲公德病者私心熾耳今欲愛護公物必先明人己界限與公共性質夫人己界限公共性質明之審之奈何蓋私物爲己所有固宜愛惜之保護之而公物爲公共所有尤當共愛惜之共保護之若愛私物而不愛公物於心有愧於德有欠烏乎可故愛護公物者如閱書於圖書館不可汚損研究於博特院不可毁壞至若游於公園不可折花草關於交通不可拆橋梁公共之建築物學校之陳設品以及古蹟名勝可興人之觀感者在在不可毁若遇此公家之物或見人損壞而不加以保衞則公園尙可娱樂圖書館尙可閱書耶不特此也我無公德心必致爲他人所疾惡試觀歐美人民凡遇公衆物無有不加意人護者夫公物之費雖非盡出於吾然能間接取給於吾我而損毁之即不索賠償而再置之費亦應分擔其責務以我之損毁乃屢費他人之金錢一人如是尙不足患人人如是勢將難矣且暴殄天物理所不容清夜捫心詎有安乎矧西人惡我華人無公德心故虹口萬國公園有犬與華人不得入内之禁我國人當猛然深省亟效古人督孫婼之居晋館去如始至以愛護私物之心移之於公物庶能副其愛惜之誠心與保護之責任不然任意摧壞則良心喪失道德全無直可謂爲社會之害馬矣（乙　酬） 
[西方格言（一七九）] [  谢介子選]  
　　樹以果名（意大利諺） 
寗自節省母事求人（英吉利諺） 
新網難捕老雀（西班牙諺） 
人皆敬愛晨曦（英言利諺） 
有高尙之思想者必不孤（席德萊）（Sidniy） 
德爲貴（施蒂勃萊）（Stepney） 
製履當求適足（德意志諺） 
智非可代學（英吉利諺） 
惡戰則無一人回（德意志諺） 
生而學（英吉利諺） 
法制 
[義男養子女婿亦得承受遺産] [  汪自修]  
承受遺産與繼承遺産性質大不相同繼承云者不獨承受其遺産抑且繼續其宗祧承受云者僅承受其遺産而己與嗣續問題無關故義男養子女婿三者雖爲親屬外之人亦得承受遺産也前清現行律例關於民事部分除與國體相抵觸者外曾奉大總統明令仍應繼續有效查例載若義男女婿爲繼子所後之親喜悅者聽其相爲依倚仍酌給財産又載收養三歲以下遺棄小兒仍依律即從其姓酌給財産細繹例意義男女婿必以平日相爲依倚爲要件收養小兒必以年在三歲以下爲要件蓋以同居旣久恩誼自篤非尋常人可比法律不外乎人情故許其承受遺産亦曲體人情之意耳惟例文以酌給爲限恐人情厚其私愛任意處置其財産而刻薄繼子於事理不得其平反足以啓爭産之端而召家庭之變也民律草案第一四六九條之規定乞養義子或收養三歲以下遺棄小兒或贅婿素與相爲依倚者得酌給財産使其承受殆亦剌取現行律之遺意歟（乙種酬） 
經濟 
[寫信之經濟] [  志垚]  
　　有志不成者不知幾何人勿忘乙 
流入此中者又不知幾何人 
吾人尋常寫信必先叙别後企念及問候久疎等語次則略致頌揚如敬維履祺曼福潭祉增祥等是所謂套語也再次始叙事蓋沿用舊式而未嘗注意經濟也 
嘗見有一信之套語而佔八行箋一紙或竟至二紙者作者固費時費力且費紙張閱者又不免多費時光於已於人兩不經濟要知閱一信或作一信而多耗五分鐘或多費一紙雖損失有限然積百信千信之所費而統計之便不少矣豈可忽之哉 
尋常一信郵資及信紙封之所費至少亦須銀幣四五分其所得之代價須足以償其所失而後可若一無所事徒藉紙筆以爲深談殊不經濟故吾謂尋常友朋中非有事磋商似可不必通信若不得已而必須通信則落筆之初亦宜一計時光與紙張之經濟務須革除舊習免用套語直接叙事是爲至要詞句務要簡括明瞭不必拖泥帶水彫琢字句詰屈聱牙徒令人難讀且費索解非所宜也鄙見如此未知當否幸閱者諸君進而敎之（乙種酬） 
衞生 
[老生常談之有裨於暑令衞生] [  萱百]  
　　朱子有云病從口入唐子畏詩云不飽眞爲郤病方更驗之醫家方案病者往往食滯爲多不聞因餓致病也如傷寒夾食暑濕夾食皆是也此猶普通言之至於暑令尤以節食爲宜當暑令之談避疫法者則競言謹食謹食者論語所謂沽酒巿脯不食之類戒不精潔也使精潔矣儘量食之亦不得謂謹（謹字之義範圍頗廣固包得節字在内）故謹食尤當節食蓋暑熱熏蒸精神困倦動作時間往往减少消化之力因之亦遜平時倘恣於食慾則易感停滯之證且晝被暑酷夜每貪凉肚腹受凍立即吐瀉四肢厥冷易變爲疫故署令宜謹食（仍專主精潔之義）尤宜節食而以晚餐爲尤不可不節古語有云夜飯少喫口活到九十九蓋消化盡睡眠適自無因停食而致他病來侵之患所以長壽也又諺云朝喫飯夜喫粥郎中對爾啜啜哭亦以食粥則消化易病不生醫家無生意所以對之哭也語雖俚俗實具至理此亦普通言之余以爲於暑令尤不可不注意者也括言之潔食節食晚餐尤節（世之宴會往往因時間的經濟利用晚餐其實與衞生相衝突也）普通宜然暑令尤宜附帶條件則暑夜睡眠即使貪凉肚腹一部總宜使之温暖不至阻碍消化上述不必取資新理都係老生常談簡實切用人人易行幸勿忽視之（乙種酬） 
[監睡運動之益] [  汝澤]  
　　余身體素弱加之校中功課繁冗故每多事預備輒覺頭昏眼花精神疲倦醫藥罔效二月前校中體育敎員語余曰爾身體柔弱實由於少運動之故爾如每日練習運動半年以後保爾身體强壯余韙之乃訽何時運動最佳答云臨睡運動最有效余自聆此言從即日起每日晚上自修落課之後在寢室仿行米勒氏十五分鐘體操初習頗覺費力習而久之亦不覺其苦今余習之甫二月而食量大增氣力勝前且頭昏眼花諸疾皆去矣此臨睡運動之益也諸君盍試行之（乙種酬） 
問答 
[范休笑問]  
　　布上着色法有能使經水不退不化者否 
臭藥水與樟腦丸布於寢室多嗅其氣味於衞生有碍否小字放大以何法爲最簡便 
廢止晨餐於身體上有何利害 
[答潘權三問] [  王楚聲]  
　　最近判例尋常夭亡未婚之人不得概爲立後又立繼之權應由親族以公同協意行使之今某甲遺産旣先由有立繼權之族人决議歸公是族人已有無庸爲甲立嗣之表示今某乙因遺産關係主張以次子嗣甲自難謂爲合法惟某乙果出何系爲時是不四十餘載應再從事實上審度之 
[小說大觀包天笑先生主任]  
　　大廉價附贈書畫屏聯 
每册有五彩時裝妓女照片精美簡峭短篇小說售每册有趣味醲郁長篇小說筆記劇本詩詞歌曲第一第二第三三年每年四册减售三元第四年三册售三元第年均附贈名人書畫屏聯一元購兩年者售五元八角贈屏聯二元購三年者售八元五角贈屏聯三元購四年者意十元五角贈屏聯四元書畫屏聯數十種陳列店内請任選擇郵費每册一角上海棋盤街文明書局發行 
 
