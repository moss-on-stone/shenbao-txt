# 1925 - 170 - 4918794

 

Page 1

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *   
 
 

Page 2

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *   
 
 

Page 3

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *   
 
 

Page 4

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *時評 
[二者不可得兼（冷）]  
　　孟子有云魚我所欲也熊掌亦我所欲也二者不可得兼舍魚而取熊掌者也今之對我中國者亦必曰威權我所欲也銷貨之巿場亦我所欲也二者不可得兼將舍威權而取銷貨之巿場歟抑舍銷貨之巿場而取威權歟則今後所當躊躇者也 
　　夫歐戰之後中國爲世界銷貨之唯一巿場各國所公認也雖以時局不靖之故未能盡如所願然日後之决有希望與乎不願置而不顧又各國之同意也然而巿場之銷貨斷斷不能由威權而獲此又各國反能漸漸自悟者也故曰二者不可得兼 
[國内專電]  
　　北京電　使團覆外部贊成在京開議滬案但未允同時討論十三條至修改不平等照會不由使團答覆應由各國自行决定故日内不爲具體之答覆又某使看法謂此係中政府一種建議性並非目前亟切待决問題主先决滬案再商修約 
　　北京電　英使今日覆修改不平等條約照會謂巳收到正在考量寥寥數語 
　　北京電　美京施肇基急電謂修改不平等條約照會經親送交國務卿當經收受謂彼將赴紐約數禮拜後回京再行奉答 
　　北京電　英使抗議廣州沙面爲華人所襲所有英國生命財產損失保留將來提出賠償條件英使又照會津浦路軍事貨捐局徵收亞西亞煤油公司檢查手續費違反條約請飭制止（二十六日下午十鐘） 
　　北京電　宥（二十六）五點義使訪外長并致二十四照會覆文并談廣州問題 
　　北京電　法使抗議沙面法人柏斯韾被彈致死保留隨時提出要求條件 
　　北京電　連日愛爾蘭自由邦要人電京對滬案同情於撤廢公廨領判權及種種租界不平法律願爲後盾等語（二十六日下午二鐘） 
　　北京電　有（二十五）特别閣議决任梁士詒顏惠慶蔡廷幹爲滬案委員又决明令入京以來以和平統一爲政策以善後會議爲治標以國民會議爲立法根本冀於十月以前召集俾制定憲法得於來年一月以前公布祺瑞亦得扶杖觀成倘有不諒苦衷阻撓國民會議程序致及期未能成立是祺瑞政策不行亦當引退等語此令與國民會議程序令同頒又外交委員十八亦同頒昨夕段告葉恭綽請勸梁士詒擔任滬案委員葉答恐燕老未能拜命至顏蔡則巳有人疏通（二十六日下午二鐘） 
　　北京電　外交委員長定顏惠慶 
　　北京電　滬案三專員顏亦力辭梁辭尤堅府决加入王正廷（二十六日下午十鐘） 
　　北京電　外交委員長孫力辭汪亦不就現徵顏同意（二十六日下午十鐘） 
 
 

Page 5

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *[國内專電二]  
　　北京電　孫寶琦辭外交委員長段未允 
　　北京電　許沅電京今日開巿 
　　北京電　萬兆芝不赴潯改派周澤春先潯轉漢（二十六日下午十鐘） 
　　北京電　使團今决議厦門二十人將有大問題請中政府負責保護（二十六日下午十鐘） 
　　北京電　美使館衛隊定保護外僑緊急辦法凡美館最高之無線電上白畫懸美旗下有籃質白心旗幟夜有三道紅燈下有籃燈三條或有鳴槍響二分鐘後再兩響均須赴使館或特定地避險第一地點美以美會第二協和醫院第三美敎會總事務處 
　　北京電　外傳奉軍將爲滬案解决浙地盤該軍要人否認又傳岳維峻主出兵赴漢收回租界藉以解决鄂督問題該軍亦否認 
　　北京電　段與張作霖間經某方疏通巳漸復舊雙十節前可以無慮一切新設機關仍將按原計畫實行段語人如放心我由我辦不放心我就走若旣欲我辦又干涉我我不領受也因之張聲言絶對不干涉京政（二十六日下午二鐘） 
　　北京電　皖人有在張作霖前反對吳炳湘赴任張對吳巳翻腔吳不能赴皖 
　　北京電　孫岳敬電所部屯駐豫西關中環請剿匪欲應民請以盡職政府則謂進剿不宜岳衰疾漸深豫長早經辭職今剿匪不能盡職更不宜戀棧所部責成師旅長約朿岳從此入山不問國事等語 
　　北京電　李景林薦閻澤溥長直感提閣議 
　　北京電　楊以德電府辭直省長職 
　　北京電　闞朝壐回奉一星期來京轉𤍠 
　　北京電　鄭謙請撤蘇交涉員兼關督楊士晟 
　　北京電　鄭謙報回寗盧昨夜在津晤張當夜絲竹消遣（二十六日下午二鐘） 
　　漢口電　租界因防端節總示威徑（二十五）晨戒備加緊領團表示如總示威後秩序尙佳即將兵團及警備撤除 
　　漢口電　昨電英領發表領團致蕭照會查該文僅由美領韓斯敏署名蕭以韓極力袒英所稱又多與事實不符認非領團公意業指令交署駁覆詞極嚴峻首述英界肇事原因及英兵故意殺人情形應由英領負責次言官廳護僑於警察外尙輔以憲兵及軍隊該領豈無所睹末言集會結社游行演講爲文明國習見如不越軌尙應保護至請取締排貨但營業貿易乃人民自由官廳亦難干涉美領以蕭僅覆彼個人不能宣示各領乃懇胡鈞請蕭另函答覆胡拒絶 
　　漢口電　英領對交署二次抗議迄無詞答覆日領向交署兩次聲明責任係用公函並非抗議式的照會經交署駁覆後亦不再來文聲辯 
　　漢口電　交署擬召集府部京滬及各法團代表會議商對英領提出交涉條件現正整理本案文卷油印成帙以便交衆討論 
　　漢口電　京校代表王造時謁蕭請保護愛國運動蕭答圓滑並派副官至漢招待王敬晨列席學聯會報告此來五任務學聯會極贊成全國大組織並决派代表赴京宣傳 
　　漢口電　滬學生代表梁棟蕭伯巖敬（二十四）赴豫蕭贈路費三百元頭等車票三張 
　　漢口電　大冶綱鐵廠華工决罷工援助滬案 
　　漢口電　錢幫百六十家節省夏節筵席費三千元定宥（二十　）滙滬 
　　漢口電　胡鈞語記者漢案交涉我方必達目的惟其程度如何須視力量手段與機會希望各界爲有秩序運動勿資外人口實（以上二十五日下午二鐘） 
　　漢口電　鄧漢祥鄧宗瀛徑（二十五）偕黃永熙訪胡鈞談半點午後四時偕往謁蕭蕭設筵洗塵晚返漢 
　　漢口電　胡鈞語京代表王造時漢案决死爭如無效即移京條件俟與各團商後提出 
　　漢口電　陸戰隊可望明日撤退租界因端節謠言防備甚嚴中國軍警亦宣布敬徑宥三日爲特别戒嚴期端節日停止慶賀 
　　漢口電　法團後援定感（二十七）開會討論總示威籌備事項 
　　漢口電　豫督署派胡佑姜在漢廠領彈五十萬發徑（二十五）晚運鄭又國民二軍第五師長王爲蔚在漢廠領槍千支彈百萬發徑晚專車運往偃城（以上二十六日下午二鐘） 
　　漢口電　軍署端節團拜蕭勸募捐欵救濟工人當由師旅團營長捐認五千元又節省筵席共萬二千餘元 
　　漢口電　學聯會徑假師大開會决發宣言學生純粹愛國絶無過激行爲並推盧匿才等八代表分赴京津鄭汴皖潯等處宣傳 
　　漢口電　湘趙派首斌來鄂商外交及長江防務 
　　漢口電　蕭布告徑（二十五）禁屠祈雨擬親赴龍神廟拈香（以上二十六日下午五鐘） 
　　香港電　事後沙面外人六百餘名乘河南船來港暫避 
　　香港電　各省港夜船多爲港政府收管祇餘東安號該輪今晚仍上駛 
　　香港電　各高級校生己盡罷課 
　　香港電　華人銀行銀號梗（二十三）暫停收支 
　　香港電　大酒店有一俄人被拘聞搜出共產證據（以上二十五日下午七鐘） 
　　香港電　伍朝樞敬（二十四）電京向俄領袖大使加拉罕抗議沙面外人槍殺華人案胡漢民敬（二十四）亦向英領抗議英領答覆謂據本領目擊實由學生軍首先放槍此事華人應負全責并望此後設法保護英僑 
　　香港電　昨被捕俄人决解回滬 
　　香港電　今日本城繼起罷工者有鮮魚菜蔬兩行集賢同德兩苦力工會及理髮匠船澳工人今日復返工尖沙咀過海小輪工人定宥（二十六）罷工（以上二十六日下午九鐘） 
　　厦門電　海軍息·得港電沙面西人全避香港但厦粤電阻未證實 
　　厦門電　徑（二十五）午後六時日本驅逐艦犂號抵厦英法戰艦有繼來說 
　　厦門電　漳州徑日全城罷巿罷工罷課各機關下半旗張毅到後援會演說 
　　厦門電　寢（二十六）英商德忌利士海鴻輪自福州抵厦華海員欲登陸船上印捕以槍擬禁海員不顧卒登陸船停赴港不得 
　　厦門電　滬學生閩粤宣傳代表葉文龍陳德華寢（二十六）赴汕 
　　厦門電　此間軍事機關接京電着查軍備情形具報海陸軍部 
　　厦門電　汕訊·洪兆麟部己入潮州汕頭亦巳由謝文炳接防前汕頭公安局長吳懋松到汕潮汕許部全撤退守惠來僅張國楨留汕（以上二十六日下午十鐘） 
　　重慶電　合江由黔軍王天培奪回楊森飭何金鰲楊春芳藍文彬向康衢四師長恢復合城現在瀘州合江間姚壩彌陀場一帶作戰袁祖銘增加手槍一團大砲二十餘尊 
　　重慶電　楊森代表曾述孔以議和條件須與楊面商昨由渝返省（以上二十五日下午十鐘） 
　　張家口電　今日各機關停止讌會將欵救濟工人各軍官召集兵士演講滬案商　下半旗學工兩界千五百人列隊游行 
　　張家口電　歸化延壽寺錫拉圖活佛多倫彙宗寺舍利圖噶爾僧呼圖克圖參拜班禪回寺便道謁馮督辦（以上二十五日下午九鐘） 
　　張家口電　察哈爾陸軍幹部學校招生中等以上學生均可應考 
　　張家口電　某國記者詢馮對張有無衝突及對共產黨意見馮答我現在以全力開發西北張督辦完全諒解此種謠言係不希望中國太平之外人所揑造的至共產主義實在不如孟子說的民爲貴那樣澈底 
　　張家口電　綏遠五族學生漢六十名蒙五十·滿四十·回五十·分講讀農林職工衛生各科特别注重農林漢生必習蒙文蒙生必習漢文以促同化（以上二十六日下午一鐘） 
　　濟南電　午後盧永祥陳調元專車過濟龔省長施帮辦王參謀長均到站歡迎旋即赴津 
　　濟南電　今日各界後援聯合會在公園開會到二百餘團體約八萬人舉行大示威游行商埠全城各商號全罷巿門首多粘同胞慘死休業誌哀等字樣軍警沿途監護秩序井然氣象悽慘（以上二十五日下午六鐘） 
　　蚌埠電　徑（二十五）子刻盧永祥專車過蚌北上倪道烺高世讀倪朝榮程文沅等率馬步軍樂隊到站迎送車到倪等上車談話三十分鐘始開行（二十五日下午六鐘） 
　　徐州電　盧永祥陳調元今早同車過徐赴　風傳盧將内調姜將督蘇虚實待証 
　　徐州電　本日國民外交會在東關開會各界均參加全城罷業一天結隊游行數逾三萬沿途高呼對英日堅持力爭等口號情狀比前尤激昻（以上二十五日下午十鐘） 
特約路透電 
[外電之沙面慘案]  
　　二十六日香港電（正午發）據廣州無線電稱諸均安謐無事可報怡和公司某船罷工華海員現有數人回船英砲船一艘巳開往梧州 
　　二十六日香港電　美敎士美克米倫氏及克里頓氏稱廣州租界當道雖豫接華員保證租界外人生命財產可保無恙但二十三日仍被攻擊據可靠之目覩者報告當時實由中國士官生開槍廣州連日滿貼激烈之排外文字且牽及美國共產黨四播謠言惑亂人心廣州敎士均巳離境惟在四鄉之數人尙未抵香港如大局不即安定則敎會之產業恐將不保云 
　　二十六日香港電　香港政府以嶺南大學巴克斯特氏當殖民長官與次官及香港大學副校長前署名之宣言交路透社傳播其文如下余爲嶺南大學副校長六月二十三日晚學生及校中職員自沙面附近回校携有血衣謂彼等參與游行在沙面附近暫止時沙面方面忽然開槍華界方面未開一槍此說由在塲有責任之敎員十二人證實校長亨利博士及余聞之圖至沙面冀查明事實但因不能得一小輪或舢板而止大學行政會乃派未參與示威游行資格較老之敎員五人前往續查及報告死傷人數諸敎員歸時校長及余召集行政會計爲華人五美人連余亦爲五人調查人證實在前所得之消息於是行政會繼續討論後乃由華人委員會及校長與余應請發表宣言此項宣言繕以漢文其内容曾經告明亨利博士及余由余等及代表該校之華人署名此事乃於二十三日午夜辦成此後余未視該文且不能决定六月二十六日香港電聞報所載之譯文是否的當華文稿乃由華人擬成其他美人時均離室外人惟餘亨利博士及余二人知該文内容余於二十四日晨九時離校不知有無他人續署名書後余不知此文乃致美政府或美國人民者余署名時除所得參與游行校中華職員所述者及調查人所報告外於消息準確與否初無所聞旣而余由目覩者徵集消息乃知實由華人方面首先開槍余意當時華學生與敎員在游行隊中所占地位不能見槍彈從何方面射來彼等所言實非有意說謊惟吾人未透澈調查一切及未待得沙面之消息遽行署名宣言判斷錯誤實不能辭也云云 
　　二十六日北京電　英使署今日致牒外交部正式抗議槍擊沙面英租界傷及英人多名案 
[各地關於滬案之動靜]  
　　二十六日北京電　北京甚安靖半官消息政府請顏惠　王正廷蔡廷幹爲對列强開議之中國代表晚報稱王允擔任顏蔡則否 
　　二十六日天津電　今日此間諸均安謐惟有一事可注意者華界散發傳單中有勿暴動當知目下英人之虐待華人即拳亂之結果此次宜格外謹愼等語 
　　二十六日澳門電　此間當局巳管理糧食 
[英日各以戰說諉人]  
　　二十六日東京電　此間各晨報多評論廣州時局國民報預料英國不久將建議與日本共同行動日本宜斟酌情形與英合作惟當有明白之限制朝日新聞勸有關係之各國於决定切實方針以前宜派共同委員會調查一切時事新聞之意英國最佳之政策爲高壓行動惟非與日本商妥似不致實行日本非俟自己之利益有直接受害之虞大約不致輔助英國日本今宜相機居間調解中英之爭端 
　　二十六日倫敦電　孟買電稱日商現收買大批印棉孟買訪電稱日本現籌備向中國開戰並準備犧牲中國巿場故多購棉花以供戰時之需云尙有可注意者遠東方面現需求製造彈藥之某種硝質 
[各國對於滬案之動靜]  
　　二十五日倫敦電　工團總會行政會與工黨全國幹事會今日在倫敦開聯合會議通過一議案内稱中國工廠内不榮譽的工作情形乃中國目前騷擾之最近原因宜立即設法在條約口岸實施上海童工委員會之條陳並助中政府實行其近所頒發之工廠法以提高中國工人之普通狀况又稱治外法權制度乃激怒的而危險的宜由英國發起召集國際會議儘速終止之現擬召集之中國關稅會議當可有一種機會俾促成此種關於條約口岸之發起云 
　　二十五日華盛頓電　中國方面來電囑勿裝出烟草以街時局之淸朗當道現訓令美領事向中國人民聲稱華人不購英美烟公司之出品此舉將使美國烟草出產人大受打擊 
　　二十六日倫敦電　每日郵報社論謂中國時局日趨惡劣因布爾希維克煽惑所致又謂莫斯科政府現費巨欵煽動中國無知民衆殺害英人奈何英政府現仍容許蘇俄代表駐於倫敦此輩宜即逐出英倫云 
　　二十六日巴黎電　華人十一名巳被驅逐出境尙有十六人在法比邊界被拘 
　　二十六日長崎電　三菱船廠因航業疲滯辭退工人一千一百名每名給以津貼三百元至四百元不等工人因不滿意在某公園集會爲警察驅散恐將續作示威行動 
[柏林宴會中之吳樹錚]  
　　二十六日柏林電　今晚柏林中國使署宴請徐樹錚中國公使詞中言及戰時徐樹錚對於在華德人之同情徐樹錚發言稱讚德國工業與科學之程度德外長史特萊斯曼氏詞中言及徐樹錚之子巳留學於德國一事並述中德兩國之共同利益謂兩國當因此而益臻親密云 
[英人之湖廣債劵]  
　　二十五日倫敦電　薩繆爾今日在下院答保守黨議員之問謂一九一一年湖廣鐵路債劵之英人股息近己照付至於英人所執德國發行之湖廣鐵路等債券其地位如何渠未能言之但可聲明者駐北京英使將繼續遇有機會即促中政府償付所欠云 
[希臘之政變]  
　　二十五日薩洛尼加電　希臘防軍巳組織軍政府奉潘葛洛將軍爲領袖巳佔領軍民各機關聞希臘全國巳在革命軍之掌握中海軍己加入革命 
　　二十五日雅典電　前陸軍大臣兼總司令之潘葛洛將軍現爲希臘時局中之主人翁未有流血情事南斯拉夫國在近日談判中對希臘之態度確鼓起海陸軍推翻現政府之謀蓋現政府頗失民心其對付在逃議員之態度尤爲人所不滿聞推翻内閣之軍人巳請巴班那斯太蘇氏組新内閣潘葛洛將軍則允爲閣員 
　　二十五日雅典電　革命倐如其來機密而迅速雅典與薩洛尼加同時起事其結果潘葛洛將軍入長陸軍國民對此政變殊漠視之蓋迭經政變不以爲異也潘葛洛將軍今晚發出宣言書謂此舉不過遵行國民要求澄淸　臘之志願而巳大局現甚安靖 
[公電]  
　　北京通電一　各省衙門均鑒臨時執政令茲制定直隷省屬各地施行巿自治制日期及區域令公布之此令外交總長沈瑞麟呈特派察哈爾交涉員沈庸懇請辭職沈庸准免本職此令任命包世傑爲外交部特派察哈爾交涉員此令京敬（二十四）印 
　　北京通電二　各省衙門均鑒臨時執政令茲制定外交委員會條例公布之此令陸軍總長吳光新呈請任命張毓棬爲京師憲兵第一營營長王樹勳爲第三營營長均照准此令京有（二十五）印 
國外要聞 
[日政黨特派員發表滬漢案意見（續）]  
　　余調查民國南方後擬再北上與民國當局共商善後之策蓋目下之時局决不可輕視禍因固深勢將持久總期詳細公正加以視察尤當注意於日人在華之紡續事業誠以此項事業椗數凡一百二十萬資金達二億圓一旦偶受打擊其影響於國家經濟上良非淺鮮（中略）要之中華民國近時之行動迺民國人漸向自覺之域民族自决之空氣横溢於全中國此等空氣巳顯露於種種方面故對華政策不可不從根本上着想近來民國學者及學生頗知研究本國文化而其游學於外國者尤能洞悉歐洲文明之表裹是以對於京敎方面有非宗敎同盟對於政治方面有取消治外法權問題對於經濟方面有產業獨立關稅自主運動此其近因有二一爲歐戰後之自覺知「東方爲東方人之東方」之義而急激檯頭二爲外人歷來横暴行爲之反動力實根本的問題也 
　　東洋日之出新聞載日本憲政黨總務特派中華現狀視察員望月小太郎之談話云余此行期與民國人士會晤謀中日二國政治上經濟上之接觸緩和並將我國對華政策眞意之所在披瀝以告藉爲有色人種結合之端緒余對於現今中國人之呼號實抱有滿腔之同情其政界及輿論界最大之希望爲恢復國權自美總統威爾遜提倡民族自决後此種運動隨之愈强至如上海租界竟禁止華人入公園尙得謂爲中國領土乎宜其悲憤若是耳爲我國計應先率直容納華人思想作有理的同情的團結而對華觀念及政策不可不爲根本上之革新若我國眞能與中俄二國融合協調則足以對抗白色人種之壓迫可無疑義也（中略）上海事件有俄國從中煽動之說實屬無根之談早經幣原外相聲明矣（下略） 
[東京通信之圭]  
　　西原借欵張本人西原龜三氏之捲土重來 
　　日人西原龜三氏爲西原借欵之中心人物西原借欵之名即由其姓而來自五四運動直皖戰役安系倒潰後西原借欵基礎即爲之動搖加以日本寺内内閣相繼更迭繼其後者爲原内閣原氏對於寺内内閣之大陸政策向不滿意故該借欵遂陷於若有若無之狀態而西原氏亦因此消極現因種種關係大有捲土重來之槪茲將其前因後果略述於下西原氏生於日本丹波靑年時代曾爲神鞭知常氏之號房多年後往朝鮮始營雜榖舖於仁川繼則從事於各方面之事業日本所謂西原氏一流之大陸政策與經濟論之材料即在此時販入彼時寺内伯爵適爲朝鮮總督對於西原氏之懷抱極爲激賞西原氏因此得參與寺内伯惟幄之謀議其勢力遂蒸蒸日上據西原氏自述謂寺内内閣之大陸政策皆出自其所獻要之西原氏之抱負與當時以寺内爲中心之日本軍閥對華政策確有互相溝通之意存乎其間寺内内閣時代曾締結中日軍事恊約西原借欵即其明證現政友會總裁男爵陸軍大將田中義一對於西原氏亦頗賞識田中氏自寺内伯沒後繼承衣鉢以長閥之首領自任對於寺内伯之政策自然非常尊重而對於寺内所信任之西原氏當然亦甚器重也要之西原氏爲日本政界之一有力政客現在情形雖與當時訂約借欵時不同然北京政府方面段氏復爲執政當時西原借欵之責任者現亦在段執政之帷幄中活躍加以日本方面田中氏出任政友會總裁其所標榜之政策爲產業立國與對華政策之解决因土述各項之背景西原氏遂得捲土重來矣據東報所載西原氏此次前往北京事前本極秘密有往訪西原氏者其夫人答以回里省親詎知西原氏早巳首途前往北京本月十七日道經朝鮮京城與新聞記者談謂本人關於對華借欵曾經盡力然彼不過爲下次本借欵之準備換言之前次借欵係屬一種定錢之性質故承寺内内閣之後繼内閣應當與中國締訂本借欵也乃原内閣不爲以致定錢流用然中國債務今仍留存者因對手爲國家若在個人則不成問題近來有謂以關稅會議結果之增加收入付還此項借欵者此種論調亦至可異蓋日本對華貿易之大部分係棉紗而其大部分則爲粗品故試由中國國内之粗品生產及英國之細品輸入之實情觀之日本之立場甚爲不利徒求借欵之償還何爲哉云云要之在此西原借欵整理之聲中西原氏突然前往北京活動實大可注目者也（六月二十一日） 
 
 

Page 6

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *國内要聞 
[北京通信（新）]  
　　準備巳成之滬案交涉 
　　注重於取消不平等條約 
　　據今日京中消息而論執政府對於滬案移京交涉一事似巳有最後之决定惟所擬議之全權代表人選則又略有變更全權代表人選前此所擬者爲顏惠慶王正廷蔡廷幹今則决去顏惠慶而加入孫寳琦并有將以汪大夑代王正廷之趨勢因王日來進行中俄交涉頗重要執政府不欲任王當滬案之衝也至上海交涉之案所以有此移京之决定者則有三原因（一）因外長沈瑞麟雖恐移京交涉加重外部責任然段則甚以移京爲然（二）六國方面主張移京甚力謂中國政府如反對則惟有請中國委員與上海領事團直接談判（三）京中各方面人士均贊成移京以爲移京交涉則兩方委員所受包圍力必較減少進行必較在滬爲順利再簡單言之蓋移京交涉巳成爲確切不移之事實矣 
　　政府旣己决定移京交涉則將以何時正式開始其間有兩事成爲問題（一）爲政府所認定之交涉相手爲誰（二）爲政府所特别注意之交涉事項現聞關於一者政府决定仍以六國公使爲相手不單以英國爲相手其理由有二（甲）上海五卅及六一慘案之責任雖應由英國負責而因公共租界條約上之朿縛不能單對英國交涉（乙）因政府自始即巳以六國爲交涉相手目下亦無變更之可能至關於二者聞政府比較的重視下列三案（一）收回上海會審公廨案（二）變更公共租界組織案（三）公共租界越界築路案關於收回上海會審公廨問題巳將應行籌備之手續責成司法部而司法部亦巳令南下之王文豹向上海商會及律師公會中人徵求意見用備採擇并調查其種種必須改善之參考資料以爲將來力爭收回之根據唯將是否不變更其「使復其舊」之主張則尙有問題因多數人今均不主使上海會審公廨復於最初設立時代之舊貫而主無條件收回當局者勢不能不在「使復其舊」之上再建一層樓閣也對於變更上海公共租界組織法一事則擬以租界主權仍屬中國八字爲根據向六國要求納稅與參與巿政機會之平等其詳細辦法則擬令外内兩部派員與租界内之華商及各種重要團體接洽俟接洽後再行决定至關於越界築路問題政府中人因此次大西路案發生乃有種種感觸深覺不能不提出交涉至以上所述各項將來究竟能否得一圓滿之解决方法則仍視六國對於滬案責任之觀念如何與吾國交涉之能力如何以爲斷固非目前所能預測也頃據外部消息近有某名流建議政府謂種種外交上糾葛皆由不平等而起不平等條約取銷則一切枝節自可不生此次滬案發生即由此不平等條約反響而起故今日交涉扼要之道應先注意於此此而能解决則其他一切皆可無問題政府當局深韙其議對於外交上之方針巳移注於此點將其他種種問題暫不表示而先以此問題向外團方面有所表示矣（六月二十三日（ 
[香港廣州大罷工後之形勢（毅廬）]  
　　香港工人海員罷工學生罷課 
　　沙面租界戒嚴華工巳全數離職 
　　工潮發生後之形勢漸趨嚴重 
　　粤省工人此次爲援助滬案起見曾於日前巳聯絡廣州香港澳門三地工團於必要時先由廣州香港之海員罷工以次及於香港各工廠工人在華工意見曾對於香港英政府有所暗示以爲香港政府如能正式發表宣言對於上海慘殺案主持公道并能將歷來香港所設對華人特例宣佈廢除則華工罷工意見或可有和緩餘地乃港政府不特不與工人磋商且謝絶一切爲先發制人之舉事前對於往來省港之太古渣甸輪船公司之船員先行監視延至十九日該兩公司且奉到港政府正式命令勒令該輪船公司所僱之海員停止職務同時且拘捕船上海員百餘人各被拘海員不爲所動現尙被留於警署中十九晚由省城開返香港之外人公司輪船甫抵港港政府即於下午四時半派巡捕赴佛山（船名）輪逐去搭客是時華人咸爲憤激於是在佛山龍山河南金山等船服務之海員遂立即宣告一致罷工二十日起往來廣州香港之輪船祇有廣東東安哈德安三輪行駛（該三輪係華人公司物業）同時在港巳罷工之海員即於二十早乘華人公司之船返省人數約四百人抵省後即由中華全國總工會執行委員長兼總幹事林某派出幹事多人招待返省之海員赴沙基淸平橋側之預定地址駐宿至於寄椗省河之昌昇輪（此船爲英國渣甸物業來往廣州天津者）海員約七十人亦聞聲響應一致離船同往沙基招待所集合但該船有一部份係天津籍者約四十人并未離船且奉該船主命即日由省駛往香港傳聞外人方面知粤籍海員將罷工巳先由北方僱定海員代替職務該船之山東人或　　　補者二十一早西安　　（華公司　）兩船抵省巳將在港被拘之海員載回人數約百五十名旋亦到招待所駐足香港各工團以海員巳先由香港罷工而罷工者又巳陸續集中省垣故由港中工團公舉幹事員四十餘人來省以資聯絡并與省中工團接洽預備港中各處工人罷工回省時之供給洋公司船河南號二十日亦巳接港公司電停止開行該船海員七十餘人是日即離船登岸刻下廣州與香港之航道祗有華公司船廣東廣西東安西安播寳哈德安六艘照常來往省港其餘英國渣甸太古公司之金山佛山龍山三艘巳在港停泊河南號一輪停於廣州白鵝潭香港海員旣罷工巳而港中各工團復接中華全國總工會電報着令繼起羆工凡屬在港華工即日離港各工團接電後即開緊急會議旋表决即日一致罷工離港故二十晚乘西安船回省之旅港工人約有二千人由此間工人部派員分别招待二十一早工人部復派出十餘列車沿廣九鐵路開赴九龍迎接港中各工團返省是日下午三時許抵步人數亦不下千餘由工人部派員導至巿内臨時住宿所休息廣州總工會於二十日復開會議議决組織廣東工界滬案後援會公舉執行委員二十五人設交際調查文牘財政宣傳勸告七部即日分部任事財政由總工會代墊學界方面聞香港學生亦於海員未罷工以前自十八日起先後通電聲援滬案紛紛退學香港政府所辦之學校學生尤爲激昻港政府因此勒令學生出校刻下港中之皇仁書院育才書社聖保羅書院及油藏地之漢文師範書院等學生巳全數離港返省皇仁書院且巳發出罷課宣言其罷課之學生則由省中廣大學校招待香港工學兩界旣巳相繼罷工罷課離港返省於是處於外人勢力下之沙面華工遂於二十日派代表在全國總工會會議表决習日（二十一日）一致實行罷工離出沙面租界沙面外人聞此消息巳紛紛遣回外僑家屬赴港以防糧食之中斷華人聞此驚耗連日復紛紛赴沙面提回粤戰時所存之貨物資本家則紛赴英日銀行提收存欵據調查所及華人此次在該西銀行提回之現欵爲數不下三千萬元沙面當局對於租界内巳下戒嚴令二十日上午十一時法租界内有一日人中台氏從台灣銀行携欵出門被人暗殺兇手不知何許人刻尙未查出因是英法兩領事恐再有意外發生巳電港政府派外艦兩艘抵粤保護沙面治安二十日下午沙面東橋巳不准華人來往形勢愈爲嚴重二十一早租界内各洋行之華工遂相率離工出沙面各離職工人約一千五百名魚貫而出由工人部領至巿内一德路油欄門本平南路一帶之招待處駐宿糧食由總工會辦事處供應統觀此次香港及廣州沙面工人罷工舉動殊文明而廣州之工人部（政府之一部機關）及全國總工會分别招待極爲完善實緣事前早有預備故罷工工人咸有歸宿與前次之無組織的罷工不可同日而語也（六月二十一日晚） 
[鄂公團堅持滬漢案交涉]  
　　漢口慘案發生後湖北省議會二十日開茶話會對於漢案决組織外交特别股以監督省當局交涉之進行該外交特别股二十二日議决對於漢案應向英提相當之條件最低程度亦須懲兇撤領撫卹傷亡並即日撤退英租界義勇隊及水兵漢口總商會除集議經濟援助滬案外並附設湖北滬漢案救濟會各界於十七日在督署會議後决定組設推蕭耀南爲理事長陳嘉謨副之巳於二十一日在漢商會成立當推呂超伯爲正任理事蔡輔卿周星棠吳幹丞副主任理事余德馨陳叔澄任松如等二十一人爲常理事名譽理事無定額每星期會議一次討論滬漢案救濟方法各法團外交後援會二十二日會議决定聯合各法團舉行大規模示威運動三日即定二十八日由組織演講團分赴武漢演講滬漢案之經過二十九日各法團會員在省議會集會舉行漢案示威大運勳并由各法團聯合大游行演講是日並令三鎭停止各種娛樂下半旗以表對外决心至英法日各租界自十一夜起特别戒嚴惟日人於十九日領團會議後二十日首先單獨撤除餘均戒備如常 
[湘水口山礦工援助滬案之慘劇]  
　　長沙快訊水口山位於湘南產黑白黃鉛爲湘省唯一之生利機關每月各廠出產鉛額據最近調查如左表出產廠名　黑鉛噸數　白鉛噸數　黃鉛噸數洗砂台　　三六○　　一○○○　二五○淀砂台　　　七○　　　七○○　二○○敲砂台　　六○○　　一三○○共計　　　一○三○　三○○○　四五○聞產額較民十二巳減少五分之一惟其價格增高一倍以上故礦局不惟不因產額減少而受影響反因價格增高而能發展至鉛値則如左表 
種類　　　　　　每噸價格白鉛　　　　　　　　八·黑鉛　　　　　　一四六·黃鉛　　　　　　　　七·每月總計　　二六七六○○ 
　　次有工人四千餘名前有工人　樂部之組織自賓步程任廠長後即將俱樂部取消賓去鄧（壽荃　之學生）來壓迫如故故俱樂部未能恢復但仍暗中進行耳近因滬案消息傳至該處羣情憤激各校相率罷課局中工人即以工人俱樂部名義發出傳單主張沒收英日在山工廠并準備十七日罷工以表憤慨工人連日進行異常猛烈礦務當局見工人以工人俱樂部名義發出傳單且主張如此激烈認爲有干禁例及十七日晨工人全體罷工局中派大隊礦警包圍工廠勒令工人上工工人不服礦警當即開槍傷十人捕三十八人内有學生彭某自省假歸道過該處就便講演靑滬慘案亦被拘捕聞被捕者均施以嚴重拷打性命有無危險尙在不可知之數傷者作何處置刻下亦尙無聞知現全山佈滿軍警白盡戒嚴水洩不通形勢至爲嚴重局中方面巳有陳報來省惟政府尙未發表故知此事者絶少工人方面則巳有通電乞援罷工當因被壓迫而恢復茲錄其通電如下「全國各地靑滬慘案雪恥會各工會各團體各報館各機關均鑒靑滬慘案發生凡我國人莫不怒髮冲冠憤氣塡膺罷課罷工罷巿爭先恐後風起雲湧敝部部員分屬國民寗能坐視適有學生彭某來山宣傳藉悉詳情敝部部員爰議决於本月十七日起罷工五天舉行講演會追悼會及游行示威運動積極團結内部整理部務追隨全國同胞共圖救國業由篠電陳述一切并呈報唐湘南善後督辦及水口山礦局說明原委不料礦局各科科長鍾伯謙·禹景堯·江中砥等毫無心肝不但對於此種愛國運動不加援助且於罷工之第一日早敝部召集全體工友舉行講演大會時竟臨時指揮武裝礦警向工人隊伍開槍轟擊一時殺聲震天連續數十分鐘不絶當場有工人代表朱忠贊·謝庭秀·腿部中彈倒地旋即被扑後遭礦警用槍柄毒打氣息奄奄危在旦夕共計被扑工友有三十餘人之多巳知者爲唐輝臣·黃芳富·朱忠贊·朱承良·劉尙論·劉友師·朱羣英·劉結吾·謝庭秀九人學生彭某商民羅先發·農民朱承澤·寺僧明朗·醫生朱某·亦被逮其餘附近居民受傷者不計其數被扑工人礦局均用刑拷打血肉横飛事後復以武裝礦警强迫工人上工更新符號加緊壓迫此種暴行較靑滬慘劇爲尤殘酷特此通電望我全國同胞一致聲討幸甚臨電悲憤不勝盼切待命之至（庸） 
[贛方通電釋明潯案眞相]  
　　方本仁通電云頃據九江鎭關監督元電稱元日上午九時偶有隔江少數鄉人乘划急駛過江由太古碼頭登岸警察以條約所限只能於租界口外維持視線難及而巡捕驟加干涉致生齟齬衆人望之不平遂多附和不意久經閉歇之台灣銀行突然火起秩序因此微亂軍警始入界彈壓並調水龍竭力將火撲減幸未蔓延亦未傷害一人英日領署及一二商行因一時忙亂雜物略有損壤當火起時日艦派兵登岸架設機關槍幸職使隊伍趕到廳縣會同維持秩序巳復日艦水兵日領巳允即行回艦所有租界内外及廬山避暑地巳加派軍警嚴密保護等情除電飭隨時加意防護並電陳中央外恐遠道傳聞失實特電請查照 
[陜各界對滬案之激昻]  
　　組織各界對英日屠殺同胞雪恥會　將開巿民大會 
　　西安通信自滬發生慘殺案消息傳來此間各界人士奔走號呼迭開聯席會議議决由各界組織各界對英日屠殺同胞雪恥會現該會巳正式成立會内分總務·宣傳·講演·募捐·各股昨又由各股辦事員在靑年會開會籌議進行事宜（一）定本月二十一日在易俗社露天劇場開巿民大會巳推孫奉堂賈潤珊等禀明吳督辦並請吳捐助上海被難之同胞（二）通過致段執政及陜西各界函電（三）函知長安敎育局轉達長安各小學學生一律整隊參加巿民大會（四）宣傳股急製滬案慘狀畫報張貼通衢（五）推惠德淸王觀政等接洽女界參加巿民大會（六）推趙彥淸等爲巿民大會佈置員（七）接洽孤兒院請派孤兒屆開會時奏哀悼樂（八）接洽童子軍請屆開巿民大會時到塲維持秩序正會議間商界代表金培澄等報告商界對於滬案意見並謂商界屆開巿民大會時由商會通知闔城全體罷巿一日開會完竣隨又招待新聞記者希望各報每日對滬案作一社論凡關滬案重要新聞用特號字排印開巿民大會時出雪恥特刋茲將該會致段執政電文錄下『北京段執政鈞鑒英日慘殺我國無辜人民凡有血氣能不憤激推原禍始由於列强在我國享有種種不平等條約以致肆無忌憚釀成全國工商學界罷巿罷工罷課之慘劇茲謹代表八百萬之陜民懇請我公一方向使團嚴重抗議務達懲凶·道歉·賠償等目的一方實行根本辦法從速廢除一切不平等條約收回租借地取消列强在我國之海關特稅權等全陜同胞願作後盾至死不渝謹此電聞』又致全省各學校各法團電云『萬急全省各學校各法團鑒上海慘劇愈演愈烈情勢急迫一髮千鈞苟非我全國同胞奮起一致力爭恐終難免滅亡之慘禍同人等怵後患之方殷念來日之大難爰於日昨組織雪恥會集我全陜八百萬健兒以爲救國雪恥先鋒生死存亡在此一舉羣起奮鬭刻不容緩祈速起　之無任憤切陜西各界對英日屠殺同胞雪恥會』 
[魯各界對滬漢案之表示]  
　　二十五日各界大游行　罷巿半日罷工一日 
　　濟南通信山東各界外交聯合會於二十四日早十時假第一師範學校開成立大會到會者有省議會·總商會·商埠商會·商業公所·商業研究會·銀行公會·商界滬案後援會·各校聯合會·各校敎職員英日慘殺同胞雪恥會·學生會·實業學會·律師公會·巿民雪恥會·報界公會等十四團體二十餘人公推鞠思敏主席報告本會成立後即指定許錕爲起草員起草會章大體定爲總務·交際·宣傳·文書·糾察·經濟·六股除交際股委員十人總務股六人外宣傳·糾察·每股八人經濟文書每股四人會址擬借省議會訂每星期日開例會一次二十五日大游行示威一節討論結果商界罷巿半日各工廠罷工一日各軍政機關停止辦公一日全埠懸半旗誌哀停止娛樂是晨八時各界即在商埠公園集合九點出發由三馬路經緯八路折而東由二馬路進城至督署東按察司街解散游行時學生會擔任大隊指揮大旗傳單由大會製辦其餘手持之小旗則由各團體自備學生會提議上海被捕工人學生業巳釋放而靑島日紗廠被捕工人六名迄今尙拘押第一軍執法處揆之情理豈得謂平應從速請交當局釋放乃公推李月樓·張子光·鞠思敏·張安軒·陳震生·陳雪南·柴冠軍等七人爲代表赴省署交涉最後由學生會介紹上海學生會代表沈育貧王星五二人入場報告上海英捕槍殺華人時之慘狀及北京政府向英日交涉滬案情形十二點散會至李月樓等七人赴省署交涉結果省長龔積柄答謂釋放靑島工人須與督署會商各代表復要求游行時令軍警加入龔只允多派軍警保護而巳 
[漳厦援助滬案之𤍠烈（蜀生）]  
　　厦門通信漳州各界以滬案發生組織國民外交後援會定十七日舉行示威游行是晨六時國民外交後援會派人至公園音樂亭布置一切七時許各校學生整隊來各團體機關亦陸續至人持白旗書「反抗强權抵制英日促進南北一致對外」等字樣到會之學校團體内二百四十八人數合巿民鄉人之加入者達三萬人開會後主席戴國楨宣布集會游行宗旨全體向國旗三鞠躬讀宣誓詞羣衆三呼「反抗强權抵制英日」由外交後援會商會街長聯合會各職員率隊出公園至福建陸軍第一師司令部遽請願書適張毅赴漳浦由參謀長接受復整隊出山馬坪街轉府口南巿經各巿街沿途高呼種種口號全隊復返公園由主席宣讀今後漳人對滬案之根本意見略謂「上海血案發生凡屬國民奔走呼號急起補救毅然𤍠誠天地震動然待至焦頭爛額何如曲突徙薪履霜堅冰由來者漸亡羊補牢尙未爲晚彼工廠捕房對我工人學生敢肆行屠殺者豈臨時之衝動蓋素以我爲可欺偶觸即發也而我所以受欺之由則以共和僅擁虚名國内不能統一也當此事變旣巳發生一方由政府嚴重交涉國民附之聲援而正本淸源莫若乘此時機圖謀統一現各省區均組成外交後援等會爲全國眞正民意之表現竊謂宜雙管齊下一致主張於最短期間内以縣爲單位各派代表在上海組織全國國民大會或各通電要求各省區當局本此誠意立息内爭促進統一之實現速圖内政之整理我國省區當局諸公均共和柱石革命元勳保國安民同此職志對於此議當表贊同共和國家以民意爲標準政見即有歧異應俟國民會議之公决明達諸公必不以一部之差池而阻礙統一之全局也風雨飄搖前途岌岌多難興邦稍縱即逝共和之花其不於此萎謝乎灌漑扶持責者吾輩敢請挈領提綱企候明敎」宣告畢衆贊成主席宣告將開職員會以促進南北一致對外之主張通電全國旋再三呼「反抗强權抵制英日」而散近聞漳州各商巳實行抵制不售英日布疋矣 
　　至厦門方面則自上海學生聯合會二次閩粤宣傳代表林堯階來厦於十五日向各團體報告上海情形並促各界捐欵從速匯滬後十六日總商會彙集各方捐欵三千零零四元由中國銀行匯滬不取匯費是日林赴警備司令部·道尹公署·警察廳·陳述滬案經過又赴鼓浪嶼遍謁與滬案無關各領事爲以下之聲明（一）此次國民專對英日兩國與他無與（二）毫無排外性質全出愛國血誠（三）請主持公道美領謂滬案是非各國知之巳稔美國尤爲了解至美國應取態度駐京公使自有酌奪本領事殊未能輕有所表示惟對貴代表之蒞止則表甚深之感謝云云林於十七八等日應各學校之請講演滬案經過十九附輪赴汕聞尙將赴粤 
　　此間抵貨及罷業罷工運動以商會力持愼重未即實現後援會及學生會乃分頭對各商家爲單獨之勸告英日各商巳受影響航業方面聞某輪華海員多怠工港滬期輪巳停駛南洋來者亦入港多難復出厦門福州間交通將斷近招商局將派廣利新昌飛鯨廣大專駛　厦汕港　三北公司近亦擬以　福州上海間之寗典輪兼泊厦門至日本商輪則以輪　多日人尙未受影響也 
　　厦門集美學校因此次滬　發生該校敎職員學生均極憤激除致電北京外交部并上海學生會力爭外并由學生組織救國團一體滅膳食粥以餘資援助上海工人又分講演隊五隊於六月十七日分赴同安馬巷漢口劉五店及集美附近等處講演敎職員方面亦開會認捐其捐欵之限度每月薪俸五十元以下者捐原薪二十分之一在五十元百元間者捐原薪十分之一在百元以上者捐原薪五分之一校長陳敬賢捐洋一千元全校工人團體亦積極援助每人認捐一元二元三元四元五元不等有商業部工人陳元會竟捐至十元之多 
[景鎭外交後援會成立]  
　　景德鎭通信自滬案惡耗傳到景鎭後地方人士大爲激昻本月十二日全鎭學校職敎員發起外交後援籌備會公推程子戇商懇李紫垣借太白園爲大會地址由李君慨允遂於十五日開景鎭各界外交後援大會到會者達二千餘人除浮梁縣知事商會正會長因公缺席外其餘各公團均出席茲將當日公决議案錄下（一）公决組織景鎭各界外交後援大會（一）公决本月十八日各界聯合大游行（一）公决實行查貨經濟絶交（一）公决各學校各團體每日分組出外演講（一）公决電請北京段執政沈總長嚴重交涉（一）公决電請全國父老一致行動爲政府後盾（一）公决陰曆五月二日爲滬上諸烈士開追悼會自上午十時開會延至下午四時始行閉會原電如下（電下）北京段執政沈總長鈞鑒滬學生文明演講英捕房逕行槍殺近又派兵勒封學校愈演愈烈損我國體傷我主權乞力向公使團嚴重交涉以固邦本而慰輿情景鎭各界後援會删叩（電二）全國各報館各法團并轉全國父老昆弟諸姑姊妹公鑒吾國不幸頻年内亂以致外人蔑視我人民演成滬上租界槍殺學生之慘劇靑年學子背親族離鄉里遠來求學憫中邦之衰弱哀同胞之苦楚手無寸鐵出而演講冀彼外人一悟其心甚苦其情可矜乃始被拘捕繼被槍殺口液未乾身先殞滅誰無父母兄弟妻子突遭大變肝腸斷絶人生如電光石火爲公憤而死死重於太山爲私鬥而死死輕於鴻毛滬上學生旣爲公憤而死我未死之同胞正宜繼續奮鬥爲國家洗汚點爲種族爭人格頭可斷而志不可移身可殺而心不可轉庶海外諸邦知中國亦有人乎成敗利鈍非所敢知景鎭各界後援會删叩 
 
 

Page 7

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *國内要聞二 
[宜昌各界援助滬漢之𤍠烈]  
　　宜昌通信本埠自得滬案消息後學生即首先作示威游行並散發各種傳單沿途演講以喚醒國民又因學聯組織不强於是重定簡章團結内部同時成立委員會散出捐册竭力向各界募捐初擬由商會先墊欵二千元匯滬後商之商會長韓大升韓僅允個人認捐洋二百元又自漢口慘案詳情到宜後各界愈爲憤激學生出外勸捐各商店均較前踴躍而各碼頭划夫乃亦於今日（十八）議决於二十一日在水上游行示威援助滬漢一致抵制有私自違背者共同議罰 
[寗波日人戳傷華人案近訊]  
　　甬埠因日人戳傷華人致激起華人公憤焚毁日人少數家具此案發生後軍警長官爲維持地方治安特派軍警在各通衢徹夜巡查以防不測外交後援會昨（二十四）開第十六次委員會首由主席報告各處來函畢次議匯欵辦法因同鄉會復函未至議决解至滬中國銀行收上海工商學聯合會户一面函工商學聯合會往領次議全國總示威定三十日上午舉行二十七日下午開籌備會函請鎭署警廳派代表加入學生聯合會以英領事要求設法接濟外人食料函請會稽張道尹拒絶又函請浙江省議會提議乘時創辦工廠此甬埠最近之實况也日本爲保護其僑民二十四日上午四時許到有兵艦蘇米雷號艦上有兵一百二十名現泊於海關港面（六月二十五日） 
[南京巿民之愛國運動]  
　　三十萬巿民大游行 
　　南京學界發起全城巿民游行大會表示援助滬漢案外交各界一致贊同所有籌備情形巳詳昨訊茲於二十五日上午八時起全城巿民加入游行者先後整隊至公共體育場集合主席報告宗旨後即依次出發茲分詳情如次一游行團體及巿民加入人數團體加入者（依到場先後爲次）爲警界全體·公共體育場體育學校·貧兒院惠豫工廠·京津滬寗新聞記者團·安徽旅寗公學·靑年會學校·法政大學·南京工專學校·成美中學·女子體育師範學校·金陵神學·北城地方公益聯合會·國民外交協會·第一中學·東南大學·江寗中學·東大附屬中學·省立第一醫院救護隊·南洋烟草公司·第一女子師範學校·東城地方公益聯合會·南城地方公益聯合會·西城地方公益聯合會·中城地方公益聯合會·第四師範學校·東方公學·東大校工團·女子美專學校·曁南學校·曁南女子部·第一農業學校·金陵大學·金陵大學農林部·和記勞工會·浦鎭工會·鍾英中學·兩江民立中學·志成中學·正誼中學·金陵女子大學·總商會·計工商學及地方各團體曁普通巿民總數約三十萬人二演講游行宗旨巿民集合後升旗高呼中華民國萬歲 
[南京巿民爲滬案大游行]  
　　南京奇望街中華照相館攝 
公推東大敎授陸志韋爲主席登臺報告宗旨略謂此次巿民大游行爲南京空前未有之盛舉可徵愛國精神日趨發展關於游行宗旨簡括言之可分爲兩要點（一）從消極方面說滬漢死難烈士爲國捐軀故應表示一種哀悼兼爲國家表示悲觀作爲最慘痛之紀念促國人醒悟（二）從積極方面說羣衆運動抖擻精神從此力圖自救則强權不難打倒國權可望回復還有一點最要注意者游行時恐有程度不足及别有作用之人爲軌外行動希圖搗亂更恐有某國人趁機施用陰謀手段破壞游行秩序務須一致嚴防云云三·維持秩序及一切佈置各團體公推汪同塵爲游行總指揮楊允中周寄高爲總糾察分糾察庶務文書傳達各組計二百餘人此外各校之童子軍便衣及武裝警察或乘自行車或整隊步行沿途照料並組急救隊隨帶國貨純丹及痧藥水以便隨時施散凡通衢要隘由軍警臨時添佈崗位極形周秘下關工人由救濟委員會擔任招待各學校各大商店門首均備有淸潔茶水以供止渴之需四·游行路由及代表向當道請願由公共體育塲出發經復成橋·四條巷·督軍署·大行宮·吉祥街·花牌樓·門帘橋·中正街·昇平橋·珠寶廊·評事街·黑廊街·驢子巿·承恩寺·奇望街·姚家巷·貢院街·夫子廟·東牌樓·省公署·大功坊·三山街·府東街·内橋·中正街·散隊沿途秩序井然高呼各種口號精神煥發雖烈日中揮汗如雨毫無疲倦經過宣省兩署時推代表葛天民周成王春生陳耀東四人入内請願對慘案外交協助政府力爭務達到完全目的並勸告軍閥一致禦外永息内爭宣署由參謀長·省署由政務廳長·代表接見答復甚爲圓滿道經總商會學生聯合會及工人代表均向該會要求以誠意募捐救濟工人並實行檢查英日貨以示眞正愛國由副會長蘇民生當衆宣布積極進行云云 
[關於滬漢案之要電]  
　　舊金山華僑籌賑會電　上海申報轉全國工商學報界鑒滬案僑等籌欵援助除本會二次電匯滬洋萬五千元另據報告未巿加利一萬芝加古二千舍路千二百均匯滬總商會轉專理此次工學風潮總機關續籌匯望堅持求最後勝利美洲華僑籌賑太業工人會　炳舜等徑 
　　吉林三河敎育恊會代電　申報貴館轉各法團各公團電鑒滬埠工學慘案交涉仍未結果令人益增忿恨敝處雖地屬彈丸遠隔千里刻日罷巿停課表示一致總冀政府嚴重交涉以期迅速凡爲國民當爲後盾似不能蛇尾虎頭反貽外人訕笑也三河敎育恊會曁旅京津滬寗蕪各學生等叩箇 
　　寗都後援會電　申報館轉各團體鑒滬上慘殺案寗都於馬日聯合軍民組織帝國主義者慘殺上海工學同胞寗都後援會電達北京政府文曰北京段執政外交部鈞鑒日商仇殺工人英捕傷斃學生巿民達數十人之多遠道驚傳舉國同憤請政府速提下列條件愼重交涉（一）釋放被捕學生（二）取消英日租界苛稅苛例（三）懲凶（四）賠償優卹（五）道歉倘不達此目的我四萬萬同胞寗爲玉碎不爲瓦全願以生命財產作政府外交之後盾供戰勝仇敵之犧牲悲憤塡膺義無反顧臨電情急不知所云等語尤盼我國人同具决心一致聲討毌畏難而苟安毌因循以誤國則推翻帝國主義之日即公理戰勝强權之時海内同胞實共鑒之帝國主義者慘殺上海工學同胞江西寗都後援會叩養 
　　湖北旅寗同鄉會代電　各報館各公團曁各省湖北同鄉公鑒滬事交涉未了漢案旋踵而生一波未平一波又起人道安在公理何存凡我國民同深悲憤罷業罷課一致抗爭乃吾鄂軍政長官蕭耀南意存媚外不惜人言對於漢案交涉故事遷延報告中央又不詳盡貽人口實坐失機宜漢口日僑死傷自有英人負責當局派員弔慰不知是何居心愛國運動各省風從政府保護不遺餘力蕭獨任意取締報章制止游行演講摧殘輿論遏抑民情甚至倒行逆施草菅人命商民呼籲置若罔聞似此措置乖方殊屬違反民意匪獨鄂人唾駡實爲天下不容務祈諸公共伸義憤一致聲討臚列蕭耀南種種罪狀合電政府要求罷免本兼各職聽候查辦俾鄂人得見天日造福無涯迫切陳詞佇候明敎湖北旅寗同鄉會叩（梗） 
　　山東濰縣敎職員學生聯合會代電　北京段執政外交部沈總長濟南張督辦龔省長上海許交涉員學生聯合會各團體各報館公鑒英日濫用武力蔑視人道噩耗傳來同深憤慨務請據理力爭堅持到底同人力雖棉薄救國情殷願矢死靡他以隨諸公之後山東濰縣職敎員援滬聯合會學生聯合會叩 
　　厦門國民外交後援會電（一）北京段執政鈞鑒滬上慘殺案全國激昻誓死力爭滬上工商學聯合會所提出交涉十三條件毫無苛求懇飭外交部及蔡曾二使嚴重交涉萬勿退讓（二）上海學生聯合會轉工商學聯合會公鑒五卅慘案兇燄高張公理消沉厦門各界憤慨巳極貴會所提出交涉十三條件務乞堅持到底勿稍退讓 
　　江西省立第十二中學代電　申報館轉各界同胞鑒此次上海發生外人慘殺我工學同胞之後噩音傳來同人等不勝憤慨誓死一致以雪國恥爲上海同胞之後援當即罷課二日分團出發講演·查貨·募捐并前往樟鎭三湖經樓等處講演遊行喚醒大衆然爲接濟罷工之工人撫卹巳死之同胞起見上自員生下至校役類皆盡力捐助踴　異常巳由　校直接　滬學生聯合會光洋百餘元藉　急需江西省立第十二中學校全體學生泣叩皓 
　　安徽後援會電　中報轉總商會工商　聯合會鑒有日全省各界罷業並停止宴會分二十餘隊講演巿民哀　特聞五卅慘案安徽後援會叩宥 
　　合肥滬案後援會代電　上海申報館轉軍紳工商學各界均鑒滬案慘變工人輟業援助良深欽佩吾肥各法團巳於本日組織滬案後援會公舉袁體明縣長薛興甫營長爲名譽會長商會李會長企顏爲正會長並推士紳分股辦事募捐接濟失業工人俾克堅持期達勝利合肥滬案後援會馬 
　　阜寗縣立師範學友會代電　申報館轉各報館各法團曁江淮公所鑒滬案發生羣情憤激流血慘禍亘古所無敝縣各學校一律罷課組織後援昨承各界一致贊助示威遊行敝會並組織演講團逐日演講仍望滬上人士努力進行務達圓滿目的以伸民憤而維國體阜寗縣立師範學友會叩 
　　紹興全體敎職員代電　沈總長鑒五卅慘案全國悲憤同深敵愾一致抗爭孰意滬濱之血迹方新潯漢之呼聲又起横暴頻加吾民將無噍類近來滬案交涉忽又破裂英人顚倒是非妄加汚衊毁我以排外之名誣我有赤化之舉此而可忍孰不可忍弱國縱無外交然義正者辭嚴理直者氣壯只要交涉集中勿喪權勿辱國公理終伸目的不達即與絶交亦所不恤敎職員等除捐欵救濟滬上工人外并向社會宣傳誓効棉薄以爲後盾迫切陳辭伏希公鑒浙江省立第五中學校紹興縣立女子師範校越材中學校紹興縣立第一小學校紹興縣立第二小學校紹興私立成章女子小學校紹興縣立甲種商業學校全體敎職員同叩 
　　溫嶺澤國鎭阮氏小學電　申報館轉全國同胞鑒滬屍未掩漢血再流英日蔑我巳臻極點務希堅持力抗百折勿撓敝校同人誓爲後盾浙江溫嶺澤國鎭私立阮氏初級小學校宥叩 
　　南京巿民大會代電　上海各報館轉全國軍事長官均鑒天災人禍國本日戕弄政佳兵國步日蹙遂至庫空財竭廉恥不存物腐蟲生萑苻弗戢自侮自伐外患乃乘無罪無辜同胞見殺五卅滬事殊令寒心百兆人民徒爲扼腕所望桓桓武士垂念哀鴻赳赳公侯毌爭病鹿勉紓國難共濟時艱内勿鬩牆外而禦侮同心一德衆志成城滌除國恥展拓國權制勝外交修明内政五卅之憤庶爲不虚而兆之靈或其有幸否則國破家亡同囚階下回首榮華悔之晚矣有日集巿民三十萬人於公共體育場游行呼籲旣以聲援滬案並冀諸公即泯私鬭迅速猛省毌貽伊戚臨電毌任悲慨之至南京巿民三十萬人游行大會有 
[江浙各界對於滬案之援助]  
　　徐州　徐州人民對於五卅慘變曾開國民對外大會一次且一面電致京滬外交當局嚴重交涉一面募集現欵救濟與英日脫離關係之羣衆近因漢口商巿又演殺人慘劇六國公使代表委員團復在上海拒絶關於此案根本解决之討論徐州民情益爲憤激本月二十一日商學各界在東南隅商會集議以交涉停頓大局前途日益危險急應籌相當援救方法乃將舊有之徐州國民外交後援會重新改組仍用委員制二十二日由各界推出委員五十人分股任事當接京電知全國總示威行動决於本月二十五日舉行遂由委員會議决徐州巿民於本月二十五日與全國一致停業對外并議定辦法數條（一）二十五日徐州各界一體停業（二）是日上午八時聯合游行示威（三）致電北京有關係公使促其反省（四）加增募捐人員以期多得捐欵俾脫離日英關係之羣衆得能持久也 
　　揚州　揚州學生聯合會議决全城省縣立男女學校於前日（二十五）上午集合公共體育場舉行巿民大會爲對滬漢案作第二次之游行運動遴請其他團體機關加入因而振揚電燈公司全體職工及商團職員商會等均加入表示同情至第五師範學校係以滬案後援會名義加入莘莘學子沿途高唱國歌及呼各種口號一時感動全巿觀念並悉各校學生經過柳苞一帶適大雨如注遂站立道上推代表謁商會朱會長質問將該會長請至公園當經議决四項由會長書面蓋章學生方面請出五師兼代商敎員李蘭軒見證於是此種交涉暫告結束四項如下一六月卅日全城各商號罷業一日誌哀二會長承認聯合擔任募欵接濟滬工十萬元欵於七月一日收集滙交上海總商會三當衆宣示永遠帮助學生愛國運動負責制止各商再進英日貨 
　　鎭江　鎭江外交後援會連日對於援助鎭地罷工工人甚爲注意而於經濟絶交檢查英日貨裝進一層則先由學生聯合會推派代表至車站輪埠分别檢查昨因聞得廣州沙面又發生重大慘劇特又召開職員會議討論聲援辦法又鎭江英租界昨因値端陽節深恐人民至租界游看龍舟發生事故特與華界斷絶交通今巳照舊通行惟各栅欄口仍有軍士駐守又鎭埠各業捐欵救濟罷工工人各節巳迭誌本報昨城内參府巷口某說書塲主仿城外有餘社辦法訂於今晚請人演說各種書詞以所得之欵滙助滬工又鎭江斛業同人及糧食口袋班昨亦經人募得捐欵送繳外交後援會註册又鎭江各救火會聯合發起舉行濟工游藝會今日午後各救火會爲籌議進行方法特在衆善救火會開會一俟議定即須實行 
　　無錫　無錫後援會昨日（二十六日）下午四時開委員會王啟周主席報告調查委員會定本月二十八日由委員長周含茹召集開會以便着手調查次諸祖蔭提議軍事敎育議决推王啟周許廣圻二人與巿總董錢孫卿接洽會同敎育局召集全縣校長會議屆時全體委員出席旁聽並請軍政警當局亦列席次許廣圻提議請求商團認眞訓練並從事擴充議决推王啟周周含茹二人與許代會長及楊輪西君接洽次許廣圻提議六卅舉行追悼會議决通過諸祖蔭提議不收奠儀改收現金移助上海工人時間下午四時地點假第三師範是日並請各界下半旗委員會同人均須臂纏黑紗外界聽便推諸祖蔭朱士能與三師接洽商借會場籌備事宜歸委員會同人辦理所有儀式務取簡單次石淸麟提議補貼黃包車上警句廣告議决由許廣圻王啟周與巿公所接洽本月底發車照時發給各車行實貼如再不貼吊銷行車執照並定二十八日下午四時再開委員會議畢散會巳近六時矣 
　　崇明　崇明自五卅慘案發生以來有志之士即進行援助組織國民外交後援會遊行演講使一般人咸明瞭慘案眞相又從事募捐商界方面捐得銀一千二百元宣傳股絡續募得銀洋至十四日止共計五百元之數商界捐銀滙寄上海總商會宣傳股募得捐銀匯寄總工會至該會組織大綱業由大會議决矣 
　　杭州　北京民國大學校長雷殷·北京敎職員聯合會代表華北大學總務主任姜紹祖·民國大學學生會代表李金坡於二十五日到浙寓西湖淸泰二旅館二十六日出席於杭州學生會聯席會議報告北京各界對慘案之對付方法及此後之進行於上海公共租界開巿後之接濟工人辦法亦極贊同杭州學生聯合會·公團聯合會又因粤事於二十六日午後五時各有緊急會議將有嚴重表示杭州三十校學生募捐現巳結束共募得洋一萬一千三百二十四元劣毫六千三百零六角内除法校所募四百零九元五角醫專所募七十一元小洋七百十二角逕自滙寄外昨巳彙總滙滬上海國貨維持會所刋第六期調查國貨册内列各貨以與外貨相較我國缺乏者不過十分之一二現有綢商徐吉生自滬返杭謂巳與該會同人接洽擬在杭開設國貨公司羅列全國國貨以應社會之需要其開設地點决定在西湖湖濱路轉角三層樓洋房規模極爲宏大 
　　湖州　湖州二十四日通信云明日（二十五）爲全國舉行總示威日吳興商會初以事關重大並有展期消息致對於罷巿問題未便貿然决定頃接杭總商會電告悉巳確定端節舉行故即召集各董事愼重商榷結果凡工商兩界是日一律停巿半天再懸白旗以示哀悼並聞全縣均有同樣之表示至於學界方面則例須休假並無會議現正籌商六卅追悼事宜 
　　蕭山　蕭山各界對於滬案積極進行後援會於十六日成立當場舉定沈步蟾爲會長王引之·陸源裕爲副會長擬具簡章分勸募·調查·講演三股各推股長分頭進行茲又聞甬江亦發生日人擊傷華人案同屬浙境關係更密除發電慰問外擬一致聯合於端陽節作大游行之舉動 
[陜學生電告吳新田摧殘敎育]  
　　吳部二十八團兵士與陜省一中學生五月四日偶因蹴球細故毆傷全體學生威逼西安三十餘校紛紛解散陜西學生聯合總會特派代表赴京請願罷免吳新田該代表由京發出代電云全國學生聯合總會各省敎育會各報館各團體旅外各地陜西同鄉會曁各界人士均鑒吳新田自鎭守陜南以後負隅巴漢惡政疊出致陜南人民敢怒而不敢言久矣客歲政變吳氏即移駐關中兼篆以來忌憚毫無城内秩序比在劉鎭華淫威之下更見肆擾兵士白盡横行街巷侮辱人民深夜扣人門户借烟借宿此種事實日有所聞乃吳氏不知約束反故縱容日益加厲此五月四日學生流血慘劇之所由起也五月四日陜西省立第一中學生因一時不愼球落牆外被吳新田之第二十八團兵士拾去學生隨即索取該兵士不惟不給返報諸該官長發衝鋒號排隊持槍打入校内結果除校長面部受傷學生馬訓因傷斃命外學生受輕重傷者五六十人而五守度等五人則命危旦夕演成古今未有之慘劇敝會鑒於同學被傷性命難保爰聯合西安三十餘校一致停課要求正當辦 
 
 

Page 8

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *法乃吳氏竟置若罔聞後由西安各界聯合呈請懲辦肇事軍人以救學生乃吳氏非惟不理反變羞成怒暗縱匪軍處處毆打學生較前更甚在街道竟有將女生襪　踏脫者學生等含寃莫白伸訴無路只得自五月十日起自行解散一致逃難三原奔走號呼以免再受野蠻横暴之摧殘致有性命之憂虞茲陜境各地學校相繼罷課聲稱援助全省敎育停頓幾達兩月之久想吳氏督辦全陜應負治安之責今乃縱兵殃民摧殘敎育使該督長據陜西則流離失學之萬數靑年裹足莫敢歸省即西安文化亦將盪掃無餘而讀書種子亦自此中絶矣敝會雖係學生赤手空拳無何實力然顏面尙存相誓堅固團體共除此撩即粉身碎骨在所不顧除派代表赴京與政府請願罷免該督兼職外惟望全國各界人士及旅外陜人顧念靑年失學善爲設法與以援助維護陜西敎育於千鈞一髮使西安三十餘校學生得以伸寃重返故校則陜西敎育界幸甚惶悚陳言敬祈垂察陜西學生聯合總會叩六月十五日 
[甬埠漁船風潮]  
　　鄞縣東鄉漁民每屆漁汛結合多數漁船出洋捕魚茲因漁汛巳過漁民習慣每當漁罷回來時往往藉口醃魚多帶鹽斤二十四日下午一時許漁船陸續駛抵甬埠者甚衆緝私營認該漁船等爲擅帶私鹽有違例禁即將先到之漁船三艘扣留意欲查罰餘船聞訊大爲憤激初與緝私營交涉無效即鳴鑼聚集遂有漁船六百餘艘緊封招商碼頭江面抵抗緝私營搜查并要求將扣留之三船立時釋放一時外來輪船不能並埠停埠輪船不能出口江天甬興兩輪亦因此遲開形勢極爲嚴重嗣經警廳出而調停將扣留之船准予釋放餘船亦免搜查惟端節後漁船進口每船祇准帶鹽十斤多則照例罰辦漁民等以此種辦法尙稱滿意遂將封江之船徐徐解散然紛擾巳六時餘矣（二十五日） 
[蚌埠近訊]  
　　吳炳湘長皖兼督明令發表後皖將領雖無若何表示但吳鑒於王鄭覆轍仍不免觀望不前昨聞某方接京電云吳訂於月底偕烟酒局長潘堃來皖履新此間督署巳飭造册籍預備交代 
　　昨日（二十三）下午一句鐘東三省陸軍第六師二旅團長邱宗濬率帶本團一二兩營抵蚌即下車駐紥團部設於舊淮泗道署兵士仍駐南山附近車站商店因避免奉票關係均紛紛閉門停止生意 
　　東三省陸軍第六師二旅旅長劉偉　昨下午六時率該團第三營到蚌旅長暫庽岑樓旅社兵士尋覔附近民房暫行居住聽候長官命令再行開拔前進 
　　蘇皖宣撫第一軍前因撤防在蚌設立兵站分處現聞軍巳撤退所有該分處奉令取消處長孔令文及副官等擬日内即行北上赴濟 
　　懷遠含美學校敎職員學生因滬案特組新劇團演劇賣票捐助罷工各同胞昨特來蚌擬假大東旅館之消夏所開演訂於二十五六七等日連演三天票資無論多寡儘數匯滬現正在積極籌備中　　倪道烺自回蚌復職後因偶患目疾移庽棠園休養聞皖軍各旅團長時往接談内容極爲秘密 
　　督辦署各處課職員自王揖唐行後奉令留守者仍有百餘人所有薪餉久未發給現値節關各職員携家帶眷窘不堪言雖日日拍電向省署催索然節前僅將四月分餉尾找淸餘仍未能籌出 
　　皖北自去冬迄今雨澤稀少二麥收成歉薄現天氣亢旱荒象巳成 
　　各地自五卅慘案發生後人民均主張對英日經濟絶交以爲外交後盾本鎭雖未宣告實行而某兩國牌貨品巳銷場鋭减其餘各商家亦均戒販運 
地方通信 
[太倉]  
　　汽車更改時刻　滬太長途汽車公司因不購英貨戤司林油而苦於存油無多故改少開車班數以資節省計上午開二班八時十一時下午開二班二時四時半 
　　消防器具之糾葛　瀏河自遭兵燹消防器具被燬祇　水龍一條在大豫典内木料雖燬而銅錫鐵機等尙存由沈某雇人寄於尊經堂張士佳牧師處刻下鎭上房屋漸次恢復而救火器具亦不可緩乃由鄉公所議事會致函張士佳牧師請其交還詎張不顧公益復函不遜各商家以事關公安乃與議事會鄉公所聯名函告主敎請其飭張交還 
[松江]  
　　共公衛生之運動與防疫　松巿共公衛生會以大兵之後必有大疫所以對於共公衛生之設施如淸潔街道掩埋屍體整理坑厠等事莫不積極進行一面並由縣立第一第二公立小學七縣共立女師松巿第五小學·警察所衛生隊等於夏正端午晚舉行衛生運動由上列各校學生手提有害衛生之蠅蚊等燈彩並加以各種注意衛生之勸告結隊經縣公署出西門繞馬路橋各回本校至衛生會又於今日（二十六）起施送注射防疫針經費由本縣兵災善後協會補助其施針地點共分九處（一）東門外華陽橋顧文耀宅（二）明星橋朱久望宅（三）西門外縣商會（四）馬路橋掃葉山房（五）秀野橋西區小學（六）錢涇橋俞光華宅（七）跨塘橋廣生堂藥店（八）松江醫院（九）中公所施針期問暫定三個月城中逢陰歷三六九下午一時至三時東西門外逢陰歷二四八下午一時至三時每號祇收號金五十文藥品由會購辦擔任施針醫生爲焦湘宗·張致果·朱調蓀·馮文鹿·沈一藜·朱忍一·童葆三·丁明違·鈕勤華·周中一等九人迨施針開辦後如聞有患疫身死及頓起時疫之人須由會調查是否施過防疫注射以資補救 
[無錫]  
　　商團公會遺失槍枝　無錫商團公會長楊翰西以軍械一項關係非常重要管理不可不嚴故於去年軍與以後特設軍械一科派其親信張湛若事任收管之責以示鄭重現在軍事巳告結束團務亦較前略簡軍械科亦即裁撤仍由前管理軍械之監察米　珊接管詎移交時點騐之下忽少步槍兩枝六寸手槍一枝盒子砲一支遍查無着惟槍枝關係　重深恐落於匪人之手則於地方治安至有關係刻正從嚴澈究務期得到眞相 
　　開原鄉議會籌備改選　錫屬開原鄉議事會計有議員十六名前年自治恢復辭退及病故者計缺額六名按照巿鄉制之規定議員缺額過三分之一即應補選足額惟該鄉選民册向由鄉董管理本年春間兵禍該鄉首當其衝鄉公所所存文件均被駐兵散失此項選民册亦巳失去苦無根據昨由該鄉董事榮鄂生向縣署調查副册籌備公告後即行補選 
[常州]  
　　上忙抵還軍需之廳電　武邑各鄉墊用軍需由四鄉公所請將本年上忙抵還業經電請省廳准予照辦　署昨接財廳電略　各縣軍需墊欵經善後會議有辦法所有新舊忙　一槪解省云 
云故四鄉公所　以忙滯抵　不易達到目的矣 
　　鄉民望雨　武邑今歲雨澤稀少最近則天氣奇𤍠寒暑表常在� 
九十五六度鄉民以時屆插秧而田水乾涸雖盡力　灌仍無濟於事故望雨甚切若五日内不　甘霖恐禾稻將絶望矣 
[淸江]  
　　老子山鄉匪禍駭聞　淮陰老子山鄉地介蘇皖匪患素烈就中以銷槍會匪尤爲凶惡十七日該鄉士紳畢萬基·韓仰之·丁光壁·以及張某高某等數十人因水巡團在駭鄉駐防籌集餉項問題假游龍書院開會於時水巡團楊副官朱連長等亦到會場參議不料匪人聞風混跡入場致地方練勇疑爲官兵疑爲紳士正在各紳及軍界官長討論之會匪徒忽各將盒子槍取出任意施放當將畢紳等及朱楊兩軍官擊殺至十九人之多傷者不計並擄去張紳佩珩等二十二人搶刦槍支二十餘杆然後雇船五雙裝載人贓而去誠年來未有之駭聞也昨日（二十一日）淮揚護軍使署特派九團二三營朱維翰朱開基兩營長各率本部馳往而淮陰縣知事朱光瑩亦於問日天明　帶警隊　往勸駿種種情形 
　　東門外又出暗殺案　本埠東門外杯渡　後前曾發生暗殺案件茲悉該處洪家巷口於二十七日夜十時許忽又有槍擊發現當由居民　姓飛報就近防營火效良營長派張景　連長偕警所沙女柱看員帶領軍警馳往查有死屍一具年約四十餘歲　東　西倒斃該處計左額角有槍傷二處左眼有槍傷一處昨（二十一日）淮陰縣署巳派鄭宗麟承審往騐矣 
[台州]  
　　縣署派員嚴查漏海米石　臨海知事現接省長電令略　臨黃温三縣尙有漏海米石應由各該縣各派委員一二人分赴海門金淸等處會同當地軍警嚴查漏海等語茲悉該知事孫熙鼎奉令後即委士紳周鍾俊　辦並分别函令外於今（二十四）日張貼布告俾衆週知矣 
　　更換郵局長　台州郵務局長陳與章今調嚴州郵局遺缺另委鎭海郵局邵局長繼任巳於昨（二十三日）由巡查鄒士豪先行到台接事矣 
 
 

Page 9

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *本埠新聞 
[廣州慘案情形之續聞]  
　　遠東通訊社云廣州發生慘案巳達三日因外人傳說消息各殊每不能認爲事實香港政府對於粤事由港發來電報多被留擱故昨日消息仍屬沈閩惟聞粤政府自提出嚴重抗議後其他有關係之國皆許予商量餘地獨英領態度千分强碍除拒絶抗議外另電香港政府派兵艦馳入省河示威粤中各界憤英人之無理事後曾開一派重要會議結果主張（一）請省政府繼續向英領嚴重抗議（二）實行經濟絶交不用英貨並勸各商店自動的實行（三）派兵沙基口及陳塘一帶與沙面接近之重要路口保護往來巿民（四）通電各國聲明慘案内容至於死傷者之情形尙待探詢 
　　廣東沙面事發生以後法國因有一人斃命故來電乞援本埠法砲艦亞爾格爾號業巳於昨日奉命由滬急開至粤矣昨日滬上之旅滬粤帮因沙面案發生之憤慨有多數粤人紛紛至各輪公司購定船票準備回廣東昨日又聞此間西人傳出消息謂港當道巳經急電調大隊印度兵至香港矣 
[滬上援助廣州慘案之電文]  
　　上海總工會通電　全國男女有胞公鑒本月二十三日廣州又發生大屠殺案閲之不勝髮指廣州事件發生巳三日矣處此消息最靈通之上海至今尙無確訊蓋滬粤間水電交通必經香港香港英殖民政府遂得盡其操縱之能事即據英人機關路透社之電訊巳足證明外人故意屠殺中國愛國民衆之陰謀今請略述之示威羣衆游行至維多利亞旅館外人即開槍轟擊查維多利亞旅館離沙面尙遠沙面與廣州巿又有一河之隔通沙面之橋上又有堅固之鐵栅欄羣衆僅至維多利亞旅館即行開槍不得謂羣衆欲闖入沙面反之即證明外人故意屠殺此其一環列沙面之機關槍向中國民衆開放二十分鐘實爲世所創聞爲故意屠殺此其二路透電並不言明死傷若干足見死傷必出意料之外路透電反以忖測之辭謂第一槍爲華人所放一面欲藉此掩飾屠殺之罪惡一面欲藉此危害廣州愛國民衆竊思廣州事件比之滬漢靑各地事件重大更加百倍廣州民衆最有覺悟愛國運動最爲猛烈英人久巳蓄意摧殘廣州最愛國之民衆雖爲外人之眼中釘實爲我國自强之柱石今外人任意屠殺是而可忍孰不可忍全國同胞乎須知吾人之死期日近亡國漸成事實吾人應盡最後之努力圖應有之生存故急須一致奮起集合全國民衆之力與屠殺我者决一生死當機立斷全國同胞實圖利之上海總工會率所屬全體工會仝叩 
　　上海各團體外交後援會電　（一）廣東總商會轉各團體均鑒二十三日廣州巿民徒手遊行演講援助滬案沙面英兵竟以機關槍横施掃擊學生軍聞訊馳往維持亦遭屠殺前後共死傷二百餘人噩耗傳來悲憤莫名似此慘無人道世界罕有滬漢案件未平沙面慘殺事又起嗟我同胞何有噍類務請一致奮鬭本犧牲之决心堅持到底一方面督促當局據理嚴重交涉敝會當集合全國民力爲後盾不共戴天死生以之上海各團體外交後援會叩寢（二）北京段執政外交部各省督理省長軍長各報館各團體均鑒滬漢案未决漾日沙面慘案又起英人横蠻寗有理性務望齊國一心各發天良爲國犧牲努力自救上海各團體外交後援會叩寢　 
　　商科大學學生會電　（一）廣州各報館轉各界同胞公鑒頃聞慘耗悲憤塡膺道路遙傳莫明眞象人民愛國中外皆同殘害忠良神人共棄誰爲戎首責有攸歸先此電聞誓爲後盾上海商科大學學生會叩（二）各報館并轉全國同胞均鑒五卅事後外患相尋公憤及於環球慘殺遍諸全國廣州一役變本加厲視生會爲兒戲人道置若罔聞悲痛之餘不禁髮指凡我國人自當捐棄夙嫌化除轸域處此危急存亡之際應無南北黨派之分萬衆一心爲國奮鬭有實力則枕戈待旦磨勵以須無實力應努力宣傳毁家紓難否則狼心不死禍亂方殷大敵當前國亡無日上海商科大學學生會叩 
　　國民同志會等團體電　國民同志會等團體昨發援助廣州慘案電云廣州大本營胡代帥·伍外長轉各團體各界均鑒滬上五卅慘案交步未畢而廣州巿民援助滬案游行又爲英人槍殺可見彼國無誠意修好責應彼負噩風傳來同人等憤恨異常爲特電陳望善爲戒備且釁自彼開我何能任彼横行慘酷害我同胞祈本總理革命精神武裝救國同人等誓作後盾雖肝腦塗地亦所不惜引領南望不盡依依臨電迫切諸盼眞相中華全國國民同志會·討賊軍人聯歡社·蘇皖贛友誼會·旅滬全皖各界聯合會·旅滬贛民自决會·女子剌繡工會國民黨三區十分部二十二分部·同叩宥 
　　華僑恊進會之兩電　華僑恊進會上海支部前日電致該會廣州支部詢問尙未得覆昨日下午四時開緊急會議謝仲復主席首先報告情形略謂據報載粤事巳十分嚴重今日商界得電謂外艦巳侵入省河中國軍隊亦憑岸架砲形勢迫急本會且先電請京總部報告大略一面電告爪哇等處華僑請爲聲援公推謝祖光起草電文如下（一）北京華僑恊進會總部謝復初會長鑒漾日廣州游行沙面英商團先以槍擊繼發大砲華僑死傷百餘名廣州秩序暫由胡代帥維持形勢迫急一觸即發請即面呈執政向使團嚴重抗議是所盼禱上　華僑　進會支部宥（二）爪哇華僑商會轉南洋各僑胞鑒（前段與上電略同）貴處距粤較近所聞當較滬地爲確此次英人以强暴手段壓迫中國苟有不幸寗爲玉碎經濟援助吾僑之責貴處諸公素以愛國著聲尙祈格外輸誠以作後盾臨電憤激不勝盼禱上海華僑恊進會支部宥 
　　中城商界聯合會電　廣州胡代帥各軍長鑒沙面慘案消息傳來羣情益憤凡我國民一息尙存誓必力爭到底伏望公等棄除内爭一致對外以息外患而保國土臨電惶悚不盡欲言上海中城商界聯合會叩 
　　上海板木行同業公會電　北京段執政·各總長·廣州胡代帥·各省軍民長官·均鑒滬案未决漢案又生廣州沙面之慘劇更爲兇横我國民爲愛國運動竟遭殺戮凡有血氣豈能緘默不言伏望公等仗義執言一致對外以保國土而伸正義上海板木行同業公會俞鳴和等公叩 
　　中華雪恥救國團致胡伍電　廣東胡代帥伍外長鑒報載沙面又發生大慘殺案死傷巳達百人以上噩耗到滬聞者憤絶國權人道兩遭蹂𨈆此如不爭國將不國萬懇嚴重交涉弗屈外力敝團同人寗爲玉碎誓作後盾雪涕陳詞仰祈鑒察中華雪恥救國團許　陳振威成鈞夏鵬飛徐正庠曁全體團員叩有 
[關於滬慘案之昨訊]  
　　公共租界商店巳開巿...惟粤商店未開全 
　　罷工形勢依舊...各界競趨提倡國貨 
　　（一）公共租界開巿　戒備仍嚴重 
　　公共租界商店開巿　張道尹許交涉員常警廳長李知事及商界領袖於昨晨七時分乘汽車六輛各持「政府負責交步商店請先開巿」之白綢旗幟游行公共租界各馬路勸告華商店舖復業先游浜南繼及浜北所至之處商店遂即開門並懸「臥薪嘗膽永矢勿忘」之白布旗幟游畢全區時巳屆午而巿上之白旗則巳觸目皆是罷巿風潮亘二十五天之久始行開巿實爲滬上自闢商埠以來之第一次而英美電車公司以商界旣開巿亦將停止開駛之五六七等路電車於昨午照原路線開行但乘客寥寥經過海寗路站並曾發生小風潮難以前進故至下午一時之後老垃圾橋以北又不見電車踪跡二時半仍復開行云 
　　又訊公共租界商店開巿業經總商會·工商學聯合會·納稅華人會三團體議决定昨日開巿昨晨各官廳齊集總商會知事李祖夔到最早次張道尹·許交涉員·常警廳長·相繼到齊其餘各路商聯會代表到者計有王肇成（新閘九路）·林仰之（滬東楊樹浦路）·程嘉禾（漢口路）·劉仲英（百老匯路）·陳蔚文（滬西四路）·喬振邦（漢　禮路）·潘冬林（文監師路）·徐子欣（華德路）·邢谷香（引翔港華德路工商聯合會）·俞銘巽（四川路）·王延松（漢口路）·張競民（虹口六路）·俞國珍鄔志豪（福建路）許雲輝（山西路）虞仲咸（浙江路）陳勇三（虹口六路）·等當由各代表先在樓上開一會議推陳勇三主席有人以沙面英人又槍殺華人擬繼續罷巿以示民氣經多數人發言以開巿問題早巳决定宜表示一致充足實力以爲折衝沙面案自應竭力援助惟不必與開巿問題相混次討論出發分路問題經多數表决擬請官廳一同游行不必分爲兩路以壯觀瞻經派代表與張道尹許交涉員接洽當即允可至八時四十分由北河南路出發許交涉員前導汽車照除插「政府負責交涉商店請先開巿」之旗外復樹小國旗一方其餘張道尹·常廳長·相繼出發各路代表後隨經河南路入南京路復環繞各馬路再赴曹家渡北四川路等處各商店均巳懸有「臥薪嘗膽·永矢勿忘·」等字樣之白布雖有數家巳在洗刷門牌而南京路如永安先施各大公司及石路福建路一帶均雙扉緊閉整齊嚴肅及官廳勸導隊經過後始漸漸開門其一種忍痛之態活然呈視各官廳游行直至中午始行分别散去惟聞北四川路靶子路以南多粤人商店因沙面案激於義憤尙多不肯遽行開巿百老匯路吳淞路路亦尙有商店閉門云又函云昨晨八時許滬海道張道尹·曁交涉員許秋颿·淞滬警察廳長常芝英·上海縣知事李祖夔·商界領袖等分乘汽車六輛游行至北河南路·愛爾近路·北浙江路·界路·克能海路·蓬路·北福建路·北蘇州路·北西藏路·阿拉白司脫路·海寗路·北江西路·武昌路·吳淞路·西華德路·直達楊樹浦路向華商店舖勸告復業各該商店遂一律相繼開巿惟北四川路靶子路南之各商店因沙面又發生慘案仍均停業其他若吳淞路百老匯路粤人商店亦仍多閉門云 
　　公共租界之戒備　昨日公共租界登陸之各國水兵雖未完全撤退然多在駐紥之處休息午後出防北區有二三十名新垃圾橋上之鐵絲網則未撤除惟僅以一卒防守南京路全綫祇議事廳門首有西商團一名站崗偷鷄橋南面之工部局電汽間外仍派商團中華隊四名照料其餘較爲重要之地開有西商團二三名及西捕等梭巡對於車輛經過巳不搜檢矣 
　　界路昨日防範之嚴密　昨日界路防範異常嚴密日間有英國及日本海軍陸戰隊往來梭巡下午三時半六路電車駛至該處有羣衆數十人喝阻上車者海軍十餘名見之舉槍作射擊狀并用槍柄向行人毆擊當爲華界保衛團瞥見隔一鐵栅竭力勸阻并將羣衆斥退始告無事晚間海軍及西商團均荷槍實彈共同出防北河南路口因接連寳山路防範更嚴對於行人均施檢查並不許停立觀望云 
　　外國軍警武裝保護電車行駛　英美電車公司昨因華商店舖開巿故將自慘案發生後停駛之五六七等路電車於午間分别照常開行華人乘坐者大都短衣之輩然每車至多亦祇數人迨至十二時半車至海寗路及滬寗車站等處有人主張不應乘坐電車途中閒人一致附和乘客遂皆下車站崗巡捕維持秩序將閒人驅散是時往北之電車多向南折回電車公司得報當請求警務當局保護故午後二時許即有外國水兵西商團特别西捕等以三五名爲一組或乘汽車或徒步由南朝北分佈於海寗路·北浙江路口·及界路·北河南路·吳淞路·等處並有兩水兵與西捕駕駛汽車一輛車上裝置機關槍初停於新署南面之同仁輔元堂義塜地外面嗣亦向火車站方面駛去未幾又駛去一輛亦裝有機關槍而匯司捕房並派中西探捕至海寗路界路等電車經過之地分段照料二時半電車公司因警務當局巳於沿途用實力保護遂復將五六七等路電車繼續開駛 
　　又訊昨日英美電車除一二兩路駛行外六·七·等路亦於上午開駛惟乘客極少往來石路天后宮之無軌電車亦照常開行其鄭家木橋石路口斷頭處因搭客被行人阻止乘坐間或有擲石子者故於午後二時起由萬國商團六七十人在該處維持秩序並於交义口處設機關槍一架口向南二號·七號鐵甲砲車來往於石路巡查此項商團於晚前五時半始行撤去 
　　電車乘客被鏹水灼傷　昨日開巿後一二路電車下等華人搭客格外較多昨晚八時有人在南亦路山東路口用鏹水向華人乘客澆灑搭客中佘軼史吳炳南吳炳如阮阿四等皆被鏹水灼傷頭面肩背等處所着之夏布長衫香雲紗短衫亦被鏹水燬破當由探捕前來拘拿洒鏹水者詎知巳逸去無蹤遂在該處嚴密防範受傷人則自投仁濟醫院醫治聞歸家自醫者尙有數人 
　　租界巡捕檢查原因之外訊　大晚報云租界當道接據報告稱有人私運炸彈入租界希圖擾亂治安因此昨晨捕房派捕往租界沿邊各要道檢查行人車輛不論汽車馬車黃包車及行人皆須嚴加搜查方准通過計昨今兩日在炎日之下担任檢查事務者爲巡捕及特别巡捕兩項間有商團相助檢查結果未有所獲在西藏路搜得私藏手槍之學生一名於今日解經會審公廨訊問 
　　銀行錢莊之擁擠　東南通信社云昨日商店之最擁擠者爲銀行錢莊自晨七時起開巿取欵者巳絡繹不絶午後尤甚有數家銀行延長至午後六時始停業 
　　南北巿錢莊下星期一開始往來　北巿公共租界商店昨日復業後南北巿各錢莊現在議定先行結束賬欵清理賬目後再定星期一日照常往來是以金融界尙在阻滯中 
　　（二）開巿後總商會之公電 
　　總商會致段執政電　總商會昨電段執政云滬議停頓輿情更憤本會迭與各界籌議僉以處茲形勢惟有對外力圖後盾對内培養實力庶能持久爰公决於本月二十六日先行開巿由各帮各團體組織提倡國貨會力挽漏巵并　助輟業工人藉以促對方覺悟一面仍請當局堅决主持庶平民憤而固國本上海總商會宥 
　　（三）法租界之近况 
　　前昨兩日法租界商巿情形　法租界各商號爲五卅慘案遵照商聯會之議决案於端午節日休業一天除懸掛『臥薪嘗胆永矢勿忘』白旗外並在門口黏貼『追念死難烈士各界哀悼一天』字條巳誌昨報茲悉休業之大多數商號端節並未設備酒席均預擬將此欵接濟失業工人昨晨（初六日）均一律開巿照常營業惟所懸白旗並未除去法商聯會因前日分送白旗時間侷促故於昨晨由職員邵嵩山再至總聯合會取到白旗二百幅補送未收到之各商號懸掛云 
　　法租界之戒備　法總巡費沃禮西探長第潑近因華界陸續運來奉軍甚多爲防範界内治安起見除通知工部局仍將江浙開戰这木椿等障礙物堅築於西門南陽橋等處並傳諭各捕房捕頭加派擎槍越捕分往愛多亞路民國路一帶嚴行梭巡所有中西各越捕於落差時務須駐守捕房不得擅離以便隨時差遣 
　　又訊法捕房以滬南宣布戒嚴後對於華法交界之處佈置障礙物立有雙崗越捕荷槍實彈特别防範行人入境如着長衫者間或加以檢查出境與穿短衣者槪不檢查並用汽車四輛每輛載安南巡捕三四十名荷槍站立車上往來法大馬路絡繹不絶東迄黃浦灘西至霞飛路達徐家匯三角地並盧家灣處徐家匯東之肇家浜南軍隊密佈故天籲橋西太橋與華法交界往來之路口均派有越捕站崗切實防範 
　　昨日徐家匯一帶之狀况　自法租界戒備加嚴後華法交界之處法捕房防衛頗嚴昨日有人至徐家匯一帶觀察現狀所見如下徐家匯天鑰橋境有安南巡捕數人武裝守衛橋左特建守望亭一所橋境之西有警察及游巡隊各數人持槍看守其東謹記橋北亦有巡捕往來巡梭橋南均有兵士駐紥由謹記路迤南約每隔半里放一步哨直至龍華爲止再東豐林橋盧家灣等處亦有巡捕守衛又徐家匯路沿河一帶均布鐵綱防範甚爲嚴密 
　　（四）租界外之戒嚴情形 
　　滬南形勢嚴重　昨日滬南形勢嚴重滿駐軍隊入夜後滬軍營·火車站·林蔭路·等處均由奉軍派雙崗駐防放哨華法交界處亦有法捕來往梭巡至城廂一帶則由淞滬警廳游巡保安各隊隊士澈夜輪流巡邏見有形跡可疑者必攔住搜檢一過始允放行地方人民於上年江浙戰事驚魂甫定巳如驚弓之鳥見此形勢均現一種恐怖狀態 
　　閘北戒嚴後昨日之情形　華界宣佈戒嚴後閘北防範異常認眞茲將各段情形分誌於后「大統路共和路一帶」戒嚴司令部因設在共和路故該處防範更爲嚴厲自新閘橋至四區警署每隔約三十步站立武裝兵士二名形勢森嚴沿途秩序甚佳「北車站路」北車站路毘連租界昨有保衛團及警士共同駐防奉軍敎導隊兵士八名往來梭巡雖屬天𤍠不稍疏懈「横浜橋」横浜橋兩旁均係華界北四川路介中每易滋生事端該處駐有奉天陸軍敎導隊兩排分段防守維持治安「天通菴路」該處有淞滬戒嚴司令邢士廉部下兵士約一營駐防紀律嚴肅地方安謐 
　　常警廳長加意防範　日來外間防務緊急故華法接壞地點各處路口均由常警廳長令飭各該署所每日各派雙崗荷槍往來巡察頗爲嚴厲 
　　（五）奉軍之行動 
　　今日又將有奉軍抵滬　滬寗路南京車站昨有電來滬稱有鎭威軍第二路若干人需頭二等車各二輛三等車一輛鐵篷車十輛預備專車一列運兵來滬該項專車約在今日午後由寗出發預計夜間可以抵滬 
　　本埠西南駐軍區之觀察　本埠西南一帶共駐蘇皖魯第一路剿匪軍第一第五兩團並迫擊砲隊機關槍隊兩連（即獨立連）前昨兩日因有五團二營兵士至龍華察看房屋彼處居民意有大批奉軍開來謠諑紛傳之中迄今未見續到人心轉見鎭靜昨法華鎭五團一營兵士除在該處東西鎭站崗外均因天氣酷𤍠日間多數休息據該鎭商民云黎明時該軍隊全數操演並旅行四週入夜哨兵注重於東鎭華洋交界之海格路及新築各路口駐紥謹記斜土天鑰各路會館軍隊日間亦不放哨惟閩嶠·齊魯·順直·各山莊附近要隘兵士仍冒暑站立間有立於樹蔭下者火傘當空無不汗流浹背四週馬匹頗多或三四只或五六只沿路吃草有兵看管新龍華老龍華兩車站祗有四區警察荷槍梭巡並無軍隊踪跡駐紥兵工分廠之商會保衛團第三支隊以龍華一隅爲松滬咽喉責任重要故該團員自護軍使門前東至小木橋江境廟一帶逐段荷槍站崗間有兵士出入表示和平敬愛之意沿龍華路經日暉橋龍章造紙廠每隔百步有商會保衛團團員二名站崗再東至高昌廠有兵士與二區警察各一名武裝站崗砲隊營及老營盤之軍用電話裝設完竣營部周圍滿佈武裝兵士夜間巳開始放哨保護地方深夜行人不准自由出入據該鎭商人云侵晨各營兵士均由連長在各該營部曠場敎演操法約歷二小時日間天𤍠類多休息聞劉團長對於兵紀素主嚴厲每晚凉風徐來之時偕同副官及衛兵數名步行視察故兵士紀律頗好在外並無與商民口角等事 
　　南巿奉軍官與保衛團長會晤　華界戒嚴後昨日南 
 
 

Page 10

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *巿奉軍第五團長張鳴　·王營長·第一團團長劉　·郭包兩營長曾詣兵工廠方面拜會總商會保衛團江政卿團長江亦次第回拜對於維持地方治安各問題多所討論異常融洽所有晚間通行口號則巳决定向常副司令處領用以取一致云 
　　洋涇巿經董函請勿派駐兵　浦東其昌棧吳家廳等處駐紥步兵一營曾誌昨報茲悉洋涇巿經董劉頡雲等以浦東無駐軍相當房屋昨致函三區警察略謂此次五卅慘案發生激起各界罷業風潮上峯派兵駐防浦東保護治安實深感激惟聞尙有繼續派兵駐防消息查浦東雖係華洋廠棧林立之區地方治安向有巡警及騎巡游巡各隊曁各保衛團協同維持安謐如常無派駐重兵之必要應請轉詳上峯無須續派防軍以免商民驚疑實爲公便云 
　　邢總司令昨謁領團　戒嚴總司領邢士廉昨率外交秘書王鏡舜於上午十時分赴駐滬領袖義總領事·及英美法等領事署答拜聞法梅領事并派越捕一隊及軍樂隊等奏樂歡迎以敦睦誼云 
　　邢士廉謁法總領事　閘北淞滬戒嚴邢總司令於昨日上午十一時駕乘汽車至法總領事署拜會總領事梅理靄君當由梅君迎入會客室欵以香茗叙談片刻興辭而别 
　　（六）開巿中之罷工工人消息 
　　上海總工會致政府電　北京段執政外交部沈總長鈞鑒政府對外提議修改不平等條約人民非常欣慰咸願爲政府後盾至於滬案交涉切望此間工商學聯合會所提條件提出其中第六條尤爲全體工人所𤍠望萬勿讓步并請政府即以明令準允全國工人有組織工會之自由以免外人藉口中國法律破壤愛國工人之團結上海總工會曁所屬七十七工會同叩宥 
　　總工會歡迎英工團　遠東通信社云昨日總工會有電致英國工團云倫敦英工團鑒聞願派員來滬調查慘案眞相竭誠歡迎特電邀請上海總工會委員長李立三·總務主任劉少奇 
　　濟安會昨在體育場發給救濟費　各碼頭罷工工人連日因要求發給救濟費在滬軍營發生騷擾情事現爲濟安會得悉以碼頭工人人數衆多特借定公共體育場空地於昨日午後特派代表周文斌·邱文奎·王鳴臯·朱文煒·等携欵赴場會同太古碼頭臨時工人自治會代表周瑞生·葉阿炳·等發給計陸續到有工人一千八九百人乃將各工人分别檢查有無外人混入然後分五十人爲一組共計四十組每組舉定代表一人負責監察按名發給證據蓋印給資共守秩序不准吵閙分别一切辦妥至二時半按名發給小洋三角直至五時始行發竣聞該會每日午後假該場爲發給工人救濟費地點該管二區警署閻署長得悉立飭巡長鄭武帶同巡士十名荷槍到場分投彈壓 
　　大來工不裝英日貨　碼頭小工僅白蓮涇大來碼頭之工人仍在作工惟該輪埠之碼頭棧房工人日來對於起卸貨件亦議定一種持久之堅定辦法凡用會德豐（英）與上海運輸會社（日）之駁船以及英日商之貨件至該碼頭起卸時即一致拒絶不代工作昨日美商福來洋行由舊金山運來上海之貨一批至該碼頭起卸時因所僱爲英商駁船當被該輪埠工人拒絶後改換中國船去方始卸提上棧矣 
　　浦東罷工工人最近之情形　浦東英日各廠棧各碼頭各小輪相繼罷工迭詳本報茲將昨日情形彙錄於下（一）海員工會·濟安會昨日午後三時在東長里口辦事處召集各小輪老大水手升火等約共六百餘人每人發給維持費一元聞以後隔四日一發（二）英日各公司小輪華人罷工者風潮日益擴大最初一二日西人以浦中交通重要自行司機開駛昨日亦巳停止（三）輪船運輸工人聯合會中段辦事處（即第二組）總代表陳子雲以碼頭工人甚爲散漫發欵時難以普及昨在老白渡組織分會辦事處以免遺漏（四）吳家廳總工會辦事處因該處劉公廟駐紥軍隊恐開會不便業巳遷移附近烟草工會照常辦事 
　　俄人充船頭工人　本埠外洋各輪公司中（英日兩國船）船頭小工罷工以來貨件業巳不能起卸近日外洋班内之英日各輪進口後甚至零星貨件亦無從上落至昨日英國輪船公司開始招僱本埠之俄國難民每公司僱用二十名至四十名不等即令代充船頭工人專司起卸貨物但此輩俄人不勝其任各該輪公司更爲困難故遇較多貨件只好實行拒裝但哈埠俄國難民與苦力聞上海香港之廣用俄工紛紛乘大連輪來滬每批三四十名不等 
　　洋務職業恊會之緊急會議　遠東通信社云洋務職業恊會於昨日下午三時開緊急會議到者各團體代表三十餘人將總商會等所議决之經濟絶交問題加以討論即由該會委員長王　仁·監察委員王天命等相繼發表個人對於本問題之意見次議决我國旣與英日兩國經濟絶交則凡我服務各總會及飯店之同胞應即退出各僱主之範圍不再受其指揮凡該業職員之巳加入罷工者興尚未加入而將加入者均由該會調查淸楚後向濟安會請欵維持凡該會範圍内之會員均由該會負責着手勸其不再購用英日貨及英日紙烟并由該會首先提倡全體採用國貨次由主席報告該會因鑒於華界現巳宣告戒嚴預防該會會務進行上或有妨礙該會總務科科長錢連大會同交際科科長張順勳商准要徵五君在必要時設法維持會務六時散會 
　　電話工會開會　昨據工會消息電話工會因有一部分人擬先上工該會特開會討論對付辦法（一）定期召集全體大會（二）在各要道派人截上工人上工（三）破壞工會之機會應設法取締 
　　電車路工會發給補助費　英美電車路工會昨日下午一時召集全體會員於閘北大統路姚家石橋正華里該會所等候領取補助費總工會濟安會特派救濟委員顧鳳鳴徐貴三李金才許子文四人携欵赴該會發給每人一元計發八百九十五元路工會或恐秩序難於維持事前曾有準備故屆時有或嚴司令部衛兵閘北保衛團團丁四區警察署長警到揚維持一切極爲整齊至五時始散 
　　工團聯合會發欵報告　該會近五日内所發之欵如下工會　　　發欵地點　監發人　人數　　　欵數　　　日期浦東碼頭工　浦東十　徐錫麟　一千一百　二千二百　二十人聯合會　　八間　　袁曉嵐　四十五人　九十角　　二日德羅洋行電　小世界　王光輝　十六人　　十六元　　二十機工人　　　　　　　　　　　　　　　　　　　　　四日紡織總工會　閘北裴　徐錫麟　一千八百　一千八百　二十　　　　　　家橋　　朱潤斌　五十一人　五十一元　四日旅滬湖北工　同上　　袁曉嵐　一百六十　一百六十　二十人聯合會　　　　　　張翼成　三人　　　三元　　　四日參戰華工會　同上　　魯玉山　二百十六　二百十六　二十　　　　　　　　　　譚小藩　人　　　　元　　　　四日上海中國機　同上　　同上　　八十九人　八十九元　二十器工會　　　　　　　　　　　　　　　　　　　　　四日浦東碼頭工　浦東十　胡友笙　二千五百　二千五百　二十人聯合會　　八間　　高秉元　人　　　　元　　　　六日 
　　搬運工人組織工會　浦東大阪·大倉·同春福·各碼頭搬運工人鑒於此次慘案發生後各工人相繼罷工而己尙與日人公司工作實深愧憤是於前日亦相率停工并爲堅持起見召集各工友開緊急會議推定代表朱成才等前往總工會接洽組織搬運工會以期有所團結藉可堅决 
　　印刷工會要求發欵　印刷工會現在罷工工人一千六百餘人均爲各西人報有書局之印刷工人罷巿以來巳二十六日未曾領得公司中工資總工會方面雖有接濟然每人祗領三元（共分三次）區區之數實難維持生活昨又推虞從新張蝶影等八人至總工會要求發放第四次接濟費當蒙允諾並先將上次遺漏之三百餘人補發當時帶回大洋三百元以資散發云 
　　上海華純織襪廠女工會成立　上海華純　襪廠係英商所辦日前線襪部·絲襪部·縫咀部·裝璜部·打絲部·打紗部·新貨倉部·各女工因罷工多日尙未組織工會審由各部推舉代表籌備一切昨巳就緒特假座虬江路某會内開成立會計到女工百六七十人公推某女士主席報告籌備情形及廠内種種不平等待遇亟應大家覺悟團結以圖補救次淞滬巿民五卅後援會代表任雷軍總工會代表唐文訓·吳敏各團體外交後援會代表史國英等皆有演說散會巳十二時餘矣 
　　（七）追悼慘死者之消息 
　　五卅死難烈士追悼會籌備處消息　五卅死難烈士追悼會籌備處現巳决定六月卅日在公共體育場開追悼大會連日籌備極爲忙碌所收到之輓聯更極爲繁多云 
　　各團體將發起追悼顧正紅大會　阜寗人顧正紅前被内外綿紗廠日人無故槍斃舉國同悲茲悉江淮同鄉會江北滬案後援會電車路工會等以顧係屬同鄉由總工會等發起開追悼大會聞定於十一日下午二時先開一籌備會以便進行云 
　　（八）提倡國貨之種種 
　　巿民提倡國貨會開委員會　巿民提倡國貨大會昨日下午在該會第一商場内（即婦孺救濟會舊址）舉行執行委員會到者各工廠代表五六十人三時開開公推沈九成主席王俠峯紀錄首由主席致詞略謂本商場今後之進行一以誠意與公正爲基則吾人所𤍠望之偉大國貨商場或將由此而產生凡我同志咸當恊力一致庶能達此目的次由主席會同陳翊庭孫道勝楊伯闌范大璋黃淸山等調查該場各層佈置及研究進出路線該場共有四樓除第四層專備游藝及辦事室用外其餘三層均可陳列商店計第一層有六室二層七室三八室共有二十室内中雖稍有大小不同但平均每室可容三家共可容納六十家左右主席將上述情形報告畢即將地點分配問題付諸討論當時曹慕管·王蓮舫·孫道勝·錢育才·陳翊庭·等互相提出意見經一小時之研究結果地點不分等級用抽籖法以檯子大小計算（每　以五角計算）先定一月如以上下層地點關係因而營業上發生優劣問題則一月以後再行酌商調劑方法以期營業上咸得利益平均又討論租契問題公决由本會出面負責凡本會之加入份子對於承租商場房屋如有損壞等情應各負賠償責任至承租人與保人均不負此項責任次申夢世范大璋報告製定商場徽章事末議决明日（本星期日）午後二時在場内劃分地段云 
　　提倡國貨會之通電　各商業團體組織之上海提倡國貨會昨發通電云各省總商會轉各團體鑒五卅慘案舉國痛心揆厥歷來失敗之因由於政治者半由於經濟者半國家多難欲求黽勉圖存祗有運有經濟政策之一着尙屬權操自我爰由上海各商帮各團體訂期在滬總商會組織提倡國貨會嚴訂公約力挽漏巵旣以紓經濟侵略之潮流亦爲此次外交之後盾詳細規制容另披露尙祈一致仿行以資普及而宏實力上海提倡國貨會宥 
　　提倡國貨會之籌備進行　本埠各商業團體擬合組之上海提倡國貨會巳着手組織等情巳誌二十四日本報茲悉該會以發達本國國產解除國外經濟壓迫增進國家富强爲宗旨其任務分積極消極兩種一主助長國内實業之進展力圖推行一主對侵侮我國人民之國家所出貨物竭力抵制正在積極籌備不日欲召集各團體代表開成立大會以便共商進行 
　　國貨維持會所得函電　中華國貨維持會昨接中華全國商會聯合會副會長·前本會副會長王文典由京來電云上海中華國貨維持會會長議長公鑒閲諫日（十六）報載我會第三次國貨游行委員會議决是日下午三時在會所開全體國貨工廠代表大會籌議大游行之一切手續霰日（十七）又載工商研究會昨電段執政要求立即裁釐等語典甚表同情誠以實行抵制劣貨須先提倡國貨尤須迅行裁釐以利發展翰日京中各商界同志發起一提倡愛用國貨會議當推典爲主席組織一切並由典以三事謁請政府當局（一）裁釐之前先設中國派司即三聯軍以資救急（二）由政府提倡全國愛用國貨（三）通令各省行政機關倣照上海辦法普設游民模範兩工廠均邀允准鄙意以爲吾國對外之武器惟有促國貨之展進制舶來之死命不數月間即可使彼悍屈服惟同人亟應注意之點第一須力求貨價低减萬勿乘機加價妨害進行緣事貴經久目光宜更遠大乃長治久安之計非一時企業之圖生死存亡在此一舉掬誠奉告幸乞鑒之王文典叩禡（二十二日）又該會昨接河南蘭封援滬愛國會敬日代電云此次滬案關係我國存亡援助之舉責無可辭鄙人等除設演講團募捐團實行作業外並設檢查劣貨團以杜經濟侵略貴會如有印成之劣貨表或國貨錄盼速賜下爲禱 
　　日用國貨指南之編印　自五卅慘案以還國人提倡國貨之聲浪甚高乃目下國貨甚多致購者苦無從得知茲有某君有鑒於是特發宏願編印日用國貨指南一書以日用之所需凡有國貨可以代替者均一一調查列入此書内容大槪分敎育品·衣着綢布·日用品·飲食品·修飾品·金屬品·藥品·美術品·娛樂品等十類現巳印就調查表格千餘張以備本外埠各國貨商店之索取欲索者可函致上海霞飛路尙賢坊四十五號當即寄上此項表格計分九項云 
　　（九）關於外僑之消息 
　　上海外僑之總數　本埠各領事署註册之外國居留僑民在上海者刻下巳查悉共計有四萬三千二百五十一名其中日本人占一萬八千九百零二名英國人占七千六百五十七名内有印人七百四十四名美國人有四千零三十二人法國有一千一百名德國爲九百三十名餘爲其他各國人云 
　　寗波日僑運滬　寗波自浙海關關員日人垣花因少付車資爭執將車夫魏阿來及四中學生等打傷一案發生後此間之日領事即派驅逐艦一艘赴甬昨日由滬赴甬之驅逐艦堇號巳在寗波將所有僑居甬地之日本人及台灣人二十六名完全運至上海不留一人在甬但聞該案巳經浙當局與日領和平解决云 
　　（十）各團體消息 
　　商總聯會昨日開會　遠東通信社云上海各路商界總聯合會昨日下午二時開會到者五十餘人公推鄔志豪主席首由愛克界路·百老匯路·滬北五區·滬北六路·虹口六路·福建路等代表報告上午分往各路開巿時爲捕房誤會加以阻止并取去旗幟兩面之情形繼由徐可　報告捕房巳派華探將旗幟送到總商會并聲明誤會向商界道歉云云次討論租界戒嚴案公决推派謝惠廷·陸挺生---俞銘巽·梁文基·邢裕卿·五代表携函晋謁許交步員請提出嚴重責問末由主席報告河南省銀行捐到洋八十六元四角五分最後决定通函各路分會徵求意見五時半散會 
　　各團體五卅工人臨時敎育社會議　昨日下午三時上海各團體假座四川路靑年會特開五卅工人臨時敎育事業討論會出席者靑年會基督徒聯合會總工會五卅平民敎育籌備處虹口平民敎育會上寳平敎促進社河南路夜校各代表公推朱懋澄主席米星如記錄首由主席致辭次由翁國勛提出五卅平民敎育籌備處之宣言及簡章作討論之根據並報告該籌備處之經過次即議决定名並决由各團體各舉正式代表二人組織執行委員會又提出未加入之七重要機關分别接洽邀請加入隨即公推王耀三董健吾鄭鶴鮑九思范更新五人爲校舍籌備委員推總工會代表籌備招生事宜至此朱君因事離席由翁君代理主席並有敎職員聯合會會員殷芝齡博士入席申明個人對此會表示極端之贊助且願代向該會勸進加入隨即公推米星如鄭鶴出席明日敎職員聯合會爲正式代表說明一切並决定下星期一（二十九）下午四時仍在靑年會開各團體代表聯席大會决定一切進行方針期於極短時期内開課云 
　　少年宣講團消息　中華路少年宣講團現定於本月二十八日（即星期日）繼續舉行第三次勸用國貨會歡迎各界參與除宣講外仍表演化裝演講講題爲該團陳資本君新編愛國戲「老少年」所有入座劵巳印就千餘張分贈各界云云 
　　再該團於昨日（即星期四）晚八時特開委員會議議案如下（一）巿民提倡國貨大會組織國貨商場請該團服務案議决通案（二）中華民國全國學生代表聯集會假座該團會場由二十三日起連續十日議决事關愛國運動免收假座費（三）奉賢泰日橋第三校紀念典禮七月十一日請該團化裝演講股服務議决通過 
　　各團體外交後援會消息　上海各團體外交後援會以本埠無條件開巿特休會二日以示哀悼惟在兩日中接各方函電甚多如旅滬江西五卅後援會來函請求加入及浦東鈔泥塘失業工人四百餘名請求救濟等件 
　　（十一）文電彙錄 
　　縣知事訓令敎育局文　上海縣知事公署爲五卅慘案昨日訓令縣敎育局文云爲訓令事查滬案慘劇事件發生以來各界人士同深憤慨紛紛羣起游行一致表示愛國運動政府亦經迭派大員根據人道與公理原則提出嚴重抗議六國委員現雖由滬回京事實上不過暫時停頓並非談判破裂無商量餘地學生爲智識階級最純潔最高貴之靑年値此談判緊要時期務宜採取文明舉動靜待解决萬不可稍有越軌行爲致藉爲口實合行令仰該局長刻速轉知各校長剴切勸導諸生務各謹守秩序力持鎭靜愼勿激於一時義憤鹵莽從事因愛國而轉致交涉困難本知事有厚望焉此令等因李局長奉令後當即分函各校校長曁各區敎育委員一體知照 
　　蔡廷幹致本埠各團體道歉電　蔡廷幹君昨致本埠總商會等各團體電曰在滬諸叨關愛私情公誼極感𤍠誠因應才疏有負厚望回程怱促未及走辭專此電聞惟祈諒察 
　　虞和德復南京外交恊會電　淞滬巿政會辦虞和德昨復南京國民外交協會曰來電奉悉滬案重大和德自聞信南旋即以商會會長資格勉效涓埃未敢或懈折衝樽爼雖在當局外交後盾端賴國民承電勗勉願共努力虞和德印 
　　職工靑年會之兩電　（一）全國各報館轉南北軍事當局均鑒年來諸公從事國内戰爭幾云盡矣可以休矣今外患迫切同胞被戮諸公亦有動於中乎諸公天職之所在攘外安内此其時也務懇諸公捐除私嫌急極整備共禦外侮其有空唱高調沽釣名譽或利用時機擴充地盤者我民國雖弱誓必申討擯斥於中華民國地之外何去何從惟諸公擇焉上海職工靑年會叩（二）北京段執政鈞鑒五卅慘案國人共憤華界運動實爲未逾軌之行爲乃外交之後盾詎鄭省長於交涉停頓萬分緊急之時宣布淞滬戒嚴阻止集會結社此不啻取締愛國運動之變相其欺壓國人之手叚勝於卾蕭也矣近來民情益憤不安朝夕務懇我執政俯順輿情迅令鄭省長取消戒嚴令還我人民愛國之自由臨電不勝迫切待命之至上海職工靑年會叩 
　　（十二）學界昨日消息 
　　閘北學生五卅後援會消息　閘北五卅後援會爲閘北各學校全體代表所組織凡關於籌欵援助舉行巿民大會等等無不積極辦理并有𤍠心之敎授多人隨同照料曾選宏才大學代表爲執行部正委員長奉申大學代表趙曉江君爲執行部副委員長現趙君因有　陽之行遽書辭職該會以斯缺未便久懸故於昨日招集各代表開大會重行選舉業巳推定春申大學代表現任該會秘書長之張横南君爲執行部正委員長其秘書長一職仍請張君暫行兼代民生學校代表被推爲副委員長春大代表孫英君爲秘書其餘各部辦事人員均皆照舊 
　　又該會代表大會議决（一）電致北京政府請援助廣州（二）電慰廣州同胞並問慘狀（三）提議開游藝大會時應否請官廳保護（四）辦公時間改定上午九點至十一點下午二點至六點（五）未加入各校應設法請其加入（六）籌欵部提議開會時間縮短爲每次四十分鐘爲限（七）爲廣州事起吾滬開業事特派會員持函至各學生會·各公團·等徵求意見以便對待 
　　尙有本埠新聞轉入後頁 
 
 

Page 11

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *[本埠新聞二]  
　　上海學生會昨日消息　（一）「代表大會」出席代表南洋等六十校主席劉一淸議决各案如下（甲）宣傳部辦事人員缺少甚多應由各校迅派代表五人補充津貼宣傳代表辦法請執行委員會酌定（乙）急電我國駐英公使曁留學生迅速回國（丙）通告各校女同學組織看護隊（丁）速電政府反對曹汝霖·顧維鈞·姚震·梁啓超·爲外交委員會委員（戊）聯合國内各團體公舉國民代表若干（至少佔全數三分之二）參加外交委員會（二）「經濟絶交委員會」昨有人自浦東楊家渡來電聲稱該處扣留大批某國香烟請派人前往辦理當由該會交際部長吳健英會同調查科孫元發前往查驗豈知該扣留之香烟業巳不知去向吳君等即至該碼頭元一招商二棧調查該棧房允爲留意云（三）「出版部」血潮日刋仍按日出版並不停止（四）『會計科』前日共收四千九百餘元支出四百餘元 
　　學生聯合會各地來電彙錄　（一）河南黽池暫編陸軍第三混成旅司令部代電（上略）竊維軍民一體不分畛域食毛踐土休戚與共輔車相依唇亡齒寒古今中外理無二致亟應努力團結一致抗爭一息尙存堅持到底廷森等分屬軍人食國厚祿保國衛民盡我天職枕戈待旦磨勵以須爲政府作後盾爲國民雪寃憤捐軀糜欵義不容辭（下略）（二）宿縣商會曁各團體電恊同工界支商會二千兩宿縣商會曁各團體效（三）靑滬慘案湖南南縣雪恥會代電（上略）屠戮吾學生逮捕吾國民至再至三迄不稍歛猶復大開軍艦登陸示威封閉吾學校驅逐吾學生肆其淫威不顧公理提最低限度之要求爲荒謬絶倫之答覆如此行爲豈復以與國視吾哉（中略）凡有血氣退讓誰甘誓以血忱作彼後盾對於滬抗議條件一致贊護除電促外交當局請其嚴重交涉外特此奉聞（四）河南桐柏縣立高級小學校代電同胞何辜遭此荼毒公道何在人道何存亟應請求政府嚴重抗議據理力爭此案未决以前吾同胞一致進行抵制實行經濟絶交以爲外交後援皇天不老此志不懈云云（五）江西總工會代電略謂自滬案發生本會即電呈政府嚴重抗議不料此案未了漢事繼之而起噩耗傳來舉國憤痛誓効前驅之願不作後盾之言語云寗爲玉碎毌爲瓦全（六）湖北第三師範學校代電滬案未平漢案又起一息尙存誓拼死命同人等與卾西健兒追隨貴會謀作後盾務申公憤（七）山東萊蕪縣立中校全體代電（上略）務祈貴會致各機關一致請政府嚴重交涉再接再勵達到我國條件爲目的若一時不得要領中英經濟絶交堅持到底敝校除下旗致哀游行演講外特此馳聞（八）山東濰縣職敎員援滬聯合會學生聯合會代電北京段執政外交部沈總長濟南張督辦龔省長上海許交涉員學生聯合會各報館各團體公鑒英日濫用武力蔑視人道噩耗來濰同深憤激請據理力爭堅持到底同人力雖棉薄救國情殷矢死靡他以隨諸公之後（九）海江溫邑横峯絳援滬慘案會電敝會於養日成立特聞（十）西安西北晨鐘學社代電略謂英日專横慘無人道諸同胞不惜犧牲努力奮鬥敝社下風逖聽欽偑莫名惟有瀝血輸誠作同胞之後盾現巳聯合西安各法團作一致行動 
　　約翰離校學生善後委員會消息　昨日約翰離校學生善後委員會在復旦中學開臨時會議由許體鋼主席議决（一）以學生委員名義覆王省三先生函略謂學生表示感謝王先生夫婦毁家興學之義舉至於所有條件將來當請校董會正式答覆（二）根據楊才淸先生主張請求校務委員會在大西路建築臨時校舍（約費四千元一月内可以竣工）（三）通告同學報名（四）特派許體鋼李恩廉爲籌備光華大學委員會駐會代表又該會所備離校同學錄巳經付印内容甚爲豐富凡同學函索者須付郵票一角又該會今日發出兩種通告（一）二次致家長函（二）接洽轉學眞相之報告又該會收到民智書局經理陳君所贈國民會議國際問題草案五十册文牘部巳通函表示謝悃 
　　美專五卅書畫展覽會昨日開幕　上海美術專門學校學生會自五卅慘案發生後𤍠心援助罷工募捐而外又發起徵集名家書畫開會展覽出售書畫券所得券資悉數援助工人該會於昨日上午八時開幕來賓絡繹於途午後更形擁擠會場之入口處有臨時售劵處再進則爲抽籖處樓上陳列作品占七室共二千餘件多係名家作品琳瑯滿目美不勝收聞北四川路某影片公司特到會攝影 
　　（十三）關於輸捐之消息 
　　北京靑島寗波同鄉之匯寄捐欵　寗波旅滬同鄉會昨接援助滬案旅京寗波同鄉募捐團來函略謂滬案發生全國憤慨罷業工人需欵孔殷我旅京同鄉特於昨日召集開會公議除堅持抵制外再分隊勸募集欵匯滬藉以接濟當由沈君吉甫慨允先行墊付二千元茲特匯滬至希察收妥爲分派日後續有募得是當再匯云云又靑島寗波同鄉會日前亦匯至該會洋三百十元亦爲接濟工人之用均由該會派員送交上海總商會轉發工人矣 
　　景德鎭學生會匯寄捐欵　江西景德鎭學生聯合會由中國銀行匯本館洋一百五十元屬轉交上海學生聯合會當即飭人送去本館除將收證寄復該學生會外並代致謝意 
　　蘭谿女子小學匯寄捐欵　上海申報館轉全國學生總會鑒滬案發生舉國同憤援助交涉責在國民惟望督促政府據理力爭敝校同人願爲後盾茲將捐銀一百元匯交貴會乞即代給罷工同胞聊資救助并希示覆蘭谿縣立女子小學校全體同叩 
　　天津三省堂等捐欵　本館昨接天津意租界西馬路三十七號曾啓生君並匯到洋五十九元屬爲轉送學生會當即飭人送去並取到正式收證巳寄曾君茲將捐欵人名錄下天津三省堂·仲立堂各十元五柳記·崇範堂五元懷德堂·遂初堂·一塵·伍乙·務本堂·養源堂·趙松友二元潘君·曹亞士·葛天民·己名·愚溪·董更生·傎道人·張君·馬家駒·馬驌·臥薪子·武君·胡君張雨生一元乃華·劍夫五角以土共計洋五十九元正 
　　先施職員𤍠心捐助　南京路先施公司職員鑒於五卅慘案滬上失業同胞有數十萬之多無衣無食急待救濟該職員咸抱𤍠誠特提倡由舊曆五月初一日起將每月所入薪金項内提出一成約捐得銀二千元以三個月爲期第一個月捐欵不日即送交上海總商會 
[投海者劉光權出殯之攝影（虹口滙山照相館攝）]  
代爲救濟失業同胞如三個月交涉未了仍繼續按月提出一成捐助聞有除提捐一成外尙特别捐助者云云 
　　法租界商聯會捐欵報告　法租界商業聯合會昨接愛多亞路廣生堂藥店來函云敬上國幣二十元請由會即時轉交總工會以濟工界同胞之急需是盼至要又接方長安來函云奉上國洋十元是我們情願捐助工界同胞的請貴會立刻轉濟他們萬急萬急此致法租界商業聯合會方長安全家哭助 
　　東區商聯會報告捐欵　滬南東區商業聯合會勸告各商號節省筵資移助工人昨日繼續交到元昌參號二十元德潤參號十元寳昌參號十元元利藥號陸元益元藥行十元德泰衣莊十元源隆昌洋貨號十元 
　　匯通電料公司函送捐欵　昨日南京路匯通電料公司王榮昌君致函該路商聯會云（上略）忍痛開巿後經濟絶交不用英日貨不佞絶對贊成但今日業巳開巿惟援工之辦法確乎義不容緩須募集鉅欵以安嗷嗷待哺者有所依歸俾堅持到底使對方强權者有所覺悟然茲事體大非合羣策羣力和衷共濟難收美滿之效果不佞在商一份子憑良心主張將現定賣貨項下餘金提出二成得洋一百元特着來人奉上本會集腋成裘以傾援工之微忱云 
　　皮鞋公會募捐訊　上海皮鞋業公會執行董事顧承德顧文卿談玉成等因援助五卅案勸募同業捐欵計得復新公司三十五元又復新同人十六元九十八角申申公司周福興談裕昌顧德昌　煥章陳財記各十元龔順興元康五九社唐才記新成盛順昌公興費永記李德茂各五元大順利大徐福昌張　　復興各三元精華愼新中和鴻錩楊培卿王永泰王春興新錦昌楊新記孫順發唐茂垣周泰興龔昌興各二元順泰大昌同興順興祥興福昌春華瑞昶祥泰德順新茂中法俞順興陳順興嚴榮興顏順昌徐萬興陸順興顧祥和蔡鼎昌張復興中革和陸順發張洽興沈順興張榮昌吳聚興莊裕興喬海榮夏老太周新懷沈春泉崔金榮吳裕興蔡順興復昌祥丁萬順蔡甡昌馬永興張賓泉祝義興新榮茂唐源茂寳興祥高天元張順興張阿陶金吉人各一元共計大洋二百四十五元小洋九十八角於日昨由顧承德君彙交上海工商學聯合會收並聞尙須繼續勸募以資援助罷業者之生計而期外交上勝利藉洗積恥云云 
　　四川福州兩路商聯會捐欵報告　四川路商界聯合會自五卅案發生以來設法募捐接濟罷業工人日前收到捐户錄下南洋烟草公司三百元桐發煤號十元柯聯輝君經募三十七元合成公司十四元十角恒康十二元三十六角興昌泰一元妙機公司三十五元廣明公司二十元足下鞋公司十元晶明十六元二十九角中興印刷所二元二十八角明明三元四十四角利康公司十元亞洲理髮館一元萬利元二十元森昌十元六十角云又四馬路商界聯合會第四日募得特别捐數如下計陳正泰十元邁維公司畫鏡公司各五元萬花樓小廣寒稻香村錦記萬源華美各二元悦新昌聚元 
珍樓匯通顧鑫生義和聚昌祥大觀樓新大又新華大第一春寳昌匯源老東明各一元云 
　　超俗劇社舉行賑工游藝會　虹口保定路超俗劇社鑒於五卅慘案後罷業工人衆多亟需接濟特假閘北翔舞臺開籌欵賑工游藝會券資分一元半元兩種節目有辛酉學社之國樂崑曲精武體育會之武術黃宏卿朱紀勳王醉佛潘笑翁之雙簧三廉學社之幻術馮輝伯君之琵琶超俗劇社之「愛國血」振鐸女子劇社之「哀鴻影」並另請名人演說云 
　　（十四）其他雜訊 
　　學生携帶手槍案之判决　吳淞中國公學學生寳山人黃琛於前日（二十五）上午九時十分鐘由閘北雇乘黃包車經過公共租界西藏路橋經西商團命車停止施行檢查當在黃身畔搜出手槍一支槍内實子彈六粒連黃一併帶入老閘捕房昨解公共公廨由關讞員會同英馬副領事升座第一刑庭審訊捕房控黃身藏實彈手槍違犯民國三年三月二日所頒治安警察條例而黃延江一平律師辯護先由捕房律師梅脫蘭氏起立請依照治安警察法辦理謂被告係學生昨日身帶手槍由華界而至租界新垃圾橋被捕查獲自一九一四年以來中國所發生之事故均由於學生而起云云繼由西商團斯生上堂譯稱被告係渠所獲當昨晨九時渠在新垃圾橋見被告坐黃包車經過該處即命停車搜查當抄出實彈手槍乃將被告帶入自來火公司用電話向總機關報告復電着將被告帶往總機關遂遵即將被告帶去云云又由西商團某氏上堂譯稱總機關設在新世界昨有商團將被告帶來渠察驗槍内裝滿子彈有一彈裝在槍管中云云又由九十號西探上堂譯稱被告在捕房供彼係吳淞中國公學學生手槍爲彼之同學王廷梁所有因王欲以手槍打死西人被告得知將槍奪下擬即抛棄被告有兄住南洋旅社昨往探訪等語江律師遂向以上證人逐一駁詰一過並向黃琛詰據供稱在中國公學肄業前同學王廷梁於六月一日持槍欲行激烈手段經我阻止並將其槍奪下嗣我勸王離滬免得在此間發生事故王業於三四日之前赴閩我家住閘北新疆路昨日本欲往吳淞因華界戒嚴故先至南洋旅社探望我兄中途被拘當被拘時並未抵抗從前亦未犯過案件云云江律師又向黃琛之兄黃守成詰據供稱我前在軍界服務父母早喪我弟黃琛由我撫養長成人格規矩我可以擔保其以後品行端正云云又由中國公學敎務長子裕淸到堂證明黃生素行謹飭又由黃琛之姊即創辦華東女子公學之黃渭上堂證明其弟因友人欲以手槍擊外人弟將槍奪下向置家内昨弟携槍出外伊初不知云云江律師即起而辯論以被告承認身藏手槍子彈惟槍彈係因阻止其友人在租界或華界作暴動行爲而得者依照新刑律六十三條應請緩刑中西官磋商良久英領馬君宣稱照刑律二百零五條處斷被告可處四等有期徒刑半年或一年至三年之監禁並可逐出租界惟因關正會審官不能同意故照違犯警察法處分云云嗣即會判被告黃琛拘役二十天槍彈沒收 
　　邵瑞彭明日北返　張作霖派邵瑞彭來滬觀察五卅案民間情形茲邵以商店業巳開巿昨巳電津報告定明日北返云 
[鄂蕭壓抑民氣之反響]  
　　湖北旅滬學生會電　北京段執政鈞鑒鄂督蕭耀南旣不能防止漢案於機先復不能據理交涉以善後乃慘殺無辜壓抑民氣殘民媚外事實昭然務懇我執政乾　獨斷立予免職查辦湖北旅滬學生會 
　　春大後援會致鄂蕭電　耀南先生台鑑足下以斗筲之徒旅蒙蹶張之援引狼貪狐媚據有江漢於是無忠無信患得患失擅殺律師妄槍院主禁止結會剝奪自由倚仗刀兵破毁法治旣巳喪權辱國猶復淆亂眞聞淸夜捫肺何以爲人須知四方有弔民伐罪之師來生有萬刼猪羊之報望稍受善言棄官懺悔春申大學五卅後援會拜啓 
[地檢廳槍决擄犯]  
　　浙省著匪錢方欽鄭和因架擄張姓小孩勒贖萬元致被擒獲解地檢廳訴由地審廳判處死刑業由江蘇高審廳轉呈省長核准前日令行地審廳轉咨地檢廳照判執行地檢廳即於昨日上午五時派檢察官督同司法警察將錢鄭兩犯押赴漕河涇監獄刑埸内執行槍决該二犯臨刑時猶談笑自若并向法警要索酒食始肯就刑 
[僞鈔票案陳志剛不服判决之覆訊]  
　　陳志剛前因私造僞鈔票案拘解法公堂判押西牢五年嗣因陳不服判决請求覆訊一案昨又提訊陳志剛供南翔房屋民人售與李萬成後於去年六月二十八日因江浙開戰遷出該屋即由李住居至七月初二日李亦遷出旋由李即將該屋轉押與甘維露後即至奉天地方官問南翔房屋懸掛英商旗號係何人主張答實由甘維露保全押欵利益起見故此請求英領事出英領署告示及旗號托民人轉令園丁送至該屋懸掛又問該屋爾旣售去巳經脫離關係何以甘托爾將告示旗號派人送去懸掛及代付園丁工資陳答吾與李十餘年之好友别無他友故此伊動身至奉天時囑付與吾又問爾遷出之後去過幾次陳答祗於九月間與甘維露去過一次係看兵災情形因甘不諳華語由吾代繙問爾看見屋内有若干人答看見園丁三人及朱新增等問朱至該花園何事爾可問其否答朱見吾到來即避去故未問問朱新增在英租界因犯僞造鈔票案辦過爾可知道否答不知又問朱新增何人薦至華洋貿易公司執業答係周姓所薦朱新增現在西牢内向吾曰吾（朱自稱）實在對爾不起因爲爾無故扣去吾薪水四十元因此誣攀等語請提朱到案質訊即可明白訊至此即由甘維露上堂聲明一切後即訊據朱新增供民人祇於上年底到過南翔去過一次餘未去過問陳志剛對於此案究竟有無關係答實情無關因民人在公司辦事時陳無故扣去吾薪水四十元結下不解之怨因此誣攀是實詰之朱孟雲供與陳志剛並不相識在英警署所供之詞因欲誣攀甘維露故此以假說眞官又向陳志剛曰此案發生後最要證人李萬成何以始終未曾到案證明售屋之事陳答吾曾經繕寫信函十餘封至奉天迄未接得回信因何不到實不得知須由民人至奉天方有着落等語聶讞員商之法總領事梅君判陳等還押聽候展期再行訊核 
[華洋德律風公司一股東之意見]  
　　本埠近來有拆卸電話之議昨有華洋德律風公司股東厲樹雄君發表意見主張聯合股東從根本上督促其改良其文曰樹雄對於華洋德律風公司問題謹供獻意見於上海巿民及各裝户曁德律風公司各股東之前以資研究竊思電話一業關係交通屬公共營業之範圍凡在巿民俱有督促進行之責不論其爲官辦商辦應受同一之待遇茲略舉數條於下願與邦人士商榷之（一）經營電汽事業應受之取締依吾國法令凡辦理電汽事業者必先將公司之組織及機件詳細呈報交通部得其核准後方可開始營業有變更推廣或更改原工程等事仍須呈請交通部核准交通部或主管官廳得隨時派員檢查并得調取各種紀錄認爲公益上必要時得令更改之如有不得巳事故停止一日須將原因隨時報告該地官廳并於停止前傳知各用户其在七日以上者應呈報交通部及主管官廳查核就以上各條觀之足見交部於訂定條例時亦曾計及種種補救各用户便利之方法深恐此類獨占性質之營業一旦得有專利權以後漢視巿民之痛苦也該公司雖爲英國註册之公司其一切設施想亦應受上述各條之取締况旣在我國境内更不能不切合我國所訂之條例（二）公司設施之方針商辦公司目的在於謀利然必求公司用户雙方滿意營業方能發達而持久（俗所謂和氣生財亦即此意）公司决不能因恃有專利權之執照而忽視主客之痛苦絲毫不從主客方面着想此種策略殊非貿易之道鄙意爲公司計對内事件必得眞多數股東之同意對外事件更宜博取大部份裝户之滿意（三）股東應有之主權該公司中國股東不在少數其平時所鮮往過問者蓋以信任公司辦事人員并非無權過問公司職員更不能因此而即認中國股東永遠抛棄其過問之主權也（四）裝户應享之待遇根據上述各種之理由則公司當辦理業務時自應精益求精以副各裝尸之希望而使之滿意中國裝户數居大半即應特别注意對於中國各裝户之便利隨時設法改良蓋無論何種營業從未有不優待大多數之主客而反求滿意於少數主客者總之不平等之待遇决非持久之道吾人爲裝户計爲股東計亟宜召集股東聯合大會討論有解决各種問題拆卸電話僅係消極辦法華人各用户其同時爲德律風公司之股東者不在少數要知吾人有如許血本關係决不宜始終放棄華洋德律風公司雖在英國註册然英國法律保護多數股東甚力决不能因中國股東而改其法律况公司純係商辦在商言商公司股東爲公司利害計有所糾正當然爲股東應有之權吾人果能同趨一軌所有如上次變更加價之風潮平時接線不滿意之遺憾及近日外人通話·華人不通之不平等待遇不難一同解决若僅枝枝節節向公司提出條件他姑不論先巳喪失股東之權蓋以股東資格反向公司所雇用之辦事人要求條件此所謂宣賓奪主敢預卜其無良好效果也云云 
[米糧公會選舉會紀]  
　　滬北經售米糧公會於昨日上午九時開選舉大會到者范和笙·祝厚甫·蔣石稚·朱安生·朱紹歧·章松濤·朱桂申·朱子明·陳鶴良·過文卿·龔鴻逵·周夢熊·陸錫祥·華殿卿·張紀成·王鏡淸·等由任滿正會長范和笙主席（一）報告會務經過略謂本會成立於民國七年六月間以經濟支絀各種手續未臻完備迨至十二年端節始重行選任鄙人及祝蔣兩君爲會長復經總商會證明官廳核准作爲老會備案種種設備日見完善並經同業贊助擴充會所得有今日之範圍與局面本屆二年中自去年夏曆二月米業聯合會停頓後對於保護米客整頓碼頭積弊均由本會暫行代管本年春推翻米石特損幸賴全巿米業羣力聲援毅然堅阻卒公認警費五萬元本會負擔者五千元是本會負擔日益增重事務日益繁多於是對於浚淞捐一項仍邀請各帮通力合作改組滬北米業河貨聯合會由本會先代籌備定期選舉此後本會責任稍輕諸君得於會務盡量發展而愈臻鞏固云云（二）議决會中各種收支欵項責成會計與庶務赶造徵信錄分發全體以資稽考（三）選舉正副會長分發選票後公請米業中年長公正之唐秀甫君監督投票開票結果范和笙連任正會長祝厚甫·蔣石稚連任副會長當由范祝蔣三君起立聲述種種困難請衆另選俾可稍息仔肩後由出席各董誠懇挽留並以會長係屬義務責任不可固却値此困難之際尤非三君蟬聯不足以資熟手遂即席公請就職由文牘通函關係各團體查照振鈴休會茶點而散 
[引翔鄉築路案縣署復縣議會函]  
　　上海縣知事公昨復縣議會公函云逕啟者案准貴議事會第六六號公函開本會本屆六月四日大會討論引翔鄉里道協議會請議阻止滬北工巡捐局越權築路以全自治精神免激鄉民公憤一案議决臚叙歷年省局个文分别函縣呈省迅予制止以符成案而免糾紛此議等因除呈省外相應依據議决案并原請議案及證明書備函送請查照施行等因並附原請議案及證明書到署准此除錄函並檢同附件函致滬北工巡捐局查照外合行函復即希察照云云 
[糖洋南北貨業公會買賣巿場工竣]  
　　滬上糖洋南北貨業公會現在中華路小東門附近購地自建三層樓大厦以便同業每日在内作爲買賣巿場去冬興工以來近始告竣内部規模宏大刻訂陰曆五月初八日開幕特由該會董事長預請紳商各界於是日上午十時至十二時來會共同參觀並備茶點歡迎來賓云 
[國貨商店之組織]  
　　自五卅慘劇發生後本埠人士咸主張提倡國貨茲有陳君寄塵感於商店將劣貨僞充國貨出售欺騙顧客因此决行組織完全國貨商店陳君對於疋頭素有經騐現巳邀集股份創辦一國貨商店定名爲國貨疋頭商店搜羅本外埠各國貨工廠所出之呢絨布疋並設函購部使外埠愛用國貨者免彼奸商之欺騙現正徵求發起人云 
[龍虎人丹之暢銷]  
　　五卅慘變舉國憤慨提倡國貨不遺餘力因是三馬路中法藥房總經理之龍虎人丹愈見暢銷各省各埠定購者非常踴躍現日夜趕製以應巿銷每日有大批人丹裝運外埠足徵愛用國貨頗不乏人云 
[跳電車跌斃之騐殮]  
　　前日下午五時華商電車十六號拖車上有鄉人在南巿關橋附近躍車跌斃一則巳紀昨報昨晨十六舖地甲盧永淸偕同死者之同鄉隣人韓洪生投廳禀稱南滙人向在南滙大團鎭開設電燈公司死者名陶福林今年四十餘歲務農爲生係南滙大團鎭鄉間彭其廟人家中尙有妻子等與民乃係隣居昨日死者至申購物乘坐電車不知如何跌斃民適因事在申開耗爲此來案願代棺殮等語孫檢察長即委郭檢察官等於下午詣屍塲騐得該屍身無衣服祗穿一褲腦部巳損委係因傷致命而死塡明屍格旣有韓洪生代殮准命具結收殮惟該電車七十九號賣票人當肇事時由警拘入一區警署當由公司保釋 
[浦東六里橋發見無名男屍之報騐]  
　　二十四保十二圖地保王竹卿昨午後投地檢廳禀稱浦東六里橋氷池内發現無名男子一具年約二十左右身穿螞蟻布短衫褲破鞋奉三區三分所令飭查無家屬爲此請求相騐孫廳長諭候即行派員蒞騐 
[被拐之南京孩待領]  
　　前日由五區解迷路男孩一口至司法科昨經寳科員訉問據供姓陳名聲遠年十一歲南京人家住舊藩署前花巿大街有兄名聲翹日前被匪拐來上海由火車查票員查悉拐匪乘間逸去 
等語判送慈善團留養聽候出示招領 
[虹口之兩刦案]  
　　虹口華特路七百三十二號門牌及蘭路六百九十五號門牌等兩户均於前晚七句餘鐘被盜匪四五名一擁而進袖出手槍向事主嚇禁聲張當將銀洋鈔票搜刮得贓紛紛逃逸當經各該事主投報楊樹浦捕房請爲查緝 
[行使僞鈔票各交萬元保]  
　　寗波人周金山·曹士逵前日在虹口行使僞造中國銀行十元之假鈔票被包探侯福林查見將周曹兩人拘獲抄出僞票數張昨解公共公廨請究被告延律師聲請交保中西官磋商後判被告各交一萬元保展期一禮拜再審 
[被控用石擲擊義海軍]  
　　滙司捕房昨解金小弟至公共公廨控　於前晚在界路用石子向義國海軍陸戰隊兵士擲擊等情經中西官提審金供在界路某公司爲出店對於被控案　則不承認庭經廣告證人到堂證明由問官判金罰洋三十元無力收押三禮拜示儆 
[請重勘路綫之批准]  
　　上海巿公所現因在上海地方廳南首建築馬路業巳興工嗣因該路經及該處錢家宅其所定路綫據該宅鄉民錢金賢等稱被佔及民地呈請該所重行復勘以便路綫明定等由聞該所李總董察核所呈巳批示候再勘明核示可也仰即遵照 
[公共公廨訊案彙錄]  
　　昨日公共公廨訊理民事訟案併誌於下（一）杜少記延甘維蕗律師訴危俞氏等不理押欵案被告延台維斯律師辯護堂諭准改期七天訉（一）思德經租賬房延江一平律師訴恊利號欠房租洋案堂諭兩造旣願在外和解准予改期（一）尼姑郭然滿延海德禮律師訴陳志　廳取道契案堂諭准改期十四天訊（一）瑞源錢莊王茗香等訴申豐號凌富才等欠欵案堂諭第四被告及保人並不呈請核准擅自離滬應着將保洋五千元限三日内繳案給原告具領違即發封第四被告陳立朝飭到案履行判决（一）美商美最時洋行訴祥康木行主曹祥甫等欠木料價銀案堂諭被告傳喚不到應判令償還原告銀八千兩一錢一分並自起訴日起至淸償日止按年八釐之利息飭被告到案交保並着帶同重要賬簿候核（一）徐吳氏延台維斯律師聲請執管巳故徐志堦遺產案該氏之螟蛤子徐祿照延海德禮海思克等律師與氏爭執堂諭候會商堂諭宣布（一）俄商光　烟草公司訴區照軒違背合同案堂諭限被告於二十四天内償還原告洋一千元（一）鄒佩芬訴陳湘濤呑沒跑馬票頭奬洋案被告延羅傑葉少英兩律師辯護堂諭本件請求應着註銷侯大理院答復後再行呈請核奪（一）恊興木器店訴惠通旅館陳聯奎等不理押欵案堂諭准予改期訉（一）姚仁義訴姚張氏離婚案堂諭本件聲請未便判决應侯諭令四明銀行暫將姚張氏所存之一千元不准移動着原告另行提出證據具訴聽侯訉奪 
[誌謝]  
　　昨承商務印書館惠贈第十一卷第六號「婦女雜誌」及第十六卷第五號各一册謝謝 
 
 

Page 12

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *商業巿况 
[開巿日釐拆均疲]  
　　華商銀行錢業自五卅慘案發生罷巿以來停巿巳二十餘日昨日錢行早巿洋厘巿價開七錢三分較停巿前則小去五厘五繭巿以夏繭未屆用途巳盡午巿又小價爲七錢二分八厘八毫七忽五較晨間小一厘一毫二忽五銀拆亦無甚大出入早巿價掛九分午巿回小五分價開四分較停巿前計跌六分云 
[神户英美滙巿電訊]  
　　昨日神户滙兑巿午前電日美賣價四十元零五角與上日價同買價四十元零七角半較上日高六分二厘半日英賣價一先令八辦士不變買價一先令八辦士一二五較上日高○六二五正午巿價日美賣價四十元零七角半較午前漲二角半買價四十元零八角一分二厘五又漲六分二厘半日英賣價一先令八辦士○六二五買價一先令八辦士一八七五均較午前漲零六二五午後休巿 
[法美日掛牌價改賤印港嗬改貴]  
　　昨日星期五先令掛牌勿動仍掛三先令二辦士印滙小半羅比改掛二百○九羅比二五法匯大三十法郎改掛一千六百七十法郎美匯大二角半改掛七十七元二角半港匯大二五改掛七十四兩二錢五分日滙小一二五改掛五錢三分嗬滙小二五改掛一百九十盾○五新滙勿動仍掛七十四兩二錢五 
[銀行滙價一致見疲]  
　　昨日外滙巿况先令掛牌勿動日美兩匯咸各改賤銀行暗盤巿價因各一致見疲而尤以東滙傾跌爲最巨上下午兩巿相差約近分許茲將昨日三滙巿價分錄如下 
　　先令掛牌勿動仍爲三先令二辦士銀行暗盤上午賣價爲三先令二辦士三一二五至三先令二辦士一八七五又至三先令二辦士三七五買價爲三先令二辦士四三七五至三先令二辦士三一二五又爲三先令二辦士半午後先令賣價爲三先令二辦士半至三先令二辦士六二五買價爲三先令二辦士六二五至三先令二辦士七五云 
　　美滙掛牌大二角半改掛七十七元二角半暗盤上午賣價爲七十七元半買價爲七十七元七角五午後賣價爲七十七元八角七分五買價七十八元云 
　　日匯　掛牌小一二五改掛五錢三分銀行上午賣價爲五錢二分七五至五錢二分八七五又至五錢二分半買價爲五錢二分半至五錢二分六二五又至五錢二分二五午後賣價爲五錢二分二五至五錢一分七五又至五錢二分買價爲五錢二分至五錢一分半又至五錢一分七五 
[開巿日標金猛跌]  
　　同業人心看疲...巿價較跌十四兩...烚赤亦跌九兩 
　　各經紀人須繳納特别　金二十兩 
　　金業交易所自陽曆二月一號罷巿至今巳二十五日前日經總商會議决昨日二十六號滬上各商業一律開巿故昨日金業交易所亦照常正式營業晨初大條銀來電近遠期均縮一二五計近期掛三十二辦士三一二五遠期掛三十二辦士二五花旗滙兑開盤大一二五計掛四十八元六角二分半收盤勿動仍掛四十八元六角一分二釐五銀價大三七五計掛七十元零三角七分五日英勿動仍掛一先令八辦士一八七五日美亦未更動仍掛四十元零六角二分五標金在上午九時開盤仍做七月份交易照例在本月十六號掉期改做八月份交易惟因此次風潮多頭方面難免損失交易所改定於本月二十八號（即星期日）開八月份掉期標金並交易時間提早在十時開盤昨日七月份標金開盤價爲二百五十六兩較停巿前收盤價猛跌銀十一兩九錢其時因有同康金號扒進故金價即時見好升至二百五十七兩左右先令揭曉時爲七兩一錢日銀行東滙進胃頗利故金價又高至二百五十八兩爲全巿最高價其後巿况因時局不寗人心看落日銀行匯價亦步鬆金價至十二時後小至二百五十五兩收盤價好起二錢爲二百五十五兩二錢烚赤交易進户亦少做開價爲三百二十兩至三百十九兩較前共跌去九兩六月份登賬價爲二百五十六兩七月份爲二百五十五兩補水同爲二百五十五兩午後金業交易所貼出揭示云時局問題金價時有極大之變動各經紀人須繳納特别證金二十兩以待價格平定之後再行取消下午七月份標金開盤價爲二百五十五兩二錢人心不堅大多抛出故金價即小至二百五十三兩六錢後因有日銀行扒進束滙若干萬致金價回高至二百五十四兩一錢但即復跌至二百五十三兩一錢先令揭曉時價爲二百五十三兩銀行匯率見鬆金價曾小至二百五十一兩四錢爲全巿最小價其後巿况轉好銀行匯價亦復趨緊同業各户又有扖進金價高至二百五十三兩一錢略小至一百五十二兩九錢復高至二百五十三兩九錢收盤較停巿前收盤價共跌去銀十四兩全巿人心看疲最高低相差有六兩六錢補水爲二百五十三兩 
[公債猛跌巿况暢旺]  
　　昨（六月念六日）華商證劵交易所開做交易以罷巿期巳久而巿價又復猛跌故巿面甚形暢旺賣買各方均頗踴躍計前後巿期貨成交總額達四百三十萬元内整理六釐一百四十二萬元金融公債一百三十三萬元九六公債一百十九萬元七長較前未見起色計三十六萬元現貨巿况祗九六尙佳餘俱寥寥共二十三萬二千元九六占二十二萬五千元金融僅六千元整六祗一千元至各債期現貨巿價前後巿均下跌甚速在前巿初開時即跌一元左右收盤變動極微上落僅三四角許後巿巿場甚傳時局嚴重人心恐慌抛出湧旺價乃大跌各債較前巿猛跌二元左右整六七八月期各降三元四角若以較上月底時則下跌之額均甚巨内整六跌勢最猛其七八月份期貨各猛降四元餘現貨及本月份期貨各飛跌三元三角左右七長金融七月份期貨次之約各跌三元金融六八月期約跌二元半七長六月期跌下二元獨九六價較穏定在前巿甚鮮上落後巿以各債下跌頗速故期貨六月期比上月陡跌一元七角半七月期亦跌下九角惟現貨　　好一角又金融現貨比上月跌下二角茲分述如後 
　　金融公債　金融千元票現貨於後巿開盤做出價八十七元六角較上月跌下二角期貨六月期八十六元四角比前巿跌下一元五角較上日猛跌二元五角七月期八十六元三角半比前巿降下二元三角較上月驟跌二元九角八月期八十七元四角比前巿跌下二元零五分較上月亦飛跌二元四角 
　　整理六釐　整六現貨（除息）僅成交一盤價七十四元五角比上月驟降三元二角半期貨六月期七十一元九角半較前巿跌下二元三角半比上月底猛跌三元三角半七月期七十一元五角比前巿小三元四角較上月陡跌四元一角八月期七十一元九角較前巿跌下三元四角比上月亦飛跌四元 
　　七年長期　七長現貨未開期貨六月期六十八元較前巿跌下一元九角半比上月底跌下二元七月期（除息）六十四元四角比前巿小二元一角較上月驟降三元一角八月期仍無交易 
　　九六公債　九六現貨二十九元七角較前巿回跌七角半比上月略好一角期貨六月期二十八元三角比前巿小二元二角半較上月跌下一元七角半七月期二十九元二角比前巿跌下一元五角較上月亦跌下九角 
[紗花飛漲]  
　　七月期紗漲起十兩四錢　現紗價格依然上漲 
　　昨日星期五美棉初因天氣較佳而跌繼因現貨商購進而漲卒因多頭了結巿况又疲計期貨跌五至十五磅音現貨跌二十磅音英棉期貨跌三至九點現貨未動印棉初隨美棉消息平疲後因歐洲出口商購進巿價向上計孟加拉及白羅溪漲四羅比奥姆辣漲六羅比大阪現紗二十支藍魚漲四元二十支紅財神漲三元十六支福島漲一元十六支三馬漲二元本埠紗巿因紗廠停工多日現紗需要甚旺致價格飛漲花巿亦因來源斷絶棧存不多堅俏非常午後略形轉疲茲將期現紗花巿况分列於後 
　　期紗　紗布人鐘標準前巿開盤因罷巿日久現貨堅昻買氣甚厲近期漲八兩七錢遠期漲三兩七錢後因空頭抵補又漲二兩許後巿因三品跌小人心轉疲近遠期各月跌一兩至二兩全日共成交三萬七千五百包收盤價列左 
七月期　一六八·○○　漲八·五○　十月期　　一六○·八○　漲五·○○八月期　一六五·五○　　七·○○　十一月期　一六○·○○九月期　一六二·二○　　五·○○ 
　　現紗　客帮方面川帮進十支金鷄二十五包寧波帮進一百五十包内地帮進百餘包汕頭帮進七十五包期餘天津漢口江西福建等帮共進一百餘包價漲二錢五分至五錢廠家未聞開出各牌巿價列左 
十六支人鐘　一七○·五○　十六支孔雀　一七一·五○　十四支藍團罷一六六·七五十六支寳鼎　一六九·二五　十六支寳光　一六九·二五　十　支金鷄　一五六·○○十六支金城　一七六·○○　二十支金城　一八六·五○　十　支雙喜　一五四·五○十六支鴻福　一七二·七五　二十支寳鼎　一七八·五○　十　支雙鹿　一五五·○○十六支富貴　一七二·○○　二十支地球　一八○·二五　十　支雙羊　一三七·五○十六支三羊　一七一·五○　二十支人鐘　一七九·○○　十二支寳鼎　一六一·二四十六支大發　一六八·○○　十四支寳彝　一六八·二五　十支支地球　一六二·○○十六支藍鳳　一六六·七五 
　　期棉　通州標準前巿因買氣旺盛逐盤上漲近遠期各月漲一兩六錢至二兩零五分後巿因紗巿疲軟多頭獲利了結各月跌三錢至五錢全日共成交四萬六千二百担收盤價列左 
七月期　四○·七○　漲一·七五　十月期　　三八·四○　漲一·二○九月期　三九·八○　　一·二○　十一月期　三八·一五 
　　現棉　公會消息買賣兩方因價格過高未有成交 
[海外棉巿]  
　　紐約（六月二十五日電） 
現　貨　二角四分　　　十二月期　二角三分五釐七月期　二角三分二釐五　一月期　二角二分九釐六十月期　二角三分三釐三　三月期　二角三分二釐六 
　　利物浦　六月二十五日電　孟買　六月二十五日電現貨　　米得林　一三·五三辦士　孟加拉　七月期　　三八二羅比七月期　米得林　一二·八二辦士　白羅溪　七八月期　四五二羅比十月期　米得林　一二·四四辦士　白羅溪　十二·一月期　三九五羅比 
[洋莊絲交不弱]  
　　昨日洋莊絲巿頗不寂寞緣歐美各莊於本屆新絲登場之際適値滬案發生而海外以需要方殷紛電囑抛近期貨但華商以各業罷巿頗有一部分表示一致態度暫停交易故迨至昨晨正式開巿後各國滙率雖長卒以歐莊需用之急交易不弱計信孚開利等行抛成中身廠經五十包夏繭廠經由日莊談成五十包絲價均仍堅定輯里乾經各美莊巳在罷巿期内滙率低落時抛成大批高等貨故昨巿反靜惟由中和進中身貨十包價頗平穏川黃廠經由達昌開利等行談進上中等貨五十九包絲價平定八繭灰經昨亦由信孚等開成上等貨一百包價趨堅挺云 
[開巿日粉巿平疲]  
　　客帮觀望...到麥頗旺...巿價漲跌甚微...八月份新交易未開 
　　昨爲麫粉交易所停業後期粉巿場開拍之第一日近遠期巿面平疲各客帮進意觀望惟實銷帮對於本月份現期頗有收進價漲分餘其餘各月份期粉上落甚微蓋因各省小麥到貨甚旺鎭江小麥共到三車係申大立大之貨價祇三兩七錢七分半姜堰麥價亦祇開四兩二錢餘無錫小麥祇到二三千石價開八元之譜懷遠存麥甚夥因無車裝運各粉廠預備改裝民船故上午開盤後本月份初開二兩一錢八分半繼跌至二兩一錢七分半六月份初開二兩一錢六分七五繼跌至二兩一錢六分後又漲起半分七月份初開二兩一錢七分繼漲二厘半交易除五六月份稍有抛成外餘均寥落午後因烟津帮動辦本月份貨價由二兩一錢八分漲至二兩一錢八分半收盤跌去二厘半六七兩月巿而均甚沈寂各有數釐之跌度八月份新交易未開期粉成交額上午二十六萬三千包下午六萬三千包收巿四萬七千包共三十七萬三千包股票未開現粉亦無輸出云 
[茶巿開始交易]  
　　昨日爲滬上各業開巿之期茶巿亦開始交易裝源珍眉業巳開盤　上年見高十餘兩　安土莊　茶行家談成甚多惟多數尙未入　全巿僅仁記·保昌·協和·等行買進珍眉一百十五箱針眉十三箱珍眉售盤自五十八兩至七十兩針眉售盤三十七兩巿情均較罷巿前不弱云 
[糖巿貨缺價堅]  
　　昨日爲滬上開巿之期銀錢兩業咸各照常營業但碼頭工人尙未復工各貨仍不能出棧故糖巿依舊停頓公會期貨劃盤亦未做交易客路銷胃雖殷而行家則無貨應售嗬　白於端午前巳被江西帮搜辦巿貨巳見缺斷售價昨升至七兩七錢二十四號粗砂白爲七兩二錢五分十八號至二十號中砂開六兩三錢十號荷赤六兩四錢稍次之貨則由六兩二錢至一錢五分廣氷油次之貨開八兩五錢海員罷工來源不繼糖貨因而軋缺升漲 
 
 

Page 13

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *敎育消息 
[要聞]  
　　江蘇敎育經費困難之一斑 
　　江蘇敎育經費管理處於前日六團體聯席會議時報告十四年度漕附屠牙稅槪况如下（一）「漕糧附稅」查十三年漕糧附稅因軍事關係尙未有一定數目聞與十二年不相上下十二年秋勘實徵數一百三十三萬六千元茲十四年劃充省敎育專欵姑照十二年數爲比例但漕附至冬間開徵向來習慣本年斷不能如數收足又加以吳縣武進無錫丹徒等縣均漕糧最旺之區兩遭兵災挪墊至百萬數十萬不等合之上項通扯計算實不過八成約一百零六萬八千八百元又南通·如臯·淮安·泗陽·阜寗·鹽城七縣指定輪流劃撥南通淮陰兩處警察經費巳咨請財政廳取銷前案另定辦法現在未經解决以前有四萬八千元之宕欵又十三年度敎育借欵以漕抵出者大約亦須除去二十萬東海縣十四十五兩年漕附均經預解財廳姑除去一年計一千五百元統計以上扣除各欵祗存六十七萬九千三百元十三年度七·八·九·十·四月校費各縣在本年度漕附項下抵撥者爲數亦復不少冬季開徵收數究有若干實無把握此十四年度漕糧省稅之情形也（一）「屠稅」查屠稅一項按照財政廳移交稅表十二年分實徵銀四十五萬九千五百餘元内除廳署縣署認商八厘公費三萬六千七百餘元又委員經費二萬四千元外全年共實收銀三十九萬八千七百餘元敝處自三月一日接管以來極力整頓似較從前起色惟稅欵未見增多者係兵燹以後各縣欠收加以三·四·五月等稅欵或撥軍費或抵借欵江寗等縣疲延性成任催罔應總計短少以及不能按月收齊者約有七八萬元實祗三十一萬八千七百元以後時局安靜秩序如常或可望有起色此目前徵收之困難情形也（一）「牙稅」查十三年財廳更訂短期牙稅比額經省長核定統加三成共計銀五十四萬一千七百九十二元嗣因軍事發生原額尙難維持遑論新加故能否照更定比額徵收實屬毫無把握茲十四年劃充國校專欵應照十二年分收數四十四萬一千九百二十六元爲比例較有根據然當兵災以後與平時情形不同如松江等縣迄今未見報解分文應除去二萬五千一百五十四元又吳縣九月以前牙稅均抵借在先應攤除三個月計銀五千元又淮陰向留支行政經費銅山擬劃抵挪墊借欵又須除去一萬一千八百三十八元他如或軍隊駐紮地點或被災較甚縣分因種種關係約照原額九折除去四萬四千二百元共約除八萬六千一百九十二元實祗存三十五萬五千七百三十四元現經本處實力整頓擬定奬懲規則呈准通行遵辦如不發生特别事故當有起色或超過此額亦未可知但就目下現狀而言約計祗有此數此不得不預先聲明者也 
[蘇省敎育改費聲中之農大計畫]  
　　日前江蘇敎育六團體在寗會議時鄒秉文君等有改組江蘇農科大學之計畫提出茲覓其大綱如下（一）省立第一二三農校爲與東南大學農科合作起見一律改辦農業專門但中等以下之農業科仍依據農業上之需要繼續辦理（二）東大農科與省立各農校均以發展改良蘇省農業爲宗旨除造就農業上各種需要人才外應盡力注意試驗推廣等事業（三）東大農科與省立各農業專門學校合作方法由各校與東大農科詳細商訂之（四）東大農科與各省立農業專門學校經費暫照十三年度預算但各省校支配方法由各校依照事業分别編製不受學級標準之限制（五）東大農科與省立各農業專門學校合設委員會討論合共進行事宜此案提出後據行政委員會諸君之意以爲須有更詳細之具體計畫方可討論而有一部分輿論以爲事業與經費有密切關係加增事業而不增經費固爲經濟究竟尙有疑問否則何以自解於以前並不升格而不减經費矣而一方面盡量提高專門敎育一方面又縮減中初等敎育（如酌減高中及附屬小學級數）似亦未爲至公允之辦法以上云云敎育經費委員楊君及行政委員殷君即持此說云 
[蘇省校長定期會議預算問題]  
　　江蘇省立校長對於本屆省敎育行政委員會等議定十四年預算較上年削減認爲不滿特定期開大會以謀解决日昨由値年學校發出致省立各校函云逕啟者省敎育行政委員會等議定十四年度全省敎育經費一百六十八萬比較本年度驟减百萬問題重大省廳巳從二十八日起分期招集會議茲省内外各校長主張於二十八日上午九時在寗開會先議辦法再赴分期之會茲特函達事關重大無論校務如何繁冗務請凖時蒞會此頌公綏値年學校第四師範學校啟六月二十五日 
[留英學生庚欵交涉經過之詳報（三）陶]  
　　（乙）本會宜聯合國内敎育學術團體對英發表宣言此項宣言在今退還賠欵之始極關重要先是關於反對築路及撒銷羅素狄鏗生委員之請帖本會曾刋發宣言並托旅比之蔡子民先生致函英人頗有效果今若能由本會擬就宣言漢文稿寄回國内各團體徵求同意簽名寄還本會然後譯成英文向英政學報各界遞送效力自不待言此文要義大槪（一）主張專用此欵助六國發展敎育（二）反對築路修河等與敎育無關之事（三）建議設英庚欵董事會於北京（四）如國内敎育學術團體僅贊同本會宣言大旨而不贊同文内辭意即盼其單獨印發相類之宣言或信函鼓吹（丙）中國委員人選問題宜異常愼重本會以中國委員關係將來爭論庚欵用途甚爲重大其資格宜定爲須富有學術與敎育經騐而同時負有國際聲望者始得合選對於北京外交部現時所推薦之曹本章·胡適·羅宗誼·丁文江四君僅贊成胡丁不贊成曹羅（按本會當日開會時祗知北京推薦四人）（丁）推派代表四人往見朱代辦代達上列（甲）（丙）兩條意見（戊）本會解散問題容俟暑假外省會員到倫敦時開全體會員會解决按本會向以促退英國庚欵及研究其用途爲宗旨至相當時期即行解散今英欵將行退還此後規劃詳細用途全恃國内敎育家及輿論之力本會會員皆在學學生經歷不宏時日有限未能常作有益國家之運動此事旣告一段落本會理當照章解散嗣衆意以茲事體大須俟暑假時外省會員來倫敦時公同决之（當日開會雖有劍橋會員三人到會較之本會外省會員十餘人究居少數）（己）擴充編輯部公議請會員自由加入編輯對内對外文件及本會經過情形寄國内參考此篇即該編輯部之詳細報告也（五月二十一日寄自倫敦） 
[槍砲聲中之廣東大學]  
　　廣州特約通訉粤局變後之各校情形巳迭誌本報而尤詳於廣東大學蓋廣大爲南方最高學府且與時局頗有關係一言一動亦足爲他校表率也八日午後五時細雨霏霏行人稀少廣大頭門鐵栅亦巳下鎖忽有軍士二十餘人蜂擁而來槍指校警迫令開門納入校警無法從之二十餘人中有槍者僅五六人餘俱徒手頭戴竹笠上書「桂軍」二字另有著雨衣之狀似長官者三人巳入門類似長官者即指揮一切以二人持槍守門不許員生出入餘二十四人半往體育器械室收繳舊式單響槍五十餘枝而去半往鐘樓搜刦校長室室無長物僅被拿去座鐘架廣左輪一枝隔壁之代校長褚民誼房儲物甚多關鎖堅固兵經士乃用刀槍破扉而入所有箱匣均被摀毁打字機亦遭搥爛貴東重物件掃數携去惟寒服大褸西裝等槪置弗要散棄於地所失不下萬元蓋褚氏游歐十餘年置物頗多各物原寄汪精衛家嗣恐有失乃搬於此也褚氏對而之雜役房亦被撞開搜刦各人之手錶衣物多巳失去每人約損失數十元刦完即循原路而出惟樓下之會計處則並未波及亦幸事也聞此軍係劉玉山部劉與桂軍總司令劉震寰不相得而桂總則與廣大校長鄒魯甚友善或借此以洩私忿亦未可定軍去後留校學生驚惶萬狀咸懼其再來於是日前由二三樓搬落樓下以避槍砲者又紛紛搬回樓上其將貴重物件銀錢衣物等項裝入籃篋由旁邊小門出校寄藏他處者尤絡繹於途此種狀况誠前此所未覩也入夜留校員生兩百餘人在禮堂開緊急會議議决設立「廣大臨時治安維持會」内分總務·文書·交際·巡察·救護·糧食六組組舉正副組長各一人對本日事議决派人向各軍交涉並請求保護是晚（八日）起即由留校學生輪流巡察每次五人兩小時換班一次如遇危急即開放電燈或熄滅電燈採無抵抗主義齊往明遠樓下躱避九日滇軍第一師長趙成樑廣州衛戍總司令楊希𨳐桂軍總司令劉震寰均有佈告懸掛校門負責保護此後想不致再有危險然員生爲安全起見仍多陸續離校他避者 
本埠 
[省童子軍會通函舉行衛生運動]  
　　江蘇童子軍聯合會日昨致各縣童子軍聯合會及童子軍團函云逕啟者接准章君疇君函稱十二年四月省總敎練員會開會時駿曾提議通函各縣童子軍團舉行衛生運動當即照原案議决並經四月份董事會通過照原案執行現屆夏令疾病較多况曾受兵災各地疫癘尤易發生吾國社會對於衛生事業尙少研究每年之死於非命者實難勝數按童子軍有服務社會扶助他人之責故對於衛生運動一事急宜繼續進行應請董事會參照前定辦法通函各縣等語合行函達並附原議决案至希察酌辦理爲荷祇頌公綏附錄原議决案（一）刊印或自行書畫各種關於術生問題之圖說傳單張貼街巿或散贈巿民（二）提燈游行（燈上須書畫各種關於衛生之事項）以引起巿民之注意（三）組織衛生演講團於假日流動演講或定期舉行化裝講演（四）代售中華衛生會（上海崑山花園四號）所出版之各種小叢書以增進人民衛生知識（五）自製或銷售關於撲滅蚊蠅器具（六）分組巡視街巿之淸潔（如坑厠垃圾等）每週報告於當地之警察局或工巡捐局巿民公社等以助行政機關之不及（七）聯絡各地衛生會舉行其他廳辦事項 
[圖書館協會今日開週年會]  
　　上海圖書館協會昨發通函云逕啟者本會成立以來於茲一載承各界之贊助踴躍參加會務亦日益發達無任榮幸茲經十二次委員會議决於六月二十七日下午二時假天后宮橋北天潼路口上海總商會舉行週年會員大會討論進行方針並推選本年度執行委員等項用特函達台端務希撥冗準時蒞臨共策進行爲荷云云 
[上寳平敎促進會之幹事會]  
　　上寳平民敎育促進會前日下午四時半在博物院路靑年恊會開幹事會到會者爲朱懋澄·鄭鶴·吳磊·王耀三·胡叔異·王鴻文顧靜一·王耀三主席議决事項如下（一件）提議靑年會罷工工人平民敎育籌備會明日下午三時在靑年會開討論會本會應否加入議决本會加入並推王耀三郁瘦梅二君代表出席（一件）提議本會測騐表議决每份印五百張照辦（一件）提議尙公附設之平民學校將行畢業式函請本會派員測騐議决推郁瘦梅胡叔異二君前往測騐 
[理科研究會在寗開自然科學會]  
　　各縣理科研究會聯合會亦在寗舉行 
　　江蘇省理科研究會爲謀理科敎育之改進以植發達農工商業之基礎本年在寗與東南大學合辦暑期學校内特設自然科學一組計分三學程（一）初中與小學自然科學敎學法每週四小時合一學分講師爲王季梁張子高（二）初中與小學自然科學程編製法每遇四小時合一學分講師爲吳和士陳傑夫（三）初中與小學自然科觀察與實騐法（甲）理化組每週實騐十二小時討論四小時合二學分半講師爲惲季英·錢夢渭·周明頤（乙）生物組每週時數與理化組同講師爲吳元滌黃以增會期自七月十五至八月十五一切悉載四團體合辦之暑期學校簡章内志願入會者可備函向南京東南大學索取簡章聞理科研究會亦另有通告寄於各縣敎育局及理科研究會請推舉代表赴會並聞各縣理科研究會聯合會定於八月九日亦在南京舉行屆時想必有一番盛况云 
 
 

Page 14

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *   
 
 

Page 15

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *本埠增刋 
[天氣預報]  
　　徐家匯天文臺昨日下午四時三十分氣象預報云天𤍠有雷電全國沿海有不隠定之微風及局部降霧區域中國海西部天氣惡劣颶風迫及廣東海濱及南島又昨日下午三時前二十四小時内本埠氣温最高九八·三最低七六·○去年同日最高八九·五最低七一·六 
[吾鄉之綿綢談] [  西亞]  
　　國人深染於外貨消費之惡習竟摒棄一切優美良好之中華物產而不用是誠一大憾事茲當舉國提倡國貨之時一述吾鄉綿綢之優點以資提倡 
　　綿綢爲蠶絲副產物之一抽引繭緒紡織而成出於浙西之塘棲新巿菱湖崇德等產絲區域質堅靱性柔軟牢固如布輕便如縐製衣製被均無不宜耐久受用價又低廉泃足當「價廉物美」四字而無愧作者世居塘棲故能知之甚稔 
　　吾鄉之綿綢早歲產量甚豐每年輸出總額約値十餘萬元大都銷行於甬紹蘇松常錫滬寗等地其交易情形除各該銷行地之商店直接向塘棲各綿綢莊號批購外尤以春秋杭州二香巿（春爲天竺香汛秋爲東嶽香汛皆在杭州）各地往杭進香之客商到地採辦者爲多（按塘棲爲杭縣首鎭居運河之濱往者滬杭路未築成時爲外省客省水路赴杭必經之路其進香者路過時無論上行下行必繫舟留宿登岸購物俗稱爲香巿）近因外貨充斥流行各地品類繁多投好時尙故向之樂用綿綢者無不一變而改用洋布綿綢之銷路於以一蹶不振大好國貨勢將無形滅絶殊堪痛惜也 
　　綿綢有女機腰機之别女機者女工所織鬆而輕腰機者男工所織緊而密且色澤光潔較爲耐用故吾鄉人咸喜穿腰機此就工程方面言也如就質料方面言則綿綢又有粗細二種粗者有繭𦃑（音黃）經頭之分繭𦃑即繭衣經頭即吐頭此種綿綢大抵色黃宜染深色以製夾棉等衣或以之作被面料亦佳細者亦有澼花與綿經綿緯（音異）之分澼花者經頭之漂白者也綿經綿緯者即純粹之絲綿所經成者故尤爲潔白美觀此二者均宜染淺色製單服而綿經綿緯一種尤可就原白製衣不必染色製成長衫光滑柔軟有如紡羅至於價格一層粗者自每尺一角二三分起至一角七八分止細者自每尺二角起至二角六七分止最佳者至多亦不過三角一尺邊幅自一尺七寸至二尺一寸不等較洋貨之價爲廉且能耐久 
　　予有白綿綢長衫一件巳穿過五六年仍完好無損惟家人洗滌不愼色變㣲黃不足爲病也五卅慘案後人皆以天時關係穿嗶嘰雨紗者仍佔十之七八良以無相當代替之衣料故也（國貨之紡綢湖縐熟羅等絲織品雖可代替舶來毛織物然非常服所宜且價反昻）惟予服此多年之綿綢長衫頗爲合適家居外出兩咸稱宜竊願愛用國貨者提倡之苟眞能代替嗶嘰雨紗是誠挽回一大利權也故予樂作斯篇 
[三星聚合期]  
　　七月十一日金·水·火·三星聚合 
　　本埠天學研究會最近推算本年七月十一號（即夏曆五月二十一日）爲金星·水星·火星·聚於柳宿之期屆時當下午七點鐘後西方金星之光大於天狼水星之光大於織女火星之光略如四等恒星而光色微紅三星直貫如一線連珠金星居北火星居南水星居中按三星聚合可考者若明孝宗弘治十三年四月癸丑日後漢和帝永元五年四月癸己日迄今爲第十次之聚屆期天氣睛明仰觀頗便云 
[先施推行國貨]  
　　先施公司綢緞部値茲停巿復啓之時搜羅各種精良國貨夏季流行男女衣着均以緯成等廠家爲多應有盡有以備同胞採購昨新到挖花緯成紗挖花·華羢葛·時式生紗·本國素縐印花生熟紗等又該公司外邊各玻璃廚窗現均陳列國貨如木器布匹等云 
[永安新到國產夏布]  
　　永安公司巳於昨日復業各部職員均照常辦公二樓匹頭部新由江西·四川·運來精良夏布質地極細潔白雅觀每尺售價由二角至一元二角半另有疋頭長五文用玻璃匣裝成價由十五元至三十五元云 
 
 

Page 16

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *捕蠅蚊器每打洋三角六分百　化殺虫辟疫藥水每瓶洋九角立斃臭虫藥水每瓶洋一角價廉物美素爲各界所稱許現爲推廣起見特印優待券分送各界　券購此項衛生用品可便宜洋五角一分　　　　　法可向該公司　索 
[時人書畫扇面展覽會]  
　　捐助五卅輟業工人　在大世界内大觀樓陳列 
　　名畫家徐竹賢·錢病鶴·徐曉春·蔣通夫·許鑄成·等爲捐助五卅輟業工人起見徵求當代名家扇面數百件特於夏曆五月初六日起在大世界内開一展覽大會所有書畫扇面如數陳列歡迎參觀以助游人淸興聞各扇面定價極廉雅愛書畫者幸勿交臂失之 
[出版界消息]  
　　本埠第二師範特設初中敎員文科專科第一屆學生五十人今暑畢業現參觀及試敎均告完竣矣該班同人感於聚會無多行將闊别分飛勞燕各自西東後會之期不卜因刋印畢業紀念刋一册以資紀念内有職敎員學生全體照賈季英·朱香晚·朱企雲·周承忠諸職員及林天蘭·張士一·洪深·朱樹翹·胡樸安·杜定友·張蓉珍女士·美國ＭＢａｌｄｗｉｎ諸敎授個人照刋諸篇首有職敎員之臨别贈言·贈序或贈詩中英不一同學亦各有自勉勉人語數句最後爲職敎員錄及學生錄包括姓名·年籍·履歷·及通信處以便他日互通音問聞該刋印五百册不日可印就本擬備人函索後因刋印無多祇得分贈各省敎育機關·各著名報館·各著名大學·各縣（江蘇省）敎育局及縣立中學等處而巳 
　　評劇家鄭醒民君與乃弟合剏一報原名雄風後因種種關係改名華報並改午節出版期爲初八日式樣新頴材料極豐聞特約編輯者均爲海上文豪第一期有鄭醒民·楊塵因·江仲衡·舒舍予·張冥飛·不肖生·諸名家之作品均極名貴云 
[集會表]  
　　時日　　地點　　　　　　召集者　　　　　事由二十八日上　江蘇童子軍聯合　江蘇童子軍聯合　事董會午十時　　　會　　　　　　　會三十日上午　公共體育場　　　五卅烈士追悼會　追悼會九時　　　　　　　　　　　　籌備處七月一日下　凝和路也是　　　江蘇縣議會聯合　　年大會午一時　　　　　　　　　　　會七月一日午　假牯嶺路徽寗同　蕪湖商辦安徽　　　立會後一時　　　鄉會　　　　　　行七月三日是　在江西路Ａ字二　華洋德律風公司　股東特午四時　　　十四號　　　　　　　　　　　　　别大會七月十二日　江西路六十二號　中國水泥公司　　股東會下午二時七月十二日　西藏路寧波旅滬　柳江煤礦鐵路公　股東會下午二時　　同鄉會　　　　　司 
 
 

Page 17

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * * 
[汽車新聞]  
[歐洲汽車事業一瞥立凡]  
　　潘賽華溫（ＰｅｒｃｙＯｗｅｎ）者爲美國汽車專家亦即該國商部汽車組之領袖也最近受政府之命遍赴歐洲各國實地調查汽車事業於本正月始首途返美以其調查所得貢諸全國汽車界以資借鑑焉今略舉數端如次 
　　華溫氏云歐洲有幾國對於汽車管理方面吾人實當效法如倫敦與巴黎二處巳從事禁止汽車停留街道中彼等之持論以爲我人築路專供車輛馳駛之用初非爲停留汽車而設巴黎現正試行准許汽車在一定時間内得停留在少數指定之街道中並有逢單日可停某某等街逢雙日可停某處之定議總之歐洲無論何國之鬧巿絶對不容無論何人於無論何時自由占據八十方尺有用之道路安置其汽車 
　　按數量而論歐洲諸國所有汽車自遠不若美國之多美國所有汽車截至一九二四年七月一日止祇客車貨車二項之巳註册者巳發一五·五二三·八九八輛之多此數實較全世界其餘各國所有汽車之總數增加三倍職是之故汽車肇禍之事亦推美國爲獨多成爲一大問題據氏所見歐洲各國人之使用汽車實較美國人爲守法猶其是法國觀巴黎巿上之警察實能控制全巿之交通安全云 
　　更有一事可資研究者即今日歐洲各國爲交通之便利與安全計巳有一種趨勢鼓勵其國人竭力製造體積較小之汽車因車身龐大實非所宜一方面縮小車身並利用四輪制動機及汽球式車胎如是則非特行路安全且嬌小玲瓏駕駛靈便一方面各城巿地方領袖復動議加闊各處車路雖犧牲邊路（人行道）不得不减窄闊度亦所不惜云 
[皖北長途汽車業槪况]  
[  龔仲臯]  
　　皖北處蘇魯之中央地旣平坦水利又饒是以走南北者莫不視爲交通孔道近自隴海鐵道告成皖北之交通事業亦因之而日進然地方人士又復鋭意汽車業之發展晚近皖北之汽車業足與蘇省江北相頡頏爰以余之所見述之如下 
　　在二三年前皖北所有汽車路僅一百餘里今則十倍而有餘自臨淮關至泗縣其間百餘里先渡江而至五河再自五河直抵泗縣一日數次交通稱便惟此地道路甚狹窄且時有匪徒爲害在當局者不可不引以爲改良者也 
　　在此路線外近更有李紹魁等創辦長途汽車業以阜陽（㯋州）爲中心點并組織一皖北長途汽車股分有限公司邀請各縣紳士招股十萬元購置汽車多輛并計劃自阜陽開築汽車路東至蚌埠西經周家口至郾城站北達豫境之朱家集南經正陽六安直達廬州現自阜陽至蚌埠巳有汽車通行一日往返一次所經各縣巳分别呈請地方官長出示保護並分呈督省兩署及實業廳淮泗道備案現正極力準備預備發展他日與京漢隴海津浦三路相銜接則皖北之長途汽車業恐將操東南各省之獨步焉 
[美國汽車之輸出談谷雍]  
　　一八九五年·美國共輛出汽車三百輛及一九○○年·其數猛增至五千輛一九一○年美國共製出汽車十八萬七千輛其中輸出者約八千五百輛佔全數百分之四·五自一九一○年以後其汽車之輸出數每年必有一新紀錄其產出亦日見增加自一九一一年約製出二十萬九千輛至一九二三年巳增加四百○八萬七千輛矣而輸出數亦如是蓋自一九一一年輸出一萬五千八百輛而至一九二三年巳增至二十二萬一千八百十八輛矣美國輸出之運貨車雖不能與坐車相頡頏然爲數亦頗可觀其數約五千一百十一輛價値美金一·六七○·○○○元其次爲比利時再次爲奥國·端典·加拿大及西班牙云 
[各汽車公司之近訊黃道扶]  
　　本年三月爲歷年以來汽車出產最多之一月現己有數公司如娜許·福特·麥克斯惠爾·赫特孫·伊賡克斯·吸佛萊·裘惠得·維爾斯·維利阿核蘭·及配克矮等巳從事增加汽車之產額 
　　司蒂倍克公司之汽車產額現巳較前增加百分之二十五該公司三月份所產之汽車約在一萬二千左右預料四月五月及六月之產額總數至少可達四萬 
　　道其兄弟公司現在之汽車產額每日較前增加一千一百輛 
　　吸佛萊公司三月份之汽車產額共四萬輛惟據該公司之報告謂以後之產額尙有增加之可能 
　　配克矮公司三月份之汽車產較之去年同月增加一倍餘如葛雷公司等於汽車之產額亦有非常之增加 
　　裘惠得汽車公司不僅於產額上有巨數之增加而於所出車輛之構造亦有充分之改良每車可容五人其馬力亦巳增至五十五匹售價每輛僅一千六百三十元福特公司現巳添僱工人每日汽車之產額巳增至七千輛該公司之哈蘭公園分廠共僱工人六萬三千七百二十三近雖以二萬五千人調至洛格河分廠而工人之多猶居第一洛格河分廠現共有工人四萬零三十居第二米歇根省之鐵山分廠共有工人四千六百十五居第三綜計福特公司全世界共有之分廠共五十有九 
[汽車比賽彙誌康一鷗]  
　　（一）意國米蘭城北之蒙石地方於本年四月十九日舉行汽車競賽其評判優　以車之快慢及燃料之消耗爲别是　第一次爲速率賽限時僅一小時結果成績良佳於一五○○（一）爲一○至一五馬力之飛霞車駕駛者爲梵倫脫氏（二）飛霞車（三）飛霞車（四）韋達勒車（五）又爲飛霞車 
　　第二次乃爲燃料賽凡與賽車輛胥僅給燃油三又十分之九加倫結果（一）又爲梵倫脫氏所駕之飛霞車計行一八七哩平均每加倫行四八哩（二）爲溫達勒車駕駛者立吸雷氏計行一八五又十分之五哩（三）韋白氏之飛霞車馳一八○哩（四）勒司脫立之溫達拉行一六四又十分之六哩（五）飛霞車行一六二哩（六）飛霞車行一四一哩云 
　　（二）巴黎城畔之蒙芝萊鎭最近舉行最短距離之汽車比賽分５Ｋｉｌｏｍｅｔｅｒｓ５ＭｉｌｅｓｉｏＫｉｌｏｍｅｔｅｒｓ與ｉｏＭｉｌｅｓ四組其結果以英國汽車駕駛家愛德立其氏駕駛之三○○馬力六汽缸之飛霞車爲最優氏連捷三次均創空前之紀錄惟末次以車胎損壞不能參加競賽氏甚遺憾茲錄其成績如下 
　　（一）５Ｋｉｌｏｍｅｔｅｒｓ愛氏以一分二六秒達目的地平均每小時行一二九哩（二）５Ｍｉｌｅｓ爲時二分四十秒平均每小時行一二八哩（三）ｉｏＫｉｌｏｍｅｔｅｒｓ爲時二分五四又百分之三五秒平均每小時行一二八又十分之三哩云 
　　（三）丁抺島之二十四小時汽車賽業巳舉行參加競賽者三十七輛可爲盛舉詎知是日天不作美起賽之前一小時忽焉大雨傾盆雪片紛飛泥濘道途馳行殊艱故與賽者大多半途而止及至終點則僅六輛（一）司文孫之飛霞車（二）漢孫氏之飛霞車（三）亦爲飛霞車駕駛者拉馬薩氏（四）雷司脫之奥佛萊（五）曲羅之奥臬克（六）溫極之道其車云 
[怪汽車學富五車者]  
　　從前有一位天勝娘在大世界變戲法能踏雙輪脚踏車可在牆壁上跑來跑去人皆驚歎不巳所以能名噪一時美國之著名偵探愛情新片名怪汽車連臺七本上海從未演過前在法租界大影戲院連演三天余往觀之見美國新到女員五人美而且姣人物更新靑春少年表演拿手實在趣妙内中的開汽車能在天空賽跑情節奇巧所謂别開生面好看得多也噫美國男女演員汽車能飛天空賽跑譬諸昨日之筌蹄爲今日之芻狗其變幻有不可思議者矣可知美國演員有新智識而後有新思想有新思想而後有新技藝日新月異巧奪天工誠足令人驚歎也雖然天勝娘能踏雙輪脚踏車可在牆壁上跑來跑去美國演員能開汽車飛在天空賽跑比飛機還來得快非可稱爲後先輝映乎但是有一說汽車而在平地賽跑人巳稱奇汽車而在天空賽跑人更加稱奇美國男女演員皆能開汽車賽跑於天空中非從科學格致專家得來豈能有此奇特之汽車賽跑哉 
 
 

Page 18

 
 
1;第一萬八千七百九十四號;中華民國十四年 西曆一千九百二十五年六月二十七號
星期六 * *   
 
