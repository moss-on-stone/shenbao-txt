# 1913 - 276 - 4914594

 

Page 1

 
 
來稿 
[論鹽政改革之不可緩（續）（趙廷炳）]  
　　夫今日中國鹽政之改革旣　事在必行矣就場專賣之制又爲全國同認之惟一政策矣則與其至四面楚歌之候始爲臨渴掘井之謀何如趁此三年之内趕速改良作未雨綢繆之計際此改革籌備期中厥有實行改革刻不容緩之數事分述於下一鹽政機關之亟宜獨立也蓋旣欲實行官專賣之制則十三省之産地應如何整理全國之銷地應如何支配勢非集權於中央必不能運用此政策也彼日本當明治三十八年一月公布鹽專賣法同時勅令大藏省内設事務準備職員掌理關於鹽專賣準備之事務斯時也雖暫屬於主稅局管轉而明治四十年十月卒廢烟草專賣局而另設專賣總局何也機關不獨立事權必不能統一也中國鹽政之腐敗甚於日産地之散漫亦甚於日使非專立機關直隸於國務院其何以收手臂指使之效　專賣而不實行也斯巳耳不然鹽政機關之獨立有刻不容緩者也一鹽政人才之亟宜培養也夫徒法不能自立爲政全在在得人今日我國鹽政人才實絶無而僅有使非預爲培養則一旦實行專賣舉凡分析試驗變性方法眞鹽與差鹽及色澤之區别水分夾雜物等之成分計算與用途及含鹽化曹達之數量等均茫然無知其何以得改良之途徑耶日本明治三十八年專賣講習會費所以同年二月十五日及三月六日紛紛開設鹽專賣講習會費三週或五週問之光陰研究技術上之學識爲將來從事鹽專賣事務之預備其鹽專賣法十五條所載有製造者納鹽於政府時政府派鑑定人鑑定其品質而付以相當之賠償金云云是知專賣實行之後整理鹽場固不可無精於技術之人而各機關收買民鹽尤不可無鑑定鹽質之人故培養鹽政人才亦有刻不容緩者也 
一製鹽試驗場之亟宜設立也鹽政之能改良在於鹽場設置　完備而尤在製盬技術之精工然必有比較也而後能分優劣有優劣也而後能勵進行將欲實行鹽政改革之際製鹽之改良方法可不研究乎哉卽就浙鹽而論灶民煎鹽往往用未經濾化之鹽滷其成分内汚物泥沙苦汁俱混合爲一色惡味劣食之有毒此不能不比較改良者一煎灶之築造四圍類皆泥壁而火溜火門毫無裝置方法旣無風穴以通空氣復無烟道以補餘温費力耗財莫此爲甚此不能不比較改良者二煎釜往往以篾編成兩面厚塗灰壳四圍無緣則削竹爲牆塗泥爲壁每煎一盤約須滲漏滷汁全量五分之二經濟上致受無形虧耗此不能不比較改良者三歐美日本晒鹽方法或用鹽池或用細辣凱紐斯式法雖不同其採滷時不費手續則一也今我國晒鹽無鹽池等種種便利方法此不能不比較改良者四浙鹽如是推而至於淮鹽川鹽粤鹽等亦莫不皆然然而我國人安於習慣守舊性成使非設試驗鹽場將原來式與倣外式一一比較其優劣使一般鹽民恍然於孰得孰失孰利孰鈍成績昭昭因勢利導必不能達改良製鹽之目的天演公例優勝劣敗鹽質之改良爲鹽改改革要務之一則製鹽試驗場之設立亦有刻不容緩者也 
他若産鹽區域之劃分運鹽區域之規畫鹽業銀行之設立及專賈各種條例之編制皆爲改革鹽焉政之第一年中應有事而不可不趕速籌備者也要之鹽政整理頭緒紛繁急起直追猶恐弗及不然荏苒復荏苒蹉跎復蹉跎大好韶光時不我待勿謂三載光陰之不易過也往者已矣來者可追亡羊補牢猶未爲晚政府果有改革之决心否乎不禁拭目俟之矣 
要件 
[工商部修訂辦事通則]  
　　第一章總綱 
第一條各廳司依各部官制通則及本部官制分掌事務　　第二章法令 
第二條法律命令案由總長指定承辦參事擬稿呈請總次長核定其由廳司擬稿時須經參事審議後再行呈請總次長核定仍由參事廳歸檔存案 
第三條各廳司辦理之文件凡具有法律命令性質總次相長認爲重要者先交參事審議後總次長始核定判行 
第四條參事於擬訂或審議法律命令案或審議重要案件時得邀集主管各廳司原辦人員妥商辦理並得隨時調閱各廳司文件 
　　第三章文件 
　　第一節文件之接收及分配 
第五條凡文件到部由收發處編號摘由登簿後須卽送文書科轉送秘書處由秘書擬定主管註明緊要次要字樣呈請總次長核定分交主管各司其不屬於各司者交參事廳或總務廳主管各科 
第六條電報及緊急文件在辦公時刻内收到卽刻送秘書處呈總次長閱看後立即分送各廳司核辦散値以後收到緊急電報或文件廳由收發處隨時封送總長或次長住宅或由電話報告 
第七條文件上直書總長次長姓名或廳司職員姓名者隨時分别送交本人不必登簿 
第八條直書總長姓名之因公文件送秘書拆閱另行登簿由秘書送呈總長閱看如非機密要件卽登收文簿交主管廳司辦理 
第九條附有現洋鈔票證券物品等之文書須於收文簿上逐一註明其現洋鈔票卽交主管各轉付總務廳會計科收存第十條文件之授受應由收領者蓋章爲記 
第二節文件之辦理及發送 
第十一條各司接到文件時由司長查閱登入收文簿分交各科擬稿並授以辦法之大要總務廳文件卽由總務廳各科　稿但事關重要或難於解决者廳呈請總次長核示辦法然後起稿 
第十二條凡各司司員擬稿之件應先由辦稿者署名經司長核閱署名後呈請總次長核定總次長對於所擬稿件如有疑義得召承辦員面詢 
第十三條廳司應擬之稿除法律命令案及難於解决之事件外自收到之日起至遲不得逾三日復電及緊急事件隨到隨辦 
第十四條凡稿件經總次長核定後交由秘書處分送各廳司繕訖仍送交秘書處 
第十五條凡發出之公文須蓋用部印者由秘書處送交總務廳文書科用印其用總次長名義者由秘書送請總長或次　簽名靿蓋章 
 
 
 

Page 2

 
 
凡蓋用部印須由總務廳文書科登籌每日呈　次長查閱前項之公文監印員及各該廳司校對員均須簽名 
第十六條前條公文之稿件非有總次長及管員簽名不得蓋用部印 
第十七條應登公報之件各廳司註明　公布字樣　送秘書處呈由總次長核定後交總務廳文書科發送第十八條收發處於發文時按照廳司發文簿所摘之事由月日登記於收發處發文簿立即發送電報亦同電報底稿於發送之次日送還原辦廳司 
第十九條收發電每日收發文件　編號摘由按日油印送由文書科呈總次長查核普分送各廳司備案 
第二十條凡有不歸本部管轄之文件由秘書處分别交收發處發還或轉送之 
　　第三節文件之保存及查核 
第二十一條各項　案由各廳司派員隨時歸　存案檢入卷夾標明事由年月日並分類編纂檔册 
第二十二條每月終各廳司應將所收文件查明已辦若干件應存若干未辦若干件列表其未辦各件須逐件摘由呈由次長查閱並附表開明某員承辦若干件以　成續 
第二十三條凡用部名或總次長名義經總次長核定之稿件均將原稿分擋保存（未完） 
時評 
[南京日僑案之宜速了]  
（冷） 
余非欲倡媚外之論也日本之要求旣非使人難受　此等交涉厥以速了爲宜勿使引起其他之支蔓蓋日僑之被害旣屬眞確則無論害之者是張勳之兵與非張勳之兵張勳旣當其衝是不能不爲中　受委曲况乎張勳之兵殺人掠物固有其訾之可宜也耶自來中國之辦交涉往往惜其一指而失其肩背爭辯於細微之間而遺日後鉅大之　其事蓋　見而不鮮矣其原因蓋在於處事之遲鈍而又加以不負責任必至萬不得已之時而始肯忍痛而飲恨然而國家之受其害已非淺矣嗚呼張勳何足惜政府尙宛轉 
保全如是耶 
命令 
九月十五日臨時大總統命令國務總理熊希齡呈據熱河都統呈請任命馮夢雲爲熱河警察廳長葉　爲熱河警察廳勤務督察長應照准此令 
陸軍總長叚祺瑞呈請受曹元勳爲陸軍步兵中校應照准此令 
陸軍總長段祺瑞呈請授楊垣武爲陸軍步兵少校廳照准此令 
陸軍總長段祺瑞呈核覆黑龍江都督擬以富明補授佐領請予准補等語應照准此令 
前因川邊鑪城逆首張煦倡亂濳逃業經飭各省通　茲復據川邊經略使尹昌衡電續陳該逆詳情尤　痛　該逆　受薦拔充當　職　敢不顧大局公然背叛響應熊逆克武揑令　鑪私　獨立攻撲觀察使署擊散衛兵刧質該經略父母家屬迫之爲逆搶刦商民逼迫文武帶匪在鑪定橋攔截攻擊使非該經略單騎馳入勸導官兵去逆效順則邊局何堪設想張煦應將所得陸軍上校少將銜四等文虎章一律褫革各省務飭速緝無論在何處拿護卽訊明就地懲辦該經略定亂俄頃殊堪嘉尙而請嚴議之處仍予寬免該處地方陡遭刧害際念商民惄焉如擣務　綏輯拊循母令失所用副禁暴安民之意此令 
國務總理熊希齡呈據代理京師警　廳總監董玉　呈稱警察隊長石英欵目含混請先行免官聽候查辦等語 
應照准此令 
專電 
北京電政府向五國銀行團續借之千萬鎊說喧傳已久聞該團現已允暫墊九月後六個月内之政費本月大借利息即由大借項下挪付 
北京電昨日憲法委員會决議審計院員全體由參議院選舉九年一任每三年改選三分之一兩院有四分之一連得提起修正憲法案經兩院一致三分二之可决得開憲法會議修正憲法政府不得提出 
北京電此間輿論不願黎副總統以西村案向日領謝罪黎電亦極力拒絶 
北京電袁昨日誕期市中懸旗慶賀府中演劇聞非袁意 
北京電張謇電京非去張勳即不願就職 
南京電政府昨又電張勳謂寗亂初定一切用人務須愼重云云 
南京電日本兵艦陸續停泊下關江面者已有八艘今日早又到一艘 
南京電下關已燬之洋式房屋危牆矗立者彌望皆是昨日大風東倒西塌大同旅館之牆忽倒壓斃十三歲幼孩一名南京電張勳之衛隊兵士身穿黑呢大袖軍衣袖綴紅線一道背負二尺餘長之腰刀外用紅呢作套其狀甚怪見無髮辮　即喃喃詈駡不止 
南京電馮煦魏家驊來寗辦理賑撫聞政府已撥現洋二十萬元並飭赴滬會商盛宣懐籌借三百萬由中央擔任還償 
南京電昨賑撫局與紳商會議再派妥員四十人各分地點調查極苦貧民酌給米食 
南京電通州釐局已委李嶽生六合釐局已委沈榮楫 
杭州電黨人擬於十九日在杭紹等處起事因所有計畫被同黨黃農洩漏朱都督已飭軍警嚴密布置遂不得逞 
杭州電太平縣有黨人起事朱都督密飭梅統領及水師兜勦現孫知事電告朱督云奉令後陳管帶先率隊赴林門一帶至烏沙門拿獲曹孔友等四名餘均擊散杭州電司法機關朱都督擬於十月一號成立戒嚴各地域仍設立軍政執法處已知照審檢兩廳長杭州電朱都督因軍費艱窘裁撤都督府書記官及司書等共廿餘人特約路透電 
北京電聞李盛鐸回京報告南京日僑確於九月一日遇害張勳之兵於九月二日以前是否已有入城者殊無實證其實日僑遇害之時張軍尙末行抵該地云云惟日使堅謂係張勳之兵所殺該使又謂黎元洪對於漢口一案已完全依行日本之要求山東兗州一案之要求半亦實行南京一案之要求因城下後秩序紊亂故乃遷延言行云 
北京電英國阿姆斯屈郎淮愛特維斯公司所出之新機關鎗星期日在萬國打靶塲試騐中國海陸軍部及英美意使署均派軍官蒞場參閱當時該公司代表華特斯君試放極爲靈捷共發二百九十七彈鎗靶六尺見方距離五百碼中彈二百八十一粒多在靶上所繪人形之頭部及兩肩於是復將槍架擱至極低放槍者臥地瞄準初則彈靶繼則散放最後不滿一分鐘内發彈六百彈高下左右無不如意觀者皆嘖嘖稱美貴陽電此間商會决議請各富商出資購本省紙幣一二十萬圓以期抬價至四角以上各富商願否允從尙不可必衆意此僅苟安之計外間盛傳目下當道仍在添印新紙幣此說果確則市上現銀缺乏紙幣之價難望漲高 
貴陽電此間華報載稱現有人組織孔敎會以期提倡定孔敎爲國敎尙有與此同一宗旨之某會業已成立其發起人曾謂上海敎會中某著名著作家及其他外人均讚美孔敎謂五百年後孔敎將盛傳全球 
貫陽電近來天時頗佳收成希望極有進步東京電桂太郎公爵近因病愈回抵東京現復發病聞係癰症病狀極形沉重 
要聞一 
[總統歡讌段馮兩軍長紀]  
段馮兩軍長凱旋後總統於十六日午刻歡讌段馮兩軍長來賓均着大禮服大總統特備西餐欵待除段馮兩軍長外來賓共四十一人自熊總理外次陸軍叚總長軍事處癊總長警備處趙總司令毅軍姜軍統參謀部陳次長陸軍部蔣次長交通部葉次長等均在座入座後總統先作聞淡之語述一故事略謂余前此幼時偕人海浴某弁驅幹大入海能及深余身小卽不敢入深處且每一入水砂卽破脚又前此供差軍營深知幕居之苦云云酒半總統起言各國軍隊皆爲對外而設從無對内者以各國内政修明警察制備一切暴民無從爲故無取乎對内此次贛寗之行若專爲對内之舉然須知亂事之發主事者何人接濟者何人便知此次事變直接雖爲對内而間接則有不僅對内而止者明眼人均可默喻幸段軍長馮軍長辦理迅速未及兩月一體撲滅兩軍長運籌之妙固不待言而將士之辛苦殊堪深念今日之讌卽所以令兩軍長代表兩軍士卒同此犒勞也卽此情形可見我國事尙不難爲唯此後之注意尙多若政治之脩備若軍事之整理是在諸君努力爲之叚溤兩軍長答言此次奉命出師内承大總統方略陸參珦師指導海軍之輔助得以迅奏　功後此郤有兩希望一軍事之閱歷炎風烈日士卒均能耐苦萬分盡其天　一政治之障礙盡掃此次除暴安良適値新政府組成從此便可一意建設國家統一之　固可以無虞待我國躋於列强然後招讌當有百倍於今日之樂者云 
[副總統之南京善後談]  
黎副總統以寗人與張勳　有惡感此次南京攻克張馮雷徐諸軍同時進城又在城内與叛軍巷戰至一盡夜所有商民之慘　刦　姦殺紛紛指目集於張軍固不能謂完全係張軍所爲亦不能謂馮雷諸軍毫未搶掠其後叛軍之紊械脫去軍服者又隨從官軍嚮導搶以致全城糜爛不堪時張馮雷諸統帥皆有約束兵士安撫良民之責卽應將放搶軍隊痛加殺戮豈可視若無睹張勳尤以主軍自命者縱係他軍行刦亦應商其主將會同討伐乃直俟搶完始進城禁遏而搶風終未能止息今馮雷諸軍盡已離寗張軍猶騷擾不已其罪眞百喙莫解且因戕殺日商不掛國旗之故謡言因之大起寗民益不安居紛紛遠徒逃避爰於日前密電大總統擬請將雷震春一軍調往關外以防蒙匪更令張之部將張文生等率其軍之半防勦江北皖北餘匪再將其半調離寗垣追繫戰敗叛軍只准張留護軍數營自衛一面抽調北方紀律之師塡紥寗垣歸張統轄俟善後辦有頭緒即别籌安置張策以全其顔面並嚴令其即日懸掛國旗不准擅改民國法制庶亂黨無所藉口又謂寗垣之刦政府大失東南人心欲求挽求應寬籌撫恤據報現象非百數十萬金可以濟事須俟馮煦等查明損失實數按成賠償卽出於借貸外債亦須籌辦所有張馮雷諸統將曁偏裨將校所得勳位均應褫奪蓋不如此不足以謝甯人而挽人心也聞更有一電忠告張勳須一意竭忠民國擁護共和詞極剴切不知彼頑石亦當爲之點首否 
[湘省亂事再誌]  
　　湘省軍隊受人煽動於本月初七日晚暴變所有擾亂情形已誌前報茲探悉是晚起事緣由及隨時靖亂方法分别補誌如下 
亂事之緣起此次湘省兵變係由省防守備隊第二第六兩營受黨徒運動約於初七日晚起事因該兩營排長賀奏凱龔守仁陸賓發棚副羅金才等受有該黨金錢擔任勾通各本營兵士其第二營一三兩連駐紥南門外金盆嶺方起事之先都督有所聞知即電調該營各連長進城其中有一人竟敢居然違抗都督遂電飭該營張營長查辦各變兵卽時譁變先將營閉不肯放入遂繞至新開之學宮門有早已關閉不肯放入遂繞至新開之學宫門有二十餘人即已闖入該守城兵士遽將城門緊閉即在城上擎槍防守叛兵意圖奔入先開一槍守城兵開鎗還擊連放數排擊傷變兵多名變兵見勢不　當卽退散是夜槪未歸營均在城外各飯店及小户民家寄宿幸無搶刦情事其入城之二十餘人　至軍裝局滋閙並未開鎗擊斃兵士兩名卒以人數不多未能攻入局門比卽分途竄逸守備第六營駐紥城内又一村與都督府逼近司令部駐在該營方暴變之時該營營長被變兵謀害負傷甚重該變兵擬圍攻都督府有機關鎗營極力防禦是時鎗聲不絶約半句鐘之久駭變兵多退歸本營幸有小吳門外陸軍步隊第一團登時入城將該營變兵圍住并發布命令如能不再暴動一律准予自新 
變兵之遣散初八日各城門一律關閉不准行人出入一面將第六營兵士勒令繳出軍械即時遣散一面派兵同南門出城將金盆嶺第二營兵士除逃散外所有已經歸營者亦令繳出軍械一律遣散並聞是日有江西潰兵先後到湘由警廳呈報都督恐其混入變軍集合滋事遂令飭各給銅元一百枚隨時押出境外一併遣散 
軍隊之調回方初七晚暴動之時都督以省城兵力太單隨即發電將派駐萍醴交界之軍隊登時調回省垣以資防守聞是夜卽由長洙鐵路用專　兩次開回終夜未　都督又以前赴岳州之桂軍最爲得力亦卽電調回省藉資輔助該桂軍趙旅長恒惕亦於初十日率隊返抵湘垣又以守備隊二六兩營旣已全行遣散亟待另編查駐紥萍鄉之第二營補充隊堪以照補遂電調該營赶速回湘編制塡補 
變匪之誅戮此次變亂曾於起事之前一日由步兵第一團查得軍士陳海清羅伯琪張鈞等三名訊供與黨首劉崧衡暗地同謀擔任勾通本團軍隊比即宣布罪狀在營門外正法又查黨首劉崧衡（現充都督府顧問官在省城大觀園設立秘密機關部分布黨羽運動軍隊並有寧鄉魏伯益楊久鳴亦係該黨頭目又有秘密遞信之劉標均由都督府派兵先後拿獲搜取證據先將劉崧衡斬决初八日早都督以事經發動非嚴加懲辦不可遂將前日拿獲之彭天浩楊久鳴龔濟南胡奎武黎春亭任促鍾劍秋魏伯益劉標等九名在府前正法又在司禁灣典獄署提出與前次炸彈案有關之要犯三人一併處决又聞是日小吳門外駐軍處斬决黨人二十餘名南門外金盆嶺駐軍處亦斬决十餘名均係受人運動主張暴動者又步兵第一團會於初七晚十時拿獲變兵十一名計中士四名下士七名當於卽晚在營前正法又軍馬廠亦於初七夜拿獲董克明一名卽時正法初九日由軍事廳拿獲謀亂黨徒一名於午後五時正法又前在凌雲　宿舍發見炸藥案之要犯陳性齋（現充都督府總收發）及其同黨張存篤兩名亦與此次謀亂有關遂於初十日午後四時一併處死 
恐慌之未已譚督以軍中伏莽尙多時飭加　防範昨查辦使郭人漳由長沙電告黎督謂由程潛唐 
 
 
 

Page 3

 
 
蟒所統之軍現擬外結萍鄉贛軍倡亂以將裁盡湘軍一語摇惑兵心日來風聲甚緊岳州尤爲恐慌故由黎督電商大總統飭海軍次長湯薌銘由鄂率楚有楚泰湖鶚等四艦於十七日上駛往岳州駐防又三十九混成旅北軍駐鄂已久日前曾撥一團隨郭　辦使入湘現因湘事吃緊中央命該　長伍祥楨任岳州鎭守使率所部全軍由鄂前往坐鎭留鄂防守之北軍現惟王占元之第二師矣 
[湘江之新潮流]  
榖米弛禁問題湘　各屬本年秋收豐稔惟近月以來絶少雨澤所有晚稻及各項雜糧義行枯稿必無收成加以連年荒歉省城曁各屬官倉均須塡補鄉村社榖亦待存儲以故榖米價値　復加漲前由駐湘英領事函請湘督宣示榖米弛禁當經函復請暫緩提議昨由都督府接准中央財政部電開湘省米禁一事現在英使來催開放本部已告以取銷禁令一層母庸再　若湘省現在情形果經地方官認明確無荒象自可出示弛禁等因譚督准電後以此事關係民食未便輕率照行特令行内務財政兩司查明核辦矣 
寧遠縣大火災報告湖南都督府昨接甯遠縣知事及各界電呈本月初九夜三更時該縣正街蕭金蘭店失愼延燒縣議會鎭鄉自治聯合會軍法裝局該局舊存逼碼數千顆器械無算正逼近司署法官當將監内各犯提出督飭防兵不隊拆卸頭門鄰近左右舗屋兩楝幸獲無恙惟監内倉迫逃逸烟犯一名未决犯五名火烈風猛又延燒東南兩門及丁字街一帶之繁盛商户四百餘家損失財産在百萬以上燒斃人口二名火由南城飛出又燒斷河橋時知事法官等會督兵隊警察到處拯救兵警受傷數人不能撲滅延至天明始熄幸防範嚴密匪徒未得逞志現擬懇撥發恤銀二萬元拯救一面出示安諭暫撥正餉銀四千餘元按照災户發給欵妥籌善後再詳查失火情形呈報云 
[李林是否入汀之疑問]  
李林過湘蹝跡李烈鈞於本月初潛行來湘抵省數日外間多未聞知或　住都督府或云住日本領事署但據傳說李氏此次到湘曾在贛省携有現洋七萬元又在湘省籌得三萬元或謂此三萬元係湘督譚公贈送或謂李氏帶有贛省民國銀行紙幣在湘兌换現洋未知孰是惟此項現洋係由湖南銀行經手每元貼水八分在各銀行商號換齊交李收用旋有江西潰軍旅長林虎亦於初七日抵湘初九日有日本人在領事署設筵公讌該兩人原擬少爲勾留因適約有日本兵艦在下游停候遂於初九日晚乘坐此項日艦鼓輪下駛而去湘督電京措詞湘督自　郭人漳庚電後復得袁總統眞電詰責遂於元日電爛縵胡同湖南館黃贊元諸公云眞電敬悉具仰盛　查李烈鈞自南昌敗退不知去向其部　及林虎　隊有一千餘人均經湘省派兵於袁州萍鄉攔截解散現已一律肅清本月五號延闓邀鄂省盧君洪昶朱君祖蔭在府宴集是否有　烈鈞在座已請大總統面詢盧朱兩君卽明虛它實程濳唐蟒等早解兵柄逃出湘境盡人皆知豈能掩飾昨奉大總統眞日電令詢詰甚多均已據實詳復信否固未可必而此心要可共明諸公關注桑梓延闓敢不黽勉此時湘已敉平無論何人來湘用何名義均無賴夫武力闓可百身以保若造作言語捉影捕風希圖聳聽不顧治安諒非愛國救鄉所忍出延闓一日不去必不忍兩年來維持之秩潰决破壞於一旦羣疑衆謗均足累夫初心扶危定囑尤所望於羣力知荷明察敢布腹心延闓元 
[鄂省敢海紀聞]  
大維公司控鄂民政長鄂省絲蔴紗布四局於前清辛亥年經瑞徴招頂於大維公司承辦甫接手卽逢起義始爲土地匪　民搶掠繼以花布供給公家軍用槪未給資故損失共値二十餘萬乃民國成立大局已定又因　辦之應昌公司涉訟紏葛不清鄂政府遂另招楚興公司承辦大維所遭損失無從取償曾由股東等據理要求民政長賠償至今尙未解决現悉大維經理劉樹森已在京正式起訴工商總長以大維損失商本如是之未得承辦利益理應酌賠以卹商艱聞已有電咨軍民二府會商楚興公司秉公議賠勿以大維非鄂商而存歧視云 
審計廳質財政事項鄂省近日財政事項紛雜無章滋人疑議之　甚多昨審計分廳又發生質問數事咨呈民政長答復其質問之事項如下（一）民政公署行政費中央規定大省每月一萬二千元茲鄂省雖再四裁員猶月需費一萬六七千元其超過之額究應歸何處担任（二）政府發行紙幣在東西各邦至少須有準備基本金五成始能流通茲鄂省又增錢票一千萬張以收回銀元鈔票同一紙幣如無現貨卽失信用今究以何項爲準備以何法維持信用於不墜 
[浙江戒嚴紀事]  
軍事處密防黨人通告都督府昨接總統府軍事處十八日密函内稱有人密禀上海救國社社長與自由黨本部借商議事務爲名分函各省支分部督促赴滬提　　亂擬定在直魯二省設總機關爲北路司令部設總司令一人京師設暗殺一團東三省爲東北路設總司令部於大連灣派總司令一人奉吉黑三省各設司令部一所每處派司令一人要塞總司令若干人當經黃興將各路司令官分别派委等情由軍事處分函各省嚴加防範等因惟此合亟密令各路軍司令戒嚴司令衛戍司令警察廳縣知事迅飭所部嚴密查防母稍玩忽矣 
守備隊改組獨立浙省戒嚴後都督府前經軍事會議公决特設守備隊　參謀吳秉元君爲司令長將全隊機關改組獨立俾專責成服務將弁一律給委槪歸司令長統馭日前經吳司令長分别派定原充二十四團一營營長蔣普恩必委爲本隊副司令官本隊第一連長以周少雄調充該連排長以吳玉卿侯吉鄭鞱調充司務長以蔣松生調充第二連連長以吳殿揚補充該連排長以張炯張玉春及補充兵二營連附調充原充二十四團三排長盛心法改派第六師差遣原充該連司務長何高銷差以代理之王賢貴補充第三連連長以蔣鰲調充該連排長王份陳蘭言禇善佐等三員調補以孫作聲調充司務長第四連長以鄭炳垣補充該連排長以周訓徐仙來吳忠鼎調充蔣伯基充司務長本隊機關鎗連連長即以章九成調充該連排長以曾波濤蔣寅胡一雷等三員調充以戴永清爲司務長連附吳康松李朝陽二員仍舊原充二十四團一營營副官呂和音調第六師差遣准領原薪以陳魯爲本國書記二十四團軍需蔣夢周銷差以吳夢琴補充二等軍需以上補充調改計共三十三員昨由都督繕發委狀令交吳司令長轉飭遵照一面該司令長會副司令將全軍駐址分配改編指派各軍日夜勤務等因分咨各機關體查照各長警混拆領章近日匪報頻驚軍警防務關係至重乃各署多數長警竟敢混拆領章其意耐人尋味日前經夏廳長據勤務督察計鎭洋余樸呈稱巡查警等查得近來各分署各崗警及檢查警將領章號數全行拆去者有之間有拆一二字者有之亂綴者有之其未拆動者實居少數如此行爲實與勤務前途頗多窒碍爲此呈報祈核奪等情前來據此督察長伏查領章號數係爲易於稽查而設不准互相交換本有規定該警察等擅自拆動殊屬非是應請令行各署員嚴飭各警長尅日查明照　編綴此次從寬免議嗣後再有前項情事一經覺察定惟各警長是問即該署員等亦難辭咎云云特行嚴飭查辦矣 
雜評一（無名） 
新大借欵大借欵初成而大借欵之利息已由新大借欵之墊欵挪付之是中國不但日在借欵中過活且日在借欵之墊欵中過活也嗚呼豈不危哉二張之進退張謇電京謂不去張勳不赴部任張謇爲江蘇人爲江蘇計不得不然也然而政府之對会不知如何其視張勳重歟視　謇重歟二張之進退可以見政府之待人矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[十五日之憲法起草會]  
　　審計院問題本月十五日又爲憲法起草會開會之期開會至將近十一時始足法定人數開議主席報告國民議會規則尙未寫印請先就憲法議題討論又聲明决算一項上屆本已决定不付討論今日又悞列議題中應仍不必討論而黃雲鵬則主張必於憲法内規定一條云政府對於决算案當於次會期内提出國便要求解除責任蓋以日本隔一年之辦法爲不然也張耀曾請黃君之意則善矣但上年度之决算次會期即須提出事實上恐辦不到程瑩度謂可以辦到主席卽付表决起立贊成黃君動議者十二人少數主席以議題第十一條會計之第二項審計院付討論至十二點半鐘未能表决首由孫潤宇發言謂若從英美制審計爲財政部之一部分其餘大陸各國則皆獨立今中國宜取獨立制又謂審計院旣贊成獨立則其組織廳有規定丹麥制由下院推舉荷蘭比利時等國由國會選舉餘各國由君主任命今中國宜由下院選舉審計院長主席先以審計院應否獨立付表决全體贊　獨立於是接續討論院長之所從出任命一說無主張者乃專就應否由國會選舉爲討論於時有主張不須選舉止須得國會同意者有主張必須選舉者有主張選舉三人由總統擇任者其同意之機關或持參院或持衆院選舉之機關亦然又有主兩院選舉者爲吳宗慈主兩院同意者爲王紹　辯駁甚多其稍異者伍朝樞主張爲終身官不須選舉但任免需國會同意張耀曾亦主張爲終身官而主張由參院選舉參議院員拍掌歡迎之並謂審計院爲合議制所選不止一院長應將凡在合議之列者皆選出之而令而自行互推一人爲院長又須以法律嚴定被選資格使參議院不能任意畀其所好其必由參院選舉者張君槪以責任内閣將來必出於衆院中之多數黨故以衆院爲與行政部密切之機關財政上司法的監督宜取材於衆院關係之外其必須選舉者以任命而後求同意其來源已爲行政部所用之人不能脫行政官氣味也諸說中以此說爲最密然討論之興方濃未能宣告終局止可休息午膳迨飯後開會則國民大會之印刷規則已成遂將審計院一題擱過俟規則閱畢續議 
大總統選舉法案是案本日從題目議起一大總統之大文字即異論風生極博土賣驢之技至表决亦仍未改原案討論條文其可笑之辨駁亦甚多　文共六條止通過四條討論第五條時仢而不决時已展長至六點鐘人困馬疲發言者漸無歸宿聽言都亦不能貫注遂有人請宣告散會亦有請再展時間者相持不决付表决則主展長者少數遂散會其已通過之條文　下第一條中華民國人民完全享有公　年滿四十歲並住居國内滿十年者得被選舉爲大總統第二條大總統由民國議會議院組織總統選舉會選舉之　項選舉以選舉人總數四分三以上之出席用無記名投票行之得票滿投票人總數三分二者爲當選但兩次投票舞無人當選時就得票較多者二名決選之以得票較多者爲當選第三條大總統任期六年大總統任滿前三個月民國議會議員須自行集會組織選舉會選舉次任大總統現任大總統於次届大總統之選舉不得被選第四條大總統就職時須爲左列之宣誓余誓以至誠遵守憲法執行大總統之職務謹誓此案未完第五條以下尙未議决）三點鐘時休息二十分鐘又照一相據云以新補缺者日多故需重照也是日照相來者皆著禮服或曰今日爲會議選舉總統之法故議員以禮服從事亦可爲一巧合云 
[熊總理與丁義華之譚話]  
日前熊總理在國務院接見丁義華談及新内閣業已成立丁云閣下此次組織人才内閣及一切政見高出前數次内閣之上鄙人極盼結成完全良果即如鄙人所抱改良社會宗旨内當務之急如嚴禁鴉片拒絶英人無道德之强權一面請各都督無論何處煙土一經搜獲卽行當衆燒燬無所用其瞻顧還請閣下于公暇時一注意焉尙有一事非但於風化攸關而於道德亦妨碍不淺即北京娼寮妓院是也近年來國會之議員學校之青年沈淪此鄉不知凡幾日前有某醫士對余云北京各界青年平均百人中六七成傳染花柳病者似此不加限制將來世代流染喪斵中國人種必至於不可思議之地步此事亦請閣下注意預防其漸熊答曰禁烟用嚴厲手續本余素抱宗旨余自赴熱河後禁烟成效頗可自信至於對外用我主權實獲我心容俟與内務部商議進行至云妓院一事本爲文明國所恥惟必思有以歸納之法上海有濟良所辦法究屬單简如美國當初禁止入手必有極善成法務乞代爲譯出余當奉爲前事之師洗此汚點嗣後還望丁君將一切改良社會法則隨時告知以資贊助丁又提及中國常患水災爰討論辦法良久握手而别 
[渝亂未定前之川議員態度]  
川省參衆兩院議員因川省亂事曾求見總統陳述意見當日到總統府者三十餘人旋以僅與秘書接洽意有未盡復公上一書文云此次川小亂事　於贛皖寧粤之後以中央威力平之無論早遲固必消滅然念川省前年革命瘡痍較他省爲深此次用兵若再曠日持久雖得終歸蕩定實恐有稂莠稻梁俱盡之虞况川亂雖由熊克武響應南方而各縣这紛紛附和不與熊同一目的其由胡景伊之失政殃民而至此者實居多數某等旣深知川禍亂之原委又痛念地主生命塗炭不能緘默坐視前次請見因人數過多未蒙親賜接見已將一切請吳秘書轉達猶恐未能畢其誠悃茲特公推某四人代表晉謁除面陳外所有某等區區公意合再槪括列上以備省覽某等之公意無他仍請特派宣撫使而已其理由如左川民服從中央責望中央之意最盛此次熊克武所以能煽動東西南北各道者其主因皆由胡景伊不知爲政之道所用地方官吏十九非人旣不能恤民又不能弭盜平民積恨無所伸奸民嘯聚無所憚一聞有事懦者依違悍者搶攘遂成今日之象非眞欲反對中央亦非熊克武眞有煽動之能力也此類若悉欲以兵力　定將必縣縣可剿人人可誅誰令至此甯不惻然思所以去其疾而留之地乎故此時重慶之獨立方熾無論胡景伊如何矣職斷無代盜逐犬以損國家威信之理而胡景伊又萬萬不能服人心而安反側彼此相激不變亦變蜀民屠盡國亦何利之有今誠亟派威信素著人員入川宣撫除眞正叛徒以外之人知中央非漠視四川聽吾民之受害遭禍莫肯憂卹而保護之者如此則乘機附和者可以息而觀望狐疑者可以決獨餘重慶一小部分或討滅或取消俱易易矣此派宣撫使之必要一也胡景伊匪獨不能輯民也並不能治兵平日飾詞以欺中央今則情見勢絀第二三師旣以離心太甚不讓歸尹昌衡第五師叛所餘一四兩師胡景伊自衛甚切都督府築臺安炮第四師遂不敢放出省城一步其任戰者僅第一師耳伊所屬又不免有時叛離以實在不足一師之兵而欲平數十百縣之亂雖胡景伊之善欺亦不敢爲是言於是乃仰兵力於中央中央迫不及待於是乃策援軍於近省此皆勢所必至者也顧現調近省之兵滇軍則往年入川蹂躪搜括川南一帶人民至今寒心大有重來之懼秦軍則因川軍往年以北伐過秦曾大掠徽縣等處今更不無報復之憂其他客軍亦复與地方情感不通騷然雜處而胡景伊方在藉刃尋仇之際其不能調協兵民無疑使川人依違亂事者轉圜無所鋋險而就死地固可哀矣而忿兵求快屠及無辜則可哀又甚焉惟有宣撫使調恊於兵民之間則非獨殺伐稍免寬濫抑可使禍亂多消未萌此派宣撫使之必要二也或謂川東阻兵宜昌以上皆叛黨勢力所到卽派宣撫使亦無由入川不知名爲宣撫固非不可以兵自隨如段芝貴之於江西是其近例即使不能遽達川省中心而聲威先至固足以靖多數之人心此戰事之無妨於派遣宣撫使者一也或謂眞正叛黨非撻伐不足以樹威今於方戰之際遽命宣撫恐誤會爲中央仍有姑息之意不知宣撫對於情有可原與亂所未及之處而言非對於眞正叛徒而言且宣撫使權在獎順罰逆非三味講和者可比九江事李純在前段芝貴維煕接踵其後用意正同何獨遺於四川此派遣宣撫使之無妨於用兵者二也綜以上理由故某等始終認以特派宣撫使爲目前必不可緩之計至於宣撫使應派何人則絶無成見大總統儲材素富必能爲川省擇威信素著之員俾迅速赴任以解倒懸云云 
[外蒙亦組織議院矣]  
庫佛哲布尊丹巴自宣布獨立之後卽妄自尊大摹仿君主立憲制度其制定蒙古國僞憲法若干條已經公布會紀前報茲得庫倫報告活佛於頒布憲法釐訂兵制官制各項事宜外且近從事組織蒙古僞議院以爲蒙民參與國事之機關其各議員係由各旗推舉聞已陸續到庫者已有百餘人之多指日即可成立並聞其議院僞議長二人係由哲布尊丹巴所任命云 
近有華人金秃子何桂清等在海拉爾俄國紅牌隊中充當繙譯昨日率同俄人二名赴奉天偵探據其來歷係奉該隊軍官及蒙匪勝福指令探聽我國現在正式國會有何舉動以及各政黨競爭之趨向若何等情意蓋在採仿議會制度俾蒙古僞議院早日成立也現聞已飭軍警嚴加偵探 
[奉天防務紀]  
防範黨人潛蹝張都督近因南方亂黨行將平靖恐其黨羽潛來奉省煽惑希國破壞若不預先設防殊不足以收有備無患之效昨特擬定辦法三條通飭陸軍第二十七八兩師及警廳務即認眞防範其辦法如下（一）由各師旅長等每日監督軍隊維持城内外之治安（二）每日由警廳並各師稽查廳派員認眞盤查奸宄（三）有陸軍各兵務須與警察守望相助云云 
大孤山商會電請剿匪聞公署昨接大孤山商務會電報大孤山地方原與莊復境域毗連前在莊復一帶暴動之匪首孫長興王福亭等忽於日昨率其黨羽多人潛伏大孤山南境内有急謀起事之耗懇請速派軍隊痛剿等情聞張都督昨已電飭右路統領馬龍潭即刻帶隊往剿矣 
電令剿匪辦法張都督接政府來電略謂東省毗連强鄰又兼胡匪蔓延雖屢經軍隊剿辦迄未能悉數撲滅若常此騷擾不但於治安有害尤恐貽外人口實而生國際上之糾葛今特儗定辦法五條祈貴督轉令各軍隊一體遵照其辦法如下（一）各要隘并胡匪出没之處分駐軍隊嚴爲搜查防範（二）對於外人之敎堂及商民等妥防胡匪潛擾（三）陸防各軍須互相聯絡應援以期剿防得力（四）在防各軍官及兵士不得擅離職守及借故請假以重防務（五）三省對於剿辦胡匪須一致進行 
 [P吉黑兩省之對外問題 
畢督請注意中俄協約總統府昨接黑龍江畢桂芳密電内稱日昨俄領撫拾細故調來俄軍萬餘名分駐富拉爾基昻昻溪車站自由行動桂芳觀察俄人意旨實以中俄協　久不解决故特出强硬手叚以爲促成俄約之計深望兩院諸君備具世界眼光當茲協約緊迫無可爭議之時權衡輕重忍痛一時徐圖補救救勿輕任决裂致令全國糜爛激切陳詞惟希鑒察云云 
俄兵駐紥滿洲里之確數張都督前准國務院電令會同吉江兩省都督調查駐紥東三省俄兵確數當經張督商妥卽由三省遴員分派各處調查茲據黑龍江西北路調查報告滿洲里俄兵數目實約一萬七千一百六十餘名云云 
俄人屯兵馬溝吉林消息馬溝地方忽開到俄國哥薩克騎兵五百名並隨器械及大宗輜重物件甚夥抵埠後修建營房屯積粮𥞊大有久居之勢其未到以前並未由俄官照會吉督實屬違背條約當經吉林交涉員請中央與俄使嚴重交涉云 
工商會借債收帖之議吉林工商聯合會日昨開會研究收付官帖辦法當經各會員反覆討論擬將官銀號改作地方銀行其準備金一節除該號存欵二百四十萬外擬向某國資本家息借現欵十千萬以黃花甸子黃花松作抵日内即分請民政長及省議會核奪示遵 
美人試辦北滿懇務美國某公司現與華政府商允在松花江左岸拉哈蘇蘇臨江縣上游黑龍江省地面租借荒地一段以新法試辦墾務俟有成效即行逐漸推廣現該公司已派農學博士前赴該處實行查驗以便務預備一切準於明年春季開辦云誘惑蒙民之俄示俄國軍官薩克圖夫張貼俄文及蒙語布告謂中華民國内部叛黨生亂外患自顧不暇財政恐慌日甚一日現在海拉爾爲最重要隘由俄國派兵駐守極力保護勿生疑慮特此佈告云云 
[外蒙近來之危機]  
俄人對蒙之手段近得報告庫倫自與俄人密訂協約後以爲有俄人特另援助故敢宣言獨立背叛民國詎俄人邇來因庫逆已入牢籠乃大變其前此熊度所有外蒙之内政外交權槪加干涉並硬令全蒙消購俄國商品排斥華貨是以庫倫僞政府漸生惡感日前密向某商訂購快鎗千枝機關鎗五架野砲五門事爲俄外交事務官探知遂與僞政府交涉責其違背恊約逼令償還前此所借之二百萬盧布倘不能還須將由庫倫至恰克圖地方讓與俄國此外更有四項要求（一）俄國駐外蒙各軍經費須由庫倫政府擔認（二）倘庫倫政府目前無力擔此經費暫由俄國代墊作爲借欵（三）此借欵以外蒙全部之礦産爲抵押（四）還償之期以十年爲滿若届期不能歸還則以外蒙土地附入俄國版圖現僞政府對於此種要求無法答覆恐不久俄蒙感情將行决裂云 
聯日聯英之計畫近來庫倫從内地抄得中俄新　全文詳察其中情形知俄人原非眞心輔助獨立實欲藉收經營外蒙之效果故對於俄人已生　貳之心現又因俄人迫還前債日前會議討論對俄方法僉謂暴俄難恃亟應改變方針有主張聯英者有提倡　日者卒由松彦光汗表决聯　聯日雙方並行無論得何國承認卽可設法排俄聞逆佛允准已有　大喇嘛赴日漢納根王赴英之消息云 
庫倫大失人心之原因活佛原擬將内外蒙各旗槩行擅入庫倫自治範圍以内旋因各旗傾向民國派匪蹂躪以迫其歸降奈所派蒙軍多係馬賊胡匪刧奪成性所過之旗輒遭屠殺致激起各旗對庫之惡感生親華之决心遂即互相聯絡合力抵庫近爲庫逆偵知又飭所派騷擾各旗之匪軍專擄台吉長官以示箝制之計而各旗日内忽聞袁總統所下一個月以内反正之旗一律封獎之命令卽索附逆之旗亦擬覓間輸誠於民國刻下四汗各旗聯絡反正者極多庫逆等異常驚恐將設法挽救云 
[山東省近聞]  
王司長赴滬之主張牛慶譽遺失山東恒豐抵押鹽票等物價値十九萬金之鉅旋由牛在滬控告虧欠公欵之前署曹縣之金谷春案未了結現前財政司長王葵若於昨日親赴上海查辦此事茲聞王君對於此案之主張頗得要領蓋牛委員旣不嚴密收藏致要件遺失旣負完全之責自然無可推諉然責以賠償則敗産傾家恐不足以相抵科以重罪則公文要件亦難歸還且此案重要不在原物之能歸還須先在聲明遺失并通知鄂皖等處鹽務機關有人持得此票非有東省公署文件一律不得視爲有效使竊此鹽票者自知得此無用之物轉不如歸還之反可略得酬報况此種抵押物皆有存根可查但能於根本上解决又何必斷斷於原件之有無牛委員驚惶失措辦理此案諸多不宜續派張委亦恐未能勝任愉快王君故急往一行以期早日完結云 
設立財政研究會財政研究所已届畢業之期不日便行考試各學員以財政頭緒紛繁三月之期僅得其門徑詳細處未能深究且東省財政問題異常困難應如何開源節流仁與撙節補救之處亦急待討論擬組織一財政研究會以便接續進行經多數贊成乃於昨日下班時當衆宣布宗旨商酌公舉會長先有多數學員主張舉前財政司長王葵若嗣又有人主張舉現任財政司長曲茘齋後又有人謂朱去非於政界最爲活動前因山東預算案曁規定征解丁漕案曾奉民政長委任到省議會出席均能言之　　於東省財政情形最稱熟悉云云得數同意贊成旋由朱君出席謙謝不能勝任並推舉該所敎長賈曉　以自代各學員甫經舉定應請勿再推讓聞朱君尙未正式承認云 
梁山泊之絲竹聲梁山爲鄆城范縣接壤之區素爲土匪出没故其人性質慄悍桀驁不馴近聞鄆城縣視學樊君康安范縣縣視學李君步青公同商議在該山　南之張坊村創辦一官立高初兩等小學招生四十人其開辦及當年費歸兩縣擔任已於本月九號開學上班授課該處人極歡迎間有執酒肉以歡迎敎員者倘能實力奉行以詩書變其氣質則盜賊出産地亦慚有文明之大觀矣 
[戰事告終之民政新紀元]  
新省長到蘇接印新任江蘇省長韓國鈞日前已回揚州泰縣原籍現由里啓程至鎭江於九月二十號　鎭江乘下午火車來蘇旋於二十一號接篆任事聞韓省長接印後即於二十三號遷至南京省城辦事 
清鄉公所開辦蘇省督辦清鄉事宜盧世儀與會辦宗能述連日籌商擇定長春巷内全浙會館内設立清鄉公所大致倣前清瑞莘儒所辦清鄉公所章制辦理已委王元章（王係前清鄉公所提調）爲總務科長湯心存爲籌備科長謝西園爲編查科長余臣榖（前清刑幕）爲秘書長其餘各科員調查員裁判員等日内亦當分别發表該公所已於九月二十一號開辦聞該公所須設偵探隊長一員探兵一百名巡緝隊官一員隊長二員巡兵一百二十名此兩隊均由宗會辦招收三縣舊日馬快差役等項一百餘人編入云 
[地方通信]  
　　蘇州 
城内發見白盡殺人案蘇城南路二區鐘樓頭地方南京人張周氏年七十九歲專以放債生利過度素與余根林同居（余根林在玄妙觀開貼店）本月十三日下午突被人用菜刀砍傷手指頭面太陽等處共砍八刀張周氏受傷痛極卽奔出門外喊救已不成聲隣居沈壽福金才聞聲趕出即喚地保 
 
 
 

Page 7

 
 
丁春生同將張周氏送至醫院時旋卽因傷身死當報地方檢察廳相騐飭緝事爲警察廳長石人俊所聞以戒嚴期内城内出此白日殺人重案該南路區長張竹坪署員劉繼成疏於防範特飭先行記過勒限十日如不能破獲定卽撤差連日經警廳偵捕隊長潘秀清君派探至張周氏同居之余根林家内偵察蹝跡旋見園中晒有藍布襪一雙沾有血跡雖洗而血跡不退當向查問據云　店夥陳孝之襪現在陳二不在家襪上所沾係由跡等語翌日潘隊長又派探將陳孝傳到訊問據云此襪上血跡係伊叔陳二脚生外症之血繼傳陳二質証全不相符昨已將陳孝一名及襪一雙解警廳轉送吳縣地方檢察廳訊究矣 
　　鎭江 
審檢兩廳請籌司法經費鎭江地方審判檢察兩廳所需經費本由司法籌備處向部領欵分給各處自戰事發生司法機關解散迄今三月經費分毫未給現大局已定本埠審檢兩廳復行設立惟自廳長以及推事書記人等均不能枵腹從公由審判廳長　君潤州及檢察廳長楊君由之商請丹徒縣知事楊君振聲暫行籌墊若干以資接濟云 
　屬釐捐一律改委寧省前清舊吏已如蝟集所有大河口瓜泗六合鎭江仙濠邵伯灣頭姜堰東台泰州高郵荷花池等處釐捐差使及各屬縣知事皆經張都督紛紛委任惟前清江寧府許星璧亦於日昨由揚過鎭乘車赴寧冀圖差使其餘舊日官僚之　寧聽鼓者亦復不少面試知事紀聞聞當軸以蘇省各屬知事之資格不知整齊往往有到任無幾即被人攻詰頗碍政治之進行今爲整頓吏治注重民生起見擬此後凡關於委任各屬知事除事前確查其有無經騐外並擬再按照口頭試驗法面試一切以覘其學術云 
　　山東 
文榮之海匪猖獗登州來函云文榮一帶近有大帮海匪均乘瓜　孔頭子等船數艘來自關外各持利刃快鎗在沿海一帶肆行刦掠前日有魏姓商人販運大豆自虎頭崕歸來駛至文境該匪即鳴鎗示號招集羽黨霎時將魏某船物搶掠一空並傷水手二人刻已赴水上警察署報請緝捕矣 
　　江西 
閻總監考驗警官警視廳總監閻恩榮昨將所有警廳錄事當堂考驗分别去留書記長萬培章調升臨川縣警署長二等錄事李鴻勛推升一等三等錄事熊自辰推升二等三等錄事則以徐翰周之幹補充至三等錄事陳蔚昌陳國斌李榮元黃光榮等以不堪勝任着卽開除又弋陽警務課員許家焜調升石塘分署長遺缺以徐松林補充趙元勛委臨川縣警務課員吳求委建昌縣警務課員陶德蔭委新喻縣警務課員均已發給任命狀矣聯請發給薪水日昨行政公署各員聯名呈請民政長照中央解散人員條律各給薪水一月聞民政長已將原呈交審計分處審辦矣前内務司長程道存有委充都督府高等顧問消息 
雜評二 
江蘇之兩問題今日江蘇民政長已蒞任矣江蘇省議會亦開會矣意者二次革命戰雲告終江蘇民政之萌芽或將自此始矣 
然記者竊謂民政上之最宜注意者今有二大問題一爲南京这張勳搶掠問題二爲蘇省之自治經費問題南京自經二三次獨立之痛苦復受張勳入城之搶掠江表黎民靡有子遺今日張勳旣諱飾爲謡傳而李劉諸人復揚其燄而故爲之辭共和世界之沈寃幾幾較專制時代而尤酷至若蘇省省稅國稅地方稅各問題民國肇造經年爭執迄未有定自張軍入城卤莽滅裂首以劃入地方自治範圍之馬路工程處攘爲官有而設局理之其他各縣以軍政需用而侵入自治範圍如此類者諒必不鮮共和國家自治爲亟愼勿使此輩蹂躪民權之舉動一試再試而靡有涯涘也此則吾蘇民人之所日夕希望於我省長與議會而不能自已者矣（萍） 
政府之手續政府謂手續上難去張勳余謂非政府手續上之難去張勳實心理上之難去張勳耳政府旣派張勳之老同鄉李盛鐸以查辦之復派張勳之老同事錢能訓以助理之是政府之心理並無絲毫去張意也於手續何有哉川黔之爭功川人受革命之兵禍最早而平定獨遲旣平定矣而又起川黔爭功之隱患黔軍謂川軍以重兵迫逐川軍謂黔軍佔據不讓如此則兩軍惡感日深而川人將永無寗日矣 
粤胡漢民遁而粤人仍不免慘禍寗何海鳴去而寗人仍未得安全川熊克武逃而川人之恐慌仍不能已嗚呼此　豈黨人之咎哉（默） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[推廣租界之進步]  
　　公共工部局擬在閘北推廣租界迭經該處商民電請國務院與駐京公使團一再交涉迄未解决此次淞滬戰事發生黨魁陳其美佔據閘北曾由各巨商商請外交團派兵將陳驅逐並派萬國團練兵駐紥警察總廳嚴密保護當時彼處公民以洋兵保護華界有碍中國主權羣起反對嗣由工部局聲明决不乘危越佔即行撤兵風潮遂息惟外人推廣租界之議不稍退讓旋派代表進京禀請公使團面商袁總統已有眉目聞其地點擬在北四川路迤北一帶寳山九一圖應三圖結一圖等四圖約計十餘方里並聞該代表業已返　將由兩方面派人測繪地圖再行呈請核奪云 
[黨人乘機密謀]  
　　鎭守使署暗探偵悉黨人圖浙未成業已變計擬乘人民怨恨張勳之時在長江上下游佔一重要地位以爲根據再圖大舉現在黨人散居上海租界　有五六十人秘密機關則有十餘處遷徒無定現已分遣黨徒改扮鄉民模樣槜帶欵項紛乘輪船沿途上岸與巢湖帮匪聯絡先令騷擾治安使商民嗟怨秩序不甯然後從而舉事該暗探業已密報鄭鎭守使分電沿江各都督各鎭守使並各要塞司令嚴加防範一面邀吳淞要塞李司令到署密商稽查船隻辦法 
[政府注意黨人之舉動]  
　　上海鄭鎭守使接參謀陸軍兩部來電略謂奉大總統令現據探報匪黨邇來派人四處演說並欲在上海開設煽亂報館發行報紙希圖煽惑民心應卽嚴密偵查如有前項情事着卽嚴禁拿辦以遏亂萌等因電請查辦云云鄭鎭守使除飭探嚴查外並已函請張交涉使轉致租界捕房一體查辦矣 
[陳其美果尙在滬耶]  
　　聞黨魁陳其美現仍匿居虹口某國旅館其家屬亦遷居北四川路附近華洋交界處陳仍日與柏文蔚王金發等密商機宜並聞陳無論晴雨每至深夜乘坐汽車回家黎明時仍回旅館茲經某偵探察悉行蹝業已密報鄭鎭守使函請張交涉使令行公共公廨立出提票送請値年領事簽字發交捕房隨時密拿務獲解究 
又一訪函云陳其美匿居租界言人人殊有謂其業已留鬚有謂其已改日裝者亦有謂其已往外國者茲又聞前晚有人在租界中親見陳其美于八時許乘坐橡皮黃包車由麥家圈往北飛馳而去另有黃包車一輛尾隨其後車上所坐之人身穿黃色短衣身材雄壯似爲陳之保護人當時見陳頭戴洋帽並未留鬚目架銀鏡身穿灰色長衫元色馬褂以一手掩面形色甚爲倉皇云 
[鐵路偵探之告密]  
　　蘇路公司偵探杜春華日前赴淞滬警察廳密報謂該公司藏有槍械一百支在營業所長辦事處樓上密室内穆廳長立飭水巡隊隊長及第一分署署員張生園第三警備隊隊長何楚英前往調查時適所長他出門已下键且粘有公司封條遂即報明穆廳長在門上加貼封條一紙次日復往向所長詢問據云光復時有鎗一百支現已呈繳鎭守使署查收此外並無槍械遂啓門進内察看確無軍械旋經所長查知杜探與袁巡官及軍事偵探王大朋俱屬同鄉近在車站相見杜探妄謂前砲隊營隊長俞夢熊寄有鎗械希圖邀賞致有此舉即經該公悮函詰淞巡警廳因何聽信流言輕於搜查致碍公司名譽現應如何對付希卽示奪等語穆君接函後立將杜探等報告情形及切確證抄復該公司並即聲明抱歉云 
[海軍部調艦出防]  
　　駐滬海軍司令部近接海軍部劉總長來電謂烟台現有土匪滋擾廣東亦頗不靖應速調兵艦駛往鐵壓等語現總司令李鼎新君已派肇和練船艦駛赴烟台駐防海籌巡洋艦開往廣東鎭攝聞今明即當由滬啓椗云 
[鎭守使查禁私運米糧]  
　　鎭守使鄭汝成君前因允許張勳之請在滬運米到寧接濟經紀前報茲悉鄭君以際此新榖登塲而市上米價仍有增無减必奸商私運出口特於前日函請吳淞要塞總司令李厚基君將淞口出入船隻切實稽查以免奸商私運致妨民食 
[九軍艦又得半年雙餉]  
　　海軍李總司令近接袁總統電令略謂前據來電海籌等九軍艦前於叛匪攻刧上海製造局時猛勇擊退得以保全軍廠請從九月分起該九軍艦官長員弁兵士水手人等一併給予雙餉六個月以酧其勞等情應准照發仰卽查造餉册送部請領等語昨李總司令已飭海籌應瑞肇和鏡清南琛江犀楚有宿字列字等九艦長赶將餉册呈候送部矣 
[鎭守使批示二則]  
泰興縣蘆漕市議員嚴宗光呈請保釋伊女嚴欽木批據呈已悉嚴欽木行止不檢致遭亂黨嫌疑姑念婦女無知從寬免究惟該議員是否爲欽木親父無從查悉仰卽邀具舖保來署呈候釋放可也此批 
奚阿虎等呈訴楊勤立等串奪糧地請飭令上海地方審判廳收回判决書並請勒令搬讓批據呈已悉民訴各節係屬純粹民事且經地方審判廳判决在案何得來署妄凟不准判决書二本地圖一紙發還此批 
[記星期六評論會]  
　　本埠中西人士組織之星期六會前日在滙中西飯店宴會鐘鳴十二點半中西士商敎士等二百餘人聯袂入座席終先由主席張元濟君演說中國變法之沿革並歷叙自戊戌以來之敎育史次李德立君演說黑龍江境之大略及李登輝君演說二次革命之結果末爲英人馬林醫生演講南京二次革命目覩之情狀馬君謂此次二次革命黨人因無將領統率是以失敗而黃興一入南京卽節失敗用兵如兒戲竟無軍人學識其致敗宜也南京變其中可稱爲革命健兒不愧爲英豪者爲第八師中之第二十八九兩團總數不過三千人北兵圍攻時第二十九團守城尤力該隊除禦敵之外不知有他城中搶掠等事全係第一師爲之第二十九團中之軍士皆年少　士籍隷粤東粤西湖南三省統帶官之傑出者可推韓恢爲最韓少年有爲每戰輙親臨前敵劇戰中余往見韓曰我軍血戰數晝夜疲困已極請君爲我傳言北軍息戰三日然後擇三平野之地一决勝負如何余笑却之與韓相談時韓每朦朦睡去可見疲乏不堪矣韓又謂余等之舉何海鳴爲總司令不過兒戲而已何爲文人彼豈知兵哉云云余（馬自稱）因欲作南京降城之調停人力勸韓恢退出惟軍民等皆深懼張勳淫掠以復前仇猶預不决余即至堯化門謁張勳探其意見張曰搶掠事天理不容斷無此事並命文案立刻繕就安民告示力保進城後不傷一人不許軍人淫掠等事囑余帶至城内以示百姓余欣然返　將張所擬之告示示韓恢韓力斥張勳口是心非斷不能踐言余尙以爲韓之過慮也迨韓何等退兵後余卽命百姓在各街高懸紅旂以示降順張勳之意故此次南京不可稱爲破城直可稱爲降城否則第二十九團誓死守城恐南京至今未下也不料北軍進城後卽肆行淫掠幾於無兵不搶馮國璋兵在下關搶雷震春兵在南門搶張勳兵在太平門搶馮國璋且在下關縱火焚燒全埠化爲焦土馮國璋前年曾焚燒漢口此次何以又燒下關竊所不解官軍入城前有婦女三千餘避入余之住宅内凡草地走廊幾無隙地官軍淫掠時此數千婦女得免失節亦云幸矣官軍入城淫掠之第二日余卽與勃郎君同至堯化門面謁張勳告以伊部下在城内淫掠張勳大怒大聲曰謡言余（馬自稱）卽拍胸對張勳曰若余言爲不可信請即將我槍斃並將官軍搶掠事詳告彼勉强信余言並諉言軍人之程度不足余曰此係你們軍官之程度不足耳張遂派軍官百人奉命斬殺搶掠之北軍隨入城余謂張曰一百人那理　非一千五百不可迨一百人隨余入太平門時見官軍所掠之物堆積如山張所派之百人無能爲也雖有數人爲張新派之軍官所殺然淫掠並未少息搶掠後所有贜物皆運至浦口由火車直運至天津北京或運至上海矣今李盛鐸來寗查辦間余如何辦法余對曰此係政府所爲之事可請政府自理之也李笑而不言總之中國俗例凡破獲一城必准許軍人淫掠然後軍人可以從命遠之若明末清初及曾國荃之破南京近之若北軍之破南京皆准該軍人淫掠云云馬君演說畢由美領事威君宣告散會 
[建築偵察盜賊之高臺]  
上海縣吳知事近據楊思鄉鄉蘍董周兆芝函稱敝鄉僻處浦濱素多盜賊近自戒嚴以來一月之間刧案多至四起雖經集衆追捕從未當傷弋獲誠以民居四散盜來則畏其手懷兇器不敢聲張巡士又遠駐鎭上絶無聞見任其飽掠鳴　集衆警局聞聲驟難知其方向無從捉摸迨事主報告急出追捕已去無蹝若不亟圖善後阻遏盜源地方何能亨受幸福爰特籌議築一望遠台於警局之旁台高四丈夜間派人登高瞭望遇見盜賊即可派警捕拿特是本鄉巡士現祇十五人力尙單薄擬於台中懸置一鐘遇警鳴鐘可使三林警局聞聲接應恊力兜拿務期盜黨無潛蹝之處地方可保治安現在台將落成應給駐台守望之工食費尙無着落擬將台旁之崗巡入夜移駐台上以資鎭守函請轉知警務長飭將遠望台間固有之崗巡一至日落時駐台巡視俾省經費而弭盜患等語現吳知事已准如所請並行警察長轉飭該區與該鄉董協商一切矣 
[工商部通令改良紡織業]  
工商部前派員赴長工一帶調查紡織業現已回京報告由部通令各省商會轉知各纱廠設法改良上海商會業已奉到部文其文云案查中國地廣人稠紗棉布需用孔多閉關時代悉屬家内工業競爭猶未臻激烈自海禁大開土紗土布日就衰頽而洋紗洋布逐年爭勝近且織土布者改用洋紗漏巵不塞伊於何底本部心焉憂之前曾派員往長江一帶調查綜檄各紗廠上海一隅占全國之大半其間完全爲華股者僅居五分之一有奇餘皆外資或華洋合資而歷年輸入之綿織物等爲數頗巨足證内國紗廠所出成品供不給求且辦法諸多未善値此民窮財盡自應力加整頓本部綜覈工商不憚諄諄告誡所有已經成立之廠自宜精益圡精綿質織微有長短務求混合得宜機器運轉有疾徐務使盡其能力綿席綿棒製造停匀則粗細一致機械人工互相應手則切斷自稀他如絡紗之結節太多温度之漫不加察專門技師則惜費而不聘機械摩損惟因陋以就簡欲求製品之改鄘奚異南轅而北轍凡此諸弊工廠隱招損害此急宜整頓者一也至於未經成立之廠各處土壤不一綿質不同應視産額之多寡定紗廠之大小察綿質之優劣配機器之攸宜勿誤購廉價舊機致出貨因而减少勿誤擇工場地點致運輸因而困難規畫周詳資本充裕庶幾審愼於事前收效於日後此急宜注意者一也以上各端爲經營紗廠之要素至於綿花之良否影響及於綿紗改鄘種植亦爲要圖總之紡織爲一重要工業亟應設法提倡切實整頓各實業家能集資建廠接照上述各節努力經營庶可厚民生而保利權本部有厚望焉附遞調查紡織業報告書口册爲此仰該商務總會分行各分曾並各紗廠一體遵照可也 
[韓省長起程履任]  
新任江蘇民政長韓國鈞來滬情形已見前報茲悉韓君已於昨晨乘坐滬寧火車赴蘇定二十二日接任視事閘北市政廳長錢貴三親赴車站送行並與韓君面商關於市政一切要公 
[革警尙思報復]  
閘北天保里四區第一分署巡長顧士林等前因乘亂奪權驅逐長官事平後經穆廳長調查明白將搗亂長警一律開除在案茲由該署署員藍祝三君訪悉該革警等有在外結成團體圖謀暗殺情事業已呈報廳長請派偵探拿辦矣 
[收回餘存鎗械]  
上海縣各事前奉鎭守使鄭汝成君飭收各團體鎗械業已分别收集兩次彙送鎭守使署存儲尙餘快鎗四百餘枝存放公署未繳昨奉鄭鎭守便派傳姓委員到署點騐當經吳知事加派張汪兩課員隨同該員逐箱開騐點明支數帶同附件分裝八小車交由來員押運回署收存 
[張勳索還小輪船]  
蘇都督府管轄之共和小輪船前於黃興在甯獨立之時遽被擄去裝軍軍火嗣在蘇州地方被水警第一警備隊扣留歸蘇差　改名鎭蘇小輪呈由程前都督核准在案茲張勳囡寧垣需輪應用電飭水警第二將該小輪迅速駛寧惟聞李廳長以蘇省梟匪猖獗正賴該小輪幫同緝捕難以歸寗差遺昨已電復張勳准予留蘇用矣 
又聞張勳查得前有江常廣漢平安鴻平四小輪原歸甯垣差遣現均在蘇以致寗垣無輪應用已於前日電請蘇州省行政署飭將　四小輪一併駛寧聽候差遺 
[趁勢攻訐之繼起者]  
　　本邑公民陸承機曹小樓劉吉人謝强夫等先後至鎭法使署禀控李平書等多人拒順助逆均已奉批經載前報茲又有公民胡烈甫等於前日遞禀鎭守使署略謂李平書葉惠鈞王一亭沈縵雲等多人此次在申暗助亂黨以致滬上突開兵衅使大小商民人等俱受其累損失何至數百萬目下李平書等雖逃逸他方然滬上李等所置業産爲數不少請求將李等業産分别查明之後一併發封召變得價撫卹極貧之户是否可行呈請核示施行云云 
[省議員滅絶人道五誌]  
本邑西鄉顓橋鎭省議員周鉞即周铁錚威逼伊女周靜娟投浦溺斃由女夫徐品華禀奉上海地方檢察廳汪廳長飭警赴松江將周拘獲嗣因華亭檢察廳長爭論此案發生地點不允將周解滬即由汪廳長禀詳蘇州高等廳核示辦理在案茲悉汪廳長以此案發生地點實在上海縣界内長橋港口毫無疑義惟須覓一證人使華檢廳無所藉口並以該證人以當時爲周所　之船户最爲親確故於昨日委派陸檢察官帶同法警下鄉調查一切並察訪該船户等令其到案作証 
[禁烟局回證無效]  
前者禁烟局開辦之始立有定章如有人出首投局報告一經拘獲私吃洋煙及私販烟土之犯徑轉送審判廳判决若令罰金贖罪應提三成給予報告之人此項定章曾經該局宣布詎該局開辦半年直至取消從未聞有人領得分文昨日午後忽有閘北警備隊巡士某甲手持回証一紙至地方廳聲稱前有烟犯畢某由我出首報告拿獲至禁烟局給我回証一紙現在畢某已奉審判廳罰洋一百元照章應賞洋三十元特來領取云云司法巡長梅南枝告以司法署素無發給賞洋之事爾之賞洋應赴禁烟局領取甲曰該局已經取消梅巡長曰則爾之賞洋亦已取消甲始垂頭喪氣而去 
[鄉人販土被詐]  
　　昨有鄉人曹阿桃懷帶大土二十一小包行經南市洞庭山碼頭被無賴張生五張海林看破上前軋住向之勒索旋爲四百五十六號巡士查見一併拘至第一區警察署訊據曹供在荳市街已閉郭源茂土行内購得大土甫行數武即被訛詐當飭移送司法科預審擬究一面飭探至郭源茂土行内查看有無私售土藥之事禀候核辦 
[查獲被搶米石之爭執]  
　　滬南裕豐米行主莊桂清至法公廨控稱商人與行夥人等曾於陰歷六月二十五日因有戰事逃避租界迨事平回行所堆白米已被槍無餘直至前日有人通信被搶之米在碼頭下船商人前往認明原贜雇人運回詎有陳阿三徐寶生爲首糾同黨羽三四十人强行攔阻後被詐去洋六十五元始肯將米交還惟已少去一百二十八石當時畏伊人衆祗得任若輩從容而去今由包探拘獲求恩究辦訊之陳徐同供此米係原告之姪托小民等運送計送力洋六十元酬勞洋五元並無搶刦之事莊又稱商人姪兒並無托陳等運米之事實係謊言聶讞員判令交保候查明實在再行核辦 
[租界内無須盤查]  
　　湯根泉前日在法租界盧家灣浜内見周嘉生裝鹽一船湯卽冒充鹽巡向周勒索周以租界内並無查鹽名目不肯給洋湯與同黨朱阿二卽將鹽强搶上岸後爲捕房所知飭探拘獲解廨訊究周申訴前情求請嚴辦湯供向之查問並未索詐朱阿二則一味支吾判湯押十四天朱押七天以儆 
[拿辦麻皮阿三]  
法捕房藍總巡前日午後派令西探乘坐汽車至老閘捕房聲請飭派中西包探恊往二馬路洗清池浴堂内將現充法包探之麻皮阿三帶回法捕房已飭看管候示據說爲女伶夜明珠一事該探藉端向米某勒詐洋三百元被米告發故飭拘究云 
[妓女與姦拐案之關係]  
妓女花　　近爲姦拐案牽涉昨由老閘捕房派探張全林往傳該妓到廨候訊 
[師長夫人之威嚴]  
湖北路新寧旅館寓客張袁氏因將婢女大海凌虐受傷經老閘捕房包探錢壽生查悉於昨日禀奉捕頭着與西探同往將氏與女一併帶入捕房詢據氏供伊夫在南京充當師長捕頭以女已受傷飭送醫院醫治並着氏存洋二百元交保候示 
[並晨非拐販]  
粵人陳照及鄧王氏各帶男孩乘輪來申被包探查見疑是拐販拘解法公堂訊究陳供在漢口經商因妻亡故將孩帶回廣東鄧王氏供與陳王氏是姊妹均隨夫在漢口居信各生一子現婦人等因丈夫相繼亡故無可度日故帶子回粤與陳照並不相識尙有一孩不知何姓之孩包探誤爲婦人等所帶故被一併帶案實無拐賣情事判陳等三人開釋三孩給還另外一孩送堂留養候父母認領 
[溜韁馬車]  
前日午後有一百九十號溜韁馬車在南京路一帶飛馳沿途撞傷行人王寶和朱根福胡阿三等多人旋經中西印各捕赶至黃浦灘附近始行追獲當將該馬車與受傷各人一併帶入捕房禀奉捕頭着將受傷人送請醫院醫治並派包探查傳馬夫到廨訊究 
[警界更換制服]  
淞滬警察廳長穆杼齋君以現届秋令長警制服應即更換業已先將上級警員舊有秋衣上之白線改爲黑線以符軍事性質署長肩章嵌金星三顆署員兩顆逕官則用銀色花星以示區别所有内外勤上級人員現已次第給予換穿其餘長警制服須待製齊再行給發 
[警備隊即日開操]  
淞滬警察廳第四警備隊自由舊道署遷入前地方廳所設之第二看守所以來業奉湯隊長諭飭一律操練以前清水利廳舊址爲操場昨已雇匠前往打掃以便即日開操 
[參列孔敎大會]  
舊曆八月念七孔子誕日山東曲阜特開孔敎大會各處尊孔　體及私家之尊孔者或委託代表或躬往赴會上海希社亦請社員丹陽姜怡雲君代表偕社員華亭顧迺琴君等於昨晨約同海甯路孔敎會兼本學洒掃局代表姚孟塤君等共七八人乘坐火車逕由津浦鐵路直達山東與會 
[紅十字會紀事]  
紅十字會平糶局南會館第一局于十五撤局西門西方菴第三局於昨日停止龍王廟第二局明日亦一律裁撤局長邵子　朱鑒生唐星垣諸地君熱心救濟特向蘇州各紳士勸蘇州武陵女塾顧丁渭英女士熱心救濟特向蘇州各紳士勸募棉衣棉被三百數十件實女界中之熱心人也徐州各縣自遭兵燹後十室九空且又二月不雨旱魃爲虐沈仲禮施子英兩君特請省議員王叔相君於昨日赴徐調查災情頃已電致徐州紅十字分會段省滄朱星齋君及商會自治會派員招待矣 
婦孺留養院尙有各處避難婦孺二百數十人昨晚將南京婦孺一百零七人各給棉袄褲除船票外每人各給車力飯資四角及一元不等 
南京張勳派委馬文章赴滬領回在紅十字會醫院治愈之武衞軍三十五人今早趁車回寧又治愈揚軍七人已派救護員湯斗卿護送到至揚紅十字會福開森顧問今日抵滬調查 
南京紅十字分會被搶事聞已向陸軍部聲請賠償以尊祟紅十十字名義不致爲萬國紅十字聯盟會所抗議云 
[成衣匠猝斃]  
密勒路某學校内有成衣匠顧長元於昨晨患痧猝斃報經捕房諭飭屍屬自行收殮 
[來路不明]  
瞿順千昨持來路不明之黃白絲十餘紥被包探周阿金查獲拘入捕房押候解究 
[洋遇暴類誌]  
前晚有車夫流氓多人將俄人某甲拖入狄思威路小弄内撳 
 
 
 

Page 11

 
 
倒於地搜去衣袋内票洋五百餘元一閧而逸甲高聲喊求由四百三十號華捕到來追獲王阿二一名餘均脫逃當解捕房押候究辦 
西人某甲前晚酒醉被車夫吳瑞慶載至海事路荒僻處糾同多人搜去身畔現洋鈔票百數十元幸有印捕到來當場拿獲吳等四人解押捕房聽候核辦 
[捕頭消假]  
老閘捕房捕頭惠爾生曾經請假赴内地遊歷茲已返滬張代總巡以總巡捕房副捕頭來姆瑞亦請假出遊卽着惠爾生暫行代庖 
[地方檢察廳批示]  
　　鄭毛弟等請保姚葉青由批狀閱姚葉青和誘處女業經本廳偵查屬實按律起訴應靜候公判所請應母庸議奚榮華爲汪鳳英在押患病請求保釋由批狀閱爾妻鳳英有誘拐嫌疑應靜候查辦何得率請保釋不准并斥蔡金元爲無端被累據實陳明由批狀悉爾果無嫌疑一經偵查明確不難水落石出母庸齗齗置辯也 
[地方審判廳民庭批示]  
高鐵生不服反訴之批詞抗告由批查抗告爲上訴之一種來狀核與程序不符未便逕予收受仰卽查照試辦章程第六十一條之規定依法進行可也顧永福請求押追房租由批閱狀其中曲折甚多非審訊不得明晰仰候傳訊核奪可也 
顧子興請求緩期由批前次開庭該控告人旣不於事前申請故障而於臨訊無故不到甚屬不合業經本廳當庭决定爾應担負堂費半數以示薄懲着卽繳案靜候再傳可也 
[閘北第二初級檢察廳批示]  
劉和生訴顧長富誘拐伊妻案批狀悉顧長富誘拐汝妻僅有嫌疑並無實據應候偵查核辦無庸多凟 
葛介福辯訴私揭封條案批狀悉范金生房屋經審判廳發封在案爾旣未帮同范金生私將審判廳封印扯去何以同居在内此種事實不得謂之嫌疑仰候查核所請保釋之處未便照准沈馬氏訴俞金寶欺主串詐請求嚴究案批仰候傳案訊奪朱鼎雄訴趙慶泉尾隨刧奪懇求嚴究批仰候訊奪 
雜評三（訥） 
馬林述甯事馬林醫生述甯事余讀之爲寧人　然更爲國人赧然我國種種野蠻之狀况竟演之於外國人之口雖欲掩飾而不能能不痛哉馬林恐此後中國難免再有此種現象致欲各國仗義干涉而又恐各國圖攫中國之土地甚於兵匪之搶掠其言可謂至公我國人曷不早自爲計耶總統述故事袁總統歡讌馮叚兩軍長時先述一故事謂小時曾偕某浴海某軀幹大故能深入余軀幹小故不敢深入云云其意蓋在喻涉世之難也涉世須具有知人知已之眼力今於馮段凱旋之際而忽憶及此故事意者殆以兩軍長奏功之迅速而自信知人之明歟然而張勳暴橫如此當亦爲總統所不及料則知人又豈易言歟 
或曰袁總統意在諷兩軍長以辦事須謹愼耳蓋有不　於此次兵隊之騷擾也然歟否歟 
來函 
[江蘇第二電話局函]  
逕啓者本月二十日貴報來函攔載有蘇州電話局工匠害人一節語多誤會意在誣陷亟將原委叙明仍請登入來函以明公道而昭實事無任感禱查敝局向無裝機而不完工致有危險之事於本月十三日忽接蘇州商團司令部函開司令部所有電話應卽移沙皮巷三十五號門牌本會鄒會長宅内請貴局先將電線裝就本月十六嚴再將電話箱移去務祈迅速俾免誤公等因旋復電催數次敝局爲營業計自應遵照辦理遂于十四日飭匠先去架線惟倉卒之間被催甚迫只得暫借電燈桿森應用此不過權宜之計話局有時借用燈廠桿木燈廠亦有借用話局桿木之處由來已久勢難一時劃清界限原期日後逐漸整理俾達完善萬不料當晚即風激線碰鄒宅朱姓學徒等適以手誤觸電線而鄒椿如之姪竟以往救而誤斃此種奇慘之事殊堪駭異按話線斷無危險卽與燈綫偶碰路燈電力亦不過二百二十勿打尙屬低壓不致有性命之虞且同時觸電者三人而鄒姪獨亡足徴身體素弱適遇飛灾爲人人所不及料只可謂之意外天灾耳總之該局令部如不函電交催約期裝箱决不致不完工不裝箱而出此意外卽全完工假使朱學徒不以手誤觸電線亦不致有此危險此中原委明達者當自知之敵局聞信之後曾致書慰唁以盡人道今聞有人從中挾嫌播弄以致鄒姓屢次復書詰責並于報端砌詞附會希圖誣陷殊屬荒謬事關名譽不能不將實情函達敬乞錄登至紉公誼江蘇第二電話局謹啓 
[吉和誠棉紗號函]  
本月二十日貴報新聞欄載有綿紗業一落千丈一則内云現在中秋節過重振旗鼓者僅寥寥數家聞吉和誠鴻昶榮兩家均因虧欠洋行貨欵實行停閉等語本號並未停閉當係傳聞之悞應請更正爲荷敬頌著安吉和誠號謹啓 
[救濟婦孺會函]  
本會以江灣玉佛寺改修爲留養所一一組織近均觕適正籌設有病殁棺木等事經本會幹事長胡芝青君商承江灣地方董事陸椿如先生慨允擔任凡本會留養婦孺有病故者之棺木均即施送雲天厚德不伹無告婦孺存殁涕然均感卽行路聞之好善之心一時油然而生羣心向善皆賴高風謹誌仁北慈并鳴謝悃上海泗涇路中國救濟婦孺會謹啓 
 
 
 

Page 12

 
 
   
 
 

Page 13

 
 
自由談 
游戲文章 
[創行髮辮捐通告附暫行章程] [  了青]  
全省司髮處爲通告事照得享有特别之權利須盡特别之義務故凡工商出品但經政府特許專利者無不　有常捐爲報酬公家之用各國政策大抵然也邇自金陵克復以來大府用人首重髮辮無論文官武將委缺給差莫不能此爲要點是凡未經剃辦之人民卽已佔有作官之資格特權所在固滑頭所不能爭亦　鬁所不敢想較諸前清之考試捐納方有出身民國之保荐選舉尙須軍動者省却無數心血無數金錢此何等便宜事而可一毛不拔乎爲此擬訂創行髮辮捐辦法並編定暫行章程八條仰髮界人等一體知悉當此軍事初平庫帑如洗搔頭無計摸耳增愁欲刮龜以求毛等續貂之無尾悉緊敝賦絲縷難籌凡我有辮同胞務宜踴躍輸將勿存觀望有力者探囊以付無力者與物以供則本處長有厚望焉特此通告 
[附暫行章程八條]  
第一條本章程爲創行髮辮捐而設凡住居江蘇省内有髮辮之人民均須遵守 
第二條本章程對　剃辮人及留滿髮人不生効力 
第三條納捐之數以髮辮之長短定之 
（甲）辮長一尺者月捐洋一元餘按寸遞加 
（乙）長不滿尺者至少須以一尺起算（齊根剪去仍行剃髮者準此） 
（丙）盤髮頂上者無論辮不辮均作一丈論（　拖背上者準此）（丁）辮粗徑逾裁尺五分者加倍納捐 
第四條婦女之髮　或拖或盤均減半納捐不作辮形及年在十三歲以下者免 
第五條童子之髮辮或施或盤如年在十六歲以下者亦减半納捐 
第六條有髮辮之旅客一律納捐捐欵之數至少不得在一月以内多則按月遞加第七條如有捉姦剪辮等事則按計被剪者終身應出之捐罰令剪者加倍繳納其自剪者不在此例 
第八條本章程自登報日施行如有應行修飾之處得隨時改削之 
[卡片賀手本啓] [  劍秋]  
竊以風雲際會一時有難得之機水火迭乘五德唯當王者洪維我手本先生系出朱門宦游赤縣研究鑽營之術奔走勢利之場暮夜投金關宦途之捷徑青雲得路作相國之上賓歷滿清二百餘年簪纓弗　合歐美數十百國譜牒難聯誠可謂奕奕華宗與國同休者也爾乃一朝革命四海從風故國云亡新邦聿建滌除腐敗之風吸引文明之化紅纓大帽旣　　以深　紛底朝靴亦　蹝而遠遁馬蹄　見幾而去慷概絶裾脉尾辮視死如歸從容就義惟先生明能及遠識燭幾先知舉世之泯　　一時之刦運遵時養晦彈冠有相慶之期拔茅連茹聯袂有彙征之日果也否極生泰貞下起元遇賞音於白下門前識故主於　　轎内頻年屈蠖演𥬹子之明夷一旦登龍卜大人之利見卡片世居異域　入中原得文人學士之歡迎蒙搢紳先生之雅愛周旋壇坫竊叨非分之榮侍候公卿本屬　來之福從此乞骸歸骨彌衡之袖可藏會看吐氣埸眉毛遂之囊盡脫卡片無行忭賀之至（三） 
海外奇談 
[狗福] [  紛蝶] 　　 
脫比司者意大利人也家財甚富晚年好畜狗狗有廳有盡室有臥房有花園用僕役多人爲諸狗服役狗之食以白米以牛羊肉夏天爲之沐浴梳洗　毛冬天衣以裘裳推大者爲狗長管理諸狗脫比司與諸狗立約如食汚穢等物必以食之多少定罪之輕重諸狗相戒勿食偶有犯者狗長必高坐狗廳判决罪名脫比司在旁觀看輒樂不可支有時興到聚集諸狗晏會廳事至酒闌時特比司嘗掀髯笑謂諸狗曰富狗一席酒窮漢半年糧爾輩之願已足乎諸狗歡躍不置云 
尊聞閣詞選 
[北曲哀江南用孔東塘桃花扇傳奇哀江南元韻] [  東園倚聲]  
（新水令）匆匆行李一肩挑石頭城杖藜重到千軍新築墨百里舊開壞營柳垂條秋色冷夕陽道 
（駐馬聽）一炬沿燒短陌長街士盡焦下關人跑携男挈女波江逃鴿翎蝠糞隔牆抛蟲絲蛛綱當階罩塵垢掃西風吹落龍山帽（沈醉東風）獅子踞千尋山倒鳳皇飛百尺臺高出槍林損失多經炸藥完全省過秦淮惆悵南朝鵲血啼紅染野蒿災黎慘都變成餓殍 
（折桂令）　青溪舊日窗寮帀地荒烟繞户寒潮目斷魂銷六朝金粉五夜笙蕭罷燈船莫談熱閙邀笛步總覺無聊白雨飄飄綠水滔滔濕紅衣雷霆炮隊吹畫角星火麗瞧（沽　酒）腸斷交白　洲朱雀橋波知千疉路一條瓦礫荊榛八遇少冷清清的落照桃渡口蔣山腰 
（太平令）哭西州帶酒門敲征馬蕭蕭吠犬牢牢弔不盡筆塜　巢弔不盡江花謝草對着些烟條露梢管甚的山漁水樵亂軍聲唱籌交又量沙添　 
（離亭宴帶歇拍煞）無奈是望吟幽砌天將曉鷄鳴古捸人行早還算好毒霧全消眼看地北軍來眼看他南軍去眼看他城破了這天荊地棘間泣銅駝誰知覺那一班擄掠姦淫慾　都塡飽甚流民慘鄭俠　春陵行元結賦畏簡書疑猿鳥悲秋鼻易酸望遠頭空年重摹份東塘詞　編一套哀江南課吳娃催鮑老 
[偶成四絶集李義山句] [  張伯賢]  
獨立寒流弔楚宫至今雲雨暗丹楓荊王枕上原　夢只有高唐十二峰 
再到仙　憶酒鑪巴西惟是有寒蕪相如解作長門賦不　文君憶故夫 
仙家暫謫亦千春半爲當時賦洛神知有必妃無限意全家　櫗起秋　金陵王氣應瑶光隔得盧家白玉堂若是石城無艇子小姑居處本無郎 
[中秋感懹] [  淑梅] 　 
首二句删漫道天涯無别恨每逢佳節倍傷心 
[珠街閣舟次] 　　 
月色浸疏篷江聲破清夢明朝掛蒲帆東風好相送 
[淑姊過訪] [  珍] 　　 
故人經歲别相思日以積何期風雨中忽來遠行客入門欣相恩 
把臂情猶昔奇文示珠玉美酒傾琥珀坐久淡忘　月光逗前席　　舟 
[上望金陵] [  紅豆女士]  
憑眺石頭城傷心淚欲盈滿街烽火氣遍地女兒聲道路無時靖干戈何日平秦淮档河畔柳空向夕陽橫 
刧餘草 
是草爲了青三十八歲病後所作自辛亥五月迄今約詩七十餘首此次正陽之亂倉皇逃歸未及携出聞已付諸刦火矣因就記憶所及錄請鈍根選登自由談（前已登報者不復錄）俾和稿本幸諸大吟壇敎正之了青謹誌 
[蟋蟀吟] [  了青]  
蟋蟀吟在牆陰孤燈老屋驚秋心蟋蟀吟在牆角半夜繩床夢初覺天生微物寧有情似哀似怨無懽聲　康之琴李　笛漸離之筑桓伊　四隅颯颯悲風集入夜愈深韻愈急邊塞霜嚴落木飛空階露冷荒苔濕蟲乎蟲乎爾何爲爾豈號寒饖又豈傷别離泥途伏處思雄飛人生失意亦如此使我頃刻心如錐支頣看天且起坐殘月穿窓忽西墮青銅寶劍三摩挲持向何人不知可東鄰有婦方鳴機篝燈不明聲漸低低聲歎息向兒語不幸乃爲貧賤妻　鄰有女正調瑟似向天涯送行客天涯行客幾時歸萬種相思在今夕同是秋來淪落儔只愁明日霜盈頭雄雞一聲衆籟寂嗟爾蟋蟀兮胡爲乎鳴啾啾 
[七月二十八夜大雨有懷金抱沽上却寄] [  了青] 　　 
冥世界幾人醒一夕風雷倚枕聽瓦背雨聲喧　瀑案頭燈影淡秋星移床絶俗師江　割席論交重管寧爲語天涯倦行客緣羅青竹半凋零（小庭花木皆十餘年前借君手植者風雨飄摇益懷良友） 
[季眉族孫以文竹一叢見贈賦此誌謝] [  了青] 　　 
余家無園林夙昔事文墨好文兼好竹取足比清德感君厚氣誼贈我琅玕植森然君子林挺立不盈尺具體雖云微託根亦自直幹弱　愈　　　品　　密　　　繁花珠　白　以石一　古盎烟　色偶　管城中如侳　川　　　　發　　　　　　　 
[秋夜] [  了青]  
街柝沈沈月　廊　眠宜坐費商量病餘氣體秋先冷愁裏心情夜乍長　國　堪逢世　窮居　更　年荒無錢無米嗟無策分付出妻且典將 
自由談話會 
自由談君乎余與君不談又數月矣此固余之自由也然今日又來談談亦余之自由也 
自由自由不知從何說起不如談不自由外債如山被人監督國家之不自由也一敗塗地落花流水討袁这不自由也顚沛流離人亡家破百姓之不自由也撤任拿問抄家破産官僚之不自由也謗書盈尺强鄰怒目搶掠之不自由也梟父頑固逼令投江婚姻之不自由也垂涎權利事敗名裂黨人之不自由也價值連城迄無主顧頭　之不自由也牽籐捫葛橫被株連和附之不自由也故鄉萬里　面江東亡命之不自由也或曰自由自由幾許罪惡假汝以行此種種不自由者正以平日過分之自由釀成之咄咄自由魔恨無　劍斬之孽兒合十低首曰善哉善哉於是高頌南無在自由菩薩三聲[  孽兒]  
自由雜誌初以内容略有更改故改期二十日發行詎爲裝訂者所誤又不能　　應售致勞愛讀諸君空手而返深爲抱歉尙祈格外寬諒緩於明晨惠購爲幸 
小說 
寫情小說 
[黄金祟（八十七）] [  天虛我生]  
因　頌花癡石論及　墨自由之藥彼二人者乃慫恿我即鐫而行之予苦無資適接湘谿來書遠香以去年賒放之帳收償不獲十之五六力難周轉請解去年之約而以百金歸我我得此金旣不足以償還　母又不獲有彌縫之術乃以商之仲兄時予仲史在家　稍能於吾母之前貢獻一言適癡石以産　質乞向吾母貸資二千吾母已令小　調查知尚可靠亦旣首肯吾兄乃爲我說於癡石要求轉假五百金與予癡石自無不可予因益以百金歸之素卿適與前說赢二百金者相符素卿亦無疑焉轉托内兄歸償吾母而吾内兄之信用亦著他日復得藉爲溢注則此一舉之功也惟予旣有百金　存代理當爲素卿贖質而予忽發奇想擬與頌花癡石合資辦報將以文字鳴於鄉里爲名計也癡石則謂利亦隨之故其贊成益力内子以爲此金乃予自以勞力所得亦即任予所爲適有金姓之家　一開辦杭　　　封禁存置鉛印機器久已弗用向之磋商即由吾儕　任工資請其僱工復業日刊一紙定名爲大觀　設館於予家予爲之總而頌花癡石爲之副更延校繕二人訪事則不限人數每采十則給酬一金而已於時杭州别無報紙故一出版歡迎者衆更於癡石所設肆中附爲發行之所日銷之數初僅數百漸　一千以上而予所著之桃花夢及淚珠緣等皆於此中披露焉報紙體列　偏重於詩文一類新聞不過爲附屬品耳其時海上文社方盛一時風尙故亦頗受社會歡迎外埠通信遠及粤漢因之得結文字緣者實繁有徒而吳下爲尤虞君病鶴設文會報於蘇垣創辦之始以書要予往助癡石頌花必不肯放予行惟予一聞姑蘇彷彿爲我生身之地我这靈魂實在彼間必弗使我往者我凡作事皆恍惚矣彼二人者　與勒約七日必返編輯之役暫由癡石爲代予遂促裝而行爲予件者惟花農耳途次乃有記程詩錄示癡石云短長亭外下青驄山外斜陽似火紅行李不須親檢點任人裝入小船中晚山　黛水拖藍月子團　過十三不怪轆轤聲太急可　船也憶江南（所乘小輪名憶江南）曲水行山四百程䑶舲如鯽尾而行夜深就枕各無語船底但聞呼吸聲荒鷄啼煞月無光林影林陰亂入艙三兩牌樓四五塔榜人都說到平望近水生波遠水平吳山旋繞越山行中間着个孤帆影唱出竹枝三兩聲平蕪一片遠連天斗大孤城起晚煙一樣江南好山水如何到此便纒綿五十三橋天下無江南人物最姑蘇郎心若比吳江水斷不分流入太湖姑蘇　外舊荒邱今日荒邱盡畫樓莫把滄桑驚一度女兒生小不知愁塢裏桃花冷夕陽蕭疎楊柳斷人腸生憎訪到天台路没個人人飯阮郎蓋予此來非必爲應病鶴之召實以去歲適在喪亂之中未獲細探仲姊消息故乘此行之便意實有所屬也惟於吳門殊少故舊戚屬之家居於此者大都素不往來且亦不便以仲姊爲問予與病鶴不過文字初交故亦不與略談衷曲惟予所爲詩文實已吐露無遺因之病鶴得其梗概且言實與仲姊之季父相稔予乃大喜過望亟詢近狀而病鶴過爲秘之要求予爲著一小說始肯爲予述之予不得已爲譜桃花影彈詞兩回旣刊報端則予轉而要之苟不言者予亦不續矣病鶴無奈思之久之則曰必欲　言　當爲擇　言之予異其說病鶴日此問青陽地不少佳麗亦有爲君賞識者否予曰無之旣而日略有一人病鶴笑曰有則有耳安有所謂略哉予曰其人不過僅　之耳渠不識我我亦不知渠爲何人也（二） 
短篇小說 
[寃魂語] [  了青]  
　垣十丈廢屋三椽病柳凄黃衰草慘綠一鈎殘月斜　　隅有蓬首垢面者蛇伏塵穢中飲泣之餘時復歎息噫此何地也此何人也蓋金陵城外某古寺中之避難者時則炮聲隆隆如迅雷之奮地火焰閃閃若流星之渡天此往彼來徹夜不絶殿宇皆　牆壁爲摇乾枯之泥　　自落避難者潛匿之敢動殘更旣深戰事忽息古佛凝坐獨作鎭靜熊低眉歛目若有所思但聞四壁蟲聲與遠近蛙鳴相答似聯以慰人之岑寂者避難者驚魂稍定方擬假寐片時藉息殘喘乃忽聞婦女聲三四輩發自庭際伏而窺之則衣服似皆楚楚月色朦朧不甚可辨私念此必何處宅眷無家可歸不得已而避此者第以伶仃弱質僻處荒凉脫爲强暴所遭則危險滋甚 
正思慮間忽聞一女子顫聲曰儂雖義不受辱然非得觸此石必無萬一之倖旣又聞一女子答曰儂亦幾被追及幸流彈横飛適貫腦際得免汚辱設稍遲片刻者雖西江水不能濯矣言罷各相嗚咽旋又聞一中年音者勸曰二位勿悲思老身全家八九人我夫死於彈我子死於刃我媳我女我孫均尙不知下落服物廬舍悉付刦灰設非紅十字會埀憐則老身皮囊與二位軀殻早已同葬犬腹矣以此相較慘不更增十倍乎言罷大哭復痛駡亂黨不已避難者恐爲兵士所聞則己亦不免思出而阻止之忽又見兩女子　牆角入冉冉而前曰諸位爲北軍所厄乃怨南軍亦如犧牲　一身乃吾同胞之天職苟此舉得以成事則吾儕不徒死矣惜觀厥情勢似勝着已落他人之手一旦城破恐志士之同罹浩刦者又不知幾輩耳吾儕微軀更何足惜諸女子不待詞畢即羣起反對曰爾兩人不知進退駢戮異鄉死尙不悟今復來饒舌乎亦思爾輩不起事者則北軍安得來此吾儕此時正在繡　深埀擁衾酣臥中又何至　葬荒邱　化異物我非不怨北軍也蓋有召之使來者耳彼此啾啾互相爭競避難者始悟爲鬼頓生恐怖幸四　角聲嗚嗚催曉雞亦旋鳴各鬼卽匆遽去天旣明避難者不敢復留幸至江干得隨紅十字會船赴滬因舉此事告人並囑隱其姓氏託詞乎抑果有所遇乎（三） 
文字姻緣 
[本城顧某棄妻重娶絶少顧忌清與張氏誼屬世交自擊此種野蠻之事發現於自號文明之顯者家竊爲張女士深抱不平而尤爲共和前途三歎息焉爰成七律章以慰女士] [  陳姜映清]  
文明公道兩何存薄倖如斯海内驚尤物自然甘作妾多妻無奈竟忘卿姻緣未斷情先斷聲勢雖赢理豈　恥逐寒蟬非亦是爲他人作不平鳴 
石痴先生來示及小銀圓四枚照收請示詳細住址俾寄奉自由雜誌郵票未曾收到希查之 
 
 

Page 14

 
 
   
 
