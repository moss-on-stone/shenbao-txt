# 1909 - 132 - 4913034

 

Page 1

 
 
   
 
 

Page 2

 
 
   
 
 

Page 3

 
 
交旨 
[三月二十三日軍機大臣欽奉]  
諭旨鳳山癸陸軍第一鎭仰山窪新建營房工竣報銷一摺著該部知道又奏派員出口探買馬匹一片着該衙門知道欽此又奉 
諭旨鳳山奏採買軍米請免稅釐一片著照所請該衙門知道欽此又奉 
諭旨理藩部代奏喀爾喀親王銜郡王鑫爾濟帕喇穆等因登極差人請安呈進貢物可否准其呈進一摺現在停止貢獻未滿三年著母庸呈進欽此 
[三月二十四日軍大臣欽奉]  
　　諭旨會議政務處會奏覆丁憂漢員投効滿員當差酌訂章程繕單呈覽一摺著依議欽此又奉 
　　諭旨會議政務處會奏議覆御史謝遠涵奏吏治窳敗請嚴飭整頓一摺又奏議覆謝遠函奏請嚴賞罰葉芾棠奏請定舉劾失實處分一片均知道了欽此又奉諭旨都察院代奏河南京官翰林院侍講學士捷三等呈稱已故河道總督許振褘功德在民條列事實懇　加恩予　一摺許振校著加恩予諡欽此 
論說 
[爲銅官山礦案敬告皖人]  
從前我國對於外人路礦之交涉。着着失敗。雖經各省士紳開會發電。竭力爭持。而其結果卒能挽回於萬一者。曾不多覯。皖省士紳對於銅官山礦案。合全省人民之力號呼奔走。堅持數年。其氣迄未稍餒。今且再接再厲。迭上全皖士紳之公禀。公舉全皖士紳之代表。於時危事迫之時牢守百折不回之宗旨。督撫扶助於外。部臣主持於内。其所以挽斷蓬於大海之中而入。港出入命於虎。口之内而得生者將。在此最後之數分鐘。有絶大之希望。皖人對於此事之。熱心。與其毅力。記者誠欽之敬之雖然竊於此不能無意外之慮焉。 
　　凱約翰於原訂合同。逾期三次。是英人自背其合同。而因以廢之也固宜。乃麥奎佔據礦地。任意開採。且種種不法。令人思之髮指。皖人出全力以爭之者。固係正當之辦法。且皖省士紳。深明公理。按照法理以與外人爭。堅持証據以。爲民請命。舉代表。上公呈。處處以。和平手叚相對付而以暴動爲人戒。固無慮其有過於激切之舉。所慮者無知愚民。激於一時之氣忿。不明辦事之手續。或不幸而一旦出於暴動。則適足爲外人所藉口而其事反至於决裂。積全皖士紳四五年力爭之心血。而將有幾微之希望者。至此且爲之敗壞焉。則皖省熱心保衛地方之。紳士對於。此事益當。鄭重。宜有以防範於事前。而力任開導之責。務使人人知暴動足爲此事之大害。而適中外人之狡謀。抑亦皖省士紳今日應盡之義務也。此非記者過爲是鰓鰓之慮也。大抵愚民暴動。皆迫於一時公憤。往往詞正理直之舉其結果反因此而爲外人所持今皖省銅官山礦案麥奎種種無理公憤極矣安保無愚民之躍躍欲動也故尤不可不預爲之防。記者試詳言其故。福公司之於晉。鑛安裕公司之於皖礦。同一英人之約也。乃一則爭之而有效。一則爭之而無效者。非皖人爭礦之力。不逮晉人之毅也。非皖人保礦之心。不逮晉人之熱也。所以然者。英人覬覦皖礦之心較晉礦尤。切蓋英人注目於揚子江流域一帶者已久。物產富饒。運輸便利。皖省介居中流。礦產之富。不下於大冶萍。鄕而鐵道輪船之轉運尤便此英人所以執全力以抗之。而置公理于不問。顧英人。持之愈堅。則皖人爭之愈力。至皖人爭之愈力。而英人猶堅持而迄不稍動。則皖人之公憤必愈深。至皖人公憤愈深。而無識者流。遂不免有横决而或出于暴動之慮夫使横决或出于暴動。而外人聞之猶有所恐也記者固無責焉。然此横决或出于暴動之舉。外人非特不以爲恐。而且因以爲利。蓋暴動爲極不文明之舉。我國苟不幸而蹈此。則外人正可。藉以爲口實。而要求益甚猶憶去年廣東抵制日貨之風潮。粤紳開會演。說謂我人當文明對付。萬不可出于暴動。日人之持籃沿街售物者。雖有意以細故挑釁。吾人當忍耐之而弗中其計。竊嘗深佩其見之卓而論之當也。今皖省礦案。麥奎雖在銅官山有鎗傷平民之舉動。而我人終當持正當之政策。堅執和平進。 
 
 

Page 4

 
 
行之手段。從大處力爭。而不與礦工挑釁。則外人自。必有理屈而退之一日。皖紳明逹事理。早已有見乎此。固無俟記者之煩言。而尤願皖紳之早持此意以勸導皖民也。 
　　頃者皖省代表已進京凱約翰亦已挾合同攀欵到京將與外部約日開議。（見今日本報公電）則此案之入手辦法已定。我外部必能上顧國家之主。權下體皖人保持路礦之意。以與外人堅持到底而全皖士紳。亦當執定宗旨。不稍退步。以爲部臣之後援。據約以與英人談判。則公理自不爲强。權所奪。皖礦其猶有挽回之希望也歟 
來稿 
[敬告蘇屬新議員（常熟丁祖蔭芝孫稿）]  
　　今日爲吾蘇新議員出現之。日今日爲吾蘇新議員發生責任之日。今日爲三十六廳州縣之選民萬目睽睽羣相注視之日。轉瞬五閱月。開辦之期已届。諸議員將本所研究。發攄偉論。爲吾蘇民造福乎。抑列座伴食。旅進旅退。假議員之名以　身乎。此五閱月之時期。大足以覘議員之價值大足以定諮議局之影響。 
　　之六十六議員中。固不得謂皆無預備無經驗之人也。然按諸議員職任。章程所載。第一至八之條項何等之糾紛何等之繁密。何等之重大。一言貽誤。殃及萬民。顧可以操持無具之身。漫爲嘗試。不虞一朝僨蹶者乎。一人不能兼萬能。智者千慮有一失。願吾新議員。勿自滿。勿自恃。勿易天下事勿喜一日功。速籌預備之方法。以共策進行也。 
　　之六十六議員。姓名不相聞。覿目汪相識。萃大江南北聲氣不通之士。以共圖預備。共策進行。是不可不有預備議案會之設置。是不可不有通信機關部之組織。吾聞若浙若閩。複選舉未行。而預備會已次第成立。亮哉根本上之解决。宜如是耳比。聞江蘇人士。亦有研究便之建議。其宗旨爲輔助議員之機關。而實包含監督議員之性質。先幾之務。正不必歧而二之也。章程謂議員非議員皆可入會。吾謂被選爲議員者必當一律入會定期七月舉行猶晚也。斯會早一日成立。議員即多一日預備。會期宜長不　短。宜數不宜寛。會地宜海上而於寗蘇别設事務所。附設一通信機關。以徵求各人之意見。以便各地之質問。其於法理事實上宜各任一科。（如地方應興應革財政出入稅法公債等項）盡心研究。協力調查。所知者臚舉以聞。所疑者虚衷質詢。此五閱月中。正可藉以養成新議員之資格。且得交換議員非議員之知識也 
　　之六十六。新　員。於此時期中。而所究有得。克盡厥職。固受萬人之歡迎於此時　。中　玩忽將事。一朝隕越。即受萬人之唾駡。今日可驚可喜者新議　　　。可　可賀　亦新議員。今日。可憂可　　新議員。他日可哭可弔耆亦新議員。綢繆陰雨。多難而以興邦。容易秋風。拭目而觀隹士。願吾新議員。勿負此大好之光陰。以重褻寳貴之名譽也 
專電 
[電一（北京）]  
　　電諭駐藏大臣趙爾豐藏事日棘該大臣辦事素來認眞勇往直前應照前奏陳迅速籌辦並將應興事宜妥籌隨時奏明辦理毋稍畏葸貽誤 
[電二（北京）]  
　　唐專使電奏臣蒙各國優待美意尤殷遇交涉允和平辦理臣即附海輪内渡 
[電三（北京）]  
　　新滇督李經羲昨日（二十八）奉攝政王面諭滇省夙稱難治爾到任後務須迎機導引使各項新政與他省同時進行毋負委任 
[電四（北京）]  
　　某樞臣昨以新官制施行恐仍有窒礙議定月初開大會議并議開辦資政院事宜 
[電五（北京）]  
　　蘇撫陳奏本省膏店比烟禁未行前减十成之八銷數减十成之六 
[公電（北京）]  
　　凱約翰已挾合同多欵到京與外部約曰開議事機危急關係國權乞各報助力安徽代表公電 
緊要新聞 
[會議政務處議政紀聞北京]  
　　廿二日係政務處會議日期除那軍機榮協揆澤公梁尚書等四堂未到外其餘軍機大臣均上午九點餘到議各部議政大臣係午後齊集是日各堂祇茶敍數十分鐘而散聞是日未克開議實因適逢考欽顯皇后五滿月大祀之期暫改上午會議一次惟軍機大臣傳諭係在當日早七點政務處知會不及故各部會議大臣均仍午後到議而各軍機則於散值後先　議所彼此不值故未開議 
　　又聞各軍機於二十二日赴政務處預議時曾由世中堂帶到交　郵傳 
 
 

Page 5

 
 
　　參議李稷勳奏請變通翰林院舊制歸併職掌釐正品秩一摺當即由該處印刷先送吏部陸尚書閱看 
日前會　政務處領袖王大臣慶邸交政務處提調擬將御史葉芾棠奏請嚴定舉劾失實處分並謝遠涵奏吏治窳敗請嚴飭整頓又奏請嚴定賞罰等摺覆奏於二十四日進呈所遞者係一摺兩片 
　　政務處王大臣日前諭飭各提調速將上年八月間所議訂之新官制草案　編制局所奏之官制原摺内外官紳之奏議條陳說帖等件檢呈備核兹悉二十二日會議時已一律呈閱并面諭寳吳兩提調先行妥擬案略月内分呈各堂核閱爲四月初二日開議之　備 
[監理財政官會議詳情北京]  
　　二十二日監理財政官在度支部財政　會議是日首由正監理官某倡議謂吾輩蒞省後如遴派科長科員等　督撫不得干涉須由吾輩選擇之監理財政官自成監理財政官之機關至各省所設清理財政局吾輩不必干涉如該局會議時吾輩只可作旁聽生不得輕自發言以致踰越權限又言凡關於財政上之查核宜讓之議紳議紳率皆生長本地其於本地情形必較吾輩熟悉云云其時正監理官中贊成此說者居大多數副監理官率緘默無言惟某監理官宣言此次朝廷簡派吾輩往各省監理財政原期和盤托出爲定異日整理方針使對於清理財政局全不過問而推查核之權於議紳則所謂監理財政官者虚設已爾領薪水已爾其言甚質直諸人無可反對亦不肯贊成是日開議本擬會籌稽查財政之入手辦法其重要條件約有數端一稽查司道庫儲之盈虧二稽查各屬徵收地丁漕糧及折銀辦法以便報部妥計劃一章程三稽查官俸四稽查新政用欵五稽查關稅辦法六稽查關於地方自治各項之籌集及支出嗣因意見紛歧遂定二十六日再議 
　　二十六日監理官仍在度支部財政處會議臨議者貴州劉榖孫湖南陳惟彥廣東宋壽徵河南唐瑞銅甘肅劉次原直隸劉世珩湖北程利川江蘇　象頤安徽鄂芳浙江王清穆其副監理嚴璩蹇念益等亦在會議之列是日議將各省原章所定窒碍難行之處由各監理官各繕說帖呈諸澤尚書考核定期具奏 
[置備軍艦之新計畫北京]  
　　日前籌辦海軍王大臣會議以製造軍艦一事苦無的欵可指擬於招商局每年餘利項下提取十之三四並由沿江沿海各稅關按照大小分别攤派作爲辦理此項之用務於五年内先行造成戰鬭艦若干艘分隸南北兩洋以爲成軍之　礎　又悉各大臣自　　洋華　多願捐助　　經費　以該　　　　處異鄕　懷　國深堪嘉尚惟恐財力微薄於事無濟　令將所　　　欵悉數購備商船來往中外各大埠即以所獲餘利逐年添製軍　編成義勇艦隊平時則以運載客貨戰時則充戰鬭之用 
[部咨開闢商埠權限四條北京]  
　　農工商部前將自行開闢商埠章程二十條咨行各省業誌前報日前又通咨開埠權限四條一商埠與租界之權限宜先劃清二商埠原係爲振興本省商務而設惟旣稱商埠自可不禁外人共同交易三商埠與租界有别所有領事權力及兵力均不能侵及四雖與外人交易然不得設行棧及購買房田等不動產業 
[蘇松常鎭太五屬紳士致北京電（爲徵銀解銀事）]  
　　度支部列堂鈞鑒徵銀實即加賦中國向係用銅小民何來現銀不過借銀價錢價上下抑勒以弊養官可爲痛哭東南民力彫疲已極上年蒙駁感戴同深省憲今復入告民情惶急恐滋事端至州縣賠累大部已責令督撫匀定公費何以不遵部議辦理紓一分民力即爲國家培一分元氣仍求力主前議以慰大江南北數百萬生靈之望江蘇士紳唐文治張　謙姚文稱狄葆賢錢以振等公叩 
[京師近事]  
　　現在樞臣辦事新章將應頒諭旨各政事分爲兩項大致凡交軍機大臣擬議之件均係當日奉旨次日署名後進呈欽定其攝政王欽擬各諭旨即於當日交由樞臣參議署名後再請鈐章及時頒布 
　　政府前因各省對於交涉事項開會研究擬飭禁止兹聞某大臣建議立憲國集會結社原有自由權利况以維持國體尊重主權爲宗旨豈可厚非擬訂立研究會規則通飭遵守 
　　聞外務部梁尚書日昨交諭丞参司員着迅速預備中英灤州礦案交涉定期與英使開議又聞駐英欽使已電致外部謂英政府已允退讓惟須由清國備價贖回故外部現正籌備贖回辦法 
　　日前郭侍郎曾炘所遞封奏其内容謂朝廷正值預備立憲之時於忠臣志士宜有所表章前户部尚書立山兵部尚書徐用儀吏部左侍郎許景澄内閣學士聨元太常寺卿袁昶此皆志慮忠純雖在先朝已獲洗刷而曲突徙薪之偉畫終非重予恩施不足慰其志意故二十日遂有加恩予諡之命 
 
 

Page 6

 
 
　　前紀　督李仲帥籌畫雲南要需其欵項歸度支部籌墊頃聞度支部所撥與雲南者皆外省無著之欵李督恐到任後呼應不靈必在京師籌有的欵方好赴任故行期暫不能定 
　　聞張相國而商攝政王言刻下各學堂畢業學員仍無位　若不停止提升截留等項不僅正途擁塞且吏治蕪雜無從整頓擬請以後京外各官除五品以上之外其六七八品等官概由畢業學員中簡放凡非學員出身者概停升遷聞攝政王尚未允准 
　　政府因張燕謀熟悉礦務擬派在農工商部丞叅上行走 
　　籌備海軍大臣因辦事需人議定將留學日本之海軍學生儘數調回　　署陸軍部右侍郎姚錫光自奉旨校閱五六兩鎭後業將應帶隨員奏請調用計總參議官易廼謙總文案惲寳惠敎育科隨員羅澤暐朱克賡輜重科隨員毛繼成庶務科隨員玉泉此外尚有錄事十餘名差官數員　　軍機處片奏查本處章京候補主事趙國良補額已滿三年額外章京陸軍部應補郎中楊芾到班已滿一年照奏定新章趙國良擬補主事實缺楊芾曾任兵部實缺郎中擬銷去本衙門字樣作爲本處實缺郎中充補章京額缺奉旨知道了 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[湯蟄仙京卿上軍機處電（爲辭退浙路總理事）]  
　　軍機處王爺中堂大人鈞鑒蘇杭甬路事海内外詬病固袁世凱媚英政策亦盛宣懷汪大爕揑造書函爲彼圓謊促成大錯郵傳部侍郎適盛右而汪左輿論不與刦持公司先後陳凟積誠未至莫獲聞命脆江浙人民不願以誤路事者操路政其輿論當在鑒中盛返滬汪出洋江浙人民走相告曰鈞處惡民所惡樂只君子民之幅也本月初聞汪歸國爭請電沮防其到任潜伏念先帝梓宫正届奉移小臣且痛烏號監國尤悲鴿急不宜重傷監國之心且誤路事如汪大爕中外側目其族人且告之先祠削籍登報以謝天下鈞處即不遽請逐亦安肯愛一汪大爕咈兩省人民之大願日來各報傳汪於初八視事謗及公司股東非股東復譁然矣在監國或未詳前事鈞處宜無不知人民各挹血汗冀爲朝廷保此一隅之主權見有不利於主權者斯詛呪隨之即使汪大爕確有過人之行救時之才亦何事不可任必令直轄江浙路事以與人民偪處若一勝而後快此何時耶主少國疑外多强敵先帝所付託監國所倚重無非爲此可憐之人民鈞處不同其好惡而求勝焉是自伐也地氣上而天不應謂之雺上下否隔之象豈可令鄰國窺之輿論所從違即列强所輊重幸值預備立憲若按憲法則違反輿論鈞處應負責任江浙人民謂中國立憲前途於鈞處之能否實行負責卜之潛一在籍知縣耳荷先帝累徵殊擢故迫於公推冒承大乏爲爭路權幾膏巨姦之虎吻復荷先帝再造故惜路權尤惜政體一蘇杭甬路也草議逾期作廢見光緒三十二年三月初八日盛宣懷所自奏可廢不廢外務部與英商訂借欵官辦之合同郵傳部又與民訂存欵商辦之章程此等掩耳盜鈴之辦法深慮外交之糾葛人民之負累靡有已時鈞處當不謀所以善其後乎自古是非無兩立鈞處旣令汪到任必其貽誤路權爲是而以商股自辦爲非旣非之矣上年九月江電力辭何不如所請而赦之迄不一答聞諸道路監國且設匭求言鈞處顧凟則不告奚可者潛雖騃何嘗不知大臣進退朝廷自有權衡孟子謂與殺準諸國人先帝亦謂是非决諸公論舍人民則權衡何决潛雖妄何敢不受郵傳部之敎令特苦無面目受汪盛所任郵傳部之敎令濳一人之面目且自惜外人更謂中國士大夫何嘗　船堅砲利不足懼我士大夫頑鈍嗜利不顧面目則大可懼今日汪到左侍任未幾盛卽到右侍任無論吾輦粗有自命不能俯聽汪盛之敎令就令威惕利疚喪其生平籧篨戚施俯聽敎令亦何堪輿論之掊擊鈞處地望高非輿論所能動公司全視輿論爲成敗寗爲汪大爕所怨無爲輿論所怒也四五月間接通滬軌杭嘉工竣本决辭退之計今無可須臾緩矣仍懇查照上年九月江電奏請飭下浙人另舉總理潛之卿銜先帝爲路特加旣辭路事安可饕竊亦請撤銷以儆木强而全面目謹辭浙路席藁待罪湯壽潛叩效報局抄呈郵傳部農工商部 
[陸軍部奏奬江南水師學生北京]  
　　陸軍部奏云准南洋大臣兩江總督端方咨稱江南水師學堂於上年十二月舉行第五届駕駛學生堂課畢業大考計共考取孫必振等十三名照章開具等第名單送請考試等因前來臣等當即督飭海軍處分科考校核定分數區别等第計平均分數在八成以上者孫必振一名應作爲優等六成五以上者陳紹寬許鳳藻汪仲賢闕鳳彤周麟瑞五名作爲上等五成以上者王朝琛華貽榖王壽庭丁祖庚王樹叅唐玉鑑劉學傑七名應作爲中等均屬及格查從前江南水師學生沈樑等五名派赴英艦見習期滿回國光緒三十三年由該省援照前奏咨練兵處成案送請考試當經臣等考驗奏請奬勵因海軍官制未定暫行給予舊日武職官階奬給千總奉旨允准在案此次江南水師學生孫必振等十三名係在學堂畢業視登艦見習期滿者次之比照成案擬懇天恩俯准將取列優等之孫必振一名奬給把總並給五品頂戴取列上等之陳紹寬等五名奬給把總並給六品頂戴取列中等之王朝琛等七名奬給把總以示鼓勵三月十七日奉旨依議 
分類新聞政界 
[沙民抗丈旗地之近狀浙江]  
　　紹屬蕭山縣旗地自前撫奏請設局清丈以來各沙民以爲奪其生計抵死抗拒疊次聚衆毁局毆官本年省委文總辦擬聨絡就地士紳和衷商辦沙民等復遷怒各紳指爲漢奸將戚紳住宅焚毁前月又焚汪紳望庚房屋全家什物細軟書畵圖籍概付一炬並戕傷該紳幼孫慘酷情形聞者髮指增中丞以沙民悍頑梗化擬飭寗紹台道帶兵督丈沙民等得此消息愈激愈憤竟插血同盟相約死抗人心惶惶謡言蠭起殷實之户紛紛挈眷避地者甚多昨日署蕭山余令專差密禀以轉瞬絲繭上市洋商接踵設或稍有疎防非但釀或交涉地方更不堪設想擬請迅派重兵下縣藉資坐鎭當奉中丞批准届時由縣先行出示曉論稟請酌派省兵駐紥以資鎭懾仰布政司轉飭知照 
 
 

Page 11

 
 
[泗州牧禁種之不力南京]  
　　安徽泗州廩生傅宣箴以違禁種烟公叩派委查勘等情禀奉江督批云據禀該州愚民劣董視種烟爲利藪愍不畏法去秋仍舊佈種全州殆徧州差受賄且又素嗜洋烟不肯報官查禁誠如所禀該州牧人非龔聵何以毫無聞見豈亦染有烟癖惡傷其類相率容隱懼民之反唇相稽耶况該州毗連徐州府屬犬牙錯出一方鬆動必使交界居民生心觀望與江南禁種前途亦有關碍仰安徽禁烟公所迅飭該州從嚴查禁並將把持包庇之劣董玩差提案懲辦勿稍寬縱致千重咎 
[營口分界之確定奉天]  
　　營口廳升改直隸廳前由民政司派員會勘海城蓋平兩縣凡毗連營口各地應劃歸廳屬一案兹擬將蓋邑地方自大石橋鐵路起循路南至淤泥河下迄海口所有鐵路以西地皆割隸營口廳專轄又會勘海城縣界仍擬自大石橋起順新開河以至遼河迄大窪車站定爲營海界線界東俱屬廳治管轄至從前海蓋兩縣分管之大石橋鎭及石橋車站亦劃入廳境　營口地方初級審判檢察廳已訂十五日開辦亟應將司法行政區域預行宣示因定是日爲廳署接管地面之期 
交涉 
[長春日商不認稅捐之交涉吉林]  
　　長春商界對於公家稅地方稅向有官捐助餉捐公捐等名目日商三井棧每年買賣豆糧貿易價額常達四百萬吊左右獲利之多幾占長郡商利三分之一上月商會往派該棧繳付公捐日人極力抵抗終未完納刻餉捐局復擬抽其賣出稅九釐捐兩處交涉俱難解决前任道憲陳觀察已將全案移交奉天由交涉司與開談判尚無效果 
[收回租界捕權辦法寗波]  
　　甬道桑觀察鑒於紳學界之要求擬定收回江北捕權（因新捕頭尚未訂立合同）日昨札委洋務委員吳大令鋆爲該捕房正巡官原有捕頭作爲副巡官另札鄞縣鄒令兼充總辦以示收回捕權之辦法其新來捕頭則仍任用如故 
[西醫佔用寳石山問題杭州]  
　　西醫梅滕更在西湖寳石山建築病院佔用地畝一案業經洋務局委員宋㚁壽會同錢塘縣三次勘查合詞禀復奉增中丞批云前飭該印委等往勘寳石山曾令洋務局派員屢與梅醫士會商始允旋准外務部咨以英國朱使轉據駐杭領事詳報開呈節略合請咨詢等因當經轉行洋務局在案查英使節略内開印委測量未先知會殊覺失實該印委等查勘禀復均尚詳明候即咨復外部查核並飭洋務局遵照前札辦理轉行宋伊二令知悉 
[日本第三艦隊到漢漢口]  
　　日本南清第三艦隊游歷長江一帶昨該隊司令官寺垣候爵督帶音羽明石二艦由潯到漢是晚日本官商在三菱公司新宅内開歡迎會次日寺垣氏往謁鄂督頗蒙優待聞日内已上駛宜昌 
軍界 
[扣留地丁撥放兵餉之不准江西]  
　　江西建昌營兵餉因上年七月該營派弁請領夏季兵餉爲各員弁擅行挪用由建昌府朱太守禀准在建郡兌解所控月就近撥放現因該郡兌解所奉文裁撤洪遊戎禀懇大吏擬在南城縣地丁項下按月撥給當奉馮中丞飭司議復以該營餉項仍應飭由該營按届妥派弁兵赴司具領以符舊章 
[土匪私運軍火問題杭州]  
　　日前紹屬會稽士紳候選縣丞李秉璋等聨名具禀撫轅謂該縣著名匪首章如山混名翼虎平日無惡不作近復糾結新嵊等縣外匪圖謀不軌復敢分派黨羽孫阿興等私購軍火運藏内地並有旗帳兵符等種種逆跡若不先事撲滅必至星火燎原地方不堪設想環請迅予查拿究辦增中丞當即密札紹興蕭守督飭會稽縣確切訪查如果控詞非虚即將被控人等按名提訊詳立倘所控不實即提該原告等照例坐誣 
學務 
[農業學堂請撥經費蘇州]  
　　蘇府何肖雅太守以農業學堂經費支絀具呈藩署略謂知府禀辦農業學堂經費不敷曾經兩次移撥中學堂節省項下銀兩濟用在察兹因陸續添闢試驗塲及改造校後破廟房屋創立農品陳列所又按博物學科建設植物園逐漸擴充規模略備一切應辦事宜亟須隨時整理以期完全祇以經濟困難設措維艱惟有仍請於中學堂節省項下再撥銀一千五百兩以濟要需除行中學堂如數動撥應用彚册報銷外理合具文申報伏惟察核 
[法政學堂插班問題蘇州]  
　　蘇垣法政學堂缺額三名當經樊提學將投考之張寅恭沈兆九二名示期考試後封送試卷呈撫憲察閱批飭錄取尚有缺額一名由司出示曉諭即行截止不准率請插班並行文該堂監督出示曉諭一體遵照辦理 
[各校春季旅行彚誌鎭江]  
　　鎭江府中學堂各敎員於二十五日率同全體學生數十人至南門金山大街一帶旅行前奏軍樂行列整齊觀者莫不嘖嘖稱羡常州武陽公學監督率全堂學生八十餘人於日昨舉行者季旅行至鎭参觀中小各學堂該堂學生頗爲嚴肅步法亦極整齊鎭地中小各學堂歡迎接待備極優渥 
[醫科學生定期畢業蘇州]  
　　蘇垣天賜莊東吳大學堂開辦有年醫科各學生已届畢業之期兹特定於初八日舉行畢業典禮發給文憑現已徧發入塲劵想届時到會者必極一時之盛 
實業 
[蘇垣物產會之先聲蘇州]  
　　南洋勸業會調查員蘇君高鼎日前來蘇到商會調查蘇地物產各品等情已誌前報兹悉蘇君昨特面謁首府何太守請爲通飭各屬出示曉諭並擬創設物產會以資比較先期邀集各團體開會研究再集九縣紳商開特别大會惟物產會之設擬借閶門外戒幢寺爲會所又有暫借商務局商品陳列所之說現時尚未定奪 
[安東設廠繅絲之開幕奉天]  
　　遼水以東鳳岫安寬各屬山蠶絲繭爲出產大宗行銷山東織成繭綢極爲洋商歡迎然向來本埠所繅絲 
 
 

Page 12

 
 
不及十分之二餘皆運往山東以芝罘一埠爲集散場而繅絲法尚沿舊習未能闡發其固有美質使之光潔刻有美商擬在安埠設一繅絲廠以機噐繅鍊組織務求合歐美人之用并使就地采購以期减輕成本 
[賓州破產案之爭持吉林]  
　　賓州商人趙希齡上年曾在哈埠包辦俄商大麥至期麥價頓昻無從購賆俄商屢催還欵逾限請罰趙乃以田房產業執照十數紙冋賓州天主堂息借俄洋一萬元言明一年不還任將產業歸該堂管業刻已逾期堂中施神父因來賓催索面請李司馬轉飭商會估價抵還惟趙虧公項十餘萬吊私債亦復纍纍且趙前借官欵均係商家連環保證目下商會如從優估值恐將來售不足數無從抵償倘從廉估計則官欵洋債又抵不及數現正相持不下云 
[派員調查實業安慶]  
　　安省勸業道童觀察前奉部飭凡有關於農工商礦實業以及輪船郵電等事均須隨時切實調查以便次第妥籌興辦兹特派州同于芝壽調查安慶六屬及廬州之合舒廬三縣府經陸紹明調查池州府六屬及廬州府之無爲巢兩州縣鹽知事朱嘉樂調查太平府三屬並滁和兩州屬國子監助敎姜汝模調查徽州府六屬府經陶厚培調查寗國府及廣德州各屬知縣魏業範調查頴州府屬知縣沈保衡調查六安州屬及鳳陽鳳台壽州懷遠四州縣縣丞譚啟桂調查泗州屬及宿州靈璧定遠三縣 
[醴陵磁業之改良湖南]  
　　醴陵縣湖南磁業公司自開辦以來略仿江西景鎭辦法並請日本技師參用東洋新法所出磁品精美異常釉下品尤爲特色但事屬創辦所有購地建廠築窰採辦機器物料需費浩繁兩次所招股本仍屬不敷應用擬再招股數萬元以資周轉現沈坐辦又親赴景德鎭細加考察並購辦釉料及御窰所用之各項料質約費二千餘金陸續由贛運湘以爲特别改良之用 
雜記 
[飭革戒烟未盡世職湖北]  
　　鄂省禁烟公所前調驗黄州協雲騎尉世職朱以忠因烟疾未斷飭令出所一月後戒斷再請覆驗昨該世職遵章呈請覆驗竟暗帶藥末藏入鞋底之内於洗浴時爲查驗委員查獲發支醫員化騐確係嗎啡之類當由總辦金觀察禀明鄂督飭將該世職革標行令接襲以重功令 
[紙廠劃抵三怡欠欵漢口]  
　　白沙造紙廠前曾挪借漢口三怡錢莊銀三千餘兩現由三怡東夥禀經鄂督札飭該廠總辦程觀察頌萬歸還以便攤賠債户程觀察因三怡曾倒欠礦政局銀三千餘兩將紙廠所欠劃抵礦政局經礦政局呈報在案現由督院核案尚屬相符批准照辦 
[請禁朦官匿稅杭州]  
　　日前有錢塘縣附生陳作梅等聨名具禀撫轅略謂杭嘉湖三屬稅書均有朦官匿稅糧產不符等弊每遇貧民歲遭荒歉家業衰落不得不將產業變價典戤而買户必須更名過户無論紳民概執持契劵務投書吏處過户入册致種種需索任所欲爲貧富均受其累用敢冒昧陳請示禁並請清丈田賦以蘇民困兹奉增中丞批札藩司云據該生等禀稱户糧淆混書吏需索規費隱匿稅契如果屬實亟應查禁仰該司轉飭杭州湖州二府查明禁止至清釐田賦固屬正辦惟需費甚巨籌欵不易碍難率准 
[飭究海寗州要犯脫逃事浙江]  
　　海寗州張懷信以外質所於前月二十八日脫逃訊未定讞要犯張余鳥等五名知州先一日赴二十六都勘案聞警馳回當即懸賞跴緝僅獲到張保林等兩名等情禀奉浙撫批云管押人犯宜如何小心防守乃慢不經心致押犯張余鳥等乘間脫逃殊屬疎忽雖據緝獲張　林等兩名其餘均未弋獲捕務亦屬不力且看役人等難保無賄縱情弊仰按察司即將該州詳請示懲一面即飭杭州府行提看役人等並己獲二犯至郡訊明實在有無賄縱情弊議擬詳辦並　務獲逸犯及勘訊緣由錄供通詳 
疑案 
[滬上近日新發現之疑案]  
　　蔣韞華（續） 
蔣韞華之死。死於呑金。顧將何爲而呑金乎。曰爲被誣故。惟被誣已在去歲。去今歲閏月二十九日。已届數月。若果被誣而死。何以不死於被誣之時。而死於被誣後數月也。此可疑者一也。 
更以情理言之。許雖至愚無行。萬不至甘壞自已之名譽。而污人以爲快。萬不至不但甘壞自已之名譽。而并污其至愛之妻之名譽以爲快。許與沈雖有九世仇。恐亦不至出此下策。此可疑者又一也。 
或曰人寰擾擾。大不可以常理論。不可以情衆測。以上云云。不可爲此案之証據。則更舉二端如左 
一據前日友人囑登之小傳。囑登之小像。囑登之絶命書。則蔣女士韞華固烈女也。 
一據許烈光昨發之傳單痛述逃某種種之罪狀。則蔣女士似非無瑕者也。 
將以許爲全屬子虚之言歟。則不第全死者。之名。即亦所以全生者之名。理固應爾也。然 
無解於未死之許烈光。 
將以爲實無其事歟則。許烈光自污污人眞是大愚可笑。不弟損壞端人名譽。罪在不赦。且亦無解於旣死之蔣韞華。 
總之此疑案也。欲得其眞相。當先解决如左數問題。 
一當研究該鎭人之輿論直沈否 
一當研究許烈光果被沈某制刀刺傷與否 
一當研究蔣韞華絶命書　眞跡與否一當研究婁縣　詞果當情實與否此數問題一一解決。　此案之眞相見矣。但此事必有人眞知其底蘊者。故書此以質之 
[短篇小說新髮辮（朗）]  
　　精裝假　。獨一無二。如有賜顧。格外便宜。一黑字金漆招牌　懸　某居門前。 
近來此新流行物。出於剃髮匠之手。而裝飾於蓬蓬勃勃者之首。或光直且秃者之頭。竟難辨其眞僞。以故生意頗不惡。 
（其一）雅慕時趨。將八千根煩惱絲齊根翦去。久而久之。又覺不甚雅觀。見異思遷。不得不裝此假辮。（某日）向該店成一交易。（其一）入學堂。專習體操。衣逼窄緊小之衣。後拖一細小之辮。　側運動殊有妨礙。盤於腦際。又觸操帽。因而割之。其後畢業。無人顧問。輒棄其業。不得不裝此假辮。（某日）向該店成一交易。 
（其一）肄業外洋。改易裝束。翩然而去。迨其歸國。恐辱國體。不得不裝此假辮。（某日）向該店成一交易。 
吾友將次西渡。欲入某大學。出洋之前五日。一切裝束。亦已棄中而易西。驟覩之殊　偉也（某日）與之祖餞。約時已過。而某猶未至。及其來則复高拖髮辮也。余曰。烏用是。吾友一笑置之。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局重選候補議員開票 
[江蘇（鎭江）]  
　　鎭郡因候補議員缺額定期二十八日重選已誌前報是日午後開票當選者四人林懿均十五票鮑心增十三票茅謙十三票任璪十三票 
初選舉開票 
[奉天（新民）]  
　　二十二日爲初選開票之期管太守深恐各職員臨時不能整肅前一日特傳集各職員在府署研究練習是日鐘鳴八十齊集開票所管太守首先演說嗣由西賓孟牧師演說復由交涉委員李公度演說九鐘開票當堂騐明封皮一人拿票監督會同黄司選員驗明有效無效一人依次編號以省翻檢之繁難二人記名蓋戳續由數人檢票共六箱至下午二鐘開畢當選者周際昌八十八票徐魁六十五票王殿侯四十八票餘票額均不足數當揀出最多者二十二名定二十四日再選 
[乂（新民鎭安）]  
　　鎭安縣初選投票己於二十二日開票投票人數八百三十人當選票數五十一當選者王化宣一百零五票郭連恩五十八票李蔭棠五十五票魏圡史五十四票王維翰五十三票以上共得五名尚少三名定二十四日再選二十六日開票 
[乂（奉天承德）]  
　　鹿鳴八十五票佟德陞七十四票連科七十一票依蘭保五十八票吳孖祥五十五票博治五十一票恩格五十一票王夢弼五十一票以上共得八名尚少十五名照章倍開三十名定二十六日再選二十八日開票兹將再選指定人三十名開列於左臧耀辰四十六票梁維康四十三票雙寳四十一票楊閣臣四十一票恩選三十六票王愼齋三十六票李育秀三十六票張鼎甲三十四票董世昌三十四票遇永新三十三票李有容二十九票張毓麟二十八票書銘二十八票聨珠二十六票孫百斛二十六票金萬川二十六票王春芳二十六票吳永濤二十六票史贊廷二十五票沈崧申二十三票張之漢二十三票景賢二十三票佟盛元二十二票孫逢吉二十一票韓啟昌二十票張全祺十九票桂芳十八票聞鷼齡十八票范東華十八票劉洋璧十八票 
官長設立 
[浙江]  
　　前紀浙省諮議局擇定總織局舊址共地十五畆由縣備價飭令居民遷讓並經籌辦處雇工將高堆挑　填築土方等情兹聞業已竣工禀報到院中丞即飭將某君所繪仿外洋議院之圓形圖說招人投標包造並諭此項建築務須工程堅固一切工價作正開銷尤當核實免干部詰因是籌辦處辦理此事極爲愼重派員在滬招人投標並由中丞遴委幹員監視昨聞開驗選定李包工承辦計實估銀六萬八千九百十五兩（合洋十萬元）詳奉增子帥批准一俟合同訂就即可興工 
初選舉訴訟 
[浙江（嘉興嘉善）]  
　　善邑歲貢生唐際虞被控奪權經唐君上訴臬署及籌辦處等情已誌本報現奉臬憲李廉訪批略謂據呈沈文源不洽衆情似非虚飾現在選舉事關大局仰嘉興府按照所控查明實在確情核明新定章程切實詳復察奪原詞抄存備案云云惟籌辦處迄今未批不知何故 
專件 
[浙江諮議局籌辦處通飭各廳州縣黏單]  
甲關於投票事項一各投票區所設之投票所一切布置務須查照本處所定圖式先期陳設完備毋得苟簡一分送投票人之通告及投票人應守規則投票方法務須豫先印製於投票前數日分交各區管理監　各員分送各本區内之投票人（此項通告不准作爲來所投票之憑証一投票　投票紙投票簿及全縣選舉人名榜務須先期交由各區管理監察各員分置各本區投票所内並責令該員謹愼保管其全縣選舉人名榜應飭令預先寫就照本處第七次通告辦理一每投票所之投票簿其簿内所載每區投票人名務請各本區管理監察各員先時翻閱相互認識其名氏爲該員平素所不甚熟悉者亦可預先訪問以免臨時迷惑一各投票所除照章應設員役外不得仕意添設招待稽　等名目一投票選舉事屬創行難保無爭先快賭及故意喧閙等情事務須切托管理監察各員妥爲鎭攝一投票人照章以列名本屬投票所之投票簿者爲限務須確守定章毋稍通融一各投票區所設之監察員務須先期通知不得於投票人填冩票紙時有所干涉以防流弊（例如監察員對於投票人之職務祇在查察是否本人及投票人於投票所内有無與他之職員涉及私言或與他人接談等情事曁已經投票之人有無逗留窺視之處至投票人之填冩票紙無論合式與否不能干涉亦不必爲之指示） 
乙關於開票事項一開票所一切布置應預先陳設完備毋得苟簡一開票須先時邀請各區投票管理監察各員來所參觀以便當選缺額時可即刻携帶關於再選之告示通告等件各回本區知照投票人一當選票額照館電旣以實仕投票總數計算則各投票區之投票　送到開票所後初選監督即可按照投票簿上簽字　數預先如法除算以免臨時倉卒致誤（館電旣　以實在投票總數計算則當計算時但須問票紙之總數至其票之有效無效自可不問）一計算票額遇有零數時折半以後用四捨五入法例如該縣應選出當選人十名實在投票總數爲三百五十四人以十除三百五四則每三十五人又十分之四選出一人以三十五人又十分之四折半（零數與零數相加）爲十七票又十分之　用五入法即以十八票爲得數之半倘折半之後爲十七票又十分之四則用西捨法以十七票爲得數之半所謂當選票額也他可類推一檢數表改用檢數簿務須　各本區管理監察各員先時翻閱庶臨時檢查較易可以按名記數一當開票時將先時算定之當選票額揭示開票所隨即逐匭開發按票唱名每匭開畢時將該匭投票總數與該本區投票簿簽字總數對照分别　錄以爲造具開票報告錄材料一當選人足額時所有當選知會書務須速發若不足額時其已當選之若干人亦應即時知會不必待至再選足額後同時知會 
丙關於再選事項一再行投票時投票簿須預先製備其或至於三選四選時預備之簿業經用盡赶製又慮不及祇得將第一次用過之投票簿再用惟須先備藍或紅之染料爲投票人簽字之用以便織别一關於再選時所有之告示通告等件皆須預先多備庶臨時不至以製備不及致滋貽誤一重行選舉無論幾次必須照第一次辦理仍各在原投票所投票毋得因憚煩而設爲種種苟且之辦法 
本埠新聞 
[江督查究盜賣營基]  
　　江督端午帥近據委員查復 
 
 

Page 19

 
 
吳淞浦東等處之營房砲台基地共有一千八百餘畝現被營官及該處奸民貪利盜賣大半售于洋人請爲澈究等情端午帥以舊有營基均係官地自應由官經營若竟售于洋商殊與主權有碍因復札委李觀察光鄴汪觀察嘉棠來滬會同上寳兩縣逐一清查所有前項營基向歸何處經管係由何人盜賣地價若干内中各洋商立有界石之處曾否轉立道契何處已歸洋商管業何處尚可設法收回盜賣之人能否查出姓名提案究辦均應確切查明繪圖貼說禀候核辦 
[不准洋商再往青陽港賽船]  
　　領袖領事近又要求滬道允准洋商仍在青陽港賽船蔡觀察以該處係歸新陽縣管轄屬在内地前次賽船原係格外通融聲明以後永不爲例且該處河道狹窄時有船隻往來若准往賽不特易肇禍端恐與地方民情亦有不協聞已照復領袖請作罷論矣 
[火柴廠炸裂續誌]  
　　叉袋角祥森火柴廠藥料間前日炸裂慘斃多命已誌昨報兹又據訪員詳細報告知當時從瓦礫内檢出屍身共有男屍入具女屍一具又零肢殘體不能辨認者合成一具旋經屍屬陸陳氏將其女陸美菊認去許阿福即許生揚將其叔許阿二又其兄許生昌認去施阿增將其子施厚生認去邵以蘭將其侄邵阿林甥王福福認去李莊福將其弟李阿方認去下午三時半上海縣李司馬到塲相騐各屍屬即投案求免並求撫恤訊據陸陳氏供稱興女同在該廠做工失事時婦人不及照顧女兒獨自逃出施阿增供在該廠充當門役當時適因送信出外未罹于難然兒子已遭慘死其餘各屍屬同供聞信後前來尋覔從屍堆内認出李司馬當即一一撫慰飭各具結領屍旋由仁濟善堂董事陳潤夫觀察助棺十具並當塲發給各屍屬撫恤每具洋一百元各屍屬均感泣而退是時李司馬復飭將認剩之男屍二具諭令仵作檢視一過留待認領一面遂詣該廠周圍詳細察勘復至巡警總局謁見總辦汪觀察禀商良久議定送院醫治之受傷人俟痊愈後按照傷勢輕重再行撫恤時已傍晚李司馬遂即回署嗣後復由屍屬王葉氏來認其父葉阿福任慶順來認其弟任順金亦各具結領屍由總局給予書信令往陳觀察處領取撫恤昨日上午復由小工在該廠坍墻下檢出孩屍一具該廠屋面上尋見手臂一只仍即招一認領至該廠司帳司事等現亦均已保釋聽候傳訊 
[哈姆斯頓馬戲再誌]  
　　哈姆斯頓馬戲在張園開演以來座客常滿因所演戲劇可令觀者駭目動心樂而忘倦故也近兩夜所演之劇益復翻新如火中行駛脚踏車走繩索各技觀者無不鼓掌稱美今日下午並將開演日戲云 
城内 
[以女控父]  
　　女子金桂眞前日至一路巡警分　喊控伊父金有高希圖賣娼有高聞之立即赴局禀稱女兒桂眞年二十歲昨晚與流氓孔四餘子密語今晨偕孔逃逸小的情急已將孔四之弟扭至總工程局喊控今悉桂眞到局誣告是以投案聲明游巡官以金有高旣在總工程局控告諭將桂眞交高領去歸案訊辦 
[誘騙孀婦]  
　　寡婦張趙氏近被蟻媒李趙　　氏及周三誘騙逃逸嫁於侯家浜成衣店主黄月卿爲婦前日經該氏之毋稍邱氏控奉一路警局將李趙氏周三黄月卿張趙氏一併提局因原告忽患足疾不能到堂諭將李趙氏等交保候訊 
[同族纒訟]  
　　蔣奎蔣永同控告同族蔣希曾蔣榮曾霸吞產業蔣希曾等亦上控蔣李等拆屋毁物業奉省憲批飭上海縣辦結具結昨縣尊李司馬因即命駕至二十鋪蔣姓住宅踏勘查核 
[勒限遷居]  
　　賣珠寳之婦人江六姐向租獅子衖吳錦榮之房屋居住近又開設嫁粧店因房屋狹窄擅在後面隙地搭盖披屋吳與理論反被辱詈兹由吳控奉一路巡警分局將該氏之子江夢花提案其毋聞知急央九舖地甲徐春喬向吳懇商情願搬遷該地甲遂即禀復由巡官諭飭江夢花具結存案限五月十五日遷讓 
[懲辦敲詐]  
　　改過所押犯李友田賈長和孫阿炳蕭舟山等向同押犯人王四子索詐滋閙將王毆傷昨由本縣李司馬提訊判王送善堂醫治李等各責二百板加押三個月 
[借單不還]  
　　錢葆生控鮑伯生向伊弟借去田單一紙延不歸還昨經一路警局提訊錢供鮑向弟將單借去之後轉輾紏葛押於陸合興得洋二百五十元請爲追還判送縣訊追 
[出殯路由]  
　　已故上海縣李紫璈大令定本月初三出殯所定路由如下出署朝西三牌樓晝錦牌樓陳市安橋廟西廟東長生橋四牌樓縣東復過署前縣南太平街三牌樓陳市安橋舊校場福佑路福佑橋天官牌樓海防廳益慶橋東街朝東出大東門過吊橋朝東至新馬路總工程局信成銀行往西老馬路往南王家碼頭鹽公堂聖賢堂南倉街至陸家浜橋往西海潮寺一直過斜橋至晉安公所暫厝 
[道批六則]  
　　蔣奎禀批此案前經批縣予限一月辦結現該生又控奉撫憲批示亦另札飭遵據禀前情仰上海縣迅遵前批依限辦結具報蔣鴻貴旣係本轅書吏如再干預定予提究不貸著即知照徐陰曾等禀批拆屋毆人野蠻舉動實屬妨碍治安縣令身任地方豈容一任所爲置之不聞不見仰上海縣李代令迅即嚴行禁止毋任滋生事端是爲至要張陳氏禀批張永林　賤判押現届期滿如果實能悔悟應准取保釋放惟將來如查有不安本分或被人指控　惟保人是問仰上海縣李代令遵照辦理具報察奪顧舜照禀批上年九十月間疊據錢富春等以顧德興吳東生狼狽爲奸敲詐私費等情來道具控批縣提究未復旣稱赴縣投訊仰寳山縣立即提案訊明究報黏抄並發劉徐氏禀批仰會審官寳令迅予照案提訊究追具報毋任久延抄黏並發陳炳生等禀批前據陳阿小來禀批縣核　未復兹據具禀前情仰上海縣迅予查案詳　毋延南市 
[清道規則]  
　　總工程局清理街道之洒水馬車向由工程處經管兹於四月朔起改　清道處飭派工頭督同管理所定規則錄下一每日外馬路澆水二次上午七點鐘起下午一點鐘起不准逾時天雨免澆二北至十六舖橋南至龍營均須匀洒遍澆三沿途取水須將皮帶緊接龍頭不准任意　蹋以致水溢街衢四水車須逐日揩洗勿任積塵五馬棚内由馬夫逐日掃打潔凈不准堆積穢物六馬料月有定數不准浪費尤不准偷减七馬身須逐日洗刷光澤八以上各條該馬夫務當遵照實行違則究罰 
[翻造房屋]  
　　總工程局第一第二進房屋翻造洋房早已竣工現復將第三進接續翻造其所繪圖樣　座北面南　至舊有之大廳爲止南首靠毛家衖一邊闢造花園一座圍以矮牆業已估定工價即日興工限四個月完竣 
[循例造報]  
　　總工程局總董昨日傳知辦事各司員請將去年十月分至今年三月所辦各項事務詳細造册以便轉　滬道備查 
[送縣訊追]  
　　周士華揑顧瞿氏欠洋一千二百元推諉不理迭經工程局斷令原中趕 
 
 

Page 20

 
 
緊理處仍未就範兹周又控奉滬道批飭工程局送縣送究昨己飭保將原中侯少華等交案立即備文一併送縣 
[罰洋勒遷]  
　　新太平街口稻香村茶食店於上月二十五夜與北首太平碼頭永昌泰麻袋店同時失愼幸即撲滅昨經總工程局飭提該店執事包靜園即郭靜安到案研訊先據二房東馮錦安到案禀請押遷孫裁判以該店保有火險忽與永昌泰先後火起情實可疑判罰洋十元充公限五月内遷去 
閘北 
[各有不合]  
　　周茂全控叔侯堂霸佔基地曾由錢禹生出爲調處勸令侯堂出錢五十千了案嗣由圖董張祖賡禀知總局謂四路三區門差鍾子固及巡士施長生費保安等索賄不遂勒令周茂金在銷案結上蓋印指模欺侮愚民等語昨經汪裁判訊明索賄一節並無實據惟鍾等不應令周蓋印指模着記大過一次張祖賡事不干已跡近挾嫌申斥了案 
英租界 
[言者諄諄]  
　　公共公廨詞訟案件較州縣衙署爲尤多讞員寳明府因恐積壓貽誤特於昨日諭飭收發處及檢卷人嗣後収受禀詞着即發房送　以免延擱 
[不允移送]  
　　楊徐氏趙朱氏與范和尚串拐毛楊氏之孫金狗昨由公廨謝襄讞判將兩氏移送南市工程届訊辦嗣因德師副領事以兩氏均住租界未便移送判仍還押女所候禮拜六再訊 
[指提逃婦]  
　　黄順泉控金少香黄蔡氏吳倪氏串拐供妻阿寳昨日由廨提訊據原告禀稱曾由嬸母蔡氏與隣人倪氏爲媒出洋三十餘元娶阿寳爲妻詎閏月二十七日忽被金少香與兩氏拐匿訪悉阿寳現與姘夫薙　匠匿居　家祠地方請爲訊究訊之金少供香不承認旋據兩氏供稱黄與阿實先自說妥後央歸人等爲媒此次逃逸實不知情判派差協探帶同被指提阿寳到案再訊原 
[要求根究]  
　　住居江西路三十三號門牌之西婦控西崽林有棠竊洋五十四元昨由捕房將林解廨據供洋東失竊洋元並不知　現愿照賠該西婦不愿領取要求根究中西官判林存捕房洋一百元交保候英領堂期訊奪 
[串洋燭]  
　　鄭文成李阿江李錦羅西張桃等串竊亨寳公司值洋一千四百元之洋燭由捕查獲昨解公堂請究中西官以原告係是德商判還押候禮拜六德領堂期解訊 
[收押了事]  
　　北海路某成衣店起火一案昨由捕房將火頭顧阿發及隣証葉亭山鄧阿岳等解廨訊究中西官以顧雖未保險究屬疏忽判押捕房五十天 
[不出定貨]  
　　德商克魯森洋行控汪愼卿定貨不出昨由公廨將汪傳案判交保候訊 
[並無不合]  
　　洋人卡司特羅偕見証馬臘土等五人控美捕房三百零七號華捕袁新根行兇一案昨日由廨復訊原被均延律師到堂代辯中西官以該捕並無不合遂判將案註銷 
[五日京兆]  
　　駐滬新任英副領事費立伯君係由重慶調滬蒞廨陪審甫及三日即奉駐京英使未爾典君調至北京使舘當差所遺上海副領事一缺暫由英領袖副領事巴爾敦君兼理 
[拾珠不還]  
　　王瑞卿控陳松年拾珠不還昨由捕房將陳解請公堂復訊判交保候查 
[能否開釋]  
　　王和尚因犯竊案由廨判押西牢半年在案昨晨王母延律師到堂辯稱王被冤誣求請開釋中西官諭王還押候禮拜四再核 
[拆梢宜究]  
　　喬星福吳和尚向朱阿鳳拆梢由捕查獲昨解公堂訊明屬實判喬吳各押一禮拜 
[違章罰洋]  
　　徐福生家因違章多積稻草昨由哈爾濱捕房　徐傳至公堂請究判罰洋十元充公 
美租界 
[祖餞]  
　　工部局董英人安逹森君現將回國寓滬各西商特於前日在老總會設筵祖餞 
[疑是聚賭]  
　　三百四十六號巡捕查見百老匯路陳炳春家壁間黏有形似花會賭之圖畫多張疑係聚賭將陳及陳妻張氏拘入捕房捕頭飭令退去候查明核奪 
[姘婦捲逃]  
　　住居西華得路之紀阿四昨報捕房稱被姘婦張王氏捲去衣飾等物請爲查緝捕頭准之 
[拐去小孩]  
　　住居靖遠街之唐廷夫昨至捕房投稱伊有七歲男子被人拐去捕頭准即飭探查緝 
[痛毆車夫]  
　　車夫陶汝扣昨被陳阿順扭住痛毆由捕將陳拘入捕房押候查辦 
法租界 
[研訊拐孩]  
　　海晏輸船買辦前在福建扣留被拐男孩四口帶回上海曾紀本報兹由捕房將拘獲之吳順友陳金華楊昌馮順來陳阿大及各該男孩一併解廨旋據招商局巡丁頭目吳卜禀稱海晏船查見該孩後即發電報來申將吳陳楊沈四人拘獲該船抵埠時又有馮順來上船往探是以一併獲案李阿金供年十二歲平湖縣人父名毛二由素識之馮來順　出賣於陳金華陳供是閩人向爲桂圓生意因無子嗣買李爲子葉仁仔供年九歲通州人家有父母係被楊昌所拐吳銀海供年八歲也州人係　吳順友所拐質之陳阿大供向在平湖販賣桂圓此次乘海晏船回里致被誤拘揚昌供在蕪湖桂圓店　工買葉姓小孩爲子有該處善堂憑據呈電吳順友供小孩銀海由妹夫蔡得友買來託小的帶回原籍另有手抱之孩係小的自已收買作爲螟蛉子並無别故判一併還押四孩送堂留養候再訊核 
[騙拐女孩]  
　　某棧寓客裘祥榮偕嫂周氏投廨禀稱前日有杜老八馮順華專來棧嬉戲旋將周氏所生之男女兩孩抱去稱與兩孩剃頭少頃馮將男孩抱來謂女孩由杜抱去詎待至晚間未見抱回急即訪尋杜等已避匿不見因即報知捕房將杜馮及黄天正拘案請究杜供女孩被英界探夥蔡錦堂奪去蔡住虹口仁智里廣東街開有剃頭店此事實由馮仁華主謀串拐求鑒判一併還押候提蔡到案再訊 
[欠租圖逃]  
　　沈珙寳扭陸桂亭到廨禀稱陸欠房租三月向索圖逃是以送捕解究陸供實因無力求恩寛宥判限兩禮拜先還租金二月餘再拔還 
[殃及鄰店]  
　　徐家匯路某竹匠店於前日傍晚起火殃及隣居某筐籃店平屋兩間樓　三間 
國外新聞 
[俄國監獄黑暗慘聞]  
　　二十八日倫敦電云俄京聖彼德堡電稱俄國監獄近有慘毒之事發覺獄囚死於私刑者不知凡幾獄内疾癘盛行病人之肌肉皆銷爍於桎梏社會黨特在議院宣述此事明白無隱聞者皆爲動容 
[駐美華使更調謡傳]  
　　二十八日紐約電云有晋謁中國駐美公使伍廷芳者詢以上海電傳謂使節行將調回之說是否確實伍公使答稱彼並未接到此項消息 
[巴黎郵政罷工已平]  
　　二十八日倫敦電云巴黎郵政罷工風潮業已平靖垷擅離職司者僅有一百六十七人 
[九廣鐵路工程近聞]  
　　二十九日香港電云九廣鐵路英人所築一叚已於星期一日下午鑿通培根山山洞（長七千二百五十尺）較預定之期約早數月 
[萬國棉花會開會]  
　　二十九日倫敦電云萬國棉花大會已在米蘭地方開會預會代表共有三百五十員英國印度日本亦各有代表 
[居留島問題近聞]  
　　二十九日倫敦電云居留島問題不久可以修正聞德皇近赴考甫（希臘之一島）時曾詳細討論此事 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（七十八）]  
　　第十六回歪監生有意戲尊親新少年關心悲大局錢士堯聽了。心上雖然懊惱。却没奈何。看著魏龍仁氣得握拳切齒的。那種樣兒。只得倒勸他幾句。垂頭喪氣的回去。隔了半個月。魏龍仁忽然又跑到錢士堯家裡來。牽著一個驢子。送給錢士堯道。小姪壞了老伯的鬍鬚。心上實在過不去。剛剛有人賣給小姪一個驢子。小姪用他不着。特地送給老伯。也可代代步兒。錢士堯聽了大喜。原來錢士堯素來尅嗇。平常上衙門。或者出去的時候。都不肯坐轎子。又不放心呌家人出去買菜。天天自已提著個籃兒。上街買菜。到實在走不動的時候。方才肯雇個驢子騎騎。南京地方驢子。是最多的向來有句俗語道。驢子多。婊子多。候補道多。聽著這幾句話兒。就可想而知南京驢子的多了。閒話不提。只說錢士堯見魏龍仁送他驢子。只道他是好意。老老實實的謝了一聲。便收了下來。天天騎着這個驢子出去這一天。騎著驢子。要想去上衙門。一個小厮。和他提著衣包。跟在背後。正走到江寗府衙門左近。只見道旁搶過一個人來。對着錢士堯把手一拱道。老伯那裡去。錢士堯一眼看見是。魏龍仁。正要還禮時。忽然那坐下的驢子。見了魏龍仁拱手。登時大驚大跳起來四脚一跳。身體一掀。把個錢士堯掀得仰面一交。跌下地來。恰恰的道旁有個陰溝。把一個錢士堯不前不後的。半個身體。跌在陰。溝去了。跌得個汚泥遍體。臭水淋漓。走路的人看了。都哈哈的笑起來。魏龍仁連忙趕上前去。帮着錢士堯。的小厮。把錢士堯在陰溝裡拉了起來。錢士堯又羞又恨。渾身疼痛。心上恨著魏龍仁無故害他跌這一交觔斗。又不好說出來。魏龍仁連忙扶着錢士堯。到一家茶店坐下。連連的自已認錯道。今天又是小姪累了老伯跌這一交。這個驢子。眞是混帳。無緣無故的跳起來。說著。又連忙呌自已的家人回去。取自已的衣服來。和他替換。又殷殷勤勤的問着錢士堯。跌痛了那裡没有。錢士堯說不出來。只得說道。我雖然跌了一下。却没有跌痛。那裡。不要緊的。魏龍仁聽了心中暗笑。面上只極力的敷衍着他。等了一回。衣服來了。魏龍仁親手替他換上。扶他上了驢子。又說了許多敷衍的話兒。敷衍得他走了。便一直走回家來。哈哈大笑。 
來函（投函者自擔責任） 
[照錄許烈光來函（爲蔣韞華自盡事）]  
　　余於光緒三十一年娶本鎭蔣昆江女韞華爲室自三十三年間由襟兄沈勉侯（名增又名礪係浙江嘉善縣人現充浦東中學敎員）唆令余妻赴上海啟明女學堂讀書未及半年余妻竟被沈勉侯鼓欥不以我爲夫與沈勉侯儼同伉儷出入與偕自是韞華絶迹許氏之門余往外家岳母蔣張氏等竟反眼相看韞華亦閉門不納余母以嗣續爲念屢央親族邀妻回家終置不理上年十二月廿五日余自松江趁輪回楓至洙涇見沈勉侯同余妻登輪至楓涇埠頭余邀妻回家沈勉侯腰出剌刀剌余身受重傷隨赴婁邑請騐奉諭飭提沈勉侯訊究在案事已年底示及差提沈勉侯勾通學界有公函致婁邑尊飾辭抵賴後余進禀催提而沈勉侯多方規避今年閏二月二十九日余妻在母家無顏自盡蔣媼率同多人至余家與六十一歲老母爲難扭毆并將胞兄介明扭打索詐喪費洋四百元不得已老母即赴婁邑禀訴蔣媼於三月初三日朦控婁邑幸邑尊明察不爲所蒙略叙原由謹將縣批錄呈公電沈勉侯身爲敎員行同禽獸學界中何樂有此敗類敎員以彰淫亂之風祈高明鑒之宣統元年三月十六日楓涇鎭許氏烈光告白 
　　光緒三十四年十二月二十六日許烈光呈奉婁縣驗傷堂諭是人頗有獃氣且貪小便宜以致爲人所侮沈勉侯與許烈光爲聨襟烈光之妻沈勉侯何得强令他處就學且霸阻不令回夫家敢於行兇而蔣錦才帮同阻撓從中恐另有别情刻已歲晚俟來正再予提訊驗傷單附著先將所發之立效散調敷自可立愈不必以血絡已被截斷爲慮 
　　宣統元年正月十二日沈礪呈奉婁縣批昨據許烈光禀唆聳其妻蔣氏赴學讀書現因母病邀蔣氏回家被爾霸阻逞兇用刀戳傷禀求驗明提究核與現禀情節迥異究竟孰是孰非候提集訊斷 
　　二月十四日許烈光禀奉婁縣批案已飭提着候提到日訊明察究三月初一日烈光之母許費氏呈奉婁縣批着遵堂諭聽候催集人證訊明究辦 
　　二月初三日蔣張氏呈奉婁縣批此案飭提已閱三月矣未據集證禀解亦無一字具覆嗣據許費氏續禀又經批飭催提該房亦不送稿書差疲玩一至如此豈眞詞訟爲兒戲乎實屬可惡已極據呈前情當即血比原差协限提集訊究以杜訟蔓 
　　按前報所載蔣韞華絶命書等係照錄友人投函今觀許烈光來函知此案已經涉訟其中孰是孰非當還以質諸楓涇之輿論本舘一併照錄以示無所容心於其間也 
 
 

Page 27

 
 
   
 
 

Page 28

 
 
   
 
