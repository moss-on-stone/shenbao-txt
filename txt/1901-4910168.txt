# 1901 - 213 - 4910168

 

Page 1

 
 
新印各書籍發售[  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[變通官制芻言]  
　　一人端拱於上萬姓待治於下其所以承流而宣化整綱而飭紀者非賴此文武大小各官哉恭查大清會典所載本朝共設官二萬七千餘員其編檢庶吉士侍衛以及準部回部官無定員者猶不與焉内外相維上下相制使果能綜核名實各盡厥職雖庶務紛紜當不難秩然就理無如今之肘金印而腰銀綬者非叢脞貽譏卽　頇致誚上負九重付託之重下拂萬姓仰望之情甚或骫法營私弊端叢起官愈多則事愈壞於是慷慨譚時事者動謂今日欲强中國非首先整頓官制不可整頓之道奈何曰停捐納也嚴保舉也汰冗員也夫是數者固爲澄叙官方之要圖然事或窒礙難行或行之而一時亦未能收效今有一策於此可以清吏治整官常庶政於以肇興新猷於以丕煥而又不煩擾不紛更官無曠官事無廢事是亦在上者一轉移間而已何以言之一曰除兼差夫人情聰明才智大都不甚相遠乃今之名登仕版者少年能任事之時終歲宦海浮沈無所事事迨乎年愈高位愈顯於是除本職以外又必歴兼數差往往朝綰銓符而夕兼比部既筦農政而復領容毫舉兵刑禮樂至重極大之事不惜歴試於一人是古時皋夔稷契所不能堪者而轉以責之今人非特才力庸駑之流難免因而僨事卽才猷出衆者亦豈能無竭蹶之虞於此而猶欲綱紀嚴明職無曠廢也豈可得哉今者朝廷以總理衙門堂司各官皆係兼差未能專心治事特改名外部另設實缺正名定分固屬切要之圖愚意外部既如此辦理此外各署亦宜依此行之有一人而兼數差者卽時查明分别委人充當外省各官此弊本輕更宜令行禁止不可稍有瞻徇如此則精神聚心思事而職務雖紛煩或不難次第就理矣一曰戒頻調内而各部之例案章程外而各省之民風土俗至繁至雜非竭畢生之精力烏能了然於心乃今之身列棘槐者某部之侍郎忽調某部之尚書某省之巡撫忽升某省之總督其於本部本省之事或甫得大要而卽去或并未得大要而亦去譬如宿逆旅者昏而來明而往問以居停主人之姓氏且不能對遑問其他於是屬員則因緣以爲奸吏胥則營私而取巧巍巍者雖挾兼人之材然欲咄嗟而窮其利弊恐亦有所不能矣愚意自今以後凡在京各官自主事以至尚書宜與本部相終始在外各官自知縣以及督撫直與本省相終始苟非實有不相宜之處不得輕於移調如是則例章久而能諳風土久而易悉駕輕就熟之效雖中材以下或亦能勉焉夫除兼差則心不至有旁鶩戒頻調則事不至多紛歧鮮旁鶩鮮紛歧而猶不能振刷精神殫心圖治者則實係駑鈍無能之人而斷不宜再妨賢路於此而降之黜之安得謂之過乎僕深念時局之日非官箴之日壞因以此補偏救弊之說進若夫勵廉隅戒貪黷矢勤愼去煩苛是則居官者之性情學問所係而於立法之善否無與也世有裁成輔相之責者其亦見此說而深以爲雍之言然哉 
[日修韓路]  
　　日本長崎訪事人云自高麗京城至釜山鐵道由日人集股興修刻已議定章程在各站設立辦公處大約東歴八月中旬卽可從事畚挶矣 
[米禁難申]  
　　日本大阪某日報云頃得高麗來信言鸇山地方官見天時久旱深恐榖米騰貴致生亂階特出示禁止運米出口時適有日本某商購得豆米若干事爲高員查知立即照章扣住日本駐鸇山領事聞之移咨高員請弛前禁逾一禮拜之久未得覆音領事遂禀知駐高使臣行文高麗政府謂此事若有所虧及與商途有碍則貴國須如數償銀高麗政府懼肇釁端爰卽收回禁令 
[品宋禁烟]  
　　西字報云品宋一島既歸美屬地方官即訂成新例嚴禁販運鴉片烟寓島衆華人聞之大爲震恐禀請中國駐吕宋理事官某君轉倩狀師布列氏冋之辯論謂華人向多嗜烟者萬不能下此禁令請將新例刪除未悉地方官果能允准否也 
[日船工竣]  
　　日本長崎訪事人云前者大阪商船會社倩三菱造船廠定製一輪船名太貞丸刻已大工告成有見者謂與太亨丸一式至行駛何處現尚未經核定也 
[日察商情]  
　　日本長崎訪事人云頃接東京來電知農商務省大臣現派技師及書記官各一人赴泰西及南洋諸島查察商情不日卽須束裝就道或曰尚有别事須密爲偵探未知然否 
[邸駕過閩補紀]  
　　醕王銜命赴德行旌所蒞備記報端兹閱香港循環日報云當邸駕之由滬啓行也約於本月初八日行抵福州府境馬江省中各大憲均於清晨六點鐘時命駕至中洲戸部前附某小輪船赴馬江迎迓城内皇華館早經整備行邸迨上午十一點鐘時輪船既下碇各憲咸以禮進謁醕王便服端坐艙中叅隨坐艙外總督將軍都統司道叩拜既畢醕王命之旁坐顏色温霽惟沈默少所咨詢既而周子迪方伯禀問兩宫在行在情形以及京師近事醕王略答一二語方伯隨肅然而退至午後一點鐘時醕王命展輪出口各大憲復竭誠叩送衛隊營曁各練軍皆升砲鳴虔 
[遠迎虎節]  
　　鎭江訪事人云本任福建陸路提督調補長江水師提督程從周軍門由陝西行在陛辭南下赴安徽太平府節署履新刻已行抵袁公浦本月十六日瓜洲鎭總兵高藎臣鎭軍派胡守戎得勝親帶砲艇四艘往迎虎節 
[太史覲光]  
　　武昌訪事友人云湖北兩湖書院監督翰林院編修梁集菴太史丰裁峻整品學兼優夙爲湖廣總督張香濤制軍所敬禮前曾專摺奏保奉旨送部引見太史欽承恩命正思涓吉登程適新任湖北巡 
 
 

Page 2

 
 
撫端午橋中丞將次戾止太史與中丞有舊急思一晤是以屢展行期日前中丞甫蒞卾即詣兩湖書院與太史銜杯翦燭暢叙别情太史隨整束行裝請制軍派某輪船帶官舫西上已於某日首途矣 
[令嚴逐客]  
　　金陵訪事友人來函云今春有洋人羅計者襥被來省時稱英人時稱法人旋復忽德忽美嗣信口胡言究不知其籍隸何國省垣奸民火耀堂火小六等與之朋比購城北某姓菜團開設牛皮行並爲省中屠牛之各回民保護旋又高懸牌號自稱意商前月南門外某牛屠放牛至花神廟一帶觸坍墳墓踏壞田園鄕民羣起攻之羅計恃勢作威與衆拒敵紳耆聞而怒甚聯名禀控江寗縣署縣主孫鼎甫大令立卽禀請關道憲照會各國領事隨接領事照覆均稱並無其人爰據情申禀兩江督轅旋奉督憲劉峴帥批示飭將羅計所開牛皮行押令閉歇然後驅逐出境毋許逗留某日大令已遵照辦理矣 
[湘營撤勇]  
　　鎭江訪事人云和議已定防務解嚴統領新湘全軍陳宇山軍門接奉兩江總督兼南洋通商大臣劉峴帥檄飭裁去勇丁一千名以節餉項遵卽就五營内每營酌撤二百名改營爲旗先於本月某日給發恩餉責令將軍械號衣逐一呈繳聞日内卽須用某兵艦載至漢皋送回湘南原籍矣 
[移欵興學]  
　　杭州訪事友人云省中多士誦絃之所除孝廉堂外尚有詁經敷文崇文紫陽四書院每逢朔望課期由監院備具或食兹由紹興蔡太史元培禀請大吏裁去將欵移作學堂經費已奉上憲批示准行矣 
[海外籌捐]  
　　福州訪事人云自臺灣全省割畀日人前臺中府知府黎伯卾太守内渡至閩由上憲委充省垣保甲局提調迄今已歴數載此次省中籌防籌振需欵孔殷上憲因委太守赴安南勸募太守征驂甫蒞富商謝媽延卽首先倡捐五千金既而各商咸慷慨解囊襄成善舉不半月捐集已三萬餘金太守隨於上月某日回省上憲委令辦理福州福寗兩府土藥釐金並統帶楚勇一營專管緝私之事太守奉委後刻已料理一切涓吉到差矣 
[緝私糾葛]  
　　廣州訪事友人云月前廣西提督學政某大宗師行經平南縣境某卡巡役緝獲私鹽五十萬斤因卽提解公堂既而宗師忽稱公文日信概被巡役奪去并失衣服器物所值不貲開列出失單飭地方官查究旋復電逹督署請督憲陶芷芳制軍札飭平南縣嚴查傳聞如此究未知其確否也 
[匪黨横行]  
　　甯波訪事人云前者郡城沈師橋匪徒沈寳福因與某紳械鬥致傷若干人事後地方官緝捕甚嚴沈遂畏罪自盡邇者某某諸羽黨瞻敢通同海盜突於本月某日天明時擁至紳家用砲轟毁房屋百餘間擊斃男女老幼數百人刻下紳已禀請地方官前往勘明飭緝矣 
[白門平糶]  
　　金陵訪事友人云此間淫雨爲災平地皆成澤國四鄕米販因之裹足不前外江米船來者雖多莫不居奇壟斷雖經大憲飭上元江寗兩縣主劉孫二大令再三勸諭而價卒不肯稍平貧民覔食維艱憂心如擣省垣紳董不忍漠視禀請大憲在五城適中之處設局平糶旋復由二大令商請鳳池書院山長秦伯虞太史主持其事擬於本月二十日就府城隍廟先設一局每米一斗收錢三百二十文並聞本月十八日兩江總督劉峴帥傳二大令至轅垂詢米市情形二大令同稱目下上白米每石需錢四千六百文中等者三千四百文下等者三千二百文峴帥飭各購下等米一萬石以濟飢黎二大令唯唯而退 
[紫琅災象]  
　　南通州友人來函云自五月初四日後淫雨爲災兼旬未已揚州邵伯湖洪流下注勢如高屋建瓴漫溢圩堤村鎭幾成澤國二十九日又犯風暴雨歴兩畫夜不休平地水深七八尺漂没民房淹斃人畜無算至六月十二日天始放晴禾豆木棉淹浸旬餘已皆腐爛農民生計盡絶號呼痛哭參不忍聞日内赴州署報荒者絡繹不絶聞觀音山東鄕有一家六口闔門縊死亦可慘矣 
[箕伯揚威]  
　　蕪湖訪事人云本月十三日午後大風驟起萬竅怒號　屋茅檐吹散空中不啻楊花飛舞沿江舟楫之走錨斷纜者更不可以數計黄頭郎呼聲震地與江濤噴薄聲互相答應令人聞而駭然江口竹木各牌四散漂流幾難歸束其雜物之浮沈水次者更多若繁星某大令奉檄辦公泊舟魯港忽被封家姨揚簸幾占滅頂之凶幸經某划船戸救援得以誕登彼岸然亦險矣 
[皖省官塲紀事]  
　　安慶訪事人云辦理徽州屯溪釐金委員某君近届瓜期藩憲湯筱秋方伯委補授安徽督糧同知張司馬廷鑾前往接辦所遺督糧同知缺委候補通判蔣别駕乃賡署理○前者巢縣彭卓田大令在振捐案内捐升知府歸原省候補所遺巢縣一缺經藩憲湯筱秋方伯札委議叙知縣趙大令元熙前往署理○天長釐卡委員許通守經上峯撤差委候補知縣胡明府登崧前往接辦○候補知縣萬大令琅奉檄赴石牌一帶查勘圩隄已於本月十二日回省銷差矣○候補縣萬明府世章奉臬憲聯墨樵廉訪委札飭赴和州會訊要案隨於本月十六日詣轅禀辭就道○本月某日安徽試用訓導吳廣文祥英奉藩司湯小秋方伯牌示委署定遠縣學敎諭隨詣各憲轅禀辭整理行裝擇吉履任 
[月湖棹歌]  
　　寗波訪事人云甬江乾豐等商聯名公禀府署請留鄞縣徐蓉齋大令經府尊高嶼卿太守批示云據禀已悉地方紳商保留長官於例未符本難違例率意轉請惟查該令到任後不辭勞怨嚴拿花會四鄕睹風一時爲之歛跡去冬高橋鄕民被搶該令得報後親率勇役入山追捕不憚艱險勇往無前洵屬難得本府亦深嘉許據禀俟據情轉請憲示祗遵○郡城海神廟内來安水龍局新購洋龍一架定於本月十三日舁至左營教塲試演萬斛飛泉從空而降觀者甚衆無不嘖嘖稱奇 
[鐵甕延秋]  
　　鎭江訪事人云有德國兵艦由上游駛至京口小泊江心本月十四日艦中某西弁忽患疫而殁殯殮之後卽由各西兵舁櫬至京畿嶺迤南各國義阡下窆旅居鎭郡之各西人及艦中各西弁均執紼送之常鎭通海道長久山觀察聞知特飭水陸總巡周錦堂游戎親帶差役勇丁沿途照料○瓜洲一帶時有游勇麕集滋生事端瓜洲鎭總兵高藎臣鎭軍特於本月某日出示曉諭令各迅速回籍另謀生業如仍逗留不去定予嚴懲○近日署理鎭江府許東畬太守飭差在城廂内外密拿冐充營勇之無業流氓業已獲到甲乙丙三人略訊情由荷以三連枷發西門外示衆 
[屧廊蓮印]  
　　蘇州采訪友人云邇來風雨爲災經旬未已地方官示禁屠宰薰沐祈晴刻雖雨師已偃旆而回而風伯益形猖獗狂颷淃地幾如萬馬奔騰入夜更虎嘯龍吟令人心悸城外江北小民所蓋茅屋被風攝去者時有所聞本月十九日撫署附近蜜蜂弄某姓家平屋兩間頽然而仆壓斃男女及小孩六人誠慘矣哉○有連子亭者寄居省垣朱家園不知何所事事其妻步　素性悍潑人皆以雌虎目之娶媳張氏系出良家性頗柔順顧時被翁姑凌虐摧花斫柳習以爲常張氏氣忿交併竟於本月某日吞烟自盡胞兄張某不敢與校除撫屍痛哭外默無一言噫嘻冤哉 
[恭祀雷神]  
　　昨日道家者流謂爲雷祖誕辰清晨蘇松太兵備道袁海觀觀察提右營參將廖楚材叅戎率同文武各官詣也是園雷祖殿拈香展拜小東門城上雷祖殿香火尤稱鼎盛縣主汪瑶庭大令保甲總巡朱林庭明府恐人衆易於滋事各飭差役協同地甲小心彈壓故得安謐如常 
 
 

Page 3

 
 
[南市火警]  
　　嘉定縣屬南翔鎭人蔣國生賃居本邑南市小南門外南倉街某小巷内昨日正在午餐榻上所置鴉片烟燈忽然燃及蚊帳頃刻毒燄上騰冐穿屋頂二十三鋪地甲錢昇急率更夫鳴鑼報警俄而復善堂等洋龍十餘架飛馳而至吸水狂噴始得烟消火滅已被燬去樓屋兩幢披屋三間當火熾時各叚保甲委員曁滬軍營勇丁均至火塲照料 
[沙船失事]  
　　江北某邑人鼓子宗向以駕駛沙船爲業日前由滬裝運標布四百餘捆駛往牛莊甫至瀏河忽遇颶風以致傾覆所裝貨物盡付洪流幸人口並未傷損昨日本埠興記船號接到電音大約須設法前往援救矣 
[流氓不法]  
　　有名金發者不知其姓向以彈棉花爲業近因閒居無事日與著名流氓四良阿榮等數十人在美租界西華德路新菜市及虹鎭等處横行不法擾害地方昨經某圖董赴上海縣署禀請縣主汪瑶庭大令派差嚴緝一面投訴捕房捕頭允派包探一體協拿以除民患 
[聚賭罰鍰]  
　　唐阿和蘇阿弟許阿庭陳阿祥胡阿來莫阿遠繆阿桂張阿樓唐阿香阿根在虹口美租界天潼路第八號門牌屋内聚賭事經捕頭查知遣某包探前往拘獲起出賭具昨晨一併解送英美租界會審公堂讞員張柄樞司馬略訊口供判罰唐阿和洋銀十元餘人名罰二元 
[假票何來]  
　　張榮氏投英美租界公廨控沈阿桂混用假票等情讞員張柄樞司馬飭提訊究張供小的在治下開設柴店沈將洋銀十元之假莊票强欲抵銀是以交捕送案沈供小的在某飯店供值堂之役並未將假莊票强行抵借五百十二號巡捕投案禀稱此票係小的在路拾得棄在飯店中讞員張柄樞司馬謂票紙潔白不似拾自途中且該捕卽使拾得照章應卽報明捕房何得私自棄去其中顯有别情著將沈從寛開釋令捕頭查明該捕有無劣跡再行核奪 
[上海縣署瑣案]  
　　清丈局委員陳明府因蘆灘糾葛傳詢二十七保南十二圖地保孫福亭孫抗傳不到遂函致縣主汪瑶庭大令請提訊核前日大令飭差將孫提案略詰數語著枷號　月發局前示衆○南市馬路工程局總辦葉孟紀司馬函送應王氏江周氏到縣前晚大令升堂研訊應王氏供小婦人籍隷浙江奉化縣兒子永發娶婦江氏小字仙菊本年五月逃遁無蹤近接江周氏來函知匿蹟上海因卽來此賃居十六鋪左近屢偕江周氏四出偵尋迄無下落不知是否被伊藏匿叩乞究追江周氏供姪女仙菊幼失怙恃由小婦人撫養成人于歸應姓不知因何逃逸前日偶至虹曰提籃橋左近忽見姪女匿跡莫三虎家因卽函追應王氏來滬不料迄今竟未尋獲尚求明察大令查得仙菊前已發普育善堂留養著兩氏退去聽候傳仙菊到案訊明再核○鹽捕營勇丁緝獲私販朱阿木余阿華夏炳發解縣請懲大令研訊之下朱供小的與余夏二人同居浦東周家渡左近曾與夏各出洋銀兩元余出一元合成五元至三林塘購得私鹽五包由余駕小船裝運至日暉港擬赴鄕間零賣不料與緝私船相遇致被拘解案下小的等實係初次誤犯尚求格外施恩夏供詞大略相同余初尚抵賴大令喝責一百五十板始一一供認乃著一併收押候再訊供 
[滬南瑣錄]  
　　日昨本邑南市大校塲淞南如意茶樓主雇竹匠某甲在門外搭蓋凉棚偶一失足從高墜下臂骨中斷身受巨傷旋經工頭扶歸倩傷科醫治○前日薄暮張姓女郎偕傭婦某氏由南市小南門外顧坐小車至某處行經護城河畔突有甲乙二匪自後奔至攫取耳環飛奔逸夫 
[作善降祥]  
　　日昨本館協振所承溧陽洪瀠軒善士求孫病愈助順直振捐洋銀二百元紫陽氏交來莫釐朱王氏求肝胃諸病速痊助振捐洋銀五十元竹尹山莊洋銀一百元泰州學吳善士經募洋銀四十九元祗領之下當卽掣給收條彚解災區以蘇涸鮒仁心所感定占有喜之爻惠澤旁流必協降祥之吉天道非遠左劵可操謹綴數言爲哀黎鳴謝 
[新陽縣宰陳企南大令致嚴筱舫觀察告灾書]  
　　敬肅者敝邑惟東南鄕毗連崑山地較平坦此外形如釜底爲蘇屬最下之區自上月二十五六日及本月初一至初三日兩次大雨積水既深加以外來湖水一時併漲東西北各鄕一帶低田大都被淹甚至廬竃食物並遭漂没四顧哀嗷慘不忍聞雖經唐設壇虔禱初四以後迭放陽光仍頻遭驟雨客水不能遽退田水無從戽涸延至初七八日甫見暢晴鄕民日集數百人來縣報災僉稱禾苗浸淹日久秋收已無所望訪查該鄕於光緒十五年工振案内有嚴佑之先生督築圩堤等處農民日夜保守尚能抵禦外水惟期此後不再大雨則已長之禾尚望不致過傷甫萎之苗亦或可期補種惟各鄕地瘠民貧農本已罄大都無力另籌故向求偶遇歉收卽須仰賴外府義振多方接濟方能免於凍餒去年稻熟生蟲暗受災傷致欠租押追之案多至二百餘起脂膏早竭此次復遭水患更覺不堪其尤可慮者上年清賦之後招集汴浙各帮客民領墾窪中又窪之官荒田地此項荒田自髮匪作亂之後廢棄至今現積水深至四五尺禾根已爛消洩無期其租種客佃多係四方失業游民甫經措本營生一旦遽付洪流棚舍併淹身無棲上紛紛來署乞恤語多妄謬不卽爲設法遣散將來無事無食安頓更難流離異鄕告貸無門非坐斃於飢寒卽流入於匪類蔓延爲害非僅一邑之憂也唐向慕尊處樂善之名嘗切附驥之願今目擊客佃報災勢應急振矧有同鄕貧民在内更覺不忍緩視第唐身膺民社議振例在秋勘之後積榖社倉又係斯民備荒專欵不能先爲客民動撥因此除將實在情形通禀外另議義振便宜辦法四條呈乞裁酌示敎一客民農本盡棄大都只剩人與牛而已收成無望人牛俱屬無用而牛又需人喂養賣無受主必致死於屠戸之手兹擬籌欵以半價收押令早回籍謀圖他業仍俟春冬許其贖回俾資耕種一查客民受災獨重皆因新墾未經築圩之故卽民田低處被淹亦因當時築圩不能堅實或惰民平時挖口通水多未修復之故此次擬仍仿嚴佑之善士以工代振辦法籌欵卽雇歉收民儇主失收客民等於無圩處一律興築於有圩處加工重修務令始終完固並定章每年於農隙時責令飭處莊保統修一次業戸出食佃戸出力由官督董分圖查勘察其勤惰勵以賞罰有失修者務卽押令修竣乃止一查新邑民生除耕作外惟織夏布男女皆能此布專銷日本高麗兩國近來銷塲漸旺擬借欵設立官局查有極貧土民客民皆給予布機一具定期繳布到局按時給價運銷歸欵俾補收成之不足查分給布機每具只價洋一二元將來可使永遠缴布歸局改爲公司並可爲推廣商務之計一新邑未墾荒田尚多向因私墾獲利土客争訟是經設立墾荒官局查明十年未完課賦之田概准繳價領墾其價每畝自二千至一千不等初墾每年收租三百文三年後按則輸糧此招墾定章也上兩年晴多雨少收穫頗豐致汴浙兩帮紛來領墾唐到任時頻有同鄕徐張諸君與農務學堂致函求領惟恐捷足先得第人心隨時漲落經此次水淹後不但續領少人卽已領之田亦多因無力築圩有减價求售之意竊思田在内河築圩不過數尺每畝約需工價數百文卽可無虞潦患擬此籌欵收買已墾之田既可使被水貧農收還薄資早就别業並可併散爲聚大興農務之利此無形之撫恤隨時可辦實視官振先須勘分災歉義振亦須先查戸口全活較易也以上四條皆經唐邀集紳董熟議妥定事求實濟費不過巨不拘成例便宜可行惟唐於去年至蘇迄今到任未久用欵不貲自愧力薄不能有爲各紳董又少殷實富戸擬此後如辦有實效惟有仰求尊處籌欵接濟或借或捐臨時再商或蒙轉請仁濟堂嚴施諸紳酌撥義振派人來新商辦尤爲至幸素欽同仁爲量凡遇災歉雖遠省邊方亦必匯欵振撫矧此同省受災見聞較確務祈早賜惠音俾唐可放手備辦無虞支絀同鄕虞洽卿鄭蓉卿諸君唐曾附函詳告朱葆珊樊時勳王海帆諸兄容臨事再乞籌助併祈借重鼎言先爲道及臨頴不勝悚惶待命之至 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴查私販]  
　　廣州訪事人云日前鹽商石廣和等以私梟充斥遞禀督轅督憲陶芷芳制軍批其牘尾曰粤省鹽務近年來銷運日　自應嚴緝私鹽以顧引餉據禀各節當係實情所稱豪强者貸給販私資本得利均分此等藐法之徒應由該商指名禀請拘究以示懲儆至官差營勇藉公帶私迭次滋事尤堪痛恨曲江解餉扒船管帶陳福祥既稱積慣走私候行南韶連道先將該管帶撤差查明劣跡嚴行究辦並由本部堂出示曉諭分行梧潯肇連各府州飭屬嚴緝私梟務獲究懲以肅　政仰鹽運司轉飭尊照並分飭六門緝私及各輪扒管帶認眞巡緝查明沙罅地方會同地方文武前往查拿毋任匪徒糾衆販私至爲切要此繳 
[英美租界公堂瑣案]  
　　著名巨騙楊阿榮向費春甫王耀庭等九家騙得銀臂釧八雙銀對時表三枚以及衣服綢縀各若干昨經包探竇如海拘獲起出原贓解請訊究費王諸人投案領贓楊供認不諱崩角求恩司馬判責五百板管押捕房半年期滿遞解回籍○積賊陳阿二行竊管　生孟阿狗王阿五三家衣服八件洋傘一頂經包探何阿春拘解請究司馬判責三百板逐出租界○陳阿三行竊胡阿關王阿慶二家水烟袋銀對時表等物經包探何阿春拘解請究司馬責飭三百板管押捕房三個月○李阿左曳車不愼將王張氏撞傷經四百八十九號巡街捕將氏送入某醫院療治面拘李解案請究司馬諭令帶回捕房押候原告傷痊再訊 
[英美租界公堂會訊案]  
　　張小妹蔣葛氏投英美租界公廨訴稱小婦人行至某處突被世和洋行出店人陳成生蕭厚生小喜子恣行調戲糾衆行兇旋復嗾令翁　榮等人擁至家中攫去衣箱等物讞員張柄樞司馬准之飭包探劉光震將陳拘押昨日復飭提翁等詎知翁係世和洋行買辦當由行主延律師侯魯公聲辯并請瑞典國領事哈勃克君至公堂會訊張小妹訴稱小婦人賃屋虹口開設茶館蔣葛氏在門前賣饎飯是日陳向購取出言調戯小婦人正言斥之陳卽糾集小喜子葉榮生等多人將茶館中物件肆行擊毁并毆傷茶博士陸錫華小婦人報知捕房陳見有巡捕到來從樓窓跳下以致受傷既而翁糾衆將小婦人臥房中衣籍等物盡行攫去中有現洋銀五十元及票據洋銀二百五十元求恩道繳蔣葛氏所供大略相同陸供小的突被曳出致背脊及兩臂受傷見證人唐鑑陳惠清同供小的等與張小妹鄰居是日陳等毆人攫物皆經目見陳供小的因買饎飯與之戯言侯律師辯論良久司馬商之瑞領事及白繙譯謂其中顯有不實不盡一併斥退將案註銷 
[法利界公堂瑣案]  
　　日前胡顧氏控楊錫琢掯勒田單意圖吞没讞員杜枝園大令准詞飭捕提到昨日开堂研訊胡顧氏伸訴前情楊錫甫供稱去歲氏浼小的介紹將田單　楊伯黄抵借洋銀一百五十元言明半年爲限至本年二月氏備齊本利向贖適伯寅患病故未檢還楊伯寅陳玉岐同訴稱此置被徐阿坤串同洋人善古藉端攫去求提到案究追大令准之候補提徐阿坤覆訊核奪隨將楊錫甫交人保出○寗波流娼胡寳玉卽余胡氏在英租界三馬路野雞妓院賣娼被狎客勾引潛逃匿跡小東門外某小客棧鴇兒盧潘氏尋獲扭送捕房昨日解案請訊胡妓供小婦人年方二十原籍寗波前已　良旋又被鴇兒誘至滬上仍作賣笑生涯現實不願爲娼求恩超豁大令飭發善堂擇配盧鴇押候究懲○李祥祥因捐欵糾葛被趙毛毛控諸公堂大令訊供之下判押捕房一年近在押所患病大令提案騐明命送至某醫院醫治日來病勢沈重其妻徐氏屢至公堂哀求保釋昨日大令與費繙譯會商著罰洋銀二百元准予釋出○沈初皋前控沈麗生吞没靛青三十餘桶大令訊供之下吊到靛青二十四桶昨日原告投案求追大令准子將靛領回後　知貨已掉換因飭邀公正人估價禀覆○某海味行夥孫瑞英訴稱前因失去海參魚翅各數十斤報捕查獲竊賊陸阿來原贓尚未弔齊求准先行給領令判將陸枷號一月責五百板贓給失主領回○張才發張阿寳行竊衣服八件被包探拘獲弔到原贓昨日傳同失主解案請辦大令判各枷號一月責三百板贓給失主領回○偷兒沈海全張阿生　阿毛竊得棉紗一大包被包探拘獲解案請辦大令判各責三百板棉紗存候失主具領○前年小工俞信國在江裕輪船工作被貨壓斷腿骨經醫生鋸去一腿留養醫院中日前解送公堂大令憫其殘廢函請招商局總辦給予撫卹洋銀五十元昨日傳俞具領飭送普　堂留養俞不願到堂請送江南製造局鳏綱廠工匠陳鶴亭處大令准之飭探送往交陳收領取回收條 
[美租界捕房紀事]  
　　昨日亭午甬婦曹陶氏扭派克林路第二號洋房某西人家細崽侯洲荷至捕房訴稱侯口出穢言恁表調戯　之呵責反被拉破衣服捕頭令押候解送公堂禀請讞員張柄樞司馬訊辦○昨日清晨小竊郁存法潛入漢璧禮路甬人某姓家竊取衣服携之而出適爲包探劉光震所見拘入捕房捕頭令押候解送公堂禀請究辦○昨日午前江北小工大六子葉和仔潛至華順馬頭貨棧中竊取舊銅若千適爲管門人所見扭交巡街捕帶入捕房捕頭令押候解送公堂禀請懲辦 
[上海六馬路仁濟善堂籌賑公所施子英經收順直陝西賑捐五月初一至三十日第八十一次清單]  
　　初二日懷杜氏　七十元愼菴洋二十四元懷甲洋二十元○初四日無名氏原來紋銀十四兩批見巾規銀十四兩七　三分半又洋十元金粟草堂洋二十元濟陽平陽氏求病愈洋十二元丁子欣爲次子求病愈吳敬書救生移助各十元詠智智清氏第二次捐票折價洋七元二角馮贊廷求保合家平安無名氏捐票折價汪程氏爲長子蓉生永病愈汪仲嘉求長孫病愈汪之松求長子病愈汪蓉生求病愈六戸各洋五元求如心願人洋二元恆孚銀樓桶内零戸洋四角○初五日丁劉氏求病愈十元吳曉屏爲妻足恙求愈五元○初六日海鹽張小珊洋五十元求慈親强健子女易養平安人洋廿元不留名贖無心口過五角○初七日無名氏求夏季合家平安五元陳選清二元○初八日沈隱名洋五十元唐隱名求病全愈張隱名求保平安妻嘔吐病愈人三戸各五元川沙徐熙慶二元謝子和自助又募徐良法史浩通陳　金陳智惠五戸各一元○初十日海陽抱慚子洋十元陳金聲求妻病愈范榮光求女病愈各一元○十一日維揚桂樹子洋二十元唐張氏求病愈十元姚義興八元張寳慶堂小洋八十角丁劉氏洋五元○十三日求妻梅氏宿病全愈人洋十元無名氏求安康小洋一百解隱名氏求合家平安洋二元○十五日吟紅館主洋十元無名氏洋二元○十六日焦氏少子吉士氏求母病速愈洋四元無名氏洋三元無名氏　一元○十七日不留名求消災　安洋十七元二角○十八日王筱齋王虀之各洋一百元汪賛勳洋九十元瑞竹主人愿保各事平安求慈親强健子女易養人完心愿人三戸各十元棄帝釗帝錫合十元趙芸孫爲妻三旬初慶節省移振洋六元求孫女病速愈人洋四元羅氏節婦祈添冥福洋二元○廿日李蓮生洋六元薛子運二元○廿一日謝樂賓謝芹先劉彬春三戸各洋十元○廿二日彭孟芳洋二百九十元○廿三日王子顯元三十兩○廿四日錫山顧信成堂祈女病速愈合家太平洋廿元張門居氏洋十元陸金源祈　病愈五元○廿六日邵筱棠洋一百元沈尚又洋二十元○廿八日求家宅大小平安人洋十一元焚疏求孫女病愈人洋六元○廿九日懷橘氏洋三十元江南吉　洋十元周曉峯五元○卅日無名氏洋一百元餘姚王筱齋洋七十五元無名氏十元昌記來硤石幼翁洋三元○五月份共收元四十四兩七錢三分平又洋一千五百五十八元扯七四申元一千一百五十二兩九錢二分小洋一百九十三角申元十三兩一錢四分三釐以上共收元一千二百十兩另七錢九分八釐連前共收元十一萬九千四百八十一兩九錢九分一釐除解各處振欵外凈存元二千八百六十八兩五錢六分八釐銅洋八十七元六角又存水晶圖章二方鼻烟壺五隻珊瑚頂珠一座湘繡屏四幅九成　眞舊法帖一部勸學篇一千部歴代統系歌四百部幼科醫書一百九十四部 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴署理浙江巡撫湖南布政使臣余聯沅跪奏爲浙省教案已經查明疏於保護之地方文武各官擬請分别懲處以儆將來恭摺仰祈聖鑒事竊查浙江一省上年疉出焚拆教堂搗搶教民之案除衢州一案另議外所有英法美三國耶穌天主各教堂教民償卹銀兩業經臣於正月間派員一律議結專摺奏報並聲明將辦理不善之員弁隨後查明分别酌辦在案各處閙教之案雖由民教齟齬不無激釁而匪徒藉端肆劫任意横行皆由各地方官平時漫不經心臨事毫無防範以致一波未平一波又起迨至釀成巨案上貽君父之憂而無辜良民横遭荼毒該地方官轉得置身事外甚或鑽營優差優缺更調而去反使公家賠欵償銀獨受其累不特外人指名請辦國體攸關而任令不肖州縣玩泄成風尤非整飭吏治之道至防營统領管帶頻年坐糜巨餉彈壓地方是其專責不能保護教堂卽屬曠廢職守若非嚴行叅辦不足以懲疲玩而儆將來經臣督飭藩臬兩司並洋務局司道詳細查明案情分别具報前來除署太平縣候補知縣陳正榕温防營官副將范銀貴游擊胡碩功業經前撫臣先後叅革外兹查有署諸曁縣候補知縣倪望重平陽縣知縣謝焯鎣瑞案縣知縣華松年署永嘉縣卽用知縣查蔭元身任地方境内匪徒焚燒教堂搶刼教民之案層見疉出該令等疏於防範咎無可辭統帶台防各軍候補副將李嘉典都司藍蔚廷身統防營保護不力糜餉釀禍亦屬咎有應得以上文武六員擬請旨一併即行革職以示懲戒署黄巖縣請補鎭海縣知縣韓銓署金華縣本任蘭谿縣知縣蘇錦霞境内雖有教案均自行捐廉賠價議結尚知愧奮應請免其置議台防營官叅將陳勝珠所防地叚亦有教案惟人才可用擬請暫行革職留營差遣以觀後效此外出有教案情節較輕之地方官擬卽分别留緝撤省察看至該管地方之温州府知府王琛台州府知府徐承禮紹興府知府熊起磻應請交部察議以示區别除將營汛員弁職名咨請督臣許應騤另行分别叅辦外所有查明出有教案地方之文武各官請旨分别懲處各緣由謹會同閩浙總督臣許應騤專摺具陳伏乞皇太后皇上聖鑒訓示謹奏五月初二日奉硃批著照所請該部知道欽此 
頭品頂戴兩廣總督臣陶模頭品頂戴廣東巡撫臣德壽跪奏爲籌解光緒二十七年廣東奉撥京餉銀兩恭摺具陳仰祈聖鑒事竊照光緒二十七年京餉未接部文之先承准慶親王致電廣東先提銀十萬兩匯京投納等因當經飭司在藩庫先提銀五萬兩作爲第一批地丁京餉銀二萬兩釐金京餉三萬兩發交商號匯至江海關道轉匯進京另由運庫提銀五萬兩一併匯解恭摺奏報在案兹據布政使丁體常詳稱再籌地丁京餉三萬兩太平關常稅三萬兩同籌備餉需等欵共銀二十萬兩作爲第二批仍照上年辦法交商匯至漢口遴委候補知州王世釗等齎領匯單文批於光緒二十七年三月初六日起程赴漢提取紋銀禀明駐漢轉運局裝鞘編號代黏印花仍由粤省委員解赴陝西行在戸部投納等情詳請具奏前來臣等覆覈無異除分咨查照外所有廣東起解第二批京餉銀兩緣由謹合詞恭摺具奏伏乞皇太后皇上聖鑒謹奏五月初二日奉硃批戸部知道欽此 
丁振鐸片再調補雲南府知府胡泰福與現署雲南按察使邊俸期滿開缺迤南道陳燦係兒女姻親於該府有管轄之責據該署司及該府聲請廻避前來查法領事方蘇雅此次旋滇前准北京全權大臣慶親王李鴻章來電方蘇雅入滇時須豫派道府大員在蒙自迎迓致謝等因當派該府胡泰福前往照料一路護送至省與方領事向爲洽浹兹該領事甫經到此若驟易生手必多隔膜臣爲辦理交涉起見是以仍飭該府先赴雲南府本任藉資聯絡該署臬司現雖暫時權篆不久卽當交卸請咨北上惟與該府胡泰福究屬姻親應否仍令廻避相應據實聲明請旨定奪伏乞聖鑒訓示謹奏五月初三日奉硃批毋庸廻避欽此 
丁振鐸片再雲南布政使李經羡現奉諭旨升授廣西巡撫新授藩司林紹年到滇尚需時日所遺藩司篆務查有臬司全楙績勤明幹練熟悉地方情形堪以署理遞遺臬司篆務查有俸滿開缺迤南道陳燦識練才長辦事穩洽堪以署理仍照案派委該署司等會辦通省營務處及團保釐金善後各局該司全楙績並總辦團練處俾專責成除分檄飭遵外謹附片具陳伏乞聖鑒再雲貴總督係臣兼署毋庸列銜合併陳明謹奏五月初三日奉硃批知道了欽此 
宋慶片再武衛前軍馬隊五營遵旨撥交馬金叙統帶歸山西撫臣岑春煊節制前專摺會奏在案嗣據馬金叙稟稱晉省山路崎嶇所帶馬隊必有步隊相輔而行始能得力請以該鎭前此兼帶之左軍步隊一營留晉而以前軍馬隊一營撥歸左軍互換等語所禀尚係實情已照允行除咨山西撫臣岑春煊查照外理合附片陳明伏乞聖鑒謹奏五月初三日奉硃批覽欽此 
頭品頂戴陝西巡撫奴才升允跪奏爲揀員請補要缺知縣以重地方恭摺仰祈聖鑒事竊查浦城縣知縣楊孝寛開缺回籍修墓遺缺於光緒二十七年三月初三日奉硃批應以奉硃批本日作爲開缺日期歸三月分截缺係要缺例不掣簽業經咨部截缺自應照例揀員調補例載應調缺出於現任人員内對品遴選調補如無合例堪調之員准以候補正途人員題補等語該縣民情强悍政務殷繁非有精明幹練之員不足以資治理奴才與藩司李紹芬署臬司崇恩在於通省實缺知縣人員内逐加遴選非現居要缺卽人地未宜一時實乏堪調之員惟查有進士卽用儘先知縣李體仁年四十一歲山東聊城縣人由拔貢生中式光緒戊子科順天鄕試舉人二十一年乙未科貢士殿試三甲引見奉旨以知縣卽用欽此簽分陝西是年十月到省旋遵新海防例報捐卽用班本班儘先補用該員勤明幹練沈毅有爲以之請補蒲城縣要缺知縣人地相宜堪以勝任據藩臬兩司會詳前來合無仰懇天恩俯念員缺緊要准以卽用儘先知縣李體仁補授浦城縣知縣實於地方有裨如蒙俞允該員係知縣請補知縣銜缺相當毋庸送部引見所有揀員請補要缺知縣緣由理合會同陝陝總督臣崧蕃恭摺具陳伏乞皇太后皇上聖鑒訓示再此係題案因關缺分是以遵章改奏合併陳明謹奏五月初四日奉硃批吏部議奏欽此升允片再定例官員歴任交代無虧缺遲延者准該督撫保奏試用候補人員准其請至遇缺儘先補用等因兹查陝西試用通判吕桂林自光緒十三年起至二十六年止歴署漢隂安塞紫陽等廳縣各任内經手一切倉庫正雜驛站錢糧均係依限交代清楚並無虧短遲延核與議叙之例相符由前署布政使馮光遹查明具詳前護撫臣端方未及核奏卸任移交前來奴才覆核無異合無仰懇天恩俯准將陝西試用通判吕桂林照例給予遇缺儘先補用以示鼓勵除咨吏部外謹附片具陳伏乞聖鑒勅部核覆謹奏五月初四日奉硃批著照所請吏部知道欽此 
端方片再分省補用知府曾廉上年由京赴行在候吏部帶領引見適值陝西冬賑吃緊經前撫臣岑春煊奏派分查賑務甫經查竣適奴才有赴晉查辦事件之命奏請以該員從行現在查事已畢應由奴才給咨送部引見又隨帶陝西候補知縣李志高亦由奴才飭令回陝銷差除分咨外謹附片具陳伏乞聖鑒謹奏五月初四日奉硃批吏部知道欽此 
 
