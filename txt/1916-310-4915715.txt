# 1916 - 310 - 4915715

 

Page 1

 
 
   
 
 

Page 2

 
 
時評 
[哀蔡鍔（冷）]  
　　嗚呼蔡鍔死矣蔡鍔何以死病而死也何以病以去年恢復共和時轉戰滇蜀間積勞而病也然則蔡鍔之死非他共和死之也共和得蔡鍔而復生蔡鍔乃因共和而遂死愛共和者其能不哀蔡鍔耶 
　　蔡鍔之有功於共和也不但在轉戰滇蜀之間試問去年帝制之流毒時發難而反抗者誰蔡鍔其第一人也蔡鍔旣發其難又身當戰地之衝竭精勞力以示革命者以模範宜乎精力盡而病成矣功成之日卽病成之日蔡鍔與共和不能不視爲一體何則今日之共和皆蔡鍔之精力成之也是故愛共和者不能不愛蔡鍔而哀蔡鍔者又能不爲共和哀耶 
　　我嘗於中國人物之中得一最完備之人曰蔡鍔有學問有道德能文能武又能實行而年又少壯有爲之日長而國人之希望甚大而奈何竟遂以死哀哉 
[專電]  
　　東京電松坡在福岡病院中前日夙患陡劇至昨午前四時逝世由章使通電報告旅東同人皆甚哀悼現正料理後事 
　　北京電松坡病狀係頭足浮腫心臓虚弱且復下痢前數日醫生已知其無救 
　　北京電松坡逝世今日國會休會誌哀 
　　北京電總統接蔡松坡逝世耗特電章公使照料其喪事 
　　北京電兩院得蔡鍔噩耗臨時休會議員中痛哭失聲者公决將派員赴日代表祭奠定期開會追悼各機關下半旗聞元首哀慟已電章使理喪立飭國院擬優恤條件明日當頒布 
　　北京電外人方面消息確聞老西開案詳情四日晚爲第三次談判法使有允開商埠之意但須組織自治會以法人爲會長夏力爭乃允華人長而法人副之又法使主張老西開之租稅不得移用於他處夏爭租稅有關國權嗣乃議及國家稅與地方稅之别以地稅用於該地而舉一第三國人經理之夏拒絕之談判無結果而散至五日晚法使忽來一照會聲明第三次談判一概取消另籌他法夏即駁回而六日下午某外國駐華公使忽至外部助法要求並言爾能否以此告總統如不能我將自言之云云交涉極形棘手 
　　北京電老西開交涉現關係不止一國進行極棘手 
　　北京電老西開案牽動英俄日三國干涉對付愈棘手亟盼伍來方有結局 
　　北京電中行因提取存欵太多某系竭力破壞兌現又形擁擠頃限制每人百元停取存欵一星期當局正在設法維持但反對派破壞亦加烈 
　　北京電昨吳鼎昌上條陳於財部（一）中行僅兌一元票（二）賣交行票濟中行（三）以交行現有欵撥中行但以中交合併爲條件陳總長頗然其第一項正副總裁等謂僅兌一元則五元以上之票立跌極端反對另籌維持之法 
　　北京電徐内閣之說似無形消滅而二十左右徐必來京黎總統聲言必令孫去職但望徐來後以個人資格謀府院安全殆與徐樹錚去留有關 
　　北京電伍廷芳通過足見段對國會緩和政策有效内閣暫時可不動搖現總統惟盼東海等速爲排解孫段問題 
　　北京電國民派中谷張兩派分裂現在竭力調和昨晚益友社議决對於陳谷彈劾案不令成立其理由則閣員係共同負責不應彈劾一部分云聞唐少川李烈鈞等亦有進而調和之意 
　　北京電有賀長雄又到京 
　　北京電徐樹錚有外放督軍說許世英將爲秘書長但余以爲時機未到 
　　北京電許世英聞將被彈劾又與徐樹錚衝突擬今日閣議提出辭職書 
　　北京電徐樹錚將任陸次長夏詒霆有與温宗堯對調息昨電伍徵同意 
　　北京電陳樹藩再電辭職擬傅良佐督陜 
　　北京電府秘書廳遺失湘省知事田民憲送謁公文丁佛言商補未允正在設策 
　　北京電徐恩元辦理兌現急而咯血昨謁元首求退未准 
　　北京電國會彈劾陳樹藩一案已派陜南鎭賈德耀查辦 
　　北京電段總理三號因病未到院文件送府學胡同批閱四日閣議仍須到院 
　　北京電外部答德使對於法募華工之抗議言定約爲從事農工因前次工人成績甚佳故斷不至違約參與戰事云云 
　　北京電政府答衆院對中美借欵涉及中俄外交之質問言前清對俄承認將來由北京向北或向東北俄界方面築路欵與他國商築必先請俄承造但豐甯路線係由北京向西北未向俄邊云云又報載借欵一億萬佛郎毫無影響 
　　北京電預算案審議成立望後可交國會經常支出總額中央軍費六千五百十五萬一千五百三十四元地方軍費九千七百七十六萬四千二百三十一元中央政費五千七百十五萬六千九百四十八元地方政費七千五百八十五萬九千五百七十三元 
[譯電]  
　　北京電國民公報云駐京英使以英俄日三國名義照會外部代謀圓滿解决老西開案之辦法英文京報社論批評此事言及希臘之命運並曰以保障弱國自命者何以施行其自稱之正義吾人可於此見之矣（九日） 
　德文電 
　　北京電中外間困難問題因外交部無精幹之外交家以致未能解决殊屬可憾今伍廷芳由國會通過出長外交各使署聞之皆甚欣悅伍博士富於經驗辦理難題具屹然不動之態度定可爲各公使所歡迎（八日） 
　　字林報 
　　華盛頓電據目前之報告觀之威爾遜已在選舉團得二百四十四票許士已得二百十三票票數之相近爲前所罕有衆爲大震民主共和兩黨皆稱已得傾嚮未明各州之選票紐約城民主黨派之各報昨夜承認許士獲選今晨皆改稱威爾遜獲選票數報告之遲緩爲現代所未有（八日）大陸報 
　　大陸報按云昨晨十一時路透社接紐約直接發來之電報謂許士已獲選威爾遜已失敗該電發時僅在投票完結後三小時消息傳出若是之早是必威爾遜臨時大挫以使許士得勢所致但據本報及路透社後接之諸電觀之威爾遜與許士二君所得票數不相上下是則成敗尙在不可知之數也 
　　紐約電選舉結果尙未明遠西各州之票數遲遲發表使許士失其大多數威爾遜轉敗爲勝大約須重行檢票後始能得悉切實結果 
（八日） 
　　倫敦電紐約電稱紐約世界報聲稱威爾遜總統復被選 
　　紐約電共和黨自稱許士獲選乃依據許士在紐約及伊里洛伊斯九州所得票數而言（七日） 
　　紐約電昨晚東部各州之報告及共和黨自稱已在中西各州得勝即威爾遜派之各報亦以爲許士必可獲選今觀遠西及其他各州之報告則結果似又可疑威爾遜今得二百三十二票許士今得二百十八票兩黨領袖各稱獲勝共和黨尙未能於衆院上院奪民主黨之優勢民主黨可望在兩院得小多數（八日） 
　（以上路透電） 
[東方通信社電（日本人組織）]  
　　奉天電政府電告奉天督軍署謂鄭家屯問題因日本之要求極爲穏和故已允之不日即可望解决張督軍卽將此事通告省議會及其他各團體並指摘反對運動之失諸過早反因誤會而起風潮切戒嗣後不可有徒傷兩國國交之言論及舉動（九日） 
　　奉天電駐華日本林公使因有要務須與本野大使面商擬於本月十七日來奉天局時且擬謁見張督軍（九日） 
　　南京電日本首相兼任外務大臣寺内伯爵昨 
 
 
 

Page 3

 
 
日（八日）由此間日本領事館轉陳如左之賀電於馮副總統閣下常注重中日兩國之邦交爲本大臣所夙知今接閣下就副總統之榮職之報欣忭殊切兹特表深厚之祝意祈閣下之康寗駐京日本林大使亦有賀電致副總統（九日） 
　　東京電日本外務大臣對於馮國璋就副總統任事擬俟正式通告接到後再發祝賀之電（九日） 
　　東京電改訂吉長鐡路合同之交涉尙未完全解决惟借欵之數大抵爲六百五十萬元左右略已商議就緒故此項草合同或者不日可望成立 
　　南京電馮副總統月俸銀三萬元公費一萬元按月從應交納中央之蘇省進欵内撥出提用 
（九日） 
　　奉天電張督軍電請政府禁止殖邊及富華（譯音）兩銀行紙幣在滿洲發行（九日） 
　　南京電王鎭守使及日本領事高尾氏發起於十一月十一日在此間向爲中日兩國人聯絡感情機關之華瀛俱樂部招待馮副總統開恭祝副總統就任大會（九日） 
　　南京電副總統府新設侍從官胡翔林曹豫謙二名被任爲侍從文官孔慶塘王者化二人被任爲侍從武官（九日） 
　　南京電黎大總統從已之侍衛兵中選拔十六名派遣來寗作爲馮副總統之護衛兵 
（九日） 
　　東京電東京各報對於蔡鍔在福岡病故之噩耗皆深表哀悼之意（九日） 
　　東京電美國大總統選舉之結果尙未可知據此間所得消息則目下唯威爾遜最有希望（九日） 
　　東京電美國舊金山來電云有産於美國之日人二名投票於此次美國大總統之選舉此洵可謂加利佛尼亞州日本人參加選舉總統投票之嚆矢（九日） 
[戰電]  
　　其一（英人路透電） 
　　巴黎電今日下午公報云敵軍僅砲轟亞白蘭柯爾糖廠處之法軍新陣地敵飛機兩架於戰時墜落法飛機八架以炸彈一噸擲擊佛拉斯加第之飛船處及香白萊之火車站今晚公報云松末河北岸薩伊里塞爾東面有敵兵聚集爲法軍砲火擊散松未河南雙方砲火甚爲猛烈旭爾萊東面及東北有進行之敵兵爲法軍砲火所阻法軍昨日攻擊共俘敵三百五十九人末斯河右岸丹洛泊與杜哇芒砲戰異常活動（八日） 
　　倫敦電今晨海格將軍報稱敵軍轟擊波芒哈美爾西面城區甚爲猛烈且圖襲擊英軍戰壕未得利戰地仍有風雨今晚報稱安克河南面全陣線敵砲隊頗活動（八日） 
　　彼得格勒電公報云敵軍在斯土克化特河境哇斯特洛伏洛斯進攻受挫杜拉伐特拉南面之俄軍復在拉孟台魯山西面南面境内得進步已由貝爾波抵比斯特里紫山谷至化洛止泊里台爾方面及亞爾特河之敵軍繼續進攻桀爾山谷東面之敵軍得援後已取攻勢（日八） 
　　羅馬電公報云意軍已棄敵砲隊所毁細瑪波區山坡觀象台之陣地意軍在加沙高原敵軍委棄之戰品中槍獲過山砲四尊（八日） 
　　其二（德人文報專電） 
　　柏林電十一日七日德軍大本營公報云昨日英軍復圖進攻僅福柯爾拉貝伊東面之步兵得離戰壕但卽被逼退回五日一役英軍死者以澳兵最多法軍踐死屍進攻者均被擊退夜間法軍復在萊斯波曷夫與蘭柯爾之間進攻數次均在德軍砲火下潰敗德飛機一隊夜以炸彈擲擊自萊西南之大軍火庫一所庫中因以起火曾發巨大之炸聲萊姆南部之法軍排砲注擊德軍陣線後之各村德軍砲隊亦回擊萊姆等處以報復之末斯河境無重要戰事（西境戰况）杜拉堡與拉洛區湖間之俄砲隊活動逾常敵軍在戈杜齊區基東北及通摩斯柯路之南面進攻殊易敗之德軍在佛琪東北佔據斯土克化特河左岸之橋端小砲臺一座俘敵多人（東境戰况）俄軍在土爾吉斯境以砲隊轟擊後得地數處德軍以鎗刺衝鋒奪回波特柴山隘路西面之失地金波倫境有劇烈之砲戰羅軍在太古魯伊山谷西面乘夜回攻六次均未得利德軍在羅特土姆山隘東南細比尼境進攻頗得手俘軍官十員兵千人德軍且在佛爾干山隘南得進步（羅境戰况） 
要聞一 
[美國選舉總統之形勢]  
　　威爾遜之政績 
　　許士之政見 
　　選舉之形式 
　　美國選舉大總統威爾遜與許士兩君競爭頗烈許士畢業於柏利斯頓大學後爲該大學總長政學史學之泰斗也歷任尼喬市長法院判事政績斐然聲譽噪起今爲白宫主人理所宜然此次擁護之者共和黨而外有進步黨與婦人參政權論者蓋許士贊成婦人參政故女界樂爲奔走運動也共和黨之敵黨爲民主黨易言之運動總統與許士競爭最烈者卽現總統民主黨之威爾遜是也吾人於述許士之政見以前請略述前總統之政績 
　　威爾遜爲民主黨有數人物千九百十二年以歷年盤踞政府之共和黨分裂爲二勢力單薄之機緣威氏坐收漁人之利被選爲大總統在職四年内政上頗多改善美國富力由一千八百七十萬萬美金增至二千二百八十萬萬對歐外債由六十五萬萬減至三十一萬萬六千金輸出超過自五萬五千一百萬增至二十一萬三千六百萬凡此雖以歐洲戰爭爲其原因之一然威氏與有力也其在議會通過之重要議案有聯邦準備銀行法案聯邦商業委員法案農夫勸業法案農夫敎育法案所得稅法案修正關稅率以及規定幼年勞働時間爲八小時等戰時美國財源絕不動搖者聯邦準備銀行法案之力也工界對於威爾遜有特别好感情者以其有規定勞働時間等舉動也然勞働界有以食價騰貴而怨之者則修正關稅率之結果也其對外關係之重大者有墨西哥德意志之二大交涉擁護威爾遜者謳歌之爲平和許士等攻擊之爲軟弱無能此次競爭選舉中外交問題當爲兩方運動之唯一資料 
　　許士旣爲威爾遜勁敵將來如何施政雖不得而知然觀其運動選舉時發表之政見則可見一斑矣許士對内政見之要點採保護關稅政策以制限外國輸入其一也贊成婦女參政其二也對外政見則主張和平公理然仍充實國防其一也淘汰外交官其二也德艦對於美國商船如有暴行則與强硬交涉雖戰爭亦所不辭其三也反對英國干涉美國貿易其四也對墨西哥澈底交涉其五也此爲許士演說政見之大概美國政治果有重要於此者否許士不之述及非計不及此蓋其演說之目的在乎折倒威爾遜故不問對内對外諸問題皆抵威氏之隙發表之政見云者攻敵黨之武器耳 
　　又據英文京津時報載稱明日美國將投票選舉總統雖眞正之選舉總統必俟明年正月第二次之星期一日舉行但所有美國總統選舉會之選士一經選出則明年正月之選舉不過爲形式上之事美國每當選舉總統之年於十一月第一次之星期二日所有選民均往選舉之選　投票選出選士此選士者卽爲投票選舉美大總統及副總統之人每州之在總統選舉會得有若干選士一照其在國會得有若干上下兩議院議員故當選出選士之前每黨各選出所必須選士若干人置其姓名於官　中至此項投票之法各州不同有准婦人投票者有限制婦人投票者迨至選士一經選出則眞正之總統選舉誠如前云不過成一形式上之事選士選出以後則於正月第一次之星期一日各選士羣集於各州之都城投票選其各黨代表之候選總統此項選士所投之票由公證謄寫一紙郵寄上議院議長另一紙專員送往由該議長於二月第二次之星期二日當兩院議員之前公衆開票故新總統卽於三月四號正式就職至就職之宣誓則由大理院院長當衆監視之雖以上所列之形式在美國固不可不一一遵守但新總統之人名及其所得之票數則於十一月第一次星期二日在封鎖選士票　數小時之内即可傳布於全世界故美國總統選舉之競爭雖在初選選民人數之多而尤在複選選士人數之多也當上次選舉總統之時共和黨之票數因候選總統之人數太多而分裂致該黨完全失敗此次力袪此弊在競爭場内得有候選總統之資格者僅有二人故威爾遜若不變其政策有以償國人之望俾再獲一百萬之票數則威氏實無再選之望當兩月以前許士大佔勝利以後民望之歸許氏者漸有退化幾與威爾遜相埒今則聞贊成許氏者爲十與七之比例故共和黨候選總統之前途現雖覺其順利其最後之競爭在消息靈通各界似可逆料云 
[中法交涉之先决問題]  
　　條件中之第一項 
　　大總統以中法交涉仍無眉目日昨特傳見段總理及代理外交總長夏詒霆密商積極解决此項外交案之辦法並交諭段總理轉告各部院所有精嫻外交人員隨時呈明公府以備徵詢外交政見政府前次所提出之抗議條件法政府至今尙未正式答覆聞元首决定再向法政府質問旣而往來電商數次雖尙未有正式結束之辦法然其内幕中雙方亦略具端倪昨據某政客云代理外交總長夏詒霆近日疊與駐京法使非正式談判三次中法兩政府均欲積極解决聞我政府現擬此項交涉無論如何以十一月内結束藉慰民望京津一帶法國商民亦曾聯名上書代理法公使瑪代爾要求速結並聞瑪公使此次對於老西開案近日向我外交部要求最力者爲限制華字新聞紙免載中法交涉之激烈語一面又向我外交當軸聲明老西開案務以和平解决爲前提其在我國方面則自夏次長將向法使提出之條件提出交國務會議後日昨會議時於此項條文之第一條老西開由中國開闢爲商埠准各國人居住營業租借土地以五十年爲限云云一條對於此條有應先解决者四端一住居營業是否爲雜居性質如係自由居住則老西開幾成滿洲之情形二五十年限期何人主持旣非租界何能定年限况退租之權在中國更不應出此計畫三設法國承認之後將來各國尤而效之是否另有對待方法四租借土地是否向國民所租抑與國家有關以上應先解决然後再議下列各條有此各種問題一時未能解决於是閣議中之中法交涉不免呈一停頓之象但在人民方面奔走號呼仍無異於前日直隸省長朱經田慮有過激之行動昨又飭知商務總會傳諭各商民靜候政府解决務宜平和對待矣 
[政團協會二次討論省制]  
　　昨日（七日）上午九時至十二時各政團代表在衆議院憲法起草委員會休息室開協商會公推討論會代表孫君潤宇主席是是各派到會之人物計憲法研究會藍公武劉崇佑黄羣憲政討論會朱兆莘辛漢温雄飛孫潤宇憲法商榷會朱念祖林森張大昕牟琳龔煥辰憲法協議會王振堯李芳王文芹趙連琪益友社吕復韓玉辰褚輔成駱繼漢平社黄雲鵬解樹强丙辰俱樂部馬君武龔政韜園彭漢遺張善與計共二十六人研究會代表劉崇佑發言主張省制暫緩制定因此問題比諸憲法全部同一重大宜俟憲法公布後另定省制討論會代表朱兆莘謂經會中同人第二次議决仍主張俟憲法三讀會終了以憲法會議程序制定省制大綱商榷會代表朱念祖謂自前次協商會議後未經報告本會同人故主張仍照前協議會代表王振堯主張先定憲法後議省制因蒙藏青海改省問題一時難於確定益友社代表駱繼漢褚輔成仍主二讀會時提出省制大綱蒙藏青海等特别區域法律另有規定改省與否仍聽其便平社代表黄雲鵬謂提出省制大綱之時期不成問題須視省制内容如何始可望得協商之結果丙辰俱樂部代表馬君武謂各政團對於加入省制一層均表示贊同不過有時期之先後耳此時宜先在審議會表决加入省制大綱後再定何時提出各派發表意見後益友社韓玉辰提議以平社所草之省制大綱爲底本由各政團斟酌採用討論會辛漢提議請各政團各草一省制大綱提付協商會决定後再定時期以上兩種提議相同全體均無異議協議會代表王文芹對於討論會辛漢先草省制後摘出何爲大綱之說極表贊同益友社吕復提議一面先將憲法案付二讀會一面由協商會代表將省制大綱公同草定以備二讀會終了即行提出韜園代表彭漢遺贊成吕說如此則憲法二讀會及省制起草兩不相妨各派正在贊同間益友社代表褚輔成謂須將省制大綱提出後始能開憲法案二讀會丙辰俱樂部馬君武亦贊成褚說於是吕說遂被打消此憲法協商會第二次開會之結果也各政團主張似尙有互相接近之點亦有漸思讓步之點協商會之成績總算可觀矣 
[夏許出席衆院秘密會]  
　　昨日代理外交總長夏詒霆交通總長許世英出席衆議院秘密會首由夏詒霆報告老西開案略謂自悉代使反汗後迄今仍無結果並謂已將洩露之秘書某某免職以後對於秘密吾必負其全責温士霖等質問秘密須有範圍若當局不問利害只顧秘密冥冥中將權利喪失將如之何後又有人質問其意思大致相同夏退席後許世英出席報告電話局作抵借欵一事始將借欵額數報告並謂前次已派王次長代表出席報告大致但此欵係借新還舊之一種流通辦法終不能謂之爲借欵且以電話局爲擔保而非抵押更無需提院某君謂不交議合同擅行締結契約即謂違法許最後答晤云諸君旣說我違法就算違法罷許旣予議會以難堪想不久必有彈劾案出現矣又聞夏詒霆於出席衆議院之前曾參加國務會議據個中正確消息夏詒霆報告秘書洩露之往事頗呈得意之色孰意大碰釘子段總理對夏日此事全然由先生不愼而致此何必全將過惡推到他人身上云云大約伍君到任夏必更動也 
[徐州特别快信]  
　　政府昨復電張勳謂辦理老西開交涉案不力之王麟閣劉符誠嚴鶴齡已一律免職以懲 
　　陜西陳樹藩派親信劉某來徐謁張勳 
　　陸建章段芝貴昨由津電張勳務促東海入京維持政局張復電謂曾派萬參謀長赴衛輝面東海因種種原因故暫緩起行 
　　倪毓棻昨偕淮泗道尹黄家傑來徐面晤張勳 
[南京快信]  
　　河南趙倜田文烈通電反對省長民選略云各私其地各長其民此土司時代之制度南人歸南北人歸北乃割據時代之讕言等語 
　　顧議員寶琛等質問省立第一商業學校敎務主任蔣肇梁貽誤課程案昨已咨請省公署查照答復 
　　省議員朱淵建議設立江寗大學案宋議員銘勳建議取消官中案即日列入議程討論 
　　馮副總統昨日（八日）午前八時行受任禮式外賓往賀者甚衆並在署内西花園演劇以饗來賓各機關各學校均休假一日以誌慶祝 
　　省議會昨日（八日）因馮副總統行受任禮式休會一日今日合併財政内務實業敎育四股開預算審查會 
　　各省督軍省長代表及北京要人來寗祝賀馮副總統受任者甚衆下關各大旅館幾有人滿爲患之慨 
　　馮副總統擬發私帑犒賞所部各營士兵 
　　中央復電馮副總統特别優予黄克强飾終典禮並恤其家族 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫案法律問題之議員爭辨]  
　　今日參議院開會最惹紛爭者莫如該院對於政府關於平政院裁决案不交院解釋之質問書此案係孫派吕復等之主張而反對孫派之議員如金鼎勳等决計以全力將此議撲滅其所根據之理由以爲國會有可否法律案之權而無解釋法律之權兩方對持一時解决殊難再者參議員張我華等前曾提議咨請政府將此次關於内務部行政訴訟所援據之法律交由國會解决而又一派議員王靖芳等則又提出商榷書與之辨難其文曰此次平政院受理内務部裁員訴訟一案判决多日迄未實行致令平政院與内務部雙方各執牽動法律上之爭議國務停滯政事廢弛長此遷延國何以堪張議員我華慨然提案以求解决原屬熱心無任欽佩惟欲咨請政府以全案交由國會解决一層本席再四思維頗覺懷疑敢與張君曁本院諸同人一商榷之查國會組織法第十四條民國憲法未定以前臨時約法所定參議院之職權爲民國議會之職權而臨時約法第十九條規定參議院之職權僅有議决一切法案之權關於解釋法律或約法上之爭議並無明文規定自不能爲積極之論斷揣張議員之意未始非深知國會無解釋法律之權特易其名爲解决然解决與議决法律不同却與解釋法律無殊議决法律者關於未成之法律經一定之手續而議决之謂此次張議員以内務部與平政院雙方法律上之爭議而提案要請國會解决是對於爭議之法律施行仲裁之裁判謂非解釋法律而何解釋法律我國會旣無此職權之規定而考諸各國成例又多以解釋法律之權委諸通常法院此次法律上爭議雖涉及約法問題然英美各國對於解釋憲法之權不以之畀之國會而仍歸之法院其主張之理由不外（一）立法機關不宜自行解决其所定之法律（二）議員數年一易對於憲法恐難有劃一之解釋（三）法律一經公布若果與憲法牴觸而法院無權以判决之恐無補救之餘地然或有疑解釋法律牴觸憲法之權委之法院不幾乎法院之權獨優而司法機關且立於立法機關之上而可以凌轢立法機關乎不知解釋云者與取消逈異法院解釋憲法之問題純由事實發生非無端而解釋必有一定案件爭辯於牴觸憲法或不牴觸憲法之間而法院乃不得不行其職權以判决法律之是否有效此其所以異於取消也至若取消之權惟立法機關有之命令而牴觸法律或憲法也國會有權質問政府使之取消法律而牴觸憲法也國會亦有權議决一法律以廢止即以後法律廢止前法律是張議員徵引平政院編制令行政訴訟法文官任免執行令各法均未經國會通過認爲與約法上制定法律及官制官規之權不合固也第查國會機關自民國二年十一月四日經袁氏以暴力非法解散之後迄至本年八月一日召集國會之前其未經國會通過之法律公布施行者爲數甚夥黎總統就任之初曾以命令宣布凡與臨時約法不相牴觸之法律除以明令廢止外一切保有其効力蓋正當過渡時期倘現今所通行法律凡未交國會通過一概廢除勢必行政司法同時停滯陷於無政府狀態自不得不取一時權宜辦法徐國交議倘政府延不交議國會自可依法要求速交一經交議之後如何修正國會自有全權或另行起草提出平政院組織法議决公布以後則從前未經國會通過之編制令當然廢止是卽上述以後法廢止前法之例卽不然認該項法令牴觸法律或約法國會儘可有擬質問政府使之取消此時何必斷斷然　施行解釋法律權之法外要求乎又查張議員所稱國務員僅對國會員法律上之責任其他機關雖大總統亦不能問况平政院乎此次平政院對於國務員之審理是否與國會之監督權牴觸等語查臨時約法第十九條第十二欵國會對於國務員失職違法之彈劾權又第十欵對於官吏違法納賄復有咨請政府查辦之權官吏違法旣經國會查辦平政院復有受理訴訟之權焉得以該條第十二欵受國會彈劾之違法國務員平政院遂無受理訴訟之權僅國會能問之之理耶况國務員一方在政務上有國務員之資格一方在部務上復有該機關長官之資格不得以旣爲國務員遂失其官吏資格且平政院編制令關於受理人民訴訟官吏違法事件並無限制不得受理訴訟國務員之規定旣無規定則該令未經國會取消或廢止以前不得卽認平政院爲無權受理也又查臨時約法第十九條第八欵規定得以法律及其他事件之意見建議於政府張議員所提此項議案明明係要求政府交國會解决案之性質非將意見建議政府聽其自由採擇施行案可比能否援引該條適用本席殊覺懷疑萬一根本錯誤咨逹政府政府據法辯駁不交國會豈非徒損國會之尊嚴而與事實仍屬無濟耶用貢一得之愚質諸張君並本院諸同人何去何從還祈君子平心一研究之云云張君見此商榷書後如何答辨尙不可知但七日參院議事日程已列有關於此案之議題届時當必有一番爭執也 
[添設敎育廳之建議]  
　　各省添設敎育廳聞已由國務會議議决惟近以國務糾紛迄無實行日期兹聞衆議員湯松年亦提出建議案請添設各省敎育廳恢復各縣勸學所均定爲學務專官並寛籌敎育經費其文云中國敎育至今日被摧殘爲已甚矣都會之中雖學校如林而各省各縣則不然巡視國中鄕邑大都學校鞠爲茂草生徒寥若晨星原狀尙未恢復遑論推廣場所尙未完備奚言普及而號稱政治家者爭握政權反薄敎育部爲冷曹而不爲熱心敎育者甘心耐冷而爲之乃復爲經濟困難所掣肘致所抱政策亦不能實行嗚呼此敎育所以腐敗而本議員目擊心傷不能已於言也溯自滿清之季因受甲午庚子兩次懲創毅然變法廣設學校京師設學部各省置提學司各縣置勸學所均係學務專官自内而外息息相通民國改革以來首重敎育京師設敎育部各省設敎育司各縣設敎育科統系旣清責任亦專故自清季以至民國元年二年雖中遭兵事而學校日見其多人民受敎育日見其衆良以自都至縣均設學務專官責有攸歸始能促敎育進行之速也不幸袁氏蓄心帝制用暴力停止國會更視學校所造就之學生醉心共和爲伊圖謀帝制之一大障碍遂一變其爲總督時代對於敎育積極主義而爲摧殘主義於是軍政經費則任意增加敎育經費則任意裁減各省廢敎育司各縣廢敎育科竟使各省各縣無敎育行政獨立機關而敎育從此寙敗不堪言狀矣夫敎育部猶人之首也各省各縣設敎育行政機關猶人之手足也至於敎育經費則人身之血脈也有首而無手足則運動不靈有首有手有足而無血脈如僵尸然不能運動雖首與手足俱備亦屬無用是各地方無敎育行政機關而敎育部幾同虚設不寛籌敎育經費雖機關完備職權亦不能行使也風聞國務院昨開國務會議各省設敎育廳問題已經議决但實行不知何日本員以爲民國建設當斟酌緩急當緩者宜緩當急者宜急敎育爲根本要圖萬萬不宜竊爲可緩也父兄雖窮不能不令子弟求學國家雖窮不能不令人民求學况當厲行義務敎育之時國家推行敎育不能不取干涉主義旣取干涉主義不能不先使各地方敎育行政機關完全成立應請政府速下命令各省添設敎育廳各縣恢復勸學所敎育廳歸敎育部直轄受省長監督勸學所歸敎育廳直轄受縣知事監督如此行之庶幾中央與地方脈絡相通如身之使臂臂之使指於敎育進行實有莫大裨補更須寛籌敎育經費各地方之原有學校經費自經軍事大半挪移雖迭經政府通令劃清歸還而各地方長官每視爲具文延未奉行豈非因各地方無敎育專官有以致之乎并請政府嚴下命令速令歸還且請設法增籌敎育經費爲擴充學校之圖俟國家稅地方稅劃分後應通盤籌算規定敎育經費於預算案内確定成數保持獨立無論如何不得任意減少挪移必如此敎育方能永久發逹本議員認此實爲根本要圖謹依約法第十九條第八項國會組織法第十四條第一項提出建議案以俟公决提出者湯松年連署者梁善濟劉鴻慶唐理淮鄭衡之陳光譜楊振春羅垚衡陳子斌李載賡常恒芳蔣鳳梧王多輔王源瀚許植材王家振詹調元葉夏聲劉奇瑤 
[陜中政局之危機]  
　　拒省長搗毁議會 
　　陜西省長李根源行將入陜而陜人中有歡迎之者有反對之者前報曾述梗概兹聞陜省議會爲此問題已被王礪廉等搗毁而軍人之反對李氏者又賡續有電到京陜中政局蓋甚岌岌也爰分誌其電文如下 
　　其一參議院議員某君接西安省議會電云十一月二日劣紳王礪廉糾合少數惡紳一班土棍約百餘人來會因議會不電阻李省長到陜盡意辱駡遂將議所搗毁搜打議長議員不能執行職務因卽休會已咨省長查辦矣特聞陜西省議會支 
　　其二王礪廉等電云大總統國務院參衆兩院新聞俱樂部各報公鑒秦以瘠區累遭殘虐白狼陸吕備極殘酷嗣因國體競爭四面楚歌秦民拚死起義意謂暫忍須臾便可脫離水火詎驚魂未定政府遽易生手查李根源搗亂成性陰謀肆毒禍滇禍粤惡跡素著垂盡之民何堪再事糜爛各界人士狂呼駭呌涙盡聲嘶乃方恨李根源之慘虐又突聞陳督軍之求去驚濤駭浪相逼而來風聲鶴唳天地昏冥公民等爲救死起見赴省議會請願以爲現象如此險惡無論如何不能認李來陳去並要求嚴重質問陳督軍抛棄無量數生靈潔身求退於義奚取於心何忍乃爲治亂生死所係風聲所播不期而聚者二千餘人適附黨禍民之梁議員維翰登台大呼云前接陜西國會議員某來函謂李係同黨中人總須主張歡迎爾等何必反對卽使李根源帶兵入關有何恐懼陳督軍卽去吾黨豈無繼起之者縱秩序稍亂爾等暫安毋躁將來吾黨勢力擴張自有恢復之一日議長劉金淦畏懦無能爲一二敗類所挾制又恐李根源性情暴烈將來解散省議會始終避不出席僅於私室内責斥公民速備函自向中央交涉併云區區省長有何關係議會無干預之必要等語公民等要求出席梁議員維翰乘間推翻演台上之演桌塌傷公民毛少舟李福菴等人心憤激秩序紊亂擠毁門窗碎及桌椅咸忿忿而散除面謁陳督軍要求不得輕棄吾民外謹電奉聞嗟乎大禍將臨此其發軔陜人八百萬如絲之命斷之續之是在政府乃中央不收回成命陜民寗爲玉碎不爲瓦全誓死不能承認迫切陳詞不知所云陜西公民王礪廉吳文兆馬愼李文藻易衛李樹雲張向離蕭宗洛陳新謨王懋昭謝峻張宏道雷鈞李秉樞等二千餘人同叩 
　　其三陜西軍界致李根源電云聞公惑於陜西少數敗類在京歡迎遂不惜破釜沉舟必欲來陜公眞不度德不景力者公之歷史旣爲陜人所共疑公之行爲更爲吾輩所注意感情旣惡豈有善果公若冒昧而來終必有悔悟之一日我輩軍人本不應代爲公慮因恐相見有日彼此難以相處特掬誠以告惟公圖之陜西軍界齊得功劉光厚邱鏞郭興唐何振藩田呈璧李感平慕殖金張建有王昕瑞陳秉衡鄭楷陳日升巴鎭華關啓夢蕭鳳鳴劉鐩清杜益友屈肇南鮑效先陳佩楊增榮袁國棟高廷襄李梓伯羅九垓劉愼德歐冠五黄廷璧鍾福履等江 
　　其四陳樹藩致李根源電云稔悉啓節有日情覺失望緣陜自軍興後軍隊僅給火食各機關停支薪水三月後雖正式起餉而積欠纍纍政費仍以有期兌換券搭發前兩月尙未支清其勉强支持至今者固由於藩個人感情之結合亦因知公蒞陜必能携帶鉅欵咸懷望梅之思共凛剪棠之戒我公望重當時爲中央所倚畀一言借重逾於九鼎來電云云誠所未喻當此匪氛正熾軍事吃緊之時苟餉不濟則軍不能安匪何由治吏治民生更屬無從著手則爲地方計藩實不願有不能維持之一日即爲公計亦不能以無欵籌撥遽爲解除責任也假使本省稍有活動藩前何至有請欵增幣之舉監電所陳萬非得已仍望繼向院部嚴重交涉務必逹前目的再行蒞陜否則責有攸歸届時藩亦愛莫能助矣特此奉覆伏維三思是荷陳樹藩印 
[粤人崇尙先烈之熱潮]  
　　廣東朱省長建議擬在黄花岡建設公園咨請省議會核議略情已紀昨報兹録其原文云查黄花岡一地爲叢葬七十二烈士之墳墓現在共和初復民國重興斷不能任今荒蕪致悖崇德報功之旨此建碑修墓表示國魂爲不可緩也惟是建築之始宜計久長布置之中應含實用該地逼近東郭離城匪遙似宜假先烈之餘光與萬民以同樂卽將岡前各地一律購置闢作公園而以七十二墳塋爲公園主腦庶幾先烈之紀念可以永存後人之仰瞻可以普遍而廣東十年來所欲築而不能築之公園亦可以同時生出兹就其實益約略言之近人議築黄花岡多注意修墓或標華表或豎豐碑非不美觀然其地屬荒山苟非别有深心誰復崎嶇憑弔闢作公園則到遊之士卽景仰之人其實益一建碑修墓瑰瑋一時然日久則宿草叢生墓木已拱惟闢作公園管理有人保存自易其實益二本省議築公園發端最久卒因欵絀無法實行惟黄花岡名震寰區捐欵興修可及中外公家旣無需鉅欵而公園卽可冀落成其實益三黄花岡事迹旣爲歷史上莫大之光榮又加以山水清幽園林點綴則遠方游客曆至必多附近各地不難成爲旺土其實益四本省運動會年舉行一次苦無適當操場若公園之内闢一廣區大之可爲市民集會之需小之可充各校運動之用其實益五墳塋之外指定地點貸人建築茶樓所得租金卽撥充年中祭掃之用其實益六有此六益與其單純修墓不如兼作公園二者交相爲用其事甚順其利甚宏現在共和初復人慕遺風趁此題捐成兹美舉想亦非甚難事也至其辦法由本省官廳撥公帑二萬元以爲之倡其勸捐建築各事宜派委專員設所經理捐欵不拘多少六個月以後則儘捐儘築節節興工以期早日觀成蔚爲紀念此事關係地方興革又爲營造物之一種依省議會暫行法應由貴會議决以便執行 
　　省會議員吳偉康提議云查民國三年鄧慕韓等以黄花岡紅花岡及從前歷次舉義諸先烈築墓建館修史等情請願於本會經本會議决咨請本省都督查照辦理卽於是年五月十一日由前都督兼民政長胡核准撥欵自二次革命失敗此事遂輟而不行坐令先烈墳墓鞠爲茂草殊失崇德報功之義豈不爲民國之羞哉兹者岑都司令滇第二軍李總司令諸公復電本會贊同加工修葺黄花岡諸先烈墓以慰英靈而資觀感并先自捐欵以爲之導故議員迫於情不容已義無可辭提議咨請督軍省長准照前案撥欵十萬元修理黄花岡紅花岡諸先烈墳塋以履前日未完之義舉是誠本會之天職而於社會上之激勸尤大有影響者也如何請公决贊成人林商翼梁建侯李杖銘温蔭槐黄逢堯陳靄人林中靈議員劉公冠范洪疇提議云晚清末葉民罹水火而所以掃專制之毒張共和之幟者海内仁人義士頭顱頸血之代價也粤郊有陸軍忠烈詞昔以祀庚戍死難之倪公映典及從難諸烈士者粤人所以崇德報功也此役倪公首先發難刦盟戎行乘軍警交閧爲漢族前驅肉薄城陣躬陷矢石其愛國之精誠可昭日月浩氣之磅礴直薄雲霄功雖不終義不可没矧武漢之旅接武夫廣州辛亥之役動機於庚戍享以專祠理無不當乃龍濟光入粤將該祠崇祀關岳而陳鍾英汪兆明梁鑾波張家彬諸人配享至倪公以下諸國殤之牌位則概行撤去不知關岳則有專祠混合祀之反褻尊嚴陳汪梁三人則袁氏亂命作諜來粤張家彬爲龍氏惡探殘害多命此皆無功可言又安足祀况旣爲庚戍專祠而不祀庚戍死難諸烈於名義尤覺不符本席爲顧名思義揚清激濁起見提議將案咨請督軍省長飭屬將粤郊陸軍忠烈祠規復專祀倪公映典配以從難諸烈士庶幾正氣常存乎兩大忠魂亦慰於九原於世道人心不無小補是否有當付公决 
[川軍界之維持地方政策]  
　　四川濬川源銀行兌換券分蓋章未蓋章兩種而蓋章者又分趙字章與隨時兌現章兩種初使行於市面價格雖不同然相差尙不甚鉅近月以來凡蓋章者幾無人行使頃聞羅護督軍已批飭財政廳將此項紙幣不分已否蓋章一律行使不日卽將出示曉諭人民不得歧視川中各縣紙幣價格漲落時有不齊各軍士兵每有自行在外兌換動多爭執旣於商情不便且與軍隊名譽有關日前川北第三師鍾師長特會同嘉陵道尹召集紳商各界會議兌換辦法僉以紙幣自應行使但如任聽士兵向商家直接兌換深慮彼此誤會致費唇舌不如由各軍官彚齊代換再三討論衆議僉同乃决定照議實行查士兵每月餉糈約計每名所搭紙幣不過三元左右核與該士兵等一月應支伙食之數大致相符即由各該軍官合計每營士兵月共給發紙幣若干無數提存代爲兌換每届月終結算清楚扣除伙食外如有餘存即按换入價值照額以制錢補給士兵並於此次明白規定後該師各軍隊如須兌換紙幣時在南充者由該管軍官預用途逕向本城商會所設兌換處接洽換用其駐防外縣各軍隊亦由就近之高級軍官隨時向駐在各縣商會直接兌換其有軍官以紙幣兌換另買物品者須按照市價公平交易不得有高治及勒換情事至外縣紙幣價格不免參差由各縣商會詳查成渝 
各商埠行情比照最高價格持平兌換俾昭公允現已照議定情形由師長道尹通飭各縣商會妥辦矣羅師長並將所定暫行兌換法列明通知如下（一）本師各旅團營凡應發給士兵中濬暫行兌換券由各該營連直以長官一律提存（一）前項提存士兵之應領兌換券卽由該管長官逕向商會指定地點兌換市錢以備各該士兵開支伙食之用不准該士兵等逕赴商會曁市面掉換至滋紛擾除開支伙食費尙有餘數卽按照兌換核算應銅元若干交付各該士兵等需用（一）現在中國銀行兌換劵按照市價每元應合硬銀八角五仙濬川銀行兌換劵每元應合硬銀七角（一）以兌換券兌得硬銀按照每日市價換易市錢（一）此後兌換劵價格之漲落以成渝市價爲標準三日變更一次由商會先期牌示俾衆咸知（一）濬川銀行兌換劵蓋有趙字及隨時兌現字者曁中國銀行兌換券蓋有各商埠地名者商會均一律兌換不得歧視 
[山東周村民軍之結束]  
　　東方民軍昌樂高密諸城淄川等處均已結束未結束者係周村濰縣兩處兹聞周村方面亦已結束共計編練一混成旅餘則遣散司令薄子明爲旅長營長則由督軍委派都督府業將參謀取消每名各給川費一百元科長每名川費五十元科員每名川費三十元書記録事或十五元十元不等惟另一說則云東面民軍之善後費磋商數月高諸昌樂諸縣始漸次結束周村爲護國軍本營兵士較衆善後費特定爲三十萬元按陸軍步旅共編兩旅已與該處首領吳大洲磋商就緒於二號由軍署派員赴周辦理頃聞吳氏領欵回周後昨又致函軍署極陳該處兵士之多若解散過衆萬難辦到編練數目非一混成旅不可軍署接函後以與前議不符萬難承認故刻下尚在交涉中按二說未知孰是或者後說係前日事今則已商榷妥洽也 
[南通清丈之經過]  
 
 
 

Page 7

 
 
江蘇南通縣舉辦清丈已將五載其籌費之困難測丈之不易經理者固已絞盡腦力矣近二十一區測量已經告竣特將其經過事實録後 
　　創辦之時期民國元年八月全縣紳耆提議舉辦清丈遂聯合各市鄕議員籌商辦法並公舉通紳張退公爲清丈局局長通盤籌畫擬定章程詳奉省署核准並由局長聘定袁則先爲清丈局主任所有開辦費用暫由地方縣稅項下借用一俟手數科收到卽行撥還當由主任請設清丈傳習所由各區分送數人入所學習以造就清丈之人才其地址即借中學校爲敎室定期三月畢業畢業後卽分派各班擔任清丈事務此開辦南通清丈之起因也 
　　進行之次第袁主任接事後借玄妙觀空屋爲總局辦事處内部組織分爲三科各班班長預先擬定并派員携欵至滬購辦應用儀器一面請縣出示佈告全境以免誤會全縣共分二十一區由總局派員分投測丈先從南通市爲入手次及唐閘騎岸西亭金沙等處測丈各員均態勤愼從事詎鄕民因測量田畝屢起爭執及他項風潮經各區紳耆會同清丈局員詳細宣布理由後均各安然無事 
　　主任之退職南通市清丈告竣後因與原定預算數目不符且班長中常有互相攻訐之舉袁主任心頗不懌嗣班長中之稍有名譽者由區董請其包辦預算若干經費限日告竣袁主任遂並不過問且因清丈手數料收數難以起色各業主取到之丈單又不赴局請換執照以故袁頗有退志適寗垣設立水利局袁遂辭職赴寗 
　　測量之告竣袁主任辭職後由余起人繼爲主任緑余亦測繪局員之一也余接辦後辦事尙堪稱職現南通全縣清丈測量業已告竣將來可免人民界址之爭執實南通人民之幸福亦可爲全國經界之模範也 
[杭州快信]  
　　昨日（八日）爲馮副總統就任之日又爲本省光復紀念日所有文武各機關及各商家均懸國旗以伸慶祝 
　　軍官方某因吾國所欠外債計二十萬萬之鉅歲解利息不下數千萬元以致財政甚形竭蹶現擬發起國民救國捐專爲籌還外債之用未知能成立否 
　　吕省長因預算案將次編竣定於十二月一日起開臨時會昨已咨行省議會 
　　紹興公民周宗旦電財政廳長謂紹縣宋知事違法殃民請速秉公查辦 
　　警政廳長夏定侯嚴令各署局所嚴禁私運銅元出省 
　　上警察廳長行則恂擬設立水警敎練所限三個月畢業現呈請警政廳核辦 
　　杭縣各小學校聯合運動會定今日（十號）在梅東高橋小校場舉行 
地方通信 
[蘇州]  
　　小涇鎭之巨刧案縣屬小涇鎭户口衆多市廛櫛比五號之夜八句鐘時突有匪船四隻匪徒三十六七名各執利刃鎗枝擁至該鎭分投刧搶計被刦商店爲吳源順南貨號朱義順茶館沈仁興魚行等四家居户之被刦者兩家搶去現洋銅元等約計五百元左右各匪盜刦掠後携贓紛向南河頭石灣村兩鄕莊沿路又搶刦商店居民十餘户將贓物銀洋搬上匪船後呼嘯向太湖而去昨經各事主開具失單報告吳縣公署已派員前往勘驗一面即飭本署偵緝隊師船四艘馳往　緝並詳報軍民兩署會飭各營縣協拿逃匪究辦 
　　歡祝副總統就任○本省馮督軍被選爲副總統後蘇州朱琛甫鎭守使水警廳長趙雲生警察廳長崔怡庭均於本月四號先往南京親自祝賀馮公以冬防吃緊地方重要不宜有曠責守諭令各員於六號返蘇今日（八日）朱使與王道尹因副總統正式受任通令軍警政法各機關官署局所一律懸掛國旗職員人等停止辦事一天各學校停止上課各市民公社及商業店舖由縣公署警察廳分别函請商會會長吳似村轉令各懸五色國旗駐蘇軍士本日在營休息明日起輪流給假一天共伸慶賀而朱使王道尹兼在署内設讌欵待各界領袖日領事池林永一及蘇關稅務司薩福司監督楊霞蔚亦均列席飛觴舉杯頗極一時之盛 
[松江]  
　　游藝會之餘興育嬰堂附設之廣育院前日特開游藝會延請各界觀覽兼賞菊花已誌前報翌日復請醒民新劇社全禮社員接演新劇男女賓來者甚衆惜是日風雨驟至致來賓不獲盡興而去 
　　鄕鎭預防盜匪○滬上偵探近偵悉温台州帮匪均持有槍械在滬暗中聚謀擬紛往莘莊新橋泗涇松江各處大肆搶掠然後回浙當即飛告松地暗探禀官馳函各地加意預防前日新橋果到有男子五人詣鎭投宿另有五人向淺蒲涇一帶而去馬警員見若輩行止詭異向之盤詰則稱操賣買翡翠業馬以天色已晚限令祗准一宿翌日黎明卽驅上車站指令他去詎下午又來一台州人名陳金元肩挑菜蔬沿街賤售馬君立命拘入細爲詰問言語支吾乃備文將陳逕解松江總局聽侯發落聞莘莊因此次恐慌已添招警備隊及保衛團若干名亦有備無患之計也 
　　慶祝副總統就職警局商會同時奉縣署飭知謂接省電馮副總統准八號辰時接任松地人民及各機關理應同申祝賀並休假一天警商兩界乃趕卽傳知各處令於是日懸旗慶祝 
[鎭江]  
　　知事愼重冬防丹徒縣知事章君以時届冬令防務宜嚴昨通飭十七鄕警察分區曁巡官等趕緊籌辦冬防准每市鄕添招臨時巡士四名着會商地方紳董聯絡商團保衛團認眞出巡毋稍疎忽又恐該分區長巡官等奉行不力又委本署警佐前往各鄕區密查各警察區長巡官等對於服務是否認眞佈置能否合宜一面佈令偵緝隊王隊長隨時分遣探員率帶師船常川至縣屬各境梭巡偵緝以弭盜患 
　　調查稅務員蒞鎭齊省長現派長江稅務總稽查鍾鴻鈞君赴下游瓜洲鎭江荷花池小河等處調查各釐局稅收一切事宜鍾君業於日昨蒞鎭矣 
[揚州]  
　　啓奧地場田漕○江都縣知事署現因秋季地場田漕應即開徵當卽出示准定於四日始仍在縣署大堂口設櫃徵收漕米每石五元附稅一元外費錢十五文如逾兩月不納即照滯納處分那增十分之一云 
[嘉興]  
　　水警會剿帮匪駐嘉水警第二區長俞紹桐以近日湖屬南潯雙羊梅堰横山等處均集有巢湖帮匪希圖刦掠聞該匪分作兩股穿灰色服者口操皖音衣黑色服者口操湘音近日南潯等處謠言有某紳接到匪函借銀或云某商接有匪函恫嚇查南潯毗連嘉屬亟宜先事防範故於日前調遣兵輪曁水警船數艘前往會同該區長王鳳飛合力剿捕以除民害 
　　飭查自治經費嘉興縣知事張夢奎以城鄕自治現正籌備回復特於昨日通令各區自治委員將各　　公處内支存　數分别查明列表呈覆以憑核考 
[杭州]  
　　小學聯合運動會之籌備杭縣敎育會迭次開會籌商小學聯合運動會兹悉該會已决定於十日舉行因須將會場圈線縮小之故先於昨日下午四時又召集在會各幹事就本會討論進行方法並由總幹事蔡君庽仁當衆宣布庶務整理各幹事均已齊赴中等聯合運動會場預備與該會辦事人商量接收該會交替事宜因小學聯合運動會場即就中等聯合運動會場改設故不能不有接收之手續至郭城九金致和兩君本係中等聯合運動會之庶務現因彼此旣須交替擬卽由敎育會分别函請與會以收駕輕就熟之效會長一職當經議定函請姚知事寅生擔任而以敎育會正副會長爲副會長其餘文牘部職務亦已酌量支配大致分爲新聞會場紀録報告三種而以主幹程光甫君總其成惟因近來陰雨連緜天氣頗難確定是日應否順延須俟届時酌定據各幹事之意以中等聯合運動連日開會亦連日遇雨興致並不稍減小學運動似不宜落後云云衆頗贊成由此觀之恐雖有微雨亦必開會也 
　　杭滬貨車火警昨日（七日）江干駛滬之七號客貨車掛有艮山至上海紙車一輛内裝油紙四十件雜紙六百餘件行抵長安忽見該車火烟爆發卽開封視察車内已火勢熊熊不可嚮邇因無洋龍皮帶無法施救雖以桶水澆注無如杯水車薪不濟於事迨至下午已將全部車篷焚燬僅存車底所裝紙貨亦變爲灰盡矣間此次貨價值三千餘金而車輛機價亦在二千餘金之譜至起火原因傳說紛紛莫衷一是其詳情及辦理情形容再探誌 
　　私運銅元之扣留○銅元奇漲影嚮於社會非尠其致此之由半爲奸儈逐利而來昨日滬班輪船有倪某私帶銅幣至一千餘元之夥當經破獲送案懲治同時有人報告洋關云有小划船三只藏銅元三百餘元將到亦被查獲比將銅幣小船一併扣留未知如何懲辦聞將攝影懸之通衢又聞昨日（四日）王店某轉運公司向該鎭廣收銅元集成大宗分裝數箱運往上海正在上車之時適被該站長戎君窺破出爲扣留嗣由闔鎭商界所悉羣情惶恐當卽要求站長轉告路局嚴爲厲禁以維市面而救錢荒 
[湖北]  
　　拒絶美領要求增設租界美國駐漢領事欲在漢口增設租界照會外交部特派湖北交涉員要求照准吳交涉員卽據情申報外交部經夏詒霆次長正式照復駐京美國公使略謂貴國駐漢領事要求在漢口設置租界與各國享同等之利權等因惟香中美曩訂條約無此項規定事屬創舉無案可援仍應遵照前甲條約辦理所有要求在漢口增設租界一節礙難照准云云除照復外並飭知該交涉員查照當由吳君備文照會美領事矣 
[廣東]  
　　偉人陸績來粤梁任公日昨扶櫬返里已抵省垣現定舊曆初八日開弔業已假定八旗會館爲設祭之所陸督軍以岑西林不日東下特電唐旅長伯山范總辦某赴梧迎接護送來省唐旅長奉電已於二十八日率兵一排會同范總辦乘漢興電輪由肇出發前往鴛江伺候矣惠州僑民近因陳炯明不日來省故已聯合各界同鄕定期假座惠州會館特開歡迎太會惟因該會館已被警衛軍駐紥昨由會館幹事兼評議員李競强等致函省長請飭該軍覔地遷紥朱省長已令統領王鑄人轉飭遵照矣 
雜評一 
[政爭（一子）]  
　　中國此次之政爭發端甚微而愈演愈烈乃至摇動内閣之全體當局者亦嘗放眼一觀日本之政爭乎當内閣改組時改黨之意氣何等激昻迨一旦新内閣成立則皆以國家爲前提而不願於事成以後再起内訌今觀其政象平穏且能贊助政府一致對外可以見彼國政黨之用意矣天日政黨之爭爲政黨内閣而爭所爭之重要爲何如然猶能爲國家故而容忍之我國之所爭僅僅爲一二人進退而反固結不解至於今日豈不大可異耶兹所傳緩和之說而信或亦稍稍自悟歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[買賣滙票之掃興]  
　　連日先令頻長昨日收盤爲三先令四辦士二五東滙每日幣一百元計規銀六十四兩一般買賣滙票者均欲預買惟銀行向例本可預先賣買訂定後照例加增如買二個月者照現市每百兩加銀二兩今則自本星期一起祇做當日現滙暫停期滙須俟滙水稍平再照曩例辦理云 
[川商續得梓鄕消息]  
　　旅滬四川商帮昨日又接重慶快信略謂市上銀根稍鬆因中央有現銀解到所以商業亦見活動中國交通兩銀行之鈔票雖未開兌其價已見起色中行紙幣現市每元八四折交行七八折至濬川源之紙幣現無市價疋頭棉紗除蜀通蜀亨兩輪陸續由宜昌運到應銷外其餘之貨本由新輪巨川號裝運邇因該輪在葉灘被急水冲損輪葉貨雖未損船則已入宜昌機廠修理不日可竣惟現交冬令江水日涸上下水船只稍延時日添辦各貨宜早日裝輪赴宜候船云云因此昨日之紗市甚佳川帮辦進二十支五福十四支雲龍及裕通廠之聚寶盆十支印紗彩洋房送子等紗共約三四千包二星期内裝輪出清價亦稍堅此次之先令頻長東滙日跌與紗市無甚關係亦紗業中之好機會也 
[華商旅滬維持會特别大會紀事]  
　　華商旅滬維持會正副會長接旅滬潮州糖雜貨聯合會公函略謂近來某國兵艦常在滬汕海道搜取住來商船信札提單匯票等件於商務上大有妨礙貴會素具維持商務熱心乞即通知各帮團體訴明理由函懇楊交涉員向該國領事商酌咨照各兵艦嗣後不再搜取郵件等物以維商業等因該會長接函後即於昨日午後二時邀集各會員開特别大會商議此事僉謂兵艦搜取往來商船信札提單滙票等件於於商務大有關係滙票一項與金融界更關重要提單一項一經阻滯貨色易於霉爛遂公同議决面禀楊交涉員請爲轉商該國領事援照商律電禀該國政府轉令兵艦通融辦理免予搜取以維商業而免稽滯 
[銷售假印花票之辯論]  
　　住居福州路四百四十二號門牌之潮州人朱阿四又名蘇雲卿因將假印花票貼於私土上冒充官土混售漁利被禁烟督銷局偵悉報告總巡捕房派探將朱緝獲詢知此項假印花票係向山東路一百六十五號門牌華洋印刷所購來卽將該印刷所主常州人尚鑫一併解至公共公廨訊供押候查核在案昨晨復訊據西探目祁文司上堂禀稱此項假印花票詢據尙稱係由乍浦路三百二十號門牌華榮堂日本印刷所所印彼則代爲銷售且查謀斃日本人池原鴨井案内之盛冠文與此案亦有關係請爲澈究並由原告代表律師上堂譯稱此案關係重大查民國現行刑律被告應得監禁十年之罪被告係分銷處經理而僞造者係是日本人除赴日領事署起訴外所有牽涉之盛冠文旣因謀害日人牽涉管押應請將此案改歸日本領事陪審云云尙有原告見證須壺逸陸錫爵雖均至堂未經傳訊又由被告代表律師上堂辯稱此項假印花票係他人所印被告祇代銷售並無重大關係此案如歸日領陪審應准被告交保候訊王襄讞商之美博副領事判被告仍均還押候特别訂期研訊 
[寶華里發生刦案]  
　　美租界新記浜路寶華里陶開泰家於前日下午五時半突來江北口音之盜匪七人以送信爲由叩門入内各出手鎗利刃先將開泰之母所插金壓髮拔下然後上樓見有書箱一只各盜以爲内置貴重物件携之而逸後由事主投報捕房捕頭允飭包探留心跴緝　 
[  蔡松坡先生遺像本任四川督軍雲南首義偉人蔡松坡先生鍔因病赴日本東京福岡醫院療養已將兩月初聞喉症已稍痊愈飲食漸增繼因在滇時用心過度腦筋受伐以致近又起患咯血等症日漸增劇醫藥罔效於本月八日晨四時在院病故當代偉人又弱一個本埠中外官紳商學各界得此噩耗莫不同聲惋惜已紛紛發電東京福岡醫院致弔矣]  
[三泰弄亦出盜案]  
　　昨晚（九號）七點十分鐘時有盜匪七人各持兇器突至美租界老閘橋北三泰弄四百十五號門牌潮州人鄭國如家擁至樓上嚇禁聲張刦去金鐲一副重四兩金戒七只銀水烟袋一支金挖耳一支所值不下午金聞鄭之弟於上月二十七日新娶南市陸家浜張仁卿之女爲室裝奩甚豐數日前有素不相識之天津口音人某甲至其家硬借盤費不遂而去昨晚被劫之時鄭之父與弟均不在家祇有婦女數人頗受驚嚇迨鄭回家立卽開單投報滙司捕房請緝捕頭卽帶中西包探前往兜拿各盜已杳如黄鶴當經捕頭由電話通知各捕房嚴飭通班包探分投至各輪船碼頭及滬寗火車站嚴緝務獲懲儆 
[盜案證明判决]  
　　皖人王子儀劉子明與潘祥發丁明善朱幹卿楊載發楊竹清等家被滙司捕房西探目潘林士查與厦門路衍慶里薛煥章家及廣西路蔣雲州家被刧兩案有關將王等一併拘解公共公廨經中西官訊得潘等六人與此案並無關係惟不應與匪爲伍判均逐出租界王劉二人押候訊核在案昨晨復訊先由案證歐炳忠投訴前在蘇滬等處充當三等巡官去冬受黨魁韓恢運動辭差與王劉兩人同在一部辦事我居法租界華根路十四號門牌王等住居十二號屋内袁世凱未死之前常到王處共謀進行袁死後其和復活事遂中止本年八月間王稱伊等曾搶刦廣西路厦門路兩家邀我入夥不允已由捕房録供呈案至我前當巡官之委札現存捕房等語次由王子儀供稱向在原籍讀書光復後在韓恢部下辦事於二次革命失敗後由寗來滬由韓委爲招待員並無搶刦情事劉子明供在原籍爲皮匠因接韓恢來信云胞兄在滬因公身死囑令來滬料理黨務扶柩回籍始於九月二十七號到申與盜匪楊恒龍郭滙清見證歐炳忠等均不相識至薛蔣兩姓被刦之事更不知情乞鑒旋由王劉二人之代表律師到堂辯稱見證歐炳忠因冒充民黨至黨人善後事務所領欵無着是以挾嫌誣指應准被告二人交保開釋俞襄讞商之美副領事沙君以王劉二人犯罪行爲不但經捕房查明且有見證到堂證實遂判王劉二人各押西牢三年期滿逐出租界 
[通緝看守所逃犯]  
　　上海地方檢察廳第一看守所疏脫要犯五名曾經林檢察長詳請高等檢察廳將車所長撤差並請軍警各機關飭屬一體協緝在案昨日淞滬警察廳通令所屬各區署云爲通緝事案准上海地方檢察廳函開案據看守所長車名聲稱寄禁所中人犯李桂祥黃仲光胡潤青楊永貴朱春山五名於昨日夜二時脫逃等情據此查該逃犯係屬已經判决之犯尤不能任其遠颺除由本廳簽票派警分途兜拿外相應將該逃犯姓名年齡開單函請貴廳查照卽行通令各區所傳知沿途偵探崗警嚴密緝拿務獲解送過廳以憑核辦實紉公誼等因附逃犯姓名年齡單一紙准此除分令外合亟令仰該區署遵照轉飭所屬一體嚴緝務將各逃犯按名弋獲解廳訊辦毋任倖逃切切 
[公廨第二十次研訊日人被害案]  
　　中洋印刷所主日本人池原與夥鴨井被人謀斃後業經捕房先後緝獲與是案有關之湖南人李正華（卽胡儒珍）甘肅人高志本邑人盛冠文迭經公共公廨訊供各情屢誌本報昨日午後由原審官關讞員會同日副領事加籐君重開正式刑庭繼續研訊至傍晚始行退座所有案證供詞明日續録 
[質訊陳其美被害案]  
　　民黨要人陳其美被害案内之許國霖宿振芳二人自經法公堂訊明引渡後迭由地方檢察廳提案預審供多狡展諭侯傳到各要證質訊澈究在案兹悉因陳其美之弟其采屢次到廳請將兇犯迅速懲治故由林廳長連日將全案文卷逐一審查飭派法警持文至法文堂協同包探往傳陳其采及證人李海秋等於前日（七號）傍晚先後到廳旋經林檢察長開庭命提許宿兩人到案與李海秋等質證良久判許宿兩人還押餘人退去候示 
[祝賀副總統之往來電函]  
　　寰球尊孔會去電南京馮副總統鈞鑒猗歟休哉 
我公德隆望重久爲中外歡忭今升副總統於共和前途實有無窮幸福是天與之人歸之從此國基鞏固永奠磐石之安此後鼓腹含哺優遊卒歲皆惟公是賴焉敝會當祝民國萬歲馮副總統萬歲寰球尊孔總敎會會長沈晴香同全體會員恭賀 
　　馮副總統復函敬復者接誦大函備承藻飾國璋材輕望淺忝荷公推當兹否泰之交愳無以副國民之望推獎踰分彌用漸惶耑復祗謝馮國璋啓 
[棉業聯合會定期開幕]  
　　中國棉業聯合會早經租定江西路Ａ字二號洋房爲會所已於舊曆十月初一日遷入惟以事屬創舉佈置需時棉業中人仍有至青蓮閣茶會接洽營業等事者兹已佈置完備定於十月十八日卽星期一起一律遷入會所交易將向有之茶會取銷以資統一兹將該會簡章録後 
　　（第一章）總則第一條本會以聯絡意見團結能力實行棉業改良暢銷土貨挽回利權爲宗旨（第二章）組織第二條本會應設職員如左（甲）正會長一人（乙）副會長二人（丙）會董十四人（内分經濟會董七人交際會董二人文牘會董二人庶務會董二人會計會董一人）（丁）評議員二十人人（遇有重要事件發生必需專員調查時得由會長於評議員中指定若干人兼任之）（戊）書記一人（己）庶務兼會計一人第三條嗣後臨時加入之棉業團體應照章選出會董二人評議員四人到會惟選舉正副會長之權須俟下届選舉時加入第四條本會職員除書記一人庶務兼會計一人係有給職之雇員不限於會友外其餘均爲名譽職（第三章）選舉第五條本會七團體之同志俱爲會友均有選舉及被選舉權選舉手續由各團體各舉會董二人評議員四人到會再由選出之會董評議員中公同投票互選正副會長第六條會董評議員如被選爲正副會長其遞遺之會董評議員額由各該團體以次多數遞補之（第四章）任期第七條本會各職員任期以一年爲滿期滿時照章選舉再被選者得連任但雇員不在此例（第五章）職務第八條研究土宜購求佳種發交各縣農會改良種植以供世界之要需第九條調查各地産數報告各團體俾爲貿易上之凖備第十條斟酌盈虚平均市價冀杜外界把持壟斷之弊第十一條提倡合羣保護同業不令受非法之損害第十二條編輯調查報告藉供同業中之討論與各機關之諮詢（第六章）責任第十三條會長主持會務總理一切第十四條副會長襄助會長分理會務如正會長因事不能到會時得公推副會長一人代行其職權第十五條會董協助正副會長分任各職並處理各該團體事宜第十六條評議員對於本會興利除弊事項得提出議案公同决議陳由會長會董執行之第十七條書記謄寫函牘管理簿記通信等類第十八條庶務兼會計掌管物件督飭僕役經收會費管理另用（第七章）經費第十九條本會經費由各團體公同擔認惟團體人數較少者得公議核減之第二十條各團體擔認本會經費由各經濟會董彚總交會其各該團體之經收方法應由各團體會董另以規則定之第二十一條本會會費由各團體經濟會董按月於上旬繳會第二十二條凡非團體之同業願助本會特别經費而入會者本會認爲名譽會員（第八章）會議第二十三條本會每年陰曆九月第一星期大會一次每月中旬開常會一次如有重要事件發生得由會長召集或會董二人或評議員四人以上之請求均得開臨時會議（第九章）會所第二十四條本會暫賃英租界江西路Ａ字第二號洋房爲會所（第十章）規約第二十五條本會各種辦事規約另訂之（第十一章）附則第二十六條此係擬訂暫行草章如有未盡事宜尙須變更者得隨時公議修正之 
[偷竊鐡路料物之預防]  
　　寗杭兩路接軌工程由鍾局長飭工趕築迭紀前報現通車支路之枕木鋼軌即日可以鋪竣日來正在趕塡軌道下之石子約一個月亦可竣事陽曆本月終全路大工定可告成所定本年十二月四號通車不致延期惟鍾局長以近來沿路軌道接筍處之狗頭釘螺絲釘等屢被偷竊上月間安亭站西二十二英里地方之狗頭釘兩隻被楊家鰲竊去曾爲稽查陳玉良查獲解由嘉定縣知事訊實判處徒刑一年又六個月在案此次新築支路上之料物均係新製恐爲竊賊生心特函請上海縣景代知事傳諭各該地保妥爲照料並於昨日出示通告以重路政 
[德醫學會歡送江博士]  
　　中華德醫學會會長德國醫博士江逢治君應政府之召於前夜束裝北上該會特於星期一晚七時在坭城橋通訊處開會歡送到會者均滬地德醫名家如何理中張近樞董振民朱壽田朱恪臣陳魯珍沈承瑜沈羽邱仁高金誦盤諸君相叙一室握手言歡頗極一時之盛後經公議仍請江博士繼任會長江博士亦頗樂從至鐘鳴九下始盡歡而散 
[勤業女校之進行]  
　　江蘇省立第一女子慈善工藝學校於南京二次獨立時改爲救護團療治傷兵及至失敗後卽遷至滬上改組勤業女子師範經費全由該校長朱女士劍霞苦心籌畫第一班學生已經卒業成績頗有可觀現蘇省議會開幕該校長特往議會呈請規復啓來 
 
 
 

Page 11

 
 
該校可仍遷移南京滬海道尹前派視學員參觀該校頗嘉許之昨又有安徽人胡聘臣王占一等助欵百元從此努力進行想該校必能蒸蒸日上也 
[二號救火會購地建屋]  
　　漢璧禮路二號救火會之水龍間本係租地建屋現届期滿由該會董商由工部局董在吳淞路靶子路轉角購得基地一畝另行建設水門汀三層樓房並造十丈高之瞭望台一座聞此項工程於陽曆年底卽可告成云 
[照録保護華豐布廠之布告]  
　　江蘇滬海道徐道尹佈告云案奉省長第一零四八號訓令内開案據華豐織機布廠經理商人曹永清呈稱竊商在上海經理工藝實業組織華豐布廠暢銷國貨於前清實業未興製造不精以致洋貨輸入暢行利權外溢誠絶大漏巵也商爰集同志在大南門外馬路橋地方合股創設工藝實業所華豐布廠招募女工開機織布將及八年所出布疋與洋貸無甚差别利權漸望挽回花樣日新早爲滬上紳商各界贊賞近來暢銷日廣除各省訂購外卽南洋新加坡各埠僑商亦有函電訂買似此土貨暢銷工織成效昭著本廠原設滬濱馳名最遠之品精益求精刋定猩獅牌商標以昭賜顧者之信用誠恐奸商冒牌侵奪於民國元年七月内呈明前上海縣吳頒給告示曁民國二年八月奉湖北臨時副總統卽今大總統黎批准立案出示保護並去年十月奉農商部給發部照飭商收執各在案去臘又呈明上海縣沈請求給示奉批來禀及附件均悉所請出示保護應卽照准至所請轉詳一節儘可自行禀請無庸由縣轉詳仰卽知照此批用是商特肅寸禀請求給示保護若不仰懇維持誠恐近來有奸商冒牌影射以及侵奪情事詐欺商人非惟損害本廠抑且有碍市面除已奉黎副總統即今大總統給示保護并奉農商部註册給發部照收執外理合照抄黎副總統即今大總統告示並農商部註册部照各一份仰祈鈞鑒俯賜恩准給示曉諭以防侵冒而維商業實維德便等情據此除批示外合行令仰該道尹給示保護以杜假冒此令等因奉此除令行上海縣立案外爲此示仰商賈人等一體知悉自布告後倘有不肖奸商冒用該廠牌號一經察覺指控定卽究罰不貸切切此佈　 
[敖典獄長接事後之佈置]  
　　上海監獄典獄長敖振翔自接事以來瞬經月餘内部未盡事宜業已次第佈置現以秋去冬至衣服銷場必暢卫場中縫紉一科亟宜注重昨特提選善於裁縫之工犯多名添置物料飭令趕製并派人嚴行監視敖君又以時交冬令防範更宜愼密特飭科員添置崗亭數架分佈監外扼要之處躬自督率所屬查察又片請警察廳轉飭警備隊巡官王儒曾加派崗警王巡官奉到廳令後即於昨日到監與敖君接洽一切實行加崗防範 
[工巡捐局布告渡船换照]  
　　上海工巡捐局朱局長布告云照得八長渡渡船照章每年換給牌照以便稽查迭經辦理有案兹值五年份換給牌照之期除諭市舶所承辦人連錦堂查照向章辦理外合行布告各該渡夫即便遵照向章於陽曆十一月内携帶上年發給牌照赴市舶所報明註册領取證單來局換領牌照愼勿違延自誤 
[冒騙錢財之控訴]  
　　日商郵船會社控董松麟將文滙西報發票冒騙洋一百元昨由捕房將被告拘解公共公廨經中西官研訊一過判董押候查明再訊 
[製造局造成管退礮]  
　　製造局額造七生五口徑十二磅重砲彈之管退砲三十六尊業已一併造成惟砲身油漆工程尚未完該昨由李總辦令漆匠迅速油漆至明年應造之砲械亦已配料預備擇日開工並已報部查照矣 
[黨人聯翩回籍]  
　　昨爲停泊揚子路日清公司碼頭之鳳陽丸及停泊怡和碼頭專走長江之隆和輪船開輪日期有黨人二百餘名領到川資分搭兩輪遄返南京漢口蕪湖九江等原籍 
[移屍罪不能成立]  
　　寓居閘北華界聚興小客棧内之江北人崔國喜因病身死後由浦東人賈和尙將其屍體移置北浙江路寗康里口被捕查見將賈拘入捕房並將崔屍舁送斐倫路驗屍所報官請驗嗣經崔母尤氏禀准免驗自行棺殮昨由捕房將賈解至公共公廨先由中西包探投訴調查各節繼由寗康里看門人俞阿大禀稱曾見賈爲死者穿鞋餘事不知又據屍母尤氏投訴伊子在嘉興路黄包車公司洗車得病後寄寓客棧内十七號病勢甚危該棧主即命人棄置弄内是否賈亦在内不得而知訊之賈供因見死者無鞋故將自己之鞋給與死者别無他意中西官以旣非移屍判令將案註銷被告開釋 
[井亭内發現男屍]  
　　小南門外水神閣井亭内昨晨發現無名男尸一具當由該處二十三舖地甲查見報告地方廳林廳長派令賀檢察官毛檢驗員等蒞場驗得該尸年約三十餘歳形似苦工委係因病身死並無别故遂判由堂棺殮 
[客民因病自盡]  
　　住居製造局西棚外一千六百九十三號門牌之鎭江人孔麻子兹因失業數月貧病無依於前晚吞服洋烟斃命當由二十五保十四圖地保計國安報經上海地方檢廳派員相驗確係服毒身故塡明尸格判令地保棺殮柩交伊友王紹曾領去埋葬 
[收殮路斃屍身]  
　　美捕房某號華捕於前日午後巡經楊樹浦蘭路見有年約四十歲形似工人之某甲倒斃路旁當即歸禀捕頭飭將屍體車送驗屍所查無家屬在滬昨飭地保報堂收殮厝壇候認 
[追還被拐小孩]  
　　朱虞氏前至法公廨控楊阿毛徐海清等誘拐男孩阿六請求追究等情楊等供認誘拐後售於蟻媒帶往閩省同安縣地方轉售於林王氏故由公廨備文飭探至同安縣知事署傳到王氏訊據供稱將孩購下後送於女兒爲子因女婿在外洋貿易已將孩帶去可以追還交出判限兩個月交孩現已届限仍由該探協同原告前往該縣署領孩昨日朱虞氏之夫朱炳元在申接得虞氏等來信謂到該縣後由林王氏將孩交出詎被掉換並非親生之孩後向王氏隣人訪知阿六實已由外洋送回故意將他孩搪塞請禀公廨核奪等語朱遂投廨請求將林王氏等移提至案押交聶讞員判候備文移提到案訊辦 
[無錫小孩待認]  
　　無錫男孩張根福年十歲前日在虹鎭迷路由五區四分所崗警查見帶入該所經宋警佐解送閘北司法科李科員訊據張孩供稱家住原籍歸姑橋地方父故二年家惟寡母及兄紀根耕種爲生上禮拜被年約四十歲素不相識之某甲誘拐來滬同被拐來者尙有不知姓名之小孩一口登岸後在途失散云云李科員除飭偵緝隊緝拿拐匪解辦外判將張根福暫送惠兒院留養候傳家屬來滬認領 
[查獲被拐婢女]  
　　兆豐路兆豐里徐某家婢女王順發現年十五歲於本月初八日被人拐去徐失婢之後卽央鄂阿春等四出找尋兹由鄂查悉王順發實被徐家已歇女備秦俞氏與蟻棍陳鶴明等串拐藏匿西門内石皮弄二十九號屋内當即投報該管警區飭警前往將該婢王順發連同秦俞氏陳鶴明等一併拘區解送警廳司法科略訊一過昨日下午備函轉送地方廳由檢察官預審後判令分别收押候傳到徐某再行給領核辦鄂阿春著令退去 
[不認賣良爲娼]  
　　婦孺救濟會調查員趙竹卿至法公廨聲稱據戚正方報告有族中女子戚彩貞被伊庶母戚婁氏携帶來申售於公共租界小花園福祥里第一弄第一家妓院爲娼請爲查察等語當至該妓院查問詎已聞風避匿法租界自來火行街洽興里十五號門牌業已報捕拘獲解案請訊彩貞供原籍餘杭縣家有生母被庶母婁氏帶往杭州押入私娼某姓家爲妓後被警察局拘案禁押期滿交婁氏領回又被領至上海福祥里妓院内已有七天後聞有人查拿避往洽興里是實婁氏供彩貞係是婢女前與杭州四分區巡警顧寶卿私識逃逸婦人當至杭州官廳具控判交婦人領回此次帶同來申住在親戚家内並無售入妓院情事聶讞員以兩造供詞各執判一併管押着戚正方於三天内到案訊明核辦 
[姦非案解送法庭]  
　　老虎灶主譚金海至閘北警廳司法科控告其夥高八與妻徐氏通姦當場捉獲請爲究辦等情兹經司法科李科員訊明屬實判解地方檢察廳按律處治 
[通令調查垃圾箱]  
　　淞滬警察徐廳長昨日通令各區署所文云爲通令事照得本廳經辦清道路燈事宜所有垃圾箱隻近經本廳長籌欵添製數百隻分發各屬補換在案是項箱隻現在設置地點及每署所現共若干雙亟應清查造册以重公物而備稽查爲此印發表紙令仰該署所卽便遵照飭由稽查員尅日查明逐細塡列限三日内送廳候核 
[海關布告照録]  
　　江海關稅務司昨日布告云照得本關碼頭扛夫頭目兹經批准張秀芳接充所有扛夫均歸約束管理一切扛貨等事凡遇各商報驗貨物除祗准仍照向章每件收取扛力錢卽每大件四十文每小件三十文外不得私自多索分文以及有得賄先扛種種情弊致干咎戾爲此諭仰各商曁夫頭扛夫人等一體凛遵毋違特諭 
[秘密聚賭]  
　　聞近有賭徒在西棋盤街某號門牌么二妓院内秘密開賭廣招無業之徒四出勾誘（若輩稱爲拉牌頭）晝夜不息輸贏頗巨且於棋盤街四圍密佈望風之人隨時報信故捕房查禁雖嚴破獲亦頗不易也 
[限令保人交人]  
　　聚源木行在公共公廨呈控汪松卿不理貨欵昨晨由會審員王肇之君會同英卓副領事傳訊據原告代表愛理司帮辦海司律師上堂譯稱被告所欠原告貨銀三百九十八兩經原告控告後已還過二百兩尚有一百九十八兩請爲追繳即由保人倪雲九上堂聲稱被告因事尙未能到堂特來聲明中西官判限保人於兩禮拜内交倪到案訊奪 
[限交私收賬欵]  
　　美商勝家公司在公共公廨控告夥友李延年私收賬洋一案昨晨由廨復訊先由原告代表律師上堂聲稱所控被告私收賬洋一千元現查祗欠三百六十四元七角三分惟尙有機器未經收回繼由見證沈桂芳朱經甫到堂證明各將機器價洋交於被告訊之被告亦供認不諱中西官判被告押候下禮拜四將欵交案再行核奪 
[巡捕累及保人]  
　　法捕房二百五十七號華捕虧欠某姓欵項私自逃逸當被捕頭查悉將保人許善文傳至法公廨請追許稱該捕逃匿何處實不知悉難以尋交判連號衣等項看賠洋五十元了事 
[追獲攫物匪徒]  
　　匪徒朱三四前日在新閘路攫取陸楊氏金挖耳圖逃由捕追獲昨解公共公廨經中西官研訊屬實判朱押西牢兩月示儆 
[懲治乘間行竊之過犯]  
　　河南路天成綢莊控張阿榮以購買綢緞爲由乘間竊取線縐一疋昨由捕房將張拘解公共公廨經中西官訊知張係過犯判押西牢一年期滿逐出租界 
[憲兵巡緝竊賊]  
　　駐滬京畿憲兵營張營長近以南市十六舖崇沙長江江陰各埠輪船碼頭上所儲貨物時有被竊情事故於昨日飭令憲兵第一連吳連長每日派撥憲兵四名馳往各碼頭梭巡一面諭令各旅館主不得容留形跡可疑及無行李之旅客並隨時調查循環簿以泯匪蹤 
[道署批示三則]  
　　滬海道公署昨批松江縣孀婦湯氏呈控施蓮士覇佔住宅請飭縣勒拘押逐由呈悉案關民事旣經依法起訴該縣如果遲滯訴訟之進行即依據縣知事訴訟暫行章程向高等審判廳請求救濟可也此批又批南滙縣民胡彩溪呈爲不服縣判胡鳳章傷害之所爲請求覆訊由察閱來呈該民係不服南滙縣第一審判决當日不即依法向上海地方檢察廳提起上訴直至期間經過始來署曉凟殊屬不合案關司法本署未便受理此批又批上海縣商民金叔良呈控王馨山詐欺取財縣訊不力請飭嚴傳由呈悉據訴王馨山詐欺取財賄吏延案等情如果屬實顯係非法行爲仰卽自向上海檢察廳請求提訊所請着無庸議此批 
[謝券]  
　　樓外樓游戲場創設至今迄已五載本月十六日五週紀念陳列名菊多株以增興趣其餘仍應有盡有昨贈游券茶券各六紙書此誌謝 
[氣候報告]  
（上海徐家滙天文臺） 
　　已過者之報告十一月八日天氣仍陰若干地點以北烈風吹至此間爲勢頗猛仍降微雨中國全境氣壓升漲頗速日本下降琉球之颶風行向東方九日天氣轉晴而寒上海氣壓甚高九日下午四時前二十四小時内上海氣候至高五七至低四八八去年同日至高六八至低五八八 
　　未來者之推測九日下午四時三十分預測北部及中央各區烈風之勢將減惟南部仍猛吹本區天氣晴而多雲 
雜評二 
[去年今日之蔡鍔（訥）]  
　　去年今日之蔡鍔正在預備誓師起義之際赫然一切之事功發軔於此數日之内而今日之蔡鍔乃遂長眼不起於異國病院中耶數月前之蔡鍔誤傳惡耗於京中迨後徵實其不確也則人皆轉悲爲幸乃今日之惡耗竟不能再如前之誤傳而悲遂無窮耶天旣畀蔡以恢復共和之重任宜有以愛惜之也今旣功成身退乃并不許留其身於天壤間耶以破壞共和之人如是其力卒由三數偉人起而挽回之是國家尙有興盛之氣象也今時局擾攘未已而起義偉人相繼凋謝是豈所以興盛我國家耶 
　　嗚呼人之云亡邦國殄悴吾不禁爲民國前途痛矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[擬請爲籌安會六君子鑄鐡像書] [  胡我生]  
　　竊維興邦建國端賴先覺之賢而崇德報功應屬國民之責伏查籌安會六君子苦心孤詣再造民國功成身匿薄海同欽自應建立鐡像以資觀感而垂不朽謹陳其理由如左袁氏當國暗行專制有識之士切齒腐心但逆跡尚未大昭故國民猶多觀望有籌安會出則共和之假面揭而吾民有决心矣此六君子之功其應鑄鐡像者一也癸丑戰敗國無銷沉總統制行進步失勢雖志士有復仇之念奈出師無正大之名有籌安會出則袁氏之罪狀著而民黨得藉口矣此六君子之功其應鑄鐡像者二也虎牙狗爪布滿要津袁氏勢位鞏如磐石雖民願及爾偕亡奈此賊老而不死有籌安會出則催命之靈符至而魔王登鬼録矣此六君子之功其應鑄鐡像者三也通緝令下民黨奔潰數萬逋亡寄身三島卽子胥不肯忘楚恐樂毅終難返燕有籌安會出則滇黔之義師起而黨人慶生還矣此六君子之功其應鑄鐡像者四也或謂川滇流血舉國騷然咄彼籌安允稱禍首詎知借刀行刺當局别具深心而舍法言情吾人尤當略跡貴院爲人民代表一秉大公應請屏去浮言俯從衆意速提此項建議案他日六尊鐡像佇立國門庶幾千秋指駡無殊秦檜之遺形衆溺共溲不讓林甫之自塜六君子幸甚民國幸甚（三） 
　　栩按近日銅元飛漲或謂有人收集擬鑄兩大銅像之故一般熱心士女爭以金飾兌換銅元故金價大跌然如我生之議竟成則鐡價又當騰貴矣自兹以往五金貴賤或當倒置瓦片竟有翻身之日是亦貧兒暴富之好機會也 
海外拾遺 
[發音之沙漠] [  寒楓]  
　　檀香山所屬之烘凹伊島有哥羅拿渡沙漠其沙漠中之沙能發一種奇異之音神妙不可思議且能時時變其音調如風吹其上則成唱歌之聲置衣袋中用力振動則變爲犬吠之聲置諸掌中竭力摩擦則又變爲梟鳴之聲或如振鈴之聲一般博物家亦視爲奇異曾以沙粒置顯微鏡下觀察之見沙成球體稍感觸之卽發奇響就其研究所得謂有一種特别氣體籠於沙上結成薄膜此薄膜一受振動如雲母片之有彈力而生異音若以此沙置於他處則不復作聲亦奇事也（二） 
笑話 
　　少婦謂電話公司之接線者曰先生乎余欲與我夫語請爲我接之接線者曰汝夫幾號耶少婦怒曰我僅一夫安得其餘而編列其號數哉[  埜鶴] （一） 
　　母誡其兒曰凡今日應作之事今日作之毋延留至明日蓋明日有明日之事也此乃先哲所言兒其識之兒欣然曰母言良是兒旣當實行矣厨中有糖果糕餌今夜當食之毋延留至明日也 
[  埜鶴] （一） 
詩話 
　　題畫詩佳者足補畫工之所不及而工緻極處尤非畫工所能東武徐美若君擅山水畫每成一幅輙自題詩其上嘗録藹園題畫詩一卷見示其中佳句極多讀其詩可以想見其畫如涇上夭桃愜嫩晴柳陰深處少人行一繩遙繫東西岸野渡船輕不用撑湖光如墨暑全收珠顆平跳數點漚却把扁舟當燕子隨風掠過雨前頭層層樹影壓簷端和雨攙烟墨幾團坐久小窻渾忘畫一鳩如夢訴春寒窻外峯巒削玉連氷壺凍合水雲天篙聲清脆溪痕裂知有前村買酒船五年前憶洞庭游奴橘丹黄八月秋送客西風晚來急萬蘆花拜一孤舟寫景至此是誠所謂詩中有畫畫中有詩者矣[  栩園]  
小說 
[言情小說妍媸鏡] [  常覺小蝶合譯天虚我生潤文]  
　　第七章（三） 
　　予曰阿父母乃太勞吾父曰勞亦吾分然以汝較則家中瑣屑之事一切唯賴於汝汝勞且倍於予予曰是安足以言勞但求吾父不憎我者足矣吾父曰嗟乎柰梨汝實孝女但願汝心不以我爲頑父乃佳言至此其聲似咽予乃不解吾父何爲今夜忽作此態父乃握予手曰柰梨吾膽實細乃覺此世界太大競爭過烈纔一交綏吾已棄甲而逃在理吾今匿處荒僻亦宜釋我而乃敵彈命中實遠且準今又追蹤至矣奈何言次搖其白髮之首涙顆已包其老眼予乃跽於吾父之前以臂抱其膝曰吾可憐之父父言何指兒實未解以兒思之吾父與世無爭何來追蹤之敵吾父曰是無怪汝不解今來一信汝試讀之言次卽以藍色巨紙授予忽又縮回搖首曰否汝今正樂安可以此破汝好夢柰梨汝行矣願汝夜來得寗睡予曰然則阿父亦宜睡矣吾父曰睡耳但吾尙有一事須理汝當任我勿念嗟乎柰梨汝孝思不匱天必福汝向者吾但愛汝姊今乃知我實誤使吾家而無汝若早不審凌亂至如何矣自汝母殁後唯汝乃能慰我即汝之容態亦愈肖汝亡母美哉小保姆使我見汝益念汝母不置矣言次以手加吾髮摩娑不已吾身從未受吾父如是之憐愛因而感動欲泣顧猶自忍勉强笑曰吾美耶吾父以此稱貌陋之柰梨即令亞琪聞之亦將失笑吾父曰否人生固不能自擇其貌但汝之髮與心實得汝母之遺傳吾但願此後亦有愛汝之人不致辜負汝黄金之髮與坦白之心田也吾父言至此幾吞聲而泣則曰柰梨願汝晚安吾不能再與汝言致引起汝之悲感予乃含淚而起時應接室中已漆黑予乃摸索登樓行過曼睞臥室則曼睞方易寢衣以手向予微招予此時心緒殊不願與多談則欠伸曰阿姊呼我奚爲曼睞曰汝太嬌惰那便瘦乏至此汝來吾將有語予闌珊入座曼睞則對粧鏡挽其螺雲之髻卽於鏡中視予言曰汝與阿父作何長談乃須若干時刻予曰無所言特吾父今夜似覺心緒不寗乃多牢愁之語曼睞以輕絹束其髮曰可憐者老人渠心實太憂勞長此以往吾恐亦非老人之宜予曰吾父長日觀書耳果何憂者曼睞向鏡中嗔予曰癡哉汝汝思吾人皆已漸長愛菂亦已及笄而亞琪且須入大學凡此纍纍之事何者不繫於老人之懷其憂懣正以此而汝乃謂其日長但觀書耶 
　　投稿諸君鑒自本月一號起凡經刋有尊稿者乞賜明信片開示詳細住址爲盼 
　　自由談自本月十號始增刋新自由談一張仍一律歡迎投稿請閱者注意　編輯部啓 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
[小說謎]  
　　兹創一格爲小說謎先由一人撰成半部揭載本欄請人賡續至多以三千字爲限潤資照常加倍如有佳作取額不限一篇情節務取複雜離奇如三千字不能結束者不妨更留餘步讓人再續兹擬偵探半篇請閱者注意如蒙賡續務於一星期内投寄本館凡投稿家亦得仿照此例試撰言情社會半篇寄由本館懸賞徵續但作前半篇者酬潤照常 
[偵探小說懸賞徵續紙幣案（一）（天虚我生）]  
　　朝曦旣抺林杪予遂呼車往蔓盤路擬以隣居之事就商於吾友翟雪甫出門適遇郵使以一函授予啓而視之書云中國之華生鑒吾知君今日必大忙矣高鄰旣出竊案度君宿以華生自居必能盡力爲之偵探而貴友翟雪又嘗自命爲福爾摩斯自必肯爲君助則此案之破當不俟諸日昃吾甚望君好自爲之毋貽柯南逹利笑也下署爲好讀偵探小說者上予察其字跡則係左手所書筆致崛强乃類小兒塗鴉封面亦然因念此信必爲本埠所發此時纔八句鐘距發覺竊案之時僅一句鐘耳審視郵局戳記則上一行果爲（SHANGHAL）其中一行爲五年十一月十日下一行則上海二字惟最末一數目字則已糢糊乃不能辨爲何局所發然决爲本埠信果無疑義蓋郵圖上之戳記亦相同也予因大疑念此發信之人豈亦效亞森羅蘋之故技特於竊得物件之後發此一信以揶揄我耶然則凡吾初料所及將盡左矣因此一念不禁大失所望而疑雲陡起轉覺陷入黑幕之中竚立有頃則毅然曰無論如何終當以往訪翟雪爲佳遂呼街車一躍而登惟時街市間行人尙少車夫以予足靴手杖衣燕尾服戴闊簷帽爲狀有類舶來之人乃大展足力第聞拍拍之聲每步必以足底向予予覺其足底間似有法文一行書爲亞森羅蘋（未完明日續登） 
[游戲問題]  
　　第一問長繩繫日（栩園） 
　　今有長繩三條長各三丈懸於空屋之内繩自屋頂下垂距地可一丈各繩相距亦一丈屋之四面及頂均平無可攀援繩之上端均各繫於鐡圈之上擬使一人緑繩而上將此三繩悉數解下其人能不堕乎試思除用長梯或躍下外亦有何法 
筆記 
[西藏歲時（珮筠）]  
　　藏人不識天干惟以地支相配屬紀年歲亦十二月有閏月閏日大建小建曆數略與内地有别每逢歲首商民咸停市三日以茶酒果餌相餽爲禮歲首之第一日曰元日逹賴刺麻（即大乘法王相傳明時有客喀巴者幼而神異精通佛法著穆隆經示寂時遺囑二弟子世世以呼畢勒罕轉生爲逹賴刺麻演大乘敎呼畢勒罕者譯言化身也刺麻者無上也逹賴則爲其姓逹賴刺麻每於圓寂時必先示人以降生之處其弟子按處尋訪得小兒之稍俊秀者或出臨圓寂時一二語以徵信之即迎返登座仍爲逹賴刺麻）設宴於布逹拉廟（在喇薩西四里馬爾布里小山上殿高三十六丈七尺四寸頂皆塗金樓房萬除間金銀寶塔金銀玉佛像無數相傳爲唐太宗時吐蕃贊普所建今達賴居此乾隆二十五年御題廟額湧蓮初地四字門前有唐柳二株）延請漢番官員會飲選幼童十餘人著御彩衣戴白布帽足繫小鈴手執斧鉞回旋而舞前列巨鼓數十面響震天地名曰跳斧頭次日以數十丈皮索繫於布逹拉山寺上下番童女數十人攀援而上以木片護胸手足四舒如矢離弦應聲而下以最迅疾者得優勝又明日大招寺（在喇薩中相傳唐文成公主所建唐時造象猶存俗名伊克招伊克繹言大也招廟也猶言大廟也）聚各廟喇嘛擁逹賴喇嘛下山謁佛登台講大乘經謂之放朝番民不遠數千里而來以金珠寶玩頂首跪獻達賴喇嘛如受即用塵尾拂其首或摩其頂者三其人出則誇耀於衆以爲得活佛降福云（二） 
短篇小說 
[哀情短篇血與花（天白）]  
　　斜陽影裏巴黎開往瑞士的火車蠕蠕的展輪微動那頭等車裏猛可的起了一聲怪響登時人聲如沸那站長赶忙把紅旗一揮車便屹然不動只見紛紛搭客潮湧的一般向頭等車裏擁來我那時也在人叢裏邊伸著脖子一瞧原來車箱裏演了一折慘劇那碧茸茸的地氈上躺著一个如花似玉的佳人香雲披散星眸還閃閃微動只那淺碧羅衣上面染著一大片猩紅鮮血好像芳草地上落了無數桃花那玉纎還緊緊握著一把象牙柄的小刀刀鋒雪白似的貼著酥胸縷縷血花便迎著刀鋒噴了出來霎時間玉纎和刀都紅艶艶的似浸在胭脂膏裏一般那時衆人七嘴八舌都說這樣花枝般的女郎好好的乘車爲何要拔刀自劙呢我正要擠上前去只聽有人叫道好了逹克透來了回頭看時只見一位長髯皤腹的醫士拎著一個大皮包氣如牛喘的沿著月台奔來正要上車刺斜裏衝出一個少年科著頭身上穿著禮服襟上還懸一朶鮮紅的花兒把醫士推了一交没命的衝進車箱好像摧鋒陷陣似的我趕忙閃開膀子上已給他撞了一下他一見躺在地下的女郎便發狂似的向前一撲奪起女郎手中染血的小刀電掣的一般向胸前戳去說時遲那時快少年身旁衝進一隻鐡臂把少年捉刀的手腕驀地一格那刀子便震落地上了旁邊衆人齊聲贊了一聲上帝看官你道在那一髮千鈞的時候從那死神手中奪回少年性命的是誰不是他人也不是上帝就是我路克哈森我這麽一格雖是救了他的性命只算報了他一撞之仇他果然不領我的情還要和我拚命說我阻他自盡就是他的仇人那時衆人都上前將他攔住我看他這發狂的樣兒狠覺可憐便平心靜氣和他說道你大約是要殉你的所愛只是他這時還未必死呢這句話提醒了他便走近身旁彎下身去從那血泊裏抱起那女郎來可憐那女郎的胸前淋漓血漬正和他襟上的燦爛花枝接個一最親切的吻鮮紅相映好像爭妍鬭艶的一般那長髯皤腹的醫士正在氣咻咻的開那一隻大皮包那女郎驀地星眸微啓臨逝的秋波正照在他情人的襟前那枝花上好半天喉中方微微的喘氣櫻唇裏期期艾艾的吐出一兩句斷碎不全的話來（二）（明日續完） 
 
 
 

Page 18

 
 
 [Ｇ＞　　 
[順氣化痰止咳天下第一奇方]  
上海河南路彭壽堂始創順氣化痰止咳四寶半夏露功效神速當面可試如不信將市上各藥分日比試立見眞偽優劣 
消痰止咳各藥到處皆有仿單詳載悉皆絕妙依次試服均屬子虛皆用成法古方改名製售並無實在經驗妙藥故也即近日自稱枕秘者初服雖有微效然力薄性緩並無斷根之力　者憾焉本堂秘製眞　四寳半夏露化痰之神止咳嗽之速為別家各藥所萬不能及　將男女老少內傷外感各種痰飲各種咳嗽以及氣喘吐血等症一一試驗果能藥到病除超出他家百倍故所列諸般治症均千眞萬確實有效驗試過者僉謂無論何種藥品均無如此露之神效妥速者所以對症服之萬元一失此露數十年來治愈下列各症不下數百萬人特再詳錄於右　專治五勞七傷諸虛百損　傷風嗽寒熱往來　寒痰凝滯氣阻咳嗽　頻咳不止變聲失音　風火挾滯鬰熱咳嗽　肺葉閃動喉痛咳嗽　肺腋枯燥喉乾咳嗽　肝風煽肺動怒咳嗽　色勞傷腎吐血咳嗽　病後中虛氣逆咳嗽　產後虛咳渾身酸痛　痰火積寒久年哮喘　精涸神頽動則氣喘　咳急傷絡嘔血盈碗　思慮過度痰帶血絲　痰迷心竅文癲武狂　痰流骨節左癱右瘓　中痰中瘋手足麻火　痰阻氣塞喉痛肚痛　濕帶中宮心胃氣痛　肺痿生瘡腥痰五色　臟腑氣弱瀉痢不止　小兒驚風猝然氣厥　神昏　語猪羊癲癎　乾咳無痰行路氣急　自汗盜汗骨蒸潮濕　以上各症輕者一服全愈重者數瓶斷根海內如患上列各症服過各家之藥不能奏效者請速一試無不立起沉疴最奇者風熱寒濕諸痰一沾藥性立刻盡化為水從大小便洩盡頑痰旣云周頓覺暢快四肢因之有力繼則　飲食加增百病盡除而身體不覺日强矣每瓶一分每打十二瓶十元大瓶二元每打廿元每料四　近有作偽之徒因此露靈效異常信從日衆竟依樣仿冒到處寄售甚至抄襲吿白登報反噬然一經試驗則孰眞孰假執優孰劣不待辨而自明矣購者鑒之註意瓶上新鑄彭壽堂化痰止咳半夏露字樣以防假冒 
　　 
[注意最新式烹煮用電氣]  
電氣烹煮最稱新式因其最省費最淸潔最簡便能使廚房涼爽無煙塵散之　○四用　氣烹煑食物較為適口且所取電費格外從廉電氣鐵灶及煮飯爐每月租費祗取銀五錢欲租用或欲觀式樣用法請至南京路四百七十一二號本處樣子　可也○電話二千六百六十號庽滬西人工部公局電氣處啓 
　　 
[恕謝不週]  
先考介人府君靈櫬由津回籍領贴承　鄉　世戚友誼先後鍚儀賜奠除踵門叩謝外遠道恐有不週謹此鳴謝伏維　矜鑒　孤子朱積　朱積　泣血稱願 
　　 
[義品放欵銀行廣告]  
啓者本行開設上海巳有數載專做各租界內或華界內相宜頭等房產押欵及空地代客打樣墊欵建築各式華洋伶巧房屋及經理代收華洋房租又本行經理法商著名老來安火險公司事務本行押欵合同章程之妥善繪圖之精美經租之精爽火險不測賠欵之迅速以及本行辦公人員之週全早蒙各界稱讚倘蒙賜顧以上所述者　請駕至本行面議可也　英大馬路口浦灘二十號義品放欵銀行啓 
　　 [Ｐ＞同昌又新出特別異樣包車十五種現買定造悉随尊便指式定造絲毫無誤如有不合任憑退換　本總行開設英大馬路巡捕房東隔壁三四六號樣子間製造所在雲南路大慶里隔壁一百八十九至一百九十二號貴客惠顧請認明牌號地址　電話一五一八 
　　 
[夢遺聖藥金剛百鍊丸注意假冐]  
本藥房發行遺精要品爲天下莫敵靈藥歷售三十餘年凡官學紳商各界莫不同聲譽美治愈之人不可思議咸推善治遺精無上聖藥謝函証書早經盈箱滿　全國聞名口碑載道但華人惡習每見暢消品物必多假冒近有同業無恥混熟希圖漁利以假亂眞情實可恨特加松鹿商標購者注意蓋人之精華關係最重精固則强精竭則亡患有遺精更宜急起調治以　自强本藥房家藏經驗秘實係坐茅蓬老僧所傳保元眞方一再研究始獲出奇制勝功能療治戕伐過度慾火妄動未交先洩少年誤犯手淫中年操勞失節夢遺滑精肢體虧損服後精關堅固養腎滋陰應效不爽抱此症者宜速調理却病延年每料四元半料二元小盒一元外治遺精一貼膏功效同上雙方並用偉力最速年久遺精務使內服外貼宿疾無不斷根永不復發每張七角遠埠函購郵局回件○上海三馬路大舞台對面鍊雲藥房啓 
　　 
[惟最好物件有假冒]  
老刀牌香煙 
凡最好物件巳暢銷於社會往往有以假亂眞魚目混珠者近時雖有假冒者出現不久即行消滅未能如刀牌之能永久暢銷因刀牌係英國比司徒及倫敦威爾司廠監製並由天下馳名之英美烟公司專售 
　　 
[琥珀久淋丸]  
淋症之種類不一有毒淋石淋砂淋濁淋風淋血淋之別一得此症小便刺痛　塞腫滿舉之則痛按之不倒便出濁物如精如血小腹鞭痛膨脹惟毒淋必為沾染花柳之因重者便毒輕者淋濁總之不可待愈倘經年累月四肢酸軟筋骨疼痛精神疲憊血氣不充此藥無論新久諸淋立見奇功專能解毒清淋消腫止痛疏利下元調暢水道誠治淋之妙品也輕者三五服重者七八眼遠年十馀服定護奇效矣倘蒙　賜顧請認明神農商標外埠函購請由郵兌洋郵票九折郵費在外可也●每付大洋二角 
總分銷處上海英大馬路盆湯弄口萬利源號　英大馬路望平街口陳一　英三馬路書錦里南口振昌成　英五馬路寶善街利順成號　總經理處天津北門外大街京都同裕堂參茸藥店謹啓 
　　 [Ｐ＞先施置業保險公司賠欵迅速啓者敝寓於本月一號夜間失慎幸早托沈君　三在先施置業保險公司總經理　玉　君保有火險銀三千兩已蒙照數賠償毫無留難足見該公司殷實可靠特此登報鳴謝　蔓盤路慶安里許公館啓 
　　 
[上海滙豐銀行及虹口分行廣告]  
啓者本行收足資本洋　千五百萬元公　英金值洋一千五百萬元又銀洋一千八百萬元共合洋三千三百萬元另議定備用股本洋一千五百萬元總行開設在香港分行在倫敦厦門羅包帶維亞孟買加拉吉打古隆北廣東福州漢口愛巴軸化神戶古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴天津青島北京橫濱其上海行與各商往來暫存本行之銀及定期存欵等均請至本行面議代付本埠滙票并辦理銀行一切應　事宜匯票可以匯至倫敦歐洲印度新舊金山美國中國東洋等處大通商碼頭特此佈聞　民國三年十一月十日 
　　 
[大好機會六週紀念放盤兩月]  
啓者本公司自開辦以來已六閱寒暑經售僧帽牌織襪機器承　各界暢銷為數頗巨可知是機之敏捷已邀社會贊美固毋庸本公司自譽也今因六週紀念為特放盤兩月以副厚愛本公司者之盛意藉冀手工界之普及倘蒙　賜顧無任歡迎購機及代收出貨章程向本公司索取可也▲總批發所上海英大民路望平街口緯羅公司▲分售處鉄馬路桃源坊口穗米號▲漢口湖北街緯羅公司▲鎭江關後寗順祥長沙愼記洋貨號 
　　 

上海大源利股票公司廣告 
本公司備資專收全國路股票及有期禮券各種公債票各銀行各公司各大廠股份存單收據一切均可交易外埠函件當班答覆其洋託銀行或郵局匯寄皆可代客買賣其價亦當格外克已以副 
惠顧之盛意　大源石路四馬路北　大利石路二馬路西仝啓 
　　 
[患梅毒諸君注意]  
九百十四又各梅毒一針愈爲環球治梅毒第一靈驗良藥自戰發生價值異常昂貴本醫士念梅毒惡疾無該藥斷難除根特向歐洲訂購九百十四多瓶現已運滬凡患病來診者每針祇收藥本原價洋五十元本醫士慈善爲懷絕非售藥藉醫圖利者可比幸注意焉　四馬路中醫大藥房張道中信士謹啓 
　　 
[鳴謝牙科聖手徐景明先生]  
凡人牙作痛或偶搖動卽孔或有治得覺請名科余治倘或延宕不治或小不須法以致蔓延達牙貽害非淺余去臘底因度歲飲酒過度及食煎妙油炸等物太多數牙作痛初不以爲意漫置之越數日痛愈甚因就近延牙醫醫治並郃拔去再鑲纔拔一雙痛已徹心知爲庸手遂不肯再拔而牙益痛不可支並有兩牙生一小孔偶閱滬上各報載頌揚上海四川路中十號徐景明所製象牌漱口藥精控牙藥粉如此神妙因函託友人在滬購買藥精三瓶藥粉三盒照單施行數日痊可惟牙孔未補恒以漏風發痛旋因有事來滬順救先生醫治先生和氣迎人接洽　異常周到補以白金粉整齊如編貝手腕之妙藥水之靈可稱雙璧謹登報鳴謝 
白門蔡其謙啓 
　　 [Ｐ＞上海交昇銀爐專收金銀原飾本號開設在英界後馬路觀音閣碼　萬安里專收各當原飾各省實紋錠銀各色花洋小洋其數無諭零躉如蒙　貴客惠顧其價格外放盤非爲圖利以廣招來之雅 
　　 
[松江西門城內新開元太祥記皮貨號啓事]  
啓者敝號今庚由竹記等另行組織元太祥記字號舊有源太牌號各股賬目己於今年八月間憑中分晣清楚毫無糾葛以前　有不清槪與元太祥記無涉恐未週知特此聲明 
新開元太祥記護啓 
　　 
[老聾竟能復聰]  
市上耳聾丸藥極多○當推二馬路西鼎新里克都天寶齋爲第一○僕已親白試過○方知真實效騐購者留神 
大凡有一病必有一藥有一藥必除一病如服不見效者即非對癥之藥雖化費千金終雖取效僕年近五旬兩耳重聽已七年矣遍訪良醫晝服諸藥毫無影響於是聽天由命不望復聽矣乃去歲偶觀申新二報見京者天寶齋告白云萬國九洲耳聾第一聖品除耳聾極妥極靈即由郵局匯洋十元購耳聾藥品兩料按日試服果覺身體漸强兩耳稍聾又續購兩料虔心吞服祈服漸愈未及服完居然復聰如故矣而且起居一切勝如壯年想數年宿疾一旦失去豈非喜出望外爲此登報以揚仁風謹告同病者　南京四牌樓陳子祥謹告 
　　 
[名醫將回漢]  
吾友何君筱元爲江蘇淮安醫學世家在漢口行道十年聲名卓著民國元年由潮幫陳薜南先生電耶來申接費縄甫先生之診浩陳君濕溫之病更爲見效竟收全功今又因陳夫人之病復聘來申凡產後鬰冒等癥均已診痊現今調理準於三五內回漢先生博學多才能以一帖方令病者治多年宿疾如有延請者望至西棋盤街金隆里綿成土莊掛號診例大洋拾陸元與金在內都須先惠抱病之家勿可失此機會　友人虞暫卿蔣筱庭啓 
　　 [Ｐ＞安慶安阜墾務公司招開股東大會日期啓　本公司定於陰曆十月二十四日招集全體股東開會　議按股分地事宜各股東務親携股票息摺到會議决鬮分切勿自誤特白 
　　 
[南通唐家閘大達公電機碾米公司開機廣告]  
敬啟者本公司為改良製米起見就南通唐家閘地方設立電機碾米廠特購德國名廠電力碾米機並出榖機自行採辦上江江南各埠暨揚之下河各縣及姜堰海安等處秈粳米碾熟銷售並代客碾糙訂於十月初開機如荷　貴客光顧或委託代碾者即請臨敝公司接洽或向上海黃浦灘十二號通海實業公司蕪湖復新麵粉公司分銷所無德豐源糧食行江陰源泰和米行姜堰李祥泰糧食行索閱簡章可也至出貨交貨手續及碾米工價無不周到克已藉廣招徠更有特色四（一）電機出米較煤力潔白（一）出貨敏速囤積不慮發蒸（一）建築洋式棧房寬敞高大空氣透足堆貨適宜（一）靠近小輪碼頭內河外江水陸交通上下極為靈便　電報簡碼零三陸一　電話二百零陸號 
　　 
[中洋葯房　開張紀念　贈劵上外加有贈劵　大贈品]  
本藥房於去冬十月間開幕發行美勒醫士各種新藥並普通藥品照相材料醫用器械等物美價廉昀蒙　賜顧諸君交口稱譽並賜函保證自維無以報酬滋深軟仄現値閉張紀念之期爰定自陰曆本月十五起外埠以四十天本埠以三十大爲限內敬備劵外有劵贈上贈品凡蒙各界同胞　惠顧均照韋奉贈以答雅間願我男女諸同胞聯袂偕來踴躍賜購本藥房無任歡迎贈例贈品如左 
一所備贈劵贈品計値三千餘元實倘邀結諸客歡心藉圖推廣生意並無絲毫謀利之心故不惜犧牲血本特別加贈計優待劵及一贈再贈三贈各品物共分四種（一）優待劵　此劵不論購貨若千均贈一張紀念期滿起至本年年終止凡有此劵持來購貨均有特別折扣（章程注明劵上）惟準祇用一次逾限作廢（一）開張紀念贈品卷　此劵共計一萬張　照備贈品一萬份計値二千七百餘元編分十四號（每號張數每張所備贈品另洋于后）顛亂次序再疊成束每束旁粘厚紙使不散亂劵面印成贈品劵等字樣劵底暗塡號數凡蒙賜購滿大洋　元均得揭取一張查對劵底號數照兌贈品滿二元揭兩張多則類推（一）附有加贈劵之新出國貨牙粉一包（一）新出國貨牙粉包內之加贈劵　以上兩份作一份奉贈所備加贈之品計有五千份價値七百餘元（品物列後）應得何品塡明劵上封入牙粉包內凡蒙賜購滿大洋二元除照章揭取紀念贈劵外並得奉贈一包拆出贈劵照兌品物滿四元贈兩包多則以二元遞加　 
一紀念期內各貨價値均已格外公　如蒙賜購成打原藥原貨價照打數核算者恕不奉送贈品贈劵又如此發記賬及購照相材料亦恕不奉贈諸希原諒 
一外埠函購一律照贈郵票代價九五折洋應得贈品贈劵均有本藥房請定公正人當衆代揭代拆照兌品物一切帶費均須得主自給恕不代蟄 
一紀念贈品劵第一號二張每張弱金鐲一副第二號四張每張贈金押髪一支第三號十二張每張贈金戒指一只第四號三十二張每張贈手表一只第五號四十張每張贈白銅茶壺一把第六號八十張每張贈大瓶補血汁一瓶　第七號一百五十張每張贈五彩美術油畫一張又玫瑰香皂一塊　第八號三百張每張贈大花露水一瓶　第九號六百張每張贈洋蜜一瓶又花露粉一盒　第十號一千二百張每張贈西洋牙刷一支　第十一號一千五百張每張贈西洋花絲巾一條　第十二號一千六百張每張贈香肥皂一塊　第十三號二千張二千張每張贈花露水一瓶　第十四號二千四百八十張每張贈洋肥皂一塊又紙包牙粉一包 
一牙粉包內加贈劵所備贈品共有五千份實計價值　七百餘元以數目繁多特將價值較重者摘錄如下赤金戒指二十只赤金耳圈十對赤金香煙嘴四只銀手鐲二付　白銅手爐二只　毯十條　婦女養生寳五十瓶　花洋紗二疋　竹布四疋　洋傘十把其餘價在一元以下者亦均精美合用口物如欲詳細察閱請看本藥房贈品簡章 
上海五馬路棋盤街中洋大藥房啓 
