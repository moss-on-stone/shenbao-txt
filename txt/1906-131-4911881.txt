# 1906 - 131 - 4911881

 

Page 1

 
 
[電傳上諭]  
　　四月廿三日奉上諭廣東惠潮嘉道員缺著吳煦補授欽此同日奉 
　　上諭錫良奏特參庸劣不職各員一摺四川永寗道周廷揆衰庸戀棧難資表率慶符縣知縣王寳章精力就衰難期振作均著開缺勒令休致候補道翁炯孫小有才能不明大體著以同知 
 
 
 

Page 2

 
 
降選打箭爐直隷同知劉廷恕年老糊塗幾悮　事另補知縣孫紹龍聲名甚劣尤善鑽營　都縣典史莊汝楫性情浮躁平武縣典史石錫炎不安本分均著卽行革職新都縣知縣楊應鑾迂緩無能拙於治理惟文理尙優着以敎職歸部銓選候補知縣陳世忠猥鄙昏庸不堪民社著以典史歸部銓選漢州知州王克昭莅事無能致多竭蹶安縣知縣葉錫蕃沾染習氣馭下不嚴灌興縣知縣耿濟瀛口口才踈不勝煩劇　縣知縣丁　才欠　　整頓無方均著開缺另補餘著照所議辦理該部知道欽此 
[論地方自治之大義] 選學　譯　代論 
　　地方制度之原則有二。其一以地方之區别。僅就便宜上所設之行政區别。依其區劃所制權限。國家使官吏。而司行政者也。其一以地方區爲行政區劃。同時以此爲自治團體者也。日本維新之初。一破舊習以地方爲純單之行政區劃。至明治十三年。定町村會及縣會規則。明治二十一年。定市制町村制。明治二十三年。定府制縣制自治之制。甫得就緒 
行政上之意義。自治者非。獨立對抗於國家而自行統治權者也。地方自治團體。决不有統治權。惟。限於與國家生存。目的不相悖戾。爲國家認許之地方公共事務。使團體行對於國家之義務而己。因揭自治之定義於左而評論其性質。 
　　自治者。不有統治權之公共圑體。依所定於法規之監督而以自己事件爲公共事務遵由法規而爲處理者也。 
　　一曰自治者。不有統治權而公共團體之所行。也有統治權之團體卽國家之行政而非自治。自治者。蓋表在於公共團體與國家之間之一種關係也。故對於國家行政。不得用自治之語。 
　　二曰自治者。依法規所定之監督而行者也。自治之主體爲國家内之團體。全使其行政無限者也。夫國家依其命令雖限公共團體事務之範圍認許以使行政然於法規所定之範圍内處理公共事務者屬於團體之權利國家之官廳卽不得目由干犯而國家又不但限事務之範圍卽處理範圍内之事務亦依其監督權得制限團體之意思及行爲然或使監督權無限則公共團體全失意思之自由與國家自行地方行政同其結果矣監督官廳之監督權亦限遵由法規爲必要。若逾此制限。卽不得行監督權監督之範圍廣狹不一。倘失之太廣。或失之太狹則於自治體制失其精神是則不可不愼也至對於團體意思之監督權方法。中其最嚴者認可之權也。於此情形。監督官廳或因不合己意足以違團體之意思而。其最寛者則限違法。越權之時。團體有取消之議决。此蓋爲純然之法律問題得依訴訟以求處分之匡正是也自治行政中監督權之最廣者。於舉一切之事歸其認可於此情形則圑體亦有發案權。（發案與提案同。謂以議案提出於議會）。若更進一步。以發案權屬於官廳。得自監督官廳自由指揮命令。則自治與官治。亦無所異。監督權之最狹者。於違法越權之時。許國家之干涉若更進一步。於此情形亦不得干涉。斯監督權全廢而國家亦不得　　　　　　極端也（極端謂其過乎中也）於此極端内不論有廣有狹。以法規限定一度監督權之範圍。則團體逾此範圍必無受官廳之干涉也。 
　　三曰自治者。以自已事件爲公共事務遵由於法規而處理也。自治之主體以公共之事務。爲自己之事件者也。各個人處理一身上之事件雖爲處理自己之事件。而非處理公共之事件。國家之官吏處理國家之事件。雖爲處理公共之事件。而非自己之事件。公。共之團體以處理公共之事件爲其目的者則處理公共事務爲進國家之利益同時卽進團體自己之利益。換言之。則公共團體。以國家之事務。爲自己之事件者也。以公共團體而論。一面對於團體有特别之權利一面對於國家有特别之義務。權利者。何對於團體有行命令權也義務者何遵由法規而處理公共事務也此公共團體僅以國家認許之範圍内而爲行動者。公法人也國家之認許。以國家意思發動之命令也 
[外部答覆簡派税務大臣之用意]  
　　二十三日倫敦電云駐北京英美使臣曾行文外部詢問簡派税務大臣之事當由中國政府覆稱此次諭旨僅欲使海關辦法歸于一致初非攺絃更張之謂也譯文匯報 
[英大員擬與東撫籌商要事]  
　　二十三日靑島電云英國辦理威海衛事務大臣陸克哈德君于今日抵此寓于德總督薛滿恩君之家今晚由德總督在宅内設筵欵待陸克哈德君擬卽日前往濟南府省城與東撫查蓮帥商議各項事件傳聞其中以交還威海衛及由濟南府起至楊子江内地建築鐵路兩端爲最重要譯文滙報 
按此項鐵路當卽係濟鎭鐵路 
[華人捐費充日本赤十字社會員]  
　　日本泰晤士報云中韓兩國人民目覩日俄戰時日本赤十字社所辦之事深以爲然因之願充該社會員者頗多而瀋陽省城一隅尤爲踴躍計有三十餘人每人捐助該社日洋二百元爲該社特别會員而願充會員者尚日見其多西六月該社在東京開會時當必有赴會者譯文匯報 
[建昌縣民警戒嚴南昌]  
　　南康府建昌縣因抽收串票捐鄉民聚衆滋閙竟將户科書吏房屋毁壞甚多九江道玉觀察就近委薛二尹馳往查辦刻下南鄉五莊農民尙未解散川 
 
 

Page 3

 
 
[星子縣民警戒嚴南昌]  
　　南康府負郭星子縣有革生某犯案遠逃爲日已久近忽潛回胆敢投信縣署自稱率同會黨多人將與官爲難約期某日起事某大令得信大駭電禀各憲奉九江道玉觀察派巡防隊三百名馳往防剿（云） 
[南康府民警解嚴南昌]  
　　日前南康府安義縣居民忽然暴動當滋閙時某大令逃入捕衙以致捕衙亦畧被毁現由紳士調處賠修了事某大令亦不欲深求此事己安靜如常矣（軍） 
[饒州府匪警解嚴南昌]  
　　近日饒州府鄱陽縣鄉間有會匪滋事其故因上月鄱陽縣陳朗儕大令拿獲會匪三名民間忽起謡言謂匪黨已約期攻城殺官刦庫當經禀明府憲委縣丞劉二尹赴近城各鄉勸辦團練以資豫備有十餘村遵卽辦就至本月初四日距城外十里時山地方會匪蠢動風聲緊急復委劉二尹赴梘田街辦團甫至該處會匪亦使羽黨至梘田街徧貼滅洋檄文與安民僞示鄉民奔告二尹見勢不佳卽避往他村使人偵探黄昏時見有匪黨數百人由梘田街經過樹立旗幟陳備刀矛砲隊前列馬兵後應開首大旗大書悖謬之字聲言前往景德鎭焚掠順流至饒州以爲我等除害安良初六日該匪行至浮梁縣所轄洗馬橋遇一乘馬者卽殺其人奪其馬後至景德鎭探有巡防兵駐紥復回匿時山勒民入會備食物財帛應用否則搶刦民不堪命紳董來城偕二尹面禀陳大令轉禀省憲發兵剿辦昨陳大令復飛禀至省謂時山會匪聞派兵剿辦之信均紛紛逃散不復如前之猖獗地方可期無事饒郡業已解嚴惟查拿首要解散脅從不敢鬆勁云（主） 
[改編留防營派赴婺源縣防堵竄匪安慶]  
　　近日江西匪徒遍起滋事皖省建德縣以該邑敎堂林立曾請兵前往日昨婺源縣又禀報到省以該縣亦與江西毗連刻下江西交界各縣土匪蠢動深恐竄入滋事請速派兵防堵兹悉皖撫一面舉辦徵兵擬將步隊一恊六營中之所有外籍兵十一律挑出改爲留防營每營二百五十人現擬將一標一二營中之外籍兵卽日改爲畱防營二營仍歸一標標統劉利貞副戎統帶己飭赶速攺編成營具報迅卽於二十四日馳往婺源一帶防堵（多） 
[條陳改外省官制北京]  
　　日前有某大臣條陳要政請增改官制擬將各省巡撫一律改爲總督所有各分巡道一律裁去增設十使司於鹽運使提學使外再增設財政使司法使巡察使督練使交涉使商務使勸農使郵便使聞此摺己交政務處詳議覆奏（閩） 
[通飭三省仿辦息訟公所蘇州]  
　　銅山縣袁國鈞明府會同各紳董創設息訟公所酌議章程通禀請示等情己記十八日本報現經江督周玉帥以查核此項公所章程甚爲妥協自應飭令皖　蘇三省各州廳縣仿照辦理爰特照錄原禀及所議章程通行安徽江西江蘇三省臬司一體通飭各州廳縣照辦理（吉） 
[紀蘇垣整頓警察情形蘇州]  
　　蘇省警察總局以蘇城七路巡捕站段竟私分三班不遵定章並有以巡捕擅改門差看守局門然總察局已領有局使局差等人工食實與缺額無異札飭巡警學堂堂長王丞會同各路總察重定巡捕崗位務照定章每一晝夜匀分兩班每捕一班站巡六點鐘時輪流交替不准私分三班並將擅設之門差卽行革除如再抗違定卽撤差嚴懲治以缺額之咎並令將派定巡捕崗位人數造册通報○蘇撫陳筱帥以蘇垣巡警學堂畢業兵學生已派赴各路充當巡長所有各路巡捕均歸巡長敎練約朿仍歸各路總察隨時稽考有不習勤勞依然懶惰者卽由各總察禀報撤換仍由總局隨時派弁抽查前派之警察管領章副將宗顥己無所事應卽飭令銷差以節糜費札飭遵照（永） 
[續志師範監督及敎習辭退後情形蘇州]  
　　師範學堂中日各教習及辦事人員因羅署正被控佔地事辭退監督後於十八九等日一律告退曾紀前報兹聞各學堂學生以無敎習上課亦擬散歸撫憲陳中丞傳諭各學生在堂靜候一星期或另延敎習或原敎習到堂上課刻聞監督一差己由陳中丞遴委學務處王旭莊觀察仁東接辦觀已於二十二日到堂視事矣（且） 
[吳蔭培條陳甯滬鐵路及自設大普通學堂事京師]  
　　日前吳蔭培上條陳二件聞一係寕滬鐵路减本贖出另籌辦法宗旨在酌盈劑虚四字因近來關内外及京漢両路均有餘利也一爲請在中國自設大普通學堂截畱出洋初級學生分南北洋鄂廣爲四大學區以防流弊而塞漏巵内容詞意大致謂學生宗旨不正由於識見不定識見不定由於學無基果能人人有普通之學識一切革命平權之謬談自不能爲其所惑此所謂防流弊也又謂學生出洋留學費及自用費每人歲用不下四五百兩約共歲費三四百萬兩今如自設大普通學堂開辦經費每堂約容千數百人祗需銀十餘萬兩至常年經費亦不過十餘萬兩以每省各州縣合計之歲出六七萬兩卽足敷學堂之用如此辦法則費省而效多有利而無弊國家可歲省數百萬又可得多數之眞才此所謂塞漏巵也聞政務處代奏後奉旨學部知道（日） 
 [P五續陜西鐵路總局詳議西撞鐵路辦法章程陜西 
（集股分）一開辦鐵路旣名爲官商合辦自宜仿照川粤辦法以集股爲第一要義惟陜省風氣遲開應先籌集官股以爲之倡而商股民股亦宜分端舉辦兹將辦法大旨先行揭明有如官股缺分優瘠不同差務豐儉不一擬先酌定等第分别匀派一等每年派銀一千二百兩二等八百兩三等四百兩四等二百兩五等卽缺如　施差如鄠縣每年亦必入股銀五十兩以示均平而免觀望所有應攤之法届時詳酌情形開單飭辦有如商民各股第一以認定中國人入股爲主其非中國人者不得附入並不准將股票售與非中國人以 
 
 

Page 4

 
 
符奏案惟奏俗樸陋將來股票中必須嚴切申明此節以豫杜流弊所有股分每票一張定以庫平銀五十両爲額年息四釐均限一次整交隨時給票起息此項股銀係專作西潼鐵路經費無論如何緊急之需均不得絲毫動用一開辦股分之初宜令巨紳富户票商大賈酌量認股若干以資倡導宜刊白話報章選清勤紳董分投妥切勸諭商鋪民户以釋疑惑宜擇一二認股踴躍者迅爲從優給奬以聳觀聽宜派省垣及府州著名紳耆或學堂幹事酌給川資分赴京漢津榆遊歴鐵路考查情勢以冀開通輸納税就秦言秦此皆事之不可緩者一集股章程各省多已講求完善惟陜省情形與他處間有不同者應統俟立公司時定名有限二字仿立條目擬議專章另詳請奏立案一股公之法係取則東西各邦必須入股之人皆能確明公司二字大義其事在知已於公司有應得之權利亦於公司有應盡之義務蓋凡入股分而佔有多數者卽屬股東路工之成敗興廢各人胥有擔任之責股票不可濫售股本不可輕拔而入股之時非第計圖利息要當寓有國民團體之思庶幾毅然輸欵舉大功而無遺議一陜省自勸辦昭信股票未能取信於民以故在上偶有捐輸之舉下卽廣生疑慮今辦鐵路股分以定期付息爲最要之著現擬所收股銀除鹽厘土税曁由司暫動各欵不起利息外無論官欵民欵每股以庫平銀五十兩爲額統按蜀滇辦法週年四釐行息自收銀後下一月初一日起算所有入股之人無論股分多少按年各給息摺一扣每年發息概以十二月爲定期不稍更易其有入股未及一年者按月除閏攤計應需息銀卽在各票號及各屬收存應解款下截留支付緣昭信僅一空紙鐵路則有士萬股銀卽有十萬銀之路路一日不失息一日不空此項路工擬照商部奏定有限公司辦法公司若或失利不再向人股者攤取一錢每年息銀由官擔保卽於現議籌出加價土釐項内提銀若干作爲常年付息的欵以堅入股官紳商民之信期於事成工舉袪疑忌而收利權 
[飭令各行號補領商部執照蘇州]  
　　蘇省商務總辦兼商部議員陸純伯觀察樹藩得商部札文飭傳諭商務總會轉令各行號赴商務總局請領商部執照間有曾領牙帖之行號亦須一律補領自後如有訟事等情小則由商會議斷如不能了則由商會移請地方官判斷大則由商會禀請商部辦理此事辦竣後須造行號一覽表呈請商部註册觀察己遵照辦理矣（且） 
[肇府電禀清鄉情形廣東]  
　　日前肇慶府賴守會同柯參將電禀來省詳報近日剿匪情形並稱擒獲匪首麥廷基等數名又格斃甚多岑督接閲電禀後當卽飭知沈臬轉飭柯賴兩員督率營哨州縣各官上緊剿捕務期卽日蕩平以靖地方昨沈廉訪已遵照飛札前往矣（寒） 
[北京户部銀行四月上半月國民捐計數北京]  
　　京師户部銀行所收國民捐自四月初一日至初五日共收庫平一千七百三十七兩六錢一分初六日至初十日共收庫平一千七百九十六両五錢十一日至十五日共收庫平二千八百三十八兩三錢二分通共半月中計收庫平足銀六千三百七十二兩四錢三分（助） 
[舊金山地震巨災餘聞]  
　　二十二日日東京電云舊金山災民之爲救濟會董所撫養者尙有十五萬人防守該城之兵隊爲人所控謂其有油換情事 
[美國杜威博士之近狀]  
　　二十二日東京電云美國開創聖城之杜威博士前已被逐現又重至其地該處近有亂黨作亂頗形紛擾 
[日本執政大員會議]  
　　二十二日東京電云日本首相西園寺候爵于樞密院開會時特請駐韓統監伊籐侯爵赴會事畢侯爵蒙天皇召見 
[天津西人賽馬改期]  
　　二十二日天津電云西人賽馬之期已攺于明日舉行昨晚風雨交加跑馬塲頗遭損害 
[俄國内政近聞]  
　　倫敦電云據官塲報稱俄國外務部大臣藍姆斯道夫伯爵解職繼之者爲駐丹俄公使伊斯窪爾斯基君國民院會長默盧姆徐夫君觐見俄皇時力請下詔赦免國事犯 
[俄京依舊不靖]  
　　二十二日倫敦電云俄京聖彼得保現頗不靖羣懷疑恐謂恐因五月節舉行慶祝之事致起擾亂國民院不以恫嚇俄皇如不下詔大赦則停止會議等激烈之論爲然 
[神户華僑送别英領回國]  
　　東報云駐神户英國總領事哈爾君近告假回國該處中國居民以會受其惠特以物奉贈藉誌感謝 
[日皇禮待遠賓]  
　　東報云暹羅親王在日本游歴蒙日皇以禮相待 
[德國膠督回任之期]  
　　二十一日柏林電云德國膠州總督德勒潑爾君定于西八月一號由基諾亞海江起程前赴靑島任事 
[俄國國民院之目的]  
　　二十一日柏林電云俄國國民院擬將各事遲至冬間再行提議現在專求俄皇下詔大赦 
[臺灣患疫]  
　　東報云臺灣現有疫症 
[日本烟業廣籌銷路]  
　　東報云日本烟業專利公司現正調查設法使紙因也貨日多俾得在中韓两國與英美紙烟業爭勝 
[駐英日使回任之消息]  
　　東報云林董子爵不願接受外部省大臣之職當仍回駐英公使本任譯字林報 
[德國政界更動之消息]  
　　神户西報載倫敦電云法國首相沙連君行將辭職繼之者當爲内務省大臣克來明索君 
[俄國前相改充公使]  
　　神户西報載倫敦電云俄國前相韋特伯爵將攺充駐意俄公使 
[德占島地之風傳]  
　　二十二日栢林　云泰晤士報載稱德國意欲佔領婆羅洲東南之普羅利歐脱島一節官塲皆不承認 
[日本擬在高麗廣行種痘術]  
　　文匯報云漢城旬報載稱日本醫官近曾會議决定在高麗廣行種痘術凡小孩在五歲以内者當先於一月内試種五千人其在五歲以上者隨後續種因天花疫症常盛行於韓京城内也 
[德相接見英法意公使]  
　　二十二日栢林電云德相蒲盧親王已接見英法意三國公使此爲德相病後第一次見客 
[匈加利内閣之意見]  
　　二十二日柏林電云匈加利内閣不認匈加利報章有攻擊德國之事譯文匯報 
[英德邦交]  
　　字林報接二十二日倫教電云英德邦交日見親睦近有德國各屬市長多人至英游歴倫敦人民皆設席宴之英王亦于温則斯宫欵以茶點文匯報接二十二日柏林電云此次德國各屬代表人至英京游歴於两國邦交大有裨益英王愛華德曾發電歡迎英陸軍部大臣亦致頌詞於德皇 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江震徵兵到省蘇州]  
　　蘇州府屬吳江震澤二縣會同第四營徵兵官辦理徵兵並由各鄉鎭董事勸諭共計徵到六士六十四名半皆士庶子弟業經各紳董致送每兵士程儀洋両元並派各處武備學校學生排列隊伍鼓吹相送以致敬意四月二十日到省由常備第四營蔣管帶點驗飭令暫往楓橋營盤内住宿並照章每天每名給發小口糧一百文俟新營房建成再行歸營（吉） 
[警局拘押徵兵之無理蘇州]  
　　四月念一日太倉州新來徵兵内有十三人於午後告假赴浴因至閶門戲園觀劇爭論價目與戲園口角巡警擁至將十三人一併拘去排長飛報常備第六營督隊官卽由督隊官至警署聲明此係新來徵兵未穿號衣應予帶回自行懲處警署不但不允且言此係地方事必送往吳縣究辦督隊官無如何飛報敎練處幫辦陳君由陳轉告兩總　聞總辦亦甚以警局委員過於不諳法律非禀請上憲懲處不足以重軍政云（容） 
按各國軍人犯違　罪警察拘送所屬軍隊懲處從無擅自拘押之理如謂各兵未着軍衣不能識别然旣由該營督隊官親往領証則斷無冒認可知該警局不獨不立行交出且竟執送縣署實不知陸軍爲何物總之以候補人員敷衍新政未有不笑柄百出者也 
[警察學堂開課杭州]  
　　浙省警察由總辦袁觀察思永籌議移至西大街前銅元分局之洋房内添招巡士一百名爛於初十日招齊如徵兵之式故有文武生監等列入分塡志願保證書給發軍服靴帽於十六日開課敎授警察學體操等科奉委海防廳李錦堂司馬爲校長（市） 
[浙省財政竭蹶杭州]  
　　浙省財賦支絀張撫甚爲焦慮曾向某商號息借鉅項湊解洋欵而練兵處等經費去歲所解無幾若直隷等省恊餉竟皆未解近均紛紛來電催迫且銅元餘利項下指撥各欵無從另籌竭蹶異常因之張撫雖欲舉行各項新政概皆掣肘未識有何善法以維持之也（市） 
[武陽公學退學記事常州]  
　　武陽公學開辦有年去年孟庸生總敎辭職後惲紳祖祁舉顧鐵峯承乏其間忽於四月初九開除學生至三十八名之多詢知爲公舉齋長事也校中向無齋長自今春鐵峯爲總敎令學生公舉數人充之有閔生者以小故開去齋長當晚傳集學生令更舉補充公舉蔣生票占多數分敎蔣梅生以爲不合謂公舉其姪是有意爲難於是學生再三申辯鐵峯以爲衝突至欲悉數開除於是學生絀於權勢只得另舉吳生此初八晚間事也至初九晨學生數十人同時請假赴縣雖明是申訴昨情然亦心懷疑懼惟恐開除迫而爲此不謂回至堂中則己懸掛一牌云今日無故不上課者按名開除頃之又懸一牌云不守規則不聽訓令無故請假挾衆要求者一律開除於是三十八人相對愕眙不知所措盛觀察春頤邑尊王公均往調停不獲旣又懸一牌云開缺學生限今日一律出堂隨喚聽差到宿舍驅逐一連六次鐵峯更親自巡查口中謾駡不絶午間惲紳到堂又有喚巡防勇丁驅逐之語於是開除生告退生合共五十餘人同時出堂惟時已晚若非陽胡王邑尊設法安插於惠民橋堍之順泰惠民兩客寓則當晚鄉間寄宿生狼狽情形有不堪設想者矣十一日下午學務公所招集學生前往令具攺過切結則准進堂諸生以無過可攺無結可具復之遂爲惲紳揮之而出現學生四十餘人己由錢紳盛紳劉紳分送驛西冠英正則繩正各學堂一律考取人校矣 
[禀立醫學會揚州]  
　　郡城宛虹橋地藏寺現由陳鍾慶等禀設醫學會賛成者有崔曙東等諸人（引） 
[暫開釋業學堂揚州]  
　　天寗寺僧顯恒因恐寺産入官曾於去歲運動學務處准立釋業普通學校又向各廟歛得多金乃延至今年四月十五日始行開學學生僅十餘名而已（莊） 
[定期考騐投効武備畢業生蘇州]  
　　金陵將備學堂畢業生守備林桂芳張世賢二員來蘇投効經蘇撫陳筱帥飭發督練公所考騐錄用業由兵備敎練二處總辦杜劉二觀察擇定四月二十四日飭傳該二員到所聽候考騐牌示遵照（永） 
[改良私塾設會鎭江]  
　　鮸紳心增擬提賓興租利改良私塾丁紳謂不如開辦初級師範以致爭執頃鮑紳宣言係爲寒士免致舍館來習師範起見并非好與丁紳反對其言頗爲懇切丁紳已無異言任由鮑紳開會矣（工） 
[彈壓都天勝會鎭江]  
　　十八日鎭郡舉行都天勝會熱閙異常經過之處人山人海鎭道深恐匪徒乘間滋事因面諭留防營管帶周錦堂及新兵營管帶陸如仙保護敎堂並札飭丹徒縣警察局各營員弁親率差勇隨會彈壓（拜） 
[江督嚴札保護敎堂鎭江]  
　　江督周玉帥以江西敎案未結而安徽建德縣敎案又作江安二省同是兩江轄境蘇省鎭江一埠地當衝要敎堂尤夥且時有匪徒出入隠患堪虞爰札鎭關道通飭府縣營汛人等以保護敎堂爲第一要義庶有備無患云（任） 
[查荒續委專員鎭江]  
　　吳侍御奏陳徒邑漕糧積弊太深一摺奉旨交蘇撫確查復撫卽委陳牧文藻蒞鎭查勘兹陳牧另有要公己續委候選同知吳承德接辦（工） 
[守備易員寗波]  
　　杭城都司張忠信守戎因案撤任遺缺經提憲吕道生軍門以提中營守備王勉齋守戎裕勤調補遞遺中營守備一缺委候補都司楊志鴻署理已于十八日接印任事（具） 
[簡放衢鎭寗波]  
　　衢州鎭方鎭軍因病出缺由張撫保奏浙洋水師統領吳吉人軍門　補聞己奉到部覆約于日内卽當前赴履新（具） 
[委員催解房捐寗波]  
　　甬屬六邑房捐延不解繳經浙撫札催而各邑仍多觀望日前特委郭筱琴太守來甬催解抵甬後卽謁見各當道旋赴各邑嚴催（具） 
[兩湖紅茶難望起色漢口]  
　　本年因雨水過多茶樹受損收採旣歉價值平平頭茶到漢恐難獲利（亦） 
 
 

Page 10

 
 
[警兵犯姦正法廣州]  
　　巡警兵劉亞地因與西關建龍大街周合昌二婢通姦拿獲到案經巡警總局提訊劉供認通姦之不諱因禀大憲將該兵札發南海縣收禁内監旋奉岑督批飭將該犯卽行正法十四日陳明府奉到釘封公文卽由監吊出犯姦巡兵劉亞地一名會同營汛押赴法場斬決（兹） 
[蘇州官事]  
　　前廣西學政惲彦彬於二十二日由常州來蘇謁見撫憲○高等學堂總敎習江瀚於二十二日辭行赴都○委辦東路總察通判徐敦業於二十二日到差○知縣楊蔚光奉飭復查工藝局事務並點收物料變價差○洪冀昌禀銷就醫假併奉藩憲委提江陰靖江沙洲欵項差○元和縣孫花樓於二十二日下鄉勸應徵兵並查學堂團練便道閲勘金鷄河堤工○候補同通州縣各員應考月課經濮方伯示期四月二十六日在藩署考試（具） 
[札委駐塘委員蘇州]  
　　松江府華亭縣駐塘工程委員補用縣丞韓繼龢補授寶山縣縣丞奉飭赴任所遺駐塘委員業經水利工程局總辦朱竹石廉訪札委候補　知事薛蔭楨接立（吉） 
[改良監獄欵項列入交代蘇州]  
　　前署奉賢縣陳大令其壽禀改良監獄修造工竣所用丁料價值銀兩造具清册禀乞核銷並請列抵交代等情經藩司濮方伯會同署臬朱　訪以此項修造監獄之欵本不准攤派後任惟念該令業已被議應准量爲變通從權列入交代以示體恤詳復撫憲核奪（永） 
[聲明訛傳]  
　　杭州楊陳樊金諸君來函云十四日貴報登有陸撫削髮爲僧一則雖標其目曰傳聞而言之鑿鑿披閲之下不但爲僧之事全係子虚卽齋僧之説亦屬烏有合上中下三等社會均無此等謡傳卽請速爲登報更正以昭核實云云按此事傳聞之訛已見十七日本報第二張新聞欄内兹得楊陳諸君來函尤爲確實爰再聲明於此（容） 
[來函]  
　　吕盛二大臣復開封電開封瑞藩台鑒佳電敬悉公忠宏抱欽佩何涯旋由道署交來汴平銀三十両己轉交商會掣付收條仍由道署寄上並飭該會尅速彚購美金滙交梁使矣海宣等禡 
　　又復太原電太原恩撫台張藩台均鑒文咸電均悉公忠宏抱欽佩何涯由合盛元滙到庫平三千兩己交商會彚兑美金電滙華盛頓使署商會掣有收據仍交合盛元寄上矣海宣等禡 
　　又復浙江電杭州瑞將軍張撫台寳藩台信運台鑒昨由大德恒號交至道署庫平銀五千兩卽交商商掣取收條仍由道署轉寄己飭商會尅速彚購美金匯交梁使收撥用副德意海宣等禡 
　　又復安慶電安慶恩撫台馮藩台諸公鑒電悉昨由義善源匯到規元三千两當交商會掣付收條仍交義善源寄上一面已由商會彚購美金匯交梁使收撥用副德意海宣等禡 
[商會經收舊金山賑欵第十一次清單]  
　　絲業會館内籌賑公所彚解規元二千四百十兩零二錢五分洋三千一百九十六元小洋三十二角松江商會林總理錫田先生捐洋一百元阿彌陀佛助洋二百元債多生五元嚴筱舫觀察捐銀一千兩安徽恩撫憲馮藩憲諸公籌匯規元三千兩合譁登報以拜大德 
[今日尙有各省新聞及本埠新聞均列入第三張閲者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[漢皋火警漢口]  
　　十四夜八點鐘時漢鎭集稼嘴稻香村糕餅店不戒於火延燒鄰屋四間官錢局近在咫尺由地方官切實保護故無被搶情事（亦） 
[蘇府同會鄉舉定職員]  
　　本月蘇府同鄉會員投票公舉職員業於二十日下午在平江公所會場當衆開拆共舉定二十五人計開會長一人沈恩孚信卿副會長二人席裕光德輝施兆祥善畦會董二十二人龔傑子英蔡俊鏞雲笙席裕福子佩席裕康錫蕃顧肇熙緝庭翁順孫寅丞邵琴濤董瑞椿楙堂蔣祖庚醉靑錢經銘但敭陳定祥渭士潘寳書瑞生曾樸孟樸范褘子美張武鏞知笙金琴孫陳宗浩養泉王愼本菊初包公毅朗孫單鎭朿笙唐汝謙益吾陳定求復初（也） 
[滬城官事]  
　　奉天候補道楊朗軒觀察來昭因公來申住老鼎豐棧甲午科翰林熊秉三太史希齡寶山縣王大令得庚寳山縣縣丞景二尹霈寶山縣主簿羅少尹啓祐吳淞工程局委員何明府金凱等昨均因公到道拜會禀見○試用縣丞蕭二尹大鴻昨日到道禀知赴寗公幹○雲南管解京銅委員候選同知嚴仲麟司馬慶祺近日來申採辦物件昨至道轅禀呈公文一件住老春紀棧○江寗師範學堂監督梅觀察定于卽日乘江裕輪赴寗所帶行李等物昨禀滬道瑞觀察發給護照一紙俾便咨關騐放（合） 
[滬道查勘吳淞馬路續記]  
　　道憲瑞觀察前日至吳淞查勘馬路已詳昨報兹悉當晚觀察駐節吳淞工程局内翌晨由寳山縣王偉臣大令縣丞景二尹霈主簿羅少尹啓祐畱防第十隊官周守戎樹森南洋常備兵步隊八標兩營協叅領班鵬管帶陸軍協参領杜端甫恊戎管帶兩營營官許惠泉哨弁南洋常備八標兼畱防隊翰林院編修周价人太史吳淞砲台總台官趙岱琳統帶等陪同觀察沿途詳細勘騐公畢始乘火車回轅（宜） 
[寳山縣紳董禀陳開闢商場事宜]  
　　寶山縣紳董袁觀瀾孝廉等因與租界毗連之結闕等圖被工部局收捐侵越擬自開闢華界商場以抵外人侵越具禀滬道請示奉批著與辦理新閘華界事宜之徐孝餘觀察妥商復辦現又擬定妥章數則呈道核示并於前日由各紳董會同禀見觀察面陳一切（事） 
[法新公使抵滬]  
　　法國新簡駐京公使白潑斯脱君前晚由福州乘法國巡艦抵埠駐滬法總領事巨籟達君偕副領事惠德君繙譯官魏武達君乘火車詣吳淞迎迓麥總巡諭飭包探著在江干伺候白君旋卽登岸乘馬車至法領事署暫駐（臨） 
[道批照錄]  
　　陳履昌創開老宏茂昌襪店控韓茂春冒牌迭在道轅互控昨奉瑞觀察發出批示一道錄下案經批廨仰會審委員查明辦理飭遵具報（宜） 
[醉漢閙局]  
　　警察東局巡士前晚在花草浜拘獲因婦女起釁在途爭閙之甲乙數人經郁二尹升座集訊忽有形似醉漢之某到局欲與二尹同坐觀訊二尹以未便爲詞令其退出某詰問二尹所拘各人均在家中爭閙查照警察定章不得入屋拘人云云二尹以好言勸歸某堅不服索閲警章呶呶不己二尹大怒令各巡十　逐出外（事） 
[機器棉紗關税改章]  
　　關道瑞觀察接准新關税務司好博遜君來函畧稱向來機器棉紗分運出口新常兩關所征税銀相去太遠今擬令無論新常兩關一律按照光緒十七年定章每担征税銀七錢否則常税二錢之外仍令完捐係爲增益税釐起見惟事關改章征税未便擅專望詳請督撫分咨外務部户部核示等情瑞觀察已遵照辦理矣（宜） 
[札飭造具各學堂綜計表]  
　　本縣汪大令奉松江府札爲轉飭事奉兩江學務處憲札開案准蘇學務處移送蘇省高等及各府州縣中小各學堂綜計表咨處彚核辦理等因并表册到處准此查此項綜計表本處應於年終彚詳若各屬俟年終散學後始行造送到處轉詳未免稽遲應由本年爲始各屬綜計表均改於春間一律造具申送本處其在年内續行開辦者於開學時造具申送至各學堂須每堂一表敎習銜名出身宜詳細開列如係民立學堂并將創辦人銜名於建置項内叙明或有因事停止亦應隨時具報以憑查核合亟札飭等因到府奉此除照會中學堂曁融齋師範學堂外合就轉飭札到該縣卽便遵照特札（宜） 
[倫章造紙局已封]  
　　應桂馨與朱培初因倫章造紙局糾葛股分控經公廨會同捕房兩次往封未果己詳本報兹悉前日午後麥代總巡至廨禀商之下又派五十號西探頭目矮姆斯脱郎至美界捕房會同捕頭飭派西印各捕及馬巡西探多名復至楊樹浦捕房會同一號捕頭率領中西包探廨差人等至倫章造帋局諭令啓門該局中人仍前不理矮姆斯脱郎因越牆而進隨後各探捕魚貫入内當將爐子間機器間造帋間三處發封畢仍由牆上躍出與各捕頭分道而歸（命） 
[勘犯發回]  
　　在西門外毆斃人命之要犯錫金銀由英公廨獲解到縣訊供得實解省提勘在案兹悉己於前晚發回汪大令諭著收禁候辦（等） 
[流氓送縣懲辦]  
　　滬道瑞觀察訪得著名流氓金龍生有糾黨滋擾地方情事飭探於前日在邑廟拘獲解至道轅札發上海縣澈訊詳辦（嚴） 
[尙賢堂開講]  
　　美儒李佳白先生自開學後擇期演講古今中外名人事實業已五次本月二十六日下午五點鐘仍在新法界石牌樓後尙賢堂開講題爲英國名將戈登提督特請英國駐滬總領事霍必蘭君首座届時江海關税司好博遜君亦到堂演講（容） 
[照會會議劃一銅元兑價]  
　　滬關道瑞觀察照會上海商會畧云本年四月初七日奉江蘇撫憲陳批發署蘇藩司詳前福建興泉永道惲祖祁請以銀元一枚定價制錢一千文請交上海道會同上海商會查議禀覆由奉批據詳已悉惲紳所請以大銀元一枚定作錢制一千文劃一兑　不准漲落究與市面商情有無窒礙仰蘇 
 
 

Page 18

 
 
松太道會同滬上商會錄批咨司查照外相應備文照會貴總會請煩查照邀董集議見復云云當經上海商會集議抄送全體會員及各帮董事各抒所見請於月底議復（南） 
[示禁算書翻板]  
　　前靑浦縣敎諭陳志堅禀稱近編微積敎科書五卷曾於二月中旬禀由學憲唐代呈學部鑒定現將此書寄申市行銷請准立案禁止翻印等情滬道瑞觀察准詞出示畧云該敎諭所著微積敎科書平時攷究獨有心得不准翻印漁利如敢故違定卽提究（望） 
[查辦糞船壟斷]  
　　本埠英美租界丁部局清潔局日來聞西北鄉一路之購糞船有約齊不來申地之説以致每日積下之糞無路可出揆度鄉人之意似有聚衆壟斷情事前日捕頭查訪得實特派包探趙銀河恊同西深至黄渡一帶查辦並請關司馬移文靑浦縣辦理（力） 
[西牢押犯因病開釋]  
　　西牢解送竊犯張掌富一名王公共公廨禀稱張于一千九百零五年八月十四號犯案判定管押一年兹因在押患病送請核奪襄讞孫明府商之英副領事判將該犯從寛開釋（力） 
[馬車肇禍案判結]  
　　泥城外二十二號洋房内之馬車前在四馬路肇禍碰壞東洋車五輛妓轎二乘并碾傷人口經捕房派探劉光震查明將小馬夫小六子解送公堂押候提到大馬夫訊斷在案兹因日久尙未獲案昨日捕房又將小六子解辦明府判從犯事日起算押足三個月釋放（力） 
[飭查起火]  
　　前晚美租界梧州路大豐洋貨店失火當經店中人取水救息僅燬樓板雜物等件事爲捕房聞知飭探朱桂生查明起火情形禀覆核奪（似） 
[捕房押犯自縊斃命]  
　　美租界篷路正大米店主宋方泉失火一案迭經鄰右遞禀爲之聲辯並無縱火情事前日經會審公廨中西官判定發押西牢三年宋自知萬無生理於昨早二點三十五分鐘在虹口捕房自縊而死捕頭飭傳家屬前往收殮（似） 
[上海縣案]  
　　元和縣函請恊緝劫犯經汪大令飭捕徐文緝有夥盜李萬全匿跡南市十六鋪帶同線人朱連生獲解到縣前晚提訊朱供南通州人向在蘇垣當勇裁撤後至唯亭爲鐵路小工本月初五夜凌洪文家被匪搶刦拒斃事主一名事主認明係鐵路温台幫小工所爲報縣勘緝盜己逃避元和馬快與小的相謐央作眼線來滬指獲李萬全一名求究李供温州人在滬七年小本謀生前冬往蘇爲鐵路小工近因塡泥工程己竣小的因透支工錢七百餘文故於上月廿九抵申不敢爲匪求察大令詰廿九抵申至本月初六七晚寄庽何處該犯支吾不答因判釘　收押俟備文解往元和歸案審辦○丁黄氏控媳兄凌彩卿壩佔孫女貞娥爲媳一案昨日　訊凌供胞妹與妹壻已故貞娥時年幼小胞妹病中面許爲媳故歸小的　養　成　鑒貞娥供年十六歲父母故後偶　母勇家住宿並無許婚之事了黄氏供亦相同大令以女旣不願判交黄氏領回凌交案之票洋十二元當堂給還了案○諸貴卿娶發堂婦女爲妻帶回鄉間被地保俞俊山等詐洋經大令責押並補提得洋十元之巡防局差張其祥得洋四元之汛兵張瑞松在案昨經龍華汛弁移送瑞松到縣訊不承認喝鞭背五十始供由余分給小的洋一元五角大令判押候追繳（宜） 
[總工程局紀案]  
　　高巷頭兇棍旅踢樓前日糾黨將和順猪作主王　發軋至某茶館拆梢其妻投局　控總　飭包探所丁拘獲施與朱春和二人押候訊辦○法包探沈得福昨帶竊賊至局請派探向亨泰祥泰兩押店查吊　搶等失贜總　准之○同知鹹貨行夥王炳華扭控航船户傳錫鑑塗攺敢條吞洋十元求追正義判宫孫明府准詞提訊傳供係船夥作弊明府判交保限三日還洋廿元○昨報紀王大昌布莊被挑夫失布一梱由揚逸如將船户余俊生控追一案昨日補提夫頭奚阿坤到局孫明府畧詰之下判交保賠洋十五元○烏山船户莫桐生去年托同業林成林向高阿奎借洋一百元將船作抵到期不贖扭局禀控副裁判官陳叅軍判莫交保將船變價料理林亦交保幇理○城内清道處范董查得十二鋪境内垃圾夫王桂發懶於工作片送總工程局請懲孫明府判戒責一百下○船户五大將來歷不明之白糖兩包賣於董家渡同發南貨店被探查見解局陳叅軍判責一百下逐出糖存局中候領（尺） 
[覆訊舞弊吞銀案]  
　　巫湯氏控劣夥歐陽潤福舞弊吞銀奉訊押候傳到巫務本再訊己詳本報前晚襄讞孫明府復訊巫務本供所有店内各物並簿據等均交潤福經管兹被舞弊鯨吞有保薦之厭陽廣松可訊質之廣松不認薦保巫供當交簿時尚有生大昌曹合茂等目覩叩求究追質之歐陽潤福供仍含糊明府判與廣松押候　保補傳應訊人証再行訊追（當） 
[會訊違章打架案]  
　　入籍日斯巴尼亞之王弼臣投該管領事署控華人陳福園藉端毆傷店夥席文光請爲照會傳究等情己詳本報前日午後讞員關司馬會同　斯總領事沙嘉士君蒞廨升訊原告律師穆安素稱席文光被毆受傷現在醫治須醫　　　　四元藥資洋二百四十餘元且店中尙被打失洋二百八十餘元請爲訊追並請飭被告具不再冒牌賣藥甘結送查傳訊席文甫供目覩陳將文光　踢是　王弼　　　見伊等毆打投報捕房請察質之陳福園供有人欲賣亞支奶戒烟藥令至弄内老店購買外面新店恐有不妥原告懷疑口角席文光係閑人所打小的自己亦被毆及司馬以此案違章打架屬實商之沙君判罰陳福園出養傷費洋二十元再罰洋廿元充公完案（力） 
[英美公廨早堂案]  
　　吳仁生竊同居之江和尙洋五百十二元報捕解訊押追在案昨日包探陸恊庭投案供稱吳奉押後並未還洋請斷襄讞孫明府商之英事领事判押捕房四月工作○著名流氓小阿二卽王阿三與小鹽金豆結黨攫衣經　拿獲訊押各情己詳本報昨日定斷明府判自三月十一日到案起押捕房两年滿期驅逐出境○捕解積賊俞羅生竊馮阿德等家衣服請訊明府判押捕房十八月○流氓應桂生前攫女孩王彩寳等手鐲昨解覆訊判押捕房半年○顧福林竊徐榮茂等家衣服報捕解究判押捕房九月工作○胡心中徐榮生串竊洋人銀器控請傳究判押候禮拜六訊奪○陳錦發王藹堂爲洋商因案控告判押候交保訂訊○王阿弟竊宋子云等家衣物由捕解訊判押一月○祥茂洋人控毛煥章出售冒牌肥皂昨日解訊毛供向浦東祥生廠分店潤昌號帳房買來有發票可騐明府判交保訂訊○捕解朱根道竊衣請究判押廿一天○又解周阿榮竊王公館口鳴鐘請辦判押两月作工○雉妓華阿根違章拉客由捕解究判押官媒三天○捕解卞陳氏向吳小松家滋閙請究判押送回常州原籍○沈瞎子竊招商局舊鐵由探解辦判押候吊贜再辦○沈阿三竊陳同興等家衣服由捕解究判押半年工作○過犯周福生又竊協新等六家烟槍由捕解辦判押三月（當） 
[法租界捕房事]  
　　王天生周信元將僞鈔票至某店混用爲店夥察悉扭入捕房奉飭押候解堂訊究○江北流氓張阿明綽號小蠻子尙姘婦高陳氏索詐不遂持刀行兇房東馬四鄰人蔡阿福出勸被傷手足數虞由氏鳴捕拘究捕頭亦飭押候解究○張阿三在途摸竊行人銀洋由探查獲押候解辦○車寓主陳某扭控車夫馬小高欠租一千餘文向索行兇請究奉飭押候解訊○王阿二竊衣一包在典求質被探查獲押候堂期解辦（臨） 
[美租界捕房事]  
　　張阿章與妻王氏　居西華德路某號屋内前晚氏忽偕人逃逸由張投報捕房請緝捕頭允之○瑞綸絲廠查得出店揚雲生有咬使各女工停工情事將楊扭送捕房奉飭押候解究○周老二在元芳路設攤賭博由二百零七號捕拘究春飭管押二時釋放○華記路恆德小烟間主扭控曹連卿乘對鄰泰記小工棧　愼延燒時竊　烟膏數十兩請究捕頭詢無疑　示不　　　 
 
