# 1905 - 295 - 4911688

 

Page 1

 
 
   
 
 

Page 2

 
 
[電傳上諭]  
　　十月初二日奉上諭陳夔龍奏黄河霜降安瀾一摺本年大汛期内河水迭次陡長埽囗屢見囗塌仰賴河神默佑搶護平穩普慶安瀾實深寅感着發去大藏香十枝交陳夔龍祗領虔詣河神廟敬謹祀謝用答神庥所有辦理河土出力之河南布政使瑞良開歸道曹福元河北道馮光元均着交部從優議叙候補道開封府知府石庚着公歸道員班後賞給二品頂戴餘着照所議辦理該部知道欽此同日奉 
　　上諭巡警部奏援案請賞粥廠米石一摺現在節　寒令附近掛甲屯各村貧民衆多生計維艱所有掛甲屯粥廠加恩着賞給粟米三百石發交該處紳董煮粥散放以惠窮黎仍着俟教養局開辦後叧行變通辦理欽此 
[論挽回滬寗鐵路之辦法]  
　　滬寗鐵路問題至今日而始有轉機乎自前月吳蔭培于齊慶奏請減輕成本尹克昌姚錫光等呈請商部代奏辦法江蘇省之路政庶有挽回之望而現在最近消息京官黄思永等公舉張殿撰督辦滬寗鐵路奏請改派（據本館昨夜北京專電）去一糜欵消費之督辦而舉一實業開山之殿撰一舉一措目愜人意雖朝廷用人有枋盛督辦之位置果否依議改派尚不可知然以事勢而論鄂湘粤三省爭回粤漢鐵路而盛氏曾運動比國公使横生阻力致廷寄有不准干預粤漢鐵路之嚴譴（見八月十九日本報）盛民之不足以任路政朝廷亦明知之粤漢旣不能干預而滬甯亦令其不准干預固在人人意計之中無待逆億惟是記者之意公認滬寗鐵路爲法人法人腐敗因而補救之初不屑與盛氏爲難也故就目前首當研究者不重在盛氏一私人之去留而重在江蘇人善後之方法兹就管闚所及臚列如下　　　　　　　　　　　　　　　　　 
一減省原估以輕全體之負擔以五百七十里之路線估三千五百萬元之工比之蘆漢正定等路溢出三四倍駭人聽聞雖至愚者亦將不信今秋江蘇京官奏請減輕成本要求核實而盛氏函覆同鄉謂借欵專辦工程照格林森續估不逾二百萬磅之實數（約合洋二千萬元）一經同鄉詰責而所估之價照原合同忽減去一千五百萬元大出大入令人不可思議以現在而論購地一項照京官附片又可减省一百八九十萬元雙軌一項擬由蘇人公議不設自滬至蘇五十四英里運河小輪來往便利無庸安設雙軌夫長江以北大陸茫茫不聞預備雙軌滬蘇水道通衢反欲佈設雙軌居心何在有眼皆見五十四英里之雙軌相戒不設又可減省三百餘萬元（據格林森估單核算）此外如土方車站橋梁涵洞溝渠石渣及常路車站過道號誌電報機器車兩各等費須請通曉鐵路工程學者核實計算揭明浮冒其所應減省者亦必不少蓋成本愈輕贖路愈易此江蘇人所當力爭者也 
　　一籌集欵項以逹贖回之目的上月二十六日盛行轅開秘密會議言江蘇能集銀囗百囗萬磅卽可廢約收回此雖一時負氣之言其實亦切中事情之語也今試果如吾蘇人士核實之意五百六十里之路工亦當預備一千萬元方能集事前朱有濂敬陳滬寗鐵路自行籌欵策一籌之于農滬甯鐵路經過之六屬錢糧兩項由紳徵收除供張地方官外其贏餘每年約可得二百萬元（按政體未變此節或恐難行）二籌之于商招集股份三籌之于各州縣積榖公欵江蘇六十八州縣均匀扯算每倉五萬成本又可得常本二百七十餘萬元按此兩條最易可行江蘇水陸通道如或遇荒糴米易易固不必以死積荒榖爲得計也且各縣已有積錢章程發商生息今因贖路之故充作鐵路股本本利有着實爲萬全無弊至招商集股川楚贛浙等省均已行之安見江蘇人之觀望不前乎由是言之吾蘇籌欵當不至於艱難萬狀也若萬不得已而巨欵難彌利用外債則吾蘇人可分借欵造路管路三者之權限相爲對付則不至如盛氏之漫無限制又可斷言也 
　　嗚呼滬寗鐵路之贖回自辦至於今日已在實行之時代而非言論之時代矣而欲實行此事則才財二者最爲重要之點吾蘇人其善自爲之母使川粤湘楚贛越魯燕諸省笑吾能力之綿弱也 
[袁慰帥商改中德商約第四欵礦章三條天津]  
　　直督袁宫保以德約第四欵開礦一層若不切實磋商將來於中國礦律頗多牽制現擬刪改數語一爲礦律不能照德國叅仿宜改叅仿美國及他國較爲活動一爲外國資本不致有虧宜改礦商資本不致有虧較爲渾含一爲請領執照内載工程一叚須刪去現已電逹卾督及外商兩部酌核矣（劍） 
[商部奏請添派鐵路議員北京]  
　　日前商部遞封奏一件係因各省鐵路漸次告成雖經奏派會辦大員然各路工程行車帳册等項非多派切實可靠之員不足以資查察請就各路添派議員凡有關於路政利弊者飭令隨時報部以備稽核該議員中如果有勤愼辦公廉潔自愛者應請從優奬勵勘在循苟且者除立予撤退後仍分别輕重由該部參處當經奉旨依議（光） 
[奏充學堂教習及頒定學生服制業已交議北京]  
　　日前有奏請改定學堂章程者茲探悉其摺中大旨謂各省高等學堂教習由學政於督習所中之畢業生選擇派充中小學堂教習由高等學堂中品學兼優之學生舉充所有各 
 
 
 

Page 3

 
 
學堂學生除武備學生准其常著操衣外其文學堂學生只准於體操時著操衣行禮時著禮衣（卽袍褂）至出外酬應以及宴會一切請頒定服式刻已奉旨交學務處議奏矣（光） 
[洋商請開鐵礦准予辯駁河南]  
　　福公司洋商利德請開懷慶鐵礦製鐵當經河南巡撫駁斥不准因恐該洋商到京赴部交涉又咨行商部請予辯駁兹已接到該部復文畧謂如果該洋商向本部嘵舌自應力與辯駁以固利權云（巨） 
[商部批飭川宜不准行駛小輪北京]  
　　職商王鳳玉前禀商部擬創辦小輪行駛川宜一帶當經該部咨行川督有無違碍日前川督電復商部略謂川江天險灘灣甚多幾不可數前會有洋商行駛輪船往往失事因卽中止該商所請行輪殊多窒碍云云現在商部已據情批飭不准矣（光） 
[咨查開辦廣寗墾務有無窒礙北京]  
　　職商孟謙泉前禀商部擬集股若干萬設立公司請辦奉天廣寗縣屬墾務現在商部已據禀咨行奉天將軍請查有無窒碍聲復到部以憑酌核（光） 
[續紀警兵與學生之衝突安慶]  
　　警兵與學生衝突已詳前報兹悉二十五日辰高等諸生卽一律罷課擬與理論監督洪太史卽赴撫憲兩司等處禀陳此事兩司及警察總辦歐陽道亦同赴撫署面陳源委後又偕皖紳陳道堯齋至高等學堂與洪監督磋商和平了結歐道擬將警兵枷號示衆曹委卽日撤差韓生用官轎送回監督卽以歐道辦法傳白諸生諸生以曹委歐道輕視學生已極須將曹懸牌叙明侮辱學生撤委之原因始可了事於是一面通知韓生切勿返堂一面公舉代表人預備伸理並傳佈公啓於各學堂午後警察總局卽將二警兵枷號於高等學堂門首未幾又釋去諸生聞而大譁至晚又復枷號如前各學堂接閱公啓後均表同情定於二十六日一律罷課如警察武備中學鳳鳴小學尚志小學半日等各學堂均舉代表人於二十六晨至高等學堂會議辦法其五路小學堂教員係高等生擔任義務者是日亦罷課其後洪監督與陳道再三勸導諸生浮議漸息二十七日晨學務處卽縣一牌示略謂二十四日四叚巡警兵呵禁高等學堂學生小便以致諸生憤抱不平赴叚局理論該叚委員復不能和平解釋業由警察總局將該巡兵枷責示衆並將委員撤差仰全堂諸生一律上課切勿自誤云支未幾韓生亦由該叚新委之吳委員用官轎親送到堂禮貎備至旁晚枷號之巡兵二人亦以三日期滿釋去各學堂於是晨聞有和平消息因遂一律開課該堂亦於午後開課其事遂已當風潮盛時外間騰議於學生者異說蠭起皖中上下官民深爲惶惑是亦學界中之怪現象也嗚呼此事已矣然後之辦警察者其奈何後之辦學堂者其奈何（誌） 
[夏口廳卡犯勾結痞匪拒捕傷官漢口]  
　　九月二十七晚八點鐘夏口廳署侧董家巷口某油菓店忽然失愼共燬房屋二十餘間焚斃二人當忙亂之際廳署南北捕三卡押犯與外來痞匪各持利刃串通逃逸其時内外犯匪約二百餘人馮韻軒司馬督率緝捕綫隊彈壓兜拿該押犯及痞匪等膽敢拒捕並以石子擊傷馮司馬頭部緝捕隊長張信臣守備骽部刃傷哨弁徐升兩有此臂受傷犯匪雖拘獲多人而逃逸者亦復不少計南卡六犯北卡三犯捕卡十一犯現尚未經弋獲夫以漢口巨鎭密邇省垣乃等巨案殊出意外也（始） 
[藩司飭查劣紳苛捐控款安慶]  
　　日前有青陽縣商民謙益等赴藩署禀控該邑紳李某等假設學堂爲名抽及絲捐各節旋經毓方伯批示略謂地方官因任重事繁近復新政迭出不得不借助紳董而紳董中之假公濟私者往往藉事苛索地方官卽明知其弊或迫於勢而隱忍或碍於情而姑容遂致毫無忌憚百弊叢生據禀李毓章等添設蒙學堂恃有縣諭抽收絲捐竟敢栽控景福偷漏案件帶同局勇任意搜索似此情形商民何堪擾累該商等以絲米等捐日後情願自行報効可見該商等並未置國家於度餐仰池州府卽飭青陽縣查明能否照該商等所禀辦理或由該商等每年酌認若干專歸該縣小學堂之用至李毓章等究竟有無前項擾累情事分别訪查明確切實辦理云（詩） 
[唐丞堂實授侍郎述聞北京]  
　　聞政府大臣議及查商部左丞唐文治辦理該部事宜諳練勤能深相臂助擬卽保其補授商部侍郎俾資熟手（閏） 
[會議不准奏請提鎭留防北京]  
　　政府王大臣議商近查簡放提鎭等官各省督撫時有奏請留防暫緩赴任之事惟當多事之秋首重整肅營務朝廷因地擇人量材授缺未便任意奏畱致滋貽誤應飭各省督撫嗣後遇有奉旨簡放提鎭各缺除軍務省分外其餘卽飭交代赴任一槪不准率請畱防以重任守（火） 
[奏請設立農部北就]  
　　聞有御史日前遞一摺請創設農部於京師設局於各行省設廠考查各項種植以蠶桑與製造糖酒爲大宗並附設一農學堂招集學生三年卒業再選生派赴東洋畱學以廣學識限一年回籍各憑箚記以騐學業之高下由該部考試取中者分遣各省州縣作爲農官其品級與各州縣官同優給糈俸勸導鄉愚以振興農務云（閭） 
[集舉辦民團紹興]  
　　越郡前曾迭奉憲札飭催仿辦警察迄未照行而外縣各屬如毗連台州一帶盜賊蠭起因有紳商集議設立民團分别城鎭村社按里立局抽丁編團舉董督率每逢三六九日操演通宵巡警如有菲盜鳴鉦告急槪皆援應俾資保衛并禁賭博以杜匪蹤不日卽可開辦矣（慕） 
[胡欽使又請立憲北京]  
　　駐俄胡欽使以日俄和約 
 
 

Page 4

 
 
協成中國前途勢成孤立况現在俄皇因此次創敗早已改立憲法環球各國除土爾其外政體無與中國者一旦有變勢甚可危日前特電奏云俄國現已公布憲法以期恢復國力再張勢力於亞東今我國處孤立之地日英同盟本不足恃亟宜定立憲法上下一心講求自立之策以防俄國及各國之侵害云云（日） 
[照請撤換駐津意國領事天津]  
　　天津河東意大利租界住有華人甚多九月初五日意領事忽令盡行遷徙不知何故該居民等當卽懇請關道梁觀察設法阻止梁道已禀知直督袁慰帥令其與意領事力爭○凡非通商口岸不許外人設立行棧載於約章乃有意商某忽往不通商之正定府城開設飯館雖由地方官力阻而該商並不遵從地方官因卽據實禀明直督當由慰假飭令關道與駐津意領事辯詰領事已允飭該商回津然又欲令華官償其盤運什物之費現尚與理論未結○前有某意人因犯案判定監禁四十五日尚未滿期而意領事忽强欲釋放此事亦經慰帥令關道與之力爭○聞慰帥因以上數事極不滿意於該領事已咨請外務部照會意國公使將其撤換（日） 
[議借洋欵無成北京]  
　　日前張燕謀侍郎有電到京擬借洋欵並以自置地畝抵押聞該借欵已向某國銀行提議商借款約三十萬之譜該銀行以抵押之地在秦皇島附近並非租界迄不欲借故此事暫置緩議（閏） 
[九南鐵路招得巨股漢口]  
　　九南鐵路總辦李薌園方伯蒞漢有日所有集股事宜巷爲發逹湖南湯紳江夏王紳贊成此事各附股五十萬両（商） 
[晋紳請修鐵路辦法陜西]  
　　晋撫奏設同蒲鐵路公司早誌前報兹悉晋紳解榮鑒原禀略謂採川漢粤漢籌欵辦法參酌本地風土之所宜擬請於本省籌欵自築一路由省城南逹蒲州河濱由大同入直隷宣化界内接連張京鐵路共計二千餘里約需資本二千餘萬金事由商辦分年籌措集事亦非甚難現在預算股欵每年約可得百萬上下分叚修築十餘年可期成功紳等係創議此舉之人如果公司成立願認招股本三五下萬金以資提倡其集股籌欵用人一切另摺呈覽等語晋撫出奏後刻已奉旨允准矣（閏） 
[改鑄金幣緩議北京]  
　　户部財政處有鑄金幣之議已紀本報兹悉欲造金幣須先禁用條金現中國金貨無多不敷鼓鑄擬借外債轉多漏巵故改鑄金幣之議又須緩辦（閏） 
[蘇坦建造警察學堂蘇州]  
　　蘇省設立警察學堂已紀前報兹悉該堂一切章程均仿天津章程辦理已由總辦陳觀察派委北洋警務學員孫家棣柳宗惠二員充當教習每人月給薪水五十元學堂房屋卽就靈鷲寺西首犯事餘屋改建總辦陳觀察已督匠勘估於前日興工建造并由蘇撫陸春帥飭善後局刋刻總辦蘇省警察學堂關防一顆發交陳觀察領用（榮） 
[浙學堂議定借地開辦北京]  
　　浙江同鄉京官會議設立浙學堂已志前報兹聞開辦經費籌措已足昨因購地維艱仁和王相國又復會議商定卽用宣武門外下斜街全浙會館改爲學堂並將館外迄北鋪房住户一律購買圈進廣建學舍定於十月内破土開工明春開辦（鳥） 
[師範學堂開學改期江西]  
　　省城師範學堂定期九月初一日開學已誌前報旋因高等學堂咨送師範生六十名尚未到齊爰改期十二日開學是日自中丞以下各官皆親臨該堂督同師範生先行謁聖禮次謁師謁官禮畢中丞登堂演說云將來優級作爲進士舉人諸生勉之中丞以此宗旨勉勵學生可謂種瓜得瓜種荳得荳濟濟多士必有不負中丞之期望者矣（使） 
[盛公館會議續聞]  
　　九月二十六日斜橋盛公館邀集在滬江蘇紳士會議滬寕鐵路事件擬派江蘇紳士王清穆惲祖祁稽查滬甯帳目查實後再議辦法（聚） 
[滬寗鐵路用民地請飭限禁公禀北京]  
　　翰林院編修潘鴻鼎翰林院庶吉士朱壽朋翰林院庶吉士錢淦内閣中書謝永炘具呈商部爲滬寗鐵路購用民地懇請電飭限禁事竊職等迭接里人函稱滬甯鐵路公司購地築路現已接展至蘇州常州府境而上海寶山兩縣凡鐵路所需之地該公司於上年業經委員一律購齊乃該公司於本年六月間尚飭令寶山縣知縣定購民地二百畝該令曾向邑紳宣言谓爲民父母實不忍强奪民產以遂該公司私圖惟該公司藉口鐵路所需竭力磋商祗可圈購百畝了事然該公司注意購佔民地現尚眈逐未已上海縣境二十七保十一圖内聞又圈購二百數十畝正在嚴飭地主領價民之黠者早將路旁產業減價售與洋人或掛洋商牌號被圈後尚可無損權利其懦者遇此一經恫喝祇可照官價交割上寶間民地約計時值每畝必在十兩以外官價約給五百兩左右姑以購地五百畝言之約費二十五萬兩左右今日舆論爲該公司用欵之鉅業已大譁而就我蘇省他日籌欵贖路計則少購一畝卽他日少籌若干金就我蘇省今日保產守業計則多圈一畝卽今日多損若千金在該公司無非藉官家之借欵置暗中之私產國家承認洋欵之重息公司希圖販售之漁利今日以賤價奪之甲明日以高價售之乙此實若輩之目的而甘心上下其手者然則地畝一經購定便屬死症不如於方購時急飭停止尚能上節費用下恤民財此固該公司弊病之一端職等以鄉里中人目擊身親且慮該公司購地如此漫無限制不無淵魚叢雀之虞爲此合詞叩彵貝子爺大人俯賜察照迅卽電知江督蘇撫飭查嚴禁除築路正用地畝遵章購定外不得多購民地以杜巧佔而重民業至該公司購料興工各要端大部總持路政似應遴員前往切實詳查庶於補救之方較有把握而於大部飭辦各節是否實刀遵行乃可無從遁飾芻蕘之獻并乞鈞裁謹呈（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[慶王奏擬訂貴胄學堂章程]  
　　奏爲擬訂貴胄學堂章程並擬擇地先行試辦以樹風聲而重教育恭摺會陳仰祈聖鑒事上年十二月間出使大臣梁誠片奏請選王公子弟入陸軍學堂肄習當經臣等議覆以現在更新軍制講求肄習允宜始自貴近擬請設立貴胄學堂一所專爲王公大臣子弟肄武之區其開辦章程俟擬定再行具奏等因奏蒙兪允在案臣等謹悉心擬訂約分六大綱曰總則曰職掌曰規條曰課程曰考試曰經費各依門類繫以子目附列課程表作爲試辦章程暫擬就神機營舊署改建講堂學舍俾得尅期舉辦並懇恩賞宏敞官所以爲逐漸擴充之地現擬各條内如有應行變通修改之處開辦後察看情形隨時酌核具奏抑臣等更有請者講求兵學乃圖强之本務四方觀聽視貴族之趨嚮爲轉移溯維開國之初底定寰宇總征討領禁衛者皆諸王貝勒及勳戚大臣偉烈豐功光昭史册現在朝廷振興武備特設貴胄學堂此次籌議舉行必須名實相符方足以收明效該王公大臣等近撫時艱遠懷先績亟應各遣子弟投考入學勿懷觀望並宜父詔兄勉使其刻厲奮發以紹礪山帶河之勩而備折衝禦侮之資擬請特降明綸誡諭宣示俾知勸勵具令天下咸知勳華貴胄尚皆身入學親習士伍則風教遠播薄海景從振尚武之精神儲干城之材俊胥在是矣謹將所擬章程繕單呈覽恭候欽定奉旨後卽由臣等咨行宗人府神機營及各部院衙門一體遵照所有擬訂貴胄學堂章程擇地試辦緣由謹繕摺會陳伏乞皇太后皇上聖鑒再此摺係練兵處主稿會同兵部辦理合併聲明謹奏 
謹將擬訂陸軍貴胄學堂試辦章程敬繕清單恭呈御覽學堂總則一陸軍貴胄學堂設於京師隷於練兵處專考收王公世爵曁四品以上宗室現任二品以上京外滿漢文武大員之聰穎子弟教以普通學術及陸軍初級軍事學並入軍隊觀覽學習統計學期以五年爲畢業二王公世爵等各將子弟於奉諭旨三個月期限内王公世爵用文現任滿員用旗文漢員用咨並開具簡明履歷送呈練兵處註册聽候訂期遴選三王公世爵等呈送子弟如逾三個月期限或延至開學以後者槪不錄取四遴選學生以體質强健文理通順並無暗疾嗜好年歲在十八以上二十五歲以下者爲合格其王公世爵子弟中間有又理不能及格而體質尚與軍人格式相符可酌量從寛錄取令其補習漢文一年然後隨班肄業如資過鈍與全無補習漢文之望者臨時剔退五學生額數遴選時權取一百六十名俟入學三個月後嚴行甄别一次酌留一百二十名爲定額六權取之一百六十名學生須遵照練兵處臨時頒訂之入學章程同時會齊入學不得參差到堂致與教法有礙七定額學生分爲三班每班四十名各設講堂一律講授功課如名數不及定額或須逾額溢收均俟臨時酌量再行核議八學生在堂内無論何項官職均須恪遵學堂隨時奏定堂規禮節如有違背堂規及乖錯禮節等情當按所犯重輕照章核辦九年長不合定格與充當差使之王公世爵雖礙難入堂受學而情殷尚武志切從戎者自應俟開學後體察情形隨時另訂專章奏請入堂聽講以示優遇之意十學生入堂後應用筆墨紙張課本軍衣飲食等項經費均由學堂一體支發十一學生五年畢業大考考列優上中三等者應分别發往新軍學習初級軍官職務四個月期滿後由所隷新軍統將出具切實考語送交練兵處考騐分别等次發給執照並由練兵處開單奏請帶領引見原有世爵官階者聽候簡用無官階者分别優予出身以示鼓勵其有考列下等者應選擇尚堪造就之員酌留再習一年餘均退學酌畱再習者如來歲復考下等亦卽退學（未完） 
[督憲電飭裁撤牙帖委員揚州]  
　　揚州府榮太尊公出勘荒日行各事由江都縣代拆代行適奉江督周玉帥電開各屬向派查辦牙帖委員應自本年起一併裁撤如已派委卽速撤回陳大令當卽遵電函知各州縣（仕） 
[英領事至贛游歷江西]  
　　駐九江英國領事樂民樂君日前偕其夫人乘英商太古沙巿輪船至贛省城游歷當經南昌新建兩縣令派人迎接登岸護送順化門内及萬壽亭後兩處英人所設女學堂查閱一周江馬二大令復請至官署會晤領事辭之遂乘原船返九江（信） 
[上控司事擾商續志紹興]  
　　越郡土藥捐局司事阮某需索詐擾經土業各商聯名具禀上控奉省憲批飭紹府查覆等情已誌前報聞現已派有專員澈究此事議將該局員撤調并提阮嚴懲以昭儆誡（才） 
[關卡減收日商騐費原因鎭江]  
　　鎭江華洋商以三聯報單赴北五省採辦土貨經過准關與漕臺各捐局例須查騐如不繳費卽百端留難然同一騐費洋單較華爲輕日本報單又較英德美爲輕鎭關稅司義里邇君以是詢之各船户據云洋商皆遣華夥代辦而日商則事必親自與關扞交涉關扞懼其肇事故於騐費允從末減云（思） 
[劃一銅元兌價漢口]  
　　漢口當十銅元每洋銀一元可換一百零六枚乃両日之間忽跌至九十八枚鄂督張宫保知之除札飭銅元局禀復外復出示曉諭此後每洋銀一元換當十銅元百枚永不漲跌不知永久信守否（容） 
[縣幕麕聚於烟室揚州]  
　　蓉芳閣揚城第一大烟室也上自紳商下至僕役無不麕聚其中江都署朱錢榖甘泉縣白令之兄白某及書啟沈某并各幕賓亦於此間會客因之蠅營狗苟之徒如獸之走曠焉（從） 
[批准嚴禁浮加糧價紹興]  
　　越郡鄉民納賦今年尚爲踴躍并有補完老欠者糧差等責令加價數殊不一因由夏紳等聯名投府具禀謂銀折平餘外業增糧捐而糧差復再加價浮收民不能堪求請查禁當奉熊太守准予飭縣照辦矣（良） 
[船塢委員弊端發見鎭江]  
　　前船塢委員鮑孝先大令經租官地與各官商蓋屋彼時已人言嘖嘖現由接辦船塢差事之陶其鎔大令查悉實有民地作爲官地者并有官地實四五畝而僅照二三畞出租者事爲常鎭道所聞卽傳鮑令到轅面加申斥聞鮑令總辦太平洲保甲一差亦擬撤去云（止） 
[漢報館被焚漢口]  
　　九月二十六夜十一點鐘花樓河街漢口日報館排字房中忽然失愼烈燄飛騰後進房屋悉成灰燼前面未遭殃及惟機器等已經燬壞故次日卽行停報大約須俟修理完畢始能出版也（發） 
[刑書被劫揚州]  
　　江都刑書符維翰向住城内甘泉縣境三元巷二十四夜突有匪徒多人入内攫去衣飾銀元等物投報巡警局不理次日江邑快役於城外捕獲一匪詢以符姓一案直認不諱符卽協同快役將匪送局供出夥匪多名遂由巡局移送甘署聽候訊辦（從） 
 
 

Page 10

 
 
[滬城官事]  
　　車坊釐捐委員鄧鳴謙司馬前湖南學吳子佩文宗准補嘉定府樂山縣周少萊明府等俱因公抵申昨至道轅拜會○十六鋪南局委員賈楚玉參軍昨日飭丁到道請病假三天○鮑明府德和到道禀知于昨日接辦綢捐北卡差又朱明府顯揚到道禀知于昨日開辦施粥廠差（欣） 
[製造局紀事]  
　　製造局舊料所之廢鐵等件曾由總辦魏觀察邀請商董周舜卿觀察估價詳禀江督請爲售去已紀前報兹悉刻經周玉帥批准照辦○前報紀蘇撫陸春帥派員解運舊槍至製造局修理一節刻下此項槍械俱已修竣經槍廠委員禀明總辦魏觀察於昨日電禀春帥派員至申領運（遣） 
[學生課餘賽球]  
　　城内商學會中學堂學生會同青年會學生於昨日課餘之暇爲踢球之戲以振其尚武精神午後二句鐘時兩校生齊集於滬軍練兵塲佈置應用器械旋卽入塲比賽正當興高采烈時忽然下雨兩校生爭勝於泥淖中歷一時許始各爭得平均之數而止我中國體育之發逹種族之强盛蓋起點於此乎（外） 
[寓滬西商定期秋賽]  
　　本埠各西商秋季賽馬兹悉定期華歷本月十一十二十三十五等四日舉行（兩） 
[虐妓又見]  
　　前日濟良所董事函致四馬路捕房自稱有人投函該所云有前在長裕里開設雉妓院現住廣西路之謝寓專事買良爲娼並有虐妓情事請卽拘拿究辦等因捕頭當飭包探王長桂至謝寓將院主婦拘入捕房今日解赴公堂訊辦（兩） 
[虐婢案發]  
　　英大馬路捕房捕頭訪聞住居無錫路之某公館有虐婢情事故於前日飭探張寶榮至該公館帶到婢女一口年約十三四歲驗得鱗傷遍體身無完膚捕頭憐之卽著張探將婢送至仁濟醫院療治醫生騐得傷痕甚重必須留在院中張探因將該婢畱院據情禀覆捕頭候示查某公館係四川知縣現辦江西鐵路差事未知捕房如何辦理也（兩） 
[崑山鐵路命案今日續訊]  
　　崑山鐵路命案經英按察司訊供各節疊詳本報兹悉此案訂於今日仍在英按察司署讞訊（兩） 
[請懲划船勒索]  
　　近有划船管帮楊金兩人藉開河裝泥爲名向各划船任意勒索每船一二元不等事爲河工董事查悉擬卽禀縣懲辦（遣） 
[騐勘虹口盜案]  
　　虹口盜案已紀昨報昨日上海縣汪大令會同城汎周千戎並率帶刑仵人等親往勘視一周飭仵將盜屍細騐委係黑夜格殺斃命遂飭地保報堂棺殮而回（古） 
[獲盜訊供]  
　　虹口朱楊氏家被盜一案汪大令於未經騐勘之先地保周建林已偕事主及被盜拒傷之浦阿根所獲盜匪梅見榮周阿三投縣請究周保供梅周兩匪均已受傷在笆下拿獲尚有一匪當塲格斃朱楊氏供年七十四歲祇與八齡孫兒相依度日雇浦阿根耕種田畝二十九夜有匪十餘人撞門入室刦去洋票十餘元衣服十數件及布被銀飾浦卽鳴鑼告警被匪砍傷頭面隣村聞警圍拿格斃匪黨一人獲解兩人是實梅匪供前在吳淞前營當勇革後在租界賣鹽昨由吳淞來滬路過被拿周供由薛姓邀往搶刦共十二人餘語含糊大令喝將梅責籐條五十下仍不承認姑念有傷判均收押再究浦送醫院治旋卽會營出署勘騐逮回署時周匪亦因傷重致斃當委捕廳趙少尉騐明屬實飭堂棺殮（卽） 
[拘禁瘋漢]  
　　瘋人張昇道昨早在浙江路一帶胡鬧環而觀者密若堵墻經一百七十一號捕拘入捕房捕頭著送會審公廨安插關司馬飭差將張交棲流所拘禁醫治（兩） 
[上海縣案]  
　　吳金生協保投縣報騐伊姪吳聿興被誣吞煙畢命一案前日經法公廨移送被告方全福周正志到縣由汪大令訊究吳供堂姪聿興與方慶方全福股開紙邊店後被拆出所有股東洋一百五十元收回四十八元全福近因失去銀洋誣指聿興所竊因而吞烟畢命求雪方全福供向在堂兄方慶堂紙邊店爲夥今年八月自開一店雇聿興帮夥二十四早上因事出外將洋櫃鑰匙交與聿興至晚回店失去洋八十四元祇問二房東有無外人至店未向聿興根究詎忽吞烟自盡聿興有洋八十元去歲存慶堂處生息並無合股開店之事乞鑒周供祇與慶堂認識二十六夜慶堂與全福到小的家内因吳索洋爭閙小的一併驅出今日吳帶包探來家無端拘解案下求鑒大令判方收押吳斥退周無干省釋○警察西局函解徐阿毛戳傷宋金林並剌刀一柄到縣訊究吕海福供開織機作徐阿毛前雖同業近爲流氓二十七夜忽稱小的欠洋兩元硬奪褲帶六條而去翌夜復糾同黨數人來喚小的出外恐遭欺侮偕夥宋金林同往未及數語徐出剌刀戳傷宋之左腿卽鳴巡士將徐拘局搜出身畔剌刀送案求辦宋供相同大令飭騐宋之左腿刀傷屬實判吕扶宋回作醫法徐責一千板枷號犯事處示衆半月○在法界戳傷流氓王裕卿斃命之趙有香刻奉部文遇赦循例追繳埋葬銀兩經大令訊判開鐐省鐸後再犯事加等治罪○改過局押犯蘇少齋期滿送縣從寛開釋（卽） 
[局事瑣誌]  
　　祥記碼頭順風樓茶館有餘屋一間轉租與黄永芝開彩票店近因積欺房金被茶館主忻仁甫禀控工程局請飭押遷經帮審黄二尹准卽傳黄到局訊核○萬聚碼頭划船户尤順子前日與同帮胡麻子嚴太堯小和尚等爭奪渡客起釁致被胡等毆傷由捕一併拘入工程局捕房捕頭斷令胡等貼給尤養傷費洋二元寢事○大碼頭順元祥米行日前失去東洋車一部報請各巡局查緝未獲兹經查得竊車之人將車拖至西門外巡局候領該行因於前日派人領回（遣） 
[英美會審公廨紀事]  
　　鄭洪川投上海縣控掯單不交之鄭根生經縣尊汪大令移請公共公廨讞員關司馬飭差提獲押候過堂在案前晚奉司馬備具公文連馬夫四福及命案内之見証夏阿三等俱送上海縣歸案訊辦○賭棍沈琴庵以開設天順昌燭店爲由勾人賭博近欠方瑞生洋元向索行兇經方具禀公廨請究○戎永祥與華雲飛等合開酒店被華吞没紅帳股本向理行兇戎因具控公廨司馬判飭差查明復奪（兩） 
[法租界捕房事]  
　張同孝竊牛奶一百九十瓶賣與錢水周由失主報捕查獲將錢拘入捕房押候解堂訊究○車夫計兆在因辱駡西人拘送捕房押候解辦○劉榮發李光明因口角爭毆劉投捕房控李藉端訛詐捕頭訊得兩造均非善類命押候堂期解訊○顧蘭生在某輪船竊搭客皮箱爲包探緝獲拘入捕房捕頭命押候吊贓解辦（索） 
[美租界捕房事]  
　　西華德路同泰洋貨店保有火險銀一千五百兩羊晚忽然失愼旋卽救熄事爲捕房所知飭探查知係學徒碰翻火油燈起火當卽禀復捕頭核奪○某甲前竊吳淞路金其昌汪金榮等多家綢布衣物昨由包探朱桂生拘入捕房押候吊贓送辦○德律風公司小工張惟生竊公司内紫銅絲銷贓於北河南路陳裕泰銅店爲包探劉光震將張拘入捕房押候解辦（古） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
