# 1885 - 89 - 4904301

 

Page 1

 
 
[請繳第二批古今圖書集成股銀] [  申報舘點石齋主人啓]  
本齋於前年夏倡議紏聚一千五百股仿印古今圖書集成每股規銀一百五十兩分三次缴足邀公鑒嗣卽購地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極　雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交清切勿遲延悞工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見市面欠佳且此書亦身本重大遂仍印一千五百部以符原議合併附聞 
[光緒十年諭旨彙錄] [  申報舘主人謹啓]  
啓者本舘近日又將光緒十年分諭旨敬謹排印成書其板口與申報附張中所印京報大小一律俾得彚訂成編隨時恭閲亦留心時事者秘必需也每部一本價洋一角五分定于本月十九日出書售處仍循曩例 
[三十四號書報出售] [  申報舘主人啓]  
内廷歌舞民間不易寓目去臘禮部演習時京友繪圖郵遞與海内君子同深敬仰現在編入此次三十四號書報准於十六日出售畫報之首仍送畫譜兩圖一爲任君阜長所繪羅漠一爲管君劬安所繪士女畫報仍然九圖末附淞隱漫錄圖説一則閲者鑒之此布 
[測法新讑]  
法人之從事於越南以迄乎開釁於中國已歴有年矣其初爲流丕一言所惑謂東京可以唾手而得而李威利之性命喪焉其後悞於福禒諾之詭計草約而兵船屢爲華軍所壞竊以爲法人當有悔禍之心日前接到電音知外部大臣斐禮辭職去位疑爲法人弭兵之見端而抑知越日又接電音則謂斐禮雖去法廷另簡舊臣委任外部而議院遂議定添兵八千先撥餉五十兆佛郎克玩其語氣似將來若有所需尙可再議增撥皮五十兆佛郎克特其始焉者耳且議院中人飭令各統兵官必須咸奮威力以期奏功由此觀之法人之志因皆志乎斐禮之所志莫不好大喜功果於自用一斐禮去而衆斐禮且成　而來兵禍其未有已時乎人或以爲此越南之不幸卽亦中國之不幸而不知寔則法國之不幸也夫法人自爲德國所敗而後據前此去位之法兵部大臣于庇能所言法國因無日不思一雪拿破崙第三之恥該兵曹勵精圖治釐定兵制凡法國之兵皆慎守法國之汛地俾衆志成城兵氣日因而後外侮不敢侵所謂十年生聚十年教訓生聚旣繁教訓旣熟可以自固者卽可以制勝於人德人亦未嘗不防之以德相俾思麥克之老謀深算豈有不早爲顧慮者故或以爲德相深防法人拜賜之師而又不欲拒之以兵因而密　長策使法人用兵於他國而彼乃得以高枕而無憂是固卞莊剌虎之計德相誠優爲之今此法人用兵越南開隙中國德相方且竊竊然欣慰於其心盖比舉雖不必爲德相所唆使而法人有此舉動乃適隨德相之計中聞之而喜可知已而彼法人者尙且任情縱恣自以爲養兵數年可以一用區區越南東京直可以摧枯拉朽不啻秋風之掃落葉而於是流丕倡議斐禮成之其初不過千數百人軍資計亦無多潜師而入越不國矣而劉淵亭提督以一旅之師出而相阻遂遭挫衂從此騎虎之勢成而不肯回心轉念矣遷怒於中國移禍於中國皆其不肯悔過之一念激而成之者也其實法人所欲者則止在於東京彼蓋見英國在亞洲境内有印度全境以爲摳紐因是而經營商務勢日蒸蒸法人無之是可恥也倘得越南東京則一邊可以逹滇池一邊可以通桂林與中國爲接壤較之印度尤爲得用且從此或可圖蠶食故毅然爲之而不疑殊不知印度之地土次民醇向與中國不相聞問英人得其地可以收其利權而於人無競與物無爭若越南則素稱中國藩屬且地與中國犬牙相錯法人而侵陵不已越必求救於中朝中朝必不得不爲援手理勢所必然法人卽欲曲誘强折而决不可得是利尙未得而害已見又　取焉且卽使全越而果爲法人所得如印度之於英而越南地瘠貧視印度不啻霽壤故或以爲法之圖越南其意不專在越南實欲漸偪滇粤之邊界而甘心焉嗚呼法而果有此志則亦徒見其不知分量而已天下無百年不弱之國試問法之初志云何而竟甘墮德人之計也耶英之得印度爲商務計耳彼其經營　造者若而年旣得印度而英之商務益見有日進無疆之槪法國則視商務本不甚重法人这行商於外者不及英國十这二三一旦而必欲越國以鄙遠甚無謂也然而法人之情性則大都剛很高傲者居多彼一行出師卽有李威利之失再接再厲劉永福三字法人聞之而心驚咸以爲彼何人斯而敢傷我大將莫不引以爲本國之大辱斐禮卽乘此而煽動之又牽及中國以激勵之而法人乃無不爲其所動後雖明知斐禮之譎而已成欲罷不能之勢則又不甘讓人故屢次告敗屢次添兵増餉絶無一人出而阻之者今斐禮之去殆實由於譎而不正衆口所排不復能安其位而法人聞諒山之敗八千法兵死傷大半被俘甚多统兵大將尼茖禮也身受重傷旋卽斃命皆視爲在辱國之事必欲一洗此恥遂允増軍餉許發新兵而止戈之機反變而爲奮戈之决前論所謂法人有弭兵之意者竟不幸言之不中焉天心之轉又將於向日卜之哉因是　思津沽傅聞時有法人願和之説恐亦法人缓兵之計欲以懈我軍心我中國有邊防之寄者所宜嚴加戒備勿墮其術中也可矣 
[本舘接奉電音]  
　　昨得京友夾電有二月十七日上諭一道敬謹譯登○二月十七日奉上諭本年輪應查閲福建浙江廣東廣西四省營伍之期福建卽派楊昌濬浙江卽派劉秉璋廣東卽派張之洞廣西卽派李秉衡逐一查閲認眞簡校如有訓練不精軍實不齊者卽將廢弛將弁據實叅奏毋得視爲具文欽此 
[捷報的音]  
　　鎮南關外華軍大獲勝仗及諒山收復捷音當經節列前報頃據官塲得龍川夾電云本月初七初八兩日法人在關前大敗後我軍卽跟蹤追剿進至界牌法猶拚死抵禦我軍猛力攻擊法復大敗直追至諒山城下 
 
 

Page 2

 
 
遂于十三日已刻克復諒山省城蘇元春陳嘉蔣宗漢等軍當卽入城分路固守等語本舘有聞必錄不憚其煩用亟登之以搏諸君一快 
[總辦湖北通省牙釐總局扎]  
　　爲札飭轉諭事查前奉部章内有就出產茶處所征收茶課一條經本司道會議近年鄂省茶商疲困銷滯價低鮮沾利益萬難遵議増收致令觀望不前業將窒碍情形詳請兩院憲奏咨矣誠恐該商等未能周知尙懹疑阻應卽剴切傳諭合行札飭札到該員等卽便遵照轉諭茶莊公所各商人知悉本年茶厘伋照歴届章程抽收刻已節届清明亟宜入山探辦毋稍懹疑自悞切切該員等仍將轉諭辦理情形具覆查考毋違此札光緒十一年二月十四日 
[星便北上]  
　　清河來簡云崇廖兩星使於本月初十日由大通北上王事賢勞不遑啓處其星使之謂歟 
[袁江難錄]  
　　山陽縣郝邑尊前任上元令時循政善政洵堪步武龔黃淮人企慕情殷如仰泰山北斗迨雙鳬移駐後卽以治上元者治山陽寬猛相濟清潔自持載道口碑交頌不置近間憲檄以東臺縣趙大令調補山陽民間頗切借宼之思大憲洞悉下懷須民所欲仍飭暫留本任云○淮此新綱鹽斤於仿正初旬開秤刻已售去二十餘萬包惟雨水頗稀洪澤淺涸鹽斤必須由壩駁運抵湖始能運赴皖省價値旣高運費尤大商號病之刻又聞部章已下每歲壩商有一號鹽票者捐銀二十兩湖販運鹽出湖每包由五河卡加抽百文云○本月初十日向午河北岸中關帝廟迤西堤上某姓家失慎焚去草层三間一時鉦鐲亂嗚水龍齊集　以立時撲滅不致殃及比粼亦幸矣哉○傭工某甲主人囑携物赴長生庫質錢數百文回路適逢某乙相與閒談忽有某丙行中途袖中墜一紙包若弗覺也者乙趨拾之甲詢以何物乙故支吾曰首節耳易錢當瓜分行未數武丙情狀謊張奔向乙叩首曰吾遺下主人物爲君拾取不還吾吾將有性命憂乙曰爾曷知吾拾取丙以某所見對乙曰汝試喚某來丙隨去乙卽商之甲曰此事已洩汝可先持物去於某處俟吾勿失信繼而復趦趄曰汝不足取信可以裹中錢爲質甲恍惚見首節乃煌煌雙南金者信之擲以錢持物至某處候久不至尋至原處乙丙均無蹤矣試持物赴市請估則悉係贋鼎不禁戚戚然流涕而返○去冬盜風甚熾刼案疉出破獲寥寥雖經王邑尊賞格高懸終不易得近日北鄉石姓又被盜搶刼財物拒傷佃工焚燬房屋經縣勘視通詳而正犯遠颺查無朕兆邑尊遂又懸賞購拿想該盜惡貫已盈斷不致終於漏網也○三柯樹地方某甲娶乙女爲室踓不得翁姑懽然翁姑性慈和待之亦無　苛虐近日婦似有孕忽患急症甲嬸以治痧法治之不愈而殁殮葬後乙家忽多方擾攘乃訟之公庭具結請騐騐得實屬痧症身有揑傷並非致命且無墮胎形跡乃斷令甲家誦經超度答甲若干而將乙痛斥飭卽具結了案當訟之初起也甲嬸恐被株連自經以殉誠寃矣哉 
[會辦工程]  
　　東西梁山添造炮臺營壘前經曾制憲委朱直刺式程督辦工程此已列報兹悉皖撫盧中丞又委張直刺克華前往該處會同朱直刺辦理一切俾要工得以速成云 
[捧檄遄征]  
　　張少尹大智係　建建寗鎮張凱臣軍門之少公子也現奉皖撫憲派往福建偵探軍情此行也不特見王事賢勞且可叙天倫至樂想少尹捧檄之下當有欣然色喜者矣 
[蕪城雜綴]  
　　初十日爲梅花安定兩書院甄别之期報名者約有一千餘人綠程都轉前在兩淮時每逢課試無不選拔眞才久爲士林愛戴今聞福星再至皆欲立雪門前都轉於點名時亦謂相隔十餘年何名字不復相識頗有今昔之感云○日前某局解鹽　銀至運庫飭向來押解之某姓押往司其事者以爲熟人當卽給予庫收須臾庫書等拆封過平内有一封並非朱提乃靑銅錢三百枚也驚駭異常局憲聞之在怒欲將管解等人一併送縣追究嗣經該庫書等再四懇乞情願公攤賠繳以免牽累多人事乃　此實歴來所未有也 
[灌城雁信]  
　　江西爲人才淵藪兵燹後士多失學往往五經未誦畢卽行應試今梁學憲仿照上届歲考章程凡十歲以下考童　於考古日默寫五經如無錯誤方准應試否則扣除以期培植根柢是亦整頓士習之一端也○江省城垣爲漢灌侯所築故名灌城咸豐初赭宼圍攻三月城幾墮事後大加修繕　費十萬金今又二十餘年矣垣垜略有損壊客臘酌加小修至今尙未工竣○軍火局向設於惠民門内嗣因失慎遷於永和門内近因海防孔亟局中人添工製造監工者爲候補府劉太守錫鴻周太守浩云○上月二十八日補用縣謝大令文彬奉藩憲委解閩餉往福建王大令鵬海亦於是日奉藩臬委解長江月餉往金陵○湖南候補道劉印鎮正月念七日由武甯原籍起服到省請咨○署寗都州彭君芝州牧去臘奉文准補寗都廬陵縣謝君雲龍去臘奉文調補新建皆於上月念八日赴撫轅禀謝卽於本月初二三日先後禀辭○瑞州府黃刺史廷金撫州府陳刺史振瀛安福縣孫明府楙上月念九日皆到省禀見○候補縣丞周光弼奉委辦理瑞浜緝私卡事務正月念九日禀辭起程○德大中亟深知屬員苦况二月初一日派定在省候補各員先後衙期懸牌官廳以供衆覽凡值班者黎明至轅聽候謁見不值班者可無庸往返眞可謂體恤下情也○梁湘南宗師於本月初七日試竣南昌翌日辰刻獎賞拔萃生及一等生員發落新進文童并預飭各學師先行帶領各生頂戴公服恭詣學宮謁聖○上年海防孔亟前撫憲偉如亟等費九千餘金購一小火輪船命名紫電札委林都萬全管帶駐泊湖口以備飛遞軍情此次德曉峯中丞灜　由浙抵江卽用是船拖帶於上月杪駛抵省垣該船旋於本月初十起椗回湖口○昔年大憲鑒於鄂省齋匪之禍嚴飭委員編查保甲事乎已久各委員應卽撤銷正月杪從九高銓由萬載縣李隆勳由新淦縣二月初八日張同璐由義甯　俱撤差回省惟會垣重地尙在編查憲委典史龔鏡清舉辦章江門外保甲從九錢汝燮接辦廣潤門外保甲又委主簿吳熾生循照湖北章程更造户口清册想各大憲民瘼關心無微不坙奉　諸君自能實事求是以兾息事娄民也○坐補南康府通判伊清額上年告病開缺今已病愈銷假想入京引昆後定當重綰銅符也○九江新墈坍倒後德化縣金邑尊傅集包固石工到案究辦隨卽將情通禀各上憲初五日由上憲委補用縣楊大令際澐前往勘騐矣○江省現奉部文開辦海防捐輸初五日大憲委候補府馮太守芳植辦理局務按司獄湯典史濟川兼辦縣亟趟贰尹天向　辦云○統領江軍水師賀觀察元彬於上月奉撫憲委往湖口巡閲炮臺本月初七日回省卽赴撫轅銷　○南昌城外數十里富有堤圩時被江水所衝定例歲修一次刻已修治竣工監修者爲溤司馬子奎已於本月被七日銷差矣○社稷壇在省埂進賢門外本月初八日德曉峯中亟親臨致察亦報本返始之遺意也○書局設在繋馬莊文谢二公祠憲委蔣君鼎元駐局經理一切本月初一日夜分被賊用硝磺焚燬大門蛇行而入衣物等件竊盜一空約值四五百金局中人數寥寥當時雖卽聞知不敢聲喊越日保甲局巡丁在某烟館獲住四人訊係無辜當卽釋放迄今雖四出巡邏未能破案查該局門禁森嚴又密邇保甲局而匪徒猖獗至此巡查廢弛亦可知矣○省垣高橋迤北街道蘆棚密布晴雨不知一有火災勢必燎原莫遏德中亟見之爲先事預防之計立飭候補府產太守春布督令鋪户一律撤去中亟眞留　民事哉○贑河自南而此横貫全省之中經吉贑臨南等屬首尾不下千里盜賊出没商旅咸有戒心近釐卡炮船林立河干水道爲之一肅上憲猶　或有意外之虞遂添委巡檢李君應芳巡查河道數日前已事竣銷差矣 
[甯郡辨志文會十年十一月分課案]  
　　漢學超等陳卓人秦在鎔項登灜范麟汪開祉許克勤竺麐祥許文蔚胡玉庚吳玉衡特等　 
 
 

Page 3

 
 
吳壽　張鴻桷胡友芸○宋學超等唐文治葉秉鈞葉元縉劉孝思葉秉衡沈重光范麟范彭壽鄭鍾祥毛震特待等秦悳楙張鴻桷朱逢甲陳瀚芳黄家橋王亨彥陸感清王紹質林炳燊李志莘○史學超等葛士濬王賡黄家岱汪開祉朱煜范彭壽陳志仁楊敏曾秦在鎔張承緩特等朱逢甲江翼鼎張善燑陶之觀林植梅毛震朱鎔經胡友芸○　學超等方丙南杜鏡清王灜陳述沈寳銖袁紹初佘仰垕王瑩朱受謙沈金滻特等沈春元葉春腪范猷良壎董仰高董仰山周莘王恭謨王仁熙陳繼申○輿地另行榜示○詞章超等李集成楊引傅姜占張鋆鄒宸笙楊炳秀周家鼎陳希瓘特等華丙奎陸鑄賢陳鳳鏘毛震秦在鎔蔣錫齡葉振鐸陶玉珂李鼎頤朱逢甲 
[宜昌雜錄]  
　　東門内有文昌宮一所去歲添造戱臺今春告竣又值文昌誔期遂演戯以神庥一時濟濟多古莫不肅恭將事也○初二日係土地會先一夜爆竹鑼鼓之聲喧徹遠近○初二晚八點鐘時彝陵船抵埠羅鎮軍及鹽局委員陳觀察乘輪而來一時輿馬塞路誠所謂送迎冠盖閙如雲也○羅鎮軍擬在宜昌寳塔河下鼓樓培地方修造楊泗將軍廟近已動工矣○現在川鹽陡漲民間每斤有賣至七十二七十六文不等者或謂掣騐局加抽三文之故近有一種鄖陽鹽與淮鹽相似其色稍劣其味實過之每斤只賣五十一二文云○圓覺庵於初二日失慎焚去偏屋一間人以爲所焚之屋係供再醀婦脱白之處神其唾之乎 
[拿獲錫印]  
　　金陵督標督捕營設蘭錡於石頭城下人數不過二百然皆飛行絶跡可使鼯鼠之五技投之無一不窮土人指該營爲革面洗心之逋逃藪然旣纂名軍籍旣不復爲陽虎之竊寳玉大弓且有時加李愬得賊將釋不殺而用比有功者以此言捕盜功所謂當今不得不以此事推袁也本月初五日有某弁送其鄉人出儀鳳門雇兩人負行李以隨金陵自鼓慺以北計程七八里皆崗阜蜿蜓中一路兩旁居人斷而復續者不過數家昔年曾有猫耳山殺人一案正以其如入無人之境也某弁送人旋遥見山麓蹲有數人因行於其其旁恍惚如王質之觀棋而不覺黄雀已在螳螂之後久之知係私刻印信者遂猛攫其手中物刻者駭而驚隨手抛去隨行兩人因并將其同伴獲住更蹤跡其抛處得印二方一爲兩江總督一爲松江提督皆以鍚爲質而摹硃其上正在奏刀尙未見諸施行渚也當時解送城外保甲總局以該營隷劉觀察麾下城外保甲又劉觀察督辦故該營卽解總局審訊查私造印信律有明條訊實後自不難按律懲治惟聞内有一人與北門橋某姓有葭孚誼某在某衙門爲書吏實不知伊輩搆此彌天大禍許其借宿現已供出住址不復爲親者諱然則某能不被池魚之殃及耶容俟審訊明確再行續報 
[厠中自縊]  
　　杭埂同升坊地方其側弄内有一厠屋常有人死其中前日薄暮有對門之錫器店夥如厠忽見地頸有一帶懸於柱間氣尙未絶該夥失聲驚唤鄰近奔視爭爲救治有解帶者有抱身者有以薑湯灌之者逾時果甦衆爭詢其尋死之由據云年十九歲係紹之馬山人父母命其來杭賣帶昨已賣完得錢三千餘文今擬渡江歸家不料途中遇匪人將錢竊去是以無面目見江東父老只得自死於此衆聞而憐之有開筆店之錢某熱腸人而好行其德者也遂將其人唤歸留以飽飯且止宿焉次早向各隣店勸募湊集得洋一元大錢千二百文另覓一妥人送之到家以免撻責乃其人見有人伴送堅不肯行窮詰之亦莫言其故但云欲投江自盡而已於是衆知其僞爭先唾罵其人徘徊不去尙思騙盤費數百文迨衆欲飽以老拳始抱頭鼠竄而遁 
[咄咄怪事]  
　　距揚州十里之灣頭鎮前日有某鹽船經過忽擱於淺舟子下水推挽足蹴一物若甚重者及數人扛起乃一石觀音　也舟子戯祝曰如能使吾舟自行浮動當遍告此鎮爲葺廟宇言未畢舟果盪漾中流於是遠近傅播好事者爲之搭蓋蘆篷供觀音像其中香烟甚盛無知男女拈香膜拜者絡繹於道聞日可收香錢數十千噫豈石之果有靈耶抑有憑於石者耶放翁句云石不能言最可人固當以不解解之 
[惡婦弑夫]  
　　昨有人來自南通州者述及該處東鄉三十里許眞常鎮茶肆主王某之妻包氏向與鄰人吳二候有私上月中旬該氏驀起不良與吳設計將甲用繩勒死旋卽報知親族謊稱其夫暴病身亾親族聞報齊赴吊奠見該氏情形惶急察看屍身頸中顯有繩痕遂卽協同地保投報地方官禀請相騐騐得磪係被勒身死因將該氏帶回署中一面飭差拿吳收禁照例詳辦聞咸豐年閒該處曾出謀夫臣案其奸夫卽王某之叔奸婦卽吳之叔母現適遥遥相對何奇巧乃爾耶 
[淞事雜述]  
　　甯人某甲向充船捐局舵工前日午後與妻反目旋卽忿忿而出其妻自怨自艾濳服阿芙蓉膏蒙被而睡洎甲回家已灌救無及逾時斃命雖曰孽由自作然亦大可憐矣○聞有英兵艦十數艘不日將至吳淞口外與法人理論截搜商輪之事未知確否○朱蘭亭向充當河鹽廳門丁前日道經天泰錢莊門前見有以五色粉揑像者遂駐足閒觀當因人多街窄擠至該庄門口莊夥麾令讓去朱不服與之口角經人勸散朱氣尙未平復弛其衣服手持石塊將莊上玻璃窓什物擊毁一空揚長而去店主因訴知地保同詣河鹽廳公館禀訴主簿吳君不問情由斥其吵閙店主受此奇寃擬欲赴縣控告未知有人出爲調處否也○總理營務處朱星鑑觀察訪聞有種游舅每向店户强賖硬欠立飭地保詳細稽查限三日内驅逐出境倘敢不服盤查着卽禀候拿辦庶匪類不得潜蹤闤闠得以安堵云○摇麻雀舢板之某甲前晚在衣周塘南首正欲下船忽有三人蜂擁直前按甲於地褫去元布皮馬褂並搜其身畔洋元而去三人均操楚音想卽游勇也○昨下午吳淞營枼千戎令營兵買黄豆一担以備喂馬該兵卽於北街小米店購回葉君視之不過八斗卽飭該兵向該店理論該店不肯補足遂至互相揪打該兵回訴葉君卽飭地保查覆該店自知理曲願將黄豆補足并備香燭服禮始得能休 
[滬事雜錄]  
　　聞日内有德兵船兩艘來滬駐泊一係天津之坐港兵船一係厦門之坐港兵船而埠北關前之德兵船則調至天津駐泊云○昨早有野雞馬車一輛馳往楊樹浦適有鄉人某甲挑菜一担欲至頭壩出售被馬車撞倒碾傷足趾不能行走祇得雇小車歸家而馬車則早已遠去矣○虹口美領事公舘之旂杄年久損壞不得不改換此等長木中國實無購處故已在外洋購辦一俟來埠卽當建竪也 
[上海縣示]  
　　特用府在任候補直隷州江蘇松江府上海縣正堂莫爲再行剴切隢諭事案奉藩憲札飭照得民間買賣田房從前漏税之契無諭年分遠近示以三月之限檢契補税槪免究罰倘有逾違提案詳辦至詞訟吊契據已交税房有奉批後補税者是漏税又敢取巧卽照臨訟投税例追價一半入官抄粘條例札縣申明例案出示城鄉務使家喻户隢仍將出過示式禀覆等因奉經節次剴切示諭無如各業尸罔知例案一味貪小以致税課終不起色查本年正月至今投税者甚屬寥寥除摘傅地保面詢並吊取底册稽考外合再抄例案甲明曉諭爲此示仰闔邑業户紳民人等知悉凡有置買田房一律過割承糧限自出示日起一月内檢契投税倘再有心抗匿或臨訟投税朦混取巧定卽立提到案　　 
照例究罰詳辦該圖保等通同隱混一經查出並提嚴究不貸具各凛遵毋違特示光緒十一年二月十七日 
[並未醉死]  
　　英公堂差夥唐品醉後溺斃等情已列前報兹悉唐之親友自寳山回滬言已探問確實近日内該處並無因醉墮河死之人由縣騐明發埋招認等事然唐固至今未回豈眞從麴秀才遨遊於糟邱深處樂而忘歸耶書此以誌疑案 
[正悞]  
　　本月十八日本報恭錄京友電傅二月十三日上諭内有蘇元春與蔣宗漢率師馳援之句譯者悞蔣爲葛悞漢爲捷合亟敬 
 
 

Page 4

 
 
謹更正如左 
[上海直賑公所來書照登]  
　　啓者敝所經辦直賑核將銜封貢監等項於上年二月起至四月底止填發直隸賑撫總局印收現蒙頒給部照到所請各捐生至四馬路東康里金州礦務局内倒換特此布知 
[助賑求丹立見神效]  
　　逕啓者今有杭州籍李須之世大兄來函拜讀之餘内載因久病未痊諸藥無效今春分節又大發謹助山東春賑英洋一百元委善昌具禀敝會館關聖神前叩賜寳鼎爐丹開水冲服祈保神佑萬福回春另備灶神疏文一扣請向灶前叩求司命聞善必奏俾得郤病延年謹請登報以彰善士助賑救災如響斯應上海北市籌賑公所世愚弟施少欽謹復大士誔日 
[題唐省甫秋江把釣圖]  
　　蠻觸紛紛爭未已盱衡時事每長歎輸君獨有清閒致秋水蘆花把釣竿寒食東風暮雨時每因展巻一神馳江城落拓無吟侶我欲從君學釣詩[  申左夢畹生]  
[寄酬李太守佛生同年]  
　　珠玉驚看百琲工謪仙咳唾落天風豐不作斯文在北海知名曠世同絶島正酣新戰伐空山已老幾英雄金尊喝月春明夢三十餘年一瞬中宏才曾受大賢知君殫心吏治曾文正公屢爲薦逹不羡雄飛羡伏雌一代虁龍宜翊運九州霖雨久需時谢公好爲蒼生起江令長懸白下思何限美人遲暮意一般憔悴在天涯 
[朱夢蘆家岳六旬大慶倦遊歸里送别江于賦此誌感錄呈指谬并乞高昌寒食生大吟臺政刊]  
　　一棹春風返故鄉天倫樂事異尋常大開西苑蟠桃會重訪南湖舊草堂詩酒豪情追李杜丹靑妙手嫓徐黄婿猶作客翁歸　添得離愁長四知後裔環景軒王魏塘楊如楠楚材拜稿 
[自題薌林讀書圖錄塵諸大詞宗郢政並希賜和]  
太液池頭未問津也栽叢桂日相親畫工雅有傅神筆認取寒儒身外身閒來此地好攤書金粟離離香滿裾叨庇椿萱雙茂蔭茵兀坐花樂何如桂林深處足徜徉非夷性獨狂煞愛騒壇珠玉句漫抛瓦礫引　章川沙第花張國楨引玉稿 
[上海絲業會舘籌賑公所施少欽經收山東賑捐二月十四五六第六百零三零四次清單]  
　　同春榮茶棧交　善願氏一百元徐墝記來味閒居士求病速痊一百元平湖靜修居二十五元小惻隱六元浙東人求咳喇痊五元蛟川意園後人求妻病愈慈谿介福堂姚求　病速愈粤東韋汝驥求病速愈三户各四元隱名氏求病速痊醫樂資移助三元梁溪氏遵慈命還愿莫廷錫病愈還愿二户各二元○豐泰隆募昌字一萬三千三百廿號册豆三生六元劉李氏張陸氏二户各五元山主人劉有才吳長須三户各四元泰隆號成泰號長豐三户各三元萬泰號鄭聯芳錢錦盛陸方氏四户各二元泰豐號泰來亨王維高羅克謨余吉人大成號六户各一元共十九户來洋五十一元○改愚氏募昌字一萬一千九百六十八號册改愚氏一元○杭州同善堂募昌字四千二百六十一號册公和當二十元又募昌字四千二百九十二號册萬通當二十元晋昌四元同源二元以上雨册共四户來洋四十六元○仙源吏隱募同字二次五千三百廿五號册退思齋主人面九主人德責氏範先立人魯詹氏仲甫主人福貞氏幹臣氏八户各一元正甫氏時齋氏須天堂鍔先氏四户各五角又募昌字五千三百廿五號册知非子吏隱氏胡勝氏胡郭氏面九主人敬修堂須天堂胡閻氏胡叚氏仲甫主人十户各一元以上兩册共廿二户來洋二十元○慶餘號募昌字一萬零四百九十四號册慶餘號五元○聚興號募昌字一萬四千四百六十六號册章鶴卿十元○元亨洋行鄭桂峰代募捐册何文翰何鄭氏求保六甲平安二户各一元以　十四日○吟紅山舘劉來父病速逾二十元怡春茶棧爲棧司杜姓遭流雲小大輪失事得慶更生移酬神愿助賑二十元梁肇相求父病速愈十元吳淞如意子上海朱求母病速愈奉賢陳汪氏就醫來滬祈安痊回奉三户各四元蛟川方劉氏患咳病求速愈二元錢二十零三十文眉壽堂含芳閣朱乃賡求母頭風牙痛速愈許王氏爲次子患胎毒求速痊隱名氏求妻心悸速愈五户各二元○徐叔蓓募昌字九百九十九號册東海谷氏五十元東海福氏五十元尙古主人二十元澄心道人五元又募昌字二千號册瑞泰號拾五元昌記號拾元　春康記悙裕號同春號恆大號恊泰隆號日昇號萬盛七户各十元以上兩册共十三户合來洋二百二十元○蕪邑哦松子募昌字一萬五千一百廿四號册二批皖南慎子清二十元硤石悟因氏募昌字一千九百十四號册悟因氏朱杏伯二户各四元力不從心汝南氏長生堂春蘐居士了願人五户各一元顧萬美六齡童子二户各二元檟善氏三百文東同茂二百文寶信居士嘉會堂欣波氏三户各二百文以上十四户合來十五元○本日售出助賑彩票一張計洋二元以上十五日○文藻堂求舊病速愈在外平安錢一百千文上海無名氏十元阮可均代閩中願善人十千文合來九元腸斷生爲亡室資冥福四元○葉楚洲募昌字一千五百八十一號册吳恩臨一元又募昌字一千五百八十二號册大吉盧方綿人平安了三户各一元又募昌字一千五百八十四號册潘誠德二元祝慎思盧記甘澹泊人三户各一元以上三册共九元○履康莊募昌字一萬一千三百六十號册履康莊一元張聽江四百文葉崑甫尹鎰松二户各三百文葉吟峰陳芝卿倪馥堂吳功記四户各二百文顧福記朱月椎李鍚繁張祉繁董少苑吳子淇居炳齋沈亦梅吳夢蘭顧敦徴葉書堂葉宏興陳稼生吳吟梅王銛如十五户各一百文区廿三户合來四元○可熾號募昌字一萬三千五百七十五號册共三十四元○源生典昌字一萬三千四百五十四號册原生典十元○李亦仙昌字一萬三千二百四十一　册求得心　手一元○杭州吳募昌字一千一百五十號册履記還愿二十元○烟台百匯公司募昌字一萬五千七百十號册共三十三元○烟台無名氏募昌字二千一百三十號册隱名氏二十元省過子四元以上十六日 
[江督轅門抄]  
　　二月十二日正任蕭縣王敬修辭赴任○十三日兵部主事陳曾蔭由京來拜○十四日兵部主事陳曾蔭辭行知府王廷訓督辦縣丞何士銓隨辦典吏凌鍚璜兼辦均禀知奉司委辦海防捐輸局差 
[浙省撫轅抄]  
　　二月十三日候補縣丞余純溎禀辭赴海鹽曾提司令開先書差短欠地丁差○十四日知縣朱廷梁服滿來省禀到陳鍚蕃禀知臬委台州公幹卽辭 
[蘇省轅門抄]  
　　藩轅牌示奏補常州府總捕通判陸家櫰已奉鄣文覆准應卽飭令赴任十七日正任蘇州城守營叅府劉光才引見回省直州判楊傅薪解餉赴金陵回縣丞李廷璧禀知奏首府委赴鎮海衛催提貼造銀兩糧道憲王十四日起請期服假二十一天内衙期止轅如有公事面禀者隨到隨見藩憲譚明日止轅臬憲田明日傅見首府兩廳三首縣六路總巡委員其餘一概擋駕臬憲田官太大於二月二十一日壽辰十八日記名總兵兩江補用副將帮帶春字營張明進辭行回六涇委署松管糧通判錢慶林禀辭赴任候補通判李庚銷假候補知州楊鳳儀禀知辭　委解餉赴金陵候補縣陸昀禀知辭奉委赴嘉定縣騐收積榖差又徐綿華禀知辭奏委赴松屬提南卹銀兩直州判胡方晸禀知辭奉委管解恪靖南字兩營恊餉赴金陵縣丞何森禀知辭奉上海道憲委赴浙閩偵探差從九品姚定信崑新兩縣曾放孤貪口糧回又雷星樵禀知奉牙厘局委解代收浙省絲捐塘工經費差又丁憲顏禀谢給予勞績班前先拔署一次 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
