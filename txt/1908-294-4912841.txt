# 1908 - 294 - 4912841

 

Page 1

 
 
   
 
 

Page 2

 
 
上諭 
[十月初六日奉]  
　　上諭錫良電奏雲南官兵越界滋事一案本年五月間我兵追逐匪黨不知界綫致釀成焚擾巨案雖非有意生事但一誤再誤管帶各員弁實屬罪無可逭除楊清貴因失汛逃退業經軍前正法應無庸議外毓煥章王開仁情罪較重均著即行正法王有才許得魁均著監察五年限滿釋放廣東守備姜萬隆援補把總彭開陞均著即行革職姜萬降並著發往軍台効力贖罪彭開陞並著監禁一年粤軍管帶四川補用知縣宋智焜滇軍管帶武生胡天佑均著即行革職宋智焜並著永不叙用滇軍管帶游撃王洪順著革職留營效力以示懲儆餘照所議辦理該部知道欽此 
　　上吳重憙奏黃河霜降安瀾一摺本年大汛期内河水疊次陡長各工險要環生時有刷蟄仰賴河神默佑得以化險爲夷普慶安瀾實深寅念着發去大藏香十枝交吳重憙祗領虔詣河神廟恭代祀謝用答神庥所有辦理河工出力之河南布政使朱籌鏞開歸道曹福元河北道石庚開封府知府劉更壽均著交部從優議叙前署開歸道候補道何 
延俊著賞加二品銜餘著照所議辦理該部知道欽此 
論說 
[論各團體所以歡迎美艦之故]  
　　美國艦隊來廈之消息。發始于二三月之交。而中國接待之禮節。籌備於七八月之際。至今日則司令傳電。戰艦雲集。廈門官商。已實行歡迎之禮。雖然是舉也。爲中國海岸歷來未有之創舉。又爲中。美兩國邦交　親之。關鍵。不獨官商當歡迎之。凡國中各團體。亦當從而歡迎之。試言其故。中美兩國邦交。遠有拳亂之賠欵。近有工約之抵制。感情惡劣。交誼遂損。 
 
 
 

Page 3

 
 
美人知中美不睦之有礙遠東事業也。於是退還賠欵。更訂盟約。而有中美聯監之說。則美人之欲結好中國者。其意不可謂不誠。今値艦隊來華。我國人正得藉此機會。以表示其結修鄰好之意。夫在人則釋怨修好。欲結好于我。而在我必深閉固拒。以自絶于人。不特於情未合。亦且於義未。安。此團體之當歡迎者一。　　美艦之來也。雖無耀武震威之舉動。亦未嘗無整頓海軍之意。來相歆動。中國自甲午一役。海軍戰敗。艦隊盡熸。興復興復。僅有空論。今得美艦之。模範。喚起國人之觀感。或採用陳綱之條議。於會事告畢。卽在廈門設海。軍學堂收。沿海子弟敎誨訓練。自成一軍。將使日前之會所。改爲日後之。學堂。今日之歡迎。當作他年之紀念。而後歡迎會不僅有交際酬酢之空。名。而得感發興起之實際矣。此團體之當歡迎者二。 
　　美爲民主政體其民即其國之主體。今日美之水師艦隊中人。皆美之國。民也。中國官塲積習。向有媚大忽小。重將輕兵之思想今若不改此度。高 
視長官。卑視尋常軍人。則此多數之軍人冋美。譏評缺點。播爲輿論。於兩國之感情。大有關繋。我國人苟識此意又。當起而與之周旋。以匡官塲之。所不逮。在廈埠者竭誠致敬。在外埠者傳電遙祝。俾艦中軍人。各滿其意。而去。他日歸國之後。互相傳述。其有裨於國交者非淺也。國民旣可爲交。 
涉之後盾。何不可爲交際之補助乎。此團體之當歡迎者三。 
　　有此三者。亦可恍然於日報公會發電之故矣。抑吾重有感者。美艦之方。由日本來也。而日本歡迎之時。有本國戰艦。與之分行並列。以示武力之。足與抗衡。而中國僅僅發給巨欵。盛飾鋪張。兩相比較。良用自恧。然日本。有相等之兵力。故以兵力耀之。中國旣無兵力。則惟有以誠意將之。嗚呼今日積弱之中國。非善外交。不能自立。非能自立。終不能善外交。然則今。後之中國亦求一自立之策而已。 
來稿 
[張殿撰謇上學部條陳（再續）]  
　　丙定義務界限官立之師範生在其一省公立之師範生在其一府或一州縣皆賴國家稅地方稅養成畢業後對於地方皆有應盡義務之責就此一省一府或一州縣初高兩等小學校聘時初年亦作準敎員受準敎員之俸减半視甲條丁定職任資格德國學制師範生合格畢業雖得爲敎員不得爲正敎員必受二年或五年第二次之試騐得其合格憑者任至何處皆許爲小學敎員今宜參仿凡師範生合格畢業後得爲準敎員二年或三年敎有成績者得由地方勸學所敎育會公同考察給憑作爲正敎員不及者延至五年又不及年以所長之一科爲小學助敎員給助敎憑證俸視準敎員减三之一戊定解約規則凡本校留用畢業生亦須訂約約期之内敎員不得因就他事託詞解約其有因必不得已之事故解約者須觅替人自代代到方能離校由校將解約理由報地方勸學所若以必不得已事故爲名而就他事者以侵損公益虧敗行檢論得由本校報地方勸學所請懲已定處分規則法國學制敎部省有小學局中學局高等學部局局各置長有高等評議會得約束敎員以處分而懲戒之對於不服者可與以最終之判决今宜參仿敎員有違背國家法律侵捐地方公益虧喪個人行檢之事若被人指摘控告得由地方勸學所敎育會察實報告地方官及提學使停其敎育權甚者并奪其公民權就學之校追回畢業證書以此爲防庶詭薄害羣之士不得爲玷於敎育補助有二官立之校用國家稅公立之校用地方稅私立之校而力不足者政府以國家稅地方稅補助之此各國之通例也中國各行省千七百府州縣中私立師範惟通州一處學科較他處爲全校風較他處爲靜而年來經濟日難一日本年雖蒙兩江督部堂撥助公欵五千金略當校用四分之一除收膳宿費及少數學費約七千餘金外尙短七千餘金後此所需殆不能減担荷之責在謇一人人存雖可支持日久終虞匱跲是以來觀者齎咨而慨歎賛助者郤顧而躇躊遠近更無繼踵之人敎育安有普及之望公私兼計亟待維持竊擬二說以資採擇甲助校凡公立師範經費不足者用國家稅補助凡私立師範經費不足者用地方稅補助應請酌定補助所缺幾分之幾乙助學生有家計實係貧苦而願習師範學可成就者每年由本校察實報地方勸學所酌助其每年膳學費在地方學費内開支以上三條十一子目所以爲謀增師範普及敎育計至於無論官立公立私立之學校旣經呈報大吏長官得其認可除海陸軍學校有特例外所有學生應得之利益及所受之約束國家均宜一例看待不宜稍分軒輊開人計較趨避之心無以成信重順良之德此則爲師範計而不僅爲師範計也如蒙中堂大人俯鑒賜以採納乞加審正奏列新章通飭各省提學轉飭各官立公立私立師範學校一體實行若以爲謬亦乞條加糾駁俾示南針無任祗切待命之至　　　　　　　（完） 
專電 
[電一　　　　（厦門）]  
　　美艦八艘今晨（初六日）八點鐘抵厦 
 
 

Page 4

 
 
[電二　　　　　（北京）]  
　　滇督錫良電商憲政館滇省偏僻風氣未開諮議局事擬以明年四月爲初選期六月複選 
[電三　　　　　（北京）]  
　　昨日廷寄各省督撫粤湘閩等省水災經發帑撫卹並由官紳助振災民不致失所惟來春應否接濟其餘各省有無被災一併查報候加恩賜卹 
[電四　　　　　（北京）]  
　　逹賴喇嘛連日訪謁親貴及各部尙書甚爲忙碌 
[電五　　　　　（北京）]  
　　秀霖奏伊克等陪祀不到請交部嚴議並飭另訂議處章程不得僅以罰俸了事 
[電六　　　　　（安徽）]  
　　和州口鋪鎭商民與天主敎士衝突於初三日起罷市三日 
緊要新聞 
[美艦隊抵厦]  
　　文匯報載初六日厦門電云美艦隊於今日抵埠共戰艦八艘晨間六點鐘時即經瞭見各艦緩輪駛來九點鐘時下椗當時由薩統領率領中國兵艦小隊護送入港今日下午由毓朗接待艦隊總司令官史潑萊將軍並其他各員 
[江督歡迎美艦電文]  
　　江督端午帥致美艦司令官電云貴統領統率艦隊辱臨厦門又爲兩國邦交篤厚之一證吾國自君上以至軍人紳商各界皆願聯合懽迎以誌敬忱鄙人職事覊身不克躬親懽迎無任歉仄已派代表一員趨前代逹祝意譯字林報 
[直督奏請借債規復海軍天津]  
　　直督楊蓮帥前擬奏請規復海軍曾電商樞垣當經電復可行略紀前報專電兹據天津函云楊督請復海軍一摺係出侯官嚴幾道手筆已經脫稿幾及萬言不日即可出奏其内容略云有不可緩者六急宜興辦者四籌欵之法歷陳公債外債而其歸束則仍注重外債聞此摺先由袁尙書授意楊帥故此摺到京交議時必可議准實行 
[軍學操服購用土貨之先聲北京]  
　　某御史奏稱近來京外各學堂學生日多所用操衣靴帽需欵甚鉅往往以中國土產不甚雅觀均購洋貨即堂堂陸軍大部有統屬各學堂之權亦主購洋呢洋布漏巵雖巨在所　顧臣竊不解其是誠何心應請飭下學部陸軍部轉飭所屬各學堂所需靴帽布呢等件先儘中國各廠購買不得徒事飾觀致成漏巵云云奉旨陸軍部學部知道 
[十三誌逹賴喇嘛在京情形北京]  
　　前次逹賴覲見時兩宮垂詢藏事並諭飭整頓各節逹賴頗贊成之慈顏大悅當有面諭加逹崇號之事近日由張蔭棠將籌藏開辦細節婉商諸逹逹忽多方反對聞政府之意擬擇日公宴逹賴於席間面商之後籌定辦法故近日西藏各事暫行停議 
　　逹賴因皇太后萬壽伊邇現有由藏帶來金體菩薩聖像一尊大藏香一百枝各種十產及紫皮白玉如意各物作爲壽禮並敬製黃雲緞被泥金籌屏二十四條昨已商請理藩部籌尚書應如何裝璜配置妥爲預備以便先期開單敬謹呈進恭候御覽 
　　逹賴喇嘛不願住黃寺擬改住雍和宮已行文理藩部不日即當遷移　　外務部理藩部堂官會同張逹兩大臣於初一日帶同逹賴回拜駐京各國公使聞駐京美公使卽日照會外部擬於初七日設筵敦請逹賴喇嘛以聯中美睦誼 
　　逹賴到京後曾由理藩部派人敎授逹賴漢文一日漢文敎習述及近東事變逹賴聞之色變旣復詳述匈牙利之宣言獨立逹賴忽面有喜色且羡慕不置嗣漢文敎習復提及英國對於此事大加反對逹賴似不深信敎習乃舉種種證據於是逹賴忽露懊喪之色俯首默坐數分鐘後乃退人别室少頃即有某國人投剌入見逹賴但令擋駕并諭侍者云無論何國人以後一律不見聞逹賴每日必獨坐一小時嚴禁侍者入室一日有華人于無意中入其室則見逹賴面色大變目深斥是人之冒昧同時以洋裝小册藏置懷中隨令左右攆該華人速出 
　　二十七日又爲逹賴受拜之期有蒙古喇嘛四百餘名詣黃寺謁見適逹賴正在練習華語候至一小時始傳入羅拜 
[宗人府議覆疏通宗室仕途北京]  
　　宗人府禮親王等奏覆御史常徽奏疏通宗室仕途一摺云原奏稱屢奉明詔預備立憲注重敎育而宗學轉先裁改擬由該管堂官議設學堂　所尃敎　 
 
 

Page 5

 
 
室子弟並在府屬附設法政研究所一節臣等查現値預備立憲普及敎育爲先自宗學奉裁改設八旗高等學堂其中附入宗室子弟亦屬寥寥臣等擬請在左右翼各設高等小學堂及初等小學堂一所其課程辦法均仿照學部奏定章程辦理所需開辦及常年經費應請飭下度支部妥籌的欵接季撥給至附設法政研究所自應查照各部院定章妥爲設立應令臣衙門實缺候補各員分班肄業又原奏稱舊制宗室人員概升京秩自九卿衙門奉裁京堂一階幾同虚設三庫又先後裁撤理事官幾有白首爲郎之嘆擬請於額設外酌添宗室額缺數員京察亦可添保一等一二員一節臣等查現在宗支繁衍生齒倍增宗室仕途實形壅滯宗人府向設三司理事官副理事官各四缺分歷左右兩司臣等擬請在經歷司添設理事官副理事官各二缺以歸一律如遇京察於理事官副理事官添保一等一員筆帖式添保一等一員其理事官副理事官保列一等者按照此次吏部奏定章程如蒙恩記名即與各項人員一律進單以道府恭候簡用筆帖式保列一等者照例升用倘無堪勝一等人員任闕勿濫又原奏稱援照各衙門之例於宗人府酌添三四品升階數缺一節臣等擬請於臣衙門漢府丞之次仿照各部釐定新章添設宗室左右丞參議各一員由臣等於實缺人員内擇其熟習府務者開單預保存記亦與各部無所窒碍其由丞參升轉以内外用者應按照軍機處吏部奏定新章辦理又奏稱各部丞參均由本衙門預保存記可否將一等人員一併開列一節查各衙門預保丞參向係熟習部務之員若尃將宗室一等人員一併開列核與新章未符應請勿庸置議九月十九日奉旨依議 
[麥奎私運礦石案三誌安慶]  
　　英商麥奎私運礦石已兩紀前報兹悉蕪道楊觀察現已晋省面禀皖撫朱經帥以銅官山礦約久經議廢此項礦石應卽扣留充公並分札牙釐局及大通釐卡認眞查巡倘遇該商裝運即行阻止提貨充公 
[蘇撫奏陳太湖閱軍情形北京]  
　　蘇撫陳伯帥於止月初隨帶左臬司及道府各員帶印出巡太湖迭紀前報兹已將校閱情形繕摺入奉略謂太湖汪洋巨浸環繞多山各屬列河港縱橫跬步皆水四通八逹以故奸宄叢生又地接商埠輪船鐵路來往迅捷游手無歸易於遁跡今旣有淺水兵輪馳騁於洪濤巨浪之中復有巡防飛划搜捕於支港裏河之内相濟爲用各効所長但能嚴密梭巡匪患自能消戢瞬届冬防尤應留意臣已飭知各將領分期輪班放哨並與嘉湖統兵官約期會哨以免疏虞其太湖師船因各屬鄉鎭巡警均未舉辦仍不能不分巡護卡該統領以各營船數參差禀請照飛划另爲編制業經批准照辦另案奏咨並諭令除護卡師船外仍另編整散各隊扼要駐防各路游弋飛划等營互爲聯貫至太湖漁艇舊例由駐防文武給領牌照已成虚文擬俟巡警辦有成效後改由警局給牌編號擇立正佐漁長以便稽察洞庭東山尙稱庶並擬就地訪延正紳集辦漁業公司講求網捕新法旣廣吾民生計亦免匪類潛滋此則籌慮所及而未能及時舉行者也九月二十九日硃批知道了　 
[常紳對於徵銀解銀之意見蘇州]  
　　常熟紳士陸懋宗等以蘇紳對於地丁徵銀解銀一節並未承認而府縣詳司僉謂此事曾邀紳士會議允認致督撫憲竟據以入告查此舉於全局所關甚大前已加徵二百文現在再行改章概徵銀數小民何堪剝削况國幣未頒將來繳徵之時銀元成色之參差減折數目之短長勢必多方留難徒爲書吏開需索之門而於國計民生兩有妨礙爲害將不可勝言昨特函商蘇紳作何對付一面并擬聯絡各州縣紳士會籌辦法 
[郵部奏派安徽鐵路總理北京]  
　　郵部奏稱安徽鐵路公司自李經羲因病辭退臣部奏准改派周學熙爲總理旋據周學熙呈稱南北相距不能遙制懇檄皖紳另舉賢能等情兹據翰林院撰文李經畬等呈請前署江西按察使周學銘接充總理大學士孫家鼐農工商部右侍郎楊士琦函同前因臣等查皖省鐵路雖經迭舉總理均未到差一切事宜因主持乏人致少頭緒此時非得勤能廉幹之員力加整頓不足期與有成查周學銘才識穏練辦事認眞曾署監司政績頗著以之總理該路當能勝任懇恩俯准以周學銘接充該路總理以順輿情九月二十四日奉旨依議 
 
 
 

Page 6

 
 
 [G　　上海大西洋總領事署書吏麥　 
　　爲通知事照得現據黃德即仰伊有妻室在上海博物院路十三號爲本茶葉生意於西歷一千八百六十九年正月十號在澳門風順堂十六柱出世乃是向居澳門現己身故之黃瑞求及莫氏親生之子伊父前在澳門沙黎頭開泰昌號鋪並未當過中國及别國差事伊自幼及今及其父母從未説過不願其人西籍今親身到案表明伊是西洋籍人等情兹奉限六十日自憲報第二次刋行本告白之日起計傅所有不知名之關涉人等於限滿後第二次堂期到本署辯駁凡堂期係每遇禮拜四十點半鐘特此通知 
西歷一千九百零八年十月二十四號　上海大西洋總事官博經閲 
　　馮聯棠太史録書譜 
　　妍潤遵勁胥極其妙書家見之莫不愛若至寳本局初印數千册早己不脛而走年來學校盛興有志臨池者時來詢購爰重付石印以慰購者之望而紙張之潔白印工之精良較初印有過之無不及每册售價洋三角精印蘇批孟子是書讀本向用木板刷印字跡模糊紙張粗劣兹覔得蘇批原本以端楷大字鈔付石印外加布套價四角蘇黃尺牘其書行世久矣而舊本字跡漫漶不堪卒讀近時坊間雖有翻印之本而帝虎魯魚譌舛莫辨讀者病焉每部洋四角○上海棋盤街湖北察院坡○廣東護門底上街○著易堂書局仝啓 
　　消痰止咳最爲神速 
　　謹誌上海棋盤街廣東彭壽堂順氣化痰止咳四寳半夏眞憑效天下無雙 
　　余患咳嗽痰飲痼疾六載於兹今春自傷寒愈後其咳更劇痰血相雜腥臭難堪備各嘗著名藥苦無實效故近見報載謝函證書及託名公卿頌楊諸藥均付一笑然天下事有未可概論者前月内姪返楊携贈廣東彭壽堂化痰止咳半夏露一料述及前患咳嗽吐血之症幸服此露獲愈實有藥到病除之功勿以未達見拒云云余以言之鑿鑿而内人亦力勸不己爰依服數次咳嗆果截然而止惟痰飲未能盡净然亦大見鬆減服至五日痰飲全消諸恙悉平殊出意料之外尤妙者飲食較前加增氣體倍覺康健不禁喟然歎曰世界竟有如是之神藥哉延我殘喘除我痼疾非半夏露之功曷克臻此其感激欣慰爲何如耶敬頌寳堂主人極井風清常此香流環球杏林霞蔚欣看共登壽域世有同病幸勿等閒視之楊州邵伯鎭魏萊生謹書 
　　立愈痴癲狂癎萬金不易膏 
　　上海美界仁智里十三弄括打藥房一家發售○每小盒一元全料五元無扣遠路函購概加套盒携帶極便 
　　此膏共用中國珍貴藥品廿一味製煉而成不製丸而製膏者因九性凝滯見功遲緩不及膏滋易化可以立刻見功也如或不信試當癲狂大發之時或則舞刀弄棒登屋跨牆狂歌怒駡大笑不止或則自言自語沉沉默默如醉如睡昏迷不醒即用此膏四錢開水冲服後立刻平定淸醒前後判若兩人故發售以來無論男婦老幼痴癲狂癎雖多年重症久醫不愈服此一料無不除根永不復發膏用潔白玻璃盒裝全料可服三十次小盒可服五次初以輕症連服一二小盒已足斷根（注意）原方詳列仿單凡艱于寄帶者可以照方製服無不神驗 
　　遺精不遺心感謝謝 
　　崔氏瓣香廬藥室在上海盆湯弄新橋兩堍朝西見洋貨號轉灣約十餘家根德里内每匣兩元○附近假冒格外小心認明根德里方是的眞 
　　余生平不喜服藥尤不喜滬上藥房之藥故余患遺精之症已近十載未嘗服藥邇因年届大衍嗣續猶虚腿軟腰酸神思恍惚漸至未交即洩目暗耳鳴不得已乃疊延名醫診治不意服藥千劑功効茫然於是任其自然不敢再服孰料精神愈疲日間亦遺引鏡自照面如菜色因友人迭次盛稱上海瓣香廬藥室所製媧皇補天丹洵推治遺泄之神品渠亦服此而愈乃即由郵局匯洋兩元姑且一試第一瓶服後雖遺洩果愈然行房仍未能堅久乃再購半料約服一月竟然飯食皆增精力强壯一切腰酸耳鳴等症從此皆愈始信精血充足則百病自痊其樂融融拙荊已年將不惑於三月間忽懷六甲雖璋瓦未知然瑟琴克調該藥室之補天丹不愧名副其實又内表弟馮端伯夢遺證亦由余告渠服此今亦全愈矣此丹治遺精之效驗實有中流砥柱之功心感之餘謹登報奉揚以酬濟世婆心號烏程城中呂鏡明啓 
　　拜謝生髮膠 
　　我次男年十一患三瘧經二載頭髮退去大半上年購尊製生髮膠連搽一月今己漸漸出滿兹有出嫁女産後吐髮將秃今奉洋兩元總發四瓶余緣力薄不能登報揚名○貴主人心在濟世請將鄙意登告同病曷勝幸甚江蘇落司前吴陸氏同子護修同拜　上海盆　衖橋南周昌記南首北無錫路人壽醫藥室代登又有咬髮癬靈藥每洋三瓶每瓶大洋四角 
　　國泰號廣告 
　　本號新到呢絨疋頭雜貨甚多兹當秋末仍循舊例减價半月諸君賜顧請速惠臨老其昌北四川路甯波路藍牆洋房便是　 
　　京都天寳齋毒門聖藥 
　　花柳經騐良方愈人甚廣無憂 
　　京都天寳齋藥局○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
　　此丸乃本齋獨得異人傳授良方重用眞正犀黄珠粉血珀極品上藥泡製久練成治男女楊梅結毒横痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸闢獨用輕粉升藥倒提丸等當時立愈乃毒氣骨攻逢春又四肢發酸痛甚至鼻塌髮秃紅斑起點皆緣毒藏筋絡且必染妻絶子其在非淺餘毒未净其害不休此賣藥者未得其法患者豈能安全今本齋不惜重資修合濟世染者即將此丸服下立刻止痛消腫祛痰净盡凡極重極危之症服藥一料立可全愈價雖略貴而效足值當可掃盡骨内一切毒氣且就生育無害屢試屢騐必發必中輕者五天全愈重者數天除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥局藥靈方眞之功也　每料價洋十元每瓶洋二元○另有珠黄下疳散每瓶洋七角如男女下疳腫痛或陽物臭爛或筋爛去半節搽此散立見拔毒去爛生肌止痛保復原形仍可生育種子此乃第一奇方也○立愈珠珀五淋白濁丸價洋一元○鋪在上海二馬路中市西鼎新里口石庫門内便是　遠埠託郵政局購寄信局作弊難靠 
　　招領男女二孩廣告 
　　男孩名益甫年六歲上海張江栅張家宅人父名阿新兄名金寳打鐵生意　女孩名阿秀年八歲蘇州小新橋人父名楊阿春做飯蘿手藝　此二孩由美富輪船帶滬如有親人認領即至上海四馬路招商總局經租帳房沈松茂面領 
　　聲明私刻圖章 
　　兹有匪人私刻小號圖章向　何元通立興兩號騙取貨物幸該兩號不識來人未即交付繼而將貨送至小號以未取爲異當將原條繳回比較始知其僞一面密訪僞造之人查出送捕究辦外咨照各　寳號如有持條支取銀錢貨物者萬勿付給免受其欺仍祈送至小號親自蓋回單爲憑特此聲明諸希鑒諒　庽永裕棧申莊魁陞恒謹啓 
　　（商辦新舞臺） 
　　十月初七日演十六舗外灘便是 
羊長喜　斬浪子 
薛瑶卿　五家坡 
李吉才　蝴蝶盃 
小子和　反延安 
七盞燈小保成全本取帥印 
張順來　添向 
馮志奎　五三老 
夏月潤　色本帥 
小連生　旂鐵過 
夏月珊　帳　營 
賽奎官　軍鷄赴 
劉培山　裝晏 
　　十月初七夜演西法電光雪景 
小保成　轅門射戟 
李吉才　三堂會審 
林步青夏月潤賽奎官張順來　任長海劉培山諸壽卿李祥麟茂州廟 
孫菊仙　過文昭關 
馮志奎小盞燈小連生小子和小連生夏月珊　文武合演好戲全本南北和八郎盜令焦孟破關陣前聯盟 
　　春桂茶園 
　　初七夜特煩超等兩齣好戲 
吴鳳鳴　慶頂寳珠 
一陣風　水漫金山 
筱桂芬　九更天明 
夜來香熊文通　劉吉（慶）活擒吕布 
小桂枝周來全　邱鳳（翔）鴻鸞天禧 
筱桂芬董德春　劉長（林）大白水灘 
汪笑儂　目蓮救母 
夜來香三麻子劉廷玉　（大閙）轅門橋（誰有）（知天） 
　　（天仙茶園） 
　　初七夜正廳四角新到名角登檯 
　盞燈　梵王宫院 
天娥旦　拾鞋三疑 
賽活猴　大鴛鴦樓 
九月仙　紅梅寳閣 
趙春奎　天門跌雪 
趙如泉李春利　白水（灘）戰青面虎 
雙　處萬盞燈　四郎探母代回令 
趙小廉趙如泉李春利筱榮祥　商界特煩三本新戲（鐵公雞）向公赴會 
　　（羣仙茶園） 
　　十月初七夜大减價正廳洋二角 
草上飛　吴天關 
白文奎　春秋配 
徐桂芬　八義圖 
林月梅　刺媳姣 
郭鳳仙賽勝奎小春穆　草上坡（姜大）（維戰） 
紅菊花小蘭仙郭少娥　陰陽河煩掃師演打碗 
小連奎郭少娥筱菊僊　洛陽橋外加三十六行 
　　（丹鳳茶園） 
　　初七夜特煩新到名角改良新戲 
李奎官　五台會兄 
白玉梅　初出祁山 
芝蘭花　鳳　花鼓 
金玲子小李官黃金台代盤關 
小貴仙　斷橋相會 
張巧蘭　堂　賣馬 
小福仙牛桂芬　蓋月樓海潮珠 
柴子雲恩曉峰白蘭花賽春奎　小奎官全本四進十三公堂 
　　（丹鳳茶園） 
（特請營口新到超等名角） 
桂雲峰 
初九夜准鴛鴦　　初十夜　雙獅鳳　十一夜演翠屏山　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　九月二十六日兩宮還海皇太后駕臨萬牛園是日十二點鐘皇太后由萬壽寺拈香畢乘船至園步行游覽該園植物科特備秋海棠六十餘種菊花二百餘種慈聖頗悅逐一玩賞各科由科長看護各項學生概爲屏退二點餘鐘慈宮始臨西式大樓用膳并賜該園總辦御用席一棹用膳畢至三點鐘始由園乘船至倚虹堂少坐旋換轎至福華門還海駐蹕 
　　皇上恭上皇太后萬壽賀表應用皇帝尊親御寳經大學士孫中堂等派定閣學占鳳侍讀松茂等於十月初二日在懋勤殿監視鈐用初五日寅正派讀學承灜遞呈奏事處恭呈御覽次日次舊領回再經孫相國點派捧表大員閣學毓隆於初十日夜子時穿朝服由典籍廳恭捧賀表由前引侍讀連兆松茂賽崇阿文增等四員引至西苑門内交由協揆榮中堂接捧再由閣學耆齡那晋兩大員前引捧至儀鑾殿交内廷四十八處總管太監轉進皇太后前受賀禮成退班 
　　立憲上諭騰黃已由憲政館發交内閣詰敇房鈐用國寳兹聞孫相國已派定侍讀學士承瀛於初三日會同軍機處大懋勤殿監視用寳聞是日共須用三百五十張次日再由憲政館頒發京師各部院衙門一律懸掛 
　　此次繆彝謝恩召見時慈宮垂詢逹賴在五台時有無騷擾刦掠之事繆對隨從過多滋擾本在所不免初非有意騷擾云 
　　某御史奏幣制旣定一兩銀圓仍聽元寳洋元行用殊非畫一幣政之道應請備欵全數收回以歸劃一奉旨留中 
　　陸軍部以各省陸軍學堂往往奏派該省藩臬司爲總會辦殊失統一之意特通咨各省嗣後各該陸軍學堂不得再派藩臬司致滋牽擾 
　　外務部電催參議楊樞迅速來京襄辦要政昨該部接楊樞電覆略云 
刻已束裝就道大約萬壽節即可到京 
　　郵傳部此次訂借英法銀行欵項將酌提數十萬推廣電政昨已飭電政司各員擬妥推廣電線安設章程預備入奏 
分類新聞政界 
正界 
[巡警總局預備恭迎玉牒奉天]  
　　奉省此次牒差經巡警道預備各事如左一此次牒差須挑旗籍巡長二名巡警十八名送交旗務司差遣各分局即於旗籍長警内選擇精神表面俱佳者二日内開單呈報以便挑選二由警衛隊挑選長警三十名隨總辦赴關接差三由消防隊副隊官帶長警二十八名及機筒等件至車站保護龍棚餘在隊聽候差遣不准外出四三四六局各派巡弁三名長警四十名帮七五二一局辦事五行宮内派隊官劉山勝巡弁聶存熙孫占鰲王德恒長警四十名敬謹護衛督操官由關回後常駐督率提調隨時往查六行宮外前後左右仍歸一二局加崗保護七隊長趙永平帶馬隊十名專司各王大臣出門如馬隊有不敷用處隨時電調不必請示八巡弁石元興留局管理警衛隊一切事宜九玉牒到日派馬隊二十名由新車站至小西邊門在陸軍隊伍後面來往分叚梭巡不准閒人在近處觀看擁擠等事十牒差經過道路須勤洒水兩旁住户商鋪均不得下台階以及上房觀看十一除鐵道馬車已由交涉司通知停車一日外所有經過地方於天明起阻止大小車輛通行婉然勸其繞道但接差者不在此例十二各胡同及义道口須於差到一點鐘前安標攔繩阻止車馬行人應用若干標繩由分局估計通知行政課承辦十三經過路線所有觸目處招貼先期由各分局洗凈十四未盡事宜隨時定議傳知 
[黑吉遷省緩辦奉天]  
　　東督徐菊帥前曾電商政府擬將黑龍江撫署移駐愛琿吉林撫署移駐寗古塔聞日前諸大老核議以現値東三省財政支絀兩省遷移經費甚鉅必難籌措已决議暫從緩辦 
[新簡寗藩抵蘇蘇州]  
　　新簡江寗藩司樊方伯增祥於初四日抵蘇暫庽安徽會館旋即晋謁撫憲禀陳一切聞日内即須赴寗 
[定期考試第三次候補人員蘇州]  
　　蘇撫陳伯師昨據蘇藩司詳稱蘇省遵章考驗外官第三次報考傳考及第一第二兩次傳考未到各員計三十四年以前到省者二百八員三十四年正月以後到省者十八員請予定期考試當經陳伯帥示期十五日督同藩學臬三司仍在貢院封門扃試已飭各員一體遵照 
[蘇撫不允浙省多運米石蘇州]  
　　蘇撫陳中丞前日接浙撫來電内開浙省產米無多歷届採買均仰給於貴省每年約購六萬石辦米州縣同深感激何敢復爲求益之請惟今夏缺雨杭嘉湖高地多有旱荒所以米價迄未平減擬懇於常例六萬石外俯准多採三萬石感激之情實無涯涘伯帥當即電復云從前浙省潛糧赴蘇採辦不用公牘照章完捐自壬寅年起始援白糯成案赴蘇辦運六萬石爲限給照免捐近年蘇省收成歉薄米價昂貴本省漕糧尙請截留故上兩届均經咨請暫免來蘇採辦以保民食旋因一再電商每年祇允三萬石而行商籍照朦運致有溢額多運情事本年江蘇秋收似較去年相仿本省又須採辦補運則浙省减定之三萬石尙未能預必再欲逾三萬之外恐難如約已飭司局會議姑俟復到再行報命先此肅復乞爲鑒察 
[合浦縣電請禁蒸米酒廣東]  
　　合浦縣沈大令瑞忠電禀省憲云 
 
 

Page 11

 
 
縣屬頻年風旱收成屢歉加以去年匪亂民鮮蓋藏本月十二日陡起颶風越時未久十七又復狂風驟雨卑職親詣各鄉查勘近海潮田雖經收穫山田陂田正値揚花結實之際被風吹刮禾稻損傷或五成三四成不等幸本年晚稻茂盛不致成災經將情形郵遞在案然創鉅痛深之後草木皆兵有穀家深慮荒廢不肯出糴業經示禁仍懹觀望縣屬米石來源多以海防廣西兩處聞亦同時遭風來米亦少米價日漲亟應維持以濟民食查蒸酒一月耗米一百四十餘萬觔實與民食關係甚重現經各鄉紳民紛紛呈請禁蒸停捐當此庫帑支絀餉需尤關本不敢遽行上請惟民生所繋敢乞恩准於十月初一日起暫停合浦酒捐兩月俾得禁蒸濟食以安民心地方幸甚 
軍界 
[秋操接待外賓員名單南京]  
　　江南秋操各軍業由江督飭令兵備處妥爲照料自初二日起至初八日止陸續出發兹又委定外賓接待司分科各員銜名錄下（接應員）二品銜試用道曾磐三品銜知府岳昭燏廣東外海水師都司宋文翽都司銜千總饒懷文縣丞汪樹璧（收支員）知縣陳肅綱關朝杰（收發文件電信員）知府鄧文堉記載日記員）知縣鄭洪年（執事員）知府英鎭縣丞汪思振（繙譯員）縣丞關葆麟臨時分派員）縣丞繆思敬（繙譯學生）張益山鄒輝寳郭陶成李應徵陳後生黃存善 
[陸軍統計處未易設立蘇州]  
　　蘇省督練公所前奉陸軍部頒發統計表式飭令速立統　處查造新軍各營官兵弁勇名額及餉械等項清册並造報歲需餉項預算决算表册當經兵備叅謀敎練三處總辦議定即在公所内設立統計處添派文案科員並另行撥給經費等情詳報撫憲後迄已多日尙未核批聞因經費難籌且人材難得是以遲遲耳 
[管帶排長仍禁恊部南京]  
　　陸軍第九鎭以三十五標管帶楊耀寗等請仍禁協部等情禀由江督批云據詳步隊第三十五標管帶楊耀南排長陳伯仁王良江等均由學堂出身久充軍職成績頗著此次因公獲罪似與平民犯法者有問現在江南尙未設立陸軍監獄亦未便發交地方官收禁擬請仍就十八協將該員嚴行禁錮遵限開釋等情查管帶楊耀南等於夏家橋一案固屬罪有應得究係因公所致旣據該代統請交十八協收禁應即照准 
[接辦新軍收支文案蘇州]  
　　蘇省善後局新軍收支文案候補知縣郭曾程現已准補如辠縣缺遺差由善後局司道札委候補知縣杜仁榦接辦 
學務 
[監學重整校規寗波]  
　　定海中小學堂條規自開辦以來隨時斟酌變更尙稱完善惟學生等禁約不嚴故平日與各敎習意見稍有不合非當面挺撞卽羣起攻訐兹經監學許君筠青極力整頓增定新規多條專爲範圍學生起見餘悉照舊辦理 
[山陰縣學堂旅行紀事浙江]  
　　山陰縣學堂於九月晦日舉行遠足會上午六點半鐘出發全隊學生計八十餘人中分四隊第一隊車樂第二隊兵式第三隊器械第四隊遊戲編制甚爲合度前導遠足會旗次國旗次校旗出常禧門過婁宮上蘭亭至西山校午膳午後遊大獅山灰石巖歷灰窰實驗製灰之法遂越平陽嶺落盛塘至洪溪校小憩所經之處與地理歷史物理上有關係者無不留心考察費時稍多至盛塘天色已晚乃雇舟進植利門回校時已九下鐘矣一路隊伍嚴肅步伐整齊合唱旅行歌緩急悠塲均合節奏觀者咸稱道之 
[查復石邑勸學所挾私攻訐浙江]  
　　日前石門縣會紳公舉麗水敎諭馬昭祥爲勸學所總董尙未飭派旋由李廷華等禀控馬昭祥匿喪戀職等情略記前報兹由提學司詳浙撫云石門勸學所前據禀舉馬昭祥爲總董甫經舉辦即行攻訐迨經飭縣查復均屬挾私妄訐而馬昭祥率以辦事棘手辭退日久尙未舉定今該縣復又會紳公舉馬昭祥甫經禀報卽又肆行妄訐查前次縣禀所叙於上月十八日集紳學界投票公舉馬昭祥得票最佔多數旣全體贊成則李廷華等以少數人之挾誣衊已可概見今旣委員查復並無匿喪情事其當時失報丁憂據稱係未諳例章情尙可原旣由縣曾紳舉定堪以勝任並由敎官調籍辦學已歷次辦有成案擬請照准即行麗水縣訓導馬昭祥調籍充石門縣勸學所縣視學兼學務總董以專責成仍照章免予開缺除移會藩司并飭石門縣查究如再挾私妄政即按阻撓學務例嚴懲 
實業 
[皖紳對於粤商請减路捐之意見安慶]  
　　旅蕪粤商請减鐵路米捐一案曾由粤督電商江督並經午帥轉致在寗皖紳陳　惟彥等查酌議復在案兹陳紳等禀復略謂查米捐一項對於皖省路礦具有絶大關係案經奏定斷無遽更之理况路礦總理虚席經年今甫舉定周紳學銘正在集股開工之際若减米捐則皖省路礦前途恐生阻力此不能停減者一粤電内開粤商受虧裏足不前一節查商人貴買貴賣自有成算其偶爾受虧者乃因銷路之暢滯時價之漲落所致不能盡歸咎於成本如粤商運米受虧自當仍在粤省設法似未可取償於皖况聞運粤之米并無虧本此不能停减者二皖省今年水旱偏灾幾徧境灾歉各區正籌糴糶今若減捐粤商將大宗畅運則米價必昂貧民難於湖口弱者死於飢寒强者流爲盗賊地方隠受其害轉增大憲撫輯之煩憂此不能停减者三以上數節均係實情職紳等一再集議萬難暫行停减 
[漢口行商擬暫停貿易續聞漢口]  
　　漢口行商因九九商捐擬暫停貿易等情已誌前報兹悉商務總會特於上月三十日晚開特别大會解勸各行商等到塲者約三百餘人衆口一詞謂新章煩瑣苛擾群請代禀當道改照舊章總協理以新章不便之處各商均未能切實聲叙特飭令將新章不便之處逐一說明開呈意見書送會核奪轉禀鄂督飭局酌改並剴切誥誡各商萬勿罷市衆均遵照惟貨物須俟商捐章程妥恊再行起下是日漢關道夏口廳文武印委各官因市面謠言不靖恐　匪徒 
 
 

Page 12

 
 
趁機滋事均親目巡　街道駐紥漢上之巡防隊統領陳慶門參戎並調集所屬兩營兵丁貧槍鼓號梭巡街道以資鎭攝巡警局盤詰匪類頗爲加意流言日必數起並有人造謠擬移禍于釐金統捐局謂商捐改章歸厘局包收釐局總辦壽太守爰出簡明告示辦明實無其事至初一日四民見各行商仍舊開門並未罷市人心始爲稍安 
雜記 
[電請確查私梟拒捕情形湖南]  
　　督辦土膏統捐總局柯大臣致湘撫岑堯帥電云昨據鄧道轉據吳守電稱鍾管帶探有鎭篁標勇在榆樹灣私販六上餘担百三十餘人携有槍械該管帶廿三至沅見住沅哨勇劉有貴翟巨龍血淋滿身適緝勇張炳臣回稱伊等九人巡探至沙牛坪遇外帮私挑盤問遽被闈殺截傷兩人搶去快砲拚命奮敵砍二梟販一名當即拿獲並私土七十餘兩已將受傷兩勇送芷江縣驗訊等情前因私販充斥曾承檄飭鎭篁鎭協同嚴緝所禀如果屬實是緝私轉以販私該營紀律何在應請飛飭鎭縣查明是否實係標勇即行嚴訊懲辦旋奉湘撫復電云鎭筸標勇如果結夥多人携帶鎗械販私拒捕殊爲藐法已極已電逹鎭篁鎭查明是否實係標勇抑係私梟假冒究因何故致被指禀分别懲治並飭芷江縣將查訊情形飛禀察辦矣 
[醫學研究所開議蘇州]  
　　蘇垣醫學研究所以創辦伊始禀奉撫憲札委禁烟局總辦沈觀察爲該所監督昨日特開會議公决延聘曹智涵貝賦琴等十餘員按期到所研究醫理討論一切並聞以劉太守雅賓爲所長云 
[仁和鄉民搗毁警局杭州]  
　　巡警學生陳訄畢業後初派赴餘杭帮辦警務該縣士紳以其人品惡劣拒不承認回省後極力運動改派仁和屬之塘棲鎭自到局後該員又添委偵探委員一人月支薪水十八兩探夥若干名歸其節制所有經費擬請按户繳捐致激成鄉民公憤聚衆百餘人將總管廟巡警分局搗毁合局員司逸避幸免經塘棲汛出隊彈壓始行解散聞該員昨日到省以匪民阻撓警務胆敢鳴鑼聚衆毁局毆官等情赴總局朦禀現聞王總辦悉其底藴批斥不准並擬遴派妥員密赴該鎭調查核辦 
[遂意不遂夫意廣東]  
　　上月二十八日南海三江司人陳益光將婢女遂意帶赴縣署據稱該婢年十八歲嫁與黃贊延爲妾訂明身價洋二百二十元先交定洋五十元詎黃揑誣該婢不貞索回定銀請飭提究等語該縣訊詰婢女據稱向無不端情事是晚黃贊廷行房三次有花色布可據問官復提隨嫁婦阿三阿清及陳益光之妻黃氏到案分别研詰供亦相同訊畢着陳益光將婢帶回候飭傳黃贊廷到案再行質訊 
[詳誌蠡墅鎭大閙屍場蘇州]  
　　許値巷村居人錢永生前爲杏春橋治平寺香工會議定每年工洋十八元嗣因永生病體緾綿不能工作因於五閱月後經寺僧守清辭歇已付工洋十二元其母錢孫氏乃向該僧索取全年工資僧不允氏竟於某茶肆將僧掌頰二下僧赴訴於新穀里鎭董李某李即函請蠡墅汛弁蔣少卿飭差拘氏掌頰一百管押本署不料氏竟於是夜潛吞生烟斃命初二日報經吳縣王竹甫大令下鄉相驗當驗得委係服毒自盡並無别故屍屬堅　被汛　打傷致死由是該村三白餘户聚衆閧閙竟將汛署内一應物件撃毁無遺縣差護勇均被毆打大令慌甚從後門逃出怱促下船失足堕水幸經舟子援護得以無恙該汛弁亦潜逃下船由大令帶回省垣當即據情禀知蘇府何太守飭將該汛管押縣署候禀請上憲核示大令回署後嚴飭通班差捕查拿爲首滋閙之人到案懲辦現聞屍身尙未棺殮併聞該汛弁之戳印亦已失去不知若何了結也 
[差役釀成命案被控蘇州]  
　　海州民人周作禮以差役妄拿無辜釀成命案等詞赴撫轅上控當奉陳伯帥批去查閱抄粘案已由府委員訪查明確詳司批府何以數月之久尙未提到案關差役妄拿致斃人命情節較重　便事稽延仰接察使催飭淮安府赶速行提人証卷宗到府訊明錄供詳辦 
[已革候補知縣之無狀江西]  
　　江西候補知縣金鼎元黃作元前因日事開塲聚賭引誘良家子弟經沈護院奏參革職驅逐回籍惟黃作元現與朱觀察葆成連日索閙以聚賭之事被朱揚出以致革職而朱爲巨富現黃某向其索賠官職大起糾葛 
[文苑]  
　　竹枝詞 
　　湖南靖州會同縣某令。安徽黟縣人也。自蒞任後。賄賂公行。　削備至。邑人莫。不疾之。兹經該邑紳民。撰成竹枝詞數十首。剞劂成帙。遍發紳商學各界。是亦足以覘該令之政跡矣。至於詞之工拙固不計也。特錄之以爲昏墨者戒。 
　　其一 
　　無識無知一賈翁。色中餓鬼酒中雄。邊隅究竟民何罪。又遇瘟神會同。 
　　註某令本賈人子家中規開茶莊由附貢生捐大花樣分發湖南胸中毫無知識到任時徧體梅瘡蓋一路貪戀花柳所致 
　　其二 
　　到任紛紛復陋規。夜郎自大把民欺。邑紳費盡楊梁力。到底貪心莫轉移。 
　　註湖南自趙次帥整頓吏治一切陋規革除殆盡某令到任仍循舊例經邑紳楊春旗梁之珍等反覆力爭不得某令謂家丁人衆若不要錢皆將餓死矣其貪婪如此　　其三 
　　貪鄙聲名洗得清。太爺眞正好才情。要錢只願民無訟。那管民寃伸不伸。　　註某令旣貪又復巧於彌縫謂多要錢則民不敢訴訟置絶好息訟良法也 
　　其四 
　　鳴寃鑼掛大堂中。百萬寃民訟趙公。亟喚門丁忙撤去。這回不與昔時同。 
　　註湖南趙次帥飭各牧令於大堂懸鳴寃鑼一面以防丁役隔閡民情某令以民得鳴鑼訴寃於已大有不便傳令撤去並稱係奉奏准不許復設 
　　其五 
　　要錢法子實堪誇。告訟人須有歇家。規矩不全堂不坐。管他事件亂如麻。 
　　註某令吩咐書差號房人等禀詞無歇户者不准蓋必有歇户然後各項索費可以靠實故貧民訴訟歇户不蓋戳記案即不行雖有奇寃呼天而已 
　　其六 
　　朝廷變法最周詳。禁革家丁見報章。一弊未除增一弊。而今添出小門房。 
　　註州縣裁革門丁係特奉上諭禁革之件某令不然門房以及値堂跟班人等四五十人倚如左右手且新增一小門房宋大爺即每案要背手錢一千七百六十文者 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[直隷]  
　　直督楊士驤奏云憲政初基造端宏大各省諮議局近參省議之規模遠儲國會之預備關繋綦要責任匪輕直隷地居三輔風氣早開疊次恭奉諭旨羣情鼓舞向治喁喁自應董勸兼施以興要政竊謂國民程度未齊提倡不力則成效難期組織權限未明舉行太驟則流弊滋甚是在折衷允當一秉大公庶幾程此日之功能寛異時之責備現經臣就天津設立籌辦處派藩學臬運四司天津道津海關道兼理其事札委奏調留直補用道祁頌威丁憂留直道員用翰林院檢討金邦平爲該處總辦統籌一切預備選舉事宜並由臣手定該處辦事章程分科設課選任通曉政法官紳分别派充總檢察參事科長以期通力合作俾克早底於成又慮通邑大都智識輸灌辦理較易窮僻鄉隅囿於聞見遇事恐多隔閡復飭遴選士紳派充司選員分赴各屬講演幫同地方官辦理選舉俾使洞曉源流庶免疑誤業由該處籌定辦法分期任事曰預備一切曰實行調查曰實行選舉目今年八月迄明年九月成立次第施行尙屬妥洽至京旗暨駐防專額議員定章併歸直隷辦理亦經咨照京旗各都統値年旗暨各該管官照章會同籌辦其建設諮議局屋必須規制閎整營造合法方足聳動觀聽淬厲精神並飭該處參考各國省會制度擇地建立以規久遠該處所需一切經費已飭司局籌撥至各屬選舉經費應由各該地方自備慮有遲延致誤期限一併飭發濟用均請准其作正開銷九月二十八日硃批該衙門知道 
[山東]  
　　魯撫袁海帥以各省諮議局奉旨限一年開辦因與在籍吳爕臣侍郎王季樵宮詹馬樾菴太史宋晋之京卿汪瑤庭觀察等籌商一切擬在藩署後貢院界址内起造房屋設立籌辦處並擬調歷城法政科舉人黃成霖回省襄助一切 
[江蘇]  
　　蘇撫陳中丞以諮議局籌辦處往來文牘日多一日特於本署另設諮議文案處一席派委法政學堂敎務長候補知縣金彭年兼充是差已於初四日下札 
士民動議調查 
[安徽]  
　　安徽士紳籌辦諮議局公啟云大會近年以來國民對於政府爲立憲之要求而進行之法瞢焉自諮議局章程頒布國民將組織團體發舒民力助長邦憲于諮議局實爲權輿明詔限一年成立程期甚促締造方艱各省人士風湧雲起思籌度方策見之實施吾皖人仍沈默闇淡冥行而索塗諮議局籌辦處設置已兩月聲息不聞皖人不思所以策勵隳大計而羞當世之士未有甚于此者也今欲急　直追則地方團體之結合選舉事件之調查所以督促諮議局籌辦處從速成立皆今日之所有事兹特發起於本月初三日准午後一時起假懹寗縣明倫堂開籌辦諮議局大會此舉于吾皖地方前途有極大關係諸公素具熱心届時乞撥冗惠臨籌議一切無任翹企並希爲桑梓愛重不宣發起人洪思亮吳傳綺姚永概汪彭年何雯等 
[江蘇　　（淮安清河）]  
　　清河敎育會於初二日午後一時開會公舉籌備諮議局選舉調查員每鄉二員人慶鄉舉方羽騫夏芹甫金城鄉舉王花南趙子衡籌寗鄉舉夏壬林夏蘭生吳城北舉仲紹周趙小春吳城南舉朱敬軒王素　五時散會 
士民實行調查 
[又　　（常州武陽）]  
　　武陽四鄉調查事宜本定九月三十日截止詎届期將選舉人原簿塡注交到者僅有數鄉且多遺漏舛誤事務所幹事因約諸職員及宣講所宣講員十餘人於初三日下午三時至該所會商辦法議决儘二十日以内由學界分赴三十五鄉覆查並促其從速進行當有十人擔任即由地方 
官發給照會分投前往并諭各鄉董保莊首等按照預定日期會集該鄉商同辦理 
專件 
[新陽余壽頣君來函]  
　　崑新選舉調查事務所於今日（初一日）召集各區鄉董核議選舉資格叅照各處辦理惟有議及敎民不入選舉資格者按定章云宗敎師蓋指牧師神父之有職者而言若敎民則固與平民相等似不當放之於權利義務之外鄙人不敏敢將當時陳說之意見略述於左 
　　民敎不和最爲妨害治安若以敎民而遂停止其選舉則積嫌生疑必有種種惡感情而其害有不可勝言者且調和民敎正在此時願諸明逹一審諸西國敎民雖另有敎皇統理敎務然於地方之權利義務實與平民同等而無歧視者也蓋納之於法律中正所以裁制之而使亦爲自治之國民也不然羅馬敎皇之權力本在各國君主之上（新君繼統有必經敎皇許可者）何以至今而日削哉無他使之共守憲法而已矣鄙人無學無識特貢一隅之見以備諸君子研究也 
本埠新聞 
[商務總會歡迎美艦電文]  
　　廈門商會林叔翁鑒美艦來華衆商歡迎請代逹滬商會總恊理周金箴李雲書暨全體議董等歌 
[專門實業學堂之管理權]  
　　本縣李大令接奉府札略云奉學司札開奉蘇撫札准學部咨近來各省各項專門學堂往往有另派參贊或藩臬司專管情事實屬有違定章嗣後凡關於專門實業各種學堂皆當專責提學司管理不得因設立學堂之經費籌自他處或學生畢業後應 
 
 

Page 19

 
 
歸他處任用遂將管理權劃分以收敎育統一之效等因爲此札飭各屬一體遵照 
[紀查勘水爐公所義塜情形]  
　　溧水水爐公所義塜被人盗賣於英美工部局開築馬路糾葛已久兹由滬道派委之譯員陳震東司馬與英公廨襄讞李司馬於前日午前帶同該公所司年徐順卿至新閘白克路水爐公所義塜察勘一週李司馬即行返署譯員陳司馬詢據徐順卿禀稱今年七月間被工部局開築馬路時有同業邰招福顧炳生二人在彼私掘棺木當將二人扭至新閘捕房捕頭並不將二人押解公廨請究等語陳司馬旋至新閘捕房詰問據捕頭稱當時扭至捕房稱係小工並不聲明情由是以開釋司馬遂回禀道憲以便與工部局辯論 
[盗賣銅匠公所公地案近聞]  
　　銅匠公所司事李餘筠邢開有等控杜三子即杜緝庭盗賣公地由廨將杜之家產發封備抵在案前晚復訊各原告投稱該地已向洋商贖回除將杜之產業拍賣抵償外尙虧洋 
五千五百元求追訊之杜供詞狡展李襄讞以杜逞刁挺押實屬藐法判候詳請道憲核明照例嚴懲 
[格致書院秋季課題]  
　　（策論）周禮大行小人行人於諸候之使者稱爲賓客結其交好說周取士以學校然春秋高官重任皆是世家其登進之法參會之意可得言歟西藏政策議培根格物派與笛卡兒窮理派皆有功於世界論此次特課由北洋大臣命題以四藝爲完卷限匝月繳齊逾限及不完卷者均不收 
[勤昌絲廠並未倒閉]  
　　美租界勤昌絲廠倒閉等情屢見各報兹悉其外帪房另在英界北京路司帪吳玉麟因私做仙令由其胞弟吳翔麟所開之人和永花行等家代挪莊欵虧折甚鉅席捲逃逸該廠雖已受累尙能支持故至今並未停工照常貿易 
城内 
　　 
[變纪離奇] ○ 
　　一路巡警分局批道轅差遣 
守備銜候補千總馮瓊華禀云查此案前據張漢洲禀稱光緒三十一年由伊妻母程謝氏作合撫養馮阿大之六歲幼女阿昭爲女於三十一年六月曾經許字聶姓出帖受聘忽於本年八月被馮阿大之媳馮曹氏乘隙誘逃懇請究追等情業經提集原被兩造審訊據張漢洲之妻張程氏供稱其夫因事外出阿昭之事不甚詳悉馮曹氏亦堅不承認當堂諭令馮曹氏暫行交保張程氏速催張漢洲來案再訊在案兹該職具禀來局忽稱張漢洲之女阿昭於光緒三十一年許與該職爲妻受過聘禮若干事溰兩岐豈有一女兩字之理况張漢洲禀詞具在明明指稱許字聶姓並非該職姓氏果如所言其中顯有别情亟應澈究著候張漢洲到案一同備質以憑嚴辦 
　　重申門禁○提右營楊彥臣參戎以時屈冬令宵小易於潜蹤爰於昨日出示曉諭嚴飭各城門弁兵人等均定十時關閉如無對牌不得隨意開放 
　　約束兵丁○新調滬軍營管帶王雲華到差以來業已將道轅衛隊一律調換昨特出示曉諭嚴行約束 
　　道批二則○卜倪氏禀批該氏絶賣與王益甫由王益甫轉售與恊記公司之地前據會丈局勘明照單祗有地四畝三分五厘應將單外溢地二畝五分二厘九毫釘界入官召變以杜紛爭早經前道批飭遵照該氏無可覬覦先以卜金虎出名禀請升科繼以恊記公司移單飛窧等情禀求止轉道契現又忽稱地未加嘆價未收清希圖回贖種種逞刁殊屬可惡總之該地早由爾賣絶與陳士昌有楊承恩抄呈契據可憑時隔數年地易數主縱有地價未清情事亦應斧鑿相尋自向原中理論斷無准爾贖回之理况田地買賣應以印單爲憑現在新地主祇有實地四畝零可以管業則原業户豈能將無單公地一併出賣乃迭次來禀均以原地七畝數分爲言竟視公地爲已有尤屬荒謬已極姑寛申斥倘再來轅曉瀆定行發縣嚴訊治以欺隠盗賣之罪凛之鮑立山禀批前批已明詎容飾凟仍不准行原禀擲還 
[官事]  
　　署理松海防同知查燕緒奉藩憲飭知准補是缺昨均到道禀知一路三區副巡官陳祖武調辦三路二區副　官差到道謝委巡警學堂敎習錢亞棟禀請病假三天湖北學務公所分省試用巡檢杜寳書禀見 
南市 
[據掠女子三誌]  
　　匪徒顧阿大擄掠張堰女子張桂英一案昨由華亭縣移文工程局略云該女早已許字二十六圖地保黃耀堂之子爲室被同宅鄉人紏匪搶出請即移歸原案訊辦等情孫明府准即派探備文解回 
[賠款不保]  
　　甘錦記木作失愼後即由被害衆鄰公禀總工程局請爲究辦曾誌前報昨日復訊各原告投案請斷並有賣水菓之山東人被灾跌傷由其子到案請究判甘交 
保將領到保險費繳案再核 
[搜括月捐]  
　　總工程局現派司事至各處小巷查明向未繳過月捐者著令地甲編造門牌照章收捐以補公欵 
[仍是交保]  
　　華堯封控戴禮和代張禹門抵押田單不贖一案前由周瑞記木作主保張出外逾期不理昨又由工程局復訊判仍交保赶緊理處 
閘北 
[小民何辜　　魏雙喜因毆傷騎巡隊周副巡官由巡警總局收押在案昨提復訊魏供在總局附近開設老虎灶近因患病在家服藥初二日忽有騎巡將小的拖至隙地攢毆旋又帶往馬隊局内私刑弔打身受重傷吐血不止旣復解至四路一區分局跪練四時移解案下小的實未毆辱巡官求思察訪判魏還候押查明實情再訊 
[觸電免驗]  
　　魚販林金生觸電斃命已紀昨報兹悉由捕房將屍車送斐倫路驗屍所飭保報縣後旋由屍叔求免相驗自行收殮 
[拐匿婦女]  
　　翁子貞誘拐婦女阿金牽與魏雙喜姘識匿居成都路魏姊王魏氏家昨由包探將翁及王魏氏等一併拘入捕房阿金王氏送廨管押翁押候解辦 
英租界 
[跡近訛詐]  
　　柳紫雲控李伯鴻欠洋一百五十元前晚由廨提訊李供欠洋屬實惟被柳取去呢衣兩件請飭給還所欠之洋求寛限料理旋據中証胡福安蔣啓堂供李之呢 
衣早經交還求察判胡交保蔣開　李押限 
兩禮拜料理 
[私取貨樣]  
　　裕春永北貨號主吳雲生與司帳朱琪亮出店吳錦源串竊明昌號寄於太古棧内之木耳一案昨由公廨復訊原告延哈華托律師到案請究吳等廷威金生帮辦律師辯護中西官以原告控竊雖無証據惟吳等私取貨樣實屬不合判吳雲生罰洋 
一百元一併開釋 
[限期償欠]  
　　德商咪　洋行控鎭昌隆號主張美堂不還貨銀一百餘兩昨由公堂會訊原告洋人投案求追訊之張認欠不諱判張交保限三禮拜理楚 
[違章拉客]  
　　鴇婦李王氏張王氏縱令雉妓王寳寳陳翠林王三寳等在途拉容由捕查獲昨解公堂請究判兩鴇各押五天王妓等各罰洋兩元充公 
[探夥妄控]  
　　水包探夥張順堂張福堂控包探何阿春在芳園烟間私刑弔打一案昨由公堂復訊無憑判將案註銷一併開釋 
[洋房失火]  
　　前晚七點餘鐘仁記路第七號洋房新總會六層樓上廚房内失火幸即救息僅焚去零物數件 
[拐案彙誌]  
　　施夢掌控施德勝毛阿二沈王氏姚林華串拐伊妻昨由公堂復訊施德勝供尙有長慶阿二在逃未獲至姚林華沈王氏二人實未干預求察判施押西牢九月 
 
 
] 

Page 20

 
 
毛押半年沈王氏交保姚從寛開釋林施氏控侯李氏陸朱氏串拐伊女昨日復訊判仍一併還押候查明再訊陳阿五偕見証顧吉如控李方春拐匿伊妻顧氏昨日提訊李供顧氏現在崇明盤龍鎭判押候移提人証到案再訊沈錢氏控汪沈氏張榮榮夏晉卿串拐伊媳沈阿二昨日復訊夏供氏媳已賣於南翔李家村吉錫章判分别還押候移提人証再訊 
[竊案彙誌]  
　　洋人克來登控西崽汪易松倪金蘭串竊金飾由探將汪及姘婦王金寳並串竊在逃李連根之姘婦周阿寳周父連卿一併查獲解請公堂復訊判分别還押候提集人証再訊卡阿二卡大墜子收買高麗人所竊洋槍由探查獲解廨請究據兩卞供稱贜在南翔鎭某姓家判一併押候函致該處分防廳查詢再核閘北吳榮記押店收買賊贜金飾等物判押候移送巡警局訊辦 
美租界 
[馬路改名]  
　　四考脫路一帶洋妓麕聚工部局以四考脫三字本係從前局董名氏因 
以命名今該處旣多猶太妓女似嫌褻瀆爰將該路改名鴨綠路 
[推廣警權]  
　　引翔港地方業已闢爲租界昨由工部局董知照楊樹浦捕房特派二百六十七號三道頭華捕帶同華捕三名前往梭巡 
[逃馬肇禍]  
　　小車夫李榮郎許利川昨日推車至北四川路被溜韁馬撞跌受傷由捕將馬扣住帶同李許開送捕房轉送同仁醫院醫治 
[查究聚賭]  
　　華記路王許氏所開之老虎灶紏人賭博兹被捕房查悉飭探　廨出單傳訊 
法租界 
[查出筆據]  
　　電車公司收票人察樹基前被公司控告私設總會紏衆罷工經公堂判令交保候查在案兹由捕房查明蔡樹基雖不聚賭確有紏衆罷工情事昨日將要挾罷工之筆據呈案查驗判察押七天以示薄懲 
[馬車無照]  
　　英界順記德興兩馬車行前日各有馬車一輛未領工部局捐照行至法界爲巡捕查知即將人車拘捕轉解公堂請究判各罰洋五元充公 
[兇徒開釋]  
　　張記明前與許大桂互毆致許受傷由捕將許送往醫院張押候究辦在案兹許已痊愈私自逃逸昨由捕房查知遂將張解請公堂從寛開釋 
[被控逃匿]  
　　陳阿二因其叔欠陳文英支票洋五百元被控訊押已久昨又解廨先據包探禀稱阿二之叔前與姘婦住在美界兹因被控已逃匿無蹝請察中西官以阿二已押數月原告又不到案從寛開釋限一月内將叔父尋交到案再究 
國外新聞 
[近東大變局二十三誌]  
　　初五日倫敦電云塞爾維亞議院已請俄國議院阻止奥國實行歸併巴斯利亞與赫在戈維拉之舉英德俄法四國會同照會克利脫謂彼等當竭力討論克得脫問題而與土爾其交涉惟克利脫務須維持和平保護回敎敎徒（以上譯字林報）初五日柏林電云塞爾維亞外務部大臣宣言英國外務部大臣葛雷已許如塞爾維亞與芒替尼格洛因抗拒奥國歸併之舉啟有戰爭英國當出爲協助布勒嘎利亞國王費提南於布國議會開議之日下詔宣言已請俄國援助一切塞爾維亞親王雖與外務部大臣同赴俄京聖彼得堡開並非爲政治上事件土爾其現仍在備兵以防不虞以上譯文匯報 
[日本减少駐華兵數近聞]  
　　初五日東京電云日本减少駐北清兵數一事將於月内實行 
[德皇之言論確實]  
　　初五日倫敦電云日日電報所載德皇之言論已據柏靈官場認爲確實現各報評論此言據巴黎宣稱德國當時並未拒俄法之請干涉南斐戰事惟曾嘉納佛萊克福脫條約批准之舉以故干涉之議以此破壞初五日栢林電云倫敦日日電報所論德皇之言論係六星期前之事德皇此言並未表逹今日之政見蓋欲消釋英國對德往事之誤會耳初六日倫敦電云德皇之言論全歡感受激刺皆謂德皇詞意鋒利咄咄逼人英國各報主論和平咸置往事於不顧謂德皇詞意固善惟推斷培厚海軍力之原由已失其要旨德國報章則公然詆責德皇激刺失宜蔑視大臣並嘆論黃禍之失當英國勞勃脫貴族現不允宣述關於德皇戰略之事件以上譯文滙報 
[兩候選總統之决爭]  
　　初六日華盛頓電云塔孚脫與斐乃安因選舉在卽連日步行游說自晨逹夜毫無寗晷塔孚脫君近在鈕約城曼秋森市演說聲音洪亮共和黨員當時於塔君之前歡呼十九分鐘之久（以上譯字林報）國務大臣路脫在新西拉蒂演說謂塔君於選舉時可得二百八十五票斐乃安近在鈕約省海特森河濱各名城游說出全力以博鈕約之選舉共和黨員頗爲不安惟鈕約之選舉票大約不致爲斐君所獲鈕約著名各報皆預言塔孚脫君必可獲選以上譯泰晤士報 
[德皇將會奥王]  
　　初五日柏林電云德皇定期西十一月六號在斯匈勃路以私禮謁會奥王約瑟譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[偵探小說意外之奇案（十二）]  
　　裁判官發出一種絶沈著之音吐。謂之曰。據偵探泰勒斯君。與警署長官。勃屈力克之報告。謂女郎即爲謀殺麗亞克之罪人。女郎果何故而出此。謀殺。之舉動。請女郎一一相告。女郎當知此法律之地。不得有一字之妄。語。苟女郎一時不檢。而出語無倫者。乃於女郎生命之前途。至有關礙。裁判官言已。立闔其吻注視愛地玲之面。若專伺其發言辦難者。斯時堂上。下衆人之視。線咸交集於脫而斯女郎之一身。乃見此愛地玲者。面色慘。白如墓中新出之死人。舉武至緩。若無力自舉其手足。而時時引其藍色。之目光。左右四矚。目光中含有一種憤激之色。絶無皇遽之狀態。聞裁判官之語。仰首微笑。冷然謂判裁官曰。堂上以我爲殺人之罪犯乎。敢問堂上。有何項之證據。可以證吾爲謀殺麗亞克之凶手。一語未畢。泰勒斯已疾趨而上。立舉其手。取案上摹仿足印之一紙。以示愛地玲曰。密司請視此。此物即爲第一之證據。愛地玲一聞此語。立回其首。以視泰勒斯手中所持之物。蓋摹仿數人之足印也。即微笑問泰勒斯曰。此何物。何以此物即爲第一之證據。泰勒斯曰。此爲當日密司麗亞克爲人殺斃之後。身畔所存之足跡。一人之足跡。即爲密司麗亞克足上之靴。而一人之足跡。則密司足上之靴也。泰勒斯語未畢。愛地玲駁斥之曰。泰勒斯君。何得如是。之妄斷。即使吾姊身畔。印有吾之足跡。亦何足爲吾犯罪之證據。吾當日。不已一一告君乎。吾尋覓吾姊之際。驟見彼仰踣於草地之上。吾乃力奔。至其身畔。審視其致死之情形。是君紙上之靴痕。即爲吾彼時之足印。君之紙上所印。而指爲鄭重之證據者。乃虚無縹緲。絶無一毫之指實。泰勒。斯君。君之偵案。乃有如是之能力。恐君之名譽。將因此案而失敗矣。愛地。玲語旣堂下觀審者之視線。又一變而集於泰勒斯之一身。似咎其不應。如是之鹵莽者。顧泰勒斯乃殊不怒。微笑謂愛地玲曰。密司勿躁急。且願。勿責僕之無禮。僕尙有一言。貢諸密司之前。頃密司告我。謂當密司麗亞。克爲人殺斃之際。密司乃力奔至其身畔。此一行之足印。乃印於麗。亞克。已死之後。不當誤認爲印於麗亞克未死之前。此言固也。然密司之足跡。非特印於麗亞克之身畔。且印於麗亞克身後之草地矣。果使密司之足。跡印於麗亞克已死之後者。何以麗亞克屍體之下。亦有密司留印之足。跡耶。僕不敏。不知此案機鑰之所在。請密司明以告我。 
 
 
 

Page 27

 
 
   
 
 

Page 28

 
 
   
 
