# 1905 - 161 - 4911552

 

Page 1

 
 
[電傳宫門抄]  
　　五月十三日召見軍機李端棨 
署永嘉縣沈大令德寛禀代論(續十三日報)若防外之道有急須袪革者五一曰盜案卑邑冠山跨海近接台州嶼島紛歧梯航絡繹外匪内奸或爲逋逃或爲伏莽歴年臘尾春頭頻聞搶掠卑職預會水陸防軍實力巡查潛心捕務不分畛域厚給綫賞二月初三夜玉環烏星背洋面有盜犯七人搶刧陳雲沛商船拒飭事主一案又次日初五即獲五名首犯金秀龍與焉現禀舉奉道曁本府督審嚴辦盜風爲之少戢二曰坐拚民間賴死拚詐昉自鄉里近且浸淫及於城市若派差彈壓則蠅營狗苟助虐爲奸以致此風日盛月前周姓因竊案而疑及新雇工人鄭嘉仁報經卑職帶訊開釋竟敢纠集多人擁赴周家持械奪門搗毁門窓肆行滋閙一之不已而至於再又有黨與在縣署前爲之偵探卑職得信立卽乘馬馳往掩其不備當場捕獲擇其尤甚者二人嚴責示懲帶回收押莠民相傳稍稍知儆禾敢再爲嘗試三曰鼓價落起民間細故動輙鳴鼓评理鳴者爲原告出洋一二元聽者爲被告倍之甚至聚衆抬鼓沿路喧闐原被出洋數更不資名爲鼓價落地未遂懲壑則攔路截毆捉人拉牛關禁勒贖無惡不作良懦吞聲當卽出示嚴禁一面逐都挨村曉諭資成鄉董出具切結務令革除鳴抬鼓價惡俗四曰械鬥民俗獷悍以西枬兩溪爲最墾荒種植互相侵欺爭端起而械鬥隨之接管卷内有潘士爭山訟案兩不相下勢將用武因即輕减親詣攀籐附葛詳爲勘明所爭實係甌脱乃知訟纒數收官歴三任良由層巒疉嶂險阻異常仰則絶壁雲封俯則下臨無地並羊腸島道而無之是以官憚親臨吏多朦混一經踏勘兩造情見勢絀無從影射嘵喙旣息蠻觸乃休五日假命案卑職初至温郡即聞有一場命案一塲搶案之説蓋藉命打搶若固有之初猶受傷身死者打搶兇手家以洩其忿繼則不必搶兇手家擇肥而噬矣終且老死病死亦復效尤矣其至鄰里親黨有一病人已羣謀俟其死而邀搶某某家矣如此惡俗誠人人有目危之道日曰有傾家之憂闇無天日尙復成何世界卑職於此最爲痛心疾首除剴切俗言告誡之外於呈報命案雖知其十有九虚必卽詣驗自備夫馬火食牌示曉驗不准稍有需索無傷者立與重辦打搶 
 
 
 

Page 2

 
 
 [Ｈ>第二版 
者立追捕還數起辦後此風近亦少歛至於書差旣積慣之因循捕快尤異常之疲玩非常之賞賚不足振其精神不測之雷靈無龍發其聾聵語云琴瑟不調當改弦而更張之因即禀明本府曁道憲議立章程招雇包探來者不論生監先行給諭試辦以覘其才果有可觀即給薪留用初以爲事屬創始未必遽能得法現已得有四人漸收成效又爲之設立公所擇精幹而謹飭者派充包探頭再以探捕四名焉經費概由卑職捐給鄉間則擇有身家而公正之紳耆諭令巡查遇事密報不稱職者斥之此卑職冶外之大凡也他如振興學堂以資作育調和民教以冺猜嫌嚴懲衙蠧土豪以保良懦查禁遊蕩吸烟以阜民生盡其義務行我心安固不敢粉飾鋪張以沽名譽亦不敢因循苟且有負生成明知爲政不在多言何必嘵嘵瑣瀆而才庸識淺用敢紀實略陳仰祈大人察核俯賜訓示祗遵肅此具禀敬情钧安伏乞垂鑒 
[俄艦水手已經簽字] 　　 
　　俄運艦有水手六名不肯簽字已誌前報兹悉該水手於昨日已一律照簽田薩軍門仍送於原船主安置(巽) 
[日總領事催辦俄艦拆缷軍裝]  
　　上海扣留各俄艦由滬道與俄領事商允拆缷軍裝迄今尙未蕆事昨日日本總領事煕會滬道詰問辦法並催請迅速辦結以便電逹本國政府(别) 
[上海道商請俄領事令俄艦移泊他處]  
上海道袁觀察自得日總領事照會不允俄艦停泊耶松廠已商請新關税務司設法擇地移泊一面將情商知俄傾事(有) 
[擬將俄船移泊浦南]  
　　滬道袁觀察欲將各依船停泊製造局上遊浦中昨日特請税務司派西員乘小火輪船至該處浦面丈量深淺聞丈畢後即禀覆觀察俟潮漲時將各俄船移泊是處以便約束(渙) 
[日俄提議和局三誌]  
十三日東京電云美羅斯勿總統發給勸曰俄議和之公文後即出京游獵於初十日回華盛頓召見駐美俄使克西尼伯爵俄使答復云俄國允准總統之議已派駐法頭等欽使爲議和大臣並謂俄深望以法京巴黎爲議和之地 
十二日倫敦電云俄外部蘭姆斯陶夫伯爵答復美總統議和之請云俄皇深喜美總統此舉爲天下保全和局起見有益於世人與俄皇之意全行　合又云倘日本表明願和俄國亦斷無不允派欽使會議譯字林報 
十二日柏林電云俄軍務會之各大臣在皇宫會議大公爵之主和議者衆政務大臣之領袖懷德君將起程赴美爲議和之事按懷德君即前俄户部大臣素主持和議者譯德文報 
十三日華盛頓傳來消息云美總統羅斯勿君以爲目下議和之情形甚爲滿足美國將日俄兩國之公文代爲呈遞後則義務盡矣 
俄皇已允准日本遇呈議和條欵後由兩國議和大臣商議譯法文報 
十三日倫敦電云俄政府答復美總統之公文已在聖彼得堡揚曉衆人閲之大爲失望譯文匯報 
[庽蘇美教士電請美使改良禁止華工]  
[條約]  
　　本月初六日庽蘇西教士柏樂文杜步西海依士代蘇州紳商電禀駐京美使柔克義君云前日有華紳商八十人會同請余等發電諒已接到矣近日蘇州華人爲美禁止華工入美一事復行聚會多次籌議抵制到者甚衆華人聲稱如美不將禁止華工之條欵删除則决定不賣美貨余等覩此情形禀知欽使係應盡之義務聞他省亦多有此等聚會之事去年余等曾會同庽華美人禀請美政府以寛優之法待入美之中國留學生及游歴人現當再請公使轉逹政府照前禀辦理並將條約改良以符公理 
[阻止日人在新民府安設鐵路]  
　　本舘天津專電日人在新民府安設鐵路外部已據北洋大臣袁督來電照會曰公使向之力阻(容) 
[津鎭鐵路合同請勿畫押本舘天津專置]  
　　日本留學生覽電致外部請力拒津鎭鐵路合勿與畫押(容) 
[粤漢鐵路廢約已定武昌]  
　　粤瀕鐵路已由張香帥請駐美梁使在美商辦廢約事宜刻知美股比股已均可歸我頂售其價雖昂然大局所關不便過較惟分期付價及接辦已售之金元借票等尙在磋商(艮) 
[英使送交兩廣鐵路説畧京師]  
　　兩廣鐵路事宜英使已將説略送交外部(歸) 
[浦信鐵路將次開辦蕪湖]  
　　浦信鐵路自江浦之浦口鎭直逹河南省信陽州其間軌道業經一再勘丈設立標記規畫已定聞此路係中西官商合股議定均不得越五成以外一俟中國官本五成措齊即行開辦(恆) 
[張香帥電覆礦章再緩一月寄部湖北]  
　　○張香帥因屢接外部來電催取所訂礦章略謂曾否擬定英使數來詢問云云當即復以再緩一月卽可成書約六月初寄部(屯) 
[俄新公使將抵北京]  
　　據中國評論報云新任駐華俄使樸哥第君已於上禮拜由歐兒哥子起程繞道張家口以逹京城諒於本西月底可抵華京譯文匯報 
[美公使會晤那瞿兩尙書京師]  
　　駐京美使柔君定於五月初十日會晤那瞿兩尙書磋商何事未能預悉以意度之殆因華工禁約事也(屯) 
[日將請各公使停發游歴東三省蒙古]  
[護照]  
　　日將福島以各國入至東三省蒙古等處遊歴有碍軍務已令盛京將軍轉電外務部請轉商各使暫停發給遊歴護 
 
 

Page 3

 
 
 [Ｈ>第三版 
照長 
[外部照會日使索還重犯北京]  
　　日本兵官前帶兵至康平縣索取所押命盜重犯八名縣官不允日兵官勢將用武祗得交令帶去現由外部照商曰使令轉飭交還(屯) 
[洋人至吳縣署騙出行夥蘇州]  
　　協記行商劉蓮塘承運石屑赴滬兹因被控把持壟　等情經吳縣李紫璈太令將行夥章清瀾提案管押嗣聞有洋人前來理論又經大令禀請照會各國領事不得任洋人出爲干預詎前日忽有洋人持片晉謁吳縣自稱係法國人恊記行夥章清瀾承辦法工部局石屑迄今帳欵未清且局中須用石屑甚急當由章出爲料理大令以章係上憲批飭勒提劉蓮塘質究之人且前日扣留仇阿玉石屑船照之事亦未了結未能即釋某洋人云只須暫時保出料理清楚卽可還押大令不得已遂派差二名押令章清瀾　同洋人前往料理俟事畢卽行帶回迨至胥門外碼頭某洋人同章上小輪船驅令二差回縣禀復章在伊處如有事即向伊要人可也二差尙欲辯論而小輪船已鳴氣開行矣二差無奈回縣禀訴李大令聞之色變想須通禀各大憲核奪也(蠱) 
[外人干涉地方重案揚州]  
　　盛官保因尹稚山虧空官欵委員來揚訊辦其戚錢子衡寄頓財産受刑不過斃於外押所各情已迭紀本報兹聞錢戚何姓贿通某日本人向審理是案之朱大令索人勢甚抗倨又日朱廉訪有調案到蘇之説惟錢斃押中似尙未經禀報故來文仍有錢名(益) 
[駐日楊使電請興辦學堂警察北京]  
　　驻日楊欽使致外棨電云日本因謡傳德人占據海州上下震動疑將瓜分中國由小村外部電詢德國知德人並無其事亦無其心惟時局危迫留學生雖多輕與妄動然日本當维新之初上書言事亦復紛纭其後普設學校開其智識舉辦警察以靖其氣致有今日之盛吾國能從學堂警察入手則富强不難立致矣(艮) 
[譯學舘咨催學生津貼京師]  
　　江督准北京譯學舘飛咨催解蘇寍學生津貼銀兩玉帥准咨除飭寗藩司速將寗省學生津貼照解外又飛請蘇撫陸春帥札飭蘇藩司速將蘇學生津貼銀兩解京(家) 
[奏准廣西膏捐歸本省撥用北京]  
　　日前桂撫奏請將廣西土膏捐劃歸自辦奉旨交柯逢時議覆等情已誌前報現柯中丞以劃出自辦諸多妨礙爰特轉商桂撫不必劃歸自辦由柯加札總辦道員將所收廣西捐欵歸西省撥用已電奏奉 
旨允准矣(屯) 
[孫廷林得辦宜昌土膏統捐武昌]  
　　孫廷林調省後意甚徬徨近來土膏總捐總辦柯中丞借重之乃又出其手叚運動復得宜昌統捐局差使且有黜陟分局委員之權刻已經柯中丞下札矣(履) 
[釐金統捐章程擬將通飭武昌]  
　　鄂督張制軍擬將湖北釐金改爲統捐累誌前報兹聞已由總辦全省牙釐局將調查員所報告及今昔情形酌擬章程呈請核奪其大旨就　設局卡分别裁留而以土産進口兩項分納釐税間此項章程尙須通飭各處體察地方毫無窒碍然後定期寳行云(震) 
[士膏局委員更調紀聞漢口]  
　　漢口土　　　局王兆之大令調辦沙市籌餉局差接辦者係沈雲　大令兹聞沈大令在宜昌土膏總局襄理庶務頗稱得力不克到差故官塲復有改委周大令德馨之説(泰) 
[電准程文炳暫緩巡閲南京]  
　南洋大臣以日俄海戰長江下遊擬嚴密防範诣令程文炳暫緩巡閲上遊已奉電旨允准矣(艮) 
[江督電調電局總辦金陵]  
　　江督周玉帥現調香港電局總辦温觀察來甯委辦要差(盈) 
[擬調能員廣州]  
　　粤督岑雲帥現擬奏調四川胡開雲大令來粤委辦要差(明) 
[警員撤差蕪湖]  
　　蕪湖巡警局黄總辦現已撤差聞蕪湖商會擬請駐滬李伯行京卿爲之斡旋(孚) 
[拘獲要匪述聞漢口]  
　　督捕營弁近在蔡甸地方拿獲前越夏口廳卡及在新港連犯搶案之要匪三名業已解交營務處訊懲矣(泰) 
[奸僧撞騙案訊結江西]  
　　奸僧撞騙一案已紀初六日報端兹悉南昌新建兩首縣會同警察總局北局研讯確供後禀明撫憲胡鼎帥將僧鏡智枷號一月遊街示衆期滿遞回湖南衡山原籍監禁十年其串通之劉青雲因已在逃俟獲案另結知情之劉姓枷責示警不知情之債主轎夫雜役人等釋放回里撫憲又飭縣移文衡山是否係該僧原籍俟得回文再行解往(晉) 
[札查西山煤礦是否私窑京師]  
　前者商人吳紹堃禀辦善化寺村煤礦當經商部行查順天府復稱善化寺村距京四十五里逐細履勘與周啓霖禀辦之檀峪村煤礦原係一處理應飭吳停辦吳又具禀商部略謂查京西煤礦其渾河以東以西均由碧雲寺山後發源綿延而西百有餘里在渾河以西者均向縣中領照是以煤窰林立而於國課毫無裨益至於渾河以東在乾隆年間曾開煤窰數十座今之過街塔卽其地也近年以來善化寺左近常有私開或作或輟現有私窑一座在善化寺之下二里許原名曰義隆窑改名曰德和窑高懸意大利國徽章聞係著名盗賣礦産之劉鐵雲暗中主持現已數年煤積如山逐日營運何地方官竟無聞耶至善化寺距檀峪遥隔一嶺私窑即在善化檀峪之間周姓原界係由檀峪至善化寺商董所禀係山善化村迤西至辘轤一帶實 
 
 

Page 4

 
 
 [Ｈ>第四版 
係官荒確無民産乃復稱原係一處又云官荒民産尙未查悉不知何所據而云然且香山在此山之東中隔石山一重天太山一重士山二重相距十二里有餘乃覆云不遠然究竟相距若干里不難確實查勘奚可以與香山相去不遠一語概之再睿王意公之墓在五里屯西北善化寺在五里屯東北相距十餘里中隔六七峯乃復云亦在左近均約十里一經開採勢必侵佔等語查原禀界址係十餘方里安能佔至十里之外且云於地方大有關碍是私開即與地方無干官准則與地方有礙耶不過請領縣照稍爲減色云云商部得禀卽札顺天府云本部綜綰礦政自以開濬利源爲要務去年刊發礦務總表迭經札行查勘迄今未據切實聲復西山爲産煤之區房宛兩縣大小煤窑數百座盡人皆知何竟無一處立案者兹據該商所禀私寗林立恐亦不無爲因本部奏定礦章給發礦照久經通行各省遵辦在案何近在畿輔又有縣照之説旣有縣照必收照費此項照費是否報明有案事關商政不得不澈底根究至該商所禀勘界含糊自應嚴飭地方官復行詳細踏勘繪圖貼説善化寺與檀峪邨究竟相去若干里有無窒碍該處煤産旣富若不及早化私爲官外人逐漸覬覦該處地方官又將何法禁止維持商務爲本部專責自應切實詳查應抄録吳商原禀札行順天府府尹按照以上各節另派公正妥員詳細查勘母稍隠匿聲復過部以憑核辦(震) 
[查明製造局各所物料]  
　　江督委唐子中觀察郁王欽軒直剌來滬區分製造局物料昨日總辦魏蕃實觀察派員將煤鐵所銅鉛所實料所各物逐一查明約計共值銀九十餘萬兩禀覆觀察轉咨葉軍門請檢點船塢應用之物以便訂期點交並柬訂滬道上海縣並熟悉五金煤鐵之商董朱葆三周舜卿樊時勛持平估價以便檢交(渙) 
[請再照會將盜犯解縣]  
　公共公廨拿獲行刧宏久銀爐盜匪江寳仁丁大包子等八名經滬道照會領事飭解上海縣訊辦迄未解送前日由屠興之司馬會同英副領事德爲門君訊明實情並商准德君允爲解縣而捕房不允復由屠司馬將情禀明滬道請再照會領袖及英總領事飭遵照辦以符定章(别) 
[學務大臣奏請飭各省各屬調查鄉土]  
[志目片]  
再據編書官局監督翰林院候補侍讀學士黄紹箕咨稱查初等小學堂章程歴史輿地格致三科均就鄉士編課用意至爲精善謹遵照定章編成例目擬懇奏請飭下各省督撫發交各府廳州縣擇士紳中博學能文者按目考查依例采録地近則易詳事分則易舉自奉文日始限一年成書由地方官逕將清本郵寄京師編譯書局一面録副詳報本省督撫庶免轉折遲延並令各省地方官先將本省通志及各府廳州縣志郵寄編書局以資參考各處鄉土志輯編送到由局員删潤畫一呈請學務大臣審定通行各省大小學堂授課又各省前次繪送會典舘地圖並需各寄一分以備編纂之用如無印本可照底稿摹繪寄京各等因臣等察垓各節均爲編輯課　力求詳實起見除分咨外謹片具陳伏祈聖鑒謹奏 
[鄉土志例目]  
奏定學堂章程所列初等小學堂學科於歴史則講鄉土之大端故事及本地古先名人之事實於地理則講鄉土之道里建置及本地先賢之祠廟遺蹟等類於格致則講鄉土之動物植物礦物凡關於日用所必需者使知其作用及名稱蓋以幼穉之知識遽求高深之理想勢必鑿枘難入惟鄉土之事爲耳所習聞目所常見雖街談巷論一山一水一木一石平時供兒童之嬉戯者一經指點皆成學問其引人入勝之法無逾此者然必由府廳州縣各撰鄉土志然後可以授課海内甚廣守令至多言人人殊慮或龐雜用是擬撰列目以爲程式守令雖事繁但能徴本地讀書能文者二三人按月考查依例編撰不過數月即可成書事必求其詳核文必期於簡雅俟采輯成編一面將清本郵寄京師編書局一面録副詳報本省大吏以免轉折遲延經局員審定删潤俾歸一律訂成定本並各種教科書發交各府廳州縣以爲小學課本庶可成完全之學科迪童蒙之知識他日進學成才皆基於此賢守令幸勿忽視未完 
[太古公司購買水灘地]  
　　十二日香港電云本港太古公司在九龍黑頭江之附近購水灘地二十萬英尺其價入十萬元譯太晤士報 
[摩沙公司購買英運糧船]  
　　十二日香港電云英國運糧船黑姆白號出售於木港摩沙公司其價四萬零五百元譯太晤十報 
[行剌希臘首相之原因]  
　　十三日倫敦電云希臘首相被人剌傷現已斃命將於十四日照國禮出殯當首相出議院外時兇首行近首相前佯欲與之行禮突用短劍剌傷不久即死又電云兇首現已招認行剌之故因首相近日飭令禁辦博舘甚嚴譯字林報 
[摩皇詰責法國以軍器供給亂黨]  
　　十三日倫敦電云北斐洲摩洛哥國皇已行激烈之公文於法國詰責其供給摩國之亂黨軍械與藥彈譯字林報 
[正金銀行在烟台開設支行]  
　　十三日烟台電云日本正金銀行於今日在本埠開設支行其總辦即爲前上海該銀行之副總辦譯女匯報 
[俄逃艦回俄]  
　　十三日東京電云俄來恩兵輪於昨日抵白台維亞而尼伯兵輪於初九日抵蘇門塔臘島之北角來恩兵輪已於今晨回俄譯文匯報 
[論駐摩德使之利益]  
　　十三日倫敦電云法首相魯維易君近遇有意外之難事將選擇合宜之人爲外部大臣及駐德欽使目下德派往摩洛哥之專使塔吞拔克伯爵爲德在摩洛哥能立大功以固德之地位蓋專便在摩得莫大利之益故也其一端即爲建築灘奇益新埠之事譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [Ｈ>第九版 
[專摺謝賞匾額武昌]  
　　鄂督張南皮捐廉及萬壽賞銀在本籍雙妙村修建學堂咨請袁慰帥奏請賞給匾额蒙皇上御賜親筆各節疉誌前報兹悉張尙書已專摺謝恩矣(履) 
[派員估勘東生洲提岸鎭江]  
　　距鎭郡東六十餘里各洲鎭民田咸以東生洲江堤爲保障年久失修堤身間有滲漏刻經當地官紳禀請江督撥欵修築周玉帥遴委江蘇候補知縣唐小魯大令於初三日乘輪來鎭會同地方官馳往估勘(觀) 
[德人考察土質武昌]  
　　湖北有數處土質可以燒磁前有日人曾往考驗近有德人武魯德君又由領事照會關道前往遊歴順道考察土質聞此德人係從青島一帶來者是亦可見外人之留心商業矣(履) 
[催繳團捐欵揚州]  
　　揚城團練目上年舉辦招募勇丁分叚設局其勇糧局用等費均經各業董分别認捐按月繳收嗣以揚市清淡議將各業所認捐數六折核收而各業鋪仍多延宕欠繳之數甚钜近來局用異常支絀江都縣陳大令已出示催繳矣(剥) 
[宜荆創辦鄉團蘇州] 　　 
　　宜興荆溪二縣紳董以縣治各鄉盗賊横行因聯名禀請二縣主在各鄉鎭開辦鄉團局每局招勇二百十四名所需經費由本處各店鋪捐集當經二縣主通禀各大憲現臬憲朱竹石廉訪已批飭二縣主恊力斐辦務期悉臻妥善(隨) 
[認繳警察經費創辦小票鎭江]  
　　鎭江信局主熊淦庭招集股本具禀警察局請領執照創辦二角發記一角有利之兩種小票均照湖北籖捐大票開彩行銷各埠專利六年每月認繳警察經費洋銀一百二十元業由警察局坐辦委員濮秋澄大令轉禀常鎭道郭觀察批准於五月初一日售票(觀) 
[按小票已由江督飭禁見昨日本報]  
[創設英文學堂揚州]  
　　揚城包氏擬於丁家灣大樹巷内創設英文學塾暫設學額二十名學生以十歳以上十六歳以下爲合格一概不取學費報名時但收學證金一元以輔本塾經費其書籍筆墨操衣等物均學生自備一俟學額招齊當卽示期開塾(剥) 
[賽會資撥充學費武昌]  
　鄂省保安門外新橋地方本年春間有好事者集資賽會爲警察局員國止乃聳動稍有體面之人與警察局員交涉禮此項會責皆出自居民已集有千餘金晉使令停辦不免與輿情有拂局員禀議黄伯雨太守太守乃傳谕云旣係公費可不必作無益之舉且如此鉅欵何不以之興學其速遵辦勿許囂瀆衆始痍然刻已定於至善堂内設一高等小學校即以此項會資作爲常年經費太守此舉學界中甚韙之(履) 
[爭婚斃命可疑撥江]  
　　松境西北鄉祥灘河爲婁青交界之處有韓姓女曾許字誹近孫阿四爲妻嗣孫以瘋疾成廢央媒互　退婚韓乃另贅陳娙爲壻擇定上月底成婚豈知阿四之兄孫阿虎亦未有婦意欲自娶紏集儕輩二三十人於其成婚之前一夕逕至韓氏尋釁　認司茶之曹長生爲陳　突前扭住蜂擁而去翌日曹屍浮於河干筆相譁譟曹父痛子無辜慘斃以肇禍之地及通案人証均在青境遂投青浦縣禀控青邑尊田春亭大令以該屍已氽人婁境屏不准理屍屬遂復詣婁署控告屈吉士大令移文青邑約期五月初一日會驗詎届期田大令又托故不到至初三日始驗得該屍腦後三傷委係致命仍由田大令派差拘孫阿虎阿四等解送婁署　案審辦(貴) 
[洋商遊歴武昌]  
　　昨日江瀕羅接到駐漸法領事照會稱有法國代管臭國商人卜乃克赴湖北黄岡縣遊歴請飭屬一體保護繼觀察當卽轉札各屬知照(履) 
[省釋革員抗州]  
　　浙省台州前年閙教戕害神甫教民一案當時术將首犯王錫彤拿獲故於賠卹議結時卽以甯海縣蕭慶增提中參將周友勝保護不力革職定發軍台効力贖罪兹逢經典　例减等初四日由府尊宗子材太守飭於司獄中提出該革員省釋并酌給川資俾回原籍惟不准改名復起云(復) 
[聘辦刑名江西]  
　　撫署刑幕杜君伯謙前丁内艱擬扶櫬回浙署臬憲錫廉訪以社君精於蕭何之學因仍聘至贛省襄辦刑名(晉) 
[盜案彚誌寗漢]  
　　寗屬慈谿縣二六市某绅家前夜突來匪徒多人刼去金銀首飾等爲數甚巨並破傷事主一人翌日開單報縣已奉邑尊吳喜孫大令飭差緝拿聞匪徒均係姚北人○鄞東南鄉鮑家磡某姓家亦於本月初一日被土匪數人各持柴刀等器擁入槍去各物約值洋銀二三百元某姓赴縣報案經縣主高子勛大令親往踏勘已簽差訪拿矣(坎) 
 
 

Page 10

 
 
 [Ｈ>第十版 
[盜火雙刧蘇州]  
　　蘇鄉五龍橋有製笈衣爲生之甲乙内三人於本月初三日放舟至宜興縣售貨夜半時被盜將船曳至荒僻處一擁而上將三人綑縳刧去洋銀三百八十四元臨行時遺火簑草上雲時烈燄飛騰全船均著三人被繩所縳均不得逃以致慘遭焚斃惟舟子乘間鳬水逃免幸免此厄現已赴宜興縣署報案請緝矣(隨) 
[頑佃道斃起釁松江]  
　　葉榭鎭吳子惠開設木行近將頑佃沈秀生開租由壯役小福下鄉拘獲押至木行中算租詎沈在途病發斃於某航船内佃之親族聞悉卽擁至該木行任情毆打房屋三進搗毁一空木行主遂連夜投華署請驗趙豹文大令准詞飭傳刑仵人等於初九日往驗(賁) 
[飭查當五銅元餘聞松江]  
　　當五銅元自奉當道議定收回換給當念錢文後府憲田紹白太守飭華婁趙屈兩大令派人入市查明存儲之數造册彚報卽有市僧某等聞之以爲有利可圖紛赴四鄉收取目下各民户儲積無多矣(賁) 
[贛撫幕僚備紀江西]  
　贛撫胡鼎帥所調幕府各員前已紀報兹尙有由山東續調者亦有略爲臾動者再録如左總理文案浙江知府徐太守鄂江西知府陸太守長佑帮理文案江蘇知州實剌史鎭山山東知縣周大令德宣陳大令鑑江西知縣邵大令啓賢專辦刑名幕友周君滇生山東專辦錢榖幕友倪君禹階山東刑錢彚總兼軍政幕友吳君子猷江西稽查出入山東州同陳州司馬名璋收發公文江西知縣曾大令亮章帮辦收發江西巡檢黄少尹有收發可事監生朱煥午吏員王際清監印官江西巡檢胡少尹鏡清繕奏摺江西巡檢韓少尹長英縣丞羅少尹傳珍吳少尹鍾文巡捕汪少尹居仁王大使福恒武巡捕陳千戎鼎元張千戎朝鏞(晉) 
[鐵良奏查明江寗司庫局所進出欵項]  
[摺]  
兵部左侍郎奴才鐵良跪奏爲遵旨查明江寗司庫局所進出欵項情形恭摺具陳仰祈聖鑒事竊奴才恭奉恩命赴江南等省考查一切業將查過蘇省欵目情形奏明在案查江寗局所共有三十餘處奴才前於抵寗後據該省司道井經管局所各員將每年進出各欵開列册單備具印文陸續申送前來查各局有係軍興後因籌辦地方各事而設者有係近年因籌辦新政而設者所司職事不同而局務煩簡亦異奴才復督飭隨帶各司員逐加詳核如營務洋務商務保甲巡警馬路工程勸業工藝官報官電機器洋火藥等局並軍械所金陵船廠及揚屬運河堤工局上海接遞出使文報局吳淞工程局湖口船廠皆止撥經費派員承辦其事並非經管大宗欵項當經查明原委奴才於接見該管各員時飭令認眞整頓其關繋財政者均照開報各册調取案卷遂细句稽查江寗蕃庫正雜各欵每年兩項併計以收抵放尙屬相敷惟近年特派及一切新政用欵時有加增而外销各欵名目亦頗冗艦自懸由該司核實動用以重庫儲江安糧滋於每歳經征漕倉等項視原額規收甚钜其出欵以採買米石起運爲大宗餘係解抵賠欵及各欵例支之用核其數目大致尙無參差鹽巡道經理各欵除江寗食岸鹽恊　歸入鹽務案内另行查覆外其長江水師營餉及金　關税二項均　報部正欵出入尙屬相符至所辦龍潭煤　甫於上年二月撥飲试辦初時頗有虧折五月後出煤較旺銷數亦漸增惟此後能否廣採多銷以期開拓利源尙無把握江海鎭江兩關經理洋常各税向均按結造報尙無舛错惟於征存之欵存放生息自不能免又江海關外銷各欵如所撥藥釐碼頭等捐以及平餘火耗之類統計每歳所入幾至四十萬金雖均係因公動用而支銷不無過費鎭江關於經征揚由關税一項除中閘等四口正税外尙有分巡二十三處所收冋未報部係充外銷經費查常税無論正口分巡同應報部候撥雖據聲稱此項收數均係備抵解放各欵之用究與部章未符金陵防營支應局係經理各營月餉軍裝雜項及一切活支之欵惟各項動用漫無限制其中浮支濫應之處正復不少籌防局經理沿江四路砲臺并兵輪差運各船經費等事惟各臺修篆多未得法所管各船已有不堪行駛者而該局分設之輪船支應所於購買煤炭雜料浮冐尤多以上兩局經理欵項最鉅亟應切實整頓以杜侵漁善後局當軍務初平時爲籌辦善後諸務而設現承平已久所司本地方應辦之事局用似屬虚糜且支銷各欵亦復迹近浮濫釐捐木釐米釐茶釐各局近兩年收數大致不甚懸殊惟開支局用經費多在定章九釐以外且聞江北各釐局時有勤索商民情事所用員司往往徇情委米流弊滋多江寗房膏捐局開辦至今捐章屢改故收數未能盡一徐屬膏捐及士藥統捐均係另設專局上年收數尙旺較歴届梢有加增官銀錢局以制錢缺乏因設是局行用銅元鈔票以維市面而救錢荒核具開辦章程尙屬詳細如果經理得宜商民信服於公家亦倘有裨銀銅元局從前弊竇甚多核計歴年應得盈餘具歸中飽者數亦不少二十九年冬間經前督臣魏光燾臾定新章積弊梢革上年夏間共設三廠鑄造銅元獲利較厚現該局總辦尙在整頓辦法以期涓滴歸公江寗清賦督墾局開辦年餘已清出田地十二萬四千餘畞其未墾田畝亦據稱陸續查擠報熟項如能悉就清釐自於國計民生兩有裨益吳淞平糶義捐避創設未久旋卽改章現所收者係浙寗钓船運米各捐爲數無幾又清查上海縣灘地局係清丈新漲灘地及經理無主官荒各地召燮升科惟收數亦屬有限此兩局向係駐滬有差之道員兼理現在另派專員總辦坐支局用未免虚耗多金以上各項謹將二十九年全年分及三十年正月起至行查之前一月底止均分别開具管收除在四柱實數綴以説略其無細數可列者亦撮舉其簡明辦法彚繕清單恭呈御覽此外兩淮運可各岸督銷局收支各欵因案卷紛煩尙在詳細覆核除俟查考齊全另行具奏外所有奴才查明江寗司庫局所進出欵項情形謹恭摺具陳伏乞皇太后皇上聖鑒謹奏 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
 [Ｈ>第十五版 
皇太后皇上聖鑒謹奏奉硃批該部知道钦此 
宫門抄二月二十二日吏部翰林院正黄旗值日侍衛處引見一名吏部五十五名户部十九名　貝勒假滿請安升允預備召見順天府奏京師得雨一寸有餘吏部奏派驗看月官派出李殿林陳邦瑞薩廉郭曾炘松溎漙鑭陸潤庠李昭煒茹泰艾慶瀾汪鳳池徐謙王金鎔李灼華漙琦夏敦復召見軍機升允 
川　錫奏爲挾貝調補要缺知縣摺 
頭品頂戴四川總督奴才錫　跪奏爲揀員調補要缺知縣恭摺仰祈聖鑒事竊照四川逹縣知縣鄧維琪調補成都縣知縣所　涬縣知縣缺接準部覆應扣至光緒三十年十二月初八日作爲開缺日期係繁疲難題補要缺應歸酌量自應照例揀員請補查例載州縣調缺出於現任人員揀選調補如無合例堪調之員知縣准以例准請補之候補並進士卽用人員酌補各等語兹查逹縣係附郭首邑水陸交衝政務殷繁素稱難治非精明幹練熟悉地方情形之員弗克勝任奴才督同藩臬兩司於例准請補之候補並進十即用人員逐加遴選均與是缺不甚相宜兹於通省現任知縣内查有現署開縣事黔江縣知縣廣厚年四十四歳内務府正白旗滿洲恩庫署管領下人中官學生報捐筆帖式光緒十二年補授上駟院律帖式十五年正月恭辦大婚黄禮出力保在任以知縣不論雙單月遇缺卽選二十七年選授黔汀縣知縣二十八年五月到省調署南川縣知縣旋飭赴黔宀縣本任三十年在四川雙振局道常捐例捐免試俸歴俸現調署開縣知縣該員行内並無已起降革參限案件其餘因公虚分母庸核計例准調補據布政使許涵度按察使馮煦會詳請奏前來奴才查該員才長心細爲守兼優以之調補逹縣知縣實屬人地相宜合無仰懇 
天恩俯准以該員廣厚調補逹縣俾資治理如蒙俞允該員係實缺知縣調補知縣銜缺相當母庸送部引見所遺黔江縣知縣缺係無字選缺升調所遺川省現有應補人員應請扣留外補除咨部外理合恭摺具陳伏乞后太后后直聖鑒敕部核覆施行謹奏奉硃批吏部議奏欽此 
[四川總督錫奏爲揀請補選缺知縣摺]  
頭品頂戴四川總督奴才錫良跪奏爲揀員請補選缺知縣恭摺仰祈聖鑒事竊照四川慶符縣知縣葉光國叅革遺缺接准部覆應扣至光緒三十年十一月十三日作爲開缺日期是月分知縣參革一項僅出斯缺自應照例揀嗣請補查例載各省知縣叅革所遺選缺專以軍功候補人員酌量請補又現奉通行嗣後遇有參革選缺出時先儘軍功勞績候補人員酌量請補如人地不宜准以進士卽用進士截取舉人大挑三項人員酌量抵補各等語此次慶符縣缺出係在接奉新章之前自應仍照舊章辦理奴才督同藩臬兩司於軍功候補人員内逐加遴選查有軍功候補班前補用知縣王寳章年六十歳貴州平越州人由監生報捐縣丞分省試用因克復大定等城並剿辦安順等處賊匪出力保以知縣分省歸候補班前補用捐指四川同治九年三月十六日引見奉旨著准其免補縣丞以知縣分發四川歸入候補班前補用欽此是年六月到省核計到省在先缺出在後例淮酌補據布政使許涵度按察俣馮煦會詳請奏前來奴才查該員老成穏練任事實心以之請補慶符縣知縣堪期勝任合無仰懇天恩俯准以該員王寳章請補慶符縣知縣缺俾資治理如蒙俞允該員係候補知縣請補知縣銜缺相當母庸送部引見惟係軍功候補出身人員仍俟試署期滿另請實授以符定例除咨部外理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
宫門抄二月二十三日户部宗人府正白旗值曰無引見倫貝子由東陵回京請安瑞啓謝授侍衛班長恩鐵良等謝署缺恩召見軍機倫貝子 
[四川總督錫奏爲知縣人地相需互相調補以資治理摺]  
頭品頂戴四川總督奴才錫良跪奏爲知縣人地相需互相調補以資治理恭摺具陳仰祈聖鑒事竊照州縣爲親民之官如到任後人地未宜例准撤回對調奏明辦理兹查得嘉定府屬榮縣係繁難中缺界連六邑人雜五方兼以貢井鹽廠林立夫役衆多民敎交涉事務繁要本任知縣濮景賢年五十一歳江蘇溧水縣監生由鹽大使捐升知縣加捐遇缺先補用題補名山縣知縣調補榮縣知縣光緒二十六年十月到任現署雙流縣知縣該員濮景賢才具開展惟辦事未盡穏愜於本缺不甚相宜查有順慶府屬儀贓縣知縣趙惟新年五十六歳江西南豐監生由縣丞保以知縣仍歸原省補用加捐遇缺先補用題袜儀隴縣知縣該員趙惟新篤實廉明勤求治理現署成都縣知縣辦理一切措置裕如以之調補榮縣知縣實屬人地相宜所遺儀隴縣知縣缺係無字簡缺民情純樸治理較易卽以榮縣知縣濮景賢調補可期勝任該員等正署各任内均無降革留任展參案件及未結詞訟五十起以上承緝盗刧五十起以上經徴錢糧不及七分其餘因公處分例免核計據布政使許涵度按察使馮煦會詳請奏有來合無仰懇天恩俯准以儀隴縣知縣趙惟新與榮縣知縣濮景賢互相調補俾人地各得其宜治理可收實效如蒙俞允該員等各由選缺調補選缺銜缺相當母庸送部引見除咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
[閩浙總督魏奏爲提解閩省光緒三十年分上忙錢糧銀數摺]  
頭品頂戴閩浙總督臣魏光壽跪奏爲提解閩省光緒三十年分上忙錢糧銀數恭摺仰祈聖鑒事竊准部咨州縣經微錢糧每年上下兩忙儘數提解司庫專摺具奏等因兹據福建藩司周蓮詳稱閩省九府二州屬光緒三十年分額敬地丁銀一百二十三萬二千九百六十五兩零内坐支存留銀一十九萬八千七百六十七兩零應解司庫銀一百三萬四千一百九十八兩零上忙完解銀三十萬八千七百六十一兩零又額徴耗羡銀一十四萬八千一百四十五萬零内解司庫銀一十四萬三千二百八十一兩零存 
 
 

Page 16

 
 
 [Ｈ>第十六 
留銀四千八百六十四兩零上忙完銀二萬三千三百三十七兩零均已提解司庘所有丁耗二欵與另徴現年當商牙帖雜税等項銀兩彚入奏銷公費册内造報等情前來查閩省光緒三十年分上忙徴完丁耗銀三十三萬二千九十八兩零又徴完現年當商牙帖雜税税契牛豬雜税漁税共銀一萬八千九百九十一兩零均已提解司庫至代徴節年正雜錢糧已分欵造册咨部謹繕摺具陳伏乞皇太后皇上聖鑒謹奏奉硃批户部知道欽此 
宫門抄二月二十四日禮部太常寺值曰鑾儀衛引見十八名步軍統領衙門五十五名正藍漢四名四川知府潘慶瀾謝 
恩道府李國璠雷心仁等謝恩植公請假十五日祥麟因伊孫以文職用謝恩禮部奏派行耕藉禮之王大臣派出容王恭王克王李殿林漙良葛寳華特圖愼景灃李昭煒張仁黼漙　祥麒耒耕榮慶又奏請換戴凉帽日期奉旨著於三月十五日又奏派閲卷大臣派出松溎文淘岳樑恩順召見軍機潘慶瀾 
直督袁奏爲大員捐建學堂懇恩賞給匾額摺 
太子少保北洋大臣直總督臣袁世凱跪奏爲大員捐建學堂墾恩賞給匾額恭摺仰祈聖鑒事竊准湖廣總督臣張之洞咨開疉次欽奉諭旨以　學育才爲要務直隷会省學堂已蒙通飭各州縣一律興辦該督本籍南皮縣亦經　立學豈淮風氣尙未大開人才成就宜廣若專仰地方官長籌欵興辦寸衷究有不安經該督於本籍南皮縣雙妙村地方購地捐咨建造中學堂並高等小學堂各一所内每中學學生三十人高等小學學生六十人擬酌定額數同族與外姓學生兩堂各居其半一切建壐規模曁學科門目程度年限各節均遵奏定章程辦理所需常年經費謹將光緒二十九年十一月二十七日蒙皇太后恩賞銀五千兩全行捐出並將歴年俸廉湊集銀二萬二千兩共銀二萬七千兩以一萬七千兩典置莊田以一萬兩存放商號所得租息均專充該學堂常年經費謹名曰慈恩學堂以紀硃施而宏作育擬請奏咨立案並援照獨捐鉅欵以作義舉之例仰墾皇上賞給御書慈恩學堂匾额一方並墾皇太后賞給御書匾額一言庶幾懿訓昭垂俾圖縣父老子弟常懷戴德之忱益堅報國之志等情咨行前來臣查骸督臣張之洞夙著公忠殫心學務誼周桑梓推深宫懋賞之恩化漙菁莪體聖世作人之意儻荷奎章之寵锡益銘帝德於無疆伏祈天恩俯如所請以示鼓勵出自高厚鴻慈所有大員捐建學堂墾恩賞給匾額緣由理合恭摺具陳伏乞皇太后皇上聖鑒訓示謹奏替硃批著照所請欽此 
閩浙總　魏奏爲遴員請補外海水師守備員缺摺 
頭品頂戴閩浙總督臣魏光燾跪奏爲遴員請補外海水師守備員缺恭摺仰祈聖鑒事竊閩粤南澳鎭標左營守備余世綦年老辭退遺缺准到部咨係水師題補第一輪第三缺輪用儘先人員行令揀員請補等因臣隨於閩省水師儘先各守備内詳加遴選如名次在前之李文陞林熊李廷龍陶瑞麟郭玉麟郭成志謝仲　吳奇猷均久無下落舒德眞王鳳岐改用水師案内應行給咨張升桂　朝基汪兆榮盧得貴前均在台灣未報回閩歸標沈有恒凌玉和均於是缺人地不宜沈有恒續保遊撃業已咨部過班均未便遷就請補惟查有水師儘先補用守備盧捷祥年五十一歳福建同安縣人由水勇遞保以千總儘先拔補於台灣歴年勦辦各路士匪　番中力案内保奬免補千總以守備儘先補用光緒十七年正月二十八日奉旨衣議欽此旋經考驗收標咨部覆准註　序補　員年强才敏槍砲素嫻於閩省洋園情形較爲熟悉以之請補是缺堪期勝任與例亦符合無仰墾天恩俯准以盧捷祥補授閩粤南澳鎭標左營守備於帮伍洋防均有裨益如蒙俞允俟部覆到日給咨送部引見恭候欽定除飭取　歴隨案咨部外謹會同福建提督臣黄少春合詞恭摺具陳伏乞皇太后皇上聖鑒飭部議覆施行謹奏奉硃批兵部議奏欽此 
宫門抄二月二十五日兵部太僕寺廂白旗值日無引見意公宗公各假滿請安聯芳伍廷芳丁體晉預備召見兵部奏派揀　營官之大臣派出葛寳華崇勳李殿林戴鴻慈綿文漙　召見軍機聯芳伍廷芳丁體晉 
[直總督袁奏爲稱明營弁戕害長官按律定擬摺　]  
太子少保也洋礪臣直隸總督臣袁世凱跪奏爲審明營弁戕害長官按律定擬恭摺仰祈聖鑒事竊查宛平縣已革額外外行索玉琢謀殺本管都司趙萬庚身死一案前　該前縣范履福獲犯騐訊禀經前督臣李鴻章會同兼管順天府府尹臣徐會灃剪順天府府尹臣陳夔龍奏奉硃批著即飭縣　審定擬欽此嗣據該縣將索玉琢委牌追出詳經咨部斥革飭司提省審辦在案兹據按察司寳棻督同　定府知府朱家寳訊明擬訓詳奏前來值臣駐津飭委藩司楊士驤提審無異臣覆加確核緑索玉　索顯耀林中魁灼籍宛平縣索玉琢中馬兵歴拔洪水口額外外委在沿河營當差已死趙萬庚係沿河營都司已死王玉珪係該營兵丁光緒二十六年七月間拳匪肇亂趙萬庚派索玉琢赴小龍門彈壓因拳匪不服禀經趙萬庚另派兵丁劉殿元等前往查拿拳匪長懼願謝銀兩完事當交現銀二十兩期票銀二十五兩趙萬庚得受謝銀應允免究後因票銀過期未交將票給與劉殿元等作爲賞銀索玉琢因銀未分及心懷不甘屢可趙萬庚吵閙趙萬庚用言斥責並稱事平尙欲查辦索玉琢忿極起意　趙萬庚謀死洩忿十二月二十八日索玉琢找向素相交好之索顯耀林中魁索振生索英玉永告知前情邀令　助應許事後酬　索顯　等因情面難却並憶　曾被趙萬庚責打均各允從約定夤夜下手是夜索玉琢携帶五眼鐵手砲索振生携帶鐵頭木棍索顯耀林中魁索英王永分携木棍一共六人二更以後走至都司署前均由牆缺進院索英瑞開西屋房門索玉琢隨至趙萬庚　間屋内因煤爐火光照見趙萬庚炕　熟索玉琢即用五眼鐵手砲迭毆致傷趙萬庚額　相連左額角左太陽骨均損碎立時殞命索顯耀等均未下手帮毆索　將炕放小箱鎖頭扭落因無银兩並未攫取物件隹時王玉珏等與同營兵丁王廷琛師義功在北問屋内睡宿聞聲喊 
 
 

Page 17

 
 
 [Ｈ>第三張 
[鉛山縣小學堂散學江西]  
　　廣信府屬鉛山縣有小學堂一所係壬寅年前任何在令創辦當時卽慮經費短绌恐難久持因多方籌畫癸卯甲辰兩年勉强支撑惟接任梁在令不以學堂爲事任其自興自廢而現任朱大令尤如膜視廢弛更甚今春經費告罄教習竩率同學生一齊散學迄今尙未現復也(晉) 
[鄉民抗官奪懮衢州]  
　　龍游東鄉各村邇因祈神賽社專人赴郡訂雇梨園及優人到龍時縣主葛锡爵大令適得保洊大計卓異部覆飭知因派役發封戯箱傳演堂戯以志慶賀各鄉民以神誕演戯萬難延緩堅欲優人先赴鄉間而葛大令以未便掃興斥逐不允鄉民大譁集衆至署攔奪戯箱勢甚洶湧刻由紳耆出爲排解未識能免滋事否(頣) 
[揚州獲匪類志揚州]  
　　某日之晚揚城外巡兵見黑暗中一人肩荷包裏而行且負有大刀一柄急上前盤詰其人賄以洋銀三元巡兵佯受之暗召同儕將其獲住送至城内巡警中局局員提究之下供詞怪誕不倫搜其身畔藏有斫刀匕首及寳劍等兇器局員恐係拳匪之流隨飭弁解送江都縣署順候邑宰訊懲聞其人姓王名信九云○近來泰屬各場梟匪横行經運司恩都贛遴派徐都戎寳山黄管帶凱臣督隊前往查緝前已於新伍兩場交界之鹽城縣境内拿獲梟犯數名由都戎等親自獲解來楊禀由都轉該發縣監覊禁候訊○揚城小東門街王姓家被匪行劫翌日即拿獲案犯六名兹悉此案係已革差役江某及渾名小和尙者起意是日黎明江等携贓而出適太平巷口　行内輙役某甲早起甲素識江見之甚爲詫異比及日上閧傳王姓被匪行刼甲始恍然遂將情形私告捕頭案遂得破前晚甘邑宰研訊此案特令甲與江賢证江始不能抵賴一一招認邑宰隨將甲大加奬　賞以卯名以訓其功至京口逸去之湖南人一名某日午後亦經緝獲並原贓均由鎭江解到是案非唯被獲神速且首從各犯全獲尤爲難得現已由邑宰通詳各大憲請煦光棍擾害例辦理以儆兇頣想一經批准想即須明正典刑也(剥) 
[杭垣官事杭州]  
　　瑞安縣教諭缺委試用訓導李鍾秀署理錢塘縣典史缺現飭正任是缺之葛士鑑回任桐鄉縣縣丞秦邦楨署事期滿現委試用縣丞沈锡麒署理(復) 
[蘇省官事憲州]  
　　湖北督銷局總辦江蘇候補道曾觀察紀壽於端午日由楚來吳謁見撫憲陸春帥面禀要公○節制留防太湖水師全軍營務處歐陽子林副戎於初六日帶領師船駛赴松江府屬各處查哨○布政使理問朱參軍善詒因丁憂交缷遺缺經藩憲效述堂方伯酌委試用知縣汪大令受榖署理○西路總察吳文卿大令樹澐現經上憲調委南路總察業已奉札禀謝矣○候補知縣高遜安明府光祖現經上憲委辦婁齊葑三門外總察已於初六日禀知到差○指分江蘇試用縣丞伊鑑　薙黄旗人又巡檢趙雲鵬浙江人均於初六日由京領照來省詣各憲轅禀到○前者川沙同知陳桓士司馬家熊因案經上憲調省察看現司馬奉到憲札准銷察看字様遂於初六日詣各憲轅禀謝飭知○江蘇候補通判趙家璧前經上憲委解京餉赴都當在都中改捐知縣仍留原省補用兹已事畢言旋於本月初八日由京領照回省詣各憲轅禀到○蘇省學務處文案奉撫憲陸春帥札委直州判徐直剌光煦承乏直剌方在鎭江差次於二十八日專丁來省禀謝○滬寗鐵路蘇州譚壓委員李大令東河於二十八日由　來蘇春帥飭令赶緊到差(麆) 
[厦門]  
　　中街某銀樓日前忽有男女二人偕來檢購首飾數事約值洋銀七八十元男稱持回請主人檢擇囑女略待店夥不之疑也俟久不至女欲往尋店夥不允窮詰根蒂女始言語支吾遺夥攤往　訪無其人知爲串蹋遂將女拘回追究○溪岸街某姓子擇於上月二十七日成婚迨新婦入門將行合巹之禮忽譁傳新郎僵斃羣相詫異有知其事者謂其子抱病已久勢本垂危因欲得其奩贈故急娶　門云○竹仔衛崇茂茶莊主某甲不知因何起意忽持刀自　經豖人救阻得以不死未幾又投井中當卽隕命人成疑其負欠過巨云○有張才者日持布疋柱各鄉兠售日前行經西山地方突被匪徒三人攔住縳張於樹奪布而去旋經行人釋下赴提督中軍署訴冤彭保清叅戎允即曾同厦防廳緝獲懲辦(蹇) 
[寗波]  
　　往來甬郡舟山穿山等處海寗小輪前因機器損壞由局將該輪駛入船塢修理現已工竣下水照常開班○寗波小輪覆投溺斃之屍身撈起後俱置在江心寺前隙地因屍身六七日後始行撈獲均已腐爛難免不浸入泥地鄞縣高子勛大令誠恐各店鋪將食物就該隙地攤晒一經穢氣蒸 
 
 

Page 18

 
 
 [Ｈ>第十八版 
入食之易染瘟疫特於日前出示諭禁矣(坎) 
[温州]  
　　温州府錫眷臣太尊定於本月初六日舉行府試首考永嘉初八日考瑞安初十日考樂清平陽○四月十五日有金源豐商船代同潤木號裝運木植駛經山盆洋面突遇颺風誤觸蜈蚣嫶船身捐壞幸爲永靖小輪瞭見靖力拖帶出險船夥藉慶更生亦險矣哉○有湘人章某者向在江西某縣署充當門政長隨後誘拐江西某姓母女二人來温賃寓小南門某客棧内衣食不給擬囑蟻媒將婦變憲事爲包探所知禀明沈大令將章拿案訊究章供婦係髮妻並無拐騙情事大令喝責再三堅不承認祗得發押看管勒限棧主交出媒中再訊婦與女暫交官媒管押(雕) 
[蘇州]  
　　高等小學堂前因缺額出示招考兹吳縣李紫璈大令於二十二日考取申作霖一名飭具保結送入學堂肄業○去冬飛划營艙長劉占春在金墅鎭槍斃顧繡莊夥陳杏林一案經長洲縣蘇大令訊實申详於前月二十九日請令行刑○前月二十七夜蘇鄉甘露鎭某銀飾鋪被盗劫去三四百金某夏布莊被劫洋銀二百餘元夏布六七十疋事後事省投縣署報案請緝(隨) 
[日商舉行祝捷禮]  
　　昨日寓滬日商在虹口黄浦路日本領事署舉行慶賀日本海軍大捷禮領事署前及郵船株式會社碼頭均懸五色纸燈至夜間八點鐘時各日商咸赴領事署欽宴(火) 
[示禁梟匪] 　　 
　　江蘇巡撫陸春帥蒞任後查得所屬地方私梟充斥每有糾衆聚賭擾害鄉愚等事曾經札屬嚴查拿辦兹因此風迄未稍息故於前日札發查禁告示數道到縣由汪大令飭差分發各鄉示諭禁止矣(金) 
[謀財毒計]  
　　湖南湘潭人胡懿初在廣東瑞生洋行爲經理人日前附致遠輪船來滬在船遇見同鄉人曾立亭者年约四十餘自稱在武匡軍統領處當差因事至滬同於十一日抵申曾頓赴歹心串同匪黨設計雇船將胡載至吳淞口外抛於海灘所有胡之行李盡數取去胡即設法回申昨日投報水捕房稱被取去香港鈔票五百元者十張内一張反面有祥豐圖印一百元者五張現洋一百三十元共計五千六百三十元又衣服及零星雜用之物枕箱中有胡毅名片數十張張廣權名宁一張權燮中名片一張請爲查緝捕頭允之(木) 
[飭提地甲]  
　　上海縣汪大令前經飭捕往浦東杜家行拘獲合投開鑄銅元之金阿巧等到縣管押候移提同黨到案訊辦昨日大令飭差前往將隠匿不報之二十五圖地保孫理棠提案押候訊明究辦(金) 
[請傳見証]  
　　英商羅士投英總領事署控怡和洋行某洋商一案經總領事霍必蘭君訂於本月十九日在英按察使署訊供惟案中須招商局陳慰亭爲見證昨日霍君照會公共公廨讞員屠與之司覊請卽傳陳届期赴案候質屠司馬已遵照辦理矣(木) 
[浦東盗案]  
　　前晚夜半時浦東楊家渡迤東草菴河近某米店突來盜匪十餘名毁門而入刧去洋銀約二百餘元次日開單報由保甲總巡局謝岳松明府蒞勘屬實限捕嚴缉(土) 
[詳記法界火災]  
　　前晚十一點二刻鐘法租界新北外城河浜恒泰順烟紙店忽肇火災約焚一點餘鐘始得告息共延燒丹桂樓茶館及對面蕙芳樓茶館並麻袋烟紙水烟　袋各店共房屋西十餘幢盡付一炬對河沿城脚下各店幸有城内洋龍從城頭澆下未遭殃及起火之恒泰順店主虞建卿爲包探拘入捕房准予交保俟堂期解案請究(水) 
[鞋作縱賊毆探案判結]  
　　鞋作縱賊毆探一案已經中西官會讯斷結前日午後由孫明府發出堂諭其大略云此案面讯多次所有鞋作帶來之見証各人供詞諸多不實斷難憑信所有劉未曾禀請牌票拘人一節此係捕房中常例便宜行事至該探如有疏忽之處應由總巡核奪云云所有王國起等五人仍交捕房管押俟期滿開釋(木) 
[滬城雜志]  
　　本城道轅房書顧某之姪年甫八齡前日偶至道轅前遊玩失足墮井遽遭溺斃○本城大南門大街某銀樓學徒昨晨不知因何吞服洋烟欲圖自盡幸有人覽察急送醫舘求治 
(金) 
[南市瑣志]  
　　南市沿　路一帶鐵欄杆近因渐次損　巡街捕屢次報知捕頭轉禀工程局翁太守飭工頭設法修整○前日徐姓乘永裕公司輪船來滬比及登岸被賊竊去衣包竹籃等　開車報知捕房派探拘獲候阿二解入捕房押候解請訊究○昨日邱某赴南市二十三七鋪巡防局控妾母某氏盤踞家中滋擾請爲提宛局員姚谷蓀二尹著投警察總巡局呈控○馬路工程局將裏街推廣管理後居民鋪户應按月繳捐以充局用邇來收捐人查悉境内有抗捐各户禀明總辦翁子文太守飭地甲催收繳解如遵拘局押繳(土) 
[上海官事]  
　　昨日午後上海道袁海觀察命　至南市製造局拜會葉桐候軍門魏蕃室觀察互商要公○上海道哀觀察定於今日假洋務局設席特請江南提臺楊鏡岩軍門船䲧督新葉桐候軍門製造局總會辦魏李兩觀察等飲晏○本城守備曷歧山守戎昨日由蘇公畢返滬投道轅銷假(金) 
[上海縣案] 　　 
　　前日寗國府涇縣婦人桂氏在邑廟前吞聲飲泣由巡丁帶至東局函送到縣汪大令提案开訊氏供自幼被父責於本籍吳姓爲使女後由蔡姓納爲制室詎被正室毒虐不堪夫不能生於前年至蕪湖江寗等處傭工因知前主人吳竹堂在上海糖棧經商婦人求乞到此訪尋無著乞鑒大令判暫發堂候查詢涇縣商人吳竹堂在何糖棧核奪○英公廨移送王增卿並所刧實積菴之紬衣十餘件晶佛一尊到縣汪大令向之訊究初不肯水大令飭責籐條一百五十下跪　踏扛良久始供長沙人實姓丁名長生在滬曳車爲生本月初十夜由毛予卿糾小的等四人至寳積菴行刧小的在外望屋事後分得起案各贜是實大令判押候訊辦○太陽 
 
 

Page 19

 
 
 [Ｈ>第十九版 
廟巡局函解蔡明芝等到縣請訊蔡供女兒阿五阿七於初八夜在門首納凉突有倪長富來調戟攫取銀飾小的向論被毆扭至巡局訊責釋出後又來滋擾是以控局解案倪供其子蔡阿大抹牌輸欠小的錢數百文天明邀小的吃茶突糾多人向小的詐洋未成初八日小的傾得專資被阿大紏搶後往訴蔡明芝又率兩女凶毆面上被伊女抓破小的扭祭到局局員信察一面之詞將小的責三百板轉解到案大令判倪收押蔡明芝將其子阿大交案澈訊究辦○湖州積竊縣阿毛發半涇園師範所及余家弄郭姓門首枷號期滿昨日大令飭帶至案開枷後飭將孫之左足外踝骨用鐵鎚撃碎仍押候核辦(金) 
[浦東保甲總巡局案]  
　　前日浦東總巡局緝私槍船哨弁查獲私販傳明常一名解局謝岳松明府判責千板枷號示衆○英租界水巡捕拘獲行竊木料之林阿掌等三名解至總巡局謝明府判各責四百板枷號示衆木料存局候矢主具領(土) 
[滬城警察局紀事]  
　　本城警察東局巡丁彭壽山在途查見流氓糾衆向人訛詐因卽上前拘拿均被兎脱謹拾得流氓所穿之長衫一件帶至局中禀由郁二尹以彭巡緝得力著將長衫給賞以資奬勵○本城警察總巡朱明府聞近來時有流氓攔路刧物情事因卽傳知各分局委員嚴諭各巡丁勤愼巡緝以衛行人○本城警察東局委員郁二尹近因各巡丁將記過單擅行斯毁因即諭令門差如再有犯此者定行重罰(金) 
[會訊日商控定貨不出案]  
　　日商日華洋行經理人小林伊之助控華人李纫蘭定貨不出經日總領事小田切君照會公廨讞員屠與之司馬將李提案前日下午三點鐘時日本繙譯官扳本君臨廨會同襄讞王舫春明府升座提訊原告小林伊之助投案禀稱由中春榮來代李定購絲棉織成之花縀五十疋計銀一千二百二十兩約於本年正月出貨至今並未來出現計連棧租與虧耗等共銀二千六百四十兩請爲訊追質之李紉蘭供日華行到貨後並不將小様交來直至二月始將大様送至已無銷路緣此貨只有春秋冬三季可銷故也且商人因永成豐一案拖累至今尙未了結因此轉運不靈尙求明察王明府商之扳本君判限二禮拜邀請公正人向原告理明後禀覆核奪(木) 
[會訊英商控人銀並保纠葛案]  
　　英商摩素前控廣利錩等以臭猪油售銀一案内有買辦何養源之保人同義泰已奉發封備抵何養源缴欵在案現因店主李忠餘查得當時所蓋圖章保結並無人銀並保字様因延律師哈華托帮辦威而生到堂请傳列名具保之魏予軒到安質明前日午後奉襄讞孫大令偕英副領事德君會訊魏供二十九年間何養源懇我保伊出外此保單我曾看明並無人銀並保字様所以簽字之後即交何養源去蓋圖章因何養源不到春押公廨及電追何到申仍未奉釋曾控諸道轅隨申黄前憲將我釋放孫大令曰當時添註人銀並保之後公堂飭差有傳知單與爾曾看見否魏稱未見該差亦並不提起摩素謂如果當時爾知有人銀並保字様如何魏稱如若看見决不肯担此重大之干係縣大令商之德君論候判堂斷首遵行(木) 
[公共租界公廨早堂案]  
　　嘉定人胡秋田之婢名冬蘭於端陽曰被張阿二誘領到申匿於馬立司路車寓内已經覔有買主講定價洋一百元爲胡到申查知報由捕房飭探金立生於昨日一併拘獲解至公堂冬蘭供張阿二前來主人家修補麻袋因之相議今於端陽日遇見允爲領至母親處故隨同走出襄讞王明府商之美副領事安立德君判張押西牢一年冬蘭交胡領去○西捕禀稱馬夫王阿四快馬違章向之喝阻反被行兇特拘案請辦中西官判責三百板押六個月再枷號七天坐客張阿四罰洋三十元充公○漢陽輪船洋人前控大昌店夥張阿狗收贓白油漆一聽當經訊令交保飭探至店細查帳簿昨已由探查明並將帳目及張一併解案又據水巡捕禀稱此漆確係大昌店内賣出惟不知是否收贓張供此漆實是拍賣得來官判漆給洋人具領張交原保釋放○某甲在哈華托律師胡增華繙譯處爲包車夫昨日不知因何與華捕爭毆適胡目外回家向之訊問華捕即曳胡之髮辫因此互毆旋由他捕到來一併拘獲昨晨胡繙譯同哈律師到堂請於下禮拜三訊問中西官允之(木) 
[美租租捕房事]  
　　積竊朱生海經中西官判押提籃橋西牢已閲三年昨忽在押病斃由管牢西人知照捕房傳地甲查明有無屍屬即行備棺收殮○元芳路某京貨店主范裕通在門首支蓋布蓬巡捕以其違將布蓬送入捕房捕頭令范赴工部局中領取執照後將布蓬領去○前晚有酒醉某西人在百老匯路一帶行兇由印捕拘送捕房押至酒醒後釋放○昨緝甬人章巖清陳文彩在百老匯路因錢債起釁互相見毆由巡捕一併拘送捕房捕頭姑念事起細微從寛斥釋○昨日高永乾投捕房内控稱在公和路塘沾輪船上被賊竊去綢皮衣服多件請爲查緝捕頭允之○昨日江北婦人丁詐氏偕見証陳林氏項林氏投捕房内控稱在海寗路某茶葉棧揀選茶葉突被五百二十八號巡捕闖入棧中恣行調笑向之喝阻反敢兇毆後經七百六十二號巡捕到來設法解散請爲究辦捕頭令包探查明再核(火) 
[抗省官報]  
　　五月初一日分發浙江新海防試用知府劉蔚仁由京來省禀到東陽縣楊　階專丁來省禀奉憲台飭知安徽赈捐案内葉奏保以同知直州在任候補叩謝候補府經歴陸恕府課大使錢逢源縣丞曾翰章宋嘉珍程祖韶巡陳楊福蒸程秉钧主簿趙宗道均禀見初二日候補府吳京培同知范慶　知縣檢光豫秦園均陶　趙寛縣丞石廷樞齊筠巡檢吳文鑾未人蔣木　均禀見正任錢塘縣典史葛士鑑禀奉飾知回任叩謝並禀知本日受事嘉分司胡禀到由順直賑捐案内奬叙西品銜叩謝葉細　禀知課吏舘週年應得奬　記大功一次叩謝初三日候補道楊崇伊拜會中防周知蕭仁和縣黄錢塘縣汪均禀見 
[邗江官報]  
　　黄分轉以忠赴通屬總巡施分轉承志赴森屬绝巡均禀辭朱鹺尹廷章委巡查運庫奏分司毛分轉到揚禀陳要公龔鹺尉齊慶辭赴西岸差儀徴縣周大令懋謙公幹抵揚蕭鹺尹應鍸辭赴湘岸差海分司方分轉禀辭丁鹺尹兑孚委總局文案差翁鹺尹廷珪銷淮北顺清河卡接委青口局差 
 
 

Page 20

 
 
   
 
