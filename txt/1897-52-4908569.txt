# 1934 - 52 - 4908569

 

Page 1

 
 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所　而我朝　　中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黄岐之功臣青　之　業　　學入門之階梯刊印行世板久燬失今覔得善本詳加校訂紙張潔白裝訂二十本定價洋每部四元　巳出書欲樹醫林之　名請向各書功購取此佈 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士　源接濟且有以珍物助振者惟　城之　旣承割愛相投而美玉之沽尤賴知音鑒賞特將各種珍玩羅列於下倘蒙仁人君子　　　泉旣　　積隂功且可增　藝　誠一舉而　　也計開朱漁珊帖一部高澹游山水一幅天青緞馬褂料一件 
[書淞滬鐵路圖說後]  
　　書後卽跋尾也跋尾之例簡而賅奈何洋洋千餘言縱筆所如不自檢束毋乃蹈鴻文無範之譏乎曰此論時事非古文也雖破例庸何傷攷西國鐵路之車權輿於西歴一千六百六十年卽我朝順治十七年然惟以木軌行馬車耳至一千七百十六年卽我朝康熙五十五年始以薄鐵作車軌由是而日新月異精益求精迄今歐美二洲中錯綜若蛛網然無一處無火車之迹誠以火車之有利無害環地毬上幾於盡人皆知是以歲有所增而獲利亦幾不可以數計也我中國通商開埠以來逐漸倣行西法造輪船以行江海也製槍礮以利兵戎也興電綫以通消息也舉凡有利於國計有益於民生者無不師其成規以時創辦獨此火車之路惟一試於開平礦務局再興於臺南北之間至上海之有火車實惟西人發其軔當時人皆稱便汽機一發附之者如蟻慕羶未幾政府卽籌價購歸以免外人之敚我權利其策誠善矣奈何購歸後竟收而藏之不復以時行駛坐視其鐵木　腐輪軸凋零平白地將二十八萬五千兩帑銀付之一擲噫吁嘻政府之規畫如是而尚望能風氣之大開乎幸也迄今閱歴將二十年大吏漸知西法之不可不仿效又以昔歲大遭日本之挫衂亟思力致富强於是蘆漢之幹路准興而先於淞滬小試其事今巳大工將開矣萬鍾如雲可立而待落成之日不難預期由是而漸推及蘇州漸推及蘆漢漸推及粤東西但得當事者運以精心持以定力安見二十年之後中國鐵路不尤較盛於泰西哉竊謂鐵路之利厥有數端一利運漕中國天庾之供皆由南省運往運河輸挽阻滯堪虞自經輪舶代裝固巳便於漕運矣然由津而通而輸入京邸歴經周折運費仍屬不貲鐵路興而行駛如飛以期而達遄行旣便運費自輕矣一利徵兵古語有之兵合則强分則弱中國二十一行省縱横萬餘里一遇兵警羽書徵調未免有緩不濟急之虞在沿海地方尚可由輪船裝送至内地則日行數十里安所得呼應通靈有鐵路而脉絡貫通雖千萬里之遥亦可互相援應聯數省爲一氣卽一兵可以抵數兵向之患其分者今卽可以使之合更何患聲氣睽隔徵調不靈乎一利振饑十餘年來由豫而晉而燕齊而滇黔天災流行飢黎載道籌振之士力盡筋疲常苦腹地告荒有糗糧而無從運致得鐵路以飛芻挽粟而金秔玉粒露積盈倉載之車中立時可達彼百千萬哀鴻涸鮒當不致飢腸轆轆槁餓荒原矣一利運貨方今中國漸興礦政如鉛如鐵如銅如煤逐漸試開取之不竭顧各礦皆藴於山澤非若瀕鄰江海者可以運上輪船雖天地菁華以時發現而高如山積終難運售於四方苟得鐵路告成卽可利於載送縱距海口千百里亦斷無扞格之虞尚何患阻遏難銷終年積滯耶以上四利謀國是者當巳早籌及之夫安可畏難苟安不思及時興辦乎而淞滬鐵路則局面雖小其利更有超出尋常者上海廠局如林羅致工人何止千萬其家於吳淞寳山江灣諸處者向藉小輪船以往返不特船小人衆實不能容抑且開駛必准其時無計早趨工所今得乘火車以來往則日開數次可隨時附之而行而且車輛蟬聯雖千百人之多儘可同時並發一利也吳淞口淤塞有年外洋各國公司船碩大無朋艱於入口運來貨物咸賴駁船以轉運抵申水脚旣昻貨必加價今可由火車轉運運脚必大减於駁船不特火車獲利無涯而貨價從廉銷售亦必形其迅速二利也上海地窄人稠邇年來房屋雖日漸增添猶苦無從賃住兹則軌道所經之處人烟必聚巿面卽可振興向之以人滿爲憂者至此得以舒徐開展三利也吳淞口爲江南重鎮雖係輪船入黄浦必由之路然惟兵營棋布巿廛則不甚繁昌兹旣鐵路開通則貨物雲屯客商星聚巿廛之盛不卜可知未及數年暢旺必同於滬上四利也祗此區區數十里内而旣設軌道利賴卽巳無窮然則由蘇州而蘆漢而粤東西苟能鐵路成功我中國縱貧弱有年詎難立著富强之效海隅下士何幸生逢其會目見此千載一時之盛事得以歡欣鼓舞於不自知哉因綴蕪詞以當他年之左劵 
[本館接奉電音]  
　　昨日上午京電傳來上諭一道敬謹譯登○本月二十三日奉上諭前據御史彭述奏叅貴州巡撫嵩崑電索供應各節當經諭令崧蕃黄槐森確查具奏兹據查明奏稱嵩崑並無需索供應諱災不報等情惟二十一年間貴州地方秋收歉薄前藩司唐樹森並不據禀查勘嵩崑亦未巖行催司赶查詳奏遵議被災極重不將直隷撥賑銀兩全數給發賑濟又縱令門丁和齡與縣丞梁秉鈞往來交結致滋物議殊屬疏於覺察嵩崑著交部議處前貴州藩司唐樹森年老昏憒不恤民艱雖經病故仍著革職遵義縣劉保厚欺罔上司玩視民瘼内姝縣丞梁秉鈞結交門丁不知自愛均著卽行革職以肅吏治餘著照所議辦理該部知道欽此 
[烟臺火警]  
　　烟臺訪事友人函云正月初五日雙興醬園不知如何遺火忽兆焚如樓屋一幢悉付咸陽一炬猶幸牆垣高峻吳回氏不致蔓延附近隣居未罹池魚之厄亦幸事也 
[烟海蜃樓]  
　　烟臺訪事人云初八日嵩武軍行祭纛禮大旗招展齊赴西教塲操演軍容嚴肅步伐整齊頗極如火如荼之勢○初九日俗傳爲玉皇上帝誕距烟臺四五里之遥舊有玉皇殿一所自前年庀材鳩工重新廟貌亭臺殿閣金碧輝煌本届誕期大雪初霽天氣隂寒焚香頂禮者絡繹於途香火之盛爲諸廟宇冠○履端以後逐日皆有所主如元日爲雞二日爲狗三日爲猪四日爲羊五日爲牛六日爲馬七日爲人晉世俗尚巳有此稱近世則又以初十至燈節數日爲分屬五榖菜蔬本届風雪疉作至十三四日尚未開霽占騐者無不以爲隱慮幸十五日天氣清明入夜月色甚朗雖風略大而六街三巿燈燭輝煌不爲封家姨所滅俗以上元之夜但使燈火不熄五榖可冀豐登此齊東野人之語固屬無稽然果應騐則老農老圃之流差堪自慰也○燈節數日天后宫及潮建二帮會館俱招優演戲慶賞元宵惟以優伶不敷演唱分班更調東來西往頗覺甚忙云○上月初旬有好事者紥就龍燈在街演舞但見七零八落不相 
 
 

Page 2

 
 
連屬觀者咸以葉公相譏或曰是特初次演弄故未能如僧繇之點晴耳嗣於燈節數日夭矯者竟不遇目其神龍之見首不見尾乎抑或御龍氏有心藏拙遂使潛龍勿用乎 
[漢渚春鱗]  
　　漢口訪事人云蔡甸分司某二尹經某姓詣府控告謂其擅受民詞任用某蠹役受賄余堯衢太尊收閱禀詞飭二尹限三日内將役解轅候訊○寳豐垸漢邑水防之要隘也去秋爲襄水衝破皖内居民受災甚鉅兹當農事未興之時鄉民閒暇漢陽縣薛誠伯大令籌備資欵委捕廳楊少尉景薇督率興修爲思患預防之計亦善政之一端也○湖北咸嘉冶蒲山城等處牙帖茶釐局委員吉爾哈春太守奉調移署黄州府所遺之差上憲委候補府易太守學灝接辦吉太守前經來省度歲兹巳行裝告備諏吉履新矣○前署漢川縣聶明府時雀乃丁憂卸任遺缺以牙釐局委員何剌史政祥署理所遺牙厘局委業經上憲酌委余剌史吉甫接辦○鄂省文昌門紡紗局外本隙地也兹巳建造房屋多間儼然成一小巿廛望衡對宇鱗次比連刻下二律懸貼招租是處與織布局接壤經紀小民想必有卜居於此以牟利巿者○鄂省之黄鶴樓爲古來勝地昔年經火焚燬其半殘簷剩瓦未復舊觀然游客如梭雅興仍弗稍减兹當萬象回新之候督撫兩憲以及道府各員亦趁此黄綾裹印之閒假座其中肆筵設席山珍海錯肴核紛陳彼此唱酬公餘行樂與曹相國張宴後園與吏歡飲者固有别也 
[被革有由]  
　　蘇州訪事友人來信云上海縣教諭宣琴山廣文敬熙被巳革舉人童迥羅欵妄控一案經省憲將廣文撤任歸案訊辦廣文抵省後經蘇州府發審局委員莫司馬提集兩造質訊一切情形均誌前報現童迥巳悔控具結銷案府尊桐太守卽將廣文先行開釋廿二日廣文詣各憲轅禀辭廿三日啓身回滬惟童等一千人須候上憲批准然後方可開釋聞童之被革實緣童本係文生童汝福曾經注劣尚未開復童乃易名朦試得以倖中兹經上憲查出是以奏革並非爲控案之故也 
[常年入欵]  
　　前奉懿旨飭户部將常年入欵逐細核計共有若干當飭司員再爲籌算每届年終彚奏一次計光緒二十二年各省關所征洋稅計銀一千五百餘萬兩各省地丁征收計銀一千餘萬兩各省鹽課等計銀一千二百餘萬兩各省常稅關課計銀二百餘萬兩各省厘金計銀一千三百餘萬兩各省茶稅當商鹽商捐輸計銀三百五十餘萬兩各省雜稅銀一千五百餘萬兩裁撤長夫等項計五十三萬餘兩此一年之内國家所入約計八千數百萬兩業巳繕具清單由司農入告矣錄直報 
[秣陵春色]  
　　金陵訪事人云交春以來天氣隂晴不定春寒料峭甚於去冬初十日左右隂冷尤甚時而雪花亂舞時而雨細如絲上元節前數日天稍晴爽逮十七日夜間忽又朔風怒號寒氣砭肌至三更時巽二滕六並轡駕臨次晨啓户望之龍蟠虎踞之區盡變爲玉琢銀裝世界不但林腰石齒厚積如棉平地亦高逾寸許幸一輪紅日普照當空洗去隂霾頓開晴霽然凛冽寒威卒未少從末減圍爐向暖尚嫌獸炭空燃彼彳亍街頭衣不蔽體者其將何以爲情耶○有劉某者寒士也少時工制舉業名譽大噪自以爲燒尾龍門功名唾手可得斷不至以青衫一襲作曰蠟明經詎今年巳遲暮没没無聞且素有烟霞癖習懶性成謀生日拙晨炊常斷釜甑生塵然饔飱雖可不給而吐霧噴雲每日必求無缺債臺高築告貸無門向在城北賃得破屋三椽携其梅鶴棲息其中俾暫聊蔽風雨妻僅年逾三十子女俱在幼齡號寒啼飢頗難度日古人所謂蓬頭黄覇之兒椎髻梁鴻之婦仿彿似之去年除夕劉忽怅惘出門直至元宵將近未見歸家妻疑爲内顧艱難或者訪友投親另謀生路亦未可知前日鄰近人家忽來一鄉老述及城外鍾山頂上朋縊死無名男子一具並備述其面貌若何衣服若何婦從旁竊聽訝其與夫相似深爲詫異因告知族長某懇往騐看果婦之夫也所穿衣履零落殆盡肩背與臀肉巳被野物噉去齒跡血痕宛然俱在叩之山下就近居民則云元旦早晨卽喧傳有人縊死於山頂因急繕填屍格遍貼城門内外不意十日之久無人來認方咄咄稱怪劉姓族人爰卽遣人入城報知婦一聞凶耗痛不欲生無奈懷孕數月將及免身親串人等恐其過於悲痛又有不測之虞慰勸再三懇族中人領其孤子前往就地草草殯葬噫慘巳○前報載督標新兵舉賽龍燈興會淋漓較往年尤盛近旬日來無論大家小户競約觀燈三巿六街逾恒熱閙紅男緑女聯袂偕來每當擁擠之時嘗有失散小孩及婦女墮珥遺簪之事日前司署口某姓家幼孩僅七八歲傭媪挈之觀燈在人叢中忽失所在急卽尋訪竟無蹤影奔歸泣訴主人鳴鑼呌喚四出探尋嗣又有儲積營某家六歲幼孩亦被匪人拐去闔家驚急倩人尋覓蹤跡亦無又白酒坊口龍燈經過之處居人眷屬齊擁出觀地狹人多街衢塞斷有某氏婦小立門前凝眸流盼忽覺鬢邊一動急以手掠之則所戴金鳳釵巳不翼而飛矣 
[開礦示諭]  
　　香港中外新報載有開礦示諭一通云廣西善後局布政使司游按察使司蔡鹽法道向爲諭飭事案照前奉特旨飭將有礦可採之處設法開辦卽將歴次查勘招商承辦各情形分案呈報在案兹據該商等禀稱查得梧州府蒼梧縣屬多賢潯陽兩縣交界之金星尾山出産銅礦兼有金砂該處確係官地附近上下左右二三里内并無關礙田園廬墓情願自集股本承領試辦擬先繳照費七百元餘三百元以給諭之日起展限六個月照數完繳如果挖採礦砂每得銅一百斤照章繳稅銀一兩二錢每得金百兩照章繳稅金十兩等情查激餉數自尚與本局定章相符惟據多賢潯陽兩鄉交界之金星尾山出産銅礦兼有金砂而所指請開地方土名僅止一處只叙明附近地方二三里數未叙明産礦之山若干里數殊覺漫無界限第念該商情殷報効所禀該處銅礦金砂係屬挖採或有或無與别項礦石確有把握者不同應由局委員會同蒼梧縣督同該商前往確勘繪圖著明里數果無干碍田園廬墓亦非民間確地准歸該商承領開採所繳照費銀七百元由局兌收彚繳藩庫其餘欠繳銀三百元准其勘定後限六個月内如數完繳當經批飭遵照辦理一俟開辦之日再行由局委員前往該處會同地方官督飭該商勘明挖採銅礦兼有金砂地方究在何處寛廣若干里數切實指定繪圖禀報存案以照核實而重國課除詳報撫憲立案並移行查照及批揭示外合行諭飭爲此諭仰該商等遵照批飭事理隨同委員及地方官先將挖採銅礦金砂地方究在何處寛廣若干里數切實指定繪圖先行禀報存案一面尅期挖採按限繳足照費並遵章完餉切勿以多報少及隱匿偷漏致干查究仍將到境日期禀報查考毋違特諭 
[杭省郵政續述]  
　　杭州訪事人云浙省設立郵政局城外以拱宸橋新關爲局城内則賃屋於忠清里惟事當艸創尚未開辦而局門之前巳將章程黏貼大旨與本報初四日所載相同凡通商口岸均由郵局傳遞内地往來仍由民局携帶而各信局人均謂從此以後生意日少不敷開銷勢難支持議將閉歇省中官憲深恐失業者衆難免有滋事等情因飭仁錢兩邑尊於十九日開印後傳集各信局主諭話准其照常收受信函打一總包交郵局加蓋印花遵例完納信資寄往他埠仍由信局收納分發惟不准有夾帶貴重貨物及私交民船帶赴等事至新聞紙及書籍仿單須打作一卷兩頭露出以免避重就輕若民間自買印花貼於信上交局轉遞郵政處者每函由郵局給付力錢五文以酬其勞如是辦法各民局得沾利益無不遵諭而退至開辦日期尚須候示遵行也 
[術擅文身]  
　　中外新報紀日本來信云該處國家日前出票拘傳日人荷里芝奥一名到案荷向日所爲生理係專與人在臂　胸背之間巧剌各種花繡是卽所謂文身之技時經官長傳其到案諭以嗣後不得復爲此項生理荷因對曰吾以業此并未嘗與本國之人爲之不過遇有外國富貴者遊於此間聞余之名因招往剌如前者曾剌俄皇太子及美國某富人等其於本邦士庶未嘗與彼一針自問此事并非犯法云云問官訊畢以其所言良確然又不便置諸不問因略議薄罰藉儆將來此案訊畢後卽經日本各報先後言之迨至前月紐約有某富人遊於東瀛聞荷之名因往觀其神技而見大悅欲　重聘延其到美以三載爲期給以日本銀一萬二千元惟荷尚嫌共少須以美銀一萬二千元給之方能 
 
 

Page 3

 
 
就聘而某富人亦如所請因遂聘之聞荷與人言伊平日技藝雖精惟名不能出户庭幸經國家將其控告始得名播五洲則今日美國之遊實感國家所賜云云其言若此若嘲若感其殆心滿意足之言歟 
[粤藩牌示]  
　　准補嘉應州知州關廣槐飭赴新任借補粤海關盈庫廳唐盛松飭赴新任南番河泊所缺委現署横查司梅文年調署西寍縣夜護司以候補巡檢甘怡詳補番禺縣茭塘司缺委候補巡檢陳文興署新選封川縣典史尉燮飭赴新任南海縣知縣缺委試用縣董元度署理准補饒平縣黄思飭赴新任英德縣缺委候補知縣鄒翼清署理西寍縣知縣缺委試用縣吕椿培署理 
[大令勘工]  
　　本邑三林塘地方開通水利迄今多月尚未竣工大令以逾限不竣故於昨日清晨渡浦至該處勘視飭令赶緊完工至夕陽西下時始命駕回署 
[賞緝臺基]  
　　製造局總辦新任關道憲劉康候觀察自接任後飭總巡局凡有地方開設臺基一體嚴拿故總巡鍾明府出有賞格一通抄錄於左保甲總巡鍾爲懸賞緝拿事案奉道憲面諭照得滬上淫惡貽害無窮惟臺基爲最訪聞有種少年子弟性好漁色見有豔麗婦女每每賄通開設臺基之老嫗不問良賤指名喚來恣行姦汚男僅花費數洋女巳失節終身亦有小家碧玉厖吠興懷巨室寵姬雉鳴求牡或藉口燒香或託詞看戲以老嫗爲紅叶以臺基爲巫山癡男怨女野合朋淫化日光天踰閑蕩檢廉恥喪盡成何世界及經本家知覺無不恨入骨髓甚有含羞自盡者窩姦漁利風俗之不堪至此巳極若不嚴行查禁爲害不知伊於胡底等因奉此本總巡職司巡防責無旁貸如敢愍不畏法仍蹈前轍一經拿獲惟有從嚴懲辦並將狥隱保隣房主一併分别治罪以仰副道憲力挽頽風保全名節之至意在爾等家有少婦麗女亦宜加意防範毋令冶容誨淫出入自便合先出法曉諭俾衆周知除知照各保甲明查暗訪外爲此奉諭懸賞緝拿無論諸色人等能知臺基住所姓名來局禀報立卽派差同往拿獲解局訊明屬實賞洋三十元以示鼓勵本總巡禀明道憲將此項賞洋給領存局以待决不食言務須訪明確實切勿挾仇誣指及貪圖賞洋妄自禀報致干反坐諸多未便各宜凛遵毋違須至格者 
[節烈可風]  
　　有寗波人某甲不詳其姓家資豐厚在本埠南巿開設糖行惟其家仍住故鄉前曾憑某姓爲媒娶某乙之女爲妾女家素寒嫁甲未經數月甲忽以急病身故由友人代爲發電至寗令甲家赶速來滬備棺收殮前日甲母及妻兒均巳至滬將靈柩抬至寗波會館寄放女亦隨同送殯旣至會館中女放聲大哭向甲母等曰妾乃小家女家道清寒不能度日自嫁爲妾私計可以仰望終身夫君以急病而殁命薄至此不如一死今日願相從於泉下無意再立人世矣言畢涙如雨下聞者莫不酸鼻諸親友向之勸慰女目定口呆神色慘變明知有異盤結再三始知在家巳服洋烟然後送棺至此急卽倩人救治奈中毒過深不能奏效逾時一縷貞魂巳歸地府矣甲母及大婦等均爲悲痛遂買棺殮之厝於甲側嗟乎薄俗漓澆幾亡名義女之節烈洵足爲末世風矣 
[反目輕生]  
　　本地人某甲住居西門内陸家花園附近家有一妻與甲不甚相合不時占反目之多前日又因細故忽然口角互相爭閙至晚甲思妻頑難治私購洋烟一盞吞服之入房僵臥迨毒發時在床轉側呻吟有聲妻知有異急倩鄰人以藥水救之巳無及矣我雖不殺伯仁伯仁由我而死甲妻之罪真抉髮難數矣 
[上海巡局紀事]  
　　前晚十六鋪巡防中局委員李蘭史二尹親率勇丁地甲至鴻昇碼頭清查烟館查至劉阿五家見有一婦與門牌不符飭提婦訊明令甲勇驅之出境○前夜南巿瑞豐弄某烟館司帳人某甲紏集各賭徒至奚姓家聚賭抽頭又生義弄中人混銳小辫子阿星者亦於夜間開塲聚賭事爲近處巡防局委員所聞飭勇丁分别往拿至則早巳星散無蹤矣 
[比商控案讞詞]  
　　比商良濟洋行主曾於去臘某日投該管領事署呈控華商泰昌公號主臧漢卿侯筱卿定購疋頭二百五十包計價銀一萬五千兩延不提出等情經比領事費里雅君據情照會英界公堂讞員屠别駕立卽飭差將臧侯拘押昨日午後三點鐘時升堂會訊良濟行主偕買辦某甲投案訴稱此事業巳經人說妥臧侯願於二月杪出一百二十五包至三月杪出清惟請飭差同往尋一保人來行作保别駕曰臧侯二人尚被徐文奎裕康等家所控如准保釋他案恐難料理臧侯同供稱被控各原案可理明實因去年被良濟所控以致管押月餘號中出入各帳均未結算如蒙保釋則諸案皆不難清釐矣别駕問有無的實可靠之人作保供稱有别駕遂商諸費領事著臧侯先覓人來案繕具保狀然後飭差帶出尋人向良濟洋行擔保 
[法界公堂瑣案]  
　　寳泰豐米行執事王鶴溪去年因舞弊侵吞將行　閉爲行主包元杰具控公堂迭經鄭大令訊供押候嚴追嗣因歲暮准交陳天一帽鋪執事祝朗卿保出本年正月又傳集訊以王鶴溪不到飭傳保人祝朗卿押候著交日前王自行投案祝因担保被累聲請退保大令准之昨禮拜四堂期飭將王鶴溪帶案復訊王供去年十二月保出之後邀請公正人張子香王士卿錢子英等妥爲理處因包姓不到是以未了旋因患病下鄉求醫診治現在尚有各帳未收求准交保出外俟包姓來滬妥爲清理大令著邀同所延之公正人到案具結如延不清理惟公正人是問王押候覓保○紫來街永泰嫁粧店主陳升和禀稱去年十二月將店中各物交漆匠趙竹林與楊姓二人髹漆不意竟被押去因此拘案請追質之趙竹林供與楊姓股開漆作陳升和囑漆各物由楊姓承接旋被當洋廿八元現在紏成一會擬將會項料理大令著押候三日内交還物件○鍭探禀稱扒竊陳阿金去年十二月在小東門竊取銀表一枚贓巳吊到尚有烟壺二枚不認行竊因將同黨王阿三王少卿二人一并解案請訊大令謂烟壺不交斷不能了著格外從寛准予交保出外限一月内將烟壺交案二王一并交保○包探禀稱邵阿林陸金福在小東門外竊取棉被二條卲係積竊前在英界犯案曾經遞籍解案請訊質之卲陸二人俯首無詞大令著押候各責一百板○包探禀稱竊犯李德泉釋出未久日前又至趙張氏家乘間竊去衣服當塲拿獲傳同失主解案請訊大令以該竊怙惡不悛著押候重笞三百板遞籍○包探禀稱竊賊史福生况阿三王阿二等同竊臺灣輪船花生油三百餘斤賣與油炸檜攤夏吟寳查獲原贓一併解案請訊質之史等供認不諱夏供四次買得生油二百八十七斤共出洋廿八元不知賊贓求恩且巳用罄所餘無幾矣大令著將所買之油如數交出另罰洋五元史福生等三人押候各責一百板○包探禀稱小東門洋行街有女孩一口在途啼哭經巡街捕帶回捕房解請安揷女孩供姓吳年七歲賣入廣東人家被責逃出餘語含糊大令著送普育堂留養○楊阿寳禀稱前晚因門未上閂被賊劉金生掩入竊去棉被當塲拿獲送案請懲大令著押候笞責五十板贓還失主○包探禀稱揚州人趙瑞卿在小東門某花烟間執炊現巳停歇冒充接客混入鄱陽江永各輪船竊取衣服物件並在身畔搜出當票數張吊到原贓解案請訊質之趙瑞卿認竊不諱大令著押候枷號半月發碼頭示衆期滿笞責三百板○包探禀稱王金發混入立大碼頭停泊之駁船竊取馬褂一件經失主拘獲送案請究大令著押候笞責一百板○包探禀稱周阿三在招商局棧房竊取烟煤一籮爲巡丁拘獲送案請懲大令著押候笞責一百板○包探禀稱偷兒顧培生竊取黄白絲各一絞及絲架一付銅器各物賣與楊桃君查獲後一並解案請訊顧培生供各物在南門及西門一帶鄉下竊來質錢使用後將當票十二張賣與楊處楊供不知竊贓悮收當票大令著將顧培生押候笞責二百板楊伽號五天再罰洋五元以儆○楊常和禀稱昨日午後時被賊掩入竊去水烟袋二枚當塲拿獲送案請訊大令著押候笞責一百板贓還失主○包探禀稱洪文榮因皮絲一案禁押捕房爲日巳久解請復訊洪言語不倫裝作瘋狀大令著還押嚴比○東洋莊主潘桐熙去年控莊夥張炳祥私刊圖章冒 
 
 

Page 4

 
 
取莊銀侵吞銀三千餘兩迭經大令訊供責比張挺押不交復遣抱赴道轅上控飭發上海縣訊辦昨日堂期命帶案將所呈之圖章等一并移送縣署辦理○去年十二月初二日詹天品雇坐張尚春野鷄馬車行至法界廿二號王炳祥酒店門首適因裝運箱籠雜物馬忽驚躍碾傷詹之足踝爲巡街捕拘送捕房送醫院醫治刻巳痊愈昨日堂期將二千人解案請斷詹呈遞細帳稱用去醫傷費洋十五元大令著償還醫院飯資洋四元五角外其餘零用不能攙入王炳祥張尚春著各罰洋三元○游勇謝華四囚犯竊案經鄭大令責懲飭送上海縣備文遞回湖南湘鄉縣原籍○小東門一枝春街姚高氏偕保人花萬順投保其女桂紅大令以不甚穩妥著另覓的實保人 
[美界捕房紀事]  
　　偷兒陳阿法竊取密軔路每七百另一號門牌某西洋人家衣服若干件經失主報知捕房捕頭飭包探洪阿寳將陳富緝獲著押候解送英公堂訊究○本邑人某甲在南門外某姓家竊得錫茶壺一把持至虹口某押店求質經包探倪順泉查獲將人贓一併解入捕房捕頭著押候送廨訊辦○昨報紀偷兒李長志附元和輪船遞解回籍兹悉長志實係姓王當竇鍭探押送長志至元和輪船時有王之父名文通者雇坐杉板船預伏元和輸船之外欲將長子渡入杉板中詎竇包探看管甚嚴不能兎脫未旣元和輪船巳將起椗機輪展處白浪如山杉板將及覆溺文通騐甚拉住輪傍扶梯疾呼救命有郭心寳徐宗茂俞吉生三人各駕杉板駛往援救見文通所雇之船舟子巳不知去向乃卽扭送捕房捕頭詰部顛末文通不能隱諱捕頭命押候送英公堂訊核惟該舟子究竟如何下落至今尚未得悉或云巳躍上元和輪船附之而去然亦須俟該輪船回滬方能悉其存亡也至杉板船一艘巳經水巡捕船帶去矣○北四川路第三百十八號鷄毛棧房昨午雇事送鷄毛至黄浦路車夫失於防範行至中途被某甲將布袋劃開竊去鷄毛數磅旋被事主瞥見當卽扭送捕房捕頭飭押候送廨究辦○前晚有西人某甲雇坐東洋車行經天潼路三百四十五號華捕見時巳深夜該車未携燈籠當卽喝阻車夫以爲有西人可恃遂狐假虎威置之不睬捕乃將車扣住誆西人果助車夫將捕兇毆旋召他捕到來併力拿送捕房捕頭飭將西人及車夫一併釋放車照充公車留存捕房七天以示薄儆○前日下午有寗波産之某氏婦行經穿虹浜地方突有甲乙二流氓攔住調戱適爲該氏之本夫所見當將甲乙一併扭送捕房控訴捕頭飭將甲乙禁押一宵以　 
[樂善不倦]  
　　楚直兩省疉遇偏災求振之殷急於星火不意川東又遇荒歉馳書告匱待哺嗷嗷兹本館協賑所承三星堂大善士捐助曹平銀一百零五兩七錢七分合規元一百十二兩七錢一分一厘蔚盛長寳號交來繼志堂梁善士捐助規銀十兩誠心濟世渥沛義漿百福駢臻可操左劵不僅窮黎食德忭頌無涯也 
[正字]  
　　昨日所紀英界公堂案丙嘉綸綢莊實係嘉隆之悮合亟附於此以存其真 
　　　　　　　　　　　 
 
 

Page 5

 
 
   
 
 

Page 6

 
 
   
 
 

Page 7

 
 
[英三月票頭彩六萬元華二月十五開彩]  
快發打又送附彩 
本行久設自運呂宋票常臨大彩早已聲明加送彩票不取分文今售英三月大票雙張十二元又送附彩一雙張單張四開照算分條七角附送二條批發公道紅票現兌信購原班卽奉　上海四馬路 
[聲明假冒]  
本局盖寄信出信票之圖章向無出過憑票亦未精藏倘被人偷盖圖章私造假票望各寳號切勿收用特此聲明杭州全泰盛順記胡萬昌松興公仝啓 
[仙靈]  
僕失業載餘屢謀不就去冬請明經子卜之囑余向長江一帶托友謀事正月底事必成今接蕪友來函果有機會○館新衙西首恩慶里　香山何雅梅 
[上海中西大藥房]  
牛骨髓補粉 
本艸云牛骨髓服之能塡骨髓治瘦病潤肺補腎澤肌悅面安五臓平三焦益氣力止洩利久服延年中國牛髓腥氣難聞不能下咽茲德國醫生用童子牛取其髓製成哥粉臊氣全無功難盡述每大盒一元中盒六角小盒三角 
[眼科遷移]  
時明齋夫子授張芝芳眼科方脈現寓老閘橋北首採山堂藥材鋪內就診者恐未週知特此佈聞 
[永祥豐壽板]  
本號專辦香楠陰沉桫枋婺源獨幅上品壽器如蒙賜顧仍在三馬路石路西德潤里便是 
[遺失棧單]  
公和祥棧單６６１１一帋唛　１６７１４·６３雙包　布計二包己向公和祥說明作爲廢紙此佈公平啓 
[中西大藥房]  
叭　杏仁露 
此露純用叭　杏仁釀成精液專治上焦風燥肺熟喉炎胸膈氣逆時行頭痛以及老年痰飲聲啞服此均著奇效誠潤肺清心化熟疏風之佳品也用送官禮尤爲珍重每瓶五角　賜顧者請認牌號不悞　上海中西大藥房製 
[今日開彩快來發財] 　 
[墨西哥國家大票]  
頭彩淂英洋約拾貳萬元 
英十二月號單己到 
英二月份墨西哥國大票定於華新正月廿五日開彩全張八元對開四元分條五角小洋照貼諸財翁請速奪標紅票兌付現洋函購原班回件信力自理各外埠貴商寳號如欲批拆代售價錢格外克己此佈三洋涇橋北五馬路口南順泰總經理處帳房啓 
[輕薄信箋]  
刻下新興郵政信秤分兩本號備有極薄信箋信封落墨不漏光滑異常信套雖薄不露字跡上海四馬路東吉羊樓啓 
[源裕輪船公司]  
自造快輪洋式拖船逐日往來申蘇官艙篷艙格外克已申杭價亦便宜申鐵大橋北蘇南濠杭湖墅珠寳巷禾北麗橋 
[天華茶園告白]  
啓者如有宴客堂會敬　神廟檯敝園定價日戲三十六元脚力遠近外加卽請來園面訂可也　園主白 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞 
老太古帳房啓 
[老樹茄楠香]  
今有重油老樹茄楠香發兌每兩銀十六兩專治肝胃氣痛肚痛小腸疝氣痛滾水冲服取效如神痰哮氣喘有烟癮者兌入烟膏內吸之氣喘卽平　棋盤北乎愷悌堂啓 
[只此一家老行]  
附送月份牌 
天成 
英二月份大票出售雙張十二元單張四開照算分條六角半承購上洋棋盤街北首石庫門内原班帶奉不悞 
[附送鮮艶月份牌]  
亦中 
英三月票全張十二元分半四開照算條頭六角半批發公道兼兌紅票法馬路 
[聲名頂棧]  
永安街泰安里全興公德記棧去歲係袁爲德承開因該蔴客銀數甚巨無着情願央中作價付蔴客還帳客招頂朱海年頂開所有以前內該外欠均歸爲德是問不與朱海年相涉特此佈告　湖北朱海年啓 
[棧房出租]  
現有舊棧房一所在新閘馬路張振新醬園對門卽伊麽田花廠原底北靠蘇州河南靠馬路共有三畝光景如欲改造洋式棧房租定年限亦可合意者請至二洋涇橋北同和泰面議可也 
[電報己到]  
刻接長崎來電知英二月份票頭彩第三萬五千一百三十三號二彩第二萬三千八百七十九號三彩一萬九千另五十一此佈長崎普惠利啓 
[新到金表出售]  
啓者小行不惜重資在美國窩盾名廠揀選頭等物料製造夾金表馳名已久分大中小三種價一式保用念年金色不退　紳商光顧請至三馬路小行帳房面看可也　茂生洋行姜炳生啓 
[創設公司]  
啓者今有英國營造司名莊生現在願代華商合股興辦製造及貿易英國貨物公司貲本不須過多且易得美利合意者請至上海黃浦路二十號門牌與莊生面議可也此佈 
[聲明限期拍賣]  
北山西路泰安里口Ｘ一千五百零四零五號萬源米店業已閉歇拖欠房租洋三十五元期限本月底止如不取贖將生財等物定二月初一日拍賣抵租倘有該店别項欠欵等與本公司無涉特此佈告樹德公司啓 
[新式火油引擎]  
啓者亨司排阿克老時廠所造之保險火油引擎爲天下最靈便之引擎不拘軋花紡紗吸水打米等機器可以帶之運轉如意代煤氣省人工最爲合用旦極潔凈每一點鐘工夫每疋馬力僅用火油一磅可也運動靈巧無出其右請移玉至二馬路泰隆洋行觀看並可陳述一切功用爲告　　二馬路泰隆洋行告白 
[普仁堂藥丸店]  
[廣東普仁堂金鎖固精丸]  
一身命脈全靠眞精如火資油油傾火滅瓊漿玉液惜之如金不容濫洩焉然或先天不固思慮傷脾元氣或虧夜夢遺洩以至神疲體倦心中恍惚此丸係用正北鹿尾巴配入健脾固精等藥專能收凝元神保固精液煖腎鎖陽强筋長髓並止夢遺每兩洋一角　鋪在上洋棋盤街開張 
[燕製各種家用良藥列後]  
一燕製補丸　此丸功能平肝解血熱專治血脈不和腦筋不安頭痛胃不消化大便閉結腸胃無力胆汁不和以及一切肝火等症服之立見奇效　二燕製除痰聖藥　此藥善治傷風咳嗽哮喘癆瘵以及肺部氣管各症皆能療治　三燕製補血除蟲藥　此藥功能補血養胃凡胃脘作痛飤食不消呑酸噯腐以及小兒瘧疾蟲積等症服之立奏功效　四燕製去風藥酒　專治夏令時疫痧症無論吊脚痧絞腸痧或婦女小兒頭痛抽搐一切危急之症無不藥到病除實有起死回生之妙　五燕製解血毒藥　此藥專解血毒凡癧𤶱癰疽腐瘤潰瘡臌脹猪羊癎瘋骨節腫痛花柳疔毒面上雀　　點以及一切皮膚頑癬諸症服之皆稱神效　六燕製引病出外膏　　凡損傷各症皆可以此藥外搽或咽喉腫痛筋骨疼痛四肢麻木以及一切闝濕盤踞隨處作痛皆可以此藥引病出外誠神技也　美國燕大闢醫士精製奇騐各藥　此藥皆燕君精心　製通行海內各國己歷六十餘載皆稱神效無匹且各國名醫均樂用之治療各症無不如意且宇宙之間各大藥房均有代售非藥之神奇安能如此燕醫生父子藥房分設英大馬路卅二號求必勝經理　 
[海門輪船]  
正月初八日起由寗波開往鎭海定海普陀台州六天一次週而後始寗波商輪局啓 
[廣東趙同春堂蠟丸號]  
雙料小兒回春丹 
統治小兒感冒發寒發熱嘔吐泄瀉痰喘氣急咳嗽夜啼驚跳牙關緊閉手足抽搐甚爲危急本堂虔製用正珍珠末猴子棗犀牛黃大梅片麝香當門子琥珀等藥通關除痰定神安魄扶急救危百病能除誠保赤萬病回春第一聖藥每丸一角○鋪在上洋老巡捕房對門 
[大英醫院]  
發司夫對唔鐵丸 
此丸之功力專治男子精神衰敗陰分虧弱陽氣耗竭夢遺精滑等症如服此丸不但諸病悉愈並能扶元種子培養氣血至寳之補劑誠莫過於此者 
[白藍格調經種子丸]  
此丸專治婦女體氣虛弱經水不調不能受孕及受孕之後飮食减少手足虛腫四肢疲軟或血崩久痢等症用服此丸定能立奏奇功 
[新開匯中公司]  
茲者本公司經手克君前在福利公司經手十有餘年專辦外洋各種時新衣料食物洋貨花色烟酒等物久仰中外士商請讚而克君格外加意剔選上等各國各廠所製時物以致生意日興今春因有知友邀請另設匯中公司開在英大馬路老德記藥房舊基專售上等食物衣着衣料花色洋酒呂宋烟紙烟等物另躉均可其價比别家格外克己以招廣徠倘蒙紳商賜顧須知小行言不謬也誠恐遠處諸君未及週知特此佈聞登報匯中公司主人啓 
[中西學塾]  
城內彩衣街崇敎堂內新設中西學塾定於二月朔日啓館願來肄業者速　報名也西門斜橋安息會監院臺物史啓 
 
 

Page 8

 
 
[上海華英大藥房]  
戒烟玫瑰參片 
聲明假冒 
本藥房自向泰西採運藥材選擇經騐良方虔修丸散膏丹藥水藥酒癆症如神是以名馳遐邇接踵購取而戒烟各藥理法深參去宿癮如反掌惟玫瑰參片志在濟世照本發兌無怪宿癮盡除其品超恆流方出枕秘故此片銷行尤廣近多不肖以形色名號冒充仿造購者切須審辨色香味並刋華英字樣外有雙龍封口仿單上印証　傳相嘗賚匾額乃是元家嫡乳庶作僞之徒無從覬觎今將外埠分售各店號及地趾註明於下以便諸公就近購之○京都華英藥房○德承厚○天津同昌○牛莊益盛遠○瑞成恆○恆昌德○煙台寳昌○順泰○合順○長沙華英藥房○漢口華英藥房○天福○維揚西美堂○南京華英藥房○廣亨○杭州華英藥房○德記○蕪湖華英藥房○茂盛○九江興泰○江陰日新恆○泰興朱三餘○吳淞同升順○鎭江文萃○新昌○復春○蘇州華英藥房○德記○彭和泰○常熟天成祥○德記○常州華英藥房○撫州華英藥房○寗國府德大昌○四川點石齋○萬縣信義仁○寗波廣生源○老源記○文美齋○蘭谿同林堂○紹興蔣柳堂○餘杭義成興○黃巖趙公茂○硤石萃古齋○定海華英藥房○石浦華英藥房○姚江華英藥房○温州萃昌和○平湖華英藥房○嘉興江左漢記○豫垣華英藥房○溧陽華英藥房○上海只設一鋪在四馬路東首老巡捕房對面紅磚大洋房便是 
[聲明眞東洋芝蘭香肥皂]  
眞芙蓉散東洋奇珍香粉 
此肥皂專治臉上油膩烟色黑氣而奇香觸鼻餽送親友頗見新奇每盒四塊計錢一百四十○奇珍香粉能使容嫩色潤每版洋二角○芙蓉散專治面上班點酒漬粉刺早夜開水調擦數日立效每瓶錢八十四○　平丸專治肝胃氣等症每瓶洋三角寄上海寳善街恆鎰祥布號一家出售 
[天寳洋行經理水險]  
本行經理福得南水險有限公司專保洋面輪船銀錢貨物等事今接領事文憑據有權衡一切章程均照大　倘蒙賜顧請至五馬路天寳洋行可也 
經理人貢倍而白 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水漬均照英國章程接辦設有不測立卽賠償無論禮拜夜深均可改印賜顧者請送交三井帳房 
[燕製補丸]  
善能利大便　背四肢等　 
此丸專治肝病膽汁不和胃不消化大便閉結身熱腦筋不安痔瘡膀胱與內腎等症無不統治凡各症宜用輕瀉者此丸洵推第一小盒洋一角大盒二角五分此藥各大藥房發售 
[專印五彩錢票仿單告白]  
本莊延請專門石印五彩各件之友所代各省客號印成之錢票仿單地圖牌號曁書籍等以其手法靈敏光彩精潔無不嘖嘖稱讚今更加工考究精益求精俾副諸紳商見委之心惟願賜顧者垂鑒焉　上海一層樓後門對過理文軒書莊啓 
[新式八音琴]  
本行新到大小八音琴內敲鐘鼓其音甚妙以及號筒戰鼓洋笛洋簫等各色樂器俱全其價格外從亷凡貴官紳富賜顧者請駕至英大馬路三號便是謀得利琴行啓 
[塞門德坭出售]  
塞門德坭爲要工所必需考其性人水易堅者敗亦易遲久而堅者歷久如石不可不知也本行常運此堡得蘭牌水坭著名中外久邀　仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價値務取其亷倘蒙　賜顧請移玉英四馬路義記洋行面商可也 
[上海普太和]  
戒煙玉液參片 
此片得自秘傳重用上藥扶正除邪不入烟膏其色雪白無論新舊烟癮肥弱君子包易戒斷戒後保無他病精神益健開胃潤顔延年種子不膏換骨神丹○每瓶廿片價洋一角每癮一錢服餅三片五日一减其癮不期自斷○外有龍涎戒烟丸每大瓶五角中二角半小一角白戒烟丸每瓶一角　棋盤街轉角大洋房開張 
[告白]  
夫罐　鮑者用取其便食取其鮮誠佳品也故購者日多而製者日衆惟遍考其製造之法皆推永野爲第一焉今永野復精益求精用機製煉務期食味鮮甘經年保無餒敗如有餒敗原物付回包換茲承專寄本號代售特此佈聞諸君光顧請向宏昌號購買 
庶不致悞長崎新地四番宏昌號 
[義記洋行]  
保水火險 
ＦlreMsrine 
啓者本行又添英潑來使水火險公司計存本銀六百萬兩正專保各客出口銀錢貨物洋面水險併保岸上房產生財棧房貨物其保價格外公道 
欲保者請至本行帳房面議可也 
[漢口領江公司]  
啓者自中外通商以來各國兵商輪船往來長江各埠一概不知路境特請中國熱習水性深知地輿之人領往長江各埠上至宜昌下至上海自今數十年來往惟我楚帮領江毫未悞事雖未名馳外洋中國各省咸知故目下三公司麥邊鴻安各行輪船往來長江請我楚帮領江者最多今恐有外來兵商輪船有未知者特此申明如蒙賜顧請至外虹口順太碼頭對面源坊第一衖本公司帳房面議其費格外公道定派有名領江承領庶不知悞特此奉申　中國申漢領江公司啓 
[推股聲名]  
本號所有詹舜卿股份現已全盤推出此後本店一切皆與舜卿無涉至舜卿在外若有往來揭借賒欠以及經手等事亦皆與本店無涉請自向原人理値可也此佈王恆豐泰記告白 
[廣東趙同春堂]  
馳名龍涎香戒烟丸 
同春堂戒烟丸 
此丸能以少制多以奇制勝應效如神包易戒斷內用犀牛黃以去頑痰龍涎香以化烟積正大山人參北鹿茸以培元而補氣其餘术芪苓草等藥則熬膏去渣取其精液而爲丸是以丸少而力大易减又易戒服丸後如食足烟之精神日能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯槁顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒效如神大瓶洋五角小瓶洋二角半單料洋一角　上洋老巡捕房對門開張分設杭州鼓 
樓灣開張江西温州山東蘇州鎭江無錫蕪湖發售 
[廣東鹿芝館]  
立止頭痛膏 
神效異常每封七文 
袪風薄荷錠○治頭痛頭昏磨擦太陽立見功效每錠洋三角三馬路口上洋老巡捕房斜對門 
[紡紗織布機器出售]  
啓者伯拉脫兄弟公司開設茲英國洼面亨地方專製紡紗織布機器其貨係頂上之絲故價較他家昂貴現在上海經理者係怡和洋行特此佈聞 
[新正月廿四日錢銀洋並匯票行情列左]  
　匯劃收巿　七錢二分六二五 
銀拆　一錢三分 
洋找頭　七錢二分七 
錢找頭　八百文 
巿銀　一百十八千文 
卡　　一百十七千文 
衣牌　九百文 
足赤　三百三十四兩 
遠期標金　三百三十五兩二錢五 
現貨標金　無巿 
銀行電匯銀票　二先令十辨士七五 
銀行現銀票　二先令十辨士七八 
銀行三十天期票二先令十辨士七八 
銀行四個月期票二先令十一辨士 
新正月廿四日進口輪船禮拜四 
安慶　輪船　由長江　太古公司 
通州　又　由烟台　太古公司 
開封　又　由東洋　太古公司　 
福山　又　由福州　怡和洋 
江天　又　由寗波　招商局 
新正月廿五日出口船禮拜五 
安慶　輪船　晚往長江　太古公司 
北京　又　下午往寗波　太古公司 
太生　又　晚往汕頭香港省城怡和行 
福山　又　晚往福州　怡和行 
愛仁　又　晚往烟台　招商局 
新正月廿六日出口船禮拜六 
吉和　輪船　晚往長江　怡和行 
橫濱丸　輪船　七點鐘開往長崎神戶橫濱等埠　三菱公司 
江天　又　下午往寗波　招商局 
新正月廿八日出口船禮拜一 
萃利　輪船　晚往長江　麥邊行 
長安　又　晚往長江　鴻安公司 
龍門　又　晚往香港粤省　禪臣行 
北平　又開往烟台　開平礦務局 
新正月廿九日出口船禮拜二 
嗎麗嘩厘　　輪船　晚開往神戶香港　加　庇能等埠　老紗遜行 
 
 

Page 9

 
 
[上海縣署瑣案]  
　　日前有浦東三林塘人金光雨等聯名投上海縣呈控董事趙仁之及其姪趙子見　　肆作威福列欵八條黄愛棠大令閱稟之下飭是處經董湯學釗周熙連等據它查覆再行核奪○錢招榮係本邑閔行鎮人前經黄浦司訪拿到案訊辦斥釋昨日錢忽投上海縣喊控被伊親戚朱姓毆傷值日差據情禀明黄愛棠大令飭候核奪○前由唐橋鎮巡防局員某君函送衛杏林孫祥言唐阿弟嚴長發鬥名至縣前晚黄愛棠大令倩帮審委員蔣刺史升堂訊鞫衛供稱小的係本邑人世習力田前曾雇縫人陳應桃製衣言明每日工資一百文某日嚴唐等突如其來拽陳使去聲稱現在成衣一案每工須加錢二十文爾何自紊行規旋又遷怒於小的致被扭至巡防局轉送案下孫供稱小的年二十有一南匯縣人向業成衣南邑成衣匠立有行規每工或六十文或七十文至嚴家橋則每工須錢一百文現在小的等在衛姓家做工突被嚴等十餘人刼至嚴家橋罰令出洋銀十五圓小的等不依故互扭至局中控訴唐供稱小的年二十有二家居嚴家橋是處成衣匠每日祗工資八十文某日小的行經嚴家橋見伊等與陳口角因勸令遵照行規加價不料伊等非惟不允反被扭至局中嚴供稱小的係本邑人年三十有八家有父母向業縫紉不敢滋肇事端叩求鑒察剌史喝令將嚴笞責二百板唐笞責一百板著各兵切結存案備查 
[英界公堂瑣案]  
　　包探黄四福禀稱浙江湖州府屬某邑人沈桂元向在鴻豐絲棧司帳巳歴十餘年近日棧中人查知破綻赴絲業會館公同算帳知被虧用銀一萬七千六百餘兩遂令棧中司事人丁肇基投報捕房捕頭令小的往拘并派捕至其家看守今特解請訊供丁訴　沈司帳巳歴多年諒係陸續虧空目下棧主各姓不在滬上由絲業董查帳始知回憶前年沈曾　某倡婦爲妾恐其私將衣物運出故倩巡捕守門然究非長策故可否求恩派差同往將各物清查然後由職員雇人看管沈供稱歴年苦遭家累以致虧銀求恩交人保出清理可也屠别駕據情商諸衛繙譯著將沈留候過堂覆訊如有的實之人准其具保○包探孔阿才禀稱流氓陳　福係浙江寍波府屬鎮海縣人前因拆梢事發經大者爺懲辦後遞解回籍今又潜來適經小的所見是以拘送請懲陳供稱小的因事來滬不收久留如荷施恩自當息影里門不敢重履申江寸土矣别駕判令笞責一百板遞解回籍○包探何瑞福禀稱源和洋行出店人陳阿才竊取行　所儲洋酒十七箱售與法租界某店有姚順夫者當時曾與串同現巳避匿寗波是以先將陳解請訊究源和行主投案請追失贓别駕著將陳　候提齊人証覆訊○三十五號西捕解在途兠攬坐客之馬夫王毛毛沈毛毛至案禀請罰鍰别駕准之卽援筆判令各罰洋銀一圓如數撥充　處醫費○包探石金榮禀稱划船户沈全坤時出人耶松船廠某日乘間竊取廠内銅釘一匣約重二三磅兹經小的查出解請訊懲耶松洋人投案訴稱廠中時時失物今旣破獲務乞嚴懲沈供　松廠中每有小工家於浦左朝來夕往均由小的載送以故時時出入廠中此項銅釘實是陸續積下别駕判令枷號一禮拜發往犯事處示衆○包探施奎江禀稱去年殷吳氏失去板箱一口内有布衣十三件及文契一便報捕後捕頭　小的在王金寳家查出板箱然巳空無所有向詢來歴據言以小洋銀三角向楊桂英購來旋查知楊並非安分之徒是以一併送請訊究殷吳氏投案訴稱文契的係要物今箱旣尋見還求大老爺恩賜究追金寳粗服亂頭望而知爲小家女子供稱板箱確向楊購得並不知箱中貯文契楊供稱此箱並非小的所售别駕着仍帶回捕房查明再訊○包探倪順泉禀稱昨日周增生拆取虹口工部局永遠承租之地上竹笆約一丈餘　經小的所見是以拘請大老爺訊懲周供稱小的係本邑人此處竹笆實不知是工部局所築故敢拆去自知該死求施鴻恩别駕判令笞責五十仮○水巡捕唐寳榮解唐榮棒至案稟稱前日此人及　毛毛因駕舟不慎軋傷周根根手指經小的將毛毛解案今又拘獲榮春送請判斷周訴稱小的手指之傷約歴一月可痊榮春供稱此事實是毛毛太不小心所致别　判罰洋銀五圓　斷給周養傷費十圓 
[江官報]  
　　正月初六日北掣繆司馬延恩到揚○初七日巡廳馬鹺尉辭赴壩工趙鹺尹經綸赴省公幹○初八日泗源溝總辦丁觀察葆元公幹抵揚姜秦釐捐周司馬澄清過揚赴省○初九日海分司徐分轉禀到○初十日黄分轉學仁辭赴湘岸差次邵伯厘捐顔大令濟時過揚海分司徐分轉禀知赴省○十一日安豐塲章鹺尹到揚　鹺尹鈺　回四　○十二日萬鹺尹賢鑫委曲塘卡○十三日李鹺尹前鍾委四浦差吳分轉用　回舊港差次徐州道　觀察祖棠過揚赴省○十四日北掣繆司馬禀辭○十五日日新興場劉鹺尹禀到俞鹺尹文瀚辭回寳坊寺差次 
[申報館恊賑所經收順直山東廣西湖南賑捐正月十一日至二十日止第二次清單]  
　　正月十一日不留名銅洋一元汪姓銅洋三元○十二日吳宅洋一元○十三日仁大當交　延壽生洋一百元○十五日金利源　房銅洋十元○十七日陳子松爲尊太翁六週之期將懴　移助洋十元厚記棧慶賀上元佳節將代金移助洋三十元杭州汪恊源來江夏黄　票移助洋五元一角○十九日無名氏求三兒關煞開通洋一元無名氏洋四元○二十日無名氏洋一元無名氏小洋五角銅洋二元恆齋居士求病速愈洋二元以上總共收洋一百五十四元一角銅洋十六元小洋五角正 
[上海六馬路仁濟營堂經收養狗所救命功德放生捐十月初一至十二月三十日清單]  
　　穎川氏鄧應名兩大善士各助洋十五元明德堂高子韶周友氏求桂子四户各助洋十元穎川氏放牛愿洋七元徐隱名洋五元谷玉生二元無名氏洋一元六角錢三十六文徐太太洋一元二角花韻居等一元倪富慶洋六角黄氏銅洋三元以上共收洋八十八元四角銅洋三元錢三十六文 
 
 
 

Page 10

 
 
   
 
