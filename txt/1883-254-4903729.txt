# 1883 - 254 - 4903729

 

Page 1

 
 
[佩文韻府减價出售] [  申昌書畫室主啓]  
　　本書畫室代售之佩文韻府現欲與遠客結帳故特減價照十六元碼洋打九折出售此實公道之至欲購者祈速來價買爲盼 
[小搭珠華出售] [  點石齋主人啓]  
　　文章至小題而變化小題至搭朝而愈變化囚明是亦軒主夙精選政事凡考響及書院課藝窗稿悉心決擇得文千五十首轉求膏代爲總印披開之下知文皆種法清眞氣機盡動誠小　中責筏也一切抄寫刷印精益求精仿中箱式裝訂六本準於八月初一日出書每部收工錢帋兩元有志揚岸者　向上海五馬路文玉山房購取爲盼 
[新印網鑑望知錄出售]  
　　沂陽倪思　先生輯有網鑑　知錄上自聲　　下　明季北間事實撮要提網最便兩學曾秘爲枕查不肯經以示人近由本舘購得底稿用活字版排印問世　校精細一無訛　每部計訂四本價洋　角準於七月廿七日出書其　書處悉遵辦例 
　　申報舘主啓 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彚成一編以爲藝林之大觀五易寒暑始藏事進呈乙覽賜名古今圖書集成仍　命儒臣重加編校越十餘年未就雍正時復詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部頒賜諸王大臣外餘以分儲名山石室洵海內之鉅製也迄今諸友邦聞之均驚駭讃歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祗存其名而畫歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至山書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字巳較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按刋印此書工本頗多沂數百年內忠未必有大力者重刋購今之所印者數傳後必當視爲珍帙故海內藏書家苟欲爲鄴架曹倉增色伏淅早來入股爲盼再本齋所印各書均選用極品之墨字跡能歴久不磨雖越千百年而墨色仍細初印外洋亦有古時石印書畵流傳今取閱之從無漶漫澌滅等弊盖石印書籍　照相理同而事異其中工料大相逕庭故照相年久或有落色而石印書籍則可無此虛也誠恐諸君不察用特附及 
[居停與寓客互爲强弱論]  
　　本月二十一日報載法界房主人下令逐客値客病甚而圭人弗顧也舉家環而哀之聲淚俱下而全人弗聞也入其室自臥榻捽客不牽而擲諸門外仆地無聲視之已體僵而氣絕矣嗚呼殘暴如是刻毒如是世界間有如是之居停主人乎慨自秦廢井田四民先業昔之後田而食授廛而居者皆須自爲生計自營巢窟其流寓於外者雖肥逐其跡孤介其品如梁伯鶯釜不因人而熱廡猶貨人而居而他河論焉蒙東西南北之人也先人敝廬遠在稷下道光壬寅先通議奉命防淮兼督營繕自皖移家來浦上僑寓黃氏別業是爲蒙生之歲襁褓中卽在覊旅徇生而爲客者自是隨宦遷轉不恒厥居公廨而外常假民舍而棲所居近市每見閭閻之間居停與寓客非主强賓弱卽主弱賓强能得其平相處無間者十不二三焉遠年者勿論姑就近時言之他處者勿論姑就上海言之與法界居停逐客之事參觀而亙鏡之以例其餘慨可知矣有某令尹者被劾罷官後居滬上氣焰熏灼不稍衰買城東天水故宅圭人利其月租之厚且聲勢烜赫知爲貴官瑣瑣者初不與之計較詎意盤踞半載口不言錢其僕從復孤假虎威貪如羊狠如狠炊其扊扅毀其垣墻以廊廡爲馬廐舖地方甎大如案爲馬啼所躑觸胥寸寸裂居停見之非惟不敢言抑且不敢怒乃挽其姻婭在搢紳之列者與之婉言月租分文不領更獻不腆之儀以充喬遷之費令尹於是六怒謂其意存驅逐敢於慢己也脫帽露頂向客大言曰爾何人欲爲天水作說客耶煩寄語小兒曹我要住玉皇大帝亦不能攆我我不要住閻羅老子亦不能留我當去自去若問何年何月何日何時我亦不自知君休矣毋混乃公某紳察其詞色知不可以禮喩也逡巡而去如令尹之言以告天水天水民將乞某巨紳爲請於富道適某令尹以隱事爲同黨所持首諸官官將逮繫之令弁聞風遁去事得巳聊齋異史氏謂公子驅狐僅須諭僮一帖遠勝於子章之髑髏而某令尹之去若袖龍花叔生江猶嫌多事矣然天水之故宅已爲之仃踐不堪倘令尹之舃不化鳬而飛而宅寍復爲天水民所有耶吾所謂主弱賓强者此之類也庚申吳門之𠮓蘇人在徒居海上者實繁有徒有舊家子携一妻一妾倉皇遭兵止於海上逆旅偶與城北公邂逅於酒樓一見如故若平生懂次日遂命僕馬迎至其家別院居之生感其意與聯盟譜以明珠一粒爲城北公壽價約數百金固不啻中人之產也居歲餘生囊資將罄而吳下已告肅清擬遄返故園收拾餘燼叩齋請見以此意達全人城北公竟怒不可遏拍案狂呼謂今日放爾去不放爾去其權在我他日還我錢不還我錢其櫂在爾生再三哀之執不可竟署百金券質其妾而後去吾所謂主强賓弱者此之類也此二者互爲强弱雖皆不得其平然猶未敢草菅人命視其氣絕身死儼同兒戯不過往告善堂傳知保甲薄棺一具黃土一邱埋之而已此事縱出自租界中而三尺具在法度凛然聽其肆行無忌竟無一過而問之者君子於以知某氏之無人矣兎死狐悲惡傷其類爲庽公於海上者不亦危乎 
[恭錄諭旨]  
　　○十八日奉上諭翰林院侍讀盛昱奉兵部尙書彭玉麟奉命數月延不到任該尙書抗詔鳴高不足勵仕途退讓之風反以開功臣驕蹇之漸請飭迅速來京等語前據彭玉麟奏請收回成命當降旨諭令該尙書俟病體稍愈卽行來京日久未據奏報北上該尙書當己就痊着遵前旨卽行來京勿再遲延欽此同日軍機大臣面奉　諭旨御史黃兆檉奏請將陣亡夠難之外委等分別旌䘏等語外委蕭翼駿並蕭葉氏沈陳氏均着交部分別旌䘏欽此同日太常寺題八月初一日祭社稷壇奉　旨遣隆懃恭代欽此同日又題八月初四日祭　文昌廟奉　台遣奕詳行禮後殿遺鳳秀行禮欽此同日又題八月初九日祭　昆明湖　龍神祠奉　旨遺師曾行禮欽此同日又題同日祭　惠濟祠　河神廟奉　旨遣廣順行禮欽此同日又題八月初十日祭　先師孔子廟奉　旨遣靈桂行禮兩撫遣翰林官二員各分獻崇聖祠遣恩棠行禮欽此同日又題八月十二日祭　關聖帝君廟奉　旨遣奕斬行禮後殿遣志元 
 
 

Page 2

 
 
[行禮欽此]  
　　○十九日奉　上諭毓橚等奏應行急修工程請派大臣查騐一摺　昭西陵隆恩殿等處工程現有滲漏坍損情形　孝陵　大碑樓垂脊被風刮落傷塤擔瓦著派景善一併敬謹查勘具奏欽此同日奉　上諭毓橚等奏上年因修永濟倉厫奏准由直𨽻藩庫偕撥銀六千七百四十四兩零以備工需僅領到銀二千兩請飭全數撥發等語該處倉厫現在尙未竣工需欵甚亟着李鴻章飭令藩司迅將欠發銀兩無論有欵先行全數撥發俾資應用欽此 
[法師曉諭越人示]  
　　○香港西字報載有法國欽差全權大臣告示一通於六月二十五日在海防發貼曉諭越南東京官弁士農工商一體知悉兹譯其大略如左核計其時亦在未奪王城外炮臺之前也法國欽差全權大臣夏爲出示曉諭示照得我法國兵强地廣丕著武功實爲天下最大之國卽掌天下最重之權宜乎雄視六合莫敢抗衡矣然而我國家固以豁達爲度以仁厚爲心所以牽旅東來者原欲捍衛爾疆圉保護爾人民非欲貪據爾土地翦滅爾宗社也卽如互市以來越南國家時有開罪法國之處法國總能優容不忍斷斷焉過於計較亦可見我法國之用心矣無如越南君臣情惡不悛狎侮大國荼毒生靈法國不忍坐視是以移師直進率遏亂萌冀與此邦人士出水火而登袵席今幸大功將次告成都城唾手可得爲此諭爾東京官弁士農工商一體知悉如能悔過自新不蹈從前害國殃民之惡習則法國一視同仁自當力爲保護如其不然則疾惡如仇古有明訓必當驅除之誅戮之而後快盍觀前此我軍俘獲越南貪官污吏悉予駢誅不少寛貸歿鑒不遠覆轍宜懲且立國首在交隣而交隣尤重和約自今以後彼此咸當遵守和約各安生業永泯詐虞不追往日之愆同享更生之福俾爾越南上下內外沐浴舁平不覩兵草豈非本大臣之所厚望哉士卒熊罷軍容荼火度權量力誰弱誰強凡爾上不內外人等皆當託命於我法國法國待人以德必不使一夫失所愼勿執迷不悟致悔噬臍懷之愼之特示 
[福州近事]  
　　○福州西字報云福州各茶行於本月初七日出有告白云近來各茶行自鄉間運至之茶逐漸堆積不能暢消洋商亦觀望不前今特公議此後各行不再往鄉間運茶將運票交還厘捐局如有私自赴鄉運茶者一經同行察出卽照議罰洋一千元且於秋問禁止鄉人不准摘茶則明年春間茶芽萌葉必更繁盛茶市或可有起色也又云數日前泉州地方出一命案頗屬罕聞緣有肩挑爲業之某甲常到其友某乙家乙家中有一妻甲乘乙他出卽往來其門乙頗不悅遂殺甲而刲其肉置于酒甕中掘地埋之甲之弟見兄數日不回卽携一犬四處尋覓及至乙處犬忽在地劇嗅扒出酒甕則用之骨肉在焉當將乙獲住帶至官署研訊矣又云福州本有劊子手十一人內有一老者辦公巳閱六十二年近日不知犯何事被官拘拿處之酷刑用鐵條向其身上亂戳遂卽斃命云 
[穗垣近信]  
　　○香港西字報載有穗垣信息云兩廣督憲張振師於十九日行抵省垣文武各言及水陸兵丁均在碼頭迎接顏極熱鬧旋於念二日接印任事該報又云十七日雷電以風坍屋壓人不計其數浮家泛宅者亦淹斃無算問有遭雷殛者平地之水汨汨其來溺死者共有四十餘人有一戯棚被風吹倒共斃伶人及觀劇者約有二十餘人云 
[都門大雨]  
　　○京師自六月望後苦雨太甚二十至念二日雨勢尤大傾注三晝夜念三四五日忽雨忽止晴陰靡定街巷泥淖難行非油靴不能出門一步車輪馬足悉沒於水念二日辰刻朝陽門內震倒舖戶三家相連一藥舖一小茶社一回教小飯店死者共九人相騐之日觀者如堵顱碎股折慘不忍視又朝陽門內北水關一回教人王姓夫婦二人年近六旬膝下二子一已長成自食其力一尙幼夫婦以屋漏移避他屋又恐漏濕他物遺長子往取少子隨之詎子甫入屋屋梁驟折二子皆死其中老夫驚號無及見者莫不慘然又前門外東珠市口一茶社別號月亮館樓房高敞棟宇甚堅竟因久雨傾頹又官姓者漢軍正紅旗人居內城之西一妻二子四口度活官素奔波曉市小本營生念四日午後天偶小晴官往宣武門內西小市閒游適地攤上有小磁瓶一具長僅尺許古樸可愛色兼青赤黝厚五分許垂至底足之際皆凝結成珠爲近時所罕覩官卽以京蚨數千購之旋携往琉璃廠古玩鋪中情某甲爲之估値甲撫摩再四引官入內曰若肯售當以五十金見酬官本無定見聞甲語奇貨居之故作矜態曰此某公府物非百金不售甲增至七十金卒不允乃攜瓶歸夫婦相慶以爲若得賞音不難獲利倍蓰也乃藏以待價詎是夜雨傾屋墻夫婦曁二子僅以身免急視藏瓶已成虀粉矣又崇文門丙貢院旁有觀星臺爲安置渾天儀之所夜夜有欽天監人値宿其上以觀天　念四日二鼓後忽爲雷擊碎臺上老樹一株大有數園云又二十五夜雨復大作較前尤甚次日兩點鐘始歇向晚又淋漓不止二十七日始斷放晴土澤鬆瀉房屋傾倒徹夜無眠但聞耳畔有聲隆隆然不辨爲狂風急雨聲亦不辦爲坍墻倒屋聲也又前門外小馬市廟有優人孟姓挈其一婦一六賃屋二間居之是夜孟因事與妻詬碎尙未眠息忽聞棟宇有摧折聲急挾女曳妻而竄甫及門外屋卽落架妻左足拖掖落後略有擦傷不至大害眞幸免也移時女始號哭婦亦呻吟呼痛孟呆立雨中竟忘衣袴沾濕矣又聞附近城垣之護城河木溜洶湧異常平地蓄水處高下不辦北人不習水性大以爲苦西直門外有放馬二人携手同行失路入水而歿永定門外十里許小紅門一捕蟋蟀人亦墮道傍積水而死前門外迤東護城河中淹斃二人一係因浴而死其一則不知其致死之由云 
[封船續述]  
　　○前報登新募湘軍由蘇來滬在金閭一帶封雇船隻情形兹悉兵勇等雖巳封定民船以連日石尤風甚厲未能解纜均泊在婁關以東直至唯亭地方聯檣排泊共有二百餘號仍思不敷見有遠來官商及莊家航戶船隻無不沿途截留逐容登阜至念三四日竟入城搜難又得若干號仍四路尋覔騷擾不休以致六門市河內無片帆逗遛有急事必須登程者竟無從覓雇間有某道坐船泊在婁門亦被封去旋專關持帖向總統易大守處商懇未之或允故民間異常驚惶此蘇州來信也但前日與昨早湘軍與江督親兵巳陸續乘舟抵滬船均泊在蘇州河中鐵路大橋一帝其裝車械之船較大而兵乘之船甚小在黃浦恐不能駕駛故統領擬令該兵登岸由陸路赴吳淞口軍裝船則任令前行云 
[帆船遭風]  
　　○英國帆船名福祿登從新金山之阿刺巴尼地方販運檀香駛至吳淞口外念二日適遇大風因卽寄椗無如風力過猛船遂移錨而走桅上之篷均被吹壞不得已將桅割斷而風勢仍不稍殺船主大副及水手等共有十人中有二華人其餘皆係西人見勢不佳祇得登小艇逃至南匯縣經縣官撫恤各人現已回滬船主遂將遭風情形告知英國兵艙往吳淞口外勘視情形以便設法將帆船拖帶也 
[無賴橫行]  
　　○租界中之無賴橫行日盛一日昨聞老閘西倫鷄橋地方有金陵人某甲所開之小麪館內日午後來無賴五六人吃點心令　湯包該館答以現在停賣彼卽與尋釁尙有十餘人在門外閧進帮打該館之檯凳盌盞半遭毀壞店夥則受傷一人錢桶內有錢三四千亦被傾出攫之而去甲卽報捕拘獲一人及至捕房知所拘者非滋事之人係誤拿者隨由捕房釋放捕頭問甲滋事人之面貌能認識否如有認識可派捕同往指拿甲稱若輩人多一時實未認清捕頭隨令甲退想嗣後捕房亦當飭諸包探緝拿也 
[因傷斃命]  
　　○前日午後金利源碼頭管煤棧之水高春與工人華錦山爭扭繼拾地上之木板片亙相毆打不意擊破華之頭頂當卽倒地嗣經衆人將水拉送捕房華經法捕房送仁濟醫館延至當夜十二點鐘因傷斃命該醫館通知捕房并傳三圖地保石友祥飭令報縣而該地 
 
 

Page 3

 
 
保亦到法捕房稱有死者之父聞信在醫院伺候等語皮捕頭先將在押之水高春解法公堂研詰據水供寍波人今年三十三歲向習酒店生意今在金利源碼頭管煤棧甫及四月昨日華來偷煤盛以蒲包被我看見將浦包拋在浦中華卽用木板片打我我亦用木片還打詎意主制在頂門華卽倒地衆人將我拉送捕房翁太守問打架者共有幾人爾家中尙有何人答稱祇有二人我家中尙有老母年七十二歲並無兄弟祗有堂兄一人另立門戶太守着將水高春仍交捕房管押侯邑尊臨騐後卽當解縣該醫院于下午三點餘鐘未見邑尊臨騐復傳地保詢問并遣人向法捕房催間嗣于五點鐘時始據該地保回稱于明晨臨騐故檢騐情形須於今日訪明再錄 
[火不成災]  
　　○昨日傍晚虹口新馬路同文書局間壁第一百三十三號房屋有寍人兪隱梅開設京貨舖舖內賣剩火油兩箱兪之于年方五齡戯將自來火試劃藥發有聲孩驚而拋擲適投於火油箱中霎時轟燃兪見之大驚急將火油箱拋諸街衢幸同文書局備有水龍且人手衆多帮同救熄包探邵金富聞而往查並拘兪持火油箱至捕房捕頭訊知前情令將火油箱存儲捕房並飭令今晨八點鐘須至捕房聽訊云 
[英界公堂瑣案]  
　　○趙景興至英公堂稱前在烟館失去玉器四件價値洋五十八元昨見王阿行手帶之白玉鐲的係失贓爲此交捕遂究王阿行供在懷園烟館見有人賣玉器觀賣者甚夥我曾揀定良鐲言明借洋十一元當因祗有洋二元向友人借洋十元買得惟賣者　難尋交當買鐲之時有堂倌可証陳太守飭差將王看管俟傳到堂倌再訊玉鐲存堂○韋銀和稱挑鹽三包沿街喊賣路遇沈阿五强取我鹽一包向論爭執由捕拘案請究沈阿五供向買鹽斤講價不成口角爭毆是實决不敢强取捕禀沈阿五確不安分陳大守謂韋銀和販賣私鹽巳干禁例沈阿五藉端强取更爲不法隨判將鹽充公沈則管押三日以儆 
[法界公堂瑣案]  
　　○原告陸慶林同婦人陸吳氏稱賃屋於法馬路天成昌弄中昨晚因事往南不曾回北祗留吳氏在家夜半時忽有人敲門訴稱尋人踢門而入說要打野鷄爲此鳴捕旋據法包探嚴頌眉稱此人曾冒稱包探夥昨晚又到伊家敲門稱見和尙入內特來查看翁太守見士身無衣下穿雪靑紡細褲洒花褲帶白𧝞京鞋據稱姓王名雲生向習油紙扇業現隨姓袁人昨晚十一點鐘在洋涇浜見該婦靚妝斜倚鐵欄杆呼我到伊家因之隨去甫坐定先來一人繼來五六人將我毆打失去桃絲竹紙扇一柄紡綢衫一件夏背心一件搭連袋一個內有天小洋數枚大守詰其素與該婦相識否答稱素不相識太守謂夤夜入人家非奸卽盜且觀汝狀貌定非安分之徒必有同黨着交捕管押訪明再辦○原告趙桂榮稱在三茅閣橋日新盛洋貨店爲夥本月初十日遣學徒携絲一包計重六十兩并元縀五尺布衫褲一套鞋子一雙裝東洋車至小東門學徒與人偶語東洋車夫推車潛遁當時報過捕房嗣念車夫推去之物勢必付質因在八仙橋恒福押店查到絲十三兩押去錢一千三百文當時託人掛失付清本利將絲贖出而當時曾託法馬路榮興押店關照詎該店於三日前來云該店亦押得絲念八兩押去錢二千九百文當時亦携洋贖同據該店主云尙少之絲想總在押店我可代查繼稱查得雙鳳樓茶館對門和順店亦有押下之絲曾出洋一元六角囑携錢往贖絲已足數昨經捕房將該車夫獲到囑爲投案旋據包探嚴頌眉稱前據該洋貨店報失後巳將該車夫朱永生查到據供西馬路榮興小押店主曾置東洋車十輛由伊包放積欠該押舖錢十千自零初十日趁人不防將絲推至榮興押錢該店卽將絲扣抵積欠車資該車天似有愠色該鋪遂給洋兩元出質絲押票計本二干九百文尙恐後來破出貨多質少乏弊又將絲分押於和順恒福兩舖故原告到榮興時該兩店之票均在榮興而衫褲鞋子今巳吊到等情太守詰之朱永生供認行竊惟元縀五只巳被別人搶去太守以該押舖司惡著包探卽日將店主傳押下期解案嚴辦車夫仍管押所呈之貨及吊到贓初着原告領去○義和棧客失竊一案法包探嚴頌眉孫寶生等巳往恒德保大公和三店吊到衣服八件質木錢二十五千之數昨將王俊解案義和棧主曁失主徐張兩客亦投案翁太守將各物分別給失主領去尙少衣十六件候查到傳領太守謂王俊曰爾專以恐嚇撞騙偷竊爲事色色俱全自稱有功名固未可知但現在須將所少之物在何處從實供出尙可從寛王答稱寶被孔姓取去求交保往尋卽可交案太中謂爾硬攫他人之物較小竊尤屬可惡孔姓是爾同黨故臨去時爾之舖盖仍留在棧中否則知爾破案何妨一併取去究竟爾在何處存身王俊仍求交保太守謂何人肯保王仍稱周軍門可保求帶領出外面求太守姑從其請着包探帶王出外再候核辦 
[更正前言]  
　　○昨由美國領事囑其幕友向本館訪事人言及本報前報邵道憲因曹錫榮事特往美領事署拜會又美總領事德君偕副領事哲君至縣署會晤黎邑尊等情其中實有錯悮盖邵道憲至美署領事但言陪審一節道憲面已允許旋由黎昌尊函致美署以華人控告華人未敢煩西官觀審云云是以總領事同副領事特拜會邑尊謂道憲已允爲觀審今貴縣何又反覆邑尊答以旣由道憲面允在先刻下道憲因公赴金陵且俟返滬後再行定奪可也領事官爰卽告辭云 
[嚴君佑之七月二十一日清江途次致陳家木橋賑寓書]  
　　○諸善長大人閣下十六日由揚起程因運河甚漲水溜難行延至二十一日方到袁浦聞得沿途尙有幾處淹水必須繞道而行恐道途尙有耽閣頃已雇車大約二十三方可開行所有弟臨行時鎭　籌墊一千兩揚州一萬五千連尊處一萬五千共有三萬一千兩現在寄來怡順之五千兩匯票業己收到在籌者實巳竭力萬分而在災區仍屬杯水車薪難以徧及所望諸善長設法籌濟是則鄙人所日夜禱求者耳專此布請台安憑小弟嚴作霖頓首 
[七月二十三日致嚴君佑之書]  
　　○淸風滌暑凉月迎秋恭惟佑之仁翁善長大人秋祺隹　近祉綏和翹企五雲定符私祝月之十四日曾繕蕪函並附憑條三紙共匯奉庫平寶銀五千兩係託鄭陶齋兄彚封寄呈想巳早邀鈞鑒矣台旌知於旣望日登程帆影鞭絲一路吉星擁護指日安抵災區以慰兆萬蒼生之望敝睡自頭批解欵後蒙中外善士不分畛域慷慨樂輸旬日來又募彚六竿之譜本擬仍爲匯奉緣濟南各號現均無欵匯撥故備現寶一百二十錠分裝三箱隨箱附有碼單三紙共計規元六千四百四十七兩八錢一分六厘其銀託招商局裝運烟台呈交東海關道憲收下卽由道憲轉解濟南府山東省江南賑濟局指交閣下用特佈聞乞卽騐收爲禱弟等仍當竭力勸募容捐有成數再行陸續匯解可也謹修鯉啓恭請德安諸希朗照不備 
　　山東募賬滬局同人公肅 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[滿庭芳　太痴生陶姐芍樂袖喚眠圖倚聲就正]  
　　○酒社稱雄詩增聞捷大千粉黛誰如芳辰雅集座上盡仙姝究是深閨弱質縱豪飲嬌不勝扶朦朧際花陰暫避藉石入華胥　殘英爲錦褥風流醉態若簡能摹看蜂喧蝶鬧香戀羅裾只恐清風偶襲卿卿已幾度輕呼星眸　瞢騰起坐羞澀夢回初 
　　揖竹詞人初草 
[拜星月　題太癡生乞巧樓圖錄呈拍正]  
　　○天上佳期人間良會底事金局不瞑欲去偏遲捲湘簾痴等待明月冉冉如鈎一片回至恰好香焚金鼎瓜果來把雲鬟重整　叩深深此肩相並殷勤祝乞鑒䖍誠敬效得舉案齊眉慕高風梁而倚朱闌共話凉宵永想三生慶已前緣定堅後約刻骨銘心願雙里爲證 
　　癸未新秋寫洲揖竹詞人倚聲 
 
 

Page 12

 
 
[京報第五百十九號]  
[光緒九年七月十六日京報全錄]  
　　宮門抄○上諭一道錄前○發抄　旨五道○直督李　奏遵　旨接署篆務在任守制摺○署直督張　奏請　旌表片○又　奏甄別知府片○又　奏恭報交卸起程日期摺○又奏籌解京餉片○晉撫張　奏請補知州摺○將單金　奏請更正片○將軍崇等　奏記名人員遵例補缺摺○七月十六日理藩院變儀衛光祿寺正藍旂値日無引　見○恩承等搜檢覆　命○　額駙福錕各假滿請　安○德州城守尉樂福請　訓○穆隆阿請假十日○召見軍機　樂福○皇上明日卯正至　奉先殿　壽皇殿行禮　○發抄　林肇元奏請以題補副將陳超宗等補上江協詞將等　奉　旨兵部議奏單併發欽此○又候補同知潛鑄仁等期滿甄別奉　旨吏部知道欽此○又貴西道李甲清飭赴新任奉　旨知道了欽此○又司首各庫收支各款報銷奉　旨該部知道欽此○又烈婦鄭李氏請旌奉　旨著准其旌表禮部知道欽此　○○大學士署理直𨽻總督兼署北洋大臣一等伯臣李鴻章跪　奏爲遵　旨　署督篆在任守制恭謝　天恩仰祈　聖鑒事竊臣恭閱邱抄六月二十四日奉　上諭李鴻章奏仍懇收回成命　摺覽奏均悉從前大臣如孫嘉淦朱軾𥡴曾筠蔣炳于敏中曾　藩胡林翼等皆遵　旨在任守制誠以事關緊要不得不權宜辦理上年李鴻章奏請開缺終制時曾將此意　切宣諭該署督惟當以國事爲重力任艱難其不得巳之苦衷自爲天下後世所共諒卽着遵旨任事毋得再行固辭欽此臣一念愚誠不涌自解憑恃　恩卷屢瀆　宸嚴不特不加譴呵廼復曲垂　慈訓示之以在任守制朂之以力濟時　駑下如臣何以堪　顧念　明詔不可屢抗要缺不可久懸　皇太后　皇上宵旰焦勞微臣愛　恩至深曷教不仰體　聖厪再有煩瀆署督臣張樹聲擬及阜赴粤亦准臣接受督篆兹於七月初一日准張樹聲將直𨽻總督長蘆鹽政關防文卷等項派員齎送前來臣當卽恭設咨案望闕叩頭祗領任事伏查我　朝大臣如朱軾𥡴曾筠孫嘉淦蔣炳于敏中曾國藩胡林翼等惟曾國藩係在營守制其餘皆有經手要務选奉　特旨慰勉不得巳而在任守制臣謹查照成案擬於二十七月內素服辦事一切朝賀祭祀吉禮概不敢與或直督任內遇有議叙加級　論何項　褒榮概不敢受功非敢固執常禮兾聊以少逭罪愆臣惟有勉竭衰　力圖補救督率司道鎭將察吏安民練兵裕餉勤理河工冀稍効涓埃之報以仰答　眷顧之隆所有勉遵迭次　諭旨接署督篆緣由理合繕摺恭謝　天恩伏乞　皇太后　皇匕聖鑒謹　奏軍機大臣奉　旨知道了欽此　○○張樹聲片　再據臨榆縣知縣陳誥詳稱該縣民人孫步仁之妻楊氏相夫克謹事翁姑以孝處妯娌以和　黨無間言光緒八年于歸步仁九年四月疾　該民矢志殉夫遂於次日潛服鉛毒自盡時年二十五歲洵屬至母過人據紳民人等呈學牒縣查明屬實詳請　旌表前來臣覆查無異請　旨勅部將烈婦孫楊氏照例　旌表除册結咨部外理合會同順天學政臣孫詥經附片具陳伏乞　聖鑒謹奏軍機大臣奉　旨着准其旌表禮部知道欽此　○○張樹聲片　再道府州縣無論何項勞績保歸候補班人員均自到省之日起予限一年詳加察看出具切實考語奏明分別繁簡補用兹查有三品銜候補知府蕭世本到省一年期滿例應甄別禀請核辦前來臣查該員蕭世本沈毅敏决爲守兼優堪勝繁缺之任俟有應補缺出照例序補除咨吏部外理合附片具陳伏乞　聖鑒謹奏軍機大臣奉　旨吏部知道欽此　○○太子少保署理直𨽻總督兩廣總督臣張樹聲跪　奏爲恭報微臣交卸起程日期恭摺仰祈　聖鑒事竊臣　欽奉　諭旨迅回兩廣總督本任並蒙　諭飭李鴻章遵　旨任東毋得固辭現在李鴻章定於七月初一日接篆當經巨飭泒天津府知府汪守正署天津鎭標中營　擊韓廷貴將直𨽻總督關防並長蘆鹽政印信各一顆　王命旂牌十面桿付曁交卷各項齎送李鴻章接收任事臣卽於是日交卸赶緊料理准於七月初六日乘坐招商局輪船由津起程赴粤除俟回任後再行奏報外　有微臣交卸直督由津起程日期理合恭摺具報伏乞　皇太后　皇上聖鑒謹　奏軍機大臣奉　旨知道了欽此　○○張樹聲片　再臣欽奉光緒九年六月二十一日　上諭本年京餉戶部　揚續撥銀兩着赶緊陸續解部於年內掃數解齊等因欽此當經轉行長蘆運司遵照據該司額勒精額詳稱長蘆歴年正課均係緩　十月啓徵歴屇奉撥京餉正課啓徵後分批解部本年應徵正課仍奏請緩至十月啓徵所有奉撥京餉現尙無欵可解惟部庫支絀需餉也殷自應先行設法籌　稍資接濟兹查豫　榮工加價一欵節次催徵已徵得銀三萬五千六百四十餘兩又於運庫各欵項下竭力借墊銀一萬四千三百五十餘兩合成銀五萬兩定期七月十三日先行委員解部交納餘俟止課啓徵必當赶緊催完分批報解統於年內掃數解齊不敢稍有延悮等情具詳前來臣覆查無異理合附片具陳伏乞　聖鑒勅部知照謹　奏軍機大臣奉　旨戶部知道欽此　○○山西巡撫臣張之洞跪　奏爲遴員請補選缺知州恭摺仰祈　聖鑒事竊照應州知州湯學治病故業經臣題請開缺並咨部截缺展限在案查吏部通　章程內開各省道府同通直𨽻州知州遇有病故休選缺出時先儘候補班前酌補一人次將候補正班酌補一人無論何項到班均不准　用分先前分　前分聞分先之員等因今應州知州一缺自奉新章以後係病故休第一次出缺晉省知州班內坐補原缺裁缺即用廻避卽用留省另補新班遇缺先新班遇缺均無人應輪用候補班前人員酌補查侯補班前知州有陳道濟因告假回籍措　業已專案咨部其次姜賑岐亦巳另案奏叅又　次之唐元齡期滿甄別在出缺之後照章均應扣補過班自應於候補正班內酌量請補臣督同藩臬兩司查有候補班儘先補用知州李恕現年三十七歲係順天寶坻縣人由監生報捐雙日光祿寺署正隨同統領毅軍提督宋慶攻克洪岡賊寨出力　保同治十一年七月二十三日奉　上諭免選本班以知州分省儘先補用欽此指省山西光緒六年六月初十日經欽派大臣　放奏請發往奉　旨依議欽此七年正月初三日到省期滿甄別奏准照例用該員才具明達任事耐勞以之請補應州知州與例相符據藩臬兩司會詳前來台無仰懇　天恩俯準以候補班儘先補用知州李恕補授應州知州實於地方有裨如蒙　兪允該員係候補班儘元補用知州請補知州銜缺相當毋庸送部引　見再應州係屬選缺因例限緊迫是以　顧爲奏合併　明理合恭摺具陳伏乞　皇太后　皇上聖鑒謹奏軍機大臣奉　旨吏部議奏欽此○○金順等片再二品頂戴鹽運使銜甘肅遇缺題奏道王季寅前於同治五年十二月十六日由議叙從九品揀發甘肅委用於十二年三月投効軍營是年七月在四川陝甘米捐局加捐縣丞克復肅州案內經奴才彚案奏保同治十三年七月十二日奉　上諭縣丞王季寅着免選本班以知縣分發省分歸軍功候補班前遇缺儘先卽補並賞戴藍翎賞加同知銜欽此嗣准吏部咨覆以該員所保已逾准獎層數應將知縣藍翎核准註册在後之同知銜應卽核駁又准咨稱王季寅係軍務省分人員不准捐升候選飭令另核請獎該員奉部駁後遵照章程由四川甘捐局補交指省銀兩以縣丞指分　肅試用是以奴才於克復肅州案內將該員所得保獎攺由甘肅補用縣丞免補本班以知縣仍　原省歸軍功候補班遇缺儘先　補並賞戴藍翎核准註册以符定章奉　旨吏部議奏欽此旋准吏部咨此次該將軍聲覆該員係同治十二年三月間揀發甘肅委用從九品是年七月加捐縣丞仍未聲叙同治十三年何月日接准臣部飭令另獎咨之俟覆奏到日再行核辦等因前來伏查奴才前次接准部咨飭令另獎咨文實係戶部於同治十三年十一月間咨稱以該員王季寅　缺發人員不准　陞候選悮爲接准吏部咨文今旣查明理合附片具陳淮該員旣已補交指省銀兩是卽歸入甘肅試用縣丞班內之員合無郎仰懇　聖恩準將該員克復　州奏內候選縣丞底銜攺留甘肅補用縣丞仍照前請免補本班以知縣留於同省歸軍功候補班遇缺儘先卽　並戴藍翎飭部更正註册再該員係於同治五年十二月十六日由議叙從九品揀發甘肅委用十二年三月間畏効軍營前次誤書同治十二年三月揀發甘肅合併聲明謹附片陳請伏乞　聖鑒訓示謹　奏軍機大臣奉　旨吏部議奏欽此　○○奴才崇　啓秀跪　奏爲記名人員遵例補缺恭摺具奏仰祈　聖鑒事恭查乾隆四十七年五月初九日欽奉　諭旨嗣後盛京內務府六品以下文職官員覆陪者著記名　有　升缺出卽行奏補毋庸引見欽此欽遵在案光緒九年三月二十七日準總管向務府咨開內閣於光緒九年三月初五日經　欽派大臣考騐具奏　盛京內務府貪俸催長一缺擬繕以　正之站格補放擾陪之恩慶照例記名等因於光緒九年三月初六日具奏奉　旨依議欽此知照前來奴才等現查盛京內務府貪俸催長常　因病開缺　　奉　旨記名食俸催長擬陪之副司庫恩　照例坐補理合恭摺具　奏伏乞　皇太后　皇上聖鑒謹　奏軍機大臥奉　旨知道了欽此 
 
