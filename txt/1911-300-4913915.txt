# 1911 - 300 - 4913915

 

Page 1

 
 
   
 
 

Page 2

 
 
第一張第二版上諭 
[九月十一日内閣奉]  
　　上諭慶親王奕劻等奏奉職無狀請立予罷斥載澤等奏國務重要請另简賢能以符憲政而資治理鄒嘉來等奏时同艱危政務重要請准辭職以定國是而正人心各一摺所奏甚是著照所請慶親王奕劻開去閣内總理大臣大學士那桐徐世昌開去協理大臣鎭國公載澤等鄒嘉來等均各開去國務大世袁世凱着授爲内閣總理飙臣該大臣現已前赴湖北督帥着將辦各事略爲布置即行來京組織完全内閣迅即籌畵改良政治一切事宜袁世凱未到京以前此數日間仍着慶親王奕劻等照舊任事内閣組織未成以前並仍著載澤等鄒嘉來等照常辦事均不得少有諉卸欽此 
　　上諭具勒載濤面奏濤諄懇開去軍諮大臣一缺載濤着准其開去軍諮大臣廕昌著授爲軍諮大臣仍　　　　　　　　　　　　　　　　　 
暫管陸軍大臣事務欽此　　上諭慶親王奕劻著授爲弼德院院長大學士那桐徐世昌協辦大學榮慶均着充任弼德院顧問大臣欽此 
　　上諭袁世凱現授内閣總理大臣所有派赴湖北陸海各軍及長江水師仍歸袁世凱節制調遣欽此 
　　上諭湖廣總督着魏光燾補授迅速赴任毋庸來京陛見欽此監國攝政王鈐章奕劻那桐徐世昌署名 
　　十一日召見内總協理大臣 
代論 
[灤州軍隊代表張紹曾等要求實行立憲原奏]  
　　奏爲禍亂紛乘人心惶迫披瀝意見請速詔行以定國危而弭亂端事竊臣等伏讀連日詔勅武昌不守大軍南下驚心動魄以爲世界革命之慘史行將復演於國中瀰漫而未有極也伏推比　變亂起原其肇因雖有萬端消納言之政治之無條理及立憲之假籌備所產出之結果已耳夫國家當禍亂之時其治亂也亦猶醫者之治毒疾一面防其腐蔓一面拔其　结標本兼治方可奏効否則一誤再误死亡隨之今鄂變事機廹切一般人民方竊窺朝廷之舉動戰局之勝負以爲轉移乃旬日以來中央政策兵力而外未聞於致亂之本源上大加而改造以懈其已發而遏其將萌循是以往人懱疑阻禍恐益深曠觀地球各國革命歷史經政府一度之殺戮者其革命之運動愈烈其國家之危亡愈迫其君主之慘禍亦愈甚即論吾國年來黨人之被誅鋤者亦夥矣而前仆後起曾不稍形怯退馴至愈演愈進以有今日微論現在兵力之能勝與否也即令力戰倖勝势必釀成流宼分竄東南塗炭萬里財賦灰燼國力消竭外人乘之豆剖瓜分不堪設想此則臣等所爲痛念國家前途而不禁椎心泣血者也抑臣等更有敢不瀝陳者臣等忝膺戎寄現值國家多難正爲疆塲効命之秋自宜秣馬厲兵聽候驅策何敢妄干時政越職建言無如警耗頻傳軍情浮動時聞耳語各有心憂臣等迭經召集各部隊人等反復開導曉以忠君愛國大義乃據各將士等環陳意見臚列政綱以改革政治諸端要求代奏覽其大旨僉以皇位之統系宜定人民之權利宜尊軍隊之作用宜明國會之權限宜大内閣之責任宜專殘暴之苛政宜除隀族之界限宜泯而歸本於改定憲法以英國之君主憲章爲準的臣等再三細繹立言雖或過激而究非狂悖之談抑壓旣有所不能解譬復苦於無術當此時局岌億衆之向背實爲可慮萬一中路遄征軍心不固大局益陷於不可收拾之地卽治臣等以應得之罪臣等一身不足惜如宗社何如天下何夫民如水也可載亦可覆兵猶火也不戢將自焚今日軍民所仰望要求者惟在於改革政體而已爲朝廷計與其遲徊不决以啟天下之疑何如明示政綱以箝黨人之口又况要求改革之目的於我皇上地位之尊榮無絲毫之損而於我家國基礎之鞏固有邱山之益所不便著獨革黨與朝貴耳蓋革黨持極端主義一新政體則 
 
 
 

Page 3

 
 
黨援之携貳必多朝貴懷壟斷私心一經立憲則個人之利益足慮臣等明知此言一上必有熒惑聖聴以百端阻撓者臣等敢更進一言日破壤我朝迋萬世之大業人民永遠之幸褔者革黨之煽亂猶小而製造革黨之政體實大也古人有言一言可以興邦一言可以喪邦今日君主存廢問題國家興亡問題胥於此一言决矣所有各該軍等具陳請願意見政綱十二條附摺恭繕爲此冒死據情代奏伏乞宸衷獨斷立决可否迅頒諭旨明白宣示尊軍心於一致堅億衆之信從則革黨無自而煽大亂由此而息微特武昌匪禍可以刻日就平抑且政策一新可使列强改視雖令臣等赴湯蹈火亦所不辭如以臣等之言爲欺枉亦請治臣等以狂妄之罪明正典刑死亦無怨再此次奏稿經臣等往返商酌意見相同并鈐用臣二十鎭統制官開防合併陳明謹奏 
宣統三年月日陸軍第二十鎭統制官張紹會護理陸軍第三鎭統制官盧永祥陸軍第二混成協統領官藍天蔚陸軍第二十鎭三十九協統領官伍祥楨陸軍第二十鎭四十協統領官潘矩楹 
[專電]  
　　安慶革軍已於十一晚在西北兩門城外與官軍大戰竟夜且有數處忽報火起官軍力渐不支旦夕恐　　　 
將失守 
　　保定確於十一夜因兵變失守 
　　正定亦報失守 
　　廣西桂林安徽桐城皆有失守消息）以上開封（ 
　　太原失守時晉撫陸鍾琦大罵革軍妖言誤國 
革軍不能堪殺之）太原（ 
　　昨日）十一（漢口未有戰事 
　　革軍十一日晨有重兵出發但不往漢口另抄一路行踪甚秘此軍編有决死隊六十人皆挾極猛裂 
之炸彈 
北軍初八之敗甚恨租界遮蔽不能得手故初九退出漢口時有意將砲火偏西致將外國各銀行損毀英商匯豐損失尤巨外交團見狀大忿隊允革軍開六寸徑機關大砲遙擊革軍亦憤其殘虐即將防護漢陽安設龜山之大砲猛發三次北軍前鋒二千餘人傷死殆盡二道橋以下已無北軍蹝跡跡　　傳言革軍因防官軍襲取漢陽已先將兵工廠焚燬以絕後患此説恐未必確 
　　黎都督已徵集僚屬意見繕函答復項城略謂公能以師來歸誓奉爲臨時大統領如不能則吾黨今後之政策未便爲公前告此書於十一日派人送去　　革軍决議購淺水艇多艘攻燬薩提旗艦已有漁户百人願編入决死隊）以上漢口（ 
　　初十日政黨代表赴慶邸處與總協理籌議挽救大局之策聞已决定數款 
　　十一日總協理臨資政院開秘密會議共謀定亂辦法各議員請寛免黎元洪湯化龍加以重用以便招撫革黨歸順 
　　資政院遵内閣交諭通電各省諮議局及海外僑商謂朝廷實行立憲開誠布公槪允人民之要求與天下相見以信務即勸諭士民勿再反對政府 
　　革軍代表張紹曾等續電政府要求三事内容甚秘惟聞堅請年召集國會 
　　閣電江督張人駿時局危迫全頼軍士互相維持著即剴切曉諭毋得岐視自相殘殺 
按此電語氣似爲江寗旗兵嚴防新軍而發粤督電告粤省紳民因朝廷實行立憲歡迎獨立事已解散 
　　内閣通電各省朝廷辦事鎭定現方趕辦民團廣購糶米並無出狩之説著即遍行曉示以息訛言 
　　監國面諭閣部諸臣并飭分電各强臣各舉賢能開單候簡 
　　政府電令川諮議局速即開會 
　　袁世凱電陳意見謂官軍宜暫緩進攻速與革軍磋商調和辦法以免戰事延久又謂如不得已當親往武昌面議 
　　聞太原革命軍現退守并陘（以上北京） 
　　革軍捜出協統吳介璋推爲公團臨時代表又舉劉 
 
 

Page 4

 
 
鳳起爲政圑部長派員清查官款并搜出馮撫定十二日在院召集司道各官會議飭屬解款及興漢保安諸辦法（南昌） 
　　增撫親詣湯蟄仙宅懇任民圑長湯已承認浙諮議局倡議獨立紳士多反對者三議未决（以上杭州） 
　　新軍移屯秣陵關勢甚洶洶有勾結防兵即日起事之説并擬推舉某名士爲民政長官某聞風先逃刻方四出偵尋 
　　此間滿城遍架大砲夜間並架砲於復成橋上以備不測居民見狀愈懼十遷八九現象極危（以上南京） 
　　粤省初七日城内七十二行商咸已懸掛革命旗幟人民歡呼如雷旋張督出示嚴禁謂掛革旗者殺無赦霎時革旗全行除去惟謠言因以蠭起移家至香港者數千人現狀甚緊迫（廣東）　 
　　漢口華界自昨晨起火至今未熄（十二日北京電） 
　　第六鎭統制吴祿貞昨率軍隊三千人由保定清河兩處出發共乘火乘四輛擬赴石家莊抵敵山西革軍聞革軍現據守長城之娘子關其兵數與官軍相捋（十一日北京電） 
　　北京異常震動那桐眷屬已避居六國飯店李經方移居東方滙理銀行商民學生紛紛逃走出京（十日北京電） 
　　袁世凱現駐信陽州豫料明日將僞辭内閣總理（十一日北京電） 
　　清江浦訪函云該處人心頗皇皇刻雖駐有步兵馬兵六千似將歸順革軍聞道台已於數日前微服逃去 
　　資政院今日開秘密會議慶親王及内閣各大臣均蒞院絫議外間皆信議員必能承認朝廷辦法并盡力贊成此事滿人現望朝廷之退讓必能使多數人民滿意不至傾覆滿洲朝廷 
　　資政院各員主張以高位畀黎元洪及革軍諸領袖並戒政府勿借外債 
　　聞袁世擬即回京外間皆信其能安定大局 
　　朝廷允不簡用親貴充任内閣大臣實與一千九百年之條約互相矛盾蓋該約曾訂明外務部領袖須常以皇族充之故此後須得各國承認修改該約而後可 
　　北京不靖各敎堂皆派洋兵保守 
　　漢口來電（發電日期不詳大約係戰事未了之前所發）謂星期六日黎明時革軍進攻官軍奪獾車站及砲兩尊同時武昌砲台轟擊艦隊各艦遂退午時官軍接應已到復開戰革軍勇往直前整隊而進雖敵軍以海格森大砲猛撃亦不稍退官軍善避讓法且發砲不凌亂故革軍力終不支而退車站復爲官軍所有時有飛彈墮入租界故各國婦女及僕人咸移往他處以避戰禍租界各街有洋商團練及水兵防守 
　　倫敦泰晤士報極讚日本對於承借中國債款所持之謹愼態度蓋革軍如傾覆滿洲政府則彼等將不認照還云（以上十一日倫敦電） 
　　此間之人羣謂滿洲政府之退讓冀得保全朝廷爲時已晚 
　　舊金山華人謂革命軍現由前韋斯脱帕伊恩脱士官生之某華人統帶部勒諸法一如美制　 
　　聞中國向美國財政團代表所借之債已由美國華爾街拒絶（十一日華盛　電） 
　　星期日以後漢口大局情形之電報及無線電音本埠罕有所聞所接消息亦多矛盾據由漢抵滬之輪船云初八日下午一點鐘時革軍猶固守漢口之下第一車站海軍已退避下游昨日復接初八日領事電音文内僅無變二字又星期一日復接初八日漢口無線電音謂官軍現架砲於英租界後湖北路轟撃華界距華界約半英里許昨據某領事云目下由漢發無線電音頗爲困難滬寗之間尙可自由發電而由寗至漢則以用無線電器者甚多往往互相衝突其最大之阻力則爲寗漢間陸地之某局至水面各船通電衝突尙少惟常爲岸上之機所亂每字必連發六次始能作准以故延時極久 
 
 

Page 5

 
 
　　南洋丸昨日下午到滬船身有被撞痕跡據船員云初六日艦隊與武昌砲台發砲轟撃極猛有一砲彈直墜落蕯軍門坐艦之上初七日復戰觀戰者以革軍發砲甚準頗爲佩服官軍有二砲彈墜入日本租界日本婦人被撃斃者一人傷者一人又有兩徳人亦被流彈所傷旋快利船載兵三千登岸初人日革軍似獲勝利漢陽約有兵三萬人 
　　上海日本總領事接電謂初九日夜間安慶陸軍有變主謀者爲砲隊現尙無别種與動 
　　美敎會接昨日午後三時蕪湖來電謂安慶現有戰事 
（以上譯西報） 
官電 
[上海道接各處電]  
　　粤督電粤垣初八日有人在城外聚衆開會昌言獨立商民誤會有燃放砲竹及懸掛獨立旗者當經禁止解散一律遵辦初九已如常安謐又傳有旗兵轟撃漢人城中火燒等語均係謠言應請傳知廣肇公所粤商慰念如滬上各報有登載失實者亦請查明諭令更正爲禱歧眞印 
　　魯撫電東省合境俱安琦眞印 
　　浙撫電浙安增韞眞印 
　　附本埠電局致本館函 
　　敬啟者頃接安慶電局領生九月十一日下午六點五十分公電稱新軍潰散城内平安生等無恙乞轉登各報以安家屬之心等語應請貴館照登報章俾安旅皖家屬具紉厚誼電政總局謹啟 
[要聞]  
　灤州軍隊要求立 
憲條件 
　　一大清皇帝萬世一系 
　　二立開國會於本年年内召集 
　　三改定憲法由國會起草議决君主名義宣布但君主不得否决之 
　　四憲法改正提案權專屬於國會 
　　五海陸軍直接大皇帝統率但對内使用應由國會議决特别條件遵守此外不得調遣軍隊 
　　六格殺論就地正法等律不得以命令行使又對於一般人民不得違法隨逮捕監禁 
　　七關於國事犯之黨人體特赦擢用 
　　八組織責任内閣内閣總理大臣由國會公舉由皇帝敇任國務大臣由内閣總理大臣推任但皇族永遠不得充作内閣總理及國務大臣 
　　九關於増加人民負擔及媾和等國際條約由國會議决以君主名義締結　　十凡本年度預算未經國會議决者不得照前年度預算開支 
　　十一選任上議院議員時槪由國民對於有法定特别資格者公選之 
　　十二關於現時規定憲法國會選舉法及解决國家一切重要問題軍人有參議之權 
[安慶兵變紀實]  
　　初九日晚安慶兵變已載專電及初十日清晨有砲隊排長報告朱撫謂本營兵士已一律變亂聞將連合英霍二山所駐軍隊及一二兩標各營進攻省城等語朱中丞得信大驚立命將各城門關閉於是城内外居民舗户一律閉市閉户旋聞砲營内鎗彈軍械等件均未携帶該兵士等多係徒手朱撫因於一點鐘親自出城查看以便運入城内并擬親赴兩標先行演説大義妥爲開導於中伺察動靜倘該兵等不肯服從即飭沿江兵艦開砲轟擊將各營壘一併轟毀以爲先發之計不知此時尚能安然無事否 
[安慶現狀可危]  
　　朱撫因省城近狀岌岌可危飛電江督請兵業由張督特派浦口江防兩營來皖駐紥刻已陸績到齊其軍全係舊式此次奉調來皖聞該軍官長已宣布訓令謂我軍誼屬客軍凡守城禦敵須待皖撫發布命令始可遵行母提得唐突從事 
　　長江水師程允和軍門日昨將所統師船一律駛皖停泊并面謁朱撫告以九江湖口相繼失守砲台亦被革黨佔據且聞儲存子彈頗多部下師船殊難抵禦是以駛皖寄椗相機前進并可保護皖城預防不測 
 
 

Page 6

 
 
第一張第六版新軍六十一標二營管帶錢濟勝以鄂亂起後軍隊中謠言頗多已奉朱撫命令飭其拔隊他往惟各兵士多不服從是以心生恐懼業於昨日辭差刻朱撫已派委王國瀚接充矣 
　　初九日忽有砲營兵士各携棉被紛紛向各典舖當錢由是人心更爲惶恐均謂省城危在旦夕甫近初更市舖卽一律閉門街上行人亦稀若晨星站崗巡士均無蹤影是晚四城皆有防兵駐守僉謂夜間三句鐘有起事之舉及時竟無影響但聞新舊軍兵士是夜多未回營而該營官長亦未敢查點云 
漢口戰報（九） 
　　上海英領事署昨今兩日接漢口無線電報謂袁世凱於星期二日已到灄口大本營案灄口距漢河二十基羅米逹距漢口約十五基羅米逹初十日兩軍交戰終日官軍欲將革軍逐出漢口然迄不能佔據其地官軍時向漢陽發砲無甚効力聞官軍須有大號榴彈砲始能向漢陽兵工廠進攻云（電文未言及蕯軍門 
大約艦隊此次未與戰也） 
　　今晨又接漢口昨晚電信謂昨日（十一日）無戰事惟漢口漢陽兩處皆有大火其勢甚烈 
　　上海英總領事奉英國駐京欽使諭出示嚴禁英籍人民不得袒助革黨與政府開戰亦不得袒助政府與革軍開戰違者處以兩年以下之監禁有無苦工按照案情酌定并罰以六百磅以下或五百磅以下之罰金且須逐出中國境界據此可見英人之能嚴守中立矣　　上星期有掛洋旗之船隻數艘裝運糧食軍火駛往上流接濟薩軍門艦隊查前數日瑙喴商船斯丹坦號已裝煤及他種需用品開往接濟今日又有瑙喴商船厄而夫號在製造局裝載軍火及煤尚有他船數隻亦備預裝運各物前往戰地并聞瑙喴商船之經理爲信亨洋行云　　又聞西十月三十一號應解之庚子拳亂賠欵滬道並未解出不知各國能否承認 
[各團體皆敢言矣]  
　　其一北京帝國報轉各報憲政實進會鑒蒸電悉武漢戰禍人道滅絕政府方竭全國之力殘民以逞資政院乃欲求一紙空文欺飾天下耳目假令天下可欺一朝事定公等富貴自在意中而吾民塗炭萬刧不復有何人望可慰且查來電係郵部一等電政府與議員互相勾結可以推見敝會等不敢承認江蘇教育總會浙江旅滬學會及各省旅滬各團體 
　　其二北京國民公報轉各報憲友會總部鑒聞在京各政團派員詣慶邸協商改革事政府一面下罪已詔一面大殺漢口人民而各政團猶欲與虎謀皮可哀可恥總部如亦與聞本支部决不承認蘇支部 
　　其三北京資政院鑒據漢商稱漢鎭十九至初八廛市無損官軍到後大肆焚掠目張美之巷至安徽會館數里全燬南民大受損失請咨陸軍部迅飭前敵嚴守軍律以安人心滬商會文 
　　其四北京憲報館孟政圑派員詣邸協商改革此事大反國民心理北軍咨意焚殺漢鎭如洗東南人心愈激罪已詔且不足以動之遑論其他大勢如此本會已無活動之餘地公無論如何主張勿用全體名義上海預備立憲公會 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[胥台感受鄂潮之慌恐]  
　　通飭籌辦圑防蘇府何太守接到撫院札開略云歷届舉辦冬防即取守望相助之意今宜稍事變通提早籌辦各屬圑體林立正可因地制宜如有工廠地方則宜工圑有農會地方則宜農圑有中學同等學堂之處則宜學圑旣振尙武之精神并弭無窮之隱患如果辦理得力俟事定後禀明酌加奬勵飭即分行各屬及各紳耆并各圑體知照切實施行 
　　民圑議定開辦省城籌辦民圑公舉杭陸徐陸潘五紳爲五路圑董已紀前報茲聞該紳董等擬定章程開辦費銀五千兩已奉程中丞批准照撥其經常費頒發印簿由各該董分路勸募並設總事務所在滄浪亭至五路圑局亦已勘定中路在祥符寺東路在獅林寺南路在貢院西路在都城隍廟北路在泰伯廟五路會哨均在元妙顴先招圑勇五百名已於初十日由各圑董分路招募一時工匠停業之人紛紛報名應招大有爭先恐後之勢 
　　流行票之阻力蘇城現洋缺乏前由錢業公所議發流行一 
元洋票擬章呈由商務總會報明官府核准此項一元洋票由十七家殷實錢莊擔任印行每元作銀錢三分進出一律袛准兑换銀角銅元以便民用而杜捆現票面並由商會加蓋騐戳詎行用未久已有匪徒仿造僞票混使騙用各商買賣及小錢店現兑往往被其欺朦現均相戒不用云 
　　商團定期巡夜省城自鄂警後大紳富户首先遷避初八日謠傳鎭江有變無知愚民草木皆兵卽中人之家亦均紛紛遷徙幾於十室九空居民不能安枕觀前市民公社體育會商團業於初十夜起分班輪値徹夜梭巡以備不虞此外若閶胥門巷中市下塘道前街養育巷各處亦均籌辦商團即日編隊梭巡以備不虞 
[杭州危急現狀]  
　　杭垣因鄂亂戒嚴驚擾現象迭誌本報自初六晩某營無端鳴砲謠傳革軍初九日起事致商民紛紛搬逃十室九空昨晩羊壩頭大街西巷某茶食店空屋被匪種火失愼適値東北風怒吼頃刻延燒大街四拐角自一時至三時半始得撲滅計焚去大小商店五十餘家房屋百四十餘幢撫署衞兵及巡防隊全軍均疑黨人起事一律站隊待發各衙門竟有毀垣待逃者全城商店住户無 
一出探民龍赴救僅得三四起嗣據探報確係失火始有軍隊到塲云 
　　十一日各業衆商羣聚商會要求赶辦商團暫救眉急惟下城絲綢業及聯橋之和慶志願隊均已倡議分辦總會範圍極小經濟困難决擬先招一百六名限於十五日成列上街 
　　保佑坊文錦堂書坊閉市後學徒某甲窮無所歸前日偶在上海購得民國軍都督黎元洪小説若干部及小影戰勝圖沿途售買被巡警查見執送區局謂係傳布逆説意在煽亂甚有指爲革黨即晚囚送道轅 
　　杭垣宓大昌烟棧爲該業領袖合計東南西北四棧支店夥友鑤烟司及城廂同行綜約四千餘人以寗波山北籍爲最多今晨全體夥友要求借支薪工兩月暫時避難經理人不允致起衝突人多口雜恃衆將該經理扭赴商會聲訴總協理同保衞以維大局支薪則可解散 
則萬萬不可衆唯唯而退　　日前總商會有自稱漢口商會代表鄭詩道晉謁總協理力請赶辦商團藉以自衞並請聯絡上海南北市團員乞其來杭教練以謀速成洋洋洒洒極中肯綮奈該會總協理惶窘萬狀當塲不贅一詞事後毀滅照會嚴戒漏洩詎鄭昨又親繕意見書説明國民團結利害籲請組織大同保安會并擬甲乙丙丁戊已庚辛壬癸簡章十條洋洋數千言云 
　　學界發起自强隊先期刋發傳單數日間簽名人數已達一千三百餘名現擬分甲乙丙丁四隊每隊五十名之原議消滅改爲每隊二百人訂期十五日假西湖某花園開成立大會以便實行川路平反眞相 
川路奉旨平反已見前報昨由川友函示端督辦致内閣請代奏電一通照錄如左竊端方自奉赴川查辦之命即經派員先行馳往密查比抵川境疊據川省各屬士 
紳代表紛紛呈訴官民交閧原因並爲趙爾豐所拘諸人辯護途次遵復逐細詳查先後接據報告並就在川所聞官紳論議覆加考核查趙爾豐所持羅蒲諸人逆據有川人自保商榷書沿江調兵木牌曁黄綾血書統領名册等事而川京官法部左丞曾鑑等呈並沿途所 
 
 

Page 11

 
 
收川紳公禀及派查各員所報曁趙爾豐派來候補道謝廷麒面述各情多謂川中罷市罷課不戕官吏不却倉庫絕非逆黨勾結爲亂其十五日居民失火僅係南打金街民人自行失愼人民赴轅請釋蒲羅諸人統領田徵葵竟擅槍斃街正商民數十人逾日城埤附近居民聞知人人首裹白巾冒雨奔赴城下求情又爲官兵開槍擊斃者約數十人衆情乃大憤至自保商榷書並無獨立字樣亦無保路同志會及股東會圖記其中且有皇基萬世等語况其書並非從蒲羅手作又木牌血書皆匪徒假託非土人所爲趙爾豐乃指爲圖謀不軌之確証川中官吏周善培王掞饒鳳藻等復挾諮議局糾舉之嫌搆成寃獄又稱不納捐糧一説係行政官發起官紳聯合會之内提倡有緩辦捐輸以息扣糧之説會長囑具正當公文由總公司詳呈總督核奪並非股東實行經收國家租税等語竊謂此次川事糜爛實由官民交閧而致王人文趙爾豐旣曲徇蒲殿俊羅綸等之言提倡保路於前趙爾豐又誤用田徴葵周善培等之言激憤人民於後全川公論均謂川人自有爭路之舉若非大吏推波助瀾路潮必不至如此之烈及後從事彈壓若非諸人貪功捕風捉影熒惑長官陷蒲羅以叛逆並鎗斃頂香呼訴之人人民怨毒亦不至如此之深趙爾豐所指蒲羅諸人逆據雖自有嫌疑被逮之由惟川匪盡屬土著該紳著名鄉里匪幫中開會爭路意氣激烈之時僞託假冒自必無所不至抗捐截餉尤屬行同盗刧絕非士紳之所應爲至自保商榷一書確有協助政府皇基萬世之語惟語多妄誕値茲匪亂相尋實足搖惑觀聽自應嚴究著書之人另案憋辦署提法使周善培在同志會演説有奪路奪款等語朝廷收路國有准人民照商辦章程附股分紅給息非奪路也人民不願附股准給還原辦股本非奪款也朝廷徳意全賴地方官吏爲之剖析分明若以行政之官先行阻撓國政危祠聳聽則士民議論囂張又何足怪且缓辦捐輸之議周善培實陰爲助長趙爾豐未到任以前於同志會極表同情七月十一日同志會禀請休會聴候查辦趙爾豐不即閉會有會長等旣經任事於前仍當確切研究善其後之頌詞是該會長等已具有悔禍之心趙爾豐乃不爲因勢之禁曾不旋踵忽逮捕蒲羅諸人始則縱放繼則操切措置乖方實不能曲爲之諱署松潘鎭總兵營務處總辦候補道田徴葵貪功妄舉擅斃平民應請即行革職發往巴藏責令戴罪圖功署提法使勸業道周善培輕躁喜事變詐無常候補道王棪王梓結怨紳商聲名素劣均請即行革職以昭炯戒候補道饒鳳璪資輕望淺輿論不孚惟才具尚屬可用應請改簽他省候補至諮議局議長蒲殿俊及羅綸鄧孝可顏楷張瀾胡嶸江三乘葉秉誠王銘新對於路事異常憤激惟於匪事槪無干涉應懇卽予釋放諮議局副議長蕭湘本年七月同案被逮覊留應請一併免其置議該紳等研求新政維護地方爲川士一時之選惟任事近於專擅持論過於激昻荷蒙寛典之優加必有懷刑之敬懼益當謹身勵行勉爲成材王人文趙爾豐身任封圻旣不能裁制於前復不能弭變於後亦屬咎無可辭應如何酌予懲處朝廷自有權衡非臣下所敢擅擬端方叩 
[資政院議事記] （三） 
初六日午後二時開議議員不足百人行政大臣無主席者先由議長登台宣讀昨日諭旨衆起立議長又謂協贊改訂院章係奉旨交議事件今改作本日議事表之第一號旋由秘書官報告文件畢衆無討論即付法典審查第二號改訂商律總則及公司律亦無討論付法典股審查汪榮寶謂凡法律若均交法典股非但責任太重且精力亦不及宜設特任股員衆反對此議謂改舉法典股即信該股員無所謂責任輕重若恐精力不及可擇要先爲審查亦可請表决仍歸法典股第三浙江歲出預算及第四河南歲入預算兩咨送案均無討論遂歸并付預算股審查第五時局危迫請順人心以弭亂本具奏案于邦華登台説明主旨略謂今日之患在人心已失如粤亂甫平川亂又起川亂未已鄂亂隨之以至皖寗荆襄贑豫皆有不安之象此即人心已去之明證也今日第一要義必須收拾人心收拾之法若何（一）急簡賢能以組織完全内閣凡立　國必不使負政治之責任所以保皇室之尊嚴此爲立法上問題尚有一大問題卽今日大局之糜爛如此内閣不得其人何能勝任何能保國皇室統一政策宜選素有資望之賢明大臣使負完全責任方能收拾已去之人心不然去年促短國會期限之明 
 
 

Page 12

 
 
第一張後幅第四版 
詔旣下人心爲之大定及内閣立而無根本政策此革黨所以藉口而起事也（二）編定憲法使人民協贊憲法者朝廷與人民共守之法條也各國憲法之不許人了參與者惟日本彼原非完全之憲法今我國之憲法係委任一二臣工編定之欽定云者亦名目而已然與其取少數人之意見何如公諸人民取多數人　　　　　　 
之意見爲愈乎（三）速開黨禁以示寛大此尤爲各國開國會時之慣例必須開誠布公一律弛禁示天下無復猜疑方足以收拾人心此外尚有懲治肇亂人員一則以日昨旣有諭旨稍與情事不合即請删除母議次張錫光加入速開國會一則謂此次變亂之近因在四川爭路其遠因則在不開國會人民一請再三請不但不開且將代表驅逐天下皆知立憲是假以致人思亂且懲治肇亂人員亦不可删除盛宣懐釀亂之罪僅予革職未免太輕况瑞溦張彪棄城逃走亦不予以相當之罪恐十八省督撫皆將相繼而逃即北京亦將不能守言時聲色俱厲次牟琳亦加入融化滿漢一則略謂八旗駐防制度原係國初舊制今已二百餘年語言俗尙無不同一仍留此弊制顯分界限最易誤會宜一律化除以泯畛域易宗夔謂贊成於議員原案三則惟具奏手續此三條不可歸併一起若條陳然則無效力矣宜各作成一摺分三案具奏方有效力王季烈謂第一條行文尚須研究不可謂皇 
族無政治上之能力亦不可謂皇族不使之與聞政治但言使之立於監督地位如弼德院之顧問大臣是至於化除滿漢須由形式上作起譬如名姓一節即係顯分畛域一國人不可有兩種姓名必同一方可汪榮寳起謂此係憲法以内之細則此時可不必紛呶王佐良贊成並謂懲治盛宣懐一節亦可不必再提牟琳謂此案不必分作三起具奏以時事日亟恐來不及况三案齊奏卽同時裁可尤足以鼓舞人心易宗夔謂無效據羅議員日昨之條陳及其奏案觀之可知又謂速開國會一節細思之殊可不必緣開國會必須先辦選舉今日尚何及此王季烈亦謂本院有效即是國會若國會無效尚不如本院李文熙請將此議案逐條表决衆贊成於是表决于邦華提出原案三條得多數起立贊成後又表决張錫光加入之速開國會得少數議長遂舉定起草員六人陳懋鼎王季烈汪榮寶劉春霖孟昭常李文熙嗣汪劉二人均辭起草事隊又改派二人一勞乃宣一易宗夔康詠請速起草明早即須上奏王季烈謂起草後尚須在大會通過何能如此之速牟琳請明日特開會議議長允之第六改用陽歷議案江譜登臺説明主旨謂以此一新天下之耳目其於政治上之關係約有五種衆贊成遂舉定特任股員審查之劉春霖謂本員質問内閣説帖請諮詢全院有無異議衆謂無異議照章咨送内閣遂散會各埠通信福建 
[漳州又告水災]  
　　漳州府城地本低窪一遇大雨或山水溪水暴漲水即灌城而入全城幾成澤國八月節後平和縣山内起蛟溪流暴漲府城水深數尺新築之堤冲斷十餘丈各田將熟之稻盡行漂没民房牲畜漂流無算商家貨物損失約有二百萬上下何道陳府會電禀請松督撥欵振饑聞松督已電覆准撥二萬來漳放濟矣 
浙江 
[杭垣大火記詳]  
　　杭垣於初十夜一句鐘中城羊壩頭裹某店失愼延燒四拐角房屋甚夥一時火光燭天火星紛墜各義龍紛紛馳救又半小時消防隊亦陸續而至及二句餘鐘防營各隊到塲彈壓始得救熄查此次起火係糖色店或云該店間壁之空屋内不知如何失火火起時適西北風大作一時火乘風勢風助火威遂得大肆威燄尤以謠言日甚一聞警鐘人人疑爲放火起事以故看者絕少大都杜門不出因之不開鑼聲人聲久知其誤消防隊之洋龍各集之水龍乃陸續而來火勢已不可收拾矣是役也大小房屋約燒七八十間東面至黃洽和米店及對面之高墙止　面至花園（即高公祠舊址）及對面之高墙止上首南面至公墙止下首北面至火弄止（該處向來拔出火弄兩條　有羅磨坊某氏老嫗一口葬身火穴亦云慘矣是夜火起官塲亦頗驚疑不出救火暗自佈置一切只有杭府英太守一人到塲彈壓巡夜之防兵到者頗多拐角頭有綜子攤一家其房屋本係綠營公產用三百元投標來者刻旣　火將來起建時照巡警讓地章程須東西各去二尺恐所存無幾矣該處本係熱閙之區房屋本易於起造近以銀根奇緊市面不佳之故恐年内萬難造成多數新屋也火起時某麫舘適有人病故尚未人殮當將屍身抬至湖南會館照墙邊安放昨已買棺成殮至該處店舗保险者多甚至苍内之鏝頭擬剃頭店亦各保二三百兩不等今此大火保险行之受累可知高義泰布店本係墙門火從後門而入一律焚盡保险之數以該店爲最巨云 
鎭江 [ 
[貧民搶米風潮]  
　　鎭郡西門大街楊家苍口和泰米行因上海米價高昂擬運米千餘石赴滬銷售詎初八日傍晚時正在運米上船之時忽有貧民白餘人擁來搶米繼而鐵路旁邊及牌灣一带飢民亦聞風而至人聲鼎沸聲勢洶洶西城外各店舖紛紛閉市居民人等訛傳革命軍起事相率扶老携幼奔赴實蓋山躱避大有草木皆兵之勢幸巡防團練警察各營兵丁馳來彈壓貧民始陸續散去然而闔埠商民已受驚不淺矣 
[清談] [  冷禪]  
　　半月以來警電紛馳長沙九江南昌太原相繼失守今保定又告警矣遠如閩粤近若蘇杭皆危在旦夕追原禍始非瑞溦之激變武漢有以致之乎爲府計雖食其肉寢其皮猶不足以蔽瑞澂之辜顧尋繹疊次諭旨不過日革職日拿問曰自咎用瑞澂之不宜姑息枉法至於若此國何以立乎　　記者日政府罪人皆革命軍之功臣也庸何傷 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 [ 
[資政院奏部臣違法侵權激生變亂據實糾參摺]  
　　奏爲大臣不法誤國殃民謹據實糾參請旨嚴懲以遏亂萌恭摺仰祈聖鑒事竊維治天下莫急於安人心安人心莫急於除禍首今茲危急存亡之秋而海内所疾首痛心以爲禍首者實爲郵傳大臣盛宣懐跡其專權肆欲敗法害紀罔上虐下禍歸朝廷實有應得之罪伏奉明諭令臣等各攄忠愛臣等竊願陛下與民更如同其好惡謹臚列其罪狀爲我皇上一一陳之蓋今日禍亂之源發於鐡道國有政策在朝廷方以體恤民艱故俯從郵傳部之議而海内憤怨効實相反蓋皆郵傳大臣欺朦朝廷違法歛怨有以致之夫該大臣本意不過以川粤漢借欵草合同訂自原任大學士張之洞外交上已成定議故借國有政策以消納之不知外交困難情形本爲内外所共喻朝廷不忍以一舉而損四國之邦交亦爲不得已之苦心何難開誠布公消弭民謗乃必濫用國有名義震駭天下觀聴釀此紛紜試問該主管大臣籌有何種的欵定有何種畫一幹線之法律足以收天下之商辦各路而有之旣所收僅此四路何名政策旣准商民附股卽是官商合辦何云國有該大臣指鹿爲馬而海内輿論遂不能不循名責實况云國有政策則是取消先朝諭旨之商辦公司及欽定商律按照資政院院章實應交院協議按照内閣官制亦應交閣議决乃該大臣於輿論機關欽定官制一切不顧於閣制發表之後二日首先破𫘹單銜入奏該大臣目無憲典目無國法目無同僚目無人民一至於此臣等竊不識内閣總恊理大臣何以居然副署以致詔諭一頒謗議四起也夫民心易失國體宜尊猶賴主管大臣愼重籌謀妥定辦法庶禍消於將然牢補於未晚乃該大臣以市儈之心與小民競錙銖之利以豪橫之政陷朝廷爲怨毒所歸川粤湘鄂同歸官辦待遇民股自應一律國家旣欲收其後利自應償其損失乃該部前後所奏於抽本還利之法旣暮四而朝三於川鄂湘粤之民復偏輕而畸重川亂之起其大半原因即以該部奏定僅給實用工料之款以國家保利股票不能與鄂路商股一律照本發還又將施典章等虧倒數百萬棄置不顧怨苦鬱結上下爭持川亂旣作人心浮動革黨叛軍乘機竊發武漢繼陷大局糜爛禍首之罪誰實尸之今雖朝廷宣布德意一律發回股本而時晚勢蹙恩不下究損辱威信皆盛宣懷罔上虐下之罪也夫民情通塞之機即大局安危所係朝廷方欲公萬幾於輿論而盛宣懐則務塞輿論以蔽朝廷當川省爭路之時紳民電報皆爲郵傳大臣命令所阻通飭各局不准通遞比附朝旨謂煽惑抵抗以違制論呼籲無門大亂遂作夫疾痛號呼發於忠愛有何罪惡加以叛名盛宣懐自以手握天下交通之機關不惜專愎擅權隔絶上下之情如此臣等竊覽往古權臣專國之禍未有如此之烈者也川粤借欵係由宿約盛宣懐罔上欺民塗附政策釀成禍階已如此矣至其借日本國債一千萬元尤爲普天下臣民所不喻盛宣懐所辦漢陽鐵厰萍鄉煤礦皆借有日本欵項此中關係如何雖無從得其眞相而竟悍然不顧以國家爲孤注之擲以貫通南北樞紐之京漢鐵路爲抵質之符則其飲鴆自甘有同賣國實不能令天下無疑今亂事方棘京漢鐵路餘利岌岌不保不審該大臣何以應之臣等竊料該大臣心計素工狡謀最甚必以外交危嗣恫嚇皇上即以奉旨特借搪塞人民至於流毒蘊禍非其所知若夫弁髦資政院議决專章敗壞憲典乃該大臣故智臣等實未遑指數綜之自資政院閉會以來於今一紀時艱孔迫大小臣工塗附爲治釀伏禍機自盛宣懐掌部以來横肆衝决破壞憲典破壞官制破壞輿論機關禍難驟發乃如飄風迅雨不可測度臣等誠知今日國事之敗壞不必盡由於一人之咎而盛宣懐實爲誤國首惡去盛宣懐則公憤可以稍平大難庶幾稍息若容留姑息則天下即有以窺朝廷後患之來實非臣等所堪設想臣等憂危大局不勝區區憤懣之忱謹遵院章第二十一條據實糾參擬請明降諭旨立予嚴懲天下幸甚謹恭摺具陳伏乞皇上聖鑒謹奏宣　三年九月初五日内閣奉上諭（已錄） 
本埠新聞 
[製造局戒嚴記]  
　　滬南製造局張京鄉昨日電致江督略謂蒙調淞滬巡防隊第二營及提標兩哨分札高昌廟及龍華等處兼顧藥厰兵力仍單惟有嚴飭妥密防護但由租界入局來路關係綦重如斜橋徐家匯一帶應責成巡防第四營南市責成滬軍營一體嚴密梭巡倘有匪徒闌入率隊堵截擬懇飛電滬道及梁統領轉飭遵照云云 
[商團防守之認眞]  
　　滬南商團公會與全國商團聯合會基本隊員因秋風急急人心惶恐由當道先發快槍三百支於十一日起經該會長傳集新舊會員戎裝負鎗終夜輪流巡邏北自十六鋪起王南滬軍營及尚文門一帶大街小巷舉目皆兵前晚由中隊長朱少沂君會同會長葉惠鈞駐所調度朱君第一次命令云此次出隊非歷届可比關係全埠安危責任非輕各隊員須遵照軍紀分叚巡邏每夜分爲三班每班四時所有槍械一律存在所中輪流取用第二次命令云凡隊伍中無論進攻防守具有一肅靜之氣精神形式俱宜格外注意帶隊各員亦須隨時指導一切本公會担任保衛治安歷有年所今者大局情形尤非昔比所有臨時機宜隨時佈告幸各勉之朱君於是夕十一時起又親自帶隊向内外馬路黄浦灘大街小巷梭巡南北周行三十餘里至天明始返葉君亦微服親往十六鋪一帶察看居民安危有無流氓伏莾昨夕亦照常辦理云 
[民團分叚防守]  
　　本邑城自治公所董事招募民團爲守望相助之計昨日已由警務長劃定城廂内外各守一段出隊駐防城内分南城北城以大東門至西門之大街爲界民團長二人南城張惠蓮北城董耀龍正團目 
 
 

Page 19

 
 
四人副圑目十八人民圑一百零八人共計一百廿四人内分十八隊日夜巡邏並不間斷城外分東區南區西區均歸巡員節制東區正團目二人副團目十二人民團八十四人共計九十八人分十二隊南區正團目二人副團目十二人民團七十二人共八十六人分十二隊西區團目一人副團目六人民團三十人共三十七人分六隊又添高巡三人連前馬巡六人共九人派定地段之後卽於今晚一律出隊分巡惟以所需鎗械一時未備爰仿照民國舊章改執木棍衣服亦即舊者暫時着用俟製就再行更换 
[電准添招新軍]  
　　滬道因本埠防兵仍慮單薄現擬就滬添募新軍一營以資分布並電禀江督請示一節已誌昨報茲聞張督憲以滬上兵力單薄添募新軍一營係爲防護地方要着已電復滬道准如所請並着迅即出示招募趕緊遵辦劉顴察當即分移製造局及淞滬巡防隊梁統領速卽示招一俟成軍再行報告 
[派員磋商維持市面]  
　　南洋商憲張安帥以上海市面因被鄂事牽動錢庄紛紛擱淺釀成恐慌殊於華洋商務大有阻碍雖經竭力維持苦難周轉轉瞬又届賠款解期設或再提現銀市面必更支絀除電請外務部轉商各國駐京欽使暂將賠款展緩外又慮則以瑞革督避在滬北公共租界滬道一人應接不暇爰於昨日咨請前駐藏帮辦大臣温都統並派委虞道和德迅與本埠各國银行磋商議辦以維市面 
[借撥舊鎗三百支]  
　　本埠南北市團現以鄂亂影響率隊梭巡手無寸械殊難防禦商由上海縣田大令轉禀道憲請發洋鎗以資操防等情已紀報端茲奉劉觀察批示云近日防務戒嚴南北商團均須練習鎗操自應酌量借撥俾資守禦仰即親赴硝磺庫查檢舊槍三百支以二百支發交李紳爲南市商團及救火聯合會之用以一百支發交姚局長爲閘北商團之用南市之槍責成該令及李紳隨時切實稽查担任治安北市之鎗即責成姚局長擔任稽查統俟事平照數繳還母稍遺失致貽隠患仍候照會姚局長並行硝磺庫委員遵照聞此項槍枝業經領出均銹壤不堪用故由李紳商請當道另撥新槍 
[早携寵妾赴東京]  
　　已革卾督瑞莘儒因棄城潛逃奉旨着江督拿解進京茲闻督憲張制軍以該革督匿居滬上爰於前晚電飭滬道責成密拿而劉觀察則以瑞革督避在滬北公共租界亦即嚴飭寳讞員迅即會同捕房探捕欽遵拿解以便解寗聽候解京云 
[白蠟恐慌]  
　　白蠟產自川省被川卾亂事來源陡絶價格飛騰目下頗難覔購 
[兩個混帳城門官]  
　　本縣出大令以邇日連接警報加意防範通宵巡夜情形迭誌前報茲悉前晚四鼓後巡至小東門城門未鎖立傳該武弁詰問查無聲息大令親至樓上大聲呼唤祇見什長蘇德標朦朧起身大令詰以如何門不落鎖守城員弁何往蘇稱員弁向不住守此間各處城門向不落鎖等語大令大怒親掌蘇頰兩下曰混帳的東西旋蘇跪下叩首乞恩大受申斥又巡至老北門該門弁員又不駐守已經三夜未晤大令以如此怠懈實屬不成事體特於昨日片請城訊到縣面商整頓以免疎忽不論大街小巷大令每梭巡一週至天黎明始行返署 
[通俗宣講延期]  
　　通俗宣講社原定十五日（即照章第三星 
期）舉行第八期宣講會嗣因近日鄂亂頻傳人心謠惑該社總幹事袁君頌豐以值此風潮開會頗有不便遂與顧君翕周等商議延下星期日（廿二日）舉行所有講址及講員講料屆時再行通告云 
瑣聞 
[城内]  
　　一地兩賣○鄉民顧炳華控黃張氏等一地兩賣等情前晚經田大令升訊黃張氏供婦人之地係賣與蔡榮華得價洋三百三十九元從中被蔡冩據之時做了手脚且方單已截開由地保王鶴亭盖戳立過界石各歸各管並不一地兩賣顧炳華之地由王方氏出賣與伊婦人作中有之乞鑒質之顧炳華供由地保王鶴亭盖戳黃張氏簽字嗣查該等盜賣分肥後由伊等開會硬斷等語大令諭謂顧日地方上之董事乃一方之表率何謂不公答稱董保即係地販移花接木倚仗洋商之勢運動神通欺壓硬覇情虚不到即係不公乞察大令得供判飭退去候查再核　　串放白鴿○浦東鄉民陸金華控陳仁坤串同流氓楊金泉麻皮長生等串放白鴿紏黨拆梢等情由總巡局函送到縣請究前幾經田大令升座二堂提訊陸供浦東人因無家室由陳領一婦人央謀配與小的擇於八月初三迎娶言定財禮首鉓洋一百元詎至初二日請酒預備迎娶將禮洋送去後即有楊金泉麻皮長生等向小的拆梢洋十元不允被毆聲稱有夫之婦誣指小的姦佔該婦現被陳仁坤領去禮物不還反將小的拘局送案乞恩提究等語大令得供判飭退去候查再核 
　　二尹驗屍○浦東塘工局移送案换糖生意邱元元溺斃案内之兇手程茂生見証船户顧元生到縣請究當奉田大令諭飭管押趕緊打撈屍身到案再行核辦在案屍母邱周氏痛子情切今已將屍身撈獲偕同二十二保三十五六八圖地保投縣遞禀喊冤請爲相驗昨奉田大令諭委東廳王二尹帶同刑仵人等乘坐小輪船渡浦詣驗委係溺斃並無别故論飭自備棺殮塡格禀復核奪 
　　道轅牌示○　示復勘事據松江府詳解川沙廳犯人龔臥江中途奪犯並紏衆拆毀吳大本等屋宇器物致徐阿大阿弟等同時放火故燒顧蓉江等房屋一案茲本道定於本月十五日午堂復勘合行牌示仰批差書役及刑杖人等屆時一體來轅伺候堂事毋違切切特示 
　　道轅紀事○第一營左哨哨官胡金勝補用直隸州龔寳琛均禀安滬軍營管帶洪遹聲昨日因公詣道禀見 
南市 
　　私搬物料○木作頭吳晉記前在本邑西門外承造美國某女教士之房屋一所虧本逃逸當經該女教士將徐家匯洋貨店主保人莊企雲控廨逮案訊明後有方某隨定　二千兩代爲竣工近因吳將餘存作場内物料私行搬回被莊扭控法捕房詰得事在華界即送西區經區專送裁判所訉明前情判吳留候飭莊赴廨禀明以便備文移提歸案訉理 
　　用刀戳傷○鹹瓜街連捷春桂圓店夥興化人徐夢蘭昨至同業南昌店内向其執事人陳廕祺索取龍洋貼水不允口角爭扭徐情急突出小洋刀戳傷陳三左脇手臂當由巡士拘至東區移經裁判所訊得徐供被該店多人毆辱是以持刀戳去以圖脱身之計官以陳所傷尙非要害判送上海醫院醫治徐則留候復訊 
 
 

Page 20

 
 
[閘北]  
　　警局牌示○總局長姚太守昨出牌示一道略云几選派預防隊長警在差勤苦前經牌示各排巡警着一級領餉茲查巡長領班出巡尤著勤勞每名着加餉銀一兩教練所傳習所兩處派出學生隨同巡防亦頗得力着毎名酌給津貼洋三元以示體恤云　　安挿小孩○滬北棲流所近因經費不敷將各局區送養之迷路及被拐小孩共七名口均送總局請爲安挿内有張福生一名昨由孩父張吉甫投局覓保具領矣 
　　總局批詞二則○民人顧其興沈元春王偉生等禀批查此案前據四路一區呈繳張姓失愼罰欵洋二百元當以情形可疑恐係有心縱火圖賠保险欵項業經遴妥員密查一俟查復到案再行酌奪究辦毋庸多凟○民人陳長春禀批據禀唐寳生圖吞借疑各節如果實係包桂林經手代借豈能置身事外仰司法課一併傳訊核奪此批 
[英租界]  
　　浮領險銀案○英商錦隆洋行控志大洋行買辦施東榮担保寗波天順紙店主陸林生浮領險銀六百兩一案會訊詳情已紀前報前日午後由廨復訊原被仍由律師上堂代爲辯駁並由志大洋行大班西人証明陸等並不浮領各情寳讞員核供會商英康副領事判施陸仍交原保候會商堂諭飭遵 
　　小孩人命案○李姜氏控劣孩陸瑞林王鼎三馬仁法張和尚等毆斃伊子林高賢一案迭誌前報昨日復由捕房將各孩解廨請究德襄讞會商美海副領事判仍一併還押候會商再行解堂訊核 
　　不付票銀一○美商花旗銀行控餘慶洋貨號主陳逸卿不付票銀等情昨奉公堂傳訊𢴮差探禀稱陳即正元莊股東因有另案在押現未帶案奉判聽候訂期會訊 
　　不付票銀二○滬北晉和莊經理葛明齋承大莊經理陳子藩均因不付德商魯亨洋行票銀被控該管領事照請公廨於昨將葛陳二人傳案奉判分别交保候照會德領訂期會訊 
　　移查家丁○浙江麗水縣家丁劉福（即羅炳榮）因病由該縣尊托處州府幕友楊善芳帶滬醫治因醫院不收乃托同鄉汪仲衡代爲照料楊遂返浙含糊回復該縣尊以劉在滬數月且無音信向楊詰問支吾其詞爰禀由浙江巡警道將楊發縣看管移文英公廨飭查在案昨由捕房將劉查獲解送公堂請示王襄讞會商美哲副領事判劉留候備文送請浙江警道衙門核奪 
　　奸夫蕩婦○華美書館用人賀順泉之妻張氏被西崽沈祖芳誘至虹口東栅街八號屋内姦宿昨晨被賀偵悉偕母江氏至該處將男女捉獲鳴捕拘入捕房旋解公堂訊悉前情官以男女均屬無恥判分别各押一月氏期满交本夫領回管束 
　　龜奴鴇母○天津婦人葉俞氏控龜奴陸少甫鴇母朱諸氏串拐其十四歲女兒六妹逼娼一案昨奉傳見証顧高正吳王氏到案質訊屬實判陸龜押西牢九月朱鴇押女所三月如能將女破瓜之狎客交案准予减押女交其母領回顧與吳氏開釋完案 
　　價賣養媳○王白氏近因價賣八歲之紹興女孩時阿香爲養媳恐其家屬纒擾前日令証人將女送入總巡捕房轉送公廨昨由官媒解訊氏投訴前情據女供父母俱全由父價賣與氏家等語奉判暫留本廨候其父來案再核 
[美租界]  
　　欠租發封○住西華得路之王榮昌王蓮英虞阿興陳小娘等四户均因欠租被控公廨昨飭差探分别發封　 
　　人財兩空○華特路二十二號韓德慶家失火焚燬一空並斃五歲男孩已記前報其六歲女孩名大毛當因燒傷甚重送往同仁院療治延至前晚身死昨經田大令蒞所騐明着韓自行棺殮 
　　印人傷斃○西華得路一百三七號洋棧守夜印人某甲日前與印人某乙口角鬥　　　　　　　　　　　　　　　　　　　 
毆以石擲傷乙之頭顱當送公濟醫院延至前日傷重身死昨經英領事驗屍將甲拘押候辦 
[法租界]  
　　體恤探捕○法總巡捕房毎月給發中西探捕人等薪水均照市價洋厘申算但近來時勢多艱百物昂貴以致洋厘亦日漸增加竟漲至每元八錢四分總巡麥蘭君爲體恤人情起見商請工部局總辦辣非禮君所有西十月分各探捕之薪金槪照七錢六分核算給發俾免暗虧因此各探捕莫不稱頌欣喜云 
　　羣舞臺演戲中止○老北門外新劇塲舊址現在改設羣舞臺髦兒戲園近因生意清淡開銷浩大未免有入不敷出之歎特排演錯殺子一劇以資紹徠此劇原名殺子報前晚十點餘鐘正在開演此戲不知何故忽然中止看客大爲掃興説者謂是戲係干捕房禁令想爲探捕前往干涉故有此舉動云 
　　偵探動靜○麥總巡因武漢起事警信頻開本埠謠言亦層出不窮並傳聞有革軍攻擊製造局情事爰飭幹探每夜前往該處偵探有無動靜立刻報知以通消息　 
　　紹興女孩迷路○昨有年約十齡之紹興女孩在途徘徊繼而哭泣爲巡街捕查知即送入捕房詰知係隨陳姓初來上海等語捕頭命暫爲收留候解公堂請示核奪 
[來函]  
　　敬啓者武漢事起各處風鶴驚心以致滬上居民之住居城南及城内者連日紛紛遷徙幾有草木皆兵之勢僕等以滬上爲各國通商之戰外地斷無用兵之專以是竊笑其愚不意近悉滬南製造局架有大砲數尊其砲口均向北安設似乎一旦有事必將施放乃知居民遷徙原因實由於此夫製造局之北方面近爲南市及城内一帶稍遠即爲租界亦祇六七里之遙製造局安置各砲不知何仇於上海城廂内外各民并何仇於租界乃敢下此至很至毒滅絕人類之舉不特僕等俱爲上海居民之一分子各有性命各有身家舉凡外人之旅滬者亦莫不各有身家性命言之實可駭痛如謂製造局各砲因防革命軍而設然革軍之來諒無大炮官軍欲戰洋槍已足何必開炮傷害萬民爲敢專函佈聞伏乞登入來函一門我華官縱不以華人生命爲重而西官則一視同仁熱心素秉或能據戰外公地律法勒令將此炮迅速缷下以保治安而全生命地方幸甚中外居民幸甚上海城厢内外衆居民哀叩 
[海上閒談（我）]  
　　有友人讀粤督電奏。（見前日本報）至聞官軍失利。則羣有喜色。闻革黨敗衂。則訾爲妄言兩語。撃節不置曰。斯言也。大可表示人民對於革軍之感情。 
　記者曰。未也。於官軍下接失利二字。於革黨下接敗衂二字。猶是奏揩體裁。立言不能不斟酌分寸。若論民心之向背。則尙有不盡然者。 
　　謂余不信。請証之望平街上。一般看專電人之熊度。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
　　自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
[游戲文章]  
　　花滑頭答軍相思客畫（爱 
頃接瑤翰。備悉雅意。辱承錯愛。欲以妾援諸火坑。列入金釵。幸何如之。聞君已禀奉高堂。擬作桃葉之迎。此種雅舉。本妾求之而不得者。然妾不敢遽然應諾者。蓋有故焉。夫。青樓擇人而事之語。本爲常談。少不更事之徒。多。誤爲有意。今君旣具此痴情。不得不爲君一再解之。妾近今雖溷跡烟花。此身尚屬自由一入君家。不啻鳥入樊籠。爲妾身所不慣。其難一也。妾自墜烟花。擇人爲最重之　。若阿土森阿木林兩君。妾尚不敢以終身相托。况君疎於二阿者乎。其難二也。妾若旣經擇人而事。必矢志靡他。若然草率從事。勢必始憐終葉重。抱琵琶。貽笑儕輩。其難三也。妾有此三慮。况君以萍水之交。鄉里之殊雖欲應命。其可得乎。書至望勿以妾爲念。不加罪責。愛我多矣。何必藏之金屋始。爲有情哉。况天下多美婦人。倘屬有情。何求不得。奚必沾沾於一人之身。知妾者尚祈諒之 
[擬致各督撫書]  
　　（仿姚鼐答翁學士書（省吾） 
　　某再并。謹上督撫憲大人座下前。見諭。承敎勉以憂國之道。近日又得告示。勸誘益至。非相愛深。欲扶助其不逮。曷克臻此。某誠感激不敢忘。雖然。某聞今天下之愛國者其言日。驅滿。人興漢。師以直壯。師已出。長驅直北。滅虜朝食。其從軍也。視死如歸。苟非是。不足言愛國。人民交相勵皆如是而已。至若滿洲八旗人之心。好淫。喜殺。掠財。急則四足飛奔。聞者莫　笑之。然而滿洲八旗人之心。尊王而抑漢。世之愛國者。宜不若也。然則愛國不有目的不可矣。夫時有污隆。朝有興廢。民人皆漢族也。漢之復必在今日。故人有識者。立志甚堅。因國民者。一國之主人也立。威以逼之。則對於上也。雖百折不撓。如督撫憲而不順民心。空守孤城。則就戮馬必矣。况蔭與黎交戰而不已。則必有秦晉江浙。連合響應之虞。共摧滿旗之族。貴胃之命。因義兵宗旨。直滅暴與昏之政府馬耳。不可謂之不愛國也。自漢魏六朝唐宋元明至今。知夷夏之防者數兆人。而實行者數千人。此數千人。其事跡雖不同。所同。者。志與氣能攘夷而已。今之大吏。每以忠君死職之説爲是。而以民之革命爲非。及讀史細察之則不然。古之英雄未成王者。每以爲賊宼。而賊宼得天下者。羣尊爲聖王。不知其不可也。某誠未足言愛國。然有志亦數年矣閲各報知督撫憲之意見不同。夫亦各觀乎時耶。今之可與言者十數人。皆某欲望其獨立以爲倡者。雖然。使督撫憲不從吾言。而惟獨夫是助。恐國民將率義兵以相見矣。見督撫憲竭心思文告。而某深蓄所懹而不以陳。是欺也。竊所不敢。故卒布其愚。伏維察 
海外奇談 [ 
[可靠之象。（欽）]  
　　印度某處有一象奴。一日欲至酒店購物。遺兒在家。無人托付。不得已謂象日。余出購物。汝嚴守此兒。母使他人抱去。象點首似晤其意。象奴乃去。有兵士數人。聞象奴對象之言。竊笑之。卽以果子數枚。誘象離兒。象不之兒顧。又以果誘離象。象怒甚。時適象奴回家。象即以鼻自地上捲起小兒置於象奴懷中以表其確實可靠。復從容取果而食之 
尊聞閣詞選李商山屬題用北十景畫册 
[書十絕報之。（俶髠）]  
　　巍巍石刻壽唐幢。歷刦還存鑒佛功。人世滄　　　　 
桑幾度換。夕陽依舊可憐紅。（唐幢夕照）三五明蟾挂碧霄。凉波搖影落雙　。石闌。閒倚添詩思。惜少玉人來弄簫。（雙橋凉月）浮萍貼貼馬藍河。一夜東風綠意多。樂子不知飄泊恨。春愁如海奈儂何。（藍浦青萍）老笨濃蒼一望中。松身柏葉樹蒙龍。孟陽橋畔風雷夜。十萬靈枝欲化龍。（孟陽蒼橋）百里長渠一路縴。顏公流澤已千年。坙今惠政誰能繼。空聽　聲前後船。（顏渠　響）點點漁燈蔡浦濱。餐風宿浪。劇辛勤。誰知飽厭魚蝦味。不是深宵打　人。（蔡浦漁燈）十萬陽春轉眼收。雪花片片。釀人愁。青墩亦有窮陰感。一夜西風已白頭。（青墩積雪）渡頭歴歴聚歸檣。渡口沉沉又夕陽。去去來來帆影亂。桃花無語笑人忙。（桃花歸帆）輕　畫槳泛湖光。當日嬉春樂事長。鴻雁不來湖亦改。衹從畫本問滄桑。（鴈朝春泛）江北江南一带横。行人雜還電燈明。米珠薪桂民生盡。怕向橋頭聽市聲。（虹橋夜市）瞎費心思 
[一見再見半打] [  淵淵]  
　　黄鶴樓上之都督一見於周瑜。再見於黎元洪 
 
 

Page 27

 
 
[第二張後幅第三版]  
　　割鬚棄袍之大將。一見於曹操潼關之敗。再見於瑞澂武昌之變。 
以巾爲表記者。一見於米賊之黃 
巾。再見於革軍之白巾。 
以木質爲兵器者。一見於孔明之木牛流馬。再見於官兵之用木彈子。 
婦人之在軍中。奔走於槍林砲雨之塲者。一見於梁夫人之編子娘軍。再見於張竹君之組織赤十字會。 
興漢滅滿之旂。一見於庚子義和團。再見於今年革命軍 
千金一笑 
[半痴齋詩話。（穆郎）]  
　　茅山之陽青龍岡上。有自號爲花月老人者。年已八十。老興不淺。新納一妾。艷麗嬌小。年方十八。合卺之夕。紅顔白髪。映成一對。煞是好看。老人固耽吟咏。因賦一絕以贈妾云我。年八十卿十八。卿自紅顏我白髮與。卿顚倒恰同庚。只隔中間一花甲。 
浙東詩人某。懼内甚。其友因竄改唐人詩以嘲之。詩云。月白星明半夜天。敎儂猶是跪床前。時人不識余心苦。將謂偷閑學拜年。 
東坡詩云。無事此靜坐。一日似兩日。人活七十年。我已百四十。有人戲仿其句以嘲貪睡。者云無事此靜臥。臥起日當午。人活七十年。我才三十五。可謂趣絕。 
粤友某工詩。能以數目字插入詩。中。佳構極多。余記其雜咏二句云。五更四處敲三點。二人同睡一張床。天然妙句。可與古人詩（一去二三里煙村四五家）稱異曲同。工 
心直口快 
[官軍民軍之比。較（惺）]  
　　官軍方畏却。民軍已長驅。官軍以規避爲上計。民軍以勇往爲先聲。 
官軍能棄城投降。民軍能略地招賢。 
官軍一擊便退。民軍百折不回。官軍取緩勢。民軍尙急進。官軍專制民軍共和。官軍無氣熖。民軍得人心。官軍詐。民軍誠。官軍惟恃蔭薩二人。民軍人人足恃。 
[新怪史]  
　　當人頭山東某縣某甲娶妻少艾素有淫行一日耕田歸家適遇婁興奸夫共臥甲怒立將二人用杖擊斃割頭報官路過當典將頭二枚放置櫃台强索銀二十兩當典懼給錢二千遂以其情告官某大令以携頭詐財重笞數百以懲之 
胎產三男奉城西南前燒鍋住户張某年將半百妻莊氏夫婦二人常抱商瞿之戚不意前日其妻忽然腹動似有分娩之狀令夫去請產婆夫出未回已產下三個小兒移時其夫率產婆至見地上三兒啼哭心中大悦令即將兒包裹隣右聞之咸以爲奇刻下母子四人安謐如常 
[戲攷] [  （吴下健兒）]  
　　大保國。明隆慶皇上宴駕。李后抱幼主登基。后父李良。居心叵測。窺竊神器。哄女命已攝政。輔佐幼主。實則隠以王莽自居也。老臣徐延昭楊波。恐明室亡於老奸之手。急上本劾之。后爲父所惑。以爲不過令外戚扶助耳。並無他意。并力言父非梁冀王莽一流。請徐楊等和衷協力。共扶王室萬勿疑慮徐楊不從。與李良在金殿。始而爭執。繼至用武。將李良痛打。良大怒。請后斬徐。而徐又爲功臣中山土之後。先王御賜銀鎚。專打奸佞。封爲不斬之臣。后亦無如何。惟氣憤而已。小説 
[短篇小説無名俠兒] [  （淵淵）]  
　　（寗爲英雄死不。甘奴隸生）此 
何人歟。乃無名俠兒。 
近來。鄂亂事起。各處風聲鶴唳。驚電傳來。惡耗時起。種種謠言。層出叠見。性命如兒戲。搖搖如懸旗。官吏大懼。旗人更懼。 
由是。地方官乃大忙。選能員。派密探。購線。索出賞格。日日調查調查。由是。警察局乃大忙。清查旅館戲園。察訪茶坊酒肆。地保甲長傳話。營兵巡士點名。日日驗問騐問。忽傳某省失守。某府失守。某州縣失守。某口失守。 
又傳革命軍勝。官軍敗。某日停戰。某日再戰。 
又傳某役官兵戰死若干。革軍死若干。革命軍某日進某處。某日當到某地方。 
又傳。某督逃走。某將軍炸死。某大臣刺死。某王自盡。 
無何。又傳。又傳。再傳。再傅。一日間驚信十數起。 
某日俠兒奉新政府命。自漢口趁汽輪來海。 
明日清晨。俠兒自旅館出。時紅日初升。鷄聲喔喔。空氣新鲜。路人寥寥。時計鐘嘡嘡報七下。俠兒徐步而行。孑身無伴。冷然寂然。幸有妙趣在天然之晨景。空氣之清快。故不覺寂寞。 
無何。至一茶楼。俠兒入。時因太早。座客多下等社會人。談近日革命戰事。俠兒不之顧。遂登樓。　 
樓上。坐一漢子。形狀奇異。俠兒甚注目。 
漢子年在四十左右。鬚秃留根。髪亂蓬蓬。衣服寛博。舉動頑笨。似下鄉之老鄉親。新來上海者然。桌上置茶碗一。小茶杯二。饅頭一盆。旱菸管一枝。左手把茶杯。右手持饅頭。有時吸茶。有時食饅頭。兩目常四顧偷視（未完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
