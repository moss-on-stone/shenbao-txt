# 1909 - 104 - 4913006

 

Page 1

 
 
   
 
 

Page 2

 
 
   
 
 

Page 3

 
 
論說 
[讀美洲移民統計表感言（續上月二十三日）]  
（國名）（一九零二年）（一九零三年） 
意大利十七萬八千三百七十六人二十三萬零六百二十二人 
奥大利十七萬一千九百八十九人二十萬零六千零十一人 
匈牙利 
比利時二千五百七十七人三千四百五十人 
丹麥五千六百六十人七千一百五十八人 
法蘭西三千一百十一人五千五百七十八人 
德意志二萬八千三百零四人四萬零零八十六人　 
希臘八千一百零四人一萬四千零九十人　 
奈渣蘭二千二百八十四人三千九百九十八人 
腦威一萬七千四百八十四人二萬四千四百六十一人 
葡萄牙五千三百零七人九千三百十七人 
羅馬尼亞七千一百九十六人九千三百二十人 
俄羅斯十萬零七千三百四十七人十三萬六千零九十三人 
及芬蘭 
塞爾維亞八百五十一人一千七百六十一人 
布嘠利亞 
西班牙九百七十五人二千零八十人 
瑞典三萬零八百九十四人四萬六千零二十八人 
瑞士一千三百四十四人三千九百八十三人 
歐洲土耳其一百八十七人一千五百二十九人 
英倫一萬三千五百七十五人二萬六千三百十九人 
愛爾蘭二萬和千一百三十八人三萬五千三百一十人 
蘇格蘭二千五百六十人六千一百四十三人 
威爾斯七百六十三人一千二百七十五人 
亞細亞土耳其六千二百二十三人七千一百十八人 
澳洲三百八十四人一千一百五十人 
紐佃侖 
英屬加拿大六百三十六人一千零五十八人 
南亞美利加三百三十七人五百八十九人 
西印度羣島四千七百十一人八千一百七十人 
日本一萬四千二百七十人一萬九千九百六十八人 
中國一千六百四十九人二千二百零九人 
合兩表以觀自一千八百七十八年至一千九百另三年爲止。外國人之移美者。凡一千一百八十餘萬。居美國人口七分之一有奇。而歐洲人之來者猶踵趾相錯焉。稽其國别。則意大利人及奥匈人最多。一九另二年各十七萬餘。一九另三年各二十萬餘。獨居全數之半。其次爲俄羅斯人。一九另二年凡十萬餘。一九另三年凡十三萬餘。合三國計之。幾居全數三分之二。稽其種别。则拉丁民族居八分之三有奇斯拉夫民族居八分之二有奇。條頓民族居八分之一。其餘東方民族及不能分晰之民族。其得八分之二有奇耳。且東方民族中。若日本。若中國。僅此區區之數。猶多。散往菲臘濱舊金山各處。其所經營之事。非小商業即傭工焉耳。而他族。之人。大都麕集本境。其大多數。非無智無學之農民。則蕩檢敗行之醜類。或其生計不能自存於本國。或其性行不能見容於鄕里。乃不得已而以。新世界爲。逋逃藪。據倫敦移。民會報告書云。每歲由愛爾蘭移住美洲者。其百分之七十四。爲罪满出獄之囚徒。夫失業無賴之人。麕集旣衆。則酗。酒姦淫殺人盜竊之風。必浸淫而日甚。按千九百年之統計。紐英侖四省之人口。其外來者居百分之四十。而犯罪之人數。外來者居百分之七十五。且美國賣酒業中百分之六十三。釀酒業中百分之七十五。飲食店中百分之七十七。皆爲外國移民之所營業。則於道德上之影響。必不少。也。不寗惟是。因外來者多求發逹其酒業。則有所謂酒家票。因外來者多喜人摩門教。則有所謂摩門派投票。因外來者多持偏激之社會主義。則有所謂社會黨投票。因外來者不能同化。多自用其國语。自沿其國俗。則有所謂德意志投票。意大利投票。愛爾蘭投票。凡斯種種。各自有其特。别之勢力。則其於政治上之影響。尤必有大焉者也。由是觀之歐洲移民。其 
　　 
　　 
 
 

Page 4

 
 
關係於美國前途者。遼乎。遠哉。而我華人之爲美國病者。不過傭值較廉。足與彼國下工相競爭耳。其所競爭者。又僅在太平洋岸之一小部分。而非若他族之蔓延全國也。然則爲美國計。中國移民。不過癬疥之患。歐洲。移民。實爲腹心之憂。乃美國政治家。獨厄我而驕彼者何哉。他族之人。其團結力甚固。其抵抗力甚强。十五年前。曾有議禁意大利人者。乃不旋踵。而噤若寒蟬。則以國中有二百餘萬意大利人。操戈環甲。盾乎其後也。此一原因也。他族之人之祖國。其勢力也强。其保護也至。傷其毛髮。即傷其。主權辱及一人。如辱及全國。非若我華人之。可任意欺。侮也。此又一原因也。有斯二因。故歐洲移民雖日盛一日。美國政治家。明知其爲將來一大。患。而曾不敢。稍有違言。中國移。民雖日减一日。其勢力僅足。與彼下工相。爭而美之政治家。必欲其絕迹而後快。嗚呼。國家不能自强。人民不能自。立。其損害有若是之甚者。此眞可爲。痛哭流涕者也。 
我祖國乎。我同胞乎。今日不亟自强。則我華人之在本國者。將不能出國。門一步。試觀美洲之禁例未除。俄人又有入口稅之新例矣。今日不圖自。立。則我同胞之在他國者。將無可以立足之地。試觀美屬之禁工方嚴。而荷屬又起人藉問題矣。神明古胄。歎鴟鴞之無家。文化舊邦。詠蜩螳而雪。涕。記者能勿感慨係之。（完） 
專電 
[電一　（北京）]  
蘇撫陳叅滬道蔡因宋會端督銜且事小語重頗疑其挾嫌特寄諭端督查覆 
[電二（北京）]  
直督楊蓮帥召見時攝政王面諭嘉奬辦事實心後當益勉預備立憲事宜尤當速辦爲各省模範又諭新政用欵日多應力求節省勿稍鋪張 
[電三（北京）]  
内閣侍讀學士延昌奏請變通翰林院官制（一）擴充職掌（二）升品級（三）停外班升品略定四級學士升二品侍讀侍講學士三品侍讀侍講四品秘書郎編修檢討五品因編修有京察本以五品待升 
[電四（北京）]  
代俾常作摺之李鍾豫遞解回籍之說全屬子虚 
[公電（吉林）]  
各報館鑒吉林二十二初選區合格人數已於閏月初旬報齊共一萬五千三百七十五名諮議局籌辦處 
緊要新聞 
[吉省辦理統一稅捐之成效吉林]  
　　東督徐世昌署吉撫陳昭常奏稱竊查吉省財政向極紊亂經征一切釐捐稅項概係包征額解收欵無多其局所名目則有餉捐局山海稅局烟酒木稅局葠藥稅官葠稅局木植公司各項其管理則有歸將軍衙門者有歸副都统衙門者有歸吉林道及地方官者局所林立員司冗多紛淆浮濫毫無統系殊與稅法原理相悖自改行省後設立度支司將所有稅捐局處均歸併該司管理稅務始有總匯臣昭常到任後詳加體察非設立稅務總機關不足以節糜費而歸統一爰於光緖三十四年十月初一日飭該司設立吉林省稅務處將舊有捐稅各局所公司曁專供支應之糧餉處概行裁撤併歸稅務處經管該處内分設四所一稽征所主稽核通省各局比較事宜一支應所主支發餉需及各衙門局所銀錢事宜一庶務所主全處票照薪津一應事宜一核銷所主統核全處案牘並報銷事宜分别派委得力人員分任其事用人旣少責成亦專從前局所七處月需薪水銀三千六百五十兩裁併後汰去帮辦提調以下四十一員月共節省銀二千零七十兩各局司巡及一切局用活支等欵月共節省銀三千餘兩合計每年節省銀六萬餘兩省外各局所歸併節省者尚不在内現在規制已定據試署度支司司使陳玉麟詳請具奏立案前來臣等覆核無異竊維政費端須撙節稅則尤戒紛歧固中外不易之理亦吉省當務之急臣等督飭該司殫心稽核不避勞怨現已將省城各局一律裁撤歸併稅務處綜理始基已立將來之整頓有資節省旣多目前之成效漸著相患據實奏明立案以重稅務至省外各項捐稅分局已飭陸續併爲統稅以歸畫一容俟隨時體察各處情形再行分别辦理閏二月二十一日奉硃批該部知道 
[江省三司之政績黑龍江]  
　　東督徐世昌署黑撫周樹模奏稱竊臣等於光緖三十三年十一月間奏請遵照新定官制於黑龍江先行設立提法民政度支三司以現任黑龍江分巡道兼按察使銜秋桐豫軍機處存記直隸候補道倪嗣冲二品銜候選道談國楫分别試署並聲明俟察看果能勝任再行奏請實授奉旨允准在案查江省從前刑事向無綜核之員故法律不明莫由納民於軌物官吏復聽斷偏私不足以爲懲勸强者健訟弱者含寃由來久矣自該署提法司秋桐豫到任以來分别民刑清釐積案研究治理儲備讞員機關瀚備自可循序擴充該署司創辦經營不遺餘力實屬勤勞卓著成效昭然江省民智未開罔知公益情誼隔絕管紳積不相能舉辦新政尤多疑阻欲求地方自治人手綦難該署民政司倪嗣冲組織章程釐定規約初設諮議局遵改爲籌辦處 
 
 

Page 5

 
 
督率研究分類調查廣爲演講俾衆周知現辦初選複選均已就緖届期舉行不至貽誤且江省巡警統由該署司兼轄所有緝捕奸匪查禁鴉片各事極爲繁𦣱悉經認眞懲辦無敢或犯臣等詳查該署提法民政兩司在任均逾一年事蹟實有可觀洵屬勝任自應遵旨臚陳以彰成積合無仰懇郉恩俯念邊省職司重要明降諭旨將各該員補授實缺俾昭激勸至度支司責任極繁關係尤重該署司談國楫整頓釐剔亦均能中肯棨惟江省全年入欵不過五十萬金舉辦各政拮据異常較之奉吉情形逈不相同不能不另行籌畫設法抵撥現在設立清理財政局詳查綜核俟規定就緖再行奏明辦理閏二月十九日奉硃批另有旨 
[蘇省設立會議廳之辦法蘇州]  
　　蘇撫陳中丞通飭各司道局各府州縣文云前准憲政編查館咨行奏設考核專科章程各等因欽限嚴切亟宜切實奉行况頭緖紛歧限期迫促若不酌定統一辦法刻期並舉勢必至於諉缷觀望有誤期限本部院固責無旁貸而各司道局所及地方官吏亦難當此咎查近年創辦新政熟心從事者固不乏人而成效往往不著者其故約有兩端一則政策之不一也新政以教育警察財政陸軍實業爲最要然其中均有密切之關係非統籌全局不足以收行政敏捷之效各署局地方官吏不免自爲風氣非失之於事情隔閡即失。之於意見紛歧推諉牽掣阻力横生卒之無一事可言成績一則政見之不一也凡臣民以恪盡職務爲忠以遵守法制爲信今行一新政守舊者旣多所固蔽維新者又近於囂張各署局地方官吏畏紳學商界之勢力往往於意不願辦之事貌爲敷衍迨至情見勢絀紳學商界氣燄日高則又積忿相仇至於官紳衝突而新政遂有因噎廢食之嘆旣有此二種原因而欲籌備各件之實行也抑亦南其轅而北其轍矣夫以其昏昏使人昭昭何若以其昭昭使人昭昭爲今之計當以開地方官會議爲籌備憲政入手辦法查日本未立國會以前曾於明治八年及十一年先開地方官會議意蓋以爲地方官者練習政治旣已有年必能籌劃民政以立議院始基也本部院於本月專摺奏陳遵照新定直省官制通則於本衙門設立會議廳傳集司道並各局所總會辦曁地方官吏會議要政决定施行並參仿日本地方官會議之法本部院親臨會場即以藩司爲議長以學臬兩司爲副議長並遴派叅議官二員及機要稽核文牘課員訂立章程預備議案凡屬應行籌備事宜及地方上應興應革之件飭令各屬官吏條陳所見互相考究議定後各回本治遵照所議次序實力奉行以求政策政見之統一庶幾不誤籌備之期限但蘇屬三十六廳州縣各有職守未便一時同集省垣本部院現擬先令蘇松常鎭四府知府太倉直隸州知州來省會議准於三月二十五日開始爲初次大會會期或十日或半月視各事議决之遲速再行酌定開會以後按日均到本部院衙門會議一次議畢仍令各該府州各回本治再就近召集該管所屬廳縣官集議於府州治一如省會之法總使聯絡一氣策力發資以期推行之盡符合行通飭遵照將本年應行籌備事宜曁地方各項要政於三月開會以前調查情形斟酌辦法何者與民情相宜何者與事實有碍分别先後難易缓急預備議草條陳備議本部院并飭文案委員將所議各節隨時記錄分科考核嚴定功過議定以後倘有名實不副及所屬廳縣奉行不力者即將該管官予以懲處决不寛貸勿得視爲具文也簡章錄左一會議廳以本部院署内思賢堂爲會議之所一會議廳議長以藩司任之副議長以署臬二司任之三粮道及各局所總會辦各府直隸州均與議爲議員四會議廳設叅議二員以本部院總文案官充之五會議廳設機要稽核文牘三課課置一長以本署文案委員充之六三課之職掌（甲）機要課關於特别事件（乙）稽核課關於籌備事件（丙）文牘課關於普通事件七會議之種類（一）公議如關於籌備新政及紳民條陳事件須由公同議決者（二）密議如關於機要緊急事件須由特别議決者（三）合議如關於各署局地方被此交涉一件須由公司議決者（四）交議如關於一署局地方疑難事件須由公同議決者八會議之時間（一）大會定期十日或半月每日午刻齊集酉刻散會（二）常會每月會議兩次或三次不等（三）臨時會遇有事故特别召集會議九會議前須預備議案十各議員於議案須直陳所見各以議草呈核十一各議員無論議件能行與否均須以議草陳明意見不得自安緘默十二省外各府州召集來省會議時應將調查地方情形呈明意見書十三各府州會議　仍回本治召集所屬會議須籽議案呈報會議廳十四省外各府州除初次來省大大外以後按月常會勢難齊集如有必應面議之事准其隨時來省於常會時面議其有緊要事件並准請開臨時會十五會議時有關於財政者省外各署局委員亦可臨時召集遇有關於地方事件亦可召集公正十紳會議十六議決之件限期實行各署局地方官吏有遲誤者稽核課呈明功過表分别奬罰十七議件有須細查者派員查明後再議十八議件非屬秘密者均公布之十九會議時由各課員備具草簿將所議事宜議決辦理擇要訊錄散會後油印成篇分發各處備攷二十以上章程如有未盡善者隨時酌 
蘇撫論政見不一之由誤矣紳商學界之氣燄焉能敵官塲之勢力耶 
[京師近事]  
駐藏大臣曾電询政府云諮議局章程之限制有僧道及宗教師一項查外國憲法高僧與貴族同等且西藏人民隸屬於逹賴班襌倘概行限制則全藏人民皆無參政權利應如何變通使西藏與内地略有區别方爲妥善聞現已由憲政館酌核電復矣 
政務處日前會同農工商部提議籌備憲政事宜溥尚書謂該部預訂籌備各項要政多與各省勸案道相爲表裡共担責任惟現在甘肅等省勸業道尚未設置未免難昭畫一必致呼應不靈應請迅速奏簡惟樞臣尚未定議也 
外間近傳告休資政院協理陸元鼎將簡放某省巡撫其實不確此事因樞府現辦起用大員事宜春帥亦列單内曾由軍機電詢該大臣是否病痊以憑入奏聞春帥已覆樞電謂宿疾現仍未痊云云故因此誤傳也自度支部奏呈清理財政章程奉諭後經該部抄奏咨行内外各衙門 
 
 

Page 6

 
 
查照現郵傳部查原奏第五條第十一條第十三條最爲重要本部管轄電政所有各省官電局收支欵項均應按照以上所開各節依限辦理昨特咨　各省請轉飭官電局迅將歷年收支未經報部各欵分别造具清册咨送到部以憑核辦 
軍機處昨日廷寄新疆巡撫奉上諭理藩部據情代奏請旨一摺據稱吐魯番札薩克回子郡王業明和卓呈稱旗屬田赋歸縣收取究竟該旗出賦數目已否劃清有無蹙損該回部生計之處着新疆巡撫確切查明據實具奏 
上月二十三日義國文欽差在乾清宫覲見恭遞國書後并在養心殿東暖閣謁見攝政王呈進義國大君主特贈之安農嘉逹環領勳章聞此等勳章係義國至尊貴之勳位惟今國親王貴介乃能得之此次特贈攝政王所以示邦交之親睦也并聞攝政王亦加特恩賞給文欽差以頭等第三寳星俄國欽使隨帶文武官員亦在乾清宫遞呈新國書 
唐山路礦學堂革退學生風潮曾由學部派委左參議戴展誠員外郎彦德會同郵部司員劉王二君赴唐山查辦刻聞該員等已於二十八日以前回京禀復不日即當入奏 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[駐藏大臣奏請優給津貼北京]  
　　駐藏大臣聯豫等奏云從前西藏設立駐藏大臣兩員每年各支公費銀六千兩由四川藩庫支發當時物阜民豐番情效順固無慮不足近則藏中百物昻貴各埠通商費用日鉅以故歷任大臣其自愛者不免因公受累其不肖者遂至因貪獲譴無益於公有害於事失朝廷撫馭藩屬之權啓番人輕視漢官之漸所關匪細查東三省新定官制四川新設邊務大臣皆經各督臣先後奏請優予薪俸悉蒙恩准光緖三十三年二月初三日欽奉上諭嗣後駐藏大臣應如何籌給津貼之處着張蔭棠妥議具奏並嚴禁浮冒濫索倘再有前項情弊定行從重治罪等因欽此張蔭棠雖未覆奏然萬里外之情形早在先皇帝聖明洞鑒之中嗣於光緖三十四年二月初七日復奉上諭需用人員准由四川省愼選調派厚給薪資優定奬勵各等因欽此具見朝廷體恤臣工無微不至奴才聯豫在藏將及三年清夜捫心方憂罪戾之不遑何敢濫邀厚賞惟時勢所趨慮久持遠不得不仰懇天恩將駐藏大臣兩員優給津貼以資辦公其應如何加給津貼之處未敢擅擬應請飭下部臣核議再奴才聯豫自至藏後水土惡劣百病叢生近日心血虧損氣喘心悸深恐精神不到偶誤事機除另摺報满籲懇恩准陛見外奴才係爲邊地重要嗣後驻藏大臣得以潔已奉公盡心辦事起見謹會同奴才宗堯恭摺具陳伏乞訓示 
[憲政館奏訂貴胄法政學堂章程（續廿七日）]  
第六章考試及奬勵 
第二十條每學期及學年之終應就所已習之功課分門考試各一次第二十一條各科評定學期考試及畢業考試分數均酌照學部奏定各學堂章程辦理 
第二十二條正科簡易科曁聽講員畢業時由本學堂總理監督會同學部堂官督率職員照章考試 
第二十三條正科簡易科畢業考試列入最優等優等中等者由本學堂總理監督發給文憑並由總理會同學部分别等次開單奏請帶領引見請旨分别奬勵其聽講員但分别發給文憑不請奬勵 
第二十四條正科簡易科畢業考列優等以上者應由本學堂總理開單請旨派往東西洋各國游歷其聽講員考列最優等者亦可選擇奏派第七章學員各額 
第二十五條本學堂所設學員分爲管理員教員兩項其額數如左 
總事一員監督一員提調一員教員十數員監學官二員書記官一員會計官一員庶務官一員管課官一員 
第二十六條以上各員除總理監督應請旨簡派外其提調以次各員由總理分别奏咨延聘委用 
第八章學員職任 
第二十七條總理協同監督統轄提調以次各員綜核全堂一切事務其學生平日品行學業勤惰均歸考核 
第二十八條監督督率提調以次各員經理全堂事務妥定本堂詳細規則訂定課程及稽核教習教法學生勤惟等事惟均受成於總理 
第二十九條提調受總理及監督指示管理本堂齋務庶務凡監學書記會計庶務等官均歸管轄 
第三十條教員分任教授各種學科隨時禀承監督擬訂課程酌定教法等事 
第三十一條監學官禀承監督提調專管稽查學生起居動作檢視平日品行隨時報告並照料飲食注意衛生等事 
第三十二條書記官禀承提調專理本堂收發文書編存案卷並繕寫登記等事兼管圖書教育標本收發品存儲一切事務 
第三十三條會計官禀承提調專掌本堂經費出入及核算帳目等事第三十四條庶務官禀承提調專司本堂廚務人役房屋器具等一切雜事 
第三十五條管課官禀承監督專掌分放課卷刷印講義及有關講堂授課一切事務 
第九章聽講員 
第三十六條聽講員以一年半爲畢業六個月爲一學期共分三學期所授學科及每星期授業時刻列表如左（第一學期）學科每星期鐘點國文三國朝掌故二法學通論二憲法五行政法四刑法一理財學三世界近世史二政治地理二合計二十四（第二學期）學科每星期鐘點國文二中國歷史二法學通論一憲法三行政法三刑法一民法三國際公法三財政學二世界近世史二政治地理二合計二十四（第三學期）學科每星期鐘點憲法五行政法四刑法二民法三國際公法二國際私法三財政學五合計二十四 
第三十七條聽講班事務由本堂管理員兼任之 
附條 
第三十八條本章程所未備載之處應由學堂參照學部奏定各學堂章程自行詳細訂定 
第三十九條正科簡易科暫設三班如入學人數加多應隨時酌量增設 
分類新聞政界 
[革黨株連之愼防福建]  
　　閩督昨奉民政都電開現在匪黨到處潜滋自應嚴密查緝惟近來各省每以緝拿革黨爲功竟致妄拿無辜覊押監禁殊非體恤善良之道請即轉飭所屬文武官弁嗣後務需詳愼嚴禁拖累如查實係匪黨卽行按名緝獲倘屬情形可疑總宜察看明白再 
 
 

Page 11

 
 
行舉辦以免妄拿無辜致滋擾累等因督憲准電後業已通飭各衙門一體遵照 
[鄰封緝盜之批奬長沙]  
　　湘臬陸廉訪據芷江縣張令其鍠禀獲匪犯訊供情形當批示云　省各州縣積習凡遇交界地方出有命盜案件必互相推諉爭競地界鮮有能固結團體上緊協緝者其隔省鄰封之案坐視不緝更可概見此案朱肥子起意糾邀張雙哇等在貴州湄潭縣地方搶刦不知姓名過客並殺傷事主三人情形極爲兇暴該令竟能不分畛域將朱肥子張雙哇拿獲取出原贓並訊據該犯等供認前情不諱是不獨有獲盜之功其胸襟胆略亦爲牧令中所僅見至所請將張汝超等酌予記功之處旣據逕禀仰沅州府飭候撫部院核示飭遵 
[安省禁烟之嚴切安徽]  
　　皖省官場禁烟頗屬認眞無論實缺候補均須調所查驗昨日巡警道又以未經查驗之滁州陳麟瑞等三十餘員開摺呈請撫台札調朱中丞允如所请並云該員如果延不來省即係烟未戒絕定行嚴參惟懷寗縣黄令因係首縣事務較繁飭俟新任王令任事後再行進所俾免有誤要公 
[内地垃圾車之開幕蘇州]  
　　蘇垣南路巡官梁濬年大令禀請各憲擬於南路各區仿辦垃圾車以輔清道夫役所不及其辦法先製造垃圾車四架每區一架上置木櫃下列雙輪前拖後推以期便捷每早清道夫上街打掃之後下午再行拖車清理派巡長監督以清道夫推車並以犯竊小民罰作拉車苦工當奉蘇臬左廉訪批云據禀該局現擬試辦垃圾車以獲案竊犯罰作拉車苦工以輔清道夫役所不及事尚可行惟所繪車式上用木櫃似不如用密織篾筐更爲輕便每日清理兩次亦不知限定時刻以十點鐘爲度逾時不准再傾俾有限制 
[實官移奬之准杭州]  
　　浙省開辦新海防捐輸已十餘年兹有山隂捐生朱孝揚報捐知縣不論雙單月選用具禀藩轅請將原捐銀兩移奬胞弟朱維揚經顔方伯轉詳請咨各情當奉撫憲批駁謂捐輸實官早經停止該職朱孝揚前於光緖二十六年報捐知縣如欲移奬何不於實官捐未停之先請換部照今因實收被竊呈請補移於停捐之後國家名噐恐難任人推移自便本衙門碍難照咨仰即轉飭該職自行赴部呈請核辦 
交涉 
[嚴禁外人租屋營業鎭江]  
　　日前外務部咨行江督略云外人在内地租屋營業久經訂立條約嚴禁在案近聞各省州縣仍有此等情事而該州縣每視爲無關緊要並不禁止最易引起交涉亟應通咨各督撫轉飭各屬如非通商埠岸不得任外人賃屋營業以泯交涉等因鎭道劉觀察奉札後轉行各屬一體遵照 
[澳門交涉近聞廣東]  
　　澳門界務交涉現由外部與某使開議略有端緖將交涉各情電商粤督聞共分六項一管海權界一管地權界一禁令權界一防緝權界一民政權界一交通權界至收回侵佔各處地叚及限制不得干涉地鈔漁船均歸管地民政内訂議劃辦 
[青島大學要請畢業奬勵山東]  
　　德人在青島租界設立大學堂每年由直魯兩省協濟五萬馬克以充常年經費現正佈置一切規模頗爲偉大聞德國駐京欽使日昨商諸學部該大學堂肄業學生畢業以後予以奬勵請與京師大學堂畢業生一律辦理學部對於此事颇爲愼重以該大學畢業生與京師大學堂畢業生同一奬勵亦可照辦惟須由中國派一監督協同辦理現在尚未定議 
軍界 
[派員續辦徵兵之先聲鎭江]  
　　江南陸軍第九鎭除三十三三十五兩標退伍目兵五百餘名外連合全鎭標營逃亡病故剔退者共缺兵士一千三百餘名自應即行徵補前經徐統制詳定此次徵兵區域以淮徐海三府州爲限並改派候補文員會同地方官按格徵募以資聯絡現由督練公所議准新兵募集時仍由第九鎭加派將校分往各處擔任管束運送等事日内即往派定開單呈候江督分别札委前往 
[講武堂添要塞專科鎭江]  
　　江督午帥以現在辦理要塞事宜需才孔急特飭講武堂監督張君於該堂添設要塞一科挑選第九鎭合格軍官教授要塞專門學問昨由鎭統通飭各標營選派合格人員送堂肄業駐鎭三十五標統帶李文升君奉札後一體飭遵矣 
[營兵巡警之衝突蕪湖]  
　　蕪湖駐防南路巡防營因教練需用操塲由統領李葆林協戎禀准皖撫在河南岸興國菴前價購民田數十畆改爲操塲每日派營兵數十人在該處挑築早去晚歸二十二日午刻有該營火夫多人挑送午飯途經西門城根某鐵匠店門首因誤撞飯擔衝突扭毆適三區副巡官孫多昶查崗過此暍阻不散當拘火夫兩人親送該營請楊帮帶嚴懲詎孫巡官出營時忽被衆兵士攅毆楊帮帶趕出喝散當用四人轎將孫巡官送回滋事兵士暫爲看管候李统領回營懲辦南岸做工兵士誤聽讹言謂飯擔打翻火夫已被三區拘去遂糾合十餘人到三區局所滋閙毆傷巡長一人巡士二人巡警總務科長臧少香大令據情禀請關道及巡警道核示嗣李協戎於二十三日返蕪即將兵士送縣收押俟巡官巡士傷愈再行懲辦所有衝毁三區物件一律賠修　 
學務 
高等小學之搗毁武昌 
　　武昌縣高等小學設在城外寒溪寺地方校舍左合種桑樹八千餘株原爲振興蠶業津貼學費起見刻有孟姓於清明日上墓謂桑園侵佔祖山當將桑株拔盡該堂監學范君往阻孟姓不服竟糾衆到堂搗毁一切現已在縣署禀控矣 
[敎育機關之補助無錫] 　　 
　　上月二十八日錫金教育會開會提議各事（一）本會春季向由調查員分赴城鄕各校調查一週以評優劣現應照常出發（二）勸學所以維持教育起見議將串捐一成二釐半積殺二成半恊濟城鄕各校由縣照會本會定章分派兹事體大宜取决於公衆三星期前通函各會員各伸意見本日舉定起草員四人羅集各會員意見編成草案至常會時再行通告議决 
 
 

Page 12

 
 
[蘭陵學界之近狀常州]  
　　徐果人惲北生兩君辭職已紀本報兹聞兩邑尊以該紳等辦事素來熱心何必遽萌退志日昨除轉禀各憲外並照會該紳再三慰留以重學務惲次遠侍郎前擬創立存古學社嗣因調查延陵書院存欵不過二千餘千僅敷建築校舍之用若一假手恐累及已聞擬取消前議云 
實業 
[贛省銀巿恐慌南昌]  
　　贛省各小錢店向來春夏秋三季綽有餘裕僅冬季恐慌各大錢店則常年寛綽晋商票號尤寛綽有餘自去冬怡生厚晋益升虧倒本省三四十萬復欠滬漢津寗各處二百數十萬牽動全局大小錢店一律恐慌幸彼時官銀錢號發出錢票銅元二三十萬大清銀行發出申票漢票乂二三十萬各錢店復通用小票大票數十百萬始得敷衍卒歲不料本年正月濟和安衣號虧倒數萬二月保太和木號復倒三十餘萬目下調查賬僅九折現貨僅二折實有萬難清理之勢因之各大錢店根奇緊恐慌尤甚云 
[部催陳列品之函覆杭州]  
　　京師農工商部陳列所被災後各省物品蕩焉無存經本部常官籌欵補建尅期夏初落成並迭次函咨各省補解陳列貨品在案日昨經增中丞函復略謂承示京師重建陳列所今夏竣工具徵提倡實業欽佩實深前准咨電並送到表式均經札發農工商礦局移行各屬及各商會將各種物品詳細調查凡有彚解陳列所之件先行開單詳報以憑酌核彚解兹重荷諄囑容再飭局并各屬遵照尅期赶解以副雅谊 
[湘路入股之踴躍長沙]  
　　湘省粤漢鐵路自洙昭一叚議歸湘公司建築約於三月内决定開工故近日省城紳商及各州縣赴省至該公司交欵入股者絡繹不絕每日所收股欵自數千元至數萬元不等 
雜記 
[並非選舉訴訟松江]  
　　松江府戚太守批奉賢縣增生朱良翰等呈云林钦照前被陸家驥黄啓賢等列欵上控先後飭據該縣查係揑名妄告詳請立案今復據該生等黏列各欵呈控究竟是虚是實仰該縣按欵秉公確查明白禀復勿稍廻護瞻徇詞稱林欽照充調查員將該生二人隱落均不塡報據供一係增生一係附生並無烟癖亦無他項消極資格詰其何不早告據供得知已遲此次呈控係因林欽照劣跡多端未便濫膺區董並非選舉訴訟等語本府查現呈控區董殃民於調查隱落一節不過隨筆帶叙自應剔開不作爲選舉之訴訟該縣將各欵確查虚實則林欽照能否勝區董之任自堪核奪至該生等二人究因何故不調查入册一併查明附復可也 
[上虞聚衆毁局之風潮紹興]  
　　虞西外横塘逼近娥江易遭水患曾經設立塘閘由該處居民司其啓閉所有過塘客貨亦由居民挑運由來已久乃本月初六日晨會邑曹俄四壩脚夫越界至外横塘攬奪運貨搶毁駁船梁湖巡士前往勸諭竟被毆辱曹江司近在咫尺置若罔聞曹娥行户王植之前因六項塘謀奪權利不遂久圖報復是日午後遂乘機聚衆五百餘人各執鎗械搗毁梁湖巡局並波及崇實學堂該地巡董兼學董周官璋出而理論被鎗戳傷左足顚沉河中當由上虞士紳電禀撫學憲及警務處憲現聞奉電飭紹府查辦 
[飭提縣令押算交代蘇州]  
　　蘇藩瑞方伯以前署金匱縣趙令謹琪交缷印篆爲時已久任内虧欠司庫各欵曁一切交代至今延不清理實屬膽玩已極昨特札飭蘇常二府將該令提省押算以重公欵 
清談 
[某撫台]  
禁烟大臣續擬禁烟章程十條。其意類皆責成長官。一日京外大員徇情隱庇者。予以欺朦處分。一曰已戒復沾者。調查得實。革職治罪。并咎長官。一曰各署得力人員。該管長官不免代爲隱飾。應令再行出結。若再隱飾。一經查實。并將長官請旨懲處。一曰各省諮議局調查選舉資格。聞沾染嗜好者不少。以後議員。倘有被人指告。或訪查得實者。并將局長懲處。觀此數條。則政府責成長官之意。何等明顯。爲長官者。宜如何痛自刻責。以身作。則爲天下倡也。 
撫院者一省最長之官也。以一省最長之官。而先不能自戒其烟癮。則已自處於欺朦之。地位。安得而不徇属員之情。屬員而有已戒復沾者。將何　以責之。安得不爲之諱飾。各署得力人員。如有再出結而再犯規者。將何顔以揭之。安得不仍爲之隱庇。諮議局議員而不沾染嗜好者。將何言以斥退之。又安得不代爲掩飾以。故長官之不能先自戒除淨。盡者。將安往而不獲欺朦之咎。安往而不應。得嚴厲之處分。對此章程。能無不寒而憟乎。然而某撫院則視若無覩也。彼之吸烟。一若。奉旨而特賜吸食者。一若可以長此託病而。不戒者。嗚呼。將來破壞極嚴切之禁烟章程。必自該撫始。將來阻礙禁烟之前途。必自該。撫始。我不知該撫將有何面目而　然以居。於我民之上也。 
此非記者刻深之論也。盖禁烟爲中國圖强之要舉實行憲政之根本。烟而不能禁。則雖。設立諮議局種種新政。不過敷衍之局而已。奚益之有爲一省之長官而不能自禁吸食。則雖設立會議廳等等名目。不過欺人之具。而已。又奚益之有。 
游戲文 
[戲擾憲政編查館通知變通選舉資格章程文]  
爲通知事。照得選舉議員。實爲憲政基礎。小之關於地方利害。大之關於國家存亡。誠要圖也。惟創辦之初。未易詳審。章程簡略。難以。遵循豈容責備而求全。祇能因陋而就簡。水清必無大魚。拔十或能得五。自古英雄豪傑。大抵拔諸屠沾醫卡星相之淆。紈袴高梁。豈無聰頴明逹博譎之選。即稽諸東西各國。亦莫不有選舉運動。况我國人民。蠅營狗苟。固屬長技。繩之過嚴。未免失之太甚。故資柏不。妨消極。惟望其運動得宜。學識不厭庸愚。惟冀其鑽營合度。用是斟酌人情。參考風俗。重擬選舉資格數條。庶幾物無棄物。而牛溲馬。勃得其宜。人無棄人。而擣杌饕餮有所用。兹將變通選舉資格各條列左。 
[選舉資格]  
一吃鴉片十年以上現未經戒斷者 
一曾習湯頭歌訣三月懸壺巿鎭殺人無算者 
一曾犯嫖賭吃著四項消極資格者如現犯更佳 
一包攬詞訟漁肉鄕愚聲名惡劣者 
一品性陋劣詭計百出者 
一蠢如鹿豕不知選舉爲何事者 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉訴訟]  
江蘇蔡屬（松江婁縣） 
廿九日下午有西外婁縣增貢生張瑞芝自稱曾赴日本遊學詣府署遞禀略謂報紙誣衊本届初選當選人請實究虚坐以維大局云云府尊戚太守諭以訴訟法祇有指名聲控爾禀空空洞洞本府何從捉摸張復嘵嘵置辦太守遂苦口勸導一番並將原禀傳示觀審人謂此等支離怪誕之詞竟形之禀牘張自知理屈願將原禀袖歸太守謂公當之上非游戲地不能埋挖由已張遂自甘出具冒昧切結存案備查太守始笑而遣去又（松江婁縣） 
松江複選監督戚太守牌示宣統元年閏月廿七日奉籌辦處批示本府禀年满二十五歲以上之人初選當選是否許其複選投票由奉批查章程第三條定選舉議員者之資格須年满二十五歲以上第五條定被選爲議員者之資格須年满三十歲以上初選當選人僅有選舉議員之權而非即得議員複選當選人不但不以初選當選人爲限且不以選舉人名册爲限該府於葛益庚等所控杜炎年歲不符各節駁斥甚富並稱杜炎年齡照章僅有選舉議員之權將來複選時無被選爲議員資格如此解釋與章程第三條第五條均不相背仰即查照辦理可也等因到府合亟牌仰原告及選舉人一體知照 
又（常州金匱） 
金匱縣當選人中畢鴻模等七人前經邑紳楊某等呈控均有烟癖初選監督袁令以照章須禀複選監督審判本月二十八日禀經長太尊派委蒞錫由初選監督先期知會被控各人齊集勸學所磋商聽候調驗是日下午三時府委袁令及被控人等次第到所磋商良久均云早除此癖自願請驗府委袁令擬令各具請驗禀帖以便由委帶府呈請複選監督定期招致調驗 
[官長設立]  
湖南 
常寗縣王令允猷電禀省垣諮議局籌辦處云縣警局委紳涂省警察道師範府中學堂各教員縣視學小學堂長等有無被選舉權請電示籌辦處復電云望電悉警局員紳非官吏縣視學及小學堂長非教員警察師範中學各校教員非小學教員均不停止被選舉權 
武陵縣選舉研究所電禀省垣籌辦處云經調查員注有資格現戒烟者共百餘人自經戒斷求給證紙候電示籌辦處復電云文電悉曾經吃祖之人須已經戒斷方得有選舉權現報戒而未斷者未便給證 
湘省各州縣專電禀報省垣諮議局籌辦處選舉人名數兹續錄如下 
華容縣選舉權二百零七名被選舉權八百八十九名共一千零九十六名麻陽縣選舉人七百十四名永定縣選舉人九百八十九名 
江西 
代理德化縣邱令禀報設立初選舉事務所情形奉籌辦處批云查調查區域即爲投票區之根據二者不得分爲兩歧緣將來按區造册按册投票自始至終免致紛淆也該縣旣禀稱照向分十七鄕分爲五區每設投票所一處切實調查繪圖簽明而查表格所列又分爲八區派調查員八人兩相比較殊不符合將來辦理造册投票各事恐多紛淆應照表中所列調查區域分爲投票八處庶歸一律若祇分投票五處則調查區域亦應祗分爲五可將調查員八人分配其中或每區酌派兩人亦可由該縣體察情形擇善而從總以不致歧誤爲要再表中所列調查八區查祗十三鄕與禀中聲叙十七鄕數目亦復不合應一併查明將分區情形詳細釐訂繪列表刻日具報仍將一切事宜依限辦理毋稍違誤 
安徽 
皖撫批涇縣禀云據禀該縣送到選舉正册共計一千五百五十四名本部院詳加察閱册塡各項多未如式亟爲分别摘出以便更正如册内廕生均未註承襲何人之廕無憑查核不合者一世襲雲骑尉應列入官階一項而塡於出身項下不合者二又此項世職多至九十餘人是否曾經奉旨核准確有官册可憑未據聲叙殊涉含混不合者三章釗章鍾吉沈國槓三名係師範年半畢業於館定程度未符不合者四生員一項漏寫人學補廪年分者尚有數十名於前後塡註詳明者未能劃一不合者五教諭王希范吳之彦吳慶元吳煥周等職員洪世端洪恩綸李柱芬等旣均有出身何以略其固有之資格而塡其七品以下之實官或七品以上之虚銜不合者六資勞項下遷就尤多甚至銜董甲長亦瀝厠其列不合者七乂辦理保甲巡警一區動至十數人或數十人若輩果能成效卓著原可比照公益之例惟保甲旣僅有虚名而該縣巡警開辦未久尚無成绩之可言其冒濫尤屬顯然不合者八當此選政初行事非素習本部院原非苛以相繩惟公權攸關自應嚴杜冒濫該令務即遵照指飭各節覆加審察分别補註删除尅日開單呈核不得稍有稽延致誤選期是爲至要至該縣原分區域按照地方情形量予變通係爲辦理順序起見事屬可行應即照准仰籌辦處轉飭知照 
[瑣聞]  
山東（初選投票尚須改期耶） 
山東初選舉投票原定期四月初一日近聞某邑欲請改期於四月杪該邑人在外遊幕者均以改期未必盡知則回籍投票必難應時將有從勞往返遺棄選舉權之慮故多爲反對 
本埠新聞 
[法工部局禁閉烟館之文告]  
　　法界禁閉烟館一事已有成議經紀前報昨法工部局已刊印示諭發給各烟館一律張貼示文錄下照得本界烟館於西歷一千九百零九年四月二號由本局 
 
 

Page 19

 
 
議定並由法總領事於四月九號抵准（一）將議定之事先行曉諭後准於西歷五月一號即華歷三月十二日抽籤所有在租界不满十隻舖之烟館共有三百家抽出一半於西歷七月一號即華歷五月十四日在禁閉之列（二）按照上策凡應閉者有一百五十家烟館其損失之燈捐欵即向在西歷七月一號後留存之一百五十家及大烟舘二十五家抽足原數該烟館等限至五歷一千九百零九年十二月三十一號即華歷十一月十九日盡行禁閉（三）所有禁閉烟膏店特别辦法則俟英界及城内有所舉動即與同時照行抽籤之時在西歷五月一號即華歷三月十二日禮拜六下午三點鐘在本工部局内舉行監督者本工部局總董麥地愛君及法領事公館委員兩人本工部局委員兩人另有副領事在場作監視員本工部局總辦一位作爲此舉之書記員所有開設該烟館之主人於抽籤時着皆到場閱看西歷一千九百零九年四月十九號諭 
[公舉商會總協理之部批]  
　　農工商部批上海商務總會議董陳作霖等禀云據禀留周晉鑣續任總理嚴義彬接充恊理均核與定章相符應卽照准已由本部加札委充矣 
[查禁匪徒誑騙華工]  
　　外務部訪聞近有匪徒收受洋人重賄潜往各處誑騙貧苦小民私送出洋充作苦工各贫民受騙出洋後無年無月任憑驅使爰特分電各省飭屬查拿從重懲辦現聞江督端午帥昨已轉電滬鎭各關道一體查緝矣 
[日領不允禁售戒烟丸藥]  
　　周士　等控席裕麒經售之亞支奶戒烟藥含有嗎啡曾經蘇撫飭道札廨提案訊死嗣因日本領事不允簽字故由寳讞員禀知滬道請交領事公會集議禁賣兹寳讞員又接日本領事照會謂日商水野正太郎經售亞支奶丸藥前經驗明有案今被周等控告殊與日商官員名譽有碍未便含糊查周士逹王朝成李倬等旣赴撫轅控告不難澈究根查究竟該三人何等人物住居何處應即查明提案訊究等語昨寳讞員已禀請滬道核示遵辦矣 
[上控爭奪家産之撫批]  
　　張福慶身後無子由堂弟張小毛之次子根生承繼嗣有同族張頌清等覬觎福慶遺産强欲掗繼並將契據藏匿曾經張小毛控奉汪前縣斷令張頌清等繳還契據准由根生承嗣在案兹頌清抗不遵斷並將單契偷換故由張小毛赴蘇上控昨奉撫憲批示云查此案旣經汪前縣斷令該民人之次子根生承嗣並經由道飭吊單契何以延至今日仍未遵辦所稱張德榮等行賄捺搁不爲無因仰蘇松太道迅飭上海縣勒限嚴提張德榮等到案押令遵斷交産給領完案毋再任延 
[謝券]  
　　愛而近路均益里中國女子體操學校定於初六日下午舉行第一次運動展覽會昨承惠贈觀覽券二紙書此誌謝 
城内 
[限期清理]  
　　滬道蔡觀察批鉅興等禀云昨准廣　公所來函即經轉飭在案據禀前情仰會審官寳介迅速嚴追並限文到十日内辦結如逾限仍不理清即將張泰吳春九押解來　聽候親提訊究毋再違延 
[包探騷擾]  
　　本縣李司馬批印花染坊司事蔣子春等禀云候詳請道憲照會法領事諭禁顧包探毋得聽信倪成發成唆恃勢騷擾爾等亦須安守本分毋稍妄爲 
[發縣候訊]  
　　販賣華人出洋之高佐廷昨由會審公堂解至道署即奉蔡觀察諭差發縣収押候訊 
[被毆自盡]  
　　二十四保二十三圖地保沈妙金昨日偕同尸妻陳葉氏尸子陳和尚投縣報稱氏夫陳金林與陳海和之妻張氏爭完漕粮被氏毆辱於二十七日吞烟斃命求請伸寃李司馬諭飭該地保預備尸場聽候蒞驗 
[安插難民]  
　　本縣李司馬昨奉滬道探發吉林遭風難民十一名飭爲安插俟有便船資　回　司馬遵即飭差送至西門内關帝廟暫爲安置 
[歸咎看役]  
　　去年九月二十七日本縣待質自新兩所逃逸押犯王大經葉山許小子劉阿三崔阿和等五人除王大經劉阿三業已拿獲外其餘葉山等三名尚未弋獲兹臬事深恐看役鄒坤有受賄私縱情事特飭本府戚太守親提鄒坤到松訊供究辦昨太守已派差到申將鄒坤提府審辦矣 
南巿 
[局員交替]  
　　糖捐局委員姚東良刺史現奉上台調辦瀏河釐卡差事所遺局務委候補知縣周試笙明府接辦兹周明府已於昨日到差姚刺史亦定即日起程前往差次 
[頂替巡士]  
　　總工程局新添預備班巡士三十名昨由警務長會同教習陳學詩逐一點驗内有唐泉餘一名察係並非本人倩人頂替即將保証書扣留逐出其餘均携帶行李至南區學習 
[驅逐男巫]  
　　住居萬裕碼頭榮福里之男巫陳阿根裝神附體惑衆歛錢經南區區長勒限遷移出境在案嗣陳挽有力者出爲關說冀免遷居區長惡其刁詐立即飭探押逐不准逗遛 
[抵單不贖]  
　　滬北四馬路商品陳列所司事周世忠扭王家碼頭船户彭金奎至工程局控稱彭於前年央沈了頭爲中將方單一紙抵去洋六十元逾限不贖經副裁判陳明府訊明屬實判彭交保出外理楚 
[妓女發堂]  
　　木頭船夥王阿青誘拐小東門外烟妓王桂寳深夜逃遁被巡士獲住解至工程局訊究妓供海州人前由表兄賣入花烟館今被鴇母凌虐不願爲娼求恩超豁判妓發堂留養王罰元三元斥釋 
[不認誘賣]  
　　鋸木匠孫阿根與伊侄阿桃侄媳季氏同居上月二十五日季氏出外不歸阿桃疑被阿根誘賣訴知長伯母向之理論反被吊打後由十二圖地保理勸廨釋事後控奉南區解送工程局訊究阿根不認誘賣判一併交保候傳十二圖地保到案復訊閘北 
[調戲婦女]  
　　顧慕三扭顧伯良金厚德至四路二區控稱伊等調戲小的之嫂喝阻不服請爲懲辦顧伯良金厚德同供在某學堂讀書昨往該處探望林姓教習伯良忽與慕三互撞至起衝突並無調戲婦女情事况其時汾嫂不在門前求宥判顧金二人各責手心二百下著具安分結交保了案 
[拖欠工資]  
　　李寳順控木作頭唐金記拖欠工錢五百餘千昨經警局提訊唐供欠錢是實因無力歸還求請寛限判交保限三期繳洋三百元至端午節爲止如違押追 
新租界 
[火警]  
　　前晚三句鐘蔓盤路第五百三十九號門牌俞姓銅作起火焚燬披屋一間 
[盜案]  
　　前夜二時康腦脫路丁家庫鄕民朱旭如家被盜十餘人撞門入内刦去衣飾銀洋等贓的值洋二百餘元昨經靜安寺捕房包探在叉袋角拘獲盜犯李大春周阿二王如處劉裕卿等四名當即拘押捕房候解公堂訊辦 
英租界 
[訊究命案]  
　　山東路平和里雉妓院鴇婦王劉氏因將十四歳幼女小桂枝任意凌虐以致該女吞烟自盡昨由捕房將私和人命之蔡同華王阿生及龜奴王龍海林之三雉妓金桂枝張阿三與三圖地保一併解請公堂訊究據地保禀稱是日因事他往實不知情訊之龜鴇均供小桂枝係患急病身死並 
 
 

Page 20

 
 
非吞烟判一併分别收押候禮拜四訊核 
[情節支離]  
　　周林寳控二婚妻樓氏潛逃出外嫁於張姓等情昨由包探查獲解廨請究周供樓氏本夫陳云甫身後蕭條氏願轉醮小的出洋一百四十元娶之爲妻今又改嫁張姓請究旋據老婦張王氏投稱前憑周氏婦人爲媒出洋六十元價娶樓氏爲媳當時並未說明寡婦今周寳林屢來吵閙故將樓氏寄與包心福家求鑒質之樓氏供丈夫死後婦人在寗波紗廠做工由周氏婦人勸氏改嫁於伊叔婦人不允復荐氏爲傭誘至上海嫁於張姓至周林寳實不相識中西官以兩造所供均不實不盡判樓氏暫留女所候查明實情再行訊斷 
[從寛發落]  
　　震泰緞莊執事洪裕淦控學徒曹文彬竊洋一千餘元昨日由廨復訊洪供所少之洋已由保人出爲料理求請從寛發落判暫押三月雉妓花文卿窩藏贓洋咎有應得押女所九月 
[窩贓獲罪]  
　　正祥同號客劉萬卿等控殷正榮尹紀川朱良壽沈阿狗盛永泉錢根源私收賊贓一案經公堂復訊屬實判殷押西牢九月期满逐出朱押三月餘均從寛斥釋 
[司帳被誣]  
　　厚昌祥號經理謝學志控司帳謝文如田玉書及廚司李有才薛鶴子等串竊現洋一千六百餘元一案昨日由廨復訊據謝學志禀稱所有竊洋之已歇用人老黎逃至江西已被該處警局拿獲請即移提所有謝田二人求准保出至李薛兩廚司恐有串竊情事仍請還押襄讞謝明府商之西官判謝田即交原告帶出李薛二人另行覔保候下禮拜二再訊 
[凌虐妓女]  
　　雉妓劉口珍因被鴇母凌虐逃至濟良所昨晨由所送廨請爲訊奪劉妓訴明前情求請超豁判發濟良所留養 
[失火罰錢]  
　　松江路老森茂竹噐店保險起火一案昨晨由廨復訊據九號西探禀稱該店保有火險銀四百兩占中並無貨物情實可疑訊之店主江順星供小的住居後樓不知如何起火求察判罰洋一百元充公 
[控追珠價]  
　　楊鉅念控趙冠卿趙益齋不理珠價一案前晚由廨提訊楊投案求追訊之趙等供所有珠價已有錢姓之歀可以抵劃當時早已聲明原告不應控告判候函致珠業公所董事詢明再核 
[追繳煙價] 　　 
　　義商安利泰控康保甫不還烟價昨午由廨會訊原告延穆律師請追洋一千餘元康供另與邱開初有帳可算判康交保限三禮拜理清倘或不服准其上控 
[帶擋不追]  
　　婦人陸寳姐被錢蔡氏等在廨控告欠洋三百元延約不還前晚由廨提訊陸寳姐供此洋並非借欵係女兒爲娼時之帶擋求察讞員以妓院帶擋照例不追一併斥退 
[代人受過]  
　　美華利控葛季藩不理欠歀前晚由廨提訊葛供此欵係鎭江裕大號代辦貨物所欠該店業已收歇店主亦已逃匿求鑒判葛交保限一月料理 
美租界 
[蕩婦自盡]  
　　住居二十三保四七圖之江北人錢利恩前因其妻被包車夫梁金坤拐逃由鎭尋回嚴加約束兹該氏因不獲自由遽於前晚吞烟斃命而梁又串同地保張吉夫向錢爲難錢因投報捕房將梁拘解公廨送縣訊辦昨上海縣李司馬已蒞鄕相驗矣 
[幸未被污]  
　　住居百老滙路福和里之徐許氏昨至捕房訴稱前晚有流氓苗阿四闖入家内希圖强姦由氏聲張逃遁請爲查究捕頭諭令退去候飭探查辦 
[寓客病斃]  
　　菜巿街悅來小客棧寓客王阿三昨日身死由棧主張小元投報捕房飭將屍身送往驗屍所飭保報驗昨午本縣李司馬蒞所驗明委係病死當飭地保報堂收殮發壇候認 
法租界 
[印報紏葛]  
　　蔚文印字舘主金榮生代印西字報紏葛一案前日由原告洋人勞一利投廨訴稱商人所托被告代印報紙並未少付分文詎於西三月間遣人往取報紙不肯付下商人即偕博利律師同往付洋五十元索取報紙被告言未印就以致有悮出報請爲究罰金供與勞一利並不相識惟曾與洋人馬松訂過合同嗣因報上有污衊他人之言恐被拖累故於西三月十三號寫信去辭是實判金退去候禮拜一核斷 
[纒訟不清]  
　　吳根福將劉阿大扭至公廨控被盜賣田中泥土等情即經廨員提訊吳稱咸豐三年劉將田一畝有零賣於小的至光緖三十一年七月間因工部局開築馬路讓去一分餘所有價銀被劉冒領曾控奉上海縣斷令小的貼還劉洋五百元着劉將田中棺木一律遷去詎至今未遷反將泥土盜賣求究劉供從前將田售於吳姓祇收錢三十六千載明活契至光緖二十八年間吳來借洋五百元並云如肯借洋田可放贖是以如數借給票存縣署可查判一併退去候查明再核 
[誘拐小孩]  
　　裘連喜控張春漁夫婦誘拐六歲小孩裘六子一案前日由廨復訊張夫婦仍不承認判張還押張妻釋出限交六子到案再核 
[捐照不符]  
　　某包探因殷和昌小烟間所領捐照與門牌號數不符恐有情弊禀奉公堂飭傳店主到案訊據供稱因遷移他處未及報明求宥判洋十元充公 
國外新聞 
[美海軍大臣演說]  
　　二十九日倫敦電云美國海軍部大臣米雅君在抱斯登演說謂應從速維持太平洋大西洋兩處戰𨷵艦隊頭等之勢力 
[古巴籌借外債]  
　　二十九日紐約電云古巴現擬籌借外債一千五百萬金元 
[美政府欵待日賓]  
　　二十九日鈕約電云近有日商多人赴美國太平洋沿岸游歷以答前美商游日之盛意西脫爾商會正議欵待適接國務大臣考克斯君咨謂華盛頓政府擬與協行此舉 
[俄國派兵入波]  
　　二十九日倫敦電云駐俄京聖彼德堡路透訪事電稱俄國已派兵一枝隊馳赴波斯阿斯屈萊培特據羅斯報載稱脫考門斯鎭有居民二千名已遭屠殺 
[英國戰艦抵日]  
　　二十九日東京電云英國海軍副將萊姆登率領戰艦京阿拂萊號開痕脫號培特福號於日昨駛抵神户戰艦阿拉克利典號及滅魚雷艇哇脫號番姆號維那哥號將自長崎開來會合 
[土爾其内訌五誌]  
　　二十九日倫敦電云土國協且聯合黨與進步黨之軍現有大隊九千名内有砲兵七隊軍械精良紀律嚴明斥堠兵僅距土京僅十八英里其餘他處如柯萊里蘇茄司西米拉愛寳納及屈萊波崇均有大軍向土京進發聯合黨與進步黨之軍隊統領通告君士坦丁各國大使謂外人之生命財産自宜尊重請勿過慮同日柏靈電云土爾其青年黨向森斯台番洛進發其地距君士坦丁約九基洛米突該黨軍勢頗爲雄盛現擬攻破君士坦丁金角西南之斯丹白爾直造土皇伊爾笛宫該黨現出示要求懲辦倡亂之首領兹允保護外人之生命財産各軍現均讐視土皇異常激烈即陸軍將校及陸軍部各員亦多抱讐視之念初一日倫敦電云土爾其青年黨現已據有薩洛里克政府庫欵英金六萬磅 
[小亞西亞亂事續誌]  
　　二十九日倫敦電云阿逹拉教會中人現均被圍於宅倫敦每日電報載稱塔蘇司及亞力山特萊台兩處被害者數千人初一日倫敦電云據愛里浦領事署電稱愛里浦省瑪拉虚地方遭害者約二十人 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[南洋第二次勸業會調查方法]  
調查員出發派至調查處所第一着手辦法分列如左 
一晋謁地方官說明勸業宗旨辦法及本官與地方之利益 
二請地方官開單延請本地熱心公益之紳商 
三拜謁本地熱心公益紳商（如農商教育各各勸學所自治及商業固有機關之各大商號主任工場執事及他項公共團體之職員等之紳商） 
四會同地方官紳擇期開談话會先行說明本會利益宗旨辦法及物産會應辦之理由并官紳辦事應得之奬勵（開會時所有章程草案各件按人分布一份） 
五擇本地紳商熱心公益之最者極力聯絡多人擔任勸導以資组織 
六會同地方官開明紳商姓氏職業一二人由事務所呈請商憲委任爲物産會創立委員并開明協賛會員姓氏由本所照會 
七委任地方官爲物産會監督之札由調查員帶交 
八會同地方官紳召集地方紳商學各界擇期開物産會及協贊會創立正式會 
第二着手辦法分列如左 
一各地方物産會及協贊會如於調查未至之先已經成立倘該會辦法有未盡是之處得商同地方官紳設法改良 
二物産會協贊會自開創立會後創立委員及協賛會員商同預訂辦事日程以便按照執行並須限定物産會協賛會成立之期 
三調查各地方物産須從詳細凡關於地方土産及製造者雖至纖微必須羅列不可遺漏並攷查其銷路如何 
四商請地方紳商擔任編述各項物産說明書以備應用其法如下 
（甲）於地方物産會聞設時無論何項物産概須附此 
（乙）詳備各份交存本所以便彚查 
（丙）籌備各物産赴賽者亦須附此 
一調查員之注意事項列左 
一演說之預備大要如下 
（甲）本本各案及章程先行詳記 
（乙）於本會所刊演說稿外須發生新意以鼓聽聞 
二對於地方之官紳商學各界以謙和爲主 
三如各地紳商對於本會宗旨辦法利益不甚明瞭者如有質問應不厭其煩以詳答之 
四本地方與團體或官紳各界如彼此辦事致生意見應設法調和以圖公益 
一調查員義務期限均以到調查處起算分别如左 
一兩江各屬以月爲限 
二交通便利之省以月爲限 
三本國各大商埠以月爲限 
四南洋羣島以月爲限 
一组織各地方通信機關部 
一商同地方官紳商學各界組織物産會協賛會事務所 
小說 
[譏彈小說滑稽魂（五十）]  
第十回项司馬指分直隸章中堂初見庸奴 
且說項安閣被那位先生打得急了。便對先生說道。我這個勞什子的書。是今生世讀不成的了。先生就打死了我。也不中用。不如這個時候。留些情面。將來我做了官。或者有照應先生的地方。先生聽他講出這樣的。話來。心上更加不悅道。你這樣的笨貨。還想做官。不要想昏了你的頭了。老實和你。講罷。像你這從的人。是一生一世不得上進的了。我們本朝。止有科第的一條路。是讀書人的出身。你們祖太爺。本來是個翰林出身。就是你老子不想做官。却也中過一個舉人。你們這欄家世。總要在這裡頭。找個出身。方才算得是個簪纓子弟。像你這樣的胸無點墨。做個破承起。講。都做不來。還在奸裏想做什麽官。只怕官來做你。你還做不來呢。做官。這般容易。那班挑糞賣菜的人。都好去做官的了。項安閣聽了。便道。先生。不要把我這般輕看。或者將來我居然做了大官。也是不曉得的。先生聽。了。氣他不過。提起戒方來。把他劈頭一下道。還要胡說。快給我去讀書。項安閣頭上被他打了一下。打得好生疼痛。便也心上發起火來。一時大胆。回出幾句話來道。先生這樣成天的打我。無非是要我讀書。我就是學到。了和先生一樣。也没有什麽大好處。不過是一個老秀才。罷了。况且這個。舉人進士。是個拿把不定的東西。用了無數的工夫。吃了許多的辛苦。去博那拿把不定的舉人進士。還不知博得到博不到。不如趁着這個時候。正在開捐。我家裡頭有的是錢。去捐上一個道合。或是知府。也是一樣的。做官。豈不爽快了幾倍。先生眼睜睜的聽着他說出這番話來。由不得心。中大怒。跳起身來。指着項安閣大駡道。你這個畜生。眞眞的豈有此理。連師長都敢奚落起來。你可知我的不中。足命運不濟的緣故。難道是我的。學問不好。才不中舉人進士的不成。你旣然這般放肆。公然說出這樣的。話來。我今天且先教訓你一頓。看我和你還是一樣不一樣。 
 
 

Page 27

 
 
   
 
 

Page 28

 
 
   
 
