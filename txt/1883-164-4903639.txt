# 1883 - 164 - 4903639

 

Page 1

 
 
[新書出售] [  申報館主啓]  
　　靈憻碎金一書爲湖州卽小蘇孝廉手輯典必探源事皆分類至於天文人事時令器物山川名勝草木禽魚靡不畢載稿藏於家向未刋行今覓得　　印成書共分六十八卷訂爲十本洵藝圃之秘金詞壇乏鴻寶也現定於本月廿七日出書每部價洋五角凡欲先覩爲快者請至申報舘問壁申昌　　室購買可也外埠仍由賣報人經理此布 
[佩文韻府出售] [  點石齋主人啓]  
　　本齋所印之佩文韻府去年躉書與某客不枓尚剩數百部竟延遲不出故將伊定銀罰去此書歸本齋自售結帳其價仍照原定每部十六元連木箱一隻顯微鏡一面購者祈仍向申報舘間壁申昌書畫室曁各外埠之賣申報人價買可也 
[康監字典出售] [  點石齋主人啓]  
　　本齋用石印照扣法縮印康熙字典每部或釘成一本或釘作四本其封面均用五色綢綾而外以紅木夾版作套上鐫隸字裝潢工巧式樣玲瓏久爲蔭林珍實業經重印竣工卽日發兌價仍照舊而字之點畫墨色愈覺淸晰勻稱欲購者祈來價買此布 
[客談]  
　　新泉乍汲活火初烹適三友人翛然過訪相與啜茗淸談析疑問難漸及時事一客奮然而起曰今日之事孰有重於中法交涉者哉法人處心積慮欲得安南而甘心且其外務大臣大言於衆謂厲兵秣馬徵船發兵預備餉銀五百萬法卽克以濟軍需調兵一萬二千先趨東京續後再當接濟必取安南全境而後快其以東京爲言者猶其措詞云爾並謂中國不能預聞不得以屬國藉口此其心直蔑視中國也夫安南之服屬中國由來已久先代之事姑置勿論卽就本朝而言乾隆年間黎氏失政阮惠弄兵安南大亂而中國赫然震怒命將出師討平其亂別爲置君以大字小不惜勞師糜餉正以藩服有事王朝理應保衛故爲之平亂而絕無利其土地之心嗣後世世服貢安南亦自守其忠順之志中國終不改其撫字之懷前者法人以兵脅制强與通商安南未曾禀請於中朝而西貢一隅遂爲法人所據此以强凌弱其曲在法而不在安南中國爾時不與之言亦不過大度置之所謂不癡不聾不作家翁而法卽因而生心駸駸乎欲盡有其地以安南之弱小安得與法人爲敵其折而入於法勢所必然以中國之藩属而一任爲他人所有中國焉得甘心目下李傅相經制兩粵滇南三省招軍十萬前赴粵東而調集戰艦鐵甲船萃于烟臺以聽調用而南洋諸路爲之策應接瀛以中國此時之摩萬已久軍械槍砲船艦類多不惜重本購官泰西必求極堅極利西人往往嘆爲精妙水師學堂練之有年夫豈不足與法人一戰法人而知止則已苟不知止則奮上將之威靈彰王師之撻伐安知中國之兵力有不逮法人者乎况中國之人數衆多以十當一靡有不勝何懼之有主人聞之拍掌大笑曰快哉此談又一容　然曰子母然此所謂血氣用事西夫之勇耳中國之人數雖多於法非皆習於戰陣之事也中國之船艦果然堅利無奈駕馭無人不習海戰恐一置於風濤之中已有不免驚惶者又安望其殺敵致果也法人之於安南籌之已十年之久由漸而來此必有謀定後動者度其意必巳布置周密一舉手而事卽可定中國卽欲爲之襄助亦恐有鞭長莫及之勢而况如西報所言中國之師南下從事於法人又恐有人議於其後俄人則以伊犁之故而仇中國日人則以朝鮮之故而仇中國近來葡萄牙又以澳門之事而亦有所不滿於中國倘中法之兵一交而之三國者乘機而入中國以牽制其勢又將奈何且武漢之齋匪蠢然思動嘉湖之客民騷然未靖各處盜萌未能凈絕地方遊手實繁有徒一且有事於外而紛擾於内又將何以弭之故竊以爲兵凶戰危生民不免塗炭卽幸而一勝法人亦將尋仇無已不如仍保和局不與搆怨但得有所藉手卽暫失安南亦不足爲深恥且地雖暫失倘我能於旣和之後奮發振興内治旣成内顧無惠然後訓練水陸兩軍務求精銳俾外人不敢再萌侵侮之意徐以圖之此則策之最穏妥者也主人撫髀太息曰諒哉此談又一客掉首而嘻曰言戰者憑意氣而不能爲必勝之謀言和者善圖存而不免形畏葸之意二君休矣蒙以爲以不戰爲戰斯乃善於戰以不和爲和斯乃妙於和夫中國之船舶槍械果属精利而用之者或恐無其人是亦非過慮也但有此船械不以戰而以守但以固吾圉而不必與法人交綏且觀其於安南作何布置吾則遣使與之據理以爭彼怒而欲戰則堅壁以待之彼疲而欲還則尾而擊之遊手之人悉召隸兵籍以爲羨卒百又勤加訉練俾得漸成勁旅夫然後足以制法人之命而國中亦不致有内訌之禍卽彼各國之欲有事於中國者見之亦將以爲中國有人不敢輕開釁隙安小邦者在此懾大國者亦在此法人轉運不繼不能曠日持久是不亦勝算乎主人躊躇四顧逡巡避席曰妙哉此談 
[恭錄諭旨]  
　　○四月十七日奉上諭譚鍾麟奏神靈顯應請頒匾額並懇勅加封號一摺甘肅丹噶爾廳城内關帝廟城隍廟每遇地方災患祈禱輒應同治十一年回匪攻城仰賴關帝城隍火祖神靈顯著轉危爲安又東關龍王廟於賊匪圍困廳城時亦著靈應又甘州府撫彝廳城隍廟龍王廟於同活八年逆回窺伺廳城時顯著靈異同治光緒年間地方被旱被蟲迭經祈禱甘霖立沛蝗不爲災實深寅感着南書房翰林恭書匾额各一方交譚鐘麟祗領敬謹懸挂以答神庥所請勅加丹噶爾廳城隍龍王及撫彝廳城隍封號之處着礼部議奏欽此同日奉上諭卞寶第奏遵查煤窿奸徒凌虐戕命請飭部嚴定治罪專條一摺據稱湖南耒陽縣奸民充當探煤窿戶誘買窮民關禁土室逼令作工並設立各種名目肆行凌虐每歲致斃人命甚多等語奸徒漁利戕害生命實屬獷悍殘忍目無法紀現經卞寶第查明懲辦着卽飭令地方官勒石永禁毋得視爲具文至此項人犯應如何明定治罪專條着刑部議奏欽此○十八日奉上諭此次新貢士覆試列人一等之管廷戲等六十名二等之黃培俊等一百二十名三等之任宗泰等一百三十一名俱着准其一體殿試列入四等之劉永淸着罰停殿試一科欽此同日奉上諭向來已　人員例不准帶用頂戴近有仍行帶用者殊屬非是嗣後官員因事降調如曾經賞取頂戴仍准帶用至革職人員槪不准其帶用其有棄瑕錄用因案開復及捐復者均不准仍帶前賞頂戴以肅體制欽此 
[譯錄西報]  
　　○前英公司輪船來滬帶來英法各國新聞紙多有言中法交涉之事其說不一英國報則言法人之攻安商頗爲不便安南旣爲中國属地中國必爲保護法人何能遽逞其志而法國報則謂此事無所謂不便法國 
 
 

Page 2

 
 
如得東京則爲得一隹地生意一切均可整頓大有生色中國之欲保護安南亦如土耳其之欲保護地中海相似而英報乃言其不便星則其必叵測人有挑中國與法搆兵之意刻下法人大爲他國所不快故每用阻撓其實不必聽信外言但自定主見可耳又英國泰唔士報言目下寶公使業經召回則和局恐已决裂中國亦巳預備發兵恐中法之戰有所不免也又言法國遣往安南之公使其名爲格爾加刺德克又言法人又發兵至阿非利加之帮德耐格刺地方該地爲葡萄牙所屬故葡國盎加刺總督奏知葡廷已發兵船四艘前往該處然則法與葡又將搆釁矣 
[北京郵信]  
　　○北京西人來信登諸字林西字報云英國新簡巴君克司爲駐華公使總理衙門大有不悅之意但不形諸詞色謂不願其來華也大約巴君抵華京當在西歴九月中桂花香裏可以恭迓行旌矣又云法人侵入安南總理衙門頗深憾法人之所爲想中國必當與法人力爭觀於現在中國舉動戰之意居多也 
[使南指]  
　　○越南兩使臣乞援我朝淹留析津自春迄夏聞者憐之近來津郡傳言中朝將大張撻伐之師以與法人從事於疆塲必不使安南抱向隅之戚兩使臣聞之喜可知也正使范君愼遹因與副使阮君述互商以國中之事朝不保暮意欲乘輪南下籲懇傅相從速興師且願執殳以前驅也噫越事危矣越使之心能無汲汲哉 
[津沽得雨]  
　　○天津春季雨暘時若頗有蓬勃之氣然刈麥當花五月之間首夏天氣亦關緊要使匝月無雨麥苗不免黃萎矣十六日好雨驟降通宵不止曉望郊原一碧無際而二麥尢爲滋長大麥已有秀穗者麥秋豐稔可以操券矣 
[火藥轟燃]  
　　○營口來信云十一日鎭海營官交代所存軍械火藥等件禀請道憲轉飭廳署書役人等以及道憲親帶小隊往營騐收當檢查火藥時因防偷竊逐一開箱逐包過秤共開得五六箱提抽一包過秤合符存數將秤過一包置諸几上道憲與書役三十多人正檢點間忽聞轟然一聲火光迸烈几上火藥無端燃透屋頂而出不知火從何來若爆開地上則四五六箱内且有開花彈子此中三十餘人盡化烏有噫險矣哉 
[奉天近信]  
　　○近日奉省眞稱政淸民安盜案亦罕聞營廳署案下入春歴夏並無被押之人書差人等日事淸閑頻呼奈何廳憲寶司馬二月至今除朔望一上道轅外不履琴堂已三閱月矣惟市面寥落生意淸淡自初九日至今南風不絕日有沙寍船進口夾板船亦絡繹而來稍覺生色若四月初旬河中岸上一望澄淸加鄕邱然市上各貨惟銀價日提今已每兩至一千七百三十文今年入春後雨澤絲絲農人欣占大有不料四月初至今不雨農人又苦旱燥矣若再旬日無雨粟麥荳苗盡皆枯槁不知蒼蒼者作何究竟若海花今年較上年太覺歉薄往年黃花魚必見五十天之久今　半月已抱無魚之嘆諺云收海不收山或者今秋田禾西成當有慶耳 
[匪犯供詞]  
　　○前報常州獲到教匪萬老四等解蘇請訊玆有蘇人抄來供詞一紙爰卽照登以見匪犯之蔓延甚廣出其供詞云萬老四卽萬幹臣年念一歲湖北黃陂縣人在七濠口木行生理在江都地界與十二圍相近有住十二圍之除金洪素來相識就向小的說起要謀大事呌小的從他小的問他有多少人口稱數千人都是十二圍至江南常州蔣墅呂城余澤一帶種田的湖北人及江北山東人不一小的因在七濠口生理常與徐金洪見面今徐金洪約小的從七濠口來面說一路找尋道友說明到常州西門外何老三卽何興炳家將此黃紅令旗小洋砲洋藥方印書物呌小的先送到何老三卽何興炳家等候也從呂城繞至蔣墅有道中人　留住小的就到何老三家等候的那動身時徐金洪先自走了小的趁船到鎭江東門外遇着同到丹陽呂城分路他說頭子是道人山東人名覺一子有三个同伴能知過去未來所以我拜他爲徒到各省煽惑人心傳人邪術呌人不完錢糧招聚道中會友一喚卽到其意是作亂的事等語小的年幼聽徐金洪胡言跟他一路閒闖的徐金洪尚係道人待弟的徒弟現在何處求獲徐金洪方知這方印是道人徒弟與金洪有人入會卽寫一條字盖用此印這小洋砲旂子等件俱是金洪的縉紳是小的的札付係同鄕黃炳揚與哥子哥子託代求保舉塡小的叔伯名字那徐金洪專人與吳玉山旂子另是一本萬俊慶送到的昨晚小的們從丹陽航船來吳玉山的兒子帶有十三四人只說同在何老三卽何興炳家躱避徐金洪年約四十左右沒有鬍鬚藍布長褂靑布馬褂黑布小帽那李炳誠是在呂城徐金洪說要聽北路海州一路信海州一動各處都動先從鄕間卽如常州呂城蔣墅等處會聚上邊從廣德州的建平寍國府泗安太湖丹陽宜興丁山各處相傳通信者他則北弋橋後圩東安湟里鎭與丹陽毗陵的蔣墅呂城均安置有人之說都沒說有定期這旂是請神所用如能領人多少要問徐金洪至萬俊慶不日可來如到常州必任九里舖近處同鄕邵國祥家藏身求察是實 
[吳下雜聞]  
　　○胥門内柳巷中有荒基數畆磗石壘壘如岡如阜向爲兒童好戯之塲月之十二日薄暮有童子十餘人成羣結隊各立黨援爲對敵之狀此則飛磚彼則擲石雖敢死之軍不足喻其猛止紛擾之際忽一磚拋入該處煤炭店墻内適中店使某申甲本寍波人性尤暴戾一時忿不能忍拔關詰問羣童紛紛驚走隨後乙丙兩童爲甲所獲將童當作磚石左提右挈各擲數下乙童稍壯負痛狼狽而歸丙則素本怯弱一經捕擊已伏地不起口流血沬識者知爲某氏之子昇送歸家卽時調治尚不知能保無恙否也○蘇城天后宮前某甲之子幼而失恃年十四歲以繼母撫之視如己生忽於初九夜以帶懸頸自縊於床迨天明解救巳不可及其繼母頗不自安亦欲自盡幸有傍人勸解得免云○日來蘇郡銀洋錢票不惟錢舖有之卽尋常大小各店亦多出票於是有到期而逾限者且有逾限而仍不付者實爲貿易之累月之十二日宋仙洲巷某姓荼棧有容持票取洋分文無着彼此　諭幾至鬥毆迨至旁人詢問始悉該棧所出　票猶係去年歲底之期至今未淸雖一時經人解勸約期轉限第欲全璧歸趙恐尚難以旦夕期也○蘇郡前經譚方伯整飭地方嚴拿地棍風行雷厲若輩不敢復萌乃自譚公憲節初移而該地棍又復成羣結黨動輙滋事訛人月之十三夜胥門外有某酒店甲乙兩人在内飮酒旋有地棍多名人内與之同坐乙以素昧平生方待詢問而衆棍已詐酒揮拳毆乙甲懼先遁乙愈不支　於破頭流血迨喚地保查究而衆棍早己獸散故現在各路總巡會同訪拿云○蘇郡於四月初起旬日間傾貧巨雨兼以天氣不正寒冷異常惟時各處飼蠶之家正茌三眠未醒之時蠶性畏寒而尤忌濕桑現在大半已經受損若能及早晴和則失之東隅尚可收之桑榆云○蘇郡去年田稱亦稱豐稔乃近日以陰雨之故數口之間每石驟漲至七八百文豈因時令不測或因糧米巳將上兌去路多而來路甚少而使之然耶抑或市儈居奇亦所不免也○月之十一日蘇郡吳縣署中有上萬民寶蓋及德政牌匾者詢爲寄蘇之廣東土商以先前該商曾有義塚地基在蘇兵燹後被人侵佔久訟不直現經陳邑尊廉得其情俾得珠還璧返故衆商公頌德政云○蘇郡自烟館之禁弛而宵小竊發又復不一而足故現在三首縣照會各　總巡分叚嚴查凡菴觀寺院及客　之類先令地保各造淸冊然後各給门牌以備稽查刻下各路匪黨雖漸次就擒而民情尚懷疑懼保甲之禁洵時政之要圖幸勿視爲故常而忽之○前廣東布政使姚彥士方伯自解組後卽航間由珠江達滬瀆小駐數天旋買櫂挈官眷赴蘇省卜居現已僦屋於護龍街裝駕橋巷聞房屋亦係租賃並非置產於本月十九日將全眷搬入日來工匠尚在修葺器物均絡繹購登鄕年世好往拜者亦殊不落寞也○蘇垣於二月間有古茸陸某死於道路本館曾據聞錄報頃得蘇友來信　 
 
 

Page 3

 
 
本月十九日侵晨有年約三旬内外之某甲手執洋遮足穿京式鞋在北街跨塘橋東　滑蛈倒地手足卽不能動路人急扶之氣已不絕如縷再撫之則已僵矣噫此有疾耶速死乃爾按是日天微雨路滑如油不能留足該處係四達之衢兼以每晨菜市左衝右突行人極鬧每逢天雨遭　跌者幾無虛日謹告訪段各舖戶盍以苦口募微資雇石工換以新石子核計工費尚不甚鉅而行人受惠無窮矣 
[皖垣官報]  
　　○藩司盧牌示寍國縣典史委候補從九黃　署理新選靑陽縣華椿飭赴新任壽州知州缺委本任毫州知州沈慶立霍山縣典史缺委卽補典史毛祥翥均署理 
[變猪懺悔]  
　　○縣役某甲不知其爲江寍爲上元人年僅三十許蒼老無枝幹深目鉤鼻面如削爪望而知其爲不附爪牙之冠虎也前充糧差時專在鄕間伺婦女之識弱者以催糧爲詞據其室而玩弁之倘不遂其所欲則必誣以他事使之出乖弄醜而後已鄕人之欲食其肉而寢其皮者非一日矣前月又在某鄕赶東岳會塲某鄕故爲四蓬之地輕薄少年趨之若鶩甲于其適中之處設賭局以誘之入其阱者無不興高采烈而來千瘡百孔而去曾不半月而甲已橐有千金不裝欲行適新眷一婦與舊識之婦以暖昧之事相抵觸甲遂被困正所謂梅子含酸都　意倉庚療妬恐無靈也往返調停竟至兩家莫肯當夕甲遂爲門外漢不得已就其友處宿旣入睡鄕至次日亭午尚未起友排闥呼之不應揭被視之則四肢冰冷惟心頭尚温友念集其所歡並專告城内使其家属自去料理至黃香　甲忽自甦汗雨如注呻吟曰我憊甚矣少頃始從容言曰初在門首見明眸皓齒者三五輩聨袂嬉笑目逆而過已不覺心動隨之西　一蹈戯謔旣至一處一少艾者遽拉之入轉瞬間則已身忽爲小猪破胞墮地心甚惡之欲不啼而自啼此時心中了了但足軟不能起立回顧婁猪遍餂己身默念速死或可返魂遂極力騰擲適豕圈在厠　果墮溷而死不解魂之何以仍合此身也衆聞其言相與驚詫遞爲環守似猶惴惴恐復有人拉其入兩斷譜中也者刻聞其家人已扶甲在都城隍神前瀝血自誓且詣第一殿至第十殿閣羅前焚稽帛誌年曰以作懺悔按輪廻之說見於稗官野史者指不勝屈此事係金陵友人所函述謂確係上月之事泚筆記之放下屠刀者悉可作如是觀 
[輪船撞沈]  
　　○聞二十日太古公司之重慶輪船由津回滬駛至烟台相近適遇大霧見招商局之興盛輪船被一帆船名格得林麥登誤撞船身碎裂遂致沈沒幸船中之人盡數救起而帆船亦有損傷適太古公司之輪船名黃浦者經過該處乃將該帆船拖往烟台云 
[納妾殷鑒]  
　　○金　張堰鎭黃明經向納一妾良家女名巧姑無錫人出寵擅專房一切家務係妾主持近以大婦已歿行將扶正乃巧姑力辭且慫恿明經議婚爲續絃計而明經遂締姻焉於是戚里咸稱其賢詎上月初五日伺黃他出聲言暫何無錫爲弟畢姻竟席捲所有并帶幼女而去黃回家後尚以其眞回無錫及翻閱箱籠見細軟空空始悟其奸詐現在偵者四出尚無跡蹤云夫藏之金屋視爲當上珠黃之待巧姑可謂至矣乃猶不能久安於室竟同黃鷂遠颺則世之納寵而不如黃之矜寵者宜更何如謹戒哉 
[回拜西官]  
　　○昨晨九點餘鐘法總領事傅君繙譯官于君及新關稅務司董家渡天主堂之卽主教曁副主教均盛服赴李傳相行轅謁見畧談片刻而出下午四點鐘時又有英國公使楊君約翰赴轅請見傳相則於午後回拜各西官并聞德俄等國領事定於今日十點鐘後晉謁傅相也又聞支應所設才廣肇公所而行轅則在二馬路一切有所未便業已飭人往南市馬家廠地方江蘇海運局看視房屋俟禀覆後卽當移駐旌節此係傳聞之詞也 
[會閱兵船]  
　　○彭宮保於前日偕同江南提督李軍門住吳淞口會閱兵船操演於今晨回滬有砲船八號泊於英租界之蘇州河鐵路大橋左近然砲船定章夜間須擊鼓鳴砲黎明時又須鳴砲是以宮保已飭家丁持名片至英界會審公廨囑爲知照捕房云 
[兼代領事]  
　　○本埠瑞典那威國領事回國凡有交涉事件現歸奧國夏領事兼理云 
[議遷菜市]  
　　○近聞英工部議將大馬路之小菜市移至會審新署對面之空地盖造鉛皮廠以免雨淋日炙之患其鉛皮已由英公司之哈未生輪船裝載來華日内想司抵埠也 
[電燈將燃]  
　　○電燈易司之燈杆遍設租界早已棋布星羅昨聞該公司又泒人接引電線不日諒可燃點砍游光明界者盍試目以俟之 
[失箱復得]  
　　○昨報載英公司輸船某搭客登是失箱一節兹悉該箱係他客僕人搬運行李誤爲取去現在業經送還台浦珠還不致落胠篋之手固云幸矣然而上鉛目岸照顧難周稍一疎虞便多遺失作客之難不可槪見哉 
[英界公堂瑣案]  
　　○包探金富稱蔡大桂失去木料報捕查緝由我查知係李阿大何雲春所竊賣與華春陽爲此拘李何二人向華處吊贓不認今將李何送究并稱聞有阿林阿二等藉此向華春陽訛詐阿林亦屢經犯案判押旋因患病開釋者又敢訛詐蔡大桂到堂並無一語李何二人同供並未行竊木料由包探夥阿林阿二將我等毆打硬要我等認竊賣贓與華意在訛詐因不遂其計交舉包探將我等解案華則禀稱在虹口開木作有　阿林與不知何姓之阿二自稱爲包探夥說我之木料皆是竊贓欲索費洋十元我不允又减至五元我仍不允始被唆使包探將我拘至捕房送案富捕頭禀鄭阿林係屢經犯案之賊今由包探雇用爲夥無端訛詐殊屬可惡請爲澈究包探禀鄭阿林並不是我夥陳太守飭包探將鄭阿林等交案候訊到案人証均令交保候質○巡捕解送爭毆之一起人請訊沈吳氏禀稱我女嫁於陳順榮因婿之姊周陳氏不安於室反敢饒舌以致我女歸家詎婿之兄陳金榮及婿之姊周陳氏姊夫周江福等來與我尋釁將女拉去迨我追去陳等又欲將我拉到沈在中所開之茶舘内吃講茶沈不許入内解勸我等反被誣指帮兇求請明察等語陳金榮亦禀稱弟順榮娶沈吳氏之女陳沈氏爲室因不守婦道我母屢訓不依反挾怨歸母家故同弟等往領弟歸至中途又被沈吳氏喝同賭台上之張資金張福金阿多豆等阻毆又有武生沈在中帮凶致我頭顱受傷請騐其弟供與同沈在中亦具呈禀稱陳等扭沈吳氏到我茶舘吃講茶恐違禁不許伊等進門且察得該氏與陳有長幼之分陳不應毆及尊長爲此解勸詎名阿友者帮該氏混毆以致茶客頂散茶錢無着且毀壤檯凳請爲究償陳又稱實係沈在中自恃武生圖將我妻奪歸母家陳太守向該氏一爾女旣嫁於陳銅後應宜和好且爾婿之兄已經受傷着勿再擾訟并飭沈具以後不再帮同擾衅結保釋○華補稱昨午後見一人在裏虹橋投河當經撈救送請安插旋據張阿福供本邑人居城内安仁橋地方向爲捆滕生理現因在虹口一帶各賭台賭負洋有四百元光景不能回家見母妻是以投河旣蒙撈救求恩送我回家陳太守卽飭差送張回家○吳昌齡禀稱監生係杭州仁和縣人現在道署爲淸書因妻於前夜到久安棧弄之姊妹家詎其家有無賴輩我妻甫進門而被混打失去翡翠如意金飾等件及被咬傷左手指因此訴捕拘蔣阿大送案其妻供與同并請騐傷蔣阿大供爲縫工亦住該處不知伊等如何爭毆竟將我拘案陳太守飭將蔣阿大押候過堂覆訉○宋元日稱帶來蟾沙五十近寓居　蔡氏之客棧内該棧夥係不知姓名之蘇州人願與我代銷蟾沙豈料其一去不來故向該民索人則推諉不知爲此情急訴捕拘該氏到案至蟾沙　價洋二百元求請究追該氏供蘇州人亦躭擱在我棧者宋自巳交貨與伊我不知情陳太守飭該氏具限七天將據稱 
 
 

Page 4

 
 
之蘇州人交案核辦 
[欲別]  
　　○河染落日憲欲別復相看亦識出門苦其如餬口難風塵增况瘁骨肉少團圞但得歸歟賦躬耕我亦安○喜晤常州馬相如吳縣管秋初及翰飛　頻年塵海苦浮沈旅况蕭條孰賞音難得萍蓬同聚首不防花月共開襟談心小瀹春前茗焦尾間評爨下琴　是日申園有琴會　祗恨斜陽催判袂怱怱未得罄情深　題錢塘袁翔甫大令祖志海上吟　裁紅刻翠費淸思字字珠璣咳唾時從此繡簾團扇畔羅巾遍織杏花詞　纔過紫陌又紅樓花月春江足雅　何事月明橋廿四烟花只是說揚州　火樹銀花徹夜開萬家簾蟆萬樓臺輸君別有如椽筆寫出昇平氣象來　我亦萍蹤寄海濵看花側帽逐香塵願收十萬春蠶繭織就　綃繪美人○題南匯丁竹村丈秀甲煖香書屋圖　大遺日凌夷世風漸浮靡結交喜紈袴章身必羅綺丁君獨不然窮約非所恥布衣與菜根澹泊存至理膏梁非不甘文繡非不美結念在詩書此外復何喜醫余櫻塵網觸熱若竃蟻飢驅走四方馳逐無時已近幸結芳鄰移居　儲里所恨俗緣牽　得親杖履讀君言志詩慕君更心企安得半日閒訪君茅屋裏○題上元程仲承先生開繼遺稿　不作王侯客幽居雜野氓人誰重淸操公獨播詩名骨月殘年淚雲山致國情至今遺集在猶是帶哀聲　中卽空有女伯道竟無兒不信才爲患徒令淚暗埀亂離雙鬢短漂泊一身危曾結忘年契題詩我愈悲○留別賓紅閣内史　纔說將離淚暗彈怕傷心緒强爲歡飄零書劍歸何日貧賤夫妻別更難漫折柳絲縈懊惱早裁竹素報平安天涯芳草無情碧莫便登樓幾度看○張君志瀛工繪士女雪鬟霞帔掩映生姿殆今之李公麟也擬以紈扇乞爲點染賦此先之　新製齊紈巧樣誇不須妙手鬥春葩只求周昉傳神筆替寫吳宮第一花　古麝輕旋退緑凡芳姿頃刻現毫端憑春好把雙眉畫要付妝樓作樣看　花事闌珊客思孤且憑翰墨作淸娛不知茶熟香温夜可許眞眞喚下無 
　　癸未暮春夢畹詩稿秋初手錄 
[癸未春由蜀返梓道經滬上晤伍勤伯孝廉索紀程詩爲錄數首以應卽請諸大吟壇指謬]  
　　○舟次鄷都登平都山　紆廻石徑不擕　登上半都第一峯千里江流橫白練幾行烟樹靄疏鐘放懷我欲窮幽境憑弔誰爲話客蹤惆悵仙人棲隠處五雲今已被雲封○登二僊樓　樓自凌雲起費臨喜共邀遠山啣屋角落日咽江潮棋局留陳逃碑銘識舊朝憑欄回首望俯仰憶仙標○過白帝城　大江流去勢騰奔赤中山頭剩舊垣誰向蠶叢恢覇業找來魚復弔東屯瞿唐石磧雄天塹荊楚帆檣鎖峽門聽到猿聲幽咽處永安遺事不堪論○過巫峽　君不見蒼梧之南曰巫山削出芙蓉高插天兇蹲虎伏蛟龍拳龍蓗峰屼縈其顚　然中劃萬重巘　來遲扶桑遠倐忽移晷如眈晚援戈麾之麾不返乩松老柏自閑關側生僞挂絕塵寰懸泉瀑布飛潄閒雜以猿鳴聲潺潺有時烟雲　凸起上距霄壤纔尺咫神遊殊庭求形似岷峨衡盧未足擬况復十　峯麓奇中有夫人名瑤姬助禹驅神斬石陂有功見紀爲崇祠我欲因之窮其狀樛藤蔓葛不能上志氣沮兮魂魄喪奮頦張齶空相向吁嗟乎過此卽人楚與吳不經險阻非壯夫安得妙手比倪迂爲我一繪巫山圖○出峽歌　朝出白帝城夜宿黃陵廟千里榔不鳴孤猿一聾嘯○過江陵　無窮離思繫扁舟衰草寒烟易惹愁把劍不堪懷薛卞啣杯未盡感孫劉鴈行遠隔三千里　兩兄需次錦城四弟之幕果州　馬齒徒增念四秋　甫過生日　擊楫中流風浪靜一天星斗過荊○黃鶴樓　巍巍城郭擁高樓俯瞰江濤送客舟黃鶴不歸芳草晚白雲猶似漢時秋○鸚鵡洲　凄凄鸚鵡洲嬰武無所有當年襧正平曾此異身首嫉惡若仇讐涉身應不苟想見虹　光垂垂貫星斗奈何鈞天樂落寞　不偶激楚陽兩客逐隊蒙塵垢飛兎腰褭足竭蹶不能走未發明王夢流離虎狼口黃祖太庸碌與操作走狗鷙鳥雖纍百能如一鶚否千古嬰武洲垂名共不朽○金陵弔古　龍蟠虎踞勢嵯峨金粉南朝夕照多莫間秦淮歌舞事鍾山王氣究如何　畫橈輕蕩錦帆飛亘古興亡事已微只有隔江舊山水至今猶帶六朝暉 
　　吳興拜石齋主人詩棠氏求是稿 
[探春]  
　　○芳心端的爲誰牽如此風光又一年嫩緑半勻梅萼上輕黃曾染柳梢前多情只解尋芳計着意時裁問信箋戯向消寒圖上數紅圈已作杏花圓○尋春　春到江南信有餘鶯啼燕語午晴初瘦紅深處寒猶嫩新緑鋪時影尚疎曲徑乍行香屐滑前村遙指酒旗舒梅花折取誰堪贈留答知音驛使書○買春　世間難買惟春色欲買春原不負吾價定有時增倍蓗金揮此刻豈躊躇風光不爲庸流重俗骨應推我輩無極目韶華爭富麗敢誇心跡擬永壺○賞春　芳郊曾與故人期携酒聽鶯愛及時遠岫烟嵐堪極目前堤柳線欲鈎詩花搖豔質霞堆砌水滿紅橋鴨泛池樂事一天風露冷碧闌干外竹枝移○踏春　一天碧靄豁雙眸有興擕觴郊外遊綺陌苔痕生屐齒紅橋人影立　頭烟雲繚繞山逾好花鳥迷離路更幽行到武陵塵俗淨相逢佳處且勾留○惜春　春去春來何處尋一生無事最關心春寒有酒花間酌春暖題詩竹外吟春色一園無物間春光十里少塵侵春如憐我春常駐百五相思此日深○留春　東皇自古總無情常使幽人別恨生柳下何心牽弱線花關覓計阻歸程相逢一歲無多日話別終宵又幾更但願欲留留便得長堤莫負一春晴○春　春爲過客我　東到得歸時興不窮今日空餘樽酒碧一生幾見旅顏紅愴情祖道長亭外無計攀與大道中記得來時來未幾王孫餞別總相同○送春　三月東皇正東裝傷心無限繫垂楊蔑紅滿地空庭冷嫩緑連天野甸香對酒幾難開倦眼停車且自慰離腸不知何處爲香國相約來年上衆芳○餘春　流鶯柳外擲金梭坐久閒花落更多小苑韶光餘此日芳原紅雨溼高柯馬蹄春色從今老驢背詩情着意摩沂水舞雩堪適志歸塗童冠發淸歌 
　　金陵覺痴道人待刪草 
[浙省撫轅抄]  
　　○四月十八日童光澤禀知隨撫憲赴海塘　候補同知陳恩普黃瀛海杜冠英俱禀知藩司委查杭厲客民開懇田畞差　蔡錫侯禀知厘捐局委曹娥厘局差府經歴李瀚禀知藩司委催玉　廳交代差　未入流吳濤奉網監局給解餉批回台叩辭　○十九日饒雲　禀知臬司委縉雲查監獄差　請補鳥程縣徐湖州差人來省禀奉藩司委湖郡土客懇產差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百三十號]  
[光緒九年四月十五日京報全錄]  
　　宮門抄○發抄　旨四道○侍卽錫　奏爲籲請甄錄言官以彰　聖德摺子○東撫陳　奏爲循例委員致祭泰山片○漕督慶　奏報江北河運開行日期摺子○湘撫卞　奏爲據情代　奏摺子○大臣劉　旨請撥欵賑恤夾片○雲貴督岑　奏爲整飭戎行摺子○閩浙督何　奏爲揀員請補要缺知縣摺子○四月十五日戶部通政司詹事府廂黃旗値日無引　見○睿王等塲差覆　命○鳳秀謝授太僕寺卿　恩○内閣奏泒騐放之王大臣　派出肅王貴相閣敬銘許應騤○召見軍機○發抄　張樹聲奏請將疎防監犯自縊之昌平州吏目李廷桂等議處奉　旨着照所請該部知道欽此○又八年分奏銷遲延各員請議處奉　旨高法勳等均着交部分別議處崧駿着免其議處餘依議單併發欽此○又長蘆鹽運使額勒精額到任謝　恩據情代奏奉　旨知道了欽此○又東海關九十結洋稅收支數目奉　旨該衙門知道單併發欽此　○○吏部右侍卽奴才錫珍跪　奏爲籲請甄錄言官以彰　聖德恭摺具陳仰祈　聖鑒事竊維達聰明目盛治所由開補過拾遺臣職所當盡方今　朝廷厚遇諫臣邇言必察天下仰　聖意之所篙故凡有言責者嘉謨嘉猷爭思入　告誠一時之盛也第風氣所趨易滋揣摩久之恐言路亦每况而愈下與其待言者之雜出不純而重煩誥誡莫若擇向來持論公平其有胆識者甄而錄之使天下曉然於　朝廷之意奴才畧舉一二人是否有合伏維　聖裁竊思邇年以來應闢門之典而勵敢言之氣者實始於已革侍卽寶廷寶廷　疏蒙　探納者甚多雖放言極論夫免傷時而存心忠愛其意無佗固未敢言内挾私臆外獵直聲且能言人所不能言敢言人所不敢言近年無二也奴才愚以爲擯而棄之未免可惜合無仰懇　皇太后　皇上天恩腃其在篋之書寛其旣往之咎無瑕錄用量授一官　畀以言責仍使之言則該革員袚濯自新披肝胆捐頂踵所以圖報高厚鴻慈者當有倍蓗於曩昔矣且　朝廷嘗因其言而　拔擢之未嘗因其言而罪之也如蒙　錄用天下必不因其　褻瀆獲譴而朝廷復優容之以爲過舉必以我　皇太后　皇上篤念直臣厪思納諫宥一眚而錄舊示天下以無私頌美　盛德傳之無窮願　聖明垂意焉又湖北荊宜施道于蔭霖操行峻潔講求正學官翰林時嘗上封章明允篤誠疏通知遠其所長也該員服官外省未嘗不優然當廣開言路之時求有器識閎遠持論公平如該員者未易數覯可否改以京秩使忠讜居内亦　朝廷懸鞀建樹之盛軌也奴才爲選擇言臣起見非敢瞻徇私交有所幾倖謹據以人事君之義冒昧上陳不勝悚切屏營之至伏乞　皇太后　皇上聖鑒謹　奏奉　旨已錄　○○陳士杰片　再每年四月十八日致祭　泰山歴蒙　欽頒香供由巡撫藩臬兩司内酌量一人前往致祭本年香供先經内務府　奏派員外朗德泰齎送到東玆巳屆期臣因籌辦河工臬司潘駿文現値辦理秋審均不克分身謹委藩司祟保於四月十五日恭齎香供前往泰安如期登山敬謹陳設致祭以仰副　聖主爲民祈福之至意理合附片奏　聞伏乞　聖鑒謹　奏軍機大臣奉　旨知道了欽此　○○調補河東河道總督漕運總督奴才慶裕跪　奏爲江北河運漕船挽上淸江各閘開行日期恭摺由驛具陳仰祈　聖鑒事竊准戶部咨江北本屆新漕仍行河運等因伏查江北運河底水本小上游漸涸尤甚必須擇要挑撈　機收束方可不誤行走經奴才妥愼趕辦於二月十五日奏明在案嗣於二月二十七日各船陸續到浦共係十起計船五百隻裝連正耗餘米十二萬七百餘石奴才騐明後躬親督率備　上挽當於三月初三日全數挽過淸江閘十五日一律挽過福興通濟惠三閘連運墻北上查邳宿一帶築壩挑撈各工次第完竣關纜齊全仍多雇剝船備用奴才卽通飭沿途地方文武各員催趲前進並飛咨東河督臣山東撫臣照章啓放湖口壩舖水濟運　使各船早抵東境候汎渡黃以奠仰慰　宸厪所有漕船挽過各閘開行日期理合恭摺　驛馳陳伏乞　皇太后　皇上聖鑒訓示謹　奏軍機大臣奉　旨知道了欽此　○○湖南巡撫臣卞寶第跪　奏爲據情代　奏事據甘肅布政使楊昌濬呈稱竊昌濬於去年秋間赴都　陛見仰蒙　召見二次　訓誨周詳並荷　賞假兩月回籍修墓私衰感激非言可宣　陛辭後於十月十八日出京取道山東至淸江浦僦舟溯流南返於十二月十五日行抵湘鄕縣原籍當將先塋赶緊修理現已粗有頭緒惟昌濬夙有寒疾居隴四年有餘迄未就愈上年奔走長途時經半載歸　正値隆冬感受風寒觸動舊疾骽膝酸痛延醫調治據云風濕已入筋骨非寛以時日不匪見效玆自丟臘到籍之日爲始扣至本年二月十五日兩月假期屇滿亟擬卽日飭回本任力圖報稱無如病勢纏綿難以就道中夜思維實深焦灼不待不籲懇　天恩再　賞假兩月俾得盡心調理一俟病軀痊可印當起程赴甘勉供職守不敢稍涉遲延呈請據情代奏前來理合據情代　奏伏乞　皇太后　皇上聖鑒訓示謹　奏軍機大臣奉　旨楊昌濬着賞假一月調理病痊老卽赴漕運總　新任欽此　○○劉錦棠片　再吐爾扈特南部落人民自遭兵燹喪亡大半四五兩年由伊犁西湖仍歸喀喇沙樂珠都斯地方游牧仰荷　天恩賞給銀四萬兩經臣　銷在案數年以來該部落共戴　皇仁以生以植間有缺乏均經臣隨時查明酌量補助漸就還定惟流亡甫集如大病之軀刻難復元去年秋間由伊犁續歸難民三百三十三丁口行至控告斯河腦被搶去馬一百八十五匹經臣行查無着冬間又遭牛疫倒斃过多其汗舊有府第兵燹之後尚未修復大小水渠年久失修需費甚鉅疉據該福晉恩克巴圖呈懇奉請　賑恤並請籌借銀二萬兩分作五年歸還各等情由喀喇沙爾善後局委員黃丙焜轉禀前來臣逐細查核委屬實在情形惟臣軍餉項支絀異常一時騰挪費手且分年歸還期限遷緩殊碍報銷臣謹仰體　聖慈權爲籌撥銀一萬兩分批解交該福晉祇領作爲渠工宅第經費令其撙節支銷其新歸待賑丁口自去年十月中旬起至本年見新止飭由該局員照章給賬開報所需牛種並飭通融接濟俾資耕作毋令望失農時所有借撥前項銀一萬兩可否仰懇　天恩俯准由臣援照前案取具該福晉印領咨送理藩院核銷續發牛種賬糧並准由臣作正開銷之處出自　逾格鴻施謹附片具陳是否有當伏乞　聖鑒訓示施行謹奏軍機大臣奉　旨着照所請該衙門知道欽此　○○調署雲貴總督福建巡撫臣岑毓英頭品頂戴貴州巡撫巨林肇元跪　奏再查緑營定例除歲支正餉外另　年額公費以備一切公用歴經辦理在案以因節餉裁兵能否從此勉敷正餉尚難預必則凡雜支另欵深恐仍屬無着當此整飭之初糜爛之後一切營房號亦曁各本營月操旬操等項費用皆爲必需切安之欵黔省分設守兵存營差遣原以實城汛而資防守惟兵制旣分若不查照練軍一律訓練則一當有事防守恐仍難得力故籌兵必兼籌餉而兵少厥賴兵精諸如勤操酌賞以勵軍心整備衣甲以振軍容費用卽皆不可少闕不特正餉爲關係緊要也臣等與藩司曁提督鎭將等往返籌商僉稱裁兵所以展餉因時尤貴通方於現裁存營人成餉内再行提出一成作爲各營應支公費由各本營於領放正餉數内照數劃出作正支用按年造報由本省督撫提鎭層遞稽核以三年爲率俟各項整齊餉需稍裕卽行停止如此權官辦理爲數不多然於萬難拮据之中涓滴爲貴且免不肖營員因　就簡借口惰操實屬裨益非淺臣等爲整飭戒行籌欵不易起見惟係暫時從權之舉與常年銷例未符將來應請仍照八成正額歸併請銷邀免列冊並分計絀數以省枝節　符定案臣等未敢擅便謹會同合詞附片具陳伏乞　聖鑒訓示謹　奏軍機大臣奉　旨該部知道欽此　○○閩　總督臣何璟署理福建巡撫臣張兆棟跪　奏爲揀　請補要　知縣以資治理恭摺仰祈　聖鑒事送福淸縣知縣黃崇惺於光緒八年十一月初四日病故當經具　題開缺照例以病故日作爲出缺日期除截缺咨部外所遺福淸　知縣係冲煩疲難兼四要缺例應由外揀選調　臣等與藩臬兩司於現任知内逐加遴選非現居要缺卽人地未宜一時　無堪調之員惟查有開復候補知縣八十四年五十四歲京城廂紅旗蒙古人湖北荊州駐防生員在湖北軍營出力歴保七品小京官並儘先選用知縣選授福建武平縣領憑到任失守城池　革施經克復府縣各城　奏准以縣丞留閩降補隨軍赴折於克復處州府城等處案内　妻准以知縣補　委解餉銀晋　京　繳捐復銀兩送部引　見同治十二年二月二十日奉　旨八十四著准其開復原官照例用欽此援例捐加同知升銜是年五月到省繳照歴委署代鹿港厦防兩處同知連城武平大田詔安龍溪同安建陽等縣知縣卸事該員明敏幹練迭署煩要各缺均能措置裕如以之補授福漬縣知縣洵堪勝任雖調缺請補與例稍有未符而人地　在相需且係曾任　缺例得繁簡統補合無仰懇　天恩俯准以開復候補知縣八十四補授福淸縣知縣實於地方吏治有裨至該員係候補知縣請補知縣銜缺相當毋庸送部引　見並免核計叅罰據　司沈保靖臬司張夢元會　前來除咨部查照外臣等謹合詞附驛具奏伏乞　皇太后　皇上聖鑒　勅部議覆施行謹　奏軍機大臣奉　旨吏部議奏欽此 
 
