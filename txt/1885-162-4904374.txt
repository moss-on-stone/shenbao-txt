# 1885 - 162 - 4904374

 

Page 1

 
 
[四十二號畫報出售] [  申報舘主人啓]  
　　新奇幽險之境海外居多亞洲極南地方有柔物一部風土人情迥與中西不同該處陸居者名曰土　山居穴處專以獵獸而食水居者名曰海民浮家泛宅一以捕魚爲業他若鳥道蠶叢鯨波蛟窟尤非尋常畫筆所能曲盡其妙兹倩能手分繪水陸兩圖以供衆覧閱是圖者若不啻親歴其摬目覩其人矣兩圖俱編入此次四十二號畫報准於本月初六日出售附送畫譜兩圖均係任君伯年所繪一係山水一係人物舉致蒼勁　韵欲流畫報仍舊九圖後仍附淞隱漫錄圖說一則閱者鑒之此怖 
[皇淸經解石印精本出書] [  點石齋主人啓]  
　　皇淸經解全書爲儀徵阮文達相國選刻解經各家書於學海堂計一千四百卷通志堂後又一鉅觀也咸豐丁已燬於兵庚申善化勞文毅督兩書盡　之　續刻八卷共訂成三百六十册卷軼繁重繙閱較難携帶舟車尤多不便本齋不措重價購得阮文達初印善本会諸照相石印又取勞文　　刻八卷補抄附入共計七十四家得書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱寒暑　　成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精　　　簡而又簡居則易於繙閱行則便於取携於重規疊矩之中得挈領提綱之妙以此問世更無並駕齊驅者矣好古家宜各置一編以俻稽考惟本　　印無多恐不敷海内士林購取譬如逐鹿捷足者得尙其先覩爲快乎現已躉數售出欲購者請至上洋新北門外新昌泰行法大馬路南中昌　　　六堂書坊面訂可也此　 
[經藝淵海出書] [  點石齋啓]  
　　縮本精選經藝淵海爲吳下常安室主人選定交本齋縮印工竣已久海内諸君咸來問訊爭欲購致而主人謹愼周詳將是書印成之樣重加校勘凡小有舛誤錯落必攺正重印是以稍稽時日兹已一律告成准於五月十二日出售定價每部實洋七元不折不扣如有躉售者請至上海棋盤街福瀛書局面議其餘三馬路及法馬路甲昌書畫室並各　申昌號均有發　惟所印無多有志場屋之士勿以筌蹄視之而爲捷足者先得也特此佈告 
[論英俄皆有欲取高麗海島之意]  
　　英俄二國因阿富汗疆界一事幾啓兵端嗣聞俄皇雅不欲失好於英阿界之事諉咎於駐阿之邊吏一時歐洲人心　安以爲如天之福兩國不至稱戈大局自無窒碍乃前日字林報中載丹國電音謂現在丹國養兵秣馬以自保衛若英俄交戰該國亦當守局外之約又云英國照會歐洲各國倘英俄事竟决裂英國戰船必從黑海以攻俄疆等語又傳聞俄國現派人馬九千砲手十六隊向南而行又有輪車機　十隊火輪機器一百車皆向阿富汗進發云云觀此信息是英俄之事其終不免出於一戰矣丹國東連瑞典瑙威接近俄國新闢之芬蘭部其西則與英遙隔海面而國境褊小銳　 
出於波羅的海中兩國往來必經其國若英俄以水師交戰丹國實受其紛擾故先整備軍儲以爲自保之計英國雖有照會各國擬由黑海以攻俄國如取道黑海則不經波羅的海而由歐洲南面進地中海經過葡萄牙西班牙再　意大里希臘諸國人土耳其東西海峽而後泝黑海以達俄盖俄之國都偏於西南由黑海則當其腹且有土耳其爲俄之仇敵英苟攻俄則土必陰爲己助如由波羅的海出俄之背以攻其西面則中間尙隔瑞典不能直達且丹旣恪守局外兩不相助英師深入其勢孤而且險故不如攻其腹之爲可以取勝也然英卽不出俄之背而丹實密邇兩大整飭兵備以自衛其疆圉計不容緩也吾因此而歎高麗之失援也夫英俄有事於歐洲高在亞洲如風馬牛之不相及原不必遽懷憂懼無如高之北境接壤俄之東部而又有琿春海參歲之海口也英人自有印度以來通商亞洲所以爲東道逆旅者屬　商埠徧於南洋英俄有事兩大之勢必不相下如俄爲英敗俄必由東面出師以侵英之南洋各屬地而及於印度英爲俄躓則英亦必在大西洋印度洋太平洋大集舟師調撥各埠之戍兵以攻俄之琿春等口兩者皆於高麗有所關繫以其用兵於萬里重洋中途必有屯駐轉運之處而俄由東面出舟師英以舟師攻俄東面無不以高麗爲孔道而欲得其一二處以爲根本也况英人前已攻踞高麗海島禍及高麗固有明徵現在事未發覺俄人卽無攻取高麗之地之事而其意未始不欲踞之高麗國小而偪近又爲日本所制中國以向無代治藩屬之例動爲他國所嬲致於千百年臣屬之小國日被翦劊而不能與之抗爭前者又徇日本撤兵之請高麗自此不能得中國之援假使英俄交兵彼此皆取道高麗以其屬島爲屯兵轉餉之地則高麗之被擾將有不堪設想者高麗有人知之而知之而無所措手與無人知之等蓋高君近與日人親昵日本旣請高麗撤兵自亦遣回戍卒而日人窺伺高麗之意與中國撫字高麗之義不能强同將來高或有事日人一面發兵一面照會中國諒亦舞礙於約章而中國遣派兵船鼓輪東渡計時必落日人之後是中國之援而高麗則安於磐石資日人之助而高麗轉處於憂危然則英俄佔地之後而欲假大國以與英俄解說其不召外侮於日本者幾希此所以有人知之而亦無可如何也通商結好列國之常而亞洲風氣後於歐西始而中國繼而日本終而高麗第高麗自前年幡然攺圖以來爲時甚暫其與各國交誼尙未親厚一旦有事勢實孤立不然英爲歐洲望國近又以持盈保泰爲心奈何猝然取他人之地而不與之一商耶去年中法失和曾有法船商允日本假船廠修理與向買煤粮之事夫法之橫百倍於英矣乃法之於日尙待熟商而　之於高竟以力取然則高之爲國其不能見重於各國可知也彼有心人能不惄然傷之然而高人處此誠無如英何且亦無如俄何也本報前述高麗有人盖深以失援爲高人慮亦正以撤兵爲中國惜今聞丹國之整兵自衛竊歎丹在歐洲介於英俄兩國高在亞洲亦有介於英俄之勢而一則足於自衛一則處於可危强弱不同而實則有人如無人耳夫丹之拓地不過五六百里百年前英人曾爲所窘　是扼波羅的海口而榷各國貨物出入之稅以致富强迄今歐洲無敢陵之者可見國不在大惟在奮然有爲若高麗　二千里之地跨海負山形勢非不險要苟如丹國之發憤自强則太平洋東西通道何嘗不可坐踞其　　　　四洲乎乃至國中海島任他國之攻取而不能與爭噫嘻弱甚矣 
[諭旨恭錄]  
　　四月廿九日奉上諭邊寳泉奏神靈顯應請頒匾額等語陜西榆林府城隍廟縣城隍廟龍神廟及鎭川堡黑龍潭龍神廟靈跡　著光緒八九等年夏間不雨田禾將槁經官紳虔詣各廟祈禱甘霖立沛輔歉爲豐實深寅感着南書房翰林恭書匾額各一方交邊寳泉祗領敬謹懸挂以答神庥欽此 
 
 

Page 2

 
 
[眞臘雹災]  
　　東京法字報云數日前眞臘地方大雨雹樹木以及田中所產盡爲糜爛是亦非常之災也 
[港報彚譯]  
　　香港西字報云有某輪船在厦門洋面行駛忽遇一船告以在洋遇盜被劫銀洋三千餘元請卽鼓輪前進追尋盜蹤輪船答以此係商船不能爲爾追盜惟可將爾船上人帶至香港其時該船上有四人卽附某輪船至香港旋向英官歴陳遇盜情形未識英官如何辦理也○李丹　欽使抵粤後會同粤省藩臬兩憲察看水雷製造等局並閱砲臺放炮打靶獎許有加又至虎門黃埔等處閱看所設電氣燈能抵三萬六千枝燭光朗耀無比其時有西人在旁指點並道運用之法欽使大悅謂粤省設防諸臻嚴密　足以壯聲威而禦外侮也　欽使在粤小住不日卽當北上云○一日有西人不知何故與侍者角口忽放洋槍擊之隨又放槍自擊其身侍者受傷而未死而西人則竟斃　經人將侍者舁赴醫院療治可無大碍西人刻已安葬矣○粤督張香帥因和議畫押擬將防兵裁撤而彭欽憲則以防兵似不可少尙未定議云 
[朝鮮近事]  
　　箕子墓在平壤道其後裔複姓鮮于支派繁衍昨晤一鮮于某云正月間墓之左右聞有啼哭聲尋之自墓中出數刻而止事頗怪異書之以騐將來○機匠閒居日久國王現將發給工價令其組織然有空言而無實事衆機匠翹首盼望不啻大旱之望雨云○上月廿七日送玉牒于北漢廟中派大員代爲恭送儀仗無多亦無兵勇繞護故往觀者甚少○吳武壯尃祠日告成功亦頗美麗惟僻在城隅往來殊覺不便○街上有一痴婦口中喃喃不知作何語見人必逐之逐及必執其衣裾苦纏不已忽隱忽見莫可端倪土人謂其所語有奇中者豈神仙游　三昧歟○謠傳國王將收當五大錢仍行當十之錢以致存錢之居民鋪戶皆恐爲大錢所累或易貨或易銀舉國若狂不知言之所由起○春雨甚多漢江之水因之漲溢沿岸人家有被淹没者人雖未葬魚腹而物畜家產失去甚多○有民船由仁川駛往漢江中路遇風致觸礁石而沉計淹斃五人有一人被别船撈救倖免○土人當春日暄妍或携酒榼或携棋奩登南山之　覓松陰深處消遣臾有携妓遊山歌舞爲案輒嘆謝太傅之流風至今未歇也昨有某官招邀妙妓與友輩數人登峯造極圍坐言歡忽來日人四五輩直前擾亂以理諭之出利刃相向妓有毘奔而墜於石澗内者幸係順崖而下芳草如裀肢體尙未跌傷第鬢亂釵橫玉膚破碎誠未免太煞風景○孀婦某氏只一子年九歲被人拐去該婦日夜啼哭雙目俱盲室如懸磬必致飢餓而死也赴官署控告官派人四處追緝竟無端倪 
[同産笑談]  
　　外洋新聞紙登有一事頗足發噱譯之以博閱者一粲據稱法國有城名利用居戶多以織機爲業有母女同居者家故不豐蓽門圭竇相依爲活女雖適人而並未隨夫以去一日母女皆懐姙同日而産各誕一女室無多床乃共置一榻上旣而親戚有知之者咸往道賀母女出爲酬應陪坐衆戚眷亦爭抱兩孩撫摩愛玩至晚始去乃母女送客而回則兩孩仍置一處孰爲母產孰爲女生已混然莫可辨　將來漸長外孫女將訛爲己女而與生我者作姊妹行而弱妹則且以所生視之豈不謬哉然而辨之則正無法矣 
[鳳城叢話]  
　　上月内閣考取試差時有湘中孫太史宗殼因夜不成寐吞服泰西藥酒洎天將明呼之不應撫之體漸冰　　廷當差人聞之恐孫死内地有違定制急雇人負出比至寓則氣息如絲已難救藥矣說者謂是酒以硝强水製成飲之過多致腐腸胃然則西藥可輕試乎哉○絞犯曹永祥卽小曹閫入禁門施放洋鎗一案前報巳登玆問該犯未經刑訊卽稱被追情急意圖闖入禁門暫時躱避旋見劉等　入始施放洋槍經部擬以斬立决於上月二十日過三法司提審二十四日具奏後卽綁赴市曹梟首示衆矣至捕獲該犯之西城功捕役劉四鎭憲嘉其出力賞給銀五十兩劉得銀後分給帮拿夥役三人各十兩云○四月某日工部製造庫奉旨脩理瀛臺三海各處亭榭殿宇槪　新製竹簾當派司員查估飭匠赶造計大小竹簾共五百餘挂已於十八日交齊矣○京師迤南十數里之海子西紅門外陸姓家所畜牝騾忽產一駒四蹄色白如牛蹄之兩分說者謂此名特能日行千里千百年不一見然考之史册未見是說殆齊東野人之語也○上月某日晨永定門内天橋下忽有一男子自縊石欄上身穿靑布棉袍年三十許旋有識之者知該屍宋姓行四居琉璃廠開設裱糊鋪性嗜酒喜作牧猪奴戲且更癖染烟霞今其自盡殆因窮而輕生歟○上月十六日内廷優人演飛叉陣一齣正在羣叉飛舞時某甲忙中失手致將凈角陳六兒腦門叉破當卽昏暈倒地登時舁出禁廷皇太后惻然憫之賞銀十兩並賜藥餌○内廷恩豐倉於四月二十一日收到山東黃糧經該倉監督眼同書差兌收小米六千餘石當卽分貯各厫以便開放骨務府各項所領倉米○此次南北海各處殿庭稍加修飾開支銀五萬餘兩皇太后欲各殿庭一律修補整齊並欲將船塢修好内務府從省核估需銀十三萬餘金展轉籌謀大有難色云○上月十五日某甲携一八歲嬰孩遊西直門西萬壽寺行至豆腐閘偶就墻隅小便不意便後孩已不知去向徧加尋覓蹤跡毫無迨金烏已墜猶在該處左右找尋未悉能否珠還也○上月二十二日晨兩翼前鋒八旗護軍十營抬槍鳥槍練兵在德勝門外教場合演大陣並馬技藝兵操演轉旗連環等陣式 
[嘉郡科試事宜]  
　　禾郡科試一事前報早已錄登兹悉劉學憲于本月初二日辰刻升堂發落時適大雨諸生入謁無不衫　淋漓事畢天又放晴學憲隨於午刻出轅拜客然後由東門至碼頭登舟文武印委各員早在碼頭伺候兩營汛兵亦早排隊恭送宗郡守送至杭州塘口而返兩邑尊則送至陡門憲舟旋於未刻解維聞限期初四日到省初九日起節過江十五日取齊衢州府大約十六七日可以開試矣 
[鴛湖談萃]  
　　侯副戎之夫人于本月初三晚仙逝翌日大殮想副戎琴瑟情深自必哀痛不置也○前報列大憲檄飭厘捐局諭令各行輸捐領帖一事兹悉醬園當鋪現已認捐當舖每家捐銀三百兩醬園則未知其數其萬生隆恒大高透雲蕭恊順等各土行亦各捐銀二十四兩名曰領坐票隨由秀水縣朱邑尊出示曉諭各號如無坐票不准買土文武各衙門兵役人等亦不准向各號索取節規等費云○聞太平橋出一命案死者因欠戶索錢甚急無從設法歸還隨卽雉經斃命云○各鄉鎭絲行盡已開秤其價未見起色不知恃馬頭娘爲生意者不致折閱否也 
[五茸零拾]  
　　海運已通聞有包糧者在無錫購得糙米運申騐兌舟至泖湖適當風伯揚威波臣肆虐竟將糧船十餘艘吹翻水内船上人雖經土人救起而米石之沈在波心者已不知幾何矣○郡中旣撤冬防小竊遂肆無忌憚北門某甲家號素封一夜有梁上君子踰墻入室竊去金銀珠翠約值千餘金報縣後卽經邑尊前往踏勘飭捕緝拿又有陸宦自雲南作宰歸　居察院弄尹宅腰纏頗富早爲宵小所窺圖竊未成已非一次前晚有匪徒穴壁而入幸卽聞知高聲呼喚賊遂遁○前報所記盜犯解府後意圖翻變原供經楊邑尊一鞫而服聞首犯四人日内將就岳廟正法矣○前任松江府博雨薌太守解組之時以修志餘欵五百金撥入雲間書院五百金撥入普濟善堂闔郡士民皆額頌賢使君不置 
[揚城瑣錄]  
　　距揚州數十里陳家集地方某雜貨店上月杪黃昏時忽有匪徒多人用石撞開店門肆行刦掠事主鳴鑼喊捕爲匪拒傷迨鄰右畢集匪已携贓而去該集地保卽於次日入城禀報未知即能破案否○近來剪綹賊甚多有某甲在教場茶社啜茗忽袋内時辰表停止待茶罷遂往運司街某鐘表店修理將及店門前面來一少年身幹短小身穿黑衣擦肩而過甲不爲意旣至鐘表店探囊取表則已烏有驀然猛省莫非適纔少年所爲乎急尋蹤追去幸未遠颺當卽扭住喝曰還吾表來少年不認時旁觀者已若堵墻見少年形跡可疑咸曰何不搜之甲預言表中暗記果得原璧又於懷内搜出金銀表三只並零星物件羣欲送官少年再四哀求始釋之去○舊城某氏婦蓄一狸奴珍愛彌甚飲食起 
 
 

Page 3

 
 
居皆與之共上月二十五夜婦擁四歲之子而臥另以錦褥覆貓於床上迨　更三下蝶夢方酣貓遽起奔枕側將子咽喉齧破呱然一聲婦驚醒呼之不應視之則血如泉注枕褥皆赤星夜延醫未至而斃說者謂貓非辜恩必係前生冤孽噫儼然人類尙或有辜恩之事矧蠢然一物乎○舊教場鹽務地基民佔蓋屋應征地租久經詳定則分分上下忙四十兩月照地丁定價征收近經甘泉縣朱明府出示催繳計上則各茶舖每間完租銀五錢中則各東厠每間四錢下則住房每間三錢 
[穗垣雜錄]  
　　粤華粤秀兩書院爲闔省育材之所每月官課一次院課二次正月分課例歸督憲評定甲乙近因張制軍公事過繁木遑顧及迄今尙未發榜以故數月膏火不能領取八百孤寒無不望穿秋水也○記名總兵姚靖戎爲張香帥所賞識特由江南咨調來粤藉資臂助近以省城無可位置擬派赴瓊州○升任湖北荆宜道廣州府蕭紀山觀察學問淵深經猷卓著蒞任數年百廢具舉而尤以振興文　爲先務去年捐廉爲羊城書院月課加獎横舍中人頌之不去口現在貢院添造號舍一切工程觀察悉心區畫親往監工更非因陋就簡者可比說者至擬之爲阮文達云○候補縣丞某君聞與某邸有葭莩誼到粤之日曾携尺素書投遞各大憲以故大憲垂靑格外歴派要差現又委往欽州帮辦厘務寮寀間之若不勝其羡妒朝内無人莫做官誠哉是言○近日疫症流行人心惶惑無賴之徒僞作寳籙神符到處鼓惑以爲歛財之計前日綏靜營勇緝獲二人交地方官審辦想妖言惑衆國法難容斷不能以小民無知稍爲輕恕也○王靑充當南海縣差役平時恃强凌弱結怨鄉閭前日某村獲盜三人解案邑宰當堂潘訊供稱所有劫案皆係貴差王靑包庇邑宰大怒立將王靑從重笞責發獄監禁聞者大快○三水縣與花縣毗連所謂晉鄭之間有隙地也前日交界處出一命案兩縣主皆以疆界未明互相推諉倪中丞聞之遂委幹員前往履勘○番禺沙涌鄉前夜被匪行劫賊勢兇狠無敢與敵連刦數家滿槖而去翌日赴縣報案裘邑尊會同營勇親往勘騐未知卽能弋獲否○二十二日有一人在新基碼頭喚渡方與船家議價忽然倒地撫而視之氣已絶矣延至日暮由街隣備棺收殮一面招親屬來領至其斃命之速衆咸莫測其故想亦爲瘟神所攝去也○鮮菓行牙捐前係商人温遇春承抽嗣因行戶未允蒙大憲批令本行自抽將温革退温殊不服前日復赴府署嘵嘵置辨府尊怒其逞刁喝責三十板温始叩頭乞恕澳惱而返○二十一日有巡船二艘在黃埔河面游弋陡見一洋藥私船乘風破浪而來卽燃砲擊之走私船亦放炮相拒歴數時之久走私者愍不畏死而船行亦極速竟爾逃脫然以二巡船而不　截一走私船巡勇之技於此可見○某甲寄寓北門直街與某營勇目有洽比之誼一日勇目在家試騐洋鎗轟然一聲震動閭里甲有一子年甫週歲受驚後染疾而逝甲痛子情切遂與勇目爲難而街隣有爲魯仲連者始不致有雀鼠之爭也 
[吳淞鯉信]  
　　前日午俄國雙烟囱兵艦一艘進口停泊張華浜適前日進滬之法國二枝半桅兵船由申展輪出浦在該處相遇遂各升炮二十一門以伸送往迎來之意法艦隨鼓輪出口○昨爲端陽節淞鎭各防營統領以至哨官均赴營務處朱星鑑觀察並趙家莊軍門處賀喜復各肆筵誌慶惜天雨泥濘往返稍覺不便耳 
[太守病免]  
　　英界會審委員黃芝生太守因病請假昨由道憲邵觀察檄委葛蕃甫大令權理大令已至道署謝委聞太守公事紛繁應接不暇刻當交代之際夜以繼日殊覺案牘勞形至大令接代之期則目下尙未擇定云 
[法艦已開]  
　　禮拜日下午進口之法兵船意格雷勒已於初四日下午四點半鐘時鼓輪出口矣據云吳淞口外共來法艦七艘除意格雷勒外尙有六艘今明當陸續進口購辦食物也 
[法界二火]  
　　法界吉祥街口城河迤東某姓糖坊其棧房在城根小平房内雞毛豬骨破布壞衣高積如山以圖銷售昨日午前十一點鐘時坊夥正在持籌握算遙見對面棧房中烟焰迷漫高衝天半急往觀看則火從裏面然着業已透頂幸經比鄰舊木器店中人帮同汲水澆滅已燒去椽子兩架零物多包當未熄時巡街捕報知捕房捕頭飭包探等前往查看見將滅熄未及鳴鐘是日九點鐘時法大馬路西寳興里第三石庫門内某姓樓上亦因遺火頃刻延燒左右鄰居驚惶喊呌家人俱在樓下尙未聞知鄰人急急赶來帮同救滅說者謂是日幸逢大雨傾盆否則一炬咸陽回祿氏益將肆無忌憚也 
[彌撒誌略]  
　　昨爲法國杜神甫週忌在新北門外若瑟堂行彌撒之禮九點鐘後彼教中人及各神甫男女分道絡繹而來齊進堂中恭伸哀慕神甫就孤拔追思臺前諷經彌撒經事畢紛紛散去 
[具保領女]  
　　蘇人蔣月山在雙德堂妓院尋見親女六寳控訴公堂一案前已列入報章兹蔣又投案訴稱女兒在押患病可否求請發堂免致敗壞名節太守飭官媒將六寳帶案問願入淸節堂否六寳答稱不願太守問然則爾欲何爲六寳答稱願隨父歸家太守隨謂蔣曰爾女旣嫁胡姓夫故後誤墮落烟花旣稱不願爲娼殊可欽敬惟該鴇沈李氏稱憑中向查氏出洋一百九十元買來理合根究核斷未便任爾領去蔣又稱實緣女兒患病務須醫治太守謂如是則姑准爾覓保暫行具領如逢傳喚卽須投案候訊 
[佛店宜查]  
　　租界中奸道淫僧賃屋一椽供尺許小佛像哄人進香許願施捨貲財俗呼佛店歴經查禁終難歛迹老閘西首偷雞憍地方前有甯人租屋三間供有佛像借開光爲名哄動寗帮男女花香楮錠堆積如山并言開光之筆得之可以辟邪栲栳内儲有羊毛筆千百枝每取一枝須靑蛺若干翼閱三日店卽閉歇聞尙須往别處再行開光以賺錢帛云吁左道惑人顯干國典况堂堂憲令不啻三令五申而該甯人等仍敢惑世誣民斂錢肥已知法犯法寳屬罪不容誅爲人上者奈何竟置之不問哉 
[城垜倒坍]  
　　本埠大東門内水關橋南首一帶城垜俱用靑石砌成鞏固堅牢全未剝蝕前晚驀坍榻四五丈幸未壓損民房祗壓壞厠屋一椽大約因雨久土鬆之故也 
[帶犯認地]  
　　徐阿艾等謀斃姚阿七一案縣訊各情早經列報前日上午莫邑尊飭差由獄提出徐阿艾陳大源二人帶至新閘西首野雞墩犯事地方令該犯指認是否在該處將姚謀斃答稱確在是處旋將該犯帶回縣中還禁一面卽據情禀覆邑尊云 
[調缺續聞]  
　　前述英副領事翟理斯與香港副領事對調一事兹悉實係虚傳蓋香港並無英領事合亟聲明以正前誤 
[揚州解到鉅欵賑捐]  
　　今上海北市巨豐錢莊交到摥州嚴佑之先生代募賑捐匯來揚平二八寳銀三千兩并原函囑解山東放賑紳士潘振聲孝廉杳收接放等云○今巨豐來友關照揚平二八寳照申估平每百兩小二錢四分合少平水七兩二錢今解到上海九八規銀三千二百廿四兩八錢九分五厘合揚平二八寳三千兩○並又匯到安徽太平縣王煥章求却病延年助山東賑捐英洋一百元深恐各善士垂念先行登報一俟赶速匯解山東卽專電通禀再行登報奉聞謹呈公鑒[  上海北市籌賑公所施少欽謹復五月初三日]  
[奉贈翁子雯太守卽希哂政]  
　　法度森嚴物望隆埽除煩劇播和風寄情豪俠俟柔仲察理精明勝醉翁酒國良朋心計洽海疆循吏口碑同於今尙屬牛刀試轉瞬高遷懋治功[  鄉愚弟王恩溥拜稿]  
 
 

Page 4

 
 
[奉贈黃芝生太守卽希晒政]  
　　坐鎭從容德化行琴堂聽斷協公平知交氣誼聨桑梓蒞治才華翦棘荆五馬夙推威望重八龍共羡吉祥呈能消鄙吝波千頃早得英奇著令名[  鄉愚弟王恩溥拜稿]  
[奉贈翁已蘭司馬卽希正句]  
　　矍鑠精神颯爽姿多材多藝好逢時杯常醉酒傾三雅筆妙生花擅一枝廣結善緣蘇鮒涸更餘墨瀋普鴻施君屢書字助賑陽春有脚何時屐一度思君一賦詩[  鄉愚弟王恩溥拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[竊負而逃]  
　　杭垣某甲向業行販積有微貲遂開一柴炭店夫婦居室生子女各一今春甲以病殁子甫及髫齡不能析薪以承父業女則瓜已及期而杏猶待嫁韶華二九人咸以荔支十八孃呼之雖無傾國之姿然小家碧玉頗足可人店有夥友某江山人也年方有室　拓一身涎女之美更豓女之財因百計引誘之遂入其彀中猶幸事機秘密無人漏洩也不意女近來腹漸臌脝恐漕敗露因謀爲偕遁之計該夥於三日前託故出店雇喚替工先於江于喚船以待女於前一日隨母看戲先竊得現洋六十餘元及　之金戒四事綢衣　件并零星簪環手鐲十餘件均已先爲運出計共百餘金女則於上月初八日午前輕身出城相期於江塘登舟如范大夫載美故事不意爲船戶窺破指爲拐匪因賄洋三十餘元始得解覧乃行至富春又爲其卡局扣留所帶銀洋均已羽化而人則尙夫釋放一念之差終身之玷痴男怨女可不知所戒乎 
[浮屍無主]  
　　月之初一日晨甯波南門外永甯橋下有男屍一具漂浮水面年約三十左右身穿靑布夾長衫由該處地保撈獲　貼招認字樣延至次日無屍親來認始由善局棺殮 
[甯波官報]  
　　初二日統領楚軍福字營劉觀察督帶兵勇二千名由福建到寗暫假察院爲公館云 
[分發人員驗看名單]  
　　海防事例掣籖分發郎中松壎鑲白○籌餉事例掣籖分發郎中王瀛江蘇知縣毛隆光江西○海防事例指省分發同知花翎成厚鑲黃東河鹽大使朱瑞瑩折江廣東劉昌龢　東兩淮府經歴李道煌安徽直隸縣丞李燕昌山東北河王毓葵山東直隸巡檢郭耀奎奉天直隸陳本基河南廣東陳輝昇安徽江蘇蔣頤江蘇浙江錢鈞韶江蘇浙江方榮　安徽江蘇呂廷禎浙江直隸和雲漢河南湖北楊鏞四川江蘇從九品余祿堃湖南山東典史馬秉鏞直隸河南鄭觀光順天山東陳值雲南直隸蔡之璋甘肅山西項壽春河南直隸閘官鄭廷棟順天東河汪樹修江西東河○籌餉事例　省分發同知王壽勳山東河南通判洪遐昌安徽江西鹽大使魏裕光湖南兩淮　筠安徽浙江縣丞倪鍔安徽江西李壽祺陜西四川盛心培浙江山東巡檢王祖楨順天山東朱訓一山東河南孫鎬廷山東直隸武兆霖山東山西孫育萬江　福建成紹治江蘇山東馬億河南湖北袁礽傳河南江蘇從九品李善元福建浙江蔣景福安徽江西徐文煥湖北湖南典史潘肇昌湖北江西魯開第江蘇河南鄒洪訓江蘇安徽胡燦浙江福建閘官陸寀浙江南河○勞績保奏掣籖分發直隸州知州徐則林安徽知縣符順玠湖南○勞績指省分發道鹽運使銜張興留山東江西同知直隸州知州知府銜張安運湖北陜西知縣花翎五品銜蔣知州知府銜張安運湖北陜西知縣花翎五品銜蔣記名呈請掣籖分發直隸州知州勞啓恂湖南○應補呈請分發通判高紹祺順天山東知縣同知銜彭繼昌湖南江西花翎同知銜顔鍾運廣東四川縣丞孫澍浙江福建未入流邵恕直隸奉天諸滐浙江廣東 
[登金山絶頂]  
　　前年我泛維揚舟金山咫尺難淹留今年子役來北固曠覧名勝消覊愁隸川太守雅好士籃輿助我名山遊暮春天氣正晴朗阿咸笑挈同探幽時偕冠姪同游古寺臨江劇淸曠憑欄俯瞰心悠悠老僧愛客願相　林嵐曲折窮　　廋塔一枝兀相向解衣盤礴風颼飀瓜洲隱隱認雲樹輕舠幾點江心浮昻頭四顧發長嘯雲光水色明雙眸遠游得此亦快事畫稿好從奚囊收寄語山靈莫騰笑會看題詩最上頭[  乙酉三月上浣飯顆山樵客京江稿]  
[贈陸昭容]  
　　疑是仙人降碧池婷婷裊裊復遲遲有情佯作無情處最是回眸一笑時丰姿綽約允推卿携手談心倍有情一洗人間筝笛耳花間雛鳳奏新聲[  古香史待删草]  
[上海北市杏記荼棧經收浙寗鎭海饑民粥廠賑捐四月十四至廿三日第十二批淸單]  
　　杭州寶厚堂五十元蘇州趙湘波二十元　素主人募紙灰集資十三元佩珊居士吳敬言趙培之安定堂篔靑艸堂和豐隱名氏遂記莊無名氏愼裕莊其昌　挹翠山房仁德堂十三戶各十元慶餘堂八元杭州皇甫氏六元翰林第樊正大行李隆盛豫泰　義昌棧永濟坊錦成莊厚生莊益大茂肆美齋程養儀公信行義號庄十三戶各五元王恆泰四元彭守記三元　順行三元戚財茂許志高叢桂軒施崇本堂張玉芝堂吳立厚仁信堂程炳記黃賓臣沈益書毓秀堂思補軒十二戶各二元行素主翁湖州萃康莊慕韓齋董文益四戶各一元乾源乾豐各助對開詳一元○以上共收洋三百三十元虛對開兩元登報奉聞經收經解蘇慶標王友林周經翹武杏林仝謹啓 
 
 

Page 10

 
 
   
 
 

Page 11

 
 
[光緒十一年四月二十八日京報全錄]  
　　宮門抄○發抄旨四道○疆撫劉奏請議䘏扬子○鄂撫彭奏暫委代理府篆夾片○東撫陳奏特叅縣汛摘頂夾片○江督曾奏請補知縣摺子○楚督卞奏請補邊缺　擊摺○四月二十八日吏部翰林院鑲紅旗值日無引見○王文錦謝授翰林院侍講恩○召見軍機○派出凝題翁同龢○發抄盧士杰奏請將捐助賑欵之學政徐郙等優叔前任浙臬劉盛藻等建坊奉旨着照所請該部知道欽此○又補用同知錢應豐期滿甄别奉旨吏部知道欽此○又知縣鄒鍾駿等稟請將同時禦賊被戕之江蘇五品封職徐濟時等節婦沈任氏等旌表奉旨徐濟時等均着准其旌表禮部知道欽此○又太湖令德愷署休甯令奉旨知道了欽此○○欽差大臣督辦新疆事宜尙書銜甘肅新疆巡撫二等男臣劉錦棠跪奏爲實缺總兵在營積勞病故懇恩飭部從優議䘏恭摺仰祈聖鑒事竊頭品頂戴記名提督賞穿黃馬褂甘蕭甯夏鎭總兵一等輕車都尉世職嘎什普　巴圖魯譚拔萃上年經臣檄飭統領所部安遠軍移駐烏魯木齊古城暨吐魯番一帶嗣因積勞成疾牽動舊傷屢請交缷軍事臣曾批准給假醫調尙未離管兹據營官王文安等禀稱該統領病勢日增醫治罔效於本年正月二十三日在營因病出缺等情前來查該故提督譚拔萃初以武童投効湘軍隨臣胞叔原任廣東陸路提督劉松山剿辦髮捻等逆轉戰湖南江西安徽河南山東山西直隸陜西各省無役不從戰功卓著自逆回擾亂關隴震驚官軍自陜西北山節節掃蕩入甘直抵金積堡老巢攻剿不克臣叔陣亡軍中恟懼該故提督誓爲主將雪耻激勵士卒奮勇轉戰渠魁授首臣得藉手以竟前功至今思之猶爲泣下光緒元年該故提督在甘肅甯夏鎭總兵任内經前督辦軍務大學士左宗棠奏調統領老湘左軍當卽隨臣出關二年六日該故提督在營聞訃丁親母憂其時官軍會剿烏魯木齊古牧地各城踞賊正在得手經左宗棠奏請攺爲署任留營帶隊該故提督懍移孝作忠之義墨絰將事每戰先登遂定北路各郡縣積年回逆一律蕩平三年移兵南路猛攻達坂城克之進復吐魯番滿漢兩城戰功爲一軍最是秋連復喀喇沙爾庫車阿克蘇烏什十一月西四城亦全行恢復計自九月初一日進師喀喇沙爾至十一月晦收復和闐南疆各城延袤五六千里僅及三月悉服版圖仰賴朝廷威福遠震遐荒而該故提督協和袍澤倡牽諸軍轉戰而前無堅不破其功不可泯也四年軍務稍崧始飭率帶假勇入關就便回籍補行穿孝該故提督以身許國竭力疆塲南北驅馳未歸坟墓者至是蓋十有八年矣駐防庫車旋復調防喀喇沙爾十年春又復移駐古城九月據禀染噎膈病症牽引舊傷致面浮喉腫頭暈耳鳴精力不支懇請交缷軍事回籍就醫臣以防務緊要一時實難其選且塞外天氣早寒病軀亦難就道囑其在營加意醫調並遴派醫生前往診治十二月間續據禀稱所患各症有加無瘳仍請准假臣察其情詞肫切始准給假一年俾得安心調理詎意該故提督自交春後病勢日甚一日竟以不起垂殁盥沐具衣冠恭設香案令人扶起望闕叩頭深以未報涓埃爲憾深旘堅定語不及私臣聞信之餘不禁零涕伏念該故提督譚拔萃忠勇廉明器識宏遠有古名將風治軍紀律甚嚴待卒伍如子弟教誨撫循一出以誠臨財毫髮不苟其前在甯夏總兵任内及葉爾羌庫車喀喇沙爾古城駐防尤能深得民心聞其病殁無論軍民莫不悲戀溯該故提督自咸豐九年投効湘軍以後身經百戰勳績爛然荐保提督實任寗夏鎭總兵疉蒙賞穿黃馬褂賞給勇號正一品封典花翎頭品頂戴一等輕車都尉從優議叙一次一等軍功從優議叙二次該故提督感荷聖恩優渥懼無報稱益以奮力疆塲自勵臣於九年曾經據實保荐奉旨留中欽遵在案意謂該故提督年力尙壯將來歴練愈深資望彌重可當朝廷一面之寄不期竟以積歲勞傷遽爾病殁殊堪慨惜合無籲懇天恩俯准飭部照提督軍營立功後在營病故例從優議䘏並將其生平戰蹟宣付國史館立傳以彰忠藎該故提督撫子有胞姪三人遣囑以幼姪代嶽爲嗣年甫三歲業飭該軍營官王文安等將該故提督身後一切妥爲料理其遺櫬暫厝古城交秋後由臣委員護送回湖南原籍並請飭行沿途地方官妥爲照料至應否建祠予謐出自逾格鴻施非微臣所敢檀請所有甘肅寗夏鎭總兵員缺應卽請旨簡放以重職守除將該故提督履歴咨部查照外謹會同陜甘督臣譚鍾麟恭摺具陳伏乞皇太后皇上聖鑒訓示施行謹奏奉旨已錄○○彭祖賢片再兼署漢陽府事漢陽府同知張開運在任病故查簡放漢陽府之逢潤古不日卽可抵卾所遺該府篆務自應暫行委員代理以重職守查有現委署理漢陽府同知之陳慶煌堪以暫行代理據布政使蒯德標按察使黃彭年會詳前來除檄飭遵照外謹會同署督臣卞寳第附片具陳伏乞聖鑒謹奏軍機大臣奉旨吏部知道欽此○○陳士杰片再據汶上縣知縣松年詳報光緒十一年二月初二日夜該縣城内事主姬萃聚油坊被賊四五人撥門入室行竊臨時行强刦銀錢衣物舖夥鄭金策檀興發均被拒傷時值城汎把總孫保淸赴鄉巡查會場該縣聞信飭役追捕無獲會營勘訊估贓值銀九十兩零請通餾緝拿等情臣查城内重地該營縣並不加意防範致有因竊臨時强刦之案捕務實屬廢弛卽經批司勒緝詳叅乞今贓盜仍無報獲據該管府道詳中藩臬兩司轉請奏叅前來相應請旨將汶上縣知縣松年汶上汎把總孫保淸均先摘去頂戴勒限兩個月嚴緝贓盜務獲究報倘限滿無獲再行嚴叅理合附片具陳伏乞聖鑒訓示謹奏軍機大臣奉旨着照所請該部知道欽此○○兩江總督臣曾國基江蘇巡撫臣衛榮光跪奏爲揀員請補省會要缺知縣恭摺抑祈聖鑒事竊江甯縣知縣賈致愼請補海州直隸州知州於光緒十年十二月初六日奉旨應以後五日行文按照限减半計算扣至十一年正月初六日作爲開缺日期歸正月截撰所遺江甯縣知縣係衝繁難三項要缺例應在外揀員調補該縣爲省會首邑軍民雜處政務殷煩必須精明幹練之員方足以資治理兹於通省現任知縣内逐加遴選非現居要缺卽入地未宜實無合例堪調之員惟查有候補知縣前任江甯縣知縣陸元鼎年四十一歲浙江仁和縣人由拔貢生中式本省鄉試舉人同治甲戍科會試中式貢士殿試三甲二十名引見奉旨以知縣卽用欽此嗣在西征糧台報捐指省江蘇歸原班補用光緒元年四月到省海運出力保加同知銜六年奏補江甯縣知縣奉部覆准七年四月到任八年三月因病請假卸事是月十五日聞訃丁親父憂開缺請咨回籍九月二十六日到籍見喪安葬事畢守制於七年分河運出力保俟服闋後以知縣仍留江蘇補用經部核准於光緒九年六月二十二日奉旨依議欽此該員於葬親事畢將屆服闋由籍外出措資便道赴京扣至十年六月十五日已屇服滿遵章備具親供邀取同鄉京官印結赴部呈請起復是年十月十七日准吏部咨准其起復卽於十一月二十一日回省覆查該員才具明敏振奮有爲曾任江甯縣知縣辦理裕如現以之請補斯缺駕輕就熟實屬人地相宜洵堪勝任與例亦屬相符據藩臬兩司會詳請奏前來臣等意見相同合無仰懇天恩俯念員缺緊要准以陸元鼎　補江甯縣知縣實於地方有裨如蒙俞兀該員係曾任實缺候補知縣請補知縣銜缺相　毋庸送部引見亦無須查造叅罰謹合詞恭　具陳伏乞皇太后皇上聖鑒訓示謹奏軍機大臣奉旨吏部議奏欽此○○頭品頂戴署湖廣總督湖南巡撫臣卞寳第跪奏爲　員請補邉缺遊擊以重營伍薛摺仰祈聖鑒事竊照前准兵部咨湖北衛昌營游擊孫長鐸准其開除底缺歸湖廣儘先叅將班補用所遣遊擊員缺孫題補第一輪第二缺應用儘先人員行令照音揀員請補等因移咨到臣查斯缺駐紥鶴峯州城界連　疆巡防彈壓均關緊要非才技優長熟悉地方情形之員難期得力臣遵卽在於湖北省儘先游擊班内詳愼揀選查有花翎儘先補用遊擊曹如金年五十六歲湖北榖城縣人由行伍出師卾皖等省剿滅髮捻迭次攻克城隘出力歴保以游擊儘先補用嗣因軍務蕩平凱撤回籍收入湖北提標中營差遣歴署遊擊都司各缺均無貽悞現署提標左營游擊整飭營伍悉臻妥善該員老成諳練以之擬補衛昌營遊擊洵堪勝任伏查部章請補員缺應以到標人員儘先名次先後爲斷兹按部行官册曹如金儘先遊擊名次在前圇值頂補且在營歴練有年於該處地方實在相宜距籍在五百里以外與例亦屬符合飭杳前在本省及他省均無叅革矇保情弊合無仰懇天恩俯　邊缺緊要准以曹如金補授湖北衛昌營遊擊實於地方營伍均有裨益如蒙俞允俟部覆至日給咨送部引見以符定制除飭取該員履歴送部外謹會同湖北巡撫臣彭祖賢署湖北提督臣吳鳳柱恭摺具陳伏乞皇太后皇上聖鑒訓示謹奏軍機大臣奉旨兵部議奏欽此 
 
 

Page 12

 
 
[光緒十一年四月念九日京報全錄]  
　　宮門抄○諭旨三道錄前○將軍慶奏故員虧欵提屬審擬摺○大臣恩奏爲奏聞摺○東撫陳奏爲奏聞片○西撫潘奏請升補知州摺○大臣淸等奏爲奏聞摺○江督曾奏請暫緩總兵北上夾片○四月二十九日戶部通政司詹事府正藍旗值日無引見○惇　等謝賞紗葛恩○睿王等盤查銀庫覆命○張家驤假滿請安○續昌請假兩個月○謙光請假十日○掌儀司奏初三日祭奉先殿慶王行禮○侍衛處奏派口外賜奠之大臣派出奎煥咸齡○召見軍機醇王○皇上明日卯正至春霖塘黃幄看步箭○○奴才慶裕裕長跪奏爲故員虧短正維庫欵提屬審擬恭摺仰祈聖鑒事竊查已故前任岫巖州知州鳥勒登額於在任時虧短糧租雜租攤捐銀錢倉米曾經奴才等據實叅奏一面將該故員寓所查封曁咨鑲白旗滿洲都統將在京家產一併查抄備抵嗣奉諭旨飭提定屬丁書嚴訊是侵是挪按律嚴追定擬具奏並令查抄寓所旗籍資財家產備抵以重庫款等因並據委員將該故員寓所衣物查抄估值銀十五兩七錢二分造册具報其京旗家内什物准廂白旗滿洲都統查封應由内務府估變價值咨覆核辭卽經行提人　因門丁田升等先期回籍無從關傳催據該州將經手經書王會三姜天池等曁該故員之子貴春同應核卷宗提解到省飭據驛巡道興陞督同委員審明擬解前來奴才等提案覆審緣烏勒登額係滿洲廂白旗人於光緒四年補授岫巖州知州十二月到任五年夏間州屬雨水連緜洋河一帶被水感災冲塌房屋小民流雅失所飢困異常該故員勘報蠲緩糧租籌辦撫恤應需賑粮牛具籽種修理房間等費無欵可籌先則捐廉散放繼因墊辦不資挪動倉庫正欵並因沿海游非乘機滋擾出没靡常捕盜營兵不敷巡緝雇勇幫捕所需軍火器械口糧爲數甚鉅亦由倉庫挪欵給發事竣總計虧挪庫欵糧租雜稅等銀二千八百五十七兩七厘八毫制錢七千九百一十七串三百二十六文小數錢四千九百一十六吊六百四十文倉米四千九百七十六百九升六合八勺五抄四撮挪用之際曾據經手倉書姜天池及已滿戶書王明周隨時　阻該故員諭以暫行挪借後卽彌補並向其子貴春函述前情另虧外結捐挪各欵銀二千三百三十七兩一錢六分亦屬因　拖欠詎該員未及籌補卽於九年十月三十日病故據現任該州奭良查明虧數禀由奴才等據實奏叅行提該故員之子工部筆帖式貴春曁經手經書姜天池等與應核卷宗到省飭道督同委員訊晣前情擬議解經奴才等核卷覆審所虧銀錢米石委係因公挪移並無侵蝕揑飾情弊究詰不移似無遁飾查例載挪移庫銀一萬兩以上至二萬兩者發近邊充軍限一年全完免罪准其開復不完再限一年追完减二等發落限滿不完再限一年追完減一等發落三年限滿不能全完照未完之數治罪等語此案已故知州烏勒登額前在岫巖州知州任内因災籌辦撫　雇勇緝匪挪用倉庫正雜各欵除將查封寓所衣物估變作抵外核計實虧銀數在一萬兩以上自應按例問擬烏勒登額應請合依挪移庫銀一萬兩以上至二萬兩者發近邊充軍例擬發近邊充軍該故員業已病故應毋庸議其虧短銀錢米石未便虛懸自應在於伊子工部筆帖式貴春名下勒限嚴追倘限滿不能全完再行照例辦理其京旗查抄什物應由該管衙門備抵以重庫款倉書姜天池前因該故員挪用倉庫正欵銀米曾與已滿戶書王明周稟阻並無通同徇隱情弊應與現充戶書王會三均請免予置議案　訊結未到門丁田升等免提省累查封衣物飭州照估變價歸欵除將全案供招咨部外理合恭摺具奏伏乞皇太后皇上聖鑒謹奏軍機大臣奉旨該部知道欽此○○奴才恩全謹奏爲奏聞請旨事竊奴才於四月十一日值景運門班據值班司鑰長榮春禀稱據東華門值班章京慶福報稱適纔闔門前見有五人慌跑闖門進内值班官兵攔阻不及跑入東華門内官兵等追捕之際復有神機營協巡官兵帮同拿獲從該犯等身邊搜出洋槍一桿七節鞭一把木棍三根稍子棍一根等因呈報前來奴才親加面訊據該犯曹永祥等言語支離堅不吐實維恩禁門重地豈容匪犯持械闖門恐有不實不盡情獘時已戍初刻闔門之際當卽交外偏吉值班步軍校慶福看管相應請旨將該犯曹永祥等五名並搜出器械一併交刑部嚴行審訊務期水落石出爲此謹奏請旨奉旨已錄○○陳士杰片再每年四月十八日致祭泰山歴蒙欽頒香供由巡撫藩臬兩司内酌量一人前往致祭本年香供先經内務府奏派郎中英奎齎送到東兹已屆期臣謹委藩司崇保於四月十五日恭齎香供前往泰安如期登山敬謹陳設致祭以仰副聖主爲民祈福之至意理合附片奏聞伏乞聖鑒謹奏軍機大臣奉旨知道了欽此○○頭品頂戴廣西巡撫臣潘鼎新跪奏爲烟瘴要缺知州需員籲懇聖恩俯准揀員升補以資治理事竊照西隆州知州何養恒於光緒十年九月初一日在任病故應歸九月三十日截缺所遺員缺係烟瘴冲難相兼水土惡劣在外題調三年俸滿撤回内地候升之缺應卽遴員調補查該州地處極邊界連滇黔現值辦理防務緝捕撫綏均關緊要必須精明幹練熟悉邊情能耐烟瘴之員方足以資治理臣與藩臬兩司於内地知州内逐加遴選或現居要缺或人地未宜一時寔無可調之員伏查定例知縣以上如遇應調缺出及烟瘴地方俱准升調兼行又定例廣西煙瘴各缺惟擇才優能耐烟瘴之員卽准升調又知縣以上官必歴俸三年以上方准揀選升調又西隆州知州等三十四缺水土最爲惡毒别省人員不甚服習該督撫應於内地揀選廣東福建湖南雲南貴州等省人員調補如無合例堪調之人准以候補人員請補或以應升人員奏升均照三十四缺揀調定例一律於籍隸廣東福建湖南雲南貴州等省人員内揀選請補請升等因在案今西隆州知州係烟瘴要缺按例應以籍隸廣東等五省人員揀選請調請補查實缺及候補知州雖有籍隸五省應調應補人員與此缺人地未宜未便稍涉遷就兹於應升人員内逐加遴選查有靈川縣知縣石鳴泉年四十七歲湖南永明縣人由增生遵例報捐縣丞指發廣西試用並免赴部騐看同治三年剿辦蓮塘逆匪案内出力保奏俟補缺後以知縣仍留廣西卽補三年四月初十日在粤驗看留省五年奉准部咨註册按班序補嗣因克復貞豐州城並肅淸安南縣境案内出力保奏奉上諭着免補本班以知縣仍留廣西補用欽此十三年丁憂回籍十三年在黔捐局報捐同知銜光緒元年服闋起復來粤是年十二月初六日到省委署義寍縣知縣四年題署今職奉部覆准遵例請咨赴部引見五年五月初五日蒙欽派王大臣騐放是月十二日領照起程五年六月二十五日回省七月二十六日到任七年十一月初七日缷事調署歸順州知州於光緒八年二月初三日到任九年三月初二日卸事因援剿越南邊匪案内出力保奏請隨帶加二级十年七月二十日仍回靈川縣本任是年十月初八日卸事回省該員辦事認眞不避嫌怨能耐烟瘴以之升補西隆州知州員缺實屬人地相　該員靈川縣任内歴俸已滿三年烟瘴要缺例得請升據藩司張夢元臬司李秉衡會詳前來相應仰懇天恩俯准以靈川縣知縣石鳴泉井補西隆州知州俾烟瘴要區可收得人之效如蒙俞允俟廣西防務事竣照例給咨送部引見恭候欽定所遺靈川縣知縣員缺係内地腹俸選缺廣西現有應補人員應請扣留在外俟接准部覆再行遴員請補再該員任内奉行罰俸案件現已欽奉恩詔開復例得寛免除另行造册咨部外合併陳明謹會同兩廣總督臣張之洞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○奴才淸安額爾慶額跪奏爲恭摺奏聞事竊據明阿特總管察克都爾札布呈報帶領本屬喇嘛等十五名前往庫倫與哲布尊丹巴胡圖克圖磕頭懇請發給照票等情呈報前來奴才等查例載凡蒙古等遇有詳請前往庫倫磕頭者一面具奏一面發給照票令其前往等語今明阿特總管察克都爾札布等前往庫倫與哲布尊丹巴胡圖克圖磕頭旣與定例相符自應照例發給照票令其前往俟該總管等磕頭事竣卽傕令旋回除咨行庫倫辦事大臣查照外理合循例恭摺奏聞伏祈皇太后皇上聖鑒謹奏軍機大臣奉旨知道了欽○曾國荃片再前任廣東陽江鎭總兵宋聲平前以記名總兵奏留兩江光緒元年借補淞北營副將三年五月間奉旨補授廣東陽江鎭總兵七年四月間奉旨開缺送部交缷後請假來寗修墓就便措資經前督臣左宗棠暫留差遺甚爲出力查前有山東兗州鎭總兵楊明海服闋赴部道經江寗前督臣劉坤一奏留差遺奉旨允准欽遵在案目下正在需人之際合無仰懇天恩俯准宋聲平暫緩赴部引見仍留兩江差遣俾資得力謹附片陳請伏乞聖鑒訓示謹奏軍機大臣奉　旨着照所請兵部知道欽此 
 
