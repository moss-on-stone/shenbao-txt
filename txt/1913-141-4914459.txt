# 1913 - 141 - 4914459

 

Page 1

 
 
要件 
[宋案證據全錄（十）]  
　　第三十七件（應夔丞寄洪述祖電底二紙原稿三紙）民國二年三月初十日下午三點三十分由上海發寄北京四等第五千五百十九號電報計四十八字譯文如左 
　　北京椿樹胡同洪蔭芝君川密八釐公僨在上海指定銀行交足六六二折買三百五十萬刻日成交起息請呈轉當日復夔蒸 
　　民國二年三月十二日下午一點二十分發寄北京四等第六千一百五號電報計三十二字譯文如左 
　　北京洪蔭芝川眞悉要買中央八釐息債票三百五十萬每百凈繳六十六萬二滬交欵先電復十一 
　　（原稿）北京椿樹胡同洪蔭芝君川密八釐公債在上海指定銀行繳足六六二折買三百五十萬尅日成交起息請呈總理轉財政部當日復夔三月十日條（此處有應夔丞印） 
　　請陳桂翁譯發 
　　北京洪蔭芝鑒川眞悉要買中央八釐息僨票三百五十萬每百凈繳六十六萬二滬交欵先電復務期於成先電復夔三月十一日發出 
　　致洪蔭芝電 
　　北京椿樹胡同洪蔭芝君川密八釐公債在上海指定銀行繳足六六二折買三百五十萬刻日成交起息請呈轉當日復夔蒸二年三月十日 
　　第二電 
　　北京洪蔭芝川眞悉要買中央八釐息債票三百五十萬每百凈繳六十六萬二滬交欵先電復眞三月十一日 
　　第三十七件（説明）此件電底向電局調取照川密本譯文相合其第一稿係應夔丞親筆内總理二字圈去財政部三字勾去夔字下有一圈又三月十日條及請陳桂翁譯發十一字均應夔丞自註第二稿旁註譯碼欵字下先電復三字及務字下期於成先電復六字均未譯款字下先電復三字並圈去務期於成四字塗抹成字下先電復三字旁加一直夔字圈去電碼 
[亦塗抹]  
　　第三十八件（洪述祖寄應　丞電底一紙原碼一紙） 
民國二年三月十一日下午二點五十分上海電報局接到北京發寄四等第二千一百八十五號電報計二十二字譯文如左 
　　上海文元坊應夔丞川密蒸電來意不明請詳示再轉蔭眞 
（原碼）上海文元坊應夔丞川密蒸電來意不明請詳示再轉蔭眞北京洪來爲公債票三月十四日（此處有應夔丞印） 
　　第三十八件（説明）此電所云蒸電似卽第三十七件内二年三月十日一電其三月十一日電内所云眞悉者似卽指此電而言應夔丞註有北京洪來爲公債事三月十四日十三字並蓋有應夔丞印章 
　　第三十九件（洪述祖寄應夔丞電底一紙） 
　　民國二年三月十三日下午三點十四分上海電報局收到北京發寄第四等二千六百二十五號電報計三十八字譯文如左 
　　上海文元坊應夔丞川密蒸電巳交財政長核辦債止六釐恐折扣大通不過燬宋酬　位相度機宜妥　辦理蔭十三 
　　第三十九件（説明）此件電底向電局調取出捕房照川密本譯出呈堂 
　　按自第三十七件起至第三十九件止均售公債票事是爲一節自此電後半燬宋酬勳位等語起至第四十八件止别爲一節 
 
 
 

Page 2

 
 
時評 
[忠告两院議員（一）（無名）]  
　　議院擾亂議員亦憂之議院不能開議議員亦非之然而憂之非之而議院之擾亂如帮不能開議如故於是 
　　最下乘者則歸其罪於對黨議員　　其差上者則避不出席 
　　其又上者則出席而慨歎 
　　其又又上者則奔走於各黨以事恊商 
　　然而歸罪於對黨則仇視益深擾亂益甚避不出席則人數益少開會益不能出席而慨歎擾亂仍擾亂不能開會仍不能開會奔走於協商協商而無效仇視益深擾亂益甚開會益不能協商而有效黨員不一致臨時又變爲無效仇視益深開會益不能是故由今之議員無變今之方法終見擾亂不能開會而已矣 
[命令]  
　　五月八日臨時大總統命令軍人以保衛疆土維持和平爲天職萬不可聽信訛言輕爲附和致召擾攘之禍近日中外報章載有人在上海運動第二次革命諄勸商家助捐籌餉並運動滬甯鐵路未必實有其事業經本大總統通令各省都督民政長轉飭所屬查究在案茲文據尹督昌衡來電稱國基未固險象環生實由於宵小縱横軍隊不肅有以致之今雖不能以軍法治國亟應以軍法治軍請特下軍令等語本大總統深惟民出財以養兵兵出力以衛民此古今之通義矧民國主權屬於國民全體各軍警爲民服務即爲國効忠尤宜深明大義有勇知方前清末造人民苦專制久矣武漢首義各地響應大功於以告成雖賴軍警之協力同以而人民之隠受其害者亦所在皆有痛深創巨寧不疚心本大總統方擬蕩滌瑕穖與天下更始故將戰時責任一律解除各軍警須知共和底定五族一家正宜休戚相關共謀幸褔若再猜疑互禍亂相尋致令國本動搖生民塗炭匪惟國法所不赦抑亦人道所不容現旣風聞有人潛謀内亂難保無煽惑勾串情事在各軍警忠勇性成當不至爲其所惑設有無識之徒盲從其間猝發難端恐内訌未靖外患紛乘必且國種淪胥萬刦不復卽幸而人心厭亂戡定非難彼時首亂之魁尙可席捲重資逋逃海外惟有軍警從惡之羞無從湔濯孰順 
孰逆何去何從各具天良亟宜自擇本大總統久綰軍符與士卒同甘苦共患難之心初終如一爲此掬忱相告令行各該管將領官弁詳晰開諭嚴加防範遇有藉端煽亂之人應卽按照軍法盡法懲治一面仍隨時剴切勸諭以養其遵守紀律服從命令之資格庶無負本大總統敬愛軍警之本意此令 
　　龔逹授爲陸軍少將並加陸軍中將銜此令 
　　李雲龍李剛授爲陸軍少將並加陸軍中將銜此令司法總長許世英呈請任命邵箴陳漸賢張鳳鳴田汝翼李梀署山西高等審判應推事林祖式署河南開封地方審判廳長李琴鶴署河南開封地方檢察廳檢察長雷光曙胡曜寗吳夷吾陳道焞鄷更署湖南高等審判廳推事朱得森王鳳苞周茂松署湖南高等檢察廳檢察官應照准此令 
　　司法總長許世英呈請任命孫百褔周伯甲吳繼高趙秉琛署山東高等審判廳推事熊仕昌署山東濟南地方審判廳長吳文郁王虞耔高棠恩郭慶褔署山東濟南地方審判廳推事王崧策署山東濟南第一初級審判廳推事陳桂臨署山東濟南第二初級審判廳推事雷銓衡署山東高等檢察廳檢察官李獺俊仇夢吉署山東濟南地方檢察廳檢察官張履階署山東濟南第一初級檢察廳檢察官徐本森爲山東高等審判廳書記官長洪作璋爲山東高等檢察廳書記官長應照准此令 
　　代理國務總理叚祺瑞呈稱據福建民政長張元奇呈請任命 
　　吳鼎芬爲長樂縣知事葉大章爲南平縣知事郭傳昌爲寗德縣知事葉在法爲屏南縣知事易德聲爲建陽縣知事薛維翀爲惠安縣知事應照准此令 
　　内務總長趙秉鈞呈稱據江蘇都督程德全等文稱宋敎仁被剌斃命一案搜獲證據牽涉秘書洪述祖請子免官歸案等語洪述祖應卽免去本官歸案辦理此令 
　　陸軍總長段祺瑞呈稱核覆察哈爾都統擬以丹多爾濟補驍騎校諾爾布多爾濟補護軍校請予准補等語應照准此令 
　　五月八日臨時大總統命令任命盧弼署國務院秘書 
長此令 
　　領参謀總長事黎元洪呈請任命楊飛霞署新疆都督府參謀長劉希曾署新疆都督府參謀應照准此令 
　　陸軍總長段祺瑞呈稱核覆步軍統領擬以劉鳳藻補參將劉殿元補游撃王雲卿補都司王得勝胡榮補守備高文豹署守備請予照准等語應照准此令 
　　代理國務總理段祺瑞呈據雲南民政長羅佩金呈稱秘書李華呈請辭職李華准免本官此令 
[專電]  
　　北京電伍廷芳王芝祥李經羲岑春萱 
　　來電主調和趙到案借欵交追認觀測者以爲必辦不到余綜合各種消息南北意見必不能消現在國民黨要求之最低限度在國民黨内閣袁前此尙有允意今並此拒絶南中黨魁卽不指揮亦難制止以此間情狀測之政府决不先發且謂有發難者卽以匪論政府又謂自從統一以來煽惑北方軍隊之事不一而足皆隠忍未發今擬從重懲辦第二乃懲辦實行亂事者檢閲報紙乃在其次比來政府中人異常决心自謂不侮鰥寡不畏强禦即政府之天職必得多數同情云云究竟何如不知南方人同此心理否 
　　北京電初六財部又電駁黄電謂參議院實已通過政府實不違法如指爲將揮霍則有借欵清單指爲將行賄賂則當此暴民專制行政官視爲畏途誰能以官爲市國中大實業如漢冶萍招商局等從未敢絲毫抵押黄君乃謂玩國民於股掌視議院如寇仇野心家或有此行爲政府决無此事國民包全體而言非名列偉人便口含天憲云云　　北京電今日中美同盟會發起承認紀念會各校學生齊赴美國使署慶賀 
　　南京電美國實業團日内來寗游歴應省長特派鄧邦遹張星烺招待一切 
　　南京電敎育部以師範各校須注重實地練習特咨請省長轉飭所屬各師範學校遵照辦理 
　　南京電民政府昨委任各縣知事如下丁本常調吳江孫劍虹調桃源沈昌驊調宿遷蘇高鼎調常熟均發給委任狀 
　　南京電昨要塞總司令吳紹璘巡察砲台事竣回寗 
　　南京電泰縣署課長浮收串捐刻　省長委劉循程前往調查 
　　南京電應省長昨委孫啓泰接辦如臯釐務 
[特約路透電]  
　　北京電奥國借欵條件欠優評駁紛起恐將由國會否認該借欵由天津瑞記洋行總理裴浦君商訂而成五國銀行團得悉之前德使並無所知現除國會反對外某國政府亦竭力反對故日來該借欵與五國借欵並無進步 
　　北京五國借欵之狀况因接英國來電今日下午巳大有進步銀行團或將於明日繳付墊欵 
　　北京電中政府已允由德律風根無線電報公司爲中國軍艦裝置無線電報器具並予以專利權十二年又允聘用該公司辦事員一人爲無綫電報顧問 
　　北京電聞中政府現聘日員一人爲電報顧問北京電今日參議院開議其到議員一百二十人該院議長擬邀集各黨領袖開會以期發展作戰方法 
　　廣州電抵制日貨謠言就廣州觀之實屬不確此間日本總領事及日商等並未發電報告抵制情事 
　　褔州電前據興化消息謂有西人遇匪不知下落今悉彼等皆安居某處 
　　褔州電仙遊縣爲匪攻掠縣知事遇害 
[譯電]  
　　倫敦電英國下議院今日（七日）開議時自由黨議員瓊司君請全院注意鴉片貿易問題並提出動議日本院今復確信印華鴉片貿易就道德而論難再維持故請政府免除中政府對於中英鴉片條約之義務及准其禁止通商口岸及香港所存之印藥入境瓊司君力言鴉片貿易爲中國最大之禍害英國最大之耻辱英國各敎堂旣爲中國祈禱幸褔英政府是否仍將從中梗阻使祈禱之言不能應騐須知此爲上帝所不許云云自由黨議員哈佛君卽起贊助該動議謂一九一一年條約實爲初入手之辦法多未完備今情勢已變吾入當自行施禁勿待中國正式商請而後爲之統一黨議員開斯維克君研究華務十有九年起謂華人之吸食鴉片其害亦不過如英人之飲皮酒一杯耳幻想家討論該問題正如彼主張全然禁酒者同一偏見開斯維克君續言日吾人旣與中國訂定契約放棄金錢之利益以助中國之自新吾人旣盡責矣而未見中國之盡責長此情形斷難贊成今日之動議矧中國今正處變政時代英政府當注意英民及中國國外貿易者之利益勿使受有損失云統一黨議員里斯君提出修正文拒絶更改條約或未經妥定辦法保全印度納税者及英國並英印商人之利益遽行停止鴉片貿易且謂彼極願杜絶濫用鴉片之害惟不信通過今日之動議卽可有此效力今尤須知印度經濟之狀况實不足當此非常之舉至論吸食鴉片之害則須知保險公司未當以吸食鴉片者爲違背保險律政府苟照提議辦法處置土商則行事不端將更甚於城中買賣股票空盤之人統一黨議員斯考特君贊助里斯君之修正文且謂若實行瓊司君之動議则單個貿易者所受之损失不能以數計並提議謂印度政府前當提出絶大之計畫擬於中國磋商設法銷脱各通商口岸巨數之存貨以釋東方經濟恐慌重大之隠患英政府今當與印度政府協商辦理其辦法有二一捐資購之一付之一炬然此皆烏託邦之言而尙有一法則爲印度暫停栽種罌粟候存貨開售於市再行栽種照此辦法當無一人受損云印度藩部次長芒台格君謂中國從未提議完全禁止印藥入口惟主張同步進行之政策耳今謂吾人强逼中國購用印藥云云則實毫無效益中國當请吾人協助脱除煙害吾人即慨然助之中國固巳承認吾人迅速之態度矣一九零七年之條約改爲一九一一年條約時中國並未提議廢去同步進行之政策僅求加速以除煙害耳芒臺格君復陳述詳情以示綿延四百餘年之商業眼見將於一九一六年告終今所爲難者各通商口岸積存之鴉片二萬箱無法可以銷脱至其積存原由並非因中政府欲圖卸脱條約義務所致實因中政府改專制爲共和時大局纷擾之故印度政府爲扶助中政府起見已設法委棄本年在華出售鴉片之入税印度政府今並未在華售出一两鴉片俟各通商口岸積存之貨於一年内銷脱後則吾人尙可以鴉片二萬六千七百八十一箱售與中國今有一言樂爲宣布吾人雖尙可於此項鴉片得税英金一千一百萬磅且可於未經禁绝　粟之中國各省照常出售印藥然吾人實願從事拒絶多運鴉片入華且不特本年爲然今後年無不皆然惟須中國有迅速進行目下之政策之徵而令吾人满意則始可照行耳彼信與論全體當與政府表示同情末謂英國在印代表歡然贊成委棄鴉片入税當請全院承認吾人對於若蜚實有虧負云外務部次長阿克倫君答統一黨議員茄定君之質問謂中國革命以後各省罌粟增减情形與前大爲不同總之據最近報告觀之中政府於革命之際威權墜地致種煙各區幾皆乘機多種惟自共和政府成立之後即復嚴加禁止各處多已大收成效瓊司君之動議及里斯君之修正文後皆取銷乃由議長宣告延會 
　　北京電今晨（八日）此間接歐洲電稱英德两國擬准銀行家發行中國大借欵及以墊欵交付中政府其他三國政府明日當有同式電音到京惟目下因發見中政府與某團訂定之事件故復起有障礙至五國政府聞此消息如何對付則尙難預料也 
[公電]  
　　大總統國務院參議院衆議院各省都督民政長省議會併轉各報館公鑒本日接上海两電一總商會陽電文日前年武昌起義宇内響應人民苦於專制急求改革不惜犧牲生命財産克成共和元氣凋殘剥牀以膚忍痛負創希圖幸福過渡之歴刧無用怨懟乃光復以後　經載損失縱不可數計而秩序漸安人心漸定當此春夏之交正商業進行之際满望國會成立選舉正式總統爲我商民造福詎意風波迭起謠諑繁興讒説訛言如沸如羹致人心靖而復動商家安而復危金融尙未流通貿易𨺗然阻滯各埠成交之貨物紛紛出電止退影響及於中外危殆情形難以言狀或者謂法蘭西過去時代恐慌倍甚於今日商人所見者淺未能遠謀然師人者當以覆轍爲殷鑒母寗舍短而用長近日紛紛爭議宋案也借款也選舉總統也竊謂宋案審判於法庭借欵選舉受决於議院自有法律爲範圍豈尙血氣爲勝負商等在商言商不知附和若有破壞而無建設亂靡有定胡所底止曡據各業團體交相詬責殊難緘默務請大總統國務院參衆两議院各省都督民政長以保衛商民維持秩序爲宗旨無使我商 
 
 
 

Page 3

 
 
　　民喘息餘生再遭巨禍坐致大局淪胥貽革命豐功之玷不勝惶急待命之至等語一出口皮毛雜貨商業公會商業聯合會皮商公會關東山東絲業公會洋貨九業公會絲繭公會蜀商公益會絲綢公所裘業公所烟業商絲吐全業蛋廠全業南北報關公所書業公所轉送公所生計職業維持會旅滬全浙工藝團旅滬客帮商務聯合會等來電文日自光復後商界元氣未復亟望大局安靖藉舒商艱近因宋案借欵两問題發生上海少數之人權利私見託名全國公民開會鼓吹措詞激烈有意破壞大局於是人心搖動謠諑蠭起全國商業大爲牽動惟上海商界人民各團體均未敢隨聲附和自取危亡特此聲明乞嚴飭各省禁止訛言始終維持等語請轉各省都督漢口總商會各報館等前來併據漢口總商會情同前由元洪睹此情形涕無從落我民何罪浩刧頻罹應請大總統俯念商艱設法保護京省官守言責諸公一體遵照辦理以维民國以救國危請以告哀伏惟矜察黎元洪叩庚 
要聞 
[五月五號之參議院]  
　　下午两點十五分振鈴開會議長張縫主席二點三十分始足法定人數議長謂現在出席者一百四十五人已過半數當然開議遂報告本日議案一參議院旁聴規則案（繼續二讀）二參議院法案（初讀）議長又謂前次開會本院旁聽規則案第四條尚無結果请大家繼續討論陳銘鑑謂本員對於第四條删去第四條改爲第四案之修正案請議長報告遂由秘書長報告日各國公使及使館人員請求旁聽券須由外交部介紹由秘書長承議長命颁以特别席旁聽券討論良久金鼎勛謂第三案所規定旁聽席分爲特别席外賓席普通席新聞記者席已經通過第四案無須討論爲欲討論須先修改第三案（衆鼓掌）楊永泰與陳銘鑑又爭論多時終按原案通過某議員謂可否於第四案後加一項表决贊成者少數第五案無異議第六案某議員謂個人二字可以删去旁聽下加一者字王正廷謂此乃文字之修正應在三讀會討論湯漪謂文字宜簡不宜繁可改爲凡請旁聽須有叅議員一人介紹丁世嶧謂前二案已經表决字樣大略相同何以改此一條故修改文字本員甚不贊成議長謂第六條第一項贊成原案者請舉手得多數第二項亦照原案通過第七條韓玉辰主張將第七條两項與第八條合爲一條某議員謂在京各報社日有記者來院旁聽京外報館記者則問或有之何可規定一律两條合一之説本員反對某議員謂條文云在京各日刋新聞報館其文字甚爲累贅可改爲在京各報社似簡而明議長謂贊成者舉手得少數又表决原案多數贊成第二項某議員謂京外報社駐京訪員甚少不得定爲常例本員主張於京外各日刋新聞報舘下加特派駐京訪員六字表決贊成者少數又照原案通過時已四點遂宣告休息十五分鐘四點十五分後振鈴開會議長謂在場者一百三十九人過半數當然開議又謂尚有應報告之大總統咨文數件關於大借欵問題秘書長朗讀咨文後楊永泰發表對於大借欵之意見議長謂應繼續討論旁聽規則案楊永泰又欲發言王家襄謂如有臨時動議須先表决變更議事日程然後討論楊永泰遂謂本員提議先變更議事日程討論大借欵案議長謂贊成者請起立得多數楊永泰登台發言略謂大借欵前經本院否决今政府又來咨文云大借欵前臨時參議院已經通過令本院查照備案茲查臨時參議院並未通過本院主張將政府來文退回 
　　丁世嶧謂本院備案與否應由本院自主至於來文本員以爲無退回之必要事關重大可咨衆議院議决議長謂時間巳至是否散會衆請延長一點鐘議長謂贊成者起立得多數遂繼續討論陳銘鑑謂現在政府已經簽字欵項已經動用本院此時欲取消契約試問能否辦到某議員起而質問日貴員何以知欵巳動用陳銘鑑答日本員確有調查楊永泰謂本員僅提議送回咨文不可牽及題外事項陳銘鑑謂本員所言並未出乎題外又謂本員並非绝對贊成借欵但事巳成熟只好想完全辦法現可咨交衆議院看衆議院之結果如何此時議場中發言盈庭大爲嘩噪遂致無結果而散會時五點五十分 
　　附叚總理答覆質問咨文叚總理出席衆議院巳將議員質問五國借欵咨文印刷多件分送各議員每人一份俾易研究茲將咨文錄下國務院咨參議院文爲咨行事本月二十八日准貴院咨開關於五國借欵一案又奉大總統發下貴院咨送湯議員漪等質問書一件各等因業經併案咨覆並聲明大偕欵詳情卽日另文咨明在案茲准財政部函稱六國銀行團借欵動議在民國成立之初磋商逾年屢議屢輟始以該銀行團藉口比欵用途所開條件太嚴不能不停議以爲操縱地步嗣因洋赔各欵先後積欠甚鉅中央無涓滴收入各省均自顧不遑若無大宗借款實難維持大局因於上年九月間經國務會議决定借欵大綱五條於九月十六七两日出席參議院協商幸得同意維時正欲繼續開議適倫敦克立士卜借欵事成遂又暫緩進行乃未幾英使有開單索债之舉俄庫協約旋亦接踵發見外交困難日甚一日而克立士卜借欵年内止訂交虚數三百萬磅久涸之餘到手輙盡再與續商復爲六國團所扼彼亦不敢擔任歲事將闌來源幾絶維持無術迎拒两難嗣經法公使居中調停始於十一月廿七日復行正式開議迨至開議以後種種要挾愈迫愈緊幾於舌敞唇焦祇以内顧各省之同一困難外覩蒙事之萬分危急不得不降心忍氣委曲磋磨然總抱定大綱不使越此繩尺中間幾至决裂者數次直至歲杪始將合同擬定卽於十二月二十七日赴參議院報告將合同全文當場宣讀並撮要繕印分布公同研究嗣又議定先將特别條件逐條表决再將普通條件全體表决均經通過惟利息一層當場聲明原議五釐而銀行團以巴爾韓戰局未終歐洲市場金融奇緊堅欲增加半釐以此利息折扣尚未决定但政府之意必須極力與爭能否逹到目的尚未敢定維時議場中多數主張利息萬不可超過五釐寧使折扣稍重母使中國有五釐五之债票出現於歐洲市場有碍國家體面此是日議場表决之情形也乃原定於十二月二十九日卽行簽字不意利息一層旣費唇舌而銀行團對於墊欵一層又生變動磋磨逾月屢爽簽字之期本年二月間又暫停議無如洋賠各款積欠纍纍除賠欵上年結欠二百萬磅外本年洋欵之巳過期者二百三十餘萬磅洋欵之不久到期者三百六十萬磅各省歴欠外债二百八十七萬磅綜計約需一千一百萬磅而本年份又已積欠四個月賠欵約一百萬磅此外前清暨南北臨時政府短期零借之欵尚不在内數月以來追呼日迫應付俱窮破産之禍近懸眉睫呼籲於各省而内外同一困窮旁求於他團而所議悉成畫餅美雖力主公道宣告出團而其餘五國態度依然方針不變设再遷延不獨有失信用抑且债權干涉大局危岌情勢昭然是以程都督電稱無　一時之毀譽轉爲萬世之罪人柏都督電稱無寧忍痛須臾尙可死中生活措詞痛摰劃目怵心際此時艱旣無醫瘡挖肉之方姑爲两害取輕之計而五國銀行團亦以歐洲銀市稍鬆情願繼續磋商利息一層彼允照改五釐折扣一層我亦允改爲發售價值不得少於百分之九十其他條件悉如上年十二月二十七日參議院通過之原議良以歐洲市場目下發售中國之秦隴豫海實業債票最近價值僅止百分之九十一銷售尚不踴躍故銀行團不得不要求减折然持與該團原索之五釐五息九六五售價两相核較在我尚佔優點乃事方就緒某國思從中破壞幸頼他使力持正論得以不致動搖事機萬變稍縱卽逝若不乘時解决深恐别生枝節爰於本月二十四日先簽訂草合同二十六日復簽訂正合同竊念此事動議經年全球注視現幸告成雖合同内稽核鹽務審計用途等欵由我聘用洋員會同華員辦理爲從前借欵所無然前清幣制借欵已啓其機况鼎革以後公私蕩然國信全失得此結果實已智能俱竭筆舌皆窮所幸合同全文均未逾越九月經院同意之大綱暨十二月二十七日經院表决通過之條件此後但使用途確實鹽務收入足敷償還本息外人卽無可藉口且合同内訂明借欵本利按期交付則不得干預鹽政事宜杜漸防微亦巳深切著明不致别有危險此五國銀行團借欵經過困難及根據院議業已簽字之情形也等語相應咨明貴院查照可也此咨參議院 
[雜評一（無名）]  
　　阿片煙如香氷酒英國統一黨基議員以旅華有年熟悉中國事見稱其辯論禁烟謂中國人之吸阿片猶之英人之飮香冰酒其亦太欺英人之未至中國者矣香冰酒雖貴其亦能使人有癮形容憔悴否耶今以禁烟與禁酒等視謬矣 
　　鄂都督與鄂省會鄂省革命發難之區也其愛惜共和自應視他省更甚然而昨日之鄂省通電與今日之鄂督通電其戒謹恐懼之心流於言外不忍人之言最能感動人心所謂南北人者聞之當亦惕然而趨向於平和矣我爲舉國之愛平和者謝 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[杜爾伯特旗之各方面]  
　　科布多阿爾泰等處離京遼遠消息不靈難得眞相近據僑居承化寺商人通信藉悉杜爾伯特各旗之狀况茲特採錄如下 
　　杜爾伯特之軍隊承化寺設有俄領事館現有俄兵一百多名專充俄官民之保護科布多亦駐有哥薩克兵一百九十名至於華軍上年科布多陷落時由古城烏魯木齊伊犂等處華軍接踵進抵承化寺地方現有駐兵五千餘名惟科布多地方自上年秋間歸庫倫占據後華官均被驅逐今巳不見華兵之片影蒙古軍隊除杜爾伯特王護衛兵五十名外别無蒙兵蒙古鬍匪先在承化寺地方頗極猖獗居民不堪其累及華軍來駐卽已分竄四方現有匪首一名由哥蕯克兵隠爲保護然亦僅保其孤壘耳 
　　杜爾伯特之俄人承化寺雖設有俄領事舘然俄商往來爲數頗少蒙古王公仍由俄商不時借給款項近在杜爾伯特旗（卽阿爾泰地方）俄國勢力不大先是俄領事會向華官要求賃租衛兵操塲華官嚴辭抗拒蓋俄國勢力所及係以科布多地方爲限在該地以西各地方勢力極小云 
　　杜爾伯特之向背該王先由俄人及庫倫活佛極力勸説歸服庫倫以資聯絡王意大爲所動惟一方面因有華官掣肘而庫倫又催逼甚急故該王現大頗有左右爲難之勢云 
　　杜爾伯特之僑民哈薩克種族於該處尤占多數約有十萬蒙民次之約自五千至六千之數至於華民商賈有五六百名農民有七八百名俄民之移住者並無其人云 
　　杜爾伯特之財政該王府之財政頗爲支絀歲人計馬一千匹（價值八千两）羊一千匹（價值六千两）駱駝二千匹（價值五千两）總計不過一萬九千两查支出每月約計五萬两入不數出上年八月至今年一月之間雖北京政府曾解送現欵六萬两而依然財政困絀只得發行不换紙幤以資補給上年發行總額計有四十三萬之多因之物價昂騰較之從前巳及三倍人民生計頗爲困難云 
[天津發現太極國綠林會]  
天津西頭小稍直口黄家墳查獲綠林會匪陳士孝一案採聞陳住竹林村係前清廩生敎讀爲業勾結匪人秘密立會名太極國綠林會佯爲與完縣銅礦招工以掩人耳目日前有同夥之王子誠者住竹林村東天與里賣玻璃爲業人皆呼爲玻璃王招僱王二陳桂林趙來褔程實玉陳實林胡振聲周占奎寗文德李永奎王褔盛劉文治張二等多人到黄家墳見陳陳告王二等云此舉並非開礦實勸令入綠林會學武藝搶奪巡警槍彈試驗膽量王二等不敢入會託故回家行至小西關沿路閒談此事被中五分署巡警查知帶署經署員黄君訊明當派副官韓君率同巡長吳化亭高峻元楊儉巡警陳其俊陳作林王占鰲李玉林杜得全孫明海高雲龍李海墀郭錫玉等在黄家墳徐姓院内將陳士孝查獲併搜出假公佈一紙其僞官銜係太極國綠林會步隊第一鎭前標中營遊撀王所書之年號係太極國克正癸丑年某月日及功過規條一紙人名單十餘張前清大帽一頂其公佈規條之語意皆極荒誕遂一併帶署呈送警察廰究辦 
[汪精衛赴京之用意]  
　　汪精衛昨致胡都督電云精衛由西伯利亞火車回國沿途景物多非目撃逆庫種種背謬巳爲髮指及見中央黨爭劇烈爲古今中外所無精衛久不與聞國事際此心益增悲加以京師謠諑紛紛顧無非杯弓蛇影同遊者勸予不必入京惟精衛則誓必一行以調和各黨意見研究宋案眞相刻袁總統更以大借欵成多受攻撃囑予轉　凡諸重事不啻以孺子而舉九鼎幾何不遭殒越特先電求政見速覆匡我不逮 
[粤省會討論借欵大會紀]  
　　本月一號省會開議出席一百零四人胡都督陳軍統杜代表均出席謝議長主席秘書長宣布函電議長以本口接到數電關於大借欵問題極爲重要故本日胡督特出席宣布胡都督大借欵案各處函電交馳諸君想已閲悉惟此事由來提議巳久尚未宣布大概因監督財政一節各省反對旋由中央政府自由聘请顧問後忽决裂因該團不能满意之故今政府忽用急迫手叚竟爾借成且消息傳來訂期五十年八四折扣且各團支配實行監督照臨時約法所載凡財政案應交院議决今國會旣開政府不交院議擅自簽字實屬違法况非有臨時緊急之事卽有之亦有小借欵在今日此舉姑勿論政府蒙昩將來監督實行勢必淪爲埃及卽証之最近如南洋柔佛國受英人借欵初則顧問後乃實行監督而國逐淪亡至今幾不知南洋中有柔佛一國且吾粤鹽務一項關係本省用途尤難用作抵押今日大借欵之問題非僅關係一省如有所見均可獻議閲安徽電驚心動魄全國沸騰試問政府如此行爲民國前途何堪設想 
　　林正煊謂中央大借欵其條件息重期長而又受其監督確爲危險雖借欵承認非本會權限但衆議院議長甫舉遽有此喪權辱國之事實可驚駭今宜電銀行團止其勿交欵否則一經交付難於補救隨後通電各省力爭并電請國會彈劾羅曉峰謂此亦一紙空文反抗究無效力今當電知粤鹽爲本省用途所關不能解京陸孟飛謂宜聲明此借欵無論是否作爲軍费未經國會議决只可袁借袁還民國决不承認賴孝洵謂宜設法止其勿借用途不必理會蓋抵押一層已形窒碍也陳鴻銓謂中央借欵本萬不得已之事但借欵而不交議院通過擅自簽押實屬違法推其原因皆由國會議員放棄所致倘國會早舉議長早日成立何至有今日之舉今宜質問其内容究竟如何及請聯各省電銀行團勿付款陳世恩謂宜電銀行團并國務院不承認此案杜應魁和議黄桂榮謂中華民國國體與專制異故凡事應取合民意今借欵未經國會議决何有效力最緊要者宜聲明未經參議院議决不能成立議長謂林議員言宜電銀行團止勿交欵羅議長言粤鹽萬不能作抵押陳議員言通電各省又陳議員言電國務院有此數層討論可以表决卽以電銀行團聲明不承認大借欵且不能以鹽作押付表决多數通過議長又以電參衆两院并各省都督議會否認請電止銀行團付欵付表决多數通過議長又以電國務院付表决少數不通過旋由秘書長將擬出電文宣布討論曅卽發電 
　　致北京電北京參議院轉五國銀行團鑒大借欵未經我國國會議决斷不能生效力以鹽税抵押粤尤反對請貴圑萬勿交付廣東省議會東印 
　　致各省都督民政長議會電參議院宥電借欵未經國會議决竟許各國以監督財政權私行簽字以臨近瓜代之政府擅借重债内容條件並不宣佈忍將四百兆生命財産斷送外人是直違反約法蔑視議會况借該欵以鹽稅抵押我粤省全體反對請一致否認先電銀行團勿交付並電國會速組新政府以維大局廣東省議會束印 
[粤省沙田捐之暗潮愈烈]  
　　粤省番禺順德香山東莞新會五屬沙田充斥因患盜之故自謀防衛每畝纳税名爲沙捐其欵項向由地方紳士經管巳數十年矣近因粤吏特設護沙處將從前沙捐局盡歸隸屬於是官紳爭權紛擾不已且自設護沙處而後佃民之患盜者依然如故故一般紳界又聯結團體以其無保護之力抗不納捐於是請肛裁護沙處問題乃待决於省會聞會議時省會不能通過（會議情形巳見前報）且演出種種怪劇至有暗查名目出現此無他議員爭利而已 
另一訪函云日前省會提議抽收五屬沙田捐一案經本省各報載其種情弊該會議員因物議沸騰特開秘密會討論衆擬用黑白珠投筒選出暗查五人往各屬細查若查出提議此案介紹人確有情弊實據卽將介紹提議此案議員革退若毫無實據則將誣揑介紹人之議員革退昨開秘密會時有多數人主張不公認介紹及贊成提議此案者無被選及選舉暗查權彼此爭論大爲鼓噪幾有用武之勢云 
[粤省水灾慘象續誌]  
　　救灾大會救災公所於五月二號集議主席全西岩馬應彪宣布李功甫是日到議者三十餘人内務司亦派代表羅君少翺到議先由主席请宣布員將前議案宣讀并將從化縣會函報暨災區一覽表及陳護軍使關實業司函商馳賑等由宣佈畢主席請衆研究羅衡甫倡議從化災情重大自當急賑惟須派員調查方能發賑黄雲軒陳景南和議衆贊成陳惠普言聞從屬萑苻充斥非派軍隊保護必阻碍難行陳景南倡議當函請陳護軍使派撥軍隊護送田志堂和議衆贊成隨舉定調查員陳景南羅衡甫楊紹文陳祥肇田志堂五人卽函请護軍便派勇保護衆贊成全主席言議賑從化清遠水災經已决定至前舉義務員調查南海三水十三圍報災各情現據羅衡甫等回報現在所崩之處並非新口實係修資售址乘間冲入雖一片汪洋似非鉅水成災可比應如何之處請研究羅衡甫倡議就所查而論原非鉅災如該圍代表等到商籌賑祇宜照議執行劉天劉衢和議衆贊成散會 
　　廣甯本年水災從化而外又有廣寗日前該縣大雨傾盆數日而河道多灘水難瀉下遂將全邑最堅大之接龍橋冲斷並决去新樓基堤岸數百丈附近禾田房屋悉被冲去而人口淹没之數刻尚未查明云　　南雄南雄連日陰雲四合大雨淋漓貞凌两江漲水數丈附河早稻損壞無算而城内下河邊札北巷牛筋街槐花巷老考棚等處均一望汪洋水深數丈居民紛紛遷避屋宇幸未浸壞近來水勢暫退而沿江避水貨船亦巳照常開駛矣 
　　十三圍南海三水十三圍建築基圍抵禦狂瀾屢以經濟不敷政府飭善界撥欵極力維持連日西北水漲總理等日夜督救以基新泥軟遂於廿八號冲决石版上圍殃及各圍經救災公所派出羅君衡甫陳君景南陳君祥肇田君志堂劉君天衢巡視蓋該處巳五年四决矣 
[鄂省匪警迭起]  
　　大舉剿辦隨匪辦法隨縣天河口大刀會匪白朗自稱大清新國大統領擾亂隨縣抗拒官兵各情形迭載本報茲悉副總统自接三師師長王安澜求援之電及隨縣同鄕會代表謝石欽李繼英等請剿呈文後特開軍事議會議决痛剿辦法飭各軍隊遵照辦理一湖北存兵無幾特派江南留鄂第一師第三團前往隨州與第三師協同痛剿一剿匪之兵宜多派遊隊以宜村落戰而分裂股匪之勢力一除剿匪之兵外另派憲兵一營以督率戰鬥一剿匪之兵暫聽鄂軍第三師師長王安瀾命令以免權限紛歧一電致豫督張鎭芳派兵堵塞两省出入要口一陣亡之官佐兵士令第三師師長轉所屬保詳細調查册呈本府以便優卹一本府亦派熟習隨縣地理之參謀二人赴隨襄理一切 
　　又聞隨匪等自刦殺八大家戴寡婦陳台等三家後糧餉豐足可以支持年餘土炮銃藥更靈機關鎗共有七架快鎗一千餘枝鳥銃桿刀不計其數刻正專門招募遠近退伍兵士詐許十二串金一月匪首白朗盤踞田王寨夜夜帶領夥匪下山數百人肆行搶掠所到之處無不姦擄燒殺現距匪巢百里之居民巳逃避殆盡人烟歛絶耒耜荒廢慘矣 
　　潛江縣又有匪徒起事邇來襄河一帶匪徒乘豫匪燒搶隨縣之際羣欲暴動本月二號潛江知事電禀省長謂有匪徒三百餘人俱有鎗械於二十八九两夜連來縣街刧搶两次（該縣無城垣）燒燬房屋六問損失二萬餘金東南各鄕被搶者日有數起駐縣軍隊過少不敢與抗請速派兵往剿以免蔓延 
又據潛江來省請兵代表謝蔚樸云潛江匪首陳心才潛江人原係著名土匪起義會充安襄鄖荆招討使十五協三十團二營督連長未抵襄陽卽中逃復張舊日生涯嘯集老黨與劉德輝張光干郭和尙趙米觀俱係逃兵或退伍者等五虎齊名姦擄燒殺無所不爲邇聞八師軍隊全體退伍不勝欣躍開堂放票招集無赖日則攔刦夜則殺搶明目張胆蔓延全縣所到之處無不受其蹂躏近來漸及縣城并申言必殺知事而後快云三號黎都　特與各參議議定剿辦潛匪計畫一命駐仙桃鎭團長李榮陞率新編入第三師之兵由岳家口沿途剿撀至潛江縣一命駐安陸府城團長張子卿率兵由臼口起沿途剿撀至潛江縣一两軍在縣會合時再分途在匪徒淵藪之各鄕鎭實行清鄕一凡匪徒如無持械拒抗情事軍隊不得遽放武器傷害其生命一匪徒除有重大情事准予就地正法外餘須交該地審判衙門訊辦 
　　棗陽縣亦有匪警豫匪占領隨縣田王寨後經官軍前往圍撃在案茲又有豫匪一股約三百人竄入棗陽境由深潭鎭起至華洋河及吳家店一帶四十三處灣村俱被燒搶殆盡殺斃人口十餘人經棗陽縣知事及駐縣一營三連長張得勝率兵及緝捕小隊分東南二道圍撃共捕獲匪徒十七人撃斃六人餘俱由唐子山逃入河南境官軍傷四人斃一人張連長左腿亦中一彈除匪徒巳帶縣訊辦外特於昨三號電報省長查照矣 
　　破獲九龍匪總機關九龍山匪由南京來鄂希圖滋事都督巳四出偵探密拿究辦在案二號周調查員珊茂在望山門外金沙洲河街破獲其總機關共獲匪徒七人物件甚夥巳開單發交軍法局訊核矣其物件數目誌下三寸周方木印一顆文日九龍山鄂州王之印幟六十面分九爪青龍及大張字二種白布二箱徽章一箱横印鄂州王府中蓋前項木印俱未書名手鎗十支子彈二十盒書信一小箱 
[季熊两案何日開審耶]  
　　季雨霖案前第八師師長季雨霖因改進團破獲自處嫌疑地位畏禍潛逃迄未到案現聞季巳由京返滬不是投首黎督以季等所慮法外之危險不無見地特亦爲設法保障之昨擬定辦法二則通電滬上令季即時來鄂决無險象茲探大致如下（一）投案日派季素日最相親密之革命老同志蔡濟民吳醒漢二君接待並完全保護（一）會審時確定律師辩護如一堂未能審確不交軍法處收押亦不交都督府看管始終由蔡吳自由接待以免他虎 
　　熊夢飛案熊夢飛因經調查報告與改進團匪首熊人一牽有嫌疑都督將其拿發軍法局訊辦迄閲兼旬因無確証尙未解决熊會具書省議會請予彈劾維持在案四號軍政股以此案應歸通常審判廳審理特提出議案以便公同核議一俟通過卽咨會辦理（一）熊夢飛退伍已經六月其軍人資格巳經消滅當然以通常平民視之軍法局無拘訊之權以違軍民分治之規定（一）熊夢飛之究係熊人一與否旣未確定卽不能以匪徒視之况其旅店内又未抄出禁物何能指爲軍事犯 
[美國承認民國慶賀詳紀]  
　　美國承認民國一事鄂省舉行慶賀巳纪昨報茲悉三號黎副總統得政府正式電告略謂美國巳於二號正式承認并派有外交次長某氏　送國書來華云云黎得斯電甚爲歡欣除派外交副官叚殷二君赴漢美領館答謝外（原美領二號晚會過武會謁黎督報告斯事）并傳知各機關一律誌慶爰將各方面情形調錄如左 
　　外人方面駐漢美領事得公使嘉樂恒氏電告後隨卽渡省會謁黎公以伸祝賀並祝我正式總統選得其人各方面意見消釋從此敦促進行以促成健强國家是我政府提先承認之本旨云云黎公卽致答謝旋於副官廰西餐賓主盡懽而散迨至翌晨（卽三號）早七時除泊駐漢英租界之美艦升旗嗚炮誌贺外而駐泊鄂垣文昌門外套口之美巡洋艦亦對北嗚砲九響升旗慶祝呼懽並巡駛江面一週 
政府方面黎副總统得美使報告後除派叚殷两副官答謝外並通知各機關伸旗誌慶三日其慶内并停止辦公操練以示普樂而套口所泊之魚雷兵艦亦鳴炮升旗筵酒懽樂誠民國告成來破天荒之懽樂景象云 
　　商家方面武漢商會聞斯要電後亦亟懽舞慶祝傳知各商懸旗三日以誌盛舉 
　　都督府大讌美稽查美國總稽查穆裴氏因湖北乃起義首都是以三號特由京來鄂遊歴並禀見黎公黎公因中美两國交誼最好且又首先承認民國邦交益篤是以特派宜昌交涉員劉鳳書交涉員胡朝宗二人爲招待兼繙譯員一面　召各師長在府大開筵宴伸謝承認之情一時觥籌交錯衣冠齊集頗極一時之盛至下午四時始盡歡而散该氏因尙欲赴四川沿途須在宜沙遊歷都督特議定優待辦法飭令沿途知照一穆氏到境時須派通曉英語人接待一穆氏遊歷時須派人引導一出境時須派人隨行保護 
　　中美國民同盟會來電慶賀美國承認中華民國本會在北京决定五月八日開慶賀纪念大會是日各團體與寓京全體美國人手執两國旗幟音樂隊出赴美使館道謝並開特别大會表示两國敬愛請京外各省各團體同日開特别慶賀大會如有美領事之處先赴领事館道賀後請其一體赴會表明两國歡愛並望多發函電致華盛頓政府申謝本會已發電致謝美國全國並請美國同日亦開歡迎會矣望速行中華民國萬歲美利堅萬歲两國國民萬歲中美國民同盟會叩 
[江蘇審判廳劃一辦法]  
　　法官律師須知 
江甯地方審判廳現准高等審判總廳函謂現各地方法官律師纷紛來廳詢問大致謂江蘇省習用之民刑訴訟律現時是否適用抑專用試辦章程而廢民刑訴訟律云云查試辦章程應繼續有效屢經司法部通令各省自無不適用之理由惟條目太簡不敷應用江蘇省自光復以來適用省會議决之民刑訴訟律草案巳一年有餘習以爲常若一旦盡廢不用則試辦章程所不載者勢將無所依據法官卽可任意立法其流弊何堪設想本廳卙酌再四只得暫定劃一辦法令各審判廳一律遵照部令適用試辦章程其舊日習用之民刑訴訟律除與試辦章程牴觸當然廢止外仍應一律援用如此辦法則於法理習惯两不相妨而更無太簡之弊云云昨已出示曉諭自五月一日起本廳審理案件巳適用試辦章程矣 
[蘇州警廳内强拆電話之]  
　　衝突 
　　蘇州警察廳内偵探隊辦公處設有電话騎巡隊隊官徐樸臣以騎巡隊同一辦公何以不设電话竟不問情由突於前日飭人至偵探隊將電話機搬移至騎巡隊内是時偵探隊張隊官不在辦公處各探長探士等向阻不理旋由探長往告張隊官乃徐隊官恐張隊官到來决不能由其遷去遂手携洋槍帶同數人到來强行拆取電機各探士等以徐持鎗横行欲與之對鬭勢甚洶洶旋經廳中某科長得悉立卽出爲喝阻幸未釀成事故現聞石廳長有將徐隊官撒差之説未知確否 
 
 
 

Page 7

 
 
地方通信 
[蘇州]  
　　連刦十三家之盜案吳江縣六都距南潯十二里之新塡灣於陰曆三月廿五夜突來盜匪五六十人連刧錢春葆等十三家並撃傷事主六人刻下正在育蠶之時盜匪巳如此横行將來新絲上市恐更不堪設想有地方之責者其速加之意也 
　　查煙交涉两則蘇州吳縣地方檢察應檢察官汪駟孫昨晚九句鐘帶同司法警察十餘人至胥門外萬年橋堍王永順桐油棧内口稱查煙進門後四處搜尋毫無蹤跡退出復擁至隔壁房屋内（此屋内同住有四家王永順店主亦在内）其時各家均已就寢咸爲驚起警士等巳踰窗而入至各屋内翻箱倒篋雖婦女亦必令脱衣搜檢童孩則被驚嚇啼號人聲鼎沸隣里震驚家用什物四窗多有毀損者至十名半鐘查無煙土始行退去翌晨該四家卽先赴該處警署報告當由史巡官前來勘明情形並呈報　察總廳向檢察廳質問因何如是骚擾明白宣布云 
　　蘇州軍政司之科員會垿與弟陸軍三標敎練官會昭鎕同居倉米巷内前日突有吳縣地方檢察廳檢察官帶同司法巡警多人主其家搜查洋烟是時曾氏弟兄均不在家任其搜查一無所獲而去過數日後該檢察官又復率同巡警前往搜查適會敎練官在家當回以搜查軍官之家順會同軍政司而行况前次巳來查過何得復來檢察官卽令司法巡警强引入室搜查並欲拘人卽被曾敎練官之部兵等數人圍住飽以老拳檢察官乃踉蹌逃去現聞該檢察廳尙擬與軍政司交涉云 
[鎭江]  
　　組織鹽政討論會鹽政討論總會巳於上年十二月在北京成立現總會將章程願書寄鎭囑在鎭江設立分會由陳敬甫等發起邀集同志組織並於日昨假座共和黨分部開談話會籌備一應進行事宜是日商學两界到會者甚多聞日内將開成立大會云 
　　要求賠償名譽吳克賢等控王順淵徵收妓捐騷擾娼察一節已紀前報茲王於日昨具呈縣長要求赔償名譽原呈略云吳克賢等禀呈商人騷擾妓察詐欺取財各節奉飭警務總所查禁警務總所當即按户傳查並無實據呈復在案吳克賢之誣控已無可隠遁查毀損名譽告等刑律载有專條名譽損害賠償民法許债權行使請求縣長移送檢察廳預審起诉抑或移送審判廳責令吳克賢等賠償損害如何處置之處伏乞裁奪施行 
[揚州] 　　 
　　議會提議查帳江都李鴻扶知事蒞任後所有縣署開支外間咸目爲浮濫（如與築菜市糜欵數百元迄今留存空架在敎場中心不進行亦不拆毀）現各鄕市議會（計五十處）以縣議會將成將來預　决算預算非確知縣署支用清帳不可特聯合要求该知事由該議會等至署調查帳目以便悉其財政内容揚州又下戒嚴令揚州第二軍徐軍统以近日謠言蠭起特下令各旅團營戒嚴每夜派出憲兵衞隊澈夜梭巡遇有面生可疑及夤夜不携燈燭之人輒遭盤詰并禁止軍人阅看某某等報以免聽信讕言云 
　　仙女鎭之恐慌揚州仙女鎭爲水陸要衢行人络繹前歲光復時曾有匪人攔路刧搶後經徐軍統派遣四十一團第二營驅散乃現自謠言蠭起後又復發見上項情事雖由李鴻扶知事轉請徐軍統派撥四十八團第三營前往該鎭駐防而行道之人猶有戒心每至下午三時由掦至仙之孔道車騎卽行絶迹否則必遇危險云 
[廣東] 　　 
　　增城匪徒閙敎增城昨致都督護軍使電云增城麻軍沙隴匪徒連日毀拆南學敎民房屋村場糜爛敎堂不保乞派軍隊勦捕勘辦增城南學安立間敎會牧師莫籌增敎民代表吳旋喜等東電 
[安徽] 　　 
　　省會提議收回地基安徽省議會地基係屬佑聖觀改建其前面爲住户租建民房該會門首不甚寛廠日昨該會議决擬將租建民房一律收回其餘左近地址有爲李國棣侵佔者有爲江西會舘借造者會經前清諮議局呈请追還至今未據交出刻已請民政長速令遷讓矣 
　　省垣又焚燒烟土皖省前由禁烟總局查獲之烟土焑膏等項均經該局派監督在俠烈祠門首焚燒而市儈奸商愍不畏法仍多私運私售現又經禁烟總局查獲烟土烟膏約有數十斤昨日仍在該祠門首焚燬并請民政長派員監視 
　　懷寜縣患盜昨聞懷甯縣屬之冷水舗地方有李某家頗小康本月四號夜突有盜匪十數人明火執杖撞門入室將李某綑縳搘詢銀洋數次李某答以家中實無多錢只有糧食衣物該匪遂將其家中所搜出之洋錢及米稻衣被等件强掳而去李刻巳赴初級廳報告矣 
[雜評二（默）]  
　　時局譚一屈服固人人所不甘也然亦須思所以屈服之故爲力不敵爲計不行而屈服屈服辱也爲維持大局故爲保障民生故而屈服則屈服榮也非特榮而已實際上且勝於不屈服乃今則两不肯屈服矣本思稍讓步者至此并不稍讓步本思缓進者至此且一意急進两方進而不退其不至於决裂者幾希矣决心决心吾甚望其心之缓决而三思之也 
　　時局譚二國會未開前以各方面關係故人人憂國會之不能開是爲第一次恐怖時代及國會安然開幕人心漸定時局已略有轉機矣不數日而選舉議長屢無效議會競爭之熱度日高承認之消息漸杳而謠言又蠭起是爲第二次恐怖時代及議長舉定議員漸近接洽美國實行承認謠言稍息人心稍定時局又略有轉機矣不謂至今日而時機又復急迫宋案借欵之爭持益烈議院摀亂南北無相商之餘地两相反對之心益堅决商民惶惶又將陷入於第三次恐怖時代每一恐怖時代發生我民隠受一次損害天下豈　不了之事而顧不相容纳甚至危及國家而不顧嗚呼　民無死所矣 
　　鄂省之慶祝會凡人受苦愈深者其樂也愈甚鄂自光復而後恐慌迄未稍息改進轉風潮甫平而隨縣之匪潛江之匪棗陽之匪又一時蠭起其人民之困苦甚矣而今日對於美國承認之慶祝獨较各省爲踴躍則人民厭亂望治之心於此可見一斑 
　　天津之綠林會湖北前日發現忠清會今日天津又發現大極國綠林會綠林會盜賊會也然而亦搜出前清大帽一頂得母與忠清會同類均爲宗社黨之餘孽乎而其名日太極國則奇甚意者彼能測知國家將置之於渺渺茫茫太虚無極之景象歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海商界之厭亂]  
　　自宋案借欵两問題發生以來謠諑繁與商業殊受影響本埠錢綢洋貨五金等業暨上海總商會業已先後電請政府設法维持經纪前報茲復有出口皮毛雜貨商業公會商業聯合會皮商公會關東山東絲業公會絲繭公會蜀商公益會絲綢公所裘業公所絲吐同業蛋廠同業南北報關公所書業公所生計職業維持會旅滬全浙工藝圑洋貨九業公會旅滬客帮商務聯合會等十八圑體公電大總統國務院參議院司法部工商部財政部及各省都督民政長總商會云光復後商界元氣未復亟望大局安靖藉紓商艱近因宋案借款两問題發生上海全國公民會開會鼓吹措詞激烈有意破壞大局於是人心動搖謠諑蜂起全國商業大爲牽動惟上海商界人民各團體實未能隨聲附和自取危亡特此聲明並乞嚴飭各省禁止訛言始終維持大局幸甚民國幸甚 
[宋案今日觀]  
　　檢察廳業已起訴宋案要犯應桂馨等由地方檢察廳在市政廳借設法庭預審終結後因法庭地點未經確定故未提起公訴經紀前報茲悉地方審檢两廳長因市政廳總董等不允借設法庭萬難勉强故擬將本廳民刑两庭中間之隔板拆通敷設法庭現巳履勘决定不再另借故檢察廳已於前日將此案向審判廳依律起訴一俟手續完備卽當公開法庭訊判 
　　檢察廳函送空白傳票上海地方檢察廳因國務總理趙秉鈞秘書程經世於宋案均涉嫌疑業將傳票两紙備函送請北京地方檢察廳協助代傳來滬歸審並於前日電催執行在案茲悉前項傳票係是空白所有趙程住址及出票日期均未註明僅於函内聲明因未悉住址請卽就近查明塡註云 
　　周隊長記過警衞隊長周鳳岐因擅與應犯閑談並遞飲食欲其見好經穆警長查悉本擬撤差姑念該隊長前年在十字軍内曾有微功從寛飭記大過一次以示薄懲 
[市政廳與巡警長激戰]  
　　議事會全體辭職前晚市政廳議事會開臨時會議錄其議案如下本議事會自五月一日開夏季議會二日三日審查四日星期例假五日仍審查六日續開第一讀會乃自三日淞滬巡警廳長以應犯移押擅將市政廳關斷縣知事及審檢两廳又必欲借市政廳房屋爲法庭以致六日本日開會皆未到廳多數皆以開臨時會討論閉門借庭两事請董事會交涉卒歸無效本議員等祇得全體辭職以謝地方公民除電報省會外所有本會案卷一切即日移交縣議會接管（附錄致省會電稿）淞滬巡警廳長寄押普通罪犯擅將本市政廳大門關閉旣碍辦公又妨主權屢商無效議員等全體辭職王引才等庚董事會亦全體辭職市董事會總董陸文麓等昨致南京省民政長省議事會電云淞滬巡警廳長穆湘瑤受寄罪犯擅閉本市政廳大門全市譁駭經議董两會屢商無效議事會巳全體辭職議事機關停滯董事會辦理諸事無從進行應一體辭職呈請縣知事按照市鄕制第一百二條第二项之規定速行改選以便交替外特此電呈曾律師擔任起訴市議會議長昨日函請董事會延請律師會澤霖赴蘇省高等審判廳提起公訴與穆警長交涉董事會當卽照辦旋由該律師函復陸總董略支茲查被告適與新刑律一四八及三九二两條符合一面附帶私訴特此佈復云 
[改組上海地方審判廳續誌]  
黄廳長停辦公事上海地方審判廳昨接蘇州高等審判總廳公函所有該廳官長自廳長以至書記不論有無資格全體撤换另行派員改组故廳長黄涵之君巳於昨日起停辦公事矣茲將致司法部電稿暨發出牌示照錄如下（電稿）北京司法部鈞鑒本日五時接江蘇高等審判廳長楊蔭杭公函上海地方審判廳廳長推事書記官長全體撤换新派各員八時到廳廳長等自明日起停止辦公特此電聞上海地方審判廳長黄慶澜齊（牌示）爲牌示事照得本廳接高等審判廳公函改組從本日起暫行停止辦公靜候部令改組特此牌示 
新廳長來滬新任審判廳長屠銓現巳來滬暫寓三馬路孟淵旅館廳中舊員擬留金鴻翔張清越两君惟聞金君有推辭不就之説云 
　　檢察長之不平上海地方檢察廳陳廳長昨致北京司法部電云虞電敬悉宋案及其餘豫審未决各案巳遵令一律起訴惟同级審廳本日下午五時接高等審廳公函自黄廳長至書記官長無論有無資格全體撤换新派各員卽時到廳羣相駭詫必有别故若謂照章改組则上日尙奉部電慰留且原有合格人員一併撤换尤不可解况以高等廳長名義任免法官顯違約法今日國基未固法權巳時有凌踐之虞乃同爲法官亦復横加蹂躪卽使個人嫌怨亦不應牽涉全廳致國家機關威信墜地檢察長前次辭職蒙電慰留訓勉備至不敢不以大局爲念乃高等審廳任意妄動侵權違法法官失其尊嚴約法等於無効檢察長不忍見司法之凌替何堪再與爲儔伏乞大部俯念辭職在先立予電准免蹈同級審廳之故轍卽大部之威信亦可藉以維持無任迫切待命之至上海地方檢察長陳英呈齊印 
[感謝友邦承認]  
　　吾國自共和告成巳逾一載自巴西國承認後美國及古巴墨西哥各友邦亦相繼承認凡屬國民莫不歡欣鼓舞前日本埠中美英睦誼會陳國權君等發起特假愚園開感謝友邦承認大會中西男女來賓之與會者頗極一時之盛西賓如海格斯（前任美領事）田綠（孫中山君業師之同學）君等此外又有西女賓甚多華人如伍廷芳陳英士（黄克强君之代表）張通典朱葆三唐露圍周舜卿王百揆江亢虎諸君此外尙有海陸軍將校甚多女界如舒蕙楨張昭漢楊季威女士等午後四時開會由伍廷芳君以中西語宣布開會宗旨次由陳國權君宣讀西文詞爲感謝巳經承認各友邦之表示讀曅全場鼓掌次又由伍君以西語演説旋卽譯以華語略謂清政不良臣民忠告呼號終歸無效不得巳而起謀改革維時疊接美國上下議院函電敦勗進行並允於革命告成後卽行承認今革命幸巳告成各處不無内訌致美國於近日始行承認美國待我之厚關係吾國前途甚大我國民宜何如欣感云云全場鼓掌次由海格斯君以西語演説大致謂中美素敦睦誼秛此旣同爲共和國本國自應承認此後中美邦交益當輯睦云云全場鼓掌次由陳英士君演説略謂满清時代政治不良國民爲保守權利計并爲保全和平計故不得不起而革命今因内政之關係及報紙之悞會以致惹起不和平之恐慌實則吾國國民莫不希望和平並望永久和平尤望世界各國亦得永久和平由斯以谈吾國自不致再見不和平之事實今得親愛各友邦之承認吾國民不勝感謝云云全場又鼓掌次由舒女士演説略謂今日之會顧名思義歡喜無量前年革命軍起承各友邦嚴守中立得將專制推翻吾國民實感且不朽祇以革命時期太促故共和雖日告成政治不無缺點内部爭執職是之由必人人有共和之資格始得爲眞實之共和現旣承美國等起而承認計必能盡力提挈俾吾國能眞實共和永久共和無辜各友邦承認之盛意此則事國民所旣感且盼者也女士又言吾國國民雖號稱四萬萬實则女子佔其半數實因女子能力薄弱故不能　美美國女子美國女子有年僅二十餘已得參政權者去年九月間加得夫人來華吾神州女界協濟會特開會以歡迎之今得來信知將於奥國匈牙利開萬國女子參政大會現本會亦派代表二人前往與會以增智識而資則效云云全場又鼓掌旋即合攝一影而散 
[廢棄鴉片條約之好機會]  
　　丁義華君近由北京拍發一電内開副總統各省都督省民政長省議事會禁烟會均鑒英人熱心贊成中國禁烟昨接倫敦來電英議員脱辣君聯合多人定於五月七號提議立案開放中國自由禁烟此事最好機會請再速電中央與外交部速出公文交涉廢約萬勿錯過爲要魚發 
 [P宣示禁烟報告人獎勵規則 
　　上海禁煙局嚴局長昨日佈告云案查上海禁烟事宜業由本局遴員協警嚴行查緝在案數月以來窮鄕僻壤暗室深宵半榻横陳一燈供客尙復時有所聞自非招人報告酌给奬勵殊難收廓清烟毒之效爲此擬具禁煙報告人奬勵規則五條巳呈奉縣知事核准備案合亟抄錄原文於下希本邑暨寳山縣閘北各區人民一體知悉自本月十一號起如有偵取各烟民違禁確據按照下開各節來局報告者一經獲案送由司法官廳判結執行後自當按章給奬倘有誣揑情事定照虚僞報告律文送辦仰各遵照特此佈告計開禁烟報告人奬勵規則五條一凡報告人必須親自到局塡寫報告書並於單純報告指領報告協搜報告三項内認定一項簽立花押方爲有效但不能寫字者得以口頭申述由本局職員代寫本人祇行簽押二凡報告人來局報告時須偕一住居境内之妥實介紹人並簽立花押以防虚僞但報告人確實可靠者得由本局長許可免其介紹三凡認單純報告者於該案判結執行時以檢察廳所撥罰金十分之一爲奬金認指領報告者以檢察廳所撥罰金十分之二爲奬金認協搜報告者以檢察廳所撥罰金十分之五爲奬金四凡認協搜報告者雖該案判結時只有徒刑並無罰金者亦得由本局公費酌予五元以下一元以上之特别奬金五凡手函通知或口頭申述而不　　願塡寫報告書者不給奬金若有要求本局秘其姓名以避嫌怨者本局得始終堅守秘密 
[調查盜賣公地之周折]  
　　廿八保南十二圖地保許星槎前將圖中公地串通地贩盜賣於洋商經上海縣吳知事訪聞飭吏將許拘案收押候查在案茲悉許星槎等盜賣之地諸多紏葛一時不易調查故吳知事昨巳諭飭催征吏定於本月十號（卽今日）將許星槎押帶下鄕責令至該圖中將巳被盜賣之公地分别指出以憑核辦一面飭該吏先於昨日詣蒲淞市自治所照會該所各議員届時伺候詎各議員立時拒却谓明日不必將許星槎押解來鄕該吏深爲詫異卽日返署請示辦理 
[檢察廳不做夜市]  
　　地方檢察廳長陳松生君查得本廳逐日收受刑事訴讼凡當事人往往於上燈時候始來投訴實屬不成事體業巳諭飭各書記每日收受訴讼以下午五時爲限逾時概不受理 
[沙船夾帶軍火]  
　　南市浦江水巡區巡員查知青口李長順沙船上帶有洋鎗八支鎗珠一千六百餘顆向之詰問來歷據稱由祝其公所代青口某號購買有護照爲憑鎗上火烙印有滬上某某两商團字樣惟察其護照數目不符當卽一併扣留候移送淞滬警察廳核奪 
[郵差與巡士衝突]  
　　郵政局二十五號信差李長發前晚六時坐脚踏車過大統路撞倒行路婦人一區巡士壽兆庭責伊漫不經心李不甘服反敢恃蠻行兇因被拘入區内因該婦並未受傷從寛斥釋及至昨日郵局忽致函司法科謂有巡士兇毆信差請爲查究凌科長當卽呈報穆廳長請示核辦 
[巡警第一區將次遷移]  
　　巡警第一區原議設於南巿巿政廳内茲因該區司法辦公處過於窄狹且市政廳設有議會實屬两不相宜故由穆警長擬將第一區移至江南彩票公司舊址昨巳親往查勘飭匠修理矣 
[娘舅大抱不平]  
　　黄發記木作主孀婦黄王氏在閘北初级廳控告嗣子黄關大聽信經理人謝茂山唆使在公共公廨誣告行竊將伊逐出經王檢察預審屬實分别收押在案昨有關大之母舅益四春從鄕間來滬探悉自謝茂山被押之後其甥女不舁金錢延請律師爲茂山辯護務欲逹到驅逐嬸母之目的故亦代抱不平投廳呈訴求將外甥黄關大並謝茂山照律嚴辦以杜串谋 
[訪拿盜案嫌疑犯]  
　　北四川路大德里李與林家前晚九時被盜匪六人一擁而入將傭婦邱應氏用鐵絲綑縳手足刦去衣物昨由三區蔣區長訪聞住居該區境内之朱四福情有可疑拘解司法科候訊核辦 
[國貨維持會開宣講會]  
中華國貨維持會第四十次宣講於陽曆五月十號即陰曆初五星期六晚（卽今晚）准八時半仍假二馬路老介褔綢莊間壁寗波同鄕會樓上開會此次主講爲該會正會長伍廷芳君無論男女各界均可自由蒞會並得發抒卓見云 
[匯源銀行分派官餘利消息]  
　　五月八號滙源銀行董事會議决於股東大會提議將西歷一千九百十二年盈餘計元三十三萬八千五百九十两九錢五分分派如下優先股每股派給官利六釐合元四錢普通股每股派给官利一分紅利五分二釐两共合元四錢五分除分派官餘利外餘元八萬三千五百九十两九錢五分歸入本年盈餘結算云 
[中國主日學合會開會預誌]  
　　五月十四號爲中國主日學合會舉行全國週流大會滬部開會之期是日適逢美國觀光團行抵滬上考察各處主日學事自應同表歡迎故定於是日下午二時假座張園開主日學滬部大會并歡迎觀光團以敦睦誼云 
[師範生注重實地練習]  
　　上海縣知事昨奉省長通令云敎育司案呈准敎育部咨開案照本部現發第十八號训令查師範敎育理論與實習並重理論修畢以後苟非証之實地練習多時他日爲師難收成效故師範學校必須設立附屬學校者卽爲學生實地練習也我國舊日學章雖於師範課程規定練習時間大都視爲具文試習不過數次其切實照行者幾爲絕無僅有遂使畢業諸生功虧一篑學業成績縱有優良而敎授才能每虞短拙實於敎育前途多所缺憾民國成立推廣敎育最爲急務尤須於根本上致力進行自今而後各師範學校校長敎員對於最後學年之學生務须依照部定時間督率指導切實練習使學生於敎授理法得以逐漸體會運用自如其關於小學校管理訓練諸端亦應隨時注意庶幾經驗饒多良師輩出盡師範敎育之職奠普通敎育之基本部實所厚望至高等師範學校關係益重練習更應加意又凡附屬學校有現在　數較少不敷實習者亟應設法擴充按年增招力圖完備相應訓令週知遵照辦理切切此令除令知直辖師範各校外相應咨請貴民政長轉飭所屬各師範學校遵照辦理等因准此合行訓令各該縣知事轉行所屬各師範學校一體遵照辦理 
[擬訂市立小學暫行章程（續）]  
　　第十一條市立小學校休業日如左一民軍起義日（十月十日）二孫大總統履任日（正月一日）三民國統一紀念日（三月十日）四孔子誕日（十月七日）五上海光復日（十一月二十二日）六夏季休業日（七月十四日至八月三十一日）七冬季休業日（十二月十六日至正月十二日）八春季休業日（三月二十四日至三十一日）九市立各小學校成立紀念日十市立各小學校有特别之事故日十一日曜日十二第一任正式總统履任日 
　　第十二條市立小學校學级之編制不得過於十四級 
　　第十三條市立小學校每一學級兒童額數以六十人爲限 
　　第十四條市立初等小學校得合男女兒童爲一級惟同一學　　年女生之人數過三十人以上卽分别男女各编學級 
　　第十五條市立小學校得設補習科惟補習科之兒童不得與正科之兒童合编於一學級内 
　　第十六條初等小學校補習科之宗旨在使畢業於初等小學校及無學力在初等小學校畢業以上者仍得補習其業於初等小學校及無學力在初等小學校畢業以上者仍得補習其學力缺乏之初等敎科目 
第十七條高等小學校補習科之宗旨在使畢業於高等小學校及無學力在高等小學校畢業以上者仍得補習其學力缺乏之高等敎科目 
　　第十八條補習科之敎科目由校長酌定 
　　第十九條補習科之敎授時間斟酌兒童便宜時候以訂定之其時數每星期應在三時以上十二時以下 
第二十條市立初等小學校設有左開各項之一得將全部或一部分之兒童分前後二部敎授一不能每學級置一本科正敎員之時二校舍無多不能同時容就學之兒童時三於兒童之就學上敎授上有特别要務時 
[謝贈]  
　　市立小學校與縣立小學校定於十六日開聯合運動會蒙贈入場券二紙書此誌謝 
[城内]  
　　縣知事批○（塘灣鄕議員陳善呈批）據呈元年度决算案未經議决請行議長定期正式開議等情候函致該鄕議長查照尅日備具完全手續定期正式開議具報可也此復（塘灣鄉公民喬源等呈批）呈及略圖閲悉察核所擬設校地點不爲無見仰候訓令該鄉董查照察酌辦理 
　　地方檢察廳批○（費光茂訴朱渭卿等詐欺取財请提訊究批）狀悉朱渭卿等果有侵佔行爲其事旣發生於大赦以前刑事問題當然销滅着逕赴審廳民庭呈訴可也（費光茂訴周明奎藉端訛詐請求提起公诉批）察核所訴各節純係財産紏葛如果周明奎實有强暴脅迫行爲按諸刑律應屬初级檢廳管轄本廳不便受理着卽却下（趙王氏爲伊夫趙奎發病重请求交保批）案經判决徒笄刑十個月刑期未满何能妄冀保釋如果有病該管獄官自當撥醫調治所請不准 
　　地方審判廳文告○爲示諭事案據永記等代表李長發訴黄金琛等不還欠欵一案業經庭訊判决在案茲據李長發呈稱愼泰米廠因受敗訴之判决欲將廠中財産變賣恐將來判决確定以後永記等户於此項債權終無着落請求爲假執行之宣示等情核與民訴律第五百另九條第一欵之規定符合除派吏將愼泰米廠假執行外爲此示仰諸色人等一體週知切切特示 
　　期滿釋放○張成榮前因盜案牽涉經前滬軍都督府執法科訊供判决監禁一年發往地方檢察廳執行在案昨日該犯一年期滿由模範監獄吳獄官將該犯送請發落陳廳長卽飭開除鐐銬當堂斥釋 
　　索欠被毆○江北人呂雨堂昨至地方檢察廳訴稱家住南碼頭駕舟爲生今日向同業卞東明索欠無着反被紏合多人扭毆受傷請求驗究當經黄檢察官騐得呂雨堂兩肋受傷屬實諭令自醫候飭警拘拿卞東明到案訊辦 
　　南市 
　　市政廳批○（衆商販高祥順六露軒等禀批）禀悉查前據該處商販具禀到廳曾經函商警局酌核情形使路政商市商面顧全嗣經函復以該處新關有古驛路一條與廟前街僅一轉灣合飭各攤遷往該處貿易路政市面實已雙方兼顧等因並抄高祥順祥稟批前來查該處菜攤遷至古驛路業已多時核與原設菜攤之處近在咫尺旣已遷地貿易相安無庸再申前議此批 
　　公共租界 
　　驟難定斷○向爲保險掮客之錢庠元因不理虧欠英商恒安保險公司保險費銀一千一百餘兩被控前日午後由公廨關讞員與英領康君會訊先由原告代表律師偕該公司經理粤人何梅伯上堂證明請追訊之被告亦延律師到堂代辯良久判錢交原保候再復訊 
　　勒交契據○怡豐錢莊等七户因余藴南（即余藴蘭）不理欠銀五萬九千五百餘兩控奉公廨於前晚傳訊先由原告代表律師上堂譯稱被告所欠之欵曾挽許榮春等四人理勸折償銀四萬兩作爲了結當在和解書簽字允洽允以産業作抵嗣因被告逾期不將作抵之産業契據交出是以控請究追質之余亦延律師到堂辯稱被告允許作抵之産業契據實因抵押在外是以不能卽行交出應請寛限王襄讞以旣據和解人許榮春等理勸雙文簽字允洽不能延宕不理判余交原保限三星期將契據交出如違卽照所控之數追繳 
　　祇可拍賣○金子廷因周林生不贖抵單控奉公廨於前晚傳案經聶襄讞訊得被告實已無力理贖因判周交原保候給諭將所抵單地拍賣抵償如果不足仍向該被告訊追 
　　塗改鈔票○四馬路同康煙紙店夥周三生控大貴樓下同順衣莊夥董芝高（卽董志江將麥加利銀行五元鈔票塗改十元混用由廨將董逮案訊判存洋二百元交保候查在案昨晨由廨 
復訊被告延律師上堂辯護並請同業具呈公禀求釋旋由董聲明此項鈔票係由莊主劉世明囑兌銅元並非有意中西官以原告旣已悮收此票不卽報明並持向元昌混用亦屬非是遂判董 
開釋塗改之票燬去 
　　訊斷拐案○拐匪談桂卿與孫祥記朱王氏方雲生帶領三歲男孩在石路同行由捕查見一併拘解公堂訊供不認分别押候查辦在案昨經中西官復訊明晰判朱王氏與孫分别各押三月方無干開釋談押候查明另案於下禮拜五再訊男孩小和尙發濟良所留養 
　　自願贖回○英商泰利洋行内之西人控何星卿陳松山陸文托友往抵已愿備本贖回遂判一併押限七天繳洋違干未便 
　　吵閙受罰○閘北三區巡士汪炳蘭以北四川路一千零二十六號小茶舘主石根林揑造謡言指汪與某姓婦有暗昧情事故於前日偕同伴李金生向石理論詎石情虚圖逃經汪等趕上正在爭執間適新捕房包探張子卿經過上前詰問石卽指汪等爲警局暗差並誣指伊子與盜案牽涉欲將伊拔往華界該探遂將汪李二人帶入捕房昨解公堂經中西官訊知並非越界違章係屬個人之事惟不應在途吵鬧着汪李各罰洋五元充公石斥釋 
　　格於成例○妓女邵金寳（卽含春小榭）因案由廨判發濟良 
所照章擇配後卽有粤人唐六朝投所請領所董以邵妓發所未外拒絶不允唐卽具禀公廨並延律師上堂請予照准經中西官諭候函致濟良所將邵妓帶堂再核在案昨由該所西女董帶同邵妓投案聲稱濟良所定例凡發所妓女應俟一年期滿始能擇配查邵妓發所未久且有其狎客宗善和投函據稱該妓實係翁姓欲娶爲妾串令唐六朝出面云云言畢卽將來函呈案请察旋據唐聲稱向爲茶商寓居法租界尙未娶妻並無翁姓串令出面情事質之邵妓供愿隨唐度日孫襄讞商之英領哲君以邵妓雖 
 
 
 

Page 11

 
 
亦愿意未便破壞該所定例判仍交濟良所帶回並諭唐自向該所董熟商定奪 
　　撞見姦夫○虹口墨克登路一百九十號住户婦人鄭陳氏素性淫蕩前晚與甬人李順才在家姦宿被本夫鄭阿三撞見嗚捕一併拘入捕房昨解公堂經中西官訊悉前情以男女均屬無恥判分别各押三天以儆氏期满交鄭领回管朿 
　　秘密賣煙○楊桂生在楊樹浦六百六十三號屋内私設燈吃由探查獲昨將楊連同煙具拘解公堂訊實判楊罰洋十元充公無洋改押十四天煙具註销 
　　風頭太健○海甯路一百七十七號住户婦人錢老四前日自駕两輪車在四馬路一帶揚鞭疾馳巡捕以其快馬違章拘入捕房存洋交保昨由捕房將錢婦傳至公堂訊明中西官以其不知自愛大加申斥並着罚洋十五元充公以儆 
　　禁錮流氓○流氓陳阿根在湖北路攫取陸錢氏家女孩彩雲金耳環由探查獲昨解公堂訊實判陳押西牢半年示儆 
　　被告候審○徐阿炳控張恩郎楊永林均不理欠洋又張協先控沈芹香私贖方單等案昨由捕房將被告各人傅至公堂分别交保候訊 
　　變産抵償○何範之何植之弟兄因欠美商塞特爾銀两不理被控經公堂中西官諭着交保候訊在案茲悉两何尙有英商罷夫控其抵地不贖昨晨復經傳案原告延律師上堂聲請給諭將抵産歸原告自行變價餘則發還少則再請飭追訊之两何供均承認王襄讞商之英康副領事判何等退去候繕就諭單送交英領事署核辦 
　　各有不是○前日下午有東洋車夫周聚子在兆豐兜攬雇主被一西兵毆傷頭面由捕併送捕房捕頭詢得各有不合斥釋不理 
　　償還傷費○前晚有日本人二名在掦子路毆傷小工朱炳榮頭面由朱鳴捕拘入捕房捕頭詢明原由卽着該日人認償養傷洋两元了事 
　　誘拐少婦○台州人翁戌惠昨報捕房云被同鄉劉阿小將伊媳李氏誘拐來滬匿居乍浦路請爲提究捕頭准予飭探查明核辦 
　　大張撻伐○張阿寳住伯頓路一百廿七號昨與鹹肉店主婦某氏爲錢債糾葛口角之下該氏帶領多人至張家逞兇肆毆當報捕房捕頭允爲查辦 
[法租界]  
　　行李難保○民立棧經理楊隆清前投公廨控稱寓客楊鐵菴虧欠房飯費洋一百餘元延宕不付判楊交保限交在案迄今尙未保出昨提復訊楊稱現巳由各友代爲設法料理判仍還押限七天交清如違將行李各物變賣作抵 
　　人銀並保○周少雲控李受之沈文奎金嵩溪等不還往來銀一千一百四十八两一案昨經公堂復訊李供須往漢口籌措方能交付中西官判改交人銀两保限七天交清 
　　展限交欵○立與洋行前控孫憶萱定貨不出因孫無力出貨故經公堂判將貨物拍賣虧銀一千零九十五两着孫交出在案迄已逾限孫不交還又於昨日訊追孫稱再求寛限數天向該洋行料理判改交人銀两保限三天交清 
[雜評三訥]  
　　市政廳之公憤自穆湘瑤擅閉大門後已激起市政廳全體公憤董事會辭職矣議事會又辭職矣大門一日不開吾知議員董事必一日不肯復職而穆固聲言吾一日爲警長大門一日不開者也然則两方之相持將市政廳强歟巡警長强歟吾以觀其結果 
　　廢烟約之好機英議員定期提議開放中國自由禁烟案此誠中國交涉廢約之好機會也然而我國人自一二月來爲注意種笙重要問題故巳將禁烟一事置之腦後矣其實禁烟一事亦爲國家强弱生命財力之所關尙能稍分其餘力研究此事以無負英議員之熱心歟 
　　商人之哀聲前有七業商人詰責總商會今又有十八商業團體致電北京及各省可見商人之着急矣夫商界與政界有互相維繋之作用政界擾亂不能不影響於高界而商業堕落亦將影響於政界商人卽不明政界之利害而於本業之消長則固切膚之痛也今日恐慌如是其着急也宜哉 
專件 
[中華民國世界語會消息]  
　　紀元二年五月五日第二二號中央事務所在上海西門林蔭路 
　　本會紀事 
　　四月二十一日 
　　海鹽趙保親君常熟嵇秧森君無錫陳糓岑君向賓諷君等均報名入函授部 
　　常熟陳級宜女士等續繳函授費並交考卷及答練習題共二十九件 
間島趙杏里君等索閲章程函計四十件 
高麗俞道五君函請講義緩寄 
日本杜葦余君等函取世界語彩券 
匈牙利世界語報（碧幟）寄贈第六十五號一册 
西班牙世界語報（日光寄贈第八十一號一册 
　　二十二日 
南洋西里伯島王應翹君函詢一切 
儀徵嚴介眉君函索章程計二十一件 
本埠潘寄梅君等來質疑書三件 
杭縣楊子安君海寗錢叔安君等均報名入函授部 
　　二十三日 
小呂宋懦夫君繳本年入會費 
鎭海劉蓮舫君入函授部 
無錫濮叔平君等續繳函授費 
香港革非君等來書念五件索閲章程 
蘇州徐星齋君等取去世界語彩券 
廣東林如璋君上海王炎庭君均來本會函授部矯正讀音 
國内紀事 
[世界語普及之先聲]  
　　共和國之新氣象 
　　湘省敎育界之好模範 
本會同志黄君由長沙來函報告湘省省敎育會本届春季大會巳議决採用世界語加入學校問題現擬從培植此項敎員着手先組織世界語師範講習所一切由省敎育會維持目下正在進行大約夏假後卽須開課同時該省省議會某君亦提一採用世界語議案開議時全會議員一致贊成竟得通過日來湘省人士對於世界語非常歡迎凡識見稍高者莫不爭先肄習進步之速亦可驚已 
[江蘇省中華民國二年上半年國家收入支出概算册]  
　　江蘇省中華民國二年上半年國家收入概算册 
　　入欵經常門 
　　第一類租税共銀元一百三十六萬七千二十四元　　 
　　第一欵地丁銀元一百三十萬五千二百七十二元 
　　（説明）查省議會議决元年臨　豫算册説明甯屬額征銀八十八萬六千二百三十两蘇屬額徵銀二百二十四萬五千八百七十三两内有老荒蠲缺應行剔除豐歉亦有異點茲平均按七成核收每两照議案法價除縣市鄕附加税三角外折收一元五角上半年約征十分之五計銀元一百六十九萬六千八百五十四元再以一百三十分之一百分列歸國税如上數 
第二欵租課銀元六萬一千七百五十二元 
（説明）查宣四預算草案甯屬地丁欵下列衞賦屯折衞賦正銀衞賦漕項無耗加津增賦加津五項共銀三萬四百六十二两又租課欵下屯租正賦銀六千六百九十六两蘆課正銀九萬四千七十一两蘇屬屯折正耗加津屯租四目共銀二萬一千六百八十两亦照議案每两除縣市鄕附加税三角外折收一元五角本届半年預算約收總額百分之三十五計銀元八萬二百七十七元再以一百三十分中之一百分列歸國税如上數 
第二類關税共銀元十二萬元 
第一欵淮安關税元六萬元 
　　（説明）查淮安關從前每年額徵銀十八萬三千餘两光復以後商業疲敝且津浦通車運貨又多改道收數頓减照前額僅占十之四五本届半年預算約計收入前數 
第二欵揚由關税銀元六萬元 
（説明）查宣四預算册列歲入銀十萬五千两光復後由鎭軍都督派員管理嗣准交由程都督派委陳屏孫爲總理據報五月至十月分止半年共收銀元約七萬六千餘元以全年加倍與宣四預算數目比較居百分中之九十六而强本届上半年淡月居多恐難如額估計列算如上數第三類貨物税共銀元一百五十萬元 
第一欵寗屬釐金銀元五十萬元 
（説明）查宣四預算册列寗屬釐金銀一百三十六萬六千五百四十三两光復以後收數鋭減良由皖南茶釐該省收回自辦蕪湖米釐减讓税則通海改徵産銷各項統捐按照議案八成抽收靖江釐局吳淞驗補局改隷蘇屬除二四成附捐歸入地方外照元年下半年收數估計前數第二欵蘇屬貨物税銀元一百萬元 
（説明）查蘇屬宣四預算册列産銷两税共銀一百四十萬三千七百五十七两又通過税銀一百六萬一千五两茲通過裁免本應不計惟改收進出省税稍資抵補現以元年六月至十一月六個月連絲繭收數計一百十餘萬元爲標準本届半年預算距絲繭旺收時期尙遠約估收入如上數 
來函 
[河南大旱災佈告文]  
豫省旱魃爲虐赤地千里哀鴻嗷嗷死者塞途張都督雖已令飭各縣知事辦理平糶設法賑飢而一紙空文與事無濟縱有勉强開辦者欵項亦係有限杯水車薪何益於民同人等皆籍隸河南知河南災情最悉請爲中外各團體各善堂各仁人君子詳細陳之豫境自去年陽曆五月十六日落雨以後至今一年未得大雨是以去歲之秋禾僅有二三分收成而糧價卽日日加漲然人心尙不警惶者以爲一落透雨麥卽普種誰知矯矯白日甘霖無望直至十月下旬始見小雪二麥亦皆播種不料自冬至春又復亢旱加以狂風怒號連日不息麥苗雖稍出芽盡被飛沙吹死現今許州以南己得微雨其汴省東西北三面仍然黄塵满目草芽不生二麥皆己絶望秋禾更無希冀窮民將何以堪倘一月内再不落雨麥旣不收秋亦難種不但貧者乏食即素稱儲糧之家亦斷不能支持矣况刻下糧價飛漲斗米己至两串有餘沿黄河一帶飢民遍野扶老携幼流離載道頃有同鄉人自汴來者見省城内外餓斃死尸暴露不絶於道致被羣狗羣鳥相聚爭食又見沿路居民啜榆葉食樹皮以充飢京漢火車每日載飢民南下者不下千人無非鳩形鵠面見之實堪傷心當此災象初成卽巳有此情形而遙遙十數月來日何堪設想今合全省比較除與湖北交界之光州固始商城息縣信陽州桐柏縣與安微交界之永城夏邑諸縣無災可言外其災情最重者則開封府河南府陳州府汝州陜州等處次重者則懹慶府彰德府衛輝府歸德府南陽府等處其稍輕者惟許州汝寗府两處而已災區之廣災期之長數百年來未有若此次之甚者也現今中央財政奇絀辦賑辦糶難望撥欵豫省素無通商大埠籌募惟艱凡中外人士如有樂善好施傾囊助捐者請將捐欵送交四馬路鼎升棧内河南同鄕會事務處收不勝盼禱之至旅滬河南商學政工軍警各界同人謹啓 
 
 
 

Page 12

 
 
   
 
 

Page 13

 
 
自由談 
游戲文章 
[勸伶人擇名] [  鈍根]  
　　中國伶人之名素不講究往往有俊逸風流之生旦而其名俗不可耐吾人口頭傳説頗病未能典雅近年以來始見改良如朱素雲如賈璧雲覩其名者自然發生一種優美之感情是可知名之關係深矣茲就上海習見之名伶而品評之 
第一等名字宜若朱素雲賈璧雲吳彩霞趙君玉陸紅冰江夢花沈韻秋薛瑤卿 
　　第二等則孫菊仙王蕙芬材步青雲中鳳伍月華祁彩芬王瑞雲貴俊卿馬妙儂毛仲琪 
第三等則爲葛玉庭趙小廉曹甫臣趙如泉劉永春王永利李德山劉壽峰馬崑山郎德山沈華軒王又宸劉禹臣白文奎應寳蓮楊四立李少棠楊瑞亭李長勝趙文連周鳳文苗勝春王祥雲馬長德劉坤華林樹森老老實實如常人名字亦佳 
第四等則爲李春來徐春發馬飛珠高福安張順來等雖亦老實而稍帶俗氣矣 
　　第五等爲一盞燈四盞燈萬盞燈麒麟童三麻子金阿慶之類太覺俗不可耐 
　　若廣東戲館中之蛇仔老爺之類直欲令人噴飯若林颦卿若坤角之林黛玉名非不佳惜乎抄襲舊人耳 
　　最可厭者日蓋日小因譚呌天而有蓋呌天因貴俊卿而有蓋俊卿因李春來而有蓋春來何其誇也不怕以新進犯老前輩耶又若小桂芬小楊月樓小寳義小如意等等又何其謙也豈甘爲他人之後耶 
　　總之實至者名自歸苟有一藝之特長雖極冷僻之名字人亦樂於傳誦之固不必竊前人之名而蓋之小之也 
　　女伶之名更宜擇優美之字矣然而上海有名坤角除翁梅倩陸菊芬諸人外無相宜之名字若陸月樓王克琴嫌太老實若王寳寳吳新寳輩又太肉麻 
　　若恩嘵峰張少泉輩則驟觀之似男伶而非女伶矣而女伶界猶有最可厭之名字日賽賽春恒賽飛珠賽月樵不知賽至何時得了也 
　　吾願素負聲望之名伶速棄鄙俗之舊名而易優美之新名如七盞燈之改稱毛韻珂則甚善矣 
[錢莊賦仿阿房宮賦體] [  朱惟濤] 　 
　　各莊集錢行設交易作行情出一開五十餘家再有新入住址南衝而北逹直近大橋十年忽忽到於今朝半載一開三載一歇來往無情專顧利息若逢倒賬存心對折勞焉碌碌焉票根帳簿實不知其幾千萬頁出進兑换不刻何兇接受迎送不諂何工上落之間不認弟兄花言巧語東家捧捧耀武揚威小夥欺欺一行之内一業之間而良莠不齊趙錢孫李周吳鄭王上下三等均欲開莊老店摩柯新局輝煌耀目熒熒翻洋鈿也烏雲擾擾打圖書也黑流漲　棄墨水也煙陣闘亂攙小錢也霹靂乍驚串繩斷也歷歷遠聽竟不知其何爲也買進賣出各看俏賤穏坐安享而望利焉有大銀折者一两五錢早晚之來前後之經管高低之分明挖出挖進剥削别人堆積如山一旦倒賬有統虧其間餘平貼水破銀錢屑總數捲去莊人視之甚爲可惜嗟乎一日之積千萬日之積也莊有公所人皆聚其中視其交易盡銀洋喊之皆釐毫數各人之指多於街上之車夫頭上之帽多於池中之烏龜眼睛閃閃多於在天之星粒進出參差多於石洞之螞蟻東坐西立多於戲館之看客京調二簧多於田中之蛙鼓做買賣之人不見赢而見輸早已心心日落走路本錢少經手懼同行一忌可憐閉户嗚呼作輸赢者輸赢也即莊也開莊者莊也即東家也嗟乎苦輸赢俱可得利則皆所開莊莊藉輸赢之利則自三年可至百年而弗關何得而閉歇也莊人不暇自歎而外人歎之外人歎之而不戒之亦使外人而復歎外人也 
尊聞閣詞選 
[暮春落花行] [  逸民]  
　　駿馬驕行踏輭塵掦鞭得得遠尋春千紅萬紫鬥芳麗銷魂最是看花人花開萬樹春光好春到好時花易老主人携酒醉花前花見主人亦笑倒花開花落自年年舉酒問花花茫然留花不住花飛去痴情還想未開前吁嗟乎二月春聲鶯唤起春寒未盡花未蕊念四番風着意催人間春色忽來矣桃紅柳綠徧天涯轉瞬春光盡若耶今日春隨花共去不知春思在誰家 
[洞仙歌] [  小蝶] 　　 
　　恨烟愁雨又怱怱春暮綠徧長堤斷腸樹便桃花開盡柳絮飛完祇把個眼底春愁留住墮歡無覓處燕懶鶯嬌草草芳樽總辜負低首細思尋淺印香泥記前度踏青微步只埋怨花間杜鵑聲却何苦殷勤勸他歸去 
[醉太平] 　 
　　花痕月痕愁根病根年年獨自傷春把眉兒細　芳　繡樽香熏酒温没情風雨黄昏擾相思夢塊 
自由談話會 
　　不與諸君自由談話者二月餘矣今日稍暇不免胡亂謅幾句 
自由雜誌須從自由談出世日編起每一月之自由談編成一册母使遺珠俾讀者得窺全豹發行後孽兒任銷三份 
發行照相單本也是妙事然糜費浩大鄙意將小影登入自由雜誌每册可容數十人俾讀者两全其美本人之志願事業亦可刋入諸君以爲然否[  孽兒]  
　　吾喜閲申報之自由談因其詼諧而不流於惡俗也 
　　自由談如麫包一日不得則飢 
　　自由談如嬌妻一日不見則思 
　　自由談如好友一日不晤則寂寞寡歡 
　　自由談如名花一日不對則渾身鄙俗 
　　自由談如美酒一日不沽則渴癢難忍[  逹人]  
劇談 
[紀小子和之孟姜女尋夫] [  玄郎] 　　 
　　日劇昔羣仙紅粉菊花等會亦演過幾回今得子和演之表情更見美满全劇演至二小時之久日晚號召座客樓上下幾無𨻶座� 
頗極一時之盛秦始皇議築長城開場卽插演打城隍一劇小丑衙役等多不能蘇州話殊少捧腹之處惟李錦榮之范阿四尙能敷衍幾句然體態白口失之呆板亦覺討厭子和之戲小丑搭配最爲緊要該台丑角一門佳者甚少烘托不得其人未免因之減色趙君玉之范喜良風流瀟洒不露粗暴氣息演小生戲較前進步多矣長亭一段唱工嗓音雖未純正亦頗清潤可聽愁眉淚眼嗚咽悲哽表出生離死别心酸魂銷之神情酣暢淋漓悽惻動人繞檯丢髮精采尤好子和飾閨女輕移蓮步珊珊其來秀慧嬌羞人前靦覥最爲出色當行花　面訂一場深情欵欵若卽若離羞澀嬌憨欲言又止者再旣多情又高品身分極合趕會長亭時初則疾趨范前若有無限之哀情苦緒急欲一吐者忽目瞪口呆满面羞慚急急跑回老母處及二老苦逼之後又沉吟半响始直前慟哭失聲描幕新婚夫婦之情狀傳神直到秋毫巔蓋范於交拜天地之後卽被差役捉將官裏去洞房未入宴爾空悲夫婦之情尙如陌路今乃於稠人廣衆之中抛頭露面陡然向喜良哭别送行確有此靦顔羞頰無可奈何之景象子和體貼戲情入微至此眞好到十二分惟過關唱小曲止四季想思一闋尙嫌太少 
劇本考實 
[山海關] [  便便] 　 
　　山海關演吳三桂借清兵事按明史贼圍京師時吳三桂奉詔入援至山海關聞京師陷猶豫不進自成執其父襄令作書召之三桂欲降聞愛姬陳圓圓被掠憤甚疾歸山海關襲破賊將自成怒殺吳襄親部賊十萬餘攻山海關三桂懼乞降於清求共討賊清統兵睿親王得三桂書疾馳至沙河撀敗賊將唐通於一片石至山海關三桂開關出迎而满清入主中夏遂由此始矣此劇爲滬上名伶所不演故各舞臺輒於首齣排之二 
小説 
政治小說 
[鐵血男兒（一百二十一）] [  常覺　獨鹤]  
　　白勃然怒半响復强自抑制微哂日烏王英武如　　投稿者光頭 
　　徐福榮字敏之江蘇太倉人年二十七歲現住劉河商立學校 
　　是乃云不足救西奥司危局然則以陶賊奸慝獨可與謀國事乎僕知君實大好男兒用敢竭誠奉勸君蓋深受陶賊之欺矣推陶賊之心必欲以西奥司爲俄屬因狡謀百出思以愚土奴者愚君使爲虎作倀也君素號明察胡不能燭其奸耶今試抉陶賊隠𧘼爲君言之彼邇來方散布流言廣行� 
反間以冀朝野上下爲其所惑俾烏王不能久安於位彼乃得任擇一人爲登場之傀儡以繼其後復僞爲仗義執言者阻止土人之侵略至此而西奥司人民乃墮其術中矣何則土人若允言和必索鉅欵西奥司力不能償則不得不乞貸於俄賦税必充抵押財政爲所監督而俄人之勢力乃日盛一日不數年後堂堂西奥司將爲俄人之殖民地貴國人流離失所呼籲無門之際正陶賊大功告竣凱歌高唱時也言念及此能無惕然爲公爵計亟宜撲殺此獠馳赴前敵仍與烏王同心協力共體時艱至目前戰事以西軍精鋭絶倫義勇卓著縱不能决最後之勝利豈不能支持一時靜待第三國之聲援現英國政府已議主持公理助西奥司以拒土英旣首倡義聲預料他國必有起而附和者土奴終不能得志西奥司復何患乎僕已盡言願公爵俯鑒愚誠翻然改計卽佩刀秣馬偕僕同往蘇利卡重建不世之勳藉補君子之過舊部尙存征衣無恙幸勿再事狐疑致貽後悔也二 
言情小説 
[麗綃記（八）] [  栩]  
　　言次乃以手帕爲麗綃拭淚而撫其肩使並坐於匡床之上以己之頰偎近其耳鬢婉語之日卿乎予豈忍與汝有一刻之相離特爲事勢所迫出於萬不得已顧翟愛之爲人其温柔藴藉實有加於予麗綃聆其言乃流盼以視喜尤之面其一種幽怨之態直流露於眼角唇邊而發爲嬌啐日咄彼翟愛之温柔蕴藉與否何干於我喜尤日我之愛卿要無殊於珍惜好花彼翟愛者予所暫僱之園丁耳今吾以至嬌嫩至寳貴之好花托人看護苟非其人則風露之侵雨雪之躪或不免有可慮麗綃日此亦非我所慮我亦嘗思之古今來癡女子而遇薄倖郎者甚且鬻之於青樓之中推而墜之溷者亦旣多矣君縱不作如是想而我但作如是觀要亦隨所遇而無不安也喜尤乃更無可言而對此惋麗之容感皮幽怨之態直不復能自禁顧壁上之時計日吾两人將坐以待旦耶抑爲楚囚之泣以遣此長夜言次以手挽麗綃之肩而麗綃則推而避之移坐於鏡臺之下游目所注乃見鏡中之影爲燈光所映自覺粉頰間爲淚痕所潤其瑩澤甚有過於羊脂之玉因以左手支頣而顧影自憐喜尤則已寛其外衣扃門理衾巡逡而至其身後日予尙有肺腑之言將以告卿麗綃回眸見其僅衣衷衣夜寒如此自不免有憐護之心乃喟然日嗟乎必自戕賊其身以要予之憐惜是誠予命宮之磨蝎耳喜尤笑日果憐我者請勿苦我乃以手搭護其肩而與耳鬢厮磨爲之解衣緩帶而寢二 
愛情小說 
[自由花彈詞（五十七）] [  天虚我生]  
第十七回賺嫁 
秦老夫人因見儷簫满面淚痕心裏萬分過意不去因道我和兒呵你兄弟一時不合總求看我老面恕他則個原是自家骨肉倘肯親上加親也就没甚理論若是我和兒執意見怪我只得把我兒子叫來跪在你父女跟前活活的一頓兒打死了乾凈也就顧不得什麽徐家後代和了説着不知那裏來的一副老淚撲𫃊𫃊地滾了下來看官知道大凡一个人最怕的是見人哭泣儷簫被他一哭也就把火星都熄了下去秦慕嘉見他老妹子哭了起來忙道我請賢妹過來便是當面允許這頭親事快休煩惱小孩子家的事那裏間得許多儷簫因道爹爹縱然允許只是孩兒死也不願我想徐萬書那人欺人欺到極處莫説從前及至那日來取銀两我明明認得是他他還故作疑團騙我説不是戀春呢戀春笑道他也對我説來他説那日回來知道母親在此朦混不過恐怕當時道破覿面難以爲情因此不敢承認俱只他還笑着妹妹糊塗呢他説當日妹妹和他握手他手上的两个戒指如何也就認不出了秦公道他那戒指却是誰的戀春道他説一个便是妹妹的呢秦公不禁呵呵和笑了起來因向儷簫道你的戒指旣然贈與他了如何這時倒反不满意起來儷簫聽到這話不禁得 
　　桃花嬌臉泛紅雲説弄假誰知竟作眞當日閨中閒取笑只因同是女兒身誰知有意將儂賺算只算輕薄荒唐太絶倫前日瑤階相握手可惜是不會留意認分明若然那日機關露我則便當面和他細較論事到如今也無用説算只算寃緣孽債誤前因 
　　但是我贈他的戒指只有一个如何又變出两个來了戀春道這个麽......我却不會問他如今旣經舅父許了這頭親事我那兄弟客病他鄕使我母親如何放心得下還求舅父作主把他唤了回來方是穏便秦公道甥女説的是我便去寫一封書信仍着秦保去走一遭就得説着便自走下樓來到得書房坐定便把 
銀毫蕪墨寫雲牋少不得有幾句諄諄訓誨言只因是愛才成素癖十分中到底有九分憐 
所以他那一封書信倒也寫得十分簡潔且待在下念與列位聽聽他寫道是 
　　賢甥以孝思不匱念切尋親投止我處何慮不納乃必出此狡獪其意何居曩聞賢甥敏而好學本有以弱息相托之意今徇所請非必迫於不得巳也回念旣往母亦自笑其愚惟能以道義自範猶不失爲君子柳下遺風益堪憐敬願爲結青廬以館吾甥見書其速言旋以慰汝母倚閭之望二 
文字因緣 
[昨見瘦蝶題率公試硯齋隨筆二絶爲賦古風一首仿高軒過格次其韵博二公一粲] [  逸民] 　　 
　　端州山石鬱蘢蔥踏天磨刀剷玲瓏烟雲腕底生隆隆忽然化爲五色虹知是桃潭名士吾宗率公（想亦越國公後裔）千邱萬壑藏心胸靈思一縷縈其中金鑾曝背談非空筆追南董史無功（袁簡齋有曝背談金鑾之句隨筆載前清宮幃曁諸王公事甚夥皆直書無隠）嗟我飄泊成秋蓬頓令寒谷回春風天涯咫尺憑郵鴻願學韓孟雲逐龍 
[閨情集楚愴限五十字] [  恫百] 　　 
痴如碧柳護金鶯深掩窗攏畫日晴風入簾開他未覺懶扶花枕夢春情 
　　碧欄如畫護花開似覺春深鶯燕催日影入簾思晝睡綺窗未掩夢他來 
　　癡心似燕懶如鶯晝掩簾攏未覺晴金枕銀屏春困睡思他入夢語風情 
　　銀屏深掩睡如痴春日鶯花入夢思扶枕覺來他未語　波影似裊情絲 
　　畫樓春日碧窗開燕懶鶯痴綺語催淺碧柳絲風似裊扶他花影入簾來 
　　入簾燕語似催晴花影扶欄護碧鶯春畫風來窗未掩柳絲如畫淺深情 
　　謫仙仲琴特捐銅版費各一圓謹登誌感 
 
 

Page 14

 
 
   
 
