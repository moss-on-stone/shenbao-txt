# 1916 - 25 - 4915431

 

Page 1

 
 
   
 
 

Page 2

 
 
時評 
[其一年號]  
　　年號無關輕重者也有年號未必即成爲帝國不改年號未必不成帝國乃帝制延期而年號不延期帝國旣不能稱年號何自而至旣不能行於外人間而祗能强無權力之人民以用嗚呼有何益哉（冷） 
[其二拘捕搜查]  
　　肅政以内史被執法處傳問因有不得無故拘捕官民及搜查家宅之封事嗚呼肅政其祗知有内史矣近年以來人民之無故拘捕無故搜查者烏可勝道肅政豈一不之聞耶豈但拘捕搜查而已無故死者且不知凡幾肅政豈一不之聞耶（冷） 
[其三川邊軍情]  
　　曹錕電告川邊軍情甚秘何秘之軍事固應秘密也然據路透與東方電則叙州似已爲雲南軍所得而川邊大局岌岌可危况又有所謂包頭市蒙古親王等之告變軍情豈僅川邊而已哉（冷） 
[其四日俄條約]  
　　俄太公之蒞日有謂將結處置遠東切實之條約者條約有無不得而知之也條約如何更不得而知之也然旣云遠東則中國亦在遠東之内乃中國一不顧問任人處置而唯營營於帝制年號等小事豈不異歟（冷） 
[專電]  
　　北京電吉長道尹與日領交涉文件係用洪憲年號當經日領退回略謂改用年號雖屬中國自由然日政府尙未承認新帝國則對於年號即無默認之理 
　　北京電曹錕昨電告川邊軍情内容甚秘 
　　北京電政府擬於欽州長沙重慶添設征滇轉運分局 
　　北京電電令貴州劉將軍兼任巡按 
　　北京電電令張作霖率師駐紥灤縣候調 
　　北京電海軍中將蔡廷幹奉總統派充洋文秘書 
　　北京電廣西電請截留鹽契税欵百萬照准 
　　北京電某肅政昨上封事言逮捕搜查須守文明聞爲沈祖憲案而發 
　　北京電某肅政因内史沈祖憲前被軍事執法處傳問擬呈請嗣後不得無故逮捕官民及搜查家宅 
　　北京電裁釐决從京兆試辦商貨納税一次名單獨税 
　　北京電桂省截留鹽税百萬部主駁 
　　北京電農商部新聘美顧問昨 
抵京 
　　北京電粤漢贖路借欵交通部已按期將本息還清 
　　北京電政府特准洪少圃判罰金二百元了案 
[特約路透電]  
　　北京電關於川滇邊界大局之消息多相抵觸惟外間盛傳叙州業已陷落陳宦來電謂黔省安謐惟熊度不明故復派軍赴川黔邊界半官消息謂今日東京之消息不確政府未曾宣布展緩帝制除派員通知各使各報載稱二月間實行帝制一節不確外並未有所宣言蓋登極日期旣未正式擇定自無須宣告延期云貴州鎭遠道尹前私自離任今已回署蓋爲防務出巡也 
（二十三日） 
　　彼得格勒電奉天電稱滿洲軍隊兩師開赴雲南又穆施圖親王（譯音）刻在内蒙古集衆革命共有三隊每隊千人沿途毁壞華人村莊（二十二日） 
　　東京電此次俄大公駐時屢與日本閣員及外交團會談且覲見日皇數次致引起外間之猜測有責任之報紙均謂日俄關於遠東前途之切實條約不久將宣布（二十一日） 
戰電 
[其一（英人路透電）]  
　　巴黎電今晚公報謂法砲隊轟擊比境砂丘德軍戰壕起火數次法軍將蘇瓦松與萊姆間之敵排砲擊至無聲伏斯巨法軍擊損敵軍戰壕數道及瞭望臺一座（二十一日） 
　　倫敦電英帥海格將軍公報云德軍在佛里柯爾西面轟發地雷三具未有損傷英軍在菲斯土白轟發地雷一具英砲擊退敵工程兵四隊又轟擊佛勒培克東面敵砲地位頗得利他處亦有砲戰（二十一日） 
　　巴黎電今日午後公報云比境與香巴業及伏斯巨有若干砲戰他處沉寂（二十二日） 
　　倫敦電英帥海格將軍公報云佛里白特兩軍砲火皆甚活動英砲轟擊胡魯區里區堡與譬爾干三處附近敵軍工程頗爲得利敵軍在柯米萊運河附近轟發地雷毁英軍戰壕若干英軍仍據守炸陷之地 
（二十二日） 
　　巴黎電今晚公報云各陣地皆有頗劇烈之砲戰（二十二日） 
　　華盛頓電英法軍在薩洛尼加所拘之德奥土布領事經美國調處後行將開釋 
（二十一日） 
　　彼得格勒電公報謂高加索土軍於　瀾之陣線希圖擊退俄軍而反敗退受創甚重俄軍追擊之占據哈桑加拉鎭逐土軍入歐士魯姆砲臺殺俘敵兵一千五百名獲砲一尊及子彈甚夥土軍怱遽退至歐士魯姆砲臺掩蔽處大砲輜重均不及携走一路且棄有子彈及來福槍等物凡恩湖南岸之俄軍將土軍逐至伐斯丹西面烏魯米亞湖南岸之俄軍亦將古爾軍逐至逹加太河以外俄軍於西陣線維萊加車站附近獲德飛機一架巴拉施西北炸毁敵汽球一具烈焰四射敵軍希圖奪回恰土里斯克北面小山一座俄軍擊退（二十一日） 
　　彼得格勒電俄軍於特文斯克境轟擊進抵歇洛斯堡之敵兵縱隊頗得利斯特里巴河中央有敵兵進攻數次殊易敗之十七日俄魚雷艇襲擊小亞細亞東北濱毁帆船一百六十三艘内有七十三艘滿載糧食俄軍在克泊里貴奪獲槍砲子彈俄皇電賀高加索大軍痛創土軍 
　　彼得格勒電俄軍自越過山境行入歐士魯姆平原後高加索戰事遂迅速發展俄軍旣陷克泊里貴復敗土軍奪砲臺十一座及克泊里貴西面十英里之哈桑加拉鎭土軍隊伍紊亂沿三條平行線之大道而走退保哈桑加拉西面十五英里之外砲臺及歐士魯姆砲臺俄軍仍追擊之俄軍俘敵一千五百人奪砲位彈藥糧食頗多及全營一座土軍前未料及俄軍之猛攻於此可見土軍擬在海岸境内前進但無效果受挫而退軍事家謂俄軍一時似未能即圍攻歐士魯姆因開戰後德國工程師曾在該處砲台添置重砲防禦頗堅也駐守歐士魯姆各砲台之土軍約有一軍團之衆（二十二日） 
　　彼得格勒電俄國軍事家視高加索俄軍之勝利頗關重要突厥中軍在奇里亞湖與夏林河河間六十五英里陣線上失利以致土軍一軍團所守之克泊里貴大砲台遂爲俄軍所佔克泊里貴爲通至歐士魯姆大道上之最後天然要塞其地甚爲扼要土軍刻向歐士魯姆退走衆謂俄軍此方面之勝利與美索波台米亞情勢大有關係蓋突厥不能不移該處之軍隊以固歐士魯姆防務也（二十一日） 
　　彼得格勒電德奥軍隊雖從西南戰地及巴爾幹等處續運大批援軍開赴俄境但仍未能阻止俄軍攻勢俄軍卒能在成洛維資東北八英里拉蘭巨境内奪獲敵軍防守甚密之地若干嗣後敵軍回攻五次兵力頗强希圖奪回失地而阻俄軍抄攻行動之發展北面斯蒂爾河與平斯克境内冰雪漸化敵軍行動被阻敵壕患水低地淹没而鐵絲障礙綱亦復漸失效力敵軍運送車與馬逹車多陷於泥中不能裝運重砲（二十一日） 
　　倫敦電英公報云英法軍於一日佔領德屬喀麥隆境内干德後即分赴各處以期截斷德軍退入西班牙屬地穆尼之後路而逼德軍退往海岸聯軍某隊於途中救回被俘英人十七名法人七名又法軍官三員十八日德軍退出伊波洛伐與阿柯諾林薩兩處德總督伊白梅爾氏與統带喀麥隆德軍之司令辛麥曼氏皆已行抵穆尼（西班牙屬斐境）附近西班牙邊界之南面曾有戰事法軍兩隊從海岸及法屬孔戈突出截擊不使德軍退入穆尼（二十一日） 
　　羅京電羅國獨立報稱駐羅英使署與羅國購消米糧委員會訂立合同以英金一千兆鑄購買羅米八萬車（二十一日） 
　　羅馬電孟總領事宣稱孟國並未向奥乞和（二十一日） 
　　哇太樺電坎拿大波典勳士昨在下議院稱坎拿大於今年一月前半月内已招集新兵一萬五千五百人（二十日） 
　　倫敦電墨西哥反對黨首領維拉將軍被捕之説刻經否認（二十一日） 
　　倫敦電荷蘭商船阿波洛號（七九九噸）已被沉死三人傷多人未死者悉由荷蘭商船竹里那親王號救起（二十二日） 
　　雅典電聯軍刻在米狄蘭登岸（二十日） 
　　蕯洛尼加電法國戰事訪員稱德布軍隊在馬其頓缺乏食物頗爲狼狽今由摩拉期斯蒂爾向北出發大約開赴俄境（二十日） 
　　羅馬電意國軍役年齡内之男子前由醫士驗看體質不合者今已復行調齊查驗再前受傷復愈之兵士今亦陸續回伍（二十日） 
[其二（德人德文報專電）]  
　　柏林電德軍大本營宣布公報如下 
　　九日德軍在哈滿韋萊爾柯夫南面奪回十二月二十一日所失戰壕俘軍官二十員兵千名獲砲十五尊 
　　十日德軍續俘敵兵四百二十三人内有軍官五員又獲機關鎗五枝大炸彈砲一尊小炸彈砲七尊 
　　十二日法軍在美斯尼爾東北進攻完全失敗忽遽退入戰壕列里砲臺南部營内之子彈庫忽然炸毁附近各街道大受損傷平民死者七十人重傷者五十人居民現信乃英兵不愼所致 
　　昨日德軍轟擊蘇瓦松火車站法軍復升紅十字旗俄軍已在伊魯克斯西南台倫菲爾特附近前進德軍前鋒曾將俄軍前鋒逐至柯斯細區洛夫加南總陣地 
　　十三日英軍在亞美蒂愛爾東北進攻受挫而退法軍復在香巴業美斯尼爾東北進攻亦未得利德飛行家布爾克在土爾柯橫東北擊落英飛機一架又伊美爾滿在巴卜末擊落英機一架各由德皇賜以勳章羅貝附近有空中戰事英軍失飛機一架尙有一架在里業附近爲抵制飛機砲擊毁英國飛行團中之軍官八員六死二傷德軍哨隊在東境小戰獲勝哇爾香加與比里細拉間新細哇爾斯基附近之俄軍被逼退回前鋒戰壕 
　　十五日波爾克中佐擊中敵飛機一架墜於英軍陣線爲德軍砲火所毁俄軍在成里斯區境進攻林辛干將軍之軍爲奥軍擊敗 
　　十八日伊塞爾河陣線有德兵一小隊攻入英軍戰壕獲機關槍一枝列里西面陣線兩方面地雷戰事頗爲活動敵飛機數架夜以炸彈擲擊美的僅釀物質上之損傷中有一架墜於西里哇柯爾西南死駕機者一人東境有德飛機一隊攻擊俄軍軍庫 
[東方通信社電（日本人組織]  
　　北京電北京外國人方面接到成都電報稱壓迫四川軍於金沙江北岸安邊之雲南軍後續攻擊至二十一日將叙州確實占領形勢如斯四川當局深懼雲南軍乘勝不日長驅攻入瀘州（距叙州水路約二百五十里）（二十三日） 
　　北京電重慶電云攻略叙州之雲南軍即蔡鍔所率護國第一軍（混成四個旅團）之前進部隊係於十二月十九日由雲南省城出發 
（二十三日） 
　　北京電都中傳聞蔡鍔在京之際嘗向中國銀行説及雲南省設立分行之必要中國銀行遂從其言撥送現金三十萬元紙幣二百萬元赴滇凖備開設分行此次雲南獨立此等金幣悉陷蔡鍔之計略爲雲南軍没收（二十三日） 
　　北京電政府與貴族院各派之交涉會談判不協政界致頻非常危機事緣今日（二十二日）貴族院以軍器問題爲有違反會計法以法理的理由促令政府考慮惟此案旣經衆議院通過不能再由政府提出改正因求由貴族院提出貴族院不應而同志會於自黨承認關於豫算之件今忽自證其誤提出法案亦屬不能昨夕（二十一日）在同志會總理加藤男邸開該會最高幹部會議已確定此時融通之途似已全失 
　　同志會總理加藤男爵今晨（二十二日）向名古屋旅行貴族院研究會領袖三鳥子爵則赴鎌倉輿論以爲此即内閣之運命已去咸以重大視之 
　　政府由今夕（二十二日）開始以必死之心運動對貴族院之讓步然政府之處置違反法律政府亦已自認且法理論甚明瞭故對貴族院之讓步殊無妥協之道云 
（二十三日） 
　　東京電意外陷於窘境之政府擬於預算分科會時更加努力一面圖於本會議論戰以制多數現正盡其全力運動議員之軟化岡陸相决定辭職然陸相之辭職恐亦難救 
 
 

Page 3

 
 
此窮局 
　　貴族院擬於預算分科會後上奏仰賴樞密院之判决政府以見解差誤爲口實對貴族院之違法論致成如斯形勢云（二十三日） 
要聞一 
[東京外交界要聞（五）飄萍]  
　　周自齊赴日祝賀加冕一事今旣由日本商懇暫緩啓行且隨員之已出發者亦旣電召回國茲事似已成外交史上之一種趣談矣但據東方通信社電傳周特使之被擋駕因有危險關係殆與外交政策無關今得東京稍詳細之消息則知恐有危險云云不過擋駕之一種辭令而内部原因决不簡單若是日本報紙之論周特使也其一謂周自齊非特使之人物以普通國際慣例言之凡爲特使不可不具一國最高代表之資格如袁總統於諸子之中妥選一人或擇政治上有聲望者使充特使庶幾協乎禮儀今乃以無名之周自齊氏數日之内加以侯爵國内之加以侯爵並不爲外交界所注意欲與俄國太公相提並論蓋亦難矣此不過言周之資格者至周自齊之以特使名義赴日是否專賀加冕日政府以東西報紙所披露不爲無因苟日政府此時不出於擋駕之手段則其一大招列强之疑忌將影響於今後之外交其二大招我國人之怨恨將影響於中日之友誼故擋駕之舉認爲兩國皆有利益者輿論一致贊成其政府但此亦可謂爲因政府採納輿論故受輿論之歡許也 
　　第三次警告之聲頗洋溢於扶桑之論藪而日人有主張五國連衡以對我者原來所謂五國之熊度第一次對我勸告最爲一致第二次則日本外相石并氏亦曾言五國各自勸告矣故日本言論界再以連衡之説進其主張謂第三次警告恐仍無益於實須先五國連衡締結協約然後以之臨中國如第三次警告不聽則手叚如何皆當豫定又（五國連衡）云者其文字雖新實則不過日英同盟之延長或擴張英國當爲第一贊成者可不待論俄國雖與英稍異而以目下日俄之關係論之亦當易於諒解其他法意等國當以英俄之熊度爲熊度皆不難於解决而第三次警告即以連衡爲基礎而發送庶能有效云云 
　　連衡之説不過爲報紙之一種主張吾人亦但述之以警惕政府固難保其必不實行而亦不能謂爲必將實行也惟日本今後之外交益將趨於大同盟之傾嚮則論者衆矣日本之所慮者戰後德意志或採親俄方針以辛辣手段離間中日或與美國握手以苦日本總言之與俄美及我國親善以扶殖勢力於東亞故日本之國是不可不以英日同盟爲中心與俄法益圖親善即因我國南部中部及南洋之關係繼續日英同盟因我國蒙古北部之關係與對美之關係企畫日俄同盟以求確立於安全之地位 
　　日本今後之外交亦有持親德之説者易言之即含有敵英之意但德國果肯與日本披瀝胸襟於樽俎間乎大疑問也故多數之論調似主保守協約方面之團體而以日德提携爲危險總之趨於大同盟之傾嚮相協以解决我國問題則殆無可疑者矣嗚呼殆矣 
[字林報述四鄭鐵路之關係]  
　　字林報一月十四日哈爾濱通訊云四平街至遼陽州（即鄭家屯）之鐵路（即四鄭鐵路）借欵合同近已由中政府與日本正金銀行按照津浦鐵路合同之條款訂定此路雖據日本工程司測量長僅五十二英里然日後將成通洮南幹路之首段以故頗關重要洮南距遼陽州北一百六十英里雖位於東内蒙界内而實歸奉天管轄滿洲日本勢力範圍北以洮南爲止洮南之北則在俄國勢力範圍以内異日通洮南之幹路决定建造時日本必謀將路線展至齊齊哈爾果爾則中俄間必有一番交涉也通洮南之路一旦告成則東清鐵路收入必受影響補救之法惟有築造枝路吸收東内蒙之天然産品及接通幹路以阻止日本壟斷此業引以南趨耳此項重要問題余（通訊員）擬於日後詳論之今姑先述通遼陽州第一段鐵路之關係按四平街爲南滿鐵路之日人居留地純由日員管理昔日日本大島元帥與俄國李尼維區將軍之代表曾於此簽定休戰條約故於歷史上頗有關係今後日本之殖民與夫商家小販將由此擁入東蒙以作壟斷其地商業之準備則四平街者又將成一重要地點矣四平街之居民今約六千人日人占百分之十其商業須至冬季始行活動時則附近各區之産品皆以土車載集該處由鐵路運以南下四平街又爲東蒙市場之起點故來往之人絡繹不絶日橋中除有商行數家販賣日本布疋及購運農産品外其餘所操營業皆屬無甚高尚藥肆也專以售嗎啡營利當店也專事苛索重利而不問所當物之來路明否也軍裝舖也祗求得善價而不問購者是否爲匪類也舉此數端已可槪見其大略矣遼陽州爲中日新約規定應開之東蒙商場之一位於西遼河右岸初名鄭家屯四十年前僅一小村落耳後有販賣牛馬之華人若干集於其地該鎭發逹實兆於此其地沃潤宜農中國移民至者日衆人烟漸密千九百零一年始設縣治取名遼陽五年之後三家溝附近復闢河市民船叢集千九百十三年民船更可上航至三家溝七十里外於是該鎭乃益發逹至於今日居民約近四萬人矣其地東界洮南南通法庫門與新民屯西逹錦州東接南滿鐵路各車站實爲東蒙古之商業中心點異日四平街至遼陽州之鐵路告成則遼陽州將爲開啓内蒙豐富鑛産之管鑰其發逹誠未可限量也該路所過之地殊爲平坦其艱難工程僅有跨遼河之鐵橋而已所過各區農産頗富將來路成獲利可必其開工之期必在今春無疑 
遠生遺言 
[游美隨紀第十一信（二）（在舊金山）十二月十日）（遠生）]  
　　中國陳琪之賽會 
　　中國赴賽會耶賽陳琪耶賽中國耶 
　　（二）陳琪之昏陳琪一到上海即出了無數笑話爲前農商總長張四先生所知去書痛斥（中有衣履不衷人言嘖嘖莫謂遠隔京師毫無所聞）幾欲撤之張去位乃免然陳上書自辨其詞甚有趣味謂有人謂我穿白花鞋其實穿白鞋是有之而並無花有人謂我穿何等奇豔長衫其實穿此等綢料長衫是有之而並無此奇豔也 
　　（三）陳琪之亂陳琪到上海點收各省物品時即毫無籌備雜亂無次爲此次失敗之大因蓋各省物品各自編號陳本應爲之改編一律之號如中國某品第幾號之類乃一律悉仍其故又各省物品某箱所載何物本有標籖陳又去其標籖而雇一洋婦隨意打字爲記又不照驗及到美國海關（第一）海關人已點中國某品幾號忽又見中國某品幾號則大詫異謂中國何得有如許同號之物品則告以此是江蘇之一號二號彼是江西之一號二號又彼是陜西山西之一號二號而江蘇江西陜西山西云云者其拼音幾大略相同海關又不辨是何解因此弄得一蹋胡塗此尙可恕（第二）則最奇者簿記上標明某箱爲某物乃開箱又不是某物竟有標爲寳石類而開箱時乃是一個棹子者又有標爲絲綢而開箱乃是一箱豆子者關人大笑謂中國人乃似棹子爲寳石於是隨員與辨謂此箱或誤以棹子爲寳石彼箱標爲棹子者或是寳石乃一偶然之錯誤也嗣人乃開其標爲棹子之箱及開箱而仍是棹子關人哄笑即陳琪之人亦不禁自己失笑諸如此類笑話百出關人至公　謂彼等實不解何以一亂至此即使有意混亂亦不應亂得如此！此次賽會物品先由關上點清一一登記暫不納税俟賣出後然後照所登記查點將其已賣者一一照納＿乃陳千難萬難過此一關後及會場陳列時乃多有不知某物爲某種可價者因此遂不敢開箱故如某館會品本八百餘箱而因價目不明不敢開箱者乃至有四百餘箱之多耗國帑與人力飄洋過海而來之珍重會品遂塵積委棄於貨棧之中聽某蟲蛀水浸焉＿今已閉會則照例又須由關員一一查簿點清而後能送出賣品將未賣者裝箱乃陳琪所送之簿記又復與前此在關登記之簿不對關上又復駁回各省代表咸謂進來容易出去難不識以此搗亂之陳琪能否過得關去也余所得材料尙不儘此此0其十一已足發笑矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滇事問題之軍事與外交]  
　　地理之關係統率辦事處某參議上有征滇意見書一通不下三千餘言其中對於戰守攻取之主詳細説明而尤注重前敵與滇軍必爭之要地計有三路一北面之大道二東面之平邑三南面之撫州另有堵截滇軍攻出邊界之要路四處繪圖説明一由曲靖縣而至貴州一由東川縣或昭通縣而至四川一由廣南縣而至廣西一由蒙自而至越南東京核閲深爲嘉許已令阮内史摘錄原文飛電曹虎威將軍查照又聞政府自得軍事密探報告南雲革軍現已將昭通佔據種種軍情後異常注意以昭通與川貴兩省壤地毗連爲軍事一地理上天然險要之區该處地位於戰事勝敗實含有切要關係因之密議籌畫攻取政策經過四次聯席會議始於十九日電示各統軍長官責令依計施行 
　　軍需之要務公府内辦事處值日官蔡廷幹於日昨下午提交軍事密議處要函一件内容略謂頃奉交諭現因時勢上之必要所有平定滇事政策必須提前趕辦以維大局除軍略上須另妥籌辦法外應轉交參謀陸軍財政等部迅將關於征滇應需之軍餉勘改之軍秘地圖及曹錕所請添調之機關槍隊過山砲與退管砲隊並所遴選熟嫻川滇黔各邊地理情形之中下級軍官等一併迅速籌辦撥調前敵以重軍要惟據某京報載稱政府前因征滇軍隊薄弱特調第七師及駐紥保府陸軍全部開往蜀省以備征滇之用現聞該項軍隊探悉中央及蜀省財政均極困難深恐拖欠軍餉故向督兵長官要求發餉時一律發給現幣勢頗難挽張敬堯及曹錕以事關重要特飛電報告中央請速撥現幣維持以免發生他項事端云云 
　　連日之軍電十八號上午十一鐘時海陸軍統率辦事處奉諭擬成通電一道經核閲改正後由該處用第一號緊急密電通致廣東龍長江巡閲使張奉天段江蘇馮廣西陸五將軍據政界人云大約係關於征滇之軍事計畫特飭該五將軍密陳意見次日該處又拍致征滇司令曹錕緊要密電一件據聞電中除指示軍事上一切密要機宜及行軍要路事宜外并告以嗣後關於勝敗軍情務須據實按日電陳中央不准稍有粉飾之處 
　　法使之照會二十日上午外交部接到駐京法國公使照會一件當由部封送政事堂據聞係照會現據該國駐雲南領事查報僑居滇省法國官商敎士等數目及在該省所有之鐵路礦産公司行棧敎堂曁動産之總計款額等項先行照會外交部查照探聞此舉係因政府現已照會 
各公使定期實行進兵雲南請各國僑滇人士於有碍軍事進行之各地先行暫避是以該使有此照會也 
　　胡使之電請政府前曾電召駐法胡惟德公使回國參與對滇政策之會議經該公使電覆二月上旬抵京等情茲聞外交部於十九日又接該公使來電大致爲現接法政府正式照會詳詢關於雲南省與法人有關係之某事請速照覆之問題電請詳示以便照覆並附陳回國之期 
尙須展緩請代陳等情聞曹次長除將原電送呈政事堂請陸國務卿代陳外於二十日又由部擬定電令一道呈請陸氏核示以便電覆 
　　外交之調查政府對於日本爲滇事調查之行動深爲注意於十九日上午曾拍致陸宗輿公使密電一道飭令對於日本政府調查滇事所得情况及其調查所具之宗旨均須一一偵查明白電覆是日下午一點内辦事處召集特别緊急外交密議據聞目下某某等數國公使對於中國將有重要之外交提出政府已略有調查故於未經提出之先預開密議討論相當對待之手續及預行消敉之辦法至三點餘始行散會 
　　否認之請求駐京各國公使近於十八日接到南來檄文一件文中大意請求各友邦政府籌計久遠勿承認中央政府文末署名者爲谷鍾秀孫洪伊李述膺趙世鈺彭介石彭允彝陳嘉會歐陽振聲藍公武文羣王侃杜師業殷汝驪汪建剛汪律本林森徐傳霖楊永泰蕭晉榮張耀曾等北京外交機關頗以愼重熊度審議此事就中如歐洲之某國公 
使尤有重視之意云 
[公府中密謀案之京津所聞]  
　　公府中密謀案發現後京中報紙迄少登載近以順天時報連日述及此事亞細亞報乃從而申辯略謂沈祖憲僅被傳詢而非被捕其事只偵探報告之誣指某公子事係國權報主筆劉某與某公子有往來或爲劉所假借瞿克明被捕則因洩漏府内秘密消息所致云云同時國華報亦有申辯惟僅瞿克明一節略謂瞿内尉服用奢侈有人參劾其犯貪汚之嫌疑云云此案内容甚爲複雜京津各報所述亦有異同爰彙誌之以便參閲 
　　順天時報云公府内史沈祖憲内尉句克明（即 
瞿克明）送交執法處經雷朝彦處長從嚴審訊兩次尙無何等口供前在沈内史宅内搜捕黨人八人（共十一越牆逃走三人）亦在執法處監禁聞沈句此次謀上原因係受反對帝制派之運動費六十萬元（沈四十萬句二十萬僅得一成事即破漏刻下句某之母（昔日曾服侍袁公之大姨太太）已懇求袁公將伊子赦免死罪未識能否邀准此案聞由提署左翼翼長申某所偵查者並獲有寄往某省之信函證據當時江宇澄以案内多係公府上差人員茲事關係重大故未敢冒然逮捕遂呈聞總統而總統聞報之下大爲震怒當令按名迅速拿辦並飭護衛司令范樂田立將句克明等由府内押交軍政執法處究辦而執法處長雷朝彦查閲該案牽涉要人甚多已形棘手且因此風傳出影響政潮非淺故日昨雷江二公在大典籌備處商議處理該案之辦法當時雷頗有怪江之手續不應積極而行江答此等要事豈可匿而不聞因此互生齟齬雷公頗怒江公弄此難辦案件憤恨之下陡以巨掌敬於江 
公面部旋有内務朱總長曁軍需處長袁乃寛二公出爲調停並代雷公負荊現聞府中於二十日爲此問題特開密會議有從寛辦理僅將尤爲重要之某某數人照例嚴懲其餘槪免株連將案情可以宣布者分别公布以免訛傳 
　　刻據總統府某員談云當初總統府内某員因偶然檢出秘密文書缺短一册於是即刻私訪步軍統領江朝宗君告以此事密謀善後之策江統領遂招公府從差長句克明查問此事不料轉詢知許多同謀者現伏於公府中而已成暗殺袁公之陰謀於是遂急行着手暗中捕縛犯者數人云云 
　　益世報云中央破露謀亂一案略誌本報至主謀此 
事者果爲誰氏現正在嚴密搜查期内至謠傳某要人目下疑及某某指爲主持者是否得有實證尙未聞悉惟此際根據此案又發生一種誤會則係外交問題是也自此案播揚外間後聞十九日駐京某國公使曾致外交部公函訂於二十一日下午三鐘會見當由曹汝霖將原件呈進並請示機宜又此耗傳至京外後各省將軍巡按使特别行政區各長官迭次先後電京詢問聞於十九日始有覆電此項覆電中關係秘密之事甚多其最後之語略謂現時已辦理完結不至再有意外之虞著勿庸再有别項主張云云十九日政府召集重要大員開秘密會議是日陸國務卿楊左丞王士珍梁崧生朱啟鈐周自齊張仲仁章仲和各總長與梁燕蓀孫寳琦等一律列席由上午八鐘開議直至九點一刻鐘始散當由陸國務卿將會議案略入陳於當日下午二鐘後批出飭令對於案内第二第三兩條之定議尙嫌不甚妥洽須從詳改正大致亦係爲上項事情於國家前途關係殊要將來舉行御極在事實現狀上似不能不妥定一種相當秘密手叚辦法以資應付云云 
　　大公報云日前發現之炸藥案其中牽連頗多大致已見前報茲聞軍政執法處業將公府内府官瞿克明之違法行爲訊明並將内史沈祖憲等重要人物之嫌疑辨明尙無證據業經執法處雷處長先後陳明大元帥請示訓令二十日午前爲此問題曾在居仁堂召諸重要人員密議一次聞元首不欲深究株連當日即有密諭一道特交雷處長遵行並有日内公布案情以免謠諑之議 
[唐士清與劉崇惠]  
　　京漢路局參案業經平政院審明判决案中人物所得之處分皆無甚關係惟車務總管唐士清付司法衙門再行審理頗惹人注意茲聞唐雖交司法衙門而日前某要人已爲其取保釋放矣然則轟轟烈烈之京漢參案於此可作一大結束矣恰克圖佐理員劉崇惠奉令查辦茲聞該員已將前領經費核實開報所餘之欵已如數呈繳外交部轉繳政府大約此案亦可望從輕辦理也 
[鄂省之征滇軍譚]  
中央對於滇事意欲尅日征平現在調撥大軍進攻較前贛寗之役用兵尤多所有北洋諸勁旅全師前往者計有曹錕之第三師馬繼增之第六師張敬堯之第七師而爲之援應者在川則有陳二菴带往之第五混成旅在湘則有北方新來第八師之一部在鄂則有第二師全師（該師亦有兩混成團由施宜入川）及黎天才所統之第十一師而湖北第一師第三混成旅雖未奉備戰之令然移駐地方亦頗扼要（三旅已移戍岳州）可稱爲預備軍黎天才之十一師原係鎭守鄖襄現聞已向四川出動會合各師前進據聞軍界中談論各軍到川黔决定取四路攻勢蓋以滇境山巒層疊要隘甚多非厚集兵力分路襲擊必致曠日持久故不避運輸之艱難財政之困窘一意以多兵勝之也云云 
　　滇黔山路崎嶇自昔用兵爲難而現世尤甚聞中央各部處均無該二省詳明精細地圖爲行軍之用近年雲南陸軍測量局雖曾實測輿圖因注重國防起見所測盡屬滇越邊要尙未測至與内地交通各處故參謀部現定作戰計畫以無精圖可供考證是以通電各省徵求私家製圖及熟知滇川地勢之人員一面令鄂湘川各省測量局派員隨軍測量現鄂省測量員已全班出發矣 
　　曹錕授爲總司令已見命令但曹本職係一師長統率各師慮有不相下之勢故中央有派督師之信曹之總司令則限於前敵聞督師一席成武將軍陳宦最有希望不日當可發表聞曹馬張諸將曾奉統率處傳諭孰先攻入大理即以其爲滇將軍所以諸軍到宜昌岳州均星夜兼程前進因恐旱路遲延在宜昌仍强迫由武漢載往小輪上駛川江無如江水極涸灘石林立現已擱沉數隻内有慶餘輪船在歸州沉没溺斃兵士甚多 
　　飛機在吾國軍事上不過爲偵察之用前年在陜西剿狼略一用之此次則欲抛擲炸彈施其天空攻擊故除前隨陳宦之飛機二部外現陸續由漢轉運往川之飛機共有六具皆北京航空學校員生司其管駕聞以王諤爲飛艇隊長携有炸彈同行 
　　中央對於湘之長岳鄂之荊宜防務極爲注重而於岳州尤視爲一日不可忽前第三師拔隊去六師即繼續駐戍六師入黔七師即繼之及七師往川八師又來今則湖北之第三旅亦調防岳州而鄂軍第一師原守荆宜者亦移戍荊襄至其注重宜岳之原因無非慮其或有事變即陷征滇軍於進退兩難之地也 
　　統率處因征滇事奉元首面諭某項機宜特密電王子春將軍知照此電傳到鄂軍署時已夜深管密電之宋委員因新納寵已回公館歇宿司電員生以電碼係其掌管遂擱至次日宋來署後始譯呈王將軍查知其延擱要電貽誤軍機憤怒異常當將掌責叱令綁出槍决經闔署人員力爲求恩乃飭暫行拘禁越五日經漢口電政管理局長爲之緩頰始釋所有司電員行亦各罰薪有差 
[粤東最近之所聞]  
　　征滇之消息粤省南征軍隊日間將次首途步炮工輜各營經龍使在第一師挑選精鋭業已預備一切惟馬匹一項自反正後散失死亡餘存無幾因此最爲缺乏茲龍使以雲南道路修阻運糧輸械非舟車可能逕逹特將本省軍用馬匹一百頭挑選前往以備運載之需如有不足則由西省就近購辦以資接濟 
　　統率辦事處日昨咨行到粤略謂滇亂現由中央調撥大軍分道合圍惟北兵南下軍用品物運載維艱如有所需統由南省就地接濟將來交付幾許希即列册報部云云當道准此即商由兵工廠總辦酌添工人趕速鑄造以應急需 
　　自滇事發生以來中央及各省將軍巡按使函電軍巡兩署紛至沓來龍張兩大吏以事關軍事秘密設有洩漏貽誤匪輕特傳諭辦事人等如有將雲南軍事消息向人傳洩者即以軍法從事 
　　龍將軍日前電請督兵征滇已由中央温慰着令準備軍隊聽候出發現龍鎭守使代龍將軍率兵進攻出發在即故昨午（十四號）財政廳長蔣繼伊巡按使親軍統領李國治帮統商聚金政務廳長鄭謙粤道尹鄭榮文案劉樵山曁周季楨徐叔度丁少孫等在城内積厚坊鎭守使公館公宴龍鎭守使以盡祖餞之誼 
　　黨人之計劃聞當道探明此次電燈機器前之炸彈係黃明堂黨内所主動黃之舊部一標統某現住惠愛街某橫巷業已連日派隊圍搜尙無違禁之物現又以黃之舊部二標統黃開運自年前與陸軍交閧後已將所部解散久與黨人脱離關係該員於黨中人物頗稱熟悉已委任爲偵伺黨人稽查員歸偵探劉局長調遣以期得力 
　　稽查公所會辦顔啟漢昨派排長赴港投入黨人機關探悉該黨計畫以五百人謀攻省城其五百人中分爲兩隊以一隊抛擲炸彈其餘之衆分往城廂内外縱火擾亂秩序等情該會辦據報昨已據情詳由當道通飭各機關一體嚴防矣 
　　十二號午有黨人數百餘名在清遠縣屬三坑墟起事（離清遠城約七十里）查該處地勢西連肇慶四會北連廣寗該墟有商店三百餘間當押店一座當黨人肇事時專與軍警爲難軍警與之對仗被黨人擊斃三十餘名又焚燒軍警營房並連及永棧店一間現當道已派捕前往矣東莞葉廣王計等各帮匪受黨人運動合改爲聯飛堂名號并將東成圍坭砲台占據昨經官軍馳剿小戰移時即行竄去聞此股黨徒一見官軍即行避逃意蓋在使官兵疲於奔命也 
[黨人圖奉之説日盛]  
　　東省黨人活動之消息屢有所聞前此有黨人麕聚大連之説且時有所破獲奉垣將軍行署偵探員前日查獲黨人徐李等三名經叚將軍交由軍法課訊明嚴辦已誌前報茲聞將軍行署近復接有派赴各縣之密探報告謂海外黨人遣派黨徒紛紛來奉擬在重要地方组織機關勾串胡匪希圖起事今探得大連埠已設有總機關聞其黨徒携欵赴安東者計李姓孟姓等三名遼陽鐵嶺亦有數名長春一埠較多擬於覓定地點後遣往吉省一帶彼黨人敢於明目張膽者無非假鐵路附屬地爲藏身之所另有一黨擬從海面潛入内地擬以金錢之力聯絡防軍復欲藉奉省軍隊之力北往蒙邊誘勸蒙匪大舉又有某某等上書庫倫請其共襄是舉種種風聞非盡無 
稽等語叚將軍核閲後即密飭各軍長官察視軍 
隊毌任黨誘串至於莊復一帶各防軍尤應從嚴查察倘有黨徒由海登岸即行嚴拿究辦並飭令 
水上警察廳一體嚴防務將防務情形按旬報核認眞辦理以期地面安謐無擾 
[湘省移民之發動]  
　　中央政府曾經擬訂移民墾殖章程六十七條通咨到湘適因前任省使解任未及舉辦現在政府又以東三省將實行中日新約邊地空虚關係國防最爲重要特實行移民防邊政策以湘鄂等省兵燹之後加以水灾失業游民徧地皆是與其困處内地流爲盜匪不若將其移屯該處於國防民生兩有裨益昨特咨請沈使查照前頒移墾章程妥速籌備並將進行辦法咨報中央查核沈使准咨後當即委員籌備着手進行特將擬辦情形彙誌如下 
　　沈使以此項移墾事務旣極繁難且關重要特就署内設立移墾籌備處派委存記道尹雷以動爲處長專辦一切籌備事宜並分令四道尹各於該道署設立分處遵照前頒條例籌辦一切並將籌辦情形隨時具報核辦此項籌備經費預算約需數十萬元湘中庫帑奇絀無欵可籌擬在官鑛餘利項下暫爲撥用昨已咨商中央核奪 
　　各道所屬各縣自願移墾人民數目自應詳切查明以便彙造總册咨報中央所有調查表册規定如下（一）姓名（二）年齡（三）籍貫（四）隨移大小丁口（五）私有財産及農具（六）自願移屯原因（七）有無職業（八）赴邊生計及其目的（九）附記 
　　此次應移人民之川資及相當墾植器具均由公家 
 
 

Page 7

 
 
發給惟該民旣爲墾荒實邊而移屯自應具有一定資格否則不准　移昨特規定資格五項通飭四道尹轉飭遵照並須隨時審查其資格如下（一）須年在二十五歲以上五十歲以下身體强健者（二）須有眷屬三人以上六人以下者（三）須稍識文字者（四）須未犯徒刑以上案件者（五）須具有耕種畜牧智識者 
　　沈使以此項移墾事屬創辦考查不厭精詳爰定於本月二十號在省開進行討論會已令四道尹各派熟悉道屬貧民生計情形人員一二人來省與會討論進行方法以收集思廣益之效並一面通令各知事及廳處局所等如有意見可先期詳陳以便届時付會討論 
地方通信 
[松江]  
　　軍界注重治安滇事發生後駐松軍隊操練頗爲認眞軍警各派專員在車站稽查亦較前嚴密何司令每夜飭軍隊至城内外街市梭巡以保治安 
　　盜案未報先破北門外石九圖五里塘地方謝桂雲家昨夜被盜下人燃放爆竹打門入内刧去布衣服數十件打成大包携之逕逸中有許阿二許其茂許樹新三名黎明時道經東門爲警察瞥見以其形跡可疑拘解總局由沈區員略訊據供多係台州人販牛來松前夜宿賣花橋牛主人家云云未幾事主亦來局禀報那警佐即派探警下鄉查勘一切旋經壽裁判員研訊許阿二許其茂均各承認惟許樹新一名尙游移不肯實供大約即需解縣矣 
　　誌臘雪連日天氣甚熱居人皆易裘而棉東外華陽橋左近杏花盛開大約亦因天暖之故詎二十二日朔風怒吼天忽驟冷入夜更大雪迷漫至翌日黎明始止 
[揚州]  
　　催修圩岸瓜洲進口至八里舖六淺等處圩岸逐年修理皆係用土修築一經輪船激浪猛衝頗易坍塌現已有數處被浪冲壞危險異常經圩民報告隄工總局勘明後迄今尙未興工各圩民因值此冬令水涸之際非乘時修築將來春潮水漲卽難着手特集衆提議推舉代表具禀催修以保田疇 
　　鎗斃盜犯搶刧瓦窑舖行船衣洋案内之盜匪于六即吳兆南現經周知事研訊明確據詳省垣軍巡二署批准就地正法昨（二十日）周知事飭令提出該盜親自押至二郎廟前刑場鎗斃並宣示罪狀曉論周知 
　　查燈交涉振明電燈公司前因各户私自接線換燈耗費電力致營業虧損禀請縣署出示禁止並由該公司派員邀同警察分區長警往各户調查等情曾誌前報昨日該公司人往左衛街錘宅查察該宅主人以其逕入内室稍起衝突事後鍾某以室内失去金飾二件即至縣署提起訴訟控告該公司人有搶劫行爲不審周知事若何辦理也 
[南京]  
　　師範添敎員南京高等師範學校於陽曆年假後業已開學此學期添聘美國人耶魯大學硕士吉禮泰爲英文敎員美國西北大學哲學博士劉經庶爲論理學敎員此外歷史及體操兩課亦聘有新敎員均已到校上課矣 
　　學校放寒假現届陰曆年節寗垣各學校均已舉行年終考試省立第四師範及附屬高初兩等小學昨已考畢定於今日（二十二日）散放寒假三星期 
　　請發測量費蘇省地沿江海幅員遼闊測繪　圖需費甚鉅茲　地測量隊長黃文蔚以二月前尙需一千元昨特將預算書及請欵憑單詳送使署核發以便應用齊巡按使特飭胡財政廳長查核撥發 
　　撥款發粥廠江北一帶飢民前經齊使通飭淮徐海各屬就地設法籌振禁止出境在案現清江浦惠粥廠需用振欵甚鉅齊巡按特飭財政廳在義振項下動撥二千元發交淮揚左道尹轉給該廠辦理振濟胡廳長已遵即如數撥發矣 
　　派委驗路工城廂内外馬路凸凹不平車馬行人多嫌不便業經工程處派員勘估興工修築茲使署口及下關龍江橋迤東起至救生局止又迤西起至橫路止又北安里圈門起至二馬路止等三叚路工完竣仇處長詳請委員驗勘齊巡按昨特飭委葉樹維查勘驗收 
　　催辦農林場農林試驗場前奉部令興辦業已通飭各屬遵照在案茲齊巡按以此項政策關乎富强之基乃各縣詳報已經開辦者甚屬寥寥殊負中央振興實業之本意昨特飭令各道尹轉飭所屬各知事督促進行 
[南通]  
　　大生案要犯破獲唐閘大生紗廠派司乘船往白蒲一帶購辦棉花行至河口突有數人將撁夫綑縛勒令船夥告知銀洋所在刧去銀元二千餘曾誌前報茲悉蘆涇港區員已在港口緝獲案内要犯劉筱紅賈石茂二名解縣鞫訊供共五人行劫尙有三名逃逸聞該二犯不日即將先行定讞矣 
　　呂總辦措欵忙碌淮南墾務總辦呂道象搜括本不甚擅長近自滇南告警後金融恐慌鄉民繳價更不踴躍昨該局復接財政部電催迅速措解現欵六十萬元以濟要需呂君閲電後現正在設法措備頗爲忙碌 
　　醫學校畢業預誌南通縣立醫學專門學校頭班學生業已修業期滿遵章於日昨舉行第一次畢業試驗所有合格之學生徐承德等五人業經該校造列表册詳請縣知事備案存核不日頒給證書舉行畢業式矣 
[杭州]  
　　商場預備舊曆年關民國改用陽曆於今四載有餘而人民以商場習慣每當陰曆年終帳目必須結束凡人欠欠人皆在此時收付故城鄉所設糧櫃近日完納抵補金者逐漸稀少杭縣姚知事已定期於陰曆二十一日一律停止征收其他各商號如綢莊等亦均按照舊章議定日期通告各同業一律停止收貨至於醫院則以濟救生命爲天職雖舊曆年關按照習慣自應停診而未便一槪停診聞浙江病院已定於舊曆十二月二十五日起至明年正月初四日止將普通施醫診察劵一槪停止其有特别劵及危險症狀前來就診者仍行照常診察 
　　錢塘江之大風昨日（二十二）上午忽起大風錢塘江上波浪掀騰義渡局爲愼重生命起見即懸紅旗暫阻船隻往來寗紹夜航旅客以及各種商貨均暫停擱蕭山西興鎭迨下午一時後風浪稍靜郵政快班先行掉渡江東停橈三廊廟各船亦有相繼開駛者矣 
[江西]  
　　李將軍資助醫院贛省德勝門外南昌醫院華醫士以該院本年共治一萬餘症内中軍人居其大半是於軍界及普通社會均不無裨益現因藥資甚貴經費困難特函請昌武將軍酌量補助以維善舉李將軍閲函後即允捐助銀洋五百元俾資津貼 
[安慶]  
　　鎗斃黨人三名皖省探訪局日前先後拿獲黨人三名一名彭得一名顧殿元一名龍大浩經王局長研訊後錄供詳奉將軍批令鎗斃昨日將該三黨人提出綁赴北門外一律鎗斃 
　　私運僞幣被獲頃有桐城江某由江西私運大宗銅幣經過皖境經東流水警分駐所盤查該銅幣均屬僞造隨將人幣一併解交華陽區水警區長謝宗培備文轉解東流縣許知事研訊後已詳請上峯核辦矣 
[湖北]  
　　鄂垣大火續誌十六日燈後七時省城望山門外繅絲廠對面棚内忽肇火災詳情已紀昨報茲調查起火原因係由東路豐泰亨榨坊曬場轉角趙姓棚民吹烟灰遺火引燃棉花絮後主人未及覺察旋即出門迨火穿屋頂鄰右往救已不可收拾延燒至繅絲廠對面店舖居民共燬六十八家燒斃老嫗一名傷男婦二人無家可歸者約二百餘人麕集露宿情狀頗慘 
　　陸軍陸續上駛滇省告警後中央遣兵派將拔隊陸續上駛川湘邊境防備茲聞又有續派之預備隊數營抵鄂於十七日午後展輪上駛 
　　海軍相繼來鄂冬季江水低落海軍第二司令饒懷文特調淺水各艦來鄂嚴密江防茲以宜岳航路最關緊要更番巡防尙虞不足故又派江鯤江亨及辰字魚雷艇來鄂寄椗白沙洲江面以備輪番遊弋而固江防 
　　警隊拿賭被毆日前武昌縣知事訪聞縣屬東鄉尤家廟附近蕭家二村地方有無賴游民聚賭抽頭當即選派警備隊士四名前往拘拿該隊士奉諭後即持拘票於十六日至該處偵察旋查明蕭心田家有聚賭情事隨即入室拿獲賭具並賭徒數人正擬帶回縣署詎外來匪徒數十人將該隊士圍住肆毆並搶去徽章等件隊士四人内有二人受傷頗重頭破血流現已回縣報告詳細情形吳知事據報後已加派隊士前往按名拘拿矣 
　　四岸鹽税增收漢口湘鄂贛皖四岸鹽務總稽核卓小梅君前赴湘省調查鹽務勾留旬餘又復前往贛皖稽核榷運局收數嗣又往十二圩會商稽核分所洋員規定四岸用秤事宜茲始事畢回漢聞合計四岸民國四年所收鹽欵較之三年共增一百七十餘萬元云 
雜評一 
[良心上之反對] [  默]  
　　昨報路透電謂英議員宣稱政府雖未贊成全行免除良心上反對强迫制者之軍役惟已允提出修正文授權裁判處許良心上反對者從事有關國家之職業云云 
　　吾因此推論他事凡反對而非出於良心者其志必不堅有時可爲利誘有時可爲勢懾反對而在外表者尙有法應付可强迫而使之服從勸導而使之消滅若反對而出於良心則勢不能及利不能動此良心之所以可貴也外表可迫而服從良心則必不服從外表可勸而消滅良心則必不消滅此良心上之反對所以爲有力也 
　　是故良心上之反對雖有大力末如之何雖有萬能之政府終不能不屈服於良心之反對嗚呼國人盍寳貴此良心 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[結賬期近之商業調查]  
　　本埠所處地位在對外貿易上爲全國之總樞紐舶來品多先至上海而後運入内地故上海商務所受歐戰之影響爲最巨今舊曆年關將屆結賬期近歐戰之影響佳乎抑惡乎通盤計算則不可謂非上海華商之福蓋上海華商因歐戰而成巨富者固甚多也此乙卯年之一年度中進口貨在上半年最有起色貨價飛漲在在得利至下半年則爲航業船所困貨至太少不敷開展出口貨則在下半年最爲發逹惜亦以出洋船少運輸上稍有不便利耳 
　　顔料一年以來經營顔料業者獲利最宏瑞康德康潤成豐公和來等家莫不利市十倍顔料業之計餘利歐戰以前向以千計或至多以萬計者今乃以一百萬爲餘利之單位矣某西人謂有華商四五人皆營顔料業者總計其所得之利共有三千萬兩之　蘇商貝潤生甲寅年已獲利數十萬在租界中置産甚多乙卯年又盈數百萬丙辰年上海將增加錢莊五六家中有數家皆貝氏之資本也又有邱渭卿者聞獲利亦在百萬外顔料多來自德國歐戰以來來源斷絶惟戰事開幕時上海存貨頗多戰事發生價即飛漲靛靑一桶自六十兩漲至三百兩進口者固爲德商而得此巨利者則并非德人蓋早已爲華商定貨惟價漲之際皆入囤户之手數易其主其時日商意欲壟斷曾以巨資來滬旋以價太昂貴而罷近則美商來申購買者甚多如前星期（十六日至二十二日）一星期間出口赴美之顔料値銀至五十萬兩之巨蓋美國此貨亦缺故來華採購也我國本用土靛及德國謙信愛　司等牌靛油運華土靛銷路頓落植靛之地改植他物今來源旣斷各地雖有改種土靛者奈緩不濟急何 
　　橡皮股票橡皮一物受歐戰之影響價亦飛漲本埠各橡皮公司之股票因此亦紛紛漲價就中獲利者甚多曾誌前報後橡皮倫敦市價自每磅四先令三便士半跌至三先令十便士上海橡皮股票市因此稍起恐慌紛紛出售股票價乃跌落但經營此業者旋知價雖跌落而各公司獲利仍厚故股票市價漸就恢復而倫敦二十一日市價橡皮每磅自三先令六便士七五至三先令七便士半期貨每磅自三先令七便士半至三先令七便士七五期貨價旣較貴則貨價似宜看漲 
　　棉紗棉紗一業自歐戰以來甚爲發逹但乙卯年棉花收成以全國而論雖尙滿意而上海一帶異常減色以此花價甚昂而棉紗廠布銷場不旺則政治上之不寗靜實爲其主要原因市面之疲稅實始於帝制問題發生之際及漸有轉機又遇肇和之變在最近一星期（十六日至二十二日）中則紗市冷靜已極蓋雲南獨立之影響也一星期内成交之货僅二百包耳印度孟買紗市則與此相反頗有起色蓋與花價之漲相應也 
　　針縫衣之針物小而用廣向以德商禮和牌爲最佳他貨非軟即脆莫能及也歐戰發生以來運輸不易來源斷絶價値日漲向不過三四十文一包今雖出二三角尙不能得貨禮和之針向歸某君包銷彼在一年以來獲利竟有數十萬之巨皆恃此區區之針也吾國實業不務工藝陋劣事事倚賴外人來源旣絶即此微物已覺家家困難而獨少設廠仿造者可慨也製針一業分工甚繁如割絲磨尖錘針鑽孔淬火擦洗發光分針數針九項皆須各自爲廠如用精鍊之鋼善自經營不難挽回利權於萬一也 
　　金業本埠金店二十餘家在甲寅年獲利共有三十餘萬之巨如同豐永裕豐永宏興永乾昌祥成豐永等家皆獲利甚巨惟乙卯年間最後三個月中漲落太大標金曾自四百三十兩左右跌落至三百七十餘兩可云大起風波因此受虧折者頗多後雖曾恢復至四百以外近又至三百九十兩左右故金業大都平平聞有數家將收業云 
[幼稚園聯合會第二日開會紀]  
　　中華中部幼稚園聯合會於二十一日上午假座男靑年會仍由盧會正主席先推舉新職員其結果劉女士爲會正馬女士爲中文紀錄府女士爲英文紀錄方雅南君爲中文文牘裴女士爲英文文牘又推蓋盧兩女士爲敎育會委辦次由劉女士演説大旨謂渠甫從美國哥倫比亞大學畢業回國默視中美兒童天然質性智育似中勝於美體育則美勝於中惟家庭狀况阻礙兒童三育則美少中多故幼稚園敎習必須與幼稚生家屬互相聯絡接洽爲主要問題次由日本幼稚師範畢業回國張女士演説大意謂日本幼稚園其規模無甚大異惟人民愛國思想須於幼稚時代種植基礎日本已收效果中國幼稚園風氣初開談話一科足啟愛國思想云云又次爲各會員討論各種關係幼稚園購用器物方法及蓋女士演説遊戲場應擇何種地方爲宜時已午正未及議畢而散午後開會男女來賓約千人由名譽會員朱君少屏主席其秩序如下（甲）馬女士報告懇親會之成蹟（乙）啓秀養眞培眞各幼稚園幼稚生次第演習各種遊戲其精神活潑觀者鼓掌不絶（丙）黃任之君演説人生學問不盡從誦讀書本而來凡一言一行皆有眞理存乎其間故幼稚生在四五歲者不宜早使讀書致有碍身體發逹之慮并謂伊有年甫四齡之郎君不願入注重讀書之幼稚園故至今仍在家中云云（丁）吳懷疚君演説大致與黃君不贊成早讀書之意相同而尤注意於提倡幼稚敎育爲今日不可稍緩之舉（戊）各幼稚敎員演習家庭種種惡習有碍幼稚生之三育極爲淋灕盡致是日會場中陳列上海杭州松江蘇州各幼稚園幼稚生手工品觀者咸别有一種興趣云 
[雲南發行新郵票]  
　　雲南自宣布獨立後發行一種新郵票上刋印女子面部並有雲南政府字樣現爲北京交通部查悉各通商大埠已有此種郵票發現聞已電致本埠郵務局派員切實調查矣 
[大雪中之强盜]  
　　前晚大雪紛飛之際公共租界内竟連出盜案兩起聞一爲福州路二百四十六號門牌鴻泰土棧被匪徒多人擁入店内各出利器嚇禁聲張刧取小土十兩及現洋七十元而逸一爲北海路（即六馬路）二十七號門牌伶人王洪壽（即三麻子）家同時亦被菲徒打門入内出械恫嚇刧取値洋數十元之金押髮一支及銀飾等件而逸事後由該土棧主及王先後投報老閘捕房立派中西包探分投兜捕奈匪已遠遁追捕不及當即回禀捕頭諭飭認眞查緝務獲究辦 
[南匯災民攔入滬境四誌]  
　　浦東南匯縣境災民先在該邑各鄉聚衆閙荒繼則攔入上海縣界三林塘楊思橋等處滋擾詳情已迭誌前報茲悉該邑飢民自經軍警解散後業已大半回家惟一般無業流民刻尙到處煽惑圖再　擾事爲該鄉縣警五區王警佐得悉昨特禀請警佐主任景君轉禀沈知事請爲核示一面由景君親率探警訂於本月二十四號（即今日）上午乘輪至三林塘楊思橋等處查勘一切並派縣警十名荷鎗實彈先行下鄉會同五區各長警防護以保治安 
　　又聞楊師橋三林塘六里橋等處各店舖因災民滋擾暫停交易昨以雨雪方霽飢民已散故復照常開市省委路孝先君亦已冒雪前往南匯等縣各鄉密勘災情並調查飢民户口以便散賑上海縣知事沈君並將紳富酌給錢米以及被衆爲難損失各情按户造册詳請齊巡按使曁周道尹查核矣 
[查禁妨碍烟禁之僞土]  
　　海關施監督奉江蘇齊巡按使飭開本年一月八日據鎭江關監督兼交涉員袁思永祥稱准本關税務司咨開本關近來拿獲作僞之印藥甚多其中雖芝蔴料居其多數然恐有些須印藥攙和經寄一包至滬切實化驗去後茲准函復全係芝蔴作成並無鴉片云云但此貨假作印土式樣是否冒充或係以之攙入朦售善價藉圖巨利或以芝蔴膏出售以爲配製藥料之用本税務司無從查知究竟應否充公或按土藥辦法消燬如何處置函送見復等因查此項芝蔴膏雖化驗並無烟土但旣造成烟土形質其爲冒充烟土毫無疑義當此厲行烟禁時期似此奸詐射利若不設法禁止殊於烟禁前途大有妨碍准咨前因除咨復仍按土藥辦法一律銷燬並請以後嚴行查驗外合將送到僞土詳送察核通飭各屬如有以芝蔴造膏爲業者一律嚴行查禁庶於烟禁民生兩有裨益並查有猪皮膏一物亦與芝蔴膏同可冒充烟膏仰懇一併示禁合併陳明監督因愼重烟禁顧念民生起見所請通飭嚴禁之處是否有當尙乞核示等情並送僞土到本使據此除批示並將僞土銷燬曁飭屬一體查禁外查該關旣有發現冒充烟土情事各關亦　保必無合亟飭知該監督應即轉知該關税務司一體查禁切切 
[搜獲手鎗子彈續誌]  
　　徐州人董德標崔明元身懷手鎗子彈在長浜路徘徊經老閘捕房中西探捕查獲搜出手鎗子彈解送公共公廨諭着押候查明曾否犯案再核在案茲董等带回捕房後即經捕頭向之研詰並派探飭傳近來被刦各事主至捕房辨認面貎以憑解廨澈究 
[刑事犯槪押西牢]  
　　公共捕房向例凡刑事案犯一經解送公共公廨訊實判决刑期在五個月以上者槪送西牢禁錮五月以下者悉歸捕房管押嗣因捕房收押人犯衆多暫行變通即判押三月者亦送西牢茲聞各捕房又以近來捕獲搶竊人犯甚衆或已訊結或未訊結同在捕房殊爲不便故由各捕房捕頭與麥總巡議定辦法嗣後凡經公廨判决人犯無論刑期遠近槪送西牢收押每晨由管理西牢捕頭派令中西印各捕駕可容二十餘人之雙馬車一輛到廨將判决刑事案犯逕解西牢 
禁錮以免疎虞業已禀准中西讞員實行矣 
[王寵惠演説法律]  
　　遠東美國律師公會二十日午後假座虹口美國按察使署開會本埠美國律師如羅禮士侯魯公佛禮明羅傑摩西等皆蒞會磋議會務旣畢公請美國耶魯大學民法學博士前司法總長王寵惠君亮疇演説各國法律制度之比較王君曾在美英德三國專修法律多年其專精者固不獨美制也詞畢羅禮士提議公向王君誌謝而散 
[務商中學之革新]  
　　閘北務商中學自民國元年開辦以來學額日增成效卓着現校長吳衡之君因已年老於十一月二十五日辭職就本校敎職員中推舉法制敎員汪南沙君出爲主持汪君力任其艱邀同本校前英文敎員張光裕前校主張　蓀四方奔走爲推廣之計添請謝薇生爲校董爲之調度經費於是有皖南黃襄侯戴瑞枝兩君出而擔任經費力圖擴充一面派人分至南京巡按使及北京敎育部立案并組織介紹部聯絡商界於畢業生中拔尤介紹於各商業機關現已推廣校舍不日遷移定陽曆二月十二日考試揷班生十五日行開學禮十七日上課 
[組織女校]  
　　老靶子路英華書館中文敎習甘𤩶山君熱心敎育當有經驗近得唐少川楊小川兩君之贊助在北四川路公益坊辦一幗英女學内分文學高小初小三科聘請名儒碩彦　專門剌繡手工家擔任敎授業將成立云 
[啓明學校畢業式]  
　　英租界愛文義路私立啓明兩等小學校係汪春鑑捐資倡辦迄今已歷七載昨日舉行第五屆畢業式聞定陰曆正月十八日開校並擴充學額 
[推放電車路線之變計]  
　　華商電車公司前曾議决將路線推放至南市高昌廟直逹製造局大門以便局中人員及西鄉來滬之人就近搭車已由總理陸伯鴻函商工巡捐局長朱壽丞允飭工程處在彼勘明地點將最低最狹这馬路推放寛闊小浜亦已塡平開工後甫及月餘陡有肇和之變因該處道路與製造局接連不便工作遂即停止茲聞 
該公司以通車南半城並接通城内路線工程緊要故製造局一带路線已不復規畫矣 
[應瑞艦運械赴粤]  
　　粤省龍上將軍以該省防務吃緊需用軍械浩繁爰特電由陸軍部轉飭上海軍廠配解業經滬局李總辦將造成之砲械砲彈若干件交由應瑞軍艦於前日由滬裝運赴粤以備撥濟軍用 
[製造局新定制服]  
　　上海製造局總辦李宗　君查得本局各廠委員司事素無制服茲爲整頓廠規起見凡在各廠充當匠目工匠者均須給予號衣以示區别各廠委員司事亦應穿着制服業經議定制服階級及匠目工匠號衣式樣一律製就着於本月二十五號起穿着昨已傳諭一體遵照矣 
[軍營建築草房]  
　　松滬護軍使楊君以現駐龍華之陸軍第十師炮兵第四團第二營應用之砲械及拖砲馬匹尙無兵房存儲囤駐自應飭匠建造草房四十間以備應用昨已认令竹匠周順泰建築矣 
[高昌廟火警]  
　　高昌廟炮隊營對面培新里任伯英家昨日因降大雪天氣寒冷生一火爐禦寒忽於午後四時失火立時冒穿屋頂火勢甚猛嗣由駐紥製造局之兵士數十名奮勇往救始得息滅約計焚燬房屋二十餘間 
[轉發軍警聯合公所之印刷物]  
　　松滬護軍使署通傳軍警各機關云案准京師軍警聯合公所函開本公所自前清宣統三年九月間成立當時粗具規模至民國元年四月始將所辦各事記存嗣經公同表决截至三年十二刀底止將經辦事項彙編付印以資分送今屆全書告成合行分送五十份即希查收轉發所屬軍警兩界以資瀏覧等因並書五十份到本護軍使准此合亟各發一份仰即存覧 
[長警應守之規則]  
　　淞滬警察廳長徐國棎君以現届舊曆年關防務吃緊所屬各區署所長警隊士雖均勤奮從公惟當此謠諑繁興防範益宜嚴緊昨特訂定長警嚴守規則數條通飭所屬遵辦探錄如下（一）傳有口號而不謹記或洩漏者查出嚴辦（二）延誤命令者查出嚴辦（三）查有形迹詭秘而操切僨事者從嚴懲處（四）臨事託故不聽長官指揮者查出嚴辦（五）知事不報有意縱擾者查出嚴辦（六）値班守望及巡邏不力者查出懲處（七）每日除講堂操演外不拘時刻聽候點名如有不到者嚴懲不貸 
[法捕房保衛商民]  
　　法捕房石總巡以商界習慣每至陰曆年終往來收賬行人甚衆因恐匪徒乘機搶竊故已揀選年力强壯之包探若干人携帶器械分往新老兩租界嚴行巡緝以衛商民　 
[滬濱有雪]  
　　滬上連日天氣和暖恍若暮春時候詎至前日午後驟然寒冷彤雪密佈北風緊急薄暮時下雪入晚漸大至天明始止約降雪五六寸昨仍峭寒積雪尙未融化 
[工人軋斷手指]  
　　王阿四前日在楊樹浦某紗廠内工作不愼被機器軋去手指二枚當由廠主函送同仁醫院請爲醫治 
[行人跌傷頭面]  
　　孫初亭昨日行經蓬路忽然跌仆頭面受傷由某號巡捕車入捕房轉送同仁醫院醫治 
[毆斃人命之辯論]  
　　本邑西鄉長橋東灣頭地方鄉民王克昌因被沈文艶沈德裕等奪去魚網向索被毆受傷殞命已迭誌前報茲由地方檢察廳起訴審判廳於前日午後由趙刑庭長會同賀檢察官開庭辯論尸子王友根投案請求伸雪並稱尙有王阿毛當時在場行兇亦請提案質之二沈同供並未行兇餘均支吾問官一再駁詰執定如前諭飭分别還押聽候再核 
[地保被毆受傷]  
　　二十七保四圖徐家滙迤南近有丁姓將田售與姚姓爲業前日姚姓偕同失主並該圖地保侯根泉前往竪立界石忽有張某出爲喝阻以該地保不應將界石竪在伊之田内遂與侯互相口角繼而扭毆侯勢不敵致被毆傷於前日倩人扶掖至上海地方廳請驗諭候驗訊核辦 
[夫婦大傷和氣]  
　　甬人錢叙林向爲烟紙店生意近已失業偕妻李氏賃居浦東陸家嘴地方前日向妻索錢以致爭閙錢即將妻毆傷該氏奔至第三區警局喊控當將錢叙林拘送上海地方檢察廳經檢察官提訊並驗明錢李氏受傷屬實判令回家自行醫治錢收押候辦 
[起運貨物之爭鬭]  
　　胡洪記木作頭現在新大橋包造絲廠房屋前日下午在光復路渡船碼頭起運　貨因本帮脚夫與寗紹帮小工爭運起釁互相鬭毆各傷數人由本帮夫頭王阿五投報四區警署姜警正立飭汪巡官帶同長警前往將郭金祥李桂桂金阿福孫阿炳朱阿桃李阿五周阿二陳有生王阿發陳三六陳阿大周更生戴吉生魏海清史有寳陳小男魏阿春王靑威徐金春馮阿毛夏阿四孔昭弟等二十二名連同作頭胡　記夫頭王阿五一併帶入警署經姜警正略訊一過判解司法科押候核辦 
[獎勵捕房繙譯]  
　　法捕房石總巡以法租界地方遼潤公務殷繁各捕房繙譯日夜從公毫無貽誤察閲一千九百十五年所辦公事均有勞績自應獎勵故已禀奉法總領事核准所有各捕房繙譯於本年一月起每月各加薪水洋五元以後再有勞績尙須增加 
[偵獲捲物潛逃之使女]  
　　法租界吉祥街十七號門牌林姓家使女金小弟於前日捲取主人値洋數千元之金飾等物私逃無蹤現由包探韓邦逹偵知金小弟匿跡城内張寳全家當即協同二區警署偵探前往將金小弟張寳全拘獲吊出各贓解送地方廳後以事出法界准交韓探帶回法捕房歸案訊辦 
[傭婦偷竊金飾]  
　　婦人湯趙氏在滬西晏子路十三號門牌吳四寳家爲傭前日竊取其主値洋一百餘元之金飾逃逸經吳報告捕房飭探將湯趙氏查獲轉送公共公廨諭交官媒看管候訊 
[攫取老婦金環]  
　　匪徒王阿根前日在老閘唐家弄攫取老婦王蔡氏金環嗣逃由捕追獲帶入捕房押候解廨訊究 
[巡捕攔獲小竊]  
　　無賴王長寳前日在河南路摸竊姚仲良現洋五元逃至交通路被捕攔獲帶入捕房押候解究 
[學徒不端]  
　　海門小孩陸士榮在滬寗車站附近楊阿毛所開之小麵館内學業近因竊取楊妻私藏之現洋十餘元並用楊名義向李子田騙取麵粉一袋逃逸被楊報告滙四捕房昨派包探將陸孩查獲拘押捕房候解公共公廟訊究 
[留養小孩逃逸]  
　　第一區警察署於上年十一月某日將迷路男孩姚妙根函送新普育堂留養召認在案不料該孩於昨晨約同該堂留養之錢睿生串竊銀質包金爵杯一隻私行同逃除由堂董派人追尋外並函請該區署派警偵緝 
[訊問盜案從犯]  
　　盜匪俞得有前由探警拘送松滬護軍使署發交軍法科研訊因案情較輕發交上海地方審檢廳按律審判在案前日下午由趙刑庭長與錘檢察官開庭研訊據俞得有供稱淮安人拉車度日上月間隨同潘照六葛步來等前往無錫行刧小民祗在門外把風事後分得洋二元是實求恩寛宥問官判令還押聽候宣判 
[無賴垂涎尋費]  
　　住居寳山路義品里一百五十七號門牌朱姓之妻某氏於本月初被人拐逃無蹤由朱投報五區警署及閘北偵緝隊請爲追緝在案詎前日有無賴陳阿寳沈子仁二人見朱曾出賞格前往誆騙謂已在租界某雉妓院内尋見迨同往訪問毫無影　未幾陳等復至朱姓家據稱如肯酬洋百元包可將人交到朱以彼等顯有串拐藏匿情弊當即扭赴五區南派駐所控請究追由該所巡官詰問之下陳沈等推諉不認奉諭暫行取保聽候查辦 
[註銷金號司帳被控案]  
　　同鑫祥金號蔡耀卿在公共公廨刑事科控被司帳宋嘯峯塗改賬簿私出銀一萬餘兩前日由廨傳齊人證研訊兩造均延律師到堂互辯良久俞代襄讞商之英領卓君以原告所控刑事並無充分證據遂判將案註銷被告開釋 
[店夥私刋圖章續紀]  
　　麗銀樓主王理卿在四區警署控告其夥周筠鶴私刋該店書柬圖章代常熟益新書社向上海中華圖書館擔保書籍洋二百餘元已誌前報前日經姜警正判送司法科由叚科員傳訊據原告聲稱因被告已將保單追回假圖章亦已交出請求從寛交保出外理處判周筠鶴准交妥保開釋 
[捕房不理債務]  
　　張興發陳榮生二人昨在漢璧鑒禮路索欠起釁扭至捕房控訴捕頭以案關債務屏不受理 
 
 

Page 11

 
 
[誘匿有夫婦女]  
　　浦東人潘順波之妻張氏於七年前背夫潛逃潘四處找尋查無影　近始查悉被洪和尙引誘　逃匿居小南門外玉佛弄因即投報一區三分駐所派警前往將洪並該氏一併拘獲解所後因案關刑事於前日午後　　地方檢察廳預審之下判將男女分别收押潘着退去候示 
[雉妓違章拖人]  
　　勞合路四十八號門牌雉妓王三寳前晚在馬路拉客由捕查見帶入捕房轉送公共公廨押候訊究 
[賣酒未捐執照]  
　　舟山路小雜貨店主婦陳曹氏賣酒無照被英美工部局捐務處查悉昨日知照捕房轉禀公共公廨出單傳訊 
[氣候報告]  
　　（上海徐家滙天文臺天氣測候報告） 
　　已過者之報告一月二十二日劇烈之反旋風隨低度之後侵入中國西北部山東周圍晨間發生狂風揚子江口晚亦發生狂風揚子流域皆降雪二十三日夜間西北風狂吹且降雪晨間鋭寒氣壓上升甚速二十三日下午四時前二十四小時内上海氣候温度至高二八·二至低二○·三去年同日至高四四·八至低三四 
　　未來者之推測二十三日下午四時三十分預測天氣嚴寒温州北面仍有狂風由西北來温州南面狂風由東北來 
雜評二 
[長亂久擾] [  （訥）]  
　　國内自光復而後有贛寗之役白狼之變自帝制起而又有雲南之獨立擾擾未已也國外自歐戰而後有膠澳之役中日之約自帝制起而又有五國之警告擾擾未已也此擾擾之影響受之者國民而造之者不知何人今造之者勢且不能自已則我民所受苦痛亦終無已時矣 
　　然而造之者曰我本以求長治久安也而今至長亂久擾者爾小民自作之孽也嗚呼小民自思亦嘗作此大孽否耶 
專件 
[南京高等師範學校體育專修科旨趣書]  
　　今日學校於體育其尙未得正確之理解乎所謂體育大率以體操當之所謂體操大率瀕乎機械作用未足以盡體育之量也有敎育經驗者亦已漸悟其非而痛切言之矣自本年全國省敎育會聯合會注重體育提出議案全國師範學校校長會議繼之部令乃有課外運動之規定而江蘇敎育行政會議亦提倡令各縣設公共體育場潮流鼓盪　向斯變最近則江蘇省敎育會受巡按使委託設體育傳習所已開課矣於是體育眞相與夫大體實用所在馴爲一般敎育家所注意誠有見夫强國之根本社會各方任事之精神胥賴乎是是之不講德育智育胥受其敝江蘇敎育會副會長黃　之君游美考察學校歸謂美人大學問家大事業家無不精力盛强體格壯偉而吾國學問愈高事業愈大者體格亦愈疲弱則體育不講之過也今欲養成此項人才則又苦於敎員難得方法不完敎者無以爲施而學者無所於受本校開辦之初即注重體育延請美國體育專家麥克樂君及吾國研究體育名家張士一君主持斯事稍稍著效矣據諸生自述舊疾獲愈體瘦轉豐腦力漸强者甚多唯欲造就體育師資計非專家不獲用是招生就學揭其旨趣具列左端 
　　一實習與理諭兼全 
　　近頃各校體操運動止重實習不及理論或稍及理諭亦偏而不全本科敎授實習理論務求合備 
　　二以健康爲體以技館爲用 
　　屬於健康的如注重個人衛生公共衛生養成終身運動習慣屬於技能的則中國拳術技擊及各國體育運動之特長無不具備要使學者於己身於社會於國家實收其益 
　　三取各派體育之精華 
　　近來東西各國體育名家輩出其方法效用往往不一吾國體操敎授僅得其一二種或不能採其精華本科兼收並備而又略其可省取其特長庶使學者旣窺全豹復獲騼珠無糜費時間與精力之慽 
　　四與德育智育爲共同之發逹 
　　三育並重其發逹亦相資不獨公共衛生之於公德各種運動之於五官敏捷活潑爲有關於德育智育而已即尋常之動作方法無不與二者水乳相融互相滋長有體育而後德育智育得以完全本科於此尤爲注意 
　　五兼有軍事常識得發展軍國民精神 
　　有圓滿體育之知識與能力更求軍事學以廣其用而軍國民之精神出矣 
　　舉上五端用告學者國弱救之以强才乏興之於學將使吾舉國前途康强逢吉果有志者盍興乎來 
來件 
[江蘇省烟酒公賣暫行細則駁議（續）] [  崇通海泰總商會稿]  
　　第八條凡在本省販運烟酒至銷地者應先按産地市價徵收一半公賣費百分之六俟抵銷地再照銷地售價另增銷地一半公賣費百分之六但於産地起運時應覔店保報明粘貼丙黨印照在於四聯憑單内註明指銷地點及保人牌號姓名並加細戳限期運到將商執憑單一聯陳由銷地之分棧支棧轉繳省局核銷另由銷地分棧或支棧加貼乙種印照方准銷售丙照無單獨施行之效用如有酒賣或偷運出省情弊照本細則第三十二條第二項辦理 
　　因産銷分徵關係責令烟酒商人覔取店保又天下必不通行之事與其如此煩苛何不産銷併徵之爲得也一税之後通行全國不再重徵利於國利於商所不利者徵收人員耳應請提出修正以杜紛擾甲種印照乙種印照丙種印照商人如何分得清楚一言以蔽之曰惟有刻刻受罰而已 
　　第九條凡輸入或産製之烟酒即在本縣境内銷售者應按照各該處市價由棧核徵公賣費百分之十二粘貼乙種印照根本解决後當然取消 
　　第十條運販烟酒已徵過産銷地完全公賣費後粘貼有甲乙丙種印照者如再運往他處本省區域内不另徵收貼甲乙丙三種印照要費多少手續立法之壞未有甚於此者司托舞弊敲詐惟此等章程最爲得計 
　　第十一條酒類由釀産之區域販運至十觔以上應赴各分支棧遵章納繳公賣費貼用乙種印照方能行銷釀户於十觔以下不准零售 
　　釀户門售只能照缸收税萬無限制十觔以上十觔以下之理此條應修正 
　　第十二條凡酒類産釀之區域零沽商店運酒至十觔以上應先赴各分支棧報完公賣費於儲器封口處粘貼乙種印照方准門市零沽仍由局棧隨時檢查不得以私酒混銷 
　　按本條意義似專指零賣土酒之商店然此等小商人各種酒均賣甚　稽查 
　　第十三條凡他處輸入烟絲及各種酒類認爲已完公賣費乾零躉聽售但躉售必以有原黏印照爲憑 
　　本條與十一十二兩條甚難區别則十觔以下之酒類准賣與不准賣必致無從措手立法不善此等困難問題斷斷無法解决惟有徒滋紛擾而已 
　　第二十條省分局監察對於派出巡丁隨時發給巡緝印照如遇大宗私運烟酒不服盤查得持照就近報告所在地軍警協助緝捕 
　　軍警協助緝捕漏税者罪不致此况軍警干涉烟酒商尙有瞧類乎 
[補錄命令]  
　　一月十九日政事堂奉策令李輔廣白多來柏斌崇奎劉　祿楊庚華趙慶陞那福志均給予五等文虎章此令 
　　又令石佳莪授爲陸軍少將此令 
　　又令吳觀棠授爲陸軍步兵上校此令 
　　又令國務卿奏據銓叙局詳稱遵核察哈爾墾務總局科長科員資格請予叙官等語周德鈸授爲中大夫孫懋銓雷鳴震均授爲上士此令 
　　又令財政部奏爲覈獎皖省辦理税務得力人員請訓示等語皖省前　沚釐局局長劉兆麟前三埠管釐局局長陶厚培經理税務增收在一萬元以上辦理克著成效著均給予五等金質單鶴章以昭激勸此令 
　　又令蒙藏院奏請將參事任承沅署參事尹良司長方燕庚傳柏鋭均叙三等應照准此令 
　　又令財政部奏請任命伍宗玨爲僉事應照准此令 
　　一月十九日政事堂奉申令貴州巡按使龍建章奏考察屬　據實舉劾請予分别獎罰等語代理遵義縣知事周恭壽幹練精明事無不舉代理大定縣知事繆爾綽練幹有爲克勝邊劇銅仁縣知事桂福才堪肆應爲守兼優赤水縣知事呂聲文膽識兼優成績卓著均給予五等嘉禾章代理興義縣知事李榘籌防捕匪果敢足多代理平越縣知事李安鼎穩練安詳政平知事羅萬華波縣知事陳敏章才識穩健捍衛多勞代理石阡縣知事羅萬華辦事勤能治匪有聲均給予六等嘉禾章代理定番縣知事孫嗣煊治理穩愼因應咸宜代理松桃縣知事吳祖悌富於經驗饒有吏才代理修文縣知事萬賢臣悃愊無華深知治本代理紫江縣知事唐積福才具開張通逹治體代理婺川縣知事楊德滋樸實耐勞才有可用代理施秉縣知事曾廣灜才識通逹治具畢張代理貞豐縣知事喬運亨遇事勤愼深治輿情代理玉峰縣知事馮秉乾精練有爲不愧能吏均給予七等嘉禾章代理南籠縣知事胡堯年才具穩練綱舉目張代理織金縣知事郎德馨任事實心有爲有守代理安順縣知事李保　老成持重安靜之吏代理盤縣知事劉汲之辦事果敢條理井然代理黔西縣知事雷渝才敏思精勤求治理龍里縣知事李蔭彬才具明練奮發有爲代理鑪山縣知事戴壽銘步履篤實辦事認眞前代正安縣知事全煥勛安詳藴藉聽斷才長前代湄潦縣知事張金鑑才識明通不辭勞瘁前代水城縣知事吳家駿職務兢兢條理縝密代理都江縣知事易尙廉安靜勤愼月計有餘均著傳令嘉獎卸任郎岱縣知事簡協中違法故出諱盜濫刑卸任台拱縣知事彭承先違章徵收匿報積案卸任平越縣知事喻熙箴辦理驗契額外收費卸任黎平縣知事傳良弼屬員舞弊未能觀察均付文官高等懲戒委員會依法懲戒交内務部查照此令 
　　一月二十一日政事堂奉策令姚詒慶袁永廉均給予三等嘉禾章陸定屠文溥均給予四等嘉禾章此令 
　　又令趙光鏡給予四等文虎章此令 
　　又令李文運趙月修均授爲陸軍中將此令 
　　又令顔德璋授爲陸軍步兵上校並加陸軍少將銜張福林區其煥陳慶雲凌啓恂均授爲陸軍步兵上校此令 
　　又令許沅陶晦夏繼泉趙基年均進授爲上大夫此令 
　　又令馮善澂陳詵周嵩堯均授爲上大夫范可愚授爲少大夫此令 
　　又令徐廷爵授爲中大夫此令 
　　又令財政總長兼鹽務署督辦周學熙奏請將僉事沈慶　進叙四等應照准此令 
　　又令陸軍部奏陸軍第十一師步兵第二十二旅少校副官羅超元因母病懇請免職羅超元准免本職此令 
　　又令陸軍部奏请揀派副官員缺應准以劉文瑞充任陸軍第十一師步兵第二十二旅副官此令 
　　又令陸軍部奏請揀派團附員缺應准以吳明泰充任河南陸軍第二混成旅步兵第三團團附此令 
　　又令陸軍部奏請將王恩維周震棣均授爲陸軍步兵中校劉正榮王定華陳連科麥紹祥瞿永齡劉華明均授爲陸軍步兵少校應照准此令 
 
 

Page 12

 
 
   
 
 

Page 13

 
 
自由談 
游戲文章 
[財神復窮漢書] [  吳悔初]  
　　謹覆者頃來書備聆狀况艱難困苦至可痛心當此歲暮之時即小康者尙虞不足况君之空空兩手者耶君縱不言神豈不知惟本神雖職掌財權各事均奉命而行毫無自主之能力人間貧富自有一定神又何敢妄行己意漫爲變通尙望君之諒之也雖然年叨盛饌深情厚意　泐五中旣不能曲徇君之請求又無一言爲君之指導撫心自問抱歉更多今將富者之所以富與君之所以貧者略約言之俾君有所採擇焉人有恒言庸庸多福今君身無俗骨而傲骨開張滿肚皮不合時宜一舉動毫無媚熊此君之宜窮一也語言卑鄙心田齷齪萬金之産不難立致而君則言論高超性情磊落旣無取富之資格復無守富之材能此君之宜窮二也而况頭不善鑽口不善吹手不善拍足不善走心不𨐤性� 
不吝眼不小有一於此本神尙可爲力稍示通融今君無一有之雖欲破格矜全實亦無術以謀自今已往果能就以上諸説多方研究則窮在一時而不窮在異日若長此不變恐全日之窮猶不止此聊布腹心諸希鍳察此中三昧尙祈深玩之也謹復（四） 
海外奇談 
[美洲拭靴之佳人] [  楓江]  
　　紐約爲世界四大都會之一也市肆櫛比商業繁盛其中所見者形形色色目不暇接有一最可異之事爲游紐約市所留意者烏哇西街有姊妹二人同賃一屋執拭靴業肆中陳設華麗頗惹一般游人之注目姊年二十妹年十八丰姿艶絶名噪一時人多藉拭靴以親芳澤每日門庭若市幾有應接不暇之勢某日尙未開肆鵠候於門外者至千餘人自晨至午姊妹奏技不稍休息於是思得一分功之法一拭左靴一拭右靴俾客不致久待云 
[善於泗水之女子]  
　　英國倫敦有女子名斯密斯者身材偉健與壯男無異泗水之術名噪一時曾與世界著名之泅水者競技於某河而其比賽之結果竟推女子爲第一近復自多瓦海口泅至斯格特上陸計游泳所經之程約二十海里而爲時僅三小時又三分之二該女登岸後意熊自若毫無疲勞之狀近日西洋女子之泅水盛行一時而斯密斯羣推爲泅水女子之大王云 
筆記 
[師水齋遊記] [  師水遺稿]  
　　黃海紀略（四續） 
　　上信始峯下芙蓉嶺記 
　　宿林中佛閣大風震盪萬松化虬龍欲挾獅子拔地而起聲揻天地早起衝風行塢中所見若筆花若仙掌若鐘鼓鼎集造化幻戲人巧那得奪天工上絶壁入始信峯峯中斷處跨以飛橋左設石欄右有松插橋頭其枝橫出亦甚扶危踰橋石片夾立中僅容身題曰凈士門外有聚音松籠罩門口亦大而奇轉身爲定空室古僧一乘課經處也志稱一乘課經此峯課畢孤臥其中風雨無間近又有江麗田於此鼓琴其姪孫大守江恂嘗訪之二碑現存壁間今鐘魚杳寂人琴俱亡俯仰低回歎高僧高士之不可復見也此處望後海較光明頂尤顯峯之左爲石筍矼嵌空玲瓏雕刻不到昨僧松靑於桃花峯畔遙指之目爲五百羅漢朝天台今不能舉其似姑從其號可也他如丞相觀棋美人對鏡神氣如生不可以俗名而廢之由獅子林下嶺至松谷道上鐘鼓鏗鍧兔猿蹲舞海子雲頭石子皆倉皇祖餞令人神牽目倦而不可止也憇松谷庵下望靑龍苪龍諸潭綠砂鋪底雪浪飛虬尤耐久觀下芙蓉嶺至洞口回首五城十二樓森列天際宜往年陳令題請觀二字於洞首也過虎村至　溪大橋戴月而歸不勝自賀是役也往還六日如天之福繼雨不沾余謂黃山眞寰中第一洞天無石不靈無松不秀纎草微烟皆有仙氣可爲志切問奇者道之（完） 
小説 
[俠情小説紅蘩蕗别傳] [  天虚我生]  
　　第八章（續） 
　　海龍又麤聲曰汝敢以指尖一着嘉蓓者吾必立捉汝頸以上斷頭之台勃斯微笑曰汝爲此言吾亦聞之屢矣汝殺我汝獨不自爲計乎勃斯言時心乃轆轤而轉自念此行初不爲虚西蒙夫婦大勢可以利動今聞海龍忽將斥去不禁大失所望恨不明語之曰汝苟斥去西蒙則吾事又復迂緩倘爲紅蘩蕗先得者則吾金錢化爲烏有而汝亦無利益可言旣而又復心口自問則覺此事入手其第一着非盡芟紅蘩蕗黨人不可然此一事言之固易行之維艱世界大矣孰爲紅蘩蕗黨人孰非黨人安能一一執途人之臂而問之哉勃斯念至此不禁以拳自擊其掌微詈曰可殺之英國人乃公與若不兩立矣海龍曰若何語勃斯曰無之海龍曰吾似聞汝有所絮絮勃斯曰獨汝聞之汝耳乃聰如夜鴟海龍曰汝以夜鴟比我亦殊肖蓋我夜間恒弗睡以彼嘉蓓小子實令吾心懸莫釋彼西蒙夫婦實至不可信也勃斯曰不可信耶誠懇如此而汝尙不滿意此外安從覔其替人海龍曰吾終不滿意於二人之敎授法也蓋羅伯斯比以嘉蓓授予實嘗面命謂汝對於小子當着意敎導務使塞聰蔽明成一完全之新國民則將來縱爲王黨所救亦不過一廢物而已彼等又安所用之吾受命即以轉命西蒙夫婦使會此旨詎竟重違吾令汝不見昨夜竟以枕枕孺子耶撫愛倍至是豈以懲儆兇頑言次取其菸斗狂吸不已旣曰勃斯汝不如罷休勿再作夢想汝當知此兒果能隨汝去者吾寗手扼其喉擲諸溝壑 
[神怪短篇召鬼術（英國柯南逹利原著）（五續）] [  新]  
　　哈倍忽大聲呼曰噫密昔司台郎梅何往衆聞語始如夢覺曰在室中予曰但無論如何終當救之於是衆復擁擠入室藉門隙燈光見密昔司方臥椅中椅足已斷遂亦不復顧危險力曳之出室予暼凶暗陬有藍睛一對灼灼如燈大駭立阖門則此怪獸已直衝而來但聞震天一聲板門竟裂爲二門縫乃有一角崢嶸特出作銀色爛然如矛保羅大呼曰遁遁性命重也乃復奔入一橡木巨門置台郎梅於榻上時約翰亦暈并置之哈倍則面白無人色但顫其手如彈棉絮而保羅亦已驚悸亡魂但作小兒啼至予則當時現象亦不復記憶唯見對室板門已粉碎無餘片片飛舞予窘極力握法蘭西人臂曰保羅逹光奈何保羅曰此當怨哈倍彼不應蹴以足致彼驚恐哈倍一躍起曰何謂此二字未出口而門外又有大呼之聲哈倍亦驚呼曰此吾妻聲也吾必往救吾儕力曳其臂已不及哈倍逕啓門出予冒險探首親則哈倍已俯身地下撫其被驚之妻此外寂然一無所覩大似怒潮澎湃之後忽然海闊天空予不能忍俊姑躡足至圖晝室一視亦無所見唯壁上有黃光一團漸縮漸小終乃不見保羅撫掌曰妙哉竟無一人受傷不過毁去一門兩婦人受驚而已然此事誠見所未見哈倍曰無論其習見未見吾終不願再見 
　　以上所記即去歲四月十四號事也唯事過離奇故信與不信吾亦不强讀者但其事實爲予所親覩世有精神學者倘能不吝而敎我毌任歡迎但須訪我於亞爾巴如街百六十二號也（完） 
 
 
 

Page 14

 
 
   
 
