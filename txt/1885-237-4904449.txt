# 1885 - 237 - 4904449

 

Page 1

 
 
[四十九號畵報岀售] [  點石齋主人啓]  
　　英属阿富汗山中多異獸奇禽近有英人遊其地遇兩鷹大逾人回翔飛舞思擬人而食幸英人有力執持其足摩盪空中事屬空兒回之以供衆覽糧首畵譜係任君阜長所繪一圖兔一圖鼠筆致之妙栩栩欲活准於十六日岀售後附湘隠漫錄圖說一則此佈 
[勸各處善士仿照揚州魏氏法解救吞服生烟以全民全說] [  苦心苦口人來稿]  
　　自鴉片旣入中國流毒無窮而吞服生烟自盡者復時有見聞尤爲生民之害解救之法所在多有然求其每投輒應百不失一者殊不可必所謂千方易得一效難求也近年來新岀廣東木棉花及老德記救吞烟白藥二方實爲諸方之冠聞用此兩方救俞者不可勝數余曾購白藥施送服之皆起死回生效可立覩惟城廂内外地方遼闊人烟稠密吞烟自盡者往往而有雖有施送白藥之處豈能盡知且灌救之時必須如法若但與以藥而無人親往指點竊恐救不如法或至誤事是救如不救矣乃昨見揚城猗園魏氏所刊救吞生烟方法並日撃其事不覺爲之心折敢敬爲並天下仁人告焉魏觀察需次中州稔知木棉白藥二方最爲靈效爰禀請豫撫憲鹿設局施救復推廣於揚城並及泰州興化鹽城等處其法預購木棉白藥等物派定妥人專司其事徧貼招紙播告四方凡有吞烟自盡者准其家人來報立卽前往施救先用白藥五分和微温水一大椀灌下一面將廣東木棉花撕鬆燒灰加食鹽二錢硝鹽不能用同木棉灰　碎用微温水一大椀調匀爲一服連渣頻頻灌下如椀有餘灰再用水洗濯之輕則連進二服重則三四服惟用第二服以後减作用食鹽一錢灌下一刻之久用兩入扶之行走如足軟萬不能行走卽令兩人架坐椅上摇盪而使之吐又用前白藥一分調微温水一椀連灌七八大椀以助其吐盡烟膏其吐岀之水凡帶黄色者卽有烟膏在内須吐至清水全無黄色爲止隨吐隨灌切忽姑息不肯多灌速灌以致遲誤每發莫可挽救倘灌下不吐或用硬雞毛埽喉或用手指挖喉或用頭髮團痛喉總要使之吐盡烟膏如前白藥無覓或專用廣東木棉多灌數服卽以青白菜鮮南瓜搗汁灌十餘大椀亦能助吐烟膏如無廣東木棉或卽專用白藥亦可取效吐盡後用銀花甘草泡湯候微溢時代茶隨意飲之如有昏米之狀驚醒扶走終夜不寐方保不死倘大吐不止以緑豆煎湯或葱煎湯微温飲之飢則食緑豆粥飯饃麵南瓜柿餅鹽醬白菜均宜服惟三日内忌食執湯水醋酒辛辣大葷之類次日宜服解毒善後方用元參三錢麥冬三錢川貝母一錢銀花五錢生甘草五錢每日煎服一劑連服三五日以腹不痛胸不燒爲止以上諸法係魏氏刊刻單張送人者可謂慮周藻密無微不至夫救人一命勝造七級浮圖故積功累仁必以救人性命爲第一然救人須視乎機緣尤須視乎力量若此　則吞烟自盡時有見聞一經救活便是莫大功德無慮機緣之未遇也所費無多而實實能救人性命無慮力量之不充也吾願普天下善士咸以魏氏之心爲心卽咸以魏氏之法爲法將見民無横夭災沴潜消舉一世而同登壽域豈不快哉謹將管見所及逐條開列于後一省會地勢廣闊户口繁多務乞各大憲於四城設局多派可事俾得便於施救然局多則經費難籌鄙意似可附入善堂中如育嬰堂棲流所之類但須添派司事二三人月給薪水以專責成有事則馳往施救平時仍可兼理他務一郡邑各城均宜一律辦理旣全民命兼息訟端賢守令念切痌瘝務祈留意一凡紳富之家及開設店舗者均可仿照辦理或用店夥或用家人均無不可但須擇老成諳練存心慈厚之人其不能耐煩任事者宜勿用一鄉鎭距城窵遠覔藥甚難凡稍有力者宜預購木棉白藥等物旣可積德兼備不虞此兩物價皆不貴費小功大何樂不爲一凡遠岀者宜携帶木棉白藥等物道路之間卽可隨時施救一木棉岀於廣東上海亦有售處宜託人購買白藥粉除上海老德記外鎭江揚州漢口皆有分舗每瓶英洋一圓可救多人二物兼用更好或單用一物亦可取效而白藥粉較之木棉尤爲簡當便易無論何人皆可購買一瓶以濟人積善之方蓋莫易於此矣一事無鉅細必須賞罰分明方能得力凡用司事者除月給薪資外每救活一人宜酌量加給若干以示鼓勵其有遲延草率以致貽誤者立卽斥退庶幾有所勸懲其道路較遠者宜另給車馬之費蓋性命懸於呼吸不容稍有延緩而吞烟之家大率貧者居多旣屬善舉自未便令其岀資也一凡業岐黄者尤宜預爲購置蓋吞烟之家每呼救於醫士刀圭夙備著手成春旣可得名兼可濟世洵一舉而兩得也一倉猝之間或鄉僻之地無從購覓廣東木棉及白藥者可用青白菜搗淔或鮮南瓜藤搗汁灌十餘盌又方用苦參二兩煎湯一面擇好泥地挖一坑深三尺黄土地更佳用新汲凉水倒入坑内木棍攪渾連水帶泥不清不稠盛於盆内將苦參湯冲入連灌十數大盌亦能吐盡烟膏此二方雖不及木棉白藥等物亦可十救五六又附騐方第一方雞蛋清二十枚牛服如悮食烟多倍用第二方錦紋大黄五錢前湯服以大便黏黑爲度如誤食烟多及身體强壯者倍用第三方粉廿甘草二兩煎湯頻服之按雞蛋清善養陰清火取其流入腸胃不使洋烟毒攻臓腑爲第一緊要之著繼服大黄者以大黄走而不守使洋烟毒隨糞下以大便黏黑爲度頻頻服甘草湯者以甘草清化餘毒兼和氣血也此方試過屢有效騐附刊於後倘無從購覓白藥等物亦可爲救急之用 
[修船費鉅]  
　　美國新聞紙言現聞法國水師部大臣核算前在中國洋面遊奕之各船鐵甲等需用修理費計 
銀三十兆佛郎亦云鉅矣 
[借銀述聞]  
　　美國新聞紙言德國現擬借給中國銀洋一百兆元緣中國將開鐵路以及電線并各處開闢埠 
頭費用浩繁故德國欲借銀以助之然此一說也華人曾未聞之想該報所云未必的確也 
[皖撫啓節]  
　　新任安徽巡撫吳子健中丞聞擇定行期携卷於廿一日啓節赴皖並聞由皖撥輪到浦以便拖 
帶松漕帥卽於二十二日由行臺移進衙署辦公云 
[煤礦暫停]  
　　天津雨水過多前經列報兹悉京西煤礦亦多積水戽水機器雖竭力戽岀尚不敵其來源之多 
故目下暫時停工也 
[破格用人]  
　　京友來信云蔡和甫司馬鈞聞奉旨着交總理各國事務衙門差委查蔡君前年隨鄭玉軒星 
使岀洋爲日斯巴尼亞參贊去年因病假旋嗣至江甯謁見曾宫只卽派在督轅當差其時適善厚帥奉召入都知蔡 
 
 

Page 2

 
 
君熟稔洋務向宫保乞之以備指臂之用入京後泒在神機營營務處差遣當軸者以爲能此次得入總理衙門想必有大員密保耳惟神機營務處向無漢人卽總理衙門所派之章京皆從科第岀身由於考取亦並不用外官之此舉創格也亦異數也行見朝廷破格用人　内宏才將爭自奮勵也 
[跑馬開場] 　 
　　天津西人將及秋季賽馬之期故自今日始大開跑馬塲俾馬匹得以先期試演也 
[司官岀示] 　 
　　日本長崎疫症盛行曾經列報兹悉本埠河泊司岀告示登於西字報令該處來船暫泊浦外不得遽行登岸岸上人亦不 
得上船須俟西醫騐明之後再定行止是亦愼防傳染時疫之一道也 
[西塾開館] 　 
　　本埠英華書館教習西學開設有年館主藍林先生盡心教授凡入其門者莫不獲益以去近日照例歇夏刻下業已一月 
秋風漸爽署氣已消故定於今日照常開館徒且悉書舘尚有隙地可以增附讀者數人想有志西學者必樂坐春風也 
[憲駕晉京] 　 
　　前報李傳相節駕或於二十日左右到京李丹崖星使亦擬隨之而至兹聞行轅在東安門外賢良祠中 
[通州近聞] 　 
　　六月二十九日倉憲提騐浙江第十四起漕糧江蘇五起白糧前半起七月初一日提騐江蘇十七起十八起漕糧江蘇五 
起折粮後半起初二日提騐江蘇十九起漕糧初三日提騐浙江十五起漕糧江蘇二十起漕粮前半起初四日遇雨停騐初五日提騐江蘇二十起漕糧後半起浙江十六起漕糧浙江三起白糧一號至十號初六日提騐江蘇二十一起漕糧浙江三起白糧十一號至二十號初七日提驗浙江十七起漕糧江蘇二十二起漕提前半起浙江三起白糧二十一號至三十號浙江白糧掃數完竣江蘇六起白糧一號至五號初八日提騐江蘇二十二起漕糧後半起浙江十八起漕粮江蘇六起白粮六號至十一號○江安糧道張屺堂觀察督催河運糧米十萬於七月初二日抵通謁見倉帥旋回舟次聽候提騐○自上月二十八後雨多晴少運河水兩次漲發雖無傷人害禾情事然運河兩岸水漬一二尺汚泥遍地提騐漕糧無處缷袋現分列江蘇外局後門口及各駱駝店院内每起米分兩次騐殊多遲滯近日江北河運紛紛報到倉憲頗形焦灼焉○夫歳奉調東防之各省兵勇駐通已逾半載刻下中法和議已成善軍憲定於七月初十日兵勇噐械一律撤退運盡先期岀示曉諭城鄉舗商無論何省兵勇有向舗户賒欠未還者卽日索償該兵勇倘敢故意遲延希圖不給許爾等指名呈禀營務處扣餉抵償以嚴紀律而順商情軍憲定於十二日由通起程進京○江浙白糧每日倉憲委坐糧廳在土壩衙署前騐後中西兩倉監督復騐始開斛裝袋分運中西兩倉東門大街往來大小車輛路爲之塞有一大車行　東街十字口爭先開車誤入坑坎翻倒在地適有行人經過被車砸傷雨腿登時暈倒逾時始蘇雖無性　之憂然延醫買藥供給調養俱歸車主所費已不貲矣○年例六月二十四日山東鋪商小車行在新城南門外三義廟獻劇祀神今夏雨水連綿改於七月初八至十一日特約京都雙順和班全包開演觀者如堵○通州知州遺缺前委蔡鶴君署理現聞蕃司牌示請以候補知州張璞君刺史兆豐補授向未奉到部覆○倉署傳信定於本　初十日提騐江北河運糧米俟將河運糧米全行騐竣後再提騐江浙兩省漕米大約六七日卽可騐竣也 
[牛庄縷述]  
　　有俞三者藉祖父遺業不事營生日以阿芙蓉膏爲消閑計本月初二日在某娼家購買得小土十七兩止欲持歸驀有嫄廳 
役白内岀謂其違禁買私將送官究辦娼婦後傍央懇令俞岀東錢九十千完結人謂該役已因事斥革與娼狼狽爲奸專意向人肆詐云○黨某素爲信業牛節前代同鄉李某岀立保條保得糞錢九十千至望後李付錢五十千嗣後迄未找清賣糞者冋黨索錢黨找李交與糞廠賣糞者仍執保條向黨催取旦有某署中人藉勢壓人插身向索信局主人大怒扭住署中人按地毒打其人大窘叩頭如搗蒜旁人勸令香燭叩首服禮事乃了○山東人王某父子二人游學邊外已歴有年去春父先歸里道經營口小住友人處忽接其了病信隨卽折回將所帶之銀　其信局寄交胞伯轉致家中至秋冬之交子病已俞仍作歸計又過營口問之該局據云前銀早已寄回王信而不欵詎抵家　其母則並未有銀具母年老性急疑伯私吞遂致口角伯無以白明竟服阿芙蓉膏而死王親赴烟臺查該局號簿並無此封銀信乃赶至營口向該局理論該局非但不肯賠償且更待以非禮王守候兩旬　給銀十二兩餘許中秋清還人有勸王控道者王曰我伯已死不能再生若竟控官信局當必傾家蕩産不若留一餘地之爲佳遂將十二金寄歸已仍前赴邊外人咸敬王之忠厚仁慈○本月初八至今天氣酷熱居人如坐洪爐中民間本喜食瓜果刻尤每飯不忘恐秋冬之間抱病者必多於往日也 
[甘邑祈雨]  
　　揚郡甘泉縣境各鄉皆係山田近因亢晴日久農人待澤孔殷而江都所轄又多半沙洲圩田刻下方憂水患止喜暢晴一 
郡之中情形各異現甘邑朱大令稟明府憲獨自齋戒擇十八日於甘邑城隍廟設壇祈雨不識蒼蒼者將何以處之也 
[羊城近事]  
　　向例科塲謄錄務須賂以數金始能無誤俗謂之買花未經買花卷字跡必潦草異常以致眞才因此受屈倪中丞洞悉 
情弊札飭藩司將各縣送到書手加意挑選并申明厲禁如有硃卷脫落太多核與墨卷不符者卽將該謄錄治罪云○近日岀口賃物完稅後由騐貨廠挑運到輸往往有中途更換及增多等弊稅務司訪聞立卽岀示嚴禁略謂嗣後貨物須由騐貨廠雇船駮運不許由岸行走以杜弊端○向例監生錄科必須呈騐部照方准予試此次開辦海防捐輸與科期相近如必換到部照方准應試勢必向隅難期踴躍經藩憲詳請兩院將報捐監生准暫持實收至本省應試以廣招徠計本月赴局捐兩者接踵而至於軍餉大有裨益藩憲詳請學憲將監生遺材緩日開考俾有志觀光者得以及時報効云○調署廣州府孫太守初三日到省初八日接印任事聞太守歴練老成素爲上游器重前曾代理按察司及督粮道此次奉檄重來想續著黄堂不難與龔黄嫓美矣○蕭杞山觀察現雖交卸府篆而商民之送德政片者仍絡繹於途殊形熱閙設非德澤洽人何能使人若斯愛墓哉○倪中丞前日往各屬履勘水災所到之處卽傳集紳耆諭以天災流行各宜修省基圍决口亟須實力修補以衞農田秋收有期補牢未晚等語神耆等具有天庚當無負中丞之諄囑也○初六晚恩櫺芙蓉坊易姓家不戒於火致兆焚如火光熊熊上燭霄漢隣近從夢中驚起扶老携幼狼狽犴奔事後查知僅焚去二間祝融氏卽歛威而退○粤俗踵事增華每逢七夕閨閣中皆有拜仙之舉富家大户無不羅列珍奇爭妍鬥靡最巧者以米砌樓臺以芝蔴砌樹木鈎心鬥角巧奪天工游人來觀路爲之塞是晚保甲局委員率同兵役沿途彈壓見某家門前游人擁擠輒用鞭撻衆人不平欲與兵役爲難幸得隣里排解事始寢息又寳華坊某家被匪闖入金銀衣飾搜括一空翌日報捕請追恐海底撈針茫無着落也○初五日有一人年近四旬在西濠欲投河自盡幸人撈救得免于死問其何以如此自言潮州人向服役於某提督嗣因撤防賦閒無事領有餉銀數兩赴賭場輸去計無所岀欲以一死了餘生耳○初六日河南海幢寺有婦女數人進内燒香僧人恐招物議揮之使去香積厨中其清苦可知矣○葉學憲關防嚴密士論翕然現在開考遺材恐無恥之徒僞託官親招摇棍騙先期岀示嚴禁○生監考遺皆有槍替之弊葉學憲嚴飭教官責成書斗凡於點名時認眞查察毋得縱匪入塲以干例禁○初七日將軍都統親往箭道校閱各官軍騎射是日辰刻旗領等裝束整齋先到伺候 
[憲示照錄]  
　　欽命江南蘇州等處承宣布政使司布政使譚岀示嚴禁事照得光緒大年二月本司在護撫院内訪聞蘇屬各業户收租 
 
 

Page 3

 
 
之時私用大斛較之漕斛尤爲寛大鄉民終歳勤勤盈餘無幾何堪受此侵削當經飭刊告示明白曉詢並令勒石永禁在案兹據青浦縣附增生衞家壽等以鄉僻農佃見聞較狹未易周知各業户利已薰心仍不免私用大斛較漕斛大三四升至八九升不等相率效尤幾於各處如是合亟環叩恩准頒給漕斛升斗式樣存縣四鄉善堂聽民仿造永遠照收其從前私用大斛一槪禁除等情具禀前來除批准示禁並飭青浦縣將收漕路印之斗斛發給該縣鄉民仿造照收外查民間私造斗斛不遵官制律有明條况蘇省自减賦以來各業户早沐恩綸减輕斗則業户收租亦當體恤佃農何得私用大斛任意侵削青浦如此他處恐亦不能盡無合亟岀示通飭嚴禁爲此示仰闔屬業户入等一體知悉嗣後每年開傏收租均應一律以漕斛斛攩平徴收不得私用大斛刻剥佃農倘敢故違再　前轍一經訪查得實或被告發定卽照例嚴辦决不姑寛本司言岀法隨其各凛遵毋違切切特示光緒十一年六月十二日示 
[毆辱斯文]  
　　寗城水仙廟左側住有武弁吳某屢次失竊前夜三更時分賊又潛入屋内其妻見卽呼捉衆人聞聲岀追賊將　竊衣服 
棄之而循此時適　某生路過是處因聞後有追賊之聲返身回視吳見生獨行踽踽且見地上遺有衣裙羣疑爲竊遂拳足交下及生告以底細猶不肯釋放欲鳴保送官不知生之家屬早已聞知立卽赴營喊屈意將禀明提憲照律叅辦幸同寅中人竭力調處願備酒席登門叩頭息氣始得寢事 
[接篆傳聞]  
　　聞英廨讞員羅少耕司馬擇於本月二十九日丑時接篆然紅諭尚未頒下也 
[抵錢涉訟]  
　　日前詹秋榮挈妻秦氏投上海縣控稱光緒九年間因有急需　妻子秦氏奩産央友人余忠泰抵借錢四十千文詎余接 
受田單越潛不面今春途遇向索據稱已託徐阿炳等抵用錢文自願理直嗣後屢向索取一味遷延顯係有心圖賴爲特偹情投案求提訊究莫邑尊准詞飭提去後前日下午升堂集訊原告伸訴前因余供六年分秦將田單一紙囑令抵錢小的轉託　阿炳又託陶李氏篇中向張姓抵借錢一百四十千當時銀契兩交並無圖吞之事邑尊復飭提徐阿炳陶季氏兩人至案研訊徐供光緒六年余將田單託抵錢文小的轉託陶李氏向張處抵借錢一百四十千至余與詹之瓜葛實未深知季氏供稱詹姓向張抵借錢文確由小婦人介紹但事由阿炳來又其中瓜曷實未得知秦氏訴稱將田單託余借錢二事確在光緒九年六年分從未託伊借過伊等均屬串吞求請明察邑尊謂兩造所供均屬不符旣稱錢由陶季氏經借飭姜帶同季氏赴張處問明有無其事究於何年作抵再行訊究余徐暫押少頃原差將季氏帶回禀稱奉諭往查該氏一味支吾且並無張姓抵主邑尊飭將該氏押候訊究 
[查獲私土]  
　　前日有某甲夾帶大土五只行至南巿大码頭經十三號二十四號兩巡丁遇見恊夥拿獲人贓立卽送局究辦 
[英界公堂瑣案]  
　　霍祚盈訴稱有梁阿桂者誘匿小的之妻昨得尋見交捕送懲梁供與霍爲隣伊妻在門前乘凉彼此間談伊卽將妻 
毆撃因而奔避我家小的並不敢將其誘匿霍妻某氏供因閒談致觸夫怒葛大令判笞梁六十板着具結嗣後不再至霍家免生枝節某氏掌頰大十下交霍具領管朿○應宫祿訴稱日前郭阿高張連通李五阿姐等前來聲言集資建醮派我岀錢小的婉言回却詎昨日郭見糾人拉至茶舘滬令岀錢急遣入報捕來拘祗獲阿高一人徐阿大係從中調處者郭供同里欲集資建醮應住附近旣不岀錢原可作爲罷論實因霍有許多不遜之言故與理論徐供事不于已昨適在彼啜茗致被誤拘葛大令飭將郭押候過堂覆訊徐無干斥釋○唐一峯訴稱　籍四明在甲餬口兒子阿實年祇十五歳悮信匪人之誘擅取自已衣物岀外花消且留宿在外澈夜不回遂由捕房包探緝獲匪人送案請辦包探陳阿九禀稱唐報捕後由小的查得唐子由顧裕林誘居客庽并令回家取物質洋使用又勒寫借票一紙計洋四十元尚有何春華亦與同黨今特　并獲案借票在顧身畔搜岀顧供小的確會偕唐子遊玩别無非是何供略同唐供顧何等時常邀我岀外借票由顧勒寫葛大令聞供大怒　誘害良家子弟此風辦不可長隨商之佩副領　判顯管押一年何管押一月以儆效尤阿寳申斥數言交父領歸管束借票塗銷○包探王阿二唐青山禀稱日本人田薄十一　報失時辰表張子香報失衣服並器皿等件查獲竊賊陸春山盤詰之下自認寓居汪益堂客棧中贓物盡寄汪處　汪不認遂帶陸同去起岀原贓今將人贓一併送案田薄及張均投案申訴前因陸認竊求恩汪供實不知是竊贓所以允其暫寄葛大令判陸質押三月汪罰洋四元潑充善舉贓交先主分别認領○夏阿金訴稱家在北鄉販鷄夾滬昨晨遭賊竊取擔内之錢千餘追至五福弄獲住交捕竊犯姜洪速俯首求恩葛大令判押過堂笞責百板起案之錢交夏領去 
[亷泉助賑]  
　　邗江張劉兩觀察曾任我粤郡守興利除獘至今稱道弗衰年前解組歸得遂緑野平原之樂適吳焕亭善長　粤災告兩 
觀察惻然垂念各助英洋一千元廉泉分潤惠澤均沾他日擁節專圻重臨兩粤吾知衆口同聲共頌爲萬家生佛矣謹登貴報鳴謝並有望於各仁憲之閬風興起者[  高易公館恊賑所謹啓]  
[上海三馬路與昌縣棧陳竹坪經募七月二十日第四十七次清單]  
　　蘭言室主人洋三十元恆興申募來無名氏洋念五元潁上十一齡童子求病速痊洋十元寄松旅人平江沙鷗氏二户各洋三元詹容堂翁募來源源吕宋尊行售票扣下洋一元錢四百九十七誠靈堂洋二角無名氏洋一元莊安山爲妻黄氏病愈完愿蛟川施求病卽愈二户各洋二元無名氏刻洋二元蘇州吳引之大善十經募與字一百六十七册吳畬經堂洋十元瑶芬氏洋十元養性居祈病卽愈洋十元無名氏吳樹德堂二户各洋五元與字一百　譚任之翁預募幼童夏希曾節省點心資移賑洋二元與字一百五十六册譚任之翁續募豐茂萬全愼大顒純泰庄又衆友源生魚行六户各洋一元元順庄洋五角周德昌小洋五角吳耕三小洋三角　燦麗小洋二角與字二百三　南翔洽昌典經募有沁無力子洋三元同泰衣莊洋二元陳蓉舫無名氏陳秉川唫南居士廣平氏禮溪生六户各洋一元隠名士無名士江夏郡不留名四户各洋五角安定子洋六角不留名不留名太原氏補空子太原氏補不足齋五尺童子七户各洋二角常熟鄒綬紫善士經募安善堂洋三十元同仁齋洋念元孤松居雙桂軒二户各洋十元聽琴軒洋八元談元居士洋六元三善室四德齋不聽生三户各洋五元夢虚主人一心居二户各洋四元課心居士大夫裔二户各洋三元味進山人運甓齋二户各洋二元守搗氏吳中子江左生三户各洋一元三閭後人洋一元五角力不足者洋五角宜興縣署陳善士募來黄姓洋一元陳姓洋一元俞姓洋一元常熟楊莊兩位善士經募來心逸堂陸不晝名二户各洋三元不書名莊祈母康健懐保堂不書名三户各洋二元陳建候丁怡書不書名惲君碩四户各洋一元無名氏鄭士敬不書名无不書名四户各洋五角不書名錢八百程子炎劉准生二户各錢五百不書名惲錢三百三十不書名錢一百二十以上五户共鐸二千二百六十合洋二元與字一百四十六册海臨常華山　經募平安老人洋四元　病愈洋二元海鹽徐仙記又吾子記又吳愷記又當　記隠名氏勵房茂保庚姑稼蕃四知十户各洋一元綿力子古和氏二户各洋五角與字一百四十七册海鹽求放心子經募徐少鳴洋四元吳尚忠洋二元周聚慶沈少邱談少琴契蘭小築徐張氏徐申伯周禮記金爕卿孟學周九户各洋一元宋廷豪半世仁陸芷湄朱雲山李錦　五户各　五角○共收洋三百十八元五角虚對洋三元小洋十二角銅洋二元錢四百九十七文合并聲明 
[浙省撫轅抄]  
　　七月十四日同知褚調元禀知　委復催蕭山縣牧租項差○十五日統領温台親兵各營提督楊台州來省禀見代理山陰縣楊禀見卽辭赴任署瑞安中 
軍都司閣辭趾來省解餉禀見低職汪學亮王瀚清俱謝驗看叩見○十六日准補梁湖巡檢劉有瑞禀謹飭知準補試用巡檢吳宗海禀知藩委嘉興府　遣叩辭未入流高濟禀知本日到飞山門差○十七日新補湖州馬要汛把總鄒連生禀辭赴任 
[江督轅門抄]  
　　七月十五日唐如　到引　見回並銷解餉差○十六日知縣藍采錦　委騐收貢院修理工程○十七日典史陳有源禀知奉司委文闈運水差○十八日寳 
應縣槐摟司鄭守模奉調闈差禀到 
[蘇省撫轅抄]  
　　七月十八日候選道潘志學辭行赴廣東江蘇補用知府候補同知鄧賡元禀知交卸閩浙營務處差事回○十九日藩轅牌示照得新選松江府管糧通判孫 
治安現據禀報到省應卽飭令赴任供職請補荆溪縣薛星輝禀謝奉飭先行赴任署理○二十日新任貴州撫臺潘霨辭行赴任候補府袁恭宏由滬來禀銷上海洋藥局差 
 
 

Page 4

 
 
　　勝寶女金丹○寍神補腎丸○　蛇搜風酒廣東接元堂何均年監製上海英巡捕房對門　　此丹　補街帶任三脉專沼婦女血氣虚弱身體黃瘦潮熱骨　咳嗽痰血頭暈眼花　腹疼痛骨肉酸麻四肢無力心悸膈脹多思怒鬱自汗盜汗髮黃脫落赤白帶下崩　枯閉　　小產久不孕喜胎前產後諸虚百損以及老婦衰弱夢寐不甯一切不足之症應效如神誠婦科之聖藥也宜早晚服四錢每兩洋二角○甯神補腎丸人之所主者心心之所主者血凡思慮過度勞心耗血以致神不内守故遇事多忘驚悸之證所由生也宜養血調脾則心氣自足而神自安何驚悸健忘之有此丸治心氣不足過思傷脾恍惚健忘精神短少　悸　　　臥惓　夜寐不安無病服之益之强志固腎培元令人聰明善記百病能除每次一丸臨臥口嚼化滾水送下每盒十丸洋一元○蘄蛇搜風酒此酒有驅風逐邪舒筋活絡除痰去濕滋陰助陽之功妙在補而不燥温而不烈時常可飲能治下元虚損陽事久衰命門火少邪氣宣擾以致脾經　弱風濕寒痰作病身體沉倦手足麻木不仁面黃浮腫腰重無力週身骨筋　痛四肢厥冷喜煖畏寒凡風濕寒痰等無論新舊藥到病除如不經騐不敢公諸海外此方以鹿茸虎骨蘄蛇爲君佐以枸杞杜仲當歸使以驅風除痰　濕等藥故能補氣血逐風邪　和五　健運陰陽有生生不巳之功誠搜風培元之妙用也每瓶念兩洋一元小五角 
　　珍珠化痔丸○疝氣奪丹○萬應痧藥○時命白痧散上海英巡捕房對門廣東接元　何均年製 
　　　有數種皆由風濕燥熱四氣所傷四氣者非六淫之邪乃五臓之氣擾動内發作成也外治者如刀針　線猛藥刮沈不惟痛若難當且傷元氣内治者全用凉血散　　濕　　　　亦未見効反損精神痔雖感風濕燥熱而成實肝脾腎三經虚損而起欲斷其患固本爲先治　爲次此丸内藥品以舒肝扶脾固腎爲君以寡腸活血行氣爲佐調和　　　運陰陽使風濕燥熱四氣所成痼疾無地可容自然消化故善能治一切内外毒痔不拘遠年近日成漏成管　前　後服血漂　破孔穿腸脫肛脹裂如芝如菌大便　辛甚至痛痒異常等症無不應騐每　洋二角五分外用消痔散薫洗每包一角○疝氣奪命丹經云諸疝者乃陰氣積于内復爲寒氣所加使榮衛不調氣血虚弱故冷入其腹内而成疝也此丹治腎與　　虚弱爲邪氣　結　成寒疝伏留不散臍下撮痛陰核偏大膚　壅腫以致悶亂及生腎硬日漸澁長陰間濕痒成瘡甚致手足厥冷面目青黃肌黃　瘦無論遠年近日消散如神每　洋三角○痧藥原爲時症救急者所需服食無多能起死生於須臾必　藥良無僞庶幾百發百中否則不但無功反爲悞事本堂實事求是究求地道正藥䖍修此丸發售使用之者　起沉疴每洋一元小　七十三瓶大瓶十五瓶　危八寶紅靈丹小瓶洋一角大二角藿香正氣丸每盒十丸洋二角太乙菩提丸每盒十丸洋二角午時茶每洋一元一百念塊○白　散耑治一切痧症絞腸腹痛霍亂吐瀉筋脉抽　瘟疫時氣傷暑受熱胸悶作吐頭眩鼻塞嵐瘴觸穢取嚏卽愈病重者用此藥一分凉水調服如中風痰穢惡卒然昏厥不省人事卽　此藥二三厘吹入鼻吼男左女右取嚏或服二三厘卽甦速效如神 
　　縮本石印經藝淵海加價告白常安室主人啓 
　　本莊精選縮本經藝淵海共計文一萬篇用點石齋西法石印訂成十册自五月十二日成書出售其中延請名手添補佳文加以校勘精詳蒐羅宏富紙張潔白字跡清晰重蒙海内士林同聲許可各處爭先購取幾於應接不暇今當秋試在邇續印限於時日而存書巳屬無多故定七月十五日始每部加價洋一元不折不扣若七月十五前購取者仍照原價洋七元正發售之處仍在棋盤街福瀛書局三馬路法馬路南北申昌書畫室及各省考棚各埠申昌號此佈 
　　石印精本詩韻合璧出售 
　　詩韻一書陸續增輯至合璧出而始臻美備一時遠近爭購紙貴洛陽向之服膺集成漁古軒各本者無不舍而從事於合璧焉顧咸豐間其書初出號稱銅板頗爲明蜥嗣後展轉翻刻總不如前學者病之今凂上海同文書局付諸石印其字跡雖細如散髮而點畫仍朗若列眉洵可寶貴不特勝於尋常刊本卽典東洋板相較同一清澈而其中不無區分盖東洋本亥豕魚魚猶或不免此則取原板初印廣延名宿彚集羣書逐細　　故無一譌字且石印精細墨色停匀並無油瀋日久不渝又非從前鉛板油墨可比其板片大小亦頗如式無貪便忘陋之弊至此售之合用如上幅所列詩腋中幅所列詞林典腋篇末所載虚字韻較可備詩賦之取材中幅所列選句韻脚所採經史子集典故並雜句蘇詩可資題解之攷證上幅補載賦彚錄要并編作者姓名則兩事更兼而有之其數韻兼收之字辨别異同俾免誤用尤爲考試時得失所關他若倒順韻脚搜羅宏富非獨螢窗雪案運用較多卽率爾操觚者亦或貧於一字借以觸發而韻目所註古韻通轉更屬有志績學者所不廢此誠必不可少之書豈徒家置一編并當人置一册矣猶恐澄心渺慮之時韻字偶然難檢特將檢韻一書相附而行共訂木本價洋二元所印無多銷塲甚廣需購者還望早顧是幸光緒歲次乙酉仲夏青雲書屋主人啓並將寄售各省府城住址開列於後○本埠抛球塲後馬路海防捐輸處○蘇州省城閭門中巿老人和震記綢莊○南京省城狀元境萬春客棧隔壁代售同文書籍鋪○揚州新城多字街舒公舘○杭州省城青雲街述古齋書坊○江西省城百花洲左側恆沙寺中雲南礦務招商分局○湖北漢口鎭戲子街江蘇會舘雲南礦務招商分局 
　　代阿姆斯脫郎經辦輪船告白　 
　　阿姆斯脫郎廠開設在英國己數十年專造兵商輪船鋼甲鐵甲快艦蚊子雷艇大小各種機器炮所製船炮之精妙久巳中外聞名今年代日本國製造快碰船兩艘一名南尼華舡一名泰喀戚喀舡巳於前兩月内工竣下水船極堅固力足快捷異常船身長三百尺闊四十五尺吃水深十八尺半載重約三千六百墩機器有八千匹實馬力用雙暗輪每點鐘行二十一英里二五每船兩旁設六寸口徑後膛炮六尊彈重一百磅剅尾各設十寸口徑後膛砲一尊彈重四百磅艙面置一寸彈旋機砲十尊六磅重彈快炮兩尊每船有桅二枝桅頂共置格林炮四尊其艙面各炮均有堅　鋼板以護炮手無虞炮彈飛及船上更備旋放魚雷所用之器具兩旁可放魚雷四个每船中有機艙爐艙各兩處俱係分别隔開並無牽連之累誠各國向所未有之快船也此外　代意國造快船一艘名寶山船質全長二百九十六尺闊四十二尺吃水深十八尺半可載重約三千零二十墩官塲試行六點鐘計每點鐘可行二十英里機器有六千三百匹實馬力從頭至尾吃水處有一寸半之鋼皮保護頭尾置二十五墩重之後膛炮各一尊彈子徑十寸此炮在船之高處可以周圍旋轉二百四十度兩旁有张膛炮六尊彈徑六寸亦可周圍旋轉一百三十度船内又有阿姆斯脫郎快炮兩尊又有霍司盖斯機器炮兩尊每尊五門彈徑一寸半又有拏登飛爾機器炮四尊其兩尊每尊四門彈徑一雨其兩尊則每尊兩門彈亦同前桅杆上有法國蜜得來利也司機器炮兩尊每尊三十一門船上炮位皆有堅韌鋼板以護炮手其桅上之鋼板可以與炮旋轉敵船彈不能及各炮皆用機器運動船上所用之燈皆用電氣頭尾各有一電氣燈以備黑夜海中燃照船内一切處所器具均極華美船頭水面之下有放水雷之機器船之兩旁水面之上每邊亦有放水雷機器其施放水雷皆用風力水力船上裝煤之處在艙底水面之下故船身益覺緊固並可保護機器房盖機器藥彈等物均在艙底水面之下得煤圍裏故益加堅穩從頭至尾均有小格内實以樺樹一以保護船身雖中炮彈而船上碎木碎鐵不至直入船内且令船身輕而易行現在所裝之煤止四百墩其實則可以裝六百墩假如裝煤六百墩緩行每點鐘行九英里二五四十日之内可以不再裝煤船面有一機器可以收放小艇船上備有小輪船兩艘大艇兩艘皆用機器收放船中用雙暗輪舵亦用機器運動最爲靈便現在阿姆斯脫郎廠主托本行在上海辦如有賜顧者請至本行面議可也上海瑞生洋行補海　岱謹啓 
　　老丹桂茶園 
　　七月念三日演 
　　大回朝赶三關戰太平百花亭二進宫惡虎村販馬記狀元印 
　　七月念三夜演 
　　御林郡大報仇榮歸祭祖茂州廟打金枝演火棍殺女報恩閙天宫 
　　　　茶園 
　　七月廿三日演 
　　　鼓山打鑾駕南天門九龍山三擊掌舉鼎　　　　　　　　　　 
　　七月廿三　　 
　　慶陽圖玉堂春白蛇傳二進宫海潮珠群英會閨房樂鍘判官探陰山 
　　仙　園 
　　七月念三日演 
　　太平橋賣京酒磨斧三岔口六部審拾玉鐲祭寶塔　閣英雄會打城隍 
　　七月念三夜演 
　　山海關送親　禮失街亭空城計斬馬謖借茶活捉桑園寄子大名府馬家鎭 
　　禮拜二拍賣 
　　啓者准于念三日兩點半鐘在信和機拍賣雙工色呢色嘰魚牌色呢色羽毛雙工ＣＤ元羽綾尺六小美人尺九尺三新跑鹿元絨等貨此佈麥葛林行啓内 
　　禮拜二拍賣 
　　啓者本行　廿三日十一點鐘拍賣象牌色　象牌紅羽毛英牌天鵝牌鴨牌各色羽毛八四紅獅藍獅綠獅原布六四藍羊紅獅漂布英牌象牌虎牌元羽綾等貨此佈錦名洋行啓 
　　禮拜二拍賣 
　　啓者於　三日在本棧房拍賣八四Ａ綠獅布ＡＩ綠獅布金鳥布步獅布七磅藍仙　布等此佈新寶順洋行啓 
　　禮拜二拍賣 
　　啓者于今日二點鐘在本行拍賣海水漬鐵　十餘桶如合意者請早臨面拍可也此佈乾泰行啓 
　　禮拜三拍賣 
　　准于禮拜三十點半鐘在本行内拍賣白鐵小瓦鐵箱小水　屏風書畫鐵裁縫打鳥汗　一應本器什物不計此佈隆茂行啓 
 
 

Page 5

 
 
　　禮拜三拍賣 
　　啓者于廿四日兩點鐘在本行拍賣時花檯燈磁罩燈帶燈頭花瓶花插料器檯毯食物各種皮酒數拾箱什物不計此佈乾泰行啓 
　　禮拜三拍賣 
　　啓者于廿四日十一點鐘在美最時機拍賣海水　哈喇呢十五包各　寶號合意者屆期請赴該棧面拍可也此佈 
　　禮拜三拍賣 
　　啓者　于廿四日兩點鐘在仁記棧拍賣七磅紅角鹿布八四獅箭布十四磅龍粗布七磅綠角鹿標藍漁翁三色花標水漬七磅紅印布九磅十二銀山水巿布八四五小人銀印黃小人藍手梳布十四磅龍粗布等貨此佈麥葛林行啓 
　　禮拜三拍賣 
　　啓者本行於廿四日　點半鐘拍賣雙鳳洋房黃龍人馬各色羽毛雙鳳各色小呢大紅鹿牌呢馬頭紅嘰七磅紅荼瓶八四藍單茶瓶十磅藍瓶三口等巿線紅茶瓶雙英漂布二磅二五二磅五三磅官牌紅布四磅金　紅布二磅二磅七五推車紅布另有小霉漬八磅藍龍標五采回回　花其飛龍粗斜屆時望早臨爲荷特此佈聞怡和洋行告白 
　　聲明略給 
　　具訴蘭卿原籍江西萍鄉于光緒六年伯父至家在嚴慈前囑氏到申與姊氏卽阿二同居學綉不料到申三年將氏當作奴婢至十四歲逼氏爲娼氏意欲仍返原籍奈舉目無親此次不愿屢受痛打不得巳袛可暫時從順今年五月掉至蘭春堂爲夥賣娼後聞姊氏頓　不良不思姊妹之情卽將氏得善價脫于閩人氏不愿又被痛打今氏自身作主仍愿從良王客而姊氏又被覊阻于初十私自逃出牢籠至英公廨呌寃蒙葛大老爺堂諭傳姊訊給從良然姊氏素居本處永和里今遷移至東棋盤與伯父同居私自亦在接客作娼前閱貴報係姊氏住居蘇地遭匪人誘來滬上陷入　寮並無其事此言謬矣乙 
　　杭州回回堂上首 
　　運售外國各種藥水並吕宋條烟遠處信購原班寄奉不誤 
　　禮拜四拍賣 
　　啓者本月廿五日卽禮拜四十點半鐘拍賣路燈船牌羽毛　嘰船牌羽綾人鎗小呢六磅雙人藍三元假飛鳥七磅藍人鎗假飛鳥藍三元藍四美八磅四洋房藍人鎗彩人鎗雙人五子登科藍三元紅三元藍四美紅四美金四美綠雙路燈洋錢藍馬頭原布九磅洋錢九磅十二洋錢藍獅十磅藍人鎗紅人鎗紅三元紅四美洋錢十磅十二彩人鎗十一磅彩三元洋錢十二磅人鎗松鼠巿布金三元洋棉紗六十四線藍雙路燈藍金星紅金星洋房毛光漂布七十二線紅雙路燈紅金星毛光巿漂布磅松鼠細斜文十五磅老人頭粗布十四磅飛龍人鎗老人頭十五磅跑鹿斜文七磅彩人鎗藍人鎗藍三元紅三元彩四美眞飛鳥藍獅八磅彩三元眞飛鳥獅挺巿洋標等貨特此佈聞七月廿一日元芳洋行啓 
　　禮拜五拍賣 
　　廿六日三點鐘在董家渡拍賣厦門輪船拆下大鑪子二只大烟囱一只蕩干鑪子一只另有銅鉄器木料什物不計欲買者二點半鐘請至四馬路外灘趁小火輪到該處面拍此佈永發洋行啓 
　　勸保狗命 
　　啓者近來捕房捉狗爲因瘋狗傷人捕見狗頸無皮圈木牌馬口鐵牌不論好狗瘋狗捉入虹口捕房當日有人去領每頭罰錢二百卽可放出或無人領次日早七點鐘用藥水藥斃余目睹情形令人可慘令勸養狗之家體上天好生之德保全狗命亦非難事務於狗頸上或掛皮圈木牌馬口鐵牌巡捕卽可勿捉免遭慘死至所掛皮圈木牌馬口鐵牌必須日日看過恐日久脫落爲捕捉去特此奉告勿悞是荷虹口不平子告白 
　　聲明 
　　竊身向有烏山船一隻租與婿張順寶行駛今因租錢無着於六月望日憑中將船收回倘各碼頭各寶號有銀錢帳目往來一槪向張順寶理算與周姓不涉特此佈聞光緒十一年七月廿一日周洪昌具 
　　公平易清單 
　　謹啓者本月廿日代順記售輪船股五十股每股實元五十兩廿二日售輪船一百股每股實元四十八兩又濟和二百五十股每股實元廿三兩五錢因其買賣二公皆在遠處來信所委特此甲明以昭信實乙 
　　對單巳到○售英九月票 
　　英七月對單前月念四到申本行經售五六彩各一張姓名隱不登報餘彩未及細錄○今售九月票開期定○華八月初一日○全張半張分條均可○遠處信購指明上洋棋盤街北首乙 
　　聲明 
　　本堂創製戒烟參片誠心利濟近有無恥之徒仿造假藥冐效疊出以及將僞藥哄騙仕商殊不愛臉居心射利豈有良劑誠恐因本堂而悞諸君貴體故不敢不告也凡蒙賜顧者須認明二店招牌在内廳交易庶無舛誤老鋪在姑蘇以閶門内宋仙州巷西口分鋪上海棋盤街老巡捕房對面餘外埠及各省並無分出彭誠濟主人謹啓 
　　英華書舘告白 
　　本舘開在上圓明園路第十號門牌館中尚有學徒數人可以附讀如有來學者請隨時於早九點鐘至下午四點鐘來館面議可也甲 
　　新開大陞吕宋票行 
　　今運到英九月票全張半張條頭均可價照大巿躉批價廉外埠函購指明上洋四馬路中盤記棧對門卽當回件不悞乙 
　　招請高手 
　　本舘現需添熟習擺漢字之人必須無烟酒嗜好者願就者請至本帳房面議美華書館白 
　　告白 
　　英八月四號香港福順和裝機士倫船來申　嘜貨共三十三件日脚長遠未見有來招認本行因要清關故先代報進口完稅現將該貨存在碼頭棧房火險遺失與本行毋涉特此聲明如有據來領者請至本行賑房面議光緒十一年七月廿二日甲禪臣洋行啓 
　　輪船往東洋等埠 
　　啓者本行希魯西麥魯輪船於禮拜日卽七月廿八早七點半鐘開往長崎西門舍革神户橫濱等埠小包收至廿七正午十二點鐘爲止　客票出至廿七下午七點鐘爲止在船買票須照定價加十分之一如各寶號欲裝　搭客者請至本行訂定可也此佈七月廿三日三菱公司啓 
　　輪船往釜山仁川等埠 
　　啓者本行希魯西麥魯輪船於禮拜日卽七月廿八早七點半鐘開往長崎埠另換希喇麥魯輪船開往釜山山仁川等埠如各寶號欲附載搭客者請至本行面議可也此佈七月廿三日三菱公司啓 
　　酬洋二元 
　　啓者上禮拜日下午在大馬路失去花園内抛毬之毬拍一具如有人拾得者請送至麥加利銀行當酬洋兩元决不食言此布甲 
　　英九月票 
　　本行自運吕宋票出售全張半張分條價照大巿遠埠信購指明老巡捕房北首小行招牌原班卽奉不悞 
　　大得其利 
　　逐月自運吕宋票全張半張分條照巿兼收紅票價可相宜士商惠顧原班回件註明棋盤街北首另有新章增彩單隨票附呈不誤 
　　九月票出售 
　　全張半張分條均可價照大巿仁商惠顧信購註明上洋抛球塲北首當班寄奉無悞 
　　新開大章綢縀號 
　　本號開設上海大東門内大街中巿石庫門内先行交易擇吉開張如蒙仁商賜顧認明牌號庶不致誤此 
　　新開浙紹融經館書局 
　　本局開設上洋四馬路老巡捕房南首石庫門内專售鉛版石印銅版梨刻各種書籍赐齊顧者請至購取 
　　新開元豐仁洋貨號 
　　開設法馬路中巿朝南門面專運東西洋貨大呢羽毛哈喇　嘰各式咈布等貨如蒙賜顧格外公道此佈 
　　兼代收廣東闈姓 
　　英九月票全張六元半張三元裁條足洋七角小行等並無分店及出外兜銷遠客函購祈指名投交當卽回並代客投買廣東交鄉科闈姓此佈上海老廣豐新廣豐萬福來萬寶來仝啓 
　　效有明徴 
　　三十日壯有室古禮也乃僕鳳諧巳久而熊夢未占去歲遇醫者曰君腎虧體弱非專心調治斷不成孕急求其法醫以宜服丸對余曰梁愷悌所售乾健坤順丸男婦分服可乎醫曰素耳其效姑試之遂購歸如法服不數月面熒熒若有光非復從前疲俻矣半年餘婦腹隆今春得一豚犬色赤而壯漸知乾健坤顺兩丸語非虚妄不可以不謝錄此以誌不忘邗城高殿臚啓 
　　九月份票 
　　本行自運吕宋票出售全張半張分條價照大巿遠處賜顧信寄四馬路指明本行牌號原班卽奉無悞 
　　吕宋票 
　　本行運售英九月票全張六元半張三元分條七角遠客函購指明棋盤街北首原局寄奉不誤萬利洋行啓 
　　九月票出售 
　　全張六元半張三元條頭七角仁商信購祈交妥局指明上洋抛球場并認明信面有奪得錦標回五字 
　　秋季縉紳 
　　滿漢文武八角抽珍念一史約編一元白紙一元二角增補紀事珠二元痘疹詩賦二角上海抛珠場掃葉山房告白 
　　大吕宋公司英九月份票出售 
　　英九月份吕宋票全張六元半張三元分條足洋七角設票仍三萬號頭彩三萬元二彩一萬二千元三彩五千元其餘彩頂未及細錄另刊仿單票附送開期華歴八月初一日在吕宋開彩卽晚三大彩有電報到甲如得主欲隱名者悉聽尊便遠處局寄指明吕商牌號交送並祈騐明各號信式回件圖記庶不致悞此佈大吕宋公司分設各洋行列後立發廣和天祥盈利天成必得恊記萬有利同得利 
 
 

Page 6

 
 
　　亭林先生續遺書十種 
　　亭林先生曠代通儒勝朝遺耇箸述隆富卓然負繼往開來之任成守先待之功所箸巳大半箸錄四庫洋洋乎大觀也本坊刋有日知錄一書久巳風行海内嗣續得亭林遺書十種原板珍若璆琳茲復廣爲收輯合之年譜及山不攷古錄東京攷古錄亭林雜錄餘集神道表五經異同菰中隨筆救文格論同志贈言又得十種中多未刻抄本尤可寳貴爰不惜工資精校付梓合訂問世博雅之士講求經世有用之學者當必以先覩爲快也此外當動加搜羅陸續校刋合成顧氏全書非敢云表章先賢聊存高山景行之志云爾合訂實洋五元分拆二元半正上洋掃葉山房謹啓 
　　平肝痰化 
　　專理氣化痰平肝補脾胃瀉心火通經絡解鬱悶止心頭痛痞滿等症其效速如霹靂歴年海内傳售愈者無算凡春夏間肝木升旺濕痰起浮此專治要藥特再申明行世以冀病者早日霍然每瓶兩角仍在棋盤街北城濟堂售 
　　積善堂甯心補腎丸 
　　此丸專治先天不足腎虚身弱之症服之立可轉弱爲强身健體壯兼上海爲花天酒地之所故陰虚腰痛甚多更有膝盖怕冷腰酸腿軟若不早治遺患無窮故本堂心存濟世每丸僅售足洋一角可謂價廉物美兼售婦科白鳳丸每丸洋一角鎗上戒煙膏每兩計二千四百文三香戒煙駢膏每兩計一千二百文效騐甚奇請嘗試之本堂現寓申北老旗昌後廣　公所東首鼎生綢號内寄售 
　　九月票 
　　本行由香港分設上海四馬路接售九月票全張分裁價照大巿及躉拆格外公道外埠仕商賜顧原班回件 
　　代配殘書 
　　啓者本堂收藏殘舊書籍數十種藏書之家倘有大部殘缺之書祈開明欠單若干本堂可代記配一律整齊價碼格外公道京都琉璃廠　成堂啓 
　　招租 
　　美租界天堂路及四川路之角上本有中國大當鋪一所現欲招人承租如有欲知詳細及租價等事者請至九江路第一號門牌瑪禮孫行内面議可也 
　　范氏修譜 
　　浙江會稽皇甫庄范氏宗祠續修家譜所有後裔遷居各省者恐未週知勢將遺漏特此佈告同宗諸君務於年内請將本支先世諱字官職生卒配葬及本身生年月日兄弟子女詳細抄寄紹城昌安門外皇甫庄後范樓朝議第范宅以便彚輯無悞或寄舞錫浙鹽公堂柏年處並祈閱報諸君　告范氏後裔知悉不勝感激之至恭献房廿八世范炳文世清譜名廣漢廣　號茶山柏年公啓 
　　連中大彩 
　　　思生財原有大這而致富豈乏良圖然本少面利多徑捷而快發財者莫如吕宋票一也本行自開張以來售出大彩隨時登報諸君早巳洞鑒卽此次英七月份票二彩第四千三百零六號並上附彩均由本行門莊售出半張虹口花旗公舘亞你而洋人又分五條上處陳松濤陳禹鍾蘇州江天青本埠順成號陳川沙王阿钱合得洋一萬二千元上附彩亦是半張又分五條售出想諸財翁萬所豐盈曷勝欣慶○頃接電報英八月三彩第二萬七千四百九十二號亦由本號拆與同業大寶來得主台銜該號自行聲明現售英九月票諸翁欲奪頭　請速惠顧是荷上海四馬路棋盤街口萬豐票行啓 
　　九月吕宋票代收闈姓 
　　英七月吕宋票三彩第六千零卅六號由本號售出係本埠昌記纔行代徽客買受全張得洋五千大元聞得主卽撥洋一千大元捐助粤賑可謂好行其德無怪其獲巨彩也現售英九月票全張六元半張三元分條足洋七角並收廣同信富貴全○名利　○保大和○兆昌五廠闈姓票此佈抛球塲萬　　啓 
　　英九月份票批發 
　　門莊零售價照大巿並各欵頂陳吕宋　均可隆行知廉外埠信售指明棋盤街北售班回件不悞萬　　行啓 
　　禮拜二三拍賣 
　　茲者本行每逢禮拜二在信的棧拍賣各貨禮拜三在仁記棧拍賣各貨均不限價特此佈聞麥葛林行啓 
　　屈臣氏 
　　監　疳積花塔餅發售 
　　此餅功用神奇馳名最遠因其故形象似塔俗以花塔餅呼这專治脾胃虚弱五疳積聚生痰化蛊以致皮黃骨瘦腹現青筋時見肚痛糞下白泡百病因而叢生四肢漸爲消減若不急治必多難保惟服此餅自然蟲積盡消且能培補脾胃肌肉日長無論孩童幼有病服之立能愈病卽無病服之亦可開胃加飯永無積滯之虞誠保赤扶元之聖藥也所有服法詳列招單内茲不并贅每罐價銀一百個一元中罐四十八個一中元小罐二十二個三角亦有用罇裝者任貴客意服上洋大馬路屈臣氏大　房謹啓 
　　新出柔遠新書 
　　是書自漢迄今諸名臣與各國往來事件無不細載並附左李曾諸當道條陳奏疏中外情形瞭如指裳洋一員○萬國總說凡五洋六洲各國之戰記條約通商盟會並使命儀節疆城限制又附俄國疆界誌英俄交兵記洋一員○海防要覽係李傳相丁中丞所著條議邊防最切時用洋四角○武侯火攻俻要皆言火攻陣法理地雷及戰守水陸破敵一一繪圖詳載洋八角洋務用軍必讀自諸當道制敵並造船槍砲禦砲等法加各國旗號圖洋六角在上海四馬路文宜書局發售 
　　安行虎步丸 
　　夫視履考祥元吉可卜夬履貞厲正當堪占然苟失於調攝烏能苦脫龍鍾若得法以滋培克至安行虎步故本舘精製虎步丸耑治精血不足肝腎兩虧筋骨痿弱步履艱難足不任地腿骨痠軟風痰脾濕骨丞癆瘵面目青黃腎虚湯數水泛爲痰頭止暈眩一切虚勞陰虧等症每服三錢淡鹽湯送下自能舒通弳毁絡健骨强筋履堅步穩肢體復固袪風去濕止咳除痰强神益氣壯體延年功效甚提每兩洋二角廣東鹿芝　分設上洋英老巡捕房對門 
　　文苑堂書籍發兌 
　　精刻各種童蒙書籍專做各鄉批發并近時新出石印銅板鉛板及申報所登各書無不賅俻定價格外公道以廣招徠祈賜顧爲盼上洋大東門外鹹瓜街本坊啓 
　　利大吕宋票英九月票全張六元半張三元分條足洋七角遠近賜顧請至棋盤街中巿並收逐月紅票吕商利大啓 
　　源源票行 
　　英九月份吕宋票全張六元半張三元條頭七角外埠賜顧原局卽奉上洋英老巡捕房斜對門中和里内詹誠德堂藥房交易 
　　受惠人白 
　　余吸洋烟十五六年若非上洋詹誠德堂戒烟三　藥膏靈騐今生定必與烟同老矣僅書數語登報感謝此佈寓滬城廟前施益昌啓 
　　減價售書 
　　柏梘山房詩文集兵燹後重刻訛錯甚多兼之價貴未能暢銷今重刻　校用白紙印訂八本减售洋八角寄在上海各書坊廣東古香齋主人啓 
　　棉花藥 
　　有本廠硝强水及黃强水合於製造棉花藥之用與平常所用者略有分别如各貴官欲辦者請至新閘大王廟對岸本廠面議可也此佈江蘇藥水廠啓 
　　五彩畫鏡出售 
　　本號新到日本各勝鏡嵌螺鈿玻璃人物山水掛鏡置諸座右不啻身歴其境精彩奪目大小俱全欲購者請至棋盤街北福瀛書局内有記號揀選購取價極克己也 
　　再大减價 
　　　號茲將棉縐花邊鈕扣救命帶洋磁花煙燈桅燈香粉香油匣鏡孔永濟戒烟丸廣洋耍貨售現暫搬北首第三家交易此佈三馬路寶昇號啓 
　　銅人圖出售 
　　是圖詳載外症名目貫串筋絡穴道兩正兩反分摹四幅上下俱附論說懸掛壁間一目了然是亦外科家臨診之助也託蘇城内觀西申昌書畫寶發兌容安廬主啓 
　　賞洋廿五元 
　　上禮拜六下午二三點鐘時在老寗波碼頭失去金表同金練表上有三個洋字練上有中國寶石如有拾得者請送至海關寫字房當謝洋廿五元决不食言海關密司蜜脫啓 
　　屈臣氏聲明戒烟精粉效 
　　大清光緒三年歲次丁丑秋九月欽差大臣太子太保文華殿大學士兵部沿書都察院右都御史直隷總督世襲一等肅毅伯李爲妙手回春大英醫士屈臣先生題　 
　　敬啓者本號之大藥房乃始迄今四十餘年方可稱眞老大藥房也本大藥房所創掣戒烟精粉乃三藥房獨得秘法不惜工本務期兢製洋烟之癮也請吸烟之人用之令其自知言之不謬决無後患與别家所售戒烟諸藥果不相同也歴蒙中國憲台大人試騐獎譽書賜匾額幸巳天下馳名近閱報有無恥隱借精粉之名意圖混雜所謂精粉者不識其精之謂何本號之取名精粉以其精益求精製到極精不能以别藥取名也故特聲明戒烟精粉惟本號所售者爲眞總之難瞞於前用過戒斷癮之諸君子耳此粉每十包價銀元正每包一角亦賣以廣善綠諸尊請認明每藥封口有貼紅白黃三色龍麟伴塔招牌爲記庶免魚目混珠謹佈另有嚒啡白藥粉係用罇裝者亦比别家貨眞價實上洋英大馬路屈臣氏大藥房謹啓 
　　有喴增茂 
　　本行專辦金銀各種名表上等石鐘皮壳閙鐘大小洋琴等貨今遷至大馬路第一號門牌卽永昌洋行内便是照常交易 
　　書籍丸粉藥水出售 
　　本號開設杭城水漾口蒙客賜顧頗昭信蘇外埠信購原班寄奉不悞并褒外國各種藥水丸粉同文局石印啓籍乙泰來　啓 
　　新到東洋野機葛 
　　本堂新到日本頂高野機葛寄售無論零躉如有合意請來面議可也其價格外克己樂善堂白 
　　新出神仙傳 
　　是善純陽洞賓仙師襄陽活水村人也然仙子以天地爲室風月爲朋友雯遊四海逍遥物外其所見所聞稀奇古怪之事修仙學　之術詳載　是書閱者旣可消閒而又能養性也每部二角寄上海四馬路萬卷縷代售 
 
 

Page 7

 
 
   
 
 

Page 8

 
 
   
 
 

Page 9

 
 
[急症愈多]  
　　本埠居民之患急痧身死者近更日多某氏婦賃居英界石路口小瑯環里前日午刻忽起急痧立延挑痧人到來卽已無濟于事至夜半氣絶英會審署首某姓家孩子年僅九齡昨午偶覺仕痛醫治無效薄暮斃命按滬上好善之士施送痧往往起死回生而二馬路中巿信昌珠寳鋪所送吉祥藥水治諸急症可稱靈騐服此而得慶生者不知凡幾福田廣種誠哉莫大陰功也 
[上海四馬路浦灘文報局内恊賑公所經收賑捐七月中旬清單]  
　　十六日收大場吳與氏五元蕭山陶求病愈四元○松江輔德堂募恆記青浦源康典二户八元源康典諸 
友中秋折席五元隠名氏爲兒保患五元黄琴堂楊稻翁二户各四元語花室趙青浦無名氏珠街閣彚豐典珠溪同和典許康記源康拒友四位不留名黄松南重固源泰興八户各二元錢如意齊主嚴春山俞友賢姚叔亷青渾徐藍田通源各友重固吳安莫休邑餘慶堂邵葉崧甫白鶴港通源典陳梅翁十一户各一元陸氏千里駒一元五角鳳味研室主人靜寄東軒劉晉三程冠卿四户各五角沈梅孫吳少山合一元青浦不留名四角不留名姓對開一个青浦蛟力子一百十二文三十四户其收洋六十五元銅洋一元虚對開一個○謙六堂孫募申字一百七十三號單陳利生信大成濡溪道人方不足者棉力子孫四房方永隆沈長春八户各五角孫五房一元張永甫三角經世堂邵沈庭幼梅瑞昌梅寳森泰山堂袁心耕味音仙居陳念義徐常甫泰生堂天生堂萬茂十二户各錢二百文藕洲氏東平松記黄馨山王柏麇倪蓉江有心無力人張楚棠東潮占記八户各一百文補蹉跎叟一百文共三十一户共收洋十元錢三十六文○曾伯偉王蕙蓀兩翁募申字一百七十四號單唐永泰十元黄偉庵周門黄氏無力子三户各一元義隆莊兩元五户共收洋十五元○溧陽胡研蓀翁求病速痊二元○常郡老豐裕號募滬字五百五十六號册保安居二十元無名氏博凌女二户各二元不書名映春堂保寗居樹梓堂四户各一元七户共洋廿八元老豐號各反節省財神聖誕酒席費十元○悅昌文記杭庄募廿三元○琴柬逸史交來求保家宅平安誦經文資二元又張振山翁一元○山陰縣署徴席孔康甫翁募申字一百七十五號單范趙氏四元誠一堂三元李景川葉章氏褚靖湖王季泩沈孫氏孔書禮堂六户各一元八户共十三元○盛京志成信趙子章翁募申字一百七十六號單修善堂銀廿兩蘭宅積德堂銀十兩志成信巨興和二户各五兩山西太谷縣有心無力人義泰長源生慶古陶崇厚堂四户各銀三兩倡首趙宅樹藝堂三十元九户共收洋一百零三元○營口志成信號募申字一百七十七號軍敬祝慈親康健十元寳源興四元無名氏保佑閤家平安三元無名氏東興玉東茂凝和元號義泰德號義源豐謹成永玉發號無名氏九户各二元無名氏張永豐王振麟傳相泰楊萬全李有得邊玉珂鞠忠李魁儒曲英耀記無名氏恆盛奏無名十大德豐十五户各一元共收規元四十一兩二錢二分○蕪湖龔良舉翁募求病愈人本洋三元英洋三元○金陵白下好事人募申字一百七十八號單汪公舘三元二角和盛號同裕號樂善子盡心人汪耀之五户各一元介福昌隠名子二户各五百文不書名三百文知足子二百文餘多錢五百廿文十一户共收洋九元本洋一元○陽夫追荐蔡章氏三週期懺資五元○和興祥榮棧募申字一百七十九號單生秦茶庄五元吳永豐福生全無名氏興立成春元祥五户各二元湯幕善永茂和肇豐店同豐店左脩誠永盛董同茂崇德堂八户各一元洪大店桂記行二户各銀四錢吳定安吳安發二户各銀二兩韓廣全韓福豐二户各銀五錢德茂店三錢胡雲峯銀七錢顔德昌錢一千文廿三户共收銀規元廿二兩九四○蕪局寄來善　官銀號江鹿門翁經募申字一百八十號單焚沉納棄無所不可人同和庄二户各十元昇泰庄七元裘佩卿沈星槎姚少梅三户各四元馮祥之新關科房潘少裳江玉庭管帶新關礮船朱華山五户各二元鄭慰霖吕樸卿許子駿李鼎臣陳晴孫梁鶴孫朱蔭軒殷瑞峯八户各一元兵十九户共收洋五十六元銅洋一元○安徽羅翰池翁募申字一百八十一號單吴仁和三元馮時泉二元文行遠堂本洋一元莫禹航劉少蘭羅春台王慶昌祥李炳順鍾嘉盛廣昌黄恊隆姚裕昌九户各一元蔣芹澗堂銀五兩隨意子洋二元銀一錢七分半共洋十七元現銀五兩一錢七分半○隠名氏一元○杭電局募第七批澹謁軒竹醉軒各十元樹滋堂許寳樞各八元曹周氏七元滋德堂艈秀堂各六元許峩僧許仲密許次厪許娱卿許錦生許同卿李節甫七户各五元許寳杭四元許子章一元盧劍秋二元曹湘秋三元共一百元○嘉郡吳少溪翁募金字一百六十一號册沈嘉德吳高榮祈病兩户各四元徐樂琴朱嵩泉方愼餘沈頌記徐餘慶朱永甯六户各一元徐勤學徐賓秋沈祥泰賈永豐裕康汪嘉泰高通源父沈理堂九户名五角高恆源八角　義豐三角顧人和　春園各二角共洋十九元虚對開兩個○嘉郡陳鳴翁募電字一百九十四號册嘉邑公棧四元頴川如記鳳記各二元源豐園一元永順大豐合一元共十元○桐城裕泰號　金字八十五號册裕泰一元八角方志學姚清迥徐培芝馬雙桂馬蔣氏姚遠心軒養素齋慎宜軒倚雲軒葉篤本堂十户各一元馬抱潤軒姚印蓮庵各二元馬金枝篤厚堂各五百文左篤德堂杭抱軒各四百文拳理齋姚二梧各三百文共本洋十三元英洋五元○李陰清翁爲妻許氏卅四歳初度節省洋二元華懷德堂一元○本日共收英洋五百零七元本洋十八元規銀六十四兩一錢六分現銀五兩一錢七分半銅洋三元虚對開三個錢三十六文 
[上海四馬路高易公舘協理兩廣賑捐所經收七月賑欵清單]  
　　十五日蘇松太道邵大夫人　規元二百兩○天祥行唐芝雲翁募五百零八零九等號册蔡子卿連氏區氏 
三户各二角鄭氏楊氏二百文王氏一百文無名氏三百文沈氏三元唐魯氏五元梁氏劉氏二户各一元唐黄氏半元以上十二户洋十一元一角錢八百文唐阿星余藝儔唐昭祿余球唐三貴黄阿禮唐高和蔡金盧奕九户各錢三百五十文劉禮臣三百文盧培半元部海籌卓景臣一户各一元以上十三户洋二元五角錢三千四百五十文○森盛恆茶棧募三百卅二號册余廣春號鄭廣春號朱新記號杜春芳號王同新號五户各五元余來宜號詹寳和號醉耕書屋二户各十元洪鞠舫氏一百元元盛號吳勝大號余永春號三户各三元同森和號誠泰號董泰和號潘乏瑞號程同福號程納川無名氏俞秀峰八户各二元李承記王姓二户各一元以上共二户洋一百八十二元○廣發源募三百零七號册三省　五元逹德堂一元福德堂力不足子二户各千元以上四　洋七元○仁壽山房永亡伴魂有歸着一元○十六日明白居士移素席折洋九角○廣祥合募二百六十九號册廣祥合十元梁泰森堂一元梁耀田二元梁棠橋梁泰安黄星槎陳金志鄧志揚崔阿財福號胡　杰九志郭松十一户各　元郭錦榮郭金郭基鄧有四户各二角半黄玉泉林貞陳煥芝盧輝林　宋貴阿三李耀陳全士陸冠英十户各二角曾海曾禮梁照陳閏胡基阿六周全馬國樑陳榮黄錦邵文煥十一户各一角以上三十九户洋二十二元六角以上總共規元二百二十七元一角錢四千二百五十文 
 
 
 

Page 10

 
 
   
 
 

Page 11

 
 
[光緒十一年七月十四日京報全錄]  
　　宫門抄○上諭一道錄前○蘇撫衞奏爲遵旨查明據實覆陳摺○東撫陳奏審明按例擬辦摺○江督曾奏請補陸路守備摺子○七月十四日理藩院鑾儀衞光祿寺正藍旗值日無引見○瀅貝勒假滿請安○長順謝挑在亁清門侍衞恩○文秀請假五日○掌儀司奏十七日奉先殿親行禮節○召見軍機皇上明日卯正至奉先殿壽皇殿行禮○○頭品頂戴江蘇巡撫臣衞榮光跪奏爲遵旨查明蘇省各局卡及委員經費等項業已節次裁併謹將現辦情形恭摺覆陳仰祈聖鑒事竊准户部咨都察院代奏舉人吳世傑請裁汰各省局卡冗員以節糜費一摺光緒十年十一月十三日奉上諭各省局卡林立據實具奏一面報部杏核等因欽此欽遵咨行到臣當經轉行藩司會同各局赶緊通盤籌畵妥議裁併並又節次飭催各在案兹據蘇州布政使譚鈞培會同厘捐善後水利各局司道詳稱現值海防緊要支應浩繁局卡委員苟有可以裁併何敢稍存成見惟蘇省牙厘松滬捐厘兩總局所轄各局卡除遠年裁併者不計外蘇厘局光緒八年裁撤常昭内河之西菴分巡李涇分卡宜荆之鳳溝河分巡凡有可裁之處早經分别裁併至經費一項光緒五年以前已减過五次計月省錢五千餘串又裁併各卡巡計月省錢二千餘串六年以後又減二次計月省錢八百餘千又裁併局卡計月省錢二百餘千通年計之约共節省錢一十一萬串有奇其滬厘局光緒六年裁併布貨捐局閩廣三帮雜貨捐局曁東溝厘卡四處並撤古山水橋巡卡八年裁閔行等各局卡會辦委員七員九年裁車溝華涇兩處巡卡凡可裁併之處亦已隨時併撤至經費一項光緒五年以前已每月減過錢四千二百餘千六年以後至現在止又每月減錢一千六百七十餘十通年計之約可節省錢七萬串有奇歴年裁汰委員五十餘員所節薪水又不下二萬數千兩從前兩局所屬本多有會辦幫辦委員近年以來業經先後裁撤惟蘇局分設之落地捐曁附郭各卡及錫金之黄串墩卡滬局上海抽收落地捐之貨捐布捐兩局曁沿海吳淞釣船劉河落地兩局及嚴家橋吳淞江兩卡或因地處冲要捐務紛沓或因華洋雜處稽察難周不得不酌留帮辦其餘均止委一員現在所留正分局卡非地當孔道卽專查繞越若撤去一處卽多一處漏巵實未敢輕議裁併目下所定額欵悉屬句巡船隻計口授食要需此項經費係援照直隷之天津等處辦理由外支銷通年扯算不過一成曾經咨部有案較諸部行條欵内載各省有扣五成及二成者似尚節省委實無可再減所有經費欵目極爲煩瑣萬難逐細開列容於厘局半年一次報部銷册内聲請仍照舊章辦理應請邀免開報細欵所有各局委員銜名處所將來造送光緒九年上半年厘金報部册起遵當分晰開列俾使考核全省城善後局及書局委員前已陸續裁汰他如鎭江府營津貼巡河水師薪糧等項亦已停止俱在未奉部文以前核計每年可節省銀一千八百兩錢一萬八千二百九十五千零現又將忠義局裁併將保甲巡查經費分别裁減每年又可省銀三千餘兩錢一千五百餘千至所轄各局員銀數本無一定所有各局支欵統歸善後案内按年開單詳請奉報亦請免其造册以符原案其軍裝局動用各欵歴歸防營報銷局造銷部中已有册可稽並請邀免重造又水利局辦理蘇省各屬水利僅止會辦一員開支薪水所有修築塘工委添各員均於工竣裁撤此外並無分局無可裁併等情會詳請奏前來臣伏查當今至計莫要於理財而理財之道貴節用尤貴核實臣沗膺疆寄責無旁貸爰於到任之初考核可裁歳入之欵總計雖屬不少而歳岀亦爲數不資在案常處順之時已入不敷岀設遇緊　急需深恐束手坐困有可裁併者竭力裁併員役之有可删減者陸續删减薪資局用及一切雜支疑無大小數無多寡必令禀詳核定然後給發彚計累年節省已多原期于　　節省之中爲有備無患之計兹查所留局卡固屬扼要設立委員各有應辦之事卽薪水局甲亦均詳加斟酌紛紛入扣臣再四體察微特毫無浮濫抑且只形苛刻實係裁無可裁併無可併惟現在用度尚屬浩繁臣惟有益矢初衷督同司道將局務一切仍隨時悉心經理可省卽省可減卽减設遇採辦事宜亦當綜核眞實杜絶中飽總使款無虚糜以期仰副聖主節用裕餉至意所有各局員數銀數及經費等項合無籲懇天恩俯准各歸各局將來查照奏案分别辦理現暫免予開報以省煩瀆除咨户部查照外謹會同兩江總督臣曾國荃恭摺覆陳伏乞皇太后皇上聖鑒訓示再此案因司局往返咨查甫經詳到是以奏覆稍稽合併聲明謹秦軍機大臣奉旨户部知道欽此○○山東巡撫臣陳士杰跪奏爲審明逆倫重犯按例擬辦恭摺仰祈聖鑒事竊前據署黄縣知縣干朝榖詳報民李鳳鳴因瘋毆傷親父李克潤越日身死一案臣因案情重大批司轉飭該署縣親身押解犯巷至省發委濟南府審辦經前府福潤審擬兩次解經臬司林述訓因恐案情未確駮飭覆訊並據報地保王玉堂鄰佑戚登魁先後在店病故騐訊詳批核入正案擬辦福潤未及解勘升授督　道卸事兹據該府增瑞審明議由司解勘前來臣親提研鞫緣李鳳鳴籍隷黄縣李克潤係李　鳴親父李鳳鳴平日孝順並無觸忤違犯光緒九年五月間李鳳鳴陡患瘋迷病痊時發時愈李克潤因其　不滋事央允地保上玉堂隣佑戚　魁李克敏未經報官鎖錮六月初五日李鳳鳴在家瘋病復發手執小木凳往門外跑走適李克潤由外回歸瞥見上前攔住李鳳鳴用水凳毆傷李克潤偏右倒地致搕傷左太陽穴搾傷右肩甲經李克潤之妻李宋氏聞聲趨視見李鳳鳴手執木凳跳舞李克潤受傷在地喊同李克每　前奪落木凳將李鳳鳴捆獲向李克潤問明情由扶進屋内調治　李克潤延至初六日因傷殞命報經該署縣王朝榖　騐提訊李鳳鳴目瞪口獃語無倫次不能取供飭醫診視六脉洪浮患瘋屬實醫痊訊供通詳提省委審招解審供前情不諱詰非裝瘋揑飾亦無起釁别故案無遁飾查律載子毆殺父者凌遲處死又例載子毆殺父之案無論是否因瘋悉照本律問擬若距省在三百里以外恭請王命卽在省垣正法仍將首級解回犯事地方梟示又瘋病之人親屬隣佑入等容隠不報致殺他人者照知人謀害他人不卽阻擋首報律杖一百各等語此案李鳳鳴因瘋病復發輙用凳毆傷親父李克潤越一日身死實屬蛎大惡極雖瘋發無知仍應按律問擬李鳳鳴合依子毆殺父者凌遲處死律擬凌遲處死事犯到官雖在光緒十年正月初四日欽奉恩旨以前惟應凌遲日招解在後母庸查辦黄縣距省在三百里以外臣於審明後當經飭委臬司林述訓臣標中軍叅將玉秀恭請王命將該犯李鳳鳴卽在省垣綁赴巿曹　法並將首級解赴犯事地方梟示以昭烔戒地保王玉堂隣佑戚登魁李克敏明知李鳳鳴染患瘋症　卽聽從察隠不報致釀逆倫重案亦應按例問擬干玉堂戚登魁李克每均依瘋病之人親屬鄰佑人等容隠不報致殺他人者照知人謀害他人不卽阻擋首報律杖一百例各擬杖一百王玉堂戚登魁先後在店病故委騐確係病斃並無别故看役人等訊無凌虐情弊均毋庸議李克敏事犯到官亦在恩旨以前所得杖罪應予援免李宋氏訊係救阻不及應毋庸議除將全案供招並土玉堂等病故圖結咨部外理合恭摺具陳伏乞皇太后皇上聖鑒訓示謹奏軍機大臣奉旨刑部知道欽此○○太子少保兩江總督一等威毅伯臣曾國荃跪奏爲揀員請補陸路守備員缺恭摺仰祈聖鑒事竊借補九江鎭標前營中軍守偹馬得洪病故日期業經臣恭疏題報聲明所遺員缺係陸路部推之缺兩江現有軍功勞績儘先人員請扣留外補在案臣查推廣借補章程内開都守借至千把止又二次借補仍按限制爲斷各等語是缺守備駐紥九江府城該處爲通商口岸華洋雜處彈壓巡防最關緊要非精明强幹之員不足以資整頓經臣在於兩江儘先各員内逐加遴選查有兩江儘先補用都司借補瓜洲營千總丁如高年四十八歳安徽巢縣人由行伍荐保儘先守備借補瓜洲營千總嗣於蘇軍分援浙皖閩三省迭克湖州長興等城案内保以都司儘先補用光緒五年内經前督臣沈葆楨奏請以原官留於兩江儘先補用各在案該員丁如高營務熟悉差操勤敏以之借補九江前營守備員缺洵堪勝任查該員前由儘先守備借補千總續保兩江儘先都司今二次借補守備與例章限制均屬相符合無仰懇天恩俯准以兩江儘先補用都司丁如高借補九江鎭標前營中軍守備實於營伍地方均有裨益如蒙俞允俟接准部覆後再行給咨該員赴部引見恭候欽定除飭取履歴咨移恐科外謹會同江西巡撫兼提督銜臣德馨恭摺具陳伏乞皇太后皇上聖鑒訓示謹奏軍機大臣奉旨兵部議奏欽此 
 
 

Page 12

 
 
[光緒十一年七月十五日京報全錄]  
　　宫門抄○發抄旨四道○蘇撫衞奏審明定擬摺○浙撫劉奏獲盜訊辦片○直督李奏請對調都司片○閩督楊等奏特叅管獄有獄各官摺○陜督譚奏考選軍政並無舉劾緣由摺○七月十五日吏部翰林院鑲藍旗值日無引見○善慶謝挑在御前侍衞恩○尚宗瑞請假五日○豫王等奏派備查壇廟派岀謨貝子○内閣奏派驗放之大臣派岀恩中堂熙敬徐桐許應　○召見軍機○發抄曹鴻勛奏科試完竣並選拔情形奉旨知道了欽此○張之洞奏請將劣跡昭彰之揭陽縣紳士廣西補用通判黄朔龍斥革遞籍約束奉旨着照所請該部知道欽此○又光緒十年分夏季委署各缺奉旨吏部知道片併發欽此○丁寳楨奏海防輸捐第三次造册請奬銀數奉旨户部知道欽此○○頭品頂戴江蘇巡撫臣衞榮光跪奏爲審明逆倫重犯分别按律定擬恭摺仰祈聖鑒事竊據如皋縣知縣楊春芬禀報民人郭鈺禾將伊父郭汶谷罨捫身死一案當以案關逆倫情罪重大卽經批飭押解犯証至省由司督委研審去後兹據臬司李嘉樂督同蘇州府知府魁元審明擬議解勘前來臣親提研鞫級郭鈺禾籍隷如皋縣已死郭汶谷係郭鈺禾親父郭錢氏係郭汶谷之妻郭汶谷素性暴躁常因酒後與人爭閙光緒十年十二月二十一日午後郭錢氏交給郭汶谷錢二百四十文囑買猪肉三斤傍晚郭汶谷僅買肉二觔餘兩轉回郭錢氏見其已入醉鄉疑爲以錢估酒當冋查問郭汶谷斥其多管郭錢氏分辯郭汶谷動怒卽取木扁担將郭錢氏右腰眼毆傷一時昏暈倒地郭鈺禾近前拉勸郭汶谷卽向郭鈺禾撲毆郭鈺禾接住扁担拉奪因用力過猛一同跌倒地上墊傷郭汶谷右骽肚郭鈺禾伏在郭汶谷身上致右膝跪傷郭汶谷右臁肕郭汶谷將扁担鬆放用手抓傷郭鈺禾鼻梁聲稱鈺禾忤逆定欲處死郭鈺禾畏懼一時糊塗撩起扁担卽用左手撳按郭汶谷䏩膞右手罨捫郭汶谷口鼻及至郭錢氏甦醒瞥見喝阻郭鈺禾當卽釋手詎郭汶谷已氣閉殞命郭錢氏聞知卽向其子訓駡並欲送究郭鈺禾畏罪跪求免報郭錢氏慮及無人養赡亦卽應允郭鈺禾復起意棄屍獨自將郭鈺禾屍身背放車上推至溝内撩棄假作落水淹斃情形騐究岀實情稟經提省委審解勘據供前情不諱復詰不移案無遁飾查律載子毆殺父者凌遲處死又例載審辦逆倫重案審明後卽恭請王命若距省在三百里以外卽在省垣正法仍將首級解回犯事地方梟示又律載故縱與囚同罪至死減一等各等語此案郭鈺禾因被伊父郭汶谷毆責接奪扁担同跌例地伊父稱欲處死輒敢用手罨捫致郭汶谷氣閉身死棄屍揑報實屬形同梟獍自應按律問擬郭鈺禾除棄父屍不失輕罪不議外合依子毆父殺者凌遲處死律凌遲處死該縣距省在三百里以外臣於審明後卽恭請王命飭委臬司李嘉樂會同臣標中軍叅將崔萬清督飭府縣將該犯郭鈺禾綁赴巿曹凌遲處死傳首犯事地方懸竿示衆以昭炯戒郭錢氏於伊子郭鈺禾致死親父並不送官究治輒慮無人養赡聽從隠匿揑報實屬忘仇縱兇與故縱罪囚無異雖訊無同謀帮助情事亦應比律問擬郭錢氏應比依故縱與囚同罪至死減一等律於郭鈺禾死罪上減一等擬杖一百流三千里事犯到官雖在光緒十一年正月初四日恩旨以前核其情罪不在減等之列應不准其援减係婦女照例收贖追銀册報屍棺飭埋除供招咨部外所有審明定擬緣由謹會同兩江督臣曾國荃合詞恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○劉秉璋片再正繕摺間據統帶紅單師船署石浦營都司鄭碧山禀報四月初九日探得北岸土匪自戕害營官黄朋厚之後官兵搜捕緊急復又下海乘船二雙在洋游弋該都司親率師船及枌商船隻會同象山縣巡船跟縱力追至金添門外合力兠剿撃沉小船一隻淹斃十餘名燒斃三名割取首級圍住大船一隻生擒匪犯金永虎等十二名救岀難民一名割取撃斃自級三顆搜獲洋鎗二十五杆刀　三十餘件並藥彈銅帽等項我勇彈傷三名當將匪犯首級難民器械帶囘石浦會同象山縣知縣鄒文沅訊據盜首金永虎供認節次行刦並在臨海北岸拒傷黄朋厚不諱禀請核辦前來除批飭寗波府立提各犯嚴訊確供分另懲辦外理合附片陳明伏乞聖鑒謹奏軍機大臣奉旨知道了欽此○○李鴻章片再薊州營都司王逢泰係河南汝州武進士由侍衞期滿以都司用選授今職調署廣昌營都司該員訓練兵丁彈壓地面緝捕盜賊均尚認眞惟薊州營兼管四處行宫持辦差務與緑營規制間有不同現任廣昌營都司寳隆係正白旗漢軍由鑾儀衞治儀正岀身諳習差務人亦勤幹若調補薊州管都司自可勝任所遺廣昌營都司卽以王逢泰調補如此一轉移間人地各得其宜洵於營伍有裨亦與例章符合應請准其互相調補理合會同直隷提臣李長樂附片具陳伏乞聖鑒飭部核覆謹奏軍機大臣奉旨兵部議奏欽此○○頭品頂載閩浙總督臣楊昌濬革職暫緩交卸福建巡撫臣張兆棟跪奏爲特叅盜犯反獄脫逃之管獄有獄各官請旨分别革職摘頂以示懲儆惎摺仰祈聖鑒事竊本年四月二十九日臣等聞閩縣監犯脫逃當經分飭嚴拿旋據署閩縣知縣祁徴祥詳稱該縣監犯向係督同管獄官躬親點視如法鎖錮本年四月二十九日傍晚典史胡永清進監收封更夫人等尚未值宿禁卒煮飯收衣偶離監口有各縣寄禁擬斬人犯李鈺山蕭闌甫未定案人犯王金詳楊沅富四名扭斷鐐銬由内監闖岀該典史同禁卒等喝拿該犯等倚衆逞强用斷鐐銬將禁卒毆傷時外監擬軍人犯袁漢庭湯有傳朱旺亭未定案人犯郭樹郎亦由典史提岀收封乘間與李鈺山第一齊逃逸該縣祁徴祥在署審案觀者甚衆聞報隨督同典史飭派丁役四路道捕登時在城内拿獲楊沅富一名餘皆逃竄岀城跟追無及臣等當飭懸立重賞購拿由縣騐明禁卒林唐等四名均被拒傷旋於五月初二初三初四等日拿獲李鈺山王金詳朱旺亭三名隨飭福州府並另委鹽法道解煜分提　訊據報訊明禁卒人等並無鬆刑賄縱情獘臣等查該犯李鈺山蕭蘭甫均係南平縣盜犯因謀竊叅將謝尚文脊屬寓所臨時行强搜劫得贓審擬斬立决袁漢庭朱旺亭湯有傳均係聽從李鈺山行竊不知强情因犯係游勇比例擬軍於光緒十一年四月初二日具題在案現尚未准部覆王金詳係崇安縣審解因與陳石氏通姦商同謀割縱姦本夫陳秀寳身死之犯楊沅富係清流縣審解圖財謀害梁南有身死之犯郭樹郎係甌甯縣審解聽促逃犯林禾尚糾搶事主李榮泰等貸物之犯王金詳楊沅富按例擬斬郭樹　按例擬軍該犯等於解省後供詞翻異均未定案查省監人犯衆多管獄有獄各官宜如何小心防範以免疎虞乃輙被反獄脫逃雖變起倉卒力難禁禦並於五日内獲犯及半惟尚有擬斬人犯蕭蘭甫擬軍人犯袁漢庭湯有傳未定人犯郭樹郎四名未獲實非尋常疎忽可比據該管知府揭報由兼署臬司之巡道劉瑞祺藩可沈保靖會詳請叅前來相應請旨將閩縣典史胡永清卽行革職署閩縣事准補建陽縣知縣祁徴祥先行摘去頂戴仍勒限一月將逃犯上緊緝拿俟限滿有無弋獲再行分别叅處至李鈺山本擬斬决人犯胆敢反　脫逃未便稍稽顯戮已於審明後恭請王命先行正法朱旺亭等各犯仍飭照例辦理除咨部並分咨　籍各督撫一體飭緝外臣等謹合詞恭摺具奏伏乞皇太后皇上聖鑒訓示再此案該縣初報大槪情形謂係監監被刼旋經查訊明確禀請更止臣等督同司道覆核無異合併聲明謹奏奉旨已錄○○頭品頂戴陜甘總督臣譚鍾麟跪奏爲考選軍政恭摺仰祈聖鑒事竊查職軍政向例每届五年營舉行一次前於光緒八年值軍政之期臣因甘省制尚未復舊奏請展至下届併案辦理接奉諭旨允准旋准部咨以甘肅軍務早經肅清應令體察情形展緩一二年卽行照例舉辦等因咨行前來當卽移行提鎭遵辦兹准甘肅提臣周逹武咨稱將提屬標路各營及甘肅凉州寗夏西寗肅州四鎭並據督標中軍副將將督標五營副叅遊都守千總寔任各員弁逐一查核多係祗領署札到任未久不能按缺計俸難膺卓異之選至庸劣不職有干八法之員俱經　時甄劾在案　將甘肅各提鎭協營在任副叅遊都守千總各官嚴加考察俱各年壯技嫻循分供職並無應舉應劾人員其照常留任平等各官造具事寔履歴清册分别填註五花切寔考語陸續咨請核　前來臣查甘肅補辦光緒八年軍政一案經各提鎭詳加考核各營副叅游都守千總寔在任各官或祗領弁署札或歴俸未滿三年並無合例堪膺荐舉之員至庸劣不職有干八法者均經隨時甄劾是此次補辦軍政並無應舉應劾人員未便循例保題叅奏除將平等留任各官照依造到事寔各册循例埴註考語彚造清册分咨兵部都察院兵科京畿道查核外所有廿省補辦光緒八年軍政並無舉劾緣由謹會同甘肅提臣周逹武合詞恭摺具奏伏乞皇太后皇上聖鑒訓示再關外烏魯木齊提屬及巴里坤鎭屬營制尚未復舊大小員弁皆係署任甫經改設行省勢難舉行统候營制設定兵復舊額再行照例舉辦合併聲明謹奏軍機大臣奉旨兵部知道知道欽此 
 
