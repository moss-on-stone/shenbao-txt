# 1892 - 74 - 4906791

 

Page 1

 
 
[諭旨恭印] [  申報館謹識綁赴北郊]  
　　光緒十七年冬季　諭旨本舘現已敵　　　成編卽日岀書計每本码洋四分購處仍遵曩例 
[重印古事比岀書啓] [  點石齋白]  
　　古事比一書乃桐山方依巖先位所作也先生好史學於古今是非得失罔不　然洞晰其故以史學三長鎔鑄千古旁搜遠招縷晰條分允爲論世知人之善三誠考据家必備之書也本齋前印業經售罄今復用連史紙重印准於三月内岀書此佈 
[讀寍波楊分府禁賭告示推廣言之]  
　　昨日本報登代理寍波分府楊岀示云照得寍郡乃通商馬頭良莠不齊近有一種不法棍徒藉賭博以營生常抽頭而漁利串同鴇婦雇用娼妓或擺酒而設烟或藏垢而納污喧聚一室引人入勝年輕子弟無不墮其術中以致小則失業大則傾家敗壞風俗莫此爲甚本分府莅任伊始自應一律查禁至本署書役人等亦當奉公守法不得岀外招摇酗酒滋事除傳保諭禁外合再岀示嚴禁爲此示仰闔郡諸色人等及本署書役知悉自示之後爾等務各安分守業痛攺前非如再有前項情事一經訪聞或被告官定卽按名提究决不寛貨其各懔遵批違執筆人讀至此不禁雀躍以興曰有是哉賭之不可不禁哉查例載凡賭博不分兵民俱枷號兩個月杖一百偶然聚會開塲窩賭及存留之人抽頭無多者各枷號三個月杖一百官員有犯革職枷責不准折　地方保甲知而不处報者杖一百受財者計贓准枉法從重論罪止杖一百流三千里煌煌　國法何等森嚴亦以賭博一門類於騙誘輸則照數交付赢則被頭家尅扣所得之數不能及輸者付岀之數無論或勝或負其利皆婦入頭家身入其中未有不破家蕩産者故著爲律令犯者必重以懲之也顧時至如今賭風日熾一日每值新年無事往往命儔嘯侣團坐於曲房還室中喝六呼么夜以繼日猶曰藉以消遣庶無負美景良辰耳及已過新年而聚賭依然如故甚至窮年累月積久不休豈將藉賭以作生涯歟何顯違法紀如斯也或者謂鄉曲細民不知犯法聚賭漁利猶之可也乃若逹官貴人搢紳董事以及舉貢生員之類是豈猶得謂不知犯法者宜若可行端表正樹之儀型矣乃一入夫牌九之塲銅旗之局見有衣冠鮮美僕從輝煌者何人乎曰逹官貴人也見有體貌儼然舉動學爲官樣者何人乎曰搢紳董事也見有滿口之乎者也腐氣薰天者何人乎曰是皆舉貢生員也噫以明理知法之人而甘心悖理犯法傾人之槖以飽私囊抑何怪　　者氓動輒以賭爲斂財之地也雖然此皆以言他處若滬上則更有甚焉者他處局面尚小雖有賭局亦惟數千數十百千之勝負而已滬上則豪商顯宦來往如梭偶入博塲竟有輸赢以千萬計者而又有牌九司務練就活手呼雉得雉呼盧得盧其有童而獃者一與爲緣未有不腰纒立罄　　　　　　　　　　　　　　　　　行賄棍自能斂跡獨滬上爲通商口岸　洋交　禁令難施人皆知虹口落鄉爲賭徒薈萃之處明目張赡顧忌全無殊不知車馬闐咽之區曲室深房娼寮妓院其爲賭博更有十倍於虹口鄉間者而邏者雖極周詳終難獲眞憑實據卽偶一捕獲如日前百花里之事亦惟以罰鍰了事不復照例嚴懲以致牌九司務之流瞻大包天不復稍有忌憚而彼逹官貴人搢紳董事舉貢生員之類亦且與龜奴鴇子鼠竊狗偷引類呼朋胥忘良賤惟是無明無夜一味以引人入勝爲心嗟乎嗟乎何賭棍之盛如斯賭風之盛如斯賭案之繁且衆如斯而獨無良法以稍加抑遏哉寗波同一通商口岸其情形諒與滬上相同而楊分府獨能不憚辛勞不顧情面皇然岀示禁令森嚴我不敢謂諸賭徒見此諭言卽能潛蹤戢羽然使彼平日嗜賭之逹官貴人搢紳董事以迄舉貢生員知長官嫉惡如仇不復以身試法收拾賭具解散賭徒丁丁牌骰之聲一時頓息則夫龜奴鴇子鼠竊狗偷亦孰敢作奸犯科自罹法網闔郡賭風之息不將於此示基之哉抑又聞之邇者每逢考試之時卽有各處賭徒　聚試院左近賃屋聚賭門貼考寓字樣多方引誘以傾考客之囊竟有陣入迷龍樂而忘返以致塲中潦草不得成名且典盡行裝無顔回里異鄉落魄短見一應考　按户稽查如有此種賭徒立時懲辦則惠我士類豈有涯哉因寗波事而推言及之不知劉盤龍一流人亦將詈鯫生爲惡作劇否 
[螭坳賸語]  
　　欽派磨勘辛卯科各省鄉試試卷官翰林院侍讀學士丁學士立幹等二十餘員於正月二十五日九點鐘時衣冠進内在天安門外東朝房分行磨勘廣東四川福建貴州等省硃墨各卷吟　推敲不敢草率從事亦不敢過示苛求小疵筆誤雖爲簽岀俱書免議字樣而干犯磨勘功令處亦爲簽岀送由禮部覈辦至下午兩點鐘始散各卷仍裝箱封送禮部○軍機處爲片交事正月二十五日軍機大臣面奉　諭旨本日引見截取繁缺知府之掌江西道監察御史褚成博江西道監察御史王傚等二員著於正月二十七日預備召見欽此相應恭錄片交吏部傳知截取御史褚成博王傚於是日寅刻在西苑門外預備○福箴庭敬子齋崇受之三金吾訂期正月二十七日已時在步軍統領公署内揀選步軍營右翼正翼尉副翼尉恊尉副尉城門領各一缺步軍校五缺委護軍校三缺並巡捕京營都司守備千總把總經制外委等缺先期傳知應行列揀人員於是晨各帶弓箭進署伺候○正月二十五日爲添倉之期是日京城内外各倉大祀倉神倉門各處結綵懸燈神前奉以牲醴及雲馬錢糧滿漢監督衣冠上香行禮花户倉書及擡斛挖洒人等挨次叩拜俗傳每倉必有一人爲倉神所附届時自能腋挾兩石米坐受香火迨焚送錢糧燃放鞭爆後其人始醒再令携兩石米力卽弗勝花户卽將所挾之米餽送此人且厚子錢文云嘻其亦無稽讕語乎 
[北通近聞]  
　　入正後戲會繁多殆無虚日東街鋪商捐資雇定同順和班自正月二十四日起在東海子演戲四天神棚内設水火二部神像演劇者聲容畢肖觀劇者采烈興高城東古城邨民捐資雇定隆順和班自二十七日起在關帝廟前演戲四天外邀刀山獬馬女金斗踹輭繩又高搭盒子架三座每晚燃放花盒新奇燈爆恍似霞光萬道縱横空際與星斗爭輝遠近邨婦不遠數十里乘車而至人聲嘈雜如鼎沸東關上口銀關廟下口靈官廟舉辦高脚秧歌會慶賀豐年二月初一至初三日各衙署土地祠縣挂燈盞照如白晝今届燈會以倉署坐糧廳爲最倉署又辦大鼓坐會外邀小車會此會裝有美婦二醜婦一各居車中兩脚踏地車圍裹布以蔽下體車上用彩褲疉成兩腿金蓮俱備人視之恍似婦人端坐車中前後左右隨車摇蕩翩翩欲仙拉車者爲童子推車者爲漁翁穿街過巷見者咸謝爲得未曾 
 
 

Page 2

 
 
有因之舉國若犯尤爲熱閙城東南隅文昌閣於初三日在學諸生公賽文昌聖會楊觀察郝司馬林邑尊咸往拈香禮畢與諸生暢談而去北街鋪商捐資雇定隆順和班自初二日起在西海子演戲四天代演大香山十萬金燈戲兩旁看臺百餘間臺前人山人海幾至不能喘氣嘔血者有之傷腿者有之語云三塲勿入於此益信○楊藝芳觀察宏奬風流雖位居南面常思誘掖後進備國家異日之用前示期於二月初二日在潞河書院觀風届期觀察親詣書院命題考試至於東路廳七州縣永平府遵化州所屬各州縣則將詩文歌賦古風經解等題封遞各學官散給諸生限期交卷觀察公餘之際猶必細心披閱評定甲乙優給奬賞此豈風塵俗吏所能望其項背哉○萬壽宫閘橋西河邊有右磯一塊夏日河水滔滔尝衣者擔水者濯物者日不管人近日閘河提板水淺見底一日有賣卜者楊某在石邊濯手暈倒河内經人扶起少時有幼童一羣形同乞丐來此玩戲有一童探手拿魚適得一物非磚非石污泥莫辦持以視母乃五十兩元寳地或云此係賊人所匿未知然否聞此童係回教人平素事親最孝今於衆童中獨得此意外之財謂非孝思所感耶○周某外號小覇王訛詐爲生鄉民受其魚肉者指不勝屈一日伊婦手提瓦器赴井臺汲水適有隣婦先至因爭汲以至口角婦卽回家告知其夫周聞之立持快刀尋隣婦傷其兩臂婦控之官官拘周至周以身體力强堅不肯認疉經刑訊體無完膚始供招不諱邑尊悉其惡跡多端遂按律懲治 
[劇賊站籠]  
　　天津訪事人云梁家嘴人王七初在灣子當渡夫旣而游手好閒流爲盜賊適打單之案蜂起王瞰城西尹氏女爲河北郭氏婦者於某日歸寍遂乘夜飛上簷角乞借川貲家人以乏錢告王謂姑奶奶非於今日言旋耶非帶有包金臂釧耶幸假我當有日珠還否則不爲汝利也氏聞而恐懼從紙窓遥擲臂釧付之王下地拾取超越而去尹意此賊旣知女兒歸寍且見帶有包金臂釧斷非外路之人明查暗訪旣得主名卽向郭訴明投縣控訴嗣王以另案被獲研訊之下供認前情而街隣懇郭勿予誅求遂得末减管押半年得以釋歸此三年前事也比至去冬賊又遍地竊發而以城西一帶爲最多其尤著者係黄筱庵鹺商及命善卿鎭戎兩起事爲守望分局各叚委員所悉禀諸總局張戟門太守並道憲周子喻觀察飭縣協同緝捕以靖地方會有馬快於未封河時緝得么麽小賊刑求案件認明首隨王七登屋嚇借錢文遂押令指拿行過河漘畔賊鳬水而遁邑尊勒捕緝拿務獲捕無以應憶及值日二壯班頭役賈相臣之夥役向充馬快因求其相助爲理果於月初在西關小店中獲王解案邑尊請讞員張氷王司馬訊究王供認夥同羅三等强借錢文屬實歴供各户如數家珍迭次推求案無遁飾爰賞賈銀牌一面津錢一百千除飭緝羅三外將王收禁禀詳府道轉禀李傳相擬卽站籠處死傳相允之當於十一日裝入籠内置諸衙前十二日除去墊磚舁赴西關法塲俾有目共覩其時已一息奄奄想亦死期不遠矣 
[嚴究賄縱]  
　　土棍劉六卽劉英奎往時開設妓寮並充縣署壯班頭役犯案纍纍由天津府拿辦寄獄十年去臘初間解赴故城監禁行至滄州中道脫逃天津縣接奉文移卽將原差追比并逮其家屬根追此已列諸前報聞劉原妻已逝膝下尚虚繼納妓金香爲室撫姪炳元爲嗣炳元亦充縣署差役於劉未解時退卯同逃金香亦回靜海原籍原差受比後拘獲妓女順喜等兩人並已嫁之長女于劉氏已婚婿薛來子親串張六孀居弟婦劉某氏到縣氏卽炳元之母也時于劉氏有疾而順喜等又有護花旛爲之說項遂偕張六於未送汛時開釋惟將薛來子並劉菜氏解案李摶霄大令親提訊問除將薛交保外將氏交官媒看管勒限將劉叔姪交案聽候覆核此去臘下旬事也光陰迅速兩度蟾圓府憲鄒太守嫉惡如仇飭將　解差送究以期水落石岀按寄獄人犯向係長批短解此次解往故城係由天津而靜海由靜海而青縣滄州所過州縣一一循例騐明箕斗相符鐐銬牢固發付批廻籖差接解至滄州交替而逃滄州解差卽以毆差奪犯等請禀覆州尊希圖缷罪而究其實則賄縱脫逃也當劉之將起解也曾備紅礬巴豆諸物並金葉二錢眞假銀兩等件擬至紫竹林與家人訣别相機而動詎意風聲洩漏爲解差所阻事不得行故至滄州始行兔脫現於正月杪由經過州縣將差並車輛車夫一併解府於上月廿九日本月初一日兩次研訊天津靜海青縣各差如法管解奉有廻批尚無不合卽與車夫先行釋放惟滄州解差實難辭咎責以棒子二十下卽據供認得銀十兩内攙假銀六兩眞銀四兩且在荒僻之區彼亦無能爲役故縱令遠颺府憲飭將該差管押仍派幹差跴緝務在獲劉儘法懲辦爲懲一儆百之計特不知鴻飛冥冥弋人尚得而篡之否　 
[妒花風雨]  
　　天津十八叚守望分局委員去冬驅逐境内娼寮一律凈盡閱時未久個中人又欲旗鼓重張旋爲總局巡查崇弁所阻崇與分府差役陳三均將家具租賃於各娼寮藉以取利崇又欠陳前帳尚未清還其阻開娼寮也正不知爲公爲私耳陳窺破隠衷遂具呈詞於去臘控於守望總局並天津道署局憲張戟門太守查明屬實立將該弁撤差崇以已失護符不便到案卽與陳三轉圜適有河東十五叚委員沈二尹調防十八叚之信由是鶯鶯燕燕相率偕來正月下旬已見萬紫千紅燦爛於花街柳陌矣聞沈二尹擇於二月初三日進局視事云 
[鉅案詳述]  
　　本月十七日午前十點鐘瑞方伯督同原審官在本署研鞫李顯謀一案兹聞人詳述顚末爰再錄之李元鏞由上元縣乘小轎先來差役押解者十餘人身穿天青縀小毛馬褂二藍洋縐皮袍一腿行動不便二人掖之而入坐東庫廳門首滿面烟色將近不惑之年次來者萬松亭亦乘小轎頭戴大帽無頂有翎管身穿天青縀棉馬褂玉色洋縐棉袍坐宅門内末後爲李顯謀江寗府檢校廳丁昌松相隨而至坐舊藍呢中　大帽無頂戴穿天馬岀風天青縀馬褂醬色甯綢皮袍縀靴坐二堂側長班送茶一碗方伯坐會客廳命將公案撤去首提　顯謀到案問年歳幾何何年保舉功名向在何省當差何日由臺灣内渡顯謀一一供明大略情形與前相似方伯復云萬松亭供稱李天龍李地虎有代父雪仇之意爾是地虎否顯謀供云革員乳名虎子兄名龍兄年二歳卽殤時父親尚在何得有雪仇之說方伯又問爾前供認少時人呼紅少爺大約紅與鴻悮有此事否顯謀力辯其無阮水三太守云爾須照前堂之供直說無隠何必諱言顯謀始終不答方伯云爾旣非李鴻必將眞李鴻交岀方可完案顯謀供稱革員並非會匪無從知其下落何由指交詰問再三終無實據方伯命退下旋呼李元鏞上來元鏞供認冐充一品廕生是實並無别故前年患病將成半身不遂之症已是殘廢何敢爲不法之事李顯謀於光緒上五年曾經一面知其爲人决非匪徒情願以身家性命相保方伯問能具結否元鏞毅然應允方伯亦命帶岀末提萬松亭至萬供在臺灣營中初次識李帮帶平時並未晤面匪會一節係誤聽人言所致方伯云爾前後供詞大相矛盾旣云在臺灣認識李帮帶何以獲住李帮帶後又不認識且遣爾獲案時原吩咐爾認清是李鴻方准動手何又將絶不認識之李顯謀硬云李鴻爾旣興波助浪妄攀無辜必思妙策能息此案或另將眞李鴻設法獲住爾方可功罪相抵不然何時了結萬默然不發一語審至此已鐘鳴三下矣方伯遂退堂會訊官仍將三人發還原禁聽候督憲核奪是日轅門外觀者如堵因門内將木栅樣封鎖局外人不得越雷池一步祗探頭引領而已 
[巨匪正法]  
　　日前在蕪湖拘獲會匪金老六一名訊供不諱由楊子通觀察電禀撫憲沈仲帥請派撥營勇押解來皖仲帥接電　卽札飭統領宋佩珍軍門帶領兵勇前往護解軍門奉札後卽率護衞親兵數十名乘坐福安差輪前往將該匪押載來皖於十三日早膳後登岸用無頂小轎一乘舁該匪入城前後左右由原解兵勇數十名各持刀槍團摶圍護仲帥旋札委司道及營務處在撫署箭道演武廳會訊該匪年甫三十餘身體魁梧狀貌猙獰手足皆上鐐銬聞該匪係會匪中之渠魁在沿江一帶接齊賊糧是日審訊直至黄昏時始退堂繋諸獄中命獄卒小心看守至十四日臬憲嵩書農廉訪會同承審各官在撫署箭道演武廳覆訊并不用刑而該匪已將入會情形和盤托岀遂錄取切實口供稟呈撫 
 
 

Page 3

 
 
憲聽候核辦中氶詳閱供詞以其情眞罪當未便久稽顯戮遂於十六日已刻恭請　王命飭中軍官米海秋叅戎赴縣監將該匪提岀綁赴北郊外斬首該匪岀禁門時尚復和顔悅色　至去塲自知死期在卽始面如土色彼甘心叛逆營私結黨者其亦有所戒懼否 
[粤亂續聞]  
　　粤東新寍縣屬大人山有匪徒聚衆倡亂早經列報兹聞官軍前往勦捕該匪自知力不能敵聞風逃匿不復敢奮螳臂以相拒而官軍亦以山路險峻不敢窮追惟紥在山外防其竄山而已至附近各鄉邨均賴官兵保護安堵如恒不似初時之敬擾云 
[演戲酬神]  
　　金陵南門外老君殿係製造局工匠斂貲建造雕墻峻宇廟貌巍然二月旣望爲銀鹿入胎之日例招菊部敬答神庥去歳因名處會匪滋閙總辦恐生事端改用愧儡登塲是亦未能免俗聊復爾爾之意今年衆匠謂有慢神祗人口未得康樂再三以演戲請於總辦不得已而許之十四日午後集優孟之衣冠仿鈞天之歌舞時值雨師洒道風伯湯塵觀者寥寥可數次日天氣新晴扶老携幼而來者絡繹於道總辦因擁擠異常不待曲終便令停演看客均掃 
[桂臬啓行]  
　　新授廣西按察使胡雲楣廉訪由津來申在大馬路泥城橋暫駐行旌已列前報兹悉廉訪於前晚乘輪赴廣西履新本邑道營廳縣各員均至江干恭送 
[讞員銷假]  
　　法廨讞員葛蕃輔同轉因抱清恙於去年九月間請假調理迄今病勢已愈遂赴道轅銷假定於本月廿四日卽禮拜二至法公堂與西員會審各案 
[清理積案]  
　　朱森庭明府自上年九月初四日代理法廨讞務以來迄今五度蟾圓昨因交缷在卽將捕房所有各案逐一清理先將正月廿二日葉章氏送押逆子葉培根帶案又二月十一日蔣其所控拐賣胞妹戚蔣氏及外甥女小毛頭案中陸李氏並跟交拐匪金阿三之兄金阿二等帶案并又新園浴堂股東控押私宕洋銀著保理處之金蒙炳帶案次第覆訊著卽還押又將剪綹賊周新明陳合如等帶案判周笞責一百板當堂開釋陳還押又本月十七日行竊野雞妓女王如意家衣服銀表之王桂生積竊王元及蔣小星卽秦小星等逮案逐一唱名著卽還押 
[戮屍詳述]  
　　已斃盜犯沈有才曰上海縣袁大令牒請城隍神擇期戮屍已列報端昨已届期清晨由原差赴西門外壇上預備公案三座一爲上海縣公案一爲城汛公案尚有一座爲本境城隍土地神公案上設牌位二用黄紙套上寫本境城隍之神位本境土地之神位並有招魂旗一面插在案前亭午時原差等將屍棺起岀安置田側午後四點鐘時大令帶同行刑書差人等鳴騶涖止城汛李千戎督同營兵迤邐而來有頃大令與千戎升坐後命將屍棺抬至將屍取岀卽命劊子手動刑但聞號砲一聲劊子手已將屍自割下呈天令案前騐視無悮遂命解往引翔港地方縣竿示衆人令與千戎遂各升輿回署一時觀者人山人海擁擠異常盖以此舉爲不經見之事故皆欲一擴眼界也 
[上海縣署瑣案]  
　　徐文祥誣控陳世財陳子財毆斃胞弟徐夏松一案經上海縣袁海觀大令下鄉騐明吞烟身死將兩造帶回迭次研訊判將文祥世財子財三人分别收所候補提陪侍夏松之陳咸春到案再訊屢見前報前日原差將陳咸春提到晚間大令升堂集訊徐文祥供稱新正初二日胞弟夏松先與子財口角碰傷經人勸散至初八日忽自吞洋烟身死與人無尤小的一時糊塗到案誣控所有洋銀田畝小的不願收受惟求開恩免究陳咸春供稱係本邑人在鄉耕種度日今年正月初二日徐夏松受傷後在小的族人陳世財家躭擱由夏松之妻及夏松之兄徐文祥夫婦等在彼陪侍小的惟奔走供應而已但夏松實係服毒斃命與小的無干王介梅楊宜亭陸福堂王和尚等同供稱小的等在鄉或以耕種爲生或作小本經紀徐夏松服毒身死後確由小的等理勸惟小的等實係鄉愚無知叩求恩宥陸子連供稱現爲傷科徐夏松碰傷後由小的診治初八日不知伊如何吞烟身死陳死財陳子財同供徐夏松在小的家奔逃絆跌以致碰傷至初八日不知何故服毒死後由楊王等人前來理勸令小的岀洋一千二百元良田廿一畝雖有此言然田洋尚未交付叩求鑒察地保錢金山供稱當時小的亦曾在塲調停以後不敢干與外事世財等又稱涉訟迄今收入所中家中無人料理求恩將一人交保以便回家清理大令謂世財曰本縣念爾等鄉愚業已格外成全爾等尚不知感激反思求保耶今爾等可將所供情形各具切結候本縣詳明上憲批示核奪遂飭將徐文祥陳世財陳子財分别還所餘人斥退候示○積竊金雨卿由捕拿獲解送十六鋪中局由局轉送到縣前日帮審委員宋莘樂二尹升堂提訊金俯首無詞二尹以其屢次犯竊判笞三白板收所候備文遞解川沙原籍○吳李氏投縣喊控丈夫吳才恭夫弟吳惠大遭談毛毛拆梢一案已見前報前日新閘巡防局將談毛毛談高氏一併解送到縣晚堂由帮審委員宋二尹提訊吳李氏伸訴前情談毛毛供稱向爲小本生意安分度日寄母談高氏守寡多年邇來不安於室私與吳惠大姘識甚至私産小孩小的向吳理說並未拆梢實被吳李氏朦控叩求明察吳惠大卽方惠大供稱爲皮匠生意吳李氏自願與小的姘識求恩鑒宥吳李氏供稱丈夫逝世後難以度日是以跟隨惠大過活並無别故求請恩典二尹以吳李氏自願再醮卽著吳惠大領去又謂毛毛曰爾之寄母不願守志任其改嫁與爾恩斷義絶爾亦不必認爲寄母各分畛域可也談毛毛遵諭而退吳李氏姑念婦女無知從寛斥釋○林培卿控經事吳義仙用空洋銀三千餘元一案已列本報前日又經袁大令升堂覆訊林投案訴稱係浦江縣訓導在申開鴻文書局用吳爲經事至去春止被用空洋銀三千餘元向索無著旋將田單託我抵借洋元嗣因無人顧問田單尚在今特呈案吳供稱生員原籍震澤前在鴻文局辦事所有洋銀已於去年五月間憑孫宜亭理勸明白不知林如何來案控告求請鑒察大令得供判將吳義仙交東廳看管赶緊料理明白稟候核奪 
[英廨瑣案]  
　　方阿碧胡開葉毛生盧思等投英公廨喊控泰昌棧主張梅亭唆使棧司人等行兇有麥和者被其毆撃受傷甚重現在西醫院療治不能投家　　差據情禀明蔡太守飭方阿碧等具禀呈候核奪○一百四十三號華捕見瘋婦龔范氏在路胡閙帶至捕房捕頭命移送英公廨請　安　　三百七十三號巡捕見有一人因臥路隅雇車舁至捕房轉送英公廨請爲安插值日差問病人姓名籍貫已不能言遂禀明蔡太守候示遵　　　捕見江金標患病臥路雇車舁至捕房移送英公廨值日差問明江金標今年四十五歳係揚州人流落在滬據情禀明蔡太守飭差將江金標發棲流公所棲養俟病痊再籌安插 
[法捕房瑣事]  
　　蟻媒水販引誘良家婦女最是傷風敗俗前日有金陵人尹王氏投法公廨遞禀控稱被蟻媒馮朱氏誘騙來申名爲傭工竟欲逼令賣娼小婦人心實不願叩求超豁代理讞員朱明府得禀後諭令捕房包探將尹王氏帶回並飭傳蟻媒馮朱氏到案質訊昨晨九點鐘　　莅八仙橋捕房包探王榮培稟稱已將開清烟館之馮朱氏傳案請訊馮朱氏亦遞呈禀詞聲稱恐遭尹王氏陷害求請將伊遞回原籍明府閱禀後問馮朱氏曰尹王氏係爾所用傭婦爲何欲遞回原籍馮朱氏稱丈夫馮阿四現在治下太古洋行馬頭上作小工頭目小婦人去年有事回揚州有王三者荐尹王氏爲傭不料尹王氏來申後不勤操作屢次訓斥竟敢挾恨投案誣控日後必受其累故請遞解回籍當將荐尹王氏爲傭之保單呈閱明府問尹王氏曰爾是否自願來申供稱來時馮朱氏言明帮做針線不知伊逼令賣娼謂今據馮朱氏言伊家是清烟館何以逼爾賣娼供稱小婦人於去年十二月十五日來申卽至吉祥街横弄中馮朱氏所開花烟館内民住伊將華麗衣服給小婦人更換收受某狎客夜度資晚間使小婦人伴客同睡小婦人素來清白不肯遭此汚辱屢遭馮朱氏恐嚇大老爺若不信請飭包探查問况該花烟館内尚有一妓可以傳訊明府以馮朱氏誘騙尹王氏賣娼殊爲可恨喝將馮朱氏掌責二十下復謂曰爾旣爲鴇婦又作蟻媒若不從嚴究辦何以整頓風化著押 
 
 

Page 4

 
 
候禮拜二解案再核○積竊唐順興住萬安樓客棧行竊棧客衞道坤衣服經捕房包探查岀贓物解案訊押情形均詳前報昨晨包探王榮培又將唐典押自已衣服及鋪蓋絨毯一併吊案又將萬安樓客棧夥唐宣傳案明府謂曰積竊唐順興投宿爾棧爲時已久爾棧中竟不知覺亦有失察之咎棧主李甫臣爲何不來供稱棧主現不在棧中謂本委早知伊不敢來案姑念爾不知細情當卽叱退著帶唐順興至案覆問唐順興供稱名德勝向在北洋當差保舉都司明府怒曰此次人贓並獲犯竊情眞不必胡言亂語著帶下照原斷責四百下枷號三個月期滿遞回湖北○瑞泰洋行西人阿茂逹控掮客朱子良及葉子雲等不付洋酒　洋二百六十元一案已紀前報時晨有包丹書及案内牽涉之葉維生到案包稱朱子良將酒店押去煤斤約銀五百兩目下被洋人催促知朱因事到案求請附追明府謂此次由瑞泰洋東向朱追索洋酒資與爾之煤　不涉問葉維生如何供稱小的未向洋人買酒况葉子雲名下期票祇有銀四十兩左右目下帶現洋來案求請將葉子雲釋放明府謂期票已交還洋人著退去候禮拜二到案候核 
[上海六馬路仁濟善堂二月十八日奉到李中堂排單來函照登]  
　　少欽尊兄先生閤下頃奉惠函遠勞被飾敬讅乘韶集祉錫福宜年引企德揮式符臆祝去歳熱河朝陽四屬驟被兵災雖尅日蕩平而蹂躪已徧積屍盈野漢蒙數十萬衆流離山谷嗷嗷待哺慘不忍言前奉　特旨會同都護籌辦善後賑撫事宜兼轄之區義無膜視先蒙恩賞賑恤蒙古銀三萬兩復由津局籌撥五萬兩兼賑蒙漢災民迭派妥員前往散放推地廣人衆來日方長雖經續請款項猶慮不敷正深焦灼承示得信後卽刊章布告廣集多資現已籌集萬餘金一俟開河卽交子英賢郎帶同查户司事北來馳往查放當此饑渴之際義漿仁粟惠益何窮並蒙設法廣籌源源解濟此尤萬家溝壑禱祀以求者也頻年告災德聲四播近自江皖遠及豫東往歳畿疆尤承博濟功德之被幾半九州今復北岀長城眞無遠弗届矣專泐布謝敬頌春祺諸惟朗照不宣愚弟李鴻章頓　○附啓者二月十八日敝公所籌解第一批熱河朝陽等四邑春賑申公砝平化寳銀一萬五千兩托許春榮封翁滙兌　一零六二合規元一萬五千九百三十兩此批内絲業恊賑所解規元四千兩敝公所實解規銀一萬一千九百三十兩治病靈符一萬道本堂自製純陽正氣丸一萬服勸孝歌勸善書太上寳筏格言聨璧陰隲果報圖註各種善書共裝成六箱請關道聶觀察給免稅單報關命子英四小兒邀同熟手放賑善士謝君嘯谷朱君受之孫君念許畢君寅伯共五人乘坐新裕輪船馳赴天津禀見合服相國派往朝陽等處放賑以全民命補官賑之不足所附輪船六人客位并符丸善書六箱水脚并承招商局一併捐助正在抄登報章十九日奉到李傳相正月廿五日在天津行轅發來排遞來函捧讀之餘據云春撫爲日方長需欵甚鉅務請源源接濟等云當卽具復電禀中堂鈞鑒廿五日諭函到小兒則敬帶欵一萬五千兩藥丸靈符善書六箱隨同放賑五人昨日新裕船來津施善昌禀二月十八日發今將中堂來函併復電解欵一併登報奉聞恭呈諸大善士慈鑒上海仁濟善堂協賑公所經解第一批熱河賑捐施善昌等謹具二月十七日 
[助賑摭要]  
　　水患頻仍之日正人生絶續之交能使罹厄者絶處逢生洵不减於續命矣豫人於陵季子祈長兄康健幼子平安由同泰厚李雨瀾仁丈交來九八五平銀一百兩批見規元一百零三兩四錢四分九厘右昌生記九三八平銀一百兩合規元一百零五兩二錢六分洪崖京兆氏九三八平銀三十兩延齡免災子銀二十兩零四錢三户由信昌隆號來隠名氏爲令郎求病愈由元興洋貨號來洋一百元蘭馨書屋仁文由鴻順往來洋一百元又自新生八洋二十元又　華書屋耀南待巖花室聽壽書屋四户各洋一元振華堂同業餘欵永保平安由大昌順錦豐來規元六十三兩五錢沈善士文煐求尊人呢逆喘痰速愈洋五十元補拙氏丁善文承榮求外症速愈續　由賣逸齋翁交來洋五十元傷州鹽知署還愿人洋五十元湖州孫鏡江善士洋五十元又令郎將連年所積壓歳資移助洋十元又章俊臣兄沈蘭田兄均病愈完愿各洋一元委解災區平安永保定能如願以償康健聿臻奚啻操劵而獲傾誠完愿修德延齡愛子情殷救世殊堪種福建寅序換賀年可以移資不徒棣鄂聨輝甦困更兼慈幼抑又蘭馨集慶讀書早卜匡時溷迹洪崖縈懐瘠壤好生有術補拙維勤用特表彰藉增觀感上海北巿絲業曾館籌賑公所施善昌謹誌 
　　飛影閣第五十四號畫報告白申報館帳房代啓 
　　趙甲鎭江人其父母爲聘吳氏女迎養在家客秋爲之擇吉行合卺禮詎甲先期而卒翁姑憐媳之無所依也許字鄰人子而女父母亦受許氏聘彼此通知爭執不己有某叟頗解事令書新婿姓名爲鬮使女拈得者嫁之紛爭遂息准於二十三日出報此外新聞六則百獸等三圖售報處仍循曩例此佈 
　　蓬萊仙境戒烟靈丹 
　　凡人受洋烟之害欲戒不能雖有妙藥皆難除根蓋由未考其受害之根耳岡山生習醫三十六年本國醫院屢考第一細攷其害先入於肺受之於脾流連腎經醫經云肺主皮毛脾主肌肉腎主精炁吸烟之人皮毛肌肉無不變色精炁减損此其明證採藥蓬萊配製此戒烟參燕片清肺健脾益腎生精最妙者七天之後烟垢盡退面色轉紅飲啖加添戒時毫無所苦戒後神氣充旺歴戒千萬人從無毛病眞五大洲第一妙品製式精潔舟車旣便携帶謁貴叅衙更可裝入荷包如檳蔲之用倘遇精神困倦吞服一片卽精神煥發滿口津香此片係用龍涎茄楠參燕等珍貴藥品配製而成無烟土白藥粉等覇藥故能兼治咳嗽肝胃不和等病立見奇功每盒一洋專託上海棋盤街百花祠大藥局發售中國有等奸徒專門仿造如有假藥仿冐男盜女娼○○噫嘻鴉片流毒深矣戒烟方藥夥矣本局各種俱備任人購戒此片係岡君製售最爲珍貴而銷塲亦最大蓋購戒諸君咸稱旣靈且穩交口揄揚是以流傳日廣也我聞秦皇嘗遣徐福航海東瀛求長生之藥可見其地之產靈芝生瑞草古昔已然今岡君醫理旣通今博古採藥在瑶島蓬萊宜其丹能換骨藥到害除也且夫東方主木木能尅土岡君之製藥惠我中國拯億萬人於迷津黑海者殆天假以手歟抑亦運會所當然耶然而岡君之功偉矣爰爲跋語以誌利濟百花祠主人識 
　　上海中西大藥房戒烟梅花參片功效啓 
　　自來一物必有一物制之此天地生成不易之理也神農經云巴豆毒藿汁解之毒菜食小兒乳汁解之獨鴉片一物絶無善治之法滋其蔓延害遍中土雖戒烟方藥林立幾若汗牛充棟莫辨眞實戒去者間或有之因戒而百病叢生烟癮反增遂至畏葸不前亦復不少推原其故非失其藥則違其性至其重攙烟灰純用生土以毒攻毒其害豈可勝言哉夫吸而成癮服生土烟灰其癮不更甚乎本藥房憫兹利害叅透根原用泰西制烟尅性之劑以去其垢人參諸品以固其元務期君臣相佐性味和平全無覇道之虞實有大補之功每癮一錢服藥三片五日遞减二旬以後心癮盡去痼疾永除而且香甘可口絶無遺患語云千金易得一方難求本藥房具此婆心製成妙藥六合之大恐未週知爰再布告願有志戒烟諸君請一試之同臻康衢屬有厚望焉大盒一百八十片價洋一元中盒八十片價洋五角小盒三十六片價洋二角半兹有無耻棍徒陰戤本藥房牌號仿製假藥欺朦遠路仕商賜顧者務請認明四馬路中巿轉角大洋房内庶不致悮本藥房只此一家並無分出 
　　上海各火險公司啓 
　　啓者上海所有各保火險公司今於辛卯年十二月十九日卽英一千八百九十二年正月十八號公同議定保費章程一律遵守庶無彼此軒輊之弊特此佈告以昭劃一計開各欵保費價目錄列於左一上等什貨洋棧除絲茶洋布不在其内每千兩一年計保費四兩二上等最好石庫房屋四面有墻者或二幢相連四面高圍墻者每千兩八兩絲三上　洋房號鋪堅固磚墻者每千兩八兩四石庫門堅固房屋前後磚墻兩邊三五家屋面有風火隔墻者每千兩十兩五市房門面仿洋式内係中國式者每千兩十兩六木架市房洋布字號每千兩十二兩七店號市房或住宅木架房屋每千兩十五兩烟舘每千兩另加二兩以上各保費均係各公司議定公道價目貴紳商賜顧者請移玉面保可也 
 
 

Page 5

 
 
　　上洋六馬路珍藝書局啓 
　　本局承接澆鑄各種鉛版并排印活板書籍各省仕商如有著作專集與課藝詩文等類排印鑄板均可承辦墨鮮字潔精緻異常仿之木刻價亷物美并印各色聯票仿單大小華洋文字各樣花邊俱全承印各件限日告成○再者本局發售各號鉛字無論大小華洋文字各項　邊零買躉售價俱從亷并售各號外洋機器印墨洋泥等件限日交貨價照外洋大市○再者本局自鑄各種鉛版另刻書目刷印發兌兼售銅石印書籍如蒙賜顧價俱克已兼備各種　善書版以便好善君子刷印施送如蒙遠近仕　印送本局只取工料　不加版租以　善舉另有新鑄增廣騐方新編書版照梅筱巖中丞增刻本再加精校更採近時經騐諸方歸類補入比石印本放大一倍俾閱者省費目力分訂十二本售價實洋一元如有善仝心存濟世本局亦祇收工料俾印送者便於啓手遠近善士倘欲刷印施送或向仁濟堂施少欽先生或向本帳房定印均可海昌馬鏡江先生以畫名家昔游地上久爲時流　重甲申旋里卽歸道山家　繁多生計廖落諸舊兩檢其平時所繪人物樹石薈萃成册付諸石印名曰詩中畫定價實洋一元六角蒙施少欽朱熙庭兩先生俯使由本局經售計其所入以資灌潤想　慕馬君之名者定當爭購恐後矣又山陰任伯年先生精於六法滬上名家林立惟先生賞爲　楚遠近仰慕得其尺素珍逾拱璧今得其畫稿　張付之剞　并請德清俞曲園先生弁言於首署曰六法大觀亦由本局經售定價實洋兩元今有倪元　董香光惲南田王石谷沈石田蔣酉君改七薌邊壽民錢　石等諸大名家眞蹟數十軸寄存本局韞櫝而藏諸求善價而古諸好古諸君請移玉至本帳房賜鑒　盼珍　書局又啓 
　　同慶堂聲明 
　　上海陸家石橋南外鹹瓜街口同慶堂戒烟吉祥參片○分售四馬路鴻福來 
　　本堂之吉祥參片早已風行海内四遠馳名近有無恥匪徒以買藥爲名乞取仿單描摹式樣往各埠兜銷有壞本堂聲名而悮諸君貴體不　秘而不宣此後如報上無分售處定係假冐如食烟一錢服藥兩片法以五日後减去五分之一再以五日一减戒至一月藥可不服而　已　保無他患其色潔凈無瑕旣無烟灰土皮之害其味香甜適口可佩荷　檳蔲之選誡戒烟之第一妙品與徒訐虚名毫無實效者大不相同大瓶百六十片價一元中盒七十二片價五角小盒二角半今將外埠分售列左○湖南○金陵○通州○海門○江陰○常熟○常州○崇明○寗波○嘉善○倘蒙函購當班回件逢三逢七門售九扣批發公道賜顧老指明陸家石橋南首便是 
　　奇葯出世 
　　上海存濟堂秘製鎗上戒烟奇藥三日大效七日除鎗開張法馬路東天成昌東間壁新永興里口問新昌參號亦知 
　　戒烟之藥遍處皆是何足云奇必須見效速妥戒而不病者爲奇本堂秘製之藥雖亦由鎗和烟裝吸然神效之速超乎尋常早巳名　海内交口稱揚尤奇者三日後鼻孔烟油洗凈鎗膏盡脫腹中烟積遂由大便而出所謂濁降清升故能益營衛復精神永無後患吸至七日卽可除鎗無論多年老癮極至半月莫不戒絶頭號每兩二元二號一元照碼八折零售亦可俾其試驗始知　　除鎗後尙有人參補養藥接服每兩七角如來本堂包戒亦可戒不脫不受謝另有神效萬金不換丹專治内痔脫肛等症一兩服完永不發每瓶一元 
　　上海亦中售票附送彩票聲明 
　　只此一家認明票封亦在其中以杜隱戤假冐魚目混珠 
　　本行屢獲大彩各省馳名因查有無恥之徒隱戤假冐招牌小行特　彩票隨票附送小票分文思小人不能愚弄○貴客購票一票兩得以廣招徠今售英四月吕宋票雙張十二元附送彩票兩張○單張六元附送一張○四開三元附送半張○分條六角半附送兩條批拆兼兌租票　公　　票頭彩雙張得洋一千元○二彩四百元○三彩二百元餘彩刋明票上再本行所送之票自將吕宋票留底得彩照吕宋號單兌洋以憑信義○紳富信購指明上海法大馬路亦中票行啓 
　　三日立愈五淋五濁丸花柳搜毒丸外治花柳萬靈丹均大瓶二元小瓶一元人參百補烟膏每兩三元槍上戒烟膏每兩四角加料八角 
　　盖聞積善之家必有餘慶積不善之家必有餘殃天下事大抵然也而醫藥爲尤甚申江大好風景遊此間者官幕商賈幾於踵接肩摩蔚矣人文遂極一時之盛　　　當租界各　雲集書寓長三么二野妓花烟間已據十分之四是以歲時伏臘延賓讌客舉目繁華不得不藉花柳爲消遣計旣處熱閙之塲終難免傷身之病也如近年有患魚口下疳便毒横　楊梅結毒及無名腫毒來本堂就醫者每日約計數十人均能限日全愈而去如有貧病不取藥費聊盡心力而已茲值春爲歲首　人不忍　視凡有患一切花柳　者請卽來本　購藥包醫均便如果貧寒不計藥資○另有槍上三香戒烟膏神效無匹歴年以來遠近仕商得此藥而戒除烟癮者不下數百萬人久爲有目共賞○秘製眞正人參　補陳烟膏　一錢三分包能過癮且精神更好眞公務殷繁長夜不眠必需之物耳區直捆　呈公鑒上海英大馬路紅廟東首京都同德堂藥局識 
　　天福茶園 
　　二月廿三日演 
　　山海關父子會狀元譜戰太平氤氲陣打剛刀兵吞六國娘子軍 
　　二月廿三夜演 
　　八　大仙鎚鎭孝感天溪皇莊取榮陽十八扯金剛廟南北和 
　　丹桂茶園 
　　二月廿三日演 
　　戰盤河南天門落馬湖打櫻桃琴挑偷詩取榮陽雙天師武十回 
　　二月廿三夜演 
　　龍門大陣彩樓抛球柴桑口黃鶴樓代水戰三江口蘆花蕩打灶分家一出祁山重軿新戲　後本描金鳳一本萬利 
　　天仙茶園 
　　二月廿三日演 
　　薦諸葛别宫祭江巧蓮環盜令豆兒墩天雷報武昭關淤泥河湧金門小盤殿 
　　二月廿三夜演 
　　財星照氤氲陣前本九頭案舉鼎觀畫後本九頭案倭袍　 
　　和春茶園 
　　二月廿三日演 
　　慶陽圖鴻鸞禧審頭刺湯太平橋神淵打擂大破延慶寺描金鳳 
　　二月廿三夜演 
　　喜崇台雙代箭二三四本節義亷明四進士駡閻羅遊十殿天門陣大名府拾玉鐲 
　　三雅園 
　　二月廿三日演 
　　正本　三春困城 
　　二月廿三夜演 
　　燈戲 
　　觀音化　蔡狀元　造洛陽橋 
　　本園特請廣東名司用五色綾絹紥就採蓮船燈橋水晶宫魚蟹暇蚌彩旗羅傘花籃八寳三十六行頭滿臺燈彩尙有零物什前不同 
　　禮拜一拍賣 
　　茲去於月之廿三日下午兩點鐘在浦東怡和新棧拍賣漬者牌油約五千箱又漬羅松油約一千五百箱至期降臨本行仝趁小火輪往該棧面拍可也特此佈告　德豐啓 
　　禮拜一拍賣 
　　准於廿三日兩點鐘在本行拍賣米也雙工色花羽綾萬泰花瓶七磅紅標公茂人馬藏羽綾花洋紗絲巾花布條子絨布等稍有漬破寳順八四飛鳥ＸＸ布九磅十二飛鳥布公平八四雙狗布中和綠獅元羽綾公信魚鎗斜　天祥十榜八祿桃紅紙金狗市布單人馬鎗英魚粗布英魚斜紋三狗細布餘貨不計此佈瑞和行啓 
　　拍賣車糖 
　　本行准於每逢禮拜一四早十點鐘在本行不限價拍賣Ｂ唛四呍車糖拍定卽收定銀限兩禮拜出清如過期不出將定銀罰　下期另拍此佈老太　帳房啓 
　　禮拜二拍賣 
　　准二十四日十點半鐘在本行拍賣鴨屁股船一隻船名祥和順計關噸三百九十八噸船身長十五丈闊三丈四尺深一丈三尺能裝一百七十萬斤船内樍柜一切俱全船在南京相近江浦縣地界船内所裝蕪湖　貨計開火油松板拍定之後先將蕪湖客貨缷清交船合意者　時面并可也此佈倍發洋行啓 
　　禮拜二拍賣 
　　廿四十點鐘拍賣十一磅十磅藍龍市布八四藍龍輪船人馬藍大英七磅藍龍輪船原布二六二四銀龍輪船人馬藍大英八四七四頭二三號金福標布等貨此佈老太古啓 
　　禮拜二拍賣 
　　廿四兩點鐘拍賣和大雙工龍牌魚牌色小呢魚牌色羽毛等貨此佈公平行啓 
　　奉諭拍賣 
　　啓者今奉大英總領事諭定於禮拜五卽本月二十七日上午十點半鐘在蘇州河邊公濟病院相近扣賣未經掛號之帆船一只連桅竿鐵絲索小三板船一并拍在其内特此佈聞英署捕頭卜敦沙啓 
　　輪船往東洋等埠 
　　啓者本行科被麥魯輪船船主名哈司委而于禮拜六卽廿八早八點三刻鐘開往長崎西門舍革神戸橫濱等埠小包收至廿七正午十二點鐘爲止搭客票出至廿七下午七點鐘爲止如各寳號欲裝貨搭客者請至本行訂定可也此佈日本公司啓 
 
 

Page 6

 
 
　　禮拜四拍賣 
　　啓者禮拜四卽本月廿六日十點半鐘拍賣路燈船牌九老羽毛人鎗小呢　　嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗巿布八磅四五子登科紅三元紅送子紅三多藍彩人鎗藍三元藍魚翁藍四美藍人鎗洋房雙人七磅藍三元藍四美藍人鎗六磅藍三元雙人採蓮圖原布八磅彩三元花邊藍獅七磅紅三元紅彩人鎗花紅狗邊藍獅藍三元挺巿洋標八磅雙松鼠細斜紋十五磅老人頭十四磅老人頭雲獅九獅粗布十二磅人鎗九獅細布十四磅老人頭人鎗十五磅跑鹿斜紋紅金星白三元七十二線紅二美紅五星紅雙路燈六十四線烏金三元藍雙路燈藍房洋光毛市漂布等貨特此佈聞二月廿二日元芳洋行啓 
　　情同誆騙 
　　客臘售於仁和祥煤炭一百噸除欠立該號廿八期九八元三百六十兩延約至今屢追無着不料該號本月廿一日忽登申報此票作廢殊屬詫異仁和祥倘不早日清理此票立禀官押追謙和白 
　　松江鴻寳來號告白 
　　本號運售按月吕宋大票零躉批發價定不二獲得大彩久速馳名倘蒙賜惠見洋發票謹防假冐是要此佈 
　　往來蘇滬 
　　本局本輪於二十四日兩點鐘派義濟快船由滬往蘇二十六日由蘇回滬局設老閘橋北堍特此預聞浙商利濟局啓 
　　歇夥聲明 
　　本號用夥梁子猷現已辭歇貴客前與本店來往帳欵請勿交付後與他來往槪與本號無涉此佈江西路和盛首飾白 
　　輪船往烟台牛莊 
　　啓者本行野鷄哥麥魯輪船船主名麥蘇木鐸於禮拜二卽廿四下午三點鐘開往烟台牛莊埠如各寳號欲裝貨物者請至本行訂定可也此佈日本公司啓 
　　限期出根 
　　高要四會鶴山　宫現届彈號在卽諸君前託　寄之闈姓　根如未交銀者限二月廿六日出清逾期自悮喜得信啓 
　　油車酒坊召　 
　　讓堂仁翁先生閣下於前月底得奉大札聆悉一切所諭永裕　店事足下决意不做矣自願認虧拆出其店如有人做楊姓四股可作存項等情當將此信與高沈二君商之均各無意况弟自　力不勝任曾連年想辭故更不做矣承札委召盤之說因　遵命將門口召盤已貼至今仍無受主特再登報召盤如有合意欲做此店者請來本店專議或在上海至南市問松盛米行内楊讓堂先生處商議亦可也此佈引　港鎭永裕祥油車股友高莊沈姓同 
　　良濟洋行 
　　經理硍光厰 
　　比利時法蘭西二國所出硍光玻璃運消中國久己馳名因貨高價亷也今與二國各厰議定統歸本行一家經辦以免低貨混雜之虞○各寳號如欲定購請來面議可也 
　　輪船往釜山仁川琿春埠 
　　啓者本行科被麥魯輪船船主名哈司委而於禮拜六卽廿八早八點三刻開往長崎埠於三月初七換托局麥魯輪船開往釜山仁川琿春埠如各寳號欲裝貨搭客者請至本行訂定可也此佈日本公司啓 
　　醫不同伍 
　　祝由科白水神符專治諸般疑難怪症内症符到病除外症不用刀針卽能移去當面奏效倘蒙惠顧到壇自帶香獨只取號金一百六十八文相邀到府醫金面議石路中三馬路南復順興棧 
　　分條七角 
　　附送開彩圖滬景月份牌 
　　英四月呂宋票出售雙張十二元零躉拆兌劃一公道函購立奉上海四馬路 
　　醫室遷移 
　　浙紹陳曉滄男婦大小方脉專治疑難雜症今移寓犬馬路五雲日昇　西首德仁里第一衖第三庫門便是 
　　神乎其神 
　　去冬因公過滬請三馬路西首富春里　易堂評命云迨入新春非常得意喜添貴子且獲美差果騐誌謝福州胡尚賢 
　　丁再記顧繡莊 
　　本莊不惜重資　辦刻絲顧繡蟒　補服　幛圍屏帳幔　彩上繡新樣時式花邊挽袖宫粧四喜汗巾手帕等件一應俱全士商賜顧批折克已上洋新北門内舊敎塲中 
　　退股聲明 
　　謹啓者先父瑞芝前於光緒十一年間與務政堂林鵬譜翁余星航翁劉輔臣翁盧筱泉翁諸君集本夥開福州下杭街河泊鋪地方謙裕錢莊并南台觀音井祥裕錢莊生理歴來無異　緣初欲别圖事業已將先父所存謙裕祥裕兩錢莊生理結算交割清楚經於本年正月廿四日退股嗣後該謙裕祥裕兩莊生理盈虧均與初無涉所有香港上海厦門等埠如有往來揭項欠項等帳槪歸承頂人結算誠恐仕商各未週知因特刋佈肅此佈聞光緒十八年二月日福州唐矅初謹白 
　　輪船往長崎埠 
　　啓者本行富西鷄麥魯輪船船主名巴士多於禮拜四卽廿六天明開往長崎埠如各寳號欲裝貨物者請至本訂定可也此佈日本公司啓 
　　米得洋行告白 
　　啓者本行在英大馬路二十號門牌又接到外國來柳條綢被頭初次所到之被兩日内業已售去凡體面商人來見此被全是綢料輕而且軟盖用之時甚覺和煖可抵尋常棉被兩條各醫生亦謂盖用此被最屬合宜可免疾病本行出售此被價亦便宜每條價洋二元本行所售一切物件在中國最爲公道非别家所能及所有貴客不論男女欲購此被望速賁臨遲則恐不及也此佈 
　　英四月份大票出售 
　　票額設三萬號頭彩可得洋五萬元二彩二萬元雙張價洋十二元單張四開照算分條七角卽華歴三月初十日開彩凡蒙遠客賜顧請早購取此佈老廣豐新廣豐萬福來萬寳來仝啓 
　　聲明假冐 
　　近有匪類私刻本莊書東圖記並埠造假信在外面交往之家誆騙貨物嗣後切祈各寳號留意審察倘或失手被騙不涉本莊之事　　週知特此合併登報杭州蔣廣昌上海廣昌隆杭莊仝啓 
　　參茸扶陽乾健丸 
　　嘗謂伯道無兒人生恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功並非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可　生梯之象幽蘭定占入夢之祥矣外有參茸坤順丸專備婦科所用兩者分服則男精固而女調經取效爲更　也早晚每服三錢淡鹽湯送下無用戒口小丸每兩錢三百文大丸每盒四個洋一元○一分寄杭州保佑坊申昌書局○一分寄九江廣泰源洋貨店○一寄江西省磨子巷羅春臺○一寄安慶小南門内羅春臺○嘉興孩兒橋申昌書畫室○一分　蘇州閶門中市發兌棋盤街廣東梁愷悌堂啓 
　　參茸坤順丸 
　　易曰乾健也坤順也乾健而坤順化育之功效在是矣本堂秘有良方旣製成乾健丸能使男子益髓固精今有製就坤順丸并令婦人調經受孕經云男子以固精爲本婦人以調經爲藥二者相需爲用奚難一索而成世之乏嗣者問津此又何慮　種子之無良方也大凡婦人不孕之故皆因月信不調赤白帶下子宮寒冷憂思怒鬰所致其人必面黄體瘦四肢無力夢寐不寗噯悶呑酸咳嗽潮熱服此丸則功效如神未孕之前卽調經種子旣孕則保產安胎産後則扶元固本倘欲求其神速加之男服乾健男女交濟陰陽合德則一索可占夢態之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同梁愷悌堂啓 
　　拆股聲明 
　　光緒十二年間與魏德星股開　甫大碼頭仁成元柴炭行今兆於正月間照股拆　交割清楚嗣後該行盈虧與兆無涉此佈週知蕭兆祥啓 
　　愼記 
　　本號自運外洋銅鐵雜貨水龍皮喉布管油漆船用篷料錨鍊一應俱全價亷物美如蒙光顧請至上海亦虹橋南首此佈 
　　預定普國發財票 
　　本行運售普國票歴有年所迄今三百另二次全張　洋四十四元半張廿二元四開十一元八開五元半共設額十萬號得彩有五萬另二百號頭彩得普國洋卅萬二彩得洋廿萬三　得洋十萬其餘着彩不計其數並有七次可望頭次開彩英六月起至第七次開彩英十二月止每次號單約四十天可以到申諸君欲爭先爲快者預向小行定票可也往返信資各客自理和順洋行啓 
　　疥瘡妙藥 
　　此藥專治五種疥瘡不論遠年近日只須敷抺一回當日見效而且永無復發可謂世代秘寳也每匣二元小一元信資自給用法另有仿單詳明上海清和坊南首源誠德錢莊代售 
　　上海泰來洋行謹白 
　　啓者本行經辦德國什好廠魚雷船係中外各國賞鑒第一利器又漫利　廠新式後膛連珠鎗亦係靈捷甲於諸鎗並兼辦各國軍械機器五金雜貨一切齊全現有新製無烟火藥尤爲精奇因在滬開行巳三十餘年久着誠　上年特添設天津分行以便南北各省官商就近採購今并請有熟悉各種機器之洋匠能打圖樣代爲安置如蒙賜顧交易各價概從克巳此啓 
　　花柳須知 
　　余失足花柳染成楊梅結毒十分險惡潰爛不能起床各醫束手續求英大馬路虹廟東五福衖口京都同德堂孫鏡湖先生診視卽用該堂獨製花　搜毒丸外治花柳萬靈丹内外試用卽止痛消種復購該堂極效秘方加味犀黃丸一兩服完卽能起床前後約計七日宿疾全好特登報章以揚仁風而誌謝忱海上再生人上 
　　美記再减價 
　　啓者本行金銀器具英美鐘表早經减價今有新到行船用極大向盤雙帶千里鏡花旗新式金表金練電鍍機器時式洋燈風雨表照相機器及金銀各物華洋均及合用願一律减價售現望衆紳商及早賜顧 
　　告白 
　　武進楊旭初茂才去年　舘烟台於十月二十六日束脩付至年底并送程　欣然就道卽附招商局日新輪船自云由滬回常想早安抵常城也此佈 
 
 

Page 7

 
 
　　禀准用龍麟伴塔爲記别人不得冐效 
　　䲄魚肝魚止咳藥餅 
　　此油能療色傷勞傷吐血破金哮喘隔逆上焦停患頸　瘰　等症有病服之去病卽無事平人亦宜常服最能長養精血無論男婦老少均合服食宜於飲前一點鐘服一　藥每日早午晚各服一次小兒則服半匙　少壯童子加多些亦可每瓶大一元中半元小二角　正甲此餅專治一切隔年咳嗽及咳傷遠膜肺痿破　　血喘逆聲啞喉痛等症每點　含化二三　其　　響　　咳之易　簡　長　也無論男婦老　　服　皆有益能使生津潤肺　涎不　有　　　火之妙每　大半元小三角上海英大馬路棋盤街屈臣氏大藥房謹啓 
　　百花祠老藥局包醫毒門 
　　本局專治楊梅白濁痃疥等症藥俱王道歴年醫痊千萬人從無復　秘製天下無雙合掌搜毒散每盒一元來局包醫例給保單 
　　電局招人 
　　如有十六歲以内英文通曉質性馴良者速於每日兩點鐘赴陳家木橋電報總局學堂敎習處面試英文考取後寫立保單可塾分班學習四點鐘不留飯宿不結膏火俟正額電生出缺後再行拔補倘有托名本學堂在外招搖需索者許卽指究 
　　輿地叢鈔出售 
　　訂六十四本碼洋四十元一帙曰總論地球曰總論行省曰扈從曰東三省二帙曰内外蒙古曰新回疆三帙曰西藏曁西域各國曰俄羅斯四帙曰嶽瀆曰各省山川曰各省名勝五帙曰名人遊記六帙曰内地各省七帙曰沿邊各省八帙曰苗疆九帙曰沿海各省十帙曰亞洲諸國十一帙曰歐洲諸國十二帙曰非墨兩洲諸國凡一千一百七十五種准於正月二十五日出書由上海棋盤街著易堂書坊發售躉購一千部者價從極亷 
　　開張上海四馬路中 
　　自運本棧遠年紹酒狀元紅酒官禮京莊大小芷　香味醇厚批拆零沽貨眞價實仕商賜顧請認招牌 
　　誠實不欺 
　　今售英四月份大票雙張十二元分條六角單張四開照算賜顧棋盤街中市 
　　鐵筆並畫潤 
　　日本圓大迂先生石章每字二角竹木牙章加半水晶陽　一元二角陰文八角玉加倍畫山水六尺堂幅五元五尺三元四尺二元屏條减半紈扇八角畫四君子八折寓棋盤街北平和里王　詮陳喆甫夢畹同 
　　妙妙妙 
　　凡患淋濁溺痛下疳腫爛魚口横痃楊梅結毒等症皆因失足於花柳以致染毒於下身自少陰直入精宫若不早日診治必發瘡於頭面或手足遍身聲啞髮落受害非輕患此症者心常髮慮欲求解毒妙藥而不能得予歴年臨證秘製丸散膏丹獨奇者天氣酷熱下疳等症腫爛處換藥時不用揚藥水洗穢氣全無妙在解毒消腫去瘀止痛生肌收口功効甚速非身　　不知其妙寓設英大馬路虹廟　　州醫局孫麗川謹啓 
　　京調燈謎生意尺牘閒書 
　　前印天水關文昭關牧羊圈等茲又新印戲妻敎子探母桑園寄子黃鶴　定軍山打金枝等每本洋五分均用白紙石印名目甚多不及全載批發一元起碼在二馬路將近石路口朝南門面保安堂發售或京調買全部减價洋一元如有翻印定無好處春燈新謎新奇　語無不拍按呌絶四本四角寄售生意經絡欣賞尺牘最合時下式樣五角坐花誌果可以長文理可以豁心胸閒書之善無出其右四角歴代名人草字書一元二 
　　躉批條張公道 
　　英四月票零售單張六元分條六角函購上海四馬路 
　　廣東趙同春堂蠟丸號 
　　此丸名曰赤脚大仙卽仙方種子丸也其方乃眞人憐雲　周姓老而無子授之使服十年後周姓連舉七子壽至　齡遂得奇方而藥肆中售此丸者固不乏人然訛傳者亦復不少本堂岐黃世業幸有眞傳求子者效如響應叨蒙遠近馳名屢服屢騐專治男子老少氣血兩虧先天不足後天失調病後欠補色慾過度下元虚冷陽事不舉或舉而卽洩夜夢遺精頭暈眼花腰酸足軟夜溺頻多受室多年不育皆腎冷精寒常服自能固精益髓滋腎壯陽種子廣育大補元氣壯體延年功難盡述也每兩洋八分加附桂洋一角廣東同春堂趙宗濟鋪在上洋老巡捕房對門開張○分設江西○温州○杭州○蘇州○鎭江○無錫○江陰等處發售 
　　應騐如神 
　　專治男婦老少痰涎咳嗽不論寒熱輕重或日久已成陰虚或氣喘嚴如牽鋸或因脾胃　濕或因生冷積滯及老人遠年寒咳少年旣成癆傷漸至吐血身體羸瘦坐臥不安飲食漸少諸　皆能治之每服一錢清茶送下藥到除痰順氣止渴胃　滯袪寒寗神養血無不立時見效　利人之妙藥靈效無比每瓶洋二角廣東保和堂分設上海河南路三馬路 
　　粤東廣福林丸藥 
　　哮喘症向稱難治過用覇藥暫時稍止恐生他變此丸攻補兼施納氣歸腎搜痰降逆立能止喘漸服漸輕自然根株悉拔每瓶洋二角半另有自製洋金花拌烟吃食順氣定喘每盒一角 
　　咳嗽症以理氣治痰爲主蓋氣不行則痰必滯痰愈甚則咳愈多此丸調和血脉化痰順氣無諭老少寒咳熱咳斷咳久咳取效如神每瓶洋二角 
上洋老巡捕房對門 
　　立能止濁 
　　市上白濁丸層　疊出矣未有上海　盆湯衖壽榮　白濁丸之靈余染是　經有一年始則花柳而成後則辨爲滑洩卽往購丸一料需洋五角服下立愈登報以謝張少亭 
　　廣東梁愷悌藥丸略列 
　　小兒回春丹 
　　治小兒驚風　搐天吊增寒壯熱嘔吐泄瀉實痰等症五料頭每丸一百二十文三粒頭每丸八十六文 
　　參茸戒烟丸 
　　一服此丸立能將烟具　起戒時毫無難過戒後不生病每兩三百文雙料一千二百文 
　　龍涎哮喘丸 
　　凡患哮喘每服十四粒數瓶斷根每瓶錢三百文外有雙料　金花作烟呼吸喘卽立止每包百文 
　　追風如意膏 
　　專治一切風濕骨節作痛手足麻木寒熱瘧疾小兒吐瀉臍風等症大帖錢百文小帖五十文 
　　入塲定志寗神丸 
　　此丸專爲讀書人而設大科小試帶進塲中用口含化雖作文至終宵精神不倦每盒十丸六百文 
　　經期腹痛丸 
　　專治婦人臨經肚痛或經前肚痛或經後肚痛甚至經閉不通悉皆取效如神每丸洋一角 
　　拘杞桑椹清補酒 
　　此酒滋腎益氣生精助陽常飲不燥不熱聰耳明目烏鬚黑髮益壽延年每瓶錢二百四十文 
　　頭風止痛太陽膏 
　　專治風氣上攻頭痛法捋此膏一對用自己口津舐濕貼兩太陽穴應驗如神每封錢七文 
　　四鞭壯陽丸 
　　鹿腎鱸腎海狗腎名爲三鞭善能壯陽種子加入馬腎共爲四鞭馬畜屬火功效尤速每兩洋二角 
　　小兒疳積散 
　　小兒孱弱飲食少進或食而不服揉眉擦　此疳積也將散拌粥與食自能全愈每瓶二百四十文 
　　外有參茸衞生丸參茸白鳳丸全鹿滋腎丸寗坤丸蘇合丸益母丸心氣止痛丸調經種子丸化痰止咳丸赤脚大仙丸八寳吹　散琥拍抱龍丸婦人白帶丸如意油薄荷油艾油發兌 
　　上海棋盤北首梁悌愷啓一分枝蘇閶中市此外九江廣泰源江西省城磨子巷羅春臺安慶倒抓獅羅春臺嘉興孩兒橋申昌杭州保佑坊申昌均寄售 
　　順氣化痰丸 
　　痰屬濕熱乃津液所化百病所有多因起居飮食失宜七情抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虚火妄動痰隨氣上升壅肺咳嗽甚至痰中带血精神短少四肢困倦胸膈不利飮食無味一切咳嗽之症並能治之每早晚用淡　湯送下三錢服後利氣開北胃痰咳嗽自止耳每瓶大洋二角另有綠水甜油玉桂發兌價面議上海英巡捕房對門廣東接元堂何均年謹啓 
　　算經十書 
　　係書戴東源先生校刻入孔戴遺書張香帥書目答問亦載明向無單行刻本今已覔到原板重刊算學家定係先覩爲快用白紙印訂十本價洋四元竹紙三元今寄上海蘇　埽葉山房各書坊京都榮錄堂天津文美齋文德堂漢口東璧垣就近購取便是愛古書屋啓 
　　倫敦及蘭格西亞 
　　保險公司 
　　啓者本行經理保險公司所有房屋貨物棧房一切均可代保價與别家格外公道貴客　保請到本帳房面議老太古帳房啓 
　　賴家園橘紅 
　　肺贓最驕每傷於咳夫咳由痰作痰由氣升故止咳莫先於化痰化痰尤宜降氣常考化痰降氣之品以粤東化州賴家園橘紅爲最然所出無多本堂不惜資本親往園中摘取故無假冐且照東醫寳鑑仙製半夏及自藏數十年老陳皮製之均以去痰化氣之品故去痰而不燥無論外感作咳及遠年咳嗽老年液咳服之立奏奇功每瓶洋二角○并有正化州賴家園橘紅出售每個洋五角○廣東普仁堂分設上洋棋盤街開張 
　　廣東杏林軒精製 
　　此膏出自西粤之南寗原以生藥十餘種同蒸數天復入藥末其膏始成專醫風癱半身不遂手足酸軟四肢無力筋骨腫痛困倦難堪脚疾不能行動等症患者服之必驗經救多人夫風癱乃最頑之症也非此膏不能療之本軒心存濟世不惜萬里跋涉購而藏之以備世用大盅洋一元小盅五角温酒冲服鋪在上洋抛球塲 
 
 

Page 8

 
 
　　移設警船浮告示 
　　大清各口巡工司畢爲通行曉諭事照得本巡工司前奉 
　　總稅務司赫憲剳行以沿海沿江建造鐙塔浮椿等事或係創設或宜改移或有增添或須裁撤營造旣有變更務卽　時彰明出示通曉各處俾得行江海船隻周知徧喻等因茲本巡工司查江海關稅務司所屬界内長江口向設之鐙船鐙浮現因修理撤換合將其情形度勢開列於左近今遍查長江南口各處所有水道深淺情形時有不同故向設之鐙船鐙浮亦須隨時移設茲將移設之處照錄如左計開 
　　一長江口松江府南匯縣九叚地方所設之鐙船現今移泊向干沙東南尾外自九段樁南六十八度半西相距約有十里 
　　一長江口松江府南匯縣九叚地方之對面在南暗沙之東南邊係光緒十七年鐙浮樁總册内所載江海關原設之第二浮設有黑色警船浮一個　置球式黑色籃帽該浮現今移設向干沙望臺北十一度西相距約有十里該浮爲指明船行此路之左邊 
　　一長江口松江府南匯縣九叚地方之對面在暗沙之西北尾係光緒十七年鐙浮樁總册内所載江海關原設之第三浮設有黑色警船浮一個上置長圓管式黑色籃帽該浮現今移設向九叚樁南十二度西相距約有六里半該浮爲指明行此路之左邊又爲指明新生長暗沙之西北尾 
　　一長江口松江府南匯縣干沙西南邊所生石礁一行之東南外自小九叚樁向南八十七度西設有紅色警船浮一個上置球式黑色籃帽相距約有九里該浮爲指明船行此路之右邊 
　　凡以上所開之度數均按羅經方向 
　　九叚鐙船現在所設之地方凡往來船隻勿向該鐙船東北行駛 
　　爲此合卽遵行出示通曉各處船隻其務底留心詳記以免疎虞勿忘勿忽切切特示 
　　光緒十八年二月初五日第二百五十三號示 
　　上海中華匯理銀行告白 
　　一本銀行現備股本銀五十萬磅日後可增至一百萬磅爲額一本銀行以香港爲總寫字樓本港總理人未士機利士未士希士未士活頓陳傑臣翁周東生翁關愷川翁署總司理人未士麥堅一英京本銀行總理人未士加蔑佐未士專嗶打厘未士仕卒屈厘總司理人未士卑厘啡一上海本銀行總理人馬眉叔翁許福綠翁劉貫經翁徐茗香翁湯癸生翁司理人未士高魯威厦門分行司理人未士恩特生日本横濱分行司理人未士福來舍一本銀行准於日開張交易○諸君如有銀兩付貯或有存棧貨物欲按揭銀兩者請移玉到本銀行面議此佈英一千八百九十一年十月一號光緒十七年八月廿九日謹啓 
　　新到廣東皮箱 
　　本號自運廣東家用皮箱皮枕藤茶壺桶批發價格外公道貴客光顧請至棋盤街五馬路中合利號啓 
　　自來火漲價 
　　茲因外洋所來藥料驟貴紅頭火身本較大公議於二十日起一例漲價特此佈告恊昌公司啓 
　　告白 
　　敬啓者粤東保太和厰歴年多蒙貴客賜敎今復在省城第七甫開張茲特囑殷實伴來申寓棋盤街南昌番部號内用特敬告諸君祈爲光顧每元送回錢三十文　式彩銀不扣鞋金此佈光緒十八年二月十二日保太和啓 
　　吉房召租 
　　今有後馬路興隆里石庫門樓房三幢有廂房合意者卽至本帳房面議或至二馬路寳順帳房亦可此佈道逹洋行啓 
　　合豐衣莊 
　　本莊揀選原典估衣專辦各色綢緞時式新衣自運粗細皮貨不合包退回換加工重料巳定價每兩七角承蒙賜顧童叟無欺棋盤街中 
　　海上戒烟靈丹 
　　鄙人昔年患氣痛之疾友勸吃洋烟一口立時止痛其病數天一發發時覺一條氣由膀胱而直上腹中咕嚕咕嚕作響除吃洋烟外雖延名醫亦無法可治之數年以來烟量漸增烟引亦上初僅日吃五分至錢餘至七八錢今則日吃烟一兩外近年來氣痛之病時發時止且腹中作痛人則骨瘦如柴每年雖服膏滋　藥似有功益奈何疾病甚多大都皆爲烟霞所生也今欲將烟戒去苦無良方妙藥偶閱申報悉上洋中和里内詹誠　寳堂鎗上戒烟三香膏異常奇效卽託招商局江永輪船帳房代購三香十兩依法和入烟内調匀呼吸一月零五天將烟戒絶而身體亦强健面　紅潤百病若夫可見該寳堂靈丹妙藥名不虚傳特登報章以誌欽感並爲同病相憐者勸漢鎭提口慶豐號胡厚甫啓 
　　光繪樓精巧各法影像 
　　本樓在四馬路愼裕號東隔　房宇寛　鋪設美　工料之精器具之備早爲雅入賞鑒而放大一種尤爲大用歴百年而不變經數代而猶存像片數寸放可成丈坐立如生鬚眉畢肖實近日留眞之善法也中外顯貴素知其非與　常照片可比屢蒙賜顧因恐尙未週知特此再白 
　　吉昌洋行 
　　本行向在日本精造各式洋傘歴有年所近因貴國消路擴充故特分設支行以　各處貴客就近購辦並有新到各種自來火以及各色外國綢緞條子絨布粗布縐布各牌板銅草銅東洋紙外國紙洋貨雜物等名目繁多不及細載如蒙批拆躉買皆可預定其價格外從亷賜顧者請來棋盤街北裏擱榔本行帳房面議可也 
　　來白照登 
　　余次子因患吐血兼嗽咳將及半載屢求請名家終難治之日前幸友云滬北自來水橋北益三堂寳號有勞傷吐血藥膏異常靈效立求二蛊計洋四元服卽全愈余蒙寳堂精製靈丹誠救小兒連生之命心感大德無物可報今托信局奉上英洋十元以謝寳堂再三不受特將微資移交貴報舘代爲揚名致謝該堂靈丹妙藥也寓寗波藥行街石版廟衖王芝田同子連生拜書 
　　中西女塾告白 
　　啓者本塾設在英界三馬路監理會堂之後面南第二十一號洋房内專收中華女子敎以中西文字與有關實用之學以及刺繡縫紉雜技等每月暫收脩饍洋三元藉資津貼准於二月十八日開塾如願來學請至本塾報名須倩妥保立寫保單欲知詳細章程或至中西書院或本塾取閱可也特此佈聞中西書院監院林樂知中西女塾總敎習海淑德仝啓 
　　原在犬馬路今遷棋盤街 
　　本堂創自嘉慶年間迄將百載老鋪在佛山鎭一在廣東省城一香港歴來發售參茸戒烟丸每瓶洋一角二五久矣中外馳名近因假冐太多故將丸仿單頭加給本號水印以昭眞僞前經刋報恕不再贅更有祖傳秘方治病救急之物茲擇其尤者數欵以便諸君採買卽如追風蘇合舒筋活絡丸每丸洋二分五小兒回春丹每丸洋七分蟬　痧氣丸每瓶洋五分六紅靈丹人馬平安散每瓶洋八分五萬應如意油每瓶洋五分續命黑錫丹每兩洋二元二疴嘔肚痛救苦丹每粒洋四分五以上各種皆治病速效之藥價亷味高　家遠行宜當珍佩男子平補者寗心補腎丸每丸洋七分赤脚大仙丸每兩洋一角婦人常用者白鳳種子丸每丸洋七分丸散太多未能盡錄本號所刋隔日登報 
　　聯發洋藥棧 
　　在上洋實善街北首自運大小洋藥山西各土零躉批發法製清膏每洋一兩四錢陳膏還衣每洋二兩四公膏二兩八冷籠三兩三　籠三兩八小土膏三兩平頭外加仕商賜顧格外克已請認 
　　買票得彩圖 
　　今售逐月呂宋票雙張十二元單張六元四開三元分條六角半庚辰於茲集成得彩圖供奉外埠買票諸君玩賞每信一本批發短價門市槪不敬送棋盤街北首必得 
　　二月二十二日錢洋並匯銀票行情列左 
　　新匯劃收市七錢二分六三三七五銀拆一錢二分洋找頭七錢二分七錢找頭九百五十文市錢一百四十千文卡錢一百三十九千文衣牌一千零廿文 
　　二月二十二日進口船禮拜 
　　華利輪船由長江麥邊行鄱陽又由長江太古公司北京又由寗波太古公司 
　　廿三日出口船禮拜一 
　　和生輪船晚往牛莊怡和行大沽又晚往牛莊怡和行亞基又晚往牛莊怡和行北京又下午往寗波太古公司重慶又晚往烟台天津太古公司亞聖頓又晚往香港粤省禪臣行江裕又晚往長江招商局日新又晚往汕頭厦門招商局富順又晚往香港省城招商局益利輪船晚往長江廣豐行飛鯨又晚往天津和興公司升濟木輪下午二點鐘往蘇州利濟局海晏輪船晚往天津招商局豐順又晚往天津招商局 
　　二十四日出口船禮拜二 
　　鄱陽輪船晚往長江太古公司飛馬又晚往烟台天津和興公司保定又晚往牛莊太古公司淡水又晚往牛莊太古公司海口又晚往牛莊太古公司蘇州又晚往牛莊太古公司吳松又晚往牛莊太古公司華利又晚往長江麥邊行海定又晚往天津招商局永清又晚往牛莊招商局海昌又晚往寗波温州招商局海琛又晚往福州招商局江天又下午往寗波招商局野鷄哥麥魯輪船下午三點鐘開往烟台牛莊等埠日本公司 
　　廿五日出口船禮拜三 
　　泰和輪船晚往長江怡和行 
　　廿六日出口船禮拜四 
　　富西鷄麥魯輪船天明開往長崎日本公司 
　　二月廿八日出口船禮拜六 
　　科被麥魯輪船早三點三刻往東洋釜出仁川揮　等埠日本公司 
 
 

Page 9

 
 
[粤東官報]  
　　藩憲牌示高州府經歴缺委准補南海縣丞張錫藩署理南海縣典史缺委從九品徐慶椿署理新安縣九龍司巡檢缺委南海縣典史周維屏署理准補高要縣横查司巡檢陳錦春飭赴新任陽江廳太平司巡檢缺請以廻避卽用巡檢魯守珍署 
　　日本精刻各種名人畫譜上海三洋涇橋緯文閣發兌 
　　題畫合璧是書日本王君海仙所刻山水人物屋宇并題畫詩詞胡鐡梅先生補寫樹石每部六角○靑灣茗讌圖誌日本箺篁堂主人集文人高士大會於　江靑灣各携所藏古今名人書畫漢銅宋磁各式器皿四方雲集各極清雅遂命畫友繪圖名曰大會圖每部一元○金陵四十八景南京古蹟名勝城廂輿地詳説每部洋一元○華山翁蘭竹譜　寫諸法别出新裁筆法靈敏每部洋六角○畫圖醉芙蓉老蓮所寫皆得之醉中信筆而寫乘興而揮筆力浩大每部洋一元四○唐畫小品每部四角○書畫舫每部五角○南畫初步寫蘭竹梅各法每部八角○杜氏徵古畫傳山水泉石樹木各法皆備論寫畫要訣每部洋一元二○墨塲必携山水花卉草虫各法並歴代名人題畫詩每部八角○名數畫譜每部二元○王琴仙册頁三角 
　　立止輪船顚簸頭暈丹 
　　上海管可壽寄售暈船丹辛卯鄉　遺珠集辟邪可壽香吐血斷根丸管製熟地四馬路一層樓後第一家内櫃發兌 
　　輪船顚簸暈吐難熬此丹寄售多年凡乘輪者必帶稍遇顚浪卽可照法預服極有效騐每瓶實洋一元○辛卯各省鄉開遺珠集并訂一本洋一角四○辟邪可壽小盤香客寓書房繡閨烟榻焚之可辟濕潮邪氣而醒人脾胃每盒十盤實洋兩角○立止吐血斷根丸不論男女諸般吐血及逢節氣必發者極重兩料止吐斷根永不再發每料實洋七角○管氏十四製熟地老年調補最爲得宜錦匣裝潢可送官禮每兩二百文○極靈狐臭藥肝胃氣痛藥外痔藥靈癬藥以上每瓶實洋三角○立止牙痛藥喉症百效丹移星藥雙料勞傷可壽膏藥以上海種實洋二角○烟人壯陽藥酒壯陽一杯酒每四兩實洋兩角 
　　浙省宓大昌煙號聲明假冐 
　　本號向在杭城清河坊拐角開張只此一家並無分店歴來各埠航船脚担向本號販去每包半兩之元奇呈奇其中櫬白紙向印字號因無耻輩仿刻本號字樣混冐日多故舊歲四月改用石印洋紙行之未久而仿用石印洋紙將次貨冐充者仍復不少今本號專爲惜字杜冐於二月朔日起將石印紙改用自造花邊白紙中做丹鳳暗記隻字不用賜顧者請照櫬白紙中暗記庶不致悮主人謹白 
　　保險燈出售 
　　本行今到新式保險吊燈光亮異常每盞能抵蠟燭六十五支之數並各色保險臺燈壁燈均無不備况外洋該廠專託本行代銷中國各口其價格外克　卽請光顧是荷晋隆洋行啓 
　　薩波料 
　　何謂薩波料薩波料者係堅硬之皮皂普天下與别不同除衣服外無一物洗不乾凈薩波料有何用薩波料者可洗凈油漆及各樣木器可洗油布地板子架子與新者無異以及碗盆鍋一切油漬均可洗淨刀馬口鐵洗之可以雪高五金各物洗之可去舊鏽污垢用之亦不費事何人用薩波料答曰無人不用薩波料如修補牙齒人將假牙洗滌卽能簇新醫生所用刀等件洗之亦能潔凈廚子及餅師　皆用此物洗鍋及　子一切物件牛乳棚之馬口鐵桶皆用此物洗凈工人所用傢伙亦用此物洗滌管機器人亦用此物洗滌機器馬車房亦用此物揩皮條及馬車洗馬住宅傭人亦用此物洗門窻地板傢伙木料烟管烟槍等物當兵之人亦用此物揩洋槍等兵器其餘尙有千萬用處現在各洋廣鋪及各藥房俱有零售豐裕洋行在中國北邊代造薩波料之作塲躉賣此佈 
　　送到謝洋 
　　十七晚在論交樓後至法界延生堂未知在此兩處而未知在路遺失外國小帳一本内有姚蘭成田單計七分零又姚姓田單計六分零又公事一紙餘物不計惟田單爲要倘有拾着卽送八仙橋二十五保義豐烟間謝洋二元决無異言吳桂仁具 
　　小火輪出售 
　　本號有小火輪一隻名源發出售現泊拉圾橋旗昌繅絲棧馬頭欲購者請往看明還價可也三馬路潤記號啓 
　　白帶靈丹 
　　余婦久患白帶已有年餘聞上洋盆湯衖内壽榮齋加料白帶丸甚靈往購二盒需洋一元分六日食之果然痊愈故登報以鳴謝鄞縣嚴小寳拜 
　　召租 
　　二馬路安康里樓房一所五間兩進四廂八仙橋相近升和里昇平里單間數幢打狥橋德安坊三間兩廂一宅披屋晒檯庫門俱全租極公道合意者請至紫來街升昌面議或至各該處管門人領看均可 
　　鴻毛坭出售 
　　啓者本行今有新到靑洲鴻毛坭有限公司之施門釘坭出售價格外公道各寳號合意者請至寫字房面議瑞記洋行告白 
　　買票須憑信實 
　　英四月票單張五元八角分條五角九分棋盤街中 
　　寍波第一家 
　　英三月份頭彩由本莊售出今售發財票欲買者來信寄甬江後街太極圖筆莊 
　　專售吕宋大票 
　　英四月份雙張十二元單張四開照算分條六角附送新年月份牌萬有利 
　　分條五角八 
　　英四月票批發雙單張四開比衆公道信購申四馬路 
　　丹桂茶園 
　　本國新軿新彩燈戲名曰財星献其中情節科諢俱足令人解頤并不惜重資另紮就綢絹異樣燈綵内有石湖玩月一齣外加各色技藝與衆不同卽日工竣擇吉登檯演唱祈請諸君惠臨賞鑒是幸謹啓 
　　聲明頂受 
　　茲聲明頂受虹口和太辦舘全盤傢私什物等件改號謙太擇吉開張倘和太經手帳目及揭借鋪租等情均是和太自理妥辦毋得滋累如謙太日後生意宏發與舊人無涉恐未周知特此佈聞梁誠謙謹白 
　　凌雲翰墨 
　　同年蕭閬仙先生書法直逼鍾王蒼勁中姿媚躍出余爲評定潤格由招商文報總局謝簡翁處代收各件訂五日應付不誤秋訪錢保衡白 
　　止濁如神 
　　余患白濁經有數月醫治無靈幸信局寄上海盆湯衖壽榮齋購白濁丸一元并白濁膏一貼二角食是丸面貼是膏數天立愈卽此鳴謝郭碧山 
　　批發嗼啡 
　　本堂代售英國眞正老獅馬牌戒烟嗼啡其貨頂高其價克已貴客賜顧請認本堂購買上海石路中市蔣鶴齡堂啓 
　　鎭江盈豐 
　　英四月份票張十二元單張四開照算又售發記有利格外克已函購票請至西門大街薛家巷口不悮 
　　代寄廣東文進士闈姓 
　　啓者今開收文進士闈姓省澳各厰均能妥寄謝敎快捷諸君光顧請至四馬路一品香隔壁意興號啓 
　　七折八扣 
　　本莊揀選原典估衣專辦時式定做新衣運粗細皮貨加工重料承蒙賜顧者認棋盤街北 
　　大東惠通銀行 
　　啓者本銀行資本英金二百萬磅又公積英金二十二萬五千磅總行開設在英國倫敦外國總董係怡和行之開錫惠恩利行之恩利公平行之愛未生匯豐銀行之麥格林前沙遜行之沙遜都阿行之都阿共六位上海董事係怡和行之司密沙遜行之馬士美最時行之國夫公平行之百露斯脫共四位所設分行在香港孟買格拉吉打新加坡檳榔嶼長崎神户横濱厦門福州天津等處凡各種房產貨物等皆可向本銀行作押欵并各種銀錢來往又本銀行可代客收存銀洋存三個月者付息三厘存六個月者付息四厘存十二個月者付息五厘特此布聞經理本銀行事務人陶耳薄啓 
　　招請描字 
　　本局承辦欽定古今圖書集成所需描手自應招募凡向在本局描潤熟手以及别局曾經描過并遠方　來者儘可到局描寫卽聰頴子弟字畫端正者亦可前來本局當悉心敎導當另給他書先行學描幸匆觀望自誤同文書局 
　　誠實不欺 
　　今售英四月份大票雙張十二分條六角單張四開照算賜顧棋盤街 
　　咸利公司 
　　本公司通銷有年四遠馳名茲因票章三萬運銷不敷仿照吕宋雙張章程雙票批價劃一以廣招徠今售出英二月份大票二彩全張登報誌喜 
　　上海恊安興記 
　　本號專批發吕宋大票歴已多年屢售出大彩遠近馳名今售英四月票批發零沽原班回件收兌紅票公道此佈 
　　白木耳出售 
　　特辦川省頂尖銀耳批發零沽其價克已遠埠信購請至上洋四馬路盤記内仁壽昌面議 
　　病者宜看 
　　余梁外症二年餘矣衆醫均云無救余不信遍嘗各藥均無少效已成不起之症去臘見申報英大馬路京都同德寳堂有三日立愈花柳搜毒丸及包醫毒門等語余不惜重資函購寳堂花柳搜毒丸外治花柳萬靈丹各二大瓶計洋八元加味犀黃解毒丸一兩計洋八元并承該寳堂開一洗藥方照法服用自覺精神日好半月全愈心感無涯特登報以謝鴻施兼告同病松江源茂油號主識 
 
 

Page 10

 
 
　　躉批愼安堂票 
　　貨眞價實雙張大票十二元分條六角半批發代勞比衆公道紅票兌洋原班回件 
　　零躉批拆公道 
　　零售四月票照市函購卽奉紅票加足上海棋盤街 
　　杭州德記號 
　　照申批發老德記藥水代拆吕宋大票中外信任只此一家並無公司分行近多冐混賜顧函購指定大井巷元元銀樓間壁墻門内方免錯誤 
　　分條六角 
　　英四月份票雙張單張四開照市外埠紳商函購卽當班立奉棋盤街北 
　　分條六角 
　　英四月票雙張十二元單四照算函寄上洋棋盤街北 
　　代收廣東闈姓 
　　本號發售吕宋票向歴有年屢獲大彩今又代收廣東全省文進士闈姓謝敎銀兩歸廣豐洋行帳房担保格外快捷如蒙光顧祈請惠臨棋盤街廣豐新謹啓 
　　增茂洋行 
　　新到各種金銀鐘表大小八音打黃金表千里鏡修表器具一應俱全並有各種仿古老式表批發請至英大馬路老德記對門一號門牌便是 
　　泰隆火險告白 
　　佑寗公司英歴　年設在英京今已一百七八十年資本厚實今託上海泰隆洋行經理耑保房產貨物保費格外公道倘蒙紳商賜顧請至二馬路本行帳房面議是禱司事竺錦章 
　　上海同文書局告白 
　　南海康長素先生所箸新學僞經考十四卷在本局發售此書考得費易毛詩古文尙書局禮左傳爾雅說文皆是僞書爲二千年未闢之學海内爭先快覩者也初印白紙精本收回紙墨工價銀二兩 
　　補壽堂蓬萊仙傳世奇方 
　　本堂向在寗波成裕衜頭發售戒烟參露戒烟斷癮多人此露得自仙傳百藥俱備能養精神調和胃氣耳聰目明輕身壯力一月斷根毫無後患每瓶五角另附仿單又槍上戒烟如意膏每兩五角今分設上洋大馬路集賢里内 
　　告白 
　　啓者本行現在由外國特派蜜四白朗所造黃黑婆子派利水鞋油出口貴賜顧者請本行面議其價格外公道特此佈彚司洋行告白 
　　醉六堂書坊 
　　遷移老巡捕房南首棋盤街北青蓮坊口發兌木板石印銅板各種書籍並家藏舊書千餘種如蒙賜顧移玉購取 
　　王姓揚名 
　　立愈白濁早好濕毒關内復發腫爛我名醫看多無藥可治遇外科陸顯章白鬚上下楊梅毒瘡服藥大便瀉二次黑小便三服退腫七日濁盡廣瘡　消横痃塊一日消平上海大東門吊橋外聚海源對衖石庫門内 
　　雙龍洋行聲明 
　　啓者本行主人向來在美記洋行執業現在住在大馬路廿三號門牌開設鐘表行代客辦理時辰表及各式鐘表行船傢伙眼鐘凡各種明目之件其價格外公道現在新到鐘表眼鏡等極多此佈 
　　英大馬路西京都同德堂 
　　每月送戒洋烟去冬舍親未用分文領藥斷癮余癮三錢緣路遠由信局購鎗上三香戒烟膏二元香芬可愛甫半月聞烟卽吐不愧海上靈丹太倉韓筱南 
　　慶豐土棧批發 
　　上洋打狗橋自運大小洋藥照箱批發精製清膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
　　發四草考 
　　人心不古欲奪他人之利竟造無根之言冀損人而利已然眞僞虚實自有公論難瞞識者最可笑最可恨妄謂發四草人人所未見不知此草非但能戒烟並可配入補藥中去積消食化痰順氣通經絡活血去瘀生新功難盡述十餘年前有外國著名之西醫考驗此草之功效大益人之腸胃向本堂定購每年數千金今每年消外洋此草萬餘元只本堂一家獨有此草發兌近來外國各大藥房有發四壯陽丸酒出售可見發四草之名非巧立名目也再三香鎗上戒烟膏内用龍涎香爲極貴若减去此味則不大效不得不取價二千五百六十文一兩實非圖利也本堂主人薄有田園家業頗足不欲與市肆之流爭利因恐有碍善舉不得不辨明以釋羣疑倘有誤購别家僞藥不能將烟戒去者仍望請至本堂來包戒爲盼廣東詹誠德堂啓 
　　愼安堂批發大票 
　　現售英四月份吕宋大票零躉批拆并收兌本堂紅票價皆大市兼匯兌吕宋香港粤東銀兩惟本堂等之票各行均另有騎縫圖記若非本堂之紅票槪不收兌誠恐魚目混珠之弊蒙貴客惠顧請認明本堂中西文圖章庶可無悮此佈上洋廣揚興廣惠和廣泰祥普仁堂仝啓 
　　上洋匯豐銀行告白 
　　本行所存原本洋五百萬元並招新股尙未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分本行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存欵生息卽至本行面議可也特此佈聞 
　　只此一家起首老行 
　　英四月雙票出售雙張十二元單張四開照算分條七角附送月份牌函購上海棋盤街北朝東石庫門内原班帶奉不悮天成啓 
　　趙同春堂馳名藥丸 
　　夫咳嗽之病本由於痰故治痰者先順氣氣順則痰除矣本堂精究有年製煉此丸專治老痰頑痰哮喘咳嗽等症歴經屢騐務使元氣漸復客氣無權痰涎自解也每瓶洋二角鋪在上海老巡捕房對門開張○分設杭州蘇州鎭江無錫温州江西等處發售請認廣東同春堂招牌爲記 
　　三鞭壯陽丸 
　　此丸能固精滋腎壯陽扶脾滲濕養血袪風利氣行痰專治元陽衰弱陰分虧損酒色過傷陽事不舉不能堅久精神困倦目視無力腎虚耳鳴腰膝酸痛履步維艱四肢無力脾虚受濕夜夢遺精面黃體瘦大便溏泄腎氣不化飲食不思以上諸症皆難育嗣雖妻妾滿前尤有老翁之歎本堂良方用三鞭配入上品之藥製成此丸服之能助元陽不足可使精體充盈有健體强神舒筋活血老小咸宜欲應驗者請嘗試之功效自有神奇幸弗視余言爲妄也其藥性平和時常可服無病能開胃進食養血潤顔每早晩用淡鹽湯送下四錢毋庸戒口每兩大洋二角上海英巡捕房對門廣東接元堂何均年監製 
　　重校證治彚補 
　　是書上海李惺庵先生著先生博通古今上參三墳之典下考往哲之書審其異同窮其辯論兼精識岐黃家言凡諸名家臨證審治之法悉皆釆備實醫家必用之書每部八本洋一元賜顧者上海千頃堂各書坊發售 
　　上海屈臣氏 
　　此丸陰陽兼補男女均宜最能滋水壯火不損眞精與燥陽取樂者不同無論先天不足後天失調艱於嗣續等症俱能治之藥單内另有開明服法兹不再贅每瓶大五角小二角五上海英大馬路棋盤街中巿兩家屈臣氏大藥房告白 
　　小火輪拖烟船往返蘇滬 
　　蘇滬烟船小輪拖帶下午二點鐘開行蘇滬每日開班風雨無阻附搭者請上海城内萬全樓老閘萬福樓蘇州閶門太子二碼頭鴻順樓面訂烟船公帮告白 
　　廣東趙同春堂馳名藥丸略列 
　　參茸衛生丸 
　　統治男女諸般虚損先天不足後天有虧婦人服之調經種子男子能延壽補元眞乃壽世金丹誠衛生調元之寳也一品參茸衛生丸洋一元雙料參茸洋五角參茸衛生洋二角半 
　　小兒回春丹 
　　治小兒驚風發熱風痰積滯吐瀉夜啼寒熱往來咳嗽痰喘瘧疾痢疾等症皆能治之五粒頭每丸洋一角三粒頭洋六分 
　　三鞭種子酒 
　　此酒大補氣血壯陽添精固腎開胃潤顔誠有反老遠童之妙種子育麟之功神效無比减價收洋大瓶四角小瓶洋二角 
　　扶陽乾健丸 
　　此丸本堂祖傳秘方其功得天地之秘奥能扶衰陽爲剛健反老弱爲少壯種子催丁第一妙品功難盡述雙料參茸乾健每丸洋二角半參茸乾健丸每丸洋一角參茸乾健小丸每兩洋二角 
　　參茸坤順丸 
　　婦人月經不調子宮寒冷久不受孕服之能補氣血　子宮調經種子未孕卽能成孕旣孕亦能安胎百發百中雙料參茸丸每盒四個洋一元參茸坤順每丸洋一角參茸坤順小丸每兩二角 
　　氣痛平安丸 
　　得異人傳受秘方用茄楠香爲君配製君臣佐使妙法能治諸般氣痛心氣肝氣胃氣肺氣諸痛皆止寒痛火痛積痛　痛血痛鬱痛濕痛熱痛肚痛卽服卽安故有平安之名每丸洋二角半 
　　三鞭壯陽丸 
　　用人參鹿茸驢鞭鹿鞭海狗腎取山海之靈物配藥品之君臣治男子腎冷精寒陽事不舉氣血虚弱四肢怠倦或遺精夜溺或艱於子嗣者功能煖腎壯陽倍元固本神化莫測也每兩洋二角 
　　參茸白鳳丸 
　　正人參鹿茸鹿胎鹿角膠龜膠烏骨雞揀選生靈氣血之精英配草木君臣之極品婦人眞陰虧損身體虚弱赤白帶下服之調經種子保產安胎每丸洋二角半單料洋一角小丸每兩二角半 
　　廣東同春堂趙宗濟老鋪上洋老巡捕房對門開張○分設江西省城　子　○温州城西街○杭州大井巷○鎭江○蘇州○無錫○江陰等處發售 
　　獨擅靈藥 
　　珠桂半夏乃汪氏秘傳之寳非獨消痰功速兼治肝胃氣痛極靈兒科痰厥驚厥無不應手立愈老人痰哮氣喘頑痰梗塞服下卽平一切奇異怪症人所未經者用之能建奇功每錢洋四角痔漏化管丸不誰　年初起有管無管重者二服輕者一服拔除病根每料三元○再服退管收功丸雖數十年痼疾不用刀針掛線一旦除根每料洋二元上海棋盤街四馬路口一顆印庫門内 
　　告白 
　　本公司開創英京已有五十餘年現存英金三百九十七萬五千磅合上海規銀一千八百七十五萬兩零如蒙賜顧請至本行帳房面議可也 
　　仙壽窩靈騐 
　　本窩得授仙艸採於羅𦷰精配上品藥料製成此丸耑治五林白濁應騐非常無論濕熱而摻入膀胱或腎虚而敗精流注或花柳時毒久結而成白者尚輕而赤者是重便則陰莖刺痛如刀點滴難通久則更難爲治服之立刻全愈百發百中每瓶洋四角上海英大馬路興讓街口 
　　夫容山館集 
　　金匱楊蓉裳先生芳燦駢體詩詞與洪亮吉孫星衍齊名見張香帥書目答問茲重刷印每部兩元四角又張文恪公論文約旨每部一角上海文瑞樓蘇州綠蔭堂發售 
　　新開古香閣書坊 
　　本坊開在上海四馬路中市坐北朝南門面發兌石印銅刻鉛版木板精刻各種書籍茲擇新正吉日開張特登申報布告中外仕商凡蒙賜顧價值比衆相宜遠處函購須指明小號招牌仍由原信局寄上可也庶不致悮此佈古香閣啓 
 
