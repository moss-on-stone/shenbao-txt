# 1920 - 14 - 4916851

 

Page 1

 
 
   
 
 

Page 2

 
 
時評 
[平時與一旦（冷）]  
用力於一旦必先用力於平時蓋平時而能用力則旦之力或可不用即一旦之力旣盡而平時之力尤不能因之而稍怠蓋平時之用力爲成事之原而一旦之用力不過一種表示耳非秘因之定成敗也我國自五四之運動至於今日其間忽起忽落之風潮已不知凡幾苟能於其經過之後無論得失何若時時勿忘其本志人人盡心力而爲之則他日之目的必無一不達也 
命令 
一月六日大總統令楊允升給予四等寶光嘉禾章此令又令直隸省長曹銳呈考核屬吏據實舉劾籲懇分别獎懲等語龍關縣知事調署大名縣知事張昭芹久任繁劇措施裕如邯鄲縣知事陸長廕廉明幹濟治績卓然均着以簡任職交國務院存記升用署天津縣知事齊耀瑊勤明幹練爲守兼優署磁縣知事劉孟揚學識明通才具開　署萬全縣知事張國浚器識宏達振拔有爲均着俟任職期滿以簡任職存記升用署涿鹿縣知事周如鐄爲民興利著有成績臨榆縣知事周嘉琛操守謹廉聽斷明允署曲周縣知事楊　勇於任事勞怨不辭試署棗强縣知事張夢筆聽訟持平民情悅服署龍關縣知事郭金壽勤求治理匪戢民安均給子五等嘉禾章濮陽縣知事周祖訓聽斷明敏緝捕勤能東明縣知事高欽老成穩練堪任繁難滄縣知事　墉屢　上考名實相符署博野縣知事宋殿選實心任事卓著勤勞試署　縣知事李樞勤政愛民與情感　署靜海縣知事陳樹楷辦事勤奮肆應咸宜試署定興縣知事劉乾義關心民瘼樸實耐勞署平鄉縣知事孫家鈺才猷練達措置有方試署南宫縣知事丁中立政平訟理輿論翕然署雄縣知事忠芳辦事穩愼旘裕才明均着傳令嘉獎前署安新縣知事陳濤辦理盜案誤入人罪前署雞澤縣知事李毓文警員不法毫無覺察前署河間縣知事呂鴻綬工欵含混控案纍纍前署濮陽縣知事周保琛要案不報跡近徇隱前署河間縣知事謝學霖販烟重案草率判决分直任用縣知事劉福龢天性澆薄行爲荒謬均着交文官高等懲戒委員會依法懲戒此令 
又令甘肅省長張廣建呈考核屬吏分别舉劾以肅官方而清吏治等語署皇蘭縣知事江命職勤愼廉　老成　練慶陽縣知事江毓芬悉心撫宇輿論翕然均晋給三等嘉禾章禮縣知事劉朝英才具開展勇於任事署古浪縣知事張慶瑜清白宅心周民穩署定寗縣知知事李承紱鋤妊去莠　識具優均給予四等嘉禾章署湟源縣知事陳澤藩久任邊隅實心行政署平凉縣知事鳳來勤求治理悃愊無華均晋給五等嘉禾章署西寗縣知事張鳳瀛治劇理繁聽斷公允署永昌縣知事恩綸廉斡勤明羣情愛戴署安西縣知事彭契聖持正不阿爲守兼備均給予六等嘉禾章西和縣知事孫　章穩愼明幹不激不隨署通渭縣知事梁鎭濤年富力强任事敏練署靜寗縣知事周廷元心精力果百廢俱興均着傳令嘉獎已撤西固縣知事左崇祺已撤岷縣知事李聯慶武山縣禁烟委員分發縣知事沈廷彦奉職不力玩視烟禁均着交文官高等懲戒委員會依法懲戒此令 
又令謝宗陶程其瑞齊樹楷均晋給四等嘉禾章此令 
又令林正木給予四等文虎章　令 
專電 
北京電蔡元培再電辭北大校長辭呈尙未批（十四日下午五鐘） 
北京電頃閣議安系閣員對靳允敎界五項要求極不滿爭持甚烈靳回寓意頗怏怏（十三日下午七鐘） 
北京電安系因靳有去傳之表示大憤昨夕密議結果决計倒閣 
（十四日下午二鐘） 
北京電前昨屢傳靳辭職及出京說詢國院云毫無影響（十四日下午五鐘） 
北京電本日閣議（一）上海同濟醫工學校决發建築費二十萬元（二）贛政務廳長陳嘏善病故改簡沈祖恩（三）對俄方針未决定俟得駐使復報各國意向電到齊再定先飭各邊嚴防（十三日下午五鐘） 
北京電汴省敎職員電請維持京校現狀（十三日下午五鐘） 
北京電陸徴祥電所乘船微受損同人均安善現在西貢趕修預定二十五抵滬月底入京（十三日下午五鐘） 
北京電巴黎顧施電十日德約交換吾國仍拒列席（十四日下午五鐘） 
北京電徐樹錚電告恰垣宣布戒嚴錚於删日赴恰視察防務事畢卽行入京（十四日下午二鐘） 
北京電財交兩部將京漢京綏兩路抵押日債已有成議路界多數 
 
 
 

Page 3

 
 
反對（十四日下午二鐘） 
北京電電令顧使列席國際聯盟會議（十四日下午二鐘） 
北京電海軍部議决添設海軍大學（十四日下午二鐘） 
北京電四鄭鐵路展長路線已由部與日代表協定（十四日下午二鐘） 
北京電陸交兩部現議設航空工廠（十四日下午二鐘） 
北京電日使對抵貨事又向外部抗議並附京商會檢查單限日答復（十四日下午二鐘） 
北京電姜桂題督皖將成事實遺缺擬陳文運繼（十四日下午二鐘） 
北京電陳光遠請緩裁兵 
（十四日下午二鐘） 
北京電駐外各使復國院電各國對俄方針正商議未確定院部處定明日開聯席大會（十四日下午五鐘） 
北京電豫贛二督更動說當局均否認仍自某方面傳出（十三日下午五鐘） 
北京電陳樹藩電青海王公携喇嘛入覲與談邊情深明大義已於八日由省東進（十四日下午五鐘） 
北京電徐樹錚遣褚其祥等回京報告庫情徐行期未定恰克圖吃緊邊防處電駐庫一旅赴恰增防並令李垣赴恰布置防務 
（十三日下午五鐘） 
北京電京奉路收現經奉省合力反對决暫緩行（十四日下午五鐘） 
北京電曹錕爲三師催餉 
（十三日下午五鐘） 
北京電王占元等聯名電闢復辟謡言（十四日下午五鐘） 
北京電俄激黨東逼楊增新李垣孫烈臣等電京告急邊報一日數至謝米諾夫擬投激黨協同窺蒙激黨無一定宗旨（十四日下午五鐘） 
香港電軍府文電詰靳烟酒借欵西南是否混括在内（十四日下午三鐘） 
香港電軍府徴集收回青島意見備提國際聯盟會（十四日下午三鐘） 
香港電五十號政團通電否認魚日憲法會議違法表决省長案 
（十四日下午三鐘） 
香港電葉夏聲報桂軍在三水蘆包某鄉强姦全村婦女四十以下莫能免（十四日下午三鐘） 
各通信社電 
廣州電憲法會議政學會石行會館議員因反對省長執行省政務不肯出席到會僅四百六十人不足法定數論者謂該系行動爲有政治作用故意破壞議憲蓋省長免職權已於議定地方制第九條時授諸省議會若使之執行國家行政則不足以舉其實歸諸中央任命尤使任免權毫無價值今通過之省長執行省政務案明明將國家行政讓諸中央應以尊重中央政權使中央地方各得其所與該系主張適相符合無反對之理由（十四日）聯合通訊社電 
北京電港電王正廷先赴粤報告卽行來京 
北京電皖督因病頗萌去志姜桂題有繼任希望以上十三日） 
北京電莊景珂電謂日政府以我國未盡力維持日貨請閣議電覆 
北京電徐樹錚電哿（二十）日前返京 
北京電李家　林建章電告俄亂侵入邊防危急萬分願我南北軍協力顧邊補救萬一否則東省不堪設想 
北京電陸軍大學畢業譚師范黃慕松王孝絪朱緩光派赴歐考察軍事 
北京電上海同濟醫工學校建築費政府允撥國庫券二十萬元（以上十四日）以上中華通信社電 
北京電烟酒借欵以各方反對有停止說 
北京電决設上海造幣廠歸幣制局直轄（以上十三日） 
北京電暄傳日政府以德約發生效力將在山東施行政權政府以日未通知决取鎭靜態度 
北京電更督謡傳仍未息政府將再通電聲明汴議會來電詢問趙督有無更動院覆并無此意 
北京電湘豫兩督更動說不確惟確有簡任省長消息正在密商同意人物 
北京電參陸處會議邊防以滿洲里恰克　一帶近勢最要决請東三省籌邊署厚集兵力屯防 
北京電青海王公川木帶領西藏喇嘛晉京陳樹藩電請優待政府以藏事正無解决方法川氏此來極與藏務有益已派專員招待 
北京電傳嶽棻不言辭各閣員且力保傳另提敎長又無人擔任靳甚爲難（以上十四日） 
長沙電田應詔與譚延闓因周則范事各懷意見互相攻斥湘西湘南兩方將有變故發生（十四日） 
以上中孚通訊社電 
公電 
旅京湖南學生會聯合會通電全國各團體各報館各地湖南同鄉公鑒吾湘苦張敬堯苛暴久矣往事且勿論即近今逼倒全省學校私運烟種入境已屬罪不容誅迭經湘民籲告政府通電國人而政府至今未予撤懲陷吾民於水深火熱而莫之拯拔夫設官原以爲民今乃不恤三千萬人民之痛苦以優容一人縱奸禍民誠不能爲政府諒也尙望貴處主持正義聲罪致討并嚴促政府迅撤張氏以紓湘禍爲幸旅京湖南學生聯合會叩灰 
陳劉自辯未種烟電各報館均鑒陜西禁烟毖後懲前嚴厲取締迭經呈報中央並通電在案頃閱京滬報載陜西陳劉親函縣知事謂禁烟爲對外表示實非種烟無以維持軍餉現種烟較去年加倍等語此等謡傳殊深駭異樹藩鎭華對於各縣知事禁烟加以親筆椷諭者以功令雖屬森嚴手書尤爲密切故於印文外特作此極誠懇之告誡冀其直追急起奮勉圖功乃不逞之徒顚倒是非揑造事實謂樹藩等親函囑令種烟較去年加倍夫旣知有對外關係交涉所在職守所關方且諱莫如深豈肯授人以柄雖至愚亦不出此况部派禁烟查勘專員不日入陜所有椷件均可調騐自能得其眞相又不待辯而自明矣謹此布陳即乞垂察陳樹藩劉鎭華叩元印 
里昻無線電（路透社電） 
[三國首相之會議]  
十三日巴黎電小巴黎人報紀法英意三國總揆談話如下三國總揆於星期日晚間會議討論土耳其問題昨晨會議復討論亞德里亞海問題彼等復聆巨哥斯拉夫代表解釋其政府之意見歷一小時之久該代表切言巨哥斯拉夫國各部分互相團結衆心一致午後三總揆復集議三總揆之談話已引起樂觀之印象惟目下仍有許多　難存在無庸隱諱巨哥斯拉夫國　意國直接談判之基礎曾規定如下意國願以達爾瑪希亞土地讓與巨哥斯拉夫國惟巨哥斯拉夫國須承認阜姆與柴拉屬於意國阜姆一地如不屬意則意國擬討論阜姆獨立之條件但須於阿爾巴尼亞索取賠償開意國現索該地全部分至特林河北岸之斯克太里鎭爲止該鎭亦在其内巨哥斯拉夫國代表反對此議謂該地於歷史上及人種上向屬塞維亞故雙方意見殊相牴觸惟談話仍在進行中現望不日彼此可得同意 
[高等會議與匈國]  
十三日巴黎電高等議會昨未開會今日開會時將决定以和約條件交與匈國代表之日期衆意本星期杪前不致交出因有數事尙未解决 
[國際聯盟會之召集]  
十三日巴黎電國際聯盟會之行政議會定於一月六日召集因美國暫時缺席故代表之數已減九人與會代表法國爲波學懷氏英國爲克松貴族爲意國爲謝洛嘉氏日本爲珍田子爵比國爲海門斯氏希臘爲維尼齊洛斯氏巴西爲駐巴黎之巴西大使西班牙爲勒盎氏葡萄牙爲柯斯太博士 
[英德之交相派使]  
十二日倫敦電英國駐柏林之新代使基爾瑪洛克貴族已啓程赴任領事人員不日亦將出發德國駐倫敦之代表旦夕將到 
[荷蘭與德前皇]  
十三日巴黎電聞協約國不日將要求荷蘭引渡德前皇現料荷政府將通告德前皇不如自離荷蘭以保顔面 
[各國近事紀]  
十三日巴黎電法國國會今日召集下來因州參議員施萊爾氏代表光復之諸州在參議院演說聞米勒蘭氏將代克勒滿沙氏任内閣總理 
十三日巴黎電高等議會今日决議戰前克羅希亞與匈牙利所訂之條約應置之不顧所有財政擔負由舊日匈國版圖内新出現之各國均分肩荷 
十三日巴黎電前駐柏林美國大使傑萊爾氏新著一書名曰（余之日本行）書内討論日本溝通東西文化之企圖 
世界路透電 
[美國政黨與國際聯盟]  
九日華盛頓電威爾遜總統致書民主黨全國委員會謂今欲决定美國人民關於國際聯盟會一事具何志願其唯一方法乃在以此事爲下届選舉取舍之準民主黨全國委員會在傑克森灣開宴會時曾宣讀威爾遜總統此書黨員白乃安氏向衆演說反對總統之主張謂民主黨必須接受必要之調停而使和約得以批准九日紐約電白乃安氏與威爾遜總統之政見歧異已引起一般人士之討論以此事頗與選舉總統有關也九日華盛頓電民主黨全國委員會開宴會時參議員希志柯克氏亦主張有體面之調停前駐柏林美國大使傑萊特氏有候選總統之望亦來書力主調停 
[英國路工大會之結果]  
九日倫敦電今日午後路工大會决議完全拒絶政府之提議而將全案送回幹事部俾與政府重開談判該大會將繼續開會至接政府之答覆而後已聞諸代表反對分高下等發給工資要求各等一律給以最高之工資另於每星期給紅金三十三先令並要求依此基礎補發自去年八月八日至今應得之工資 
十一日倫敦電運輸大臣吉特士爵士工部大臣郝恩爵士爲鐵路事應首相之召同赴巴黎故明日路工與吉特士爵士之會議須展緩至後日舉行届時吉特士爵士將詢明首相之意見回抵倫敦也豫料内閣將於十三日開會内閣關於路工拒絶政府條件之决議將於是日傳出（按路工拒絶政府條件之電報尙未收到） 
[加拿大之工黨要求]  
九日哇太　電工黨職員謁見加拿大政府請立法規定每日工作八小時每星期工作四十四小時並要求允許工人組織機關助同組織協濟會社修改仲裁工業爭端辦法限制東方移民入境減少加拿大常備軍額政府鐵路管理部工人得派代表加入 
[俄國過激黨之大勢]  
八日倫敦電聞伊爾庫次克之大局日見危急該地有反對柯爾恰克之叛黨九千人其數源源增多若輩有機關槍與飛機諸利器聞謝米諾夫已請日本派兵一師援助 
九日丹京電路透訪員謁見過激黨代表里維諾夫氏據稱所與英代表談判之事大致已定惟切實合同能否訂定全視英政府有無勸諭亞昌格爾政府釋放過激黨若干人之能力爲决果能如願俄國將即遣回英國傷兵拘禁俄國之英婦經彼呈請之後業已釋出英代表已促請英政府開釋拘禁倫敦之俄人若干名云 
九日倫敦電過激黨稱已佔據桐哥薩克省首府諾伏希爾加斯克鎭 
九日巴黎電巴爾電稱台尼金將軍之左翼現避入波蘭 
[漢志國與法政府]  
七日巴黎電晨報得悉漢志國代表與法政府商定之條約其主要條欵如下漢志允法國代管叙利亞全土法國允阿刺伯人建設阿剌伯國大馬斯克化姆亞利波諸鎭均在其内以上三地由阿剌伯人管理助以法國顧問及監察員愛爾比加一地里班倫人與阿剌伯人皆爭之境内警務暫歸阿剌伯憲兵擔任另以法國軍事監察員爲助該地切實分配辦法將由和會决之惟里班倫人提出之要求大約將由和會許可 
[英報之過激黨與中國論]  
九日倫敦電西登泰晤士報載漢姆貴族論東方過激主義之患謂遠東全局令人深爲憂慮中國幅員廣大地方散漫或不致爲過激黨活動之地惟中華民國現正擾攘不靖或變成排斥泰西之騷動亦未可知 
[各國近事紀]  
九日倫敦電晨郵報載稱倫敦接開羅消息謂叙利亞之國民義勇隊在比魯特至大馬斯克鐵路攔阻載送戈洛特將軍之參謀長之火車而將該員拘入山中該員此行大約乃赴大馬斯克調查法兵與阿刺伯兵近今在巴爾巴克衝突之眞相據巴黎電稱該員被拘後卽經開釋 
八日倫敦電澳洲陸軍中佐巴拉爾氏與美新土希氏今日乘飛機D字五十九號由杭斯洛飛往澳洲九日倫敦電布京英員來電否認外國所傳關於布國時局駭人之消息謂此種消息乃仇布者傳出因布國近與西方交通隔絶故傳播甚易近今布國鐵路罷工雖稍起風潮但布國軍界殊爲安靜云 
九日倫敦電愛蘭堡將軍在開羅啓程赴蘇丹以前語客謂埃及時局漸定諸事可望滿意解决 
國外要聞 
[美國航務之發展]  
中美新聞社華盛頓通信云據最近發表之美國本年（一九一九）九月份對外商務之詳細報告足見美國商船事業之大有進步查是月間從美國各埠出口之對外貿易船舶其載重噸數爲美國註册者占半數以上又就貿易之價値計算其爲美國船裝運者占百分之四十五查本年上半年内美國之出口貿易其爲英國船舶所控制者居多迨秋季内美國航務雖有進步然尙不足以消除英船之優勢自一月至六月英船裝運出口貨之噸數占百分之三.六.五美船祇占百分之三○一迨秋季内美船增占至百分之四○.六英船則減爲三四.六是故自一月至九月間合計美船載貨占百分之三三.六英船占三五.九在上年(一九一八)同期内則美船占百分之一九.六英船占百分之四八.八又在一九一七年同期内則美船占百分之一六.五英船占百分之五○.八茲列本年三季内英美船所載出口貿易數之比例及懸掛美國旗之船舶每月出口之數列表于下 
出口價值之百分數美船出口噸位之百分數 
美英美 
一月二三.三三九.九三八二月二七.六三九.四四三三月三○.六三○.二四○第一季二七.一三六.五四○四月三一.六三三.八四五.八五月三四.六三五.六四九.五六月三三.一四○.六四八.二第二季三三.一四○.六四八.二七月三七.九三五.四四三.九八月三九三五.七五一.三九月四五三二.八五一.四第三季四○.六三四.六四八.八 
惟商部所編之表並不將外國註册之船舶列入故期内出口之英國船不能知其確數美船在九個月間開赴各國者均有尤以歐洲方面爲多茲再將商部所編本年八九兩月份與一九一八年九月份美旗船舶與他國旗船舶所載出口貿易之價值列表如下 
一九一八年一九一九年一九一九年 
九月八月九月 
美船一○○.四六○元二二二.九三元二二七.○九六元比利時三.七三七九.一四六四.三○一英二三七.八八七二○三.一四一一六五.三六三丹麥八.八五四八.七一三六.九二七荷蘭六.一六七一七.二三七九.八一八法一六.四八五八.五七二九.三三四意七.五一五一八.五四七一七.六八五日本二○一.三○一二八.○一三二三.八六九挪威二三.三○九二四.九五一一七.七一八西班牙九.一二七一一.九三一二.三○一其他各國一八.五○九一六.七一八一九.五○○各外國合計三五三.八九六三四六.九七四二七六.八二○總計四五四.三五六五六九.○六七五○三.九一六 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞二 
[美國農業之近狀]  
中美新聞社云美國農務總長霍斯頓氏近於常年報告中言美國農業人方以爲日趨衰落實則進步極穩人言不足信也其報告中列有歷年比較　則一千九百十八年間之收穫其平均數較一千八百九十年間增百分之十五况大戰起後觀乎農業上之成績亦足覘農人之能敏益以現今對於田事均得科學之助他日國家如有急需必能供應無缺况田畝之日益加多尤至可樂觀者也預料以後多年中美國田間每畝之産物必見增加據農業專家之計算美國田畝其産物少差者僅百分之十五其他八十五分均極旺盛但須一般熱心農事者予農人以經濟上之贊助并予以有關農事之科學智識則農業之進步必極速前途之希望無窮矣惟有一事不可不知者則田中之産物旣日增必須勤於查勘如害蟲稻麥等之病患等皆當并力防止不可疏忽國家則宜利用可種之荒地從事墾植俾農業日益發達此項地土計占荒地全數百分之六十霍斯頓氏又云吾人欲增多田中産物非實用農業上種種良善之法不可如種植之機器收穫上之學識及測試天氣防止害蟲與應用肥料等等均應措置行法則農業自蒸蒸日上矣氏又指示美國農人力田所得恒較多於歐洲各國譬諸比國農人平均每人種五畝三分美國農人則每人二十七畝雙方比較則美國農人多於比國農人二倍半其多於英國農人二倍三多於法國農人三倍二多於德國農人二倍半多於意大利農人六倍云霍斯頓氏又謂十七十八世紀　西部田畝大　擴張惟每畝産物反而消減比及十九世紀初葉乃復增一八九○年以前十年間美國麥田中每畝計産麥一一.八四斗而一九一八年以前十年則增至一四.八七斗凡增百分之二十五一八九○年以前十年美國榖田中每畝計産榖二三.四三斗而一九一八年以前十年則增至二五八一斗凡增百分之十一八九○年以前十年美國雀麥田中每畝計産雀麥二五.九二斗而一九一八年以前十年則增至三二.一七斗凡增百分之二十四一八九○年以前十年美國薯田中每畝計産薯七二.九七斗而一九一八年以前十年則增至九六.八四斗凡增三分之一其他田畝如乾草一種前每畝計産一.一九三噸今則計産一.四三二噸亦增多百分之二十其他如棉花雖大受米象(害蟲之一種)蹂躪而前此之每畝一六九.七八磅今已增至一七五.七三磅凡多每百之三十其他田中收穫亦無不大見增加一九一八年以前之十年中每畝所産較之一八九○年以前之十年中每畝所産平均增多百分之十六云 
國内要聞 
[農部調查全國工資及物價(野雲)]  
農商部辦理農商統計平昔尙稱認眞前後出版已及六次内容數目雖不十分眞確然當此政　紛紜之際每年尙能調查編製一次始終未嘗間斷亦已難　茲聞該部以勞動工資之物價兩項關係社會經濟及人民生活至爲重要勢不可不詳爲調查以資比較特又製成表式兩種分行各省夫以中華土地之廣物産之饒人民之衆各地交地情形特異人民生活程度不齊全國眞象每苦難明今有此調查結果編成比較總表宣示國人則將來於國家産業之整理社會政策之改良自不患無參考之資其裨益實業前途殊非淺鮮用將該兩表之内容及調查辦法述之如次(一)勞働工資表分勞働爲五大類(一)關於農事之勞働其細目分農作養　　絲漁夫五種(二)關於製造服用品之勞働其細目分織工彈棉染坊成衣製帽製靴鞋製皮貨八種(三)關於製造飲食品之勞働其細目分碾米磨坊釀酒醬　製茶製菸草六種(四)關於建築之勞働其細日分木匠瓦匠鋸匠石匠製磚瓦五種(五)關於製造器具之勞働其細目分木器傢具造車製金銀器製銅錫器鐵匠桶匠製竹柳　籐器七　(六)各項雜業之勞働其細目分造紙榨油油漆匠雕刻印刷製革製蓆男僕女僕夫役十種各種勞働中有少數分别男女者如農作養蠶繅絲及織工餘則悉　男子而於女傭一項則特别指明其所得工資分日給月給年給三項大多數皆係日給僅在農作一項内註入年給男女僕二項註入月給除此之外又分供食與不供食兩種至所調查之工資數係分最高普通最低三項分格塡註每年開始由該部分發各省公署轉飭各道道尹調查各道調查完畢塡成正表報省再由省署轉飭實業廳彙編總表訂入省表總册以便隨同報部如無實業廳之省則由省署實業科辦理若僅有一道或不設道之特别區域則僅就各縣調查所得編成道表報部此其辦法之大略情形也(二)物價調查之辦法則與前表稍異其調查責任純由該部所指定之總商會擔負一年之中報告四次(分三月一次)即三六九十二三個月爲報告時期而表格十二張則由該部於每年開始訂成四册一次發交表内所列物品共八十餘種皆係認爲人民生活所必需而又與對外貿易有密切關係者除洋布煤油二項外悉爲國内産品計(第一類)食用品上等粳米下等粳米上等小麥下等小麥機製麥粉磨製麥粉黃豆玉蜀黍牛肉猪肉鷄卵豆油芝蔴油花生油菜子油猪油食鹽白糖紅糖冰糖醬油毛尖茶香片茶龍井茶武彝茶上等白酒下等白酒上等黃酒下等黃酒菸絲菸葉(第二類)服用品土布斜紋布素面愛國布提花愛國布粗洋布細洋布上等庫緞下等庫緞上等湖縐下等湖縐上等甯綢下等甯綢上等實地紗下等實地紗上等官紗下等官紗上等繭綢下等繭綢上等夏布下等夏布上等呢下等呢上等草帽下等草帽上等毛製地毯下等毛製地毯(第三類)原料品上等棉花下等棉花二十支棉紗十六支棉紗十支棉紗白絲黃絲大麻苧麻松木材杉木材楊木材上等洋皮下等羊皮牛革羊毛猪鬃紅煤烟煤焦煤劈材木炭柴草煤油生漆熟漆金銀生銅熟銅生鐵熟鐵鋼錫鉛(第四類)雜用品宣紙桑皮紙毛邊紙上等桐油下等桐油一靛青豆餅 
聞現在該部所指定　商會計有三十二處將來酌量情形仍可推廣各總商會每三月報告一次該部則據其材料製成比較表及指數表隨時公佈公佈之法或用單行本或附載農商公報不必拘定待至一年之後始行彙登於農商統計此亦物價與工資兩種調查統計方法不同之一端也 
勞働工資調查去年已辦而物價調查自九年起開始實行茲將該部訓令各總商會文附錄於次本部辦理農商統計已閱七年關於物價一項尙未從事調查不無遺憾在創辦伊始原屬力求簡易俾利進行惟此項物價調查關係國計民生至重且鉅各國農商統計無不視爲切要之圖我國地大物博人民生活程度萬有不齊生産消費各殊天時地利亦異加以外貨侵入國内物價之消長動輒受其影響凡此種種勢非切實調查無以資比較而圖整理茲特製成物價調查表一紙附載辦法酌定物品之種類期其簡要而易行該總商會對於地方商業考究有素物價一端當尤爲注意所及合行檢同九年度調查表兩份仰卽按照辦法各條詳細查塡依限呈報本部當據以彙編總表昭示國人庶幾研究有所憑依施政無虞扞格實業前途胥利賴之(　及辦法從略) 
[吳佩孚痛論取締排貨電]  
國務院外交部前徇日使之請曾通電各省區長官禁止排貨(原電錄十一日本報)昨衡州吳佩孚師長有覆電到京措詞極爲剴切茲錄其電文如下院部敬電備悉日使節略内稱以我國發生排斥日貨風潮遂致發現福州案件結果察其口吻自認爲排貨而有兇毆我則有排貨之舉動彼應有兇毆之報復似此牽掣周内甘認釁自彼開輕視我國蔑視公法莫此爲甚查國際公法通商條例并未載有甲國不用乙國之貨乙國應取兇擊之對待亦未有甲國提倡本國貨而乙國强其用異國貨者更未有國民用國貨不能自由而異國强以武力干涉者日本自號文明尤不應出此又况我國各界提倡國貨并未有排斥日貨之證據至排斥云者不容彼貨進口則爲排斥進口而國民不用則不得爲排斥我若毁貨於彼國之人手則爲排斥我毁貨於我國人之手即不得謂之排斥以我國人之金錢易彼貨而焚棄之彼豈能侵我所有權而强令保存耶抑豈能威迫我政府威逼我國民而强用日貨耶彼之藉口排貨以减輕危害傷人之罪可謂毫無理由且彼旣知在條約上彼國僑民應受我國保障斷未有被保障人而危害保障人者彼云各種權利均被侵害試問我國人有焚貨於彼僑商店内者乎抑有因排貨而擅害僑民者乎又云因我官憲約束不力所致試問官憲有强迫國民必用日貨之權利之理由乎至云日本人不能更忍因此而生不測事變尤爲藉端開釁無理已極夫列國僑民違棄公法無端生變則罪有攸歸未可以不能更忍一語恫喝也集會出版自由載在約法彼旣無干涉之權乃請我政府干涉尤爲離奇我院部旣灼知其用意所在欲輕減起釁之責任即萬不可墮其計中南京及鄭家屯成案具在大可援例辦理似不可引昌黎舊案以喪權卸責又况我國近年事事取親日政策當局旣有親日之善因則國民卽不應受毆辱之惡果且所謂親善者乃雙方國民之親善并非政府片面之親善莊代辦電稱英法等國公使之言未免出於臆度我國旣未違法開釁友邦亦何必代慮莊代辦處三島空氣之下固應有此論調也院部主持據理堅持不爲所動足徴卓見毅力欽佩曷極惟祈依法援案迅速解决以饜全國之望如日政府堅執一面之詞請卽提交外交團公開會議以昭公允好在當日此案發生福州各國領事共聞共見且案内被傷之美敎員更可作充分之證人弱國圖存端賴外交春秋之鄭賴有子産而晉楚不敢侵凌此次交涉惟盼政府勿藉口於弱國無外交之一語而畏葸自餒實國家前途之幸師長爲援助政府外交起見謹以上聞師長吳佩孚叩感 
[東三省通訊(隱)]  
日人救濟鐵路員工 
鐵路員工謝却救濟 
哈爾濱消息日本對於遠東近來極其注意所用方法不外剛與柔兩種而已剛則以兵日本軍隊在東北一帶之行動各報多有紀載至其柔之方法即組設所謂鐵道從業員救濟會卽對於服務中東鐵路之華人予以救濟是也日人於上年十一月間曾集哈埠三十六棚地包華工頭到日本總領事館會議待遇極其優渥當場聲明以維持工人困難保全生活爲宗旨並發給廉價券若干張請轉知各工人令持向日商三井洋行購買物品又一消息謂地包工人頭名張海者稱日領組織此會之意藉口哈埠錢法毛荒不得不謀所以卹工保民之道故設此救濟會即以置備食糧及薪炭等項減價出售其組織之簡章分爲七項(一)宗旨俄幣下落物價騰貴凡從一於鐵道者都有衣食不足之慮甚有凍餒之　茲爲人道上之救急起見設立此會以濟燃眉之急(二)名稱本會名爲鐵道從業員救濟會(三)目的本會以輔助鐵道從業員使食糧薪炭得受廉價或惠與之益以除生活上之困難(四)會員凡鐵道從業員可具請願書於本會而爲會員(五)職員從會員中選舉幹事若干人辦理一切事務(六)特權本會會員有互相保護生命財産之義務本會會員有享購買比市價較廉之薪炭　食糧之權(七)附則本會會員如欲購買薪炭食糧須塡註購買券送由幹事查核辦理(請願書式)一埸所二職名　姓名入會希望人年月日 
又聞日人此會組設之後華工不願受其救濟且以此種救濟限於　工並不兼及俄工頗爲懷疑故現在哈埠多數工人對於日人之贈物辭却不受而我國官紳鑒於目前時機之急要聞已别組公賣店以爲濟助工人之用矣 
[再紀魯學潮轉圜消息]  
屈映光不受學生要求國貨會分任學生負擔 
山東學潮之轉　消息已誌昨報茲又據官府方面人云省長所抱之主見以爲學生會敎職員會提出各項條件與政府交涉是儼然以交戰團體自居而與政府對峙倘政府方面無論對何條件有所承認與否認不但政府方面之尊嚴不能保持卽人民自身上之國民身分亦必因以減損故當第一次調人向屈氏提出要求條件時屈氏即答覆任何條件官府不能承認而應行辦理之　於行政範圍以内則無不辦理云云蓋屈氏之意凡撤换屬吏賠償損失維持學欵等爲官府所應辦的而辦理之决非由於各該會之請求的換言之即决不以政府資格而投降於人民也據目前所聞屈氏對於各項之重要問題確已預備於日内順次發表日昨下午一時敎職各員在敎育會將元旦損失之各件已會同學生按照損失單據逐一核算多數學生之意决照昨日所發表之宗旨官府方面苟爲留一綫活路即當順從正軌恢復原來不對内之主旨免墜他人挑撥官民惡感之計中此政府人民兩方面之實在情形也觀以上情事山東學潮可望平息惟屈省長素以可新可舊可善可惡著聞如就職責上良心上用快刀斬亂絲手段則一切糾葛可從此消滅若仍言不由衷一味狡展以學生爲機械調人爲傀儡則山東敎育狀况恐仍難恢復也 
本月九日山東提倡國貨研究會開會結果由理事長王鴻一氏主張由該會同省商會省農會省敎育會通函各縣之商農敎育會組織各該縣之提倡國貨研究會以利推行其精神注重之點乃在各方面併力合作不欲學生獨負責任以珍重其寶貴之光陰而維持國家設校育材之主旨也其文云敬啓者歐戰告終和會肇始噩耗傳來全國震驚况我山東痛苦尤深濟垣同人於去秋組成提倡國貨研究會以振興實業爲最終之目的以杜絶漏巵爲入手之辦法數月以來檢查外貨稍有成績籌設工場已具端倪惟是聲氣貴乎靈通成城端資衆志而且從前之會務多學生所主持以此重遠責任交付青年負荷揆之情勢未免偏畸久仰貴會熱心公益保維大局敢祈會同各界組織貴縣提倡國貨研究會以用國貨爲勸導以造國貨爲觀成以各團體爲主體以敎育界爲輔佐不受外界激刺亦國民　盡之義務減却學生擔負以珍重寶貴之光陰肅此布意統希亮察 
[河南之官僚與政黨]  
河南自去年省議會建議設立吏治調查所及育才館後全省知事及幕僚大起恐慌及吏治調查所所長張之銳實行任事育才館行將畢業若輩益覺飯碗問題難以持久遂於年關左右開一密議與會者以外籍候補知事或現任知事以上之官吏爲限假座開封道公署政務廳長孫士偉開封道葉濟財政廳鄭倬均躬與盛會河北河洛汝陽三道尹亦派代表蒞會知事到者約近百人其議定事件甚多皆嚴守秘密茲就外間所聞者約有四端（一）設法打消自治案（自治案係仿照山西區村閭制度）（二）破壞道縣公署分科治事辦法（三）不使豫人明白河南財政眞象（四）豫籍中之有知事資格者不准任用其現任知事十七人則運動敗壞其名譽是日主席原推葉氏葉力辭乃以孫士偉主席此事外間知者甚鮮數日後始稍稍洩露云 
河南自民國三四年國民統一兩黨相繼解散後皆以黨會爲詬病偶因選舉發生一二小黨會選舉旣過黨會亦隨之消滅本年南北搆和政學各界乃漸有黨會之組合如現在之豫政籌進會（督軍系主之）政治促進會（法政學生主之）政學研究會（育才館學生主之）等不下十餘團然均未能十分活動目下因官場有秘密會議豫人大爲不平適有自治促進會不先不後同時發生發起者皆河南素負時望之紳董如康世華孫正宇（皆省會議長）張子晉（吏治調查所長）韓運章（育才館長）陳善同（實業廳長）等已擬定簡章籌備一切不日即開成立大會並擬於成立後組織月刊作爲方論機關 
以便發表政見令各縣組織分會以聯絡聲氣云 
[張敬堯運烟入湘之公憤]  
湘鄂學界請府院查辦 
張敬堯私運鴉片種子萬餘斤入湘被武昌鮎魚套車站扣留情形已紀前報全國人士方函電交馳拒此毒物乃張敬堯竟悍然不顧派遣輜重隊於本月三日夜十一時用手槍迫向站員將烟種四十五大袋頃刻裝車運往湖南鄂督王占元亦有令放行自此案發生已引起中外人士之注意湘人奔走呼號不遺餘力即北京政府亦明知烟種扣留之事蓋王督早有密電入告而旅京湘學生會各界公民及在京湘學生請願團曾爲此事數謁府院旅鄂湘學生會更派代表易禮容携烟種一小包入京報告並請北京萬國拒土會設法該會西幹事某君得易君報告卽電商湖北拒土會並派員赴鄂調查一面報告外交團合力辦理所以日來外間傳言有英公使將提出質問之說北京政府本有將烟種就地燒燬之意後來怕因此着了痕跡反致惹起外交有所不便至於鄂督王占元初本應允負責派有憲兵駐站看守烟種上月二十八日旅鄂湘學生會派代表三人携帶呈文晉謁督署王督派副官某接見宣言督軍决不使扣留之毒物運往湖南已電達中央請示辦法學生深信王督宣言且以此事業已宣傳中外共見共聞斷不至再有他變僅每日派人至站探看一次至本月二日看守煙種之憲兵連長語探看之學生謂督軍擬元旦焚燒毒物因逢紀念佳日故延期但决在日内處置或付之一炬或投之長江則已確定武漢各報亦盛傳即日付火學生信以爲眞咸欣欣有喜色首先告發此案之站員游泳君尤爲得意至擬開會慶祝成功誰知（王督負責）（付之水火）等等快心悅耳之話皆政府之設計緩兵彼天眞爛漫之學生實大受其紿而不悟本月三日夜十一時張敬堯派差温茂生率輜重隊數十人以手槍强迫車站將四十五袋鴉片種子運往湖南其時住站看守之憲兵奉有王占元命令放行率隊强迫之温茂生亦照例持有護照一紙大意謂此項烟種係作軍醫製藥用品云云四日早學生聞警馳往已來不及當日卽將張督强迫裝運情形通電全國發佈傳單一面派人質問王占元一面派人携帶日前在車站所攝鴉片種子照片入京向府院呈請查辦聞所攝照片共分五張將四十五大袋之毒物分堆攝出纍纍可辨可爲此案鐵證在京湘學生代表團亦於八日派人再至拒土會接洽據該會秘書云已通電中外並請中國政府查辦想如此共見共聞關係重大之案終不能一手掩盡也 
[邕學界罷課後之消息]  
桂議會議决請撤伍校長 
邕垣全體學生請願省議會公議咨請省長撤革省立第三師範學校校長伍淵一事已誌昨報茲聞學生將請願書呈交省議會後該會請願股審查長覃貞幹君即開會報告學生代表李克清雷榮　等請願撤革省立第三師範校長伍淵案出席股員三十人僉以學生檢貨純屬愛國行動該校長到場檢騐自當開誠布公 
將所有貨物揭示大衆公同談判乃該校長竟曲庇商人壓制學生擅行判給貨主運回其行爲實屬卑劣師範學校係培植師資之地非明敎育原理富敎育經騐者不能充任校長伍僅爲工科畢業學生竟濫充師範校長當然不能勝任况以校長而兼校外數差尤於校務大有妨碍應依照省議會暫行法第十六條第八欵之規定咨請省長將該校長立予撤革以維學務是否有當請付公决云云各議員以學生對於此案罷課以待辦理不能遲緩均主張速行議决旋由主席張議長一氣諮詢大衆决定變更議事日程先議此案再由審查股報告後即行大體討論全體議員除有一人稍申異議外均一致贊成大體採用惟學生請願書中有毁壞學生名譽一節有主張一並加入者繼有人謂此係關於司法之事自有司法衙門主理非此三項關於敎育行政者可比依章不能採入遂全體通過並决定卽日由秘書廳備文送省署以便急行解决此項罷課風潮云 
[紀廣州之憲法會議（十一）]  
三日午後一時開憲法會議吳景濓主席先由審議長佈告二日審議會無結果陳鴻鈞主張續開審議會呂復反對謂審議會無結果也是一種結果湯漪主張以續開審議會抑開大會付表决主席以開大會付表决大多數起立通過遂開大會韓玉辰起言前日大會已經否决各案不能再行提出討論衆以爲如韓君說今日將無可議因前日對於原案及修正各案均經否决也於是有人請將原案及修正各案均得重付討論者衆贊成遂由陳家鼎徐蘭墅說明其修正案繼由陳鴻鈞發言贊成原案謝持反對原案并將五十號各議員意見一一加以反駁其言甚詳但有二點最可注意者其一則謝君本主張民選省長行獨裁制而反對五十號責行參事制之主張者然謝君演說之後忽有贊成張善與修正案之言張君之案固主張責任參事制者其二則維持原案者所持理由以第八條旣經通過是則責任參事制已經確定如第十一條又規定民選省長獨裁制定非矛盾謝君駁之謂日本内閣對天皇負責非對國會負責而帝國國會對於政府亦可以有建議彈劾及變諮詢各權故主張民選省長獨裁制與第八條之規定並不矛盾云云謝君發言畢時已五時遂延會六日憲法會議繼續討論地方制度第十一條第一項湯　呂復韓玉辰王試功呂志伊馬驤王紹鏊諸人爲贊成反對相問發言後將各修正案一一付表决（一）尹承福修正省設省長一人統攝全省依法令執行國家行政省設參事執行省行政否决（二）陳鼎修正每省設省長一人爲省之行政首長否决（三）徐蘭墅修正省設省長一人依法令執行國家行政並監督地方自治否决（四）李載賡修正省設省長一人執行省行政兼執行國家行政否决（五）童杭時修正省設省長一人執行省政務依法令得兼理國家行政否决（六）張瑞萱修正省設省長執行省政務國家行政得依法令委任省長執行之表决結果議長宣告在場人數五百九十二人起立者四百六十四過四分之三徐蘭墅提起異議請依憲法會議規則第三十九條有二十人以上之要求得投票反證表决投票表决有反對者謂只援引三十八條以起立方法行反證表决如有疑義再點唱表决再投票表决不得以三十九條用之於反證表决相互爭執秩序頗亂嗣議長以三十八條與三十九條究竟適用何條付表决多數贊成適用三十八條遂將張瑞萱提案以起立方法行之議長宣告四分之一係一百四十一人反證表决其結果起立者僅一百四十三反對者以一百四十三之人數與前此表决數已相差十五人且此種任意報數毫無憑證再提起異議行投票表决而議場秩序已大亂議長遂宣告延會但此會議决手續未完全下次開會不免又起紛擾矣 
[粤路之去年狀况]  
粤漢鐵路之粤段於上一年中對於展築工程仍然停頓現在通車至韶州而止廣州爲起點至韶州爲終點可得通車路線約有一百四十餘英里昨歲完成之工程只有清風營烏石兩站所建之水塘及三華店營嘴琶江口等站之溝渠及防水堤之修理以禦水患而已五月八月兩次水災尙不甚重於營嘴一站衝去路基一小 
 
 
 

Page 7

 
 
部份且當時施行種種臨時設交通尙不至　絶全　搭客每日平均有三千人車票收入每日得一千六百五十一元貨物每日平均有九百噸載脚收入可得三千三百五十元之譜至廣九鐵路華段近年之營業亦與政局息息相關即如民國六年十一月十八日駐石龍軍隊潰　該路車軌爲亂兵毁斷以至交通斷絶翌日亂兵剿平路軌修理需時至二十日方能如常通車至民國七年之初沿路萑苻不靖各站刼掠頻聞此等恐慌情形致全路收入頓減惟載貨比上年同一時期爲多且自七年四月一日起由廣州至香港之直通快車收入加增惟此等加增非關營業進步實因客票加價耳總之全路收入比較前年雖屬加增而支出亦增民國五年至六年收入爲八四二○○○元支出八七八○○○元民國六年至七年收入九三五○○○元支出九七六○○○元尙有借欵息項未計假使滙水非高漲不已則支出更不止此數也此期搭客統計共一八九○六一二人内有一三○七七七二人係搭直通香港快車者載貨統計一○四六○六噸載脚收入約十四萬元云 
[湘中南軍之危機田張與譚之意見]  
湘省自此次軍興後湘西湘南各將領意見卽不一致一切行動各不相謀然傾軋之事尙少發現也近自周則范被殺譚延闓忽委一楊畬爲湘西民政長飭令駐紥洪江致惹起湘西方面之反對且通電攻擊譚氏不遺餘力先是廖湘雲甫將周楊殺斃此間各報紀載卽多謂廖氏之出此確係張學濟之主動周楊被殺之後張曾酬廖萬元云云至張之所以必須殺周蓋欲統一湘西擴充勢力故耳又有人謂張氏此謀斷無不通過田應詔者查湘西自田應詔張學濟周則范等先後宣告獨立湘西地方分爲兩部即田張之據有辰州一帶周則范之據有洪江一帶是也兩部皆各設有軍民各種機關儼然兩省各種政事各自設施彼此旣各欲擴張其勢力乃勃然生吞併之心此周氏被殺之一大原因也現在周氏所有之地盤雖尙未完全入田張之手然洪江一帶已爲其禁　無論何種勢力均不容其伸入以其曾出代價不容人分一杯羹也故其對於譚氏所委之民政長遂决然拒絶不過譚氏爲軍府任命之湘督兼省長凡湘省境内屬於南軍之勢力範圍者一切軍民政事皆有分配之權故田張對於此事表面上自不便出而反對於是乃由湘西臨時參議會通電拒絶謂譚氏舉動悖謬無異使湘西永陷於分裂之境又謂譚氏措置乖方心存破壞等語不知譚氏對之又將若何辦理也 
[浙江法政學校脫離學生會]  
杭州學生聯合會組織以來關於查貨等事成效卓著又爲經費問題於去年十月組成化裝演講團藉資收入總之該會慘淡經營以法政學校諸職員辦事之力爲多此次學生會評議長黃維時與評議員陳中岳（法政學校代表）因公赴湖後諸評議員忽有主張各校全體罷課反對敎職員之事迨黃君等由湖返杭聞知此事急召集本校同學商妥辦法請學生會評議部對敎職員罷課問題收回主張謂師生感情萬難有損且會務維艱國難未艾學生學識未充一切行動端賴諸敎職員從中指導方可謀長治久安之計云而學生會　議部諸人則大不爲然疑爲被敎職員利用法政學生因於十三日在評議場中大聲宣言謂吾等含辛茹苦締造斯會諸君竟不自諒將斯會斷送而不惜同人等才學不足以感人至誠不能以動人祇得自今日起全體同學三百七十餘人與杭州學生會脫離關係云云未知此後尙能挽回否也 
[杭州快信]  
省垣各小學校敎職員今日午後假杭縣敎育會開敎職員聯合會成立大會 
省會各學校仍照常上課公立法校有定本月終放假說春假考試暫緩舉行 
省議會雖閉會所設守衛隊係法案規定外傳裁減及移置議員公寓說非事實 
前海寗知事韋紹臯挾公帑八萬餘金逃匿無踪雖將家屬看管仍不來浙投算交代現因各團體續電請追已令催查緝委員謝宸慈.吳琳分赴上海漢口曁廣西原籍上緊追緝 
壽昌管獄員兼充杭縣律師俞亮犯重婚罪經金華地方廳停職逮案訊辦昨函杭地檢廳調查俞前在杭聘娶宣氏婦詳情 
紹屬富商陳某擬在錢江組織漁業公司備具計劃書呈由蕭山縣轉詳實業廳俟得省長核准即將開辦 
此間軍界發起河間追悼大會現正在籌備中 
[南京快信]  
聞倪嗣冲患神經病日前聶憲藩過蚌進謁時倪初神經 
尙清對聶言劉道章才堪重用旋即神經錯亂語無頭緒並邀聶同賭牌九近曾由某德醫打一藥針尙未見效 
李督感冒已愈昨照常見客批閱公牘 
齊省長因母壽請假赴津院復電不准 
南京各界聯合會迄未成立籌備處仍附設學生聯合會聞陶知行君.擬日内邀請各界開一茶話會磋商進行方法 
王克敏昨晨由滬抵寗即入城晋謁李督旋乘下午三時特别快車北上 
王揖唐瀛眷昨由滬來寗即渡江轉車北上李督派副官曾章林到站照料一切駐浦之第十六師昨已全行開拔赴察哈爾所遺浦鎭防務由第二混成補充旅接防 
齊變元昨來電報告元日抵京即到府院報到 
徐州張文生陳調元電軍民兩署報告豐沛蕭碭邳各縣大股土匪已全行撲滅 
魯督田中玉電調任用道尹葉世勳赴魯效用聞將畀以重要位置不知確否 
連日狂風至昨晨始息據警廳中調查城内外倒坍民 
房十八處壞民船八艘 
地方通信 
[蘇州]  
鄉農盼望雨澤自入冬以來天久亢旱近更連日西北風倍覺寒冷現届各鄉播種豆麥正在發生萌芽一遇乾凍頗有損害以故日來鄉農咸望雨澤早施藉資涵養云 
續　忙漕减成八年　雨爲災舊長元吳及東西由低區田畝被水淹没甚多温知事迭飭經造地保造報荒册惟手續頗繁尙未一律造成而田業公會屢次開會公决忙漕成數普通高田八成五低田八成由縣署轉呈財政廳詎又未奉允准因此忙　遲未開徴前日温知事又召集田業公會各紳在署會議公决再拍電省署請求仍照上次呈請成數啓徴未知能否邀准也 
輪局請取締同業蘇州警察廳昨據招商局内河輪船局呈稱據蘇州常熟兩分局函開本年十一月有洽昌慶記輪船局初開練塘一班未及兩月忽又停歇與本局爭駛蘇常航船所有售票停輪地點同在太子碼頭一帶其餘常熟及沿途各埠均逼近本局左右甚至陸路雇用野鷄沿街拉客水路搶先撞碰不顧危險本局爲營業自衛計懇請迅予轉咨水陸警察廳長常熟縣知事出示嚴禁務將各野鷄驅除盡絶並諭班輪在途勿得搶先滋事以息爭端而安商旅云云 
通緝犯案律師吳江縣屬平望鎭開設　館之張永發即張阿二因有竊盜嫌疑經事主告發拘縣起贓訊辦經縣判以張永發竊盜窩贓罪成立處徒刑七個月張不服延某律師上訴高等廳復審反將張加處竊盜罪窩贓罪併處徒刑三年六個月張仍不服改延律師王任即王練伯赴大理院上訴又奉院判駁回並將張發回吳江縣送監執行王律師又代爲布置故張阿二始終在看收所並未進監後張擬繳欵贖罪王律師力任包辦遂趁吳江縣知事交代之際與管獄官沈惠商定以張母病故將張交王律師親自帶出押所回家料理喪務張回家後又爲事主所見即呈縣查究新任縣知事調查卷内並無保狀詰問沈管獄官則稱王律師親自帶出經王代知事詳請該管獄官沈惠撤任限緝旋經浙江嘉興縣派警將該犯張阿二拘獲送回吳江縣署提訊張供稱伊妻陳氏受律師王任陳金生馬金生之愚代辦贖罪當由伊妻出洋二百五十元交王律師手收故此由王律師將我領回實非脫逃等語當即飭拘王任陳金生馬金生及看役大喜子均逃避不見由縣先將該犯張阿二送監補足刑期並以王任現充律師跡涉重大嫌疑兩次飭拘避匿不見自應呈請停職通緝已呈奉高等檢察廳王仁山廳長令行上海律師公會將該律師王任除名停職一面通令各廳縣一體協緝王任即王練伯馬金生陳金生大喜子等務獲歸案訊辦 
[松江]  
松江各界聯合會電各報館轉全國各地各團體均鑒外侮日深内爭不决南北當局各省軍人祗知爭權　利是以我人民不得不起而謀救國自救之道學生爲社會先覺感觸尤深更不能坐視是以全國各地均有學生聯合會之組織使此青年學子分求學之光陰作救國之運動誰實爲之而至於此執政者方當引咎自責之不睱乃山東督軍田中玉竟敢肆意摧殘傷害甚衆又復電請北京政府解散全國各地學生聯合會甘心媚外凌虐國民此人不除國亡無日矣中華民國主權在民敢請一致奮起伸討以維國權而保民命臨電不勝迫切待命之至松江各界聯合會叩元 
調停公欵爭潮省公署因公民江璇等不承認新委之公欵管理處總分各董迭請令飭縣署由各機關互選公欵董事等情爰派劉潛來松調查究竟該委到松後往晤陸規亮諸君發表意見謂公欵董事由各機關互選按之法律手續似有未合云云該委員并主張將舊董六人一體加入公欵管理處俾息爭端聞新董等對於省委調停計畫並不固執舊董方面之主張若何現尙未悉也 
續查省立工塲省議員盛元音等前因省立第十工塲在北門外建築製革廠房深恐製革藥水流入河内毒害飲料迭電省署請令飭該場籌備員變更製革計畫曾由省長委任劉潛來松按查一次盛等旋因該場建築工程仍在進行續電省署請即飭令停止建築以節省費齊省長因仍派令　潛來松覆查該委員昨在縣公署發表意見認該工場在北門外製革因河渠太小不甚相宜允以此意呈復省長并謂省長如果再不信任祗好請　另委賢能重復調查本委員　當敬謝不敏云 
[鎭江]  
大批旗民乞食近日有旗民四五百人分爲十組每組五十人分向城内外各街巷江邊等處呼號行乞面目枯槁情實堪憐詢之則皆數日不食詢其數年前何以尙無如是窘狀則衆口一詞謂楊所長在任時飲食醫藥勸業團小本營業等費均尙照給所以稍堪自給自向懷陶自等輩希圖攬奪利權故將楊前所長推翻歸併生計所於縣公署向懷等復又威迫章倪兩縣　凡生計所財政縣長不敢過問所中一切財政皆由向懷等獨攬歷任生計所長均退處無權民國六年度收入一萬六千六百餘元我等普通旗民每年只領得小洋三角故我輩至此地步詢以爾等尙有轉機否答言現在北京恩大人克大人那大人皆派人至鎭查辦已在六年徴信錄上查出侵蝕罅隙十餘條現正囑該董等交出七年七月以後徴信錄清查撤辦之後我輩當有生機當時江邊有英商二人聞風來觀並出銅元若干分給該旗民俾暫爲果腹云 
[揚州]  
反對騐船之究辦兩淮鹽運使因奉鹽務署令於八年春間令十二圩鹽引捐局查騐往來長江之運鹽帆船分别船身大小編製號碼以便稽核經十八帮航商反對公推羅某等三人代表晋京赴鹽務署陳請打消前令未蒙允准而查騐之事亦未舉行茲聞淮運使業奉署令飭十二圩揚子總棧務獲反對鹽船編號之人究辦未識該航商等若何對付也 
組織民立中學揚州中學祗有省立五師八中縣立商業美漢四所邑紳于寶軒捐資在揚組設民立中學業已賃定　城鹽義倉房屋(即現在警察第三區局所)爲校址每月租金十元刻正從事籌備校具開學期當在春假以前云 
請究侵佔學地江都第二高等小學校長俞桂岩近以錢姓將學官官地私佔造屋關碍校舍令其拆卸不遵已函　縣署勒令拆讓矣 
[南京]  
旅寗湖南學友會討張電各省各界聯合會學生聯合會各報館各法國公鑒接武漢學生聯合會電稱張敬堯串同張宗昌私運鴉片烟種萬餘斤入湘栽種聞之不勝驚駭張氏在湘二年紊亂法紀穢德彰聞其種種誤國殃民之大罪迭經湘人泣告全國仁人爲之蹙額志士爲之寒心我湘人困於淫威之下吞聲飲恨誓與偕亡而張氏跋扈異常引兵自固中央鞭長莫及虚與周旋言之令人髮指爲張計者若能及時改過猶不失知幾之明乃怙惡不悛又出此駭人之舉夫禁烟一事法令森嚴稍有拗　國有常　誠以事關重大外之足以牽動邦交内之足以殘賊種族今張氏身爲大吏不諳事物倒行逆施甘爲禍首人之無良莫此爲甚我湘人謹含涙再告於我全國父老兄弟姊妹曰張氏不除不惟湘省無肅清之時即全國亦將隱被甚害我湘人義憤塡胸誓不與張兩立除經敝會電請政府撤張懲辦外特懇一致聲討去此惡魔湘民幸甚中華民國幸甚旅寗湖南　友會叩 
[杭州]  
學生將次上課杭州學生聯合會與敎職員聯合會因事衝突致有罷課一舉現聞法政專門學校曁各實業學校均照常上課並未停止至第一師校安定中校等因京校敎職員宣言復敎業已準備開課並聞敎職員聯合會對於學生質問書擬即詳細答復免傷感情又杭州學生聯合會會長黃維時昨亦函致各界略云會中日前輒因北京輟敎問題强制各校全體停課反對極親愛之敎職員以致羣情憤急莫不罪我維時敵赴湖化迨返杭又抱病在床故不明個中欵曲還望各界諸公鑒公原爲荷至會中一切悖謬　動現已正式提出交涉若仍固執不化維時亦再不敢以寶貴之精神而犧牲於黑暗之地也云云 
[温州]  
泰顧國民大會紀泰順僻處山陬福建安徽事件聞信較遲現於一月一日在縣城　前坪開泰邑國民大會到者甚衆先由臨時主席敎育會會長翁檉宣佈開會宗旨次由林念傳吳諤潘伍王亦僧葉錫瑞周新諸君先後演說異常悲憤掌聲如雷當場議决對於福州安慶事件與浙省國民大會取一致主張并電南北政府以示警告並組織委員會俾便繼續進行茲將通電錄下日人擾我福州殺我學警破壞　法蔑視主權我國民痛切剝　應請向日本政府嚴重交涉以尊主權在此案未解决前我國民不用日貨並禁止煤鐵米棉運往日本以促日本政府國民之覺悟皖督倪嗣冲爲南北戰爭禍首近又縱兵蹂躪女校種種違法言之痛心應請立予免職懲辦以順與情至南北爭持各點尤望早日解决一致對外國家興亡匹夫有責臨電迫切尙祈採納泰　縣國民大會冬 
永嘉新思潮之萌芽自五四運動以後永嘉旅外專門學校以上學生同專門學校已畢業學生在永嘉組織一永嘉新學會以促進思想之革新爲宗旨自始迄今對於新文化運動及改造社會等事業日日進行成效可觀現又發刊一種雜誌由會員擔任投稿定名新學每年出兩大册第一期第一號已脫稿由北京財政部印刷局印刷二月一號可出版 
來函 
[安慶六邑公益董事會來函]  
敬啟者頃閱貴報一月五日登載安慶新聞一則與事實稍有不同查張崇武走失哈叭狗一頭與六邑中校爭閙經鮑中石韞渠楊祚延張振麟等當場調停並無叩首服禮之事鮑中等與張崇武同爲省議會議員且均爲六邑中學董事目睹情形較爲眞切用特函請更正無任感盼之至安慶六邑公益董事會啓 
雜評一 
[證據之眞僞(默)]  
是非重事實事實重證據故人民攻擊官廳之事而證據不充分官廳尙得强自解釋焉若證據顯然確鑿者則必不敢曉曉自辨矣 
然而今日官廳對於人民攻擊之事雖證據確鑿亦必曉曉自辨且必有自辨之反證據焉如陜人攻擊陳樹藩之種烟以外人所拍之照爲證據而陳樹藩之通電則以禁種手諭爲否認之證據其實證據之孰眞孰僞亦甚易辨陜事以外人所拍之照爲可靠耶抑以陳樹藩自書之手諭爲可靠耶雖至愚亦能辨之所謂作僞心勞日拙此之謂矣 
使陳樹藩之種烟證據確鑿而可以自造之證據抵消者則此次張敬堯運烟種之證據亦不難設法消滅之矣有此理歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[要求市民權問題告一段落]  
領袖領事已有覆函議决照付春季捕捐 
(一)聯合通信社消息 
(一)交涉公署之談話上午各路商界總聯合會代表陳則民俞國珍王才運曁顧問湯節之等及總商會會董聶雲台同往交涉公署與楊交涉員磋商進行方法返會已近中午矣 
(二)全體會議於總商會午後三時上海各路商界聯合會全體職員在總商會開緊急會議與會各路之職員達千人之多總商會沈聯芳宋漢章唐露園及楊交涉員均親與會朱葆三陳則民二人主席朱賡石包世傑沈卓吾三人速記首由陳主席報告經過極爲詳盡繼由楊交涉員報告在外交方面進行之狀况及駐滬十四國領事贊成之意見并追述要求華董一事極爲正當彼於民國二年初任交涉時卽經建議今茲此舉亟應分别要求市民權爲一事納捐又爲一事并詳述彼與領袖領事對於此次收捐事件之經過末復謂市民權應奮勉進行而納捐尙望照繳云云語極誠摯次由聶雲台詳述友邦人士接洽之情形并解釋要求市民權進行之程序頗爲詳盡繼述納捐事個人主張暫行先付請衆討論至此交涉公署交際科長陳世光到會蓋彼奉交涉員命至醫院與領袖領事薛福德君商酌薛君力疾維持尤爲可感乃特持其復交涉公署函到會經陳主席宣讀其函曰(敬啓者接准上年十二月二十九日來函以要求選舉工部局華董一案敝總領事當卽通告領事團並已轉報駐京外交團在案一俟得有復音卽當函告也即希貴交涉員查照分别飭知爲荷祇頌日社上洋福初啓一月十四日)報告畢陳主席略謂我人前此議决乃爲督促起見今旣有此復函而上海各友邦之領事又皆認我人要求爲正當且予我人之同情乃根據事實一一表决共計三事(一)搗毁商店問題除一函由楊交涉員提起交涉外一面向公堂提起訴訟(二)華董及顧問委員會問題衆議以各領事旣無不贊成一面除　領袖總領事及其他各國領事表示感謝之意見外一而仍當積極進行聶雲台君並提議鞏固團體最好更有市民協會等之組織加入此次運動更希望籌備基金以便對付一切云當經衆議以一面除由國民方面積行外一面亦當以最短之期督促外交迅速解决此事並在租界未有華董以前工部局方面提出之顧問委員會一事亦當積極進行云(三)納付春季捐問題衆議外交當局旣苦時間太促即再退讓一次以納付春季捐期間爲外交承認我有華董一事完畢其手續之期問於是主席遂以納付春季捐付表决多數通過至時已六句餘鐘遂振鈴散會會議旣畢乃由各董事决議發出緊急通告而散 
(二)各路商界總聯合會緊要通告 
十四日開全體職員會經楊交涉使報告駐滬十四國領事贊同之情形及當時所接領袖領事薛福德君之來函知修改章程業已轉咨本埠領事團及呈報駐京外交團一俟得有覆音即行函告等語此次要求市民權已得一層之進步前次議　不得滿意之答復緩付春委捕捐本爲督促進行今旣有此答覆所有春季捕捐議决暫行照付　武裝巡捕之行動已向主管官廳提起交涉矣特此通告　希公鑒 
(三)交涉員之電報經過 
聞楊交涉員昨日自總商會回署後立將關於本埠各商要求市民權致起緩付捐欵之風潮迭經設法勸慰並將本日在商會議事各商全體贊成付捐等情分電外交部曁南京軍民兩長矣 
(四)商界總聯合會致交涉署函牘 
上海各路商界總聯合會呈請交涉公署踏勘商店被毁物件文已據聯合通信社來稿登載昨報茲悉該會於繕發此呈時首數句稍有更易用將首段再錄於下(上海各路商界總聯合會呈交涉公署文)爲武裝巡捕敲毁福建河南兩路商店用具請求踏勘事竊敝會據河南福建兩路各商店先後報稱一月十二日下午被公共租界武裝巡捕多人向本路各商店强毁物件搬運貨物妨害營業不得已而關門等語 ...(下見昨報從略) 
(又致交涉公署函)敬啓者頃閱一月十四日字林西報内載有署名鐵血團名義致函工部局恐嚇云云值茲我人與租界當道爲市民權問題以和平方法本公道要求嚴重交涉之際而有此違背吾人志願之事發生殊爲詫異應請轉致工部局查究該項函件之來處俾我人得悉造此函者之用意也原報附呈統祈察照此致江蘇特派交涉使楊 
(五)總商會與工部局往來函 
工部局公報載中國總商會與工部局間往來函件兩通如下一月十三日總商會致工部局總董函曰請貴局設法自今日起停收商舖季捐三日敝會在此三日内願竭力勸令各舖照繳捐欵亟盼賜覆十四日工部局秘書李台爾覆函曰十三日來函業已接讀茲奉諭答覆者本季捐欵今已進行徴收敝局未能如來函所請停止收捐殊以爲歉 
(六)各西報之紀載 
十四日字林報略云星期一夜各路聯合會集議决定不罷市聞集議時間甚久直至翌晨四時半始散並聞有登報佈告照常開市之决議但此通告並未見於報章(譯者按各路聯合會照常營業之通告確載見十三日申報)不過各報紀載中有此一說耳星期一晚閉門之各商舖直至翌晨九時半始照常開門殆以未見通告之故星期二日工部局在江西路與四川路收捐所收無約僅及平時六分之一聞工部局對於不付捐者仍將起訴據所得消息觀之工部局所行之辦法頗有使正經商家反對鼓噪之效力去年罷市各商舖心意咸同此次鼓噪之初卽無此現象若干商舖因被勒迫而一致行動者現以聽從不付捐計畫爲悔蓋因此而致武裝巡捕入其店舖取其財貨也華字報所載捕房執行堂諭時之情形如謂拘去兩人轟開銀箱之說實屬不確銀箱係由巡捕在屋内覓得鑰匙或由店中人交出鑰匙而開者星期一夜捕房接有一種匿名傳單措詞恫嚇具名爲鋤惡百人團附以鐵血二字之名片略謂限工部局於三日内予華人要求以滿意之答覆否則當運動華捕與水電廠等工人全體罷工云云字林報亦接到此項論調之華文油印傳單云 
文滙報云華人拒絶繳捐一事並未續有發展市上雖發現揑名之傳單揚言擬罷市抵制云云但無嚴重性質之事端發生昨日江西路一帶有若干店舖不肯繳捐當道已發出傳票約二十紙定星期五日在會審公廨審訊聞今日工部局收捐已不若星期一日與星期二日之困難 
(七)各西報之社論 
字林報社論云華商與各路聯合會决議不主張全體罷市此舉甚善可爲之賀雖此舉並不明勸會員照繳捐欵然兩事當可並行一二日内或不免尙有拒絶繳捐情事第嚴重時局之氣象今已可謂過去矣領袖諸人星期一夜何以有此决議此固無關重要但有一點即工部局不得不堅持者今已得滿意權力現旣證明磋商即可開始吾知雙方當可和好辦理之也工部局之控告中國公民於公堂與其施用强力以對華人乃不得已而爲之非以此爲樂也雙方旣自認各出於誤會則欲得爲雙方所可接受之解决似無甚困難他日提交納捐人會議之華人顧問部辦法現經華人請求修改此層吾人昨已言之當不難就緒至於領事團不同意權吾人確以爲未免有傷華人自尊之心此條用意所在未嘗不可用他種不甚討厭之方法以達之凡此種種事件之磋商目前儘有充分時間也吾人願一再說明者抛棄前嫌之絶好機會即在今日蓋門户大開可以向華人表明其所抱工部局不予以公正待遇或不聽從其意見之怨望實無根據也今吾人向華人提議者乃華人現應組織人數無多而眞有代表性質之委員會俾愼重擬定其主要之需求然後請工部局與之討論以前華人所已提出者似有斟酌未善倉促編入之處吾知一經討論之後工部局必以全力迎　華人而上海外人之最好輿論亦必贊成之也 
大陸報社論云納捐華人與工部局間因誤會而起之風潮現似已漸平靖華人寗願繳付本季未滿期之捐欵俟下届納捐人會議時再行申訴其寃曲而不願見執行會審公堂命令之巡捕滋擾其店舖也吾人願爲華人賀所賀者何則華人爲請求工部局承認其正當權利而採取之地位與其防免紛擾紊亂與困苦之决議是已使果全體罷市則上海居民所受者恐不僅紛擾紊亂與困苦而已也華人已迫令工部局發表其十月二十四日致領事團主張華人顧問部之函參政問題鼓噪已久工部局非不見之春季收捐時代鼓噪勢必復生工部局非不知之何以工部局不隨時發表此函公佈於衆此非吾人所知但吾人所知者設令工部局發函之後立即披露則目前風潮即可不作而因此釀成之誤會與惡感亦可免除矣華人在權利上應有此顧問部且應可爲工部局議董華人參政當然不作租界行政權將由外人轉入華人掌握中之謂蓋所謂華人參政者不過謂使華人對於市政有其所應有之發言權耳吾人確信華人參與租界行政不獨可謀上海之進步且亦可促全中國之進步而同住一處之中外民族其相互間之了解亦可因以愈臻完善矣 
[工部局諭不錢店烟捲舖領照]  
工部局此星期公報載有一月十五日公佈租界内兌換舖與烟捲舖領照之示文謂自四月一日所有兌換銀洋店舖與售賣烟草店舖皆須依照工部局地産章程第三十四條附律領取執照云云附載執照條例如下兌换銀洋店舖執照條例(一)此項執照不得移讓他人(二)領執照者須爲店中營業負責任之主人(三)此項執照須陳列店内爲衆易見之處(四)(領有執照之華人兌換銀洋店或錢舖)字樣須用中英合璧文字陳列於店面顯著之處字體宜大(五)在職巡捕與收捐處職員負有稽查領照房屋之職務者得自由入内(六)凡此店舖須於夜十二時閉門非至翌晨五時不許再開(七)逐日兌换市價宜以大字用中英文陳列於店面顯著之處(八)領執照者如更換營業地點須至收捐處呈報至於營業負責任之所有權非經工部局允許不得移與他人(九)店舖不得妨碍街道(十)領執照者及其所僱之夥不得有章收入或發出僞幣或僞鈔票如有關於僞幣或僞鈔票之消息須立即報知捕房(十一)不得以任何例外之財物給與工部局任何僱員(十二)凡違犯此項任何條例者其執照得由工部局取銷之或中止之而其所存作爲保證金之欵得由工部局酌量全部或一部没收之工部局並可控訴領執照之人(保證金)由工部局酌定(執照費)每季自一兩起至二十五兩止不等視店舖之等級而異此欵須預先繳付售賣烟草店舖執照條例(一)此項執照不得移讓他人(二)執照號牌須釘於入店大門之顯著地方不得塗毁其字跡並須將此執照陳列於店内顯著之處(三)在職巡捕與收捐處職員負有稽查領執照房屋之職務者得自由入内(四)夜十二時閉門至翌晨五時開門(五)不得妨礙街道(六)不得以例外財物給與工部局任何僱員(七)凡違犯此項任何條例者其執照得由工部局取銷之或中止之而其所存作爲保證金之欵得由工部局酌量全部或一部没收之工部局並可控訴領執照之人(保證金)由工部局酌定(執照費)每季自一兩起至二十五兩止不等視店舖之等級而異此欵須預先繳付 
[英總領事法磊斯通知視事期]  
工部局此星期公報載稱英總領事法磊斯函知工部 
局謂自一月十三日起視事 
[關於山東問題之學生總會電]  
學生聯合會總會通電云各地學生聯合會轉各界各團體公鑒山東問題關係我國存亡國民誓死力爭將及一載五四以來全國各界不惜爲極大之犧牲以從事於羣衆的運動内則罷斥國賊外則拒簽德約此所以保留山東問題一線之生機以待國際聯盟之公判理直氣壯義正詞嚴雖收回權利之目的一時尙難達到而國民苟始終不懈出其毅力以赴之未始無幾希之望况美國上院對於和約已通過保留案山東問題亦在保留之列而英法兩國亦已相繼而起有承認保留之趨勢足證公道自在人心强權難以持久乃近者東鄰野心勃發竟欲乘德約調印之際通牒我國强欲承　德人在山東之權利其恃强凌人悍然不顧之槪溢於言表夫彼所據以通牒者曰德約調印發生效力矣殊不知德約固調印而我國固未嘗簽字也換言之我國固不承認和約中關於山東條項之規定也夫處置山東而不得有所有權者之同意天下寗有是理則德約之發生效力與否與我國無絲毫之關係我何能以彼二三强國所締和約發生效力之故遂不問簽字與否而即承認山東權利之讓於日本乎抑尤有進者彼未始不可强詞奪理而言曰我日本所得之山東權利乃承繼德國者與中國無關殊不知我國旣早已對德宣戰則從前中德間兩國之條約當然盡爲無效此固稍明國際公法者類能言之是則德人在山東这權利經中德宣戰而後以法律言之固早以爲我所有而不屬諸德人矣縱彼强暴之東鄰藉口攻取青島犧牲無數生命財産勢不能不占據其奈日本於對德最後通牒中曾聲明無條件退還中國若謂根據二十一條要繼承山東權利無如二十一條係强迫行爲且未經我國國會通過全屬私人行爲於國際法與我國約法均不能成立故日本之於山東權利謂其爲覇佔則可謂其依法承繼則不可然則日本苟有繼承山東權利之通牒而迫我承認者我國其惟有斷然决然以拒絶之無所謂商議也無所謂談判也然而北京當局久已爲日本所　養發縱指使唯命是聽苟國民稍一懈怠不爲嚴重之監督則北庭之斷送山東直指顧問事耳苟日本之通牒來而北庭倉皇失措遷延不覆或允開談判者則日本固可謂我國已默認矣苟日本之通牒來而北庭或竟不加考慮欣然承諾則山東之權利無復有收回之望尙何有國際聯盟公判之可言是故今日以後眞爲山東存亡之關鍵亦即爲全國存亡之關鍵我國民而忍坐視前功之盡棄不思所以挽救者則亦已耳否則宜速羣策羣力以監督媚外之政府毋使其違背國民之公意以與日人爲秘密之交結因而斷送山東於萬刼不復这境時機迫切望速奮起山東幸甚中國幸甚中華民國學生聯合會總會寒 
[全國各界聯會致外海兩部電]  
全國各界聯合會致北京外交海軍兩部電云北京外交部海軍部公鑒去歲俄國兵艦在黑龍江砲擊我國兵艦案交涉數月迄無結果茲事關係國權敢請鈞部繼續嚴重交涉并加派得力軍艦常駐黑龍江海參　一帶以衛我固有之權利是叩全國各界聯合會寒 
[萬國改良會請撤湘陜兩督]  
上海基督敎聯合會萬國改良會近電北京云大總統國務院鈞鑒鴉片禍國苟有人心莫不切齒乃陳樹藩張敬堯勒種煙土私運烟種禍國殃民中外同憤務懇立予撤懲以維烟禁不勝迫切之至謹電 
[又有一批金銀抵滬]  
昌興公司亞細亞皇后號船於星期一抵淞載來之金銀因値風勢甚緊難以往駁始至昨日提出計　來花旗銀行大條銀三百二十二條花旗銀洋一百萬枚又匯豐銀行大條銀五百二十七條華比銀行大條銀七十條麥加利銀行大條銀二百十五條又美金十箱(約美金洋四十萬)友華銀行亦來美銀洋一千袋(約一百萬元滙興銀行亦來一百萬元統共大條銀一千一百三十四條美銀洋三百萬元又美金洋四十萬元此外尙有太平洋等兩船儎來金銀各貨爲數甚夥因未提出容俟續錄 
[哥倫比亞號抵滬]  
　　大陸云花旗輪船公司之哥倫比亞號昨夜自美抵埠載有值洋五百萬元之現金此外尙有雜貨若干 
[學生會查貨記]  
　　中華職業學校學生分會調查員屢次查獲日貨昨日(十四日)徐果熙任賢龔漢章陸志明等又在十六舖順興魚行查行新進日貨白鹹魚三十四包當時因雇車未得遂先將白鹹魚五包送至學生聯合會焚燬故再往該行時所有日貨已盡運往他處不知所在矣圖中爲中西女學之留學美國墨歇根大學MIOHIGAN 
UNIVERITY之女學生後排自左至右爲李青蓮女士唐美貞女士丁梅英女士前排中坐者方蓮珍女士左爲曹淑珍女士右爲黃倩英女士(即前留美學生監督黃佐廷君之大女公子)入醫科者李女士民國十二年卒業丁女士民國九年卒業方女士民國十年卒業黃女士民國十三年卒業入文科者爲唐女士民國十二年卒業入理科者爲曹女士民國十二年卒業 
[最近日貨進口表]  
本科費炳章在三林及匯山碼頭查得日貨列表於左買號號主地址船名來埠物品件數價値 
東林義記顧海珍三洋涇橋南首八幡丸大阪鍚匣二百打七千元震泰張查卿法界德銘里竹島丸又鏡子八打八十元又又又三城丸又毛絨九擔五千一百元大盛公桂生法界首善里又又信書三百打六十元和昌盛陸景時尉遲瑶東棋盤街竹島神户洋針等九件 
[愛國商號錄上海學生聯合會調查科稿]  
鹹瓜街瑞裕潤康福興太和順益康福春太久康裕太成大德和毛義興正昌豐大義　益元阜大同昌立昌益元張恒興黃餘太義昌捷春恒大史義大　鹹瓜街久和阜昌水太合太行裕元大茂聯豐行中和裕行盛太昌老丁德隆元大蘇芳　阜裕衍慶堂南芳聚介太升大王德盛榮昌蔣順昶福聚春　太鼎太昌愼茂葆元南市大碼頭恒久昌外關橋鴻餘號法租界吉祥街公盛記陳天一老店太豐同　昌同盛祥太源永實山路協昌祥政興號振昌仁安堂協盛永興潤太昌一祿齋山西路大　宏太昌方浜華盛小東門内源興祥晝錦里恒興太百花春昇昌永成源北市華界萬昌祥　山路義品里怡大廟前街恒興正豐號棋盤街合記武昌路西華德里協豐永茂生天潼路坤茂利男居南潯路怡隆儀火雜西華德路利生電燈行張洽源同福太乾新太晋元昌同昌棧協和盛永豐新鉅　衍　源昌興榮昌裕記萬豐同太信同華德路同　太 
[西報紀滙豐銀行消息]  
大陸報云匯豐銀行將於四個月内建築新屋由黃浦灘南至福州路北至四川路約兩年告成所佔之地約值二百五十萬兩新屋工程約需二百萬兩昨日該銀行接到倫敦來電謂董事部將在此届會議時提議一九一九年末次發息每股除息金二鎊五先令外並得紅利三鎊十先令查去年上半載發息爲二鎊五先令加以下半載所發者每股得英金八鎊較前年多二鎊五先令 
[公益紡織公司股東年會紀]  
怡和洋行經理之公益紡織公司十四日開第十届股東年會由主席報告一年中營業情形計本届利息較歷年爲厚共獲利七十萬二千零五十五兩有奇每股十兩得息五兩該公司成立九年每股十兩前後共得息十六兩四錢平均計之每年利息爲百分之十八又四分之一該公司依照英國公司新律董事以英人居多數故上届董事華人潘某已辭職云 
[美商注意在華貿易]  
中美新聞社云中國地大物博人口衆多爲美國製造家之大好市場此後數年内世界各工業國皆將大增其原料之要求美國貨品之能否暢銷於中國全視製造家之能力如何日本商人近年來得其政府經濟上之贊助在中國擴張商業不遺餘力美商正宜效法也查目下中國市場暢銷之貨如下(棉貨類)布疋毛巾　衣襪白色或印花手帕(羊毛貨類)絨毯棉絨合織之毯衛生襪手套衛生衣褲圍巾絨線織物(絲貨類)絲襪台毯絲巾絲花邊(傢具類)銅床鐵床椅火爐着衣鏡烹具刀叉鏡台台燈掛燈地燈玻璃器小兒眼鏡牛乳瓶糊壁紙磁磚羊毛地毯(雜貨類)草帽絨帽竹布手巾傘拖鞋棉紗線針　珠鈕玻璃鈕(化裝品類)髮刷衣刷牙刷牙膏撲面粉肥皂香水(零星物類)罐頭牛乳酒精錢袋時計時計練鉛筆紙牌香烟盒香烟嘴雪茄烟嘴橡皮烟囊鐵釘鞋油中國實業上運輸上及農業上均待開發其規模宏大之公司頗少故關於實業上之大計畫多借用外國資本鐵路非政府所有卽爲外人管理此亦爲在華者所不可不知云 
[妥籌改良工商之函件]  
南北市兩商會先後接上海縣知事沈寶昌公函云逕啓者案奉實業廳第三號訓令内開案奉農商部令開查前據駐朝鮮總領事富士英條陳整頓商業交換樣本辦法業經通行中外各機關遵照辦理在案現據駐巴東陳領事呈復以所轄實武呀中華商會繕送通銷商品清單據情轉呈察核前來查該商所呈交換樣本方法尙屬可行附陳清單亦頗詳悉除指令外合亟摘抄呈件通令該廳仰卽查照前令及此次抄文事理轉行所屬各工廠曁商會妥籌改良方法實行交換主義俾工商聯爲一氣華貨日益暢銷事關對外貿易要政該廳務須督飭認眞妥辦隨時具報爲要切切此令等因奉此并附抄陳領事原呈及該埠通銷各商品清單到廳查交換樣　擇要改良實爲發展國貨扼要之圖前奉令抄辦法即經分行各縣及各總商會分别調查提倡酌量辦理嗣奉令發坎拿大通銷之中國貨物及施行改良之點 
 
 
 

Page 11

 
 
并可望暢銷各商品抄單復經分行蘇甯總商會曁産織綢緞各縣勸導仿造以展華貨各在案茲奉前因除分行外合行令仰該縣查照前後廳令切實調查勸導提倡改良以張國貨而展貿易是爲至要仍將辦理情形隨時具報以憑彙報切切此　附抄件到縣奉此查前奉令行節經轉函貴會查照在案茲奉前因除布告外爲特抄粘函達即希貴商會查照辦理見復轉報 
[兩路八年份營業之盈餘]  
滬寗杭甬兩路營收入逐年比較增長所有該兩路民國八年份每月營業收入除開支外所得凈利分月列下一月份滬寗路一九九四二八元滬杭甬路二○五四八元二月份滬寗路一五三一一九元滬杭甬路一二二五元三月份滬甯路二○○五九七元滬杭甬路三○七六元四月份滬寗路二二六七九三元滬杭甬路八○四五七元五月份滬寗路四九四三八一元滬杭甬路六○九九二元六月份滬寧路一三七七七五元滬杭甬路二五三三四元七月份滬寧路七五九七二元滬杭甬路一九○○二元八月份滬寗路一八○○○○元滬杭甬路二○○○四元九月份滬寧路二○○九八○元滬杭甬路一九七六三元十月份滬寧路二一三六八一元滬杭甬路一八六五一元十一月份滬甯路一三四八九二元滬杭甬路一一六四二元十二月份滬甯路三八三二七一元滬杭甬路二五三○元 
[縣商會公斷處推補評議員]  
上海縣商會商事公斷處評議員莫子經現已當選爲公斷處處長所遺評議員一額即由該會查照商會法定規則以次多數推補當推上年選舉次多數之朱子謙爲評議員昨日除函知朱君外並據情詳報上海縣沈知事查照備案並須訂期歡迎當選之新處長就職視事 
[殖邊案牽涉京行協理之註銷]  
昨日下午公共公廨第二公堂開審義國人派拉尼禀控北京殖邊總銀行協理劉聚卿(即劉葱石)不理上海殖邊銀行倒欠鈔票一案承審官爲陸仲良襄讞陪審者義副領事羅斯二時半升庭被告人未到延穆安素律師到堂代表卽據穆律師起稱被告尙在北京請改期數天堂上不准穆律師又稱查貴公堂訴訟章程第四十一二條規定請求改期不能核准如欲開審須着原告提出所控證據原告聞語卽將華字報紙一張呈案穆律師反對曰報紙所載被告與上海殖邊有關不可爲證敝律師確知被告與殖邊無關被告於三月間奉財政部遣派來滬調查殖邊情形然不能以其調查而即謂有關係且財部早有公文咨交涉員聲明被告不負殖邊責任想交涉員必將此事通知貴公堂云云中西官得禀退入休息室歷時頗入復出而升座宣佈堂諭華文曰(原告未能將被告劉葱石對於本案應負責任之證據提出僅憑報紙紀載作爲控告理由殊屬不合駁回查原告所執之鈔票均　徐紹楨簽字是徐紹楨對於本案應負責任應即飭提到交保倘抗提不到即將住宅發封)而西文堂諭與華文略有不同之處故特譯錄如下(查原告無的確證據不能證明劉聚卿應負責任又不能證明以前該銀行營業時渠在主任處有何關係而該銀行一面仍在各埠繼續營業對於上海債户一再遷延不了實屬可恥已極本案對於該被告註銷本公堂當將本案情形報告駐京義使以便直接向中央負責機關交涉以後恐須主張取締中國之銀行如無相當保證者應卽禁止在租界内發行鈔票如原告能將該銀行應負責任之各股東姓名即行開呈公堂則本公堂立卽照出提票或其他手續將彼等提案辦理着即飭提徐紹楨並發封　房屋此判) 
[又一殖邊債權人控追存欵]  
上海殖邊銀行倒欠商家各欵甚巨有林亞炳亦有存欵被其倒欠因行長徐畿亭逃往他方故未控請官廳究追近知北京殖邊總行協理劉聚卿被義商派拉尼在公共公廨訴其不理上海殖邊欠伊存欵鈔票七萬餘元一案已訂於十四號午後開審故林延律師於昨晨投第四民庭請求俟開審時劉到案着其交保當經關讞員與美丁副領事諭准予傳到被告交保候訊 
[又有採運軍米委員抵滬]  
天氣嚴寒米價有增無減升斗小民叫苦連天而採軍米仍絡繹不絶昨陸軍部又委員南下寓泥城外某旅社聞將採辦巨額軍米裝運天津再行轉運云 
[美華牙刷廠被焚三誌]  
已檢獲屍體八具 
姚新記木作頭與美商合股在閘北光復路開設之美華牙刷廠於十二日傍晚起火焚斃男女工多人兩誌本報茲悉該廠失事後廠主經理及司帳人等均已避匿廠中僅留不負責任之夥友數人十一圖地保瞿梅生於前日下午四時會同廠中人在火場内檢尋焚斃屍骸至昨晨止檢獲屍體八具大都肢體不全男女莫辨已由該地保先行呈報地檢廳請派檢騐員吏蒞場相騐餘俟檢出後再行續報聞該廠工人每日進廠工作均照所做件數之多寡核給工資故上工放工並無一定照間近來天時寒冷各工人均願趁早歸家乃該廠因需貨應銷往往將工人鎖閉廠内不容早歇工人等已有怨言此次肇禍廠中人猶防走漏損失初尙不肯開放迨至全廠起火司鑰者爲保全一已生命計不睱顧及鎖閉樓上之工人故有從窗口跳下仍遭跌斃者甚多刻下焚斃若干人尙無實數俟查明再錄並聞有某女工係孕婦將近分娩是晚在廠工作因火起從三層樓跳下致腹崩裂小孩凸出而斃誠可慘也 
[軍隊組織稽查團]  
現駐高昌廟之陸軍第四師步兵十五十六兩團劉王二團長近以將届舊曆年關恐有不法匪徒藉端滋擾及假冒軍人名義騷擾地方情事故特組織稽查團派委十六團執事官林蘭生爲稽查長每日派兵四出稽查以保安甯已於前日起派兵出發分段稽查矣 
[續誌周家渡之刦案]  
江北人楊秉田住居浦東周家渡有船泊於該處浦灘船内儲有現洋被匪偵知糾黨搶刦業經報請各軍警追緝等情已誌前報茲悉楊秉田前日又投護軍使署具禀請緝昨經何代護軍使批示云查該商民船泊浦東周家渡江邊乃被盜匪十六七人持械搶刦票洋至二千六百餘元及衣飾等件並拒捕傷人實屬目無法紀候令行上海縣將查勘情形呈報再行通令水陸軍警一併嚴緝仰即知照此批 
又淞滬警察廳批示云呈及失單均悉准即通令協緝務獲贓盜解辦至分行英法兩廨協緝之處應由該民呈請本管水陸警區核辦此批 
[續誌糾衆强搶女工之扭控]  
柏長山柏蓮嶼柏蓮峰龔士康與殷兆鳳等用汽車在閘北長安路强搶泰州寡婦姜陳氏之十九歲女英弟先由該氏偕弟陳厚坤獲龔士康扭控四區警署已誌昨報茲悉前日下千原告又尋獲柏蓮峰扭入警署經顔署長訊明屬實分别收押候補提餘人併案究辦 
[籐工會議求加工資續誌]  
本埠南市籐椅店各友夥因米珠薪桂所得工資不敷開銷前日在明園茶肆會議要求增加當舉出代表戈桂生田和尙郝林生張阿桂等四人分向北市通告同業夥友囑向店主求加工資等情已誌昨報昨日代表田和尙等至閘北公記籐椅店通知各夥友被店主知覺當即喚警將田拘押各工人得悉即邀集同業會議决定同至該店請將拘押田代表釋放倘然拒絶明日(今日)同業全體罷工云 
[汪精衛演說預誌]  
寰球中國學生會定於一月十七日(禮拜六)下午七時請汪精衛君演說題爲(留學法國之近狀)汪君爲首創華法敎育會之一與李石曾等主持一切對於留法學生盡力指導此次演講必有宏言偉論以供吾人之研究届時如欲往聽者請速向該會索取入座券云 
[奉賢組織學生聯合會]  
奉賢學界朱企曾王兆章胡瑞生王咏聲丁英欽戴戟儀等前日聯合各校組織學生聯合會會所附設城内第一校内分總務編輯調查勸導四部每月印刷學生新報二期第一期已於元旦出版 
[南洋路礦學校土木科畢業式]  
十四號下午二時南洋路礦學校土木工程科四年級行第五届舉業禮朱校長報告本日第五次專科學生畢業惟望諸生畢業後認眞辦事勿以小事而不爲能以所學展其所用所用本其所學爲中國前途幸福亦本校之榮譽云次徐守伍演說略謂我國專尙空談無益於世諸君畢業後須求實際次俞希稷演說略謂凡學生田小學而中學而至於專科畢業者誠非易事惟諸君現乃一部分之畢業將來能成一大事建一大業盡國民天職方爲大畢業次余日章演說略謂我國人民生計困難達於極點欲思補救(一)具遠大之思想清楚之腦筋(二)存勇敢之决心(三)結堅固之團體(四)有犧牲之精神(五)成高尙之人格(六)自立不依賴他人後給畢業文憑五時散會畢業姓名如下顧夢良汝人鎔余家漙龔家豐慮則欽童亞崇任宗海王紹哲陳浩泉金翰蕃范鑄君徐曰恭李人卿曾照安 
[通如崇海旅滬同鄉會將成立]  
旅滬通州如臯崇明海門四邑商學各界人士前經一再集議組織通如崇海旅滬同鄉會茲已就緒籌備定期開成立大會其通告如下啓者茲訂於舊曆十一月二十八日下午一時在南市襄毛家弄籌備處(即紗布公所)開成立大會選舉職員及籌議建設會館辦法務乞同鄉諸君届時到會共策進行並祈將姓名住所先行函告籌備處不勝盼禱 
[葛福來律師作古]  
文滙報云本埠英人葛福來律師十四午後在醫院病逝十五日午後五時　殯在靜安寺路墳山安葬 
[開河飭遷江北船]  
浦肇河淤塞曾由工巡捐局特備挖泥機器開挖茲已開至裡日暉橋河面而兩岸灘所泊之江北船只竟有數百艘之多殊屬妨碍工程故飭船甲於昨日傳諭該處各船户迅速遷移免碍要工 
[檢查印花稅之昨訊]  
印花稅大檢查一事連日在南市一區一分駐所境内檢查已查獲違法簿據多家曾經該所王琴軒署員分别傳罰後資令將各簿據領回分别依法補貼在案昨日又查出永和花衣行賬簿三本德泰恒花衣行兩本永泰烟紙店一本帶署後由德泰恒行繳呈罰金十五元並先一日查獲之愼太昌紗號亦已呈繳罰洋五元 
 [P貨船航船遭風之損失 
前晚七點餘鐘有烏山船李二官自杭州滿儎柴炭開駛來滬駛至滬南兵工廠浦面適遇狂風巨浪該船儎脚沈重力不能支被浪激覆幸有兵工廠停泊之小輪及兵輪聞聲前往援救該船主夥均得救起柴炭由浪浮　水面隨潮四散損失約四百餘金又四團倉航船搭客六人開駛來滬昨日天明時駛至白蓮涇風浪狂大力不能支船内各人大聲喊救船面進水有緝私營巡船等上前將航船扶帶浦邊有女客王氏滿身被水浸濕體已凍壞比及上岸已氣絶矣 
[電車撞斃小工]  
昨日下午三時許法租界黃浦灘路有在碼頭作掮包之小工江北人爲某號電車撞倒身受重傷即經大自鳴鐘法捕房一百二十一號華捕車送醫院一面抄錄電車號數呈報捕頭請示該工人入院後因傷過重旋即斃命由院通知捕房派捕將屍送入同仁輔元堂候今日禀請中西官相騐 
[報請驗屍兩則]  
二十七舖地甲陶愼忠昨投地檢廳報稱小南門外桑園街小弄中業主黃姓之破平房有年約六十餘歲之林姓老婦居住在内昨晚被人見財起意將該婦謀斃兇手已經逃逸事爲崗警查悉　告一區三分所警署令飭地甲往查該婦並無家屬爲此來案報騐梅廳長據禀後立委夏檢察官沈檢騐員等前往相騐 
又二十七保十二圖地保張懋德昨投地檢廳報稱今晨譚子灣王家宅後面河中發現一年約三十歲左右之男尸身著長衫秃頭無鞋查該尸跌入河中時尙竭力扒起惟入水已久不一刻倒斃河沿由警報告警局令飭地保查無家屬爲此來案報騐梅廳長諭候派員往騐 
[浦東之火警]  
浦東爛泥渡花園石橋東首同森香作於前晚（十三）夜半一時許忽然起火霎時冒穿屋頂當經第九颧區救火會立馳水龍到塲施救熄滅事後由三區曾署長飭警調查起火情形以憑核辦 
[九江路一日兩火警]  
公共租界九江路福建路轉角第六百零二號門牌同德泰呢絨皮貨店内於昨日天未黎明二句五十分鐘時忽然火起經救火會中西隊員即驅皮帶車到場汲水澆熄祗燬房屋三幢因起火之家牆高故未殃及左右前後之商舖事後該管老閘捕房得報當派中西包探馳往查勘得悉該店保有火險銀萬餘兩當傳該店經理人等一到捕房查詢起火情形交保退出候核 
又九江路雲南路轉角二百二十八九號門牌增源祥烟紙店内於昨日薄暮五時許忽然起火頓時冒穿屋頂延燒左右鄰某洗衣作某雜貨店某老虎灶及對面東南西北兩轉角公義長米店一大南貨店經救火會全體隊員各帶消防器具駕車到塲汲水澆滅計燬房屋十餘幢當火熾時有一家店内樓上跳下一人跌傷頗重當由包探管宗餘將傷者車送醫院療治該管捕房捕頭得報立飭中西探前往火場查明究竟因何起火曾否保險據實禀復以憑核奪 
[朱永林浙省亦曾犯案]  
朱永林前在耶松船廠爲夥時因傷造報關單侵吞稅餉經海關與該廠察出控由公共公堂將朱提案訊明兩次判押西牢合共四年執行兩年詳情曾誌前報茲悉該被告前在浙江地方亦有犯案經該處官廳致函公廨飭知總巡捕房昨由西探目祁文司將前判斷之中西文解案單呈請張襄讞與英包領事察核會商之下分别簽判於該西文解案單上曰解送護軍使署轉遞浙江省地方官訊明後仍送木廨執行前判 
[于永源遞解回籍]  
松滬護軍使署軍法課查有因案牽涉之于永源訊無關系現須遞解回籍故於昨日派兵將于押往上海縣署飭即遞回山東登州原籍 
[串拐女孩押兩年]  
海寗人周阿歧串同某老嫗將東唐家弄一百十九號門居人嚴子卿家九歲女兒阿毛拁匿無踪被控後經滙司捕房派探主桂亭與四十號西探目將周拘解公共公廨訊候提人併究等情已誌本報昨晨續訊先由原告訴明失女情形次由見證婦人顧胡氏證明目覩被告偕女行走質之周供稱阿毛實係王老太婆與胡阿大所拐我可尋交等語中西官以案經證明被告串拐屬實判押西牢兩年如能將女交出准予帶堂核减刑期 
[科罰接線偷電之婦人]  
虹口元芳路一百六十六號門牌居婦陳高氏因將三四寸長兩端紥以紫銅小　之電線一段　入屋内所裝之電燈火表偷電被工部局電燈公司調查西　查出將該電綫取去知照該管捕房派華探薛正昌西探目利扶司於昨將氏拘解公共公廨第二刑庭請究首由工部局代表律師上堂譯案情畢將抄獲之電綫呈案並指明燃時祗須將該電綫兩端　於火表總綫之上下則電汽即不從火表經過次由電燈公司西人上堂譯明前被告曾開烟膏店去年正月間裝用電燈時每月用電至九十六個字至五月而逐漸減少自九月迄今每月統扯祗六個字今年正月公司曾去將火表拆騐毫未損壞至前日始由騐查火表西員察出所舞之弊端云云又由檢查火表西員證明察出情形質之氏供自店舖閉後因無進益故一切開支必須減省電燈無事不點所接之短綫係開店時由人代接我出費兩元接綫人之名我不知等語張襄讞核供商之英包副領事姑念婦女無知從寬判令罰洋一百元充公無力改押女所三月示儆 
[傭人冒領滙票銀洋]  
虹品崑山路四號門牌青年會内西人指控侍者蘇州人王桂林於陽曆去年二月起至十二月二十五號止陸續竊取銀洋私拆滙票信冒名簽字於滙票上朦領化用等情業由該管捕房將王獲解公共公廨訊押在案昨經中西官提訊據王供認私用原告洋八元是實餘則實無其事等語因判王還洋八元逐出租界不准再來 
[控訴冒名圖騙保証金]  
穆藕初在總巡捕房指控紹興人陳子安與在逃數人於本年一月三號冒伊工廠名義登報招請職員希圖每名騙取保證金洋五元等情昨晨山探將陳子安提解公共公堂請究原告　代表律師上堂譯稱被告冒名登報騙取人財違犯　百八十二條刑律尙有數人在逃請爲展期開審等語中西官得供判陳還押候查明展期七天解訊 
[汽車傷人兩則]  
昨日下午三時許南京路福建路口有某號汽車駛過撞倒山西人豈志聰跌傷頭部由老閘捕房三百五十一號印捕瞥見當即前來抄錄汽車號碼另雇車送豈志聰投醫院醫治一面歸禀捕頭候示又有某號汽車於昨晚七時餘駛經廣西路撞傷安徽人沈仁和跌倒於地當有一千一百九十八號華捕到來雇車送往醫院醫治一面將該汽車號數抄錄呈報捕頭請究 
[錫茶壺擲破頭顱]  
南市董家渡裏街某燈籠店夥李阿東昨日清晨至近處老虎灶茶肆泡水因與該茶肆之陸桂生口角繼以用武李將錫茶壺擲破陸之頭部血出如注由警將二人一併帶入一區一分所王署員察得陸之頭上已受傷兩孔飭送地方檢察廳請爲騐訊核辦 
[吳培生交二千元舖保]  
中華滙業銀行因某店主吳培生負債不還反避往揚州故派人在揚州地方官廳起　將吳逮案訊明事出上海乃飭吏將吳送交公共公廨管押該銀行聞知昨晨延律師投第四民庭請勿將吳開釋飭其交保而吳亦延律師代爲辯護以原告所控之欵係買空賣空糾葛要求减輕保數關丁兩中西讞員核禀諭被告交二千元舖保候訊 
[審訊錢庠元被控案]  
已閉新世界游戲塲股東賈榮章在公共公廨刑事科呈訴經理錢庠元經后舞弊吞用賬洋一萬零五百餘元等情由廨照准於前日出票發交新閘捕房派令中西包探協往將錢拘留昨晨解送公廨請究先由原告代表律師上堂陳述案情訊之錢亦延律師到堂聲稱被告係商務總會會員資格要求免予交保並請展期云云俞襄讞核供商之英卓副領事判錢准免交保聽候傳訊 
又錢庠元被葛月亭在公共公廨刑事科控三月一號至十二月十八號止侵佔原告押櫃洋五千元等情由廨訊判被告交保候訊在案昨日午後二句半鐘經關讞員與美丁副領事升座第一公堂復訊據原告律師上堂陳述案情畢被告亦由代表律師到堂辯稱本案純係民事件質不涉刑事範圍要求將案註銷原告律師聞語並不反對遂奉中西官磋商之下判刑事註銷被告交原保候改歸民事訊理 
[鄉民扭控其兄]  
閘北鄉民談福前日扭其兄談長生至四區警署控稱民人前在地方廳訴兄圖吞地産一案已奉判决着被告檢還田單乃兄一再延宕違抗原判請求押追等情顔署長質訊之下諭將談長生暫行收押聽候核辦 
[欠欵不還押兩月]  
曾漢卿徐彭氏前投法公堂控王少安騙借去共洋九十元逃逸今始遇見扭案求請訊追詰據王供認借洋請求寬限交還判限七天還清在案昨日届限提訊王供民人實情貧苦一時難以措置請求恩宥原告等同稱被告並非無力有意挻押不理請求嚴追中西官判王旣無力還洋着押西牢二月以儆 
[索借行兇各押兩月]  
無賴王阿二唐阿桃唐和尙三人前晚糾同黨羽至法租界强向秦阿六索借錢二百文不遂王等將秦扭住行兇後由巡捕到來將王等三人追獲連同原告一併帶入捕房昨解法公堂請究先據原告上堂禀稱是日王等共有四人至民人處强行索詐不遂即行毆打請求訊究詰之王阿二等同稱民人等與秦素來相識是日因民人等缺乏飯資向秦商借原告先行動手是以民人等回擊求宥中西官以王等不應行兇判各押西牢二月以儆 
[昨日上午公廨訊案紀]  
昨晨十一時會審公廨俞襄讞會同英卓副領事升座第一公堂訊理民事案三起（一）印度人畢興生控麥根路四十九號門牌之蔣希初辭歇生意事前不先通知請追工洋四十元等情先由原告印人投訴前情訊之蔣希初延律師到堂聲稱被告因終日在夢鄉是以辭退云云堂上以原告所控證據不足判即將案註銷（二）印度人阿茂生控夏定華不還借洋二百元一案原告投訴前情請追訊之被告供稱其洋已如數還清並延律師到堂代辯中四官核供以原告並無充分證據判令將案註銷（三）英商華記洋行控將蘭蓀不付貨銀四百兩一案因被告臨訊不到中西官判候傳保着交被告到案訊核 
又關正會審官會同美丁副領事升座第四民庭訊理民事三起（一）滬江印刷所控徐志青不理賬洋六千二百元等情據原告律師林百架上堂聲稱此事兩造已經和解請爲註銷查本案自起訴後從未開審其應交納堂費洋九十三元請予豁免等語中西官核供判原告律師請求取消本案免繳堂費應照准（二）王順興控楊阿貞借洋二百九十元一案經中西官研訊之下以被告雖不承認借欵而原告所呈借據上確係被告簽字遂判被告照數還洋並繳堂費（三）工部局與梁文祥　士傑麥汝芬沈耀齋及聯生外國首飾店等同控陞發首飾店股東李壽田傳炳初倒欠各欵一案各債權人投案聲請展期經中西官照准判李傳兩被告還押候展期研訊 
[私賣鴉片之懲罰]  
法租界大自鳴鐘捕房捕頭阿而風西君日前偵得鄭家木橋街某號門牌李信誠私設挑膏店售買洋烟有違禁令故於前晚帶同包探前往該店抄出烟膏數百盒及烟缸等物甚多帶入捕房諭令交保候訊昨解法公堂請究先據捕頭上堂禀明前情並將烟具呈鑒詰之李供此項洋烟實係胞兄存留不敢私買捕頭又稱今有該店招牌售烟傳單即係售烟證據呈請鑒核中西讞員會判證據屬實豈容抵賴着押六月准予贖罪並科罰洋五十元充公以儆抄案之烟膏一併銷毁　 
[包探查獲燕子窠]  
青口人殷重生在虹口舟山路十號門牌屋内私自煮熬烟膏並設置烟具容留李慶雲温祥六楊紅寬方三等開燈吃食鴉片烟過　有逮煙禁被滙由捕房華探目蔣榮生西探目柏生偵知往將殷等五人連同煙槍二支烟燈二只烟膏半茶杯以及各種器具帶入捕房押候解廨訊究 
[開汽車未領執照]  
向爲機匠之甬人張阿二在愛爾近路開駛一千零八十八號汽車並未向工部局領取開車執照致被七十七號西捕拘入捕房禀明捕頭飭張存洋三十元保出聽候公堂傳訊 
[收贓人押候解訊]  
紹興人劉祖林日前竊南京路一百二十八號門牌某綢店花緞十六碼被控捕房山探將劉獲解公共公堂諭着押候訊辦在案昨由捕房查獲收贓人邵生朝錢煥章兩名押解公廨請究經中西官略詰一過判均押候美領堂期解訊 
[淞滬警察廳批示五則]  
批久大號等公呈據呈已悉查戢暴綏良爲警察廳盡之天　當此年關伊邇正防務加嚴之時應即令行一二兩區署督率各分駐所官警協同偵探嚴密防緝可也 
批商民王炳興呈悉查該民與阿順奎口角爭執業經一區三分駐所訊間有案果有攫物索費情事該區預審之際並不聲明至第二次在小東門途遇索洋該處爲崗警林立之區又何以不立時報告據訴情形殊屬支離所請傳拘之處應無庸議 
批高健安呈悉查宋小二子業已呈經移送上海地方檢察廳訊辦旣據聲稱與該店失米案有關仰即逕往呈請併查追究可也 
批僧人少岩呈悉仰速投案候示 
批桂松林呈悉已函致上海公租界會審公廨查照矣 
[誌謝]  
昨承銀行週報社贈第一百三十三號銀行週報兩册謝謝 
更正昨報載烟台海軍學生來滬後分住各旅館及派人往謁藍總司令等情茲接該學生來函謂該生等於來滬時曾住泰安棧五日旋得學生聯合會總會總理事狄侃介紹借住中國公學及青年會義務學校兩處房至並無分住各旅館情事亦無派人往謁藍總司令之事合爲更正 
雜評二 
[米貴與勞働界（庸）]  
滬地工人自加薪運動發生以來各業紛紛繼起最近籐椅業亦有要求加薪之舉雖店主與工人兩方尙在相持之中然工人挾其多數之力以對付店主勢非容納要求末由解决此種風浪双大勢測之恐無論何業將不能獨免也 
工人之要求加薪大率爲生活困難所致而米價之騰貴尤爲生活困難之重要原因故言維持貧民生計者恒以平米價爲要義今滬市米價當新榖登場之際已如此踊貴且輸出日多未有涯涘不觀陸軍部近又有派員採辦軍米之說米價之平定殊無希望彼食力之勞働界處此米珠薪桂之日薪工之所入旣不足贍其一家則要求加價殆亦勢有所必然嗚呼米價不平加薪之運動恐益方興未艾也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[杭州觀察談之一節（下）] [  一之]  
　　予旅杭雖止三日環境與予相接觸之瑣事閒聞其足資觀感處又不獨上文之「曼聲結語皆成調物我同仁盡化兒」兩句而已予行西湖畔轉棹之兒相謂曰今晨蚌壳精與太陽相激鬭者久之予笑問故彼謂曉起湖上大霧雲彩之色與介壳内層之色絶相似故信其爲蚌壳精也予憶昔年由美返國抵舊金山時外國古玩舖中寄售美廠最新創製之介売色燒料玻璃瓶盞數件其色非紅非綠若白若黃在彼販賣者方居爲奇貨昻其價値以其色彩上仿效之天然美出於尋常想望外也不意西湖之美有時亦復似之更不意形容此天然美之無上妙喻獨得之於轉棹小兒之口也予於肄業美國華盛頓大學時嘗於文學敎授所述修辭學講義中讀近代名詩家賀浣之WCOLWOITH氏（論詩才）首狂喜不置偶譯爲漢文詩七言律云 
慧眼靈心各天賦文章閟采有誰知兒時失學名難顯老大徒傷悔已遲或富經綸慚琢句更緣羞怯懶爲詩詞才埋没知多少墓草離離盡足悲（原詩爲英文載入韋爾白著俢詞學論韻文篇因原作係韻文故譯成有韻之詩今我國所謂新體詩者本非韻文正不妨别創一格　之曰（短行長句）若竟强名爲詩似仍不能脫除一種之倚賴性猶之鋪户牌號必求有一二字與其他著名老店相同也） 
賀氏本意蓋謂天下無不可造之才止須）予以良機開其門徑引入正軌）未有不足以觀成也予謂造就詩才如此造就種種人才其理亦復與之相同即如文字上美術上描寫之能有時大作家百思而不能得村夫牧豎或竟觸機卽發脫口成妙諦焉所甚惜者當代諸新學家日日言改革日日言急進而在此名城大邑中尙不能將此淺近常識　輸入於一般平民之頭腦中也 
予又遇某中等師範敎授數人談及同校敎授文學之法似曾於東西各國之敎授法外别創一格者其開始數星期僅敎種種符號與標點在此符號標點之後别無敎材乃竟胡亂作數長文不敎文法敎思想一年半載後幻想愈變愈奇與社會人事愈趨愈遠全校均如發神經病者予謂杭州處之江下游（樓觀滄海日）明明離海若甚近者（未能抛得杭州去一半勾留是此湖）明明又與西子湖爲一體杭民處湖海間幽勝之境其氣質甚浮動長於思想而短於實力最易以神經過敏敗事清初文字獄以杭州爲最酷論其 
實際不遇好爲空論而已最近一二十年間交通設置漸形完備杭州人實際上之能力對内對外益足自形其短以對外言逼遊中外各大城不能遇一操杭音者杭州口音之聲浪東南進不能過錢塘江其自西北各地來者必須上滬杭火車後始得略有所聞以言對内正不妨以一二十年來杭州城之七校爲準則七校中人才以武備赤城兩者爲對社會最占勢力次優師法政又次安定又次則浙高杭中其下蓋不足數矣或謂武師法爲專科其占勢力尙不足奇而赤城安定爲私立者若赤城則人數不多辦理未久何以亦較　强予謂世界萬國有一最普通之公例卽機緣與成就之　關也機緣之動機在人力成就之動機在學力私立者範圍較小無謂之爭較少進之時間金錢兩者能免無形消耗退之感情融洽者自能呼吸相通此泰西各名校所以有實際上聯絡感情之種種方法也中國數年來事勢成敗每非常識所及料即學校之選擇亦終不能脫離此機緣二字惟杭州各校於機緣外尙有一要事即（空談派）與（實進派）之相衡（幻想）與（實質）之相競爭也武備赤城兩校浙東子弟居多其餘五校杭州人士居多杭州人之浮動喜幻想得失成敗於此可見矣 
又一與人自謂遊杭訪勝諸客大抵知書識字對於西湖自更津津有味若我輩無所識處之殊屬茫然予謂此言亦具至理蓋在事遊覧者不能先通其一方之文字其趣味必將因而銳減故日本人之遊西湖者興趣必較歐美人爲更多西湖聯語有極佳者如名作家金安清之湖心亭一聯（春水綠浮珠一顆夕陽紅濕地三弓）十四字寫景之佳最足令人歎絶惜乎諸遊侣每不能注意及此也 
（更正）前日錢塘江上詩第一首（榖霧）應作（霧榖） 
第三首（十年）應作（千年）特此更正 
常談 
[隨感錄] [  靈園]  
平常口說大出喪是無益之舉到得來時却偏喜趕熱閙走近去看其識見與普通何異 
近世所欣羡求之者二事一作官一洋行執事留學回必作官非是若無以鳴其高習西文必作洋行執事非是若無以鳴其闊内地如此滬上亦如此欲世風不卑汚安可得 
擁百萬不爭一錢老叟與羣兒戲必不憂其攬溷何者所見大所得深也視百萬猶不值一錢視聲色若羣兒之　未識此等人當在何等位置 
世間當有清富貴三字清者所謂富在多精神貴在少嗜欲實不以衆人之富貴爲富貴試察今日除掉富貴恐無清字在爭名奪利其間相差幾何 
風俗之厚薄奚自乎自乎一二人心之所向而已一二人之所向在功利則社會相率而事攘奪一二人之所向爲放誕則社會相率而趨淫佚今一二人之所向亦多矣實不外乎是偶懷伍博士　然興歎者久之 
莊老孔氏之書有言復古非謂事物之當然在求復性焉耳時在春秋人欲横流眞性已失諸子有慨乎此而懷三代之　風雅俗不得不假作是言以期有所覺醒彼西國華盛頓華文等不嘗如是乎傷今弔古中外皆然僅玩文詞便謬稱爲迂誕又曷能識諸子之隱痛哉 
詩錄 
將渡美往蘇州會館爲茂漪移柩入富字號殯所撫膺慟哭爲十三年來最後之一别[  一之]  
三尺桐棺付與誰郵程萬里總相隨從今跡阻滄溟外月下魂歸苦未知 
[觀韓郎有感偶成集句] [  天醉]  
楊三已死葛相不傳渺渺崑音浸成絶響韓郎北方之學後起之秀也緣賦三絶贈之吳興天醉識 
去年花裏逢君别别後心情太不堪回首可憐歌舞地陽春一曲和皆難 
青衫不盡江湖感燕子桃花幾　才料得舞裙歌扇底霓裳仙譜自携來 
笙歌日暮能留客天下誰人不識君玉茗歌殘情歷歷人間能得幾回聞 
玉簫聲斷人何處手把璚刀割紫雲此曲祇應天上有朔風燕雁不堪聞 
新聞拾遺 
軍人之模範廣州護國軍第一軍總司令馬君濟平素嗜運動特於製造廠旁建一運動場任人入内而馬君則於每日上午六時與二三知已往運動場拍球日以爲常噫今之軍人身爲上官日則賭博宿娼而馬君無之且不吸烟飲酒惟以拍球爲消遣品若馬君者眞可謂軍人中之模範矣[  學周]  
青年會學校之球戰安慶青年會學校對於體育素來注重而於足球一項尤爲擅長日前函約本城歌頌學校足球隊於星期日（十一）下午假公共體育場比賽足球是日一時公證人銀角一鳴雙方球員虎躍入場勇往直前歷二小時之久雙方均無勝負故結果爲○與○之比云[  一粟]  
全省聯合運動之先聲皖省本擬於八年秋季舉行全省聯合運動大會旋因體育場修築工程未竣不果舉行現定於本年陽曆五月間决期舉行聞名學校現已着手練習矣[  一粟]  
萬國運動會預誌萬國運動會現由各國議定於今年在比京安體華勃ANTWERP舉行經費六千萬佛郎已由比政府籌竟世界各國除德奥保加利亞三國外俱得自由參預云[  松聲]  
救縊自縊之奇聞揚州奮城陰陽巷居民薛筱由八日晚由家出門道經倉　後身樹旁見窶人某甲正在樹上上弔時敵另有過路人見薛將甲解下並給小洋數角令其他去不料薛卽自縊於樹旁翌晨經路人瞥見報告家屬現已棺殮埋葬矣姑記之以供講鬼學者之研究 
將開游藝大會上海學生聯合會因經費缺乏由評議部議决於陰曆明春將開上海各校聯合游藝大會議定每校須至少檐任一種游戲如演劇唱歌跳舞等現已發函通知各校矣[  學周]  
西人賽籃球結果日前晚八時跑馬廳籃球隊與美國學校籃球隊比賽於青年曾之健之房跑馬廳籃球隊體長而力大致其結果爲六十五與十三之比美國學校大敗云[  學周]  
高師學校演劇籌欵南京高等師範爲籌欵建築義務學校校舍開演新劇於本月十十一兩日在該校内表演新村正劇入場券價目計分三等特等一元二等五角三等三角所得劇金完全充作建築義務校舍之用聞此劇本爲南開學校所編結構曲折優美可觀北京各校曾將此劇表演多次頗受各界歡迎事屬公益性質寧垣固不乏熱心公益之士故兩日往觀者頗衆云[  幻夢]  
小說 
[黨爭（二十一）] [  無我]  
聶遂爲三人曳至室外光明之中仍作酒醉未醒之態黨人　狀旣驚且怒一人曰此非我儕求覓之人也又一人厲聲詢曰汝爲誰忽一人緊扼聶頸曰速供認此間别有出路否我儕之仇人至矣言次聞有足聲自私道疾來聶乃吞吐其辭曰若輩刦我至此欲奪我之財雖我自己亦不知當由何出處也一人喟然曰如此乎然則去之但聶自室外格鬭之後殊不知警察緝去幾人故於此三人雖不欲任之離去然竟無法以尼之三人旣去聶察觀向内之室門乃重疉者其内層爲自上而下之活門按其機關門卽下墜因轉身手按之果見門忽墜下而隔室溪克與泰以結在焉二人方守伺二女而二女作急圖脫身之狀忽溪克踪跡杳然聶訝之繼聞其聲曰舉汝手勿稍動因知其必另覓得賊黨矣乃四顧欲得就溪克之路泰以結知其意遂指左旁一門示之聶遂趨啓之則見溪克果在執手槍二柄欵指於壁孔中作欲擊狀因謂之曰君誠靈敏若輩在内何爲溪克不應乃謂賊黨曰舉手勿動聶乃曰姑令若輩舉片刻可也言已遂轉入泰以結之室見女方爭辯受逮之不宜因詢泰以結曰警察何在曰送解紐約黨人與亡欲匪徒往矣聶曰格鬭劇乎一女　言曰亡谷黨人似熟悉紐約黨人之隱事者特意向肆中胡閙而另遣人乘混亂之時竊入後樓俟若輩旣入而胡閙者遂四散雖被緝者固不乏其人然潛伏者有三人而尙有暗助之人焉聶曰汝亦宜在緝捕之列又一女愕然曰爾爲偵探乎若我早知之必殺爾矣聶曰汝等匿呼茄脫於何處女曰我不知其人少頃當有人來此爾不妨詢之一女曰奈警察已圍守此屋何曰何患若輩圍已遲矣意似謂呼茄脫早已移往他處矣一女曰爾無作此泰然之語聶暗思前屋必有警察如非往招之勞不能來此且二黨之人緝捕者旣衆雖有留存亦必隱匿不敢出頭露面則正可行己所欲行矣遂囑泰以結謹愼守伺二女即返溪克處探首於壁穴而問曰爾中三人誰爲首領者三人皆誓言非是聶曰我將入銬汝等此間有善擊者在如爾不束手就逮必立斃於鎗下溪克耳語聶曰恐入内險甚余思勿往爲妙聶曰但終必有人入也 
[自由談之自由談] [  不冷]  
舊年舊年將愈逼逾近而新事乃愈出愈多新舊之間自有一種天然之衡突特不知人定勝天抑天定勝人耳 
 
 
 

Page 15

 
 
   
 
 

Page 16

 
 
   
 
