# 1886 - 270 - 4904840

 

Page 1

 
 
[隨報送捐小]  
　　古皖江大善士聯葑憫順直東豫疉告新災飢民無衣無食因就湖北江村設局籌賑並印成册若干扣由文報局賑所轉託本舘分致同人除楚南北二省已由江君散布外其餘各處槪於今日隨報分送倘有遺漏可向送報人補取敬得憫此哀鴻蚨囊慨解則實本館及諸善士所九頓首以祝禱者其捐欵儘可就近送交各賑所不必遠寄江村此啓 
[新印道聽塗説出售] [  申報舘主啓]  
道聽塗説十二卷係涇縣潘　漁先生所著先生才高學博足跡半天下惜無所遇平生著作等身俱未授梓兵燹後復多散軼近從其猶子處覔得是稿亟付手民聊以爲吉光片羽云爾排印旣竣都爲六册準自今日起出售每部價洋三角正售處照舊 
　 
[加價招股石印佩文韻府告白] [  點石齋主人代啓]  
啓者本齋代晉記招印佩文韻府一書業已出有樣張傳觀四處前議招股每股出洋十六元先惠四元成書日繳洋十二元取書一部等語均詳　報第一條告白想薄海士林均經洞鑒現在股票所存不及干部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針市街恆遺里源豐潤匯票莊○京都煤市街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保棧内長順晉號面議此佈 
[論典業利弊情形] [  浙西野老漫稿]  
　　浙江自髮逆初平人民離散殷實之户日漸凋零幸蒙大憲體恤民艱招商集股先擇繁盛之　開設典當於是緩急相通而農人免追呼之苦有無相濟而閭閻少催徵之書所以有裨於國計有益於民生者豈淺鮮哉乃近年以來不獨繁盛之區徧爲開設卽偏僻之地亦多集股湊資而開設者生意日减利息日徵甚至通年籌算止有五六厘之利在旁觀者以爲二分取息何至利　如斯不知從前架本重而利厚今則架本輕而利微而文武衙門之陋規如故不以今昔之情形各異而肯略爲減裁也各公項發存生息之欵如故不以今昔之利源迥别而肯稍爲變通也鄙意以爲欲甦典商之困莫如先减分項之息聞浙省　項存欵中竟有以周年一分四厘四令典商出具領紙按季輸息者試思以招商集股之典誰不　將本求利而必欲令公項存欵中賠累輸息如此之鉅無怪前年胡紳雪巖欲抵各處公欵之典招商頂替人皆襄足不前也今雖胡紳之典俱有人頂矣然而生計日絀不爲之曲體下情典商之困恐未有艾典商一困實民生之利弊攸關最可厭者是文武衙門之陋規自憲署以至佐雜各典公送正項三千餘金之外有所謂加一隨封者有所謂經承年規經承解費者此等弊　實罄竹難書方今時事多艱上下之情不宜暌隔如乙酉年春間以海氛不靖上憲移文勸捐某郡各典商不日湊成捐欵銀一萬餘兩試思他業有如斯之踴躍者平　旣能存報國之思上亦當寓恤商之意上下相固恤商卽所以保國藏富正所以養民如　魚肉典商任令衙　吏　交相舞弊默焉不覺覺焉不察恐非上憲招商集股之本意是各公項存欵生息固宜核減而各文武衙門陋規　宜先行革除此等陋規以浙省而論到處皆有更有一切細情尤典業之暗中折耗而無從　説者如例載典當財物每月取息不得過三分年月雖多止准一本一利等語是以須按値十當五計算扣留貨物之半價以作取時利息近年各典每月取息大槪以二分不但未能按照値十當五之舊　計算往往有値十當七當八而金銀細軟竟有値十當九者或限以十八箇月再加展限兩月質户限内取贖交利不過加本錢十分之三四若十千文之大號僅一分六厘取息是限内取贖更不過加本錢十分之二三與定例對本對利取贖輕重懸殊蓋出本重而取利輕鄉人固所樂從典商亦相沿成習是以近年滿貨出售有不計利而照本八折者卽今歲衣業市面稍有起色而典中滿貨亦不過照本出售及加一二貫而止此種情形典商固無由上逹官長而爲官長者自當默察輿情曲爲體祁者也雖近來藩憲刊刷嚴禁索擾典業章程頒發通省有典之各府州縣在上憲體恤下情亦可謂無微不至然而有典之各府州縣其陋規等情仍屬絲毫不减其故何也良由各典商　年習慣而經承等又專司各衙門陋規代爲收解誠以衙門陋規一減而經承之年規解費亦隨之而減也安得良有司俯念典商近年疲困情形於陋規送進時屏却不受斯經承等亦不得藉此名目苛派典商召父杜母之風庶幾再見於今日乎更如典中生意昔年廿餘萬串存架之典今則止存十萬串昔年十餘萬串存架之典今則僅存五六萬串其生意最淸之典甚至有存架三萬串者較　盛之時不過三四折光景豈鄉人之皆富耶實因典質已空并可典之物而亦　烏有此典業之疲亦半由於農夫之困苦也蓋鄉人藉典質以周轉典商亦因鄉人以獲利兩相濟亦兩相需今典業牛意之疲實鄉人艱苦民生凋敝之一大關鍵當道者應何法以籌之 
[諭旨錄]  
　　八月三十日太常寺題九月十三日祭都城　廟奉旨遣兆珏行禮欽此又題九月十八日祭歴代帝王廟奉旨遣載勛行禮兩無遣敬　淸安恩棠志元各分獻欽此 
[本館接奉電音]  
　　昨晚八點鐘時由本館駐京訪事人電傳本月初五日上諭一道敬謹譯　○九月初五 
日奉上諭劉銘傳奏提鎭大員尅扣餉銀請旨革職降補等語記名提督方春發統帶鎭海前軍三營於營中應發各項餉銀成不照章發足或竟始終不發並信用已革知縣陳海春販運烟土聽各營各勇吸食按月扣餉抵銷以致營伍廢弛又總兵桂占彪管帶鎭海前軍右營亦有减發銀兩扣發存餉等情似此尅扣軍餉紊亂營規實屬大干法紀　撫僅請革職降補殊屬輕縱方春發桂占彪均着先行革　交該撫親提研訊將應得罪名按律定擬具奏其尅扣欠發各欵仍着查明確數勒限嚴追不得稍涉含混該部知道欽此 
[九江米市]  
　　九江一帶低田今年因秋汛過大收成稍覺减色至高田亦略嫌雨暘不時現在新米行市每担需錢二千六七百文榖則八百左右惟傳聞湖南北年歲極豐想將來米價當可减價也 
[禾中雜錄]  
　　正茂鹹貨行之收帳船于八月廿八晚停泊嘉善東門外及半夜被盜排撑刼掠一空幸人口無傷次日該行夥卽赴嘉善縣報案旋回嘉興詎意盜船亦泊在該行之後面經該行夥覷破未敢鹵莽下手後見一鋪盖及盜所穿鞋的是已物赶卽報營協捕往拿僅獲兩名是晚又獲一名由張守戎　至秀水縣署一盜直認不諱據供姓費湖州人船中尙有三人一妻一妹一雇來之老嫗也尙有二盜未得確供未邑尊卽伤收禁　　至湖州緝拿　　　辦○石門縣於初一日至禾謁見府尊○近來時疫又甚患此者往往不及延醫即已溘逝伊可畏也 
 
 

Page 2

 
 
[宜昌小錄]  
　　新任川督劉仲帥到宜後即患瘧疾至今尙未痊愈仲帥急欲莅任聞有本月初起程之説因水道險惡擬由陸路前去並挈憲　同行云○宜昌關税務司近又更換新　之馬君前曾在宜辦理税務素有德惠於人關工人莫不額　稱慶○八月廿一日早大北門内屠户甲乙二人以口角起衅乙忽向甲頸上砍一刀復一刀由肩及腹腹開而腸迸出乙當被有拿送縣署中請醫療治無效至次晚斃命間乙已責小板千餘收禁是豈所謂前生　報歟○卄四日府試數日前有某縣文童二十人雇坐一船行至平善墈舵工偶不留意致船撞翻當只救起三人餘俱隨伍大夫同去　上文壇先登鬼　慘哉○前晚　轎子十數頂疾馳而過聞係寳塔河邊白鹽冲地方某甲之媳以家事爭持以致淹斃母家住在北鄉一閒兇耗均各乘轎往甲家評理不知若何了結也 
[揚郡瑣聞]  
　　揚郡八屬文童均已試竣初三日接辦武試間文宗已擇定十二日出棚按臨淮郡○揚城保甲總辦吳觀察下車後訪獲著名惡棍十四名研訊數次該棍等恃無質証供詞甚爲狡展觀察於是出示招告略云揚城爲七省通衢五方雜處有等惡劣武生勾結游勇士棍擾害地方非懲一不足儆百本道接辦以來確切訪查所有先後拿獲之游勇喬德勝土棍陳天祥卽武生陳鵬舉等均已訊供發交江甘兩邑管押按照省章由局詳辦並奉督憲面飭所有該局已獲之各土棍務須從嚴懲辦以儆效尤本局已獲各犯皆係著名惡棍誠恐小民受害飲恨不言畏其反噬反使該棍等恃無質証罰足以蔽辜爲此仰揚郡諸色人等知悉此乃憲飭嚴懲之案斷無報復之虞凡有前受該棍等擾害者准其指名控告成聯名禀訴决不使其挾嫌扳索亦不令爾等花用分文本道愛民如子嫉惡如仇毋稍恐懼隠忍○向來北鹽南運一差由儀徵淮鹽總棧會同鹺憲遴派委員　帶空船馳往淮地領運來棧每委員一人管運一批以昭愼重惟載鹽船户莫不刁滑異常暗中盜賣之弊各船皆不能免惟視委員之精明渾厚以定竊取之多寡日前有某委員短斤若干且鹽包中竟有碎石若干包實從來未有之事也吳觀察赫然大怒現已將船户拘押説者謂船户交鹽時應找給水脚有限卽查　短斤已罰無可罰否則亦不過枷責而已故相習成風有恃無恐然委員貧苦多年盼得一差不啻登天今以船户短斤而令委員賠繳鹽價典衣　物眞不堪其苦矣女得將船户嚴辦一二庶挽頽風於萬一哉 
[營口近聞]  
　　有德國夾板船租與世昌湧内建帮某號客人滿載牛荳北石四千餘石於上月廿九日淸晨出口甫至西大廟北灣嘴卽行擱淺船　飛速懸旗呼救世昌湧見之赶緊邀各號駁船駛往則夾板船已沈下全船貨物盡付波臣惟人尙無恙有津人蘇五者首先乘駁船至見夾板船上高懸外國　板値錢最多卽猱升大桅意欲解下大桅忽倒蘇被壓死越半天始醒○前月海關查得漏税洋磁及月餅箱内夾藏象牙烟鎗鐘表等物已記報端兹悉洋磁係興記棧代客購買充公後挽人向海關價買海關索價六十兩另加正半税較之巿價更昻後爲益盛遠洋貨店西買去價只五十兩零幾錢税亦不提烟鎗時表乃長源泰李小鹿之物本値三百二十餘金有人往買祇索二百九十兩後由李小　以一百十兩五錢買歸説者言海關弊端不一然本館未經確見不敢信以爲眞也○協盛東寗波鋪開設有年所有股東皆本街著名商客惟兩執事庸懦性成諸事僅由　手李淸經理某日由西義順仁裕號及各樂亭帮買進貨物二十金額外加價二分至翌日已刻門竟不開入知有異　門詢之則云虧欠過多不能理直無奈報荒各債主聞言卽同到該號稽查計共虧二萬金之　李淸卽由仁裕號喚去至晚未歸門前索債者多至二三十家坐守不散不知如何了結也○今秋沙甯船祇到數艘津衛改撬　東登油等船亦不往返僅有守泊河干者坐食山空勢難免於賒欠中秋佳節索逋　如蛺蝶穿花船夥計無所施惟效叚于木之踰　而避市情如此令人浩歎不已○有雛妓名雅琴者香國中之佼佼者也其　倚爲錢　子尋常之客不令輕見所居甚僻靜非前度漁郎不能問桃源消息也某武弁悦之欲以三百金置諸妾媵之列摀已首肯而姬獨怫然曰彼誠富貴然髮如雪而貎可以鑑見之令人心惡必欲相强有死而已摀無如何祇得託詞謝弁弁知不能强娶乃商之摀願包姬　月每月出花粉錢百貫姬知弁老態龍鍾必不能每夕點卯摀亦利其貲遂許之噫嘻月不　圓花還易謝及時行樂斯可矣何必據爲已有而始快耶弁固善游戲三昧者也 
[皖江雜誌]  
　　張芝圃方伯仙遊这後靈柩暫厝薇垣上月二十七日治喪開弔天甫黎明卽升砲開門護撫阿嘯巖方伯護藩丁濳生廉訪及闔城文式各員均親臨弔奠陪賓者爲首府及首縣至定於何日出殯則刻尙未有所聞云○某邑管解丁漕銀二千兩計三鞘至省暫交某廳署收管堆放上房以待堂期兑交瀋庫上月二十八日黎明視之忽失一鞘計銀六百餘兩鞘　鐵皮抛在内署急報營縣親臨會勘盜跡全無因簽差飭捕訪拿務必水落石出云○護撫牌示本月二十九日換戴暖帽時値秋凉遵功令也 
[經營臺省]  
　　臺灣自改設行省以來劉省三爵撫極意經營撫番開懇一切應辦事宜次第舉行且知臺地方膏　腴寳藏蕃庶亟欲招徠殷富人等大加墾闢深知張叔和觀察鴻祿經歴南洋熟悉該處情形華人之羣聚其間者不少富商大賈乃札委觀察乃李迪臣太守彤恩俾經理其事觀察知王錦堂軍門余元眉太守現在南洋遂卽咨移王余兩君就近招徠殷富華人赴臺以資開墾此誠治臺之先務也所有移咨文稿照錄於左○張叔和觀察李迪臣太守咨王錦堂車門移余元眉太守文辦理臺灣招墾事宜兼商務鹽運使銜前廣東試用道張三品銜　江候補府李爲咨請事照得本年八月十九日奉欽差督辦臺灣防務福建爵撫部院劉札開照得臺灣地方田地肥美礦產殷富甲於中國現在生番一律就撫曠土極多急宜招墾開礦整頓商務以益利源而裕餉需查南洋各島嶼閩籍貿易之人甚多中有殷商大賈雖然寄籍外邦未必竟忘故國或因久離鄉里回首無依或因資產重多遷移不易應卽廣爲招徠以實臺島查有該道曾經游歴南洋可通聲氣浙江候袖知府李彤恩誠　素孚鄉里敬服堪以派委會同辦理爲此札飭札到該道立卽遵照或派人前往或寓書開導務使我國殷商富賈相率還鄉旣免衣冠變易長作寓公亦可子弟讀書榮登科第本爵部院保商愛民力圖興旺地方如該商人　然肯來必當極力保護决不食言切切此札等因同日又奉欽差帮辦臺北墾撫事務内閣侍讀學士林照會内開照得臺灣地方田地肥美礦產殷富甲於中國現在生番一律就撫曠土極多本　辦奉旨　撫墾事務亟官招墾開礦整頓商務以期興興旺地方查南洋各島嶼所有貿易流寓閩籍之人居多中有殷賈巨商雖然寄籍異國而回念桑梓未必忘情或因故土久離鄉情不屬或念田產已置安土重遷應卽廣爲招徠以實臺島而收覊旅查貴道曾經游歴南洋可通聲氣浙江候補知府李彤恩誠　素孚鄉里敬服堪以照委會同辦理相應照會爲此照會貴道府煩爲查照或派人往　或寓書相招務使我國商民相率來歸故士旣免長爲覊旅阻子孫仕進之階亦可共戴皇仁睹文物衣冠之盛本帮辦服疇食德於此有年荷朝廷不次之恩承爵撫部院保衛之力尤思講求地利以　利源倘各島諸君惠然肯來與本　辦重聯鄉誼則開墾諸務凡爲本帮辦所辦有成效者無不樂爲極力保護使各島諸君同沾利益以爲桑梓光榮煩卽轉照知之本帮辦有厚望焉須至照會者各等因奉此查敝道於光緒五年游歴南洋小呂宋新架坡檳榔　呀吪島之省會噶羅巴暹羅國西貢等處旋　禀奉南北洋大臣批示在案當時見中國紳商旅居各該島者閩籍較多比户可封極形殷富談　僉稱非不思歸故士惟離　年久一旦乍歸或致有所不便未免坐是因循等語敝道詢悉之餘深爲扼腕伏思現在臺灣新立行省生番就撫曠地極多爵撫憲體國愛民勵精圖冶經營創造之初力以保商求賢興旺地方爲務林副欽憲報國情殷招才志切亦以力闢利源克襄新政爲亟至其地方情形沃野十里物產豐盈鑿鑿可據倘得加以人功其利實不可以數計彼旅居異地有意還鄉　苟乘此機　歸故土旣 
 
 

Page 3

 
 
沾府海官山之利又慰水源木本之思特恐未得深知自宜設法開導相應備文咨移請貴軍門貴府就近廣爲招徠體憲意之綢繆作梓鄉之利樂分私皆裨利益同沾如果各島諸君相率來臺敝遵府等必當妥爲照料務使遠客有如歸之樂不勝翹禱之至除禀爵撫憲林副欽憲並請轉咨兩廣督憲查照加飭外爲此合咨移貴軍門貴府請煩查照從速施行並希見覆須至咨移者 
[馳馬肇禍]  
　　金陵凡鬧熱巿口必驢馬受　圉人捧櫜鞬立道左見人過卽婉言慫恿一如上海東洋車之兠攬生意取價則視騎者之意氣爲低昻　　子弟從塾中闌出卽數靑銅陌相與揚鞭墜鐙於斜陽荒草間有某甲年少氣盛素喜馳馬日前雇一靑驄自朝至暮許給杖頭錢三倍詎馬夫係兗產不能怡聲下氣昻然索孔兄方甚急意盖顧而之他也　惡其不遜叱之馬夫亦戟手大喝曰執鞭宗旨傳自曲阜汝輩　曲阜書與吾儕爲同門生銅臭兒何得叱吾甲憤甚舉尺一　將笞之而馬夫已早奪在手且將興拜賜之師於是旁觀同爲不平始牽馬而去忽又有抱死　而來者謂遭甲騎所踏致傷黃耳之命中告以當時人在鞍上不能自主今爾犬臥道中我倉猝何及令馬首使東也犬主終狺狺旁觀見其非善類勸甲給錢數百文犬主始罷是所謂棄人用犬者矣又上月有一少婦跨長耳公將赴上新河出木屐巷被輕薄子驚其　勒倒撞於地傷　纖之腕失其釧同行者乃縶輕薄子髮辮將訴諸官經人調處允爲延　必俟其指可以伸屈自如不作鈎弋夫人而後止詩曰善戲謔兮不爲虐兮藍本浪子宰相者當　其太甚毋自貽戚 
[本埠官報]  
　　前紀朝鮮國欽差來滬一節兹悉欽差爲閔君泳翊帶同叅贊金君奉命遊歴英美等國道出滬上前日下午至英公廨回拜蔡太守暢談良久始夫○前署川沙廳黃芝生太守交卸後挈同瀛眷來滬其公舘在英租界騰鳳里至川沙廳篆經大憲委　司馬秉鈞著理于本月初三日接印任事○縣署幫審委員李俊峯司馬調辦吳淞釣船局所遺幫審一差委宋莘樂二尹接辦○黃直刺經大憲撽令爲籌防局總辦業已接到札文矣 
[得賄求銷]  
　　葉胡氏投縣訴稱家居虹口有不知姓名之粤人强設賭臺向論遭毆叩求提究莫邑尊准詞飭差去後賭徒畏法挽入調處願償該氏洋六百元昨該氏已赴縣求銷矣 
[無賴訛錢]  
　　某氏婦僑居小南門外膝下有女年甫破瓜倦　紅閨風情微露地棍飛毛腿咸林見之曰是可以魚肉也前晚遂糾黨十餘人毁門而入謂其與比鄰某甲有私多方敲詐甲畏事挽入調停咸林等大言炎炎謂非出洋數十元不可以致議不得諧互訴諸廿三鋪巡防局局員將女交母領回甲則懲責之餘管押候訊 
[良爲賤]  
　　江北人某甲與妻帶女來滬託同鄉人某乙代覔主顧價賣乙又託妓院傭入名阿松者將女領至北肇貴里某妓院求售言明身價洋二百五十元阿松以甲乙鄉愚可欺欲將身價瓜分甲不允欲索女勢又不能　情極遂在西門外巡防局喊寃阿松聞之投訴陰陽學曹正卿命着將一干人帶　居然坐堂訊供旋知甲已在巡防局喊控隨將阿松與乙各笞二百板甲之妻及女交保此事已覺駭聞又聞曹查得虹口三官堂住持僧與老婦私勒令該僧立票洋二百元事後該僧不服以僧有會司道有道會司豈容陰陽學干預聞已投縣　矣 
[自理嫖帳]  
　　妓女朱素雲卽王素雲之大姐金阿金向嫖客孫壽恒索帳被捕拘押一節昨由蔡太守庭訊金阿金申訴前因孫供曾至該妓處游玩欠帳確無如許之多今被辱慢心實難甘太守隨喝該大姐曰公堂非追嫖帳之所惟察得孫壽恒年紀尙輕身穿重孝不思循規蹈矩而竟嫖娼宿妓實屬非是嚴加申斥令退去自行調停 
[查獲私土]  
　　洋藥局巡　頭目高愼德日前在南巿大碼頭無錫快船上搜獲漏捐大土六十三隻小土二斤詢係婦人高土氏購買將運往嘉　者當將該氏及船户均交船埠扣留土則解至分局粘封再解總局候騐 
[跡近臺基]  
　　前紀甯人水長春控妻水陳　私逃旋在德隣里内婦人張文玉家尋見妻與粤人林孟堂同在一處報捕拘案一節昨由蔡太守庭訊水長春供爲漆匠妻被林誘佔請爲究辦其妻水陳氏供與曾爲巡捕之高富貴私識人所共知我因與姊妹行弄牌輸錢不能歸家由高代我在張文玉處借房言明每月房租洋二元半前日在門口適見林孟堂立談之下卽到樓後張文玉問大是何人高代答是親戚後林與張文玉丈夫之友同塲挖花隔日又來住宿一宵林代我還賭欠等共費洋二十元太守謂照爾所供實屬無恥且語多　混喝掌頰二十下着即供明張文玉引荐幾人林孟堂是否張所引薦該氏答稱張文玉並未引客不過與伊夫之友挖花張文玉供丈夫爲錢莊生理因有餘屋轉租與該氏並不知其有夫亦無我夫之友與伊挖花情事林孟堂供粤人水陳氏之夫適在對門開漆匠店因之相識日前路經德鄰里見該氏問及如何在此相邀入内又有一婦人言該氏現在此間做么二因被留宿費洋十餘　前日突被報捕拘案我實受騙訊至此適有朝鮮使臣來拜太守隨飭水長春暂退其餘各人仍分别押候再訊 
[上海北巿絲業會館籌賑公所施少欽經解山東順直兩省賑銀啓]  
　　謹啓者今解山東本年第八批賑捐庫平銀一萬兩又解順直水災第一批賑捐庫平銀一萬兩仍託許春榮封翁巨豐　庄代匯山東匯票價一零九二天津匯票價一零亽　核計兩省解出規銀二萬一千八百兩○山東公文匯票今託招商局海晏輪船陸雨生兄帶往烟臺投送山東登萊靑兵備道盛杏蓀觀察檢收另備東撫憲張朗帥禀函并匯票信三封金嚴兩紳號信請卽一併速遞山東撫轅請賑撫局騐收撥交金苕人觀察嚴估之明經具領接收○順直公文匯票今命子英四小兒帶往天津禀呈中堂並邀同熟悉放賑善士梁資卿兄梅詠之兄謝嘯谷兄坐海晏輪船同往天津具領會商擇尤查放竊思萬金賑欵灾重欵少何濟於事還求在滬籌賑局各善長陳竹翁謝綏翁土心翁李秋翁廣爲設法源源接濟灾黎幸甚善昌疉接山東金嚴二大善士電報公函并接到營口牛庄童君遜祖趙君祖蔭諸同人公函告災乞賑書福建水火兩災亦來請欵散放日來代募賑捐來源日絀各省被災請欵日增善昌日夜躊躇苦乏點金之術勢有顧此失彼之慮惟有據情登報代爲叩求各省諸大善士再發慈悲廣結善綠解囊樂助萬望仁漿義粟源源而來庶可補救各省災民於萬一也臨書九叩百頓代禱代求乞命之至 [Z晚生施善昌拜啓九月初一日 
[題王松堂先生小樓吟飲圖]  
　　瀛渚風流事可尋蘭亭逸韵憶題襟開懐談合任花笑得意詩宜對酒吟傾蓋未謀千里面忘機想見五湖心漫將俚句臨風寄只願先生惠　音小樓那得一登尋翹企高風每整襟世有醉鄉容嘯傲天教名士儘閒吟公餘聊藉書遮眼酒熟時邀客賞心尙擬停車問奇字又煩振　聽跫音 
[九月六日爲倉山舊主六秩壽霧裏看花客高昌寒食生先倡大詩因作繼聲卽呈諸大吟壇改和]  
　　養生辟榖笑羣曹人定回天術自操珤海雪山腰脚健君曾遊履泰西綺筵詩酒性情豪華顚醉舞靈和柳妙手應偷曼倩桃吩咐茱萸花早放再停三日侍登高花甲光陰甲子周詞林置酒爲添籌暮年著述文章老晚節光陰草木秋介壽仙人來碧落日本北條鷗所稱觴吟侶集紅樓獻詩媿乏東陽筆一片誠心祝麥邱[  梁溪瘦鶴詞人呈草]  
 
 

Page 4

 
 
[甬江陳蕉鳳詞史重來滬上賦此以贈]  
　　作客重來勝地遊逢場依舊擅風流聨歡好續鴛鴦夢暢叙偏宜鴻鴈秋翠羽雙翹頻悦目紅綃一曲競纏頭願卿及早慈航渡莫使門庭冷落悉[  聽濤居士]  
[鑑山居士囑撰蕉鳳詞史妝閣對句爰以蕉鳳二字率成三聨以博一笑]  
　　蕉當覆處常成夢鳳又飛來總是祥○蕉書字煥午窓影鳳管音諧子夜歌○蕉葉有心將雨捲鳳釵無語自風流[  小樓主人]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　八月二十九日力乏橋　捐委員王司馬之全到揚范分轉德　委赴泰屬香災○二十日前温處道　　　世榮過　　　尹丙炎委解南京餉差○九月初一日石港塲方　尹鏳抵揚公幹丁分轉士年奉委辦泰屬總巡差○初二日新委　豐壩朱分轉之柟禀　赴任 
[鄂中談助]  
　　楚北各屬七八兩月雨澤太稀以致禾稻雜糧槪憂枯槁八月初一雨之後迄今二十餘天又無涓滴恐稼穡　望有秋卽食水亦將難覔矣○譚序初中丞爲民除害首重禁烟不特省會各烟寮一律關閉卽各屬亦皆攺弦易轍不敢以鶯粟酪爲生涯造福斯民洵　萬家生　特唇靑　黑瑟縮街頭者欲求一箬烟膏杳不可得不免涕垂尺許呌苦連　也 
[上海三馬路與昌絲棧陳竹坪經募山東直隸賑捐九月初三日第四百十次淸單]  
　　紹興府正堂霍交來塔册世道堂洋五元又忆世德堂洋五元又册客安草處湘東草堂各錢一千五百文又册太原永春誦淸芬齋各錢一千五百文又　趙長春洋二元白有成祁永福白巨舟張壽德各洋一元王德吳鴈卿各洋五角張義和堂錢二千五百文白有花五百文秦必榮四白文張九如三百文錢小亭二百五十文王氏鄭錦堂各二百文陳阿元一百文四册共洋十九元錢四千四百五十文又册總捕府經募蓺香居士錢三千又册厚道人錢三千文又册率眞子錢三千文又册守拙齋錢三千文又册　蔭書堂錢三千文五册共錢十五千文又册新昌縣正堂經募新昌縣署洋六元六角又北鄉　岸村洋七元五角又東鄉洋一元户庫經捐洋六元承發經捐洋二元刑招堂經捐洋一元八角禮房經捐兵房經捐工房經捐各洋一元五角吏房經捐洋七角一册共洋三十元又册鹽茶局經　無名氏洋八元　記鍾啓孫厚記鎔記各洋一元無名氏洋二元恆記洋八角趙春園洋二角金記重記王鮑氏安全引韋玉記章記各錢五百文　記王鮑氏各錢四百文張記孔記無名氏王吉祥惠蘭趙全甄王氏沈南山吳左氏田張氏各錢二　文朱記石記口記又記子記系記朱范記門梢氏無名氏二户高奶奶孫桂枝各錢一百文無名氏李記韓玉恆小退谷各錢五十文又册徐一坤莊粲三傳汝鹽沈遵道俞五道周平生各錢五百文吳虎臣錢二百五十文楊泗泉二百文又册甡記陳聚忠各錢二千五百文滋德堂祿記各錢一千五百文徐德永鎬記各錢一千文源記委媽媽恆各錢五百文又册太極堂蜀北李李澤卿陳子衡各錢五百文子庚朱少記修敬堂樂善堂各錢二百五十文無名氏錢一百五十沈抱阮寳元保源葆原　圓報園飽沅苞願寶愿胞玄各錢五十文又册巖記錢九百五十文信記蔣記各錢二百文習記容記各錢一百五十文施亞明王祥發丁亞蕭朱邦鑑陳亞七王保錫欽張長生談炳銑錢孟實張三李氏石記陳氏召氏馨記各錢一百文趙氏錢五十文又册陸乾甫鮑誠坎各錢一百五十文鮑厚卿朱則先楊際安丁喟徐中行俞寶堂鮑成坤徐善楊弼趙吉徐馬爺俞圭方張世聖經勉齋黃景庭鮑誠　諸初陳奎周韓孫相錢生陸水楊　徐連生王虎臣維立林委華朱春榮各錢一百文又册朱六河錢五百文利生錢二百文和靑錢一百五十文世杏五緣陳香林唐仁孝仁富各錢一百文王元順茂由永興世一永順助占平德生成元萬魏寶卿余德生孟錦波吳吉生黃被記何成章沈兆甫余　甫何少泉許元逹郁大有林錦周謝捕堂徐百卿金恩新陳又梧天苴楊世春新源周元茂文寶仁寶仁裕茂春四十阿六陸茂仁仁洲小四汪德桂如金許永祥春元茂春永桂元春永元泉元桂林四三元貴淸記仁安有福各錢五十文又册趙芝巖如良文顯雨吉余兆慶沈思義孫大倫馮雪元施領記林又新同德坊馬慶寶沈　庭王文榮莫世美陸　淸肖桂卿惠可慶胡文耀各錢五百文周賢坤錢一千文源記張寶瀛趙丙榮丙華潘耀南金生三和新和胡聽橋沈永雲陸鑑淸施學良各錢二百五十文八册共洋十九元錢八千二百三十文以上統共十九册共洋八十九元錢四十五千一百六十文○杭州府署來許篆雲大　士將修金移賑洋十元濟陽畊餘堂求病速愈洋五元湖州恆號交來吟輝廬同人洋三元二角靑浦陳迪人先生醫資移賑錢五百文又交來殿山司署郭玉經募各户共洋七元由朱家角全盛局來○湖北宦遊子鄭約庭爲妾謝氏將羔裘二襲典質助賑以作　　之需祈合家平安銀十二兩申規銀十二兩一錢六分八厘又小女　秀夏間患病甚重禱祝灶君神前立愿全愈節省果餅移賑洋一元無錫嘉泰豐號募塔册沈金記洋三元○顧錫　爲次女求病速愈洋二元徐湘記祈令家平安洋二元轆轣子見兑銅洋揩買助賑銅洋二元南潯力不從心人洋二元○無錫縣正堂裴交來第九次塔册宋正幅洋一元陳　繩錢五千文又册椲觀海錢二千一百文高子亭錢二百文楊惠元阿喜明海榮培華曉堂曉　金元高元高慶曹增順三觀鄧菊亭龍元培春朱根培金生吳阿和崔應南道南月庭各錢一百文楊五福冬福尙志華根才生茂林正元鶴高和生沈天林大昌陳和林仁德崔金太　根生華阿洪各錢五十文以上二册共三十九户來洋十元錢三百五十二文○塔册馮晉三節省西瓜資移賑錢三百文又募蔣宅太太求平安丁小甫各洋一元樹德堂錢六百五十文樂善不倦唐文記錦和内宅各錢四百文陳錦和李恩來金立甫各節省西瓜資移賑各錢三百文馮錦餘錢二百文以上十户共洋六元○本日共收英洋一百三十九元規銀十二兩一錢六分七厘銅洋二元小洋二角錢四十六千另十二文合併聲明 
[上海三馬路與昌絲棧陳竹坪經募山東直隷賑捐九月初四日第四百十一次淸單]  
　　寓西貢吏部繙譯陳小　　士繙譯學堂唐文敎習邊夢酣善士商人吳蓉齋　士經募區書記江萬豐福基行各洋念元祥發源洋十五元柯性初陳金利各洋十元廖耀垣洋五元湖州公所洋三元高祥合萬成號各洋二元廣怡昌洋半元以上十一户共來洋壹百另七元半再陳小雲邊夢酣吳蓉齋三翁所助之洋待該處募竣時彚繳○俛仰無慚室主陳炳卿　士病愈完愿並求先考妣及先室吳宜人冥福洋一百元宜石主人於九月分求保家宅平安人口咸亨洋四元陳宗堂爲亡父世怡于本日追荐移賑以資冥福洋二元又爲亡父世怡於九月十一日追荐移賑以作冥福二户各洋二元蔡樹德國丹蔡聚源于明逹繙榮堂求保身體平安五户各洋一元陸　信求母平安洋五角○蘇州明善堂　氏洋三元由本埠萬豐洋行交來○蘇州培德堂菊氏洋二元寧波昇州陸佩珩洋一元○靑浦　學正堂陳子愚先生書　移助洋一元二角○本日共收英洋二百念七元小洋十二角合併申明 
 
 
 

Page 10

 
 
   
 
 

Page 11

 
 
[光緒十二年八月三十日京報钱錄]  
宮門抄○論旨三道錄前○發抄旨九道○大臣穆等奏爲會辦吉林練兵現已點騐成軍摺○疆撫劉等奏爲遵旨揀員署理叅　林臣摺○署黔撫潘奏爲遵旨查明于姓命案實屬謀毒身死並非被盜殺斃覆陳摺○大臣富奏爲各處　房經費暫仍爰照辦理片○疆撫劉奏爲調補知州片○八月三十日户部通政司詹事府廂紅旗値日無引見○召見軍機○發抄孫振銓奏接署皖臬謝恩奉旨知道了欽此○丁峻奏接署皖藩謝恩奉旨知道了欽此○阿克逹春奏護理皖撫謝恩奉旨知道了欽此○許應鑅奏交卸浙撫護篆回任日期奉旨知道了欽此○楊昌濬奏留浙儘先都司劉開勝補紹興協中軍都　奉 
旨兵部議奏欽此○又請將被控騙買民妻之甯波城守營守備革職奉旨吳得林卽　革職餘依　兵部知道欽此○又請仍以儘先守備金加才補海門鎭左營守備奉旨兵部議奏欽此○又夏季分拿獲罪犯張乞正法奉旨刑部知道欽此○又請將留甘　先守佘兆奎仍留閩差遣奉旨着照所請吏部知道欽此○○奴才穆圖善希元跪奏爲會辦吉林練兵挑選將領弁兵現已　騐成軍恭摺具陳仰祈聖鑒事竊奴才穆圖善於奉省練兵成軍卽赴吉林當將行抵吉林日期恭報在案臣到吉林之後會同奴才希元悉心商酌並將辦理奉省情形詳細叅酌所有營制餉章在奉已照會議章程核定吉省卽可倣行意見亦皆相同現查吉省已練之兵存城無幾餘皆分防各城要隘未便調歸校閲惟　防務稍鬆之時可於兵力稍厚地方查照海軍衙門會議抽撥馬步隊三二成歸干練營稍節餉需奴才希元自　量爲抽撥以符原奏兹抽撥防軍右路步隊一營左路馬步各一營練軍馬隊一起共一千五百名隨帶馬匹槍械　撥現食月餉以淸界限奴才穆圖善查該省　撥馬步練兵餉數稍有多寡之殊應照新練章程支發俾昭畫一又于食餉未練之兵及　旗台站西丹内挑選年力精壯者二千九百七十名加入撥吉教習二十五名正藍旗護軍統領倭恒額等奏准調營兵丁　名徧入歸伍合已練馬步四營添練步隊　營共足原議四千五百人之數每日先發小口糧暫行租住棧房照議立爲吉字營分爲左右兩翼仍照奉省卽按八旗分定營制奴才穆圖善卽揀特派之正藍旗護軍統領倭恒額爲吉字營總統乾淸門二等侍衛三品頂戴富大　爲帮統專任督操其餘統帶各官同奴才希元會商查有二品頂戴花翎協領霍隆武巴圖魯穆隆阿久歴戎行堪充左翼統領記名副都統花翎協領富爾丹諳練營務堪充右翼統領復於吉省八旗各官及奴才穆圖善調營隨員内詳加遴選派定馬步各營管帶營官開列銜名淸單恭呈御覽兹於八月初一日一律點騐開練成軍起支正餉各營旂幟號衣均已製辦齊備約計吉省挑練馬步十營除由吉省抽撥已練之馬隊　起步隊兩營隨帶現食月餉銀九千八百九十七兩不計外新挑步隊六營餉乾將領員弁各費各局薪水每月實需正餉銀一萬九千五百七十三兩零其餘蓋造營房製辦旂幟號衣及各營購備器具照章支銷各費尙在月餉之外至於紥營基地已擇定東西門外卽飭該總統等督率馬步練營赶緊修築營壘使兵早日歸營專心操練並飭將木盡事宜遵照立定規模妥爲經理如遇緊要事件應由倭恒額等隨時咨請奴才希元酌辦奴才穆圖善於辦理就緒之後卽赴黑龍江開辦俟該省成軍仍由吉回奉挨次校閲總期成爲勁旅一兵得一兵之用所有現辦吉林練軍揀員挑兵成軍支餉各緣由　合詞由驛馳陳伏乞皇太后皇上聖鑒再此摺係由奴才穆圖善主稿合併聲明謹奏軍機大臣奉旨該衙門知道欽此○○欽差大臣督辦新疆事宜尙書銜降一級留任甘肅新疆巡撫二等男臣劉錦棠頭品頂戴署伊犁將軍塔爾巴哈台叅贊八臣錫綸跪奏爲遵旨揀員署理叅贊大臣員卸恭摺仰祈聖鑒事竊臣等准兵部咨光緒十二年三月二十二日内閣奉上諭署塔爾巴哈台叅贊大臣明春奏病難速痊請開卸一摺明春著准　開卸回旂調理塔爾巴哈台叅贊　臣員卸著劉錦棠錫綸就近揀員奏派署理欽此欽遵咨行前來臣等竊維塔爾巴哈台地處極邊屯墾操防及通商事務在在悉關緊要非熟悉邊情　柔交濟不足以資撫馭兹查有伊犁利額魯特領隊臣春滿辦事勤篤有守有爲于邊務夷情尤多諳練以之接署斯卸可期措理裕如臣等往返函商意見相同除咨春滿查照並由臣錫綸派員接署額魯特領隊大臣事務另摺奏明辦理外謹會同陜甘總督臣譚鍾麟合詞具陳伏乞皇太后后上聖鑒訓示施行再比摺　由臣錦棠主稿合併聲明謹奏軍機大臣奉旨知道了欽此○○署貴州巡撫臣潘　跪奏爲遵旨查明省城鼃書院街于姓命案實屬謀毒身死並非被盜殺斃恭摺覆陳仰祈聖鑒事竊臣於光緒十二年七月十一日承准軍機大臣字寄光緒十二年六月十七日奉上諭有人奏　省盜風日熾搶案甚多近則省城竟有明火强刼傷斃人口之事請飭認　整頓等語貴州軍務肅淸已久游勇散練流而爲匪勢所必然全賴地方官隨時緝捕以靖閭閻若如所奏諱盜爲竊　盜殃民各節捕務廢弛殊堪痛恨着潘霨嚴飭所屬遇有搶刼案件卽行上緊緝拿不得稍有諱飾並着將于姓被盜一案飭屬嚴緝　盜務獲懲辦原摺着抄給閲看將此諭令知之欽此臣跪誦之下悚惶難名仰見聖主訓誨周詳除暴安良之至意臣自上年十月間到任後因查黔省各府　州縣常　搶刦之案隨卽　飭各營屬協力緝捕以靖地方業已破獲多案照章懲辦在案至省　南書院街于羅氏命案初據于劉氏赴貴筑縣呈報四月二十三日夜被賊入室搶擄將夫兄之妾于羅氏殺斃等情當經臬司飭令貴陽府督同該縣移會營員前往勘騐並無被盜情形傳集鄰右魏春昶彭德成訊明亦未聞有聲息相騐于羅氏屍身實無砍毆傷痕委係被毒身死訊據　劉氏供稱已死于羅氏係夫兄于恩平之妾同居各炊光緒十二年四月十五日于劉氏失去銀票一張欵係于羅氏竊去淸查不認及被斥駡心懐盆恨二十日伊向夫嫂周氏之弟王心齋卽周心齋告知前情王心齋亦言于羅氏平日兇惡時與伊姐周氏吵鬧現在雖屬分住終是家中禍根不如將于羅氏謀死較爲乾凈伊卽允從王心齋並稱擬邀素好之胡雲山卽胡老三陳子湘黃錦堂等帮同下手約定二十三日夜至伊家會齊是夜王心齋等先後走至躱　廂房等到隣居人靜王心齋取出籐黃烏藥末用烟膏調匀彼時于羅氏將房門虚掩在床睡臥王心齋等擁進房内將于羅氏兩足綑縛于羅氏驚喊掙札王心齋等將其口及兩手按任並用藥膏　灌于羅氏閉口不吞陳子湘用小鐵錘將其下牙撬落二瓣遂將藥膏灌入于羅氏旋卽殞命王心齋等當將綑足麻繩解脱順取于　氏身邊洋鐵匣内金飾及小皮箱一隻走出各散伊在塲看見並未動手因難以隠瞞揑報被盜殺死今蒙勘騐袛得據實供明等情業據前署縣翟藴章通報在案嗣翟藴章交卸委候補知縣鄧嘉縝接署續獲胡雲山卽胡老三到案訊據該犯供明聽從王心齋帮同綑按將于羅氏灌毒致斃各情承認不諱亦　該縣禀報有案兹欽奉諭旨遵行司詳查去後今據前署縣翟藴現署縣鄧嘉縝禀稱　查南書院街于羅氏身死案實係在逃之王心齋商同于劉氏謀毒致斃並無明火搶劫情事傳集鄰右魏春昶彭德成覆訊與前供相同並　于劉氏胡雲山卽胡老三研鞫亦與前供無異惟于劉氏等堅稱係王心齋起　謀毒致死有無避就情獘應俟緝獲王心齋質訊明確照例詳辦理合先行據實禀覆等情經貴陽府知府員鳳林覆查屬實由臬司吳自發覆核詳請具奏疥來臣查于羅氏身死之案旣據該司等覆查實係于劉氏王心齋各挾嫌隙謀毒致死並非被盜殺斃自縊實在情形當批司轉飭嚴緝逸犯王心齋等務獲究報外謹恭摺覆陳伏乞皇太后皇上聖鑒謹奏軍機大臣奉旨知道了欽此　○富勒銘額片再查烏魯木齋滿營領隊檔房等處並協領固山處佐領牛淥檔房旗倉各處每月應需辦公心紅油燭紙紥等項共計月需銀三十九兩五錢承平時向由甘肅布政使庫内撥欵採辦解烏備用其費並由滿營庫儲馬價銀兩内提出開設五人舗生息並房園地租　下酌給以資分辦軍興後無項辦理各前任都統遂隨滿營兵餉内一併請撥按月給發以資辦公歴經報部請銷在案兹奴才於本年三月二十日欽奉恩旨護理斯篆查此項係在應需暫仍援照辦理一俟旗營遷併古城再爲酌裁除咨部備查外謹附片陳明伏乞聖鑒訓示謹奏　機大臣奉旨該部知道欽此○○劉錦棠片再疏勒直隸州知州蔣誥調省另有差委遺缺查有吐魯番同知黃内焜守潔才優辦事穏練堪以調署遞遺設缺查有候補直隸州知州龍魁堪以委署署喀喇沙爾同知周錫文禀請交缺回省遺缺查有候補直隸州知州江遇　堪以委署新之庫爾喀喇烏蘇同知員缺查有候補直隸州知州符瑞堪以委署據藩臬兩司會詳前來臣覆查無異除批飭分别給委外謹會同陜甘總督臣譚鍾麟附片具陳伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十二年九月初一日京報全錄]  
　　宮門抄○諭旨一道錄前○發抄旨四道○黔撫潘奏爲審明殺死一家二命兇犯按例定擬摺○滇撫張奏爲調署同知片○大臣　等奏爲孳生駝廠例追因灾報倒駝隻飭由該管　長照例嚴追分賠摺○陜撫葉奏報接任撫篆日期擢○蘇撫　 
奏爲試用知府照例廻避片○大臣穆奏爲調員　遣夾片○九月初一日禮部宗人府　天監正藍旗値日無引見○徐致燫　授通政司副使恩○内閣奏派騐放之王大臣派出　王謨貝子祁世長薛允升○吏部呈進月官卷○召軍見機福中堂○發抄楊昌濬奏請將欠解地　銀兩之前署莆田令袁學顯開復處分奉旨着照所請該部知道欽此○又病請賞假奉旨着賞假二十日欽此○譚鍾麟等奉官軍查拿野番情形奉旨覽奏已悉仍着將善後事宜妥爲辦理以安邊圉陣亡之叅將鍾德標都司孫良貴均着照所請分别從優議卹所有出力員弁准酌保數員毋許冐濫餘依議該知道欽此○奎斌奏病痊銷假起程赴任日期奉旨知道了欽此○○署貴州巡撫臣潘霨跪奏爲審明殺死一家二命兇犯按例定擬恭摺具奏仰祈聖鑒事竊據鎭寗州詳報民人王麻三鬥殺程登甲並故殺其妾程夏氏一家二命一案當經前署撫臣李用淸批飭審訊確情按擬詳辦去後據該州郭祖璵詳覆前署州曾崇德未及訊解卸事該州到任接交提犯覆審詳擬解經安順府知府蒲蔭枚審轉解司因犯供游移檄發貴陽府審辦據該府員鳳林集証訊明由署臬司吳自發解勘前來臣親提研鞫緣王麻三籍隸該州傭工度日已死程登甲係王麻三出嫁胞姐程王氏之夫已死程夏氏係程登甲之妾王麻三與程登甲平素和睦並無嫌隙王氏早年身故光緒十一年八月初二日傍晚時分王麻三至程登甲家借錢使用程登甲不允王麻三斥其薄情程登甲不依混駡王麻三回詈程登甲卽拾桌上尖刀向王麻三戳去王麻三閃避致刀尖劃傷王麻三右額角王麻三撲向程登甲奪刀致刀尖劃傷王麻三左額角王麻三乘勢奪刀過手連劃傷其左肩甲左乳程登甲赶櫳抓扭王麻三復用刀連向嚇戳不期適傷其胸膛上下倒地程夏氏由内跑出扭住王麻三胸衣撞頭拚命王麻三卽用刀連戳傷其左胎膊左曲䐐左腋肘鬆手倒地程夏氏在地尋駡聲稱傷愈定行約人報仇王麻三一時氣忿起意致死遂用刃連戳其左肐肘左肋殞命經袁文富赶櫳喝阻王麻三棄刀乘間跑逃程登甲旋亦因傷身死袁文富著人通知程登甲同居堂弟　登元前往看明報經前署州曾崇德詣騐獲犯訊詳批飭審解該犯王麻三在監患病騐詳醫痊曾崇德未及審解卸事該州郭祖璵回任接交提犯審擬由府解司因犯供游移檄發貴陽府審辦兹據該府集証訊明由司勘轉臣親提研審據供前情不諱究詰委因借錢爭鬧戳傷程登甲故殺程夏氏各身死並無起釁别情矢口不移案無　飾查例載致死一家二命係一故一鬥者　斬立决奏請定奪　庸斷給資產等語此案王麻三因向程登甲借錢不允爭閙將其嚇戳適傷倒地經其妾程夏氏　内跑出扭住胸衣撞頭拚命該犯用刀將程夏氏刺傷　倒因程夏氏在地辱駡復敢起意致死用刀復刺以致程登甲先後殞命實屬一故一鬥查程登甲乃王麻三出嫁胞姐程王氏之夫夏氏係程登甲之妾王麻三均無服制自應按例　擬王麻三合依致死一家二命一故一鬥者擬斬立决奏請定奪毋庸斷給財產照　先行刺字見証袁文富救阻不及應毋庸議無干省釋各屍棺已據飭埋兇刀發回存庫案結彚報除供招咨部外所有按例定擬　　理合恭　具奏伏乞皇太后皇上聖鑒飭部核覆施　謹奏軍機大臣奉旨刑部速議具奏欽此○○張凱嵩片再署廣西直隸州知州陳建　調省遺缺查有分缺先補用同知張霖性情謹篤堪以署理又署緬寗通判事中甸同知吳自修調省遺缺查有准調緬甯通判廖葆棠應卽飭赴本任又署巧家同知劉源長前病因暫行請假就醫當委甫經卸署該　同知事准升思茅同知朱坦能就近留署兹查劉源長病已痊愈應仍飭回巧家同知署任以專責成據藩臬兩司先後會詳疥來除分檄飭遵外謹會同雲貴督臣岑毓英附片具陳伏乞聖鑒謹奏軍機大臣奉旨吏部知道欽此○○奴才杜嘠爾車林多爾濟祥麟跪奏爲孳生駝廠例追因災報倒駝隻仍請飭由該管盟長照例案嚴追分賠並請加派車盟副盟長帮同查辦以重牧務而免稽廷恭　仰祈聖鑒事竊查東廠因災報倒駝隻前於上年九月間將飭據圖盟長審明管理駝廠公等矇弊出結揑報圖薩克齊等從中收受銀兩擬先飭由該管盟長將例倒之外報倒駝隻勒限遵照例案追賠並請將管廠公密什克多爾濟圖薩克齊車林端都布二員先交理藩院照例議處至案内人證俟該盟長追賠足額呈報到日再行照例懲辦分别擬賠等因具奏奉旨著照所請該衙門知道欽此欽遵嚴飭該盟長遵辦在案兹經該盟長報據管廠公密什克多爾濟呈稱現將倒斃駝内印記口齒齊全者三百餘隻遵照定例如數賠補其餘駝隻均無印記實難獨力賠補且枚廠衆兵名下駝隻倒斃甚少聲請照案分賠等情伏查此案前經奴才等將遵例查駝烙印委員聲請飭查當皀嚴飭管廠公將報倒各情逐細澈底究查該公尙未聲覆經該盟長報據在廠梅楞拉克那多爾濟呈控駝廠舞弊揑報等情遂將取到印甘各結一併發交該盟嚴行審辦旋據審明錄供呈覆前來當經詳核各節奏明飭由該盟長車林多爾濟將報倒駝隻遵照例案勒限追賠今該盟長報據該公所稱將倒斃駝内查有印記者遵例照數賠補其無印記者實難獨力賠補又稱衆兵名下駝隻倒斃較少等語大官駝報倒所憑者印記口齒若無印記口齒所報倒者官駝私駝無從辨别若謂天寒漏未割取數張至十數張則可豈有倒數千竟然漏割之理其中不實不盡該盟長並未究查官駝應如應如何照案分賠亦未聲明僅照錄原文一報塞責案關奏交查追豈容袖手奴才等公同熟商相應請旨飭交圖盟長車林多爾濟遵例照案勒限嚴追分賠　請加派車盟　盟長那木濟勒端多布　同查辦俟賠補足額後再將駝廠官兵有無舞弊逐　查明照例從嚴叅辦以重牧務而儆效尤所有請飭查追官駝各緣由理合恭摺具奏伏乞皇太后皇上聖鑒訓示遵行謹奏軍機大臣奉旨著照所請該衙門知道欽此○○頭品頂戴新授陜西巡撫臣葉伯英跪奏爲恭報微臣接任撫篆日期叩謝天恩　懇陛見恭摺仰祈聖鑒事竊臣於光緒十二年七月二十八日准吏部咨七月初十日内閣奉上諭陜西巡撫著葉伯英補授欽此臣跪聆之下感悚難名旋准前撫臣鹿傳霖咨開恭奉上諭鹿傳霖著准其開缺欽此前撫臣因病久不支恐誤公事隨於八月初四日飭委西安府知府李楹撫標中軍參將英林將陜西　撫關防及　命旂牌文卷等件齋送前來臣當卽恭設香案望闕叩頭謝恩祗領任事伏念臣　櫟庸材皖江下士入農曹而觀政　戎幄以籌兵忝備河防洊陳臬事暫權彊寄得綰藩條蒙寵遇之迭施愧涓埃之未報兹復榮頒綸綍特畀封圻　報稱而彌難懍責任之愈重查陜省地處上游界楚皖晉預之交民風敦樸易於向化惟經兵燹旱荒後元氣尙未全復亟宜休養生息以培本　凡吏治營伍墾荒節餉捐釐征賦諸大政在在均關緊要如臣迂拘何克勝任惟有籲懇恩施俯准臣趨詣闕廷跪聆 
聖訓俾得遵循有自勉竭愚誠以冀仰答高厚鴻慈於萬一除將接任撫篆日期恭蔬題　外所有感激下忱併籲懇陛　緣由謹繕摺具陳叩謝天恩伏乞皇太后皇上聖鑒謹奏軍機大臣奉旨着毋庸來見欽此○○崧駿片再查定例現任外官各督撫兩司有本旗之人及至親應行廻避者俱令廻避另補其試用未經得缺人員遇有廻避亦一體隣省改發試用等語兹奴才欽奉恩命補授江蘇巡撫查有在省試用知府松麟由河南大康縣知縣在任候補直隸州知州報捐知府指分江蘇到省試用該員本係奴才妻弟奴才長子又係該員女婿照例應令廻避除飭該員于三個月内禀由藩司詳請廻避咨部改省給咨前往照章序補以符定制外謹附片具陳伏乞聖鑒勅部查照謹奏軍機大臣奉旨吏部知道欽此○○穆圖善片再奴才穆圖善練兵餉需絲毫不容牽混各營軍火收發亦須愼密三省事雖一律相隔遥遠非於各省立支應軍械分局恐鞭畏莫及無以專責成而清界限奴才前於奉省設立各屬之時卽陳明屆時察看情形斟酌辦理在案現辦吉林緝兵業已成軍開練應卽設立支應分局開放餉項設立軍械分局存儲軍火惟事務煩重必須派員經理庶免貽誤所有奏調各員均已分别委用現在吉林黑龍江分設各局仍屬乏人差遺前在奉省同將軍慶裕商酌由該省聽差人員内揀派花翎知府銜升用知府歸部選用同知余濬候選同知楊同桂二員咨送到營復查有刑部候補郎中汪以莊戶部縣外郎岑春榮四品銜候選同知陳喬年副將衔留陜補用遊擊章志傑四員共計六員均　諳練營務之材合無仰懇天恩俯准調營差遺以資臂助出自逾格鴻慈是滞有當伏乞聖鑒訓示謹奏軍機大臣奉旨着照所請該部知道欽此 
 
