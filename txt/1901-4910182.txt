# 1901 - 160 - 4910182

 

Page 1

 
 
[古今圖書集成减價] [  圖書集成局謹啓]  
　　本局新印古今圖書集成一書除股印之外多印之書歴經售出現己所餘無多本局因急欲結帳擬將所餘之書减價出售每部計九八規元二百兩是書間有誤釘處刻己查準補釘完全賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮樂兵刑農商工藝而于明治維新力行新法分類列表尤能　若列眉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室及各書坊購取 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文繁不易讀山陰湯墊先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書警校精詳紙墨加料有識共寳分裝六十本業己成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[詞章楷法腚另行開科考試說]  
　　人有恒言通天地人之謂儒所謂天者於日月之運行星度之遷變占候測騐必須爛熟胸中而刻畫雲烟嘲弄風月不與焉所謂地者於道里夷險郡縣因革必須參核詳考燦然如掌上螺紋而藻繪山川流連泉石不與焉所謂人者於政治之升降教術之興衰必須考核詳是折衷至當而鋪張鴻業潤色昇平者不與焉夫如是始能副乎儒之名而不致以弇陃空疏爲人訕笑中國自漢唐以來或沈溺訓詁或空譚心性名雖爲儒而實則己與所謂緯地經天通今博古者相去不知其幾千萬里本朝承元明之舊以時文試帖取士干人益惑溺於八股八韵之中以此獵　科躋膴仕其殿廷考試尤以詞藻之鮮妍楷法之工整爲尙非合其格雖有賈董之才亦將名落孫山而無由見用於世甚而軍機處及總理衙門爲樞機出納之端交涉紛紶之地職任何等鄭重而當各章京考取之初亦仍以庸　之膚詞纎細之小楷爲去取之準則夫人之精力祗有此數工於此必絀於彼上旣以是責下而欲下之屏棄一切專心經濟有用之學不亦如却行而欲求前揚薪而欲止沸也哉今者朝廷旣詔開經濟特科各省疆臣又紛紛以改變科舉爲請此後　海人士當留心實學從事於所謂天文地輿朝章國政冀得副儒之名而盡儒之實將數百年來時文試帖之痼習可以一掃而空事雖未行期當不遠此亦時勢所趨而禁之無可禁遏之無可遏者雖然愚竊有說焉夫時文試帖之弊盡人能知之亦盡人能言之一旦决然舍去如沈疴之脫體可以永不復行而詞章之與字雖無益實用而有不能遽去者蓋詞章一道所賅者廣上之詔令誥敕下之贊頌箴銘以及友朋聚會歌詠互酬無不宜選言精深措詞典麗譬諸人有容飾鳥有羽毛始足煥光華而昭文采卽今日泰西諸國考試固己黜華崇實不尙虛浮然曾侯日記所載法國試士諸題有用臘丁文擬古羅馬皇賀大將提却征服猶太詔及用法文　埃及希臘水戰臘丁歌章可知瀛西風尙亦未嘗不重矞皇典赡之詞特所取有輕重之殊斯所得亦有淺深之别耳至字之爲體雖或篆或隸形制屢更然結搆之謹嚴筆畫之挺拔自古迄今未嘗不以爲重迨隸書變爲楷注鍾王顔柳代有專家金石之文照耀千古迄乎今日雖未能如前之盛然上之箋奏下之書函以及貿易塲中之招牌仿帖亦不能不擇善書者爲之揮麗卽外洋之字旁行斜上而疏密濃淡之間工缷亦自易見故無論中外旣不能不以字爲識别則工於染翰者亦自可貴而難能故愚意科舉之法必須更變士人非貫串三才深通中外之學者不得徼倖於一試至於文義但求敷暢而不必以鮮麗爲工字體但取整齊而不必以秀媚爲尙庶人皆知在上者意旨所在而流弊可以永除至於詞章楷法之超越尋常者宜仿宋元時考繪畫考詞曲之例每越數年另開一科廣爲羅致但榮其名不授以政凡有撰述及書冩之事卽以屬之如是則有一藝之長者不致終於沈淪而其事旣分則此後凡遇考試或不致再以詞采字體之工拙爲定評豈非兩得其宜而於科舉之變爲大有利哉 
[本館接奉電音]  
　　昨日午刻西安行在飛電傳來上諭一道敬謹譯登○七月初六日行在内河閣抄奉上諭胡廷幹兩次電奏山東黃河漫决請將在事各員分别懲處並自請議處等語山東黃河因本年豫陜帶入夏水漲該省亦迭遭大雨山水暴發勢若建瓴六月二十四日南岸章邱縣境陳等大堤漫溢决口數十丈北岸惠民縣境五家大堤又復漫决成口在事各員未能先事防護實屬異常疎忽亟應予以懲處督辦上游河工山東按察使尙其亨總司河防駐工督辦是其專責總辦下游上叚河工候補道何國禔提調候補直隸州知州任嘉棫均有統轄兩之責卽著併案交部分别議處仍留工自贖兩岸河防委員候補知縣王希賢候補黄史董暄均著革職不准留工管帶河防營叅將龔廷魁哨官外委宓鴻均著先行革職枷號河干不准留工北岸防汛委員候補知縣湯炳南縣丞陳濬源均著革職不准留工管帶河防營補用叅將宿廷慶哨官都司王楙才均著先行革職枷號河干不准留工仍著杳明誤事確情據實從嚴叅辦以昭炯戒不准　涉徇隠袁世凱尙在賞假期内胡廷幹護任宋久所有自請議處之處均著加恩寛免仍著該撫等督飭在工員弁赶緊堵修務臻穏妥毋得再有疎虞致于重咎該部知道欽此 
[請懲罪魁]  
　　去歲浙江衢州府屬亂民揭竽起事將傳教之各西人慘加戕害事後由浙中大憲將縱容匪人之道府各員嚴行叅劾治罪有差以爲事可了矣兹閱西報云現在駐華英使忽又照會議和全權大臣謂此案各罪員必須從嚴懲辦不得稍有寛縱觀此則舊案重提殆尙不免多所枝節乎 
[僑氓作頌]  
　　醇親王奉使赴德道出檳城華商欵接情形本館己備登報簡兹悉當醇王駕蒞華商公會時會中人公獻頌詞云光緒二十有七年醇親王殿下使德過檳榔嶼旅檳華民喜相告曰王爺此行開千古未有之局造兆姓無疆之福賢勞懋著功業昭垂吾儕小民宜思所以將敬恭者攷之列國通例貴介過境合獻頌詞所以逹民志觀民風也海外顓蒙罔識體制謹效列國獻頌之義藉抒野人戲曝之誠不敢言其大者遠者請舉檳埠之事以備芻蕘之採可乎夫檳椰嶼英屬一彈丸耳地不及百里人口一十二萬八千以視中國祗及萬分之一非有五金之產且乏膏腴之 
 
 

Page 2

 
 
田無人稅無貨稅無釐金無賭規取諸民者地稅屋稅水稅酒餉烟餉當餉馬車稅落地稅釐印稅數大宗而己度支所入歲逾銀幣一百七十萬圓若白蠟若吉隆有礦稅者歲常六七百萬圓無上下相蒙之弊有豫計出入之册是以其政簡其事治日報佈告咸與聞知無他以地方之財辦地方之事取諸民不知其困施以惠輒感其恩西人致治之道此爲得耳抑聞之泰西人有恒言曰民以財爲養命之源國以富爲致强之本商務不興國何中富顧商務之盛衰視工藝之巧拙而工師所憑藉恃物產爲轉移有種植有礦質而後巧匠有所資以顯其能有製造有器物而後遠商能懋遷以通其利銀行鐵路輪船電報釐印稅餉皆與商務相維繫者也窮源溯委其大要則原本於學堂西人學業各有專門而出身之途恒因其材而器使鼓勵之法國家操之培植之方民自任之迨夫學業有成人材輩出在國家不過多備其格廣予榮途而利祿可期人心思奮趨之者旣不啻懸的以爲招焉中國科甲其招之的也特登進之途不如西人之廣耳殿下聰明天授好善愛民兹者以天潢貴胄之尊遊地球五洲之大將見旌節所蒞接尼山必聞其政之心傳盼睞皆榮啓歐西領異標新之鑰秘斟酌損益集其大成吁咈都俞贊襄黼座列國輸誠下民蒙福豈惟生輝槃敦抑且增重瑶牒我大清萬年有道之基咸與維新之治咸拜手稽首頌揚殿下輔弼之烈焉不其懿歟光緒二十七年六月旣望檳榔嶼合埠衆紳商等合詞謹上福建補用知縣何晉梯恭述 
[南甯開埠]  
　　前日天津直報登香港來電云廣西梧州關稅務司某君現己前往南甯府擬于彼處開通公共商埠俾各國官商船舶皆得來往西江 
[兵船數]  
　　天津直報云七月初一日駐泊大沽口内外之各國兵艦運船計共三十三艘其中英國六艘美國一艘德國九艘法國六艘俄國二艘日本國四艘義國五艘 
[振興學務]  
　　武昌訪事友人云湖廣總督張香濤制軍近奉行在電傳諭旨知朝廷講求新政己設立政務處簡派大臣辦理因念時局艱難培才爲急擬於卾省設立學務處與政務處遥相聨絡庶人材可望蔚興現己檄委趙蔚青鄭蘇龕觀察綜理其事并遴派汪荃臺司馬杳玉階剌史當委員所有各學堂書院課程應如何詳加改訂以期美備之處飭兩觀察督同委員悉心籌酌以備采擇施行從此才智勃興變通盡善大局其庶有豸乎 
[出使美日秘大臣伍秩庸星使請奬出洋期滿各員摺稿]  
　　奏爲援案保奬出洋期滿各員敬繕清單恭摺具陳仰祈聖鑒事竊查總理衙門奏定章程隨使各員以三年爲期年滿請奬又吏部奏定保奬章程出洋人員期滿准照異常勞績奬叙各等因歴經遵辦在案臣奉命出使美日秘三國光緒二十三年三月二十八日接篆任事隨帶各員卽於是日起資業經咨呈總理衙門備案竊維叅贊有佐理之勤領事有親民之責繙譯則傳宣著績隨員則書記攸資三載從公重洋遠役綜共勞勩用敢臚陳美館爲三國總理之區七署會歸之地近年商民樂業安堵無驚紐約金山遠近各埠公平交易不聞廛巿之爭中外相安幸無焚驅之案古巴被兵窮黎艱食經臣奏請恩旨撥欵施振迭飭領事設法運糧妥籌撫恤萬民鼓舞歌頌皇仁日國則南溟不罹兵禍甚篤邦交祕魯則華民失業賠償如期歸欵此外檀香山小吕宋兩處商民或以登岸見阻或以禁疫被焚不免顚連殊形困苦幸新設領事就近駁論藉華官保護之力慰僑民呼籲之忱消息靈通不虞隔閡前年墨西哥訂約彼此通商將來海外多一托足之鄉即華民廣謀生之路此三年中使事之大槪實賴各員襄助得以抒上德而通下情旣逢報最之期宜荷殊恩之逮謹將各員銜名及擬保官階分别敬繕清單籲懇俞允給奬以昭激勸出自高厚鴻慈除將各員詳細履歴隨摺咨呈總理衙門轉咨吏部查核外所有援案保奬出洋期滿人員緣由理合恭摺具陳伏乞皇太后皇上聖鑒訓示謹奏所有清單容俟明日續錄 
[晉臬過卾]  
　　武昌訪事友人云升署湖南按察司正任岳常澧道陳鹿生廉訪欽承恩命陳臬晉陽當卽交缷湘臬篆務啓程西上上月某日道出卾垣先期由江夏縣陳介菴大令預備行館以備暫駐袛帷連日廉訪詣督撫司道各轅謁見并渡江詣漢口拜會各領事面商教案善後事宜旋於本月初三日解維就道 
[鎭軍回任]  
　　杭州訪事友人云去年浙江定海鎭總兵余鼎臣鎭軍帶兵北上暫駐清江聽候徵調嗣因和議告成率隊回省上月某日奉閩浙總督許筠菴制軍札飭仍回任所因於二十八日謁見新任浙江巡撫任筱沅中丞面陳一切次日復上院辭行本月初二日由下馬頭登舟赴滬以便航海至甬履新臨行省城綠營官弁及防營統帶均排隊恭送節旄湘軍水師特派師船二艘沿途護衛 
[卾中撤勇]  
　　武昌訪事友人云去歲北方拳匪仇洋釀成巨釁湖廣總督張香濤制軍奉命派兵入衛因令方漢卿鎭軍率領武功五營北上取道入京嗣因聖駕西幸長安鎭軍奉旨駐守山西邊界所有各營餉糈仍由卾省按月籌解刻下和議大定兩宫將次回鑾制軍爰咨商山西巡撫岑雲階中丞將此軍調回防次現己次第抵卾制軍查得此項勇丁多半募自巿井之中不諳紀律現值餉需支絀擬卽全行遣撤以免虛糜遂將應給恩餉銀若干飭善後局如數籌出檄委王太守曜鑾會同鎭軍妥爲遣散俾卽歸農 
[調勇防于]  
　　鎭江訪事友人云上月下旬新湘全軍統領陳宇山軍門目擊各洲圩隄先後被水衝潰平地一片汪洋因飭弁督勇將新豐圩極力培高旣而江水漸消以爲可保無害矣不料本月初二三日狂風大作江中白浪如山隄身岌岌可危恐有意外之變爰復飛飭前後兩營連夜拔隊登程駐圩防堵綢繆未雨罼門其深得詩人之旨哉 
[指使有人]  
　　南昌訪事人云江西茬港天主教民殺害耶穌教民一案省垣各大憲准英法兩國駐九江領事及某兵船統帶各官面請按照中國律例由地方官秉公辦理兩教傳教士皆不得袒庇等情隨飭南昌縣陳伯調明府陸續拿獲兇犯十名在姜姓身畔搜出口糧簿書明頭目十八名中有范姓一犯旋卽拿獲研訊供係建昌人由游姓交下洋銀百元令發給在事諸人口糧云云大約事關人命車情游亦不得逍遥法外矣 
[直省官塲紀事]  
　　保定友人來函云直隸藩司周玉山方伯接篆後凡屬百寮無不量才器使所有署内事宜刻己委定候補知縣唐大令景崙收發文件候補縣丞胡二尹英核對公牘候補巡檢沈少尹寳賢票判公牘候補縣丞張二尹泰封監印○馬軍門玉崑於上月二十五日行抵省垣在省文武各官俱出郭迎迓軍門旋與周玉山方伯連轡入城小駐兩江會館 
[潤郡官塲紀事]  
　　鎭江訪事友人云常鎭通海道長久山觀察目擊時事多艱深恐不法之徒乘機竊發爰札飭各屬地方官及水陸各營嚴密巡防以免變生不測本月初二日復會同江勝全軍統領杜雲秋觀察新湘各營統領陳宇山軍門署鎭江府許東畬太守署鎭江城守營叅將吳養吾叅戎新勝水陸各營統帶徐寳山都戎丹徒縣張大令出示曉諭曰照得各處栅欄原爲防範匪類而設現經籌欵一律添修整齊以期嚴密合亟出示曉諭爲此示仰軍民人等及捕保栅更各夫一體知悉自示之後限以二更爲度將栅門一律關閉無論何項人等必須持燈夜行問明何事何往方准放行如有不持燈籠不服盤詰及形跡可疑之人立即拿獲送究該捕保栅更各夫亦不得有意需索留難致干究辦各宜凛遵毋違特示○前者統領安徽武衛楚軍兼巡緝長江會匪事宜李軍門定明因公赴滬近己事畢於本月初一日乘某輪船遄回道出潤州登 
 
 

Page 3

 
 
岸拜會　當逆旋乘砲船向邦江進發 
[] 上海官塲紀事 
　　昨晨浙江督糧道陸吾山儲憲因公來滬拜會蘇松太兵備道袁海觀觀察迨午後觀察鳴騶出城至英租界吉陞客棧儲憲行臺答拜禮也○直隸補甲府錢星槎太守奉大候補縣宋乃秋明府及浙江候補縣錢明府元鎬均於昨日抵滬行裝甫缷即命駕入城趨詣蘇松太兵備道轅謁見道憲袁海觀觀察○昨日江南支應局總辦王旭莊太守及清道局委員章明府俊先後詣上海縣署拜會縣主汪瑶庭大令 
[星使行轅紀事]  
　　昨日午前蘇松太兵備道袁海觀觀察上海縣汪瑶庭大令提右營叅將廖楚材叅戎先後命駕至北河南路天后宫側出使行轅謁見出使日本大臣那琴軒星使星使延入花廳茗談良久而别 
[示期課士]  
　　昨日上海縣汪瑶庭大令牌示也是園前定於本月初十日舉行蕊珠書院月課仰本學肄業生於黎明齊集聽候命題考試毋得自悮 
[賞格照登]  
　　昨日上海縣汪瑶庭大令接吳江縣宗大令移文並賞格一道飭即粘貼通衢格中略謂縣境東乙圩宏興木行於六月初五日被盜持槍毁門入内劫去洋銀衣服值價甚鉅經該行主程和報請勘緝當經會營履勘屬實飭緝盜犯迄未弋獲誠恐遠颺合行懸賞緝拿如能全獲者賞洋銀四百元拿獲首犯賞洋銀二百元夥犯每名賞洋銀三十元 
[移查灘地]  
　　昨日本邑南巿馬路工程局接上海縣汪瑶庭大令移文内開爲移請事奉督辦沙洲公所司道札奉撫憲札飭本司道會辦沙洲十年大丈一案所有老額新漲及坍没各地自應先期造册呈送以爲清丈根據查光緒七年一屆該縣新漲灘地爲數頗多迄今己歴二十載新漲應亦不少除呈報督撫憲外合亟發式札飭傳集洲保及各圩長人等飭即遵照頒發册式造具頃畝科則業戸細册小洲限十日中洲限十五日大洲限二十日呈縣俟委員到日核明分别查辦仍由該縣照造一分申送本公所備查等因並抄撥册式下縣奉此查敝縣光緒七年大丈之後所有二十五保七八十六各圖新漲灘地前經貴局查明召買發照在案惟何人承買繳銀若干縣中無案可稽奉札前因合抄册式移請爲此合移貴局請煩查明某圖新漲灘地若干某戸承買若干繳銀若干未買若干按照頒發册式造成細册移送過縣以便彙辦幸勿有稽等因總辦翁子文太守業己遵照清查以便造册移覆矣 
[太守勘屋]  
　　前日新委本邑南巿馬路工程局總辦翁子文太守帶同差役地甲至祥記馬頭將前年因窩賭發封之廣聚興彩票店房屋勘騐一周傳聞擬禀請道憲出示召買將價撥充馬路工程經費也 
[認眞清道]  
　　新委本邑清道局員章哲卿明府涓吉日前到差旋卽傳齊各地甲及各叚清道夫役諭令勤謹辦公昨日午後帶同勇役差甲至南巿十六鋪二十三七鋪各叚次第察看命將堆積垃圾之地開呈清册以便稽查并諭令各地甲每日押同夫役將街巷掃除清潔不准稍有怠玩 
[大令騐屍]  
　　本月初七日之晚十點鐘時僑居滬上之粤婦蔡梁氏遺其婿卓鴻生送女伴徐王氏回家行經美界篷路三元宫後被氏夫徐阿木所見疑有别情突抽刃向卓臍下猛剌以致腸隨血迸一息奄奄經人送至同仁醫院求醫旋卽身死事後屍妻卓蔡氏協同三圖地保曹福卿投上海縣署鳴冤昨晨曹保在同仁醫院鋪設公座至九點鐘時縣主汪瑶庭大令帶同刑仵書役呵殿遥臨捕頭令包探沈阿新將徐帶案曹保跪禀情由大令飭提徐至案詰以何故將卓剌死徐供稱小的係寳山縣江灣鎭人向習打繩業妻子王氏不守婦道與卓私識己歴年餘賃得某姓糖食店樓面一間同居其内時將家内生財衣物暗中運出變　花銷小的蓄恨己久前日之晚驀見與卓同行不覺忿火上炎抽刃猛剌本期稍加恐嚇不意竟失手釀成命案尙乞開恩大令命仵作如法相騐唱報死者臍下有致命刀傷一處約三寸許大令離座親視無誤遂傳屍妻蔡氏至案問是否爾夫與徐王氏有姦蔡氏供丈夫與徐王氏成姦己歴數月今被剌死務乞伸冤大令令在供單上蓋指模並飭吏填明屍格將徐交孫包探帶回捕房押候過堂送縣卓屍由家屬自行收殮 
[命案移縣]  
　　僑居美界虹口之粤人卓鴻生被徐阿木戳斃一事己紀報端昨日包探倪順泉孫阿星將徐拘獲連其妻徐王氏及張金才等人解送英美租界公廨禀稱此案己由屍妻卓蔡氏投報上海縣署讞員張柄樞司馬悉心研鞫徐供稱小的向習繩索業久知妻子王氏與卓有染前晚小的事畢歸家見卓携妻出外一時忿極順手拔刀向戳不料用力太猛以致傷斃叩求恩宥徐王氏俯首無詞司馬商之白繙譯官著一併帶下聽候移送上海縣署請縣主汪瑶庭大令訊辦 
[馬路工程局瑣案]  
　　前日太倉船戸周錦昌繫纜南巿萬聚馬頭因抗繳工程捐被水巡捕任福生扭解捕房捕頭禀請馬路工程局總辦翁子文太守研訊任禀稱今日小的在浦中收捐見周船停泊浦濱因向收取周自稱崇明義渡船不肯繳捐小的善言開導反被兇毆致傷頸際及腿灣等處周供小的係崇明縣人所駕者確係義渡船太守謂旣是渡船何得裝貨刁狡抗捐法應答責周一味倔强太守怒命枷號半月鎖繫江干以昭炯戒○前日船戸周根全方在起錨巢河船戸張友春劉友朝忽指爲砍斷纜繩與之爭論將周推墮浦江幸由鄰舟救起事爲水巡捕所見拘解一千人至捕房捕頭轉送馬路工程局總辦翁太守回之研訊周供小的係浦東人年一十有五駕渡船爲業是日突被張等二十餘人併力攢毆旋復推墮浦中叩求訊辦張供小的因周碰斷船纜向之理論並未推之入水叩求鑒宥太守命各退去俟飭水巡丁頭目陳向榮查明禀覆核斷 
[術擅回春]  
　　粤東名醫門桂珊徵君定鰲於戊戍年奉召入都爲皇上視疾良稱三折名播寰區時越一年始请假旋里邇者因事來滬假寓美租界川洪浜廣肇醫院世有偶沾清恙者盍一試回春手叚乎 
[分發人員騐看名單]  
　　勞績掣籖分發主事四品銜邵恒濬山東○新海防例籖分發内閣中書陳慶斂廣東鹽運司運判陳廷輝浙江直隸州州同趙鏡源貴州○新海防例指省分發道花翎三品銜張誠安徽湖北周鳳崗安徽四川知府文蔚鑲紅旗滿洲安徽鹽運司運同朱式曾直隸山東同知顧思義江蘇浙江逹洪額鑲藍旗滿洲北河知縣程鵬浙江江蘇顧暄江蘇江西王光鸞安徽直隸周正範浙江直隸楊錫琛浙江直隸鄧英湖北安徽府經歴張仁濬江西廣東查鴻翥安徽江蘇縣丞毛德祺直隸河南志善正黃旗漢軍河南定昌廂紅旗滿洲浙江趙國琛安徽北河嚴師愈江蘇湖北葉志鴻浙江山東縣主簿王喬年山東北河州吏目周澍四川甘肅陳滋生江西四川巡檢湯繹清直隸兩淮徐紹聃山東直隸張雲鵬湖北安徽楊奎恩江蘇安徽從九品陶秉聰浙江湖北典史張序徵湖北廣東繆紹瑜浙江安徽李保廉浙江直隸○勞績指省分發知縣都鳳樓奉天廣東章道華安徽直隸○議叙保奏指省分發知縣同知銜崔元淮山東河南○議叙掣籖分發通判張寳鑑順天知縣馬維驄安徽○拔貢詢問呈請指省分發直隸州州判邵詠棠浙江安徽○應補呈請分發知州許彭齡江蘇奉天縣丞馬慶麒安徽北河州吏目俞光　浙江直隸未入流熊飛安徽江蘇 
 
 

Page 4

 
 
   
 
 

Page 5

 
 
[上洋新開楊慶和發記銀樓]  
擇於七月十三吉日開張 
本樓向在寳善街中市坐北朝南洋臺門面開張有年四遠久已馳名今於光緒辛丑年復設在棋盤街北首坐東朝西洋臺石庫門面開張自造加煉辛字十足赤葉條金低潮包可回換精製滿漢各式金銀首飾博古酒器異樣花色一應俱全凡貴客賜顧者無不格外克已請認明和合爲記庶不致悮 
[古今第一婦科續嗣容昜降生丹]  
京都天寳齋○婦科種子仙丹○馳名靈騐非凡○鋪分上海二馬路中市西鼎新里石庫門内交易○僞藥騙欺○罪我惟天 
夫女人斷無不育之理不育者卽有病也然病多起於經月經不調卽非受孕之兆氣血不和必致經候失常諸恙所以漸生也續嗣勢所必難也凡經水不調前後不常或腹痛凝積或崩血過多或傷於七情致墜情志或感及風寒致損營衞或體虚盜汗不止或血枯面黄肌瘦及白帶淋漓胸腹脹悶五臟虚損子宫寒冷動情卽洩受而復出等症此皆體虚血虧所致故種子之難所由來也此丹係葉眞人所傳能調和婦人衝任之血平定肝鬱之氣去瘀生新開鬱解悶緩宫上帶聚精旺血固本調經濟隂壯體之功凡婦人望子者苟能連服一月中途不斷無不應手而得素未生育之婦服後一舉成孕晚年經斷血枯常服且能育子旣孕服此産必雙胎眞婦科之聖藥種子之仙丹每料一觔價洋八元半料四元閨女孀婦服此恐産無父軟骨之子切忌切忌幸弗輕視○另有參茸海狗腎扶陽種子衍慶丸專治男子陽痿精衰服則立見奇功雙料每兩洋二元單料一元○眞烏鷄白鳳丸每洋五粒○貴商函購郵資自給○近多假冐愼之切切　京都天寳齋啓 
[奏辦秦晉振捐局謹白]  
山西陜西撫憲奏辦秦晉賑捐實官派前福建興泉永道惲督辦湖北厦門上海等處現札委直隸候補知縣張令棟號唫蓀携帶實官虚銜　封典貢監翎枝各項部照到滬開辦一切章程均照　奏案辦理現局設法蘭西大馬路紫來街同福昌弄内大生紗廠帳房有志彈冠者請光臨上兌可也 
[蘇州蘇九華總經理順直義賑普濟大票]  
啓者順直義賑普濟公司現奉　欽差商務大臣直隸爵閣督憲李備文咨會各省大憲照章售票一體行銷現在出售第二期票所有蘇州城鄉鎭市各處銷路均歸敝號一家經理批發兌紅統照公司定章核收以昭公允而示劃一俾蘇埠各莊號就近批發稍節糜費倘蒙賜顧函購立由原班回件决不有悮并批逐月江南票中和票格外公道　蘇州元妙觀前蘇九華謹白 
[聲明拆股]  
茲啓沈藹堂承蒙姚耀南范炳謙二兄相邀於廿五年三月間在德清合開仁豐號絲行資本每股出洋一千元當面議定歸姚耀南兩股計二千元沈藹堂一股計洋一千元共計資本洋三千元行中需用短欵或申元易現均由沈藹堂向錢業代爲支理一切行務概歸范炳謙一人經理股東均不親蒞按日買落絲斤細絲歸姚耀南爲其素做洋莊而肥絲歸沈藹堂向在浙省開張沈同豐絲行各從其業是年經營至二十六年小滿一週揭帳確稱順適除官利外尙有盈籌當時各無異詞照舊合開二十六年夏季詎爲北方有事絲業大受其虧今至二十七年小滿查揭行帳除資本蝕盡外尙該外欵五千八百元有奇此欵沈藹堂獨力支持惟照股分派姚耀南計兩股應出洋三千八百數十元該無交來逐追誘答措辦從緩有付但沈藹堂爲虧耗甚鉅不禁寒心决意拆股不願合開拆股之單因外欵未了不及急行繕就嗣爲新絲登場又無暇及此在沈藹堂專候姚耀南應出虧資如數交到詎料姚耀南竟置不理却與范炳謙仍將仁豐絲行並不改換字號開設如前然沈藹堂早經拆出嗣後抑或别有外欵以及盈絀等情一概不涉沈藹堂之事恐各路客商未曾週悉特此聲明拆股登報沈藹堂概不與聞諸祈　鑒之乃幸　　沈藹堂謹白 
[美商美豐洋行]  
本行向在日本國横濱埠二百四十二番開設歷有年所專辦進出口貨物誠信久昭素承該國士商信從貿易甚廣并承華商東來定購各貨銷售中國内地本主人是以特設一行在申專代　貴國紳商運售各國五金雜料大小機器洋布疋頭各色顔料奇巧鐘表上等牛皮堅紉皮帶老牌麵粉各色洋酒淸香肥皂玲瓏脚車及一切雜貨毋論定貨現售價均克已并辦中國出口皮毛雜貨賜顧者請到二馬路門牌十二號内本帳房面議可也　美豐洋行主人安得祿左治廣告 
[寳善齋發兌書籍]  
同文廿四史足銀一百六十兩○全唐詩五元六角○御批通鑑綱目五元八角○遼金紀事本末兩元○宣紙直行淵鑑類函十五元○廿一史約編四角○兩漢蒙拾三角○佩文齋書畫譜三元二角○原印爾雅圖三角○仇烈女傳四角半○孫批文選九角○王覆齋鐘鼎三角○戴文節墨跡一角○玉堂楷則一角○洪經略奏對筆記一角二○茜窗小品一元○任渭長畫四種六角○集古名人畫式二角半○名畫集錦六角○校槍富强叢書八元四角○星繪考轍兩元○文献通考三元六角○時務大成三元二角○大字萬國公法四角○實學文導三角○海國圖志二元四角○格致課藝七角○三角數理五角○代數難題六角○代數述六角○歴伐沿革圖七角○日本維新史○警察法○戰法○國家學○中日韓三國地理圖誌○新出皇朝經工文統編○皇朝一統世系全圖其餘書名甚繁未及細備價値均照批發出售賜顧者請移玉第一樓後街洋貨公所對門朝西門内如蒙遠埠購者力資請爲自給原班卽覆回件謹啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[武林課士]  
　　杭州訪事友人云本月初二日爲崇文敷文紫陽三書院官課之期敷文由浙江巡撫任筱洗中丞主政生題君子之仕也行其義也賦得襟上杭州舊酒痕得州字童題子以四教文賦得此邦宜著玉堂仙得仙字崇文由浙江藩司誠果泉方伯主政生題生而知之者賦得天氣晚來秋得秋字童題如或知爾賦得新秋雁帶來得來字紫陽由署浙江臬司許豫生廉訪主政生題獲乎上有道賦得河漢聲西流得流　童題君子平其政詩題同均限次日黎明時繳卷 
[上海縣署瑣案]  
　　前日城廂内外保甲總巡朱森庭明府函送談銘山邱雲齋蕭長發到縣當晚縣主汪瑶庭大令升堂研　談供小的在江海南關委員馮老爺處當長隨上月二十八日胞弟寄來洋銀四十元托購物件小的卽儲諸箱内時邱在房中目見後小的有事出外及歸查檢洋銀己失所在憶及邱蕭向與小的同宿樓上疑卽若輩所竊因之倩人圓光將同事十一人開列年庚求神指示邱俟年庚開定忽又更改顯見心虛爲此同事十一人齊至十六鋪巡防局控訴局員老爺將小的等三人解送總巡局轉送案下叩求鑒宥蕭供小的在某師爺處當長隨上月二十八九兩日由主人遺往他處邱供談失去洋銀後倩人圓光由某小孩看得行竊之人並非小的實被懷疑誣控大令諭令退去候飭汛捕查緝○本邑南巿王家盋頭聚盛烟館掯勒膏捐由公差將烟館主梁桂泉拘案大令研訊之下梁供稱小的烟館因事閉歇己四月餘當時曾報明膏捐局大令飭差持封條將門封錮梁驅逐出境○英美租界公廨讞員張柄樞司馬函送朱寳山控鄧松亭竊票盜贖一案至縣大令研訊之下朱供稱去年小的在揚州原籍借取某姓家珠花先分出若干質得洋銀十元其餘持至鎭江裕泰典質得洋銀一百二十元往金陵開設洋棚虧折良多施卽閉歇此次回至鎭江與鄧松亭同伴來滬借寓天寳客棧旋因患病邀素識之方逹泉料理醫藥五月初六日清晨病勢沈重方見鄧在小的肚兠内攫去質劵二紙初七日方因事回家小的病亦漸痊訪知鄧父僑居西門外因之偕方往詰據云伊子己出外迨小的回棧見鄧亦在棧向論抵賴是以扭至捕房復赴公堂聲訴洎張大老爺訊供後小的往揚鎭兩處各典鋪查關僉云珠花己由鄧贖去叩乞究追方供小的係揚州人來滬謀生餘供與朱大略相同鄧供小的於五月初九日往浦東初十日往吳淞十一日回申何能往鎭江贖物太令閱來文内開鄧供初十日往松江令云往吳淞明係信口妄供遂飭從重鞭背五十下押候嚴追 
[英美租一界公堂瑣案]  
　　洋人埃力士訴稱昨晚己歇細崽周餘慶闖進房中圖竊是以送請究懲周供小的由女主人喚入臥房並非行竊讞員張柄樞司馬商之白繙譯諭令以後不得再往其家隨飭交人保釋○拆辽人汪廷楨積欠曹寳順租屋洋銀五元八角向索口角馴致扭毆經四百十四號華捕拘解請究司馬諭令出外自理○流氓陳福生屢經犯案受懲終不改過昨又潛至胡家宅一帶滋擾經包探趙銀河拘解請究司馬判押捕房一年○何寳榮之子名玉山者串令楊寳賢鄒榮生陳阿三諸孩竊取其父所藏洋銀三十元俵分使用報經包探陳金禁拘解公堂司馬判令各責手心二百下隨將玉山交其父領回管束○巡捕房庖丁周三德陸續竊得犯人食米九十三磅事經捕頭查悉昨晨解案請懲司馬判令枷號五日○應長圜與潘丁寳潘廷鰲等人因買小車口角致被戳傷腿際報經包探張天林舁送仁濟醫館醫治二潘送案請究司馬諭令交人保出聽候訊供 
[法租界公堂瑣案]  
　　張大令繩祖奉新任浙江巡撫任筱沅中丞札委赴江西公幹由杭至滬擬附大通輪船上駛未啓行卽被賊竊去小皮箱　口内儲公文及洋銀七十元報捕查知竊賊方海林匿跡王張氏家及往拘拿先己聞風逃逸因將王張氏及方同黨王金生拘入捕房昨日解請讞員杜枝園大令與法總領事署代理繙譯事宜之聶君會訊包探呈上咨文一角大令飭將王張氏王金生押交方海林到案訊究咨文給張大令領回○流氓李阿毛譚阿毛手持利刃向某鄉人搶去衣服數件質得洋銀瓜分使用鄉人報捕後捕頭遣某包探將李譚拘獲詰知兇刀寄存正泰小烟館内遂連烟館主高林解案請究大令研訊之下李譚供認不諱大令判各枷號一月期滿各責一千板高林枷號半月責五百板○某輪船西人被杉板船戸忻阿三竊去洋銀一百元報捕後捕頭遣包探前往拘拿忻己逃往蘇州至前日忽又來滬得以拘解至案西人投案請追忻認竊不諱大令著押候繳到洋銀再核○張公餘訴稱前日失骈麻油四箱值洋銀十六元報捕後由某包探查知挑夫王春生所竊售得洋銀九元今旣解案叩請訊追王認竊不諱大令著押候繳到洋銀再核○法書信館出店人趙阿大竊取郵票數十紙事經執事西人查獲送案請懲趙阿大供小的悮聽張某唆使尙乞原情大令著押候提張訊核○印金昌王坤生訴稱小的等在工部局爲小工前日五點鐘時路過法華路被流氓毛和尙范阿增張阿松王友江王阿四等十餘人攫去銀質對時表二枚洋傘一頂報捕查獲吊到原贓詰知有兇刃二柄寄存姚鳳林小客棧内今旣解案請卽訊懲大令判將姚枷號一月責五百板毛等各責一千板送改過所監禁半年○趙文彬在菜巿街售瘟猪肉被巡街捕拘案請辦大令判責二百板諭令不准再售如違重辦 
[美租界捕房紀事]  
　　昨晨賊犯沈阿三潛至公和祥碼頭貨棧内乘間竊取舊鐵若干携之而出適爲管門之某西人所見拘送捕房捕頭令押候解送公堂禀請讞員張柄樞司馬訊辦○積竊吳阿德屢經遞解兹又潛來前晚潛入吳淞路某姓家圖竊不虞被包探倪順泉所見拘入捕房捕頭令押候解送公堂稟請懲辦 
[善欵紛來]  
　　昨蒙石柳溪善士求子病愈助振洋銀五十元謝芹先謝樂賓洋銀三十元眞州存心堂洋銀一百元天水明德堂主人爲三旬初度祈久病全愈洋銀五十元丁子欣翁來陳門楊氏求病速愈洋銀一百元恒孚銀樓經募汪鶴記等十二戸洋銀九十八元六十角又葛蕃翁經募程吳氏求長子病愈家業安順指助靖江振欵洋銀二百元陳程氏爲子求　聰敏并女却病延年洋銀三十元徐程氏求生產安順洋銀十元曹程氏求早生麟兒洋銀十元十三齡童子程蓮泰洋銀十元現署貴州府松桃廳曹錦彛指助濟急會規銀二十兩零六錢當此偏災迭告需欵浩繁鞭短汲深莫名焦灼乃蒙諸善士槪念時艱多方佽助壽人壽世裨益殊多祇領之餘併此誌謝　上海六馬路仁濟善堂籌振公所施則敬等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彙錄]  
　　袁世凱片再東省海疆重地南北要衝一切吏治河工軍政洋務頭緒極形繁該在在佐理需員况正值整飭庶務之時更須委任得人方可期收成效而候補道員中人數旣少求才尤難查有在任候補道濟南府知府盧昌詒學識兼備體用俱優在東多年情形熟悉歴任無臣均倚重之洵非郡守所能盡其長惟係實缺人員勢未便另委要差致　職守而各項重大事務關繫通省全局究較之僅典一郡者所任彌鉅相需彌殷合無仰懇天恩俯准將在任候補道濟南府知府盧昌詒開去知府本缺以道員仍留山東歸候補班補用俾便委辦要差藉資得力如蒙俞允所遣首要知府員缺容臣另揀合例人員再行奏請調補謹附片具陳伏乞聖鑒訓示謹奏五月十五日奉硃批著照所請吏部和道欽此 
　　袁世凱片再臣前准行在戸部咨令在京餉項下提解京師銀十五萬兩當提漕折銀五萬兩解滬匯京下餘十萬兩奏请由部改撥在案嗣准部議仍在漕折項下續提奏奉諭旨依議欽此咨行到東經臣飭司又在收存上年漕折聽候部提項下續提銀十萬兩己委卽用知縣余際春候補知縣凌詠承領解赴江海關道衙門交納匯京據署布政使胡景桂詳請奏咨前來除分咨查照外理合附片陳明伏乞聖鑒謹奏五月十五日奉硃批戸部知道欽此 
　　袁世凱片再據藩司詳報高唐州知州高靖鎭於光緒二十七年三月二十二日病故所遺高唐州知州員缺係　繁難兼三外題調要缺應請扣留由外揀員請補等情前來臣覆查無異除飭司委員接署並將員缺扣留外補咨部查照外理合按照改題爲奏新章附片具報伏乞聖鑒謹奏五月十五日奉硃批吏部知道欽此 
　　奴才溥堃跪奏爲專摺叩謝天恩事竊奴才漙堃於四月二十八日接准宗人府傅文於光緒二十七年四月初十日由宗人府奏請簡派補進六班蒙皇太后皇上恩施將奴才溥堃派出補進六班之差聞命之下奴才不勝感激之至惟於一切差使奮勉圖報以期仰答高厚鴻慈於萬一爲此專摺叩謝天恩謹奏五月十五日奉硃批知道了欽此 
江西巡撫臣李興銳跪奏爲知縣丁憂開缺恭摺具奏仰祈聖鑒事竊臣據布政使張紹華詳據新城縣知縣譚紹裘申稱係湖南長沙府善化縣人由優廪生中式光緒十七年辛卯科本省鄉試第二十六名舉人二十年甲午恩科會試中式第一百六十四名貢士殿試一甲一百二十四名朝考一等奉旨著改爲翰林院庶吉士欽此光緒二十一年四月散館引見奉旨著以知縣即用欽此選授江西萬載縣知縣引見奉旨江西萬載縣知縣著譚紹裘補授欽此嗣於山東振捐案内奬加同知陞銜光緒二十二年四月十一日到任因廻避原籍五百里以内調補今職光緒二十五年二月二十七日到任兹於二十七年三月二十四日接到家信知親母鄉氏於二十七年三月十二日在籍病故該員係屬親子並無過繼例應丁憂等情由司詳請具奏開缺前來臣覆查無異應准其回籍守制除飭取該員丁憂親供開明三代名氏年歲存殁有無镒子及次丁有無官職另行咨部曁咨湖南撫臣查取族鄰甘結就近送部並先行抄摺咨部開缺外理合恭摺具奏伏乞皇太后皇上聖鑒敕部查照施行至所遺新城縣知縣係稍衝稍繁二項相兼中缺應請照例歸部銓選此案遵章改題爲奏合併陳明謹奏五月十六日奉硃批吏部知道欽此 
　　奎俊片再據布政使員鳳林詳稱四川雲陽縣分駐雲安廠鹽大使王壽桐年三十九歲係浙江仁和縣人於光緒二十六年五月二十日病故例應開缺所遺雲陽縣分駐雲安廠鹽大使缺係咨選後第二留缺川省現有應補人員應請扣留外補又琪縣知縣愉曾年六十六歲係内務府廂黃旗常貴佐領下人於光緒二十七年三月十三日病故例應開缺所遺琪縣知縣缺係選缺川省現有應補人員應請扣劉外補又興文縣知縣李盛東年三十八歲係湖北蘄州人於光緒二十七年三月十一日接到家信知生母陳氏在籍病故例應丁艱開缺所遺興文縣知縣缺送部銓選等情詳請奏咨前來奴才覆核無異除咨明吏部曁各員旗籍查照外理合遵照新章改題爲奏附片具陳伏乞聖鑒謹奏五月十六日奉硃批吏部知道欽此 
　　奎俊片再查通行内開嗣後道府以至未入流由曾任各官保舉並非應升之階令督撫試看扣滿一年後甄别按班序補又嘉慶十六年八月十五日奉上諭嗣後各直省督撫遇有分發試用期滿人員務須嚴加甄别如實係才具明晰辦事勤能者准予保留等因欽此又州縣等官無論何項勞績保歸候補班補用人員以到省之日起子限一年詳加察看出具切實考語分别繁簡補用又大挑分發各省試用之一等舉人到省後該督撫切實甄别詳加騐看果能勝民社之責者卽以知縣用各等因歴經遵辦在案兹查有在任候補直隸州知州署東鄉縣事漢州知州龔定求試用通判陳斆詩候補班補用知州戴賡序候補班補用知縣周孝植大挑試用知縣張彥傅均到省一年期滿例應甄别據藩臬兩司造具各該員履歴清册會詳請奏前來奴才查在任候補直隸州知州署東鄉縣事漢州知州龔定求講求吏治試用通判陳斆詩辦事實心候補班補用知州戴賡序樸實安詳候補班補用知縣周孝植才明識練大挑試用知縣張彥傅穏練明白均堪留省照例補用除咨吏部查照外理合附片具陳伏乞聖鑒謹奏五月十六日永硃批吏部知道欽此 
奎俊片再川省餉源不繼歴經奏辦捐輸先後請奬在案兹查光緒二十四年分三台縣收捐議叙銀七千八百二十兩又光緒二十五年分華陽内江大足銅梁萬縣等縣共收捐議叙銀三萬一千七百七十一兩均己隨時撥充軍餉另案報銷並未加廣鄉試中額據布政使員鳳林遵照新章按照常例十成銀數核算分造各捐生姓名年貌履歴銀數清册詳請奏咨前來奴才覆核無異除將照費部飯銀兩存俟搭解並清册咨部查核外合無仰懇天恩敕部核議給奬頒發執照來川以便給領而昭激勸理合附片具陳伏乞聖鑒訓示謹奏五月十六日奉硃批戸部議奏欽此 
　　奎俊片再據布政使員鳳林詳稱四川打箭鱸關光緒二十六年正月初一日起連閏至年底止共征收茶稅銀一萬八千七百五十五兩零行銷過引九萬五千四百一十五張並收餘茶銀一百四十四兩共征收銀一萬八千八百九十九兩零除支銷銀六千三十三兩零實存銀一萬二千八百六十六兩零又征收雜稅銀二千五百八十一兩零米豆稅銀一百一十九兩零房租銀五十八兩五錢共征收銀二千七百五十九兩零除支銷銀八百八十六兩六錢實存銀一千八百七十一兩零據管理鑪關稅務打箭鑪同知劉廷恕出具儘收儘解印結並造具支銷各項清册以及紅單等件由司詳送前來奴才覆查收支數目均屬相符除將清册紅單送部查核外理合遵照新章改題爲奏附片具陳伏乞聖鑒謹奏五月十六日奉硃批戸部知道欽此 
　　徐會澧等片再准戸部咨送到江蘇省匯解臣衙門備荒經費九千兩除扣匯費外計公砝平銀九千二百三十四兩折合庫平銀八千九百五十三兩零四分業己如數收　謹附片具陳伏乞聖鑒謹奏五月十九日奉硃批知道了欽此 
 
