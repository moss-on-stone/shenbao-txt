# 1894 - 328 - 4907763

 

Page 1

 
 
[新印繡像全圖三國演義] [  圖書集成局啓]  
　　三國演義一書崇正統斥奸臣寫意描情惟妙惟肖又得茂苑　序始先生逐回評點益覺無微不至有美必殝本局以雪白連更　印成裝釘亦　華美卷首冠以銅板繡像百數十幅每回又增人畫園二幅誠可盡善盡美髮憾無遺者矣兹巳告成每部分裝十二册　洋一元五角如欲躉購請移玉申報館帳房面談可也 
[新印駢林摘艷並文獻通考出售] [  點石齋主人啓]  
　　南海胡敬之先生蒐輯羣書並古今駢體文上　六朝唐宋下迄元明　國初凡鴻篇鉅製以及腴辭雋何原原本本灑灑洋洋並蓄兼收得五十卷門分類别綱舉目張名曰駢林摘艷與近代所傳廣事類賦等絶不相同向爲駢文家秘鑰未付剞劂今托本齋用潔白連史紙石印業巳告成每部十本價洋兩元又文獻通考一書風行巳久掌故家所當各置一編現亦重印工竣每部價洋十元賜顧者請向上海棋盤街廣東雙門底各分局購取可也 
[鉛板大字本繪圖本草綱目附拾] [  圖書集成局代啓]  
　　本草綱目爲軒岐家必備之書增繪各圖并附拾遺可謂有美畢臻本局爲四保堂以新鑄大鉛字印成祠以潔白紙張每部訂成二十四本碼洋四元賜顧者可向本埠三洋涇橋文淵山房煥文書局五馬路文玉山房二馬路千頃堂購取此布 
[論臺防]  
　　余於倭亂初起卽注意於臺灣防務蓋以前此倭人曾借琉球爲名曾以兵船駛至臺地索詐得手揚長駛去今此因朝鮮故而遷怒於中國必恃其駕輕就熟侵擾臺疆故以防臺爲首要孰意言之不中倭人深知淮軍不足懼東三省練軍之不足用故直走東北佔我藩疆九連鳳凰大連灣旅順口縱横肆擾如入無人之境而無暇擾及南方余不欲求余言之中余亦不敢幸余言之不中蓋倭人之不敢遽擾臺疆者殆亦有先聲之足以奪人者也前此法人一舉而佔基隆復之頗非易易非無强兵猛將堅壘巖城而法人視之蔑如則以無可畏之人在也劉淵亭軍門前在越南屢敗法軍法帥之授首者數人法人畏之如虎至今談之猶爲色變爾時倭人有在法軍中者聞風先已膽落而招致劉淵亭軍門共賦同袍引爲同列則唐維卿中丞之力也前此二美競爽各著奇功紙橋之捷太原之圍迄今猶津津在人口今者唐維卿中丞已任臺撫辦理臺防是其專責又得劉淵亭軍門爲之襄理協助布置井井聲威赫然倭人雖狡豈敢輕蹈前有友人自赤嵌城來述及自唐中丞接篆以後防務格外加增而澎湖爲臺灣第一重門戶尤關緊要近聞首先方顧澎湖軍儲餉械足支一年并開水雷旱雷各一營砲隊一營更派朱太守上泮率帶三千人前往該處恊防合之舊所有之十營約可得精銳萬人復備民團三千人此民團者皆曉以利害勉以忠義勤其訓練厚其貲糧非比灞上棘門視同兒戲以此抵禦强宼又何忠焉基隆滬尾爲第二重門戶現亦增置砲臺密布地營層陷阱不斷不容敵人馳驟滬尾更另選良將以爲統領舊時壁壘嶄然一新安旗兩口是爲南路則責成鎭戎道憲增營扼守由鳳山至恒春此一路前時曾經倭人到過地叚最爲綿長則由劉淵亭軍門增募舊部八千人以資防禦所有該處一帶防營均歸軍門節制防守十分嚴密并且兼顧安旗至於中路爲南北樞紐現調福建候補道楊晴川觀察帶楚勇三營由閩渡臺舊有八營亦均歸楊觀察統領以固中權至於全臺零星小港分歧錯雜在在皆需防守現在所有勇營砲隊大槪併計約一百二十餘營防番之營可以調用者尙有十餘營又預徴臺民善槍者爲義勇中路已得二萬人編爲誠字信字壯字四十營南北兩府亦一律創辦以壯聲勢此皆近日續行布置之情形也臺灣雖孤懸海外經此幾番布置聲勢頗壯蓋堅伏以待敵斷無不勝之理也夫臺灣防務嚴密如此倭人尙敢輕覷哉然而有兵者尤不可無餉士飽馬騰然後可以殺敵致果臺灣所慮不患兵之不多而患餉之不足餉或有缺士氣卽不能奮軍心卽不能安此亦不可不先爲之慮者也且不但餉也軍火藥彈鎗砲船雷近日臺地雖赶緊製造而防軍旣多所領軍火必且幾倍於從前必宜多招工匠添辦機器晝夜併工所幸煤磺二物爲臺地出産不必仰給於他處苟有機器工匠添置亦屬非難是又不可不廣爲之備者也蓋吾所望於臺灣者非但防倭人之來而已也倭人於何處來我軍卽可於何處去前此倭人借琉球之名來犯臺灣則此時我軍倘能厚集兵力廣儲軍需堅伏以待倭人乘其來而擊之誘之入而殲之然後乘得勝之勢追奔逐北直搗琉球或慮兵艦不足則會合閩廣兩軍借其舟師力圖進取當此時也倭人之氣早爲先聲所奪一節之後勢如破竹自當迎刃而解倭奴旣殫其兵力於北又大遭挫衂於南首尾不能相顧進退爲之兩難中國振興之機於是乎在夫豈僅曰防之云乎哉 
[本館接奉電音]  
　　昨由京友電傳上諭一道敬謹譯登○十月二十九日奉上諭江西饒州府員缺著吳祖椿補授欽此 
[俄皇施惠]  
　　本月初一日倫敦來電云俄國新皇已於十日二十九日行大婚禮隨降旨施恩黎庶蠲免所欠之糧大赦獄囚卽三十年前因謀叛而放流者亦准釋回故里 
[查檢壞船]  
　　鎭遠鐵甲船觸礁而壞已紀報端兹閱西字報悉此船之底損傷七丈許日來横擱於威海口外以致他船不能出入自如 
[局外護商]  
　　本館新派至烟臺專訪軍務之友云英國擬添派陸兵至烟保護商旅暫借西少旺駐紥日内已有成議華商聞之可以有恃無恐以故無挈貲遷徒者傳聞如是然尙未得確音也 
[商議弭兵]  
　　某西字報登神戶本月初一日所發　報云中國津海關稅務司德璀琳偕西人米底乘禮裕輪船東指於十月二十九日抵神戶旣至立發電報至廣島與倭相伊藤博文商議弭兵之策特不知伊藤如何覆答也 
[補述旅順戰事]  
　　本館派赴奉天專訪軍務之友人來書云上月二十四五日倭奴以兵輪船十五艘及步隊數千人在旅順口水陸夾攻旅順險阻異常且黄金山摸珠脚諸砲臺尤形鞏固並有極大砲位安置其中倭船不能仰攻而我砲可以俯擊雖北洋鐵甲鋼甲諸兵艦現祗定遠等五艘可以徴調然不藉船而藉砲倘能命中及遠倭船可立化飛灰卽不能挫其兇鋒倭船亦斷不敢駛近砲臺自就死地乃萬不料相持數日我軍竟相率敗逃天乎人乎何時勢竟至於如此乎○富倭奴來犯旅順時後路統領姜軍門桂題會商諸軍統領謂旅順一口關繫北洋全局斷斷不容倭 
 
 

Page 2

 
 
奴窺伺致貽　君父之憂非殪盡兇徒誓不玉門生入旋探知倭奴之由陸來犯者不過二千人遂奮勇爭先同仇敵愾殲斃倭兵過半並擒獲倭將一員除電禀李傳相外復飛禀總統宋祝三宫保宫保方駐軍摩天嶺聞山海關防務吃緊初擬振旅南旋嗣以此處爲大局所關不容輕棄仍以重兵扼守旦夕嚴防旋聞金州獲勝卽分勁旅移駐復州擬南北夾攻誓將金州倭奴掃除盡凈 
[詳述岫巖州失守事]  
　　岫巖州失守本館已於上月二十七日接得電報列諸報章兹又接派赴天津專探軍務之友人來信云倭奴之犯我旅順者來自金州其宼岫巖州者另由鳳皇城繞出摩天嶺之後奮力撲犯遂致州城淪陷文武官相率遁回聞宋祝三宫保擬分派兵勇移駐復州若是則官軍之與倭奴互相牽制蓋鳳皇城旣被倭奴占據而摩天嶺仍駐紥官軍岫巖州已失於倭奴而復州又有官軍扼守自此以下惟金州尙未收復餘皆可望捷音但岫巖州去盛京祗二百餘里之遥翹首陪都不免杞憂之　耳 
[追述鎭遠受傷事]  
　　本館常駐天津訪事人云鎭遠定遠爲我國極大鐵甲兵輪船船身之長短闊狹鐵甲之大小厚薄馬力之多寡行海之速率墩位之重輕以及一切裝修罔不從同定遠爲海軍提督丁禹廷軍門坐船鎭遠由左翼總兵閩中林鎭戎泰曾管駕八月十八日就大東溝與倭奴接戰兩旁鐵甲受砲子二百餘顆鐵雖微凹並無大損西人見之咸稱爲海疆利器卽歐洲諸國亦求之而不可多得者也不料上月二十四日駛至威海衛悮觸於礁或謂觸於水雷洞穿兩孔恐卽沈沒卽駛擱於石以冀保全雖傷勢之重輕言人人殊然海疆又失一船已貽悮國家大事不小矣至鎭戎恐千罪戾當卽服毒自盡云 
[北地軍容]  
　　本館派赴直隷專訪軍務之友人來函云廣東陸路提督唐沅圃軍門欽奉恩綸會辦奉天軍務近以兵單力薄頗難殺賊立功因由電奏聞請募勇丁六七十營會同裕將軍定都統立功疆塲奉　旨俞允隨卽分派將領就天津靜海滄州以及山東之德州河南之衛輝分投招募當未成軍時先發小口糧每日錢一百二十文一俟足額點名編入軍籍再發大口糧竊謂我朝生齒遠勝歐美各國國家有事可以招之卽來卽數千百營不難立致不似倭奴之三丁抽二刑驅勢逼强使從戎卽此以觀倭奴卽舉國而來又何足與我天兵抗拒哉○桂爵帥祥督率京旗禁旅駐紥山海關嗣見薊州亦爲緊要之區擬率旂兵移駐聞日内卽當就道矣○自上月十六日起每晨火輪車由天津開行時必有馬步勇丁六七百名附之而往山海關及前敵諸處我　朝兵力之厚莫與比倫藐爾倭奴何竟敢效螳臂之當車以自取敗亡之禍乎 
[陣擒倭帥]  
　　本館派赴天津專訪軍務之友人來信云上月二十二日旅順統領姜軍門桂題等率領諸軍在金州與倭奴接仗大獲全勝陣斃倭奴一千數百人生擒倭將一員隨卽電禀李傳相傳相飭將倭將押解來津發藩此二十四日電傳之確耗也亟錄之俾薄海臣民共深喜悅 
[甘心曳尾]  
　　我國敗逃軍士及不知順逆之莠民往往結隊成羣私降倭敵初時倭帥日給鷹餅一枚數日後卽以紙幣繼之降軍以此項紙幣飢不可食寒不可衣相約譁騷意圖潰走倭帥遂幡然變計令從軍婦女就降營賣倡每婦徴夜度資三圓降軍遂以紙幣作纏頭大有此間樂不思蜀之意噫倭奴以婦女供軍士炊釁已覺厚顔今乃徴夜合之資以充費用是非倭奴直龜奴矣尙足齒於人數哉 
[罪壯昭彰]  
　　客有投筆從戎爲諸侯上客者某日襥被回天津告諸本館訪事人云中倭一役初悮於大帥之遲疑旣悮於諸軍之畏葸非諱敗爲勝卽以小勝報大捷如葉志超旣已退駐平壤猶復鋪張揚厲謂以二千疲敝之卒陣斃倭奴精銳三四千人實則其時部下已不成軍踉蹌奔走適値倭奴進窺平壤軍士雜沓自觸地雷以致傷斃千數百人事後竟據以爲功遽行奏捷開列保案朦蔽朝廷遂使總統師千者信以爲眞不復以倭奴爲念比諸軍旣抵平壤並不扼守險要胡亂屯兵當平壤交綏時左馬諸軍方力戰疆塲効死不去而葉營已白旗高揭飄蕩於落霞孤鶩之間矣衛汝貴紀津不嚴所部之兵沿途擄掠旣到高麗境内又恣意姦淫現聞解至瀋陽已就地正法而葉志超尙獲生全集菀集枯其亦數由前定歟 
[烟臺近事]  
　　本館常寓烟臺訪事人云前者登州鎭章鎭軍來烟商辦要公旋因旅順口戒嚴奉調前往援救遂於上月二十日督帥嵩武軍四營廣武砲隊二營福字軍二營航海北渡○章鎭軍旣奉調北援所遺烟口總統一差經李大中丞札委中軍官中營遊擊劉遊戎庖代○烟臺舉辦團練用以查奸宄而安閭閻除盤查保甲外所有力食之小工扛夫人等亦各給腰牌一面以便稽查○上月二十五日節逢小雪北河雖未封凍而輪船之赴營口者皆已停止不前矣○上月十二日有向在旅順口當差之營勇工匠先事遁逃留滯烟臺萍漂絮泊登萊靑道以時値用人之際轉飭所屬海口遇有此等人一律截留仍行錄用適鎭遠兵船觸礁而損卽由烟臺派此項工匠前往興修○日來烟口東西砲臺已防守嚴密大吏以海濵遼闊防守在在宜嚴復由海防營抽派弁兵擇要屯紥 
[考試先聲]  
　　松郡華亭婁縣已奉學憲行文舉行考試現定於十一月初三日取齊初五日開考想童子軍中必當有一番鏖戰矣 
[華令履新]  
　　松江訪事人云調署華亭縣葛江村大令於十月二十三日抵郡二十四日未刻排導進署就大堂供設香案望闕謝恩接印各書役以次參謁禮畢退堂旋赴提府各轅禀見二十五日淸晨循例謁廟行香二十六日閱視城池兼查點監獄二十七日點卯二十八日考代書 
[皖岸鹺政]  
　　督辦皖岸淮鹽總局張逖帆觀察錦瑞近經上憲檄令開去此差另候委用所遺局務以江蘇候補道李觀察光裕代抱聞不日卽須捧檄戾止矣○蕪湖分銷鹽局委員嚴鳬香太守經上游札飭與廬州鹽局委員鄧日昇二尹互調二尹奉札後卽將廬局各事交代淸楚於十月上浣來蕪准備接事適太守公出未歸不能克日交代致迄今猶未履新云○戶部議奏張侍御籌餉摺片將各省食鹽每斤加價二文刻已行文各省江鄂二岸已於九月十五日起開辦皖岸事司一律現亦由大通督銷總局張觀察刊發告示張掛通衢以十月二十一日爲始無論沿江内地通按現在所售鹽價每斤加價二文此外不得多索分毫際北海疆多故餉源支絀而於民間日用所需僅加毫末足見我朝政尙寛大洵非三代以下所能比隆矣 
[閙房肇事]  
　　新婚鬧房到處皆然誠惡習也十月二十四日爲嫁娶吉期金陵估衣廓馬某娶北門橋機匠王姓之女爲妻是日懸燈結彩賀客盈門王女素有艷名不减秦樓弄玉洛浦明珠於是賀客皆欲一覩芳容以爲快新房中人聲鼎沸甚至少年輕薄之徒乘亂摸索不復有所檢束新人素有痰厥症不堪其擾一時頭眩神昏倒仆於地伴娘呼之不應鬧房者見勢不佳相率風流雲散延醫診治灌以姜湯並服蘇合丸始得漸蘇次日泰山泰水大興問罪師欲得無禮之少年而甘心不知如何了結亦可見鬧房之無益矣 
[賠棺異聞]  
　　金陵通濟門外施某生三子家道頗寒饔飱難給近爲二豎所纏參苓罔效遂於十月初三日一命嗚呼經親友湊助殮費買三寸桐棺料理殯殮廿四日爲三七之期雇夬擡至祖塋詎料碼頭夫爭論扛力過於槥具之價經街鄰再三排解碼頭夫姑肯從事然猶悻悻不樂將至半山一夫偶不留心失足墜下衆夫隨之俱倒屍棺如飛將軍從天而下轟然一聲已成粉碎孝子三人大怒謂碼頭夫所欲不遂有意將棺跌散卽赴上元縣衙門喊冤經鄕中年老者以仲連自任出爲排難解紛罰去扛力並賠棺木一具燄口一臺以　陰　始　　事 
 
 

Page 3

 
 
[札拿跟丁]  
　　延建邵道司徒觀察有跟丁陳荃文前因赴省之便膽敢包漏私茶聲名惡劣觀察聞之立飭地方官訪獲旋得釋放荏苒年餘詎陳尙不滿意挾制多端逐日至公館吵閙觀察大怒上月初旬札侯官縣張翼臣大令將陳丁絪獲到案押候嚴辦 
[花會滋事]  
　　閩中花會日甚一日城内竟有紳士而開設花會者每日掛巴二次牟利害民莫此爲甚衣錦坊有趙某者前曾爲入募賓現竟與賭棍張金三爲友在家開設花會經里紳陳胡二人先後赴省會保甲局禀控經督辦道札令叚員帶同差勇前去查拿奈此輩消息甚靈一得風聲卽行停歇待官回局則依舊開巴一時男女聞風而往紛紛猜壓不下二三百人獲利日以數百金計在鄕有一二紳士得其規費噤不敢言上月二十三日有侯官縣總巡差役十餘人欲向趙索取陋規趙不肯給差役在門口任意詈駡圍而觀者不下數百人旋有某甲急挽孔方兄爲和事老始呼嘯而去 
[粤東紀事]  
　　前任撫憲剛大中丞之官眷人等已於十月十七日起程回京乘坐廣德輪船先往香港後由香港再換商輪取道北上是日在長堤官碼頭下船省中文武各官均詣河千恭送至屬員中有饋贈贐儀者其公子恪守家風婉辭不受○補用府王雪澂太守秉恩四川人爲張香濤制軍前督學時所得士迨制軍升調粤督太守卽在運花幕下襄理文牘廉幹多才香帥倚之如左右手今香帥調署兩江需材孔亟遂發電來粤飭調太守往江南差委以資臂助太守聞命色喜卽將經手差事交代淸楚向各憲禀辭束裝就道○武闈本應由督憲李筱帥主試而筱帥因公事繁多未遑校閱遂分列三闈委藩臬運三大憲公同分校而以臬憲總其大綱將來去取先由臬憲擬定然後禀明筱帥施行○臬憲額玉如廉訪蒞粤數年公正無私素爲軍民所信服故此屆武科闈姓人皆樂買所收之票比之上科尤多不特眞材輩出且於餉項亦大有裨益今步箭將次考竣接閱技勇大約十月内卽可蕆事聞定於冬月初四日揭曉○闈姓總商劉問芻觀察學詢家本赤貧自承辦闈姓以來遂致巨富置良田營廣厦土木雲興歴數載之久仍未告竣省中紳富當　屈一指現其女公子與前兩廣總督盧敏肅公之文孫聨婚佳人繡鳳快婿乘龍美滿姻緣一時無兩至其奩物之豐盛尤屬不可思擬所過之處觀者如堵莫不歎爲觀止○陽江地方有土匪嘯聚爲亂四出刼掠居民驚擾寢席難安該處兵差力微不能抵禦大憲聞之立調駐守西關之福軍二百名馳往彈壓想小醜跳梁不難頃刻剪除也○武生某甲因應試來省喬寓於大東門内前晚忽以一盞紫霞膏自盡詰朝日上三竿仍高臥不起館中人疑之近前撫視則已身冾如氷魂歸地府矣後於枕畔搜出一紙書明自盡之由係因賭所累盤資輸去無以回家故出此下策因賭害命比比皆然彼有賭癖者可不知所戒哉○十月十八晚魚更初躍時西關洪恩里某娼家所懸火油燈忽然爆炸火光四射幸人手繁多登卽撲滅而鶯鶯燕燕均受虚驚莫不髻亂釵横玉容慘淡矣 
[宜昌近事]  
　　上月某日彝陵輪船由漢口至宜昌行至荆河忽然擱淺後經昌和輪船帶之出險聞船已損壤須大加修理方能駛行也○龜子范杏村在道憲行臺左近開設倡寮春色深藏時時滋鬧道憲聞知其事立飭地方官攆逐出境不准逗留聞諸粉頭均藏匿各行棧中一俟道憲回荆仍須倚門賣笑也○某日城内蒲包街某姓家不戒於火將牀帳燒燬一空幸樸救者多未成大害○上月初十日恭逢皇太后六旬萬壽好事者醵貲賽會以志祝忱舉國若狂觀者塡街塞巷有某處藍姓婦失去一十三四歲男孩四出訪尋不見蹤影又有匪人將婦女首飾攫去者辦無可辦防不勝防惟有輙喚奈何而已 
[湓浦潮聲]  
　　九江訪事人云兩江總督札委督銷江西淮鹽總局江蘇候補道李藝苑觀察維翰於十月二十三日附福和輪船抵九江暫就招商局駐節次日入城拜客二十五日買棹赴省謁見中丞○月餘未雨人民盼澤孔殷不惟田疇坼裂作龜紋卽并亦已全無涓滴所願痴龍睡醒早沛甘霖庶足慰人民之望乎○某日總辦九江招商局候選知府黄梅西太守瑞元以洋銀三十二枚買某甲所携十餘齡幼女爲婢一日忽有一中年婦赴局哭訴緣由謂北女實係親生女兒前被匪人掠賣太守飭丁尋甲則已蹤跡杳然乃令此婦覓一的實保人來局給領 
[懸賞緝奸]  
　　常鎭通海道吕鏡字觀察以中倭釁啓時有奸徒暗相勾結洩漏軍情特於日前出示曰爲懸立重賞示諭嚴拿事案照蔡前署道前奉憲飭查拿倭奸當因倭人鬚髮眼鼻與華人無異聞有薙髮編辫改易華裝或穿僧衣潛至各處偵探軍情之事卽經遵奉商憲電諭懸賞通飭拿辦在案兹本道訪有匪徒投人漢奸潛匿鎭江窺探動靜時與倭宼暗通消息情事言之殊堪髮指除遴派員弁分頭購綫訪緝並移管行府轉飭文武各員一體查拿解究外合亟懸賞示諭爲此示仰鎭郡軍民諸色人等一體知悉爾等食毛踐土皆爲中國子民値此倭奴犯順理宜激發天良敵愾同仇自示之後有能拿獲漢奸或倭奸一名各賞洋銀一千元如名數多者仍各按名照數遞加賞銀其知風報信因而拿獲者均减半給賞决不食言但不得貪圖賞欵妄拿無辜致干重咎其各凛遵毋違 
[鐵甕寒濤]  
　　鎭江訪事人來信云統領兩江督標新兵楊軍門金龍隨劉峴帥北上所帶中左兩營勁旅先期由浦口入運河至淸江遵陸赴津門駐紮軍門以營中各事未了遲至上月二十六日上午始自金陵起節乘招商局江永輪船順流而下傍晚駛抵京口迨輪船下　新湘各營弁勇咸在江干列隊升砲鳴鎗鎭江文武各官及各營管帶齊集躉船迎迓有頃軍門登岸在佛照樓暫駐襜帷二十七日赴寳蓋山新兵前營挑選年力精强武藝出衆之勇丁丑十名爲衛隊卽於二十八日辰刻乘長龍砲艇用小火輪船帶進瓜州口○統領安徽撫標水陸馬步全軍宋佩珍軍門前經北洋檄令統帶所部馬步練軍五營迅速赴天津聽候徴調遂先帶練軍前後中三營乘舟北上所餘左右二營飭管帶親自帶隊長征上月二十九日淸晨行過瓜州銜尾而進舳艣相望如火如荼○江南提督譚靑崖軍門於上月二十日乘舟赴金陵賀兩江總督張香帥履任之禧事畢於二十二日十點鐘時舟抵瓜州蓋以劉峴帥奉旨人都陛見行旌必經此處是以特來迎迓也鐘鳴四下峴帥乘滿江紅官舫由大江緩緩至瓜州下椗後軍門卽登舟謁見移時辭出至次日卽解纜過江舟泊鎭江招商局碼頭城中文武各官均往迎接城守營兵士則在江干列隊升砲鳴虔少選軍門命駕入城親詣各衙謝步二十四日上午鎭江營叅將鄭叅戎國祥在小營盤設筵以欵簉坐者爲督標新兵前營管帶吳君養吾新湘後營管帶趙君鎭國城守營守備焦君安邦羅水陸之珍盡東南之美主賓酬酢歡洽逾怛迨至日墮崦嵫始各興辭而散二十五日黎明時節軍門傳令解維用小火輪船帶赴松江節署 
[鳩江寒信]  
　　蕪湖訪事人云新任安徽學政李筱巖宗師由京請訓南下學轅書差人等咸至蕪湖迎迓旋聞星軺由河南折而過排源滁州等處逕抵和州渡江蒞太平府節署接差者乃紛紛前去○張香帥瀛眷由卾垣乘楚材測海二兵輪船東下上月二十四日行過蕪湖地方印委各員咸在江干迎送○上月中旬而後屢兆焚如合境官民互相疑訝謂必有匪徒暗中縱火以圖掠取貲財至二十三日忽傳昨夜果有匪徒在南門外高埂頭茅屋叢中抛擲引火之物經人撞見失聲大呼驚動四隣將匪徒追獲搜其身畔有紙煤火柴之類遂指爲眞憑實據執法蕪湖縣請懲王邑尊時適巡夜未歸遂押候次日研訊○近日米價較往歲爲廉上白者每石祗售西班牙銀餅卽俗所謂本洋者二圓緣米糧　禁又値冬漕開征鄕人急於售錢是以價値陡貶也○蕪湖關道袁觀察因時際隆冬又値海疆不靖特面諭保甲總分各員弁每夜巡查防衛必須格外戒嚴 
[勤愼支更]  
　　邇者海防岌岌加之隆冬己屆宵小繁多前由保甲總巡葉臨恭司馬飭匠修理栅門務求堅固各鋪地甲均諭令嚴密巡緝毋稍疎虞上海縣黄大令恐更夫支更或不認眞特於昨日委主簿林珍虞少尹傳令城廂内外各鋪地甲帶齊各叚更夫隨帶更鑼到署諭以 
 
 

Page 4

 
 
現逢冬令巡防各宜勤愼並將更鑼逐一察騐稍有破損者卽飭更換新鑼 
[會哨例志]  
　　前晚爲團練兵會哨之期各董督領團兵於九點鐘時齊集上海縣署黄大令與朱吟香晤談良久隨興辭而出率隊言旋 
[馬車肇禍]  
　　昨日午後有一四輪馬車由四馬路飛駛向西行經萬華樓茶肆前忽將一年約五十餘之老嫗撞倒身受重傷巡街捕見之將嫗送人仁濟醫館求醫而車已加鞭逸去矣 
[蕩婦受虧]  
　　蕩婦巧雲不知其姓專喜與少年浪子徴逐嬉娱前日糾集油頭粉面之流在家作葉子戲履舄交錯醜狀難堪突有銅作帮十餘人闖入家中攫取紙牌出外巧雲知若輩决非善類昵語曰奴非聚賭抽頭君等莫來此惡作劇勿嫌待慢盍小坐片時奴當煮香茗奉之聊潤郎君渴吻也銅作帮大聲曰我輩莽男兒誰信汝花言巧語言畢扭巧雲便毆斫柳摧桃異常兇狠巧雲見勢不妙大呼救命鄰里聞聲踉蹌趨至銅作帮始一哄而散巧雲已釵横鬢亂玉箸雙垂矣 
[禀陳火警]  
　　前報紀本城道前街水仙宫失愼一事兹由十九鋪地甲查明宫中住持羽士晚炊遺火以致焚去柴房一間某鄰人寄存極好棺木二具搬移不及一炬成灰並無傷及人口業已赴縣禀陳矣 
[押候遞回]  
　　日前船戶王秦氏與松江航船主周金山顧寳山互控一事已紀報章黄大令諭以此係舊案須靜候查明辦理王秦氏嘵嘵不服一味挺撞大令怒甚飭交官媒看管候遞回山東濟南府原籍 
[告示照登]  
　　大淸欽加運同銜特用府補用直隷州松江府上海縣正堂黄爲出示曉諭事照得朝鮮爲我國藩封久資屏蔽凡彼來往各埠商民地方官應行保護近因倭奴犯順寓滬朝鮮人民日多大都散住各處當此外患憑陵正海疆多事之秋尤宜妥爲稽查以資保護案奉道憲諭飭設法安置現由職員蕭延琪出資於英租界棋盤街地方設一公所名曰柔遠居凡朝鮮來滬商民悉令居住此寓同在一處並由駐滬朝鮮李董事常川在寓督率一切專稽出入一直編註名册由縣按名給子護照以示區别至朝鮮人在滬本寓客棧亦須各出房租其柔遠居一切飯食房金仍照客錢章程收取不稍加增其住寓各商人均當循照公寓條規聽董約率前已照會李董照辦在案兹查柔遠居業已安設齊備除諭職員蕭延琪遵照外合行出示曉諭爲此示仰駐滬朝鮮商民人等一體知悉各商等務於十一月初一日一律遷移柔遠居内居住毋得仍前散處以致漫無稽考此係我　朝懷柔遠人保護屬國商民之意各商民務各遵照毋稍觀望遷延是爲至要切切特示 
[虹口瑣聞]  
　　昨日上午十一下鐘時中虹橋外浦中浮起一衣包大如五石瓠江北人十餘輩見之爭相撈取及啓視則破碎衣服數件裹一赤條條生甫一二月之孩屍不禁色然以駭仍棄諸浦中○天潼路振興葷粥店諸夥任意將穢物棄諸門外適二百二十八號華捕巡鑼至此恕其不知禁令責令掃除店夥不依與之口角捕遂拘一夥以去解入捕房捕頭罰出小洋銀三角諭以此後如再違犯定卽送懲 
 
 
 

Page 5

 
 
仙傳秘製奇法種子補腎壯陽丸 
本堂得始仙傳秘製奇方藥性温和不燥專治男子陰虧陽痿久患夢遺見色流精服之包可立愈而實精壯陽强任意交歡久戰不倦白髮老翁較少年無異婦人同服嬌媚百般更覺奇妙能多生育誠乃世上却病延年壯陽種子第一功大盒一元小瓶六角○煖腎壯陽種子膏大張七角 
包治遺精天下馳名固精延壽膏 
此膏專治男子諸虚百損夢遺精滑及婦人赤帶白帶血崩氣脫子宫寒冷久不受胎貼之功效立見兼能滋陰降火眞有水火旣濟之良方却病延年廣嗣之妙藥每大張七角小張四角 
[匯豐銀行告白]  
啓者本行收足資本洋一千萬元公積洋四百五十萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州荷蘭漢口神户長崎意陸伊羅禮容呂宋紐約檳榔冷宫西貢舊金山新加坡天津横濱其上海行與各商往來暫存本行之銀每日結帳者其息長年二厘存至二十萬兩爲止存三個月者其息照長年算三厘存六個月者四厘存全年者五厘代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞　光緒二十年七月廿七日 
[上海中華匯理銀行告白]  
本銀行現備股本銀五十萬磅日後可增至一百萬磅　本銀行以香港爲總行香港董事未士機利士　未士希士　未士活頓　陳傑臣翁　周東生翁　闌愷川翁　總司理人未士卑厘啡　上海首董未士韜本　司理人未士高魯威　本銀行分設英京倫敦　日本横濱　中國上海福州厦門及各通商口岸外洋新加坡檳榔嶼印度新金山美國各口舊金山等處　本銀行專做各種押欵存棧穩妥貨物按揭銀兩各口匯票以及各項銀行生意　諸君如有銀兩欲存放本銀行者以十二個月長年給息按每百兩計銀五兩六個月長年給息按每百兩四兩三個月長年給息按每百兩三兩此佈　英一千八百九十二年四月廿七號謹啓 
[新出繪圖石印眞正後聊齋○二次石印七種才情傳○寄售全部申報館代配歴年申滬報]  
此書係徐后山所著因其生時乃父夢蒲留仙先生至其家稍長復遇蒲留仙當年所授弟子偶提舊事恍憶前生因此仍仿聊齋以仙狐鬼怪撰成八卷原名後聊齋今因有人將他書爲後聊齋之續聊齋者恐有影射是以名之曰眞正後聊齋俾知眞書繪圖石印裝訂四本錦套洋一元吾知愛看聊齋者閱之必又愛不釋手矣○七種才情傳乃文人彩筆寫美女之姣容邂逅之纒綿其事則奇奇怪怪其文則深深淺淺風流宛轉樂而不淫信札詩詞歌賦清新動目祇因向無刋本自得都中抄本石印成書每套洋七角雅商文賈見之者愛不釋手是以不脛而走海内風行近有射利之徒揑似名目以圖混淆如丸種奇情等類種種難以枚舉爲特聲名購者不致悞買也寄申各書坊蘇閶來青閣杭省亦西齋京口文成堂發售　麥家圈南長安棧晉記書局零躉批發 
[神方耳聾復明丸]  
廣東壽全堂藥局分設上洋二馬路西乾泰豐土行內遠購信資自理 
專治男婦老幼肝腎不足氣血兩虧相火上冲故有耳聾耳鳴耳響目眩昏花等症本堂虔製神方屢試屢騐功效立見每匣一元倘耳内一切損傷濃水不止等症另有吹耳散每瓶四角倘若不靈包還原洋 
[包愈小腸疝氣膏]  
專治男子疝氣七疝陰囊酸癢腫脹偏墜二旁疼痛等症皆由陰氣積於内腹爲寒邪所襲本堂修製奇膏貼之輕病三天重則七天除根變料一元單料半元另服疝氣丸可保久後不發每料五角 
[邵製天醫半夏餅]  
上海鐵馬路寳順里大德生藥局發兌　 
天下大凡男婦咳嗽靈丹早巳馳名獨製無雙專治○咳嗆痰多○氣促不仁○咳痰帶血○寒熱積痰○寒痰嘔噁○肝厥痰厥○冷哮痰飲○驚風痰喘○產後怯咳○年老夜嗽○氣緊痰迷○胃氣刺痛○風寒濕脾○陰虚陽虧○等症諸病立見効騐其功難述另詳仿單註明服法每錢洋四角遠埠信資自給惟本局不惜重資揀選道地藥材虔遵法製虚言罔効必遭雷殛火燒存心濟世之意也 
[上海五福弄口京都同德堂藥局䖍製]  
神效驚風救命丹 
急慢驚風兩症急驚屬實熱宜用清凉慢驚屬虚寒宜用温補二病若天淵之相别方靈藥妙可以包治每顆一元 
老山人參再造丸 
此丸除風除痰聖藥治痰迷心竅中風中痰四肢麻木手眼歪斜半身不遂步履艱難小兒驚風等症每顆一元 
戒烟善後紫金丹 
戒烟美事全憑藥力藥不得法百病叢生此丸功效甚速妙在聞烟即吐遠近戒脫數萬人大瓶一元小二角半 
龍涎參茸戒烟丸 
此藥培元固本爲主以龍涎人參爲君戒烟極易除癮最靈凡年深月久四十九天包戒净大瓶一元二角半 
賜顧信力自給只此一家並無分局 
[換骨金丹]  
孔聖枕中益智丸 
專治心虚健忘神思恍惚夜不成寐腎虚精滑心腎兩虧神效常服聰耳明目益智安神每瓶八兩價洋一元 
神效善法耳聾丸 
治男女陰虧陽旺相火妄行虚火上炎耳嗚口乾舌燥眼目昏花兩耳聾不聞聲氣閉耳竅等症大瓶二元小一元 
神效善治遺精丸 
治病求本凡内傷之症多生於腎因腎水枯竭虚火上炎銷鑠肺金脾土不運致有遺精等症此丸包治每兩半元 
神效專治遺精膏藥 
益精補髓助陽滋陰去邪火療虚損强精壯骨治男子諸虚百損房事過度玉關不閉夢遺滑精等症每張六角 
賜顧認明京都同德堂高懸卅二方匾額爲記只此一家並無分局 
[婦科妙品]  
婦科人參種子丹 
此丹專能種子爲婦科必需照方服之半月精神强健飯量加多夫婦和好百病不生每粒一元小丸每兩二元 
神效勝寳女金丹 
治婦女氣血虚弱身體黃瘦經水不調或前或後胎漏血崩常患小產骨蒸潮熱心痛氣痛經痛腹疼每兩二角 
調經止帶止痛丸 
經云崩中日久爲白帶漏下多時骨髓枯若不早治勢成勞症此丸止痛調經種子療赤白帶下大瓶二元小一元 
立止赤白帶下丸 
能調經種子除腹疼去頭昏治骨痹消滯積化痰涎舒鬱結補眞陰煖子宮治五色赤白帶下大瓶四元小瓶一元 
天下馳名五福弄口　京都同德堂藥局製 
[包醫男女花柳毒門妙藥]  
八　　　犀黃丸 
此藥品極珍貴治痰核橫痃流注肺癰楊梅結毒男女一切毒門及久爛不堪將見肺腑一切不起重症每兩八元 
楊梅結毒回生丸 
花柳之毒因循不治卽染下疳橫痃玉莖腫爛面串頂楊梅結毒及悞服藥品此丸包治大瓶二元小瓶一元 
極品花柳搜毒丸 
花柳之症層見迭出旣易傳染尤宜早治一經毒發爲害不成本堂特製此丸能將毒氣搜盡百病不生每兩一元 
神效珠珀白濁丸 
淋濁之症收花柳酒濕傳染小便不通尿管刺痛色分其五如稍救遲必變各種毒門此丸包愈大瓶二元小一元 
天下馳名上海五福弄口京都同德堂大藥局謹白 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北通州近聞]  
　　中日搆釁以來禍結兵連於今數月現聞美俄英德法比瑞日各國駐京欽使不願坐視兩國兵民塗炭極力勸令罷兵從此玉帛往來干戈永輯當於數國欽使有厚望焉○連日由京都發來小皮襖裝載大小車輛不計其數上挿黄旗大書湘軍淮軍嵩武軍急用由東關碼頭裝船運赴天津解至關外以爲兵勇禦寒之具凡我士卒挾纊銘恩當免號寒之苦矣上諭戶部奏請飭各直省息借商欵已見邸抄通尊榮直剌奉到上憲札文恭錄諭旨曉示商民大旨謂現在倭氛未靖購船募勇需餉浩繁息借商欵京都業經創辦卽著各直省督撫遍諭官紳商民人等如有湊集資本願借給官用者准其自赴藩司關道衙門呈明卽照戶部辦法議定行息塡給印票其印鈐用藩司關道印信准於地丁關稅項下照數按期歸還不准絲毫掛欠如有集數至一萬兩以上者准將籌集之人先行請奬虚銜封典以示鼓勵此舉係屬創辦總須各督撫力矢公中督率屬僚示人以信其於收發之際不准需索留難抑勒等弊有犯立予重懲各商民具有天良但使本利無虧當無不踴躍從事也原片均抄給閱看將此各諭令知之欽此現已出示曉諭遍貼通衢矣○順屬各州縣連年被水成災鄕民窮苦萬狀前尹憲發來振銀四千兩已交錢商易錢一俟大振頒來卽當下鄕散放矣○立冬後陰風冽冽冷氣逼人十月十六日淸晨河窏回陰處已結薄氷矣○淸查保甲年例皆然現屆軍務吃緊之時誠恐奸宄混跡其間偵探軍務張觀察因特派保甲局員弁按戶稽查每十戶編爲一牌每牌立一牌長連環結保如此正本淸源較之虚應故事者已大相逕庭矣○榮直剌奉尹憲札文飭調署昌平州篆務於十月十七日交缷所遺通州員缺以前署通州吳渭濵直刺代理卽於是日已刻接印由公舘排齊全副執事進署循例祭門拜　闕禮畢排堂升座書差分班叩賀印委各員赴署賀喜者絡繹於途午後二點鐘時通剌排導至各衙叅見謝步聞吳直剌代理兩月後卽由昌平州張直刺兆覺來通履任云 
[英界公堂瑣案]  
　　牝賊劉趙氏前在飛龍新濟二輪船上竊取西人所佩金銀各表及零星諸物經包探沈金隆緝獲送案訊懲昨日宋通剌升堂覆訊飛龍西人之物現已訊明新濟西人之物究竟如何劉趙氏供稱小婦人向藉浣衣度日後由人薦與新濟西人苟合事經兩月言定洋銀四十二圓向索圖賴是以取伊銀匣一具内儲金銀對時表及表練先後付質通剌謂爾旣將各物質去爾夫劉介臣定必分用供稱小婦人並不分給與劉劉供稱小的係廣東人販賣土皮爲業雖與劉趙氏姘識並非夫妻伊之所爲小的概不知悉小的每月略貼伊房飯値惟不多耳通剌商諸薩副領事官竟見脗合遂著押候晚堂詳鞫然後於禮拜一定案○騙子就禽已紀昨報昨晨包探竇如海將鄭阿曉及林阿輝徐阿牛陳阿肇送案汪雲從水烟袋店德利鞋店戴日湧火腿店各遣夥投案請追被騙各贜鄭供稱小的實姓陳名澤廣東人向汪雲從等店買銅水烟袋五十五枝德利鞋店買快靴三十雙擬寄往他處販賣並非行騙通剌謂旣非行騙可將價銀交出供稱小的曾向各店言明烟袋價於初七八付淸靴價遲至十四五付淸通剌著連林等押候人銀並保德利鞋店夥訴稱快靴不願再賣與鄭前收洋銀六圓今特繳案通剌著靜候核奪　東洋車夫陳得生拉無照之車在租界中載客經二百號華捕拘解至案通刺著補捐車照再罰洋銀一圓○小孩顧阿九前因屢次犯竊驅逐出境今又來滬竊取人家各物經包探顧阿六拘獲送懲顧供稱小的係浦東洋涇人家内並無他人惟胞兄在治下生理如蒙釋去以後决不敢再犯通剌判令責手心五十下押候其兄來案領回○陸阿仁曾經犯案先後遞解回籍已三次矣今又來滬包探孔阿才見之拘解至案陸供稱小的係蘇州人前雖犯事近已改過自新目下卽欲回籍可否免遞通剌判笞責一百板候再備文遞解○包探黄四福禀稱積竊張阿林竊取朱阿四周葉信二家棉夾襖各一件經小的緝獲人贜送案請究通剌判令交黄探帶回捕房管押一月期滿驅逐出境贜分别給還失主○利興舊鐵店主王小狗卽小毛收買老船塢失贜前已迭登於報昨日包探張阿五解請發落王供稱小的係無錫人所收之鐵現已吊出然係陸續收下不復憶買自何人矣通剌著將老船塢之生鐵交還捕房管押二月期滿勒令回籍○前者美租界洪元盛陸道生及黄姓等家陰溝積有穢水工部局欲爲修理洪之司帳人朱芝生以主人不在不敢擅專陸黄俱願歸工部局修理此已紀諸報端昨日朱投案稱現在主人已回所有陰溝亦願歸工部局修理通刺應之曰諾○粤東人郭信合前曾開設隆興押店倩某公司保險被災後如數賠償而郭私將店内所質報時鐘一架洋銀二十一枚携出並不送還保險行亦不招人來贖事經包探黄四福查知拘案訊究通剌判令將鐘充公昨日郭忽投捕房領鐘捕頭告以案已斷定不得領回郭强欲具領捕頭謂然則爾可投公堂領取郭曰唯旋投公堂朦領通刺諭以事旣定斷不能挽回郭稱當時老爺諭以可領現在何忽改變乎通刺怒甚著掌頰五下下郭仍倔强不依通刺命再掌頰五十下郭始認過求饒通刺令押令交人保出 
[法界捕房紀事]  
　　匯德豐駁船公司某洋人有絲頭一百餘包由珊記碼頭賈裕生拍買計銀七千餘兩洋人以與地賈並不相識爲此賈遂倩施豐泰代爲出面許酬銀二百兩屆期先付銀一半將價昂者先行提出餘俟約期再提洋人不依賈又付本月初一日期票銀九百六十餘兩言定到期准付詎料至期並不付銀洋人乃持此票投訴捕房捕頭遣包探向賈查問賈稱此項生意與施合股包探以票係賈出應向賈收銀然旣云與施有糾葛可同賈至施處詢問施以並非合股却之於是同入捕房互相聲訴捕頭令將賈施押候堂期解請葛同轉訊究○日前餘慶里施姓人家有一幼孩被賊攫去金銷片一枚當塲追獲贜已無著解請同轉研訊同轉以賊矢口不承命押候施邀到見試之賣糖人對質昨日施偕賣糖人投捕房捕頭命押候堂期解訊 
上海六馬路仁濟善堂籌賑公所施少欽收山東順直賑捐九月初四至十月初十日淸單○星江長慈氏大善士規銀一百兩存義公號交來山西隱名三十二兩五錢百川通號交來永安閣女史何守裕各助洋二百元蘇省錢鄒氏并子女合助浙右醉經子武林碧山從裔老恊成祥號隆福堂五戶各洋一百元成記交來求恆齋主洋八十元永安閣女史洋六十元丹徒紫陽知足子錢唐大夫第戴唐氏胡允吉交來仝帮人春暉堂勉力子章公舘郭誠大七戶各洋五十元周仁卿陳安記來太原氏各洋四十元吳蕙堂三十五元續助五元隱名氏袁竹生隱莊不留名同德生藥號四戶各三十元台南府署高荏洋廿七元存養齋主奉遺命經貲移助資冥福之江省過子保母康健胡鄭氏女病求愈角直無名氏浮鷗舘高少泉方祭泰十戶各二十元莊錫五氏子病求愈十八元隱名氏了愿十四元碧梧軒求資元配郝氏冥福張惜廬爲父懴　資冥福江右宦者壬水甚南　還陽羨毛本利鎭江無名脆弟病求愈樓子雲母病求愈徐啓元保子女平安錢鄒氏爲子保求心安神定翰臣氏錢楫保妻却病延年師孔道人錢求母康健宗孟主人錢和記錢韻記均求闔家平安張祥伯濤麫資移助浙寗隱名鎭海朱鴻緒恭儉堂徐炳成柳宸生均求病愈武穴不書名　　無名膠陽無名寡過未能氏頴川郡尙氏願心氏隱名氏張　氏無名氏無名氏漢口恆裕公來福記王晋記亦記原記行所安成安閣勝吉記周冶臣王杏山曹望然陸延福四十一戶各洋十元合慶堂九元冀平安八元汪瑞卿七元延陵求安子保妻病愈消灾六元續助十元吳汪氏無名氏各助六元單慈亨慈恕合求五弟病愈寗郡學署陳大馨奉母命懴資移助資父冥福蔡曉嵐求弟病愈隱名氏求病愈鎭江無名氏保闔宅平安雉水沈吳氏陸王氏續願無氏名氏無名氏醉月人林慈福樊子湘鄭梅溪冀不留名十五戶各洋五元東來升金業是帖欵四元四角汪連芳洋四元銅一元克復堂弟病求愈葉藴匡保母康健趙李氏盗父冥福何寳春子病求愈夏時保太倉楊和伯均求病愈延陵求安子李氏長女奉賢色葵生敬煕謙勝意軒郭俊臣盛頌元程堃無力氏十五戶各洋四元無錫沈文元女病求愈上唐秩卿求病愈慈東棠蔭書屋楊蘭氏思補堂六戶各洋三元王大生二元　角錢十文保妻平安錢　椿保淸街陸素業保妻康　王祥裕來諸君節省菜資高平　晝心室隱名氏均求病愈求母平安人陳庭順保孩易成七襄彩霞女史歐陽吕顧氏汪高氏唐氏潘孫氏無名氏萊章堂黄五桂堂錢公館錢　輝周頌卿王藹士姜雲茂張少華王臨詒杜子嘉王振泰二十七戶各二元仝記求諸事順遂一元二角吳門奇拙求身體夏元許培生求母病愈楊樹階　病求愈戈鋤月堂保四兒目疾速愈第榮氏錢榦求乞巧心靈錢子貞保淸健錢仲珍保合家平安錢本同四子合助王隱名保子平安不留名高　氏均求病愈膠陽樂張氏周　紡　　　亦氏徐公記無名氏翁岐山北海漁過鵬程鄧嘉禾黎以炤仇歉芳無名氏保失咳嗽速愈二十四戶各　一元翼來氏桂氏王雲泉各五角源豐銀號銅洋四十八元通裕　銅洋二十元恆一號銅十一元朱公舘銅十元霅溪淗者同源莊萬豐順各銅二元恆孚桶兩銅一元劉潤記銅一元以上共收銀一百三十二兩五錢二千五百三十五元二角　　九十八元錢十文 
 
 
 

Page 10

 
 
   
 
 

Page 11

 
 
[光緒二十年十月二十二日京報全錄]  
　　宫門抄○諭旨五道錄前○將軍長奏揀補要缺同知摺○協辦麟奏編修投効軍營摺○尙書松奏主事投効軍營摺○大臣奎奏西藏增諷經慶祝摺○桂撫張奏考充鄕試内簾房考摺○將軍成奏考試繙譯各生完竣片○皖撫福奏報接　日期摺○又奏委署藩臬各篆片○署皖藩員奏報交缷撫篆仍署藩篆日期摺○十月二十二日内務府國子監正紅旗値日無引見○榮祿謝授正白漢都統恩○山西臬司張汝梅請訓○河南正考官劉若曾劉心源到京請安○江南正考官馮文蔚到京請安○恩壽吳鴻恩預備召見○瑞璋因伊子試用道謝恩○補用道蔡宗昌等謝恩○貴州試用知府李祖章謝恩○掌儀司奏二十五二十九日祭奉先殿漙僎浦侗行禮○召見軍機張汝梅馮文蔚劉若曾劉心源○奴才長順跪奏爲揀員請補要缺同知以資治理恭摺仰祈聖鑒事竊照吉林五常廳同知郭錫銘前請回旗修墓所遺之缺係煩疲難題調要缺遇有缺出俱准升調兼行酌量具題如無堪以升調之員准於候補並揀發委用人員内揀員題補等因歴經照辦在案該廳旗民兼理事務殷煩彈壓撫綏均關緊要員缺未便久懸應卽揀員請補以重職守兹查有候補同知劉調元　年五十三歲係四川新都縣人由附生應同治丁卯科帶補壬戌恩科本省鄕試中式第一百七十一名舉人辛未科會試中式第三百二十四名貢士殿試三甲第九十九名進士朝考三等引見奉旨分部學習簽分兵部車駕司行走十二年在部呈請改以知縣歸部銓選光緒四年二月二十五日吏部簽掣選授浙江龍泉縣知縣七月到省十月到任五年七月初八日聞訃丁母憂回籍守制七年十月初八日服闋呈請起復赴部候選九年因吉林省請揀經欽派王大臣騐看覆奏奉硃筆圈出劉調元以知縣發往吉林差遣委用欽此領照起程十年四月到省歴署敦化縣伊通州雙城廳事十四年二月經前將軍希元奏補敦化縣知縣經部議准十五年七月到敦化縣本任十六年十一月調署五常廳同知嗣在順直賑捐局報捐花翎十七年四月二十六日在任聞訃丁父憂回籍守制以拿獲馬賊案内立功在先得保在任以同知補用十九年七月二十六日服滿遵例取具同鄕京官印結赴部起復過班同知仍歸原省候補十二月初十日引見奉旨保舉候補同知劉調元著照例用欽此領照起程二十年二月初八日到省奴才查該員學問純粹聽斷詳明以之請補五常廳同知洵堪勝任與例相符據署吉林分巡道文韞具詳請奏前來合無仰懇天恩俯准以候補同知劉調元補授五常廳同知實於地方有裨如蒙俞允該員係候補同知銜缺相當毋庸送部引見所有揀補要缺同知緣由是否有當理合恭摺具陳伏乞皇上聖鑒飭部核　施行謹奏奉硃批吏部議奏欽此○○協辦大學士吏部尙書翰林院掌院學士臣宗室麟書等跪奏爲據情代奏請旨事據臣衙門編修陳嘉言曾廣鈞呈請援例報効前敵竊自倭人犯順薄海同仇内外臣工紛紛籲請從戎前敵均蒙俞允編修貴鐸亦經祗奉特旨發交軍營職等事同一例伏懇轉奏皇上可否發交前敵抑或發交各路海疆前敵之處恭候聖裁所有情甘報効緣由理合具呈伏乞轉奏等語臣等不敢壅於上聞相應請旨可否將該員等發往軍營効力之處恭候欽定爲此據淸代奏伏乞皇上聖鑒訓示遵行謹奏奉旨已錄○○經筵講官刑部尙書臣松溎等謹奏爲司員呈請効力軍營據情代奏請旨遵行事竊據臣部學習主事楊登甲呈稱司員員現年三十八歲係湖南湘潭縣人光緒十年曾在臺灣隨同前福建陸路提督孫開華軍營辦理營務兹當海疆吃緊正臣子効命之時聞湖南巡撫吳大瀓統帶湘軍辦理防務司員籍隷湖南於湘軍情形稍悉懇請代奏發往該軍營効力臣等查學習主事楊登甲情殷報効臣等不敢壅于上聞謹恭摺具陳伏乞皇上聖鑒謹奏奉旨已錄○○奴才奎煥跪奏爲恭逢慶典西藏僧衆虔誠諷經恭摺具陳仰祈聖鑒事竊查逹賴喇嘛班禪額　德尼及各呼圖克圖噶布倫等應進萬壽貢品業經專差堪布先後赴京並奴才謹具大藏香五百枝交前藏堪布順便齎京均由理藩院代爲恭進兹據逹賴喇嘛及第穆呼圖克圖等呈稱本年恭逢皇太后六旬萬壽普天同慶中外臚歡小僧等世受國恩願効涓埃謹擬於本年十月初六日起在萬壽寺齊集衆僧虔誦經典九日恭祝皇太后萬壽藉申頌祝屆期奴才率同閤藏官民恭詣萬壽寺慶祝演戲並稽照料以光盛典所有西藏漢番官民恭祝萬壽慶典緣由理合恭摺具陳伏乞皇上聖鑒謹奏奉硃批該衙門知道欽此○○頭品頂戴廣西巡撫臣張聨桂跪奏爲本年舉行甲午科鄕試實缺人員不敷考充内簾遴選截取試用大挑人員一體充當循例奏祈聖鑒事竊照道光十年二月内准禮部咨奏准外省鄕試房考官各督撫照例調取科甲出身之現任各員試以文藝遴選充補如現任各員不敷考選准於卽用分發人員中擇其文理優長者與實缺人員一體充當仍將現任人員不敷派用情由奏明等因又道光十二年六月内准禮部咨奏上諭各督撫飭將簾官認眞考校不得以年老荒謬之員濫行充數等因欽遵在案兹本年舉行甲午科鄕試據藩司黄槐森先期調到科甲出身人員詳送到臣遵例調至署中認眞考校實缺人員不敷充補内簾之數詳　遴選有截取知縣樊景曾試用知州王鴻誥二員係進士出身試用知縣黄岱鍾大挑知縣陳修二員係舉人出身文理尙優今與實缺人員一體充當内簾所有各簾官内並無年老荒謬之員濫竽充數謹循例恭摺具陳伏乞皇上聖鑒謹奏奉硃批知道了欽此○○成允片再定例各省駐防繙譯試俟該省文闈三塲完竣後點名入塲發題考試兹光緒二十年甲午科文闈鄕試三塲完竣奴才卽於八月十七日將廣東駐防應試繙譯各生共四十七名照例點進封門後隨由考官交出齎到欽命淸字論題道漢字繙譯題目一道嚴密刊刷督同提調監試等官按名發題考試已於十九日試畢除遵照定例將原奉欽命題目專差齎送奏事處恭繳一面將繙譯試卷四十七本封固咨送　部外所有點名考試繙譯各生完竣日期理合附片陳明伏乞聖鑒謹奏奉硃批知道了欽此○○尙書銜安徽巡撫奴才福潤跪　奏爲恭報奴才到皖接篆日期叩謝天恩仰祈聖鑒事竊奴才欽奉恩命調補安徽巡撫在山東交缷撫篆起程來皖日期業經恭摺奏報在案奴才水陸趲程道經江浦江甯等處會晤漕臣督臣面商公事兹於九月初七日行抵安徽省城初八日准護撫臣員鳳林將安徽巡撫兼提督銜關防蕪湖關監督關防各一顆曁王命旗牌文卷等件派委署安慶府知府邊保桱署撫標中軍叅將金國治恭齎送交前來當卽恭設香案望闕叩頭謝恩祇領任事伏查皖省控江淮千里之要衝巡撫爲文武百僚之表率責成重大政務殷繁舉凡培養民生振興吏治整軍紀以安疆圉愼度支以裕餉需以及籌備江防嚴查保甲隨在胥關緊要均宜實力講求奴才自愧庸愚懼難勝任惟有竭慮殫思倍加勤愼隨時隨事會商督臣認眞經理以期仰答高厚鴻慈於萬一除恭疏題報外所有奴才到皖接篆日期並感激下忱謹繕摺叩謝天恩伏乞皇上聖鑒再奴才經過山東江蘇安徽各處秋成中稔民情謐安合併陳明謹奏奉硃批知道了欽此○○福潤片　再按察使員鳳林護理撫篆現已交缷布政使德壽入都祝　嘏所有藩司印務應仍委員鳳林接署兼署藩篆署按察使安廬滁和道丁峻　缷兼署藩篆應仍留署臬司篆務除分檄飭遵外謹會同兩江督臣劉坤一附片陳明伏乞聖鑒謹奏奉硃批知道了欽此○署理安徽布政使按察使臣員鳳林跪奏爲恭報徽臣交缷撫篆仍接署藩司印務日期叩謝天恩仰祈聖鑒事竊臣在藩司署任奉旨暫行護理安徽巡撫於九月初一日接印任事當經恭摺奏報在案兹調任撫臣福潤來抵皖省臣於九月初八日謹將安徽巡撫兼提督銜關防蕪湖關監督關防各一顆曁　王命旗牌文卷等件派委署安慶府知府邊保經署撫標中軍叅將金國治齎送接收臣卽於是日交缷當奉督撫臣會劄飭委仍署藩司印務准兼署布政使署按察使丁峻將藩司印信文卷移交前來遵卽恭設香案望闕叩謝天恩祇領任事伏念臣一介庸材提刑皖水　權藩任洊護疆符恩深而光寵逾常時暫而涓埃未效現在重權屏翰彌凛　淵舉凡察吏安民理財節用咸係承宣之專責胥爲　近之要圖惟有竭力殫誠益勤職守隨時禀承督撫臣悉心經理不敢以暫時攝事稍涉疎虞以期仰答　高厚生成於萬一除恭疏題報外所有微臣交卸撫篆仍接署藩司印務日期並感激下忱謹繕摺叩謝天恩伏乞皇上聖鑒謹奏奉硃批知道了欽此 
 
 

Page 12

 
 
[光緒二十年十月二十三日京報全錄]  
　　宫門抄○諭旨二道錄前○護豫撫劉奏查明上忙徴收新舊錢糧完欠數目摺○皖撫福奏請旨遵行摺○又奏更換防營管帶員弁片○江撫德奏甄别府縣片○又奏九江新關併徴洋藥稅厘及支銷實存數目摺○署副都統玉奏報接篆日期摺○調補皖撫福奏秋汛盛漲搶護險工情形摺○江督劉奏藩司進京祝嘏委員接署摺○將軍依奏仍請調員差委片○十月二十三日理藩院鑾儀衛光祿寺廂白旗値日無引見○邊寳泉謝受閩浙總督恩○山東臬司松林請訓○安徽總兵任祖文請訓○濮文暹增貴預備召見○兵部奏派考試落第武舉之王大臣派出端王麟中堂煕敬八額駙○召見軍機邊寳泉松林任祖文○頭品頂戴護理河南巡撫布政使臣劉樹堂跪奏爲查明光緒二十年上忙徴收新舊錢糧完欠銀數分數恭摺仰祈聖鑒事竊照上忙徴收新舊錢糧完欠數目例應專摺奏報歴經遵辦在案兹據署布政使桂霖將光緒二十年上忙期内各屬徴解本年丁耗錢糧銀數分數及帶徴十八十九等年地丁銀兩完欠各數目開單造册具詳請奏前來臣覆查無異除淸册咨送戶部外敬繕淸單恭呈御覽所有查明光緒二十年上忙徴收新舊錢糧完欠銀數分數緣由理合恭摺具奏伏乞皇上聖鑒謹奏奉硃批戶部知道單併發欽此○○尙書銜安徽巡撫奴才福潤跪奏爲請旨遵行恭摺仰祈聖鑒事竊奴才查接管卷内前准兵部咨光緒二十年輪應查閱安徽等省營伍之期欽奉上諭安徽卽派沈秉成認眞查閱等因欽此前撫臣沈秉成在省及赴寍國府等處閱過水陸各營兵勇情形業經具摺　奏報聲明皖北緑營制兵及練軍防勇曁淮河水師各營尙未全閱在案兹奴才履任安徽伏查皖北地方民俗强悍盜風未熄寒冬在卽應飭派各營汛與練軍防勇分叚撥紥嚴密梭巡俾資鎭壓所有應閱營伍擬請暫行展緩至來歲春融冬防竣事將分撥營隊撤回歸伍再行查閱以昭愼重謹恭摺具陳伏乞皇上聖鑒訓示謹奏奉硃批著照所請兵部知道欽此○○福潤片再防營管帶員弁遇有更換應遵前奉諭旨隨時奏聞兹查接管卷内前署撫臣德壽接准前湖北提臣程文炳咨調管帶威靖中營總兵陳懷武管帶威靖馬隊都司李桂馨前赴行營隨同帶隊北上當經札委都司韓大智接帶威靖中營守備韓大坤接帶威靖馬隊又管帶皖北練軍左營副將劉思忠另有差委札飭署壽春中營遊擊何師程兼帶又委管省城練軍砲隊副將李振標原充緝捕差使未竣改委代辦砲隊事務之遊擊杜成法接管以專責成各仍駐紥原處認眞操防德壽未及　奏報交缷進京移交前來除咨部查照外理合附片具陳伏乞聖鑒謹奏奉硃批兵部知道欽此○○德馨片再准部咨嗣後道府州縣無論捐納勞績各項人員應於到省一年後察看考核分别補用等因歴經遵辦在案兹查有捐納試用知府胡乃鈞捐納試用知縣鄭輔淸籖掣江西試用知縣周衍祜均己試看一年期滿應行照章甄别據署藩司裕昆會同署臬司繆德棻詳請留省照例補用前來臣詳加察看捐納試用知府胡乃鈞年富才明捐納試用知縣鄭輔淸精明穩練籖掣江西試用知縣周衍祜年强才裕均堪以留於江西補用相應請　旨留省照例補用謹會同兩江總督臣劉坤一附片陳明伏乞聖鑒謹奏奉硃批吏部知道欽此○○頭品頂戴江西巡撫臣德馨跪奏爲九江新關第一百三十五結期滿併徴洋藥稅厘及支銷實存數目恭摺仰祈聖鑒事竊據九江關監督誠勳詳稱案奉行准部咨嗣後務將洋藥稅厘專摺奏報不得併入泮稅結内聲叙以淸眉目又嗣後實存銀兩務須列入咨結舊管按結跟接奏報毋得遺漏各等因遵查九江新關徴收洋稅以英月三個月爲一結前經截至光緒二十年二月二十五日第一百三十四結止業將收支洋藥稅厘數目及進口箱數分晰開摺詳請具奏在案兹自光緒二十年二月二十六日起至五月二十七日止第一百三十五結期滿共收各國及招商局輪船進口洋藥正稅銀二萬四千六兩厘金銀六萬四千十六兩共銀八萬八千二十二兩共支解銀七萬六千五十三兩四分七厘又舊管各結撥賸併徴洋藥稅厘銀六萬六千一百十五兩二錢一分七厘現已儘數撥解外實存本結併徴洋藥銀一萬七千三百六十八兩九錢五分三厘開列淸摺詳請具奏等情前來臣覆核無異除分咨戶部總理各國事務衙門外理合恭摺具奏並繕淸單敬呈御覽伏乞皇上聖鑒謹奏奉硃批該衙門知道單併發欽此○○奴才玉和跪奏爲恭報奴才接署副都統印務日期叩謝天恩事竊奴才遵奉密雲副都統奴才國俊傳知接准部咨本年恭逢慈禧端佑康頤昭豫莊誠壽恭欽獻崇煕皇太后六旬萬壽仰蒙聖恩派出奴才國俊來京隨班祝嘏等因當經照例請旨派員署理副都統印務於八月二十七日具奏奉硃批著卽派玉和署理欽此欽遵當於九月初八日經奴才國俊將密雲副都統印務並文卷移交前來奴才敬謹恭設香案望闕叩頭祗領任事伏念奴才一介旗僕知識淺陋由前鋒洊補協領前鋒恊長因前在熱河喀拉沁等處地方帶兵剿賊出力仰蒙天恩賞加副都統銜曾兩次薦保卓異荷蒙召見交軍機處記名欽此奴才毫無報稱正深悚懼兹復荷　隆恩派署密雲副都統印務奴才惟有殫竭愚誠倍加奮勉於一切營務操防勤加訓練務使一兵有一兵之用斷不敢以暫時署篆稍涉因循以期仰答高厚鴻慈於萬一所有奴才接署副都統印務日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○尙書銜調補安徽巡撫山東巡撫奴才福潤跪奏爲秋汛盛漲搶護兩岸險工現在節交白露大致均稱平穩恭摺仰祈聖鑒事竊山東黄河本年伏汛期内兩岸堤玪各工均經防護穩固奴才於七月十六日奏報在案入秋以後仍復陰雨連綿迭准河臣咨會及駐豫委員電禀沁河於七月十七十八兩日長水四尺七寸八月初一二日長水二尺三寸萬錦灘自七月二十日起至二十八日共長水一丈四尺五寸較之伏汛倍形洶湧山東河身淺窄拍岸盈槽在在堪虞奴才雖經奉旨調補安徽巡撫不敢以交缷在卽稍涉疏懈迭飭在工員弁晝夜嚴防倘有貽誤定卽從嚴叅辦該員等尙能恊力齊心遵照辦理據報上游藍路口雙合嶺靳莊孫樓等處復行出險紅廟廖家橋徐家沙窩蟄陷埽壩中游齊河縣趙莊民埝被冲坍缺下游濟陽縣鄢家渡百義閣惠民縣小高家莊歸仁鎭　三莊淸河鎭堤上李家莊王平口小崔家莊濵州蝎子灣謝家莊杜家莊趙家寺宋家集蒲臺縣後張家莊利津縣王莊薛家坊等處均因大溜側注將今春修築之第七道挑水石壩冲刷坍塌其餘土石各工亦有冲蟄情形危險異常當經各總辦會辦道員分投竭力搶護雖尙未一律平穩所幸節交白露水勢有消無長察看情形通工可望安瀾洵堪仰慰宸厪除以後一切事宜由新任撫臣李秉衡查核奏報外所有秋汛盛漲搶護兩岸險工情形理合恭摺具陳伏乞皇上聖鑒謹　奏奉硃批知道了欽此○○頭品頂戴兩江總督臣劉坤一跪奏爲江甯藩司遵旨入都祝嘏並委員接署篆務恭摺仰祈聖鑒事竊照本年恭逢萬壽慶典前准部咨江甯布政使瑞璋奉旨派令入都隨同祝嘏當經轉行欽遵在案兹據瑞璋詳稱蒙恩派令隨同祝嘏現在昌期伊邇嚮往彌殷請委員接署篆務以便交代淸楚遵陸北上並聲明隨帶江蘇候補知府趙詒書候補直隷州知州裕恒候補同知徐炳倬候補通判黄家珍試用知縣熊秉鈞候補知縣俞明謙等六員入都隨同班列等情請奏前來臣查江寍藩司事繁任重必須通逹治體之員方克勝任查有江南鹽巡道胡家積政事勤明情形熟習前署藩司篆務措理裕如堪以署理遞遺鹽巡道篆務查有江寍府知府李廷簫資深望重識裕才優堪以接署除分檄飭遵外謹會同江蘇巡撫臣奎俊恭摺具陳伏乞皇上聖鑒謹奏奉硃批吏部知道欽此○○依克唐阿片再新選盛京刑部主事晉昌未經選缺之先曾經奴才奏調隨營辦理營務嗣經吏部擬選斯缺隨經奴才給咨送部引見並奏派該員辦理祝嘏點綴景物事宜在案現値奴才統兵東征營務殷繁生在需員操辦合無仰懇天恩俯賜祝嘏慶典事竣後准將晉昌仍歸奴才行營聽候委用以資熟手出自逾恪鴻慈是否有當謹附片具陳伏乞聖鑒謹奏奉硃批著照所請吏部知道欽此 
 
