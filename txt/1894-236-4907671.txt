# 1894 - 236 - 4907671

 

Page 1

 
 
[得勝圖出售] [  點石齋啓]  
　　本月十三日平壤中日交兵華軍大獲勝捷殺傷倭兵三千餘名并有倭婦首級數十顆本齋旣得確信卽將情狀繪出名曰平攘得勝圖另印單張出售每張實價洋三分售處仍照曩例此佈 
[新印朝鮮志並朝鮮地輿全圖出售] [  三馬路申昌書畫室啓]  
　　朝鮮志一書於朝鮮之疆域形勢政治沿革無不博考詳搜條分縷析每部價洋二角又朝鮮地輿全圖描繪精細界限分明披覽之餘仿彿馬伏波之聚米爲山每張價洋二角方今日本佔據朝鮮中國大張撻伐以上二種皆爲談時務者所必不可少賜顧者請移玉三馬路申昌購取爲盼此佈 
[新印徐氏十三種告成] [  圖書集成局啓]  
　　吳江徐靈胎先生精於醫與藥天士齊　著有醫書八種曰難經經釋曰醫學源流論曰神農百草經百種錄曰醫貫砭曰傷寒論類方曰蘭臺軌範曰洄溪醫案曰愼疾芻言此外又有外科正宗專闡瘍醫身妙雜箸四種一爲道德經註一爲陰符經註一爲藥府傳聲一爲洄溪道倩計十三種本局用新鉛字印成紀墨釘工較尋常格外精美另加錦套碼洋一元六角售處在上海申報館帳房三馬路申昌書室及各埠申昌或經售申報處 
[書江南製造總局賞格後]  
　　前日本報曾登江南製造總局購　倭人賞格略謂一日本奸細每拿獲一名賞銀一百兩正一通日本之漢奸每拿獲一名賞銀五十兩正一報明何處藏有日本奸人因而拿獲者賞銀四十兩正一報明何處藏有通日本之漢奸因而拿獲者賞銀二十兩正一奪得日本兵船一艘賞銀一萬兩正一擊毁日本兵船一艘賞銀八千兩正一奪得日本　雇小船及小火輪潛犯本局者每一船賞銀五百兩正一陣上斬得日本人首級一顆賞銀五十兩正有客見之就余而問焉曰僕幼讀儒書知天地之間惟一中國耳知中國之例可通行於天地之間耳旣而西人航海通商合歐美數十國之人皆於中國乎是萃於是見聞稍廣知識稍開時與歐美諸國人游得以習聞其議論大抵歐美通例兩國交戰惟期斬殺生禽砲火喧天烟塵羃地血飛肉薄骨折胾殘爭地爭城殺人盈野以爲可以盡行軍之能事矣從未有於此外另懸重賞募軍民人等禽殺敵人者其以軍士爲不足用歟則何取乎月支餉糈訓練以時糜國家千百萬之貲財以養此衰老羸弱之士卒其以軍士爲足用歟則殺敵致果原當責之軍士論功行賞自有常經何必臺上懸金募貪夫以禽敵意者其别有深意存乎其間乎抑以古有懸賞之條故循例奉行不可或廢乎且兹之懸賞購拿將以盡法懲辦也然日前法界所獲之二倭奸一經美領事署保護迄今尚未訊供而泥城外所獲之七名其六卽解回日本惟一名下之於獄尚不知辦理如何西人於保護二字最認眞美領事署旣有保護之權卽不能使華官自行處治是此次懸賞後無論其無人拿送卽拿送矣而局中將徒費賞金一任其解回本國歟抑果有法焉使西人不能保護可以細鞫嚴懲歟况乎製造局爲軍火要地局外營壘密布兵士如林近更於浦中遍置水雷徹夜梭巡不絶如有奸人窺伺兵士已足以了之何必募及平民費此重欵轉置各營統領於不問不將令各營統領無地自容乎如以爲緝獲奸人責之諸色人等至敵人窺伺始由各營統領併力以攻則各營派駐此間已歴年所平日高爵厚祿養尊處優一至有事之秋自宜奮勇爭先稍効涓埃之報敗則褫其職勝則酬其庸朝廷自有權衡更何取乎局中千金萬金之賞耶如欲諸色人等擊奪倭艦陣斬倭人則雖重賞之下必有勇夫而彼以巨艦來我以徒手搏欲其取勝雖神仙亦勢有所難倘亦頒給軍火兵船則又恐未克敵人先經爲暴亦非計之得也我子平日所論時事洋務皆能關係全局從大處落墨請將此事一爲解釋俾鯫生茅塞頓開乎余乃笑而應之曰嘻子係通逹事務之人奈何徒泥夫西法乎西國兩軍相見惟是打硬仗紥死寨從未有以詭計行之者故見有懸賞以購敵人者未免爲之竊笑若中國則自周秦以下迄乎漢唐史册所書歴歴可數國策載秦攻齊秦王下令曰有能得齊王頭者封萬户侯賜金千鎰史記項王曰吾聞漢購我頭千金邑萬户是雖不稱賞格而實爲賞格之濫觴今局中亦行古之道耳子奈何徒泥夫西法轉以此事爲非乎子休矣我與子且披襟當風歌南薰之解愠與知音人淸談霏屑沈李浮瓜當亦人生一快事無徒呶呶然爭曰道黑也客一笑無言余乃錄其說於報上 
[上苑延秋]  
　　管理太常寺事務禮部尚書臣宗室崑岡等謹奏爲循例具題事案查光緒二十年八月初七日秋祭雙忠祠應遣散秩大臣一人讀文致祭准侍衛處將散秩大臣銜名開送前來臣寺繕具題本進呈恭候遣派一人俟命下之日再由臣寺轉行遵照謹此具題請旨七月十六日奉旨遣立瑞欽此○廣西巡撫張聯桂題請揀補廣西太平府思州土州州同一缺經吏部以此班合例已敷正額照章毋庸揀選查在部投供合例僅有捐納分缺先候選州同袁崇節勞績雙月先候選州同吳德淞二員已傳令於三日内赴部騐到並呈騐執照聲明有無事故不得託故不到致干察議以便帶領引見○侍衛處爲知照事十四日奉旨朕於明日辦事後由勤政殿檐前乘轎出德昌門西苑門進西華門隆宗門出景運門至奉先殿行禮畢進景運門内左門御前侍衛等隨同走長街出順貞門神武門進北上門由西山道至壽皇殿行禮内廷行走王等隨同行禮畢仍由西山道出北上門進神武門順貞門還宮列聖列后聖容前行禮畢出内右門隆宗門西華門進西苑門德昌門還瀛臺用膳召見大臣卯初預備欽此○河南巡撫委員管解京餉銀五萬兩分用木鞘裝盛起解進京於七月十六日午刻抵部卸馱後卽由原解丁役赴當　司掛號招雇人夫將餉鞘扛入後庫院堆存原解丁役住守以俟銀庫示期騐收○裕澤生中丞以已故涼州鎭總兵記名提督蔣東才奉旨准於河南及安徽原籍地方建立專祠豫省爲該提督建功尤偉之地紳民追慕難忘已於河南省城雙龍巷地方購地建祠現已工竣禀請轉奏列入祀典每歲春秋由地方官致祭以彰忠藎而垂久遠專摺入奏七月十二日奉硃批著照所請禮部知道欽此 
[柄用親臣]  
　　倭人肇釁時事多艱迭經臣工疏請召恭親王主持想恭邸老成碩畫必能談笑而定澄淸之局也 
[面商機務]  
　　翁叔平大司農於七月十五日午刻乘轎往總理各國事務衙門按大司農現不在總署行走此次親往總署諒有機務面商也○本月十七日總署各堂憲翁李二尚書軍機王大臣在西苑内樞臣值廬集議事件良久始散蓋爲倭事也 
[豫籌餉項]  
　　近有臣工疏請豫籌餉項以濟軍需當交户部妥議具奏聞疏中請將王公以下文武大小官員 
 
 

Page 2

 
 
歲支俸銀减扣三成卽按七成開放八旗緑步各營兵丁月支常餉减扣三成各省鹽厘按現徵之數加倍抽收川省運本加收若干外省養廉减扣三成專欵解部以助軍餉部臣擬如所請一俟斟酌妥善卽可覆奏 
[軍中利器]  
　　　邸面諭八旗滿洲外火器營永子茂營總隆卽由外火器營八旗抬槍練兵中抽派年力精壯抬槍兵一千名聽候遣赴海疆防堵蓋抬槍向較洋鎗爲優外火器營夙稱勁旅不僅施放靈捷且能擊遠有準故有是諭也 
[王師大捷確信]  
　　中國陸兵之赴三韓者在平壤地方與倭奴接仗大獲全勝昨已列報兹接京師訪事人函云奉軍統領左軍門寳貴統率所部雄師直抵平壤與倭奴接仗我軍奮勇進勦一可當百鏖戰逾時殲斃倭人不計其數軍威大振倭奴爲之奪氣幾至全軍覆没我軍大勝之餘勇氣百倍從此節節進剿已成破竹之勢藐兹醜類其能抗我天戈哉一時内廷官塲傳說殆徧歡聲雷動咸謂已接左軍門電奏此確實消息也紀載之餘爲浮一大白 
[紀朝鮮近日軍情]  
　　朝鮮本月廿一日來信云日本又添兵九千名赴朝鮮用輪船十一艘裝載以兵船五艘護送輪船中另載小工及馬匹刻下平安道全境皆爲中國兵扼守惟黄海道尚有日兵爲數不多平安道内昌城有日本所派之鮮官華軍到時令其備辦供給鮮官不肯華軍統師下令捕拿立正典刑統帥約束軍士號令甚嚴一日有兵二名行竊鮮民物件統帥知之立以軍法處死日人派鮮人爲巡捕頭在仁川地方專探鮮民之意順從日本與否卽以消息報知日官如不順從卽肆屠戮東學黨亂勢復熾一日有法國神父二人避匿不出法兵船英各斯打聞此消息前赴韓城相近救護及到時見江邊海邊東學黨甚多不見神父下落迄今尚未救出東學黨盡將日人所儲糧食刦奪一空一日日人派船二艘至韓城取米被東學黨所阻黨中人爲數甚多運米之船祗得退出觀此可見東學黨之與日人前雖相合今已勢同冰炭然則日人又添一仇敵矣日人在鮮所用日本銀錢價值甚賤初來時每一圓可換錢三千五百文今則僅換二千一百文紙幣更不值錢每紙幣一圓僅換現錢七百尚無人受日人所有銀錢近已運回本國矣 
[日人借債]  
　　日本國家向民間借貸國債三千萬元藉助戰爭之費每年五厘起息如肯借者自八月十一起至十四日止四日内報名國家出立股票每股一百元八月廿一日每股先收銀十元其餘分數月陸續付出每月繳銀十圓聞日本銀行均肯出借有借七百萬者有借三百萬者有借一百萬者夫至不得已而借債於民此其窘迫情形固已顯然畢露况日本通國皆行紙幣祗可行於國中不能用於境外然則所謂三千萬元者亦徒有虚名耳以視我中國帑項充盈不煩借貸而巨欵立集者日本固不免寒儉相矣 
[倭事客談]  
　　客有自日本言旋者語本館執筆人曰日本倣造洋貨計有十成之八運售我華兹以兩國交兵暫停貿易工人輟業日食維艱計大阪各機器製造塲有烟筒一千零二十七西京五十有二所用工匠不下數萬人枵腹堪虞哀鴻遍野皆痛詈執政者之窮兵　武殃及小民云○又云日本内閣大臣伊藤博文老成持重深知中日宜於和好不欲輕啓釁端無奈滿朝皆新進少年意氣矜張非可以情理喻時或婉爲開導則反以迂腐　之於是忿不能宣日流連於菊部梨園借絲竹以抒憤懣嘻覆日國者卽此項新進少年奈何其主尚懵然未知偏加信任耶 
[砲聲誤人]  
　　江西信云學院考試正塲之日例以一砲示催二砲齊集三砲開門點名是時附近居民不准放砲各衙門亦不放初更一砲二更二砲以免淆亂士子聽聞月之十二日考試遺才各處照常放礮已使士子無從辨識甚至二更二礮後隨有升放三礮者益使士子疑惑不釋未幾各士子赴學院伺候者陸續不下數百人探之始知頃間三礮乃封門非開門也其實尚未放一砲示催各士子無不唾駡放碼者之不照章有旋來而旋去者亦有借臥街面櫃檯上者間有賃凳久坐雨棚下者困乏情形可想而知然幸天公做美初更陣雨飛來三更雲開月霽得以乾凈入塲至十四日考試則點名時大雨傾盆各士子多拖泥帶水更覺苦楚矣 
[西江秋水]  
　　江省孝廉堂爲培養各屬孝廉之所會試之年應上半年停課俟公車報罷南旋後始行開課本年甲午恩科會試前已停課兹經德曉峰中丞定於七月初八日同豫章書院分别開課查本年正科鄉試明年正科會試豫章諸孝廉再加一番揣磨卽長一番學問逢時利器精益能精雁塔題名當不難操劵也○江右各屬上月杪大雨及本月初四復大雨前經報知自是初五初六日亦時有大雨章江水漲數尺上游瑞河則漲水丈餘瑞州石橋已阻行舟至次日始漸退可以通行先是萬載新昌皆未得雨考遺才各生皆由旱道至上高雇船烈日炎炎跋涉最苦自以人數過多船價較貴人益苦之然究亦未聞因此裹足者則熱於中者不熱於外也○江西學憲盛宗師查得各屬考生近已紛紛來省爰定於月之初十日開考南昌瑞州兩郡遺才先期復傳齊各學教職惟送卷册並垂詢朝鮮軍事宗師又牌示現奉部文鄉會試塲内查出雷同錄舊之卷卽將卷面註明俟揭曉後拆開彌封查對籍貫姓名咨明該管官槪行斥革係爲袪弊淸源起見切勿以身嘗試云○江省會城咸豐三年被赭宼圍攻閱九十日當時鑄砲守禦及舊砲由庫領出者不下數百尊復有賊踞各鄉鑄砲拒守克復後擇大砲運入省城者迄今已四十年矣大小砲位有收入營署者亦有收入軍裝局者并有委棄城上者其銅質砲未經雨淋日炙尚屬可用鐵質砲久經雪壓霜侵剝蝕不堪且皆舊式不合時宜近年特購新銅後膛洋砲大小數十百尊極攻守利器存儲軍裝局爲有備無患之計鐵質舊砲益無所用日前撫標左營將廢鐵砲多尊運入鐵爐融化使無用者爲有用亦因時制宜不使地有棄材之意歟○江撫德中丞因各屬士子雲集省城恐有不法棍徒乘機　騙翦綹偷竊及賣買人等欺士子人地生疎食用等項高擡價值又恐省垣人烟稠密鄉試時驟添數萬人更易肇火患分别札飭各員弁分叚輪班日夜嚴行梭巡查拿防範並出示禁止棍徒誥誡商賈小心火燭誠關心民瘼體恤士艱之道也 
[穗石秋風]  
　　廣西臬司胡雲湄廉訪遵旨入京祝嘏現已帶同進呈各壽物及隨員人等行抵羊城暫假皇華館小駐襜帷連日徧向各衙門投剌拜見各憲亦如禮答拜冠蓋往還絡繹不絶聞廉訪在西省採辦貢物尚嫌未能美備擬在穗垣再爲物色大約須小作勾留方能起程北上也○學憲徐花農大宗師示期十八日考試廣州府屬及旗籍各生員遺才至省外各府路程遥遠士子恐未齊集宗師故擬緩日再行示期開考其體貼士林可謂無微不至矣聞此次士子應科者實屬寥寥不及往年三分之一緣各人恐省中疫氣未消致遭傳染懷疑觀望裹足不前人數旣少則將來遺才定必從寛取錄想應考諸君可無向隅之歎矣 
[軍憲北上]  
　　廣東信云繼述堂軍憲遵旨晉京祝嘏筮期於本月廿四日起程由内河取道南雄馳　北上遞遺將軍印務已奉諭旨著興統制兼署統制擇於廿三日午時接篆視事 
[遠迓文星]  
　　粤東官塲接南雄來電悉兩主考現已入境科塲廳陳司馬卽備大號官船二艘駛往北河迎迓所有儀仗亦已備辦整齊聞憲旌准於月杪到省八月朔日登岸 
[農田待澤]  
　　江寗府屬自六月以來甘霖未渥溪潭早經乾涸天氣復亢熱異常稻實未免傷損據老農云立時油然沛然尚可挽回七八倘十日無雨則粒米無收矣翹首望天不勝焦灼現在李太尊已率首縣設壇於城隍廟龍王廟虔誠祈求雨澤並禁屠宰云 
[揚城求雨]  
　　邗上亢晴已久趙盾之威尤甚於三伏江甘兩邑宰設壇祈雨連日長空如洗仍無急雨催詩地方官因自廿四日起薰壇 
 
 

Page 3

 
 
虔禱並示禁魚蝦等物 
[示禁撞騙]  
　　各科考試遺才每有招摇撞騙包取俊秀貢監之弊或稱可通幕丁或稱能串書差狡獪百出不可究詰近日江西學政盛宗師大張告示嚴飭查拿并飭士子毋得妄信浮言求榮反辱想不難弊絶風淸也 
[儲憲回浙]  
　　浙江護糧道郭穀齋觀察以海運事竣附輪南旋於二十二日到杭次日晉謁中丞後卽禀見藩司呈遞手版趙方伯再三推讓改用官銜帖然後請見以賓禮相待觀察亦謙讓而後坐蓋觀察係補用道正任台州府護理糧篆應行屬員之禮而方伯以觀察所護之缺係屬平行當以敵禮相見所謂各盡其道也 
[板行失愼]  
　　杭州鳳山門外化仙橋地方朱姓板行於二十日申刻失愼江干水師洋龍聞警卽往會同保甲巡勇汛地巡兵竭力施救約一點餘鐘時始息計焚去房屋七間均係朱姓之産不致延及他家城内義龍因初議復行人夫一切未能齊備故是日到者僅永安保安二集路途較遠及到時火已撲滅矣 
[招募湘軍]  
　　浙省新招之勇大率皆湘軍舊部籍隷湖南者居多戎行久歴訓練易精現已撥入親軍營號爲新左旗由營務處統帶 
[暫緩北上]  
　　浙江藩憲趙方伯本擬七月間交卸入都祝嘏因臬司聶仲芳廉訪現奉劉制軍留辦海防交替乏人又因現奉廖穀帥委辦海防營務處故啓程之期尚需時日也 
[海盜行刼]  
　　有沙船從寍波來滬行至大戢山外被盜船六艘攔阻行刼所有衣服銀錢什物都被刦去惟貨物甚重不能搬運尚無損失舵工被盜斫傷海盜猖獗如此誠行旅之憂也 
[廉訪赴蘇]  
　　江蘇臬憲陳舫仙廉訪前日由金陵來滬不日赴蘇已登昨報兹聞廉訪業於前晚乘坐官舫用小火輪帶赴蘇垣瀕行時本埠各當道咸赴江干恭送 
[英界火災]  
　　昨晚九點三刻時英租界老巡捕房南首河南路平和里忽然火起炎炎上熾冐出重簷捕房中人見之急鳴鐘告警各洋龍聞而馳至竭力噴澆歴一時許火勢漸衰至十一下鐘時忽又冐起幸各洋龍尚未回去仍藉陽侯之力與祝融氏鏖戰多時直至十二下鐘時火始告熄當火發時由高陞棧左鄰向東燒出弄口折而向西至綺園後門相近而止約燬房屋百幢左右一切細情統俟今日訪明再錄 
[夜行遇刦]  
　　唐貞全家居本邑外虹口王家宅前日約同文昌閣東首人張阿狗至引翔港鎭觀賽會鎭有某甲者係張之妹婿開設某銅器店是日邂逅相遇其樂無涯直至日墜崦嵫猶不忍言别留至店内欵以晚餐旣而借取紙燈携之回滬夜半行至高郎橋東首奚家浜畔人烟稀少古塚纍纍夜盡更深萬籟俱寂突有匪徒十餘輩從田間躍出各執器械截住前途厲聲而言曰爾等何處來往何處去可放下衣物否則莫怪白棓無情也唐張聞而大驚手足無措被匪徒按倒於地遍身搜括計張有洋銀七元對時表一枚綢洋傘一頂唐有洋銀二元數角綢洋傘一頂燈一盞盡行刦取始呼嘯奔逃唐張慌急中聆其音似土語而非土語不知其爲何許人無奈匍匐至甲家告以所遇卽喚地保陶旭初令其留意緝查 
[篙師溺斃]  
　　有一寍波船駛至虹口朱家宅左近某船廠修理前日工畢至晚篙師四五人駕駛而出十點鐘時行至中虹橋時當潮漲船頂撞於橋面之下黑暗中手忙脚亂有力難施有李阿玉者一失足墮入浦中隨波逐浪而去亦慘矣哉 
[撚酸㓾刃]  
　　蕩婦某氏貌陋如無鹽而人偏美其名曰賽昭君向與天津人混名掌頭阿春者姘識兹忽棄舊憐新另姘吉陞齋鞋店夥某甲昨夜七點鐘時甲與阿春遇酸風大起各奮老拳阿春忽倒仆道旁旁人見其衣染血痕知是间中飲刃急喚巡捕至而甲已走不知所之遂將吉陞齋主人某乙送入捕房一面舁阿春至仁濟醫館求治未知能免性命之虞否 
[掌珠忽失]  
　　金某不知何許人生有子女各一卜居本邑南市郎家橋前日携子入城觀火神廟中盂蘭盆會人多擁擠一轉眼其子忽不知所之四顧張皇毫無影響昨日雇人四出尋訪不知尚能合浦珠還否也 
[商辦日奸]  
　　昨晨英公堂訊案畢讞員宋莘樂通刺卽同美副領事易孟士君乘坐馬車拜會美總領事晤商一切旋卽回署午膳後又乘輿詣道轅面禀大約爲日奸改裝一事也 
[傳諭馬快]  
　　現值中日有事公文緊急甚於平時上海縣黄大令諭飭本縣馬快此後遇有公文等件更宜緊速隨到送隨不可稍緩片刻致干咎戾 
[頒諭徵糧]  
　　本縣下忙錢糧現奉藩司鄧小赤方伯札飭以軍需孔急赶速開徵黄大令奉文卽擇於今日黎明恭設香案循例叩祭設櫃啓徵各花户定須踴躍完納毋得觀望已發紅諭懸貼矣 
[差查禀覆]  
　　七鋪團練局董擅拘民人鞭責籐條經黄大令訪悉飭差薛貴傳到七鋪九鋪地甲查明實在情形以憑核辦已誌前報兹由七鋪地甲禀稱查得該民人住在觀音堂對面夫婦口角其婦奔赴觀音堂團防局訴知某董走出堂外詢問情由該民人挺撞不服某董以其吵閙公局因持籐條連鞭數下卽去奉飭查覆據實禀陳至如何辦理俟有續聞再錄 
[英廨晚堂案]  
　　前由捕房解送在路爭毆之李明甫何柴氏先經早堂會訊宋通刺以供詞各執著押候晚堂再訊何柴氏供寗波人年二十六歲丈夫何小珠向在徐棣三處看管房屋上年有鄰人李明甫向小婦人借洋一元嗣因向索曾還過五角尚角五角屢索不還昨日又向催索詎李兇横異常將小婦人毆打當被打失金圈一隻爲此投報捕房拘送案下李供寗波人現住五福弄與柴氏比鄰以販魚爲生計上年因付房租曾向柴氏借洋一元已還五角尚欠五角無力歸還拖延迄今日昨柴氏有意向小的尋釁以致兩相爭吵小的並未行兇亦未打失金圈通刺以李不應與婦女爭吵著責一百板具結交保柴氏控失金圈毫無証據不與准理○三百六號巡捕解送李徐氏施逹夫至廨宋通刺於前晚研鞫徐氏供稱嘉定瀏塘鎭人丈夫已故小婦人向在城内某姓家傭工日前因事回籍數日適有弟媳之妹因患病與小婦人來滬就醫行至鄭家木橋河濵某小客棧門首暫息一轉瞬間弟媳之妹已失所在急行查緝知被崇明人施逹夫誘匿爲此報捕拘案求恩嚴究施供海門人向在原籍耕田聘定同鄉薛兆榮之妹薛氏爲室出茶禮洋六十元嗣因叔父施培之欲將聘妻婪賣小的已與叔父涉訟海門廳署後有親串許慶元出頭硬覇逼勒小的書立退婚契並允償還茶禮洋六十元由許出立約票一紙爲日已久洋未收到小的日前在鄭家木橋堍小客棧内幣見聘妻卽領至新閘地方寄住某姓家容卽日將妻交案通刺判將施押候著交薛氏到案再行訊核徐氏遵諭而退○陳維榮扭戴松林至廨控戴欠洋圖賴前晚宋通刺訊理陳供戴向小的借洋三十四元立有借據當時言明卽日歸還迄今數載本利無著向索逞蠻爲此扭案請追戴供揚州人向在製造局當差欠洋是實因一時無力曾允按月拔付洋二元通刺訊悉情由判戴按月拔還洋三元分十二個月拔淸著具遵結並交的保如再玩延卽予押追陳遵諭而退 
[英界公堂瑣案]  
　　一百九十八號華捕拘張阿生到案禀稱張將爛山芋倒在某洋商門首洋商因其臭味難聞囑令拿送案下洋商投 
 
 

Page 4

 
 
案伸訴前情張阿生供願將所棄之爛山芋搬至别處宋通刺與易副領事商議令張阿生將爛山芋移去不得遲延○無錫人丁德隆行竊何從芳棉花胎一條經一百廿二號華捕拘送到廨何伸訴前情丁德隆供失業無聊無以餬口不得已而出此通刺判將丁德隆押送回籍○日華洋行失竊絨布十四疋投報捕房經包探沈金隆查係行中出店張茂蘭傅阿六二人串竊送案請究通刺詰問緣由判將張傅交捕房管押一月贓交該洋行領去○一百八十一號華捕拘解馬夫許桂福到案禀稱許沿途兠攬生意違犯定章通刺判罰洋一元充發善舉○包探孔阿才禀稱竊賊胡高龍李阿三陳阿二糾同小孩富巧生朱連生連竊王元生莊才林楊錫發等各家物件經小的緝獲人贓送究富朱供蘇州人個尋人至滬悞聽伊等之言竊物質錢求從恩典通刺以此輩俱非安分之徒著將胡等各責一百板富朱二孩各戒責手心一百下分别遞回原籍○王阿寳在川沙行竊王阿毛家布衣質錢使用經包探顧阿六拘獲送究通刺略詰數語著將王阿寳送交南匯縣辦理○流氓張阿大朱少卿楊阿照等冐充包探夥至野鷄倡王三寳家拆梢洋十元並攫取衣物經包探何瑞福拘獲送究王三寳供爲野鷄妓女前晚忽有朱少卿楊阿照前來大呼曰捕房捉賭矣後却有張阿大來言須出酬儀洋十元當卽付洋四元幸經包探拘案通刺以流氓冐充探夥向人拆梢殊堪痛恨判將張朱楊三人各枷號四天發狂事處示衆期滿各笞二百板○包探黄四福禀稱蘇孩馬阿三費寳忠二人仝住大馬路某小客棧忽有張紀發向馬拆梢洋二元互相口角是以拘案請判馬供在蘇竊取父親洋廿二元同費來滬游玩住居大馬路客棧中忽有素不相識之張紀發欲向小的拆梢以致口角費供父名哲甫在蘇行醫伯父費純甫亦爲醫生在家取得金翠各物來滬質錢使用恐馬欺侮故告知素識之張紀發並不向馬拆梢張供與費略同並言並未取伊等錢實被誣控黄探又禀此人在虹口犯案請交捕房帶回通刺判將費寳忠連物飭差送交伊伯費純甫收領馬阿三遞回蘇州張旣另有要案著於明日帶案再訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[拆梢被窘]  
　　五六子江北無賴也日在本邑大南門外逢人敲詐滋擾不堪同鄉各車夫更時時受其魚肉昨日有車夫混名長脚者從龍華寺載一釋子至西門外途遇五六子趨而避之五六子不問情由舉足亂踢聲言非得靑蚨百翼誓不甘休釋子見其訛索行兇全無情理遂欲以降魔杵向之從事一躍而下贈以老拳觀者復從而和之咸拍手呼該打該打五六子勢不能敵伏地求饒釋子笑謂饒汝亦無妨但須叩首負荆否則莫謂我佛慈悲不能努金剛之目也五六子無可奈何崩角者再釋子乃縱之使去 
[過流罪]  
　　本城北張家弄有開錫作之某姓娶妻某氏年逾花信貌僅中人與和内某夥訂巫山之約某略有所聞不　以一頂緑頭巾　傾鬚周遂蓄意爲捉奸之舉近日舉辦團練某亦厠名其中前晚到局梭巡婦與夥以爲佳期難得豈容錯過光陰不料　睡未醒某已突回叩門聲急氏惶遽而起急拔柴扃形狀畢露爲某所覺館以尊拳翌晨倩人約夥赴茶肆理論衆以夥實有不合斷罰茶鈔并向某服禮夥頑梗異常　　不遜之語衆隣懼累訴知該處南三鋪地甲押令遷移設某不遵擬赴琴堂禀請驅逐免致淸凈世界變作沾染桑濮流風云 
[請提流氓]  
　　　化人陸福順陳兆興被虹口賭檯流氓山東小毛卽陳小毛瞿銀大王阿狗帮兇之船匠和尚陸友祥鄭阿金等拆梢不遂持刀戳傷　　　瑞將兄福順並陳擡請上海縣騐傷屬實准提兇棍小毛等到案此已記諸前報兹據陸阿瑞至縣控稱兇徒小毛等因未逮案遂又持刀行兇以致各工匠心怯畏懼相率停工求請速提究辦黄大令已諭飭出票提究矣 
[法界公堂瑣案]  
　　鉅竊成擒一則已紀昨報昨禮拜二堂期葛同轉會同代繙譯巴君升座郁包探將拘獲長江一帶著名扒竊桂德勝陳德元及同夥胡麗卿並起到皮箱三口以及鞋籃等件一并解案同轉飭將陳胡二竊帶出先訊桂德勝供稱六月十九日乘元和輪船同梁星德元小坡等來滬廿五晚至安慶輪船行竊初到時陳德元遇見捕房探夥陸鳳芝呼爲老總陸在碼頭約至載春　與小的等茗話嗣因耳目較近回至碼頭先賄洋四元允許後來酬謝廿五晚二點鐘小的在中艙將箱携至天棚用刺刀割開竊得翡翠牌子二個水晶牌子二個俱係扇墜翡翠蜜蠟墨晶烟壺四個棋楠香珠一串計十八粒翡翠軋頭翡翠白玉班指各一隻搭連袋一隻内儲八開洋銀五枚其餘京式搭連及眼鏡袋等物被别人取去翡翠翎管白玉牌子共售洋五十元在杭州景堂大客棧由販賣古董玉器之紹興人范姓買去另有表袋二個荷包二箇翡翠蓋頭碧犀烟壺二個計售洋七十三元小劉作書寄杭稱公事甚緊小的卽將原贓九件寄至上海交還所竊之贓與小劉名分翡翠碧犀蓋烟壺售洋五十三元蜜蠟珊瑚蓋烟壺售洋二十元小劉分得表一隻小件玉器二件小的至杭州售賊後曾許得錢瓜分以後寄洋三十元由陳德元手付陸鳳芝與小的本不想識亦未分贓陳與陸素認識曾許事後酬洋數十元未付小的得贓共售洋一百七八十元珊瑚珠子三十顆售洋三十元餘不知情郁探將當押票廿七張翡翠翎管一個金印戒指三枚漢玉扇墜一個銀練包金鎖各一件小包金鐲一副呈案桂供在杭州與陳德元合辦當票因惟二張係小的之物其餘卽送信來滬之楊毛與小劉等物梁星本係同黨因未得錢所以含恨願爲眼線陳德元供六月廿一日乘元和輪船來滬共四人周裕卿卽金元桂德勝卽木无小劉卽寳林及其弟劉四與梁星同來竊取衣服三件旋至安慶輪船同小劉桂德勝三人竊取小皮箱一口由桂携出小的倚在梯旁但差失竊玉器其時楊毛在岸上望風翌日同桂等往杭州銷售當上船行竊　見老總陸鳳芝在船旁打睡小的素來認識先酬洋四元曾許續酬未付嗣因公事緊要小的不敢逗留陸言郁包探不到碼頭惟我與蔣福生二人常川巡緝可不必憂廿六日上小的與桂等三人同往杭州郁包探禀陳竊向窩虹口賭檯並未同去陸鳳芝明知故縱陳供玉器售與紹興人華少英尚有票在箱内問大紅碧犀扣帶頭一方何在供並未見過胡麗卿係後來入黨並未分贓同轉命將起獲之皮箱當堂開看檢出河南南陽府　閫府給子監生陳炳札文一封帳簿二本日記各事其餘零星各物不及備載桂供在寳華輪船去年八月由泰興至鎭江尚有衣包一個聞係考生之物同轉命傳孫太守家丁到堂檢點各贓飭將陳桂二竊與小劉等分别禁押俟贓物檢齊令家丁投案指認至下午三點鐘同轉巴君重蒞公堂郁探將原贓九件齎呈同轉命提桂德勝研訊供稱其時小的與陳德元同在全安棧翌日卽往杭州旋購閱申報知案情緊要是以不敢銷售封固寄回陳供稱此項贓物由劉四送至福馨樓繼知郁探不在樓上解送三河樓問信面由何人標寫供稱胡麗卿所書同轉命提胡指認供稱此非小的筆跡惟信面確係小的所書同轉將各贓逐一檢驗復問劉何在供稱向寓全安棧當日送信至福馨樓伊之封面當有筆悞倩人重書十六晚並未回來同轉謂現在贓未吊齊尚少最貴重之物頗難了案桂供稱小的所竊尚少香珠一串瑪瑙牌一方同轉命將二人帶進研求胡供稱六月二十八日小的由安徽來滬寓全安棧與此輩素來相識至七月十四五日倩小的寫信信中之語由楊口述據稱公事緊要不能售贓又有信致老總懇伊從寛此事小的實出不知求恩明察桂陳復稱小的等各贓均已供認矣同轉飭將售出之贓逐一開明呈候覆核○有名金泉　無賴子也前與煤炭阿三等戳傷泰安棧接客夥朱萬有在逃未獲日來又有新街一帶與各流氓爲伍横行不法前日英界鷄鴨弄二女郎口舌相爭金泉邀至寄園爲之勸解經隣人趙某付給烟資二元數角昨又約至吉祥街淸芬堂素酬洋四元五角事爲巡街捕所見拘入捕房捕頭著加上脚鐐至翌日十點鐘時釋去○前晚有賊掩入會捕局線勇嚴頌眉家躱在梯旁旋由家中人拘送捕房晚日克捕頭向之詰問爾由伊家所雇女傭喚入捕頭命押候解請葛同轉訊究○徐明根在江裕輪船行竊當塲拘獲解送捕房葛同轉訊問之餘供稱小的係湖北人在滬同鄉皆所熟識父親在小南門外孫公館教讀今可請永安街徐景福土棧内表親胡子堂具保前者實在輪船訪友被探夥誤拘同轉著押候查明核辦○陳國良前因攫取婦女耳環經巡街捕拘入捕房葛同轉著笞臀開釋前晚又在東洋車上攫取婦女耳環由包探拘押昨日解訊陳稱小的流落異鄉不得已而出此下策同轉著押候笞責一百板遞回原籍○徐阿銀竊取菜市街某老虎灶銅表一枚至十六鋪某處押錢　百文又竊得布衣二件質在虹口某鋪得錢四百五十文昨日拘解到案徐供稱小的與小逹生同竊葛同轉著押候掌頰六十下○羅源泰珠寳店李兆輝探中表申珩屢次滋擾葛同轉提案訊供申訴母舅骨殖寄在滬江今欲盤回故向稱貸葛同轉判令李給銀二十兩昨日李如數繳到同轉命提申珩到案速卽動身申稱兒子尚在蘇州須待回滬然後運柩棧中各物尚未取出同轉著具不再滋擾切結 
[上海六馬路仁濟善堂籌賑公所施少卿經收山東順直賑捐七月初一至二十日淸單]  
　　酬愿居士大善士洋一百三十元唐持道洋五十元又　助洋五十四元鄮山徐　園樂安再刧餘生償志居士　存德堂徐儉德堂姜忠堂楊採記無名氏八户各洋五十元遠游子洋三十元保産後平安人王隱名妻病全愈聞厚德堂保合家平安盤記　交來無名氏四户各洋二十元拾捌和兌三記拾捌和兌兩記各洋拾八元王寳齋求父病全愈姚錫候求父病愈李智泉子病求愈冷記王子病求愈無名氏妻病愈無名氏病愈愿不留名求小溲卽通南陽偕老氏求消除灾殃　平安李琢齋求病愈王汪氏求病愈鶴雲保身體平安吳長源思齊堂南京無名氏十四户各洋十允振鄮氏八元五角劉福堂求合家平安蓉湖也自生各洋六元陽慈童　巽求病痊平安葛明德堂保平安無各氏求病愈臺南寳號陸兆塘邵履　無名氏七户各洋五元廣和糖行交來廟子保映春　守本承手念八位錢五千文合申洋四元九角隱名氏求骽疾速愈如願氏無名氏龔鄂照四户各洋四元施道生女病愈完愿周鴻生求母病愈鄭世濂求病愈臺南怡裕號仙　寄　　貝來六户各洋三元汪吳氏七十生辰丐資何貴春子延齡病愈王畢氏子病求愈戈鋤月堂妻病求愈蘇州文公館王吟梅葉雪舫七户各二元許大奶一元錢五百文古吳朴愚　保子女平安沈　章長女病求愈毛祥觀　病求愈李家騏保赴試平安三塲完畢求墳地平安人天恩陳佑祖伯氏許大奶令郎李壽根韓仲山韓榕南有心無力求病愈　蔭堂楊王氏無名氏單頭泉益堂南寳德　林必河局　嘉周振萍陳英賜莊珍潤鄭振安張迺敏陳聯新林霽川張汝頑蔡植南蔡簪蘭許雍記張順記寳記順裕振　寳順　南溢同人無名姓三十六户各洋一元無名氏五角蘇州恆孚桶内另散二角愼昌永銅洋十　元有心除害子銅十四元南聚興銅十三元潘隱名銅六元浙紹永錫堂銅三元王盈記銅二元江永無名氏各銅一元常德　陵縣蔣讓賢銀六十七兩三錢七分七厘餘記三十兩五鐵　怡悅齋錢十千文吳一千文孝友堂六百文有客堂來跋堂邱干　　岩子許三奶五户各五百文崇德堂四百文許太三百六十文曾保三徐網官杰子藕花書屋四户各三百文劉紹春二百四十文壽椿萱堂祝重縫存善堂許太吳錢氏丁王氏不名氏七户各二百文敦厚堂執卿堂廣明堂三槐堂承志堂江孝友堂呂成華葵生民王槐蔭良長源程萬鍾陳登高劉撞整湯文石顧信士許信陳旭無不名不留名無名廿户各一百文以上共收洋一千六十六元一角銅洋五十九元銀九十七兩八錢七分七厘錢二十千二百文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年七月二十日京報全錄]  
　　宮門抄○大臣慶奏報經徵地糧未完一分以上各員摺○又奏報新案交代摺○東撫福奏請學政代辦監臨摺○粤督李奏揀員請補水師叅將摺○又奏請襲世職摺○東撫福奏銷機器局經費摺○七月二十日兵部太常寺太僕寺廂黄旗值日無引見○澤公巴克坦布各假滿請安○雅爾堅續假十日○太常寺奏派致祭先師孔子廟分獻行禮之人臣派出李鴻藻翁同龢熙敬崇　　學　　湛霖錢應溥張蔭桓徐樹銘汪鳴鑾○又奏派致祭崇聖祠派出　中堂○召見軍機宗禮○○奴才慶裕跪奏爲查明經徵地糧未完一分以上各員恭繕淸單專摺具陳仰祈聖鑒事鑒查光緒六年二月初三日准户部奏定章程内開　　各項奏銷以地丁爲大宗乃各省册結未能依限到部到部後核議送改事故輾轉躭延未能依限題覆經徵各官習知題覆需時其應得處分業已設法規避仍未能年淸年欵所有錢糧奏銷應各依定限令各該督撫一面具題一面先將未完一分以上各員開具簡明淸單專摺奏報等因在案奴才查熱河承德府併所屬一廳六州縣内推圍塲廳及平泉豐甯三處經徵錢糧解歸道庫存儲其承德府灤平縣雖有地糧全數留支此外赤峯朝陽建昌三縣地係藩封向不徵收地糧兹據兼護熱河道崇祥查明圍塲平泉豐寗三處經徵光緒十九年地糧未完一分以上各員照章開單詳請具奏前來奴才覆覈無異除飭將未完分數赶緊完解外所有查明經徵地糧未完一分以上各員謹繕具淸單恭呈御覽伏乞皇上聖鑒敕部核議施行謹奏奉硃批户部議奏單併發欽此○○奴才慶裕跪奏爲熱河各屬新案交代遵奉部咨照山東定章每屆半年分别已未淸結恭繕淸單專摺具奏仰祈聖鑒事竊查熱河所屬府廳州縣新案交代經户部鈔錄山東交代定章分别初次二次依限奏報各原案並淸單一併咨令仿照辦理嗣後已完未完交代各案每屆半年禀奏一次等因兹查光緒二十年正月初一日起至六月底止已屆半年彚核之期所有已結未結新案交代理合遵照定章開具淸單恭呈御覽伏乞皇上聖鑒謹奏奉硃批户部知道單併發欽此○○尚書銜山東巡撫奴才福潤跪奏爲本年山東省甲午科鄉試援　由學政代辦監臨恭摺仰祈聖鑒事竊照各省鄉試例應巡撫入闈監臨近年山東歴科鄉試前撫臣及奴才因籌辦河工未克分身均經奏請以學政代辦監臨在案本年甲午科鄉試例應奴才入闈監臨惟八月正黄河秋汛盛漲之際修守機宜須隨時指示奴才當親　工次督辦勢難兼顧自應援案奏請以學政臣華金壽入圍代辦監臨以照愼重除一明科塲應辦事宜仍由奴才督飭藩司等恪遵條例妥爲預備外理合恭摺具奏伏乞皇上聖鑒訓示謹奏奉硃批著照所請禮部知道欽此○○太子少保頭品頂戴兩廣總督臣李瀚章跪奏爲廣東外海水師叅將員缺緊要揀員升補以實營伍恭摺具陳仰祈聖鑒事竊案准兵部咨廣東澄海營叅將陳朝淸病故遺缺係外海水師題補第三輪第三缺輪用預保人員該省豫保無人應用第六缺揀發班人員抵補行令揀員請補等因當經查明外海水師揀發叅將班内並無合例應補人員因照部行輪缺章程選以陽江營遊擊梁國桐奏請升署准部覆稱查廣東省水師揀發叅將並無合例人員自應准以應升人員請補其實任遊擊各員内除何晉卿尚未接劄陳榮輝丁憂未滿劉百祿升署叅將應毋庸議外至歴俸已滿之鍾成全歴俸未滿之郭顯廷雖據聲稱於該營洋面尚欠歴練未便請補查該督請升署缺之梁國桐其接授遊擊劄付係在出缺之後礙難議准自應先以歴俸已滿之鍾成全升補或將歴俸未滿之郭顯廷升署由該督酌量奏明辦理等因復經臣查明郭顯廷一員業已請補平海營叅將鍾成全一員委於澄海洋面未熟仍請以梁國桐升署兹准兵部覆稱澄海營叅將出缺時該員尚未接授遊擊劄副無俸可計未便違例議准其澄海營叅將員缺應令該督先儘外海水師實任遊擊應升人員請補若與是缺不甚相宜俟准補後隨時察看奏明辦理光緒二十年三月二十二日具奏奉旨依議欽此咨行前來查定例外海水師缺出遇輪用應題人員先儘歴俸一年以上者揀選保題實授等語兹會同廣東水師提督臣鄭紹忠在於應升班内之水師實任遊擊各員詳加揀選均不合請補祇有廣東碣石鎭左營遊擊鍾成全年五十四歲廣東廣州府番禺縣人由勇目在江南剿匪遞保花翎遊擊准補今職光緒八年十一月二十一日接經前署督臣曾國荃奏保堪備器使復因廣東歴年辦防出力保加副將銜光緒十三年七月初七日奉旨依議欽此該員年力尚健船務留心歴俸一年以上以之升補澄海營叅將與例相符合無仰懇天恩俯准以鍾成全升補澄海營叅將俾免要缺久懸如蒙俞允俟部覆到日給咨送部引見至該員能否與是缺相宜容臣隨時察看奏明辦理謹會同廣東水師提督臣鄭紹忠合詞恭摺具陳伏祈　皇上聖鑒敕部核覆施行謹奏奉硃批兵部議奏欽此○○太子少保頭品頂戴兩廣總督臣李瀚章跪　奏爲彚奏請襲世職仰祈聖鑒事竊准兵部咨同治元年二月十六日奉上諭嗣後陣亡殉難各員子孫承襲世職著兵部行文各該督撫轉飭各州縣將應襲職名迅速查取徑行具報毋庸由府司轉詳等因欽此又准兵部咨襲職發標人員名數較多查册結宗圖已到人員各按襲職發標三月彚奏一次等因同治二年正月二十五日奉旨依議欽此又准咨稱嗣後請襲世職應於文册内聲明何年月日在何處陣亡殉難並議給世職奉旨日期逐一詳細報明毋得遺漏等因均經轉行遵照在案兹光緒二十年春季據陽春連州香山合浦各州縣詳稱請襲雲騎尉陳榮璿張定安黄邦榮吳長發俱年已及歲請襲職發標前來經臣逐一騐明均堪發標學習伏查定例承襲世職令嫡長嫡次庶出子孫承襲如無嫡長嫡次庶出子孫許令弟姪應承繼者承襲又承襲雲騎尉世職年已及歲免其送部令該督撫騐看具題俟題准後就近發標學習支食全俸扣至三年期滿出具考語給咨送部引見各等語今請襲雲騎尉陳榮璿張定安黄邦榮吳長發俱年已及歲請襲職發標核與定例相符相應彚案繕具淸單恭呈御覽請旨敕部覈覆將陳榮璿張定安黄邦榮吳長發發標學習支食全俸仍照例扣滿三年出具考語給咨送部引見除將各該員親供宗圖履歴册結各送部科查核外理合恭摺具陳伏祈皇上聖鑒謹奏奉硃批兵部議奏單並發欽此○○尚書銜山東巡撫奴才福潤跪奏爲報銷機器局光緒十八年動用經費銀兩懇恩敕部准銷恭摺仰祈聖鑒事竊山東省機器局製造各項軍火所需經費銀兩向由藩庫籌撥按年造册報銷凡有添購物料並先報明立案光緒十七年收支各項銀數業經奴才核明具奏兹查自十八年正月起至十二月底止造成各種洋火藥十萬七百二十五斤大銅帽火一百四十四萬七千粒前膛來福大砲二尊銅砲開花炸子一千二百個銅螺絲炸子引門一千四百四十五付克虜伯砲拉火銅管三萬七千枝色鉛羣子二百六十個大砲子一千二百六十個各種後膛自來火帶藥槍子六十萬顆洋銅丸九十二萬三千粒並添造中號鍋鑪一具各廠不敷應用機器及修理各營横攘洋槍洋砲裝盛軍火箱盒等件共計採買硝磺銅鉛鐵華洋各種物料曁員弁匠役薪工運脚等款應歸户部核銷銀二萬一百八十四兩一錢八分二厘八毫五絲三忽兵部核銷銀八千四百六十兩一錢六分七厘一毫工部核銷銀二萬二千六百三十二兩五錢六分九釐四絲七忽三共請銷銀五萬一千二百七十六兩九錢一分九厘内動用光緒十七年報銷案内結存湘平銀一萬一千三百三十六兩五錢二分一厘三毫一絲二忽六微共撥藩庫平銀三萬九千兩又專案奏撥藩庫平銀一萬兩遵照部定新章雜用各款每庫平銀一兩扣平四分均按湘平支發核計節省平餘銀一千九百六十兩　併列收作正開銷今除支用外實存湘平銀一萬一千十九兩六錢二厘三毫一絲二忽應歸下屆造報據統理局務按察使松林候補道林介景造册詳請具奏前來奴才詳加查核尚無浮冐情弊除淸册咨送户兵工三部外所有報銷機器局光緒十八年經費銀兩緣由謹恭摺具奏伏乞皇上聖鑒敕部核銷施行謹奏奉硃批該部議奏欽此 
 
 

Page 13

 
 
　　　山東歴城縣胡進士死去七日面見關聖大帝在空中示曰今年五穀豐登人民有難五瘟下界九十兩月瘟病大起　　死人無數若有虚傳天誅地滅難轉輪廻求救觀音古佛普發慈悲書有此符鴻救世人凡起病時用硃砂筆黄紙寫此符燒灰　　冲酒服卽愈若抄一張可免一身之災抄送十張可免一家之災見若不傳　　嘔血而死夭壽而亡本年冬臘兩月惡風大起風起時務宜男女躱避一刻　　免受此災每月朔望日須焚香叩謝天地仙佛聖神革面洗心則此病庶幾沈消靈符四字列後　　　　　　　　　　　 
　　關　帝　覺　世　經帝曰人生在世貴盡忠孝節義等事方於人道無愧可立於天塊之間若不盡忠　孝節義等事其心卽死身雖在世是謂偷生凡人心卽神神卽心無愧心無愧　神若是欺心便是欺神故君子三畏四知以愼其獨勿謂暗室可欺屋漏可愧　一動一靜神明鑒察十目十手理所必至况報應昭昭不紊毫髮淫於萬惡首　孝爲百行原但有逆理於心有愧者勿謂有利而行之凡有合理於心無愧者　勿謂無利而不行若負　吾教請試　吾刀於是訓於世曰 
敬天地禮神明奉祖先孝雙親守王法重師尊愛兄弟信朋友睦宗族和鄉鄰别夫婦教子孫時行方便廣積陰功救難濟急恤孤憐貧創修廟宇印造經文捨藥施茶戒殺放生造橋修路矜寡拔困重粟惜福排難解紛捐貲成美垂訓教人寃可解釋斗秤公平親近有德遠避凶人隱惡揚善利物利人囘心向道改過自新滿腔仁慈惡念不存一切善事信心奉行人雖不見神已早聞加福增壽添子益孫災消病減禍患不侵人物咸享吉星照臨若存惡心不行善事淫人妻女破人婚姻壞人名節妒人技能謀人財産唆人爭訟損人利己肥家潤身恨天怨地駡雨呵風謗聖毁賢滅像欺神宰殺牛犬穢溺字紙恃勢凌善倚富壓貧離人骨肉閒人兄弟不信正道奸盜邪淫好尚奢華不重儉勤輕棄五穀不報有恩瞞心昧己大斗小秤假立邪教引誘愚人詭說昇天斂物行淫明瞞暗騙横言曲語白日呪詛背地謀害不存天理不順人心不信報應引人作惡不修片善行諸惡事官詞口舌水火盜賊惡毒瘟疫生産敗蠢殺身亡家男盜女淫近報在身遠報子孫神明鑒察豪髮不紊善惡兩途禍福攸分行善福報作惡禍臨我作斯語願人奉行言雖淺近大益身心戲侮吾言斬首分形有能持誦消凶聚慶求子得子求壽得壽富貴功名皆能有成凡有所祈如意而獲萬禍雲消千祥雲集諸如此福惟善可致吾本無私惟佑善人衆善奉行毋怠厥志勿食牛肉狗肉田雞螺螄黄鱔五味者　能免牢獄盜賊凍餓生産水火之災也　　若逢地下滑　　礱糠街上撒　　所費無幾文　　子孫必發達消　災　增　福　良　方　　　呂祖留下舊醫方　　　　　　明目淸心大補湯　　　世人服得諸般藥　　　　　　萬禍千災化吉祥 
 
 

Page 14

 
 
　　良藥拾八味孝順十分　陰騭全用　恩惠廣施　愼言一味　仔細十分　忠直一塊安分隨施　戒淫去心　仁義廣用　老實一個　慈心一片　小心一點戒賭洗淨　　行全用　和氣一團　方便不拘多少　　　　好肚腸一條忍耐一百個 
　此藥用心細研用波羅蜜丸如菩提子大每服倍一百零八顆引用益友三個　平心湯徐徐温服切忌笑裏刀暗中箭平地風波此方出在化人　勸人縣靈　山會上大藏經中專治一切男婦不忠不孝不仁不義不敬天地神明不敬三　寳聖賢不重三光不惜字紙瞞心昧己害衆成家刁唆奸訟利己損人妬人親　近妄說是非逞凶横行欺貧重富奸盜邪淫等症依方修治無不應驗可以致　上福上壽入聖超凡 
　父母遺體重　　朝廷律法嚴　　聖言千萬卷　　第一忍爲先　有恩當報補　　逢讐莫結寃　　做個無用漢　　頭上有靑天爲人不必苦貪財看你福　貪得財來天降災不如無　旣是有錢人不在誰受用不如人在少貪財說得是　勸君作福便無錢有也無　禍到臨頭使萬千無也有欲要與君談善事不得閑　一朝身死臥黄泉忙也去　氣運循環歲月新莫虚過邪非容易亂其眞最可怕　時時檢點身心事尚有錯　那有工夫說别人管閒事世間萬事總由天不容算　順理操持聽自然有天理　使盡機關心血瘁枉徒然到頭能帶半文錢一場空　方子由君請　　藥村急急尋　　看方不服藥　　病從何日輕　兒孫勝如我　　要錢做甚麽　　兒孫不如我　　要錢亦無益凡人在顚沛患難之中用言解釋上資祖考下蔭兒孫推人與扶人皆是一般手讚人與陷人皆是一般口寧使人扶手莫開陷人口人若依此言生子增福壽人若依此修前程永固久　積金以遺子孫子孫未必能守積書以遺子孫子孫未必能讀不如積陰德於　冥冥之中以爲子孫長久之計　心好命又好　　發達榮華早　心好命不好　　一生也温飽　命好心不好　　前程恐難保　心命都不好　　窮苦直到老　以上良方能刋一張送人者一功能刋一千張送人者求子生男求壽得壽富　貴功名如意而得再能刋六千張送人者九祖昇天此古人傳授之仙方屢試　屢驗不勝述記閱者萬勿以爲迂闊而忽之也　　北京城内　關聖君降乩云本年災殃甚衆正月初七有瘟疫妖魔二神下　　界以收除惡黨又云十二月十五夜有大災各人於是夜必須　恭奉明聖眞經及貼　玄天上帝符印可保平安但夜間有雞鳴犬吠及各等異類等　　物之聲各宜自靜一切食物須要貯好爲要此文乃是羊城許大人在京城　　付返囑家人抄錄均派傳十張者可保一身平安傳百張者可保合家康寕　　知而不傳不信者恐受災殃 
光緒二十年五月　　[  日敬刋送 
　　　　　　　　　愼勿褻凟　　　　　　　　　　板存珍藝書局 
　　思順堂包　　　格思堂顧　　　一經堂朱　　　　　敬惜字紙]  
 
