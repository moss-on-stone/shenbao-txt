# 1884 - 65 - 4903918

 

Page 1

 
 
[新印放大直行康熙字典出售] [  點石齋主人啓]  
本齋向用石印照相法照印康熙字典出售業已四海馳名早蒙賞鑒但前此所印者或釘作一本或釘作四本其書之裝潢字之大小雖微有不同而要皆平列三層非一行到底者兹則仍用石印法印成直行字比從前放大三分之一復恐行數稍密閲者自下至上其接頭處容或看在别行故每隔四行界以長墨線以清眉目至點畫之清晣紙墨之匀稱向所印之小字已邀讚歎兹更放大可想而知每部釘作六本外仍加文木夾板準於今日出書價洋三元欲購者祈來申報舘間壁申昌書畫室價買各外埠之賣申報人亦有代售此布 
[論籌賑近狀]  
　　目前助賑之欵奇零瑣碎幾於無有成數如本報後登捐單每一次輙百餘戶而往往不見整數至於一百二百之錢亦 
復登名徵信雖善不在大錙銖之捨亦關舉念之仁慈倘人心觀感隨時節省以惠災黎積少成多自是不嫌菲薄所謂多盡一分心多救一條命者在籌賑諸君固不得以爲煩瑣而鄙夷不屑也第此時災區甚廣困苦情形尚覺無有已時試思遠如直東等處自去年河水汎濫鄉村漂沒牲畜耔種無一存者流離轉徙之民固皆淹沒之遺幾經淘汰始得荀延性命一身之外别無長物去冬嚴寒侵逼旣恃口糧以資所養復須棉衣以免厥苦較之往年旱災漸成大祲饑民之藩遷者猶得略帶衣物銀錢迨天意轉圜故鄉可返求田問舍或者不盡恃籌賑者之加意撫恤并存以善其後者情形固大相懸絶也盖旱災之來不驟室中所有飢不可以爲食而轉徙之時皆堪携帶以出若水災則一旦夕間已成澤國廬舍蕩然况在什物故拯水災尤難於拯旱災也如揚州新正資遣難民情形是不啻驅之仍就死地也籌賑諸君抱救人敘澈之心必不肯就此罷手無論難民之已至南中者際其歸時當爲之籌中途之日食謀春種之所需使之回家得以存活卽在灾　未經轉徙者旣巳挈資查放計口授食救其目前自應策其日後揆度春賑情形固有不能或已者乃捐數竟如是之細然則將何所恃乎且遠者旣不可已而近者尤不能辭去歲蘇松諸屬亦遘奇荒雖不如東省之河流漫溢而塘圩崩塌江湖泛灌卽不至遽成澤　而棉田稱陌被浸經旬秋穫難期蓄儲枯竭因之亦紛紛告災地方官吏議蠲議賑閒欵無多不能周徧又不得不責成於籌賑之善士而所收捐銀欲以專　直東者乃更分諸近處其力愈薄其勢愈迫其事愈煩其心俞歉直　今日而猶覺無有己時也昨日本報述崇明災民航海西來在陳典昌門前懇求布施者二十餘人在虹口楊樹浦破廟中者又有數十人此皆近處被災之民安得謂賑其遠者可以遺其近也竊謂崇明與上海相去百十里地臨大海四面灣環種棉捕魚以補種稻之缺因其土多浮沙性皆斥鹵不盡可植稻也而種棉之利不如五榖以故鄉間貧苦甚於他屬聞去年各處皆荒棉價驟昻而布價轉賤盖力不能買者居多也而鄉人因此愈　目前春融生機暢茂似不若冬間之艱窘顧猶不免於流離者可知十室九空其實不能自存不得已而投上海耳淮北一帶向有貧人於秋收之後舉家居舟中聨帮接尾而出遇市卽泊一路丐錢兼作小買賣直至嘉興杭州而止比春末夏初漸漸北去以理田務此等處所盖當淮黄交匯盛漲之日動遭漂沒居民生計維艱歲輙以　爲家以避其患浸成風俗卽無水災亦復四出獵食其於城鎭富戶往往聚集多人叩門求助口稱難民百般騷　此卽無賑而亦不必爲之慮也若崇明之難民則固非其比矣本報各處災况言之最詳蘇松各屬近在數百里内被災　重自有區分然　籌賑者之用心未者不願均其惠者無如顧此失彼務遠遺近從前樂輸之大戶卽使再爲發棠之請而應者寥寥而近來登於捐單一元二元百文數百文者實覺無濟於事以崇明之近百里之廣不能早爲安輯而使哀鴻中澤及春深而猶嗷嗷噫此勢之所限也豈籌賑者之過哉嘗謂南中義賑出之紳商一人之所輸則見其少衆人之所集頓見其多然爲善之心迫於一時惻隱天良無端激發往往罄其力之所能而輸之一旦囷中之粟穴中之金何嘗故留餘地以待將來之緩急故前數年之慨助臣金者至今日而無能爲力而况自乙亥丙瑘初辦東賑以來無歲不災無戶不捐更覺難乎爲繼也耶然則非有絶大挽回能使天和默迓沴厲　消合各直省之大而無一處有災而僅沾沾焉藉民間有限之力以補救而維持之則誠恐有江河日下之勢矣能無慨然哉 
[諭旨恭錄]  
　　二月初六日奉上諭御史文海奏婦女逛廟有傷風化請飭禁止一摺婦女入廟燒香本干例禁若如該御史所奏近來京城各廟仍有婦女遨遊實屬不成事體着步軍統領衙門順天府五城御史出示曉諭嚴行禁止欽此同日奉上諭景壽着加恩毋庸進領侍衞内大臣班免帶豹尾槍差使所有領侍衞内大臣班着載漪補進並帶豹尾槍欽此同日奉旨這所叅玩視監獄疏脱囚犯之管獄官廣東陸豐縣典史張爲霖着卽革職拿問交張樹聲倪文蔚提同刑禁人等嚴訊有無鬆刑賄縱情弊按事懲辦有獄官陸豐縣知縣朱蔚着交部照例議處仍　限將逸犯陳添應等嚴緝務獲究辦餘着照所議辦理該部知道欽此○初七日奉旨巡視東城事務着丁振鐸去欽此同日奉旨稽察正白旗蒙古旗務着安祥去欽此太常寺題三月初二日祭歴　帝王廟奉旨遣世鐸行禮兩廡遺熙敬耀年鳳秀文暉各分獻欽此又題三月十二日祭先農壇奉旨運本格恭代欽此同日奉旨寉國因轉補左春坊左中允陸潤庠補授右春坊右中允欽此 
[北寍無耗]  
　　昨登越南電音謂法軍已攻北寍並傳聞法人已奪獲外面砲臺一座等語然昨日仍無確實電報來滬竊恐近來越南電報辦理皆係法人不免有所諱飾否則孰勝孰敗日内當有的音也 
[法將接替]  
　　法國新簡水師提督來士卑士乘賴加利沙尼爾鐵甲船來華于正月十九日行抵谷冷北俟至香港與美　瓜代美野卽當囘國云 
[禁止車火]  
　　香港門字報云現在港督出有告示禁止藥彈洋槍火藥及一切軍裝不得出口以六個月爲期盖以接有粤督照會故有此舉也 
 
 

Page 2

 
 
[亂耗續聞]  
　　循　報言前錄惠州府屬土匪滋擾拒捕傷兵一事兹又據道路紛傳謂其起釁之由則因是處有鄉落聚族而居子弟衆多約有二三千人前數日因案爲邑幸飭差數名到鄉查拿鄉民不服謂其不公將差毆辱差役回禀張大其事邑尊大怒再飭多役圍拿復被驅逐并槍斃數名邑宰通詳會營辦理惠州恊鎭卽帶同兵勇馳往查辦詎料附近鄉村各路均有埋伏官兵旣至槍砲齊施官兵不及防備遂被　斃哨官三名傷斃兵勇甚衆惠州恊鎭亦爲砲彈傷其右足顚墜道旁從人搶救登馬又被鄉民追至斫傷數處始得逃回云此乃聞諸道路未悉是否本港西字報云初七日下午有人報稱本港華人所居地方將有土匪揭竿而起此雖未見端倪而有地方之責者要不可不早爲防備也前聞惠州府有土匪作亂勢甚猖獗大爲閭閭之書因詳訪其事或云土匪約有二千人之多所用軍器悉屬上等槍乃由本港購往者土匪初意本欲往東京以助法人攻奪北寍而道途云遠不能自逹又恐風聲洩漏致于不便故遂爲亂也然惠州距本港約五十西里之遥由港取道前往固甚易耳又何不投款於法人用船載往東京乎說者因謂惠州土匪或有同黨在本港聞其倡亂欲往相助故潛謀蠢動蓋本港及九龍多客籍之人及三合會匪素屬不安本分九龍地方官早有所聞恐其猝出不意潛出滋　曾有文書照會港官謂邇來所聞如是倘匪徒先搶刼港中富戶然後過海取道九龍以往惠州與土匪聨合爲患甚大官員因此遂增撥差役巡邏街道以備意外而海上多撥巡船晝夜梭巡小心防守蓋豫備不虞古之善教也 
[私販横行]  
　　前報香港有華人多名身藏私士手携鎗械爲捕所見後將其鎗械私土入官釋之以去兹閲港報言澳門亦有此事某日晩間有華人約二百名皆身强力壯每人携一洋鎗一手鎗一刀藏烟土於身昻然逕行該處巡捕見之亦不過問任其自去殆該處向有此事故官斯土者亦不以爲意也按此事與香港正出一轍但人數較多然澳捕竟見而不問則誠不解其故矣 
[帆船失事]  
　　駐西貢英領事遞電音至香港言美國剌尼亞帆船於西歴正月二日在馬些路島處猝爾失事以致沉溺經有舵工四人逃回西貢據稱現尚有二十三人在馬些島棲止盼人駛船馳往拯救美國領事得此消息卽具文書移咨水師提督爹威士請速派其國文那加思戰船前往其地俾將各人救之回港焉 
[商務局會議]  
　　港報言初四日本港商務局於下午闢門聚會中西紳商齊至後公推贊臣爲主席因對衆宣言曰是日傳觀之報章乃去歲董理人悉心訪究時務之利弊俾同人得以週知者諸公閲之料皆瞭然於心也今日我同人不獨當於商務留心詳究凡屬國家大局所關亦當隨時隨事訪求而思所以維持之庶利權可持諸久遠也我思商務殆有數端或將更變矣前次聚會曾經言及我英國與朝鮮所立之通商和約宜早妥協乃昨接電音得悉英國議院闢門聚會時曾奉英廷傳諭二國和約簽名畫押彼此換執以昭信守囘憶去歲陸續呈遞外務署書函陳說生意事宜求代　英廷允准施行者現聞二國和約内均多載入矣此可爲我同人告慰者也朝鮮立國數千年向皆閉關自守至今始與外國通商將來可與卑利士國情事相同盖卑利士國今皆步武泰西而朝鮮現雖講求日本之法終將事事禀承中國也去春我等欲修函與我國巡歴太平洋兵船提督欲其竭力保護英國貿易其有未善事宜亟須妥改惟嫌有類於越爼代庖然究不敢安於緘默者則以是處厘税之歸於英國者爲數甚鉅也前日渣忌大臣有書到港謂太平洋利懽必更加保護是則可謂如願以償矣至舟山一事我等數月以前已有文書禀請英廷留意保護舟山想我國必守侈威士和約以與中國同心協力而不肯置舟山於度外也又穗垣大憲塞口一事我等亦於前兩月有書與英國駐　公使請爲緊奪後接巴公使回文謂經赴總理衙門與中朝大臣面議領准人情不復將河道阻塞矣本港擬欲多出一元銀帋以利使貿易塲中惟尚須妥議也 
[抽收經費]  
　　粤垣向以十大行爲生意之巨宗如京菓海味油糖荳麥等行是也須開設行店亦已設有抽厘兹據道路傳言現官憲以軍務殷繁籌辦海防在在皆須經費特札飭各行内值理人等酌議加抽由本行承商辦理事已舉行其京菓海味照例加抽三成以資挹注由行内自抽自繳現經各店集議多時猶未回覆也說見循環報 
[戲班允捐]  
　　港報云前錄劉某欲與戯班承商認繳銀一萬四千元而優人中多有不允抽收并求酌减爲官憲批斥兹聞吉慶公所司事趙安祥等願照前議抽繳經費惟仍歸行内抽繳稟呈廣州府憲肅太尊批云此次紳士議抽經費辦理戯班保甲原爲綏靖地方起見乃該司事等並不遵照認繳屢次嘵嘵求減現知劉大階等業經稟准承辦始稱自願遵繳七兌洋銀一萬四千元實屬取巧可惡姑念吉慶公　開設有年該司事旣稱情願照數認繳尚與始終違抗者有間應各准如所請由該司事等自行抽辦抑仍飭劉太階等辦理之處仰南海縣速卽會同西關團防局委員張令邀集各紳體察情形妥議稟覆察奪粘單並發 
[秣陵近事]  
　　金陵自同治五年清水潭倒口飢民就食南下曾文正公設立粥廠至次年資遣回籍俾事春耕後遂援以爲例去歲山東 
淮北被水災民來者較衆省中照舊設廠於儀鳳聚寳兩門外收養現於二月初一日撤局預發口糧半月並派委員押送回籍庶無誤農功云○ 
某甲居漢西門内向以販賣字畫玉噐爲業家有一弟積不相能尺布斗粟之謡早已喧傳里黨去年弟入武庠復於冬初娶婦所費稍多甲心愈 
不樂日尋釁隙弟不能堪年底夫婦同仰阿芙蓉覓死幸爲人知覺趕緊灌救新婦幸得回生其弟則竟赴枉死城中一去不復反矣婦家旋知其 
事卽赴江寍縣署喊控邑尊　騐後卽將甲帶回管押想富詳細訊供也 
[皖坦官報]  
　　藩轅牌氷懷寍縣長楓巡檢缺檄委試用從九馬先廷署理新選宿松縣孫葆田到省繳憑飭赴新任 
[袁江官報]  
　　候補同知姚正鏞奉槽憲委辦六塘河缺口工程○候補知縣韓汝綱奉江寍藩憲委辦淮徐海各州縣積榖○同知銜調補盱眙縣　玉田大令於上月三十日由皖抵浦　卽赴任○總辦海運天津交米局三品銜候補知府譚少柳太守於初一日由蘇來浦卽赴天津○記名御史刑部郎中汪少霞正郎於初一日抵浦聞由籍起服赴都云 
[售票新章]  
　　正月十五日小吕宋新聞紙言現在吕宋擬將吕宋票每紙賣洋十圓以二萬五千號爲額其彩則加至五千其中大彩丨千票自五萬圓以至二十五圓爲止小彩四千票則每彩十圓俾買票者仍得捞回本錢如此則核計二十五萬圓中以十八萬七千五百圓爲彩 
而以六萬二千五百圓留作開銷盈餘該國之於售票一事可謂殫思竭慮矣 
[拆屋毁物案訊結]  
　　法人克勒多控吳珊記拆屋毁物一案兩次訊理均登前報昨日午後兩點鐘時復由翁太守法副領事傳齊原被 
會審仍以徐　譯傳語翁太守先詰克勒多據稱去年十月二十四號領事訊斷時被告業已認過爲此請傳兆豐洋人到案質對太守詰之吳珊 
記前期曾云簿上載有的兩字究是何說現在爾東人到案卽可詢問吳珊記遂向兆豐洋人說明據該洋東稱當法領事詰問時曾說想來有的 
四字太守謂想來有的四字並不指定毁物吳　記稱今晨兆豐洋東偕有恒洋東曾到公廨與領事會面有恒洋東曾與領事說拆屋時碎彚吉 
 
 

Page 3

 
 
洋人玻璃窓一扇已賠洋十五員若毁其三千四百員之貨物當時豈肯不言現在有恒洋東因有他事未曾到案太守詰之克勒多果有碎窓賠洋十五元之事否答稱並無此事當毁壞多物時有恒本肯賠償後閲多日復不肯認是以控告太守謂現在仍執想是有的四字亳無實據終難斷結隨詢徐繙譯去年堂簿上如何載列徐繙譯謂堂簿上載一定有的字樣今一定兩字又改爲想來兩字矣克勒多又稱有恒旣說我收洋十五員請傳到有恒着其將收條呈出方可爲憑太守謂然則爾索賠洋三千四百二十元有何憑據克勒多稱已將拍賣貨物各單呈過法副領事太守謂尚須商議於是中西官均退堂待商定升堂而有恒洋人亦已到案據稱碎玻璃之事由匠頭石順記賠出開帳與我拆房以前曾關照克勒多因伊索搬費太多故置不理太守與法副領事衡情酌斷謂毁物無憑應不准理但念其搬遷一節稍有折閲着吳珊記商之有恒洋人轉告沙遜照所欠房租數湊銀二成給彼作爲津貼吳珊記遵諭太守又請副領事傳諭克勒多不肯遵斷稱尚須直安南法刑司處控告太守謂克勒多經前領事斷定出租銀一千零六十三兩限四十天完繳現已逾期亦應照違限例管押副領事謂今已照此公斷遵與不遵悉聽克勒多斥退完案 
[天花盛行]  
　　虹口近日天花盛行小兒之憲痘殤者日有所聞惟思牛痘最爲穩易况本埠施種牛痘非止一處城内設局豫園新閘設局棲流公所虹口則同仁醫院亦與種施何不謀之於早以致自貽伊戚也 
[僞洋宜防]  
　　日本製造之十錢二十錢等小洋近來市上頗有以僞質噴銀使用店舖中偶爾不愼卽受其欺聞此係本埠之無業銀匠私鑄圖利所當加意審愼也 
[換戴頭盔]  
　　英租界西捕防照英國巡捕之例換戴頭盔等情曾經列報兹悉英租界已於前日換戴而美租界西捕亦一律更換矣 
[誣竊毆人]  
　　寗人王阿三販賣木柴爲業住居南泥城橋有鄰婦曹姚氏之女曹氏拾得木柴一塊王阿三指爲偷竊向曹姚氏爭論昨 
日王阿三糾衆至曹姚氏家將其母女二人拖至八仙橋荒僻處毆打倒地復用熼穢灌潑母女二人自頂至踵皆蒙不潔後經　捕籽王阻三拘入捕房捕頭卽飭將原被一併送英公廨辦理云 
[欠租被控]  
　　居虹口之某西人有一妻一子不知其何國人近因賒欠各西人貨物價洋且欠德和洋行之房租業由德和洋行東控經 
黄太守飭差協捕傳某西人昨晨挈同妻孩投案似有瘋狀德和洋行經收房租之華人請令某西人讓屋西包探禀該西人家中别無長物低有牛乳幾恆太守商之哲總領事飭某西人於禮拜四再訊 
[明察秋毫]  
　　上月有江北人劉杏文扭控皮匠滕利貞勒住借據是以邀到原中任廣裕等求請訊追將明府升堂訊據劉杏文供稱於 
前年央中任廣裕柏開園等借得滕利貞英洋五十元陸續還清尚少利錢三千六百文借據屢索不還恐伊另生枝節故邀同原中到案求請究追質之原中　廣裕等供亦相同及詰滕利貞供稱劉借我洋五十元上年收過洋六元現在串中圖吞求恩追給明府飭將滕交保着將借據交案再行核斷詎逾二日滕忽到縣報稱劉等糾同四人於昨夜三更撞門而入搶去英洋六百元蔣明府聞報深爲詮異立卽升堂訊據滕供情節支籬顯有不盡不實卽飭將滕營押一面着捕班往勘毫無痕跡詢之鄰人亦不知滕有被盜情事確係揑報該捕立卽禀覆將明府大怒飭提人証於前日復訊劉等伸訴前因並稱滕誣指我等爲盜幸蒙明鑒否則性命攸關何堪遭此鉅累求恩將滕重究明府問滕究竟此四人來搶洋否答稱旣奉查明現求開恩追給洋五十元卽欲回籍並將借據呈閲明府卽交劉等看過碓係眞據卽行塗銷明府謂滕曰汝勒住借據原中等供証確鑿已應究辦况敢揑報盜案爾爲一皮匠日能得幾何尚欲養贍身家豈能臧洋六百元之多顯係誣揑但爾欲陷劉等搶劫重案刁惡已極本應重懲姑念蠢愚着將滕枷號一月發頭門示衆其錢概不追給劉等叩謝而退蔣明府明察秋毫不愧民之父母矣 
[英界公堂瑣案]  
　　西包控麥根稱甯人楊和尚毛三元從原藉拐帶徐王氏來滬寄在三馬路開雕花作之鮑康　家圖賣詎被謝阿榮 
冐充包探夥至鮑處將徐王氏領至鐵路大橋塊之謝氏家由我訪明前情將人証一併拘案黄太守廉得各情謂楊和尚毛三元誘拐該氏圖賣情殊可惡判各荷枷三月鮑康元收留來歴不明之婦顯見知情與假公匿人之謝阿榮已由該氏供明先住鮑家繼被謝領豈容抵賴此二人均發埔房營押二月謝氏從寛開釋徐王氏暫發官媒俟其丈夫來滬具領西包探又禀徐士氏容帶回捕房派人送往寍波太守允之○坭城外賣匯票之某西人寫字房中失竊銅磁各器由包探徐少亭破獲人贓己列前報昨據該包探禀稱獲賊朱全芬詰得贓已賣在法租界城河浜開舊貨店之粤人蔡阿五處捕須知照法捕房吊贓拘蔡一併送案某西人亦投案稱被賊敲碎玻璃窓而行竊者哲總領事謂近來西人家之被賊敲窓竊物者甚多今旣破案請爲重辦至蔡阿五貪價收贓亦應懲辦黄太守隨判朱管押二月蔡减押一月贓交失主○大橋北首之生記木行源大雜貨舖椁泰煤炭店福興酒店居民易金昌等不願繳四季捐由工部局控請傳案已列前報昨日覆訊該舖戶等仍稱無力繳捐容俟緩商禀覆哲總領事謂該處增收房捐一節係工部局詳由總理衙門核准施行今該舖戶等何得不遵請爲開導黄太守謂該處素無房捐當允該舖戶所請緩商核覆 
[法界公堂瑣案]  
　　花煙館婦人許杜氏稱隣人周姓本爲道士因有烟癖不能度日將妻金珠交我在一枝春弄内開烟館詎日前有人 
來吃烟躭擱多時及第二次來竟同金珠出外坐東洋車我卽追至老北門相近絆跌在地伊等如飛而去昨日在途遇見將其人交捕翁太守詰之解案人供名丁德志寍波人現住法界彩視街每晨在三茅閣橋擺難曾往伊家吃過花烟三次並不敢誘逃太守謂爾雖不認誘逃但旣吃遇花烟三次必與金珠相識着將丁德志交保出外限三日將人尋到○撑煤炭船之陳仲桂於上禮拜六控船夥徐阿瑞合伴打架詭稱打傷將鐵錨當去等情翁太守准詞昨日將徐阿瑞傅到陳仲桂偕妻陳潘氏供訴前因詰之徐阿瑞則稱質當鐵錨乃爲養傷起見藥潘氏又稱伊糾同其兄將夫軋在烟館内有數點鐘之久徐阿瑞又稱工資並未曾取太守問按月工資若干答稱按月一元五角正月初八日到船二月初一日停歇太守以原告所呈質票計洋兩元錢一千零五十文遂斷徐阿瑞出洋兩元還陳仲桂○密采里飯店洋人送廚司俞敦福到案稱俞夜間回行甚晩行門巳閉竟從牆上跳進送案請儆翁太守將兪敦福申斥謂已管押兩日着再管押一宵卽子釋放 
[甲申仲春慕維廉大牧師榮歸故國撰句恭送行旌]  
　　鵬路歸飛九萬程卅年文字愴交情春風客舍霏朝雨怕聽陽關第一聲觀光 
上國憶東來南董千秋有異才柱史一編留絶業儒生隨分勝皋枚尊著有大英志地理志聖教諸書當年雍豫困偏災千里河山墮刦灰仁粟義漿頻拜賜盡扶溝瘠上春臺講席頻年啓海隅欲從世道闢榛無摳衣徧立門前雪始信人間惪不孤水雲匼匝去舟輕萬國冠裳快送迎我願文旌　涖止永教吾道得干城[  古吳沈壽康呈稿時年去十有七]  
[蘇省撫轅抄]  
　　二月十二日縣丞梁毅仁禀知聞訃丁母憂 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年二月初六日京報全錄]  
　　宫門抄○諭旨三道錄前○江督左奏恭報赴清江勘辦引淮入海起程日期摺○廣西撫倪奏請改奬片○鄂撫彭奏委署知縣片○廣西撫倪奏查明另核請奬摺○閩督何等奏爲陳明片○晉撫張奏對調知縣摺又奏對調知縣摺○川督丁奏請奬叙摺○直督李奏改獎片○晉撫張奏委調署各員夾片○二月初六日内務府國子監正紅旗值日無引見○徐用儀假满請安○泰寍鎭總兵懷塔布假满請安並請訓○荆州副都統穆克德布請假兩個月○熙貝勒請假十日○繼公續假二十日○邵曰濓劉廷枚各請假十五日○掌儀司奏十一日祭奉先殿漪貝勒行禮○太常寺奏改派致祭河神廟派出定昌○召見軍機懷塔布○發抄潘霨奏拿獲廣昌縣逃徒胡歌三糾黨搶掠案内夥犯邱葆仔等審擬典史楊承洛總兵江宗良等職名開報免議奉旨刑部議奉欽此○丁寳楨奏永寍令王朝弼等署南部令等缺奉旨知道了欽此○又續報撫恤越雋等廳州縣被災情形奉旨知道了欽此○又臬司如山等署藩司等缺奉旨知道了欽此○○太子太保大學士兩江總督二等恪靖侯加一等輕車都尉臣左宗棠跪奏爲恭報微臣前赴清江勘辦引淮入海起程日期仰祈聖鑒事竊治淮要工擬挑舊黄河引淮水入海規復雲梯關故道迭經奏明由臣親帶得力營哨各員弁及熟諳水利人員親臨履勘在案此事工煩費鉅地勢北高於南興挑旣多棘手工叚亦甚綿長官紳人等議論紛紜呈遞條陳者不一而足有謂宜挑通舊减　徑入鹽河入海者有謂宜别開生面導淮注江者徐州道程國熙署淮揚海道徐文逹籌議三層辦法與官紳所禀間有不同非親自確勘不能折衆一是事體關重臣雖奏請恩允開缺交卸在卽豈敢稍涉推諉定於正月初五日起程前赴清江會同漕臣周歴履勘督同程國熙等妥籌定議再將詳細情形奏明辦理至本衙門日行事件遵交江甯藩司梁肇煌代拆代行其緊要事件仍包封由臣行次核辦所有微臣前赴清江勘辦引淮入海起程日期理合恭摺具奏伏乞皇太后皇上聖鑒訓示謹奉軍機大臣奉旨知道了欽此○○倪又蔚片再臣於光緒九年七月初十日准吏部咨開光緒九年五月十七日具奉遵查廣西巡撫倪文蔚等片奏　平鬱林州屬大竹根積匪老巢案内出力人員按照章程分别准駁至官册無名各員應俟該撫查覆到日再行核辦等因奉旨依議欽此並抄黏清單到臣遵卽恭錄行知二品頂戴前署桂平梧鬱道凌彝銘補用總兵董履高欽遵辦理去後兹據凌彝銘董履高等遵照部章將奉駁各員另核改請奬叙並將官册無名各員出身履歴分晰開單先後具詳請奏前來臣覆查無異謹繕具清單仰懇天恩俯准照獎出自鴻施理合會同兩廣督臣張樹聲廣西提督臣黄桂蘭附片具陳伏乞聖鑒訓示謹奏軍機大臣奉旨該部議奏單併發欽此○○彭祖賢片再署應城縣事本任崇陽縣知縣余思訓調省察看所遺應城縣印務查有新選南漳縣知縣張鵬舉謹碩周詳堪以署理據布政使蒯德標按察使黄彭年會詳前來除檄飭遵照外謹會同署督臣卞寳第附片具奏伏乞聖鑒謹奏軍機大臣奉旨知道了欽此○○廣西巡撫調任廣東巡撫臣倪文蔚跪奏爲謹將援剿越南邊匪生擒逆渠保案遵照部議查明聲覆並另核請奬各員恭摺具陳仰祈聖鑒事竊臣於光緒九年七月二十六日謹將奉駁援剿越南邊匪彚獎案内尤爲出力之蔡希邠等五員懇恩准照原保以勵戎行並聲明其餘准駁人員應行聲覆者查明續奏在案兹據各該統將及在省司道遵照部議將飭查准駁各員捐納保舉年月日期查明聲覆並奉駁另核請獎各員核明改請獎叙開單具詳請奏前來臣覆加查核除聲覆飭查或捐或保年月日期各員外其改請獎叙各員均係遵照部章核請毫無冐濫合無仰懇天恩俯念該員等援剿越南邊匪馳驅効命艱苦危險實倍内地行軍恩准照奬以昭激勸出自聖主逾格鴻慈所有援剿越南邊匪生擒逆渠保案遵照部議查明聲覆並另核請奬各員謹繕具清單會同兩廣總督臣張樹聲廣西提督臣黄桂蘭恭摺具陳伏乞皇太后皇上聖鑒訓示謹奏軍機大臣奉旨該部議奏單二件併發欽此○○何璟等片再准戶部咨議覆御史朱儀訓奏各省米谷厘金一律裁免等因奉旨依議欽此恭錄轉行去後查閩省所產米谷不敷民食向藉隣省運濟非但本省並無收厘有時米缺價昻招商分赴各省採運當復請免厘金自司毋庸再議據税厘局司道詳請覆奏前來除咨部外臣等謹附片陳明伏乞聖鑒謹奏軍機大臣奉旨知道了缺此○○山西巡撫臣張之洞跪奏爲知縣人地相需遴員對調以資治理仰祈聖鑒事竊維知縣爲親民之官必須人與地宜方足以資治理兹查汾州府屬之臨縣知縣一缺地處沿河界連秦境山徑對雜最易藏奸捕盜緝私均關緊要題署知道門縉榮現年三十七歲内務府鑲黄旗德恩佐領下人由附貢生遵例報捐通判歸部選用改捐知縣復捐儘先補用指分山西光緒五年四月十八日到省七年九月初十日題署今職經吏部議准咨覆尚未飭知赴任臣到晉後詳加體察該員性情簡靜處事安詳惟係初任人員於此缺不甚相宜未便稍涉遷就查有汾西縣知縣胡鑑斗現年四十七歲河南舞陽縣人光緒丁丑科進士以知縣卽用簽掣山西題補今職光緒八年六月初一日到任該員秉性樸質辦公奮勉前經委署臨縣措置裕如以之調補可收駕輕就熟之效所遺汾西縣知縣一缺地僻民樸治理不難卽以該員門縉榮對調亦堪勝任仍令照例試署一年期满稱職再請實授該員胡鑑斗任内並無各項違碍處分如此亙相對調庶於人地兩得其宜合無仰懇天恩俯准以汾西縣知縣胡鑑斗調補臨縣知縣所遺邠西縣知縣卽以題署臨縣知縣門縉榮對調實於地方有裨如蒙俞允該員等係簡缺對調銜缺相當毋庸送部引見據潘臬兩司會詳前來理合恭摺具陳伏乞皇太后皇上聖鑒謹奏軍機大臣奉旨吏部議奏欽此○○山西巡撫臣張之洞跪奏爲知縣人地相需遴員對調以重地方仰祈聖鑒事竊惟知縣爲親民之官必須人地相宜方足以資治理兹查平陽府屬浮山縣知縣一缺山境遼闊俗陋訟多治理非易非諳練精細之員難期勝任題署知縣莊敏現年四十一歲山東沂州府莒州人由監生遵例報捐府經歴選用同治七年在直隷剿辦捻匪出力保以知縣分發省分歸候補班前先補用簽掣山西同治十年十二月初四日到省光緒七年九月初十日題署今職經吏部議准咨覆尚未飭知赴任臣到晉後詳加體察該員年力富强奉公勤謹惟閲歴未深於此缺不甚相宜未便稍涉遷就查有沁源縣知縣董餘三現年四十三歲直隸遵化州豐潤縣人同治甲戌科進士以知縣卽用簽掣山西同治十三年十月二十五日到省題補今職光緒六年二月二十八日到任九年四月調署榮河縣知縣該員事理詳明守優才浴於歴任内辦理一切俱臻妥恊以之調補浮山縣知縣可期措置裕如所遺沁縣知縣員缺事簡賦輕卽以該員莊敏對調亦堪勝任仍令照例試署一年期满稱職再請實授該員董餘三任内並無各項違碍處分如此一轉移間洵屬人地各得其宜各無仰懇天恩俯准以沁源縣知縣董餘三調補浮山縣知縣所遺沁源縣知縣卽以題署浮山縣知縣蔣敏對調實於地方有裨如蒙俞允該員等係簡缺對調銜缺相當毋庸送部引見據藩臬兩司會詳前來理合恭摺具陳伏乞皇太后皇上聖鑒謹奏軍機大臣奉旨吏部議奏欽此○○太子少保頭品頂戴四川總督臣丁寳楨跪奏爲川省官紳續捐山東賑欵並彚案開單請給奬　恭摺具奏仰祈聖鑒事竊查山東上年黄河决口被灾甚廣待賑孔急臣當督同道府州縣公捐並在川省存剩捐賑餘欽及重慶鋪號籌俻本地團練經費各項下共湊銀二萬二百兩匯解東省散放業經附斤奏報在案嗣據各府廳州縣共續捐銀一萬二千八百一十六兩零於六七十月三次發交銀號匯解東省兌收以資賑濟所有捐賑各員應得獎叙前經奏明俟捐畢後彚核辦理現在一律捐齊除成都府黄毓恩命婦唐雷氏捐數較多另案請奬並有捐數不敷議叙各官紳由臣酌給奬勵外其餘各員或捐銀二三百兩或一千兩不等均屬慷慨急公應請酌給奬叙以示鼓勵據成都府黄毓恩彚案開章請奏前來臣覆查捐銀數目相符合無仰懇天恩俯准飭部核給奬出自逾格　　除咨部外理合恭摺具奏並繕清單恭呈御覽伏乞皇太后皇上聖鑒謹奏軍機大臣奉旨該部核議具奏單併發欽此○○李鴻章片再前保辦理光緒九年海運出力各員内有三品銜道員用候補知府吳中彦請俟歸道員後加二品頂戴茲據天津道裕長詳稱該員吳中彥前於光緒七年辦理海之出力會保俟　知　聞缺歸道員班後加二品頂戴業經吏部核准於八年二月初一日奉旨此次係属重複請改爲從優議叙等倩前來理合附片具陳伏乞聖鑒勅部查核改奬謹奏軍機大臣奉旨吏部知道欽此○○張之洞片再署寗武府知府欒以紱撤省遺缺查有試用知府熊啓楚堪以署理又綏遠城同知清長人地未宜查有署澤州府同知試用通判善徽堪以互相調署據藩臬兩司具詳前來除檄飭遵照外理合附陳伏乞聖鑒謹奏軍機大臣奉旨知道了欽此 
 
