# 1904 - 66 - 4911095

 

Page 1

 
 
[今日本報附送俄日戰爭地勢圖不取分文] [  申報館主人啓]  
　　俄日搆兵方興未艾本館每遇戰事必囑妥實西友由旅順烟臺等處傳電通報迅速譯列報章并遍譯東西洋各國著名報章纎悉情形略無遺漏誠可謂孤詣苦心矣物恐地勢未明終難使戰事了如指掌因浼精於西法者測繪中俄日高四國輿地有關此次用兵者詳註地名兼及西伯利亞及遼東各處火車鐵路準於今日附入申報分送不復另取分文閱報諸君其亦有先覩爲快者乎 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價值又昂海内寒儒每苦力難購置且三史中地名人名之類率皆聱牙佶屈記憶難淸臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[論雲南普洱鎮總兵高得元奉旨正法事]  
　　甚哉雲南普洱鎮總兵高得元之荒謬貪殘何竟一至於此也夫高得元位至總兵其權幾與提督相埒凡副參遊以下諸將弁皆歸管轄承平時寄以操防重任遇有變故戰守之策亦賴以主持宜何如加意韜鈐整飭營伍使軍士樂於用命所至之處匪徒歛跡民生乂安上以酬朝廷倚畀之隆下以慰軍民責望之重乃身膺專閫值此匪徒擾及鎮邊廳之時不能調度有方肅清邊境輙敢挾私玩縱以至軍士怨憤匪勢披猖附近民人慘遭焚殺多至百十名口並有擄獲民寨賊營牲畜婪索投誠禮物情事種種不法厥罪難寛迨雲貴總督丁制軍雲南巡撫林中丞訪悉情形委員確查猶復飾詞狡展爰會銜彈劾請予革職發往軍臺効力贖罪朝廷惡其貪婪欺罔非置之重典不足蔽辜正月二十日特沛綸音著卽正法爲高得元儆要不徒爲高得元儆也彼高至此其亦有悔於心乎竊嘗論爲將之道貴得軍心尤貴能明紀律蓋得軍心則士卒爭出死力所向無前明紀律則弁兵惕於主威秋毫無犯如是而不能殺敵致果爲國干城者未之有也今雲南土匪揭竿肇亂蔓延各州縣到處騷擾雞犬不甯小民困苦顚連無可呼訴惟望官軍痛加剿洗庶可奠厥鳩居高得元總攝帥干果其欲滅匪蹤宜與將士戮力同心方克有濟乃性成驕蹇荒謬乖張欲期士氣奮揚膚功迅奏其可得乎况恣情擄掠民間牲畜不能保全致令民之畏兵甚於畏賊而彼賊者又先獻禮物始許投誠無論賊必取償於民卽其片時之服從亦豈可恃是不啻爲賊玩諸股掌之上也原參謂其玩宼殃民嫉功冒餉誠哉罪無可逃宜乎聖明大發雷霆必令明正典刑以快人心而伸國法也夫近來不肖將領無處葭有其經督撫參劾身敗名裂輕者褫革　　重者正法軍前見諸邸抄往往而有似彼營私骫法者亦當稍稍寒心矣不意覆轍相循至今日復有高得元之事豈峻法嚴刑不能戢武營之惡習歟吾於此乃益知擇將之難矣夫將爲三軍之司命將之得失關乎軍之安危而民之休戚亦寄焉大抵將略擾者雖偏裨在在可以服人使之部署一切事宜自無不底於安謐其劣者竊位苟祿孜孜焉惟以缺額扣餉爲心聩以營規而不知問以軍實而不悉不早使去徒誤事機如近日雲南提督張春發統領南洋常備左軍駐防清江所部馬步各營疲弱充數經兩江總督魏午帥派員點騐名册大半不符操演陣法不成行列乃奏請革職示懲朝廷責其喪心昧良特命發往軍臺効力贖罪要知張春發前綰湖北提篆時值庚子拳匪之亂督師北上逗留宫路恣意驛騷迨事平撤回所部各營譁潰過半誠使當時立予撤參何至重貽常備左軍之羞乃以巧於彌縫又得優游數年行其掊克之計而卒之終不免以貪墨敗幸邀寛典首領獲全否則其不至行高得元而伏誅者幾希是前之保之正以害之也故吾謂擇將宜嚴一不得人易之不容稍緩則國事全而軍務亦庶有起色若見機不明遇事不决養癰成患至如高得元之釀成禍昭而始發其覆彼其人固不足惜其如天下大局何予因高得元之事縱論及此彼操命將之權者其亦知所返也哉 
[電傳宮門抄]  
　　昨晚八點鐘越四十五分時京師友人專電告知本館云正月二十三日皇上召見軍機大臣及聨寳華本日並無明降上諭 
[迭攻不下]  
　　西歴三月八號註卽華歴正月二十二日英京倫敦來電云當本月六號註卽二十日日艦攻海參威時俄國守護砲臺之將校兵丁無一傷害祗一砲彈飛入城内擊斃一老婦及兵士數人迨七號註卽二十一日日艦又往攻未久卽退 
[道茀難行]  
　　西歴三月八號註卽華歴正月二十二日英京倫敦來電云日兵擬於高麗南部登岸迤邐而入滿尐嗣以道茀難行重復折回另尋路徑 
[俄敗傳言]  
　　本邑字林西字報登西歴三月八號註卽華歴正月二十二日日本大坂來電云頃聞離海參崴三百華里之地俄日兩軍五相鏖戰俄師敗遁抛棄軍械甚多按此電旣未明著地名又未言事在何日是以字林報謂爲得自傳言云 
[遣使赴韓]  
　　本邑字林西字報登西歴三月八號註卽華歴正月二十二日日本東京來電云日廷特遣侯爵伊藤博文親齎國書赴漢京覲見高王以申慰問之意定於東歴三月十五日註卽華歴正月廿九日由東京啓行 
[法人行善]  
　　西歴三月八號註卽華歴正月二十二日英京倫敦來電云法國巴黎司京中地方公務局諸董籌集勿郎十三萬枚爲救療俄日受傷軍士之用 
[譯東報記堵塞旅順口情形]  
　　日本大阪某日報云頃由海軍總統東鄉氏禀報政府大旨謂東歴二月二十日註卽華歴正月初五日我聨合艦隊旣定堵塞旅順之計各艦卽鼓浪而出祗以天氣不佳遲延一日二十二日註 
 
 

Page 2

 
 
卽初七日始揚帆直偪旅順是夜二下鐘許在口外偵察一周見一軍艦似是矮磨路因卽發砲以擊能否擊壞未得而知迨三下鐘越三十分時各艦威武奮場衝敵人砲火而進中有天津丸者以敵人燭海燈光甚猛烈誤駛至老鐵山東岸擱於暗礁武陽丸駛至天津丸之外相距四百諾脫自行沈没報國丸駛近港口燈塔前船首指西北方觸礁而碎武州丸行至東南方微東二度半亦自行沈没仁川丸擱於饅頭山下海岸黎明我水雷艇隊出没於藥雲彈霰中將各船士卒悉數救回惟不幸而港口堵塞之事未及完全然亦可信其無形之功莫此爲大矣報國丸有末弁三人被敵彈所中其他皆獲安全各水雷艇及逐水雷艇無一壞者二十四日註卽初九日午前十下鐘許我艦隊得攻旅順口巡艦直赴口外偵緝適遇敵旗艦諾烏伊之苦及逐水雷艇五艘在老鐵山下意圖駛入港中因急發砲轟擊至夜我逐水雷艇分爲三隊第一隊到鳩灣第二隊至大連灣搜索敵艦皆無所見第三隊抵旅順口外一試敵人砲火二十五日註卽初十日黎明五下鐘許我艦隊又鼓勇抵旅順口外與敵人拔痕及矮司誇路毒諾烏衣之苦三艦發砲互攻港内砲臺亦發砲相助祗以距離太遠未能命中摧堅旣而敵艦約同要塞戍兵併力抵禦鏖戰二十分許敵艦皆避入港中我艦隊遂停砲而返是役也未及偪近敵艦以故無甚大效然我軍未傷一艦未斃一人窺敵人之心似設法句誘我艦隊令誤入安設水雷之處自蹈危機當奮力互鬥之時我巡艦隊乘機駛赴港口迤南要遮敵艦未幾有敵艦隊中逐水雷艇二艘欲由老鐵山迤南入口我軍急發砲遥擊其一因逃往旅順港内其一遁至鳩灣仍被我軍發砲擊破此艇有烟筒四具現方攔於鳩灣迤北山下彈丸所中破壞不堪我巡艦隊中仍無一傷者至俄督矮立幾息夫電告本國政府則謂西歴二月二十三號二下鐘越四十五分時有日本水雷艇督帶大輪船數號滿載薪木擬沈入港口以阻俄艦出入之途中有一船駐老虎尾半島附近旣沈下一船沈於獨路騰開路附近皆已被我砲火所傷我立秃烏衣生艦及砲臺對準日本水雷艇發砲猛擊至天明四日船皆破壞時日水雷艇八號待於海上隨歸併艦隊中水悉駛往何處破壞之四日船中人悉由日水雷艇救去港口依舊通行刻下尚有一船在港口焚燒港内引火諸物漂滿水中當砲火連天之際遥見日本諸艦分爲二隊因令巡艦三號窮追追之不獲下令折回至俄艦損傷若何則絶無一字提及 
[日兵效死]  
　　日本大阪某日報云東歴二月二十四日註卽華歴正月初九日日船乘夜潛進堵塞旅順口門駕駛仁川丸之海軍二等機關兵梅原健三身中敵彈以致死於陣前隨後救護之初瀨逐水雷艇二等信號兵岡田辰藏彈丸深入脊骨中事後送入佐世堡醫院醫者用箝取出延至二十七日註卽十二日傍晚六下鐘時殞命此外如主理吉村氏候補生靑木澤本二氏一等信號兵瀧澤中谷二氏雖受重傷刻已痊可先是艦隊長上村氏旣下堵塞口門之命兵士之告奮勇者多至二千人咸踴躍爭先願就死地隨卽選定七十七人當彈丸如雨之時鼓勇直前偪近旅順港口旣而報國丸一等機關兵藤木金七郎鐵片嵌入右腿二等機關兵竹野啓次右膞及右腿受傷遂與梅原諸人同入佐世堡醫院療治其勇往殊可嘉也 
[擊退俄兵]  
　　高麗漢京來電云西歴二月二十七號註卽華歴正月十二日有俄國騎兵數百名馳至距平壤七星門二里許被日兵擊退有知者曰此項俄騎蓋偵探兵也 
[俄占韓署]  
　　日本東京某日報登高麗漢京來電云咸鏡道民人多受俄人指揮潛止吉州偵探日軍動靜目下有俄軍一千五百名闌入會寗廣購糧食且屯留不去强占郡守官衙 
[俄艦過河]  
　　日本大阪某日報云俄國艦隊中有巡艦名啞洛拉者已於西歴二月二十九號註卽華歴正月十四日駛入蘇彝士將次鼓輪東下矣 
[俄帥更迭]  
　　日本東京某日報云俄國屯泊旅順口之一等巡艦矮司誇利獨統帶立之勤希鐵騰刻因患病乞假言旋遺缺由海軍副將希他開洛培路開接任而令海軍游擊騰鐵洛爲第二水雷艇隊統帶官 
[俄人備戰]  
　　日本大阪某日報登中國天津來電云寄泊營口之俄國戰艦刻已改塗黑色豫備海上交兵夜間派令可殺克兵三百名四出偵伺俄帥更調派兵士六千名分赴附近五西里内廣購牛羊豕之類以充戰士餱糧 
[冰車夫事]  
　　法京巴黎司來電云邇者俄人在貝加爾湖上築路行車西歴二月十八日註卽華歴正月初三日砉然一擊堅冰陡裂機器車及載兵車五輛陷入冰窖之中溺斃將校四員兵士二十一名 
[日開國會]  
　　日本東京來電云東歴三月二日註卽華歴正月十六日午後日皇下詔曰朕以軍國重情深望議院中人互相恊贊兹定三月十有八日註卽華歴二月初二日物開臨時國會爾等諸議員務於三月十日註卽華歴正月二十四日齊集東京會商壹是閣僚臣庶咸聽朕命欽哉 
[英籌西藏]  
　　英京倫敦來電云某日英外務大臣藍斯唐在上議院宣言曰我英政府之意當承認西藏爲獨立自主之邦萬一何國逞其雄心在藏地施展權力我英必起而抗之今者西藏之人深信俄國可以援手此事頗與我英多所捐害我英務必出其全力對付俄人以保西藏封疆完全無缺此則差堪自信者也 
[英人護礦]  
　　日本大阪某日報登中國京師來電云英國屯駐天津之陸軍統領某君派出武弁三員兵士八十名由秦皇島赴開平保護礦務總避 
[備護美員]  
　　日本大阪某日報云美國政府特派戰艦三艘鼓浪抵上海一名生夫倫希司誇一名埔洛之苦利痕一名他拉馬聞美廷之意不必與俄商定務令所簡領事木路騰氏前赴靑泥窪任所履新并遣派以上諸艦爲之保護其簡赴奉天及安東之領事官曰笛烏伊之秃生曰氣賢希路亦已由華盛頓啓行矣 
[豫計陸軍]  
　　英京倫敦來電云英國政府豫計本年陸軍經費須英金二千六百九十萬磅較上年减少五百六十萬磅兵額總計二十二萬七千名較上年减少八千七百六十一名又設戍阿非利加洲南部之豫備兵二萬一千五百名今已改爲常備戍兵廢去大隊之制分編各小隊以利遄行 
[愼重疆圻]  
　　日本東京某日報登中國京師來電云華歴去臘二十九日以後中朝遣兵防守邊境惟日孜孜一切胥歸馬珊園軍門布置目下朝陽駐有馬步兵七營建昌駐有馬步兵九營平泉駐有步兵二營砲兵二營古北口駐有步兵二營席之誇步兵一營合計一十九 
 
 

Page 3

 
 
營正月十二日軍門已親赴朝陽矣 
[革命宜防]  
　　甯波訪事人云府屬奉化縣境忠義鄉近有貢士莊景仲劉紹琮宣播異說煽惑人心附近江孫嚴各紳士從而和之陽託維新實則迹近革命日前擅將彼處關帝文昌二廟興工改作會堂廟中所奉各神概行毁棄如痴如醉無理可言士民中有起而阻之者竟被莊禽住二人送入縣署縣主王大令未悉底藴遽命押候訊懲以致闔鄉同抱不平欲與莊劉爲難莊劉聞之亦率族與之抗拒以致互相格鬥釀成禍端旣而莊劉知事不諧聨名飾詞控諸府署府尊喻庶三太守批其牘尾斥之旋札飭奉令秉公集訊具覆 
[批示游學]  
　　廣州訪事人云去臘某日嘉應州人黄遵庚具禀督轅擬在粤省創設游學公會等情當奉督憲岑雲帥批示曰國家興學首重師資三代盛時官師合一蔚爲齊一之政教自後世國學就湮在下師儒創立師說以教育英才爲已任而有責無權諸子百家得以爭鳴異說學界術庬不可究詰泰西各國教育家德育智育體育有不易之節度法制以變化氣質涵養性情造就全國之人爲宗旨師範之關係甚大師範學堂之設誠屬當務之急已由學務處妥議籌辦據禀設游學公會亦不爲無見惟所列條欵内開各節派學卒業年分必須明定科級挑選學生以何等程度爲合格品學兼優四字籠統其詞殊欠切實經費自應官紳合籌所稱指定地方公欵究有何項公欵可籌均未明言該生果有眞知確見應卽詳細開列條陳呈學務處核辦 
[潯上春光]  
　　九江訪事人云江西廣饒九南道瑞莘儒觀察委候補縣汪大令赴江寗請領槍砲藥彈新正十二日回抵潯江次日卽解送省垣交納○廣饒九南道瑞觀察委員修理湖口縣一帶砲臺刻已工竣因於新正某日親往勘收並委龍驤兵輪船管帶陳蘭溪遊戎爲四路砲臺提調○新正十二日常備中軍勇丁與警察巡勇因事齟齬互相用武嗣經道府縣及統領管帶各官馳往彈壓始各散歸○張老三張老九著名惡賊也前經德化縣典史劉潤生少尉拿獲收押獄中去歲除夕扭斷鎖練而逃縣主賀少九明府聞而大怒飭將看役嚴刑審訊務獲究懲○電局駐漢洋總管彼德生君並告各電局大旨謂現將往滬電報直逹上海不由鎭江轉逹鎭江各電報則由九江轉遞 
[爭迎貴胄]  
　　本邑居民一聞倫貝子邸駕將臨無不鶴跂鷺翹爭覩天潢貴胄昨日英界大馬路各店鋪龍旗高揭遍綴花燈途中士女丰昌馬龍車水衣香鬢影艶若春雲直至日落崦嵫始賡陌上花開之句先是清晨蘇松太兵備道袁海觀觀察偕上海縣知縣汪瑶庭大令松海防同知黄小霽司馬提標右營參將周子安參戎乘鈞和兵輪船赴吳淞恭迓撫標滬軍營及各防營則列隊浦灘如火如茶軍容甚盛法界捕房謝副捕頭戎服佩刀率領中西探捕分投彈壓閒人至午刻貝子安抵吳淞各官叩謁之餘次第回署聞貝子定於今日清晨八點鐘時在金利源馬頭登岸駐駕斜橋左近洋務局中 
[儲憲蒞滬]  
　　江蘇督精道陸省吾觀察由省來滬昨日舟抵新閘大王廟碼頭聞須俟倫貝子啓行時偕往吳淞閱視防堵事宜然後遄回蘇省 
[儲憲謁客]  
　　江蘇督糧道陸省吾觀察由蘇垣乘舟蒞滬命駕至馬路工程局投刺拜會總辦翁子文太守飭丁擋駕蓋謙不敢當也 
[梟首投誠]  
　　奉賢縣南橋鎭著名梟首小阿妹卽沈阿妹與南匯梟首王升奎同惡相濟擄人勒贖忌憚毫無上憲屢派師船約會陸師掩捕沈糾黨抗拒迄未成禽日來自知法網難逃籲求董事某君禀諸奉賢縣郭大令自願悔罪投誠大令允之前日委南橋司巡檢吳少尹偕陳鴻恩莊登瀛宋經湛陸渠諸紳董帶沈來申謁見蘇松太兵備道袁海觀觀察觀察傳沈詰問沈禀稱小的手下共有羽黨三百餘人洋槍一百餘桿刻下浦東各處屢出盜案皆係客帮梟匪所爲小的願作線人一一破獲觀察飭將羽黨遣散繳呈軍械然後交捕役帶往各處偵緝盜案立功續罪 
[暫緩點軍]  
　　日前蘇松太兵備道袁海觀觀察札委南市馬路工程局總辦翁子文太守赴撫標滬軍續備右旗曁南洋續備右旗兩營點騐新軍先赴滬軍營點畢正擬續點奇兵營適值雨師載道遂廢然而返大約須俟天氣晴朗然後舉行矣 
[公廨停訊]  
　　昨日英美等國公共租界公廨讞員關絗之司馬法界讞員魏蒓塢大令因恭迎出使美國觀賽博覽會之倫貝子不克升堂治事爰傳諭各捕房暫行停訊一日 
[賭痞肇禍續聞]  
　　惡棍談鶴祥在天通菴鎭馬金金所開茶肆中賭博被地保姚俊之弟姚華華糾同巡防局員高二尹之家丁倪蔭庭前往婪索談遂鳴鑼聚衆擊毁局中器物等情曾誌本月二十二日本報事爲寳山縣主王緯辰大令所聞以地保縱賭釀事飭卽提案訊辦先是本邑保甲總巡朱森庭明府聞有是事誤以爲在上海縣二十五保頭圖境内因將地保陳馨山之夥沈純和傳往局中詰問嗣知事在寳山乃令退去 
[馬路工程局瑣案]  
　　前日浙江紹興府屬某邑人單金堂扭妻父王寳才妻母王胡氏至捕房訴稱妻子突被伊等藏匿捕頭立卽轉解馬路工程局總辦翁子文太守倩襄讞委員黄衡堂二尹研訊王自願將女交案二尹令單領回管束○浦江賊犯吳德發竊取海州划船一艘控經馬路工程局襄讞委員黄二尹派捕緝獲原船將吳解局研訊判令枷號一禮拜昨日枷期已滿二尹飭提到案將枷開去交人保釋○小利陳阿發行竊法界菜市街某姓家衣服二十一件携至南市馬路中被巡街捕查獲解入捕房轉解工程局襄讞委員黄二尹研訊之下判責一百板贜衣存候失主具領 
[英租界捕房紀事]  
　　前日歹人某甲狙伏五馬路正豐街逐逐眈眈圖肆肢篋探囊手叚時適天雨有天津某姓童子手持洋傘彳亍而來甲突出攫之飛奔而逸童追至望平街大呼捉賊經某號巡街華捕拘獲連贓帶入捕房捕頭令押候解送公堂禀請讞員關絗之司馬究辦○竊賊某乙不知在何處竊得箱籠等物經包探劉光震拘獲啓而視之中有衣物及西人所用器具二件因一并送入捕房捕頭令押候轉解公堂禀請訊明究辦 
[施種牛痘]  
　　種痘用人苗其害有三一傷被收小兒之元氣一人漿力薄不如牛漿力厚一此兒倘有别種毒根亦將輾轉傳染本堂徐心堂先生有鑒於此特爲選購洋製眞牛苗如法施種歴有三年頗著成效兹定於正月二十六日開種嗣後每逢禮拜六下午一點鐘起至四點止按號數之後先爲種痘之次第法必求其美備費更不用分毫彼家有寗馨兒者尚其襁負而至乎乞附報章藉以傳播滬北天后宮前廣益善堂司董嚴信厚龔心銘施則敬朱佩珍葉貽釗周鴻孫等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　正月初七日亨公請假十日恩公續假十日全福續假二十日掌俄司奏十一日祭奉先殿載拽行禮召見軍機大臣皇上於明日卯初二刻升中和殿看版本日美國使臣康格帶領精琦等覲見○初八日芬車謝署缺恩植公請假十日禮部奏派捧詔派出王中堂侍衛處奏派稽查壇牆　派出奎俊誠全黄永安松鶴祥年莫慈關防衙門奏十五日大高殿拜表恭王行禮召見軍機大臣皇上於明日賓正至太廟行禮姚舒密遞封奏一件○初九日大額駙毓秀各續假五日召見軍機大臣陳嬖遞封奏一件 
[示保物産]  
　　江西訪事人云日前省垣派辦政事處司道出示嚴申禁約以保物産而阜民財大旨謂江西泉甘土沃出産殷繁向來各縣各鄉田山皆有禁約不得任意踐害砍伐故種植獲利閭里富饒乃近年約弛禁廢游惰日多肆意戕害毫無忌憚雖有勤農徒種無收亦皆灰心培植是以四郊濯濯迥非昔比農産旣少工商均無所資財源因之日涸况山無林木則地氣不逹雨澤愆期土無遮蔽則沙泥被街河流竊塞水旱頻仍未嘗不由於此邇來迭奉上諭飭各省督撫勸民振興農工商務去年護撫院發給勸辦農工商務告示章程近又另設通省農務公所集紳商辦總期合省紳民通力合作振興農務惟興利必先防害化莠乃克安良查例載毁伐杏木稼穡者擅食他人田園瓜果者並計贓論罪一經發覺有犯必懲但恐城鄉遠隔官衙耳目難周且事後加刑究不若事前預戒爲此示仰各府州縣鄉村士庶人等知悉爾等須知種田種山都賴保護禁約不嚴生機日息宜於各鄉村速立鄉禁妥議條約公舉廉正紳耆請官派充約長另雇巡查人役逐日梭查已經種植之物固宜保護而未曾開墾之土亦應擴充如有犯禁者照章議罰如抗不遵罰卽由約長禀官嚴辦仍許隨時將辦理情形函告省城農務公所庶幾官紳上下聨絡一氣事舉法立農事日興以利身家以衛閭井無負朝廷體恤民艱務本重農之至意本司道實有厚望焉特示 
[覆盆待雪]  
　　江西新建縣某氏婦誣姦自刎一案已誌前報兹得訪事人來函知婦薄有資財族中無賴意圖佔奪唆使其姑架詞呈控縣主黄可泉大令傳集人証細察情由知婦性尚樸實其中定有别情奈首告者爲其姑及諸族長未便申斥祗得曲爲開導且婦有子女年俱幼稚需人撫養姑又年老力衰需人侍奉意欲曲予成全令其姑領回仍前和好不料其姑中於讒言勸諭再三執抝如故大令正在嚴究族中唆訟之人婦突刎頸自盡大令飭人往救已無及矣刻下大令以族人誣姦釀命非從嚴究辦何以白　婦之冤特派妥役多名拿獲無賴數名以憑澈底根訊死者有知冤魂當可略慰矣 
[甬江雜志]  
　　寗波訪事人云前者寗郡創設中學堂一所小學堂四所公舉董事辦理邇因小學堂經費不敷各董擬併而爲一日前具禀府轅府尊喻庶三太守飭各堂暫緩開學一俟釐定章程然後招考一面出示曉諭略謂郡城中學堂及四隅學堂現届開學之期本應循舊舉辦歴奉憲飭核議章程必須稍緩時日各學生有志向學准俟本府會同各紳將學堂課級章程從新釐訂妥善再行出示招收○甯郡北門釐卡委員瞿大令鴻護現届期滿上憲調赴乍浦差遣所遺北卡一差由總局憲遴委候補知縣劉大令肇甲來寗接辦○寗屬奉化縣境忠義鄉貢生莊景仲等因將關帝文昌二廟神像毁壞以致激成衆怒各鄉人聨名赴府控陳府尊喻庶三太守派員馳往查勘情形以憑核奪 
[沙隄春旭]  
　　沙市訪事人云去冬有某油坊運錢若干至湖南過洞庭湖時因夜深風緊偶爾不愼致將船沈没當卽淹斃甲乙二人餘爲荆江水師營巡哨砲船救起其所運錢亦已如數撈獲矣○每屆新年賭攤林立喝盧呼雉聲徹通衢以致鬥毆竊盜之事時有所聞荆州府通判王澤民别駕深惡痛絶爰於日前發出示諭嚴行禁止○去冬沙市德盛益怡盛祥同興泰等四錢店因貿易不佳銀根緊急勉强支持至臘杪終以周轉不靈先後倒塌各店之有往來者難免因之受累也 
[英美租界公廨晚堂瑣案]  
　　徽州人俞潘氏控鴇兒陳華氏勒令其女保卿賣娼向領不釋等情讞員關絅之司馬簽差協同某包探將陳鴇及保卿提到前晚升堂研訊俞潘氏投案訴稱丈夫俞益清年老多病當保卿九歲時携向陳鴇抵押洋銀一百五十元言明至二十歲領回上年業已滿期小婦人與中人陳老虎等前往向領不料陳鴇將保卿掯阻勒令賣娼爲此情急奔投陳訴叩乞保全陳鴇供俞潘氏偕陳老虎等向小婦人索領伊女祗來一次自此絶跡不來安能貿然誣控保卿供年二十有一現願隨母回家求賜矜察司馬飭俞潘氏將女具領不准再行押入娼家違干查究各取遵結存案備查○英商人巴利洋行主人投本管總領事署控華人俞竹卿欠銀圖賴等情前經司馬會同英總領事署繙譯迪比南君訊明將俞押追銀五百兩在案嗣俞以蘇州三泰錢莊主孫松泉亦欠伊銀據情呈控司馬飭差齎文至吳縣將孫提到前晚升堂研訊俞供商人與三泰錢莊往來先後被欠銀五百兩嗣聞三泰倒閉曾赴吳縣署呈控尚求移吊莊摺如數究追以便歸還八巴利之欵孫供所欠俞銀曾以大土十枚估價抵還此外尚有川土四塊及洋銀一百元由彼收去均批明支摺求飭呈案核奪司馬著將俞孫還押俞所欠八巴利之欵予限一禮拜迅速措繳違則改押捕房○楊璞程春枝控潤昌棧主管少南欠銀圖賴等情經司馬飭差恊控將管提到前晚升堂研訊楊投案訴稱前者管因急需借去匯票銀四千六百餘兩給與北貨帮言明數日歸還不料一再延緩直至去年臘杪依然無著叩乞究追程訴稱與管往來被欠銀一千七百二十餘兩求併訊追管供楊欵已倩人赴鎮江催北貨帮歸還不日可到程處之銀容卽設法歸楚不敢玩延司馬著還押予限十日理清 
[法租界捕房紀事]  
　　新閘某姓有幼女三人長者年約十五六幼者年約十餘齡同在某繅絲廠工作近被流氓某甲誘至法界某小客棧與長女姦宿事爲包探偵知一併拘入捕房捕頭訊悉情由命分别禁押聽候解送公堂禀請讞員魏蒓塢大令飭傳家屬具領○前晚甲乙丙丁四人在新拓租界某小茶肆中聚賭被巡街捕偵知連茶肆主某戊拘入捕房捕頭以戊不應任人聚賭著罰洋銀十元甲乙丙丁四人申斥再三然後釋出 
[美租界捕房紀事]  
　　昨日甬人邵阿金不知因何與吳淞路五百九十四號門牌某肉莊夥蔡瑞梅口角紛爭蔡怒持刀傷邵之面血流如注旋卽扭訴捕房捕頭詰知事起細微一併叱去○昨日有一馬奔馳至百老匯路適被三百五十五號巡捕所見牽入捕房未幾卽由三馬路順大馬車行馬夫王阿昌前來認領捕頭令罰洋銀若士始准將馬領去○前晚北四川路仁智里外倒斃一乞兒三百六十號巡捕見之投報捕房捕頭令地保轉報某善堂備棺收殮○前日傍晚時有年近而立之某甲身穿白絨短衫洋縀夾襖外罩洋縀棉被黑羔皮坎肩馬甲頭戴小氈帽足穿元色洋襪行經漢璧禮路永祥里口忽患急病倒地氣絶左近龍園小烟館主沈某見而惻然爲之投報捕房并願出資棺殮舁至義塜瘞埋捕頭頷之○西人某甲不知有何案件昨日經五十五號西包探持該管總領事所出牌票拘入捕房捕頭令押候轉送總領事署聽候訊辦 
 
 

Page 10

 
 
   
 
 

Page 11

 
 
   
 
 

Page 12

 
 
　　夏間被人控告經周光昌訊明將李鏡蓉革退行頭霍忠等笞責革卯並將霍忠等供出得銀三百兩之家人牛升卽行責斥驅逐土稅仍歸九家行頭包辦每年共繳銀七百餘兩内除解正稅銀四百兩捐輸銀二百十六兩外其餘作爲炎耗解費門丁王子庚李升梁貴查無包攬之事又原參該縣商民韓聚龢與該署令在省素識有弟幃緖堂與該署令同盟克弟該署令到任後該商回縣爲之包攬索賄顧鎮村賈楊氏因其姑懷疑自剖而死該氏母家呈控賈姓託該商送銀四百四十兩由幹役張得玉私和了事又伯延鎭吳姓之妻因其姑窺見姦情毒死其姑由商人程銀和託韓聚龢送銀一千六百兩遂不深究一節查該縣顧鎭村民賈存先與賈固本之妻有姦嗣娶本村魏氏爲妻素有腹漲之疾賈固本之妻卽誣其在家有孕賈存懷疑屢向盤詰魏氏飽漲至甚賈存商同其母賈黄氏往邀賈周南之弟賈二周許錢三十千配藥打胎並用錢十千雇覔穩婆張氏將魏氏按倒令其用手探試揑稱有小孩之頭魏氏負痛聲喊腸脫殞命胎形未見賈黄氏恐事敗露將腸剪斷復用毒藥灌入口内裝作魏氏服毒自盡經魏氏娘家姑母聞之往告魏氏之父氣忿病迷魏氏之叔魏永根偕其姑母赴縣控告先由家長賈會義說合公賈存之父賈樂義出烟土百餘兩賄通地保趙小二並穩婆扶同隱飾迨周光昌往驗僅據穩婆聲報魏氏下身血污口有服毒形跡卽指爲服毒身死魏氏姑母伸辯周光昌喝斥遂將人証帶縣經賈會義及快役張得玉捕役楊盛興魏永根說合了案賈樂義變産花費錢六百餘千張得玉一人經手向稱錢不敷用賈樂義向索淸帳互相口角致訟周光昌當堂訊斷飭令赶緊了事并未深究又查該縣伯延鎮之故民人劉眞繼配係屬僕女其子小名狗不吃娶妻張氏因其姑出身微賤藐視不睦本年四月間其姑有病延醫診視方用丸味羌活湯張氏煎與其姑服下卽日身死相傳恐係毒斃劉眞前妻母家費姓聞知不依經程有和處說從豐埋葬了結賈姓並未得錢聞劉狗不吃共花費銀至干敷百兩之多得未成訟引外並無吳氏之妻毒死其姑情事至該縣商人韓聚龢卽韓奎五向在省城開設隆昌盛油鋪與周光昌交好其弟韓緖堂係江蘇候補縣丞與周光昌曾經結盟迨周光昌到任將書院公欵銀二千兩借給韓聚龢作本營運平時韓聚龢出入衙門蹤跡甚秘賈劉兩姓之案查無該商在内而此外曾否指官詐財迹近可疑特無從得其確據又原叅其官親趙鑑余經該署令派赴南鄉四和村抽收煤稅與該村地棍何望鎖同往何志年家强姦幼女秀仔經鄰人杜壬午王義成聞聲趨救趙鑑余避匿該署令反下票嚴拿杜壬午王義成二人誣以搶劫衣袴一節查該縣何村鎭煤釐經周光昌倩友趙鑑余設局抽收本年七月間趙鑑余令土娼秀仔勾引何志年已嫁之女李何氏在局住宿被土棍杜木郎杜蘭亭王義成何望鎖等於夜間闖入局内將趙鑑余李何民捆縛旋經童老紹武雙仔何集雲等處說先給票錢二十千又許銀五十兩始行釋放趙鑒余回縣揑報被刼局物周光昌卽將杜木郎杜蘭亭何集雲拘案重責並因鄉約杜壬午脫逃卽將其父提案懲處現在杜蘭亭業已釋放王義成現因另案拿獲管押又原叅該縣有當商十一家每家按年繳當稅五十餘兩該署令二月到任因前任已將一年規費收清勒令再繳一分致當商全行歇業錢行倒閉十三家幾於罷市一節查該縣前有當鋪十一家均以出票週轉同和中和兩鋪先因錢票被擠倒閉光緖二十七年各當鋪均因賠累一律呈請歇業當稅規費早已不交二十八年有在該州蘇村鎭開設代當鋪一家周光昌到任已在各當鋪歇業之後委無勒索規費之事至城鄉各錢鋪照常開設並無罷市之說以上各節除浮收錢糧勒索當規二事查係傳聞無實應毋庸議外其餘雖無贜證實據惟周光昌到任以來於幕友家丁不能約束又與本地商人往來太密究屬疏於檢察不知遠嫌至劉姓一案猶可諉爲事屬傳疑未經興訟若賈姓一案則人言藉藉疑竇孔多該員豈無聞見乃竟含糊了結實非尋常蔬縱可比及至快役張得玉與賈樂義因案致訟然復不加深究雖非通同婪索科以縱令得贜之律實無可辭豫省諱盜諱命私和案件相習成風地方官視爲固然深堪痛恨現在通飭各屬嚴行禁革似此玩視人命之員亟宜重懲相應請旨將前署武安縣知縣候補通判周光昌卽行革職永不叙用以示懲儆一面由臣札飭接任武安縣將此案一干人証查提覆訊另行詳辦並將劉姓一案確切訪查務期水落石出仍飭祥符縣會同協緝商人韓聚龢務獲解案究明有無指官詐財及說事過錢確情再行按律懲辦司事趙鑒余應卽驅逐回籍不准逗遛劣生李金榮卽李鏡蓉飭縣查明詳革土棍杜木郎杜蘭亭丁役霍忠牛升等業經分别責革應與查無包攬情事之門丁王子庚李升梁貴一併免其置議王義成應歸另案辦理生員姜月峯包辦土稅事在周光昌署任之前查無不合縣丞韓緖党遠在江蘇候補與案無干均應免議周光昌抵還漕折所餘若干飭由後任核明勒令繳出代爲抵還各户以淸欵目是否有當謹將查明知縣被叅各欵緣由恭摺覆陳伏乞皇太后皇上聖鑒訓示謹奏奉硃批著照所請該部知道欽此 
[河南巡撫陳奏豫省設立商務農工局謹陳大概情形摺二十三日]  
　　河南巡撫兼管河工事務臣陳夔龍跪奏爲豫省商務農工局以興庶務而濬利源謹陳大概情形恭摺仰祈聖鑒事竊照光緖二十九年八月初七日奉上諭商部奏擬於各省設立路鑛農務工藝各項公司請飭各將軍督撫會同籌辦等語著各省將軍督撫於商部議設各項公司會同籌畫悉心經理等因欽此又於十月初一日奉上諭商部奏請通飭各省振興農務一摺著各省大吏速飭各府廳州縣認眞確查極力講求一律切實興辦等因欽此仰見朝廷阜財利民殷殷圖治跪聆之下感奮莫名臣維振興農工商務實目前切要之圖豫省綰轂中原不鄰商埠人情安於固陋風氣迄未開通坐棄膏腴諸待整頓敢不欽遵明諭勉力圖維况近日鐵軌交馳漏巵可慮若不銳意教養無以籌抵制卽無以保利權故論生財於今日豫省較他省爲難亦較他省爲尤亟臣自到任以來督同司道早作夜息詳加體察竊見百爲窳情物力艱難農工類乏精良商情亦皆渙散非籌倡導之法不足以利推行非設總匯之區不足以資整理籌商至再略有端倪現於省城設立商務農工總局一所凡全省種植工藝商務統歸該局經理務期上下相孚聨絡一氣以官督商辦爲宗旨以開民智收實效爲指歸派委布政使瑞良按察使鍾培督辦其事並遴委特用道胡翔林爲總辦奏調河南差遣江蘇候補道丁葆元爲會辦以專責成而資籌措惟是事屬創始條理萬端欵絀用繁當急先務人手辦法厥有二端一曰興辦蠶桑中國出口土貨以絲繭爲第一大宗獲利旣豐見功亦速臣前在漕督任内曾奏請試辦江北蠶 
 
