# 1920 - 80 - 4916917

 

Page 1

 
 
   
 
 

Page 2

 
 
   
 
 

Page 3

 
 
時評 
[國家機關與武器] [  （冷）]  
　　有一權一職之人皆以國家所設之機關爲個人或同黨之武器此國事之所以無可爲而國亂所以日增也 
　　有后權兵職者亦旣視以爲固常而不必論矣外而至於行政之官司法之官理財之官亦無一不如是又外而至於議會亦思操縱於其間是國家之機關全爲個人黨派而設非個人與黨服務於國家而設此機關也是故不暇論國家即此機關之間亦安有寗日哉 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　三月二十六日大總統令陸軍總長靳雲鵬呈准兼奉天省長張作霖咨請以吳振鐸陞補協領應照准此令 
　　又令陸軍總長靳雲鵬呈准兼奉天省長張作霖咨請以王德富劉清俊陞補佐領均照准此令 
　　又令黎福郎白德斯均給予四等嘉禾章此令 
　　又令薛丕沾給予四等嘉禾章此令 
專電 
　　北京電此間重要人物均赴奉祝張作霖夀並由各省代表開聯席會議（二十七日下午二鐘） 
　　北京電外農敎三長有下星期二提新出國會息（二十七日下午二鐘） 
　　北京電周樹模組閣說徐及周均聲明不確第三者用以間徐靳徐遣人語靳勿灰初念爲難處當共帮忙（二十七日下午四鐘） 
　　北京電安系進行選舉副座甚力内部决定曹錕但以擁段爲條件曹未承認日來該系新會議員各按本省開會分投疏通劉恩格己赴奉與張接洽（二十七日下午六鐘） 
　　北京電本日閣議陳籙報告閩案迭次非正式接洽大體己就惟日要我相對賠損又日兵護謝米諾夫進駐滿洲里外部卽日提抗議閣議又决定徵收官任用條例又修正德奥人民入境許可暫行條例（二十七日下午四鐘） 
　　北京電日使昨日下午五時訪陳次商結閩案對我要求賠償懲兇道歉三項可通融照辦惟重在接議魯案爲附帶條件陳答以須候閣議取决本日國務例會當提出報告（二十七日下午三鐘） 
　　北京電徐靳决定魯長屈映光不使更動（二十七日下午三鐘） 
　　北京電田中玉爲省長問題應召來京謂屈與魯人旣成惡感自以量移爲是（二十七日下午六鐘） 
　　北京電審計院審核經濟調查會銷册列有秘密費甚鉅咨據國院聲復未便宣布因再追問財部勘明眞相（二十七日下午二鐘） 
　　北京電航空處决用飛機載客先從京津試行（二十七日下午三鐘） 
　　北京電派黄開文赴滬歡迎暹王（二十七日下午二鐘） 
　　北京電施肇基電英皇贈唐在禮帝國二等勳章贈羅忠詒三等勳章（二十七日下午四鐘） 
　　北京電楊晟電美銀團代表將來滬請示接待（二十七日下午六鐘） 
　　北京電陳光遠電太古行小工被華捕無端毆傷激成衆憤幸李團長前往阻止現己安謐（二十七日下午四鐘） 
　　北京電趙倜電倜對將士袛有聯歡乃蒙訓誨自當懍遵意旨化釋無形蓋對吳慶桐事而發（二十七日下午四鐘） 
　　北京電駐鄭旅長靳雲鶚電所部駐黄河南岸之二團一營六連二十一夜被匪開槍轟擊該連兵士深夜不知原因驚散二十餘人幸七連長聞警率隊追剿僅被燬去票房砍斷電線餘均未被擾（二十六日下午三鐘） 
　　北京電張敬堯電到湘後代墊千餘萬元公私赤立乞籌撥（二十七日下午四鐘） 
　　北京電黑鮑電陳整頓中東路計畫（甲）路在我境内完全收回護路權（乙）路局中下級管理員均不更動（丙）疏通滯運貨物以利商務（二十七日下午三鐘） 
　　北京電崴埠電廟街日軍被俄新黨攻擊日軍死傷甚多日司令部亦被激黨圍攻日軍不支有繳械投降說（二十六日下午三鐘） 
　　北京電滿洲里電謝據守赤塔距赤東西百五十里各車站均由日軍防守又聞謝氏派員到處求助現被激黨進逼有願交出兵權說（二十六日下午三鐘） 
　　北京電吉林電鮮境蓋木城等處韓民聚衆攻擊日憲兵傷斃日員日婦甚多（二十六日下午三鐘） 
　　北京電梁任公張仲仁范靜生梁善濟孫慕韓王家襄蔡孑民汪伯棠湯爾和王式通電浙維持浙師校（二十七日下午八鐘） 
　　杭州電一師學生全體向敎廳請願有破釜沉舟之勢（二十七日下午十二鐘） 
　　香港電某方消息李烈鈞允就西林調停卸甲回省楊魯兩部聽命編調西林本日馳赴韶關撫循收拾潮梅方面贛軍亦全數繳械來附海軍與莫督同心維持軍府粤局可定（二十七日下午五鐘） 
　　香港電聞南雄滇軍盡附李烈鈞迫成桄率隊赴始興成本李烈鈞參謀長抵始後被李看管（二十七日下午五鐘） 
　　香港電滇中全體軍官號日通電斥莫永新徇私助叛失友背鄰滇軍易將爲内部事今受此辱惟有籲請唐督誓盡全力以保滇軍（二十七日下午五鐘） 
　　香港電陸榮廷因省軍北赴特調 
林俊廷統十營來粤任高雷鎭守使（二十七日下午五鐘） 
　　香港電張懷信王均己據連縣分逼連山擬由北界渡仁化入始興張王所部合新兵約三千現爲陳坤培追擊據險互戰（二十七日下午五鐘） 
　　香港電魏邦平昨抵省帶滇軍一營稱係楊託帶省（二十七日下午五鐘） 
各通信社電 
　　北京電閩案昨正式開始談判無何等結果定期第二次再議 
　　北京電倪嗣冲電請以馬聯皿甲帮辦皖省軍務核准卽明令發表 
　　北京電閩督電西林質指各節查無影響請轉復釋疑 
　　北京電管金聚電寳鷄等處防務萬分吃緊懇撥餉以定軍心 
　　北京電陸興褀電告己派王嘉喆代理駐藏長官 
　　北京電政府電徵各省長官對於粤亂意見及調停手續 
　　北京電賈士誼將任汴財政廳長（以上二十七 
日）以上中華通信社電 
　　北京電閩宥（二十六）日正式開議 
　　北京電舊議員王鴻恩等自港巿政府促開和議 
　　北京電總統昨午宴丹公使 
　　北京電靳因報揭魯案將直接交涉飭令嚴查 
　　北京電收回中東路案交交部議覆 
　　北京電日英莫三百五十萬　　又　停頓 
　　北京電中東　　欵及俄華　　　　　　部急切　撥并告鮑　外部知　 
　　北京電　局以在京　使　　　國家之　　　河伊城等交涉皆令我國委員　　　　　　　　　　　 
　　北京電京兆清查地畝籌備處　　　　　　　 
　　北京電内部將重訂嚴禁嗎啡藥品條　付關决通行 
　　北京電陸部議將八混旅靳雲鴞記遇仍責令妥辦該旅結朿具報 
　　北京電田魯督來京聞關議員彈劾省長事亦有不安其位之意 
　　北京電中荷修約中德中俄將訂商約外部己特設委員會先事討論 
　　北京電陳陳遐齡以川邊軍事權限不清難圖進取政府請熊克武予接濟勿牽掣 
　　北京電徐海紳商電留段道尹 
　　福州電此間接外部電閩案抗議書節催日使答覆俟覆至協訂議期再通告 
　　香港電潮城商民避桂軍騷擾閉巿遷港者至今不絶（以上二十七日）以上中孚通訊社電 
公電 
　　山東省議會之聲明電各省省議會商會農會敎育會學生聯合會各報館均鑒自日人提出通牒本會同人内揆政府之巽弱外怵日本之貪横單獨協商必至無幸故力主駁回通牒待决國際聯盟先之以函電之請求繼之以代表之陳訴復由同人四出聯絡一致主張迭次宣言申明意見事實具在案牘可徵耿耿此心昭同日月乃近忽謡諑紛起報紙暄騰或謂中央己與赴京代表接洽妥協或謂政府己派員來東運動成熟接交涉己得本會之贊同飾葉敷枝一若實有其事者夫承認直接交涉何異承認斷送山東同人飲水食毛聚族斯土縱不愛國寗獨匪人忍使祖宗己故之鬼更降與臺子孫未賦之形同淪牛馬即甚愚昧當不至斯此等讕語顯係别有作用淆惑觀聽初無一辯之價值惟是二叔流言姬公破斧三人入告曾母投杼深恐輾轉播傳致生誤會墮彼反間之毒計灰我共濟之决心衆志苟紛大局斯敗百三十二人之名譽無足重輕三千萬衆之身家忍令覆滅用特掬誠瀝血專電聲明萬望勿惑謡言堅持初志同心戮力一致進行　切陳詞伏乞垂鑒山東省議會叩印 
　　雲南三迤總會通電自討袁以來李軍長烈鈞奉我督軍唐公之命躬率滇軍間　入粤削平龍氏洎護法軍興蓂公以李軍長謙退自居暫寄師於李根源亦以其才猶可用故不惜使貪使詐冀其自新詎李根源受命未幾野心復萌於滇省命令則陳奉隂違於滇軍逋亡則此拒彼納餉需雖竭而黨費常盈詭詐雖多而殘亡特甚其目無桑梓志在利權司馬昭之心路人皆知矣軍興而還李根源之援引宵小播亂大局假滇軍之名以通欵北方竊滇軍之柄以跳梁東粤劣跡隂謀人所共見此次我督軍易將之令甫頒李根源竟煽惑莫督威迫我軍士利誘我將領甚至派兵啓釁誣李軍長爲盜匪欲以滇軍歸彼私人之利用此種秘譎識者笑之夫李軍長奉行我督軍唐公之命令於法於理皆極正當李根源顧敢於反抗護法之精神果何爲者本會不忍見護法大局壞於李根源之手尤不忍見因李根源一人之私致我故鄉護法子弟陷於此荆天棘地之中諸公同屬護法團體共同患難務祈主張公道力持正義俾不致以一人横逆之行激成大局之變迫切陳同聲與涙俱雲南三迤總會叩敬印 
世界路透電 
[德國政變近况]  
　　二十日倫敦電德國大局仍混沌不明顯甚嚴重共産黨促請勞工繼　罷工抵制政府柏林數界豫料日内將組織共産黨政府愛白特與巴安政府似未返柏林故京城今實無一領袖業浦齊之戰事仍在進行中陸軍飛機一架曾擲炸彈擊城個尙有一機爲共産黨擊落駐柏林英國代理公使基爾瑪洛克氏與其辦事屬員迄今仍安住柏林今大使署己無電燈兩日昨日大使署前爆炸炸彈一枚魯登杜夫將軍之逃亡顯因巴安氏在國會詆責其爲德國革命黑幕主動者之一及宣布政府擬嚴行懲治所致 
　　二十日柏林電柏林勞工聯合會己向政府提出要求多欵内有（一）懲治開浦革命黨（二）由有組織之勞工接管武裝局所以便維持法律與秩序（三）煤銅礦産歸爲公有（四）國防總長諾斯克辭職 
　　二十日亨保電政府軍未經流血均被解除武裝水手己于巡洋艦三艘高懸白旗 
　　二十日倫郭電外間謡傅共産黨千人爲政府軍所敗越過上西萊西亞邊界爲英員解除武裝云云陸軍部己否認此說 
　　二十日柏林電共産黨激戰兩日後占據愛森估計此役列者二百人 
　　二十日柏林電德總統己下柏林及白蘭登堡省戒嚴令授權警察搜查摩托車擅携軍械者當場鎗斃且建設非常裁判所 
　　二十日柏林電柏林罷工己止政府己承認勞工之要求政府于此讓步甚巨 
[各國近事記]  
　　二十日倫敦電莫斯科無線電稱過激軍己占據愛加特里諾逹地方 
　　二十一日倫敦電愛爾蘭柯克地方昨晨一時有携帶武器戴假面具者多人衝入柯克巿尹美扣登之住宅開放手鎗擊中巿尹卽乘摩托車逃逸美氏旋因傷重殞命 
　　二十日倫敦電聞土耳其曾與亞才倍疆共和國訂攻守聯盟之約該約乃一九一九年十月間簽押規定如任何外國對于兩國中之一希圖建設政治行政經濟保護權則彼此當互助以抗之和約如允及土耳其之獨立或不承認亞才倍疆之獨立則兩國均不允簽定和約並將 
拒絶解除武裝按照該盟約條件土耳其須供給子彈火車及韃靼軍隊大衆推想此項條件必出于土耳其國民黨之手 
　　二十三日倫敦電路透社孟買訪員電稱棉廠罷工風潮今己終止各廠一律上工惟廠工仍要求罷工時之工資 
　　二十日倫敦電聞藍開夏爾織布工人二十萬人現要求加給工資夲分之六十 
中美新聞社電 
　　華盛頓電聞美國己會同英意兩國反對聯合國以軍事行動維持拉爾流域之和平 
　　愛米郎琴電前德皇被許兩衛兵陪護離其庽邸此爲革命後第一次 
　　孟買電茄喜逹諾之罷工者槍擊英兵死二人傷二十五人大有過激主義之形勢後由軍隊保護鐵路將罷工者逐走 
　　李區孟電衆議員弗路特氏言彼將於明日在衆院提出一聯合議案請威爾遜總統預備與德國訂新和約　　柏林電據報告工人己佔領愛森 
　　華盛頓電參院委員會調查近東情形後主張美國以軍械子彈供給阿美尼亞人俾組一鞏固之軍隊又主派軍艦往保護沿巴土姆白路之美國利益委員會調查確實阿美尼亞人確有被屠殺之事 
國外要聞 
[陸專使等參與歐和會報告（五）]  
　　自中國代表團拒絶簽字後兩星期間國際風雲若見若隱幽篁之中恍惚微露天日各國代表團以及報界論調咸以中國此舉實因領土完全關係必不得己而出此於理並無不合即如法國LHomunelibro報所載亦以中國代表爲直七月十七日晨十鐘顧使往晤法總理即稱今日陸總長擬躬自來見因病不克如願中國對於山東問題之解决不滿意之處甚多特最要者係有碍中國將來之安全礙難勉强承允固知貴國願助中國衹以爲日法成約所朿縛不便援手但今和約旣定德人權利讓與日本就學理而言法己對日踐約似貴總理於山東善後辦法旣有援助中國之自由法總理謂吾儕未嘗不願助中國但以中國未簽德約爲可惜顧使稱中國未答德約原出於萬不得己中國對於德約除關係山東問題三條外完全表示同意中國素與協約諸邦敦輯睦誼目前雖未簽約然於協約團體並無脫離之意迫悉美外部關於山東問題願爲調停想貴總理亦己接洽彼云余己知悉現俟畢外部往晤日本代表後情形如何當逹貴使顧使謂山東問題所以願有各友邦援助者（一）因山東問題旣關遠東和平即與世界和平亦有關係各國自必關懷（二）因該問題本由各國解决現仍由各國設法愈見始終一致並謂中國於此所希冀者不過繊微之公道而己法總理謂容再竭力設法十九日顧使往見英外部顧使備叙我國未簽字之理由彼謂據本總長所得消息貴國政府曾訓令中國委員簽約乃竟未簽究因何故顧使云貴總長所云確有未盡然者政府曾令委員保留簽約委員以欲辦保留舉國一致旣未辦到自難簽約政府與委員所見若合符契彼謂約文外復有日本向三國會議所爲之保證聲明貴國政府與委員早己了然此項聲明與約文原爲一事本總長以爲此項解决有利貴國顧使云國民於和會之解决均認爲有欠公允憤懣異常致有聚衆暴擊政府大員之舉政府鑒此情形自難勉强允從且此項聲明之體裁及内容保障不足亦難認爲滿意彼謂日本對於三國會議之聲明甚爲切實雖未逕向中國出具其效殆與成約無異貴使所云保障不足者係何所指顧使謂有數端例如交還限期未經訂定是也彼謂年月日固未言明但日本旣允交還必能踐約若貴國以區區日期未定之故遂不簽至重要之國際公約本總長頗難了解顧使謂本使看法以爲公共居留地其爲有用於日本曁其他各國與日本專有居留地正同日本密邇中國日人之來青島者其數旣多於他國則公共居留地所居之地自隨人數俱增且僅設公共居留地華人所懷疑慮亦可稍减彼謂限期與租界二層雖經貴使明白解釋然貴國政府不簽約之理由究覺未甚充足顧使謂山東問題倘秉公再理必能解决中國所望不奢貴國與日本同盟好善有年貴總長如願盡力設法在日本亦必看重彼謂敝國固日本舊同盟然亦貴國之友邦本總長知貴國政府與委員所居地位困難亦願設法有以慰貴國人心（未完） 
國内要聞 
[北京通信] [  （折矩）]  
　　撤防問題之内容 
　　近爲軍界多事之秋而喧傳人口者無如撤防兩字從前靳雲鵬曾對人言裁兵之後卽將繼以撤防然裁兵己成畫餅撤防更無明令近則與前敵各軍有關之各省一律電請撤防而政府反再三阻止反對靳氏者且以此爲攻擊靳氏之題目枝節横生不可究詰兹　其經過 
　　（一）湘之直軍此吳佩孚之軍隊也最早動機係在去年 
 
 

Page 7

 
 
徐樹錚圖謀督直之日及更易直督說作罷而撤防說亦中止乃去冬今春間吳佩孚又迭電求曹錕亦代爲之請其始軍界某要人尙謂撤防之論不過虚聲又有接近曹錕張作霖兩方面者謂曹張亦恐西南得步進步和議上更唱高調未必關眞撤回然而最近形勢則段褀瑞陸錦先後赴保而仍未見終止曹銀且於段陸回京以後續有「久戍思歸無可挽回」之電是曹吳固有决心矣至於張敬堯迭電留吳則其中頗有線索當撤防說甫起之日張曾派人謁靳詢吳師是否撤回如何辦法靳答以必須挽留故張屢有乞留吳師之電然實則張之視吳本如芒剌在背非必欲留吳特一面見好於中央一面又預備一轉到題添招軍隊並將日前天津扣回之義國步槍萬枝領回以自固勢力故其來電皆言湘東西南三方面如何喫緊南軍如何窺伺吳師撤回以後如何辦法項莊舞劍其意人人知之也然吳師目前確尙未撤聞己談到開拔費問題大約欵到方能開拔至撤回以後有謂擬駐京漢津浦沿缐者有謂將駐岳州者張敬堯之所懼則在第二層也 
（二）陜之奉軍此許蘭洲之軍隊也許自去春　謀督陜請張作霖代爲運動而段派堅庇陳樹藩未之畀也段張之隙亦以許事爲一原因許自去冬來京往來京津保奉間殆多爲督陜之運動然陳樹藩則力謀驅之出關免臥榻之側有人鼾睡近景凌霄瞿夀褆先後來京運動陜紳請撤客軍表面上似請願將劉存厚調離漢中實則目的仍在逐許自出兵陜南攻劉之說起而奉軍大有遮斷與關外通路之慮加以許部之旅長鮑德山頗與徐樹錚及陳樹藩接洽彼等之運動欲去許而代以鮑因以奉軍爲己用張作霖許蘭洲聞之皆大不懌且深知陜督不能到手故一變而爲撤兵之請張作霖會致電參陸處數次皆未置復最後乃致電張景惠囑其見段當面請示段氏允之故前日閣議有許奉軍撤出陜西之决議許蘭洲近方行扺潼關不日亦將來京請給開拔費矣至將來之駐地則鮑旅恐須赴奉而鮑旅以外之兵許所直轄者則有將駐於觀音堂潼關間之說焉（三）閩之浙軍此潘國綱所部也兩月前派員來京請餉卽有如不給餉請准撤防之語在參陸處昌言之近則亦力以撤防爲請然以最近情形此軍恐撤不了李厚基之主張亦如張敬堯但話己說明其致政府之電則謂潘師如撤則福建將另行招兵接防欵需三十萬槍械若干（確數不詳）政府復電不准現只有留潘之一法矣 
　　此外請撤而己准者則爲在贛之江蘇十九師（楊春普所部）在准與未准之間者則爲在岳州之第八師（王汝勤所部）而駐在地盼其速撤政府反未允撤者則在陜之劉存厚也至於兵變之訊亦紛至沓來陜西則鎭巴西鄉之潘旅河南則鄭州之靳旅洛陽之西北軍某旅此種報告無日無之兵多而餉不充反爲民害則又不如早撤早遣散之爲愈矣（三月二十五日） 
[北京通信] [  （吹萬）]  
　　北大學生會内部衝突之因果 
　　此次北大學生内部發生衝突北京各報所載多己揭載之然未得其詳兹特由各方探悉眞情以告國人先是北京學生聯合會方面通過向南洋華僑募集巨欵建築學生總會會所案康白情君初擬自行而廣東旅京同學則一致推北大幹事會職員莊汝霖君謂莊係華僑之子對於南洋僑商言語可通募捐自易爲力倘派他人則爲言語不相通故或且致勞而無功莊亦深願一行康則不願莊往而以己亦不能反對人而自取遂主張由赴法之少年中國記者王光祈往康主張派王之理由有二（一）募捐代表必需在社會上稍有聲名者否則人莫之知王主撰少年中國較有聲於時（二）王本赴法便道往南洋所費自較輕廣東學生幹事則終以言語不通爲方并謂王之薄有微名不過在津京上海等處南洋未必知其名兩方相持不决其後經若干次之討論終通過康議莊因是不滿於康康以王之赴南洋雖爲　道究需用欵而學生會方面又無巨欵可爲王旅費者遂私商於北大校長蔡孑民以北京學生會名義向北大借洋一千元作王光祈路費待欵募得後償還蔡允之即親書一取洋千元之條與康令於欲用時持條向北大會計課取洋康卽將此條交與學生幹事會幹事會方面初未令康向蔡借欵大譁謂康手續錯誤甚至有欲將康驅出幹事會俾勿得以同學全體名義出外妄爲者康一時頗窘自認手續錯誤评議部主席王自治向與康近遂在評議部主張派康赴滬以爲解圍康遂行彈劾康案因王不肯付表决未成立而赴南洋募捐一案則因此根本推翻不復舉行莊以是怨王其後北大東西二齋壁間每發見攻擊赴滬代表在滬泿費之匿名帖莊遂復提前案主張將康除名於幹事會并將其駐滬代表取消撤之回王自治爲主席竭全力以護康謂上海學生聯合會今方開會倘　康在滬必致成爲一盤散沙今日我等不能爲内部小事貽害大局及付表决主張顧全大局權時不撤者比較多數莊謂王袒康怨之益甚出即具名宣布康白情王自治等罪狀於壁間及二十一日下午莊至幹事會總務股辦事（在理科舊校長室）王即往詰莊宣布己罪狀事始而口角繼以武力解决王拳擊莊胸部過重莊立時吐血並暈倒於地後經同學將莊抬往醫學專門請湯校長診視據云三星期内吐血停止即無性命之憂否則恐有不虞於是莊之同班經濟門四年級公舉代表見蔡孑民要求懲王而廣東同鄉亦於二十二日開會籌對付方法并倡言如校長不懲辦王康兩人廣東學生惟有全體脫離北大關係甘肅同鄉亦聯絡助王蔡孑民左石爲難主張聽學生會公决 
　　學生代表四十三人之被拘於衛戍司令部也各校長屢次請求釋放未得效果然司令部己承認决不送法庭以再造成學潮不過春假之前决不釋放以防彼等出外在假期内有所運動及工專驅校長風潮及北大學生會内部衝突事起司令部方面以爲學生團體不堅有隙可乘遂於二十二日决意將學生送交法庭各校長聞訊後即開會商議辦法一面分出疏通一面復請梁啓超氏爲學生緩頰請求釋放皆未收效此四十三學生遂於二十三日上午送交法庭北大方面聞警始知内部分裂之危險己將死之幹事評議會復集合開會討論此事而各校亦於此日晚各自開會討論業付方法而大多數則主張依十八日學生聯合會之議案進行卽全體自首及通電全國等四欵二十四日各校代表復開聯合會於北大理科議决不自首先請律師與言法津辯明所起訴之罪不成立蓋起訴之二罪爲擾亂治安與阻斷交通按刑律擾亂治安必需有武力行爲而此次學生運動則未嘗稍用武力阻斷交通必於拆毁電線鐵道道路橋梁等事有一焉方構成犯罪至於以人阻交通不過爲治安警察所當管可謂之犯違警律而己以之起訴實不當學生方面之决議旣如此而法庭方面則亦己開始偵查犯罪證據以備提起公訴矣 
[京學生移送檢廳後消息]  
　　北大不贊成自首 
　　北京被拘學生四十三人自衛戍司令部移送地方檢察廳後卽拘押於司法講習所内檢廳對於學生雖監視甚嚴但待遇尙優學生在内尙無甚不便之處現檢廳爲探問者之限制起見己臨時定出章程每星期四上午九點至十一點爲探問時期惟學生每期只准會見一人探問學生者每次亦只限定探問一學生不得同時探問他人各校長方面前日由北京各專門以上校長蔡元培等聯名向檢廳具呈請予保釋檢廳以該學生蔡成章等四十三人甫於本日由京畿衛戍司令部解送到廳所請保釋之處應俟偵查後再行核辦業己批覆不准至各學生方面自代表送交地檢廳後各校卽於當晚二十三）在各本校開會有主張全體自首者有反對者而主張自首者占多數二十四日晚七時開各校聯合會於北大理科先由上海各界聯合會代表報告上海方面各界對於學潮態度及以後所能盡之力量次即討論對付代表送法庭事之方法當時主張自首者頗多主張自首之學校於赴聯合會前即令本校同學願加入自首者親自簽名合各校計算有二萬四千五百三十四人北大代表　於自首竭力反對其理由蓋根據該校學生會法律股所研究之結果該股於二十三晚開會研究結果謂官廳方面所提之二罪皆不能成立（一）擾亂治安擾亂治安之解釋必須含有以武力加人之意義今學生對於軍警之干涉乃持托爾斯泰氏不抵抗主義以應之者卽分散演說亦無擾亂治安之意義故此罪不成立（二）阻斷交通在刑事方面之阻斷交通但指拆毁電線鐵路道路而言但以人衆聚立道路止能歸治安警察範圍在刑事法庭方面不能成罪故第二罪亦不成立北大代表在聯合會席上即將此情報告並謂吾輩即使自首法庭亦必不收受惟有延律師辯護先求法律上之正當解决如果法庭不可與言法律再設他法當有某高等代表提出反對意見謂但與辯訴必無良果孫幾伊案即其先例主張當爲羣衆運動付表决多數贊成北大辦法遂通過北大方面復提出對付新跟團代表拉門德案有主與拉氏以一種忠告請彼於中國未統一以前不與政府進行借欵者有主通電全國呼起國人對於新銀團代表來華進行借欵事之注意者結果贊成通電者多時己一時四十五分遂散會聞法庭方面對於四十三學生罪己開始偵查前日赴講習所訊問之檢察官爲劉元　及胡宏恩二人偵查内容因事關秘密無從探悉惟聞該廳此後派往訊問之檢察官尙擬輪流更替以杜流弊云 
[京華短簡]  
　　昨二十五日（星期四）爲國務院舉行例會之期靳及諸閣員於上午十點四十分到齊十一點十分開議其議案如下（一）收回中東路籌欵問題鮑吉督電陳收回路權辦法大致以俄人方面此時尙可辦到惟準備欵項退還路亂股爲目前着手急務討論結果分交財政交通兩部詳議具覆（二）關於福州交涉問題外交陳代部提出最近各方面陳述意見函電五六件並報告與日使談話之經過略有討論結果未悉（三）設立全團毛革改良會案農商部提出擬定常年經費爲十萬零八千元結果照准自開辦日起由財部分期如數發給（四）擬派梁士詒爲全國毛革改良會會長案結果照准日内呈請晴令特派（五）核銷溢額預算問題八年度預算業經公布在未公布以前京内外各行政機關所支經費有溢出原額者間亦有不及額者關於核銷辦法討論良久結果溢額及不及額之經費均劃歸八年度决算案辦理餘有任命官吏案數起一致通過時十二點三十五分散議由田文烈入府報告 
倪嗣冲病重消息喧傳日久縱有時稍見減輕忽又轉覺沉重其危險之狀態恐己無可掩飾該省對於善後問題固己著著籌畫政府亦頗爲重視聞府院之意如果皖督缺出將來繼任人物殊屬意於姜桂題因姜氏與安武　舊部素有淵源足以駕馭一切且資格極老必爲倪氏部下所歡迎至於起　張勳之說政府以國民反對者多恐難見諸事實也 
　　北京高等工業學校學生自去洪風潮發生後一方面固結内部團體一方面派代表疏通敎員照常上課各敎員爲避嫌起見多未接見後學生議决改由各省同鄉疏通本省敎員多數西洋派敎員一該校敎員原分東西洋兩派此次替校長出力者多係東洋派」允許於相當時候出來維持聞學生去洪意志非常堅决昨又呈敎育部謂生等以洪校長素日不德校務廢弛致出此次反對之决心與考試問題毫無關係且當日情形前呈具述並無强迫之事而吳佑等十人尤爲校長方面事後羅織誣衊萬端倘以是忽被革除生等誓不承認苟必欲加之罪惟有全體隨之伏乞大部勿爲顧惜庸庸碌碌之校長而摧殘數百之學生深望詳加考察允卽收回成命並卽日另簡校長舉行考試以辨是非而明眞相云云說者謂學生態度旣如是激昂苟當局一味孤行恐難免激成散學也 
　　政府近以各省關於借欵開鑛　械諸事多自由辦理影響殊大日前曾由陸軍外交農商三部會電各省飭其以後加以愼重原電略謂近查各省區關於外人訂約事件如借欵購件合辦公司等等多未先期送部核示而於事過多時始將合同或原約送部備案殊非正當辦法且事後若發生交涉中央亦無從根據合行通電凡各 
省與外人訂約事件無論大小均須先期分送主管部核示以免滋生轇轕 
[東三省通訊] [  （）]  
　　鮑督軍赴哈之任務 
　　俄新舊黨之鬭爭 
　　哈爾濱函云自俄國新黨潛來哈埠後一時俄國工人非常活動其主旨在迫退霍氏聯絡中國政府故於地面治安尙可無慮方十一二兩日開會之後即由東省鐵路界内職業政治巿政各公團體聯合會致霍爾瓦特哀的美敦書其全文如下「聯合會依據中東鐵路界内俄國勞働人民之意旨特請貴中將即將監督鐵路界内國家各機關之權及保護鐵路界内人民身體及財産權移交臨時政府卽東海濱省自治倘延至三月十三日上午十一鐘無圓滿答覆本會即當宣布全體罷工以爲要求之後盾」自此書送出霍大驚懼即於十二日發布各種傳單哀勸路界俄人切勿有政治舉動無如人心己去無可挽回此次鼓動之最有力者爲三月十二日所發布之工人聯合會宣言該宣之第一段卽向中國及外交團聲明文云「本會曾經宣言如中國當軸及在邦領事對於未經承認之舊黨首領及在鐵路界内逮捕黨人反對俄國人民之革命諸事不採堅决方法以應付之則本會不能預防俄國人民迫不得己之擾亂地方安寗之暴動果爾則不僅俄民受其塗炭即界内外人亦將感受痛若也」此種文字近似恫嚇就我國今日之勢力尙不能受其要挾但此次竟將霍氏推倒者以霍氏在東爲時至久俄國並無正式政府我國不得不假霍氏以爲對手之具無如霍氏狡猾我國人共知之上次鮑督軍來哈與商各事霍氏佯爲不應决定之後亦不履行鮑之爲人最爲爽直而霍之手段頗爲鮑所不歡此次新黨要求鮑卽電哈解除霍軍武裝雖以應新黨之要求亦即鮑之本意上次鮑氏到哈己將各種重要事件先往布置大綱此次赴哈卽爲收穫上次所布之效果中東鐵路中央雖主收回然聞鮑氏不主名義上之收回致遭人忌無寗依照合同不收回而目收回旣免俄人之惡感復免友邦之猜疑東邊前途頗可樂觀外間所傳大都不明此事前後歷史故所下論評未能悉中肯綮也 
　　附吉長日報所載罷工聲中各車站消息（一）札蘭屯該路罷工開始時有下級從業員五十餘名其中十三名携帶槍彈往來街巿後經俄國守備隊及衛戍司令官之勸諭始允解除革命派尙繼續威迫各機關停止服務各機關長官均待霍之命令以决進退車站之治安由吾國軍隊獨力維持札站至卜奎電線下通（二）海拉爾革命派於十五日夜九時將俄國監督佔領無抵抗者至十六日午前並將獄中犯人十四名全行釋放現革命本部設於監獄東首標有旗幟車站及棧房皆入革黨之手即以投誠之霍軍司警備車站附近貼有布告稱革軍定十七日游行巿中示威惟各方面尙不認有此行動吾軍以此事有妨領士主權要求革命派及反革命派解除武裝正在實施中（三）寛城子該店於十七日上午十一時接至中止罷工之命一般從業員遂相繼辦事惟各首領尙東奔西走似甚忙碌至午後四時原定向長春開車乃遲至六時始行開往又發往哈埠之某列車以交通斷絶多日故旅客非常擁擠乘客以中俄兩國人爲多（四）穆稜站罷工開始後革命派及從事員均集合於俱樂部作種種協議並勸告俄國軍隊投誠不應巿上時見標有赤布之黨員踪跡（五）横道河子十六日夜間俄國軍隊遍樹赤旗遇日本軍隊高呼速行撤退（六）一面坡俄國兵營於十六日晚在營前及車站樹立赤旗旗上書吾等歡迎臨時之政府及早前來云云十七日由五站開來特别車一列乘者爲革黨某首領 
[浙江學潮誌（七）] [  （宣）]  
　　上書敎育部請願部視學第二次宣言 
　　浙江省立第一師範學校學生以敎育當局確無維持該校誠意特於昨日（二十五）决議一面通電全國一面發第二次宣言書並派代表二人齎請願書赴滬與部視學接洽一切面告經過詳情復以兹事體大亟須解决又特上書敎育部請求維持兹將該校全體學生上敎育部書與第二次宣言書一併錄後（其請願部視學書因限於篇幅緩錄） 
　　上敎育部書北京敎育部鑒本校校長經亭頣自去年暑假以後爲順應世界潮流適合時代精神起見於敎授管理訓練上曾有種種根本改革之措施如職員專任學生自治改授國語等無非從本校地位與責任上所發生之覺悟以盡宣傳文化之責任而己無如本校一切革新事業尙在試騐期中文化基礎又未建築穩固本省敎育廳長夏敬觀突於寒假期内將本校校長經亭頤撤調據夏廳長查復省長公文中有本校敎授訓練各端均有未合之處然而事前未聞夏廳長有整頓明文遽予撤調者何也此學生等所大惑不解願請鈞部力爲維持者一也學生等到校以後羣以此事關係吾國敎育與文化前途者甚大曾三次派代表詣廳請願收回成命不謂夏廳長始終敷衍毫無誠意僅於某日致電上海澄衷中學校校長曹慕管請來校權代事後消息傳來夏廳長明知曹不肯來出此以欺生等者語雖未可盡信然實有意摧殘起日學生等再派代表詣廳謁夏許以曹旣不來當另爲物色相當校長務使諸生不致失學不謂學生等方慶上課有期夏廳長突於二十三日夜遽下暫行休業卽日一律離校之命令夏廳長果何仇於學生等乃忍出此名爲休業實則解散之命令此學生等大惑不解願請鈞部力爲維持者二也休業令己下三日二十五日午刻有武裝警察二十名奉命堅守校門武力解散押回原籍之說又甚盛學生等坐困圍城計無所出衹得請求鈞部力爲維持鈞部爲全國敎育主持務請力予維持使神聖之敎育事業勿被摧殘殆盡學生等幸甚浙江敎育幸甚國家幸甚臨頴不勝盼切之至 
　　第二次宣言我們第一次宣言在三月十五日發出想來大家都可以看見過了看了之後想也可以曉得我們學校的校情和我們挽留本校經校長的理由個大槪現在且把我們從三月十五日這一天以後所做的事情說給大家聽聽然後再講發這第二次宣言的用意我們從三月十五日這天起所做的事業可分做對内對外兩種講對外的像發宣言發通電請願省公署請願敎育廳一類事業對内的像自治會照常進行同學照常自修這一類事業旁的人還在那兒替我們着急替我們恐慌反正我們的心坎裏到把着急恐慌這一類字都丢在九霄雲外去了所以我們對外的進行和内部的堅持一天一天能夠安然下去不會受着打擊我們自己在這兒想我們可以拿來自慰慰人的地方只有這一點至於外界的人及敎育廳和省公署這些兒方面對待我們的情形我們也可報告個大槪外界的人表同情於我們的居多只須一看兩星期來言論界上的記載和評論就可曉得敎育革新和文化運動二件事也可就這一點上斷定他是潮流所趨無可復返的東西反對敎育革新和文化運動的人還在那兒張牙舞爪地鬼打混我們實在替他們可憐煞閒話少講且把省公署和敎育廳對我們的情形說來敎育廳長是省長的屬員做敎育廳長的是要以省長的意思爲意思的這是中國現在的實情用不着我們替他隱瞞我們浙江當然也就不能外此所以我們只須把省公署對待我們的情形說來就連敎育廳也包括在内了且說省公署對待我們的情形簡話幾句話是一面敷衍一面完成他們所謂手續二個字什麽勸告什麽訓令一次二次三次他的手續就算完備了什麽『暫行休業即日一律離校』的公文就可跟着「手續完齊」四個字偷偷兒地貼在我們學校的頭門上面了老實把他們眞意揭穿了罷『他們不但没有維持本校改革精神和鞏固浙江文化基礎的誠意怕不久還要來大肆其泯滅和摧殘的手段呢要是他們果眞能夠有維持本校改革精神和鞏固浙江文化基礎的誠意爲什麽旣然答應爲我們物色相當校長後一些兒没有答覆我們過就拿着「自甘暴棄」的罪狀給我們休業呢』可是我們却一些兒不打緊儘着他横來覽來罷衹要敎育革新和文化運動二件事不斷命我們終究要算勝利的我們今天宣言今天是我們大澈大悟的第一日今天以前我們還不覺得他們對待我們的眞意究竟怎樣可是一到今天便大澈大悟似的曉得他們是没有維持本校改革精神和鞏固浙江文化基礎的誠意的他們的存心是要泯滅本校改革精神澈除浙江文化基礎的嘻我們還得苟安一息嗎我們再要宣言我們今後的進行事業無論怎樣終究是堅持着「照常」兩個字做去打算在這休業的期間除了日常生活以外組織各種學術研究會請幾個有專門學識的人做我們的指導員拿我們研究出來的結果隨時報告給大家聽敎大家批評想來大家也狠願意的祇是能不能夠儘着我們做去雖則要看我們的毅力怎樣但終究還是一個大問題呢我們更還要宣言用權力來壓迫我們我們是不怕的壓迫的力量愈大我們的抵抗力量也愈大大成功終究要從許許多多小失敗裏得來的我們今天得着一個個的小失敗將來會變做一整個的大成功的以上是我們第二次誠誠懇懇的宣言希望大家都要給我們一個批評讓我們擇善而從這才好呢還有一件臨時發生的事實要報告給大家聽聽我們這宣言將次付印的時候杭縣的知事浙江省會警察廳的廳長錢塘道的道尹都己經奉着省公署的命令或派個屬員或自己親自出馬到我們學校裏來和我們開第一次的談判呌我們馬上搬出去好讓他們來保管這官有産業說話未了便衣警察一小隊（約莫有二三十人）武裝警察一大隊（約莫有五十幾個人）己經赫赫皇皇的整隊來校站在我們學校的二門以内不曉得他們此來將要來幹什麽一回事呢這雖像没甚緊要的一件事不必拿來汚我們這宣言的篇幅可是後面的把戲正多着他們這開开闢地的第一次示威我們那得不說給大家聽聽讓大家好知道浙江學潮己經弄到如此如此了呢寫到這裏我們要向大家說一句話『雖然如此我們還是樂觀』不曉得大家看了生什麽感想 
　　尙有要聞二及地方通信轉入後頁 
雜評一 
[京學生移送法庭]  
　　學潮將就平靜之際而忽以被拘學生移送法庭其以前之學潮鼓動爲未烈而再激之耶抑以各省之摧殘敎育爲未甚而示之準則耶非然者含怒未伸而終必欲一洩之耶吾謂學生前此之舉動縱或逾分然拘押數月亦足懲戒之矣以云洩憤亦己洩矣况乎當局日以親若子弟爲言今必欲付之有司繩以國法視學生如子弟者果如是耶說者謂移送法庭不過藉爲威嚇之計非必眞欲懲辦之也然以各方面之請釋各校長之具保亦可以下台矣而乃終不允保釋者意又何在耶總之今日之决心欲與學生爲敵者人言不畏遣笑不顧激動反感亦不計則亦惟有任其紛擾而己矣嗚呼尙有何言也 
 
 

Page 8

 
 
國内要聞二 
[魯省會之茶話會]  
　　外交問題不滿於靳閣之答覆 
　　山東省議會於昨日下午二鐘開談話會到二十餘人鄭議長主席首議前各報登載政府派員來濟收買議員事全係子虚主張通電辯誣並通知各報館更正全體通過表决又由秘書宣讀北京覆電對於外交事項殊極含糊（靳覆田督電云此項交涉關係重大雲鵬爲國家計爲桑梓計均不能輕忽視之須俟保留案在美會情形何似方能有所决定鄉人未明眞相屢起猜疑尙祈轉爲通告勿使疑惑）議决再去電質問通過繼議提倡國貨研究會對於盛豐公司事須按外人在自開聞埠創設公司應先立案之理由咨行省長請其取消最後議女師校周校長更換問題多所爭辯無結果而散 
[梧州展拓商埠之近况]  
　　梧州位居西江上流爲桂黔兩省交通南洋各埠之要道行李往來貨物吐納莫不薈萃於斯惟該埠幅幀偪隘地勢低窪前限於河後阻於山而每年春夏兩季海潮波及桂水時漲頻有淹及城池之患商旅居民交受其困且比年以來商務興盛人口日增店户稠密幾無隙地英領事以無地可居乃於三角咀山上建築衙署美孚亞細亞火油廠亦均移至對河其餘外國商店如怡和大古天和等行衹能於水上設筏爲店大陸報駐梧訪員亦曾有悟州商埠當謀展拓之論兹聞該省當道陸榮廷譚浩明陳炳焜等與該處商紳黄謇關冕鈞林繹李衡宙商議旋經大衆議决擬拆毁該埠城垣開鑿北山建築馬路公園以爲補救并聘美國偉斯康辛大學碩士蘇鑑君爲工程師據其測量報告謂可拓出地畝二萬餘井需欵四十餘萬元嗣由陸黄譚關諸氏爲發起人訂定招股簡章命名爲梧州展拓商埠有限公司招集股本六十萬元分爲六千股每股一百元業己交股者陸榮廷五萬元譚浩明關冕鈞各三萬元陳炳焜莫榮新李靜城各二萬元其餘兩粤各處桂軍司令旅長如陸隱青馬濟沈鴻英劉志陸等均紛紛認股至商界方面羣以梧城地價每井現己賣至一百元以上若他日開爲二萬餘井建設電車馬路則其價值必較現在更爲高貴獲利之豐决非尋常實業可比故亦踴躍認股昨己議定以城内蒼梧十二公所爲籌辦處并公舉該埠商人黄謇君爲臨時總理 
[杭州快信]  
　　二十七日黎明第一師校全體學生請願敎育廳精神甚佳警署派武裝警察保守頃（約上午七時）學生代表四人入見廳長結果尙未可知 
今晨五時許一師全體學生排隊出發輔以童子軍公舉代表方以矩石樵鍾英如樓家德赴敎育廳請願（一）收回休業成命（二）學生在校内行動警察不得干涉夏廳長出向學生勸導謂有志轉學者可來本廳領函如回籍乏資准予分别酌給學生堅持不可晌午仍未退回齊省長得敎育廳師校學生全體請願電告後立派本署第三科羅科員馳往該校宣布善後辦法大致與敎廳長同一主張警廳方面並發出封條二十張將校具重要所在實行發封 
　　一師休業後官廳派員檢收校具昨由該校管理員王錫鏞如數交代學生三百餘人仍未離校下午四時欲在本校禮堂開緊急會議爲守衛警隊所阻 
醫學專校昨己照常上課 
　　杭報載吳興西南鄉災民乏食掘取觀音粉拌粥充飢連斃多命省長閱後電縣查辦昨據吳知事電覆該邑工振平糶己分别開辦上海議振所設粥廠亦成立四十餘處一再詳查並無食粉斃命情事且該粉名目吳人向無知者 
　　新委第十四團團長安毓清督署副官長何國華陸軍測量局局長張國威分呈督署俱定下月一日接篆　　醫學會長李芝洲昨夜病故職務暫由副會長兼代 
地方通信 
[松江]  
　　呈請復核户口縣署前奉省長來電催訊松邑户口究有若干李潤之縣長爰即督令辦事人員趕繕户口清册並在東西兩櫃挑選精於握算者四人帮同核算户口細數現己將次蔵事因於今日呈報省長並請迅派專員來松復核以昭實在 
　　參觀分團敎授縣立第一高小校於今春開學後採用分團敎授制將同在一敎室内之學童按其程度之等差編成若干團授課時雖取材相同而分量則異惟事屬試辦必先參觀己辦分團敎授之蘇滬各校以資規摹庶收事半功倍之效該校錢魯詹校長有鑒於此因約擔任中西算各科敎員於下星期一起分赴蘇州上海無錫之第一二三各師範參觀所有往來旅費均由該校長津貼云 
　　林塲添栽苗樹本邑縣敎育團公有林於去歲成立後在第一區内栽種苗樹二千株今春查檢約計成活株數占十之六七現擬續在第二區内增栽二千株此項樹苗半向省公有林購買半自縣立苗圃移植聞該場錢總理己在僱工栽種矣 
[蘇州]  
　　商會集議電氣公司事蘇州巿民組織電氣公司與振興電燈公司互爭一事交通部以雙方各執一詞特咨請齊省長令行實業廳轉令吳縣知事查復温知事一面調查一面令知商會即經商會於三月二十三號邀集同人開會籌商辦法由商會正會長龐天笙主席宣布情形後經衆討論對於振興出售外人一案聽候縣署調查以明眞相其新公司之組織自應積極進行議定辦法如下（一）股欵有認定而未繳足者遂即催繳以符第一次收足十五萬元之章程（二）第一次股欵以夏曆二月底爲截止之期（三）本公司應將組織成立情形分函巿公所商會轉請官廳備案（四）呈復部文由陳則民領銜全體發起人具名請由商會轉呈議畢散會己六時矣 
　　籌設農工銀行二次集議吳縣知事奉令籌設農工銀行前己推定籌備員兹聞夏曆二月初四日又在縣公署開第二次會議當即推定員理泰馮世德二名爲起草員擬訂銀行招股開辦各章聞招股方法以十元爲一股擬招足十萬元爲基本金苟有五萬萬元即可開辦俟草定各項章程後再行開會通過發表 
　　巿公所保存古物胥門内三多橋南塊原有古井一口名曰亨泉係宋朝咸淳戊辰年建築之井據云爲蘇城第二古井即亨泉是也（共有元亨利貞四泉）其井團石係八角式四圍均鐫有字現下蘇州巿公所爲保存古行起見特通知該處道養巿民公社將該亨泉井圏送由布公所保存另以學士街之我國井圈按置該井惟元利貞三井則一時無從查考矣 
　　穹藍會又將舉行木凟區穹窿山鄉民向有穹窿老會之舉今歲重復舉行定於隂曆本月初十起至十四日爲五一般鄉民莫不興高采烈目下來城定質各種種躉及馬巨等項己紛紛預備矣 
[揚州]  
　　組設剌誘傅習所蘇州剌綉傳習所畢業之周蘭芬女士以揚城女子無職業者多特組設剌綉傳習所敎授貧寒女子藉以提倡職業敎育 
　　高郵縣咨請禁烟高郵縣知事以該縣境内多與江都接壤對於查禁烟苗等事不克實行職權特咨請江都佟知事不分畛域一體查禁 
　　創設救濟聯合會揚州藥業同人近爲撫恤同業孤寡起見仿滬寗常蘇各埠辦法組設救濟聯合會隼儲蓄現金以備撫恤貧寒之用 
[鎭江]  
　疫症流行未己鎭郡一帶春雨連綿天氣嚴寒疫症流行迄今未己其類似腦膜炎一種之疫症傳染甚速如南門外石莊王姓染疫後不及醫治即行斃命又新洲周氏子亦染此疾即赴醫院醫治尙未知性命如何 
　　參觀團成立鎭屬揚中縣立第一高等小學校校長王元近日聯合縣立第二高等小學校校長新洲巿敎育會會長等組織私費敎育參觀團赴寗蘇常錫等處參觀各校敎授管理方法以爲改良基礎聞准於四月一日出發 
　　定期勘文船塢鎭郡西門外荷花塘船塢向係商船停泊避風之所近爲附近大照電燈公司以煤查塡築建造房屋商船不能停伯邑中紳士昨特聯合多人公函張知事請定期會同勘丈查明契據所立四至如有溢出即照時值價令該公司繳欵入公以作地方善舉聞張知事己定二十九日會同查勘矣 
[徐州]  
　　徐州之慘殺案有王天興者銅山之北鄉人省爲徐州城内某錢店學徒前年因事辭歇有族兄某在湘爲營長往投之得充司書兼軍需經年積有數百金惟近日語言錯亂似患神經病族兄乃派人送回原籍將所積蓄略置田産外尙餘一二百金詎王不知因何竟於上月挾貲來徐住於城外車站迎賓棧終日花天酒地任意揮霍未匝月床頭金盡大有欲歸不得之勢至晚又招揚妓金月仙到棧續歡翌日清晨茶房見王房門己啟入内見王不在室月仙獨臥榻上呼之不醒近視之己無聲息矣遂報官相騐緝兇詎王並未離徐單身進城又投滄洲旅館至晚又招士娼王菊花到棧留宿天未明王起欲外出茶房問何故答云出外購物茶房謂各店均未開門稍待呌人去買王心虚奪門而出向東街狂奔茶房因王未帶行李棧費及妓女之夜資均未付急呼捉賊各茶房羣起追至警察崗位被崗警拿獲問明情由交茶房帶伺回棧茶房呼菊花起連呼十餘聲不應揭被視之體己氷頸上褲帶尙存被王勒死遂執以首官銅山知事趙興英堂訊王盡吐其實謂在家動身之晚己將妻勒死城外車站迎賓棧之金月仙亦係彼無意扼吮致死趙問因何又勒死王菊花王供因手無分文恐索夜度資故將其勒死餘供　倒確有神經病者趙知擬移送法庭訊辦張鎭守使以該犯連斃三命罪無可　　日即提至城外車站斬决安武軍兵士並用刀將其心　出　　其陽物亦慘聞也 
[嘉興]  
　　呈報辦理工賑嘉興舉行工賑辦法己由縣公署令　令　各區自治委員查勘各該區内圩岸如有損壞情事即行召集農人修築以利農田其工資即將賑欵分别匀攤在案現悉各區自治委員己函請各鄉鄉董襄理一切業於前日開工興築並將辦理情形具報官廳察核矣 
　　時疫日盛一日嘉興時疫流行近又加　　邑死亡人數己　千人以上目下之腦膜炎症染者不及半日即行斃命醫家己通告各居民染此症者可服竹瀝藉葡汁菖葡汁等物可以救治據確實調查該方尙屬靈騐刻有人將該方刊刻刷印遍送各居户預防矣 
　　又有浮屍發現嘉興北門外秋涇橋河面於前日發現刀傷之無名男屍一具業經縣署派員相騐飭屬偵緝兇身在案詎縣屬永十七下七莊河内又於日昨發現浮屍一具下身用蓆包裹經該處鄉警朱有福報縣前往相騐係生前患病身死棄屍河中並無傷痕業己棺殮出示招領矣 
[山東]  
　　龍口商埠之發逹龍口初關商埠時來往輪船爲數無幾駛大連灣者不過利濟丸一艘總理趙琪任事未滿二年各種工程設備完善碼頭橋工告成尤速今聞開駛該埠之船不下三十餘艘三月二十一日行抵該埠者同日有隆順濟安有利共同丸同源等并有直開海參崴之連勝丸一艘尤爲向所未有同日之間到船七艘足徵發逹且工廠林立新添顔料廠兩處前途大有希望也 
 
 

Page 9

 
 
   
 
 

Page 10

 
 
本埠新聞 
[宋春舫在寰球學生會演說]  
　　題爲「改良中國戲劇」 
　　昨日下午七時寰球中國學生會請北京大學敎授宋春舫碩士演說聽者甚衆先由該會總幹事朱少屏君登台介紹謂宋先生先畢業於約翰大學學識甚高通英法德意等國語言文字前年赴歐游學在奇納活大學得碩士學位因戲劇一事與社會大有關係遂留心研究極力提倡今蒙來此演講實深榮幸云云旋即由碩士演說（演詞另錄）演說旣畢繼開交誼會試演活動影戲如歐洲大戰墨西哥之水力及各地風景均極佳妙十時茶點散會聞今晚七時仍在該會開演最新影戲一次云 
　　宋碩士之演說稿如下『今天所說的題目是改良中國戲曲因爲我也是絶對承認中國戲曲應當改良的一個人世界上人對於戲曲是有兩種見解第一種人是以爲戲曲是供人游戲的替人解悶的中國人說的好「戲者戲也」此種人就是要想改良戲曲吾也不許他們開口因爲他們對於戲曲是毫無根本觀念袛曉得一天到晚去捧梅蘭芳韓世昌做幾句「非劉氏而王者天下共誅之」譬如像吾們做人的袛曉得解决飯碗問題不曉得解决人生問題那末還有什麽用處呢第二種人是以爲戲曲是有改革社會的能力法國戲曲大家小仲馬並且以爲戲曲的勢力比小說還大吾們旣然承認戲曲對社會是有改革的效力如果戲曲失了這種交力就不能不設法去補救請問吾們中國的戲曲對於社會有改革的能力没有要回答這句話先要問吾們到戲園子去看戲的人看完了戲以後有什麽感想幾年前吾有一個朋友有一天去看了一本妻黨同惡報說這本戲眞好看客人人下涙吾是從來没有看過這本戲不過知道這是一種「過渡戲」不過這種過渡戲現在是差不多没有人去過問了上海現在最時髦的戲是濟顚活佛北京最受人歡迎的是上元夫人請問這種神權萬能的劇本還夠不上歐洲十六七紀時代的戲曲對於社會那裏能發生善良的效果呢除了這一種應時的劇本以外現在最通行的就是歷史劇本什麽李陵碑呢黄鶴樓呢要曉得歷史劇本從社會學上看起來本來是没有什麽價值的况且中國的歷史是一部萬惡不包的野蠻史人物是獨夫宦官流寇奸雄事跡是篡位爭國割據并吞與現代的心理是斷斷不商適用的了他們對於社會的敎訓無非是提倡忠孝節義試問這四個字在這民權大昌的時代還有什麽可以提倡的理由這一段議論是對於劇本原質的一方面發揮的現在要研究我們中國戲曲的構造法除了幾齣「文明戲」以外中國的戲曲無論挷子二簧崑曲都是唱與說白合併的含有歌劇的性質法語呌做Opera從歷史上一方面看起來唐宋時代的滑稽劇確是衹有說白然而唐朝的時候歌舞劇己經盛行宋代的傳踏是一種純粹的歌舞隊到了元朝滑稽劇的勢力己經衰弱極了通行的元曲漸漸的變成曲多白少到了明朝一班斗方名士衹曉得步武前人說白越弄越少所以到了明末清初的時候李笠翁在「一家言」裏頭拼命的提倡用說白他是吾們中國的第一戲曲大家可惜我們一班一知半解的戲曲家不肯去聽他的話崑曲衰了現在盛行的二簧無非是從崑曲裏變化出來所以還是脫不Opera了的性質歐洲的歌劇大約可以分爲（一）純粹歌劇Opera仿彿如吾們中國二進宫（二）滑稽歌劇Uomipue　Opera如中國的黑風帕（三）唱與說白合併的歌劇Opera如中國的小上墳不過歐洲除了歌劇以外還有純粹的白話劇而且現代白話劇的勢力比歌劇大得多因爲歌劇是「藝術的」白話是「人生觀的」中國八九年前是白話劇盛行的時代但是過了幾年什麽春柳社呢什麽進化團呢都烟消火滅了到了今日白話劇是差不多没有立足之地這究竟是什麽緣故吾到了今日總覺得歌劇没有單獨存在的理由因爲歌劇是浪漫派時代的出産品到了現在寫實主義盛行的時代更有些不倫不類譬如今天我的情人死了我去找我知己的朋友告訴他心中一番的苦歴楚...話還没有說完我忽然高唱徽調起來我的朋友一定以爲我是從瘋人院中跑出來的...但是我們在戲臺上天天看見這種情事却覺得「司空見慣」毫不爲奇眞有些百思不得其解了最不可思議的就是聲音與化裝兩件事對於中國舊戲我確是門外漢所以每一次到戲園去聽戲總覺得小生的喉音同旦角無甚差别細細一想凡是面白無鬚的人都可以稱爲小生但是我們的聲音何嘗與婦人一樣呢張飛是黑面孔因爲他性情粗暴但是性情粗暴的人何嘗個個有一只黑團的面孔曹操是奸臣但他何嘗天天在他兩頰上搽這麽厚的粉打花鼓中的「烏龜」鼻頭上搓了一堆白粉但是我在馬路上跑來跑去從未見過一個白鼻頭的烏龜...這種象徵主義的態度未免太覺過火了舊劇旣然有了這許多不近人情的地方何以今日與新劇劇戰之下竟佔了優勝的地位呢何以現在提倡新劇的人往往弄得像「喪家之犬」呢我記得在北京的時候看了幾次學生會的戲他們没有一次不失敗没有一次不賠錢這又是何苦呢吾們如果能解决這個問題也就可以解决改良中國戲曲的問題了吾們要曉得歌劇與白話劇是並行不悖的中國的歌劇雖然從原質上構造法上兩方面看起來是應當改良但是如果吾們能把白話劇重新提倡起來與歌劇並駕齊驅吾們竟可將歌劇置之不理任他自生自滅因爲歌劇生存的理由是「美術的」美術可以不分時代不講什麽Lsune（主義）不過無論如何歌劇斷斷不能完全廢除「音樂」兩個字是人類天性中一種不可少的東西樂記說「詩言其志歌咏其聲舞動其容」可是現在提倡白話劇的人不明白這個道理極端主張廢棄歌劇這就是他們的主張不能受社會容納的大原因吾們旣然一面對於舊戲取一種放任的態度一面主張提倡新戲（即白話劇）就不能不去研究以下各種問題（未完） 
[女子體育師範學校游藝會紀]  
　　義務學校籌募經費 
　　張默君女士之演說 
　　昨日下午三鐘荆州路女子體育師範學校學生分會假座崑山路婦女青年會開游藝會會場設於該會之伜健身房地方湫隘來賓衆多頗有人滿之勢首由學生分會會長陳詠聲女士報告開會宗旨略謂本校本附屬於婦女青年會遷往荆州路未及數月該處鄰近貧民衆多苦無求學之所且常來校要求入學余等旣憫其志又憐其境於是乎有義務學校之設矣該校完全由本校學生承辦本當於下星期一開學無奈我儕學生經濟窘迫義務學校之經費無從籌劃乃開此游藝會冀各界之不吝解囊一則可助我儕之成一則可應貧兒之需此今日開會之宗旨也後因張默君女士未到先請鳳惜醉夫人彈琴音調悲鬱而頗誠懇隱約似代貧民感謝來賓者然繼有女子體育學校之各種跳舞如優秀舞士風舞等均極活潑矯健頗有精采此後爲全國婦女青年會會長梅華銓夫人之唱歌初則如泣如訴一若爲此輩貧民歷訴其苦衷者然後乃大聲疾呼一若代貧民呼來賓與之援助者然聞者感動此後爲張女士之演說先是陳女士介紹云張女士爲我國女界泰斗今爲神州女校校長曾赴歐美考察敎育故其經驗智識必較我儕高出萬倍今日女士惠然肯來實我校之光榮亦貧民之幸福想諸位亦必歡迎之也願女士有以敎我儕女士遂演說略謂余受女子體育師範之請得來會演說非常愉快今日開會之宗旨謂係爲義務學校籌募經費該校學生熱心提倡義務學校極堪欽佩此項問題頗大不但爲敎育問題亦於國家大有關係我儕今在民治政治之下國家己爲民主故我儕人民之責任極重我人必須竭其力多盡責任以發揚社會普及敎育社會分貴族平民二種我國九年以前之社會皆爲貴族勢力平民咸側目而視民國肇基以來形式上似己推翻專制而至於今日專制之餘毒仍未消滅殆盡故近年來我國人民之生活情狀毫無進步也世界各國如英法瑞士皆以貧民敎育爲最大問題各人之能力與責任均集於此點各國貧民敎育之發逹頗有蒸蒸日上之勢良有以也若先將貴族思想及餘毒盡力消滅之則貧富之階級自然消滅平民主義之逹到目的豈難事哉我國創辦義務學校方在萌芽比較歐美尙爲幼稚蓋因我國治學者之少也美國於一千九百十七年時入學讀書者有二千四百餘萬人中國則僅三百餘萬人女學生則僅八十餘萬耳於此可見中美敎育之程度矣如是我國貧民敎育焉得發逹貧民皆爲生計所迫不得己不能入校街頭路角之不學兒童他日豈非皆成廢物我儕學生自當極力設法以提倡貧民敎育以助此輩間接於我輩亦有莫大之益也如我儕女界能極力提倡之亦女界之大光彩也女界向來處於被動之列能自動者極少五四以後女學中各處皆有學生分會方漸漸發展其自動能力各處義務學校之成立者頗多皆出自學生之能力故其前途之希望無涯也貧民敎育原爲國家之責任因政府能力與經濟皆甚薄弱故將此一肩重任置於我人身上矣貧民敎育之事業於女學上亦有密切之關係現在所最流行之名詞爲解放然解放非形式的我人形式上無牢梏之苦亦母庸解放所謂解放者即去其不良之風俗除其不佳之習慣而創造其良者佳者女子所缺少者獨立性無事不倚賴他人經濟爲人生最要之事而女子則經濟不能獨立現在於習慣方面似較以前稍佳不如前之深居簡出死守閨門而於經濟方面則仍受人之牽掣經濟爲人生最大之問題人生所需者不過衣食信三者而中國女子中有此三者獨立者能有幾人恐不過十分之二三而己難怪其欲求解放而不得矣自食其力而能經濟獨立爲解放之根基我人必須盡其一己之責以提倡義務學校惟我儕或有此志而於經濟方面覺甚窘迫以致有志難成且因女子心細其力頗大故普及敎育亦賴女子以是第一步女子必須求其經濟獨立然後貧民敎育可以有成矣此次爲我人創辦貧民敎育之初步尤必須求其成績之佳否則恐世人之不能信任女子有提倡貧民敎育之能力矣如貧民敎育能發展以後貧民之學問能力亦可與富者相抗衡如是則貧富之階級頓消而逹到平民主義之目的也此亦女子體育師範學校之光榮也此事爲上海女學界之新活動極望得良好成績如慮經濟不足在坐諸君必皆不吝解囊有以助此舉也尤望將來竭力提倡聯合各處分會爲同樣之工作冀逹平民主義之目的此非但余所深望想在坐諸君亦與余同情者也演說畢又有該校之跳舞其後則於操場上由武術會演國技此後則映影戲二幕其一爲美國撫育盲童之方法及盲童學校之發逹其二爲微生虫之害人及防避微生蟲之侵入觀之頗爲有興五時半散會 
[上海籌辦商科大學初誌]  
　　自南京曁南學校規復以來兩年中南洋英荷美法各屬僑民子弟赴該校就學者接踵而至該校籌辦員黄君炎培校長趙君正平鑒於南洋華僑經濟上之要求認商業一科關係極爲重大力求擴張商科以造就華僑子弟俾成商業專門人才衹以南京一地闕乏世界的商業於延聘留學歐美之商科專家充當敎員甚形不易遂主將商科移滬嗣又有巴逹维亞商會會長丘爕亭君之公子心榮君回國擬自辦商業專門學校商之黄趙諸君以事體重大不即著手至去年冬荷屬華僑請願代表韓君希琦熊君理等回國鑒於南洋華僑近年大規模之集資事業先後踵興而應用人才殊形闕乏亦以籌畫高等商業敎育機關爲急務同時韓熊諸君游南通張季直先生深韙斯議并任發起遂與曁南諸君商决籌辦商科大學於上海以敎育華僑子弟爲主要之宗旨當由趙君等草擬計畫書理由嘗等件一面寄往南洋一面向上海商學界徵求同志一面公推丘君心榮謝君碧田赴粤徵求贊助現除南洋方面由各代表擔任前往接洽外上海商務總會江蘇省敎育會均己加入發起廣州軍政府則己由政務會議通過撥欵五萬元贊助開辦發起諸君以兹事急須積極進行特於二十六日正午邀集發起人於青年會會食堂到者黄宣猷君（荷屬華僑請願代表）章行嚴君王恭寛君（錢新之君王正廷君代表）郭秉文君涂開輿君史量才君沈信卿君侯德廣君丘心榮君謝碧田君黄炎培君趙正平君等十餘人首由黄丘趙諸君報告宗旨及經過情形繼卽提議組織籌備處通過籌備處大綱推出籌備董事十五人并决定假江蘇省敎育會爲籌備處現定星期一日續開籌備董事會商議一切進行方法云（大綱及籌備員名另錄） 
[寰球學生會消息兩則]  
　　歡送赴法學生寰球中國學生會因本届赴法勤工儉學者三十餘人將趁法公司船「寳勒笳」於四月一日出發特於今日（二十八日）上午九時開會歡送并請黄任之高博愛宋春舫張君謀四先生演說其秩序自演說後繼以茶點攝影至於赴法諸人姓名該會另有本届赴法學生調查表照錄如下王光祈留學經濟學陳寳鍔社會學周植生醫科魏時珍工科鄒昕楷（成都中學校卒業）鐵工沈超（成都聯合府立中學）鐵工潘良（四川省立中學校）鐵工向德（中學校卒業）工周宣坪（安岳縣立中學校）鐵工毛克生（簡陽縣立中學校）鐵工戴清煬（安岳中學校）鐵工此外北京華法敎育會有張皓吕煥義黄宗憲吳屏王克剛居勵今湖南有周敦憲黄自厚蔣金豐羅瑞芳方至剛四川爲廖校誠黄鍾聲李得金彭世諧游遠欽黄石　安徽有鮑冠信戴占奎張毅江蘇有王國樑甘霖常宗會等計共三四十人云 
　　舉行春季旅行寰球中國學生會定於四月二日（隂曆二月十七日）舉行春季旅行以杭州爲目的地定有專車准是日晨六時半在火車站起程四日午後回申聞該會會員壛可同行每人衹繳來回火車費大洋一元六角八分膳宿等項則槪師各人自理如有女眷或親友同行者亦可照此辦理惟車費須於三月三十日以前預繳云 
[改期歡送赴法學生]  
　　中華民國預備赴法學生聯合會本定於本月二十八日）星期日）午後二時在華法敎育會開歡送此次赴法同學大會並敦請吳稚睴汪精衛兩先生講演（見昨報）現聞吳汪兩先生今日因事赴松江明晚方能回滬因此該會改延會期須待吳汪兩先生回滬商定日期後再行開會歡送此次赴法同學云 
[青年會歡迎新會員之同樂會]  
　　昨晚八時青年會爲歡迎新會員開同樂會於殉道堂徐可陞主席先由駱維廉引導唱愛國歌乃請李君唱廣東歌歌畢由童子部幹事童星門陳己生作青年會事業之問答告新會員以青年會所作之事業其次則由老會員裘仁傑報告新會員以其於青年會所受之益以後爲各部之報告如許長卿報告其介紹部之事業凌希陶報告體育部之事業李啓藩報告宿舍及留學生招待部之事業彭少雲報告會計部之事業以後復由李君彈美墨戰事歌一首末映青年會業影片二套乃散 
[陳獨秀將省敎育會演說]  
　　本月二十九日即星期一准下午四時江蘇省敎育會開講演會請陳獨秀先生講演「現代敎育的弊病」願往聽講者須是日下午三時三刻以前到會無須入場劵云 
[上海英人商會年會紀]  
　贊成中國收回青島 
　　字林報云二十六日午後上海英商會在匯中西旅館開年會祥茂行主白克爾氏主席開會後先由書記葛爾氏讀開會詞即由會長起立報告略謂去年一年間本會所辦之事件甚多有成有敗敗者之中恐須包括郵包與海軍遲滯兩事此兩事皆與商務有重大關係但本會雖經盡力設法目下尙無改良之望至於成功之事頗多如本會商準稅務司照戰時辦法許進口商於貨單未到時將貨稅繳付即許貨物通過稅關即關稅修正委員會主張新稅則經各國政府核准後寛限一月凡在此日内運出之貨仍照舊則納稅而以該月中之提單爲證此議經本會承認己得滿意解决如稅關查騐出品貨原限十五日現己商准寛限三十日並可緩期付費又商標問題本會分委員會與中國協會協同草擬商標章程以作在華英商商標之保障己經竣事將草案於十月二十七日送往北京此後須由外交方面解决又關係進口商利益之「提單價值」問題亦可望滿意解决是年又有中美英協會之成立此爲吾人與美華兩方將來必能與華人直接談話並請美國商人加入此華語學校美商之來學者頗多足見吾美友於擴張在華商業之設備非常注意諸君觀本會之月刋當知青島問題不獨本會注意卽天津英商會與青島英商亦甚注意本會屢曾發表意見完全表同情於中國收回青島之願望日本之佔領青島本藉英軍之助是彼不過盡協約一部分之職吾人一念及此則覺日本現在之態度殊難索解日本現在故意設法控制膠澳四圍之全部圭地及船塢碼頭及鐵路盡頭處一面竭力阻他國人取得其地之任何財産此項政策衹能有一種解釋即日本意在壟斷青島商業不許他國染指吾人本不欲得特别權利但均等之機會則不能不力爭據吾人之意青島之處置宜如下述（一）該項租地應歸一巿政廳管理之此廳一切公共用品悉交巿廳接管以稅關收入百分之二十交巿廳充巿政費其官地之收入可由巿廳撥用此等地以後不得再出賣稅關應爲中國海關之尋常一支部其航員由北京總稅務司簡派不論國籍（三）稅關應管轄港口港中燈塔碼頭船塢及棧房（四）鐵路之管理應以經濟爲根據不以政治爲根據並以最後能適合於鐵路統一之計畫爲歸（五）鐵路應永不再受釐金及其他内地稅之施行（六）自白港區域應加以維持本會現與他埠英商會協力進行爲本國利益計亦爲他國利益計也上年十一月間英商會聯合會開會於上海此爲遠東英國商務上最大事情之一會議之結果爲成立中國香港英商會協會從此遠東英商聯合一氣不致如前之散漫矣又該會議通過要求取消釐金之案旋經英使朱爵士向外交部陳述現中政府己允鄭重研究裁釐之法此事如果辦到於中國前途大有裨益吾人當力助之以觀厥成又該會議决主張癈止行用元寳統一銀圓制度並設立造幣廠於上海現中政府對於此事亦在進行惟提議將南京造幣廠分設一廠於上海則於事無濟凡上海之造幣廠意在鑄造銀元以代元寳者必須由外人監督否則外國銀行决不肯不用爲目下中國財政中重心之元寳本會己將此意向外交團陳述當可有效也繼報告帳目當即通過旋選舉下届職員十二人即行散會 
[一週間之金融調查]  
　　金銀進出口數本月二十二日至昨日止此一週間國外來者計大條銀五百二十五條金洋三百二十五萬元大條銀之轉裝出口者計天津六百八十四條香港一百十五條又批沙洋二十五萬元至南京漢口等埠所來國幣共有二百餘萬元尙有裝赴大連厦門長春三處計現洋五十萬元現銀一百九十九萬兩較上届出多進少於是三日來錢莊銀拆又漲至二錢四五分矣兹將逐日進出口細數錄下「二十二日」英公司輪船進口運來麥加利銀行大條銀二百二十三條華比銀行大條銀一百零二條有利銀行二十九條中交兩銀行各從南京造幣局來新幣七萬元又交通銀行裝去現銀十五萬兩本街廣帮裝往香港去大條銀七十五條又裝赴漢口去銀十萬兩「二十三日」交通中國兩銀行各由南京來洋七萬元中國銀行從杭州來洋二十萬元又寗波來洋五萬元本街各錢莊亦由杭嘉湖來洋二十萬元中交兩銀行各裝南京去銀五萬兩中國銀行裝長春去洋二十萬元又大連去洋十萬元本街又裝赴天津去大條銀一百三十條又漢口去銀五萬兩又厦門去洋二十萬元「二十四日」中交兩銀行各裝南京去銀五萬兩又兩銀行各來洋七萬元本街從長江各埠來洋五十萬元津帮裝往天津去大條銀一百五十四條交通銀行裝往天津去銀二十萬兩麥加利銀行裝赴漢口去銀三十萬兩「二十五日」昌興公司日皇后號進口儎來麥加利等銀行大條銀一百七十一條美金洋三百二十五萬元（細數己誌二十六日本報）金城銀行從南京來洋二十萬元又交通銀行亦來洋十一萬元又中國銀行七萬元匯豐銀行裝赴香港去批沙洋二十五萬元廣帮亦裝香港去大條銀四十條中孚銀行裝天津去銀七萬兩金城銀行裝往南京去銀四十五萬兩中交兩銀行各裝南京去銀五萬兩「二十六日」中國銀行從寗波來洋三萬元又天津來洋十萬元又南京來洋七萬元交通銀行亦從南京來洋十一萬元中交兩銀行各裝南京去銀五萬兩本街裝赴天津去大條銀四百條又裝漢口去銀十萬兩「二十七日」滙豐銀行由天津來銀五萬兩交通銀行由南京來 
洋十一萬元又中國銀行七萬元又寗波來洋三萬元又裝往南京去銀二十萬兩交通銀行亦去銀十二萬兩本街裝漢口去銀十萬兩 
　　洋釐此七天中現期價常在七錢三分五釐六二五至七錢三分四釐七五之間蓋各處現洋到滬甚多足敷巿上之用三月底期之洋釐仍在七錢四分一釐一二五至三七五之間大約絲繭茶未上巿之前不致有大跌大漲之勢也 
　　銀拆二十四日之前尙係七八分二十五日迄今漸漸增漲據云某華商借與某國人之銀兩共有二百餘萬兩且各金號及廣帮用欵甚多故最大（二十六上午）爲二錢八九分昨日下午收盤回小至一錢二分但陽曆月底在即華商應付各洋行之進口貨欵有三百餘萬此四天中恐有漲無減也 
　　鎊價上届調查時爲七先令四辦士二十二日長一辦士二十三日又長一辦士二十四二十五兩日忽縮去三辦士二十六日復長一辦士所以現掛仍七先令四辦士 
　　大條銀價二十四日近期遠期均掛七十五辦士半二十五日遠近期忽縮至七十一辦士半二十六日又長至七十二辦士一二五昨日（二十七）仍復縮小一辦士一二五計七十一辦士此數天中之忽漲忽落業此者竟無把握 
　　各國滙兌某國滙水最大（二十五）掛過三錢三分二五昨日仍回小至三錢三分此長彼縮皆因各國銀根寛緊之關係美國金洋略小現掛一百四十一元 
　　標金期貨標金因滙水升降無定所以金價仍難大起色四月份爲一百六十兩零二錢 
　　烚赤現貨烚赤價日皇后號未抵滬之前因廣帮大宗購買故價漲至一百七十八兩左右迨二十六日迄今步步鬆動緣廣帮暫爲停辦之故昨日收盤爲一百七十二兩左右設廣帮一動金價又將提升也 
　　查倉單昨日生期六調查中外各銀行共存銀三千九百六十三萬兩洋一千八百九十二萬元大條銀一千二百十五條美銀幣一百萬元較二十日多存銀一百零七萬洋亦多存一百九十一萬大條銀少存二千三百十四條美銀幣少存一百六十七萬五千元惟華商聚興誠等銀行十餘家之存洋存銀不在其中兹將各銀行細數列下麥伽利存銀三百零五萬洋九十五萬大條七百十五條滙豐存銀六百零五萬洋三百二十萬道勝存銀四百六十七萬洋四十七萬大條銀三條東方存銀三百十萬洋二十五萬美銀幣一百萬元花旗存銀二百四十五萬洋八十五萬華比存銀九十萬洋二十五萬和囒存銀六十一萬洋六十六萬中法存銀二百二十萬洋七十萬大條八十七條通商存銀三十萬洋四十萬中國存銀二百二十三萬洋五百七十萬各莊存銀一百八十萬洋六十萬交通存銀八十萬洋二百九十五萬有利存銀五十五萬洋二十八萬菲律濱存銀五十六萬洋四萬友華存銀六十萬洋十五萬大條銀二百二十二條滙興存銀三十萬洋十萬滙業存銀十萬洋五萬 
 
 

Page 11

 
 
尙有某國銀行之存數不錄 
[碾米業特别會紀事議决三案]  
南北巿機器碾米公所因請减電費及較斛同業歸賬了囤諸問題亟須討論故將初八日常會改爲特别大會己誌昨報昨日下午一時同業到者三十餘家董事張樂君因病未到即舉錢董貴三爲臨時主席振鈴開會後由評議員曾影毫朱安生發表應議三項問題（一）上海總商會請減舉代表或加會費事（一）請減電費工部局電汽處第二次覆函（一）仁榖堂函復歸賬了囤期限及櫗米廠全體較斛事報告畢遂將仁榖堂來函宣誦文曰「逕啓者歲尾年頭疊奉大函敬均聆悉因適敝董抱恙事出兩歧致稽集議答復良用歉忱承示各節敝公所己於日前邀集全體同業公同討論僉謂廠家較斛當時規定其機滿十二隻方可較斛以示限制者乃因廠家係代客承乏認碾性質代斛米石之故至限制斛清結賬日期尊擬收賬限三天成貨限七天了囤等因兹經公同議得未免不及故擬收賬以五天爲限成交之貨十天了囤較爲公允爲特函逹請賜允治施行爲荷」宣誦畢經衆開議（一）提議總商會來函請減舉代表或加會費案公議團體加入商會之代表照章應舉一人今總商會旣有定章來函減舉代表本公所入會之代表係張樂君錢貴三兩君每年會費缴納一百兩兹經公衆遵章減舉代表一人會費仍納一百兩仍舉張樂君先生爲代表惟張有現因有病不能到會所有應與總商會接洽事件由錢貴三先生攝行（一）提議工部局電汽處第二次復函並附來電價表案公議俟煤價再跌後再行要求核減至向閘北水電厰請減電費事蔣厰長云俟呈報省長得批復後再行核議等語公議靜候辦法（一）提議仁榖公所復函歸賑了囤期限及米廠全體較斛案公議歸賬了囤限期辦法仁榖堂擬以五日歸賬十日了囤相距尙無多日原無不可照辦惟應一面函復該公所轉知各米行此後歸賬至遲不得過五日了囤至遲不得過十日又較斛一事仍應具了函要求仁榖公所照允一面由各同業再爲磋議良好結果之辦法次議本月中旬糠粞巿價議决米糠每擔洋一元二角轉頭糠八角白栖每石四元八角糙粞二元二角泥栖八角議畢散會己五時矣 
[新大陸保險公司開幕紀]  
　　美商新大陸水火保險公司於前日（星期五）開幕即晚假座一品香設筵邀請中西紳商報界宴會來賓二百餘人由該行大班史蒂君大冩麥克尼君華經理趙伯秀君協理戴玉珊君華大寫邵梓薌君等殷勤招待又有美豐銀行大班賴文美國火險公會會長郝格司麥等兩君均爲美國商家有名人物且與新大陸爲聯行故皆陪宴列席史君等相繼演說旣而由麥克尼君唱歡迎歌盡歡而散 
[全國各界聯合會聯席會議]  
　　昨日全國各界聯合會舉行聯席會議由翁吉雲主席張靜廬紀錄主席報告（一）河南趙倜來函一切詳情己與赴豫代表李耀南君接洽由李君報告（二）安徽代表潘惠齋以病繼續告假不准函促其力疾從公（三）潘惠齋提議閩案交涉將成事實本會當電外交部宜以京滬首議之八條爲主不得敷衍了結並通告全國堅持到底一案主暫擱議（四）准聘請幹事何緒續西病辭職歸豫（五）河南國民大會委員會來函（六）赴豫代表李耀南回滬報告在河南與各界接洽情形及在　北與各界接洽情形（七）赴長辛店代表郭維海報告與該地接洽情形（八）黄宗漢提議就近籌欵一案通過並函促各省各地各界聯合會應激之會費散會 
[學生總會開評議會紀]  
　　昨日（二十七）下午二時中華民國學生聯合會總會評議部假座一品香開會到者除各省各特别區評議員外有各團體代表約百餘人由留日評議員方維夏主席潘公展任矜蘋湯宗威華振聲紀錄首由主席方維夏報告開會宗旨略謂本會由京津湘魯寗留日六處學生聯合會請理事部召集特别評議會以討論國事方今國步日艱外交風雲益迫山東問題有傾向直接交涉之趨勢使果成事實則彼邦攫自我國之權利更得一番保障所以巴黎和會我國專使曾一再聲明否認一切不平等條約且山東問題非特關係我國前途實與世界和平有莫大之影響中日兩國軍閥秘密勾結日本竟欲藉延長軍事協定之效力以陷我國滿蒙於萬刼不復之地位國難方殷我人極希望羣策羣力竭力抵抗則世界自有分道耳云云方君報告畢由該會理事長狄侃致開會辭復由中華工會總會陳家鼐甯波學生會代表黄公復救國十人團及各路商界總聯合會代表童理璋孔敎會代表衛無能救國恒心團代表程仕勇湖南學生代表李思安全國各界聯合會張靜廬吳淞路商界聯合會代表林大松愛克界聯合會陳玉書上海志成團丁良相繼演說均對於該會有所勗勉末由方維夏致答辭略謂吾人必團結精神在此最後五分鐘内援救危亡云云後攝影散會己鐘鳴五下矣 
[上海學生聯合會致北京電]  
　　上海學生聯合會致北京電云北京總統府國務院鑒京學生代表無辜被捕近復移拘法庭似此任意摧殘與民爲敵聞者髮指孰肯甘心如猶怙惡不悛我全國學子磨勵以須爲北京同志後盾上海學生聯合會感 
[學生己有患疫殞命者]  
　　本埠近日發生腦膜炎症曾誌本報兹悉滬南民立學校有某班學生寳山人汪祥生於前晚忽患此症當經蘇校長立即延請某德醫到校診視又跫愉染他生故即移至醫院醫治詎竟無效延至昨日斃命蘇校長鑒於疫症盛行特於下星期起卽放春假向例五天兹改放九天昨己通告知照矣 
[船務棧房工界聯合會將成立]  
　　上海船務棧房工界聯合會籌備己久兹定於下月二日假青年會開成立會錄其通告如下逕啓者敝會定於陽曆四月二日下午一時假座四川路青年會開成立大會届時務乞貴團體推派代表蒞會督敎一切至爲盼禱（附開會節略）（一）奏樂（二）主席宣佈開會理由（三）來賓演說（四）主席致謝詞（五）會員演說（六）奏樂（七）攝影（八）散會 
[少年宣講團叙餐會紀]  
　　少年宣講團素熱心宣講事務昨晚爲聯絡團員情誼起見假座大東旅社舉行叙餐會并商宣講事務之進行來賓甚衆團員列席者如汪龍超胡雄才張蘋周俞光昌陳子和俞光芝曹友亭甘梅嶺鄭銘榕奚軾胡戒華李醉公顧惟一吳桐初等並有各項遊藝以佐興趣宴罷盡歡而散 
[江蘇第二監獄罪犯越獄六紀]  
　　漕河涇江蘇第二監獄監犯此次糾衆越獄除緝獲及當場格斃外尙被逸去一百四五十名飭緝詳情迭紀本報兹將昨得消息錄下 
　　典獄長己派代理該監典獄長敖雲亭前因該監人犯聚衆反獄被拒受傷抱病曾經呈請開缺嚴予處分兹奉江蘇高等檢察廳第五五八號指令云該監人犯越獄該典獄長受傷抱病獄務重要派孔繁藻暫行代理除呈報曁令知外合行令仰該典獄長知照此令等因敖君奉此適近日病己轉劇兼患咯血急欲赴醫院調治故己電催孔君迅即來滬接替藉資戒護 
　　張科長眷屢抵滬該監被犯擊傷殞命之第一科長張伯應入殮後其眷屬甫於昨日抵滬率同幼子先赴敖典獄長庽所接洽哭聲逹於户外敖氏全家均陪之慟其時適敖君抱病在署當派家人送至署中俾該家屬親視張科長大殮聞敖君己代僱船隻將柩運回揚州原籍所有川資等一切用費由敖君擔任外另於各同事中募得百餘金交由張夫人先行帶回一面再邀同各機關出名叙具事實訃告勸助 
　　未逸各犯訊供情形該監自監犯越獄後上海地方廳梅檢察長連日委派熊沈兩檢察官詣該監獄提訊在獄未逸各犯兹己竣事由熊沈兩君返廳將研訊各情繕具各犯供詞稟復銷差略謂訊得殺人犯許國霖盜犯朱桂生王東海劉五劉德藻吳俊聲殺人未遂犯施五七子等同供犯人們均未逃走他們大家越獄事前並不知情係臨時發生首先由江金福等將看守扭住堵塞其口搶下鎖匙開啓衆號舍命我等同走我等並未附從逃走等語 
　　己獲逸犯加鐐收押該監出事後當晚經該監看守等在附近追獲逃犯許千里沈阿五張德功等三名業經敖典獄長命送上海地方檢察廳請究昨日下午該廳沈檢察官飭提許沈張三犯至案研訊良久判令一律加釘雙鐐分别收押聽候核辦 
　　三看守受傷頗重該監看守繆均警備看守許宏勛彭海清等三人當出事時被逃犯董全生等毆擊受傷經敖典獄長命送新普育堂請爲療治兹悉繆許傷在頭部手足等處彭則傷在腰肋一帶據開傷勢頗重恐有性命之憂云 
[爭認棉紗稅案之昨訊]  
　　新商願歲繳十二萬二千元 
　　上海棉紗業認稅商人陸懋德前因期滿將次更替有鎰昌紗號周永濬王德潤等舉李鐘秀爲董事具呈江蘇財政廳願照舊商認額加增三千元合成歲繳十一萬五千元請歸予認辦當由胡財廳長訓令上海稅務總公所陳竹甫所長轉知商會查明該商是否同業盈實商家並轉令該舊商能否按照原額加增呈報核奪後由縣商會查得滬上紗商並無鎰昌牔號且各業認稅均出於同業擔任據情呈復而該舊商陸懋德亦己願照十一萬五千元之數繼續認辦呈經陳所長轉詳胡財廳長核辦各在案迄今事逾半月尙未奉到批示現聞省中消息該新商仍挽有力者出而爭持願照原額再加七千元合成歲繳十二萬二千元故胡財廳長對於此項爭認一案大有左右爲難之勢云 
[華商電車撞斃老婦續誌]  
　　顧學淵之母高氏在車站路聚站園附近遭華商二十七號電車五號司機人曹錫成突開快車撞斃報由檢廳派員相騐等情己誌昨報兹悉二區警署昨將曹錫成拘案片送檢廳歸案訊辦下午經檢察官提案研訊一過諭令將曹收押候傳屍子顧學淵到案再行訊辦 
[包探破獲盜黨機關三誌]  
　　專查特别事件之全體中西探目前在虹口兆豐路四百零六號門牌揚州婦人鄭朱氏家破獲盜黨機關拘捕錢煥章朱振文鄭玉忠劉德峰吳漢文石元慶李小二子及氏抄出手槍刺刀槍彈嗣偵知有恒路一百五十三號門牌某日本人家被盜刦失價值七百七十九元之銀洋鈔票衣飾一案係若輩糾黨所爲且於本月十五號串同江北皮匠黄春友（卽小六子）指誘海勒路三百五十九號門牌張炳生家所雇之江北大姐蘇阿大（即大姑娘）爲内線持械前往刦得巨贓故復將黄蘇兩男女拘獲先後解經公共公廨諭令分别收押候日領堂期解究己兩紀本報昨晨日副領事林出賢次郎蒞廨會同陸襄讞升座第二刑庭捕房即將以上男女十人解案禀明前情並將抄獲軍器呈察上得禀命各被告仍分别帶回還押候展期一禮拜再訊 
[日本人家被刦案之研訊]  
　　四人無干摘釋 
虹口東有恒路一百五十三號門牌某日本人家被盜刦失價值七百七十九元之銀洋鈔票衣飾一案業由閔行路及哈爾濱兩處捕房華探沈阿炳葛祖元尤雲卿嚴阿慶探目劉森堂先後拿獲圓通寺香火皖人金潤章台州人葉三梅林老五林章志謝彩合及兵工廠鎗砲廠銅匠吳松庭解經公共公廨諭令收押查明於日領堂期解究等情迭誌本報昨晨陸襄讞會同日副領事林出君升座第二刑庭提審即由中西探目分别上堂禀稱本案業己查明金潤章確與該日人家被刦一案有關餘均非同夥惟吳松庭尙有在閘北犯案情事應請將其送交該管警署等語問官核禀以案旣經查明着將金潤章帶回捕房候下禮拜六與錢煥章等併案解訊吳松庭送回閘北警署發落其餘四人判均開釋 
[搶刦妓女鑽石帽案之近訊]  
　　包探偵獲搶匪與收贓人 
　　妓女珍珠花於一月五號夜十一時餘應客人召往西藏路一品香侑酒乘包車行至漢口路西藏路口被匪人攫去頭上所戴價值三千零八十元鑲嵌鑽石五十一粒之絨線帽一頂當時珍妓即報捕請緝嘗紀前報前日經專查特别事件之華探目李星福張芝卿鍾星南偵悉此案係住居雲南路三百四十九號内成衣匠蘇州人尤金生串同李根寳所爲原贓鑽石分消與浙江路一百七十九號屋内婦人李陳氏及北海路（卽六馬路）二百八十八號屋内婦人陳吕氏因禀明捕頭協同西探長壳羅香曁總巡捕房包探周志仁將尤李與兩氏按址拿獲分别收押昨晨傳同事主並見證方三媛將男婦四被告解至第二刑庭請究被告延朱斯芾律師代表到堂譯稱敝律師甫於今晨受敝當事人委託尙須研究案情請將被告交保改期七天等語中日兩讞員核禀諭因被告分别還押候下禮拜六解訊 
[又獲嚇詐案關係人]  
　　前日老閘捕房華探陳維坤西探奎爾又查獲與投恐嚇信向湖北路福州路口花世界游戲場索詐洋三千元一案之關係人陳少樓帶回收押昨解公共公堂禀明前在孟淵旅社緝獲之皖人陳鴻才係英領陪審業己判陳交保故續獲者亦請改歸英領陪審云云張襄讞核禀商之義副領事羅斯諭陳少樓還押候英領堂期解訊 
[譯錄覇阻漆匠停工之西文諭]  
　　甯没人杜方林王奎榮被新閘白克路十九號門牌益昌製造修理摩托車行及靜安寺路龍飛馬車行先後至該管新閘捕房報告以杜等於二月二十六號三月九號兩次聚衆前來用四明汽馬車漆業同議勝會名議覇阻所雇未入該會之漆匠王如金沈阿福等工作强取漆刷等情業經該捕房飭探將杜王兩人連同收藏漆刷之鄔阿蘭拘獲以其擾亂租界治安違犯刑律正式起訴由公共公廨迭次開庭審訊以鄔無干開釋杜王兩人押至本星期五經李襄讞會同英卓副領事判决杜押西牢四月王押二月詳情均誌本報惟昨報所紀判决文係華官硃諭兹將領事判决本案之西文堂諭譯錄如下上次訊得當時被告乃關於違犯强暴之行爲强取僱工人之器具阻止同業人爲合法之營業凡學生聯合會商業聯合會或各路聯合會等一切集合之會槪不准在公衆之中使用此種方法以其易受脅迫故也有敢嘗試皆當按律嚴懲是以被告應行分别拘禁四個月兩個月此判 
[日人戳傷小工]  
　　前日傍晚六時許浦東張家浜日清公司碼頭大圖丸輪船雇工吊貨之際有小工通州人名泰山者在艙面開放吊貨機器當有該輪瓜得碼司（日人）上前干涉以致互起衝突該輪日人遽用小刀將該小工頭部連戳四刀血流滿面當時昏倒於地各小工目覩情形一時聚集百餘人喧鬧不己當經該公司用電話通知水巡捕房經梅捕頭督同中西探捕乘坐小輪到場彈壓始各散去事後飭探何春生將該日人反鴨司元三多（譯童）連同受傷小工泰山並證人張二蔡三工頭顔宏德一併帶回捕房梅捕頭以該小工受傷甚重立卽函送同仁醫院醫治該日人於昨押解日領事署訊辦 
[青年會今晚之演講]  
　　青年會德育科爲捉倡道德培養國民人格起見特商准救主堂區牧朱葆元碩士每逢星期晚七時半到會說教救民計共四次前己演講兩度聽者無不受感本星期（二十八號）晚七時半爲第三次講期題爲「四大敎育」以天降大任開端中述母胎敎育家庭敎育學校敎育社會政治敎育歸結於救國資格洵屬現時亟應研究之重要問題届時凡非該會會員亦可入座聽講 
[實業儲蓄會選舉職員]  
　　南北巿商界莊深聚邵芸卿等發起籌備實業儲蓄會現在會諸友儲欵日多而職員尙未舉定兹定三月二十八日（今日）午後假座南巿縣商會爲會所先行開選舉職員會並請時人演說一切己預備妥治俟職員舉定後再行訂期複選正副會長以專責成 
[華羅公司營業槪况]  
　　美商華羅公司發行威古龍丸及羅士提神補氣丸等自去歲分設來滬後營業日益發展各雀區之願任代銷者己逹數千處現尙源源不絶統計去年一歳中銷去威古龍丸數千萬瓶聞是項丸藥補血韙腦最著神效故頗得社會之歡迎近該公司大班以中美間距離過遠誠恐一有不濟轉運需時特向紐約總公司運得大批貨物以供各代售處之分銷云 
[部員考查警察三誌]  
　　部派視察警務專員周鴻熙於視察南巿第一區警署各棚長警成績後訂於昨日上午渡浦至浦東視察第三區警察署所並順道赴浦江水巡隊視察一切當由該隊潘恒言隊長率同巡官等歡迎到隊察閱水巡隊所備各杉板船小輪汽船等事畢即乘該隊巡江小輪前赴浦東在華通碼頭登岸即由該區長員在彼歡迎並有騎巡隊隊長督率隊士十名乘騎保衛 
[略誘女孩之定罪]  
虹口梧州路一百五十九號門牌内崇明人王德輝糾串同居甬婦 
金曹氏於本月十八號將威妥瑪路一百三十四號門牌居婦沈吳氏之五齡女孩五大拐賣與廣東婦人官熊氏得價三十七元分肥事僞另一婦人王趙氏所聞訴於沈吳氏控由楊樹浦捕房飭探程明德將拐賣人口之男婦兩人並被拐女孩查獲昨晨解經公共公堂中日兩讞員訊悉前情以王德輝金曹氏同犯略誘罪己成立應各科刑期三年着分别帶往西牢女監執行期滿逐出租界女交原告領回撫育官熊氏從寛斥釋身價不追賣契　銷 
[挑斷姘婦脚筋案之宣判]  
　　婦女朱張氏於上年十一月有間被姘夫李芳子糾同郭步高陳福才李東裕及在逃之陳老李五薛小章子等六名將脚筋割斷案發後山捕房包探金九林涂歧山將李郭陳李四人及嫌疑人李三狗子（即李貴官）等五人拘案解經法公廨原告山逹商律師代表控訴前情詰據李芳子供認行兇不諱郭陳李三人供認帮兇李貴官否認帮兇判聽候復訊再核等情己誌前報昨又提訊先據原告朱張氏供婦人與李貴官紥識是日實由李在塲帮同行兇是實李貴官供民人向在法租界愛爾近路開茶館度日不敢爲非此次實被誣攀請求查察包探許福卿上堂稟稱是日案發時捕頭派我至醫院向原告訽問究有若干人行兇當時原告祗稱六人並未言及李三狗子其人次日捕頭親自同我前往詢問原告始稱有李貴官在内云云中西讞員會商之下以李芳子將原告脚筋挑斷實屬殘忍己極着押西牢五年郭步高陳福才李東裕帮兇屬實各押西牢二年在逃之陳老李五薛小章子三人候提到後亦押二年再着被告等偕還原告損失銀二百兩醫費亦由被告等擔負李貴官訊無關係應即開釋判畢李貴官稱民人被告誣控應請追償名譽損失判退去聽候再核 
[股東索閱賬簿之訟案]  
　　本月二十五日福建商吕榮焜榮椿兄弟在法廨稟控裕大豐記經理王瑩齋收賬不交并催結賬紅單一案原告延逹商律師稟稱伊父呂癸記在日股設老裕大號自任經理吕癸記於一九一八年逝世當由衆股東會議收盤即由現被告王瑩齋以副經理資格將各項賬目照股分派清楚同時王瑩齋提議組繼裕大豐記吕氏兄弟附一股計元三千兩老裕大生財即盤與裕大豐記一切未收賬目亦託被告代收兹吕氏兄弟聞悉王某己收過泉州　源號舊賬及興化輪船公司股欵兩項曾去信三封索取均不答復又裕大豐記營業一年照例應有紅單報告被告亦不交出吕氏兄弟恐其或有别情故請查賬目貴知該經理始終不與觀賬故吕氏兄弟大得己請公堂提取賬簿云云當由被告將裕大豐記賬簿交出即於是日下午過堂由公堂判將各賬簿蓋印發回聽吕榮焜榮椿兄弟細查倘若察出不實之處再行具禀控告依法辦理 
[昨日公共公廨訊案紀]  
　　昨晨公共公廨李讞會同英包副領事在第四公堂審訊華人民事訟案兩宗如次（一）「某押店主詹銘珊訴翁竹坡未得同意私將寄存衣包變賣案」上年一月間曾傳訊一次結果候論令當公所查明再核兹係續訊被告延律師辯稱衣包係押當公所議决變賣原告當時與議承認且經公所將變賣之事具稟到廨云云即由原告之律師起向原告詰據供稱先是祥泰衣莊主許鳴九欠找洋二千二百二十元控經公堂判令照數償還後被告未曾履行即宣告破産當時該莊有值價洋四千二百餘元之衣件六十九包以及首飾均送存該公所俾將來變價歸十七户債權人分派嗣後被告關於此項衣物變賣在該公所之會議並未照章通知與我故其賣盡我尙不知亦未分得分文云云又據被告方面證人翁老三上堂供稱聞押當公所將衣件變賣後己由席玉書交與原告洋二百三十七元作爲了結等語至此届閉庭期間「結果」改期再訊（二）「翁竹坡反訴詹銘珊案」因上案未訊結故此案未審（三）「吳榮泉訴林佐廷不理欠洋三十元案」被告被控後係照控數存洋作保兹原告得被告允許將所存保洋歸還故稟請給領銷案「結果」照准 
[隋潤田反訴汪炳炎案註銷]  
　　隋潤田在公共公廨刑事科反訴汪炳炎揑詞誣控違犯刑律等情業經飭探將被告提案諭交一千元保候訊在案昨晨原告代表律師到堂聲明案經在外和解請求註銷中西官核稟以旣據原告請求准予將案註銷汪炳炎開釋 
[孫楚卿交保候訊]  
　　義國人卜維區前控蘇州人孫楚卿用詐欺手段騙取洋一千元等情業經公共公廨出票飭探將孫逮案以原告係義商諭被告收押候義領堂期解訊在案昨晨義領羅斯會同張襄讞升座第一刑庭提審原告延律師到堂請求改期被告亦延律師到堂要求交保結果着孫交一千元人洋並保候展期一禮拜再訊 
[林祝三請求覆訊]  
　　亞細亞照相館前經理林祝三（西名赫勃脫）因欠義國人派拉尼照相材料價洋一千三百七十四元被控於公共公廨被告迭次抗傳不到業己缺席判决着保人照控數連利息賠償在案昨晨林祝三延律師到堂以林新自美歸得悉被控今己投案要求再訊等語原告亦由律師到堂極端反對被告律師所言各節而保人周姓則延林百克律師代表出庭略述數語結果由張襄讞商之義羅副領事諭候再核 
[私賣鴉片之科罰]  
　　法租界大自鳴鐘捕房捕頭日前偵悉火輪磨坊街一百零五號門牌張夢生與鄭家木橋街强阿寳兩家私設烟榻容人在内燈吸爰於前晚帶同暗差捕前往該處抄出烟槍各四枝煙燈等物甚夥當將烟客等一併帶入捕房諭令烟客簿罰斥退陣等交保候究昨解法公堂先據捕頭士堂禀明前情詰之陳等供認私賣燈吃不諱中西官判陳罰洋二十元强罰洋五十元充公 
[誌謝]  
　　昨承商務印　館贈第十七卷五號東方雜誌一乂中華書局贈第五十期英文週報一册誌此併謝 
雜評二 
[再論認稅] [  （庸）]  
　　欲知認稅制度之不良觀於爭認而益著向章認商之資格必爲本業中人然此種制限實際上殊無效力往往向非本業而爲競爭認稅起見臨時設立牌號以自躋於同業亦因有同業不肯承認而發生交涉馴致纒訟經年横生枝節此等現象己數見不鮮且若輩競爭之手段不外賄賂與加額賄賂關於官吏凟職固爲違法至若加增認額自外表觀之未嘗非有利於國庫而究其實在則彼等所加之額未有不轉嫁於商人甚至國庫得其一而商人所加且不止於二又况認商之下又以有認商輾轉承包商人所納之稅必經無數間接而後始逹於國庫此中侵耗之鉅更可想見財政廳近有限制新認之令度亦深知其流弊然旣知其弊何不爲澈底的革除不觀棉紗業今又發生認稅爭潮呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記（二）（十）] [  （本報特派員）（中一）]  
　　詢諸同行者乃知此種雲彩西名Wackerll-Skie因有時於夜間散綴天空又如青魚之在水際耳在離檀鳥之第二夕所見雲彩尤美雲作小片無數如以無數羊裘褂平舗成一大幅每一小片隆起處其半面受日光反射成紅色又若華燈影裏之畫棟雕梁莊嚴佛閣其燦爛有非一二語所能形容聞此又僅近熱帶處可見不作海外萬里之行誠不易一沾此眼福云 
　　第四事可尋味者爲海面之色彩紅海地連沙漠其水反美艶若桃花兩極近處雪窖冰天其水乃通紅如熱血自然現象之奇特誠難索解即以出吳淞口過黄海逹太平洋之一帶海面其色彩之變幻亦蔚然成巨觀其水最先爲黄土色少進爲青石色更進爲暗藍色而青藍之上均有白色浮沬中國尋常居家青藍各色布服加洋鹼洗滌後所呈水色若以借喻比海水己可得其十之七八云過日本後海水在天色晴美時色明藍遠處白光一缐受日力反射而時耀眼簾尙視黎明時之作淺藍色者爲更動人若以此等色彩一一收入名畫家之錦囊又將爲中國美術界著盛譽矣 
　　第五事可尋味者爲海波動盪之勢之不同也有時向左右側有時微作環旋勢有時一聳一低抵金山前二夜（即航行中第二十一日）一聳一低之動盪最足令嘔浪者深感不適迨第二十三日午後『一日千里』之航程將告終同行者始爲釋然東亞北美間携手己有如許之波折不知他日加入一南美使與我中國聯袂於實業界之新天地其綿曲之致更將若何繁複也然在記者抵美時己聞南美智利國駐日本公使對於日智間直接航路之運動兩年以來漸有眉目他日智利礦産與日貨即可藉百萬美金以上之投資與五千噸以上之輪舶而得其自由交换良機此與上節所謂兩大洲携手之佳朕者又覺其微有出入矣 
藝術談 
[說書閒談] [  （天亶）]  
　　霽庵嘗曰語言無味而目可憎之八字大可以贈現在大世界說書之張步蟾旨哉斯言張步蟾拾乃兄步雲睡餘唱旣無嗓說又不佳姑弗論其辭句如何藻飾如何第一斗大丁字腹中不滿三百雪飛六出之出字强作尺字解在書台上煌然曰（六尺太多三尺彀了）云云試思别字别解至於若是直令人笑煞能立足於海上者半賴其滑頭之大套琵琶半則海上銷金窟誰有細心研究及此故張步蟾幸而不敗也苟如吾輩聽書就藝以言瞠乎遠矣 
　　葉聲揚亦名盛一時者然而其技藝僅不過中駟丁子慕琴雅不願聽之葉之書雖不佳葉之穿挿尙可個中人所謂小說話不宜過長過短不宜過粗過細須言簡意廣雅俗共賞者葉擅長此法往者之得名亦山於此迨後聲譽旣隆葉亦自知己之書不足恃所恃者穿挿故遂變本加厲日閘心於穿挿正書反不講求大凡評話者必須有角色有賦讚葉聲揚皆無之即偶而有之别字破句層出疊見適成爲葉聲揚之賦讚匪昔人所傳之賦讚也以故葉聲揚直不宜稱說書稱之爲說穿插無怪慕琴不願聽之也 
新聞拾遺 
　　三月生子之糾葛甯垣南門外西街某甲向以挑羅爲業忽於客歲冬月間由隣居吳某作伐娶城内某燒餅店之女某氏爲妻入門後伉儷甚篤久之某氏腹漸膨亨某甲亦不介意詎至日前某氏忽然分娩生一男孩某甲屈指計之某氏入門才滿三月居然生子諒非己出不禁羞忿交集當卽將原媒吳某尋至與之理論詎吳某諉以不知某甲大怒即向吳批頰數下吳亦還擊於是二人扭作一團同至某區警署經署長略訊一過因案關婚姻細故涉於民事範圍當卽移送地方審判廳訊辦尙不知如何了結此事閧傳里巷莫不資爲笑柄云[  （冠英）]  
　　七旬老翁出天花本埠小東門有某姓翁年己七十精神　鑠素無疾病日前忽覺遍體奇熱膚色泛紫延醫診視謂爲天花勢極險惡辭以不治眸夕遂斃按痘症恒發於孩童中年己不多見今以蟠蟠老翁竟以見夀終正寢可謂咄咄怪事矣[  （吳秉恬）]  
　　瘋婦投井揚州東鄉有陳某者務農爲業家稱小康娶妻某氏素耐勤苦去歲疼間忽得神經病時欲覓死陳乃扁之於一室中近以其神志稱清致疏於防範前日忽自出久之不返踪跡之於村外古井傍見有遺履急探之果得婦屍最奇者則頭顱己破而面作笑容殊令人莫明其故也[  （吳秉恬）]  
　　喪事中之特别麻雀牌近來揚城麻雀牌之風頗盛雖屬喪事每逢七期或竟有麻雀數桌司空見慣本不足奇乃昨日小東門魏姓家六七之期記者往弔帳房中麻雀二桌其牌大爲特别黑邊綠字似專爲喪事用者詢之某君知敎場某骨牌店所特製果係爲喪事用不誤噫亦可謂異想天開矣[  （梅溪）]  
　　查烟之趣聞日前滬寗鐵路蘇州車站有一乘客年約五十許冠履華美衣最時式惟其行時尻際高逾常人一若有物藏諸其問者警士疑爲私藏烟土迫令其解而視騐客不勝慚惡勉如其命及解視則一大如西瓜之疣觀者莫不絶倒云[  （鴻）]  
　　賣妻換妾蘇城中街路北回鬚店小開某甲眷一無錫走棧房妓女結綰同心願訂白首之約苦無餘資爲之脫籍乃將其己成婚之童養妻誘入妓院售得洋數百金遂克成事惟聞其妻素稱清貞自經賣入妓院後百般痛哭堅不應客致觸怒於該院鴇婦立將其轉售人上海某花烟間噫泥犁重墮火坑難脫此生己矣特人面狼心之某小開固自笑逐春風也[  （懷之）]  
　　木偶居然能斷案揚州新城近來一術士用符籙爲人醫疾醫無定酬惟以長約三寸之木人置耳邊聽之然後索資於人云神所命某警區區員因其妖言惑衆昨特拘至案下略一訊問卽以所携之木人如法置耳邊曰神有言矣判罰金若干其人乞免則又聽如前曰然則改爲拘留三月可也即命執行聞俟期滿後再行驅逐出境云[  （吳秉恬）]  
　　請看絶妙好文字余友嚴君昨接郵局由四馬路口彩劵號隱其名寄來一信内附傳單一紙語句光怪甚堪捧腹爰照原文抄錄投之本報以供閱者玩索文曰「啓者小號經售各種奬劵自内各公定額數推廣營業起見批拆格外代勞全張克己分條公道如蒙諸君惠顧暗中秘密務請駕臨或招代親友均可雅愛務必格外歡迎爲盼請得大彩幸勿錯過交臂耳」後附各種奬劵頭奬數目開彩日期一覽表兹從略[  （香）]  
　　藥夥爭加月費之風潮南京一百零七家藥店之夥友八百九十餘人因近年米珠薪桂要求各藥東每月增加月費二元藥東方面特派代表答覆每月允加辛俸一元五角至於月費二字則萬難承認云云藥夥大爲反對謂辛俸乃藥東之狡計也蓋他日辭去舊夥更用新夥則辛俸可減少也連日雙方會議允加月費者己佔十分之六不難收拾不意下關某某兩藥東忽然串通城内各藥東一致不允要求各夥大怒昨日刋印傳單散給各藥東限五日答覆倘五日不允要求則藥夥全體辭職云[  （隱厂）]  
　　黑魚頂上有異光西門某姓家昨由巿中購黑魚一尾歸畜之盆中至夕魚忽有異光發於頂上滿室俱明深以爲異詎至次日魚斃光亦遂滅或曰黑魚額際本有七星號爲神物此星光也或則謂鰉魚有電黑魚亦然是必電光然歟否歟錄之以供研究之資料[  （吳秉恬）]  
　　未婚夫殉婦慘聞蘇州養育巷開設洋貨店之程筱峯於去年六月間聘城内高師巷何姓女爲室擇定夏歷二月二日爲吉期詎何姓女於正月二十日卽倒榻染疾醫藥罔效竟於二十九日晨逝世程聞耗痛哭失聲後經家人多方勸導程始收涙不意是晚程忽不見家人四處尋覓不得卒於院後井中撈出己氣息奄奄不可施救烏乎慘矣[  （蕪）]  
　　奇症南京近日發現一種奇症衹發熱一次卽摇頭數下而死患者以孩童爲多大半皆不及就醫云誌之以供世之醫學家一研究焉[  （隱）]  
 
[法國戰後之慘象（十）（二）]  
　　第愛里堡之車站（裘毓麔君贈） 
小說 
[誰之過？（美國惠廉福克斯著）] [  （蔣夢芸）]  
　　台逹聽了這此話笑了一笑用手一摇這是表示他自己自有道理叫他夫人不必多說的意思他夫人又接着道你不聽我的話我也不煩來管你愛做你便做去只是明天是聖誕節下半天瑪麗（他的女兒）格雷（他的兒子）都要從學校裏回來今天晚上我們應該再邀攀個客人開一個宴會才是台逹說這些事我管不了我總贊成你去幹便是不過我除了寫字我没功夫陪客請你注意台逹夫人又發了怒台逹連忙笑說道我有功夫我有功夫陪客他嘴裏這麽說他心裏却一百個不願意 
　　這天晚上七點鐘台逹家裏來了許多客人瑪麗和格雷也都回來了台逹夫人十分高興這時台逹也有了興緻將客人接到餐室裏面一個個都坐定了台逹坐在主席上照例說了幾句歡迎的話大家恭維了他幾句停一會他慢慢的從懷裏取出一本稿子來那上面寫着「自由變愛」幾個字他就立了起來向大衆鞠了一個躬裝着演說的姿勢說道今晚是聖誔夜我們應當快快活活的尋些快樂方才不負這良夜所以我們舉行了這個宴會不過我們没什麽音樂也没什麽跳舞現在有一本小說稿子是我自己做的將要完篇特地給諸君傳觀一則借此消遣二則還求諸君將他不適當的地方敎正他說完了就將稿子交給坐在他上首的一個人這位客人是一個著名老道學家和台逹本來是要好的同志他聽台逹又有了新著作他認作又是什麽道 
　　學小說哩連忙恭恭敬敬的將稿子接過來加上一個夾鼻眼鏡仔細一看題目暗地便吃了一驚翻到第二頁上面看上幾句頭也痛了再也看不下去連忙遞給右面一個人不識緻的台逹還去問他道你看這様還有些價值嗎他歎了一口氣一聲也不發暗暗的駡了幾聲那本稿子一個一個傳過去也有贊成他的話的也有反對他的話的年紀大的人多不愛看他這本書有兩個年紀輕的看上了緻味便愛不釋手連餐也不吃了不過不論贊成不贊成都很奇怪這倍台逹先生怎樣將宗旨改變得這樣快不知在那兒吸了新鮮空氣竟會做出這樣新奇的小說來他的兒子和女兒瑪麗更是不明白 
[自由談之自由談] [  （不冷）]  
　　排日日本報紙往往以我抵制日貨之舉名之曰排日然自隂曆新歲以來天氣隂晦未嘗有一日得見日光之清朗者殆天亦助我以排日耶 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大事槪要]  
　　德國政變德國政變以本月十三日發生於柏林首領爲開浦博士Kapp魯特維資將軍Lqtwitzt二人附和之者有波羅的軍隊水兵及東普魯士總督十七日開浦魯特維資卸職遠颺一場惡劇於焉告終開浦執政前後雖僅五日而地方之糜爛與夫經濟上之損失己不堪設想矧自開浦失敗後全國騷亂猶有方興未艾之勢乎 
　　先是軍人派革命之隂謀在柏林之民主政府己微有所聞政府下令拘捕其首領黨人乃誕而走險爲先發制人之計柏林不戰而下總統愛白特Ebert總理巴安Bauer先己率其寮屬南走特來斯登Ｄreden（在撒克森尼邦Saxony） 
繼自特來斯登Dresden遷至斯土加特Ｓtuitgart（在南部華爾登堡邦Wurtemburg）兩政府南北對峙贊助南政府者爲南方諸大邦（巴威略爾Ｂavaria華爾登堡Wurtemburg撒克森尼Saxony）爲工業重要城鎭爲國會中之民主黨多數社會黨獨立社會黨諸重要政黨而其得力之尤大者爲各地工人之同盟罷工全國重要城巿凡百公共役務無不宣布罷工一面表示忠誠舊政府之態度一面妨碍新政府之經濟生活卒收推翻柏林軍人派新政府之鉅功焉然在柏林方面則謂開浦之讓政非由於各地之罷工實以依據兩政府所商妥之協約而然協約之要點一爲開浦取消組織政府二爲以有經騐者組織新内閣三爲兩月内選舉新國國四爲新總統由國民公舉而不在國民中舉出兩政府磋商之說傳自柏林報紙而南政府否認之聲稱開浦爲叛黨政府方聲討之不暇安有與開談判之理倫敦電報亦以兩政府談判之消息爲開浦政府所揑造以淆惑世界之聽聞者總之開浦之旋起旋滅民心離叛罷工蠭起使之然也然散駐全匣各地之軍隊亦不乏贊助新政府之徒兵士工人之間因以發生劇烈之巷戰此則政變五日之間地方所以糜爛死亡之數所以有二千餘人之多也 
愛白特政府旣得社會黨及工人之助遂以二十日還京說者將謂開浦敗走軍黨瓦解宜若舊政府之可以安枕無事矣庸詎知騷亂之象初未稍息而今日之反對政府者卽爲昨日助之成功之獨立社會黨及工人團體乎蓋與過激黨臭味相投之斯巴逹扣斯團Spartacus方且乘此時機運動勞工團體重理去年此時之故　樹共産黨之旗幟以建設勞農民國之名號召全國也西部來因河下流之魯爾Bubr區域及其偏東之威斯費利亞Westpbalia區域以及南部鄰捷克之撒克遜尼Saxcny邦産礦至富其間城巿皆爲工廠林立之故居民莫非勞働家感受共産思想因益便捷武裝之工人乘罷工之餘威組爲勞工軍抗拒政府保安軍政府軍不敵共産黨勢乃益張蔓延之廣己及於柏林東北兩部政府雖與柏林勞工會商訂合同擬組新内閣而極端社會黨與獨立社會黨竟不予承認聲言之多數社會黨一派人物縱助政府若輩終當抗拒之主張繼續罷工遣散常備軍召集勞農大會不稍讓步巴安内閣全部己辭職以施佛氏Schiffer繼其任組織新内閣未知新閣與獨立社會黨及工業區域之共産黨終能調和否耶[  （圓）]  
　　美參院與和約美總統與參議院對於國際聯盟第十條保留案相持不下之形勢己誌前期增刋至本月十五日參院大會卒對洛志氏所提兩黨商妥之修正保留案以六十六票對二十四票之多數通過这旋將和約退還總統[  （圓）]  
　　勞工問題德意志政治的罷工愈演而愈烈凡公共機關之工人均起附和其社會黨共産黨等皆欲乘此時機逹其勞工運動之目的非僅爲政爭所利用而己如柏林罷工領袖發表其敬告勞工書有社會黨决計以死力博社會主義之勝利等語其抱負可知矣兵隊與勞工雖互相攻擊而罷工之舉蔓延漸廣斷非兵力所能壓伏者卽就甯熄爲時亦暫耳 
英國煤礦國有問題工界不欲以罷工爲要挾曾紀本刋惟礦工以未逹目的遂要求增加工資礦工聯合會己面謁首相要求每日增加工資三先令幼年工人則增一先令八便士首相推諉須先向煤斤管理商議能如願以償否則未可知也 
　　英國船隻用華工爲水手火夫者近年大有增加據云一九一四年爲八千一百八十二人一九一五年增至一萬四千二百二十四人因之英國水手失業者咸以船主因華工價廉故喜多用華工以致英國水手失業者逾一萬二千人反而向隅乃要求勞工部嚴命船主如雇用華工須付與英人相同之工資則華工或可大減云此爲國際勞工問題之一頗可以促我華工之醒悟者也 
　　美國罷工風潮近己較鮮以其曾有大規模之路鑛罷工其數千人之罷工己不足數矣如最近紐約電稱沿海船業所雇之埠夫數千人己决定罷工其目的爲要求增加工資與改正時間也 
　　威總統所派之煤工罷工委員己將報告發表主張增加工資百分之二十五並增加煤價百分之二十五而於工作時間則主張仍照舊例乃勞工代表則尙堅持其每日工作七小時之議雖未能圓滿解决而雙方己漸接近矣[  （藹）]  
政事 
[吾國代表團爲廢除一九一五年中日協定事上和會說帖全文]  
　　王專使秘書某君以本說帖之法文原稿贈本館因依 
原稿譯成國文[  （圓譯）]  
　　導言 
　　本說帖之主旨在以一九一五年五月二十五日中日兩政府所締結或交換之條約文書全部廢除之問題呈請和會鑒閱 
　　中國簽定此項條約與文書（爲便利起見即稱爲一九一五年之協定）實以受二十一條要求之壓迫不得己而爲之二十一條要求者日本政府以一九一五年一月十八日提出之並以同年五月七日之哀的美敦書而强令中國承受 
中國之以此協定訴諸和會者根據於下述原故 
　　第一部日置益之最初訓令 
　　（一）一九一四年十二月三日北京日本公使日置益氏自東京方面接到二十一條要求全文命其遞交中國政府此類要求分爲五類 
當時日本外務大臣加藤男爵所致日置益之最初訓令至一九一五年六月九日在東京正式發表其文曰 
　　『帝國政府爲準備釐定日德戰後發生之地位并爲增重帝國地位以保固遠東之永久和平起見决定與中國政府進行談判依照附件中（卽二十一條要求）前四類之要旨締結條約及協定帝國政府深信爲鞏固日本在東亞之地位并保障此方之一般利益起見必須指引中國遵依上述之條件帝國政府己决定用其權力中所可施行之種種方法以期逹此目的故請貴公使用其全力行使本大臣所委託之交涉事宜』 
　　本說帖附呈和會之中國北部鐵道地圖 
　　濟順高徐兩路以虚線表之 
　　（三）吾人苟欲以種種事實呈諸和會之前則叙述日本戰爭之目爲必不可少之舉蓋能如是則對於日本要求無條件讓與膠州租借地及德人在山東鐵路諸種權利决定干涉之爲根據於正義公理之舉矣 
　　苟日本宣戰之目的非爲毁壞德國之軍閥主義而爲自己造成一種地位可以鞏固其在東亞之優勝位置則中國當然有權請求拒絶前項要求其所根據之理由則以日本對於此届大戰及其結果之觀念與協約國及美國在戰爭中及勝利時所抱之主義相去太遠也而協約聯合國中之爲日本之犧牲品者獨中國而己 
　　二十一條要求之遞致 
　　（四）自日本政府發出最初訓令之六星期後彼間乃以爲關於第五類中包含之條件日本政府命日置益遞呈之似乎不過爲『帝國政府之一種願望』然同時亦請其『謁盡能力務欲逹到實現之目的』 
　　據此觀之則第五類條件之提交中國政府實爲要求而非願望也亦當爲吾曹所應注意者矣 
　　日本參戰之目的 
　　（二）吾人舉此最初訓令使人注意者蓋觀測其他日本對華政策之舉動苟能憶此訓令卽可推知日本對中歐諸國宣戰之主要目的實爲鞏固己國在東亞之地位且决定用其權力所可行施之種種方法逹此目的也 
提出二十一條之時機己經成熟一九一五年一月十八日實行提出提出之先數日中華民國外交骢長曾致牒文於日本駐華公使日置益答其來書者也日使方接是文卽行提出二十一項要求又復聲明中國政府從前在日本攻擊青島德國防兵時所劃定之軍事區域今乃欲取消之日本萬難應允云 
　　（五）提出要求前中國外交總長所致之牒文其後附以與駐京日使交換之換文六件其中非徒述及山東之特别軍事區域且更對於日本强佔山東鐵道之舉述明中國政府抗議之意山東鐵路者控制山東全省日本並無佔用之必要而竟以兵力强佔者也觀此牒文即可表見二十一項要求之舉實與日本軍人派當舉行攻擊青島要塞時在山東所造成之地位有密切之關係者也 
　　當時青島要塞防兵五千二百五十人以德奥之在役兵及後備兵組成之倉猝間集中於防地日本軍隊藉口於軍事上之必要乃由要塞後方相距一百五十英里（二百三十五基羅邁當）之中國領土入境其後在陸地戰爭中日本死軍官十二士卒三百二十四傷軍官四十兵士一千一百四十海上戰爭則一小巡洋艦觸小雷而沉船員溺死二百八十人此外海軍中死傷四十人舉此事實非對日本在此屆大戰中所自詡爲最大之勝利者欲故意減輕其戰功也乃爲指明攻破要塞行動之實在情形也 
　　（六）中國外交總長之牒文又稱自青島陷落己經兩月德國之軍事根據地己經破滅英國軍隊己經撤退即貴國軍隊亦己逐漸撤退則在特别軍事區域中己無軍事之行動而應即撤銷也昭然若揭矣（中略）吾人竭吾全力從友誼上解决貴我兩國間所發生之種種爭端并極希望貴政府抱有保障遠東和平維持國際信義友善之主義也（下略） 
　　（七）自中國政府表示上述意志之三十六小時後日置益氏卽向中華民國總統遞致二十一項要求凡中國當局及其人民視此要求莫不以爲在政治界上與二十四星期以前引起歐洲大戰之奥甸帝國對塞哀的美敦書同其性質也 
　　第二部二十一條要求之解釋 
　　（八）日本對於中國所提出之二十一條要求較之前在高麗取銷獨立以前日本所遇之之性質未必稍輕也 
　　第一類 
　　（九）第一類中所述者爲關於山東省之要求是省面積人曰多於英國爲中國神聖之行省孔子遺留之記念今尙充塞全省世人莫不尊之爲中國文化之發源地 
　　（十）第一類第一條之要求謂將來日本政府關於德國根據約章在山東省内所獲約之一切權利利益讓與權等凡與德國所磋商同意之處置辦法中國政储均應承認之當日本提出二十一條要求之時所謂德國原在山東之權利利益讓與權者包有膠州租借地及青島港口山東鐵路或曰青濟鐵路及省内之礦權是爲德人在山東行使侵略行爲十六年之結果苟爲利於日本之處置則以重前德國宰割並攘奪山東省之利器及方法重復授予一强國手中矣此强國者己在中國領土上强佔旅順口之軍事根據地矣 
　　以鐵道宰割中國北部 
　　（十一）德匣所有之其他兩鐵道權由日本行使此其釀成之地位將使德國權利移交日本一事之眞實關繫益易明瞭也 
　　日本在和會中之决定計畫其目的雖僅在德國在山東省所獲有之鐵道及其他權利而尤迫促中國承允第一類之最先要求其中包有從前德人所有之兩鐵道權卽供給資本材料及建築之權兹二鐵道線者起點誠在山東而其延長線則將逹於直隸江蘇二省者也 
　　苟和會允許日本此項要求則將釀成下述之重大地位山東鐵道之西端盡點爲省城濟南府與津浦鐵路之北段（即德人所築之一段）相銜接日本執有山東鐵路卽可宰割山東全省及津浦要綫之北半段矣 
　　日本要求讓與權之兩鐵道線苟得其一（按指高徐）而遂供給資本材料並實施建築則日本卽可自山東鐵路線上之高密地方接至津浦鐵路南段（即英人所築之一段）之某軍事要地（按即韓莊或徐州）如是日晒卽可爲津浦全線之主人翁矣津浦鐵路者連接北部中國要港並北京出路之天津港與揚子流域及南部中國之重要血脈也 
　　若日本得其第二線（按指濟順）而遂供給資本材料並實施建築則將攔腰取得中國連絡南北兩大縱線之第二縱線（按指京漢）矣蓋日本所要求之第二線將自濟南府沿長山東鐵路西逹京漢路線上之某點（按即順德）也 
　　（註）日本苟在山東管理某鐵道其方法與他國之所行使者大不相同即與德人前在山東管理鐵路時相較亦相去甚遠蓋日人所管理之鐵道上下人員皆用日人卽華人亦在排斥之列路警則以日本警察充之又沿全線密佈日軍大患卽在此也 
　　吾人苟或連想及日本又復掌握南滿東蒙之鐵道線則日本以攫有鐵道而在揚子以北行使主宰權其範圍之大可見一斑矣 
　　於是北京陷於孤立之勢非徒在陸路上與南方聲氣不通即在海面上亦形隔絶蓋北直隸灣爲直逹京都出路天津海口之要道然爲日本所管之旅順港所控制也 
　　威海衞形勢行將減抑 
　　（十二）試觀第一類中这第三條要求而注意其與日本所抱軍事計畫之關係此其軍事計畫卽根據於宰割中國北部鐵道線之策略者也第三條要求卽謂中國承允日本建築連接龍口或芝罘與山東鐵路之新路線也 
在旅順口之對面而稍徧於東沿直隷灣之南岸威海衞租借地在焉自俄國佔據旅順口後英人即在此建設勢力以維持中國方而之均勢在中國觀察之則以威海衞及其他租借地之佔領爲侵犯其領土完全之舉然苟佔領旅順口之强國又復爲龍口或烟台城之主人翁則威海衛之軍事形勢行將大爲減抑蓋龍口與烟台之於英國租借地皆爲其軍略上之後衞重地也自中國觀察之此層誠亟當注意之也 
　　第二類併吞之政策 
　　（十三）第二類之要求七條將以南滿滿洲及東蒙古之優先權利益權及特權之全部授予日本及其人民誠如是則向來中國官吏在此兩區所感受行政上之困難東縛困苦之使之不能發生實效者益將增加矣從前使高麗變成日本行省之領土制度益將便於推廣矣其目的惟此二者而己此項要求雖己影響於中國在南滿東蒙之領土完全及政治獨立權而吾人仍以第二類第一條之要求請人注意蓋在是條日本要求沿長旅順口大連灣租借權及南滿安東鐵道讓與權之期限九十九年 
　　沿長前項租借及讓與期限者其目的在使異族之政權永遠留在南滿也而此異族政權則危及中國之領土完全及政治獨立者也旅喕順口者亞洲大陸最强固之堡壘也大連灣者商業根據地與南滿安東兩鐵道行接者也日本佔此兩地卽在政治及商業兩方上握有中國歷史上外患所目來之要道矣中國歷來所受外患均自北方侵入最後之外患（按指滿清）即自滿洲門户之山海關闢一通道侵入中國北中之太平原者也 
　　合歷史上之敎訓及實際之經騐而言即可以見日本在南 
 
 

Page 19

 
 
滿之政策實與中華民國之安全有萬不相容之現象也自日本有上述延長租期之要求而反對馨浪益形顯著據當初允借俄國之條約規定旅順口及大連灣可在一九二三年歸還中國今則不復能據前約矣中國非至一九九七年將仍見二地之在日本手中也而一九九七年之時德國當己允還膠州矣 
　　第三類日本與中國之鐵礦 
　　（十四）二十一條要求除其侵犯中國在山東南滿東蒙之主權及領土完全外又復僭奪中國之經濟獨立權蓋在第三類關於漢冶萍公司之要求中將使日本獲有揚子江流域間最重要之實業也 
　　檀香山具備各國人種之嘉華愛好女校（西名KawajabaoSeminary） 
據最後之程式該項契約之内容曰苟在將來漢冶萍公司與日本資本家雙方同意將公司改歸合辦則中國政府根據於日本資本家與該公司己有之密切關係當立予允許中國政府并須約定苟不得日本資本家之同意則不可將該公司之財産充公或改爲國家事業又除日本資本外不得爲該公司假用他國資本（第二部未完） 
[美國史家預言德國政變]  
　　是篇譯自美國西蒙司氏ErankＨ　Ｓimonds所著『新歲之希望』中之德國反抗運動一節西氏爲美國有名之著作家（著有歐戰史傑作也）見識卓越料事如神是文預言德國戕有政變舊黨將復得政權云云正月間作此故篇首謂德約尙在德人峻拒中也 
我草此篇之時德人正藉詞和約之要求於彼者太奢而舉全力以拒絶之也（按今己容納）其所以拒絶者有二說或謂自美參院拒絶和約後德人之氣爲之一壯蓋以爲若美而不與聞此約則强制實行之者少一健將德人其可從容籌思對付和約之手段矣或謂其拒約舉動出於國内政治上之一種反抗力現時（西氏作是文時）執政者之威信日就墮落而興登堡麥開森羅登道夫等漸恢復其昔日之民望此等舊派人物雄心未死見政府有可擊之隙於是莫不摩拳擦掌以圖攫回政權人民所痛恨者爲和約故自以鼓吹拒約爲攬權之第一步 
　　兹二說者皆有其理惟和約之所以召打擊者實以戰勝國未能於數月前强制德人受納是約也自去冬以來德人不若前此之頽喪見仇敵中有閱牆之兆内訌一起德人即可熟籌方策矣美院拒約德人爲之色喜意與英法齟齬德人爲之雀躍噩耗頻來相傳謂德或有再圖大舉之勢惟以鄙意度之數月内德人斷難再開戰端也抵抗之勢容或有之惟猶以拿翁再起稱雄百日耳是劇行將重演所不同者惟德皇不歸來耳惟按諸德國有人而無糧械之事實則亦餘勇難鼓也照彼現在所有軍需而論恐短期之抵禦猶不勝任也彼之重要海口現皆開放無阻潛水艇巳掃蕩無遺而對壘之法國則猶枕戈以待也 
　　當此擾攘紛紜之際皇黨崛然而起推倒共和政府重演一八一三年法蘭西之故事而傾法以拯垂亡之德亦意料中事也若不幸而是有是變德人其將自召亂離歟彼等若能斷定法將袖手傍觀英將離去協約而圖自安則此舉猶可試也然此等事爲情理所不容德人萬不能得此僥倖之機也此變果起福煦大將自將振旅於萊茵河畔首佔法郎克孚Erancfort爲根據地而進窺德國南部也 
　　當兹篇入讀者目中之時德國諒己度此難關而重俯首於仇人之足下矣惟此變之結果必置此新造之共和政府於死地也爲德爲歐計其惟將戰事卽告終結而將和約速行協定然爲時勢所迫遷延之者己一載矣 
　　戰事休止以來德人己備受艱難以戰前之舊政府較諸敗後之新者德人其有戀舊之思矣乎 
　　據現在情勢吾人可斷言者德於數月中必有大政變舊黨將歸而重掌政權再演拿翁之末劇我言拿翁之末劇者以協約國所抱之政策不容其舊黨繼續攬德國之政治樞紐也協約國中有美國在更不容此象之永久存在也 
　　德國之所以將有政變者良以新人物中無能肩重任之領袖以孚衆望而定國是也今之掌政權者旣不能連媾和平又不能維持國家之莊嚴其威信行將完全墮落内亂之起即在目前由内亂而發生對協約國之惡感以致釀成戰爭亦意中事果爾德約之條件或當全部改訂也 
　　此種現象未必不利於協約各國蓋因此而法軍可於萊茵河畔得永久駐防而波蘭之界可以重定矣國際聯盟會之種種約朿亦可藉此廢置而純粹歐洲式之主義可以復行施用矣余深信此度紛爭之結果德國可與其敵人携手惟眞正之和平與確當之協定將從此無望矣 
德皇經大戰後威信己掃地故於未來政變之中不能若拿翁之飄然返自愛爾白Elba而重獻身於政治舞臺之上亦不能舉浩蕩之師而作滑鐵盧轟烈之敗衂也惟一九一九年之大勢實有似一八一五年者在德此種種相同之現象亦頗顯著其素以無敵自豪之上下軍官雖己敗矣而仍抱非戰之罪之念一旦德約實行彼輩將永無吐氣之會其情狀實類於一八一五年之法軍人也戰期中一般執政者之地位與軍官同其生活與尊嚴己剥奪無遺矣一年前一般渴望和平之人民見和局之匪易而鋌而走險之念復動此又與一八一五年法國朝野之情勢相同者也在協約方面則不能和衷共濟以定大局反爭權奪利而授敵人以隙其與拿翁戰敗初次去位後戰勝國之情景有以異乎 
　　今吾人之所望於德者爲速恢復其内外和平凡事母再事延宕商業即行整理求協約經濟上之扶助着手恢復工業以稍得昔年之盛况其或可免於内來之反抗或革命及協約軍之重行入境而受當年法國滑鐵盧戰敗後所得之和約乎 
　　然以大勢而論實不能存此希望 
　　余未敢信德國稍獲苟安時卽能舉兵崛起若一八一三年普魯士之威臨法國也德國之創深痛鉅人己盡知惟此不足以抑舊黨之野心彼等若重握政權必將不計成敗而重作一戰以爲此乃千載一時之機會生死所關於今不動更待何時德不乘此改造其將永無發跡之日矣此等腦筋一若從未學得什麽故不能忘却什麽者一得權勢便無深思遠慮矣 
故目下德國之狀况爲自作戰以來最險惡者吾之推想容或慮之過甚惟反抗運動正在得勢之事實固昭然若揭一旦舊黨得遂其欲重開戰局推倒凡爾塞之和約一若一世紀前拿翁返而傾覆巴黎和約亦意中事也（通一） 
科學 
[各種出口油之研究（續）] [  張貽志]  
　　第二篇 
　　油之分論（一）豆油我國豆之種類甚多其可以榨油者亦不少惟現時出口項下所稱之頭油大率黄豆又曰大豆吾國各地多産之日本台灣高麗安南等處亦有之在昔專供食品近漸用以製肥皂油漆尤以肥皂之用途爲大其所製之皂較用棉子油所製者爲軟用爲製漆原料不如胡麻子油收燥之速且所結之皮亦不佳用作漆油時必須能合下列之試驗（二）加熱至華氏表五百度時色須變暗且須永久如此（二）吹入乾空氣至七小時後其比重須至九六○以上 
　　黄豆之成分其平均數約如左 
油分百分之十八水分百分之十蛋白質百分之四十糖質百分之二十二繊維質百分之五灰百分之五 
然亦有豆所含之油至百分之二十三者以其所含蛋白質之多故油餅最宜於爲飼料據云以之飼牛所出之乳亦較純厚有時油餅亦可用爲人之食料且可以之爲製飲料之用此油之特性如左 
　　比重（在攝氏表十五度半）九二二至九二八磏化數一九○至一九四碘數一一四至一四三凝度零度下八度至十五度不磏化質百分之一以下不化合之油酸百分之二以下 
紐育之物産交易公所對於此油品質之規定其條例如下一油必須爲榨出者而非用溶劑吸取者未化合之油酸不 
得過百分之二所含之水分及雜質不得過百分之二二油色不得深過黄三十五度紅九度加以鈵磏油之損失不得逾百分之五 
　　（二）花生油花生油産於吾國日本斐洲美合衆國南美美洲印度等處由花生中所能取得之油分視各地而不同平均計之全花生可出油百分之三十五花生仁可出油百分之六十至四十榨油時通常須榨二次至三次第一次爲冷榨所得者爲最好之食油第二次熱度加高所出之油其質較劣然仍可供食品第三榨者則熱度更高所出之油只能供製肥皂之用花生仁易於發酵發酵後所出之油不能爲食品只能供製皂機器光油及羊毛油之用油餅爲最好之甡畜飼料其所含之蛋白質在各油中爲最多人亦常食之由全花生榨出之餅約含蛋白質百分之三十三至三十五由生仁榨出者含百分之四十五至五十二用焦炭或佛婁土可將此油濾成水白色此油之最大用途爲供食品及製皂有時用以攙入較貴之油始橄攬油以此油特性與花生油相近不易騐出也然花生油含一種油酸爲他油所無故化學士亦不難查出也其有用他種較賤之油攙入花生油者則其碘數必高故易查出吾國花生油之輸入美國者分爲兩等一曰食油色淡黄所含之不化合的油酸在百分之二以下一曰次油色深黄所含之不化合的油酸在百分之二以上輸出額中以食油爲多此油之特性如下 
　　比重（攝氏表十五度半）九一六五至九二六 
磏化數一八六至一九六碘數八三至一○五凝度零度下十度（攝氏）不磏化質百分之半黏度（華氏百度）一九○秒燃點在華氏六百度以上 
紐育物産交易所規定之條例爲 
　　一油須榨出而非用溶劑吸取者必取濾過或澄清者不化合的油酸不得過百分之二水分及雜質不得過百分之半二味須甜提煉之損失不得逾百分之三 
　　（三）桐油桐油在國外之用途雖爲時不久增加率甚速尤以在美國爲最著在油漆業居極重要之位置美國有數專門家至謂美國近十年來油漆業之大改革實歸功於桐油蓋美國以前製漆之乾油胥用胡麻子油而桐油之收燥性質實優於胡麻子油蓋桐油之變乾内外一律而胡麻子油則上層先結薄皮下層頗不易於收燥胡麻子油須用甚貴之植物膠而桐油則可以較廉之松脂代之且桐油甚硬而能禦水尤爲製船漆地板漆防水漆等所不可少之品况世界胡麻子油之需要遠過於供給尤非仰賴於桐油不可美國每年胡麻子油之銷耗爲一百四十萬桶而近五年中桐油在美之銷耗爲四十萬桶己將佔其三分之一矣以後銷路必有增無減爲吾國對外貿易最要商品之一吾人所不可不加以特别研究者也 
　　吾國桐油見知于外人纔數十年事德人枯樂士Cloez爲研究吾國桐油之第一人至一八九六年始輸入美國至一八九七年輸入歐洲惟當時僅有少數英國漆商知桐油之用法極守秘密外間知者甚少不爲所注意近十年來化學家從事于有統系的研究其性質漸明故用途亦漸廣也吾國桐有四種曰白桐曰梧桐曰海桐曰油桐（亦稱嬰子桐）其形狀頗相類似而實則産油之桐僅有油桐一種楊子江上流沿岸一帶爲油桐最繁盛之區樹木擇土而生雖石山廢壤亦可滋生只須每年雨量不過二十九英寸地高距海平線不過二千五百尺而己樹長成後雖温度降至華氏表四度仍可無礙惟幼時則苟温度驟降至華氏表十八以至二十度時每易爲所殺伐也樹之高甚少逾於二十五尺樹徑通常爲十五年十八寸（英寸）葉微綠而寛開淡紅花果綠而大熟於八九月之交每果含子五至七外包以硬殻倘各種情形相宜時則樹至三年可以結實樹不畏蟲蝕　　手提飛機 
　　上圖之飛機稱爲蚊蟲飛機形容其小而捷也發明之者爲美國司林舅Che 
sterFSlinger翼廣二十二英尺重衹一百五十磅每具費六百元即可購置曾在萊得和特飛機學校RadwoodＡviationSclocl之場地試飛成績極佳從此行旅者挾興俱行苟當疲於舟車時可扶摇直上作逍遥遊矣其長成甚速其夀命亦短在吾國以四川貴州湖南湖北四省爲産桐之最盛區聞以湖南所出者爲最佳國外如日本安南等處亦有之十餘年前美國農部曾在吾國專門調查并携種子回國試種其西南一帶有十餘州均可種前數年業己成熟所産之油質亦與吾産者不相上下惟美國人工太貴廢地不多種桐頗不合算固未必能遍種與吾國油相競爭也 
　　桐油在國外之用途除製漆外尙可製各種防水器具油加熱後所成之黏質可以爲橡皮之代品其油酸與各金類化合成各種酸鹽至藥業上用途亦頗大 
　　吾國製桐油均用上榨法極簡陋且不經濟最多能榨出所含之油百分之七八十若改用水壓機則可增出甚多據德人赫夫透Hefter用水壓機之試騐其結果如下第一次冷榨得油百分之二二．三六第二次熱榨得油百分之五． 
五六油餅佔百分之二四．○八壳子佔百分之四八土榨出之油不能即出口由外商收至漢口堆棧復用蔴布濾過數次按其色之深淺而分爲數類色清者出口色暗者留作本國之用（此油冷榨者作黄色熱榨者作暗棕色） 
　　此油有一種奇臭最妨礙其用途刻經化學家之研究謂油之臭係來源於油之養化物以此油露於空氣中吸收養氣力最强故易成酸化物新榨出之油未經酸化者毫無臭味近年來歐美化學家對於此油之去臭法頗極研究有用香油以掩其味者有用骨炭濾者有加漂白粉者有用化學品如重錳酸化鉀亞硫酸化鈉之類以治之者惟均未著成效近來新出一法將油熱至攝氏表五十度通以空氣約八小時則油臭可大減倘有人能研究得一去臭之良法可以增多此油之用途與吾國出口額之將來蓋有甚大之關係也此油之乾性在各種油中首屈一指故最宜於製漆在二十四小時内可以完全收燥其收燥之速度與油之温度成正比例惟熱榨之油其收燥性遠不及冷榨者之速其收燥之最佳處在能内外同時變乾不似他油由外層逐漸乾至内層易於結皮而不固也 
　　此油有最著之特性即其因受日光或熱所生之變化也當油露於日光中成一白色之沈澱體逐漸加多至數月後全油變成白色之固體又此油之凝結温度在各種油中爲最低（攝氏表一百五十度）凝結成固體之速度視所用之熱度爲轉移在華氏一百五十度時須熱至三十小時始完全凝結若加熱至二百八十度則僅須十分鐘耳此特性與油之用途極有關係蓋熬油必須用樹脂而樹脂熔化所需之熱度甚高倘此油之凝結温度太低則樹脂不能用故歐美油業家對此亦極研究有以油之凝結由於酸化故於熬油時加各種減酸化劑頗有效有以油酸有重行溶化此凝結體之性質故先將此油加甚高之熱度使其分解成油酸亦有效但現時所用兩法均尙不甚完善頗有耐研究之價值也 
　　此油在美銷路旣廣故去年美國物料檢定會己頒有標準的檢定法據該會所定之常數如下 
　　比重最高．九四三最低．九三九酸數六磏數最高一九五一九○折光數（在攝氏表二十五度）最高一五二○最低一．五一五碘數最低不得過一六五熱試數十二分鐘不磏化質不得過百分之．七五 
　　紐育物産交易公所之規定其條例如下 
　　一純凈之桐油須能合通用之化學需要 
　　二油色須黄而不暗必須不含渣滓及水分雜質不得過百分之一惟除爲有意之攙假品外倘所含之雜質在百分之五以下不得卽爲拒絶之口實 
　　三桐油必須能合下列之熱試法盛油百兛於對徑六英寸之金屬盤内速熱至五百四十度由常温度熱至此温度時費時不得過四分鐘逹此温度後油須於七分半鐘内完全凝結成固體所成之固體用刀切開須色灰而不黏否則此油必爲售主所拒絶 
　　觀以上所述可知外人對於吾桐油之購入其檢查極精密稍攙假不難發見而吾國商人以圖小利往往任意攙以他種較廉之油在彼方以爲可以多得價而不知於吾桐油出口前途有極大之關係等於貿易之自殺是不可不急爲改革者也 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
