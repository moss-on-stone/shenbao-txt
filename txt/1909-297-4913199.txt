# 1909 - 297 - 4913199

 

Page 1

 
 
   
 
 

Page 2

 
 
[宫門抄]  
　　九月十八日召見軍機沈瑜慶文徵毓年唐烜 
[交旨]  
　　九月十二日軍機大臣欽奉 
　　諭旨津浦鐵路大臣徐世昌等奏津浦鐵路南叚購地員司通同舞弊請旨將候選通判郭行健豫河候補通判查彭年分省補用知縣郭曾龢候選縣丞遍煥文閔乃榮蔣爾穀一併先行革職楊毓濱撤銷州同銜營行歸案訊辦一摺著依議欽此又奉 
　　諭旨郵傳部奏遵議密雲滿城電綫請由北洋官電局酌核情形辦理一摺著依議欽此 
 
 
 

Page 3

 
 
　　十三日軍機大臣欽奉 
　　諭旨嗣後應派王公各項差使除有差請假外其餘王公全行開列欽此又奉 
諭旨資政院會奏擬訂資政院議員選舉章程開單呈覽一摺著依議欽此 
論說 
[論中國之急救法當注重通俗敎育]  
（留日學生賈寄瀛來稿） 
　　今日中國之危迫盡人而知之矣内而水旱饑饉疾疫盜賊銀市恐慌之患作外而列强要求開礦築路借欵之禍生甚至瓜分之說復沸勝於衆口財政機關將操縱於白人天下殆哉岌岌乎語所謂盲人騎瞎馬夜半臨深池者其在斯時乎如斯而不欲挽回則已苟欲挽回非有急救法不可 
　　試問中國當百廢待舉之秋究以何者爲挽回之良法念貧困之日甚也則曰宜重實業知孱弱之難情也則曰宜興海陸軍懼内政不修外交不振也則曰宜講法律政治之學慮交通不便轉運不周也則曰宜廣電信鐵道航路之業踴躍爭先應有盡有誠爲當今之急務矣然識者曰此專門敎育其效非一蹴所可幾 
　　然則舍專門敎育而言小學中學女學普勇敎育何如曰個轍之鮒必求東海之水以蘇之則立斃可待孺子入井必往告其父母而拯之則時已不及普通敎育本爲當今之急務然其成效可三二十年十年不等俟河之清人壽幾何勢不得不求急之尤急者吾觀疾疫流行時及溺水自經疾病危篤者醫生皆有急救法先保其生命而後施以根本之療法今中國際兹創鉅痛深朝不保暮之時亦非急救法不爲切俟其從容然後盡其道此醫國之良法也 
　　急救法若何曰除普通專門敎育之外通俗敎育尤宜注重若新聞畫圖劇塲公園博物館圖書館動物園植物園等是新聞者即拿破崙所謂勝於十萬毛瑟鎗者也畫圖者卽法蘭西自師丹敗後而以之復興者也劇塲者卽東西洋各國以之開通社會風氣者也公園者卽東西洋各國以之請求社會衞生及養成其公德心者也博物圖書等館動物植物等園卽東西洋各國以之增進一般人民智識而爲敎育實騐所者也中國苟能實行仿效則其效亦可立覩然吾重思之吾國言論不自由識字者居少數則新聞之效何在政府對於外交往往諱莫如深則畫圖斷不可行劇塲所演之戲大都誨淫誨盜間有演改良戲劇者然利人之念不足勝其利已之心則劇場亦萬不可恃至於公園及博物圖書等館動物植物等園則費用浩繁各地方困窮日甚斷難一時成立巧婦不能爲無米之炊不過成一社會上之新名辭而已由斯種種之困難則不得不求一便利而可爲中國今日之急救法者其惟宣講乎 
宣講者何卽吾國從前之講鄉約及今日勸學所設立之宣講所是也昔希臘蘇格拉底以隨處敎人而挽救詭辯學派之頽風近日本文學博士井上圓了嘗巡遊各地與農夫野老閒話以圖匡正其身心卽吾國從前地方官以講鄉約改良人心而補助行政上所未及者亦復不尠其成效班班可考也惟宣講之方法亦不可不研究一宣講員須選擇蓋宣講之職甚要正不徒品學兼優而已且須有辯才者方克勝任二宣講員須增多從前所設之額萬萬不足鄙意擬查戶口而配置之至少亦須於每鄉鎭每城區設一人使之日日宣講三宣講之材料宜變通從前宣講之聖諭廣訓等非不可觀奈小民智識甚淺往往隱几思臥今日宜求淺顯通達夫婦之愚可以與知凡關於倫常日用私德公德之事甲午庚子戰敗國恥之歷史以及烟酒賭博纒足種種之惡冒慣與夫納稅當兵入學種之義務地方自治議會選舉之權利隨處宣講卽隨處施通俗敎育因地因時鼓其如簧之舌已饑已溺發其如焚之心夫而後吾國可自强可獨立非然者埃及波蘭印度安南之前事思之可爲寒心豈不殆哉 
　　嗚呼華盛頓八年血戰還我自由智耶兒城下請盟依然獨立皆人心之未死通俗之革新有以致之耳大雅君子念往事之匪遥重振木繹知來者之可懼急鼓警鐘則中國庶有豸乎 
專電 
[電一（北京）]  
　　資政院奏資政院議員選舉章程大略如左 
　　一宗室王公世爵一滿滿漢世爵一外藩王公世爵 
　　一宗室覺羅一各部院官閣學以下小京官以上候補者亦可二月初一日在都察院互選都堂爲監督 
　　一碩學通儒不由考得清秩者著有有裨世用書籍者有入通儒院資格者令京外官保送由部選擇保送多者以三十人爲限送資政院奏請欽選 
　　一納稅多者有選民權者納稅居多數二月初一日在省互選藩司或民政司爲監督 
　　一各省諮議局議員順直九名江蘇七名浙江七名安徽五名（餘續詳）於上年十月十一日在諮議局互選督撫爲監督 
[電二（北京）]  
　　外務部請發國電唁日本伊藤公爵 
[電三（北京）]  
 
 

Page 4

 
 
今日（十八）慶邸又未入直 
[電四（長沙）]  
　　湘路公司十月初九開股東會選舉權理董事及查帳人入股五百元以上有選舉權五千元以土有被選權 
緊要新聞一 
[鹿協揆將晉端揆紀聞北京]  
　　張文襄薨逝後大學　　士一缺現尚虛縣因故事朝廷軫念重臣此缺須緩一二月簡補以示哀悼刻聞政界確信攝政王意中已擬定協辦大學士鹿相國晋授端揆至所遺協揆一席攝政王極爲愼重主持獨斷簡任堪資重寄之員故樞府諸臣皆不敢贊一詞大約發表之期須在月杪月初 
[浙撫電請變通辦理印花稅北京]  
　　浙江巡撫增中丞日前電致度支部謂查印花稅章程内有窒礙難行之處擬請變通辦理希速示覆以便飭司詳議現度支部尚未電復須俟與直督端制軍商定應否緩行或應將章程更改然後通電各省一體遵辦 
[湘撫奏追革員虧欠巨欵北京]  
　　湘撫岑中丞片奏前辦梨釐局員紳湖南試用通判徐純毓試用知縣黃伯爵指捐山東試用知縣馬壽年即馬進遠等前年通同虧挪釐欵二萬數千兩爲數甚鉅當經奏叅革職飭發長沙府提究虧挪確數旋經該府訊明徐純敏虧欠銀一萬四千兩黃柏爵虧欠銀七千五百七十兩馬壽年虧欠銀六千二百四十兩並有應繳茶釐各票勒限嚴追已據徐純敏馬壽年各將欠欵繳清黃柏爵僅據繳銀四千八百兩尚有銀二千七百七十兩迄未完繳馬壽年欵雖繳清亦有應追茶釐各票四千餘張迭催未據呈繳其中難保無隱匿舞弊情事輒復先後在管潛逃亟應嚴緝究追以重公項而清弊混相應請旨飭下江西撫臣速飭該革員黃柏爵原籍德化縣查封家産備抵一面由臣咨會各省督撫通飭嚴緝黃柏爵馬壽年務獲解湘究追曁飭本省各屬一體遵照緝拿九月初五日奉硃批著照所請 
[改訂中俄新商約之棘手北京]  
　　改訂中俄新商約一事已由外部梁尚書與俄使廓索維嗣君提議一次聞俄使要求各欵皆援日人爲例大都不能承認而中國提議之事件俄使亦不以爲然逆料將來恐又有一番棘手交涉云 
[電告某國又擬密探藏情北京]  
　　聞外務部日前又接駐某國欵使來電略謂現偵得所駐之國又擬秘密派員私赴藏地會晤達賴并調查中國近日籌備一切情形請卽速籌禦之法云云 
[外部電飭查禁私勘礦産北京]  
　　外務部電致熱河都統謂聞近有英日等國商人在孟奎卜敦各處私自勘騐礦産務請迅即照約查禁以免滋生事端雖然與其待人勘騐而始查禁何如先自開採而他人亦無事勘騐也 
[烟台粤人電爭澳門界務烟台]  
　　烟台粤商近接粤省自治會來電謂澳門劃界高而謙每守秘密主義主權喪失地權喪敗我粤人决不能甘心承認乞協力電爭云云烟商接電後即在潮州會館開特别大會决議會致外民兩部曁粤督高使力爭電文如下 
　　致外務民政兩部電澳門勘界葡人一味蠻横恃强權滅火理復調取戰艦駛我領海而我反撤兵隊减防禦現在危機畢露粤人之憤復至極點倘一旦外患内訌交發并起則我又將何所恃而不恐乞卽電調海陸軍蒞澳界鎭壓以防意外并乞速行電咨高使按約力爭還我侵地粤民幸甚天下幸甚 
　　致粤督袁海帥電澳門勘界異常吃緊葡人暗施狡謀增兵椗艦以爲野心之後盾而我反大撤兵防示人以弱失機已甚倘一旦意生變外外患内訌同時并發則大局何堪設想乞卽電調海軍入澳以防不測并乞咨商高使按約力爭勿稍退讓免致粤人滋疑免啟他國效則中國幸甚 
　　致劃界大臣高使電澳門界務步步吃緊情形諒已洞鑒葡人狡蠻日日增兵以爲侵佔我土地之先着而我反撤消兵防示人以荏弱步步蹈入危地外患之來急於燃眉内訌之起又在意中倘一旦變生不測則大局必致摇動乞即據約力爭不稍退步必使恢復我侵地而後已并乞迅商督憲咨調海陸軍鎭攝以備不虞粤人幸甚 
　　聞旅烟粤商前日復接青島同鄉來電謂澳門勘界一事高使祇知媚外步步失敗我粤人必不肯以祖宗艱難開闢之地甘聽隻手奉獻於外人碧海可填澳界必不可失乞我旅烟粤人聯絡一體云云該電長千餘字措詞極爲激烈 
[海參威商會請開有限自由商埠奉天]  
　　俄國財政大臣柯科齊夫日間將到海參威聞該處商會已預備一說帖其内容係請將海參威開放爲有限自由商埠並請將來往北滿洲鐵路運脚减輕以利便往來商旅是亦南滿鐵路一勁敵也 
[閩省鐵路停工待欵之困難福建]  
　　閩省鐵路議辦下游一支自福州而興化而泉州而漳州直達粤東汕頭需費一千二百萬當時陳閣學躬往南洋集資一百八十餘萬即行興工計第一叚工程自嵩嶼至漳州共九十里内已竣工者僅十里已造未竣者尚居多數現已用銀一百六十萬且如江東橋一橛須跨海造路該處水深法尺二十一尺又需費十餘萬統計僅此九十里造竣尚須用欵百萬除現餘二 
 
 

Page 5

 
 
十餘萬猶短八千萬刻旣無人擔當此任而漳泉二府股東又互相猜忌攬奪工程師用人之權故正工程師王幼福雖已回閩仍須俟陳閣學南旋方有把握或能開工興築云 
[京師近事]  
　　内閣現經議定十月初九日孝欽顯皇后神牌還京攝政王應恭代皇上跪迎神牌升祔太廟是否攝政王及王公百官皆穿吉服補褂 
　　饗導處王大臣查勘孝欽顯皇后梓宫奉移自東華門至東直門外所有各叚電燈電線等桿均屬有碍應咨郵傳部速將電桿卽日遷移道旁恭備是日金棺經過聞郵部已轉飭各該局遵辦矣 
　　開缺鄂臬梁鼎芬來京吊唁張文襄公已紀前報刻聞張公子等以梁廉訪於文襄一生勳業最爲熟悉因將哀啟請其叅行 
　　皖省京官原有局外津貼一項以濟各京官之清苦凡不能分印結費者皆得有此權利惟其原定章程專爲正途出身而設而近來之由勞績班及由學堂出身授官者未免向隅該京官等因此項津貼由李灼華經管屢次向李籌商未得妥協外間遂有李灼華把持津貼之說近聞李已允認均分故該京官等已篇布公啓於十一日齊集安徽會館會議此事 
　　旅京皖學堂此次新設之遊美預備班訂於本月十五日午後一鐘在後孫公園本學堂内行開學禮已徧發傳單請同鄉京官届時臨會其行禮單列下一本堂管理員敎員率領學生至禮堂行禮一摇鈴開會一奏樂一來賓演說一鄉老演說一管理員訓辭一敎員訓辭一奏樂一摇鈴散會 
　　農工商部電致兩廣總督商將川龍口前闢商塲收買地畝若干處究係官地民地價銀若干及現今商務情形一併詳細清查報部查核 
　　農工商部工藝局織錦科因製品滯銷擬援工藝商局開辦勸股票之例亦辦銷貨勸股票聞部中已將其章程存案准許開辦惟事關股票須得巡警總廳核准現廳吏因部中已准其辦理亦即批准并飭妥愼從事 
　　郵傳部鐵路管理傳習所招考章程本月轉送唐山路礦學堂一條惟須俟傳習所肄業後察看合格方得送往且時届歳杪唐山未便插班故部中於禀請轉送之學生均令俟明春唐山添班時察看合格再行酌議 
　　游美高等專門學堂學生除各省選送官費生外尚有自費生多名駐美大臣現擬將此項自費生酌給官費卽由各本省官費生項下匀酌分撥 
　　京師大學堂現擾添招預備科學生一班現已籌備一切俟將名額招齊即行開辦 
　　陸軍部昨咨東三省總督云該省前經編練之獨立一協及新立一協現在編練情形如何能否本年成爲一鎭應將所有情形詳細報部核辦 
　　粤督袁海帥到任後以裛欵支絀專以裁節經費爲目的前經咨商水師提督李軍門將水師經費酌量裁汰聞已分别核計每年可省六萬餘金昨由粤督電咨陸軍部查照 
　　京奉鐵路火車在順治門遇險爲日未久爲西直門車昨日又遇一險聞因換車頭司機人不善駕馭致將水車撞破一輛車中人皆受傷並將二人撞落鐵軌中幾成肉醬兩旁觀者亦被波及數十人破頭傷足呼號甚慘當事者何不愼若是耶 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江蘇諮議局十七日議塲紀事南京]  
　　十七日下午一時江蘇諮議局開會提議各事是日張議張蔣副議長均假仇副議長主席一宣布審查制台限制銅元案報告討論應否開第二讀會大致議員多贊成滿圓用圓滿角用角之說但旣無反對應再加研究隔日開第二讀會二宣布修正制台調查戶口案（陳官彦提出）有議員言制台調查戶口案第一讀會未畢可加入條件公同研究三宣布審查制台調查戶口案報告討論應否開第一讀會法律審查會報告審查大意謂調查戶口民部已有章程此通則不過爲實行章程之手續凡章程所載不必列入又此通則已經通飭諮議局爲保持單行章程信用起見有可以不變更不與更改但加附條使未實行之各地方不至因通則而有不便後亦决議依細則隔日行第二讀會四宣布修正撫台清查荒地案（于定一提出）五宣布修正撫台清查荒地案（張延壽提出）如上項制台議案辦法加入撫台議案第二讀會條件六宣布審百撫台清查荒地案報告討論應否開第二讀會議員討論清查荒地係爲民生利計應開第二讀會議至此休息議員梁菼等二十人因督撫行文用札問題提議須於本日開審議會議長請公决全體贊成遂依議事細則開臨時審議會禁止旁聽審議會畢由審議長報告審議會之結果議定諮議局立於督總對待地位不能不確定擬公推數人繕成電稿致憲政編查館力爭二十日大會時宣布電稿時已晚議長布告散會 
[浙江諮議局十六日開開紀事杭州]  
　　十六日浙江諮議局第四次正式會實到議員百六人議長報告本日議案順序（甲）興復浙西水利草案（乙）審查籌辦全省廳州縣簡易識字學塾議案報告書（丙）浙省清查災歉規則法律案（丁）法律股審查會第一次報告書（完漕規則法律案）先提議甲議奏顧君榮第說明旨趣王君渡云浙西水道發源天目至南湖一停頓現南湖淤塞興復水利最居重要樓君守光贊成梁君有立云此案應與前日農田水利疏濬河道兩案同開一審議會再付審查衆起立贊成遂提議乙議案議長請主查員王君澤灝報告審查結果杜君子楙張君傳保王君世裕均登演臺討論表决付第二讀會休息二十分鐘復入座書記朗誦浙省清查災歉規則草案畢褚君輔成說明旨趣王君家襄韓君澤梁君有立次第質疑褚君一一答之樓君守光王君家襄均請付審查陳君時夏言應否付審查須經衆贊成議長向衆議員詢問衆起立遂决議付審查定星期五報告嗣由書記提出丁案議長請主查員金君保穉報告審查結果大旨謂法律案須兩方面規定完漕規則僅注重人民一方面而不提及官吏浮收狡書舞弄且其内載各條多與大清律例會典相抵迕審查結果决議廢棄衆議員表决廢棄四種事件業經議畢去散會時尚早由議長提議陳君敬第所云審議會不禁旁聽問題衆贊成討論我時表决删去議事細則第二十六條遂散會（按本報前登專電謂開審議會時議長擅行禁止旁聽云云係屬訪員錯誤蓋禁止旁聽爲議事細則第二十六條所規定兹陳敬第君以此條援照日本律亦多不合發議更改遂表决删去） 
[福建諮議局會塲紀事福州]  
　　九月十二日閩省諮議局開議第一期議案由閩督松鶴帥提出惟鶴帥是日因事未到委藩司到會代表其議案係專注敎育計分四條一師範敎育二普通教育三實業敎育四根抵敎育各議員討議頗久均未决先交審查員審查旋即選舉特别審查員檢視票數以李迪瑚林輅存施景琛黃乃裳王邦懷五人爲最多遂當選 
　　附錄議事日表 
　　九月十二日午後一時開議第一抽籖定席次及分部属第二關於籌備師範敎育事宜提議案（制台提出）第一讀會第三關於籌備普通敎育事宜提議案（制台提出）第一讀會第四關於籌備實業敎育事宜提議案（制台提出）第一讀會第五關於根柢敎育事宜提議案（制台提出）第一讀會第六關於以上第二至第五提議案審查員之選舉 
[山西諮議局選舉常駐員太原]  
　　本月初三日山西諮議局開會投票互選常駐議員由太原府周太守前往監視開票以實到人數核算過半數爲當選計當選者十八名照錄如下李案八十四票郭際豐八十票武鴻藻七十九票叚愼憲七十五票叚雨田七十五票申夢鷹七十三票苗雨潤七十二票曾紀綱七十一票劉志詹七十票張士秀七十票三廷弼六十八票周泉清六十三票王者聘五十九票劉文炳五十六票桐華五十三票李玉山四十九票楊警桂四十七票李苑林四十七票李捧霄四十三票 
分類新聞政界 
 
 

Page 11

 
 
[改委地方自治籌辦處人員杭州]  
　　浙江全省地方自治籌辦處前由諮議局籌辦處兼理現在諮議局成立籌辦處業奉裁撤所有地方自治事宜自須專設籌辦處接續辦理應以藩司爲督辦勸業道董道爲總理翰林院編修陳紳敬第爲協理法部主事沈紳鈞儒候選知縣梁令建章爲叅議除督辦總理以實缺兼差不支薪水外其餘各員應需薪水夫馬照章支給以資辦公昨由增撫分别給札委任矣 
[鐵路地價撥充自治費安慶]  
　　鳳陽縣奉設籌備憲政自治公所應需公費當地無欵可籌公家經濟困難亦屬無從籌助現經該縣令集紳會議在於鐵路所購公地價内撥用俾資挹注刻已具詳示遵矣 
[晉省自治籌辦處設立太原]  
　　山西籌辦自治一事前因節省經費曾經批准附設諮議局現今諮議局業已成立自應另設處所以清權限當經寳撫派委太原府總辦其事并派定許紳上林爲總叅議李紳景泉副之其餘幹事各部分爲庶務文牘調查編制四課各設課長課員以專責成刻已擇定龍神廟地址一俟布置就緒卽行開辦 
[飭屬開列禁煙比較表武昌]  
　　湖北禁烟總公所日昨通飭各府以所屬州縣辦理禁烟已届一年所有上年内已戒人數若干本年内已戒人數若干未戒人數若干上年内銷烟數目若干本年内銷烟數目若干飭即確切查明限文到十日内開列比較表據實禀復以憑考核彙案報部 
軍界 
[軍諮處擬廣充軍官學堂保定]  
　　保定車官學堂速成班將次畢業現悉軍諮大臣濤朗兩貝勒以軍諮處旣已獨立即應將該學堂大加擴充擬改名爲軍諮學堂以符名實併將一切課目章程另行改訂以便培植軍諮人才云 
[擬在沙河建築大牧場廣東]  
　　廣州現在擴充新軍所有需用馬匹業經派員前往購採自應赶建牧廠以資安置現督練處查燕塘南面一帶地甚合宜擬自該處起至沙河口止將路徑加寛便其水陸相接轉輸便利業經勘明繪圖詳呈督轅矣 
[軍諮處取軍事文件長沙]  
　　湘撫岑中丞近准北京軍諮處咨開所有京所各衙門關涉軍事文件應先行咨報本處藉資籌畫業經奏奉諭旨着照所請該衙門知道欽此遵即咨請查照並通行一體欽遵辦理 
[咨請協助武備出品安徽]  
　　南洋創設勸業會前已通飭各屬開辦物産會協助會品陳列在案兹江督咨請皖撫轉飭陸軍各鐵協並公所籌備武備出品以便届期赴賽而興實業 
學務 
[存古學堂改辦文高等武昌]  
　　湖北存古學堂開辦已及四年昨陳制台接學部來電飭將該堂改爲文高等經科學堂當已札飭該堂監督紀鉅維中翰妥議禀復紀監督奉文後召集學生將部電宣示俟撥定改辦章程即禀復卾督咨部核示 
[札飭遴選調查學堂人員福建]  
　　閩省各府州縣數年以來由各府縣籌欵興辦學堂已居多數其所用教員除堂長聘在地人員督課外亦有由官派省中師範簡易畢業生前往充當教習會同授課者遵照學部定章凡外府縣設立學堂每年由省派員分往巡視限以兩次查其敎員有無怠惰課程有無鬆懈以及官費捐費出入欵有無侵吞各節客冬因遇國制暫行停派現已飭由教育總會遴選多員給以川資定期核查俟查明旋省時將調查情形詳細禀覆以憑核辦 
[敎育會歡迎會長紀聞杭州]  
　　敎育會會長夏滌庵先生震武十二到杭十五日上午九時在事務所设席會商時到會者學務公所議長陸春江中丞議紳姚作霖中翰黃仲荃孝廉諮議局議長陳介石君副議長沈衡山君陳季衡君惠興女學校校長貴翰香君及駐防十一府代表與諸會員皆到惟王君孚川吳君雷川辭謝不到 
實業 
[勸業會建築參考館别館情形南京]  
　　南洋勸業會爲中國未有之盛舉以故外商對於赴會一事爭先恐後已由駐寗各領事向勸業會事務所商議於會塲地基内指定面積三百方丈建築叅考館以爲各國出品陳列之所將來叅考品之精美豐富自不待言至各省自许各建築别館以來目下認建别館者已報至十一省之多而四川浙江兩省尤先興工建築吾國物産之豐富於此可以概見唯别館專爲比賽建築式様陳列特别出品與該省紳商聚會研究之用其他各種出品自應於各專門館院陳列云 
[札查報墾荒山之李拱宸杭州]  
　　上虞縣令大琛日前具詳省台轉據該邑北鄉職董李拱宸禀稱查得該縣有無主官荒山地約數百畝現撥籌欵招人承墾開辦樹藝塲藉闢地利呈請轉詳立案等情昨經藩司札行紹府略稱據上虞葉令詳報該縣北鄉二都一里土名衢白山實有無主荒山三百畝有奇向爲鄉民樵採之所職董李拱宸擬籌經費招人承墾定名爲志成樹藝場事關振興實業自可准行惟李拱家身家是否殷實如何籌集資本現已集有若干擬種何項樹木幾年可以升科入額征課來詳旣未明晰聲叙又無四鄰字號山圖回送未便行給墾照仰該府轉飭遵照逐細查明據實詳復察奪 
[邑紳抵制鹽行之計議湖南]  
　　湘鄉縣暢遠鹽行開設多年從前獲利頗厚屢與邑紳因事齟齬近因該行欠繳局欵正在經局嚴催邑紳某某等意欲乘閒傾軋遂倡議禀請將該行封禁由紳等集股承開或由商會籌欵另設以爲抵制該行之計但此事於日内甫經建議未識將來能否達其目的也 
[電話局减收裝費蘇州]  
　　蘇垣電話總局自設立以來消息交通尚稱便利惟赴該局請裝電話者機箱須行自備其費亦鉅現在該局整 
 
 

Page 12

 
 
頓改良將機箱一切由局備罪卽裝費一節减收二十元每月收費四元以圖推廣而資便捷 
雜記 
[新發明之鴉片烟俸湖北]  
　　鄂屬鄖西縣地方近日有等奸商由陜西販運烟棒潛行售賣其法用筍壳捲成形同筆管内實以鴉片濃膏外裹以皮紙長短粗細酷擬紙烟其上印有昌盛二字名曰鴉棒可以抵癮每支售錢四五十文隨時携帶異常簡便現値禁烟時代四民爭相購吸實爲阻撓禁烟要政之一大關鍵當經該縣李大令文鑰查獲誠恐流行各處而鴉片之害終不能顀限禁絶特飭差將存留之烟棒拿獲於日昨賫送禁烟總公所禀請鄂督通飭查禁以期盡絶根株 
[明倫堂與兵基與衢州]  
　　江山縣敎諭毛誦華有神經病一切皆由其家丁呼老汪者主持老汪近在署内呼朋引類大設賭局甚至無恥婦女往薦枕席入呼明倫堂爲敎倫堂穢不可聞經勸學所總董毛君出塲干涉始將明倫堂讓出然在内署設賭如故復招縣署家丁同往希圖招攬近以開辦統計借設處所復經總董毛君面禀陳令飭令家丁搬出詎老汪啣怨益甚以致租借均不肯允而毛又一瘋人該董現正無可設法云 
[石帽消弭棍徒之妙用山西]  
　　榆次縣陳侃村匪徒在戲塲滋事措不勝屈刻受傷者尚未全愈該痞棍謡又喙紛紛欲圖報復演武村總董郭君以每逢演戲棍徒輒釀事端誠有禁不勝禁之勢且有本村少不更事之流入其黨中一倡百和酗酒鬥狠不遵約束誠爲社會無窮之害因令石匠鑿一石帽約重十餘斤如遇不法之徒卽扭至公所以石帽令其戴之迨悔過哀懇然後繹放聞此等辦法向來北田郭家堡諸村鎭曾一行之故該村鎭演戲從無有使酒逞兇之事今演武村復如此預備似可以戢兇燄而弭釁端矣 
[通飭各屬保存古蹟蘇州]  
　　蘇撫瑞中丞日昨准晨工商部來文以本部接收工部劃歸事宜案卷各省每於年終造具古昔陵寢先賢祠墓防護無悮册結報部原所以景行前賢資人觀感惟是奉行日久已成具文查各國民政應行保存古蹟事項範圍頗廣如埃及金字塔之古文希臘古廟之雕刻下至一艸一木故廬遺物或關於歷史或涉於美術無不什襲珍藏而其保存通例凡兵燹時他國不得毁壞毁壞者可責賠償著爲萬國公法中國開化在先古昔聖哲聯肩接踵所遺之迹應亦倍蓰於他邦現於陵寢祠墓以外推廣調查保存兩項辦法切實遵照辦理等情業經瑞中丞札司通飭遵照矣 
[北洋警員陸續委差蘇州]  
　　北洋調來之警務畢業生經撫憲諭飭警務公所陸續差委現由警務公所派委謝椿齡充中路三區巡官楊樹榮充閶胥一區巡官余鎭鎔充閶胥二區巡官其餘各生亦均已分别委派中路西路等處區長差日内均須擇期到差矣 
[容縣匪徒猖獗紀聞廣西]  
　　容江下流爲順里地方商船來往所必經之要道也甲辰乙已匪徒搶刦商船指不勝數乙已冬月梧州府潘太尊親到查辦後幸獲粗安無奈去年冬月前任陳令履任後該親兵竟公然收規開設花會（全縣計七十餘廠）故在逃各匪均次第潛回仍以該處長河墟香塘墟爲淵藪煽誘拜會肆行搶刦前後共十數起現任鄧令接事即嚴禁花會并諭飭該處團紳立局防堵不料前月二十五夜八點鐘匪徒竟在長河墟邊團局前（離局所僅數丈）搶刦商船墟人聞警報局局紳某竟置之不理二十九夜有人見匪徒五十餘名均負快鎗由縣城經過向東而去亦並無一人干涉云 
清談 
[痛快絶倫之某侍御]  
　　某侍御之言曰諮議局爲人民參預政事之基朝廷採取輿論之地權限應明若悉由督撫監督安用此諮議局爲痛快哉是言顧猶得曰在朝廷固以專制束縛之手叚行諸諮議局者本無足怪 
　　我聞某省諮議局議員尚有補救州縣困難之議案尚有設法實行印花稅之議案我不知諮議局爲何等之地位議員爲何等之人格而乃不爲民謀而爲官謀不爲人民减輕負担而爲朝廷加重權利是之謂爲官補救之議案爲官設法之議員 
諮議局之新突談 
[提諮議局笑話問題]  
　　（三）議員担負問題 
　　閩督松鶴帥以諮議局業已開幕擬此後交涉事件悉交各議員議定然後施行吾不知閩督於諮議局章會寓目與否憲政編查館復于式枚摺曾耳聞與否迭次明定權限之上諭曾伏讀與否而竟欲以交涉事件付諸諮議局一則違背朝旨二則放棄職守三則混淆權限故語其負担則以閩省諮議局爲最重如有勇於任事之議員當量移閩省爲宜請公决 
　　（四）選舉財運問題 
　　粤省選舉常駐議員已屆三次仍未足額其故由於常駐議員公費過多而通常過少以故各懷意見有今日舉甲明日舉乙者有業經當選仍舉其名者其選舉之笑話無非出於經濟之問題故各省常駐議員公費如行不亞於粤省或較粤省爲豐者幸毋蹈其覆轍請公决 
[雜著（泖東草堂筆記）]  
　　七出之所犯皆指婦言且弗論無子惡疾二條之非理即以臣之事君與婦之事夫對事之臣有棄君之義婦獨無去夫之義亦不可解者或禮經所謂出妻兼婦之去夫言之故鄭注曰出猶去也不然君無道不能强臣以必從夫無道乃能强婦以必從似非天理人情之至也 
　　男女之别過嚴殆起於亂世乎古者諸侯相饗夫人亦出自陽侯殺繆侯竊其夫人而大饗廢夫人之禮宋督見孔父之妻於路而殺孔父當時貴族必懲此而深藏其婦女亦可知也若在治世刑政修明誰復敢爲此等事土耳其欲婦女出外以帕蒙首亦由其强暴成風故深閉固藏以防之也今西國男女之别甚寛疑由其刑政修明之故是故男女之别不易之禮也而其别之寛嚴必視國之治亂以爲準然寛亦須有界限存焉寛而至於無别則大亂之道也 
　　古者君遇柩於路必使人弔之此時君民之情親愛爲何如乎 
　　衛獻公曰非寡人之臣社稷之臣也今西國之所謂國家者古之所謂社稷也（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[報告書]  
　　江蘇諮議局法律審查會第一次報告（調查戶口案） 
　　制台交議調查戶口案審查之結果如左 
　　審查寗屬各廳州縣調查戶口通則係叅照民政部調查戶口章程而定即部章第四十條所謂施行細則也惟中間尚不能無缺憾之處知第五條街巷名稱之街巷二字下少一等字致令讀者誤公名爲專名而生城鄉不能通用之慮第八條特設不列戶名目而釋之以蘆棚茅屋不成家屋八字定名似並未愜第十九條外國人所設商店與教堂醫院並列並未分清通商口岸與内地之界限此雖爲别一問題不在調查戶口規則範圍之内然亦須將不准外人内地雜居之約設法申明以杜藉口第二十一條關於生死婚嫁云云關字之上應查照部章第二十二條加（自查口票填報之日起嗣後）十一字庶使一般人民咸知調查之次第而畏難之意無由發生又部章所定調查年限有人戶總數與人口總數之分此項通則旣併戶數口數爲一次調查似應叅照部章另設期限俾各廳州縣得程功刻日早日告成他如船戶應另行分叚列號特别調查亦爲部章所規定而通則未有明文此皆本審查會以爲應行斟酌者也但此項通則係已經通行之件江寗等處早已遵照辦理與他種草案之必待諮議局决議而後頒行者不同苟無大碍處卽不宜輕易更改致執行者無所措手足今擬變通之法凡原案條文概不更動惟依通則第二十七條所謂本盡事宜之例增訂附則三條如左 
　　一各廳州縣船戶應另行分叚列號仍照部定章程及本通則辦理 
　　一各廳州縣調查戶口期限應依部章第二十三條第二項提前辦理之例於宣統二年十月以前一律告竣 
　　一各廳州縣得於部章及本通則範圍以内酌量地方情形另訂細則以利推行 
　　以上第一二條爲調查戶口通則題中應有之義第三條許各廳州縣另訂細則則上文所述通則第五條第八條第二十一條等缺憾之處皆可藉細則以變通之而大綱固仍在也至於第十九條外國人商店一層廳請制台另飭地方官查照條約隨時稽察如有開設内地之外國商店卽行詳請洋務局照會領事轉飭該項商店遷入租界以重約章而清界限此又本審查會以爲應分别辦理者也 
　　議員孫君啓椿提議實行清理戶口大綱案審查之結果如左 
　　審查孫君原案第一條謂調查戶口非二十二行省同日舉辦不可意主急進理想甚高然事實上恐難做到且事關全國非一諮議局所能主持第二條謂掌管戶口非遍設警察不可此正與民政部調查戶口章程第四條以巡警道爲總監督及第七條責巡警官長以協助調查戶口之意相合然部章以調查戶口爲下級地方自治董事會鄉長之專責以而巡警爲協助機關似較孫君之議更爲完密第三條寛籌經費一層所謂戶口未查以先宜急行印稅指撥定數以充開辦之費是以調查戶口一事托命於不可必得之印稅似非上計至於戶口查清以後令每人每歳出銀二錢以自保戶口之說即孫君所謂非常政策是否可行本審查會未敢奉斷仍請公决 
議案 
[江蘇諮議局議案]  
　　顧詠葵補救江北水利議案（續） 
　　一東隄改建石工以土禦水已屬更危而歳修之隄工草多土少直草隄耳一遇水浸草浮土鬆不潰何待東隄不能固守工料不堅其一端也今擬上自界首下至邵伯一百二十里内分年逐叚一律改爲石工卽遇水漲石工堅固水勢只能漫隄不能蝕隄則固守可無驚恐即盛漲勢成中滿庶可多日支持 
　　一歸江各草壩啓放宜有定期歸江十壩經純廟五次南巡疉次嚴諭河臣不准於入江之口建置草壩三令五申具載南河成案日久玩生草壩建置如故必至湖水盛漲始行啓放宣洩不及湖漲難消而鹽務諸人不責開放之遲反謂歸江之路不足以資宣洩豈非大怪至於沙河一口入江最捷而鹽員以妨運堅築草壩不許輕開今年以盛漲危迫公私電請開放沙河電費多至數百元僅僅開放已後期數日又於三十七丈之口門僅開三分之一兼壩底創挖未盡過水不多不能大減湖溜在連放車南兩壩下河受水較往年獨少則仍開放沙河之效也今欲便歸江各壩援照乾隆成案不許建置相沿旣久必難驟更惟必事先立案運河水誌漲至若干卽行啓放其沙河一壩事同一體不能獨不許開致悖列聖軫念下河民生之至意 
　　一運河諸牐不能先事堵閉開壩淹没田禾下河百萬生民之大害而揚河廳一人之大利也籌定制堤身歸堤工總局歳修而壩口歸河廳修築故河廳於道憲臨工時必多力慫惥冀壩早開則可收築壩侵漁之利每遇湖水盛漲下河百姓方多方尋求宣洩之路而河廳於道憲前率朦稱先閉函洞諸閘以爲開壩之預備否則措手不及道憲若不諳河務鮮不爲所悚而墮其計試思當斯盛漲多留一出路方减一分水勢沿隄二十四牐洞寛者丈餘小者數尺一旦全行堵閉事前有漲無落勢不得不閉壩洩水此種獘竇言之眞堪髮指故道光二十九年陸制軍札揚河廳有各閘並未盡啓閘版殺圖蓄水增漲以爲開壩地步云云其獘可以想見今宜嚴飭臨工道員勿輕聽河廳之言先閉閘洞而歸江各壩又復早啓則下河淹没之患庶少免夫（未完） 
本埠新聞 
[測量路線之疑團]  
　　漕河涇區董唐錫瑞等十人致蘇路公司總協理函云竊查吾吳路政北路滬寗官辦南路滬嘉商辦兩路性質本係不同情形亦異今由北路之眞如幹路展設支路以達南路之梅家衖幹路綿亘二十餘里南北交通誠爲欣幸上月中旬有山東口音金姓率領六七人携帶測量器具由鄰境虹橋區二十八保十七圖邊界 
 
 

Page 19

 
 
迤邐南向經敝區二十六保之二十二三四五等圖至梅家弄滬嘉車站爲止中間相距十丈許竪一木樁以作標記試問築此支路歸官乎歸商乎抑官商合辦乎長官並水通衢曉諭股東亦未開會集商默想事情殊難索解况北路名爲官辦實則資本倡自外人路權亦歸外人即使集欵贖回其如年限何其如民窮財盡何嗣後結果若何不堪設想現在南北支路開拓情事甫經發現尚未實行故議案不可不早爲提及着手不能不切實調查晚等世守鄉隅動關休戚兹憑理想著爲問題貴公司爲交通之樞紐籌辦之機關尚祈考核鈎稽縝密統計免授外人以柄勿棄内政之權地方感甚大局幸甚再梅家弄在敝區域内關係尤爲切近晚等爲公衆要舉地方利權起見除會同支路線經之江橋新涇法華虹橋等區各紳士合具公函忠告外特肅先布伏祈垂鑒 
[皖紳乞賑電文]  
　　皖義賑公所李侍郎鑒敬電敬悉皖賑先期籌備無任欽感各屬災區已分投赶查得實彙齊卽快信郵達惟皖省財政困難連日籲懇大府尚無成數務乞極力提倡多集一分卽多活一命敬代億萬災黎百頓覆中等叩 
[批飭顧全内地審判權]  
　　職員沈某曾以曹季安姦拐婦女送縣覊押後因曹在租界另犯他案經公廨提去延不解還兹由沈禀奉滬道批示云前批飭廨移還縣署迄已匝月何以尚未遵辦兹又惰該職陳明曹季安向居城内證據甚多事關内地審判權限詎容稍有侵損查曹季安本係德商乾興洋行上控協生祥定貨案内應歸本道提案會訊之人應即行钎押解來轅以憑核辦藉以速解此案縣廨之爭端仰會審官寳令於此次奉批十日内遵照辦理至禀尾所陳凡被洋商控告之内地華人移提時須取領事印文一節不爲無見并卽由廨函告各國領事備案一面移會上海縣查照以杜後患仍具復勿遲抄拈並發 
[復旦公學建築校舍之動機]  
　　吳淞復旦公學自組織以來已届五年曾蒙前兩江督憲指撥校地並奏助常年經費惟建築經費尚無着落是以暫借提督行轅以爲校舍學生多寄宿校外冒風履淖不勝往來之苦現經該校全體學生函請監督高君鳳謙設法建築以立學堂基礎高君深爲贊成擬援照中國公學辦法向各省募集雖何日得達目的尚不敢知要當盡心爲之至學部存案一節業經前監督夏君敬觀禀請江督咨部尚未接有部復云 
　　按復旦公學英文科學程度之高爲滬上諸校冠歷任監督馬嚴夏諸君均赫赫有聲望之人物而該校成立五年校舍未建部案未立此前監督所抱疚者也兹聞現監督高君熱心敎育自擔任校務以來精心擘劃不遺餘力果能堅忍爲之則有志竟成非特該校之榮亦學界前途之福也記者拭目以觀厥後 
　　臬委訊案彙誌 
　　何求不得凶犯張毛毛前曾供認糾同周金標將蔡福生灌醉戮斃縱火滅跡未成迨後復訊張於縱火一節堅不承認兹由臬委劉明府到縣一再刑訊該犯乃於前晚承認還禁候辦 
　　不復熬刑前年夥搶八九圖諸旭如家衣飾之王如春等四犯前解道署過勘翻供不認兹經臬委劉明府訊究王仍狡賴不認明府喝令縷住吊起又譸李昌富劉裕卿周阿二三犯僉供由王糾往夥搶小的等各得布衣數件王獨得金戒一枚及銀鐲等物旋又訊王始順口供認判仍還禁候再解勘 
　　有無寃抑營弁夏某等前獲周春榮一名謂係正法盗魁高東山之同黨原名周春山歷次刑訊堅不承認兹經劉委員提訊喝令掌頰一百下跪練良久周仍不認判令還禁 
　　是否盜匪前年糾搶浦東楊長春氷廠内衣物之沈德標亦困狡賴經劉委員復訊喝令吊起盤詰仍不供招判還禁再訊 
[匪徒掉騙鈔票]  
　　美署買辦黃某昨遣式老夫李瑞興送鈔票洋五百元至後馬路某錢莊詎李至牛舌路百福路左近被匪用擲包術將票骗去李察覺後立即投報總經捕房飭探查緝 
[押交私匿告示]  
　　本縣田大令昨發諭軍云爲押交事案奉道憲批發浙寗水木工業公所董事蔡同榮等聯名禀控陳仁甫及已斥殿丁王金水串同余阿富將公所告示揭匿解廨斥罰挾嫌抵制環求札提嚴懲等情奉批陳仁甫於送廨責罰後胆敢揭除所給公所示諭主張開會抵制殊屬藐玩仰縣移詢提案訊究具報等因奉經提訊陳仁甫供自知悔悮情愿將告示送到公所服禮以後不敢再往爭吵當經諭令赶緊將告示送回具結去後兹據蔡同榮等以陳仕甫等保出後仍然凶横迄不將告示送還持禀赴各小木作處硬蓋圖章王金水依然盤踞魯班殿内横行無忌求提復訊嚴究前來除批示外合飭押交爲此仰原役林榮遵速押令陳仁甫余阿富將私匿告示赶緊送交浙寗水木工業事務處限三日取結呈縣核奪至王金水旣經訊明斥退何以仍行盤踞魯班殿内並即查明押回不准再往均毋違延 
[巡士一再圖害]  
　　四路二區巡士童文福日前誣指住居均濟里之陳全福拐騙女孩經一區黃正巡官訊明不實判陳交保開釋曾起前報詎前日該巡士復將陳及其妻戴氏拘入二區收押昨解一區由黃巡官覆訊陳供該巡士前曾寄膳小的處被欠飯錢十七天屢討不還近又欲向小的告貸不遂以致積成嫌隙一再圖害判民交保陳暫押候查明實情並提到該巡士質訊核辦 
[學界又弱一個]  
　　中國公學庶務長張君俊生自乙已由日歸國倡辦中國公學凡首創時規劃大局及成立後借欵建築新校均係張君一手經營任事三載勞怨不辭詎于九月十三日因病逝世聞者莫不惋惜聞其同人即于翌日爲之棺殮送往蜀商公所暫安尚擬擇期開追悼會以表哀忱云 
[法國紳商拜謁使臣]  
　　新簡駐華法國使臣馬格利君由福州乘坐新裕輪船來滬已紀前報前日寓滬法國紳商同至法領事署欽使行轅内拜謁當由馬君迎入内廳互叙寒喧移時告别 
 
 

Page 20

 
 
[城内]  
　　查明來歷○本縣田大令曾接奉天莊河廳同知移文稱有拐匪王國才由上海誘拐婦人鍾阿金來奉據該氏共稱向隨夫兄鍾阿根居住在虹口絲廠做工請傳該氏家屬來奉認領等因兹經大令飭據馬快周陞查覆云虹口地方並無鍾阿根其人該氏姓名均係揑造實係金匮縣人伊夫姓鄒名阿坤在原籍爲成衣匠素有痰喘之症窮苦不堪上春被王國才由無錫誘拐到奉訪得該氏之姑夫吳阿全及姑母吳佘氏在上海帮傭小的卽赴金匱尋見伊夫詰詢屬實囑伊往領據稱若欲到奉往領川資無從籌措須俟借得盤纒方若到申投案請示云 
　　道批二則○太倉州吳牧申文批案旣由州遵批一再嚴提何以一任該縣抗不遵解現復據商民王錫香禀催前來仰新任太倉州立即專差守提澈訊詳辦毋得再任抗延切切此批王錫香原禀附發典商牲泰等禀批此案現經本道派員查明大概情形知該典商等現定洋價進出一律尚與當戶無碍並已由該典商禀由蘇藩司照會蘇滬兩商會查議著靜候藩司核明飭遵可也 
　　官事○南洋大臣派赴美國留學北洋大學堂畢業舉人侯景飛縣丞陳大𡍸撫標滬軍營右哨哨長候補守備拔補千總王福泰昨日先後到道禀見管帶道署衛隊把總田正奎禀請銷差回籍 
[南市]  
　　愛惜新衣○總工程局昨出條諭云仰各巡長巡士知悉現今天氣漸寒已換穿冬季新衣爾等各宜愛惜不得穿衣睡寢並不得將衣領高出及袖口露出警衣之外以壯觀瞻自諭之後毋得故意違犯致千重懲 
　　巡士氣概○同義葷油棧司洪尚裕前日在門口與人談話忽有一百四十號巡士大踏步而來喝令讓開以致口角棧主江春裕江永坪父子出爲解勸巡士不聽遂將洪拘至工程局解奉陳副裁判審訊供被巡士毆辱巡士不認陳副裁判以供詞各執命押候飭傳江春裕父子到案訊核 
　　不待期滿○常州人陸阿引前憑吳陸氏等爲媒聘同鄉夏仁德之女阿八爲童養媳於四歳時過門至十二歳時因被姑虐待逃回母家陸即帶至滬上押入裕大米行執事陸蘭生家爲婢得洋一百元約定五年爲期兹陸擬爲子完姻往領無著當將夏扭至上程局請爲訊究夏供押於陳處甫及二年尚未期滿判陸繳洋六十元派探至陳姓處將女贖出帶案訊明給領完案 
　　有何違章○薙髮匠王阿四昨在湖北簽捐票分局爲人弟髮突被同業陳阿四指爲違章奪去器具由該局拘送工程局將陳戒責一百下具結斥退 
　　均非善類○潮惠會館前說書人袁進華昨扭其徒楊善卿至工程局控被爭奪攤基讯之楊供被擊傷面部請爲究辦裁判官以均非善類一併逐出境外不准頭留 
[閘北]  
　　紏衆搶親○蔣施氏住居總局路家有一女名金妹年十三歳自幼許字於王阿榮爲室前晚十一時主忽紏集二十餘人擁至氏家破門而入强將金妹從被窩内搶去女母追出聲喊由總局偵探巡邏隊等幫同追至楊家石橋拘獲王阿榮蔡海林王阿林等七人連同氏女一併解至四路一區暫押候訊 
　　姘夫擅專○陸伯溪前將姘婦顧王氏之女許於夏子才爲媳嗣因該氏不願被夏扭局昨經黃正巡官覆訊判陸責一百板押候繳還聘金洋二十四元再核 
[英租界]  
　　原告求銷○日斯國商人開司脫羅控方金山等欠銀二百兩一案前日午後原告投廨訴稱方等已將欠銀料理請爲銷案李襄讞商之日斯營事判方交原保候領事署照會到角再行將案註銷 
　　串吞股本○嚴進生控徐恆泰許坤記撕破賬摺串吞填泥股本一案前晚由廨提訊嚴投案請追訊之徐許供均含糊代理襄讞德大令以半摺係由徐交出判徐交六百元人洋並保著再將半摺交案許交妥保候訊　　是租非賣○桐鄉人張某遣丁張升投廨控告寡婦張氏霸阻出路前晚由廨提訊張升訴稱主人曾向氏夫張冬林買此出路今被該氏將圍笆拆去請究氏供此地係由氏夫租於張姓取過租洋七十元求察判氏退去著自向原告熟商 
　　追還欠欵○杜養賢控周鴻昌欠銀不理前晚由廨提訊周繳銀七十九兩到案杜供數尚不足求追判周交保再繳銀十五兩 
　　押追貨價○朱鴻甬控股東徐子忻不還貨價前晚由廨提訊讞員以此案早經斷定限期繳還未便再任延宕判徐押追 
　　各執一詞○李長興木作主李寅來欠陳炳國貨銀不還前晚由廨提訊陳投案求追李供認欠銀一百五十兩陳稱尚有洋松未入賬内讞員以供詞各執判李交保著邀水木公所董事算明帳目再核 
　　另覓保人○黃楚卿控木作頭徐東福借洋一千三百元不還前晚由廨提訊讞員以此案前由梁慶記具保延不清理判徐另覓人銀兩保限一禮拜繳洋如違押追 
　　是否盜賣○寡婦姚王氏控夫兄姚信卿族侄姚新根盜賣田地前晚由廨餾傳原中王達邦姚子雲及地保沈福卿到案質訊原被供詞各執判姚等均交妥保著氏將原單呈案候再訊核 
　　匿居已久○王菊生因與葉吉生串騙華洋各商貨欵匿居愛而近路二百十七號屋内昨被包探徐阿華偵悉前往提獲解入捕房押侯究辦 
　　洋行失竊○江西路老公藏洋行前晚被賊撬門入門竊去布九疋昨即函請捕房飭探查緝 
　　查獲竊賊○五次過犯張根泉即張阿才竊取小普慶妓女花月蘭等衣飾昨由包探張阿岳查獲解入捕房押候究辦 
　　幸未成災○廣東路三百三十六號門牌某小銀樓後披屋内於前日早晨起火幸即灌息未至燎原又昨晨四時廣西路五百八十五號門牌許國興木作後披屋内失火亦即澆息嗣經老閘捕房包探查悉兩處均因多積稻草以致肇禍因即回訴捕頭請核 
　　捕房紀事○福州路總巡捕房七百三十八號門差華捕昨奉代理總巡麥高雲君諭升爲包探仍留本捕房當差又一百八十六號副門差華捕亦奉麥總巡升爲正門差 
　　英美捕房華捕張正巡官查得匯山捕房華捕施榮福上差點名屢次遲到著令降充三等巡捕一月又老閘捕房華捕王長寳在差瞌睡降充二等巡捕二月又楊樹浦捕房華捕吳增榮前因在差瞌睡降充三等巡捕四月兹又上差遲到著再降充三等巡捕一月代理總巡麥高雲君昨諭九百四十六號等十華捕著於西曆十一月一號起每晨七時赴赫德路電車站學習開車賣票等事所有前次派往各華捕著仍回本捕房當差 
[美租界]  
　　虧空帳欵○粤人葉阿嘉在斐倫路三十二號外國木器店爲跑街夥近因用虧帳欵一千餘元級店主報捕拘獲押候追究 
　　負氣投河○江北人吉富生昨與其妻紬故口角奔至元芳路碼頭投河圖盡經船戶援起送至捕房請爲核奪 
　　撞損包車○工部局七號載木科馬車昨經乍浦路馬忽受驚狂竄撞損四號黃包車由捕將馬夫王阿弟拘獲著償修理費了事 
　　脚車肇禍○某日人昨乘脚蹈車至乍浦路將粤人徐阿紅童跌傷及左目由捕一併帶入捕房將徐送院騐明傷勢再行核奪 
[法租界]  
　　另延敎習○法捕房麥總巡前於各華捕中遴選略識中文之三號三十八號十二號等十六名於每日下午四點鐘起至五點二刻止由捕頭潘七寳偕至新北門外法文公書館内學習法國語言文字由各敎習輪流敎授現因各敎習各有專課不克分任因又另延徐家匯敎堂内某敎員至法文書館内專任教授各華捕功課 
　　情有可疑○莊咸林昨至捕房訴稱俞　至法馬路日新池洗澡身畔帶有値價二百餘元之金表一枚交與値堂人收藏迨浴畢向取稱已失去惟當時浴客甚少且爲時已晚究不知如何失去務請查究捕頭諭令退去候查明核辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　十三日記（續） 
　　宣布王化南莊其仁提出先通淮水下游以澹沈災案 
　　王君陳述右案之理由（另稿） 
　　六十五號言此議案請加入淮揚水利同爲修正贊成者多數 
　　宣布馬士杰君提出運河東隄改修石工案 
　　馬君委四十四號代述右案之理由先言與馬君同意故敢爲代表遂讀馬君理由書（另稿） 
　　八十六號述東堤修築之歷史並言馬君之意頗有益於淮河 
　　八號言請將馬君議案併入水利特别審查 
　　十五號言馬君與顧君詠葵同意請提前宣布 
　　四十八號言馬君議案關於淮揚水利併入水利審查極表贊成 
　　議長問是否併案審查贊成者甚多 
　　一百十號言尚須請財政審查員注意此案因築隄經費關係 
　　八十六號言當併入制台案可由官籌欵墊修 
　　議長言此案决歸制台議案審查惟一百十號提出意見關於財政是否交財政審查 
　　□□號言此案與財政無關 
　　議長遂請贊成併入制台水利案特别審查者起立表决全體贊成 
　　宣布顧詠葵君提出補救江北水利案 
　　顧君陳述右案之理由言此議題之理由俱在議案中現當述下河開壩之損害大率自康熙雍正年間黃河奪淮河入海之路河臣不爲淮水另籌出口之路遂至蓄水爲患盡壅於雲梯關是誤於當時蓄清刷黃之說故至今淮河北高而南低使高寳湖承其下流而洪澤湖之水日欲注於淮揚之境此淮水之所以必待築隄而東隄三百里地跨三四州縣水勢一漲全境澤國至聖祖南巡目凶當時東西兩旁房屋田畝數年沈浸水中遂力持築壩之議故至今猶食當時之蕙也今年五六月間受水患者尤覺慘狀難覩故下河受築壩之損害爲最大鄉間之房屋浸在水中固不必論即城中亦復如是今城中之高等小學堂猶陷水中也災民流離喪亡之狀元不可勝言開化文明時代似不宜有此但今日欲復淮故道則北地已高不能激之使上行今爲急則治標之計惟築東隄修西隄刷運河雖六能盡弭其患亦百年之利也 
　　八十六號謂顧君所言甚覺痛切大致顯馬君辦法相同惟馬君注重在東隄顧君則東西兼顧至第四第五兩條又係實在情形若其籌欵問題似較周密 
　　議長言此議案甚切實擬併入淮揚水利案交特别審查會 
　　宣布周樹年提出治淮議案 
　　周君陳述右案之理由（另稿） 
　　五號贊成周君之言 
　　議長言周君議案仍是淮揚水利如贊成併入制台前案著起立表决全體贊成 
　　宣布請議審查會報告提出救濟清淮災荒案 
　　議長說明此爲請議會報告應議之請願書 
　　七十號問此案今日卽當議决否 
　　議長言如無須修正卽請公决後照轉 
　　四十七號言此請願書係請議審查會已經審查之件應請請議審查會將對於此案之意見報告則議塲易於公决 
　　三十八號言係請議審查查員對於此案惟有仰諮議局代清淮人民請命於督撫而已 
　　六十五號亦言請議審查會員前日審查會開會時因諮議局有通人民之情悃之責故應爲民請命請督撫代表 
　　議長言現贊成此意見者請起立表决全體贊成遂决議轉呈督撫 
　　宣布審查寗省接築寗省鐵路至蕪湖案 
　　議長報告請討論應否開第二讀會 
　　四十八號言第一讀會之辦法已完結否上次特别審查有調查交通營業等事故今日報告似於第一讀會審查手續尚未完備 
　　四十七號言審查會性質係審查議案今審查會報告欲諮議局將此報告回覆制台此意能贊成否 
　　四十七號言現將此報告回覆制台更索從前寗省鐵路一切情形方可著手此即第二讀會 
　　議長問衆如贊成請起立表决全體起立 
　　遂决議即據審查會報告覆制台是日議事表已畢 
　　議長言議事細則九十二條議員請假另行公訂規約互守之現規約尚未訂定應請議員起艸當由公推抑可委任衆贊成委任議長遂布告委任秦君瑞玠起艸 
　　十五日記 
　　宣布王以昭趙阿霖提出支配敎育經費案 
　　王君陳述石之理由（另稿） 
　　九十七號言請併入敎育總會交來敎育經費案交特别審查 
　　議長請起立表决全體贊成 
　　宣布張延壽提出依限設立簡字學塾暫仿刋暫用課本案 
　　張君陳述右案之理由（另稿） 
　　五十四號言敎育總會交到議案内亦欲籌設簡易學堂亦可併入 
　　二號問張君見過暫用課本否張君答未見過議長問贊成五十四號意見者請起立表决全體贊成 
　　是日寗蕪鐵路案由制台委員蒞會至此委員已到議長擬將第十一項此案提前通過 
　　四十七號言議事日表須定次序如欲變更日表亦須請公决方可變更贊成者甚多 
 
 

Page 27

 
 
　　四十七號又言以後議事日表應請將審查會報告事件排列在前 
　　四十七號又言變更日表只有兩種辦法一則仍依原序一則提至第一 
條 
　　議長言取銷變更議事日表之言仍請起立公决全體起立 
　　宣布議定全省敎育經費案 
　　蔣議長申明敎育會代表陳述意見依議事細則另議副議長代爲主席仇副議長爲主席 
　　蔣君以敎育會副會長陳述右案之理由略謂此案關係全省事項故由敎育總會提出請議已由請議審查會審議提出益覺重要遂將寗蘇兩屬起草者意見書三通宣布（另稿）又言今寗蘇高等學堂可設法歸併或釐爲第一類第二類則經費可節省而設備亦可從儉此不過因論高等學堂而附述如右 
　　其議案大端分省敎育費地方敎育費兩項而以關於寗屬關於蘇屬關於全省爲目的 
　　五十七號問蘇公立中學應爲特殊中學何故 
　　蔣答此校係善後局撥欵此欵並非應辦中學堂者現當略示區别辦一特殊之中學校 
　　五十七號問英文專修科經費甚鉅學生甚少不過二三十人無非藉此少數學生冀保成此校實不成其爲學校也 
　　五十七號又言府中學係通省大致已經成立其經費所出各有不同現在廳州縣地方自治費未劃定以前當如何辦法 
　　七十一號言存古學堂將作何用蔣答文科遲遲未辦但存古學堂併入與否尚待討論 
　　一百五號言地方經費中但言勸學所當定公費但敎育會所辦之事並未少於勸學所亦當兼提總會費歸全省敎育案則地方勸學所敎育會均當歸入地方敎育費 
　　二號言此案關全省敎育當交特别學務審查會議長謂贊成交審查會者請起立全體起立遂决議交學務特别審查會 
　　蔣副議長復爲主席 
　　宣布朱溥恩提出普及教育由改良私塾入手案 
　　朱君陳述右案之理由略謂普及敎育奉行已數年而學校仍不發達其原因有二端一無經費一無學生而無學生爲尤難現在人家子弟有不願至學堂寗附私塾幾立於反對之地位故爲今計不如迎合社會心理卽從改自私墊著手則可省許多敎育費而造就無數之學堂云云 
　　八十九號言朱君意甚周至但私塾有私塾之性質今欲改良必因多革少乃可 
　　十四號問朱君常州是否已將塾師考過答未考 
　　九十七號言寗提學使前曾提議及此可調查寗提學議案併交審查會 
　　四十七號言朱君議案普及敎育必從改良私塾入手是本意必在普及敎育必先知與敎育反對之私塾設法改良方可言敎育朱君之意是否如此朱君答是 
　　四十七號又言從前無論城鎭鄉所設之蒙館並無私塾之名目今提出此私塾二字能使就學者無疑慮否此一疑問也 
　　又私塾必遵學部章程課本而爲塾師者必經提學使考過又塾師必定入私塾改良會此三條件卽經議定實行均能悉歸取締否此又一疑問也欲遵此議案必先訂一罰則如不能有罰則而但有此無效之議案有少數之人不遵守而無法處置反使多數遵守之人亦不能得信用則改良私塾有效否此又一疑問也又今在改良私塾之際能兼辦學堂抑將已辦之學堂暫停否此又一疑問也又爲塾師者大半日僅識丁頗有阻於敎育故欲令赴考汰除其不堪爲師者但今欲問私塾之地位及報酬究與學堂相等否他日許多不合格之敎員已經淘汰則將選許多之合格教員則程度稍高者能在塾師否此又一疑問也又私塾課本仍是從前之舊本如令用現在課本及種種新敎育用品則私塾與學校費行將相等則一般尋常子弟又將視私塾爲私途此又一疑問也又以勸學所敎育會名義立改良私塾會於教育前途有無妨碍夫勸學所教育會旣有此能力使私塾必遵其律令則何不以其能力改私塾爲學堂故竊謂朱君之意欲令私塾改用合宜課本則甚贊成若但用私塾改良會名義號召學阜眧上海之私塾改良總會者則决不敢贊成 
　　五十四號言頃四十七號所言甚是我等今日不能剔除不勝任之敎師則私塾改良亦無用 
　　二十八號言四十七號之言理想之言今尚有經騐者昔如皋亦曾考試十人之中合格者不及半數又現在之熟師大半年耄一律令入會用現行之體操等課本恐亦有不能 
　　七十號言前次寗屬亦有告示又由警察清查其事並未竣而私熟已至勸學所等處大施衝突此猶城内情形而鄉間尤難著手故事實上實不能有效 
　　八十六號言現卽從社會心理上觀之舉貢生員令入會赴考亦恐難辦八十二號言普及敎育必先停止私塾然停止私塾用何方法故嚴考塾師亦是不得已之辦法 
　　五十四號言私塾改良會仰力於勸學所敎育會則何不即由勸學所教育會辦之而必畫蛇添足而另立此會名 
　　議長問討論此案究應成立否 
　　七十號言此案以普及敎育爲前提似應交特别審責會修正 
　　議長謂贊成交調查會請起立表决全體贊成决議交學務特别審查會修正 
　　其時九十七號言學務審查員十三人中均兼他項審查事而學務案卷又多即多務公所已難盡其卷山似不能但憑一表以爲依據今以十三人儘四十日時期必不勝任似宜另開討論會 
　　議長言人數不敷亦是確事若表册係公所報告提學使之件不能謂之無憑 
　　議長言九十七號提出問題不在日表之上應否討論抑俟日表議畢再議 
　　衆贊成俟議事日表畢再討論（未完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
