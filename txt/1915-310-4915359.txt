# 1915 - 310 - 4915359

 

Page 1

 
 
   
 
 

Page 2

 
 
時評 
[侯（默）]  
　　五等封爵說傳之己久論者謂此與國體問題有相連之關係須與帝制同時發表也 
　　今政府憫念鄭將軍爲任事而死特提前實行未封有功勳之生者先封有功勳之死者而鄭將軍遂爲民國受封爵之第一人然則鄭將軍之目亦可以稍瞑矣哉 
　　或謂政府此舉旣以特殊之庸典酬鄭將軍殊勞又以表示實行帝制之决心果爾則近日所傳帝制延期說所延殆亦不久歟 
[命令]  
　　十一月十一日大總統策令　德色賫都布給予二等嘉禾章此令 
　　又令　胡壽慶給予三等文虎章此令 
　　又令　任命楊善德暫行兼署上海鎭守使此令 
　　又令　江西財政廰廳長濮良至着解職調京交財政部察看此令 
　　又令　任命羅述稷署理江西財政廳廳長此令 
　　又令　任命王順存爲黑龍江全省警務處處長仍兼任黑龍江省會警察廳廳長此令 
　　又令　正白旗蒙古副都統景厚呈因病懇請辭職應准免職此令 
　　又令　蔡灝授爲陸軍步兵上校鄒可權授爲陸軍騎兵上校吳秉元授爲陸軍砲兵上校此令 
　　又令　陸軍部呈請蔣斯烈授爲陸軍步兵中校應照准此令十一月十一日大總統申令　據宣武上將軍馮國璋江蘇巡按使齊耀琳電稱本月十日彰威將軍海軍上將銜中將勳三位行上海鎭守使事鄭汝成公出至虹口租界地方突遇匪徒猝擊中槍殞命當場拿獲兇犯二名各等語鄭汝成公忠正直品學兼優初在海軍供職卓著勤勞復在陸軍任差尤多成續改革以後衛侍公府夙夜罔懈迭經派往南省裁汰軍隊整飭部伍尤能核實將事錙銖無濫前年上海之變該將軍督守製造局以少勝多苦戰累日卒能保全地方大局賴以安定坐鎭滬上三載於茲任勞任怨專以除暴安良保衛民商爲己任何期遭賊慘害失我長城噩電驚聞涕洟交集鄭汝成着追封一等彰威侯照上將陣亡例從優議卹派海軍總司令李鼎新先往致奠俟葬時另遣員往祭給治喪營葬銀二萬元撥予天津所屬小站營田三千畝給其家屬以資贍養並在上海及原籍地方建立專祠靈柩回籍沿途地方官妥爲照料用示篤念忠貞昭示來許之至意此令 
[特約路透電]  
　　北京電　英法俄日四國公使昨至外交部以聆外交總長陸徵祥續發口頭照會解釋中國前答覆日本勸告之文陸謂中政府因改革國體事關重要進行之際大宜謹愼故從未存急遽告成之意又謂改革國體一事己由各省及特别區域之代表投票一致贊成惟目下尚有種種手續須事預備且須選擇適當之時日故政府與各友邦對於應加延期一節意見初未歧異末又申述中政府有維持治安保護寓華外人生命財産之能力（十二日） 
[譯電]  
　　北京電　日英俄法公使今日同至外交部由外交總長陸徵祥重向聲明中政府對於四國勸告延期改革國體之態度蓋從日本之願也其大旨謂中政府前己將不欲怱遽改革國體之意答覆四國查各省投票者巳過半數此足徵改革國體爲國民所願今巳由大多數决定矣政府與各大員及行政機關商榷之下知國民表决國體後尙有種種應有之手續必經完全豫備擇定適當之時日始能實行大禮就民情觀之此必非國民所樂聞然就實際論之則不得不如此也中政府治權以外之各地今有亂黨乘機煽惑志在倡亂且令人民悞會各國勸告之本意但中政府防備周密國内苟有亂事自能平之云云其言隱示中政府之展期改革國體非由各國勸告所致云（十一日） 
　　北京電　北京聞鄭汝成遇害消息大爲震動據傳二刺客乃爲近死鄭手之某黨人戚屬買囑以報私仇是則此案非全含政治意味也（十一日） 
　　北京電　鄭汝成之遇害當局不以此爲大亂之表徵惟己命長江各省將軍嚴密戒防（十一日） 
　　北京電　政府派唐寶潮赴滇與法國洛巴瑪萊特會商剿捕中法邊界匪徒辦法唐己由京啓程（十一日） 
北京電中政府命駐俄法英日公使照會各駐國政府謂中國自願不於本年之内改革國體（十二日） 
　　北京電　上海漢口蕪湖自十二月二十日起至三十一日止均將施行等於戒嚴令之防範計畫袁總統暫停召見各員（十二日） 
[戰電]  
　　其一　（英人路透電） 
　　倫敦電　摩拉斯特爾來電謂官場宣稱法軍己奪回庫泊魯魯此舉頗爲重要因布軍從南方進圍塞軍之謀將因此而失敗也（十一日） 
　　雅典電　聞塞軍己得重要之勝利擊退布軍刻由烏斯庫白向泊里士倫特進發布軍在庫泊魯魯之地位甚爲危險因法塞兩軍刻方由南面進攻故也（十日） 
　　蕯洛尼加電　英軍陣線得援軍後大爲鞏固現正向北進攻法軍作戰因以大便法軍現側攻圖解巴布拉山隘塞軍所受之壓力（十日） 
　　雅典電　塞境戰訊頗不明晰但德軍佔領克拉里伏·克拉克桀　資·巴特洛伐資·全陣線之說實屬不確由米特洛維柴出發之大隊塞軍今己行抵加恰尼克山隘並於由烏斯庫白往泊里士倫特時佔據布軍所巳至之車站戰事刻展至西北陣地是處爲全局之關鍵蓋塞軍從北面而往克魯希伏及摩拉斯特爾者必由此經過也塞政府己從米特洛維柴遷至克魯希伏（十一日） 
　　巴黎電　今晚公報謂敵軍猛攻太胡爾小丘兩次均爲法軍擊退他處砲火甚厲（十日） 
　　巴黎電　今日下午公報謂前敵無事可報（十一日） 
　　羅馬電　公報謂意軍繼續在柯爾特伏爾取攻勢攻擊高七千英尺之山脊己於數地點越過之（十日） 
　　彼得格勒電　里加西面及西南俄軍戰事發展甚利里加灣中俄艦發砲擊潰德軍策應隊（十一日） 
　　彼得格勒電　公報謂古爾倫及特文斯克境戰事頗形沉寂惟南陣線柯爾基之北有惡戰俄軍屢敗敵軍且破布特基村東南之敵軍陣線占據該村及附近之森林俄軍俘敵二千餘人内有德兵一半獲麥肯沁砲二十尊敵兵溺斃於奇尼亞夫加河者爲數甚衆俄軍之獲勝多賴砲隊之力（十日） 
　　倫敦電　陸軍部宣稱由英駛出之運船末西安號（六三○五噸）在地中海爲敵潛艇開砲轟擊己安然抵港死二十三人傷五十人失蹤者三十人（十日） 
　　倫敦電　英國船隻加里福尼亞號及摩里那號兩艘己沉失（十日） 
　　巴黎電　法國郵船法蘭西號前裝載兵士開往薩海尼加今兵巳登岸該船乃從蕯洛尼加向法國駛回云（十一日） 
　　倫敦電　英船布萊斯克號（四三五○噸）格倫摩爾號（三○七五噸）瑪格里斯特號（四八三五噸）與日船耶肅庫尼丸（譯音）皆被擊沉餘皆不詳（十一日） 
　　瑪德利電　支伯拉爾德來電稱德潛艇兩艘在支伯拉爾海峽爲英巡艦擊沉（十一日） 
　　倫敦電　丹麥京城消息謂德潛艦佛拉思洛白號（二六·六噸與恩定號爲姊妹艦一九一三年落成今己在波羅的海爲魚雷擊沉（十一日） 
　　倫敦電　英船加里亞號（三○三二噸）己被擊沉（十一日） 
　　羅馬電　星期日德潛艇以魚雷擊沉法國郵船法蘭西號（四○二五噸）船中諸人巳在蕯第尼亞南面海岸加格萊里登陸（十一日） 
　　華盛頓電　駐羅馬美公使報稱安柯拉號郵船沉没現信美人溺斃者約二十人（十日） 
　　倫敦電　英國禁止英船載貨往來於外國口岸間之令蔣於十二月一日實行惟曾經註册者不在被禁之列（十日） 
　　紐約電　美國伯資利恆鋼鐵廠製造機關槍之一局内儲槍械値美金一百萬元今被焚燬疑係縱火所致局中僱工二千零五十人日夜工作當被焚時有八百人幾及於難（十日） 
　　紐約電　紐哲錫省特倫登有數工廠專爲協約國製造帶鈎鐵絲今多兆焚如情甚可疑估計所失不下美金一百萬金（十一日） 
　　倫敦電　費蘭巨元帥戰報謂空中戰事甚爲活動德飛機二　曾由七千尺之高處翻落英軍亦失飛機一架砲戰巳不若前之劇烈（十一日） 
　　華盛頓電　美國國務院宣稱不魯塞爾美使署所聘之襄贊比國律師台拉伐爾氏今己出離比境不回使署因德國照會美國以台拉伐爾氏爲德國所不承認故也台氏曾調查加夫爾女士一案英國所發表美使之報告多由台氏調查所得今台氏將赴哈佛爾（十日） 
　　倫敦電　首相愛士葵於議員質問時謂在戰爭未了之際盎凡爾遠征隊之事實不能發表前海軍大臣邱吉爾君對於悠悠之口殊可無慊於心邱君有良好之成績他日發表詳情時國人定能共諒之（十一日） 
　　倫敦電　英國鑛工及轉運工人與鐵路工人之聯合會現己實行歸併合爲一會共有工人一百五十萬人（十一日） 
　　紐約電　英美己組織國際銀行圑以欵定匯率内有英倫銀行監督倫敦銀行總董及倫敦斯密斯銀行總理與美國銀行代表九人現擬先借美金五千萬元請美國銀行分别擔任籌募將來糧食棉花貨欵即以借欵應付（十一日） 
　　倫敦電　今日首相愛士葵在下議院聲稱英國目下戰費每日需英金四百三十五萬鎊四月以後六個月除開支外尙餘一百五十兆鎊計四月一日起至十一月六日止共用英金七百四十三兆鎊海陸軍及彈藥之經費佔五百十七兆鎊外債佔九十七兆鎊糧食等項佔二十三兆鎊（十日） 
　　雅典電　希臘政府稱政府己决計解散國會（十日） 
　　彼得格勒電　俄交通部大臣魯柯夫己辭職（十日） 
　　倫敦電　首相愛士葵今日下午在下議院宣稱吉靑納貴族離英之際内閣組織軍事會議其人員如下愛士葵任首相兼陸軍大臣貝爾福任海軍大臣喬治任軍械大臣勞氏任殖民大臣麥堅拉任財政大臣（十一日） 
　　倫敦電　倫敦泰晤士報羅京訪員電稱俄水兵八百六十人屬於停泊多惱河羅岸之俄砲艦者今己行抵突魯塞夫林該地在羅塞交界之處羅國刻己設法扣留裝載火泊於羅國口岸之俄船（十一日） 
[其二（德人德文報專電）]  
　　柏林電　柯爾尼區報代表由奥軍大本營傳來消息謂伊森沙河第三次大戰意軍可謂遭失敗意軍目下雖仍在進攻而兵力殊形荏弱是役意軍大受損失奥軍共俘敵五千三百八十七人内有軍官一百零六員奥軍今仍固守各陣地意軍之犧牲全無效益齊泊林飛船一艘由德國第美斯伐出發經過匈牙利塞維亞布加利亞於八小時後飛抵布京美克倫堡公爵亦在船中布皇及各大臣均出迎皇曰此爲余生大紀念之一也該飛船停泊兩小時之久觀者皆嘖嘖稱奇旣而復飛回德國克虜伯砲廠淨餘紅利八十六兆四十六萬馬克可按二分四釐發給但克虜伯家族不欲獲取戰爭額外之利故仍照上年按一分二釐分派所餘之資以二十兆馬克充撫卹陣亡兵士眷屬之用以三兆七十萬馬克充普通賑欵十一月七日布國公報謂布軍己占據亞萊克齊拉克·佛拉索汀希·伊爾土伐克·台土伏塞兵離里虚時曾四出刦掠布軍入城時居民執花歡迎頗形誠摯布軍於里虚及周圍境内獲砲臺砲四十二尊來福鎗子彈千箱滿載糧食之火車七百輛及其他軍需不計其數大砲機關鎗來福鎗之數尙未點明布軍迄今在里虚附近所俘之敵兵共有五千人奥國外交大臣布里安巳抵柏林布京消息謂里虚至譬勞特之鐵路交通業己恢復（十日） 
　　柏林電（由塞維爾轉）十一月十一日德軍大本營公報云塞軍仍在西摩拉伐河南面羣山間作戰被俘者四千人布將波茄第愛夫之軍己於數處渡過摩拉伐河（巴爾幹戰况）德軍迫令英國飛機一架在巴波末西北降地俘其駕機者（西境戰况）興登堡元帥之軍在里加西面擊敗以兵艦三艘協助進攻之俄軍且在里加東南俘俄兵百名德軍因歇洛克西面及西南面境内之森林連降大雨己成澤地故己整隊退出（東境戰况）奥德軍携德砲隊逐走柯凡爾鐵路北面柯塞虚洛夫加之俄軍俘軍官三員兵二百人獲機關槍八枝（東南境戰况）（十一日） 
[東方通信社電（日本人組織）]  
　　北京電　外交陸總長旣向四國公使聲明帝制延期而當日又有鄭汝成追贈爵位之命令因之外交圑非常疑惑云（十二日） 
 
 

Page 3

 
 
　　東京電　日本政府爲普及南洋占領地普通敎育及日本語决定派遣敎員之事（十二日） 
　　東京電　全國各處官國幣社奉告之勅使己於本日派遣（十二日） 
　　東京電　日皇太子參列大典事畢於今日午前七時二十分由二條離宫出門蒞京都驛乘坐列車於八時十分開駛午後三時五十九分到靜岡今夜即在靜岡御用邸一宿日駕返東京（十二日） 
要聞一 
[塞軍之近况]  
　　德文週觀報云塞國之軍况若何向無確實消息惟於今春俄軍進攻卡巴西安時俄總司令部曾要求塞軍大舉相助圖破奥軍之陣線侵入匈牙利之境土經塞大本營覆稱塞軍現勢無力進攻僅能自守云云其後蓋經簡搜彌補雷普特氏根據塞報察核塞國現時可用之兵力當有二十二萬人戰役之始起也塞嘗有慣戰之士二十七萬人洎乎客歲之杪計其損失巳有十一萬四千之多今春重以四閱月之疫疾喪亡者再復三萬現塞正徵一千八百九十八年與一千八百九十九年級之少年兵六萬五千人馬其頓地之布加利亞人三萬人回民四萬人以爲補充各軍之用而舊兵創傷平復仍列戎行者亦有三萬之譜拉雜湊合乃得上言之兵力惟是其數則二十二萬矣一言其價値若何則實有不足懼者焉何者塞軍之現役軍官喪亡者什六現指揮塞軍者大多爲續備軍官前之下級文官書記等員類巳叙爲軍官且有及上尉者遠優於其平時所居之文職於今年七月十六七兩日間叙授之上尉中尉有四千二百之多可以知其濫矣故今惟各續備軍官願戰事延長且現掌塞國軍政之大權者爲奉擁儲君亞力山大之軍人派首相巴西池今但主外交事餘各部院及國會則皆軍人派之機關也雖經去歲之大挫折覩俄軍之大敗績在若輩等猶復癡想其大塞主義之得逞於今茲之戰也 
　　抑所慮者卽使其上流社會猶復踴躍從戰而大多數農民實爲軍隊之中堅者則於經濟上精神上業有頽喪失望之感想矣挺身以鬭有若豪傑者固不乏人而一經敗績即棄械而逃者亦比比也塞軍之能否久支可於此占之矣 
[東鄰外交界要聞]  
　　（東京通信社社員飄萍）十一月六日發　　又與各國密議　帝政實現亦不承認 
　　（一）政府方面之消息　自我國政府婉謝四國之勸告而後日本政府連日開内閣閣議如三日之臨時閣議四日之定例閣議今日（六日）聞又須開臨時閣議其所議之事據各報所吹說無非對我問題但依確實消息關於即位大禮之事亦一併付議其對我爲第二次疑義之質問乃三日之臨時閣議所决定者即因我政府之回答但訴一番内情苦况而於帝政實現以後究竟能否爲各國負完全保護之責答詞中未有言明故再求明確之答覆至四日之定例閣議亦繼續凝議以後對付之方策惟四日之會議未有若何决定又言須俟中國第二次回答後再定其進行方針今日擬開臨時閣議即期望中國政府或今日有明確之答覆也各報載今日臨時閣議爲最後方策决定之會議又今日重要報紙皆盛傳正與三國協議如協議妥善或出第三步之不測手段云云而激烈之報紙與軍人派則極力鼓吹簡直出兵然和平派又期望中國政府之自行覺悟或帝政延期實現今日且有延期之消息焉 
　　至論第二次質問之得失其說不一有主張再質問則責任明瞭以後無論出何手叚中國政府不能有怨言者其最可注意之點則此項第二次之質問含有表明即使將來帝政實現日本不予以承認之意義（注意注意）吾人於前號通信固己預料必有此層日本旣有此意則聲言一致行動之英俄法等亦必有此一層而權利之奉送即在此難關中矣　　（二）野黨方面之消息　吾人居東京觀察日本政界之現象覺事事皆爲黨派所支配内政無論矣即外交亦然前日該政府旣有對我再行質問之說而在野黨則醜詆之指爲外交上之又一失敗言中國政府之回答僅言帝政實現以後不至有内亂而未明言倘有内亂則負責者何人日本政府此時不爲卓厲風發之處置而惟再用柔軟之質問中政府必又答曰帝政遂行屬於民意維持秩序之責我自負之果如是答覆則日本惟有旁觀矣 
　　又有指政府之對我警告爲純屬對内政策者且大攻擊其外交之失敗與威信之失墜而政友曾與貴族院議員之一部亦大呼鞭策政府監視政府之聲最後之受害者惟我而己 
　　善哉昨晚萬朝報之評論曰中國政府或疑勸告之中伏有可懼之事實或揣摩四國一致行動當不可能中國之外交仍不出於東洋式之猜疑心耳母專謀一派之利益而以國民之利益爲前提則一切問題自易於解决矣旨哉言乎誠我國政府之藥石也 
編輯餘談 
[遊美隨紀（第四信）（五）（遠生）]  
　　十月三十一日東京旅次此間報紙固多數贊成其政府舉動無待譯述即反對黨之政友會亦己多數表示同意於報章今日（三十一日）讀賣新聞所載政友會幹事小川談話固是爲針砭其政府而發然吾人讀之乃覺中國自此巳上天無路入地無門矣略謂若袁氏（原文）竟爾即位則日本尚認爲皇帝乎若不認得不至傷中國感情否若卽位之後中國各地發生騷亂日本將如何處之或起兵以鎭壓革命當乎否則或對袁氏而問其責任乎日政府對於此等己覺悟至何等程度若此次國體變更全然中止俟時機至後又復斷行則將如何彼時歐戰終結各國將以全力傾注則關於解决時機之利害又不可不深思長慮者也總之謂日本無論何時須以相當之覺悟對待此事而己聞之在野黨人云日本確有一種人謂不如承認帝政而以第五號交換更爲確實便利之解决方法云云蓋無此事則己旣有此事則無論人之反對與贊成固皆爲害於我國凶於我家也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之京塵點點]  
　　兩次答復之所聞　據外交界消息謂中國駐日公使陸宗輿曾偕同使館劉參事訪問日本外務省大臣石井男爵對於本國政府答覆日本之内容說明一切以免日本政府誤會中國之目的據云此項說明係奉政府訓令而行至中國外交當局答覆日本代辦公使小幡氏之詞旨外間多傳爲係口頭答覆茲經確實探訪日代辦之一次勸告二次質疑雖均當面以口頭陳述而我外交部前後兩次答覆則均用公文書面外間所傳尙非眞相也 
　　國務會議之要案　日前代理國務卿陸總長面謁總統報告各國駐京公使對於我國時局之意見同時就國體萬一變更時保護京外各國僑民及其財産之辦法又一切對外之手續等協議歷二時間决定將此案提出於政事堂國務會議令詳細審議 
　　日本民黨之意見　十一月四日大阪朝日新聞載日本國民黨總務犬養氏之談話云日本對於中國帝政問題提出勸告一事外間傳說謂爲予（犬養）獻策及表贊成之意其實不然予反對政府之處置者也待帝政問題最後之經過徐籌善策尙猶未遲今突然試勸告政府當局之意果在何處雖亦不難忖度此時予暫守緘默監視其經過而巳日前在請待國民黨代議士席上大隈演說謂對於外交問題必須舉國一致（中略）今次日本之勸告人皆懹疑然旣己勸告矣則不可不圖貫澈勸告之目的又同日該報載日本同志會某領袖之談話略云中國政府旣不聽從日本勸告以日本之地位自不能拱手緘默故須更對中國政府取得其自負完全責任之言質果有變動與否不外徵諸今後之形勢問題與形勢之推移共可開展云云 
　　總統辭職之預備　國體表决後總統即將發表辭職之意對於國民提出辭職書至對於辭職之趣旨己由内史監擬定其内容首述民國締造之艱難中述民國數年來政治情形及改建帝國之必要最後述辭職之原由及對於國民之希望辭句之間聞頗極莊嚴華美 
　　新起圑體之取締　自國體問題發生各省圑體林立紛紛藉請願或恢復君主爲名向會員徵收一定之會費政府深恐其藉此圖達破壞目的若一味默認必滋流弊日昨政事堂己分電各省軍民長官通諭以後不准妄自組織圑體如有新圑體發生須嚴密監視 
　　籌備典禮之宗旨　據政界消息政府擬於此時設一典禮籌備處凡關於新朝之典禮先期籌備以爲將來之佈置其籌備之宗旨則係形式上屏去繁文縟節而精神上則宜與帝制相合蓋欲洗歷代相沿之浮文而别呈一種開國之氣象並聞由内務部通電各省徵求意見務期法良意美以爲帝制成立後之張本此種電文日内即行拍發籌備處有日即可成立 
　　移宫問題之連帶　日前盛傳平政院有遷出政事堂公所另行覔地之說現在尙無何等相當之房屋平政院所以他徙實因欲於政事堂公所中挪出此一部分房屋以供統率辦事處之用若猶不足則現在銓叙局所有之房屋亦須讓出蓋該局適占平政院東首毗連之房屋也至統率辦事處之機關原本設在府中今因其地擬作將來東宫之用不得巳而遷出然究不便遠離公府故擬遷於集靈囿之東邊即現今平政院所在地以便闢門而溝通之總之此等轉折皆由移宫問題暫時罷議而起者也 
　　京中法校之影響　據北京某校敎職員云前此四年間學生負笈來京甚多各校無不有人滿額少之狀自今夏暑假歸家頗多來者亦復不少至國體問題發生謠言紛起一般學生恐有意外之虞相率而去者不知凡幾即如中央政法專門學校商科化石橋政法學校商科現均以學生太少均行停課開班其餘槪可想見云云 
　　請願會長之聯絡　浦信鐵路督辦全國請願會長沈君雲沛頗愛花卉其宅内所建之花園地方寛敝中外名花栽植得宜異采奇葩隨時煥發就中春於牡丹秋於菊花尤有可觀聞沈君日昨自下午二鐘至五鐘間邀請北京報界有名人物開賞菊大會且備茶點慇懃欵待門外一時車水馬龍冠蓋雲集頗形鬧熱該園菊花聞多有日本種由晚翠園所購取者每歲購價約二百元左右 
[參政院開會紀]  
　　參政院代行立法院十一月九日下午二時零五分鐘搖鈴開會參政列席者三十八人續到四人政府特派委員列席者二人黎院長請假未到由副院長汪大燮代理主席宣告現巳足法定人數按照議事日程開議第一案修正商會法案（大總統提出初讀）先命政府特派委員說明大旨政府特派委員登演壇略謂現在政府提出修正商會法係將現行之商會法修改而成新舊比較其不同之點大槪有幾處茲爲說明之第一修正商會法有總商會與商會修正案第一條特揭出之所謂總商會者即以各商會爲組織之分子現行商會法無之但事實上有商會聯合會之設己耳此其與商會法不同之點一第二商會法會董人數會僅限十人修正案規定加添爲十五人至三十人此新舊兩法比較人數之不同也第三職員任期新舊法雖相同但修正案規定其中途補充者按前任者之任期接算又連任只以一次爲限第四職員之處罰舊法案規定爲解職退職此二種按之實際毫無區别徒惹解釋上之紛議而己修正案雖亦仍舊但分爲兩項特别規定較爲明瞭此又其不同之點也第五現行商會法第三十條第二項經費之規定茲修正之如第三十四條所列分爲兩種一事務所經費　二事業經費　第六全國商會聯合會因事實上常有需要故亦特予規定凡此六點爲修正法案之精神其餘皆與現行之商會法無所變更說明其内容如此請貴院公决云云說畢主席付討論吕逵先首先起立謂商會法公布以來與商會習慣間有未合此次提出之修正案甚爲適時不過全國商會聯合會之一條修正案列之於附則按現在中國商會聯合會與美國商會聯合會約定有幾種事業如中美銀行中美實業機關第六件雖未實行巳經商妥如修正法公布之後則現在之中國全國商會聯合會勢必取消則影響於兩國商業甚爲重大請審查會注意云云此外無討論主席諮詢可否付審查衆贊成乃指定孫多森施愚程樹德胡鈞劉師培吕逵先宋煒臣王世彤等九人爲審查委員（未完） 
[最近改革幣制之計畫]  
　　聞最近政府所擬改革幣制之計畫决計照上次財政會議所議决者進行擬先統一發行紙幣而以發行紙幣之事專責成中國銀行辦理因中國銀行巳定推廣分行至少每縣設一分行也預計中國銀行紙幣通行全國期以三年至圜法亦須統一所有舊幣盡行收回一律代以新幣此事亦預期五年 
[南京政聞錄（南京特約員）]  
　　南京之籌安分會於帝制成熟之時忽然發生近又忽然停止其函報警廳停辦理由以發起人夏時俊在京奉楊孫兩君之命囑其停止爲辭實則籌安名詞巳成過去憲政前途未可預卜其分會組織原因本係一種手叚據聞分會某理事人此潮流亦自有不得己之苦衷云 
　　自帝制問題發生交涉維持治安愈爲急務日昨軍民兩使會飭各機關於此時期特加警戒較平日尤應周密故旅客查問極嚴坊間不談國事惟人心歷經患難有如止水之波對於時局只沈默靜觀而巳 
　　代表民意之國民代表巳經解散每人每日給發旅費二元限定八日共一十六元適符代表投票日之車馬費傳言夏某曾攜五萬元專供勸進表之用此恐不確大勢如期對於代表諸公此際實亦　庸金力也代表投票事成過去種種異聞亦姑置之 
　　覆選定本月二十日舉行選舉人己有到省者被選資格名册統有五六百人内僅有六十餘人有當選之希望此六十餘人另編一册不在册者運動亦無效果各册雖不能公布凡熱心覆選之人必先探特别册内有名與否再作計較故亦有傳揚於外者至當選人之擬測殊嫌過早且揣測之眼光對本省地位而發則其著目巳誤况際此重大時局人之懷抱當有異於平日尤難决定也 
　　財政問題爲國體聲浪所掩其内部籌備並不稍緩近日加漕之議陡然發生當今春三月即有此議嗣因事暫擱現以新理財方法多遭失敗不得不從田賦上生心究其根由則每立一種新稅名目部員屈指而計其數列入預算指撥用途及其收入與預期不符又另設法搜括縱極精密而奉行無法終無成功加漕則一舉手之事輕而易成遲遲不發者以有所待耳胡翔林到財　任部即責成此事胡請先整頓釐稅雜捐再爲酌議及釐稅比較巳加雜捐收數亦漸起色而仍不能濟窮加漕遂不能免 
　　淸理官産處十月解京十餘萬元此欵有挪墊者有收入者上新河灘地變賣己定上海官産亦先後投標召變各縣屯田尙未能急速處分一則屯佃關係之糾葛一則行政能力之疲軟前者有長外之沿革後者以有各方之製肘故屯田淸理多費時日方能見功也 
[湘省之法律問題]  
　　湘省高等審檢兩廳長因先後據大庸城步永順等縣詳報引用法律疑問數事電請大理院解釋昨經董院長逐項答復茲特縷述於左 
　　從匪問題　大庸知事電詢如有人受僱於刦匪充當偵探專探官軍消息應否以便利脫逃及强盜從犯論罪董字長於昨日回文解釋云電詢情形係在事前以强盜從犯論在實施中者以凖正犯論在强盜被獲後爲便利脫逃者以便利脫逃罪論 
　　改嫁問題　城步縣知事電詢一疑問如有甲出洋八年無信甲母將甲妻贅乙爲夫經四年甲歸乙婚可否撤銷又有一女糼爲甲童養媳旋翁姑病故甲遠出不歸女父將女配乙成婚時閱五年並巳生子甲師乙婚能否繼續有效該院解釋云甲走失後乙善意娶甲妻爲婦婚姻自爲有效勿庸强之歸甲又合乎定婚條件之童養媳凖用律例出妻條夫逃亡三年不還聽其改嫁之例事前雖未告官如逃亡别有證明即仍有效 
　　離婚問題　永順車知事電詢現有一疑問如甲因貧賣妻乙知情故買爲妻改嫁數月甲備欵贖還甲妻不願跟甲請求與甲離異此等案件甲妻之請求能否有效乙應否依刑律補充條例第九條第二項論罪該院解釋云電詢情形可爲離婚原因甲妻之請求有效乙不能論罪並可參照本字統字二百一十三號公電辦理 
　　罰金問題　高等陳廳長因印花稅法罰金執行規則審檢廳發見應處罰者是否專屬刑庭辦理以第一審名義處罰是否有效檢廳發見者能否直接處分特電請該院解釋經復電云此項罰金其性質係行政罰與刑罰異依該規則第二條規定審檢廳均可直接處分不必專屬刑庭辦理如以第一審名義處罰亦屬有效 
　　缺席問題　高等廳因據永明田知事詳稱民事訴訟有原告於言詞辯論日期不到場依被告之聲請爲駁回請求之缺席判决原告復聲明窒碍被告又不到復依原告之聲請爲被告敗訴之缺席判决被告復聲明窒碍原告又不到對於原告應否照民訴草案五百零六條辦理抑别有辦法特電請大理院解决董院長覆稱新缺席判决須接連二次不到原告於第二次辯論日期旣巳至場祇應宣示缺席判决不必照民訴草案五百零六條辦理　仍可嚴加諭飭云云 
[鄂聞零拾]  
　　　展覽會約期開辦　叚巡按以富國之道端賴實業近年卾省官辦實業局廠雖多停頓而商辦事業則逐漸勃興亟應乘時提倡他如各縣農林試驗場曁各實業學校廠所成績可觀者亦頗不少應即開會展覽以資比較而促進化現擬於來年春間在省城開設實業展覽會一次己飭各商辦公司局廠及實業學校場所各將物品送所陳列評定等級給予獎勵以昭激勸 
　　粤漢路開車展期　粤漢鐵路湘鄂段由武昌巳修至咸寗原擬於本月十日開貨車往來武咸裝運材料茲因貨車僅配齊十輛往返尙不充裕仍須加配二十輛方足敷用故暫不開車俟下月一日配齊開行不再展緩如能本月内配齊即儘早開車因湘鄂接境一段待料甚急也 
　　佛敎會保護廟産　鄂省佛敎會以近來官産處對於官廟淸理業己着手誠恐將佛敎僧徒自置及固有各廟産圈入官産範圍内亟應早自淸理因特開會議决廟産淸查完單須由該會造册禀請官廳立案一面將該廟宇另編佛敎會門牌號數以示標别而資保存 
　　尹知事求釋無效　前任鄖西縣知事尹忠凟職一案前由巡按使發交地方審檢廳審理茲經檢廳審查終結認定尹忠濫用職權强暴凌虐販賣槍械侵佔公欵縱匪害民濫用苛罰有十餘罪俱發向審判廳起訴依律判斷在案刻下正在審理中乃尹忠自知罪惡深重恐將來不免受刑乃於昨陳遞一禀謂身染重病醫治維艱案懸未結生命危險與其拘死於獄曷若請命保出延醫調治尙冀死中求活言詞極爲悲切當奉檢廳長批飭案正審理碍難保釋聞尹見之浩嘆一聲暈去多時云 
[黔桂聯合開河之起點]  
　　貴州區域内山多原少不惟鐵道不通舟楫亦少因此交通阻滯商務不興龍使到黔後以貴州之白層河源流旣長貫通黔桂兩省能疏開此河則黔桂之商務實業必見發達於是擬定發行實業公債三百萬元以二百萬元作濬河之用日昨特電陳交通部云承鈞部咨開准財政部咨覆黔省募債疏濬白層河仍照原議增募公債二百萬元以爲濬河之用一案後開相應鈔錄本部曁財政部關於募債濬河往來咨文咨請查照並希與桂省接洽將募債抵押品曁還本息辦法妥爲指定咨覆到部以便核辦附鈔件等因承准此查疏濬白層河一事於黔桂兩省國計民生極有關係苟此河一日不濬則航路一日不通商業一日不盛即振興實業不惟無以開財源且將有坐困之勢故此事無論經濟如何困難亦應勉力籌畫以期有成斷不能因　廢食置此絶大利源於不顧前議發行公債三百萬元以爲興辦實業及疏濬白層河之用本使早巳略爲籌及第此項河工桂省實居多數若由黔負完全責任不惟募集歀項躭延時日且虞呼應不靈轉多窒礙誠如財政部所言此項工程非俟廣西籌有的欵同時舉辦不能收血脉流通之效所有此項公債三百萬元除興辦實對之一百萬元由黔省完全擔負須俟擬定辦法再行咨請核辦外其指定濬河之二百萬元巳電商桂省是否同意及如何辦法俟規定後再行陳復 
[蕪湖發現刦警搶街之巨案]  
　　皖省各屬近來盜匪横行搶案迭出宣城縣之孫家埠本年九月三十日發現盜匪搶刦警察局之事聞者莫不駭異乃蕪湖之西南鄉石硊鎭本月五日亦發現同樣之搶案且較前者尤烈茲特詳紀於左 
　　石硊鎭距蕪三十五里人烟稠密商賈輻輳一繁華市鎭也該鎭向例每逢十年必演戲酬神現届十年之期遂於日前集資演戲各處賭徒紛紛前往雖當時未曾肇禍而禍胎實於此種之也 
　　該鎭碼頭口爲往來蕪湖南陵兩地夜行船起落之要津每逢天晚人極擁擠本月五日午後六時碼頭口忽有二人互相毆打扭至該鎭警察局尾而觀者道爲之塞該局巡勇斯時大半上館晚餐局長張某初不以爲異甫擬上前詰問詎料觀者大聲喝罵並將局門閉上張局長見勢不佳乘機逃脫該匪等遂奪取槍械蜂擁而出 
盜匪約六十餘人由警局奪得槍械而出即放空槍數響斯時張局長之妻某氏乃出外大呼各店上門强盜來了言畢即隱匿草蓬内甚迅捷否則必遭毒手該盜等上街時强半塗畫面部沿途連刦潘榮泰布店等九家又燒毁孫恆茂布店兩家並刀傷巡士三名其時該鎭居民鳴鑼呼救之聲大振衆盜得贓始向管平舖方面而逃該盜等放火燒屋時曾燒斃一年近古稀之老嫗並有一盜因傾石油放火而　濕兩腿偶然不愼褲腿燃着腿部燒傷即將贓物抛棄勉力隨衆逃至管平舖因其受傷不能同走衆盜恐其敗露殺之分贓後即分道逃竄矣 
　　搶刧後商舖　一律閉市午後該鎭地保韓家富即來城赴地方檢察廳報告何檢察長得報當派法警偵緝並由電話通知軍警各機關一律協緝該鎭張警長亦親赴縣署報告盛知事隨飭衛隊分途前往嚴緝七日晨向檢審官帶同法警馳往勘驗而被害事主業巳具禀檢察廳求追云 
　　檢廳於七日致函軍警各官廳文云逕啓者六日傍晚據石硊鎭地保韓家富報告昨夜八點鐘突被盜匪數十人連刧九家燒毁二家並燒斃老婦一口請求勘驗前來訊據供稱該盜匪等當時强半塗畫面 
 
 

Page 7

 
 
部先刦警署搶去洋槍四枝後搶居民行刦後均向外埠逃逸等語旋據管平舖地保吕瑞實報告該舖由石硊來蕪道上發現巳死男屍一具聞係被其同黨人殺死云云本廳以此案情重大除立簽派法警四出嚴拿外當將以上各情曾由電話告知尊惟恐語焉不詳爲再專函奉達即乞飭屬一體嚴加偵緝 
[北京通俗敎育會審核小說之標凖]  
　　小說亦開通風氣之一種但種類甚爲複雜苟取材無一定之標凖恐誨盜誨淫反無益而有損通俗敎育研究會特規定一審核小說之標凖己擬定草案如左 
　　小說種類就實質上言之可約分爲八　一關於敎育者　二關於政事者　三關於哲學及宗敎者　四關於歷史地理者　五關於實質科學者　六關於社會情况者　七寓言及諧語　八雜記　關於敎育之小說理論眞切合於吾國之國情者爲上等詞義平穩者爲中等思想偏僻或毫無意義者爲下等關於政事之小說宗旨純正叙述詳明有益國民之當識者爲上等雖未精美尙無流弊者爲中等立意偏激或叙述多誤者爲下等　關於哲學及宗敎之小說理想高上純潔足以補助道德敎育及國民敎育之不逮者爲上等平正通達者爲中等意涉荒渺或迷信太過者爲下等關於歷史地理之小說取材精審足資觀感者爲上等事實不謬者爲中等疎誤太多或語涉猥　者爲下等關於實質科學之小說　明眞理有裨學識者爲上等叙述無訛者爲中等借研究學術之名支節離奇頗滋流弊者爲下等關於社會情况之小說以改良社會爲宗旨詞意俱精美者爲上等紀載翔實足廣見聞者爲中等描寫猥瑣有害道德及風俗者爲下等寓言及諧語之小說言近指遠發人深省者爲上等雖無精意尙誕妄者爲中等輕薄挑達有傷風化者爲下等雜記一類内容最雜應擇其最要之部分仍以上七項之標凖審核之 
　　附註上等之小說宜設法提倡中等者宜聽任下等者宜設法限制或禁止之各種小說之封面及繡像插畫等均宜參照上列標凖分别審核 
地方通信 
[鎭江]  
　　調查私塾之趕辦城廂市學務委　　君奉飭調查私塾於前日先從城外將各私塾塾師姓名資格住址及學生人數束修若干詳細塡表現恐趕辦不及因敦請何植之君帮同調查城内以期迅速查竣彙齊報省 
　　少貼印花之判罰督查印花委員鄒道尹蒞鎭檢查各舖户賬簿所貼印花查得吉興裕義生祥兩家賬簿均貼不足數經土警務長照章判將吉興裕罰洋七元義生祥罰洋五元一併給警充賞以示薄戒業於昨日將此辦法詳報丹徒縣公署備核矣 
　　認繳羊稅之批詞屠宰稅事務所以猪牛兩項捐稅均經啓徵惟宰羊一項尙未收捐茲値冬令宰羊必多當飭令各宰户照章繳稅現有楊某具禀丹徒縣公署請以一百二十元認繳昨經章知事批謂查認繳稅數尙未核實着即切實增加禀候核奪 
[安徽]  
　　倪將軍仍回蚌埠安武倪將軍以皖省解决國體業經各公民代表於本月五日投票决定一律贊成君主立憲現在事己完竣故於六是下午仍乘兵輪赴蚌聞擬在蚌稍住數日尙須晉京一行將皖省解决國體情形面呈總統云 
　　烟酒商調查贛稅皖省烟酒商以烟酒將實行公賣釐稅而外加抽十之二五實難擔負曾經據情呈由商會轉詳財政部請予重議而恤商艱嗣經部扣以案甫規定未便遽予變更仰商會妥爲勸導以便尅日開徵在案現該商等以贛省向無舊稅公賣費亦僅抽十分之二皖省何能獨異故於日昨公舉代表赴贛調查然後定議 
　　拿獲運動軍隊之黨人天長縣駐人安武軍右營一營日前有黨人陳某公然至該營拜會營長王澤春投交密函普談論此次改變國體大背民意某某巳在海島練兵某某己向各國借欵不日即可起事等語該營長故意不動聲色照常送客隨探明該當人駐所一面將函件送交縣署籌定辦法當晚即與宋知事帶領軍警衛隊將該黨人拿獲詰據供認係穎上縣人曾充柏文蔚部下旅副今由上海總機關派來運動軍隊意在約期舉事等情不諱現巳由宋知事電禀上峯請示核辦矣 
[杭州]  
　　師校運動會續誌浙省第一師範學校開第三次陸上運動會其大略情形己誌昨報茲聞是日設備情形大致以校中操場作運動場竪立母忘國恥四大字於校内各處遍貼中國人應用中國貨字樣學校門首竪立紀念碑大書勸用國貨四大紅字又於運動場所懸各色紙旗均書國恥愛國國貨振作尙武等字於運動場之出入道書明謀始愼終四字以冀各人奮起愛國尙武之精神其中職員共分十一部各以有色之腕章區别之計司令部白運動部紅審判部黄裝飾部紫庶務部橙色販賣部綠招待部湖色賞品部靑紀錄部藍糾察部淡黄衛生部桃紅各種運動以遠距離連敎練八百碼競走折旋中矩等項爲可觀其遠距離一項聞以三十分鐘之時間由校經六克巷皮市巷豐禾巷達薦橋再由薦橋授旗經上下珠寳巷華光巷司馬渡巷大福淸巷返校頗有足多云 
[南通]  
　　鹽政會辦蒞通鹽政會辦丁恩氏奉命考察各省鹽務巳於日昨蒞通暫駐南門外有斐館翌晨改乘小輪赴餘東吕四等處調查聞隨行祗有書記二員僕從數人 
　　鎭署取締廟宇鎭署因國是未定人心皇皇恐客籍遊民混雜各僻靜廟宇致有不穩之舉動特會同蘇軍第二旅南通縣知事嚴加取締昨巳出示曉　矣 
[雲南]  
　　拿獲黨人雲南雖遠在極邊近年亦有黨人來滇暗設機關運動革命情事今年己破獲多次近日又有廣東人孔某奉黨魁命令來滇先本隱匿河口招人人黨潛謀亂事嗣爲偵探周某探悉假意人黨孔某遂邀周來省圖謀住宿城内亨榮公棧房内小住數日即有多人與之接洽後又運　軍隊意圖起事周某乃秘赴警察廳報告當派軍警多人赴棧將孔某拿獲解交行署軍法課審訊孔承認來滇運動革命不諱現在尙在禁中不知作何了結也 
　　師長暴死雲南陸軍第二師師長沈汪度係日本士官學校卒業辛亥光復時沈君在滇立功甚偉民國成立後經中央命令　爲雲南第二師師長駐紥蒙自今歲陰曆七月中旬因軍署有要公商議將沈君調省後又因何專使來滇沈君未及卽時回蒙至陰曆八月十二日午間沈君在君舞台茶園赴宴下午又至鹽運司署赴宴未及終席即呼有病隨卽乘與回家未及出轎而氣巳將絶隨抬至臥室而死聞死後驗其身體惟胸部無異其餘遍身及指甲均發黑色云 
雜評一 
[說防務（默）]  
　　今日之防務有三一普通防務如因各省土匪蠢動而議實行分區聯防是也二臨時防務如照例舉行之冬防而飭提早開辦是也三特别防務如因國體問題恐起内亂而飭軍警嚴防是也中國平時固巳無日不防而今又加以三種之防務誠可謂防務最嚴緊之時代矣然而内外人對此時局猶有以不能擔保治安爲慮者何耶　 
 
 

Page 8

 
 
   
 
 

Page 9

 
 
   
 
 

Page 10

 
 
第十版H ] 
本埠新聞 
[上海鎭守使遇刺三誌]  
　　上海鎭守使鄭汝成君與京幾憲兵營司務長舒錦秀於本月十日上午被人以炸彈手鎗行刺先後殞命巳詳紀前昨兩日報端茲將昨日調查得者續錄於后 
　　公廨提前訊判刺客王筱峰王銘三曾於前日（十一）上午解至公共公廨請訊因被告律師要求改期故由中西官訂定於禮拜六上午開特别公堂復訊乃前日下午公廨關讞員聞有謠傳謂被告黨羽甚多將不利於公廨關君遂用電話商准陪審西官美領博君提前研訊一面通知捕房並捕房刑事科代表牛門律師及中央政府代表穆安素被告代表羅禮士兩律師即由捕房派八十四號西探目率同西探於前晚七時將王筱峰王銘三兩人押乘汽車解送公堂同時美領博君亦乘坐汽車蒞廨因被告於開鎗轟擊之前先擲炸彈誤傷日本人細山英一故日領西田君亦即蒞廨由關讞員會同升坐樓上公堂先由捕房牛門律師譯稱應請堂上先向被告請問此控案是否承認關君因即宣佈案由謂被告中鎗擊鄭鎭守使及舒司務長斃命並抛擲炸彈炸傷日人細山英一被告是否承認被告二人同聲承認不諱牛門律師因又向堂上陳述案情謂昨日鄭鎭守使與司務長舒錦秀同坐汽車至日領事署道賀日皇加冕典禮經過黄浦路禮查西飯店轉角被此二人狙擊其時適楊樹浦捕房捕頭强司登哈爾濱捕房捕頭麥搿來搿行經是處驀聞鎗聲即留心察看見被告二人向一黑色汽車開鎗轟擊車中之人因即上前各自拘獲一人送入捕房一面將受傷之人車送同仁醫院當時鄭鎭守使身中十六鎗即行逝世舒司務長亦救治無效在醫院殞命且被告於開鎗之前曾抛擲一炸彈炸傷一日本人嗣經捕房派令西探帶同被告至法捕房聲請派捕同往法界寳昌路寳康里三十四號門牌被告寓處搜查有無緊要證據惟在該寓所查見吸存之雪茄烟一支摸之尙熱可見帶同被告前往之先曾有人到遇該處至於被告代表羅禮士律師處巳用電話通知尙未到堂云云次據哈爾濱捕房捕頭麥搿來搿上堂由牛門律師　據禀稱昨日我與楊樹浦捕房捕頭强思登同行遇外白渡橋往西華德路至黄浦路口聞後面汽車喇叭之聲轉瞬該車己駛遇我等之前至禮查西飯店轉角該處照章應大轉灣時因兩旁車輛行人甚多故該車即小轉灣緩緩而行曾將當時情形繪成草圖（即將草圖呈案）復稱我與强思登站於圖中所畫十字之處車中之人因車篷遮住面目未曾看見祇見所穿之衣服上滿綴金銀牌等件旋聞鎗聲見被告二人一巳躍在車上向車中開鎗一則在車後跑至車之右面與坐在車中前面之人相近亦向車中開鎗我即上前一手抱住被告（卽王銘三）之頸項一手即扳住被告右手因互相爭持一同跌倒在地後仍被我拘住另一被告（即王筱峯）係由强思登拘住當時除被告二人外並無他人向車中開鎗繼據三道頭西捕達必來（譯音）上堂禀稱昨日十一點鎭時我在黄浦路出差猝聞碎然聲響及警笛聲故即向發聲處看視見有汽車一輛行駛甚緩被告巳由捕頭拘獲車中之人一倒臥於坐墊上一則倚靠汽車門邊故即車送同仁醫院一面將拘住之被告帶入捕房後來我聞赴醫院始穿軍服者係鄭鎭守使還有一人　當時不能言語不知是誰嗣至下午一時許此人略能言語始知姓舒至於被告拘入捕房後搜檢身畔時我亦在寫字間内此肚帶係在王筱峰身上搜出帶内均係子彈王銘三身上亦有子彈搜出二人共搜出子彈二百十六粒並銀洋十九元六角别無他物云云牛律師又向堂上譯稱鄭鎭守　之汽車夫及同車保護（即保鏢）之人曾用　話知照均不及到堂然所　情形與捕頭及西捕等所證明者略同云云問官乃命被炸彈炸傷之日人細山英一上堂詰據供稱昨日十一點鐘時在電車總公司門首守候電車忽聞碎然一聲疑是施放東洋燄火乃右肩忽着一物初時並不覺痛後來始覺然亦不知何物擊入皮膚之内手鎗聲響亦曾聽見見有一汽車在禮查西飯店門首並見有一約二十餘歲之中國人被捕頭拘住惟此二人内不能認明當時被拘着爲誰供畢卽據政府代表穆安素律師向堂上譯稱被告二人至租界内行此慘殺且非租界居民故捕房雖有保護租界居民之義務而被告二人不能與久居租界之人相提並論應請引渡至中國官廳按律訊辦牛門律師亦即譯稱穆安素律師請求將被告引渡敝律師亦表同情請核是時開讞員即向被告王筱峰詰據供稱吉林人年二十六歲家住吉林家中有父母妻子我十八歲時即入同盟會雖同盟會之名義後改國民黨經政府解散然終係民黨份子此次係由吉林至南京在友人李和庭處住十天後即來申祇有三天到申後第一夜住法租界寳昌路寳康里三十四號門牌友人朱子喬及李姓處第二夜寄宿妓院專爲行刺鄭汝成而來此係我個人之意並無他人指使手鎗子彈均從南京帶來與王銘三同行各執一支昨日十時許即往該處守候因知其必往日領事署道賀且必穿軍服是以易於辨認我先放一炸彈後即跳上汽車先開兩鎗因保護鄭汝成之人開鎗回擊故即下車復開三鎗後又連開兩鎗前後共開七鎗訊之王銘三供稱山東登州府人向在奉天營業與王筱峰認識此次同行來申專爲謀刺鄭汝成手鎗子彈均由王筱峰給我共開八九鎗云云關讞員得供後即與美領博君及日領西田君會商之下當卽宣判曰訊據被告王筱峯王銘三供認謀刺鄭鎭守使　斃京幾憲兵營司務長舒錦秀及抛炸彈炸傷日人細山英一不諱應連同兇器等件一併備文錄供詳解鎭守使署訊辦判畢仍由八十四號西探目與一百九十號西探等將兩王載入汽車帶回捕房即於是夜押解鎭守使署 
　　刺客深夜引渡兇手王筱峰王銘三係於前日（十一日）晚間十時許引渡由捕房遴派西探捕六名每犯兩手各由兩西捕左右與之連銬其餘西探捕兩名則携帶兇械公牘等件爲之監　用汽車直送至鎭守使署途中極爲諱愼鎭署軍法處聞巳於昨日上午提訊王等均直認暗殺不諱毫無游移 
　　又聞前晚先由楊鎭守使會同周道尹派鎭署稽查員持文至公共公廨聲請引渡經中西官核准故由捕房派中西包探當夜押解至華界時由淞滬警察廳長飭知二區署及偵緝隊長加派隊士長警等在西門外斜橋迎提回署收押營倉經軍法處處長驗明乃給回文俾來探回廨銷差一面由楊周兩君電告政府及省吏聞馮上將軍齊巡按使將於日内派委專員來滬會同軍法處詳細審問以明眞相 
　　滬人電請優卹　上海黄慶瀾等昨呈北京政事堂電云彰威將軍上海鎭守使鄭汝成蒞滬以來軍紀嚴肅秋毫無犯在任兩年有餘和衆愛民剛明仁毅民心愛戴倚若長城猝遭閔兇同深痛悼如失慈父母乞陳明大總統破格優卹以慰與情上海紳民黄慶瀾姚文枬莫錫綸穆湘瑤吳馨㧞履桂蘇本炎陸文麓丁熙咸陸伯鴻 
　　追封一等侯爵　楊鎭守使周道尹李總司令前日同奉政事堂電開本日奉大總統策令（令文見本報第一張命令攔）此令等因合達堂尤 
　　鄭君家屬自經楊鎭守使知照前項卹典後當由長公子大爲具名電覆政事堂請爲轉呈大總統致謝 
　　專使治喪誌聞　昨聞袁總統有委海陸軍統率辦事處辦事員薩上將鎭冰及總統府某君來滬治喪消息以蕯鄭二人素有師生之誼　令其來滬云 
　　挑選楠木棺材　　鎭守使之棺柩先由鎭署某　員於前日在滬北某店看定楠木材料議定價銀四百兩並爲舒錦秀購一棺木估價二百兩嗣由鄭君家屬察看材料甚不合意故另在湖州會館内看定上等楠木棺柩一具計銀一千二百兩於昨日運至署中 
　　昨日先行小殮　鄭君人殮時期傳聞異詞或謂定於十二日午後二時小殮或謂己於十一日午後三時大殮昨日由訪員特至鎭署調查知鄭君屍體自租界送回鎭署後即安放於二層廳中衣衾棺櫬均己置備准於昨日下午四時入殮本埠中外官紳之前往視殮者絡繹不絶惟鄭君共有三子一女隨任在滬者止一最糼之子名大經及八歲一女其長子大爲號勵亭）現充保定軍官學校敎習次子大同則肄業於京師淸華學校均不在滬自突生變故後雖己電促來滬因路遠驟難趕到故昨日先行小殮棺蓋未釘俟長次兩子到滬（約今日可到）再行大殮至一切喪禮聞有開明公司董事姚紫若在署主持 
　　定期開會追悼　治喪事務所昨日通電北京各部院總次長各省將軍巡按使長江巡閱使護軍使都統鎭守使文云本月十日鄭子進將軍道賀日皇加冕中途遇難奉令追贈一等彰威侯現定於十八日開會追悼公等有同舟之誼如蒙賜唁請逕軍治喪事務所領帖出殯容擇期再行訃聞上海製造局内鄭彰威侯治喪事務所謹達文 
　　又聞滬上南北商會總協理與敎育會救火聯合會並各圑體各機關亦定於二十八日即陰陰 
曆二十二日假救火聯合會開追悼會並擬就商租界領事圑在遇害處所建立銅像云 
　　軍人表示哀悼　鄭君遇刺之日聞其部下軍士有泣不可仰者旋由王旅長趙參謀長及各圑營長官傳令站隊當衆演說有愼重防務以繼鄭君忠於國家之語繼由各軍官傳令戒嚴始各歸隊昨日各軍士有於左臂縳黑布一方以誌哀悼者 
　　海軍嚴密防衛　海軍李總司令以鄭鎭守使倉猝遭害殊深哀悼特於十一號爲始通飭駐泊浦江各兵艦一律懸掛半旗並以鄭鎭守使爲上海軍界之領袖今遭傷害難保無黨人乘機暴動現下陸路各要隘巳由楊鎭守使分派步砲各營扼要防堵水道應由海軍擔任且浦江爲通達浙省要衝製造局軍廠又適臨浦濱故於十號夜間爲始每夜飭派小輪兩艘調遣衛兵二十名佩帶槍彈在浦江上下游通宵游巡如有浦灘沿岸停泊船隻即令移泊他處並通飭各艦長禁阻水手兵士請假登岸倘有官兵親友在艦中住宿者速令登岸並不准閒雜人等登艦探望以昭愼重 
　　城内請兵護　本邑知事沈寳昌君以城内地方自鄭鎭守使被刺後人心皇皇頗難安枕特徇紳商之請商准兼署鎭守使楊君抽撥憲兵四連來城分段巡邏以轉警力之不逮業由沈知事指撥廨宇三處爲憲兵休息之所計新縣署二連廣福寺火神廟各一連自前晚起分班巡邏天明休息各憲兵因城内道路不熟言語不通昨特商由沈知事遴派地方警察所諳熟道路言語之偵探四各分往各連隨同梭巡以免扞格 
　　法界稽查客棧　法捕房石總巡於鄭鎭守使被刺後因華界一律戒嚴恐有不逞之徒竄入租界擾亂治安己通飭各捕房加派中西探捕嚴行查緝並着越捕持槍實彈扼要防守要案現又以各小客棧爲匪徒最易混跡之處自應加意嚴查故飭各包探於深夜時分往界内各小客棧將寓客詳細查看如有形跡可疑之人即行拘訊 
[砲兵第二營開往楓涇]  
　　兼署上海鎭守使楊善德君查得江浙交界之楓涇鎭爲杭滬鐵路經過之要道防護自宜周密　原駐步兵爲數無多現有第四圑炮兵第二營駐紥龍華堪以調赴楓涇業於昨晨命令該營率帶全部砲兵乘騎馳往該處駐紥所有軍裝槍械子彈雜物另備　船雇小輪拖帶運去 
[經營中美美之航業]  
　　大陸報云前花旗輪船公司駐滬經理里德君昨接新成立之中國郵船公司海電聘爲駐香港經理日内即將赴港組織一切惟港地花旗公司事務所之屋己於數星期前爲日本郵船會社租去故今須另覔新屋按新公司係在舊金山成立己購定中國號郵船一艘開始航行其總董及總理爲舊金山廣東銀行之總董某君美國華僑中巨富之一也協理爲前花旗公司運輸部長加倫君新公司現正商購輪船多艘以經營中美間之航業聞太平洋濱富有資産之華僑贊助此舉者實繁有徒云 
[以兵力鎭壓沙民]  
　　楊鎭守使以　賢縣屬之十家村前有沙民對淸丈田畝以致釀成兵民格闌風潮現淸丈事宜仍須開辦深恐鄉民不服再肇禍端故於昨日飭令駐浦第三營派兵一連隨帶槍械馳往奉賢駐防 
[救火會員預備慶賀]  
　　滬城第一區救火會定於本月十四號即舊曆十月初八日開落成大會當因地方狹窄分期招待十四號請政紳商學各界十五號請全體救火會會員十六號請本區内納捐各商等到會參觀等情巳詳前報昨日又由救火聯合會發出通告知會全體會員其文如下各會會員於十四日即舊曆十月初八日一律制服銅帽排隊前往慶賀（銅帽務要擦亮製服皮靴亦須收拾潔淨以壯觀瞻）以上午十時至十三時爲道賀時間過時不候十五日下午二時各會員使衣前往參觀凡救火會員均當愼重前往以襄盛典是所至禱 
[法公廨規定民事訴訟之手續]  
　　法公廨中西讞員以錢債訟案各原告往往於遞禀之時不將憑據呈驗亦不抄粘究竟是虚是實無從察核當於昨日出一示諭懸掛公堂其文如下　照得本公堂受理民事訴狀凡原告人關於案中證據如單串契約合同賬摺等件均應另紙照式抄粘狀後以憑察核辦理其原件仍於臨訊時帶堂呈驗母得違誤以致稽延切切 
[逃犯加禁二年]  
　　伏法盜匪陸小手葉阿龍之羽黨張龍生（即劉阿毛）前由鎭守　署發交上海地方審檢廳訊明判决監禁十七年嗣於今年五月七號夜越獄脫逃至舊曆九月二十八日始由司法警長梅南枝副警長王錫堂等在南邑周浦鎭設法拘獲到案訊供明確聽候宣　在案昨午由審廳堵推事官會同樓檢察官開庭命提張龍生至案詰問張俯首求恩問官以其在監脫逃實屬不法按照原判加禁二年判畢飭令還押聽候送監執行 
[地方廳訊問拐案]  
　　淸江婦人張王氏偕子張紹錫在地方審檢廳控被蟻媒沈阮氏趙王氏朱阿毛等將媳張陸氏拐賣於姚費氏之子姚招才爲室一案昨日午後由刑庭庭長趙君會同檢察官婁受頣君開庭研訊張紹錫供稱向在原籍爲小本生意曾娶陸氏爲室己有三四年不料去年十月十六日忽然被人拐失當時四處找尋毫無蹤迹近聞被拐在滬因此偕母到申找尋嗣在閘北絲廠附近見妻由絲廠放工出來始得尋獲當時扭控審檢分庭補提一干人到庭角送到案求恩訊究將妻給領完聚伊母張王氏供與相同張陸氏供稱婦人自去冬被拐來滬住在不知地點之拐匪家至十月二十八日由拐匪領至沈阮氏家與姚費氏觀看三十日議定身價洋一百元當時即雇黄包車至姚費氏家至十一月初八日即與姚招才成婚所有身價由伊等取去是實姚招才不到由伊母姚費氏供稱兒子在工部局爲小工茲因内顧乏之憑沈阮氏等爲媒娶淸江女子爲媳確於十一月初八日成親質之沈阮氏趙王氏朱阿毛等同供爲媒是實當時各得媒銀洋二元此事氏等全憑住在七浦路開成衣店之王裕三前來　說不知其中有拐帶情事目下王裕三早己聞風遠颺至於身價洋一百元亦由王取去叩求恩宥問官一再駁詰兩造執定如前問官以此案情節支離諭令張紹錫母子並姚費氏等一併退去沈阮氏趙王氏張陸氏朱阿毛等男婦四人分别還押候再訊判 
[警廳起解拐匪]  
　　閘北洪姓家養媳王氏現年二十二歲尙未完姻於今年三月間被附近無賴孫金松楊阿發楊包氏陳沈氏等設計誘拐出外送上輪船托拐匪帶至哈爾濱賣入妓院爲娼嗣被王氏未婚夫洪林生之友人遇見報告救濟會將王氏送至上海救濟會往傳伊夫到會將妻領回成婚一面據情報告警局將孫金松等四人先後拘獲昨由警察廳函送地方廳訊辦並令原告携妻自行投廳伸訴 
[女孩怱然出現]  
　　住居美租界漢璧禮路之婦人陳張氏有六歲女孩阿媛被人拐失巳久前日見住居北四川路宜樂里之鄧鄭氏携抱其女由外歸家陳張氏即告知五區二分所崗警將鄭氏拘解司法科聽候查辦 
[男女言語支吾]  
　　住居恒通里三弄第六家之朱張氏前晚與左時元同庽谥六統路富安客棧内適閘北偵緝隊士張福蘇升至該客棧調查厲客向詰支吾拘解司法科候辦 
[敎書先生押西牢]  
　　前在救濟會爲敎讀之甬人陳洪文因與周陳氏串拐新閘路二千零二十三號門牌紹興婦人宋劉氏之週歲男孩　富擬帶往外洋販賣由探將周陳氏與孩一併解至公共公廨訊實判氏押女所二年孩交宋劉氏領回並飭提陳洪文解究在案前日復經捕房將陳洪文拘獲昨晨傳知原告並帶同在押之周陳氏將陳押解公共公廨質訊屬實判陳押西牢二年期滿帶堂再核 
[忾車撞斃行人]  
　　計文秀年逾六十前日行經靜安寺路被某號汽車撞傷要害立時殞命由該管捕房將屍車人驗屍所聽候驗明再核 
[收殮溺斃男屍]  
　　前日有年在二十左右之男子身穿黑泥舊西服白布單　在太陽廟西興隆橋浜内溺斃由該圖地保報請閘北慈善圑前往收殮暫厝義塜聽候認領 
[自戕殞命]  
　　住居楊樹浦之張三大前日遽持剪刀自將喉管剪傷由捕查見車送醫院醫治巳誌昨報茲悉張送院後醫治無效巳於昨日身死屍體送驗屍所報請公共公廨中西官蒞驗再核 
[不問情由三斧頭]  
　　王金良由伊妻王邢氏扶掖至法公堂控稱民人向爲木匠與施林月同在某姓作場内工作並無仇隙日前民人與師母因細故稍有口角有涉施林月之事詎施不問情由乘民人工作之際用斧從背後猛砍三下以致頭部受傷幾至喪命當即延醫救治現尙未痊請求驗究施供於十年前在漢口被王借去錢一千文至今不還憤無可洩故將伊砍傷是實聶讞員判施押半年再繳養傷費洋三十元如無力交洋加押一月 
[滬南火警]  
　　昨日傍晚五點半鐘時滬南門外花衣街北口嘴角洽記鹹貨行樓上不戒於火霎時冒穿屋頂焚燬樓面三間隣居幸未殃及 
[破獲虹口花會續誌]  
　　甬婦陳朱氏與王阿二在虹口東有恒路七百十號及一千零十五號屋内私設花會誘人賭博被美捕房包探葛祖元查獲昨將兩人押解公共公廨經中西官訊明判王押西牢三月朱氏罰洋十元充公如無力認罰改押女所十天 
[銀樓業儘可從容申辯]  
　　南京路某銀樓因誤收唐少卿等所搶陳龔氏之金環業經公共公廨將唐等訊辦並將金耳環吊案存候該銀樓到堂 
再核在案昨由該銀樓延律師代表到堂要求照西曆一千九百十二年十月間由工部局與金銀公所所訂之辦法給還原價中西官即會同簽判云准金銀公所代表於十四天内另具理由到廨辯論逾期即將原贓發原告具領 
[流氓攫物類誌]  
　　流氓楊老四前日午後因在北京路山東路轉角攫取孫爾春所携鈔票洋十元飛逃當經總巡捕房包探邵仁初追獲帶入捕房押候解廨訊究 
　　計小弟昨在北海路（即六馬路）搶取婦人林施多値洋十五元之金挖耳逃至法租界經法捕房三十三號華捕帮同攔獲送至公共捕房押候角送公廨訊辦 
　　常熟人沈金文前日在九江路攫取湖北婦人杜曹氏金挖耳圖逃當經九百四十四號華捕追獲搜出原贓昨解公共公廨由關讞員會同英領康君研訊不認判沈押候查明再訊 
　　董阿二在虹口密勒路攫取日本婦人皮夾由捕拘解公堂訊供管押候查在案昨經俞代襄讞會同英領卓君復訊屬實判董押西牢半年示儆 
[不認冒名索詐]  
　　江北小販張峯會控逃阿山冒充工部局用人在新閘橋索詐小洋四角昨由捕房將沈拘解公共公廨經中西官訊供不認判沈押候查明再訊 
 
 

Page 11

 
 
[冒充碼頭巡丁]  
　　劉金雲前日持太古碼頭某巡丁之銅牌混至新江輪船上被該公司用人楊亦桂察悉嗚捕將劉拘押昨解公共公廨經中西官研訊一遇判劉押候查明再訊 
[下次不可再犯]  
　　王金興前日因混入南京路惠羅公司内竊取値洋二元之洋布數塊當被查見嗚捕拘押昨解公共公廨經中西官訊係初犯姑寛判交五十元人洋並保如六個月内再有犯法行爲除提案懲辦外再着保人賠洋五十元充公 
[兩人合偷一牛]  
　　陳怡淸徐時良二人前日行竊胡家橋鄉民全炳春之耕牛一頭被五區三分所崗警查見拘獲昨解司法科押候訊辦 
[串竊羊毛]  
　　王阿二陳阿三因串竊天潼路萬順豐號内羊毛被探一併查獲昨解公共公堂經中西官會訊屬實判王押西牢一年陳押半年分别示儆 
[尙賢堂敎務聯合會之演說]  
　　法租界霞飛路（即前寳昌路）石牌樓尙賢堂敎務聯合會聞於明日星期下午四時半開會由李佳白博士二次演說（論以宏量的態度對待他敎其影響於傳敎之職務者若何）想届時必有偉論各界人士盍往聽之 
[氣候報告]  
　　（上海徐家滙天文臺天氣測候報告） 
　　巳過者之報告　十一月十一日多雲此間天氣尙佳中國北境有猛厲之反旋風黄海中有烈風晚間烈風行至揚子口時上海有微驟雨斐律濱之颶風行向馬甘沙州　十二日天氣甚佳但乾冷晨五時起天陰氣壓甚高烈風仍在揚子口岸　十二日下午四時前二十四小時内上海氣候温度至高五四八至低五一一去年同日至高七三至低五一八 
　　未來者之推測　十二日下午四時豫測天多雲上海北風稍衰北方有不定之凉風安南海濱一帶風浪頗大 
雜評二 
[追悼會（訥）]  
　　日本爲日皇加冕慶典故犬養毅島田三郎叙動二等大隈伯則有晉封侯爵之報告而我國遇害之鄭將軍亦於是時追封侯爵一則生榮一則死哀何東方兩國要人遭遇之不同若此日橋爲慶典大開歡祝會我滬人爲鄭將軍遇害將大明追悼會則人民遭遇之欣戚亦有不同者矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[長篇游戲文章稅務雜談（四）] [  東埜]  
　　（二）所得稅（續） 
　　所得至無定而又至噯昧不明者官吏以外當推倚門賣笑之婦女人皆知半開門之爲秘密賣淫淫而曰賣則其有所得可知也賣淫而曰秘密則其所得至無稽考非若長三中之吃酒碰和么二中之喊移茶六跌倒有規定之價格可知也抽稅者於此有何善法使稅項所人不差累黍乎淺之勿論秘密賣淫而論野雞堂子與花烟間勿論他處而專論上海四馬路中小東門外裝一檔乾濕費洋一元抽幾口烏烟摸錢兩角似表面上尙有價格之規定也假設公等編定之稅法爲値百抽五則每擋乾濕稅妓窰大洋五分每筒烏烟稅烟間小洋一分尙不難按圖而索驥而無如被中營業價値之貴賤漲落至無一定主持所得稅諸公不欲整埋此項之大宗收入則己旣曰欲之則必委任無數之烏龜人員派遣無數之打更夫役精密調查之朝夕偵窺之然後可以措施適當也噫嘻以若所爲求若所欲於國家聚歛之道則得矣於公等之頭銜則不可 
　　我國民窮財盡極矣其故由於人民之廢時失業者半由於官吏之敲骨吸髓者亦半試於日中時一遊城隍廟上燈後一過三馬路湖心亭之間九曲橋之上浙江路以西大舞臺以東鳩形鵠面之儔老爺太太娘娘小姐之聲不絶於耳夫上海非素稱中國第一繁華商埠耶而乞丐之多蜂屯蟻聚則内地之情形可知矣此冀營生雖拙不能無所得以餬口繳納所得稅分所當然特不識稅之者持何術耳使所得者十而所稅者一是輩乞得一銅元令納稅一文錢其道固甚正是輩乞得一文錢則稅之之道難矣諸公雖錙銖必較諒不忍　碎一文錢而以十分之一之銅屑與諸公也則必待其丐滿十文錢而後取其一文辦　固宜爾爾然彼輩終日所得果能滿十文錢耶滿十文錢矣乃至滿百文錢千文錢矣此千文百文十文之外能保無零數耶諸公旣無碎其錢以稅之之道則必待其乞得一整數而稅之乞丐者零遊無定者也則必派人監察其行止以備逃稅核計其數目以防漏稅呌化委員之職須由諸公身任之矣晝則隨之以沿門托鉢夜則伴之以同臥尿坑我聞官界中人多銅臭特未知能賈其餘勇以逐臭否乎（未完） 
[自由談記] [  山陽宋焜]  
　　滿幅皆文也其列第一欄旨趣　深讀之莞爾而發笑者游戲文也縱目往下觀常見歐美軼事而令人拍案駕奇者譯叢也按日排登酒後茶餘足資消遣者笨記與小說也編輯者　密斯特覺迷也名曰自由其意何謂也人人皆可投以文稿旣不拘體又隨時可投故名爲自由談也投稿者不在名利在乎文字之樂也文字之樂得之心而貢於海内也若夫體備莊諧雅俗寫盡喜笑怒駡東湊西拉者自由談之投稿也自坐一室之中文從四方而至校閱精選圈圈而點點者自由談之編輯也排刋定刷印成自由談不脛而走暢消遍於中國也至於倒雇迎郵使得報翻末頁閱者喜讀者笑日日相思爭先覩以爲快者愛讀自由談之諸君也自由談中有詩詩淸而味深其中又有詞詞妙而中節騷人詞客時披露其佳作者重國粹也詩文之外談論風生或長篇或短幅直截痛快無格格不吐之病者眞自由談也然而閱者知文字之樂而不知編者之樂編者知衡文之樂而不知記者之樂其樂也慣作游戲文又屢仿古體者記者也記者謂誰山陽宋焜也 
詩選 
[杭城雜咏四首] [  王漱嚴]  
　　越國西施本美人時粧偏換笰箖新燕支抛却山無主冷落生涯孔鳳春（孔鳳春春花粉） 
　　半榻茶烟夢乍醒談因說果與誰聽稗諧字字興亡涙一樣飄零柳敬亭（茶坊說書） 
　　竊國竊鈎誰是賊吠聲吠影兩模糊鴻都道士通天術放大毫光鬼畫符（佑聖觀道士善圓光術能知失物） 
寂寂黌宫鎖野蒿呍盧新學出時髦冷官去後春風散水蜜花殘一圑桃（錢塘縣學産水蜜桃其味勝他處人稱爲學圑桃） 
[秋海棠] [  泗濱野鶴]  
　　楓落吳江雁影遲西風瘦盡蕙蘭姿香魂一縷縈殘夢熱涙頻番滬舊枝紅蠟燒殘猶入睡綠楊攀盡更相思而今子美愁慣秋色荒涼更少詩 
[蛾眉曲]  
　　蝶魂欲化香魂去香魂逗破桃花雨一縷梨雲春欲深如烟好夢裊何許催人曉日隔窗紅棠夢纔回怯曉風將花淡綴鬤逾秀和露輕添粉欲融妝台拈取簪花管螺黛遙山自慣描不須鏡襄有情郎但願春歸鶯莫嫩年時積恨一齊消心字香常猊鼎燒廿四春風遍大地桃花紅了緩　簫 
筆記 
[雍和宫遊記（五）] [  汪慟塵]  
　　歡喜佛當吾儕未來之先固久欲一窮此中特别之怪相怪相者何即稗史爭傳之歡喜佛者是焉夫菩蕯慈悲對於一切衆生皆大歡喜本無足怪也而何以雍和宫之有歡喜佛獨能啓人譏議耶於今觀之始知淫態穢形初不當舉而述之以污我筆然以游記乃志實之文似又不應删而略之以諱其過法輪殿之東非有偏殿五楹乎其中所建者即歡喜佛是矣按宫内諸殿平時均嚴扃凡遊客至必察其爲上流人物始啓而納之每殿有番僧一人專掌鎖鑰各有職守不得凌亂故欲入内禮佛者必先予以遊咨否則不納吾儕來時囊中錢固曩曩孰意一路揮來巳不覺羞澀而瞻觀歡喜佛尤賂給不貲蓋彼輩亦視此爲奇貨也茲試述之於左 
小說 
[家庭小說嫣紅刧] [  常覺小蝶合譯天虚我生潤文]  
　　第七十三章（續） 
　　安西來尚未言而密昔司安西來巳答言曰以吾思之亨利之言亦當蓋哈雷實爲貴爵而汝乃絶之豈非失吾所望梅麗俯首不言密昔司安西來忽又笑曰但鎭中之人無殊多事此何預於彼乃亦勞爲議論特不知若輩固何由而知其事者亭利曰欲人不知則己莫爲旣有其事寗能久　梅麗曰以是言之當是　兄告之鎭人亨利急曰寃乎吾安能以吾妹之事告之於人彼等自能刺探而知之耳密斯特安西來亦屬言曰梅麗汝固何事乃不願嫁哈雷動爵梅麗曰豈特不願吾直不愛是人密昔司安西來曰然則固須如何之人始足令汝生愛梅麗不語密昔司安西來曰由今計之凡絶好之姻事吾人所望其成而汝皆拒之者且有五矣亨利亟　言曰而雪笠兒尙不在其内梅麗嗔之曰哥汝曷能母言亨利搖其首曰是吾不能又向其母曰母言最當豈梅麗長此不嫁不將成爲老處女耶渠自十八歲以後吾未嘗紀其年齡以人之年歲漸長且將人老暮而吾尙記之非禮也然而以吾之年推之梅麗彷彿且二十四矣梅麗曰呈縱四十二者汝復奈我乎亨利折其掌曰吾令汝製布丁耳 
[滑稽言情賣酒女兒（三）（續）（醒榭）] [  ]  
　　到了次日天才破曉樊杜倫便一骨碌起來滿望着個好天氣好去會那心坎兒上的情人誰知老天不做美偏偏又下起雨來霏霏　　把倫敦萬家屋宇都籠上一層　帳對面也望不淸莫說想出得門兒一步樊杜倫無奈只得依舊坐下敎下人去叫了一個待詔來替他薙面只當消遣手裹却拿本書看着好容易面才薙完了他面的雨也止了一輪紅日從濕雲中推將出來照得萬家屋脊都是熱氣蒸蒸騰着金霧壁鐘鏜鏜正敲十二下去茉莉所約的時候還有一大半這一下别的不打緊却把個樊杜倫動爵氣得只是冒火恨不得伸出一千萬隻手來將倫敦全城的鐘錶一齊撥到六點鐘上又將衣袖變一朶烏雲去將半空中的烈日掩住原來他纔起來的時候這恨下着雨不出日頭到了這會却又只恨太陽不西去呢太陽西下紅紅的抺在樊杜倫爵邸屋角兒上紅的似一朶玫瑰廣場之上綠樹成陰其下有一潭淸水澄澈得好似鏡子一般勳爵修飾了衣服欣然出門重又廻過身來在水潭裹照一照自己的倩影只見長眉人髯碧眼澄波黄黄的一頭金絲髮卷成羅紋一層一層的垂下一直垂到肩上高高的鼻子紅紅的唇兒果然是擺倫再世盧校復生翩翩濁世佳公子呢樊杜倫看了一遍得意非凡便把一頂一尺多高的大禮帽在頭上一合又將兩個大拇指插入背心裏面彈上幾彈哼着他有腔無字的歌謠一直往聖來司街走去且住那密斯茉莉的香居不是在引線街左角嗎爲什麽他倒望聖來司街走去可不是斷河頭放鴨愈走愈遠嗎 
 
 
 

Page 15

 
 
   
 
 

Page 16

 
 
   
 
