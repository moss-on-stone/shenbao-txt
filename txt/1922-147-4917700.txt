# 1922 - 147 - 4917700

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[以後之副座問題（老圃）]  
　　黎能尅日復職當可斬除政局上無數之葛藤藉曰不然恐將發生副座問題又將爲统一之梗吾謂黎即就職所謂副座者亦非北洋派之囊中物更非直隷派之虜獲品若明言之則國人選舉副總統實不必借重於虎威將軍曹銀曹之爲人可弗深論但以其軍黨首領之資格而言於政局更新之際確有不宜出馬之勢使北方諸將用其黔驢故智出而通電擁戴維持其所謂正統則爲諸將計固自殺之道也使舊國會議員用其黔驢故智甘心受軍閥之卵翼以國家名器爲報償則爲議員計亦自殺之道也副座問題視之若無足重輕實影響於南北統一問題寄語諸公勿自殺可也 
[命令]  
　　六月二日大總統令近來各官署人員冗濫駢枝機關尤多比之民國初元相去懸絶中央度支已瀕危迫若非立予裁併財力斷難支持著自奉令之日爲始除官制以内及考試分發人員外其餘各員槪行停支薪津另候甄用其甄用辦法由國務院速行擬訂呈核自此次明令之後各官署長官不得任意調用添派人員所有各官署實職人員仍由各該長官嚴加考核俾免濫竽至駢枝機關應由國務會議審度情形呈請裁撤此外如有兼職人員並一律不得兼支薪津至各官署停薪人員所欠薪津由財政部釐訂辦法呈明辦理以清仕途而紓國用此令 
[國内專電]  
　　北京電徐臨行前接曹吳電舊國會自由集會恢復法統促進統一方法無逾於此謹表贊同徐遂備車昨午徐宴閣員及顧維鈞等謂吾言繼替有人卽卸仔肩舊國會推舉黎氏復出吾不便問吾惟有以職權交院吾卽回家并卽出京希望南北早日統一曹吳和衷共濟俾吾得以國民資格享和平幸福（三日下午二鐘） 
　　北京電徐下午三點三刻出京送行者祇聶憲藩王懷慶徐邦傑等數人出西苑門不走新華門徐臨行時語王懷慶上月戰事西路不有我何有今日語極悔恨黄陂入京與否須看明日形勢一說黄陂徵伍廷芳意見可以統一擔任不能統一仍主不幹午前周自齊不肯收管總統印信午後派員送至天津交國會收管周一面以臨時委員長名義維持北京治安王士珍電催曹錕來京曹復電不來有國會負責（二日下午十二鐘） 
　　北京電徐印卽送院頃開緊急閣議商接受辦法周謂院亦連帶非法不能代行總統職權董康高恩洪羅文幹等主改行政委員會接受該印徐午宴閣員名流告别午後三時卽赴津（二日下午六鐘） 
　　北京電昨院電國會王吳兩議長全國均鑒東海順民意辭職依法交院攝行職務自齊等權領部曹謹舉此職權奉還國會用尊法統暫以國民資格維持聽候接收 
　　北京電今日午前九時董康到英使館與艾巴談半點多點董卽赴部旋入院參預閣議某閣員云應請東海於黄陂承諾復職後再退不晚又某閣員云今非總統自然交替問題乃爲革命問題院爲非法命令下組合故改組行政委員會以待時機之轉移（二日下午六鐘） 
　　北京電津國會通電到府徐發切實辭職第二電謂總統有故障副總統代行無副則由院行使職權將印交院（二日下午六鐘） 
　　北京電徐昨到津後又發通電述就職經過不承認非法二字 
　　北京電徐昨酉到意界住徐世章家王懷慶送到後今晨回京昨夜黎宅許多政客議員代黎抄擬宣言黎未肯發今日京中官僚政客赴津迎黎甚多黎已爲此輩包圍甚痛苦吳景濓在黎前推張紹曾組閣張以與吳爲親家恐招物議尚須考慮（三日下午二鐘） 
　　北京電黎昨尚撝謙謂保代表曰突聞諸君擁予甚驚訝予下野後向不爲政治活動予無寸鐵且無黨派爲後援恐無力以副諸君望代表云南北一致咸認非公出任不足以統一最後黎云西南代表是否澈底曹吳兩公眞意何在北京政權如何接替均待研究方敢應國會之命（三日下午二鐘） 
　　北京電特别閣議决接受總统印信電曹吳入京商善後辦法頃訪吳代表云黎表示允出但要各省拍電贊成方敢就職並請曹吳將今後希望老實說明且需國會表示切實意見俾本人得以考慮免届時爲徐第二今夕津議員代表就黎宅商辦法（二日下午十一鐘） 
　　北京電黎如無特别變化今（三日）夕入京左右已爲之部署行裝 
　　北京電津電話黎對勸駕代表仍未明白承認似有待於南北各省勸電再看風色（二日下午六鐘） 
　　北京電天津舊會定六月十二日擁黄陂入京組織正式政府東海特電曹錕請其來京維持現狀此係一種手段（二日上午十鐘） 
　　北京電吳佩孚在保組織兩混成旅入京拱衛合法政府一說定六月十二與津會同時入京 
　　北京電津議員討論副座半主舉曹半主舉吳頗難一致 
　　北京電保訊曹吳根據津會宣言再發通電勸南北兩要人同時下野曹吳並與王家襄等協議對孫文予以名譽之下場對徐則無 
　　北京電外團息孫文表示非法總統旣退護法成功黎爲解散國會者且法律上彼之任期已由馮代理完竣應由護法政府繼承法統但津議員解釋將洪憲八十三天復辟七天折合給黎當三個月過渡（三日下午二鐘） 
　　北京電使團今日决議對吾政變執靜觀態度并望有秩序否則講究自衛（二日下午六鐘） 
　　北京電粤議員百十餘電津請滙欵方成行每入旅館虧累非五百元不能脫身（二日下午六鐘） 
　　北京電陳炯明代表質問際此南北謀和何以又爭地盤曹吳答如競存要江西北方可讓中山來取則不能不抵禦（二日下午六鐘） 
　　北京電曹錕加派一團協助蔡成勳援贛（二日下午六鐘） 
　　北京電財部印刷局長今日撤換 
　　北京電曹錕電覆董康謂截留中央稅欵係中央欠各省軍費之結果中央不欠各省軍費各省卽可報解曹此電爲提倡截留稅欵與董通電意旨相反（二日下午六鐘） 
　　北京電吳電部京奉交通吾軍甚盼回復奉方前進吾應抵禦奉軍退出之日卽交通安全之時請轉覆外交團（二日下午六鐘） 
　　北京電幣制總裁徐世章辭徐佛蘇繼（二日下午六鐘） 
　　北京電葉由東京派包某到津津吏派探監視（二日下午六鐘） 
　　北京電外交團覆部請提關餘充公府及外國顧問與教育費三十萬元一節本使以關餘爲債務擔保任務經費不得提用（二日下午六鐘） 
　　北京電滬烟海底線仍按海關例在華領海共五七海里零五應按值百抽五進口稅（二日下午六鐘） 
　　北京電梅爾期函交部粤漢墊欵原約由京奉撥還四五兩月二十萬該路無力照付貴部若不設法則爲破約（二日下午六鐘） 
　　北京電廣九路電路已付港銀二十八萬七千元交沙面滙豐行爲本路借欵利息（二日下午六鐘） 
　　北京電曹錕電院請促夏李兩委員積極催結港關餘訟案 
　　北京電中日魯約換文沈曹麟小幡今日申刻舉行（二日下午六鐘） 
　　北京電小幡定五日出京赴青島約一星期回京（三日下午二鐘） 
　　天津電徐世昌到津後記者往訪黎元洪叩以時局辦法黎對記者言右有切實救國辦法余雖受重大犧牲卽爲一日總統亦所不惜否則决不離津關於内閣問題黎云總統尚不知於何處無論何人組閣决不反對 
　　天津電東海由京來津專車共掛頭二三等十四輛全眷隨行孟恩遠黄開文王懷慶俱在車護送徐到津後寓特别一區本宅黄陂並未赴亦（以上三日上午一鐘） 
　　漢口電蔡成勳電歌（五日）南下已派一部由津浦路至浦口乘輪入贛又派兩差遣來漢組設輸運處 
　　漢口電杜錫珪東電調駐鄂江元軍艦赴湖口增防 
　　漢口電傳駐施南藍文蔚部整飭軍備將有動作一說業與趙榮華部衝突第二十一混旅砲兵軍需等於東（一日）掃數運往新堤聞蕭已令該旅分兵布防公安石首張福來調劉佐龍部增防新牆 
　　漢口電劉承恩東電贊成恢復舊會制憲但主總統須冠臨時二字　　漢口電馮玉祥派員來漢持存摺守提義泰德泰兩行趙倜存欵三萬兩漢商會議以提欵不僅憑摺須有收據决呈軍署轉馮拒絶 
　　漢口電聞援贛軍已開拔一旅江（三日）可到漢業備江輪二十艘以便輸軍江元砲艦冬（二日）開往湖口 
　　漢口電武高學生冬晨赴省署請願撥校欵及促張校長就任由政廳長代見兩次無結果午後學生將被蓋運至省署住宿晚十一時始解决由政教警三長保障張校長三日内就職並撤消停撥校欵密令十二時許學生始回校 
　　漢口電蕭電召鄂軍第四混旅第二混旅又陸軍第二混旅參謀長黄德煊黄海泉吳涵來省省議鄂南防務（以上三日下午八鐘） 
 
 

Page 5

 
 
   
 
 

Page 6

 
 
[國内專電二]  
　　福州電李二日晚離省垣聞係赴下游檢查軍務（三日下午七鐘） 
　　福州電厦聲報案控訴審冬（二日）午公判江午宣判無罪（三日下午五鐘） 
　　香港孫擬明日偕某要人赴惠勸陳返省謡傳粤軍佔贛州 
　　香港電陳昨午由惠抵石龍檢閱軍隊後卽回惠 
　　香港電省會冬（二日）選出鍾聲爲正議長陸孟飛爲第一副議長馮葆熙爲第二副議長（以上二日下午八鐘） 
交通大學無線電 
[英人注意北愛事件]  
　　倫敦電一般注意現咸移于北愛其邊界之騷擾各處之暴動較前愈爲劇烈北愛首相克萊格已與喬治會商未發表樂觀言論聞討論者爲英國扶助北愛之辦法 
[美兒童工作與憲法]  
　　華盛頓電高等法庭近曾有兒童工役不合憲法之判詞美工黨領袖剛泊斯氏乃請數國工黨代表組織永遠團體以逹到全廢幼童工作之目的工黨代表已從其請開會集議將要求修正憲法 
[美參院中之兩事]  
　　華盛頓電參議院贊成未煉煤液顏料之進口稅按值徵收百分之五十今晚參院辯論顏料稅則極形激烈羅炳生氏與梅鏗白氏幾致揮拳兩人皆趨往休息室幸議員金氏從中勸阻忽議員鮑恩台斯特氏前來捉梅鑑白之臂梅氏拒之緊握其胸但卽經人勸開參院乃於全塲呌號聲中散會 
　　華盛頓電參議院陸軍經費案規定三萬三千四百萬元較衆議院規定之數多五千萬元而較陸軍部預算則少四千萬元並規定五個月内將將弁裁减至限定額數 
[德美近事]  
　　柏林電上西萊西亞消息協約國委員會已在西萊西亞省加土維資格里維資等處宣佈戒嚴令並檢查報紙 
　　紐約電金鎊馬克之價格現皆大漲因協約國准德國暫緩償付賠欵之故 
　　華盛頓電商部總長霍佛氏稱在礦工罷工時煤區仍有百分八十之出產惜少數礦主不允一致行動 
特約路透電 
[徐世昌退職與時局]  
　　二日北京電徐總統退職命令引總統選舉法第五條謂因年老多病退職内閣應依國法執行總統職務徐於今晨通電各省當道公共團體及商會宣布退職並謂已將國務交與内閣内閣亦通電謂已以徐世昌徇從民意依守國法退職事報告參衆兩院議長及舊國會周自齊等已以中華公民之資格接收國務以待國會選舉新内閣此電由開員全體署名據確實消息黎元洪明日正午可抵京 
　　三日北京電徐世昌昨晚七時抵津卽赴意租界乃弟宅王懷慶偕徐同行今仍寓津擬偕黎元洪回京參衆兩院議長今晨懇黎卽速入京今日國務會議决議派高恩洪赴津迓黎卽來京今日據天津消息黎對於復位是否合法頗懷疑慮現正商諸法律家該問題須需數日始能决之國務會議决議黎抵京前如有發命令之必要則將由内閣以總统名義發表之附以内閣現執行總統職務之聲明外間盛傳倡廬山國是會議之張紹曾將被舉爲總理閣員除外交顏及財董交高外均將易人此說顯由舊國會議員中傳出今日有人贈匾與周自齊嘉其在華會之功績也董康已注意文官法規定各員不得經營商業交部通告漳厦鐵路局長謂部中現無欵可供展長該路自五月二十六日起至三十一日止直軍過津東進者共有萬名前敵吳佩孚之軍其人數已遠過奉軍奉軍節節後却張作霖孫烈臣吳俊陞聯名發表宣言書聲明奉軍攻入直省及宣布滿洲自治之目的乃在統一又謂現擬與其他獨立各省提携經營逹此目的 
　　三日天津電徐世昌昨晚於飛砂蔽天中悄抵此間卽乘車赴意租界乃弟宅内曹錕發表宣言聲明不欲獲總統位願遵守國民之决議直援軍仍向東北進發直軍已占據昌黎聞北戴河附近有小戰 
[英人注意中國政變]  
　　三日倫敦電中國事態甚爲人注意徐世昌之辭職衆頗稱許其個人品格但其政治手腕衆視爲在弱且不合時衆對於前内閣諸員獨於顏惠慶博士尚有褒詞以黎元洪從前任期察之黎元洪是否有接總統位之必要資格有人於此表示疑念每日新卷稱吳佩孚之治軍能力固爲人所承認不審亦具有政治才能使老朽之中央政府焕然一新否泰晤士報論孫中山之軍事行動謂未必有何大成就但吳佩孚將來或有更多之戰爭今十四省督軍皆允恢復舊國會此可視爲極好徵兆蓋以如許督軍竟能有一次之意見一致也 
[英機工接受僱主條件]  
　　二日倫敦電四十七工團除機匠業聯合工團外皆已投票大多數贊成接受僱主之條件僱主允變更工作狀况 
　　二日倫敦電機匠聯合會今日開全國大會議决將僱主條件交會員票决接受與否 
　　二日倫敦電各機匠團今夜已與僱主締結下星期恢復工作之合同機匠聯合會會員投票之結果當爲僱主條件之接受各工團意見半月内實業界之和平可完全恢復 
[英愛和約之贊反兩派]  
　　二日倫敦電杜白林消息混合政府候選員名單現已發表計一百二十五人其中贊成英愛和約者六十六反對者五十九名單中之人物除四人外盡係現國會之議員按國會議員共應有一百二十八人 
[英航務與橡皮業]  
　　二日倫敦電皇家汽船公司昨日開會主席費理滿氏稱某某國現有歧視外船之趨勢加收外船船鈔關稅禁止外船參與沿海航業英國素擁護海上自由但現有重行考慮自已地位以謀自衛之必要一八五三年國會曾授權政府隨時可施行保護商船以免不正當歧視之計畫 
　　二日倫敦電殖民部所派調查英屬殖民地橡皮業之委員會繕具報告稱一九二二年橡皮產額約及四十萬噸銷費約三十萬噸一九二二年一月間積存橡皮十一萬噸橡皮業地位甚形危殆急應設法以免供逾於求委員會主張產額至少百分七十五之限制惟限制政策必須遍及馬來由荷屬印度錫蘭等之各大出產國庶免榮枯各異 
[法總理與海牙會議]  
　　三日巴黎電法總理普恩賚氏以牒文致被邀參與海牙會議之各國規定法國所以爲欲望會議收效須依守之條件並謂除專家之特殊討論外新國際會議或將起有頓挫以勞農政府在日諾瓦會議所表示之外交手段可以推想及之該文須俟各國均收到後始擬發表法國於是將决定應否參與海牙會議 
[法議院中之外交意見]  
　　二日巴黎電今日衆議院辯論政府外交政策時共產黨與社僵黨大聲責難而反對者亦惡聲答之議及俄事之際黨見衝突極甚極端派竟握拳而起全場紛擾議長遂宣佈暫時停議後再開議結果以四百八十四票對一百票通過信任政府案 
[捷俄之條約]  
　　二日濮萊格電捷克國已與俄國及烏克蘭議定條約詞句規定互派外交代表以最優惠國待遇施諸彼此國人便利經濟與商務之關係及保障私人產業之安全至於俄國法律上承認之問題與捷克國人賠償損失之要求皆留待後議 
[俄軍界消息]  
　　三日海參崴電新政府中有里化杜夫氏及狄特里志將軍狄由哈爾濱抵此之前由摩爾恰諾夫將軍代理一切佛比資基將軍因有病已將陸軍總長職權交與摩爾恰諾夫將軍地方秩序安靜如常 
[紐絲綸之東方商務]  
　　三日紐絲綸威靈頓電紐絲綸商會聯合會現請政府即派委員團調查可否與荷屬印度·馬來羣島·日本·中國經營商業謂澳州有特别委員駐在中國十年以内已增進遠東商務約多六百萬鎊紐絲綸與東方間缺少航秆交通致阻紐絲綸東方商務之發展但現有人提議如有充量貿易願置商輪於紐絲綸與日本之間每日開行一次 
[葡人投効警察]  
　　三日香港電葡人四十名今日由香港赴澳門投効服警察等任務續往者尚有其人 
[各國近事記]  
　　三日巴黎電參議院議員已接到請願書請暫撤銷國會特享權利俾法庭對參議員裴特夏氏可依法起訴中法實業銀行案 
　　二日倫敦電惠特夏號之船員在碎船中守候兩晝夜現皆遇救 
　三日柏林電德國失業人數日見减少四月一日失業工人受賑者十一萬六千名五月一日僅餘九萬六千名 
　　二日倫敦電新任中國英艦隊總司令賴夫森爵士原係海軍中將現升授上將銜 
　　三日巴黎電據半官消息英法前議商訂之協約今復在討論中 
　　三日喀爾喀特電扛夫及苦力萬名因反對當道逮捕工人二名宣告罷工航務秩序爲之紊亂 
　　二日倫敦電史密士爵士今日聲稱渠之謝絶與白萊克少佐環飛世界者因渠意出發太遲不能避印度之時委風之故 
　　二日亞姆斯竺丹電某報哉稱荷蘭油公司董事部决議再發紅利百分之十六連前共百分之三十一 
　　二日倫敦電今日證劵交易所中航務公司之股票頗弱因外間傳說美國議訂說則岐待英國及外國船舶之故 
　　二日倫敦電内閣昨向愛爾蘭代表提出六問題今日覆文已到尚可滿意星期二日將續開談話會 
　　二日柏林電莫斯科消息外蒙外交委員團已抵莫斯科 
　　二日柏林電五月份出入亨堡港之船隻共二千六百十二艘計二百六十一萬九千五百二十九噸戰前一九一三年五月份出入船隻共二千六百零二艘計二百四十四萬七千五百十三噸 
[公電]  
　　徐世昌臨去之電各省區巡閱使督軍省長部統護軍使鎭守使陸海軍總司令各省議會各團體報館均鑒頻年以來海内多故鄙人外以愍民生之困頓内漸孚輯之無方迭次通電宣言久以退休爲志徒以國會未設繼任乏人荏苒光陰以至今日兹以撄疾衰頽不堪任兹艱鉅已於本日明令宣告辭職依法由國務院代行職務惟是此四年中身所經歷心所藴結者不得不於將去之時一爲傾吐之也曩者丁已一役國脈中斷馮前副總統代任元首召集第二届國會據法改選迨馮前代總統任期届滿國會乃以大任相屬鄙人當以衰老無能再三辭讓竟不獲已强起就職時則海内崩析生民塗炭戰將亭國交方亟私心禱向首願竭忠盡慮企謀統一以紓民困次則合羣策羣力以謀政治外交之逐漸改良是以蒞任之初卽揭　比旨首令南北同時罷戰言和復派遣全權代表開會議於上海冀以毅力促進和平乃磋商經時尚鮮端緒南則黨見紛出北則代表再更益啓糾紛迄無效果遂使神州中剖之局沿襲累年末由统一黎民疾首征伐相尋此則鄙人所爲痛心者一也以統一之無期致釁隙之交搆於是乃有庚申六月之役其時譬解旣盡戢兵無方畿輔陳師至於旬日閭閻震駭功罪紛紜而國家之威信軍旅之精英亦旣損失過半矣此則鄙人所爲痛心者二也二年以來張皇補苴略言安輯乃以閣揆進退輒起爭持排喩俱窮重勞師旅邦畿千里蕪爲戰墟怯瘵餘生重以剝伐此則鄙人所爲痛心者三也鄙人德薄能鮮誠信不孚才不足以言統馭智不足以燭幾先馴至綱紀淪胥生靈顦顇每一念及寢饋難安夫國事之不能就軌乃至潰决爲禍者旣已彰彰返而察夫庶政之措施則亦寡所成就教育爲立國之根本實業爲救時之要圖就任之始計畫綦詳甚欲敦勉實行以裨大計四年之間其諄告於官吏者實不過所懷之毫末乃以大局不寗財政枯竭之故互爲牽掣不但無以課功而且日益窘困至於地方自治爲共和國家要義屢經督促而迄未奉行凡此皆返躬自責而不敢稍自寛假者也所差能爲國家致忻望者則歐戰以還世界大勢變遷異乎昔時巴黎華盛頓兩次會議賴我國人同心協力一致進行舉我國所希望之條件大都通過山東懸案亦得解决雖實施有待而自奮有基友邦之信用較深國際之地位較勝此者國民督促之力與代表用命之功非鄙人所敢引以爲烈者然而最初願望惟此一端差稱不負又不敢不引以爲幸也第念華盛頓會議旣予我國以建設之機實爲我國人奮興孟晋之會其條理每重自非衰朽所克勝當其閉會之後卽思引退以讓賢者而其時内閣之風潮未平不得不暫爲隱忍勉事維持今則局勢稍定更不容再緩須臾矣國家者國民之公器也鄙人不過爲國家服務之一人比年以還勞精疲神茹辛忍辱調護羣材而不蒙相諒遇事退讓而猶以爲爭不私一財不私一人而疑爲虚僞旣已艱苦之備嘗夫何權位之足戀從兹隱處要泉不復再問世事而私衷所希冀諸端吾知後來賢逹必能振作有爲爲國家建無疆之業以副國民喁喁之望也掬誠布逹幸亮察之徐世昌冬二印 
　　吳佩孚通電各報館均覧恭讀大總統卅一電虚懷盛德天下爲公凡在國人同深愛戴猶復垂意辦法殷憂謀國敢不殫慮仰副隆意竊以國是基於輿論大政必由公决開封馮督軍卅一電西安劉督軍卅電寗羗劉積之先生有電均以法統恢復之義示縀紛排解之方大勢所趨歛曰以斯爲宜我徐大總統於内亂方殷之日出膺艱鉅本以統一爲夙懷萬方多難事與願違今大位旣無虚懸之慮即敝屣十餘月之尊榮克償二十二行省之統一奉身而退亦屬初衷我黎大總統遘非常之變延垂絶之統雖韜隱之數年以公意爲進退法所當然責無旁貸六年舊會議憲未成旋遭威迫本固有之職權爲依法之集會返轡首都新猷在望寰宇之内（中有脫字）艱難斯則所馨香禱祝者也除公派代表敦請黎大總統復職外謹先電聞貯候明教吳佩孚冬印 
　　蕭耀南通電國務院各部總長保定曹巡閱使吳巡閱使各处督軍省長各都統各總司令各司令龍華護軍使海軍總事令各艦隊司令各鎭守使各師旅長各省議會各法團各報館均鑒西安劉督軍敬卅兩日通電孫總司令勘日通電先後奉悉具見酷愛和平醉心統一欽佩無量吾國棼亂久矣國人望治甚於望歲今幸各方意見漸接漸近輿情所嚮趨於軌物自非急起直追無以奠定國是六年解散之國會一經恢復東海地位任法律上失所依據諒能敝屣虚榮爲斯民造福至中山護法曾有宣言舊會一日恢復即行引退光明正大海内共聞求仁得仁當亦不至再事爭執則繼承統緒揆之民意而俱同按諸法制而悉當者舍黄陂莫屬矣兩公宏識偉論極表贊同竚望當代賢逹一致主張俾統治良規早日實現國民甚幸大局甚幸蕭耀南冬印 
　　陳光遠覆第一届議員電各報館均鑒頃度覆天津第一届國會繼續開會籌備處一電文曰敬電奉悉頻年擾攘法統中隳諸公凖據職權依法恢復自行召集從此糾紛立解統一功成不勝欣幸謹爲國會慶爲國家慶陳光遠楊慶鋆冬印等語特以奉聞陳光遠楊慶鋆冬印 
國外要聞 
[法國通信（ＴＺ）]  
　　記巴黎李鶴齡案 
　　駐法陳公使於本年三月二十日晚赴宴歸途遇剌幸而脫險行剌者爲四川籍青年學生名李鶴齡因在海外用費缺乏由華法教育會某君薦與曾任巴黎和會秘書之法律家某女士爲記室僅得食宿不支薪水歐洲方面留學界經濟困乏如李君者甚多料李君竟爲一時感情衝動而謀剌中國駐法公使李君年只十九歲在謀剌之夕適與陳公使及使領館人員相遇一堂其行動略有異似方思索一事頗不喜與他人交談迨陳使言旋李君乘機先出時已夜間十一時四十分陳使方行適有交通部駐歐代表章篤臣君亦將返庽陳使乃邀其同車迨抵車門陳夫人先登章君篤臣繼之而最後爲陳使故章佔中座陳與夫人左右列事行兩三秒鐘忽聞聲響咸欵爲橡皮輪炸裂繼又三響由車後玻璃窗入車内只見玻璃紛紛飛章忽大呼受傷御者乃疾駛出險章徃最近醫院取彈療傷幸無大害陳及夫人·另僱他車回使館是夜二時警吏查悉某女士家之書記李鶴齡忽失踪因疑其爲兇手即將其住室搜檢在箱内搜出子彈十枚與當晚施放之彈正同又有俄國虚無黨首領列寗相片一紙及函札多件次（二十一日）上午十一時親自投案者果爲李君巴黎各報遂爭相傳載矣 
　　是案因陳使不欲控究巴黎預審裁判所尚未戕李君交付法庭訊辦最近巴黎預審裁判所推事華朗君Ｍ　·Ｗarrain接得巴黎中國使館函李鶴齡案或自此可望從輕了結也函錄如下推事閣下本年三月二十晚謀剌鄙人未遂之青年學生李鶴齡業經貴署開始審查在案鄙人對此事不欲加以控究除經前函聲叙外尚有數言須敬俟閣下之諒詧者查該生在中國家世本清白來法兩年端謹好學頗爲人所稱述該生前此無識之舉僅屬一時狂熱實鄙人所敢斷言用特專函陳述敬請法蘭西法庭對於該生力從寛大免予懲辦附上致國務總理兼外交總長潘嘉賚君ＭＰoincare函抄稿一件統惟鑒核不勝翹企之至一千九百二十二年四月十日陳籙 
[日内閣總辭職之醖釀]  
　　東方通訊社二日東京電云自五月六日高橋首相有中止改造之聲明遂預料有風雨再盛之槪且一時暫呈平靜狀態之内閣問題似以最近召集之地方長官會議爲機會有再燃之兆高橋首相數日以來招集同黨出身之五大臣就政局不安之善後策有所商議其時雖未交換决定的意見然此時使改造再現之不可似爲共通之意見夫改造旣不可行則當轉入退出内閣問題今政友會内爲該黨將來計而於此時留餘力以備總辭職之議論漸次有力即岡崎·横田等改造派傳聞亦已傾注於此說矣一方面黨外政客間高橋首相之信望亦以益益墮地故内閣或至不得不總辭職然不得已而總辭職則政友會之所最爲難者莫如後繼閣員問題政府及政友會之所望爲後繼内閣不可不依然堅持現内閣之對内對外諸政策今傳黨内有推薦加藤海相或山本農相之一派又有遇不得已時則推清浦子爵爲中間内閣之一派之說於此頗惹世人所注目者爲後藤男爵之動靜與犬養氏之態度據傳後藤男爵有今日已訪西園寺公爵於興津之風說以此與國民黨昨日在代議士會决定進一步而組織新黨之議一事對照云則可知犬養·伊東·後藤之三角同盟正益活躍矣於斯時也政客策士必試各種之飛躍此於近數日間喧傳爲最可注目者也又假定内閣總辭職果實現則其時期度或在華府會議諸條約批准之後然或间外迅速即此急轉直下而實現亦不可知也 
[列寗有病說之眞相]  
　　因操勞過度致患失眠　　世介新聞社云列寗有病之說屢見於歐美報紙且有謂其病勢沉重恐將不起者實皆過甚之詞頃據柏林消息述列寗近况甚詳據云列寗身體確不甚健但並無重病彼之所苦與英相勞合喬治相同爲操勞過度自執政以來迄今四年政務旁午幾無片刻之閒俄人辦事規定時間者頗鮮列寧則自清晨至深夜治事時刻秩然不紊睡眠時間極少進食以公餘爲之不過數分鐘而已列寗體格强健精神彌滿從前喜乘自由車又喜游山善於攀陟自執政以來四年間一切運動皆廢幾并短程散步之機會而無之彼治事類拿破崙事必躬親除重大問題外凡瑣細節目亦一一考核致愈形繁忙今日非政府中人罕能見列寗之面亦半由於此固非列寗之深閉固拒一變向來態度也數月以前過分工作之徵象漸見夜間不能安眠外遂謡傳其病篤彼現寓莫思科附近村中僅處理最緊要之公事近在人民大會中曾演說兩小時日諾瓦會議代表政策之决定列寗亦又有加討論彼現除撰著一書外日以打獵爲事凡從前放膛於西比利亞之人因食物不足恒自行獵取野獸以資補充列寗因此亦擅是術現列寗健康日漸代恢復不久將能照常治理政務云 
國内要聞 
[再紀北方政局之大變化]  
　　黎黄陂有允復職說但附以條件 
　　東方通訊社二日北京電云據政府方面消息徐世昌已决定今日辭職移居東四牌樓五條胡同私宅但據約法以大總统之職權可由國務院代行故國務院今午十一時因此事特開緊急會議今日國務院通電兩院議長及各省内容如左「徐世昌已徐民意宣告辭職依法由國務院執行職務然吾人遭遇時勢之變化對於現職 
 
 

Page 7

 
 
務爲尊重法統起見於兹謹以其職權奉還國國當暫以國民之資格維持一切」今日徐世昌所發第一電全文僅六十餘語極簡單大意如左「余以衰弱之身值兹艱難之秋不克當斯重任故通告全國辭職今日已同時發出命令暫由國務院依法執行大總統職務」徐氏又發布命令云「查大總統選舉法第五條載大總統有事故不能執行其職務時則以副總統代理之使副總統亦同時缺位時則由國務院執行職務云云本大總統今因衰病宣告辭職當依法命國務院執行職務 
又三日北京電云總合各方面消息徐世昌雖知形勢已非但至昨晨似猶未定辭職之决心其意尚觀望已所發之通電反響如何繫一線之希望然吳佩孚駐京代表錢某於昨晨會見徐世昌要求從速辭職聲稱若再不應要求則或有意外之變亦未可知蓋暗中諷以吳佩孚態度之强硬因此徐世昌方悟自已之運命乃定辭職之决心於是乎遂見急轉直下之局面傳聞保定方面本未决定反對徐世昌之方針然當恢復舊國會運動漸次呈具體化之勢徐卽密遣人向各方面盡力爲妨害運動一面任命王懷慶爲三特别區巡閱使以謀牽制吳佩孚因此保定方面之空氣俄然一變前月二十八日之光園會議遂有反對徐世昌之决議徐氏似尚未知其實情據各報載黎元洪昨日容張紹曾邊守靖等直隷派有力者之懇請遂允復職近將進京（黎之代表已於本日午後來京）又關連於黄陂復職說遂宣傳張紹曾之組閣說併亦有周樹模孫洪伊之呼聲據黎黄陂親近者之談話云黎氏主張以下列三項爲復職條件即㈠得任期一年半之保證㈡須保定方面及各省一致擁戴㈢須北京方面有力者歡迎之」且非再經三四日不能進京但保定方面希望其即日進京要求派兵護衛唯就於任期則主張三個月京於此點頗難接洽因此哈漢章用由天津赴保定云云蓋黎黄陂之未了任期若從張勳復辟時算起則爲一年半若從馮國璋代理總統終了後算起則爲九十六日也徐世昌昨日甫抵天津即再發通電叙述依法就職之始未聲明非法二字始終不能承認又二日天津電云據舊國會議員某氏語云舊國會雖預定八月間開會然以時局之急轉或可早日開會黎元洪雖爲公理上當然繼任之總統然大約未必就任結局或以伍廷芳行使臨時總統之職務亦不可知現聞張志潭靳雲鵬王承斌秦華邊守靖等有與舊議員一部相結欲以排斥徐樹錚爲條件慫恿段祺瑞出山運動以段爲總統以曹爲副總統之說此事頗堪注意 
　　國聞通信社三日北京電云吳景濓謁黎問就職後命令須得總理副署意中已定人否黎表示屬意唐紹儀吳不爲然謂唐宜　待而薦張紹曾黎無言張（紹曾）哈（漢章）今日由保回津俟閣事及任期可確定即入京 
[北京通信（靜觀）]  
　　財政部渡過難關之狀况 
　　董授經長財政適值端陽節關而其履新之際正在財部部員罷工之時對内對外異常棘手經次長項驤一度疏通部員即行恢復原狀然此外之債主仍然麕集董氏雖鎭靜自不能不十分焦急以各項用欵論除本京軍警餉項已算有着落外而各部院局所用以資點綴者則仍一錢莫名且援贛經費蔡成勳聲言出發在即更急於星火前日星期六閣議席上由周子廙交出蔡氏所預定用欵單一紙内列一百四十餘萬元限定五日以内即須撥齊免致貽誤戎機並經聲明此項預算已屬减無可減董氏接到手中半晌無言蓋彼自登台以後連日雖竭力奔走毫無頭緒其所恃爲惟一辦法者則爲定期兌換劵三百萬然銀行界前有承認流通一百五十萬之議未幾又復打銷至此董氏更覺萬分困難所幸銀行界要人如張某周某等尚竭力爲董帮忙謂董氏人尚正派不可不加以維持政府財政如此困難不加援手亦似說不過去且由周子廙從中拉攏直至昨日（二十九日）下午銀行界復開會於銀行公會董氏親自出席說明節關財政困難之狀况切求銀行特别帮忙當時表示反對者固有其人然各大銀行則力主維持之說結果乃得承認兌換劵流通欵二百萬元外復籌借現欵一百萬元據聞此項現欵一百萬亦係田各銀行分别擔任當場逐一簽定數目約定今日由中國金城鹽業三行於下午一時支付至於兌換劵一時尚未印成則先發支單董氏直至下午五時始出銀行公會之門董氏到部後即傳諭主管司員今日散值不宜早須連夜將各種支票手續辦好因此財部乃有連夜辦公之說當晚董氏除飭由司員加緊辦理各種付欵手續外並召集重要部員特開一部務會議關於分配欵項問題逐一議定今日（三十日）財部尤形熱鬧庫藏司令爲各機關催薪人員所麕集幾無隙地大客廳内則爲車警機關以及其他特設局所領欵委員所盤踞大早八時此項人員卽已有至部者其間爭執吵嚷不一而足由董氏親自批定辦法儘現欵一百萬兌换劵二百萬共數三百萬公平分配無論何種機關一律二成兌劵一成現欵除大宗軍警費一百五十萬外援贛經費僅交六十萬其原定之額係一百五十萬嗣董以各機關職員枵腹已久萬不能不略爲救濟援贛經費雖屬重要節後當可續籌因此由蔡成勳所派之委員用電陳商並由董氏親與蔡氏通電蔡氏無異議於是各機關乃得以九十萬分别支配其支配標準分爲三級最窮者多發次窮者少發不窮者不發直至下午六時始得完全分配妥貼計教育部領去十五萬元内務部領去十萬元海軍部领去六萬元參謀部領去五萬元其餘如蒙藏院平政局全國水利局等一槪發薪一個月農商部原擬定在不窮之列嗣經該部一再爭執結果亦發三萬元所有現欵支票均經發出並約定中國金城鹽業三銀行本日下午特别延長辦公時間以便持有支票之人到行取欵兌換劵係由財政部印刷局内承印此時尚未印就則先由該部發給支單書明數目由領欵機關憑單直接向該局領取該項兌換劵旣經各銀行曁商會承認流通且簡章規定每月由鹽餘項下提出二十萬元以資還本則歷時十日即可完全兌清將來在社會上之信用或可不至十分大低落惟此次難關雖獲勉强度過而官多於鯽庫空如洗將來尚無辦法可言據聞董氏已擬有减政裁人意見書惟尚未公布而交長高恩洪今日早間怱怱由保定返京後卽於下午閣議席上提出議案一件主張各機關所有不在官制以内之職員一律裁撤當時各閣員多不發一語久之乃有陸陸長發言申述陸軍職賆與其他文官不同之處繼又有某總長發表意見謂裁人減政爲目前最不可緩之舉惟新閣不日成立似可將此種責任讓之新閣嗣又討論及於實缺官而具有法定資格問題者議論一塲未加表决大約此案暫時雖懸而不議將來必有實行之一日也（五月三十日下午七時） 
[張孫吳聯電發後之奉局]  
　　張作霖對直失敗後一時氣憤塡胸無可發洩痛恨徐菊人詭計多端使個人入於陷阱遂有宣布獨立之說經各要人會議之結果咸以際此兵力薄弱之秋一旦宣言獨立曹吳更有詞可藉乃有主張不若改爲自治者經衆同意是以决計改爲自治其手續刻正在磋商中一俟妥協即當宣布惟據另一消息則謂張氏被免職後奉天態度迄未正式表明有謂張夙與廣東政府有所聯絡行將歸附南方者有謂三省戕宣布獨立實行自治者種種傳聞莫衷一是至二十六日始有張孫吳聯銜正式通電發出其要旨旣非獨立又非附南更非委三省政治於三省人民實行自治只謂東三省人民自作主張云云自張孫吳宥電發出後東三省之旗幟已稍鮮明據聞先時張氏之意本擬宣布獨立旋以東省外交關係至爲複雜獨立一層碍難辦到而東省與西南懸隔聯南猶可附南更說不過去前曾有勸張氏回省改東三省爲民治者無如東省人民自治之凖備未充又恐有人乘機覬覦與以不便後經再三斟酌乃發此電 
　　省會議長白永貞副議長李樹滋商務會長魯隸琴工務會長薛永來教育會代表褚瑞徵六人赴關勸張作霖回省該代表已於二十四日晚車回奉張氏依然未歸或問各代表前往接洽之情形代表多遁詞問諸君因何而去曰慰藉大帥去的問大帥歸乎曰現下尚無一定問大帥猶耀武揚威以備抗直乎曰未聞然則較前已見頽靡乎曰仍如前也問者以終不得要領乃罷惟據某代表謂張氏精神如常目前調動軍隊無暇返省並備席宴會陪席者有趙倜之代表張勳之代表等共計十人是以各團體昨復會議議定電請吉江兩省各會會長一併來奉聯絡一體再赴山海關一行務將張氏迎迓返奉鎭攝地面云云 
　　省垣各團體因鑒於人心之動摇加以端節在邇恐蹈民元覆轍故先後公舉代表前往檜關勸張早日返駕以安人心詎知張堅不肯返省垣人民不安更甚是以吉督孫烈忱偕同于冲漢張宗昌等均於二十六日午前一點鐘乘京奉專車前往山海關除共商善後外並諄勸張氏一同回奉奉在參謀長代理督軍喬漢章先於二十五日午後三時在督軍署大開防務會議討論緝捕魁星樓胡同之暗殺犯並保衞省坦治安辦法列席者有憲兵司令陳興亞副司令高金山王家勳諸人至五時始散 
[東俄總司令之自辯]  
　　聲明對華並無軍事行動 
　　華俄通訊社五月一日赤塔電云本社（華俄通信社）記者以某派報紙散布流言謂遠東共和國對於中國滿洲擬開始軍事行動物訪謁遠東共和國總司令皮橊海氏探問其虚實據皮氏答稱此種流言均係一第三國所散布圖得從中漁利并得藉口在中東鐵路沿綫將其事隊佈置又在哈埠巿街由其軍隊巡哨至若吾共和國軍總司令部雖明知在中國領土内現方有人擬集俄國白衛軍匪黨時圖侵攻吾共和國但吾人並未將軍隊集中於中國邊境我軍司令部職分所在不得不取相當辦法保護本國邊疆此亦並未受有任何訓令而然例如本年四月間曰衞匪侵擾黑省鐵路某車站一事焚燬鐵路橋樑槍殺鐵路雇員均足證明吾人需設法保護本國邊疆以免再有此等事變發生遠東共和國政府曾屢次由其正式代表向中政府提及此事建議能除此項白衛匪武裝并將若輩移解往遠東共和國按照刑律懲辦中政府苟依從此項建議必可增進中俄兩國間友睦關係但兩國間外交談判旣迄無結果吾人不得不專恃已力設法自衞以免後患而杜亂源兹再聲明遠東共和國與軍司令部之政策專在保護本國邊疆並無侵略他國領土之意如所謡傳云云此種流言顯係一第三國所故意散佈也 
[英人歸還威海衛之計劃]  
　　字林報威海衞通信云威海衞代理行政委員近接英國殖民大臣來電謂前於三月十八日電已令籌備交還威海衞兹望該行政委員卽會同海軍代表哈金斯艦艦長高玲斯司令根據前電製定籌備歸還之計畫書並希望中國代表預先考察該地情形與該行政委員及高玲斯司令共同製定收回之計畫書關於政府批准之此項提議之詳情祈卽與本國駐北京公使就近備文徵詢云云此電中所謂三月十八日之一電業於日前通信中述及之其内容注重在確保外人之財產權巿政事務外人須有充分代表權之規定以及表示望中國改良威海衞與内地間交通之願望央國艦隊須於夏令使用威海衞爲避暑地點各節現在中國政府已贊成英國之提議合組中英委員會就地調查各項問題向兩國政府爲必要之提議英海軍大將德孚勳爵之荐高玲斯司令爲委員會中海軍代表也具有深意卽以高玲斯對於遠東事務富有相當之經騐深知英國艦隊在遠東海面之需要故也因此自高被任命之後一般人均信英國之海軍利益必可得鞏固之保障關於威海衞本地代表一節究屬何人傳說紛紜或又謂英本國政府已特派專員來華現正在途中者惟殖民地辦公處則堅持由本地選擇之說白倫脫君爲本地領事署中之一員於中英情事經騐甚富實堪充此任云 
[中俄局部通商之草約]  
　　兩國在迪化所議定 
　　國聞通信社北京通信云中俄局部通商問題前經新疆省長楊增新委由外交部特派新疆交涉員與俄社會聯邦會議共和國外交部特派代表在迪化互相議定臨時局部通商條件草案十四條該草案已由雙方電呈各本國政府請示俟得覆電如無異議即可定期簽字兹將該草案全文錄左第一條新疆省以塔爾巴哈台城及阿山之布爾津縣城爲與俄國通商地俄國以斜米帕拉廷斯克城及宰桑城爲與中國通商地雙方於以上通商地點各設商務機關兼辦涉事宜兩國商務機關及眞正僑商需用房屋堆棧在通商地點各信住在國法律租用之第二條關於通商及其他之交際上雙方互相遵循國際公法及國際慣例第三條俄國應負責任之事件如左（甲）俄國對於新疆人民及旅俄華民不得傳播社會主義（乙）俄國流行中境及旅俄華民所收受之俄紙幣除俄舊紙幣問題應俟中國中央政府與俄國政府磋商解决外所有俄國之新纸幣俄政府自通商之日起按照初發行時價值責成俄國官廳與住在中境之俄商務機關於最速期間内隨時以現金兌收（丙）中民因俄國政變无後在俄境被俄國官廳扣留充公及被搶刦所受生命財產貨物之一切損失俄政府自通商之日起於最速期間内實行賠償賠償辦法另訂之第四條中國在俄境與俄國商務機關及普通俄民自由交易不受公賣制之拘束第五條通商以金銀實物爲交易任何俄人購買中民貨物勿論在俄境與中境不得迫令中民收受紙幣並不得輸運紙幣入中境第六條除兩國所各認爲禁止輸出品外凡雙方人人民在住在國因貿易所得或變賣自有財產所得金銀布疋牲畜及其他生熟貨品均可自由輸出第七條出入貨物之稅各在本國邊境稅關按照現行之稅則徵收第八條中俄通商出入必經中道塔城與斜米指定爲巴克圖卡阿山與宰桑指定爲吉木乃卡如有繞道出入者以偷稅違章論第九條雙方商務機關及其人民生命財產均受住在國法律之保護第二項兩國人民間因貿易發生爭論及所有民刑訴訟事件一律適用伊犂條件第五條之規定但俄國没收財產貨物之律不得施行於僑居俄境之中民第三項兩國邊界搶刦案件之辦法另定之第十條兩國人民因通商過界往來適用犂條件第六條之規定第十一條雙方人民因貿易訂立字據合同契約應請由住在國官廳依法證明之第十二條此項臨時條件以一年爲試辦期限第二項試辦期滿無何窒礙本條件繼續有效第三項試辦及繼續期内如有一方面不履行條件彼方得隨時聲明停止通商第十三條此項條件内有爲伊犂臨時通商條件所未載者伊犂與七河省兩處亦適用之第十四條此項臨時條件經雙方同意以中俄文字各書二分雙方簽字蓋印互換收存以昭信守 
[長沙通信（華）]  
　　鄒與魯鬨之内幕 
　　此次第二師第四旅長鄒序彬改任游擊司令另以警務處長張輝贊接充旅長其原因非常複雜均已詳載前函惟鄒自奉改編令後祗能帶去原有第四旅之四營其他二營則須撥歸張新任改編是不啻減少彼之實力兩營且游擊司令係一臨時名稱亦非鄒所原受故鄒聲稱我本人脫離第二師範圍原無不可惟須將原有之兵力抽去且應另委較優名稱此係本月二十六七日事也 
　　更調令發表之原因不僅出自趙總司令個人之意前次因對外問題召集各軍官來省會議如謝吳兩鎭守使宋師長張警務處長等均在省城彼等因見魯鄒不睦非湘局之利從中調停煞費苦心惟魯鄒兩人均謂「如档我留非令彼去不可」大有勢難並立之意魯爲師長何能因與旅長意見不合而去故各要人决定移调辦法以圖救濟趙總司令頗以爲然因而發表今鄒忽忿而離省將軍隊集中湘鄉大有不願交代之意此非各要人之所願也 
　　鄒爲趙司令所拔識且有同學之誼惟性情孤高目空一切故不僅與魯反目即其他各要人亦無不與之微有意見自鄒發出通電後（此電另函寄來原文指此次風潮係張處長挑撥因鄒疑張欲爲旅長也末段則言個人交卸原無不可惟第四旅不可裁割且須發清欠費）魯師長即謁趙總司令謂本師鬧出亂子我當辭職以謝趙雖倚重鄒旅長惟不便代爲廻護一則命令由已發出鄒之抗令不交於已威信有礙二則鄒不尊重各軍官之調停辦法不能因此而使各軍官難堪也故其答魯之詞僅云吾兄不必着急我自有處置辦法云云二十九日夜總司令部召集會議討論此事宋謝諸將之表示均不滿鄒之單獨行動謂非勒令遵照原令不可非然者則政府爲保全威信計不能不有以處治之另有多人謂此事不宜張揚應由全體軍官勸鄒讓步從速交卸云云 
　　至魯之個人則取温和態度從事彌縫蓋恐引出派系問題更爲不美也鄒爲趙派此次調動地位係多數譚派軍官之主張今後相持不下誠恐星星之之足以燎原魯氏有眲及此乃覆電勸慰鄒旅長欲其不爲已甚鄒之兩團被鄒帶去四營集中湘鄉仍有兩營未動鄒能鑒於大勢不再强硬則此四營當然歸鄒改編惟未知鄒之態度究如何耳 
　　此事發生後各要人都是有苦說不出趙總司令不能袒鄒亦不能用嚴厲之態度各軍官多礙於總司令面子不便發作魯則和平激烈均無所可二十九日各軍官離總司令部後尚在某處交換意見一次内容未詳惟在此端節之前政局忽起波折各要人均抱不安云 
[陳炯明不就兩粤軍務督辦職]  
　　前報所載孫中山任陳炯明爲兩粤軍務督辦一說現聞陳氏意决不就此職一以爲不能再用兵廣西擔此虚銜無謂二以爲有類於北方之巡閱使其部下各將官則仍持原議要求恢復陳氏原有各職仍任粤軍總司令至省長一職則須由陳保薦或謂鍾秀南最有希望或謂陳屬意黄强尚須視陳是否就職而定日來省中各方面盛傳陳氏不日返省某政客言陳已定下月陽曆四號返省但此說恐亦未可恃也 
　　日前陸軍忠烈祠之會議主張陳炯明復職及要求斥逐六人除前查得产人中姓名爲胡漢民朱卓文陳策程天斗四人外頃又查悉尚有胡毅生（胡漢民之弟現孫氏委爲參軍）及趙植之二人趙本充孫氏之偵探長及巿廳稽查長於政治之向不甚露風頭此次亦被議及聞因前總司令部偵查長黄福芝自陳氏返東江後黄部各偵緝員在省者多被拘拿指爲趙所爲之故連日省中謡傳尚甚盛日前有謂朱卓文已離去省城者現查朱氏尚在省前說亦是訛傳 
[皖高等廳判决吳水亭案]  
　　皖省宿松第三届省會當選人吳水亭因選舉朱敗遷怒於原告人張國維思所以中傷之乃僞造張國維條據謂張有受賄私和情事告訴張國維詐欺取財當經地檢廳爱理偵查該條據完全係吳水亭所僞造提起公訴判决吳水亭僞造文書罪徒刑一年又三個月剝奪公權全部三年吳聲明不服提起上訴高審廳旋即開庭審理昨日提案宣告判决仍處吳徒刑一年又一個月剝奪公權全部三年徒刑僅减少兩個月而吳在看守所復多躭住月餘未得絲毫利益吳所引僞證之該縣學生兩人亦判徒刑數月一俟經過上訴期間卽行送監執行吳等惟有相對而泣最可笑者吳水亭於未判决前在看守所内尚謂人曰「議會召集我如何是好」亦可謂愚矣聞吳家資甚厚即地畝收益每年可獲四五萬元現在急謀易刑雖化數萬元亦所不惜但此事恐未必果能辦到至張國維所訴該縣初選舞弊案第一審判决無效係缺席裁判各當選人力謀挽救特派人代該縣知事兪慶瀾爲代表於法定期間内聲請回復原狀業經批准并於昨日開庭審理雙方均延律師到庭所有審訊情形大致與前次審訊無異一般人之預料大約仍將判决無效也宿松屬第一覆選區縱該縣能不爲根本打消此外尚有同區桐城選訴證據確鑿早經法庭認定恐宿松當選人之希望終成爲幻想也 
[浙學潮漸告結束]  
　　一中與省議會衝突事件自經省教會出任調停後沈省長又向省議會聲明負責道歉並對於會務前途責成地方警察切實保障一面由一中開學生自治會議决書面道歉昨日致省議會函云逕啓者上月二十二日學生等向貴會願致貴會發生誤會至爲抱歉兹特具函奉逹卽祈察諒爲荷（末具浙江省立第一中學校全體學生啓並蓋有學生自治會鈐記）同時省公署亦咨省議會云查近日法政一中等校學生先後赴貴會請願一中學生并有無理要求情事以致停止開會業已令廳轉飭該校校長切實訓誡至保護一切當然由行政官廳負責除令行警務處酌派保安隊三四十名前往貴會常駐保護外相應咨請貴議會查照議會方面得此兩種文件後已有下台方法當於二日下午二時開談話會議員出席者稽文等五十九人由沈鈞業主席報告省長來咨對於本會開會已加派保安隊駐紥保護本會是否滿意請諸君討論各議員有主張仍不開會以待圓滿答復者有主張卽開大會庶可行地使職權者最後結果定於三日下午一時開大會卽晚配議事日程先於三日上午九時再開談話會一次討讑通電稿及復省長咨文稿並解决繼續開會一切進行事件衆無異議此項風潮已告一段落矣 
　　工專學生因要求經濟公開致釀成罷課出校風潮　連日經省教育會會長周錫經李傑律師公會會長阮荀伯省農會會長方仲友杭縣教育會會長朱汲民等竭力調停雙方已漸緩和前日（一日）下午三時省教育行政研究會會長馬叙倫副會長葉謙省教育會代理會長周錫經副會長李傑體育校長王犖安定校長陳純等又假女子師範開會勸導學生上課曁嚴相陳駱三教員復職一面又请學校收回開除學生之成命經若干之盤旋已得雙方同意所有專門部學生已於昨日（二日）起照常上課其請假回家學生亦须卽日回校上課所有經濟委員會一俟籌備周安妥卽依教育廳令發議决案組織成立該校風潮至此亦告結束兹錄學生方面通告如下敬啓者生等前因要求學校經濟公開久未得到圓滿结果乃有罷課待命之舉現在學校方面已經諒解又承省教育會會長周季綸李俊夫及校長團代表馬彝初葉墨君陳柏園鍾郁雲王卓夫諸先生出任調停剴切慰勸生等情願讓步學校亦已收回成命經濟公開尚不背乎初衷一部分之目的旣已逹到自應恢復原狀自六月二日起照常上課恐未週知特此佈聞 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[南軍大捷中之贛垣狀况]  
　　近日贛南前敵戰訊不佳傳聞虔南龍南信豐大庾崇義五縣相繼失守粤軍已進佔塘江墟省垣震動自二十八日起章江門數夜未關軍政界要人搬運行李出城徹夜不息昨端午節潯路公司加開專車滿載官眷皆有軍士護送因之謡言大起紳商富户紛將貴重物件安頓他處巿面驚惶異常昨晚軍界消息謂贛州軍隊返攻塘江大獲全勝毅軍常德盛部已抵漢口指日到贛省中各界以此種宣傳顯係當局安慰人心之作用且聞紅十字會及十二師軍醫隊昨均開赴樟樹陳督有一日親往督師之說知前方戰事緊急萬一失利省城治安極爲可慮特公推代表晋謁楊慶鋆請示維持辦法楊當傳閻警處長入署會話詢閻宗旨如何閻稱處長自二次革命李前督烈鈞出走日起擔任維持治安旋簡警務處長業已十年食我衣我皆出江西商民脂膏一旦有急寗忍遽去如南軍來亦所不避敝眷並未搬動省長可以密查楊詢警餉已墊幾萬尚欠若干應商商會再借二三月餉俾資安家斯能望其出力警備隊有我負責又顧各界代表云贛人待我不薄疆吏守土責有攸歸當與閻處長合力維持秩序卽有危險决不離省一步以謝諸君請傳知各界云云各代表旋至商會談話衆謂楊閻與地方感情頗好我們相信得過戒嚴司令高文貴（騎兵團長）老成持重人最和平吳帮辦篤信耶教樸實耐勞均可付托一切調查在省騎兵有九百人補充隊數百人欠餉兩月陸警一千三百人水警四百人欠餉五月各帮合力擔任籌欵發給二三月餉買一平安亦極合算空言不能責人效力本年各項經費一槪停發前敵亦因鬧餉而無鬭志本年某方搜括稅欵數百萬不知作何開支殊堪詫異云云衆皆歎息最後議决俟陳督出發後各界再開一聯席會商議籌餉方法而散 
[許世英行將去皖]  
　　國聞通信社安慶通信云許世英到皖之時卽挾有增加蕪湖出口米捐之計劃許氏嘗對人言安徽並不窮困今春有今行財廳一次籌足三百二十萬之公文並聲明非是加增人民之擔負實卽指加米捐而言孰意徵收之布告甫頒各界卽羣起反對許曾謂孔憲芳乃軍人之賬房是以整理財政無有辦法現雖易以朱清華而觀於許張所訂之條件財政廳仍是軍需之性質故朱氏上臺之後仍急設法籌集軍費教育實業方面依然分文無着此之孔憲芳之時有點綴者似猶不如許氏因此受社會各方面攻擊皖賢頭銜早被取消許嘗對人言我來皖數月凡所設施均關重要孰意一事未能成功往者袁世凱曾批評許氏在福建之政績云百廢俱興一事無成今之於皖迨亦類是聞北京方面有王某運動去許進行甚烈擬將各廳一齊換去許氏亦有所聞已將預備辭職故許之眷屬端節前二日已離省城矣 
[南京快信]  
　　津舊國會議員昨日通電各省擁黎元洪復職齊王兩長已復電贊同 
　　自治籌備處定本月四日開參事會議朱處長昨已飛函敦促各參事届時來省與會以促進行 
　　省議會昨開大會仍不足法定人數 
　　外交部咨送太平洋會議議定各種條約及議决案請查收各就主管事項積極籌備内容㈠九國間關於中國事件應適用各原則及政策之條約㈡九國間關於中國關稅稅則之條約㈢解决山東懸案條約㈣限制軍備會議討論太平及遠東問題齊督昨重行印刷數百份通令各軍事機關俾各周知以資引用 
　　僑務局昨咨復兩長云華工代表梅鈞請籌回國華工善後辦法一案已函請魯案善後王督辦酌予安插請查照 
　　京兆紅十字會孫會長眞電京兆重罹鋒鏑流離載道請籌募振欵拯濟擬請將上年北五省振餘項下撥助萬元藉資振撫兩長以上年北五省振餘項下尚存一萬餘元擬即撥助萬元昨已財廳遵照撥解矣 
　　蘇省水災義振會馮煦昨致振務處電云哈同君據稱時局影響前囑借十萬元實難籌措僅自捐洋一萬元助振等語 
　　鎭江關監督賈士毅呈兩長稱限制銅元改訂與補充兩項辦法微有不同請會核示遵 
[杭州快信]  
　　徐東海爲環境所迫通電退位此間輿論對徐氏亦不滿意希望黄陂復職 
　　省議會接省署公函取締學生請願辦法後今日（三號）午前續開談話會商榷通告全國電稿卽日拍發午後一時開正式大會議事日程列第十三號計籌集省道經費等案十八起 
　　一師校長馬叙倫體專校長王犖昨午前代表校長會議晉謁沈省長請解决法校風潮沈許卽日有正當辦法惟撤換周校長問題頗有難色 
　　去冬北京籌振處行令浙江菸酒局本年一月起附收振捐一成經王局長呈由兩長電請中央邀免不允復緩至七月一日實行現各釀商以負擔太重紛請展緩王局長已函召各區分局長來省集議期於國稅商情兼籌並顧 
　　紹蕭河莊黨山兩鎭向產食鹽民國四年改煎爲晒額定晒板一萬二千塊鹽民不敷分配現呈准紹蕭兩邑知事會詳省長請轉咨運署酌量增加已請鹽務署核示 
　　杭縣上泗鄉大嶺頭地方農民吳阿耀家昨夜被盜搶刦傷事主吳某及工人蔡某同日東嶽金魚井地方農民陳阿元家亦遭盗刦失贓二千餘金 
　　紹屬省議員王以銓僞照舞弊案杭地審廳今日公開審判律師張韜朱丹衷陳士燮爲王辯護甚力聞舉發是案之要證陳炳臣供詞含混情節不符此案仍難定讞 
　　中華教育改進社總幹事陶知行昨來杭報告一切此間教育界要人定四日在省教育會開會討論並表示歡迎 
地方通信 
[松江]  
　　令飭鄉農會修正會章松江縣金山衛鄉農會經該鄉農民雷興等組織成立當即舉出李廣禹鄔士鸞爲正副會長王月樓等爲調查員並錄會章呈請縣署轉呈立案兹實業廳以所擬會章核與規程不符業已指令縣署督飭該會分别修正呈候核轉勿再敷衍干駁云云業由縣署令發該會遵辦矣 
　　中醫拒絶領照松江醫藥衛生協會因反對内務部頒行取締醫生條例特於昨日召集全體醫生開會計論僉以部頒條例煩苛殊欠公允且假領照歛錢尤爲摧殘醫業表决結果决由該會中醫聯合鎭江醫藥會曁全國醫界電部請爲撤銷以維營業 
　　演講太會情形太平洋會議中國代表團秘書楊永清君於二日下午三時在西外樂恩堂講演太會經過情形先期由該堂柬請各界聽講省立三中及聖經慕衛等校學生·與官紳商學各界均各准期前往届時先由美教士步惠廉君報告楊君略歷次與到會學生同唱愛國歌次祈禱再次爲楊君演說大致謂前年巴黎和會爲我國爭回人格國際聯盟爲我國爭回體面此次太會方爲我國爭回已失之一部分權利至於我國領土完全行政主權獨立各國不干涉我内政及維持門户開放等凡獨立國應有權利亦得各國一致尊重此皆蒙友邦贊助始克臻此但欲求外交勝利必先修明内政未聞國内紛擾而得外交上之便宜者深望全國同胞爲澈底的覺悟以民意的自動的謀國内永久的统一和平爲種種的建設庶太會爭回權利各約得以依限履行否則必爲外人藉口恐與不議等耳云云講畢閉會聽講之三中學生復由步教士導引參觀孤兒院及東吳第四等校始行散歸時已鐘鳴五下矣 
　　欵產處常會紀松江縣地方欵產經理處因實施財政公開政策每月二號例開董事會將上月分收支欵目由司月報告通過經總董執行公布昨日（二日）又爲第六次常會期總董耿公逹主席將收支等各例案表决後又提議金山衛拆城招人投標及其　辦法案緣投標價格前已估定三千元而以松縣所屬之東北段城牆爲標賣界址並須由投標者先納證金六百元今投標日期尚未公布而該鄉學校已紛紛來函請領城磚以建校舍此應先决者一且城垣之水城門於拆卸時亦應留出以免拆去後有碍河道藉存古蹟以上兩問題均應於事前妥爲議定云云當即公决應由處即日函致該鄉自治委員鄒厚甫將應留各城門之闊度先行勘丈認定再行確定投標日期及其他辦法至於各校請領城磚在本處旣已决定招人投標應由各校逕向承標人價買自無請領必要云 
[蘇州]  
　　集議開辦平糶蘇垣官紳前雖有平糶之議迄無開辦確期因是人民頗懷怨望吳縣郭知事知萬難再緩特於昨日（二日）下午二時邀請豐備義倉吳董曾濤及當地紳董等在縣署東花廳開會集議辦法届時城鄉是否一律舉辦尚未决定惟於互相討論後當塲推定郭巷鄉錢董梓楚湘城鄉姚董元溎周莊鄉陶董惟坻等數人爲鄉區籌備平糶代表從速與城紳宋績成蔣季和孔康侯龔耕禹潘起鵬等接洽再行核奪以便着手進行云教育行政會議吳縣勸學所長潘振霄前日（一日）下午一時召集官紳開教育行政會議討論教育經費事項集議籌抵方法郭知事亦應召列席另延本届省議會吳縣議員蘇紳張一麐孔昭晋宋銘勳等三人爲特别會員同時列席與議其餘尚有錢鼎姚元桂丁鵬陶小豬等各鄉董及縣立男女各高小校長杜應震等約共到三四十人先由張一麐起立演說教育必要之理由並謂經費不敷自當力籌抵補當由列席諸人詳加討論後决議從加稅及帶徵方法着手一爲忙銀帶徵一爲貨物稅附加一爲各巿鄉屠宰稅附加續議籌撥修志局刋志經費二萬元事討論結果由宋績成主張列入十一年度地方預算或由忙銀帶徵付表决繼議義務教育期成會之組織即經潘所長出席演說略謂義務教育爲今日社會上必不可少之事際此生計日艱能以自身之經濟力培植子弟者現在不過十五組織該會殊屬急不可緩云云經衆討論後當塲推定張一麐爲吳縣義務教育期成會正會長孔昭晋蔣炳章二人爲副會長宋銘勳梓楚及龐天笙吳蔭玉等數人爲名譽會長議畢即行散會 
　　縣警封禁枯廟葑門外車坊鄉屬澄河灘旁原有觀音堂一所民國以來香烟旣無寺僧絶跡所留以看守空廟者僅一年逾花甲之香工加以坐落荒僻距村頗遠詎年前忽有客籍無賴數十人盤踞其内晝伋夜出專在澄河附近搶刦行旅往來行船受其害者何可勝計聞車坊鄉警所前日捕獲該鄉某姓刦案之盜犯某甲解縣庭訊時供出同黨皆居住該廟郭知事據供後以該廟實爲逋盜淵藪特於前日令行車坊警察分所長周申甫迅即會同鄉董朱錫藩密派長警馳往封禁以清盜源而維治安云 
　　衛生會籌欵收蠅蘇州衛生會附設北局青年會内成立後即印發通告收買蒼蠅每三十頭可售銅元一枚數日來捕得死蠅往售者頗屬不少聞該會預備大洋一千元作爲收蠅費云 
[常州]  
　　縣商會會議紀武進縣商會於昨日下午二時召集各業董開會到者七十餘人由會長于瑾懷主席議决案如下㈠議購領商團新槍籌還墊欵辦法主席報告赴漢購辦商團槍械子彈　過情形此項價銀由各業商號分認當由到會各業分别承擔至改組商團辦法俟召集會董董議公司討討開辦期在暑假後㈠協借本年冬漕案公决現時銀根奇緊商業凋敝實在無欵措借且公陽歷八月間察看商業現狀再行妥籌辦法届時或可查照借漕成案以六月爲期酌量商議㈠補救銅元巿價辦法安公决查照最近省令蘇省禁止販運銅元章程摘要通告各業 
[無錫]  
　　江陰繭行停秤江陰縣繭行自上月二十八日開秤後到貨甚湧本月一日貨卽减少二日竟無貨到行故各行均定是日收秤矣 
　　烟紙雜貨業組織公會無錫烟紙雜貨業爲維持營業起見組織公會特於本月三日在柏燭公所開大會因人數未齊改開談話會再定期開成立會已擬有暫定章程因文長從略 
[鎭江]  
　　新絲上巿新絲業於二日開秤交易尚形踴躍肥絲每百兩六十元細絲每百兩六十八元本星期中江北清淮等處絲貨亦可陸續運鎭云 
　　洋釐續漲現值絲繭茶米當令之際洋釐因亦日高前日下午蘇滬錫等處匯欵到鎭收買龍洋爲數頗鉅致釐價續漲至七錢一分左右銀拆亦高至三錢云 
[揚州]  
　　廳委監算交代江都王前知事與新任江知事之交代刻經財政廳派委儀徵縣知事監盤會同清算以昭愼重除分令飭遵外並令縣署知照矣 
　　省委監焚烟土江都縣署由上年十月至本年四月歷次拿獲之烟土物件列表呈經省署派委唐德勛來揚於二日在縣署大堂當衆焚燬 
　　湘岸僱輪運鹽湘岸運商近以岸銷孔亟特僱日輪高雄山號逕赴證北濟南塲先行裝運濟南鹽四萬包以濟岸銷 
　　鹽商翻悔前議十二圩裝鹽各帮航主前因增加水脚事集議後十八帮均派代表同赴揚州與各鹽商接洽各代表要求恢復舊章每包加一錢二分而鹽商則謂若加一錢二分必須增加牌價方可（即官示賣價）彼此磋商數日率允每包加五分以示體恤並將鹵耗議妥囑各代表回圩當衆宣布以陰曆五月初一爲實行增加之期各代表以目的已逹欣然而返到圩次日（即陰曆四月二十三日）仍在彤華宫邀集體航主由領袖代表宣告一切不料揚州鹽商突於陰曆五月初三日頓食前言將前議一槪抺煞航主聞訊大憤初六下午仍在彤華宫開全體大會到會者逹二千餘人由領袖宣布鹽商翻悔情形一時人心憤激大聲斥駡旋即由衆議决數條㈠未裝鹽者不准受儎㈡二已裝者不准開行將船上舵滾取下阻止開船㈢已開在中途者將九江及蕪湖兩關鹽船牌照騐票等一槪調回似此情形旦夕有停掣之舉未知若何解决也 
[南京]  
　　諸曁旅寗同鄉學會歡送會諸曁旅寗同鄉學會會員河海駱胥波·法專余宗翰·已届畢業·南高趙才標·受江蘇省教育會之聘即日赴滬講演滅除蚊蠅之法該會前日在城内科巷五號余宅開會歡送首由金兆均報告開會宗旨次由陳興模致歡送辭余鐵山金海觀兩君演說均希望本届畢業會友將來服務社會當以福國利民爲前提來賓朱君等亦有演說後由駱余趙三人致答詞畢即攝影散會時已五句鐘矣 
　　金陵大學卓著兹聞該大學今年暑校現已籌備繼續開辦所訂課程較前益加擴充共分農學教育學宗教學實用學等四個學組不惟得使去年已學者先後可以銜接而尤令此届初次來學者仍能循序漸進其所擔任之各科教員均係中西著名專家共有二十餘人之多今已定於七月初旬（陽曆）開學男女生兼收有志者可向該校索閱章程當得其詳也 
[杭州]  
　　浙一師籌欵贖路之進行浙江省立第一師範學生爲籌欵贖路事前日齊集大禮堂開會討論體辦法當推薛乃實君主席蔡炳賢君紀錄議决辦法如下㈠會員在贖路期内各納洋一元作贖路費㈡自治會每年膳餘費提出五分之一作贖路费以上二項將來即作自治會基金㈢每年舉行游藝會所入劵資除開支外充作贖路費㈣端節本會會員向杭城各處作第一次之募捐惟不願捐助本會者請其向各銀行投資贖路以上二項將來作辦平民學校之基金㈤推舉薛乃實等八人爲籌欵贖路會委會并聞該校學生已於端節日分五十二組出發募捐每組計竹筒一個贖路紀念章一百張捐一角以上者給予一枚次日即請各界在該校大禮堂監視開筒到者有馬夷初等千餘人開筒結果計大洋六十一元小洋二千零零五角（内鉛洋二角）銅元八千五百五十一枚錢五百五十四文當時即將此欵存入興業銀行云 
來件 
[山東代表爲膠濟沿路開埠請求全國協助文]  
　　敬啓者現在山東人民爲報載膠濟沿路開闢八處商埠業經通過閣議遣派代表等來都請願連日向當局陳述山東人民意旨迄未得切實答覆兹將經過事實及要求協助之點撮要述後 
　　第一日人在膠濟沿路從前之行爲自日人戰勝青島而後膠濟沿路之重要巿鎭其精華所在均被日人强佔其强佔之方法大别之可分兩種（甲）挾其戰勝餘威直接的佔據之者（乙）軍事粗定以後賄買無知華人頂名租買間接的佔據之者土地佔據而後建築房屋修治道路經營非法商業漁肉接近人民經我人民呼籲於政府我政府提出抗議因日人不就範圍致成懸案者不下數千百起 
　　第二山東人民至華會告終對於膠濟沿路被害之希望商埠或租借地以外之土地外國人不得居住載在約章日人在膠濟沿路無論直接間接佔據之土地皆係違法當此魯案結束之際從前被害之人民皆希望日人退還我故物賠償我歷年以來被害之損失卽希望政府根據國際法例替我被害人民力爭 
　　第三閣議通過開埠山東人民之驚疑南北各報忽有閣議通過在膠濟沿路開闢八埠之披載山東人民對此發生三種疑惑（甲）查提議開埠之地點皆現在日人盤據之地點即山東人民被害之地點政府於此時際不依法收回日人之强佔乃亟亟焉提議開埠豈杜絶被害人民原物歸主賠償損失之種種希望而便利違法强佔之日人作適法之取得乎（乙）查膠濟路線不滿九百華里於此數百里内開闢商埠八處現在外人領事裁判權尚未撤廢彼日人再作非法營業我之警察權不能完全行使豈政府有意延長膠濟沿路中日之紛擾乎（丙）政府旣指定某某地點闢作商埠無論遲早必須照辦彼日人於指定範圍以内選擇精華領租建築勢須照章允許此外如我巿政範圍内外之種種設施我政府之財力不足我人民之財力亦不足難免直接間接利用日本之資本此後膠濟沿路之實業權利不將爲日人壟斷乎上之甲乙丙項在少有常識之人必能看出政府袞袞諸公當不如此糊塗且報紙登載容有不實於是各團體公同會議遣派代表等來都控察虚實附帶請願 
　　第四請願之經過代表等來都先赴外交部由沈次長接見據稱該案係内務部提出代表等說明來意允爲轉逹總長次見周總理允與善後督辦王儒堂商量通融辦法後見王督辦亦只允設法捕救後赴内務部因該部現正罷工不得與長官見面統計代表等向各長官口頭之表示山東人民非絶對的反對開埠乃反對魯案未完全了結以前開埠 
　　第五請求協助山東問題關係世界及東亞之和平早爲中外人士所公認我全國父老昆弟諸姑姊妹以數年之奮爭種種之犧牲始取得和會拒簽華會交還之結果故我全國父老昆弟諸姑姊妹寶負有始終持平處理山東問題之職責現在關於開埠通過之閣議業經證實敢請我全國父老昆弟諸姑姊妹繼續華會以前奮爭之精神協同山東人民作以下之主張對内請求政府將開埠通過之閣議暫作懸案責成善後督辦山東省長將膠濟沿路日人侵佔之一切懸案迅速清結然後再將開闢商埠之地點及其數目提出商量對外聯合日本平民提醒日本政府對於開埠一案勿作極端主張以增加華人惡感代表等才識簡陋迫在窮途除正式具呈政府以外伏祈父老昆弟諸姑姊妹協同主持並祈時錫教言俾資遵循無任感荷待命之至山東各團體代表杜應斗朱紫垣李允峰等由北京前門内中華飯店叩 
[江蘇義務教育期成會爲菸酒稅事致各縣函]  
　　敬啓者本會前准崑山縣署第三科函開菸酒附抽振捐一成一年期滿後移充教育經費業奉省令核准公布教育前途得所救濟不勝欣幸惟菸酒稅名目繁多如公賣稅之外有牌照稅門銷稅落地半稅之類現在附加振捐是否一律照加抑或止及公賣請先期調查示悉以便有所依據等語當經本會職員會議僉以菸酒稅名目繁多應分數項調查一菸酒稅及牌照費等究有若干項二以上各項每年收入額之槪數三振捐附帶之項目及帶收之成數均應詳細調查俾將來帶徵時有所標準當經一致可决函請江蘇全省菸酒事務局事照上開三項分别開示去後兹准江蘇全省菸酒事務局復函内開查本局徵收菸酒費稅各欵約分爲四一菸酒公賣費全年收入額訂銀六十萬元一菸酒牌照稅全年收入額訂銀十二萬五千元一菸酒門銷捐全年收入額訂銀三萬九千六百元一菸酒稅全年收入額訂三十三萬元共一百九萬四千六百元此即係來函所云收入槪算之數近年實收數目約在八成上下至附徵振捐一項前因國務會議議决本年烟酒項下一律帶徵一成商民迭次力求未能承認所有本局自十一年一月分起附徵振捐一成係循照上年成案將江南各稅所兼徵烟酒稅應收振捐一成向解財廳者改解本局又江北各稅所兼徵烟酒稅内附徵二成治運經費劃撥一成併解本局彚轉以清界限并非另行帶徵振捐一成此外烟酒公賣費牌照稅門銷捐事實均辦不到亦未實行合亟函復等語用特函逹即希察照並請轉知貴縣教育各機關至紉公誼專布順頌公綏江蘇義務教育期成會啓六月二日 
雜評一 
[法律與事實（默）]  
　　前此南北議和之難點分法律與事實兩問題今舊國會旣已恢復繼續行使職權則法统之爭已可告一段落此後各方面對於舊會恢復無意外糾紛而舊會議員又能尊重人民公意一以完成憲法爲職務絶不因他種問題爲人利用致再引起國内之擾攘則此法律問題之解决始可謂獲有良果不然則統一之梗依然存在也 
　　法律之爭旣有着落則此後解决之點即入於事實問題南北各要人勿誤認解决實事爲專門解决地盤而於國家有利益之問題如廢督裁兵等兵多所解决一掃從前種種革新之障礙而後所謂事實問題乃獲良果不然而但以解决地盤爲務則必不能免二次之紛爭所謂統一之梗亦依然如舊也 
　　民國分裂以來法律事實之擾擾今果能因舊會一復而即根本消除乎自在南北之覺悟何如耳 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[章炳麟勸黎黄陂擇地復職]  
　　天津黎大總統鑒徐酋行遯我公復位有期薄海欣心而所憂亦正在此將帥過驕難爲其上公於段閣已有前車宜於金陵武昌擇地復職切勿罣繫北京自同囚錮章炳麟江 
[納稅華人會昨開理事會]  
　　華顧問五人已完全選出 
　　公共租界納稅華人會選舉華顧問前由檢票員方椒伯許建屏兩君開票選出宋漢章·陳光甫·穆藕初·謝永森·余日章·許建屏等六人内余日章與許建屏兩君得票相同由方許兩君移交理事部開會解决曾誌本報昨日下午五時該會舉行理事會由到會各理事仍推檢票員方椒伯當衆抽簽結果抽出許建屏君當選五顧問遂完全產出該會一面通告當選人一面通知工部局定期正式就職兹將華顧問五人姓名錄下宋漢章陳光甫穆藕初謝永林許建屏 
[修改稅則委員會之新提案]  
　　預備組織三十個審查會 
　　上月三十日（即上星期二）修改稅則委員會開會時我國方面本擬於棉紗疋頭關稅問題討討完畢後即提出新提案惟當時以各國代表對於上述問題發生異議且未能將該問題議决之故直延至上星期五開會時猶未能將新提案提出討論兹將該項新提案内容探誌如下㈠提議組織審查會三十個分别討論各貨物分類及價格問題由各國代表團之以文件聲明願加入委員會者共同組織之其未聲明加入分委員會之代表團亦有隨時參與審查會會議及發言與投票權㈠提議前述審查查開議日期及討論之問題以後由稅則委員會秘書通知各國代表各國代表如欲於審查會提出無論何種問題討論得備文通知稅則委員會秘書由該秘書通知其餘各國代表審查會之議决案須報告大會由大會再加考慮而批准之至上述之審查會三十個其分類如下表 
　　審本會　類表（一）本色棉布品稅則號數一至九（二）漂白或染色棉布品十至三十六（三）印花棉布品三十七至四十三（四）棉花棉線棉紗及棉製品四十四至五十六（五）亞蔴大蔴檾蔴貨品五十七至六十五（六）絲貨及絲兼雜質貨品六十六至七十四（七）毛棉呢並毛及絨品七十五至八十八（八）五金類八十九至一百六十七（九）魚介海產類一百六十八至一百九十六（十）葷食及罐頭物雜貨品一百九十七至二百二十三（十一）雜糧菜品藥材籽香料菜蔬品二百二十四至二百七十九（十二）糖品二百八十至二百八十上（十三）酒啤酒燒酒飲水等品二百八十五至三百零八（十四）烟草品三百零九至三百一十八（十五）化學產品三百一十九至三百四十三（十六）染料顏色品三百四十四至三百七十九（十七）燭膠油皂漆蠟等品三百八十至四百零七（十八）書籍地圖紙及木造紙質品四百零八至四百二十二（十九）生皮熟皮皮貨品四百二十三至四百四十七（二十）骨毛羽髮毛角介殼筋長牙等品四百四十八至四百六十五（二十一）木材林竹籐品四百六十六至四百九十五（二十二）煤燃料瀝青柏油品四百九十六至五百零二（二十三）磁器蕩磁器玻璃等品五百零三至五百一十三（二十四）寶石石科及泥土製成物品五百一十四至五百二十三（二十五）石棉（不灰石）品五百二十四至五百二十八（二十六）袋蓆地蓆品五百二十九至五百三十九（二十七）鈕扣品扇傘等品五百四十至五百五十二（二十八）銼針品五百五十三至五百五十九（二十九）自來火（火柴）及製造自來火材料品五百六十至五百六十八（三十）五金線箔品及雜貨品五百六十九至五百九十七 
[航業消息彚誌]  
　　紐約路内水脚之頻跌 
　　法郵公司定造十二新輪之所聞 
　　六月一號本埠入水脚公會之十輪公司跌减水脚運費以後此間退出公會之各公司對於上海至紐約一路内運費亦急起直追互相减折祇求有貨運裝更不計納費成數之多寡大有爭氣不爭價之情狀是以邇日滬上之運赴紐約水脚已跌去百分之六十各貨之運資率至多較定價收十分之四 
　　本埠滙豐銀行在美定購之翡翠玉石係爲新房内堂中砌設所用陸續運來者已五百餘件昨日又運到此項翠石二百件現已起出聞其質地異常瑩潔價值亦甚巨云 
　　法國郵船公司近聞該行又在本國特訂造最新式之快速率郵船十二艘預備在遠東航路内替行及添加所用者 
　　太平洋郵船公司之林肯號到流現已泊在招商局中棧起貨計旅客之到上海者爲美海軍職杜齊及商人基德等二十六名又往香港之客有美人四十八名往小吕宋者有十八人來貨有大批罐頭食品共計四千餘箱又有機油四百桶屋頂紙九百零五件方糖四百二十五箱檸檬一千一百六十箱棉花油三百二十桶紙烟一千零八十七箱鋼條六百八十九牛奶二百箱錫紙六百十五件生菓四百件乾菓二百件硬紙板及洋漆二千五百五十一桶纸頭三百件云今日赴小吕宋裝去生鷄子二千箱雜貨數十件云 
　　法郵公司之歐華貨輪班中現特發無線電到申云於六月一號新添入一輪名曰中尉聖羅倍皮號係由比利時之盎威爾開出經密得爾司堡安南等處來滬須在八月初到申又中尉特蠟堵號七月内得先至此該項貨輪船例至此後係往塘沽秦皇島者今則改赴漢口云怡和洋行定建之九千噸外洋輪華生號現已出廠聞其船主已委薛普森副船主委康得納大副爲尼沙雷二副爲洛平遜 
　　順亨洋行本年新闢瑙威中國班内之米色那號輪現已經過蘇彝士運河將於本月十八號到上海云 
　　大英輪船公司現定於八月四號特將一萬一千一百噸之麥開杜尼亞號郵船添派中英直航線班輪航路經英國·埃及·南菲·印度·及南洋羣島至上海此輪僅抵上海爲止不赴日本又有四月二十二號由滬回國之克爾盈號昨得由馬賽來電此船於今日定抵英國倫敦云 
[香山同鄉注意澳門兇案]  
　　旅滬香山同鄉會昨爲澳門葡人開槍殺傷華人案致電粤當道請嚴重交涉電云廣東香山唐少川先生鑒葡人殘殺我同胞乞代請當道嚴重交涉（下略） 
[各工團委員會執行議案]  
　　聯合通信社云本埠各工團公團於前日開聯席會議公决各事已誌昨報兹悉該工團執行委員會等於昨日仍在原處討論各事當由浦東紡織工會代表徐君報告該會因要求日華紗廠履行前議條約不遂繼續罷工事業經三區曾署長調停已和平解决雙方尚稱滿意承各界同胞援助敝敝同人無任感禱但聞各界熱心募捐至八百餘元因敝會不敷分給故請罷工後援會暫爲保存以便别助公益又公濟醫院助洋十三元九角外尚有救國十人團工商友誼會等均請由各募捐團體負責保存俾得此項經濟充作以後勞動運動之用所有致日華紗廠公函等均請撤消因被拘代表張王等七人昨已由警廳釋放亦可謂不幸之大幸惟敝會得能爭得人格皆出於各界熱心贊助之力嗣後敝會對於社會公益事業甚願盡力帮忙云云各委員以徐君之意甚善公决對於日華事暫緩執行向各工團聲明撤消議案後再行辦法又對於廣州澳門事及紹興慘殺案等電文由童理璋王奠世起稿又定各委員每日下午到會執行議案外請各工團代表參考以咨鄭重兹將各種電文略錄如下 
　　致廣州當道代電澳門葡兵欺侮我國同胞遽行慘殺勞工數十華人受重傷者百三十餘人如此兇劇爲世界所罕見敝團體等爰提出條件八項請政府服從民意予以嚴重交涉誓必逹到目的而後已條件如下㈠政府嚴重交涉㈡調查實在肇禍原因及死傷人數㈢懲辦肇禍葡兵㈣賠償損失每人五萬元㈤向世界各國聲明葡國無理㈥贊成廣東國民大會提議收回澳民自治㈦請政府派軍艦鎭懾㈧請全國當道一致服從民意爲國際爭人格上海各工團執行委員會叩江 
[中國工會開會紀]  
　　國聞通信社云昨日下午三時上海各工界代表在中國工會會所開緊急會議由陳國樑主席報告澳門葡兵開槍傷斃華人一百餘名之多關係重大應請各同人討論對付辦法蔣長年提議澳門地方爲我國領土該葡兵因小事開槍傷害華人事關主權凡我中國工人應表示反對本席主張一面電致廣州政府與葡人嚴重交涉李正奎附議通過次由陳國樑報告昨日出席各工團執行委員會議浦東日華紗廠罷工事情形而散 
[贖路貯金消息三則]  
　　北京清華學校前日致函本埠籌贖膠濟路委員長余日章云同人等忝列教育界關於國民義務不敢輕忽於是組織集資會現集之欵已近七千元暫存銀行生息以備應用第恐辦法有不合之處兹寄上簡章二張祈指示一切云云其集資辦法凡教職員月薪一百元以上者至少認欵一百元一百五十元以上者至少認一百五十元二百元以上者至少認二百元二百五十元以上至少認二百五十元對於此項詢問該委員會業已答復甚表贊同並請其聯合北京學校作較大之聯合云 
　　南巿潮惠學校對於儲金贖路竭力進行印有傳單分發學生家屬自五月十日起二十日止儲者百餘人已足七百金儲存上海商業儲蓄銀行目下又在繼續進行按贖路儲金會議定國民學校每人一元爲及格高小學校每人五元爲及格潮惠學校高小科有學生百餘人國民科有學生二百人照章儲足七百金可以及格而該校於十日之間已儲足七百金繼儲者尚甚踴躍將來成績當有可觀也 
　　本埠久記木材公司昨亦致函該會辦事處云敝公司節省本届端節筵資撥入贖路儲金並各個人自由加儲共計二百五十元已送交正利銀行存儲稍盡國民愛國之心而資提倡云 
[萬國拒土會年會訊]  
　　本埠萬國拒土會自成立以來年必開大會一次本月二十三日又届該會年會之期昨日該會事務處預時發出通告一則其文云謹啓者竊以鴉片之禍流毒孔長病民弱種貽害羣生所以萬國政府共同厲禁以期掃蕩廊清永絶根株乃有喪心病狂之徒貪利無恥之輩視法律如弁髦等明令於虚設私種私運輾轉營求以致嗜之者日衆業之者日盛即以上海一隅而論土店林立燈吸遍設浸淫泛濫死灰復燃毒卉潛滋隱憂更甚·坐使十載禁烟之功墮於一旦此非特中華民國之病抑亦各國熱心人士所同引爲憾事者也本會覩此情形實在痛心奔走呼號藎竭棉力顧收效雖尠而志終不懈第念烟禁問題關係國法保存人道目今要圖莫過於此然兹事體大非羣策羣力不足爲功爰經董事會議决定於西曆六月二十三日下午五時假座青年會正廳特開大會推舉職員邀請中外各團體推派代表二人與會共策進行以匡不逮素仰貴會尊重人道熱心救國對於此舉當荷贊同用特專函請派代表二人并希先將所派代表台銜住址詳示本會俾可專函奉請如有善於禁烟條件提案乞預會期前十日寄下以便彚集交議共同討論謹此奉聞無任盼禱云云 
[顏惠慶明日北上]  
　　外交總長顏惠慶博士日前赴杭已誌本報兹悉顏博士及其夫人等定於明日（五日）由杭乘車來滬即日轉乘滬寗路夜班快車北上 
[薩鎭冰昨晚赴寗]  
　　前海軍總長薩　冰於昨晚（三日）十一點三十分乘滬寗車赴寗 
[張孝若由通來滬]  
　　代表張謇主席吳淞巿政開幕 
　　張孝若昨由南通來滬今日主席大祐鹽墾公司股東會聞該公司資本七十萬元在泰屬伍祐場興辦鹽墾事業兹因工程堤閘須提前興築公議加股三十萬元儘老股先入不足另招新股該公司共有地畝二十萬畝已墾熟六萬畝若全部之堤閘工程告竣則雖遇水旱之災不至有重大之損失淮海銀行總管理處已由南通移至上海張氏將常駐上海此來並代表乃翁列席吳淞巿政處開幕典禮及維持交通銀行二事明晚何護軍使約其晚膳並聞對於商埠有所磋商云 
[淞埠局派員赴省守候撥欵]  
　　吳淞商埠局張督辦近因財政廳短付埠局臨時經常各費且以額外之增比債劵八萬元解局抵欵致埠局由交通銀行發生糾葛聞日前電飭方科員丁委員二人到通面令赴寗至廳守提昨悉方丁兩委員已於前晚搭大慶船由通來滬轉車赴寗矣兹錄張督辦由通拍發之電稿如下南京財政廳嚴廳長鑒預借典稅原議指抵淞埠欠費嗣以此欵移撥運河工用埠局先未接洽埠政河工均關重要請將所借典稅及典業銀行墊借之欵無無多少埠河兩局各半分解不足之費仍希竭力設法如數籌撥庶雙方兼顧除抄電知照兩局外務祈照辦見復爲企再前撥埠局增比債劵八萬元旣在報部截數之外如同廢紙何能抵欵應用總之本年春收起後所有淞埠内幹枝各路基必須按例給價收用計費當在二十萬元左右所有未領臨時費十四萬元務於一個月内如數籌足至埠局經常月費短欠多月并希查照前函分别補解兹派方鴻鎧丁慶龢兩委員到省守候籌撥請勉爲其難接洽辦理張謇陷印 
[章太炎講學停講一期之原因]  
　　江蘇省教育會延得章太炎講學各節迭紀前報昨午後四時往聽講者陸續到塲教育會職員先派車往接至四時半車夫持章氏回片云章先生刻因實有特别要事不克臨講沈信卿氏遂卽當衆宣布情形並表示事出臨時不及預告致勞跋涉良深歉仄還祈下期仍到聽講云云 
[盲童學校學生遊行紀]  
　　循環俱樂部供給車輛一切提倡慈善事業 
　　上海循環俱樂部RotaryClub,Shanghai向以服務云益爲首要之宗旨昨日午後該俱樂部爲提倡慈善事業使社會知盲童之應救助起見特由部中會員分供汽車十輛運載盲童學校學生四十二人游行租界各處該校校長Mr·G·B·Fryer與教員共約十人亦均乘車同出由該俱樂部執行此事之主任浩蓋突君Mr·ＨaroldＨolgate與費吳生君Mr·GeorgeFitch等照料一切午後二時四十五分自該校出發第一車上插有旗幟其餘各車亦均有該俱樂部與該校之旗甚足引人注目由該校先至靜安寺路繼續經南京路至黄浦灘乃至外白渡橋禮查飯店稍事休息後復至黄浦灘沿灘入愛多亞路轉霞飛路折往哈同花園入内進茶點該校學生表演各種游藝並參觀園内各處暢游以後乃復乘車返校 
[楊樹浦水廠工增資解决]  
　　每工增錢八十文 
　　楊樹浦路上海自來水公司全體小工因米珠薪桂銅元跌價要求加資等情已誌昨報兹悉前日（二號）下午雙方磋商均得讓步公司大班已允各工人之要求准增加八十文（共得錢五百六十文）業已解决故昨晨各小工一律照常上工矣 
　　星報云公共租界自來水廠之小工二百五十名日前罷工要求每日增加工資一角二分今日已全體上工昨有江北人一百五十名不復要求增資自行上工今日湖北人百餘名因勢孤亦到廠工作 
[日華紗廠風潮解决後之布告]  
　　浦東陸家嘴日華紗廠風潮解决情形已誌昨報昨日各女工前往領取工資仍絡繹不絶該廠復出佈告云本廠定於六月五號卽星期一早晨五時四十五分開車所有解决條件補錄於下㈠承認前次所議條約㈡日人山内聽其自動辭職㈢每名發給工資兩天㈣經紗車女工滿一年半照熟手論件計算工資㈤拘押警廳各人宣告無罪㈥代表張益章辭退廠内職務優給薪水三月 
[浦東紡織會歡迎代表出獄記]  
　　聯合通信社云浦東日華紗廠工人此次因日人廢棄條約釀成罷工風潮延至兩星期之久業於前日由三區署長曾永奎仍用私人名義向雙方竭力調解逹到圓滿目的而覊押在警廳代表七人前日下午二時釋放該會同人僉謂代表等共爲工人謀福利而拘入所中今事已解决邀集會員三百餘人租就汽車兩輛前往歡迎至新關碼頭渡江至浦東沿岸有軍樂隊二班客串一堂鼓樂喧天表示歡迎大呼勞工萬歲三聲至會歡叙云 
[指控李基福關係暗殺田中案之訊判日探所控無據判將案註銷]  
　　日本領事署前派偵探投法公堂指控韓人李基福與暗殺田中大將案有關請求准予移提歸案訊辦等情當由法公堂指定逖百克律師爲被告義務律師展期再核在案昨又傳訊先由被告逖律師聲稱承蒙公堂委任爲此案義務律師敝律師深爲欣悅案據原告具控被告與謀剌田中案有關此種控案實有誣指之處高麗革命有善惡之别所有無政府黨確係激烈份子專作暗殺行爲至於良善革命安分守已不敢作非法行爲此次因有不良份子暗殺田中大將故日本政府知照上海日領事署嚴拘同謀之人詎日本偵探卽乘機陷害無辜之人前晨日本偵探並不報告捕房直接至寶康里被告住宅内拘捕幸被告同居之房客不肯開門故復至捕房報告同往拘案惟被告於九歲時卽隨乃父至俄國充當兵士前年間辭退來申住居寶康里將房屋轉租他人並代人擔保從中賺錢度日安守本分不敢爲非法舉動被告同居之房客均係正當之人並無不端行爲對於謀害田中大將案毫無關係實被誣指况被告已入俄籍並非韓人敝律師又查得謀剌田中之韓人供稱自北京來申與上海之人毫不相干涉等語顯見原告有意誣指應請堂上宣告無罪並請堂上諭令日本偵探以後控告韓人須要交出確實証據切勿無故誣指等語繼據西探長戴薩克君稟明一切聶讞員商之法正領事德君判以原告所控無據將案註銷被告李基福開釋 
[福佑路越貨傷人案再誌]  
　　福佑路安仁路轉角仁昌祥烟紙店被盗搶刦大小洋元並槍傷該店中之袁自明並行人某甲一案已紀前報兹悉某甲卽劉德芳係賣水果水小本生理之人受傷後當經一區二分所片送同仁醫院醫治昨午劉之家屬到院察視據稱槍珠當時透出惟後肋下傷口已經醫生封固須在院靜養可無性命之憂云 
[續誌楊樹浦鄉民械鬭互傷案]  
　　楊樹浦方面前日發生鄉民械鬭傷人已誌昨報兹悉械鬭地點係在華德路結果青浦人陳生發陳禮壽陳長生各受重傷現均在醫院醫治行兇人並未拿獲昨晨該管楊樹浦捕房華探張玉嶺西探搿勃脫至公共公廨稟稱當時兩造各邀黨羽械鬭除三人受傷外餘均逃避現正偵查等語問官諭候傷者醫愈再核 
 
 

Page 14

 
 
[韓剌客金益湘近訊]  
　　三日上海日日新聞云目下覊押長崎片淵分監中之田中大將剌客金益湘所有豫審决定書所紀之犯罪全部均經是認云 
[又獲北河南路攔刦之兩犯]  
　　汽車夫秦毛狗及張阿六 
　　乘坐汽車之盗匪於三月二十七號在北河南路搶刦大通轉運公司之銀洋並開槍擊斃該公司押運人錢茂安而逃日前始由捕房緝獲案犯崇明人王寶生（綽號蘇州阿榮）解經公共公廨押候訂訊已誌昨報王自被捕後已在捕房招出當時該汽車司機者名秦毛狗並說明秦之住處是以承辦此案之華探目金福壽包探王桂亭於昨日清晨將秦查獲旋卽解廨由張襄讞會同日副領事田中氏略一訊問命帶回捕房收押候與王寶生併案研訊 
　　文滙報云河南路汽車刦洋案昨又拘獲一犯據謂乃美孚火油公司所雇之汽車夫名秦毛狗當日曾駕駛盜黨所乘之汽車車照乃三二一三號係百老匯路輪船商販某氏所有當行刦時曾將最後之「三」字用黑布包没維時該車在法租界某鐵匠店修理 
　　又訪函云昨（三日）上午九時公共捕房西探目潘林司帶領華探陸連奎等十二人在滬西龍華路追捕張阿六一名嗣至高昌廟西局門地方張意圖脫逃致由中西各探開放手槍聲響甚大當被該處海陸軍警巡查憲兵年三月二十七日糾黨王寶生秦毛狗等在北車站之北河南路地方持槍搶刦當場擊斃大通轉運公司押車人錢茂安一名並被刦去大洋一百五十九元案内首犯今日在途遇見追捕至此等語當以該探等突入華界拘捕人犯雖事出倉座並未先行知照包探等亦未携帶捕盜文憑並在軍事區域擅行開放手槍故戕一干人等暫行留於海陸軍稽查所當由該稽查所報告軍署請示旋奉何護軍使令將張准交該西探等帶回訊辦並諭以後在華界拘獲人犯應先通知該管官廳協助緝辦以符約章而昭鄭重云 
[偵緝隊破獲巨盗]  
　　重賞之下來勇夫贓證確鑿之盜匪 
　　十六舖泰興錢莊被盜搶刦當時報告警署飭探嚴緝嗣經淞滬警察廳懸賞五百元通令所屬上緊查拿在案兹悉該廳偵緝隊長郝樹林購到眼線於前晚十二時後召集全班偵探馳往大東門鹹瓜街施相公弄第三家七號門牌口郝隊長諭令各探分赴左右前後把守然後破門入内擒拿詎各盜匪已經睡臥聞警先後躍起持槍拒捕欲奪門奔逃經郝君協同各探奮勇上前將槍擊落並拿獲盜匪陳金標·王小旺·馮阿福三名並跡涉嫌疑之甲乙等三人又婦女二口又抄獲手槍二支子彈四五十粒皮箱二只内有綢皮衣服以及箱中起出泰興莊所出五十元之支票一張星夜押解到隊諭令分别收押槍彈贓物暫存昨午又奉郝隊長飭將陳金標等各犯提案研訊並傳泰興莊夥到案指認畢仍奉諭飭將陳等還押聽候查明有無再犯别案以憑辦理一面由郝君將破案情形面稟徐警廳長請示施行 
　　又一訪函云南巿鹽頭泰興小錢莊被盜搶刦巨贓一案迭經淞滬警察廳長令飭偵緝隊上緊嚴緝並懸賞五百元仰諸色人等注意緝破一面由該管一區警署王金山署長購線四出緝拿在案兹聞該署李申兩巡官訪悉是案失贓内有國寶銀行五十元支票一紙前日有北巿致和錢莊前赴該銀行兌現等事特向致和莊查問之下據云該票由福建路虞永和銀樓付來因兌現無着將原票退還迨詢之虞永和銀樓則稱有住居法租界有慶里十一號門牌内開設雉妓院之陳兆英付來賬欵等語該巡官等卽投法捕房報告前情捕頭立派包探前往將陳拘獲據供由某某等狎客所付給詰其狎客名姓則諉稱不知後由王署長報告徐廳長備文至法公堂將陳提回由司法科長預審之下飭偵緝隊會同兩巡官至十六舖地方指提與是案有關係之男女六名口解廳審究内有兩名確係正犯已供認不諱奉飭收押候再補拿同黨併究云 
[守望團並未停止進行]  
　　南巿守望團委員會自成立以來已開委員會六次舉定正副團長籌備經費積極進行惟尚未呈請官廳立案而某廳長對於該會頗爲反對近各紳董因南巿盗刦頻聞地方人民爲自衛計有設立之必要乃昨見報載有省署批飭不准設立之說當向各官署探問並未接有此項省令並聞該會現正從事進行不稍懈怠云 
[一週間之金融調查]  
　　進出口銀洋自上月二十九日至本月二日（星期五）止此星期中各銀行進出口銀洋不甚暢旺迨星期三適值端陽節星期六及逢西商賽船故銀行休息共有二天外洋大條銀未有運申惟出口者有香港裝去四十條現洋運往無錫一埠計有一百五十萬元此係收繭之欵其外江浙二造幣廠逐日計有十餘萬銀洋來往兹將每日出入之實數詳紀於後 
　　五月二十九日（星期一）各莊莊無錫洋一百二十萬元又厦門來洋三十萬元中國裝南京銀三萬兩又運赴杭州銀六萬兩交通亦將去銀五萬兩又裝往南京銀三萬兩又從杭州來洋八萬元廣帮儎往香港大條銀四十條（滙豐出倉）三十日（星期二）各莊裝無錫洋三十萬元中交二銀行裝南京銀共十一萬兩中國裝杭州大條銀八十條華義售出通亦裝去寶銀五萬兩又杭州來洋八萬元本月一日（星期四）中國裝南京銀五萬八千兩又由南京洋八萬元交通裝南京銀三萬兩又由該處來洋四萬元又裝杭州銀四萬兩又杭州來洋八萬元二日（星期五）中國裝九江洋三萬元又裝往南京銀五萬兩又裝杭州銀四萬兩 
　　並查本月二日（星期五）止中外各銀行存倉之銀洋等槪數較上週調查時現銀計多存四十九萬兩現洋計少存一百九十九萬元大條銀少存一百二十條（華商不入外國銀團者所存之數均不在其内）而南北各莊之存底與上週相似惟銀根仍趨緊急故拆息一時頗難見鬆也 
　　洋釐本星期一爲陰曆初三適在無錫繭巿湧朝故洋釐最高至七錢二分九釐嗣有裝往無錫洋一百五十萬元本年鮮繭收數雖然不足而巿價則大十分之二三故總共此届春繭裝往無錫者現洋亦有六百餘萬元至星期二三厦門有裝來洋三十萬元杭州陸續來三十餘萬南京京略有裝申無錫有退回二十萬本埠别項用途不廣以是洋釐遂步步回落此届又值端午節凡百商業皆有賬欵收下故至昨日收盤最小已跌至七錢二分零二五矣巿面尚看逐小云 
　　銀拆本星期一適届新繭用途銀根甚緊故銀拆尚在四錢八分與五錢之間現銀裝往杭州南京兩廠共裝去六七十萬大條銀本届無進口裝去香港大條四十條裝往杭州大條八十條銀根漸鬆昨日銀拆已小至二錢四分各銀行庫存現銀較上届多四十九萬兩聞某某等兩銀行將有盎斯現銀由外洋運來有七百萬兩左右云 
　　各國滙兌先令本週間共縮去一辦士禮拜一上午縮半辦士下午又長半辦士禮拜五縮半辦士下午又縮半辦士大條近期小去一二五遠期亦然東滙漲一分半美滙小七角七分半印度小六羅比二五法郎小二十個法郎香港勿動嗬囒小四盾七半馬克小二十個羅卜勿動各銀行計星期六賽船星期一英國節期封關三天 
　　標金本週間自星期一開盤價二百九十一兩五錢之後又稍小至二百九十兩零三錢嗣後人心屢次盤旋在九十餘兩跌至八十餘兩回高是以咸補抵空頭致將金價抬住現聞國外銀根已漸寛鬆此信傳出人心皆趨於看高一方昨日外滙並無轉移公會上午有一小時交易標金漲至二百九十八兩九錢收盤略小二百九十七兩七錢云 
[昨日之外幣巿况]  
　　昨日（三日）外幣交易仍屬活動價格跌少漲多計英金票漲四分買價爲八元零二分荷蘭票買價爲六角五分較前日高五釐花旗票遞加一分五釐買價爲一元七角五分馬克加二毫五買七釐新加坡元買八角八分五較前日巿價漲一分香港票高四分買價爲一元零三分八釐老頭票漲五釐買價爲八角四分五疲落者僅五百元盧布跌一兩買十二兩五錢千元新票仍買四兩二百五十元票買一兩五元至二十五票買八兩五錢法郎買一角五分八釐價格並無上落均與前日相同云 
 
[上海盲童學校學生游行攝影]  
[昨日之國内滙兌巿]  
　　昨日（三日）銀行公會集議内匯京津銀滙較「一日」行巿各漲一兩洋匯則遞加一元計北京公砝每千兩合申元一千零五十兩銀元每千元合申洋一千零零五元天津行化每千兩合申元一千零五十八兩銀元每千元合申洋一千零零四元漢口洋例漲七錢五每千兩合申元一千零二十四兩二錢五銀元高四元每千元合申洋一千零零六元沙巿九九銀每千兩仍合申元一千零七十兩宜昌宜平高五錢每千兩合申元一千零二十六兩五錢銀元漲二元每千元合申洋一千零十六元九江南昌温州銀元每千元仍合申洋一千零零五元蕪湖銀元縮半元每千元合申洋一千零零三元安慶清江海門銀元亦無更動每千元合申洋一千零零四元蚌埠銀元跌五角每千元合申洋一千零零四元南京蘇州鎭江揚州無錫常州常熟等銀元每千元合申洋一千零零一元一角宜興南通銀元每千元合申洋一千零零二元杭州寗波嘉興湖州紹興餘姚等銀元每千元合申洋一千零零三元蘭谿徐州銀元每千元合申洋一千零零四元五角厦門福州銀元每千元合申洋一千零十元重慶九七平銀跌十二兩每千兩合申元九百七十五兩五錢成都九七平銀仍無漲落每千兩合申元一千零十七兩五錢萬縣九七平銀漲五兩與申元相同銀元高五元每千元合申洋一千零零五元成都銀元每千元合申洋仍爲一千零零一元重慶銀元亦無增减價與申洋相同云 
[北京政府徵收附捐之堅持]  
　　財政部對商聯會呈文之批辭 
　　全國商會聯合會總事務所前曾呈請財政部准將各省已施行及未施行之各項附捐以明令停止一面聽商民自由籌欵兹該部業已批答其文云據呈已悉此案業經本部咨准賑務處覆稱本届繼續辦理常關賦稅附捐及加辦烟酒附捐一事實綠災區域竟逹十數省待振之民不下數十萬中央財政竭絀救濟乏術不得已仍採取被災各省官紳士民之建議將前項附捐展收一年冀得裒集鉅欵澹此沉災並非舉而納之中央别有用途本年一月間曾由本處會同貴部及内務部咨請浙江督軍省長轉飭廳道肫切勸導有案現在此項展限續徵之欵多已由各省災區自行撥作振需與商民自由籌欵濟振實無以異浙省振務尚在進行該省督軍省長現正飭屬分别勸導期於定期續徵並未准其罷免斷不能因此牽及已經展收各處致振務大有妨碍况各省現已施行之附稅即爲各省災民已得之振欵在全國商聯會不乏明曉大義之人似此業經指定之欵當亦樂予維持較之另行籌募更免重費手續除逕復該聯合會轉爲勸諭外咨部查照等因合亟批示知照云云 
[各團體後援閩粤籍學生]  
　　國聞通信社云福建滬案後援會代表劉學基已於前日約同福建旅滬同鄉會代表毛一豐赴各團體接洽聞所接洽者爲各路商界總聯合會各界聯合會廣肇公所華僑學生聯合合華僑聯合會中華營働組合書記部工商友誼會少年宣講團律師公會教職員聯合會救國十人團泉漳會館閩商公所等二十餘團體對於閩粤籍學生被誣久懸一案均深憤激擬於日内聯絡一致爲該案後援想當局對於此事當亦能俯順與情早日了結也 
[衛生會第二日遊行會紀]  
　　中國衛生會舉行衛生運動游行大會昨日爲第二日下午四時在西藏路一品香前集會到會學校㈠巿西公學㈡北區公學㈢亞東學校㈣上海公學㈤毓賢學校㈥譯志學校㈦坤範女學等學生一百六十餘人四時半出發向南經墳山路入馬霍路孟德蘭路南成都路孟納拉路愛多亞路棋盤街四馬路仍回原處散會該會除紥各種傳病蠱類方燈外並有油繪大圖兩幅一繪蒼蠅持來復槍向人射擊上書「殺人」二字一繪蚊及臭蟲各持武品上書「人類之敵」數字衞生傳單分散者共有五萬紙沿途觀者頗衆捕房特派巡捕照料北區公學童子軍維持秩序聞第三次游行在星期一蘇州旅滬公學養性女塾咸來函加入云 
[道路會覆内務部之要函]  
　　中華全國道路建設協會昨奉北京内務部由外交部譯傳巴黎萬國道路公會關於治路養路各問題迭經協會通知會員中之有土木工程專門識驗者詳加計論研究兹據會員浙皖路線工程師陳樹棠君與土木科學生戴居正君等對於各問題分别詳爲答覆由會復請内務部轉由外交部妥譯法文郵交巴黎萬國道路公會以便届時由民國代表趙志游君出席陳戴兩君答案甚長除由該會道路月刋下期登載外從略不錄特將覆部公函錄誌如下敬覆者前准貴部函送巴黎萬國道路公會關於建築道路等問題譯稿送請查核見復等因合亟抄錄原件函請對於該會所提各問題如擬有意見書即須送部查核以便彚送外交部轉交我國代表提出該會等情准此查興修道路爲今日内政切要之圖尤爲國際協謀交通之公益本會提倡建設自應詳晰答覆以便提出當經通知本會會員中之土木專門工程師徵集意見請爲自由擇題詳答去後兹據具復前來本會復核無異除將該項意見書另行抄錄隨函附呈外合行函復貴部查照 
[醫界聯席會議紀反對内務部管理條例]  
　　國聞通信社云自内務部頒布管理醫士條例以來本埠醫界咸極注意前晚八時由中醫學會中華醫會等召集全埠醫界在三馬路河南旅滬商界聯合會内開醫界聯席大會出席者有神州醫藥總會巿民醫院仁濟堂無錫醫學會席益堂席仁堂滬北醫學研究會無錫中醫會廣益中醫院等代表一百七十餘人公推丁仲英主席丁謂此次内務部頒布管理醫士條例與吾醫界前途頗有關係應請諸君各抒意見以定從違戴逹夫起將内務條例逐一駁釋神州醫會代表包識生發表意見略謂考騐醫士先進國早有定例吾人似無反對之必要惟是項條例在事實上尚須研究張心蕪趙仲平丁甘仁等均謂此項條例推殘醫生束縛醫學已逹極點如果實行無異宣告死刑戴逹夫請主席將是照具領執照付表决全體反對並决定辦法四項㈠公呈警廳具述反對理由㈡公電内務部要求收回成命撤銷條例㈢通知全埠醫士拒領執照㈣定期組織全國中醫大會　　尚有本埠新聞等轉入後頁 
雜評二 
[要錢不要民（旡用）]  
　　今之政府要錢不要民者也何以言之附捐爲振而徵究其性質係一種捐助行爲當問輸捐人之志願乃强徵之其意非盡爲振此中尚有幾分可以染指是以死守弗放要錢之道一也取締醫生是也取締醫生而收費可也設過酷之條例徵過度之規費醉翁之意不在酒馬昭之心人皆見不惜覥顏以爲之白晝攫金於巿只見金不見人殆自忘其係何身分而悍然公布通行實施要錢之道二也外洋僑胞善保護之足以張我民族之勢力於國外稍知殖民政策之妙諦者類能明之乃平日置焉若棄獨於出國門之頃巧定規章重費發照　削脂膏以自肥槖要錢之道三也記曰財聚則民散財散則民聚民之財原可撥一部以養官吏然必如此枝枝節節而搜括之民之怨咨寗有紀極而政府充耳不聞則載舟之民獨不可爲覆舟之民乎史乘所載且弗論最近政府之所爲其不勤民之事而耗民之財者不身死名裂必倉皇出走錢果神乎不以　道得之錢恒非祟敢告當局其重思之彼以要錢不要民來者民且以要錢不要政府應之矣 
 
 

Page 15

 
 
本埠新聞 
[袁思彥醫愈出院]  
　　袁海觀之第六子仲頤卽思彥上月間在西藏路被人開槍流彈射穿腸腑十二洞等情曾迭誌本報兹悉袁自送入仁濟醫院療治經牛惠霖博士用手術將洞縫補後漸得轉危爲安近已痊可本定前日出院惟腹皮尚有錢大未收口因之延至昨日始出醫院回斜橋路十六號寓所調養聞日内尚須上公堂訴述云 
[華僑反對出洋護照之苛例]  
　　聯合通信社云本埠華僑聯合會前以厦門僑工事務局發給華工出洋護照異常騷擾無論華工華商均皆任意留難索取費嘖有煩言曾經該會函電力爭取銷在案不料近來北京僑務局又有發給華人出洋護照之事出現其索取各費較前更苛殊屬駭人聽聞各華僑聞之大爲反對該會昨接新嘉坡中華總商會來函云敬啓者關於北京僑務局近忽發生華人出洋護照之苛例一案本會自得厦門商界轉寄厦門交涉署宣佈後當即開會討論全體極端反對時適駐英顧公使奉命回國順道過坡亟具請願書面陳利害並具呈農商部請予咨商外交部從速取銷各在案該護照具體章程當時尚未窺及也兹由僑務句刊得窺全　其設局大旨不外爲一般官僚因人設事俾便安置私人卿藉有名無識之護照以刻剝華僑之膏脂此外無他計也該護照章程開宗名義即曰華僑無論爲工爲商非經本局發給護照者不得出口是僑務之設僑民未見其利先見其害矣僑民之自由不被縛於數千年專制之國家而反被縛於十一年共和之政府矣是而可忍孰不可忍凡有血氣亟宜據理協爭不逹取銷之目的不止云（未完） 
[禁止販運銅圓之布告]  
　　上海縣公署昨發布告云爲布告事案照民國十一年五月二十七日奉督軍省長令開蘇省銅元充斥物價踴貴商巿交敝非嚴行取締不足以杜私運而紓民困前訂限制銅元入境區域係江寗丹徒吳縣上海吳江銅山浦江之浦口寶山之吳淞武進清江等縣兹爲嚴杜輸入起見（一）凡毘連鄰省各縣一律訂爲限制銅元入境區域（二）入境銅元每人携帶不得過一千枚（三）如有甲縣銅元確係抵交乙縣欵項或收交帳數逾一千枚以上者准由各縣商會證明呈由縣知事電請本公署發照方准行運違即照章充公所有前項禁止販運大宗銅元章程除限制地點及數目外兹均繼續有效令仰布告查禁等因並奉抄發前頒禁止販運大宗銅元章程兹將繼續有效各項摘叙於下各縣有願仿辦者得詳明本公署核示辦理入境銅元每入携帶在一千枚以上者除去一千枚給還本人外其餘全數扣留以三成充賞七成歸公自本章程公布之日起一個月内實係未知禁令携帶入境者將餘數押送出境免其處罰各海關各縣知事各釐局所均負查禁之責仰商民人等一體遵照特此布告 
[四明公所關於遷塚事之兩函]  
　　致同仁輔元堂函逕啓者所有貴堂遷讓塚地一案凡屬慈善團體及熱心公益社會者一致反對敝公所曾歷次函請保全善舉以平衆憤乃時隔多日但聞貴堂屢次集議皆以人數不足未得表示敝同鄉紛紛詰責殊難應付爲再致函切詢務乞顧念與情迅速見示爲荷 
　　覆同鄉函逕復者接讀來函藉悉查同仁輔元堂遷讓義塚一案本公所向持保全善舉主義一聞此議即經迭次函致該堂盡力忠告以慰衆望耿耿此心始終一致固無待諸同鄉督責於後也至開會集議一節必因事有兩端或是或否各有見解不得不取决衆論以定從違今諸君之意旣與本公所所持主義如出一轍自無須再開大會若自由召集更與定章不符用特奉復即祈查照爲荷 
[寗波同鄉會近聞]  
　　寗波旅滬同鄉會於昨日午後四時在會長室開理事會届時到會者頗多由理事長李微五君主席兹錄其議决事項如下（一）討論改訂西菜承包合同案議决酌改數條餘照前案辦理（二）報告水災急振會餘欵移撥鎭海塘工協會案議决照撥（三）討論募集留法學生學欵案議决除由陳孫諸君及和豐紗廠捐欵津貼外不足之數再由急振會餘欵撥充一千元以濟急需（四）討論本會預算案議决俟事務監洪君由杭返申後再行召集專議（五）組織會員叙餐會案議决俟擬定辦法再行討論議畢散會已六時許矣又聞該會每星期三演講會前兩星期係請尚公學校教員丁曉先生芝九兩君主講讀書和受教育及新五毒兩題下星期三聞請上海眼科醫院院長陳益欽君主講眼病之起因結果與預防法及自身處置法該會已印聽講劵分送各會員矣 
[中華義勇軍消息]  
　　公共租界萬國義勇軍中華隊本月二日奉總司令部第六十四號團令中華隊軍需排長宋雲奇着升授爲該隊總務排長中華隊總務排長陸葆泉仍以原職調往該隊常備服務此令該隊司令徐通浩奉令後已分别委任又令副軍需排長劉景和升充軍需排長又四月份月盃比賽當時因大會未曾舉行業於上月三十一日補射所有月射班次大會後重行編排依據稱職課規定一百四十分以上爲特班一百二十分以上爲第一班九十分以上爲第二班九十分以下爲第三班是日各賽二百碼十響結果（特班）李玉書三十九分勝下月起讓九五折（第一班）陳景塘三十八分勝仍回特班（第二班）朱勵么三十七分勝升第一班（第三班）莊振甫三十二分勝升第二班又該隊徐司令昨日咨照各排長栅長等謂本年應添習員仰各該排棚長於隊員中挑選有德智體三育兼備者於本月七日星期三以前開單呈請以便核准後發给應用書籍定期考試云云 
[昨日由浙運滬之鮮繭與新茶]  
　　滬杭甬鐵路滙通轉運公司昨日（三日）在臨平許村長安硤石嘉興楓涇等站裝來鮮繭計列如下上海鼎記洋棧四百二十七包公安一百八十四包雲成一百二十四包中國銀行棧四百包西滋餘棧三百三十五包豐記洋棧二百二十八包西滋餘棧八百八十六包鼎記洋棧六百二十包晋豐絲廠二百二十七包鼎記洋棧八十三包鼎記洋棧一百包豐記洋棧五百十一包鼎記洋棧四百十五包信記三百三十五包象記洋棧一千零三十六包以上共運到鮮繭五千九百十一包連前統共到滬計一萬七千五百二十三包均運抵上海南站卸車當由海關洋員查騐後由運送處裝載榻車分别送交矣 
　　滬杭甬鐵路茂順泰轉運公司昨日（三日）由閘口裝來第二批箱茶在上海南站卸車由海關托手查騐後當經運送處裝入榻車送經滬北元記洋棧報關放洋 
[塘工局請飭太古照圖釘椿文]  
　　浦東塘工善後局董朱日宣昨呈江蘇特派交涉公署文云爲英商太古公司英册五千六百八十一號契地添升應劃津渡浦面釘椿更易丈尺再請迅賜函轉飭商停止工作務照繪呈圖様辦理免碍交通事竊奉鈞署指令董局呈逕請轉函飭照前議圖様由奉令呈悉已據情函致英總領事飭商遵照原議圖様辦理矣仰即知照呈圖二紙分别呈送此令等因到局奉此查該公司前呈圖様允留浦面二丈五尺作爲公渡係照上年十一月二十日下午二鐘齊集鈞署會議董局愼重邦交一再退讓辦法圖様旣已繪呈重信修睦應無異議詎動工釘竪帶纜梅花木椿查與圖様不符誠恐縣轉需時當即照繪原圖逕呈迅賜函轉在案奉令前因由董局派員到地查看該公司釘樁未停工作亦未查照圖様釘樁地位更正一經工竣再行起除不獨工費周折且與原議不符事關渡船進出停泊交通利涉若有窒碍必多危險合再具文呈請察鑒俯賜迅轉英領事飭商務照原繪圖様留出浦面二丈五尺樁位迅即移正不再逾越以全信用實爲德便謹呈 
[吳同章喪妻毆人]  
　　海鴻礟艇艇長吳同章即吳桐臧家居滬城登雲　二百零二號吳之胞姊亦同居在内與吳妻邵氏素來不和時生口角前日又因細故衝突以致邵氏氣忿懸樑自盡迨吳查悉往救已經不及事爲一區二分所查悉令飭七舖地甲投報地檢廳稟請相騐吳同章以氏父現在嘉興開綴雲閣扇店氏兄現任某縣知事不忍報官相騐即偕同大姐顧阿六屍姑母邵王氏隣人朱琴濤等同投該廳稟請免騐時楊檢察官早經乘車前往屍所相騐吳之大門口有礮艇海軍數名把守無論何人一槪不准入内楊檢察官覩此情形大爲掃興仍坐原車返廳不知何故吳同章將地甲某掌頰數下復又拳足交加以致鮮血直流時適楊檢察官目覩一切迨到廳後立傳吳等一干人到案預審之下以吳凶毆地甲殊爲不合諭令出外自向料理至午後四時許楊檢察官仍乘坐馬車蒞吳家詣屍旁檢騐一周諭飭吳同章趕緊　檢不知此案如何辦理也 
[高玉山命案關係人之訊判]  
　　兩尤無關開釋郭大賽子押六月 
　　江北小工郭大賽子尤大昌子尤小三子因與日商第五纱廠工人高玉山於去年十月二十號被人毆斃一案有關經戈登路捕房包探薛正昌前往閘北獲　公共公廨押候訊究等情已誌本報兹悉捕房對於三被告已偵　終結兩尤皆無關係郭當時確曾拳打高玉山昨特解廨請究經關讞員會同美丁副領事逐一質訊之下以兩尤無關着均開釋郭旣在場帮兇應判押西牢六月期滿逐出租界 
[英皇誕辰之道賀]  
　　昨日（星期六）爲英國君主喬治誕辰之期先期駐滬英總領事康斯定函致江蘇特派交涉公署轉致各軍政機關是日在領署舉行慶祝禮昨日午前十時許交涉員率同陳科長楊秘書等並海軍總司令汪參謀長沈知事各會審官前往道賀 
[飛虹學校校董會紀]  
　　閘北文監師路飛虹學校校董會於前日（二日）下午四時開臨時便到會校董爲黄伯申姚子讓李頌唐　叔香喬念椿錢貴三趙鏡芙賈季英陸仲和朱伯華曹幹臣秦硯畦等十二人公推姚子讓主席其議决案如下（一）提議通過校董董簡章公决逐條修改通過通過之簡章印送各校董（二）提議推任校長公决推姚惠泉擔任到到校董全體贊成（三）提議改建校舍公决函請閘北巿經董撥欵建築（四）　　　　校欵校產公决　　　　　　　卷於下届開會時提議案卷由校董會備函向縣公署及縣教育會借閱（五）提議檢閱案卷推任審查員公决推錢貴三曹幹臣兩先生擔任審查員（六）提議下届臨時時日期公决六月十八日午後二時開臨時會（七）提議校董會應用之圖章公决刊篆交石方章字川閘北巿立飛虹學校校董會章議至此已鐘鳴六下遂散會 
[聯益善會消息]  
　　華界胡家木橋香烟橋路上海聯益善會歷年辦理善舉極力進行今又設立分會於引翔鄉高朗橋北大同公所内施行給材收葬等事如有發現病故而無棺殮及暴露屍身者在引翔鄉附近者儘可報告該公會以便酌發云 
[青年協會之講演]  
　　青年協會學生部陳鐘聲幹事今晚八時應四川路青年會德育部之招赴講「青年會是平民的還是特殊階級的」陳幹事服務社會事業歷有年所熱忱毅力始終不渝届時蒞講當本其經騐所得發人猛省各界士女均可參與聽講聽講劵臨時在會所分送任人索取云 
[南京路商界聯合會職員會紀]  
　　南京路商界聯合會昨晚（二日）舉行職員常會討論（一）年刊印刷案（二）商界總聯合會會所遷入案（三）加派總聯合會出席代表案（四）提倡抽薪貯金贖路案（五）友誼會進行案（六）夜校游藝會籌備案南洋烟草公司代表陳百男主席將議案逐一宣讀後依次討論全體表决通過（三）加派方椒伯余華龍王廉方蔣夢芸四君爲出席代表連同前舉之陳百男君共出席五人（四）按照五才運君提議原意由會分函各會員等一致提倡仿行（五）定本月六日晚召集各徵求隊長蒞會會商進行（六）夜校游藝會定陰曆六月中舉行會塲及各項游藝等由各科分途接洽籌備議畢散會 
[浸禮會立牧典禮預誌]  
　　昨上海懷恩堂書記馮永康發通告云本會自前任牧師馬釗光君辭職以來將及一載承代理牧師樂靈生博士並男女會吏等毅力匡助設法維持以致會務繼續進行得未停頓同人等於上月舉行常會議决公推明强學堂副校長方君叔康爲本堂牧師方君曾在中西大學畢業（即東吳大學）於文科道學科等尤爲擅長且品行纯粹更屬難得則將來會務自能蒸蒸日上兹定於六月四號晚七時在禮堂開大會敦講各浸禮會牧師來會舉行立牧典禮及會吏受職禮務希賁臨不勝務切之至云 
[浦東警官之會議]  
　　浦東爛泥渡三區署長曾永奎於昨日午後三時東邀楊家渡一分署警佐宋玉庭·洋涇三區二分署趙玉珂·塘橋三分署宋國瑞·及駐紥陸家嘴游巡第三隊長孟廣銘·欽賜仰殿騎巡隊長隨國清等齊集署内會議整頓警務辦法當由曾署長發表畧謂余等警署官員宜抱定宗旨如下（一）盡職責（二）守範圍（三）耐勤勞四）不徇情對於上級以服從命令爲主對沿浦一帶廠棧林立客民叢集尤宜注意自即晚七時起至天明五時止所有各渡口各要隘一律加派雙崗一面挑選得力長警分班巡遲以補崗警不逮各按地段實力舉辦等情議至五時許始各散云並將會議情形詳報警廳核奪 
[川沙三王廟鎭警政之腐敗]  
　　浦東川沙縣三王廟鎭（離城九里）陰曆四月二十七晚間十一句鐘突有大帮盜匪三十餘人連搶七家商店已誌前報兹悉各商店損失在千元以上該鎭原有警察派出所是晚各巡士適在聚賭所有快槍不但銹不可用且亦不會開放以故一任盜匪揚長而而川沙縣知事嚴申先於十六日來滬爲其女公子出閣至三十日始行回川該處商民平日對於警政頗不繭意此次大盗案之發生尤極憤慨失望云 
[塡佔河浜之交涉]  
　　上海知事沈寶昌近據巿經董陸文麓呈略謂兹據公民張世鐮張汝南張慶鴻張慶釗函稱有祖祠墳墓一所坐落本邑二十七保北十二圖勞勃生路地方東首向有河浜一道浜東原轉道契英册六千五百二十八號之地近因變更業主換立日册忽於該契靠北浜之中心突豎木椿實行塡佔因該浜昔通老吳淞江爲地方公用河道豈容任意佔駁且經考察該契載明北至浜其南首華朋一百一號則載西至半浜歸入契内不能塡塞足見載入契内之半浜尚不能塡塞况夫哉入契内耶中外理本一致辦法自無歧異土地所有權之界限以契據爲重要該半浜旣未歸入契内其無權塡塞更不待言公民等利害相關誼難緘默業已呈請交涉員函致日本駐滬總領事轉飭該商停止塡佔回復原狀並令行會丈局永遠禁阻將該浜轉入道契以保主權而維公益等情據此查二十七保北十二圖係屬華界該處公浜有農田水利關係本不能塡塞况又並未列入契内焉得無端侵佔主權所在誠不能不起而力爭爲請飭保諭禁工築云云 
[信封作小火]  
　　前日上燈時車站路東省煤屑路德勝里某信封作不戒於火當經各區火會到塲救熄祇焚去樓面一間 
 
 

Page 16

 
 
[甘肅副劵開奬記]  
　　昨日爲第八次甘肅副劵開奬之期在西門外共和影戲團舉行兹將開出之五大奬並經銷各票號照錄如下顧奘八千四百零六號本埠飛來福二奬二萬六千二百零三號本埠善中三奬四萬二千一百二十號本埠有利源四奬九百五十五號鎭江善利全又四奬二萬一千八百十五號京津鑫記五奬一萬五千五百三十七號寗波協利源又五奬四萬九千七百六十九號本埠有利源 
[碾米業常會紀]  
　　機器碾米公所自假總商會内房屋期滿後即於大馬路大慶里租賃房屋暫作辦事之所兹各同業等以各廠大都在閘北一帶大慶里殊多不便因於端節前覔定新閘路和貴里房屋已於月初遷入故昨日開會在和貴里舉行因恐同業未能周知先期通告各廠至午後二時正會長張樂君副副長錢貴三曾影毫及司月同業均先後蒞止三時振鈴開會提出議案（一）報告端節同業賬欵及營業上狀况並議嗣後整頓一切（二）同業中對於客貨上棧仍有不遵前議之客貨保險章程辦理設遇一測必多糾葛應自此次議决客貨入廠一律行保險如客家不保由廠家代辦保險向客家照收大衆通過次由朱安生君報告新閘鎭昌米廠啓封一事及内部估值數目一俟有人盤頂即可清理云云議畢散會 
[虹口慶泰米店倒閉訊]  
　　虹口慶泰米店開設已有數年此次端節忽然倒閉店主避匿不見共欠南巿宏元米行及新閘某某等米行有八千餘金現有委託某律師自投公堂宣告破產之說昨日宏元米行等函致南巿米行公會會長朱子香畧謂慶泰開設租界交易未久即行倒閉至店索欵店中無人現即倩律師破產爲洗脫之計嗣計云云聞該公會定明日開會討論辦法云 
[交易所金銀部西節暫停交易]  
　　六月五日星期一爲西國節期滬上各銀行於是日休息一天上海證劵物品交易所昨日經理事會决定本所全銀部交易應暫停一天其餘仍照常開拍已揭示知照矣 
[衞生會范蠡隊開會紀]  
　　昨日午后五時中國衛生會　蠡隊開全體會議於青年會會食堂樓上討論進行方法到三十餘人首由卓吾發表意見謂本隊應由各人分負徵求責任以逹將來最後最圓滿之成績陳勇三亦有演講討論一刻許衆贊成沈卓吾意見表决通過 
[電車搭客拳傷賣票人]  
　　法界電車賣票人在才理昨晚八時許與搭客某甲衝突被某甲揮拳擊破鼻樑血流如注經小東門法捕房一百二十八號華捕到來將某甲拘入捕房一面送賣票人往醫院醫治 
[擊破頭顱]  
　　安徽人鄭大星昨日下午在滬浜橋與某乙互毆鄭被擊破頭顱血流被而由新閘捕房一千零六十號華捕到來一併拘入捕房捕頭諭着送受傷人往仁濟院醫治再核 
[汽車碾傷吳春雲]  
　　一千三百六十六號汽車於昨晚九時半駛經法大馬路鄭家木橋街口撞倒常熟人吳春雲頭部及腎囊被車碾傷由大自鳴鐘法捕房三百四十四號華捕幣見前來將汽車夫拘入捕房一面送吳春雲往仁濟醫院醫治即持傷狀單呈報捕頭候示 
[鄭錫平販賣煙土罰二十元]  
　　粤人鄭錫平因在廣東路公順里某號屋内販賣烟土前日被總巡捕房九十號西探偵悉前往搜獲烟士連鄭一併帶入捕房昨解公共公廨卽據該西探上堂稟明前情並將抄獲之烟土呈案請察訊之鄭延律師到堂辯護中西官核供以鄭故違禁令判罰洋二十元充公烟土送海關焚燬 
[大慶里之燕子窠]  
　　前日有人投函老閘捕房謂西藏路大慶里二百六十號門牌有人開設私烟間捕頭閱函後即飭中西包探協往查明當將屋主周子卿與許阿發吃烟人王炳全金有生趙福生吳金生劉金根等連同烟具五副一併帶入捕居着將周許二人收押烟客准各存洋二十元保出昨奉公堂傳訊周延律師到堂辯護否認開設燕子窠中西官核供判許阿發罰洋五十元餘人到案者罰洋五元不到者保洋充公烟具銷燬 
[賀瑞寶騙洋布押半年]  
　　漢口路悅來公司指控賀瑞寶冒刻圖章騙取值洋三百五十元之洋布一箱等情昨由捕房將賀拘解公共公廨經中西官研訊屬實判賀押西牢半年示備 
[麗和絲織廠之出品]  
　　邇來湖州絲織品廠林立所造華絲葛及華絲紗出貨甚佳銷路廣大而以麗和廠所出各品尤甚精美花様新異貨身考究所出之紗紗眼清爽透澈可爲獨步尚有新出品之紗葛裙科亦頗特色 
[女賭頭糾賭敗露]  
　　東鴨綠路八百零三號門牌江北婦人朱張氏所開之茶館於昨糾同賭徒徐登典方和遠陳春榮刁連生趙連遠周學有趙志成譚見全等聚賭抽頭被哈爾濱捕房飭探管宗餘查悉協同西擇前往將以上各人連同賭具帶入捕房捕頭諭飭氏存洋二十元餘人各存洋五元保出候示 
[華程請求覆訊後之堂諭仍照原判執行]  
　　萬國儲蓄會前延逖百克律師代表投法公堂控夥計華福康程綏之兩人無弊賬目私收各賬共計五六千元請求訊究等情詰據華等供認不諱判華押西年一年程押六個月以儆在案現因被告等不服判决延逹商律師代表請求覆訊經中西讞員核准於昨日傳訊經兩造律師辯論一過中西官退入休憇室内商明堂諭復又升坐公堂先由法正領事德君將西文堂諭譯畢後由聶讞員諭曰此案被告監守自盜已經供認罪已成立請求覆訊着即駁回仍照原斷執行華福康押西牢一年程綏之押六個月堂費華交五十兩程交三十兩于於舞弊欠欵俟查帳員查明稟覆到案再行核奪 
[百代公司新攝之影片]  
　　百代公司近派人赴保定在曹宅中攝得新影片係曹錕吳佩孚與參謀長之種種行動並有醫院及所住傷兵等共有三本觀此片者恍與現代要人晤對一堂其一舉一動俱可目覩想歡迎此片者定不乏人現該公司正在整理一俟手續完畢日内即可開演也 
[中美交易所理事被控案之管轄問題]  
　　博良律師昨晨代表已閉中美證劵物產交易所理事長沈夑臣沈驊臣等至公共公廨請求將陸可成控告沈等不還股欵一案撤銷以該所係在美國之台勒威省（譯音）註册有簽字證書爲憑故此案祇美按察使署有權訊理博良律師並聲明伊已代表該所在美按察使署請求破產照中美彼告之請求聲稱本案當注重於事實問題緣絲交易所各股東皆係華人股單亦屬華文即各項賬目之記載又無一而不照中國商界之舊式毫無外人或西文攙雜其間完全爲華人所結合若謂該所係在台勒威省註册則該處與滬相離有數萬里之遥該處官廳之管轄權當不能及於數萬里之外况敝律師日昨因此特進謁美總領事美領事對於此種註册亦不能證明且未表示此案不應由貴公堂受理祗說調查賬簿確係重要敝律師前曾往查但未找得該所資本收入五十萬元而營業祗六七星期而止故欲明此中作弊非找出帳簿不可總之作弊者係華人被騙者亦係華人當然受貴公堂制裁云云李襄讞得稟商之英包副領事宣諭改期核奪 
[黄顧氏拐其姊又拐其甥女]  
　　滬軍營旁揚州人陳長寶妻顧氏今年四十四歲又女兒小兎子即徐陳氏今年二十歲日前俱在揚州原籍遭妻妹黄顧氏誘拐藏匿無踪兹爲陳長寶查悉黄顧氏現在西門某襪廠帮傭於昨午將黄顧氏扭控一區一分所轉送地檢廳奉檢察官訊供之下判黄顧氏收押候究 
[楊壽山查獲逃妾]  
　　楊壽山業保險掮客納一妾名駱鳳娥藏嬌於愛爾近路四百二十二號鳳娥背其夫私將金珠衣服約值五百元之物席捲而逃渺無踪跡楊多方尋訪始知其匿居所在而鳳娥之父駱慶雲·母駱年氏·實係主使據情報由匯司捕房派探陸連奎王桂亭協同西探將案内各人一併拿獲昨解公共公廨楊延律師到堂請求懲辦經中日官質訊之下判被告各交二百元舖保改期再訊 
[種豆打傷鄰婦]  
　　寶山鄉人葛炳松住葛家嘴地方前日扭鄰居沈行初至五區控稱前日因沈夫婦種豆於民地上由民妻周氏將豆拔去詎沈夫婦持蠻逞兇將民妻毆傷甚重臥牀不起等情經杜署長質訊之下據沈供借葛地種豆曾得葛之允許云云奉判轉解司法科訊辦 
[小孩毆傷案不了]  
　楊振芝揚州人住閘北長興里前日具呈四區稱伊八歲之子鴻子於端午日下午偕同親友家小孩兪四綱子招弟子往姚家宅橋業振里親戚家玩嬉經過泰縣婦人蔣陳氏家門前被蔣子麒子將鴻子據倒兇毆致傷小肚皮及肋骨口吐鮮血等情經顏署長飭警提到蔣麒子質訊屬實轉解司法科核辦 
[歇業夥冒名出豆]  
　　南巿佛閣街萬興豆行夥張瑞林上海人昨偕證人沈瑞亭扭該行歇夥王春濤至四區控稱被王冒該行名義至船上出去黄豆若干擔值價洋百數十元今在新閘橋南尋見鳴知租界巡捕送來閘北云云顏署長諭令暫押候訊明核辦 
[索戲資傷及頭顱]  
　　倪文彬江北人住閘北新民路昨扭住新　路之夏啓德至四區一分所控稱昨夏送來戲票一張計洋六角民允其緩日付價詎夏今日前來立索口角之下被夏以碗擲傷民之頭部等情經劉署目質訊之下夏承認向倪索戲資起釁惟其頭上傷痕係彼自行劃破云云奉判轉解司法科聽候訊明核辦 
[公共公廨訊案彚錄]  
　　昨晨公共公廨民三庭由兪襄讞會同美丁副領事續訊因案在押之愼德號主梁鳳山訴棉業銀行擅將抵押乾繭出售請追損失銀一萬九千兩又欠銀一千六百九十八兩六錢三分案由證人吳瑞蘭上堂供稱去年十月二十五號梁鳳山宗東僧張梓生三人託我將續子向棉業銀行抵押因與兪梅芳及李姓接洽訂立合同押得一萬九千兩以一萬七千兩劃與山東銀行償還梁所欠之押欵餘二千兩存與棉業銀行給一存摺陸續由梁支取至十一月五號宗張二人云有敦裕錢莊之金子習欲購此繭因偕往金處訂立成單金付定銀一千兩交與宗手時梁鳳山亦在塲並未反對詎至十二月七號梁將我軋入平安时伊之家内私禁四句鐘要我將繭子交還逼寫字據故我曾以刑事控梁而梁亦以我將繭子擅售反訴未幾因人和解兩案均撤銷至梁是否入西班牙國籍我則不知云云因時已午結果改期續訊民四庭由李襄讞會同英包副領事訊理（一）華克淮訴其子華承煜不將南京路華榮昌香燭店交出案結果由本公堂理賬員派人駐該店監察出入欵項並將前兩次諭單抄文理賬員（二）張延鐘訴貝潤生不付造屋價銀案結果改期續訊（三）元甡錢莊訴李信孚不還賬銀案结果候被告到案再奪 
[誌謝]  
　　昨承大東書局惠贈第十四號「星期」一册又商務印書館惠贈第十二卷第五號「少年雜誌」一册又中華書局惠贈第十一卷第十期『教育界』曁第九期「小朋友」第一百六十期「英文週報」各一册又新世界贈五月份游劵十紙誌此併謝 
中華職業教育社通訊 
　　住址上海西門外方斜路三四八號 
[社務討論委員會紀要]  
　　六月日上午十一時起開第一次社務討論委員會到會者委員袁觀瀾袁俶畬阮介蕃趙厚生辦事員黄任之顧蔭亭沈信卿諸君公推袁君觀瀾爲主席討論本社年會及全國職業學校聯合合年會交議合案以軍隊職業教育一案爲討論最長後議决分兩層研究（甲）提倡軍隊職業教育目的分三項（一）養成作業習慣（二）供給軍隊需要（三）爲退伍後自立之準備其辦法就駐在地及原籍地方需要實習土木工手工及農墾兼注重公民教育請黄君任之調查各地現行辦法草具意見再爲宣慱運動宣傳之方法亦分三項（一）請願於當局（二）請願於國會（三）宣布於國民（乙）得倡退伍軍人職業教育主張指定築路浚河墾荒等農工作業由技師教授並酌留軍官督率請沈君信卿草擬意見俟舉辦裁兵時再行發表此外各案並經詳加研究分别議决至下午二時始散會 
來函 
[上海法總領事署來函]  
　　查法公董局所辦中法學校創始於一千八百八十六年迄今已歷三十七載造就人材効力於政學各界者不可勝數近十年來愈形發逹學生已逹四百餘名現有校舍實不敷用致有志求學者時有向隅之歎公董局爲普及教育起見謀將校舍擴充務使將來學額較現在增廣一倍約可收學生一千名校舍北面本有基地一小方以迫近電車路軌按照泰西普通辦法學堂醫院均宜清靜故由公董局於一千九百二十年在該地上建造房屋二十間嗣經勘得該校東面有同仁輔元堂義塚地一小部分即高陽里瑞康里仁美里及中間之塚地一小塊適與毘連以之擴充校舍甚屬相宜故由公董局向同仁輔元堂商將該塚地一小部分連同南面放寛寗波路地讓與法公董局共計地五畝四分五釐六毫按照時價每畝一萬一千兩計算計銀六萬零十六兩即由公董局將該校北面基地一畝六分六釐五毫互相調換該地因兩面沿靠馬路估價每畝一萬八千兩共計二萬九千九百七十兩隨地房屋二十間每月房租五百元造價一萬七千兩合共銀四萬六千九百七十兩兩相比較公董局尚應找付同仁輔元堂一萬三千零四十六兩另加放寛寗波路地價一萬一千九百八十八兩共計二萬五千零三十四兩事經雙方商妥並由上海縣知事邀集慈善團各董公同議决應找地價已由公董局如數付交同仁輔元堂收訖此即中法學校亟待擴充需用該地之原因及找價調換商妥議决之經過手續也事關公益早經議决諒爲有識者所贊成乃有小數無意識之團體假保存義塚之名思遂其破壞公益之計事不干已出而反對殊堪浩歎查中法學校附近如原上里高陽里等處昔時均係義塚後將各塚遷去造屋出租何以於營業性質之遷塚不加反對獨於公益性質之遷塚偏欲阻撓揆諸事理寗得謂平爲此略陳梗槪務祈摘登貴報解釋羣疑成全公益是所切禱 
公布欄 
[江蘇高等審判廳]  
　　民庭判决張春記與錢良明爲票欵涉訟再抗告一案（决定主文）原决定及第一審之批示均予撤銷應由江寗地方審判廳依法爲第二審審判王杏亭與王張氏因抵押糾葛上告一案（判决主文）原判撤銷本案發還上海地方審判廳更爲審判陶錦堂對於本廳决定補繳訟費請求審理一案（决定主文）本件聲請駁回補繳訟費七元五角發還 
　　批示錢阿友一件爲請求變更决定撤銷刑事批示由狀悉案經本廳决定該民果有不服應遵章繳納再抗告費惟察閱原狀係請求撤銷江陰縣刑事批示不在民事範圍應由該民自向高等檢察廳呈訴所請變更决定應毋庸議此批（以上六月三號） 
 
 

Page 17

 
 
自由談 
家庭週刋第四十　 
[家庭喜慶宜從儉之我見] [  醉痴生]  
　　我國家庭遇喜慶等事往往舖張揚厲踵事增華熱鬧喧闐賡三四日而不已富於資產者無無矣卽中下之家亦必虚撑塲面力求奢靡以僕所見此風尤以滬上爲甚耗寶貴之金錢與精神而爲種種無意識之舉動殊無謂也循斯以往若不亟謀改某不獨社會蒙其害卽國家亦必受其影響爰就管見所及列舉數則如下以與世之言改良家庭者一商榷焉 
　　㈠筵席宜從簡省吾國普通筵席其價自七八元至十餘元不等亦有每席需資數十元者故有『富家一席酒貧户半年糧』之諺其中水陸雜陳式様繁多雖足快一時之朶頣然究太嫌糜費暴殄天物且雜然並進腸胃不易消化每足妨碍衛生故筵席以簡省宜務取清潔適口充腸而止 
　　㈡屏除各種游戲喜慶之家往往雇各種游戲以助興如灘簧說書麽術·堂戲·等類在觀者多司空見惯而主人已煞費經營所費不資且擾攘雜沓易使宵小窺伺故此等游戲以屏除爲宜當另求高尚之娛樂 
　　㈢取消公賀喜慶除正日外每由主人之至友發起公賀（俗名公份）其份資多少隨願樂輸狀類寫捐一若不如是不足以增光榮者其實事屬勉强雙方糜費况戚友送禮致賀主人具筵答謝於禮已盡於事已畢又何必多此一舉自取紛擾故此事亦當在取消之例則各種糜費亦可减少 
　　以上所舉不過就大者顯者而言之其他一切需用亦總以『節儉』爲上昔孔聖有言『禮與其奢也寗儉』願主持家政者其熟思之 
[藥夫記（下）] [  空我]  
　　時有邑紳趙某者老而喪偶然慾心彌熾時方廣託媒妁思覓少艾作續絃計惟人稔知此老純爲色慾計且喜新厭故无不願以兒女作俎上肉慶五聞之則大喜急以利賂媒媼陳氏陳氏者素以鐵嘴媒婆稱者也含慶五命往見趙盛稱婉如美趙樂甚謂汝力能爲吾致胡家阿婉者阿堵物不汝蘄也媼諾之因見萬生具道來意並謂趙紳如何富有如何煊赫年雖稍長然面目亦豐澤如三十許人吾固謂汝家婉姑福慧雙修今配此貴人吾言爲不虚矣萬生唯唯命轉語許氏决可否媼復鼓其如簧之舌許氏疑信參半謂容徐圖之在许氏初欲明告婉如慶五力阻之謂婉妹年輕識淺所見不深母氏爲愼重出之可矣許氏以爲然則命慶五細偵趙之身世慶五返命更爲辭飾之許氏報可婉如言之婉如婉如不知也嫁期旣近許氏始爲婉如言之婉如不知趙爲何如人則亦不置可否惟心念沈某而已嫁之日銀燭高燒華筵初撤婉如粉頸微舒雙瞳乍轉則見所謂新郎者雞皮鶴髮背曲腰彎目灼灼似賊睨之而笑駭極而暈醒則大器衆聞聲齊集勸之無效徹夜不休邑例女嫁之次日必偕壻返省惟須當日歸婉如因得返哭訴於母許氏見壻氏亦大駭知受陳媼愚然事已如此無可如何祇得忍涙勸婉如婉如則抵死不肯隨壻氏去不得已商之趙某女暫留母家趙大怒不顧竟去許氏以爲趙某亦有悔意也則請萬生挽人向趙取消婚約趙益怒限三日交人不則請乃翁嘗鐵窗風味使者返報許氏無如何仍勸婉如顧全父母勉歸趙氏婉如知不能免痛哭一晝夜乘輿竟去趙得婉如歸則大喜婉如亦歡笑逾恒前後如出二人趙心異之然未暇究也入夜歸寢婉如笑語趙謂須得酒盡一夕歡趙欣然如命婉如揮退侍婢闔門對酌僕婢輩見婉如舉動咸切切私議然畏主人威不敢言也翌日停午尚未見啓户侍婢不能耐乃往叩之逾時不應衆破門入則已同仆於地死矣於地上檢得藥紙一方復於婉如身旁得絶命書一紙書謂婉如鐑矣未死之前不得不贅數語爲天下之爲人父母者告父母無不愛其子女者也如予之父母者初亦未嘗不愛予然不擇人而擇富一念之差而予一生斷送矣予今不得不死予初本擬自身一死了此孽債繼念彼人挾　勢凌人蹂躪女子非死之不足以爲天下之貪色者戒故並死之予言止此云云趙無子有一弟善人也頗不滿乃兄所爲因殮而葬之而以暴疾身死語人人亦嫉趙之無行也其事遂寢 
[家庭聞見錄] [  覺頑]  
　　在下所住的里内所有房子前後左右鄰居共十餘家以平日聞見的事實都狠有趣味的帮不揣文字淺陋記了下來 
　　第一家姓劉的家中一個老太婆一個中年婦與個手抱的小孩子婦人的丈夫在漢口做辦茶生意的有一次他丈夫寄一封信回來那婦人不識字將信到擺攤的拆字先生處求他解說原來那信内有滙票一百元拆字先生欺他不識字將那銀吞没那婦人不知道到下次他丈夫第二封信來問及銀元收到没有怎麽回信不提及那婦人擬惑起來取第一封信去給朋友看才知是拆字先生作弊急急去找他那知他早已杳如黄鶴了到此懊悔不及後來又給他丈夫一頓責駡呀婦人不識字往往受人欺騙眞是受累不淺啊 
　　第二家姓梁的屋内有四姓同居分開前樓後樓樓下廚房他每月所收租金除付展租外還有三四元入息因爲經濟困難起見也顧不得居住狹窄不狹窄衛生不衛生了夫婦二人夫年四十餘株守家居没有事做家内日夜開一塲麻雀牌招人來打每日總可得一二元的抽頭計每月可得四五十元了比較做生意自由安閒得許多不過日夜劈劈拍拍不斷的牌聲惹得同居鄰里討厭咧 
　　第三家是一個寡婦兩個兒子幾個奴婢那婦人的丈夫是個船上買辦在八年前死了所遺產業有房屋數十間收租的他是兩子的庶母大婦也早逝世了他撫待兩子非常慈愛如親生一般兩子現在大學肄業他自丈夫死後便守節自誓皈依佛法吃素誦經八年如一日督責奴婢整理家事都井井有條平日深居簡出鄰里難得見他面的 
　　第四家是吳某夫婦居住有子十八歲入學讀書夫婦兩人望孫甚切便提議早些給兒子娶親他兒子不贊成道我方在少年正是讀書時候尚未能謀自立就同我娶妻不但阻碍我的學問進步而且要惹起家庭煩惱誤人家的女兒男兒大丈夫所患的是將來不能成立何患無妻怎麽要這様急急稍待五六年是不遲的吳某大怒道再候五六年我要死了他兒子道父親方是中年人身體强壯有什麽防碍呢但我是不要娶的若逼我要我逃出去不回家了吳某夫婦見兒子如此說祇得没法連嘆兩口氣將親事擱起不提了 
[賣棕子的阿大] [  張碧梧]  
　　五月裏的太陽熱度漸高這一天陽光正照着一座四無依靠的茅屋茅草衡薄的屋頂抵擋不住陽光的熱度這熱度就攢進屋裏把屋中人蒸得滿身大汗屋中人祇有一對中年的夫婦這時正相對坐着男的是滿面戚容女的却怒形于色並放開破竹子的喉嚨恨恨的說道你看我們飯旣吃不飽衣也穿不齊天天愁眉苦驗我前身不知作下甚麽孽嫁給你這様的丈夫說着哭了男的嘆了一口氣道你莫多說了也莫怨恨了這都是我的不好累你吃苦受罪然而你嫁給我阿大於今已有四年前兩年當中雖未曾有福給你享但布衣粗飯總還穿煖吃飽怎奈這兩年來柴米油鹽無一不貴如今過一天的日子抵得上從前過了幾天物價旣然這般貴人人都得打算我們做小本生意的人生意就格外難做賺錢也就越發難了他妻子連連摇手高聲道這一派窮話我已聽慣不願聽了鼻孔裏又哼了一聲道照你這般說法大凡做小生意的人都得餓死了不怪你自已無用偏會說出這怪東怪西的一大篇話來阿大道你說我無用我到有些不服我在一年當中都是隨着時令做些應時的生意譬如五月節賣粽子八月節賣藕過年的時候又賣廣橙福橘我自問做生意的本領總算靈活不錯但是賺錢難柴米貴我雖用盡氣力翻盡花頭賺來的錢仍不夠一家飽煖這眞呌我無法别様不說就說現在賣粽子罷頭號秈米賣到十二塊錢一擔糯米還要貴上幾塊猪肉也要五百多文一斤餘如包粽子用的竹籜和煑粽子用的木柴那一様不要加貴幾倍我們賣的粽子向來是六十文一個天理良心不算便宜但到了現在我們賣粽子的人簡直没有利益和白忙一般若因成本太貴也加賣十文須知粽子比不得柴米是日食不可少的人家儘可不買不吃那時又將怎様我每年應做的生意不是又少去一様了麽他妻子道你說這話我有些不懂了這些東西不是今年纔貴的去年已經貴了怎麽去年你做賣粽子的生意除去每日的用度還淨落下幾塊錢替我做了一件藍布褂今年却就這様爲難慢說添做衣服連日用也不彀了藍布褂又早已當去呢你莫拿話來騙我你以爲在外面做的好事我在家裏不能曉得其實早就有人告訴我了阿大很詫異的問道我每天出去賣粽子賣完就回來做了甚麽好事誰告訴給你的呢他妻予冷笑道你也不必問是何人你自已心裏明白好了阿大道我明白甚麽我委實不明白他妻子自言自語道賭錢若能贏錢人人都去賭錢了誰還願意做生意阿大這纔明白道原來你疑心我在外邊賭錢把錢輸去了麽這可眞寃枉我了他妻子正言厲色的道你旣說不曾賭錢賺下的錢往那裏去了呢阿大道剛纔我已說過生意難做賺錢很難且更比不上去年了這當中也有個馘时你坐在家裏雖未必明白但也應當曉得現在的銅元價格一天跌落一天簡直要一千八百文纔可換上一塊大洋我們賣粽子向來是六個銅元一個買米買肉等却都得照洋碼計算所以吃虧很大我們本可賺進的錢因此都一古腦兒送去了我們手脚操勞日夜不停却好似替别人忙着賺錢你道可憐不可憐呢我别的不恨祇恨官廳方面祇顧他們自已賺錢造出這些輕質銅元奸惡的商人也是自圖私利將這些輕質銅元流通在巿面上害得人人愁眉苦臉但是那些有錢的人慢說洋價這様高就是再高些也損傷不到他們分毫那般進出都講洋碼的人所受的影響也還不大惟最苦我們這些人進是錢碼出是洋碼就簡直要了我們的性命了像你的哥哥做黄包車夫一天拉到一千多文除去幾角錢的租價本可衣食不愁如今這幾角錢的租價折成錢數就得去了他的總數之半别様又都是洋碼自然也不彀吃用了你不看那些賣魚和賣茭白的小販子都是爲了錢碼改爲洋碼的事大家罷巿鬧個不了但是我們這一種的小販平日旣無同行遇事就不能接洽雖吃了大苦也祇好不響縱有一兩個人說明這些苦處人少力薄又有誰來理會呢幸虧有些熱心的人眼見這洋價再高上去窮人就越發苦了所以想出方法消滅這些輕質銅元輕質銅元倘能消滅洋價自可少平窮人的生活也就可以寛裕些了但話雖這般說將來的成效怎様還不能料定呢我的妻因爲有這種種道理我纔賺不到錢你豈能冤枉我賭錢又錯怪我無用呢他妻子聽了這番話也不再說甚麽紙是低頭嘆氣 
　　這時太陽已將正午阿大又道竹籃裏還有昨天賣剩下的幾個粽子天氣這様熱大約已是變味不能再賣給人家我衣袋裏還有幾個銅元待我去買些酒來我們貧苦的夫婦也可苦中作樂啊 
 
 

Page 18

 
 
   
 
 

Page 19

 
 
申報星期增刋 
[國内一週大事紀略] [  旡用]  
　　本星期中國内情形可謂大有變化吾人觀察此變化須以極鎭靜之態度極銳利之眼光使受我觀察之事無所隱匿亦無所逃避因月暈而測風藉礎潤而騐雨雖不中不遠矣此中最重要者爲國會問題總統問題内閣問題而國會問題解决總統内閣亦不難迎刃而解爾餘東三省財政等等亦連類而及之以供閱者瀏覧 
　　㈠國會問題奮國會復活問題醖釀已久此時欲求奠定政局除復舊國會以主持一切外實無更比較良善的機關恢復舊國會在舊國會議員當然贊同雖彼新新國會議員亦以未成人格無術爲有力之發言故洛吳徵求意見旣得豫·魯·秦·晋·隴·湘·鄂·蘇·川·滇黔·桂十二省督軍及陳炯明之贊成此事當然可以解决王家襄·吳景濓等亦開始活動往來於京保之間爲恢復國會之準備東日更發通電否認大總統解散國會之權則其實施召集從事恢復他無問題只求非常國會議員不加梗阻西南議員能如期到會所謂經費等等枝節之末弗足慮焉 
　　㈡總統問題當直奉啓釁之時東海欲利用兩方之對峙以相牽制不圖奉敗太速然徐猶迷於洛吳擁護之表示以爲吳勝未嘗不可苟延殘喘詎總统爲中華民國之總統非洛吳之總統洛吳有敗奉張之權而無必保於法無根之總統之權輿論所激盪環境所逼迫孫傳芳請北徐南孫同時退職之勘電靂霹一聲從天而降徐仍爲拖泥帶水之表示以有合宜辦法爲退職之條件然而國人不之容矣二日下午翩然出京到津總统出走夫詎小可縱東海向來神通廣大竊恐此次不得不暫爲下野矣徐旣退職中山護法之主張得以逹到其自行告退恬淡如中山諒不難視總統如敝屣至繼任之人現在趨勢自傾向於黎黄陂復職黎之表示雖無即允就職之言亦無堅拒不可之意意者·俟國會咨逹方能復職耳至目前維持政局二日之特别閣議决組行政委員會此雖於約法無根據而與大總統選舉法國務員代攝政權之規定似亦無舛國家不可一日無政府將計就計此一道也 
　　㈢内閣問題王士珍組閣上星期已備述三十日京電云定外顏内高財董交高陸鮑農周海薩不就則李教徵梁張未同意更屬意林長民法王院秘長惲寶惠令可下矣而徐去乃擱置夙以函養深沈名之徐東海至是亦怏怏然而有始無終矣然徐旣去津中央政府中去一搗鬼之主腦或者現任閣員同心協力以謀維持賢於徐在未可知也 
　　㈣奉張事件張作霖失敗不可言狀近竟將其恃爲護身符之二十七師次第遣散張之羽翼口翦其無能爲槪可斷已惟高士儐由海參崴西攻是否出於洛吳意旨尚難徵實而中東一路列邦隱有關係謂能任兩方在沿路作戰致擾外僑生命財產恐所不許哈爾濱關員稱高士儐在綏芬爲反張運動僅招二千餘鬍匪無大發展惟三省智識階級受張壓制一致恨張終必失敗此數語即可視爲斷定東三省日内情形之論所可注意者崴俄梅果諾夫與張勾結崴奉攻守同盟有無實力固一問題然認爲可以注目之事且某國以保僑爲辭駐兵鎭懾政所以牽制而待機焉 
　　㈤裁員事件董康長財高恩洪長交首先第一步即大裁部員其去留以官制爲標凖大刀闊斧雖不敢保其非推陳出新之計然得國會而監督之或者其不致遽入冗濫之途十羊九牧年來之苦痛已深窮則思變此計未可厚非也 
　　㈥北伐問題南方北伐揭藥爲護法也如舊國會恢復徐世昌退職護法之目的已逹北伐二字似不必再傳於吾人耳鼓不過事實上能於南方無所分與國會議員依其資格易於解决疆吏之分配要亦南以就南北以就北而閣員中略參幾個南方人物耳如此粤桂問題西南問題均可同時解决任何方面堅持不决即應對於國民負擾亂之責噫中國紛紛久矣人心旣厭亂倘以國家爲前提者尚無作私利之爭則庶幾矣至北方所派之援贛總司令等亦可以同時失效也 
　　㈦澳門事件澳門事件葡兵慘殺華人太無人道國民外交後援會迭經議商對付方法蓋此次華人受害據英文滬報載死四十餘傷一百三十餘尚有多人被擠落海倒地殘傷交涉員照會葡領嚴重抗議伍老博士亦决定不退讓方針聞華人有已離去澳境者此種大傷人道有碍邦交之事不可謂非國際上之一大不幸然虎兕出柙伊誰之過責任所在不容諉卸者 
　　要之我國今日别無私意之友邦對我確多好感美要人語華駐使云中國政變雖人民遭一度損失確已由七十歲之而可反爲五十歲也則更努力進行獨不可由五十歲而反諸三十歲乎事在人爲國人勉旃 
[世界一週大事紀略] [  旡用]  
　　本星期中世界情形稍足紀述者㈠俄國裁兵事件俄行政會議曾諭陸軍部籌議切實裁減俄國軍額之計畫然勞農政府於總執行會議席上將減少紅軍之議取銷以日諾瓦會議旣未能規定勞農政府與各中等社會政府間之關係在海牙會議開會以前減少陸軍問題應加擱置㈡愛爾蘭事件前星期六起至二十六日止遭暗殺而死者二十八人英愛和約衆料其不能持久費拉瑪演惡鬭故英政府現視愛局極爲危險簽定和約之英員會議尚未能使大局稍見光明内戰多時據烏爾斯特聯合會宣稱自上年十二月六日起至五月二十九日止共死警察二十九人兵二人傷警察二十九人兵國爲印度第爾韋來之大佛殿建於數百年前屋宇之宏麗雕刻之工細洵世所僅有而罕見者也 
十四人自五月二十日起至五月二十九日止　共有火警七十七次所燬財產共值英金五十萬鎊以上其代價可謂巨矣㈢菲列濱獨立事件據夏威夷島之菲人開會議决贊助菲島獨立請願團之趣旨伍德將軍對於美國會通過議案准將菲列濱擔保債額增多於菲列濱產業估定價格百分之二一事甚爲滿意蓋可次第改良也㈣海牙會議美國當局已表示不能接受協約國請書參與海牙會議之意蓋美當局祝海牙會議爲日諾瓦會議之賡續也㈤鴉片問題倫敦友會常年會謂國際聯盟會之鴉片議案固甚佳但非至鴉片出產之根本問題解决後恐無進步可言世界鴉片貿易之害惟國際聯合行動始克除之他若海參崴之俄國政變南美巴圭來政權之爭發動伊始旣見昨報姑置不贅此外有一瑣事足爲讀者提要一言者美國活動影戲家新總理主張勸人扶助活動影片製造家以保持清白無疵有益風化之影片蓋國人每年所耗之影戲代價爲數不貲設予以誨盗誨淫之不良教育是無異以詐欺方法騙人之錢吾國影戲界亦應發一猛省矣 
[司法借鏡] [  旡用]  
　　法治國家積極的行政方面固應注意而消極的司法方面亦非常鄭重蓋司法爲最後之救濟法權昌明民能受其保障而得以安寗法權窳敗民將被其蹂躪而於焉紛擾此所以文明國家力謀司法之眞正獨立也司法獨立者非徒張法界之威燄使向之受屈於行政官者轉而受制於司法官亦以正直如壹之法官執法如山斷獄如神罪無不當廉得其情馴良者得以安居樂業桀黠者無所爲幻講張此法權之所以貴法界之所以尊而司法之精神乃克表著焉 
　　太平洋會議决議將在我東亞大陸中華民國領土中之領事裁判權設法撤回第須先由列邦組團調查以爲撤回領事裁判權之準備大勢所趨爲期不遠記者以爲國際要義利在平等同爲國家必遣留大妨主權之領事裁判在容留此種判之國誠哉其不利已極行使領事裁判權之國亦以内地不能雜居法權委諸商吏（領事原屬商務官非法官使操裁判於本國之法權上系統亦欠清晰）所得果償所失乎平心立論當下不必容留之斷語顧彼主張保留領事裁判權者曰中國司法不獨立法院設置未完備現設法院猶未盡此不明中國之情狀且斷章取義之論也 
　　何則我國司法獨立明定約法且法院編製法等早經實施組織之完備寗與列邦有異至改革伊始限於經費或未能徧設而詳晰規畫次第進行三年小成五年大成由通商大埠而窮鄉僻壤由都會省會而道縣各區外僑街巿法院漸備應付自如何容深慮所望我法界諸君子熱心改進確立根基以徐發展其精蘊公道自在人心潮流豈容遏阻爰就東鄰日本當局近日對於司法界之言論有足資爲借鏡者迻譯如左藉供衆覧 
　　平沼大審院長訓示日本最近司法官會議之第三日即五月十九日在司法官會議室續行開會平沼大審院長關於裁判事務有所演說後復開談問事項之協議會嗣由大木法租招宴平沼訓示如左 
　　司法官居常之負荷非輕也宜以確乎不持之精神執行職務並涵養德性發揮能力考察時勢之推移人心之變轉應社會之進運而更進一步以繫國民之信望使無毫髮之遺憾夫欲保社會生活之安全不可不尊重社會之規律法律者與他種社會規律及道德經濟上之規則而完其效用者也故應保其「調和」而不相背馳否則社會生活之安全不能保凡奉職於司法界者須常體得斯意使裁判適合於社會之生活以貫澈法律之目的此不可不加留意者也設拘泥於法之文詞以形式的理論爲基礎而爲裁判實背馳於生活之要求則於保障社會生活安全爲目的之法律精神胥將爲其没却矣 
　　凡爲法官者審判之頃法理誠不可缺然「實騐」之法則亦同爲最貴重之資料此不可不知也蓋法律上之規則以保社會生活之安全爲目的實騐之法則如於社會之實在生活有其根據者則得法理與實驗之法則相調和而振其權威矣自來研究法律學者恒失於抽象的至實際運用之如何都有不費考慮之槪以致偏於一片之理論藐視實騐之法則而下不適於實際生活之判斷者不乏其例是爲今日之所最遺憾者也 
　　夫社會活動轉變無極因時勢之推移而社會中所生之現象有非立法者之豫想所能推測者區區改定之簡约「法文」恒不足以應之况輓近世界之變局精神物質兩界之潮流横溢滔滔莫知所届當世革新之時機在奉職司法者一面以本國固有之道德爲基礎努力以維持良風美俗一面理解時代之趨勢而對之以講適當之處置初不容有萬一之遺漏焉抑刑事之件雖應依法律之正條而處斷而適用之時必探究其精神並依社會之情實以解釋之定罪之有無及其輕重焉至「民事」訴訟法官不得以法律無明文爲理由而避審判設法律有缺漏則解釋以補之使爲適應社會生活之審判此爲中外古今之通義也凡審判不外左之三端㈠實質正當者㈡訴訟迅速了結之事㈢訴訟爲關於經濟的所行之事此爲民事刑事訴訟所有之三大要件也刑事訴訟審判官施用職權期天下無一人之寃抑又犯罪之人無所逃避以苟免刑辟無論已民事訴訟審判官僅形式的認定事實爲不足於法律所許之範圍内講適當之方法而下適於事實「眞相」之審判保護正當之權利棄卻不當之要求以保障社會之安全也訴訟程伴之遲延不但使審判失其效用有害之結果恐不免序之而生也刑事訴訟終結之遲延減少刑之判决之威力實妨對於犯人而收刑罰之效果又其一身一家不及其患之事而於犯人將予以法律所豫想不到之苦痛此極不條理者也故審判官一面須尊重被告之辯護權一面須迅速終結訴訟又民事訴訟其目的之資本或其他利益交易上不得利用之則訴訟終結遲延經濟上生有害之結果訴訟程序之「煩累」及訴訟費用之增加使審判之效果薄弱惟民事訴訟採用不干涉主義當事人不於適當之時期而爲凖備不努力於訴訟進行此種原因初無容疑然審判長之手腕力量之優劣如何亦大有關係焉審判官或審判長應以緊張之精神以臨訴訟事件確言審理之方針於必要之時使當事者協定爭點而解决之集注全力以豫防程序於放漫之弊其出庭於審判衙門之之及鑑定人應速訊問之以免法庭内空費多大之時間致於原任業務貨生障礙新刑事訴訟法已補現行刑事訴訟法之不備於犯罪之搜查訴追及處罰期其迅速確實以行同時擴張被告之辯護權於强制權行使之範圍内加以適當之權限使「寛嚴」得其宜焉且刑事訴訟程序之遂行道德上之觀念爲不可離須匡正其流於形式之弊又改上告之旨於一定之範圍内對於事實之審理採用三審之制度又新破產法改所謂商人破產主義而爲一般破產主義無商人非商人之區别對之而爲破產之宣告改正破產審判衙門爲地方審判衙門之向來法律將其權限移之初級審判衙門使破產事件得以亟速進行圖利害關係人之便利毁其他種種之新規定一新舊法以逹成破產之目的而無遺憾焉「其他」信託法少年法等司法官須行研究無論已全國審判衙門亦設研究會以期法律之精神就面上之意見而遂绵密的研究以整十分之準備運用之頃無稍障礙焉 
　　抑大審院之判例爲關於法律解釋最高法衙之意見實爲指導生活而調整之之指針也大審院有鑒於此特設判例審查會以整理從前之判例爲目的方針如下以爲審查進行之凖㈠解釋法律以法文爲基礎然須明其精神而不拘泥其末節㈡法理須尊重之然須保與社會規律之節調防上流於形式論議之研究更尊重道德考量經濟上之法則以期毫無遺漏㈢民事審判與刑事審刑之問須完全保其調和以上示審查方針之大綱也其細目則臨事發表諸君審查判例尚其提供有益之资料焉 
　　鈴木檢事總長訓示司法官會議第二日鈴木檢事總長演說云今方内外多事之秋行見想想之動摇綱紀之頽廢此不勝憂慮者也近時公務員及公私社團之經營者其動作云爲實爲世人凝視之標的設濫用職權利用地位恣其私曲肆其乖暴則風紀頽廢節義彫弛良可慨喟當檢察之路者宜愼思明辨承辦一案必考察犯行之所伏而廉得其眞情敏速檢舉無怠無激肅綱紀正頽風克盡厥職斯爲可焉 
言論自由須加尊重輕加壓制原大不可然内外共受衝動予思想界以極大之變化動摇而有矜炫新說不究邪正者應嚴加戒飭努予遏防如此待行政之措置者甚多然爲紊亂國家之紀綱破壞社會組織之根柢而發表之言論亦應嚴正糾彈之乘此思想未瀰漫而速艾除之蓋此與外國之同主義者相聯絡假藉以傳布其過激思想是宜搜查之務明其事實之眞相也 
　　然近時流之犯罪事件往往有誤爲搜查檢與無辜施行豫審而爲有罪之决定幸而公判無罪寃抑得伸然被告數月之被拘飽嘗艱苦實不勝遺憾矣此其故由於該管官吏不能置重被告之自由臆斷事實搜集證據殊欠周密後被告取消自白謂如無確實之資料不可信擅行自由心證卒致與事實眞相全不相符對無辜者爲有罪之預審判决彼眞正犯人轉得消遥法外此最堪痛惜之事也 
　　欲拯斯弊當搜查之頃宜以公平中正之心運冷靜愼密之行以考察事案力避偏見被告人之利益方面亦須著意務求事實之眞相卽如犯罪之證據廣從被告人自白之外千方百計以求使無些微之遺漏而年來司法警察調查犯罪嫌疑者輙以凌虐之行詭譎之術求得起訴奚止二三此實不勝慨歎者（下略） 
[德意志共和國之憲法] [  通一譯美國ＨarryＨibshman原著] 　　 
　　一九一九年六月間某德人謂余曰德人將訂一世界上最優良之憲法德國可望爲世界上最純粹之共和國家余於其第二豪語不甚加以注意蓋有優艮之憲法不能即爲純粹之共和國家也立國之根本爲精神政府之體制其末端耳今德憲已見訂定詳加考察誠有足稱者以其新憲與帝制時者較開端文字即有根本更改舊憲以君主爲主體今則明白宣稱曰德國人民訂此憲法云云次即確切聲明德國爲共和國家由舊憲人民屬於國家今則國家屬於人民矣 
　　德國之元首爲總統立法機關有衆院及參議院全國政權則屬於衆院而受人民直接之節制新憲首數章詳述普通大綱後即繼以衆院之權限及組織衆院條文之後即接以關於行政之條文參議院之條文置在行政條文之後政權秉諸衆院蓋甚用矣 
　　總統由民選任期爲七年期滿可被舉續任未滿期可被免職免職問題以國會三分之二之多數决之若人民袒獲總統反對國會國會即因此自然解散若人民贊同國會之舉動總統即去職 
　　内閣總理由總统任命各部總長總統得總理同意後任命之政府之行政權由内閣執行之行政之施設或命令須得合格閣員之同意或副署以專責任任何閣員可被國會要求出席於國會中答復詰問或解釋政府之行爲若國會投不信任票政府之建議或命令應即取消内閣總理及各部總長有親自或派代表出席於國會或委員會之權總統對外可代表全國然其行動須得國會之同意宣戰與構和祇能按照法律爲之 
　　國會 
　　二十歲以上男女皆有選舉國會議員之權選舉必在星期日或休假日爲之議員之數以選舉團體爲單位小民族不能以人數微小而奪其代議權 
　　國會當於選舉完竣後三十日内召集之常會之期爲十一月總統或議員之三分之二隨時可要求國會議召集會議議長不能拒絶此項要求 
　　總统可解散國會惟不能因同一事端而解散兩届國會解散後新選舉必於六十日内舉行之按舊憲國會選舉告竣後十一月集之今縮至三十日則議員於選舉競爭時所發願言猶深印於腦際就職後即可貫澈履行矣 
　　國會休會期内立法權並不因此停止執行蓋尚有常駐委員會在也 
　　立法權 
　　新憲中所規定之立法手續頗不簡單衆院與政府皆有提出議案之權政府議案須先通過於參議院而後可提出於國會最後之取决權秉諸衆院 
　　新憲有令政府設立公告局之規定凡國會所通過之議案皆須由該局於一月内公佈於全國公佈中若不明定發生效之期則公佈十四日後即自生效力 
　　國會通過一議案後總統可於一月内以此議案提交國 
 
 

Page 20

 
 
會令其表决該議案之能否成立　人民意志之依違爲斷由是觀之總統實無撤消議案之權彼祇能使暫止施行耳 
　　國會通過一議案後其議員之三分之一可要求緩遲兩月公佈之於此時期内全國合格選民之二十分之一可要求以該案提交於一仲裁會仲裁會可臨時由選舉組成之 
　　衆院通過一議案後參議院可於兩星期内表示否認國會得其抗議後須以該案重行考慮若衆院與參議院之意見不能相合而總统同時並不於三月内以此案付人表决則該案以撤消論若衆院得參議院抗議後以該案重付表决而得三分之二之多數通過總统不於三月内交人民表决則該案可認爲成立 
　　全國選民之十分之一亦有提出議案之權政府得其提案後當卽爲之轉交國會若國會贊成該案自不發生問題否則國民可集公民大會以表决之 
　　預算須於預算年度開始之前期訂定而通過之衆院不得參議院之同意不能增加預算政府年賬由財政總長編訂而由國會及諮議院審查之 
　　人民權利 
　　新憲關於人民權利者共有十條首謂人民在法律前一律平等次謂婦女有同等之公民權利與義務後謂凡屬人民不能因生產時或階級上所處之地位而得優越或不利之街遇貴族尊號永不授給然以前所得之榮典名稱柏林風俗經大戰而後有每下愈况之勢近有一種夜店Ｎachtlokal專於深夜容人作賭博酖飲裸體跳舞等不端事其地點極爲秘密圖示某夜店之入門處蓋假地道以進者也 
爲其名姓之一部份者可聽之關於行動自由置購業產營謀生活皆訂有專條以保障之書信電話報電及言論自由亦皆得保障 
　　新憲關於人民社會生活共有十五條婚姻認爲家庭生活之根本國家存在之基礎男女對於婚姻有同等權利保護人民之康健增進社會之福利爲國家義務 
　　保護孩童權利 
　　新憲謂教養孩童使其於體育上心靈上在社社上有充份之實力爲其父母最重要之義務自然之權利父母對於其子女所施教養之行爲受政府之督察並謂國家當設法使私生子女同得合法子女所受體育上心靈上社會上之訓練此等規定合乎正誼人道誠足令人稱道更有一欵謂孩童當得保護勿使之被人所利用凡此數條視之爲德國孩童之大憲童可也 
　　新憲對於宗教亦有詳盡之規定所例諸條其主旨爲維護宗教自由廢除國立教會 
　　關於教育共有九條孩童教育取强迫制以至十八歲爲限在學時期至少爲八年書籍及用品皆不取值 
　　爲消除子習父業之積習起見新憲例有專條曰兒童未來生活不可爲子繼父業之習慣所限爲父或保護人者代小輩選擇學校時當察其本能之傾向及他種情形而使其得自然之發展貧苦孩童之不能享受高等教育者公家當予以特别助力以免埋没英材新憲關於教育之條文中最耐人思味者爲「調和國際觀念當竭力提倡於各校」一語 
　　新憲之後半部大半爲關於人民經濟及社會生活者極爲新頴大足供關心於世界大事者之研究者也該部第一條謂人民經濟生活當以公平爲原則而以使其生活能有價值爲主觀在此範圍之内個人經濟上之生活自由當得法律之保護財產與義務有連帶關係其運用當有俾於公衆之福利云云以此種精神灌輸於國家憲法中實空前之創例也 
　　經濟與勞工條文 
　　新憲對於承繼業產權及遺產稅例有專條外關於地產有特别規定略謂土地之使用當受政府之監察以免濫用使德國人民皆有一適合衛生之居處子女衆多者其居處當能應其弳濟上相當之需要凡適宜於建造住屋之土地或不生產之田地政府可出報酬收歸公有以建造房屋或耕耘之此等土地爲私人所有時地主對社會有建屋或墾闢之公衆議務若彼於其地產之上並不施以工作或投以資本其地產上所增之價值當歸公有實行此端之詳細手續尚未訂定 
　　政府可收私人之經濟經營爲公有而予以相當之報酬政府於必要時可管理任何工業以限制其出品出產分銷用途價格進口出口各端政府並可强迫各工業互相結合 
　　新憲關於勞工亦訂有專條略謂勞力勞工及勞心勞工受國家之特别保護勞工界有互相結合以自防衛或增進其福利之權此權得國家之擔保任何職業可享用之 
　　關於勞工之康健失業老年及爲母者立有詳細之保險制農界工界及商界獨立中級社會之福利特訂專條保護之不使之擔負過重或被人所勒迫 
　　新憲第一百六十五條首節謂凡工人或受傭於商行者可與其僱主有同等權利共同制訂工價及協定工作狀况並可與出產界之全體聯合以謀經濟發展勞工及僱主之組織及工會皆得法律之承認 
　　該條復規定地方工人議會各區工人會議及全國工會之組織法在此等會議中工人及受傭於商行者皆推舉代議士以保護其社會及經濟利益 
　　社會立法機關 
　　勞工界代表僱主界代表及其他團體之代表可會於各區經濟議會及全國經濟議會商議實行共同之經濟施設及共同實行社會法案之方法政府若有關於社會或政治經濟法案之議案其草案提交國會之前當先交全國經濟議會令其發表意見全國重要商業皆當有代表出席於各經濟議會全國經濟議會有權自擬關於增進社會或經濟需要之議案而請政府考慮若政府對其議案不予以同意彼可直接提交國會其代表之一可親身出席於國會爲其提案作辯護 
　　工人會議及經濟會議可於政府特許之範圍之内執行其應有管理及制治權換言之此等會議在德國新政府行政上佔一極重要位置恢復德國舊時世界商業之希望實繫於彼等之身上彼等可聯勞工與資本爲一氣減其間衝突至最低之程度以增加其生產力經大戰之後各國工業組織莫不瓦解其爲善後都篤守舊習不敢根本整理德國新憲關於勞工之規定實爲他國所不敢輕於嘗試者德人能送世界新潮流而激進吾今信之矣 
[波蘭之財政狄克推太] [  通一譯美國Ｆ·ＥngeneＡckermnn原著]  
　　喬治米却而司基博士波蘭之新偉人也本業銀行現長財政彼獲任命時謂政府苟不允予以獨斷全權治理財政不願就職政府慨然許之今其所秉之財政權恐全歐各國財政總長除俄外莫有能與之京者 
　　米氏威權授自國會彼收回紙幣添設新稅之成績甚爲神奇歐洲最有經騐之理財家常認之爲不可能者也彼復手訂資產稅法律藉其勢力使之通過於國會並能貫澈施行毫無阻難政府駢枝機關經其裁廢者不一而足未見撤廢各機關人員亦大行裁減彼現在編訂一全國財源統計表集合各地銀行家製造家貿易家及農業家令組織委員會與其相助爲理實行全國大規模之減政政策凡其舉措責任之重非可以言喻故無人民及其他閣員之援助不能有所成就可斷言也自彼就職至余執律草此文時（一九二二年三月）人民與内閣莫不竭誠協助之國會得彼請求卽付以管理公家用度之全權並令政府各機關關於財政一端完全受其節制彼有權以禁上一切動用公欵公產之計畫並可創設新稅而實施之東歐農民賦稅擔負已不輕淺米氏毅然當此巨責實足欽佩 
　　波蘭人民對於米氏之信仰極隆以爲從彼之政策而予以援助國家收入終可與支出相抵全國圜法終可以現金爲基本米氏品格極高潔生平私人經營之成績極爲優美此所以能得國人民隆厚之信仰也彼得任命後對於允拒頗爲遲疑及旣出長財政即竭力從公遇事不苟一如其經營私業時 
　　米氏嘗爲加里西亞地產銀行之總理多年該行於大戰前爲加里西亞經濟界之大組織加地農業資財悉藉之爲運用權機分行遍於各地帮米氏能與全國商業組合及農業界有密切之關係米氏之爲人深於城府善於臨機立斷而秉有極偉之實行能力波蘭大戰後重組國家時全國人民翕然以米氏加入政府爲請彼竟淡然置之毫不有動於中惟時以平民資格陳述波蘭之需要以具體補救之計劃介紹於政府請其施行凡其條陳皆未得當軸之注意然米氏之熱誠並不因此而减猶時常警告國民與政储謂長此不變國家終必陷於破產地位云 
　　米氏之計劃 
　　去夏維多司内閣倒後要求米氏加入新政府之呼聲震於全國米氏接受財政總長時發一通告痛陳時政弊點條舉改革方法明晣而中肯經世之文恐無妙於斯者彼謂照目前情形而論財政總長絶無援助欲圖增進國家地位誠戞戞其難焉彼不能止遏政府各機關之靡費及其不正當之挪移全國尚無良善之稅制人民未曾盡其能力以出產以彼之位本可重組全國財政以現金爲圜法之基礎而登波蘭隆盛無匹之域然欲成此偉功須自國會得適宜權力及人民必需之援助否則將徒勞無功故國會若願付渠以需要之權力人民願予以相當之助力彼可出長財政實行改革政府而解决其難題若受任之後人民不爲其助則此項難題無法可解當立卽辭職此爲米氏佈告之大略其全文長數千言兹擇其重要而警惕者迻譯如左 
　　『余之理財政策有三大要端一增加出產二裁减政費三增加國庫收入每日工作以八小時爲限之法律仍宜維護然其禁止在特别情形之下增加鐘點一條定須革除無論何人不能被迫而工作過八小時然彼若自願多做斷不能槓加干預』 
　　『地產改革法案可以施行然先當爲之確定規程應行墾植之地須預爲區劃』 
　　『波蘭政府靡費頗鉅駢枝機關之衆多與人員之浮於其事爲一大原因亟宜切實裁減之諮議院可釐定各部費用亦爲秕政國會當授權於財政總長使其除法律所規定之政費外可爲各部限制一切用度政府費用由國爲 
 
 

Page 21

 
 
投票表决亦爲弊點國會當訂一法律以阻止其對於内閣所反對之用度濫施表决權國會應授權於政府使其以得利不豐或虧本之公家營業限期出租』 
　　「錢幣價值之穩否爲國家經濟狀况良窳之明徵凡有組織有秩序之工商國必有健全之圜法我波蘭幣制問題與貨幣本身無關係若按經濟原理整頓之得其道即可臻於穩定之域故當今之急務爲改革經濟组織及經濟行政余不久將以改良經濟狀况之條陳提出於國會苟見履行經濟一時難免恐慌然此爲平定波蘭馬克時必經之階級於時余將發行一種新錢幣之以貫澈我根本改革之計劃」 
　　米氏佈告發表之後波蘭政界大起恐慌然銀行與工商界極表同情以爲苟切實履行波蘭可爲歐洲經濟最穩定之國矣 
　　米氏按照此等條件而接受財政總長之職就任以來未及一年其所成就已斐然可觀國會於其受任後卽通過一法案徵收資產稅並付米氏以莫大之財政權國會復議定財政總長可會同諮議院選派全國銀行及制造界中之十五人組織一委員會使彼等與其籌商波蘭經濟問題 
　　减政 
　　米氏第一新猷爲編製全國富源统計表掌理此事者皆爲專家現全國之鐵道公共建築公共地產電報陸軍軍裝等之價值悉在審查中此項統計除明示國家產業總值外復有一重大之作用米氏得自國會特權之一爲彼可與他國訂立合同或與彼共同經營一業或竟以某業產出租於彼聽其自營米氏並不信以物讓人之爲利然深信波蘭若願爲歐洲富饒之國須按照公平之條件得外人資本之協助今旣有詳確之調查便可知何才宜自辦何者當與他國合辦或完全租出之 
　　米氏現一方而調查全國富源同時即實行减政銓叙局已於今年正月一日撤消其職務由内務部兼掌之各部人員俱酌量裁汰京外各區先設一委員會由當地審判廳長財政廳長巿政廳長及人民之代表组成之該會以其區域内政府機關編成表册呈交財政部並俱說帖順述何種機關應存應廢 
　　資產稅 
　　米氏謂國家政費不能祗裁減機關及其人員而得鉅大之减縮吾欲奏此偉功須有賴於人民之助力政府爲人民之政府人民之希望繫於其政府之日進於健全資產稅爲補救目前財政困難之最大助力該稅一次徵收其目的物爲各種收入及個人之財產此稅實行波政府可望於短時期間集八○·○○○·○○○·○○○至一○○·○○○·○○○·○○○馬克其徵收之方法爲强迫的而範圍極爲廣泛米氏以此稅制提出於國會時謂實行此稅定有困難而難免無不公平處然國家需要若是其殷急捨此種方法實别無補救之道也云云 
　　國會中之激烈議員竭力反對此新稅謂其與共和精神大相背馳米氏於是宣言曰余不能再長財部矣新稅制爲補救全國經濟首要之圖今遭人民代表之反對余惟有掛冠而去重理我銀行舊業耳然全國人民一致爲其聲援要救國會立予通過該案遂於一九二一年十二月十六正式成立嗣卽開始徵收各地男女莫不爭先恐後或獻其藏金或售其珠寶納諸政府以期取消浮額紙幣而以現金代之 
　　各國旅波人民見米氏之有作有爲咸爲波蘭慶謂其上下有此精神不難一躍而儕於歐洲强國之林也波蘭豐於物產榖類及他種食糧除供給人民外可有敷餘以濟他國所產之煤品質之佳爲歐洲所僅有者且亦有餘以外輸纺織業極爲發逹其出品逕可在世界巿塲中與人競爭勞工低廉而有秩序而善於工作其鄰邦皆爲其良好之巿場波人因歷代之經驗而已熟習其需要之所在故紙幣問題解决之後發展工商定可一日千里也 
　　米氏之方針 
　　當今去年十二月間米氏嘗對某美人曰波蘭之難題大異於其他歐洲者蓋其所引爲患者非　債也財政苟能出入相抵國基即可鞏固故根本補救之道爲使人民作必要之犧牲耳彼復謂目前理財要務第一國會當訂一完善之財政法案次爲切實徵收稅餉又次爲使全國人民知實行普遍賦稅之必要現在國家預算案視若具文旣無一定辦法復無切實責任誠爲缺憾國庫入不敷出紙幣浮過其額以致對外換兌不利於已輸入機器與原料以整頓工業殊多困難銀行在此情勢之下亦覺無力爲助余今願出毅力以解决此經濟難題然無政府與人民之助余仍不能有所建樹也 
　　米氏發上述談論時對於人民之態度猶未得有把握然其政見已略盡於此矣米氏嗣有願皆償國會及人民莫不從其要求予以協助波蘭貨幣之值已較其就職增高一倍紙幣漸見收回金本可即成立米氏現正若騎於其人民之肩向成功道途上前進也 
[華盛頓政府之改革計劃] [  通一譯美國ＳonaldＷilhelm原著] 　　 
　　哈定總统曾允全國納稅人民澈底改良政府預算實行改良後其諾言之一部份係已見實踐重行審定華盛頓職官之薪俸爲其進行之第二步今亦確定辦法事在必行然其三步重組總統府及其下屬二百二十行政單位之計劃苟不實施上述二端之收効不能顯著若三者次第實行卽可因利乘便行第四步之改革矣 
　　哈定爲候選總統時對於第四步並不予以允諾蓋爲地位所限不能妄發願言也然亦固常言及减輕國會責任一端矣四者之中國會問題最爲重要故今先述其須有改革之三現象 
　　（一）當經濟勢力成爲有組織之行動以施政治壓力及 
[波蘭財政總長喬治米却而司基博士]  
　　一九二一年九月間波蘭維多司内閣倒後新閣首揆於國會中宣佈政見時稱米却而司基博士已允出長財政米氏受任之條件詳見本期中彼於十月四日出席國會陳述政見言極動聽謂整理波蘭財政有三要端增加出產减少政費與增加歲入是國會於十二月十六日准其有創一行稅及核减政費之權翌日復以統理政費用之特權付之米氏嗣即訂一新預算重定稅制同時復調查全財源以作根本之整理今全國上下對彼之信仰極爲隆厚波蘭財政其可藉彼之力歸穩定矣 
各種立法機關之優美權能逐漸衰落之時國會之受人民疵議非爲其建樹寡鮮實因其操切太甚攬爲之事大多也 
　　（二）國會機能之擴張良因總統對於行政事宜不能澈底總其大成而所爲之事太少也現白宫職員合信差而計氏四十人彼等與實在之行政事宜關係極鮮僅司總統與彼政黨報民及民衆接洽之事務耳 
　　（三）有此現象故當初行政與立法間之可貴之均勢已被擾亂立法界之權力逐漸侵入行政範圍矣 
　　國會與總統合而爲政府之執柄者然今運用華盛頓政治大機器者總統擁其名而國會實操其實兹舉一例以證之五年前政府設戰事保險局專管退伍兵士之善後事宜成立以來參衆兩院議員向該局之詰問查詢除電話親訪不計外函件約有五萬餘封類皆陳述該局應者爲何事間竟亦有以其施設須經國會查察爲請或將被拒絶爲恫嚇者行政官員受其監察縛束幾無自由處理之餘地華盛頓類是之局共有二百二十所國會若一一加以干預行政官妄被受箝制而立法界未免過於多事矣 
　　現代大政治組織皆設有計劃局ＰlanningＢureruo美則獨付缺如故苟有一新行政機關設立國會給發允准狀此等允准狀之條文往往與白宫創設該機關之原意不相符進行窒礙收効不佳之弊乃叢生蓋議會之目光大都集於暫時之形勢而祇圖應一時之須要非審度周詳能垂永久者也華盛頓之行政機關皆受此種箝制責任不專凌辭特甚 
　　國國旣有偌大干預行政之權能多數行政機關在其積威之下莫不聽其指揮若有報告每不送逹於内閣而逕投交於國會一機關之長官若欲擴大其權限或有所改革每不請命於白宫而逕要求諸國會國會唯一之職務爲立法各行政機關之政務直接負責者爲總統然美之國會竟俱萬能有餘暇以理瑣碎之行政法案今届國會於第一期中參院通過單獨議案一百七十八並行議案十五聯合議案一百三十七衆院通過單獨議案二百三十五並行議案三十一聯合議案二百二十六其間一百零五件爲公共法律總計之參院共計論議案二七二四件衆院九二八三件今人民責國會無所事事誠厚誣也惟此等議案太半無關國家大計參衆兩院議員廢寶貴之光陰與精討論之爭辯之甚屬無謂議員身價因此日見低落有作有爲之工商家及以材能稱於世之公務人員於是頗不願例於議會此亦所以參院中有人提議訂立行政法律以减少立法機關與各項行政機關之關係也改良國會此其時矣 
　　今國會之弊點爲不用其全部光陰積極籌劃有關國計之要案而惟濫用其權能以侵阻行政方面之進行哈定之第一改革爲關於財政者今試卽以財政證實斯弊受哈定節制之行政機關共有大部十較小之獨立行政處不計其數哈定對於彼等之費用不能稍參末議各機關長官預算編定後卽交諸財政部財政總長無權以評議或改訂此等預算惟以其抄登於一極大之賬簿耳登錄旣畢乃送至國會參衆兩院得預算細目後卽着手考查於是原訂此等預算之人各出席於國會陳述其需要之若何殷急咸謂萬不稍能事核減須知此等預算之編製内閣從未與聞故政府無由先爲之折減卽國會自身亦未嘗躬其事編之者爲各機關長官審查之者爲國會之委員會浮額透支自屬難免弊竇之最大者爲追加各部或各局長官請求追加時其所例之數往往倍於其願得者余憶六年前某日陸軍部提出一極大之追加案該總長謂該案極爲殷急合同已經訂定此欵萬不可少是晚核議該案之某委員之一適與該總長同席而宴總長詢及審查結果某委員對謂已減去百分之四十總長謂余所希望者祇此數諒可應付裕如矣明日委員會以全部取消之而總長仍得安然過去也反之若委員會與一部有濃厚之感情卽可予取予求以公欵作私贈也華盛頓政界中有諺曰總長於國會中多友者可有必應求按諸事實或信然也 
　　新改革 
　　哈定改革計劃之第一步爲創設預算局該局成後總統管理各部各局之權可逐漸恢復彼等與國會間單獨與共同之關係可復得總統直接之監察政費並可大減預算局旣以編制預算爲專職兩院審查之手續自可變簡而其責任亦可減輕矣 
　　哈定之第二改某專爲華盛頓官員而創今政府人員或同爲一事或爲相等之事其所得之報酬往往相差極大郵務人員所得待遇較其他機關爲平允然按照法令華盛頓郵局職員所得年俸以一三五○元爲最低限度而服役於郵政部者其最低年俸爲七二○外加花紅例如節制郵政局人員二十五之郵政部人員年俸爲九百元外加花紅二百四十元而其所屬二十五人中年俸竟有過一三五○元者郵局部總稽查員之年得四千元而其下屬區稽查竟可得四千二百元此等不平之待遇於華盛頓公共機關中隨在可見今哈定擬總統平衡俸金使負重任有特技者不致抱怨兩院不能少干預之機會亦可减少矣 
　　哈定之第三改革亦以恢復總統權限減少國會責任爲主旨凡職務性質相同之機關當行合併如海陸軍部當合而爲國防部現財政部所管無關國家財政者當歸他部内務部當不使之兼理醫院等事而專令其管有關公共性質之内務商部農部當擴充之復須設立公安部專理全國衛生退伍兵士教育等事宜此外可以裁併之獨立機關皆擬次第裁併之 
　　上述各端如見實施白宫治權可以擴大對於各行政機可從無隔膜之患總統將不虚爲行政元首立法與行治間之界限亦可更見明晰矣 
 
 

Page 22

 
 
   
 
