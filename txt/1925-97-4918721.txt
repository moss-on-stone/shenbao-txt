# 1925 - 97 - 4918721

 

Page 1

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *   
 
 

Page 2

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *   
 
 

Page 3

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *時評 
[善後會議之善後（冷）　]  
　　善後會議竟至一事無成且將不能成會是善後會議幾於不能自善其後更無論復善國家之後哉 
此例亦不獨善後會爲然譬如兩方衝突而有調停之人往往調停非但不成而所謂調停之人者結果且須俟他人爲之調停此與善後會議之不能自善其後同一意義也又如今日國中兵災匪患百姓流離失所者多較爲富庶安樂之地往往爲之救濟但是所謂富庶安樂之地者不轉瞬而兵匪隨之而至是救濟人者亦復求人救濟而不得是又與調停人者須人調停同一意義也 
總之由今之道無變今之策自今以往將無一事能爲而已 
[國内專電]  
　　北京電昨夜府挽鄭謙勸奉代表以後出席圓此善後會場面各代表説不出退席之所以然今晨南河沿十號會議謂善後會期限無多望大衆有始有終某代表告予東北退席理由爲國民代表選聘二字主改爲推舉但尚有他因（十四日下午一鐘） 
北京電寒（十四）善後會開會到百三十四人湯漪主席姚震代表政府出席專門委員萬某等報告審查經過國民會議條例除第四章選舉一章尙須協商保留再議外其餘全通過今日出席獨多以段昨招鄭謙邴克莊到府痛言本人會議統一若各方不諒惟有見機會議只有四天若不能將國民會議通過本人願與善後會代表同行鄭邴允竭力疏通同人出席故今日東北代表全部出席關於制憲一節不堅持國民會議直接辦理寒（十四）酉刻湯姚見段報告段大慰（十四日下午九鐘） 
北京電孫岳文（十二）電陜軍團結有力岳維峻質直而厚豫事不難就範岳年老多病請長假養疴但希望豫陜有正當解决將來圖報有日（十四日下午十鐘） 
北京電府電豫孫派劉治洲祭胡發喪費萬元撫卹令即日下岳繼任俟再徵各方同意再定所請給長假養疴豫事正待收束尙望速接省篆（十四日下午十鐘） 
北京電寒（十四）閣議財部提本部欠中華滙業銀任利息達日金二百餘萬另訂付息墊欵合同通過農商部請嚴禁兵匪擾害商人結果明令各省區軍民長官隨時嚴辦不得再有騷擾情事以安市廛又議豫胡繼人問題孫岳開封電保岳維峻及其他開封公團電保岳某閣員主暫令岳兼護多數謂且候兩大疆吏表示意見後再定 
財部提華鹽出口章程第三條每擔抽國幣二角運到地證明後再行退還一角交承運者領回此修正案作爲暫行試辦截至本年底爲止議决照辦重慶賴心輝電請重慶市政公所改组商埠督辦署請派聶正瑞爲督辦魏國平爲會辦議决交主管部核辦（十四日下午十鐘） 
北京電頃令王九齡假章士釗兼署卹胡景翼令同頒（十五日上午一鐘） 
北京電指令秦瑞玠代農次擬令章士釗兼代敎長令給胡治喪費二萬着照上將例優恤派劉治州致祭付國史館立傳柩回籍時地方官照料（十四日下午十鐘） 
北京電張之江電府如將張口萬全縣劃歸直隸請發經費將區治移康保所需建設區治經費一千九百餘萬先發一半便可開移府意張口都署仍置萬全縣作爲暫借（十四日下午一鐘） 
北京電李鳴鐘咨部包寗路線測量隊已由包頭石旅長友三派兵護測并發漢蒙文佈告張貼（十四日下午一鐘） 
北京電加拉罕元（十三）答訪王正廷非正式協商會議事項並未談到具體問題 
北京電京奉路代付滬楓借欵四十三萬九百零五元交英公司（十四日下午一鐘） 
北京電津浦還英借欵二萬二千二百五十五　十先令已商匯豐訂鎊價三先令二本士又八分之五合銀一兩十七撥欵 
北京電黄贊熙赴英定五月一日馬凱里號放洋黄下星期赴滬（十四日下午一鐘） 
北京電鮑啟元呈部滬電局解欵五十元於張宗昌欵由借來月息二分事屬破格下不爲例請核銷（十四日下午一鐘） 
北京電直隸口北道駐兵馮軍援奉軍津海道例由馮軍駐紥與京兆區取聯絡 
北京電周西成眞（十一）電請黔賑 
北京電美僑協會在北京飯店設宴跳舞爲舒爾曼夫婦餞别（十四日下午十鐘） 
天津電省會文日僅到五十二人改談話會 
天津電中行將發行角票 
天津電皖代表來津運動廢督 
天津電省署令各屬保護沿岸森林 
天津電陸宗輿元（十三）回京王九齡今日到津預備回滇（以上十四日下午五鐘） 
吉林電十五師部駐省十六師部擬駐農安 
吉林電久擾吉樺磐一帶男女積匪東俠金平在伊通偵獲解省 
吉林電八旅騎團二營長郝紫緩通匪查實解省刑訊供認决定嚴治 
吉林電今日孫故督週忌各界前往公祭兩長主祭（以上十四日下午一鐘） 
哈爾濱電王樹翰返吉長官署公文封寄吉判急要者電請示行 
哈爾濱電政界息饒河縣兵變戕營長知事避竄俄境被扣 
哈爾濱電東鐵副理事長寳資節夫撤差已回俄（以上十三日下午九鐘） 
青島電日商大康紗廠因工人組工會禁止偶語並按名搜查拘三名拷問工人非常憤慨仍將工會組成畫押盟誓發函泣告書大康隆興銀月鍾淵各紗廠工人萬餘均擬要求加薪以罷工作後盾 
青島電駐青美領事阿敦司調爲重慶領事青島電水道局長某不知去向係虧空過多 
青島電戒嚴司令王翰章昨晚怱怱赴潍原因未明（以上十四日下午四鐘） 
漢口電贛鄂代表杜武庫張華甫元（十三）自湘返鄂定寒（十四）謁蕭報告湘鄂贛聯防協商已終結杜擬日内返贛 
漢口電鄂防川軍費定十八萬元已由新印官票内折現滙往 
漢口電蕭電豫唁胡景翼 
漢口電馮玉祥派虞某元（十三）到鄂寒（十四）謁蕭對豫境國民軍有所協商 
漢口電韓建鐸南來任務係聯絡中央與湘鄂感情並宣慰湘軍及商對付川滇軍事准寒（十四）晚搭輪赴長 
漢口電督署元（十三）爲大興錢莊被刦事特開軍警會議（以上十四日下午八鐘） 
宜昌電此間米價漲至三十串官廳禁止出口（十四日下午七鐘） 
午慶電楊森電劉湘願交兵工造幣兩廠惟須月撥鹽税二十四萬元 
 
 

Page 4

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *重慶電巴中奇荒餓死人在數萬以上各縣多類此 
重慶電渝法團呼籲楊森休戰罷兵一切和平解决（以上十四日下午八鐘） 
長沙電湘西歸客言蒸（十日）蔡鉅猷部鄧黑七與省軍第一師在黄土店一帶雙方步哨發生小接觸旋即停止 
長沙電連日常長道上代表如織磋商川軍離境滇唐代表李雲樓來湘任務亦爲川滇兩軍出境問題與趙有所接洽一俟妥當即赴常晤熊後回滇復命 
長沙電常德戎嚴加緊各要隘雖日間往來亦須盤詰大商號多驚慌閉市林支宇所部均開抵常德其石門慈利駐軍由唐榮陽統率惟内有多數中下級軍官要求非發三關餉不允附唐湯子謨已到常德其灃州防地由賀龍接收聞林蔡在常有下總攻擊令説並令鄧黑七擔任進攻漢壽長沙電湘鄂將聯防剿匪 
長沙電鄂軍夏斗寅由鄂購來拍擊砲機關槍及子彈甚夥（以上十三日上午十一鐘） 
長沙電前第十五旅長唐生明電趙林支宇禍湘誓必驅除已於魚（六日）由鄂西進駐石門子良坪收集舊部共同驅林現臨灃之敵均往常德盤龍橋潰竄 
長沙電第六旅長鄒鵬振部二十團己併歸第四團月可减費五千元（以上十四日下午二鐘） 
香港電桂人馬君武等寒（十四）日電唐劉范李黄等請息爭 
香港電廣州雜賭元（十三）又弛禁 
香港電范石生將所部改爲定滇軍陽（七日）來電謂龍雲部陳鐸周人文率姜錦卿薛之標張鳳春三團被桂軍黄總指揮一繳械於思隴再擊潰於高田三擊潰於八塘殘敵高向春盧漢徐守忠王樑等團退守二塘本軍與桂軍分途追擊東（一日）午後四時開始接觸至冬（二日）午又潰散跟追擊斃敵團長盧漢營長郭正清等數十員俘參謀副官數員全部歸順者劉漢卿高開勝兩團賴增德等三營零星俘千餘名獲砲機關槍各一步槍千餘現龍雲集殘衆二千據守南寗我軍層層包圍 
香港電許軍在潮屬封電船甚多指其有助逆嫌疑韓江交通因此梗塞 
香港電珠寳玉石十四行定銑（十六）赴省署請願取消奢侈品捐 
香港電傳沈軍在小北江與朱培德部開戰劉震寰部有將起助沈軍説 
香港電方聲濤文（十二）赴汕商援閩事 
香港電定滇軍陽（七日）電粤接李督辦自柳州電韓彩鳳前數日被我軍擊潰黔王天培復由後追擊黔邊胡若愚唐繼虞等已進退失據復接鄧總指揮本殷電該部兵力三千已由上思向南寗進攻 
香港電湘趙派盛德輝來粤與譚延闓朱培德有所接洽（以上十四日下午八鐘） 
厦門電駐漳省軍及張毅部連日出發南靖平和留者僅三營張又調三團駐雲霄屬梅州省軍三部亦入雲防聯軍 
厦門電聞陳炯明秘赴石碼待證 
厦門電漳州附近發現小部民軍揭建國軍幟聯軍佔永未實截蒸（十日）止尙爲粤軍謝文炳部駐守漳州傳聯軍文（十二）佔領平和城（以上十四日下午九鐘） 
鄭州電此間盛傳憨玉琨在晋病故 
鄭州電孫岳岳維峻陳文釗寒（十四）晨五時半相率乘車回鄭（以上十四日下午五鐘） 
開封電三軍軍長孫岳元（十三）午來汴弔胡督即晚偕岳維峻專車返鄭 
開封電浦信督辦林實來汴 
開封電葉荃十三夜返鄭（以上十四日下午三鐘） 
九江電九江總商會派赴全國商聯會代表李良慶寒（十四）乘輪北上（十四日下午六鐘） 
蕪湖電各界寒會議定敬日聯合追悼中山 
蕪湖電王揖唐寒（十四）電召張監督江道尹往寗協商要政（以上十四日下午九鐘） 
南京電蘇善後委員會寒（十四）開大會整理財政案付審查以沈思齊提議案軍政費共一千一百萬與宣撫使交議案第三步辦法軍費五百三十七萬政費六百六十五萬爲審查核定標準推朱琛甫等十一人爲審查員（十四日下午九鐘） 
特約路透電 
[政府處置豫局]  
　　十四日北京電聞内閣决定任岳維峻爲豫省督辦但須先商諸張作霖馮玉祥然後發表命令 
十四日北京電政府即將發令追贈胡景翼上將銜並給治喪費一萬元派農商部次長劉治洲赴豫弔唁 
[法公使與關税會議]  
　　十三日北京電外部今夜發表與法使往來文件八日外部函請法使注意於華會所定中國召集特别關税會議之决定並謂庚子賠欵用金佛郎事與召集關税會議事爲完全不同兩個問題希望法政府依允儘速批准華會公約俾可即日召集特别關税會議九日法使覆函未言及金佛郎事但謂法政府願以種種方法趕速批准公約並召集關税會議云又四月二日法使函稱政府贊同以海關附税爲賑災經費 
[俄公使反對白俄兵隊]  
　　十四日北京電俄通信社發表加拉罕四月十一日覆外部一文言中國軍隊中之俄兵事查三月二十六日中國牒稱張宗昌部下有俄兵一隊數約三四百人皆已入中國籍但無在滬補招白黨入伍情事中國張軍中有此一隊查與中俄條約無所抵觸一俟大局平定即當遣散云加拉罕現稱此隊人數逾千原在滿洲招募後在上海補招白黨云加拉罕對於已入中國籍之説頗多辯駁要求立即遣散此隊詞意至爲堅决並有警告之詞略謂中國當道對於其所擔保之義務抱此種態度致使新談判及將來會議中所擬締結之新條約能否便利與有無成功殊爲可疑云 
[法國政潮近聞]  
　　十三日倫敦電法國政潮迄未解决白里安之擔任揆席與否須視明日社會黨會議之結果而定路透社巴黎訪電稱今晚白里安與法總統晤談四十五分鐘明晚白將再見總統報告最近之發展急進派與急進社會黨之衆議員若干人復見班樂衞勸其對於謝絶組閣一事重加考慮 
十三日巴黎電白里安今午入總統府後告新聞記者謂將於晚間復入府報告關於擔任揆席之事 
[各國近事]  
　　十四日比京電比皇已令社會黨領袖樊德威氏組閣樊氏刻與其同志商榷 
十三日哇太華電加拿大之土倫土温尼比維多利亞等處今日有華人數百游行各街參加孫中山追悼會十三日波賽電瑞典馬達船廣州號今日自駛入港船之前部稍折於左可暫修理第一艙所載之裝袋大豆現在起缷中以便察看船頭損傷所載貨物諒無損失此船或無須久滯於此英汽船賴塞斯號即被廣州號撞及者現擱於三十呎之水中船左被撞成一洞在龍骨之上直約十二呎寛約一呎引擎室皆不第六貨艙恐已漏水可暫修理擬設法拖之入港 
十四日東京電前掌壐大臣平田伯爵今晨逝世 
[公電]  
　　安徽各法團電申報轉北京執政善後會議各部院各省軍民長官父老兄弟曁皖同鄉均鑒民國肇立十有餘載兵連禍結迄無寗時揆厥原因實由於軍閥之各抱野心擁兵自衞兵增則軍費巨用多則財政函供給無限搜括有窮怨黜沸騰變故紛起民心厭亂亟謀自全此廢督裁兵之計所以爲當今之急務也吾皖處長江中流居中華腹地非若都城之拱衞不儕邊省之設防祇須數千常備之軍足資全省鎭懾之用乃五旅之後復增六旅八成不足猶募十成二旅雖奉令改編至今未見端倪警備則規模宏大編制尙議擴充無非集不祥之佳兵希冀圖一己之權位此裁彼募朝四暮三猜疑之見漸深紛裂之機遂伏往事可追殷鑒不遠此盧宣撫使所以有感日通電而吾皖倪旅長朝榮所以有東電之請也在盧倪二公因本身之覺悟絶狼子之野心籌救國之嘉猷樹百年之大計仁人之言其利也溥聞風興起夫豈無人伏願我執政惓懷鄉邦乾綱獨斷裁兵廢督同舉並行請自皖始爲全國倡或改建軍區之制或移實邊圉之防發令以順民心八皖永受福利並願我各省軍民長官本盧倪二公之旨紓當仁不讓之忱量本省之財源定最少之軍額守服從之天職聽中央之制裁舉國蒙庥兆民有慶尤願我全國父老兄弟合力呼籲誓達志願底定邦家弭隱患於無形化干戈爲玉帛邦人君子實圖利之安徽財政審查會委員謝師衡陳慕蘭蕪湖皖南同鄉會各界聯合會安徽市政公民團法學研究會叩元 
國内要聞 
[北京通信（望梅）]  
　　奉側之具體計畫北方全局之癥結談今日言及政潮言及地盤競爭之醖釀靡不與奉有關而忽曰嚴重忽曰緩和尤令一般人之目光閃爍不定實則彼方謀勢力之發展固有急進緩進兩途而溯其本原要實有確定之政策請以愚所聞者言之 
奉軍勢力自榆關而入沿京奉以達津浦渡江以轉滬寗此爲已成之形勢然此種進展亦决非無計畫無自的憶在張宗昌初抵滬時奉方即有人言及謂佔領津滬兩海口可以扼全國之重要海權與滬寗津浦兩綫貫通脈絡蓋奉張去年入關原有兩策一收取察綏向西北發展以拊直晋陜甘之背而讓直豫於國民軍使在包圍之内一以察綏讓馮而自向東南發展以取全國東部沿海之地旣以西北與東南分頭各進避免目前之衝突且於械彈輸入自謀便利且制他方之死命嗣以某國人代爲計畫决取後者之一途故於津滬兩埠絶對不肯放棄直隸旣有李景林江蘇亦置邢蔡兩旅暫以盧永祥爲代表人終且將使韓麟春前往其張宗昌一部則在安徽山東謀活動以使津浦全綫無他種勢力　入其間故奉張做壽以後於山東地盤鍥而不舍其與段交涉請以山東畀張宗昌已不止一次段以鄭士琦在魯王揖唐在皖可握津浦中段之權且由王揖唐之活動向長江自置勢力故亦决不肯以魯相讓而兩方之利害衡突以起即所謂潛伏之政潮亦以此爲關鍵比來潘復亦甚活動謀取膠澳督辦蓋於青島一口亦不放鬆而此迭次來京之請願人暴鄭龔罪狀請段罷免者皆有人暗中爲之也於魯旣如此而安徽適有王揖唐翦除倪李之事引起蚌埠各旅團之反動則更乘隙而入暗助倪李以愚所聞奉張於倪嗣冲本有舊交此次即對於舊安武軍發生作用李傅業之免職奉曾遣人暗中拊循之有爲彼作主之表示故王揖唐求助於張宗昌在南宿州駐奉軍一旅以期爲己聲援壓制倪李而今日事實幾於適得其反王之在蚌失去函電之自由即唐啓垚亦不克接收軍隊皆非倪朝榮等有何大力乃背後尙有人主持耳故關於魯皖之事即彼方統一津浦綫之見端期津滬兩處海岸權得以鞏固而近日之業已奏效者即馮軍胡軍各有械彈由青島天津等處運入幾費週折始由奉張直李允許放行也 
奉張對於段氏本人當然未至變置之程度其所謂政局將大變化者尙係神經過敏之談然對於段宏業吳光新梁鴻志王揖唐諸人則甚不以爲然亦以彼輩爲段植勢力根本上不相容耳吳之被忌在前次赴滬與孫傳芳聯絡使奉軍不能入浙且上海仍不能全入手中吳更欲取江蘇地盤驅除盧氏吳之不敢回陸總任即以此故聞上次赴奉於見面之時張則稱以陸軍總長請其擔負奉軍餉需於宴會之際張又於坐位單上抹去總長二字改寫軍長吳於此窺見其隱矣王揖唐之赴奉曾上一策主以張宗昌督贛蓋防張宗昌之謀魯謀皖者而不滿旬日方本仁即致電奉張請予維持説者謂王之作用適得相反之結果旣增奉張之嫉且助成奉方之遠交近攻故王氏今日之不安與此亦有影響至於梁鴻志氏今已丁母艱一再電請辭職而深通消息者言梁即不丁艱現位置亦已摇動而假滿能來與否又將看奉方之能否諒解至於段宏業氏前次赴奉祝壽面受責備今上述諸人雖勢力如故而疑忌之來則仍未解除也 
鎭威軍與國民軍間爲分爲合爲携手爲破顔説者不一其實奉方之設計者亦分兩路然觀豫西問題劉憨諸人謂已得奉張之援助而奉軍始終未動前此所聞奉於胡憨戰時將令李景林出大名張宗昌出徐州者全屬過去之風説則於豫戰已了之後且保大換防漸將解决謂奉即與國民軍戰恐仍係中原公司派（河南中原公司劉鎭華爲大股東此次豫戰劉氏出兵即公司派豫人之所爲）所散布未可即信爲眞而今日有一種醖釀爲奉方主張聯馮者之所爲即對於奉張代謀更進一步之手續其説爲聯國民軍聯西南派於維持現狀之下俟相當之時機捧張上台其説爲張正馮副容納西南聯治之主張並以屢微不起之聯治派首領粤人某氏爲將來之第一任總理以爲如此乃萬全之策但此種計畫與奉方之另一派主張津浦線鞏固即進謀京漢長江下游鞏固即進圖上游全爲武力統一説者軌轍全殊尙不知誰能戰勝於奉張之前然而奉方對於全國之謀略胥視此矣（四月十日） 
[北京通信（求舊）]  
　　金法郎案定期簽字訊中法間之金法郎問題在本月九日下午三時以前尙無即日可以簽字之勢各方面雖有將於十四日以前簽字之傳説但法外部及駐京法使館曁此間執政府中人則比否認之法外部謂法政府并未限定日期簽字法使館亦謂尙未得到法政府之訓令司法部中人且謂法界同人對於本問題之意見一時尙未一致至少尙須更經數日之研討方能决定須俟完全决定以後方能製成覆議書而執政府則必須於法部之覆議書到後始得决定簽字及換文之日期故此間新聞界中人對於十四日以前準可簽字之説皆疑爲謡言然其實執政府中人已有於十五日以前簽字之决定矣至執政府所以忽欲於十五日以前簽字者則由於外長沈瑞麟之報告而沈瑞麟之報告則爲沈瑞麟與中法實業銀行中人交换意見之結果蓋沈與中法實業銀行中人接洽本問題之際中法實業銀行中入力勸中政府須於本月十五日以前將本案簽字其理由謂中政府之希望旣爲促成關税加税會議則自不能不請法政府速行批准華府會議之對華協定而欲令法政府批准則又不能不取得法國國會之同意今法國國會距閉幕之期僅有約十日之譜如中國能於十五日以前簽字則尙能及時通過以便法政府之批准倘其不能則本届之法國國會即不能辦清通過之手續法政府雖欲批准勢亦有所不能而關税會議亦將因是而延長其開幕之日期沈瑞麟聞此頗以爲然故即據以報告執政府也執政府得沈瑞麟之報告後當即召集緊急會議討論辦法結果多數閣員皆主張趕於十五日以前實行簽字於是遂爲下列之三决議（一）着司法部速行報告法部審查本案之結果（二）着財政外交兩部即行籌備簽字換文之手續（三）一俟簽字即將全案公文及交涉之始末公布以釋國人之疑議定之後各主管部即各就其應辦職務之範圍實行趕辦就中以司法部之趕辦爲最忙所有承辦本案審查報告書之員司昨夕均徹宵不寐直至今日下午二時許報告書製成之後始得就寢其次則爲外交部外交部因預備中法新協定之正副本及換文亦直至深夜始已唯財政部則以僅司接洽事宜且一切公文均歸外交部辦理故并不十分忙碌 
司法部審查報告書成於今日下午二時而其送交執政府則爲下午二時半報告書計分兩部分（一）爲正式報告書（一）爲高等法官歷次會議之紀錄正式報告書中有兩要點甲爲國庫負擔有無增加之問題乙爲有無觸犯刑章之問題關於前者報告書不承認照新協定辦理有增加國庫負擔之處關於後者亦不承認有觸犯刑章之嫌 
執政府於接到司法部報告書之後即又召集特别會議向各閣員宣布報告書之内容并對於中法新協定再爲一次形式上之决定因財政部主張再行提前辦理於是乃又重新决定兩事（一）如在十五日以前法政府對於中法新協定之修正點無異議且已有訓令令法瑪使代表法政府簽字則中國政府即可立時遣派代表會同法瑪使實行簽字（二）萬一法政府對於最近數日内雙方所斟酌之修正案尙有異議則亦必於十四日以前設法疏解總以不誤十五日以前簽字之日期爲是因此之故外間遂有本案可於十二或十三簽字之説而各方面之空氣亦益形緊張雖執政府方面尙否認即日簽字之説而彰明較著之印象則已深印於時人之眼中矣 
以上所述爲本問題急轉直下之經過情形至協定之全文究如何則尙無從記載唯聞該協定之條文共爲十八條半爲退還賠欵之辦法又其半則爲關於中法實業銀行復業之辦法協定以外尙有與協定有同等效力之聲明書兩通一係聲明中國因在某種諒解之下而願簽字於中法新協定者又其一則爲聲明此協定中所規定之各項大綱須限定日期再議其詳細辦法者雙方之代表人選聞已各預定爲兩人中國方面預定以外交總長財政總長爲署名人法國方面則預定以法國駐京公使及中法實業銀行之代表爲署名人唯簽字處所究在外交部抑在法使館則尙待磋商耳 
關於疏通各軍閥一事今似已告一段落奉天方面聞今日已有贊成之表示馮玉祥雖仍守緘默而絶無反對之意則頗明瞭他如趙恒惕等之反對在執政府殊不重視不過爲保持和氣起見亦不能不各托其在京之代表將一份中法新協定之抄本轉寄本人且寄言（幸勿輕信謡言）矣（四月十日） 
 
 

Page 5

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *國内要聞二 
[中央雜訊（孤帆）]  
　　皖變之將來處置馮軍子彈已放行劉治洲赴豫任務聯治派退出善會皖中變故似已愈弄愈僵據聞王揖唐已數日未來報告情狀之電報蓋因蚌埠已滿佈倪朝榮等勢力赤手空拳之王氏居此四週惡劣空氣之中對付固不容易即發電亦已失其自由惟倪等初無大志其挺而走險完全爲謀固地盤之計故中央對之尙有措置之餘地今午聞中央派赴皖中調查之執政府軍務廳陶雲鶴處長已有密電來京陳報皖中情形據云（王揖唐並未失其自由現將赴寗惟唐道尹啓堯此次奉命辦理第二旅善後事宜處置不善倪旅長等恨之剌骨現唐在蚌埠已被監視請中央對唐加以處分則皖中將領心氣自平）政府方面除派陶處長赴皖會同盧宣慰使及王揖唐氏查辦外並由旅京皖籍鉅绅如許世英江朝宗段宏業等三十餘人聯電倪朝榮等請其維繫桑梓顧全大局辭意懇切逆料結果必不至毫無影響政府主張擬犧牲一唐啓堯而保全王揖唐之地位將來皖將領方面或者犧牲一程文沅（憲兵司令）而保留倪朝榮等諸有實力者之地位亦未可知京中對皖事始終多數認爲局部問題故外間雖有種種謡啄而政府方面均甚好整以暇也 
馮玉祥前向某洋商訂購大批槍砲彈六號該貨已運抵天津事爲直督李景林偵知即下令全數扣留計步槍子彈四百萬發（一説六百萬發）砲彈五萬枚此事發生後京中謡啄紛起謂馮軍將以力取據記者今（十）日所得消息奉天張作霖已有電至津命李放行李當然遵照辦理故在今日形勢看來張馮之間尙不致因此區區而至於决裂也 
農商次長劉治洲爲胡景翼在京代表之一農長未就職前劉氏代部事務繁劇昨忽專車赴豫此中自有原因據聞劉係奉段合肥意旨赴豫對於陜督問題將有解説因奉方宣言如陜督與國民軍係人繼任彼必須以力取得山東山東如爲奉得河南頗危是不啻得陜而失豫故爲國民軍計得亦不償失惟胡景翼前日來電云以河南貧瘠萬難容養二十餘萬大兵故非以孫岳督陜陜維峻帮辦陜軍善後則河南一日不能支持中央對於胡氏殖兵政策之苦衷當然諒解惟何以對付奉方及在陜之吳（新田）孔（繁錦）此事曲折太多斷非往還文電所能道達故特遣劉氏親謁當局面述一切並聞關於金佛郎案之支配問題亦爲劉此行任務之一 
善後會議中之聯治派因褚輔成提出之臨時政府組織案不能通過已有退席者並將宣言南下惟聯治派中之屬於實力派者如雲南代表等現尙出席因退席人數少不能影響於善後會議之大會故本（十）日善後會議出席有一百十七人尙能成會記者前言聯治派在善後會議同床各夢步伐不齊即爲此也（四月十日） 
[梁士詒來奉之任務（一微）]  
　　有改組内閣與疏通善會兩説奉天通信奉天改造内閣之聲浪甫經平息而梁士詒氏又突然來奉其有注目之價值自不待言梁於本月七日上午九時許抵奉帶隨員四名當梁未抵奉之先張即派劉副官赴京奉新站守候蓋當梁由津啓程之先即有電到奉也七日上午八時許奉軍政兩界要人紛乘電車赴站歡迎梁抵站後與歡迎人員張學良王永江楊宇霆姜登選韓麟春郭松齡三大中高清和王鏡寰陳興亞于冲漢等一一周旋畢即乘電車逕赴小南門裏之交通銀行張又派副官二名前往招待梁在交行午餐後略事休息即乘電車謁張晤談二小時之久方辭出其所談話據軍政界宣傳可分兩事一爲内閣問題張對現内閣不滿擬實行改造嗣經王揖唐疏通雖允作罷但改組之心仍未打消日前曾密電梁士詒徵求組閣意見梁乃派于際春代表來奉與張接洽一切頗有端倪梁前藉奉天之力出而組閣惹起各方之反動卒成奉直戰爭之導線奉敗後梁亦下臺心頗不甘現時直系已倒前恥已雪張適於此時又欲擁之上台梁亦正躍躍欲試乃亟出關來奉與張當面接洽一切果無其他困難不妨再上台一試也二爲善後會議問題張對善後會議頗不滿意前曾去電責難經趙爾巽許世英來電解釋近復因財政軍政兩議案中央及各省代表多與三省代表爭持異議不易疏通邴克莊急遽回奉向張請示辦法張更不悦除電飭三省各代表一律請假外又電段執政詰責段甚不安乃敦促梁士詒出關向張疏通梁以與奉張感情甚厚慨然允許故即由津啓程來奉以疏通之責自任除以上二説外又據某要人言梁此次來奉或因離國已久各省知交多已睽違因與張前有深切關係乘暇來奉一游一以與張叙舊一以觀察東省軍民兩政情况予對梁此次來奉所知者祇此善後會議之内部早已意見叢生疏通恐亦無效至内閣問題大帥礙於執政顔面已暫爲容忍但因梁之來或又促起張改造内閣之心挽之上台亦未可知云云但以記者眼光觀之梁此次來奉似必與張有特别會商昨日午後五時張在府設讌爲梁洗塵僅楊宇霆姜登選韓麟春王永江四人作陪六時許讌畢即在東大客廳開秘密會議連張學良不過七人關防綦嚴並誡文武承啓不准入内報事則此次會議關係重要可知矣 
附京報所載消息如下東交民巷無線電訊張作霖昨夜設宴爲梁士詒送行並有重要人物作陪梁定今（十日）晨由奉起程大約明（十二日）午可以到京以據奉天方面報告梁士詒之赴奉似與時局頗有關係梁到奉後每日均與張作霖爲長時間之會談會談時均有總參議楊宇霆省長王永江在坐且關防甚密足徵其會議之内容必與時局有關係又梁於前日曾與張作霖同車赴奉天領事團之招宴座中除各領事外僅有梁張及日本前外務大臣後藤新平後藤與梁談話甚多其所談者則實業政策及國民外交兩事蓋雙方今皆力避討論政治問題也又張學良及奉軍各軍長九日曾照例宴梁並演習飛機邀梁參觀 
[第十四次善後會議記]  
　　祗議决（大綱）二字善後會議第十四次會期昨日（十日）下午二時開會湯漪主席秘書長許世英議事科長李　秘書楊乃康李滋澍徐堅白廖熙元等聯合審查會委員梁敬錞萬兆芝出席韓麟春代表改派戢援出席延長時間至四時十分主席報告出席會員一百一十九人足法定人數宣告開會江亢虎請按議事細則第九條（出席會員未足法定人數經議長展緩開會時間至二次）延長時間至二次以上不得再行延長以免曠費時間主席允轉達各會員當宣告今日開會係討論國民會議條例案（審查報告延前會）主席請江亢虎會員發言江出席擬發表其反對特别選舉之意見潘大道喚起注意謂今日討論本案以何者爲標準請先决定江會員意見可待討論該條欵時再行説明主席謂江會員提出修正案其標題及内容係關於制憲程序之一種及自動的起草憲法之意見金兆棪質問現在是否討論第一章江亢虎謂我係議長叫我出來發言故本席出席發言如大家認爲不必發言本席毫無成見祗須議長决定叫我退去講台本席即下去云云旋寇遐顧韶等發言江會員自請退席主席謂上次開會本席曾諮詢以審查報告爲原案提出討論上次旣無異議今日可即付討論林長民謂審查報告乃修正案之一種請主席諮詢爲討論便利計可否以審查報告爲標準其他之修正案各提案人可於討論該條欵時隨時出席説明討論寇遐謂各修正案係對原案修正並非對於審查會而修正換言之即修正案爲一事政府原案爲一事審查報告又爲一事須分别討論顧韶謂按議事細則第三十一條（同一議題之修正案其表决順序以與原案距離較遠者爲先修正案全被否决時以原案付表决）即以各修正案付表决主席諮詢今日爲討論上便利計以審查報告爲標準表决時以與原案距離最遠者先付表决無異議主席宣告討論（第一章總綱）林長民發言謂本席主席將各章之標題槪行删去但此事可留待最後討論主席宣告討論林發出席説明删去之理由主席以林長民提案删去由第一章至第十六章之標題槪行删去付表决在場一百一十九人起立者十三人少數又以（第一章總綱）付表决起立者六十九人多數可决（二讀會通過）林長民自請省略謂明修正第一條下加入之各項理由次由張再説明（中華民國國民爲改造國家根本大計以全體國民公意組織國民代表會議行國民制憲權前項國民制憲權凡關於國家之一切根本重要問題皆屬之）次由顧鼇説明提案理由（原文見前報）次由江亢虎説明修正案理由（原文見前報）次由金兆棪説明修正案（中華民國臨時政府爲解决一切根本問題召集國民代表會議（理由次由温壽泉説明修正案（國民代表會議以議决中華民國憲法及關於憲法施行之附則並臨時執政交議事件爲其職權（理由次由李桓劉朝望説明修正案理由邵瑞彭主張維持審查報告第一條（國民代表會議以議决中華民國憲法及關於憲法施行之附則爲其職權）寇遐謂全民政治制憲之權當然付之國民萬不能僅付與國家主人翁以議决之權林長民贊成維持原案潘大道提出修正案（中華民國臨時政储爲制定憲法召集國民會議）蒙經贊成原案金兆棪潘大道相繼發言仍主張國民會議有制憲之全權並對於其職權不受任何種之限制與拘束杜持林長民請付表决時在塲會員多退至休息室顧鼇請延會主席命秘書長往請坐在西側之某會員謂人數不足請散會何葆華康新民謂時間已届按照議事細則請延會主席報告在塲連本席祗有一百一十二人大數不足延會時正六時兹將今日開會之議程錄下善後會議議事日程（第十五號）中華民國十四年四月十一日（星期六）下午二時開議至六時止一中華民國臨時政府制修正案（會員顧鼇等提出）延前會二確立聯治政制爲改革軍財各政之標本以解糾紛而謀統一案（會員鍾才宏等提出） 
[周蔭人否認軍隊槍殺學生]  
　　京訊某方面接昨福州來電謂虞日下午一時有學生千餘人赴省署請願與軍隊衝突槍斃學生一人傷學生數十人但周蔭人昨電政府否認此事其原文如下一執政府内務部陸軍部司法部鈞鑒閩學生林昌碩等五人前因案覊押地方檢察廳訊辦不料歌（五日）學生聯合會纠率學生數百人前赴地檢廳要求釋放當經軍警極力彈壓長官多方勸導始行退去詎虞（七日）該學生會等又糾率各校學生千餘人於下午二時衝入省公署大堂要求省長即日釋放聲勢洶洶蔭人聞報即飭憲兵隊會同海軍陸戰隊前往彈壓設法解散地方尙稱安謐乃學生等近又擅發傳單揑稱軍隊開槍轟傷學生多人意圖煽動罷工罷市風潮士習囂張一至於此言之殊甚慨嘆現已會同薩省長飭屬妥爲設法消弭深恐遠道傳聞失實特此電陳周蔭人佳印） 
[直省議會舉行開會式]  
　　直隸省議會於日昨（十日）下午二時舉行第三届第十二次臨時會開會式到會行政長官兼代省長楊以德敎育廳長張謹實業廳長于振宗財政廳長郝鵬交涉署長熊少豪津海道尹張夢筆天津縣長張仁樂及各機關長官議員六十餘人由副議長吳廉卿主席宣讀開會詞云今日爲本會第十二次臨時會開幕之第一日荷督辦省長曁各機關聯袂蒞會洵盛舉也溯自吾直戰事停後潰兵土匪到處滋擾人民有流離之苦地方呈紊亂之狀政令停阻險象環生大有堤防將决不知伊於胡底之慨幸我督辦省長愛護桑梓慘淡經營始將破碎殘局回復清明氣象瞻念往事能勿深幸惟是大難之後輯無爲先保民之道休養爲主值此草莽未平何以輯之民困未蘇何以撫之已往之徵發未來之負責人民深苦其繁苛不遑寗處也宜如何補償减免而休養之本會同人忝爲人民代表職責所在良用兢兢當兹開會伊始用特撮陳大意聊代宣言願與我督辦省長曁各機關長官勉力圖之至財政公開乃方今之要務爲改善政治之先决問題我督辦省長早已提倡於先邦人君子同策進行於後本會自當貫澈此旨共期其成兹不多贅焉吳議長讀開會詞畢楊省長致祝詞云今日爲直隸省議會第十二次臨時會開會之日本兼代省長依法蒞會與諸君子復聚一堂無任欣幸本兼代省長自受事以來瞬已五月矣兢兢業業隕越時虞所幸上賴政府威福近荷督辦提携用人則不分畛域財政則實行公開賑務則竭力籌辦庶政則漸循正軌現在全省秩序序統一此後應興應革事宜正可及時措施諸君子來自故鄉尙望各抒偉論本兼代省長與督辦始終一致必當本其職權爲吾直全省謀政治之改進也又吳議致答謝詞云今日開會蒙省長曁各機關長官蒞會無任榮幸不勝感激直省兵災之後應辦之事甚多最重要爲財政問題此次開會第一爲十四年預算應裁者裁之應留者留之以休養民力欵不虚糜爲宗旨中央及地方財政困難原因由於兵費太多員司中飽之故故此次開會擬清查各機關積弊整理財政又各大商時有藉省當局勢力經營生業者敝會當請當局禁止或令報效公費軍民兩長服務桑梓關心地方故敝會仰體兩長之意清理一切以不負軍民兩長之熱心云云時至四時閉會 
[慘不忍聞之魯省匪患]  
　　土匪慘屠霑化村莊濟南通信年來山東萑苻遍地盜匪横行各縣搶架案件日數十起人民一夕數驚夜不安枕各地土匪互連成桿聲氣相通眞成一土匪世界近日臨城孫匪餘孽盤踞抱犢崮圖謀大舉利津桿匪圍攻縣城雖經官兵協力堵剿而仍無肅清希望不料日昨霑化縣又有駭人聽聞之屠村慘案發生據悉魯省著名大桿首李四近日率領土匪八百餘人槍械完備在霑化縣城東南一帶白晝搶刦官兵畏之如虎不敢剿捕是以愈演愈烈本月十日突率匪衆往攻該城附近之孫家莊因該莊蓋有圍圩事前亦有防備故圍攻一日未能攻入李匪大怒遂在他處約合土匪千餘人於十一日黎明闖入該村大肆殺戮少壯者均被慘害老弱者縛綁以去臨行並放火焚燒房舍是日又值大風火燄冲天延燒十餘莊俱成一片焦土聞鄭督辦據報後已電飭七旅長胡翊儒帶大隊往剿期盡殲該匪以安地方矣（四月十二日） 
[中東路破獲大宗僞證劵]  
　　拿獲人犯十名俄人四華人六國聞社哈爾濱通信東省鐵路爲便利來往載運貨物起見於民國十年發行載貨證劵分五十元二十五元二種在銀行市場均可通融金錢信用素著惟其形式簡單易於摹仿道裏中國十道街庽有俄人保打羅木四諾夫猶太夫里克及休爾巴三人素以造僞紙幣爲業以此種證劵較易僞造及與道外某大印刷局結合密訂合同許刷印完畢子該印刷局報酬費大洋一萬元又以無該證劵同樣之活字甚以爲難後又與東鐵印刷所工人梭以司托夫及司基米夫暗結盜出該證劵之活字遂印刷二十五元者五百張甫欲行使因内部分配利益不匀互起仇視致生爭鬥暗潮卒被鐵路局偵聞乃派偵探探明遂帶同軍警將該住宅圍住僞造犯人悉行捕獲計俄人四名中國人六名交地方檢察廳看押惟印刷工人梭以司聞風早颺現正派警緝捕（四月十日） 
[粤政局變化之醖釀（毅廬）]  
　　劉部桂軍與政府鬥法之經過最近已與政府從事筆戰廣州通信近日廣東政局暗潮澎湃記者於六日通訊已詳言之詎意日來此種政潮不特不少平息而且日見洶湧其齮齕之目的固在粤省政權而爲導火線者則爲滇唐之就副元帥職原來滇唐之蓄意圖粤已非一朝一夕當駐粤西路軍首領劉震寰赴滇時唐氏與劉早有密約）蓋滇軍之入桂其目的在先逐李（宗仁）黄（紹雄）而助劉氏回桂劉則在粤擔任牽製范石生討唐之師爲條件故范軍甫入桂後而劉部運動回桂益急蓋劉部擬藉此由粤班師回梧以搗李黄范三軍之背詎范軍抵桂之日即與李黄協商一方用重兵逼邕寗一方以駐梧州李濟琛部擔任防守梧州肇慶以固桂省聯軍之後路近因桂省聯軍大敗唐軍於桂之賓陽南寗岌岌不守滇唐方面遂一面令邕龍部隊退出寗垣以避聯軍之鋒一面以危在旦夕之南寗防地讓劉請劉以桂省長名義派員到邕佈置民財兩政以爲市恩之具劉固熱中省長者以滇唐軍有此揖讓之風益爲感激經由粤派人由越南轉赴南寗設立省長行署執行其省長職權唐軍以劉已入其圈套乃一面促劉使由粤尅日率部回梧無如劉軍回梧必須取道粤之西江西江純爲粤軍勢力範圍因李濟琛部雄據其間劉軍志不得逞於是劉部遂有請願裁撤梧州善後處之運動梧州善後處長李濟琛原爲民黨健將政府對劉之要求遂有左右爲難之勢然而劉部向駐東江逼近省垣一失感情則劉部馬上可以倒戈故政府爲投鼠忌器起見祗得暫徇其請下令裁撤善後處以緩和劉部之激昻一面設計以防之蓋政府逆料梧州善後處雖經裁去李部仍可屯兵其間以扼梧州門户是劉部要求裁撤善後處之願雖遂而事實上仍不得通過於肇慶其聯唐入桂之計劃依然失敗近日梧州團體對善後處之裁撤雖極力電爭並挽留李濟琛然不過爲表面之工夫其實李濟琛於前日得梁鴻楷派重兵赴肇佈防梧州已穩如泰山則善後處長之得失於李固毫無損益也劉部見此情形對粤政府之感情益惡迄於昨日遂有公然表示反對粤政府之文字發表矣劉部之攻擊粤政府係指摘其不應討唐其電文用桂軍全體將領名義於八日在香港各報發表（原文甚長從略）其大意對日前中央執行委員會發出討唐之通電頗多非議謂滇唐之就副元帥職係當先大元帥在日經軍事政務大會議議决通過此會議係經各軍總司令組織而成當日各軍總司令中桂軍總司令劉震寰亦其中之一人該軍旣贊成於前不能反對於後今中央執行委員會之反對滇唐係一部份人之意見當然不能代表各軍總司令之全體意思全篇文字 
 
 

Page 6

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *不外一方袒助滇唐一方攻擊中央委員會中央執行委員會爲民黨最高機關其攻擊該會即不啻攻擊民黨換言之即打擊現政府也於是政府與劉部桂軍之裂痕從前得諸傳聞者今已見於事實矣政府方面以桂軍全體發出袒唐背黨之宣言今日乃由政府某機關報上發表一篇（討唐案中之紀律問題）一文其用意純係駁復桂軍而發文中係根據紀律立言以責桂軍之背叛歷引民黨黨綱黨員有絶對服從黨政府之義務今桂軍首領爲該黨高級官吏乃以聯唐之故皈依聯治破壞民黨一貫之政策末又謂黨部（即中央執行委員會）旣决議聲討滇唐於前黨員及黨政府所屬官吏安有質疑反對之餘地一生異議便犯紀律不守紀律何能名爲黨員此不能不希望今日之親唐者痛加懺悔云云觀此則政府對部桂軍已下一番敎訓但現在軍人爲權利計又安知所謂黨中紀律者若政府再操之過急則劉部桂軍將來必以宣言脱離黨籍爲第一步然後再演倒戈一幕此亦意中事也（四月十日） 
[桂沈軍殘部突佔平樂之一幕（一鳴）]  
　　梧州通信沈鴻英殘部自退竄桂嶺糧彈兩缺已失作戰能力欲逃往湘邊則被葉（琪）李（品先）兩旅截擊入粤之小北江又未得滇軍朱培德許可而桂省聯軍李黄兩部復從後節節進迫沈軍早已無路可走竄匿於桂嶺之沈軍殘部除潰逃及爲聯軍收編外僅存數百人乃拚命衝出遁往粤湘交界之龍山墟聯軍方面自攻克桂嶺後以爲可以無事故粤軍陳濟棠全旅即遄回梧州原防黄部夏威所屬則回駐賀縣八步等處平樂僅有少數部隊防守詎此衝出桂嶺之殘部沈軍又竄至富川聞平樂防軍空墟即聯絡附近土匪乘機突襲平樂防軍措手不及被其攻入此上月二十六日事也該散軍及土匪佔據平樂後四出搶掠所有縣城各商店均被刦一空全城人民紛紛逃避損失甚鉅駐防賀縣之夏威聞平樂失守即令第一路司令余志芳團長韋雲從率隊往援於二十九日正午十二時將平樂完全克復此間第二軍總指揮部已接余志芳等來電報告矣現在撫河上游軍事情形當無别項問題發生至南寗方面聞李黄范聯軍已向滇唐所部進攻唐部節節退守戰訊詳情探確續報（四月七日） 
[浙省自治法會議紀]  
　　浙省省自治法會議十四日下午二時續開大會由莫永貞主席報告新補代表陳其采今日出席依照議事日程開讀省自治法草案原文第四十五條至四十九條易作第四十五條至第五條無討論通過原文第五十條易作第五十一條原文其費用由省政府補助之句補助二字審查報告改作擔任葉亘東云不如改爲負擔衆然其説通過原文第五十一條易作第五十二條無討論通過第五章立法潘忠甲云立法與行政制度有密切之關係現行政章未决定本章應暫保留葉亘東毛蒙正潘上瑩均主張循序進行母庸保留遂繼續二讀原文第五十二條易作第五十三條審查報告改爲（省議會行使省之立法權）各席討論結果仍照原文（省立法議權以省議會行之）通過原文第五十三條至五十五條易作第五十四條至五十六條惟國務院三字審查報告改爲省長討論一過從葉亘東主張暫行保留原文第五十六條易作第五十七條潘忠甲云原文（三分二以上（句及（或解散期間）句因省制未確定一併保留衆贊成原文第五十七條易作第五十八條張廷霖云本條應劃分爲二因提案權須放寛複决權須嚴加限制葉亘東戴敦勲主張本條全删朱采眞主張修正複决權表决結果提案權與複决權一併修正俟明天提出修正案再行討論比散會已五下鐘 
[杭州快信]  
　　永嘉地審廳庭長陳時政之母陳方氏前月率内姪方梧忠次子陳時祿趁輪赴滬登陸後分坐人力車至北站相近陳方氏忽然失踪遍尋無着瞬將一月陳庭長聞耗焦急曾電請給假赴滬尋親亦無下落現由旅滬義烏同鄉會派人四出訪查並由陳時祿分呈省會軍警機關一體尋訪 
杭州高義泰等號在南站被刦商貨案現盧宣撫批回准提交江蘇善後委員核議韓省長飭上海縣查明復辦杭州轉運同業公會正副會長沈問樵賈耀珊任期已滿訂下月改選該會特先召集五大站業董於二十五日開會討論進行辦法並定改選日期 
滬杭路局八日起已出售往來莫干山車輪聯票中西人士之赴山者絡繹不絶現該局鑒於前次山下庾村綁票案特函夏省長派警隊到山會同原有巡警嚴密巡護聞已准撥派保安隊六十名馳往塡駐 
農商敎三法團頃准班禪覆電云奉陽電諸公之歡迎不勝欣感准本月二十日由京起程面時再談 
衢縣商會電杭總商會詢問禁用新毫辦法昨覆電稱閩鑄旗角及民國十年以後之粤雙毫已奉督辦布告一律禁用餘函詳 
米市來源日乏市價業經迭漲城廂米業公所昨開會議擬於下月初一日起繼續增價 
杭垣各商號反對武林廣告公司征收門首及屋頂燈旗簷際布招等捐已奉警務處酌量免除並函總商會以事屬創辦務請廣爲勸導解釋誤會 
[南京快信]  
　　韓省長派吳惠範顧鳴崗梁荃等麥親筆函赴京歡迎鄭謙於十三日起程 
省署據宜興縣代表余兆驊呈以軍費緊急籌濟無方請飭東台縣將認撥之欵如數速交當電令東台縣知事迅速匯撥並令財政廳知照 
東台縣商會電省以兑換劵展期有失信用請收回成命省批云查定期兑換劵業據廳呈另指上海兵工廠地價爲基金展期六個月實行兑現通令布告在案須知此項基金確實鞏固届期定能照兑仰轉告商民勿庸過慮也 
全省警備總司令部以江寗縣境朱門鎭一帶地方不靖現令省防營派得力軍隊馳往彈壓 
 
 

Page 7

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *㳺藝叢刊 
[哀鄭鷓鴣之死] [  毅華]  
　　鄭子介誠字鷓鴣皖之歙縣人性豪直貌魁梧弈弈有英氣善操京語恒於羣衆前發揮宏論聽者動容自入新劇界後名益震蓋鄭君抱戲劇移俗之大志每演劇時輒假劇題以詆政局之不良迨信交失敗大同攺組明星影片公司時鄭子以友誼關係加入爲發起之一兼爲演員凡明星所出之影片鄭子必居要角表情尙自然又長化裝余尤愛其（孤兒救祖記）中之祖父老態龍鍾舉止怡然其狀和靄之老祖在中國電影界中得首屈一指焉際此我國電影事業萌芽之秋若鄭子藝才亦不易獲且鄭子好學又不傲居設再能苦研數年亦不難爲東方之魯易斯東嗟夫碧翁見妒不終其成鄭子忽卒於昨日丑時鄭子友余久近月囿於俗務致疎握談昨聞惡耗驚疑併集今鄭子之死已徵實我不僅爲明星公司悲亦且爲中國電影界悲也嗚呼鄭鷓鴣之死 
[電影家鄭鷓鴣作古]  
　　明星影片公司首創發起人鄭鷓鴣君上月因胃弱臥病後復轉爲濕瘟喉瘋等症延至昨日（四月十四）一時二十分逝鄭君在日對於社會公益異常熱心組織商界聯合會力爭市民權及創設華人納税會等俱著偉績而功成不居尤爲同儕所欽佩君生平主以戲劇改革社會凡滬上各學校之有戲劇組合者莫不聘君爲指導近年復努力於影戲事業明星影片公司即係君與張石川鄭正秋任矜蘋周劍雲等所發起而對於影戲表演及動作皆有特殊之貢獻凡今日中國電影界著名演員如王倫耐梅黄君甫鄭小秋等皆出其門造詣之深爲全國及國外電影觀衆所推重今竟不幸病殁殊足爲中國影戲前途嘆息也明星公司於鄭病殁後全體停止工作以誌哀悼並就鄭君寓所設立治喪事務所辦理喪務定於今日（十五）下午一時大殮二時出殯云 
[電影明星傑克逝世] [  黄道扶]  
　　美國著名電影明星傑克海姆爾登（ＪＡＣＫＵＳＨＯＲＴＹＨＡＭＩＬＴＯＮ）最近在霍萊塢駕駛汽車不愼致抛身車外當即斃命電影界聞此噩耗後咸爲之惋惜不置按傑氏爲美人産於詩家谷年十五即投身影界聰敏過人且能耐勞故其在影界之成績頗爲可觀生平所演之戲皆得各界之讚許咸稱傑氏作品有雋永價值其最著者莫如（前途樂觀）（ＨＥＲＯＰＴＩＭＩＳＵＩＣＦＵＴＴＲＥ）與（伊之蜜月）（ＨＥＲＨＯＮＥＹＭＯＯＮ）二片其新片（愛之價）（ＴＨＥＰＲＩＣＥＯＦＬＯＶＥ）僅攝就三分之一而天不永年使傑氏遽爾逝世從此電影明星又弱一個矣 
[海外影訊] [  洪洪水]  
　　名伶萍土賓（即闕雞眼滑稽明星）素以化裝名其入化處無人能倣之近復攝演一片名ＹＵＫＯＮＪＡＫＥ專重化裝即佈景表情亦頗别出心裁云 
麗琳甘許近演一片名ＲＯＭＯＬＡ情節殊悲哀編者爲喬琪愛洛脱ＧＥＯＲＧＥＦＬＩＯＴ配角有哈麗根等云 
女明星康梅孫新演之ＭＩＡＭＩ一片現已攝竣 
胖伶攀法已由挨愛文ＩＲＶＩＮＧＣＵＭＭＩＮＧＳ導演攝演ＲＯＳＥＩＮＰＡＲＩＳ一片云 
華勒斯近在其傑作ＬＯＶＥＡＮＤＧＬＯＲＹ一片中兼飾二角一爲翩翩美少一角七十老叟化裝表演二人逈殊不同故頗受觀衆之稱賞云 
[舞蹈攷古]  
　　近世交際場中盛行跳舞不知者僉謂此風染自歐西實則尚是我國古代遺風特摘錄一二以示考證 
左傳云（夫舞者所以節八音而行八風）禮記云（舞以樂爲容） 
漢書云（李陵置酒賀蘇武曰今足下異域之人一别長絶因起舞作歌） 
周禮云（籥師掌敎國子舞心龥籥祭祀則鼓羽籥之舞賓客享則亦如之）又云（旄人掌敎舞散樂舞夷樂凡四方之以舞仕者屬焉） 
晉書云（王導補謝尙爲掾始到府通謁導謂曰聞君能鴝鵒舞一座傾想尙便起著衣帻導令坐者皆撫掌擊節旁若無人）又云（拂舞出自江左亦陳於殿庭揚泓序云自到江南見白符舞或言白鳧鳩舞） 
唐書云（調露初上御落城南樓賜晏太常奏六合還淳之舞） 
曹植鞞舞歌序云（漢靈時西園鼓吹有李堅者善鞞舞） 
唐書云（麟德二年詔郊廟祭享奏式舞之樂凡有六變一變象龍興參野二變象克定關中三變象華夏賓服四變象江淮寗謐五變象檢狄來朝六變象凱捷振旅） 
採蘭雜志云（越舊國貢吸華絲凡花着之即不落武帝賜麗娟二兩命作舞衣春暮晏於花下舞時故神拂落花滿身多着之爲之百花舞） 
南史（舞人張净琬腰圓一尺六寸時人咸推能掌上舞）（心宜） 
毅華按心宜君此作謂考證中國舞可設謂今日交際場中盛行之歐西舞蹈即濫觴於我國則不可蓋歐風多男女同舞且以相抱踏步爲區别不若我國古舞之飄摇也 
[三弦拉戲述聞] [  陳叔平]  
　三弦拉戲爲滬上游戲場游藝之一考其始創已及十稔今人但知爲邱聘卿所發不知其源淵已久十餘年前有王玉峯者雙目失明善彈三弦獻藝於張氏味蒓園之安愷第絲弦撥動能奏生旦净角之聲調及唱歌軍樂等苟閉目聆之竟可亂眞聽者無不讚嘆邱聘卿從而習之但此技易學而難精故邱雖專心從師終不克入化境而與玉峯相捋也一日無意中將京胡之弓扣諸三弦上任意奏弄覺其聲音洪亮逼肖喉音忽有所悟於是專心練習數月後居然出而問世社會喜其新潁所至歡迎且彼時操是業者維邱一人以之所入頗豐後有瞽者名沈易書本業星命羡邱之獲利於操業之暇悉心仿習不久盡得其中三昧按三弦拉戲除肖似喉音外殊無特長凡能京胡者稍事參摩即能入門况沈以目瞽以靜自能得手藝成後受聘於新世界隱然與邱相競後沈又另僱一人專操京胡而已則僅拉唱句並自名曰南方拉戲蓋用以獨樹一幟也且可免貽拾人牙慧之譏矣實則拉唱句而不及過門較出諸一手者爲易然就聽覺言則二者分操似較爲入耳惟三弦拉戲僅有聲調而無字眼不啻舊式之留聲機几聲調相同之劇如（武家坡）與（仁貴回窰）等難免千篇一列故偶一聆之尙覺悦耳若屢聆之則味同嚼蠟矣邱沈而外繼起者亦不乏人鈎心鬭角别出心裁有所謂電光拉戲者弦子之幹爲玻璃所製中裝小燈泡係用乾電弦線拉動時光耀四射異常悦目其他若空中拉戲單弦拉戲等名雖不同而實則同屬窼白耳 
[李雪芳仗義演劇訊] [  岩佛]  
　　粤坤伶李雪芳自下嫁韋某後唱和甚得雪芳亦自慶識人近聞以某醫院經費拮据經粤紳陳某之磋商請雪芳演劇數天以所得劇黄悉充善舉雪芳已槪許惟尙須磋商以此事須得乃翁同意云 
[劇談拾零（二）] [  王憲煦]  
　　劇在元時只有曲調而無一定之體段演之者可人各自爲其姿態故不曰劇而曰雜劇計分十二科一曰神仙道化二曰山林泉壑三曰披袍秉笏四曰忠臣烈士五曰孝義濂節六曰叱奸駡議七曰逐臣孤子八曰發刀趕棒九曰風花雪月十曰離合悲歡十一曰烟花粉黛十二曰神頭鬼面今吾人學劇有所謂坐科之説蓋即本於此元代而前僅稱傳奇或曰樂府有明開國轉輾改益始有所謂戲文之名稱陶宗儀輟耕錄（稗官廢而傳奇作傳奇作而戲曲繼金季國初樂府猶宋詞之流傳奇猶戲曲之變世傳謂之雜劇）沈德符顧曲雜言（元曲總只四折自北有西廂南有拜月雜虧變爲戲文以至琵琶遂演爲四十餘折幾十倍於雜劇矣）固均已將其沿革略言之矣 
今人通稱以演唱戲劇爲業者曰優伶而其實則優謂雜戲伶謂樂人見禮及吾書唐宋以前演唱戲劇逈不相同故亦多分稱爲俳優及伶人也 
我國自古賤視優伶故馴至元代上等人中亦尙無優伶列入惟優伶軼事則凡有足稱道者士大夫筆剳中無不爭爲詳細記載以資流傳如岳珂桯史之記（秦檜就第賜燕優伶有參軍前褒檜功德一伶以交椅從參軍方拱揖就椅忽墜其幞頭露巾鐶伶指問何鐶曰二聖鐶伶曰爾但生太師交椅此鐶掉在腦後可耶）西湖志餘之記（董宋臣用事丁大全作湘與爲表裡一日内宴雜劇一人專打鑼一人撲之曰今日排當丁丁董董不已何也曰方今事皆丁董吾安得不丁董）蓋皆其尤昭昭者也 
[譚武生（二）] [  看雲樓主]  
　　菊笙之子振庭亦業武生粗莽不可名狀或謂其（拿高登）（金錢豹）諸劇深合身分當不弱於小樓此説殊不敢附和蓋劇中人雖身分不齊而打工實有一定之規則俞五之凌亂無章究不足取也後起武生中有俞華庭及小振庭者聞華庭爲振庭弟小振庭則爲其子其演劇手忙脚亂近於俞五雖拚命程度較減終不能登大雅之堂也 
曩充梅蘭芳琴師之茹來卿有孫曰富蘭富憲皆富連成坐科出身富蕙業丑藝頗不壞富蘭習武生私淑小樓頗具幾分神似（落馬湖）（惡虎村（長坂坡）（挑華車）等戲有聲有色予頗賞之苟能從小樓問業則小樓絶藝有傳人矣 
李永利有子曰萬春在童伶武生中頗負時譽此子材料不壞惜所師非人派頭與小小寳義差相彷彿實嫌不正雖功夫視小小寳義爲深亦祗可在海派武生中稱英雄且此時恃年齒幼稚爲一般顧曲者所歡迎異日能否有號召能力猶在不可知之數甚望永利放大眼光勿倚爲錢樹子而誤之終身也 
藍月春年纔十三習武生宗尚和玉己具形式童年能臻此境足見聰明過人惟常與李萬春同班於海派習氣不無沾染近朱者赤近墨者黑幸爲師者注意及之 
韓長寳爲尙和玉之徒技本不弱年來海派習氣沾染甚濃己非舊觀惟功夫究竟在海派武生中可稱鷄羣之鶴楊瑞亭標榜俞派蓋亦自負摹楊（小樓）有得者除賣弄便腿外幾無用武之地如是而稱俞派試問老俞豈亦好弄硬腿乎雖然瑞亭之藝在海派中已屬庸中佼佼矣 
劉硯芳之子宗楊寳連成科班之趙盛璧均業武生年雖不過十二三予已屢聞朋輩之稱譽惜予未之目見殊不敢妄下斷語耳 
沈華軒周瑞安皆私淑小樓者二人説白表面上雖頗類似細味之則殊不肖所謂似是而實非者是也論武藝兩人功夫都甚稚弱瑞安且沾染海派具不足觀 
 
 

Page 8

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *   
 
 

Page 9

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *   
 
 

Page 10

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *國内要聞三 
[蘇善後委員會紀]  
　　十三日之談話會二次大會之重要議案江蘇善後委員會於十三日下午三時開談話會會員到三十九人正副會長未到公推張退庵主席沈惟賢等十四人提議蘇省裁減軍政各費以救破産緊急動議案（原文已見昨報）各會員閲視畢沈即席報告提案旨趣袁觀瀾張仲仁王汝圻等主詳細研究以備明（十四）日大會時作討論之標準並須由財政廳將自民國八年以後關於國家預决算卷册送會參考黄秘書云現已送來正趕付油印儘明早印成送各會員核閲財廳長曾樸報告江蘇財政截至民國十四年一月八日截止共虧二千八百六十六萬一月八日以後至三月底止又虧欠六百萬銀行方面以丁漕税所及其他可靠之抵押或擔保品早已指抵罄盡國省庫信用久失毫無活動餘地以後將無法維持張仲仁錢基厚陳述蘇州無錫兩處所受兵災狀况謂今日之善後重在救貧而救貧之良藥必須裁兵否則决無辦法蘇州貝哉安報告吳縣財政狀况預計自本年四月八日起至明年六月底止除將丁漕税所完全抵償欠債外尙不敷四十萬十四年度之支出且無着落黄秘書長謂本會所提之整理財政案現正趕付油印必於明日大會前送閲以便提出云云時已五鐘遂散會該會定十四日下午二時開第二次大會 
盧宣撫所提三議案如下（一）綏輯地方案戰事以後元氣大傷在江南被兵之區固已蹂躪備至即江北各縣苦於徵調輸送籌餉設防之煩亦自精疲力盡夫地方受創旣深譬如病者之百骸俱廢一切設施未遑遽定今日唯一要圖則非從輯和地方回復元氣上著想不可現在軍隊實行移撤農蠶正及其時凡關於綏輯各端萬不可再事緩忽倘能行之得力地方蒙其利抑或籌之不盡與夫督策之無方則地方將長此凋殘固吾人所引爲大懼而重有愧焉爰本此旨條列於後以待公議（甲）戰事平定已逾兩月被災各縣流亡曾否大復民力曾否稍紓亟應調查最近狀况以資辦理（乙）被災各縣之民流離瑣尾農工經濟胥受影響亟宜由地方官會同士紳籌議綏輯流亡方法以惠地方（丙）綏輯流亡議有辦法以後究竟遷復至如何限度須有精確之統計亟應由各縣按月造報綏輯事略以蘄核實（丁）潰兵餘孽伏莽可慮其情形尤重者非清鄉無以肅清但清鄉在一時而各縣保衞團果使辦理得宜實爲永久安寗之策亟應統籌全局酌量地方實情分别舉辦整理以遏亂源（戊）兵災之後疫癘宜防加之天氣不時易釀疾病衞生之術首宜講求如掩骼埋胔清道施藥皆宜責成地方官提前籌辦以上五項略舉大凡此外救濟方法究宜如何均希公决（二）撫卹人民案戰事初興風雲萬變兵士罹鋒鏑之苦人民遘池魚之殃華屋邱墟流亡載道環境之慘不忍聽聞現在軍事雖平民生大困每一念及憂心如焚補過未遑責難旁貸籌維撫卹焉敢後人第財政困窮已達極點羅掘早盡無可諱言旣未能點石以成金亦未敢因噎而廢食惟有就調查之所得謀次弟之實施拯其極貧先其所急客歲戰地棉稻失收蠲緩丁漕勢不可少然正供之所繫仍博施而未能調劑之方銖　宜稱制宜之策詢謀孔臧爰舉數端以候公决（甲）根據緩輯案内調查籌議撫恤之次序（乙）根據各縣人民之請願實地調查後籌議支配振欵方針（丙）義振官振同時並行（丁）振欵有限參酌恢復案内之各種辦法以資救濟（戊）就實在之情狀定蠲緩丁漕之標準（己）或以蠲緩之數目爲撫恤之標準按蘇省慣例多辦普災且此次兵災有地田無損而房屋市業受害者貧困之民未能獨沾實惠不若以蠲緩之數作撫恤之資庶使溝壑餘生得蒙利益（三）恢復及振興敎育農工商業曁一切公益案蘇省富庶著稱於時敎育固號開通農工商亦臻發達此次戰地精華爲摧元氣凋傷非一時所易培復計惟有就目前之狀况定扶植之方針羣庶不患不勤而患母財不給當此財源枯竭官民同處困難仰屋徒嗟終非長策惟貸金以濟急徐設法以補苴其他補助之方更視绅富之力庶幾休養生聚他年可復舊觀挹彼注兹治標即以裕本至小學校爲敎育基礎尤宜即時修復以免貽誤學童凡此諸端胥關重要進行方法亟待衆籌討論大綱略舉於左（甲）由地方團體向金融機關借貨現金若干由官廳擔保息金（借債之舉本非得己雖爲濟民而設其負擔實仍在民故金額以少爲善兹所應研究者）一有確切之擔保二定確期以償還三定借額之總數四償還之準備金五用途之支配（乙）勸設農工銀行於各縣以便調劑借貸有限各縣非有農工銀行調劑農工業無由呈活潑之象其勸導設立之方須由實業廳詳籌之（丙）由地方籌辦因利局俾使小本經紀得以營業貧民營業基金難籌由各縣知事籌設因利局（丁）各縣學校之毁壞酌量以公欵補助修復公欵有限似祗能酌量補助以修復校舍爲限其他應由士紳另籌之（戊）各縣一切公益事項應行恢復及振興者均限一月内由各地方籌議辦法呈報主管官廳次第舉辦（己）全國敎育農工商業之振興應由主管官廳聯合召集敎實聯合會延攬專門人才開會討論進行辦法次第實施 
蔣維喬所提蘇省各校兵災損失應如何酌予補償案此次蘇省兩遭兵刧沿滬寗松滬兩路合蘇常滬海兩道幾無一縣不受軍事影響無一地不有軍隊經過各校之損失大小雖殊而其因軍事以至停頓者則一其在戰區内之學校有爲砲火所燬蕩成邱墟直接受害者固無論己即不在戰區内之學校其間接之蹂躪亦不堪言狀凡軍隊所駐之校有以課桌析爲爨薪者有以敎本充作燃料者甚至儀器視爲玩具成績棄如敝屣數十年辛苦經營之不足一小時摧殘毁滅之而有餘事平而後各校紛紛以兵災見告綜其殘破情形非數年不能恢復竊維敎育爲國家命脈所關學校爲根本精神所繫歐戰震動全球延長數載其損失之鉅至不可以數計然其戰後敎育不久即恢復原狀以其能以全力注重敎育也吾蘇值此兵燹之後他事猶可缓圖惟此恢復地方敎育必不可緩須臾明知財政奇絀羅掘已窮然亦不能不於無可設法之中先籌若干急欵以償各校之損失俾黌舍不至終墟弦誦可以繼作斯則吾蘇之大幸也至各校損失之程度若何擬俟定有辦法當再詳細調查爲精密之統計庶可權其輕重衡其緩急分配之標準不患不均也是否可行應請公决 
四月十四日江蘇善後委員會第二次開會議事日程（一綏輯地方案（宣撫使提出）（二）撫恤人民案（宣撫使提出）（三）恢復及振興敎育農工商業曁一切公益案（宣撫使提出）（四）各校因兵災損失請酌予補償案（會員蔣維喬提出） 
地方通信 
[松江]  
　　兵災善後協會開會紀松江兵災善後協會於十四日下午在市公所開會到十三人由張蔚丹君主席兹將議案照錄如下一件第五療養所請再補助洋五百元案議决補助洋一百元一件松市公所收容所請補助不敷洋四百二十七元案議决補助洋二百元一件第三施粥廠請補助洋一百八十五元案决補助洋一百元一件第一施粥廠兼第二十收容所請補助洋一百三十元案議决補助六十元一件第十八收容所請補籌墊洋一百七十六元另白米十四石案議决補助洋一百五十元一件第四施粥廠兼第十三收容所請補助洋一百二十元議决第四施粥廠兼第十三收容所補助費即以該廠所餘賑米九包白米二石作抵以上六百十元以收容所補助金撥給尙餘洋四百九十元暫儲銀行一件領到振欵應如何設法案請幹事擬定發賑辦法及分配標準再開幹事會决定施行一件電請江蘇防災會續撥賑欵一萬元辦理工賑之用議决由會電請議畢接開委員會到張蔚丹等十三人仍推張君主席報告請撥滬兵工廠變價事决議推舉赴滬代表即推定閔瑞芝張蔚丹盛競生張敬垣謝良達倪汗忱錢魯詹吳菩禪等八名赴上海江蘇縣議會聯合會與被災各縣代表商决撥滬兵工廠變價辦法 
市議會常會第二日四月十四日爲松江市議會春季常會之第二日到議員鄭子松等十人及董事盛元音由副議長周廷珍主席按照議事日程開議（一）仲議員提議疏濬市河案議决付審查（二）仲議員提議軍事供應費本會應請縣署於本年忙漕項下撥還案議决由本會函請董會向縣署從速追還（三）仲議員提議請董會執行拆平三秀橋案議决函請董會查照舊案繼續進行（四）仲議員提議松市農會應重行改組案議决函詢董會十三年度經費是否照支及如何改組等情請詳細示覆（五）仲議員等提議條築豐樂橋至鐘停橋一帶街道案議决付審查（六）孫議員提議沿路設攤有碍交通應請取締案議决嶽廟菜市所有鮮魚蔬菜等攤不准擺在戲臺以外函請董會轉咨警局從速執行並不准沿路設攤（七）孫議員提議僱用清道夫以重衞生案議决函請董會轉商公共衞生會增添清道夫按段打掃以重衞生後由主席誦讀十三年度預算公函因法定時間已届遂宣告延會 
[南滙]  
　　水警獲解大帮盜匪江蘇水警第一區長楊澄前據探報匿居滬上之太湖盜匪蕭阿毛有糾集盜黨至浦東方面行刦情事當即飛飭徐亞伯隊長轉飭所屬嚴密查拿在案兹在本邑下沙鎭獲到蕭阿毛即蕭鶴生及盜夥周阿四候華根陳掌生王阿二張木林李根福俞小方沈保福等九名盜船一艘並在船上搜出鐵棍繩索斧頭洋燭等件甚多經徐隊長訊得蕭阿毛等供正圖刦間已被獲案不諱業將各犯一併移解到縣訊究所有盜船一艘已由楊區長准其留隊備用 
[崑山]  
　　省令籌欵據聞縣署接奉省電因軍費積欠兩月飭令即速籌匯萬元以資濟急劉知事奉電後已四出籌措矣 
[蘇州]  
　　外跨塘商團司令被架記蘇鄉外跨塘鎭協記糧食行主人陳銘石君係該鎭商團支部司令於十三日下午二時忽有前在蘇軍五團當兵之汪漢洲偕形似軍人者兩人至該鎭商團團部向陳司令要求令將商團中所有快槍十四枝一併交出由彼等帶去陳司令不允汪漢洲乃又要求陳司令出洋若干方允不提槍械陳亦不允汪等乃聲勢洶洶即謂須將陳帶去核辦並由一人出盒子砲示威陳以若與爭執恐遭毒手乃隨之而行抵該鎭火車站適由寗開滬四時許抵跨之慢車到站汪漢洲即逼令陳凳車赴滬陳即謂可否同赴蘇州商量辦法汪等不允且立開盒子砲一響示威祗得隨同上車當有陳之友人六七亦隨同上車偵察舉動當日即抵上海下車後由汪等挾同陳司令赴閘北某軍營部經營長詳訊情形後立將捕陳者大加申斥一面向陳好言撫慰令即出外汪漢洲以非兵士未將拘住而蘇州各界當夜得此消息後立經商會等各公法團體聯銜拍電致二十八旅旅長程國瑞請澈查眞相究辦現尙未得復電而陳在滬恢復自由後現尙寓滬隨陳同去之友人則已返蘇將經過報告聞此事尙未完全解决 
駐軍開拔三誌駐蘇奉軍開拔情形已二誌本報兹悉十三日因滬寗路無空車調蘇故待開之軍隊未得開出昨日（十四）據車站消息二十八旅分駐蘇州及無錫戚墅堰之工程隊約一千人於晨間八時登車開寗即日渡江赴徐州尙有該旅備補梯團之一部分及六十二團之一部分亦須於昨日開寗赴徐惟此函付郵時尙未開出又蘇地各團體因張宗昌軍長確定即日來蘇故均籌備歡迎並在火車站紥電燈彩牌樓一座一面在鐵路飯店爲張軍長籌設行轅 
刦案盜匪在途被獲閶門外山塘洪德米店夥友程鳳林偕振泰米店主人王念椿携欵乘船往香山一帶收米前日（十二）原舟返城駛經胥門外棗市河中忽有身穿便衣之匪二人喝令停船謂須搜查軍火遂即上船搜檢程王二人程衣袋中有現欵五十元王有夾金表一只金表鏈一條同被搶去而逸程王二人立赴附近之奉軍團部報告派員追緝以匪已遠颺故並無所獲程王二人返店後於昨日（十三）下午一時因事偕同入城忽在閶門西街遇見搶洋之匪遂報崗警立將拘獲一名帶回北四分所訊問據供名張仁生前日曾搶程王二人錢物不諱在逃之同黨名張老五云云警所據供後立即備文解送警署轉解警廳核辦 
[常熟]  
　　槍决鳳凰山鄉盜犯鳳凰山鄉徐頌石家於隂曆二月中被盜經縣令緝由大義橋分所及練塘警分所先後拘獲盜犯彭培培徐生林兩名解縣迭經金承審員訊問最近又經莊知事親自訊供明確即以懲治盜匪法電督請示十三日下午四時接奉覆電照准莊知事命警將彭徐兩犯提堂驗明正身派警押赴北門内半巢居執行槍斃並即宣佈罪狀 
鄰縣知事監算交代前任知事趙邦彦雖已調署江都但本邑任内經手一切欵項尙未辦理移交現悉財廳已委崑山縣知事來常監盤趙任交代昨已令知縣公署會算册報 
冷司令解散警備隊駐常警備隊日前奉冷總司令命令將第三營前隊左隊右隊着即遣散該隊駐防宜興奉令後即由長官勒令繳械全隊退伍兵士於十三日來常暫借太平寺住宿給養由代辦處辦理日内分遣回籍 
聚湖橋發生盜案武邑定西聚湖橋金庚林家於十二夜十一時許突有盜匪二十餘人鳴槍執火入内行刦幸金庚林外出未返伊妻逃避足骨跌斷恐有性命之虞伊子頭部被匪斫破血流如注被刦約值數百元待該處警所馳至兜捕盜匪已向北遠颺矣 
[無錫]  
　　公團製塔歡贈張軍長無錫縣公署兵災善後局商團公會等十六團體製就銀塔一座高約尺許恭贈張宗昌軍長上鐫（威鎭東南）四字又有銀鼎一座贈與李參議長上鐫（勲高籌策）四字本邑救火聯合會昨日通函全城三十餘段救火會於軍長蒞錫時到站歡迎以表誠敬 
[常州]  
　　第一軍消息彚誌第一軍連日正在撤防兹將最近所得消息彚誌如下（一）第一軍參謀長李伯仁本常駐司令部代拆代行十二日晚奉張軍長電召面洽要公李參謀長即於十三日午乘車赴滬（二）第一軍前敵督戰副司令尹德山部有憲兵隊約二三百人設司令部於武邑楊宗祠並分駐毛宗祠等處於十三日下午四時開拔赴寗（三）駐崑山補充旅第六十團一營十三日下午過常駐滬之二十八旅約四百人亦於是晚過常兵站將麵包米糧交該軍隊帶往南京（四）縣學旁趙恭毅公專祠及蓮炬公司内原駐有奉軍第一梯團補充團共計有兵士三四百人於十三日下午四時整隊開拔乘車赴徐州駐紥（五）第一軍先遣第一梯隊駐紥北門外老天地壇及紅塔寺惜字會牛場等處之俄兵約千餘人第一次在十三日下午五時開車第二次在十時開車尙有千餘人及紅十字隊一二日内當可開拔竣事（六）第一軍憲兵大隊部因小北門外爲車站要道特就豐西季家村設立分駐所派有憲兵十餘名隨時巡查偵察 
[鎭江]  
　　鰱子頭土匪圖刦兩輪未遂丹徒縣對江鰱子頭地方近日忽有土匪數十人在彼肆行攔刦行人頗感不便前日戴生昌新鎭新小輪由水河口回鎭於下午一時許行經該處突來土匪二三十人尙該輪連開數槍喝令停駛該輪未允當即開足馬力疾駛回鎭又揚子公司江利小輪昨日經過該處亦經土匪連開四槍幸無一中始得安然抵鎭現該兩小輪公司已報告督戰司令部江口稽查處核辦其餘各小輪公司均相戒不敢行過該處 
[高郵]  
　　盜匪連刦朱莊十九家縣屬東鄉四總六里蕩朱莊於本月十三日（四月五日）夜間到有匪船數隻約匪二十餘人持槍上岸連刦居民朱廣楨等十九家銀洋衣物被掠一空朱等已於昨日（十日）連袂來城報請縣署履勘聞盧知事當即派員前往並飭軍警捕役上緊跴緝務獲解究母稍鬆懈 
[六合]  
　　省防軍無餉潰散駐紥西鄉施官集之省防兩排餘（第七連）近因餉糈無着於十一日夜十時許受少數暴徒之蠱惑突然譁變大排長廉錫九二排長趙某均因迫不及防相繼遇害全部軍隊八十餘人荷槍實彈蜂擁上街搶去華義和孫錦記等三四家之銀洋銅元若干向西北分四路而逃其不願附和之護兵衞士司晝等均逃回城内報告營部當經張營長（安邦）令飭駐竹（竹鎭）之五六兩連省防軍追擊防堵一面函請縣署董知事飛函鄰縣（江浦天長盱眙來安）一體兜捕以免竄擾 
奉蘇各軍官聯翩蒞六昨日（十二）蘇皖宣撫第一軍第三路直連游擊隊司令程福祥一等參謀高冲漢等爲派隊至北鄉馬家集到六接洽當與董知事永成馬家集紳士張存英晤談一過訂於今日（十三）赴馬（馬家集）察勘地形云又省防軍張玉祥團長副官張超亦於昨日（十二）午後蒞六駐交通旅館業於今（十三）晨偕同駐六省防軍營長張安邦至西鄉施官集調查該軍潰散情形並至竹鎭察勘五六兩連防務 
[徐州]  
　　軍事往來紀略昨（十一日）早十時許南來專車有砲兵第六團第一營營長祁永福帶領全營官兵大砲十五尊到徐下車又下午四時南來專車有第一軍工兵第二團長王砥周及第三營長李煥章帶其全營由寗來徐又下午五時許南去專車有第二路工兵大隊長洪喆伯帶其全隊兵士及輜重軍品由徐南下 
特捐核减捐額軍事善後特别貨捐鑒於商情激烈將各項捐額從新核减兹聞所减者如烟梗原定每噸五元現收二元土布原定八元現收四元細竹桿原定五元現收一元雜骨三元現收一元洋布原定八元現收六元紅棗原定三元現收二元草帽原定八元現收五元舊木器原定五元現收二元五角梨原定三元現收二元麻袋原定六元現收三元花生仁原定三元現收二元棉花子原定六元現收二元仔猪原定三分現收二分（十斤以下者按口計算）回空木箱原定六元現收一元蓋車舊帆布及蓆子帶回者不捐核其所减有過半者有不及半者有不減者有不捐者但商民對之能否滿意則尙不知耳本日（十二日）該會開議專爲此事刻未散議 
[嘉善]  
　　城内大街火警寺衖西鳴鳳齋鐘表店後披於昨晨五時不戒於火一時風烈火猛蔓延甚速殃及小樂居永祥豐丁和源各區救火會聞警驅龍蒞塲施救直至七時方始熄滅計燒去樓房五間惟下岸各店幸未殃及 
[杭州]  
　　宋處長已免予通緝浙江駐滬辦公處長宋之瑗前經財政部認爲與温世珍私相授受咨行通緝在案嗣由浙江孫督辦向執政府函稱閲報載江蘇省署通令云准財政部　開齊委關監督宋之瑗與温世珍私相授受應一體缉懲以示儆戒除咨復外令仰一體遵照辦理等語查宋之瑗係傳芳所派駐滬辦公處長前因上海秩序未定委任照料關監督事嗣中央派定專員立即交缷財政部僅憑片面之詞下令通緝似覺未協懇飭撤銷通緝以免寃抑云云奉批查酌旋經財政部來咨云查宋之瑗一員旣係孫督辦所妥並非與温世珍私相授受自應即將通緝原案取銷 
[寗波]  
　　追悼孫中山籌備大會紀甬埠各團體十二日下午三時在後樂團開追悼孫中山籌備大會到者有商會縣議會敎育會農會青年會四明學校四中學校等二十四團體代表五十餘人推縣議會代表徐翥青主席致開會詞次敎育會代表王思成報告發起經過情形次討論議决如下（一）經費預定籌備經費一百二十元由各團體量力負擔（二）追悼會日期定舊曆四月初一日地點郡廟（三）分股籌備當場推定金夢麟爲總務股主任范蒓觀毛安卿等五人爲股員張葆靈爲陳設股主任陳孟璇葉雲峯倪德昭等六人爲股員陳器伯爲文書股主任李雄張超等八人爲股員李琯卿爲宣傳股主任駱漱清周天僇石愈白汪子望等十人爲股員次議决由籌備會名義函請警廳令飭本埠各商店於是日均懸半旗追悼并函請各學校於是日放假一天令學生往街上游行宣傳孫中山主義又函請各官廳加入孫中山追悼會次議决於十七日下午二時在縣敎育會召集各股籌備員再開會議藉資接洽一切議畢散會已六時矣 
特别市期成會開會紀寗波市民公會於十二日午後一時召集各公團開特市期成會到者有敎育會農會律師公會青年會市民公會等十八團體推金夢麟主席報告開會宗旨次陳器伯宣讀草章通過次討論進行方法一致主張從宣傳入手待下次開幹事會從詳討論今日宣告期成會成立將來詳部存案及向旅外同鄉宣傳等事積極進行今日未派代表之團體應去接洽請其加入次議幹事會成立日期定四月二十日下午一時召集議畢散會 
[宜昌]  
　　人力車夫罷工宜昌通信云本邑人力車由均益公司創辦該公司有人力車三百四十乘車夫租價初按日缴納六百文嗣後繼續增至一串零六十文近復擬增加爲一串二百六十文各車夫以租價過高求生不易乃全體集議反對不承認增加租價自七日起所有均益公司之人力車夫一律罷工現該公司已託人出爲調停矣 
 
 

Page 11

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *敎育消息 
[專電]  
　　北京電敎長王九齡因事請假南旋（十四日下午十鐘） 
哈爾濱電東鐵學務處現擬採用蘇聯學制潛期赤化此舉與東省特區敎育大有關係（十三日下午九鐘） 
蕪湖電一商學潮省委謝鴻生調解無效寒日返省（十四日下午九鐘） 
要聞 
[敎育庫劵一百萬元已用盡（附）]  
　　去年以緩付俄欵爲基金政府發行京師國立八校經費庫劵一百萬元該欵已於本年二月用磐兹覓得開支清單披露如下十三年四月十日付各校十二萬五千元（由中行二十萬元借欵内撥付）五月十三日付各校六萬二千五百元（同前）六月十六日付各校六萬二千五百元七月四日付各校六萬二千五百元七月十七日付各校十二萬五千元（代付八校直接向中行借用之數）八月二十一日付各校六萬二千五百元九月十八日付各校六萬二千五百元十月八日付各校六萬二千五百元十一月八日付各校十二萬五千元此欵係黄郛敎長任内特向總税務司商撥分作四期支付各校自十一月分起至十四年二月分止十一月八日付各校六萬二千五百元十二月十一日付各校六萬二千五百元十二月十一日付各校六萬二千五百元十四年一月十日付各校六萬二千五百元二月十日付各校四萬九千七百九十元零五角五分付（中國銀行二十萬元借欵及各校直接向中行借用十二萬五千元之利息）九千七百零九元四角五分付工大三千元以上總計一百萬元 
[日本國際聯盟協會學生代表來華]  
　　日本國際聯盟協會學生代表藤原守胤氏刻已到京昨致我國各界一函聲明此次來華調查與報告之三項任務函原文如下敬啟者鄙人承敝國國際聯盟恊會之囑託以學生代表各義前赴貴國調查並報告各點如下（一）報告貴國學生關於日本國際聯盟協會現行事業及學生部之目的曁其運動以及紹介（二）調查貴國學生團體對於國際聯盟維持之方法藉資借鏡（三）企圖貴國學生團體與日本國際聯盟恊會學生部互相維繫合作俾利進行關於以上各點擬與貴國學界諸公從詳商榷以貫澈國際聯盟之精神自惟學識淺陋言語不通貴國情形亦未諳習深懼不勝斯任用是兢惕時深竊思世界大同爲人類共榮之途徑國際聯盟乃歐戰以還之趨勢素仰貴國爲文化先進之邦夙抱萬國洽和之旨用特先趨貴邦次及歐美如蒙不棄可否仰懇鼎力介紹各方面俾得與貴處各學校敎會及各種團體男女青年諸君把晤交談互換意見（一）鞏固國際聯盟之精神（二）説明日本學生對於維持聯盟之態度（三）面述日本學生希望與貴國學生合作之誠意倘荷俯賜照拂則誠幸甚臨頴不勝盼禱感激之至專此敬請道安諸維亮鑒日本國際聯盟協會學生代表藤原守胤 
[遠東運動粤省籌備處會議紀（星星）]  
　　球類選手業已議定旅費無著實行舉債廣州特約通信遠東運動會粤省籌備處執行部與訓練部昨日（九日）在省敎育廳開聯席會議部長部員均到由許廳長（崇清）主席歷數時始散兹誌其會議經過於次（一）（赴會之選手問題）此次派遠東選手須先在全國運動比賽及格而全國運動會對於廣東之競技運動已認爲優越一切深致信仰者只排球及足球兩項其實廣州籃球年來亦甚有進步即屬於表演性質之女子高網排球就此次全省運動大會所見成績亦不在第六届遠東運動下故排球足球籃球均决派選手參與女子排球亦托訓練部即日召集嚴格訓練以期一戰而覇其餘田徑賽及游泳因全省運動會時適遇霪雨未能得眞確之記錄須再事考騐始能决定派選與否考騐標準參酌第六届遠東記錄而定以（寗缺母濫）爲主（二）（領隊之人選問題）推李明德爲總領隊龍榮軒爲司庫許民輝主訓練並時時報告運動情形以興奮後進領隊者每人津貼一百五十元赴滬五十无赴菲一百元惟目下尙有一部份人反對李明德爲總領隊不知將來有無變更否也（三）（旅費之籌集問題）此次赴菲旅費預算原定港幣一萬四千元政府因軍需浩繁減爲八千元已屬不敷然尙無着落且又增加赴滬預賽費用自益感困難故議决政府若無欵撥付則請財廳正式承認該籌備處之舉債并指定的欵分期攤還粤政府對於體育事業向所重視况又關國際榮譽想必樂爲籌撥俾諸健兒得以成行也（四月十日） 
[香港籌備運動大會由南華體育會主辦]  
　　自廣東運動會告終後華南選手之程度已可略見一斑惟遠東運動大會須香港加入之種類甚多故香港一方面斷不能無一種完備運動會以挑選選手且此次廣東運動會在香港方面觀察尙欠完備對於南華會與會之運動員頗多不公觀其評判足球之勝負即可知如南華勝廣大之數與嶺南勝廣大之數孰爲多者即則作勝利此種新例識者不以爲然於是香港遂毅然重行組織運動會由南華體育會主辦定四月二十五六日舉行至游泳一項則上年秋間已先行舉辦現不再舉其他如球類則足球排球壘球織球等選手均已選定或直接赴會或與北方决賽今所賽者爲田徑賽耳（會文）（四月六日） 
[粤敎廳實行調查敎會學校（斯世）]  
　　廣州特約通信廣東省敎育廳决定調查敎會學校以爲取締之標準已誌二月二日本報查該廳因欲調查中内敎會所立各學校之内容究竟如何敎材編制有無與我國國情相抵觸曾令廳内各督學分逾調查核辦并由該督學處致公函於各敎會學校邇時因值寒假各校敎職員多數離校故未施行現該廳督學已調查市區内敎會所立學校自大學以至蒙養　連各附屬學校計算共三十七間兹爲便於調查起見先定調查事項（一）成立時期（二）辦學宗旨（三）成立原因及學校經過之略史並製定喪式七張（一）校董調查表（二）校員調查表（三）敎科及課程調查表（四）學校組織及學生調查表（五）經費及設備調查表（六）敎授及訓練狀况調查表（七）學校内關於宗敎之調查先行寄送各敎會學校請逐一按上列各事項詳細註明俾督學到時容易着手又該廳督學關於時間及視察地點與人員之分配須先訂定因於前日開會討論一切並定十日左右分途視察兹錄督學處致各敎會學校公函於下逕啟者督學等奉令調查市區内敎會立各校適值寒假期間恐各校辦事人員離校不便接洽故未即行前來兹由敝同人等討論結果以省垣敎會學校不少且欲調查之内容甚繁非獨於短期間内不能週到即爲一次接洽恐亦不能全悉用先分列表式七紙請貴校長先期代爲詳細塡入大約一星期後同人等常踵貴校按表詳查届時希望指示一切事關敎育調查想貴校長必樂於贊同也此致學校校長敎育廳督學處啟 
[鄂敎廳令禁各學校扮演新劇（召）]  
　　新任湖北敎育廳廳長范鴻泰於各校學生扮演新劇頗爲痛惡現特通令各校校長嚴行禁阻勿得稍事通融其訓令文曰案查學校扮演新劇迭奉省長令由本廳轉令禁止在案風聞近日武漢各校仍有籌備演劇之舉聞之殊堪詫異查前此各校演劇每次籌備動需時日擲光隂而耗金錢是豈各學生負笈來學之本意且演劇時刻每在晚間黑夜人衆男女雜沓秩序後亂危險堪虞往歲第一師範演劇軍警衝突幾至釀成事端可爲殷鑒各校長對於校務負有完全責任倘因此發生意外貽羣衆以口實失社會之信仰學校前途何堪設想除分行外合再令仰該校長嚴行禁阻勿得稍事通融是爲至要切切此令 
[浙江圖書館恊會近訊]  
　　浙江省會圖書館恊會昨函省敎育會圖書館云（上略）本月十一日在工專學校圖書館開年會以到會人數較少公决再於本月十八日（星期六）午後一時在甲商學校圖書館開臨時會議程爲修正簡章問題京滬各協會各發起全國恊會請派代表問題並選舉本會職員相應函達務祈派代表一人凖時蒞會無任企盼云 
[浙省立八中校長主任辭職]  
　　浙江省立第八中學校近忽發生風潮學生與敎務主任李振夏意見不合李即辭職晋省該校長楊文洵適在省垣即趕回衢州本校勸導學生仍無效果昨亦具呈敎育廳請予辭職不知將如何解决也 
[蘇敎廳令省校開報積欠經費]  
　　江蘇敎育廳長蔣維喬奉省令提敎育議案請善後委員會議討論情形業誌本報兹悉蔣廳長以蘇省省敎育經費受戰事影響積虧甚鉅擬報告善後委員會謀救濟辨法昨電令省立各校開列積欠數目以資彚總報告大會其電令各校云查本省省敎育經費上年受戰事影響積虧甚鉅致敎育事業幾至停頓現在善後委員會業經召集開會於財政當謀救濟擬將各校積欠敎育經費數報告大會以期共同討論所有該校自上年六月起至本年三月止欠發經常臨時各費共計若干仰於電到三日内詳悉開列報廳以便彚總報告大會幸勿遲誤 
[蘇敎廳令招待美國圖書館代表]  
　　中華敎育改進社圖書館敎育委員會函敎育廳云接全美圖書館恊會電開已推鮑士偉博士代表於四月間來華考察圖書館敎育届時即希引導云云惟各國圖書館事業際兹萌芽時代問題甚多鮑氏此來正可藉與討論以資改進除請其就地演講並與敎育界討論問題外特就各地情形妥擬行程查寗滬蘇錫爲必經之地諒荷允予招待尙希轉知各圖書館籌備一切爲盼聞蔣廳長接函後即令行江寗無錫吳縣上海等縣知事並分函省立各圖書館查照届時妥爲招待一面函復該會知照 
[蘇敎廳期成會設小學敎育月刋社]  
　　蘇敎廳與義敎期成會爲謀鄉村小學改良進步計合組小學敎育月刊社聘顧悼爲主任司調查編輯顧君起草宣言經廳會兩長同意即日發布月刊之旨趣專爲一般小學敎員自行研究敎學予以適當之指導材料（一）省縣視學及指導員翔實之報告（二）各敎育局整頓地方敎育之計畫（三）師範敎員指導小學敎師自習門徑之著述（四）各師範區附屬小學改進本區小學敎育之意見指導地方小學敎學訓育法之實况附屬小學敎學訓育設施可資地方小學則效之實例（五）地方小學敎員研究心得（六）地方小學實施成績（七）地方小學敎員對於鄉村敎育特性之研究每年十册二月八日停刋每期字數約七八萬全年定價一元一次預缴郵費在内不零售外省須另加郵費該社附設於南京城中門帘橋江蘇義務敎育期成會内 
[蘇省中學對十四年度預算之意見]  
　　江蘇省立中學校對於辦理十四度預算問題向當軸提意見書云江蘇全省學校奉令辦理十四年度預算並規定經費總額不得超過十三年度之範圍所謂十三年度範圍者仍十二年度範圍耳顧以十三年度與十二年度比較經費範圍同而學校事業則不同吾蘇敎育歷名向分學校爲三組師範爲一組中學爲一組實業及其他學校爲一組所占經費中學組視他二組雖略少然每年經費加增中學與其他各校能並時增進其事業故事業並不減色乃自十三年度經費受有束縛各校求所以增進事業者復不一而足於是政府不得不削減此一部分增益他一部分爲挹彼注兹之策而中學事業遂告退化按中等敎育原以辦中學校爲主體觀學校系統改革令中學校得設職業科及師範科其他學校並無可以附設中學之規定則中學爲中等敎育主體可見今吾省敎育所謂主體者占費不及四分之一事業進程根於經濟能力占費止此事業可知田乃失其正軌夫往事已矣現又辦理十四年度預算無論經費總額何如中學校除添級而外其經費標準有不得不請求增益者兹就必要事項述二端如左（一）總務學級兩費不適用蕉標凖中學師範支出經費除膳費外其用途無不相同查舊定標準師範膳費旣屬特列而經務費可至九千四百元學級費可至三千二百元中學校則總務費僅可至八千二百元學級費僅可至三千元是否中學校聘用職敎員可減師範一等抑中學校别有收入可以彌補預算上短絀之數在行政當局無理由可述不得已歸之於歷史然所望於行政當局者在能改進歷史而不藉歷史上之習慣解爭議於一時於事始稱平允若徒藉歷史相解釋在主辦一校者終不能不因自身困難而有不平之鳴（優良之職敎員就聘師範易就聘中學難此爲最大困難）此中學校總務學級兩費應請求與師範同等者其一（一）高中預算應增加費額十一年度規定省立第一四七八四中校提前設高三學級並定每級經常費六六九六元所以費額較巨者爲高三程度相當於大學預科也十三年度奉令將前設高三學級取消而各校之高中其費額悉與初中等然則今之高中程度視大學預料科爲低減耶或謂初中不滅費高中不加費原有互劑之處不知新學制施行宗旨在提高程度今之初中程度不異於舊制中學自無庸減費而高中程度過於舊制中學若不加費調劑何有耶况前設高設三學級時行政當局實有所見甫閲二年正不應於同學事業故抑其費額也此中學校高中費額應請求酌照前設高三學級增加者又其一以上二端如何採納全省中學校辦理十四年度預算始無困難敬請垂察江蘇省立各中學校謹上 
[敎育改進社敎育圖書館徵求書籍]  
　　中華敎育改進社敎育圖書館籌備經年漸已就緒現發函至外處徵求書籍原函如下敬啟者本社爲研究敎育學術增進敎員知識起見特在京師本社總事務所設一敎育圖書館徵集國内外之專門普通各種書報俾便研究閲覽曾蒙海内外學校及圖書公司陸續寄贈中西文書報計共三千餘種敝社同人至深感荷竊思敝館地址設在京師首善之區國内外之研究敎育學術者往來不絶需要實殷兹爲擴充敝館起見特再徵集專門普通各種書報以資陳列夙稔貴館出版物最爲豐富敝館同人深望貴館將歷來出版物賜寄若千將來如有新出版物亦望各賜一份以便陳列任人閲覽敝館收到出版物時當即登載敝社新敎育雜誌内以廣聞知其於敎育爲關係者敝社當請專家介紹批評以引起讀者之注意藉申謝悃 
雜訊川沙 
[國語指導員報告川沙敎育狀况之廳令]  
　　江蘇敎育廳國語指導員馬昌期報告川沙縣國語敎育狀况蔣廳長察閲後已訓令川沙縣知事該縣敎育行政人員勤於職責推行國語敎育成績不弱去秋江浙戰事敎育事業未受若何影響敎育公欵亦無提取情形及公立小學校管訓敎授更爲完善殊堪嘉慰兹將報告書抄發應由該知事按照指導員報告各節優良者予以加勉不合法者責令切實改良除派遣指導員隨時指導外合行令仰該知事轉飭所屬各校一體知照 
[揚州]  
　　學校董事會議决舉行運動會揚州學校聯合運動會董事會於昨日（十一日）晚開會推由董右鹿戚陵爲主席提議舉行運動會日期公决五月九日舉行本月二十七日報名並請西人焦敦爲評判長云 
崇明 
[縣敎育局定期召集校長會議]  
　　崇明縣敎育局爲編製十四年度預算昨通告公私立各高級小學校長函云謹啟者各小學校設有舊制高小部及新制高級部者本年度同時辦理畢業下午度班級減少經費亦當縮減惟各校情形不同爲特函請台端於本月十八日下午一時蒞局協商意見以便提交董事會編製十四年度預算草案請縣提交縣會議决施行此致校長先生台鑒敎育局長陶鑄啟 
宿遷 
[宿遷第三區敎育改進社開會紀]  
　　宿遷第三區敎育改進社於日前上午十一時開本年第一次例會蒞會者有二十餘校敎職員首由社長蔡樂山報告社中經過次由社員陳春樓等提議籌辦三區運動會及成績展覽會議决因地方匪風不靖暫緩議運動會至成績展覽會先由本社通知全區各校徵求同意俟得復函再就贊成之多寡籌辦社員陳圍宇等提議三區籌辦平民學校以益貧民議决先籌經費然後着手進行社員張逖厂等提議取締私塾以維學校議决由本社切實向官廳及敎育局進行社長蔡樂山提議招集全區學校並聯絡商農自治青年各團體一致追悼孫中山議决由本社推舉籌備委員五人積極進行 
本埠 
[我國籌赴遠東運動會之要聞]  
　　體育協進會籌備之最近成績赴會旅費已有着落膳宿由華僑擔任滬上女校加入五月一二日全國預選會第七届遠東運動會於本年五月十六日至二十三日在菲律賓首都孟尼拉舉行我國方面由中華全國體育協進會籌備一切以時局關係籌欵極感困難但事屬國際如不出席不免有失國家體面故該會名譽主任幹事沈嗣良君積極向中央及各省長官請求撥助與會經費至運動員膳宿問題亦曾專電孟尼拉中國領事館託爲設法兹悉經濟一項已接該會名譽會長王正廷博士來電謂已在北京方面籌得一萬元並允繼續籌募馮玉祥及蕭耀南兩督辦亦有來電允許補助藉壯行色此外江蘇當局亦允撥二千元至上海方面已由該會名譽會長唐紹儀氏組織募捐委員會從事籌募再將來全國預選會售劵所入約亦可得一二千元該會甚望總計能得三萬餘元俾能多派代表出席遠東大會膳宿一節該會昨得孟尼拉華僑青年會來電謂膳宿兩事當由華僑招待供給囑該會先期將代表人數電復及抵菲日期以便佈置一切又該會現定五月一二兩日假上海約翰大學運動場舉行全國預選大會其運動種類除田徑賽球類等外並邀請本埠各女學加入舞蹈等表演作爲來賓運動藉壯　瞻聞聖瑪利亞及愛國女學已復函加入表演至其他各校想亦必樂爲參與將來全國千百男女健兒相聚一場各顯身手必有一番盛况也 
[新任敎廳長沈彭年昨日赴寗]  
　　新任江蘇敎育廳長沈彭年昨日偕同江蘇財政廳科員林侣雲乘中車蒞寗接洽一切就職與否尙未定奪 
[中華職敎社昨日議員常會紀]  
　　議决八届年會於下月中在寗舉行等案中華職業敎育社昨日中午假座一枝香舉行議事員常會議事員到者許秋帆史量才穆藕初玉一亭賈季英沈信卿黄任之方椒伯公推沈信卿爲主席除報告事件外（一）議决第九年度社經費預算案（二）議决第八届年會辦法定五月中在南京開會同時舉行分組會議及中華職業學校聯合會年會先期組織參觀團偕同參與年會人員赴滬寗路綫上及其鄰近之優良職業敎育機關考查（三）議决第九年度徵求社員辦法散會時已三點鐘矣 
[上寳平敎會昨開幹事會]  
　　上寳平民敎育促進會昨日下午四時半在青年恊會開幹事會到會者爲郁瘦梅張文程王耀三鄒蕉甫馮蘭馨顧靜一等由郁瘦梅主席議案加下（一件）提議第十校地點議决第上校原設省立第二師範現在第二師範旣不及開辦改設地方廳附近江北草棚内（一件）提議南方大學要求本會津貼議决先請郁瘦梅君到該校接洽後再行定奪（一件）第一校以學生衆多須分班敎授請求於定額經費外酌加津貼議决先函商董事部俟經答覆後再行定奪（一件）提議萬竹學校所設平校學生甚少如何補救議决補招（一件）提議召集敎員會議之地點及日期議决下星期六（二十五日）下午四時在省敎育會開會先發通告各敎員於會前提出議案函寄本會以便討論（一件）報告募捐事已與董事部接洽先向個人募捐大規模之沿途募捐暫緩（一件）報告北京平民敎育促進會函求本會成績報告擬將本會開辦十校開單寄云 
[寳山清理敎育欵産會開會記]  
　　寳山縣清理敎育欵産委員會於前日開第六次會議到敎育會袁觀瀾敎育局長袁叔畲第三科長王詠仁縣視學王豐榖等十餘人當將縣市鄉敎育欵座應如何結束一案付衆討論僉謂本會成立於民國十二年十一月爲時已久所有縣欵産除隱沙正在交涉外其他均已清理至市鄉欵産除劉行盛橋已清理外其他各市鄉均未清理以致該會無從結束應望各市鄉以敎育欵産爲重勿再任意擱置以免牽制全案云云並經議决應先就縣欵産清查事項早日結束其他各市鄉函詢各案未經復到者應再分别函催議畢散會 
[南方大學近訊]  
　　南方大學向辦有平民夜校兩所後因遷移校舍停頓現該校已佈告恢復由學生曾廣勲吳緝熙劉思均等擔任敎課該校敎育系學生於上星期五日由敎務主任殷芝齡博士導引參觀市立萬付小學當由該校顧君招待參觀甲子預科同學會已成立選出委員鄧昌德易國杞及吳瓊英女士等九人湖北同鄉會於前日午後二時半開同樂會 
[浙公立工專學生來滬參觀]  
　　杭州浙江公立工業專門學校甲種三年級生學生五十三人前日由敎員鄭覺君劉戛鳴王崇植三君率領來滬參觀該校共有四課（一）機械科（二）紡續科（三）電機科（四）應用化學科該參觀國現寓永安旅館昨日已開始考察計參觀江南兵工廠江南造船康華商電車電燈公司中華戰業學校龍章造紙廠美亞綢廠等等各方面招待甚殷該團十分滿意聞今日赴楊樹浦各紗廠後日赴吳淞 
[河南三師學生將來滬參觀]  
　　河南省立第三師範學校四年級生二十三人定於五月十五日到滬十八日赴杭參觀學校該校校長席愛棠已函請蘇浙省敎育會届時指導一切云 
[晨光美術會近聞]  
　　靜安寺路晨光美術會夜班學員部近有中華書局繪圖製版二部同人赴會研究人數甚多分四室練習由會員宋志欽朱應鵬陳南蓀諸君擔任指導該會已擴充名額有志者尙可加入云 
[學術研究會請杜定友演講]  
　　上海職工青年與大中各校師生合組之學術研究會每半月舉行名人演講一次本星期三晚七時假座四川路青年會大講堂敦請上海圖書館恊會委員長杜定友學士主講題爲（學術研究法）該會並歡迎來賓聽講無須入場劵聞於星期日全體會員赴滬南游覽龍華春色擬在惠雨亭花園舉行園林講學並帶照相器繪盡用具古樂器爲沿途攝影寫生娱樂之用云 
[景林益德會演講會紀]  
　　本埠崑山路景林益德會於前晚七時半請上海敎區長前東吳大學校葛賚思博士演講由會長顧執中主席江長川牧師翻譯葛君先述前美國國務卿休士之歷史及人格末謂基督之道以不偏不倚中庸之道爲準則與普通傳道士主張不同講畢散會 
 
 

Page 12

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *自由談 
三言兩語 
[槍與瘡] [  鵑]  
　　胡景翼的槍好厲害一陣子砰砰砰將劉鎭華憨玉琨他們都轟走了我以爲老胡仗着這一枝槍定可在河南立一個萬世不拔之基誰知那槍截去了木柄換了個厂上去竟制起他的死命來因此我要勸一般爭權奪利的大軍閥還是看破些須知槍雖厲害可以制人死命還得提防着那更厲害的瘡制自己的死命啊 
[西湖小世説] [  吳西湖]  
　　袁宏道（山色如蛾花光如頰温風如酒波紋如綾纔一舉頭已不覺目酣神醉此時欲下一語描寫不得大約如東阿王夢中初遇洛神時也）狀初次探春湖上者之情景何等美妙 
戴醇士仿水晶宫道人春山圖一幅附有題語云（春山如曙夏山如午秋山如晡山如暮）雖非説西湖西湖亦如是耳 
形容羣山岕峨連疊古詞有以爲若三十里芙蓉步障然造語之奇莫如明汪砢玉（從錢塘門出山色層層如芙蓉千片欲揷入人鬢） 
（湖光山翠一日數變每至曉雲四白幽鳥初啼暮靄一碧疏鐘欲動尤極空濛杳渺之致）（湖光染翠之工山嵐設色之妙皆在朝日始出夕春未下始極其濃媚月景尤不可言花態柳情山容水意别是一種趣味）古人已先我言之湖旣近海山亦凌霄故登韜光觀海台或南北高峯可以看海日東升不必别上泰山日觀峯頂此可查閲清朱殿芬游韜光庵記及胡適新時若祗言湖上有月則失之矣 
玩月之地點普通以三潭印月平湖秋月白隄數處爲限不知在峯頂山凹尤爲清幽爽朗玩月之時間普通以秋節爲尙而不知春水春月景方柔何必遼待三秋看普通又以圓月爲佳而不智眉月一彎如青羅帳上之玉鈎巧笑情兮美目盼分正是風神絶世也 
烟霧皆湖山水氣蒸發而成多現於曉暮雨時爛嵐隱隱烟波渺渺西子乎洛神乎霧鬢風蠶水烟衣蘇軾此句不啻爲此西湖詠試泛扁舟其中弄長笛作釣徒一幅澹遠微妙逸品畫誰能傳之 
眞善游者當知峯翠嚴光目入常有餘身入常不足登南峯但知北峯之美登北峯亦然山可三數日而盡而水雲則不然水雲善變所生峯壑取姿焉其變萬千决非人人所能會人人宜於此求之（西湖天下勝游者無愚賢淺深隨所得誰能識其全） 
西湖南山産茶首推獅子峯其次則龍井本山雲棲虎跑故有獅龍雲虎之别又以虎跑泉煮龍井茶謂之龍虎鬥人所鮮知 
[戲集玉谿生句成無題三首] [  佩韋]  
　　（一）臥後清宵細細長本來銀漢是紅牆莊生曉夢迷蝴蝶侍女吹簫弄鳳凰鷗鳥忘機翻浹洽鴛鴦何事自相將維摩一室雖多病但惜流塵暗燭房 
（二） 
萬里西風夜正長五更鐘後更迴腸若無江氏五色筆只見徐妃半面妝鳳女顚狂成久别小姑居處本無郎未容言語還分散不遣當關報早霜 
（三） 
去後漳河隔夢思高樓夜半酒醒時玉璫織札何出達鐵網珊瑚未有枝萼綠華來無定所木蘭花盡失春期龍山萬里無多遠恐是仙家好别離 
[粲者舌] [  天恨]  
　　昨夜夢中薄暮的海濱立着兩位綺年玉貌的女郎眺望海景風帆葉葉鷗鳥翩翩蔚藍色的天映着美麗嬌碧海水宛如把這兩位粲者繪入畫圖中去咧這兩人一個芳名瑪麗一個喚做珊貝瑪麗忽道（珊貝你知道愛娜已和柏德中尉離婚了麽（珊貝驚道（啊他們尙在蜜月中怎麽竟離婚呢）瑪麗道（是因柏德又戀愛着别人冷淡了愛娜伊一憤就此向法庭提出離婚了）珊貝道（那麽你怎會曉得莫非愛娜有信給你的麽）瑪麗道（不乃是薏米斯告訴我的）珊貝道（晨間我還遇見薏米斯並没有向我説伊在何時告訴你的呢）瑪麗故作莊容道昨夜夢中） 
你誤會了某公爵夫人盛飾出游伊的貌並不很美因爲伊是公爵夫人身分高貴所以人家就異口同聲的盲讚着説伊是夫仙化人伊也顧盼自豪好像全世界只有伊一位美人似的這天出遊走到某俱樂部門前遇到兩個女郎正從部裏出來一個嘖嘖躦道（公爵夫人何等美麗啊）一個　道（像這種美人眞是車載斗量了）前一個忽冷然道（我是讚伊的那串項圈啊你誤會了） 
請你恕我愷德向綠荑道（我家貝克近來可有信給你麽我見郵差天天到你家去大槪總有貝克的情書罷）綠荑道（貝克來的信很多一來復總有三四封）愷德道（那麽你覆信也必然多了（綠荑未及答愷德又道（我哥哥是寫倩書的聖手無一封不意致纒綿打動情人的心坎你能允許我給幾封寫得最好的我看看麽）綠荑道（請你恕我你哥哥每來信信箋信封都非常講究我的小弟弟見了很愛也等不及我拆看就搶去作玩具所以我一封都没有收存待下次再來信給你看罷） 
 
[一塲春夢]  
[夢游故鄉記] [  冷波]  
　　嗚呼予生不辰幼失怙恃孑然一身飄落滬濱蓋十有一稔矣迺者春風和煦正吾人踏青之時余寡交遊閉門閲報倦而假寐乃亦於夢中一遊我可愛之故鄉與故鄉作一度之會晤迄今思之更有勝於遨遊各地諸名勝者是日也天氣晴朗惠風和暢桃紅柳綠爭奇鬭妍一時心神爲　余初不知此即余至愛之故鄉迨前行不數武忽覩余母之墓急趨墓前大哭母乎母乎母抑知汝久客他鄉之兒在汝墓側乎當吾母在世終日辛勤不辭勞瘁雖赤日當空亦耕耘田野手駢足胝未嘗少輟時兒年幼不審吾母够勞見鄰兒每飯必有魚蔬而吾家獨無則又向吾母苦索嗚呼吾今日思之追悔莫及矣若當日能識吾母勤苦亦何至以無知之舉動向吾母肆其紛擾耶今乃已矣母長眠地下兒寄跡塵世明冥異路無由再睹母面念吾母在世兒有病母乃寢不安席食不知味天寒則衣兒以衣腹飢則食兒以食衣破則爲兒捕之慈母愛子之心誠可謂無微不至迨母棄養兒乃浪跡他鄉回憶吾母撫育之艱難歷歷在目嗟乎吾母如仍在世兒何至飄落異鄉而興此無涯之戚邪兒自今以後當益努力於學以期他日稍有所長爲國服務庶不至辜負吾母當年敎養之恩也予哭畢復起前行夾岸桃花落英滿地旁有一溪清可　人浮　兩三忽北忽下覩人來則又相率飛去爲狀殊自得吾人弗之及也余彳亍途中不知所適忽耳野哭之聲慘惻不忍卒聞諦聽之極似余妹余此時毛髮悚　手足戰慄不知所措蓋余妹逝世已於一載矣如非余妹也何聲酷肖乃爾予奇甚跡哭聲不得繼而聲又似起余背後若曰哥乎哥抑知妹妹之死於非命乎吾家不過貧耳苟吾母在世安忍以妹投諸火坑而爲人童媳致被虐怨憤以死乃不聞吾哥與之理論抑又何耶豈我哥不以妹爲妹而祝若外人邪予聞言益煌恐不知所對細辨其語則眞余妹也駭極而醒方知頃間所見皆夢也因爲之記 
[餐櫻廡漫筆] [  風]  
　　世所稱東坡肉列食單者以肥　爲貴某君嗜吟事自命規仿髯蘇而體貌豐碩有張蒼如瓠王萬食糠之風或戲之曰詩似東坡人似東坡肉仿漁洋蝶戀花句與桐花鳳並傳何其幸也 
蝶戀花（有序）暮春之初餘寒猶峭麋仲招同君木君誨夜集玉暉樓口占此解自來比方玉容輒曰如花若夫娟靜成韻令人一見生憐花亦未易克辦不圖得之海市块漭中而無一言通吾鄭重則好麗之謂何矣水韻二句是否妙肖其人還以質之木公簾幙殘寒春擁髻靜若紅葉無語颦烟水婉婉情文生茂美苕華珍重鐫名字幾許尊前憐惜意作箇花旛拌與分顦顇老鬢蕭疏無復理花天苦憶年時醉（蕙風）君木賦鷓鴣天云粉檻零香殢壁衣尊前無語感芳菲攏花不髻胡能妥帖鬢繼蛾俊欲飛扶薄醉惜將離畫樓彈指夢依稀難忘星月無人夜曲巷迴燈問玉暉玉儂含諷至再謂日内必有報章（君木説）雲羅只赤青鳥傳箋跂予望之矣 
曩年十四歲詠邛州甎茶（長姊自蜀中寄貽）滿庭芳後段云早疏烟一抹淡著春痕約略碧紗窗裡無多隔淺笑輕　以茶烟形容美人笑　可謂匪夷所思妙笑在荃象之表然而知者亦不易矣 
趙叔雍和六一詞蝶戀花二十二首琳瑯珠玉美不勝收撰錄二首如左杏雨新晴春畹晚柳外樓高樓外花深淺又是薔薇開一院如何春在人難見雲影迷離花影亂極目遥天不到江南岸廿四番風容易換天涯付與騘嘶斷又乍暖還寒春意早載　尋芳香徑啼鶯小萬一流光輕負了少年能否年年少不解酬春應自笑飛絮飛花猶有晴絲繞未必蓬山無夢到逢花且拌青尊倒此叔雍最近之作也 
[破涕爲笑] [  國魂]  
　　張兒對他的母親説道（我想古時凡是做丈夫的總比他的妻子長十歲）他的母親説（你何以見得呢）兒道（古禮男子三十而娶女子二十而嫁照這種比例算起來豈不是丈夫都比妻子長十歲嗎） 
 
[海上蜃樓（一六八）] [  釧影]  
　　第十八回青裙素服試譯萬言書粉膩脂香宏開半日校有一天祖書城從説林編輯所出來到了報館裏剛剛看了幾張當天的報那茶房進來送上一張名片説是來看祖先生的祖書城把這名片拈在手中只見上寫着張復漢三字祖書城想了半天説我不認得此人啊想必不是來看我的我的朋友中没有一個喚做張復漢的呀茶房道他明明説是要看祖先生的而且年紀很經看上去不過十一二歲的一個學生光景祖書城覺得很奇便道請他到會客室裏坐一坐因想到報館裏訪記者也不必一定是要認得的便走出來見他到了會客室裏一看果然如剛纔茶房所説的是一個十一二歲的學生只見他身上穿一件灰色格子呢的西童衣服同樣灰色呢的短褲黑色的皮鞋長統的黑襪那襪子及膝而止因爲那短褲遮不到膝所以膝蓋骨及腿灣一段露出在外面手中握着一頂軟胎呢帽無聊的在那裏旋轉見祖書城出來便問道這位是祖先生嗎祖書城道敝姓祖他便向祖書城鞠了一個躬祖書城瞧他的神情雖然年輕却很老成的樣子便把手中的名片看了一看説足下貴姓張那小學生道我就是張復漢祖書城道請坐請坐又聽他的聲言不是本地人便問貴處那裡張復漢道敝處廣東停了一停兒他道今天特來拜訪先生非爲别事因見貴報上登有徵收小説稿的廣告家母却譯有一種長篇小説不知這裡可能收納否家母極欽佩祖先生的一向很讀過祖先生的大作所以命小子特來造訪却是冒昧得很祖書城見這張復漢雖是一個十一二歲的孩子却是氣度從容舉止凝重説話不慌不忙態度不卑不抗心中先是納罕張復漢便把一個用報紙包的紙包兒解開只見裡面是兩册藍格子寫的書密密的小楷約摸有四五萬字的光景封面上寫着（情俠記）三個字祖書城約略的翻了一翻便道容我慢慢兒拜讀罷現在可是不能决定這都是你母親譯的嗎張復漢道都是家母一個人譯的家母本來在虹口一個女學校敎英文的因爲他身體不大好今年没有去敎書因此在家中譯了這部書敎我來呈政於祖先生的説時便翻開第一册的第一頁指着一行字道這便是家母的名字祖書城依着他所指的地方念下去却是（香山黄素韵譯）六個字 
 
 

Page 13

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *本埠新聞 
[四團體爲印刷物附律之公函]  
　　致領團等之公函書報業四團體爲取締印刷物附律事昨致各國駐華商務委員各國領事工部局各董事納税人會等公函其譯文云謹啓者兹奉上關於印刷物附律之小册子一本請爲察閲此項印刷物附律即工部局擬於四月十五日納税華人特會中提出作爲决議案者查此事不僅影響於以印刷出版爲業者且將使無論何人凡應用打字機或其機械方法通信者同受其影響譬如該信件中述及一船泊沉没之消息即可入附律範圍而受其制裁也因此之故敝會等願台端對於附呈之小册子加以同情而極鄭重之考慮揣工部局之用意殆以爲有此附律則近來爲害社會之淫穢或煽惑性質之文字得以防止其散布實則不然姑勿論該律措詞異常含混包舉太覺廣闊即就該律之應用上言不獨足以引起種種不便而且弊害極多在起草該律者之原意固以爲實行之後必於公家有利但此少數有利之點殊不足以與流弊相抵關於弊害已在小册子内評論之兹不復贅唯吾人有不能已於言者此律之不易實行正與此律之强制專斷相同律文之意係包含無論何人散布該律所舉之各種印刷品而未載明印刷人或出版人之營業地點或住址者然上海之以分布印刷爲業者不識字之人實居多數附律豈有充分理由可以適用於此輩乎若工部局果欲如此認眞執行則被控爲違犯此律者其數將不可勝計而現今之公廨各庭將不敷爲此等待審者站足之所反之若工部局於此等處加以審别擇定某類人爲實施附律之目的物而將不識字者除外則所謂印刷物附律者無論如何規定試問將何所用之凡有識之政治家當其决定意見必嚴格考量公衆之情感務期與之相合而凡不適於社會情形之法律則决不使之實行今就上海租界居民之情形言附律之爲物可謂根本不適於其所欲支配之人民是以敝團體等之意見以爲此律應予棄置而工部局爲欲達其目的起見亦唯有倚賴租界内僑居人民各本國之法律至就中國人民而言則工部局所欲防止之罪惡暫行新刑律之規定優足以制裁之工部局對於附律重視之實不免過分吾人敢信公等若不嫌煩瀆而披覽敝會等小册子所舉之各種理由以後必表同情於吾人之意見也再者據洋涇浜地皮章程十一條之規定凡欲增訂附律或修改附律須經納税人特别會通過及領事團與北京公使團之核准即爲有效據此規定而以爲中國官廳之核准與附律有效與否無必要之關係實爲錯誤吾人今姑勿論洋涇浜章程曾否經中國政府之核准然當一八九九年推放租界時上海道李君曾有通告聲明下文爲推放租界之條件即（凡關係華人之各種法律章程須經中國地方官認可方爲有效）由此觀之附律即使順利通過而當中國官廳未經認可以前不能適用於中國人民以中國公衆反對該附律之堅决吾人敢信中國官廳不致漫然加以認可然則工部局與其用摧殘神聖的言論自由之手段以求達其目的何如倚重中國之現行法律尤爲正當乎上海書業商會日報公會書業公所書報聯合會同啓（四月十日） 
致各團體之公函書報業致上海總商會江蘇省敎育會上海律師公會納税華人會各路商界聯合會上海縣敎育會上海銀行公會紗廠聯合會等團體函云逕啓者工部局又將於本年四月十五日納税外人年會時提出取缔印刷物附律一案要求納税人通過按此案曾於民國十年十一年十三年迭次提出於年會然皆因流會而擱置該附律之無根據及内容之束縛言論自由諒早荷鑒察兹特將附律原文及敝會等對於附律問題之宣言及其譯文一併送請貴會察核主持正義諒荷贊許進行也此頌日祉上海書業商會書報聯合會日報公會書業公所啓（又致滬海道尹上海縣公署上海地方審判廳淞滬警察廳等機關函與前函略同） 
[納税會請爭外人特會三議案]  
　　上海公共租界納税華人會爲工部局提出外人特别會議之提案攸關中國主權特電北京外交部并函江蘇特派交涉使其電云北京外交部鈞鑒上海公共租界工部局取締印刷物附律增加碼頭捐及取締交易所三案曾經歷年提出納税西人特别會議雖因迭次不足法定人數未及付議而每值一次提出滬埠商業團體以及書報印刷各業莫不羣起恐慌是該案有關滬人切身利害及影響一般文化敎育實業之鉅不言可知本年四月十五日工部局召集西人特别會議重行提出此三案羣情惶急萬分查碼頭捐逐年收數有加無减忽增税率半倍商民何堪負擔取締印刷附律及交易所領照均軼出我國現行法規範圍以外國勢雖弱主權猶存亦均萬難承認合亟電呈鈞部迅向駐京公使提出抗議并鄭重聲明萬一上列三案由西人特别會議通過吾國堅持否認并請其電知滬領團查照藉以保　華人權利臨電不勝迫切待命之至上海公共租界納税華人會叩寒其致交涉使函大致相同不另錄 
[米業反對特捐之堅决]  
　　特捐征收立即停業限制米價以安人心上海米業仁榖堂嘉榖堂昨日爲加征米捐問題特召售南北各米行米店及常錫各客帮在大東門仁榖堂内開聯席會議二時開會葉蕙鈞主席報告開會宗旨大致謂蘇財政廳方面爲警餉及市政費用將自四月十五日起徵收米石特捐計每石加收一元消息傳來同業無不驚訝當此東南時局甫定之際民生創痛未復休養生息之不遑若此議竟然實行則小民益增其負擔吾業旣關乎民食尤不得不籌所以處置之方故今日召集各行店家客帮代表同謀良策尙希各抒意見一决方針當由各客帮代表相繼發表意見僉謂此項特捐絶對不能承認財廳方面以警餉市政爲名目殊不知全省警務經費固年有的欵不必再行籌措且旣事關全省即使實行亦應六十縣同時舉行何以獨使淞滬重其負擔事之不平莫此爲甚至言市政經費則籌備尙未着手觀成亦未有日雖謂未雨綢繆又何必使米業獨任其經費由上之説則特捐在根本上已無成立之可能在財廳方面雖謂特捐直接徵之於客帮實不啻間接徵之於買主行帮店棧不過居間費轉運之勞初無何種重大之負擔殊不知民以食爲本不可一日或缺即行帮店帮方面誰不以米爲食料且米價騰貴則生計日艱影響於生活者輕影響於社會實深且鉅即如日來米價已有高漲之趨勢設再加征則恐復現去歲戰時之景象故客帮方面絶對不能承認云云行家店家方面亦表示意見對客帮所述深表同情討論之下當由主席提付表决通過下列之兩案（一）如特捐開征米帮立即停運米行立即停斛米店立即停售以示堅决（二）米業爲維持社會安寗起見自動的限制米價最高價格不得超過十一元五角同時由仁榖堂嘉榖堂等電請盧宣撫使韓省長將此案撤消一面具函總商會根據議案請向盧宣撫使韓省長方面轉飭財廳收回成命如官廳置之不理即以停業爲最後之對付云討論旣終至四時許散會兹錄致南京電文如下南京韓省長盧宣撫使鈞鑒粳糯米特捐一案風聲所播連日米價驟漲全埠商民頓起恐慌值兹青黄不接苛捐巨捐民食攸關影響非細文日代電諒蒙察核爲再聯名電乞鈞座俯順輿情立予撤消至爲公感上海米業仁榖公所嘉榖堂公所南市米行公會北市米行公會南帮米商公所常昭公所錫金公所機器碾米公所經售米糧公會皖商公會同叩 
[商界反對米石特捐消息彚紀]  
　　昨日各路商聯會爲征收淞滬米石特捐事致盧韓電云南京盧宣撫使韓省長鈞鑒財廳曾廳長此次呈准淞滬米石特捐充作警市各項政費飲酖止渴無異置我市民於死地淞滬兩遭兵燹人民流離商業受創已鉅何堪額外苛征况滬地非産米之區全賴外埠接濟一旦抽收苛捐勢至相率裹足滬地數十萬人民勢必有絶食之虞且徵捐之令甫下米價驟增一元五角之鉅升斗小民又起恐慌尙希鈞座顧念民食攸關治安收回成命以惠災黎臨頴不勝待命上海廣西路山東路漢口路愛多亞路長浜路四川路商界聯合會叩 
滬西四路商界聯合會電韓省長云南京韓省長鈞鑒滬民值兵災之餘創鉅痛深爲民上者宜如何休養生息以利民生今竟捐及食米剜肉補瘡豈計之長哉本會爲商民機關直接利害務祈趕即收回成命至紉公誼不勝迫切待命之至滬西四路商界聯合會叩箇 
滬北六路商界聯合會爲米捐事昨函韓省長及曾財廳長請其收回成命兹錄致省長函如下南京韓省長鈞鑒近稔財政廳爲支應警餉籌備市政兩項之用征收米捐每石一元訂於四月十五日實行徵收傳聞之下三四日内滬上米價即由十元零漲至十一元五六角人心驚駭紛擾堪虞省防警費自有省政府預算支配臨時横征尙且不可何况刦後餘生日不可缺之食米乎市政籌備經費部令條例頒行地方自可依法兼籌亦無須預爲聚歛頓呈加捐米貴之恐惶民國九年十年好商偷運滬埠食米竟無三日存儲商界籌欵備船買米接濟鈞座重申禁令免釐免税亦忽於事前漫不加察致閙米荒不可終日三月有餘兹值干戈方戢瘡痍未復之際務懇顧前瞻後關懷民瘼立飭財廳取消食米一元特捐并嚴禁坐賈販夫勒價居奇事關地方安危人民生計迫切籲懇鈞座俯順舆情收回前令以蘇民困無任盼禱致財政長函從略 
滬南六路商聯會昨日下午六時爲特别米石捐問題開緊急會議王奎元主席首由主席謂據報載蘇省長官業擬派遣人員徵收淞滬米石特捐影響所及致米價日漲人心恐慌萬難承認請衆討論對付方法經衆議决一致否認並請江蘇軍民兩長收回成命全體通過散會 
閘北十一路商聯會於昨日下午二時爲米石特捐事召集臨時會議到蔡洽君徐靜之三十餘人由會長佘錫品主席起謂淞滬米石特捐業由省當局批准行將試辦本會爲閘北各路商界代表此事關係於民食頗鉅應如何對付之處請爲討論次由陳詠笙吳仲立劉禹金施漢良等相繼發表意見大致謂淞滬區域兩受兵災社會經濟困難已極實行米捐是直剥奪人民生命云云爰議决致函盧宣撫韓省長表示反對務達取消目的至四時許散會 
商帮公會致省長電云南京韓省長鈞鑒頃閲報載淞滬米石特捐已奉批准不勝駭異以災後之蘇負奇重之棁已苦不勝特捐果見實行客帮勢必裹足民食必見恐慌刧後災黎盡塡溝壑鈞座愛民當爲動心乞毅然打銷原議收回成命滬人感德無異二天不勝迫切待命之至上海商帮公會叩寒 
[閘北各團體追悼孫中山大會]  
　　到二千餘人閘北各團體於昨日上午十時起假座閘北慈善團靈雲壇内舉行中山追悼大會各團體派代表出席者有寳山縣議事會閘北商會籌備處閘北地方自治籌備會慈善團江淮公所江淮同鄉會滬北商學會北市米行公會八路商聯會閘北商聯會江灣敎育會寗紹台工商協助會義德堂粉麫公所靈學會閘北烟兑南貨會滬北五區商聯會救火聯合會料器業公會等各學校學生與會者有中華公學中學部閘北市民公會市立一校二校三校五區商聯會義務學校上寳平民第一校惠兒院泰德小學等及閘北保衞團各支團團員目丁等約共二千餘人會塲正中懸孫氏戎裝肖像四壁懸各團體及個人所送之輓聯幛額約數百副屈時振鈴開會與會者均脱帽就位由王彬彦主席致開會詞焦成之報告孫氏一生歷史及勛績孫啓英宣讀遺囑次行追祭式奏樂後由王彬彦就位主祭三獻爵及獻花并由尹村夫讀祭文（另錄）奏樂由閘北市民公學學生唱哀悼歌次全體行三鞠躬禮并由葉紉芳君代表孫氏家屬致答謝辭並謂孫夫人及哲生公子因孫公死後南北奔馳沿途感冒極形勞頓且因連日各方開會追悼悲哀過甚故不克親臨致謝特遣紉芳代表致謝云云禮畢散會已十二時矣兹錄祭文如下維中華民國十四年乙丑季春淞滬保安司令王棟曁閘北各公團等謹以清酒庶饈致祭於前大總統孫公中山之靈曰嗚呼先生民國之傑手造共和克成大業君主立國四千餘年專制流毒積習相沿何物滿奴入主中夏竊據漢京夜郎自大先生奮起擊楫東流同盟集會志切復仇國士景從相機崛起衆志成城前仆後繼武昌起義四海揮戈一腔鐵血灑遍神州雄鷄一聲天下皆曰漢室河山次第光復項城稱帝國本動摇十年護法不屈不撓提倡三民五權並重主義光明惜　世用武人爭地釁起蕭牆燃其煑豆國事蜩螗政客隂謀乘機播弄淆亂是非政潮洶湧首都賄選穢德彰聞興師討伐大義克伸善後主張國民會議維志未償元勛遽殞國家喪母國民喪師風雲黯淡薄海同悲努力進行後死之責革國功成始堪缷職生芻一束敬奠椒漿隂靈不泯來格來嘗嗚呼哀哉尙饗 
[孫公追悼會籌備處結束]  
　　今日開職員會追悼孫公上海大會業於前日舉行該會籌備處以連日佈置甚忙各職員特於昨日休息一日今日下午四時將邀集各幹事開一會議籌商結束事宜聞經費一項除已交到者外尙少二千元之譜其已認未繳者已由會計科設法催促又該會擬編輯一哀輓錄以爲永久紀念計欵須三千元亦擬一併籌措云 
[新加坡華僑追悼孫中山之滬訊]  
　　到會者逾十萬人國聞通信社云本社昨日接到新加坡來電云侵日（十二）全埠華僑開會追悼國父到逾十萬人秩序肅穆云云 
[俄國廢棄舊盧布之華商恐慌]  
　　總商會致外交部電請堅持以盧布贖東路總商會昨電外交部云外交部鈞鑒據上海茶業會館函稱茶商所受俄國政變盧布損失實數約一千三百萬兩之鉅曾於民國九年間轉請彚報各部有案竊念該國自改建以來迄無正當辦法我政府亦未聞提出交涉近因報載蘇俄政府有將前在中國發行之盧布登報聲昨作廢之説不勝隍恐茶商成本攸關如何作廢勢必牽連倒閉囑爲電部轉向駐京俄使抗議等語到會查蘇俄政府宣告舊盧布作廢一説雖尙未能徵實然觀報載該國抗議我國在黑省境内禁止行用新盧布之公文確已含有此種口吻該國如謂舊政府所發紙幣槪予否認何於舊政府所建中東鐵路認爲已産以此反詰該政府將何詞以解現在兩國商訂新約不日開議此項流行我國之盧布其總額恐在數萬萬以上决不能任其片面主張一筆勾銷應請鈞部令商王督辦等堅持以盧布收贖東路之議免致國民財産再遭鉅大之損失實爲公便上海總商會叩寒 
[總商會對全國商聯會之兩建議]  
　　修改商事公斷處章程廢除機製洋貨税增訂條文總商會對於在京舉行之全國商會聯合會提出兩項建議案其文如下 
（一）（商事公斷處章程第八條第三十七條窒碍難行應請修正案）查現行之商事公斷處章程係上年三月間由司法農商兩部就舊章加以修正其間職權一項加入受商人之聲請或法院之委託得辦理清算比較舊制仍臻完密自餘則第三章職員選任較之舊制頗多出人而於實施之際最感困難者即爲現行章程第八條對於評議員調查員之選舉易舊制之連記投票而爲單記投票是也按定章評議員至少九人至多二十人並須以得票滿投票人總數三分之一者爲當選假定投票總數爲一百二十人至少須滿四十票方能當選即使投票人數增多其比例亦屬相同質言之每次至多能選出三人則是評議員九人須連續投票三次評議員二十人須連續投票七次方能選出以一人而連續投票至三次或七次之多其結果與一人投票一次而得連舉數人有何區别至於手續之勞費則較之連記投票不可同年而語矣上年敝會與蘇州總商會辦理公斷處改選事宜均因此制窒礙孔多呈明司法農商兩部准照舊章辦理並由司法部咨復農商部内開查該兩總商會所呈第八條第二項單記投票法改爲連記投票法以得票滿總數過半數者爲當選以省手續自無不可應請查照七月二十四日前咨准其遵照修正商事公斷處章程第三十七條函由全國商會聯合會呈請修改等語是部中亦知此項條文之礙難施行矣至第三十七條所稱本章程經多數商會認爲發生窒礙時得由全國商會聯合會呈請修改之按之事實亦多窒礙查章程之請修改係屬建議性質按照商會法第十六條第二欵關於工商業法規之制定修改廢止得陳述其意見於中央行政長官或地方行政長官是每一商會皆有單獨向中央行政長官發表意見之權此爲商會最重要職務之一今必限以多數商會始得提出且不能逕行具文呈請必須由全國商會聯合會轉呈是商會職權顯於法外受不當之限制且國内商會不下一千數百處如必多數商會認爲窒礙始能呈請修改恐經年累月亦不能建一議此尤屬事實上無從履行者也普通人民尙可單獨向官廳建議或請願豈有號稱一地方之法團如此嚴予限制之理去年司法部對於蘇滬兩商會請改單記投票之建議已允其呈請修改而不復限定必須多數商會認爲窒礙之原章是部中亦知此層辦法之不能實行矣與其留之而視爲具文何如逕予修改之爲愈乎至於函由全國商會聯合會呈請修改一層與商會法第十六條第二欵各商會得逕行陳述意見於中央行政長官之規定不符其理由已如上述兹不再贅所有商事公斷處章程第八條第二項及第三十七條應請以大會名義陳請政府按照上述理由分别修改用特提出敬請公决提議者上海總商會 
（二）（機製洋式貨物税辦法增訂條文應予廢止案）查機製洋式貨物完税辦法訂於民國五年九月其時所定免除重征範團甚寛祗須貨物係仿洋式且用機製者均得享此待遇行之數年工廠得以減輕成本稍稍與外貨角逐不可謂無小效去年財政部忽欲改訂新章加入限制條文其因此事咨復農部有云查此案前因年來各公司工廠一經開辦不問所製貨品優劣如何意圖减輕成本紛紛援案呈請照機製洋貨完税不准則有彼此之分准則殆失提倡之旨而尤以化妝食物藥材三項爲最複雜等語無論財政部原咨不無過當之處即使所稱屬實然此等情形在工業幼稚之國家自不能免經國家逾格提倡尚可冀其逐漸改良由劣而優若一經限制則此項工業將無復自存之地此待遇宜寛不宜嚴機製洋貨完税辦法宜普遍不宜限制之説也詎財政部竟以此惟一理由於上年三月間將機製洋式貨物完税辦法增訂一案其文爲（機器仿製洋式貨物以敎育品類機械類布匹棉紗毛織物及其他各種工藝品爲限）參閲當時財政部一六一號訓令即知此種章程專爲化妝食物藥材三項不得享受請免重征之待遇而設蓋以此項部令固明言章程内各種工藝品五字不包含化妝食物藥材三項也嗣經敝會與各商會據理力爭於是財政部乃將原議略加更改是年七月間農商部指令江蘇實業廳呈其所引之財政部咨復原文有云將來各項貨物如確係用機器仿照洋式製成而品質精良向爲中國土貨所無仍與歷來辦法不相抵觸者即不在新增條文列舉之内亦可歸入工藝品呈由貴部咨送部處審核准予享受特别税利質言之即取消化妝食物藥材之名而消納於工藝品中至從前已經核准之化妝食物藥材各案現經部處商議協定以三年爲相當有效期間該商等果能改良物品將來限滿仍可照工藝品呈請核辦繼續有效等語查財政部上年三月之增訂條文其用意係專爲排除化妝食物藥材三項不得免除重征而設兹旣允其享受特别税利則前次增訂條文之主旨已失其立足之點徒使同一工藝品若者無條件核准若者須先審查物品待遇顯分軒輊適用必感困難蓋旣須審核物品無論標準若何必有及格不及格與准駁之分邀准者得享受特别税利成本旣輕自可日趨於改良被駁者困於庫税之重征成本旣高銷行不易安能與價廉質良之品相競爭是設置此項區别徒使資本技術較爲幼稚者永無上進之機惟有立見收歇而已非特此也公司之請免重征必在資本已集開工出貨而後一經被駁逆知無　逐爭存之餘地而宣告收歇風聲所播誰不寒心後來者又誰肯以資本爲嘗試而冀倖於不可必得之邀免重徵也審核貨品財政部原咨謂爲奬進工藝起見然由前之説則技術幼稚者無勉圖改進之機其結果非但不能奬進工藝反似跡近摧殘况敎育品類機械類布匹棉紗毛織物等財政部一六一號訓令均認爲應予奬勵者尙且並無先核物品再免重征之文何以對於化妝食物藥材反須經過此種手續按諸前後部咨其立論亦殊未圓滿總之此項增訂條文自去年頒布以來迄將一載其後援案請免重征者如香亞公司如天廚味精廠等聞均尙未邀准手續繁重較前大相逕庭即此一端已足征明增訂條文於該項工業無益而有損應請以大會名義陳請政府迅予將此項增訂條文廢止仍照五年九月舊章辦理用特提案敬請公决提議者上海總商會 
[王介安將赴京出席全國商聯會]  
　　本埠紗緞業雲錦公所代表王介安君此次由全國商會聯合會蘇省事務所推舉爲商聯會第五届大會出席代表業經來函邀請準期蒞會兹悉王君業將擬提之裁釐加税等議案撰就不日乘車赴寗再換津浦車赴京 
 
 

Page 14

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *[商總聯會否認電保何豐林]  
　　日前海寗路商聯會以報載滬商聯會電保何豐林氏爲淞滬督辦一節特致函本埠商總聯會詰問眞相兹悉各路商界總聯合會復該會函云逕復者接誦來函以報載滬商聯會電保何豐林氏爲淞滬督辦一節未經載明何種商聯會字樣致啓疑竇詢問前來具徵關懷滬局愛護總會之至意欽紉無似查本總聯會對於淞滬督辦易人問題始終並未宣佈蓋認爲製造空氣所由也此次電保想必另有一滬商聯會藉感情作用以見好個人初未計及其他耳兹將本總聯會並無電保何氏爲淞滬督辦之事實先行鄭重聲明復請鑒及以釋疑團至來函所請電達執政挽留係公寳琦各節俟常會通過後當與貴會一致進行以副盛意云云 
[王紹鏊致太湖流域聯合自治會書]  
　　主張注重水利自衞兩端太湖流域聯合自治會昨接駐京代表王紹鏊來函云敬復者接奉大扎辱蒙諸鄉老不棄委以駐京代表請願撤兵事宜猥以菲才爲勝惶愧祇因桑梓義務責無旁貸當勉力從諸鄉老後以盡綿薄現在撤兵事政府迭經令飭實行雖未能盡如人願然已告一段落將來善後問題正多研究諸君子標榜自治則凡地方應行興革之事當盡在提議實行之列際此兵戎之後善後紛繁紹鏊管見所及以爲水利與自衞兩端尤爲當務之急吾蘇水旱頻仍生計本艱矧復兩遭兵燹游民散勇遍地皆是民生凋敝至此已極似宜乘此時機倡集巨欵大興水利以工代賑則流氓游勇均可消納不致流爲盜匪而生産旣富百廢自興此標本兼治之策也惟蘇浙兩省未脱離軍閥操縱範圍隱患之來正未有艾亟宜講求寓兵於農之策以縣爲單位自是而舊府屬聯爲一區合太湖流域各府區爲一大區擇士紳中略有軍事學識而富於毅力者總其成系統旣明團結自固無事則緩急相需有事則守望相助他日時局即有變化亦可缓衝其間不至重遭糜爛此亦一切要之圖也至於敎育實業反其他自治事宜經緯萬端旣恐倚輕失重復懼民力難周倘使大綱在握諸事不難迎刃而解一得之愚前曾與汪伯老莊思老詳加討論深荷贊同苟諸君不河漢斯言予以採納即此問同鄉不日當請汪莊二老發起紹鏊亦當追隨諸鄉老後同謀桑梓之利芻堯之見伏希鑒察是幸 
[軍事善後公債根本取消之公函]  
　　已徵之欵按户發還淞滬軍事善後公債局昨致浦東三區警署函云敬啓者案查奉令辦理淞滬軍事善後公債一案現已奉准軍長另行設法籌欵本公債自四月十四日根本取銷所有貴署前交已徵欵洋一千二百七十元務希貴署備具領條來局如數領回按户發還一面即將發交之臨時收據六百張自二千零一號起二千六百號止彚齊務於三日内一併送還以資結束而清手續云云 
[催促解决淞滬司法問題]  
　　爲租界解送死刑犯事淞滬督辦公署條例中前擬規定在滬設立特别法庭已誌報端惟自孫寳琦與内部發生意見條例久未公布而司法總長章行嚴頗以根本進行收回會審公廨不必另立枝節辦法此事遂告停頓但滬上進行收回公廨運動諸人以目下有一種情形極爲重要即自上海經兩次變化以後護軍使署已根本取消而刻下尙未有相當機關從前公廨判處死刑案件向來解送軍署執行現以無可解送均留存租界監獄人數已多倘再無切實辦法恐租界當局將自行處分則中國司法權必將較現狀再損失一層日前張宗昌雖有在滬設蘇皖剿匪司令行署分立軍法處之説其事亦未有確定辦法故已催促北京方面速定淞滬司法機關之辦法以救濟現狀云 
[剿匪司令行署委員會之條例]  
　　蘇皖魯剿匪總司令行署已於前日在閘北四區總署内宣告成立兹將該行署内組織之委員會條例草案錄下第一條本會承總司令之委任辦理總司令對於滬海道屬防地餉糈地方治安對外交涉事宜第二條本會以左列各員組成之委員長一人委員十四人第三條委員長及委員由總司令聘任及遴選委任第四條委員長由委員中用記名投票法互選之得票過半數者當選票數同者抽簽定之第五條委員長産生後由本會呈報總司令備案第六條委員長承受本會議决案執行一切並對總司令負責第七條委員得提議案於本會由委員長交付議决執行其議事規則另定之第八條本會因事務上必要依據組織大綱設置各職員由委員長指揮監督但職員之進退須提付本會議决交由委員長任免之第九條本條例如有未盡事宜得由本會委員提議開會議决修正之並呈報總司令部備案第十條本條例自議决呈准公布之日施行 
[交涉署會議滬西築路案]  
　　今日前往復勘昨（十四日）江蘇特派交涉員陳世光在城西新區交署召集本埠政紳各界會議英工部局在蒲法兩鄉越界築路應取何方針對付午後二時許到者滬海王道尹常警廳長滬北工巡捐局李局長等紳界商市市總董李鍾珏法華鄉董楊洪釗蒲淞市董顧潤桂（代表張啓沃）閘北慈善團董王彬彦曁上海縣李知事等自二時許開議至五時許討論結果分頭協力阻止進行並邀李知事等於今日前往按叚復勘云 
[第一軍駢枝機關裁撤]  
　　移併第一軍辦副處第一軍張軍以現在軍事結束撤兵蕆事運輸方面須待恢復昨特下令軍事管理局局長周至誠限期撤銷北站附設電務處交通處憲兵亦同時奉令移併閘北四區總署第一軍司令部辦事處以資結束云云 
[孫傳芳不認扣借火車之覆電]  
　　本埠總商會前徇上海運輸同業公會之請曾電請浙督孫傳芳顧全商運將所扣車輛給還以便運貨昨接孫傳芳復電謂敝處從未借用滬寗車並未扣用滬杭車故所請無從辦理兹悉該會已據情轉致同業公會查照 
[臨城兵變之滬訊]  
　　三十二旅長畢庶澄部奉張軍長命令開赴山東臨城駐防内有六十三團一部約兩連（係直軍改編）忽於前日譁變幸該部長官彈壓得宜未致麋爛地方昨駐滬機關得畢旅長電訊云本部少數譁變幸同人預爲防止地方未害兹已解决知注特聞云云 
[唐啟堯爲皖事通電]  
　　安徽淮泗道尹唐啓堯昨派代表湯墉來滬携有通電一通致旅滬皖人詳陳皖事電云安徽旅滬同鄉諸先生均鑒啓堯猥以輇材謬膺重任奉命以准泗道尹兼尹兼充改編第二旅并辦理屯墾事務查皖軍五旅原係八成兵額去歲江浙之役經馬前督理補足十成又擴充補充旅機關槍連等軍額旣增餉糈更鉅皖省預算歲入項下九百餘萬元實收不過六百餘萬元而年支軍費已在五百萬元左右非將軍費减少不足以資救濟三月七日明令據安徽省長兼督辦軍務善後事宜王揖唐呈稱安徽陸軍五旅自倪前督任内裁減二成去夏馬前督復將二成補足當此時艱宜仍減爲八成原額以節軍費等語今日國家之患本在兵多必有消納之方始爲萬全之計所有安徽五旅减額二成着即擇地屯墾實行兵工派新任淮泗道尹唐啓堯總辦其事迅速實行爲他省倡此令等因安徽五旅减爲八成兵額乃係回復上年六月以前舊制並非着手裁兵减額二成責成啓堯辦理屯墾實行兵工文意昭彰豈容影射詎料旅長倪朝榮華　章等藉詞違抗誤將裁减二成屯墾兵工者歸入改編項下謂啓堯擴充兵力意在壓制其他各旅煽動二旅各軍官不服啓堯改編該旅長以藉兵自重不肯裁減二成之私心乃倡言廢督不知國人所以號召廢督者以擁兵故今該旅長等明欲擁兵乃反藉口廢督則所廢者督辦之虚名所存者擁兵之實禍其謬誤已不攻自破况乃越分妄言大干法紀若不明揭其好殊與事實相背查明令回復侂成原額旣有成案勢在必行該旅長等果能遵令辦理無不曲予寛容廢除皖督又爲王督辦之素志悉聽中央主持决不至有所戀棧諸君愛國愛鄉尙希有以敎之唐啓堯叩元 
[楊砥中被擊斃命案近訊]  
　　家屬已來滬料理駐閩海軍陸戰隊第一混成旅長楊砥中被剌殞命後現其家屬已聞訊來滬料理惟因海軍部因迭據閩厦一帶紳商控訴楊氏勒種烟苗等事已呈由執政府查辦故對於緝兇問題難以深究將來僅擬爲楊氏辦喪加以點綴惟所遺旅長一職楊樹莊則擬林忠而海軍部則又别有所屬云 
[江蘇善後會議未允縣議會加入]  
　　江蘇縣議會聯合會日前具呈盧宣撫使請將各縣縣議會加入江蘇善後會議爲委員已誌前報兹悉該會昨接盧宣撫使復電云上海江蘇縣議會聯合會覽來牘具悉善後會議規定額數每舊府州二人業經公布所請加入各縣縣議會代表爲委員限於章程碍難變更此復宣撫使盧眞印 
[顧馨一朱吟江函辭縣商會會長職]  
　　前會長定期開會討論辦法上海縣商會曾於本月十一日互選新任正副會長上海縣李知事亦蒞塲監視經紀前報兹聞是日當舉行時各會董起初提議僉有請求以舊會長姚紫若姚慕蓮兩君續任一期免予投票互選等語乃姚君深以感受因難爲辭且已兩届任滿依法不能續任堅請另行改選以均勞逸李知事亦以當依法辦理遂仍公决互選開票結果顧馨一當選爲正會長朱吟江當選爲副會長而顧朱兩君曾具函到會表示力辭聞姚會長以會務關係重要若被選者皆得辭退則會務虚懸無人主持故已定本月十七日召集新會董到會公共討論辦法以期早日交替附錄顧朱兩君辭函原文如下（顧函）敬覆者頃接台函以本月十一日互選會長履桂當選正會長照章通知等因查履桂前於當選會董時即經聲明不能應選緣由函請依法以次多數者遞補在案是履桂已不在會董之列此次選舉會長應由會董互選履桂旣非會董何能預選依法自屬無效且履桂年來公私業集精力又日就衰敝平日經手事項已苦窮於應付若再謬膺會務不僅頑軀不能勝任且於公務亦無所補益務乞鑒諒苦衷即所以尊重會務至祈察照是荷覆頌台祺顧履桂謹啓（朱函）上海縣商會諸位會董先生大鑒敬復者頃奉讀大函以本月十一日互選會長開票結果傳當選爲副會長希即定期任事以便交替等因傅謬承諸君雅愛推舉極應追隨無如有不得已之苦衷略舉梗槪尙祈諸君曲予原諒傳一介商人才識謭陋值此公務紛繁决無能力膺此重任何况近來身弱多病偶一事煩略爲勞頓則新感與舊疾同時舉發臥床難起無論有何要事不克支撑立時出門將來隕越誤公不言可知至會董一席本届辭不獲命重以諸前輩諄諄勸諭幸而會董尙在人多爰可勉從公意濫竽其間若副會長職任重要必須才力富强方克勝任傳深自度量則不敢冒昧應選也再本會公斷處職員任期雖滿因會中辦理選舉會董事務甚忙尙未定期改選傳公斷處職務旣未交缷照章不能兼任副會長又其一也有此以上種種緣由確係事實旣非規避又非矯情惟希諸君鑒原於萬一另舉長才擔任斯職俾資進行以免貽誤即祈察照無任感禱專復陳惟祗頌公綏朱得傳謹上 
[童工人數之調查二萬二千餘人]  
　　保護童工案已列入今日納税外人會之特别會中昨據某方面調查統計上海中外各工廠雇備之男女童工（十二歲以下者）計男子一萬七千九百五十五人女子四千四百人合計二萬二千四百人其中英藉工廠十四家日廠十八家中國及其他國籍工廠七十五家云云 
[太平洋籌備會徵求移民問題意見]  
　　國聞通信社云太平洋會議中國籌備會爲徵求移民問題意見事特發徵求通告云太平洋國民會議美國中央籌備會編輯股爲討論問題預行徵求意見業由本會各專門委員股分别譯成華文徵求全國國民意見兹將本會移民問題專門委員股譯發關於移民問題之徵詢條例亟盼全國碩彦就題發表答案惠寄上海博物院路二十三號本會移民問題專門委員股主任歐陽心農彚編專册以供赴會代表之參考深望早日塡覆寄下事關國際用敢羅列下列各項徵詢條例務請當世宏才碩彦不吝賜敎爲荷兹將關於人口移民富源問題錄下（關於人口移民富源問題）（一）現在中國人口若干（二）二十年來中國人口增加速率之統計（三）甲十年來中國人生産之統計乙十年來中國人死亡之統計（四）十年來中國移民人數之統計兼指明往何國（五）十年來中國僑民回國之統計兼指明由何國回來（六）十年來到華外國僑民之統計兼指明由何國進來（七）中國人口於地方上如何分配有無人口缺少之土地如有者何地請言其原因（八）甲請略述中國法律對於移民問題之要點乙請略述中國法律對於僑民問題之要點丙請略述中國法律對於本國國籍之權利何人能領有完全國籍之權利丁個人能否將自己的經驗證明各外國僑民在中國領土内可能成爲適當之中國籍民否（請將證據附入並述明其經驗與事情發生年歷）（九）中國土産糧食與人口分配之分數若何（十）非中國籍人民在中國領土領有若干土地中國法律對於此種問題有何明文規定之（十一）中國最重要出口土産爲何物並列舉其十年來出口之總額與價值（十二）何種爲中國最重要入口貨物並陳述其十年來入口之總數與價值（十三）何種爲中國工業所用之最重要原料並陳述該料由何國輸入與其五年來之總數（十四）中國有無管轄物産原料之機關如有者其管轄法若何 
[徐樹錚報告在法考察情形]  
　　本埠某君昨接徐樹錚氏自巴黎十二日所發來電云七八等日由巴黎先赴球旋參觀兵工廠次赴克魯蘇參觀煉鋼廠及海軍飛機學校次赴都移軍港參觀船塢倉砲并汽船等九日上午參觀大小戰艦潛艇雷艇各艦艇照法國元帥致敬禮鳴砲十七響并奏樂鳴號升旂適美艦座剌堡在港亦升旂鳴砲下午赴聖阿費參觀水上飛機駕駛率員役曁法將校乘飛百二十啓羅以上經過游尼斯等處忽因機損停駛下落改乘火車返聖阿費十日返巴黎云云 
[黄楚九不允借住班禪之覆函]  
　　班禪行將地下赴杭杭州官場業已爲之預備一切其住宿之的本擬借居黄楚九君九芝小築曾經來函商借兹悉黄君業已覆函拒絶函云杭州警察廳馮廳長並轉陶縣長鑒函悉班禪借駐小築一節因兒女等不日住杭且均係基督信徒未便容住佛家致違本敎宗旨方命之愆諸希鑒諒黄楚九叩 
[美官商預備歡迎美使]  
　　大陸報云缷任駐京美使舒爾曼博士偕其夫人及女公子將於本星期五日午後由京抵滬美人恊會及美商會定星期六日正午在美人俱樂部公宴舒使同時美婦女俱樂部擬在會所宴待舒夫人是晚美總領事署將開宴會欵待舒使夫婦舒使定期十九日晨携眷乘加克森總統號回國 
[法總領事由杭返滬]  
　　法總領事梅理靄君於日前偕同眷屬等赴杭游歷已誌前報兹已於十三號晚乘車返滬照常辦公 
[日本紡績界要人將來滬]  
　　日本紡績界重要人物每年來華一次考察分廠情形現聞日華紗廠及富士紗廠等總理十六人已定本月二十八日抵滬此次來滬除考察各廠成績外並須調查上次罷工風潮之眞相云 
[航業近訊]  
　　日意兵艦赴漢日本駐長江警備艦保津號來滬修理今已修竣昨已由滬赴漢又意國淺水砲艦立帛號留滬已久今奉調赴長江昨日午後三時亦已離申往漢口矣 
名古屋視察團至滬日本名古屋實業視察團係由該埠新聞業及工商各界發起團長爲岩田鑒太郎伊籐天野等率領團員長谷川等共四十四名專來中國考察實業已乘長崎丸來滬又有和歌山縣之敎育視察團二十三名昨接來電星期五亦可抵滬該二團均須赴蘇杭一帶視察 
運印華絲漲價本埠裝運至歐美之華絲從四月份起均已加漲水脚而運入印度之湖絲其去路向以忠竹林埠入口者爲最多故該路之水脚公會内亦將運印絲價另訂新率原定每件一百十二磅重者運費銀十兩今則改爲每件七兩五錢之外另加貨價值千抽五之費例如運印湖絲一件值銀一千兩者除應繳七兩五錢之水脚費外須再付估價費五兩比之原定運費已增四分之一兹已由公便通知各輸公司從四月十六日起實行矣 
厦門英領至申厦門英總領事海里德昨日來滬 
[德律風公司股東特别會紀]  
　　文匯報云華洋德律風公司今日下午四時假座和明商會開股東特别大會到七千一百九十四權庇亞斯爵士主席其報告略謂公司與公共租界工部局及法租界公董局磋商修改公司專利合同情形諸君在兩局公報先後發表之函件想已窺其大槪修改電話費及引用自働電話問題亦經討論决定新合同草案刻已商定發表惟鄙人在議案提付討論之前尙有一二端報告本公司盈餘在新合同中受有限制（一）股息八釐（二）股息平準金不得過資本總額百分之八（三）公債金不得過資本總額百分之十（四）盈餘中撥提前述各欵外所餘滾存電話費修改標準賬又電話費應五年一修改届時當酌量電話費修改標準賬上存項多寡而增减之工部局爲注意用户利益計將派一董事加入公司董事會新合同規定公司專利至一九三七年後再得繼續十年但若工部局欲收買公司得於滿期前兩年通知公司現公司章程因新合同上前述種種規定有修改之必要故提出議案兩起將公司資本增加至二百五十萬兩等語當將兩案分别提出會衆未有討論即行通過遂定於四月三十日續開特别大會確認之 
[德律風公司改訂合同之草案]  
　　公共租界工部局根據去年納税人年會通過之第六案與上海華洋德律風公司磋商修改一九○七年合同刻已將新合同草案商定由該局總董與公司總董各簽姓氏之第一字母爲證草案原文亦於昨日發表共二十七欵其主要各點如第十欵規定公司所收電話費應由公司與工部局協定之並根據下列之基本訂定之（甲）公司股息不得超過常年八釐其利率按照公司已繳資本連本合同第十四欵及第下六欵所規定新募一萬股每股五十兩之金額在内計算之如某年純盈不敷發給八釐股息則所虧之數得由下届盈餘中如數補撥（乙）每年撥入股息平準賬下之公積金不得超過公司已繳資本百分之一五又無論何時其總額不得超過公司已缴資本百分之八（丙）每年撥入普通公積金賬下之公積金不得超過公司確定資産百分之二又其總額論何時不得超過公司確定資産百分之十第十一欵規定公司每年盈餘除撥付前欵規定各項外如有賸餘應滾存電話費改訂標準賬下該項存欵遇盈餘不敷撥付前項規定各項時得提撥補足之第十二欵規定電話費及其附屬各項（獨每年股息八釐之限制不在此例）每歷五年應參酌電話費改訂標準賬股息平準賬及普通公積金賬之存項而改訂之第十六欵規定公司公積金應限於第十欵所規定之股息平準賬及普通公積金兩項該欵得用於公司營業上但無論何時不得移作資本第二十三欵規定公司各項賬册及財政紀錄等得由工部局所委查賬員於正當時間檢查之第二十五欵規定公司董事應由工部局委派一員永久連任如遇該員辭職身故或由工部局停職時工部局得續派一員繼任董事又如第二十六條規定自一九○七年四月一日起三十年期滿或更繼續十年期滿之時公司接工部局兩年前之文字知照應以全部營産土地房屋機件等售與工部局售價由雙方協定之遇磋商不能妥協時得按照二十七條規定提出公斷等語此皆與一九○七年所訂合同不同者也 
[縣署禁用輕質輔幣之布告]  
　　上海縣知事李祖夔昨發出布告云爲布告事案查私造國幣禁令綦嚴節經本公署查禁在案現在本埠忽有一種新造輕質輔幣發生擾亂市面爲害甚鉅揆厥原因必有私造處所暗中偷運來申貶價出售冀圖牟利商民不察易受其愚殊堪痛恨若不從嚴查禁必將視爲利藪源源而來其何以維圜法而杜私鑄爲害將無底止除派員嚴密查拿盡法懲辦外合行布告嚴禁仰商民諸色人等一體遵照嗣後凡有新造輕質輔幣一槪不准使用如有身帶多數輕質輔幣强迫使用者許即鳴由該管警區隨時拘究亦不得藉故挾嫌誣指致干併究各宜凛遵切切特此布告 
[丁潤庠之整理貨幣談]  
　　本埠霞飛巷川沙旅滬紳士丁潤庠對於貨幣問題素所研究常慨吾國財政之紊亂以貨幣不良爲最在原因曾於本年二月間擬具意見書函呈財部李總長略謂貨幣乃財政之命脈關係社會生活之程度尤爲密切吾國今日財政之不能統一實由於幣制之不能完善如欲整理財政非先從注重貨幣不易奏功嘗調查各國貨幣之制度詳加研究謀所以補救之方當擬具説帖以供采擇李總長深韙其議當即覆函云（上略）承示理財要旨注重貨幣極爲適當之論如有詳晰計劃極所願聞便中尙乞時惠好音以紓遠系聞丁君意見主張政府與地方銀錢兩業聯合組織設立準備庫式之貨幣銀行先發行各種輔幣劵或鑄一角至五角之鎳幣使劣幣不得使用積弊可以廓清然後鼓鑄各種一元五元十元等數之新幣切實整頓準足十進制之輔幣以之收回輔幣劵或即鎳幣漸至幣制統一而達改用金本位之目的業已詳陳財部請其從事實行矣又聞丁君云近來中國金融之紊亂劣幣之充斥生計艱難岌岌不可終日者其原因在於一二軍閥貪圖私利不顧大局濫鑄劣幣流行外埠致各省均受其影響如洪水猛獸流毒無窮若省自爲政各省之幣由各省各自鼓鑄則與地方旣有密切關係監視之嚴自不待言惡劣之輔幣從何而來云云 
[捲烟業小同行否認補助費之昨訊]  
　　上海烟紙雜貨同業公會昨發通告云逕啓者本會爲捲烟特税局非法徵收補助費並無故增加印花票面較之從前官辦變本加厲有損無益曾經召集全體同業大會一致否認而北公會對於此舉亦抱不安有願調解之意吾同業正欲和平解决豈知南公會竟用威迫手段强制執行迫不得已除將經過情形宣佈羣衆外務望各同業在此事未解决之前一律根據前議否認補助費如用威迫手段可即報告本會以便依法保障事關同業利害尙希一致進行上海烟紙雜貨同業公會謹啓又發表反對理由略謂（一）查捲烟銷額大同行爲十分之六七小同行十分之三四而擔任税票小同行反居十分之六七大同行方面祇有三四成此種比例不能承認（二）此次承商包辦税總局早有二成半辦公費津貼何以額外再徵補助費此應反對者二 
[七寳商界呈控捲烟税稽征所]  
　　七寳商界會長駱友仁徇烟商之請求呈省當道文云爲託辭稽查漏税非法侵害商民懇求令飭撤差另委以安烟商營業事竊七寳鎭捲烟特税自奉令實行粘貼印證後幸鎭上烟商深明大義遵章照貼是以和安營業不料前日迭據烟商報告云松青區捲烟特税第二路稽征所時遣流氓無賴到鎭騷擾甚至闖入内室多方搜索以逞其敲詐歛財之手叚羣情憤激要求敝會通告各商一律停售敝會以税關敎育未便抵制疊經勸導暫維營業惟查第二路時以無賴之輩派作稽查人員恃勢敲詐事或難免虎威狐假騷擾必多烟商固不堪其害也敝會竊恐釀成事端爲特據情呈請鈞座迅令松青區捲烟特税局雷局長光華亟將第二路稽征所承辦人撤差另委賢員接替和平辦理則敎育之税源可裕烟商之蒙害亦輕仰祈俯念商艱准予令飭撤差不勝戴德云云刻聞雷局長已委定潘某爲該鎭稽征所主任不歸第二路管轄矣 
[松江運副問題之昨訊]  
　　張宗昌允奏中行延至六月底交缷松江運副自秦中行接任後部中又委張乾來滬致發生問題浙江孫傳芳特派參議楊建章來申謁張宗昌代秦疏通兹悉張已允秦延至六月底交缷昨已有電覆孫矣電文如下杭州孫督辦勛鑒楊參議來敬聆種切秦運副業已晤洽當屬張運副俟六月底後再商交接事并電陳雨帥矣張宗昌印 
[郵局招考法文郵務員]  
　　上海郵務管理局現出布告招考法文郵務員月薪自四十五兩（合洋六十七元半）起得按次遞加至三百兩（合洋四百五十元）投考者欲知應具之資格及報名之手續可至北四川路管理局及南京路支局門首閲看詳細布告以便遵章報名可也並聞投考書限定本月二十一日以前交到逾期作爲無效云 
尙有本埠新聞轉入後頁 
 
 

Page 15

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *本埠新聞二 
[戒烟丸流毒亟宜注意]  
　　字林報云中國之熱心禁烟者現亟需注意戒烟丸之流毒該丸所用之原料雖多不含那哥丁質在合法用途上未始非療病之良藥然若照該丸用法將有極大之流弊不數年後恐其遺禍將更烈於鴉片嗎啡故當道亟宜嚴禁查該丸原料普通爲鹽化海洛英硝酸馬前霜硫酸金鷄納霜咖啡精外加乳糖蔗糖等品華人用之亦如鴉片就燈焚吸其烟其剌激性極重據專家統計吸此者生存年齡平均只能四年該丸三四年前創於河南今流行極廣杭州前亦爲該丸運銷之中心點漢口當道深知其害刻已嚴禁販賣犯者重罰甚至處以死刑爲今之計海關當道亟宜對於馬前霜及咖啡精兩藥除藥用之相當分量外嚴禁進口上海爲該丸大宗製造之地尤宜先設禁例據可靠統計滬埠現存馬前霜至二萬兩之巨雖北方及滿洲曾有用此以打獵者然本埠非打獵之地且兩者亦有别打獵用之馬前霜祗以容一錢之玻瓶裝放供製戒烟丸用者恒用容一盎斯之瓶裝放甚有裝成二十五盎斯之洋鐵罐者是不可以不加以嚴厲而斷然之處置也 
[總商會通過新會員閘北水電廠朱壽丞]  
　　閘北水電廠前由徐乾麟陸伯鴻二人介紹加入總商會爲會員昨由該會將加入之代表朱壽丞正式通過昨致函原介紹人云逕啓者閘北水電公司代表朱壽丞君加入本會爲會員查介紹書係執事等爲介紹人擔負入會者完全責任業經會董通過認爲會員除由會塡發會員證書逕送朱君收執外相應備函通知即請查照爲荷 
[救濟會員破獲崇明拐孩機關紀詳]  
　　崇明排衙鎭地方有拐略巨匪徐慶郎等設秘密販賣人口機關前後被害人口已達數百名連結地保勢力凶强官廳緝捕多次不獲本月六日有人密報救濟婦孺總會由該會調查員余杏鏞派得力偵探余長林陳少庭持公函投崇明縣公署該縣葛知事立即簽派警探同往密拿在新安鎭茶肆緝得該匪踪跡詎該匪恃有徒衆竟持械拒捕經余陳二探出手槍開放始將該匪首徐慶郎及其死黨徐順郎王才郎陸大海共四名拿獲解送縣公署嚴訊之下該匪等當庭承認自民五即已開設人行專行誘拐本地男女童孩販賣各處從去年起始往他方誘略即自本年計算所賣人口已在三十之外葛知事訊明大爲震怒當傳到地保往該匪人行内查出現拐十四歲女孩阿印子十二歲女孩趙紅才二口尙有供出之被拐童孩多名正在查究此役得破積年巨匪崇邑人民同聲稱决聞葛知事將嚴行懲辦並犁其巢穴俾免遺毒地方云 
[私販軍火之押儆]  
　　住居新記浜路之紹興人劉和尚以私販軍火爲業前日傍晚販得手槍四支子彈四百粒貯於洋鐵箱内上蓋洋糖外裹蔴袋背負而行經過楊樹浦路適匯山捕房一百十三號西捕及一千零零三號等四華捕在該處檢查過往行人車輛有無來帶違禁物品遂被搜獲帶回捕房昨解公共公廨請究劉供認私販軍火不諱並稱此項槍彈係轉賣與富人防衞之用等語中西官核供磋商後判决劉和尙監禁西牢十八個月槍彈充公 
[私造僞幣人與行使人分别押儆]  
　　嘉定人楊阿生在虹口東有恒路二千零七十六號門牌屋内僞造雙毫串令朱財生持向市面混用前日朱在北蘇州路行使此項僞造船質毫洋被包探周榮生查見拘入匯司捕房供出私鑄地點當即馳往將楊拿獲搜出製造器具及造成之僞角一併帶回昨解公共公廨由邵襄讞會同美貝副領事質訊得實判决楊監禁西牢二年未押三月器具及僞幣銷燬 
[表兄謀害表弟案之發覺]  
　　兇手已在鎭江拘獲福建路廣東路口晋昌祥洋貨店學徒陳萬銀年十七歲原籍鎭江在該店服務已有多年陳有表兄某甲不知因何與陳結成惡感隂曆本月初七日下午七時許甲糾合多人到店將陳萬銀喚出茶叙陳去後杳無音信次日該店執事到處偵察仍無影響遂函致陳之鎭江原籍家内請其父兄在里調查陳萬銀生死下落陳父得悉大駭本月中旬甲回鎭江爲陳父遇見當即扭入鎭江法庭請辦甲直認初七日已將表弟陳萬銀謀害而死謀害地點在上海南火車站煤屑路直西沈家宅十九間地方當時除將兇犯某甲送請官廳訊押外一面函覆上海晋昌祥號請爲根究昨午該號遣夥詣沈家宅被害地點調查當據該處農家言是日確有一無名少年男屍一具經本圖地保潘根堂查無家屬報經法庭派員來鄉驗明委係被傷要害而死拍留照片由堂棺殮等因該店夥聞言逕赴地方廳聲請將已拍之照給閲以便認領屍棺嗣奉諭着往邀該圖地保同來切實聲明案由方可核示辦理 
[臨青路前晚之刦案盜匪槍傷店夥一人]  
　　楊樹浦臨青路三十七號門牌華美化妝品號於前晚九時許突來盜匪七人兩盜在外把風五盜擁進店堂各出手槍向店夥人等嚇禁聲張當在賬檯抽屜及鐵箱内搜索僅刦得鈔票銀洋共八元而執手槍之一盜開槍一響示威槍彈適中該店夥友胡義中臂部洞穿不腹而出受傷倒地血如泉湧兇盜携贓遠遁迨該管楊樹浦捕房聞警立飭通班中西包探前往兜拿無着當向店主詢問盜匪面貌服式急將受傷店夥胡義中車送同仁醫院醫治該探等即據情歸禀捕頭核辦 
[辣斐德路前晚之刧案]  
　　法新租界辣斐德路第四百五十六號門牌沈姓家於前晚九時餘突來盜匪五人以問姓爲由敲門入内一人在外把風四盜直達樓上袖出手槍恐嚇當即翻箱倒篋被搶去金銀首飾及現錢鈔票等共計四千餘元而逸迨至探目任水楊包探石瑞祥等聞悉到來匪已違遁當即查勘丁週回禀捕頭諭令務獲究辦 
[續獲熱河路刦案盜匪]  
　　持械糾黨夥刦公共租界熱河路二百一號門牌財物之盜匪李俊卿陶學才陳文桃等被捕拘解公堂訊押在案昨由承辦此案之華探目陸連奎在梧州路一千七百六十三號門牌屋内續獲是案同黨揚州人龔桂寳一名拘入捕房押候解送公堂請辦 
[張月洲被控搶物交保候訊]  
　　自稱上海違禁物品局稽查之張月洲前日帶同七人突入虹口歐加路一百九十二號門牌張雲生家内聲言前來搜查違禁物品不由分説搜索取物而去嗣事主投該管捕房報告謂被搶去鈔票四十三元金戒三枚鴉片烟膏一缸請爲查究捕頭即派包探馬金生與一百十八號西探往狄思威路三十八號門牌將張月洲拿獲昨解公共公廨請求將案改期以便查緝在逃同黨被告廷羅傑律師聲請交保經中西官磋商之下判被告交五百元保展期一禮拜再訊 
[移提江灣刦案盜匪]  
　　江灣舖户被盜搶刦已誌本報前日清晨閘北五區五分所巡官閻鳳山率同巡長李實德投新閘捕房聲請協提該案盜黨當由捕頭加派包探居阿福與西探部根往山海關路某號門牌屋内拿獲山東人張世勛直隸人韓順福兩名昨解公共公廨經韓襄讞會同義副領事蘭君豫審之下當庭將兩盜交來警帶去歸案訊辦 
[旅館内查獲軍火與烟土]  
　　老閘捕房包探邵景範西探台册前日在山東路（望平街）二百六十二號門牌合記字號棧房之二十二號房内搜獲毛瑟槍彈一百粒盒子砲壳一個手槍彈篋四只及烟土烟具等物詢據寓於該房之四川人夏春陽稱槍彈係彼向無錫人王一魯購買當將夏王與證物一併帶回捕房昨解公共公廨中西官質訊一過判被告押候查明再核 
[雲南旅滬學生組滇西地震賑災會]  
　　此次雲南大理等屬地震災情奇重曾誌本報兹悉雲南旅滬學生會特組織滇西地震賑災委員會向各界募捐滙回賑濟該會於昨晚成立計分總務調查報告募捐四部總務部主任張永和幹事馬季唐閔蔭昌辦事處在南洋大學調查部主任趙濟幹事陶光朝馬會雲辦事處在上海大學報告部主任王孝達幹事李立忠吳緝熙辦事處在南方大學募捐部主任徐景濂幹事趙澍段宗承趙薪傳毛增齡孫嗣炤辦事處在商科大學及法政大學該會現已積極進行擬作大規模之募捐並將災情詳細報告各界以引起國人同情云 
[聯益善會昨晚宴客]  
　　陸文中君報告會務經過情形本埠聯益善會於民七四月間由慈善家陸文中君連合各同志所組織平民受惠實非淺鮮該會施材施診給藥平糶及開辦義校與購置義塚等善舉成績昭著蜚聲社會昨晚七時由該會陸君柬邀各界聚宴於東亞酒樓到者有王一亭陸伯鴻王賡廷祝蘭舫袁履登陸崧候朱靜菴等百數十人席間由陸君報告會務一切經過並有吕靜齋陳勇三童詩聞袁履登樊發源楊聘漁諸人之演説宴罷已十時矣 
[七寳開浚南横瀝將次竣工]  
　　滬西七寳南横瀝自築壩戽水雇夫挑浚以來已將一月中間幾經天雨所以未能如期竣工邇日天氣晴和特由該鄉公所出一示條派人沿塘鳴鑼催促挑夫趕工開浚故不日將次竣工矣 
[造船所新船塢工竣]  
　　文滙報云江南造船所新築之船塢開工已十六個月業於昨日落成開塢將美船列布拉多號放入該塢可容長五百呎闊六十呎吃水二十三呎之巨船所中備有三十吋二十吋及十吋之抽水機三具俱用電氣發動該塢即由毛根工程師打棧本所工人自築 
[小工掮木撞車受傷身死]  
　　滬南王家碼頭震昌木行内昨雇小工某甲於午後兩時餘鐘將丈八筒木植從該行掮負下浦適有華商電車公司之三十九號電車由南駛北初則甲瞥見電車將近站立軌道旁待車經過繼而忽又動步往前自將木植撞於電車車頭上人即跌仆於地木植亦因之棄下横於道中其頭顱爲木植壓傷頃刻暈絶不省人事口鼻流血該電車五十一號司機人見此急即停機下車將甲扶起察看傷勢頗重崗警亦到來看明將司機人之銅牌號碼抄錄後立即回報該管一區一分駐所外其受傷人已送新普育堂醫治因傷在腦部不及醫治延至傍晚即在該堂斃命當經尸屬聞知即設法預備棺殮矣 
[警探索詐之根究]  
　　閘北光復路裕大木行經理紹興人蕭文華前日被人敲詐去洋八百元曾報十一路商界聯合會指爲匪刦兹悉詐洋之人並非盜匪係四區二分所警探王澤九與天津人王六等據聞事主因吸食鴉片爲該警探查獲遂藉端勒詐並牽涉該分所巡長岳竺三四區寗署長以此案關係警界名譽昨晨飭探將住均和里之王六逮案一而傳王警探岳巡長等到區擬訊一過交四區二分所署員祁錫疇帶回該所自行訊辦矣 
[陳志剛抵押付價未清汽車之糾葛]  
　　陳志剛將八千零三十九號汽車一輛抵押與俞少軒爲法租界霞飛路俄商某汽車公司所聞以陳車係向該公司購買車價未清不能抵押因向俞交涉俞則以車由陳抵押不肯交還汽車公司並於昨晨偕代表羅傑律師投公共公廨聲訴其事據俞稱陳本託伊代爲抵押伊因與開設押店之友人商友不允受抵伊乃向友借得欵項自行受抵且伊現已將欵還友故該車應係伊物請求准將該車給領云云經關讞員商之美領雅君判俞少軒交五百兩保准將汽車領去候民事公堂訊究 
[新閘路前晚之火警]  
　　新閘路二千另七十六七號門牌糖食店係馮景範所開前晚十一時五十分鐘店内忽然起火霎時冒穿屋頂各段救火會得報由消防隊員駕駛皮帶車馳往竭力灌救無如火勢甚猛歷兩小時之久始行澆滅除該店焚燬外並延燒二千零七十八號　　店二千零七十九號廣束餅乾店二千零七十五號照相店二千零七十四號刷染店二千零七十三號雜貨店及後面新閘路太平坊弄底二千一百零二號鞋作二千一百零三號裁縫店二千一百零四五號某姓住宅二千一百零六號糖食店之棧房二千一百零七號仙人堂二千一百零八號則無恙而轉灣之長沙路一二號住宅三號板箱店四號煤炭店等皆被殃及是役共計燬屋十七幢幸未傷人當火熾時該管新聞捕房派中西包探到場彈壓迨救熄後並即着手調查起火原因旋查悉馮店向華盛華興兩保險公司保有火險銀四千二百兩遂據情歸禀捕頭請爲核辦云 
[上寳捲烟會議决增加烟價]  
　　上寳區捲烟同業公會因邇來銅元市價暴跌同業之門莊售價均係錢碼計算暗耗甚巨特於昨日午後二時召集本公會職員二十餘人討論補救方針經由陳恩祺錢文達顧少甫陸文遜孫崔山互相討論之下决定將門莊售價酌量增加即日由本公會刷印傳單分送各同行照單出售以資補救兹將價目列下大英一一○紅屋七五仙女一○○金鼠九○品海九○雙喜八○小孩六五花旗六五水鴨六○名人一○○紅橋九○大内未一角九○大前門一角四○大長城一角二○小長城一○○愛字九○茄立克二角九○土耳其二角小前門一角二○大三砲台二角小三砲台一角六○散三旗五○小綠樹三○大聯珠一一○以上每包十支大砲台大洋八角三分大前門六角四○小内未五角一三○大内未七角一一○小三砲台一角六○使館牌大洋七角二分以上五十支其餘貨物衆多從略 
[北城商業聯合會職員會紀]  
　　北城商業聯合會昨（十四）日下午三時在侯家路新會所開職員會議到者十餘人主席許少卿宣告開會宗旨略謂鄙人自長會以來己届二年本會章程第十三條職員以一年爲一任本届職員仍未改選當籌備改選手續兹謂本會會所遷徙後一切手續亟待辦理須討論進行方針繼由朱祥和發言謂本會以近年以來多數會員各專營業不及分顧會務以致會務窊敗須召集會員大會解决宜組織徵求隊徵求新會員及商店入會然後舉行改選次由張秉金發言謂本會欲謀進步非羣策羣力振刷精神整頓會務不足以資進行嗣顧竹君陳天生夏子林均有意見發表議决定於陽曆十九日召集會員會云 
[黟山青年勵志會常會記]  
　　黟山青年勵志會昨日開評幹聯席會討論在黟建設閲報牌藉開民智並欲在黟各村區遍登格言牌警策陋俗議决先行在季刊上徵求種種格言再行實行次議取消際村分會另行公函在黟會員另設黟山青年勵志會會員聯誼處俾回里會員得以集合再擬調查各埠同鄉商業情形藉兹促進云云 
[游巡隊長升任署員]  
　　駐紥浦東淞滬游巡第三隊長解廷桂現奉常警廳長令委升充徐家匯六區二分駐所署員遺缺另委谷裕　接充昨已分别到差接替矣 
[各轉運公司換給月臺新證]  
　　滬杭鐵路各轉運所用之月臺證自咋日起另行頒發新證所有舊證一槪無効昨由車務處通飭各站長轉知各公司換給矣 
[新疆路寳泰成米店火警]  
　　海寗路華租交界之新疆路十四號十五號門牌寳泰成米店於前晚九時許忽然火起頓時冒穿屋頂當經華租各界救火會聞警各驅皮帶車到場撲滅共計焚燬房屋四間當經匯司捕房曁閘北警區得悉各派探警到場彈壓云 
[西新橋火警]  
　　法大馬路西新橋街口德成昌鞋店樓上昨晚八時不戒於火當由救火會到場救熄祗焚去板壁等物後由捕房飭探前往調查起火情形 
[私携手槍案查明再訊]  
　　總巡捕房特别機關華探長鍾星南探目姚阿生白忠麒包探蘇長生魏金福等前日協同西探長壳羅香在虹口塘山路六百三十七號屋内搜出手槍兩支子彈十粒並逮捕海門人丁鴻章顧阿根無錫人張祥寳浦東人李錦祥等四名昨解公共公廨由中西官略一質訊諭令收押展期十四天查明再訊 
[私帶烟土之科罰]  
　　廣東人林永清於前日薄暮將鴉片烟土十二磅分作三在包藏於兩腿及腹部雇乘黄包車經過百老滙路元芳路口被沿途搜檢之中西巡捕抄獲又紹興人周鉅基亦因懷土九磅在百老滙路爲巡捕抄出先後帶入滙山捕房昨解公共公廨中西官逐一質亂之下判各罰洋二十五元無力各押西牢十天烟土銷燬 
[拘獲刦案盜匪候查明解訊]  
　　盜匪山東人張夫炳馬小龍日前身藏手槍在北浙江路寗康里弄口被探目陸連奎包探尙武拿獲已誌本報昨該探等將兩盜解送公共公廨稟稱查得北福建路五百九十一號沈光照被盜搶刦係被告所爲惟尙須偵查請爲將案延期云云中西官諭張馬兩名收押候二十三日解訊 
[巡捕踢傷孕婦之控究孕婦胎已墜地]  
　　巡捕羅振鵬前晚在密勒路一百四十三號牌屋内與婦人李王氏口角之下舉足向該氏肚腹一踢氏本有孕被賜後胎遂墜地同居婦人張江氏覩狀即報捕房派探季保林將羅逮捕昨解公共公廨中西官質訊一過諭候展期十四天再訊 
[扭控募嫂變賣祖墳]  
　　鄉人金敬洲前日扭其寡嫂金莊氏至六區一分所控稱有祖墳一所被嫂變賣欲遷葬地處請究經李買員質訊之下該氏供丈夫在日分得地一方内有墳山一個現因家貧將該地出賣云云奉判解科昨移地檢廳核辦 
[過犯行竊押九月]  
　　迭次過犯俞金海於前日潛至法租界地方摸竊行人衣袋内之洋銀事爲包探查見將俞拘獲帶入捕房昨解法公堂請究先由捕頭稟明前情詰之俞供認行竊不諱中西官判以俞不應屢犯不　着押西牢九個月期滿永遠逐出租界 
[控欠煤欵案候提兩証人到案]  
　　江錦洲前延律師代表接法公堂控徐葆元吞没煤欵一案奉判候傳楊邦藩楊西銘兩證人到案質訊再核今又傳訊兩證人傳不到案即據原告沈錦洲控前日商人遇見楊西銘渠言被告曾至伊處懇求故此不到等語並由代表律師請求准予改提該證人等到案訊核聶讞員商之法副領事葛君判准予改提兩證人提到交保 
[娼妓請求超豁]  
　　住居東有恒路婦人徐陳氏之女徐寳梅年十八歲前被住在蔓笠橋之王張氏等拐賣與南陽橋仁元里老九所開妓院内爲娼得洋一百三十元現因徐寳梅不堪其苦故於前日由妓院逃出奔往淞滬警廳呈請援救當經該廳飭派探警按址前往將王張氏王秀珍母女及牽涉之浦榮榮俞雙濤一併拘解到廳傳同徐陳氏由司法科提訊之下於昨備文派警將原被一干人證移送地檢廳訊究 
[指控妻母藉屍圖詐]  
　　賈文保控徐樂氏藉屍圖詐一案經四區一分署移送閘北司法科訊辦昨午該科飭警將原被函解地檢廳經張檢察官提案研訊據賈文保訴稱民人前娶徐樂氏之女梅貞爲室嗣與我妹同往絲廠做工不料被妻母徐樂氏將妻半途領去旋賣於潮州某姓得洋八十元日前民向妻母交涉即將伊十歲子德林七歲子寳林寄信民處爲質乃寳林忽染天花身死妻母睚屍抛在民家意圖詐擾求察質之徐樂氏供多推諉問官判令收押賈文保退去候核 
[携帶烟土罰六十元]  
　　王金儒日前携帶烟土一大包行經法租界黄浦灘碼頭爲捕查見以王形跡可疑當即上前杪出烟土帶入捕房昨解法公堂請究先由捕頭上堂禀明前情並得烟土呈鑒詰之王供認私販烟土不諱中西官判王罰洋六十元充公烟土没收 
[汽車夫違章罰鍰]  
　　汽車夫孔熙嘉日前駕車至法新租界地方司機不愼不聽提揮當由一百四十九號巡捕抄錄號碼回稟捕頭於昨日傳至法公堂請究先據車務處捕頭禀明前情詰之孔供認違章不諱中西官判孔罰洋十五元充公 
[汽車撞傷行人判償醫藥費]  
　　泰縣人韓四前日行經海昌路被第一軍補充旅旅長姚霽所坐之一四零八號汽車撞倒於地碾傷背脊由四區崗警將駕車之劉禮生拘入區署韓送普善醫院療治嗣經寗署長提訊判劉償韓養傷費五元了案 
[汽車撞傷男孩]  
　　一六四○號汽車昨日午後五時三十分駛至法租界西新橋街適有張姓七歲男孩放學回家被該汽車撞倒頭部受傷血流不止經車主出洋五元交給該孩家屬自行赴醫院醫治 
[汽車傷人兩則]  
　　昨日下午一時某號汽車駛經靜安寺路撞倒行人高生才頭肩等處跌傷由新閘捕房三百九十八號華捕到來抄錄汽車號碼另雇車送受傷人往仁濟醫院醫治一面歸報捕頭候示又有某號汽車於昨日下午四時駛經南京路撞傷崇明人朱阿丙腿足由老閘捕房八百五十六號華捕將汽車號碼抄錄另雇車送受傷人往仁濟醫院醫治即持傷狀單報告捕頭候示 
[公共公廨訊案彚錄]  
　　昨日公共公廨訊理民事訟案併誌於下（一）寳豐紗號訴學徒王鈺生捲取莊票逃避案堂諭被告王鈺生德喚不到原告證明屬實應判令被告償還原告洋一千五百元並將七萬一千另十六兩二錢二分數目之莊票交原告並自起訴之日起至清償日止按年八釐之利息及堂費飭提被告到案交保（一）恒記號訴楊振記定貨不交案被告延楊國樞律師辯明管轄問題堂諭本案被告不在本廨管轄之内應將原狀註銷（一）錢連大訴范福來　欵案堂諭着被告於二日内償還原告洋五十元其餘五十元分五個月償還並堂費被告免交保（一）戴廣氏訴戴嘉寳不顧赡養案堂諭原告不到註銷（一）義昌盛木行延朱樹楨律師訴聚輿福記廠股東丁祥發趙紀生欠木料價銀案丁延蔣保釐律師辯明該欵已分歸趙紀生與顧紹周負責而趙不到其代表律師承認欠數堂諭訊據本案供據第一被告應予摘釋第二被告旣已承認准照所認之數分期拔還並負堂費被告具結出外（一）大生木行訴丁祥發趙紀生欠木料價銀案堂諭着照三千一百六十五號案内堂諭飭遵（一）莊阿桂訴陳通楚欠定做招牌價洋案堂諭被告旣已承認准兩月一期每期三十元償還以清完案並負堂費（一）俄女特劉叨基訴祥生汽車行主周祥生賠償被汽車撞倒損失案堂諭着被告賠償原告自請醫生費銀三百兩賠償原告兩個月薪水洋三百元前發禁諭自五天被告交保付欵後失其效力 
[誌謝]  
　　昨承商務印書館惠贈第十五卷第三號（少年雜誌）及第十七卷第三號（敎育雜誌）各一册又銀行週報社惠贈第三九四號（銀行週報）一册誌此併謝 
專件 
[美國在中國之領事裁判權（續）陳御風譯]  
　　（ＡＭＥＲＩＣＡＥＸＴＴＡＴＥＲＲＩＴＯＲＩＡＬＲＩＧＨＴＥＩＮＣＨＩＮＡ（ 
親律遺囑親筆遺囑全由立遺囑人親筆書寫且簽名其上因人人筆迹之名殊而假冐甚難故此項遺囑效力甚大按習慣法親筆遺囑雖無證人亦屬有效縱死者親筆一信載明死後財産之處分方法亦可鑒定作爲最後之遺囑照美國阿拉斯加及可倫比亞律則每遺囑必須有二證人並無例外然在中國之美國法庭則承認親筆遺囑可以無需證人而亦有效法庭之言曰（美國阿拉斯加與可倫比亞律每一遺囑必須有二證人並無例外然本法庭則根據美國聯邦大理院之原則規定親律遺囑無須證人蓋主遺囑人旣費神親寫遺囑之全文則可免除他人作證之必要也此旣爲聯邦大理院之意旨本法庭故不惜置阿拉斯加與可倫比亞律於不顧而採用之况在中國之美僑大抵離羣獨居欲覓二證人每難得之其理由愈充足也） 
見證遺囑見證遺囑乃有證人作證且當立遺囑人之前所書寫者也此遺囑可由他人代寫或由本人親筆前述照阿拉斯加與可倫比亞律凡遺囑至少須有二人作證照古時遺囑規律則謂見證遺囑應由立遺囑人親自簽名且當三四有信用證人之前書寫之是故見證遺囑最好請人審愼書寫且至少須有證人三人 
分配遺産美國可倫比亞律適用於美國國民僑居中國未立遺囑而死者其遺産除付去合法債欠外所餘者照下述分配之 
一倘未立遺囑而死之人祗有寡妻而無子女父母孫男女兄弟姊妹或兄弟姊妹之女子則其寡妻獨享其全部 
二倘有寡妻及子女或子女之後裔則其寡妻祗能得三分之一　 
三倘有寡妻而無子女或子女之後裔惟死者有父或母或兄弟姊妹或兄弟姊妹之子女則其寡妻可得遺産之半數 
四除寡妻之一份外所餘之産或無寡妻者之全部之産再按下法分配之 
（甲）倘有子女而無其他後裔則均分之於子女 
（乙）倘有父親而無子女與後裔則父親得其全部倘有母親而無父親子女或後裔則母親得其全部 
（丙）倘無父母子女與後裔而有一兄弟或一姊妹或一兄弟姊妹之子女則其人得其全部（未完） 
 
 

Page 16

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *商業市况 
[北京專電]  
　　前塲玖陸開盤三二七五高至三三二二五收盤三三一七五成交一百六十餘萬金融現貨開盤八八九柒長現貨開盤七零二五後塲玖陸開盤三三一七五高至三三二五低至三三收盤三三零二五成交四十餘萬鹽餘劵一六一（十四日下午六鐘） 
[厘拆平疲]  
　　昨日洋厘早市之價開七錢二分四厘六毫二忽五午市仍同較上日小一毫二忽五三月底期洋早市略小午市又回高二毫半與前日相同四月半期洋早市亦小價爲七錢二分三釐七毫五午市以買者踴躍價升至七錢二分四釐比上日收盤大二毫五銀拆開關以來又回平落早午兩市均懸掛白借比前日又小二分 
[國内滙兑市况]  
　　上海銀行四月十四日國内産兑行市報告云今日京津銀洋匯均漲銀匯京公砝爲一千零五十一兩五錢津行化爲一千零五十九兩五錢各漲起一兩洋匯京爲一千零零四元津爲一千零零三元均漲起一元漢電申匯爲九百七十二兩七錢五分洋價爲七錢零五釐五略見回高故今日漢匯見跌洋例爲一千零三十兩較昨日跌七錢五分洋匯未動仍爲一千零零六元濟匯未動濟平爲一千零四十兩零五錢洋爲一千零零五元五角烟匯烟估爲一千零三十七兩回小一兩洋滙仍爲一千零十元青島膠足合申元一千零六十九兩五錢洋爲一千零零五元五角均見漲起蕪湖一帶現届米市現洋甚燥匯欵每千元須貼六七元左右此間各銀行裝赴該埠得頗屬不少云 
[神户英美滙市電訊]  
　　昨日神户匯兑市午前電日美匯兑賣價四十一元七角半與上日無變動買價四十一元八角七分五較上日高零六二五日英賣價一先令八辦士九三七五較上日高零六二五買價爲一元令九辦士高零三一二五正午來電日美賣價高零六二五爲四十一元八角一分二五買價不變日英賣價一先令八辦士九六八七五較午前高零三一二五買價不變午後電與正午市同 
[日法滙掛牌價改貴印滙改賤]  
　　昨日星期二爲外國清明節後開市第一日外匯掛牌滙豐於九時半開出計印匯大二五法滙小十法郎東滙大二五外餘均未有變化計先令弗動仍掛三先令零半辦士印滙改掛二百零三羅比半法滙改掛一千四百零五法郎美匯仍爲七十二元七角半香匯七十上兩二五東滙改掛五錢七分二五荷匯仍掛二百八十二盾新滙掛七十七兩 
[先令交稀價穩]  
　　昨日星期二先令弗動仍掛三先令零半辦士市况午後稍緊上午銀行賣出六月份爲三先令零七半至三先令零八七五買進三先令零八七五至三先令一辦士午後賣出三先令零八七五進三先令零九三七五最後賣出祗三先令零八一二五進三先令零八七五 
[美滙市况平定]  
　　昨日星期二美匯仍掛七十二元七角半市况趨鬆上午銀行賣出七十三元三七五至七十三元半買進七十三元半至七十三元六角二分五午後賣出七十三元六角二分五買進七十三元七角半後賣價七十三元半買者七十三元六角二分半 
[東滙價緊交暢]  
　　昨日星期二東滙好起二五改掛五錢七分二五市况略緊銀行上午賣出六月份價爲五錢六分八七五至八一二五又至八七五買進五錢六分七五至六八七五又至五錢六分七五午後賣價爲五錢七分至五錢七分一二五買價爲五錢六分九三七五至五錢七分 
[標金堅漲]  
　　昨日星期二大條銀因國外休業致無電告美滙兑開盤弗動收盤大二五銀價大二五日英日美初均未動後至十時半日美改大二五日英仍然弗動五月份標金開盤二百七十九兩二錢嗣因買户缺乏人心難好故最小跌至二百七十八兩先令揭曉時因東滙大二五故漸回升至二百七十九兩一錢收盤四月份登賬價格二百七十八兩五月份二百七十九兩補水二百七十八兩烚赤三百二十七兩七錢半午後標金開盤二百七十九兩五錢人心轉好故漸見升漲至先令揭曉時已漲至二百八十兩况東匯又緊故人心更好買户亦隨之而多金價升漲至二百八十一兩二錢（全市最高價）後回小去三錢至二百八十兩零九錢收盤計全日高低相差三兩二錢較之上星期五則漲起銀二兩一錢云 
[公債續清市價微漲]  
　　昨（四月十四日）各債期現貨市况續仍不振市場人氣依然開散全日期貨成交額祗六十六萬元整六占三十三萬五千元七長十五萬五千元金融十七萬元現貨做開種價頗多共二十二萬四千元九六公債十四萬六千元整理六厘五萬四千元五年一萬七千元七長整七均寥落七長計六千元整七祗一千元各債市價趨勢續極呈定前後市各債上落差額七長現貨計四角餘則俱祗角許在前市時各債價較堅定後市似略縮但較之前日大致則續稍上漲如七長現貨回漲四角五大漲高半元七長四月份期貨好起二角半九六及整六現貨亦各續漲二角其他則各祗好起一角左右兹分述如左 
金融公債金融現貨千元票昨仍無市期貨四月期八十九元一角比前市小一角較前日回縮半角五月期八十九元六角較前市跌下一角半與前日價同 
整理六釐整六現貨七十七元九角與前市同較前日續漲二角期貨四月期七十八元零五分比前市好起五分比前日漲高一角五月期七十八元四角半較前市跌半角比前日　漲五分七年長期七長現貨七十元零五角較前市開盤漲高四角比前日回漲四角期貨四月期七十元零七角與前市價同比前日同漲二角半五月期七十一元較前市略縮五分比前日亦回漲一角 
九六及其他九六現貨三十二元九角較前市好起五分比前日續漲二角五年現貨大小票及整七各做開一盤五大八十四元五角較上週漲高半元五小八十二元二角比上週續好二角整七價八十一元六角比前日好起一角 
[外股市况堅挺]  
　　海利洋行報告云昨日外股市面開盤即呈堅挺殆下午收盤前接新加坡電告橡皮漲二分爲七角五分半一時人心大好除英爪華有小數股數售出外餘均無賣者各股成交價格公共汽車五月期十四兩半現盤十四兩耶松四月期一百二十七兩半五月期一百二十九兩英特去四兩七錢半四兩八錢半又四兩八錢七分半至五兩六月期四兩九錢英爪華十兩半五月期十一兩志摩一兩四錢六月期康沙利特六月期三兩六錢爪華康沙十七兩二錢半可大把羅六月期一兩四錢搞老佛四月期二十一兩半現盤二十一兩半利拍一兩三錢二分半新聞浦六月期一兩半西記一兩六錢大拿米拉四月期一兩二錢七分半六月期一兩三錢現盤一兩二錢半天傍五月期一兩九錢二分半 
[紗花轉堅]  
　　現需不惡賣價回堅昨日星期二美棉始因天氣益佳面跌旋因同行及現貨商均縣進市勢轉堅計近期漲一至四磅音遠期漲十六至二十三磅音現貨未勲英印棉無報告大阪現紗二十支藍魚及紅財神漲三元十六支福島及三馬漲一元本埠紗市始因三品趨跌日商抛出有疲軟之勢旋因現紗方面客帮尙形活動人心稍堅同時賣方獲利了結市價轉漲棉市平穩兹將期現紗花市况分列於後 
期紗紗布人鐘標準初因美棉轉漲市勢略堅旋因三品又跌日商抛出重行回軟近期跌一錢遠期漲二三錢後市因三品回堅現銷活動近期漲三五錢遠期漲七八錢全日共成交一萬七千四百包收盤價列後 
四月期一七四·○○漲·二○七月期一六八·三○漲·五○ 
五月期一七一·四○·五○八月期一六七·五○·七○ 
六月期一七九·三○·七○九月期一六六·四○一·○○ 
現纱客帮方面略形活動川帮進二十支金城砲台鴻福一百七十五包江西帮進二百餘包寗波帮進一百包漢口帮進七八十包野鷄帮進一百餘包其餘汕頭福建牛莊廣東蕪湖内地等帮共進二百餘包賣價漲跌二錢五分至五錢各牌市價列後 
十六支雙象一七三·五○二十支立馬一八三·○○十支雙羊一三七·二五十六支胭脂虎一七四·○○二十支豐年一八二·五○十支荷蜂一五八·七五十六支藍鳳一七四·○○二十支水月一八一·五○十支麒麟一五五·三五十六支豐年一七五·五○二十支砲台一八二·五○十支豐年一五九·○○十六支日光一七四·七五二十支金城一八七·五○十四支雙喜一七○·七五十六支丹鳳一七一·七五二十支鴻福一八三·○○十四支藍團龍一六九·○○三十二支福島二四三·○○二十支雲鵬一七九·七五八支三虎一三六·○○四十二支鶴鹿二七二·○○十二支天官一六四·七五 
期棉通州標準前市因美棉回堅市氣轉好近遠期各月漲五分至一錢五分後市因紗市回堅空頭了結續漲五分至一錢五分全日共成交二萬五千八百担收盤價列後 
四月期四二·六○漲·一○七月期四二·七五漲·二五 
五月期四二·七○·一五九月期四○·九○·二○ 
六月期四二·七○·一五 
現棉公曾消息碼頭到姚花三百担通州花二三百包廠商號家均有交易市價如左 
陜西花四二·五○恒豐進一五○件現貨送廠 
孟加拉花三九·二五公興進一○○件現貨棧交 
三品跌風未已（十四日大阪電） 
三品前日竟能維持三百元關門市人以爲漸有起色不料積重難還之勢已成故今晨美棉雖漲起三角除賣方因獲利略有買回外餘皆毫無進意僅九月期漲起一元其餘各月期均跌去二三元不等旋賣方又爭先賣出各月期又跌去二元跌勢不已尙無底止三百元關門又有不能維持之勢矣 
大阪紗市猛跌（十四日大阪電） 
棉紗現貨因期市疲軟回跌甚勁正貨二十支四月期呌價爲三百零四元五月期爲三百零六元成交無多 
鶴鹿四十二支現貨四二五○○ 
鐘紡十六支現貨二七八○○ 
合同十二支現貨二六八○○ 
攝津十四支現貨二八一○○ 
大阪布市閑散（十四日大阪電） 
棉布市况昨日後市因川口帮略有買進已微有轉機今晨又因紗市猛跌交易清淡 
绀千馬四月期一九四○ 
弓矢四月期一五○○ 
絲市依然不振 
　　昨日洋莊絲市仍現不振歐美各處市面殊無轉機兼以横濱日絲又趨低廉以致滬埠各絲交均難發展新陳滬廠經昨惟公安愼餘二行進上中等貨八十包價尙平定川鄂黄廠經由英法二行購去中等貨四十四包行情堅穩粗黄絲經則由印莊購進十三包價未變更灰白二經均以市價看低去路又無交易完全停頓 
横濱絲市忽轉堅俏（十四日横濱電） 
生絲現貨江商公司進意頗濃而允以矢島牌爲最需要但吃價僅一千八百二十元較前日跌去二十元賣方態度强硬交易因未能成立須俟期絲市况如何方能决定 
絲屑市况歐洲帮買進五月斤其餘亦有零星交易人氣堅俏 
公平呌莊 
客胃平淡拍價跌多漲少 
昨日星期二輪值英商公平洋行第七百四十七次不限價拍賣排列羽綢寧綢尺六元絨泰西緞洋花綢細布市布原布漂布等疋頭二百○三件計九千一百八十疋比較上次少二十二件計一千一百疋市形無甚起色客帮銷胃平淡人心趨弱以致各貨跌多於漲計拍成（羽綢）三十一件計一千一百六十疋跌者由二分半至二錢七分五惟亦有稍漲二分五至二錢五（寗綢）五件計一百五十疋弄璋二釐半輕羅小扇跌七釐五連城　亦小半分（尺六元絨）四件計九十疋豐年劉海兩牌各跌二釐五（泰西緞）二十三元計七百六十疋漲落互在二釐半（洋紗）十二件計六百疋甘露寺跌六錢九德亦跌二錢五（花羽綢）四件計一百二十疋虎瀑跌落三錢二分五（細布）十件計六百疋降去七分至二錢一分惟人槍三久見好五分三寳亦如四分（市布）四十件計一千九百六十疋跌一分至一錢四分内稍有加一分至九分（原布）四件計二百四十疋人槍佳跌九分吉祥如意漲三分戰長沙亦如四分（漂布）七十件計三千五百疋跌一分至四錢九分内間有少數漲起數分至一錢二分者 
[期紛愈漲愈高]  
　　本月份已衝出五錢昨日期粉市價步漲已具愈趨愈高之勢市場人氣　　難以遏止緣原料來源日减洋粉麥價跌之説仍屬難證故還期漲勢仍健而遠期價亦一致看漲昨日上午開盤後散多頭以月底交割期近抵補益力而認虧了結者亦紛至沓來投機家與某廠吸收近遠期仍然一往直前不稍顧慮故各月市價逐步上漲午後開盤後客帮繼續動辦多方進行亦不稍懈空方搶補更殷故市價依然步升收盤結果本月份價爲二兩五錢零五厘較前日收盤價計漲二分二五四月份爲二兩三錢九分半較漲二分半閏四月爲二兩一錢四分半較漲分半五月份爲二兩零四分二五較漲一分二五期粉成交額上午二十三萬六千包下午三十萬八千包收市十六萬九千包共計七十一萬三千包股票成交六十股價由五十三兩一錢漲至五十三兩二錢計漲一錢現粉並無輸出云 
[五金售價漲跌互見]  
　　昨日五金出路頗有逐步上升之勢蓋封關初過各客帮中皆從事添辦故大路貨中如白鐵皮鐵條及法西釘等莫不有重大之談判惟調查各帮成交價則因到銷關係稍有進退云 
[煤銷暢旺]  
　　昨日星期二輪船工廠並雜户等銷路均暢原因西節清明封關後數日未裝現貨故昨皆採購市場售出頗形擁擠兼以各號售出之價甚形平定是以買者更爲踴躍全日統計成交連現裝達五千餘噸之多云 
 
 

Page 17

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *本埠增刊 
[永安新到橡皮雨衣料]  
　　永安公司二樓西衣裁縫部新到各種橡皮雨衣料計十餘種厚薄均有顔色各别已製成者售價尤低又春季花呢料及華達呢大衣料亦有一批新貨運到云 
[先施運售孩童帽]  
　　先施公司新二樓前日由美國運到春季孩童帽係　嘰及法蘭絨製成式頗新頴顔色均數種合成帽角有一記號或三角或橢圓旁有垂鬚價每頂自一元一角半至二元一角半聞昨日售去有四十餘只云 
[帆布橡皮底鞋到滬]  
　　北四川路靶子路口微微公司向售美國橡皮公司套鞋橡皮底鞋現因天氣和暖新到大批帆布橡皮底鞋式樣新頴男女大小均備定價頗低廉云 
[實用銀行簿記書特價]  
　　中華世界兩書局發行之銀行簿記一書爲杭州交通銀行行員馮儀九君所著理論詳明實務手續亦解説精確其叙述發行鈔票信託業務决算辦法等章銀行界羣推爲最有價值之書近自發售特價以來購者異常擁擠如何杭州交通銀行馮君訂購更可從廉以公於世云 
[杭州遊覽專車之尾聲]  
　　四川路九十七號上海銀行旅行部於耶穌復活節特備之遊覽專車已於前日下午回滬該車原擬五點三十分開出後因候掛法領事花車至五點五十分開出計掛頭等車三輛混合車二輛二等車二輛三等車四輛花車一輛用○宇五號機車拖運搭客共約八百人沿途除嘉興上水外均未停歇至十一點五十分鐘到滬車上飲食等設備均頗周至并有夜班稽查及工程師　　巡查上海銀行杭滬二處職員約四十人均在站迎送專車招待團仍由莊鑄九君督同照料乘客皆極滿意云 
[醫界消息]  
　　平湖吳君憶初自費赴德海台山大學習醫四年得醫學博士學位於去臘回國曾誌本報兹悉吳博士已賃定白克路十七號洋房爲診所即日開診吳君爲人和易小兒科尤爲特長旁及内外皮膚花柳各科無不精詳周至所有手術器具皆運自德國云 
 
 

Page 18

 
 
1;第一萬八千七百二十一號;中華民國十四年 西曆一千九百二十五年四月十五號
星期三 * *[婚禮預誌]  
　　無錫丁仲祐先生次子惠康君將於夏建三月二十七日下午四時與前浙江會稽道尹黄涵之先生六女公子鼎雯女士在梅白格路本宅行結婚禮是晚七時在北京路功德林設筵欵客聞兩親家均皈依佛門故男女兩宅皆持婚禮不用葷腥主義以爲之倡云 
[出版界消息]  
　　安息浸會叢刋本埠西門斜橋安息浸禮會堂近發行安息浸會叢刋一種係非賣品惟函索者須附郵票一分内容如敎會家庭及學校消息詩歌譯叢傳記演講通訊衞生箴言常識等曹穹漢君爲正編輯董景宏君副之第二期已於四月十號出版云 
憶芬樓可談集是書爲陳肇援君編輯所選筆記小説皆屬新頴饒有趣味書分上下兩卷都五萬言洋裝一厚册凡欲索閲者附郵票二十五分寄天津路五一九號中國實業銀行保險部陳君索取可也 
鳳雛雜誌爲吳門周蘇鴉君編輯不日出版已徵到趙眠雲之題字胡亞光之封面畫翟愚　之晝蹟及西冷風景並有程瞻廬何樸齋高天棲楊夢溪龐樂園彭半蘭孫綺芬嚴媿　李俊超張竹　梅鶴亭梅子馨吕君豪等諸君之作品四月初旬出版定書價目及詳情載章程内函素即寄上海總社武昌路德興里十九號 
梅蕊雜誌爲鎭江梅社所出版内容豐富銅版清晰每册售大洋二角本埠代售處爲四馬路梁溪圖書館 
[集會表]  
　　陽曆本月時間地點召集者事由 
十五日下午五時江蘇省敎育會省敎育會評議者 
十六日上午十一時半在壳件洋行内泰平橡樹公司股東會 
[天氣報告]  
　　徐家匯天文台昨日下午四時三十分氣象預報云天隂而和浙江之南有東北風北方則爲無定向之微風及局部無風區域台灣海峽有霧喀羅林島氣壓低降又昨日下午三時前二十四小時内本埠氣温最高五八六最低四一四去年同日最高八七二最低五五八 
 
