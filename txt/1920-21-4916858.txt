# 1920 - 21 - 4916858

 

Page 1

 
 
   
 
 

Page 2

 
 
   
 
 

Page 3

 
 
時評 
[告陸氏（冷）]  
專使陸徴祥氏今日將來滬晋京矣滬上之人盡注意之矣余特有言告陸氏者今日之中國前途關係非細待陸氏以解决之事正多陸氏須以眞識定見行之勿爲他人所左右苟不行其志去官而行可也勿自誤以誤國家 
陸氏於外交界之經騐不可謂少即其以前所行事亦有然有否特余以爲陸氏之所少者堅定之主義耳陸氏爲外交家性情類機警故每易爲人所摇動陸氏宜自知之 
專電 
北京電山東案巴黎華盛頓來電美勸中國勿直接交涉英法不表示意見日催先决魯案次决閩案中國方面昨决定擬先解决閩案俟陸回再商魯案（二十一日下午五鐘） 
北京電外部已將日本對魯案通牒錄告駐外各使徴求意見並詢保留案進行狀况（二十一日下午三鐘） 
北京電陳次昨在國議席上報告日本通牒内容决由外部擬定辦法再付閣議取决（二十一日下午三鐘） 
北京電陳次到閣議席上聲明對日交涉案陸外長未回京前暫不將所持方針有所表示又陳語某社記者魯案關係重大吾國所處地尤覺困難歐會中旣不能爲强有力之協助今若專盼聯盟會主持恐亦難免失望（二十一日下午二鐘） 
北京電日使提出魯案節略（一）根據歷次宣言擬將青島交還中國（一）關於善後事主中日組委員會解决（一）青島日兵可撤回但中國聯隊未組織就緒前暫由日軍管理（二十一日下午二鐘） 
北京電小幡昨至外部對山東問題主由中日組織委員會共同商决（二十日下午三鐘） 
北京電政府召王正廷來京將晉授勳位（二十日下午三鐘） 
北京電王正廷電覆不允北來北京電五百萬借欵倫敦復電英法美日已協商就緒定名一九二十年緊急借欵美日出資各半英法由美日代墊擬用煙酒稅作抵原訂之烟酒借欵有歸併說 
北京電五百萬鎊墊欵代表面允財長李思浩二月一日交付 
北京電中交京鈔兌現案分兩法（一）以公債收兌（一）按四年分兌現正討論未决定（二十一日下午五鐘） 
北京電徐恩元在公府財政會倡議設中央銀行抵制中交兩行財部不贊同已打消（二十一日下午五鐘） 
北京電庚子賠欵減償案决向聯盟會提出如定作敎育基金可望各國通過（二十日下午三鐘） 
北京電財李承徐樹錚命令來京鹽關長官自認或代募邊業銀行股本至少五千元 
北京電當局執行預算案决從减政裁人入手（二十一日下午二鐘） 
北京電軍政府删電選派留日陸軍大學生陳銳等已逕赴東請免來京又銑電尊處因甘省同鄉會電吳攀攀案跡近煽惑將董珍等逮捕未免羅織請速放北京電安系與靳最近接洽農長由政團舉人非張弧卽李盛鐸敎長聽政府自選靳意屬范源濓及張一麐（二十日下午三鐘） 
北京電徐意將陜西陳樹藩調京以湖南張敬堯督陜吳光新督湘北京電滬會取合議制說唐不贊同（二十一日下午三鐘） 
北京電王月波回述滬會形勢主張先定事實再商法律（二十日下午三鐘） 
北京電吳佩孚電曹要求撤防 
（二十日下午三鐘） 
北京電鮑電據報伯力驛馬四巴司等處美國軍隊於文元兩日開始撤回雙城至伯力鐵路現已不歸美人保護關係東亞大勢 
（二十日下午三鐘） 
北京電赤塔張天驥電謝米諾夫派赴伊爾庫斯克之部隊在伊東四十餘里米海了站被捷克軍解去武裝不許入境（二十日下午三鐘） 
北京電崴電伊城新黨現組織中央政團塞爾克勢力最人被擧爲政團首領昨外參陸部均電致駐崴李（家鏊）林（建章）請探詢各國對俄意向（二十日下午三鐘） 
北京電馬福祥電甘省回族自被川村乙麻勾煽後經祥宣布曉諭不至有意外並已請甘新妥防 
香港電粤砲艦五北洋艦二泊前山監澳塡海禁在青州取坭照會澳政府派員到前山交涉不允現澳督與新兵主戰土人主和内地糧食不准往澳居民多逃澳戒嚴（二十一日下午七鐘） 
香港電昨東園開會歡迎王正廷達二千人王述和會經過情形及今後對國民希望學生贈拒約功高四字大中堂女界聯合會請准女參政散會赴莫督宴 
（二十一日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
雲南省城電近駐巴塘之敎會醫士希爾登氏於一月四日在赴滇途中爲匪所擄今日此間接有消息謂匪黨只將希氏拘入高慶山（譯音）（二十日） 
大陸報電 
北京電靳將發電促和略謂國際聯盟行將開會全國應一致對外則議和進行不容再緩北京電政界確訊五百萬鎊墊欵近有可成希望北京電吳佩孚電湘南並無匪患 
北京電吳佩孚電請政府以明令撤防休養留爲對外之用政府决電慰勞並令財部速籌餉項接濟 
北京電外訊英商會已敦促英政府退還庚子賠欵北京電山東問題日使已正式提出外部主張由中日組織委員會共同研究解决外部以案關重大决俟陸總長回京再定辦法 
北京電總統電楊晟親邀王正廷來京 
北京電農長擬李盛鐸敎長擬張一麐正在接洽中（以上二十一日）以上中華通信社電 
北京電日提出交還青島問題政府方針未定昨閣議專討論此事無結果外團對此頗注意 
北京電某顧問建議德約我已拒簽條件不生效力青島應直接收回無須間接交還當道頗然其說（以上二十日） 
北京電靳决去傳擬諷使自辭徐段均允閣員亦認可安福聲言傳去留與安福無關 
北京電徐鼐霖電日本在延吉各屬設警經迭次嚴重交涉現日人已允完全撤消 
北京電邊防處段督辦在宅集議防俄辦法後電召徐樹錚來京面授機宜 
北京電徐樹錚來電定月内回京 
北京電五百萬鎊借款可望成立英主監督用途政府以不能干涉内政爲言現正在商榷中 
北京電政府統一國内財政召集京内外各財政當事訂期月内會議 
北京電皖督因病决計乞休已派人來京與當軸接治繼任問題（以上二十一日） 
香港電西林於南方軍隊有意收束擬具議案預備提出建設會（二十一日）以上中孚通信社電 
公電 
駐洪江黔軍王華裔通電各報館均鑒竊湘西糾紛溆洪事變裔率軍駐防斯地係屬客體本軍力任調人盡我職務舌敝唇焦殊無效果乃廖湘芸兇横䟦扈任意稱兵竟公然率隊圍我客兵駐紥之新路河傾亡我兵士多名再攻我黃系洞而達安江及派遣代表又遭殺戮不得已出於正當防衛始率隊與之接陣鏖戰五日目下已將廖隊擊潰仍駐原防誠恐野心未死擾亂地方除一面飭前線停止攻擊防禦外是非公論伏候公判謹此上呈王華裔敬叩寒印 
湖南旅京各界聯合會電各報館鑒張敬堯督湘以來焚屠株醴解散學校私運烟種敲剝金錢違反人道禍國病民層迭出中外切齒倘再姑容湖南土地人民必盡歸胥溺同人顧瞻桑梓愴痛實深爰組斯會共謀挽救張氏不去誓與偕亡除縷呈中央立予撤懲並呈請總檢察廳提起訴訟外用布區區敬懇一致主持以除此惡湖南幸甚中國幸甚湖南旅京各界聯合會叩號 
里昂無線電（路透社送） 
[法國新内閣人物]  
二十日巴黎電法國新内閣業已告成總理兼外交總長米勒蘭氏陸軍總長勒菲佛氏海軍總長藍特萊氏財政總長瑪薩爾氏司法總長洛比圖氏内務總長斯台氏商務總長伊薩克氏農務總長畢加德氏公共工程與運輸總長特羅克氏殖民總長薩洛特氏敎育美術勞工總長巨丹氏社會衛生總長白里登氏光復區域總長俄野氏此外尙有次長十人各總長除財政農務兩部外餘均國會議員 
二十日巴黎電米勒蘭氏今晨將引新閣員謁見普恩賚氏與戴香納氏午後將草擬内閣宣言書定於星期四日在國會宣讀英法意三國總揆今晨開會審查未决之外交問題並將聆羅馬尼亞首相宣述羅國現局米勒蘭氏亦將與會今晚如巨哥斯拉夫覆意之文已到則將續開亞德里亞海問題之會議 
二十日巴黎電米勒蘭氏組織之新内閣各報均予以美評謂新總理勤勞而有遠見且爲精誠愛國之士其政策必能注　國家之建設云 
[高等會議與俄事]  
二十日巴黎電高等議員昨日在法國外交部開會 
由克勒滿沙氏主席與會者爲英首相喬治氏意首相尼蒂氏福煦上將維爾森上將裴蒂貴族華特朗氏邱吉爾氏共同討論俄國事務英法兩國海陸軍領袖之參與會議足徴所考慮者乃屬該問題之軍事方面喬治亞民國之代表齊特士氏等三人及亞塞倍疆民國代表馬爾丹氏等三人曾蒞高等議會傾述各本國之需求與志願且謂高加索人民乃勇武之民族今已由舊日俄軍中挑選精壯編成勁旅决計抵制過激黨之進取惟缺乏軍械與子彈耳 
[各國近事記]  
二十日巴黎電君士坦丁電稱統一進步黨幹事之主要會員恰基氏與賴西姆博士爲戰時屠殺人民之主要唆使人已由軍事裁判所定罪一處死刑一罰充苦 
役十五年兩人現均在德國 
二十日巴黎電瑞士前總統亞都爾氏昨晨抵巴黎蓋擬與高等議會討論瑞士加入國際聯盟會事宜 
二十日巴黎電羅馬東京飛行之第一機已於星期日由羅馬出發爲二百匹馬力之三葉飛機 
世界路透電 
[英法之俄事論]  
十七日倫敦電某高級軍事家所發表之文論過激黨在東方之嚴重危險者已引起倫敦巴黎之注意英報大致皆謂文中所陳證據頗爲有力足徴過激黨擬鼓吹其主義遍及全球而以武力爲輔但威斯明斯特報與每日新聞則不信過激黨有侵略之志略謂與過激黨開戰費用無窮而結果不可預料苟無確鑿不移之證據以證明過激黨野心逼成歐亞大戰局者則此種戰爭將不爲人所贊成云云毛里斯上將投稿於每日新聞謂唯一穩健政策在開放俄國門户而使國際聯盟會調查事實云云英訪員之在巴黎者報告法國報紙見倫敦此文後之驚愕情形並謂文中所言各節尙未經英法官場證實英法當道皆以爲大局未有非常之變遷今邱吉爾氏華特朗氏來法聞將專事討論歐陸之大局每日新聞巴黎訪員稱目前最足震動協約國之一說即爲紅軍由德人組織指揮力能攻擊東西兩方之危險是以協約國現有一問題應解决者即出兵推翻勞兵政府使德國黷武軍人得乘隙而代有其位此舉果否有輔於民治主義是已 
十六日巴黎電高等議會决定爲挽救俄國内地人民困苦起見准與俄國互换物品故高等議會將以種種便利給予俄國協濟會俾一面將衣着藥品農具等物運入俄境一面將俄國餘多之榖麻等物運出此協濟會係與俄國農界直接接洽者高等議會此舉並不含有更變協約國對於勞兵政府之政策之意 
十六日倫敦電聞西比利亞之紅軍乃由德國白魯施將軍指揮又聞德國軍事專家若干員近曾參與莫斯科軍事會議 
[高等會議要求引渡德前皇]  
十六日巴黎電高等議會致荷蘭要求德前皇引渡之函係法人所擬並加入美國於去年七月間所擬草稿之一節此函由高等議會通過高等議會又通過要求荷蘭交出德國戰事諸罪犯之第二函稿據高等議會中人云 
荷蘭如不顧交出德前皇正不患無詞蓋破壞國際道德與條約尊嚴之罪未嘗規定於荷蘭法律中與引渡條約中也法國各界人士皆預料荷蘭未必允交出德前皇 
十九日巴黎電克勒滿沙氏署名送交荷政府要求德前皇引渡之函其原文今日發表略謂協約國决定從速實行和約第二百二十七條之條文故以正式請求送交荷政府請將威廉交出以便開審德前皇如今在德境則德政府必依約交出其人函中臚陳德軍戰時種種罪狀謂凡此舉動其責任當由縱兵肆惡之元首負之想荷政府對於德前皇之責任當與協　國同深憤怒如荷蘭不允與協約國共伸懲治則非所以盡其國際義務之道也云云 
十六日倫敦電晨郵報瑞典京城訪員電稱德皇函致其友反對發表其私人函件謂與公道相反擬託柏林律師提出抗議 
[德國一日罷工記]  
十六日柏林電共産黨宣布罷工二十四小時以示反對一月十三警察在國會門前殺死多人之舉但僅電車停駛一部分工廠之停工者寥寥無幾 
[日本與墨西哥]  
十四日華盛頓電日本大使發表文告謂日政府並未直接或間接供給墨西哥所需之軍械前墨國密使到東京時日政府告以欲在日本採辦軍械必屬無效蓋德國所雇之人在美散播謡言謂日本有開拓墨西哥之志凡足以徴實此項謡言之行動日政府願力避之也 
[美國與和約]  
十六日紐約電參議院領袖開始會議以期於批准和約一事得一折中辦法 
國外要聞 
[捷克斯拉夫國之財政現狀]  
中美新聞社潑拉哥通信云幼稚之捷克斯拉夫共和國尙在學步時代彼之前途能否穩速進行大半須賴各大　之信任尤以美國之信任爲重要彼需要充分廣大之賒貸並得充分之時間使彼得以儲足棉花及其他原料從事製造爲將來擴充對外貿易之預備捷克斯拉夫國所有天産之富饒在戰爭中勃興諸小邦内首屈一指然彼未得遺傳可以買賣之擔保品此乃缺點又奥國戰前之外債捷克自願分擔其一部分雖得世界之贊美然而財政問題則因此而更加艱鉅捷克斯拉夫國現有之（儲金）爲數十萬噸之糖值價數千萬元將來一經輸出國外可得鉅價惟目下因匯價不利故暫時擱置然　急需交换原料之故已將糖若干輸往英法二國實不得已也同時將全國糖業十分整頓據財政總長霍拉克氏語人政府擬於本季内産出糖七十萬噸以供明春市場銷耗之用歐洲人士向以喜食糖著名而五年以來飽受淡食之苦則此大宗之糖必能暢銷無疑捷克斯拉夫國之進出口貿易完全由政府控制苟非得進出口委員會准予執照則進口出口均不能行此委員會控制國内之外國金融及在外國之賒欠事務其行動則以五金玻璃糖等數項行業之團體條陳爲根據近來意國曾貸予捷克斯拉夫國二千萬里爾六個月爲期滿期後可再展六個月總統梅三里克告人云此乃長期貸欵也然區區之數實不濟事吾人所望者乃美國及英國亦予以長期貸欵俾吾人得以鞏固基礎耳自意國貸欵後貿易頓興盛最近捷克曾以煤二萬噸輸往意國意國則　以罐　魚橄欖油衣服鮮菓等然無原料故仍不足以救濟捷克之經濟現狀也目下捷克之幣制頗受國人之攻擊因市上流行者多爲奥匈紙幣 
據報告現全國共有一百二十億克郎之紙幣政府現將其一半收回於是未收者價值頓漲一倍捷克政府現在注意搜集金銀製作之飾物以作儲備金又擬借美欵一大宗以其中之十億元作爲紙幣之儲金冀以增高流通於國外之克郎之價值同時又調查全國財産準備施行財産稅以裕國庫至於此後之新幣制共本位之幣是否名爲法郎或克郎或鈔谷爾亦爲捷克人所極注意之問題云 
國内要聞 
[日本已提出山東案交涉]  
國人速注意當局熊度 
德約十日簽字後日本閣議議决關於交還青島及山東問題擬與我國直接交涉日使小幡接到日政府訓電後特於十九日下午三時赴外交部將此項公文正式提出其内容大致（一）日本政府依照屢向中外宣言之辦法將膠州灣交還中國（二）一切善後事宜俟組織中日兩國委員會後由該會討論解决（三）俟接受膠州灣之中國軍隊組織就緒再行撤退在該處之日本軍隊在中國軍隊未組織完備之前仍暫駐屯日本軍隊陳籙當向國務院報告據聞二十日國務會議結果因本問題關係重大决定俟陸外長到京後再行决定方針一面命外交部詳細研究世界外交潮流報告政府再行從事討論一面徴求各省意見 
又據日人方面消息日政府於十四日訓電駐華公使小幡氏命其以下述電文轉達中政府該電謂日本政府以承繼山東權利特通告於中政府同時撤廢青島之軍政而改設民政且已有隨時歸還山東之準備故中日兩國間可以開始交涉惟交涉之日期地點須先行决定云云中國政府當局對於此電究將出何態度尙未可知若中政府拒絶交涉時則日本唯有維持山東現狀云 
[西比利亞之現在與將來]  
俄人願受勞農治權協約將不干涉俄事 
字林報十四日哈爾濱通訊去伊爾庫資克與哈爾濱間之電信自上月底以前阻斷不通貝加爾湖以西事狀無從確知於是謡言紛起北京日前尙接由伊爾庫資克與恰克回線發來之電信但此線今亦不通天津報章謂恰克圖爲過激黨所佔故不通電實則此乃日人方面傳出之消息殊不可恃其確實原因乃謝米諾夫軍隊佔據凡克尼烏定斯克以東各地見有不利其目的之電信概不許其經過烏定斯克也恰克圖在凡克尼烏定斯克之南約三百俄里位於外貝加爾蒙古邊境現有日軍駐紥迤東爲米索伏伊現由過激黨佔之而烏定斯克與米索伏伊中間之地則爲中立區域焉貝加爾境内之眞確情形不難詳述今伊爾庫次克鎭及以西地方不復有柯政府亦不復有其軍隊凡各事物全由社會革命黨握之而社會革命黨當然將與過激黨聯合伊爾庫資克車站仍由捷克軍守之旣無紅軍亦無謝軍日本特派之軍隊前往保　由伊爾庫資克城逃出之外人與日人者現亦駐於站中捷克軍並收管伊爾庫資克附近之煤礦用其兵士與戰俘在礦作工暫時保持燃料之供給俾東行之火車有煤可燃社會革命黨之行動向東發展蓋與捷克軍之撤退同一速度捷克軍處於紅軍之中故紅軍絶不干涉路事惟預備於捷克軍最後一批乘車東去時接收鐵路耳米索伏伊與烏定斯克間旣有中立區域故紅軍將謝軍騙出烏　斯克之謀未能成功烏定斯克尙有美兵日兵而捷克兵亦因運輸困難停滯於此自烏字斯克至赤塔之路線現爲謝軍所有謝軍故意留難以阻退去之捷克軍且截留經過之電信其可發出者惟自已電信與日軍電信而已謝軍力不强且不可恃謝專信賴日人以爲日人必允其請出兵援助以阻止遇激黨不使其衝入東部西比利亞要知此乃夢想日本非愚何肯今日大舉今出兵助戰之時期業已過去各協約國罔不知之且謝氏頑固退化自作威福冀藉日本兵力以植其權力尤爲東部西比利亞人所深惡焉台尼金與柯爾恰克雖經協約國扶助終至棄甲曳兵渙然冰釋協約國有鑒於此乃决計撤回東部西比利亞所有之軍隊捷克軍現正東裝就道若交通便利卽可全數出境而美軍又復準備回國其留此者僅日軍耳日軍留此旣無益於協約國亦無益於日本更無益於俄國是則日軍之應繼捷克軍與美軍後而回本國固可無所用其疑矣俄人飽嘗兵革流血之苦自願受勞農治權故協約國必不再出兵干涉若爲扶助謝氏而出兵則尤非其宜蓋謝氏乃一冒險投機家爲俄人與協約國人所共認也謝氏對於捷克軍之行爲甚不正當故意阻其兵車斷其交通不許往來電信用捷克文十二月底駛出伊爾庫資克之兵車迄今未到滿洲若在常時不足一星期即可到境謝軍與捷克軍在赤塔以西確有衝突其罪全在謝軍捷克軍事當道職在運送軍隊前赴海參崴者因謝軍不許其在赤塔與滿洲里間利用電信以致不能確知捷克梯團分駐之地點後由中日從中解勸謝始讓步本月十二日捷克軍乃得恢復其在赤塔與滿洲里之交通但謝氏爲人食言而肥此後有無變更未可料也謝軍近與美軍衝突一次謝軍不知因何緣故開砲向美軍轟擊致擊死二三人傷十餘人美軍還砲擊之聞謝軍武裝火車卒爲美軍奪去而協約軍繳司令諧寗將軍諭將負責之俄將拘獲時事複雜於此可見一斑美軍俟捷克軍退出後即將繼之而退各國代表刻在赤塔擬赴海參崴以效力言各國代表駐於赤塔較爲有益因可監視謝氏之行爲也謝氏以東部西比利亞總司令資格發布號令分配私人各佔要職凡滿洲里海拉爾及哈爾濱等處皆有其心腹供奔走焉 
[五百萬鎊借欵將成立]  
財政部與銀團交涉經過 
北京政府最近向銀行團磋商之五百萬鎊借欵已有可望成立之說茲聞此事經過情形先是財政部於本月六日召集銀行團代表到部會議之後越數日又復召集一次因六日之會銀團代表曾對財政當局聲明倫敦本部雖有可以供給五百萬鎊之說但正式電報尙未到京未敢遽作確答故數日之後財部又請該代表到部限以本月十六日爲止須有確答如届期不能答覆則我政府因需欵急迫不能不將鹽稅餘欵自由向他處押借彼時舊銀行團不得再以善後借欵合同第十七條之規定來相詰責（按善後借欵合同第十七條規定中國政府如將鹽稅餘欵押借外債須先商於銀行團）此本月十日前後事也及十六日銀行團代表到財政部聲明略云現在英國使館已接到本國政府訓令謂關於五百萬鎊借欵之事已商得日法兩國政府及美國政府之同意可由銀行團與中國政府開始磋商但本代表等仍未得倫敦銀行團本部之來電目下難即磋商然公使館之電極爲可靠請中國政府稍待須臾勿將鹽稅餘欵輕動爲幸云云此本月十六日事也昨日（十九）下午銀行團代表又到財政部謂英倫本部電報已來可以供給五百萬鎊是實但關於借欵用途尙附有條件而條件之内容電中并未具體說明現已去電詢問聞該代表說到條件一層言詞極爲吞吐含糊有推測之者謂借欵用途似只許用於裁兵又聞財政當局昨晤銀團代表曾述及舊曆年關需欵奇急如日内合同不能成立擬請銀團於合同未成立之前須先提拱一筆之小墊欵而代表方面尙未應允此昨日下午之情形也綜上消息觀之此項借款似不至再有變卦現時所未揭曉者僅用途之制限如何耳又此項借欵有美國在内亦可無欵美國本已脫去舊銀團而從事於新銀團之提倡今新團未成乃先與於舊團之貸欵此殆美人對於新舊銀團之一過渡辦法乎又此次借欵本發動於去年龔心湛長財政時向銀團所提出之要求惟當日所要求者爲二千四百萬元何以今日竟變爲五百萬鎊二者之間數目雖相差不遠然性質則已大異此爲談借欵者所不可不注意者也據聞原始二千四百萬元之借欵暗中發動實由於日本其時日人欲投資中國不敢以單獨名義行之又窺知英法必無力提供遂思陰行單獨貸欵而陽用舊銀團之名謀旣定於是有我國要求墊欵二千四百萬元之事然英法方面亦窺知日本之用意故遷延數月始則聲言欲實行中國南北未統一不復貸欵之宣言繼見烟酒借欵成立此宣言已爲美國所破棄舊銀團似不能獨拒中國之要求於是始有此次五百萬鎊之供給而日本單獨貸欵之計劃至此亦完全打消此即二千四百萬元變爲五百萬鎊之經過情形也 
[閣議准蔡辭職之反響]  
敎員與學生將質問府院 
傅嶽棻忽於前日將北大蔡校長之第二次辭呈提出閣議决定准辭已紀昨報聞十九日敎職員聯合會開會對於此事極爲憤慨僉謂蔡校長之辭職本係敎職員停止職務無力調停因而出此且當時辭職者不僅蔡校長一人乃與各高等專門校長一同辭職其辭職文遞於敎育部者早經敎部慰留蔡校長因爲大總統所任命故又另向大總統辭職此乃自然之手續今敎職員已經回復職務是否校長辭職之原因早已失去本已不成問題乃傅嶽棻竟於風潮就寗之際忽有此提議是傅一日不去敎育界一日不得安甯言詞激昂極爲憤慨當時决定次日（即二十日）上午質問院府並推定陶履恭陳大齊朱希曾關景山盧秉征赫銳緒六人爲代表赴國務院親見靳氏質問 
又聞北大學生會評議部昨晚因國務會議業已通過准許蔡校長辭職特　緊急會議討論辦法當經决定三項（一）舉代表數人本日分謁府院陳述萬不能許蔡校長辭職之理由請府院速行慰留（二）舉代表於昨晚赴蔡校長宅中請其勿遽行出京并望其速取消辭意（三）日内發表蔡校長之去留與學界前途之關係說者謂傅嶽棻此舉殆倚安福爲後援有意與學界開戰然而北京敎育界則又從此多事矣 
[北京敎職員會再上府院呈（續）]  
然聞北京敎育會之意學校雖收歸地方自辦經費仍由國庫支撥即以現在之國庫補助費三萬元爲地方稅之代價夫國家庫欵可否作地方稅之代價此别一問題果如該會之意則京師學務局所轄中小學校收歸地方辦理後事實上全無變更特一管轄權之轉移是據有國家代辦之實面虚擁地方自辦之名况現在事實上地方又無執行此項職務之機關其不落於少數私人之手而滋旣太旣甚之流弊者幾希抑以理而論國家歲支庫欵而使人代辦事務又不得過問與北京敎育會主張中小學校收歸地方自辦理由書所謂侵權所謂無能力者不知如何停平以勢而論現在京師學務局原屬暫設機關中小學之敎育費亦定名曰補助費足見國家並未强欲干涉地方行政之權使地方自治規復以後自屬不成問題何勞北京敎育會於此時忽有變更之陳請於事實上不得絲毫之益而有擾亂之損雖該會或自謂爲公而輿論已致疑於有爲此地方自治未經規復地方稅未經劃清以前而變更京師學務管轄適足以擾亂京師敎育之現狀者又一也查各國首都類有都市學校行政操於都市之政府今京師市政公所尙由國家代理組織亦復未能完全苟使變更京師學務管轄屬之市政公所則異日地方自治規復市政公所亦必隨同轉移今日何必多此一舉此都市制未經釐定以前變更京師學務管轄適足以擾亂京師敎育之現狀者又一也再者報載敎育部一面批准北京敎育會呈請將中小學校改歸地方自辦一面以設立京兆敎育廳提出國務會議在敎育部亦知中小學校改歸地方自辦决非可以委之北京敎育會在地方自治未經規復 
 
 

Page 7

 
 
以前止有援照各省辦法設立敎育廳爲轉移管轄權之預備然本會以爲敎育部根本誤謬即在明知地方自治未經規復以前地方無承受執行此項事務之機關而貿然批准一方又提出設立京兆敎育廳之議此近於諺所謂一女兩嫁之辦法蓋今代理部務敎育次長傳嶽棻居心險詐以北京各校敎職員方集合團體不承認其爲敎育當局利用機會以圖破壞不惜以國家根本之事業用爲武器以快其私度其心未嘗不知此舉之足以擾亂京師敎育現狀也然此猶姑置不論查各國首都類爲特别區域吾國今制亦然故京師與其他行省性質截然不同京兆統轄二十縣視行省爲遜故議會仍附於直隸旣非省制尤不足以代表京師民國四年八月至五年七月敎育部敎育統計表京師學務局統轄之學校列有專欄是京師與京兆之界說早經敎育當局與住居京師一般人士所公認且京師學務局所轄自師範中學以迄高小國民諸學校都二百七十餘所其收受學生向無籍貫之限制且以外籍人數爲獨多京兆敎育則不然其學校所在地無論京外概以收受直轄二十縣就學之子弟爲準此其所以大别於京師也且京師敎育行政向與京兆無涉就令京兆改設敎育廳與京師學務局乃截然兩事并不得因此而視學務局爲駢枝機關若謂京兆與京師名目紛歧原無同時并存之理且在同一區域更不必有分歧之學務機關卽以裁撤京師學務局爲改設京兆敎育廳之論據自表面觀之似亦有片面之理由然使京兆行政果足以包括京師試問内務部何以必設京師警察廳司法部何以必設京師各級審檢廳而不直接隸屬京兆尹行政之下耶此京兆敎育廳不能視爲京師學務局轉移管轄之機關又甚明也近來敎育基礎屢見動摇敎育現狀時呈紛擾本會以維持之心不欲於就寧之際復見擾亂之象尤恐萬一北京敎育會所呈請與敎育部所批准一旦見諸事實或有國家稅與地方稅未經劃分之省分其敎育會相率援例而起是不獨擾亂　師敎育之現狀亦引起各省敎育上財政上之紛爭以政府當局之明必已早慮及此茲將京師地方自治未經規復地方稅未經劃清都市制未經釐定以前京師學務管轄機關未便變更理由詳具由辨伏乞鑒核施行 
又聞北京敎育會因敎職員方面力詰承受辦理中小學之機關情急智生乃想及組設勸學所日昨已分呈敎育部國務院請按照勸學所規程由勸學所處理其呈文略謂地方敎育歸地方自辦應如何辦理須有適當之機關本會共同討論僉以爲現在辦理地方敎育事務之機關依照法令規定惟以勸學所爲最適當查勸學所爲各縣辦理地方敎育之機關曾經鈞部公布規程在案京師爲都會所在雖不屬於縣治而地方敎育事務之有待於辦理則與各縣相同稽諸以往實有先例存焉自前清光緒三十二年十月間京師地方創設勸學所分定學區置總董曁勸學員並延聘學務董事襄理地方敎育延及今日尙有勸學辦公處十餘年來名稱雖有變更而勸學事項要無一日或止今京師地方敎育旣蒙批准劃歸地方自辦自應依照規程參酌舊例就現有之京師勸學辦公處正名定義改爲京師勸學所設職分理以爲辦理地方敎育之機關庶責有攸歸而推行可期盡利云云特不知經費問題將如何解决耳 
[北京平民夜校開幕紀（市隱）]  
北京官僚社會中有規模絶大之平民夜校出現誠可謂破天荒之事矣今日（十八日）該校舉行開幕式茲於記述開幕禮節之先略言該校之緣起與其籌備北京大學學生年來因受新思潮影響（德謨克拉西）主義充盈於一般人之精神界所謂五四運動六三運動皆此種主義之醖釀變化激盪而成但歷時稍久澎湃怒潮　一變而爲平流小浪永遠相續自今以往所謂種種愛國運動當益爲永久的切實的實際的固定的今茲平民學校亦其一端也本來北大學生所組織者已有校役夜學校一種數年以來頗著成效但範圍較狹究不能普及其效力於一般平民爰由學生會敎育股提議擬辦平民夜學校當時即由學校科草定計畫書由評議會通過並由同人推定職敎員數人著手籌備一方商之本校酌撥體育費若干以充開辦時之用不足再由新劇團新年演劇之所得者充補去年年内發布招生章程截至年終陸續報名者已及六百二十餘人其中有少有長有男有女亦可謂盛矣現在校址已决定暫借北大第二院授課時間每夜二小時至如何分班一時尙未部署妥帖此其大較也 
今日九時在第三院大禮堂開會門外高懸國旗至九時半學生及學生家長紛紛入座此外北大同學及來賓亦陸續蒞至約計及千餘人學生中衣服襤褸囚首垢面者固有其人然顧名思義旣曰平民當然與裘馬都麗之貴族子弟有異入座後頗覺叫囂不靖但其天眞爛漫活潑潑地的一種精神亦殊令人可愛凡該校職敎員以手作勢令學生靜坐時必面含笑容絶無嚴厲之色現諸眉宇學生有男有女幼自七八歲起長有及二三十歲者學生家長有男有女到會者亦不少以全國最高學府普通人所視爲高貴森嚴之地今乃並容無錢無勢無知無識之男女平民聚坐其間在思想稍舊者視之當不知作如何感歎也斯日重要來賓有北大蔡校長陳獨秀學生會代表方豪又李女士鈴聲旣作由主席者報告開會情形並述所以辦平民夜校之故其次則敎育科主幹致訓詞以三事希望各家長（一）替學生作好模規（二）功課求實用不必斤斤查問讀何書識何字（三）不要以發財做官望學生該校主任致訓詞以有恒勗學生及家長語均警透再次則蔡陳兩先生演說一則對於平民兩字解釋清晰使平等之義大彰一則對於互助主義博愛主義推勘盡致而純以俗情俗說導達之反覆申明聞者感動其餘尙有男女來賓演說者六七人無非本（敎育救國）（平民爲國家之本）（敎育爲立國之本）等意思極力發揮以時間倉卒故不復詳記迨撮影散會時已十一時半矣 
記者紀其事旣畢特述個人之感想如次在學生諸君能捨身救國家救社會願敎育此等窮貧無告之平民其純潔高尙之熱忱固足令人感佩卽就今日之會觀之亦可以發見兩種精神焉（一）平等的精神不分貧富智愚各階級歡然共坐於一堂無一人不面現欣樂之色（二）博愛的精神該校職敎員對於各學生愛護之憐惜之惟恐不至此兩種精神者乃人類之明星而亦新思潮之結晶體也莊子有言作始也簡將畢也鉅該校前途之發展詎可量哉（一月十八日下午一時寄） 
[京華短簡]  
農敎兩部提人之說醖釀甚久迄因各方意見乖離未成事實最近學潮平息實因當局表示允撤傅嶽棻京校一致先行上課現此事勢須實行政府方面連日與安福部接洽結果頗爲圓滿其辦法係將農敎兩席平均分配農長由安福部舉人充任敎長由政府自行遴選各占其一兩無間言雙方現正物色相當人物一俟得當即行提出 
烟酒署改組之說喧傅已久近安福部對於此事竭力牽制欲並取得督辦一席以便歸入該部勢力範圍之内據聞該黨計畫擬將烟酒署根本推翻驅逐張壽齡氏後仍併入財政部管轄現饒孟任氏正運動署長安福亦極力帮忙惟該署會辦李恩藻氏就任日久於烟酒事務經騐極深將來簡放署長政府已内定李氏不願輕易故饒孟任之署長斷難成爲事實也 
駐日公使劉鏡人因病辭職因有改簡胡維德充任之訊乃胡氏兩電請開底缺並謝絶來京意思極爲堅决聞當局現擬仍勸劉氏赴任並准休養若干時目前仍由莊景珂替代俟劉氏病愈再行前往 
昨日保定曹錕轉來吳佩孚等各將領致彼一電内容略謂和議停頓前方軍隊餉服俱乏疲苦不堪請轉求中央設法接濟並請政府明令撤防以資休養留爲對外之用究應如何辦理之處乞爲核示等語政府接此電後以事關重大决定先拍一電慰勞吳等并令財部速籌接濟無論如何舊曆年内必定撥付若干大約此電今日必可拍發 
據某方面消息俄國砲擊我國商船防艦一案迭次交涉未有結果沿邊商民大爲憤激近已决定實行不濟糧食衣被對於電燈燃料亦一概停止以爲抵制俄商秋林洋行新由卜奎運來油貨亦並阻遏過江俄領事向黑河道尹要求轉飭華商勿停止電證及燃料因該處俄人燃料僅支七日黑河道尹婉詞卻之聞俄人頗形恐慌 
上海同濟醫工專門學校購地建築等費前經敎育部咨催財政部迅速撥發當由財部擬具節略請撥國庫證券由敎育部抵押現欵以便興修提交國務會議茲聞已由閣議議决准撥國庫券二十萬元以資抵用 
[續紀贛人之賣米救路策]  
紳商會議决定調查 
江西紳界陳小梅羅朗山張芝珊等發起賣米救濟南潯路於十七日假總商會邀請各界開談話會徵求同意午後一時到者紳界包竹峯熊子京敎育界宋公威商界龔梅生盧馥窗羅伯農吳季卿曾金三章潤齋章國楨蕭小梧徐瑞甫余鴻軒張灼三鄒毅丞省議會饒正音胡廷鑾等共二十餘人而首先發起之陳小梅忽獨不到等候許久包宋兩君因有他事亦遂抽身先去至是乃由羅朗山起立發言云今日請各界諸君到此所討論者即係南潯鐵路負日債至七百五十萬之多凡屬贛人無不知其危險已極猶憶六月間在財政廳會宴楊廳長與龔君梅生等嘗談及政府有電來贛辦米三百萬石以所獲赢餘留爲救濟該路之用當時在座均以爲然不過因熟察時機一再審愼延至如今現在陳君小梅提議此事擬定爲一百萬石向内地購買每石不過五元之價以二元爲財政廳稅欵此外赢餘每石尙可得五元總計雖不能收五百萬之效而三百餘萬必可達到以該路欠債七百五十萬計算作四折扣祇須中洋四百萬已足尙何足慮至販賣之法擬請求財政廳呈請政府先行由公家酌提十萬元以爲資本如第一次賣脫即以所得之值爲第二次資本遞至於十次即可告成功再還公家之欵亦可分爲十次每次還洋一萬元均屬輕而易舉似與救路有美滿結果諸君如有意見請卽發表以便討論云云久之饒正音發言云鄙人對於救路二字非常贊成即係賣米日人亦無用諱言但對於羅君所報告者尙有三種疑點（一）本省抵制日貨正在積極進行前此米榖弛禁已閙出偌大風潮今須使學生會共喻賣米吸收日人之錢正是不利於彼之意須知贛省不賣米日人彼必不致於餓死如果該國非得贛米接濟卽不能自活則亦可犧牲利益一粒不出制彼死命無如事旣不然則何不可變通辦法故此事須先疏通學生聯合會然後方可進行（二）本省米榖每年實在出口若干今欲出賣一百萬石是否不妨内地民食須得有確實調查（三）請公家提欵十萬元以作資本是否先有商榷今旣實行揭出賣與日人之標的總宜不妨民食不生風潮方可實行云云徐瑞甫云救濟南潯路爲全贛人所當贊成之事不過表面上總有接濟日人之嫌雖實際毫無妨害未必能盡人共喻鄙人極主張向學生疏通一面調查每年出口之米究有若干比較往年有無超過云云余鴻軒云今日先宜徴求衆意是否贊成此舉胡廷鑾云此時若問贊成與否實有難言蓋題目固屬正大表面誰不贊成然此中有實事問題須先解决者（一）學生會前此所過慮者即係出口後能否保不閙饑荒今此舉亦應先從事調查方足定其是否可行（二）即使此計畫實行此欵加入該路而原有股東對於此欵認爲一種新股本乎抑視爲當然者乎界線應如何劃清亦不可不先事訂定辦法庶免發生糾葛衆均以爲然羅伯農云此事對於原股東方面關係甚多如欲免後來之糾紛則祗可作爲一筆借欵股東非先還借欵自無權利可言如此則亦不必俟該路開股東會矣此時議論紛紛均不及本題大都就實行一方面發言而於此筆生意有無受主能否如所擬十二元之價均未提及慮馥窗雖稍稍言及而亦語焉不詳謂滬上米價僅合七元餘由此間辦米到滬成本亦須合七元决無　餘可望所謂十二元之價不過是一種理想如在三月前滬價漲至十四元餘之時乃眞爲一大時機現在正是蝕本時期云云龔梅生會長是日未發一言蓋以此項計畫認爲時價不對於事實上恐難辦到也最後 
羅朗山見在會者大都贊成而又提不出所以然之辦法似仍不能確信此計畫爲有把握遂云今姑從衆議即推章　楨君調查出口總數與往年比較如何再擬辦法胡廷鑾云甚好可俟調查後再與學生會接洽議至此遂告終結默察是日情形可以二語包括之大都於救路題目則極力贊成而於救路方法深恐不易辦到所謂仍俟調查者亦無異無形打銷也獨怪發起此議之人明知事實難行竟異想天開不假思索而提出之亦可謂徒勞矣 
[伍廷芳致舊議員書]  
爲制憲停頓事 
參衆議院議長曁議員諸君均鑒自諸公决心制憲限期竣事海内喁喁望成立者匪伊朝夕矣廷以制憲爲國家根本至計曾奉蕪函表示希望諸君早定良憲愚誠諒荷鑒納惟制憲已有數月尙未完竣比聞連期因不足法定人數致未開議不勝焦慮今國會需憲法猶饑渴者之需飲食也諸君每期所討議者何事所爭辯者何事爲何故不出席爲何故至輟議萬目睽睽有公是非諸君對於制憲細密研究不敢掉以輕心固事理所當然惟付議不厭詳明而從速自有標準蓋共和國家最重民意民意以多數爲準少數服從多數各國通例也若彼此爭持不下制憲竟因此停頓萬一無成益爲奸人藉口國事必益紛亂而不可理是國人方患饑渴求飲食而力扼其吭弗使下咽也此不舉國所痛心疾首即友邦之表同情於我者亦知所指摘矣各國國會均有各黨各派之爭辯不獨我國爲然惟先進之邦其黨派均以國利民福爲前提行一事也立一法也有益於國亦有益於黨則行之無益於國者斷不爲也以個人與黨較則黨重以黨與國較則國重諸君代表民意懷利國福民之旨其有以黨利爲重國利爲輕者諒諸君亦期期以爲不可也蓋制憲爲立國根基與其他提案不同囿於黨見不可囿於一時之利害亦不可當重民意審國情一行良心之主張而後國家利益乃可確立聞諸君對於地方制度辯論頗烈夫地方制度憲法一端耳然爲各省治安所關使立法而善各省蒙其利即全國蒙其利假如立法不當即就其最切近者言之人孰無鄉井我立法而使鄉井受禍究何忍焉此願諸君返躬深思者也廷來粤已逾兩載護法主旨力所能及始終願與諸君共勉之諸君旣决心制憲鄙意引爲至幸今竟以意見參差遽爾頓挫誠大可惜廷前函以上年制憲無成國人當爲諸君諒今若無成則諸君何以自解於國民諸君思之當亦謂然憲法果不成不特廷與諸君護法勞而無功國家前途之危險誠有不堪設想者故不得已再三凟陳深望諸君諒其苦衷不以爲河漢焉伍廷芳謹啓一月十五日 
[南京快信]  
南京地方公會總商會省農會昨日聯名電京反對魯案由中日直接交涉 
外傅朱啓鈐已抵甯茲查不確 
此間昨又傅倪嗣冲病故惟軍民兩署尙未接到正式電證實第知病勢甚重 
省立各校長昨又在門帘橋敎育會分事務所開會討論 
敎育經費問題 
孫寳琦昨（二十）乘津浦車抵甯住下關惠龍飯店下午五時入城晋謁李督晤談甚久李督卽留孫在署晚餐准今日午車赴滬 
軍民兩署昨接葉恭綽由京來電略云奉令特派恭綽調查勸導實業事宜菲質輕材寡聞淺識謬充專使祗益慚惶第念吾國實業方在萌芽而執事匡時早儲偉略拾遺補缺或稍裨於高深挈領提綱尙端資夫鼎力臨風想望領敎匪遥定期啓行當再奉達李督齊省長復電云文電祇悉特　使命欣忭無量蘇省實業粗具規模獎掖提倡有待指導何日南來佇候明敎甯省火車二號車頭又損壞每日祇開單班車稱不便 
地方通信 
[松江]  
學生演講團之消息自縣立學校學生聯合會議决劃分地段分投演講後城廂之縣立職業學校首先實行昨日縣立第一女了高小校亦派出演講員二十餘人分往鄉間演說聞各女生演說時倍受鄉民歡迎甚有欵以菜點慇懃問再來何時者惟内有一部分之演講員因演講地之婦女大半從事織襪工作故對於抵貨之演說格外加以激刺現聞縣立第一高等學生會亦已確定於下星期日分組出發從事講演 
新年團拜會之發起松邑習俗每届舊曆新年凡服務社會者例須宴客俗謂之請年酒届時此請彼酬往往連旬匝月殊屬無謂現有縣視學倪伯英勸學所長張彬士等發起在勸學所組織大團拜會凡有應酬之人均可簽名入會祗須繳公分費一宗便可列入宴會免得各自酬應徒然消費金錢及光陰云 
[鎭江]  
銀山門火警銀山門大街某姓家於十九夜一時失火經各救火會洋龍紛往力救直至三時始行熄滅計延燒萬香村茶食舖福來蓆莊德豐祥醬園米三牛肉店仁記布莊恒昌祥萬順兩雜貨店三星堂書店聞損失約有三四萬元云 
[揚州]  
搗毁華洋旅館之眞相一月六日儀徴縣役朱正濤帶領多人至十二圩各處搜查烟館已帶有數人至龍江　華洋旅館私議夜十一句鐘撞入蕭洪發烟館捉人適與駐十二圩混成旅第三營十一連之邵排長相遇邵因在該館找尋兵士經朱盤問邵云我係軍人該差不信邵即繕函命烟館中人送至營部求援旋竟被帶入華洋旅館緊閉大門逼邵口供邵亦以惡語相報其黨即批邵頰兩下正在爭閙之際營部派來之兵已大喊開門館主艾生營即欲开門被朱等阻住嗣聽外而喊聲益厲朱等由後門逃出祗留兩人在内窺探來兵如何舉動館主見朱已走即將大門打開該兵進門詰問朱差在何處艾答由後門逃走兵云我祇問你要人一時人多手雜立將陳設各物以及門窗等件一併搗毁隨將兩差役帶往營中次晨艾生營赴縣報告迄已半月尙未開門該營次晨即開差回揚禀告旅長由旅長轉禀督軍儀徴縣亦禀報省長並聞由儀徴縣轉函十二圩商會令被封四家烟館賠償該旅館損失云 
集資備製趕冰船揚鎭華洋各小輪公司近以運河上游冰塊逐流而下任其自流不加疏鑿即塞滿於下游三灣各處天再嚴寒又成冰凍特集資呈縣飭城外警察五區備製趕冰船兩艘晝夜趕冰以利揚鎭交通云 
自由車運送長途郵件掦清航線綿長二百餘里近因河凍停駛旅客改取旱道揚州郵務局郵件亦以人推木車分别運送惟以笨車行長途非三四日不達特呈准南京郵務管理局購備脚踏車六輛並調蘇常兩局駕車熟手之郵差六人來揚逐日運送快信平常信以期訊捷聞自揚至清祇須三十六小時即可到達已於二十日起實行矣 
[安慶]  
童子運聯合宣誓皖省童子軍蕪湖各校甫於前年舉辦安慶各校則於八年春由敎育董廳長竭力提倡延一中體育敎員張彭齡七中體育敎員薛動進二君擔任省立兩模範小學及師範附屬童子軍敎練未及四月成績已斐然可觀　假後更形發達計有六團隊員約計二百人更舉張彭齡爲總敎練員籌劃一切進行計暫一月十一日各團童子軍在公共體育場行聯合宣誓禮是日雖朔風冱寒而來賓仍達千餘宣誓禮畢來賓依次演說支部長總敎練亦有訓話乃攝影散會 
省公署新職員名單聶省長自履新後本署各科職員均已委定除監印密電會計庶務外其餘均未更動茲將該署各科職員人名錄下參議單晉和外交諮議張銘機要秘書卞久財政秘書劉應堪函牘潘陛陳龍光陶祖武連珠樓汝增帮辦秘書潘淇第一科科長李介春科員趙權饒奎光袁光楚黃正朝會計庶務朱聯　收發葉永清監印密電陶汝夔核對李杰明電邵志誠第二科科長畢泰科員濮賢　畢樹森陳祖同第三科科長葉堯階科員鮑實方寅第四科科長韋德芳科員徐渭賢沈瑞　吳鋆袁祖榮辦事員桂彦彬金成章崔動汪明柳汝霍于廷基朱　調查員謝定邦吳祖延萬　泉蔡　方宣　陳國鎭檢查郵電員劉繼照醫官魏　修魯文瀾至各科書記亦未　動惟一律加委云 
[嘉興]  
絲行街火警南門外絲行街祥和紙棧於十九日黃昏時不知如何失火經各坊義龍到塲施救約二小時之始得熄滅計焚去詳和紙棧芮天一藥局石振昌糕餅作餘若恒和源布號大亨衣莊森茂鹹魚店趙公昌衣號等雖未殃及然因搬運貨物損失亦屬不少總計此次損失約值八九千元現受害各商號正在調查起火緣由以便向失火者嚴重交涉云 
[杭州]  
杭垣米貴原因杭垣食米昂貴據老於米業者云省城自光復後兵警加多平均每日銷米約須二千五百石以一個月計算共需七萬五千石現在全　米舖六十七家　米祗十餘萬石僅數兩個月民食故在年關以前尙須再進數萬石但嘉湖受災歉收金衢嚴亦暫禁運惟望江蘇運河解凍蕪湖無錫之米源源接濟庶米價不致再漲云 
[湖南]  
議建被害美醫紀念碑據中美通信社消息常德洛安醫生誤被槍殺一案現聞馮玉祥通電已由華官與長沙美領事和平議决將建一石碑以作該醫生之紀念云 
[香港]  
宋淵源之行踪闽南民軍司令宋淵源返抵本港已詳前報據最近調查宋不日將難港北行到滬後即改行赴南京云 
來件 
[湖南旅京各界否認湘省敎育會宣言]  
張敬堯禍害湘省已經二載剝　之痛慘不忍言對於湘省敎育之摧殘尤不遺餘力近復乘湘省學校解散敎育中斷之時嗾令其黨徒帝制餘　之曾廣鈞覃筠寰輩私自改造省敎育會爲根本推翻之計湘省敎育會本爲民意機關成立以來中間改組皆由民選官廳向不干涉逮民國五年會員以帝制嫌疑曾經解嗣後選舉事務仍爲省校職員主持乃張氏違背法理破壞舊規本年該會改選之初竟委湘江道尹王丙坤爲改選籌備長輿情憤激通電力爭方期正當解决得　法理之平詎張氏悍然不願復委人包辦以堂堂之省敎育會而敢蹂躪至此違例犯法已達極端推其用心無非廣布爪牙肆行荼毒壟斷輿論淆亂是非逞一已之淫威陷三湘於永刼同人顧瞻桑梓敎育前途實不忍坐安含默除通電各省敎育會請主持公論一致否認外用特宣告海内哲不承認此非法僞造之機關伏乞邦人君子幸垂亮察湖南旅京各界聯合會宣言 
來函 
[杭州學生聯合會來函]  
謹啓者頃閱本月十六十七日貴報杭州逝信載有實業學校行將脫離本會又本會擬屏除師法二校等語查本會除法校受人利用陰圖破壞刻已脫離本會外其餘各校仍繼續聯合進行貴報所载　係有人故意造謡相應函請貴報即予更正至紉公誼 
雜評一 
[異哉贛人之救國新主義（默）]  
各省有主米弛禁者而贛則主米由紳商賣此贛之新政策也各省有主斷絶糧食接濟以救國者而贛人則主賣米與彼以救路而救國此贛人之新主義也其理由一賣米與彼係吸收彼之金錢正是彼之不利二我不賣米與彼彼必不俄而死我不得賣米之金錢以償路債則路必亡而國危此種新主義爲最近贛紳商所創中國從來所未聞而欲以此使學生會人人共喻而諒解之吾不知贛之學生會能曉解此紳商獨創之新主義而贊同之耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國號輪船在長崎觸礁沉没]  
搭客無恙 
中國郵船公司之中國號星期一日自長崎開來上海甫出長崎港口卽駛擱礁上據昨晨及晚間各西報所載消息均謂搭客無恙惟中國號之安危則未述及本埠中國郵船公司經理處昨日亦未發出確實消息夜間探諸顧家宅無線電臺則自昨晨以後未接關於中國號之消息惟聞本埠曾接長崎私人電報謂中國號觸礁後逐漸下沉已無救望船中搭客已改乘某日船折回長崎云按中國號乃一八九九年造成長四百四十呎六吋廣四十八呎一吋深三十二呎八吋載重一萬零二百噸前爲花旗輪船公司之産後售與中國郵船公司來往太平洋垂三十年從未遇險今乃遭此不測良可惜也茲將各西報所載消息錄下 
大陸報云中國郵船公司中國號昨日（二十日）侵晨在上海長崎中途距上海二百哩之某地點駛擱礁上午後潮漲時希圖浮起之未獲效果昨晚八時本埠接中國號無線電稱擱礁不能移動晚間又接搭客發來之無線電謂在船之人都無恙本埠該公司經理處亦接電報謂未失生命貨已卸下此蓋圖於潮漲時使該船得以脫險也自昨夜八時起中國號未與上海陸地無線電臺或路過之船互通無線電報昌興公司之孟梯格爾號曾過距中國號遇險地點不足五十哩之處雖向中國號發電數次迄未接覆顧家宅法國無線電臺及吳淞中國無線電局亦時圖與中國號通電未能有效衆皆以爲中國號之無線電器具必因受震而失其效用如機器室淹没則更無發電之電力迨今晨（二十一日）二時五十五分中國號始答應上海之電問但在將近兩點鐘時孟梯格爾號猶來電謂不能與中國號通電今晨三時零五分法國無線電臺接中國號電報曰（仍擱礁上無大變動搭客幾全離船餘於今晨離之）搭客今旣離船上海親友發往之無線電報當難達之電中並未述及詳情且未述及搭客是否已送登陸地或移入他船該船或已遭不幸矣 
文滙報云星期二本埠盛傳中國郵船公司之中國號在日本擱淺滬人士紛向該公司經理處探詢未得確實詳情該船本可於二十日午後抵滬一般人士聞該船遇險消息大爲憂慮惟搭客顯皆平安蓋在本埠曾接電報謂搭客已展緩啓程也據熟悉長崎港形勢之某航海家聲稱長崎附近多礁石中國號或曾觸及礁石云第一電傳來消息謂中國號在長崎港口擱淺正在輕其荷載深望星期一日夜間潮漲時可以出險後又接消息謂該船於星期二日晨間尙未出險目下仍在輕其荷載今晨（星期二日）擬再設法云云本報（文匯報）付印之時未接其他消息 
字林報云昨晨十時三十分本埠傳稱中國號之某搭客致其上海戚屬無線電報謂中國號在長崎至上海之途中失事午後此項消息傳播全埠衆乃紛向中國郵船公司探詢詳情而該公司西員均在辦理南京號出口事務僅留一中國錄事回答問者謂公司中未接該船失事消息該船於星期三日可到云云設非本埠有人發無線電報至長崎詢明實情則中國號搭客之親屬仍不能有所知也 
[上海美國航業之發展]  
中美新聞社譯密勒評論報云據（財政及商業）雜誌所載一九二○年最先數月内定期到滬之外國船舶英船占百分之四十三美船占百分之三十七日本船占百分之十三法國船占百分之七英船之内有六艘掛英旗而爲美國所有如將此六艘歸入美船則美船占百分之四十二英船占百分之三十六矣美國因其在太平洋太中國航業如此大發達故特派海軍大佐費斯勤氏爲美國航業公會及美國航務部之代表駐在上海除上海外天津牛莊大連及北方各埠與長江各埠亦均歸大佐控制彼將管理航務部各船之修理遇險及派遣等事並監督訂約撈船及修理諸事費斯勤大佐曾爲美孚火油公司之船務監督再前則爲美國海軍中國站之修理船總管大佐對於航業公會之責任則爲管理該會在中國方面之船務又航務部在上海定造船舶亦歸其接洽美國航業公會與世界各地均有關係該會最初於一八六二年在紐約州註册後於一八九八一九○八一九一六三年間數次改組推廣其宗旨在收集及分布關於航業之各種報告獎勵航業並提倡海上生命財産之保安等美國近來盛倡美國資本美國船舶及美國保險業應聯合一致以開發對外貿易之說現又得報告美國對外保險協會亦已在上海設一辦事處以赫三滿氏爲經理專管在華火險水險事務該協會係美國二十大公司所合組資本總額爲五千萬美金其共有之富源約四萬萬美金所有海面保險章程將依照美國航業公會之標準而訂定云 
[兩輪船在浦江互撞]  
日船基豐丸（譯音）KIFUNEINARU昨日下午自吳淞口外駛入浦江與桂尼士號GWEUETH輪船相撞基豐丸因受損過重即時沉没 
[各輪船之行踪]  
英國輪船公司之别爾槐拉號輪船已於一月十七日自孟買起程大約二月七日抵申墨脫拉號一月二十日到香港大約二十二號可抵上海開希滿號一月二十三日自孟買來大約二月十三日可到上海 
[官塲預備迎迓陸徴祥]  
本埠行政機關長官定於今晨（二十二日）前往吳淞迎迓由歐回國之陸專使聞係聯袂前往云 
[上海各界聯合會致陸徴祥書]  
陳述外交意見 
上海各界聯合會昨致陸徴祥書云國勢陵夷强鄰逼處徬徨四顧風雨飄摇侵略的國家主義雖違背世界之潮流自衛的國家主義實促進和平之要素同人目擊危局知非合羣互助不足打破國内外之强權增益人類之幸福是用糾集各界研究對外方針公在事實上負外交責任適值返斾過滬敢貢所見藉陳亮察（一）山東問題我國旣對德宣戰又未簽巴黎對對德和約則德國前在山東佔有之一切權利自當候由國際聯盟會直接收回聞日本已通牒我國欲繼承德國前在山東之權利並開始歸還青島之交涉揆之法理祗有原封駁回萬勿墮其詭計致蒙不利（二）日本僑民在福州横行由其領事署警察長指揮彼政府復調艦前來辱我國體至於極點消息傳播普海共憤應按京滬各界大會决議之八條件辦理目的不達寗爲玉碎毋爲瓦全（三）歐戰以後中日間締結之種種不平等條約未經國會通過不能認爲有效其中二十一條軍事協定膠濟路換文高徐順濟曁滿蒙四線等鐵路合同有一履行足以陷我國至於巴爾幹第二之慘境國際聯盟會開幕在卽　迅備理由書提議廢除此等條約曩者公歷握外交樞機出席巴黎和會失敗頻仍原因雖甚複雜而阿附動鑄大錯舉動不饜人意疉載報章無從隱飾茲者諸端叢脞亟待解决務乞我公鑒問丁恩之覆轍以收桑榆爲職志愼重辭令勉勵節操悉符各界希望國人將移罪公之觀念以頌公此誠國家轉禍爲福之際我公解鈴自拔之機也若仍媚外自固置全國公意於不問届時羣情洶洶集矢於公其能如曹陸章之解職無憂猶僥倖矣何去何從惟公早圖利之急不擇言幸諒戇直 
[王揖唐又將宴客]  
北方和議總代表王揖唐現訂本月二十六日（星期一）下午七時假滬北交涉公署設筵東請本埠行政司法軍警各界及南北商會會長等讌飲藉商和議促進方法 
[章行嚴請免張敬堯電]  
擬以免張爲和　續開先决條件 
南方分代表章行嚴昨致軍政府電云廣州軍政府政務會議鑒張敬堯禍湘日亟民不聯生自全省學堂解散以來敬堯老羞成怒湘省所遭荼毒　甚湘人稍有身家略知自愛者皆流離在外奔走呼號即謹厚如范君源濓郭君宗熙等亦均慷慨激昂求以去張爲解决時局之第一步上海近投湘省各界聯合會職志相同涕泣陳詞不忍卒讀現在和會停頓一切問題無從談起應請鈞府嚴電北廷責以大義務期尅日免張使不以數千萬人民久置於虎狼之手此全爲人道起見本無所謂南北問題如或北廷以開會始議爲言卽以去張爲和議續開先决條件亦不爲過總之湘省此次被難最烈益以敬堯之横暴如在倒懸鈞府應如何解救湘急之處必且詳審協議敬陳管見伏乞鈞裁章士釗叩 
[留滬海軍學生最近致部電]  
留滬烟台海軍學生自發二次宣言書及上書全國父老後接得各處來函甚多頗有以走極端閙意氣等語責之者且勸彼等宜於所請之事稍爲減略以全海部之體面該生等以各方面之表示如此連日討論辦法乃於昨日致電海軍部稍示轉圜之意電文如下海部薩總長曁李軍學司長鑒生等前曾連電上達力竭聲嘶均未蒙答覆後派代表又未接見至於二三條甚易辦理但五年頒定軍官敎育規程已指定招生三百人該章未改當然有效應請於陰曆明後年實行招生但蒙允許生等立即全體回校煙台海校學生全體叩 
[華僑代表奔走呼籲]  
本埠華僑聯合會自南洋荷屬華僑代表熊理韓希琦二君到滬後對於二君請願政府修改中荷條約一事極爲注意昨日曾派幹事胡道南隨同熊韓二君遍訪上海各大團體如上海總商會縣商會商業公團各界聯合會江蘇省敎育會工商研究會國貨維持會寰球中國學生會等團體及各報要求帮同政府請求修改中荷條約各團體接見後熊韓二君各赠華僑之呼籲書二册衆意均願一致呈請外交當局切實交涉以期達完美之目的而救僑胞於水火中云 
[十二月份英日貨進口比較表]  
字林報云十二月份日貨進口總額因閩案影響大爲低落比較十一月份除傘增一萬四千件紙增四千擔外餘皆減少疋頭少四萬疋蔴袋少三十六萬件棉紗少一千擔火柴少二萬四千捆衣着少一萬七千打棉毛夾織品少九千碼五金少二千五百擔機器則毫無進口茲列十二月份日貨進口表於下 
絨繩七○擔傘一○一○○○件 
棉紗四九五七擔蔴袋五七九三八○件 
紙二三二九五擔衣着三八七五三打 
疋頭三一七○五四疋火柴一一六一一六梱 
英貨進口者十二月份又見增多比較十一月份疋頭多四十萬疋夾織品多五十萬碼衣着多一萬七千打五金多三千五百擔機器多六萬兩茲列十二月份英日 
兩國貨品入口額比較表於下 
疋頭以疋計夾織品以碼計衣着以打計 
英一○七七九五四一一九○一九六八五八八一 
日三一七○五四一七○○五五三八七五三 
五金以擔計機器以兩計 
英七八九○一九三八五五 
日一二八七二無 
[紗廠董事會建議分配餘利法]  
楊樹浦紗廠昨開董事會决定向股東建議將一九一九年淨利銀一百三十五萬二千三百四十七兩四錢七分分配如下付優先股五千股利息每股七兩計銀三萬五千兩付普通股二十萬股每股三兩五錢計銀七十萬兩付加添股息平均金計銀二十一萬兩付創辦儲備金計銀十萬兩付加添棉價漲落金計銀十萬兩付機器拆舊金計銀八萬兩付磚屋拆舊金計銀五千兩付水泥房屋拆舊金計銀二萬兩付用具拆舊金計銀五百兩付創辦特别修理費計銀二萬五千兩付職員分紅計銀三萬五千兩付創辦華人贍養費計銀二萬兩付捐助戰費計銀一萬五千兩付滾入新賬計銀六千八百七十四兩四錢七分 
[麵粉交易所試演賣買規則]  
華商機製麵粉廠主與各麵粉號曁掮客等集股洋五十萬元在民國路麵粉公會内組織之麵粉交易所其股本先收四成之一（十二萬五千元）早已收齊呈由農商部批准立案一切手續及章程業已規定齊全約夏曆明年正月初旬正式開幕等情迭誌本報昨日理事長王一亭在該所督同仲買人實地試演賣買規則上午自十時半至十一時半午後二時半至四時爲營業時間交易共有一餘萬包 
[通海實業機關之新建築]  
南通實業各公司近由張嗇老力爲規畫聯絡一氣特組織一淮海實業銀行爲金融之總匯已於本埠九江路老介福綢莊之東邊自行建築洋房一所規模宏大銀行之東邊則爲大生紡織公司之新屋工程行將完畢不日卽可着手裝飾據云夏曆新年卽可開業此爲通海實業機關上海第一之新建築云 
[常州認辦車運豆稅之查復]  
上海貨物稅總公所陳卓甫所長前奉財政廳令據常州豆業代表潘祖謀等加額續請認辦車運豆稅是否可行仰即會同無錫武丹等稅所詳查議復等因曾紀前報茲聞此案業經陳所長咨同無錫武丹兩稅所調查會議僉以該認商雖有不得已之苦衷惟北來黃豆每年不下百數十萬石一經車運恐沿途稅源皆受影響云云 
已據此情會銜具復矣 
[滬杭路運貨紀事兩則]  
鷄蛋近來鷄蛋一項價格飛漲往年鄉間所售每枚僅需十二三文現在非十七八文不可蓋因被販出洋者爲數頗鉅所致近日滬杭路之南火車站每日裝由貨車運到者約八十包每包約計二千枚此項鷄蛋皆係由浙省長江一帶及沿鐵路各村鎭採辦而來到滬後報關出洋至歐美各國是亦華産出洋之大宗也 
軍米昨日滬甯鐵路由南京開滬之夜貨車裝來軍米一車計三百三十擔到新龍華車站原車解下轉掛由杭來滬之第一百十七次夜貨車駛往上海南站次晨由押運員督同兵士自行卸車僱用塌車送往陸軍第四師部下交納 
[令催呈復辦理禁種烟苗情形]  
滬海道尹上海縣知事接奉江蘇督軍省長會銜訓令云案查上年十一月十日准内務部咨擬訂責成各省區長官督察禁種烟苗辦法一案當經通行各屬查照並令將辦理情形按月呈候彙咨在案現查松江青浦寳山江陰宿遷等縣已將辦理情形呈復到署其餘各縣均未具復殊屬遲延仰即遵照速將如何辦理情形呈由該道尹酌叙簡明辦法　開清　呈候核咨一面由縣逕呈察奪又淞滬警廳長亦接有此項訓令末謂現在該廳對於前項辦法如何進行應卽速將遵辦情形專案具復以憑彙案核咨合行令知仰即查照辦理云 
[冒探搜攫烟土案六誌]  
人證供詞已全明日上午再訊 
天津路南潯鉅商邢錦安家於上年十二月二十八晚被乘坐九百三十四號汽車者入内冒稱捕房探捕搜攫去值價萬金之烟土烟膏烟槍等物由事主報告總巡捕房拿獲案内華人七名西捕一名除將西捕送交英按察使訊辦外七華人解經公共公廨研訊判孫福生無關開釋董四海楊雪坤秦寳初趙長生王和尙杜小金收押候究等情已五誌本報昨日下午捕房將以上六被告解至第一刑庭就鞫承審官爲俞奠孫襄讞及英卓副領事捕房代表及原告邢錦安代表並其他被告代表律師次第將董四海前堂所供向董反覆盤駁一過問官因被告楊雪坤無律師代表乃親訊據楊供稱是晚由董邀往搜查私土甫抵天津路卽被阿强的爺令我返董家事後董與我洋五十元謂係一號西捕所給賞資云云供畢由王和尙杜小金兩人之律師起立先令王站入證欄向其詰據供稱在海寗路一千七百五十四號門牌開設機器店出事之日下午董來借汽車謂係其主乘往搜查私土我乃轉向杜小金借得伊主人張姓之車由杜駕駛董在車中向我謂乘車西人手中所執之白紙係搜土特别牌票故我心中不疑是搶土迨至駛到我與杜在車中守候旋見董等從弄内走出持土與槍登車駛歸董家越兩日由已經訊釋之人交與我洋六十元謂係西捕令董轉給賞錢等語次令杜小金站入證欄向其詰據供稱在張姓家充汽車夫車由王來借係我駕駛王在車中曾向我說乘車者皆係捕房中人因搜私土須守秘密故不向車行租車事後我得西捕所給由董轉交之賞洋六十元等語捕房及原告曁董之律師乃起立先後分向王杜兩人駁詰一過被告秦寳初之律師逐起稱敝律師不欲令秦上堂盤供堂上許可問官以趙長生亦無律師代表因親向其訊鞫據趙供此事我由董相邀然我是坐黃包車而去入屋時董即言現在無事爾仍歸我乃返董家次晚董與我洋六十元亦謂係西捕所賞我服務捕房已十有二年從無過失此次實惑於董所言一號西捕有特别牌票可以搜查私土俾獲獎金故而同去當時實不知爲犯法等語至此人證供詞完全乃開始辯論因時已暮故祇由董王杜三人之律師辯畢其他之律師多不及再述中西官乃宣諭退庭六被告仍着帶回捕房押候禮拜五上午再訊 
[再誌火車碾斃人命]  
碾斃者爲俄國人西敎士具領屍棺 
西人某行至閘北姚家宅附近火車軌道中適火車駛來不及避讓致被撞倒碾爲兩段斃命由寶山縣吉一圖地保請上海地方廳派員驗明因無家屬令由善堂棺殮在案昨午據某敎堂司事某西人投地方廳操華語禀稱前日下午在閘北姚家宅相近遭淞滬火車（昨誤爲滬寗車）碾斃之西人名（可德來也夫）係俄國人初從俄國來滬不知上海習慣致遭火車碾斃但可德來也夫與我爲友今我得悉爲此來案禀請將屍棺給領等語梅檢察長據禀後准如所請着具結送查即派法警協同該西人前往塜地將該屍棺指交領去 
[美華牙刷廠被焚十誌]  
閘北光復路美華牙刷廠焚斃之男女工人已檢出者除有家屬認領外尙剩兩具因面目衣服被燬無人承認當報慈善團給棺收殮發封暫厝嗣有屍屬夏某以其女夏玉香之屍體迄未尋獲擬在認剩之兩具内任擇一具另行備棺收殮後夏商之親族僉以此種辦法終覺不妥故棺殮費雖已領去而屍骸仍厝義塜此外尙有屍屬胡王氏之女名桂囡又許某之女名鳳珠屍體均未檢出 
[浦東爛泥渡火警三誌]  
保險各户之調查 
浦東爛泥渡花園石橋汪鼎泰茶葉店失愼延燒萃華銀樓等三十二家已兩誌本報茲悉此事連日經三區警署曾署長飭查起火原因並傳汪鼎泰茶葉店經理及源豐祥洋貨店主到案訊供嚴行澈究所有保險各户如下汪鼎泰房屋保二千兩（房主汪姓）貨物保一千兩源豐祥洋貨店四千五百兩存心堂藥店二千兩朱永泰窰貨店一千兩德生昌洋貨店五百兩二妙軒鑲牙店一千兩永豐奘醬園一千兩發記剃頭店五百兩源昌成衣店五百兩唐姚生住宅一千兩卞榮章住家一千兩夏全發五百兩 
[私造銅洋之押儆]  
住居法新租界之劉阿連前因在家私造銅質僞洋在市混用爲法捕房包探偵悉將劉拘獲在劉寓所内抄出僞大洋數十元及製造器具等物一併帶入捕房昨解法公堂請究先據捕頭上堂禀稱查得劉前亦犯過私造僞鈔票曾經公堂懲辦有案可稽此次又敢私造僞洋應請重究今將僞洋呈鑒詰劉供此項僞洋實於前年問留存不敢私造餘供支吾中西讞員會判以劉私造僞洋證據屬實着押西牢二年期滿永遠逐出租界僞洋一併没收 
[調查户口之趣聞]  
照舊時門牌册塡寫 
本邑調查户口一事已逾限期經各市鄉主任將查竣册籍先後呈送縣公署以便彙總詳省乃沈知事查得西鄉二十五保十五圖圖董所造送之調查户口册係屬依照舊時門牌册塡寫如家長年歲籍貫職業男女丁口若干等類未能合法即將此項調查册退回責令該主任依照現行法塡寫重行調查册報報以符定例 
[城東女學畢業會預誌]  
本月二十四號即舊曆十二月四日下午南市竹行弄城東女學之藝科舉行畢業現已陳列畢業學生平日成績盡如各種彷古寫意山水花卉人物各有獨到並經沮道人吳昌碩王一亭楊東山汪仲由諸名家題字以資獎勵當場並有各生慕臨手卷以供來賓展覧 
[馬玉山公司贈品一月]  
南京路東市馬玉山公司開幕數月生意頗爲發達各省各埠銷塲甚廣該公司依陽曆結束現在新年已過本無須再行過年惟該公司以社會習慣太深一時難改至陰曆年底買辦年貨預備過年者仍復不少所以該公司由陰曆十二月初一至月底舉行大贈品凡買物五角便得一券隨意取物聞該公司西式糖果　乾固佳即中國式糖菓亦頗精美又聞該公司星加坡支行司理羅公盛新從星加坡抵滬往遊南京蘇州杭州及長江一帶見到處地土肥沃物産豐富而人民生計則甚艱難不勝慨嘆因此益知振興實業刻不容緩决返南洋後盡力鼓吹僑胞回國興辦各種工藝以利民生云 
[祥生鐵廠暗差與巡丁衝突]  
浦東陸家嘴英商祥生鐵廠前因巡丁串竊零鐵損失頗巨特另募暗差十餘人身穿便衣日夜在廠内梭巡前夜該廠暗差頭目陸宏有在草堆内檢出鐵板數塊疑係值夜門差十三號巡丁李如桂所爲即據情密報該廠大班大怒擬將李斥革而巡丁頭目劉金山代抱不平與暗差頭目陸宏有大起衝突各糾同類互相毆　該廠大班見若　勢甚兇横恐釀巨禍立　電話通知三區警署飭警到場强壓得以解散事後該大班飭將滋事暗差頭目陸宏有巡丁頭目劉金山巡丁李如桂梁喜杰王維文等五人函送三區警署押訊究 
[控告冒名騙財案註銷]  
穆　初在公共公廨呈訴紹興人陳子安於本年一月三號與在逃之賈熊飛冒伊紗廠名義妄登某報招請職員希圖欺騙錢財業已由捕將陳拘解公共公堂訊供收押在案昨晨由廨復訊即據總巡捕房包探范德孚上堂禀明將被告拘獲情形並據原告代表律師投案聲稱原告近因有事離滬被告串黨藉原告開設紗廠登報招請職員爲由騙取保證金違犯刑律請爲訊究訊之陳子安供稱實因年輕識淺受在逃之賈熊飛愚弄求宥俞襄讞核供商之英卓副領事以原告所控證據不足判令將案註銷被告開釋 
[漏貼印花之傳罰]  
檢查印花稅一事所有南市一區分駐所境内各商舖之不合法簿據摺子等由該署巡官與温朱兩稽查員查獲帶回後其有延不繳呈罰金者共有十餘户前已山王署員派警飭催仍未呈繳昨日傳諭各該商舖務於三天内趕緊呈繳以便將簿據發還依法補貼印花稅證如再玩延呈請警察廳長派警傳罰云 
[再誌黃包車載屍抛棄之破獲]  
施永興所拉英照一千八百三十五號之黃包車上載死屍行至縣橋附近小弄内將屍抛棄爲巡警查獲禀請法庭騐明並將施訊 
 
 

Page 11

 
 
押在案昨午經地方審檢廳推檢各官開庭飭提施上堂據供江北人住閘北虬江橋拉車度日是日拉車出外營生道經虹口小客棧該棧主　民人將此人車往大南門外抛棄先給我小洋二角事畢再看　酬施至中途力不能支只得在縣橋相近小弄内抛棄致爲巡警查獲並無别情但該棧所開地點民人不知求察問官得供諭施收押候備文函致公共捕房派法警押同施永興前往指提該棧主到案究懲 
[薛少卿騐無傷痕]  
住居公共租界油頭路五十七號門牌在九江路一百十九號門牌開設雉妓院之薛少卿於去年陽曆十月二十日被湯阿三楊和尙等毆打經人將薛車送家内延至前日身死薛母鍾氏以伊子被湯等毆傷斃命等情投報老閘捕房捕頭准飭包探管宗餘將尸舁入　倫路騐尸所禀請公共公廨中西官蒞騐在案昨經工部局西醫騐得死者並無傷痕禀奉中西讞員諭免檢騐即飭捕房傳令尸母薛鍾氏自行棺檢 
[僞造支票之押儆]  
無賴夏元剛日前私刊圖章揑造某錢莊僞支票一紙持至陸品源處希圖使用當經陸察破喚捕將夏拘獲連同僞支票一併帶入捕房昨解法公廨請究先據原告陸品源聲稱夏日前持此僞支票到來向商人抵欠當即察破故此扭案求究詰之夏元剛供民人因虧欠原告印子錢積欠甚多故用此策揑造支票欲圖歸清欠欵實有其事求請恩宥中西讞員會判以夏揑造支票罪當成立着押西牢一年零六月以儆僞支票銷毁 
[控追房租案兩則]  
普愛堂前投法公堂具控房客順泰號主某及曹老五兩户各虧欠租洋若干元求追昨日經中西官傳訊先據原告遣收租人稱被告順泰號已經付清尙有曹老五未還求請嚴追被告曹老五傳不到案判限三天内着被告如數付清如違將生財拍賣作抵又姚阿泉控羅金生虧欠租洋三十三元九角向收不付求追羅供認欠租一時難以籌措請求寬限付清判退去限三天還清 
[出店舞弊案展期再訊]  
花旗銀行大班西人指控出店陳阿金私拆信件竊取支單簿一本等情昨由捕房將陳拘解公共公堂請究先由原告代表律師上堂譯訴前情要求展期調查有無别項弊病中西官准之判陳押候展期一星期再訊 
[拐逃案之發覺]  
住居吳淞鎭之張桂元向在南市關橋南塊愼泰鹹魚行内爲夥其妻王氏於今年陰曆十月間在家私逃張偵查無蹤迨至前日午後始知在王家碼頭花安街口水果店樓上與賣水果之葉關興同居遂往尋見招到崗警拘解一區一分駐所指控葉拐逃經王署員務審氏供年二十六歲實被葉誘同來滬　屋同居詰之葉供詞狡賴當飭一併函送地方檢察廳訊究 
[昨晨公廨訊理民事案紀]  
公共公廨第四公堂昨晨由關讞員會同美丁副領事審理華人民事訴訟六起挨次記錄如下（一）任鍚　控紹興船户許小裕違背裝鹽合同請追損失及定洋案此案早經判决被告賠償損失洋二千元退還定洋二百元無欵押追茲被告延律師朱期斯　到堂以被告在押已久請求將其開釋而原告之律師到堂反對並稱被告原籍實有産業且有船隻請求移交前往查封備抵（結果）着原告律師聞具被告紹興産業所在地以及船名呈候移文該管官廳查封　抵被告還押本案展期兩月再核（二）（黃振聲控黃筱香不理用空賬銀一萬二千兩案）此案自缺席判决從揚中縣將被告提廨押追後至今未理被告具禀請求開釋故原告代表朱斯芾律師到堂反對並稱揚中縣被告之産業前旣查封請再移文該縣拍賣而被告在浙江路裕康洋貨號亦有春欵請着該店主將欵交案給領（結果）應再函請揚中縣將查封産業變　得欵移送過廨並諭令裕康貨號主　漢倫將被告存欵四百元交案被告還押展期一月再核（三）張振廷控顧士韾顧士　不還欠欵一百八十元案）此案已經訊明判决被告還洋茲被告保出不玾故原告之律師到堂請追而被告又到案由保人張姓交出洋五十元餘求寬限（結果）交案之洋先給原告領去餘限十四天還清逾期應着保人賠償（四）（婦人和時後控去許加鑄（即許　陶）　　抛棄請求離婚案）此案前次庭訊被告不到諭原告登報通知昨届期滿故又傳訊被告仍不到即由原告見證傭婦王氏上堂證明被告確住沈家灣一百零八號其姊家中伊曾屢次目覩而被告亦由證人自稱省議會議員姓沈名紹光者到堂聲稱被告是伊表弟兄向與其同居楓涇鎭一屋原告係昔年捲逃來滬現被告已在松江縣起訴等語（結果）旣經證明被告向任松江應將本案註銷（五）（陳警民控請與妻瞿緯娟離婚案一此案迭次判令原告每月津貼被告贍養費洋五十元 
被告請求着原擔任所費膳　醫藥等資及律師費候原告到堂證明核奪茲原告之律師到堂譯稱願按月與被告洋五十元惟以一年爲度期滿仍須離婚而被告之律師對於前所請求之事亦復申述一過（結果）着原告交洋六百元與被告領去餘欵俟判决之日起至一年期滿再行核奪（六）（婦人陳葉氏控華劉胡林連生不還借洋三百元案）訊明欵係華父華第三所借而林承認簽字於中保人地位自應共同負責（結果）着被告償還洋三百元完案 
[火燒草屋]  
前晚鐵路北客民蕭如羣所住之草屋内突肇焚如由救火會到塲灌熄計燬草屋兩間昨經四區警署傳蕭到案聽候訊核 
[兜售女子案候查再訊]  
紹興人王惠康與婦人吳朱氏前日挈一十八歲女子阿興託由陳阿堂朱阿才介紹圖賣與唐家弄六百九十九號門牌居人沈銀全爲妻事爲滙司捕房包探陸連奎偵知此女係由紹興拐來因禀明捕頭派西探目泮林士協往將男女五人拘回分别收押昨解公共公堂由該探等禀請展期開審以便詳查眞相當經張襄讞曁陪審英包副領事諭各人仍分别還押候展期七天查明解訊 
[科罰汽車夫併紀]  
汽車夫張海生前日在滬西赫德路開　八百四十六號汽車不愼將薩某所乘之車輛撞壤當被鳴捕抄明號碼報告捕房請廨出單於昨由探將張傳至公堂請究即據原告偕證朱安生上堂禀明前情訊之張供詞推諉中西官核供以張開疏忽判罰洋十元充公示儆 
汽車夫陳柏生在百老滙路開駛一千六百六十五號汽車不聽六百七十七號華捕一百六十一號印捕指揮當抄錄號碼歸禀捕頭請廨出單將陳傳至公堂中西官訊得車主係屬荷蘭商人判候函致荷領訂訊在案昨日午後經荷蘭副領事魏君蒞廨會同張襄　升座第三公堂因被告臨訊不到中西官判令罰洋五元充公以儆 
[老婦迭犯烟禁]  
老嫗常熟人沈尤氏在虹口北四川路三百六十五號門牌屋内私售燈吃前日爲該管捕房一百七十四號西探駱司查悉入内將氏與烟客陸明山張來發張坤金袁衛其並烟具帶回捕房分别押至昨晨解請公共公廨中西官訊明氏屢次違章科罰洋五十元無力改押女所兩月餘人各罰洋三元無力各押三天示儆烟具銷燬 
[無故用刀自刺]  
寗波人葉小龍近自原籍來滬寄寓於虹口天潼路六百二十四號門牌表兄單小有家前晚葉不知因何頓起自戕之念手執利刀向喉間而剌經該屋内婦人沈張氏傳王氏瞥見大聲疾呼四鄰畢集將刀奪下然已血流如注經人報告該管捕房派探周小弟協同九十八號西探前往將葉車入醫院由醫生　藥將創處敷治以布紥裏昨送公共公堂請示經中西官訊據葉供因遇鬼所致並無别情堂上諭葉函送棲流所醫治 
[行兇各罰十元]  
鴨綠路二百七十六號門牌紙盒作之陳姚生張德元前與東有恒路一千零四十五號門牌同業王記生因同行嫉妬糾衆將王毆傷經王報告該管捕房謂陳等希圖拆梢二十元遂是以被毆等情業由包探尤雲卿將傷者送院醫治陳張拘解公共公廨訊押候原告傷愈解究嘗紀本報茲原告之傷已愈昨經捕房傳同見證羅金生羅連生邱樑及當時打架之弄内管弄印捕將兩被告解請公共公廨中西官逐一質訊之下以張陳兩人不應行兇判各罰洋十元無力各改押十天示儆 
[僞賭騙錢押一月]  
無賴張平安前日在新閘重慶路擺設僞賭攤誘人入局驅錢被一千三百二十七號華捕查見將張連同賭具一併帶入捕房昨解公共公堂請辦經中西官訊實判張押西牢一月賭具銷燬 
[攫呢帽訊實禁錮]  
方開泰前在虹口元芳路攫取廣東人黃元之呢帽被探拘解公共公廨訊押在案昨經中西官飭將方提訊屬實判押西牢六月以儆 
[竊棉被押三星期]  
寗波人張阿慶前日行竊虹口元芳路一百九十七號門牌吳東福小客棧内之棉被被探蔣榮生連贓查獲押至昨晨解經公共公廨中西官訊實判張押西牢三星期贓交原告領回 
[竊牛押禁兩月]  
竊賊王有才日前潛至法新租界居民俞文渭家竊取乳牛一頭而逸旋經事主報告捕房現爲包探偵悉將王拘獲吊出原贓帶入捕房昨解法公堂請究先據原告俞文渭投訴被竊情形求究詰之王有才供　系在逃之朋友唆使民人行竊是實捕頭上堂禀稱王在捕房供認自已起意行竊今有供詞單呈鑒王始俯首無詞中西官判王押西牢二月以儆 
[乳傭竊取羅緞]  
杭州婦人朱五氏昨日午後伴同乳傭張王氏至陸家浜三角街口王榮茂洋布店内購買羅緞張五氏乘人不備在該店櫉内竊取菜青色羅緞半疋藏入袴下適被店夥王鑑清在旁察破當塲檢出原贓立即扣住扭交崗警將人贓一併帶回一區一分駐所山王署員預審朱王氏供住居大東門外汕車街向爲摇絲女工丈夫在杭垣爲織工今往該店購物非出自吾之本意實由乳傭張王氏欲向購買故亦同至店中閑看不料其出此實出不知訊之張五氏供詞狡賴王署員以朱王氏身穿華麗衣服頗類貴家之婦命留候派警前往汕車街地方查其住處再行核辦 
[緝獲偷木料賊]  
姚新記木作頭在浦東陸家嘴英美烟公司附近承造法商興油廠業已動工所堆木料時有失竊函請三區警署飭緝在案前日經該署緝獲竊賊崇明人陳海郎李臥古沈章郎魯武昌等四名起出原贓木坂一百零七塊於昨解由淞滬警廳轉解地方檢察廳訊辦 
[虹口捕房瑣事三則]  
無賴周長富在虹口新記浜路將僞鈔票掉包向婦人陳李氏硬欲調换不遂將氏毆打經該氏偕證陳連發張培元控由該管哈爾濱捕房派探尤雲卿將周拘入捕房押候解廨請究 
浦東人趙永根周長根因在北蘇州路某碼頭攫取陳樹生之菜子餅圖遁被探周小弟查見將趙周二人一併拘入捕房押候查明解究 
甬人林永員中同揚州人陳洪生竊取北浙江路一百七十六號門牌唐玉亭之皮鞋六十三雙被滙司捕房華探目馬阿美包探奚德安王桂亭汪開富查見將林陳拘入捕房押候查明解究 
[請求緝匪之警廳批示]  
滬城小東門一帶邇來時有三十六個黨或青帽黨向商舖滋擾各商家頗受其累乃邀齊各業商號執事會商議决由小東門口童涵春藥店爲首聯名蓋章具禀淞滬警廳請求查禁以維商業昨經徐廳長批示查本年一月九日據該商等具禀請求加派探警嚴緝匪徒等情當經批示懸掛並令行一二兩區署並偵緝隊督屬訪拿以安商業而絶匪踪在案但本廳長負保護人民之責對於緝捕督促　嚴業已令飭司法科遇有竊犯解案時從重究辦矣仰即知照此批 
[誌謝]  
昨承商務印書館　第六卷第一號婦女雜誌一册又銀行週報社贈第一百三十四號銀行週報兩册又小世界贈游券二十紙書此併謝中華職業敎育社通訊 
九年一月十八日議事員會常會議事錄 
沈信卿穆　初賈季英黃任之朱不少屏顧蔭亭 
一年提議照章改選議事員並徴求社員辦法 
議照擬定辦法略加修正通過 
一件提議募集職業學校基金辦法 
議照擬定辦法通過推定黃任之郭秉文二君爲籌募員 
一件提出職業學校琺　工塲及鈕扣工場預算 
議從經費存欵項下暫提五千兩充兩工場應添資本從五月起學校經常費應在工場盈餘項下提用 
一件報告社務近况 
一件報告校務近况 
主席沈信卿 
中華職業敎育社第四年度徴集社員辦法 
一本社章程第十一條規定議事員三年一任六年七月議事員會議决辦事主任和基金管理員也是三年一任差不多每隔三年就要改組一番現在計算從本社成立到本年五月滿三年了所以同人公議要在第四年度徴求社員一次 
二這次徴求的社員照章程分做三類（一）習通社員每年繳納歲費二圓（二）特别社員每年繳納歲費二十圓（三）永久特别社員一次捐金二百圓以上以上所定的金額都是拿國幣作主如繳納非國幣或有折扣的國幣均須照市價折合 
三社員的權利照章程所規定寫在下而（一）凡社員皆有參與會集研究通信研究並領受定期出版物或本社特别贈與臨時出版物之權（社章第八條）（二）議事部議事員由特别社員互舉（同第十條）（三）凡一次納特别捐費二百圓以上者爲永久特别社員其一次納二千元以上者並贈以永久特别社員之金質徴章（同第七條）（四）凡納特别捐費者於雜誌被露之其一次納至二百圓以上者並題名建築物（同第八條） 
四這次徴求社員希望得狠奸的成績所以用比較競爭的方法組織若干隊推定隊長每隊一人除隊長自爲一隊員外另設隊員若干人由隊長自己去酌定 
五所徴得的社員都以塡到願書和繳到歲費爲憑收到舊社員的歲費也可以一併計算不論新舊社員的費每收到銀一圓作爲一分（但舊社員不出再塡願書）如通訊處改變應塡明地址舊社員歲費除第四年度外倘有補繳第三年度歲費的也可以併入計算由本社將已繳第三年度歲費的社員名單寄去預備查考 
六歲費捐金都由隊長或員代收當場出給收據由隊長或隊員拿收到的費彙交本社本社另給他收據就算手續完畢將來本社比較分數就拿這交到的費爲憑這種收費的辦法本社另有詳細說明印在收據簿上 
七各隊員徴求社員得到一百分以上的贈琺瑯感謝書一幅該隊的隊長也照樣贈一分三百分以上的除前項贈品外加贈精製焚土紀念惟　一具該隊的隊長也照樣贈一分五百分以上的除前二項贈品外加贈精製焚土紀念木匣一具該隊的隊長也照樣贈一分一千分以上的除前三項贈品外加贈精製焚土紀念西式書架一具該隊的隊長也照樣贈一分比較得分數最多的一人贈精製焚土紀念新式書箱一架　　畫二幅次多的二人各贈精製焚土紀念詩箋匣一具琺瑯畫幅又次多的三人各贈琺瑯畫幅以上各項贈品都是本社附設職業學校自製的紀念品 
八社員徴求以後即須接續改選議事員舉行年會所以徴求時期不能太長現在拿預定的期限寫在下面二月一日開始徴求社員 
三月十五日徴求社員截止三月三十五日各隊報告截止三月二十六日起四月五日止造印社員名單四月六日發出改選議事員選舉票五月二十日收受選舉票截止收受選舉票截止以後就在五月三十一以前酌定年會期同時開揭選舉票 
來件 
[致江蘇水利協會書（續昨）沈秉璜]  
三貴會對於工程經費之意見自張福口至海口由監河及廢黃排洩淮水入海不過十分之三尙有　槽可以行水今列工費三千五百餘萬元其詳細工程計畫若何請擇要宣示以供研究云云 
竊查水量分配於第二節已言之原有之河槽自張福河自甸湖平均高於海平面八公尺後來之河槽平均高於海平面二公尺且原有河槽之平均寬約百公尺後來之河槽平均寬二百七十八公尺河之共長三百六十七里共土五萬九百八十七萬立方公尺如由西壩至大關借用鹽河可省土方六百四十萬立方公尺共計五萬三百四十七萬立方公尺以每立方七分計共需洋三千五百二十四萬二千九百三十六元此擬收用裁兵或附近居民之力故土方工值爲最小之估計 
四貴會對於籌欵方法之意見（一）節減軍餉每歲一千二百萬元似難作爲的欵（二）受益田畝恐無二萬九千餘萬畝之多（三）受益田畝附稅每畝恐難加至五分（說明）查裁兵之最大原因由於國用入不敷出即便實行裁節亦僅能使國庫收支相抵未必綽有餘欵又受益　之附稅以三萬畝每畝五分計算查大地面積山林沼澤城鎭溝洫圩埂至少須去十分之四水利所及之田至多十分之六是三萬萬畝須有百萬方里而積江北約二十六萬方里僅得四分之一即請包括豫東皖北魯南江北計算而工程區域均在江蘇境内他省能否公此負辦須待商榷又查此數區域内之田賦科則平均每畝不及二分而驟加至二倍　半之附稅征收上恐有困難且開工三年之後未必能使遠近田疇溝渠畢達是否實能受益尙不可知難保人民不有所藉口云云竊以籌欵方地乃最難入手之事亦最有研究之事節減軍費每歲千二百萬元施諸有統系之國家並不爲難本計畫即爲裁兵治河問題而發生故政府方面不能不有所希冀至受益田畝之每畝加征五分從積極着想亦並不爲多蓋一畝平均一年之收入且十百倍於五分若被水淹没一年之損失亦十百倍於五分從消極着想則在在皆險象矣三萬萬畝之面積就淮沂泗沐全河流域之受益者計之亦知大地面積山林沼澤城鎭溝洫之皆在其中也故計畫書原文有半之亦一萬五千萬畝之說非以三萬萬畝爲一定不易之數此全在人民興利除害之心是否迫切乃能確定其結果且籌欵之法亦多本計畫不過爲一格之備非謂舍此即無他法也 
右述各節乃當日主持計畫之實情至水利事業千頭萬緒有待於討論之處極多仍望時有以規敎之也 
[荷屬全體華僑聯合會呈政府文]  
具呈荷屬東西中部華僑聯合會理事長陳　源丘　亭鄭俊懷等呈爲公派代表返國商呈僑情乞請賜見事竊華僑之營農工商於南洋荷屬羣島者依荷政府一九零五年統計有五十六萬三千四百四十九人晚近數年來者益衆約計必在百萬左右數百年來　力開　爲居留政府闢無數利源艱勤之績荷之賢達多著書美之乃居劉政府不以相當待遇一九一十年公布屬地殖民藉法使吾華僑喪失吾國之國籍一八五四年公布屬地章程使吾華僑不得與歐美日本之人有同等等待遇一九十一年中荷領事條約規定中國領事止爲轄内本國人之商業保護者使營農工百業者　連而無可僑民何辜任人摧折一至於此際茲公理戰勝强權之日又届條約將滿之期倘不仰首中眉論列是非則受困辱不知伊於胡底積憤横決禍恐有中于世界者爲此合埠僑民各别公聞全體會議咸謂非聯合全屬華僑組織聯合大會一致抗爭不可八年二月二十三日荷屬東部華僑聯合會遂成立於泗水公舉顯源（三等嘉禾章泗水中華會館荷屬華僑敎育總會會長）爲理事長林秋桂（泗水中華學校董事）李雙輝（泗水商會會長）張石寳（聲氣會會長）蔡敬興（和合會會長）陳秉節（聲氣會董事）林添貴（春秋報撰述）葉建愛顔西漢（中華總會董事）陳續智（和合會副會長）熊理（荷屬羣島視學）王少文（保虞社振文學校總理）爲理事三月三十日荷屬西部華僑聯合會又成立於巴城公舉變亭（四等嘉禾章巴城商會會長）爲理事長黃宣　（巴城商會坐辦）黎殷甫（巴城八茶館中華會館副總理）張瑞生簡澄泉黃　輿（巴城八茶罐中華學校主任幹事）陸丙丁（中華國貨公司智育會總理）陳俊禮劉玉蘭（新報編輯）陳柏鵬（華僑書報社社長）徐東林林守堅（廣肇會館坐辦）等爲理事四月二十五日中部華僑聯合會再成立於三寳壟公舉俊懷（三寳壟商會會長中華會館總理）爲理事長鄭脩立陳光談林　祥（三保壟中華學校幹事）葉瑞昌郭延祚（市政局議員）郭景星（中央爪哇報經理）爲理事全權辦理交涉事務七月二十日東西中三部聯合大會議决公舉熊理黃宣猷韓希琦等三人爲荷屬全體華僑代表返國面請政府提出交涉並决定全體華僑一致爲政府外交後盾所有詳細情形除由代表面呈外謹將所懷欲陳者爲我政府言之 
其一屬於國籍者華僑之營業荷領東印度　島者遠則千載近則百年歷世以來保守國籍沿用國俗無或有異對於前清宣統元年　二月初九日規定之國籍條例民國元年十一月十八日法律第四號所公布民國三年十二月三十日法律第二十六號所修正之國籍法尤絶對服從乃荷政府欲於無形之中臣伏外族一九十一年忽頒荷蘭屬地殖民籍法使生長於荷蘭屬地之華僑爲屬地籍民僑等伏思華僑本有國籍本有國法今一旦奪於强礶使祖宗之血後制及身而墜炎黃之靈胃淪爲異族情何能甘且查該法律全取屬地主義凡生長於荷蘭屬地者俱爲屬地籍民使新自國來而在屬地生育子女者本身爲中國國民子女爲荷蘭國籍胡越起於一堂至親變爲異國減情害理莫此爲甚抑華僑言語禮俗與土人殊今以强力屈而爲一利害衝突必日以　僑等客此營業而已何願以此致生爭執抑又查中荷兩國人民通商甚久我國國法旣未嘗强生長中國之荷僑爲中國國民荷蘭政府又何得强生長荷蘭屬地之華僑爲荷蘭屬地殖民地籍乃不顧情理硬强爲一僑民雖愚夫豈能忍用是一致聯合抗爭誓達目的特查國際公法兩國國籍法規積極衝突苟無條約限制本可照本國法律解釋不幸吾國於宣統三年與荷蘭結中荷領事條約公文書内明稱遇有葆蘭臣民中國臣民字樣所滋之疑義在荷蘭屬地領地内可照該屬地領地現行法律解决等語百萬華僑億萬資産遂不得不斷送於此寥寥數句中今欲抗爭非先請取銷此文不可查該條約成立於宣統三年四月初十日即一九十一年五月八日期限五年訂明條約届期如此國欲將條約效力停止通知彼國則應從其知照之時起仍行一年惟其知照應在一年以前今計二届期滿在於後載提出修改當在明春日月不居瞬息即至爰特合辭公請我政府從速將條約公文書提出取銷並將吾國國籍條例通知彼國使華僑永不失爲中國民於國於民兩俱有利 
其二屬於保護者查華僑之在荷蘭屬地在爪哇者多爲商人在蘇門答臘綱甲勿里洞各島者則多業工坤甸各屬則多戮力於農林凡百業務俱有從事並非僅僅商業一種而足包括也宣統三年中荷領事條約第二條訂明領事僅爲轄内本國人之商業保護者則凡商人以外農工百業之人皆可任人摧折而無可告訴商人於商業事務以外又將任人魚肉而無可保護矣十數年來荷領各　招募華工年計數萬據荷政府年鑑平均作工者年有八萬此等華工世稱猪仔待遇之酷限制之嚴早旣中外宣傳乃我國領事限於條約無權爲之保護雖慘聞呼天搶地之聲而無如何工人如此其他百業痛苦雖較減少然亦靡不蹙首痛心當今人道日昌我國家我國民安忍任其　連而爲之所爰並合辭懇我政府設法保護並於修正條約時將領約第二條爲其轄内本國人之商業保護者句將商業二字删除改爲轄内本國人之保護者則農工商百業之人俱得藉資保護矣 
其三屬於待遇者查國際法凡國家無論大小對於國際法上之權利義務一例平等而待遇外國人之法律於採取一主義之下亦無有各别規定者荷蘭法規號稱採取内外人平等主義者千八百二十九年荷蘭民法有外國人所享之私權與内國人相同之規定旣云同矣乃荷蘭屬地章程第六章竟有華橋不能於歐洲日本人同等之規定川意何在殊不可知查該章程第一百零九條有云所有基督敎人日本人及下欵不載之人均同化爲歐洲人凡亞拉伯人摩　人中國人上欵不載之人曁回敎人成多神敎人均同化爲上人等語由是民刑商法遂有用　同化歐洲人及用爲同化土人者之分别一切繁寃苛例遂亦由此特爲華僑而　國與國之間旣有軒内與外之律順然不同對於國家則爲不平對於私人則爲不公當今東等主義正昌扶弱之誼日著苟不抗議將無可以昭蘇之日爰特合辭懇請我政府提出交涉並電國際同盟會議議决取銷明德永　於茲實賴其四屬於通商條約者查前清同治二年中荷通商條約純係片而的義務的條約對於荷人在中國國土内經營商業之種種利權羅列規定對於中國人在荷蘭屬地經商之種種利益則毫無提及使在中國之荷僑享營業上这優越利權在荷屬地之華僑營業上受種種之制限　劣相懸殊覺不公查日本向昔情形與我相同自一八九六年九月八日修改日荷通商條約復訂日荷領事條約地位上權利上始異於我現在我國旣援日本前例結立中荷領事條約自應仍援日本成例結立與日荷通商條約相同條約始免於片面之失爰並合辭公請我政府提議續結中荷通商條約百萬華商始有利賴 
以上四端皆全體華僑積之旣久忍無可忍今特訴諸政府暴諸世界求得一當以出水火登袵席者人心所趨衆志如一爰開大會議决公舉代表縷訴前情惟我政府哀矜而賜見之不勝恐皇待命之至此呈 
來函 
[張靜廬致寗波同鄉會書]  
讓三良玉會長先生曁旅滬同鄉諸先生均鑒米　周寳山向設運米商號周銳記於濟南輸雜糧來滬山滬易米食至濟轉膠濟鐵路出口接濟囗人歲歲經營如是獲利無算今年抵制聲起凡我同胞之有良心者　不與囗斷經濟上糧食上之關係而糧食一門尤繫乎彼邦人民之生死此乃正當抗禦之手續非有悖於人道主義也乃周寳山嗜和心熾不恤人言昧其良心仍源源續續接濟食米出口調查爲數達萬包有奇後由濟南學生會偵得一批計數一千六百餘包之理論詎彼詐猾性成陽具誓書陰仍照常營業只知有利可圖罔顧廉恥先哲云哀莫大於心死心死之人固不足與語特我神聖純潔之寗波同鄉會竟有此等社會之蠢混淆其間爲白圭之玷爲聲譽之累不與以　逐聲討寗滋外界之物議在先生等忠厚待人裝聾作啞不肯稍損交誼情而計固得也奈如人言何國家前途之危亡何况同鄉會者乃我同鄉人共同組合之團體非僅一二之紳商所得自由操縱之會員之不法不理於人口者吾會自當就其罪惡而警戒之警戒不從則驅逐之免以一人之故而連累我數十萬之旅滬同鄉羞數百萬之　郡父老羞且貽羞之事猶小其關於救國前途者更大寳山之不理於人口者久矣而吾同鄉會猶始終爲之緘默迄無表示以謝國人究何居心耶嗚呼害馬不去後患何堪靜廬非好辯也鯁旣在喉不得不吐　我良心作爲忠告知我罪我非所計也願先生等其洞察之幸甚寗 
波各界聯合會代表張靜廬上 
雜評二 
[王揖唐之活動（庸）]  
王揖唐近日又漸見活動矣王氏自遭輿論反對南方拒絶以來蟄居滬上久不聞其聲息近因德約調印山東問題逼緊一步國人鑒於外交之危迫對國内和議一變冷淡之心理而爲渴望而五遂乘此機會向各方面活動以期貫澈宿願下星期一之大宴會亦其活動之一種表現也 
雖然王氏自審輿論已不反對乎南方能不拒絶乎今日之王揖唐猶昔日之王揖唐也四周之空氣未嘗　變然則活動之效亦可知矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游談 
[游半淞園記] [  君豪]  
滬之南有所謂半淞園者幽廊曲檻花木扶疎曩聞友人言園無市聲雅境天然予屢欲往其地顧以事冗不果九年元旦驅車訪友於高昌廟歸途過其處乃買票入門作半日之遨遊焉寓目名園胸襟爲之一爽行草地上惟聞鳥語跨小橋繞正廳而達花幄頗黎爲窗調護得法故名卉向榮紅綠相間最可愛者有仙人掌一株蒼翠欲滴高約五尺許誠佳品也廳内陳設類多古玩壁間詩詞俱海内名人手筆琳瑯滿目美不勝收廳之對面有屋一楹甚精美流水繞之别饒幽趣有某君（名已忘之矣）一聯甚切聯爲（絶巘振衣來相江浦風颿還憶前年登北固）（經船飛槳去過平湖曲港恍疑此地即西冷）屋旁有小榭顔曰枕流軒眺覧窗外柳條摇曳曲水陳前夏日最宜避暑於此出榭後折向南行見茆亭數座深喜其樸淨無華再前進行有一門額爲（船塢）二字欲游池者可於此處下船小艇數隻浮碧波上記者見此恍如置身杭縣西湖之秋社門外蓋佈置風景均無甚懸殊也登假山坐亭上東望浦江帆檣林立汽笛嗚塢非我有也臥榻之旁竟容他人鼾睡憂時之士能不悲憤塡膺乎山下後啜茗南廳冥想交集時近四時擬作歸計復循原路回園内有照相館供來客留影萬國儲蓄會特設一分會於此以便游人隨時加入聞園主建造斯園費四年之經營參以畫意始克臻完美滬上無名山大川足以嘯傲而世俗又力趨浮華歌舞之場酒綠燈紅欲覓一清凉世界誠不可得記者游是園後嘗告於人曰軟紅十丈中歎觀止矣深願園主保此名勝勿以生涯之冷落而加以灘簧新劇等類點綴其間也 
雜談 
[拿破崙之秘史] [  瘦鵑]  
瑞典之第一王后爲拿翁少時情人 
拿破崙當盛時血戰十年克人國者無算於是其兄弟及大將軍二得一一爲王聲勢赫奕一時無兩比滑鐵盧一蹶功業以覆諸王亦隨之俱覆屹然不動者僅一瑞典王而已瑞典之第一國王曰却爾司約翰CHAILESJOHN其人非瑞典人亦非天潢貴胃也實即拿翁之大將軍培那度BERNADOTTE其第一王后蒂西麗克拉利DESIREESLARY者實爲拿翁少時之情人爾時雖未塡鴛譜而心心相許固已有百年之約矣乃拿翁忽遇美孀約瑟芬情爲之移時蒂西麗年不及十五惟有背人飲淚固亦無如拿翁何也近法國著作家伊盎麥德羅氏嘗研考此中秘史廉得其實蒂西麗之父爲馬賽城著名絲商有四女二已嫁二則未字蒂西麗幼有殊色會法國方革命凶亂頻仍蒂西麗有兄以事爲官中所執一日遂隨　氏晋謁國民代表挨爾弼以圖營救嫂氏旣入見蒂西麗則留後室中獨坐無俚不期入睡尋聞啓扉聲遽然驚覺四顧昏黯一少年方立而視已蒂西麗大震且疑其兄已登斷頭臺也皇怖欲啼少年力慰之護送歸其家蒂西麗母感甚叩其姓氏少年立曰吾約瑟　那伯耳（按即拿破崙兄）此即兩家遇合之始殊足爲曆史中添一佳話者也由是約瑟恒過從克拉利家情誼日摰居數星期即乞婚於蒂西麗蒂西麗允之未幾復偕其弟拿破崙來拿惑蒂西麗色欲攫爲已有因亦數數至一日遽謂約瑟及蒂西麗曰一夫一婦持家非易必有一人具决斷力始克集事今汝二人皆無之不宜偕老吾意約瑟宜娶伊麗蒂西麗則爲吾婦可也約瑟從其後娶蒂西麗姊氏伊麗JULE而蒂西麗則芳心可可固亦深許拿破崙矣迨旣被棄心焉如割求婚者踵至咸不得當後始擇一少年軍人培那度而嫁之他日培那度從拿破崙出征以功擢大將當二人之結婚也拿方在埃及聞之喜曰蒂西麗嫁培那度吾願其永永歡愉也後遂以培那度爲瑞典王半實爲蒂西麗故蒂西麗安富尊榮歷數十年死時年事已高尙及見第三代之培那度登瑞典大寳云 
趣談 
[學校中軒渠錄] [  問天]  
予自幼入學由國民學校而高等小學而中學其中所見所聞可供莞爾者不知凡幾錯雜記之以供一粲 
某國民學校第一年級所用敎拉書第一課爲牛羊猪兔四字一日有小學生年纔六齡失其書走以告師師曰爾遺失者是何種書小學生不知爲第幾册且不知書名答曰我所失者爲牛羊猪免聞者大笑不置 
某生在高等小學肄業一日放假歸其父問之曰汝校中爲何種科目某生曰除歷史算學唱歌體操外專修英國地理圖其父大愕曰英倫三島何用專門去學他明日走以詰校長校長曰並無此項科目因取課程示之其父乃恍然悟爲英文國文地理理科圖畫諸科也 
科學談 
[科學小談] [  瘦鵑]  
電衣之新發明曩年法國都露士大學理代敎授加密希博士DRCARMICHEL曾有電衣之發明以供療治風濕症之用雖所定衣樣備極周至惟有一事不切實用則於電線之裝置未得良法繞之病者身上實不勝其重且於行動頗不方便故此衣卒未流行於世近有科學家歐爾高博士DRHERRGOTT者法國培爾福人也其致力於電衣之研究者爲時已久竟得告厥成功其衣以棉布製織細電線於其間旣輕且便無妨行動人亦不能見此線爲合金質不致生　且無震動及燃燒之弊御此衣時藏電流瓶於衣囊中隨處皆可發電并能與電燈電線等通其所發熱氣適得其中能使身上熱度不過熱亦不過冷無論何種天氣不致有傷風之苦矣御此衣者不限男女無不適用苟微覺中寒但一按其衣中之電鈕電氣立時流動於是自頂至踵立覺暖和若被魔術然即隆冬出外亦竟體温然初不覺寒殆與在家圍爐時等云 
詩錄 
[和張白翔先生游崑山原均] [  巨摩]  
作客頻年生計微天寒倦羽怯孤飛眼中突兀人將老塞外音書滯未歸衰世官貧餘涕淚故鄉歲晚惜芳菲登臨不盡蒼茫感獨上高樓送落暉 
[和半園老人游金山均] [  巨摩]  
刼後山河在霜嚴草木彫殘碑映夕照嵐影接空霄劍氣鎭南服鐘聲遏暮潮祖生今不况復霍嫖姚 
[感懷四首呈半園老人] [  巨摩]  
翠袖單寒瘦不支枉將芳信惜年時深宵倦繡鴛鴦牒說盡相思人未知 
銅塇滴盡漏聲殘樓閣沈沈欲叩難若使東皇憐索莫也應知我此時寒（用天嬰句） 
夜凉如雨雨如烟忍折花枝入舞筵會得矜持無語意登樓相望已三年 
神女生涯事渺茫故將夢寐託君王猿聲直瀉三巴雨似向人間說斷腸 
新聞拾遺 
貧兒娶得千金女僑居常州爲人洗衣度日之揚州婦人某氏之子某甲素學絨球生意曾與某大姓之女私相結識暗渡陳倉珠胎已結女叔現任鄂省某縣知事微聞其事囑令速赴任所代爲擇偶無奈女志甚堅非甲不嫁坤宅亦以木已成舟不得已令甲出番佛二十尊卽以女妻之甲得女後宿願已償已將其母歷年積蓄設香烟店一所於某坊夫婦二人度其美滿之時日矣[  憶英]  
殺兒慘劇常州西門外有錢某者四壁蕭條且人口衆多難謀温飽近因年關逼近米珠薪桂度日更艱錢婦本自謀工作藉補不敷茲因四歲幼孩纒繞致稽工作恨之切骨日前錢婦忽若顚狂用開水一壼將該糼孩燙死血肉糢糊慘不忍覩見者多爲之涙涔涔下錢婦爲貧困所迫下此辣手亦云慘矣[  憶英]  
炮烙斃媳之慘聞懹寗大豐鄉地方　農人唐某年已弱冠尙未授室去歲其母納金氏女爲童養媳借爲釁炊之助其媳奉　沃盥洗手作羹異常靈敏而姑性奇悍待之甚虐稍不遂意卽撻打交加日前因炊飯失飪大怒縛媳於　熾獸炭於熨斗中烙其胸腹慘不可方旣而其媳大呌一聲痛極斃命事爲唐　族人所知乃以家法處死遂將悍姑沉諸深淵以昭警戒云云[  一粟]  
發現明代銅佛友人王君近購得銅佛一尊其後則刻有（大明嘉靖二十年八月六日發心信士王平同妻裴氏男小鎖謹酬）等字樣則爲明代古物可無疑矣[  一粟]  
死姑幽靈令媳殉身之奇聞金陵廣氏世家也兄弟二人長曰鐘次曰鈞父早去世老母尙存鐘妻貌美工　善解人意深得其姑歡鈞妻貌亦姣好端方沉靜性賢淑寡言笑不惟不得其姑歡且恒尋事詬誶之次媳亦無怨色安之如常前月中旬其姑臥病多日遽爾不起彌留之際謂次媳曰夜臺無伴待奉無人余殁至四七之期余幽靈必來領爾隨余於泉臺伴余寂寞侍余晨昏言訖而逝次媳聆之朝夕悲泣不已嗣經家人解說譬喻心稍釋然孰知事有奇於出人意外者至本月上旬爲其姑殁去四七之期不意是夜次媳忽暴亡家人知覺咸驚其言之應驗而嘆伊姑之忍心憐次媳之不幸咸爲之淋淚不置噫其事誠奇異矣事非臆造爰爲誌之以資哲學家靈學家之研究[  幻夢]  
食芋致死之奇聞揚州南門王姓翁年七十八矍鑠善飯昨自市中購山芋若干歸煑食之詎甫進一枚覺隔不能下兩目直視僵坐不動家人大駭就視之已氣息全無惟肢體尙温乃爲扶置榻上歷一晝夜竟不復蘇是眞奇事也[  野鶴]  
小說 
[黨爭（二十八）] [  無我]  
聶曰無妨也余已言之助余偵覔呼茄脫者乃賴亡谷黨人耳溪克遂如命往釋開利開利見釋自旁門出趨東河之街而行同時有一人服椶色衣携手杖呼嘯疾行而街對面之二人亦徐躡於後爾時聶已易裝頓改其方纔眉目卽搶步出開利之前擇一合宜之門次潛俟焉待開利旣行過而見後二人亦循北面之街而暗躡之聶因循南面之街行暗思開利雖不致奸巧若買蘭者但亦未必肯往呼茄脫之處然後隨之二黨人諒其所希望者亦爲我所欲偵求之事若輩手段未嘗稍懈務欲達其目的而後已蓋黨中之受縛者雖有多人然逍遥自由者諒亦不寡故今晚若被其跡得呼茄脫者我知其必强刦之以就礦地矣或其黨中首領尙未緝獲故若輩行事仍井井有序志不稍衰然則務須緝獲其首領爲第一着手法也行久之見開利入一飲食舖就桌坐下二黨人在對街探望亦作欲入之狀開利命侍者携咖啡一杯點心數事侍者旣遞與之遲立於桌旁注目於一人蓋掌銀櫃者也聶遂亦入舖就座與開利相去無幾忽見掌銀櫃者與開利喁喁作細語微聞其一語曰爾曷不分别之何容其如此混淆耶開利亦以細語答之但不能辨繼聞掌銀櫃人曰彼頗似狂易不耐久待矣開利曰否彼未必如此恐因懼怯耳已而又向之作耳語掌銀櫃人對曰諾我當遞傳此消息也聶急起身付銀時尾躡之二人仍在對街探望遂登樓不之顧少頃聞有聲若發自内室者遂倚窗望之不得見瞥見側室之門未閉因閃入匿身其中忽見内室之門旁現一人趨躍甚急聶懼變握手鎗於手以備不測察菘人狀貌與摩天屋受殺者無異遂知其必爲呼茄脫也因喚之曰呼茄脫君余覓君踪跡迨遍今其與余偕行忽聞開利之聲自内室呼出瞬息已見其人 
[自由談之自由談] [  不冷]  
陸陸字即數目字中大寫之六也我國自五四運動至於今日而將見果效其即所謂由四五而至於六乎然則今人之注重於陸氏也宜 
 
 

Page 15

 
 
   
 
 

Page 16

 
 
   
 
