# 1917 - 6 - 4915772

 

Page 1

 
 
   
 
 

Page 2

 
 
時評 
[大亂與小亂（冷）]  
　　大亂平矣小亂未平大亂難平而易平小亂易平而難平大亂者以主義而亂者也主義旣達亂自消滅小亂者以生計而亂者也生計不裕亂無巳時 
　　不觀乎今日西電所稱西江兩岸鄉村之景象乎又不觀今日上海所記各種犯法之行爲乎是即小亂之徵也是皆由生計所迫而致也不但此也近日各種之衝突糾葛究其眞因所在無一非爭位置也何故爭位置亦由生計所迫而致也是亦小亂之徵也 
　　是故平大亂望之於一二英俊平小亂望之於無數之事業家何則生計裕而小亂自平也 
專電 
[北京電]  
　　今日（六日）爲新年首次閣議上午九時開議（一）察哈爾墾務行交内農財三部開委員會商定辦法再付閣議（二）新疆王政務廳長免職（三）内部所擬警官警校畢業生奬勵規則通過（四）火車上運生銀圓銅元等減運費三個月餘爲外交及浙事之報告三時散會 
[北京電]  
　　齊耀珊以浙事棘手遞呈辭職不准段總理并促其從速赴任尙在觀望中 
[北京電]  
　　盧永祥任命爲松滬護軍使 
[北京電]  
　　齊耀珊請調徐國樑爲浙警務處長兼廳長 
[北京電]  
　　蔣尊簋自浙來電稱安撫軍警尙能得手對於各界則王正廷力任斡旋 
[北京電]  
　　齊耀珊定佳日（九日）赴浙以馮篔長政務廳王國鐸權總務科長均隨行 
[北京電]  
　　熊希齡赴日贈勳事日政府覆電仍主暫緩啓行聞須俟鄭家屯案解决之後 
[北京電]  
　　昨鄭家屯續開談判林使述日政府意聞我巳承認者（一）雇用警察顧問二道歉三懲辦暴行隊長未承認者（一）警察權（二）聘用軍事顧問但日使堅持且催速决伍外長亦聲言不能承認之正當理由未結而散聞今日（六日）伍將報告於閣議取决 
[北京電]  
　　駐英美德三公使電請禁止解散國會謠言免外人誤會 
[北京電]  
　　庫倫都護使陳籙三電辭職將照准擬熙彦繼任 
[北京電]  
　　財部奉諭維持紙幣平減物價現訂齊日邀集警界商董會議 
[北京電]  
　　甘督電陳金融枯竭請速分設中行交部核議擬即照准 
[北京電]  
　　鄂省長定高凌蔚 
[北京電]  
　　齊日（八日）憲法會議審議國敎一章 
[北京電]  
　　前會稽道尹梁建章充院秘書係東海推薦張國淦一時不辭秘長 
[北京電]  
　　梁任公昨午到京即與總統代表郭泰祺同車進府用膳會談約兩小時皆普通政治及畧涉浙事元首謂本省人究不可爲本省官證諸浙狀益信任公僅於浙善後辦法稍表同意旋段總理固邀到宅遂偕往茶話所談甚親密述及商民兌現苦况頗有陳述此來本住北京飯店因國院已預備將校聨歡社乃下榻蓮花池兩院議員曁一般政客請謁者不下三百人尤以研究會爲最幾全體出迎 
[北京電]  
　　頃晤梁任公談話要點（一）昨謁黎段詳談府院間已無甚深意見非如外間傳聞之甚（二）希望内閣不生動搖有礙政務（三）過寗徐晤馮極表尊重國 
 
 
 

Page 3

 
 
家最高各機關之意張勳對於國會多憤激語但並無具體之主張（四）段對於收束軍隊確有計畫馮亦深悉之（五）願國會速從事分内職務恢復信用（六）不入政局留十餘日返滬辦理學校（七）調和各派減少衝突 
外電 
[北京電]  
　　總統昨接見兩院議員握手交談絶無驕矜之態（五日） 
[北京電]  
　　二十九日各省通電聞張勳未曾列名政界對之頗多揣測據某方面云張勳以電文批評國會詞意尙不嚴厲故不允列名擬另有單獨之行動（五日） 
[北京電]  
　　據華字報云國民黨與進步黨自因省制問題在議院交訌後仇隙甚深中立派竭力從中調和今已有效中立派所擬之省制新草案已得各方面之同意行將交憲法委員會討論（五日） 
[廣州電]  
　　廣州民黨聞國務院容許龍濟光阻止陸蘭清赴瓊頗爲訝異且不贊成總統不用本省人爲本省省長之主張滇籍軍界領袖指斥段總理一黨謂其步袁世凱之後塵 
（四日） 
[香港電]  
　　香港日報云西江兩岸之村莊大受盜匪騷擾田事無人收穫聽其自毁香港某遊獵者在黄門（譯音）附近見大船一艘爲盜所刦殺人越　貨其狀甚慘鄉間各處氣象蕭條村室皆空荒凉滿目令人見之惻然（五日） 
　　以上路透電 
[北京電]  
　　昨日總統府開國事會議總統主席討論老西開案及川浙兩省問題魯甘兩省政治上改革事宜與二次善後大借欵等事 
（六日） 
[北京電]  
　　日使林權助與伍總長昨日午後集議鄭家屯案僅討論一點半時間即散會日使最後聲稱日本决不更變其最後條件伍總長答稱當與國務院商榷再行回答聞日本最後條件如下内蒙南滿駐有華兵之地須聘用日本軍事敎練官或顧問官内蒙南滿凡有日人居住之地應設立日人警局（六日） 
[北京電]  
　　上月鹽稅餘欵共有七百八十萬元今已交付中政府五百八十萬元（六日） 
　　以上德文電 
[北京電]  
　　梁任公昨日入京後卽赴黎總統午宴晚並赴段總理晚餐會席間暢談時局黎總統並談及政局之調和憲法之制定等聞兩氏之意見已獲一致梁氏與黎總統及段總理會見之結果知府院衝突等之風說均失誇大謂總統總理均能熱心維持大局想政局之紛糾較易解决云云梁任公入京有内閣變動之說梁氏極端否認聲言决無入政界之野必梁氏擬在北京小住十日後仍回津此次梁之入京内外人均甚注意（六日） 
[北京電]  
　　鄭家屯問題昨日之會議日本方面就未解决事項提出主張以俟中國回答故下次之會見决由中國提出答案（六日） 
[北京電]  
　　新任浙江省長齊耀珊擬於明日由京首途赴任途中尙當赴寗謁見馮副總統 
　　（六日） 
[漢口電]  
　　黎大總統近將其所有之武昌田地收穫米榖一千石撥賑武昌漢口漢陽三處貧民已電通知王督軍矣（六日） 
[漢口電]  
　　王督軍派遣參謀長何佩瑢赴徐視察第二次徐州會議情形（六日） 
[南京電]  
　　衆議院議員陳允中今日來寗與凌文淵握手商議省政研究會事務進行之事 
（六日） 
[南京電]  
　　馮副總統接到岑春煊李烈鈞兩氏來電謂疾未愈暫難入京請將此意轉達中央（六日） 
[東京電]  
　　台灣以台中附近爲中心亘全島五日地大震動房屋倒壞約一千戶死傷約數十人 
　　（六日）以上東方通信社電 
戰電 
[倫敦電]  
　　海格將軍今晚戰報云英軍襲擊亞拉東北之敵軍戰壕得利且兩次攻入維斯俠特附近之敵軍陣地英軍逐走圖攻亞美斯蒂爾東面英軍陣綫之敵兵一隊（四日） 
[巴黎電]  
　　今晚公報宣稱索安至松末比大路西面林哇芒境貝貝爾山砲戰頗活動（四日） 
[巴黎電]  
　　今日下午公報宣稱杜哇芒與伏村二處雙方砲隊頗活動（五日） 
[羅馬電]  
　　公報宣稱意軍夜問擊退亞狄巨與加達湖間猛攻之敵軍敵軍被重創紛亂退走意軍襲擊獲勝前進二百邁當現列陣加沙高原番蒂區域（五日） 
[倫敦電]  
　　瑪新旣爲敵軍所佔杜白魯加之防務全無所有俄軍旣棄該境其餘之地乃扼守瑪新橋端砲臺以便保護側面之白萊拉敵軍進逼不巳故俄軍所佔之地日見削小今所餘　僅多瑙河至白萊拉大路上澤地間之地一狹隅惟敵軍之進攻白萊拉曾被　延故料該處榖倉之糧食當早巳移往敵軍所不能至之地矣（四日） 
[倫敦電]  
　　德國公報宣稱俄軍在杜爾拉伐特拉境進攻大受損失而退奥德軍戰於外錫爾伐尼亞東邊界與塞里士河低地得重要之土地捕虜數百人德軍佔據里姆尼克薩拉境之斯洛比齊亞與羅台斯蒂二處奥德軍攻破俄軍所守白萊拉橋端砲臺巷戰後佔據古爾桀蒂與羅瑪魯爾二地捕虜一千四百人 
（五日） 
[倫敦電]  
　　柏林公報宣稱德軍破魯斯東面第四陣線英軍大受損失（五日） 
[倫敦電]  
　　海軍部運船伊佛尼亞號（一四二七三噸）於星期一日在地中海爲敵潛艇發魚雷擊沉軍官四員兵一百四十六人失蹤 
（四日） 
[倫敦電]  
　　喬治君米爾勒貴族偕同顧問人等抵羅馬與法意政府交換對於戰局之意見 
（五日） 
[亞姆斯特丹電]  
　　布皇昨在德軍大本營與德皇會談甚久（四日） 
[紐約電]  
　　外間傳說威爾遜總統俟知協約國不肯提出媾和條件時則擬從事第二次議和運動市面巳因以冷淡（五日） 
[倫敦電]  
　　衆意德國今已自行屈抑而將媾和條件之内容要略通報威爾遜總統蓋彼於發布請和公文時曾明白拒絶提出條件故也華盛頓當道現對於此事嚴守秘密惟美人皆信重要之發展現正於幕後進行至德國有此和平態度實因英國之封鎖日益逼緊致遭經濟破産因以引起内訌德國各政黨領袖雖仍有以大言嚇人者顯已内怯加以馬鈴薯之收成較上年大減以故人心益爲惶惶按馬鈴薯今爲德國大種食品一九一五年收穫五千一百萬噸一九一六年僅收二千五百萬噸（四日） 
要聞一 
[歐戰和議與美總統]  
　　大陸報社論云就日昨路透電觀之協約國與中央國雙方皆有願向華盛頓提出媾和草案之意據三日亞姆斯特丹電云德國法蘭克佛特報載稱安特拉西伯爵宣言謂中央帝國之媾和條件行將通報威爾遜總統又同日倫敦電云路透電社得悉協約國答覆威爾遜之文今仍在草擬中協約國答覆德國之文對於條件故意持反對主義僅重述不可接受之媾和條件衆意協約國致威爾遜總統之覆文大約將切實表示協約國所願談判之草案以上兩　所言頗爲近情使其所料果皆不虚則和議之基礎行將成立而雙方即將草擬與人道前途至有關係之覆文矣交戰國爲數十四屬於協約國方面者十屬於中央國方面者四今將以其正式議定之宣言通告美總統而由美總統轉告世界俾世人共知雙方之意見何者爲戰局之結果何者爲雙方所願成就之事業何者爲雙方堅執視爲媾和初步之條件焉美總統知其意見後當可有所舉動以促和局之早成茲無論後果若何惟雙方之願於此時發表意見不可不視爲良好有望之朕兆戰事綿延二十九月殺機密佈舉世欲狂美總統持以鎭靜處以和平對於戰國一視同仁對於國民導示正軌交戰國咸欽仰之疑忌悉冺不獨信其公允且信其友誼微美總統明達公正忍耐之德性曷克有今日交戰國願向美總統表示意見之事俄和局運動之結果縱未必果爲和局然美國有一總統其心術之仁厚宗旨之純正爲歐洲各戰國所倚重是誠全體美人所足引以爲榮者也 
[浙江之善後問題（靜眼）]  
　　浙江自聞楊齊任命後一般人民以五年以來地方安靖無客軍蒞境今茲變易殊出意外於是善後問題起焉 
　　商會方面前二日曾經開會討論因茲事重大特於今日又召集各業代表開大會解决其討論之結果僉謂浙人治浙雖不能無弊而弊少利多亦不可掩之事實如財政問題數年來不致紊亂居然爲各省之冠在中央旣得照常徵收而地方亦因之維持此其徵也於是决議發電中央大致謂事已和解仍欲挽留吕氏以維持現狀年關逼近尤不願客軍入境致彼此不能相安而協理王湘泉並願任赴京代表其用力亦周至矣公民大會於昨日午後假城站第一舞臺開會推吳忠懐爲主席由張心蕪報告宗旨并討論善後辦法將所擬電報一一宣讀聞者皆拍手贊成其時樓上樓下座位已滿後到者幾無立足之地而門外之探望者與在隣近茶館聽候消息者又不知凡幾約計人數可至三千以上其議决辦法六條（一）電請中央收回成命（二）派代表分赴南北二京請願維持現狀（三）通電旅京議員及京官設法疎通（四）通電各報及各省報告近狀（五）電各縣派代表來省會議（六）公推幹事辦理會務當推定代表四人公民會會長章炳麟省議會議長沈定一商會協理王錫榮敎育會會長經亨頤又推舉幹事數十人幹事長孫厪才幹事許行彬陸右之金凈波方靑筠金理才沈譜琴莊恂如趙志戎封德三沈肅平張羽生王贊堯王勝武陳癡劍勞梅清毛酉峰胡墨仙鄭亞靑楊子開葉天籟金潤泉何敬安徐障之顧竹溪程光甫高緒辰李乾孫陶文波張漢昌等其餘尙有數人不及備記報告旣畢省議會議長沈劍侯君演說浙江人應以自力治浙江卽小有風波而關懐桑梓易歸於好若用他力則浙人不能治浙猶中國人不能自治其國浙於中央向取擁戴政策浙江者中央之浙江也然中央由各省及浙省等聨合而成如浙不能自治他省亦如浙之不能自治則中央基礎何由能固欲固中央必如浙人能自治始願大衆合力以保完善之浙即所以盡中央一分子之責語意旣圓到而聲音態度均合宜無論上中下社會皆能理會其詞鋒能刺激一般人之神經次由衆議員張雨樵君演說亦甚切實惜聲音欠强復由省議員王清夫演說他省客軍之病苦浙省之幸福今將効法他省吾人後悔無及且言及去年火車斷絶時浙省爲擁護共和之故犧牲許多金錢而其力阻通車者卽中央新派來之楊善德也諸君雖健忘亦尙憶此事否於是衆人鼓掌如雷遂散會適褚慧僧到於是又邀褚演說未退者復歸座褚君亦言浙人治浙已五載一旦變易前功盡棄云云來會之人以商民及普通人爲多嗣宣布假下城中正巷政治商榷會爲會所并定晚間開會六日復開幹事會 
　　推定之代表沈王兩君於今日午後乘特快車赴滬章經兩人本在上海會中擬於午后齊集數百人在城站表示公送之意并懸旗數幅以寵代表之行時城站内外送者頗擁擠亦一時盛舉也茲將各電抄錄如下 
[致中央電]  
　　北京大總統總理南京副總統鈞鑒奉令浙江督軍省長同日更易承命之下不勝惶恐軍民分任自爲政治正軌惟吾浙自辛亥以來至本年恢復雖疊經變故而地方安寗絶無紛擾實由軍政兩方大都皆本其自治能力敬恭桑梓之意調和小己轉旋大政無形之中生靈受福近以軍警一方小有差池而一經溝通自爾融洽浙軍本爲子弟兵惟同澤乃能同仇省長一職百政所歸苟非各方素所信仰亦難驟言調御務請收回成命以保地方即以報國望風拜電佇待後命全浙公民大會章炳麟沈定一顧松慶王錫榮孫智敏龔寶銓封德三吳忠懐莊景仲金燮許祖謙莊之盤王贊堯陸啓等三千七百人同叩歌 
[致北京同鄉電]  
　　北京大學校蔡鶴欽先生參議院王幼山王儒堂先生並轉旅京同鄉父老曁浙籍議員均鑒浙人治浙五載於茲成效昭然裒冠各省乃頃奉中央電令吾浙督軍省長同時更易羣情甚爲惶恐此番軍警小有差池一經調和已歸舊好倘因之客官客軍相繼入境則方慶轉危爲安者勢又轉安爲危同人等本五年來浙人治浙之效一致籲請中央收回成命公等桑梓攸關務望竭盡進行表浙人誓死不認之心免前途伏而未形之禍事急燃眉伏惟努力全浙公民大會章炳　沈定一顧松慶王錫榮等三千七百人同叩歌 
[致各縣電]  
　　各縣商會敎育會並轉舊自治團體諸公鑒浙人治浙五載於茲成績之隆裒冠各省軍警失和然即言歸於好乃中央不事調御驟與更張同日改任楊善德爲督軍齊耀珊爲省長羣情轉駭後慮益深除先於本日開會公决電請中央收回成命外事關全浙後盾尤殷尙望貴會速派代表來省共籌對付方法本會事務所暫設省城忠正巷政治商榷會合併附聞章炳麟沈定一顧松慶王錫榮孫智敏龔寶銓吳忠懷封德三莊景仲陸啓金燮莊之盤王　堯等三千七百餘人同叩歌 
[杭州快信]  
　　省長公署公務繁重吕省長已於四日到署視事 
　　杭商會前日（四日）接到匿名信函要求留吕拒楊限二十四小時通過否則以武力對待該會昨日下午特開緊急會議各業董一致贊成電京留吕 
　　公民會演說時有傍聽者質問浙人治浙傅其永亦浙人何逐之演說者語塞又一傍聽謂留吕拒楊有效伹造化夏超不甘也 
　　政治商榷會昨晚開會磋商浙事至十時始散昌化安吉二縣知事調省現委童鳴崗署昌化季衡署安吉飭卽到任 
　　岑雲階電吕省長浙江銀行近有招集股董協議改攤商辦之舉鄙人爲該行股董之一絶對不能承認省公署接財政部電浙省修築官道自應籌欵接濟惟官産係解部專欵預算已定無可通融現正籌議辦法俟定議後再行奉聞 
　　財政廳經費預算年支六萬元不敷辦公莫廳長曾經呈部增加三成現巳奉部准照加一萬八千元 
　　國務院來電各省警務處及省會警察廳均以一人兼攝處費無庸另行開支現夏處長以處費旣由國務　　議取消擬實行處廳歸併一署辦理以節糜費 
[南京快信]  
　　聞馮副總統因浙人電拒楊齊昨特派張參謀赴浙向各界疏通 
　　浙紳湯壽潛徐定超沈定一秦炳漢經亭頣等四十餘人昨致馮副總統電略稱此次軍警各界因雙方誤會致激風潮然省城秩序如常迄無騷動自經地方代表出而調和軍警各長官俱已言歸於好壽潛等方慶轉危爲安乃聞中央巳任命楊善德爲浙江督軍齊耀珊爲浙江省長羣情氩恐應請我公力任挽回以免意外而消隠禍云云 
　　中央特派赴浙之調查員丁士源昨已由寗乘車回京復命 
　　齊省長昨通飭各縣知事整頓學務以宏敎育 
　　來甯祝壽之各省代表今日多數離寗 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各郵局與交通鈔票]  
　　自中國銀行兌現以來交行紙幣之行使亦漸流通信用漸就恢復揆厥原因實賴公家收入肯使用之故現在稅欵之繳納火車之票價皆可使用交通紙幣輿論稱便浮言已息若國家設立各機關普通收受交通紙幣則該行信用自不難恢復其原狀惟是公家收入仍不免手續參差故難收普及之效近日各地商會屢次向京總商會聲稱北京各郵務局所竟不許以交行紙幣購買郵票情事不解其理由何在因之嘖有煩言應請據情轉請在碚解釋查鐵路郵局皆爲國家設立之機關其售票之收入似不應有所區别何以國有鐵路肯行使之鈔票轉而向國有郵局購買郵票則絶對不使手續如此紛歧似不足以折服國民之心理無怪人言嘖嘖惟有函請貴總會將文内事理轉呈交通部請批示祗遵並請飭行各郵務局所准商人以交行紙幣購買郵票以息煩言而維信用云云該會昨爲據情轉呈交通部矣並聞該部業已批示略云鐵路與郵政雖同屬國家營業同爲本部直轄機關核其性質實有不同之點有未可比例而論者蓋鐵路運輸貨客其收入並無他項代價以爲交換之需若郵票票面標明價值即不啻代表十足現金通行於國中推及於聨郵各國關係信用殊非淺尠假如以不兌現之交通鈔票得交換代表十足現金之郵票則由甲地購入者即可於乙地轉售此風一開投機者乘時而起不啻以郵局爲兌現機關不得不稍加限制是以令行郵局酌量搭用如購票滿二元者得搭用交通鈔票五角購票滿三元者得搭用交通鈔票一元並無全不收用之事云云據此以觀中交鈔票固不能一槪並論矣 
[順直省會注意自治知識]  
　　回復各級地方自治機關久無消息於是各地自治事業遂多歸荒廢其關於人民之自治知識因亦無人從細究求其實此種預備爲今國民所當勉力自盡之職務而凡地方長官俱有應行提倡之責任也茲聞順直省議會昨爲此事咨行京兆尹公署其文略云國於大地之上强弱判焉究其所以强焉弱焉者雖不一端而最要者厥惟地方自治吾國倡辦自治有年而吾直又最早雖不能媲美歐美諸先進國以年計之其成績理應大有可觀乃考厥實不第無進步而反退步者此又何說耶蓋吾國自秦漢而後政體崇尙專制學術專主修己即社會上認爲讀書明理之君子而以聖賢自期許者充其量亦不過一與人無擾之自了漢而巳何有於國家何有於社會其下焉者終日營營苟苟無非自私自利之圖更無論已海禁大開歐風美雨震蕩神州少年英俊之士知舊政體舊學術之不足以立國也乃羣思所以救正之終以從前政體學術範圍吾國社會人心巳二千餘年婦人孺子販夫走卒無不被其習染非旦夕所能改正其受新敎育而有新思想者又羣集聚於通都大邑以求生活於是各地方之村落遂多爲向來之土豪地棍所把持而弗克改良常此以往不圖補救望地方自治之進步難乎其難矣查目下各地方之充當村正副者其鄉俗善良之村莊大半以絶不好干預外事之各該村富戶擔任之而鄉俗敗壞者則仍多由向借公欵爲生活之土豪所盤據嗣後各村村正副亟宜改爲村長村佐以新耳目即由各縣知事協同本地公正紳士選擇各該村之比較讀書明理者派充之仍由各縣署發給委任狀以示鄭重此項村長村佐派定後卽在各縣城設立一自治講習所分期講習除敎授關於地方自治各課程外以去其自私自利之舊習染培養其公共心爲主旨凡派定之村長村佐有必入所學習之義務其他公民有志願入所講習者聽之如此辦理庶幾各縣之地方自治有望發達之一日茲擬就自治講習所簡章十八條經議員等詳愼討論逐條議决相應咨送貴京兆尹希卽依法公布云云並聞京兆尹已爲訓令各知事照辦矣 
　　按各級自治之機關自治之形式也人民自治之知識自治之精神也自治機關遲遲廻復於民國形式固多缺陷而人民自治知識未能充分於民國精神尤多慚怍今人對於自治咸知責望當局從早回恢其機關顧各縣各鄉鎭等之關於自治精神者反多淡漠置之焉其實前者召集之權操之長官原難必其遲早之盡如我意後者實際之籌備爲我地方人民可以自由進行之事端胡爲乎亦互相觀望而呈此趦趄不前之現狀耶茲者順直議會旣詳述其原理復以改定名稱培養人材爲着手辦法其殆有自治模範之準備者乎我願各省勿讓順直獨着先鞭也 
[直省選舉訴訟之無結果]  
　　被告不到　原告進京　證人取消 
　　原來是瞎鬧一場 
　　直隸公民李六更等前在檢察廳控訴順直省議會議員違法賣票並有老趕團之組織一時哄傳於社會檢察廳業經票傳被訴人未曾到案乃未幾李六更即託言晉京雖梁紀鳳李昌福崔其等刻仍在津亦不提及此案而證人安世昌（卽安照蓬）昨竟赴檢察廳聲明息訴亦怪事也安世昌原呈云爲據情呈明事緣李六更等告發直隸省議會議員於選舉參議院議員時間有賣票不法行爲各節鈞廳當以伊等旣未持有切實證據揆諸法理未便即予起訴旋經該民電禀太總統又電禀司法部復以公民同學李昌福介紹伊等同造公民家中痛指一切並邀公民作證以便提起公訴公民以爲若果如此殊屬非是故感於義憤激發天良又以時局危迫險象環生旣有省議會正當機關何爲又有老趕團之組織物議沸騰人言嘖嘖以我斯文之國秉禮之邦竟有種種惡劣豈不貽笑全國玷汚史册故據聞見所及赴案陳訴連蒙堂訊以鈞廳之偵查報紙之登載外人之譏誚雖未得有確據省會亦應涉嫌疑地位除傳喚告發人及公民堂訊不計外復傳喚被告人等到廳對質以資確實乃該被告人竟托故不到而告發人李六更亦於偵查進行期間忽又托故赴京未免情形兩歧再告發人李六更於本月二十二日晚進京時旣未向鈞廳具狀聲明又未向公民將緣由說知未卜所居何心况公民作證情形除向鈞廳當庭說明外仰不愧於天日俯不怍於同胞深恐貽笑全球致被後世譏誚爲保守自己之人格起見始肯不避艱險不畏陷害慨然應允作證乃該原被等忽而如此未卜根何法律據此而論公民對於此案應無研究之必要現雖有李六更之同人梁紀鳳崔某李昌福等在津是否有效及省議會一切非法之行爲李六更已行公民决不負責云云 
[晉議會選舉訴訟之判决]  
（叔公通信） 
　　山西省議會改選參議員當選舉前金錢運動數方面異常劇烈於是有甲派出鉅欵以吸收選舉人即有乙派用種種方法出而破壞乃致屢次開會不足法定人數及行政官稍施壓力始得産出參議員而選舉訴訟亦於是乎發生焉 
　　當選舉風潮劇烈之時有議員賈述堯具禀選舉監督孫省長告發謂議員王澤銘爲徐一清之運動選舉王曾以晉勝銀行支票六千元（計分每張三百元）交我囑託爲徐運動當選王處尙有六千元另作買票之用茲將銀票一併呈案證據確鑿請求澈究云云王澤銘乃亦具禀自首措詞支吾並未將眞情揭出於是孫省長遂將此案發交太原地方廳承辦 
　　徐一清者曾任山西審計分處處長將軍署秘書存記道尹某督軍之叔岳也此次選舉訴訟旣爲被告地方廳遂出票傳訊十二月三十日原被一併到庭正式開審觀者甚衆由陳志濠推事逐層訊結在徐一清與王澤銘雖支吾其詞究之證據鑿鑿無可抵賴遂當庭判决徐一清於選舉前對於選舉人交付賄峈處五等徒刑三月褫奪爲選舉人及爲學堂監督職員之資格二年王澤銘於選舉前爲徐一清媒介賄賂於選舉人處五等徒刑二月褫奪爲選舉人及爲學堂監督職員之資格二年並褫奪其現在之地位銀票六千没收尙有六千元着王澤銘交出云云一經宣判此案遂有結束徐之六千元不翼而飛王則議員地位忽然喪失亦可憐已 
　　今次改選參議員之金錢運動各省如出一轍則事後選舉訴訟之多自在意中而選舉訴訟又非容易解决之事則因此而遷延反覆糾葛不清者更自在意中乃山西之選舉訴訟竟能一審即决被控者亦因證據確鑿俯首無詞不聞更有不服抗辨之舉動是此次山西訴訟案之判决實爲各省辦理選舉訴訟第一訊速之案旣足令舞弊之議員寒心而各省之辦理選舉訴訟者亦可取以爲法勿使此種重要案件藉口偵查久宕不决亦選舉善後之一端也 
[日輪阪鶴丸觸礁慘記]  
　　阿波共同汽船會社之阪鶴丸於上月二十五日平明在烟台港外沉没業見前報專電該船總噸數七百七十五噸註册噸數四百八十噸船價約值三十五萬元因未保險故不免全數損失該　本係日本政府所有由阿波共同會社代管船中所載爲雜榖四百二十五噸雜貨百零四噸共計五百二十九噸其價額不出三千萬元然有普通郵便物十一行囊小包三十一個其中有須於年底火速運送及新年滙票等類甚夥因此各方面大受影響其餘爲歲杪回鄉之西洋人二名日本人十五名中國人二百二十六名均係滿洲業農之苦工各有相當之儲蓄金此項亦有數萬元之損失又有歸國日本學生在内據烟台方面二十七日消息阪鶴丸乘客可望救助今朝救助隊巳向該地急行船體牽卸不易郵便物無恙該船遭難時有小艇一隻刻巳漂流傍岸載中國人六十名均安救助團登阪鶴丸在船中檢查確知乘員之大多數平安無恙又二十八日消息烟台海關理船廳洋員昨晨駕駛小輪前往施救海關工程局之小火輪政記公司之輪船永利及小火輪寶利號亦同時拖帶小杉板十餘隻赴島後查看設法拯救昨晚返港聞工程局與寳利救獲搭客六十餘名巳儎烟卸岸水上警察廳張廳長會同福山縣陳知事前往北島調查該輪遇險情形昨午後巳返烟赴膠東公署禀覆一切又一消息該輪誤觸芝罘山後婆婆石（係著名之礁石）時船之後艙已沉没海中昨晨海中漂出死屍二百餘具多係破碎有四肢打爛者有身首異處者慘不忍視政記公司昨得該處電話云前艙存人百五十餘名幸皆無恙但潮流巳退前艙半截將隨波下流火速設法尙可拯救該公司得此消息當覓舢板前往援救陸軍巡防各長官楊交涉處科員陳縣長親至北島雇舢板救援該處暗礁太多雖舢板老手亦無法靠及船身各長官見此情景異常焦灼或云現巳用大跳板接至該輪云聞此次搭乘阪鶴丸輪船由大連來烟者商號櫃夥有十數人共帶俄帖數十萬人財均遭損失惟有營口義泰號某夥所帶俄帖一萬有奇在大連已登該輪因客坐太多無處安身後登永利輪船遂得脫險又得確實報告救獲人數共五十二名中有日本人七名西洋人二名餘係華人儎至碼頭當斃二名其投寓西南河豐順棧者亦斃一名 
[滇垣首義之紀念日]  
　　雲南首義日巳由國會議决定爲紀念日滇垣各界爰於是日設一慶祝大會以爲紀念慶祝日期爲五日自十二月二十二號起至二十六日止地點在兩忠烈祠各演劇三日自二十三日起至二十五日止劇班由警察廳封雇兩忠烈祠各設擁護共和陣亡官兵靈位祭品一切由軍需局辦理追祭日期爲二十三日各軍隊舉行國旗會所需國旗由軍署副官處製發觀兵式爲二十四日午前十時舉行軍警學政各界於二十三四五日放假三日二十四日晚各學校舉行提燈會由政務廳轉飭各校自備各軍隊各軍事機關士兵及省會警察賞給酒肉由軍需課辦軍隊及軍政警學各機關之綵紥均自由辦理所需經費准由雜定公費内開報各縣及省外各軍隊各機關紀念會辦法由參謀政務兩廳擬電通飭舉行市街綵棚及機關舖戶居民懸旗張燈結綵五日由警廳會同商會籌辦獅子龍燈及各項雜技於會期内放演由警廳傳知二十五日在督軍署舉行軍政大宴會軍隊排長以上軍事機關上尉以上政警學界各機關長官校長科長署長并省議會議長議員全體列席惟先由各機關將列席人員　　　　 
　　二十三日祭兩忠烈祠所到人員附記如下　軍界及各軍事機關上尉以上政界　長以上曁各機關長官警界署長學界校長以上及紳商界均於是日午前十時集齊城内忠烈祠行禮軍警界着制服政學紳商着常禮服行禮畢至南城外忠烈祠對擁護共和陣亡官兵靈位行敬禮警軍界行舉手禮政學紳商行脫帽一鞠躬禮讀祭文畢後行禮放爆竹而散 
[皖省之路欵與河工]  
[皖路發欵問題]  
　　前清商辦安徽全省鐵路公司曾勘定蕪湖廣德無爲屯溪各路線民國二三年間交通部以關係全國鐵路大計劃收歸國有所有商股分作六期攤還今年因交通銀行停止兌現部欵奇絀未能應付現在大局平定且年關吃緊乃由前代表方夢起電致交通部催發謂浙路股欵業已開付皖路接收在前過期更久爲數又不及其十分之一在理在勢均應早還請速飭交通蕪行即日開付以維信用旋接許總長覆電云電悉部欵奇絀滙兌不通近以外債紛紛到期都無應付浙路係以北京交通鈔票撥付且僅兌發一半皖路果表同情再行由部籌措方接電後復電請該部將四五兩期如數照發以維市面不知能否允准也 
[導淮工程問題]  
　　皖北沿淮各縣十年九澇民不聊手推原其故皆因淮河不由故道所致前由張季直提倡導淮方法并向美國籌借鉅欵以資開辦惟迄今未有成議日前由皖議長柳冠民提議以導淮一事關係全國水利擬訂分途進行辦法咨請省長施行茲聞倪省長答覆以皖北平面測量爲導淮之預備業於今冬開始實行一俟平面測竣再測縱横斷面及流量流速以便施工并由皖酌派精於測量之人就蘇省已測之淮沂泗及現測之淮北一區域各圖擇要復勘以定入江入海辦法至蘇皖分辦不借外債兩節現由本署分咨内務農工商各部全國水利局及江蘇省長查照辦理其皖淮水利協會亦由本署分行沿淮各縣知事轉行地方紳士會同本縣省議員組織以資補助云云 
[杭垣暗潮中之嘉興近况]  
　　西風怒吼寒氣逼人温度驟降滴水成氷禾地受省垣軍警暗潮之影響風聲所至人民異常警惶泚筆紀之以嚮閱者 
　　自省垣𨺗起暗潮後嘉興居蘇浙交界嘉湖鎭守使王桂林氏深恐匪徒乘間混入特於陽曆除夕由兵輪抵禾暫庽精嚴寺並帶衛隊一連駐禾鎭攝其湖州署内事務暫由參謀陳君曁團長張君共同辦理令將防務情形隨時電告 
　　駐嘉暫編浙江陸軍第一師第二團團長陳肇英自省垣事變後恐地方秩序紊亂特調新兵四百餘名專車至臨平一帶藉維秩序現該軍隊巳　令撤回原駐地點其城内外一帶由營察終夜巡邏以維秩序旅館輪埠亦同時加嚴稽查其東城門口地近　　日　有警察多名如遇形跡可疑者必向前盤詰異常認眞而知事署亦加派守衛站立頭二門其署内人員均懸符號以資識别卽知事公館（在城中陳家埭）亦由第一分所派警駐衛其張家弄内之電報局亦駐警保護惟近日城内北大街自西延橋至北城門一帶因警察不敷分派暫不站崗 
　　杭垣事起銀根頓緊商業因之停頓而典業肥虧尤屬不少竟有匪徒手持破衣破絮至典强當勒索巨價故日前各典開市每日僅二小時（上午十時至十二時）現縣知事張夢奎已奉王鎭守使面諭飭令各典照常開市免致市面恐慌並由鎭守使派令憲兵會同警察分駐各典保護如有强當情事立即拘案懲辦冬防吃緊又值多難張知事於日前奉吕前都督電開以知事負維持地方秩序完全責任如有藉端招兵造謠生事當盡法懲辦以保治安現張知事已出示諭禁矣 
　　禾地丙辰俱樂部以本省督軍省長驟然更動際此冬防期間難保一無隠患昨由徐忍茹等邀集商會敎育會自治會曁各會員籌商對付方法下午一時在俱樂部開會經公衆决議電致大總統國務院挽留吕督軍其電文云北京大總統國務院鈞鑒吾浙前因警廳更動小有衝突人民惶恐異常現吕督軍已照常視事地方平靖軍民相安閱報驟悉令准辭職時届冬防倘卽更動保無隠患乞策萬全而維全浙 
[滬杭路一年間營業之狀况]  
　　滬杭路線長僅數百里益以航路錯雜輪運競爭欲求營業之發達本非易事曩自收歸國有以來逐漸改良營業之進步大有蒸蒸日上之勢惟至民國五年兩受打擊於鐵道營業不無影響蓋民國四年冬肇和變作滬上戒嚴時值陰曆年關市面枯窘商家裹足運貨停滯雖當時之旅客乘車往來未嘗稍減而收入所恃爲大宗者厥維貨物運費貨運旣減營業之蕭條可知况是年一月一日爲該路新貨章實行之期屬意更新之際受此意外打擊其營業之損失實非淺鮮兼之陰曆年關逼届爲貿易結束之期商界之困難更不堪言喩當由杭滬兩地商會據情禀請當道准予解嚴以維商業未幾報可頒佈解嚴交通原狀因以恢復而鐵路之營業亦得稍形起色然上春之運貨本屬有限所恃者惟夏秋茶繭兩宗耳詎料四五六月間又受打擊損失愈甚幾至茶繭兩宗完全失敗誠非意料所及也先是四月問袁氏帝制之聲愈唱愈高浙省即於是時宣佈獨立一時風聲鶴唳草木皆兵滬杭路線適當衝要之區遽至交通斷絶自滬開杭之車僅至　涇爲止自杭開滬之車亦以嘉善爲限此疆彼界不得越雷池一步而該路之客貨兩欵收入因之大受損失矣如是者將近匝月茶繭兩宗行將上市徒以交通中斷不克運申雖有杭班小輪裝運終嫌費昻稽時遠不若車運之便捷也杭州商會有鑒於此乃函電紛趨向交通部及鐵路局兩處要求 
 
 
 

Page 7

 
 
通車終未邀准嗣由杭州商會總理王君湘　發起創辦輪渡租定小汽船兩艘專走楓涇嘉善運送茶繭以濟火車之不足事旣垂成實行有日而交通部核准通車之電亦至然祇准先通杭滬貨物車他如載客車輛仍然不得通行其貨車所裝載者祇准乾繭一宗其他貨物仍不能合運是時繭商之愉快可知而茶商獨抱向隅矣乃由茶業董事電部援案力爭始得邀准令與乾繭一體裝運該路於此始獲回復茶繭兩宗之收入維時幸值六月下旬茶繭正旺故運費收入尙未至完全失敗倘使再遲一二月通車者則該路之損失不堪設想矣貨車旣通約逾旬餘各省相繼獨立江浙一家化除畛域杭滬火車乃得一律通行悉仍舊貫綜計上半年之營業所經兩番損失誠所謂天災事變非人力所能爲者也該路局長於是力謀恢復之計急圖與滬寗接軌藉維營業積極進行不遺餘力無如歐戰方殷航路阻梗所有橋梁材料等等不克如期到申以致接軌工程日復稽遲直至十一月杪始行全部告竣所用經費約七十九萬八千六百餘元計自上海北站（卽滬甯車站）以達上海南站（滬杭車站）線長十四英里又六七（合中里約三十六里）其間新設三站爲梵王渡徐家洪龍華新站一切規模粗具卽於十二月十二日正式通車開始營業雖至年底爲時僅二十天而貨客雲集氣象一新營業日增大有起色按諸南北兩站之形勢北站交通便利似勝於南站而南站之規模簡略實遜於北站惟以事實論之此中實有互相消長者查自通車以來乘客情形在北站上車者以頭二等客居多數在南站上車者則以三四等客居多數蓋因滬杭之頭二等客票北站票價較之南站多費洋三角以至四角以頭二等客之經濟而論固不在此區區也至於三四等客票北站票價較之南站多費洋一角以至二角而旅客之由北市至南站所耗電車費祗須百文已足以三四等客之經濟而論不能不於此中稍事籌劃焉此即南北站乘客之消長情形也杭來之客或南北此固不生問題者按由新龍華以至北站計十英里又二三至南站計四英里又四四其間里程雖有短長而旅客所到達之地點旣有不同南北之下車遂互異焉至運貨情形則仍照舊章並未更改爰特詳誌之以告留心交通者 
地方通信 
[蘇州]  
[重婚案拘人之周折]  
　　吳江人龔吟梅與朱季芬之次女朱二小姐在施家村結婚被其妻襲邢氏得悉派代訴人邢茞臣至吳縣公署控訴龔吟梅棄妻重婚經縣傳訊龔與朱二小姐畏避不到咨會吳江縣派警協傳等情迭記前報茲悉此案業經原告探悉龔與朱二小姐避匿震澤鎭當卽禀奉吳縣孫知事飭發拘提票派署警蔣某密往拘提並咨請吳江縣加警協提以期速獲卽經吳江李知事添派署警仲某與蔣署警一同至震澤鎭逕赴龔吟梅住所適龔與朱二小姐同在遂被蔣仲二警看住龔母沈氏伏地哀求免予拘解又有本鎭紳商多人代爲情商先將朱二小姐一口解送本鎭警區經季仲英區長訊據朱二小姐供稱伊夫龔吟梅因病不能赴案有藥方爲證季區長以藥方上並無日期難以作憑姑准先將朱二小姐交來警解回其龔吟梅果否有病俟查明再行辦理當由來警押解朱二小姐至吳江縣署報告後再行押送到蘇昨經吳縣公署判將朱二小姐收押候拘到龔吟梅再行訊辦 
[警廳議决三事]  
　　警察廳崔廳長前日召集五區署長巡官五隊隊長及本　各職員在辦公室會議議定各事錄下一近日城　内外竊案迭出顯係崗警疎忽着果認眞服務於更深人靜時留心查察竊賊自無從逃遁嗣後各管巡官應嚴加督察務使　小絶跡以安閭閻（二）陰曆除夕將届商界結眼店舖收欵之夥友絡繹於道匪徒不免覬覦除各區於小街僻巷添設崗位外署長巡官均宜親督梭巡以弭隠患（三）前奉省長通令查禁私燬制錢運銅出境在各口隘自有關卡檢查而城廂各銅舖或有鎔錢爲銅情事應歸警察負責調查各區署於本管區内須隨時偵察如有燬錢形迹應先呈報到廳派員復查不得擅行搜查以免騷擾 
[惡姑虐媳之可慘]  
　　觀前山門巷范姓者爲蘇城之巨族（范義莊同族）家頗小康單生一子娶得南京人某姓女爲媳性甚賢淑事奉翁姑類能克盡婦道親戚故舊咸嘖嘖稱譽之獨是姑性兇狠自媳入門後夏楚鞭撻無日或間而詈駡惡呪聲聞隣里其子順從母意任其打擊致體無完膚近且勒迫自盡爲另娶之計（今春已育孩正在襁褓中（媳不堪其苦遂於前日下午三時私吞燐火三盒了此一生而姑於媳婦初服燐毒時竟禁止請醫施救迨至畢命後方以病斃報知其父母旋經女宅趕到察出威逼斃命並偵悉惡姑虐待情形當即不准范氏收殮須欲報官伸寃范氏恐懼挽人轉圜願出一千金寢事女宅不允逐報請吳縣公署相驗未幾縣署署警到來遽令將女屍押殮並不詢同事由女宅大憤現已將惡姑種種虐待情狀及威逼斃命事由稟請縣知事秉公伸寃如果再不受理預備赴高等廳控告聞附近四隣亦羣抱不平願爲證人云 
無錫 
[商會房屋落成有期]  
　　無錫商業著名全省所以商會之組織巳歷十餘寒暑當初開辦之始經費拮据故此辦公處向租錢絲兩業公所餘屋爲事務所僅賃内屋數間地方狹窄辦公實不舒展而自商會成立以後出入欵項年有盈餘邑紳薛翼運就總理時曾欲起造商會房屋以資永遠乃以北市一帶地價奇昻磋商迄無成議迨光復後商會餘欵爲某總理挪移罄盡一筆糊塗賬至今未有結局及上年重行組織某總理因吞没公欵爲商界全體反對未得續任遂改選孫鳴圻爲正會長蔡文鑫爲副會長兩君就職後着手勸募建築經費並由歷任總理慨捐鉅欵集有萬金於交通便利之光復門外馬路上購地數畝招工投標興造西式　大之三層樓房屋兩進廂屋十餘間規模極爲宏大如議事廳辦公處等應有盡有其第一進二層樓並有留爲陳列商品之所建築工程達二萬餘金自夏間動工瞬已半載房屋之内外兩都均已竣工茲正由辦事員佈置陳設各物儘陰曆年終措齊定陰曆新年遷入届時舉行落成禮必有一番熱鬧也 
[氷斷航路]  
　　無錫自交冬以來得雪兩次日來寒冷砭骨滴水成凍寒暑表中降至三十度以致衰弱之老人無告之窮民凍僵於道者日有所聞而屋面積皚白如銀裝世界雖逐日大放晴光迄未融化前晚西風忽烈終夜怒號馴至北塘運河鄉間溪流一夜全數凍斷如往來江陰宜興溧陽之輪船因此附阻不克開行行旅咸稱不便其往來各鄉之航船尤無論矣今日仍未回暖氷凍如故此等寒冷錫地已數年不見矣 
揚州 
[運河結氷]  
　　連日天氣異常寒冷雨雪將積一尺内河高寶三叉河等處均爲湖氷下流淤塞已結成氷塊民船小輪不能開駛清淮一帶商賈往來頗形不便 
[徵集竹器]  
　　江都周知事以奉省飭調查本邑竹器特函請商會帮同徵集以便尅日彙報省署 
[巡官記功]  
　　日前梗子街某竹器店所堆街旁之長竹忽由上倒下將店内工人壓没幾有性命之虞幸四區巡官王疊峯換班過此令巡士多人將所倒之竹竪起被壓五人始得出險茲聞四區長朱少華以該巡官救護有方特詳請警察所記功一次以資奬勵 
鎭江 
[調查釐務委員到鎭]  
　　江蘇財政胡廳長現委金其相調查瓜泗鎭江及江北各屬釐務情形以作改釐爲稅之預備金君業於日昨由省乘車蒞鎭着手賙查 
[請徵硝磺捐不准]  
　　鎭屬金壇縣警察局長倪君請徵硝磺花　捐移充警費經省公署駁斥謂硝磺係屬官辦稽查私運乃警察應盡職務並無權利義務可言所請不准 
[丹徒知事被控記]  
　　丹徒公民張鵬等禀控知事章同違法殃民於内務部平政蘇省長計列多欵（一）起用書差（二）規復捕役（三）賄釋命犯（四）弁髦法律他如任用私人抑勒洋價盛設儀從廣置姬妾等多項應請鑒核迅予按律懲處以　法紀云云 
[緝私營增派防兵]  
　　邇來江北高郵興化一帶梟匪結帮滋擾雖迭經水陸軍警嚴加搜　而各匪竄匿無定實屬不堪其　兩淮緝私營季統領昨特撥派師船十艘扼要赴泊於該兩縣交界之二溝下蕩等處以資防堵 
[雪後紀聞]  
　　鎭郡自兩次大雪後天氣奇寒聞瓜洲地方有外來淮徐饑民凍死者巳有六名且由清江至瓜洲一帶綿長三百餘里河道凍塞交通斷絶南北貨物難以輸運以故鎭郡各項商業亦甚清淡云 
杭州 
[毆辱廳長案之處分]  
　　警務處夏處長因逃　毆辱長官擬請將約束下嚴之隊長等分别景予處分昨特呈請省長核示略謂查巡警鄭蘭林兆鎔膽敢毆辱主任長官殊屬目無法紀自應從速緝拿嚴辦該隊長戴興約束不嚴旣據撤換從寬免究該勤務督察長林映清督率無方擬請記大過一次至該廳科長蔣作藩鄭廉阮性山伍承喬李蔭梧等五員於此次事起未能立予禁止擬請併予各記過一次以示懲儆至處長雖巳交卸警察廳長而從前所屬督察長等督率無方以致有巡警誤會毆辱長官等情事平時誥誡不嚴實難辭咎亦應呈請鈞長一併議處除指令並通飭各屬緝拿犯警鄭蘭等務獲嚴辦外理合具文呈請仰祈鈞長鑒核施行 
安慶 
[前清稅票作廢]  
　　安徽警務處日前函致總商會云前有商人向在漢口經商於前清時曾承辦印花稅領有大清印花稅票約三四千之譜現欲將此種稅票向部禀請換領民國稅票當經大部批駁不准換領在案惟恐商民無知或有領存前清舊票希冀換領以及誤行貼用者應請傳知各商舖一律作廢以免受人欺朦 
[調查各縣收入]  
　　皖省五年度下半年地方預算前經省長提交議會議决咨覆公佈現各議員以此次咨交預算歲入旣多含混歲出亦不免浮濫祗以閉會期近急於竣事未能認眞釐剔特提議凡各縣關於省庫收入各欵俟本會議員回籍時准其逐項切實調查以備六年度預算之參考業已咨請省長通令六十縣知事遵照矣 
廣州 
[國慶聲中之趣事]  
　　汕頭鎭守使莫擎宇此次對於雲南起義紀念興致極豪先於二十四日由港返汕漏夜飭備堂戲烟火二十五日在署大讌賓僚儘由商民入署縱觀時在酉初本埠及四鄉商民聨翩赴署參觀肩踵相摩頗極一時之盛不意人叢中辮髮垂垂觸目皆是莫使時當酒酣興濃之際聞署員相與笑說其事當即親督衛弁十餘人分守東西轅門持剪以待迨烟火放畢人爭擠去當被衛弁兵士截攔以兩木問成一路僅容一人進出各弁遂將商民之未經剪辮者一一代爲剪去始令放行各人陡不及防一時狼奔豕突竟有多人以雙手抱頭痛哭呼寃者莫使大笑親爲割除撫之令去綜計數千人無一可免聞割下之辮髮除給還原人外其飛遁不敢取回者湊合足有十三四羅云 
[滇軍問題之解决]  
　　滇軍轉戰千里留軍粤境於情於理自應編爲國軍直隸中央以勵有功而厚國防頃聞月來經督軍省長與中央政府曁張方兩師長協商辦法委曲求全卒於日前决定辦法將張開儒所部編成一師仍以張長之方師長聲濤所部改編爲十營即以方爲司令餉項悉由國庫支發一俟得有北京政府覆電卽可着手編練矣 
雜評一 
[追悔（一子）]  
　　中國人之作事每於事後追悔然事有可以追悔而挽回者有雖追悔而不可以挽回者可以追悔而挽回者其挽回也必由正當之軌道而後不再有枝節不可以追悔挽回者則不能强求挽回或俟他日之機會或待他方之救濟未可遽用意氣者也而中國人於追悔後謀所以挽回之道不審事理不問情勢第懸一期望之目的而於進行手續並不熟思於是追悔之後復有二次三次之追悔今日之所謂政客所謂官僚於失敗之後而能平心以思之者吾未之見也此國事之所以敗壞而不救也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬商會對付勸銷印花之辦法]  
　　上海總商會函復蘇州商會略謂印花稅本一種良稅乃辦理未善以致民怨沸騰其最爲擾害莫如警察之檢查上年十二月間部派員姚直之君抵滬勸銷印花敝會曾切實見告凡一事之創行必幾經困難與其急切以圖功何如行緩而收效印花稅法原定十元以上起貼人無間言無何忽變更爲十元以下苛細紛擾貽害無窮上年聨合會對於審查印花稅案分爲應貼不應貼兩項係爲參酌輿情維持稅法起見乃部中不加細察竟有商人不諳稅法之批示商人旣不諳稅法又何必以勸銷印花商諸商會惟商會爲顧全國計亦不以部批而稍存意見政府欲推行印花必須查照聨合會審查案應貼不應貼兩項辦理庶不煩不擾民無怨言請姚君轉達大部非此辦理商會無能爲力此次部飭以莊票賬單三項均須貼用印花等因除第二項向票即支票業巳貼用外其係兩項解釋仍有誤會（其一曰莊票亦稱期票卽由某甲出具票據付與某乙約期或卽期等支取銀錢者是）查期票各業皆有現皆貼用印花應名曰期票不應曰莊票致多牽混若不更正徒滋糾葛（其三曰賬單即素來掛帳至年節時索欵之憑單是）查賬單不得爲銀錢收據各處皆然且單上或有計數不憑字樣其不得爲收據已可槪見亦以分送賬單未必當卽收還銀錢往往有延至下節尙未清還設有人收受賬單而不付銀錢或付而未清若帳單黏貼印花可爲銀錢收據必因此而反生交涉所謂賬單者無非報告數目巳無黏貼印花之必要應請刪除敝埠南市警廳亦奉飭通告廠會業將欽此解釋悞會情形函請上海縣公署詳請更正辱承垂詢謹此奉復卽希貴總會協力進行免滋紛擾是所切盼 
[最近之金融調查]  
　　本年一月一號至六號止由外洋裝來大條銀及中國各口岸來往銀洋茲經調查錄下三號滙豐銀行裝往天津現銀五十萬兩六號花期公司船進口裝來麥加利銀行之大條銀一百六十八條各莊裝往九江現洋五萬元 
　　昨係星期六調查各銀行及南北市各錢莊所存銀洋總數列下麥加利存銀二百九十八萬兩洋一百十萬元大條銀四百二十七條滙豐存銀四百三十四萬兩洋二百六十五萬元德華存銀二百四十萬兩洋九十萬元正金存銀一百九十四萬兩洋八十萬元道勝存銀二百六十三萬兩洋五十一萬元通商存銀二十五萬兩洋四十萬元東方存銀一百七十二萬兩洋九萬元花旗存銀六十四萬兩洋八十五萬元華比存銀三十八萬兩洋四十萬元和囒存銀二十二萬兩洋一百二十萬元中國存銀六十八萬兩洋三百五十四萬元台灣存銀一百十七萬兩洋五十萬元住友存銀六萬兩洋七萬元南北市各莊存銀五十五萬兩洋二百六十萬元有利存銀三十一萬兩洋九萬元中法存銀四十五萬兩洋五十八萬元綜計存銀二千零七十一萬兩洋一千六百二十六萬元大條四百二十七條比較上星期六少存銀五十一萬兩洋六萬元多存大條銀一百六十八條現市上之銀拆亦已縮短昨日上午二錢二分下午跌至一錢 
[絲經出口之調查]  
　　上海各洋行運往外國之黄白各種絲經向例以陽曆六月一號新絲上市開售起至次年五月三十號止統計購運若干通年均有比較現在陽曆年底已過調查海關稅册自一千九百十六年六月一號起至十二月三十號英公司郵船拿佛倫號出口止運往歐美各國黄白絲經計共五萬一千八百七十一包與上届比較僅佔十成之七九一不及上届出口之旺惟購絲銀數則與上届不甚相懸因今届絲價比上届爲昻也茲將購運各洋行行名包數運往地點列表如下 
　　行名　運往歐洲　亞西亞及亞非利加　南北美洲　總計彙昌六十六包　二十七包　一百三十八包安利　六百九十一包　六百九十一包祥利　五百七十五包　五百七十五包百興　六百二十二包　六百二十二包德昌二百七十五包　三百三十五包　六百十包寳克　九百七十八包　九百七十八包祥茂　一百三十九包　一百三十九包義昌三百七十五包　一百五十包　五百二十五包集昌六百九十五包　六百九十五包惇信二百六十三包　九百九十五包　一千二百五十八包大昌一千七百七十四包　一千七百七十四包固益一千一百三十六包　二百六十包　一千三百九十六包公安八十五包　二百七十五包　三百八十二包　七百四十二包愼餘一百十包　一千七百九十九包　一千九百零九包怡和三千一百四十五包　三千九百五十二包　七千零九十七包中和三百四十九包三百四十九包信孚二千五百八十五包　一千三百二十四包　三千九百零九包百多一千零六十五包　一千零六十五包三井一千二百五十九包　六百四十二包　四千二百七十八包　六千一百七十九包新時昌三百九十六包　三百九十六包畢爺多利　六百二十八包　六百二十八包百利七百四十三包　九百零八包　一千六百五十一包公平五百二十包　七百四十六包　一千三百六十六包　篤七百十包　八十包　七百九十包連納二百六十五包　五百九十包　八百五十五包泰和二千零五十二包　一千零四十四包　七百五十二包　三千八百四十八包有餘一千一百四十八包　一千一百四十八包沙咪　四百八十三包　四百八十三包連昌一千四百三十一包　一百八十二包　一千九百十三包庚興　一千二百二十二包　一千二百十二包景昌一千三百五十七包　一千三百五十七包雜行　五千六百六十六包　五千六百六十六包統計二萬零五百八十六包　一萬一千二百三十四包　二萬零零五十一包　五萬一千八百七十一包 
疋頭棉紗之市况 
[疋頭]  
　　夏曆去歲年底疋頭貨價頗高迨新年一過價又大跌今年作疋頭生意者鑒於前事且以年關將近銀根漸緊市情堪虞不願爭購故本星期呌莊公平雖售五百件元芳售一千一百件然下星期公平須減至三百餘件而元芳亦減至九百件左右統觀全年槪况疋頭業尙屬不惡專作絨布者獲利最厚餘亦差强人意 
[棉紗]  
　　本星期内印度棉紗幾無貿易其主因則爲孟買銀根太緊上海各銀行不願賣出滙票也孟買棉紗價已漲起四羅比至於本地棉紗尙有貿易出價不大共售約三千五百包大半爲十六支價自一百零三兩至一百零七兩半不等夏曆新年後價格可望漸起 
[高小校長聨合會第二日開會紀]  
　　昨爲滬海道屬高等小學校校長聨合會開會之第二天會場仍在也是園清遠堂會員到者亦仍如第一日按照預定時間於上午十時開會議至十二時用膳午後一時繼續開議至二時後休止共計議决案十一起照錄如下（一）高等小學招考揷班勿收受同等學生案右案議不成立（二）松江縣立第四高等小學校提議增加珠算鐘點案議决照上届道屬敎育行政人員聨合會之珠算與筆算並重議决案辦理（三）高小學校一年級生酌加英文鐘點案議决由各學校參酌地方情形辦理（四）利用日曜日舉行學藝會案議决由各學校應於課外時間舉行學業等項（五）催勸國民學校學科試辦案議决呈請滬海道尹通行各縣轉飭敎育行政人員督促辦理（六）增設免費生案（七）注重臨時考試案右兩案議不成立（八）道屬高等小學校開聨合運動會案議决照上届第一次聨合會議决案辦理（九）松江縣立第六高等小學校校長陳則忠提議道屬校長聨合會刋成研究雜誌案（十）又提議道屬校長聨合會須按期開會遇有特别事情開臨時會案右兩案均定緩議（十一）又提議宜實行强迫敎育案衆議事關重大决定緩議 
　　又該聨合會於昨日下午二時餘休議後經道視學員余沅敦請省敎育會會員沈信卿賈季英兩君蒞會演講敎育方法沈君所講者爲實際敎育敎授法賈君所講者爲國文修身敎授法各校長聞之均極欽佩直至四時始行散會 
[留英同學會今日開會]  
　　留英學生之執業滬上者不下四五十人近已糾合同志創立同學會藉以聨絡聲氣敦篤友誼定於今日下午三句鐘在跑馬廳一品香開新年大會並將正式選舉各項職員云 
[膏店當舖同被盜刦]  
　　美租界東百老滙路相近茂海路口第三百十八號門牌成泰挑膏店於前晚十時正在結帳之際突來盜匪六人二匪在外望風其餘四匪入内行刧各執手鎗當被扳開錢櫃將皮袋内現洋二百二十元取出並將烟膏三缸計重一百五十兩值價千餘元倒入紫沙茶壺内一併刦去向西逃逸後經店主潮州人鄭日升投報滙三捕房據稱各匪均操湖北口音内且匪身穿長衫外罩黑馬褂二太陽穴貼有頭痛膏藥捕頭聞報立飭西探目壳羅香帶同華探目蔣榮生華探余煩咸等馳往兜拿匪已去遠 
　　又七時許瑪禮遜路密勒路轉角第五十六號門牌泩泰當舖突來盜匪八九人跳越櫃台而入各持手鎗嚇禁聲張將抽屜内所置現洋五十餘元刦取而逸後由該當執事報告美捕房捕頭立飭八十四號西探帶同華探等分投跴緝匪已杳無蹤跡當向該當夥等詢問匪徒面貌口音服裝以憑查緝 
[會樂里亦出盜案]  
　　前晚八時有盜匪六人闖入公共租界雲南路會樂里三百三十五號門牌前開祥和烟膏店之王姓家各出手鎗嚇禁聲張搜刦王妻李氏及同居人值洋四百餘元之金飾現洋皮衣呼嘯而逸事後由王報告老閘捕房飭派中西包探前往勘緝並向事主詢明該盜等年貌服式口音回訴捕頭於昨日轉禀麥總巡通飭各捕房中西探捕一體留心偵緝 
[嫌疑犯還押候查]  
　　湖北人黄竹奎楊正山安徽人應德甫前晚同在廣東路正豐街擬乘軍車至虹口被老閘捕房中西包探查見以其形跡可疑上前盤詰言語支吾旋又情虚圖逃當經該探等拘獲搜出手鎗一支一併帶入捕房詢悉欲往虹口搶刦尙有同黨匿居法租界内復經該探前往將黄等之同黨兩人緝獲寄押法捕房候禀請公共公廨出票提回併究昨日先將黄等三人解至公廨由一號西探目及一百七十五號西探與華探張炳臣等投案禀明前情並稱被告等在公共租界内所犯之案尙未查明應請展期開審兪襄讞商之德裴副領事判黄楊應三人押候展期兩禮拜查明所犯各案並提齊人證再行訊核 
[巡警勇往捕盜續誌]  
　　本埠全盛寳盛老正大等信局送信脚夫葉千茂沈明書王寳秋等挑送包封行經潭子灣地方被盜刦去去現洋一千六百餘元由四區派出所長警及保安隊隊士等先後追獲盜匪卞家喜曹永年吳祥芝陳興家徐樹林又由四區三分所帮獲陳海等六名已詳咋報茲悉當時被盜鎗傷之鄉人管瑞邦因醫治無效在仁濟醫館身死前日已由家屬將屍舁回備棺收殮四區姚警正亦於前日下午將犯解送閘北司法科經李科員一併判解淞滬警廳訊辦一面由姚警正具文呈報廳長鑒核懲治又聞昨日徐廳長傳見閘北偵緝隊通班隊員隊士面諭云本廳長自蒞任以來賴衆力一致勷助爲理始克保全地方治安年來各處迭出刦案而本廳所轄境内尙稱安謐不料日來盜風竟傳入内地不得不格外注意嚴加防範以杜後患各隊士應每晚分班出巡認眞查緝如能破獲一案贓證確鑿一經訊明本廳長立卽奬賞洋三百元以示鼓勵云云 
[奉賢巡警來滬緝盜]  
　　奉賢縣境金滙橋鎭朱東生家於一月三日即陰曆十二月初十夜被土匪多人撞門而進闖入内室持刀恐嚇張家男女諸人均猬縮一隅任匪刦掠銀洋衣服金銀首飾等物携贓呼嘯而逸事後由事主查點所失約值五六百金當即開具失單報告該縣警察第五分駐所請爲查緝嗣經十五保二十七圖地保宋友義偵悉土匪黨羽數人於刦掠得贓後大半逃匿滬上據情報由該分駐所警佐立派巡長韓釗警察戚文彬協同該地保來滬找尋旋在南市大碼頭緝獲朱阿德葉阿林戚木蘭三人協同崗警解至第一區警署當場在朱阿德身畔抄出大洋九元鈔票十元當票十張在葉阿林身畔搜出洋一元詰其住址供均住居該縣屬之葉港戚港等處惟盜刦朱東生家贓物一事均抵賴不認請飭暫行寄押候翌日解送上海地方檢察廳預審核辦 
[再誌水警與鹽捕營之捕匪]  
　　水上警察前與鹽捕營等在本邑西南鄉閔行附近塘灣港口拘獲聚衆開鎗拒捕之梟匪夏金聲沈金郎顧金祥三人解送地方廳訊辦已誌前報茲悉此案已由檢察廳起訴審判廳昨經陳沈推檢各官開庭飭提夏沈顧三人到案公開辯論夏等堅稱實被誤拘問官判令分别還押候再審理 
　　又聞鹽捕營昨日得悉梟黨自在塘灣四散逃逸之後連日復聚集浦東龍王廟及北蔡等處希圖開秤私鹽並開場聚賭抽頭漁利當即遣派鹽巡長警各駕快船駛往拘捕以靖地方 
 
 
 

Page 11

 
 
[根究僞質輔幣之來歷]  
　　近來市上時有奸徒將僞質四開八開小洋朦混行使商民受欺者指不勝屈雖經淞滬警察廳偵緝隊密查僞造地點迄尙未明眞相此次因老北門烟紙店主林楚臣控告匪徒張如生行使僞質四開小洋四十八枚巳經地方檢察廳訊供管押故由該隊禀明徐廳長請將該犯張如生解送來廳以便根究 
[縣商會購置地基]  
　　南市毛家弄縣商會基址房屋昔年由前會長向王一亭訂約租賃每年租金一千二百元惟王一亭係向夏姓租地造屋訂期二十年爲滿每年地租三百元近夏姓自將該地賣於縣商會價銀七千兩業已成交而王一亭之租地期限則尙有七年故除扣去地租三百元外該會每年僅給房屋租金洋九百元俟租地期滿歸縣商會翻造以便擴張會所至昨日某報所紀縣商會在高岸頭購地造屋一節並無是議或卽因此誤傳亦未可知 
[南洋公學足球隊北行確訊]  
　　交通部工業專門學校（南洋公學）足球隊與東方各大學校比賽足球迭紀前報茲京津各校特商天津北京南洋公學同學會轉請母校足球隊北上已經該校校長允准並由交通部通知滬寗津浦京奉京張四路各局長届時備車發給免票茲該校已决定一月十四日早晨七點五十五分在上海北站乘滬寗通車動身下午二點十分至南京江邊渡江至浦口換津浦車三點三十分由浦口起行十五日下午四點五十五分到天津總站下車届時由南洋公學同學會天津支部部員周善同穆耀樞鮑啓元諸君來接寄寓浙江旅津公學先在天津與新學書院及西人ＢＯＲＤＥＲＥＲＳ　ＴＥＡＭ比賽約留四五日再乘京奉車入京由南洋公學同學會北京支部部員鮑伯莊周伯容莊鶉南諸君招待一切寄寓北京大學留京約五日與北京大學各學校及西人球隊等比賽後再乘京張車至清華學校與該校諸君一見再回京津順道參觀各處南下回申聞南洋足球部員及領補諸君同行者共有十八人云 
[委查新記貨棧曾否保險之答復]  
　　上海救火聨合會復地方檢察廳函云逕復者接奉台函以案准淞滬警察廳解送程瑞伯等訴新記貨棧經理羅星友縱火嫌疑一案到廳（中略）查本案該棧是否縱火圖賠應以曾否保有火險爲斷察核該棧經理羅星友堅供新記貨棧並未保險是否屬實本廳無從懸揣貴會見聞較確究竟新記貨棧曾向何處保險其所保貨額若干貴會諒已訪悉用特備函敬請詳細見復以憑核辦實紉公誼等因到會奉此是否縱火圖賠以該棧曾否保有火險爲斷自是正論奉查新記貨棧向何處保險其保險金額若干在敝會知照第一區調查時關於該棧是否保險及保險金額確未據報查復因警廳函托調查此層未經提及是以該區一再調查亦未將此層查報原函刷印有稿附呈台察茲旣奉到尊函詳詢上開各節敝會仍派原區調查據稱滬上縱火圖賠之案變幻百出不僅以棧房保險金額卽爲縱火國賠之手段往往有奇想天開正惟縱火圖賠而本棧房屋反不保有火險者近來發見縱火圖賠之案往往有少數市場墮落之商人先設一極小之貨棧勾通各業之無賴掮客將失風之貨破碎之物裝配成箱運存貨棧塡給棧單分投各保險行分别保險及至保有巨大金額即暗伏火線深夜爆發激成大災迨事後調查棧屋旣不住人火種從何而起欲歸咎於棧主則棧主不任其咎欲歸責於店夥則店夥寄宿在外卒至無人負責而縱火圖賠之目的遂達數萬之保險金額一經到手即按股匀分然或者謂保險行家華洋不一各該行旣負此塡補巨大金額之責任豈肯置諸不問殊不知兇徒手段通天遇此情形尙有種種彌補之策興言至此罔不寒心敞會職司火政聞見較多慨風紀之蕩然問道德其何在人情鬼蜮浩歎良深但此爲現在社會特殊之狀態至本案之内容如何自在貴廳偵查範圍之内火會祗以保護公安爲天職亦不便盡宣底蘰惟旣奉委查查得新記貨棧乃一空棧關性質旣無住宿之所又乏重要生財不過招客堆貨而已確未保有火陯細繹供詞似非虚搆惟棧主不詳其姓氏貨物未見其多寡棧主則渾稱曰甲乙丙丁貨物約言之曰千二百包二幢樓房容此巨積可疑之點不覺相因而至且自此案發生以後紳商說項巨欵之補助迫切殷勤無微不至向所疑團莫釋者則又瞭然而明敞會據該區之報告亦曾一再討論僉以此案偵查似可不注意於其棧屋若從該棧之人及堆棧之物兩方面着手偵查自能得其實在敞會爲主持公論計不避出位之嫌妄爲越分之請希望司法官廳對於此等縱火匪徒究其眞相懲一儆百地方實受莫大之幸福惟究竟若何偵查如何研訊則貴廳自有權衡非敝會所能干預茲准前因相應具函奉復敬希察奪施行 
[滬濱各校紀事]  
[滬江大學]  
　　楊樹浦滬江大學定於本月十三日下午二時半舉行第五次正科畢業禮敦請交涉員楊小川氏及東吳大學校長葛賚恩君演說中西人士咸將蒞臨届時冠裳濟濟必有一番極熱鬧 
[中華高等小學]  
　　法租界愷自邇路中華高等小學校擬於今歲大加擴充添招高初等新生百名并附設商業英算速成科其學科爲國文英文筆算珠算經濟尺牘簿記以一年畢業成績優美者由該校介紹相當事業定本月十五日曁二月二日舉行入學試驗以定去取 
[甯波旅滬學校]  
　　美租界七浦路甯波同鄉會設立寗波旅滬學校創辦數年成效足著茲届國民部修業期滿昨日下午二時舉行第一次畢業禮首由敎員訓詞次來賓演說次學生跳舞至四時餘攝影而散 
[萃華學校]  
　　蓬路德鑫里萃華兩等小學校自壬子年由賴郁文創辦以來時歷五載刻届年假期考學生國文之優以高等甲班汪金聲賴鑄雄陳富基爲最而初等班則以十二齡女生陳少菱爲特色惜校舍褊小來學者每抱向隅聞來春該校校長賴郁文擬將該校擴充添聘敎員多招新生云 
[務實學校]  
　　前日午後二時新閘路醬園弄務實國民學校舉行休業禮首由主任朱日章君報告繼由來賓許建侯朱文華何英諸君相繼演說後由學生唱歌給奬後學生魚貫而出秩序井然見者稱善 
[華泰輪船工竣下水]  
　　中華汽船公司原有華盛輪船一艘專在上海至長沙省垣航線内裝貨儎客近因營業發達僅有一船不敷應用是以添購海通舊輪船一艘改名華泰請高昌廟森記船塢修理茲已改造完工於昨日下水試車每一小時能駛英里十五六碼聞定於陰曆明年正月初九日由滬開往長沙開始營業云 
[慈善團施送衣米]  
　　近日天氣甚寒沿途凍斃乞丐已數見不鮮而一般苦力與年老貧民亦均饑寒交迫頗爲所苦滬城慈善團凌郭各紳董目覩情形不忍坐視特趕製棉衣棉褲並訂購米票連日派員分赴城内外查明極貧之戶酌量施送以禦饑寒是誠好行其德也 
[共同祝嘏之預備]  
　　本年舊曆十二月二十一日爲衆議院議員邑紳姚子讓君六旬壽辰經地方紳士莫子經吳懐疚黄涵之穆杼齋等發起於是日假也是園爲姚君祝嘏聞巳擬訂壽屏份四元公份二元通知各紳商凡與姚君有舊願爲附份者請先期至也是園公欵公産處報名惟附屏份者定十六日爲止附公份者以十八日爲止以便預備一切云 
[姦案准予上訴]  
　　閘北婦人王蕭氏控姜漢祥强姦伊女小二子以致受傷等情曾經地方審檢廳公開辯論並驗明小二子受傷屬實判姜監禁六年在案茲姜不服提出理由向檢察廳聲請上訴昨經林檢察長核准吊齊案卷備文派警即日將姜漢祥申解蘇州高等廳訊明核辦 
[夫婦准予分離]  
　　工部局醫院出店張巧桂至公共公廨控被其妻鄧氏持刀行兇戳傷腿際並用水硍置於飯内希圖謀害等情張鄧氏亦以其夫張巧桂無端毆逐禀請公廨准予離異並請追還金飾衣物另給瞻養費洋五百元前日午後由捕將兩造傳至公堂經兪襄讞提訊先據張巧桂投案供稱鄧氏不守婦道迭次無端尋釁今被持刀戳傷腿部且用水硍拌入飯内圖害毫無天良情願與之離異請求公斷並延律師上堂代訴一切張鄧氏亦延律師到案辯護並由鄧氏供稱丈夫張巧桂串同贅婿三寶將我無端毆打驅逐出外不許歸家夫婦情義實已斷絶是以禀請斷離請將我所有衣飾追回給領並要求另給贍養費十年（每月四元）以延殘喘云云兪襄讞與陪審之義副領事羅君會商之下以張巧桂所控張鄧氏用水硍暗置飯内圖害證據並不充分惟吵鬧屬實判令鄧氏交一百元人洋並保如再前往吵鬧除責令保人賠洋外仍須提案重辦至鄧氏所請離異一層旣係雙方同意應即照准衣飾不追着張巧桂於一月内措繳贍養費三百元到案轉給鄧氏具領完案 
[姫妾捲逃之質證]  
　　魏有林前至法公堂控告伊妾李氏不安於室於上月初六日捲取衣服金飾逃逸後由李氏之父在鎭江遇見扭住送回請求訊究等情李氏供實在姊姊家居住並無與人私姘及捲逃情事判氏還押著魏將李氏之父李成祥交案再核昨由捕房傳齊人證解廨復訊李成祥供鎭江人女兒嫁魏以來素來安分近聞與魏之同族魏道夫私識種種不端民人不欲出之於口上月二十日據大女來云女兒業已逃回匿居伊家民人聞悉之下恐有意外故扭住送回是實又據魏有林之同族魏學範投稱商人在鎭江聞得道夫之妻談及李氏與伊夫姘識並捲有金飾因恐查出後牽累髮妻故不願隨夫在申逃回鎭江母家又有魏之傭婦薛王氏投稱婦人在魏店帮傭時主婦李氏囑我將衣服典質我不應允李氏卽捲取逃出質之李氏供衣服金飾均在魏道夫家中求宥中西讞員判俟補提魏道夫到案再行核辦 
[法公廨研訊拐案類誌]  
　　拐匪許月生日前拐得十五歲小孩錢根生十三歲小孩陳長根擬搭輪船出口販賣適爲包探查見拘入捕房昨解法公堂訊據錢根生供稱無錫人母已去世父在上海不知下落曾由堂叔薦我至唐家灣學習生意日前出外購物先被許誘我同往購買花生吃食後同至浴堂洗浴畢我與陳孩隨許乘坐黄包車同上輪船供至此有毛朝林投稱此孩由伊堂叔周長根領來學業已有四五年請求給領陳長根供浦東洋涇人父在漢口紙局爲夥母已亡故我向在鐵店學習生意因該店虧本閉歇我即流落在外餘供與錢孩相符訊之許供認拐孩不諱中西官判許月生押西牢三年期滿永遠逐出租界錢根生交伊師領回陳長根送堂留養俟家屬認領 
　　王福生至法公堂控稱有年巳及笄之女兒阿順於上月二十三日早晨被近隣章李氏拐去請求訊追又據見證陸阿小稱李氏係商人之房客上月二十三日早晨目見王女阿順至李氏處旋見李氏與阿順偕同出外不知何往又一見證唐有卿稱上月二十三晨八點時商人行經西門外目見李氏與阿順同行我向阿順詢問欲往何處阿順含糊以對是時商人因有要事未及詳細盤問後由王福生談及始知被李氏拐去二十四日由該氏之夫托徐金壽往蘇將李氏找尋到滬惟阿順藏在何處不得而知質之章李氏供稱二十三日阿順至婦人家問婦人何時往蘇是時婦人尙未起身問伊是何意思後阿順即行出外我於八點半時至西門外趁搭電車至火車站搭車往蘇餘供支吾中西官判李氏管押限七天内交到阿順再行核辦 
[註銷串拐小孩之訟案]  
　　住居虹口東有恒路一百零三號門牌之顧大榮控單羅桂單崔氏夫婦串拐伊之五歲男孩富根等情由探將單夫婦一併拘解公共公廨迭經訊供分别收押在案昨晨由廨復訊原告偕證胡仁卿朱陳氏等上堂訴明前情求究訊之被告夫婦仍堅持不認中西官以原告所控證據不足遂判將案註銷被告夫婦一併開釋 
[丹陽男孩迷路]  
　　男孩孫龍根前日在北河南路徘徊啼哭經五百二十六號華捕查見知係迷途將孩帶入捕房昨送公共公廨請示孫孩供年十三歲丹陽人餘語不清中西官諭送棲流所留候懸牌招領 
[土販棄土奔逃]  
　　土販某甲前日懐挾紅土三包至北京路某姓家兜售被洋藥公所三十二號調查人查見鳴捕帮同拘拿甲卽乘間棄土逃逸遂將紅土帶入捕房昨竤公共公廨請示由洋藥公所代表律師偕調查人上堂聲明前情要求緝提該土販到案訊究中西官判將烟土土捕房候核 
[騙子具結開釋]  
　　項冰舫前與其弟項琴舫至河南路廣同昌號冒騙值洋一百七十四元之牛肉汁被該號經理劉禎祥察悉報捕將項弟兄一併拘解公共公廨訊實分别押辦嗣項琴舫不服判斷延請律師禀准公堂先行摘釋項冰舫收押在案茲因冰舫管押期滿昨由捕房解案請示中西官諭着具結開釋 
[巡捕捉拿呌化子]  
　　乞丐張阿根張阿毛沈洪高陶阿三王阿永徐小弟陳阿根許阿根汪洪山嚴生海李阿小王阿三王小王張文祥喬小弟李仲生等四十人專在公共租界山東路山西路福州路湖北路福建路等處向人求乞並搶取包飯作送飯人所挑飯菜前日被總巡捕房各華捕將張等一併拘押昨晨解至公共公廨經中西官訊明以張阿根屢戒不悛實屬可惡判押西牢半年張阿毛沈洪高陶阿二各押四月王阿永陳阿根許阿根各押三月徐小弟押兩月汪洪山等三十二人併送上海縣知事署分别掳顺原籍 
[命案議論紛紛]  
　　外日暉港小河中日前發現無名男尸一口外着元布棉袍由地保報請地方廳派員驗明該尸實係被人暗殺受有刀傷四處並以蔴繩勒斃判令先行棺殮候再緝兇在案茲因此案發生後連日該處一帶議論紛紛由該圖地保到廳陳訴一切林廳長卽於前日遣派法警下鄉協同該保詳細偵查以憑緝兇解究 
[爭奪墳地之舉動]  
　　浦東爛泥渡船戶倪炳華擇期爲其故祖營葬詎有同族倪堂堂以該項坆地爲先人所遺彼此均可營葬遽於前日夜半雇令小工十餘名私將其父棺柩舁至該地暗地掩埋正在鳩工之際適有三區巡邏警到來以若輩深夜聚集多人恐有别情將倪堂堂連同小工曹昌貴等十餘人一併拘署經解警正略詰一過諭飭押候查明核辦 
[眞贓來了]  
　　浦東西各碼頭匪徒攫取旋客行李之事時有所聞若輩黨羽衆多神通廣大故鮮有破獲前日有法租界祥泰報關行以值銀三十五兩之燕子牌香烟一箱駁運至浦東華通碼頭擬轉輪出口忽被碼頭匪徒攫去經該行投報水巡捕房請緝未獲旋經該行司事查晨係著名積匪楊阿桂紏黨所爲即向楊僞稱如能查出謝洋二十元决不追究楊信以爲眞當與乃兄楊裕春將贓携至洋涇被該行司事鳴捕拘入法捕房押候解送公堂訊究 
[女子起訴無效]  
女子朱四珍控被袁喜和在四馬路攫取包金押髮等情由探將袁拘解公共公廨訊判押候原告投案證明再核在案昨晨由廨復訊原告偕證徐李氏陳張氏等上堂訴明當時被□情形訊之被告供不承認中西官以原告所控證據不足判令將案註銷被告開釋 
[竊賊犯案纍纍]  
積竊張阿三（即張金標）陳小獅子（即小江北）錢得金（卽小銅匠）蘇和尙王和尙王三等先後串竊蓬路鈞昌號海甯路謝秉鈞等十餘戶衣物由探將張等查獲解送公共公廨訊供押候吊贓再核在案昨晨復訊先由中西包探上堂禀明將被告等緝獲情形繼由各原告到堂訴明被竊呼物訊这張等主人供詞互推中西官判張陳各押西牢三年錢押二年餘人各押一年期滿均逐出租界 
[匪徒攫取皮衣]  
紹興人倪金山昨由浦東挑負行李來申行經南市生義弄地方 
突被匪徒陳阿二在其網籃内攫取皮褂一件飛奔逃逸旋由崗警追獲人贓解至一分駐所轉解警廳司法科訊究 
[工巡捐局批詞四則]  
[批全體押店業請禁亨泰遷移禀]  
禀悉前據押商張子祥禀請搬遷舖基當經傳諭該業代表陸少雲調查去後迄未具復茲據禀稱亨泰押擬遷地點妨碍同業多數反對等情是否盡實候諭催該業代表陸少雲迅速具復核辦可也 
[批市舶所船目連錦堂開報帮夥花名禀]  
　　據禀已悉准予備案仰卽督同帮夥妥愼辦理母稍玩忽切切 
[張陶陶奉聲辯禀]  
　　禀悉仰即仍遵前批取具隣近三家同業保給禀繳到局再行核辦毋庸凟辯 
[批元太地貨行兪全慶請准張陶陶換照營業函]  
　　來函具悉張陶陶請領經秤菜蔬執照該行並非同業毫不相干所請殊屬冒昧併飭 
[謝贈]  
　　昨承中華書局惠贈新造日曆一枚銅座古樸形式精緻極形雅觀又承中國化學工藝社惠贈月份牌一紙彩畫鮮明書此併謝雜評二 
[國籍（庸）]  
　　今世無種界而有國界無種界故異種人亦得同隸於一國版籍之下有國界故隸於任何國版籍之下不得同時有兩國籍各國國籍法對於歸化者雖有寬嚴之殊而共通之規定則一人决不許有兩個以上之國籍我國國籍法第十四條有所列各欵之一者不認其喪失自國籍是罹國籍法第十四條各欵之一而入外國籍者應仍以自國人看待者也又同法第十二條第三項歸化外國者須得内務總長之許可是無内務總長之許可或本未呈報而入外國籍者亦仍以自國人看待者也夫以一人而有兩國籍不特違反國際法上之原則且彼旣取得外國人之資格而一方仍不喪失自國人之利益其居心尤巧不可階不有制裁則豪滑者皆將師其故智况我國領事裁判權尙未收回國家法權有時不能完全行使於本國之領土此種事故當局者尤宜深注意焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬玉皇敕錢塘江江神鎭定風潮文] [  徐勵吾]  
　　朕俯觀近日下界粤海揚波洗龍漦之烈毒滇池排浪怖猿嘯而銷聲方抱樂觀謂海晏河清之有望豈虞意外現波譎雲詭之虚騖雖他方逝水回波餘患尙有餘不盡惟爾神中流砥柱羣凶必無隙可乘不圖倚畀方殷比江左夷吾之足恃乃竟驚慌突起如越東朱瑞之乖方以致乞護墓門岳少保頻來電奏請維堤址蘇學士屢上封書林逋與羅隠聨名住宅求加呵護蘇小繼秋瑾入告遺墳懇賜保全疊接奏章均謂風潮忽作詳加披覽乃知軍警交爭似茲蟹將蝦兵無端紛擾豈特鼉梁鮫室難免摧殘念吾民之其魚未必不遭波及痛喪家之似狗又將太息流連爾江神職司治水責有攸歸力挽狂瀾功宜自立倘恝置險象環生任平地風波之起竟罔顧羣情大怖避滔天洪水而來彼蒼不弔之呼聲腥聞未已羣黎靡遺之詠歎愁苦無窮懲戒必嚴寬容難望雖急流亦知勇退必追溯而不徇情果能勉贖前愆仍盡安瀾之力俾免常遺後患永無及溺之嗟則旣無罪有功令名仍保是在昨非今是加勉以圖切切此敕（一） 
談叢 
[手杖沿革譚譯大陸報] [  劍平]  
　　近來歐美婦女游行市廛多携手杖風行一時一千年前法王勞勃脫之后已用手杖上端刻一精緻鳥像實開其先河 
　　法王魯意十三時俗尙攜杖無男女貧富之别翩翩美少年每用鏤空手杖貯糖果以贈所歡魯意十四時此風尙熾踵事增華彫刻形式無不精益求精迨魯意十五執政風行長杖未幾大革命起手杖制度亦遭革命杖式貴短流傳至今惟女界采用之風近日始呈復活之象 
　　女子之用手杖徵諸史乘似非第事修飾希臘之俗未婚靑年偶行通衢女子例得羣起杖之遠遁方免至其用意是否迫人婚娶殊難遽斷然希臘市民應皆受室不然應受窘辱已成其天賦之義務固無疑義使今日之英雌聞之恐又將以杖作恐嚇之武器矣 
　　自來手杖之稗史軼聞每足供研究之資相傳人類始祖亞當方自極樂園被逐便問將何以自衛答曰樹枝其後葉落成杖遂成軍器適一獅來攻亞當揮杖擊其鼻獅受傷而逃於是百獸震慴人類得以繁衍由此觀之携杖之風實寓尙武之意古時巴比倫之男子無手杖者不得出行杖上又須備列紀號以示其執業之尊卑阿拉伯人之杖則須刻其部落之符號雅典男子如將遠行親友羣集傾油或酒於其杖而奠之又有以手杖爲定情物者定情時折之爲二男女各取其一迨行結婚禮始由牧師合之爲一是則略類昌平鏡矣 
　　希臘哲學家大都可緣其手杖之特異而辨之一日哲學家亞里司托爾沈吟園内忽落其杖爲一美婦所得卽用爲指揮武器命亞西司托爾蹲伏己則踞身其上笑聲大作適馬基頓之大帝亞力山大遠幸訪道目睹其事遂傳爲笑譚（二） 
　　中國狗富有警察學識每見異言異服者則必吠而逐之外人初入内地殆無不被狗困故必以杖自衞說者謂手杖之用實等於打狗棒耳徵諸事實其說似信（栩戲續） 
小說 
[言情小說妍媸鏡（第廿二章四）] [  常覺小蝶合譯天虚我生潤文]  
　　勞倫司言次首益俯冠乃脫然而墮則俯身拾之舉步欲行又向予曰今茲又當别矣此别直爲最後之别但願汝言而驗吾與　娜兩兩幸福又忿然曰今而後吾誓必忘汝結褵以後卽當往外國爲汗漫游母令舊時景物觸我眼簾更生悲怛乃就壁間取其槍而以一手自探衣袋出一物授予發爲悲忿之聲曰自接汝此物日夕皆携之身畔今當還汝蓋一此物其魔力實足令予發狂今亦不能再祟我矣言次授我乃一摺皺之紙予木然受之即以呆滯之目移注其上乃不期一驁蓋此一紙爲予平生未嘗經見而其筆跡又儼然爲予手書勞倫司亦察見予狀則曰此書汝殆已忘之乎在汝固不妨出之兒戯試思身受之者苦痛又當如何實告汝可憐哉嫿娜吾之與彼何嘗有情今茲訂婚實汝逼之吾今但禱上帝俾予忘汝或有移心以愛嫿娜之一日然而嫿娜苦矣予仍木然無聲展其紙就爐光而讀其第　語曰勞倫司楷福少尉鑒筆畫倔强竟似出予手又曰吾書此函吾心碎矣卽汝亦將疑我爲何如人然無論如何今夜之事决不能認爲正式貽人笑柄故汝卽責我吾亦不復能顧當知此事純然出於誤會至其原因則汝亦不必問但兩兩忘之吾且朝夕祈禱上帝願汝早得佳耦較我佳者末署柰梨白理安句法旣亂字跡尤草倉卒之間卽我亦自疑爲夢中所書則但張目而望似此書中之字一一皆成獰鬼張其醜面向予勞倫司曰汝讀竟乎行再相見予不答但自念曰此非我信又爲何人所書眼簾之前恍惚似見當夜景象曼睞展其笑容撫吾肩而立予乃愕然一驚直躍而起回顧勞　司則已早出門而去遠　足音蹀躞於林樾之間嗟乎遲矣 
　　昨日揷畫爲（總理能秉持大政然後國家方有轉危之機）十七字組成 
　　閱者諸君注意　今日新自由談印在後幅 
 
 
 

Page 15

 
 
新自由談 
短篇小說 
[警世短篇文明禍（醒公）]  
　　汪洋萬里四望無垠海水不波一平如鏡忽有輪船疾駛如飛船身絶巨桅以紅色烟卤三均冒黑烟夭矯空際凝結不散船中載客夥喧譁雜沓爲狀至凌亂唯上等艙位乘客多雅潔自好彬彬有禮中有二人其一美少年年約二十二三身材頎碩眉目間時露英氣雙頣含笑若示其滿懐得意者其一亭亭玉立艶如和露之花雙蛾横黛笑靨生春妙齡絶色女子也時方並立艙上吸受新鮮空氣少年俯謂女　曰吾愛今去海岸二百餘里矣從此乘長風破萬里浪不數日直抵扶桑渝長崎之市登富士之山與彼邦人士相握手一領略其文明景象預料船抵岸時必有舊時學侣來相迓者若覩卿顔色必以爲天仙中人吾海行非一次而此行爲最娛快以吾愛伴吾行也女低聲應之狀至羞澁謂妾之於郎如春日之光風風雨雨幾經摧折始有今日自此行成而妾與郎之目的達□鶼□□爲同命之鴛鴦我我卿卿成並頭之連理苟自此不生波折則妾願遂矣少年進握女手曰何所謂波折今旣達目的則永遠享幸福耳女乃嫣然微笑少年復曰海風吹面凉風侵人不如歸休乃相將入艙去見者多謂人間天上難得此好鴛鴦也無何夜色深沉瞑烟四合船中乘客一時寂然均向華胥國尋生活去而此男女二人方並坐一室喁喁作情話忽聞有聲錚然案上所置茶壺茗盞自相旋轉墮地碎裂驚顧間己身亦搖搖欲顚而其他乘客多自夢中驚醒覺船身大震必有非常變則驚呼呌囂紛呶殊甚女倚少年肩面無人色顫聲曰郎此何事無礙乎言未已船復震動即仰後仆幸少年扶持之得以不墮少年亦露驚惶色顧强自鎭定慰女曰吾愛勿恐風耳海行者不爲怪稍遲風過則浪平而船自穏女聞之似稍慰忽船唇上竪船身幾如人立二人不能支相偕俱仆而乘客之怒言聲驚呼聲悲□聲與夫風聲水聲幾如萬馬奔騰衆流歸壑至是少年亦色然驚强起扶鐵柱由窻中窺探則黑雲如墨彌滿空中水天一色昏黑不能辨物唯見白光一線如飛而至旣近知爲浪直向船身撲過船忽傾側勢甚猛聞驚呼曰中桅折矣速轉舵向淺處避風雖然中桅旣折船不能自主飄泊中流全船生命唯任此狂風急浪爲之主宰而巳（明日續完） 
格言彙錄 
　　優士連曰一羣之利益即個人最大之利益 
　　亞古曰猶豫事之賊也 
　　顧亭林曰合天下之私以成天下之公 
　　蘇老泉曰賢者不怨其身之死而憂其國之衰（□□）（二） 
　　司梯文生曰母貸人之錢亦母貸錢與人因借貸常傷彼此交情更有害於家政 
　　文中子曰事事反己世上無可怨之人時時問心腹中少難言之隠 
　　邵康節曰君子能忍人所不能忍（施威）（二） 
笑話 
　　某家不戒於火致兆焚如或語其主曰汝家旣保火險所有物件例不得移動主人曰牀上有一小兒可携以出否 
　　一婢語其主婦曰主母乎汝嘗謂我貪吃懶做然我今日午飯之時固枵腹出遊也（化誠）（二） 
家庭常識 
　　重大氈毯決先頗不易易可先曝之日中然後取至草場覆置叢草上用杖□擊則塵垢盡落旣可省力又免塵埃飛揚空中 
　　藍色布料欲使反白可與石灰和置罐中用微火□□歷一晝夜取出用棒遍擊之可成白色 
　　衣件掛置鐵釘上着有銹斑可購果酸（各西藥房有售）洗去之手面着漆先略塗菜油（或他種油粉）和擦漆卽浮起然後用皂水洗去油膩（油漆二物功效相同性適相反故什物施油者不能更塗以漆用漆者亦不可重塗以油）柏油汚衣用水洗刷必不可去未着水前可先用煤油少許抺其處柏油同化浮起然後用皂洗云 
　　金之眞僞肉眼頗不易辨試之之法塗硝强水一滴於上如毫無變色卽屬眞金（元元）（二） 
續刋小說 
[絶塞奮椎記（野鶴）]  
　　第九回（三） 
　　春巒讀罷鼓掌道眞個好一篇空前的誓文再看下去另一行祗寫着竊以二字還没寫下正要動問忽的軟帘掀動一個人邁步進來急忙一看却是柳娘可巧侍者也正端整晚飯上來便一塊兒啖了啖罷晦軒再草一篇討秦漢平的檄文把他一生罪狀揭發得纎屑無遺中間數語猜摸他的心理簡直是如見肺肝末後更說些恫嚇的話兒這篇做罷還擬一篇甚麽宣言書埋頭振管差不多没有歇過春巒那邊也編定一切需用的甚麽簿册甚麽證書忙碌得和耕田的牛兒一般擾擾一夜居然盡行辦竣到了明日先在那誓書後面寫下幾十個名字瑤峰也在其内更在自己名字下各各鈐了一個圖章這書鈐罷便在檄文下也鈐下一個大大的木章那木章上四個大字便是仗義團印還有幾種簿書上也都鈐下辦理旣畢急忙　走到瑤峰那邊交下卷宗那瑤峰自有一番酬應的閒話倒也不必細表 
 
 
 

Page 16

 
 
   
 
