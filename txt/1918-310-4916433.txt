# 1918 - 310 - 4916433

 

Page 1

 
 
   
 
 

Page 2

 
 
時評 
[讀休戰條約（冷）]  
　　讀歐洲休戰條約德人所受之覊勒甚矣雖然假使德人而勝則德人之施於人者未必不甚於此也 
　　是故世之眞愛國者决不與人輕啓戰端也戰必有勝負而勝負之後必有伸屈之分假使德人而知今日之屈者則以前　武好戰之心必自悔其失當然至今日蓋已晚矣 
　　雖然德人今日而能翻然自覺簽此休戰之條約德人尚不失爲見機也 
專電 
　　北京電十五正午府中開第一次督軍會議徐必欲曹到院曹派人覆言明日到京必趕赴會議（十三日下午七鐘） 
　　北京電某要人言南北會議政府確允派代表此事爲李督所接洽岑確有赴寗消息但此尚非正式會議又各督如兩張與倪仍有講和須修戰備之議但係空談一時和平終可實現（十三日下午五鐘） 
　　北京電主戰派報紙搜集粤報論調指西南不願和大嘲弄主和派（十五日下午三鐘） 
　　北京電烏拉嶺華人又被俄兩黨驅迫死數百人輿論攻擊外交部（十三日下午五鐘） 
　　北京電錢内閣又决三日内提出財陸宗輿已不就 
改周自齊或吳鼎昌（十三日下午七鐘） 
　　北京電莫榮新電覆熊氏 
贊成和平請顀法解决永 
保和平（十二日下午三鐘） 
　　北京電鮑督電告美亦欲 
保護中東路交涉結果與 
日同守遣軍三百（十二日下午三鐘） 
　　北京電朝陽鎭守使魯商會函贊謀和（十二日下午三鐘） 
　　北電電魯剿匪陜軍防俱有捷報（十二日下午三鐘） 
　　杭州電省議員丁文炳妾恂如鄭邁分電内部法部大理院解决姜案辦法（十三日下午六鐘） 
路透電 
　　倫敦電德國休戰條約正式全文 
　（甲）關於西歐陣線之條件 
　　（一）休戰條約簽押後六小時後停止陸地與天空之戰爭（二）德軍卽行退讓所侵入之比利時法蘭西亞爾薩斯勞蘭盧森堡土地限於休戰條約簽押後十四日内辦理告竣凡於所定限期内未德軍退土寺之德兵悉作戰俘論德軍退出之土地悉由協約軍與美軍會同占據退兵與占地各項行動悉規定於附件第一（三）上述土地内之居民應卽釋回凡被拘爲質者及受審未判决或已定罪者均在其列限十四日内辦理告竣（四）德軍應交出下列完好之裝備砲五千尊（重砲）二千五百尊野戰砲二千五百尊）機關槍三萬架炸彈砲三千尊飛機二千架（戰　 
鬬機炸彈機夜襲機三種）（五）德國應撤退來因河左岸之軍來因河左岸之地由當地官員管理受占地之協約軍與美軍之節制協約軍與美軍將戍守此項土地並將扼守來因河上主要之渡口（瑪央斯丶柯白倫士丶柯洛恩三處）及各岸三十啓羅邁當半徑内之橋端砲台境内之軍險地點亦由協約軍與美軍戌守來因河右岸河道與十啓羅萬當外自荷蘭邊界起至瑞士邊界止之某線間畫一中立區域境内居民於休戰條約簽定前參與任何軍事計畫者不得加以追究且不得施行公共或正式性質之計畫其影響可使實業廠所貶其價値或裁減人員者退讓來因河土地之舉應於休戰條約簽定後二十五日内辦理完畢退兵與占地各項行動悉規定於附件第一（六）敵軍退讓之土地居民不得退走居民之身體與産業不得加以損傷且不得施行任何破壞之舉動各種軍事處所均應完全交出軍庫之食品與軍火及裝備於所定退兵期限内不得有所移動平民各種食品與牲畜等物均當各如原位實業廠所不得加以任何損傷其辦事人員不得移動（七）道路與各種交通鐵道水道幹路橋梁電報電話不得有所損動目下所用文武官員均應留任德國於所定退讓比利時與盧森堡之時期内應將完好之火車頭五千具裝貨火車十五萬輛摩托車五千輛連同必要之裝修品交與共同作戰之諸國亞爾薩斯勞蘭之鐵路應於同一時期内連同戰前之戰員材料交 
 
 
 

Page 3

 
 
出又來因河左岸境内鐵路行車之必要物品應各如原位所存之煤斤材料供維持路務及信號與修理工場之用者均應各如原位且應由德國於休戰全期内在交通所及之處維持其有效狀態德國所奪協約國之貨船均應交還（其詳細辦法規定於附件第二）（八）德軍司令應有告明安置於德軍退讓土地内各種地雷之責且應協助發掘而毁壞之德軍司令且應告明所施各種破壞之計畫（如井泉中有毒及不潔等品之）類）（九）協約軍與美軍在所佔土地内有徵發之權佔據來因區域（亞爾薩斯勞蘭在外）之軍隊維持費應由德政府擔負（十）協約國與美國戰俘應按照所定詳細條件卽行無交換釋回聽令協約國隨意安揷之惟拘禁荷蘭與瑞士之德國戰俘仍可照常回國德國戰俘回國事宜則應於媾和預備會議决之（十一）有病及受傷之人不能由退讓境内移走者留德員備應需之醫藥品照料之 
　　（乙）關於德國東陲之條件 
　　（十二）今駐戰前屬於俄羅斯羅馬尼亞土耳其三國之土地内之德軍應退回德國邊陞之内如一九一四年八月一日之狀態今駐戰前爲俄羅斯國之一部分土地内之德軍一俟協約國考察上述土地内之情勢以爲可以撤兵時亦應按照上訂辦法退回德國邊界之内（十三）德軍應卽開始撤退今在俄羅斯土地（如一九一四年）八月一日之疆域）内之德國教員囚徒平民陸軍委員均應召回（十四）德軍在羅馬尼亞與俄羅斯者應卽停施徵發與占奪以期得物供給德國之各種舉動（十五）布克哈萊與白萊斯特里土夫斯克和約及其附約均應作廢（十六）協約國得自由入德軍退讓之東陲土地或取道丹齊或取道維斯土拉河以便輸運物品供給境内之人民或維持治安 
　　（丙）關於東斐之條件 
　　（十七）戰於東斐之德軍限一月内無條件退讓 
　　（丁）普通條件 
　　（十八）第三條所述之平民以外屬諸其他協約國或共同作戰各國之各種平民凡被俘或被驅逐者應按照以後所定詳則至多於一個月内無交換釋回（十九）德國須承認下列關於財政之條件但協約國與美國之將來要求不因此而受影響（子）賠償所加之損害（丑）休戰時所有公共之擔保品可爲協約國之保證以賠償戰事損失者不得由敵人移動（寅）立卽賠償比利時國家銀行之存欵並立卽交還被侵各國公私所有之文件貨幣股票債券紙幣及鈔票印刷機（卯）德國所得於俄羅斯羅馬尼亞兩國之現金應卽償還此金暫由協約國管理至和局簽定時爲止 
　　（戊）關於海軍之條件 
　　（二十）海上戰爭立卽停止各德艦地點及其行動德國應據實相告並通告各中立國在德國領海内協約國及其共同作戰國之軍艦與商船有航行自由權所有中立問題皆已取銷（二十一）爲德人所拘留之協約國及共同作戰國海軍與商船人員一律無條件釋放（二十二）爲應合吾人志願計原文可修正如下德國所有潛艇連各種潛行巡艦與埋雷艦現有完全將士者在内應在協約國與美國所指定之各口岸交與協約國與美國其不能駛海者應解除兵士與供給而由協約國與美國監視之潛艇之可卽駛海者應準備於接到無線電訓令諭其開往投降口岸時立卽駛出德國口岸餘者當從速照此辦理此條須於休戰條約簽定後十四日内履行（二）（十三）下列德國海面軍艦由協約國與美國指定者應卽卸去武裝覊留於協約國與美國所指定之中立國口岸或協約國口岸而由協約國與美國監視之此項軍艦僅可留有照料之人卽巡洋戰艦六艘戰艦十艘巡洋輕艦八艘内有埋雷艦兩艘又最新式驅逐艦五十艘是也其他海面軍艦連江艦在内皆須集於協約國與美國所指定之德國海軍根據地艦員給資遣散武裝一律卸除由協約國與美國監視之所有輔助軍艦（漁船摩托船之類）皆須卸除武裝凡指定覊禁之各艦須準備於休戰條約簽定後七日内駛離德國口岸至於行程將由無綫電指示之協約國代表簽名之宣言書已交與德國代表書内聲明如因艦隊叛變軍艦竟未如約交出則協約國有權可佔據希里哥倫島以此爲進兵根據地俾可迫令艦隊履行休戰條約德國代表亦簽定宣言書謂當勸其首相承認此條（二十四）協約國與美國有權可掃除德國在其領海外所定置之水雷區域及一切障碍物所有此種地點德國須明告之（二十五）德國須予協約國與共同作戰國之軍艦與商船以往來波羅的海之自由航行權協約國與美國爲確獲此自由權起見應有權佔領加脫卡通入波羅的海之德國各口岸砲臺砲壘及各種防禦工程並掃除德國領海内外之障碍物無關於中立問題此項埋雷與障碍物之區域德國須指定之（二十六）協約國與共同作戰國所置之原有封鎖狀態此後仍無更變德國商船有在海上發見者可被拘捕協約國與美國擬於休戰時隨情勢之需要供給德國糧食（二十七）海軍飛機應聚集於協約國與美國指定之德國根據地而折使不能行動（二十八）德軍退讓比國海濱與口岸之際因委棄所有之商船拖船運船起重機其他船港器物各種航行内地之器物飛機飛行器物軍需槍砲及各種材料（二）（十九）德國須委棄黑海諸口岸德國在黑海所佔之俄國各種軍艦均須交與協約國與美國又所佔中立國諸商船均須釋放德國在上述各口岸所佔可供軍用之各種物品與其他原料均應交還第二十八條内所臚列之德國器物均須委棄（三十）現爲德國據有之協約國與共同作戰國諸商船均須在協約國與美國指定之口岸無交換交還（三十一）德軍於退讓交出或交還以前不得破壞船隻與器物（三十二）德政府應正式照會世界各中立國政府以瑙威瑞典丹麥荷蘭四國爲最要聲明所有加諸中立國與協約國及共同作戰國商船貿易之限制辦法無論此項限制是否爲德政府或德國私人所施行亦無論是否因交換特指讓與權如造船原料輸出之類而施行者皆須立卽取消（三）（十三）休戰條約簽字以後德或各種商船皆不得改懸任何中立國之旗號 
　　（已）休戰之期限 
　　（三十四）休戰期限爲三十六日可以延長在此期限内如上述各條間有不履行者則立條約雙方之一可于四十八小時前預先宣布取消休戰條約 
　　（庚）答覆之期限 
　　德國須于通告後七十二小時内承認或拒絶此休戰條約 
　　倫敦電德國公報宣稱休戰條約已於今晨五時簽押至今晨十一時發生效力撤退來因河左岸軍隊之時期已展長二十四小時另加五日共爲三十一日休戰條件之修正文行將傳出（十一日） 
　　倫敦電每日郵報海牙通信員電稱德皇於今晨七時三十分行抵愛特斯登衣戎裝同行者有皇太子興登堡上將及參謀部人員德皇降車步登月臺時口啣烟捲且與其扈從閒談並無抑鬱之象當時僅有數人在車站相迎繼有摩托車十輛懸掛德皇室鷹旗擁護德皇而去（十一日） 
法國無線電 
　　里昂電瑞士巴勒得柏林消息社會多數黨與社會少數黨之磋商業已告成組織共同政府社會少數黨機關部宣稱如得某某數種之條件預備加入政府社會多數黨或將委任愛倍爾氏丶藍慈堡氏丶施特滿氏爲代表（十二日） 
　　里昂電羅馬尼亞致哀的美敦書於麥剛森上將促其撤退尚留居於羅馬尼亞之德國軍隊哀的美敦書末稱如德軍不在二十四小時以内撤退羅馬尼亞政府將採必要之手段以武力解决（十二日） 
　　里昂電星期一日法國衆議院開會國務總理克勒滿沙氏朗誦協約國與德國訂定之休戰條件克氏在會衆歡呼聲中陳述法國團結之幸福及與已歸還之亞爾薩斯勞蘭这不可分離克分復譽揚戰死者之光榮造成此次歷史及生存者之使法國脫離覊絆克氏結語云法國幸賴彼曹昨日爲上帝之兵士今日爲人道之兵士將來當永久爲意想之兵士云云議長特斯郤納爾氏起立演說恭祝亞爾薩斯勞蘭之歸還法國嗣後法國將尊敬其習慣丶風俗丶自由丶思想丶及榮譽特氏追述一八七○年普法戰役之戰士所以保全將來者實多並譽揚此次大戰中之戰士其傑出之勇武乃使亞爾薩斯勞蘭重獲自由前途殊不可限量末由社會黨議員杜瑪斯氏提議在席之亞爾薩斯勞蘭議員當受會衆之尊敬於是前德國聯邦議會議員惠脫勒修士丶及惠爾氏受全院一致之歡呼致敬閉會時議員高唱馬賽歌全場會衆和之（十二日） 
　　十三日上海顧家宅無線電台接德國勞安發出之十一日柏林電云大本營曾以下文致亨堡兵會 
　　前敵之兵會現亦組織告成其組織之際殊爲安靜兵會將與興登堡上將通詢且將以條件陳諸其前關於勞兵會一節十一月十日聯邦議會曾組成智能之工會該會將依據社會主義民國之基礎經營教化與政治之主義昨日駐華沙與附近各區之軍隊曾組成兵會晚間六時在政府公署開會某軍官以波蘭攝政院會員之名義來豫此會聲稱繳械等條件如見實行則波蘭攝政院願負責以保全德兵之安寗會場中頗有反對波蘭境内任何政黨政府加入討論之狀當卽告知波蘭攝政院代表謂勞兵會無他計畫不過對於各政黨之趨向擬守完全中立並及早回里與散處於波蘭及烏克蘭之同胞同歸耳繳械一層衆皆反對且謂德兵團體完整乃可敬之軍隊故絶對無驚惶之理 
　　柏林電辦事委員會向戰俘與衞兵及受僱人發表下述示文（一）戰俘應仍駐於原來工作之地點（二）戰俘自十一月十一日起可得與德國自由工人所得之同數工資（三）戰俘須照常工作凡不工作者不能得會（四）受僱人須照常履行其所已定之契約（五）看守戰俘之衞兵仍須持械並以從前方法維持戰俘之秩序（六）戰俘工作旣畢應住於休息營中（十一日） 
　　柏林電據德國各處報告鐵路交通今漸恢復僅有數處中阻爲時亦暫各大城糧食之接濟未受影響（十一日） 
美國無線電 
　　華盛頓電美國管理全國食物總長霍勿氏今日向各省管理食物官演說告以美國當盡義務救濟滿目瘡痍之歐洲直至下期收穫而後已故美國人民宜再犧牲一切爲要霍氏又早歐洲飢荒之情形甚重大吾國救濟之方擬於明年一年内自美運往食品二千萬噸然雖如此尚恐不濟也云云今俄國北境一方已有四千萬人其今冬食物之機會極少此外歐洲全境飢寒之民必有數千百萬皆待接濟者北美洲今將供給全世界食物百分之六十而美國與西印度羣島可望供給二千萬噸云（十二日）　　華盛頓電美國財政部今日通告云美國新近借與法國美金八千萬元合前共借出二十四兆四千九百萬元再美國借與各協約國之債總計美金七十八兆一千二百九十七萬六千六百六十六元（十二日） 
　　華盛頓電美國陸軍部今日通告云歐洲休戰之時美國兵力已達三百七十六萬一千六百七十七人其中有三百二十萬人已調往法國意大利與俄國從戰餘者均在美國兵營内云（十二日） 
　　華盛頓電美國財政總長麥克多今日宣告謂船身貨物與水手生命之兵險保費將減輕百分之七十五云（十二日） 
　　華盛頓電今日官府通告謂各鐵道當仍歸政府管理俟和局正式宣佈後二十閱月始可交還除非國會有減短時期之新議案成立或擬定永久歸國家管理之案郵政部同時亦出通告聲明一年内政府仍當管理今國電報與電話云戰時實業部戰時商業部民食局與燃料局於總統宣佈和平未經上議院通過以前仍當照常辦事不稍懈怠云緊急商船公司總理司加白氏在費勒台爾非亞宣稱謂休戰條約簽字於政府造船計劃不生效力云（十二日） 
　　華盛頓電捷克司洛夫克族之共和國業已告成捷克人民一千一百萬人今旣脫離奥國之軛頭（專制虐政之謂）自一六二○年以來此乃第一次得自由也美國與協約各國所承認之捷克憲政會會長梅三里克氏（前在白路格大學教授哲學）今已被選爲捷克共和國第一期總統梅氏刻在華盛頓憲政會於本星期一日通告梅氏當選消息促其速往白路格組織新政府梅氏將於二星期内啓程云（十二日） 
　　紐約電經濟界穩固之象可以華爾街各國債票價證之今如英法之五釐公債票與英英之五釐零三分之一之債票均依舊不變也（十二日） 
中國特約電 
　　北京電聞中國對於預備歐洲議和之舉亦將派軍事代表赴歐與會其最適任者推外交總長陸徵祥但據某方面所傳消息謂陸氏明日卽將首途迨至外交部探問方知此事之進行目下尚未到此地步（十二日） 
　　北京電外交部爲準備參與歐洲平和會議起見派魏宸組等四人前往歐洲魏等定於明日啓程經由上海赴歐（十三日） 
　　東京電日本内閣猶未將預備參列媾和會議之日本特派全權大使議定以何人充當聞因爲日無多不及由日本直接派遣大使赴歐故有任命駐英珍田大使爲正式特派全權大使駐法松井大使爲副使之說（十三日） 
　　以上東方通信社電 
　　東京電日政府接得列席於威爾塞于會議之駐法松井大使之報告知休戰條件已於茲會議决定須急决定對於講和之基礎條件故自七日以來連日續開會議以十二日全部議决該議决案付之本日之外交調查會討議後乃提出於聯合國之講和準備會議而於該準備會議日或將派駐英之珍田大使充正使而以駐法松井大使充副使列席（十三日） 
　　東京電唐紹儀於歸國途次旅次楧濱及神户將於十五日便輪返滬（十三日） 
　　東京電據某處所得消息柏林諸銀行皆被領據市場一般皆現恐慌（十三日） 
　　東京電日本郵船會社之上海航路臨時欲添派船茲因貨物減少已决中止（十三日） 
　　東京電日本信州北部一帶之地震復接續至數十次波及於富山縣（十二日） 
　　以上共同通信社電 
公電 
　　歐戰協濟會中國直隷籌欵部來電省議會總商會各報館轉名團體公鑒前電諒邀明鑒辦法係請警區分散捐啓約一萬五千份限期七日日來交欵踴躍本日楊警廳長柬請紳商二千餘人開會省長曹警廳長楊商會長邊潔卿幹事孫仲英陳守榮英人卞良臣諸君皆有沉痛演說晚間本部開會教育廳長實業廳長及各界領袖均蒞臨會商星期三游行大會事又是晚美領開會除友邦學紳外省長曁各屬皆與會是日商會開會爲籌欵事尤極踴躍敝部議决與本省每縣郵寄捐啓五百份懇請竭力勸籌總之凡可盡吾民之力以輔友邦者無不黽勉進行至敝部於國會請願由國庫提撥二百萬元補助該會一節茲又派幹事持函晋京謁王揖唐議長應請從速提前務祈通過惟同人等智識淺薄誠恐顧慮不周尚希時賜教言至級公誼歐戰協濟會中國直隷籌欵部文 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[北京特别通信（二一七）（）飄萍]  
　　十一月十日 
　　昨日之重要閣議南北對等之承認 
　　代表會議將在南京居仁堂中外盛會 
前内閣歷來之謬策在欲以無能力無信用之虛名政府降服昌言護法遠在南服之五省一方西南之軍政府亦有不從事實着想純以理論希望對於北方之犁庭掃穴根本上滅絶北洋軍閥之地盤者是皆不以對等看待反對派足爲時局前途之絶大障礙者也 
　　叚合肥下野而後外交財政上種種破綻以時機成熟而益見暴露呼籲和平之聲驟起於四方當局者亦因不得不然而宣明希望和平之態度然其初之所想像以爲苟與西南有資格有實力者携手國家大局或可解决於私人談笑之間一方仍不欲取南北對等之形式以冀保持其平日所最迷信之威信但此事有甚難者蓋西南内部意見之複雜不下於北方和戰兩派若僅與岑陸諸公爲私人間之商議必足以招一部之反響而事益無成且岑陸以地位身分之關係亦安能取夫服從命令之和平此南北對等之主張所以從事實理論兩方面皆佔優勝一和期成會之各代表以此建議於政府政府蓋有不能不聽之勢者矣 
　　昨日星期六内閣例有會議上述南北應否對等之前提遂提出閣議討論當時錢能訓田文烈曹汝霖均有贊成南北對等之言論餘閣員亦無異議此項前提乃爲非正式之通過一方報告於東海一方由田文烈等兩閣員正式答覆平和期成會表示容納其所建議事實上則内閣與東海之間本有成議惟爲便於將來進退之餘地新總統自居於超然作爲依内閣之所議定使内閣負其責任自此案通過而後時局之解决遲速如何雖未可以預測而南北兩方之必有正當會議不如前此之各不相見惟由間接通電雙方皆表示其隔膜之意見者固大有别矣同時陸武鳴與譚組庵之來電亦較前更爲明瞭時局前途已進一步惟望兩方之少數激烈派爲國家稍留餘地贊成息兵會議之說於南北會議之中不提權利地盤之條件而爲國爲求永久和平之根本計畫此吾人之所切望者也 
　　陸武鳴與譚組庵之最近來電頗關重要錄其原電如左 
　　陸榮廷來電平和期成會熊秉三張季直諸先生均鑒國事紛紜危亡立兆寗人息事人同此必希望和平尤廷夙志迭電呼籲方愧無成諸成憫念時艱拯民水火提倡和議極表贊同切望積極進行從速組織一定辦法手續俾雙方接近協商庶時局早得依法解决無任企盼陸榮廷微（五日自南寗發） 
　　譚延　來電熊秉三先生鑒長寗卅一電敬悉熱誠遠識至佩已轉岑陸諸公共商再復鄙見南北兩方本心皆極和平而當局確有難處非組織一會議機關懂恃丞電决無希望法律問題不能决永無合轍時遲延久事變生已事可鑒在野諸公本無偏倚似可同任若待疎通就緒而後着手恐後時矣望酌閑止同候　叩陽（七日發） 
　　此外則東方社所接上海之電唐繼堯氏亦有組　南北會議之電陳 
　　觀於上之所記南北兩方當局旣皆贊成速開會議聞已秘密籌商預備派出政府代表又得政界消息則岑西林氏將赴南京一行將來會議之地點當以南京爲適當云 
　　南北時局問題之眞相旣如上述而北京希圖破壞之一派尚不無種種隂謀但其伎倆不過兩種（一）爲慫恿督軍反對平和會議（二）慫恿無知之新議員反對現有内閣其手叚則一方言西南將有極苛條件一方言時局解决内閣卽將解散國會慫恿督軍一層現已無甚效果蓋外交財政之内幕一經揭破足令武人派短氣而歎其再無能爲且東海之電召各督來京當面說明其作用亦卽在此惟解散新國會之說旣似爲將來事實之不可逃於是議員之中竭力思破壞之法者大有人在然在交通研究等系則亦對之而提倡會期已滿卽應閉會雙方爭論頗烈以愚觀之新舊兩國會或尚須經過一次過渡辦法（如合倂以議某種法律之說）大勢所趨輿論所迫兩方皆當應時而同歸於盡似已無極大問題也 
　　南北之時局如此愚當一述北京内部之政情近日以外交内政之關係有二事可注意者則内閣改組問題驟然冰冷對外助戰問題驟然達於極高之熱度是也内閣所以不能改組不必改組之原因愚已再三言之新閣員欲提未提之際旣遭安福派之阻梗而閣員候補人物亦多作消極態度不如曩時之熱心如靳雲鵬之以資望不敷自鳴謙抑陸宗輿之以財政困難不易維持再三表示不就其明徵也曹陸兩君曾對愚言曰國人皆以余等爲主戰爲借欵賣國然試問縱無戰事軍餉是否應當給付倘不設法政府之局面如何支持時局如不解决則今後財政實無辦法云云故陸旣不就曹亦力辭兼職内閣僅能支撑殘局乃事勢之所使然愚所謂内閣問題忽然冰冷者此也 
　　至於對外助戰問題以前此失却參戰機會引起外界責言之故近乃竭力彌縫似有幾分效果旣力辦友邦所希望之各項說帖而對於助戰團體之表示歡迎盡力乃友邦所極表滿意者昨日居仁堂之盛會其一端也 
　　自美國人士發起歐戰協濟會其初僅與在野要人爲提倡協助之商榷政府方面鑒於中外輿論之呼聲乃柬邀各國在京名人各派領袖中外重要新聞記者約二百餘人於十日下午四時在居仁堂開茶話會其成績甚爲圓滿愚以新聞記者資格到會述其大要如下 
　　是日到者有各國公使及其代表各部總次長各派領袖及銀行方面要人中外新聞該者中西來賓均在西苑門下車由國務院派人在門首迎候卽乘本院所派汽車送到寳華門由招待員引導至居仁堂居仁堂中間設立會場東西間各設休息室中西賓先由招待員分别延入休息中西賓客到齊後由招待員請入會場四時三十分開會先由錢代總理述歡迎詞東海派黄開文爲代表讀演說詞嗣由貝醫生代表法國公使演說述歐戰以來兵士在戰場之苦狀及其勇氣再由美國芮公使演說多本威爾遜大總統宣言之旨言希望將来世界各國有國際聯合會之組織使世界永無戰事發生無論何種國家之國民皆有自由發展之餘地對於美國在歐戰内種種成功深感謝友邦之協助而中國近日處置敵僑等事亦表示滿意之旨至歐戰協濟會之必要卽在恢復戰後之瘡痍亦須各國一致合力云云其演說大受聽者歡迎又由梁士詒君演說述我國對於歐戰應負之責任及國民對於世界應持博愛主義其痛陳我國内亂之源發生於對德宣戰又因内亂之故而未能踐對外之實推求因果旁聽者極爲動容最後靑年會代表愛德穆君演說以華語述法國華工現在情形與夫協助華工向上進步之種種方法拍掌之聲如雷是會在提倡歐戰協濟團到會者皆分給捐簿一册各國公使及其代表非常滿意因我國朝野對於歐戰之熱心與其覺悟此會已可完全表示散會已六時半中西來賓均仍乘汽車出西苑門（附錢）代總理歡迎詞）歐戰發生於今五稔實爲歷史上最劇烈之戰爭所爭持者將以正道勝私心以和平勝武力以坦白勝隂謀以公理勝强權前敵將士不憚犧牲生命冐犯寒暑以期最後之勝利其中悲壯游烈可歌可泣之舉動不可勝數實令我國人民極端欽佩而又至爲憫惻者也今和議雖有動機而敵軍一日未至完全降服卽我協約軍隊之責務一日不能釋其仔肩我中國旣已宣告處於參戰地位卽對於協約國有襄助之義務故我大總統將在北京另設紅十字會捐助欵項協濟兵士又廣募法國戰勝公債冀効棉薄今美國基督教靑年會等七大慈善團體奉威大總統委託於十一月十八日以内募集美金一百七十兆元以爲維護協約軍隊與戰地華工及其他工役俘虜之用貴會承其意旨組織歐戰協濟團以踵七大團體之後能訓旣敬佩威大總統一視同仁尤歡迎貴會同人熱心毅力不分畛域以成此偉大慈善之舉自當一致贊助並分電各省廣爲勸募以期盡我參戰團對於協約軍隊所應盡之義務俾華工之在戰地者亦蒙同等之幸福能訓尤當代表我國人致申謝茲承諸君惠然肯來携手一堂暢聆教益彌增榮幸尚望諸君努力進行以收良好之效果此則私衷所切禱者也錢能訓（又東海演說詞）歐戰以来前敵軍士及其他工隊人等奚止千萬非有慈善團體維持調護其間必不能予以精神上之援助及德性上之涵養况加以俘虜等衆尤須保持其品行增進其幸福方合人道主義然非具大願力者不能擔此巨任今美國大總統曁陸軍部深悉此中情况是以委託貴靑年會等七團體爲實行贊助之機關乃於前方軍士極力謀休養感化之方法募集鉅欵分赴各戰地從事種種事業以維護軍人之德性能力匪特協約國之所歡迎尤爲本大總統及本國人民之所欽佩查德國以軍國主義與協商各國相搏幸得美國大總統出兵助戰屢建奇功而德奥漸次懾伏頃又一視同仁提倡集合慈善團體是始終維持人道主義以正義公平之處置促進世界之和平本大總統以爲非美國大總統不能有此願力非貴團體不克具此熱心使軍中忘戰爭之苦俘虜受覆載之仁卽華僑工隊亦蒙莫大之福利博施濟衆衽席同登體上天好生之德無彼此畛域之分是誠千古未有之盛舉也現時北京及各處籌辦協濟事宜本大總統甚爲嘉慰自當極力提倡並一面勸導國民或以金錢補助或用其他方法凡可以援助貴團體者惟力是視以副盛意並祝貴團體諸君之幸福（梁士詁之演說詞）今日國務總理爲提倡歐戰協濟團募捐一事特開茶會辱荷寵招並囑演說幾語不勝榮幸又在此間得覩諸公之對於此舉有如是之熱誠踴躍尤深欽佩此事之緣起與概要業經大總統代表國務總理及芮公使白博士等明白演述敢將管見略陳以爲吾國於此事理應參與贊助者計有三端（一）此係吾國之責任我國自對德宣戰以來除對於協商聯軍招致人工供給物料外無甚展布此中不幸之情形一由吾國人民對於此次戰爭與世界之關係未能明瞭二由國内之紛爭未能以全副之精神關注於參戰之義務然要非不表同情也凡予等力所能爲者無不爲之例如種種紅十字會募捐美國第四次自由公債法國戰勝公債等在華發行同胞認講甚爲踴躍足徵吾人對於歐戰之責任未嘗一日忘懷此次募捐用以協濟歐戰軍人我之欲善豈不如人此宜慷慨解囊者一也（二）此次吾人之義務軍人之從事疆場不惜糜爛其血肉犧牲其生命爲其祖國爲協商國爲全球力謀幸福不特出入於槍林彈雨之中且於瘴毒之天氣生疎之境地不避艱險卽在戰地之工役亦受同等奇阨彼等之勞苦如彼而予等之安樂如此一念及此能無感奮此應慷慨解囊者二也（三）此舉足以表示博愛主義往昔戰事惟於傷者病者盡照護之意而此次之戰爭則於照護病者傷者而外更爲健全之軍人謀其幸福洵屬待遇人類之進步不特此也其惠澤不僅及於戰士而且及於戰士以外之工役與俘虜無種族國籍宗教之别可謂一視同仁此吾人對於此舉應慷慨解囊者三也總此三端務望諸公竭盡人道主義共策進行俾全球各國知吾人對於此舉極表同情對於歐戰極願盡力以圖最後勝利而對於謀人類幸福而戰死者亦極表欽敬愛慕之意也 
[失敗後之德國帝王]  
　　譯上海日報 
　　一千八百七十一年由北德同盟選學維廉第一卽德意志皇帝之位爾後三帝皆並魯士王室霍亨卓倫氏也至維廉第二之身而顚覆於今日權威絶世之愷宰爾（德國皇帝之稱）化爲維廉霍亨卓倫個人之身避國内之危險而求免於和蘭矣 
　　維廉以一千八百五十九年一月二十七日生於柏林腓力特立克第三之長子也一千八百八十一年二月二十七日娶什列士威克丶荷爾斯甸公之女奥達斯他丶維多利亞爲妃一千八百八十八年六月十五日腓力特立克第三逝世乃卽日卽皇帝位其子女如左皇太子腓力特立克維廉生於一千八百八十二年五月六日皇子維廉愛台爾腓力特立克生於一千八百八十三年七月七日皇子阿達爾倍爾特生於一千八百八十四年七月十四日皇子奥古士他維廉生於一千八百八十七年一日二十九日皇子奥斯喀生於一千八百八十八年七月二十七日皇子堯亨生於一千八百九十年十二月十七日皇女維多利亞路易時生於一千八百九十三年八月十三日子女七人中有男子六人彼所自詡也皇太子腓力特立克維廉於一千九百零五年六月六日娶梅克棱堡休威林大公腓力特立克佛郎資第三之女塞希利爲妃生四子一女長維廉腓力特立克次路都意資腓迭南三弗倍爾特斯四高爾格女亞歷山德利内丶意雷内皇太子之軍國主義不亞於父於此次大戰中親爲軍司令而奮鬬於西部戰場者也此外尚有皇弟亨利生於一千八百六十二年八月十四日皇妹三長喀洛特次蘇菲亞三馬格雷特 
　　德意志聯邦之元首除普魯士外如左巴瓦利亞王魯都伊資第八薩克遜王腓力特立克奥古斯他第三烏爾登堡王維廉第二巴敦大公腓力特立克第二黑塞大公愛倫斯特魯都伊梅克棱堡休威林大公腓力特立克佛郎資第四梅克棱堡斯特雷立資大公亞德路夫腓力特立克第六俄爾登堡大公腓力特立克奥克斯他薩克斯瓦麥爾大公維廉愛倫斯特安哈爾特公腓力特立克勃倫瑞克公愛爾内斯特奥古斯他扎克斯科布爾克欲他公丶却爾司愛多亞扎克斯梅寗根公倍倫哈德列倍侯勒屋並爾德第四路意斯侯先系亨利第二十四又後系亨利第二十七希温布爾哈列批侯亞德路夫希温布爾哈魯德爾斯他特侯岡台爾瓦邇迭克侯腓力特立克以上諸王侯中烏爾登堡王已於八日之夜退位薩克遜王已决定退位巴瓦利亞已於九日宣布爲共和國而其國内改德意志全國爲共和國之聲調愈唱愈高以上諸王公侯將來如何殊不堪設想也 
[政府對歐戰結束之布置]  
　　歐洲戰事奥土已經屈服德國亦無力支持西歐戰場休戰條件業由巴黎會議决定經法軍前敵大元帥提出歐戰和議告成卽在目前但此次大戰結束之日關於善後處置之和平會議實關至要届時與戰事有關係之各國必均特派大員參預會議我國旣處協商地位届時自應派使而此種使命又非尋常可比故當局對於派使問題已迭經籌議擬屬陸徵祥氏陸氏出使歐陸有年此行未諗能否不辱命也 
　　此次歐洲戰爭協約同盟兩方激戰至四年之久目下布土先後乞降奥國訂結停戰議和之條約最近德國亦派委員赴法乞和茲聞政府方面連日接到各公使電告和議將次成功以爲協約國最後勝利除日前通知國内一律懸旗致賀外擬俟接到協約國正式議和之日通飭全國懸旗結綵三日以表慶賀之意 
　　比利時爲永久中立　此次歐戰受德國非法破壞比政府遂遷居於法國之一城現在歐西戰勢日佳比國全境已經恢復比王現將政府由法境遷回不魯捨爾各協約國循照成例稱賀外交部以比王遷回舊都理宜與協約國一致稱賀日昨已將賀電擬成通知各部會同簽押後卽可呈請公府通知駐京比使一面電致比國政府 
　　前次政府承允接濟協商國在西比利亞沿邊軍隊糧糈刻以奉吉各省糧食缺乏已有不能供應之勢日前協商國公使遂要求政府設法維持外交當局爲敦陸友誼顧全信用起見擬改由山東直隸等省加以補助以事供應已電直魯兩省知照 
　　美國基督教等七十餘慈善團體爲救護各協商友邦隨營軍士及謀戰後幸福需欵浩繁特捐助一百七十兆五十萬元我國誼屬協商理宜接踵而起政府對於此事極爲注意除已由錢總理柬邀各界開茶話會商酌外聞東海擬首捐一萬元以示提倡幷發布通啓如下歐戰風雲瞬經五載前敵將士艱苦備嘗美國威大總統特委託基督教靑年會等七大慈善團體擬於十一月十一日起至十八日止合力募集美金一百七十兆元爲維護戰地軍人華工幷其他工役俘虜等幸福之用電懇中國靑年會邀集吾國重要人物設法勸募以美金十萬元爲度當由中美會同組織歐戰協濟團尅期勸募此舉關繫公義亟應力予提倡且我國立於參戰地位對於協約國本有協濟之義務尤應一致贊同竭力捐助以盡微忱而敦睦誼夙諗執事熱誠愛國胞與爲懷尚望分潤廉泉共襄盛與無任禱切發起人徐世昌黎元洪馮國璋等同啓 
[津埠慶祝歐戰之盛典]  
　　協濟會舉辦游行大會 
　　歐戰協濟會中國直隷籌欵部除於籌欵各手續竭力進行外定於星期三（卽十三日）舉辦遊行大會聞是日本埠各學校停課一日所有學生盡出遊行外幷有各協約國留津中外各軍隊又由美提督裝飾各樣汽車在各街遊行該會幹事孫仲英教育廳長王叔鈞實業廳長嚴慈約昨晚特柬請各學校職教員研究游行手續並以是日中外軍隊學生游行大會誠恐人數衆多易釀危險特函請警廳轉商電車公司停車一日該公司以事關協約國勝利慶賀已電復允許 
　　茲將各界消息分誌如左警界警察廳廳長楊敬林以歐戰協濟爲空前未有之義舉昨特柬請本埠各紳商訂星期一（卽明日）下午一時在警察廳内開籌欵部演說大會以利進行楊廳長除以協濟籌款幹事並急賑會董事之名義擔任一萬元外昨又將籌欵部捐啓分佈各署及特别一二兩區警官共九千九百册以便分途勸募直隷籌欵部所出捐啓均由警察各分署於本區熱心公益及家道素裕者酌量分散每捐啓一价並附督軍省長及警察楊廳長名片一紙約期七日爲限教育界八號下午七鐘東馬路靑年會附設之歐戰協濟會直隷籌欵部請天津學界全體開會籌備遊行事學校到者大學校中學校各種專門學校並高小國民學校校長等由王君章祜孫君仲英登台宣布歐戰協濟會擬於下星期三卽本月十三號作津埠各界全體大遊行以學界最關重要其時遊行加入協約國軍隊各校亦應編成軍隊分别排連營團旅師並有排長連長營長團長旅長師長務要整肅此次表示歡迎協約團最關重要請各校及體操教員宜速籌備云又九號下午三鐘天津勸學所長華君芷舲以本月十三號卽星期三爲歐戰協濟會遊行慶賀之期召集官立公立民立私立各校校長會議是日到會者四十餘校勸學員李寰生爲臨時主席報告開會宗旨並說明遊行地點大中小共編爲七團大中校爲甲乙丙三團小學爲丁戊己庚四團每團設總司令一人丁團司令穆靑雲戊團司令劉靄明己團司令何玉書庚團司令趙毅蓀丁團組織城隍廟嚴氏義塾茲惠寺放生院如意菴誠正第二孤兒學校淸眞寺集合地點東宣講所戊團組織西方菴行宫廟聖慈菴陳家溝地藏菴三義莊大直沽義振學校集合地點舊營務處内己團組織河北大寺藥王廟直揮菴靑德菴隄頭甘露寺誠正第一五聖廟民立五十八乙種商業小關公立集合地點河北藥王廟内庚團組織營務處廣北私二私一天齊廟大悲菴舊縣署舊廣北韋駝廟商業南善堂商業民立五十一集合地點東南城角廣北學校總計高等國民學生七千人云云李君報告完畢縣視學鄧澄波繼續報告謂籌備之法請各總司令及體操教員與靑年會附設之歐戰協濟會直隷籌欵部接洽討論一切遊行與協約國禮節並令各校學生務各整肅每人持小旗二柄表示敦睦友邦之意聞此次遊行除中學以上另由教育廳召集編爲甲乙丙三團外勸學所管各校其編丁戊己庚四團每團十數校各團設總司令一員副司令二員專司本團遊行時之口號並指揮秩序各校仍由體操教員及本校各教員分段率領以便沿途照料其遊行路線由公園起點至天津警察廳前會齊東行經第二特别區意俄各租界過法國租界鐵橋經英法日各租界仍折回公園散隊茲錄勸學所分給各校募捐通告於下現在美國基督教靑年會及公教戰事研究會七個慈善團體發起歐戰協濟會以照護各協約友邦之隨營軍士幷謀戰餘之幸福本埠鑒於各團體之友愛特由各行政官各機關組織直隷籌欵部以表慈愛協濟之誠昨已開會成立限定七日以内各竭個人之力慷慨捐輸學界素以義勇爲前提當仁自無退讓卽請貴校職教員以及各級學生互想勸募無分多寡迅爲捐集於下星期三（十三日）彚送來所以憑掣付收據轉送該部滙交前敵以資應用無任禱盼之至附送捐啓一扣 
　　商界天津商務總會通告各業云准實業廳函此次由美國基督教靑年會及公教戰事研究會等七個慈善團體發起歐戰協濟會我直隷組織本省籌欵部業由督軍省長提倡會同各界分投籌募其所籌欵項專爲照護協商友邦隨營之軍士及謀戰餘之幸福所用我國亦爲對德宣戰之一自應協力進行俾成偉舉現訂於十一月十三日組織各界遊行團藉資鼓吹本廳除已召集附屬各機關及農工商各團體一同協贊外查本埠商界最爲繁盛歐戰影響關於商界尤屬密切凡我津埠各商號亟宜先期約定屆時各能多出人員共襄盛事實所盼幸爲此函請貴商會查照將在會各商家並商團一體轉爲知照等因查此事關係慈善幷係協約友邦之觀瞻我會應特予贊助以舒熱忱茲訂於本月十一日卽隂曆十月初八日午後二鐘在本會開全體會行董事會除分别通知外相應函致即希屆時惠臨並望勿推代表親自來會與議至所切盼 
　　歐戰協濟會天津西人籌欵部訂於十一日晚九時在戈登堂舉行大會並約請中國直隷籌欵部同人全體與會直省長曹銳以美公使於昨由京來津赴戈登堂與會特備花車數輛以備迎送 
　　又聞上星期六日下午英國駐津代理領事漢特理氏約集旅津紳商在戈登堂籌議祝和會預備辦法幷由漢特理氏狄利氏那森氏加爾特氏墨靈氏組織會員會以便徵集協約各國之意見當時議决如議和消息傳到由協約領事聯銜電致各國元首内閣總理及海 
 
 
 

Page 7

 
 
陸軍總司令等以表賀悃幷議訂於接到消息之次日上午九鐘三十分舉行協約軍合操至十一鐘如天氣晴明卽在操場舉行賀典（如是日天氣不佳法國紳）商在天主堂其屬耶穌教者在戈登堂）午時在天津游藝會接待協約國來賓下午九鐘三十分在戈登堂舉行跳舞大會次日在平安電影公司開童子茶會如德國請求停戰之約簽字消息傳到後卽擊英工部局之鐘然須預先通知各住戸以免聞鐘悞爲火警所有界内協約紳商以及停泊碼頭之輪船均須立卽鳴賀務使界内居民週知 
[政府最近致力參戰]  
　　協商國說帖之影響 
　　協約國特致說帖十二條一事前由英國公使交付之際中國當局曾請與以一星期或十日之猶預屈指昨日業已滿限刻政府方面一意力行參戰義務如更換黑河道尹收容著名敵僑漢納根哥爾狄士事實具在人所盡悉復奬勵應募英美公債銳意籌欵協助歐戰協濟會等以補從前之缺陷誠意顯著故目下協約國方面有謂中國旣誠意從事義務之進行實無提出警告之必要今後中國苟保證實行說帖之内容或不再提出警告亦未可知外傳公使團於七日曾開會議云云外交團方面頗絶對否認又據京津泰晤士報云聞天津方面協約各公使不滿意之處甚多曾由某某公使向當道所要求者現已逐次實行駐津領事團擬日内晋謁省長將自對德宣戰以來由各領事所要求不能照辦各件逐條提出當面質問直省公署已分向外交部檢案協約國近日所提出各案及直隷次涉公署調查中國自對德宣戰以後所有天津方面辦理此項交涉如接收租界處分德僑所有經過情形以及辦理之手續一律抄錄如不能照卷詳抄卽按件摘錄略節十一日（卽明日）津埠英界戈登堂籌欵大會各領事擬對某官長亦有同等之質問現有人以私人感情已勸某官長託病不必前往矣 
[楊以德管理敵僑報告]  
　　申說難處 
　　此次協商方面所提說帖對於我國官吏處分敵僑頗不滿意天津警察廳長楊以德亦爲協商國不滿意之一人楊頗不自安前日特將接管特區後已過未來應行注重之事編一報告公表並送登京津泰晤士報等用以自明茲錄原稿如下檢查敵僑事非中央各部聯合地方權力財力有所不足至每日護送行旅檢查郵電等項亦然天津自接收租界凡欠外之欵除敵國外均照付本息外兵退走時舊有巡捕照留原數所添武裝警察數目過少監視不能周密並保護聯合國商民難處甚多又無預算底欵水災之時將碼頭破壞電燈亦不敷用淘水打埝之欵熊督辦照付並聯合紳商辦理水災義賑除增欵用調查檢查各人員外所添高等各員皆不加給薪水以德兼辦任重事繁不能勝任種種困難情形均已照例禀呈在案當接收租界時曾由專派大員與地方會同接收一切情形均所經過後因義國兵内有奥兵意圖擾亂經義領請求速辦幸二日卽行接管速籌用欵未出事故敵僑内人品不齊調查甚爲不易接收租界又屬創舉先時敵僑視爲無此能力管束年餘均守範圍與各國雜居未發現特别事項又第二特别區所有舊欠比國欵萬餘兩查明有地數處可以抵押又因奉令保存不准變賣以致出欵不付失信外人成爲國恥請國務會議特别注意嗣後將各種爲難事項集合一處早爲籌畫派專員詳細研究有無妨害國民之處籌畫完備免生風潮以防後患原有各項規定僅係大概本屬創舉難以完全應另定詳細規章並另籌專欵使全國精神統一開誠佈公分擔責任勿相推諉年餘以來擔任過重阻力無數人欵兩項均屬爲難用欵須將出入各項統船籌算用人須體諒下情賞罰公允自然振作至於各聯合國應聯合一致遇事開誠佈公按照公理彼此國民雙方原諒隨時接洽凡無妨害國民權利者彼此維持不存成見如此對待國民亦可聯合 
[接濟日本食鹽之外訊]  
　　大陸報六日北京通訊略云數日前日政府以國内食鹽不足請中政府准其由魯直皖三省運鹽赴日接洽此事者爲曹汝霖曹不先將此議交鹽務署調查遽呈請國務院核准在曹之意蓋以若交鹽務署調查不免躭延時日而不能應東隣之急需故不若先得國務院同意然後再轉知鹽務署之爲愈也今國務院已准此請日人儘可從魯直皖三省自由運鹽矣第此事可注意之點有三第一運鹽出口在中日兩方面皆爲直接破壞歷來商約之舉動蓋鹽爲官家專賣品中國向不許商人運鹽出境中英條約且訂明鹽斤不許出入各種商品皆可自由貿易獨鹽不然中外條約載有專條也第二靑島與關東處於日人勢力之下已有多年兩處皆産鹽之區私鹽運至隣境者爲數甚多鹽務署爲杜絶私運起見特僱巡警專緝私鹽此項經費爲鹽務署開支之大宗如日本果需中國之鹽何爲不於此二處運鹽回國庶私鹽不致潛入華員管轄之區域且可爲當地製鹽者稍裕生計乎就目前所知而言日人在此二處並未有防止私鹽輸入隣境之舉動而此二處所産之鹽似尚不足抵補日本之缺乏也第三鹽由鹽務署放行以前須繳重稅若在靑島與關東則無須繳稅日本何爲不取鹽於無庸繳稅之地而偏願交繳重稅乎如謂日人在他處運鹽不必繳稅則外人鹽務稽核所與有關係之銀行恐未必無後言也上述三端皆屬無人能解之疑團云按據京報所載此項食鹽日本要求我國接濟十萬斤由鹽務署核擬接濟五萬業經閣議决定准由魯省撥運靑島渡日幷經鹽務署電致山東運使迅籌接濟辦法旋經該運使電覆接濟辦法業已遵令勉籌聞鹽務署將據情知會日使查照矣 
[錢幹丞亦有組黨說]  
　　最近新國會中之耆老議員如段少滄沈冕士等在象來街組織政黨聞其中係由錢總理主持其黨名現尚未定又據民福報云東海所倚爲左右臂者有兩人一爲楊士琦一爲錢能訓楊近已逝世錢則高居揆席外人皆知此二人之一舉一動卽彷彿爲東海之影子錢自就總理任後其政見與東海相同皆主張先禮後兵解决時局者也聞近來有人組織和平統一會已在象來街賃定房屋其經費由某公擔任而奔走其間者爲蔣某金某程某蔡某等該會發起人爲段書雲沈銘昌沈金鑑程克等贊成加入之議員甚多如楊壽枬陶家瑤吳　等數十人均願加入有人傳說謂該會之設係錢總理所授意但確否尚未可知惟聞某次長曾豫聞其事該會長面上雖係一種和平會但實際上實含有政黨之意味安福俱樂部對於此事頗爲注意恐該派議員被其吸收已密派多人四出偵探矣 
[廣東所傳之唐陸岑電]  
　　北京方面日傳南方要人亦已一致主和且謂直接間接時有來電表同意於東海者然觀廣東所傳之消息無日不與上述相反所發種種表示態度之電文均紀前報茲又得粤訊云平和會發生後護法同人莫不急欲探悉各總裁之態度日前軍政府答復平和會之通電發布其態度固已明瞭而護法同人猶以解决國事應先從法律入手時時曯望於軍政府刻聞蘇督李純昨通電岑陸唐各總裁略云奉徐大總統令與西南議和措辭與錢能訓之電大致相同諸總裁當卽分别復電唐總裁電云和平乃所深願至言徐大總統不知何處發生余幷不知有所謂徐大總統者總裁之電則置徐不提但云西南興兵厥惟護法舍法無以言和致岑總裁之電則謂奉尊電言奉徐總統令不能答復如能舍徐以獨立資格出倡平和當以誠意相商云云統上三復電之意觀之其去議和之機遠矣 
[漳厦軍事雜訊]  
　　漳厦南北軍自十月二十九三十連戰兩日而後兩軍暫行休止迄未見有何戰事至十一月四號北軍臧致平師長率軍官及偵探數人乘水警察之小輪船由嵩嶼登岸往通津亭等處視察軍隊布置狀况並誥誡前敵軍士切勿臨陣退縮越日五號乘原船返厦前日厦門偵探引北軍闖入全閩報捕人一案經臧致平查悉係隊長韓文治所部之偵探揑報以致惹出交涉卽將韓隊長所部偵探全部革退另募以辛桂源爲價探隊長惟江本昌尚在拘押並未送交日領事亦未釋放其交涉結局如何未可知也 
　　夏門之戰敗潰兵及治愈之傷病兵不適用者賦閑厦地每將其所用槍械子彈賣於莠民查厦門有吳陳紀三大姓此等私買軍械之莠民以三大姓爲最多北兵所賣之槍漢陽兵工廠所製者每桿祇得小洋三十角或四十角子彈僅售銅板三四枚該莠民則運往漳州及汕頭轉賣南軍獲利倍蓰而軍官不之究也若粤軍則對此稽查甚嚴有人自漳州來厦者云十月三十一號粤軍司令陳炯明在東門槍斃三犯一武弁李生博羅人犯閙妓逞兇罪一兵士周芳仔潮陽人犯私賣槍枝罪一袁毓南山東人犯私謀叛變罪以此南軍與北軍較紀律之寛嚴可見矣厦門北軍閙娼逞兇事時有所聞十一月二號四號夜均有軍人閙娼事二號夜七點鐘時有浙軍三名到打剃頭刀街碧花樓土娼館冶遊因另有北軍十餘名闖入大起衝突浙軍寡不敵衆被北軍用茶具擊傷頭部一名浙軍抱頭奔竄至水仙宫街遇浙軍多人遊令同往復仇詎行至該娼寮北軍已遠颺矣四號夜十點鐘時有北軍一人至典寳街士娼名芙蓉處適房内有他客四五人鴇首恐某衝突勸令勿進北軍不聽昂然直入將妓女亂毆嫖客乘隙逃走此雖瑣屑事然亦足見北軍之紀律也 
　　福建縣分爲南軍佔領者已過半數卽以下遊言舊興化漳州永春龍巖汀州等屬盡歸南軍者姑無論矣卽舊泉州一府僅安溪縣未爲南軍佔領其餘若晋江惠安南安等縣縣城尚未失陷而所有鄉鎭已均被南軍及土匪佔據蓋南軍聯絡土匪土匪卽南軍也其中以晋江南安兩縣爲尤甚晉江土匪近將迫攻縣城王團長疊電厦門請兵援助南安縣因各地方爲匪佔據田賦稅捐一概無收各事周瓊釗以經濟困難日前來厦籌借欵項又無着落日昨向道尹稱病辭職汪道尹電告省垣准給假一月委分發知事沈恒華氏代理昨已首途前往矣 
[南京平秋會進行紀]  
　　南京所發起之和平期成會前日（十一）開談話會到者七十餘人各機關亦派代表蒞會當場推定幹事員幹事主任王澤民副幹事黄峻崖文牘處五名孫少筠陳萍蓀徐叔蕃謝劍秋葛宗衡庶務處八名楊煥卿雷瑞卿王蔭卿方澣卿莊玉書施少文吕潤之李質軒交際處六名陳梅卿鄭睿之甘仲琴丁宣齋王馥之陳晴輝名譽會長尹太昭仇徠之正會長錢崇固副會長鄭爲成（尚未得錢鄭同意）該會臨時公費暫由地方公會總商會教育會農會江寧地方辦事處及各報館擔任一俟大會成立再行籌備至五時始散昨日（十二）下午二時）復在夫子廟地方自治辦事處討論一切進行手續由王潤身陳述進行三條（一）函請錢崇固鄭爲成二君充當正副會長（二）呈請軍署民署道尹警廳立案（三）快郵代電至天津上海北京各和平會電旋由文牘處起草並共同議决擬定本月十八日假花牌樓靑年會地址開成立大會函邀各界赴會議畢時已六時茲將起草各函電錄下敦請錢鄭函云强齋爲成先生台鑒鄉邦渴望同切欽遲時局多艱彌增感喟幸值徐大總統就任首倡和平冀回刧運而北京天津上海等處紳商士民亦表示眞正民意積合團體希望和平寧垣地居省會實爲文物之邦而兵燹再經尤切剥膚之痛同人等不自揣度爰於十一月七日邀集地方公會商會教育會農會江寧市地方辦事處及報界諸君公同協議當經表决一致贊成因定各爲南京和平期成會昨已草定章程推舉幹事合力進行惟是廣益集思固資羣力而提綱挈領尤賴名賢夙稔先生心熱望隆爲邦人所矜式用特典幹事各職員公推錢强齋先生爲正會長鄭爲成先生爲副會長庶嗣後會事主持得有歸宿義務所係萬勿見却是幸此佈祇請台安和平期成會同人請啓致各和平會電云北京天津上海和平期成會北京全國和平聯合會諸先生公鑒歐戰將終協來謀我内爭不已干涉將加國之不存爭於何有言念及此心痛何如貴會登高一呼如響斯應和平之聲騰播全國亦足見海内民意久厭兵革以故望風附當期指日觀成敝處現已由寧垣地方公會總商會教育會農會江寧市地方辦事處大江南新中華南方大中華立言新政聞社報各報館各團體組織成立名曰南京和平期成會暫設夫子廟江寧市地方辦事處本會宗旨一以抒國民之急難一以作貴處之聲援惟茲事體大全仗羣力堅毅進行務祈違到雙方俯允共策安寧之目的爲止好風有便望賜指南幸甚南京和平期成會錢崇固鄭爲成尹昌衡仇繼恒黄奎王潤身等三十七人同叩 
[蘇省會十一日之劇戰]  
　　舊議員居然多得二月餘公費 
　　八日九日審查會情形記者已備告諸君（前號通信）八日九日誤爲九日十日）並預約諸君以星期一必有珍聞貢獻今請次第道來須知吾蘇議會追加預算特别審查會在九日終了之後審查長黄炎培理事沈維賢卽具報告書云此案審查結果除另具意見書外依據議事細則第二十七條第三項修正如左案准省公署咨稱内務部卅一電開第一屆省議會議員任期前經參議院審查報告内稱應至召集第二屆新選議員開四期常會之前一日爲止等語本部冬電卽係根據此項解釋辦理細繹該院此項解釋之意義自因第一届省議會曾經中斷而第二屆選舉日期其時尚未確定以致第一屆議員任期無從依法計算不得不變通辦理故適用此項解釋當然以第一屆省議員爲限至第二屆省議員任期仍應查照省議會暫行法第三條第四條辦理咨請查照等因准此查第一届議員公費旅費支至七月三十日止現准轉到部電根據參議院審查報告解釋任期此項部令核與本會暫行法第三第四兩條相抵觸若依部令辦理則本省議會第一届議員任期應至召集第二届議員開第四期常會之前一日卽十月九日爲止第一届議員公費旅費亦應支給至十月九日爲止依據本會七年度預算說明每人月給六十元共應追加銀二萬一千六百六十六元此項經費應請省公署令飭財政廳在六年度决算餘存項下動撥果無餘存卽在七年度預算預備費項下動撥是否有當應俟大會三讀公决而附以意見書二則一查命令當然不能變更法律内務部非解釋法律機關此次部電解釋議員任期實與省議會暫行法第三第四兩條抵觸無可諱言卽云根據參議院審查報告亦非合法之手續是依正當辦法本會應咨復省公署否認此項部令如恪遵法律一面又勉從部令是八月一日至十月九日同時有兩届省議員於理論上殊爲紕繆應否依此主張以尊法律請公决一查本會議事細則第二十七條第一項第二讀會由秘書將議案逐條朗讀公决可否同條第三項第二讀會之終議會得以便宜將議案交由審查會整理開於修正之條項及字句八日大會本案第二讀會未經按照第一項以可否付表决遽行按照第三項以應否付審查會長决實爲手續錯誤應否補完此項手續請公决云云其用意蓋注意於取銷原案昨日晚間議長發出第九號議事日程共利二十三案（一）爲顧希曾提出對於錢議長自認違反議事細則函請本會嚴行懲戒緊急動議案（二）爲特别審查會追加七年度預算案報告（三）爲盧瀚蔭等提議議員公費旅費應依法規定專條不得混列俸給案（四）爲吳鴻勳提議議員公費旅費支給規則案（五以下不具載本日）（十一日）未及議也）復以歐戰協濟會直隸支部有電到會督軍公署定於本日（十）十一日）下午二時招政商學界會議表示國民外交之方法本會須先爲預備遂先於上午十一時開談話會以到者過少至十二時半始行開會决定江蘇捐助十五萬元由公欵項下籌付次商對付吉林議會來組織聯合會欲就甯開議之電半小時而散由議長親赴督軍署陳說議會决定十五萬元之數尚待大會爲形式之議决至二時七分到會者已足法定人數振鈴開會由孫副議長主席以王鴻藻提議撥欵助歐戰協濟會應用案由議員多數請求變更議事日程改列第一無討論以談話會所定十五萬元之數表决大多數次第一案無大討論公决議題不成立第二案兩派辯論甚劇相持至一小時之久勝利卒歸於服從命令派照原案通過簡言之則可分爲三論點（一）審查報告可否附竟見書之爭（二）二讀會審查報告是否卽爲三讀會之爭（三）三讀可否否决全體之爭若就人物言之則黄炎培黄次山宋紹文劉伯昌陳大猷胡紹　徐瀛均爲維持法律派張振宋銘勳馮世德江湛　宜厚王鴻藻徐宗鑑爲服從命令派法律派堅持立法機關不宜破壞之說命令派則謂法律不必論只須講事實旣算二讀會之審查報告便是三讀會通過便了事此其大要也此次討論實爲蘇議場第一次大激戰言語之多不可殫述惟有數語與將來極有關係不可不一紀之當討論第三論點時陳大猷主張三讀會可以打消全案主否决顧希曾贊同之張援謂爲不可陳大猷謂上届本會曾因此論點調查他省議會及參衆兩院及東西各國議事細則均係可以打消張議員係連任議員諒必知之張援謂我今不問他省如何參衆兩院如何東西各國如何我只知此案是算三讀會三讀會不能否决全案而已云云混戰一場居然表决在舊議員方面總算多得一百三十八元倘來之財命令派凱歌旣奏接議第三案由提案人盧瀚蔭說明趣旨無大討論公决審查次議第四案費詞甚多結果由吳撤囘補具理由書自吳案爭辯議員紛紛外出遂以不足法定人數宣告散會尚未及四時三十分也 
[南京快信]  
　　歐戰協濟會南京籌欵部齊鎭守使曹交涉員王警廳長兪道尹何參謀長胡財政廳長現對籌欵事務積極進行以期各界踴躍輸將藉盡協商義務 
　　昨日地方公會會長仇繼恒邀請紳商學報各界到會商議歐戰協濟會籌欵事宜决定十五日在花牌樓靑年會開成立大會報告各界捐欵數目届時軍民兩長均擬出席 
　　省議員王鴻藻提議撥欵助歐戰協濟會應用已列入議程付大會公决 
　　李督派赴北京參與會議之代表何恩溥已於昨日出京回寗 
　　贛督陳光遠電李督卽日乘津浦車南下回贛 
　　軍署外交顧問謝傅安昨已由京回寗軍署高等顧問施愚亦於昨日午車由滬回寗 
　　李督調駐揚州之新編第四補充旅第一團（陸軍巡緝隊改編）來省駐防大勝關江寗鎭一帶以固省防冬防戒嚴條例定本月十五日實行 
　　昨又有奉軍一團開抵浦口李督派趙副官渡江招待聞該團准今午卽轉輪運閩 
　　省議員吳棣因病出缺昨由省署咨復議會依法以名次列前之靖江范循廉遞補 
　　南京冬賑會定下星期二假靑年會開籌備大會 
地方通信 
[蘇州擴張警所範圍]  
　　吳縣警察所向附設縣署内近由張警佐將範圍擴張添設收發會計等處所有各市鄉分所解送民刑行政各案逕送警察所收發處收受每月經費八百元亦由警察所會計處向縣署具領以一事權而專責成業已呈准温知事照辦矣 
[棉花之昂貴]  
　　本年洋紗銷塲甚旺各廠家收買棉花較往年爲多故收穫雖豐價仍昂貴子花每百斤售洋二十一元左右皮花每百斤已越五十二元有奇零買每斤售錢七百四十文値此初冬天氣嚴寒一般苦力正置棉衣棉褥而棉花價格如是昂貴莫不憂形於色 
[調查漁稅]  
　　吳縣知事近奉實業廳訓令轉奉農商部擬定漁業稅調查表飭令遵照對於産魚養魚及保護漁業擴充稅源各辦法妥議呈核其由縣署征收之漁課銀苗稅湖課以及向歸漁戸完納者亦須逐項塡列彚送農商部以憑核辦 
[松江傳補國會議員]  
　　蘇籍參議員韓世昌辭職後所遺之缺應由候選當選第一名之雷奮序補業經齊省長將通知書郵寄來松雷君接到通知已答覆應選一俟證書寄到卽可整裝北上矣 
[設所教練警察]  
　　領袖警佐那鶴年現於所内設立警察教練所以南京警官傳習所畢業生張破浪專司教練令各區非番長警輪流到所聽講每星期六合四區及警察隊會操定三個月畢業云 
[小學興建校舍]  
　　縣立第一高等小學校呈請縣署翻建新校舍經縣派員履勘後准將校舍内已經圯毁之文昌殿一部改造新屋已由校長錢魯詹會同勸學所長張彬士與上海協記營造公司訂立合同於十二日興工破土並由縣署派委第三科員袁玉雨前往督工 
[鎭江嚴拿游兵流氓]  
　　註鎭陸軍第七十五團張辛朔司令示稱據稽查員報稱本月十日早八點有游兵流氓與小輸　毆當卽派兵前往查拿均已四散鎭江水陸交通游兵散勇逗遛爲忠實屬可惡爲此示仰商民人等一體知悉遇有游兵流氓持强野　卽行扭送來署以憑懲治 
[杭州訴訟中之省議會]  
　　十二日下午一時省議會開會延前會選舉審議長秘書長樓守光因處選舉舞弊案嫌疑未曾解釋已請假一星期預備法庭傳案質詢故不出席職務由王書記代行周議長主席等待良久議員出席者寥寥檢點在席人數祗六十六人（報到者有一百餘人但有報到而卽去者有在）休息至　話不出席者）不足法定人數不能開會至三時由議長宣告延會聞省議員任鳳岡等控告差會明及秘書長樓守光一案高等審判廳確未刦下經壽安廳長以此事關係重大究應如何辦法已電請司法部核示大約不日必有正當之解决也 
[金融活之好音]  
　　省垣金融日見舒轉禁運現洋出境一案經錢業及各業之要求已予變通准運出境日以二萬元爲限報明杭商會核塡護照杭嘉湖各處憑護照騐放至嘉善爲止不得運出省外硤石米市之欵亦在其列年關在望市面金融已無虞支絀矣 
[慶祝歐戰勝利誌聞]  
　　十二日本城新市場一帶聞有鳴砲之聲並見廣濟醫院靑年會等處均高懸中外國旗聞因歐戰勝利德皇退位明文已到故誌慶賀大約不日尚須聯合開會舉行慶典 
[寧波定期檢閱砲臺之預令]  
　　鎭海砲臺張統領訓令各臺略云仰各該臺臺長曁教習督率目兵認眞操練本總臺官定於兩星期後親赴各臺檢　以憑考察而分優劣計檢閱各項爲點名閱操騐體格察内務檢器械等 
[縣教育會大會]  
　　鄞縣教育會於本月十日下午一時在明倫堂開第十三次選舉大會錢知事曁教育劉科長均蒞會會員及來賓到百餘人首報告七年度賬略及洒掃會還欵還屋案次提議組織通俗教育講演會及設立通俗教育調查部案議决由職員會商辦旋卽改選職員戴敦勳得五十票當選爲正會長施襄孟得三十八票當選爲副會長評議員十六人黄次會袁浩黄均佑陳紹源胡藩韓統勳汪起鳳世謨張本袁乃彬江義均丁效忠凌賢相袁一夔范玉森湯宜坊當選選畢後由會長宣告定十七日開新舊交替會遂振鈴散會已四時矣 
[天津懸旗慶賀之通傳]  
　　天津警察廳昨通傳各署云爲通傳事現因土耳其投誠聯合軍大獲勝利凡我國民理宜懸掛國旗三日以資慶賀並奉省長令各官廳及商會分别擔任曉諭住戸商號各界一律懸旗三日嗣後遇有聯合獲勝卽隨時縣旗慶賀合亟通知仰卽遵照分别曉諭隨時查察如有不聽指揮抗不懸掛者卽按照違警罪處置毋得疏懈切切特傳 
[商會挽留楊以德之解釋]  
　　商會葉會長致各會　函云諸位會董同志鈞鑒頃准函悉保留楊廳長電報因事發倉猝冬防在卽倘該廳長離任於地方治安實有莫大關係是以未得協商忽奉台函無任歉然對於此事或不免有疏忽之處特函說明望希亮鑒爲幸並頌台綏葉登榜啓各會董覆葉會長函云敬覆者茲奉鈞函敬悉查會董等對於保留楊廳長電報亦係極表同情實因此項電報似覺於會章不甚完密是以爲維持會務起見不能不有所請示今貴會長覆函叙明所有以前誤會各點悉予解消特覆卽希查照爲荷此頌台綏劉渭川楊萬選張仲元劉秉純王蘭亭趙春亭孫文彦史守綸張升甫王翰臣韓錫章同啓 
雜評一 
[參和（默）]  
　　參與歐戰爲參戰參與歐戰之議和非參和乎 
　　夫所謂參和者非僅派一專使舉全權以託之而卽可一切不問也又非僅設一參與議和準備會之空名敷衍數次譚話而卽可收圓滿之結果也必也舉全神以研究斯事速收拾國内無謂之爭以應付斯事而後不失此參和之機會試問從前對於歐戰之種種調查名爲議和時之預備者有一事已有把握者乎若仍悠悠忽忽而視如他國人事者則時機一失尚有挽回之日耶 
　　嗚呼此所以欲爲國外之參和而益覺國内之謀和不可緩也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[續誌慶祝戰功告成之盛况]  
　　自德皇退位德國簽定休戰消息到滬後本埠各協約國官民以歐戰大功告成莫不歡欣鼓舞其慶賀盛况已紀昨報茲將昨日種種歡祝情形彚紀於下 
　　外交部特派交涉公署高搭綵棚懸旗結綵昨晨（星期三）上午十時許駐滬陳父涉員特乘汽車帶同交際科長陳震東譯員楊筱堂分往各協約國領事署道賀午後間有各國總領事正領事到署互賀彼此均招待如儀歡呼各協約國萬歳世界和平萬歲 
　　上海總商會早有通告各商慶賀公共勝利昨日該會除懸旗結綵外並由朱沈兩會長分往英總商會法商總會美商公會及其他協約各商會道賀後復至各領署慶賀並於此三日内預備招待外賓以便彼此公共慶賀幷發出賀電多通係致外洋各協約國商會者其他如上海銀行公會各公署機關各團體各學校均各懸旗誌慶 
　　南市縣商會昨日通知南市各商舖自卽日起一律升旗掛燈華商電車亦於今日爲始除在各電車上插以國旗外並在公司門前升旗誌賀董家渡内公教進行會亦於卽日高揭國徽一體祝賀 
　　駐滬領袖比總領事薛福德君將歐洲休戰消息函致公共公廨後正會審官關綗之君諭令代理檢察員史賓斐君特將中國五色國徽懸掛署前並將萬國國旗以及彩色紙燈密佈於公堂門首四周以誌慶賀 
　　各協約國領事公署各捕房曁銀行海關各洋行及英美法電車公司各電車均懸國旗望平街救火鐘樓上燃點紅綠電燈表示歡祝　　租界及華界城廂内外中外各大商號均縣國旗他如西商往來汽車浦江商輪軍艦均各升旗 
　　滬寜杭甬兩路管理局自前日起扯高國旗昨日該路洋員特請北站全體華員在車站前面攝影藉表慶祝 
　　文匯報云昨日租界中有汽車數百輛懸協約國旗幟周游各處公共租界與法租界之電車亦懸旗幟各店之購旗者絡繹不絶各俱樂部於午餐時滿集各協約國人彼此道賀愛國歌聲處處有之各西童學校皆休假一日各學生異常歡悅浦江中意國兵艦雖有於侵晨鳴砲二十一響之說惟少聞之者各救火會之救火車則均於侵晨鳴鈴馳行各街道報告佳音且有羣衆以維廉和漢索倫之偶像一具携游四處繼於晚間在德人總會前焚燬之並燃放爆竹羣衆於是乃赴上海總會唱歌歡呼後復回德人總會見會門大開卽有人將德國鷹旗撕燬代以英旗並搗破窗戸等物後爲巡捕所阻本日該總會之上已懸中國旗矣另有人一羣赴德國銀行至則見有巡捕守衞遂未動手德人總會旋亦置有巡捕文匯報門前購報者甚爲擁擠衆皆以爭先一讀爲快公共租界與法租界現正準備擇日燃燈慶祝和平 
　　列名上海外國銀　團之各銀行於星期四日星期日均辦公至正午爲止星期六日則均不開市以慶祝歐洲之停戰 
　　字林報云十三日午前八時半英人大禮拜堂舉行戰事告成之感謝上蒼禮並定於星期日午前十一時舉行特别感謝上蒼大典禮英總領事及浦江中英船水兵英人團練隊救火隊與各團體皆將齊集行禮英按察使亦將蒞堂聞届時將請協約國各領事前來參觀云 
[歐戰協濟會大會預紀]  
　　此次歐戰協濟會在華籌募捐欵全國自大總统以下均踴躍輸將竭力提倡除南京認籌二十萬元廣東認籌五萬元上海已捐助五萬元外今日天津方面亦已决定擔認二十五萬元統共已有五十五萬元大約可有百萬元之希望本埠徐家匯復旦大學亦於昨日由校長李登輝君請余日章朱少屏二君到校演說其結果全校共捐一千元幷聞星期六午後四時在南京路議事廳開大會有駐京比利時公使逹司脫里君美總領事薩門斯君護軍使署參謀交涉員商會總協理朱葆三沈聯芳二君及余日章君等之演說護軍使署軍樂隊之音樂並由寰球中國學生會發起於是晚六時舉行提燈會業已通知南洋約翰復旦諸大學及其他各校預計屆時與會之人必甚踴躍云 
　　又聞寰球中國學生會及靑年會全國協會學生部均備有優勝旗奬品以贈募欵最多之三學校云 
[女靑年會與歐戰協濟會（續昨）]  
　　約八月前襄助電氣事業之女子逗留於紐約城之女靑年會專爲將來赴戰地之預備凡欲往法者須先能操法語並住女靑年會法之兵工廠中女子異常欣仰女靑年會蓋彼等勞碌奔波日無暇時不求居高屋食佳肴祗圖飽暖而已如見從事戰爭者及間接從事戰爭之女子不能分别彼等之工作孰輕孰重蓋彼等同一犧牲性命於法國也女靑年會得法軍之許可建設親族招待所於附近之戰地法之軍民長官及各公司之大班咸往會所聊表歡迎彼等事業之告成會所墻壁皆懸種種盡片鼓勵軍士及告以前進之近况福約耳者乃某城女子服務兵工廠及軍服店之第一服務人也自彼發起而始實行之 
　　自有女子服務團以來未及一星期而入會之法國女子竟達二百餘人以後相繼入會者不可勝數入會後受打字與速記之教育女靑年會如足成績足爲法國女子之模範因得最新之經騐者也此次法國女子戰事服務團中有許多係出自貴族富戸之家能耐苦耐勞不辭風霜之苦誠可欽可敬者也 
[昨日之金巿報告]  
　　大條銀價自夏歷七月十六日長六八七五（計四十九）辦士五）以來迄今八十餘天外無更動迨至昨日（初十）因歐戰和平之影響忽縮短七五現掛四十八辦士七五以故開盤金價頓漲至二百三十七兩五錢最高之價爲二百三十八兩嗣因賣者多於買者人心見疲致價又漸跌至二百三十四兩迨先令揭曉其價仍未更動故金價尚稱平穩各銀行交易推東洋爲多數計滙豐賣出本月份東洋一百餘萬元價四錢六分一釐二毫半又現期東洋數十萬元價四錢五分七釐半正金亦賣出本月份東洋數十萬元價四錢六分一釐二毫半臺灣亦賣本月份東洋三十萬元價四錢六分一釐二毫半惟英金祇有華商成交四萬磅之譜價十二月份爲四先令十辦士七五然各銀行皆無意售出其標金收盤跌價因賣者更多之故足赤條金售價反跌去二兩之外係因銀根緊迫所致若今日大條來電繼續縮短則金價或將增至二百四十餘兩（詳細金價參　商務欄） 
[推廣無軌電車之函件]  
　　十四日工部局星期報告發表工部局與電車公司之往來函件關於推廣無軌電車地段及更改築路方法事茲　譯於下 
　　電車公司五月七日致函工部局略謂現有之無軌電車路係以水門汀築成常爲人力車與小車之鐵輪所毁時需修理現公司爲考察路面可否改良起見特請工部局准其於西藏路與福建路中間之北京路一段（約長一英里之十分之三）改築兩種道路長短相同一以水門汀爲基礎一以石爲基礎上鋪瀝靑與碎石並准公司安置街空電線俾無軌電車得以試行其上庶可知築路之方法究以何者爲善想此兩種新路當較現有之水泥路爲優因其無接合之痕跡不致破裂也此路築成公司將駛行電車自西藏路與北京路之轉角沿北京路河南路而達蘇州河之末站公司願擔任鋪路經費之半云云工部局於八月十八日答覆略謂来函要點在工部局觀之不在築路之經騐而在無軌電車路之擴張工部局對之無所異議惟公司須依從下述各事（一）估計兩段新路經費共需銀六千一百六十三兩電車公司須認半數（二）電車公司應有美滿之辦法以减少救火會於救火時受電流之危險（三）新路鋪築開工後約十星期可畢公司須於路工完畢後兩月内駛行電車（四）公司應照一九○五年電車合同第二十條之規定以在此新地段内所收入之欵撥出若干報効工部局再　充無軌電車地段事若留待納捐人常年大會核准則須躭　多時故工部局擬於報告中披露此事如掁露後兩星期内並無眞正確切之反對始可視爲有效云云 
　　十月二十三日電車公司二次函致工部局承認各節並附有關於火政之防衞方法（一）街空電線向係每半英里分爲一叚者今縮短叚落改爲每一英里分作四叚庶在火警區域可迅速關閉電流（二）公司司線之正副技士二人住宅中皆置有電話且備汽車一遇火警當立卽馳赴火場（三）公司警備室有操英語而具有經騐之華人若干無論晝夜一聞火警卽乘馬達高車馳赴火場（四）如救火會執事員之意以爲須閉街空電流方無碍於救火之進行則公司中人卽當遵其所囑將電流停止（五）救火會人員如以當街電線必須暫時移去則公司中人亦願照行（六）救火會主任如提議可使公司警備室早得火警報告之辦法公司當採行之（七）上述各法由公司施行自備經費以利火政 
　　十一月五日工部局二次函覆電車公司略謂所擬關於火政各節工部局今已核准但時屆寒季路工未便開始須展至明春天氣稍暖之時云云 
[用電氣火爐者注意]  
　　公共租界工部局於十四日出示警告居民勿用非工部局電氣部所供給或非由該部騐視認爲安穩可恃之電氣爐因近日有人用製造不良之電氣火爐致觸電殞命故也 
[美國注意生棉用途]  
　　字林報云東京外交省接駐華盛頓日本大使電報謂美國生棉供給委員會於海陸軍與戰爭工業部代表及棉商之前通過决議案於十月三十日以戰時命令宣布以期提倡中等下等生棉之用途其大旨如下（一）今查明製造政府所用之棉貨所用上等生棉超過必要之數（二）海陸軍與棉紗業之人願輔助生棉供給委員會實行所定之政策（三）製造政府用之棉貨所需生棉之質不必過佳今已通告製造家凡騐視棉貨之際不以所用生棉之質爲騐視之標準（四）製造普通棉貨所需生棉之質須同於或次於製造供給海陸軍同式物品所用之生棉 
[日人議設織羢公司]  
　　字林報云南滿鐵路公司東方拓殖公司及其他日本商家决議以資本日洋一千萬元設一滿蒙織羢公司其目的在以滿蒙及中國各部分牧塲之羊毛織成材料該公司計分二十萬股東方拓殖公司占四萬股南滿鐵路公司占一萬五千股餘由東京大阪發起人分認僅餘二萬股供衆購買據日本報紙載稱關東總督允自該公司成立後資助四年俾該公得僅由資助經費内撥欵發息六釐總公司將設於奉天云 
[海關洋員辭職回國]  
　　戴樂爾氏在華之歷史 
　　字林報云海關告册處主任戴樂爾君昨乘新疆輪船前赴香港另行換船回澳洲台斯瑪尼亞島按戴君供職中國逾四十一年十月抄辭職歸隱君於一八七七年來華歷充要差一八九七年代表中國赴華盛頓列席於萬國郵政大會一九○○年南洋大臣於拳匪圍使署時任君爲代理總稅務司　　北京任爲修改商約（卽馬凱商約）之委員一九○七年至一九一二年充鎭江關稅務司一九一三年至一九一四年調駐漢口此後專辦造册事宜君任稅務司時不獨稽核貿易出入且以提倡商務而輔助之爲職務君善文凡枯澀無味之題一經君手輒饒意味其所著海關報告對於中國近事議論風生讀者稱之從前海關報告必至八月間始能發表自君視事後極力整頓常年報告五月間卽可出版比亦君改革之一也英人商會感其嘉惠特於上星期四日設筵餞行戴君歷得中國日本瑙威等國寳星中政府對於宣力有年之外人輒加優待想對於戴君亦將有所表示以嘉其勞績焉 
[江寛案定期續訊]  
　　招商局江寛商輪被楚材艦撞沉一案業在本埠海軍司令公署特組海軍軍法會審處開庭訊理嗣因該局不服就訊提出反對理由書呈請中央核示乃由該法庭宣告展緩審期等情已紀前報茲悉此案經招商局向政府提呈後已經政府電　以查核反對理由不甚充分卽分電飭令該會宻處訂期　　開審故該會審處各法官會同許鄭兩理事官商議後决定於本月十八日（星期一）下午二時繼續開庭審訊業於昨日分别通知原　告　兩造律師一體查照預備屆期到庭就審云 
[依周塘泥路爲雨冲坍]  
　　依周塘馬路塡泥工程早經告竣惟路面　鋪之煤屑祇有三十八團兵士承築之第二叚工程已經鋪竣其三十九團三十七團四十團承築之第一第三第四三叚皆未鋪塡茲囚連日天雨未鋪煤屑之泥路爲雨冲浮致路身冲陷者甚多非但煤屑不能鋪塡卽路基亦須重復修築估計修理工程祗少必須二星期方能告竣故由總監工程員王嘉溪昨飭各該團兵士限兩星期迅將爲雨冲坍之馬路修理完工云 
[重申米禁之縣署公函]  
　　上海縣沈知事昨致南市縣商會公函云逕啓者本年十一月七日奉江蘇實業廳第二一二八號訓令内開案奉省公署第四四二四號訓令開案准江蘇省議會咨開（中見前報從略）咨請貴省長重申米禁嚴杜私運以維民食而弭亂萌大局幸甚等因准此　咨復外合行訓令該廳長卽便轉飭所屬一體查照辦理此令等因奉此合卽令仰各該縣嚴行禁止並函知商會轉勸各米商顧全大局毋自破壞此令等因奉此查此案前奉省令業經縣署佈告重申禁令並飭各警區查禁在案茲奉前因除分别函知外相應函逹卽希貴商會查照辦理爲荷 
　　又聞江蘇齊省長爲禁米出口事特派委員屈永春來滬調查現寓南市昨日謁會米業董事錢貴三張樂君顧馨一等探詢近日出數市價以及營業狀况勾留數日卽須返寧禀復云 
[私運軍火往寗之電告]  
　　駐滬江寗探員朱某近據線人報告有某國商人私運軍火頗鉅夾由貨物内運寗轉運江北等處等語當卽電告李督軍轉飭各關卡留心查察 
[海盜攔刦貨船]  
　　南市老白渡生記崇通海　字號之貨船黄合泰號船主名沈仲郎於本月初六日由海門裝載紗布三百梱黄荳四百餘斛於傍晚七點鐘時駛至 
崇明洋面突來盜船兩艘船身頗大内有口操甬音之海盜二三十人手持刀械身上均衣靑布衣褲攔住去路沈仲郎見盜匪衆多初擬速駛逃過後見來勢洶湧祗得停駛任其登船搜刦盜匪恨沈之逃上船後將其左乳旁用刀戳傷經沈苦求始免傷命共被搶去現洋七百餘元紗布六七十梱黄荳數十石呼嘯而去該船卽於初八日開抵吳淞禀報外海水上警察第一廳請求追緝温廳長據報後立派小輪拖帶槍船四艘前往被刦處察勘追拿未獲沈仲郎卽留吳淞送往醫院醫治一面由船夥到申報告號主呈報各機關飭緝其船候潮未到大約今日可進港矣 
[派艦協緝浙省海盜]  
　　日前駐紥浙省定海之水警查悉近來時有大股海盜刦掠商船並擄人勒贖情事當卽飛報外海水警廳長來偉良派隊會剿來廳長當卽選派兵艦並調集水警水乘巡輪備帶軍械子彈駛往定海温台等沿海各處洋面及各要港口嚴密搜剿昨日又電致駐淞蘇外海水警第一廳長温朝詒商派巡艦淺水兵輪駛往江浙洋面協同剿捕以免竄　温廳長當卽飭派策電巡洋艦督率巡輪产往江浙交界洋而帮同　緝以戢盜風 
[楊警佐辦理冬防]  
　　淞滬警察四區一分署署員楊永芳因奉徐廳長令辦理冬防故飭巡官馬駿圖查明管轄之庫倫路新疆路國慶路永德里新民坊華興坊北南林里等處各要道於前日爲始自夜六時起至晨六時止一律　崗站防並派警士通宵游巡以保治安 
[蔡局長請撥軍火續誌]  
　　浙省軍械局長蔡鼎　來滬請領軍火已誌昨報茲悉蔡局長昨在兵工廠傾到槍藥及無烟藥等一百七十六箱當卽裝運火車運回杭州以便撥給軍需 
　　又一訪函云浙江督軍署前購得無煙藥一百七十餘箱每箱計重七十五斤均存上海兵工廠現由楊督軍委派蔡科長來申提運塡用陸軍部 
護照第二百二十三號一紙連同陸軍部半價執照交山蔡君於前日（十二日）至滬寗杭鐵路管理局向任局長騐明無訛當經任局長飭知南站長預備車輛守候該項火藥由兵工廠運到該站時卽裝足三十噸篷車一輛於昨日（十三號）上午十點二十分之貨列車掛往杭州矣 
[再誌火油傾入井中之查究]  
　　張忠順控傭婦潘余氏深夜將洋油一箱傾入井中不知　何用意講究等情經二區二分所將該氏與張忠順舉出之見證裴徐氏及荐頭徐雙全等倂送警廳轉送檢察廳訊究在案茲悉此案在警察廳司法科研訊時潘余氏堅不承認卽見盡裴徐氏亦祗稱聽得聲響並未目覩難以指實確爲潘余氏所爲現聞檢察官自據司法科送案之後卽將在案人證逐一研訊因一時難得眞相遂判將潘余氏裴徐氏分别收押聽候調查實情再行核辦 
[兩德僑往浙]  
　　德國僑商三達（譯音）及鐵德司（譯音）二人擬往浙省之莫干山僑居照章報由荷領事照會交涉使署於該二德人前日由滬起程時函由護軍使署飭派　兵各二名偕乘火車往浙 
[紅會函電彚紀]  
　　紅十字會接湖州輔善會譚竹軒來函云沈會長大鑒奉到庚電霜悉貴會醫生無可添派祗請劉章二醫生竭力馳救惟數日内雨驟風狂湖地水陸交通日夜奔波不辭勞瘁熱心救疫誠　欽佩自本月四日起六日止門診出診共計三百餘號由本所調查蒙貴會醫生救愈者三百餘人救治已晚以致無效者六七人此疫蔓延鄉村多而城鎭少貧者多而富者少故本會草訂簡章醫金藥資分文不取此皆貴會之鴻恩非僅救疫實兼救貧也現下天降時雨疫勢較前稍减特先奉聞 
　　又接得上虞崧鎭兪怡　王仙坡何秀川王硯臣公函云仲禮善長先生大鑒敬啓者　鎭時疫流行蒙旅滬同鄉會諸君請求貴會派第一醫隊曹思劬先生鮑康寗先生等六位蒞崧醫藥並施卽由敝縣袁知事遍發通告各村一聞盛名就醫者絡繹不絶自十二月二十四日開診至十一月九號止共診一千數百號之多迄今崧地各村幸獲平安加以治疫之外看視雜　無不癸效咸謂秦越人再世也無任欽佩本屬尚須挽留因前由章家埠士紳來崧勸迎偕往者係曹李二君尚有鮑康寗君等現王培元先生函請赴甬救治貴會義屬並濟未便再行强留用修尺素謹申謝悃祗頌公安 
　　　江來電云沈會長朱理事長均鑒第四防疫隊於今晨出發先赴五後再分各村培元今午往姚吳君與一隊在第四門被水阻現疫勢大减惟輕病仍多培待黄君來姚同回申培　　湖南來電云紅十字總會沈會長曁朱江姚諸先生幷轉唐校長鈞鑒佳電敬悉第二批棉衣今日運到准元日携帶衣一千件疑四百元親赴湘潭賑濟武兆桐眞 
[濟生會辦理湘賑消息]  
　　昨日濟生會接湘義振會來電云陽庚兩電悉長潭大火地方已辦急振本會與紅十字會不另舉辦酌加入滬會如能另籌急振尤感湘義振會代櫟 
　　又接湘振主任黄國英君快郵代電云湘省各災區時疫流行能多運藥品赴災區分濟最妙否則不堪設想該會當覆電云災區疫盛需藥甚亟本會前已運出第一批三箱計至聖丹三千救急丹三千濟生丹三千救苦丹三千第二批八箱計濟生丹三千救疫丹二千二百六十救苦丹三千三合濟生丸一千二百神效藥水八百十四大瓶午時茶六千痢疾散一千普濟藥水五千救急丹一千靈應丹二千第三批瘧疾丸一千八百痢疾散一千濟生丹五千救苦丹二千霹靂散七千茲第四批普濟藥水一萬瓶亦已在途度可到逹刻奉電卽備第五批濟生丹五千紫雲丹一千純陽新救疫丸兩箱計四千服時症藥片兩大瓶計五千服業在報運立卽將載赴長一面仍逨趕製大宗神效各種藥品陸續分寄以備防寒濕伏暑冬春温疫風熱毒　等症發現俾可兼顧並治隨時施給外再本會現辦浙紹屬及餘姚救疫事務分組兩隊施診給藥日不暇給各地索藥尔函電紛馳幸著成效差可告紓　聞濟生會元 
 
 
 

Page 11

 
 
[忙漕銀圓價照市徵收]  
　　上海縣知事署昨接江蘇財政廳制令第二四四一號云本年十月三十日奉省長公署訓令開案准江蘇省議會咨議决徵收忙漕銀元折價應再申省令按照市價收納一案請查照公布施行等因並送議决案准此查第一屆省議會來咨業經公布在案茲准前因除咨復外合行訓令該廳長仰卽通令各縣一體遵照此令等因到廳奉此合行抄發議案訓令各該知事一體遵照辦理云計抄粘議决徵收忙漕銀元折價應再申省令按照市價收納案徵收忙漕銀元折錢經徵收官吏不按市價收受現洋投櫃又巧立貼水名目浮徵暴歛種種弊端業經本會前屆第三次常會修改易知由單案内聲明銀元折價不准抬高抑勒幷於民國六年第二次臨時會期内專案提出均經議决咨請省長公布在案乃一年以來窵遠縣分不遵公令任意浮收依然如故若徐州一帶銀元市價每元一千三百文左右銅山豐縣唯寗徵收折價一千四百五十文碭山一千五百文蕭沛邳宿各縣則徵收一千四百以外均較市價加增百數十文不等此種情弊恐不獨一舊徐屬爲然應請省長查照歷屆議决案嚴申前令凡銀元折價仍按照市價逐日由商會報告縣署牌示不准抬高抑勒現洋投櫃不准另加貼水以淸積弊而恤民艱地方幸甚謹議 
[西商秋季賽馬三誌]  
　　昨日爲旅滬西商秋季賽馬之第三日計賽九次今將得標者彚錄如下第一次十六馬新康洋行海搶爾洋人勝醬色衣帽靑馬第二次十一馬祥茂洋行小白格爾洋人勝黄衣帽白馬第三次十馬西人小漢代橡皮公司勝湖色衣黄帽黑馬第四次九馬西人史求代小馬立師洋人勝紛紅衣帽白馬第五次八馬四人小漢代大英公司勝藍衣黑帽灰馬 
　　第六次十四馬西人湯姆司代彚羅洋行勝粉紅衣帽黑馬 
　　第七次八馬西人史求代小馬立師洋人勝紅衣黑帽灰馬 
　　第八次十二馬西人康姆司代麥搿利搿洋人勝黄衣帽黄馬第九次十五馬西人海爾代大英公司勝黄衣帽黑馬定於星期六（十六號）跳浜屆時再行續報 
[瑞博士演說互相任勞]  
　　上星期（十一日十號）基督教靑年會德育演講會請廣學會經理瑞思義博士演講互相任勞先讀保羅逹迦拉太書（六）章至五飾）以二節宜相服勞以盡基督之法一語爲本題之精義略謂輓近世風不古人心險惡揚己之長道人之短幾成一般社會並通人之心理甚焉者吹毛求疵變本加厲去隱惡揚善之風益遠卽核本文首節所云人偶有過感於神者當早心規正之亦大相徑庭蓋人與我對待之名辭也世不能有我而無人亦不能有人而無我我不能任人之勞猶人之不能任我之勞其理一也夫人有勞我旣毫無體恤之心我若有勞焉望他人分肩之意返躬自問能無恧然憶余昔年僑寓京華見有近鄉道旁雨夜未燃燈者詢其故謂行人稀少也鄉人夜行亦多有不携燈者謂往來熟路無需燈亮也實則皆爲節畫肥囊不顧公益之私見耳今日社會之黑暗道德之墮落人心之險惡無莫非此輩爲之厲階耳語云獨木不成林斯言雖小可以喻大國無氏不立吾教會無教友不成凡屬同胞國民宜相親相愛相輔相助如手之與　耳之與目痛癢相關休戚與共斯可矣若吾儕爲基督徒者協助會務智窮力竭每多未克勝任其鉅肩惟有托諸上帝而已然厥心實可告無罪矣今中華國勢呫危外侮日亟尚復黨派分歧自相傾軋長此以往欲免分裂其能得乎苟人心悔改天道好善上下一心和衷共濟則地大物博之中華烏知不能蹴而成爲雄大之强國耶云云 
[第一商校將開運動會]  
　　南市陸家浜省立第一商業學校定於十一月十六日『星期六』假公共體育場開運動會業由該校長分送入塲券邀人參觀矣 
[寧波旅滬同鄉會募捐消息]  
　　寗波旅滬同鄉會募集建築捐逐日繳到捐欵照錄如下陳文鑑募永裕公司和記莊各五十元萃和禮和惠和永和福茂各十元周換卿募震大五元周世發恒泰號各三元鄭兼齋莊悅如各兩元周子訓任財庚張各一元周君自助五元權道富募張伯英二十元李厚齋盛鍾善葉厚泉王振標各五元方顯如四元陳章　孫雪淇鍾榮富翁懷泉馮斌康葉小康范德裕孫紀成黄慶裕葉允成孫和福魚業事務所各二元陳芝　張阿林宣芝甫馬阿毛黄福昌黄坤芳楊欲銀葉亨顯葉康才周允章劉安德　榮和錢阿才林德茂方增裕各一元李泰興李根才合助一元　君自助十元 
[道路低陷急宜修葺]  
　　小東門外自中華路口一帶本係城濠基址築路告　甫　三四年地質太鬆而路下所排瓦簡隂溝間有毁壞以致地形低陷幾成一大窟窿近因積雨連朝洩水不易所陷更甚又小南門外會橋堍之水神閣前道路亦有低落車馬行人頗多阻碍滬南工巡捐局姚局長迭接該兩處各商家來函請爲查勘修　業已飭知工程處前往勘明以便撥派工匠從事修砌 
[警帽加添皮遮風之預備]  
　　淞滬警察徐廳長因現交冬令天氣寒冷各區署所長警及本廳各隊隊士等巡邏出勤時警帽上須加皮遮風現將辦理製備各區署所及各隊除原有外應添若干自當查明照數添備是以令知各署所警正佐並各隊長等迅行分别查明呈復 
[覺社研究佛學]  
　　滬漢京津間研究佛學者爲昌明佛學開悟人心起見取自覺覺他覺行圓滿之義創立覺社廣徵同志以研究佛學講演佛理編印佛書流通佛經在滬假中華書局附設覺社出版部印行太虛法師所著楞嚴經論道學論衡及編印覺社叢書按季出版並請太虛法師赴漢臯講宣佛乘組織漢口覺社設立佛學研究會於　照寺近聞黎黄陂等復有請太虛法師赴京津以開覺社講經會之議滬土諸沙門等以滬上發動在先不應落後乃由西門外白雲觀側西林庵住持谷雲商同覺社諸人卽以西林庵爲覺社在上海建立地同時卽附設佛學研究所佛書編譯所佛典流通處佛經閱覽處請太虛法師主持一切將爲中華佛教發展於世界之起點云 
[女子脫離苦海]  
　　楓涇女子陸阿妹被匪誘往寗波售入妓院爲娼因受苦不堪潛逃至北京輪船當由該輪帶來滬上送往婦孺救濟會詢明該女住址昨給川資派令偵探　占順　遂　涇查交家屬領回矣 
[婦人急病殞命]  
　　公共租界牛莊路茂生客棧寓有年約四十許之某姓婦人前晚十二時忽然昏迷不省人事經棧主投報老閘捕房由包探李明泉前往車送仁濟醫院騐視抵院旋卽身死昨日特經捕頭派捕將屍車入斐倫路騐屍所報請會審公廨派員相騐 
[頑童擲石擊碎火車玻璃]  
　　前日（十二號）杭州來滬之慢車駛至第四十英里地方突有頑童將石塊猛向客車抛擲當被擊碎第九號三等客車上窗門玻璃一方幸搭客均未受傷及車抵石湖蕩站後由車長報知站長發電通知各處人員一面立飭路警前往出事地點查緝以便懲罰 
[兜售牛奶未領執照]  
　　江北人柴少連在北四川路兜售牛奶未領執照被衞生處西人查見以其違章鳴捕將柴拘入捕房昨解公共公堂經中西官詰訊一過判柴交五十元人洋並保候查明再訊 
[沸水燙傷打盆女工]  
　　閘北錦華絲廠繅絲女工孫阿二昨將鍋内沸水燙傷打盆女工彭掌利子之面部由該女之父袁步泉訴知該廠管門巡警張金波將孫拘入四區警署轉解司法科聽候訊辦 
[巡官調差]  
　　閘北四區警署巡官魏恩舉奉徐警廳長令飭調充游巡隊二隊巡官遣缺以一區三分所巡官温壽齡調充昨已分别交代到差視事 
[婦人吞烟圖盡]  
　　住居虹口東唐家弄二十七號門牌之紹興婦人王張氏囚與其夫王裕林口角被王扭毆後忿不欲生潛購鴉片烟膏背人吞服欲圖自　嗣經隣嫗　察喚到巡捕車送仁濟醫院醫治 
[委任閘北偵緝隊隊員]  
淞滬警廳閘北偵緝隊隊員一缺自　明業病故出缺後向由遊巡隊巡官劉啓賢兼代前日徐警廳長委任趙幹生爲閘北值緝隊隊員業於昨日到差視事 
[五誌保險縱火之敗露]  
　　閘北共和路凌仁興荳腐店主凌掌桃向保亨行保有火險銀二千兩縱火圖賠敗露後該店主挈同妻妾逃匿浦東高橋鎭等倩屢誌前報茲悉此案經四區張署長提到店夥施新　施三郎高連根三人收押後迭飭探警捕提該店主迄未拘獲前日住居該店附近各居戸函請閘北救火聯合會轉請警區嚴拿凌掌桃到案從重懲治俾儆效尤救火聯合會會長錢　三沈聯芳二君昨已據情函致張署長請辦矣 
[覆訊夫婦合辦學堂之訟案]  
　　吳丁氏前至法公堂控稱婦人墊洋九百元與丈夫吳惠溥開辦學堂立有誓約後有盈除各半分拆後餘洋四千零六十元存在中國銀行詎丈夫與某氏私識後將婦人抛棄洋亦不肯分給請求連同墊洋一倂訊追吳稱雖有餘洋因後來虧耗用去若干有賬可憑須當扣除判令雙方將賬算明禀覆候核旋由捕房報告公堂已在捕房將賬算明吳應歸還丁氏洋二千七百四十一元因又傳訊未到着保人楊醫臣交吳在案現已届限仍不到案由楊代稱吳回原籍患有足疾一時難以來申請求寛限交案聶讞員以吳不應迭次抗傳不到准照算明之數限繳楊馨臣亦飭交保限十四天交吳惠溥到案訊追 
[陳茂生自投法網]  
　　住居閘北之婦人張翟氏有女毛囝前　媒嫁與陳茂生爲室圖時未久被陳將妝奩衣飾典質殆盡並時被虐待該氏不能忍受遂於上月間私逃無踪而陳茂生卽以妻母張翟氏唆使其女潛逃並被來家搬取物件等詞至上海地方檢察廳起訴請求訊追昨經該廳檢察官飭警將陳茂生張翟氏分别傳案訊得陳茂生所訴各節並無實據將案却下乃陳茂生前曾被婦人張單氏在上海地方審判廳控訴設計騙取銀洋數百元該廳一再飭吏往傳無着改傳爲提陳避匿不見昨日張單氏前往審廳探問消息適與陳茂生撞見該氏遂知照原承發事報告陸審廳長電告檢察廳請將陳茂生扣留移送來廳以便押追當經檢察官將陳控妻母之案却下後卽將陳送往審判廳發送第一看守所收押聽候開庭訊追 
[婦人私帶烟土被獲]  
　　婦人毛喻氏私帶烟土數十包昨晨擬乘滬寗火車前往崑山等處販賣當爲巡警查獲將該氏與烟土倂送五區警署經王金山警正　訊據供河南人丈夫毛金寳此項烟土係由他人托帶帶語王警正得供備文連同烟土押送地方檢察廳訊辦 
[不理擔保押欵之辯論]  
　　裕商公銀號延代表律師在公共公廨控金振泉不理擔保沈福祥押欵等情昨晨由廨傳訊先由原告代表律師上堂陳述案情並據裕商公銀號夥某甲投稱被告介紹擔保沈福祥將生絲三十包向我抵押銀二萬三千兩立有押契因逾期不贖向催游約至本年五月十一號邀同金振泉將抵押品價賣與江西路泰康祥鮑證和得銀二萬零七百餘兩餘欠之欵向索無着是以控追旋由被告律師向之駁詰王襄謝得供商之美領丁君判候傳齊人證再訊 
[賣鴉片烟之科罰]  
　　虹口西華德路三百十五號門牌屋内兩人毛仁貴私設烟具容人開燈吸食鴉片過　被包探張林泰西探目柏生查見將毛連同烟具帶入捕房昨解公共公堂經關讞員會同英車副領事訊實判毛罰洋一百元充公無洋改押西牢三月烟具銷燬 
[債務人不認原告]  
　　朱華生控周義甫不理借洋二百餘元等情昨晨又經公共公堂傳訊據被告供稱欠欵是實但現在堂上之人並非原告朱華生卽據原告聲稱前次公堂傳訊我因事離滬故由叔父到堂代表彼告所供我非朱華生本人如能證實甘受欺騙公堂之咎中西官得供判原告檢齊證據着被告邀同見證股期七天再訊 
[兩被告分别交保]  
　　蘇雨田在公共公廨控吳敬堂不理欠銀三千零九十兩又葉黼卿控黄炳南不理擔保將乾繭向滋康莊押欵結欠銀一千零八十五兩等情昨晨山探將兩被告傳至公堂經中西官訊判分别交保候訊 
[限還定洋與川資]  
　　陳繼茂昨至法公堂控稱前年托彭立生在江西代購蠟燭泏若干擔當付定洋五百四十元詎彭届期不交貨物商人乘輪至江西找尋亦不見面用去川資洋一百元日前始在途中與彭遇見故此扭案請求訊究並請追償用去盤費話之彭供稱陳托商人代購之油因所收定洋不敷辦貨當卽函致原告　欵亦不匯到致商人被前途且控官廳涉訟迄今始行了案商人甫來上海爲日未久請求釋出設法措繳中西官判彭交人銀並保限一月還洋六百四十元 
[諭查被告家産]  
　　魯正富前至法公堂控泰安祥席店之應寅生不理擔保洋一百元經中西官訊實判令交保限交嗣應無保管押在案昨又提訊原告投案聲稱應並非無力實係有意不繳求請嚴追詰之應供商人已向親友處商借尚未措全請求寛限繳淸中西官的應不應屢限不繳着原告查明被告有無家産限七天禀覆候核 
[控追房租案兩則]  
天主堂昨遣收租人至法公堂控房客夏阿仁虧欠租洋一百元不還請求訊追詰之夏供認欠租請求釋出設法措繳中西官判夏交人銀並保出外限七天如數還淸又德和洋行遣收租人控房客阿寳姐虧欠租洋八十元求追旋由捕頭禀稱飭傳被告避不到案請爲核示中西官判限三天還洋如違將生財拍賣作抵 
[串竊並無實據]  
　　僑居狄思威路一百三十三號門牌之西人培來指控庖丁兩人劉知根串黨行竊値洋二百五十元之皮靴雨衣等物昨晨由捕將劉拘解公共公堂經中西官訊供劉堅不承認因原告並無確據指實遂判被告開釋 
[竊賊當場拘獲]  
　　滬城薛弄底林金土所開之銅店内邇來迭次失竊前晚又被竊賊陳子亭挖門入内行竊衣服銅器等件正擬携贓圖逃爲林金土等覺察當塲拘獲喚到巡警拘送警署申送警廳司法科轉送地檢廳訊辦 
[圖騙一元管押九月]  
　　南京路惠羅公司經理西人在總巡捕房指控式老夫徐茂生售出貨價洋六元五角賬上祗收洋五元五角圖騙洋一元等 
　　情昨晨由西探目海明惠將徐拘解公共公堂經關讞員會同英卓副領事訊據原告西人投訴前情並將賬據呈案請究質之徐茂生供詞支吾中西官得供以徐係過犯因判管押西牢九月以儆 
[對買賊串竊洋布]  
　　對買賊趙恒富張金標兩人日前至法租界大馬路某洋貨店以購布爲由乘隙竊取洋布兩疋當爲該店夥察破喚捕將趙張兩人連同原贓一倂帶入捕房昨解法公堂先據該店夥馮金生投案訴明前情請求訊究詰之趙張兩人均認串竊不諱中西官判趙張兩人各押十四天以儆贓給原告　去 
[縣署批示照錄]  
　　靑監淺批染坊主吳學行前赴上海縣公署呈爲僞章揑冒呈請查究等情昨經沈知事批示云呈悉據稱僞章揑冒一節是否屬實姑不深究惟此案前據吳學行代表反對該業小行舉董等情本署以其爲大行坊主而干預小行中事且其中情節亦多兩歧故此呈本署不能認爲有效早經批示在案所請嚴查之處應毋庸議此批 
[淞滬警察廳批示六則]  
[蔣竹卿批]  
　　呈及解除婚約均悉旣已調處妥洽准卽將案撤銷 
[任仕廷批]  
　　呈悉准將銀洋貨物發還仰卽覓保來廳候示可也 
[談陸氏批]  
　　據呈已悉　於前呈内明白批示矣仰卽知照毋庸多瀆 
[全林民批]  
　　呈悉查爾子全國安等向周渭載驅借鑽戒前次預審全和安已當庭自白現正向法公廨引渡之際一經提到周徐氏鞫訊事實分明仰卽靜候訊明核辦毋庸多　 
[顧潤生批]  
　　呈悉候據情咨請漢口警察廳查照辦理可也 
[骨角業王榮泰等批]  
　　呈悉候給示諭禁並令行該管警署隨時保護可也此批黏件存縣示一道發還 
[誌謝]  
　　商務印書館婦女雜誌第四卷第十號現已出版其要目爲讀王君卓民大學不宜男女同校論商兌家庭藥物學肥滿法菊花栽培法金魚館育法說家庭之趣味家庭消毒法意大利之女學生世界之大勢與婦人之活動歐戰與各交戰國婦人之眞相英雄之魂三婦鑑鏡臺螺屑等昨承惠贈一册書此誌謝 
來件 
[江蘇旅京同鄉致本省修志局總纂馮夢花君論修志體例書]  
夢花先生執事竊聞善鄉新　志局大府有提倡之雅我公　在　諸君子任網羅之勤甚盛甚盛近世省志　有　修獨　鄉之志尚仍　乾之　　然　　者二百年非不能續修也以鄉邦人文領袖東南荀有未當慮不足矜式四方是以審愼矜持未敢　爾從事今諸君子雅　三長度必能甚酌今古含宏而光大之不僅使舊聞不失文獻有微已也獲讀漸志例目大抵根本章謝之說而取式於順天諸志可謂繩　有自謹守成規者矣唯有不　者數端竊實所疑比於他山之義倘亦賢者所樂聞乎新志標名續江　通志說者謂我省　志稱江南不稱江蘇本無江蘇通志其將奚續茲聞我公已　然不執所見不稱續修則標名一節已可毋煩商榷至新例稱起自乾隆迄於宣統成爲一代之書民國以來事變益繁待之將來此旨竊所未　志之爲　包羅新舊最重沿革意在凖古以知今從來修志者所收事實皆截至成書之時而止蓋方志者系乎地而非系乎代所以志地而非以紀年者也豈可以重古而　今乎若斷代爲志則必待一代興亡而後有作鼎盛之世皆宜擱章則乾遺　　臨安兩志當日可以無作而委之　祐二年宫車北上後之至元諸賢卽以史論太史公書上起堯舜下至漢武通史也必斷代爲之則止於　　或西楚可耳而高祖至今上本紀及漢代諸世家列傳可以無作而待之班氏父子矣浙代爲史起於班固後世猶或非之有通史之擬而所謂通志者乃以斷代當之通之義謂何或謂今事過繁截至宣統取便紀述則維新之制不始今日光宣之際已一變成規若擬之康乾之制繁難何止倍蓰固非康乾志例所能賅矣民國因仍損益可知乃屏而不紀豈得謂平且淸代江蘇雖同一巡撫而江蘇江寧本兩布政司各異其政今乃同隷一省長之下而統名之曰江蘇則　制也乃專紀淸代毋乃名實不稱乎諸君子發言爲經自宜首例新例而猶謙　未遑待之後賢甚非所望於諸君子也此斷代之說期期以爲未可也（未完） 
雜評二 
[歐戰最終之勝利（庸）]  
　　自美總統倡率歐戰協濟會我國以協商之一繼起追隨如天津方面各界且有遊行會之盛舉凡此所以示參戰之責任而蘄世界和平之早現也今者佳訊傳來敵人已接受休戰條件戰事告終之日亦卽和平恢復之時而以前吾人所感受歐戰種種影響皆將立見消除其愉快胡可言狀且可慶者不第敵人力詘降伏而已世界民治主義之發揮以德皇之威權自　尚有末路如今日則今後任何梟傑亦當稍戢其野心須知武力與霸權之專制原爲一物以今世公理之日進昌明則與公理爲敵之武力與覇權决無可以倖存之理此世界之大教訓於今日歐戰結果而益明者也然則吾人所當慶者又焉可限量耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
談原 
[思想日記] [  不名]  
　　思想者至便易者也亦至艱難者也有時思潮風湧雜陳於前無異物之俯拾卽是有時搜索枯腸一無所得又如行路者之山窮水盡故於思想中求其思想之原已神妙不測有如此者况其他乎因設思想日記一類以彚記閱者之思想焉 
老申報 
[戲評（見光緒十四年十月十七日）]  
　　余於戲獨愛崑腔京調卽不甚愛聽之亦不甚解其音調所謂二簧板起而板止西皮中眼起中眼止大都皆得自耳食卽其戲劇名目亦未能盡悉焉至於秦腔挷子則純是凄楚激烈之音大抵楊惲報孫會宗書所謂仰天擊缶而歌嗚嗚者蓋所擊之筑其聲高抗或疑卽爲漸離所擊之筑然筑亦有紘空其中可以灌鉛高漸離曾以之擊秦王至今人猶惜其擊之不中則與今之挷子必非一物而缶之聲純一不雜亦無轉音餘韻似乎與之相類况秦人所善以之歌秦聲當相去不遠也然但聞其音調而不能辨其字句且其字句亦不足辨蓋其鄙俚有過於京調者故余每逢挷子戲卽起而去之自徐郎介王就丹桂園之聘乃時往觀之余所欲觀者不過崑戲而已而有時或前或後雜以挷子戲則亦不得不勉强聽之習久稍稍耐聽然終以爲近乎北鄙殺伐之聲非若崑腔之爲盛世元音也乾嘉之時崑腔盛行京腔挷子諸戲乃興於咸豐季年由是以觀崑腔盛衰之數所關豈淺鮮哉 
[女童張碧筠一丈方大字館（見光緒十四年十月十四日）]  
　　碧筠名貞竹浙東奇人也髫齡時性嗜讀書辛勤詩賦嘗就學撮襟書法塵拾葉兼歐顔諸家朝夕講求絶無厭倦後功歷法成杭蘇羣推絶技尤善者書丈方大字鳳舞龍翔涉筆成趣乃爲兪曲園太史陳鹿笙太守先後賞識嘗寄楹聯索其筆墨俱爲之嘆賞不置謂甄后九齡可許同躭筆硯劉家三妺應推並著才華巾幗中有此鬚眉概眞當時所罕覩也自游歷京師偶留墨蹟諸名公莫不傾倒茲由申回浙見滬上人文薈萃書法講求因而暫行遲留聊試筆墨俾薛卞家見其毫端飛舞氣魄沉雄共當奉爲珍璧卽嗣後流傳海外亦必舉爲藝林佳話稱道勿衰也覊遲不過數日願先覩爲快耳俾求書者到三馬路西晝錦里口石庫門内張碧筠女童字館便是兪太史代擬區額屏聯堂畫潤格另啓東湖谷蓀甫告白 
常識 
[牛髓粉之製法] [  江澤春]  
　　時屆冬令人之衞生莫妙於補而補身之物更宜研究茲有此法不敢自秘特錄之以供同好按牛髓性暖故於冬令食之最宜其益如下（一）食之能補身（二）能去寒生暖（三）裝製罐頭能爲禮物（四）資本微末小本經營家亦能製售茲述其製法如左 
　　材料向牛内市中購牛髓二付（牛髓如牛油同但其爲數）叚非塊狀祈注意每付約五百餘文）再購灰麫二斤芝蔴一升 
　　器具鍋一具碾船一架篩籮一個 
　　製法先將芝蔴炒熟置碾船碾碎篩過俟用再將牛髓置鍋中熬成油去渣（油可不必出鍋）急將灰麵傾入鍋中炒之（不可停手）至灰麵現乾黄色時取出冷之（惟冷後不免） 
成團俟乾後以手碾之再用篩籮篩之）後可將芝蔴和入卽成 
　　食法以牛髓粉半碗用開水調成糊狀加入白糖少許小資本家可製成泰豐式之罐裝置加以裝璜每罐可售大洋五角至七角一元不等而資本每罐不過三角利大本微小資本家盍一試之（不受酬） 
雜錄 
[器有非人工所能製造者] [  仰逹]  
　　料學上之發明至今日可稱已極而吾人日用所需恒有不足之憾者此何故耶我知之矣學問無止境發明無盡時學間愈深精造愈多斯爲定理宇宙間奇製奇器雖云多矣然猶未盡也今試舉數端之言之 
　　（一）燈光以電爲之其明已甚然電光有限若許電力僅能供若許電燈之用果誰能製一巨燈如日月之光明燭全世界而永久不滅耶 
　　（一）醫學之進步於此數十年中有如日升竽頭速也可知醫學上機械亦日新月異有所謂哀克司光者能洞見人身内部之疾病可去利而奇矣然病者如故死者如故醫學家何不發明一器一藥而使人起死回生永除病害乎 
　　（一）植物之生長吾人有良佳之肥料及耕具以助其長農學亦云精矣苟吾人於一霎那間欲撒一子卽成生産其可得乎吾願農學家曁植物學家其研究之實騐之而示我也 
　　（一）世界用具皆無生機良以生命非人力所能造然大地之上種種之發明亦有能勝於天者則生命當亦有造之之法也世之哲學家生物學家宜研究及之也 
　　（一）潛水艇之入水其功用至大海軍健將皆以爲利然余猶以爲未足也蓋潛水艇之在水爲時有限其能償我願者莫如建房屋於水中與水井宫較美醜一般自稱爲發明家者亦有意於此乎 
　　（一）火車飛艇其行速矣若我人欲於一秒鐘行數千百里之遙者其器維何敢質諸大發明家 
　　（一）財物之運送可借助於舟車今若欲將居屋而搬運者當借助於何器願問 
益智新畫[  飛鴻]  
燭台（像圭） 
[倚廬隨筆] [  倚廬]  
　　英國亞加之東有一小島居民絶智慧有名山可派沙者新主其地衆以其至笨可欺咸藐視之顧山可頗具俠義之風第靜默寡言耳某日有二鄉人爭訟法庭一爲老者其一則爲持手杖之少年老者謂昔曾貸金辨士十枚於此人今忽拒絶償還惟吾儕本良友苟此人能以嚴肅之態度宣誓債務結淸則予亦將舍之少年立諾以手杖交老者持法庭之誓棒喃喃語曰予實償還債務不敢自欺謹誓言畢亟取杖匆遽欲去山可令其復返取手杖付老者曰以此償汝老者詫曰豈此杖足值十辨士耶山可笑曰君等可勿再弄此狡獪破杖而十辨士鏘然地上兩人遂負罪去蓋少年授杖於老者不啻親手還欵也自後島民相語俱服山可之智 
　　昭陽符六先生譚者佚其名工技擊所向無敵嘗扁舟駛邵伯湖中盜瞰其資擁至船上先生殊從容以手斷竹供炊薪平截與斧斫無異衆驚恐退其年秋先生赴闈途次一古廟中有客來求角者相約各以首觸肚至死不論抵先生遂運平生之力衝去顧客係内功不爲動大懼知非用術且殆急閃身於左而客之首已陷八石碑中不得出先生知居此禍且及亟返里告家人以故令速辦喪事若有來訪者可告以已死己則匿居鄉中不二日客之徒果至家人言符某　試不利且患腹瀉死有日矣來者臨其棺撫之慟甚幷曰符某好漢竟爾死耶遂去後啓棺視之則前置之磚已成碎矣先生自是不敢矜其技循循以無疾終 
小說 
[參觀西比利亞大獄記] [  佚名]  
　　吾人出城之後行十五里道路最爲崎嶇不平車乃顚播不穩予之骨節痛乃如裂頸骨亦然綜言之途中凡行三十六小時而顚簸不穩者實佔二十二小時故予下車之後頭顱一顆幾似斷而復續之者然續之不得其法依然不舒如是者幾一星期始復原狀讀者亦知予終夜僕僕於西比利亞道上所遇見之情形乎予且一爲讀者告之途中初無風景惟一片積雪之荒郊而已月光與雪色相映直如銀海此時野曠無人烟卽鳥獸之聲亦不可得聞寂然如臨鬼窟行行重行行始抵一荒村村有驛站吾人勉强出車叩驛站之門此時乃引起數百頭村犬吠影吠聲似助吾人催促站内之人啓其門者無何門呀然闢一頽唐之老人秉燭出迎疲憊似有病者老人有妻體至肥碩惟面現慘沮之色初叩吾人以名姓數分鐘後出沸茗餉吾人飲之冰冷之手足始得稍稍温暖車馬旣駕吾人遂復登車前進時見積雪較前尤厚惟道路稍坦車乃不復如前之傾側矣御者沿枯樹策馬前行樹上　枒横出似伸巨靈之掌以阻吾人去路時或觸之幾使吾人顚出車外如舟行之驟遭風浪然如是者行三四小時復抵一村吾人又下車啜茗休息未幾卽啓行是夕天高氣爽月光照澈荒效之上吾人從車上眺望可見數里以外惟酷冷之氣透入肌理幾使吾人熱血成冰臥車中良久始抵亞立山大鎭 
　　其時已爲次日上午四時月光漸隱匿不見轟立道旁之房舍驟視之幾疑爲兵士之守望者中有廣厦一座上蓋圓頂高出雲表者希臘教堂也窗櫺四面盡爲積雪所掩鎭上居民方熟睡萬籟都寂惟聞馬蹄蹴踏雪地作聲而已此時馬亦似知去目的地不違則賈其餘勇而疾馳無何道左高牆巍然在望牆上有兵士荷槍蹀躞蓋卽哥薩克兵守衞大獄者也而獄中則又寂如古墓獄之對面爲小屋有燈光自屋中漏出則亞立山大鎭之俱樂部也車抵俱樂部門前乃戞然止頃之門闢矣卽有數役出扶持吾人下車此數人者非他卽嘗於獄中度其生活之囚徒今則釋爲俱樂部使役矣至是吾人始得入一温暖之室樂乃無藝霎時肴饌已陳吾人各據案大嚼餐旣知臥室已整備紛然歸寢比覺黯淡之日光已自窗隙射入予乃起床略進餐食餐至簡陋又進麵包一二塊卽有獄長獄卒首領以及醫生等數人入見予覩數人狀貌皆現慈善相絶不類蠻横無理者而獄長爲人尤和靄可親年事髦矣穿陸軍制服叙談之下悉其人實嗜音樂初不嗜殘酷也 
[自由談之自由談] [  不冷]  
　　此次德國休戰條件中協約國有欲德人供給聯軍之用火車頭一千輛機器車一萬輛一欵亦可謂洋洋大觀矣 
[神州國光社大亷價一月]  
本社創始以亞土玻璃版精印法書名畫已閱十餘年鑒别眞贋至爲嚴審選用紙墨必求精美印刷鮮明裝訂古雅久已有目共賞又編輯風雨樓叢書美術叢書古學彙刋秘笈留眞名人印譜等名目繁多今自舊歷十月初一日起至月底止大廉價一月自五折至二三折不等另印有目錄函索請附郵票一分外埠以寄信日爲准廉價只限一月槪不展期購者尚希從速爲荷○又乙已年國粹學報已八版完竣欲合購七年者均全　上海抛球場北寗波路四百廿三號神州國光社啓 
[海上小說畫報之冠冤]  
小說畫報爲白話小說之正宗每期徐主任包天笑先生自選小說外餘皆現代名家所撰小說均關於道德敎育等最益身心最有興趣之作並請名畫家病鶴丁悚柏生杜宇等隨段隨節插以精美之圖畫以增進讀者之興趣今歲更精益求精每期敦請海上名畫家精繪大幅時裝仕女圖一幅用五彩精印全年十二幅可供畫屏一堂尤爲特色誠海上畫報之冠冕也十七號現已出版茲將内容列下 
封面　病鶴繪懸崖勒馬　　插畫　丁悚繪時裝仕女 
短篇　著作者　繪圖者　 
情愛之俘虜　天笑　病鶴 
沉珠　黄璧魂女士　杜宇 
賣卜處　卓呆　書笵 
雙胞之女　穀莊　丁悚 
長篇 
風雲變幻記　天笑　病鶴 
考工野史　無可奈何齋主　墨俠 
恨海孤舟記　鵷雛　軼塵 
同命鴛鴦　髯翁　書笵 
峯屏泖鏡錄　鴛雛　逸民 
月出一册價洋三角全年十二册大洋三元郵費每册三分 
上海棋盤街文明書局發行 
[預約將滿欲購從速附刋古今名人家庭小史家庭萬寳全書]  
古禮旣廢新俗未成絕續之交漫無裁制家庭之間受禍尤烈魯君雲奇惄然憂之特延名宿纂製家庭萬寶全書補偏救敝設法周詳誠苦海之慈航也敬佩敬佩　中華民國七年九月王晦鈍根題識 
本書要旨 
（一）本書爲增進家政學識並助長經驗起見專從情眞事　上着筆與抄襲敷衍泛泛空言者不同 
（一）本書宗旨在使人人得知處理家政要道互相勉勵收家政改良之效果力戒大言欺人之通病 
（一）本書搜集事實適合現今國俗民情不拘泥古禮不摹仿西俗故無扞格難行之弊 
（一）本書附改良家庭圖四百餘種俱用銅版鋅版精印尤足增閱者趣味卽不解文義者亦可瀏覽 
目錄 
●第一編富貴家庭保持法總論身敎家訓制用要决優美子弟養成法頑劣驕惰子弟感化法女誡賢女養成法愚女敎導法論廣蓄妾婢論門客論駕馭童僕論擇友論威福論怨附優美子弟圖頑惰子弟圖賢妻淑女圖驕妾寵婢圖共三十餘種 
●第二編貧苦家庭救濟法總論生活之要素失業之原因職業之選擇勞力卽資本預算儲蓄債務之危險生利之方法養雞法養鴨法養鵝法養蜂法養蠶法養羊法養豬法種菜法種竹法種桑法種棉法種荳法附窮民失業圖債主逼索圖苦力生活圖共二十餘種 
●第三編實驗 
創業法總論商人創業工人創業農人創業苦力創業信用卽資本資本之集合基金之活動用人之鑑别（附心相術）（面相術）置產之謹愼放債之秘要押款之利弊助產之處分不動產之整理（如山林蘆蕩田畝及營造房屋之類）附夏粹芳葉澄哀虞洽　楊斯盛高鳳池鮑咸昌貝潤生諸先生數十人創業之事實附白手興家唐獨生周錫三等諸先生事實附商戰健將張鴻南黄月事等諸先生事實附百折不回之豪傑胡雪岩沈縵雲陸費伯鴻諸先生事實 
●第四編實驗守業法總論守成要訣實用簿記簡要家政動產經理法不動產經理法營業生利法儲蓄生利法收支之預算契據之保存 
●第五編結婚法總論無夫主義多妻制度婚姻論論男性論女性擇夫法擇妻法儲蓄愛情法鯀夫之經驗孀婦處女之自述論再嫁當代女文豪之婚鄉論論婚嫁之遲早廢止媒妁與信用媒妁之比較本身主婚與父母主婚之利弊比較最優的職業織婚諭論離婚之惡德一般結婚說野蠻結婚賣買結婚財產結婚情慾結婚迷信結婚强止結婚道德結婚自由結婚附求婚書附多妻家庭圖鯀夫苦况國孀婦苦况圖男子擇妻圖女子擇夫圖媒妁說婚圖自由訂婚圖離婚惡習圖共六十餘種 
●第六編婚喪法總論新禮制新服制治喪法營葬法（附擇地說） 
論嫡庶結婚式（附老式結婚及半新舊式之評判）及（結婚證書式）結婚論單甲乙兩種普通結婚訓詞頌詞答詞婚約普通特别兩種男女宣誓兩種祭祀之改良祭文居喪之儀式論重聘厚奩之失婚靈折中制度附結婚禮堂圖大禮嚴圖常禮服圖新式結婚圖老式結婚圖富室行聘圖大家奩嫁圖尋常出喪圖特别出喪圖共七十二種●第七編敎育兒女法總論胎敎母敎嬰兒之保育德性之啓誘（孝友禮貌清潔勞働誠實藝術節儉）防止傳染症附敎導兒女圖保育兒女圖共十六種 
●第八編聯絡親友法總論交際之必要言語招待禮節餽贈有無相通排難解紛慶壽禮節壽文甲乙兩種東西各國晏會招待規則附尋常招待圖宴會招待圖壽翁受賀圖共二十餘種 
●第九編家庭初睦法總論識性說事親法慈幼法父子兄弟夫婦姑媳姑嫂妯娌論蓄私財偏愛之害附父子慈孝圖兄弟友愛圖夫婦和樂圖姑媳勃谿圖姑嫂反目圖妯娌親愛圖共計四十餘種●第十編賢母良妻治家法總論整飭閨範烹飪學縫紉學敬老慈切規夫過失相夫成業論後母論嗣母附夏粹芳聶伸芳諸夫人女界模範事實附婦女烹飪圖婦女縫紉圖實母敎子圖賢妻勸夫圖共二十二種 
●第十一編妻妾待遇法總論論妻齊妾接論縱妻虐妾之謬論寵妾蔑妻之謬新婦之敎導癮妬法馴悍法虛樂心之解釋破除迷信防閑淫佚感化怪僻情感姑妻禮抑寵妾說闢世俗種子之謬求嗣良法新發明無痛分娩法附妻妾爭袱圖妻妾和愛圖悍妻虐夫圖寵妾媚夫圖婦女求子圖共四十種●第十二編分析產業法總論析產卽保產說父子析產兄弟析產夫婦析產母女析產贅壻養子析產遺囑附兄弟爭產國敗子賣產圖共十六種 
●第十三編家庭衛生法總論衛生之要義居家之合宜身體之保衛飲食之滋養衣服之清潔預防傳染病法急救妙法百餘種經騐單方二百餘種附居室清潔圖身體清潔圖傳染病預防圖飲食清潔圖共三十二種 
附刋古今名人家庭小史本書發行以來承各界闢心家政諸君紛紛以古今名人家庭小史相贈細閱内容大都記事翔實絕無阿諛攻訐之言足備逐漸改革之助特爲增刋所有名次如下　大禹後裔紹興姒氏不飲酒　曲阜孔氏三千頃附青浦孔宅　周公後裔東野氏緘口金人　鄒縣孟氏八百萬　嘉祥曾氏及文正家書　濟南伏女傳經之後起　解州闢氏　湯陰岳氏　林下老人台灣林維垣　李孟羣　祝慶蕃　桐城方氏固姑吳氏　錢塘許氏　休寗胡氏　林文忠孫中山　黎元洪袁世凱　馮國璋　徐世昌　康有爲　梁啓超　岑春喧　伍庭芳　段祺　瑞黄興　蔡鍔　端方那桐鐵良張勳宋敎仁　盛杏生　陳其美　唐紹儀　王文韻　陸徵祥陸榮廷　湯化龍　章宗祥　王揖唐　汪大爕　梁士詒　章太炎　王湘綺　張季直　湯壽潛　樊樊山　易實甫　普汝霖周金箴　趙秉鈞　沈仲禮　陳蓮舫　楊斯盛　胡雪巖　葉澄哀楊企堂　劉貫金　龐萊臣　虞洽卿　貝潤生以及成吉斯汗治家格言蒙回藏家規之特長是書編輯如王鈍根童愛樓劉豁公楊慶因張冥飛周忍齋諸先生五十餘人並承女文豪祝宗梁吳敬姬林德育諸先生三十餘人經學界鉅子林傳甲先生參訂校正並將古今動臣碩望清門賢婦閨闢名媛之家政　家法　家敎　家訓　家風　家聲　家範　家學擇要編纂以作楷模又附改良家庭惡習圖四百餘種惟妙惟肖以引起人人好善之心足爲各種家庭日用書中所未見全書六大厚册子目二百餘種定價每部五元預約祇售一元五角外埠加郵費一角五分並贈錦匣一只准陽厯十一月底出版預約以出版日爲止出版後每部特價二元郵費一角半外埠郵票一律郵用各大書坊均有經售圖外郵費照加上海四馬路第一樓對門中華圖書集成公司發行是書可作家庭敎育之模範亦可作改良家政之南針 
[强腎補虛毓麟保腎膏藥男女咸宜]  
此膏補五臟壯元陽煖丹田固精髓去陰濕强腰膝止遺泄益氣血長精神除洩瀉其性溫而不熱其功漸進而不漸進而不迫貼之愈久愈神有助長之妙兼培養之功延年廣嗣久貼永免脾腹之患凡精竅不固遺精虛淋疝氣腹痛婦女經水不調或遲或痛子宮寒冷白帶等症均靈騐無比膏藥雖屬外貼功效勝於服藥曷請試之●每張大洋七角每打洋七元外埠函購另加每張寄費洋八分郵票代價通用不折不扣○總經理上海英大馬路永安西面英華街惟新里維羅公司○代售處四馬路望平街西首潤錩興洋貨○石路中太和藥房○招請各埠經售章程函索即寄 
[包愈勞傷咳嗽順氣化痰吐血斷根]  
吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本齋利濟爲懷皆得祖傳良方不惜工本秘製此膏專治一切吐血之症以及痰傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發妙在滋陰潤肺止咳化痰眞治吐血天下之第一良藥也若有虛言神明共鑒每大盒四元小盒二元每料六盒洋十元大盒每料念元先試二元亦可惟假冒甚多購者認明○外埠函購原班回件信力自給　另有咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈驗包退還洋以昭信實　○舖設上海二馬路西鼎新里内京都天寳齋啓 
[名世原皮參]  
研究身體健康不外乎調養元氣原皮西洋參功能滋隂潤肺與桂圓汁煎飲力過人參若能於睡前酒後暢飲一杯自覺氣爽神清安恬愉快敝公司今特備精緻樣本（凡說明書價目表郵購辦法經理章程及參樣等一切俱全）藉供瀏覽函索即寄定價亦廉最便宜者每兩祗七角餘批發另售均所歡迎上海名世公司謹啓（經理處泗涇路六號電話中央四六六二） 
[葢世耳聾還聰丸]  
凡世人患耳聾之症甚多市上所售該藥林立不少然往往不得方法萬難收效然患耳聾皆因腎水下虧相火上炎鬱火傷肝以致耳聾目昏聽視不靈陰虚氣虧血脈不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉成丹專治男女老幼兩耳重聽雖二三十年老症服之立見神效轉聾爲聰補眞陰生津液除浮火退虚熱妙在服後神清氣爽身體强壯永無復發之患屢經試騐萬無一失中外聞名專治耳聾竟有再造之功早蒙仕學商界信服至效至騐允推萬國九洲耳聾還聰之妙藥也一二年之新症二三盒告痊雖十年廿年老症購服二料包可全愈每盒一元每料六盒洋五元郵局函購原班回件妥速無弊凡購此藥必須認明牌號不致所悮勿效還洋以昭信實○上海三馬路大舞臺對面鍊雲大藥房謹啓 
[虹口兆豐路橋威麟華强身補丸]  
國之盛衰恃乎民民之强弱係乎身此天演之公例也本藥房主人深歎國運之衰微民氣之孱弱特悉心研究强身補體之方純用貴重王道藥品配製而成名曰威麟華强身補丸開胃健脾培元補身若烟癮未除者服之尤爲保身至寳且能强種固精能挽積勞過度誠返老爲童之聖品還魂保壽之秘寳諸君不信請嘗試之方知言之不謬也外埠各號代售本藥房格外歡迎　威麟華藥房主人謹啟 
此處作爲廣告地位如欲登者請與廣告處接洽 
 
 

Page 15

 
 
   
 
 

Page 16

 
 
   
 
