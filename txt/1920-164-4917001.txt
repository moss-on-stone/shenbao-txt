# 1920 - 164 - 4917001

 

Page 1

 
 
   
 
 

Page 2

 
 
   
 
 

Page 3

 
 
時評 
[張曹入京與徐段（冷）]  
　　張曹之入京也其初之說則爲徐欲調停北派也據今之說則又謂張曹將先調停徐段也然則究孰爲調停之人而孰受調停哉 
　　况乎苟以張曹調停徐段之說言之更有可異者張曹何人哉所謂督軍也段何人哉所謂督辦也徐何人哉所謂總統也督辦與總統何以需人調停而督軍又何能調停督辦與總統今若有之豈非稀有之異事耶况乎今之徐方調停南方之滇粤以謀南方之統一進而爲全國之統一奈何反受人調停哉是誠事之難解者矣 
命令 
　　六月十八日大總統令本大總統經國會之同意批准協商及參戰各國與奥國間之和平條約曁附件七種並修正附件二種茲公布之此令 
又令陸軍部呈請授鄭玉書爲陸軍二等軍醫正應照准此令 
又令傅宗耀給予二等寶光嘉禾章此令 
又令姚福同晋給二等嘉禾章此令 
又令徐鏡清晉給三等嘉禾章此令 
又令宋紹唐張朱均晋給三等嘉禾章口良弼晋給四等嘉禾章此令 
又令蔡法平給予三等文虎章此令 
又令林祖晋晉給四等嘉禾章此令 
又令戴錫侯晋給四等文虎章此令 
又令蔡鳳禨晉給四等文虎章此令 
六月十五日大總統令特授蔣拯以勳五位此令 
又令國務院存記朱貞保著交財政部宋瑛郭熙楞均著交農商部酌量任用陳廷熙著發往山東交該省長酌量任用此令 
又令任命南宫拱宸爲陸軍第十二師參謀長此令 
又令外交部呈駐紐約領事周啓濓留部另行任用請予免職應照准此令 
又令外交部呈請任命史悠明爲駐紐約領事應照准此令 
又令司法總長朱深呈請任命邵箴爲直隸天津地方檢察廳檢察長應照准此令 
又令司法總長朱深呈請任命曹昌麟爲直隸高等審判廳庭長應照准此令 
又令司法總長朱深呈請任命王克忠署直隸高等審判廳推事應照准此令 
又令參謀张長張懷芝呈請任命胡忠俊爲陸軍第十一師一等參謀官應照准此令 
又令郭曾基晋給三等寶光嘉禾章此令 
又令李思濬李雲慶均給予四等嘉禾章此令 
六月十三日大總統令陸軍部呈請授高子平爲陸軍三等軍醫正應照准此令 
又令陸軍部呈准奉天督軍兼省長張作霖咨請以成鳳陞補協領應照准此令 
六月十二日大總統令陸軍部呈請任命劉致君爲暫編奉天陸軍第一師正軍械官應照准此令 
又令陸軍部呈請任命陳鴻賓爲薊榆鎭守使署副官長應照准此令 
又令鍾文耀晉給二等嘉禾章馮恩崑唐元湛均晉給四等嘉禾章此令 
又令袁慶恩晋給二等嘉禾章車慶雲給予三等嘉禾章王興文張天驥均給予四等嘉禾章此令 
六月八日大總統令任命史廷颺爲福建全省警務處處長此令 
又令任命張藎臣署綏遠都統署審判處處長此令 
又令司法總長朱深呈請任命顧大徵署京師地方審判廳書記官長應照准此令 
又令阿良生晉給四等嘉禾章此令 
又令金谷富介給予四等嘉禾章此令 
專電 
　　北京電奉張今午十二點五十分抵京府院代表國員大部分東三省新議員全體軍警長官率軍樂隊均在東站歡迎其盛况與前年張勳帶兵入衛時正同都人極注目（十九日下午四鐘） 
　　北京電奉張今午到京除衛隊外帶步兵一營機鎗一連聞直曹亦將繼至對徐段先調停（十九日下午三鐘） 
　　北京電奉張嘯電遵於十八下午專車起程巡署事委張作相省長事委魁陞代拆代行（十九日下午三鐘） 
　　北京電倫敦電國際聯盟行政部寒日開會徇波斯請公判俄布黨侵犯波境事各國均屬目日本尤注意（十九日下午三鐘） 
　　北京電俄布黨代表格拉新已入倫敦與英外長會見數次 
（十九日下午五鐘） 
　　北京電留日湘同鄉會電湘兵禍久不堪再戰勿下討伐令 
（十九日下午五鐘） 
　　北京電張敬堯電在岳收容所部已有三師然堯實疲憊不能有爲請迅賜罷免又據外界消息岳州張部現尚不滿一師（十八日下午三鐘） 
　　北京電王占元電鄂省庫空如洗張敬堯又請接濟實難措手 
（十八日下午三鐘） 
　　北京電吳光新電張部任意焚掠慘殺洋人所部趙劉兩旅爲保全聲譽計開赴朱家河螺山市一帶（十八日下午十一鐘） 
　　北京電部派調查湘事童劉江三員歸報張敬堯之罪在平時浮冒餉額擁兵自衛臨事又倉皇撤走呼應不靈致防地疏失省亦不保現南軍得隴望蜀未能忘情於岳若無重兵往援終恐不易自守徐聞報震怒决將張褫職查辦 
一面選派兩旅馳往助防 
（十八日下午二鐘） 
　　北京電張敬堯請開缺嚴詞批斥限令恢復不准以一辭塞責 
（十八日下午四鐘） 
　　北京電馮玉祥請派第八師援湘西（十八日下午四鐘） 
　　北京電田中玉電據旅長張克瑤稱所部因長沙失陷孤軍難守退駐萍鄉湘東橋一帶等語查該旅旣已退駐萍鄉一帶無裨於前線請將該旅撤回魯省接防吳旅所遺防地（十八日下午三鐘） 
　　北京電王廷楨電奉令派田友望旅前往援湘豈敢違命惟田十日前請假回汴逆料現已抵京請當面直接指示機宜並請准另招一旅補察防務（十八日下午三鐘） 
　　北京電吳光新電張部在岳暴行慮妨及職部馨譽特命調過江免相牽混（十九日下午五鐘） 
　　北京電贛陳電據銅鼓駐隊報告吳新田部將來贛邊請迅飭阻止以保贛境（十九日午下三鐘） 
　　北京電鄂王電武昌漢口現各設收容所一處（十八日下午十一鐘） 
　　北京電贛陳電駐瀏陽七師姜團及五團現亦退入贛境袁州一帶（十八日下午十一鐘） 
　　北京電鮑電十六日抵吉回任視事又稱日軍越江追擊韓黨案日軍已撤退出境（十八日下午三鐘） 
　　天津電今晨九時法界振記銀號被匪四名持鎗刦去現欵約二千元匪等皆衣便服乘汽車至二匪入室將各夥逼入小屋割斷電話線又趕至樓上關鎖餘夥逼舖長交鑰匙未遂刀傷之旅在賬櫃搜得現欵欲遁某夥由樓躍下報警一法捕追至入門時被匪剌傷各匪卽乘汽車向南遁至中國銀行前爲法捕所阻匪放鎗斃之乃轉車北去入比界法捕乘自行車及汽車追之至大直沽匪遺汽車於溝中而没未獲一匪此爲該銀號第二次之同樣被刦初次在前年（十八日下午十一鐘） 
　　天津電各界被拘代表除吳世昌及吳鳳岐外餘十九人均於銑日送審判廳二吳初不允出庭檢官强迫釋之出（十八日下午十一鐘） 
公電 
　　湘省議會聲明驅張原因電張敬堯督湘三載惡劣萬狀海內共見共聞湘民深受痛苦奔走悲號呼訴於南北執政之前卒無一效又值滬會久停長使吾湘三千萬父老子弟陷於水火欲死不能求生不得鬱積旣深遂至起而自决爲實行驅逐之計民氣一發勢不可遏張督已於本月眞日退走出境竊以湘民此舉出於自衛純係對人問題並無南北之見黨派之爭於大局毫無障礙特電聲明務望諸方當軸及各界諸公洞悉眞情勿生誤會仍一致促進和議力謀統一是爲厚幸湘省議會叩元印 
　　湖南全體學生來電各報館均鑒張氏禍湘羣情憤激摧殘敎育三載於茲義師大舉奔潰不遑已於文日捲欵潛逃學生等南北呼號爲民請命犧牲學業幸告成功前此誓詞旣逹目的以後敎育當謀善後謹佈區區伏希亮察湖志全體學生萬三千人同叩元 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[日本之歐洲外交]  
　　十五日倫敦電聞比日兩國政府决議會同英政府與勞農　府商務代表克拉新氏開談話會 
　　十六日倫敦電波斯外交大臣菲羅士氏昨夜欵宴國際聯盟行政會會員日大使答覆聯盟會頌詞時贊成菲氏所述波斯願與日本通商之言謂波斯與日本之商務關係今殊微薄但彼信一俟交通改善之後必能擴大云 
[萬國航務大會]  
　　十六日尼瓦電萬國航務大會今日在此開幕此爲國際聯盟會之一部分與會者有二十五國之代表加拿大印度澳大利亞亦在內代表中有船主及水夫聯合會之代表若干人 
[蘇彝士河之統計]  
　　十七日倫敦電蘇彝士運河公司常年報告謂一九一九年經過運河之船共三千九百八十六艘一九一八年爲二千五百二十二艘一九一三年爲五千零八十五艘一九一九年經過運河之船共一千六百萬噸英船占一千一百二十五噸一九一八年爲九十二萬五千噸一九一三年爲二千萬噸 
[法國與土耳其戰記]  
　　十六日巴黎電時報載稱西里西亞有法兵一大隊爲土耳其國民黨所擒此足徵協約國在近東之事業極爲困難及主張聽其自然之政策者負責之重大該報力促速在君士坦丁以國民黨中之優秀分子組織眞正代表土耳其全國人民之政府 
十七日巴黎電在西里西亞被擒之法兵一大隊乃前佔據亞逹拉西北三十五哩之波桑蒂者法兵曾奪路向海濱進發行至距亞逹拉十二哩處因子彈短少不得不降服敵軍 
[俄國與協約國]  
　　十六日倫敦電昨日泰晤士報所載克拉新氏言協約國如迫令勞農政府擔負前政府之債務則勞農政府須要求履行前政府與協約國所訂各約一節茲據丹京電稱里維諾夫氏否認勞農政府擬要求履行舊約之說 
十六日巴黎電波斯京城電稱過激軍在安齊里登陸者爲一全軍團及飛機一隊彼等佔據油船十六艘用以載兵赴巴庫 
[各國近事記]  
　　十七日巴黎電晨報載稱美國好和斯氏今啓程赴英志在勸駐英美國大使逹維斯氏爲民主黨候選總統　　十六日倫敦電波拉勞今日在下院答覆質問謂政府深知撙節軍備費之必要美索波太米亞與波斯之軍事擔負並未增加政府且擬減輕之 
十六日匈京電司法總長今日在國會提出議案規定男子壟斷居奇者之笞刑辦法至大这懲罰爲以柳條鞭笞二十五下 
　　十六日美國杜魯士電黑人三名因被控毆擊一白種女童下獄今日有羣衆五千人擁人獄中洶毆三犯繼乃開庭判定三犯之罪 
　　十七日柏林電伏錫斯志報載稱英國允以麥九千五百噸與德易現欵並允續供小麥惟德國須以現欵購澳大利亞之羊肉及醃猪肉 
　　十六日羅馬電意大利新內閣已成立喬里蒂氏任首相兼任內務大臣 
太平洋路透電 
　　十八日海參崴電松并氏致書俄國各報否認各報所載日兵以引火砲彈轟擊尼港之說 
　　十七日海參崴電尼港司令於日軍佔據之前發出最後之無綫電報其文如下我軍現離尼港已將無綫電臺炸毁居民均已離鎭且將鎭市與砲臺及附近村落付諸一炬所不能携走之物均炸毁之日兵抵時將見徒遺灰燼我軍今雖離此但勞農政府不日必可戰勝資本主義吾人將繼續與黄面之憲兵勞農革命之叛徒及州議會爲敵州議會者實遼東之人也吾人不知孰爲罪魁但苟無州議會握權則勞農政府必能繼續作戰逹勝利之目的州議會與白軍嘗與日人議和皆在仇視之列敬懇俄國及世界之勞工協力與日人血戰必至博得自由而後已 
　　十七日東京電今日午後日本皇太子代表日皇接見班樂衛等諸人 
　　十八日東京電羅馬尼亞皇太子六月二十三日可抵東京七月十六日將赴西京游覽名勝諸地 
　　十九日西京電班樂衛氏昨晚啓程取道朝鮮赴華　　十九日東京電伍廷芳博士今晨抵横濱中國領事及華僑多人在埠頭迎迓伍博士明日將赴函館盤桓三星期 
　　十九日東京電陸軍當道聲稱無論中國具何反對意見而取銷中日軍事協定之時機尚未成熟 
　　十九日東京電農商副大臣犬塜氏已免職將充國際聯盟會中勞工會議之日代表 
　　十九日北京電中政府爲英日聯盟事致牒日使署謂兩方面締結條約而涉及第三方面苟第三方面不加入條約或先向商得同意則必有損第三方面 
　　十九日北京電段祺瑞致電孫唐伍請力助恢復和平以重民利國福 
　　十九日廣州電温宗堯以軍政府宣言書送交路透電社發表略謂憲法必須維持以免段祺瑞之蹂躪國家必須救護以阻安福部之變賣故段祺瑞不去無以收護法之功安福部不散無以奏救國之效孫中山附和段祺瑞極力奉承唐紹儀接近王揖唐熱忱推崇數月以來段與孫唐密使往還交換意見私議條件祗圖私利雙方均沾議定徐世昌退職段祺瑞繼任王揖唐充總揆唐紹儀長外交唐繼堯巡閱滇蜀黔伍朝樞出使華盛頓而孫中山歲獲八十萬元靜居國外軍政府固願早覩和平但不願與安福部如王揖唐者議和苟與安福議和是永留安福勢力也軍政府已解除唐紹儀南方議和總代表之職茲特聲明唐王私定辦法不生效力軍政府已委任温宗堯爲議和總代表一俟北京政府召回王揖唐另簡適當代表後卽與北方開議和局　　十九日北京電張作霖今晨到京曹錕今晚可到衆料將有重大發展時局純爲黨事張作霖政策仍未全悉惟料其到京之第一結果將爲靳雲鵬之復職安福計畫分三大綱（一）與唐紹儀正式開議和局（二）克復長沙（三）進兵四川逐熊克武而直隷派則堅守總統所定不與南方任何方面接近談判之政策總統之意議和須全國一致若與粤或滇一方面接洽則必引起戰端愈增政策之分裂此種意見北方頗贊成之獨安福部反對之總統現擬一面聯絡南方一面疏通北方爲雙方談判之入手辦法張作霖曹錕徐樹錚同來北京雖未必卽有影響及於南方大局但或可促成北方之調和果爾則南方終必受其影響蓋以統一之北方抵拒不統一之南方自覺地位較强也但總統不遽恃此必可成功故運用種種方法擬使南北雙方同時統一 
國外要聞 
[法國來華之文化大使]  
　　中美新聞社巴黎通信云法國中國學院由中國大總統之建議已成立於薩爾朋近行開學典禮敎育總長及其他重要人物皆蒞止校中經費由中法兩國政府合出中國政府并捐書十萬卷以供該學院圖書館之用此項書籍到時則彼間可謂西方研究中國學術之中心點今則仍爲一般學生及留意遠東文化者一種集合之場所而已開學時到會來賓中有一極著名之人物即爲保羅潘利佛氏氏曾於一千九百十七年間任國務總理兩月今尚任下議院議員據聞潘利佛氏已徇中國政府之請於五月十一號啓程赴遠東取道美國紐約及舊金山其主旨在考察中法間文化上之關係如何進步至中國時即爲中國政府之上客云文化之法蘭西固應選一非官派之大使作遠東之行以潘利佛氏任之自能勝任愉快問其年五十有七矣而頭上尚無一華髮仍保有少年氣象論其才力亦卓然超衆且醉心於民治主義者氏生於巴黎父爲顔料商業事不甚偉大氏少時極愛研究算學二十歲以前即著有闡發算學之論文多篇印行國內未及二十四歲即得科學博士學位入利勒大學爲敎授一千九百年被選爲法國科學院院員年事最少一千九百十八年遂任院長氏亦喜飛行事業在常人中以第一人試爲飛行曾經著名飛行家惠爾白拉愛德同飛於勒孟士附近之烏佛爾壘傳稱人口後復從拉愛德於一小時十六分中試爲二十五基羅邁當之飛行一時無有人能及之者其愛飛行也至故於飛行事業盡力提倡一千九百十年曾刋一論文主張於五年間趕造飛機一千架横行天表并與同志發起設立一高等航空學校國內無數機師皆就此受敎練焉氏之活動於政治舞台也由於當年反對政治家濮蘭葉之行動而起曾演說於諸會場中言詞甚激一千九百十年入上議院一九一五年十月在白利安內閣中任敎育總長約一年一九一七年在利波內閣中任陸軍總長約半年利波旣倒遂出任內閣總理凡兩月後克利曼索內閣成遂下野氏在總理任中頗不滿於人口謂其主持戰務不甚出力云 
國內要聞 
[英報論日本魯案回文]  
 
　　字林報論日本魯案回牒曰（首段述牒文大旨從略）日牒詞調可謂温和凡膠州境內所可值得享有之一切事物日本已完全享有之以得意之人發嬌柔之語固屬易事顧處此情形而言温和未必能輕減他方面之抑鬱情感適以挑動其愤慨耳設日本果眞欲以切實行爲表示其對華公平政策則日本絶對無須待至談判之開也以目前情勢而言談判旁觀者雖欲不視此爲伊索庽言中狼與羊之談判亦不可得中國之爭辯以爲未簽德約故不能談判此說甚有理由夫不簽德約中國因以陷於困難地位然中國終不因此困難而簽德約其故因德約將山東德人權利全部讓與日本非中國所能甘心亦非中國所願同意也若謂一九一五年中國即已同意此說在形式上固屬不錯但在道德上則無絲毫價值蓋中國之所以依允二十一條要求者乃迫於不得已而非出於自願且此要求係乘西方諸國全力應對戰局不暇顧及東方之時悍然提出威迫中國接受之此固世人共悉毫無疑義者也中國在和會辦理不善種種請求同時提出而不思列强尚無暇考慮及之設中國當時扼要辦理則日本要求之事實當可得適當之承認而山東條欵當不致列入德約矣中國旣處逆境則唯一可行之道拒絶簽約而已今日如日本向中國言及二十一條要求則中國有更大之公平理由可告日本曰吾之對德宣戰亦因欲收回膠州也山東問題若任其停頓則是縱容不可能之時局無期拖延並使兩國間惡感與衝突之原因愈臻深遠也尤有進者魯案之解决他國亦與有關係焉今年三月下旬英商會聯合會在上海召集會場中曾明白聲明日人之佔據青島即無異使中外人絶跡於青島凡在青島有貿易關係者類皆有此經驗日當道故意排斥英商不許其置產於日人所欲保留之區域內日員此種舉動吾人言之非無確證英商會會長演說詞中曾略言膠州所亟應採用之制度並聲明英商會不遺餘力必獲取如是辦法而後已第中日交涉外人苟不經中國之請求未便干涉今日本旣有回牒中國必有以應付之爲中國計唯一顯然可行之法厥在將中日交涉全案訴諸國際聯盟耳國際聯盟與巴黎和會逈乎不同和會爲戰時密約所牽製而國際聯盟則無此束縛也且國際聯盟之裁判亦可予日人之抱自由主義者以伸其勢力之機會蓋日本在青島之政策今仍爲軍閥所操縱而日本殊不乏眼光遠大之人士極願與中國公平解决並脫離軍閥把持之僞局也 
[北京通信（志）]  
　　湘事經過之內幕 
　　長沙不守張敬堯褫職湘事之破裂劇矣記者夙謂湘事爲滑稽劇决不認爲戰爭然竟至省垣失督軍走幾不能復圓我說雖然冷眼觀之徒見東海團河之暗鬭於此極雲譎波詭之能事而所謂湘事云云者皆其行文之資料而已 
　　湘事之着眼要點當然有下列諸問題（一）張敬堯何故不以全力接防（二）譚延　是否有戰勝北軍之實力（三）諸將何故不助張敬堯（四）長沙是否不能守（五）張敬堯何故褫職留任又何故以吳光新爲檢閱使此中皆有可疑也蓋接防之時果用全力則南軍無從進佔而此事自不致發生且南北相持窮年累月矣譚浩明所不能守譚延闓有何能力以進攻即曰吳佩孚之勁旅業已撤退然南軍之困乏亦已百倍於曩時此時之節節進佔决非戰之爲功可知也卽曰張敬堯之部伍窳敗已極然尚有李奎元范國璋張宗昌馮玉祥等在安見竟無一人足與南軍抗顏者可知諸將之坐視不顧固立意如此非偶然也然即使孤立無助南軍亦纔到湘潭湘鄉未嘗望見省城也縱無嬰城之决心亦何至望風而遙避其退守岳州决非由於長沙之不可守可知也東海之對於湘事固力持鎭靜態度者也至此而不能無所表示乃欲令不能守之張敬堯當返攻之任旣責張敬堯負此大任而又加一吳光新之檢閱使謂爲對南宣戰固不似謂爲不對南作戰亦不能所謂極雲譎波詭之觀者蓋在此矣 
　　欲論第（一）問題不得不追溯吳佩孚之撤防吳之撤防靳閣時代迭請而未允者也段系所畏者慮其順道直取長沙而吳北上後之爲曹添羽翼尚居其次若其蟠踞鄭州爲東西南北之梗則段系所不及料者也在當時之張敬堯欲去眼中之釘與背上之芒剌固深願其撤防靳閣旣請假東海即命參陸處電詢張敬堯問其兵力是否敷接防之用張即覆電自願負完全責任於是撤防之議决斯時在張意中亦未嘗慮及南軍有無問題也乃團河方面方欲以對南作戰者爲段上臺壓倒徐靳之地步於是授意張敬堯俾勿竟接防誘南軍使越境之造成對南作戰之機會又令集兵力於省城勿分布於防綫以防吳佩孚之窺伺長沙故吳軍過岳時謂全軍北上中道遇之接防軍隊只有一營往南云可知防綫之不守張敬堯仰承段意以致此張固無所逃其責而要非張之本意也 
　　吳佩孚旣去張敬堯如釋重負以爲從此安枕矣不知憂患正由此來耳張督湘之成績何如不勝縷述一言以蔽之曰天怒人怨衆叛親離而已張之所以得湘督非以暱附段系段乃擯吳佩孚而與之乎南軍進佔之後岑陸來電謂湘事爲對人問題質言之非與北政府作戰驅張而已矣東海於此亦屢言湘事爲局部問題蓋亦謂非對我作戰耳李范張馮諸將莫不抱此同一之觀念故謂南軍之來非攻我也我何仇於南何德於張而爲張助張電所謂諸軍坐視不救者誠事實也張旣不敢戰諸軍皆不願戰節節退讓若爲南軍除道然此所謂湘戰眞相也第（二）第（三）兩疑問觀此恍然矣 
　　抑段系誘南越境之計畫爲討伐令張本也乃南已越境而東海堅不肯討伐且以認爲局部問題者默認其驅張雖吳光新密屬張敬堯聯合在湘諸將連電催促討伐而東海仍凝然不動斯時之薩代閣惟元首之命是廳反不若靳閣時代猶有容納段意之餘地也府院旣共同一致於是不在其位之段合肥亦竟無所施其技團河智囊之徐樹錚乃由庫倫來電用減價求售之方法請以援湘令代討伐令蓋前此脅迫下令之計畫至是而軟化矣段旣軟化東海乃轉硬化對於援湘令仍復拒絶謂張固自負全責者卽援湘諸將亦早徇張請而歸其節制者奚煩詞費段系計無所出謂僅失數縣不足以動當世之目必長沙失守而後可惹起一般之注意庶各督軍間當有抱不平之人俾東海於討伐援湘無可推諉於是更密告張敬堯令退出省垣此張所以有自往前敵令李奎元代拆代行之電也斯時湘省紳商聞李將代張羣思稍蘇殘喘遽聯袂謁李冀托庇護張聞之怒又段所授意厲張由萍鄉退入贛西而陳光遠差片擋駕之態度業已明確表示張乃竟不成行李遂逕電中央謂張並未成行已並無代拆代行之事實不得不聲明責任之誰屬蓋張旣有退出之一言雖不欲退出而亦不可得矣其結果更敲商會四十萬現銀之大竹槓而去故長沙之事實不守耳無所謂失守更無所謂陷落也張軍離省之時省中略無南軍之形影而李奎元之軍隊本非南軍之目的物更無從發生戰事也總統譴責張敬堯之命令初稿有（以致省城淪陷）一語迨知南軍向尚未入省乃改爲（乃更退出省城）是日順天時報所載猶是初稿觀此而第四疑問亦可了解矣 
　　譴張命令東海最難着筆之文章也其不得不發此令固無逃於段系計畫之外然若竟言援湘無異對岑陸宣戰而自承其主張之失敗故一方歸咎於譚延闓陰爲岑陸開脫一方訶責張敬堯只令自完其職務以爲用兵之代名詞聞此稿經楊熊祥張志潭二人苦心經營而後定而東海之態度於此可窺一斑矣南方旣志在驅張爰有原軍回防（指吳佩孚軍）立退原防之表示然以吳代張此時又將引起糾紛而吳光新之督軍癮發已久好在與張同爲段之嫡系聽其自相競爭俾段系勢力再加一度之相消故褫張職而仍予留任命吳往而猶非督軍然此時猶用段系無解於直系諸督之責言也故以王占元爲陪客而名義上則吳爲之副（原擬吳光新爲鄂湘巡閱副使）旣而又慮涉及鄂省吳且以副使干涉鄂事蹈前此徐樹錚奉軍副司令之覆轍乃去其副而專屬諸湘第（五）疑問之解答蓋如是 
　　今後之湘省張吳競爭之湘省也王占元明知以已爲陪客力辭弗與聞吳光新乃不得不隨其後爲一度之辭讓揆諸先期潛出踴躍前驅之初衷（十日閣議决定吳即由津浦南下）固知非眞欲辭矣外傳吳部甫抵岳州即大肆淫掠擾及外人此事是否爲吳部軍隊所爲姑弗論但吳部鄂西防綫亦正苦猝難全撤在湘諸將之不爲張用者亦未必肯爲吳用吳亦安能有所作爲記者所不能已於言者某系某系之問各鬭其心思才力靡不極其精微巧妙之致而湘民何如恐莫暇顧及耳（六月十七日） 
[內閣問題與時局]  
　　東海自接長沙失守岳州告急後除設法維持湘局外終以代理內閣不肯擔任重大責任深感痛苦因又特派吳秘書長持函敦勸略謂不可在此百忙之中大局飄搖之際再拘成見致使大局無人過問務祈於假滿後赴院任事以便共襄時局云云聞靳意已稍活動惟是否於此次假滿後卽行視事尚屬疑問至段對於靳之復任現亦已不復反對 
昨聞內閣問題政府方面定有三個辦法（一）爲由曹李張三方面合勸靳雲鵬銷假將內閣中好生是非分子洵汰之另補人員而成正式之內閣但欲求通過於國會甚難（二）爲以薩氏改代爲署將缺席之總長一律以次長代行部務但薩氏不願改爲署任（三）仍以薩氏代理下去再准靳雲鵬續假以俟時局形勢之推移一面催促和會從速開議於最短之時期解决之然後另組南北統一之聯立內閣此第三說雖屬迂遠然政府現時則接此方錢以往耳 
　　聞近日保定將有一重大會議凡直派要人皆有代表與會其所會議事項外人尚不得知惟聞對於時局將有一種解决吳刻在保定態度甚爲鎭靜又據某方面消息自吳子玉等到保定後與數省代表連日開重要會議討論解决時局方法已有一種議决案不久即可發表至條件內容則皆爲國民年來熱望之事云云北方情形已如此緊迫但預料不至有戰事張作霖將於此時到京亦一可注目之事也 
徐樹錚來京之說喧傳已久至昨日上午八時始確已到京入京後卽赴團河谒見段祺瑞又聞徐氏回京後關於庫倫方面等由王蔭泰代拆代行並有報告外蒙方面王公多人即日來京覲見已交蒙藏院准備招待說者謂徐氏來京恐與時局亦不無關係也 
[曹銀之新態度]  
　　政界消息政府以湘亂日緊和議無期若不和衷共濟積極進行大局將不堪設想故特派諮議吳某特赴保定見曹經略使敦勸迅速來京共籌平湘促和及各項大計又聞第三混成旅旅長陶雲鶴奉段祺瑞命亦於前夕赴保定見曹有所商議如曹氏首肯陶即由保遄赴漢口與鄂督接洽一切 
　　直督曹錕昨有一通電言已向中央懇辭四省經略使兼職原電如下遭時多故擾攘頻年錕自湘役告歸復被經略四省之命任重材輕本弗克勝循名顧實彌覺難安前經一再懇辭未邀俞允祗以所部各師旅於役湘防事權攸寄弗敢固辭荏苒經年時深兢惕現在敝部軍隊已由湘南防次奉令北旋情勢旣有遷移名義自無所屬虛銜遙領實際難符是經略要職更無存在之必要頃已電呈大總統瀝陳下情准免去四省經略使兼職籍紓負乘之憂庶免覆餗之咎諸公同舟誼切夙荷關垂敬布區區惟希亮察曹錕諫印 
[中央之籌湘談]  
　　湘事發生以來討伐令醖酿已久終以恐釀南北大戰破壞和局是以遲遲未發近來又有一部分爲此種之主張但東海與薩代閣仍持愼重態度非至南軍再由湘北攻時决不輕易頒發另一消息現在中央各要人對於湘戰雖云主張不一然十七日國務會議時各閣員主張一致厥即息爭業對薩氏表示此意不欲因此危及和局也十七日曾有某督致電政府大要謂湘省亂事雙方當軸旣認爲局部問題雖不足以阻碍和議之進行然長此對峙終非善果莫如請政府致電岑陸南北政府同時下一停戰命令雙方再公推公正大員赴湘調解示以大義或可收效云云聞此件極爲東海嘉許已轉電岑陸俟得贊成則此席屬意於王芝祥氏 
　　參陸辦公處之主張則與上不同昨日上午爲此召集緊要會議張懷芝陸錦張志潭等均列席與議探悉討論之要件仍爲進攻長沙之事大致擬定者應以張敬堯所部之軍隊爲攻長主力軍李奎元范國璋爲攻長襄助軍田樹勳吳新田爲攻取寶慶益陽等處主力軍張宗昌爲攻取攸縣安仁等處主力軍潘綱爲襄助軍以專責成王占元來電堅辭巡閱使已經政府去電慰留王尚未聲明就任前日仍有一電到京略謂占元業電堅辭湘鄂巡閱使對於湘事不能負責政府致電湘南請即直接拍致張湘督及各師旅長不必再由鄂省轉逹以省手續云吳光新以餉糈不濟軍心渙散亦曾力辭檢閱使政府於前日（十六）拍電吳氏極力慰留原電大意云咸電辭職具見撝謙惟時局孔艱正在共濟所請辭職之處着勿庸議當迅速率隊入湘維持危局所需餉械政府自當極力維持 
　　長沙失守後張敬堯退駐岳州近聞張氏昨復有電到京略謂敬堯所部除死傷外現已全數召集所有潰兵銳氣雖稍有挫但敵愾之念尚深均願奮勇前驅誓圖效命惟敬堯不才恐難勝任務請另簡賢能接替免致 
 
 

Page 7

 
 
有搶掠敎堂槍斃敎士之事商場尤遭蹂躪張敬堯於十四晚查出爲首軍士數人槍决目前稍爲安靜然商民已逃徙一空僑岳西人近由范國璋護送赴美艦躱避現時岳埠治安由范師擔任維持范師所部抵岳近在半數以上由城陵磯分向平田舖等處屯紥 
　　在京湘人以張敬堯雖已退走若不再從根本澈底解决難免不再蹈前此紛擾覆轍特擬集合省外省內各界人士組織一湖南民治促進會專門討論廢督裁兵及善後各問題發紓正當之輿論作爲有力量之主張並聞此會之發動完全由學界原動實一平民式之團體刻正草具宣言書及章程想不日即可開成立會 
[京華短簡]  
　　日軍佔領廟街後以我國砲艦有助激黨轟擊日軍之嫌疑决予扣留查辦茲據黑龍江訊停泊廟街之江亨利綏利捷三艦均被日軍實行扣留同時江离艦長陳世英利綏艦長吳廷光利捷艦長林培熙及其他艦員等亦被派兵監視聞黑龍江防司令王崇文得此消息以上述三艦自上年停泊廟街對於日俄戰事向係嚴守中立故各艦所存彈藥較諸原發數量并不減少此實可以證明未經參預戰事業將此旨函致日軍司令部詳細解釋一面并電中央報告事實眞相矣 
政府昨據滿洲里諜報員來電報告政府謂俄自伊回國僑民二千餘名行至謝黨戰綫郭逹站等處不容通過已與之嚴重交涉現已將僑民送至滿洲里 
巴黎和會組設交通股協議國際交通事宜所有成立經過情形已誌前報聞顧專使近又續電政府報告交通股已將萬國鐵路制度之公約擬就草案內容共分六項（一）規定萬國運輸聯絡辦法（二）規定商品運輸統一辦法（三）規定車票直接及車輛互用辦法（四）規定萬國運輸平等待遇辦法（五）規定與會各國互守平等主義辦法（六）規定與會各國對第四條解釋不同辦法以上各項均附有詳細說明現由與會各國委員抄錄副本寄呈本國政府請示 
　　昨星期四國務會議議案如下（一）爲延吉道道尹張世銓免職問題結果照准以蔡運升繼任（二）爲批准奥約宣告全國問題結果由全體閣員署名由大總統以敎令發表（三）爲外交部交通部邊防處參陸合議抵制日人擾亂中東路問題結果因所訂防止之法不甚完備故主張仍發交各該主管機關從詳修改後再由閣議議决（四）爲前次信陽兵變外人所受損失應如何賠償問題結果責成外交部詳細開單再由財政部酌量撥償（五）爲端節前之開支問題無甚結果此外關於湘省事件亦略不討論 
　　昨日新衆院開會出席者二百零九人已足法定人數遂即正式開議首先議决者爲常會期將滿主張延長會期案結果延長會議兩個月又通過郵政法案至公使同意案尚未投票 
[日人擬收買廻旋島之傳說]  
中美新聞社譯密勒評論報云數星期以來中國南方之各報紙多載一報告謂日本政府近擬取得控制廻旋島之權此島係一小島住於台灣海峽之中適當台灣島與中國福建省之間該島並無商業上關係而於海軍控制臺灣海峽之軍事上則大有價值聞日政府宣稱欲發展採珠業向閩省中國軍事當局建議以二百萬元購該島按該島當中日戰役終時與臺灣島一併割讓日本後因英法兩國抗議乃還諸中國中國北部與香港間之商業必須經過臺灣海峽聞閩省商人已向北京政府抗議出售該島日人於兩年前曾圖在厦門設立海軍港亦復失敗云 
[北大之現在與將來（野）]  
　　欲知北大之近况可分現在與將來兩項言之所謂現在當然指暑假以前所謂將來則係指暑假中與暑假後兩時期現在事項比較的尚不甚重要至將來事項雖尚在籌辦或計議中而一經實現則於學界之影響頗大此吾於叙述之前所以不能不鄭重聲明者也 
　　（甲）現在現在之可紀者（一）照常考試廢考之說早已不成問題二十一日開始舉行年考亦已早有通告此次在考試之前未曾停課一日而考完之後且須補課五週在各敎員中亦無一反對者（二）開始接待投考新生本屆該校招考新生早經公布於各報日昨乃在第一院第一層樓闢出空房數間以爲接待投考新生之用內分審查文憑查騐身體報名註册三處日內已有新生到校報名矣（三）學生組織夏令會前數日該校學生因感南京高師有夏季學校之設頗思仿而效之嗣以校內重要敎員已多先期許南高　請此時不便變更且本校旣右補課之舉亦可聊以自慰因此遂將此議打消惟夏令會則仍設法組織期於必成會中組織關於衛生講學戲藝諸端規畫頗極詳細現已有多人入會矣 
　　現在之北大復有可附述者二事即（一）連日到校參觀之人極多或團體或個人聯翩不絶（二）該校屢開名人講演會且所任講演之役者多爲外國有名學者而所講之材料又多爲中外合參比較之學說如日前捷克公使ＨＥＳＳ講（玄奬與印度哲學）今日德國尉禮賢博士講（中國哲學與西洋哲學之關係）聞尉氏在中國已二十年曾於青島設有禮賢書院研究中國哲學極精已將中國經書子書譯成德英文數十種善操華語今日在第三院講演即未假通人其對於中西哲學之批評亦頗有獨到之處略謂西洋哲學不重人事而流於空想是由外至內的其長處在有次序有評判精神其短處在不能與實際接近所以科學發逹遂將他一部分之勢力奪去物質文明發逹他就不能統御指揮中國哲學重人事是由內至外的其長處在處處能就實際着想不流於空虛而短處在不能應人心時勢之變遷現在舊社會没有了要改組新社會究竟用甚麽法子呢最好能將中西兩種哲學混合起來去其不好的部分留下好的部分另立成一種新哲學拿他來指導人類的行爲那就好了其大意如此是日大雨傾盆而來廳者頗衆苟由此力進不已古今中外學術之溝通將以大學爲交易之所此正杜威博士所謂以大學爲古今中外學術之做媒人是亦一種好現象也 
（乙）將來（一）將來之在暑假內者有蔡校長赴南洋募捐並赴巴黎二事何以募捐因籌欵辦圖書館也何以赴法因籌辦里昻大學也本來該校籌辦大圖書之動機已非一日惟以建築購書必須鉅欵即以建築一項而論亦至少非得二十萬元不能蕆事現在國家庫空如洗安得有此欵項以應其需而爲大學將來發展文化計則又不能不有此大規模之設置一再會議乃决定赴南洋募捐之一法並議定由蔡氏自往因蔡氏素爲華僑所信抑也由南洋再赴巴黎可以一次旅行辦成兩事里昻大學籌備有日現在校址已經决定經費亦復無憂秋業開始决可成功故蔡氏趕至巴黎帮同籌備並參與開學盛禮爲中法文化交通史上留一絶大紀念（二）將來之在暑假後者亦有數事（一）爲添設敎育功課該校本擬於下學年增敎育一系以備本科二年級學生之專習嗣以敎員人才難得僅有杜威與蔣夢麟兩博士究嫌不敷分布且蔣氏兼任其他校務所任敎授鐘點亦不能過多因此議决下半年敎育系暫行緩設惟於哲學文學各系中增設敎育功課以備選習大約已經預定者係杜威講敎育哲學及敎育史蔣夢麟講中國敎育史及敎育學陶履恭講敎育社會學（二）爲預科變更編製特設一主任以專任其事（三）爲籌設女生寄宿舍特設女學監（四）爲特聘王國維氏爲國文系敎授王氏原爲中國專攻哲學文學最早之人著書頗多現由該校蔡校長請其敎授中國文學等科聞王氏已允其請下學年一準到校此因者大率多爲屢經討論已决定之件至於建築大圖書館一事如果籌欵有着暑假之後亦可開工云（六月十五日） 
[唐山開灤礦工風潮卽平]  
　　唐山開灤礦罷工風潮本報曾略紀天津專電茲據上海開灤礦務局來函謂上海各報館所載天津開灤礦近今罷工紀事殊與事實不符據六月十七日天津開灤局電稱報載唐山開灤礦罷工情形頗爲失實近三星期內曾有三礦發生小罷工兩處即經解决餘一處乃在唐山附近約歷一星期之久工人提出之要求內有數條不近情理但每次一經局中明白開導告以凡近情之理由本局自當加以考慮以紓工人困難工人卽照常工作至六月十二日罷工者均全上工此後工人工作甚勤出煤之豐富爲前所未有 
[張敬堯出走紀]  
　　十三日長沙通信云張敬堯之出走也在十一日上午尚無此念蓋其意非至水盡山窮必不收手即至必要時亦斷不肯留一完完全全之長沙以與敵人故是日尚嚴催商會繳納現欵迨至午後前方形勢大變駐湘各領事聯袂前往督署謂張督云聞湘潭寗鄉均將不守貴督究將如何張氏初尚露倔强之態毅　答云必予痛擊領事謂如南軍仍然猛進又將如何且貴督自問兵力能維長沙秩序否此時張始俯首不答領事又云貴督如自問不能維持則敝領事等爲僑民計將有相當之布置貴督主見如何即請作答張仍默然領事又云大約貴督力尚不能及此惟戰時須劃定戰綫離城必在三十里以外張始答云貴領事之意無非欲勸我退走我當於今日退保岳陽領事乃興辭而出張　是一面傳知在省各文武一面搜集其所有輜重運上輪船又恐南軍逼近復就貢院西街安大砲一門砲口向南以備緩急時抵禦十二日早二時後即發砲放火逃出長沙張氏旣逃商會長張先贊亦即逃去商會恐亂秩序乃推李逹璋等二人往迎南軍推副會長陳國鈞暫代會長前往警察廳與曾任警察官吏之劉綬卿張灼棠等籌商請其派隊巡邏以維秩序蓋劉張等已召集警察百餘人並搜得槍枝多桿並制服百餘套也旋又由該會召集紳商會議組織紳商維持治安會公推湯蔭棠等駐警廳以支配軍隊保護要隘爲專責并推張仲恂等駐商會以招待是日出力民軍又公推楊興權暫代長沙知事推仇菱生擔任電局主任聞是日由湯蔭棠編制成隊者約有數百人至大隊南軍尚在湘潭寗鄉一帶惟李韞珩所備之湘南警備隊於十二日下午四時由湘潭抵省沿途商民均不約而同鳴鞭迎接人山人海觀者塞途李司令入城卽將所部分駐軍民兩署並貼出布告凡奸淫擄掠造謠惑衆無故放槍洩漏軍情者皆斬是日水陸警察及先行到省之南軍均已派隊巡街人心大定惟各舖户尚未開市郵政局亦尚未照常辦公 
　　十四日長沙通信云本月十一夜（即夏曆四月二十五）三更時湘督張敬堯託庇日本兵艦潛逃湘南軍隊即於十二日午後入城長沙商民皆鳴鞭爆歡迎商會立備酒席爲之洗塵此次張督之失敗第一固在無知識而又失民心也當吳佩孚撤防之際僅派岳陽鎭守使吳心田以輸送卒所新編之一師赴衡州接防而未陽祁陽安仁等處皆不過問以爲其防地如果有失皆吳佩孚之咎於自身毫無關係也於是湘南軍隊乃乘機進據三縣并要求割讓而前年南軍退走時潰散之兵四方皆發見矣吳心田之軍容不整亦相繼乘隙而逃由是衡州寶慶茶陵攸縣醴陵安化新化甯鄉湘鄉湘潭等處遂不數日而全陷矣此次吳佩孚之撤防固爲直皖關係當對敵之時不僅張宗昌李奎元范國璋等不爲張効命卽固有之第七師及新編之第一第二兩師曁補充團補充旅皆無心戰鬭加以湘省山道崎嶇河港紛歧匪兵四起東西不相顧首尾不相聯故此則處處失敗彼則在在得勝前譚延闓電稱攻衡州取寶慶皆係潰卒所爲以余所見確非虛語株州之役余所親見先是北方以大軍駐守株州與南軍對峙彼此皆未開火因蕭華山之匪近千人將（上方退下）停留花石之北軍團餘逼走易俗河並搶刦該軍之器械無算於是株州之軍以爲南軍已到易俗河斷其後路不戰而退棄械者居大半而易俗河之匪以爲大軍旣到衆寡不敵亦退回花石株州之南軍遂不戰自勝順流而下至易家灣斯時北軍有昭山之險當然可守乃長沙東西南北四面土匪又起截取鎗枝子彈北軍莫知所措以爲南軍神奇莫測早已喪膽實則爲零星股匪所掠奪也譚延闓爲地方計不得不從事收撫一面加意奬勵一面令北軍繳械每人予四元作川資使其歸里不加殘害因之仁德之聲大播北方之事心大散所以張之一敗塗地至於此極也張自到湘以來兩年有餘省城內外姦淫擄掠燒刦焚殺無所不至省垣尚且如此四鄉之横行可知民怨沸騰兵懈將惰况復七八月不發薪餉任憑軍人如何搶刦一槪不問對於僚屬毫無誠信對於友軍專尚詐欺全憑意氣用事以致衆叛親離獲此此結果哀已 
[危急中之岳州]  
　　李奎元退鄂吳光新到漢 
　　武昌通信云長沙旣陷張敬堯退保岳州湘陰爲岳之掩護守湘即所以守岳乃昨十五黎明李奎元由水道引退（前傳李奎元於初十離長來漢者係李之幕僚）同時南軍趙恒愓佔領湘陰傍午趙軍在邊界與張部衝突勝負尚未可知惟聞岳州張部不願再行作戰彼此集議密謀逃走形勢非常險惡李奎元已於昨晚率一旅到漢岳州現狀益危鄂中防務自然益當注意王督對於羊樓峒又調鄂軍第一旅尹同愈所部協防岳州軍電昨早已通武岳路仍僅駛羊樓峒以上所以遏北來之潰卒也據某方面消息張敬堯到岳逼令商會供獻召集散亡某日北軍中謠傳南軍離城僅四十里一時秩序大亂星期日下午三時城外卽行搶刦湖濱學校代理校長雷瑪特君聞及於難先是潰兵至岳岳州稅務司雷白安特已備輪將各國男婦之在岳者裝送來漢雷瑪特君爲聖公會長代理某君校務與某君之女公子荷麗不忍見人民罹禍不肯來漢亟於湖濱學校設婦孺救濟會時婦女避此者頗多潰兵闌入（聞係十一師）意在刦掠雷君出而阻止遂遭戕殺各外人在漢聞此電信咸甚憤激已電駐京公使交涉矣刻張敬堯日坐兵艦望吳光新早日到岳以資防禦吳氏繞道津浦於昨十五日午前由日輪大福抵漢在特别區私宅（即前德華學校）稍事憇息即渡江訪王督磋商岳防不日赴岳會同張敬堯整理潰兵與南軍决戰至所部十五師及在上海兵工廠所撥軍械現在在運輸中不日當可到漢惟對於湖南檢使亦已通電力辭說者謂湖南已去檢閱奚從吳亦自知無能力且王已三次電辭故亦從而辭之也 
[南京快信]  
　　齊省長辭職電極簡略一經慰留辭意或可打消各方面已爲齊省長去職後之運動佈置地方士紳組織韓國鈞旅京蘇人組織段書雲李督密保周嵩堯汪瑞闓大約有希望者不下十餘人 
　　浙省長齊耀珊昨晚七時抵寗即入城會晤乃兄耀琳今日早車北上同行者二十餘人 
　　李密保軍署秘書長周嵩堯才堪大用府復交院存記李督在京組織江蘇督軍公署駐京辦事處委何恩溥爲委員長秦洸爲機要委員魏家昌爲庶委員王闊城爲書記張子琨爲譯電員 
　　省議會議决之九年度預算案昨已由會咨送省署聞可不交會復議 
吳光新電告篠日由漢赴岳州 
地方通信 
[蘇州]  
　　掩捕趙阿寗未獲上海地方檢察廳被控賄縱販土犯趙阿寗一案經上海地檢廳查得趙阿寗係（吳縣常熟交界）湘城鎭北面之曹家堰人特派偵探隊士徐惠保會同常吳二縣探士法警等前往曹家堰地方掩捕詎趙早已聞風遠颺遂傳地保查某盤問一番而回又聞趙阿寗之妻素居蘇城某巷中事發之後其妻亦已逃匿他處矣 
　　警佐濫用刑訊之控案本年正二月間有水警某區書記陳錦清至間門馬路民興新劇社看戲少頃又有水警巡士二三人亦來看戲管門人攔阻不准入內致相口角陳錦清上前干涉並斥管門人不應攔阻遂致打架被巡警將陳錦清拘送間區警署經警佐李文漢訊問不知如何李竟將陳刑責（或云責籐條或云責手心）然後斥釋蝀釋出後即將書記職務辭去立即具呈警廳道尹省長等處以李警佐非法審理濫用私刑請求澈究依法嚴懲云云即經省長飭道尹委員調查核辦迨委員查復之後日久杳無消息陳即另赴吳縣公署依法起訴經曾承審員受理日昨飭傳該警佐李文漢及陳錦清到案開庭訊問聞兩造各執一詞尚須續傳人證再行復訊 
　　杜威到吳先聲美國杜威博士則由中西各敎育團體敦请來蘇講演迭紀本報茲據確訊已承博士函允於本月二十六日蒞吳二十七日在吳縣敎育會講演二十八二十九兩日在天賜莊東吳大學校講演並預備俟杜威君抵境時假留園開歡迎大會　　鎭江 
　　民食恐慌談鎭郡米價日漸飛騰經紀小民大起恐慌招商碼頭昨到米船三十餘艘約計三千石米董王君等以米價飛漲至每石十一元有奇特公同討論新到米糧不准囤户囤積一面由丹徒縣張知事出示平價自即日起各行米價零售不滿斗者須酌量低廉以惠小民至於沿江新洲老洲一帶濱臨大江居民約數萬户近因江北各縣令禁運米不准出江行商亦不敢搬運洲民無米爲炊有嗷嗷待斃之勢公議集資赴江北高寳汜等處購運秈米到洲平售以潛民食現經兩洲各紳董呈縣請予核奪不知若何批示也 
　　揚州 
　　揚子棧長易人十二圩揚子棧長張雲衢近以曾事棘手頓萌退志呈請辭職遺缺經段運使呈經鹽務署核准轉呈總統任命陳鎔（鐵庵）充任 
　　令知部委抵寗部委禁烟察勘員丁　已於七日抵寗齊省長特派候補道尹程學恂陪同會勘以資接洽並由省署通令各縣知照江都佟知事奉省令後已飭區遵照矣 
　　杭州 
　　浙公民希望廢督電北京大總統國務院各督軍各議會桂林陸巡閱使廣東軍政府雲南唐督軍上海孫中山伍秩庸唐少川諸先生鑒慨自國內紛爭武人專政政府命令不能出國門一步國已不國亡將無日我浙江盧督軍出身行伍手握兵符首倡廢督願爲各省始公忠謀國實屬難能伏祈大總統俯順其請各統兵將帥贊成其說俾得早日實行以安我民不勝迫切待命之至浙江公民代表張駟羣王培燏黄大樾程干青等叩 
雜評一 
[徐張到京（默）]  
　　或勸其來或阻勿來之徐樹錚今已到京矣屢傳其來而屢不來之張作霖亦有到京消息矣徐到京而安系又形活動張到京而曹李將繼續而至醖釀已久之政局至此或將有若何之發展也 
　　然以表面言徐樹錚見已派形勢不佳已露自圖轉圜之意張曹李三督之召又爲調停北洋派衝突則徐張到後或竟於政局上得一敷衍方法暫免內部之决裂而告一段落亦未可知但一返觀其實際兩方準備作戰久决不輕易消滅且其糾紛之爭點亦實無法解决以最近情况言之彼此相摩相激已有漸入肉搏之勢然則徐張之到京或且爲皖直破裂之導線而時局頓呈一急遽之變態亦未可知吾故謂徐張到京之結果實不易測也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美商會討論疋頭業現狀]  
　　字林報云十八日本埠美商會二次開會討論疋頭業現狀與議者美商行十八家討論之下得悉英商行經售美國疋頭者頗多而美商行輸入英國疋頭者亦有數家估計是日到會者佔疋頭業全部百分之十五會場所考慮之點爲現存與將到之貨聞其數在比較上尚不爲多至於取銷定單一事衆意此層就美國方面而言尚易辦理會議時有一方面來稱現有洋布商數人已避匿無踪所定之貨不下銀八萬兩但此消息並未證實衆意目前時局未可認爲十分嚴重後卒决定俟英商會函覆後再議進行聞英商會之疋頭業董事定於星期六日集議云 
[進口各業金融維持會成立紀]  
　　進口各業金融維持會係本埠進口各業商人等所組織因近來先令大跌市面恐慌已極急需設法維持故該業於本月（六月）十七日在各路商界總聯合會開成立大會到會者進口各業三百餘人由林君登台報告金融漲落情形請衆討論辦法遂公推朱賡石君爲臨時主席先報告本會發起之原因略謂上海市面現因先令大跌貨價又漲恐慌逹於極點若不設法維持不但我華商方面均有身家性命之憂即洋行方面亦將大受影響且上海爲我全國商業總滙之處上海市面若有搖動各商埠均難支持對於全國金融亦有重要關係且本會於上海二十九日發起至今不過三日贊成加入本會者已有莊號二三百家之多各團體來函贊助者如鐵業公會洋布公所泰西食物公會呢絨公會等均極踴躍即請諸君發表意見云云次陳惠農君演說略謂今日開會兄弟（陳君自稱）非常歡喜非常佩服因從來組織團體未有如　踴躍也今日貴會問題甚大先令如此之縮貨價如此之跌上海業進口貨者吃虧十成之八以上就全體計差不多要吃虧六千多萬左右試問諸君怎樣辦法就上海銀行每星期六發表之查倉單其存現銀多少諸君應該知道的故諸君今日之會不是諸君個人問題是上海全市問題不是華人一方面問題是華洋兩方面問題且關係不止上海一處全國都有關係貴會直接爲上海同業計間接爲上海全體計亦爲全國市面計維持上海金融卽維持全國金融日商方面所以肯讓步結束者表面上雖爲聯絡感情實際上因國內金融恐慌早一日結束卽早一日將現銀運回本國救濟市面英美商家與華商感情甚厚斷不肯使日商專美於前且資本較爲雄厚非至萬不得已不肯遽行讓步惟洋人至我國通商對於華人方面亦極聯絡感情維持大局蓋英美國家素以公道正誼表示全球亦斷不肯使我國市面敗壤至不可收拾諸君旣以維持金融爲前提苟有妥善解决方法外人亦必樂從請諸君從長討論放膽做去云云到會各業代表相繼討論大致僉謂市面之所以到如此地步者先令之大跌價固屬一重要問題然往常先令跌價定貨價落今滙價旣跌定貨價昻其故一進口出口各貨有連帶之關係往常進口貨吃了虧出口貨若多市面亦可調節今進口貨旣受此大虧出口貨又停滯不動且有已定出口之貨洋商方面以無利可圖復行退定以致百貨擁擠金錢不能流通其故二目前米價照平時漲至一倍之多內地米糧以大批出口之故亦形騰貴米價一貴進口各貨祇有來路而無銷路其故三國內不統一戰爭四起交通阻塞上海爲商業中心地點內地各客帮之在上海採辦洋貨者現均停止交易試問上海各莊號何能獨擔此重責且歐戰未停以前各國或因噸位缺乏等情往往不能按期交貨莊號對於客帮之信用因此亦有損失其故四向來銀行錢莊對於進口各業信用最著自先令暴落以來素所來往之銀行錢莊不肯輕於滙劃金融一經停滯更何交易之可言其故五據上述五種原因均於金融界關係甚巨有一於此已足制華商之死命今則五種問題同時發見外又加以先令滙價問題試問同業諸君除停止營業外尚有何法可想况先令之漲落無歲蔑有然從未遇有如此之巨變倘洋商方面能體諒華商實在困難情形設法施救不至令全市破產固屬大幸惟本會旣爲維持金融計亦當公同决定辦法條陳外交當局採擇請我同業諸君推舉代表悉心討論認定維持金融四字爲唯一之標準遂推出臨時幹事十二人（樂葆庭李學暢賀雲章柯茂生傅德予李聆笙費福卿葛佐亮林久欽理勵青翁子漁趙晉清）鄔志豪君演說略謂鄙人以市面爲大家公共之市面到此地步應盡一份子之天職要知維持金融四字無分中外心理皆同市面設有搖動如漏舟遇風浪無論知愚貧富同歸於盡又謂諸君對於貴會宗旨均已明瞭鄙人請以簡單之語聲明之維持洋市面聯絡中外感情爲貴會應盡之天職并提議兩條辦法一電北京外交團一上書本埠領事團及英美商會衆皆贊成次張慕曾君演說注重固結團體始終如一多勉勵之語主席宣言團體成立應有一定手續今因時機急迫不能按照尋常辦法請大家原諒又提議聘請外交顧問與外交當局接洽衆皆贊成遂散會 
[民食問題之昨訊]  
　　米價昨又跌本埠米價邇因節關蘇浙內地各埠到貨漸多南北市河下船貨有一百八十餘艘米店因端節以前銷路有限又值霉雨連綿故惟有廉價脫售俾得現欵應用昨日高貨跌至十一元四角中次貨十元左右經濟稍裕者多有購買以備節後回漲時圖利云　　省內運米不扣留江蘇水警第一區前奉第二廳令飭禁米出口一案除轉令所屬遵辦外惟出境米船是否同在扣留之列因原文內未奉明示故又由沈區長具文呈請核示在案前日奉到蘇省水警第二廳趙廳長指令內開查核所擬辦法甚有見地惟省署現已規定本省連米祗銅山崇明松江三縣適用護照其餘各縣照舊流通如查所運之米並非駛出蘇境者一概不必扣留以暢米源而維民食仰即轉令所屬一體遵照此令 
　　私米暫緩分撥在楓站截獲扣存滬杭車站之滙通轉運公司經運出境之私米十四車已奉省令充公撥充江寗上海松江三縣平價現經上海縣沈知事從事分撥已移咨江寗松江等縣委派妥員來滬以便訂期實行撥派在案茲聞沈知事正在辦理間忽奉浙江盧督軍電令謂此米尚須復騐已咨請江蘇省長派員舉行等因因此暫緩分撥業已抄錄原電移咨江寗松江兩縣知事查照辦理並聞此項食米十四列車已由浙督令知滬上軍團撥派兵士數十名在車站周團守護云 
　　兩路員役因米貴加薪滬寗杭甬兩路全路員役及收票軋票員等近因米貴原有薪水難以開支曾具呈禀請車務總管酌加薪水茲聞業由兩路車務處議决加薪辦法定於七月一日起實行加薪如每月薪水在五十元以下者略加二成半五十元以上百元以下者酌加一成惟一月薪水在百元以外者仍照舊章發給云 
　　商務書館救濟員工本埠商務書館近因米價昻貴爲體恤員工起見無論其爲職員工友及店司茶房等均一律酌加津貼凡在十五元以內者貼給二元十六元以上至二十元則貼給一元女工數百人每人月貼一元即於本月爲始俟米價回復原狀後方行停止該館優待員工於此可見一斑 
　　紗廠工人不願食平糶米楊樹浦上海紗廠男女各工人邇因米價騰貴不敷度日昨日擬請廠主加增工資廠主方面擬照三新紗廠辦法購米數百石每石貼洋若干平糶與各工人詎各工人不允此議定欲每人每日加工資若干以資貼補現在雙方尚未解决也 
[端陽節之各機關狀况]  
　　今日爲舊曆端陽并爲國定夏節例應停止辦公惟適值星期故本埠各機關概於明日（二十一號）補停一天公共會審公堂亦照此辦法所有明日應訊刑民訟案一律停理至後天星期二照常辦公昨由關正會審官除函咨星期一輸應到廨陪審英美兩國副領事查照外並飭令檢察處條示頭門仰闔署辦事人員曁刑民訴訟當事人一體知悉 
　　英美總巡麥高雲氏亦以端節收賬道上行人較多爲保護商人起見特諭所屬各捕房捕頭加派中西探捕各於所轄地段內嚴密梭巡以免意外 
何護軍使以本月二十日爲舊曆端陽令節各營兵士均應暫停操練一日以示體恤惟輪值勤務如站崗守衛及夜間巡查各職務仍當照常辦理以重防務凡應行休息之兵士不准請假遠出所有駐滬之京師憲兵第三營九十兩連各憲兵平時供職服務甚爲勤勞現届端節應由營長特别賞給猪肉數十斤以示鼓勵業於昨日通令各該營長遵辦矣 
　　上海兵工廠之砲鋼彈機四廠及槍廠等各頭目工匠夫役小工人等均係論工計資每逢星期停工照章扣發工資茲届端節循例應得停止工作一天惟二十日適逢星期自應補停節假一天昨由謝總辦傳諭各廠自二十日起停工休息二天應於二十二日起照常開工所有江南造船所各工匠亦奉所長劉冠南諭令一律停工二日以資休息云 
　　滬寗杭甬鐵路管理局昨奉交通部令略云本月二十日爲舊曆端陽佳節適逢星期日應於二十一日補行給假一天仰飭所屬查照等因任局長奉令後當即轉令電務處車務處及本局文牘科各領袖須於期內酌留幹員辦理要公外他如工程賬務機務各處均於是日休息一天惟兩路各車站仍照常行車一律升旗誌慶上海租界華界公立私立醫院皆於端節停止門診一天西門外唐家灣茂興花園主慮某近自美國購來大麗花數百種現正盛開五色紛披頗堪悅目該園主訂自端午節日起至十八日止在半淞園特開大麗花會二星期以供衆覽 
[兩路局近事]  
　　運浙米細騐護照捐票滬寗滬杭甬兩路管理局任局長昨日（十九）奉到江蘇齊省長公函略謂頃接浙江省長咨稱日來浙省米源缺乏米價騰貴浙商紛紛呈請前往皖贛兩省所屬採辦米糧以資接濟等因當經照准嗣後如有浙商向皖贛兩省採購食米運浙若有相當護照及各該出發地點捐稅等票爲憑過蘇時應准放行除分别咨行外合行函請貴路局分飭所屬各車站遵照辦理云云任局長奉函後即令車務處轉令滬寗滬杭甬兩路各站關於上述兩省米糧運浙過蘇由本路裝運者務將護照及捐票詳細核騐如果相符應即照運勿阻仰各遵照云云 
　　充公米核算留車等費日前楓涇車站扣留運浙食米十六車除在楓涇卸落二車外其十四車曾經拖回上海南車站經上松兩縣知事會驗呈報省長等情已誌本報茲悉昨日（十九）上海縣沈知事特函致滬寗滬杭甬兩路局長任小山略謂茲奉江蘇省長電令准將楓涇扣米充公分撥平糶局平價出售等因經任局長接函後分令警務處車務處知照並由車務總管飭令上海南站長將該米車之運費及按日之留車費詳細核算開具清單以便向縣署取付該站長奉文後已查照是項米車到站日期應收留車等費着手核算聞統計約二千四百餘金云 
[各公司輪船消息]  
　　太古洋行之武昌輪船昨自長江來申其進口貨中以衡昌衡義及萬興裕之大宗桐油以及甯山茶葉百數十簍出口貨之已裝者爲海參雜糧蓬布等項 
三北公司之華葵由烟台裝來泰記之井陘烟煤六百噸硬煤二百噸又東瑞及義記之荳一千五百包復興源之蛋白一百四十七件又公興蛋白三十一件協成怡豐和土酒一百三十五件同和泰絲頭三千斤東順裕及協升泰粉絲四十五包並蔴袋等雜貨百餘噸 
招商局之華大本日開赴長江各埠裝有裕中紗廠之車油二十桶義源之烟咀二十箱又有蓬布二十四件係裝赴九江蕪湖者此外則爲藥材絲經等項 
大英火輪公司前日由香港到滬之（ＳＴＡＬＢＡＮ）號輪船聞係新近增加來華者現在停泊吳淞大抵須七月二十號左右開駛還英云 
　　提督輪船公司之（ＷＥＳＴＣＲＯＳＳ）原定在本月十七日卽可由比國開抵來滬現以途中延擱致不能依限進口大約須展遲一星期云 
昌興公司之俄羅斯皇后由美洲温哥武經横濱神户長崎而至上海於今日上午二時行抵吳淞所有乘客郵件由該公司渡船亞歷山大號約於上午九時半可以運至外灘工部局碼頭起岸 
　　中國郵船公司之尼羅號由昨晨離香港將於後日（星期二）天明時可抵吳淞所有乘客及郵件於是日上午九時半由該公司之渡船駁至海關碼頭該輪於當日下午卽須開行乘客等須於是是四時以前至外灘海關碼頭乘渡船至吳淞換輪云 
文滙報云中國太平洋公司之輪船西那代里亞號將於星期一日到滬載有木料頗多約四百五十萬英尺是日即須起卸至二十七日卸完然後裝貨開赴波特蘭云 
[一週間之金融調查]  
　　進出口數此一星期間（十四號至昨日止）國外所來之金洋與大條銀尚未進口而標金裝往國外者計大阪去（每條十兩）三百五十條美銀幣運往舊金山者一百萬元其餘咸係國內由南京無錫蘇州嘉興蕪湖等處共來現洋一百五十四萬元寳銀裝赴南京天津兩埠者共有一百零一萬兩又厦門去現洋五十萬元又杭州去洋十萬元進出口比較似較前届减少半數矣茲將逐日進口出口之銀洋細數列下十四日中國銀行從漢口來洋十五萬元又蕪湖來洋五萬元交通銀行由南京來洋七萬元又裝去寳銀五萬兩十五日交通銀行由無錫來洋十萬元又南京來洋七萬元中國銀行亦從南京來洋十一萬元又裝去銀八萬兩交通亦去銀五萬兩正金裝大阪去標金三百五十條十六日中國銀行由無錫來洋八萬元又南京來洋十一萬元交通銀行由南京來洋七萬元又鹽業銀行來洋十一萬元又裝去寳銀八萬兩中國銀行亦去銀八萬兩各莊裝赴厦門去洋五十萬元交通銀行裝南京萬元又南京來洋十一萬元交通銀行亦來洋七萬元又裝杭州去洋十萬元又天津去寳銀二十萬兩中國銀行裝南京去銀八萬兩十八日本街錢莊由嘉興來洋五萬元中國銀行由南京來洋四萬元又交通銀行七萬元又裝去銀五萬兩東方銀行裝赴舊金山去美銀幣一百萬元中國銀行裝南京去銀八萬兩十九日中國銀行由南京來洋十一萬元又交通銀行洋七萬元又裝去銀五萬兩中國銀行亦去銀十六萬兩 
　　洋釐十六日上午以前常在七錢二分七釐七五至七釐半下午因有華商買進現洋裝運出口故價稍好自七錢二分五釐半最高價十七日上午爲七錢二分九釐十八之後漸漸减小蓋爲華商舊曆端節收賬之期用途寥寥致十九上午最小到過七錢二分六釐一二五下午七錢二分六釐八七五大勢節後洋釐不致大漲緣內地土貨出口有限故也 
　　銀折　此七天中錢莊拆息頗爲平穩十六日之前最大爲一錢六分最小六分以來常在六七分之間據云業進口貨者因國外滙率變遷甚大受虧不知凡幾已到之貨由同行集議補救之策互相暫爲止出况近日錢莊銀行對於進口業及棉紗業之逐日進出銀兩非常注意皆抱穩健主義以是銀根鬆動至六七分也 
　　國外滙兌前屆調查之日鎊價爲四先令九辦士大條銀近期五十辦士一二五遠期五十辦士十四日鎊價長二辦士十五日忽縮四辦士他國滙水亦均變更而近遠期大條銀縮四四二五十六日更縮至四十四辦士是日鎊價雖弗動東滙已改爲五錢八分二五紐約八十八元七角半之後至十八日仍復回長至四先令十辦士束滙改小至五錢四分半紐約改爲九十六元五角迄今表面上雖無更動而此數日內各銀行之結進結出之各國滙率或縮或長令人驚異是以外間浮言甚多云云 
　　給赤現金此一星期之銷場對內平平對外略有且其中做心思者仍不少以是先令縮至四先令六辦士之午前給金價最高到過二百六十七八兩以來步步跌落昨爲二百四十二兩恒孚足赤亦自三十九元回小至三十六元半楊　和永豐餘泰亨源大豐永等均小至三十五六元不等三日間每兩相差洋兩三元矣　　期貨標金近數日中七月份標金忽漲忽落甚大半日中（每條十兩）之價上落二十兩之外即如十八日上午開盤爲二百四十八兩旋又漲至二百五十一兩五錢下午收盤時竟跌至二百三十三兩於是金業中人及有關係者咸受大打擊蓋此時做多頭與空頭咸不敢預測毫無根據以致是日做過交易者十成之中可以獲利者扯三四成而已且昨日鎊價雖無更改祗有遠期大條銀縮三七五而大條銀電報未到之前最小（七月份）價到過二百二十九兩五錢旣到之後飛漲至二百四十三兩午刻收盤爲二百四十兩零五錢頃刻間已相去十兩之外設今日（星期日）大條銀繼縮金價勢必續漲長則仍須回小也 
　　各銀行查倉單昨爲星期六調查中外各銀行所存庫中兩銀共計三千六百十七萬兩洋一千八百九十七萬元大條銀九百七十六條較（十二日）少存銀九十三萬兩洋則多存九十三萬元大條銀亦少存一百四十五條美銀幣已無矣茲再將逐行細數列下麥加利存銀一百六十五萬洋九十六萬滙豐存銀一千零三十萬洋二百十五萬道勝存銀二百二十九萬洋五十萬東方存銀二百八十萬洋二十六萬花旗存銀六十四萬洋一百二十萬大條銀二百八十九條華比存銀六十萬洋四十萬和蘭存銀三十八萬洋六十三萬中法存銀九十八萬洋一百零八萬通商存銀四十萬洋五十萬中國存銀一百五十八萬洋一百七十萬各莊存銀二百七十五萬洋一百九十萬交通存銀一百八十萬洋三百二十萬有利存銀四十五萬洋三十五萬菲律濱存銀四十六萬洋八萬友華存銀四十萬洋四十萬滙興存銀三十二萬洋十六萬滙業存銀十萬洋十萬華商各儲蓄實業等銀行均不在內 
[上海物價指數表（三十五）]  
　　財政部駐滬調查貨價處本月第一週（五月三十一日至六月六日）上海物價指數云本週指數爲一○信八五比前週又高千分之六比前月本週高千分之十五比本表最低時（即十二月末週）已漲上十成之一有奇矣近來銀價暴落先令迭縮以致牽動市面影響物價前期本表說明中已粗述大概比聞本埠洋貨進口各業以前此定貨泰半未結滙票核諸現時滙水成本倍加紛紛集衆討論向洋商方面磋議變通之法結果如何現尚未能預料但底盤旣大此後本埠物價自難望即時回落蓋零售價格之變動恒不及躉售價格之迅速批價騰漲零拆未必能與之俱漲且即與之俱漲而所漲之程率又未必能與批價爲同一之比例故進口商家雖竭力維持現價不使低落或且按碼增價冀免虧蝕而各路莊客則以吃本過重咸持觀望主義又值端節賬期例須稍事結束川湘兩省警訊紛來均足爲本埠商業上之阻碍也本週指數表列下 
（本表以八年九月物價作爲百分） 
期間　　　　　　九年六月　　　　　　　　前月 
類别　　　　　　第一週　　　前　　週　　本週 
　糧　　　食　　一○六三　　一○五○　　一○五三 
　其他食物　　　一一五○　　一一九○　　一一九六 
　疋頭及其原料　一○五九　　一○二三　　一○三二 
　金　　屬　　　一○九九　　一○八九　　一○五二 
　雜　燃料　　　九九二　　　九九四　　　九九六 
　　　建築材料　一一四九　　一一三六　　一一一二 
　　　工業用品　一○二八　　　一○○九　　九六三 
　　　其他物品　一○四四　　一○四二　　一○○六 
　貨　雜貨平均　一○五三　　一○四五　　一○一九 
　總　平　均　　一○八五　　一○七七　　一○七○ 
[上海縣致南北商會函]  
　　爲勸銷農商部有奬債劵事 
　　上海縣公署昨致南北商會函云逕啓者案奉實業廳第三十六號支代電　前奉農商部魚電開本部設局發行債劵前經咨行督軍省長轉令該廳在案查該省水陸交通商務繁盛自可推銷巨額事關本部振興實業計畫更應羣策羣力切實進行仰該廳酌量各縣曁各實業機關可銷若干開具認銷總數迅速電部以便轉令債劵局逕與該廳接洽頃復准債劵局冬電開奉部令抄發湖北等省實業廳電復推銷債卷情形仰局逕電商辦等因查魚日部電重在詢明認銷總數今將匝月除贛省已先認銷十萬元外餘均未有確數見復開簽期促蓮售需時務請熱心提倡從速酌定承銷總數以便連劵送交若必俟各縣會確認齊全恐文件住還有誤事機相應遵令電詢即希見復是荷各等因奉准此查農商部有奬實業債劵條例曁施行細則經理規則早經公布在案奉准前因此項債劵該縣共可推銷若干仰即妥酌認定於電到十日內電復以憑彚轉勿延等因正核辦間又奉財政實業廳第一九九七號訓令內開案查農商部有奬實業債劵業經通行認銷在案查此項債劵係爲集股開辦銀行煤鐵鑛及紗絲茶糖各項實業而設現歐戰告終全球各國皆將從事實業競爭吾國工商各業尚居幼稚自宜急起直追惟是人民雖不乏有志企圖而或因資本不充難償宏願此項債劵每號額祗十元每條一元無論何人皆可以少數之金錢享有營業之權利况每期發行後半年以內即抽簽分等給奬給奬一次其奬金定額居債額百分之三十二尤爲從來奬劵所無近來各項簽捐彩票到處風行希冀得獎者等於滄海求珠一或不中即擲金於虛牝惟此實業有奬債劵中奬者立時固獲巨資不中者將來仍分餘利較之彩票性質旣有霄壤之殊且非各項儲蓄票之僅止希望還本者所可同日語大之裕國小之富家凡屬官紳士商各界留心企業者爲公爲私皆宜踴躍認購本廳長等誠恐前令認銷各行仍多觀望特再令仰該知事切實勸導以利推行并轉農商等會一證知照等因先後到縣用特函逹即希察照辦理見復以憑轉呈云云 
[湘亂中第一紗廠之滬聞]  
　　昨日某紗商接漢口來電謂長沙第一紗廠曾由張敬堯飭人修理佈置將次完備正擬開工紡紗此次兵禍該紗廠房屋機器大受燬傷各工人已一律逃赴漢滬並聞該紗廠曾旗本埠胡某代購物料約值銀一萬數千金貨欵尚未結清虹口某五金店被該廠欠去物料銀五千餘金邇届端節分文無着頗爲恐慌云 
[滬學生會義務學校游藝會紀]  
　　上海學生聯合會第一義務國民學校爲籌欵事昨日午後一時假夏令配克大戲院舉行游藝大會來賓逾千人裴國雄君主席（一）開會報告（二）該校學生唱國歌（三）又唱校歌（四）女子體操學校學生演拳術頗有精采（五）青年會義務學校學生奏笛唱歌（六）唐學詠君奏鋼琴（七）厲徐馬三君唱滑稽西歌甚饒興味（八）民生女學學生幼穉舞（九）都立華君奏鼻笛及汽筒音樂（十）中西女塾學生演問答短劇表情均多合拍（十一）又該塾學生合奏鋼琴（十二）愛國女學學生單人舞倩影婆娑優美無似（十三）又該女學學生演啞迷劇（木蘭從軍）故作男兒之意態雖未竟能撲朔迷離亦甚多佳處也（十四）女子體操學校學生舞蹈（十五）該義務校學生疊羅漢踏背而登勇氣百倍（十六）女子體操學校學生三人跳舞饒有美感（十七）鄭正秋胡維才周劍雲鳳昔醉顧肯甫蕭柏年君等演（米蛀蟲）新劇形容奸商販米之罪惡等維妙維肖誠有功社會之作也（十八）同志音樂會會員奏西樂於新劇之半大衆休息时亦甚優美六時許始閉會 
[聖瑪利亞懇親會紀事]  
　　聖瑪利亞女學因籌備建築新校舍事特於昨日下午四時開懇親會延請學生家屬曁戚友參觀校舍並學生各種成績維時天雖大雨而來賓到者尚百餘人先由招待諸女士引導來賓參觀入門爲新建之應接室陳列學生中文及習字成績書法最佳者爲孫熙治女士剛勁峭拔酷肖山谷進穿廊爲休息室陳列學生所製兒童玩物及編花紙匣爲伊萊夫人（ＭＲＳＥＬＹ）所敎授形式旣佳設色尤工爲恩物中無上上品且使學生對於美術有實用之研究將來衣服及家庭日用裝飾上必大有裨益也各課堂中陳列學生所繪地圖人體圖所製植物標本並記錄以及宗敎文學動物習字等成績動物記錄中繪有蚊蠅等物俾學生知其有傳染病疫之力將來處家時得注意之至琴室理化室等亦陳設整齊可想見敎師及學生之精勤也四時半開幕學生均入課堂由敎師考騐成績如中文班則講唐詩地理班則繪各大洲及各國地圖或用紙剪成各國地形彚而黏之成一大洲中以看護班演家庭急救傷科及家庭看護最爲興味由學生扮作病者及看護者先查騐病者之受傷以及施敷藥料紥裹傷處又查騐病人頭部口部眼部及熱度脈息等精細縝密條理井然復爲病者撤換被褥鎭靜敏捷使病者處此毫不驚動於是調理飲食扶病者起坐用一小几上置清潔食品復有鮮花一瓶俾病者精神怡悅病者食後爲之演講故事使之怡然入睡蓋校中敎育欲使學生出校之後對於家庭之任務有特殊之能力也繼遂聚集禮堂學生表演成績 
 
 

Page 11

 
 
（一）朱其廉女士奏琴（二）歐陽雪女士演說略謂五四以來學生對於愛國運動極形奮勇而喚醒國人甚屬困難蓋因敎育不普及之故也我國欲謀振興非從事推廣教育提高學度不可我校之一切施設及成績殊不敢自信足以爲女學之模範今後實欲力謀擴充及進步今日承諸君惠臨敬祈有以敎之云云（三）唱時班唱詩（四）高君韋女士朗誦古文（五）陳靜蓮張嫻如薛正孫熙治四女士讀時詞（六）唱詩班唱詩（七）鄒佩娟方瓏琴兩女士背誦古文（八）陶芳女士講故事（九）胡永馥女士奏琴旣畢復以茶點欵待來賓校中本擬跳舞因天雨不克舉行僅有小學生兩班略作游戲以佐餘興於參觀時尚有一事最足使人滿意者即地理課堂外有揭示處專使學生於誦讀報紙雜誌時有視爲對於世界對於女界最重要或最有趣味之紀載允其剪下黏集板上以促進學生對於世界大勢及女子事業之觀念觀該校辦事人之熱心及學生成績之優美果能力謀所以革新擴充將來新屋落成必能本於男女應受同等敎育之義施行超過賢母良妻之敎育以適應世界新潮流樹女子太學之模範也 
[兩商會再函復棧單性質]  
　　上海南北兩商會函復上海地方審判廳長函詢商場習慣棧單性質一案茲聞尚有未盡之處故已切實聲明函復張廳長查照略謂華洋堆貨棧房雖係憑單出貨惟有遺失或發生糾葛情事應由該貨主登報聲明遺失或作廢字樣此係援照商業上之習慣云云 
[葡公使今日可抵滬]  
　　江蘇特派交涉公署昨奉外交部電略謂駐華葡公使符禮德前因公回國現乘亞細亞號由俄起程赴滬約星期六到滬希查照妥爲接待保護云云聞葡公使昨未到滬須今日（星期）晨可到許交涉員已飭交際科陳世光楊小堂赴輪埠迎迓一面函致淞滬警廳曁路局預備花車俟葡公使北上希照料保護云 
[迎送新舊交涉員]  
　　日昨（星期六）午後三時係本埠閘北慈善團等各團體歡迎新任交涉員許秋颿並歡送楊交涉員計與會團體閘北救火會沈聯芳錢貴三聯義善會翁寅初浦濱公益會趙芹波閘北地方自治研究會朱梅生中華公義會周舜卿徐維繪閘北慈善團中國公立醫院濟生醫院徐乾麟七路商界聯合會假慈善團惠兒院開歡迎歡送會許交涉員帶同交際科楊小堂乘汽車蒞會楊交涉員亦同時蒞會公推錢貴三主席首致歡迎歡送詞並述楊交涉員三任滬交涉員辦理中外交涉悉臻妥善今幸許交涉員繼任想必與楊交涉員同一宗旨且聞許交涉員在開封任職多年中外欽仰凡我團體實深賴之楊交涉員略致答詞謂承歡送何以克當所幸許交涉員精明幹練較之鄙人實勝數倍云云許交涉員亦致詞略謂鄙人向居內地識見淺陋今以簡就繁實賴諸公匡助云云其他團體均致詞末欵茶點而散云 
[地檢廳長偵查賄縱案]  
　　上海地方檢察廳長梅伯蓀自廳內發生賄縱監犯案三起後現正從事偵查以冀有無再縱之事探聞日來赴分監查獲類係賄縱之提簽連前共有六張現正偵查云 
[廣東浸信會禮拜堂開幕紀]  
　　北四川路廣東浸信會新造禮拜堂昨日午後二時半開幕來賓甚衆該會牧師主席萬應遠博士演說趙信光君讀經陳金鏞凌熾卿君等演說各敎會致視辭該會劉君答辭茶點散會 
[實業家視察旋滬]  
　　實業家吳善慶等三十餘人聯袂前往內地調查出產以便着手投資興業茲聞吳君等歷游蘇皖豫等省極羨各地原料豐富惟惜無人提倡製造耳昨日吳君偕張則民穆藕初馬樹周樓恂如諸君先行回滬其餘各人則沿京漢鐵道分道調查歸滬尚需時日據云此行結果對於普及新法植棉已有具體推廣之計畫不日即可發表此外並有數家工廠之建議惟均尚在醖釀中頃據申行某君云如內地無兵盜爲虐并强迫裁兵游民從事農業就一縣論每年不難多入幾百萬一地　須有二三負責之人實行提倡就固有之土地人工在在皆是生利裕民富國云不知內地人士聞之作何感想也 
[救火聯合會添裝龍頭]  
　　上海救火聯合會以本埠南市老馬路一帶地方遼闊烟户日增工廠貨棧鱗次櫛比昔年僻靜之區一變而爲繁盛惟該處馬路所裝太平龍頭甚爲稀少且皆裝設已久半多配壞近年以來馬路屢經翻高龍頭日陷竟有距離路面深至二尺以外者且所有龍路均埋設當路重車經過時有被塵損壤等事遇　施救裝接爲難現經派員前往切實查勘規定除原有之高龍頭十個四寸太平龍頭四個無須改裝外擬在三角街等一帶分别添裝四寸太平龍頭八個並將原有之二寸半老式龍頭三十個一律改爲特别四寸龍頭更仿照中華民國兩路辦法統移裝側石之上俾免損壤而資持久業已將規定老馬路添裝改裝龍頭地址列爲一覽表請求就地各業主各商號分别擔任裝設以期衆擎易擊云 
[慕爾堂提倡衛生大佈道]  
　　三馬路慕爾堂准於二十一日下午七時爲基督徒佈道團開月議會茲因該團夏令布道出發在邇衞生部主任浦惠卿君鑒於天氣炎熱起居飲食偶一不愼即可傳染霍亂等症復於是晚特請西醫蕭子原演講衛生要旨俾各團員於布道時兼講衛生之大要使聽者人人皆可獲得切身之實益云 
[義賑會報告陜災之劇烈]  
　　陜西義賑會得陜西專函云陽曆六月初二下午淳化耀縣富平涇陽高陵一帶忽隆冰電大如鷄卵歷三小時之久厚積尺餘秀而不實之二麥完全被毁即麥莧亦無可收拾該地所有樹木無一綠葉田中農夫途中行旅擊斃甚夥房屋被擊塌壞者所在皆是陜西連年兵燹旱災早已成象今又復受雹災其秋苗之田土者半皆掊擊殆盡哀哉秦民殆將無噍類矣 
[准受捷克政府贈予之勳章]  
　　海軍司令公署藍總司令日前接得駐海參威海軍代將林建章來電略謂捷克政府因我國參戰關係特贈參戰勳章一座因關國際關係未便擅受理合呈請核示等情藍總司令接電後當即據情轉呈海軍部核示茲聞已由海軍部呈奉大總統批准准予佩帶由部令行海軍總司令轉知林代將遵照矣 
[地方自治講習所畢業式]  
　　西門生生里上海地方自治講習所自去年十一月開課原定本年四月第一届畢業後因道路水利及土木行政等課尚未授完爰照定章延長兩個月共計修業時間爲八個月現已考試完畢定於本月二十一日（星期一）行給憑式由該所所長錢强齋躬蒞主持此次畢業學員計江蘇汪鑑榮董嚴等四十人廣東劉秀南一人浙江宋世煊一人以本省人士居多 
[杭關杜監督赴杭蒞新]  
　　松滬護軍使秘書長杜純現奉任命爲浙江杭關監督茲悉杜君於結束經辦各事後已於前日（十九號）赴杭履新隨行者有前江蘇特種財產事務局執行科長陸守經爲該關總務科長此外尚有會計一人云 
[時疫醫院現狀]  
　　天津路紅十字會時疫醫院開幕以來曾日夜派有醫生看護士應診今年　亂吐瀉等時疫尚未發見來院求治者多爲痢症ＤＹＳＥＮＴＲＹ現住該院者僅有八九人云 
[知學會擴充閱書室]  
　　南成都路知學會於五月一日起添辦公衆閱書室陳列各種書報以供各界士女溜覽惟因格於經濟鉅册偉帙未能廣爲置　茲由該會議决舉行游藝會所售劵資除開支外概行添購書籍以資擴充刻正從事籌備俾早實現云 
[爛泥渡醫院行將建築]  
　　浦東爛泥渡前議創辦醫院現該醫院籌備處主任會獻廷預算建築裝修等費約須洋五千元左右去年已募得三千餘元本年又有英美烟公司捐助洋二千元他如太古公司鴻升公司隆茂洋棧祥生鐵廠熒昌火柴廠等均各擔認捐助所有醫院基地已經購就行將從事建築云 
[鴻生肥皂公司請縣詳省]  
　　上海總商會昨致縣公署函云　啓者商人郭華堂等　集合股本七平洋六萬元組織鴻生肥皂股份有限公司設廠於汕頭崎　同益巷口設總公司於上海博物院路業已成立所有股本一次收足函請敝會派員證明經敝會委託項會董如松前赴該總公司證明屬實茲該商等謹依現行法則備具註册各種手續請會轉送貴公署迅予轉詳等情前來相應備函一併送請查核並祈速賜轉詳爲荷云云沈知事接函後當已轉詳省公署核示矣 
[燒酒業呈請認稅之局批]  
　　南北市粱燒酒同業以該業應繳稅餉自經業外之程兆魁向局越攬承包令准照辦後羣起反對曾迭次　會議决公呈事務局請求收回成命情形已誌各報茲有該公所董事微雅堂曁二泰酒業客商公所領袖王楚差復邀全體會議聲稱事已至此莫如互自補救按照所認稅數由業中人忍痛認包照繳承辦如以爲然就請表决由鄙人起草具由呈請核示云云當經多數贊許通過即由王繕呈分别呈請核示祗遵現奉二區事務局劉局長批謂呈悉旣據分呈靜候京督曁省局局批示可也仰即知照云云 
[霉雨中塡築路軌]  
　　滬杭路局工程處以邇日霉雨連綿道塗泥土勢必浮鬆而沿路線之鋼軌雖有枕木石子鋪塾若雨水過多泥土定必低陷設或軌道不平車行恐有危險亟應調查名路鋼軌如稍有浮動者立即加塡石塊務使結實穩妥以免意外爰於昨日派員出發沿途逐細查勘以憑飭匠塡築而重路政 
[霉天應整理軍需]  
　　松滬何護軍使以時届霉令無論何物失於整理者易於霉爛所有軍用之槍械軍服等件在此霉令期間自當逐日擦洗揩囇庶免銹爛霉變爰於昨日通令所屬各營長官迅飭軍需科督兵認眞整理以免霉毁云云 
[河南正劵開奬紀]  
　　昨爲河南救濟豫省水災有奬正劵第五次開奬之期在南市久大碼頭利濟局舊址舉行自清晨八時至午刻十二時止所有開出之五大奬號碼及經銷票號照錄如下頭奬第三萬六千二百二十三號本埠瑞源二奬第九千四百零八號寗波大逹利三奬第三萬零零十號本埠水發源四奬第二萬七千三百三十三號長沙隆茂又六百十二號漢口分局五奬第三萬九千二百三十四號本埠大利元又一萬零三百零三號本埠大有利又二萬五千二百八十一號本埠有利元 
[收取船捐之手續]  
　　承辦西鄉蒲肇河船隻稅之商人譚起鳳曾呈請滬南工巡捐局核准繼請認辦收繳稅欵在案茲譚查得是處所泊之窑貨船爲數旣多對於繳納船捐一事任意違抗殊於捐務進行頓生阻力惟該處地與法新租界接壞誠恐發生交涉是以呈請該局姚局長迅行佈告各該船家一體周知並請致函法公董局華董知照該管捕房傳諭各船户等情姚局長據呈前情已批示飭遵矣 
[捕房注意謀害妓女案]  
　　妓女蓮英遭狎客閻某同乘汽東謀害後抛尸西　由廿八　七圖地保宗辿侯查見報請地方廳派員騐明將尸棺騐發交尸父王長發領去候究在案茲悉此案自發表後公共捕房總巡捕頭大爲注意查蓮英遇害之日爲舊曆四月二十三日所以二十一二等日與蓮英相識呌局之熟客跡涉嫌疑者均分别傳來詰問一切以便着手破案又以蓮英被害地點尚未明瞭亟應加意偵查除飭中西包探廣購眼線四出查　凶犯務獲解究外昨日午後又派八號西包探與華探等同乘汽車詣地方廳拜會梅檢察長由梅君迎入會客室茗談片刻梅君即將許檢察官下鄉將蓮英相騐情形實係被人川帶套在頸項勒斃次日又據屍父主長發來案將屍棺具領各節分别告明該探等始告辭而回 
[汽車撞傷行人二則]  
　　昨日上午九時許有寓居北四川路大德里之本地人五十二歲婦人沈王氏挈五歲小孩沈定保行經武昌路口遭某號汽車撞倒沈王氏及小孩皆受重傷當山閔行路捕房四百二十四號　捕幣見前情抄錄汽車號數另雇車送受傷婦孺往同仁醫院醫治即持西　所簽傷狀單呈報捕頭核示又有某號汽車於昨日上午十時許　經虹口文監師路撞倒行人張同芳腦受重傷昏暈不省人事經閔行路捕房六百五十四號華捕到來將該汽車號碼及開車人照會姓氏抄錄另雇車送受傷人投同仁醫院醫治一而　稟捕頭請究 
[汽車撞壞黄包車之結果]  
　　汽車夫許順方前日午後因在四川路開駛三千零二十二號汽車不愼將黄包車夫吳蔭之撞傷車輛亦被撞損經一百七十三　印捕查見將吳車送醫院並將許拘入捕房昨解公共公堂據吳蔭之上堂訴明前情訊之許順才供稱　之汽車由北而南原告之車由南往北因兩不經心以致碰撞等語經中西官核供以許開車疏忽判罰洋十五元充公再賠償原告醫費洋十元着令繳洋開釋 
[汽車夫撞斃人命之判結]  
　　張玉樓控汽車夫楊金春駕車不愼碾斃伊母張陳氏一案前日下午奉地審廳周刑庭長會同許檢察官開庭審理據原告訴稱江北人拉人力車爲生已死張陳氏爲小民之母今年五十二歲是日清晨出外買物行至滬軍營旁忽遭楊金春所駕汽車駛來撞倒立時斃命求究並據該圖地保顧愼霖上堂稟稱查得該氏耳龔口啞致遭不測質之楊金春供稱上海人今年二十五歲是日駕車經過該處迭發回聲該氏不睬旋復行走致遭碰撞身死求宥問官得供即以辯論終結判楊還押候判昨午後又奉問官將楊提案以其玩忽傷害致死判處四等有期徒刑着監禁一年以儆原告請追私訴部份聽候再訊 
[米船户報告被盜]  
　　米船户夏福生前日由洙涇裝載白米七十石開　來滬停銷昨日駛至陳家行港口浦江突來划船三艘有口操湖北音之土匪七八人上船搶刦見無值錢之物祗將米四石搶去一哄向南而去夏昨日到滬報告經銷米客沈春山訴明搶刦情形即備具信函呈請水警廳勘緝一而致函內地各米行云 
[關係命案不准取保]  
　　小西門養志坊口居民謝海亭等將挑舊貨擔之某甲毆斃一案茲籺悉某甲係丹徒人是日甲挑擔出門適謝向之乞火甲以爲終日不吉不允接火因此口角謝妻牛氏謝妹銀子並鄰人等赶來指爲竊賊不問情由扭住痛毆致傷要害頓時倒斃嗣奉法官騐明委係不腹上受傷致命而死當將謝等訊供收押候示在案前日謝請求取保出外候審問官批飭不進　昨午又飭法警往小北門並四明公所等處偵查甲有無家屬覆候再核 
[勒索喪家之拘究]  
　　本邑城廂內外民間凡遇慶吊諸事必有一種人（即混名三十六個黨）向索規費否則竟日盤踞吵閙曾經警察廳出示諭禁在案茲有上海縣警所庶務員曹某前日假西喬家浜王氏巨屋爲伊妻開喪領帖忽有陸小哈王阿根向索陋規曹大怒立命巡警將陸王拘獲解所押候究懲 
[販賣人口之嚴懲]  
　　住居滬西麥根路八百零九號門牌譚林坤之妻朱氏被無錫婦人王阿金誘至法租界某客棧內與無賴名阿根者姦宿後復串同現居北京路八百十九號屋內之于大奎將朱氏帶往漢口押入妓院爲娼得價分肥經譚偵悉報請捕房稟請公共公廨備文派探前往將朱氏移提來滬於昨提同王阿金于大奎一併解送公堂先由中西包探上堂稟明前情並稱尚爲阿根未曾提到等語繼由譚朱氏供稱於上月十五號被王阿金誘令出外在垃圾橋遇見阿根遂被領至法租界客棧內同宿翌晨送至于大奎家山于帶往漢口一妓院內議價四百元圖賣因我不願遂議押年半當被取去押身洋一百零五元逼令賣娼是實訊之于大奎供稱此事實係王阿金起意並據王阿金供稱事成後由于給婦人洋十二元求宥經張襄讞核供商之義副領事羅君以被告等販賣人口罪已成立判于大奎押西牢五年王阿金押女所三年分别示儆譚朱氏交本夫領回完案 
[僞設字號拍賣公攤]  
吳雲生前在法界金源里內以僞設鴻源號爲由先後騙取協願祥回泰祥永泰萬聚同盛協記通和洽記等七户貨物甚夥價值頗巨旋即私行棄號逃逸嗣被各原告得悉具控法公堂並據通和廠福商人廠中被騙去布疋數十疋現查此項布疋銷誠與閘北大統路趙祥茂號內等語奉判將該號生財拍賣外准予移提贓物到案並改提吳雲生到案再核各情已誌前報茲山捕房將該號生財如數拍去昨又傳訊通和廠延律師稱趙祥茂已托人向原告理處請示中西　員會判通和控趙祥茂案准予註銷拍得之銀交協順祥等領去公攤 
[賬洋先還二百元]  
　　同源祥前投法公堂控夥葛錢卿舞弊賬洋一千零六十元求追等情詰之葛供認不諱奉判交保限繳在案昨又傳訊先據原告聲稱被告於日前托人前來理勸先　二百元餘欠立據拔還不料迄今仍未還洋立據請追質这葛供民人實無力籌揩仍請展限繳案中西讞員判展限十四天內先還二百元 
[拐賣婦女案展期再審]  
　　開封路三百七十七號門牌居人任金甫在滙司捕房指控海門人王義郎通州人馬阿福馬阿二於四月二十八號將伊妻張氏拐賣等　昨由該捕房包探奚德安將三被告獲解公共公堂稟明尚須調查一切請求改期開審當經陸襄　及印副領事林出賢次郎核淮着將被告帶回捕房履期七天查明解訊 
[姦佔案改期再訊]  
　　朱炳賢在公共公廨刑事科狀訴潘阿祥姦佔伊妻張金鳳等情業將潘並張氏傳案諭各交五十元人洋並保候究在案昨晨提訊被告代表律師上堂聲稱張氏並非朱妻朱之律師聞語亦即起稱朱與張氏確係正式結婚所有婚書等等却不在滬請堂上展期一禮拜容原告回籍檢出呈案以明眞相中西官核稟命被告仍各交原保改期一禮拜再訊 
[查獲洗衣作被竊衣服]  
　　浦東花園石橋周桂生所開之洗衣作曾於上月抄在輪船上收得洋裝衣服七十餘件行經陸家嘴春汀碼頭被碼頭匪徒假搜查烟土爲由乘問竊去數十件事後由周馳報三區警署請求飭緝在案業經該署長警在該處大餅店內抄出原贓衣服十七件即將該店主朱某連同失主周桂生於昨併解警廳司法科訊辦 
[竊熟羅長衫押三月]  
　　寗波人陳小華竊得虹口梧州路居户方能其之熟羅長衫兩件前日携贓向抑店求質爲包探王桂亭查見帶入捕房押至昨晨傳同失主解至公共公廨據王探上堂稟稱當拘獲被告時伊諉稱衣服係友人託伊代質因將伊帶令往尋其友詎中途彼竟思兎脫尤敢將我毆打請爲嚴懲云云詰之陳供認因貧失業行竊不諱中西官判陳押西牢三月贓交失主領去 
[竊案判押一月]  
　　朱小芝前晚步入虹口禮查路十四號門牌大北汽車公司內該公司用人王小毛以其行竊鐵鉗等物出外鳴由二百八十號華捕將朱連贓帶回捕房押至昨晨解送公共公廨由包探上堂稟明案出調查情形並據王小毛投案聲明伊代表大北汽車公司即供訴被告行竊察破鳴捕各節質之朱供王前令我出洋五十元謂可代爲運動開駛汽車生意我無此鉅欵故先送伊洋十五元迄今日久所謀未就因往向王索討此欵並未竊物等語中西官以證據確實判朱押西牢一月 
[攫金挖耳候查]  
　　傅慶林前日在滬寗車站附近之界路攫取婦人章方氏金挖耳一支當由七十七號九百八十八號華捕拘獲人贓帶回捕房昨由包探王桂生解至公共公堂請究中西官質訊之下判贓先交原告領去傅押候查明有無另案再核 
[滬南工巡捐局批示一則]  
 
坑厠係陳晋裕祖遺租押曹姓承實因屢次向贖未遂願送爲闢路之用如果有抵押關係自屬地產糾葛應由雙方當事憑證邀中妥商解决不涉行政範圍至該厠由警區飭建圍牆本爲鄭重衛生便利行人起見本局礙難禁止來呈於歷年已久之坑謂爲早經塡平於警區築牆之令指爲清潔所勾串殊爲誤會仰即知照此批 
[誌謝]  
　　上海聖約輪大學於陽曆六月二十六號即禮拜六上午十時立理科實騐室隅石下午四時欵待來賓茶點五時舉行畢業典禮發給學位並請名人演誰昨承柬邀觀禮書此誌謝 
[中華職業敎育社通訊]  
　　九年六月十八日第二十三次議事員會會議紀錄 
沈信卿賈季英朱叔源朱少屏史良才穆抒齋王儒堂黄任之　宋漢章沈信卿君代余日章黄任之君代穆藕初 
袁俶畬王一亭顧蔭亭學校主任 
一件推舉主席 
推舉沈信卿君爲主席 
一件報告張君元濟來函辭職 
 
一件提議修改議事員會議事細則 
議第二條改爲（以一四七十月第一星期之星期二下午五時爲常會期遇必要時得開臨時會） 
一件選舉辦事主任 
選舉黄任之君爲辦事主任 
一件選舉基金管理員 
選舉沈信卿君爲基金管理員 
一件報告本社經濟情形 
一件辦事部提出學校主任仍請顧蔭亭君擔任添設副主任請俞抗瀾君擔任 
議决通過 
一件報告學校經濟情形 
一件年會交議學校添設商科事件 
議由學校主任酌定辦法 
一件年會交議設立敎育博物院事件 
議公推賈季英與上海勸學所接洽後再定辦法 
一件年會交議孫國珍君提出各縣設職業敎育勸導員事件 
議此項勸導員現時尚難各縣遍設如各縣有相當人材顧盡勸導義務者亦可酌量設置 
一件年會交議孫國珍君提出組織職業敎育參觀團事件 
議此事與本社經費有關本年度預算早經確定殊難設法祗得從緩另行籌議 
主席沈信卿 
專件 
[中華民國八年通商海關各口全年貿易總論（錄海關貿易册）（五續）]  
　　五金及礦產類本年進口價值五千六百六十萬九千兩貨數亦見加多上年三千七百六十三萬七千兩民國二年二千九百十五萬六千兩紫銅錠大概供造幣之用由上年之十二萬一千四百八擔民國二年之二十萬七百三十六擔本年增至三十一萬七千七百六十九擔熟鐵多半增多錫塊亦加增不少查錫瑰係廣西出產運往香港煆煉之後復入中國船鋼馬口鐵片之增多亦屬甚鉅茲特列表於下 
　　民國二年 
紫銅　　　　　二十一萬八千一百四十四擔 
熟鐵舊鐵　　　三百五十二萬四十九擔 
鍍鋅鐵皮鐵絲　二十九萬一千五百八十五擔 
鉛　　　　　　十一萬八千三百三十五擔 
水銀　　　　　六百五十四擔 
鋼　　　　　　十四萬九千七百一擔 
錫塊　　　　　五萬二千七百八十一擔 
馬口鐵片　　　三十六萬三千三百六十六擔 
鐵礦砂　　　　一千五百九十六擔 
　　　　　　　民國八年 
紫銅　　　　　三十五萬七千六百五十三擔 
熟鐵舊鐵　　　四百九十四萬八千五百三十六擔 
鍍鋅鐵皮鐵絲　二十一萬六千九百四十二擔 
鉛　　　　　　十六萬五千九百四十三擔 
水銀　　　　　五百九十六擔 
鋼　　　　　　二十一萬四千三十一擔 
錫塊　　　　　十一萬四千九百五十五擔 
馬口鐵片　　　四十一萬九千二十四擔 
鐵礦砂　　　　六十一萬四千五百十五擔（未完） 
來函 
[元記貨棧來函]  
　　謹啓者昨今貴報載有敝棧於本月初二日午時失愼至初三上午死灰復燃又燬去西首棧屋數間及茶葉棉花等物一節查敝棧寄儲客貨茶葉爲大宗間有雜貨但棉花一項向不寄放故特函懇將此函登入來函欄內以符事實元記貨棧啓 
雜評二 
[盜賊之進步（吉）]  
　　閻某謀殺妓女一事其中情節頗類小說或影戲中之盜賊是中國近來之盜賊眞乃進步矣雖然如彼俠義之士忠勇之人及一切好善救人之事小說與影戲中亦無所不備然而未聞有人進步者何也可知叔季之世人心澆薄受不善易受善難國政之大者且然况彼無知愚民哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談端午號 
閒話　　 
[端午閒話] [  碧梧]  
　　五月毒月也五日毒日也五月五日是毒月而又毒日也故家家綴蒲艾於門户户飲雄黄之酒亦避毒袪凶意耳吾揚有一慣例五日之晨盛酒一巨碗置日中和以雄黄未加葱蒜各數莖亭午即用艾葉一束浸之遍洒屋角牆隅說者謂此雄黄酒洒到之地毒蟲卽不生更購肥猪肉數兩浸入餘酒中數日後懸通風處凡受火傷或燙傷者切一小片敷之立效傳爲秘方其故則不可解而是日也又爲屈原憂國憤世自沉汨羅江之日後人必於是日投角黍於江以祀之以誌不忘饕餮者從而進益之乃有所謂米粽者製法旣多亦各具風味然投角黍於江之禮則久廢徒爲親友餽贈之品是移祀屈原者而轉以享吾人矣嗚呼今日東方之毒日亦云烈矣揚其炎威灼我肌體吾人又將何以避之國內則分裂幾如戰國行爲不必同屈原而與之抱同一憂國之志者能有幾人吾草端午閒話殊不能無感矣 
筆剳　 
[衆醉記] [  鴛雛]  
　　端午日日光朗照大地地受温燠則蒸蒸出氣雨跡滯檐若小兒之泣罷即笑淚綴於睫毛者天際陣雲尚迅走下盼人間之令日吾前於清明之節記張君一家事今乃更叙張君矣張君本擬出游其妹以爲雨或更下且汗不適體遂已乃備羹以爲家宴未午室中已薰艾术諸香氤氲四繚張君厭之此等舉動爲其老母輩所欲以家家如是而我家獨否似將不齒於人家此種太太在社會中自有金科玉律之經訓雖萬鈞之力不可搖動遂隱然具一種專制力垂至於今張君夫人雅逹尤不欲阻撓老人之意興故亦欣欣然張君本不拂母窺夫人喜更不加以批評厭烟步出後院此時衆綠經沐若新設色者牆角百朶之榴花紅艶欲燃游蜂結隊方佈陣於埀籐纓絡之中黄熟之梅子微一搖洩即陸續墮枝返視閨闥則簾衣悄然念暑假期近我得長日息影此中矣已而筵備張君之兒呼父遂共入膳飲雄黄酒至歡洽不期人人皆醉老母本不能酒然欲辟毒而延年故不畏醺夫人小妹及兒焉勝酒者此酒乃爲樂而飲張君量豪以此同醉之人非眞實之酒侣故不爲酒動兒醉後作獰面向人額端固有雄黄書王字遂自居爲虎掣菖蒲劍搖臂四舞謂將盡誅異已張君喟然曰兒前汝在校讀何書先生不嘗以解除武力語汝耶洱年少乃有黷武之心老母醉中聞之曰吾孫爾父言然今日武禍未除如湖南數郡非戰潮沸時耶噫吾思之彼處人民苦極矣彼中若有屈平其人必投湘水無疑不審禍欲至吳中耶果至我視蘇州河爲汨羅矣言時汪然垂老淚更曰五月誠不祥之月我尚憶少時髮軍之至亦以今日時我尚未與爾祖成婚遘亂吾父乃趨我至聘夫家一處避難難中爾祖百般見衛今苟垂老遭災焉有爾祖之衛我哉言下慘然張君以不及禍勸之然老年人愛惜其生命十倍於少壯乃不能即已其悲張君釋而至房其夫人與妹並枕而睡玉山雙雙頽矣張君調之曰吾寳汝殆媚蛇當午顯其原形矣誰令汝飲乃困憊若此愼之小蛇將墮爾腹矣夫人横波粲然旣嗔其戲復曰我腹尚固殊願出月出斯兒果五月生兒者老人以爲毒眞以小蛇目之矣妹昏昏欲睡聞聲而瞥其星眸笑曰有鍾進士乎其爲我驅睡鬼我嬾極也張君曰妹殆以鍾進士視我然我必不同鍾進士之嫁妹使有一毫近於賣買式之婚姻者妹其安睡勿懸懸也此閨中笑語時龍船簫鼓聲已沸於門外矣樂哉中國之令節也 
劇談 
[端午劇談] [  民哀]  
　　同光之交崑曲盛行每届端午各園競演漁家樂上年冬韓君青在丹桂第一台亦數演之事出漢書本梁冀簒奪事而立說因清河王出奔適爲天中節逋者追至江邊施放冷箭未中王誤射一漁翁翁姓鄔即鄔飛霞父也正與同夥賞端陽興高彩烈孰料死於非命而此折之下緊接藏舟矣惟是劇菁華在於副凈付小丑之打諢往者見姜善珍金阿慶大脚籃等演此折殊堪絶倒今日思之直有祗應天上難得人間之感 
　　大舞臺曾編端陽競渡一劇演述屈原投江故事端節歷史戲以此劇爲最有價值當時楚國內惑奸慝外交着着失敗國人猶不自覺屈原悲國事之沈淪自溺以激國人之覺悟用心良苦方今之世於今日演此等劇不特足以追懷先哲抑且痛切時局於游戲中鼓舞羣衆愛國心惜大舞臺演此於主要之點不能切實提出嗟夫游戲雖小道此等處可覘梨園之無良材亦藉可測社會愛國熱度之高下也 
諧箸 
[五毒廣義] [  楓隱]  
　　俗稱五月五日爲五毒節五毒者謂蛇蝎蜈蚣蜘蛛蜥蝪等五毒物也雖然時至今日其足以毒吾民者豈僅此五物已哉試廣言之則如日中有三足烏張巨喙伸利爪方將吞噬吾此之謂烏（諧音）毒自南北戰後一班無毛大蟲到處横行遇物必攫遇室必毁遇人必摶噬此之謂大蟲毒各省官廳皆有一羣虎狼高坐堂皇擇肥而噬此之謂虎狼毒自五口通商後有無數印度火鴉飛之吾國焚人田園燬人室廬炙乾人身之精氣神三寳此之謂鴉毒一百四十四隻之麻雀飛入人家使男女老幼爭相玩弄雖傾家蕩產而不惜此之謂雀毒市上糧價斗米已逾千錢而一般米蛀蟲尚盤據倉廪釜庾間欲將留存之米盡行蛀空使吾民悉變餓莩此之謂蛀蟲毒內閣飄搖國基杌隍而一羣蝙蝠猶欲鼓其兩翼撼之使覆此之謂蝙蝠毒噫茫茫神洲竟有此無數毒物生長窟穴於其間吾民尚安有噍類夫豈僅數杯雄黄酒一爐蒼术白芷數棵菖蒲艾草足以掃除其毒哉 
雜錄 
[端午雜綴] [  瘦鵑]  
　　當弱齡時每值端午輒目爲幼椎時代第一大節因有龍舟可觀有角黍可啖有雄黄酒可飲有艾人蒲劍可弄謔浪笑傲其樂無極今則年華日長哀感摧心雖有好景當前亦一例以風花幻夢視之矣 
　　鍾馗嫁妹其事殊不可考但於圖繪中見之兄妹相偕羣鬼簇擁於後紅妝玉貌之側襯以無數鬼面亦奇觀也錢唐吳糓人有題鍾馗嫁妹圖詩云鍾進士汝居鍾南山日對芙蓉縹緲之烟鬟於鬼爲伯仙爲頑胡爲婚嫁猶未畢青衫破帽遊人寰彼美人兮粲玉顏千里不辭道路艱烏犍一隻遣嫁去阿兄奩贈何其慳其旁一鬼捧羔雁想見蹇修辭令嫻阿誰貎此當午日丹砂染出朱唇殷行屍走肉共遊戲壻鄉度亦非人間誰其主者氤氲使歌以侑之菩薩鬟艾葉帳石榴環小妹住阿兄還頗詼諧可　友人一圭作短劇解放戲爲鍾小妹吐氣亦可發噱 
　　端午競渡昔嘗一觀其盛龍舟五六在鼓樂聲中打漿爭前所至處畫舫如雲皆士女之觀賽者雲水光中在在映驚鴻倩影也詞人丁晫有澡蘭香詞詠競渡有句云波光㶑灔倒映闌干人面蒸霞中酒畫簾中笑語盈盈半露湘裙紈袖又嚴繩孫滿江紅詞中句云記當日湖光十里畫橈相並金管風多聽又失珠簾雨細看難定算陳思着眼不曾多驚鴻影皆不詠競渡而詠及觀競渡之婦女者然亦足爲端午點綴也 
新聞拾遺　　 
[扮鍾馗乞丐得利] [  隱厂] 　　 
南京東關乞丐某甲昨特扮鍾進士面塗朱色鬚若亂草紅袍綠帽足登烏靴手執寶劍酷肖畫中所繪前導鑼鼓在各商店及居民門前跳舞謂能驅逐鬼怪各家圖其吉利爭畀以錢云 
[談白蛇丈夫請罪] [  瘦影] 　　 
白克路承慶里方某與妻頗和洽午節前一日偶與其妻閒談述及白蛇盜仙草事一時興高彩烈戲指妻爲白蛇而自命許仙妻勃然作色責方不應以蛇妖相比方自知失言負荆請罪妻始轉怒爲喜和好如初 
滑稽短劇　　 
[解放（上）] [  一圭]  
　　登塲人物鍾馗鍾馗之妹衆小鬼 
　　佈景終南山山景一帶峭壁參天現着一種很雄偉的氣象幕開時鍾馗和他妹子同坐在一垜峭壁下邊一個黑臉亂鬚甚是可怕一個却玉面朱唇分外可愛那時他們相對坐着像要商量甚麽似的臉色都有些不　不𡯓鍾馗躊躇了好一會纔開着血盆大口咳了幾聲嗽向他妹子說 
　　鍾馗妹妹這樣的天氣眞好極了黄金鍍着似的太陽照滿了一山山花也被他囇得香香的像這種天氣可眞是嫁人天氣不見這幾天山下常有花轎和花汽車走過吹吹打打非常熱閙這都是人家女孩兒出嫁敎人瞧了好不可羨（亂鬚中漏出笑容） 
　　鍾妹（綻着朱唇微笑）哥子旣羨人家女孩兒出嫁何不也變了女孩兒嫁個好丈夫去只怕你這個黑炭團似的黑臉可變不掉呢（做着調笑的手勢） 
　　鍾馗妹妹休得挖苦我我這一輩子算了要改造成一個女孩兒再找好丈夫未免太費手續我瞧妹妹長得這般俊這年紀可也應該出嫁了難道一輩子老守着我一個窮哥子不想弄個好丈夫頑頑麽（睜着兩眼瞧他妹子的臉色） 
　　鍾妹（背過臉去似乎很含羞一會纔向鍾馗大發嬌嗔）哥子你怎麽如此狠心難道把一個窮字做了幌子就想攆掉你妹妹不成 
　　鍾馗女大須嫁男大當婚這是一句古話誰也不能逃出這個例的你到了這年紀不出嫁還待何時我做哥子的並不厭惡你也替你終身着想至於我的窮誰不知道單瞧我這開花的破帽和露脚指的破靴就是掛着窮的招牌我雖戴着個進士的頭銜可也不值錢的萬萬比不得現在一般洋進士時髦到處好去弄錢論我的本領未始不能下山去做個督軍省長弄錢更容易然而同流合污的事我老鍾可也不層去做寗可捱這清苦的（做一種高傲的模樣） 
鍾妹你旣能捱這清苦我難道不能捱麽爲甚麽要攆掉我 
鍾馗妹妹你口頭雖說能捱苦然而小鬼充饑怕你可捱不得的現在被山下許多米蛀蟲作梗把米價抬得很高很高已到了十二三塊錢一石到處都在呌苦妹妹在家少不得米糧做哥子的手頭拮据委實不能支撑下去咧 
　　鍾妹（發怒）算了算了我們女子現在已到解放時代自問下山去也能找個事兒做不必依賴你至於嫁不嫁的問題須由我作主你斷没有干涉的道理從今天起我要實行解放了（頓脚作勢） 
應時小說 
[菖蒲劍] [  瞻廬]  
　　冰心自園中摘橊花往贈其妹雪心柔荑之手襯以渥丹之葩葩益豔膚乃益瑩道經項窗下隱隱聞并翦擊詫曰雪妹作麽生 
　　奓户入雪心甫翦菖蒲作雌雄劍各一銳其首修其柄葉脈隆起如劍脊繫以朱絲將懸户作辟邪用 
　　冰笑曰雪妹迷信哉彼澤之蒲未秋先萎果足供殺鬼用耶雪曰小鬼跳踉不自今始殺鬼未能竊有其志此劍所以寄吾志也 
冰曰龍文之劍經火鍜鍊乃益銳惟茲榴火堪助妹鑄劍之需雪喜曰榴火鑄蒲劍端陽日大好詩料也妹不耐作舊體詩願以新體詩咏之因磨隃麋展砑光箋揮毫落紙颼颼有聲詩曰 
菖蒲沈沈底綠榴花歕歕底紅 
榴花榴花鑄就這柄斬魔劍全仗你底爐火熊熊 
十回百回底鍊千般萬般底鎔 
　　紅歕歕底榴火鍊就了碧油一般底劍脊鎔就了綠水一般底劍鋒 
儂不想深山去斬虎豹大海去屠蛟龍 
儂只要斬盡惡鬼村的小鬼屠盡鬼方國的鬼雄 
冰曰妹詩節短音長讀之令人氣壯姊願爲妹進一解因援筆續之曰 
惡鬼村底小鬼鬼方國底鬼雄 
他端底怕誰向來只怕進士鍾 
進士鍾進士鍾着甚來由失了風 
看他底表面依舊是怒目凶凶怒髮衝衝怒氣冲冲 
一見了小鬼便嚇得似軟體底動物没骨底蟲 
我要提出彈劾書彈劾你進士鍾 
我要提出質問書質問你進士鍾 
冰且書且歌轉爲激昻聲其兄雲士自外至手藍玻璃琖滿斟雄黄酒將飲冰雪二人聞哦詩聲索稿閱之因亦續一解云 
雄黄酒飲一鍾 
黄是黄帝底子孫雄是天下底英雄 
飲了雄黄酒雄黄兩個字長記在胸中 
怨什麽進士鍾 
提什麽菖蒲劍殺鬼雄 
這雄黄酒便是越句踐底苦膽柳仲郢底丸熊 
　　冰雪二人聞兄言而壯之舉琖分飲立盡花之紅酒之黄琖之藍砑箋之白隃麋之黑紅黄藍白黑爲五大族自强佳讖飲畢冰雪二人有醺意揎羅袖舒粉臂各仗菖蒲劍作公孫大娘渾脫舞風習習生腕下 
自由談之自由談[  鵑]  
　　端午日俗曰毒日謂一切毒物皆以是日出也嗟夫世之虎狼蛇蝎多矣各戴生人之面具恣爲非行毒燄所及生靈塗炭則此一年三百六十餘日者殆日日皆毒日也又豈特端午日爲然哉 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  ]  
　　英俄通商問題對俄通商問題難題仍多巴黎之高等經濟議會對於俄國所予之保證猶未商得各國之同意英國固願接受任何保證而法國則抱疑慮多端謂勞農民國爲聯邦制事邦運出之貨能否不爲他邦所扣留一可疑也俄國境內騷亂未已恊約國船隻運貨入俄能否不爲俄人没收二可疑也俄國所有現金皆爲債權人所有能否保其不將此欵抵充貨物代價三可疑也俄代表克拉新氏現已自承其無依據交換貨物制度覔得通商基礎之能力俄國各邦是否皆能承認克氏之爲受託人四可疑也有此四可疑是以主張先開委員討論會非俟該委員會與英國閣員之談話得滿意之結果後不願與克氏會晤此巴黎國際高等經濟議會之態度也至於英國所欲得之釋還英俘及遏抑文字鼓吹二項保證則據倫敦電訊謂勞農政府已自莫斯科發電克氏聲明允釋英俘又提出不復在遠東舉行文字鼓吹之保證是英俄問之難點似已銷除泰半矣然據倫敦泰晤士報消息則謂克氏通告英政府聲稱勞農政府不承認前政府所負之債務如協約國迫令承認則勞農政府須要求實踐從前俄國與協約國所訂之條約按勞農政府之不承認前朝所負債　蓋欲據其國家銀行所存之現金爲已有而以此欵抵充輸入之貨物也其要求實踐俄國與協約國所訂之條約則關係益大蓋在歐戰之初英法之與俄訂有多種密約以堅其同仇敵愾之志君士坦丁許俄管轄即其一也使泰晤士報所傳而信有其事則英俄通商交涉之前途猶未易言也 
　　俄波戰事上期增刋言波蘭軍在北陣綫上（卽特維拉河ＷＥＳＴＥＲＮＤＷＩＮＡ與比里西拉河ＢＥＲＩＳＳＩＮＡ上游之間）反攻之勢頗見不弱觀本週間所接本月上中旬倫敦華沙等處來電則知紅軍屢戰敗績波蘭乘勝北進已克復五月間失去土地之半矣惟在東陣綫上則波蘭軍又復失利蓋紅軍在尼泊ＤＲＩＥＰＥＲ河西佔據鐵道交通綫截斷波蘭軍之退路致波蘭軍不得不將五月四日所克復之基夫DIEV重鎭重行委棄電中言波蘭軍之西退乃軍略上預定之計畫也 
　　至在波斯方面紅軍自佔領裏海沿岸之安齊里港ＡＮＧＥＩＬ後（五月中旬）原駐之英軍爲避免衝突起見陸續退去波斯當局遂向國際聯盟訴述情由請其釐定爭端孰知國際聯盟行政會方在倫敦開會討論波斯事件之際紅軍又復佔領安齊里東南之里希ＲＥＳＨ港即在其地建設革命政府英兵又向西南退走印度兵之加入紅軍者數亦不尠波斯藉口避免流血迄未抵抗至於法軍在叙利亞征剿土人之役英軍在美索波逹亞征剿及阿剌伯土人之役亦均未收敉平之功西亞時局恐從此多事矣 
　　意大利之時局意大利時局近忽發生重大之風潮兩起第一爲麵包問題初意大利之糧食原料大都購求外國穀實以供給國內之麵包商耗損之欵爲數頗鉅政府爲節省津貼費起見决意停止購糧同時發佈麵包漲價之令致遭國會及羣衆之反對全國發生重大之暴動風潮政府卒將漲價令取銷內閣亦因以改組矣 
其第二起風潮則爲亞爾巴尼亞ＡＬＢＡＮＩＡ之亂事初一九一六年英法意之倫敦密約曾以亞爾巴尼亞之保護權許意其海口伐洛拉ＶＡＲＯＮＡ則歸意管轄亞爾巴尼亞者亞德里亞海東岸地巴爾幹戰事後新立之獨立國也居民有寒爾維亞人有希蠟人素不甘寄居他人籬下一九一三年之排斥威廉王ＷＩＬＬＩＡＭＴＨＥＷＩＥＬＤ其明證也今意軍實行佔領伐洛拉欲問津於亞爾巴尼亞於是土人大舉抗意據有村鎭多處迫意退走意欲派援而羅馬水夫反對之特來斯特ＴＲＩＥＳＴ之人民亦舉行示威舉動以表示其排意之態度意之在亞德里亞海東岸終未能安枕而臥也 
　　美國共和黨大會上星期間美國共和黨在詩家谷開全國大會集會歷一週之久其討論之案件必於未來之美國政局及全世界之趨勢有極重要之關係而此方所接之電訊則語焉不詳斯誠憾事然其概要亦可得而道第一要案曰選舉總統問題十一日大會開始選舉該黨候選總統人第一日投票四次結果華德將軍獲票最多第二日則形勢一變所選候選人乃爲奥哈沃州ＯＨＩＯ之參議員哈定氏ＨＡＲＤＪＮＧ氏爲參院外交委員會會員兼菲列濱太平洋委員會會員熟悉東方問題將來如或當選必能在遠東方面慰美人之縈念也第二要案曰國際聯盟問題是爲該黨黨綱之中心點辯論之結果卒取不絶對反對國際聯盟之態度卽贊同參院拒絶批准和約及國際聯盟約章之舉而根據調和之基礎主張設立解决國際爭端之公共裁判所也其對於歐亞兩洲任何土地之委託代管權則根據門羅主義之信條而絶對拒絶承認對於威爾遜及其同黨民主黨所設施之政治則詆斥不遺餘力對於墨西哥事件則根據門羅主義主張採用强固政策 
[紐約通訊（五月七日發）] [  通一譯]  
　　每週美國大事撮要 
　　總統選舉連動發此函時華特將軍ＷＯＯＤ爲初選舉最列前茅之人物爲之後盾者亦較其他候選人爲衆參議員約翰森ＪＯＨＮＳＯＮ氏進行極順利近亦以能得大多數票權者著稱矣霍佛ＨＯＯＶＥＲ亦爲重要之候選人故華特約翰森霍佛三氏現皆爲共和黨中最有希望之候選人也 
　　初選舉正在進行之初說者謂最有勢力之當選人現尚蟄伏行將驀然出現作一鳴驚人之現象其時有文學ＬＩＴＥＲＡＲＹＤＩＧＥＳＴ雜誌者試行非正式選舉發出選舉票一一○○○○○○張所舉出之物極足惹人注意全美共有票權一八○○○○○○一一○○○○○○權已佔大多數此中舉出者自當有研究之價值也該雜誌在本星期中將四星期來所得之結果公佈於衆投票者共七一六五七八人華特將軍得一三六一八二權約翰森氏得一一八○一六權霍佛得一一三九九八權勞登ＬＯＷＤＣＮ五九三五二權哈亭ＨＡＲＤＩＮＧＦＧ二三七五三權塔夫脫一六四四八權以上各氏皆隸共和黨民主黨人物所得票數祗爲共和黨員所得者之三分之一以麥克圖ＭＣＡＤＯＯ所得者爲最多爲三九一二○權州長愛德華ＥＤＷＡＲＤ次之得二八九○四權威爾遜二八三○六權擺來陽ＢＲＹＡＮ一九九○權 
　　費來特費亞州參議員潘樂士ＥＡＩＳＥＰＥＮＴＡＳＥ爲費城共和黨選舉運動中之領袖在共和黨全國選舉組織中爲最有勢力之人物此星期內忽出而爲參議員諾克司ＰＨＩＬＡＮＤＥＲＣＫＮＯＸ奔走運動欲使諾氏爲共和黨候選人之一諾氏爲反對和約者此公出現德約問題將爲選舉競爭中之重要爭點而反對與贊成和約者自茲戕厲兵秣馬作一場大戰之準備矣 
　　民主黨對於諾克司氏之媾和决案將爲選舉競爭械具之態度可在該黨全國理事長柯明司ＨＯＭＥＲＳＣＵＭＭＩＮＬＧＳ本星期內所公佈之宣言書中見之其書曰一參議院外交委員會所公佈之諾氏媾和决案爲天良淹没之左證共和黨之居心益不堪問借媾和之名而施詐術察其决案有大謬點五默認衆院圖以國會兩院名義與德國單獨媾和謬點一也求總統開始與德訂簽單獨和約謬點二也欲以一紙空案終止戰期而置美國人民之利權於不顧謬點三也一方面希冀得收凡爾塞和約之利權而同時不願爲締約人之一謬點四也使總統不得不與奥國單獨講和謬點五也此五者爲該案顯著之誤點若在一年前任何政黨領袖主張叛離協約各邦而與德奥媾和則必遭人民之唾棄而陷於孤立無援之境今日共和黨領袖竟囂然爲此主張其必喪心病狂但知攫權勢而不知有他矣自一九一八年十一月改選以來美國之令名地位權力何日不因該黨而受損折凡所施設皆乖亂不堪共和黨首領圖枉法以逞私欲故國事紛擾益甚據鄙見所及正道即在目前遵此道則莊嚴永久之和平可得其道維何即批准吾同仇各邦已批准之和約是也此道愈經辯論而愈覺其爲美國維持莊嚴篤盡天職之唯一要務也）柯明司氏者與白宫有密切關係者也 
　　選舉競爭開幕已久而威爾遜氏至今仍未有正確之表示實屬不可思議此星期自華盛頓得一新聞謂威氏近作一長途摩托車旅行自渠病痊能出白宫以來作長途旅行此爲第一遭也同行者爲威爾遜夫人及至戚數人威氏不與其夫人並肩而坐於車夫之旁白宫大摩托車發自都城而止於拉不來他ＬＡＰＬＡＴＡ鎭此舉其將爲威氏精神復振而有所作爲之先聲乎 
　　生活程度據美國勞工部之報告謂自一九一四年十二月至一九一九年十二月聞紐約生活程度漲起一倍有餘（增百分之一○三八一）工業中樞生活程度增高之率有統計可憑者共十有四逹脫勞脫ＤＥＴＲＯＩＴ居第一增百分之一○七八七腦　爾克ＮＯＲＦＯＬＫ次之增百分之一○六九八紐約居第三其他亦可得而述博得蘭ＰＯＲＴＬＡＮＤ九一五九波斯登九二三○費蘭特爾費亞九六四九倍爾的馬ＢＡＬＴＪＭＯＲＥ九八四○薩范南ＳＡＶＡＮＮＡＨ九八六八奇克宋維利ＪＡＣＫＳＯＮＶＩＬＬＥ一○二一四摩白來ＭＯＢＩＬＥ九四五四沃司登ＨＯＵＳＴＯＵ一○一七○詩家谷一○○六一克來夫蘭ＣＬＥＶＥＬＡＮＤ九五○五水牛城ＢＵＦＦＡＬＯ一○二六五紐約之生活程度近今已復有所增矣食料之價增百分之九○九五衣服之價男子者增百分之二○一三六女子者增二三四九七房屋之值增二三三九燃料及燈火五○六三家具及裝飾物一七二九二 
　　福特ＨＥＮＲＹＦＯＲＤ摩托車公司之改組福特摩托車公司現正從事改組擬增加資本至美金一○○○○○○○○○元除仍繼續營摩托車事業外更將製造飛機火車頭及火車股東當爲亨利福特夫婦及愛特司爾福特ＥＤＥＬＢＦＣＲＤ三人自今以往福特飛機福特車頭福特火車將與馳名全球之福特汽車並駕前驅矣 
　　美國立國之信條參議員司寶塞ＳＰＥＮＣＥＲ氏嘗爲文叙美國立國之信條洛志氏ＬＯＤＧＥ（參議員）在議院中提議此文應載入議會紀事錄中以垂不朽此議已通過而文亦刋入矣其文曰吾美以純粹不偏之正誼爲立國之要素各種機會務期普遍敎育務得一般之便利自由之在美最爲滂礴法治之下男女平權赫赫美史實創此條耿耿吾心實發揚之凡吾美人一德一心扶之植之母令毁傷以遺後世 
政事 
[英日同盟與美人之意見（三）] [  （圓）Ｃ.Ｆ.ＲＥＭＥＲ原著]  
　　美國之懷疑英國之責任 
　　一九○二年一九○五年及一九一一年時美人對於英日同盟條約之意見概如上述美人之所以有此意見者以其對於俄國之遠東政策不勝懷疑而對於日本之政策則深信其無他也假令美國人民仍行信任日本在遠東之政策爲具有博大無私之性質一若前此之所爲則其於英日同　　美國之登山鐵道 
在西部加利福尼省之帶買西山巓高度二千六百英尺左望太平洋千里浩瀚誠大觀也 
　　盟之前途關繫極爲重大惜乎英日兩方皆未能見及此也今茲吾人所當討論之問題卽今後美人對於日本之遠東問題當持何種態度及其對於英國之觀察如何也惟現在討論美國意見之前應先將一九一一年以後時局之變化略述一二 
　　第一中國不復若滿清時代之爲專制君主政體而改爲共和國矣今雖徒擁共和之名而其人民之希望與意志則確欲眞共和也中國國民之爲保持共和之名義逹到共和之目的而舉義旗效死戰者不爲不頻矣夫中國政體之欲改爲共和此其思想實得自美國而中國人民之信任共和政體歷久而愈堅者則以其深知美國與羨慕美國之結果也中國今政變頻乘國權分裂困苦顚沛而不克自拔然其開始向應取之道路進行也無往而不以美國爲先例苟有國焉欲乘中國之危利中國之弱而惟自私自利是謀則其將遭美國之嫌惡厭棄也明矣當滿清之時美國已以中國之良友自視並宣布海約翰之主義以表示中美之友誼即中國愛戴美國之忱亦頗不弱　至中華民國成立則中國　美之熱誠尤非滿清帝國時所可同日而語矣又自一九一一年後韓民對日之反抗接踵不已及至一九一九年三月韓民大舉抗日於是美人之欲根據事實資以爲評判歷史之材料者益得明確之答案矣美國縱不詳悉朝鮮之眞確地位而韓民處日本治權下之不能愉快則從可知矣美國有此感覺雖無根本上之重要關繫而其對於日本遠東政策觀念之所以轉移者此亦其一因也 
　　復次干預西比利亞一案於美國今茲對日之態度亦不無影響此屆美國之干預西比利亞結果之不良無可諱言武力之干涉美國原不竭力主張美國之終至於出兵西比利亞者亦爲時勢所迫而然也當美國之始事出兵也即以其所持之態度佈告世界謂美日兩國協力共事歷久而不變佈告文中有言曰美國政府應向日本政府建議兩國各出兵士數千同赴海參崴協力進行一若一隊者然又謂美國政府並不欲在今茲或將來干涉俄國之主權或損碍俄國領土之完全美國出兵之用意不過以捷克兵士爲德奥俘虜所攻擊故欲予以保護與援助并欲盡力扶助俄人使有自治自衛之能力而已 
　　然自美國宣告出兵意旨之文發布後捷克兵士已實行退出西比利亞且自西歐休戰條約締結後西比利亞方面更無德奥俘虜作亂之虞俄人亦並無希冀他國繼續干涉之表示是以美國兵士即開始撤退說者謂與美國共事之軍隊亦將撤退矣美國之宣言曾謂日本政府亦將發表同　之宣言其後日本政府確亦繼美之後爲此冠冕堂皇之宣言然日本軍隊則並不繼美之後退出西比利亞卽日後撤退之意亦并無之抑猶有進者美兵撤退之後日本外務大臣出席國會對於美國撤兵之舉發爲言論世人讀其議論似將猜度美日兩國之於西比利亞事件若有異見者然蓋日軍一日駐留西比利亞則美人對於日本繼續干涉俄事之疑忌一日不息又若日本政府不將其不與美兵同時撤退之理由宣告於世則美人終將以爲日本之於西比利亞必别具深意謂苟隨美之後同時撤兵一若其始兩國之同時用兵也者則於日本之進行若有大不利者在焉美國之觀察以爲當初之日本誠足以受世人之信仰視爲可以遏抑俄國之侵略政策然此種信仰已如明日黄花之不可再見矣美國此見因有上述種種疑忌而益見深固矣 
　　又在東亞發生兩案美國對此兩案未甘緘默而亦曾有所盡力矣其第一案則美國全國莫不指爲對日態度轉移之主因蓋即日本對華提出二十一條要求及提出以後迄於是年五月七日中間經過之事變是也是案交涉之始末雖至悲慘而亦不必贅述蓋英人華特海特（京津泰晤士報主筆）言觀日人該次行動即足證明其對於同盟國未能保持信義也日人副島者（有文投入字林西報）愛國之士也亦對二十一條要求一案頗有激詞而不敢贊同則吾人自不必再行解釋矣當中國之接受二十一條也美國即以時機適合而提出抗議之公文美之對日正式抗議雖與當初英日兩國之對俄南滿侵略行動聯合提出抗議一節相去至遠而亦不無可以比擬之處茲將一九一五年五月十一日美國牒文之全文譯錄於后 
　　（美國政府鑒於目前中日兩國間舉行之交涉及其將來結果之契約用敢對華聲明苟或中日兩國政府締結條約 
 
 

Page 19

 
 
足以損害美國在華人民根據條約上之權利或侵犯中國之領土完全政治獨立以及違反萬國對華政策之所謂門户開放主義則美國不能承　之同樣之公文已向日本政府遞致） 
　　美國對日遠東政策態度變更之第二主因則爲一九一四年迄於今日紛爭未定之山東問題也夫日本之完全管轄滿洲而建設特殊勢力將來終有必至之一日此美國所習聞而不以爲怪者也是雖可以挑起抗議而其必成事實則早在預料之中矣今則日本之領土野心將壓迫十八行省中之一省於是美國乃不勝其驚詫不得不投袂而起矣日本對德權利之要索公然在巴黎和會席上對全世界人士聲明之而又藉秘密外交之條約爲其後盾世界反對之聲浪因是而怒發矣美國不滿意於巴黎和約之性質集中於處置山東之條欵此顯而易見者也苟無山東問題則美國之態度自亦變易然因有山東問題因有參院和約之爭辯而美國全國人民之於五年來中日兩國交涉之實况始得家弦而户誦於是而美人反對之全副精神集矢於山東問題矣參院拒絶和約之前通過保留案多條其中一條即宣述此意其文曰美國不承認和約第一百五十六條一百五十七條一百五十八條之規定以後如因該三條之規定而中日兩國發生衝突則美國保有自由行動之權 
　　當初日本反對俄國之侵略行動美國是日贊許日本之行爲今日美國因日本對華政策之咄咄逼人是以有此宣言是又足見其前後相去之極遠也美國之意以爲開放門户主義者對華最良之政策也美國始終未曾抛棄此信仰亦未敢令此政策化爲泡影施行開放門户政策而後其第二步調即爲廢止勢力範圍之政策此理勢所必然也方今美國正欲遵循此軌其建議組織新銀行團即將此理想措諸實現之明證也新銀行團要義之一即在廢止勢力範圍此已宣佈者也日本方以抛棄其遠東政策之寛厚性質而失美國之信仰美國則努力爲新銀行團之柱石以認定其對於遠東寛厚政策之信仰延綿至於無窮也 
　　對華寛厚政策之要旨尤當謀中國之福利增高華人之幸福或者以外交上之勝利而獲得外交上地位之增高是則空泛無益愚不可及者矣世界各國以數萬萬之個人組成之故一國或一種政策之是否成功當以數萬萬個人之是否獲得幸福爲衡故美國深信苟或設施一種政策起自維持各國對華通商均等機會而終於廢止勢力範圍其常時之目的尤在謀中國國民之幸福則日本英美三國國民之幸福自克增進矣此種信仰自應常存心坎中者也 
　　當一九○二年之時遠東事件有二種政策一曰寛厚無私政策一曰俄國政策全世界目中初似猶豫於二者間欲擇其善者而從日本對俄戰前戰時之政策頗有過抑俄國侵略主義與維持中國獨立增進中國幸福之效能是故當時之日本政策確足以副寛厚無私之美稱也英國擇善者而從乃有對日同盟之締結此當時美國之所爲贊同英國及其同盟國之政策也 
　　及至一九二○年則遠東事件又有二種政策一曰寛厚無私政策一曰日本政策考慮於二者之間擇其善者而從是又英國之責也英國之若何選擇卽其是否有意廢棄或修改對日盟約是已以英國眼光之遠大判斷之明確美國必能信恃其必能如一九○二年選擇時之正當無訛也 
　　苟或英國從此結束對日同盟則美國對於現在政策所發生之疑慮已得正確之證明美國亦可瞭解矣苟或英國繼續同盟而不爲重要之修正或對日無明白之瞭解則英國斷難置美國之意見於度外蓋美國之有權責問事尚不而英國及其海外殖民地之不可權衡美國之良意的扶助爲重也美國之意以爲回復對華之寛厚政策英國實負其責英國之所以負此重責者以其有對日之同盟也故一九二○年七月十三日者遠東之重要日期也 
工業 
[湖南之礦產] [  通一]  
　　第二篇水口山之鉛鋅礦 
　　水口山之鉛鋅礦純用西法採鍊其規模之大爲全國鉛鋅礦之冠位在湘省南境之常寗縣衡州府在其東北四十五英里湘江流於其右離礦十華里之遙有一小市集曰薄布礦區四周地頗平坦山高二百英尺所產者以鉛鋅爲主而附產硫化鐵可製硫酸或提鍊之而成硫黄 
　　此礦發見於明代當時所掘礦穽之遺趾至今猶有存者相傳明代末季該礦極爲發逹採掘工人不下數千薄布邨市面之熱閙遠勝於今日嗣因資本不敷加以明末禍亂紛起盜匪縱横各鑛户遂相繼閉歇云 
　　山中長闊之石隙間富藴鉛鋅之混含質最大之隙長約有一千二百邁當他處鉛鋅鑛中所罕見者也最佳之鉛硫鑛苗含鉛百分之七三三鋅百分之四七而每噸含銀九二九格蘭姆鋅硫鑛苗含有鋅百分之五三四鉛百分之二三每噸中有銀一六○格蘭姆鑛苗旣富而又含有如許貴重金屬採掘之者獲利頗豐故於全省之收入上裨益不少云 
　　一八九五年一八九六年該省官吏始知此礦之重要而謀採掘之計畫遂特派專員督辦該礦並撥欵三萬元以資進行水口山周圍百里地劃爲官礦區域人民雖仍准居住礦區內然不得私營鑛務惟督辦深染舊習故採掘之法皆爲傳自古代者殊少發逹之望然開掘數月後即見礦苗雖無新式機械而所獲甚豐第二年之出產較第一年者多兩倍而第三年者竟較初年增多七倍實出人意料者也 
　　一九○七年公家自歐洲購置新機以圖擴充然初期採掘不合學理故後其工程上之進行殊多窒礙例如某處本可依直角形掘下而竟被迫作斜勢開掘然不便縱多而革新後之出產竟自一萬噸增至二萬噸左表詳列一八九六年至一九一四年之出產量以證其進步之速 
年　分　　鉛硫　噸　鋅硫　噸　硫鐵噸　常年費用兩 
一八九六　　五二七　　二三○二一二　　三一五九七 
一八九七　　一九六　　一二八五　四五　三二八五七 
一八九八　　三六七五　一八八四一○三　三三九六四 
一八九九　　四五七一　三○三六一○四　四七四三七 
一八九○　　五八二二　二七九一二○五　五四二三九 
一九○一　　四八○六　二二六○二一六　五七四一二 
一九○二　　五七二一　三六二七二五二　五六八○二 
一九○三　　五三○九　三六七○八八五　七○二三七 
一九○四　　五五五八　二三四二　五八　六六一七二 
一九○五　　五一七八　二○七九　五九　七九一一五 
一九○六　　六六六二　一七九二　四七　一○六○三四 
一九○七　一○○一一　二九一○　三四　一○九五七六 
一九○八　八一二四　　三○八八　三九　一○六八六五 
一九○九　八四八三　　二五五三　八三　一一六一二二 
一九一○　七七八七　　二五二七　四四　一一八○六八 
一九一一　九四九八　　四○三五　九七　一四四八二六 
一九一二　九四四四　　二九八七三三九　二○六八四八 
一九一三　一○三一九　三一四八一八二　四九八八九二 
一九一四　一七四五四　五七七七　五○　四九六九九九 
 
一九一五年正月至七月之產量列表如左 
　　　鉛硫　　　鋅硫　　　　每月出產總數 
正月　　七三八○噸　二○四○六噸　二七七八六噸 
二月　　七二七五　　一八六七六　　二五九四八 
三月　　二一七五　　二○二五八　　二二四三三 
四月　　四二一　　　三六三四一　　三六七六二 
五月　一一一四四　　二○六一九　　三一七六三 
六月　　八四九九　　二三七六三　　三二一七二 
七月　一○○○九　　二○○五二　　三○一四一 
總數　六五八七○　一五○三二五　二一六一五五 
　　觀右列兩表鉛鋅產額有蒸蒸日上之勢嗣後之發逹眞未可限量也一九一四年之出產幾較上年增一倍而兩年之費用幾等良因一九一三年間撥特别歀項以修理及添購機器故也自一八九六年設礦務局後迄於一九一四年支出之總數約爲銀二兆餘兩所費雖大然實未嘗浪用也此數年間在所產鋅鉛數量中再加之以硫鐵二三○○噸故出產之總數適爲一八○○○○噸若以十九年間平均之價爲每噸二十兩計算則出產之總值當爲三六○○○○○兩除去開支共得利一百二十五萬兩 
　　歐戰發生後軍需品之價格驟形增高而以鉛鋅鋼鐵爲尤甚一九一四年八月前鉛每噸祗值十元至二十元一年或十八月後漲至百元水口山各礦得此千載一時之機會吾人定以爲獲利甚豐矣然按諸事實適得其反蓋清政府曾與一德國公司名加勞維次ＣＡＲＤＣＯＲＩＴＺＣＯ者訂）合同謂各礦當供給該公司鉛鋅苗一○○○○○噸無論市上之價格若何每噸仍估價二十元並在合同中聲明此量未完全交付以前各礦公司不得另有經營此種規條不啻使湘省公署爲德人之經紀人而令公司受莫大之損失也 
　　據一九一九年湖南礦務局所刋行之雜誌謂水口山礦每日出鉛二十噸鋅四十噸若以礦苗與礦砂等統而計之共爲一百五十噸鋅每噸十兩鉛四十兩工人約有五六千人南北開釁以來銷場阻滯因此而所受之損失約有一○○○○○元以致修理之費亦無從撥用現公司中力事節省工作祗舉其半又雇警察八十人而駐水划邨第三師之一隊亦盡保護之職礦區四週尚稱治安惟市廛不甚興旺藏垢納穢之茶肆花舫則久已絶跡矣 
　　夏令星期日有益之游戲 
　　礦務工作一九一四年前水口山鉛礦之從事於採掘者祇有一處故產額至爲有限其年冬另闢一區而與初期諸窟相聯接以期增加出產初開之窟形取斜勢與水平線作五十一度之鈍角數年來之出產皆取給於是故其深度已逹一百九十二邁當平行支出之窟有六最長而出產最富者爲第四號之窟長三百九十邁當第五號窟最短長祇四十一邁當鑛井之口置一五十馬力之起重機自地面下降可直逹第四窟道一次可起重兩噸每句鐘上下四十次故自理想上每小時可取出鑛苗四百噸然工人不能終日工作休憇之時亦應計算故按諸事實每時祇能起重一百噸而已第五第六兩窟道則另置小起重機焉 
開礦方法則採用所謂ＯＶＥＲＨＡＮＤＡＮＤＵＮＤＥＲＨＡＮＤＳＯＰＩＮＧ之法一層礦苗採盡後即將該穴塡没而向又一地層進掘從前未用斯法以前坑井縱横靡有定所塡没空穴往往不得其道而爲工程進行之障有時竟遭不測之禍云 
　　第一窟道中約有礦工六百人每日工作八小時其三分之一專事採掘其餘司起卸等役彼等泰半爲高手石工每月工值約可得三十四元一切工具若錐錘等物皆工程處發給炸藥礦燈及油等則由鑛工自備工人分爲五六隊每隊有一人爲之長凡與鑛務局之一切交涉皆由隊長接洽之軀幹强偉之工人每日可得小洋四五角平均工資爲三角所用炸藥乃普通火藥爲鑛務局所製售價每元八斤 
　　自縱坑旁出之横窟道高二邁當長自四十一邁當至三百九十邁當不等各窟縱面距離約自二十至二十五邁當縱坑祗逹第四窟道第五第六兩窟另有上通地面之道鑛中地質頗爲堅硬故所用支持之木料極省然亦有柔軟之地質須賴人工支持者其支木皆購自湘江上游之松樹每支圓徑六寸價頗廉又有掘開之窟道作爲流通空氣之用其道有二一自地面直逹第四窟道一自第四窟道通第六窟道流通空氣之穴道皆作斜形其出口處較縱坑之口低五十英尺空氣之壓力與密度不同故冷空氣自通氣穴道吸入而由縱坑之口呼出 
　　自第一横窟道至第四横窟道並無水浸之患第五第六兩横道則水爲之溢備有抽水機六具第一道三具第四道二具第六道一具皆用蒸汽力發動之每小時可抽水二百加倫蒸汽則藉鐵管從地面之汽鍋導入地下 
　　窟中機器與斜道上皆裝置電燈工人各備竹製菜油燈一具鑛中並無燃燒之煤氣故不用安全燈亦無炸燒之虞也礦工苟罹工程上不測之禍因而殞命者礦務局給予三十元卹其家族受創者每日給養息金一角半至完全復原時而止如遇此等變故隊長當先行報告總理經總理調查確知其爲實情方可給發養卹金 
　　水口山現有縱面之主窿兩處相距五百英尺第二主窿（又稱新窿）幾爲垂直形一九一三年時始開掘之窿口横廣二邁當有半縱長二邁當分爲三部一部置升降機一部置蒸汽及水管一部則爲礦工工作之處離窿口十九尺而下有十五匹馬力之起重機一具除此而外又有汽鍋通風機及抽水機各一具汽鍋在地面之上其汽壓力爲每方寸六十五磅起重機抽水機及通風機風扇所需之發動力皆 
　　上述二窿而外又有興中及龍王山兩鑛興中離老窿祇一華里採掘純用舊法抽水通風等役皆雇十六七歲之童子爲之龍王山去水口山約三華里鑛苗首先發現之地也 
　　各鑛共有選苗處四處其二處備有新式機器洗滌所亦有數處選苗之法先將鑛苗原體由升降機起至地面工人以錘將苗擊碎分别有用者廢棄者值價者不值價者而分貯各筐中砂石等無用之物即行棄去純粹鉛鋅則運至堆棧雜有雜質者運至洗滌所用機器選理之即將選出者送至選苗處以人工揀擇之 
　　礦苗旣由升降機運至工作處卽以轆轉機輾碎之所輾成之碎粒置入篩佈機中凡小於一方寸之五分之一者運至選苗處大於此者由升降機送至一較大之篩佈機中再行篩選剩下之大粒復置輾轉機中使成小粒而又由升降機運一處再行篩選若仍有大粒剩下則再行輾碎而送至選擇所苗塊圓徑之小於一寸之八分之一至四分之一者置入第一行篩箕中洗滌之最細之礦苗洗滌時以比重計算洗凈之苗貯於堆棧中含有雜質之苗輾碎後亦送棧存儲水口山礦廠共有汽機二一爲一百二十馬力一爲三十馬力蒸氣由四汽鑪發出之統計所用機器有起重升降機輾壓機篩機擊碎礦苗機礦苗分類機抽水機輸運車昅汽機汽鍋等近以出產增加故新設一機器廠置有蒸汽引擎二具升降機篩機輾壓機等亦畢備焉 
　　礦中又有人工碎苗廠兩處一切碎苗手續皆以手工爲之礦苗之分類以比重顔色堅度大小爲準純粹者送至堆棧較細小而質次者送至洗滌所此等工作皆爲十餘歲之幼童爲之工資不以時計而以工計選揀鑛苗六十五斤可得錢二十五文報酬未免太薄矣六十五斤以上每斤加給一文選滿一百二十五斤者有特别酬勞每日工作約十小時上午自六時半至十二時下午自一時至五時半飯食由公司備給鑛苗每噸之手工選揀費約須二元分類工作亦　以手工爲之者說者謂其工作方法爲工人所發明云　　 
入盛水之木桶中旋轉擺搖之於是篩中物質自能隨其比重之大小而分别沉落故桶底爲鉛鐵硫次之鋅又次之於是逐層取出而類别自能分清矣 
　　分類工作另有一法卽以碍砌成斜坡兩邊有小牆前面有八寸闊三十寸長之坑一磚坡之巓置一大水槽而苗則置於斜坡上水槽之水下流過斜坡時二人以竹竿攬拌礦砂於下流而落入坑中比重大者先行下落而沉於坑底鉛鐵硫鋅等物質各隨其比重之不同而依次下落類别亦得以分清矣用此法較用前法費時爲多 
　　礦中共有工廠五鐵工廠機器房製造房木工廠試騐房是也鐵工廠供給工程小具若錐錘等物此廠實則附屬於其他四者兼管修理磨硺接鐵等事備有風箱爐四具平時有工匠二十六人工作繁重時添至四十人工資按其技能之精窳與工作之性質而發給之最大之工資每月三十三元最底者每月六元每日工作十小時製造房有鍊鐵爐二噴氣爐一西門司馬丁鎔鑪一升降機規模雖小亦足以應目前之需要焉此廠可出一噸重以下之鎔鑄模型又能自製蒸汽引擎及抽水機等機器房祗右鏇牀六刨牀三鑽孔機器四氣壓引擎一發動各機之三十二匹馬力蒸汽引擎一平時有工人四十加工時可增至六十人工資每月自五元至四十元不等蓋觀工作之種類而定者也木工廠專製工程上所需各項木器及模型等該廠工程頗少故祗有工人四其工資自四元至三十四元不等試驗房爲新設者規模雖小而其工作並不祗限於水口山之鑛凡湘江上游各鑛之苗皆山該處分析者也 
　　水口山無良好之道路故於輸運上頗感不便一九一二年耗資五萬元自水口山至薄布村築一輕使鐵道長十三華里半句鐘可逹未有此路之前每擔鑛苗之運費須一百五十文今則祗須七十文矣而時間手續等又省却不少每日開行五次運苗一百噸輪船不能由長沙直逹薄布邨故其間輸運皆用帆船或中國駁船粤漢路線規定經過是地故一俟路成是鑛之運輸將較今日大爲便捷也 
 
 

Page 20

 
 
   
 
 

Page 21

 
 
   
 
 

Page 22

 
 
左圖爲六月十二日至十八日一星期間國外匯兌漲落之統計圖縱面直綫表每日開盤行情虛線表每日收盤行情横面平行線記數字自四十至一百三十共九十格曲線五條表示法郎羅比美金辦士大條五種滙兌行情之起落英幣以上海規元一兩合幾辦士計算法幣以規元十兩合幾法郎計算美金以規元百兩合幾金元計算印度幣以規元五十兩合幾羅比計算大條以每盎斯銀合幾辦士計算所用單位問有與銀行每日行情報告所用者不同爲便利製圖節省地位也圖中曲線下落爲金幣上升銀價下落之微反之曲線上升則爲金賤銀貴幸勿誤會 
專箸 
[上海港口（譯濬浦工程局報告册（四續）] [  通一]  
　　造船廠修船塢 
　　造船廠上海共有造船廠六處 
　　耶松老船澳有船塢三 
　　瑞瑢船澳有船塢一一在建造中小瀉船架一具 
　　江南造船所（中政府所有）有船塢一此廠隸屬於海軍製造局 
　　求新廠有船塢一 
　　平安船廠有小船塢一 
　　此外怡和洋行有製造摩託船廠一所華人亦有小船廠數所專造小輪及中國式之小船上海諸船廠能造載重一萬噸以下之船隻 
修船塢共有八處　　　　　　長度　　進口寛度　深度 
引翔港船塢　　　　　　　　五三二　　七七　　二四 
和豐船塢　　　　　　　　　五二八　　七七　　二三 
新船塢　　　　　　　　　　四五○　　七四　　二一 
老船塢　　　　　　　　　　三九九　　五三　　一六 
董家渡船塢（上屬耶松公司）三五五　　六七　　一六 
楊樹浦　塢（屬瑞鎔船廠）　五七○　　七○　　二一 
江南船塢（屬江南造船廠）　五四六　　七○　　一九 
平安　　　　　　　　　　　二五○　　三○　　一五 
大起重機耶松船廠有六十噸之起重機四具瑞瑢船廠有八焉噸之汽力起重機一具江南造船所有大起重機一具 
　　椗泊所沿浦兩岸十八英尺以內之水面不能椗泊較大之船故計算離岸十八英尺外廓線問之水面其面積其有一千三百英畝（每英畝約爲華畝六畝）亦即兩英方里也其　泰半可以泊船吳淞口外三夾水內可泊更大之船隻 
　　船首尾下錨處據江　關河泊司之報告請上海共有全船下錨處十九所招商局四所新太古一所在此五處惟該兩公司之南北洋及長江輪船可以停泊其他十四處亦爲私產惟得其主人之允准後他船亦得椗泊其中九所長六百英尺其餘五處長七百英尺潮落時之深度惧爲自二十四至三十二英尺 
租用之價目如左 
九處長六百英尺者起先三日上海銀三十五兩三日以後每日七兩半 
五處長七百英尺者起先三日上海銀五十　三日以後每日十兩 
　　浮筒據江海關河泊司之報告謂除上述泊船處外有浮筒三十個可　長自一百五十至四百五十英尺吃水　二十二至二十五英尺之船隻 
潮水汜漲急流過恒度時船之繫於此等浮筒者往往　錨拔起浮筒之入泥未固者尤易致此患 
　　駁船據江海關河泊司報告謂一九一九年十月間統計浦江領之照駁船共有一百九十四艘每艘自百噸至六百噸不等隨時有半數左右駁運貨物其餘則泊於淺水灘上五分之一則泊於船主之碼頭傍大船卸貨時以起重機將貨物吊入駁船而以人工安置之從駁船搬上浮碼頭則僱脚夫爲之駁船之備有起重機者甚不多見 
　　吳淞江機器挖泥工程 
[上少物價表本表如有欠正確處請各界函知白克路侯在里內七四五號本處當即更正]  
　　　　　　　財政部駐滬調查貨價處報告 
　　　　　　　　　　　　　　躉　　　售　時　　　價 
　　　　　　　　　　　　　　六月第一週　五月第四週 
貨　　　名　　　單位　　　　五月三十一　二十四日至 
　　　　　　　　　　　　　　日至六日止　三十日止 
　糧食類　　　　　　　　　　南錢分釐　　兩錢分釐 
高常河下白米　　　　　擔　　六五八一　　七○八六 
高常河下白米　　　　　擔　　六七七九　　六二○九 
漢口小麥　　　　　　　擔　　二八○○　　二八七○ 
機製綠兵船麵粉　　　　包　　二○一○　　一九四○ 
蕪湖莞荳　　　　　　　擔　　二三二○　　二三一○　 
火車河南黄荳　　　　　擔　　三五四五　　三五九○　 
漢口蠶荳　　　　　　　擔　　二○○○　　二○二○　 
亳州一等芝蔴　　　　　擔　　七五○○　　七四五○ 
牛莊荳油　　　　　　　箕　一一一○○　一一三○○　 
華豐麩皮　　　　　　小包　　一九八○　　一九五○ 
　其他食物類 
牛肉　　　　　　　　　磅　　○一二四　　○一二四 
羊肉　　　　　　　　　磅　　○一三一　　○一三二 
猪肉　　　　　　　　　磅　　○二○○　　○二○四 
青花魚　　　　　　　　磅　　○一三八　　○一三九 
鴨　　　　　　　　　　隻　　○五一○　　○五一一 
鷄蛋　　　　　　　　　打　　○一一六　　○一一七 
香蕉　　　　　　　　　磅　　○○五五　　○○八○　 
橘　　　　　　　　　　磅　　○○七三　　○一三二 
梨子　　　　　　　　　磅　　○一三一　　○一一○ 
　葡　　　　　　　　十梱　　○一八二　　○一八○ 
馬鈴薯　　　　　　　　擔　　二三六九　　二三七五 
牛奶（外國乳　）　　　瓶　　○一四六　　○一四六 
薩門鹹魚　　　　　　　擔　　五一○○　　三五○○ 
十號荷　赤糖　　　　　擔　一一五○○　一二○○○ 
廿五號荷蘭细砂白糖　　擔　一四五○○　一五八○○　 
三温半太古白糖　　　　擔　一四二○○　一四九○○ 
八號車白糖　　　　　　擔　一三八○○　一五○○○ 
海帶（根室）　　　　　擔　　三三○○　　三二○○ 
老牌飛　煉乳　　　　　箱　一○○○○　一○○○○ 
出辦龜赤參　　　　　　擔　四○五○○　四一○○○ 
中號十番有剌黑海參　　擔　九四○○○　九四○○○ 
黑胡椒（黑大）　　　　擔　一四五○○　一四八○○ 
綠茶（珍眉）　　　　　擔　二六六○○　二五一四二 
綠茶（元朱）　　　　　擔 
紅茶（祁門）　　　　　擔　四五五五五 
紅茶（寗州）　　　　　擔　二五○○○ 
　疋頭及其原料 
十四磅喂馬原粗布　　　疋　　　　　　　　七四○○ 
十四磅人塔原粗斜　　　疋　　七二八○ 
十三磅九龍原粗布　　　疋 
十三磅龍○原粗布　　　疋 
八四鷄心原布　　　　　疋　　五一○○　　五二二○ 
八四藍七子原布　　　　疋　　　　　　　　五六七○ 
八四東方朔原布　　　　疋　　五二○○　　五四五○ 
八四牛童原布　　　　　疋　　五○○○　　五二五○ 
四十雙松鼠原細斜　　　疋　　七七五○　　七八○○ 
四十電車原細斜　　　　疋　　　　　　　　八四三○ 
四十劉軍原細斜　　　　疋　　七九二○　　七九六○ 
四十人面原細斜　　　　疋　　七五○○　　七六五○ 
四十雙童原細斜　　　　疋　　七二○○　　七三五○ 
四十竹虎原細斜　　　　疋　　七四五○　　七六二五 
四十老人槍白布　　　　疋　一○○八○　一○二一○ 
四二空城計白布　　　　疋　一○二一○　　九九○○ 
四十郭子儀白布　　　　疋　一○二五○　一○四二五 
四十弓美人白布　　　　疋　一○○○○　一○二五○ 
四十鳳凰原粗斜　　　　疋　　六三七五　　六四二五 
四十藍象原粗斜　　　　疋　　六四○○　　六四七五 
四十飛魚原粗斜　　　　疋　　六二五○　　六三○○ 
二十四猪牌漂標　　　　疋　　三六五○　　三七五○ 
二十四菊花原標　　　　疋　　三四○○　　三五二五 
十二支紅大班棉沙　　　包　一五四○○○　一五四五○○ 
十六支福島棉紗　　　　包　一六二○○○　一五六五○○ 
十六支寶鼎棉紗　　　　包　一七五○○○　一七五○○○ 
平松Ａ２３絨線　　　　磅　　三一七五　　三一五○ 
芝川ＰＡ１１３絨線　　磅　　二三五○　　二五七五 
四十二支三光元色雙股線大包　三七九五○○三九○○○○ 
六十支三光元色雙股線　大包　四七五○○○四八三五○○ 
通州棉花　　　　　　　　包　三二五○○　三二五○○ 
上等白廠經　　　　　　澹　一二二○○○○　一二七○○○○ 
中等白廠經　　　　　　　　　　三○○○○　一一六○○○○ 
下等白廠經　　　　　　擔　一○○○○○○　一○五五○○○ 
九江苧蔴　　　　　　　擔　　二五○○○　　二二○○○ 
卅碼雙童提花錦緞　　　疋　　一五四五○　　一五四五○　　 
　五金類 
日立紫銅錠　　　　　　擔　二一○○○　　二一○○○ 
　號粗細黄銅條　　　　擔　三二○○○　　三四○○○ 
徑二吩至一吋竹節　條　擔　　八七五○　　九○○○ 
長一吋至六吋花旗釘　　桶　一○○○○　　九○○○ 
ＰＨＰ澳州青鉛條　　　擔　　八五○○　　八二五○ 
九十磅馬口鐵片　　　　箱　　九○○○　　九○○○ 
九號及十號白鉛皮　　　擔　一六五○○　一六五○○ 
徑四吩至一吋二吩孟林元鋼擔　五五○○　　五五○○ 
湖南純銻　　　　　　　噸　一三○○○○　一三五○○○ 
漢冾萍生鐵塊　　　　　噸　五○○○○　　四八○○○ 
　燃料類 
頭號杵島塊煤　　　　　噸　　一五五○○　一五五○○　 
頭號金田統煤　　　　　噸　一○二五○　　一○二五○ 
頭號紅屑　　　　　　　噸　一○七五○　　一二○○○ 
頭號開平火車塊煤　　　噸　一二○○○　　一二○○○ 
二號井陘統煤　　　　　噸　一一五○○　 
頭號開平屑　　　　　　噸　　八○○○　　八○○○ 
頭號梅溪和炭　　　　　擔　　○六○一　　○六二八 
柴　　　　　　　　五十捆　　○七二九　　○七三一 
船牌洋燭（十二兩）　　箱　　三六○八　　三六八九 
魚牌火油　　　　　　　箱　　三九六九　　三九八一 
老牌火油　　　　　　　箱　　三九六九　　三九八一 
漁樵火柴　　　　　　　箱　二七二五○　二七八七五 
蟠龍火柴　　　　　　　箱　一○七五○　一一一二五 
　建築材料類 
３６Ｘ２４美國玻璃片　箱　一二八七五　一三二五○ 
３６Ｘ２４日本玻璃片　箱　一二六二五　一二八七五 
至１５呎方料花旗松千方呎　七四○○○　六九○○○ 
東洋白松　　　　　千方呎　四五○○○　四五○○○ 
方料暹邏柚木　　　千方　一八○○○○　一六○○○○ 
長十六呎以內 
新加坡梗白板　　　千方呎　八○○○○　七五○○○ 
鳥牌漆油　　　　　　　桶　　五五○○　　七○○○ 
Ａ字漆油　　　　　　　桶　　八五○○　　七○○○ 
海風水門汀　　　　　　桶　　三一○○　　三一○○ 
啓新水門汀　　　　　　桶　　三五五○　　三六○○ 
開平火磚　　　　　　千塊　七八○○○　七八○○○ 
天津空心磚　　　　　千塊　五四○○○　五四○○○ 
天津紅瓦　　　　　　千張　五六○○○　五六○○○ 
頭號老式中國瓦　　　萬張　三二○七六　三二一四二 
　工業用品類 
硫酸（四十度）　　　　箱　　七二九○　　六五七四 
阿摩尼亞（中等）　　　噸二○二二九七　二○二七一三 
淡輕四綠（中等）　　　箱　二五五一五　二五五六五 
太陽牌漲白粉（中等）　箱　五六○○　　四九○○ 
鹽　　　　　　　　　百磅　三○六一八　三○六八○ 
燒碱（中等）　　　　　擔　　六六五○　　六六五○ 
泡花碱（凈）　　　　　筒　三三○○○　三三○○○ 
　鐵衰奶　　　　　　　箱　七七○○○　七七○○○ 
硼酸粉　　　　　　　　筒　六二○○○　六二○○○ 
硫黄（棒狀）　　　　　筒　一五○○○　一五○○○ 
雙鴨直接朱紅　　　　　斤　　二二○○　　二二○○ 
和合直接淡黄　　　　　斤　　六○○○　　六○○○ 
白水灘直接靛藍　　　　斤　　三七○○　　三六○○ 
福壽硫化元色　　　　　擔　四三○○○　　四四○○○ 
福濤硫化潮藍　　　　　擔　一五○○○○　一六○○○○ 
福壽硫化軍衣黄　　　　擔　五二○○○　　五五○○○ 
飛馬鹽基性洋綠　　　　磅　　四三○○　　四三○○ 
和合酸性硃紅　　　　　磅　　一三○○　　一三○○ 
得利鹽基性米黄　　　　磅　　五二○○　　五二○○ 
　其他物品類 
２５Ｘ４７ＰＰ美國有光紙令　二一○○　　二一五○ 
２５Ｘ４７ＦＰ日本有光紙令　二○五○　　二○五○ 
３１Ｘ４３ＦＰ美國報紙　令　四四五○　　四四○○ 
３１Ｘ４３ＦＰ日本報紙　令　四二○○　　四二○○ 
文成本連史　　　　　　　件　一一三○○　一一四○○ 
柏半太　　　　　　　　　件　　七一五○　　七二五○ 
美大仁毛邊　　　　　　　件　八八五○　　　八九○○ 
美孚紅車　　　　　四十加倫　二二○○○　二二○○○ 
亞細亞氣發油（五加倫）　桶　　三九○○　　四○○○ 
　　人洋針　　　　　　萬支　　　　　　　　五一○○ 
　手槍洋針　　　　　　萬支　　二七七五　　二五七五 
一百二十塊祥茂肥皂　　　箱　　四七二五　　四七○○ 
一百二十塊固本肥皂　　　箱　　四三○一　　四二九九 
三十生的　　　花洋磁盆　打　　三三五○　　三三二五 
大瓶三星斧　白蘭地　　　箱　一七四七四　一七一五五 
好時火酒　　　　　　　　箱　　七○○○　　七○○○ 
五十支三砲臺香烟（普通）千支　六七七九　　七○八六 
五十支前門牌香烟（普通）千支　五五四○　　五五八八 
五百支大英牌香烟（普通）千支　三一四九　　三三四五 
十支老車牌香烟（普通）　千支　二三三三　　一九三六 
淡克浦絲登烟絲　　　　　磅　　一六四○　　一六○七 
五十支大喜牌香烟（普通）行支　八二○七　　八二五四 
五十支長城牌香烟（普通）千支　五三九四　　五四○五 
五百支雙嘉牌香烟（普通）千支　二九一六　　二九三六 
五百支大吉牌香烟（普通）千支　二一一四　　二一三三 
洪江桐油　　　　　　　　　桶　一二五○○　一二四○○ 
勘誤　上期本表小麥單位一一四磅應作擔羊肉下行○二三二　　　應作○一三二人面細斜下行七七○○應作七六五○　　　郭子儀白布下行一○四二五應作一○四七○淡輕四綠　　　下行二二二九二應作二二二九五燒碱上行六五五○　　　應作六六五○十六支福島棉紗應作水月特此更正 
 
 

Page 23

 
 
   
 
 

Page 24

 
 
   
 
