# 1906 - 295 - 4912045

 

Page 1

 
 
   
 
 

Page 2

 
 
[電傳諭旨]  
　　九月十二日奉上諭前任西甯辦事大臣烏魯木齊都統豫師由進士中書洊升御史外任道府同治年間擢任西寗辦事大臣並派署烏魯木齊都統帶利建等營剿辦回匪著有勞績前因患病准其開缺回旗調理茲聞溘逝軫惜殊深加恩著照都統例賜卹任内一切處分悉予開復應得卹典該衙門查例具奏欽此同日奉 
　　旨本日學部帶領引見之考驗游學畢業生陳錦濤著賞給法政科進士顔惠慶賞給譯科進士謝天保賞給醫科醫士顔德慶賞給工科進士施肇基賞給法政科進士李方賞給法政科進士徐景文賞給醫科醫士張煜全賞給法政科進士田書年賞給法政科舉人施肇祥賞給工科舉人陳仲箎賞給醫科醫士王季點賞給工科舉人廖世綸賞給工科舉人曹志沂賞給醫科醫士黎淵賞給法政科舉人李應泌賞給醫科醫士王鴻年賞給法政科舉人胡振年賞給法政科舉人王榮樹賞給農科舉人路孝植賞給農科舉人薛錫成賞給法政學科舉人周宏業賞給法政科舉人陳威賞給法政科舉人權量賞給商科舉人董鴻褘賞給法政科舉人嵇饒賞給法政科舉人富士英賞給法政科舉人陳耀西賞給農科舉人羅會垣賞給醫科醫士陳爵賞給商科舉人欽此 
[皖撫奏請籌費湊餉添徵營隊摺稿代論]  
　　竊皖省遵照練兵處新軍改練步隊一協過山砲隊一隊於上年九月經前任撫臣誠勳具奏並聲明置械造營欵項無著擬將土藥捐數旺收酌量辦理在案良以度支異常竭蹶事屬創始只可遂漸以圖惟查練兵處奏定章程内開如各該省餉項支絀不能一時照章編定成軍成鎭其開辦第一年一鎭中先設步隊甲恊兩標馬砲隊各一營工程輜重各一隊等因定制詳明足見各營隊缺一不可皖省原練步隊一恊砲兵一隊按之混成協制尙未完全倘不照章增添出戰調操皆屬不適於用是直不啻以頻年數十萬之巨餉養成一不能應敵之師團徒有其名盧糜可惜愚以爲不練則已練則俱練皖省庫藏奇絀年甚一年若必待積有餘貲始籌添練誠恐遲之又久渺乎無期何以爲禦侮折衝之具是以於到任後卽先整頓督練公所並以步隊土客雜處抽改巡防另征足額業將辦法詳陳復 
 
 
 

Page 3

 
 
飭該公所會同藩司酌議無論籌欺如何爲難務將馬砲工輜各營隊一律添設茲查原有步隊六營除挑出客籍之兵另編巡防四旗外現只有步隊三營砲兵一隊尙應征補步隊三營添練砲兵二隊馬隊一營工程輜重各一隊軍樂半部方符混成一協之制所有槍砲馬匹器械衣裝建造營舍均關緊要有不得不預爲陳明者皖省兵備久虚砲位除購自鄂廠之快砲六尊暫尙合用餘皆前腔老式不合新軍之制現已向德國克魯伯廠訂購七生平過山管退快砲十二尊價銀十八萬兩有奇並訂購丹國輕機快砲六尊價銀六千五百餘兩又步隊向用九響毛瑟槍式旣舊重笨不堪現擬訂購小口徑快槍三千六百枝每槍連子彈千顆約共需銀二十萬两又馬隊營戰馬合之砲工輜各營隊運載䭾馬曁騎馬等極力減少六共仍需六百三四十匹按定制每匹價約三十兩左右惟近來各省紛紛購馬口外價値飛漲距皖又遠路費必多例價恐難購備現以每匹銀四十餘兩計之連路費約需銀三萬两又各營軍裝鞍轡皮具等件以及工程輜重軍樂工作器具皆須制備約共需銀十餘萬兩又皖省向無標房各營散處渙而不聚現須建造兩標曁協司令部營房並擬將舊營酌改馬隊工輜等營購地估工約需銀十五六萬兩又一應軍營及學堂外塲所需器具均俟營房落成再行核數置辦統計以上約銀六十餘萬兩此開辦之必不可少者也至於常年各營薪餉按之定章每年需銀四十餘萬兩今按照軍官八成軍佐六成發給並將備補兵匠目皮匠管䭾喂養曁各兵騎馬䭾馬均暫行酌量減少計每年約需銀三十八萬兩有奇此薪餉之必不可少者也竊維强兵即所以强國故東西各邦均不惜竭全國之力增修戎備中國軍政甫議擴張安省尤地當衝要何可因陋就簡重貽委靡不振之憂昕夕旁皇思維至再明知皖省財力籌措爲難然長此苟安伊于胡底現在砲位已給定銀馬匹卽飭選購營房已買地備料尅日興工餘亦急需應付若待徐籌的欵勢必貽悞要圖近與藩司籌商惟有就司關庫局通力合籌除解部京餉匯滬賠欵及新政一切專項不得挪借分毫此外無論何欵均移緩就急先行撥用以供開辦急需其常年薪餉則就原有之欵儘數照撥數尙不敷應再設法措置擬加茶米釐捐能收若干殊無把握亦先由司關局庫匀挪庶緩急有可恃之兵而編制無不完之獘藉以仰副朝廷經武保邦之至意除分咨練兵處户部兵部查照在案並俟開辦完竣再將用過數目曁營制餉章繕具單册呈報外所有皖省添征營隊預計開辦經費常年薪餉數目各緣由謹會同署兩江總督臣周馥恭摺具陳伏乞皇太后皇上聖鑒訓示謹奏 
[日本交還營口確聞奉天]  
　　日本定於中歷九月内交還營口全埠行政及海關事宜刻由北洋袁宫保派員會同奉省人員辦理接收一切至外間所傳謂日本駐京公使以馬賊猖獗爲藉口不願交還者均係傳聞之誤也（丙） 
[袁督又奏請速行宣佈官制京師]  
　　初一日直隷總督袁慰帥召見時兩宫埀詢官制事宜袁奏對云近日大員中對於改訂官制一事間有一二稱爲不便者誠恐日久必生阻力請將釐定官制大綱速行宣佈其中一切細目逐漸再爲詳酌以定人心兩宫諭以權操自上事在必行務須詳愼核辦（和） 
[川陜兩督不以所改官制爲然京師]  
　　釐訂宫制大臣前曾電飭各省總督詳核官制事宜昨聞川督錫請帥陝督升吉帥均有覆電謂所改外省官制大綱内多隔閡日久恐滋貽誤請再詳細參訂云云（上） 
[張部郎條陳改訂官制之意見京師]  
　　日前户部員外張某繕具說帖呈遞政治館其大旨略云改定官制一事以添設海陸兩部爲要之圖其餘各部尤貴求實若但以更改其名而内容不加整頓仍與舊日之衙署何異以後凡用入行政務須考察才能及素日之名譽授以官缺使其有所展布方足有裨治理云云（貴） 
[條奏蒙藏改用新官制紀聞京師]  
　　日前袁端二帥仝上封奏一件係條陳蒙藏改省事宜略謂内外蒙古及前後藏各以舊名劃分四省如現今二十二行省之制每　設官卽依此次更定新官制各設總督　司府州縣知事等官如此辦法則不必另　藩部云云此摺已交政務處議奏（盈） 
[政府會議奏請發明五事京師]  
　　初一日政府諸臣會議政治擬俟改定官制後决計奏請發明五事一三品以上官員均准專摺條陳時事一實行强迫敎育一發明無文武輕重之别一實行破除滿漢畛域一量材授缺不論資格（和） 
[粤督電陳三事廣東]  
　　聞日昨粤督岑雲帥致政府一電其文甚長探悉大致有三一爲粤省保留人員一爲密陳偵拿匪黨方略一爲詳陳黄浦鐵路應辦事宜其詳俟探實再佈（暑） 
[新督商量立憲文件鎭江]  
　　新任江督端午帥前曾延請鎭江紳士陳中書慶年趙訓導銘辛住焦山松寥閣編輯憲法各書茲午帥於初九日乘輪蒞鎭所有文武印委一概未見逕赴松寥閣晤陳趙二君商量體例聞兩君編輯各書槪則與午帥宗旨甚爲脗合極蒙讚美至初十日已刻卽行起節赴　（琴） 
[浙撫批天台仙居二縣紳士請設公議局禀杭州]  
　　各國地方自治之制編設議會由行政官爲議長此通制也但其法規均由政府所頒定今我國甫議預備立憲尙未頒有規例所請應從緩議且據來禀所云遇有爭訟由議局剖理至命案械鬥始行鳴官是以議員而兼司法先侵地方官裁判之權限該生於法律原理尙未通曉何能高議及此目下敎育尙未普及人民之程度多不及格和州縣中幾人能當議員之選恐選者與被選者均無此資格諸生當顧地方之公益仍受官吏之監督不必遽飾美名俟將來國家頒布定制再行遵辦可也（荷） 
[奉天推廣自治局奉天]  
　　奉天仿照直隸設自治局將軍趙次帥現擬逐漸推廣已派留日法政畢業生傳彊爲左參議 
 
 

Page 4

 
 
陳漢爲右參議并請日本法學博士某爲講義敎習派員聽講次帥自爲督辦其提調一差則以伍太守熊太史充任（吕） 
[伊犂將軍電請撥欵舉辦新政京師]  
　　初二日伊犂將軍電奏伊犂地方荒闊百端待理所有應急舉辦者練兵興學擴充工藝振興農業設巡警採礦產一切要政奈因需款甚鉅無法可籌應如何指撥的欵之處懇請飭部核議詳覆以便早爲辦理（上） 
[徐都戎帶兵赴興化縣彈壓鎭江]  
　　徐寳山都戎督辦江甘緝私以來不遺餘力致鹽梟無技可施相率逃往揚屬興化縣之安豐鎭以盜劫爲衣食之源該鎭鄉民恨甚於日前糾人目往勦辦生擒盜魁並棍斃徒從七八十人勢甚岌岌揚州府榮月帆本守聞信飛飭徐都戎帶領浙江營勇二百名星夜前往相機搜捕云（琴） 
[電覆加派重兵駐防鎭江]  
　　日前政府電致江督令派兵巡防長江現聞督電覆畧謂鎭郡爲長江門户關係匪輕業已電商蘇撫擬派第六標巡防步兵三營與馬砲隊各一標分駐鎭郡城鄉要隘實力巡察以資防守（再） 
[王相國擬俟入元老院後乞休京師]  
　　王夔石相國對於改訂官制之事不賛一詞自知將來必位置於元老院内近日嘗語同寅曰我受恩深重旣不允准乞休現在亦未敢遽辭然將來位置元老院後尸位素餐一無事事彼時當决計告休歸里矣（上） 
[奉省添財政交涉委員奉天]  
　　奉省財政局與交涉局事多隔閡時有轇轕茲由財政局督會辦與交涉局總辦商明委該局文案沈維驄兼辦財政局稅務主稿專理交涉事件俾得貫通一氣（丙） 
[政府議關差兼用漢人京師]  
　　政府王大臣日前議及各關稅差比於他差較優惟向例均以滿員簡派殊失公允應卽奏明嗣後各關稅差請准兼用漢員藉資認眞整頓（樂） 
[東報紀中國擴充海軍事]  
　　大阪朝日新聞云直督袁世凱近獻議政府擬擴張中國海軍訂造戰鬭艦七隻砲艦九隻巡洋艦三隻驅逐艦十二隻目下正在調查各省財政設法籌欵云 
[議飭各省水師測繪營壘全圖京師]  
　　政府前議振興海軍迭與各省督撫電商已有端倪日昨諸王大臣會議擬飭各省水師提督查明水師營何處築造營壘何處安設砲台及緊要隘口應添駐兵逐一測繪全圖冠以論說送交本處查核以備添購兵艦擴充水軍之計畫云（存） 
[武昌火藥局失愼湖北]  
　　本月初五日十二點三十分鐘保安門外火藥局忽然火起其肇災之由因該局炒硝房存硝甚多某司事棄擲紙烟餘燼無心失事該局製藥廠四間瞬變火塲炒硝匠及製藥工人竭力救衛皆被燒傷其地距製皮廠甚近該廠洋匠聞變赴救搶出重傷數人由小工舁至皮廠空地用藥醫療圍觀者百數十人有洋人次第爲之敷洗包裹其受傷在皮膚者數人雖手足腐爛尙可挽救至其傷重之炒硝匠年已垂暮首腹部及腎囊皆受火藥毒恐難免性命之虞云（生） 
[潮汕鐵路擬用日本工程師管理路工]  
　　香港電信報載廣東省城電云潮汕鐵路總理副總理禀陳粤督謂鐵路業經開築不久卽可開車惟監理路工之工程師頗不易得以前次該公司派往毆美學習鐵路工程之學生尙無一人學成回國之故應請准公司聘用日本工程師管理工程事宜因目前一時頗難其選也岑督得禀後卽飭潮洲府查察情形如果所禀屬實則當出示曉諭民人謂該公司已聘用日本工程師僅專管鐵路工程云譯字林報 
[華工出洋尙須磋商]  
　　前曾有人誘招華工出洋業由滬道派員遣散茲聞德商華友洋行仍欲招募華工一千二百名每名每月工洋三十元另雇工頭三十名每名每月工洋五十元定於西歷十月或十一月帶同出洋前赴墨西哥營造鐵路業經禀請領事及新關稅務司函商滬道核辦等情茲悉瑞觀察以所訂合同尙多不符之處碍難照准故此事尙須磋商辦理（似） 
[備迎卸任江督]  
　　卸任江督周玉帥將次蒞滬等情已兩誌前報茲悉道憲瑞觀察已派王二尹篤基爲文巡捕鍾千總鼎爲武巡捕又飭派護勇八人均至行轅伺候當差○製造局總辦張楚寳觀察定於今日會同上海道瑞觀察及局中會辦提調各員乘火車赴淞口迎接憲旌（合） 
[俄京炸彈案又見]  
　　十二日倫敦電云俄京聖彼得堡有車輛一乘載運稅關响銀赴户部交納忽遇匪徒擲擊炸彈並將英金三萬八千三百磅悉數刦去死傷者共有數人擲彈之匪徒業已逸去 
[俄皇優待舊臣]  
　　神户西報載倫敦電云俄國前任首相韋特伯　已起程遄回俄京俄皇特遣專車開往俄國邊境以迎之 
[俄國擢用名將]  
　　神户西報載聖彼得堡電云俄國哥羅伯金密斯欽哥两大將已各奉命補授高加索總督副總之職譯文匯報 
[德美兩國之邦交]  
　　初十日柏林電云美國哥倫比亞大學敎習蒲綦斯演說德皇偕后命駕往聽蒲敎習宣讀美總統來函内云德美两國之邦交據歷史所載實未有不睦之事一千七百八十三年爲美國存亡危急之秋與美爲友者載德國一國而已德國甚願贊成美訂立商約語畢德皇復致頌詞祝美總統之康健 
[日本與美國之交涉]  
　　初十日東京電云日本各大報館皆滿意於美政府所發保證之言並盼美政府能實踐其言云十一日東京電云舊金山日本人公會已遞禀美國總裁判澆與嘉禮福尼亞省學務處涉訟並聘請有名狀師爲之翼助云初十日倫敦電云美國商部大臣蔑客夫定於明日由華盛頓起程前往舊金山調查該處之情形舊金山日本領事報稱美人皆相戒不入日本人所開之酒肆且酒肆之窗櫺有爲亂民以石擊破者駐美日本公使靑木子爵特行文照會美外部羅德請其注意靑木大使謂美人與日本人爲難祇在舊金山一處耳十一日倫敦電云美總統羅斯福已論令蔑客夫將舊金山現在情形詳加查察美總統之意以爲應 
 
 

Page 5

 
 
盡力設法使日本人得有條約所載之利權並盼美政府所辦之事足以消除日本排斥美人之思想云初十日栢林電云德國政府之煮以爲美與日本必能重敦睦誼 
[西班牙未雨綢繆]  
　　初十日柏林電云西班牙摩洛哥將有戰事特諭令巡洋艦一艘預備調遣 
[德外部晉謁敎皇]  
　　初十日柏林電云德國外務部大臣偕其夫人晉謁敎皇惟此係交際往來與政事無涉 
[俄外部人覲德皇]  
　　初十日柏林電云俄國外部大臣伊斯漥爾斯蒙德皇賜以紅十字架寳星一座定于明日入覲德皇 
[德太子視學]  
　　初十日柏林電云德國皇太子親往德京高等商業學校行開學禮 
[美德訂立商約之消息]  
　　初十日柏林電云美國將派商約大臣前往德國以便訂立新約 
[漢口輪船失火之原因]  
　　十一日香港電云太古公司漢口輪船船主白蘭溪於檢騐前次該船失火焚斃之屍身時聲言當日之灾常係天火彼以爲縱火之事亦足令人不及覺察總機師謂此次火灾恐非由電機而起據見證人所供則該船所載貨物約値英金四萬磅 
[英國屬島漁業問題]  
　　初十日倫敦電云有初抵英國之美國漁人不允承認美國漁人與紐芬蘭島民所立之約恐不免再啓爭端英國兵艦勃列爾林脫號艦長及美大員皆極力調護其間俾得方歸於好 
[日本漁船慘遇風灾]  
　　初十日東京電云長崎縣知事電稱採珊瑚漁船一百三十艘捕捉鮑魚漁船八艘皆遭風沈沒其餘一百五十艘皆無恙在鹿兒島覓得屍身五百具散失之人大半無恙惟尙有採珊瑚漁船六艘捕捉鯂魚漁船七艘尙無下落十一日東京電云在長崎傳來漁船失事之報告頗關重要現據報稱死亡者共有八百二十二人受傷者有一百餘人兵艦兩艘正從事尋覔不知下落之漁船譯字林報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[運司補詳續參鹽員揚州]  
　　趙運司日前密請江督叅劾運判陳方銘鄭琦等數員卽行革職永不叙用近又補　詳文續請將監掣毛華運判徐衡徐家駿三名亦予參劾業經江督將各該員調省察看矣（引） 
[京餉改運蕪湖]  
　　蕪湖鈔關京餉向係委員押赴淸江遵陸解京現關道馮觀察以沿途供應煩𤨏且須覊遲時日以後擬改由� 
鐵路轉運以期迅速（九） 
[浙省警察總局札各府文（爲停送警察學生事）]  
　　照得本總局現設巡警學堂規模未廣學員額僅二十四名畢業之期尙遠巡警學生額八十八名頭班雖已畢業第二班原議先將本城站崗警兵抽調考驗入堂肄習以後亦應接續照辦非另行擴充不足以宏敎育現正籌議章程尙未妥定而各州縣之保送考驗及願學各生之自行來省禀請考驗者自夏徂秋紛至沓來寔屬無從位置合亟通札各該府迅卽轉飭各州縣統侯本總局將擴充學堂章程議定開辦有期卽當行知照章核辦此時不必徒煩案牘並卽示諭各該境内之願學各生切勿預先來省禀請以節勞費特札 
[巡警員弁議定設立小菜塲處所蘇州]  
　　日前蘇撫諭飭巡警總局設立小菜塲俾各處菜攤移　交易以寛街道等情曾紀前報茲事已於初十日由巡警文武員弁各集元妙觀方丈殿會議議定先將吉利橋菜市移至府署頭門内西裏庫太平橋菜市移至麒麟巷觀前街菜市移至北局操場之旁閭門内中市菜市移至泰伯廟下塘及承天寺前其餘各處俟以上四處辦有成效再議擴充且 
[蘇藩批郡紳吳韶生等禀（爲飭查董保造册舞弊事）]  
　　本年雨水過多低田被淹民間應完錢粮自當量予酌减而高平各由均稱豐收先據具禀經濮前司批飭剔荒征熟辦法最爲切要應由縣查照辦理以示　别而免偏枯至稱圖董經保查造弊混尤應嚴行查禁仰蘇州府督縣按區履勘核實禀報母延（且） 
[嚴禁軍人吸食洋烟南京]  
　　江南新軍第九鎭徐固卿統制近因訪聞新軍官長常有在外吸食洋烟情事爰於前日通飭各標營一體嚴禁保全軍人名譽（才） 
[寗藩派員守提報費南京]  
　　江寗藩司繼蓮溪方伯前日委官報局員茅子貞前往各州縣守提報費歸還庫欵（巧） 
[委辦法政提調案慶]  
　　法政學堂提調胡逢恩前奉委街口釐卡遺差經大憲札委撫署文案李諴接辦（多） 
[縣令請咨游學杭州]  
　　新選浙江慶元縣衛天爵大令前日禀覆藩司發給咨文赴日本國游學頗蒙寶方伯嘉許當即照准并爲之詳請咨部註册（荷） 
[中學堂定期舉行運動會松江]  
　　松江府中學堂開辦以來頗有成效茲定於十七日舉行秋季運動會佈置完備該校辦事之精神藉此可見一斑茲將節序錄左 
　　（開會）一歡迎二唱歌三休憩 
　　（運動）豫備比賽捷報給奬作樂休憇 
　　（慶賀）一勉勵二給奬三呼歡四環行五凱旋 
　　（散會）一致謝二唱歌 
　　（職員）掌會林忠宜書記員黄應昌顧錫燦帶領員陳建勳　　公正人林祖溍吳元德朱友漁陳憲章吳廷璜警察長吳濟潘　書警察員黄熙辰等四十五人紅十字會長孔昭松又會員丁廷康等十七人總幹事謝葆鈞幹事員王銓鋆等十人遞信員何建宗等四人音樂隊長兪殿華音樂隊員張壽豐等十人軍樂隊員袁瀛等四人招待員陳開驥等十六人運動員二十三人（望） 
[批斥爭奪公欵設學事寗波]  
　　鄞縣鄉董秦偉椒前曾禀准地方官設立蠶學學堂後因經費難籌事遂中止現該處又有仲賢俟等擬設蒙學學堂將長壽庵公欵移作經費秦卽出而爭執仲等因禀控寗府旋奉批示云蠶學蒙學雖均爲應辦之事然該處數十里無一學堂則先其所急自當以長壽庵虚懸之欵移辦蒙學爲是現在旣由敎育　集衆評議已有端緖秦偉椒何得以未經開辦之核學無因索費别生枝節仰鄞縣照催敎育會迅速妥　禀由該縣蠶明具復候示遵辦（易） 
[日本博士游歷内地杭州]  
　　日本法學博士織田萬君於前日來杭考察一切聞尙須赴浙省内地及江蘇等處游歷云（荷） 
[記黄石港印人毆官事武昌]  
　　鄂屬大冶縣黄石港地方忽有印度人三名帶有巨蛇長二丈許至該處巡檢衙門索予盤費巡檢李振魁當與銅元若干並爲之雇民船送往漢口詎料上船後該印人即在船上舞弄巨蛇居民聞之齊往圍觀印人遂向鄉民硬索銅元鄉民不與印人即將鄉人毆傷數人鄉民大譁霎時瓦石如雨巡檢李少尉聞警親率練兵前往彈壓將鄉民解散印人竟遷怒於巡檢擁至巡檢衙門將所有什物搗毁一空巡檢亦受鐵棍傷數處當卽派人飛禀大治縣何蔚孫大令帶勇前往彈壓行至石灰窰地方聞風潮正大莫敢前進即返署發電至省時勢正危急幸有法國敎堂敎士帶領敎徒多人將印人拘去交福音堂由英國敎士將三印人解至漢口英領事署裁判李巡檢国縣令不來援解現已帶印至省禀報上憲（吕） 
[敎官被控安慶]  
　　潛山縣敎諭張廣文近被本縣廪生在撫署禀控作奸弄弊現經恩中丞飭捉學司迅卽提案究辦並飭先將該敎員銜名詳院即行揭叅（多） 
[著梟獲解松江]  
　　著名梟魁陸阿達係浦南華金交界之後崗鎭人當梟燄披猖時陸率黨横行無惡不作迨投誠後充當艙長仍不悛改遂爲飛划副左旗沈弁所斥革陸潛回鄉里仍犯奪牛敲詐等案鄉民陳三林等復詣府縣及省垣指控隨奉飭分投恊拿陸爲楓涇小五螟蛉子卽潛匿彼處嗣又肇事被逐潛回松隱鎭在某烟館開燈過癮華亭縣巡警聞之卽報知董事徐君協同金山縣巡警馳往擒獲初八日解入部城華尊程伯棠大令立派妥役收管旋卽釘上鐐銬收禁犴狴以待訊辦（足） 
 
 

Page 10

 
 
[巡士被賊戳傷南京]  
　　寗垣西南路二區警察境内前日夜間有竊賊二名在某姓家穴壁圖竊該區巡士查見卽上前拘拿詎二賊竟合力拒毆並取出小刀任竟亂戳巡士受傷多處遂被脫逃業已由該區巡官報知總局通飭懸賞嚴緝矣（才） 
來函 
[胡衡靑來函]  
　　桐城中學堂風潮之原因與鄙人毫不相干其事起於上月二十一日下午常時丙班所上之課非英文課及國文課也當　者係國　敎習吳君非鄙人也其時確有一班學生一人闖入課　不久　出並無嬉笑等事且常一班生某闖入講堂之時丙班生並無拒之者吳敎習亦不作一聲至於　鄙人向丙班生厲聲呵斥以致兩下爭執等語更屬子虚當風潮激烈時鄙人曾出調停後諸學生以一班生某事挾私嫌欲　逐學監兼國文敎習房君事不果行丙班諸生遂紛紛退出又出無理之條約四則鄙人憤學生之胡閙遂决去志於二十八日離　同行者僅管理包君一人中學算學敎習莫君江蘇人並未告退其他師範崇實高等諸客藉敎員均仍在桐照常上課所謂向總理史君要求關除學生否則與他學堂客藉敎員同時告退以及與他學堂客藉諸敎員相率千退等語又屬不實開除學生之事條出於史君之意鄙人絶不與聞自二十一日起風潮至二十八日鄙人去桐師範崇實高等諸學並水停課一日若陳令與總理上省挽留鄙人及包君且當時來省挽留者除陳令及總理二人外尙有中學師範兩堂學生代表及蕪湖安徽公學敎員學生計有一二十人鄙人以不願再留於本月初返滬並　與桐邑諸君有傷感情此當時　在情　也 
日尙有本埠及各省新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[奏准撥款重建寒山寺蘇州]  
　　姑蘇城外向有寒山寺一所兵燹後已坍毁無存茲經各紳士禀由蘇撫奏准撥欵重建現長元吳三縣已傳匠估勘矣（且） 
[蕪關刊發行輪碰撞章程蕪湖]  
　　長江上下輪船互相碰撞以致糾葛者時有所聞茲蕪湖關道特咨取鎭關新章飭匠照刊禀請皖撫通飭遵守（再） 
[禀請包認釐金不准寗波]  
　　甬郡大興行范雲孫等日前具禀牙釐局會曾寗府喻太守請將濠河卡厘金認數彙繳茲奉批示云查寗屬各項認捐皆是貨物從未聞有包認釐金者據禀將濠河卡釐金歸商認辦本局無案可稽碍難照准著卽逕禀省局憲核示可也（易） 
[省城平糶撤局蘇州]  
　　蘇省平糶局現因米價漸平經各紳董禀請各憲於初十十一等日一律撤局（且） 
[小輪淹斃人命鎭江]  
　　本年運河水漲各　日水勢湍急異常初五日招商内河輪船局祥瑞小輪拖帶座船一艘由鎭載客開往淸江不料初六日駛經車邏新壩奈座船所繫繩纜忽然被回溜冲斷船卽傾覆據聞淹斃搭客不少亦可慘矣（再） 
[葑溪盜案蘇州]  
　　葑門外李姓及某姓家本月初九夜均被盜搶劫兩共失去二千餘金業已報請兀和縣竇大令履勘飭緝矣（且） 
[太湖廳監犯潛逃蘇州]  
　　太湖廳獄中所覊要犯向金標及巨賊施子香流氓王阿花三犯同於初二夜越獄逃逸現袁司馬已懸賞購緝一面詳請上憲札飭各營縣一體恊拿（且） 
[懲責抗捐閙事嘉興]  
　　石門縣上忙地丁向均於夏季納淸近有生監多人意圖包攬阻止農民自行完納以致延至秋間尙皆觀望前日伊大令特傳各户到署諄諄開導衆始感悟當堂照納而去詎有監生張品能等糾合百餘人擁至署中任意喧鬧妄肆要挾事爲該處駐防水師聞知恐釀事端駛集彈壓衆復恃悍遽將勇丁毆傷當被將張及鄉民數名拘獲由伊大令升坐大堂驗明勇等傷勢責張手掌二百下并分别懲責各鄉民以爲抗粮滋事之儆近日各鄉民已恐獲戾紛紛報徼矣（的） 
按此則與初九日本報所紀石門縣庫書短勒櫃價情形不同蓋係另一訪員所發特再錄之其是非曲直明眼人必能辨之也 
[尙賢堂半年報告（再續）]  
　　上次報告所述編輯書籍一事現計已成書發印者共有三部督辦特將印成之書送贈助資會友每人一部此事雖亦爲出欵之一端然助資會友旣曾捐資助入本堂亦應稍得本堂之報酬書内皆用華文似不適於西人會友之用然本堂以中外和好爲宗旨西人會友可將以轉贈華友使之取法西人亦爲本堂之助資會友今年暑假工夫大半用之於編輯 
　　前六個月内督辦曾在他處演說並往南京蘇州謁見江督蘇撫承各撥欵捐助中國出洋考政大臣由歐美游歷回國道經上海督辦亦親往拜謁 
　　前次報告曾提及本堂有六項急須應用之欵現已籌得數項新建學舍需銀七千兩已由美國紐約董事羅威廉君獨力捐助以記念其父上次開常時已由辦事首董德眞君佈告衆人現已預備建立紀念碑並定舉行植碑典以表羅威廉君之大度大廳營造欵　原定營造欵　撥人共有銀七千兩惟英美兩國至今尙未集有成數華人每轉而詰問曰西人何尙不盡其分所當爲者耶本堂會友惟華人會友之數能再多於目前之已署名者則更善矣各會友旣有到堂聽演說游覽者亦　馳書友人稱道本堂之善者惟滬人士則對於本堂尙覺淡然惟諸君子之盛情厚意殊令人感佩不置也本堂學務歲有進步惟輯和中外友誼一節尙多阻力此事必須互相勸勉現雖成效未著而要非本堂督辦之咎凡可以泯解東西意見蘄　交情愈密者本堂及本督辦無不盡心籌畵今届發布報告敬請尙賢堂會友鑒原審察並望本堂所志　事名譽遠馳則人庶幾其樂爲扶助之繩正之乎（報告内所稱督辦卽指佳白而言） 
[造報八月份游學人數]  
　　道憲瑞觀察查得八月份各省出洋畱學生過滬請咨者共計四十八人干昨日造册呈報督撫憲及京師學部等各衙門存照備查矣（宜） 
[晤商溶浦事宜]  
　　滬道瑞觀察昨日命駕至滬北開濬黄浦局拜會總營造司奈格君晤商要公（宜） 
[寗局總辦商議整頓製造]  
　　金陵製造局總辦李芑南觀察前日乘輪來滬將局中擬加整頓各項文稿請滬局總辦張觀察察閱並商議　槍子廠砲彈廠挑選精壯工匠十餘名赴寗製造各種軍械（尺） 
[貢品次關騐放]  
　　蘇州織造崇尙衣辦就貢品綢緞綾羅線紡等件共計一百九十八箱派員押解來滬並咨行關道瑞觀察請爲咨關驗放以便轉解京師交納云 
[法界讞員赴蘇]  
　　讞員陳楚生明府日前請假赴蘇因有事未果直至昨日始得乘輪晉省（深） 
[鄉董商請派項駐防]  
　　本邑西鄉小馬橋鎭近來流氓充斥時有勾結外匪沿途搶掠情事鎭董張吟樓昨特商請城董姚子讓等具禀滬道請派弁勇駐防以資鎭守（宜） 
[批准開濬城河]  
　　本邑護城河除大東門至西門早經開濬外其小東門至新老北門一帶年久未濬淤塞不堪近經總工程局總董禀請關道飭派撫標滬軍營曁畱防步隊營兵勇協力開濬業奉瑞觀察批准照辦矣（宜） 
[裝接自來水管]  
　　新閘路新建自來水池一區曾誌本報茲聞其管須裝過新閘橋與閘北水管接連昨由稅司派出溷水西人入水勘視閘橋下之石墩及木椿去（孝） 
[禀請振頓糖捐]  
　　滬南糖捐局總辦梁佩祥以前年永裕碼頭扣留祥茂洋行糖斤一案交涉年餘備極困難迄未了結致奸商有恃無恐任意裝運絶不報捐收數銳減而奉派應解償欵仍須按月照解惟永裕碼頭現已歸華商大達輪步公司管理該公司旣係 
 
 

Page 18

 
 
華商創設必能遵章完納聞已將以上情形曁種種爲難之處禀請松滬釐捐總局督辦馮孟餘除分行各水卡嗣後遇有船隻運糖過卡認眞查騐外並咨會滬關道轉知大達公司照章完納糖捐以顧大局（斯） 
[拾珠送捕]  
　　武昌路老虎灶夥王阿榮至法租界菜市街拾得珠花一朶共三十二粒昨偕同四百五十八號捕將珠花送呈捕房奉飭留下候失主認領（似） 
[上海縣案]  
　　前浦東廿四保副八圖平糲局老婦聚衆鬨閙由董禀經縣尊王大令飭提沈國章等到案前晚由襄讞洪明府研訊地保朱文標供是日老少婦女七八十口先到小的家索米後同往周董家索擾小的攔阻不服梱保沈國章並陳和尙陸學海等俱有妻媳在内至周董家吵擾擊毁門窩等物且有陳鄭氏之姑年已八十餘歲迄尙在小的家内踞食不去求究沈供在滬爲木匠不知家内婦女往擾求宥陳陸二人亦稱子媳以周董家胡閘小的等並未知曉陳鄭氏供回鄉後即往朱處接姑歸家又帶在押之胡阿北着具改過結判沈陳陸胡併交該保保去候審鄭氏具即日接姑歸家結斥釋（巢盤林控李根茂等串賴保借銀兩昨日提訊巢供李開洋紗行廿九年分向吳煥榮借銀二千兩由李之至戚蔣慶瑞在小的處作保由常州書寄保單盖有蔣開之同盛油坊圖章後因紗行倒閉抵賴不還保單在案李供紗行係吳煥榮開設小的擋手廿九年虧欠難支吳命小的認爲行東立假據借銀二千兩甲巢作保爲倒閉後攤債之計小的受愚聽從實無債蔣保借之事蔣供並無保李借銀兩之事巢敢私刻小的同盛油坊圖章揑書保單圖詐實遭誣累且油坊閉歇已印圖章呈案明府核供各執判李還押蔣交保檢呈廿九年分盖有圖章簿據或發票候騐再行訊斷翁盛氏喊求騐傷訊供因女見嫁在吳淞潘氏之胞弟潘某與女相爭婦人前往解勸被潘毆傷明府飭仵騐祗微傷判退去候飭差查理（宜） 
[總工程局記事]  
　　巡士侯松山近因母病回家未經請假所有軍裝號衣亦未交代茲由局董諭飭保人交侯到案訊知伊母已故孫明府判將軍裝點交着保人帶出俟喪務畢後再行交案定奪○鄉人韓勉亭在郎家橋麵館　落手巾包一個内有洋十一元七角向索不還將麵館主揚聚興扭至東區解局明府訊判楊帮同尋覔○周昌鎬吳兆春在南區控飯主顧裕堂悔議霸店一案解局研訊判顧赶將店產交還違干提究○蔡瑞春控曹錫卿欠洋八百餘元昨日提訊曹供有田二畝推抵立據早已過割蔡供除借款外有存款四百十二元求追明府以蔡的控含糊判曹交還洋十二元餘着將田畝照抵完案（尺） 
[公共公廨堂案]  
　　前月底江北人張阿銀阿連糾約錢生元陳和尙王阿四何慶仁湯富廷僧人字修吳華林等强刦新閘大王廟秦家浜彌陀菴内現洋二百元鈔票二百元並金錶等物曾由僧人報捕查緝在案芘由包探陸恊庭楊掌生等將張等一干人拿獲起出刀械手槍鐵棍於昨解究訊之張等俯首求恩襄讞孫明府以該流氓胆敢糾衆夥刦不法已極遂商之巴君判各押西牢五年○流氓吳瑞生去年在罷市案内搶物逃逸經公共公廨讞員關司馬訪實簽差恊探掦掌生將吳拿獲於昨解究明府判發押西牢五年滿逐出界○孩子揚培卿串同方保生劉富良搶取施家孩子銀鎖報捕解究明府以該孩指認屬實判押捕房四月方劉各押三月○韋阿桃在弄内行走被吳洪氏疑竊衣箱用捕解究明府判交保查明再訊○馬夫陸阿榮與小車夫顧文法口角陸又糾同蔣阿桂張阿珠許寶郎等將顧毆傷解奉中西官訊押補拿羽黨在案昨緝獲解究訊之陸等同供求恩明府判各押三個月○李陳氏竊取顧仁生家銀水烟袋由捕解追明府以供不承認判交官媒查明再訊○范張氏被粤婦陳氏疑竊戒指金圈各物由捕解追明府以堅供不竊判押候查明再訊○　媒沈張氏陳陸氏串拐陳阿德之妻薜氏解奉訊押追交在案昨原告徐　郎將王五郎交案供稱薜氏被沈張氏之子領往蘇州明府判交媒再限七天交人如　究辦○婢女王金保前被汪公館賣入上海妓院已有一月茲因凌虐逃出由濟良怕解訊明府判發所候示　顧瑞生先後竊取陳玉卿等家衣物判押半年○錢夔喜將妻洪卿押在妓院得洋一百四十元茲因在院内吵閙由捕解究洪卿供丈夫雙喜將小女子押出是實明府判錢不應賣妻作賤判　三月洪卿發桱流所擇配（力） 
[法租界公堂案]  
　　王德喜竊紫來街嫁粧店檯椅報控緝獲吊贓解辦陳明府判押捕房廿天贓給店主劉榮安具領○曹川富前在新租界尙賢堂門首將該　司事戴友　按倒搶去金戒時美等物在逃未獲始於前日由探緝獲解訊官判押捕房一年○駁船夥張毛毛竊船主陳阿炳承裝某花行花洋二百元一案昨日解訊張供洋已用去五十元餘存女棍王小妹處官判押追○丁文華扭唐周氏至案控稱前因案託氏作保將退婚據交彼作抵後訟畢向索婚據保單渠勒索酧費行兇毆傷氏供係小婦人所開烟間夥所毆陳明府以氏不能辭咎判罰洋十元令交保俟傷愈再核○　江氏王趙氏爭奪金戒一案昨又集訊官謂查明該戒的是江氏之物趙氏不應見財起意姑寛開釋金戒令江氏交保具　○怡隆晉康两押店擅收未完工之絨鞾贓物由探吊出解訊官判晉康罰洋兩元怡隆罰一元贓給失　具領○　顔氏被同居之成衣匠林萬根陸阿根串竊洋一百元並錢釧耳環等物報由包探緝獲吊贓解辦官判贓給失主先領尙少洋九元判林陸押交再辦（臨） 
[美租界捕房事]  
　　昨有年約八旬之嚴某行經吳淞路被某馬車　跌受傷由捕送人捕房轉送醫院求治一面飭查　　馬車再核○陳友來昨扭剃髮匠張四至捕房報控髮妻五氏被張拐逃請究捕頭以無據斥釋○方阿才報探前由婦人匹阿姐爲　出洋百元娶沈傅氏爲室昨忽逸去找尋無着請究奉飭自投公廨控告○求利旺塌車昨經斐倫路將工部局所設鐵樣撞斷多根由捕拘入捕房押候送辦○某西人　坐張登如東洋車張因索增車資反被毆傷眼目中張投報捕房請究奉飭查明核辦○小工周金生昨　貨物至華記路將小孩周金銓撞傷由捕併送捕房捕頭以孩傷勢尙輕將周斥釋（似） 
 
 
