# 1906 - 125 - 4911875

 

Page 1

 
 
[恭錄　諭旨]  
　　四月初十日奉旨廕生光泰著以侍衛用榮壽著以旗員用周倬著内用樊希訓著外用程祜著外用福建汀州府同知著吳佐宸補授湖南茶陵州知州著孔昭璸補授直隸容城縣知縣著連德魁補授福建長泰縣知縣著汪立元補授山東鄆城縣知縣著蕭雨潤補授河南宜陽縣知縣縣傳繩志補授陜西米脂縣知縣著潘松補授浙江象山縣知縣著張炳文補授廣東樂會縣知縣著劉糈補授浙江慶元縣知縣著衛天爵補授截取舉人王澍著以直隷州州同用嚴大經著以鹽庫各大使用劉式游著以直隷州州同用陳澤遠著以鹽庫各大使用陳鍾岳著以知縣用秦三銓著以鹽庫各大使用周震濤著以鹽庫各大使用華鈖著以直隷州州同用宋葆昌著以鹽庫各大使用俸滿敎職李登洲著以敎職用吏科筆帖式著玉秀補授兵部筆帖式著鶴森補授翰林院侍讀員缺著錫鈞補授翰林院侍講員缺著阿聨補授浙江道監察卸史員缺著石長信補授江南道監察御史員缺著吳鈁補授内閣侍讀員缺著文增補授截取煩缺道工科給事中朱顯廷翰林院侍講于齊慶張建勳撰文柯劭忞侍講馬吉樟編修周爰諏吕珮芬汪鳳藻趙惟熙中書科中書張慶賢俱著照例用保送分發知府兵部郎中廣昆裁缺盛京户部員外郎崇凱俱着以知府分發省分補用保送直隸州知州兵部堂主事全林工部主事定昌松淸裁缺盛京兵部主事從善俱著交部記名以直隷州知州用保送撫民同知光祿寺署正熙煦着交部記名以撫民同知用改就知縣工部主事嚴庚辛部堂主事增嘉俱著以知縣分發省分補用擬補吏部郎中頤壽内閣中書連興張元鈞福州將軍衙門筆帖式毓瑞俱著准其補授京察宗人府理事官候補四品京堂靈照著准其一等加一級交軍機處記名以道府用保舉山東補用直隸州知州陶鎔直隷補用知縣蔣士楫河南補用知縣李寳勳福建候補知縣曹本章總站官吉林兵司筆帖式魁喜俱著照例用開復前山東淄川縣知縣黄華着准其開復原官翎頂仍發原省照例用欽此 
 
 

Page 2

 
 
[論官紳仇視學務公所學會之原因]  
　　自省垣設立發務處。而各府廳州縣或設學務公所。或立學會。論其區别。學務公所綜理一方學界之事。無論提撥欵項。增訂章程。苟有關於學務者。皆得有權以稽核之。故其義實兼有學校行政之性質。若學會則惟研究敎育之道。而不與聞他事。其界限似判然不同。然觀各府廳州縣。或有學務公所而無學會。或有學會而未立學務公所。規制旣未能完備。則所辦之事。過分畛域。亦勢所不能。要之學務公所與學會。皆所以輔官力之不足。而擴充學界之進步。朝廷旣諄切勸諭。地方亦踴躍創辦。然則欲求學界之發逹。於設立學務公所與學會之事。非所謂必須互相贊助。而不可存破壞之心哉。乃觀於近日各處官紳之對於學務公所。或學會。其用意有不可解者二焉。 
　　一地方官長之仇視也。提倡學務。爲政府通飭之事。地方官奉行文書。安能不亟謀倡設。顧自來積習。官長之於地方紳士。時不免有疾視之意。紳士而結團體。謀自治。尤懼其侵佔官權。萬不能一日容忍。學務公所與學會。雖並不干預學界以外事。惟旣有全羣之力。則聲勢較盛。於恣睢暴戾之地方官。必時有不便之處。而又不能謂學務公所與學會之不應成立也。於是或誣發起者爲革命流血之輩。詆贊成者爲通匪結盟之人。如近日金壇金山等處。皆有此等情事。窺其意蓋欲借此名目。爲一網打盡之計。因之激烈者愈逞其意氣。謹愿者轉視爲畏途。官與紳意見旣深。學務必至生種種阻礙。此亦必然之勢也。 
　　一地方紳董之仇視也。紳董爲地方表率。苟有關於地方公益。自當竭力贊助。况學務公所與學會。均爲謀敎育普及起見。尤不應有反對之心。惟旣謀興學。不得不急爲籌欵。而地方公費。非屬於科舉。卽屬於善堂。彼管理此項經費者。久已獨握利權。視爲應得之欵。一旦忽有人欲提而歸之學務。不啻奪其相傳之產。而畀之他人。然又迫於公論。難於力阻。於是忿情之心深。而詆毁之事起。一人不能遂志。則合羣力以謀之。羣力猶不能抵制。則借官勢以壓制之。彼地方官嫉視方深。則亦利用之而藉遂一已之私見。然則紳與紳互起衝突。而學務更生種種阻礙。此尤必至之情也。 
　　合而言之。地方官之仇視。在懼其侵權。地方紳董之仇視。在怒其奪利。而其源則皆出於但存私心。不知公益。夫各處官與紳。雖未必盡有此等思想然以近事証之。則躬犯不韙者。亦殊不鮮。記者故特表而出之。但願有則改而無則加勉。學界幸甚。地方幸甚。若以此說爲揭人之隠而翹人之過焉。則大非記者作論之本心也。 
[本館接到商部派員密查鐵路利弊專電十七日申刻到]  
北京專電云商部密派司員分往京漢滬寗鐵路查勘利斃（友） 
[本館接到電飭商會調停不認粤路總協理專電十七日酉刻到]  
廣州專電云廣東省城及香港士紳前日電禀商部不認鄭官應黄景棠爲總協理現已奉到覆電飭商會吳理卿調停勿令解體（仁） 
[誌建德縣請兵保護敎堂事安慶]  
　　建德縣請兵保護敎堂已由專電報告其原因或言江西邊界匪亂或又言因民敎衝突其言民敎衝突者謂近日鬥頭街茶巿正盛十一日有敎民多人至各茶行因事犯地方居民之怒以致激成暴動自十一起至十三日民敎爭鬥勢焰甚猛十四日下午建令呈報到省大吏卽飭緝捕營派勇二百名於十五晨乘吉安小輪駛往（多） 
[湖南水災詳紀]  
　　長沙初六日訪函云湘省自三月下旬連日大雨書夜不休河水暴漲初一日更加飛漲各路電桿多被衝倒鉛線亦多斷絶省城上下數十里之水線房竟遭淹没以致各路電信阻絶不通○又初九日函云自初一日以後水勢繼長增高漲力極速計城内有水之處自南門府學宫起沿城越小西門大西門草潮門北門以下其間均已通流未嘗隔斷正街如西長福慶如意通泰下坡子等街俱已被淹城外則一片汪洋盡成澤國沿街鋪户水多及簷甚至没頂河中水陸牛頭兩洲淹没過半其最高之處浮出水面者但見樹杪參差零落數點而已城廂内外房屋倒塌甚多草潮門近處及南城天心閣左畔城垣亦有坍塌至一二丈不等者壓斃溺斃人口約以千計划船過渡傾覆斃命者幾於日有所聞河間浮屍及一切竹木器具自上游流至絡繹不絶甚至浮有木架房屋全棟中有小孩雞犬順流經過者亦復不少省城被水之家多從屋頂揭開椽瓦或用木簰或以小船出入傍城各户則以木板搭過城垣以爲出路其淹過屋頂者卽於城墻寛處支搭棚廠暫藉棲息闔省官員自撫憲以下多上城勘騐官紳商富設廠施粥以濟災黎○湘潭通信員初九日函云湘潭縣此次大水所有城總巿面未被水淹者僅止十分之一城内惟瞻嶽門一段尚稱無恙城外自八總起至上十九總街巿盡頭之處其間河正兩街俱一律被淹無一存者初七日有十二總街後三十畝大坵地方忽有巨物自田間衝出相傳以爲出蛟登時水高丈餘雲氣障蔽大雨如注其物斜行由十總正河街横衝入河鋪屋民房衝毁至數百户溺斃人口不計其數初八日夜十一總某家以避水樓居偶因失愼忽然火起延燒至十四總約計數千户其被災情形較省城尤爲慘烈城墻支搭之廠幾無隙地此間地方紳富曁七帮商董籌欵發米施粥雇備划船以資救濟情形頗爲踴躍云○漢口通信員十一日函云本日由湘 
 
 

Page 3

 
 
抵鄂現在湘垣水勢以水尺計有四十尺八寸在長沙下游有漂失物無數長沙小火輪埠頭與湖南輪船公司躉船亦衝離原處 
[英國新簡中國駐京公使]  
　　十六日倫敦電云前駐韓英使爵員嘉滕君奉命繼薩道義君之後接充中國駐京公使譯文匯報 
[南昌敎案可望轉機]  
　　十六日北京電云南昌敎案雖己報稱議結惟各大員不不以其中所定條欵爲然者故簽押業己改期此案現又由外部與法公使重行會議矣譯字林報 
　按昨報紀條陳重議南昌敎案一則可與此電參觀 
[西報驚疑簡員管理海關稅之諭旨]  
十六日北京電云此間咸以簡派鐵良唐紹儀管理中國海關稅之諭旨殊出意料頗爲驚訝譯文滙報 
[俄人覬覦西藏之陰謀]  
十六日北京電云駐俄胡公使電稱俄國以逹賴喇嘛行將起程回藏擬就便派學生五十名隨同前赴拉薩學習喇嘛敎以意度之其中殆有秘密政䇿譯字林報 
[安東縣已經開埠]  
　　東報云安東縣已按照前定辦法于西五月一號開作商埠日本領事岡部三郎君已行抵該處譯文匯報 
[電告購回敎民佔據地畝北京]  
　　聞直隷總督電致政府略謂前因清苑縣屬敎民佔據民地幾至衝突幸經該縣極力勸導辦理始能平允日前己由民人將敎民所佔張登鎭等處村莊之地各自備價購回和平了結（甘） 
[電請催索俄商欠欵北京]  
　　聞庫倫辦事大臣電致外務部謂俄商前在庫倫開採金礦虧欠華商之欵甚鉅迭與俄商交涉每以展限爲詞意在延宕華商虧累不堪幾至衝突現據公禀請爲轉電大部速與該國公使磋議迅飭俄商如數繳還應如何分期歸償必須交以確據以昭信寔而免釀患（貴） 
[政府確有添設内部消息京師]  
　　前者外間紛傳政府擬設内部然尚議擬之詞頃始探悉政府王大臣於前日提議此事擬請添設内部與外務部並立内部則統轄内政外部則專司外交意在速行入奏惟慶邸未置可否故尚須計議云（訓） 
[議飭籌訂擴充海軍辦法京師]  
　　聞政府會同練兵處王大臣集議現在整頓海軍應卽電致南北洋大臣飭令轉商閩粤浙魯督撫亟籌辦法並查勘海口扼要地方作爲海軍根據地以便徐圖擴充勿得疎略（貴） 
[商部派員開辦農事試騐塲北京]  
　　初二日商部奏請撥樂善園官地爲農事試騐場奉旨依議現在已經奉宸苑將該處官地約二千畝撥交商部收管旋經商部派祝部郎瀛元陸主政大坊爲總辦胡葉兩主政爲提調相度形勢預備建造房屋擇期開辦并聞胡葉兩主政係留學日本農科畢業生經商部先後調部差委今派充農事試騐場提調亦可謂知人善任矣（懷） 
[順江洲閙學續紀鎭江]  
　　上月杪順江洲閙學各情迭紀前報兹悉學董報官請辦後初八日由郭大令委捕廳張少尉帶同縣差至洲查勘擬邀董出爲調處詎少尉去後鄉人勢燄愈熾鳴鑼聚集千人至學堂肆行搗毁勒令附近之高橋鎭罷巿一日又擁至學董家逼令書寫永不設學永不報官字據方肯罷休現尚人勢洶洶相持未下不知地方官將何以辦理也（望） 
[學部調兩湖自强優等學生武昌]  
　　湖北學堂開辦以自强學堂（卽現今之方言）兩湖書院爲最早人才亦多近鄂督得學部電畧云需才孔亟從前此兩堂學生有優等者請即分别調京錄用鄂督當卽飭知學務處查明照辦（合） 
[黔省京官自保礦利京師]  
　　貴州京官以黔省礦權多落法商之手刻已公議仿照山西同濟礦務公司辦法糾集股分赶爲自保一面禀請黔督批示一面禀請商部先行立案（懷） 
[湖南籌辦鐵路之近述湖南]  
　　粤漢鐵路自本年正月三省督撫會奏後湖南應行修造之路卽由該省紳士議定籌辦章程尚未奏准現待袁京兆由粤回寧再由寧赴京時詳細商訂卽呈請商部奏定粤漢鐵路全路督辦再由督辦奏派湘路總辦尅期開辦日來湘省紳士因見粤省路欵業已籌妥並改由商辦若照三省會議章程讓粤路先行修成則湖南甚爲吃虧因之各紳商異常振奮連日集議籌欵収路之事孜孜不遺餘力聞已决定將両湖賑糶米捐全數撥歸路用矣（冬） 
[請准膠濟鐵路電線兼收商電山東]  
　　山東膠濟鐵路沿路安設電線以供鐵路各站互通消息之用當時曾經并收民電旋由中國官塲以此舉侵佔中國電政利權請其禁阻近日德國駐京公使向外部照稱接膠澳德大臣來電以膠濟鐵路公司沿路所設電線擬請准其兼收商電照常貿易該公司情願補回中國電政局歲費若干云云（吕） 
[雷傳直隸各鎭統制赴京京師]  
聞練兵處電致直隸總督飭令直隸各鎭統制輪派到京會議事件聞所議係改良操法籌商河南大操事宜（訓） 
[直督嚴參庇匪縣令天津]  
　　日前直督袁慰帥以高邑縣令有庇匪情事特具摺奏叅畧謂高邑縣境有邪匪陳洛傑等勾串匪僧傳授信香道腰纒黄巾詭言可避槍刀直是義和拳之改名始而聚衆威逼村民繼則聚衆挾制官吏聚衆地方距城不過十餘里該署縣銘彛事前毫無防範迨經奉文行查復飾稱並無其事該縣署巡長與匪通氣推波助瀾該令亦毫無覺察實屬膽大謬妄昏瞶糊塗現值各國謠疑方興如不據實嚴參將何以靖地方而安大局相應請旨將現署高邑縣知縣正任甯晋縣知縣銘彛革 
 
 

Page 4

 
 
職永不叙用再有候補知縣周褆身經司委查辦此案乘輿招搖習氣熏灼並不認眞澈查亦屬扶同欺朦應請旨一併革職以昭儆戒（顚） 
[拿獲飄匪五誌長沙]  
　　湘省拿辦飄匪迭誌前報兹聞初次緝拿之武生譚某係在距省六十里之靖港口與羅梁兩匪聨絡放飄旋經飛翰水師先後將羅梁両名拿獲解省惟譚某早已遠颺其時飛翰水師到處緝捕適另有湘潭武生譚某與逃匪均係單名其名字音韻又恍惚相同致被水師誤緝聞譚某家住湘潭之株洲去歲曾充省城選升藝徒學堂工藝敎習今年三月赴醴陵縣謀充磁業學堂敎員適水師營弁勇跟蹤追拿先在磁業學堂詢問越日在萍譚鐵路火車誤被拿獲比將譚某領入船艙押解赴省途中譚某詰問我犯何罪該哨弁含糊答應迨至省垣由勇丁帶交該水師管帶楊明遠宅内一再辨詰始知誤拿譚某已遣人報告各學堂同事逾時學界中人愈集愈多游戎始以誤拿認咎譚某遂邀同湘潭學界曁省城各學堂聨名具禀撫轅昨奉批示以爲營勇誤拿飭將該勇責革而學界中人尚以辦法太輕初四日又復聨名具控云○湘省常德府近日亦有會匪潛行放飄本月初一日有武陵縣差役拿獲匪黨二名解縣懲辦經縣主廖子材大令研訊據供黨羽多人在該縣石竹塘地方散會放飄大令卽於初三日率帶幹役多名並商調駐常之强字旗營兵兩哨馳赴該處務獲懲辦（時） 
[請派稅司赴奉北京]  
　　奉天將軍趙次帥日前電致外部因奉省開埠事請速派稅務司赴奉天會訂開埠章程以便早日開埠外部堂官集議因東三省開埠事應與北洋大臣會商電令袁宫保由津簡派勘任稅務司之人赴奉現據袁宫保電覆云北洋現無堪任稅務司之人希仍由總稅務司派員與趙將軍協同辦理故外部現己咨總稅務司從速簡員赴奉又聞錢觀察鑅已奉趙次帥委派由省啓程赴安東大東溝查辦租界矣（閏） 
[銅山縣袁國鈞大令通禀各憲文（爲預備地方自治事）續四月十七日]  
　　十不得以私事動用公所名刺及戮記第七節訟者須知一事主只須口訴不用禀呈二有事本人徑投公所不必託人先容三局役皆優給工資傳集人証不准需索分文倘敢在外滋擾准事主來公所聲訴查明重辦四事未經來公所訴訟或經局員在外調處者仍係私人交際與公所全體辦公無涉五事經來公所訴訟者必須在公所了結卽中有親友在外調處兩造情願息事亦須公同到公所將了結情形報告登簿六事已成訟或中有窒碍致遭寃抑不獲伸理者儘可來公所聲訴俟調查確實准予據請代逹第八節公所與地方官之權界一人命盜案仍由縣辦公所不理二事經調查明白衆証確鑿而理處不服者請官蒞公所訊斷三公所只有調處責任無執法權力有應反坐及當懲責者送縣處治四除息訟事外概不干預他項公事五奉府縣飭議之事及發交公所調處之訟案應秉公切實遵辦如已辦結卽將事由開單呈請銷案第九節約束局役一須平日安分取有的保者方准充當以革除衙差營勇之陋習二不准吸食洋烟賭博酗酒三下鄉傳案臨時酌量道路遠近格外從優發給飯食錢文不准在外騷擾四鄉民來公所訴訟者須詳細詢明姓名住址隨時通報不准稽壓攔阻尤不得疾聲恫喝五不准私自留人食宿六暫定額三名以後不敷差遣時再行添招七每名工食月支三干文號衣由公所發給不扣工資八以上所禁各條犯者送官究辦第十節經費由縣將銅山典商每年送縣例規五百六十千文捐爲常年經費第十一節兼辦銅山八鄉民牌事册另有細章第十二節此係開辦簡章以後有未盡事宜隨時隨增定改良（永） 
[俄國内政近聞]  
　　十六日倫敦路透電云昨日禮拜四俄國國民院舉行開會之禮至爲鄭重俄皇當于宫内演說俄國已宣布新訂法律明定貴族之權限並限制國民院之權力惟改進自由黨聞之頗爲驚擾該黨昨晚在俄京聖彼得堡聚會國民院會員亦有赴會者當爲軍隊解散云 
[德奥兩君相見之期]  
　　十六日倫敦電云德皇定于西六月在斯康白勒姆地方與奥皇會晤 
[俄皇整頓武備]  
　　十五日柏林電云俄皇降旨整頓海軍及軍務人員 
[土耳其侵略政策]  
　　十六日倫敦電云由迦薩地方傳來消息謂土耳其已於敘利亞及埃及邊界佔據一地縱横計十萬畝譯字林報 
[德相閒情]  
　　十六日柏電云德相蒲盧親王在挪唐納地方靜養至西六月抄爲止 
[俄民不滿意於新訂法律]  
　　十六日栢林電云俄國新訂法律與上年西九月所降諭旨意多相反故自發表後衆人頗不滿意民政立憲黨聲稱彼等當極力反抗力持選舉之法權俄皇于國民院開院時是否親臨殆不能無疑矣 
[協商稿簽押]  
　　十六日柏林電云愛耳其西亞斯恊商約稿已由摩洛哥國王簽押 
[日艦隊行蹤]  
　　十六日倫敦電云日本練習艦隊己駛抵奥斯達利亞洲之美勒木海口該處官塲皆預備欵待 
[德奥兩皇定期會晤]  
　　十六日栢林電云德皇定于西七月六號七號在奥京縱也納與奥皇會晤同時德奥外部皆宣言德皇此去其命意所在于政䇿上初未稍有變動也 
[俄國管轄薩哈連島之辦法]  
　　東報云俄國已决議薩哈連北半島歸内務省大臣直接管轄所有該島之罪犯皆發往西比利亞 
[俄國償還日本留養俄俘之欵]  
　　東報載聖彼得堡電云俄國决定將償還日本留養俄國俘虜之欵計羅比一百五十兆元（合英金十五兆膀）在俄京交付日本公使此項償欵數目如此之巨實由于當日日俄兩國使臣在波資末德互商應從寛估計故也 
[日本籌借國債之用意]  
　　日本神　報云東京前曾謠傳日本政府將在外國籌借二千兆元以四厘起息意在付還現有之國債以其利息較重故也日本各報章皆以美國紐約銀行家其斯夫君之來於此事頗有關係云譯文匯報 
[志謝商務印書館贈書]  
　　中國地理一册爲昭文徐念慈編纂共計二十章自位置境界天氣地勢以至鐵路電綫礦產等類無不備列論理學一册與前印之論理學綱要語相出入而於歸納法演譯法尤詳二書皆合於初級師範敎科之用合書以志謝忱（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　前象山縣知縣陳大令承澍除衙署積弊情形禀并批浙江 
敬禀者竊卑職荷蒙憲恩補授是缺捧檄赴任經今月餘念時局之阽危痛民瘼之無告環觀四境昕夕焦思舉凡學堂警察農工商礦諸大端多未講求而積習相沿層見疉出竊以謂爲民興利至少需一二年纔有頭緒卑職實缺人員容有報稱之日若言除弊則重劑一投膏盲立起且弊之在民間者懲治較難而弊之在衙署者革除甚易執法要自近始行政先衼害民謹將卑職抵任以來業已試行及現擬辦理章程先行開摺縷陳仰祈大人察核訓示祇遵再摺内條列各欵多係闔省通弊應否核飭一體仿辦之處出自憲裁合併陳明計呈清摺一扣 
　　一禁快票以昭公道查快票爲温台陋習甯紹各屬間或有之自門丁以迄幕隨皆得分潤其法原告持初呈瞩令書役先講定包准速發計洋若干於是門丁執狀以告官揑稱向來如是官則信爲實然遂將一面之詞不問是非曲直立予准理呈狀朝投信牌夕發直使有錢之人告無不准准無不速而被控者則如迅雷不及掩耳魂夢錯愕間或有一急而身亡家破者且此端一開凡尋常應行准理之呈禀反將有意捺擱使之盡趨於快票一途務得重啗而後已其弊何可勝言現已切實革徐以存公理 
　　一革門條以一事權衙署門丁所以供差遣非令預聞民事也現聞鄰近各省議廢門丁而設啓事官以佐雜人員任之本省未奉飭行自應暫仍其舊惟門丁通病往往私刻戮記於受人賄瞩之事輒繕條蓋戮交差役持條理處理處不已居然拘人及被拘之人到案收之待質公所再不了則又揑稱係原告扭送請官坐堂或請批發押以自掩其私出門條之罪種種恫嚇百姓之視門條猶之信牌也視同信牌則一邑二官成何政界其舞弊實較快票爲尤甚卑職所用門丁係一粗笨老奴不解用門條而亦不准用門條此弊可保其必無 
　　一罷傳呈以杜誣妄民間户婚田債尋常詞訟向章月之三八日坐堂親收隨收隨問察其詞色之眞僞以定准駁所以杜妄告也自傳呈之風行於是不按呈期隨時傳遞詭其名曰喊呈事旣便捷遂至睚眥細故亦不憚張大其詞冒味嘗試且呈狀不由堂收無從訊知大畧於是訟師得一手經理而列名具呈之人反若行所無事無怪圖准不圖審之風日益加長也卑職抵任以來坐堂之日較多無所用其傳遞偶有鄉民抱屈以命盜姦拐擄禁毆傷情重之事呈控者適未問案又非告期則立予坐堂訊供分别准駁倘由門丁私收呈禀一概擲還不閱（未完） 
[蘇撫勸應徵兵文告蘇州]  
　　照得兵農合一爲中國古代之隆規國民皆兵尤東西各邦之要素去歲奉經練兵處頒行就地徵兵之法分年訓練更番退伍力挽從前召募舊弊（中畧）邇者朝廷整飭戎政練兵處編制頗以征兵爲目的其所以特别優待軍人之條例無微不至與召募蕪雜卑賤者懸殊兩江開局具有成規前撫告文言之已備而本部院猶有進者軍人之人格甚貴其名譽甚尊其担國防之責任甚重其爲全體之代價甚鉅而民氣者乃海陸軍之主魂國民兵者尤主魂之　影主魂不振百脉皆疲則國權旣放棄而不可復回地方自治之萌芽恐將摧抑此機而不復發逹非惟負朝廷規復古代兵制之盛意亦失本部院傾慕三吳之素心矣本部院下車未久兹所最注重者興學練兵治梟察吏數大端而欲練兵則征兵實先務之急爲此再行示諭知悉切願我三吳士民父詔兄勉使人人具爲兵之思想人人盡爲兵之天職投筆突飛偕來入伍枕戈待旦敵愾同心則三吳以强其種族者强其全國是固本部院所歡迎韾祝而已至征兵官吏再當嚴飭母許騷擾敢有違者定以重律繩之萬勿懷疑致相觀望切切特示（且） 
[新任領事抵渝重慶]  
　　新任駐渝德領事納爾特係由成都繙譯升任者三月二十七日到渝接事其前任衛斯君已卽日買舟東行矣（求） 
[徐都戎拿獲要犯鎭江]  
　　通州一帶現因匪徒嘯聚省憲已據警電飛派快船二艘赴通巡緝聞距通三十里張芝山鎭某當鋪被盜槍斃四命受傷數人哨弁亦被殺斃恩楚薌直牧移請沿江水陸各防營及各地方官一體恊緝迨十一日駐鎭水陸緝私營管帶徐寳山親率師船在十二圩七濠兩處偵獲行刦該典鋪之盜匪某某等四名當塲搜出原贓甚夥卽於十二日派砲艇五艘押解赴通聽候州牧審辦云（再） 
[長州縣訪拿無賴蘇州]  
　　有渾名王憨者蘇鄉白馬㵎人前因犯案經長洲縣拘責枷號詎釋出後仍不改過近夤緣得與鹽捕營某管帶等友由是倚勢横行更形無法經縣主陳大令訪悉飭差嚴緝務獲究辦（且） 
[盜匪刧物輪姦蘇州]  
　　齊門外陸墓鎭附近某村某姓家祇母女二人女年十五前夜有盜匪七人擁入行劫約值二三百金並將女輪流姦汚母長跪哀求卒亦不免聞者皆髮指眦裂（且） 
[巡警局總辦改委姜思治奉天]  
　　奉省警察局總辦陳道希賢辦理諸多不合經趙次帥撤差改委奏調差遣分省道員姜文臣觀察思治接辦（丙） 
　　按姜道思治係湖北武備學堂畢業生管帶漢陽兵工廠工防營頗能認眞訓練去年因忤常備軍鎭統張彪意遂辭差次帥聞其能奏調至奉擬畀以統帶之任而先委警務以試其才蓋奉省巡警亦極難之問題也 
[籌銷食鹽揚州]  
　　江甘高寳天長五岸籌銷委員沈分轉前曾委辦是差兹又奉趙都轉札委以各岸盆鹽子店買私賣私醬園隠匿缸口等弊以致銷額不足因親爲查察並嚴禁丁役需索舞弊以期母負委任（聞） 
[十棍收監松江]  
　　南鄉亭林鎭左近常梓廟土棍陳金和尚曾充紅帮現已將該棍解送華亭縣適趙大令晋省乃請捕廳代訊判令鞭背二百下便溺交流不可嚮邇遂飭釘鐐收禁其婦隨來探望一併拘押聽候嚴辦（酒） 
 
 

Page 10

 
 
[富紳遭刧四川]  
　　廣東候補道金志錫渝之巨富也去歲川漢鐵路曾認股銀二萬五千兩錫督贈以匾額曰力劻軌政近因不戒於火公館花園悉成灰燼喪失之數頗屬不貲（古） 
[蟻棍報病松江]  
　　著名蟻棍姚大阿姐雖身繫犴狴而羽黨過衆仍理故業事爲太守訪聞飭縣嚴辦縣尊趙大令两次提姚至案掌頰鞭背諭令實供仍堅不肯招現在趙令晉省該棍竟於新任華捕廳前報病求釋云（夕） 
[索還皂役温州]  
　　永嘉縣皂班李瑞於初八日帶仝夥役前往柟溪山查辦案件詎該處民風頑悍將李瑞拘禁巖洞現由該夥回縣禀報陳大令立飭值日協同親兵赶往索還（卽） 
[嚴辦輪姦斃命揚州]  
　　徐寶山都戎所帶緝私勇營分布於范公隄左右又將砲船游巡於通泰兩屬各塲日前有蛋船泊近砲船男人入巿賣蛋哨弁巡勇多人强將蛋船之女輪姦斃命事爲趙都轉訪知飭鹽捕營劉都戎以點騐爲名將該炮船調回訊實分押江甘二縣禁内聽候嚴辦（引） 
[更正]  
　　正月初五日本報載駐蕪英領事與童關道因辦理招商局劃界事意見不合大相齟齬等語係轉錄北京某報今悉並無此事係出謠傳爰爲更正於此以存其眞（容） 
來函 
[美士李佳白先生演說宋儒朱子學說講義]  
　　丙午三月二十一日李佳白先生仍循曩例於尚賢堂開講前萬國公報主筆沈贅叟先生首座其言曰美進士李佳白先生高才博學爲西國通儒向在都中講道著書與我華名公鉅卿游咸加敬禮生平撰述經經緯史崇實黜華道揚理竅啓示道原著　國之大猷抒濟時之偉畧世所欽佩余二十年前爲林君樂知主萬國公報筆政屢蒙錄賜鴻萹光我簡册讀者無不欽其寳貴盖先生學有本原故能文成典則也兹者復於上海創建一堂仍用舊額名曰尚賢特取尚友前賢之意中附學塾一區規模宏暢條敎精詳先生惠愛中國誨人不倦之盛心於此已可概見余與先生神交者久憶昔年年九十時因年老多病故悉辭公報筆政曁中西書院敎席移居窮巷閉户養疴雖先生在滬多年未及仰聆　欬而先生不專耍倩劉君樂義一再見招余衰頽曷敢自外用擬朱子事畧就正先生惟百齡將屆卷籍遺忘一解半知初不足供大雅摭采云（朱子事畧）盖嘗論之祖述堯舜憲章文武者孔子也祖述周孔憲章顔孟者朱子也其時其地雖有不同而千萬世之聖功王道賴之以傳故春秋時不可無孔子南宋時不可無子一也司馬遷謂顔子附孔子驥尾而名益彰余於朱子盖亦謂附孔子驥尾而名益彰云子名熹字元晦南宋新安人也舉進士第孝宗時爲崇政殿說書人直經筵歷上孝宗書通逹政體卓然可見施行爲宰相史浩所沮未得大用以提與洞霄宫授祠祿而去韓　胄秉政有僞學之禁朱子其首焉理宗尊奉聖道特予昭雪贈徽國公諡之曰文後世稱朱文公者以此又朱子先世本居閩之武夷祖隴有亭稱爲考亭此又考亭之所自來也朱子所學先自二氏八手反而求之六經曁周濂邵康節張横渠程明道程伊川獨契精微所註之書世以四書集註爲字斟句酌純粹無疵周易本義遵用古本出於吕氏亦稱精當至註儀禮並爲後世推崇惟詩傳一萹排擊手小序詆斥毛鄭同時已有異議後儒尤多間言要未敢過於回護然此非朱子之失尊崇朱子者之失耳揣朱子之意第欲有異衆說以成一家之言初不料明祖先擬奉朱子爲始祖如唐奉老子李𣆀之例專立其書於學官轉貽通人之詬病也其他書傳則其門人蔡沈所輯通鑑綱目則其門人趙師淵所編意雖出於朱子固非朱子所手定者也朱子之父名松其師爲劉子羽李延平半日讀書半日靜坐實本延本之訓其友爲吕伯恭張敬夫至陸象山則各尊所知各行所聞者說者謂朱子爲道問學陸氏爲尊德性此又朱陸異同之辦也總之我中國之所由立國者仁義道德綱常名敎也其基植於五帝三王而孔子則集大成者也故我孔子之道不獨中國尊之也而西國亦翕然稱之無他知我中國舍孔子之道無能立國也秦漢而後至唐五代孔子之道亦衰微矣有宋朱子集周程張邵之大成起而賑之而孔子之道遂大顯於天下今言西學者苟舍孔子之道其何以治中國哉要之西學必本於中學何謂中學盖孔子之道也尚其由朱子以上求孔子之道也可語畢李佳白君作而言曰余自信今日之題如請在座諸君子如沈贅叟先生者演講當勝於鄙人萬萬也不知前人果皆重視朱子否余竊不能無疑外國敎士有以朱子之學對於宗敎文化生障礙力者且近來中國士子亦皆極力提倡西學蔑視朱子之爲人學術思想之鑾遷有如此者人皆以爲喜余竊以爲憂盖居今日而上觀古人之言論容或未能盡善然其一生之行爲實大有造於中國烏可恝然忘之耶今中西人士皆有不甚敬服朱子者是失其謙遜之德無益而有損也今願推論朱子有益於中國之處（未完） 
吕欽差盛宫保諸公鑒舊金山賑款現經籌滙規銀三千兩以應急需胡廷幹等公復咸 
復南昌電南昌胡鼎帥曁諸公均鑒咸電敬悉承助舊金山震災振欵規銀三千兩公忠宏抱欽佩何涯俟到當飭收轉滙海宣等諫復蘭州電蘭州升制台豐藩台均鑒昨接荷翁隊電旋由道署送來湘紋三千两公忠宏抱仁政遐敷當轉交商會掣付收條仍由道署寄上並飭該會尅速彚購美金滙交梁使矣海宣等諫 
[曾少卿經收華僑振捐第二次淸單]  
　　金鎭公所規元三百两豆米業沙振餘欵洋二百元志成堂洋五十元成發成興義生源合助洋五十元張君性存因少君祖培完婚移助筵資洋五十元漢記洋三十元張信記洋二十元泰潤洋二十元永昌元洋二十元成大義洋二十元恆興仁洋二十元元吉泰洋二十元朱君熙亭移送朱葆三觀察少君賀禮洋十元仁號洋十元元豐洋十元鴻記洋十元源和祥洋十元源昇洋十元泰和洋十元益豐洋十元公益洋十元裕洋十元延壽祈刀圭速效洋十元仁和洋五元華盛洋五元德豐洋五元永愼和洋五元萬潤春洋五元韓錦昌洋五元劉祝記洋五元寅大餘洋五元義大洋五元長和洋五元泰興染坊洋五元和泰洋五元同大洋五元昌記洋五元賈君益龍洋五元陳君榮貴洋五元扶風祝欵洋四元朱君福海洋四元竹深留客處洋三元賣藥翁洋二元朱君熙甸洋二元張君受堂洋二元李禮記洋二元舫餘洋一元朱君士鴻洋一元賈君益鳳洋一元孫君載清洋一元張君嘉楨洋一元王君秋生洋一元魯君正炳洋一元楊君樵生洋一元潘君顯庭洋一元零集洋一元共收規元三百兩洋七百十九元正用特登報并爲海外同胞九叩 
[曾少卿經收華僑振捐第三次清單]  
　　金陵浙江旅學館武君仲英與同志周陳吳三君發起籌募英洋一千元已由裕源祥匯到所有各善士姓氏容俟寄到續登報章以揚仁風胥釣叟洋五十元荳米業沙振移助洋二百元蓙秀堂洋五十元仁穀堂洋五十元計共收洋一千三百五十元正謹此登報先爲華僑鳴謝 
[商會經收舊金山賑欵第七次清單]  
　　河南王覺先學憲捐助洋一百元陶鳳山先生籌助洋三百元王錫五焦樂山二君經募吳幼舲觀察洋一千元合謹登報以揚仁風 
[嘉筵助賑]  
　　浙紹餘姚謝君聨珏上年十月間爲長子端欽回里完姻蒙在滬諸親友賜以隆儀每擬備筵補謝或逢親友榮旋謝君素講實在因而留以有待兹聞舊金山華僑被災亟移筵資洋一百元助賑以爲諸親友祈福 
[上海六馬路仁濟善堂經收統捐施棺給藥施粥等捐正月二十日至四日初八日淸單]  
　　一湧流子善士洋二百元周祥裕求父病愈洋二百元無名氏完舊愿求子平安罰言語不准春源馥號交到令東錫九先生爲令郎彌月筵資移助各洋一百元守先堂洋八十元吳汪氏求身體平安厚齋氏求内症速愈平安各洋五十元關宗漢當湖旅客各洋五十元沈李氏璧珍求病速愈洋四十元汪志敬求父病速愈太原求保慈親陸氏平安長壽信女王翠棣蟾桂身患寒熱求速全愈各洋十元恕酬子李正南恕酬子各洋十元汪自坤怡安號各洋廿五元崧麟神户全益各洋三十元浦東美孚新廠將陳姓船户罰欵移助洋三十元唐先生邵源順宏善各洋念元山西郭 
 
 

Page 11

 
 
邦彦規銀三十二两五錢孟金生小洋廿角錢一千二百四十文彭餘棠洋四元鮑門王氏米一石共收洋一千一百八十四元廿角錢一千二百四十文　　二十二两五錢白米一石 
[三月十四日至四月十一日止施藥捐育嬰捐清單]  
　　孫復瑞翁洋一百元無名氏洋四元潤濤師洋十元鍾榮記銅洋三元區毓垀銅洋一元無名氏洋十元怡怡齋求耳瘡速愈洋十元李孫壽求内人產安洋廿元萬昌福銅洋二元○育嬰捐計盧補過子善士洋五十元盧徐氏洋六元鄭恆康洋五元○集福册捐葉氏洋五角黎氏洋五角無名氏洋五角以上共收洋二百十六元五角銅洋六元滬北天后宫前廣益善堂司董嚴信厚龔心銘施則敬曾鑄朱佩珍祝大椿葉貽釗周鴻孫等謹誌 
今日尚有各省新聞及本埠新聞均列入第三張閱者注意 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[學部編訂女學敎科書京師]  
　　學部各堂蟲胆會議以直省女學頗見發逹應卽編訂女敎科書頒發各省（受） 
[英艦抵甌温州]  
　　有英國巡洋艦两艘於初九日駛進旋經蕭莘畊總戎賀芷蘭觀察派員查騐當有英提督出而相見停泊約兩句鐘之久卽駛往他處聞歧豆關外尚有六艘（卽） 
[慈紳捐欵興學寗波]  
　　慈谿北鄉吳紳向在日本經商現獨捐鉅資創設錦堂學校按高初兩級小學堂禀請立案購得花地八百餘畞爲學產現造成校舍尅日招考矣（早） 
[蘇撫傳見警察蘇詶州]  
　　連日蘇撫分别傳見文武警察各員諭以謹愼從公悉心整頓本部院賞罰分明當飭人隨時密查以記功過云云各員奉諭而退（且） 
[撫批推收稅契紹興]  
　　前山陰胡紳等通禀各憲酌中定費并設公所於縣署内遴派莊總書管理兼售官印契紙及承收業户持契投稅銀两均奉浙撫批准略云山會兩縣民間賣買產業經胡紳等援照蕭山諸曁兩邑定章每田一畆給莊書推收費錢四百文山蕩房屋坆地按照田畆以每畆價錢六十千文作算如僅止撥户每畝給錢一百文由縣於両廊科房内專設推收公所責令莊總書專司撥收户糧掣給印旗等事另由粮户每畆津貼辦公費四十文應准如詳立案仰卽轉飭山會兩縣遵照諭飭各莊書不得再行　外需索一面由府出示曉諭用埀久遠（早） 
[四月分發騐看人員掣籤名單]  
　　郎中朱　　景邁工部傳國屏刑部主事陳蔚文户部章祖僖户部謝掄元兵部甘應泉刑部石熙祚刑部郭鳳臺户部何蕃蔭兵部梁念慈户部胡國鋆刑部成元鍇刑部韓景忠工部内閣中書許寳衡趙毓煊王憲燾胡熙壽口部寺司務馬祖乾刑部太常寺典簿汪德温道員路槐卿吉林羅忠堯江蘇馮汝桓山東知府寶勳江蘇張祖圻山東善昌甘肅彭世桐甘肅同知何樞江蘇孔昭慈豫河成本璞浙江直隷州知州賈裕師山東知州岑郊麟陜西許寳荃陜西通判吳昌燕山西陳景思福建孫家鈞湖北張炳勛山西直隷州州同羅葆廉安徽知縣周廷鋆直隷陳鈺直隸姚應泰浙江朱沛浙江孫紹香湖北方明鏡陜西陳日新甘肅牛廷禧直隸魏實甫江蘇沈師曾江蘇孫鴻猷江蘇陳學鑑江蘇陳嘉言江蘇裴祖桂安徽尹克成山東梁德潤山西崔銘山西金維藩江西童光旭江西王世芸湖北李同福湖北彭繩祖湖南口誠中廣東黄增瑩浙江劉榮黻山東李如棠廣東蔡寳廉安徽鹽大使鹿學厚兩淮張國柱福建劉茂恒兩浙布庫大使劉樹德山東縣丞劉振勳雲南巡檢史恒勤四川從九張懋修吉林徐瓚江蘇吳均元江蘇李振鵬新疆典史范啓銘直隸未入流張鴻瀚山西陳壽圻江蘇 
[蘇州]  
　　蘇府孫太守時於黄昏後輕車減從會同各路總察分詣各處查夜至五鼓時始返○蘇鄉穹窿山道院共有三十六房前夜有梟盜多名將某房刦掠一空聞已投吳縣署請緝（且） 
[籲請急修海塘吳淞]  
　　寳山縣江東高橋鎭東海　自淞口迤南界連川上南金數百餘里已年久失修自遭上年八月初三風潮巨災該塘南北决口未修每逢潮漲風狂岌岌可危經該處堂董禀請修築尚無端倪聞居民將環哭縣輿籲請早修（望） 
[滬城官事]  
　　順天府府尹袁海觀大京兆樹勛候補道志觀察琦前廣東長樂縣蔣嘯漁明府希曾昨日均到道轅分别拜會禀見○救生局委員陸籛士明府長蓓前奉委送蘇學憲唐宗師至江陰昨日回滬到道銷差○貨捐局查騐委員郭二尹增益昨日由杭返申到道禀知並銷期服假○候選知府嚴月波太守良沛丹徒人由揚州來申奉江督周玉帥委赴日本考察各廠工藝製造定期十九日起程昨至道轅拜會○江西優貢候補知縣韓漸儀大令兆鴻昨日來申住老椿記又知府熙太守光昨均因公到道禀見○滬道瑞觀察昨因要公在洋務局接見辦理新閘開闢商場事宜候補道徐觀察乃斌廣西左江道丁少蘭觀察乃揚等商議一切（合） 
[松江府札上海縣文（爲改革學界積弊事）]  
　　爲轉飭事光緒三十二年三月二十九日奉蘇學務處札開本年二月二十五日奉署督憲周批處詳留學日本卒業生徐嘉湘等條陳學務辦法飭屬照辦由奉批詳摺均悉該生等所擬各條不無可採仰即轉移兩江學務處飭屬一體遵照仍候撫部院批示繳摺存又先於二月二十二日奉護撫憲濮批開據詳已悉察閱所擬條陳抉摘利弊確有心得爲今日學界中所極當注意旣經由處通飭照辦希再行逐條研究將亟應改革各事宜悉心考核力袪積弊母再因循貽人口實切切仍候督部堂批示此復摺存各等因到處奉此查此案前於具詳時卽經抄摺札飭所屬一體遵照辦理在案奉批前因合行札飭等因到府奉此合就轉飭札到該縣卽便遵照辦理仍遵前飭將辦理情形報查母違此札（宜） 
[蘇撫委購馬車]  
　　蘇撫陳筱帥近日派委來申購辦馬車一輛至省應用故於昨日由委禀請道憲咨關騐放（事） 
[美儒講學]  
　　美士李佳白先生在法界石牌樓後尚賢堂演說古今中外名人事實業已四次本月十九日下午五句鐘仍在原處開講題爲康熙皇帝特請關道瑞莘儒觀察首座屇時中西官紳士庶到者當極一時之盛且該堂現於空地栽植花木爲游息之所頗饒逸趣諸君子公餘之暇曷往一聆高論乎（助） 
[上海開辦警察已由警察部立案]  
　　上海開辦警察事宜由道詳請警部立案兹悉已奉核准故瑞觀察昨日據情飭知上海縣及總工程局各董一體知悉（事） 
[定期舉行跳戲]  
　　前法國欽使吕班君卸任來滬已紀前報端兹悉吕君昨晚在法領事邀同法商三十餘人會飮並有禮拜一舉行跳戲之說（臨） 
[照請免稅採石]  
　　洋商布樂司電車公司近欲開辦電車鐵路需用石子等件擾往蘇鄉各屬採辦禀由該管領事照請滬道瑞觀察免稅給照前往（事） 
 
 

Page 18

 
 
[委員監修蘇州河橋]  
　　新閘蘇州河橋近因損壞不堪由道派委黄明府往勘屬實商請稅司興修適稅司别有要公不克辦理故卽禀復道憲經瑞觀察札委知縣尹大令宗棠前往監修（事） 
[滬城火警]  
　　新北門内舊校塲玉章首飾店前夜十二點鐘忽然失愼經各業各善堂洋龍駛往救熄（宜） 
[秋審案犯解回]  
　　上海南滙川沙三邑應解秋審命案要犯戮斃香烟阿五之魏連生及南邑顧石林川邑蔡順卿等三名解省審勘畢昨日發冋縣尊汪大令除將本縣之魏犯收禁外顧蔡兩犯定於今日派差解歸原縣候辦（嚴） 
[冒充日本人移縣]  
　　冒充日本人售賣丸三藥房丸藥之顧江前以被人毆打具控縣署由大令禀知道憲照會日領事查詢旋接領事覆文並無顧江其人在案前月顧將周小弟之妻嚴氏打傷頭頂卽時逃逸周卽抬妻到縣喊控大令騐明屬實飭役嚴緝未獲刻始被周尋見前日扭入高昌廟巡局當由局員孫明府畧訊之下命將原被一併移送上海縣究辦（宜） 
[上海縣案]  
　　孫宗厚扭控金梅畦卽福康掉單不贖請究孫供在鼎宏錢莊爲夥上年被金結欠往來銀一千三百餘两又將存棧白米二千三百石之棧單抵銀五千一百餘兩繼稱米已售出以婁靑两邑計地一百五十畝之田單掉去人卽避匿今幸尋見求追金供在珠家角開米行去秋八月初風潮爲災因而虧折所欠該莊本銀五千兩息銀一千餘两當時商允拔還乞鑒大令判金交保限一月將田變價還銀如違押追○趙學琴扭控張茂祥僞術騙財由三林塘巡局解縣訊究趙供欲葬祖父母並故父棺木倩地師張茂祥擇地點穴母親陳氏尚在故于父塜之旁築一壽穴不料葬後母親久病父塜磚壙忽即坍倒小的懷疑當央他人復勘僉云地穴葬期均不合宜張猶辯稱擇吉修築即無妨碍不料近復坍陷及將母親壽穴中圈板取出爵人觀看始知悞作母已去世小的姓名上加有孝子二字貫屬荒謬求請究懲大令閱看圈板果有趙陳氏葬於光緒丙午年正月初五日字樣當卽傳張訊問尚稱由師傳授鄉間俗例如此大令嚴加申斥以趙貧苦鄉農借貨築壙安葬祖骸深堪嘉尚張茂祥不學無術妄騙人財趙陳氏身在人世張竟預書葬期判掌頰一百下罰洋四十元償趙修壙之費交保限十天繳洋完案○竺慶長偕姚兆海喊控誣拐賴婚請究竺供去冬憑姚兆海匡香發爲媒聘胡嘉興之女爲室計財禮一百六十元先送八十元並金戒金押髮銀鐲銀圈四飾胡亦答有庚帖近日擇吉迎娶胡忽妄稱伊女已被小的拐逃刻經小的在西門外尋見胡女匿跡某皮坊内偕姚往領被胡預佈流氓霸掯兇　求請騐究庚帖呈電大令以一面之詞姑候查明訊辦○計振峰江瑞卿喊被土棍强攫等情亦奉訊問計供髮妻已故兒女幼小某甲說合由江瑞卿贅爲寡媳湯氏後夫本月初十日小的雇船擬載江與湯氏等到家居住詎被土棍胡杏林等十餘人攫去衣箱洋物小的向論遭毆求鑒江供子于去年病亡有男女孫各二貧無倚賴故將寡媳再醮大令以二人作事糊塗咎由自取以致土棍藉端攫物判候查明澈究○浦東徐金南豆腐店夥辛囡囡前歲被流氓多人戮傷身死獲到計福生等訊究俱稱正凶係曹毛火逃往鄂省昨由捕役徐交拘獲解訊曹初諉稱不知大令飭鞭背五十下始供因辛　　錢兹海之犬錢友陳鍚卿周關祥周春和計福生等假此　詐同至豆腐店陳拖髮辮周等後推袚辛出外由計出刀連戮兩下尚有大刀關勝在内小的實係旁觀恐遭波累卽往湖北計福生之父掌春曾向母親詐去洋四元五角去年十月潛回又被掌春索去洋五十元據云來城禀求銷案之需今台差拘拏到案顯係誆騙求察大令斥其狡賴喝令跪鏈踏扛仍執前供判姑還押再審（宜） 
[總工程局紀案]  
　　集水街已閉生昌泰報關行因欠房租由房主　　　投局控告昨提該行執事趙增福訊究供稱欠租是實因劉欠報關銀一百餘两故　劉付孫明府以趙所供無憑判令赶緊搬遷丁案○公義碼頭裕興皮鞋店因歇夥　金生透支工洋二元九角店主吳長生向索不歸前日周糾多人到店毆打毁物由巡士拘獲周及同黨宋小毛姜和尚吳福生　瑞生五人解局請懲明　判周賠洋三元餘人各責手心一百下釋放○大碼頭吳同盛油麻店雇車夫陸登福車送桐油两桶圖逃被店夥追獲扭局請究副裁判官陳叅軍判陸責手心二百下押五天○船户吳時根前日在小東門外烟間内被同業潘阿寶拆梢洋两元小洋廿二角追至滬南喚同巡士拘局叅軍判吳邀同見証到案集訊○積竊張阿二在城内孫家弄胡松茂火腿棧竊火腿六只由探查獲解訊參軍判責手心四百下鎭示兩天押一月○張阿福卽爛腳阿福糾同羽黨六七人在泉漳會館弄内圖竊被駐防所巡士拘獲張及同黨戴金生解訊參軍判張責手心二百下鎮示三天發改過局一年戴責一百下姑念年幼發普育堂留養著探補提餘黨嚴辦（尺） 
[英美公廨早堂案]  
　　日本回華之四川留學生李世杰禀稱假庽永和祥客棧被已歇棧夥郭誠齋藉端毆罵有同庽客胡李二人目見求請訊究關司馬將郭傳案原告投訴前情並呈板凳一條胡李二見証同供目見　等持凳行兇　實質之郭供並無毆打之事實因共賭麻雀牌而起亦有同棧之汪潘二客可証汪供口角有之並未毆打潘供因賭起釁互相揪扭襄讞孫明府得供而諭郭誠齋曰爾前次被吳松亭控告念爾創業釁難判給洋四百元何不領洋遷出反敢在棧欺侮寓客咎有應得商之白君判帶回捕房管押七天以儆○包探米順拘獲流氓小阿榮即蕭阿榮解案訊供奉判傳伊　婦候核在案昨由原探解請覆訊蕭之姘婦王金氏供蕭於十一月下旬赴鄉十二日底回中是實明府詳核阿榮前供去年閙堂罷而之時臥病在床與氏所供不符顯係罷巿後畏拘逃遁無疑判押西牢二年兼作苦工期滿逐出租界○三泰洋行管棧人周令金偕駁船户沈阿六控船夥劉根福串同　三用刀割開紗包竊取洋紗十五包報經水包探陸阿九解究管棧洋人所禀相同中西官判劉押三禮拜郭押一禮拜尚少竊贓十一包著船户沈阿六賠償○積竊陸長生徐正英混入泥城外馬戲園内摸竊王晉生鈔票一百七十二元銀票九十七兩金押髮一支報由包探邊槐洲拘獲搜出原贓解訊捕頭禀稱陸已犯竊數次有前卷可查明府判陸押西牢二年徐押一年期滿逐出租界原贓當堂給領○捕解沿途拉客之雉妓王雙鳳卽陳氏並傭婦蔡王氏請究明府判罰洋十元○劉席氏控王金記藉端行兇求究明府判王管押三天並賠洋两元給氏養傷完案○耶松公司控楊龍山行竊機器由探拘辦判管押十四天○王卿仁竊薛根記木植由探解辦判押两禮拜○探禀朱阿二以包車咒攬坐客顧阿榮快馬車違章請究判朱罰洋五元顧罰洋十元○捕解馬夫馬阿二違章拖客顧金桂行竊花盆請辦判馬罰洋十元顧因失主未到從寛斥釋○吳雙林控張福生攔路拆梢洋十元請辦質之張供在西洋總會生意並未拆梢明府判押候查明再訊○後馬路和康錢莊夥甬人徐阿三用空莊欵前日在黄浦灘投水覔死由水巡捕救起送請核奪明府著將徐交差看管聽候訊究（當） 
[法租界捕房事]  
　　崇明人陳士福向在上海西門外某腐干作生理娶朱姓女爲妻住在原籍上月十一日忽然逃逸昨日陳在法界同春樓街某客棧内尋獲察得被同籍之姚阿三誘拐來滬當卽喚捕將姚及氏拘入捕房捕頭騐姚背上剌遇紅幫二字顯見匪黨因飭押候解廨嚴辦○流氓毛金林屢辦不悛前晚又在新租界一帶意　擾物經包探拿獲解入捕房押候堂期訊辦○朱仁章竊得茶葉數十包在途求售爲探查獲押候解究○王阿三孔阿福串搶小菜塲　魚數尾經捕拘獲奉飭押候解堂訊懲（臨） 
[美租界捕房事]  
　　車夫錢阿福竊鼎盛米店洋一千五百元逃逸報捕各情己紀前報兹悉昨由包探倪順泉陳三林在北河南路將錢拘獲帶入捕房押候吊贓送辦○百老匯　源泰洋貨店主囑夥徐福生至英租界和康莊取得銀票五千餘两私至某銀樓兌換金　銀樓察得情節可疑一面將徐留住一面遣人至源泰詢問徐知事敗脫身逸去昨始回店當由店主送人捕房押候解訊○小孩王阿根至西華德路某烟紙店購物啓　將碗擲傷店夥陸元壽左目由捕拘究奉飭陸投公　控告○張阿三竊肇勤路某木作木板由更夫丁阿二扭入捕房押候送辦○張阮氏住元芳路前晚突來流氓多人破門而入凶毆受傷報捕時究捕頭諭令如敢再來喚捕拘究○陳田實谷根生賞金生王根富張得興傳成寳等在某碼頭行竊由探拘入捕房押候查辦（似） 
 
 

Page 19

 
 
   
 
 

Page 20

 
 
暫請循舊奏報並聲明短徵之數願照原額遵章賠繳其自三十年三月接徵起應遵照新章定額歲徵十萬五千兩之數全數報部候撥並另於鎭關土貨報單稅罰項下照常稅徵數動支一成經費以期劃清界限惟一成經費祗銀一萬兩寔屬不敷開支應請酌加等情先後詳請具奏前來臣覆加查核尚屬寔情仰懇飭部將揚州關徵收常稅於三十一年三月起遵照新章辦理並請酌加經費以資辦公等語臣等伏查揚州關徵收常稅經臣鐵於兵部侍郎任内澈底清查又經臣部悉心核議按照該關寔徵數目將正額盈餘從寛釐定于光緒三十一年三月間奏准行知遵照在案原單内開擬請將該關三十年二月以前常稅收支各欵免究旣往其自三十年三月起無論正口分巡亦無論整稅零稅均應令寔報實銷統計該關常稅項下歲入共銀十萬四五千兩内除正額仍定歲徵銀九萬二千七百九十一两零外其餘銀一萬二千餘兩作爲盈餘下短盈餘銀五萬八千餘两暫准免其賠繳等語欵目之區分年月之起止界限均與劃清原恐其稍有牽混也乃該關道並不遵照奏定期限寔報實銷于本屇關期報滿時仍復朦混具詳實屬不成事體當經請旨飭下江蘇巡撫另行據寔具奏並將該關道先行交部議處臣部遵奉諭旨執守定章辦法自應如是今據該撫奏稱該關上届滿關係在三十一年二月底原奏新章係于五月十八日咨行奉文所有是届期内提支各欵均已隨時解放無從收回祗得暫請循舊奏報其自三十一年三月起應卽遵照新章辦理等情查該關上屇期滿雖在三十一年二月底而期滿奏報實在三十一年九月底距五月間奉文之期閱時不爲不久如果實有碍難遵辦之處則此數月内或奏或咨目應預爲籌議乃奉文之後旣未切實陳明關滿之時又未隨案聲叙迨至臣部業已奏駁定案始據該撫奏稱前因核其前後情節種種支離未免迹近揑飾至原奏所稱短徵之數遵章賠繳一節查從前該關短徵稅銀向係咸免八成五釐賠繳一成五釐歷經辦理在案白光緒三十二年間臣部具奏整頓關稅之日起各關如有短徵均係議令全數賠繳十成實銀所有從前减免成案已一概不准援引今該撫奏稱遵章賠繳計其月日應遵照三十年奏定新章全數賠繳十成實銀較之臣部核定該關正額盈餘數目尚須多賠銀五萬八千餘两則該關道所謂遵章者究係何項章程實難代爲索解至一成經費業經奏明定案果能撙節動用辦公豈慮不敷今請酌加亦實碍難照准再查臣部議覆該關三十年關期報滿徵收稅銀一摺於光緒三十一年十一月初三日具奏旋於十二月初四日准江蘇巡撫咨稱本年二月底揚州關一年期滿據關道郭道直詳請奏咨並據附詳聲明自三十一年三月接徵起應卽遵照新章辦理等情當經臣部以該關道正詳之外尚有附詳卽應於原摺内將附詳各節切實聲明何以匿不奏報等因咨駁在案今該撫又據以入奏其用意與前咨正復相同總之臣部前次議覆該關奏案係指明自三十年三月起責令該關實報實銷而本屇關期報滿仍復照舊具詳竟置臣部奏定新章於不顧謂爲有心朦混該關道尚復何說以解現值整頓庶務之際該撫宜破除情面將該關向來積弊認眞釐剔悉予湔除若復强爲彌縫則玩視奏定章程咎將誰執相應請旨再行飭下江蘇巡撫查照光緒三十一年十一月初三日臣部奏案遵奉諭旨另行據實具奏母稍遲延倘有扶同徇隠等情臣部定卽嚴行叅處以警效尤臣等爲整頓搉務嚴防弊混起見謹恭摺具陳伏乞皇太后皇上聖鑒訓示謹奏請旨光緒三十二年正月二十三日奉旨依議欽此 
宫門抄二月十五日禮部太常寺正紅旗值日吏部引見五十一名繼祿因伊弟一等記名謝恩許澤新謝授缺恩直隸知府恩佑謝恩召見軍機恩佑 
　　　湖南巡撫龐奏爲查新案賠欵湖南省每年原派銀七十萬兩又部撥漕折銀兩均經依限解清片 
龐鴻書片再查新案賠欵湖南省每年原派銀七十萬兩又部撥漕折銀兩自光緒二十七年十二月第一期起至三十二年正月第五十期止均經依限解清先後奏咨在案兹據布政使英瑞會同鹽道曁善後釐金各局詳稱現值光緒三十二年二月第五十一期應解新案賠欵在於新籌欵内動支鹽斤口捐加價銀四萬七千三百三十三兩零稅契銀一萬兩土藥加抽銀一千兩凑足一月償欵銀五萬八千三百三十三兩零又漕折銀一萬三千三百三十両零連前共銀七萬一千六百六十六兩零復加闢平補水銀一千一百七十七兩零發交恊同慶等商號承領限於二月初一日匯交江海關道兌收守候批照回銷以期迅速而免逾限等情詳請奏咨前來臣覆覈無異除分咨外謹會同湖廣總督臣張之洞附片具陳伏乞聖鑒謹奏奉硃批該部知道欽此　　　豫撫陳奏兹據糧鹽道王維翰詳稱於道庫鹽斤原續加價項下湊集銀一萬兩作另掃數第五批撥補松滬釐金之欵片陳夔龍片再豫省撥補松扈釐金定案每年酌解銀七八萬兩所有光緒三十一年分應解之欵業經于六九十一十二等月四批共滙解過銀七萬兩均經先後奏明在案兹據糧鹽道王維翰詳稱於道庫鹽斤原續加價項下湊集銀一萬兩作另掃數第五批撥補松滬厘金之欵于三十二年正月二十三日發交商號分領滙解限于三月下旬到江海關兌收轉解江寗滙費每百兩給銀一兩三錢等情詳請奏咨前來臣覆核無異除分咨外理合附片具陳伏乞聖鑒謹奏奉硃批該部知道欽此 
宫門抄二月十六日兵部太僕寺廂白旗值日吏部引見四十二名車王專摺謝開去乾清門行走並前引大臣恩桂公請假十日召見軍機范廣衡 
　　　署江督周等奏蘇省光緒三十一年份應徵漕白二糧核計起運交倉本折銀米約數摺 
頭品頂戴署理兩江總督山東巡撫臣周馥頭品頂戴開缺江蘇巡撫臣陸元鼎跪奏爲蘇省光緒三十一年分應徵漕白二糧核計起運交倉本折銀米約數恭摺馳陳仰祈聖鑒事竊蘇州等五府州屬是年應徵冬漕米石案准部咨飭令江浙両省本年所徵本色内仍共酌留京斛漕白糧米一百萬石由海運京餘仍全數改折等因卽經轉行遵辦所有本届新漕浙省認運四成本色米四十萬石蘇省認運六成漕白米六十萬石以符奉撥百萬之數其餘漕糧全行改折以應要需伏查蘇省漕額已蒙恩旨永减現當撥欵浩繁亟應力籌足額運解惟蘇州等屬自遭兵燹荒田屢飭招墾祇因頻年歉收農佃工本不繼尚難復額所有光緒三十 
 
