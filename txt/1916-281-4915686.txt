# 1916 - 281 - 4915686

 

Page 1

 
 
   
 
 

Page 2

 
 
時評 
[勳] [  默]  
　　當民國復活後之國慶日而舉行頒給勳位之盛典其於禮也宜哉特未知與此盛典者果皆受之而絲毫無愧否耳 
　　此次捍禦共和之勳大者爲首先起義之勳次爲繼起獨立之勳又次爲一面維持地方大局一面眞心贊助共和之勳又其次或以文字或以財力助成恢復民國之勳此皆勳之彰彰者也而獲勳諸人果皆能名副其實否耶 
　　諸偉人之挽回大局其事實已昭著當世某也有勳某也有大勳國人心目中早已一一默許之矣國人皆日勳而今日政府亦以爲勳則其爲勳也榮 
　　我民國之舉行勳典不有先焉者乎不有先認爲勳而後忽褫奪者乎夫眞正之勳固非人所能予亦非人所能奪然因此忽予忽奪而國家威信盡失吾願今日諸人之勳永永昭垂於史册而勿再有忽勳忽不勳之事再演於民國也哉 
[命令]  
　　十月十日大總統令特授孫文以大勳位此令 
　　又令特授蔡鍔以勳一位此令 
　　又令特授唐繼堯以勳一位此令 
　　又令特授陸榮廷以勳一位此令 
　　又令特授梁啟超以勳一位此令 
　　又令特授黃興以勳一位此令 
　　又令特授岑春煊以勳一位此令 
　　又令特授蔭昌曹　劉顧世王占元呂公望柏文蔚吳俊陞張敬堯胡漢民以勳二位此令 
　　又令特授羅佩金戴　朱慶瀾張懷芝朱家寳任可澄陳炳焜陳樹藩李根源李長秦周文炳鈕永建陳炯明以勳三位此令 
　　又令特授李厚基孟恩違畢桂芳張廣建王廷楨熊克武以勳四位此令 
　　又令段祺瑞給予一等大綬寳光嘉禾章此令 
　　又令王士珍給予一等大綬寳光嘉禾章此令 
　　又令馮國璋給予一等大綬寳光嘉禾章此令 
　　又令德國全權公使辛慈給予一等大綬嘉禾章此令 
　　又令俄國全權公使王爵庫逹攝福給予一等大綬嘉禾章此令 
　　又令日本國全權公使林權助給予一等大綬嘉禾章此令 
　　又令唐紹儀馬安良給予一等大綬嘉禾章此令 
　　又令曹　朱家寳張作霖閻錫山陸榮廷唐繼堯楊增新姜桂題蔣雁行均給予一等大綬嘉禾章田文烈齊耀琳李純戚揚均給予二等寶光嘉禾章蔡鍔郭宗熙李根源羅佩金任可澄程克均給予二等大綬嘉禾章趙倜倪嗣冲劉顯世均給予二等嘉禾章戴戡沈銘昌胡瑞霖田中玉潘矩楹汪步端均給予三等寳光嘉禾章此令 
　　又令夏詒霆林　丁世㘁瞿瀛劉承恩吳光新張永成陳光遠魏宗瀚解朝東方從濱黎激巴英額姚建屏臧致平張九卿吳新田王懋賞張鼎勳均給予二等大綬嘉禾章張敬堯蔡成勳齊燮元盧永祥李進才范國璋許蘭洲石成川張載揚楊春普朱益吳俊陞毛繼星王建忠周文炳蔣作賓雷壽榮姚任政黃墓松謝剛哲胡龍驤傅良佐沈郁文羅開榜施爾望方　翁之麟吳昭麟韓麟春王丕焕米　棟賈寳卿殷學潢張叙忠全紹清姜文熙褚恩榮石振聲朱廷燦汪學　陳樂山徐鴻賓鄭士琦張中和田樹勳王汝勤張聯陞王寳榮道一李奎元劉啓垣劉金標劉　龍黃振魁唐天喜徐占鳳丁効蘭唐　謨李炳芝吳長植朱兆熊劉佐龍張海鵬沈金純任國楝田獻章趙俊卿方更生裴其勳成愼張仁奎程燿垣張調元盧金山蔣拯饒懷文劉冠南管雲臣何佩客寶德全田作霖張宣康永勝均給予二等嘉禾章此令 
　　又令札噶爾那遜阿爾畢吉呼均給予一等大綬嘉禾章熙凌阿給予二等嘉禾章阿拉坦巴圖爾陽倉札布海永澍鄂多台均給予三等嘉禾章阿拉瑪斯圖呼特古斯巴雅爾鄂奇爲工圖鄂　　台車林端多布車林諾爾布鄂爾海瑞多布希爾巴敦魯布均給予四等嘉禾章此令 
　　又令阿穆爾靈圭色昉端魯布塔昉佈瓶甲拉丹巴逹爾齊均給予一等文虎章祺誠武逹賚均給予二等文虎章此令 
　　又令張勳給予二等大綬寳光嘉禾章此令 
　　又令陳錦濤范源　許世英均給予二等寳光嘉和章孫洪伊張耀曾谷鍾秀均給予二等大綬嘉禾章程璧光給予二等嘉禾章此令 
　　又令薩　氷徐樹錚均給予二等寳光嘉禾章此令 
　　又令湯化龍給予二等寶光嘉禾章此令 
　　又令莊蘊寛董康周樹模貢桑諾爾布孫寶琦均給予二等寶光嘉禾章此令 
　　又令江朝宗給予二等寶光嘉禾章鶴春袁得亮均給予二等大綬嘉禾章 
　　又令蔡鍔楊善德丁槐曹嘉祥吳炳湘蕭安國趙理泰蕭星垣賈文祥徐恩元馬鴻逵鈕永建周道剛唐仲寅張建功王麟馬永劉傳綬鄧聽保金永炎李烈鈞陸裕文柏文蔚劉祖武韋榮昌林俊沈鴻英楊敬修趙玉珂蕭耀南張國容齊寳善吳士芬楊守霆王懋賞朱廷燦來余良李煒章曾繼梧程潛趙恒惕陳初任福元李德厚陳紹唐党仲昭任國楝高振善吳起恒楊瑞文譚慶林高在田倪毓棻馬聯甲邱昌錦張德義張培榮劉之潔均給予二等文虎章此令 
　　又令張士鈺吳慶　馬龍標孔唐黃國樑馬福祥張文生白寳山周金城李紹臣劉洵馬玉仁殷鴻壽王廷楨馬鴻澄湯玉麟黎天才王金鏡張樹元馮　麟王汝賢伍楨祥張錫九杜錫鈞方玉普何豐林金紹曾蘇謙關忠和林保懌曾咨麟熙彦蔡廷束鈕傳喜黃開文江庸吳漢章陸錦均給予三等寳光嘉禾章此令 
　　又令吳佩孚劉富有高鳳城柴得貴劉世華何品璋王齊辰陳兆鏘吳毓麟周斌全敬存張厚琬王明文馬中驥徐榮廷李紫雲劉人祥楊木森賴恩培姜德培殷友如夏維松尹朝楨胡仁源郭泰祺劉鍾秀庾恩暢張子貞譚浩明王懷慶殷貴師景雲張重朔張調辰徐國樑温朝詒趙曾　蘇長青瞿殿林索崇仁田猶龍劉錫廣王文熙方有田劉鎭華周鳳岐童葆暄望雲亭聶憲藩董崇仁趙戴文馬麒陸鴻濤焦大聚蕭良臣陳德修殷恭先李榮殿周符麟孫樹林温廷光林頌莊林永謨宋邦翰均給予三等嘉禾章此令 
　　又令孫發緒王道徐邦信羅澤偉胡人俊蕭彦何王祥發方聲濤張開儒崔承熾袁華選陳寛沅丁錦汪慰辰李煥章張紀管金聚俞煒熊其勳陶祥貴王餘慶吳振南徐興倉吳紉禮謝葆璋李友勳戢翼翹李修家馬爲麟馬驄鄧泰中繆嘉壽秦光第莫榮新龔維疆陳坤培丁　岐劉景元商德全范書田葛應龍張金甌賈振國劉宗省紀書元張鳳鳴劉錫齡蔡平本萬福麟劉存智馬　王茲棟孫建屏趙榮華馬志敏岳憲玉袁步黃王桂林劉炳樞陳强張翼鵬劉景明李恩榮張德海王玉珍王樹棠王憲芝上官連勳李森劉世　瞿壽嚴王文苕王麒馬步雲李敏馬開崧張樹幟白文惠吳　桂吳桐仁胡立成張和　張藻宸李盛唐張繼良　建才王石清劉成勳鄧錫侯萬成劉永勝　敬石佳華李得勝陳世英沈繼芳陳寳龍孔昭義劉鴻　葉長盛均給予三等文虎章此令 
[專電]  
　　北京電明日參衆兩院將動議變更議事日程專討論補選副總統案並有人主張本月二十日以内即行選舉素反對者現亦漸一致 
　　北京電汪大燮長外交經元首一再敦勸勉允暫任故今午咨文正式提出衆院定篠日（十七）投票可望通過 
　　北京電平政院判决内務部控案總統府擬批交國會諮詢國務院極反對現尙無解决辦法此事又將激成政潮 
　　北京電審議會點半開到四百五十一人接議八章大體有主另設平政院孫鍾請維持原案將行政訴訟歸入普通法院表决贊成原案者多數褚輔成動議大理院長用選舉制主席聲明此爲修正案應劉後付議次提百零四條對於原案行政處分礶可决第十章審院制衆認爲大體成立因時過法定遂告延會 
　　北京電許世英爲撤換京漢路局長與段意左疑徐離間上書攻擊段隢以吾輩感情素洽有話儘可直說即將原信交徐閱看而徐立付某報發表越日許見無動靜欲辭職經某黨以危詞勸阻遂表示不復提出 
　　北京電衆院以内部長違法用人要求出席答復今孫出告明明倩某參事代表出席衆以質問事關孫自身某參事即以部令任免者多主否認决由議長覆孫要求明日親出席 
　　北京電回民被戕之對俄交涉聞政府僅提出抗議陳總長始終不願負外交責任 
　　北京電孫寶琦長外交將成事實 
　　北京電徐樹錚力求外放叚猶豫未决 
　　北京電張弧有總中行息爲掌財政過渡計 
　　北京電參院明日議程列案八衆院列案十八補選副總統建議各居其半 
　　北京電參謀部昨派測量專員沿京綏路綫測繪精圖備行軍參考 
[譯電]  
　　東京電寺内行就職禮後即告國際新聞社代表曰日本外交政策不隨内閣而俱變國外友人莫不知此令美國等處之惶慮則因誤會而起所謂黷武主義者及土地侵略主義者皆横逆者之名詞日本軍人從不横暴或欺凌他人今政府之政策似可無庸詳告綜之當仰遵日皇之意注重條約與邦交與以前五十年來之行政無稍差異吾人當勉盡能力爲日本保全和睦鄰邦良好友誼之必要余無須向人保證日本之誠信更無須辯駁妄測余將來政策者所憑擬無理由之詞云云（九日）路透電 
[東方通信社電（日本人組織）]  
　　東京電中國新聞之一部以寺内内閣出現謂爲日本對華政策一變之機將行其大陸政策頗懷疑懼而日本國民則寗信寺内伯必以中日親善主義爲終始云（十一日） 
　　東京電十一日東京日日新聞論說題爲中國之杞憂其略如左想寺内内閣以日英同盟爲樞軸而與俄法及他協商諸國結合將益强固其對中國則篤善隣之誼努力促進最近改善中日之親善此爲帝國今日所執不變不動之大方針苟採反此方針之政策則 
 
 
 

Page 3

 
 
　　寺内内閣即不能保其一日之命脈如謂合併朝鮮係出寺内伯一人之方寸則誠可謂不察大勢之言蓋寺内伯原爲小心翼翼雖一些事亦不肯忽之士其對内政雖採嚴肅方針然對外交却反採其温和主義不寗唯是直可謂持退嬰主義如去年大隈内閣勸告北京政府帝制延期一事國民多以此爲適宜之處置惟寺内伯以爲干涉中國内政表其反對之意若以寺内伯爲武人之故卽解爲專以併呑主義侵略主義爲事者則其臆斷可云甚矣吾人於寺内内閣之外交寗以流爲消極陷於退嬰爲可危云云（十一日） 
　　奉天電蒙古軍數千襲擊巴林林西縣城已危之報由赤峰電傳（十一日） 
　　奉天電奉天省議會本日開第一次會議選舉役員由明日始連續會議（十一日） 
　　北京電國慶紀念日黎總統如時臨場舉行閱兵式頃日雖有種種謠言仍極平穏（十一日） 
[戰電]  
　　其一（英人路透電） 
　　羅京電公報宣稱白拉沙之羅軍被逼向卡巴利安山隘北端退走開里尼山隘及佛爾干山隘步炮隊小戰利於羅軍多瑙河齊米開東有劇烈之砲戰杜白魯加有砲隊及斥堆隊戰事（十日） 
　　倫敦電薩洛尼加戰報云英軍佔據距塞里斯東四英里之加蘭特拉英軍仍在轟擊杜伊蘭陣線之敵軍戰壕（十日） 
　　瑙威京城電芬蘭某報載　星期六日有德潛艇三艘轟擊末滿海濱桀浦洛伐洛克無線電局毁高捍斃數人後爲俄國驅逐艦一艘擊沉二艘（十日） 
　　倫敦電公報所稱英軍佔據加蘭特拉乃在塞里斯西面非東面足㣲布軍已棄狄末希薩至塞里斯鐵路（十日） 
　　其二（德人德文報專電） 
　　柏林電十月九日德軍大本營公報云海濱附近及伊泊爾南面並亞土瓦陣線砲隊及斥堠隊戰事頗爲活動松末河之大戰仍在進行昨日敵軍會同進攻勢益猛烈仍爲德軍步砲隊加以重創大戰戰線長逾二十五基洛邁當德軍未失戰壕一小段英法軍不恤犠牲在廣特柯爾與波俠凡斯萊間衝擊輒爲德軍擊敗德軍廓清薩爾附近英軍巢穴一處俘敵九十人獲機關鎗七架安克河北岸與松末河南岸均有砲戰德軍在亞貢轟發地雷毁法軍戰壕甚廣末斯河東岸砲戰暫時活動（西境戰况）俄軍復在魯克西面進攻迄未得利被創甚重俄軍在白里柴尼東南進攻受挫德軍在卡巴西安山巴巴魯杜伐襲擊獲勝已將陣地移前（東境戰况德罼仍在外錫爾伐尼亞東部前進羅軍於克洛斯太特附近一役大遭挫衂敵援兵雖馳抵無濟於　德軍已佔據土爾資伐全陣線之敵軍現方退走（外錫爾伐尼亞戰况）德軍藉奥鐵甲艦之助力奪獲斯維斯土夫西北之多瑙島俘軍官二員兵一百五十人獲砲六尊（南羅馬尼亞戰况）敵軍在摩拉斯蒂爾至佛洛里拉鐵路進攻受挫敵軍在該鐵路東塞拉河左岸得一立足地（馬其頓戰况） 
要聞一 
[日元老推薦寺内之理由]  
　　以其不黨也 
　　十月八日大阪每日新聞載同志會總務片岡氏之談話云五日晨元老山縣公與同志會首領加藤子相會見山縣公日君（指加藤下同）爲内閣總理頗屬適宜世間謂元老不慊於君之外交方針者誣也蓋君當中日交涉與德開戰吾等俱以爲可卽使組織内閣亦必能勝任愉快然於今日則有困難以君爲政黨首領也當歐洲恢復平和之際日本欲求所以自處之道殊非易易斯時首相之位置乃尤見重要矣政黨首領有黨有敵於此實不相宜此所以不惟不許同志會者繼大隈内閣亦不許政友會或國民黨爲繼而不黨之寺内伯之被推荐亦以是也山縣與加藤所語如此世間謂山縣求加藤援助寺内内閣實無其事云 
[憲法審議會議至第七章]  
　　昨日（九日）兩院議員在衆議院開憲法審議會王正廷主席到者五百六十八人先將前次付表决未通過之解釋衆議院問題再以原案有限制的解散權付表决起立者尙欠二人不足三分二之法定人數仍不能作爲通過主席宣告此問題暫不討論將來報告大會開二讀會後再加討論另行解决隨即審議第七章國務總理之任命須經衆議院同意一條有主張各國務員均須經衆議院同意者有主張所有國務員（連國務總理在内）俱無須國會同意者有主張祗國務總理一人須經衆議院同意其餘俱不須同意者此爲原草案之規定表决之結果前兩種俱少數最後以原案付表决起立者滿三分二以上人數遂通過是日議事日程本定審議到第七章止惟時僅三鐘第七章已畢不得不宣告延會此次討論比前更有進步因穏健分子俱不說話其好出風頭者亦無甚議論登臺僅五分十分鐘卽已詞竭故表决極易此亦一消極之進步也 
[補選副總統之時期與人物]  
　　補選副總統案兩院將同於本星期四日列入議事日程此案在各派議員間大抵都可贊成所當商量者一實行選舉之時期問題耳各旅間消息大抵皆謂補選副總統以法律論原未規定必須在何時選舉但今當會議憲法之中亦不可不擇一適當段落之時舉行此事以冺種種形迹現在無論如何已在國慶之後舉行選舉所有謠言已足證明其無稽伹所謂適當段落不外兩期一在兩院常會四個月期滿閉會專議憲法之時一在憲法審議會審議終了將開二讀會之時由前之說其時當在十二月初旬恐一般提案之人仍以爲過於延緩結果或從後說亦未可知至於待憲法告成再行選舉之說在國會初開時雖大多數如此主張今已寂然無聞矣至於各派所擬候補副總統之人物大抵集中於馮國璋氏久已不成問題最近忽有一部分人欲提出徐世昌氏爲候補人其能喚起多數人之注意與否尙未可知惟聞徐已表示不願當選之意日前段總理對其親信之人言及此事今日有副總統之資望者一爲華甫一爲東海彼此實無軒輊惟東海旣經謙辭想國會方面當然推舉華甫更無問題云云此中消息亦大可槪見矣 
[徐州特别快信]  
　　薛大可前日由津來一極長密電略紀昨報茲得確息該電係報告王占元聯蘇贛川桂浙湘黔滇各省抵抗徐州省區聯合會之情形聞張勳� 
閱電後極爲憤激大駡子春背盟不止 
　　曹錕之代表穆文善昨日離徐回保定 
　　國務院因接到張勳干涉憲法電（見九日本報快信）昨又密遣吳鈁來徐疏通謂憲法須由國會産出政府無能干涉囑張萬勿再發劇烈之言論激動反響搖動國本云云 
　　張勳電段總理之東電係傳某手筆 
　　張勳日前派熊名道呂鳳山赴輝縣祝徐東海壽辰並接洽某事昨日二人已回徐報告一切 
　　政府電阻定武軍在南宿州大操聞張勳語人云本軍會操中央决不能干涉 
[南京快信]  
　　政府日前電令郵電局及鐵路局收用中交銀行紙幣此間仍未遵行 
　　江蘇全省預算清册省署已趕告完全明日提交省會 
　　馮督軍東邀省議員明日（十二）十二時在軍署宴會 
　　段總理近日致馮督軍電甚多聞均係商榷軍政諸問題 
　　昨日國慶紀念特别戒嚴保安警察騎巡隊均上街巡邏 
　　大勝關釐局長許藻章今日（十一）交卸 
　　昨日（十日）雙十節馮督軍原擬在小營行閱兵式茲聞昨日因手續籌備未及致未果行 
　　省議會昨日午後二時開會大祭死義烈士五時宴會督軍省長均因事未到 
　　財廳附設之田畝處調查蘇省田畝共計六千四百七十五萬四千七百七十七頃 
　　齊省長以俞紀琦曹豫謙梁玉書頗有勞　隋優予給獎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[伍廷芳之中國前途觀]  
　　昨大陸報載紀事一則略謂伍廷芳博士對於中國前途台終懐抱樂觀昨雙十節博士談及時事曰清室退位五載於茲今日中國較前更大且佳而政府亦較前爲善所有情勢不靖政變陰謀等說不過爲清廷舊人之因飯碗無着心懷不平者所揑造而已此種不忘專制偶思激亂之徒其數逐年減少若輩頑固性成思想腐舊自然不知共和主義之莊嚴華美但忠於舊主殊不足爲新中國之害他日舊思想之政客相繼而逝則中國不復有變亂之說僅餘天然不可少之政見參差耳但無論何國政見之參差適以促成政府之改良中華民國成立五年可以五歳幼童喻之試問五歲幼童詎可望其能整理庶事明察智慧如年長者所爲乎中國乃一幼稚之民國其辦理國政之見識將與時俱進試觀美國成立之初何嘗不年年擾亂迨若干年後國事始克大治凡世界共和國固無一而不然也以言中國執政大員則與任何國家之執政大員無稍差異吾人孰能無錯即各國之政界領袖亦多未能免於錯誤報紙傳說今日或將有變亂爲推翻共和之初步此直讆言耳 
　　試觀今日上海各處興高采烈國民方慶賀新民國之復活何嘗有變亂之思想報紙即危言駭人政客即高　政變要亦無足爲慮蓋中國人之性質與歐美人不同歐美諸國無論個人與國家惡言旣出拳足即相繼交加而中國人則不然雖有許多惡言亦不致遽相鬭毆袁氏以武裝手腕治國四年去歳雙十節全國不聞舉行慶祝蓋國民不以袁氏爲然而袁氏慮民集會亦不欲國民有慷慨愛國之集會也袁氏本軍人思欲以劍鋒治國但今日則全國騰歡而黎總統亦不畏軍人之懷二心黎袁二人性質之不同於此可見而時局之較前爲善更可於此證之矣袁氏以四周軍人爲慮輕易不敢出宮卽偶至天壇行禮亦必以親信之衛隊嚴密護之而行若黎總統則異是聞黎公輕車簡從遊行於市絶未慮及個人之安寗質言之中國刻已沿正軌而進行此乃友邦之人所當知之者也或問曰日人侵略之說傳述紛紛尊意云何博士搖手曰此妄言也實無此事須知主持日本政事者乃老成持重有能力之政治家也好作駭人聽聞之說者大言不慚者及徒託空言者日本不乏其人卽中國與任何國家亦有此種人物中國固不當畏日本也 
[國慶日之閱兵賞勳]  
　　北京籌備國慶日舉行各種典禮昨報已紀梗槪茲再將關於閱兵賞勳兩事所聞分誌如下 
　　國慶日大總統往南苑閱兵聞軍容甚爲雄壯計合北京各師團兵士編成一大軍共計四萬人均由段陸軍總長傅陸軍次長分日督赴南苑以日間大兵過市恐民間易生驚惑均於夜間督隊前往上星期六叚陸軍總長躬自督隊前往南苑至翌早始回昨日傅陸軍次長又赴南苑本日段陸軍總長再往南苑督編並遍請駐京外交團及各國新聞記者前往參觀所有閱兵之禮節附誌如下一大總統蒞場時奏軍樂全場官兵行敬禮（官長行撇刀禮徒步兵雙手舉鎗乘馬兵行馬上舉刀禮）總指揮官前進奉迎報告編入閱兵之部隊數目報告畢各官兵停止敬禮二引導官在大總統前左引導總指揮官在總統右側隨行出隊頭遞次巡閱三大總統到離隊頭二十步（或十五步）時在隊頭之營長下雙手舉鎗口令并奏號音俟大總統去本營隊而其次之營長已下敬禮口令時並停止敬禮與號音以下各營均同四大總統到離隊頭二十步時師長應前進奉迎行撇刀禮報告本師到場營數報告畢在指揮官之右側後隨行俟本師部隊巡閱完竣後向大總統行禮卽回原地五旅長馬礮團長工兵機關鎗營長於大總統到該旅（團或營）隊頭十步時前進行撇刀禮報告本旅或本團營到場人數報告畢其動作與師長同六大總統閱兵畢回演武廳後由總指揮官下稍息命令用號音並卽時變換隊形準備演排 
　　大總統親赴南苑閱兵實爲一時盛典各界人士多希望入場參觀躬睹其盛乃此次陸軍部發參觀劵時爲愼重起見限制過嚴國會方面參議院僅發劵十八張衆議院僅發四十張除正副議長秘書長及各股委員長外普通議員均無分給之望司法行政方面則文官限於薦任以上武官限於少校以上至其參觀規則亦已訂就一各參觀員上午十點半鐘到場自十一點鐘起前往南苑之馬路及小火車一律暫止交通二南苑火車准於十日上午八點九點分兩次由永定門外車站開赴南苑凡持有入場劵者均可乘坐不取車資三各參觀員無論乘火車乘車馬下車下馬後均應按一定路線步入操場彩門所乘汽車馬車馬匹或人力車均應駛入指定之停車廠内（下車馬處及停車馬處均標有識）四在場内參觀地點樹有標識各有一定範圍幸勿任意移動免致哨兵干涉惟特任官及陪觀員於演排時得入演武廳陪視（入場劵蓋有准入演武廳戳記）由陸軍部派員在演武廳各道口招待五場内餐棚備有茶點在大總統閱兵或休息時及大總統離去操場後各參觀員得隨便入棚息食六餐棚後設有厠所不得任意在外便溺七參觀員之僕從一槪在停車廠靜候不得隨便移動及喧譁八其餘各項規則均載在入場劵内 
　　此次共和回復舉國同慶際茲國慶紀念大典聞將大頒勳賞中央各部院官吏均得受給予勳章之榮典自特任官以及簡薦各官應給嘉禾各章等級業經國務院議决凡新任總長槪給二等嘉禾章其已給有二等者得晋一等次長槪給予三等嘉禾章其已給有三等者亦得遞晋一等自次長以下參司僉等各部員亦得分别頒給但不論從前給過何項勳章此次槪以三等爲止不得再行晉等此外均照最近所公布之修正勳章條例辦理又聞頒給勳章之人數府院各都及各省長酌保十人審計院平政院大理院等各保五人各部總次長各督軍省長有酌量頒給勳位勳章之說 
[唐氏南下與外交繼任者]  
　　唐紹儀辭職後本有即行南下之說　聞昨日果已成行先是黎總統聞唐氏行　已迫特發電再留囑其展緩數日　　　詢並稱將派秘書韓玉辰君　　面留唐氏得電時業已登舟當即覆電陳謝韓君昨晨十時赴津到時不知能否晤及唐氏乘太古盛京號昨早下船　船原定九時㧞錨繼以裝貨不齊改至十一時繼又改至午後三時唐氏行祗一人中外士紳往送者頗多唐氏行期外問未得前聞故多有未及知者昨晚北京唐氏友人聞此消息後俱極抱惜别之意據昨日送行歸來之某君言唐氏臨行對於大總統殷殷盛意極表歉仄惟唐氏言雖辭職下野對於國事前途斷不放棄個人之責任回南之後關於國政大端仍當以在野之地位陳述意見匡助政府云云 
　　外交總長一職已擬定汪大燮提交衆議院要救同意一事已迭誌前報茲聞政府咨文確已交至衆議院本擬本星期二開常會投票但以星期二爲國慶日循例休息將定於十一日星期三開會投票惟聞江氏在津語人曰陸子欣爲國會否認後聞在京友人政府擬以余充外交總長之後任然此僅私交上之通信政府並未正式派員通知余固不能對於政府正式的有何等意思之表示然恐此說成爲事實曾函託靳雲鵬探詢政府有無此意若果成此事實則託靳氏轉逹叚總理余决不願就職故在未得余同意之前决不可輕易提出議會此函係於四日發出詎五日在京友人之報告云此事已在國務會議通過將提出於國會余因此事始終未與政府接洽故於六日上午於電話中重託王叔魯君請向黎總統段總理陳明余决不願出山之意王君尙未有回答然余旣表示拒絶若政府以余名提交國會無論國會同意不同意余已抱定斷不就職之决心云云又據英文京報云汪大燮旣不願就外交總長政府已屬意孫寳琦但聞孫君昨對人云外交一席十分重要况丁此外交棘手之際舉措稍有失當毁謗隨之此外如中日交涉尤覺難乎爲繼故余實無願就之意但倘遇萬不獲已之場合亦難固辭云 
[運河借欵之抗議者]  
　　南運河工程對美借欵三百萬元係前此周自齊長財政時所主持由山東巡按使蔡儒楷水利局副總裁潘復以山東政府名義訂約原議以運河濬治後涸出之湖田作爲擔保在湖田未涸出前則於該省預算畝捐項下劃出三十萬爲將來保息償本之地近因修改附件督軍張懷芝及省長孫發緒均堅持不肯以畝捐作抵聲言非交省議會通過不可其實孫等所以反對之故因此項畝捐業於濮陽河工需欵時抵押於中國交通兩銀行故不能更抵與外人也此事辦理已形棘手不意平地又添出一外交問題日本政府藉口中德所訂山東鐵道鑛務條約内有（以後山東省内無論何項事業如需外人外資外料等皆由德人儘先承辦）一語青島戰爭之結果日人應承繼德人在華權利故對於我國此項對美借欵嘖有煩言業向我外交部提出抗議外部卽咨行農商部詢問如何答覆　 
[行政訴訟與選舉訴訟]  
　　内務部裁員之行政訴訟平政院咨照内部用書面判决裁員無效曾見前報此事已惹起政界重大問題蓋内務部認明平政院無受訴之權且訴訟無成立之理而平政院則謂内部違法兩方已處於不能兩立之地位昨晨孫總長特延謝次長到宅有所討議後孫君即時入公府謁見大總統陳述一切其所希望之目的一爲由大總統將此事提出國會要求依法解釋一爲由總統對於平政院之判决下令免予孰行兩者尙不知孰能辦到其所欲提出國會者蓋以平政院雖爲約法上應有之機關然平政院官制並未經過國會若此案交到國會後除文官保障法之效力應依法討論外且將惹起平政院已身能否爲適法機關之問題今所不知者總統之意究竟如何耳 
　　江西議員張于潯張益芳之選舉訴訟牽涉選舉法解釋問題在衆議院交付法典委員會審查後迄今多日尙未提出報告二張停止出席以待解决各向該委員會催逼今日（八日）上午爲末次之審查大約無論如何將付表决聞該委員等歷次會議情形恐張益芳不免失敗但事關解釋選舉法不止張益芳一人問題大理院類此之案共有二十餘起若一一推翻必致紛擾不堪最高司法機關與最高立法機關或起無可解决之爭議未可知也 
[鄂省會議長之難産]  
　　鄂省議會於六日開第二次會議表决電請政府速頒明令恢復地方自治案後卽議選舉議長其選舉手續先日茶話會已議定以出席議員投票之過半數爲當選則是日出席者九十二人有四十七票卽可當選迨臨時黃德馨動議謂省議會暫行法第十條内載議員互選正副議長分次用無記名單記法各以得票過半數者爲當選又第十七條省議會對於本會長官認爲有違法行爲時得以出席議員三分二以上之可决提出彈効案是所謂得票過半數旣未如十七條等明明標以出席等字樣則當然指總額一百零四員而言是以當選務以全體一百零四之過半數五十三票方爲有效昨日茶會所議應屬無效雙方爭議良久卒以總額過半表决始舉行投票由議員公推池澤民邱前模李法胡潛四人爲監票員依法投票開票檢查票數俱不足當選所有得票人名票數誌下詹大悲三十三票王信敷二十四票楊瀚芳九票廖明如黃德馨各五票郭賡藻三票郭肇明李宗唐杜康鶴各二票周從暄楊玉如胡宗佐王用賓各一票又廢票三張内二張書寫錯誤一張則書游戲字三字未知何意此次投票旣無結果於是七日接　爲第二次投票杜康鶴並當衆宣言務各屏除私見請勿亂投零票致議長難産議案擱不進行是日出席者九十人開票結果詹大悲得四十票王信敷二十四票楊瀚芳十三票黃德馨五票廖明如三票郭肇明二票劉賡藻胡宗佐各一票仍不足當選楊玉如黃德馨相繼發言請再投票並勸全體務必作一致進行乃重爲第三次之投票開票檢查詹大悲得三十八票較前次反兩票王信敷得二十六票較前多兩票楊瀚芳得十三票黃德馨五票廖明如三票胡宗佐楊玉如各二票郭肇明一票依然不足法定票數於是進步派主暫延擱以免徒耗光陰俟重要議案議完再選國民派則謂議長不産出秘書廳難組織股員亦不能分股討論再三决定九日再行投票蓋因八日係星期故停會一日以便茶話會疏通意見也查迭得有十三票之楊瀚芳及數票之郭肇明廖明如楊玉如李宗唐李賡藻諸君均與詹大悲同屬國民黨意見如果融化則九日續投廖氏或可當選也 
[皖省會之茶會與常會]  
　　皖省議會於八日開茶話會議員到會者五十餘人研究開會程序經衆討論（一）簽定議員坐位（二）副議長徐承祜辭職問題（三）推舉各股審查員及審查長維時胡仲主張嗣後談話會每逢星期開會一次經多數議員否决卽有賀士雯動議本會將來開會若無中堅分子爲之主持則一切討論案件必無良好結果最好在會外組織一談話會擬定簡章規定地點遇事先行磋商方能有濟又有某議員請議長先以公函致行政方面將關於法律及財政各案件提交本會以便審查如有遺缺之處議員中見到卽可提出建議案付大會公决云云議畢始各散會 
　　省議會於十月九號午後一時三十五分開常會議員出席者六十四人開議程序（一）簽定議員席次（二）柳議長報告副議長徐承祜辭職由書記宣讀辭職書畢議員崔翔青動議謂徐君辭職仍以前副議長王樹功復職請公决遂有多數議員以王副議長　職在議會非法解散期内今議會旣已恢復副議長資格當然存在無表决之必要衆贊成（三）票選審議長以三十三票爲當選各議員投票後由議長監　開票結果徐承祜以四十五票當選休息三十分續議公推民政財政法律請議各股審查員每股十六人按八區公推每區八人（四）議長宣布馬議員其昶倪議員望隆辭職書付表决全體起立通過（五）報告各議員請假宣讀外來各電及人民請願書並延長鐘點至五時三十分鐘始散會 
　　紳學各界前公舉程鳴鸞何煉霞二君爲代表赴滬敦促各議員回皖本月八日程何二代表已先回省據云管君等日内即可來省茲將到會各議　　員姓名照錄於下丁雲驤徐本鐸盧以莊方琛謝芝堂蔣尙賓晋恒履劉道章周長圻劉鳳南儲春浦林詠韶何國祐王大煜班棣師寗祖武柳汝士趙繼椿崔翔青彭顯廷吳爾梅徐周楨張人傑吳德滋石韞渠桂殿華張文海徐承祜姚慶元張澍芬吳南岩倪文錚韋家祉王亮臣華維嶽吳厚卿胡仲山許翼王如三楊獻臣王鼎聯張鏡清崔炎榮王樹功潘允中楊家離呂擢恩張寳瑾張之紳彭昌旗徐傳友陳阜吾張翼張杰汪海秋黃傅威俞樹檉方荃張宗忍黃從默劉同文均報到宋茇張海潮張百城王　請假 
[蘇垣之國慶紀念觀]  
　　十月十日國慶紀念蘇垣遵照内務部支電追祭有功民國之忠烈業經吳縣知事擇定地點在道尹署前面植園内洋房樓上中間供設諸忠烈總神位並備齊各項祭品是日上午十時蘇常道王可耕道尹蘇關楊士晟監督主祭高等審檢廳長水陸警廳長孫知事爲陪祭十一時祭畢是日各機關一律懸掛燈彩國旗並停止辦公一天午刻在城文武官齊集鎭守使署禮堂慶祝並大開筵讌邀請駐蘇日本領事池永林一君蘇關稅務司飲宴一時觥籌交錯非常熱閙 
　　學界在胡書記橋縣敎育會内陳設禮堂開會慶祝午後一時開演武昌起義新劇劇員均學界中人自行擔任所演皆出神入化觀者鼓掌不絶四時演畢五時除各學校舉行提燈會省立各醫學師範農業工業中學師範附屬等校縣立第一二三四高小校乙種商業等校蘇州市立東南西北閶胥婁齊葑各區國民學校私立彭氏梓義裕才柏臺蘇衛翔始各校又蘇蘇雙桐等各女小校敎會中如東吳晏成桃塢英華等校先後齊集敎育會内其蘇城商團經總司令魏旭東君率同本部及等一支部至十二部各部團員齊集黃廢基整隊提燈前往敎育會内先由各學生隊依次至禮堂行禮後商團各部亦依次行禮然後整隊提燈出發遊行街市其中燈彩如飛禽走獸燈二十三行省及内外蒙等各地圖燈漢滿蒙回藏地圖燈全地球燈三十六行燈虎豹獅象燈飛蝴蝶燈輪船車輪砲馬燈各項爭奇鬭勝五光十色觀者贊嘆不絶 
　　警察廳崔　長飭令南區警正張虎臣親率巡官長警人等至敎育會照料一切並分派各警在會場前彈壓其城廂内外各處亦　　長飭派騎巡保安偵探各隊在各要隘及熱閙街市一带梭巡各崗警亦　荷鎗站巡以防匪徒乘間滋事 
城廂内外各街市店舖均掛燈結彩並懸五色國旗或紥彩綢電燈各式牌樓或紥紙燈匾對或有堆菊花山者尤以振興電燈公司門前之電燈紥成匾額光燦奪目最爲出色是日適值天放晴光故上中下社會人等瞻觀提燈會者幾有萬人空巷之勢觀前大街及中市養育巷更爲擁擠聞是日一般婦女小孩遺　失鞋者頗多當時雖有地保鳴　喊報留心挖包剪綹然聞被剪失財物者仍復不少是日各處茶酒飯菜各館主涯大盛幾有供不應求之勢誠民國重光之佳象也 
[寗垣慶祝雙十節情形]  
　　昨爲雙十節舉國人民皆歡欣祝賀南京在民國二年時曾於是日舉行提燈會頗形熱闹三四兩年皆寂然無所舉動今此共和再建軍警學商各界皆興高彩烈先期壽備一切至時上午八時馮華甫督軍閱　下午一時率上中兩級將校追祭有功民國之先烈晚間軍署大花廳及參謀廳副官處等臨時裝添電燈千餘盞大門松柏紮成牌亭上裝民國萬歲四字照壁牆上五色電燈裝配五色國旗東西轅門紥成獅虎分列兩旁燈光照耀如同白晝江寗鎭守使署省會警廳憲兵司令部各師旅團營本部等均有電彩五光十色頗有可觀齊震岩省長素尙簡樣然今日省公署亦有應時點綴各科辦公室内及會議廳均紥彩挂燈大門樓上以五色電燈裝配普天同慶四字内外共添電燈四百餘盞其他財政廳金陵道尹署江寗 
 
 
 

Page 7

 
 
　　縣署及地方審檢廳各行政機關門首無一不有燈有彩以誌慶祝至於各團體則有省立巡廻講演團第八組第九組團員於是日下午三時在貢院開國慶紀念講演大會高搭台　化裝演說國民愛國之熱忱至晚七時試演幻燈夫子廟及貢院一带男女往觀者數千人秦淮河各茶舫生意百倍省垣各校學生籌辦各色提燈極形精緻將晚卽一律至商園齊集七時挨次排出遊行街市遊計遊行三天第一日路程由大中橋至淮清橋夫子廟省公署三山街黑　街評事街珠寳廊户部街回其排行一江寗第一區國民學校二商業學校三第四師範四第一中學五工業學校六農業學校七鍾英中學八法政大學九高等師範十金陸大學十一河海工程學校共學生六千餘名中有軍樂一隊提燈之精巧者鍾英中學爲最燈之特色如電車火車輪船並紥龍燈一隻長約三丈首尾搖擺前用引牌兩塊大書龍夢二字觀者隠知即袁項城之皇帝夢也其次則第四師範所提獅燈前亦兩塊引牌特書獅醒二字與前龍夢遙遙相對又次則爲第一農業學校凡關於種植一切菓品燈無奇不有金陵大學唱歌於後軍樂隊秦樂樂歌齊鳴各商舖一律懸挂國旗以誌紀念提燈者亦有數十人誠盛會也 
[國慶日之杭垣盛况]  
　　昨日爲國慶紀念日上午九時杭垣文各長官曁各團體在慶祝會場舉行慶祝典禮軍官則有呂督軍周參謀長張師長童師長潘旅長李旅長以及各團營長文官則有王政務廳長代理財政廳長夏警政廳長團體則有醫藥法政第一中校第一師範工業農業商業蠶桑體育宗文安定女師職業等各學校以及商會總理顧竹溪君及各報經理等不下數十人均恭蒞慶祝會場行三鞠躬禮三呼萬歲而散各文武長官復又至西湖將士祠追祭先烈而各學校則均整隊返校午后三時呂督軍假西湖圖書館樓上開茶話會軍政商學報各界先後齊集英美法日各國領事及僑商亦相繼蒞止外國女賓亦有到者女賓由呂省長之夫人與林交涉使之夫人相與招待女賓設有席次男賓人數甚多在會諸君皆取　立飲熙熙怡怡含有一種欣悅之色移時有某君起謂李君松泉新自美國歸藝術超絶今特邀其一演以助諸君清興云云李君登場行一相見禮操英語頗純熟演牌技數種奇巧莫名觀者無不嘖嘖稱歎李君演畢已將日暮崦　遂各散會歸晚來秋高氣爽燈月交輝各界之舉行提燈會較諸前晚更加熱閙杭縣各國民學校小學生最先提燈到場高唱校歌繞場三週次則第一中校師範學校蠶桑學校杭縣貧兒院及各中學校體育會甲種商校烟業書業等又其次則湖墅商團何衛團救火會等肩荷鎗支上綴小國旗一面並救火洋龍等類不一而足又其次則杭縣各義集古白澤廟武林天福集古菜市橋慶春集仁和倉橋義集綢業觀成堂義集寳善橋永濟集東街太平橋（古　功祠）廣安永太義集三元多福集古二聖廟集古新宮崇寗水師前咸安集等不勝攸舉計提燈到場者不下二萬餘人而游觀之衆　於　無　地只見萬頭攢　忽京忽　不下二三十　　　　一時之盛也 
[杭州快信]  
　　呂省長昨日上午九時率同文武官員及省議會正副議長敎育會長曁各學校校長在慶祝場行禮 
　　昨日高等審檢兩廳范仰喬殷叔祥兩廳長邀集地方審檢廳長在該廳開茶話會 
　　慶祝事務所副幹事長龔味生等昨在半齋歡迎日本民黨宮崎虎藏 
　　呂省長昨接中央來電謂高等審判廳長范賢方業已調署廣東繼任者可保何人呂省長復電謂應候中央任命 
紹興絲商代表趙良等具書省議會請求維持繭行條例 
　　警政廳原有改組之說因權限章程諸多　義一時未能解决 
地方通信 
[蘇州]  
　　吳門冠蓋錄天平山因有范文正公古墓夙爲吳中名勝其所産之石亦玲瓏秀澈前以鄕人竊掘經前省吏應季中韓紫石二君勒碑嚴禁在案乃竊石者迄未少止茲經范氏裔孫以義莊名義禀請省道查禁蘇常道尹王可耕君先已派員勘查昨日齊省長復派鍾鴻鈞來蘇會同道縣切實履勘呈候核辦聞鍾君暫以惠中爲行台云又青浦縣知事高繼宗因案辭職經齊省長特委候補知事張仁靜署理張知事領委出省昨日由寗來吳少作勾留十一日即辭赴上海禀見道尹後定十四號赴青接篆 
　　吳江警備隊肇事時經馮督密委參謀長師景雲赴蘇查辦茲已事畢於九號返省覆命矣 
[無錫]  
　　國慶紀念之盛况本年國慶紀念無錫各界籌備不遺餘力不料九日天雨連綿各界大爲掃興然佈置仍不少懈届期果天從人願大放晴光都人士大爲歡忭以爲重見天日之佳兆也軍政兩界早已通告停止辦公一天各機關門首一律升旗懸燈商店均高揭五色國徽各學校均已停課一般莘莘學子更於晚間舉行提燈會以佐盛况惠泉山公花園以及馬路等處游人　集秋聲劇社並演黎元洪一齣以表愛戴之忱說者謂自共和以來無錫舉行國慶之第一盛况云 
　　國慶聲中之袁抱存游蹤袁世凱之第二子克文卽乃父謂其願作名士黎總統稱其稍知大體者邇因在籍居喪不歡移庽海上夙慕梁溪惠　之勝特約錫人錢某於日昨乘車來錫庽居新世界旅社翌日即雇蔣姓畫舫招致當地名流另由鉅商榮瑞馨目備大汽船拖赴惠泉山遊玩名勝後復縱覽太湖登萬頃堂題聯壁間神情瀟灑外表大有晋人風味及返棹回城火車已開直至國慶日始遄返滬上云 
[南通]  
　　國慶日之所見管鎭守使盧知事十日清晨均着大禮服恭詣關岳廟致祭先烈陪祭者爲張旅長楊警佐張水警署長等並聞鎭署於是日加派軍警分段梭巡藉昭愼重城廂各商店則一律懸掛國旗工商團亦荷銷沿街梭巡 
[鎭江]  
　　省委調查金壇水災金壇縣今夏雨水爲災齊省長擬籌災振特於日昨派員到　會同金壇縣倪知事前往各鄕察勘一週不日即可回省覆命矣 
　　水陸軍事近聞海軍第二艦隊司令饒懷文君於日昨乘南琛軍艦蒞鎭查勘江防聞小泊一二日尙須出巡江陰下游一带又駐鎭第二九師楊春普師長現奉馮督軍電召赴寗楊師長奉電後隨於昨日下午乘車赴寗矣 
[揚州]  
　　國慶紀念之盛典本年國慶紀念會揚城學界則有省立第五師範學校第八中學等學生舉行提燈會燃放烟火商界除懸掛燈旗外並有商團體操會員於晚間提燈在敎場集合燃放烟火四架並搭花牌樓一座聚觀者均歡聲雷動大有萬人空巷之狀云 
　　徐　山栗主入祠揚城北門外小金山對岸建有徐氏花園工程刻已告竣正殿留供已故軍長徐寳山牌位九日上午十句鐘其舊部張仁奎旅長率令官佐並出隊三成迎主入園縣知事周光熊亦派警備隊及城内外警察敎練所學警等護送方更生旅長亦聞信來揚馬玉仁楊瑞文均派代表朱炯等赴揚祭送並以浦口陣亡之董開其營長趙振東團長附祠是日天雖陰雨而觀者甚爲擁擠由南河下午將府沿途經過左衛街轅門橋等處前導有萬民傘數十柄旗　招颭敼樂喧　抵園後設筵致祭以妥神靈 
[江西]  
　　贛垣城外大火贛垣自今年舊曆正初一日城外竹木架失愼廷燒八十餘家後城内外大小火災數十餘次茲又於十月六號下午三時廣潤門外上河街背石街二十號門牌吳茂盛棉花店失火殃及四鄰當火起時警鐘亂鳴當經各官吏親往彈壓消防隊前往施救紅會亦派員带藥馳往救傷惟因風狂火烈一時不易撲滅經消防商團等拆斷火路烈燄始漸熄滅事後經警署查點災户約共燒一百六十餘户之多誠浩刦也 
　　贛議會舉定各股委員長贛議會於五號選出各股委員後六日又開會選舉各委員長投票結果法律股長以胡廷校當選　正音涂澍霖鍾士林王式玉當選爲理事財政股長以李澤蘭當潠黃衍袁黃人庸黃項波尹士珍當選爲理事請願股長以陳鴻藻羅銓當選爲理事懲罰股長以鄧惟賢當選馬鯤當選爲理事資格股長以鄧曾護當選李凝當選爲理事開票畢由任議長宣佈兩大議案（一）議員楊景洛對於江西民國銀行疑義提出質問咨請省長答覆（一）議員陳鴻藻提議省制規定於憲法案因時已晚延至七號再議遂散會 
[天津]  
　　王副議長抵津順直省議會副議長王建中因案在南京　押開正式會時致未到會茲聞王君於日昨來津議會同人均前往車站歡迎云 
　　小學聯合運動會紀事七日下午一鐘天津勸學所假南開操場開小學聯合運動會是日男女來賓約二千餘人天津縣知事姒繼先亦蒞會參觀與賽者十九校學生運動節目爲百碼二百二十碼四百四十碼躍高躍遠八磅鐵彈二百二十碼筆逄賽跑頂囊托卵賽跑半英里接力五尺以下拾山藥荳賽畢有南開學校學生與青年會學生假會場地點角爭三英里賽跑第一名爲南開學校學生郭毓彬其小學因賽畢時限太晚未及核計分數一俟評定甲乙再行宣告 
[湖北]  
　　鄂省慶賀總統壽辰之預備本月十五日（卽陰曆九月十九日）爲黎大總統誔辰雖經總統預告不受慶賀惟鄂省爲總統軍發祥之地且爲首義之區不可略事點綴以伸慶祝茲聞王督軍已派副官處會同庶務處警務處籌備燈彩并預備壽禮賀文擬派副官張厚卿進京爲三楚人民代表慶祝以伸賀悃約於陽曆十一日起程云 
雜評一 
[樂觀派（一子）]  
　　今日之樂觀派所言無非樂觀之言也對於不滿意事則姑作恕詞以爲此五歲之童不能與成人比他日長大希望無窮也殊不知立身之大本即基於童年在此童年中而一切放任之不導之以正不養成其良好之習慣則始基壞矣 
　　今日之中國以共和言雖在糼稚然我觀國人之性習則已養成種種深入人心之弱點無論小之如社會瑣屑事故大之如政治議會之言動其弱點無地不發現之而且一再發現之幾若一成而不可改變者國事之所以無進步時局之所以常不定皆此種種弱點集合釀成之也嗚呼童年若此亦可懼矣 
　　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌國慶紀念之盛况]  
　　江蘇省敎育會於國慶日舉行聚餐會預先通告是日門内外遍紥松柏點綴電燈自屋頂以訖　　之外均懸五色紙燈夜間七時入座蔣季和君主席會員及職員等列席者數十人先由蔣君起言今日慶賀之誠意並謂全國敎育會聯合會本日於北京開會敎育界對此尤有鼓無歡欣氣象於是合席起立三呼民國萬歲共和萬歲江蘇省敎育會萬歲繼而觥籌交錯飲　盡歡八時後約翰大學等聯合提燈會數千人由環球學生會名譽書記朱少屏君騎馬導引自北而南入會左門出會正門在院中繞行而過學生及童子軍皆高聲歡呼蔣君等亦下階歡迎揚旗應之嗣重復入席酒半袁君叔畬王君引才張君叔良相繼演說共和原理及本會向來對於國體之宗旨至十時始散席救火聯合會提燈會亦排列經過門首省立第二師範提燈會學生共數百人於十時後始至亦繞行院中而出是晚本有幻燈影片因爲時已晚不及試演但於提燈會到會時燃放爆竹數萬一時觀者塡塞咸謂往年所未有云 
　　南洋中學在本學期内由學生發起俱樂部以新劇團附入中秋節晚曾一演成績尙佳前日因雙十節又演晚劇雖該處地屬荒僻而觀者約有千人先演趣劇（爛做好事）頗能令人噴飯後演正劇（秘密盜窟）蓋即天方夜譚中之阿立勃勃也脚本均係自編佈景又皆自辦旣無敎授又乏練習竟能處處盡善莫由指疵誠足令人欽佩也 
　　南門外清心實業學校全體敎員學生以本届雙十節爲共和復活後第一次國慶紀念故舉行慶祝備極熱閙預於九號晚開演愛國鏡等新劇並備絲竹西樂是晚風雨交迫而車馬暄擾賓仍極擁擠計有五百餘人當日清晨因天氣放晴尤覺興高采烈先由本校軍樂隊率領全體學生齊集操場歡唱國歌燃放紙爆後又整隊齊集禮堂向國旗行三鞠躬禮高呼民國萬歲總統萬歲聲震四壁全校遍紥冬青翠柏並懸萬國旗幟五色紙燈入夜光明燦爛遊人聚觀誠前此未有之盛舉也 
　　南市大南門中道橋市立貧民學校於國慶日適爲是校之成立八周紀念故與國慶紀念同日舉行先於上午十時行立校紀念儀式學生家族到者甚衆遂振鈴開會全體向校旗致敬禮畢由主任袁頌豐君演說本校成立之沿革及今年併入市立之狀况說畢時將正午遂奏立校紀念歌搖鈴散會復於下午舉行國慶紀念儀式除邀請各生家族蒞校外又招待來賓一體蒞會至二時鳴砲數十響以昭敬意乃振鈴開會全體入席請俞君元爵爲司儀員全體向國旗致禮三鞠躬次由袁君報告慶祝之理由繼由來賓俞葛陶汪胡諸君相繼演說遂奏國慶紀念歌振鈴散會至四時爲是校前四届畢業生在校開第一次校友會公推第一届畢業生沈玉祥君（今在稅務辦事）爲主席集議會務數端（議案從略）議畢遂攝以誌紀念至六時舉行提燈會會員五十餘人先由校内出發齊集於尙文門市學務辦公處由學務委員賈叔香等招街入内暫憇乃偕市立各校依規定路呈同時出發所經各官廳各團體均有招待員竭誠歡迎各會員沿途唱歌興高彩烈觀者拍掌如雷又蒙民� 
立中學校清心實業中學校鳴砲致敬特别歡迎回南時經水神閣學商公會由顧翕周招待入内暫憇並欵茶點畢遂整隊回校各給大餅二枚散隊已鐘鳴十二下矣 
　　美界北西藏路公益里振中學校於雙十節特開慶祝大會上午十時各學生到齊由校長陳明誠宣佈開會宗旨發給五色國旗槪插胸前奏琴唱國慶歌以誌紀念次由全體職員相繼演說斯時來賓頗衆及至散會已鳴鐘二下 
　　南洋植商學校於十月十日紮松柏牌樓懸五彩燈旗十時開會慶祝是晚由何亞雄黃樹榮吳樂如率領全體諸生至寰球中國學生會操場會合同赴盛會時返校 
　　上海書業商團同志會全體會員對於本年雙十節國慶紀念熱度甚高先期印發通告於十日午後二時在新北門内書業公所舉行慶祝大會門内外徧　五色燈彩綴以鮮明旗幟門首用鮮花紥成松柏牌樓中有共和復活等字樣是日到者有三百餘人二時入座先由主席葉九如致開會詞奏樂唱國歌繼由會員朱耐吾來賓陶叔言等相繼演說畢向國旗行禮並三呼萬歲四時錢化佛莫悟奇兩君演新魔術五時讌叙會七時提燈會由幹事長趙清澄隊長周長康率同書業同人整隊出發沿途高唱國歌並演武昌起義之幻燈影片見者咸謂特色無不歡呼拍掌 
　　各學校於十日夜間舉行提燈會無不興高采烈先後由校出發從市經董辦事處（即勸學所前）繞行各街計十五起每過一校鳴炮三響以表歡迎茲將各校員生人數依其出賽順序詳錄於下（市立）和安校生六十人職員十四人養正校生一百人職員十二人梅溪校生一百人職員八人時化校生一百八人職員六人巽與校生一百四人職員十人比德校生五十人職員三人崇正校生一百四人職員八人農壇校生五十人職員三人萬竹校生三百十人職員十一人倉基校生一百人職員六人朝宗校生六十人職員五人隆德校生五十人職員七人西城校生一百人職員八人東明校生六十五人職員五人貧民校生四十人職員二人（私立）銀樓業校生六十二人職員三人青年普益社校生七十人職員一人啓明校生六十人職員五人貞元三十人職員二人同岑校生三十人職員一人 
　　愛而近路紗業公所掛燈結彩舉行國慶紀念大會下午一時各同業陸續到會略用茶點會場中間國旗高懸四周飾以松柏鮮花及萬國旗點綴華　氣象莊嚴到會者共計數百人各贈旗一百以誌紀念二時一刻行慶祝典禮全體排列向國旗三鞠躬高呼中華民國萬歲者三然後排隊至總商會由朱葆三宋漢章諸君招待至議事廳上重行慶賀禮乃散會 
　　本埠自辛亥光復以來因舉行慶祝懸旗掛燈年必數次然興高采烈舉國若狂從未有如此次雙十節國慶紀念之盛者聞各界所需之燈籠南北兩市三十五家之燈籠店計共售出十二萬盞之多以最廉之價合算每盞售洋五分已共值六千元之鉅聞其中以南市各店承攬者佔居多數次則虹口而英租界爲最少云 
[徐道尹請裁道缺之覆電]  
　　滬海道尹徐鶴仙君日前電逹中央建議裁撤各省道缺以節政費曾誌前報茲奉國務院復電云上海徐道尹覽歌電悉尊議自屬有見惟事關官制遽言裁撤尙非其時仍俟從長討論可也 
[皖省議員起程回皖]  
　　皖省旅滬議員因該省省議會業已開會節次派員來滬敦促亟須遄返免致停會以待故將通訊處各項手續趕緊清理現一律結束定於本月十二日束裝起程回皖報到 
[三誌旅滬黨人之善後問題]  
　　各省黨人代表王建芳畢靖波岳相如闞蘭溪李公采夏爾鈞盛碧澤趙璧胡抱一吳陽候曾傑張東野王體乾丁少西李乾玉金佑州孫繩武吳江左孫縱横等致前日往訪未遇之審查員函云各位審查先生均鑒黨人善後事審查手續早經完了惟遲遲至今未能見諸寳行因是謠諑紛紛或謂審查諸公曁三數部分要求欵項過鉅或謂審查諸公不肯屈已從衆公而忘私致官廳礙於情面核減未能照發不得同人等用於前日集議函約諸公於昨日午前十時齊蒞烈武先生處並公推建芳等代表前往面詢究竟藉商迅速解决方法詎建芳等届時遵赴該處僅晤柏韓兩公瞻望旌麾渺如黃鶴當蒙柏韓兩公慨允極力維持犧牲個人債累以促早日結束俾免同志饑寒交迫流離失所顧全大局銘感實深諸位先生熱心素著昨日龍潛殊深惋惜此次善後困難情形是否即前項原因尊處所報債累究係幾何並有何種主張務希即日答復以便轉告諸同志藉定辦法是所至盻 
　　審查員柏文蔚韓恢因各省黨人代表質問延不發表理由特於昨晚七時假座一枝春番菜館邀集其餘審查各員及各省代表磋商善後進行事宜軍署參謀長趙聯黃商董虞洽卿等亦皆在座預議至結果如何俟探聞續布 
　　辦理在滬黨人善後事務所對於各黨人造送名册業經審查完竣惟審查會員以各黨部應受資遣者人數甚衆政府原撥經費二十萬元不敷支配昨又致電中央懇請加撥三十萬俾得實惠均沾惟當此司農仰屋之時未　能否邀准也 
[陳其美被害案近聞]  
　　前滬軍都督陳其美被人傷害一案自由法公堂將許國霖宿振芳兩人移送上海地方檢察廳以後迭經林檢察長提案研詰許宿兩人供多支吾判令收押候究在案茲悉林廳長行將起訴審判廳訊明公判惟須先將一千人證集訊明確方可據情起訴除陳其美之弟其采曾經派警往傳外尙有案中要證日本人山田純一郎及華人李海秋周淡游曹漱石丁錦良俞健兒等亦應傳案質證俾成信讞故昨又備文加派法警着赴法公堂禀請協傳以上各證人於本月十二日（卽今日）下午來廳候審 
[十一誌薛華立路西牢之兇劇]  
　　法新租界薛華立路西牢内重要各犯越獄未成一案昨日又經法公廨讞員聶君會同法副領事德君續開特别刑庭研訊陳阿根供出事之前有同押之一百七十五號犯人張志高及三百三十八號現已自縊之黎浦春等互商越獄之事張志高向民人言越獄時可以隨他出外是晚由現已擊斃之薛慶華爲首上前搿住西捕時尙有三百八十號押犯沈忠言帮同動手民人目見其事是實沈忠言供事前並無與薛慶華等互商之事惟薛等起事時民人亦上前將安南捕搿住後見薛慶華被西捕繫倒民人始畏懼奔回押所方紀供是晚工畢回牢在東首牆邊吃飯聽見鎗聲後即回押所並無附和情事章許桃供此次越獄實係薛慶華起意後有一百七十四號押犯王洪元糾合民人帮同起事民人並未動手後見王手持手鎗一支不知如何奪來王洪元供西捕之鎗實係章許桃所搶民人再從章手中奪下後因越獄未成故即將鎗抛棄坑厠旁邊李兆芝供越獄係薛犯起意民人帮同搶得越捕手鎗後即被四百九十五號之押犯王福生從民人手中搶去王福生供是日在監内做水門汀並未出外工作薛犯動手後民人向安南捕搶奪手鎗即被扭住手臂故用鎗柄將該捕頭額擊傷訊至此時已過午聶德兩君會判各犯一併還押聽候繼續研訊核辦 
[草上飛被盜擊傷續誌]  
　　前在三馬路大舞台唱戲之伶人草上飛於前晚七句餘鐘在新閘孟納拉路追捕盜匪被盜開鎗擊傷已誌昨報茲悉被刦者實係郁福頤家當時伶人草上飛適經過是處聞有盜警即帮同追捕被盜開鎗二響彈中右肋洞穿而出自送醫院後卽經西醫將創口用藥敷治據云如三日中神志不變可保無虞昨晨復由事主郁福頤將被刧值價一百數十元之金飾開具失單送至新閘捕房捕頭准卽發交印刷所印就多張分發各捕房一體查緝 
[財政廳又爲屠宰稅着急]  
　　江蘇財政廳長以洙涇市各屠宰商家前曾聯絡各縣同業禀由商會團禀本廳請求豁免屠宰稅未予照准現又在滬組織事務所聯絡全國同業電部請免准否未有明令惟各屬屠宰商家此時應繳之稅已因此觀望公家殊多爲難故特委派王琦生分赴各屬向屠宰商家切實勸導該員昨已來滬謁見代理上海縣知事景君磋商辦法並至南商會面晤正副會長詢問上海屠宰稅稽征辦法與商家有無窒碍以及每月所征稅欵實數若干諮詢良久然後請由商會切實勸導此時務各照常繳稅以顧正供云 
[中美郵局互換包裹章程]  
　　交通部郵改總局第二八六號通告各郵局云照得本國近與美國（括有和諾魯在内）訂立直接互換包裹章程茲將關於該章程各節開列如左俾各週知 
　　資例郵費廳按每磅或其零數收取三角五分其由汽機未通局所交寄之包裹應加付國内資費倣此凡由美國寄交中國汽機未通處所之包裹應向收件人收取國内資費 
　　挂號包裹得付資一角挂號凡未挂號之包裹如遇全包或其内容遺失損壞槪不認賠其挂號包裹之責成係暫按郵政章程第一百九十條擔任至於包裹保險則不辦理 
　　尺寸重量包裹不得重逾十一磅其尺寸至長以英三尺六寸爲限或按其長度及横周計之以英六尺爲限如係往來汽機未通各處其體積不得逾英一立方尺 
　　封裝包裹不得用火漆或鉛或他法封誌其封裝之法務使海關易於啓驗 
　　禁寄之物包裹按前項章程互寄者不得裝有信函及違犯各本國國内法律及章程之各件違犯各本國國内法律及章程之出版物違犯投遞國版權之出版物含有毒性及易於轟爆之各物油膩物品曁流質以及易於融化之物蜜餞食品及濕潤點心除乾透之已死羽蟲爬蟲外其他一切無分生死之動物易於潰爛之水菓菜蔬及蒸發惡氣之物彩票及關於彩票之告白或傳單各項淫邪或背於道德之物以及能以損毁郵件或傷害經手郵員之各物 
　　領事證狀凡由包裹向美國寄遞貨物價值在美金一百圓以上者須於交寄時隨付發貨單一紙由人領事於其上加以證明所有此項貨物雖分數包寄遞亦應照此辦理 
　　以上各節仰各寄件人一體週知可也此告代理郵政總局總辦鐵士蘭中華民國五年九月二十七日 
[棉業聯合會組織就緒]  
　　棉業同人發起聯合會業已組織就緒賃定英租界江西路Ａ字二號門牌三層洋房爲會所定於下星期日開成立大會昨日特發通告略謂各團體舉定之會董評議員名單均已陸續交到會所亦已賃定茲擇星期日卽陰曆九月十九日下午准一時仍暫假吉如里花業公會原址開成立大會通過草章選舉正副會長凡我同業務希准時蒞會 
[江南船塢紀事二則]  
　　海圻巡洋艦由部核准今届歲修改歸江南船塢承辦惟因該艦吃水甚深南市浦江甚爲窄狹深恐駛至南浦或被擱 
 
 
 

Page 11

 
 
　　淺是以遲疑不决嗣由船塢洋工程師毛根君於舊曆九月初一日潮大之時親自駕舵駛至製造局浦面於上月三十號入塢興修期限二星期工竣茲由毛工程師督匠趕修已於昨日提前竣事惟潮水尙小不能出塢現定明日（十三號）漲潮之時開駛出塢業經總輪機處王處長將修理工竣情形呈報海軍部查核矣 
　　江南船塢前奉部飭訂造永健永績二軍艦船身各長三百四十餘英尺曾於今春將艦身造竣下水駐泊碼頭候再配裝鍋爐機器並在艙中裝修軍械房間迄未竣事茲因北洋各海島亟須添派軍艦遊巡故由海軍部着將永健永績二艦迅速裝置完備以便差遣昨江南船塢劉總長已奉文　辦矣 
[江蘇各縣現存議員（十四續）]  
　　灌雲縣原額二十五人除參事員五人病故一人外現存十九人　張福保　孫濤　楊守坦　邵詩敏　潘學陽　徐恩綬　王同雨　喬蓋臣　楊蔭南　汪慶餘　程濟鴻　汪寳成　張敬仲　馬紹曾　　王儒綱　王耀彭　徐延祥　丁樂准　胡金檢 
[一星期間之油市狀况]  
　　滬南油市最近一星期内共到沙船六艘計夾倉船四青口船萊陽船各一共裝來荳油生油二千八百件銷路頗爲暢旺計牛莊荳油售出棧貨九十件船貨五百四十五件小簍豆油岐山貨二十件夾倉貨六百九十件萊陽貨一百件以上均爲南規貨至北規貨售出輪船貨九十件本廠貨一百二十件又生油輕皮貨二百五十件膠州貨三百一十件夾倉貨八百件萊陽貨四百件又籽油牛莊貨二十件輪船貨十件統計開出豆油一千六百五十五件生油一千七百六十件籽油三十件調查各貨市價除生油尙覺平定外豆油籽油罔不漲價牛豆油棧貨沙船貨輪船貨本廠貨均每件漲起五錢小簍豆油則漲起二三錢不等籽油亦一律漲起五錢推原其故蓋因豆油向以牛莊出産爲最多市價之漲落多以牛莊貨爲轉移現在滬地沙船存貨均已售罄而銷路則甚流動值此封河期近滬地沙船年内不復開往牛莊雖尙有十餘號沙船可於年内趕回然所裝有限勢必供不敷求而輪船裝運又以水脚繁重耗蝕過多未能合算物希爲貴固商界之常事也 
[省長整飭吏治]  
　　江蘇齊省長以所屬各縣知事或爲署理或爲暫署且用爲人民呈訴者亟應嚴加考核以便彙案呈請薦任獎戒除密令各道隨時考察加具攷語外並已派員分往各屬密查各道區一二人不等聞派往滬海道屬各員現已分往南滙川沙金山等縣密查一切矣 
[公債展限十日]  
　　　募五年内國公債一事前由上海等縣知事會銜電請省署展限十日昨上海縣公署接到財政廳覆電云奉募五年内債前已展限三個月截至九月底止仍照九一實收節經分别電令各在案現在限期已滿未據報解正核辦間據該知事等會銜電請展限十日准予通融此後不得享加獎扣息之利益各機關自應一律辦理除分電外並仰儘十日内迅速募解勿再延誤廳眞印 
[學務委員分送統計表]  
　　上海閘北市引翔港鄕學務委員賈豐芸昨致各學校函云奉縣知事公署發交自民國四年八月起至五年七月止之統計表茲特奉上一紙務希卽日塡明送尙文路市學務辦公處爲要上海市閘北市引翔港鄕公立各校所有歲入數歲出數資産數三項由豐芸代塡專此布逹 
[軍營記事二則]  
　　駐紥滬南微寗會館之步兵第三十七團第三營因該處房屋不敷應用初擬遷入製造局内嗣因該局已有三十八團團部及該管三營並憲兵營部實無餘房可以騰讓故由十九旅王旅長昨派執事官在南市各會館覓一相宜地點以便駐紥營部云 
　　駐滬京畿憲兵一營部下計有一二兩連分駐閘北南市兩處現聞第一連已於前日開操其駐紥閘北之第二連亦應訓練昨已令飭朱連長遵辦 
[華工出洋再誌]  
　　法國在滬招募機匠六百名於本月九日乘法公司巴爾勒加郵船啓行並由法國紳商燃放鞭爆歡送等情已誌前報茲悉當時各華工因法國紳商優禮歡送並聞數月以前天津工人安抵法京巴黎時頗受彼都人士之歡迎故無不謝法人之加以禮貌茲將巴黎晨報所載節　如下巴黎人士聞知華工抵法爭集道旁觀看咸以爲見所未見嘆美不置各華工則驂並而行魚貫而進精神活潑顧盼自豪並由譯人代述意見謂彼等對於巴黎人士相待之誠殊爲滿意欣慰云 
[汽車碾斃行人類誌]  
　　四百九十二號汽車夫韋阿冬前晚六時駕車過北四川路由南向北至横浜橋堍適有該處宴瓊春番菜館侍者粤人曾阿財自西向東穿過馬路不及避讓被撞倒地車輪在曾之肚　上碾過受傷甚重當時並無巡捕經過由韋扶上汽車送致巡捕房轉送同仁醫院未幾氣絶身死屍送驗屍所昨請公共公廨中西讞員王康二君涖所驗明委係傷重致命捕房飭探楊順榮將韋阿冬及番菜館主羅阿榮證人陳阿忠屍戚朱談氏等一併傳案羅供在該處四百十五號開設安瓊春曾阿財出外泡水遭此慘禍當時由路人前來報信我卽趕往視察見汽車夫已將曾扶入車内向問傷在何處已不能答因卽隨往醫院聞死者大聲呼痛口中流血旋卽畢命其家屬均在原籍滬上止有親戚朱談氏一人云云中西讞員諭令該氏具結收殮韋阿冬存洋一百元交保候公堂定期傳訊再行核奪 
　　常熟船户張銓之十一歲男兒根根前日午後走至河南路北京路轉角適有某號汽車疾馳而來不及避讓當被撞倒碾傷肚腹由捕查見將張孩車送仁濟醫院醫治無效旋即殞命昨將尸身舁入虹口斐　路驗尸所報請公共公廨王襄讞會同英康副領事蒞所驗明碾傷肚復身死無誤論令尸父棺殮汽車夫吳海大着交一百元人洋並保聽候公堂傳訊 
　　海門人崔啓林之孫陶榮現年十六歲前日在南京路被汽車夫沈阿榮所駕之車撞倒碾傷腹部當送醫院醫治旋即身死由捕將尸舁入驗尸所昨午亦經王康兩君蒞所驗明碾傷肚腹身死無訛諭着死者之祖備棺收殮汽車夫沈阿榮着交一百元人洋並保聽候傳訊 
[電車撞倒皮匠]  
　　皮匠徐長榮昨日挑担經過北四川路天潼路口被電車撞倒磕傷頭面由四百四十七號印捕带入捕房捕頭命送同仁醫院療治 
[相驗病斃屍身二則]  
　　寗波人張阿才向爲碼頭小工夜間借住泉漳會館前義成隆小客棧近日張忽患病勢漸加重昨晨有與張相識者將張車送紅十字會醫院請爲醫治會中以其病入膏肓無可救治拒却不收及至車回至該會館附近張已在途氣絶當由十六舖地甲喬忠投報地方廳委派沈檢察官沈檢驗員等蒞場驗明委係病死因無家屬在滬判由善堂棺殮厝壞召領 
　　蔡源前偕其姪國柱控小茶肆主管福卿及二十七保十二圖地保姚建卿薛慶堂等糾衆毆斃伊姪國樑經地方廳訊明判决將管福卿等送監執行在案日來管忽患病發交新普育堂醫治無效昨已斃命報由地方廳長委派沈檢察官沈檢驗員等蒞堂驗明無誤判令屍屬自行棺殮 
[行人倒斃]  
　　美租界伯頓路上昨有年約三十餘歲之某甲仆地身死由捕查見歸禀捕頭將屍車入驗屍所候　包採查明有無家屬再行核辦 
[信差行兇受罰]  
　　英美電車公司查票韓人漢均申控郵務局信差王雲庭在浙江路毆打二百七十四號賣票人等情昨由捕房將王傳至公共公廨經中西官訊明判罰洋十元充公 
[拆屋讓路之進行]  
　　滬城肇家浜河道塡平以後所有西門至大東門之面北市房曾由工巡捐局劃分九叚諭令各業主一律退後推廣馬路以與市面其蔓笠橋起至大東門一叚本爲第九段今則改爲第一段蔓笠橋北堍轉角之成泰燭店已首先發起拆屋興工退至浜基其餘各房主尙在觀望昨午工巡捐局朱局長又派員可在盛泰店滬東一段詳細丈勘並傳諭各房主赶緊拆卸毌再遲延 
[販賣膏土之敗露]  
　　奉賢縣南橋人王炳文屢至滬上私購膏土带往家鄕販賣漁利昨日王又來滬購得烟膏六十大盒又一百三十小會行至南市外灘擬乘輪船返里當被巡警察出破綻人證並獲狗送一區轉解地方廳預審一過判王收押烟膏存案候燬 
[兜售私土之罰欵]  
　　楊克初昨持台州烟土兩磅有餘在法新租界向人兜售爲華　目沈德福包探任水揚查見拘解法公廨由洋藥公司代表賚美律師投案請訊楊供此土係住在九畝地之楊國慶交於民人代售實非自已販賣讞員問能將楊國慶交案否答　　已逸去難以交案判罰洋二百五十元充公烟土銷燬 
[演唱花鼓淫戲]  
　　北新涇鎭沈英洲所開之茶館内每晚雇無賴張富林潘森　演唱花鼓淫戲當爲四區四分所長警查悉前日將該店主及張潘等一併拘入該分所轉解司法科昨經嚴科員訊明判三人各押三天以儆 
[協緝捲欵潛逃之銀行僕役]  
　　南京人吳家寳年約二十餘歲向在南京江蘇銀行充當僕役本月三號卽舊曆九月初七日捲取行中鈔票現洋並赤金等共值一萬數千金逃逸無蹤當經該行總理查悉報由江寗警察廳於前日移請淞滬警察廳徐廳長令飭所屬各區所一體協緝務獲解究 
[檢信人不認舞弊]  
　　卡德路郵務分局控檢信人朱阿巧擅取三分郵票三張一案昨晨由公共公廨復訊先由原告西人上堂譯訴前情繼由見證施子香徐阿銀證明被告於陳春記惲記等所寄信上不貼郵票呑用郵費訊之被告供多推諉王襄讞商之英康副領事判朱仍交三百元人洋並保候下禮拜三再訊 
[刑事化爲民事]  
　　沈福和李富世同控孔小寳騙取票洋九十元昨晨由公共公廨復訊中西官判將刑事案註銷被告押候今日解到民庭訊追 
[被訴人傳案交保]  
　　英商安利控姜錦泉不理定貨虧銀四千八百餘兩又日商義盛控楊聲甫不還借欵利息及損失共銀六千五百餘兩又隆昌三和等號控某錢莊經理朱久卿（即施久卿）倒欠往來銀一萬七千餘兩又利生恒控劉翰臣不理欠銀七千餘兩等案業經捕房將被告各人一併傳至公共公廨禀奉讞員諭令分别交保候訊 
[寡婦受人欺騙（）]  
　　寡婦史許氏家住閘北滿洲路每日至織布廠做工爲生日前有同廠女工許史氏向該氏云有木匠某甲無妻願代作伐該氏信以爲實議定後領甲至氏家搬去衣箱什物而逸前日史許氏將許史氏尋獲扭控四區警署轉解司法科訊明判移地方檢察廳究辦 
[姘夫纒擾]  
　　江北婦人鄭沈氏在母家時與戴宿洪有私出嫁後仍未斷絶本夫鄭留仁亦曾知情去年因家鄕歲荒其夫囑伊來滬隨戴度日近氏與戴不睦往依表叔陸雲友前日戴尋至陸處吵閙由四區二分所崗警一併拘解司法科經嚴科員訊明前情判戴罰洋五元開釋該氏還押候傳陸雲友到案具領 
[彼此殆均如願]  
　　揚州人虞傳遂偕同其子三仔及外甥馬可鑑將寡媳梁氏及周步財扭至南市一區警署控稱第二兒子於今年陰曆五月間病故當時已頗有可疑現在寡媳梁氏被周姦佔應請澈究詰之氏供年二十八歲丈夫實係因病而死並無别故迨夫故後因無人瞻養是以與周私識該署警正因虞所控各節並無確證案難成立始着周酌給盤柩安葬費若干勸免涉訟兩造遵諭面退 
[兩婦串拐三女]  
　　派克路五百三十六號門牌成衣匠謝鑫齋之姘婦王李氏與住居温州路九十四號門牌之陶林氏先後在太陽廟地方串拐王拓山之十四歲女兒如意仔及吳王氏之十七歲女兒仁妹楊阿三之十八歲外甥女李阿二（卽李　貞）旋將王吳兩女寄於牯嶺路一百十五號門牌平張氏白楊氏家李女則鎖閉他處屋内前日由王吳兩女向平張氏等訴明被拐情形即由氏等報告新閘捕房派令中西偵探將王李氏陶林氏與謝及謝之夥友丁錫卿速同王吳李三女一併查獲分别拘留昨傳該三女家屬將王李氏等男女併解公共公廨經會審員王肇之君會同英卓副領事研訊明晣判謝丁二人無干省釋王李氏押女所三年陶林氏押年半王吳李三女各交家屬領回平張氏白楊氏飭退 
[禁錮搶物匪徒]  
　　韓瑞廷控陳阿新在四馬路搶取金絲眼鏡由捕將陳拘押在案昨解公共公廨經中西官訊供不　判押西牢九月以儆又莊金春在南京路搶取蔡寳康現洋三元唐阿坤在蓬路攫取九歲女孩李阿芬之銀鐲均由巡捕追獲昨解公共公廨經中西官分别訊明判莊唐各押西牢九月 
[追獲攫取衣包之匪徒]  
　　北省河間人陳玉杰前在某營當差近因有事至滬南大碼頭乘輪擬往某處不料在岸畔被匪陳阿四攫去皮包一個内有洋銀十三元及零星物件該匪携贓奔逃被警追獲惟包内之洋祗剩八元向陳詰問據稱祗有此數當即解至第一區署由董警正問明因失主急欲起程卽將起案原贓給予領去該匪押候追交餘贓究辦 
[招牌店主受罰]  
　　大東門外吳家弄吳悅盛油麻店夥浦澍年至第一區警察署控稱比隣趙順發招牌店每將重笨物件堆儲隔壁公弄阻碍交通民人屢次勸令移開置之不　今又向之開導反被店主趙順林恃蠻侮辱請爲究懲當由該署飭警傳趙至署詰問屬實以其違犯警章着卽罰洋三元充作公用 
[代理縣知事拜客]  
　　代理上海縣知事景毓華君因任事伊始昨日特赴松滬護軍使署製造局淞滬警察廳以及步砲馬各團營並工巡捐局稅務所南商會等各機關投刺拜會 
[滬海道署批示二則]  
　　滬海道公署昨批划船業代表馬兆華等呈請令縣明定楊錦還划船開班地點由呈悉此案前經松江金山兩縣會復諭令楊錦還不再軋班取具甘結並明定楊車兩姓划船開班時刻分行松江松隠警察所隨時督飭稽查在案處理本極平允據呈前情何以尙有不服查營業自由載在約法况航路交通又爲公共之事業豈車世元所得專利耶惟楊錦還有無頑抗不遵之處着自向該管官廳陳訴勿庸來署多凟此批又批曹家渡各商公司廠號等呈爲流氓蒙蔽長官妨害營業請求飭縣秉公辦理由呈悉旣據逕呈省長仰候省長批示再行飭尊此批 
[氣候報告]  
　　（上海徐家滙天文臺） 
　　已遇者之報告十月十日揚子下游有雨其他各處非晦即陰印度支那海濱及台灣以南天氣惡劣十一日天陰氣壓下降風自東北吹來十一日午後四時前二十四小時内温度至高七五·二至低六一·四去年同日至高七一至低六一·二 
　　未來者之推測十一日午後四時三十分預測揚子江口及東海天氣晦暗有陰雨之勢台灣峽以南之颶風刻折至偏西之西北方向廣東及台灣海濱天氣尙好 
雜評二 
[民國之光（訥）]  
　　昨日之國慶上海紙燈一項銷至十二萬盞人心之踴躍可知加以各種電燈烟火其光彩之煥發又可知 
　　嗚呼我國民他無所望但望此後我民國之光常與此燈光同一輝映政治上大放政治上之光明敎育實業及一切社會亦皆競起發一異彩而勿再如從前之黯然無色也庶幾民國之榮哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[雙十節攷] [  劍秋]  
　　今日爲吾國共和復活後第一次雙十節國麇普天率土同聲歡祝著者爲中華民國國民之一遇此盛典傀乏宏文鉅製足以潤飾鴻業謹著斯老以代軒　之長 
　　十月十日卽唐之慶成節（舊唐書文宗本紀太和七年宰相路隨等請援千秋節例以上生日十月十日爲慶成節上從之） 
　　又爲宋之天寗節（宋史禮志建中元年詔以十月十日爲天寗節） 
　　又爲西天衍聖王降現之日（大藏經西天衍聖王於十月十日降現） 
　　又爲女仙謝自然昇天之日（集　記女仙謝自然有仙來召於十月十日乘麒麟昇天） 
　　謹按吾國舊俗良辰令節幾於蔑月不有要未若十月十日之至吉祥至美滿者如正月一日爲元旦二月二日爲花朝節三月三日爲上已節五月五日爲端陽節六月六日爲天中節七月七日爲乞巧節九月九日爲重陽節而五月九日遇閏則又有閏端陽閏重陽節自古迄今相沿不廢吾國人遇此令節必有種種風流雅致或詠頌椒之句或排挑菜之筵（乾淳歲時記二月二日宮中排挑菜宴）或修褉於洛水之濱或競渡於汩羅之上或穿針以乞巧或登高而賦詩要皆附會故實無關宏旨唯我中華民國十月十日之雙十節則爲創造共和之最大紀念民國永永無極則此雙十節亦永永無極是豈彼扶桑三島之天長地久兩節所得而同日語哉 
塵餘觚剩 
[宣南感舊錄（續）]  
　　梅蘭芳藝譜 
　　崑曲碧桃初放新桐欲流 
　　崑曲以按腔合拍應弦赴節爲能事呆相低吟無人過問啘君探絶學於久湮之日轉益多師日見其進昨一老宗匠謂余曰聽思凡否居然入彀矣 
　　刀馬柔　安間揚旌秀發 
　　自演樊江虹霓木柯𪧲起續出銀空山破洪州脚益健態度益� 
和虹木带唱情韻悠深雁三之裝相蛛精之起壩均踴躍有致　　武劇青貌赴渴白象搏空 
　　自紅蟒后又演金山寺琵琶緣此工與青衣背道而馳殊非所宜昔人亦鮮兼長者而畹君賈其餘勇縱横跳盪身手靈敏足了十人唱作仍極工細超羣之技信不猶人 
　　新劇天馬釋仗流　比鄰 
　　奔月葬花　乎尙矣般演之新奇排當之雅滅一一形容雖數十百言未之能盡即斯二者品置第一流洵堪駢列鴛霞二劇唱白煩重不涉滑頭潦草之習偶拈宇宙鋒數句　遙行雲少許勝多許 
小說一 
[言情小說妍媸鏡] [  天虚我生]  
　　第一章（續） 
　　吾父至是遂陷於愁窘之鄕即欲改業亦不可得乃娶吾母將使分擔其憂然不久吾母即下世旣傷伉儷復患窮促乃唯埋首於書堆中以求萬一之排解遂與世人全然隔絶雖日與吾儕覑面亦無一些笑容一若已忘吾人之爲其子女者而吾姊之揮霍亦絶不一顧問雖明知曼睞於縫衣肆中積欠之資且倍於吾家一月費用然亦未嘗以爲奢也一若曼睞生此姿色卽當享受家庭中最優之權利苟稍薄待則必爲天公造物所怒且受罰矣方吾作此遐想時桐樹莊中已起炊烟㣲風吹之散爲暮　其時猶在仲春桐葉初長作嫩綠色疎落有致間有晚禽弄晴啾　而語予忽憶及一事因曰吾聞密斯嬧娜已歸其桐樹莊確耶曼睞曰確也吾頃已往謁其人予聞語㣲愕蓋曼睞晨間固與予約將同往見嬧娜今乃背我獨行實爲失信然我亦無慍蓋以我樸實之狀轟衣敝冠與之偕行寗不損其榮光乃曰然則汝以何時往者曼睞曰當予往時其應接室中之鐘方鳴四下也予曰見嬧娜乎哈荔夫人復如何渠家崇焕之狀較前有加乎曼睞笑曰柰梨請稍緩而言我幾不能擇一而答予㣲笑曰然則請先告我以嬧娜近狀曼陳作失望狀曰吾乃未之得見卽哈荔夫人亦未謀面然其客室則益加擴充其廣幾等吾家之全宅予㣲嘆曰嬧娜一孤女耳乃竟擁有巨資誠幸福哉雖然吾聞其父當時不過一鹹貨之商而竟以是起家曼睞曰汝何爲言及其家世予曰吾欺世界之人唯金錢乃能博令譽耳假使其父當時商業失敗則人且不加齒今則富矣誰復憶嬧娜爲鹹貨商女兒哉卽或憶之亦未必以爲病曼睞憎曰柰梨汝言太刻使人難受予曰予蓋慨乎言之耳若嬧娜之爲人則吾實頗愛之其人殊不以富驕人曼睞曰汝已見其人耶予曰否聞之其女侍蓓蕾耳 
小說二 
[絶塞奮椎記] [  聞野鶴譔姚鴆難評]  
　　第四回（續） 
　　瑞華道不是這樣的我如今要細細的告訴你你别多嘴纔好毓忠依着瑞華才說道我昨兒乘着醉和你講同岑文社的一番事情今兒一想這事是秘密的要是有人竊聽着報將官裏我們的頭顱還能夠和頸項一同連處囑毓忠聽了點點首道你不說起我倒忘了你昨兒講的一大套和這蔣春　的這兒上說的還没照應呢瑞華聽罷埀着目默念了好一回說道是的是的我眞醉了酒神志瞀亂了些還没給你說清哩他這信兒上說的春字頭便是這天殺的秦賊還有許多事我和你别處去暢談罷毓忠還没打回話只聽瑞華又說道毓忠你此刻早餐啖過没有毓忠道啖過了華瑞便霍的立起身來把左手拖着毓忠　道我們去罷我們去罷毓忠只得跟他胡亂走出到了外邊瑞華用手向囊中一探取出一條銀擲給掌　人一面說一面轉着身說道這使是我們一夜旅資你收了罷給罷也没聽那人回話只管往外邉走毓忠却住了脚拖着他衣襟問道要走向那邊去呢瑞華道你此刻别問我到了那邊場所再說毓忠無奈只得牽了鐵人送給的逐風駒匆匆忙忙的和他走向　　廣陌去了如今且按下慢表（未完） 
 
 
 

Page 15

 
 
   
 
 

Page 16

 
 
   
 
