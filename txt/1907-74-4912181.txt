# 1907 - 74 - 4912181

 

Page 1

 
 
   
 
 

Page 2

 
 
[電傳上諭]  
　　二月初八日奉上諭四川成綿龍茂道員缺著劉元弼補授欽此 
[宮門抄]  
　　二月初八日召見軍機林紹年唐紹儀吳重憙 
[今後振興實業之方針（錄商務官報）]  
　　通商勸農惠工之政。自古所重。積數千年。古意濅失。旣貧且弱。亦固其所。及去年九月。釐訂官制。定本部之名曰農工商部。於是遂舉富國之術。興利之事而一以責之於本部。本部盡其責。則利由是興。國由是富。苟欲練兵何患無餉苟欲興學。何患無費不部不盡其責。則天然之利。人爲之功。將有消滅於無形者。由是以言。本部之責任。顧不重歟。 
責任之盡與不盡。本諸政策。有積極政策。有消極政策。利當興者興。弊當革者革。先事而圖之全力以赴之。此積極之。說也。但求無過不求有功。事至始謀可已則已。此消極之說也行積極政策者。所任之職。日見其要。待理之事。日見其繁。雖多得傑出之才。昕夕治事。猶懼不給。行消極政策者奉行故事簿書日簡終至於無必辦之事。難任之官。雖有才而欲以事業顯者。亦將旅進旅退。頽然而莫知所建樹。積極消極之分。誠理亂得失之所由判矣。 
中國之農之工之商。知識卑陋。能力薄弱立於世界經濟競爭之場。誠知其不能自樹一幟。然綜丙午一年計之京外所辦農工商各事。均視前歲遠增其數。而公司之註册。商會之成立。亦皆增至六十餘宗（詳見本部丙午年紀事簡明表）夫以卑視實業。恥言功利之中國。而近年以來。農工商各事。歲有進步。誠可幸也。然以土地之大。人民之衆。自上迄。下又皆漸知實業之足重而其所可紀者。僅僅如此。抑又可懼也信乎此非行消極政策之日而行積極政策之日也。各國之於農工商各政。視運綦重。於專司其職者則目之曰。助長行政機關。助長云者。卽積極主義之代名詞也一國之中農事工事商事之當興作者如何當獎勵者何在。風氣未開則倡導之。民力未逮。則補助之。立檢查所以杜其作僞建各種學堂以養其人才。羣天下爲農爲工爲商之人而眼光所未注。躊躇不敢前者。爲之大聲而疾呼。鼓舞而策勵焉此則本部之責任也。此則所謂積極政策也。 
今日所行之事當與今日之時勢相應。以言乎農。則各國耕具日新。土地日闢而吾但曰勸農勸農。寗足恃也。以言乎工。則各國藝學大昌。新器日出。而吾但曰惠工惠工。其奚益也以言乎商則各國萃其全力。保護唯恐不至而吾但曰重商重商何足貴也。言之非艱。行之唯艱。有是言必有是事舉昔日之敷衍積習。而盪滌擴淸之。此非尋常文書之所能辦也亦唯行積極政策而已矣。 
雖然。本部之爲助長行政機關。固已。而本部所視以爲機關。以行此積極政策者則爲各省商務議員及各地商會等是。往事可不論。自茲以後。其能各盡責任與否。吾將以其所有之事蹟。所作之報告覘之。 
[專電一北京（二月初八日酉刻）]  
　　議借英欵興築伊迪鐵路○道員黃中慧議向英國借欵興築伊犂至迪化府鐵路業已禀請郵傳部核示（所） 
[專電二北京（二月初八日酉刻）]  
　　張尙書乞退○郵傳部尙書張百熙病久不愈現已决計乞退（句） 
 
 
 

Page 3

 
 
[奏准各省設立機器學堂京師]  
　　駐意大利欽使黃誥日前奏請飭令各省廣設機器學堂業由農工商部妥議覆奏略謂該大臣所奏不爲無見臣等亦早鑒及故自本部設立以來首以籌設實業學堂爲要務現在該學堂普通學已經卒業漸次可入專門並奏設藝徒學堂以資實習原爲製造機器之基礎應請飭下各省將軍督撫一律籌設機器學堂以興實業奉旨依議（生按此事已略見初三日本報專電 
[民政部近事北京]  
　　添聘高等探訪員日來各堂憲以城内外探訪局辦事需人議卽添聘高等探訪員十餘人分任國際交涉及官塲重要各事俟辦理有效再設偵探學堂以期日臻妥善 
　　咨取商埠地圖民政部釐定官制後設有疆理一司通咨各衙門搜羅各府州縣圖志現在農工商部已送到鎭江等處商埠地圖十五張 
[英大員議論鴉片貿易問題]  
　　初七日倫敦電云英國管理印度事務大臣馬萊答覆議院紳伊禮司之間謂印度對於鴉片貿易之意見業已接到正在商酌尙須速請中國政府參議當可有令人滿意之結局譯字林報 
[蘇路公司查詢測勘無錫江陰路綫]  
　　前蘇路公司以呈部定章載明凡江蘇境内未經規定之路綫概由公司籌築至去臘因聞無錫至江陰兩處有銀公司派人測勘繪圖之事曾電詢督撫及滬寗管理處茲將覆電回函錄下 
江督端午帥復電查上年四月商部奏各省鐵路應統籌全局預定路綫一摺令各省派員測繪路綫全圖分别最要次要緩辦已造者繪爲實綫未造者列爲虚綫咨經周任分行各處由蘇商務局委同知蔣育棻赴滬與施觀察商明以無錫達江陰爲最要支綫於十月起程前往測繪在案此係遵照商部奏案測繪全圖以備報部與銀公司無涉今常府紳士謂有銀公司勘辦插標似與原案不符當經電飭錫金江陰縣令查復茲據復稱係奉蘇商務局行知委蔣丞來縣測勘英國銀公司並未會辦等語是常紳係屬誤會用特奉達望轉致常紳不必疑慮（下略）方漾 
施省之觀察覆函昨接來函並鈔示院電敬悉業經向總工程處詢問據云滬寗鐵路並未設派人由錫至江陰勘路因卽奉復又聞江陰紳士近又赴公司報告謂上年十月間確有洋人二名華人三名目常熟西至縣境由長涇鎭等處直至縣城沿途測勘並至花山等處游覽挖取土石携帶而去近日復有日本裝束者二人在縣城東南西三面測勘繪圖均未到縣知照究從何處派來無從深悉等語現公司又據情陳明地方官請爲查核矣（川） 
[委員查禁私賣商塲地畝武昌]  
　　鄂省草湖門外靑山一帶自開闢商塲後屢有奸民私將地畝售與洋商近爲鄂督查悉特委本署文案某大令會同江夏縣嚴密查禁一面並函請駐漢各國領事轉諭洋商不得私自購買（安） 
[陸師學堂附設講武堂南京]  
　　江督端午帥近擬就江南陸師學堂内設講武堂一所内分研究所講習所模範隊三項專爲陸軍官長及畢業學生講習兵學現已聘定德國日本陸軍大學畢業武員講授高等軍學又以優等畢業生爲助敎員不日卽當開辦其總辦一席聞有委孫協統之說（知） 
[諭著會議管理福建船政北京]  
　　福建船政前由閩督崇軍帥奏請歸南北洋大臣管理頃已有旨著陸軍部會同度支部南北洋大臣妥議具奏（以） 
[派兵彈壓兵工廠武昌]  
　　兵工廠因經費不足併廠裁人等情已誌前報茲悉各工匠在廠有年一旦裁汰心有不甘羣起鼓噪勢甚洶洶在事各員誠恐釀成事端禀請大憲另給辛工兩月遣回原籍并請速派四十一標新兵到廠彈壓以防變端（附） 
[凱軍遣散餘聞武昌]  
　　常備軍左右兩翼滋事遣散等情已迭誌前報茲悉左翼四營係張統制舊屬該營官兵均願歸併新軍惟右翼四營係吳軍門舊部情願遣散以致右翼之兵與左翼爲難釀成是案現在雖經馮太守發給恩餉分途遣送而泫事爲首之人未經懲辦故馮太守之意擬就中途乘其勢孤將查明首事數人拿回懲處聞張統制與吳軍門因此一事稍有芥蒂云又聞張統制因各標新軍分頭彈壓露宿風餐十有餘日特發銀洋千餘元按名犒賞以酬其勞（采） 
[揚郡籌平米價問題揚州]  
　　江都縣袁南生大令前日親赴城内外各米行逐一面諭嚴定米價中等白米每升祇准售錢五十五文下等白米每升四十五文倘因私自漲價致被貧民搶刧當將滋事之人曁被搶店主一併嚴行懲辦云 
　　揚州府縣曁戴參鎭黎分轉等前日因搶米案件層見疊出同至籌賑局邀集紳董會議善後辦法業已議定由官紳合力籌欵趕辦平糶聞須於城内外分設三四處以免擁擠滋鬧云 
邵伯鎭仙女鎭一帶向係產米之區近來亦紛紛來揚購買米石因此米價愈貴現揚郡紳士已禀請府縣飭令攺赴他處購運（在 
[泗涇鎭搶米鄕民先後被獲松江]  
　　婁縣泗涇鎭等處鄉民搶米已屢誌前報茲悉松江提台派往彈壓之蘇樹棠劉菊坡二弁於初四日拿獲貧民夏國嘉兪上達孟功頭三名當即帶回泗涇看管至初五日十點鐘時復有鄉民搶刦陳姓家當塲又獲住男女鄉民共九名交靑浦縣帶去是日婁縣何大令復會同葉把戎等赴九里庵夏姓家勘視亦拘住拾取零米之貧民三名初六日何大令又在打鐵橋拘獲陳阿裕一名同時華亭程大令亦在趙莊拘獲薛才林薜樹生王木棠等五名遂各關閉船中復至各處巡哨一週回松訊辦現護軍營二棚仍駐紥吳家行副營二棚駐紥九里庵七寳水師砲艇二號駐泊泗鎭東市又二號駐泊小擺渡橋尙有飛划槍船多艘則駐紥打鐵橋及泗鎭懾（此） 
 
 

Page 4

 
 
[彚誌消弭搶米案辦法]  
　　上海縣示禁奸民煽惑搶米奉上憲飭各屬米價昻貴民食堪虞業已派委前赴暹羅等處購米接濟並諭勸米行平價出售奸民造言煽惑聚衆搶米立提就地嚴辦等因奉經分别出示嚴禁在案現在採購米石指日陸續可到除再會商紳董籌欵寛爲購辦擇地設局平價發售外合亟出示曉諭爲此示仰合邑居民人等知悉務各安分營生靜候米到設局發售倘有奸民造言惑衆搶奪滋事定卽按名立提訊明就地嚴懲決不曲從寛貸其各凛遵毋違（委） 
　　諭勸鄉民勿再聽從搶米上海縣王大令因近日各鄉搶米風潮甚熾昨日具函飭差賫送四鄉巡防保甲局員飭勸鄉民勿再搶米略謂日來搶米之案疊出各宜與地方紳董嚴密巡查分投勸導鄉民不可聽信匪徒煽惑聚衆搶奪米粮其爲首肇禍查已滿載而逃而遇民生長於斯身家財產又不能携帶一時誤聽匪言隨同搶奪所得甚微一旦有長下鄉查辦匪首業已潛逃良民反遭被累身家性命存亡莫保言之殊爲慘傷嗣後若有匪徒孫議速至就近各保甲局密禀拘拿再不可聽信浮言隨同和致干重處云云（尾）　　商務總會再電請借撥漕米初六日上海商務總會李厚祐孫多森電致江督蘇撫云道縣傳示鈞電借漕平售事俟暹米辦妥後查看情形再酌辦等因司員等本不敢再有瀆請惟日來米價抬漲附近搶米案劫案層見疊出滬市半係食力小民並多外來匪棍猝遇飢困商業難安雖蒙撥欵奏採洋米尙慮緩不濟急司員等察度情形祇有仍乞恩施迅賜援案奏借漕米十萬石以惠窮黎並祈將洋米辦有若干數目免行電示俾可宣布以安人心大局幸甚蘇撫覆電如下魚電悉借漕一事近來各屬米缺價貴人心浮動情形急迫不獨上海爲然目應據實瀝陳爲民請命昨已會同午帥電奏請再緩運二十萬石以資接濟如蒙兪允應如何分撥平售再當妥議辦理洋米已購定十萬担并聞龍虞（川） 
　　工程局集議速運暹米濟急南市總工程局迭經道縣各憲照會因米粮飛漲擬設平糶局昨日午後邀請上海縣王大令及米董等到局集議辦法旋議將本埠及浦東河下所存米十餘萬石實不足以資接濟因擬先將購辦之暹米設法購運來滬以應急需（比）　　南市米行赴泗涇七寳購米松江府戚太守因見米價昻貴四鄉搶米之案疊出因特札飭上海縣轉諭南市各米行前往泗涇七寳產米之處購米運滬以便平價出售南市各米行已遵奉王大令諭飭卽日雇船前往該二鎭購辦米穀接濟矣（委） 
　　禀請彈壓辦理平糶本邑西鄉新橋王紳家囤有白米數千石自願平價出糶惟恐人數衆多難免滋事特來申拜會王大令札飭就近巡局派勇彈壓并飭差下鄉照料一切大令允之（哲） 
　　電請撥兵彈壓搶刦漕米匪徒江蘇海運滬局運米各船中途每被匪徒勾通飢民搶取米粮各船户咸有戒心相約退裝並由領袖米商聨合同行禀由粮道陸申甫觀察電請蘇撫憲分飭水師各防營撥兵沿途照料如有匪黨搶刦宜竭力兜拿務獲懲辦（比） 
　　嚴懲莊家涇搶米人犯本邑西北鄉莊家涇搶米一案現奉王大令飭差提到朱殿生朱俊邦兩人前晚升訊先據朱殿生供督父係三十保九圖地保現有事他往小的亦到鎭買物並不搶米質之朱俊邦堅不供認大令喝將俊邦重責五百板收押候辦殿生責二百板隨同差役下鄉指提搶米之人帶候重究（車） 
[本埠納稅西人開會議事]  
　　前日本埠納稅西人在南京路市廳會議公推英按察司沙治馬立欺君主席並派亞倫君爲書記員工部局總董克錫佈告衆人謂華商團練兵業已准與西商團練兵聨合此事當爲衆人所注意但盼租界内以後不再有前年暴動之事耳如一旦有變則團練兵與巡捕隊當合力保護租界之治安也西牢辦理亦頗合法惟牢内監犯有人滿之患由於公堂除去刑杖之故公共建築事當以舖設電車軌道一節爲最重要至巡捕一項各捕房之西捕須招至極多之數現已與倫敦經理人訂定每兩個月選用八名來滬以後即擬照此辦理以免臨事多募之紛亂其合同期滿者亦可陸續回國常有接替之人租界内之警務庶可日見起色矣各處捕房皆擬擴充現已與上海業廣公司租定地基一塊在裏虹口邊界分立捕房一所至捕房内所用華捕情形亦與往年不同代理總巡新定一法所有華捕應先敎練然後當差現擬將所招華捕齊集一處加以訓練使之勝於目前之華捕至華捕之不滿人意亦非一朝一夕深望以後華捕不在其額之加多而在其能明白事理盡心職守若印度巡捕事頗爲棘手去年西三月曾採輿論再招募印捕二百五十名合成千人之數當由工部局禀請印度政府雖曾一再催問至今尙無切實回音又印捕必須得人管帶茲有駐紥巫來由屬地之巴勒德大尉願就此職已禀明英國陸軍司一經批准卽可來滬去歲印捕抗不用命幸得駐紥中國北境英國軍隊司令官派陸軍少佐哈爾至滬經其詳細調查人加整頓始得稍勝於前良用感謝總巡一缺得人綦難願充此職者甚多亦有才堪勝任者惟現尙未能定奪代理總巡麥高雲不辭勞瘁頗能辦事故派令代理六個月監察董事皆謂其措置合宜去年巡捕隊操練尙未十分整齊麥高雲於此應加之意也我儕意在令上海巡捕隊爲第一等之巡捕隊此雖非可以一蹴而幾然苟得其人亦自易易總巡之責任旣重則其薪水自應加增其年齡薪水兩節應請勿遽加以限制將來如得其人必不能吝嗇相待也招用印捕一事已派見習士官馮效赴印度雇募已有五十名應募不日由加爾客泰地方起程來滬前禮拜西捕茅露遇害聞之驚駭茅露盡其職守不避艱險可爲死得其所西捕雖尙有短處可議然各捕當知隨時有險應視死如飴樂於赴難也摘譯初八日字林報 
 
 

Page 5

 
 
申報第五版 
 
 
 

Page 6

 
 
申報第六版 
 
 
 

Page 7

 
 
申報第七版 
 
 
 

Page 8

 
 
申報第八版 
 
 
 

Page 9

 
 
[派委接辦兩江礦務局江寗]  
　　江督端午帥以奏調直隷候補道王瓘曾歷外洋留心礦學堪以派委接辦兩江礦政調查局刻已咨由農工商部特於前日札委該道辦理矣（具） 
[江督札派巡警總辦揚州]  
　　江督端午帥近以揚郡巡警未見成效特札派前巡警部某司員來揚總辦以資整頓聞不日即可蒞揚云（在）　 
[蘇撫札催實行禁烟揚州]  
　　蘇撫陳中丞近又札催揚州府榮月帆太守畧謂禁止鴉片一事各省現已次第實行揚郡地廣人多應先認眞嚴禁著即查照前札將官紳學界及書吏差役吸烟人數查明造册呈送以便照章勒限禁戒毋得稍事因循致干未便云云（在） 
[浙藩維持民食浙江]  
　　杭省米價騰貴藩憲信方伯已籌議官運以期接濟并飭仁錢二縣主發出詈諭示云藩憲面諭示爾商民起價食米原爲濟貧按時定價務要公平自今伊始萬勿再增窮擔小户日博幾升有米爲炊安分營生現經官商長路購運源源接濟地方之幸倘有棍徒米貴爲名藉端滋事定干嚴懲失 
[標營監工易委安慶]  
　　日前督練公所以建造標營監工委員知縣汪大令贊廷趙大令汝漢均經上臺另有差遣現在該管工程未竣所遺之差亟應派員照料因詳請皖撫札委知縣孔慶堯縣丞程壁接充是差以資督率（孔 
[卡員更委蕪湖]  
　　蕪湖新關北卡委員張文啟少尹現屇期滿署關道楊若臣觀察現已詳請皖撫委派吳鶴年少尹接辦一俟批准卽可到差（内） 
[不准禀留縣令安慶]  
　　隷上縣知縣藍和光大令現有更調消息隷邑紳耆具禀皖撫懇留當奉恩中丞批飭以禀留官員久干例禁應否調回權操於上該紳等違例率禀應不准行刻已錄批札行藩司知照矣（化） 
[茶厘局總辦又須另委江寗]  
　　皖南茶厘局總辦李藝潤觀察現屇期滿已由江督札委卸辦江南中西醫院萬道中立接辦詎萬觀察因病逝世現又須另委他員承乏矣（王） 
[江西洋務總局遷移南昌]  
　　江西洋務總局向設藩司署内因離撫署太遠辦公諸多不便詳准在撫署左邊空地新造洋務總局一所茲工程已經完竣該局總辦擇於二月初一日遷人（千） 
[蘇垣官事蘇州]  
　　署淮揚海道楊文鼎於初七日由滬來蘇假萬曹家巷○洋務局總辦候補道陳瑜奉撫憲札委調充督練公所叅謀處總辦○浙江候補主薄沙炳鋆奉解靑海王公俸縀赴甘省昨日過蘇○上海商會總董張季直殿撰於初七日由滬來蘇○隨辦商約事宜知府蔡薰由滬來蘇投撫轅禀知捐過道班仍指原省補用並加二品頂戴○知縣張沐慶現奉藩司查驗收太鎭二州縣積穀差（出） 
[開辦巡警第二學堂蘇州]  
　　蘇省巡警總局司道籌議增設巡警第二學堂一所額設自費官學生一百名每名繳學費洋七十元分别派委提調敎習卽就銅元舊廠中巡警總局餘屋内開辦現在報考者約有四百名業已由局造册呈送撫憲陳筱帥於本月初五日在堂扃試俟各生錄取後卽須開校日昨巡警總局已派委候補直州判李凌雲爲駐堂提調候補縣丞沈炳榮爲法律敎習揀選知縣田紹文爲正敎習警務畢業生查燿林元鎭爲副敎習（欲） 
[蕪湖學務彚志蕪湖]  
　　蕪湖勸學所北一區西路小學業已成立茲該所會員與區董潘幹臣敎員婁楚坪又擬在濮家店組織東路小學一所就降福廟爲校舍舉黃步階任宗棠爲堂董已於本月初二日開學城内薪市街涇縣公學係在籍紳士潘伯　君組織成立已於本月初二日開學安徽公學係桐　李光烱孝廉所創迄今已屇三年規模尙稱美　茲已於本月初四日開學　赭山皖江中學堂學額一百二十人因上年屢起風潮名譽不甚完善故初四日開學後到學肄業者尙屬寥寥云（内） 
[贛省礦務彚誌江西]  
　　九江府西關外數十里城門地方有煤鐵二礦前經盛大臣派員查勘苗質極佳今委九江新關委員汪承豫會同漢陽鐵廠洋礦師博得覆勘屬實當卽備價購地擇日開辦所出煤鐵專供漢陽鐵廠之用並勘明附近有五金礦多處亦卽購定同時興　○萍鄉縣近有商人集股開採黃石凹銻礦禀奉農工商礦局批示略謂開採礦產係當務之急黃石凹旣有銻苗自應從速開採以濬利源惟該山四至遠近大小若干方里合計若干畆於附近田園廬墓有無妨礙本局無從查悉據稱股本已集有一萬元又未將股　姓名開摺呈核所請給照之處未便遽准仰萍鄉縣迅卽勘明山場將四至界址詳細繪圖貼說並驗明資本實有若干無妨礙田墓刻日禀復以憑核辦（存） 
[詳定公舉僧立育會會長杭州]  
　　浙省各寺院前因抵拒外人千預及防官紳提取產業故設佛敎公所分别抽捐創辦民僧各小學堂奏准有案茲遵部章改爲僧立敎育會公舉曾赴日本留學之虞君爲會長刻已由司詳請撫憲核示矣（失） 
[鎭郡創辦風俗改良會鎭江]  
　　鎭郡紳士何恩浩等現擬創辦風俗改良會已擬定章程禀由鎭道榮星莊觀察核准立案定於本月初十日開辦（節） 
[創設旅益公所蘇州]  
　　蘇垣客庽一業向無公所現經該業同入公同商議公舉道前街孫星棧主徐姓及悅來棧主某姓爲董事創設旅益公所暫借淸微道院爲事務所議就簡章十餘條以後各客棧住客每人每日須加增錢十文爲該公所常年經費業已具禀蘇州府及三首縣請給示保護矣（具） 
[組織商品陳列所鎭江]  
　　鎭江商務總會現擬添設商品陳列提倡實業其一切章程俱仿照金陵辦理云（十） 
[蕪廣鐵路工程最近紀事湖]  
　　蕪廣鐵路洋工程師栢韻士測量路線去臘已抵廣德刻由廣德接量至泗安本月中旬卽可 
 
 

Page 10

 
 
回蕪所有蕪湖至灣沚路線應建鐵橋五道經總工程師穆拉君估銀三十萬兩由上海某洋商承包其橋基橋墩則由上海姚新記包定去臘卽已開工内河橋墩約本月中旬當可告竣由蕪湖至濤沚土方　程亦已繪圖　七十里需土五十三萬方聞中段之陶辛海一處僅十三里需土二十萬方鐵路會辦孫季筠觀察前特由上圩回蕪按叚定價招人承包以期迅速竣事（内） 
[咨請保護鐵路電桿安慶]  
　　安徽全省鐵路總理李京堂日前咨請皖撫畧謂安徽南幹鐵路由蕪湖起點經寗國府廣德州接至浙江之泗安鎭爲止所有第一叚蕪湖至灣沚已於上年開工隨路應行安設電話電報已咨請郵傳部核准查此項電話電報均係沿路設立木桿應請飭由各地方官出示曉諭居民毋得盜竊損毁並飭各董保妥爲保護以昭愼重云云（賢） 
[湘潭縣議設平糶湖南]  
　　湘省因去冬出口米多價値逐漸加漲現上米每石已售至五千三四百文次者亦在五千以外貧苦小民頗難自給日昨湘潭縣官紳會議擬卽籌撥欵項購辦穀米就城市設立平糶局數處以便貧民已公舉土商文君玉笙總理其事一俟米糧購到卽須設局開辦矣禮 
[湘省豆價奇昻湖南]  
　　湘省近因穀米價昻雜糧亦因之騰漲聞蠶豆每石已由千餘漲至四千有奇豌豆及靑黃各豆亦較前貴幾加倍湘潭各粉坊深恐虧折過甚刻已暫爲歇業矣（亦） 
[商會提議三事蕪湖]  
　　蕪湖商務總會於本月初二日開第三次會議聞所提議者三事一疏通河道二辦勸工廠三積穀是日官紳商到會者共約六十餘人（曲） 
[藩署失竊蘇州]  
　　本月初六晚三更時有宵小從胥門内城根某玉器作越牆至藩署行竊藩憲之大公子聞聲喊捕賊已逃逸查點失去金飾等物約値四五百元次早經陳方伯飭傳長元吳三首縣及巡警各員查勘情形一體嚴緝當日卽由某捕頭至胥門外某茶肆見有　餘人在彼分贓當卽拘獲並將玉器店東夥一併解至吳縣署訊供核辦（合） 
[會匪因醉敗露福州]  
　　游勇陳某日前在某處酒醉勸人入會爲匪事爲某營官所聞立派弁勇將陳拘獲並至其寓所搜出立會眞據遂解請統領孫鎭軍訊問翌日即按照軍法押赴北樣樓山上斬首梟示（表） 
[賽燈滋事湖南]  
　　岳州府距城六十里之新墻市地方日前競賽龍燈經該市鹿角司杜主簿遣人阻止詎竟抗不服從彼此口角繼且將鹿角司衙署任意打毁事後當由巴陵縣何大令驗勘並將爲首滋之人帶縣辦（亦） 
[催繳紳捐常州]  
　　常地去年開辦平糴共虧耗五千六百餘千嗣後在商會集議後所有虧耗之欵歸官紳商捐出歸還當時議定官捐一千五百千（卽一府尊兩邑宰）紳捐二千千商捐二千千現聞官商捐欵均已繳出并且商業捐欵除認捐外尙多二百千以補官之不足惟紳捐除惲紳名下應捐之欵六百餘千已經繳出外其餘各紳均分文未繳故於前日官紳商因事在商會集議時催各紳將怕欠之欵從速繳淸以便歸還墊欵欵云（言 
[杭州高等衛生除烟會章程]  
　　一本會專以遵旨戒烟禁絶鴉片爲旨一本會專爲上等社會創設凡官紳士商之染烟癖如欲戒除　求衛生者均可人會　戒除故名高等衛生除烟會 
一本會暫假杭城橫大方伯西醫劉　爲會所俟辦有成效力能擴充再行推廣 
一本會開辦經費如修蓋房舍購　藥料器用什物等項均由本會醫士担任概不捐　募 
一人會戒烟者先至本會帳房掛號訂期起戚并將吸烟一切情形照本會印單據實　塡明隨繳號洋六元作爲期内油火茶水之費 
一本會歷查吸烟時刻日夜平均之數以晚飯後至半夜爲果讔最要最多之時刻則　戒除烟癖亦以此時最要是以本會定每晚七點半　開會至十點半　　會 
一每夜開會後由本會醫士依次診視就戒之人并給予一日或二日之藥水醫金一　概不收 
一本會畧備書報淸茶　供觀覽而免寂寞此外博弈飲酒一概禁止 
一本會選用道地藥品所費頗巨是以每人酌收藥資如每日吸烟一錢者應付藥價　洋八分烟癮多寡依此增减每晚給藥時如數繳淸不得拖欠如此辦理於本會不　無小補堪　持久在戒烟諸君仍無意外費耗 
一本會選用藥料依各人素體分别配合務與本人體氣合宜　病兼顧且服藥後所　以能始終不發癮而無種　難受痛苦者其理全在各藥依次遞减以致日久藥去　烟除比如先　甲乙代烟癮後以丙丁代甲乙戊已代丙丁庚辛代戊已壬癸代庚　辛至用王癸各方均係補品面烟癖早已戒絶矣就戒之人如偶有不安臨診據實　以告切勿另服别　抵烟各藥自貽其誤 
一本會戒烟之法雖稱精　而就戒者務須堅定其志不再呑服又常藥絶烟日遠避　烟友每日照服本會藥水不得增多减少竟可照常辦事與平時相彷彿一月後去　烟三分之一二月後去烟三分之二三月後全癮戒凈所以限期三月取其逐漸更　換藥劑　防微杜漸自然默化之妙 
一如吸烟之人因有疾病他故實難到會戒除欲請本會醫士午後在家診治者照出　診例 
一凡就戒者一經人會服藥後加有陽奉陰違呑鴉片不啻本人無益尤碍本會名　譽一經驗明當卽銷榜告以示拒絶 
一三月期滿烟癖實已戒除由本會醫士察驗明確當給本會證書爲憑證書内本人　應塡明以後誓不復染 
一期滿已得證書者卽爲本會會友本會同人亦有察驗該會友有無復染之義務如　果有復染者一經驗明卽將證書註銷登報作廢 
一如有勸道吸烟之人至本會戒除自十人至二十人者本會酌贈佩章以示表揚而誌欽佩 
一本會開辦後除酌收藥資號金外一切經費均由本會醫十担任并不在外捐募分　文 
一如遠處不便到曾戒除能紏合四五十人之多者本會如可設法當派醫士前去戒　除仍照本會章程辦理外另加用資接待 
一本會怕用藥水依各人體氣山醫士酌量配合與市上所售各種抵烟藥品迴别是　　　本會所用之藥除給予到會就戒之人此外概不出售免滋流弊 
一以上各條如有未臻美備隨時改良布告大衆 
發起人兼醫土劉廷楨贊成員濮予潼卲章項藻罄高雲麟商鳳德 
鄭在　　章廷綸陳恭煦王錫榮金承樸湯壽潛（川） 
[今日尙有繙譯本埠新聞及小說來函均列入第三張]  
 
 

Page 11

 
 
申報第十一版　 
 
 
 

Page 12

 
 
申報第十二版 
 
 
 

Page 13

 
 
申報第十三版 
 
 
 

Page 14

 
 
申報第十四版 
 
 
 

Page 15

 
 
申報第十五版 
 
 
 

Page 16

 
 
申報第十六版 
 
 
 

Page 17

 
 
[臺灣彩票暫停]  
　　初七日東京電云臺灣行銷彩票因爲人指摘稱其不實不盡故臺濟總督已於今日出示曉諭此項彩票暫行停止 
[郵船載貨起岸]  
　　初七日倫敦電云酉斐洲輪船公司郵船傑伯號觸礁後船内所載橡皮金銀均已起岸 
[波斯亂耗]  
　　初六日栢林電云波斯國有亂事 
[俄國國民院會長辯誣]  
　　初六日柏林電云俄國國民院會長高羅文不認外聞所傳國民院不久將解散之謠言 
[東京博覽會開會]  
　　初七日束京電云今日東京博覽會開會 
[俄國國民院第二次會議]  
　　初七日倫敦電云俄國國院第二次在遣族院開會首相司徒來賓宣讀各部院大臣之文告内載改革事多條極爲寛大如廢除罷犯充軍不先審　之例保護俄國遠東利之權以撤去自由港口及建造鐵路使脫郎斯伯克利亞與嘉伯樂斯克　地相運經過俄國屬地爲辦法欲辦此等新政必須徵抽捐稅所人稅亦在其内 
[日本下議院查明立江院無得賄事]  
　　初七日東京電云昨日日本下議院查明立法院於癈除城市自治制一事並未得賄 
[東京股票跌價]  
　　初七日東京電云東京股票市面仍未見起色股票皆跌價 
[英大員議論弭兵問題]  
　　初六日柏林電云英國内務部書記官任雪門宣言弭兵問題列强　於海牙和平會賄會前互相領會去 
[俄國黨人総爭]  
　　初七日倫敦電云俄國國民院議論國政頑固黨與社會黨大起爭辯社會黨貴備政府謂共殘殺不已國内情形益不如昔他黨從中排解其後立憲民政黨聲言此次國民院之選舉足徵全國之感情故彼此無庸爭辯衆人以此說爲然者居其多數譯字林報 
[貨捐委員交替吳淞]  
　　前總辦吳淞貨捐局之潘大令現奉上台牌季署理江陰縣篆所遺淞口貨捐總辦差札季劉大令接充日前已互相交接矣（　） 
[截獲虧欠巨欵商船吳淞]  
　　金順泰鈞船曾積欠寗波某號鉅欵日前由閩裝載木植繞避甬江逕赴長江銷售爲該號偵知昨日發電至淞口順興稅行轉請淞口河鹽所景二尹派差協同船甲將該釣船截扣函致寗號來淞理處以重商業（草） 
[上海官事]  
　　陸軍部委員王耀梓上海縣王念祖浦東總巡謝崇聲巡警總局長程明理巡警學堂敎習梅祖培等昨到道轅拜會禀見（車） 
[道委提訊互控案]  
　　祁季淸控被鮑寳琳誘賭鮑亦投道轅控祁種種誣陷並牽涉　察東局長呂輝獄一案道憲瑞觀察昨已派發審委員寳子觀明府提一干人証到案研訊矣（車） 
[妓院私藏軍火案判結]  
　　西棋盤街花烟館之譚阿六被捕房訪得有么藏軍械等情前者經中西探在譚處搜出單刀一柄其時譚有事外出故將譚婦提案訊押前日捕房飭九號西探將譚拘獲昨早解究並由華探周子順將插子刀一柄呈案供在譚處搜出太守判譚押二月期滿交妥保開釋（莊） 
[濟良所又獲留養妓院之幼女]  
　　濟良所查得英界同安里陸小妹楊阿大妓院有幼女陸阿大楊阿蘇留宿在内前日函知捕房將阿大阿蘇二口帶回昨日早堂由女董包氏帶案讞員關太守會同美白副領事升訊女董禀訴前情陸阿大供年八歲楊阿蘇供年十二歲均蘇州人前日偶至同安里玩要被拘太守商之白君判將阿大阿蘇發所留養將阿大之女小妹實係親生阿蘇之寄母楊阿大投案求恩給領太守以其多瀆着各發押官媒十四天阿大阿蘇仍發濟良所留養（莊）　 
[兵船水手與巡士之齟齬]  
　　飛鷹兵艦水手蔡金林蔡方王同泉等前日在集水街口小便被五號巡士向阻被毆因扭至總工程局經孫裁判官訊明判蔡等交該管帶管束巡士所受微傷自行醫治（比） 
[男女幼孩攝影待領]  
　　公共公廨讞員關太守查得本廨留養之迷路男女共計有十七名口迄今無人認領爰於昨日特飭攝影者將各孩總攝一影懸諸公廨頭門口俾失孩之家速往認明領回（莊） 
[槍斃探夥要犯正法]  
　　上海縣王大令昨日七句鐘時接奉江督端午帥來電飭將槍斃探夥陳雙喜之兇犯胡二林迅卽就地正法大令卽片請城汛派兵彈壓立刻升坐大堂命提胡二林到案飭令刀斧手將胡如法綑綁排列兵隊押解至校塲斬决（車） 
[匪徒搶洋二則]  
　　前日傍晚六點鐘左右有厚大錢世莊出店至匯豐銀行取得現洋一百零四元不料行經江西路客利西飯館門前突來匪徒將所携之洋全數搶去○昨日十一點鐘宏濟質鋪差典司持單至後馬路如意里恆益莊收得銀洋三百元甫携出弄口陡來四人將該典司攔住又用石灰包擲朦其目搶去所携之洋呼嘯而散（南） 
[縣訊匪徒攔路剝衣案]  
　　上海縣差役全順薛貴等在法華鎭左近拘獲攫奪張永康衣物之兇犯章丫頭一名解案昨由王大令提訊先據全順等禀稱奉諭下鄉至虹橋江橋西南鄉一帶查察後遂卽折回至法華鎭見有章丫頭等七八人將張永康攔住持刀恐嚇正在剝衣小的等上前拘拿均被脫逃祗拘得章丫頭一人旋據王秋桂投案供稱前晚亦被章丫頭等七八人搶去銀洋皮褂求追章供稱係某某等爲首小的祇隨同搶奪大令判收押俟提到同黨再訊（尾） 
[公共公廨會訊案三則]  
　　西洋商人協源洋行控華人夏瑞芝定買麫粉逾期不出請追拆蝕銀兩等情前日午後西洋繙譯官沙君蒞廨會同襄讞王明府升訊原告延穆安素律師投稱夏於上年秋間向協源行定購麫粉一萬餘包言明三月到貨詎貨到後夏並不來出旋卽代爲售去致虧耗銀五千五百餘兩此外尙有冐刊圖章一事務請併究被告夏瑞芝延博文律師到堂辯稱夏於上年六月爲該行買辦數月之後卽被辭退原告因恐向索代墊銀一千五百餘兩故爲此先發制人之計中西官判均退去候覆訊核奪○義商花立内前控華人戈永淸卽顧榮卿開設華麗泰西刷染店隱 
 
 

Page 18

 
 
戤牌號兜攬生意等情曾經義國會審員穆安素君與關太守會訊十餘次所有供詞均紀前報前日午後又經襄讞員王肇之明府會同穆君研訊原告博文律師稱前者被告供詞内有用機器刷染等語刻下原告之意願同去察看如被告果有用機器刷染原告願將控案註銷惟被告不允察看顯見謊供此案已懸半載有餘應請堂上准照原告所請定斷中西官得供判將戈永淸交妥保染司宋四栢還押捕房候會商堂諭遵行○義商製造會克魯公及華商姚義順王鴻雲許紹文等環控奸商潘樹先開設空頭錢莊誆騙各人銀兩共被騙去銀二千數百兩曾經迭次訊追在案前日亦奉王襄讞與穆君提案覆訊中西官以潘所騙之銀無力淸償判照前斷期滿之後再加押半年以示懲儆（莊） 
[比領會訊懲罰聚賭案未成]  
　　比領事署西崽孔小寳在泥城外西酒店聚賭被新閘捕房捕頭親自拿獲二十一名解由公共公廨判十三人各罰洋三十元八人各罰洋念元惟孔之罰洋暫存捕房候比領訊奪昨晨比領事福君蒞廨會同關絅之太守升堂提訊詎孔並不投案福君遂興辭而去（莊） 
[收買竊贓羊皮案尙須覆訊]  
　　北京路鉅昌永皮毛店張子林收買客帮竊贓羊皮一案曾經中西官迭次會訊昨日又届覆訊之期原被告均投案候示旋由太守諭曰美國皮毛會回書已來尙須詳核明磪方可核斷原告均退去被告王阿金朱阿行仍還押訂於下禮拜覆訊核奪（莊） 
[上海縣案]  
　　日前江北人徐泰控被女親家周尹氏毆傷王大令准詞提周尹氏及童養媳二寳子到案於前晚由帮審洪明府訊究徐供次女二寳子在周尹氏處爲童養媳去年十一月間妻子忽然不見尋訪無蹤前日偶至周家詢問卽遭周尹氏喝令店夥多有將小的紳縛兇毆身受重傷求請伸寃周尹氏供丈夫在日開周萬興剃刀店自幼領徐泰之次女二寳子爲養媳過門後徐夫婦常來借錢並不毆打明府見徐泰窮苦可憐着周尹氏助洋十元判徐具結以後不准再向周姓滋擾徐遵諭而退○劉氏婦投縣喊寃前晚由王大令訊問劉氏供年已三十有八初本不願出嫁以洗衣度日去年九月間隣居婦人范金鳳阿龍來勸氏嫁人氏爲其所惑於十月間嫁與張姓爲妻不料自嫁之後被夫日夜凌虐並將衣飾逼勒當錢若不允從卽欲量之死地大令判退去候傳媒人訊究（車） 
[公共公廨晚堂案]  
　　前董張氏因被夫逼娼訴由濟良所解奉中西官以訊供各執判查明再訊前旬襄讞王明府提訊張氏供蘇州人在天津時嫁與董姓爲妻隨帶衣飾所値甚鉅詎入門後董已有大婦時被凌虐求察董敬齋供甯波人娶妾張氏不守婦道私擕衣飾在福康里租屋另居並與人同桌吃飯報捕將衣物帶回求察訊之顧少銓供是醫生在三馬路福康里張氏於去年十二月二十八日來租餘屋云在公陽里妓院餘事不知明府判張氏還押董開釋顧交保候查明再奪○姚瑞方控姚留訊曹培生等賣地　弊前晚亦奉明府提訊姚瑞方供實係姚留記曹培生等爲中訊之姚留記等同供並未爲中實被誣指徐連生供係地保中金由曹培生經手明府判姚曹交保徐連生不應盖戳押限十天淸理如違究辦○沈吳氏沈阿囝盜賣祖地昨奉明府提訊判候飭差　令親族理楚（莊） 
[公共公廨早堂案]  
　　擾婦徐周氏控押犯吳阿三誘拐妓女鳳保昨由包探李星福解究氏供去年十二月二十五日吳阿三將妓女鳳保喚出吃點心一去不回本欲控告因伊犯案判押昨開期滿將釋求恩究追讞員關太守判吳押限七天交人○日前戴生昌號失竊巨贓有顧金生向戴騙取酬勞洋五百元謂可將贓交到嗣賊被李雲卿拿獲戴知被騙報由包探徐阿四解顧請究顧供案係李雲卿主使小的無涉太守判押候移提人証到案再訊○永太祥烟絲號夥劉長才竊取店内烟絲各　經號東報探梅廷解究太守判押候查到銓贓於下禮拜二再訊○甯人金阿島因向母索錢不給經其嫂余氏嘼罵逐出卽投浦自盡由捕救起於昨解究太守判押候待其嫂到案再訊○鮑春亭與魯啓新欠帳糾葛控奉傳案判鮑過堂訊究○湯銀生藉端向金阿奎硬借洋五元不允行兇扭捕解究判押一月○已革六百七十六號華捕葉牛奎向謝寳生强借不遂互毆旋互扭至捕房解究太守以各有不合判謝罰洋一元葉罰二元（莊） 
[法租界捕房事]  
　　傭婦張王氏行竊馬差西捕金飾票控經公堂緝獲迭次訊追據稱王根林處尙有洋五十元可以追出抵償昨經陳明府飭探將王提人捕房據供業已還過抵欠洋二十二元捕頭命押候解廨訊核○舊貨店主阮靑山控六十號華捕陳小寳誘姦伊妻王氏一案經中西官傳訊男女俱不供認奉判查明再核詎陳自奉判後卽避匿不見捕頭着傳陳之保人到案核辦○張榮生昨持春册到處兜售爲包探查知拘入捕房捕頭命押候解公堂嚴辦○曹順生竊取某姓洋五十元昨爲失主扭控捕房捕頭命押候解廨訊究（舟） 
[美租界捕房事]  
　　北浙江路八百二十五號房屋陳達甫報稱連夜有人來家撞門恐爲匪類圖刦應請查究奉飭包探查辦○昨由包探拘獲搶取北河南路張阿生銀表之顧生浦一名帶人捕房捕頭盤詰之餘因無贓証斥釋○費福林行竊北福建路胡姓家大土一隻由包探陸恊庭拘入押解○沈應龍竊得布被由探朱子藩拘入押候查明失主送辦○繅絲女子朱愛珠前晚行經漢璧禮路被流氓張阿毛等調　不遂胆敢逞兇因投捕房請究奉飭自後遇見鳴捕拘辦○董瑞甫昨經西華得路被某榻車碾傷足骨而逸由捕將董送人捕房轉送醫院求治一面飭查肇禍榻車傳究○天潼路昨有病丐一口倒臥道旁由捕載人捕房轉送公廨巡插（西） 
寓言小說雙靈魂不准複印（十一） 
[第十一節]  
　　翌晨。農裔早餐畢。擬卽赴捕房稔視祖漢。忽聞叩門聲甚。急啓視之。則祖漢之父鑑淵。及其母虞氏也。農裔驚喜曰大好。伯父已接得電信乎。伯母亦偕來乎。鑑淵曰唯唯。祖漢病何如。今安在虞氏亦急問曰伊病尙弗甚否。語未畢。已泣下農裔急搖手曰否否。伊非病今在捕房。然無罪。可勿憂。伯父此來。豈非嘗帶有行李耶。鑑淵曰。伊非病乎。然汝電文何以有發癎字。伊無罪乎。然何至被押。農裔曰否否。姑勿憂。且入坐歇。此時錢阿奴聞主人至。趨出省候。虞氏指弄口顧謂錢阿奴曰。尙有行李衣包提籃在車上。汝速往取之錢阿奴驚曰。彼車已去否。虞氏曰豈有是。朱媽看安在彼矣。錢阿奴唯唯。急往與朱媽分取各件至。 
鑑淵虞氏皆入坐定。問農裔曰。祖漢病何如。汝可速言。勿復隠諱。令人躁煞也。農裔曰。我非隠諱然其事甚奇一言難罄。故須坐談耳。前兩日祖漢兄夜出未歸我雖念甚。然亦不虞有他變。且亦無從尋其蹤跡也。次日下午我自學堂返。適警長偕訊員來我　。查詰祖漢兄能放槍否。我怪問何故。乃知伊自稱是印捕名警爾亞者。此人適於是夜爲匪黨所槍斃。故疑其即兇犯也。鑑淵跌足大罵曰。無智識犬。子。乃自願爲歐洲之奴隸耶。不爾。伊何不自稱東京博士。而獨自稱。 
 
 

Page 19

 
 
印度巡捕耶。農裔急辨曰否否無論爲何等人皆不得冒稱。伊自稱。警爾亞。伊寳不復自知爲誰何矣語未畢虞氏大驚惶曰嘻殆矣我知之矣。此必爲此印人之寃魂所迷擾也。（此卽蘇諺所謂鬼迷然與一人兩魂之事無涉）農裔搖首歎曰。咄咄。此愚夫愚婦之妄談。我初不信。不謂果有之能弗駭詫耶鑑淵聞說亦大驚曰乃有此事。抑别有所謂。農裔曰我此時絶不作此種猜度。但意其爲病癎。急赴捕房視之。伊乃滿口皆印度語。直自謂爲警爾亞。而不復識我。然我猶謂是病癎也因作保證書。與警長送伊至醫院。至昨日下午。始由醫士驗明。果係警爾亞之魂傳其身矣。鑑淵曰眞有此事耶。其舉動何如。我得偕往視之否農裔曰固可。伊午前則能自知。午後則爲警爾亞靈魂發動之時一日之間。判爲兩人。此外亦無他變。 
虞氏急又曰若爾。急宜延請術士驅遣之。倘經久則致疾也。汝知此地有善能符術者否。農裔曰。有之其人姓巫名有言。善辰州術其居處卽在此弄之北首。 
鑑淵曰此時姑勿計。吾當與農裔先往視之。農裔起曰然。我亦正欲往稔伊。語畢。遂偕鑑淵出。雇兩人力車。向捕房來。 
案自稱博士云云蓋假設之辭非眞欲其冒稱也。然世之貎爲博士。而身包印魂者。正復不少。滿口熱心一腔凉血。滿口公德。一腔。私欲。一瞬息間。表裏已判爲兩人。嘻可慨矣。 
來函 
[李柏經收皖北義賑第四次淸單]  
　　高振先五十錢王世賡二元高學松五十錢趙持道二元唐梅徵一元林若二元欒殿宮五十錢張逢　二元王振開五十錢孫紹　二元孫采亭五十錢劉永基五十錢劉善二十錢高濬通二元王星文一元張逢柱五十錢德茂昌一元于新貴五十錢許文英一元張石麟一元劉穎俊一元王者德一元申文鐸一元林洪注五十錢楊輔臣二元王源恩一元蕭鳴通五十錢宋　斌二十錢孫貴十錢元增祥五十錢陳沂田一元欒士剛一元馬　椿一元祁記軒三十錢龎孝序二十錢王廷欽五十錢宋玉齡二十錢王紳堂五十錢徐義二十錢王永文二十錢四海塘五十錢陳珣五十錢劉永裴五十錢張合昌五十錢劉安居十錢聚仙樓五十錢張培厚二十錢陳兆麟五十錢楊福堂二十錢趙化天三十錢張名川三十錢劉兆吉三十錢楊奎垣三十錢王同德三十錢李少侯二十錢丁道德二十錢姜瑤二十錢張言和二十錢陳新德十錢孫仲山二十錢趙愼之十錢張啓泰十錢楊言宗十錢王介明十錢周厚乾十錢王成美十錢趙化道二十錢劉緖淸一元朴景錫二元徐良一元欒景懐五十錢龐治才五十錢張林泰十錢楊言安十錢周後玫十錢唐世五十錢叢文炳一元龐景仁一元戴隆德一元張占元五十錢王昭亭十錢趙樂道十錢張時之十錢魏殿文十錢唐氏五十錢張守信五十錢王學禮四十錢李壽諾十錢張毓俊五十錢王永順五十錢魏緖治十錢賴文藻五十錢李奎俊四十錢陳積珊五十錢畢長有五十錢王永壽十錢宋德禮五十錢江日文一元乾元木廠二元興盛局二元德源樓一元鍾桐音五十錢欒德懋二元張鴻祥十元張海祥十元汪阿榮五十錢董水仁五十錢張增估一元張堅其一元供惟善一元長發隆四元榮泰號五元張問渠五元榮大號十元志豐號十元源泰昌五十元盧文鈞五元怡成號二十元裕豐德五十元杜介石二十元和豐號二十元源豐號十元天利號十元萬豐全號十元乾泰號十元第一樓十元永盛合十元高竹坡五元曹戴臣三元張鶴卿五元還大恆十元天和德五元鳳　文十元德順成十元永裕號十元同順泰一百元安昌號三十元永泰昌十元廣泰亨十元義生盛十元德興號二十元杏花春十元廣昇一百元泰昌號五元一品香十元榮發號五元隆昌號十元源源號五元怡泰棧十元王鼎三五元王讓三五元林喜亭二十元仁德泰五元譚傑生二十元 
[華洋義振會經收捐欸第三十三次報告]  
　　保安洋行來藍橋别墅經募沈顧氏五十元種德堂十元無名氏十元無名氏十元宋耕記二十元無名氏十元衍慶堂十元失小二寳十元藍橋别墅十元王寳寶十元共捐洋一百五十元 
 
 
 

Page 20

 
 
申報第二十版 
 
 
