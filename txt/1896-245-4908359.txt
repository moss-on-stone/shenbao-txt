# 1896 - 245 - 4908359

 

Page 1

 
 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黃岐之功臣靑囊之盛業誠醫學入門之階悌刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向名書坊購取此佈 
[四百五十四號畫報出售] [  點石齋啓]  
　　江西某寡婦居於鄉有子五人均業農前日不知有何隠慝天大雷雨以風將五子殛斃田間無一幸免者誠可異也他如德皇之逸事術士之權謀公子馳馬而傷人勇夫舞刀而却敵衒異者瑶池赴宴舐痂者漁父得仙戲賭騙羅漢之身術無不劵縱　發慈悲之願福卽相隨及叢抄等各圖說准於十六日出售此佈 
[中國宜設銀行論]  
　　今之談時務者無不以振興商務爲要圖以收回利權爲急務而究之利權何以能收商務何以能興則非仿行西法不爲功夫西法固非一端可竟也輪舶所以通商西人多備公司船往來各國貨物自行運載而中國僅在本國運載從未自至外洋購貨一切皆聽命於西人而欲自置公司船往來各國不特成本較大公費難籌且建造仍須外洋又須熟悉洋面風濤沙線之人方能馭駛中國商人素未學習若至外洋旣語言文字之未諳復飲食起居之不慣不如西人之在中華事業旣大可以自由自在此欲振興商務之難一也兵船所以保商中國自設立海軍後方期逐漸擴充而中日之戰丁禹亭將兵船盡失二十年經之營之廢於一旦刻非不欲恢復舊規而所費愈大整頓愈難卽使重立海軍購置鐵甲亦祗能自顧海防斷無餘船可以分駐各國若無兵船往駐外洋何以保護彼此倘有齟齬必受西人挾制卽有兵船保護華人尚未必肯赴外洋若并此而無之又何怪其裹足不前哉此欲振興商務之難二也說者謂旣不能自置公司船赴外洋貿易又無兵船分赴外洋保護此外豈無振興商務之法耶西人所尚者機器耳無物不用機器製造物旣精美工猶省約華人所以樂用西人所以得利也現在鐵廠製造各局各省可以次第舉行而繅絲紡紗織布各廠亦日新月異將見西人之所爲者華人無不爲西人之所能者華人無不能亦安見商務之不能振興利權之不能收回哉不知鐵廠製造各局誠將次第舉行繅絲紡紗織布各廠果然日新月異無如所需之物料所用之機器仍須購自外洋使西人不肯售與華人則巧媳其能爲無米之炊乎况西人機器日出不窮華人方得購到學習而西人巳將變易華人不過步其後塵卽能孳孳不倦精心習學恐非一二十年不能與之爭衡也然則振興如是之難其將何法以處之哉曰爲今之計欲便民裕國上下相通其惟設立銀行乎西法以設立銀行爲要務用則藉行爲轉移遇有要需無事羅掘一利也不用則存行生利且以便民二利也現在西人在華設立銀行華人皆趨之若鶩華人不信本地之錢莊而信外國之銀行者以其本大而可靠牽制多而不易倒閉也卽如匯豐銀行報中時登告白據云資本一千萬元公積五百七十五萬元又另備股本一千萬元存銀每日結帳者長年二厘起息存至二十萬兩爲止存一年者長年四厘半年者長年三厘半三個月者長年二厘半一定章程有條不紊股票作二百二十五元現已値銀二百六十餘兩公積又如此之多獲利之厚可想而知然其存本雖大而獲利要歸存項無論西人有銀皆存銀行而華人亦不嫌其利之薄樂於存放宦途充裕者無不以銀行爲外府於是銀行之資本愈大轉運愈靈各票莊無不仰其鼻息而銀行之利愈厚矣使中國自立銀行雖西人之利不爲我有而華人之利華人可以自主不愈於外溢乎說者謂華人自設銀行華人未必深信仕宦之銀更多牽制避嫌而不肯存放恐仍不能與西人爭利也曰是不難商務以信爲主祗須資本充裕轉運通靈仿照外國銀行之例認票不認人華人有何不信哉官塲又何避嫌哉且仿立小銀行使民間隨便可存隨便可取俾民間皆有蓄積不致浪用國家若有要需亦可向銀行措辦各省庫欵皆可存於銀行生息種種利便非不律所能盡述因略舉一二以爲當道者望焉其能不以此言爲河漢乎 
[諭旨恭錄]  
　　六月初二日兵部題考試八旗文童彈壓考試八旗武童監試副都統各一本奉硃筆這塲内彈壓著左翼副都統彭壽右翼副都統德魁去欽此同日奉硃筆這監試著芬車去欽此○初三日奉旨加恩安續俊璋著賞給二等侍衛淸佐柏山著賞給三等侍衛錫璋寳存桐麟志斌托普湍榮禧文斌麟玞均著賞給四等侍衛在大門上行上欽此 
[本館接奉電音]  
　　昨日午前京師飛電傳來上諭一道敬謹譯登○六月十四日奉上諭陜西西安府知 
府員缺緊要著該撫於通省知府内揀員調補所遺員缺著張策補授欽此 
[詳述謡言宜禁事]  
　　蘇州府屬陸墓各鄉民悞信匪類謡言以致紛紛遷徙本館已紀諸本月十四日報章而標其目曰謡言宜禁兹又接本館派赴吳門采訪友人來信云本月初九日午後有西商數輩帶同細崽至閶門外山塘遊覽行行止止漸至虎邱散步入白衣觀音庵隨喜見正殿上高懸黃色布袋不解所以詢之菴中住持尼尼曰此各施主家小官人寄名袋也問曷云寄名袋曰各施主生有寗馨兒或在襁褓中或當週歲後偶爲造代小兒所弄卽寄名慈悲大士座下書年庚置袋中懸之座隅俾仗佛力以消災難此寄名袋之所由來也洋商笑而頷之乃隨手取其一略爲玩視仍掛幃間時有鄉孩若干圍繞其旁大聲疾呼曰洋鬼子洋鬼子在洋人並不介意而所隨細崽多少年好事者顧謂衆孩曰毋譁再有犯者當捉汝等去衆孩聞而懼甚飛步回家白其父母曰洋鬼子欲捉我等矣將奈之何於是一傳十十傳百遠近無賴卽乘機肇事四出鳴金哄動鄉人爭持器械而來欲與洋商尋釁幸有識時務者向之喝散洋商得以宴然而返不料事後匪類卽憑空謡說謂目下靑陽地起築洋房馬路地軸不能載重將有窪陷之虞洋人欲下鄉捉取小孩埋諸地下併將各寺院寄名袋取去鎭壓凶邪於是無識者流悞信爲眞連夜携孩逃避其相率至蕩口鎭者勢如潮湧終夜有聲旣而香山鎭上人聞此讕言亦皆心中惶惑適河中有載石子船經過船中人皆穿窄袖緊身衣頭戴草凉帽望之若洋人然羣呼曰洋人乘舟至矣洋人乘舟至矣一唱百和齊奔至鎭上白馬廟中收取寄名袋然後再圖避匿他方時已四鼓敲殘住持僧恐有别情不敢將山門洞啓鄉人以爲僧已得洋人之賄有意支吾不問情由破門而入七手八脚將僧併力兇毆直至身受重傷始各釋手翌日各鄉民有避至蘇城者有避至常熟者紛紛擾擾呌苦連天誠可憐而亦可笑也至蕩口一帶航船因有是謡刻已停駛三日噫此何等事而地方官竟可付之不見不聞不將使外 
 
 

Page 2

 
 
人無寍宇可依而匪徒益詭誕其詞肆行肇禍耶 
[京師火警]  
　　京師采訪友人云某日之晚報時鐘已鳴十二點居人之納凉庭際者驀見城内紅光高燭幾如霞起赤城正驚愕間遥聞四處警鑼互相鞺鞳出爲偵訪始知祝融氏稅駕於東四牌樓迤北某槓房一刹那時已延燒房屋五十餘所幸各官廰激桶如雲之集四面圍澆火始漸衰不復如燧牛之左衝右突迨東方將曙早已火滅烟消矣一 
[津沽瑣綴]  
　　據訪事人函云子牙河介於大城獻縣兩邑之間前因河工最險特設套隄爲攔障狂瀾之用保全上下百十村莊命脈爲功不　惟套隄去河道在三百丈内外隄内田園廬墓接連一片皆土著也每當河流盛漲之時漫溢外隄防水卽逐漸竄入該套地爲洪湍所必爭往往套外之人則守堤防水套内之家則扒堤洩水彼此各顧其私絶不計及以隣爲壑因此動輙械鬥釀成命案不止一起向日舊堤决口計有白馬堂苦水務等村共六處其時不特大城下游均嘆其魚卽靑縣靜海界内亦多波及年來迭見水災歲比不熟而上游反據以爲利緣該處田地皆高利於水過不留歲歲藉以添淤比水落土肥補植雜糧無不倍穫該處人尤强悍每因修理隄岸愚民輙起爭端視性命如鴻毛不惜一死以爲爭勝地步現在水利局籌欵修理洞悉其弊因將該河東岸裁灣取直依河南去擬築新隄直接舊隄計長一百餘里將次第竣工矣詎該處村愚仍便私圖罔顧大局下游馨香以祝上游仍全力相爭制憲不得已札委某道臺前往督工又委親兵營統領王少卿軍門馳赴工次彈壓並派楊軍門福同督帶馬隊五十名赴獻縣防汛以備不虞弭水患而杜爭端想大府之權衡在握矣○津郡脚行各有疆界如楚漢之畫鴻溝倘成混淆則蠻觸交爭釀命傷人殊不爲怪河東火神廟脚行蓋藉載卸火車貨物爲生涯其人皆兩肩荷一口者也五月廿四日由同行岳某俵分脚力不能爲陳平宰肉之均匀侵蝕王秃子津錢七十文王不能甘登門覓岳不遇息事者原可以不理理之詎岳弟引爲大辱誼重禦侮不料陽差陰錯手持蠟桿槍向王心窩一點當透前胸拔槍出而王倒地便死屍親恊保投縣禀請騐屍飭拿兇手究抵○溜米廠張某殺奸祗斃奸夫於海順店淫婦乘亂脫逃業列前報兹悉是案以張婦爲個中關鍵其果與黃犯奸與否亟須根究以便定張罪名蓋張之生死攸關仍在此婦之口也黃屍遍體計傷二十餘處官騐訖籖差逮氏務獲逮者於其女兄處獲案堂訊時不特不認奸情且稱與黃並無一面張下黃以毒手係仇殺而張指黃爲奸拐不過欲出脫罪名耳彼旣殺黃於海順店請訊海順店主犯婦是否在塲便悉且鋒鏑之下七手八脚犯婦係一女流又安能逃脫耶此一叚供明知該店主不敢認窩留男女自速罪戾故當堂令其代諱飾店主果如婦供爲之剖辯邑尊乃分别飭責氏仍刁狡邑尊怒著站磚站磗者令將弓鞋裹脚盡行脫去赤足立於磗上蓋婦女裹脚後指常屈而不伸今使屈者概伸而失其常難熬苦楚甚於三木故官每以之研訊婦女然歴一時之久氏仍無確供不知該婦係蓮船否也 
[槜李餘談]  
　　嘉興訪事友人來函云嘉屬石佛寺鎭有某庠生設館本宅樓上教讀前日在館作字突聞轟然一聲急至窓口看視忽户一槍幸急避過生弟聞聲走至門口察視亦被擊一槍幸亦閃避昆弟怒甚來城禀控劉邑尊准詞卽派幹差前往拘拿○六月十一日老郎神誕之期近値各班麕集郡城故於是日午前虔具香燭咸往拈香并借郡廟戲臺敬演神戲各爭獻技以祝干秋異常熱閙 
[蜀東浪影]  
　　重慶采訪友人云巴縣兵房書吏某甲與書手向姓夙有仇隙上月中旬某夜三鼓後甲闌入向室突出裁紙刀戳其腹登時殞命自知殺人者死罪不容寛卽吞服阿芙蓉膏以圖自盡同房各書吏聞聲驚起加以黑索擬於次日送官延至天明早已毒發身死矣○棉紗一項爲洋貨中之大宗川省各局卡所收釐金較他貨爲重商人避重就輕攺用子口單運入各内地厘金遂爲之減色現在厘金總局定查知其事通飭各局槪令各商人以八成完納○重慶洋關稅務司向賃城内糖帮公所餘屋辦公另就對岸玄壇廟中分設查騐所兹者關道張觀察以棟宇湫隘不足以壯觀瞻禀請總署在王家沱創建新關總署准之俟與稅務司商明當可開工興築矣 
[秣陵客話]  
　　金陵訪事友人來函云近來雨水苦多四鄉破圩告災者踵接於道首府因偕元寗兩邑尊每日詣城隍廟求晴上月二十六七等日晴霽兩天近仍淫霖不止或時雨時晴每雨勢輙傾盆溝澮滿溢通衢要道積水不流省中各大憲飭地方官嚴禁屠宰頒發示諭黏貼街坊以初四日爲始時各屠行尚未週知市肆宰殺交易如故上元王芳伯大令詣藩轅時路過司署口某肉店仍在開張交易爲大令所見立飭差傳該屠户至詰以現値禁屠煌煌示諭贍敢故違合受懲究屠户聞言禀稱實係不知示禁懇恩寛恕當卽停止不賣再三懇告始蒙允准屠户回店肆以天氣燥熱肉易臭敗故遇有買主卽價値從廉毫不計較未踰刻卽售罄該屠户可謂見機然亦不無虧折矣○金陵自去冬創辦東洋車盡人視爲奇貨相繼集股糾墊巨欵開辦者七十餘家各街巷車行林立車數不下三千餘其初人情矜尚新奇雇乘者衆生意頗稱繁盛繼自春初以來逐漸减色現在不獨生意淸淡日受虧折且所雇包車人役盡係無賴貧民每日皆有拖欠加以馬路不甚蕩平夫役又向非所素習以致損壞頗多集資修補更非易易故各車行同時倒閉者五六十家聞此項車輛購自滬上者十之三製自本地者十之七每輛約城二十元之譜合計三千餘輛共需六萬餘元誠巨款也卒致本利無著不大可惜哉○時交夏令各衙署向有减刑之例兹聞省中各大憲發審公堂曁元寗縣署捕廰皆有硃筆諭單大書熱審減刑自六月初一日起每籖四板○某氏婦日前由途中雇乘東洋車赴城北探親未携僕媪車夫涎其色拖至宮後山附近地方爲人跡罕到之所肆其强暴婦不能拒隠忍受辱婦忽生一計招車夫曰我固孀居也家無五尺童而又在鄉僻無人支持門户今旣屬君盍同歸爲偕老計車夫始尚慮禍猶豫未决婦再三慫恿車夫果欣然拉車就道逕造其家婦入門囑且俟立門外於是告知其夫夫忿火中燒啓後户而去偕鄰佑二三人繞出大門外拘獲維時婦以經此挫辱羞見家人投環自盡比及其夫入内則氣絶已半晌矣當卽鳴知地甲將車夫送官請究解案嚴懲訊辦○聚寳門内顧樓大街業骨董者某甲天方教民也膝下僅生一子年甫弱冠爲聚同教女哈氏爲妻詎甲子素喜作狎邪遊性貪野鶩不念家雞自新婚迄今四載琴瑟未諧不惟詬誶之聲時達户外而且横施毒打慘不忍聞甲夫婦更助桀爲虐鄰佑恐甲家釀成事端致于未便僂爲緩頰設法調停謂小妮子何至見憎若是與其覿面生嫌曷如使之婦寍常住母家不見可惡其氣自平矣所謂寃家宜解不宜結也廼此說聞於媳之母家深爲所願而甲妻及子尚未之許於是四鄰俱怒不可遏曁哈姓邀約多人與甲理論並𡠴之姻親某亦抱不平聲言欲與結訟擬卽禀官請究遍覓甲子則已潛遁不知所之矣 
[淞濵雜說]  
　　松江訪事人削竹云茸城東郊某甲者操小舟爲業閣槳無事卽停泊於華陽橋河畔本月初九夜漏近三商時黑暗中有操楚音者二人闖入艙中左右摸索甲從黑甜鄉裏聞聲驚起意將爲飛烏之夜啼纔出聲賊竟從對面將石灰望空中飛洒如撒鹽抛沙一般眼迷已不能視幸甲早爲防備恐其當頭棒喝而不知乃效麻姑之撒赤豆也一面用手遮掩狂呼救命遠近人家知甲舟有警亦卽齊出四面兠捉賊見勢不佳一人遽向對岸鳬水而逃其一人則當塲擒住鄉人懼其兎脫也用繩索層層捆縛若縶羊豕又不知何人拳揮脚踢胡閙一番始有黠者出一主意謂彼旣欲以灰傷人目我何防以力割其耳以爲報復衆皆稱善七手八脚登時出利刃將此人之左耳割下血湧如泉始釋之使去後有知此二人者謂伊兩人定計原欺甲一人可以將甲栽人水中而竊其船以遠颺故入艙卽圖傷甲目詎甲實有天幸焉○松郡南門外某村落有某姓家今歲多收數斛麥突於本月初某夜一偷兒潛入其牛欄中冀將耕牛拽去已將出户矣適爲某姓撞見大聲喊捉賊知事不諧棄牛逃逸然猶慮某姓追及也急問諸水濵爲渡河計不料甫至波心究以瞻怯力衰不獲誕登彼岸畢命於滔滔汨汨之中越數日屍身氽入大漲 
 
 

Page 3

 
 
涇面目腐爛已不可辨經地保某報知善堂當爲領棺收殮詎至初十日復有一男屍由大漲涇攔入折而向西氽至大倉橋河畔有識得廬山眞面者謂係某姓所雇竈傭某之父傭聞而諦視果父也失聲大慟急倩人撈置於岸叩以年歲其子告以六十有五復詰伊因何畢命水中則謂前一日父來顧我當具酒肉餉之微有醉意至下午當返夏浦塘故宅彳亍而歸殆於中途失足墜水所致言已復撫屍痛哭急自摒擋衣衾棺槨翌早入殮亦慘矣哉○松郡賭風之盛本館前曾論之詳矣現由華亭縣葛江邨明府迭次拿捉不啻雷厲風行適値陳太尊亦以賭最害人又復疉申禁令嚴益加嚴凡有血氣者宜何如惴惴焉不敢以身試法矣詎有該署軍健阿祥者恃其兇横竟於初八夜在衙齋前照壁下設攤擲骰以示有恃無恐冀見獵心喜者聞風麕至詎正當呼么喝六之際明府適帶丁役出署見卽飭拿當塲拘住阿祥曁賭客阿四並某營親兵二人逾刻升堂提訊阿祥供稱小的不敢犯賭實偶然作戲耳明府大怒叱令重笞一千三百板阿四亦責三百某營二兵均供在旁觀看質之阿祥亦謂實係旁觀明府從寛飭持名片送之歸營交伊管帶官核辦値日差三名均以賭攤在邇不知驅逐咎無可辭著各笞五百地保亦受笞如差數翌晨阿祥阿四二犯荷以連枷發本城四門地保押之游行以爲犯賭者戒其賭具當晚飭差在署前焚燬 
[環求撫卹]  
　　前者安和輪船被撞而沈溺斃多人事後江海關道黃觀察出示曉諭各屍屬令開具死者年歲籍貫呈候撫卹兹有甘泉縣人張長林禀稱母親耿氏年五十有七江都縣人李文彬禀稱叔父遠仙年六十有三訓蒙爲業桐城縣人施卿源禀稱兄長卿宕年四十有三工人董發年三十廣州府人陳壽臣禀稱叔父緯元年四十有八通判銜上元縣人張谷代禀稱兄長正本年三十有一丹徒縣人李祥泰禀稱胞弟春元年二十有二操洋貨業張凌氏禀稱丈夫張雲杓年四十有九朱廣順禀稱兒子介元年三十本邑人董慶禀稱叔父桂全年四十有八王陳氏禀稱兒子禮生年三十均罹此災請給貲撫卹觀察諭令聽候核示 
[奉札圑防]  
　　上海縣黃大令接奉兩江總督劉峴帥札文内開目下散勇到處逗遛匪類各境匿跡殊爲地方之害擾累居民飭辦圑防輪流巡緝爲民間自衛之計速卽遵辦等因因於昨日赴同仁輔元堂與各董商辦各董以經費難籌對大令謴可仿照上屆章程辦理隨命駕回 
[暫停訊期]  
　　昨日禮拜六爲法界公廨訊案之期因繙譯官别有要公不暇到堂會判遂飭丁咨照捕房并禀請鄭景溪大令暫停訊案一期 
[造狗棧房]  
　　英美二租界各捕房派捕日在界内捕捉無主之狗均寄存於虹口捕房寫字間之後三日爲限如無人認取則裝送蘇州豢養吠閙之聲朝暮不絶捕頭不堪其擾因禀知工部局擇地遷移刻巳度定在蜜勒路瑞倫繅絲棧之前造狗棧房一所屋内全用四門町鋪地外圍鐵攔杆已於昨日開工矣 
[鋸裝義足]  
　　寗波人曹根寳在山家園王順泰木作當小工昨午該作木架上有松木一根從空墜下曹適在其下做工猝不及避致將左足打斷舁至同仁醫院求療醫生云腿骨已碎無可施治須由傷處鋸下裝上義足可保無浮爛之虞 
[英廨晚堂瑣案]  
　　一百三十四號巡捕解黃寳生黃阿全二流氓請究前晚屠别駕升堂提訊錢悅詹投案訴稱小的在圖書集成局執役前者黃三慶入局行竊經小的報知捕房捕頭遣捕拘獲解蒙大老爺判令管押及開釋後屢次聳令小流氓與小的爲難前日小的偶至局之左近某小茶肆啜茗伊又糾約流氓向小的尋釁先只辱駡繼更兇毆小的孤掌難鳴逃避入局各流氓跟追而至小的無奈喚巡街捕至若輩始各散去祇拘獲寳生阿全二人解送案下求恩究辦二黃同供稱是日小的等因事至胞姊黃氏處行經錫金公所門前適渴吻難熬因入某小茶肆中啜茗其時錢方偕巡捕拘小流氓悞將小的等二人拘獲供至此公差長跪禀稱此案經西人白姓函致麥捕頭轉致新捕房捕頭遣包探詳查旋查知小流氓與錢肇釁時二黃不在其内别駕向錢轉詰錢稱吵閙時伊等確不在塲别駕遂判令同具安分攺過如再犯案自甘重辦切結呈候附卷備查○四百八十四號巡捕解榮張氏陸榮氏請辦别駕研訊之下榮張氏供稱小婦人原籍無錫縣丈夫逝世後遺下女兒尚未許字兹者意圖回籍因將丈夫所開小客棧盤頂與人得洋銀五十圓已收三圓爲定陸榮氏轉租客棧樓下餘屋開設小烟館盤踞不遷聲稱須貼償移居費三十圓爭執之餘被捕拘案陸榮氏供稱前者榮張氏租金無著始由某甲介紹勸小婦人借居樓下每月出洋銀五圓裝修一切費去若干目下定欲遷移力實未逮别駕著出具限十日内讓屋甘結違干未便 
[英界公堂瑣案]  
　　蕩婦小金鳳與袁世先卽袁世選有姦破獲後袁報稱失去鈔票一萬圓一案已紀報章昨晨捕頭令某包探將袁及往捉之沈楊氏卽大金鳳王沈氏一併解案惠副捕頭禀稱袁旣姦汚他人之妾又至捕房妄報失去巨欵當時曾親赴匯豐銀行詢問知鈔票每張以百兩百圓爲率並無萬圓之票顯係誣控務請嚴懲至沈楊氏所取小金鳳之珠釧嵌寳釧各一雙及翡翠押髮簪荷花瓣簪等類一併齎呈沈楊氏訴稱小金鳳係先夫沈炳成之第八妾所置首飾爲數不貲小婦人以彼如願守節儘可不與計較不料竟在外與人私識故邀同夫姊王沈氏往捉現在小金鳳不知被袁藏匿何處叩乞究追袁供稱職員係候選州同所失銀票業已尋獲矣屠别駕謂昨日爾因何至捕房謊報供稱是日被捉後拜匣上鑰匙不知失落何處後雇令銅匠將匣撬開始行尋獲並非有意謊報誣人至小金鳳實被伊等領去不在職員家珠釧等亦非沈姓之物别駕據情商諸單繙譯乃將袁大加申斥著過堂再訊珠釧等物暫存○包探陳阿九禀稱賊犯孫阿茂前曾解請大老爺懲辦開釋後不知攺過復竊取桂芳樓等家銅盆衣物兹者小的奉捕頭之命緝獲人贓解請訊究桂芳樓等各失主均遣人投案領贓孫供稱小的係本邑人失業後乏資餬口無奈學爲穿壁窬牆大老爺如可施恩以後不再犯此矣别駕判令笞責二百板管押三禮拜期滿逐出租界之外○馬夫楊阿來駕車不愼行至某處撞壞徐高大所拉東洋車約須修費洋銀六角當由巡捕拘獲昨日解案請追徐訴稱小的之車被伊撞壞旣由捕房解案惟求判令照償楊供稱小的事出無心如今求恩斷可也别駕著照賠修理費洋銀六角○包探張阿五解東洋車夫金長發至案禀稱前日某洋人與某號印度捕打架受傷金在塲眼見須作証人惟小的查得金前曾犯案經大老爺遞解杭州原籍今特解請訊供金供稱小的係杭州府屬某縣人前雖犯事現已攺過自新至洋人與印度捕互毆小的確曾眼見别駕問受傷人現在何處捕頭禀稱在某醫院療治别駕著金質明此案後再行遞解回杭○包探范進才禀稱前日賊犯陳阿五潛入吳阿榮家竊取布衣二件兹經小的緝獲送請訊懲吳投案領贓陳供稱小的係本邑人窮苦難堪不得巳而行竊别駕判令笞責一百板贓給還失主○包探倪順泉禀稱昨日莊三洪毛阿和二人不知因何在途互扭適爲小的所見解送究懲莊供稱小的在治下當小工昨日酒醉糊塗以致釀成此禍毛供與略同别駕判令各笞責一百板○包探趙銀河禀稱賊犯陳春生竊取福州路譚二觀家夏布長衫一件兹由小的緝獲送請究懲譚投案聲訴被竊情形請准將贓具領陳供稱小的係浙江寍波府屬某邑人自知作事不端只求大老爺開一綫之恩曲全顔面别駕判令笞責一百板贓給還失主○三百六十三號華捕解楊孝廉沈小河至案禀稱伊等項揷黃旗在途胡言亂語行人駐足以觀途爲之塞小的見之恐滋事故是以拘送請懲楊供稱小的係江西九江府屬某邑人流落他鄉藉賣朝報以餬其口沈供稱小的係金陵人沿途行乞以期殘喘苟延别駕著一併逐出租界不准逗留 
[法捕房事]  
　　浦東三林塘王桂生年十二歲父名三寳已故前日竊取其母物件隨賣瓜鄉人來滬當洋三角藏於身畔行至法界黃浦灘迷失路途爲探夥瞥見帶入捕房昨晨捕頭問明年歲住址命暫押招其家屬來領○小東門公和弄内有邵順泰烟館主與鄰居薛洪福至興 
 
 

Page 4

 
 
聖街某烟間一楊横陳將短衫掛於烟槍之上乘間竊取烟槍一枝翌日爲店主尋獲扭送捕房捕頭向薛詰問不認據稱伊妻在虹口某姓家帮傭捕頭命押候查明其妻是否在虹口帮傭斃復核奪○新街某錢莊學徒某甲串同虹口摇駁船之子某乙竊取店内洋銀十元分用爲店主扭送捕房捕頭命將甲乙押候找尋乙父淸理如淸理不明解堂訊究○泥水匠某丙靜安寺人失業無聊騙取鄉人鹹菜一百六十斤計價値錢二千文囑挑至野花園電燈公司作塲僞稱匠頭不在明日來取及期而往並無買菜之人鄉人始知被騙翌日遇丙於城河浜丙恐被扭住跳入浜内經巡街捕喝其登岸送入捕房捕頭命押候解堂訊究○寗波人某丁向開豆腐乾作閉歇後漸至饗飱不給前晚途遇同鄉二人同入三陽館飯店果腹計飯資一百三十餘文腰纒空無所有二人見勢不佳先逸店主將丁拘送捕房身畔抄出當票數十張據稱均自已衣服旋經信裕紙店具保出外措飯錢如數交飯店收領 
[美界捕房二則]  
　　秦永甫者賃屋北河南路開設小茶肆以度日流氓阿榮屢向尋釁均經勸散未知所挾何嫌定欲得秦而甘心焉昨晨邀十餘人欲將秦拖往鄉間三百六十六號華捕見之赶上爭奪若輩併捕擁之而去途間盡力兇毆復欲將該捕眼珠挖去幸經他捕追至救出而捕之眼眶已傷面部以下所傷不計其數當塲拘獲流氓趙阿富一名解入捕房押候送廨訊究令捕投同仁醫院求治○前晚有寗波人某甲至捕房投西字信一封控湖州人某乙向爲茶葉掮客被欠茶銀若干求請提案送究捕頭飭包探范進才在北河南路某茶肆内將乙拘至捕頭以欠項瓜葛非所宜問立飭捕將乙送英公堂請問官訊斷 
[保全物命]  
　　敝堂於前年在新閘創設仁濟養狗公所凡捕房捉獲無主之狗間日派人往領分批載至蘇州等處喂養一切經費歴蒙各善士陸續佽助全物命而養生機甚盛舉也頃承蔣挹之仁翁交來南市子凈花業助狗捐洋五十元金仰遜善士助洋十元張大善士交來不書名撥助洋四十九元二角九分七厘南台補絀氏洋十元蘇垣徐乾齋仁翁由福康莊交來無名氏房租積下爛板洋兌換規銀五十五兩二錢四分八厘推仁民愛物之心體天地好生之德一般行善百福駢臻求附報章藉資觀感[  上海六馬路仁濟善堂司董等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬南瑣語]  
　　天主教中規例每屆西歴七月初一日起凡在外地設堂傳教之司鐸皆可來申歇夏司鐸中籍外洋或不願回家者西友則至本邑西鄉徐家匯大堂内華友則在董家渡堂中小住昨一月期滿董家渡堂中歇夏各司鐸皆束裝前往鄉間仍回原堂云○昨日午前十點鐘時有小竊乘間竊取大東門外天成零剪店内賜器等件當卽追至陸家石橋適該竊將物欲至租界典押遂將人贓一併解送十六鋪局中李蘭史二尹判責二百板物交失主領回 
[上海縣署瑣案]  
　　今春正月差役袁慶奉黃大令信票嚴拿賭博旋在大南門内二十鋪花園弄拘獲賭徒鍾樹德鐵樹松顧仲涵朱樹硯王子溪朱裕沈裕堂馬關榮朱克明九名分别看管前晚蔣壽林剩史升坐花廰提訊差役禀稱二鍾及顧朱等四人皆係生員業經人投案保釋矣王已病故兹小的先將朱裕等帶案請訊朱裕供稱小的係本邑人在太平街開設震茂酒唐是夜王絡同賭博輸去洋銀半圓實係初犯叩乞開恩沈供稱小的原籍寗波兹在治下開設肉莊克明供稱小的在治卜開設燈籠店同至朱家賭錢是實馬供稱小的在本城登雲橋開設飯店朱遣人喚送飯菜前去見伊等圑坐賭錢因亦逢塲作戱未及片刻卽被拘拿剌史判令各笞責一百板著具攺過切結交人保釋又說差役曰目今奉旨禁賭何等森嚴鍾等旣係生員自應束身守法焉敢罪關然聚衆賭錢此等劣生實屬藐玩已極未便始容著卽傳諭保人交案以憑訊究稍延于比○今春浦東三林塘人郭松林被私販姚阿石孫竹卿等刃斃棄屍涌江浮至華順碼頭經水巡　　獲告知　保報縣請騐大令飭差恊保拘獲姚孫屢次研訊供出同黨胡蘭谷康介堂葉關林姚長根等人大令飭將姚孫　押候拘拿餘黨一併訊　　者已由差解到前晚蔣剌史提訊之下胡供稱小的年已六十在治下平橋開設茶寮剌史曰爾曾販賣私鹽否供稱不敢販　惟四年前曾當渡夫船中確裝過私鹽刻下船已售去剌史曰姚孫兩人同供是爾起意將郭致死爾可從寳供明供稱小的實被詘栽當日姚肇事後欲逃往南　匿蹟小的寄子墨卿家小的聞知立卽知照地保拿獲因此仇攀剌史曰爾雖不在塲然總知確實情形究是何人爲首何人帮兇供　姚孫兩人爲首斃郭後由葉康等人同扛屍身至船載至浦口抛棄葉供稱小的係本邑人年二十有三傭工餬口姚孫將郭毆斃後舁至船上　小的載往浦口抛棄小的並未帮兇康供稱小的年三十有六耕田度日再三嚴詰始供稱姚孫將郭毆斃後囑小的與姚長根用竹棍扛屍身下船長根供與相同剌史飭役從押所提姚嚴鞫姚供稱當日在塲行兇者尚有數十人小的皆不知其名姓孫堅稱是日小的買豆腐回行經此處突有數十人將匾擔奪去用以打架小的見而懼甚飛步奔逃剌史大怒曰爾前堂供明用匾擔將郭連設兩下今又欲翻洪耶遂著胡葉康姚四人與之質對孫始供認姚仍執定非小的等兩人所毆剌史令一併收入所中惟胡訊不在塲准覓人保釋細緝確情禀覆核辦○王道發與孫佐庭互控前晚蔣剌史并坐花廰提訊王訴稱職員係松江府屬婁縣人現居治下美國租界自來水　左近在鎭江順昌紡紗廠爲夥孫於十年前家况艱難與職員結爲莫逆交文定職員之女爲嬑後以無力迎娶經職員借給洋銀五十圓旣而伊連年順遂得以開張米店便有輕視職員之意去冬十月初三日娶女兒過門女婿至今不至職員家并不許女兒歸寍時時非理凌虐去躐二十四日職員之妻患病沈重唤女兒回家定省孫堅不肯放洎職員備馬車前往迎接孫仍一味恃蠻今蒙傳訊求恩公斷其子炳生所訴相同孫供稱監生係浙之寗波府屬某邑人現在治下虹口開設米店兒子名禮諧娶王女爲室入門後卽不睦監生隨時勸慰去臘王將女接去强行留住伏求公祖斷令送回剌史謂爾理有不合不應縱子傲慢長親世豈有完娶兩年尚未登岳父家門之理乎遂諭令男媒任蓉芳女媒陸永思　　開　合禮諧至王家拜謁泰山泰水須循規蹈矩切不可有傲慢之容然後迎女回家不得稍加凌虐禮諧稱小的並無錯處不必至王家服禮剌史拍案大怒曰爾素不守法本委早欲寳懲今尚不遵所斷耶隨喝令重笞二百板孫代求數次連稱監生遵斷不敢有違剌史著兩造各具　　切結諭令兩媒於明日遵行如果不依卽行禀覆 
[金陵官報]  
　　六月初六日總理兩江營務處候稱道桂候補遺程　　圓　　孝胥均　見上元縣玉見提中營都司張　亮　　營都司吳斌臣大通營都司楊延亮瓜洲中營都司劉發祥孟河營裕司楊友勝汪儕營都同王是營三江　都司覆各揚華陽營都司袁家珍通州營都司于國靖狼山營都司李公知均到見來省領餉正任江寗縣趙受璋叩謝保奬卓異知縣鍾震屢假五天補昨日候補造田玉幾見辭赴蘇知縣邵文炳見叩謝委儀樓差　　轅牌示署泰興縣印莊司巡儉汪德錢期滿遺缺掣得從九李蒽植　寳應縣衡陽司巡檢周錫綬丁憂遺缺掣得從九　鈞平又如臯縣典史查有　丁憂遺缺掣得巡檢任廢芳海門　照　陶謁病故遺缺掣得府稅課大使平冕署通州吏目　五杰世滿遺缺掣得道庫大使郝耀奎均堪以署經金　縣　　　病故遺缺查有候補俑判張祥符堪以署理○初七日　臺瑞見國師學堂候補道錢禀知奉扎准銷洋操營務處江西知縣朱念祖辭回江西○初八日巡道胡禀知赴石　巾看磺圖叅將何心川謝委管帶登濟洲兵船沿江四路掩臺提調兼　防洋務局　員候選同知郭動　謝赴　儀徴縣朱江到叩謝縣丞調補江都縣華副營官縣丞徐舍巡檢經歴王文錄施濟晉均奉示騐看均見遊擊劉吉榮銷錢　縣高振聲展假三天又張瑾請假　天借補淮右營守備　慶泰辭赴任○初九日總理兩江營務處候補道桂城守恊楊前代老湘營提督李盛貴後營提督鄧漢南均見知府沈敦利自吳淞估造營房回奉委　　營務處　淞防營務處並禀知過道班禀謝前統領威靖前軍伊黎鎭王　福左軍記名提督陳懐武調署寳山縣沈佺通判　貽澤銷解甘肅軍裝差並禀知於行帶籙球解園案内蒙保以通判仍留江蘇補用福山右營都司曾廣斌均到見候選道張寳慈銷帮帶新兵中營副將林國賢叩謝奏留兩江留甘補用副將王榮春到湖南來並禀知前帶湘軍倡字營王榮誥於初七日病故正任沐陽縣前署浦縣王之全　　沛縣　交貲　　淸楚回省禀知沛縣任内拿獲鄰省大股盗犯商煥秋等三十五名業解赴滕縣歸案訙辦叩謝資請山東撫憲保奬丁臺江西知縣徐景琦到江西來督轅牌示江寗城守右　守　　　　撤任遺缺本部堂查有本轅武巡殷開第堪以署理補昨日缷辦楚西掣騐候補道馬先松銷差回並請假數天補初七日候補道何煥章見○初十日藩臺瑞總理　　營務處候補道桂籌防局候補道曾支　局候補道　陸師學堂候補道錢候補道倪文英劉秉楨知府吳增僅奉委察看帮帶立字營副將劉良立到由山海關來遊　余文炳効力武進士王錫純府經歴經善澂奉示路潛均見善後局候補道懋候補道李鎭邦均銷假又陳桂森奉示繕寫履歴管帶登瀛洲兵船參將何心川禀知接代參將葉伯鋆禀知補帶登瀛洲兵船同知陳祁煊到由蘇解餉來備　縣朱江知縣林駿達赴蘇見撫憲均辭沈承德到徐州來鍾靈銷假陸　請咸冐假三天卽用縣孔慶堮奉府委發審卽到差　天　鄰鴻綸奉示寫履歴○十一日藩臺瑞禀知縣壇下開掣騐候補道蔡見委辦洋操營務處兼淞防營　處候補道沈敦和禀謝到差羹交卸提調西　砲臺差候補道錢德持銷洋操淞防營務處差首府李兩首縣王胡均禀知今日撤壇上元縣王禀知巡視沿江圩田副將李鈟標到儀棧調兼辦淮南總局運判許星璧到由十二圩來謝委隨辦江防營務處關署寳山沈佺辭知縣高振聲展廢三天李雋請假三天州同謝王春禀知赴溧水會審案件回鹽大使鄭鴻綸辭回揚蘇　轅牌示婁縣林鈞澤署事年滿遺缺查有卸宿擾縣葛祥熊堪以委署 
[江蘇官報]  
　　六月初八日知縣吳其芳禀知奉委勘估飛　書砲船差周　楙禀銷海運津局差胡智澄劉廷同均　知赴寗見制憲王錫齡由松滬局解餉來縣丞鍾國賢張廷琛均禀銷海運津局差章承銘由上海保甲來調署太湖禀司　陳秦訴禀　赴任管帶太湖水師右營黃一桂由陳墓查哨來卽辭○初九日吳縣項禀謝奉飭准補興化縣缺候補知縣錢國選展假五天翁有成陶聨琇均銷假胡道成請感冐假三天錢　姚文傑從九黃滋汾均禀銷海運津　差 
[善欵遥頒]  
　　皖省夏君由美國旋滬交來駐美國紐約正領事官作乃先鼐　助築福州捐規銀十兩並代募　祥興號美銀十五元新廣隆號十元梁耀禮翁六元楊昌翁六元梁上繼翁五元譚華麟翁五元李綺文翁四元李煉明翁四元李和翁四元林祁翁四元陳孔達翁四元伍琼翁四元陳運翁四元李源明翁四元梁壽亭翁四元梁阿忠翁四元廣聨和號四元陳烈翁四元生記梅柏四元李美榮翁四元雷携翁二元李恳富翁二元共美洋一百零七元按紐約價每元作規　一兩三錢四分七厘五毫　規銀一百四十四兩一錢八分二厘半又卞○翁賑濟紋銀十兩李竹齋藥捐英洋十元求安氏洋十元五美堂洋二元寳盛莊洋一元晋餘莊洋一元萬源洋銅洋三元茶葉七斤隠名氏妙葉一百五十瓶紅靈丹五十瓶 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月初二日京報全錄]  
　　宮門抄○諭旨三道錄前○尚書松等奏遵查言官叅奏不符情形摺○又奏遵議武營扣餉缺額罪名摺○將軍張奏甄别知府片○六月初二日兵部太常寺太僕寺鑲黃旂値日無引見○桂公假滿請安○良培續假五日○吳樹梅請假十日○倉塲奏漕船五日回　　値年旂奏攺派更換値年派出濓貝勒○召見軍機榮惠○○經筵講官降一級留任刑部尚書臣松溎等講奏爲遵旨查明言官叅奏各情均多不實謹將訊出情形先行據實具奏仰祈聖鑒事光緒二十二年三月初十日内閣奉上諭前據卸史敬祐叅山東案犯邢二等脫逃來京交結訟棍肆行無忌等語當諭令順天府飭拿訊辦兹據順天府奏拿邢二等現審情形一摺與該御史所奏情節諸多不府此案著交刑部提集人證卷宗確切審訊等因欽此旋據順天府鈔錄原奏供招卷宗併該御史奏片　人犯邢二等一併咨送到部續據將拿獲之關岐祿等解部歸案臣等查閱該御史原奏内稱邢二邢三在原籍山東長山縣大合莊毆斃期親叔長脫逃來京霸占巴林旗公主祭田莊園交結訟棍玉春徐殿魁李秀等肆行無忌强搶兇横無所不爲等語當卽一面行文山東巡撫並理藩院各衙門詳查去後一面按照該御史原奏各情督飭司員提犯研審據邢二供係山東益都縣人同治十三年閒來京給蒙古人包尚　傭工包尚志有自置民地肆頃餘坐落大興縣二十里堡光緒元年間伊承佃交租後包尚志有女聘與禮部主事玉春爲妻將地給女賠嫁仍係伊承佃上年臘月伊弟邢三回籍探親至今未來十六年間包尚志病故二十年有包三卽包哈圖稱係包尚志之弟曁古護衛開岐禄先後困爭地與伊在北城及大興縣涉訟迄未斷結伊實無犯案脫逃霸占祭田等情事徐殿魁李秀供均係大興縣二十里堡人佃種度日並無夥同邢二强搶情事亦無告發之案玉春供係正白旗春陞佐領下人現官禮部主事在部供職近三十年並無干預外事邢二係伊佃户何爲交通餘供與邢二同覈與順天府訊取供詞俱屬相符復據山東巡撫覆稱飭查益都長山兩縣並無邢二邢三毆斃期親尊長之案長山縣亦無大合莊莊名禮部曁正白旗衙門均覆稱玉春在部當差多年並無劣蹟從前亦無被叅案件并據理藩院覆稱檢查并無巴林旗公主祭田檔案順天府亦覆稱飭縣查明二十里堡有包姓民地肆頃餘歴年完糧在案至稱係公主祭田該縣無案可稽各等因臣等以讞獄之道不厭詳求雖犯供與查覆均無其事而案關逆倫重情竊意該御史旣以此入奏自應確有實據復經片行都察院轉令敬祐將所奏各重情逐層指明確鑿實據聲覆過部以憑研訊俾成信讞嗣據該御史覆稱所奏各情均得之街市喧傳或係傳聞之訛無從指實等語臣等詳加查核邢二以承種地畝被包三及關岐祿先後呈控均未斷結該御史敬祐卽有此奏其所叅之人卽係關岐祿等控告之人關岐祿控稱地係巴林旗公主祭田莊園該御史摺内卽有邢二霸占巴林旗公主祭田園之語邢二本係玉春佃户納租多年該御史摺内卽有邢二交結訟棍玉春之語核其情節諸多可疑顧係關岐祿希圖爭地其中難保無賄串知情等事疉飭嚴訊該犯關岐禄恃無佐證匿情不吐包三亦未到案再該御史之所奏有無則情臣部固未便過事吹求而疉經提犯隔别研審第就僉供之相同証以各處之查覆該御史所奏各節竟至一無相符其所稱肆行無忌强搶兇横等語並未指明何事行兇何人被搶尚可云無據空言至邢二本係無辜乃以毫無影讐之事率指爲毆斃期親尊長陷人以逆倫重辟查平人誣告人死罪未决例應滿流卽風憲官彈事不實律亦應以誣告論雖御史原有風聞言事之責然亦應訪有憑據始可登諸奏牘從未有妄行入奏如斯之甚者前經順天府業已奏明兹又欽奉諭旨交臣部確切審訊現屬全虚迨經行查該御史又諉諸市井訛傳種種情節難逃聖明洞鑒惟係言官應如何懲辦之處恭候欽定除將續獲之關岐祿等審明另摺具奏外所有臣等訊明叅奏不符情形謹恭摺具奏請旨○○經筵講官降一級留任刑部尚書臣松溎等謹奏爲遵旨議奏事内閣鈔出浙江道監察御史彭述奏武營扣餉缺額積弊已深請嚴定罪名一摺光緒二十二年四月初一日奉上諭御史彭述奏武營扣餉缺額積弊已深請嚴定罪名一摺著刑部議奏欽此鈔出到部據該御史原奏内稱竊惟自彊之計實以講求武備爲先風聞各營扣餉缺額所在恒有雲南江南安徽奉天廣西等省經該將軍督撫先將奏叅在案或請革職永不叙用或請革職或請降調在該將軍督撫體念時艱極力整頓固已破除情面其有原請降調奉旨攺爲革職者皇上權衝至當尤爲欽佩莫名抑更有請者近來將領提鎭居多無可再陞遂絶上進之志缺分較少除授頗難雖官職已至一二品而未經除授彼若不以爲榮卽令除授有期而祿俸所入不如統領所入之多故有補缺多年並非得力統將而仍留帶防營如衛汝貴者無非意在戀棧求滿慾壑縱有發覺之日革職永不叙用亦若不自顧惜且一旦有警旣短兵勇之餉又屬短額之營驅之赴敵兵勇必懐怨望不願竭力以衛其主卽令臨時補足未經訓練見敵必逃統將勢孤將恐不能自保平日扣餉缺額罪止革職永不叙用猶可坐擁厚資在忠勇廉潔之統將固明致身之意其貪黷而扣餉缺額者趨避極熟飽則思颺反以永不叙用爲得計以致提鎭以下與夫文職之爲統將而不知自愛者亦復不免所以上年雖有雲南奏叅之案而江南安徽奉天等省繼之今年廣西又繼之雲南雖叅曾紹梅等而張以仁繼之江南雖叅馮士元而沈茂勝等繼之劉祖賢等又繼之安徽雖叅周雲田而徐思忠等繼之皆由懲治從寛不足儆一戒百當此時勢萬難之際外而疆敵環視要挾甚多内而回匪未平偏災時見皇上宵衣旰食一息難安統將帥師徒飽私槖匪惟度支奇絀糜餉可惜設遇緩急尤爲大局所關所有武營扣餉缺額等弊相應請旨飭令刑部嚴定罪名嗣後如敢再犯按律懲治以肅軍政而儆效尤等因奏奉諭旨著臣部議奏臣等查律載管軍官吏冐支軍糧入已者計贓准竊盜論註云取之於軍非取之於官也若軍已逃散不行扣除而入已者以常人盜官糧論若承委放支而冐支著以監守自盜論又例載盜竊漕糧數至一百石以上者擬絞監候又監守盜倉庫錢糧入已數在一千兩以上者擬斬監候各等語是管軍官吏冐支軍糧及承委放支而冐支與軍已逃散不行扣除而入已分别取之於官取之於軍照例以常人盜監守盜言　　以斬絞監候律例各有治罪專條文職身爲統將及武職將領有犯扣餉缺額等弊一經審實卽按照律例分别科斷無虔輕從今據該御史彭述奏武營扣餉缺額罪止革職永不叙用懲治從寛不足儆一戒百請嚴定罪名以儆效尤等因查近年以來各路統帶管帶兵勇員弁扣餉缺額等弊誠屬不少該御史奏請嚴定罪名蓋以因時勢多艱此弊不除一旦有警驅之赴敵勢必各懐怨望不肯竭力自係爲大局攸關力加整頓起見惟定例管軍官吏冐支軍粳及承委放支而冐支與軍已逃散不行扣除而入已分别取之於官取之於軍照例以常人盜監守盜計贓擬以斬絞監候立法己屬詳盡全在各省督撫及各路統兵大員認眞稽查有弊必究有犯必懲自足以儆貪婪而懲玩法若徒事瞻徇不肯切實究辦卽冐支軍糧各律例亦成虚設復行嚴立科條亦恐有名無實溯查此等案件自光緒十一年以來僅止已革臺灣道劉璈一案係監司大員兼統營務因冐支公夫月餉虚開招勇船價經　欽派大臣審明計贓照監守盜倉庫錢糧例擬斬監候在案此外并不多見卽或偶爾叅劾不以爲擬請降調卽以爲革職永不叙用從無按照律例定擬之件誠有如該御史所奏者於軍營殊有關繫臣等公同酌議與其另立新章何若申明舊例相應請旨飭下各省督撫及各路統兵大員嗣後遇有武營扣餉缺額等弊一經審實卽行查照律例計贓分别治罪不得以革職留營及永不叙用等詞含糊完結以除積弊而肅軍政再此摺於四月初三日鈔出到部合併聲明所有臣等議奏綠由謹恭摺具奏請旨○○長順片再查前奉部咨嗣後府廰州縣無論捐納勞績候補試用各項出身人員應以到省之日起試用一年期滿詳加甄别具奏等因歴經遵辦在案兹查有候補知府王昌熾自光緒二十一年四月二十八日到省之日起連　扣至二十二年三月二十八日試用一年期滿例應甄别據吉林分巡道聨阪加考詳請具奏前來奴才查該知府王昌熾精細果敢堪以留省補用除取具該員履歴咨部查核外理合附片具陳伏乞聖鑒謹奏奉硃批吏部知道欽此 
 
