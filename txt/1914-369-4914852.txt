# 1914 - 369 - 4914852

 

Page 1

 
 
   
 
 

Page 2

 
 
時評 
[鐵路齟齬（冷）]  
　　中國今日最大事業爲鐵路而齟齬之最多亦唯鐵路其齟齬大端可分爲二一則得此鐵路建築之外國人與外國人間一則得此鐵路借欵之中國人與中國人間約言之鐵路者有權有利而中外人士盡眈眈注目於此一物也 
　　蒙事不聞英人與俄齟齬也藏事不聞俄人與英齟齬也滿洲事不聞他國與日俄齟齬也獨於鐵路事則爾猜我忌我詐爾虞幾於無一國不反唇相譏者至於今日如北京路透電所云以英日同盟之國且亦互以不信相責其齟齬蓋亦甚矣 
　　中國之官界固以傾軋排擠相尚者也然而今日之傾軋排擠之目的物不在海陸軍不在農商不在敎育不在財政不在外交與内務而在此交通並不在此交通之航郵電而在此鐵路今日曰路局易人也明日曰路局兼長也今日曰粤系敗而某系勝也明日曰梁士詒失敗而楊士琦得勢也心營目注無不在此鐵路二字其齟齬蓋尤甚焉 
　　故曰今日内外之齟齬非他鐵路齟齬也 
[策令]  
　　六月十四日大總統策令任命麥信堅爲交通次長此令 
　　又令任命張方爲陝南鎭守使此令 
　　又令任命張云山爲陝北鎭守使此令 
　　又令任命費屺志爲廣西蒼梧道道尹此令 
　　又令外交部特派湖北交涉員胡朝宗着來京另候任用此令 
　　又令財政總長周自齊呈稱長沙關監督汪詒書呈請辭職汪詒書准免本官此令 
　　又令任命朱彭壽爲長沙關監督此令 
　　又令任命谷如墉署理粤海關監督此令 
　　又令任命花尚品爲騎兵第一旅旅長此令 
　　又令關國榮給予四等嘉禾章王文光給予五等嘉禾章此令 
　　又令易鍾琦給予六等文虎章張翼勝給予七等文虎章此令 
　　又令國史館館長王闓運呈請任命譚啓瑞陳嘉言駱成驤閻普通武爲纂修陳三立景瑗紀鉅維宋育仁林世燾陳慶慈湯用彬許郭起爲協修應照准此令 
　　又令署陝西巡按使宋聯奎保薦政務廳廳長人員呈請任命等語應准以周丕紳爲陝西政務廳廳長此令 
　　又令司法總長章宗祥呈請任命徐國桓爲直隸高等審判廳書記官長應照准此令 
　　又令財政總長周自齊呈稱鳳陽關蓾督王裕承辦理稅務毫無起色請免去本官等語應照准此令 
　　又令財政總長周自齊呈請任命陶鎔爲鳳陽關監督應照照此令 
　　又令財政總長周自齊呈請任命張師敦爲直隸銀行監理官應照准此令 
　　又令陸軍總長段祺瑞呈請將李督善黄海劉春如高崇信張永清崔海銘莊體乾均授爲陸軍三等軍需正應照准此令 
　　六月十四日大總統申令中國文化最古藝術尤精凡國家之所留貽社會之所珍護非第供考古之研究實關於國粹之保存乃聞近來多有將中國古物採運出口者似此紛紛售運漫無考查若不禁令重申何以遺傳永久嗣後關於中國事物之售運應如何區别種類嚴密稽查規定罰例之處着内務部會同悅務處分别核議呈候施行並由稅務處擬訂限制古物出口章程通飭各海關一體遵照至保存古物本係内務部職掌其京外商、民如有嗜利私售情事尤應嚴重取締並由各地方官實行禁止以防散佚而廣流傳此令 
　　又令據兼署甘肅都督張廣建電稱本月二日白匪撲犯伏羗該縣知事徐兆藩率團固守建威軍步隊管帶楊世培出城迎擊鏖戰一晝夜斃匪五百餘名奪獲槍械無算匪首白狼受傷餘匪向泰安逃竄等語此次匪犯伏羗該管帶楊世培督隊痛剿力挫變氛知事徐兆藩激勵民團嬰城固守均屬奮勇可嘉楊世培業經補授陸軍步兵中校着再加給三等文虎章徐兆藩着給予五等嘉禾章以示鼓勵其餘出力員弁查明請奬仍飭追勦餘匪尅期殄滅匪首白狼是否受傷逃逸併速確切查明具報此令 
　　又令據甘肅都督張廣建電稱籌辦涼州旗營生計已將條件議决並另給餉資遣涼州副都統吳建常暗肆阻撓希圖翻案請將吳建常另行調用涼州副都督一缺裁撤等語吳建常破壞涼旗生計實屬不顧大局應即將吳建常先行褫職由馬福祥派員押解至省交張廣建確查嚴辦涼州副都統一缺着卽裁撤此令 
[專電]  
　　北京電一說中比興業公司係陸徵祥在外發起與比使汲榮寳等有關現將約稿寄囘梁士詒頗參與徐國務卿則反對近外人指梁熊等爲輸入外資派徐爲反對輸入派然梁頗呼冤其部下謂絶對無此 
　　北京電各報駁斥朝日記者神田論中國財政之文神田復駁辨謂譯文多誤（一）決不能指中國財政爲樂觀非第二次借欵卽並瞬將到期之内外公債不能償且整理粤幣欵卽係哀願於五國團流用整頓鹽稅之借欵者（二）謂千五百餘萬元已悉充蘇浙皖鄂閩粤之解散軍隊費實不可信現在監督地位之某銀行代表卽謂此欵流用於二次革命戰費者甚明碍難遍加指摘故從寛不問按此所指代表明係小田切 
　　蘭州電白匪悍股仍在洮州一帶日内正在架橋築壘作負嵎之計其他小股紛紛向東北二方逃竄以牽制官軍共有一股向東竄者確已到陝境該處軍隊皆已開拔匪一到搶殺慘無人道張廣建聞此惡耗卽電中央痛論官軍匪之不力一切計劃俱成夢想云云 
　　西安電陸督辦駐紥西安日與張鳳翽籌劃匪方畧電飭各軍遵守但以事實之困難往往不能辦到陸督辦大爲不樂 
[特約路透電]  
　　北京電日本外交省宣布之公文曾述及京奉鐵路之朝陽支路該路在所謂日本勢力範圍之内而英國資本家所擬築造者也該路曾經日政府許可由中英鹟中築之而日本外交省今宣布此項公文顯係悞信無根據之消息其意若咎英國失信者然不無令人抱憾若鈎索文中詞旨則覺日本對於英國反有失信之象 
　　北京電兩星期前北京盛傳英國築造家謀得北京至熱河之鐵路合同路透電社曾向各方面調查知屬子虚如其他訪員亦曾欲得關於此事之確實消息則心於各要津得有相同之否認也 
　　北京電中比礦務公司一事發表後官中紛紛否認此舉顯在進行之中尚未經政府認可其抵押品與現在之各項權利相抵觸故該公司之前途必多周折且合同於抵押品一條措詞極爲含混其周折必致更甚　　北京電詹天佑已任爲粤川漢鐵路督辦葉恭綽兼任鐵路局長 
　　長沙電美國煤油大王洛基番納君所派來華調查醫務之桀特森博士抵長沙謁見都督旋於星期六日離此博士寓此之時曾討論醫科敎育辦法此舉將續求發達 
　　長沙電此問大水水已入城各街道可以行舟有深至十尺者 
　　長沙電李提摩太博士昨已抵此本星期將與各敎士開特别會議籌商建造新敎堂事 
　　廣州電新加坡各島華僑運柩三千四百具回粤埋葬當道恐有私藏軍火情事擬開棺查驗 
　　廣州電北京孔敎會書記陳煥章（譯音）抵此推廣孔敎會廣東孔敎會業已成立舉定敎育司李君爲會長實業司羅君爲副會長都督已撥地建造孔廟 
　　東京電外交省發出公文如下各報盛傳英國資本家已得南滿洲及東内蒙古之鐵路讓與權日本於該處佔有特别權利日本之竭力增進利用此項權利嘗通告各國各國知者無不尊重之日本現信各國中必無不經日本允可贊助本國資本家得有涉及日本經濟軍略利益之讓與權者一九一三年二月間中英公司欲得京奉鐵路支路讓與權嘗向日政府探詢意旨其長僅八十英里且爲英國資本一部分所築鐵路之支路故日政府允如所請惟曾請英政府聲明嗣後此線如須展長則須商諸日政府如用非英國之資本則日本應享同等之特權英亦准如所請 
　　東京電海軍納賄案今日開審覆述豫審之紀錄被告答辯請求之證人均經裁判官允可内有西門子公司之特倫克漢君浦萊君與商之律師曼克伊伏君該案已展期至六月二十九日復審 
[譯電]  
　　北京電總統府開蒙務會議漢蒙有名人員到者頗衆議决請清室勸庫倫活佛取消獨立並請現供職民國之前清官員勸清皇族返京政府自當優待之袁總統然後將派專員游說庫倫活佛承認加入民國之條件 
　　北京電庫倫活佛現與俄政府商訂借欵羅卜五十萬元 
　　北京電交通部各任現方更動似足爲政事堂改組之先兆如有此舉則可謂楊士琦黨戰勝梁士詒黨交通部鐵路局長一任已裁而設次長兩員孫寳琦久有出使英國之說如成事實則繼其任者似爲梁敦産周自齊大約將爲審計局長財政總長一任將屬周學熈袁總統前嘗促其回京 
　　北京電周馥已來京庽總統府抵京時袁總統之三公子曾迎於車站偕與入府 
　　北京電孫逸仙前在東京自稱擬赴巴黎兹據偵探局報告孫言不足信今已赴暹滇交界之處 
　　北京電熊希齡已展緩赴美 
　　漢口電聞有土匪進逼鄖陽及荆紫關駐老河口之官軍已於星期日晨間馳往鄖陽老河口因以空虚人民大震 
　　華盛頓電據政府宣稱巴拿馬運河定於一千九百十五年三月五日通航威爾遜總統將由華盛頓前往該處親自行禮該河通航之時威爾遜總統將率列國艦隊進至柯隆參與此禮之軍艦共有九國美國大西洋艦隊將全隊與會 
　　巴黎電里巴特君宣言謂法國之困難日見增加未來之政府必設法股之且謂維維亞里君將重行組織内閣維維亞里君已允組織内閣自任首相以曼西米君爲陸軍總長戈蒂爾君爲海軍總長洛蘭斯君爲司法總長 
　　巴黎電新内閣已開會議决請國會准募借欵英金三千六百萬磅大約將以四釐起息每百實收九十九前里巴特君之内閣擬發行三釐半起息之借欵每百實收九十二維維亞里君已允修改軍役制前内閣之失敗即因此制且聲言將提出議案規定訓練少年整頓後備隊各事俟國會通過此案後則政府始能提議滅輕軍費云 
　　柏林電俄政府議廢游歷國内外者須領護照之制 
　　雅典電他斯地亞報謂希臘與土耳其之戰爭恐不能免 
　　倫敦電希土兩國齟齬日甚兩國皆向卞地夫定購煤斤 
　　君士坦丁電希臘公使照會土改府令注意遇待土國之希臘僑民一事且謂如長此不變因而發生重大事務則希臘不負責任 
[公電]  
　　敎育部查詢敎育科職掌員額電各省巡按使鑒省道縣各官制業奉敎令公布貴署政務廳敎育科職掌如何分配員額規定若干請先電復道縣署内關於敎育之職掌員額請於額定後迅行彚報敎育部元印 
 
 

Page 3

 
 
要聞一 
[說鹽（六月十日）（遠生）]  
　　比來鹽務問題最爲複雜矣余因就鹽政署當局者詢其政策及進行情形並就一鹽政研究家詢其意見如左記者决不敢下一斷語蓋以我乃外行也 
　　此所謂鹽政當局者爲今日鹽政之實際上第一有權力人讀者想像其人可也 
　　（一）余問近日全國鹽商代表百餘人來京陳請反對改革蓋以將廢除引岸並剝奪其資格之故當局者亦實如是乎 
　　答當局政策並非主張廢除引岸乃係實行變通蓋引岸尚存惟區域須改以今日之引岸區域尚沿明朝萬歷年間之舊如何可用然若如外間所傳廢除引岸自由貿易則必全國交通一律發達幣制劃定以及一切改革條件均已具備而後可今日則尚非其時故今日執兩用中就其交通便易之地大加變通不致如今日拘守引岸以近鹽之地而食遠地價貴之鹽吃食貴鹽之百姓固大受影響而國家亦不便於貴鹽之上再加重稅令貴鹽益貴一變通間則鹽可賤而稅可增矣然卽此亦於今日之鹽商有所不便蓋如今日引岸之制運鹽者自場地出發時之百斤之鹽沿途或車載或擔荷用土法運送則可增爲百五十斤或數百斤蓋以便人羼加私鹽或加濕重也今若就交通便利之地改定引岸即一律用輪船火車無法羼加私重故爲不便又舊日鹽商特權雖不廢除但於其專賣區域亦須稍爲擴大如舊制幾於就一縣或一小區域中爲甲商專賣之地則乙商卽不得越雷池一步以至無知小民咫尺失錯即爲私商亦太窮屈故於變通引岸區域外更就一引岸中各商之專賣範圍更加改變此今日當局者之意思也然即此亦於舊商不便蓋彼等向日專賣于一隅者形同壟斷利於自私今則不然矣然若以上二種之反對則當局者認爲無法可以求全 
　　（二）余問現制既主就場徵稅則場地零碎星散之省如奉天至三千餘處山東二千九百幾十處長蘆最少亦六百幾十安能有如許征稅及緝私之官聞丁恩爲印度北方鹽務大臣時數里一屯每屯屯兵今中國亦有此意乎 
　　答既係就場徵稅則非將産場聚散爲整不可即於長蘆現行改革即製造專所專爲存鹽其名曰索凡製得之鹽均運存於索就索征稅以五十里爲一區域故五十里一索一區域之要害均置緝私其小場零碎者則廢去之緝私不多而稅亦集矣現各引岸雖未能一律但漸漸推行期求普及築索之費甚鉅然以係改革鹽務之費故債權者亦樂爲之 
（三）問以上所述與丁恩氏所主張之就場征稅及張謇氏之民製官收商運民買者異矣 
　　答今日中國鹽政有一要義卽不能概期各省一律求漸進於大同則可一蹴而幾則未敢云是丁恩氏亦並無提出鹽政計畫於五國銀行團之說蓋丁恩氏以顧問之資格（丁恩有稽核所長及鹽政署顧問二種資格）固得直接提出意見於本署也 
　　（四）今日鹽運使與稽核所實際上之權限如何 
答吾國舊日論及鹽務祗有鹽法而無鹽政鹽法卽收稅而已故以稽核所有征稅之權輙以全權已歸外人又彼以征稅故不免在場監視故尤以爲疑其實鹽政之事如監理或改革場産以及緝私其權仍在運司運司之所少於舊日者爲欵項出入不得自由於鹽政之權固舞牽掣即運司之任免財政部亦自有全權 
　　（四）聞今日有照章不必設稽核所而仍設置之地點否 
答此誠有之但其所職亦在欵項出入之事耳（以下語屬秘密不載 
　　（五）問今日有人謂鹽務已成海關制度且不求養成鹽政人才將益敗壞此語公承認否 
　　答鹽務决不能變爲海關卽（第一）鹽務分鹽稅及鹽政兩種今日鹽政固完全在本國人之手（第二）則管理鹽稅出入之稽核所其下亦有上級職司之華員經理不比海關僅有一海關鹽督形同虚設至鹽務人才决非學堂所能造就要在實驗今當局者最注重者爲場長即鹽大使是也此等擬用有知識之學生爲之令其得以覩聞鹽政上之實情磨練數年漸漸調入京署辦事然後出爲運司於此敭歷内外庶幾體用兼資耳 
　　（六問今所用人才如何） 
　　答用人最爲難事而今日鹽政尤有難者今如稽核人洋員之經理月薪七八百元不等而華經理則最多者月三百七十元外人每以薪水多寡定其人品格高下而今以中國之財政萬難令華洋一律此一難也又外人任用皆有合同年限而華員則身分之保障不及遠甚欲以此得高明之士則其制度固待變更耳 
[七問今日鹽稅實收如何]  
　　答月四百數十萬元除解五國團每月一百一十萬外吾國月可提用三百萬元 
[（八）問前清末年算計尚四百餘萬兩今收此數不得爲多矣]  
　　答革命後收入大壞今方漸復以後整頓自可逐加今之加收尚不得謂爲改革之功乃是國家漸漸統一稅欵漸漸解入中央之效（按此言與記者前日通信曰財界所斷定者相符）惟卽以今日論四川一省向例鹽稅每年至千萬以上雲南亦差略如之今此兩省尚不得自由改革也 
[（九）問今日鹽稅收解手續如何]  
　　答先由征稅之地將稅解入中國國家銀行（交通在内）國家銀行每半月或一月（記者記憶不清）一報即解外國銀行由外國銀行逕解中央中央交國家銀行以應交五國銀行團交與五國銀行其他則由國家提用故藉此中國國家銀行金融上未嘗不可稍稍活動也 
　　按此當局者所說極有價值於吾報其價舉安在卽第一可以表見有力者之心理第二則今日改革及反對改革者之實情亦少與外間所傳者異矣 
　　又某鹽政研究家評舊制近於專制張謇制近於君主立憲丁恩氏之說近於民主共和（其論甚長異日另記）然則今日當局者所行其爲何等制乎 
　　按鹽商代表等來京對於國務卿鹽政署上條陳謁見異常忙碌當局者大抵答以事關改革且有涉外關係無法俯如所請今此運動已漸消化矣（附記） 
[雜評一（無名）]  
　　世界無了局之事何謂無了局之事如人之病瘧然今日忽病明日忽愈後日忽又病至於終身無或已時之謂也今世界之犯此病者其一爲法國之内閣其二爲歐洲近東之戰禍其三爲中國之政府其四爲白狼之征勦法國之内閣忽組忽倒今則既倒而又組矣歐洲近東之虽事自巴爾幹列邦與土戰後又繼以列邦之互戰告和未久而土希之間戰機又復將起矣中國之政府自共和以後不知其幾易也迨政事堂改組後均以爲此同心一意之政府必將爲時較久也不意僅數日間而又有政事堂改組之說矣至於白狼之征勦則更可異幾經聚殲幾經兎脫而今則又在聚殲說後兎脫期中也嗚呼此不了之局能有一日了之否耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[審計院編制法案三讀通過矣]  
　　政府交議之咨文爲咨行事查中華民國約法第五十七條載國家歲出歲入之决算每年經審計院審定是審計院實爲監督財政最高機關民國肇興百端待理舊邦新造歲費滋繁賠欵借欵負荷綦重非有嚴重監督機關無以立財政之根原卽無以固國家之信用前當草創之初暫在財政部内設有審計處因陋就簡本不足久遠現值整理財政亟應遵照約法所定設立審計院以重監督惟吾國地廣事繁院長以資深望重之流爲統率全局之用若尋常事務仍宜仿照英制兼設副長以資臂助各省幅帽遼闊出納頻繁而原設之審計分處又嫌無當兹改爲駐省審計官以代分院凡此折衷損益之處均爲財政久遠之計所有審計院編制法草案十四條按照約法應由約法會議議决相應咨請貴會議查照迅議見復可也此咨約法會議 
　　提出草案之原文第一條審計院直隸於大總統掌國家歲入歲出之决算第二條審計院對於各官署職官於出納事項有違背法令或不正當之情事者須呈報於大總統第三條審計院對於豫算及財務行政事項得依其審計之經騐陳述意見於大總統第四條審計院置院長一人總理全院事務指揮監督所屬職員第五條審計院置副院長一人助理院長之職務第六條審計院置審計官十二人協審官十八人承長官之命分掌審計事務第七條審計院設三廳每廳以審計官四人恊審官六人組織之第八條審計院每廳置廳長一人由大總統於審計官中選擇任命之第九條審計院之審計官協審官須年滿三十歲任荐任以上行政職已滿三年著有成績者充之第十條審計官協審官非受刑法之宣告或懲戒之處分不得令其退職或减俸第十一條各省置審計官一人對於該省各官署職官於出納事項有違背法令或不正當之情事者須詳報於院長第十二條審計院置書記官六人承長官之命掌理文牘會計及一切庶務第十三條審計院置核算官二十四人承長官之命掌理核算事務第十四條本法自公布日施行 
　　三讀通過之條文據審計院編制法案審查報告書云審計院編制法案經本審查會迭次開會討論現已審查完竣除文字上修正無關宏恉者不附說明外餘均逐條詳附說明（所有說明各理由已詳昨十五日本報從略又其　改處均用）符號標出之以便對照敬候大會公决第一條審計院直隸於大總統（依審計法審定）國家歲出歲入之决算（審計法另定之） 
　　第二條審計院於每會計年度之終須以審計成績呈報於大總統（此條特加） 
　　第三條審計院對於各官署職官於出納事項有違背法令或不正常之情事者須呈報於大總統 
　　第四條審計院對於預算及財務行政事項得依其審計之經　陳述意冕於大總統 
　　第五條審計院置院長一人（由大總統特任）總理全院事務指揮監督所屬職員 
　　第六條審計院置副院長一人（由大總統簡任）佐理院長之職務 
　　第七條審計院置審計官（十五人）協審官（二十七人）由（院長呈請大總統任命）承長官之指揮分掌審計事務 
　　第八條審計院設三廳以審計官（三人以上）協審官（四人以上）組織之 
　　第九條審計院每廳置廳長一人由大總統於審計官中（簡任）之 
　　第十條審計院之審計官協審官須年滿三十歲以上具有左列資格之一者充之（一）任薦任以上行政職滿三年以上著有成績者（二）在專門以上學校習政治經濟之學三年以上畢業并任行政職滿一年以上者（此項物持加） 
　　第十一條審計官協審官非受刑法之宣告或懲戒之處分不得令其退職或減俸前項之懲戒以法律定之（此句特加） 
　　第十二條審計院對於各地方關於審計事項認爲有派員之必要時得（派遣審計官或協審官爲實地審查）（刪除駐外審計員添特派員往查）（派遣各地方之審計官或協審官）認該地方各官署職官於出納事項有違背法令或不正當之情事者須詳報於院長 
　　第十三條審計院置（書記長一人）由院長（呈請大總統任命）書記官（五人）由（院長委任）承長官之指揮掌理文牘會計庶務 
　　第十四條審計院置核算官（由院長委任）承長官之指揮掌理核算事務其（員額由大總統以命＝令定之） 
　　第十五條本法自公布日施行 
　　此爲初讀通過之審查報告書二讀三讀均一律通過云 
[八百萬鎊借欵之新談判]  
　　初八日八百萬磅借欵之談判謂爲繼續前次談判可謂爲新行提議亦無不可蓋是日所談判之借欵與前次所談判之第二大借欵性質範圍頗有出入故也兹爲述其原委如下 
　　八百萬磅之由來第二次大借欵議始於熊内閣時代承其議而與五國銀行團繼續磋商者則爲財政總長周自齊與徐恩元其欵額擬爲二千五百萬磅繼降爲一千五百萬元最近並擬將改良紙幣及收回紙幣亦從緩辦理則一千五百萬磅亦無所用之而八百萬磅借欵之議以起此八百萬磅所以專充償還短期借欵之用短期借欵之將到期者現據切實調查其數不過七千萬元八百萬磅計八千萬元以此償短期外債實有餘而無不足至政府之將改良幣制及收回紙幣二項從緩而專注意於短期外債之原因則以整理幣制政府確無確無把握未敢急切從事而收回紙幣則國中惡劣紙幣究有若干未有切實之調查其詳數未悉其數收回辦法尚待計議據此以觀　事確有從緩充分理由之存在而短期短欵則爲時期所限相遇而來有不得不償還之勢故八百萬磅借欵之議實以整理幣制收回紙幣之從緩償還短期短欵之務急雙方推挽旁敲側擊而來 
　　談判情形之所聞八日之會議銀行團方面照例爲五國代表我政府與議者爲財政周總長聞是日周總長首先向該代表等說明此次要求會議之主旨大致謂此項借欵定額甚鉅敝政府原擬將改革幣制之回紙幣及償還短期外債一切用欵包括在内但改革幣制問題關係重大進行方針一時殊難决定而收回紙幣一項全國數目究屬若干亦須詳爲調查除擇最紊亂省分先爲整理外其餘各省不妨逐漸辦理徐徐進步目前所最需欵孔亟急須借助者即償還短期外債一事是也統計此項外債約需欵七千餘萬元卽可敷用故擬請將欵額一項改爲八百萬磅以濟急需云云當時銀行代表答覆亦未置否惟以减少欵額一事該代表等不能自行主持須俟致電歐洲資本團本部得其復電是否同意然後再行繼續磋商云云 
　　條件内容之略紀借欵條件外間尚鮮有所聞惟聞關於利息一項銀行團要求五釐以上八釐以下則條件之苛酷可知抵押仍以鹽務餘欵據天津英文報記載則謂此次借欵實稱補助借欵所謂補助者所以補助第一次大借欵之不足其名稱頗新穎可喜 
　　附帶磋商之餘譚本月初八日談判於磋商八百萬磅外尚有一附帶的談判即日前報載粤省紙幣收回費由第一次大借欵所規定改良鹽政費二百萬磅項下撥充一百萬磅之談判是也周總長以磋商八百萬磅借欵之餘談判及此大概條件與前報紀載無甚出入當日政府向五國團商議時該團代表曾往詢丁恩氏之意見丁恩氏云改良鹽政固中國之急務惟以現在情形察之則暫時尚未能差手辦理當時善後借欵中存下此二百萬磅者乃歐洲資本家恐中國鹽稅收入不足以擔保是項借欵及償還利息之用是以力主改良今則中國鹽稅收入每月已達四百餘萬足以擔保該借欵有餘余意以爲先挪百萬磅與中政府餘欵留爲將來來改良鹽政之用亦無不可云云故五國團答覆政府承認挪用惟以一百萬磅爲限不得越此數並聞該團至今尚未交欵因中國與歐洲之匯兌爲單匯兌每次由歐洲匯來者不得過五萬磅蓋恐數目太多此問外國銀行一時無此現欵接應故各銀行現正在籌備中云 
[日本故公使山座靈柩出京之情形]  
　　日昨爲已故駐華公使山座圓次郎氏靈柩出京回國之期兹將當日出京情形詳誌如左 
　　移靈下午四鐘數分日本儀仗隊之二個中隊整列於日本使館庭前至四點三十分公使靈柩始移在靈車之上四時四十分該儀仗隊由藤田隊長指揮吹奏喇叭此時公使夫人及小幡代理公使以下各員均在靈車之側起立以表敬意軍隊行禮既畢公使夫人小幡代理公使均升坐馬車其餘各員亦相繼登車 
　　儀仗先時使館門前已排列各國駐屯軍一小隊及中國儀仗隊六百名及軍樂隊一隊其次序則荷俄美法義德英中在使館門前以北路側按次列隊靈車進至豫定地點日本儀仗隊隊長則向前面之中國儀仗隊傳告進行於是中國儀仗隊六百名由軍樂隊吹奏哀樂開始進行 
　　迎柩是日總統代表施肇基黎副總統代表林長民駐京各國公使及夫人並段祺瑞劉冠雄孫寳琦周自齊湯化龍章宗祥熊希齡汪大爕梁啓超曹汝箖梁善濟吳炳湘湯叡沈府尹蕭中將王天縱諸公及中西多數名士一律在月台迎接靈柩 
　　登車靈柩入於花車日本軍艦二個中隊及中西各國軍隊均整列於月台秩序井然時近六點行將開車小幡代理公使即導公使夫人對於總統及副總統代表並各國公使及夫人中西各國鉅公周旋鳴謝然後乘坐花車中外人士均脫帽埀頭肅然送行 
　　護送此日隨從靈柩護送到秦皇島者有日本公使館員及日軍軍官士卒數名並中國政府所派之外交部官吏及拱衞軍四十名此外尚有日本各種團體代表數十名 
[國務卿代見縣知事紀聞]  
　　代見之情形内務部布告原定十二日午後一時由國務卿代見十二鐘後即有至者門前設有簽到簿簽到後由執事員授以訓詞禮輩導入一室（此室共三班）休憇是日考取及免考知事共約四百員免考另列兩班考取者共分二十班每班十七或十八人候至二鐘除執事員按名點視數次始挨次引入禮堂奇數立左偶數立右良久班次整齊徐相國出衆行禮相國致訓詞原訓詞甚長相國又反覆引伸故至三鐘餘始畢衆鞠躬出巳四鐘是日天氣甚熱衆著禮服擁擠一堂罔不揮汗嘘氣云 
　　禮節之次第原定代見知事禮節單列後一傳見各員親帶名片到衞兵所由衞兵帶到簽名處一到簽名處簽名并領訓詞及排印名單一傳見各員按照排印名單由帶班員帶入本班坐次各依名次列坐一傳見各員陸續坐定後由帶班員查點員數畫到一每次兩班由帶班員依照班次先後帶入禮堂一入禮堂後由帶班各員按照圖式整理班次依序排列一班次整理後由執事員入請國務卿蒞臨一國務卿出臨禮堂贊禮員贊禮謁見各員各行三鞠躬禮一謁見各員端立恭聆國務卿訓詞一國務卿訓詞畢贊禮員贊禮謁見各員再行一鞠躬禮一行禮畢端立候國務卿入憇室由帶班員依序帶出 
　　相國之訓詞本届知事試騐既竣試騐及格及審查免試各員例應請覲鄙人奉令代見因得與諸君覿晤一堂共傾捆曲誠幸事也余聞之國所與立貴有良政治施行良政治而實致諸吾民則賴有良有司昔侯官林文忠公有言作吏當自牧令始誠以牧令一官與民切近造福較易見過亦易一言動之細而民被其澤一舉措之微而民受其忠非可苟焉已也故自個人言之爲牧令而能從容盡職則上而領方州膺疆寄咸措之裕如矣自國家言之牧令能得其人則積縣爲省積省爲國治化蒸蒸有不期而自致者矣余歷官京外幾三十年顧未嘗一日任牧令之事然行部所及潛心考鏡於地方吏治亦尚能略窺大要比年以來仕途猥雜吏事不振平居衡論　焉傷之幸大總統深知吏治民生關係綦鉅特命内務部調集新舊知事嚴格考騐拔十得五以有諸君此後之國利民福咸視諸君之作用爲轉移而親民之官凡百設施悉關民瘼其最扼要者一言以蔽之曰愛民能愛民者余敬之重之尤望諸君能知自敬自重而求所以無負此官無負斯民者其道維何仍不外大總統前次覲見知事訓詞古賢相傳之矩矱曰清曰愼曰勤三字而已政無論大小法無論新舊苟無此三字以爲主宰無法不獘無政能行且大總統所頒訓詞於吏治之得失民生之利病洞見癥結抉發靡遺諸君誠能日手一編服膺勿失爲治之道不外是矣雖然予對於未來之各知事既懷無窮之望斯對於諸君不能無責善之言敢掬胸臆爲諸君述之一曰崇實昔之爲牧令者往往視官若傳舍飾張治具不求歸宿成績報告專務虚飾但求動聽於上未嘗屬目於下患作而官已遷怨叢而責不負今者共和宣布咸與維新非從前拘文牽字上下相蒙者可比宜剗除秕習力求實際一切設施務以國家與人民爲前提勿沾沾一官患得患失轉以叢過二曰耐苦昔之官吏養尊處優服御玩好輙求美備公帑私藏不分界限揮霍既巨馴致虧累今則所謂官吏者爲國服務焉而已無權利之可言也無體制之可炫也是宜儉以律己峻以御下驕奢淫佚引爲大戒三曰平情己之所見不盡是也勿膠執而廻護人之所見亦不盡是也勿輕聽而妄動權衡得失在得其平如鑑如衡朗然洞澈以此處事何事不行以此折獄何獄不允否則己見誤之近習蔽之未有不僨事者也四日無擾曩者新政盛行成績罕覩而民轉苦其不便者無他戾於俗也今當搏已散之人心使之固息浮動之澆風使之靜其所以固之靜之者亦不外古賢治譜曰聽訟曰捕盜曰講農業曰勤下鄕數事而巳數者於民生利害最切順之則謳誦興違之則怨咨作矣抑又聞之先哲有言爲政莫如猛又曰治亂國用重典近來法紀蕩弛暴民横行非除莠無以安良非峻法無以警頑故適用於今日之國情者尤莫如嚴之一字然嚴字最難識别不用之於撫字敎導而用之於横徵苛歛則爲暴不用之於豪强痞棍而用之於鄕儒文人則爲刻要在以愷悌之心施峻肅之治孟子所謂以不忍人之心行不忍人之政斯爲得之此又矯勵末俗之作用不能不爲諸君正告者也總之共和政體國本在民諸君既有牧民之責卽當以愛民爲心在上者對於人民果能如父兄之愛其子弟在下者對於長吏自必如手足之捍其頭目循是行之而民不率敎者未之有也長吏盡職人民率敎而國不治者亦未之有也雖然民俗之偷由於官邪而官方之不飭由於道德隳落者半由於顧忌利害者亦半吏不盡職咎誠在吏使吏有所顧忌而不能盡其職則在上之長官實負其責今大總統勤求民隱知人善任余以薄德忝與贊襄當與諸君開誠布公共相策勵綜核名實刷新政治行政衷於利國用人期於宜民以此標準淬勵進行輔世長民豈遂無術諸君考騐及格大都皆學問優美經驗宏富兹各本平日所究心有得者出以臨民治具之張旦夕可望余雖不敏與有榮焉竊願諸君共體斯意也 
[漢商債務與司法之關係]  
　　理債章程將宣布漢口各帮理債處通告商界略云兵燹後債權債務遷延不能解决以致訟案迭出市面震動本處特呈請司法部令飭湖北審判廳關於兵燹損失債務案件暫緩判决俟公議辦法辦理現巳由行政公署令飭鄂東觀察使會同漢口總商會妥議章程嗣觀察使因公赴沔故所議章程尚未宣布本處迭請商會先將草案抄示公同研究奈商會恐有爭執不肯抄閱本處仍擬呈請觀察使秉公核議務期兩得其平但此項章程宣布之期當亦不遠凡我各幫目應早爲籌備以便將來一致履行幸勿觀望再釀爭訟 
　　催設商事公斷處漢口自革命後商事訴訟日益加多每有經年不能判决者現商界以司法工商兩部已會訂商事公斷處章程各埠多已設立漢口尚未提議組織近來理債辦法已將解决將來分年分等爭議必多訟事尤繁特由理債處商請總商會迅速遵章組設以補法院之不逮現商會總協理已籌議經費及選舉職員辦法不日當可成立矣 
地方通信 
[湖北]  
　　劉榖孫復願出山前清甘肅藩司劉榖孫自光復後即行告病歸隱兹因袁總統敦促入都復肯出山前日由安徽原籍乘輪來鄂謁見當道段都督吕巡按以與有鄕誼關係特公讌之於抱冰堂聞劉君到京後可望得邊疆要差云 
　　劉鼎年請還祠基鄂垣花園山有地一方曩由張南皮建設吳文節公專祠兹有劉鼎年者謂該山地乃其産業原擬建造學校經南皮商借以十年爲期詎借後竟建吳公祠迨要求發還則云年限未滿現在已逾十年特請巡按使發還俾得改建學校作育人才等語吕巡按使以既屬借貸性質斷無建祠之舉且所稱係其産業並未呈出確實證據故批駁不准 
[安慶]  
　　馬月樵之下場帮匪馬月樵前因姦佔皖城大二郎巷鴻陞棧母女二人並佔其財産自爲棧主嗣復代黨人暗探消息聯絡黨羽至上月間經探訪局查悉派員在樂羣茶園拿獲屢次提訊始則不認繼因提同調查員與之面質始俯首無言至本月初五日鴻陞棧内又有發見炸藥情事當經警察檢查搜獲証據復由探訪局提審窮究炸藥之來源及預備將來之用法據供炸藥係温亞魂由上海帶來用洋鐵長盒裝成共有兩盒已經私藏數月預備暗殺當道之用此次發見定是棧中人因我被拿恐有再行搜查之事故將炸藥私藏墻内希圖滅跡夫役不愼誤觸暴發所致并供出同帮查玉隆張子元張學義張老四范大狗兒馬祥和馬繼增等係由馬玉山指使常在該棧秘密謀事云云隨提訊該棧茶房王漢臣所供相符當即呈奉都督令開該犯馬月樵以著名帮匪結黨謀亂已屬法無可逭復敢私藏炸藥冀圖暗殺尤爲罪在不赦著照軍法立處死刑等因探訪局王局長奉令後即通飭嚴緝所供各犯務獲究辦並遵照批令於十二號提騐馬月樵正身綁赴北門外立予鎗斃并於刑場張帖罪狀俾衆週知 
　　李巡按使將帶皖軍赴粤新任廣東巡按使李斐君君以此次赴粤須招家鄕衞兵三連以資護衞業已派員前往合肥招齊日前過皖會晤倪督道及皖省財政困難情形有將皖軍第一團一營解散之說惟該營長沈佐伯駐紥省垣頗爲得力兵士亦多幹練未可一旦廢棄因商請李巡按帶往粤省以充衞隊李巡按使業已承允昨日起節往蕪擬勾留數日卽往滬換輪赴粤履新至沈營各官兵須俟旅費餉項發下再行首途云 
 
 

Page 7

 
 
[南京]  
　　馮都督將次北上馮都督連日辦理公務每晨八時起至夜深始得休息因迭接中央來電以軍區問題亟待面商赴京之期不能再緩現正布置一切關於蘇州鎭守使裁併及揚州軍隊改編諸事宜均已就緒大約數日内即可定行期韓巡按使久擬入都現雖將公署組完備因馮都督日内北上未能同時離寧故入覲之期又須展緩 
　　捕獲大刀會匪近來淮徐交界之區出有大刀會匪布散謡言引人入會經蔣　軍使通令飭拿近日以來計經軍隊拿獲者有二十餘人之多業已斬决七名鎗斃數名矣 
　　鐵路公報將出現滬寗鐵路總辦鍾文耀君兼轄楓滬甬嘉兩線路務近因滬寗與滬楓接軌路線延長車務可期發達爰創辦鐵路公報月出一册專載寗浙兩路業務狀况當經黏章呈請北京路政局准予立案該局以鍾君所呈章程係援九廣成例自屬可行已令行該總辦妥爲辦理矣 
[蘇州]  
　　比賽水龍之興高彩烈蘇垣救火縣合會循例於舊曆五月二十日召集城廂内外各社水龍至北寺校場内賽演是日聯合會副會長鄒毛二君及各職員先後蒞止齊集演武廳各處龍社義務督龍員等皆率同水龍紛紛到來計共有水龍四十餘座警廳消防隊長亦督隊而來孫廳長派代表到場監視下午三時指揮員發令開演各水龍均以三排水演畢而散是日各龍中以青家坊火神廟之老龍（該龍俗稱爲龍王其身最鉅）水頭最高而潔福惠保康柳衙數龍水力亦甚高而且潔其餘則皆不相上下當由聯合會每龍各贈紅綢一塊以示優奬是日往觀者頗衆約有萬餘人内中婦女占有三成且有婦女乘籐橋往觀者迨散出時擁擠不堪校場中多水塘又有青草一時不及看清而傾跌入塘者不知凡幾有一人竟至跌傷腿足一小孩跌悶水中幸有人立刻扶起尚不至有性命之虞云 
　　閶門竊案類誌蘇垣閶門聚龍橋潘恒昌被竊金銀飾物值價甚鉅當報警廳派偵探隊緝獲積賊許阿五一名又在無錫獲賊王阿三並起獲原贓銀飾數件解隊由課員潘福昌隊長潘秀卿訊據許阿五供與事主潘恒昌是結拜弟兄深悉其家有錢故糾同王阿三前往偷竊現已解送司法科訊辦又閶門曹家巷嚴姓家失竊首飾匣一只内貯大眞珠數十粒金飾約三兩餘卽報警廳查勘毫無痕跡現經偵探隊查得該事主對門小鰻鯉家出久之人甚雜形迹可疑昨已派探前往小鰻鯉家偵查將戴永林生瘡和　卵毛阿松三人拘廳訊究 
[松江]  
　　追悼會誌盛夏　蕖君今之熱心家也英年逝世社會惜之本月十號學商兩界開會追悼輓聯誄詞多至三四百件男女賓到者亦無慮數十百人下午一鐘先由發起人雷繼興君報告開會詞次行揭幕禮全體鞠躬次清華校生曁孤貧兒院生唱悼歌廖味蓉君獻花吳伯庚君誦祭文李東英女士誦誄詞陸規亮雷繼興毛之伋楊至文諸君以次演說是日來賓預備演說者甚多因司儀已唱家屬謝詞遂皆不及發表又以日光太烈不能攝影未免遺憾云 
　　同族竊軍涉訟忠信弄口沈姓家因呈騐契稅將所有田單檢出詎爲族人沈惟勤之子竊去潛向知事署呈軍請驗並請自行征租沈姓聞之亟向縣署聲辯親族亦競抱不平聯名禀訴 
　　軍人擲擊火車前日有一軍士因在東車站搭事不及向車上擲石車長到滬後報告營業所長函知松鎭守署楊使閱函震怒立飭嚴查懲治 
[雜評二（步陶）]  
　　不著一字之大會審計院編制法案巳三讀通過其每次討論情形尚未盡詳而結果則固與初讀之審查報告書無甚出入據初讀所聞議員無一發言而全案卽巳通過豈眞審查精當無一字商榷之餘地耶何討論者之金玉爾音乃爾也二讀三讀聞於一日行之不知其時亦有一人發言否靜坐三五分鐘報告書朗讀一過遂爾大功告成誠矣哉其無負於讀會之一讀字矣 
　　代見知事之訓詞徐國務卿以崇實耐苦平情無擾八字屬望於代見之新知事而主旨一歸於愛民詞意固未嘗不懇摯動人也然而舊官僚之習尚日事提倡虚禮繁文逐漸恢復凡處此旋渦之中者實於何崇苦於何岸環顧吾宇又復荆棘滿地欺詐成風區區一白狼而成年累月平定無期雖日日言平情日日言無擾吾民之火熱水深果有以稍從末减乎言之匪難行之維艱我願訓勉縣知事者之還以自勉焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歸併警廳手續之會議]  
　　閘北警察分廳徐廳長國樑前日接江蘇韓巡按使電轉大總統令任命爲淞滬警察廳廳長將南北兩分廳歸併各情已記昨報兹悉歸併問題定七月一日起實行徐君奉電後於前晚傳集各科科長科員在廳會議並定於昨晚乘坐火車赴甯面謁巡按使將所議歸併手續呈請指示云 
[吳淞又有謡言]  
　　上海鄭鎭守使聞吳淞地方近又發生黨人擬圖攻擊之謡言該處爲華洋兵商各輪來往之咽㗋防守最關緊要故於前日令飭第四師所轄之第八旅十五團團長吳長植將該口炮臺愼加防禦並令督同駐淞之第一第三兩營劉王二營長晝夜撥巡一面令水警第一廳温幹臣迅飭所部外海各師船嚴密游巡凡有形跡可疑之船必須詳細搜查以防倫運軍械而資保護 
[法租界炸彈案之改判]  
　　上月二十四號法新租界敏體尼蔭路弄中一號門牌内炸彈爆烈由探捕拘獲劉鐵等九人解送法公堂經中西讞員會判劉鐵解送内地懲辦劉達生等五人分别罰洋開釋張秋白方性貞方孝貞交捕房帶回拍照逐出租界等情迭誌前報兹悉法總領事甘世東君察核案情除劉鐵等六人照斷辦理外以張秋白等三人僅判逐出租界恐其復來仍有擾害租界治安情事故改判將張秋白方性貞方孝貞等逐出中國押登郵船驅往外洋以免後患 
[惡偵探重行定罪紀聞]  
　　鎭守使署巳革偵探余昇卽余祖勳勾通偵探邵玉書誣害陳仁琅君一案曾經鎭守使署軍法處訊明將余革探拘留三月邵則從寛免究既又經總商會及陳君同鄕電請中央政府飭將余邵一併重懲以服人心政府以此等惡探須嚴加取締飭由鄭鎭守使令飭軍法官重行研訊聞擬判余拘禁九年邵則斥革現已電禀中央請示一俟奉到回電卽實行判决云 
[蘇省出品展覽會紀事（十）（五）]  
　　江蘇籌備巴拿馬賽會出品展覽會昨因天雨連綿故赴會游覽者極形寥落會場各商店鎭日空閑幾同停頓兹將昨日會中情形調查列後 
　　延長展覽期間之請求廣西省出品附於蘇省協會展覽前經該省報告出品已起運在途定於十八日抵滬日昨該會主在又接北京事務局來函以廣西賽品現據該省協會辦事員湯丙南來電出品運滬沿途躭延恐十八日未能運到囑即延長展覽期間云云現該會主任擬視廣西出品到會之遲速再定延長日　云 
　　評議長尚難推舉各縣選送評議員擬定章程原定六月十四日以前一律到會於十五日開會公推評議部長並各就所知認定門類從事審查昨日爲擬定開會之期因各縣選送評議員現已到會者不過十餘縣人數未齊致難依限舉行現已分催未到各縣從速選送一俟到齊即行開會公推 
　　推定評議員之報告各縣評議員除巳到會不列外現悉江寗縣敎育會推定張書屏商會推定吕潤章農會推定朱積祺丹　　敎育會推定吕瀋商會推定郭鑑清農會推定朱寳楨鹽城縣　　會推定吳紹仲商會推定成鐵臣農會推定阮聽鍾奉賢縣敎育　推定曹雋商會推定何曾鑒農會推定戴壽樟昨均報告到會不日卽可來滬 
　　送還軍樂隊會場軍樂前經該會主任向江寗警察廳借用軍樂隊二十二名原定半月爲期今已期滿該會主任本擬於昨日上午由滬寗快車送該隊士等返寗嗣因趕辦不及准予今日早車遄返 
[核定陸軍遣撫調查所簡章]  
　　陸軍遣撫調查所實行組織成立已誌昨報兹由該所所長杜朱諸君擬訂簡章十條呈請江蘇馮都督韓巡按使核定特將前五條先行錄下 
　　陸軍遣撫調查所簡章一凡去秋亂事以致流落外省及本籍軍官各佐無論現役及屬官均在遣撫之列得逕自報名聽候遣撫其在去秋倡亂獨立時所充之官佐倘願誠心悔過亦准覓保報名給資遣送回籍惟此項人員如在租界置有産業或已改别項營業及有他故不能受遣撫回籍者應將事由住址詳細報名调喳所二應撫人員來所報名時須帶同委托或各項証據核明後即按名發給詳細履歷表一紙令其照式塡寫再由調查員調查屬實隨時示期派員遣送遣送時須照相片兩張一張留滬一送原籍三受撫人員回籍者集有十五名以上應即派員遣送回籍一面由所報明都督巡按使將受撫者令飭各原籍地方官實行保護該受撫人員查係在籍賢良純正　令報請錄用至外省應請咨明該省長官轉飭各該地方官照本條上項辦理以示優異四受撫人員中有原籍彼省寄籍此省家室又在此省不願仍回原籍者亦可派員遣送此省一面由所報名一面仍請都督巡按使查照本章上項令行原籍寄籍各地方官備查具報五報名受撫後按名發給證書聽候派員遣送回籍視路程之遠近於遣送之日酌給川資須扣去車船票代價發給車船票 
[三中將並駕齊驅]  
　　陸軍遣撫調查所開辦一節已紀昨報兹悉所長三人係由馮都督韓巡按使委杜淮川朱先志章駕時三中將來滬辦理三人職權相侔並無正副所長名稱昨報所載係屬傳聞之誤 
[南北接通電車之進行]  
　　南市華商電車與法租界電車接軌通車一事兩界公司本定昨日在法租界十六舖橋北會勘設軌路綫適值天雨不及從事聞俟天晴勘視後開工設軌約一星期後卽可彼此通車云 
[滙理銀行遷居新屋]  
　　不方匯理銀行本在法界近在外白渡橋橋南華安人壽保險公司隔壁建築新屋落成之後十三日午刻行開幕禮已略誌本報兹悉是日行開幕禮畢賓客退出之後行員即將一切用具均自舊屋遷入新屋故自昨日星期一爲始即在新屋營業云 
[關於遷建房屋之批詞]  
　　上海工巡捐總局長批慶雲銀樓房主蔡念修等禀云禀悉水關橋至長生橋一帶北面街房遷建浜基俾小東門大街放寛改築馬路一事經本總局一再邀集該處房主舖客反復開導幾至舌敝唇焦現據房主代表張燕賓等函稱市面凋敝請從緩實行等情前來業經詳細駁復飭令邀集各該主客妥速協商損失如何彌補手續如何準備於五日内解决禀候察奪以便尅期實行該房主等所陳各節與本總局所擬辦法大致正復相同候即抄錄原禀發交該代表等參酌辦理可也 
[海軍部次長南下]  
　　駐滬海軍代理總司令林君前日接得京電謂海軍部次長李君和現奉總統令飭南下調查海軍各艦及鄂省是否應設海軍司令部等事兹已搭乘火車將蒞漢口等語故林代總司令昨日派委毛副官前往漢口迎迓李次長來滬 
[肇和艦派往北洋]  
　　海軍肇和兵艦由閩省起程於前日抵滬昨聞林代總司令飭令該艦開往北洋遊巡海島 
[西砲台置砲駐兵]  
　　上海鄭鎭守使以製造局後面之西炮臺地甚荒僻副近浦灘且與滬杭鐵路銜接向無軍隊駐防殊非愼重之道故於昨日飭令砲廠檢擡十二磅快炮二尊安設於西砲臺泥墩之上並派兵士一排駐防該處藉資保護 
[通俗宣講社開會誌盛]  
　　通俗宣講社於十四日午後二時假座南市貧民半日學校開三周年紀念大會並舉行第五十期宣講是日天雖隂雨到省非常擁擠學校如貧民知新敏明育材育德育新公餘通俗等校皆由敎師率領觀覽其他如各支　各區宣講所各團體以及他校學生男女來賓約共六百餘人兹將是日開會情形詳誌於左（一）振鈴入座（二）奏開會歌（三）發起人顧翕周王立才袁頌豐三君報告三年之社史並由王君演講三國小說（四）奏社歌（五）公忠演說會代表戈朋雲君宣講平等之解釋惜隂公會代表周被蒼君宣講今日國民宜注意家庭敎育以免誤入歧途養成良好之國民不吸捲烟會代表王志公君宣講戒吸捲烟以免利源外溢學商公會代表傅佐衡君宣講爲人禮節之必要少年宣講團代表汪龍超君宣講西國社會故事公餘學社代表單貽孫君宣講社會敎育爲增進國民之常識輔助國家之鞏固江境支社代表錢福渠君及來賓楊蔭元君宣講人民與法律之關係閘北支社代表陳志渭君宣講規則爲維持秩序之要素（六）奏紀念歌（七）講員顧旭侯君宣講欲謀挽回利權須先鼓吹改良工藝競爭商業方可即今吾國各省籌備巴拿馬賽會出品之良否關於吾國之榮辱甚大孔孟正學會代表梁天柱君宣講開通民智爲今日之要務講員俞元爵葛雲韶二君宣講人有恒心事必竟成（八）公餘學社奏慶祝歌（九）顧旭侯俞元爵傅佐衡袁頌豐四君演改良私塾之餘興（十）奏答謝歌振鈴贈品散會聞該社刻因預備周刋頗形忙碌且擬暑假數期一俟秋日再行開講云 
[私帶洋烟之懲罰]  
　　住在滬城喬家栅爲茶担夥之李阿榮前夜行至大東門内火神廟旁爲守望巡警攔阻搜檢抄獲洋烟一盒解送一區三分署轉送司法科移解地方廳經檢察官預審起訴在案昨開簡易庭由推檢官訊供之下以其私帶洋烟罪已成立判罰洋十元無洋改押十天以儆 
[女伶不認未婚夫]  
　　滬南十六舖妙舞臺係男女班合演每逢星期日加演日戲前日四點餘鐘女伶劉桂林唱演畢回進後檯突有陳梅軒與俞伯金虞菊生等跟進調謔當田值檯人嚴仲文陸國　郎濟清等阻止不服竟致用武擊毁茶壺茶杯後即鳴警拘至第一區警察署詰據陳供蘇州人在福州路開設幽雅旅館與劉伶自幼訂婚今向劉伶阻止唱戲並無别情署長令人詰之劉伶則不認其事姑着交保賠償損失 
[萬國樑不准交保]  
　　前在閘北私立萬民商會又在江浙一帶私立墾荒團自稱團長之萬國樑經蘇省長通令緝拿嗣由上海地方汪檢察長訪悉萬匿跡江寗當飭法警拘案預審起訴候判在案兹據萬國樑在押具訴請求交保出外治病袁審判長得禀後查得萬所犯各案情節較重所請交保實難照准前日已將禀批斥矣 
[王龍榮不顧髮妻]  
　　駕船爲業之王龍榮家住南市南碼頭娶髮妾楊氏後近又與寡婦張囡囡姘識賃居閘北龔家宅地方將髮妻棄置不顧前日楊氏因家用不繼尋至姘婦處吵閙詎王帮同姘婦將妻兇毆當被二區二分署崗巡查見一併拘獲昨解警廳司法科押候訊究 
[盜匪搶刦未成]  
　　本邑西南鄕長橋迤南之華涇等處地近浦灘時有匪徒搶刦鄕民情事以故各鄕民咸有戒心均經預爲防護舊曆本月二十日夜又有匪徒十餘名駕一小舟由浦邊上岸持械擁至華涇附近某鄕人家行刦該鄕民立時鳴鑼號召衆鄕民出爲抵禦各匪知事不妙始向北逃逸 
[冒警攫洋]  
　　向爲排字之張長鑫於前晚十一點時由友人家餘酒回家行至大東門内麫筋弄口忽來口操北音形似巡警之甲乙丙三人將張軋住堅欲搜檢身畔張以身上並無違禁之物聽其搜查甲等搜索良久别無所得乃將其衣袋中大洋一元小洋五角銅元七枚取之而去張明知若　冐警擾民向之索討不料甲等袖出手鎗一支向張作開擊之狀張見而大駭不敢與較任其取洋而逸 
[會緝鹽梟]  
　　川沙沿灘地方本爲産鹽之區每有鹽梟結黨販私用舟裝載分往各處銷售近聞該梟等運至上海西南鄕與松江縣交界之曹家橋地方公然出售各鹽販又轉運至諸翟鎭馬橋等處售賣兹爲上海縣洪知事訪悉以該鹽梟等膽敢結帮販私實屬膽大妄爲爰特函商松江縣知事飭派軍　會同查拿 
[函送盜犯口供]  
　刧滬北顏王氏等五家案内之盜犯商樟清邢永標張根順等三名解送鎭守使署後因翻供不認由鎭守使函致公共捕房代理總巡張君飭原辦此案之包探李星福到署指証在案兹悉張總巡以商樟清與邢永標二犯自緝獲後先在捕房承認搶刦繼在公廨堂訊亦認搶不諱今既翻供應將捕房與公廨所訊口供再行照抄一份於昨日函送鄭鎭守使查核 
[不認攫洋]  
　　靶子路某烟紙店學徒吳松成控孫賢章在百頓路攫洋一百元逃逸等情昨晨由探將孫拘解公共公堂候訊吳偕店主孫雲生上堂禀明前情請究訊之被告供不承認並稱伊兄孫賢昌在湖州開設店舖身家清白實遭悞指等語中西官判押候移傳其兄到案証明再核 
[協拿福康祥刦盜之同黨]  
　　劇盜余三龍糾黨持械夥刦法租界福康祥烟土號現洋拒傷號夥並沿途開鎗擊斃探夥蹺脚永泉及東源海味行出店李士興同興木作小主胡阿泉等當經探捕將余盜及其同黨周正一郁新中等拘獲迭經英法公廨訊實判余盜解送鎭守使署鎗斃周等分别押辦在案兹悉余盜有同黨多人未獲故余尚未經移解現押總巡捕房昨經匯四捕房探目楊掌生偵悉余之同黨朱大憲子與王六兩人匿居閘北華界均濟里第五弄第三家故特禀捕頭轉禀張代總巡帶同余盜偕華探嚴桂金西探祁文司報請一區警署派警協往將朱王兩人緝獲當即帶至總巡捕房奉飭押候訊核 
[控竊不實]  
　　法租界菜市街居人劉金前控衣服麗都之盛澤人張士卿竊取值洋二十餘元之錫燭台質洋化用等情昨由捕房將張拘解公共公堂請究原告偕法捕房包探投訴前情聲請移歸法公堂訊辦訊之張供實因劉妾逃匿後劉托其找尋數天無着向劉借洋一再推托故與商明將錫燭台質洋三元且其傭婦亦在場等語孫襄讞商之英領哲君以原告所控不實惟張不應擅行付質着償還原告當本開釋 
[失洋無憑]  
　　羅鳳弟陳錦標前投法公堂控稱同寓人和棧内前日兌得爛板洋一百八十四元藏在枕頭箱内出外時房門鎖匙交與茶房朱祥生回棧檢點洋均失去請向棧主竺保甫追究經公堂傳訊不認判查明核奪在案今又覆訊竺供棧中向章寓客携貴重物件及洋銀等項須交明賬房如有遺失棧主擔任賠償今羅等並未交明是否失洋不得而知商人不任其咎判失洋無憑將案註銷 
[張紹雲積勞逝世]  
　　前辦海軍飛霆兵輪總管輪張紹雲君自去年由陸軍部調任上海製造局機器總管以來勤於職務積勞成病遽於昨日（昨十五號）子時逝世業由督辦鄭汝成君電報陸軍部查照一面電致京師大學堂張君之大公子令其迅速回滬奔喪 
[篾作店學徒被毆身死]  
　　住居閘北六十間第六百九十號門牌紹興人朱阿有現年十八歲在某篾作店爲學徒日前與住居對門之江北婦人口角被該婦之夫染匠名大榮者將阿有胸前猛毆兩拳以致受傷吐血翌日由阿有之母投報一區警署因大榮已經逃逸着自行醫治聽候緝辦在案詎阿有醫治無效延至前日身死其母因家貧無力故未報官請騐昨已草草收殮矣 
[火車撞傷木匠]  
　　木匠某甲家居横浜橋南首姚家頭地方昨晨七句餘鐘由家出外行經鐵路軌道適遇淞滬火車駛過一時避讓不及致遭撞跌受傷甚重當由該處巡警查見歸區報告該署員飭送虹口同二醫院療治 
[旅滬大埔同鄕會之紀念會]  
　　大埔旅滬同鄕會自去歲成立以來已届周年日前在該會事務所開周年紀念會到者二百餘人首由正副會長何君士果楊君虎臣宣告成立紀念并研求商務進行次由基金監楊君富臣報告收支次由藍君燕棠等演說鄕情歡洽秩序井然次復推舉各職員由衆公議仍推何君士果爲正會長楊君虎臣以事冗力辭衆復推藍君護臣爲副會長楊君英初爲基金監萁其餘會計庶務審計評議各員則公推藍君雲臺羅君德卿黄君德書等襄任義務云 
[汽車夫仍須罰洋]  
　　法捕房解汽車夫徐和尚至法公堂禀稱徐駕車不愼行經法新租界損倒男孩林功炳當被徐乘隙逸去今始查明解請訊辦徐供與林之師傅張如興相識當日給傷費洋兩元故未投到捕房張稱林實商人之學徒當時被撞後略受皮傷今已痊愈求請免辦聶讞員判罰洋五元充公 
[華捕截獲拐匪]  
　　江北人劉裕東前日在滬南陸家浜誘拐居民吕金桂之九歲女孩根弟雇乘陳小牛之黄包車擬至虹口胡家木橋圖賣行經北四川路因吕女在車上啼哭被美捕房八百二十四號華捕查見上前盤詰支吾當將劉與女帶入捕房經捕頭詰悉前情諭令分别拘留在案昨日捕房傳同女父吕金桂並同在門前游嬉之隣右女孩小彩貞車夫陳小牛等將劉解往公共公廨由王襄讞會同英領康君研訊屬實以事出華界判將劉解送滬南　廳訊辦吕女先交其父領回着自投警廳質証 
[覆訊不理定貨案]  
　　德商裕興洋行控德大昌洋貨號主張炳丞及保人協昌裕號主徐幹卿不理定貨虧銀二萬餘兩一案昨晨復奉關讞員會同德領裴君復訊兩造各延律師上堂互辯良久中西官以此案迭經會訊明晰判候會商堂諭宣佈 
[破獲烟賭窟]  
　　張生林周啓生在三馬路三百八十五號屋内私設總會聚賭售烟經總巡捕房捕頭偵悉前日派探前往查明當將張周二人與一般烟鬼賭徒陳倍山王阿福陸士發王梅廷陳清全張阿六王金寳張阿祥等連同烟賭具一併拘入捕房昨解公共公堂經中西官訊明判張生林周啓生各罰洋三十元無洋改押三十天餘人各罰洋五元一併充公烟賭具併燬 
[俄領事回國]  
　　駐滬俄領事巴策福君近因任期届滿請假六個月業於前日下午乘坐郵船回國 
[公共公堂瑣案]  
　　汽車夫徐阿良前日因駛車不愼在浙江路附近將包探李星福之次子李金元撞倒碾傷脚骨由捕拘獲昨解公共公堂訊實奉判徐罰洋三十元充公無洋改押三十天以儆 
　　王光培范通泰朱祖或同控王靄人不理欠銀五千餘兩又福來電燈公司控福昌祥主陳惠森不付貨銀七十餘兩等案昨由捕房將被告兩人傳案奉判分别交保候訊 
　　雲南路三百四十一號居戸沈老二控傭婦馮宋氏行竊舉洋二百二十元之金鐲逃回平湖原籍等情昨由捕房將宋氏拘解公共公堂訊實判押女所九月贓交原告領回 
　　莊朝九將廢契向城内居民陸錫侯騙抵銀五十兩避居公共租界經陸得悉報請捕房於昨日將莊拘解公堂訊實中西官以事出内地判送檢察廳訊究並着原告自赴該廳起訴 
　　粤人梁阿連竊取百老匯路李紀南密勒路周阿大等各家衣物携贓行經北四川路被探查獲昨解公堂訊供不諱中西官判押西牢三月期滿帶堂再核起案各贓分别給領 
　　石匠王阿來陳昌桂前日在南京路硬拖作頭王阿如至城内魯班殿評理因王不允在途爭執由捕查見一併拘入捕房經捕頭詢知係因王阿如在寗波運石來滬均係毛坯不合工作所致惟該工匠等不應用强故將王阿如開釋王阿來與陳收押昨解公堂請究即據包探禀明前情中西官以原告未到判兩被告押候原告到堂質訊 
[商品介紹]  
　　自共和成立國民剪髮後東西各國修飾頭髮之商品輸入中國者甚多是亦一新闢之漏巵也髮光公司自製一種光髮香膠水甚有合於梳洗之用故樂爲之介紹於青年男女愛修飾者 
[介紹舊小說]  
　　商務印書館近請侯官吳翊亭先生編輯舊小說全書千餘頁分訂十册定價六元預約半價定八月出版七月底截止預約是書蒐集說部諸書之詞義兼善者自漢魏六朝以迄近代都爲六集誠小說之大觀亦學文模範也昨承惠贈預約劵一紙特爲介紹並誌謝忱 
　　附誌昨報載唐少川之子乘坐汽車與他人汽車碰　致碾傷李某云云按唐君紹儀亦號少川惟其子女均在津門無一人留滬者昨報所載當非唐君紹儀之子或另有唐少川其人亦未可知特誌於此以免傳訛 
雜評三宇 
[淞滬警察廳長之復舊]  
　　淞滬警察廳長其初本祗一人自去年設置督辦後始分兩廳而以廳長改稱分廳長此其故則以督辦與廳長不無疊牀架屋之嫌故改設兩分廳長以受成於督辦耳今又以薩督辦已另有位置而將分廳取消規復淞滬警察廳長之舊名稱矣夫分廳既已取銷則從前一切規畫又不適用此必然之勢也但一年之中頻頻改制匪特當局者手續甚繁即局外之觀察亦已眼花繚亂何吾國辦事之紛亂若是耶是仍因人擇事有以致之耳 
專件 
[江蘇巡按使咨敎育部文蘇省視學員不能再減]  
　　江蘇巡按使公署爲咨陳事案准貴部庚電以省視學一職仍宜設置惟員額是否定爲四人抑再增多之處商請速復等因當以蘇省視學原設六人就過去歷史與現在狀况論勢難减少經於十日先行電復在案竊查蘇省視學員額當前清時因提學使司寗蘇分設故兩司各設六人民國以還寗蘇合治元年三月都督府頒行江蘇暫行視學規程全省共設六人較諸前清减少二分之一是年十二月省行政公署成立仍依定額委任視察其視察區域析全省六十縣爲六區其視察時期以一學年爲一週然論經過事實如江寗吳縣上海等學校較多之處每有因一人視察不足而六人共任之者每至一縣既視察縣敎育行政機關又抽查縣市鄕學校狀况需時孔多間復發生特别調查事項因之一週年間亦有一二未能查及者此證諸過去歷史蘇省視學六員不能滅少之理由一蘇省自元年以來凡關於地方敎育行政事項在縣則有學務科總其成在市鄕則有自治公所擔其責而省行政官廳復指揮監督於上臂指相使鞭策進行兩年之間成效略著自本年二月奉令停辦地方自治市鄕敎育掌管無人其勢一變邇復奉頒縣官制知事得自委椽屬其職掌員額未經明定敎育行政恐已無獨設一科之望將來各縣敎育失主持之中樞其勢又將一變是以本省本届省視學分道出發綠承自治甫停之後對於縣敎育行政機關之視察尤特别注意且議定稍變前例於一學期中遍歷全省六十縣既欲於最短時間得最近眞相亦以各縣知事當此政局變更難保無漠視敎育情弊省視學之監督指導不得不益加嚴密此證諸現在狀况蘇省視學六員不能减少之理由二竊謂蘇省敎育誠欲采用干涉主義整頓擴張則此項員額能於六人之外酌量增加於事實方爲有益祗以二年十一月接奉内務部魚電准貴部函開省視學一項經國務院復准仍舊設　每省暫設六人等因事關部令制限本省未便獨歧故未經聲請增設今縱未能加增似未便再從減少爲持瀝敍緣由咨陳　部希煩察酌見復施行此咨陳敎育部 
[江蘇巡按使飭高淳等縣文申斥廢弛敎育]  
　　爲飭催事案查　公報第二百五十九期刑載本公署訓令第三千十六號嚴催句容第三十六縣塡報二年度縣市鄕敎育費出入計數表一案催報以來已逾十日僅有句容溧水江都寳山江隂漣水碭山七縣如式呈報其餘各縣或塡不合式或置若罔聞各該知事負一方敎育行政責任乃於此敎育費之出納至年度將終尚未能支配確定據實臚陳則其平日敎育上計畫之弛廢既可推知而自治停辦後財政之混淆尤可概見玩延已極痛恨實深除江浦儀徵寳應矣靖江淮隂睢甯七縣璨現正飭令重報暫免置議外其高淳六合東臺泰高郵嘉定武進金壇溧陽揚中淮安泗陽阜甯鹽城銅山豐肅瀞宿遷東海沭陽灌雲等二十二縣 
 
 

Page 11

 
 
　　　　光予申斥一面仍仰遵照疊次省飭尅日依式塡注詳　　　　延致干未便切切此飭 
來函 
[六安縣商學界顧民喦等函]  
　　敬啓者保陽陸軍軍官學校學員趙士斌之妻王氏於民國三年五月十九號聞夫故確耗殉烈嗚呼以身殉國丈夫固可謂効忠以節殉夫女子亦可云就義卓然雙烈相得益彰請錄入報端以彰崇節而勵薄俗不勝榮幸之至 
[松江履和機器織襪廠函]  
　　閱前日貴報地方通信欄内載勿視此爲小事一節按敝廠向設在松江西門莫府前於去年冬遷東門高家堰前因溝池洩漏色水外溢經警署疊次調查飭即修理當即僱匠修竣在警署注重衞生不遺餘力而敝廠顧全公益同此熱心初以爲可以相安今如來函謂河中發見紅色小蟲此項小蟲俗名金蝦何處蔑有今以習見之金蝦而指爲無名之紅蟲夫豈看朱成碧不過指鹿爲馬且即謂爲紅蟲此項紅蟲果足以致大疫試問前清光緒二十八年敝廠尚未開設果何由而發生然則此項紅蟲之不關敝廠該函不啻爲之證明入夏以來河水乾涸烝以烈日自易致臭固不必松江一城爲然即以松江論全河之臭苟皆以敝廠之就河洗襪故則敝廠之臭勢必不可嚮邇寗有是理北軍駐松在敝廠未遷以前當時即已僱船儎水誠以居民湔滌穢器頗多不潔而其不潔之原因固不必在敝廠可知霍亂一症非寒即署節届夏令所在皆有今以老嫗霍亂歸獄敝廠直視敝廠之與霍亂實爲唯一之媒介然則無襪廠之區域竟無霍亂乎所謂欲加之罪何患無辭以松江之大豈無明逹竊不解投函者果居何心而必委曲以嫁禍於敝廠在敝廠自問無他固亦一笑置之特無如後此之提倡實業者將裹足矣爲此逐一辨明望貴報主持公道登入通信欄不勝盼禱松江履和廠謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬某女校生長長官禀（事見本月九日時報）] [  率]  
　　敬禀者頃奉訓令内開女生命名理宜樸雅近來本省各校女生有用香艶等字取名者均應一律更正如翠字珍字琴字紅字寳字香字仙字宜改用萃字貞字勤字鴻字葆字襄字先字等類以期顧名思義藉資警惕等因奉此仰見大人想入非非察及微末之盛意欽仰至於不可思議惟女生等有不能已於言者自古詩人好事蓄其單相思之慾念無可發洩乃託體風騷倡爲艶情之什於是横施其專制手段遂以香艶之名加諸我女子我女子亦同此圖顱同此尖趾不識所爲香豔者何在豈天下男子如紅樓夢寳二爺所云皆爲臭小厮故遂讓我女子以獨步耶自好之女子固不肯以香豔自命而爲取媚男子之媒介惟男子頻以香豔目我其居心之不尶不尬已覺不堪聞問而謂我純潔無倫之女子竟甘心任受尤爲必無之事况男女平權倡自清季至民國而鼓吹益力一名字之微宜可任人自由取擇無男子干涉之權查暫行新刑律既無女子取名之規定大總統敎令亦無禁止女子不准取名翠字珍字之公布尋繹翠字珍字之意義或爲顏色或爲物品并未含有一點反抗及大逆之意思在内應行避忌前清逹官民國元動如朱家寳王士珍許九香輦皆用之數十年而不顧豈宜於男子而獨不宜於女子耶抑以諸老悉古樸質直宜以香豔名字救濟其失耶此最女生所惶惑不解者也且翠字珍字等之解釋與萃字貞字等大相徑庭正未可强合爲一如翡翠之不能改爲翡萃珍珠之不能改爲貞珠紅紫之不能改爲鴻紫香燭之不能改爲襄燭神仙之不能改爲神先琴瑟之不能改爲勤瑟實貝之不能改爲葆貝其顯著者必欲牽强混合女生等略識之無竊期期以爲不可鈞諭乃令更正本未有誤正於何有再三思維應請大人具呈總統頒行各省將翠字珍字等字永遠廢除不准民間通用如敢故違者殺無赦其有必須用翠字珍字等者宜一律改易新名詞新解釋必如是方可推行而阻成復古時代之盛政而大人亦得倉頡第二爲我中華民國光矣女生等不勝待命之至再此禀係遵奉大總統頒布公文程式令之規定改呈用禀以符定章合併陳明謹禀（四） 
[戲擬華歆答覆管寧書] [  述而]  
幼安足下歆倦於政務書札非出自相國不親視率使左右襄政閱逹大意一昨襄政中有識君者呶呶全誦君書於歆前令人作惡竟日繼又思貧賤之交書詞宜答故爲書以聞歆固生具官僚特性而素抱金錢主義者也記與幼安共席讀書時聞門外車馬聲即怦然有動於中出門縱觀大有丈夫當如是之志及於園鋤得黄金幼安揮而不顧歆幾愛不釋手徒爲君迂腐所蔽旋復棄去至今思之猶時悔時惜幸幼安中途割席一開蒙混歆得夤緣於相國之堂揮金拖紫償我所欲以視幼安外託高尚坐昧時機自尋苦惱其相去爲何如耶日者歆亦嘗承相國意旨欲得羅致遺逸之美名遺使安車逆君於某樓使者三返僉言先生枯坐樓中誓不肯下并去其梯高不可攀未嘗不太息痛恨於幼安之頑固猶昔也不得已搜求漢家人望分襄政務都已支配完備而幼安忽悔於厥心一若今是昨非爲書以來夫運動於政局未定者易爲力鑽營於都署已成者難爲功幼安休矣此時此間實無可位置子可憐可嫌之席次也來書又云前割之席已雇工修整歆亦極無暇晷顧臨念幼安此日修席費亦非易易特破慳吝勉撥俸錢十千以償幼安開使木工之價值時維盛復復不登樓願幼安於十千項下扣開修席費外另造一梯及時脚踏實地千萬珍重書不盡意卽覆隱佳歆謹啓（四） 
海外奇談 
[女飛行家殉機記] [  警衆]  
　　年來飛艇盛行各國力趨上游競爭不已然駕駛稍一不愼身即在旋渦之中上海環龍之事合環球記之已爲第三十七次顧死者皆昻藏男子無一女人也近乃有密司摩爾身殉飛機者亦飛行慘劇中之破天荒矣密司摩爾年三十一歲住居巴黎然在巴黎之親友絶少乃至伊登堡飛船總會間求給憑入會爲會員會例凡爲會員必先考騐屢次有效始准給憑密司摩爾在場駕駛考騐俱如法至後敏熟遂改練單葉飛行機飛度漸升亦漸高遇險之晨密司摩爾連乘飛機二次每次均至三百尺之高時有人在旁勸以宜稍謹愼密司摩爾不聽其日有風霧密司摩爾駕至一百二十尺之間觀者見其狀似欲右旋乃不知如何是否旋太急抑誤攀艇機飛艇忽驟然側向一邊如矢直下時見者即趨援救已經不及密司摩爾頭面胸項間均已被擊破身無最息飛艇亦如粉碎密司摩爾素無戚屬在法據其自言似爲亞爾亞人然能英語甚佳其父母當是司各脫人偶來僑居法國者今亦不知其所在現由該處司其事者將尸身送往醫一面招其家屬承領矣 
附錄飛行家之慘史德國陸海時報第二十期載有所非勒得力鵝頭君調查因飛行遇害之統計表在一千九百零八年死於飛行者纔一人一千九百零九年四倍之一千九百十年竟多至二十倍且遇害者大半因飛機斷折兹將近年遇險之緣由錄下（一）其因斷折而死亡者十三計螺機斷折死亡者一計鎍斷折死亡者三計飛機翼斷折死亡者四計高舵斷折死亡者五計支柱斷折死亡者一（二）因回旋失敗而死亡者四計誤操觸轉機死亡者三計遭暴風死亡者一（三）因互相衝撞而死亡者二（四）由轉灣飛行失敗而死亡者一（五）因錯定起動機而死亡者一（六）因錯行起動機而死亡者一（七）因試騐飛行失敗而死亡者一（八）由遭大風兼有以上各種緣由而死亡者五（三） 
[飛艇免險術] [  警衆]  
　　飛艇盛行世界因乘飛艇而失事者亦時有所聞英國倫敦機器報曾推論所以失事之由謂學習飛艇乃有二難一登高之後下面道路看不清楚二升降機手握不準分别下面道路須由其人用目光練習亦須熟識羅盤要能使一覷卽識東南西北之方向乃佳若少有疑慮手與足一不相應便易墮落清晨早起原爲練習飛艇之好時光然其時多霧眼目亦正易漫　更當於此際日日練視羅盤又飛行家起飛之時因忙亂失錯損壞升降機致使一落不能復起者法當製升降機使其平滑易於前進儘在粗糙地上即可起飛兩手按定機器使其平穩先令其輪翼展動再行釋手登高下視當認定下面一樹或一塔以爲標準遇迷矇時可隨在該處落下總之飛艇既名爲艇便有船意飛行無異駕駛不過一在空中一在水中耳若令水手爲之意當易於勝任蓋於羅盤經緯之學知之者熟也（三） 
栩園詞選 
[沁園春白桃花] [  東園]  
　　雪齊天台凍解仙源迷途問津但華顚相對漁郎已老素心可證道士猶存半面嬋娟雙鬟淡冶劉阮情牽兩璧人武陵路又新添綠漲斷絶紅塵者般淺笑深嚬想報我瓊瑶了夙因恁齊紈霜皎飄零扇影湘紋波皺滌盪簾痕南國風懷西池月魄粉漬弰衣殢蜨魂之子遠甚氷清玉潔桃葉桃根 
[漁家傲春閨]  
　　庭草無人隨意綠雨香雲淡闌干曲風動落花紅䔩䔩泥一啄歸來燕子巢金屋翠袖單寒嫌倚竹屏鴣爐鴨盟幽獨誰與爲客勤膏沐還抱璞紫珍冷笑人如玉王度古鏡記紫珍鏡神名 
[江南好憶江南]  
　　聞說江南好千里亂鶯啼雜花生樹多少三月暮春時幾處水村山郭幾處雨紅烟綠風颭酒家旗金粉亦朝地豆子最相思思往事黄歇浦白公隄舞衫歌扇如舊駱馬恨楊枝夜夜畫船燈火日日畫樓蕭管香夢冷鳥衣只賸吟箋在燕子譜新詞 
劇談 
[天虚我生之錯姻緣] [  記者]  
　　天虚我生著作小說極多而未嘗見其編劇本今者徇松江孤貧兒院之請求始爲編一新劇曰錯姻緣 
　　孤貧　院以經濟困難商之民鳴新劇社經營三君慨允演劇籌費又商之天虚我生允爲特編劇本此誠熱心可敬而亦吾儕觀劇者之眼福行樂爲善之機會也 
　　明日之夜（隂曆二十四日）錯姻緣出現於民鳴之舞臺矣凡十六幕劇本於科白極其詳備情節離奇可喜說白風雅宜人新劇本中不可多得之作也有此良劇本益以民鳴諸君之善演其結果之優美無待言矣 
　　余於明日當更述其劇情 
小說 
[俠情小說北美婦（九）（美人柏列希著）] [  是吾譯]  
　　隊長臨行繞勃來納統領及夫人前猶聞勃來納夫人苦勸勃來納且曰弗朗克在光天化日之中押解而行使人難堪勃來納笑曰補其腦耳勃來納夫人見隊長即轉向進屋少頃出手携隊長之帽急趨而前曰警卒吾欲放此帽於俘囚之首警卒遥視統領以待吩咐勃來納夫人謂衞隊長曰汝恕吾擅汝露頭而行不合理也不俟統領命卽以帽戴之曰適意否隊長鞠躬致謝曰承女士多情使吾轉恨爲喜不論若何結果也勃來朗夫人微聲曰勿以吾爲薄情負義之人此時所處地位無能爲力耳統領爲人頗剛愎不可與言吾將與血列騰將軍婉商隊長欲再語而統領至即中止統領呼彼得曰吾令汝押罪犯先行何爲佇此隊長且行且望見彼等踵其後押者戒曰勿後顧祗有順從耳炎日如焚山路峻峭叢林載道行者三五爲羣前後距離或數十步數百步薄暮向南路不熟乃結隊而行忽一探卒飛報曰速止步統領急問何事對曰一騎隊越嶺而來大半是敵人統領笑曰叛徒此間得一人在探卒曰彼等從西方來决非吾同僚勃來納統領雖不信以爲眞然細思决無大謬即命行者向右退匿山谷中曰注意此罪犯倘啓口卽鎗擊之而騎隊先鋒已至服灰色衣濶邊帽一望而知爲南方軍隊隊長從深林窺其首領勇氣勃勃向此而來號令向前之聲不絶於耳惟軍衣滿塵垢不鳴鼓不揚旗排隊而行欲細視其標記苦不能辨但係聯邦軍士已無疑義蓋其中有數人熟識也自思此必北負極尼亞省之左翼向東行與李將軍會如此則函件已達郎將軍矣喜甚勃來納統領向隊長曰叛徒汝固知之觀其軍士狀態似已行數十里者汝至血列騰將軍前勿諱騎隊已過乃出谷行至本營已昏夜矣營外防範森嚴蓋此係總司令部也至則拘於暗室隊長自别李將軍後日夜跋步未得安枕倦甚即伏地睡正在夢中忽被一人推醒係弁長白鬚髮呼曰起命汝去門外尚有數人隊長久於軍伍習慣自然一呼即起問曰此何時弁長曰深夜矣隊長曰何人命吾去對曰總司令速行隊長乃隨之去路甚近不多時即至燈火如晝守兵如堵隊長等直進屋甚高雅陳設精緻即引上樓至巓一人迎面來曰此即今夜帶來之俘囚乎弁長曰然其人曰此時暫由汝主以待處分弁長按手於衞隊長之臂語甚謙和曰汝隨吾行吾勸汝在答問之際宜恭敬勿驕蹇因血列騰將軍素有惡癖且正在病也語至此有令來促引見弁長卽引至一室中甚寛暢一人短軀碩體鬚眉翕張凛凛然現猛厲之氣倚紫檀寫字桌雖未穿軍服亦無徽章然隊長巳心知其人矣旁一人立工程師也右則勃來納統領在座面微笑露輕侮氣隊長見此人心中如有芒刺侍者將門閉隊長趨前向老者行軍式禮侍者報曰此卽俘囚老者注視隊長若有所思久之乃曰吾曾遇汝否隊長曰血列騰將軍曾相遇當時吾從安蘭將軍在白馬館與將軍商議並在威爾勝砲臺戰後以旗授將軍者血列騰將軍曰吾猶能記憶言時向勃來納統領正色曰汝報告此係間諜但彼服軍衣已將等級告汝矣勃來納統頒曰否吾信其僞服越界者此騎隊衣係搜獲彼之供辭不實也 
了青追悼會 
[哭嘉定徐了青先生] [  寒生]  
惡耗傳來使我驚展看未畢涙先傾自由談上從今後著作名家少了青 
蒼蒼底事太無情貧死由來厄世英前日已亡陳息影（謂陳雪居先生）何堪今又哭先生 
　　才豐遇蹇古今然妒忌高才孰過天只是遺文猶未了憑誰好友續斯編（先生所著不了緣小說尚未竟稿未知有起而續之者否）（鈍根案此事已蒙天虚我生擔任） 
　　槖筆遨遊不厭煩晚年返璞逸家村而今撒手休思慮遺稿傳揚有鈍根（身後遣文鈍根先生擬集刋之） 
[輓徐了青先生聯] [  寒生]  
　　撒手歸來著作長留萬古舉頭仰望詩文猶在人間 
[輓徐了青先生] [  寂紅女士]  
　　一代文豪不愧漢庭老吏廿年清宦豈慚霄壞今人 
 
 

Page 15

 
 
   
 
 

Page 16

 
 
   
 
