# 1884 - 107 - 4903960

 

Page 1

 
 
[招延訪事人]  
　　本館現欲請一友人在福州採訪時事如滬上建帮中有願膺斯聘者望移玉趾來本舘面訂或福州有人肯承斯乏亦可信來酌商此布申報館主啓 
[第三次石印鴻雪因緣出售] [  點石齋主啓]  
　　長白麟見亭先生所著鴻雪因緣圖記一書本齋兩次縮爲石印出售俱蒙海内諸君許可接踵爭購瞬息售罄今於第三次開印之前細審圖畵字跡間有未盡愜心處故又不惜重資倩善書者一手重抄圖則逐頁鈎摩惟妙惟妙惟肖歴一載而工始竣反覆校譬仍付石印以視從前所印者益覺精美絶偷毫無遺憾披閲一過眞有宗少文臥遊之趣現已印成準於二十八日出售仍訂六本外加鐫字紅木夾板計價洋一元一角惟所印無多賜顧者尚祈早臨爲盼售處悉仍甚舊 
[法事閒評]  
　　洪荒甫闢啓草昧而見文明洚洞爲災變清寗而成晦塞此天地否泰之會氣運升　之時也然自洪水一警而大地於是有中外隔絶數千年始復通於今日而中外之所以區别者則猶未能遽泯其迹蓋洪水之灾大地湮沈人物絶滅數聖人憂思艱苦經營締造就目前之最急者而治之八年而奏平成九州以外生理未復姑棄遐荒亦當時之勢使然故雖黄軒之遺而禹蹟亦有所限也然其後大九州之文物果不能自通於中國則以未有聖人者出聽其冥冥昏昏自立於四海之外而已今物極而變塞極而通盡機巧之智以發洩英華地員之上無不會合亦可謂大觀矣其或者有聖人之作用維持之而利導之歟而不知此天地氣運之自妙轉圜也不然聖人之化同風一道卽剛柔異性燥溼異宜久且相與渾化無或政趨何以人事之不齊至今日而猶有不能强同者耶或曰昔日舟車所至皆中國之地而中國之聖人治之教之者也今四大洲往來方輿道里百倍於古聖人之世固未嘗有斯地也然聞風興起自邇及遐試思禹畫九州雍冀　揚界包荒裔四夷所處聖人豈親治之教之而至今皆入中國意者四洲之人漸摩陶染尚有待於數百年後久必至於同風一道之盛乎余曰子言良是顧余所不解者則惟法蘭西微特歐洲通道始於前明迄今已四百年不可謂之不久就以道光季年初定五口之約爲斷商賈往來蹤跡煩數又閲四十餘年中國之宜仿泰西者固當急其所急則外國之欲窺中國者亦屬詳而又詳歐洲拓土雖狹列國皆古意瑞德奥雅尚文治俄英班法好事武功三代封建相維之勢秦漢宅中馭外之規異地同符足相印證近二三百年來乃以本國不能恢拓諸隣錯壤義勿相爭於是壹意經營搜尋新地阿墨兩洲草萊初闢徒以設戍之費與建築開採資本浩大不敢窮目前之力徐俟將來又知地利藴於阿墨而商務盛於亞洲風氣繁華地大物博貨賄所至書賈可求乃又相率東來叩關請巿庶幾商務興旺利巿不窮國富民足而後所得之地可以竭力經營不至疲國中以騖域外此意盖諸國從同而實與中國自古相傳富國强兵之道理財節用之法不相違矣然當立國之初固未嘗奉周官一書以爲準的而行之自有合轍者盖聖人之道不外中庸蠻貊可行自古爲然矣獨至法蘭西則有異乎他國者夫阿墨二洲或自昔不通他國塊然廣漠民物稀少土脈雖腴未經墾闢或則大號文物之邦稱治最早中間爲穢然薰　轉成渾噩要其土膏之厚荒地之多民風之樸雖合歐洲衆國以經營直有取之不竭用之不窮之勢若亞洲則北而屬俄沙漠荒凉地多磽确無所豓羡其南則中國大一統之勢已閲數千年濱海諸瀋僅通職貢不歸版圖然皆有主之地且近附大國治法亦燦然可觀非阿墨荒地番人之部落錯雜者可比揆時度勢但宜與之通商貨賄往來分其厚利諸國籌之極熟故自前明以來不敢有他望惟於南洋諸島則乘明季聲教之衰各據有之其於中國之大局無少損也故相沿至本朝卽全盛之世亦不過問倘能彼此相安堅守和約則通商之局自今可勿改也奈何法人妄欲以阿墨荒地比諸越南而恃强以取之乎夫爲國以禮中國聖人之言也又曰能以禮讓爲國乎何有越南之役中國事事有禮卽至今日不得已而交綏而當北寗未失之先苟法人能體中朝諭旨之意遽爾罷兵則和局尚不决裂今兵巳相交旋得旋失或勝或敗若綸目前之勢自猶不相上下如决其究竟吾恐法人不特不勝而且必敗乃前者虚聲桐喝欲向中國索賠之説今竟見諸行事而以兵船窺厦門洎吳淞安排北上噫法人此時其猶有體面力爭上風耶何其無恥若是也吾觀中國聖人之道而有憾於法人吾更觀於歐洲諸國不行中國聖人之道而自合於道而愈有惡於法人拿坡崙兩代之辱將不旋踵至矣而顧沾沾自喜以其兵敗將亡爲得勝可異也已 
[本館接奉電音]  
　　昨由通州電局專發電音到本館有三月二十五日上諭一道敬謹譯登○三月二十五日奉上諭貴　奏假期已滿病尚未痊懇請開缺一摺刑部左侍郎貴恒着賞假一個月毋庸開缺欽此 
[津電傳疑]  
　　本館派在天津訪事之友人昨日專發來電云念六日該處得有信息謂洪化失守之時中國失一大員此信據稱得之電傳然本館細加察訪並無實在的音確否固未可定姑錄之以俟續聞 
[津防要電]  
　　昨晚又接天津訪事人專發來電云烟台駛到法國兵船五艘北洋水師統領丁禹廷軍門巡閲回津卽將情形禀覆李傳相奉飭大沽口外嚴密防守云 
[王子罹刑]  
　　循環報譯登　貢法字新報謂越南某王子現被人控告以東京之人向奉西國教者猝爲土人所戕害皆王子暗中主使也經法國刑官偕同越南官傳王子到案訊究其事則証據確鑿王子亦自認不諱遂按律科罪子以繯首之刑大噫國家本有議貴之例以王子而不得免越南何以爲國　　竟懣甚不禁擲筆而起 
[法人矜功]  
　　昨閲西貢法字報云法國現將大寳星賞與迷祿將軍佩帶以酬其功其隨攻北寍之員法廷亦有陞　之意云卽比可見法人之舖張揚厲故意矜　况　事今猶未　劉提督尚在餘勇可賈而華軍亦正復相持不下　人何得遽行賞功之典耶兵驕者敗法人之志得意滿如此其甚其涸也可立而待也 
[美國茶]  
　　各帮種茶而赴美國者爲數頗鉅彚核去年週歲中美國共計入口茶葉則有一百六十六萬零 
 
 

Page 2

 
 
三百五十擔之數比較一千八百八十二年則多七萬五千擔是年入口之茶其中由印度而赴美國者則有六千一百六十六萬七千磅其餘各邦多寡有差由此而觀美國於茶葉項銷流頗暢大有日增月盛之勢錄中外新報 
[姜使抵港]  
　　前報美國欽差楊大臣坐美國兵船赴廣東一節兹聞楊欽差巳於本月念二日行抵香港矣 
[日使調動]  
　　呂宋新聞紙云現在日斯巴尼亞國已另派使臣駐紥日本　前駐日本之使臣則調駐中國云 
[呂宋郵音]  
　　呂宋新問紙云該處有一帆船裝貨出口行不數　適海水驟湧將船擁在空際忽又落下船身爲之仰翻船内共有二十八人惟四人得慶更生餘則與波臣爲伍矣 
[議設電線]  
　　近聞大西洋託大東電線公司由澳門造電線至香港此事已經議妥每年付洋二千五百元以十年爲期四十年内均歸大東管理此線於西歴十一月起造約以六個月造成云 
[賢王好士]  
　　禮視王當我太祖開國之初有大勳勞於王家爵位尤崇以親王世襲罔替二百年來輔弼勛勞無出其右今王復入樞廷年未四旬恂恂然禮賢下士公餘之暇惟好筆墨實爲近今天潢中所僅兄也 
[西員到港]  
　　昨日本埠西洋署總領事梁君接有香港電音云大西洋新簡駐紥上海之總領事官賈君貴祿刻己到港聞將赴澳門謁見總督然後履新想不日可望螝旌戾止焉 
[津沽近信]  
　　天津去歲擬禁燒鍋卒未果行現糧價日增又有禁鍋之説盖經某侍御入奏奉上諭交直隸總督酌量辦理者也現在高粱每担價值銀一兩四錢　津船之往牛莊購糧食者尚未回來不知有無曾减也○祈年教稼典至重也天津文武各官於十二日丁亥赴先農壇舉行是與因天河兵備道裕觀察長出差南運河故改委天津庶汪太尊守正主祭云○張老裕者在西頭玲璫閣街開染坊而其家則住香椿園北與回教中人司五爸比隣固少相狎　相優者也一日張因細故與人口角扭結不解司持扁擔　上解紛謂如不撒手當作當頭棒喝張以其戯也不以爲意詎手起捧落先傷張之額角張以其偶然失手不與計較回唐料理帳務延至晚間忽斃命先是張有長子於五年前曾到美國租界杏花村作俠　遊爲司五爸所聞告知乃父張到花叢覔子痛　詬單其子無顔復生遂投河自盡至此兩罪舉發張妻不肯于休經人調處由司出資從豐殯殮始免告官平心論之司之擊張雖出無心然誤殺亦不得謂無罪至張子之死則所謂我雖不殺伯仁伯仁由我而死何怪張妻之未忘前隙耶 
[熙朝人瑞]  
　　二十日浙撫轅抄内有江蘇翰林院狄拜會按狄公名俊乃欽賜翰林院檢討現年百一十歲本籍揚州近日由蘇到杭晉謁撫藩臬三憲精神矍鑠步履輕捷　須扶杖而行絶無老年人態　聞明歲乙酉科爲重赴鹿鳴之期是可爲儒林中添一佳話也 
[恭頌德政]  
　　前任寗紹台道瑞觀察自卸篆後於上月十二日晉省辭行本月念三日回寗提　六營兵弁以及元凱伏波兩輪船之兵勇皆感觀察之德於念五日各備牌偏萬名傘恭送道署以頌德政觀察各賞洋銀十元衆皆叩謝而退 
[嚴辦縣捕]  
　　寗之鎭海自去冬以來盜棺之案連出五起事主李某等赴府告發宗太守批飭該縣飭捕勒限嚴緝迄今一未破獲事主又赴府禀催太守於念四日立提捕役鄭槐常順等六名到府太守怒其緝捕不力各責千板釘鐐三連重枷兩具枷號大門外示衆 
[秣陵火警]  
　　近聞秣陵石　街兩次失愼幸皆卽時撲滅乃念四日早十點鐘釣魚巷空地草房因午炊遺火共燒去草房十數間並延燒對街瓦屋一間幸在白晝旦逼近淮河取水較便不至蔓延查該處前後皆係妓舘當火盛時各家均備划船搬運物件一時紛紅駭緑倉卒登舟情形頗爲狼狽聞草　内有一小孩一時未及抱出已被燒斃云 
[金陵官報]  
　　金陵來信云鎭守京口等處善厚齋將軍奉召入都此缺卽以瑞將軍聨補授○陳舫仙廉訪經曾爵帥委統領兩江水陸馬步全軍並海防營務處○總理金陵善後局委吳柏莊觀察接辦聞觀察係前署安徽巡撫吳竹莊中丞之介弟也 
[怨家被盜]  
　　桃紅鎭距金陵六十里實山明水秀之一大村落也鎭有某甲以農起家一再傳而肅霜曳處家饒不織之衣鸚鵡啄殘倉裕不耕之粟在胼手胝足中固所謂翹翹鍇薪言刈其楚者也近來老成凋謝握樞者未免少不更事雖不必爲富不仁然一家飽煖千家怨衆口鑠金早已藉藉故升半之微錐刀之末一不能盡如人意使交口而　之曰夫夫也猶燕之巢於幕上其危可旦夕計者而猶懵懵自以爲安甲聞之並不直其鄉隣之所爲遂南北如水火前日甲爲其子娶於秣陵關之某氏某亦著姓平日喜以羅綺示有餘而以膏梁傲人不足者故粧奩衣被競飾外觀惟恐以蠟氏薪不若以飴沃釜奠鴈之夕御輪者非常華麗笙簫奏處響遏行害途中觀者莫不嘖嘖稱羡嘆爲幾生修到甲又多邀城内客珠圍翠繞與寳馬　車相　於道上如是者三日甲固詡詡然以爲人莫已若可以爲宗族光可以邀交游寵而不知識者多非笑之鎭上素有游勇十數人時與游手聞行者博欱於巿或散布於茶寮酒肆先聞甲多不理於輿論知一夫夜呼應者必衆否則亦無人焉爲之捍而蔽之者遂共爲飽而遠颺之計伺之三日見賓客旣散乃相約乘其倦也於黄昏時人持一炬撞門而入擲刃於地砰然有聲一家人具從夢寐驚起倉皇無措盜悉閉之一室反局其户而呼呶牛飲於庭　新房燈尚未息各人先將新房所有席捲而空新卽聞剝啄聲厲已潛起盜纔入户卽如巫臣之竊　姬背負新娘由　户而出伏田塍間久之盜已去家人持燈四照兩人始躑躅而來舉家見新婦無恙不勝歡喜次日約同地保詣江寍縣報案因砍傷一人不得不據實以盜聞買明府業已前勘虚實矣第不知此等游勇能卽購線緝獲否也 
[潯陽瑣聞]  
　　九江每值春夏之交以茶商生意爲大宗城内外之開茶棧者共四十餘家名棧夥以及諸色人等應用千餘人紅緑茶開秤時城廂遠近之婦女揀茶者約以數千計今因各　頭錢莊倒閉銀根吃緊茶莊收閉者不少九江各棧房多出有招租字樣現聞進山辦茶者不過數家棧夥固多賦閒卽揀茶之婦女亦大失所望也○江北張家洲文公嘴地方有某甲在梅家洲對岸砍蘆柴樁拾得兩開花砲彈子名重三十餘觔係梅家洲砲台演放時所遺落者甲舁之歸先欲在堂前擊開被一老嫗攔阻謂爾欲故砲請舁於外勿在屋内嚇我老年人也某乃負一炮彈於大門外胆怯者　立遠觀胆壯者相於近視甫經擊破小砲子隨聲迸出將一十齡小孩頭顱打壞滾在數十步外某亦手受重傷並震倒多人幼孩之父母趕到扭甲揜命經多人調處着甲出棺殮等費始得寢事然則有拾開花砲子者宜愼之又愼也○西門外洋街口永康錢土店與日新烟店同一舖面十三日五鼓後該店失愼西門城樓連放五砲報警城内文武各員以及管兵局勇均出城彈壓招商局太古怡和兩洋行與江關各水龍齊集奮力灌救始熄止　毁該店中後二進餘未延及其失火之由聞因神龕中燈裂　燒香紙及樓板所致兩店主係涇縣人查氏弟兄所開設也○育嬰堂内現增設牛痘局洵是善舉惟婦女抱孩來局乞種者該局須每名先收傳漿錢六十四文故有錢者抱孩往種無力者裹足不前致每次招種日期號數仍不見暢旺云 
 
 

Page 3

 
 
[袁江雜錄]  
　　十一夜陰雲密布狂飈怒號向曉則雨雹約兩炊時許據農家者流稱别無妨礙惟新秧經此擢折並連日輕寒恐未免小有損傷耳○教匪惑人前經破案雖王覺一在逃未獲然椎魯輩當亦羣知其爲邪教不敢景從矣兹乃尚有人或刊印阿彌陀僅之黄單分散或刊印消災解難之白頁懸貼其中辭意總不外念經吃素豈教匪之餘黨未盡歟○豐濟倉自二月二十日開糶小民乃蠭擁而來蓋往年售米規例不得過斗今則大開其禁是以所礱之米不敷所銷業於月之十二日停善　麥秋有歉留備他時也然現正值青黄不接之時上年又遭水災儲蓄久空民多扼腕矣○章作堂軍門所帶之老湘合字各營分紥清江運河兩岸北岸在黄河新灘南岸在演武塲北近日練習陣法試演打靶遂各就其營前以從事初十日試演之持風勢甚大忽一彈折入隣村農户家農婦某氏爲彈從太陽穴穿過立時殞命農户哭閙達諸章作堂軍門前軍門喻以理譬以情酌賞收理卹銀數十兩完事○宿遷有四岸官鹽局在運河岸下卽運鹽之水碼頭也項船隻槪不得泊詎前日忽來大帮船隻就其地以停棹脚夫見其有碍已事遂令移向他處船夥執不肯始則口角繼則拳毆卽經官憲彈壓解散聞兩造皆須重辦或云此帮船隻卽花剝船也 
[袁江官報]  
　　新任河南布政使孫文起方伯於初八日開車北上赴豫辦理江北河運候補知縣金元烺帮辦江北河運兼第一起漕船候補知縣俞熙曁各起委員均於初五日隨漕抵浦澧標城守營叅將謝叅戎得龍於十三日赴漕轅禀辭旋卽進京引見新任淮揚海道王芍農觀察十三日辰時接印善後同善厘金報銷保甲灘地各局務曁口營營務處均奉漕憲委令接辦候補叅將陳德雄奉漕憲委催漕船至黄林庄差使候補衛守無叚必魁奉江安糧道憲委頭二三閘催挽差使候補知縣彭本鈞候補巡檢麥燊徽奉督辦運道委隨工差使藏家馬頭厘局委員候補同知周道先奉厘金總局委兼辦楊庄厘局差使 
[通州瑣聞]  
　　游錫兩倉憲於二月十九念一日先後到通騐收袋布預辦開壩各事聞今届提前趕辦江浙兩省漕船抵壩較早擇定三月十三日辰刻開　騐米是日兩倉憲乘輿到　登大光樓率領專摺地方文武各自恭設香案叩祀河神鞭炮連聲鼓樂震耳禮畢下壩上官船所有南北文武各員董兩行排　恭　憲竊紛遞手版叩謁几蘇第一起漕糧十四日提騐第二起十五日提騐并騐浙江第一起漕粮至江蘇第一起白糧因雨未騐云○高邑尊交卸薊州篆到京請假己蒙尹憲俯允嗣因通州爲畿左第一衝繁要缺况考試在邇非熟習情形難期治理高邑尊權篆多年駕輕就熟故飭迅速　任已於三月初八日接篆任　牟○丞憲定於三月念一日由京起馬赴通考試傳知各屬文武生童統限三月十八日取齊云○二日念三得雪三四寸隨落隨化地脉滋潤稍减春瘟無如開霽後無日不風其冾異常清明前後尚有披羊裘而呵凍者○大燒酒胡同觀音庵潔淨齋定於三月二十日挨次施種牛痘先期掛號是不保嬰之善政也 
[營口郵音]  
　　營口自開河以來魚蝦甚少如梭魚白蛤　種巿上出售者亦不多見諺云收山不收海此説若騐則秋成可預卜矣○盖平縣賀筱泉明府於十七日接到家信又丁繼母艱計丁生母艱服闋迄相去纔一年耳北堂之萱屢折東山之駕難留明府於此當有自傷偃蹇者矣○有遲　老師父者乃燒天地門香之教首也平時以符水惑人謂能呼風喚雨愚民多有信之者十八日初更遲遲住屋忽然失火計焚去平房九間草房五間次日人嘲之曰老師父昨晚畫錯了符欲喚兩而反呼風遲聞而默然於是其術頓衰○金州廳署比年以來政簡刑清有草生公府花落訟庭之槪故兩　差役有願退卯者 
[金礦傳聞]  
　　聞金州煤礦於正月杪有洋師前往開辦未得其詳兹從人處得見禀稿其略云據洋礦師馬利生函稱金州蘇家屯鉄礦其　甚旺周歴徧勘礦苗長數英里騐得鐵質極佳爲中國罕見之礦惟駱馬山五湖嘴浮面煤質遠不如鴨緑江所産該處距金州海道英里一百三十餘里産煤甚富與其在駱馬山五湖嘴簽探不如開運鳴緑江煤　思駱五之煤旣不如鴨緑江自以運煤就鐵爲是已囑馬利生馮州同同往的探開運俾可開　試鍊至於駱五之煤鍊鐵雖不足供用則有餘仍囑丁縣丞用土法試開自富持久守　馴收實效等語并聞此礦搭附電殷甚多股商中有願以礦票掉換電報股票以去者中國礦務難矣哉 
[盜案疉見]  
　　蘇州鹽梟充斥元和縣鄉間屯上將姓用直沈姓　遭搶劫雖失贓不多亦無拒傷事主重情然伏莽叢興肆無畏忌須得嚴爲緝捕始足以衛閭閣而懲匪類各鄉現雖舉辦團練竊恐未得鳩安而轉病科派也 
[竊銀嫖院]  
　　南巿某荳麥行夥某甲年十八歲夜則臥於銀櫃上二十四日櫃内存有鷹洋一千三百元中睡後復起取匙啓櫃取洋三百元藏於身畔維時也店聞　喝問甲不應復恐出店起查祗穿短衣櫃亦未盖潛奔出外該出店細聽無聲仍復安睡及次早見樻盖己開甲亦不見告知司帳者查見失洋三百元卽知照甲父四處訪尋無着豈知甲得洋後卽往東棋盤街某妓院住夜　日又囑妓院傭人喚衣莊夥來購辦華麗衣服并金戒指時辰表墨晶眼鏡等物院中人深爲詫異輾轉傳説聞於捕房昨早由　探前往拘獲甲父聞信趕到詢三百元何在據稱衣服共　五十九元金戒指四只計洋四十一元表及眼鏡等件約五十元尚有一百五十元己用在妓院其父以共祗三日所署致如許之多尚圖向妓院理論云 
[捉奸勒罰]  
　　鄉婦陸沈氏向住鐵馬路北首陸家宅其夫陸木金在日將該處田産售與洋人得善價以是稍有積蓄及木金死後婦與賣菜傭名金榮者有私去年曾被族中人控告不能安居於家遂與金榮潛在南巿增祥碼頭開飯店賣酒當壚短褌滌器居然伉儷矣前日被人偵知告其夫弟某甲紏人於黎明時蜂擁入門將金榮與婦雙雙拖至碼頭用船載至潭子地方捆而毆之嗣經該處地保出爲理勸着該氏出洋二百元以一百元給夫弟做　事超度亡夫以一百元酬給衆人方始擇歸以野合之資作營齋之舉不識其夫於九泉下聞之其亦來格來享否 
[限追信洋]  
　　前報扭控局夥一節經將明府訊據天泰木行夥王芝甫供屬正月十九日　家信洋六十元交緘瓜街悦來信局寄到徽州逾時已久杳無回信我己疑之另寫信托别局往徽查問始知並　洋信寄到我卽向該局索還該局一味支吾我查得該局與協興信局是一家故將該局中人王吉如扭案求請究追明府詰之王吉如供稱悦來信局係十股拚開與協興信局同是一家門面王芝甫之洋六十元係被杭州局拆用求恩作兩期拔還明府着王吉如限十日趕緊措還逾限嚴比並將該信局發對 
[僞票訊結]  
　　日昇洋廣舖控有湖北人買時辰表何下久大莊票洋六十元已往對照及往收洋忽稱票已被人收去呈票請追一節昨内黄太守傳到久大莊之執事人禀稱有湖北客交下現洋六十元囑爲出票嗣經原人前來給還票貼仍收洋去然該洋貨鋪雖來照票原人已持原票復來收洋今蒙傳案爲將已付之票是閲該鋪所執諒被掉換黄太守察閲兩造所呈之票謂邇來行此会倆騙人財物者層見疉出是案與並玉器鋪控洽隆莊相同故亦令兩造各認虧一半着該莊給日昇洋三十元嗣後務宜留　 
[日人打架]  
　　前夜虹口頭　有東洋人兩名與寗人阿輝不知因何啓釁共相爭毆一穿外國皮鞋之東洋人將阿耀當面一拳打傷眼 
 
 

Page 4

 
 
皮遂卽逃逸富被追獲穿木屐之東洋人一名正在扭毆之際經巡街捕拘入值房並飭阿耀於昨日投捕房候解日本領事公館訊斷 
[查獲私土]  
　　洋藥局巡丁陳光生等於禮拜六七點鐘　在法租界永安街查獲走私川土十一四塊約計土重三百兩光景將人士一併送入捕房昨日解案該巡丁呈騐洋藥局執照并申訴拿獲情由旋據法包探將土一塊呈　稟稱照此式樣計有土四塊十三塊在捕房翁太守詰之販私人林阿　供稱擬携土到鄉間煎膏售賣實不知爲私土翁太守謂印花宛然乃係别處所善旣至滬上豈有不知應完滬捐之理明係飾詞本應罰辦今姑從寛　林阿美當堂具詞以後不亶私土切結備案人卽釋放獲到之土着法包探送往洋藥局 
[英界公堂瑣案]  
　　　探仇金水稱有定海人張阿生裝運啐石來滬因張在原籍時與同鄉人獲盜五名鄉民自將盜犯殺斃由盜犯家屬控諸地方官皆不准理詎其同鄉人阮阿羊夏阿生以張犯　案遁逃來滬扭至虹口臥雲閣烟館索洋五十元張不允推費烟鈔洋二元投訴捕房拘獲阮夏二人送案請辦張阿生供與同阮夏二人　首無詞哲總領事以阮夏藉端索詐請判笞責各押半年黄太守允之○陳秀帆稱賣棒香此人向我買　計錢九百丑十文言明同往收錢及至中途將香轉遞他人把我毆打幸逢巡捕拘案陶海茂供我友因論價與賣香者爭毆及捕至我友遁逃致我被拘黄太守商之哲總領事判陶海茂笞賁百板○高阿生稱爲馬夫曾與鄭紀生做替工應給我工洋二元向索遭毆由捕拘案鄭紀生供伊向我借洋不遂口解爭毆　傷伊之頭顱黄太字騐得高阿生確受微傷判鄭紀生罰洋一元給高養傷 
[法界公堂瑣案]  
　　前報拘獲毆打法華捕之福建人丁阿秋一案禮拜日翁太守臨法捕房謂法備頭曰此事本分府明查暗訪當時起釁實非爲查車起見係有建帮中人在十方舖橋小還巡捕喝　致相　口建人以橋南爲中國地界　謂該捕敢過橋否該捕上橋追　建人甚多將巡捕拖過橋去毆扭迨散後告訴巡防局撥勇往拘打架之人却在丁阿秋船上　勇拘拿鳬水遁去隨將丁阿秋拘案　是誤拘然思打架者旣在其船上卽使無分亦必與之認識待禮年二再解公堂傳解閩語人傳話以便核斷因之捕房昨將丁解案翁太守再行研詰丁阿秋仍稱不知起衅之由亦未認識此人太守問有保人否　稱租界却無人認識推太平馬頭公太興樓却有認讒者不知肯保否太守着法包深往該棧通信着爲保去○德和洋行主係　國人現在法租界起運洋樓將次工竣被小竊湯晉卿倫去在房所裝之鐵鎖及扭手馬口鐵水絡等物據云約值洋一百餘元報失後嗣據巡捕獲到湯晉卿并贓物供認賣與英租界老新衙門後面　匠店并大橋相近　銅匠店計得錢八百五十文其餘寄在别家翁太守着法包探嚴頌眉帶湯往吊　贓昨復解案旋據　和　行買辦張錦和投案檢點原贓尚少銅揷等　太守著張將起到各件先行領去謂叱等物件非此别物明係收受賊贓　下期傳各該店主到案明白開導 
[浙省撫轅抄]  
　　三月二十日候浦同知趙㑺顧璝俱禀見辭赴都解京响差請補西安縣郭秦　禀謝　司飭知題署禀見卽用縣歐景芬禀謝藩司飭題補富陽縣缺禀見桐鄉縣丞胡先敏禀謝藩飭知赴任叩見署鎭海長山巡檢余紹先定海衢頭巡儉劉　安吉　典史許　俱禀知藩司飭知委署禀見叩謝象山　典史徐文魁禀辭赴任候補府照磨錢大昌禀辭管解京餉赴京禀安○廿一日候補府　光澤辭赴海鹽乍浦查騐海壙工程前署台州府郭式昌差人來省禀請給咨回籍守制 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年三月二十一日京報全錄]  
　　宮門抄○上諭一道錄前○缺單○江督左奏光緒九年分江北冬漕仍由河運籌議辦理章程摺○又奏新引票費未能加增綠由片○又奏請將新增課釐余充復淮經費餘仍照章分解夾片○杭織造連奏請飭撥欵籌辦各工摺○大臣文奏請飭鑄圖記片○皖撫裕奏請建坊片○三月二十一日禮部宗人府欽天監鑲藍旗值日無引見○景善德　各謝管幼官學恩○盛京將軍慶裕請訓○江西按際使王嵩齡請訓○宗人府　派袷察太廟派　　貝勒○又奏派近支族長派出齡公○崇文門呈進黄花魚○召見事機慶裕王嵩齡○光緒十年三月分缺單知縣山西洪洞　長清故廣東新興察德芳丁山東蒲台龔葆琛革廣東來賓張鴻儒湖北利川當綺　南盧氏俞大錦山西絳縣楊同檙俱近湖北嘉魚陳延益丁廣東樂昌翟飛聲浮躁貴州修文　其正廣東和平錢延燾俱罷軟府　廣東韶州温傳輝罷軟吏目雲南鶴慶楊繼祖故巡檢湖北漢陽縣沌口王儒近廣東陽山縣淇　堡陳肇英升嘉應州太平鄉刁榮　不謹高要縣祿步彭祖望有疾四川雅川府瀘定橋陳熙升興史湖北襄陽初廣儀廣東花縣陰鴻烈雲南平彝錢　授福建屏南楊正　河南西平李壽椿四川東鄉吳孝鎔俱近廣東興寍梅贇貴州修文楊世忠俱不謹河汨所所宮廣東番禺縣河泊所許惪泰下謹○○太子太保太學士兩江總督二等恪靖侯加一等輕車都尉臣左宗棠跪奏爲光緒九年分江北冬漕仍由河運籌議辦理章程恭摺馳陳仰祈聖鑒事竊江北本届新遭遵照部議仍辦河運業將起運米數於光緒九年十二月十九日專摺會奏在案兹據江寗布政使梁肇煌江安糧道張富年詳稱江淮揚通四府州屬應徴熟田漕糧徐州府屬應運衆未改辦大米經委良分往江北一帶照數購儲一面遴委候補知縣金元烺作爲囊藥馳赴汜水高郵寳應等處設局將雇船兌運各事宜提前赶辦於上年十二月初二日開兌限本年二月内全帮兌竣分　前後兩帮次第開行俾得及早抵東候汛渡黄北上惟上届漕船經過十字河濟寍等處因汶源微弱異常節節起剝灌壙套送而前閘啓板後　立卽膠淺以二百里水程行至一月之久始達十　舖　閘當將真外河　雇夫挑挖百計經營方得渡黄入運　抵臨清現在十字河年挑年淤分水口至靳口一帶河身高仰陶城埠口門内外經黄水兩次冲灌淤墊尤甚天津至通州運河亦多淤淺均須大加挑濬方可暢行無阻應　東省趕將淤淺各工認眞蔬濬一律深通以利漕行所有應辦一切事宜查照成案叅以現在情形擬具章程具詳請奏前來臣覆加察　謹　清單恭呈御覽此外如有未盡事宜及沿途有須設法變通之處容　隨時由糧道酌量禀請奏明辦理除飭江安糧道張富年迅將應用米石依　斛兌開行沿途實力　儧並咨東河督　　東撫臣迅將東省運道及淤墊各處先期分飭查勘興挑趕辦以免臨　棘手外理合會爾漕運總督臣楊昌濬江蘇巡撫臣衛榮光恭摺由　馳陳伏乞皇太后皇上聖　訓示謹奏軍機大臣奉旨該部知道單併發欽此○○左宗棠片再淮北新收　費先經御史李暎奏請每粟補足二百兩當經　飭據運使詳明商力未逮奏請仍照原議每引收繳二兩嗣准部覆淮南新加引栗每引台銀二十兩淮北每引斤數雖　淮南减少然以北引四百斤南引六百斤合計亦應有兩引三分之二前令每引繳銀四兩已較淮南减輕奏令再行核實妥籌並將奏銷章程奏明辦理等因當經轉行去後施據署海州分司運判徐紹　禀稱票費之高低看視商利之厚薄北鹽十引僅足抵南鹽一引之利權商利以定票費則該販等繳費二兩核與淮南新章每引二十兩以十抵一適相脗合若再令補繳新販成本愈重似未便朝更夕改失信商販等情臣　所禀尚有未寔批交運司孫貽謀確核妥議兹據該司詳覆淮北票費委實未能加增懇請奏覆前來臣查該運司等詳禀均属實在情形其奏銷能否不致逾期除批令趕運趕售俟届期時再行切實詳奏外理合將新引票費末能加增緣由先行附片陳明伏乞聖鑒勅部查核謹奏軍機大臣奉旨户部知道欽此○○左宗棠片再淮北鹽柰兵燹後向祇運二十九萬餘引經臣奏加新票十六萬引共運四十六萬引已復前督臣陶㴻舊時之盛己卯一繼全數銷竣庚辰綱迭飲趕　趕售又擬將河南汝寗府屬廢岸收復據報亦可仍復舊　前因復淮緊要兩次奏請將前項誅厘撥作復淮工用發摺後迭准漕運督臣楊昌濬安徽撫臣裕祿咨函以清江安徽餉需專恃淮北課厘接濟未能停解查清江安徽均屬臣兼轄原摺内本係　明遇有急需由臣另行籌撥而引淮仍歸雲梯關故道入海業經臣會同漕臣楊昌濬親臨履勘擬分别　急次　舉行另行會銜陳奏在案一經開辦不能不豫籌經費源源接濟　應急需而清江安徽餉項仍須統籌兼顧方期彼此無誤因與漕臣安徽撫臣咨商定議北鹺規復之十六萬引係臣任内奏明新增本不在分成之列擬將十六萬引新增課厘全數提充復淮經費其二十九萬餘引額内課厘仍照向章十成分解如此則復淮旣有欵可撥而於清江安徽餉需無虞短絀正在咨行問接准部覆令按入欵多寡權其緩急和衷共濟等因核與臣等听擬辦法適相脗合所有淮北新增之十六萬引課厘擬全　復淮經費餘仍照章分解緣由理合附片陳明伏乞聖鑒勅部查核謹奏車機大臣奉旨户部知道欽此○○杭省織造奴才連明跪奏爲添籌甲甲年大運欵項並攺派川縀懇恩飭下户部浙撫轄飭　司趕緊籌撥以全要工恭摺仰祈聖鑒事竊查奴才衙門於光緒十年正月初一日承准内務府札開廣儲司縀庫案呈本府具奏爲分派三處織造織辦甲申年分大運縀綢並遵照部議再添給辦獻造用欵一摺於光緒九年十二月十五日具奏奉旨　議欽此除錄原奏咨行户部外相應抄錄原奏並欵目清單分札各該織造一體欽遵並奉札稱皶照單開先行織辦一半限於光緒十年四月内解京卽此作爲赶運其餘一半務於九月以前掃數解齊欠解接解庚午年以後大運各欵均著毋庸補解以符新章等因又自光緒六年起每年由川省改派　綢九百疋件需料工銀二萬六千兩向歸藩庫另撥兹奉内務府行令按照部議歸併大運責令添撥額欵全數辦解各等因承准此伏查織造衙門年例大運内務府　年派辦總在一萬二三千疋前因欵項不敷以厘局月撥錢一萬申文每年共十二萬串儘　易銀擇要辦解其數不及三成逐年遞推以致現在尚辦庚午年二次大運積壓甚鉅每年十二萬串按照巿價易銀數在七萬一二千兩左右以四萬兩歸内務府派辦之件以三萬兩歸户部派辦之件核計辦解之數尚不及三成兹又將改派川縀歸併大運且運務尚需全辦需欵甚鉅按　 
照上年十二月　奏准　斤巿價估計内務府所派縀細紗紡衣線布疋約需工料銀十五萬兩零除厘局按月撥解錢　易銀四萬兩並咨商撫臣藩司將逐年川省攺派縀綢料工銀二萬六千兩照章撥解抵用外統計尚欠工料銀五成有奇户部年例運務應添欵項尚不在内　　思維合無仰懇天恩俯賜飭下户部浙撫轉飭藩司將運務不敷五成有奇曁户部派辦應添銀兩趕緊籌請添撥並將逐年籌解川省改派縀綢工料銀兩照案撥解歸併濟用以全要工所有請添籌甲申年大運並攺派川縀緣由謹恭摺具奏伏乞皇太后皇上聖鑒謹奏軍機大臣奉旨户部議奏欽此○○文緒等片再據水師營總管海昌呈稱該營原設四品官四員分駐黑龍江吉林船廠各一員齊齊哈爾城二員管理船務約束丁壯卽與各旗佐領相同事無大小呈報總管轉詳辦理惟該四員内僅止黑龍江吉林二處頒有四品官圖記各一顆遇事鈐用惟齊齊哈爾四品官二員並未發給圖記凡事向用白呈請轉近來事務紛煩公文無印鈐用殊不足以昭信守等情主請辦理前來查公文以印信爲憑今齊齊哈爾四品官管理船務丁壯一切事務旣　從前倍增而呈詳文件尤關緊要奴才等再四詳核該總管所請爲愼重公牘起見委係寔在情形相應請旨飭下禮部篆鑄齊齊哈爾城水師營左右翼四品官圖記各一顆以昭信守理合附片具奏伏乞聖鑒謹奏軍機大臣奉旨禮部知道欽此○○裕祿片再院北沿淮各州縣上年水灾籌辦賑撫據記名提督李振基捐銀一千兩江蘇候補道張翼奉其母二品命婦楊氏命捐銀一千兩指分江蘇候補道李鎭邦遵其故父一品封職李松山故母一品命婦耿氏遺命捐銀一千兩先　呈請兌收解助賑需由鳳頴道任蘭生詳請奏獎前來臣查該員李振基力捐銀欵接濟灾區張翼李鎭邦克承親志輸資助賑均屬好義急公合無仰懇天恩俯准將記名提督李振基勅部從優議叙江蘇候補道張翼之母二品命婦張楊氏指分江蘇候補道李鎭邦故父一品封職李松山故母一品命婦李耿氏各照例建坊給予樂善好施字樣以昭獎勸出自鴻慈謹附片具陳伏乞聖鑒訓示謹䝉奏軍機大臣奉旨着照所請該部知道欽此 
 
 

Page 11

 
 
[光緒十年三月念二日京報全錄]  
　　宮門抄○發抄旨五道○黔撫林奏審明辦理片○又奏借補守備片○又奏請更正議卹片○將軍希奏估修各工料銀數目摺○直督李奏請補知府摺○大臣載等奏爲奏聞摺子○三月二十二日兵部太常寺太僕寺八旗兩翼值日無引見○奈曼王回籍請安○季邦樻謝授天津道恩○榮公請假十五日○召見軍機醇王季邦楨○皇上明日卯正至奉先殿壽呈殿行禮○發抄金順奏請將在途被　刺殺之察哈爾領隊大臣喀爾蟒阿優卹奉旨着照所請該部知道欽此○彭祖賢奏試用道孫明慶期滿甄别奉旨吏部知道欽此○又通山令林元美署京山令奉旨知道了欽此○又監利令諸可權署威寗令奉旨知道了欽此○卞寳第奏請添設湖北鄉試謄錄等官奉旨禮部議奏欽此○○革職貴州巡撫臣林肇元跪奏再補用副將謝文發卽伍雲亭與田落漢卽田興國在大定府城因索欠起衅持械逞兇騐明互有傷痕行提來省發交貴陽府審辦嗣據該府汪元慶以謝文發恃符狡展詳經藩臬兩司請將謝文發奏叅革訊欽奉諭旨看照所請該部知道欽此卽經轉飭欽遵辦理去後兹據該府汪元慶以謝文發田落漢傷痕均已平復審明議擬由藩司李用清泉司曾紀鳳解審前來臣親提研訊緣謝文發籍隸四川合江縣本姓伍因山繼與母勇謝天貴爲義男攺名謝文發由練車賞給六品軍功歴保花翎副將田落漢　田興國籍隸湖南鳳凰廳早年曾充黔省練軍與謝文發素相認識光緒八年二月問田落漢借過謝文發錢五百文未還九年五月謝文發由黔請假回川於初四日路經大定府城與田落漢撞遇當令跟丁宋葆田向案前欠田落漢央緩宋葆田不允田落漢斥駡宋葆田回告前情謝文發氣忿當同宋葆田前往理論致相爭鬥謝文發卽用順刀連欽傷田落漢左右額角田落漢舉拳撲毆謝文發又砍傷田落漢左手腕田落漢雙手奪刀致被　傷左手大指五指及右手四指田落漢隨將順刀奪獲回砍謝文發用手迎刃劃傷左手二指三指手背田落漢復用刀向砍謝文發隨拾路旁木棒將刀格落田落漢卽拔取身帶鳥槍施放中傷謝文發左助倒地宋葆田拾起地上順刀砍傷田落漢右背左腿謝文發田落漢旋赴大定府衙門報案經該府余撰騐明傷痕　單飭醫禀經行提至省飭委員陽府審辦嗣據該府汪元慶以謝文發恃衔狡展經臣附片奏　奉旨革審兹據該府以謝文發等傷己平復訊明議擬由司審解到臣臣親提覆鞫據供前情不諱詰無起釁别故矢口不移似無遁飾查例載兇徒因事忿爭執持順刀傷人者發近邊充軍又因爭門擅將鳥鎗施放傷人者民人發雲　兩廣烟瘴少輕地方充軍各等語此案　文發卽伍雲亭田落漢卽田興國因索欠起釁各孰順刀鳥槍逞兇自應照例問擬合依兇　因事　爭執持順刀傷人者發近邊充軍例　發近邊充軍係屬職官應請從　發往新疆効力贖罪田落漢亦應如所擬今依因爭門檀　鳥槍　放傷人者民人發雲貴兩廣烟瘴少輕地方充軍例擬發雲貴兩廣烟瘴少經地方充軍到配析責安置宋葆田飭緝獲　另結　田漢所欠錢文照追給領順刀鳥槍供棄免追是否允協除全案供招咨部杳照外謹　片具奏伏乞聖鑒飭部核覆施行謹奏軍機大臣奉旨刑部議奏欽此○○革職貴州巡撫臣林肇元跪奏再威寗鎭標左營守備趙萬清於光緒九年十二月二十八日在省病故除會同督臣恭疏題報外所遺員缺係第二輪第一題缺應卽照章揀員請補以重職守臣詳加遴選查有儘先補用都司謝智夫現年二十九歲貴州貴陽府人由武童投効軍營剿賊出力給予六品軍功於同治十一年克復永威等城出力咨保註册以外委儘先拔補十一年克復　哈州城保以把總　先拔補並戴　翎十二年克復　黄等城咨保註册以千總　先拔補又攻克牛角坡香　山各城彚保以守備儘先補用十三年克復興義等城全黔肅　出力光緒元年正月十六日奉上諭着免補守備以都司儘先補用欽此均經接准行知在案該員年將力强恩以借補威甯鎭標左營守備員缺現在黔省辦理善後整頓營務之時合無仰懇天恩俯准將謝智夫借補盛寗　標左營守備員缺貴於營伍有俾如　俞允一俟接准部覆卽行給咨送部則見以符定制除咨部查　外謹會同雲貴總督臣岑毓英貴州提督臣羅孝連合詞附片具奏伏乞皇太后皇上聖鑒訓示謹奏軍機大臣奉旨兵部議奏欽此○○革職貴州巡撫臣林肇元跪奏再選用訓導方炳煓清鎭縣人於道光二十七年考試入學同治元年補廪四年十二月初八日清鎭縣城先陷打仗力竭被執駡不絶口死敢慘烈經並任撫臣曾璧光查照原報以廪生奏請優卹在案兹據該家○以方炳媏○周治二年因安順等處解圍案内曾經保　訓導稟請更　議卹等情前來臣查案相符合無仰懇天恩俯准勅部更正議卹以慰忠魂而勵大節除咨部查照外謹附片陳明伏乞聖鑒訓宋謹奏軍機大臣奉旨該部知道欽此○○奴才希元跪奏爲估修吉林望祭長白山神殿等工所需工料價銀數目造具細册恭摺仰祈聖鑒事竊據花翎佐領　　呈報望祭而等工於道光十五年侈過因年久殿座五問周圍鄭閣上　滲漏内外彩畫油飾及墻皮爆落理宜添換椽望連簷昆口揭　　上捄飾内外墻皮彩畫　理殿前地板長七丈寛二丈八尺戧木柱脚壓梁板片　柯栅欄門損壞揀舊添新黏補卽油飾栅欄北而板墻修理東西南三面　圍牆墻頂歪閃牆皮爆落黏補牆　抺飾修理　前月台周圍台堦四南角磚路磚塊酥碎揀舊添新修理正黄鑲黄旗堆房周圍　欄木料　朽揀　添新修理　放祭祀器皿樓房二間正白正紅旂堆房三間此二所計五間上盖滲漏木料　朽應拆造修理鑲白鑲紅正　鑲　旗堆房二所計六間　揭　修理等情呈報修理前來當派雲騎尉春奎往　屬實　係刻不可緩之工必須修理稟經復派雲騎尉凌喜遵照工程則例詳細查估需用工料　脚價銀二千千百五十二兩五錢八分六　其不堪攺用水植作爲柴薪共　價銀三十四兩五錢三分七厘抵門外計估銀二千　百一十八兩零四分九厘遵照部章每兩減扣四成及六分平　外核計實銀一千四百二十兩　一錢七分九厘六毫三銀六忽按欵分晣造具細册呈報前來奴才覆核無異委無浮冐所估銀　擬由吉林俸餉銀仙動用除造册咨送工部查核外理合敬繕黄册一本附摺恭呈御覽伏乞皇太后皇上聖鑒勅部核示遵行再吉林副都統係奴才兼署毋庸列銜合併聲明謹奏軍機大臣奉旨工部知道册併發欽此○○前大學士署直隸總督一等伯臣李鴻竟跪奏爲省會首郡要缺清以簡放遺缺人員請補恭摺仰祈聖　事竊准吏部咨光緒九年七月初三日奉上諭直隸保　府知　員缺緊要　該督於通省知府内揀員調補所遺員缺着朱靖旬補授欽此當經轉行遵照查吏部奏定章程首府缺出應於通省正途人員内　選調補如無始以各項出身人員内遴選調補又定例　缺　要人　相需如所請之員與例稍有未符准其聲明奏請等語保定府知府係省會首郡　缺營轄十六州縣致　　　並有通省發審重大案　爲各　直隸　領袖必須精明　練長於折獄之員方資表率臣督同藩司崧駿皋司松椿在於道任七途出身知府内逐加遴選非本任緊要　人地未宜其各項出身人員一　亦無合例堪調據該司　請以遺缺知府　靖旬　補前　　查朱靖旬年五十歲河南安陽縣進士　　縣　用簽掣直隸咸豐九年到省　補正定縣知縣調　清苑縣知縣迭因勞績保　　知直　州用加運同銜旋經了憂開缺服　回省補授深州直隸州知州光緒六年大計保薦卓異與俸滿併案引見牽旨回任候升九年七月奉上諭簡放保定府遺　　　該員才具　辰老練精詳在直服官二十餘年資勞已深前任省會首縣情形　悉　署保定　　頓吏治籌辦灾賑措置咨　選　　細推鞫持平　斷均中　要以之請補保定府知府　塲務任雖遺缺知　請補　會調　　　稍有未符但人　相需例准　明奏　且該員係奉特旨簡放知府與他項人員不同自應變　辦理合　　　　　　　　缺緊要准以朱靖旬補授保定府　府期於地方有　　　銜缺相當毋庸送部引兇理合巷摺具陳　　皇 
○○奴才載　奎瑛　塔布跪奏爲員外郎三年期滿　例題銷試俸恭　奏 
由候選筆帖式於光緒元年七月選吏部筆帖式五年報捐同知　捐員外卽七年四 
試俸三年期滿等情且呈前來查例戰滿洲人員由各項捐　升　　亦照議叙人員 
歸部銓選理各　例具奏　乞皇太后皇上聖鑒俟命下之　奴才等咨行　 
 
 

Page 12

 
 
   
 
