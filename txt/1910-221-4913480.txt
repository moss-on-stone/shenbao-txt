# 1910 - 221 - 4913480

 

Page 1

 
 
   
 
 

Page 2

 
 
上　諭 
[監國攝政王鈐章　七月十三日内閣奉]  
　　硃諭大學士世續著開去軍機大臣專辦内閣事務欽此 
　　硃諭吳郁生著以侍郎候補母庸在軍機大臣上學習行走欽此 
　　硃諭貝勒毓朗著補授軍機大臣欽此 
　　硃諭協辦大學士徐世昌著補授軍機大臣於明日預備召見欽此 
　　硃諭郵傳部尙書著唐紹怡署理未到任以前著沈雲沛暫行署理欽此 
　　上諭八月初七日祭社稷壇遣載功恭代行禮欽此 
　　上諭意普等奏恭修並陀峪定東陵佛樓請派大臣勘估錢糧並開單繪圖呈覽一摺着派紹英前往敬謹查勘欽此 
　　上諭盛宣懷着赴郵傳部右侍郎任並帮辦度支部幣制事宜欽此軍機大臣署名奕劻假鹿傳霖假那桐 
　　宮門抄　七月十三日　召見軍機　盛宣懷 
論　說 
[論財政困難之結果（選）]  
　　今試執國人而問之曰。吾國一切籌備憲政之施設。可延緩乎。必曰萬不容緩。再問之曰吾國當借外債之助力乎。又必曰萬不可借。憲政之興。無可稍綏。而財政之困難。又無可爲計。則將奈何。兹欲從吾國財政現狀上論究。而尋其歸宿點。先將一般文明國家財政大綱。臆擬略表於左。 
國家財政收入經常的租稅國有産業官營事業臨時的一時加稅公債内債外債支出經常的生産的不生産的臨時的消費的非消費的 
　　今我國財政。其收支不能適合。已不待言。側聞來年豫算。約有二千萬兩之不敷。各省則大者短六百萬。小者亦短一二百萬。夫以現有之收入。抵現在之支出。其不足已若是。矧此後逐年籌備。用途日增。而未知底止。究將使財政當局者。以何財源應此要需乎。或者將增加租稅乎。吾國國民。負擔租稅。較之現今各國。本極輕微。空慕三十取一之名。致蹈大貊小貊。之弊。將來增加租。稅原爲吾國必不可避之程途。然以現在民間稅源簡。薄。政府稅法粗疏。行政機關腐舊。以舊額徴取。尙覺民窮財盡。短欠時聞。怨咨四起。如果木然。先吝其裁培。但知摘其果實。終至果實减。而根榦亦。即枯焉。苟欲爲變計。非費數年之發榮滋長。則雖虐取。亦必不得盈。故吾。國現今租稅法之改良。固刻不容緩。然即欲預計租稅之增加。以擴充收。入猶未免時夜鴞炙之求也。是增加租稅之說。不可驟行也。或者將恃國有産業及官營事業之收穫乎。吾國向來國有産業甚少。能獲利益者尤少。現今能附以國有産業官營事業名稱者。大略如左數種。 
　　屬於國産者。　屯田　官荒 
　　屬於官營者。　食鹽　鐵路（京漢等）　郵政局　電報局 
　　以上如國有産業所入本微。卽謂於財政上無甚影響。亦非過論。他如官。營事業。似可獲利。即在各國亦多恃此爲歲入一大宗。然以吾國業務之。不善。推廣辦法之不得完全。更加以社會之窮屈。貪官猾吏之侵蝕。終至。 
 
 
 

Page 3

 
 
能滋補國庫之力量。亦復無幾雖此後財政當局。宜就種種。亟圖擴張整。頓。以期歲入之增加。究竟以此簡。單財。源而欲。活全。般之經營力。勢必不。能。况即云擴張整頓。亦非一朝一夕所能奏效耶。是國有産業。官營事業。之收穫。亦未可全恃也。此外如一時加稅之說。前述租稅之刻難增加。已槪括言之。更不必具論。若現在各省之加價加捐等。由零碎支吾之官權行鹵莾滅裂之末法。吾人寗不勝反對之感由是言之。吾國現今財政收。入之。無可增加。已可斷言。若在文明立憲各國。凡遇歲入。萬不能支敷歲出之豫算案。議會對之唯有一法。即將歲出削减。勸令政府爲事業之延緩耳然今日吾國試。問政府籌辦各事業果。可以延緩否耶則吾知現在。雖有議會有議員。亦决無肯爲此提議者也。然則吾國財政。當此難關。平心細察。果應以何方法處理之乎。　　　　　　　（未完） 
專　電 
[電一　　（北京）]  
　　禁烟大臣於初八日呈遞封奏係爲美國發起再開萬國禁烟大會事已奉交諭外務部妥爲預備 
[電二　　（北京）]  
　　資政院憲政館議决資政院議員不開差缺月給薪津一百元 
[電三　　（北京）]  
　　閩督請禁各省土藥入境業經度支部覈奏措詞與前致閩督電大致相同 
[電四　　（北京）]  
　　樞府續派劉若曾吳廷爕充資政院政府委員 
[電五　　（北京）]  
　　江北提督雷震春請部撥欵協濟練餉度支部澤尙書甚小謂然擬即奏駁 
[電六　　（北京）]  
　　蔭昌電致政府擬即日啟行月底可到京 
[電七　　　北京]  
　　學部奏派參議戴展誠兼充圖書局局長奉旨依議 
緊要新聞一 
[中俄松花江貿易章程詳誌北京]  
　　哈爾濱務稅司葛諾發曁俄戶部專員拉特金與魏栢爾奉召來京佐輔駐京俄署使世淸氏議結松花江貿易章程業已事畢搭京奉鐵路火車出京回哈該章程係于初五日五午五時和衷議結在外務部簽押葛諾發回哈後當於三星期内在稅關照章宣布此項章程係依照現行各通商口岸章程而定惟按該處情形稍加修改定名爲管理松花江航行辦法及進出口貨暫行章程大致已錄前報兹又覓到全文亟錄如下（一）中國政府允將滿洲界内之松花江開放俾各國商輪自由航行以副機會均等主義（二）從前所抽稅欵按輪船之噸數者此次改按貨物性質及重量距離遠近抽稅（三）對於雜榖之抽稅較從前定章核减三分之一其以前規定减半額之貨物一律照全額納稅（四）中國釐稅複雜於貿易之負担未便現凡内地貨物出口稅只於松花江口稅關納稅一次照規定稅率全額納交其他稅關槪不復納稅（五）在中俄兩國境一帶凡彼此出入貨物先按率納稅以後在該境界一百淸里内之地實在銷售者即將前納之稅欵繳還貨主又中俄兩國所定之自由地帶一百里以内如有貨物密輸入偷漏等情形則俄國哈巴路夫卡稅關負責任以防偷漏密輸入等事（六）自去年西歷七月一號至今年四月念九號之抽收稅欵中國稅關已經收入嗣後自今年西歷五月初至六月底稅欵均存於華俄道勝銀行而俄國曾要求不認承納之事該議現均作罷所有收入稅欵仍槪歸中國 
[全國諮議局聯合會開幕北京]  
　　各省諮議局特派議長議員來京開全國諮議局聯合大會已於初六日在崑新會館開預備會一次决定一切章程幷組織事務所選舉書記庶務各項職員聞其宗旨係在研究各省諮議局之利害及預備資政院之議案惟各省擬即推舉直隷諮議局主任此事而直隷諮議局不欲負此重任故刻下尙在磋議並聞現經借定石橋别業爲會塲已於初八日開第一次會議 
[澤尙書反對川藏鐵路借欵北京]  
　　度支部澤尙書素不賛成外債近來京外擬借外債之舉由該尙書議駁者已經多件日昨與樞府提及川藏鐵路擬借外欵一事亦甚不以爲然以現在英俄等國窺伺西臧甚急此項借欵必競相爭辦恐一經允准則列强又必援利益均沾之說羣來爭執必較湘鄂路欵糾葛尤烈務宜審查機宜再行核辦以免將來之交涉云 
[趙大臣電阻英兵入藏北京]  
　　駐藏大臣趙爾豐日前電致外部云藏中近來平靜英國前有兵二千駐紥藏中曾約明准於西六月撤退回國現已逾期風聞又派二千前來瓜代藏中轉多疑懼請大部速與英使交涉迅將駐兵撤退其瓜代之兵亦不得再行來藏防戌 
[詳核行政專章草案述聞北京]  
　　領袖政務大臣慶邸日昨交諭錫提調著將上年三月内本處核議之行政專章草案全份刷印成册分送各王大臣詳加核議以便於中秋後奏請頒行藉立新内 
 
 

Page 4

 
 
閣之基礎並聞慶邸此議係吳蔚若軍機所主動云 
[各省報部預算尙須查剔北京]  
　　度支部日前通電各省督撫將軍都統辦事大臣及淸江提督云各處現到預算歲入歲出各欵較向報數目均有增减外銷各欵且有未經奏咨立案者或雖經奏咨而此次所列數目又有與原數不符者除電商將入欵可增加出欵可减汰者已分别辦理外其餘欵目旣准列入預算自當令其如數収支但數目繁各省所估計者未必確實送部又多逾限時日急迫難以詳加核定此次雖暫准列入預算嗣後如於出入各欵查有不實不盡之處仍由本部指出駁斥各該衙門不得以已經准列預算爲藉口希即查照通飭所屬一律遵行 
[度部亦擬裁减經費耶北京]  
　　核减各部院衙門經費之議本由度支部澤尙書倡之乃各部院衙門非藉口事繁欵乏顯爲反對即遷延因循心懷觀望故澤尙書近又與各堂提議擬先由本部辦起然後奏請嚴飭一律節減各堂亦唯唯諾諾而已恐仍難實行也 
[度支部書吏早已可裁北京]  
　　台諫諸公前日研究黃祖貽一案以度支部核收指分捐欵以吏部片覆爲憑僅曰難蔭知縣相符含糊過去仍是該部書吏之慣技迨參案發見只用習慣套例倒塡月日大書特書曰書吏某某久不到署在外招搖即行斥革不准化名復充便可脫其干繫庚子後工兵吏等部均遵旨裁去書吏獨度支部書吏盤踞至今尙未裁撤况核捐之弊更繁如移奬如七項常捐無不舞文弄墨故凡鑽營詐欺以求官者胥利用該書吏之需索而正途以及實官則苦其挑駁談者怨憤任官之政背謬至此何以爲國各侍御决定彼此確切詳查指其証據彰著者愷切上言申明光緒二十七年四月十七日上諭請飭立裁該部書吏以淸弊端 
[交諭譚副使預算海軍經費北京]  
　　海軍大臣洵邸於未請假之前一日曾交諭海軍副使譚翼彰謂本大臣及薩提督此次出洋所有海軍重要各政均須暫行緩辦惟一切尋常事件仍按前次辦法暫行代理並宜趁此時期將日後應需海軍各欵分爲四項詳加預算一軍港費二軍艦費三培養人才費四海軍人員薪俸其規模均按前訂海軍規制草議大綱辦理算至海軍專部及艦隊成立之期爲止俟回國後詳加核議 
[俄國鐵道會議之大舉動]  
　　俄國此次開鐵道會議已議决於中央亞細亞速成兩幹路此議經元老院通過其綫路由西比利亞鐵路至薩瑪拉驛分支南下至鄂連布爾克分兩路一支稍與西比利亞幹路並行東經他西堪多噶那斯諾塞羅司阿克摩林司克塞迷巴拉欽思克與近於東淸鐵路諾巴尼庫羅司克驛與西比利亞幹路連接乘機以圖西藏又一支由他西堪多與噶那斯諾塞羅司之間由米盧布分路進於阿富汗入噶西克突入阿富汗首府以控扼中亞爲最有力之鐵路此路竣工時與英國之印度鐵路相接東進南下以臨波斯灣其商業上及軍事上之價値甚偉云 
[江北春賑准收七項常捐北京]  
　　江督張安帥以上年江北水災賑需浩繁庫帑奇絀節經督飭司局勸捐助賑並奏請援照賑捐章程開辦銜封賑捐一年由部議准奉旨俞允欽遵在案惟捐務久成弩末而海州等屬災民衆多春賑尤倍於冬賑兼以疏濬河道修築圩隄在在動需鉅欵江南財政困難異常委屬籌措無術查上年度支部議覆前直督臣端方等電奏整頓捐務曾聲明七項常捐以五成實銀上兌准由外省核收現直隷已奏准將七項常捐展辦一年江南事同一律自應援照辦理爰於五月間具奏請准予江南添收七項常捐一年俾爲辦理江北賑務之挹注當奉硃批度支部議奏兹經度部議准覆奏略謂臣部去年議覆前直督端方等電奏整頓捐務摺内陳明擬將常捐七項酌以五成實銀上兌奏准通行在案又上年十二月間飭據大淸銀行正監督張允言酌擬由銀行收解捐欵詳細事宜章程十三條當經臣部開單通行遵照亦在案兹據江督張人駿奏稱海州等屬災民衆多春賑尤倍於冬賑請援案添收七項常捐一年等因臣等查該督所奏各節自係實在情形擬准該省援案添收七項常捐一年俟一年限滿後即行停止至收捐成數即應遵照臣部奏定新章辦理所捐銀兩均歸大淸分銀行核實兌收以符奏案已奉旨依議矣 
[湘撫奏報常德灾賑情形北京]  
　　湘撫榻文鼎會同鄂督瑞澂具奏云竊查湖南常德府屬於五月初旬猝被水患災情甚重臣文鼎聞報後即日遴委常德府戚朝卿携帶錢米雇用小輪馳往會同該地方官查放急賑一面電知督臣先將大槪情形會同電奏仰荷特頒帑銀二萬兩飭令派員詳勘辦理急賑愷澤旁敷莫名欽感旋准度支部電飭長沙關將前項帑銀照數拔解卽經臣等祗領專委妥員解交現署常德府譚承元查酌災情分别散放惟是當屬地方上年被水成災工賑兼施僅免溝壑蓋藏罄盡積困未蘇方冀本年秋榖豐收元氣稍復不意五月初大雨如注連宵達旦上游山洪暴發兼黔水建瓴而下河流湍悍决障衝隄不留餘地田廬淹没一片汪洋常德府城地本低窪向藉城垣以爲隄障此次多方搶護僅保危城其附郭武陵縣轄境四方幾於盡成澤國而後鄕一帶地勢尤低故受災更重計共衝毁村障四十餘區倒塌屋宇三百餘棟淹斃人口三百餘名此外桃源龍陽沅江等縣隄垸被冲田畝被淹之處亦復不少體察災情以武陵爲最桃源龍陽次之沅江又 
 
 

Page 5

 
 
次之其上游辰州府屬之辰谿縣亦因陡發蛟水有衝毁房屋淹斃人口之事幸該處地形較高水勢就下被災雖驟而涸復非難賑濟尙易爲力常德下游之澧州安鄕華容南洲一帶因川水未致同時並發得免波及猶爲不幸中之幸至常德被水後經該府縣先後遴委員紳分七路下鄕查勘散放急賑其來城就食者酌撥公所以棲之分設粥廠以養之目下地方均尙安靖特念民遭昏墊蕩析離居已非一日加以水後蒸鬱蘊濕生災癘疫大興死亡枕籍此次赶放急賑兼施藥餌不過暫濟目前察看災情必須接濟常賑並籌以工代賑之法督令修復隄障葺治棟宇以謀棲止梳剔荒穢補種秋糧以資接濟而地勢最低之處形若仰盂水至輒停疏消非易尤宜格外加賑漸期安集獨是災區旣廣需欵浩繁當省城荒亂之餘各屬蠢動之際撫綏緝捕事事需財而羅掘旣窮來源莫繼實有岌岌不可終日之勢臣瑞澂與臣文鼎往返電商節經分電各省督撫商懇協助各疆臣均承籌欵解濟並由湖南紳士熊希齡提倡設立義賑公所廣爲勸募惟所捐各欵可否懇恩准照賑捐新章核給獎叙以廣招徠而資接濟七月初四日奉硃批該部議奏 
[京師近事]  
　　政務處議事章程雖定名爲會議其實無論何項政務均由領袖大臣一人之意見决定並非當衆宣布意見互相研究凡値會議時（每月逢三之日爲會議期）先期由提調將應議之件並領袖大臣之意見知照各大臣至期各大臣齊集後交出所擬之說帖畧談政務即傳茶點互談他事而退已成定例往歲監國在軍機時曾充政務大臣故深悉其弊兹已嚴催該處迅將議事章程改爲公議公决定於八月初三日實行 
　　軍諮大臣濤貝勒回國以來尙未到署辦事前日兩次召見（一次明召一次密召）均昻首揚眉慨談國事謂時勢如此雖急起直追猶恐不及何堪再因循苟且坐視敗壞惟監國攝政干則力訓以勿得浮躁妄動故近日貝勒憂時心切有時感慨悲歌竟至泣下云 
　　頃聞内廷消息日前竟有人在樞廷建議謂此次革去達賴名號西藏人心爲之懷貳且西藏逼處强鄰近來英人已有調兵入藏之警將來藏事必日瀕危迫不如此時請旨開復達賴名號以安人心云云此事果實則西藏前途眞不堪設想而達賴之跋扈益非復昔比矣 
　　陳御史善同日昨呈遞封奏二件一件係參劾吏部一件由軍機處片交軍諮處閱看聞係關於整頓陸軍之事 
　　貴胄法政學堂近以貴胄中子弟失學者甚多殊於學務及貴胄前途兩有妨碍已擬定施行强迫敎育如不入學者即停其俸餉 
　　熱河誠果泉都護日昨電致政府略謂查熱河偏近蒙旗各處魚泡甚多前因風氣未開蒙人迷信以致數十百年棄利於地前任廷都統已將各旗凡有魚泡之處詳細查明由内地招商承辦現西札魯特爾旗各處雖已均開辦惟事屬創始收利甚微而預算將來利實豐厚請將前定每泡歲交之魚課銀數暫行減半收徴仍歸三季交納以示體恤而資提倡 
　　郵傳部徐菊人尙書近日在部極不得意匪特盛杏蓀謀代其位伊亦亟欲外放聞其原因有四（一）度支部稽核部欵甚嚴部中欵項實有難於報銷之處（二）屢被御史指摘謂其濫用私人（三）借欵勢在必成未成之前條約旣難磋改旣成之後鄂湘又或有風潮（四）如一旦晋升大學士開去底缺反不能爲生活有此四大原因故外放之心甚云 
　　資政院總裁倫貝子日昨面諭秘書廳知照各部凡奏派本院委員限於八月二十日截止如有未奏派者應從速派定咨送本院以憑彙册 
　　洵貝勒近因籌辦海軍需材孔急雖開設學堂以宏造就而淸晨栽樹夕盼成陰實無異望梅止渴故擬酌用舊日水師人員以爲海軍過渡時代之接濟昨特電致鄂督瑞莘帥查詢張文襄在鄂時所辦水師學堂畢業學生酌量保送以便錄用 
　　胡思敬趙熙兩御史近因郵傳外務兩部會商合借四國洋欵興修川粤漢等路經各該省京官會同紳界函電交馳勢甚激烈誠恐釀成風潮故奏飭外郵兩部力拒借欵 
　　督辦鹽政大臣澤尙書近查有本部筦榷司書手在外招搖包攬鹽務並勾串某處人員暗通鹽政處消息情事實與鹽政前途大有窒礙除將該司書手全行驅逐外並派員密查暗通消息之員以憑懲辦 
　　理藩部顧問官勞乃宣日前與壽尙書達侍郎在藩政研究所會議謂本部各司處辦理各項要政俱有責成惟司務廢係收接各路蒙文事件所設掌印帮印正副繕寫各員每年需費至三四千兩乃並無一關係要政之事未免糜費不如歸倂當月處接收較節經費 
　　駐京德使雷克司現届任滿之期例應回國刻德皇以德太子不日將來中國幷與中國政府有種種外交上之關係雷克司對於中德交涉素稱熟悉德太子初來中國一切皆資襄賛故特旨准將雷克司留任一期 
　　大學堂監督劉廷琛日前上一封奏聞共參六人其三人一係順天府尹丁乃揚一係吉林候補知府文錦一係江北提督雷震春謂丁朝廷應另行查看其人果否可用不應遽畀此任謂文在浙聲名惡劣開復太易謂雷在江北人言嘖嘖等語措辭頗爲嚴厲 
　　山東巡撫孫慕韓中丞前以山東法政學堂敎習需人奏請將度支部 
 
 

Page 6

 
 
七品小京官日本中央大學畢業生楊湘調東差委照章免扣資俸近聞已奉旨允准矣 
　　修律大臣沈侍郎日前在樞垣與各王大臣提議謂司法獨立之精神首重預定司法年度表俾法部及大理院以下各級審判廳所有一年度内職任之分配升降補署及因特别事故廻避退職期内之暫署代理各階級次序一一明定有所遵守以專責成擬自明年起先從京師及南北洋試辦該項表册各王大臣均表同情 
西報譯要 
[日本又獲承造砲艇]  
　　字林報載十二日北京電云川崎船廠已接中國定單承造砲艇一艘其式與三菱公司承造者相同 
[中政府歡迎德國太子]  
　　又載同日北京電云中政府已電諭駐德公使向德政府代達歡迎德國皇太子游華之意 
[廣州鴉片專賣近聞]  
　　泰晤士報載十二日香港電云近有某商遵照廣東新訂鴉片章程由香港運士兩箱前往西江其關稅業已付淸仍爲華吏取去其人並被拘逮加以縲絏由警員携械押解廣州聞三水興寗二處鴉片亦有被抄者續電云英國藩部大臣克呂維伯爵電告香港總督謂中政府已派員與駐京英使會商廣東鴉片章程外務部已飭北京代理公使穆勒君辦理此案 
[比京萬國博覽會火災續誌]  
　　文滙報載十二日倫敦電云據比京電稱有寳石多種値價英金六十萬磅藏於堅箱之内由火塲搶出並未受傷同日栢靈電云比京萬國博覽會未遭火殃各館現仍一律開館其被燬之部將改花園字林報載同日倫敦電云意大利館被燬及半其餘八館稍受損傷審查部各文件全付一炬 
時　評 
[其一]  
　　撙節。國用之主恉。在罷無益之舉。汰糜濫之費。使國中有一分。之財。即以辦一分之事。非謂可不問事之緩急。用之當否。而槪。以搜括行之。令百舉。俱廢。也 
　　異哉度支部之裁减各省行政費。也舉凡敎育實業警政司法。及一應助長行政之費用。恣其所欲。裁减殆盡。雖萬不可已。萬不可緩之事。而亦間接罷之。流弊所極。遂使鄂省官學校則停辦矣。蘇省私立學校補助金則停給矣。其他因經費無着而迫。於消極一途者。更不可計。然則部臣所裁減者。非果出於撙節。也。不過爲搜括計而已。 
　　嗟夫府衆怨而毒地。方記者竊爲大部羞之。 
[其二]  
　　濤貝勒至德國。接見德皇。語及日俄協約。德皇頗爲我國嘆息。至美國時。美總統亦以日俄協約已成爲我國嘆息不置夫他人見我之勢處逼迫。猶且嘆息不止。則當局之嘆息。又將若何。雖然。僅僅嘆息無益也。他人處於旁觀之地位。無可以爲我展。布之勢。故僅爲之嘆息。而無可如何。苦當局之人。豈得僅。僅嘆息。而無一籌之可展者然。而政府中人其。果有策以處此。否苟無策以處此。則雖終日嘆息。將以局中之人。而與旁觀者等矣。明明局中之人。而乃自處於旁觀者。天下事將奈何。試問政府。諸公有以異於旁觀者否。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂省學校乏欵會議之結果湖北]  
　　鄂省各級學堂因乏欵暫緩上課詳情已紀昨報兹聞各堂管敎員與諮議局敎育會諸職員於初七日開會於奥略樓提議維持辦法到者約二百數十人首由諮議局代表胡柏年君報告各學堂接奉學務公所傳單因度支部提鹽斤加價之欵以致學欵無出現象殊爲可危鄙意以爲鹽斤加價乃係地方稅度支部不應提去應公禀制府力爭至開學之期應俟辦有頭緒方能宣佈因一經開學即需用欵學界同人大半寒素無力籌墊也語至此某實業講習所堂長起而言曰敝所係師範性質學膳費全免以我個人意見學務公所旣令暫緩開支我亦暫緩開學因各生進校即需火食一切雜用也兩湖總師範某管理則曰上課可以稍緩惟不能阻止學生不依期入堂蓋暑假前已宣布令學生依限到堂否則記過今學生來堂又不許其入内未免出爾反爾且公所傳單祇云由各堂先行籌墊並無展緩上課及阻止學生入堂之言卽如敝堂現已來學生五六十名矣若一經阻止勢必紛紛回籍設其時公所已發的欵吾輩又於何處召回諸生乎省祝學繆綸藻君接曰吾輩今日所議者爲維持學務持論應有界說如胡君所論國家稅地方稅爲應提不應提之問題此事屬於諮議局之範圍吾輩不能干涉惟應將吾輩無力籌墊難於開學曁開亦不久之實情呈請行政官核辦一面通函諮議局及敎育總會請設策協助其他接續講演挽救方法之人甚多或持論偏激或不知大體頗有爭辯聞刻已决定辦法八項其大槪列下（一）上課期展緩至七月十七日（二）學生來者均准入堂自習以免渙散（三）通函諮議局敎育總會請其協助（四）電禀學部度支部請其維持（五）公禀督院學臺請暫挪别欵救急（六）組織維持會會中費用由各學堂分派（七）辦事處暫假兩湖附屬高等小學（八）起草員公舉胡柏年繆綸藻陳侃等六人 
[續獲紅燈會匪魁解省湖北]  
　　鄂省前獲紅燈會匪首柯玉山迭經刑訊供出同黨之匪魁二十餘人均匿跡於武昌大冶嘉魚通山咸寗等縣當經鄂督密札各該縣令會同軍隊跴緝務獲解究兹聞大冶縣已將柯玉山之弟柯春山捕獲由賴令汝驥率同軍隊親自押解來省於初八日發府一同審訊又有盧春利者向在大冶盧家鋪開設飯館前據柯玉山供出係會内老三迨派兵往捕該匪已竄入崇陽縣境擬濳赴湖南逃避經崇陽令王公輔派差在王家鋪地方拿獲現已電禀鄂督卽派典史護解來省指日可到聞其黨中尙有方漢臣（大冶縣方十二村人）金霞海（武昌縣楊橋人）李榮軒（大冶李家畈人）等二十餘人迭飭各該縣嚴緝未獲昨張軍門特派緝捕營勇八十名分途率差訪緝以靖餘孼 
[粤督治盜從嚴之政見廣州]  
　　粤省會匪名目繁多時時乘間竊發大有不可勝誅之槪苟非引用重典斷不足以寒匪膽而弭巨患袁督日前有鑒於此遂附片奏明會匪情形並聲明法部定章准予就地正法文云粤東會匪向止三點會係於洪匪亂平之後其遺黨暗用洪字偏旁互相勾結蹤跡甚爲詭秘近年此風日熾膽敢設立堂名分派頭目到處糾邀不從者肆行逼脅開臺拜會夜聚曉散習以爲常爲首坐臺者曰東主曰老母轉糾夥黨者曰保母曰保舅贊助謀畫者曰白扇供奔走者曰鐵棍曰草鞋其資格較深者曰金花曰雙金花名目不一大抵初則惑衆歛錢繼則糾黨搶刧刧財不足復擄人勒贖計一省之中勾結日廣幾於無處蔑有而以惠潮高廉各屬爲最多近來附省之順德東莞新會等縣亦蔓延徧地此外有小刀會劍仔會諸名目皆與三點會聯成一氣小刀會係各携一小刀以爲記號十餘年前惟惠潮等府有之劍仔會係以東洋小劍爲記於近數年始行發見並有革黨從中勾串一經刧得巨資購買洋鎗甚爲便捷是以粤中盜匪無不身藏利器結黨日繁一呼麕集從前刧案夥黨不過一二十人近年刧匪動逾數百緝捕之難已較他省逈别捕獲之後訊辦稍遲往往乘機糾黨越獄若别省之盜不過刧財粤東之盜多屬會匪實有滋蔓難圖之憂現在省城外隄岸修築完竣商賈雲集會匪亦多溷跡其中本年春間乘機聚衆縱火擲石不止一次業經捕獲數人酌擬監禁以示薄懲惟會匪日多若不及早翦除爲患實非淺鮮除飭廣東按察司營務處遵照法部奏准通行邊省盜匪凡係會匪馬賊攻撲城池抗拒官兵仍准就地正法章程審係實在會匪卽行正法以杜後患外並飭巡警道及地方文武各員在隄岸一帶嚴密稽查實力偵緝並一面出示曉諭准已經入會並未從刧者自首註册免罪以期解散脅從理合附片陳明伏乞聖鑒 
[華人自製無綫電已見實用廣東]  
　　無線電報之爲用久稱便利近接粤友函稱與澳門接近之前山爲衝要之地電報孔繁向來由廣州電達前山必由虎門轉遞近因虎門無綫電報總局修理機件暫行停報李水提查有鴻昌公司胡某兄弟新發明之無綫電機前已在花地建設試騐塲成績優美久已嘖嘖人口因卽飭局派生前往借用與前山直接通報較比官局所用電機其運用更靈傳報更遠以前必須由虎門轉遞者今竟可由花地直接通電此種華人自製之器比西洋所輸入者功用實遠過之而此機之足以挽回絕大利源爲益更無窮矣 
[開原紳商爭論路綫奉天]  
　　奉省擬築由海龍至鐵嶺之鐵路業經錫制軍派黃太守國璋何刺史瑞麟調查完竣飭令勸業道 
 
 

Page 11

 
 
會同鐵海紳商會議而開原紳商得此消息大不謂然謂上年所主持者本係開海路綫蓋開海一綫計長三百六十里路途平坦確係天然之綫路其工程費只須四百萬兩而鐵海較遠七十里此七十里中如淸河沙河柴河均係巨流工程極爲浩大三河鐵橋估工約須三百餘萬兩且須三四年之久方可告成其外又有小河二道統計工程約增四百餘萬兩且與南滿成一並行綫現在開原紳商已聯合多名晋省力爭勸業道准卽飭中聯合鐵嶺海龍及沿線之西豐西安東平五處紳商開一大會議由衆公决再行辦理 
分類新聞 
政界 
[武陽鄕董禀爭自治經費之結果常州]  
　　武陽縣自治公所前由兩邑令禀准列憲卽以兩鄕董公所合倂辦理嗣後陽湖十八鄕鄕董趙衡等遂以鄕董會議公所被撤經費另撥通禀各憲懇請澈查當奉批云查上級自治公所爲廳州縣全境自治機關自應不分城鄕籌欵設立該武陽二縣前禀請將原有鄕董公所經費酌撥濟用並令城廂認籌洋一千元辦法頗爲正當該鄕自治提前辦理由縣自治籌備公所督促其間本不容再　不正式之機關從中窒碍是縣自治籌備公所成立之後鄕董公所斷無不即裁撤之理况縣自治公所城鄕並選鄕董公所從前辦事之人自必多半選入一同辦事不過向無城紳今則兼有城紳况城紳亦旣籌有三分之一之經費可稱平允該董等徒以公團無端消滅爲詞抑知縣自治公所正法定之公團耶該董等乃禀稱地方官逞私攫欵殊屬謬妄仰蘇屬自治籌辦處轉飭遵照 
[淮北减節經費之槪要揚州]  
　　海分司李分轉電淮運司云奉淸理財政局電以大部電飭兩淮各署局裁减緝費二十萬按年解部以充公用等因查淮北各署局營官向有一千八百八十餘員現擬减六百二十餘員每年向支銀十二萬兩現約减四萬兩上下查淮北地方遼闊港紛歧萬難再减惟旣奉大部裁减不得不力求撙節云 
[杭垣藩庫支絀之一斑杭州]  
　　浙省裁撤綠營奏奉諭允業於本月朔一律實行所需恩餉廉俸各欵甚巨而藩庫一貧如洗挪撥爲難顔方伯去任伊邇萬分焦迫昨日移商運司謂浙省奏裁綠營官弁兵丁於七月初一日實行解職應給本年春夏二季俸廉蔬薪餉干辛津及恩薪恩餉各欵需銀三十萬左右當因司庫奇絀收不敷支一時難以周轉不得已商由貴司務乞慨允籌借銀十萬兩暫資急需感佩良深除禀請中座察核外兹准各營協紛紛請領急如星火除陸續動路外望卽迅賜示復爲盻 
[咨請飭報自治經費河南]  
　　豫省外廳州縣自治籌辦事務所及第一次選舉調查等費向由各屬就地籌欵自行設法均未報案至省城籌辦處常年經費前曾詳定計一萬三千八百四十兩在藩庫耗羨下按月動支日前民政部來電囑報河南自治經費當由撫院據情電復一面將部電通飭各屬逐項造報列表以便咨部 
軍界 
[陸軍部訾謷鄂省速成學兵湖北]  
　　陸軍部以派員覆試速成學兵咨鄂督文云查軍官速成學堂原具有軍官之資格方能入堂肄業考試極爲嚴密三年畢業始造成初級軍官貴省陸軍學堂各學兵等前本由營挑選入堂與隨營學堂性質相近且在營服務間一日上課一日雖云三年程度扣足不滿二年普通專門界限亦未劃淸與速成軍官學堂程度比較相距甚遠復查送部試卷品行分數通行一百分實屬濫竽其間軍事學一門只有成隊以下程度且敎員所出題目底面不對毫無作用各試卷分數與存積表分數多有不同自相矛盾實屬碍難給奬姑念該學兵有數年辛苦其中或不無可用之才特派員來堂嚴行覆試分别等第酌量給奬用是札派本部軍學司一等科員朱啓舜二等檢察官副參領吳宗煌補授軍諮處第四廳一等科員曾昭文測繪科副軍校測地局班員庚厚等四人前赴該堂分班分門覆試除分别札行外合亟移咨貴督請即特飭該堂知照 
[防營請換新式快槍安慶]  
　　皖省巡防營務處以中路左右兩翼及防守省城各營均擬領用新式五响快槍巡緝捕以及操練等事惟右翼所部第二營原領湖北小口徑舊式槍枝且槍刺不全實屬不堪應用爰移請軍械局換發新式槍枝二百四十杆以歸一律當經軍械局總辦朱道查得前項新式快鎗均係兵變後所給鎗刺亦係不全究竟是否照發刻已據情上禀撫憲請示祗遵矣 
[宣示擴充陸軍警察廣東]  
　　粤督以督練公所現因陸軍警察曠充成營附近各鄕紳民未及周知亟應廣爲宣示以免驚疑現特擬就告示十張詳請督憲蓋印以昭愼重等因據此當即如詳蓋發札該所轉給該營張貼各鄕一體遵照 
學務 
[贛提學指示改良女學辦法南昌]  
　　江西提學使王同愈以女子敎育爲家庭敎育之本欲謀女子敎育之發達非注重女子師範及女子小學兩種不可江省女學正在萌芽前經派員調查兹據報告前來辦理合法者固屬有之敎授管理急需改良者亦屬不少分别札行各堂指示改良辦法彙誌如下（女子公學）圖畫一課有隨意繪畫及抄寫樂譜者上下講堂亦欠秩序散課後學生多仍在堂上者敎員上課應再注重啓發的敎式寓管理於敎授之中（義務女校）習字一課無論影寫臨寫敎習均須指示執筆法及寫法兼矯正其字畫之錯誤國文一課合班敎授須配置單級敎法筆舌互用有聲與無聲相間方能各得其宜（南昌溺女會附設女子小學）各敎員缺席太多嗣後應令該敎員認眞敎授勿輕曠課管理員於講堂及休息時應再注意管理勿任喧譁學生纒足者亦宜勸令放足以完全該校救濟女學之苦心（正蒙女學校）釐訂學級於年齡程度亟宜詳細分配佈置宿舍中箱籠物件尤宜儲藏整潔庶敎授管理俱可漸臻完善 
[武陽敎育會選舉會長常州]  
　　武陽敎育會正副會長曁各職員適届一年任滿故於初十日在局前街先賢祠開經常大會時重行選舉到會者除府縣外會員到會者七八十人未行選舉之時正會長層敬山君即聲明常在通州不能再兼斯職即使再舉亦不應選衆遂舉莊思緘 
 
 

Page 12

 
 
君爲正會長副會長則仍爲朱稚竹君當選其評議執行兩部職員甚夥不備錄 
實業 
[杭商會又議錢莊倒欵辦法杭州]  
　　十一日下午商務總會爲慶餘莊事開會集議五時振鈴入座由孫茂臣將開就分類名册呈請衆覽次由義烏帳席陳君衍九報告略謂敝縣欵項係屬公欵鄙人曾到會數次究竟如何應請兩憲委及總理議董秉公主裁綢業議董丁君云慶餘有欵收回大槪均有頭緒否則卽使出乎其類亦仍無濟於事衆均曰然陳君衍九又云四月初五已將公文專差呈送諒初九日必到該莊孫茂臣云並無是項公文如初九公文到莊我等擱淺自已尙不知曉豈有不代解之理總理云據兩方所言大相逕庭一方面說有公文一方面說無公文此事惟有官廳審判或請兩憲委公斷各議董云如初五日專差送文來杭初九日必可到莊或者係爲差所誤亦未可知浦江縣帳友蔡君云敝東之欵係屬地丁錢糧歸入第一類心有不甘如必作第二類惟有將平湖之欵劃帳衆不以爲然嗣由鼎記及慶餘兩經理報告外縣各欵曾蒙勸業道札催現在欠莊欵項仍未來還而各存戶逼迫無欵可籌應請兩憲委轉請勸業道加札嚴催俾有収數早可了事兩憲委允爲照辦均云今日議董到者僅三四位且浦江義烏兩欵爭執多時以致不能將成數議定惟有待十三日由商會備函請各議董齊到熟商辦法否則不能開議顧總理云慶餘莊孫君亦應親自去邀集議多時遂散會 
[勸業道批斥請開煤礦湖北]  
　　高佑諸觀察因高培新請開大冶馬尾山煤炭窩兩處煤礦抄黏租據首列業主係魯振劉三姓共立一紙與初次所禀承租魯周劉三姓民地之語不符且三姓混合一據亦屬無此辦法而所繪礦圖亦草率不合當將礦圖發還諭令詳細另繪一總圖於圖中將各姓界限丈尺分别顔色虛綫註載明晰仍將租據退還業主重訂各歸各姓分别列約註明四至丈尺面積總數並將周姓並不列名原因明白禀覆核奪至所請邀免擔保之處有違定章碍難照准 
雜記 
[自治變爲自利之奇談揚州]  
　　高郵貢生高棟等以高郵自治局經費爲難而用多費濫流弊滋出禀請撙節一案當奉寗藩樊方伯批云果如該生所言則雖不至於自亂實亦不成自治自利而已可勝嘆憤候行揚州府轉飭高郵姚牧按照所禀各節及該州自治所有無專講闊綽毫無實濟及素餐浪費各情弊其裕亨泰來各商號是否倚恃商會所長作護符儘量將糧食外運確切查明禀覆至稱所長共有三人各支薪水其下又有十餘人任情糜費何以該州自治需人如此之多仰將局中收支欵目及在事各員職事銜名薪夫數目一一開具淸摺候核勿稍徇延 
[吏治財政研究所之現象杭州]  
　　浙省藩署吏治財政研究所係五月創辦招集官紳學員四十人定四個月畢業爲藩署分科辦事之豫備兹各學員以分科人員業已揭曉均大失所望暑假一月期滿定本月初一日開課舊監督已得差而去新監督范君蒞所則無一人在所近日上課者連旁聽生不及十人敎員雖仍在講堂指手畫脚學員皆埀頭喪氣而已官塲辦事專尙敷衍於此可見一斑 
[贛省讞局委員之恐慌南昌]  
　　贛省南昌府衙門讞局承審上控案件委員正副辦及學習各委員共有二十餘人至南新兩縣帮審委員亦有數員之多現聞陶廉訪以高等審判廳將次成立九月間可以實行開辦所委各員應照部章專委通曉法律及法政畢業人員承審案件以除從前積弊凡舊日發審委員一槪不用以致現充是差者莫不憂形於色 
[柳城衙署張筵召妓怪劇廣西]  
　　柳城楊令去任時各紳於前月念一日例置萬民傘及德政牌鼓樂致送該令即在衙内演戲大張筵席欵待各紳並囑門役勿禁阻外人出入幕友甘某遂乘夜令人喚所暱之妓張三妹來署看戲爲素有惡感某同事探知先令親兵二人看守頭門不許婦女擅入違者鞭之及該妓至爲親兵所阻彼此爭閙甘聞而大怒欲處治親兵以重罪各紳心知其故力爲調停遂一面將親兵申飭一面曉諭外人不論男女皆許看劇甘至此始回嗔作喜聞是夜與該妓種種醜態筆難盡述而旁觀者畏其聲勢亦敢怒而不敢言云 
[九華山僧禀請减捐苦况安慶]  
　　靑陽縣九華山爲皖屬第一名山因從前香烟極盛故飭認捐印籤費以充該府縣學堂學費近來年歲荒歉加以匪徒造謠生事以致外來香客裹足不前該山住持僧人益形賠累所有奉飭認捐印籤費一欵爲數頗鉅委實無力措繳現該山僧善緣具禀上憲懇予請减每年備繳前項經費四百串文按年淸繳永不再减以重學費 
淸談 
[其敬聽諸]  
　　行政之大權。不歸於官。即歸於紳。不歸於紳。即將歸於匪。此近日梧州太守之名論。而某。制軍稱爲語極透澈。持以咨商西撫。飭交諮。議局研究者也。我不知西撫聞之。當作何語。西諮議局聞之。更作何語。二十二行省各行。政官聞之。又復作何語。 
　　嗟嗟。我一般國民。其敬聽諸。 
[於意云何]  
　　自度支部裁减浮費之文下。而各行省聞之。無不皇皇色沮。其尤恐慌者。則以軍界學界。中人爲最著。甚至某撫軍力電抗爭。有敎育。經費尙應加增萬無裁。减之理。某制軍且擬。晉京面謁攝政王。有敎育經費請加維持之。意。而軍諮處陸軍部則於日前通電各省。亦曰現値時艱日迫。亟應擴張軍備。所有已經。編練新舊各軍之經費。無論如何爲難。未便。輕易核計。處部負有國防專責。理應統籌。希查照辦理。 
　　嗟嗟我不知負有興學專責之大部。於意云。何。 
稗史 
[東俄女武士（十六）]  
　　最後長歎曰。噫樹無花。實不結。惜乎我夫婦。之間。若産有子息。則當暝目於九泉之下矣。夫人於兹蓋一身又恢復女性。而念及身後。事者。恨膝下無子。曰若産有兒。此語尤吐露。女性之眞情者也。忽聞室外足音連續知係有人來。忙將良人骸骨。仍置舊處持絹帕拭兩目間滂沱之淚橫臥於床上。而閉目假眠焉。少刻果有人叩門。始則故意不答。及叩之再三。夫人呻吟一聲。曰叩門者誰也。請進門開處。乃司徒賽爾將軍夫人等。前來慰問者也。須函琳夫人　枕而坐。鞫躬佯言曰。將軍夫人。與諸位夫人。辱臨未亡人。之病榻。未亡。人適於睡夢間。致有待慢。望乞恕。罪司徒賽。爾夫人等。踞坐榻側。撫夫人之背。極口稱中。尉之勇烈。且深憐其足蹴亡夫香棺之苦情。夫人謹對曰。須函琳之戰死。非所期之戰死。者也。司徒賽爾夫人把須函琳夫人之。手加。諸已額。而以口親其胸。行極尊敬之禮。須函琳夫人乃述其所懷之心事曰。將軍夫人。且勿稱須函琳之勇。蓋彼雖戰死。不能埋骨於。戰死之地。尙無以表其戰死之忱。是以未亡。人不可不葬彼骸骨於比利箕砲台之下。今比利箕砲台。雖　諸撤軍之手乎。然愚尙欲。奪之。而充作吾夫。葬地也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要　摺 
[湖廣總督瑞澂湖南巡撫楊文鼎奏湘省匪勢蔓延擬籌分路淸鄕辦法摺]  
　　奏爲湘省匪勢蔓延根株未凈擬籌大舉淸鄕之法以弭隱患而戢亂萌恭摺會陳仰祈聖鑒事竊臣文鼎昨將勦辦湘陰沅江匪徒情形並擬大加搜捕分路淸鄕電請軍機處代奏欽奉電傳諭旨著會同瑞澂妥籌辦法奏明辦理欽此欽遵伏念湖南自咸同間軍興以來將材輩出湘軍蹤跡徧天下近年各省改練徴兵客勇漸次淘汰撤遣回籍游手失業者太多而湖南亦遂爲會匪之淵藪光緒三十二年冬洪江會匪首姜守旦等糾合瀏陽醴陵萍鄕各處匪黨揭竿倡亂攻撲城池當時雖經鄂湘兩省軍隊合力剿平而首逆濳逃禍根未拔伺隙思逞時有蠢動之虞本年三月省城亂民暴動後餘波所及寗鄕益陽湘潭湘陰沅江等屬匪徒以官兵爲不足畏相繼起事前此猶僅有刀矛旗幟獵槍木砲等器至沅江之匪竟持有鳥槍擡槍列陣轟擊明目張膽猖獗異常臣文鼎於到任後嚴密布置多派偵探時刻防範一聞警報立卽派兵勦捕解散迭次辦理情形均先後電奏有案雖幸發覺尙早氣勢未成兵力所加旋即冰消瓦解而東拿西竄首要未盡殲除此仆彼興羽黨互相呼應其勾結皆由土棍地痞其窩藏率在交界邊區兵到則散而爲民兵去又聚而爲匪軍隊聞警馳勦疲於奔命防不勝防地方紳富團總畏其報復不敢舉發伏莽徧地良民幾不能安枕此等匪徒其始尙不過放票歛錢肆行搶刧近則公然謀叛倡言作亂搜獲僞檄語極悖逆若再不大加懲創一律肅淸誠恐煽誘日多蔓延日廣將來釀成心腹大患更難收拾且値連年饑饉之餘窮民生計日艱裹脅最易自來匪亂大率由災荒而起防微杜漸實不敢粉飾因循苟安旦夕湘省兵力單薄借調之鄂軍勢難久駐不於此時相機防遏一旦乘機猝發滋蔓難圖深可焦慮因與臣瑞澂往復籌議計惟有實力淸鄕一策臣瑞澂昔在江蘇藩司任内勦辦梟匪亦係先從淸鄕入手彼此商酌意見相同辦理之法擬分别首從如係積匪渠魁則責成團族確查交案就地嚴懲不稍寛貸如係被脅勉從尙非積惡首要則責成團族保管約束予以自新准免究治但使奸宄無容留之所庶閭閻得安靖之時惟現有鄂湘軍隊防營分路赴援扼要屯紥不免零星散漫一經抽調又慮防地空虛因由臣瑞澂續派湖北常備軍前隊三十標二三兩營來湘一營駐省城之南控澧瀏來路一營駐省城之北扼寗益要衝其原調鄂軍及本省新軍之分紥各處者則酌量歸倂收散爲整以鄂軍一營駐瀏澧交界之處一營駐寗益之邊另以湘軍一營駐紥寳慶府一營駐紥常德府爲南路之屛蔽並於湘潭株洲分紥一營沅江龍陽分紥兩隊以壯聲援而資策應然後騰出中路各巡防隊專作搜捕淸鄕之用大致以湘江爲界分作東西兩路瀏陽醴陵平江湘陰巴陵等處爲東路寗鄕益陽湘潭安化沅江龍陽等處爲西路各派明幹牧令數人爲淸鄕委員而擇膽識兼優之道員各一人爲淸鄕總辦假以事權並派公正紳士會同辦理所有駐紥各該路之常備軍巡防隊水師營各管帶員弁悉聽其節制調遣仍各隨帶巡防兩隊鎭攝地方指揮搜捕每到一縣畫分區域挨鄕淸厘由近及遠務使團淸其團族淸其族匪類無可匿迹愚民不受株連咸與維新一勞永逸其湖河港則責成湘省飛翰選鋒水師兩營及岳州長江水師營會同巡緝搜捕俟以上各縣辦竣此外各屬如有應行一倂淸查之處容再體察情形斟酌辦理臣等區區之愚蓋謂遏亂於初萌小懲足資爲大戒治亂用重典除莠乃所以安良兹將酌擬淸鄕簡要章程另繕淸單恭呈御覽此次舉辦淸鄕在事文武各員紳果能擒渠弭亂操縱得宜任怨任勞始終勤奮應於事竣後仰懇天恩俯准援照江蘇淸鄕之案擇尤保奬以資鼓勵所有臣等會籌分路淸鄕辦法是否有當謹合詞專摺具陳伏祈皇上聖鑒訓示謹奏宣統二年七月初四日奉硃批准其擇尤酌保不准冒濫餘著照所籌辦法切實辦理該部知道單倂發欽此 
各省籌辦地方自治 
安徽懷寗縣城自治公所董事會規約（續） 
[第四章表决]  
　　第二十三條會議時董事職員於議事會議决事件有經全體表决不須交議事會復議者卽照自治章程第六十九條辦理 
　　第二十四條議案未經議决者不得涉他項議案 
　　第二十五條本會與議職員可决否决經文牘員檢查後由總董宣告 
　　第二十六條已决之議案由董簽字或蓋章爲憑 
　　第二十七條凡已决之議案本會職員如挾持私見有反對之舉動經本會認爲妨碍自治之進行者照約議罰 
　　第二十八條每届會議時本會職員非全數三分之二以上到會不得議决但臨時會不在此限 
　　第二十九條議事可否以到會職員過半數表决爲準可否同數則取决總董 
　　第三十條凡本會議决事件應隨時報告議事會並呈報地方官存案 
本埠新聞 
[滬道對付施典章之電禀]  
　　滬道蔡觀察分電軍機處外務部度支部農工商部曁川督江督蘇撫云滬市大例遇有錢莊倒欠先理銀行拆票次理莊與莊往來各帳又其次爲存欵通行已久從未改變此次正元等三莊倒欠華洋巨欵市面岌岌人心惶惶奉奏明息借洋債三百五十萬先將所欠銀行拆票一百數十萬代爲淸還維持華洋貿易信用免各銀行迫收放出數千萬之拆票同時逼索牽累大局其餘華洋各債嚴追股東攤墊淸理奉旨飭道遵辦在案同時另有各莊號受擠萬分危急復由職道担借二百餘萬竭力保持始得人心稍定局面賴以支拄商業遂有轉機並經冬電陳明亦在案乃川路公司駐滬辦事 
 
 

Page 19

 
 
員施守典章經手鉅項路欵不向殷實各莊分存獨於正元兆康兩莊存放過半迨公司派員來滬查帳復暗囑正元出一遠期票向謙餘抵借莊票僞作存欵以爲掩飾已被謙餘揭控僉謂施守與正元别有欵項紏葛人言藉藉恐非無因前月三莊倒閉施守先則請提股東及禍首陳逸卿逮案後復堅求保釋職道未予照准又禀請先償存欵爭翻官定辦法及滬市大例經職道嚴批申斥報明督憲該守愈加反對朦電川局董事發電到滬登報鼓動風潮希圖破壞奏案敗壞滬市旣便私圖以騙桑梓復惑桑梓以撓大局舉動種種謬妄無非曲自彌縫上海聚各行省菁華萃十八國交涉所關至巨敗之甚易安之甚難豈能聽其播謠惑衆職道不畏强禦見慣風潮蚍蜉毁譽奚足動心倘有借川路名目在滬滋事定當嚴拿懲辦决不寛貸謹馳陳立案伏祈埀鑒幸甚乃煌叩元 
[滬道深惡田龍章之刁狡]  
　　正元錢莊副經理兼跑街田龍章前日由滬道蔡觀察親提鞫訊觀察以該莊未倒之前一日田尙至署哄騙存欵殊爲刁狡因此飭發縣署待質所收押候辦一面飭傳原告經放川漢鐵路局存欵之施守典章等到縣質訊田大令遵飭原差陳桂即日往傳 
[滬道飭提陳逸卿之周折]  
　　北市正元謙餘兆康三錢莊倒欠鉅欵一案昨晨復由滬道蔡觀察札委譯員陳震東二尹到廨與寳讞員會同英美德比四國領事飭提正元股東陳逸卿到案會訊擬即帶回道署嗣因各領事以陳係洋商用人且在租界内貿易此次各莊虧倒後旣由道臺委員到廨將帳算明正元名下共虧票面銀三百數十萬兩陳應認三分之一計銀一百十餘萬兩尙能料理不允將陳解道當由英美兩副領事與寳讞員一再籌商而陳譯員堅請解道磋商良久仍不解决旋由英美兩副領事宣言謂此事須於領事公會會議後再行核奪遂諭陳等所延各律師退去聽候示期會訊 
[地保盜賣公地]  
　　二十八保十二圖董事盛日晋與自治公所議員楊洪藻具禀到縣稱該圖地保張月香串同副保沈月堂私塡法華鎭吳縱涇河道朦轉道契賣於洋商田大令准即密飭捕頭徐文立提張沈兩人到案昨日提獲收管候訊 
[鄕董抽丁巡夜之籌畫]  
　　本邑西南鄕念四保方十二圖圖董張文炳等具禀縣署畧謂董等世居高昌廟附近離城較遠近自鐵路通行外來匪黨往來頗便以致居民時被刦搶董等爰特邀集合圖籌議防衞之法擬每家抽丁一人夜間出巡圖内共有四十家每夜輪抽十人在東至沿鐵路西至馬路口以及車站之南張家宅北至王家圈路等處週巡防衞每人置備警笛銅鑼棍棒燈火各一如遇有警近則吹笛遠則鳴鑼以便聞聲畢集拿解懲辦惟民丁祗有棍棒設或匪衆反有鎗械拒敵仍屬無濟爲此禀求申詳道憲轉移製造局憲諭飭巡防局營隊就近兼巡藉資保護 
[香港審訊拐案已結]  
　　縣差王鍾昨日投縣禀稱前日接得夥役陳桂生由香港發來一信云前奉派隨道憲委員等到香港與撫順輪船買辦李裕妙質訊誘拐小孩一案今已審訊明確奉安委員飭令將計阿來小孩吳阿根及撫順輪出爲見証之瓜得買司李友品姜順生等四人先行回滬等語昨已返申安委員與道轅偵探程聘山及夥陳桂生等亦將於中秋節前後回滬 
城内 
[各執一詞]  
　　宋亦生偕子廷元控宋寳楚宋寳善爭奪房屋基地一案前晚由縣復訊宋亦生與宋寳善兩造供詞各執諭飭退去候再往勘 
[道批二則]  
　　唐沈鎔禀批察閱黏抄業已由廨訊諭李賢燧乃敢抺煞眞情謂未對簿公庭來轅朦禀殊屬刁狡仰公共租界會審官傳諭申斥一面照案嚴追具報黏抄並發翁來喜禀批林文忠公戒烟遺方盡人能知市上照製出售者比比皆是何用影戤該舖招牌至所售藥丸何者有効無弊應由購服者自行辨别毋庸聲請給示倂即知照 
南市 
[起火可疑]  
　　前晚夜半一點餘鐘十六舖裏馬路關橋迤南鴻生洋貨店後樓不戒於火延燒後進及比隣周源順櫓店後屋共燬樓房四幢當火發時由九十號崗巡將該店股東兼執事袁錫祉拘至工程局管押後由警務長親往查知該店保有火險遂將帳簿取存局中候查明貨物及盈虧情形再行核辦事後又在店樓查出煤油十餘箱立傳店夥各人盤詰起火緣由以便解堂審判 
[措還騙欵]  
　　寗波人柴鴻泉去年被傅子才以代　廣西輪船買辦爲由騙去洋四十元由德發洋行夥歐陽連春經收後因不果討還原洋即由陳金奎介紹令歐陽氏出筆據限年底理處迄仍未理昨日扭至工程局控告傅供願限三天淸理判交保如期措還 
[寡婦再醮]  
　　在白玉樓茶肆賣瓜子之老嫗張楊氏至工程局控稱寡媳褚氏於夫故後同伊弟褚敎才盤柩回甬不料被褚轉嫁於新裕輪船夥陸德曉爲室求請追究局中准即提褚研訊供詞游移判交保尋交伊姊質訊如違卽着陸貼還該氏養老費洋六十元了案 
[小孩遣回]  
　　滬北新閘某篾竹店學徒胡成道前被徽州人萬長生以代薦炒茶葉生意爲由誘至大達碼頭露宿由巡士查獲解至工程局訊明判萬責押三禮拜該徒因無人認領飭探訪查並無是店昨又復訊供川沙人年十四歲父名阿二駕漁船爲業判交管帮帶出送上航船帶回川沙交其父收領 
閘北 
[盜匪遠颺]  
　　前由四路五區緝獲窩藏盜匪之船戶何成貴一名解送一區經黃正巡官研訊據供由祝三爲首昨日覆訊因祝在逃未獲判何先行解送總局聽候訊辦 
[拐匿小孩]  
　　李文才前日偕見証郭必富至四路二區控告朱桂生拐匿伊子和尙求請提究當經汪副巡官將朱提案移解一區押候質訊 
[仍被尋獲]  
　　李淸甫俞召棠等串吞包裕廷俞和卿顧玉書等存欵洋一千三百餘元由包等至公共公廨控告等情已記前報其夥陳玉堂匿居閘北前日由包等扭入四路二區移解一區經黃正巡官訊問一過因原被均住租界判移送公廨歸案訊辦 
英租界 
[不復爲娼]  
　　蘇州閶門外妓女趙筱雅連陞堂么二妓院妓女花三寳昨晨由濟良所送廨請訊趙妓供賣娼苦楚求恩援救花妓供被人函訴濟良所以女年幼致被拘案現愿隨母回家不再爲娼叩求恩准花妓之母楊朱氏偕律師上堂求請將女領回寳讞員商之英康副領事判兩妓　發濟良所花妓俟一年期滿准其母來案具領趙妓照章擇配 
[僅押一月]  
　　毛王氏指控江北人潘金山張少山張陳氏串販女子潘大寳子一案昨經公堂復訊判張少山無干開釋陳氏與潘分别各押一月女發濟良所留養 
[物腐蟲生]  
　　廣東巡警局公役王坤私用局内托購物件洋四百元留滬不返經該局 
 
 

Page 20

 
 
薙髮匠函致四馬路某茶館内之同業任有財陳福慶陳淸山等謂局員曾出賞洋一百元飭拿王坤任等接信後即串同流氓剃頭德標向王嚇詐王卽投報捕房派探將任等三人查獲昨解公堂請究中西官以原告亦有不合判令交保任等三人押候補提同黨到案於下禮拜一再訊 
[騙子收禁]  
　　印夢安程祖尹控騙子賀梅生與鄔鳴甫嚴潤湖以代薦輪船買辦爲由騙去洋五百元一案昨經公堂復訊明晣判賀押西牢年半期滿驅逐出境嚴押半年鄔押一月 
[事出無心]  
　　粤婦唐王氏控張松全乘坐脚踏車撞斃十三歲女孩新林一案昨日由廨復訊據盛松卿等土堂代求僉稱張事出無心愿給撫恤乞恩免究中西官以原告未到判張還押候核 
[貼償醫費]  
　　西洋婦人開如控被甬婦顧陳氏董王氏毆傷一案昨復由廨提案訊知因原告失物辱罵隣人起釁惟氏等不應行兇判顧陳氏給原告醫費洋三元均着交保開釋 
[均非善類]  
　　張錦淸控王虎愼方蔡氏王李氏串匿伊妻田氏女兒大寳昨由捕房將一干人証拘解公堂請究王等均不承認張妻田氏供來滬找尋丈夫不遇暫居虹口嘉興路並無别意乞鑒中西官以王等男女三人均非善類判各具結開釋田氏交張領回通州原籍 
[拐賣婦女]  
　　湯福林控唐夏氏誘拐伊妻談氏價賣於高愛龍等情昨由包探將夏談兩氏解至公堂訊實判談氏交湯領回夏氏押女所三月 
[强佔婦人]  
　　沈桂華控張國英奸拐伊妻戚氏昨奉公堂會訊據包探禀稱張將沈軋入茶館内逼立字據書明以後不得向張索妻字樣訊之張供多推賴判交妥保限三天將沈妻交案訊核 
[失竊鉅贓]  
　　靜安寺路一百零六號門牌洋人柯倫斐控用人劉文彩竊取値洋四萬餘元之金珠寳石等物昨由探朱子藩將劉查獲解送公堂請究判押候德領堂期解訊 
[公堂停訊]  
　　明日係中元令節昨由公共公廨寳讞員照會輪應陪審之英副領事康君停訊公堂一天以循舊例 
美租界 
[小孩疲頑]  
　　昨有江北小孩趙小四子在吳淞路將石子抛入電車鐵軌内經售票人瞥見送押捕房旋由孩父趙正元投案求免究辦捕頭准予領回管束 
[遺失鉅資]  
　　住居密勒路之粤婦陸梁氏昨日出外行經西華得路遺失皮篋一只内有鈔票千餘元金戒二只當即報告捕房請爲查緝 
[子媳違忤]  
　　住居楊樹浦之陸榮郎扭控伊子寳卿媳王氏行兇肆毆等情捕頭詢無証據飭赴公堂具控 
法租界 
[懲辦巨賊]  
　　宋虞氏前日被賊張裕庭竊去綢衣兩件報由包探緝獲後經捕頭詰知張係長江巨竊曾於去年行竊美富輪船某宦珍珠及公文執照等物昨日解廨請究張供美富船某宦之物係范金亭所竊小的祇分得洋二十元所有公文執照當時撕毁棄諸江中是實聶司馬商之顧副領事判枷號一月示衆期滿再押半年驅逐出境 
[包探獲賊]  
　　張阿良在南市行竊周裕法家鐵罐一口携往法界銷贓爲探撞見拘捕送廨請辦失主亦投案領贓聶司馬飭即移送工程局核辦就近領贓 
[積欠房租]  
　　泉安小客棧積欠新瑞和洋行房金四月計洋一百七十六元收租人屢向索討延約不付控由公堂飭傳棧主到案判令交保限七天先交八十八元 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[美國前總統羅斯福游歷非歐兩洲演說辭（劉美加省大學蔣夢麟稿）]  
　　羅斯福以一市民之資格獵於非遊於歐榮埓王侯在在歡迎晚近世未嘗有也傳云高山仰止景行行止雖不能至然心向往之予讀羅氏演說稿一句一擊節其言之宏壯理之眞切令予不忍釋彼美人兮兹歸來兮予擇其言之尤要者譯而出之並述以已意聊示歡迎之微忱云羅氏首達埃及演說於凱羅大學節其辭曰敎育個人使能成事業於世界者必經多年之薰陶故欲一國之自冶也亦必經年累月成之然非數十年可成之事必經數世而始有效愚者不察以一紙憲章即爲自治之基礎終日夢想嗚呼是猶緣木而求魚也可乎哉天下無人可賜一國之民以自治之能力猶吾輩不能越爼代謀助人之不能自助者諸君思之亞刺伯有諺曰上帝惟助人之能自助者推而言之欲助他人不過助若人之自助　已此貴大學所當推行者也然其進步只可以漸而不可以急揠苗助長適所以害之耳夫人有堅定不移之性質者始克成大事而欲成此性質必日積月累切磋琢磨循序漸進而後可一暴十寒容何益乎一國之民其進步亦然試以美洲之共和國言之或興或衰同爲共和而其結果不同或文明進步一日千丈或腐敗叢生國民叫苦此無他一紙憲法非自治之謂也國民不能善用其權力者雖得之亦不過悞用而已悞用權力者殆故急急然而徒以得權力爲心非上策也國民之要質有四一曰直道二曰善事三曰自信四曰和平此尤貴大學所當鼓吹者也吾聞有話之出自可蘭者（可蘭乃回敎之敎書）曰上帝助忍耐者惟視汝之能待時否也羅氏此說出大學諸生大怒次日羣湧羅氏寓幾有動武之勢羅氏之脫險幸也予細察羅氏言固由學理上而發無輕蔑埃及之語埃人不察竟起暴動適足示他人以無自治之能力耳羅氏之言曰一國之自治必經數世而始有效又曰一紙之憲章不足以稱自治夫憲章虛文耳若國民無自治之能力則憲章固等若贅疣今不以自治爲事而惟憲章之是求是猶刻舟求劍劍終不可得也西洋文明之進步不知經幾多艱苦幾多世數而始克臻此日本中村正直有言曰君不見泰西開化非速成累世勤苦臻此域誠哉言乎語曰良藥苦口利於病忠言逆耳利於行其次爲法國沙朋大學之演說諸　其思之其題曰共和國民之資格節其辭曰有國焉而事事模彷他國乃大謬也知已國之弱點而不亟亟作借鑑之求以人之長續已之短者是謬之尤謬者也夫專制政體之國其政府代表一國之人民故國之强弱盛衰全視乎政府之能力其國民雖不識不知惟政府有能力則國之强自若也若夫法之與美爲共和國其命運以國民平均之能力爲斷故敎育國民爲最要我之所謂敎育者非僅指書籍言也自制也自主也普通知識也個人之責任與同他人和衷共濟也識見也膽力也此共和國民之要素不可缺也否則不足自治不能自治者必受治於人無可疑也予甚敬各種專門家且更敬有普通之德性者此種德性人當具之厥德惟何曰勤業曰競爭曰多强健之兒國民惰荒未有能治其國者故曰勤業欲爲完全之國民國治則爲社會求幸福國亂則能列戎伍爲國捐軀百戰勿撓有種哲學家力詆戰之非是以不義之戰而論其言是也然有時戰萬不能免戰則已不戰則受人侮戰而勝則公理明怯而不戰則受辱無已時自敬之國必不願受人之侮猶自愛者之不願受人欺也故曰競爭夫國之興必賴乎人無人則所謂文明者焉存故善男子善婦人以作强健兒童之父母爲最要一國之人口當日增而不當日减有人而土斯有用故自戕其種者天下之絕大罪惡故曰多生强健之兒童國民當具二者之性質一曰對於家屬能盡保養之義務二曰對於社會能盡公益之義務義務之當先者曰對於一已及其家屬其道惟何曰賺錢賺錢之道惟何曰生産物質物質之進步人生幸福之本也人當先能自立然後爲公益則穩固長久枵腹從事鮮有不仆對於愈近於已者其責任愈大家屬者最切近於我者也妻子且凍餒遑云社會人之以抽象的觀念求人類之幸福者必不能有造於社會故當以脚踏實地做去方始有效其道惟何曰使汝妻享安樂使汝子受敎育羅氏曰勤於所事乃日常普通之德性女子有此則爲賢母良妻男子有此則爲良民强兵然此猶未足也其爲人也對於社會未盡當盡之義務不可謂之好國民凡事當從實踐上做去方始有效有理想家者學理高深安坐書樓抵掌而談當世之務言之非不善也奈不切實用何夫國民必具高尙之理想固也然言之於口必行之於事理想太高往往難於推行終日高談不切實用蜃樓海市月宮仙橋光彩耀目觀者迷焉極點的個人主義固不可極點的社會主義亦未見其可也有田千畝農家二三散居其間灌漑耕耘每家自事其所事足矣不必與他家相共家也迨人口日多家增戶闢舟車相通人事日繁則新問題起田畝之大小與昔不同矣且或近水道或離水道太遠不便於取水於是灌漑之問題起此所謂公共之問題也即所謂公也可知由私而公從實騐中來非從理想上來也雖然因事之出乎理想棄而不爲乃愚者之見也一新理想出當研究其當否若察其言之是也無論其言之出於何人者吾採之且進而行之行而有效於是受之否則棄之事當以實踐上察看懸空虛想曷克有濟有時國民行事走極點愚者堅拒而勿爲須知極點之中亦有善者存好國民之要求一已之自由也已得之而亦欲他人共得之眞愛自由者不以多數之勢力以侵軋少數而所謂完全自由者不獨宗敎上思想上當享自由人當有自由之權以行其所願也惟不得害及社會而已諸君思之勿因其富也而嫉之勿因其貧也面欺之嫉富欺貧同一惡性也富者欺貧與貧者盜富同一罪也勿論其人之或貧或富操何職業但視其人之有資格做人否此共和國民之所當知者也貧富之界限分職業之階級判共和國之命運將終矣　　　　　（未完） 
小　說 
[言情小說玫瑰淚（三十八）]  
　　少頃。其人辭去。此不幸之人。明日遽殞。醫士臨視皆謂其猝患心疾無有知爲中毒者。後此二年乃由醫學博士歐文倍根。剖尸化騐驗得實中希 
 
 

Page 27

 
 
洛哥之毒。此希洛哥者。爲印度所産之毒草。人服之必十二句鐘。其毒乃發。月絕無一毫之痛楚。亦絕無中毒之狀態。非邃於毒物之學者。不能知。倫斐且語。且以目視笛克。見此笛克者。始尙矯爲不經意之容。聽未及半。顔色已變。狀至瑟縮。然尙力持不動。迨聽倫。斐言至剖尸化騐。實中希洛。哥。毒之數語顔色暴變。目光直視。不能出一語。倫變又大。聲曰。密司脫羅。利亞乎。盖此不幸之人者。有其父之遺産在於印度。應歸此不幸之人執。掌。職是之故。遂有人。覬覦其産。行此謀殺之。伎倆語時更以目矚笛克。而笛克已歘焉起立。謂倫斐曰。密司脫迭斯。所語之故事畢乎。果更有他語。者。請以五分。鐘畢之。吾有他事將。外出。不能接待。幸君等恕我。笛克雖支。厲自奮。而音吐已微顫。且力回其首他顧。避此偵探之目光。猶狡兎之避。獵狗。似知一爲所得。必且無倖。倫斐微哂曰。君勿。急急即有他。事亦胡匆。匆如是。吾必止君勿行。笛克。怒曰。吾實有他。事君何爲侵我之自由。倫斐。又哂曰。君至今日。尙欲自由耶。笛克一聞此言。則大。震視倫斐良久。乃曰。君癎發耶胡發語不衷於禮。果如是者。吾亦僅能慢客矣。語旣。力縱其步。欲出倫斐立起。當門立。以手止之。令勿前。厲色謂之曰。君勿行。吾本欲以。禮欵君。君乃不省。吾亦僅能執法。以行矣。君知吾頃所言者。爲何人耶。所謂不幸之人者。卽爲君之異。母兄。托而根羅。利亞而謀殺之者。即笛克羅。利亞也。笛克斯時之驚懼。殆無可以言語形容。如嬰嬰宛宛之小兒。驟聞。雷霆之震。木然掩耳。靈魂幾出壳而飛。比諸笛克之狀態。乃至相似。 
　　笛克植立不動。周身之筋絡掣動。怒視倫斐之。面久久始。力振其。神大聲曰。密司脫迭斯。此何如語。竟誣我以殺人之罪。吾生平未至倫敦。矧不見吾兄托而根者。已十餘載。君乃無故陷我於罪網君爲偵探應知吾國之法律。妄言以入人罪。而無證據可憑者。應得何種之重罰君信口雌黃。妄造黑白。吾安能忍而不較。今請君語我以犯罪之証據。苟無證據之可言。或雖有證據而不確者。吾必控君於理。　　　　　（未完） 
國外新聞 
[德員起程赴東]  
　　十二日倫敦電云據柏靈電稱前任殖民部大臣丹白君已由陸地啓程前往海參威轉赴東京 
[英人感戴拉女士]  
　　十二日倫敦電云英國軍士皆願拉丁格爾女士葬於阿培墓地以示尊崇惟女士臨終囑言葬禮須從儉約 
[南極探險船抵斐]  
　　十二日倫敦電云南極探險船特拉洛伐號逾期十四日始抵開浦湯據稱一路平安其所以遲抵者因在洋中考察磁極之理故也 
[法國火車失事續誌]  
　　十二日倫敦電云法國俠郎台番里曷爾之沙桑盎地方火車失事今據官塲調查死者共四十三人 
[埃及禁犯閙獄]  
　　十二日倫敦電云埃及亞力山大之哈達拉獄中所禁之罪犯四百名近結黨閙獄旋經官軍竭力鎭壓罪犯死者一名傷者六名 
[土奥大臣互會]  
　　十二日倫敦電云土爾其内閣總理大臣已與奥國外務部大臣會於曼利安培特相談一點半鐘之久十一日栢靈電云土爾其内閣總理大臣現在曼利安培特就醫治疾土國財政大臣已由栢靈前往該處與之面商要務 
[巴西著名旅館被燬]  
　　十一日柏靈電云羅森茄丹之南巴生東南鐵洛爾之著名卡里西旅館已全爲火燬致有旅客四百名無屋可居 
[英國舉行嬰兒展覽會]  
　　西七月二十三號倫敦水晶宮舉行嬰兒展覽會與賽之嬰兒共有一千二百名内有孿生子三十對三胞胎子四小團會中之嬰兒均由各處送來内有由印度日本來者　（以上譯字林報） 
　　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
