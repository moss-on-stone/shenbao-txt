# 1885 - 300 - 4904512

 

Page 1

 
 
[分設湖州申昌書畫室告白] [  申報舘主人啓]  
本舘申報並鉛版書籍以及點石　石印各書碑帖墨寳畫圖等業經四遠馳名不脛而走兹又在湖州北門内泰和坊城隍　西塊分設申昌書畫室如欲購閱報章可與定按日送覧至書畫等件任憑選擇價購此佈 
[五十六號畫報出售] [  申報舘主人啓]  
本埠三羊涇橋　康錢庄被刧之夕時齋中畫友適從該處經過親見盜黨各執利械向西逕去其在後一名聞人呼救聲急恐法捕追來渡小橋過英界冀脫身而適爲印捕獲住卽田五也事屬確見故圖之以供衆覧報首畫譜兩圖俱羅漢爲任君阜長所繪筆墨之妙久重藝林不煩贅述後附淞隱漫錄圖說一則准二十六日出售此佈 
[順天江南浙江闈墨出售] [  申報舘書啓]  
本科順天江南闈墨業遣手民照排並用上等潔白連史紙刷印其圈點悉照原本校對無訛於月之二十二十三等日先後出售江南每本價洋八分順天每本價洋七分現在又將浙江全墨排出較前一律精工定於二十七日出售每本價洋七分正至江西省闈墨卽行續出售處照舊 
[論禁糜費黄金亦所以節流] [  山隂述蕺子稿]  
涓涓不寒將成江河毫毛不拔將成斧柯綿綿不絶蔓蔓奈何除惡者不可以惡小而勿除糜費者又安可以費微而不節哉原夫上古五金並重黄金之用與銀銅鐵錫無異其稱名亦不分黄白自三代以來黄金遂獨爲貴重之物著於書傳者在易有曰玉鉉金耳在禹貢有曰惟金三品說者謂金皆指黄金而言在詩亦有曰大路黄金於是黄金之爲用漸廣而其價亦漸貴厥後燕昭王招士置千金千臺孟子去齊受兼金於宋遊士之所以說諸侯皆欲出其金十錦繡諸侯之所以待賢士亦皆貲以千金萬全雖其問成有五金混稱之處然頓弱之爲秦間諸侯也請於秦王曰必貲臣以萬金秦王曰寡人國貧恐不足者也若曰五金並稱則雖百萬亦不爲多面秦豈少此哉可是戰國之時黄金已儕於珍寳之列於是人之窮通視乎此家之盈絀視乎此國之貧富視乎此然其爲物雖珍尚未至如今日之貴也物何以貫以人之珍之也人何以獨珍此物以其少也物何以少將以其消滅耶然自古至今銀銅鐵錫皆不見少何獨少於黄金耶則以糜費太甚之故也財之爲物也不在於此則在於彼不在於我則在於人就一家而計之則有多少之不同就天下而計之何從而知其多少糜費雖甚然黄金固在於天地之間也何以獨少耶豈茫茫渺渺歸於無何有之鄉耶豈怳怳忽忽盡於不可知之地耶此不經之言不足爲訓也黄金果何在乎而乃獨見其少也吾請就今日糜費黄金之處屈指數之其端有五一曰佛像貼金各廟宇之泥塊無不金碧煌煌者初入其門見有燦焉爛焉安置乎堂中排立乎兩旁者所謂佛像也後數年而再顧之則黯然無光問其故則爲風所蝕爲雨所淋年深日久金皆剝落徒見兀然泥塊植其中而金不知何往矣自金人入夢以來惑人者皆以佛爲西方之異人能禍福人故人皆崇敬之信奉之今首乾坤之内視如一室泰西諸國之人俱在詢有所謂異人者乎無有也乃今之人尚不覺悟天下之廟宇不下數千萬徒以有用之金消滅於無知之泥塊黄金安得不少而貴乎此其糜費之一二曰書人畵工一扇也一對也書之以墨畵之以青紅之　未嘗不可以悅目也而乃舍之不用凡有書畵必以金一軸也一聯也皆可代以他物乃軸聯中之字無不金者　碎之也費日其薄之也費工不及數日皆已脫落見金之可以爲畫爲字不見字畫之可復爲金則金安得不消滅而少耶此其糜費之二三曰漆工一器也以漆漆之可以壯觀可以耐用其善也而乃必加之以金金可以耐久耶器敝則金亦歸於無用耳各店之招牌各家之匾額書以紅黑字可也而乃字非金者必以金爲質質非金者必以金爲字一苦無金不可者而不及數目金皆歸於無有矣此其糜費之三四曰婦女之首飾以眞金爲叜歴久如故固無妨於用金今之首飾多不以眞而以僞以金之貴也銀質而以金塗之於是立鍍金炸金包金等名徒焜耀於目前不顧日後之耐久而金又多一消滅處矣此其糜費之四五曰陶人夫陶之爲器所以適用也器之有畫有字所以娛目也而乃舍顔色之物而用金陶若無金將不適於用耶未必然也奈何以有用之金用於不必用之地無用之地多用一金有用之地　少一金之用矣此其糜費之五五者雖微然一坏之土可以成山泰山之漏可以穿石積少則成多黄金安得不少哉安得不　哉而亦安得不禁哉今之謀富國者皆曰開礦夫開礦固善計也然此議之興亦有年所迄今白雲南銅鐵利國鐵礦之外成者十無一二地之有金與否礦苗之有準與否又皆不能預必則與其求富國而開無可把握之礦何不求富國而禁　費有用之金耶且各國出金之地中國爲最多泰西各國之金多易之於中國若中國能自禁其糜費而於出口之時增加其稅中國黄金之盛行將如上古之五金並稱又何患黄金少而國用不足耶 
[諭旨恭錄]  
　　九月二十日奉旨趙時熙着掌京畿道事務欽此同日奉上諭步軍統領衙門奏拿獲夤夜持刀搜搶威脅之要犯請交部嚴訊一摺所有拿獲之魏愊張豹兒魏楊氏高魏氏均交刑部嚴行審訊分别懲辦其未獲之吳大一犯仍着該衙門飭拿務獲究辦餘依議該部知道欽此 
[行刺未成]  
　　倫敦發來電報言法國現任外部大臣忽被人放槍行刺幸未命中旋卽將凶手拿獲想富研究懲辦也 
[續獲盜犯]  
　　香港格來紅輪船被劫及捉獲盜匪等情均經列報兹閱香港西字報知澳門又捉獲一人香港捕頭派一包探往澳門查緝近澳門之中國地方有盜船兩艘停泊灘邊爲華官所偵知趕卽派差捉獲六名旋卽供出搶劫輪船各情隨將　獲之六盜解赴省垣一經審訊供出有爲首之兩人一名王阿福係前在香港北　監禁在監中曾經閫事現在期滿釋出者一名馮叔耀並曾圖劫輪船　獲到案經英刑司訊無實　釋出者故刻下撫憲　賞有能招獲該盜魁者每獲一名賞洋二百元縣中亦懸賞格以二百洋購緝搶劫該輪船涳犯想重賞之下　難弋獲况該六盜皆曰供出同黨諒可以按圖而索也至澳門先後所獲到之五人聞略經訊鞫卽送至香港歸業訊辦云 
 
 

Page 2

 
 
[帝京紀事]  
　　李傅相前日出都由通乘船至津李丹崖觀察曾奉旨交傅相差遣委用故亦隨之而往○詹事府招考供事一再展期刻報名者已有百餘人推各舘需人孔亟尚覺不敷故考期未能擇定云○張樵野星使出京日期尚未涓定所帶隨員已有蔡君鈞詳君珏向君廷芳此外人才亦覺濟濟聞目下出洋新水槪以八折扣成藉節經費云○海防事務現歸李傅相一手辦理醇邸于明春亦將赴津騐看鐵中戰艦水師學徒并與傅相而商軍國大事○出使英俄大臣劉芝田星使日内將次到京凡欲爲隨員者莫不翹首跂足以望蜺旌聞方伯有女公子二去訂絲蘿哲嗣亦在齠年夫人則于去歳病殁藩署家中諸事殊覺頭緒茫茫今旣銜命出洋一切皆須安頓故入都陛見遂致周道逶遲也○李傅相之哲嗣此次以官卷應試南闈塲作聞係兩大比眞力彌滿氣象萬千固决爲必中之作及榜發而全錄由電報傳至京中傅相行轅公子果高折桂枝一時寅僚親友咸紛紛然拜會道賀傅相亦喜形于色云○總署出示招考滿漢年在二十五歳以下十五歳以上深通漢又之人及不拘年歳之舉貢生撥入同文館肄習各項實學漢人之聞風興起投結報名者頗覺寳繁有徒旗人則殊有裹足不前之勢憶從前招考八旂幼丁以背書寫字爲事時人才頗形濟濟而今則寥落如晨星是何故耶○國子監祭酒盛伯熙大司成昱講求實學培植人才其惓惓之意輙流露于考政間本報亦已屢書不一書兹聞大司成等近會銜奏請在南字中特添舉人一班以　造就當日奉旨依議欽此遂由國子監出示定於九月初四日扃試一經錄取可住學肄業其膏火較他班爲優此眞非常之創典也○總署漢章京向由内閣六部司員之正途出身者充當其職至滿章京則又當别論固非漢章京等可比近聞該署滿章京將次傳竣當道又將咨行内閣六部理藩院調取司員考試該司員等不拘進士貢生監筆帖式官學生出身但係候補現任之侍讀中書郎中員外主事皆可由各該署堂官備文各送日下風氣大開供職閒曹者莫不以該署爲終南　　想調考之文一到當必有歡聲雷動恐後爭先者矣○順天繙譯鄉試大主考於本月十三日入闈十四日考生進塲計六十七人十五日子時題紙下自天子以至于庶人壹是皆以修身爲本論又史監摘要一條俱用清文編製繙譯十六日黎明放頭場牌盡塲時　金烏西墜矣○十三日繙譯繼試主考等官人闈時有一西人帶一西崽逕入磚門欲至貢院内觀覽差官竭力阻止告以此係考塲例不准閒人　玩西人不從硬行闖入該官等無可如何西人遂信步直入龍門徧覽號舍復緣梯而登明　樓旋升至公堂稽察官見之阻問原委西人呈出護照一紙姓名籍貫載明其上該官擲還詢其現任何處當卽繕摺具奏聞已奉旨交樞垣總署議辦矣○八旗文武官員本年秋季米票已于本月初由户部咨送各旗放給各員以備赴倉領取左翼四旂係祿米倉右翼四旗係南新倉限發票日起四十日内領宗逾限註銷各員因赴倉領米諸多周折不若將票售賣較爲便宜故米票已放十餘日而市價因此甚低祿米倉米票每石祗值京蚨六千有奇南新倉米票每石值九千上下云○詹事府招考供事三限已滿本擬初十日請定考期嗣因是日堂官未克到齊遂改於十五日現經　李二堂官定於十月初二日黎明在署考試諭令傳知投考諸生各帶考具赴府聽候點名給卷以便扃試其經取中備取者次日清晨約同該出結官赴府覆試以便織認倘該出結官臨點不到定將該生扣除毋得自誤功名云○前報列本年值咨取宗人府八旂各營送挑侍衛已由侍衛處咨取各項人員以備奏請欽派揀選一事現經各處將保送人員木牌印册咨送到齊領侍衛内大臣諭令侍衛處將各王大臣銜名彚摺於十人日呈遞奏請欽泒揀　侍衛等缺云○前報列侍御條陳修理石路一事日前特派熙少冡宰等勘估工程除興修正陽門大街石路外所有京師各路一律興修修竣後不論何項車馬槪令由石路旁土道行走以資經久云○添設海軍一則已見邸抄聞當道鉅公以籌　海防各事頭緒紛繁若不專設公署恐切事宜諸多去便因　於崇文門内迤北煤渣胡同總理神機營衙署西邊購置民房改設海軍事務衙門一所不日卽將鳩工庀料矣其該處民房按照各房契據所載價值由官給價並在神機營委員書手中先調二十餘員辦理海軍公務文移摺奏其詳細章程容俟籌佈也 
[榜後叢談]  
　　北闈各新貴之未出京者揭曉後俱衣冠濟楚拜謁受知各師其贄敬房師四兩有力者格外從豐悉從其便閽人自十吊至二十吊不等三年攻苦一旦飛騰誠莫大之知遇也入闈士子每謂頭場文字最關緊要二三場往往潦草出之今届　伯寅大司宼思欲一矯此風故有十六人頭場文字堂批欠精警等字　竟以二場經文華贍三場策對詳明遂得分香蟾窟　告康了諸君下科愼弗仍蹈故轍以虚衍了事哉○堂俻各卷中蒙大主考挑取謄錄者計二百六十名所有硃卷業由順天府備文咨送吏部存案　謄錄榜則在文選司求賢科中煌煌高列凡　登是榜者欲至吏部閱看荐批堂批須以京蚨二千文納諸　部書吏○解首劉君若曾本浙江金華府蓮花幕下客四駢六儷寳所專長其爲文不沾沾于時下濫墨獨得南中山水秀靈之氣故能掄才矮屋獨出冠時其到京也已在七月二十七日二十八日卽赴成均錄科其元作出闈後示一二知已俱擊節稱賞謂爲必售輾轉傳抄幾於洛陽紙貴至南元張君謇其托業固　劉君無異爲文更相伯仲本届元墨揭曉前膾炙人口亦屬不相上下榜發而果皆高列可見文章有價名下無虚彼平時不識苦攻臨事徒抱佛脚落第後苛責闈墨痛駡主司者尚亦虚心探索礪志勤求哉○本届國子監南學肄業諸生應試者共得十二人竟無一人得登桂榜盛伯熙大司成昱亦覺黯然無　傅諭諸生益加磨礪俾得底于有成 
[代遞條陳]  
　　京友來信云朝廷廣開言路有志之士均願抒其所見以冀採擇近聞有兵部職方司主事謝君印光綺臚陳時務由堂官代遞業經奉旨留覽矣至所陳何事共有若干條則未詳悉 
[查見屍身]  
　　九月十七日香港中外新聞云月之望日正午時候本港中環海旁希士洋行内檢出華人屍骸一具朽腐不堪當舁西留院勘騐查此事緣旗昌洋行有書記西人名祁廉布路者前在希士行稅房一椽爲棲息之所侍役胡發充當服事之任向安無異去月二十五日祁書卽因赴厦門游歴酌畱盤費扃鎖臥房而使胡發爲之看守迨　不知何時伊從騎機越窗入室斃於其中數日前行内人等頗聞穢臭之氣尚以爲外廂所致延及望日晨早氣息薰蒸更甚於前羣起猜疑四週尋覔意謂腐猫死鼠遺于僻處不意行至該房臭氣觸人而虚掩雙扉寂無聲息遂啓關闖進瞥見西人所臥之鐵床移靠門後一屍僵仆棧板之上漬腐狼藉不忍寓目登卽報案移屍赴院據胡發之父向在本港産　傭工前於九　朔日曾詣該洋行尋覓伊子杳無蹤兆意其在花柳塲中流　忘返及後不悉緣何竟爾身死毫無影響斯可異也刻下相騐遺屍亦無傷捐痕跡然察其情形似係服毒殞命内中詳細須俟醫生剖腹考騐始能定　其致死之由也 
[華人被害]  
兹接到舊金山消息言狐鳴省洛士冰埠電報謂該罕有大煤礦向雇土人充當工役近因土人高抬工值該處煤炭公司遂在華人中間請華人充工土人以鶩鷄爭食之故遷怒華人糾合工黨百餘人各執洋鎗擁至華埠上兇行施於空鎗聲稱驅逐華人華人因事出倉卒且知勢力不敵卽紛紛逃避土人等乘勢將華人所居屋宇搶掠縱火焚燬一空燒斃患病華人七八名土人復燃鎗十餘晌擊斃華人七名傷者亦甚衆嗣後土黨復至煤礦强逐華役狼狽而逃及地方官差得聞此耗馳往彈壓已不及矣又洛士氷埠電傳消息言該埠華人約有五百之數均被土役驅逐出外焚掠屋宇事後經在五礫場中掘出屍身十五具皆已焦爛幾成灰燼聞　有十餘具未能挖出另鎗斃七八名統計 
 
 

Page 3

 
 
死者不下數十名目下華人被驅至佛熙路山駐足不敢他往並無粮食露宿空山其苦不堪言狀幸得地方官員派撥粮食故華人幸不致爲餓殍耳又日歴九月初九日惡甸消息言日前約有三百華人由洛士氷埠逐出是日由依尹士頓埠乘火車回洛士氷有官兵六隊沿途　之護神該華人將藉可力保護衛行開採煤礦依尹士頓處亦有兵四隊保護開礦想此後必不致變生意外也現土人開礦祗有二百人左右云同日華盛頓都城消息言美國總統提諭令士高蜚路將軍卽行轉鼓何活將軍設法妥辦狐鳴省礦役之亂查究匪類以保護華人工業云又西歴九月十八日芝英尼埠消息言中國駐舊金山卑領事並駐紐約領事偕一通事現奉命查究華人被害之事卑領事業經起　華人屍身數具十有兩具頭顱碎裂現兩領事出賞格若有再覓出屍首者每具給銀十五員華人被害之數其多寡現尚未悉惟計死者共二十五人另有十五人不知去向目下卑領事見該省土官情形恐不能將匪黨懲辦故擬欲發電回欽差衙門轉請美國政府照中美和約力行設法懲究匪黨　儆將來倘事克有濟是亦旅美華人之幸也不禁拭目俟之說見循環報 
[芝罘近事]  
　　福山縣屬登州邑人士頗知向學而科第向極寥寥此次首縣蓬萊辛君可耀李君永祥王君作綍福山鹿君少年宇君針川皆淡墨書名桂枝高折雖諸公之拾芥有緣要亦文運之方興未艾耳○小麥下種後數日間卽緑遍天涯祭天時過煖螞昨尚未蟄伏不無延食良苗白叟黄童日在田中擊逐農人辛勤卒歳至此正可賦閒不料又多一番勞瘁田家之苦亦可槩見矣○月前天氣晴煖異常政時反層死疉出迨　陽節近滿城風雨氣候爲之頓凉疫鬼乃匿跡消聲退避三舍○烟街五方雜處宵小繁多除攫物騙財外又有解取髮上辮　者連　適當演劇魚龍曼衍觀者密如堵牆洎戯蘭人散逐隊歸來而辮綫被失者竟有三十餘人○富春堂潢池燕子簾櫳暗藏春色狂蜂浪蝶如　　逐如鳬　趨珠箔燈飄大有應接不暇之勢日前有某弁勇至此尋春無端撒潑陳設器具一掃無遺復將鋪中所表晉字秦碑及土　話遽跡擢爲粉碎是眞地方之累也豈徒打鴨驚鴛爲殺風景事哉○李觀察於十一日啓節赴登海防營咸死隊恭送○是日康濟兵船來烟裝連棉衣赴津發給各部水手爲禦寒之具挾纊臚懽當無異黄綿襖子也○十四日黄昏奇山所東門内某宅不戒於火延及庭中所積薪蒸幸施救人多且海防營　龍亦噴珠激射火熱遂熄不至蔓延 
[賽馬停公]  
　　本月廿九三十及十月初一此三日爲本埠西商秋季賽馬之期故海關已定于此三日内九點鐘開關十二點鐘閉關各銀行則定於九點鐘開門十一點鐘閉門已各登中西告白此常例也 
[接水入城]  
　　近聞有人商諸自來水公司欲將水接入城中並間曾禀道憲業蒙批准故擬昨日委員帶同該公司經理西人及另一西人進城相度地勢倘得成功則城中居民不但得以食德飲和而且或遇火災亦可立時澆灌其便爲何如耶 
[設西巡]  
　　聞前英巡捕頭惠爾生現經洋藥局聘請在法租界增設分局專司洋涇浜查緝私土卽充西巡丁頭目此下再用西人兩名華人三十二名想惠捕頭熟悉洋場情形自必克稱厥職也 
[測字遭拘]  
　　前日英界某測字灘有一少年出錢十文求拆一字測字者以鐵口自金據字指陳語適觸其忌諱少年怒詈兩不相下少年突以老拳奉敬測字者亦上前相扭時旁觀甚衆高呼巡捕來矣少年倉皇遁走測字者尚不肯捨搶步追上適與捕遇遂被拘住并測字器其帶入捕房以懸解案訊辦 
[滬北雜俎]  
　　西洋涇浜之露天賭攤屢次嚴拿重辦終未能凈絶根株前日經會捕局勇王馥卿在鄭家木橋相近處拿獲賭徒阿福阿二兩人并賭　等物拘入捕房諒今日當解案也○法界蘭芳里　花烟舘有做包帳之某妓女患病沉重該鴇聓其累已倩負至新街業諸空房内當卽斃命正擬買棺收殮而妓之姑母聞信赶至以身死不明須待其母由江北赶到方許收殮該鴇祗得報明捕房法捕頭以西例屍身不能擱過二十四點鐘卽行押殮聞其事尚未調妥也○八仙橋浜西係四圖地界該處有白作帮下處卽豆腐可務所居也有某甲本在新閘十圖地界某姓豆腐店爲夥不知何事與店主口角當晚忽患痧氣店主送至作中旋雇人挑痧無效而斃經人報知甲之祖母赶至忽生齟齬不許收殮嗣經同業中人勸開卽行成殮而該婦尚不肯干休也 
[英界更調]  
　　現任駐滬英正領事係啊立排司君副領事係翟理斯君至佩君体係繙譯官權理副領事事務兹由英廷簡任翟理斯君爲淡水正領事不日起程前往而以佩君實授副領事之缺 
[逃犯解案]  
　　拘回逃犯一則已登昨報兹悉當時逃犯實共七名先後追獲四名皆係要犯未獲之三名均係小竊　期將蒲者昨由包探陳阿九等將追獲之犯解案麥總巡捕頭申訴並因并稱經管押犯之西捕難免疏忽之咎擬罰三個月工資酌賞獲犯之包探該犯勸二供凶屢遭西捕毆打故欲奔案伸寃陳阿大陳茂觀徐金生等同供班房頭目命我等遁逃麥總巡捕頭又稱現獲各犯中津人劉三最爲凶横羅太守商之佩副領事立卽喝笞劉三二百板陳阿大陳茂觀徐金生等各笞白板仍交捕帶回照原斷管押期滿開釋 
[蟻媒可惡]  
　　甯人倪某在滬北某棧房爲小工半生勤儉稍積餘資三十平頭尚是雉弓空掛每思得一夫脚婢俾得嗣續可諧顧月老無情常苦低昻不就有蟻媒某甲家在小南門外聞之曰是可以計誘也遂輾轉串同蟻黨向倪作撮合山托稱　表妹某氏寡鵠無依意欲擇人而事祗須得身價洋八十元以償夙債倪信以爲眞當卽問名納采迎娶過門賃居小東門外泉漳會舘左近与在前月下旬從此雙宿雙飛琴耽瑟諍自以爲鶼鶼比翼可以永矢白頭矣詎本月十七晚該婦乘倪未歸背地席捲而遁迨倪歸知覺早已如奔月常　杳無蹤跡正欲向甲理說而甲亦遷避他方訪至前日始悉在南市董家渡地方卽邀同業友三四人前往尋見倪等卽欲將甲送局請懲甲見勢不佳一再情懇自愿央人出爲担保約日料理歸償事遂寢息嘻一塲好事竟如春夢無痕甲固紅鸞屋未經照命然蟻媒之可惡亦已甚矣 
[匿土逞强]  
　　前日洋藥局巡丁偵悉南市王姓烟館專買漏捐私土遂同夥役前往搜查該烟館早已風聞將土運匿他處巡丁搜查無着王竟不肯干休反行扭住聲言欲投局喊寃嗣經旁人出爲調處令巡丁向王服禮事遂寢息 
[協提龜子]  
　　前報列衛强氏在縣呈控富貴堂龜子蔣鳳祥串同妓傭王家娘等誘匿伊女桂福勒令爲娼一案莫邑尊准詞飭提去後前日差等持票呈請英公廨派差拘蔣到案解送縣中邑尊飭押候訊究讞詞若何容俟訪問續布 
[供認爲盜]  
　　緝獲盜犯事木舘前已兩次錄登前晚莫邑尊飭將該犯李長夀卽李長盛提案斫鞫李稱小的素來安分營生不敢爲盜邑尊怒其狡展喝用大刑始供認不諱邑尊詰其同黨若干何人爲首該盜亦一一供明邑尊錄供畢飭將該犯帶回收禁以便據質申詳 
[英界公堂瑣案]  
　　職員許竹泙稱欲赴天津順道來滬昨夜經過石路突被人拉住欲剝衣服與論遭毆致失手巾包一个内有四開洋三元錢百文旋由包探前來拘案朱松泉供昨夜在路誤認伊爲友人拍伊頭上下下並未行兇包探顧阿陸禀聞朱松泉是洋藥局巡了夥計在北益泰吃烟出外朱誤認許爲送私土人致被拉住搜查羅太守判將朱押候笞責二百板○潘趙氏稱我子在自已門口玩耍忽然走失訪得被 
 
 

Page 4

 
 
王八誘拐爲特尋王交捕羅太守飭將王八押候過堂訊究該氏暫退候質○徐胡氏稱開烟館有姜阿炳乘間竊去洋烟筒一枝當卽追獲人贓交捕姜阿炳供兹氏之外甥前犯竊案我被竊刀义等件昨至該氏處向其外甥索取不還反被誣指羅太守飭差暫且扭到　氏外甥解候訊究○句探　阿順稱竊犯吳阿狗等竊洋行遮棚今已緝獲并起出布篷　有失主遣張阿三投案認領羅太守判吳阿狗笞責二百板贓交張領○蔡土寳稱失衣服中捕緝到人贓請爲給領羅太守判將陸阿五押候過堂笞責百板贓交蔡領○陳王氏稱有銅吊放在自已門口被乞丐竊去中捕阻獲送案陳阿金供原籍無錫幼爲粤婦螟蛉子今粤婦病故我無可依以致落魄原籍尚有父母回里苦無川資羅太守察得陳兩金年幼落魄初犯行竊情殊可憫賞給大錢七百文着卽回里如再逗遛定于重處贓交　氏領去 
[上海高易公館賑務撮要]  
　　鐵城蕭君酇封業擅扁盧存心濟世寓同芳茶居多年前日北試回滬惻念各處災况願將醫金移賑兩月同人代訂門診一角上午八點鐘起至十二點鐘止下午出門三角如請醫者先來本賑所領條漢口茶業會館文虎臣劉麗珊兩先生善士也代敝所設法勸募不遺餘力同人等深爲欽感查漢鎭爲川陜要道不少好善君子如蒙惠捐請就近交該處一樣掣奉收照○保　輪船帳房俞君慶牛好善不倦每於搭客處陳說災象故船到時必有捐欵惠下惻隱之心人皆有之特患無人與之說耳苟自寳舟諸公如俞君之不惜脣舌不難集腋成裘兹届嚴冬灾黎飢寒交泊給食給衣刻不容緩倘有惠欵施當其厄○有心無力子來函云僕自聞水災後隨事節省　積得洋五元請彚解兩廣等因謹誌之四冀聞風興起 
[上海三馬路陳與昌起解廣西第六批賑欵]  
　　前日嚴佑之梁資卿二君自桂林來函備述災况形已登報章各處善人諒已共鑒敝處卽於念二日裝現寳規銀三千兩會同文報局一併解交嚴梁二君親手散放以資接濟尚祈各善士源源協助而應急需叩禱叩禱陳煦元拜啓 
[彈詞助賑]  
　　兩廣水灾未已山東需助棉衣同具天良亟宜於無可設法之中略助微資以輔籌賑諸大善士之所木逮僕等今擬得一策凡貴客枉顧暢聆彈詞妙技者於十月初一日起每位酌加錢文俾得積少成多按月按旬彚交賑所想貴客當賞心娛目之時决不　此毫末而僕等得所藉手爲賑款萬一之需正不獨中澤哀鴻同深銘佩已也[  顔玉樓華艶樓長樂園主公啓]  
[來信照登]  
　　今因各處水災廣大萬命求救彌殷稍有仁心者其肯坐視乎本業公允自九月初一日起擬來品芳茗者每壺加收錢二文湊作賑欵在諸君伴榻聚首知已談心當不惜此區區以成善舉也該錢逐日收交陳與昌賑所彚解灾區明知杯水車薪然積少成多亦可延數萬生靈功德豈淺鮮者哉 
[桂笙仁兄先生賜讀大箸劫火紀焚草敬題一律卽請教正]  
　　一枝史筆譜新聲刼後河山百感縈我恨髫年難殺賊君眞奇士善誠兵關心鄉國言彌苦過眼滄桑夢尚驚從古詩人紀離亂遭逢獨幸慶昇平[  笈雲弟許在衡拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年九月十八日京報全錄]  
　　宫門抄○上諭兩道錄前○發抄旨五道○粤督張等奏審明分别定擬摺子○又奏請調署知縣夾片○九月十八日内務府國子監侍衛處值日無引見○那公假滿請安○記名總兵茅子莊謝恩○善慶趙佑宸各請假十日○畢道遠請假十五日○關防衙門奏初一日大高殿拜表濂公行禮○侍衛處奏派揀選侍衛派出豫王克王恩中堂烏拉喜崇阿○召見軍機○發抄吳元炳奏蕪湖關徵收稅數奉旨該衙門知道單併發欽此○又捐賑册内請奬銀數聲明均與例章相符奉旨覧欽此○又九年分捐賑各員請奬銀數奉旨户部核議具奏片併發欽此○又同知銜趙恩元捐賑請爲故父趙秀章母鄭氏建坊奉旨着照所請該部知道欽此○色楞額等奏安徽各官捐賑銀數奉旨裕祿盧士杰張端卿均着交部議叙該部查核辦理欽此○○兩廣總督臣張之洞廣東巡撫臣倪文蔚跪奏爲革員被叅活埋人命審明分别定擬恭摺具陳仰祈聖鑒事竊照已革通判徐賡陛被叅各欵先經前署督臣曾國荃前撫臣裕寛逐一確查於光緒九年三月會摺覆陳聲明活埋鄭承望一案提訊供詞含混必應澈底根究方免枉縱批司行府集訊將徐賡陛請請旨革職聽候訊辦奉旨徐賡陛着先生革職聽候訊辦鄭承望被理身死一案情節甚重必須嚴切究辦卽着該督撫嚴訊確情定擬具奏欽此行司轉行欽遵旋據南海番禺二縣差查城廂内外並無徐賡陛蹤跡經前署督臣曾國荃前撫臣裕寛於光緒九年七月十三日奏請通緝是日卽據徐賡陛赴藩臬二司衙門投到飭發看管委審又經前督臣張樹聲前撫臣裕寛奏明停緝並經惠州府知府楊霽將屍子鄭媽厚勇丁黄得勇及當時跟隨徐賡陛下鄉之門役鄧安三名解省發審訊供添差行提要証陳梁英等質訊一面咨部展限嗣承准軍機大臣字寄光緒九年十一月初十日奉上諭有人奏已革署廣東南海縣知縣徐賡陛被叅濳逃等因欽此欽遵旋據報鄧安在候審公所患病醫治無效於光緒十年九月初一日病故由府委員騐明詳報並無别故前督臣張樹聲卸事臣之洞接准移交催提勇丁李興要証陳梁英卽梁英林平中並應訊之鄭林氏四名口解省飭發廣州府並先後札委候補道施在鈺候補知府萬方煇會審兹據廣州府等審明議擬解經廣東按察使沈鎔經會同布政使龔易圖候補道施在鈺覆訊定擬解勘前來臣等親提研訊緣徐賡陛籍隸浙江烏程縣由副貢生報捐通判分發福建試用廻避改指廣東光緒四年八月委署陸豐縣事該縣民鄭承望素性凶横與分居胞弟鄭承霖卽鄭亞玉向不和睦時加欺凌光緒五年七月十八日鄭承霖雇人挑榖赴墟售賣鄭承望聞知教令其子鄭媽厚糾允向與鄭承霖有嫌之族人鄭牛建郎鄭吳見鄭亞添鄭祖恩鄭亞圍徒手赶至村外搶得榖三石挑回按股俵分碾食鄭承霖之事鄭林氏控縣差拘無獲添派勇了宋求黄得勇協拿八月初六日宋求等拿獲鄭牛建押解赴縣鄭承望糾率十餘人分持刀棍追至中途將鄭牛建奪脫並喝令不知姓名人出木棍毆傷宋求額顱左肩逃逸宋求等見人多勢凶不敢追捕時徐賡陛在隣鄉催粮宋求就近禀騐並請派勇嚴拿十六日早徐賡陛督帶勇役馳往鄭村掩捕當將鄭承望拿獲押帶回縣審訊勒交尚未出村鄭承望倔强呌罵徐賡陛慮被族衆打奪喝令勇役用刀禁制鄭承望不服仍行呌罵徐賡陛喝李興遂用刀戳傷鄭承望咽喉右倒地徐賡陛察看傷重料無生理又因鄭姓族大凶悍隨令卽在路旁掘一士坑深約二尺餘飭將鄭承望植立坑中用土掩至臍腹反縳兩手示衆鄭承望移時殞命徐賡陛卽飭地保傳屬收殮嚴諭族紳交犯候辦並因李興辦事孟浪帶回縣署責革是日鄭承望之妻鄭陳氏患病在家鄭媽厚逃出未回經鄭承望子壻陳梁英林平中于次日聞信赶往看明屍傷買棺殮埋徐賡陛未經詳報旋經調署南海縣事隨被奏叅查辦嗣經前督撫臣逐欵查明覆奏奉旨徐賡陛着先生革職聽候訊辦欽此行司轉行欽遵先是徐賡陛於光緒八年二月二十九日交卸南海縣篆在省候訊至九年四月初二日因患怔忡咯而病症差人赴藩可衙門掛號請假續因病勢沈重於是月初八日移居離城十五里之白雲寺醫調靜養迨奉又看管差查城廂内外並無徐賡陛蹤跡又經前督撫臣　於光緒九年七月十三日奏請通緝徐賡陛適於是日午後因病痊進城銷假一聞通飭緝拿赴藩臬二司投到飭發看管奏明停緝並先經惠州府知府楊霽將鄭媽厚黄得勇鄭林氏及當時跟隨徐賡陛下鄉之門役鄧安三名解省發審訊供添差行提陳梁英等質訊一面咨部展限　經報鄧安在候訊公所病故由府委員騐明詳報並無别故將李興陳梁英林平中鄭林氏飭發廣州府並札委候補知府萬方煇會審兹據廣州府等審明議擬解司復訊定議解勘前來臣等會提覆訊據供前情不諱誠恐尚有不實不盡復按照原叅續叅各節逐層嚴詰如原叅徐賡陛令兵役將鄭承望活埋致死掩至半體令勇目黄德用加砍一刀一節詰據該革員供稱　委因鄭承望受傷將死掘坑令其植立示衆如果意在活埋致死則儘可掘深土坑放倒掩埋何必令其植立又何必掩至半體再令勇丁加砍一刀至黄德用卽黄得勇並非另有黄德用其人又如續叅徐賡陛服官粤省多年歴署大缺眷口家丁不下數十人如果挈眷逃走則夫馬絡繹道路皆屬耳目前摺所云查無蹤跡者特不肖官幕暗通消息縱之使去一節詰據該革員供稱伊交卸之後卽將眷屬送回原籍幕友家丁早已星散隨身止剩一僕僑寓省城後因患病移居白雲寺道路甚近行李無多臨走時並未向人告知是以人不經意查無蹤跡又如續叅白雲寺近接省城地稱名勝遊人衆多徐賡陛甫任首縣在官時狂妄狠戾酷聲素著紳民切齒奉旨嚴拿何至久居城外無人舉發卽使該革員自知罪重杜門不出而同省官幕豈竟禁絶往來官親家丁豈竟禁絶出入乃反謂地方偏僻信息罕通無由得知一節詰據該革員供稱伊　城養病在先奉旨革審飭縣看管在後到寺之初寺僧原知來歴伊恐知交過訪不能屏維應酬靜心養病預嘱家丁寺僧勿露蹤跡嗣並督撫臣於九年七月十三日奏請通緝伊卽於是日進城報到七月十三日以前並未奉旨嚴拿是以無人往來無人舉假使　人通信自必早日進城何致遽被通緝惟伊旣被奏叅不候結案擅自出城養病無論近在城外遠赴他省同一罪無可逭何必添此一層揑飾重蹈欺罔之咎等語飭據署番禺縣知縣裘伯玉差傳白雲寺僧開性解府提訊供詞相符並據出具不敢扶同揑飾甘結案情似無遁飾查例載現任職官負罪潛逃犯該軍流以下者無論本罪輕重一經脫逃被獲俱改擬絞監候又聞拿投首於本罪上减一等又律載恐嚇取財計贓准竊盜論又竊盜贓一兩以上至一十兩杖七十又斷罪無正條援引他律比附加减定擬各等語此案已革通判徐賡陛前在署陸豐縣任内因鄉民鄭承望教令其子鄭媽厚糾同族人鄭干建等搶奪分居胞弟鄭承霖谷石經鄭承霖之妻鄭林氏控縣差拘無獲添派勇丁協同將鄭牛建拿獲鄭承望輒敢結衆持械中途將鄭牛建奪脫並將勇下宋求毆傷實屬罪犯應死該革員將其拿獲帶回審辦勒交鄭承望倔强呌駡該革員慮被族衆打奪喝令李興用刀禁制戳傷鄭承望咽喉擁坑植埋因傷身死係擅殺應死罪人按律罪止滿杖卽其諱匿不報從重比照規避律加等問擬亦罪止杖六十徒一年惟該革員於被叅之後並不靜候審訊輙往離城十五里之白雲寺養病雖據差人請假究未禀候批示以致奉文看管查無蹤跡實與潛逃無異迨聞通飭緝拿自行投到卽屬聞拿投首遍查律例並無已革人員負罪潛逃作何治罪明文若照現任負罪潛逃擬絞似無區别自應比例量减問擬徐賡陛應比照現任職官負罪潛逃犯該軍流以下者無論本罪輕重一經脫逃被獲俱改擬絞監候例上减一等杖一百流三千里係聞拿投首應再减一等杖一百徒三年事犯到官覊管均在光緒十一年正月初四日欽奉恩旨以前核其情罪不在部議條欵不准减等之例可否援减之處恭候欽定勇丁李興聽從下手致傷鄭承望身死卽屬餘人按例罪止擬杖業已責革免其重科宋求傷經平復應免提質以省拖累鄭媽厚於奪犯之時訊未在塲其職從伊父教令糾搶谷石事屬優損應以凡論鄭承望死由觸犯宫長並非該犯貽累自應仍視所犯本條科斷查鄭媽厚係鄭承霖期親卑幼所搶谷石估值銀一兩五錢親屬無搶奪之文鄭媽厚應比依恐嚇取財計贓准竊盜論加一等期親以下自相恐嚇者卑幼犯尊以凡論竊盜贓一兩以上至一十兩杖七十律上加一等杖八十係爲從仍减一等杖七十免剌事犯到官亦在恩旨以前所得杖罪准予寛免鄭承望教令其子搶谷復聚衆奪犯傷　本干律擬業已被傷身死應毋庸議勇丁黄得勇訊無用刀加砍寺僧開性亦非知情藏匿均毋庸置議鄧安在押病故看役人等訊無凌虐情弊亦毋庸議鄭承望屍身殮埋已久傷經死屬供明結求免檢且非應抵人命應請毋庸啓檢以免蒸刷之慘鄧安屍棺飭屬領埋贓谷照追給領逸犯鄭牛建等飭緝獲日另結除備錄供詞咨部外所有審明定擬緣由臣等謹合詞恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○張之洞等片再新會縣知縣彭君榖調省差委所遺新會縣知縣篆務應行委員接署兹查有高明縣知縣岑傳霖才識穩練辦事勤能堪以調署該員任内並無盜刼已起四叅之案兹據藩臬兩司會詳前來除檄飭遵照外臣等謹循例附片陳明伏乞聖鑒謹奏軍機大臣奉旨吏部知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年九月十九日京報全錄]  
　　宫門抄○發抄旨二道○杭織造齊奏爲接辦前任未完活計情形摺○又奏請將庫吏留任片○將軍希等奏請仍准添設前鋒各缺摺○晋撫奎奏請對調知縣摺○楚督裕等奏請補同知摺○直督李奏請准都司休致片○九月十九日理藩院鑾儀衛光祿寺鑲黄旗值日無引見○松溎等塲内專摺請安○八額駙徐用儀各假滿請安○孫毓汶因伊子中舉謝恩○記名總兵胡榮偉謝恩○六額駙續假五日○委桓額請假十日○召見軍機徐用儀○發抄曾國荃等奏遵旨籌添河運漕粮擬將河道大加修治奉旨據奏文年河運酌添江蘇糙糧五萬石着照所議行核督等卽督飭委員將邳宿河道淤淺　落切實勘估認眞挑濬並咨明山東巡撫務將東省運河一律疏通以期漕運逐漸加增是爲至要欽此○裕祿等奏請將延不交兇之提督革番奉旨胡定坤着暫行革儀職解赴廣西歸案質審餘依議該部知道欽此○○杭州織造奴才齊克森布跪奏爲接辦前任未完活計情形叅摺陳明仰祈聖鑒事竊查接管卷内前奉内務府造辦處户工二部派辦上用緙絲五彩袍褂補子武英殿修書處應用縀綢三海各殿座雨塔盖黄布凉綳縀布慶典未完縀綢上使箋紙經摺絹福方各品誥命誥勅命制帛請轎應用各駕衣甲由大運縀綢紗布添派各色衣線並前派尚未辦竣之杭綢等項勻經前任織造咨商撥欵赶辦各在案奴才檢查各前項活計前織造有辦解一半者有全未開辦者惟原其故因去年用欵煩多勢維兼顧織務而絲斤價值復奉户部行令暫照七折辦理雖有欵項解到爲數無多不敷織辦是以纍次績壓奴才抵任後查明各前項活計均屬要需屢次奉文嚴催難於再緩謹擇其尤爲緊要者咨商撫臣迅速夀撥料工以便卽寺開辦准絲斤價值雖奉部文暫照七折奴才自當遵照極力撙節無如訪查市價歴年均未平減採購殊深掣時奴才職有專司深虞貽誤若一味因循仍前延玩勢必報解無期且奏銷亦難造報奴才受恩深重斷不敢昧良若此現輕奴才一面將七折實在不敗情形呈清户部准免該减一面咨催撫臣赶緊撥欵旋據將上用繡絲五彩袍褂補子及請轎駕衣料工銀兩解到奴才趕卽開工督匠織辦其餘未解料工銀兩及奴才任内應辦運務等項需欵甚鉅萬一貽誤厥咎匪輕現由奴才咨催迅卽籌撥一俟銀兩催到卽行嚴飭工匠趕緊織辦隨辦隨解以速補遲冀答鴻慈于萬一所有接辦前傳未完活計及奴才本任運務情形理合恭摺具奏伏乞皇太后皇上聖鑒謹奏軍機大臣奉旨知道了欽此○○齊克森布片再奴才衙門司庫 
筆帖式庫使等員旬例五年任滿呈情更換兹查庫使毓榮以光緒六年九月十一日到任扣至本年九月十一日五年期滿又庫使長存於光緒六年九月十一日到任至十年八月初九日開訃丁憂回京穿孝百日服滿後於本年三月初二日回任照案扣至十二年四月初四日五年期滿例進呈報内務府揀員接替惟現值接辦上用活計並各項要需以及甲申大運本年大運赶連均關緊要必須諳熟之員相助爲理查該二員襄辦有平奴才到任雖未及三月例不出考溯查江南蘇州織造所屬各員均因辦公勤愼迭次保留卽杭州織造司庫筆帖式等員亦經各前織造奏留有案合無仰懇天恩俯准將庫使毓榮長存暫留三年以資臂助之處出自逾格鴻慈謹附片具陳伏乞聖鑒謹奏軍機大臣奉旨着照所請該衙門知道欽此○○奴才希元恩澤跪奏爲琿春應設而鋒各缺懇恩仍准添設恭摺仰所聖鑒事竊奴才等前因琿春旣經改設專閫大員所有該副都統屬下恊佐防校各缺均經仿照各外城體制一律辦理惟應設前鋒各缺漏未議及是以前經援案添設前鋒校二名前鋒旗緑二名前鋒十六名以符體制其所需餉銀均歸入俸餉案内造假當於上年三月附片奏明在案旋奉部覆内稱吉林各城副都統屬下額設官員册内並無設有前鋒校之缺所請添設並鋒校前鋒旗緑等缺之處應毋庸議等因咨行前來奴才詳查琿春原係恊領管轄嗣於光緒七年前任將軍銘安因琿春地方緊要奏請添設副都統大員以資鎭攝其應設各官均照各城體制一律添設奏奉諭旨允准在案其前鋒一項漏未議及前經聲明添設經部核與官册不符伏查吉林各屬本無前鋒校名目而各城額有之前鋒均屬委缺皆與領催相等統係月支餉銀三兩較京旗之實缺並鋒校食餉數目已屬從 
减無增於規復體制之中仍寓節省之意合無仰懇天恩俯念琿春地方緊要所有並請添設之前鋒二十名係照各城額數核减仍准添設庶與各城體制一律相同如蒙俞允實於該城操防均有裨益奴才等爲整頓地方起見是否有當理合恭摺具奏伏乞皇太后皇上聖鑒謹奏軍機大臣奉旨兵部議奏欽此　○○頭品頂戴暫署山西巡撫調補直隸布政使臣奎斌跪奏爲對調簡缺知縣以重地方恭摺仰祈聖鑒事竊照知縣身膺民社必須人地相宜方足以資治理兹查潞安府屬之潞城縣雖係簡缺而地界隣疆民情健訟聽斷固須敏捷緝捕尤貴勤能事務較煩治理不易現任潞城縣知縣程達天現年五十四歳係直隸南和縣人由廪生中式咸豐元年辛亥恩科舉人光緒六年庚辰科會試後大挑一等以知縣籖分山西試用是年九月到省題署今職九年八月十八日到任該員循分從公尚欠賑作於斯缺不甚相宜查有准補興縣知縣曾雲章現年四十八歳係江蘇昭文縣舉人中式光緒庚辰科貢士殿試三甲進士引見奉旨以知縣用欽此籖分山西七年三月到省九年題補今職該員篤實安詳究心吏治委辦事件俱臻妥協以之調補潞城縣知縣可期借置裕如所遺興縣知縣地僻事簡治理不難卽以程達天對調亦堪勝任該員等俱無叅罰案件如此一轉移間人地各得其宜合無仰懇天恩俯准將准補興縣知縣曾雲章調補潞城縣知縣所遺興縣員缺卽以潞城縣知縣程達天對調洵於治理有裨如蒙俞允該員等係簡缺對調銜缺相當毋庸送部引見據藩司高崇基署臬司丁體常曾詳前來理合繕摺具陳伏乞皇太后皇上聖鑒謹奏軍機大臣奉旨吏部議奏欽此○○頭品頂戴署湖廣總督臣裕祿頭品頂戴湖北巡撫臣彭祖賢跪奏爲煩缺同知揀員請補恭摺仰祈聖鑒事竊照漢陽府同知張開運於光緒十一年三月初二日在任病故當經具題開缺聲明所遺要缺容另行揀員請補在案按照截缺章程應以本日作爲開缺日期歸三月分截缺查定例各省道府同知直隸州知州通判知縣如係奉旨命往及督撫題明留於該省候補者無論應題應調應選之缺令該督撫酌量才具悉准先儘補用又吏部奏定章程道府直隸州知州同知通判遇題調要缺以候補人員請補時應先儘記名分發人員請補如果實係人地相宜始准聲叙以各項候補人員請補等語今漢陽府同知係冲煩難要缺駐札漢鎭五方雜處商賈輻輳兼之辦理洋商事宜稽查彈壓最關緊要非精明練達之員難期勝任臣等在於通省候補同知内逐加遴選查有補用同知厲祥官年五十五歳江蘇儀徵縣人祖籍浙江仁和縣由附監生中式咸豐戊午科順天鄉試舉人報捐内閣中書分發行走同治四年二月到閣五年派充國史館分校七年派充方略舘分校八年委署侍讀十一年八月方略舘全書告成保奏奉旨着俟補缺後以同知分發省分補用欽此十三年九中式咸豐元年辛亥恩科舉人光緒六年庚辰科會試後大挑一等以知縣籖分山西試用是年九月到省題署今職九年八月十八日到任該員循分從公尚欠賑作於斯缺不甚相宜查有准補興縣知縣曾雲章現年四十八歳係江蘇昭文縣舉人中式光緒庚辰科貢士殿試三甲進士引見奉旨以知縣用欽此籖分山西七年三月到省九年題補今職該員篤實安詳究心吏治委辦事件俱臻妥協以之調補潞城縣知縣可期措置裕如所遺興縣知縣地僻事簡治理不難卽以程達天對調亦堪勝任該員等俱無叅罰案件如此一轉移間人地各得其宜合無仰懇天恩俯准將准補興縣知縣曾雲章調補潞城縣知縣所遺興縣員缺卽以潞城縣知縣程達天對調洵於治理有裨如蒙俞允該員等係簡缺對調銜缺相當毋庸送部引見據藩司高崇基署臬司丁體常曾詳前來理合繕摺具陳伏乞皇太后皇上聖鑒謹奏軍機大臣奉旨吏部議奏欽此○○頭品頂戴署湖廣總督臣裕祿頭品頂戴湖北巡撫臣彭祖賢跪奏爲煩缺南知揀員請補恭摺仰祈聖鑒事竊照漢陽府同知張開運於光緒十一年三月初二日在任病故當經具題開缺聲明所遺要缺容另行揀員請補在案按照截缺章程應以本日作爲開缺日期歸三月分截缺查定例各省道府同知直隸州知州通判知縣如係奉旨命往及督撫題明留於該省候補者無論應題應調應選之缺令該督撫酌量才具悉准先儘補用又吏部奏定章程道府直隸州知州同知通判遇題調要缺以候補人員請補時應先儘記名分發人員請補如果實係人地相宜始准聲叙以各項候補人員請補等語今漢陽府同知係冲煩難要缺駐札漢鎭五方雜處商賈輻輳兼之辦理洋商事宜稽查彈壓最關緊要非精明練達之員難期勝任臣等在於通省候補同知内逐加遴選查有補用同知厲祥官年五十五歳江蘇儀徵縣人祖籍浙江仁和縣由附監生中式咸豐戊午科順天鄉試舉人報捐内閣中書行走同治四年二月到閣五年派充國史館分校七年派充方略舘分校八年委署侍讀十一年八月方略舘全書告成保奏奉旨着俟補缺後以同知分發省分補用欽此十三年九月補缺經吏部帶領引見奉旨着准其補授内閣中書欽此十月呈請以同知分發報捐指省湖北光緒元年二月初十日蒙欽派王大臣騐放請照例發往覆奏奉旨知道了欽此五月廿四日到省三年以辦理牙厘出力保奏請賞加知府銜經吏部覆奏奉旨依議欽此三年十月初八日訃丁母憂回籍守制服滿起復領咨來鄂六年六月初四日回省七年二月接准部文准其起復該員厲祥官　練才明講求吏治且保舉奉旨着俟補缺後以同知分省補用之員例應歸於候補班内補用以之請補漢陽府同知要缺堪以勝任與例章亦屬相符布政使蒯德標按察使黄彭年會詳請奏前來相應仰懇天恩所有漢陽府同知要缺准以補用同知厲祥官補授該員係候補同請補同知銜缺相當毋庸送部引見謹合詞恭摺具陳仰祈皇太后皇上聖鑒勅部核覆施行謹奏軍機大臣奉旨吏部議率欽此○○李鴻章片再宣化鎭標龍門路都司何鉞正紅旗漢軍桂恒佐領下人由治儀正分發直隸以部司用補授今職咸豐九年到任調楚甯夏防剿同治十年回任兹據該員以久未回旗祖塋乏人祭掃皇請開缺並據該鎭總兵王可陞禀稱何鉞年已六十二歳前在軍營曾受潮濕宿恙時發此後難望起用等情前來應請將該都司何鉞以原品休致所遺部門路都司係屬旂缺直隸現有應補旂員請歸外補理合會同直隸提臣李長樂附片具陳伏乞聖鑒勅部查照謹奏軍機大臣奉旨何鉞着以原品休致餘依議該部知道欽此 
 
