# 1889 - 159 - 4905801

 

Page 1

 
 
[招請金陵訪事友人] [  申報館主人啓]  
　　本館向用金陵訪事友人近巳自行告辭現擬在金陵另請友人採訪新聞有願俯就卽希先示新聞數則並書明住址寄交本館以憑採擇合意者卽當專函奉訂不合意者來函恕不作答以免煩瑣特此布聞 
[一百九十號畫報五月十六日出售] [  點石齋啓]  
　　三月間四川瀘州大火延燒之廣與罹禍之慘不但該處居民所不及料亦且他省逖聽所不忍聞現經該省紳商規畫災區核計户口刊登告白剴切勸捐本齋職司畫報繪事尤詳感人較易倩管城之力爲將伯之呼倘有見而心惻不吝仁施者卽君子與人爲善之一端勿徒以遊玩筆墨視之斯幸矣此佈 
[點石齋售書啓略]  
　　經策通纂○是　　羅宏富取用不　購此應試可咄　辦然門徑非由系　臨爭獲易張呈預直案頭隨翻閱讀則臨用之獲益更多而人勞我撫矣今定碼洋丗五元○大題觀海初二集○實文三萬六千篇本屆各省鄉試題十得八九謂予不信可復按也今定碼洋廿五元○五經文準○　文一萬五千首其中向無陳作而特搆者不下萬首新頴美備無　於此　洋八元○五鳳　訊帖○得詩一萬一十自　　工飯　不闌人碼洋　元○御纂七經先印五經○直行宋字精校精印碼洋八元○廣治　略○采輯史事有體有用洵經世必讀之書碼洋一元其悇種類繁多不能　載本埠外埠俱有分鋪士商就近購取可也此佈 
[論武官習氣]  
　　昔人有言使文官不要錢武官不怕死天下何患不太平哉乾嘉以來確有此弊顧文官要錢之弊無時不然於今爲烈姑置不論而今之爲武官者具弊不在怕死矣蓋國家承平數世人不知兵武官出身非將門子弟之蔭襲卽制科武舉之考試目不覩烽火足不履疆塲養尊處優旅進旅退其怕死也固宜至於髮逆之亂各省所駐防備禦平日所休養訓練者相率被靡所向撓敗當事者知其不可用於是沙汰挑選激勵約束復取材於召募且旁及於團練一時武官皆衝鋒陷陣躬冒矢石出入尸式四海間爲士卒倡用能獻俘奏凱馴致太平不怕死之效有如此雖然今之所謂武官者安在其無弊者當軍興時岸帻迎笑箕踞謾駡闊逹大度開心見誠此武官之率眞本色也迨夫歸馬放牛兵不復用武官功成名就位高望尊欲有所表見於天下以快其志一旦大廷廣衆間爼豆莘莘冠裳濟濟皆生平所不經見顔爲之忸怩口爲之囁嚅自覺其面目可憎語言無味引以爲恥跼蹐不安而婦人孺子漫無知識徒見其凌厲無前之概桀驚不馴之狀又從而訕笑之譏剌之彼武官不勝其忿深自刻責幡然一變其所爲舉止安詳步趨蹇緩遇人卑辭厚貌退然若不自勝者然自謂輕裘緩帶雅歌投壺名將風流故自爾爾或且與一二文士游折節下交評詩論畫温文爾雅恂恂然類讀書子弟廻憶當時劍拔弩張大呼殺賊指揮山嶽咤叱風雲猶風馬牛之不相及嘻此何爲也哉有譽之者曰狄靑受春秋趙普讀論語其豐功偉烈赫赫照人耳目者致力用心固自有在非撫劍疾視匹夫之勇所能幾其萬一也周公瑾云三日不見巳非吳下阿蒙斯之謂歟有毁之者曰彼非有項羽拔山之力烏獲扛鼎之能而乘時得位遂致通　恐人之窺見底藴顯豁呈露也故假將軍好文不好武之說以藏其拙而文其陋柳子厚云無之而不言反若有之者斯之謂歟若毁若譽迄無定論余謂譽之者失實毁之者過當惟是此等舉動全是客氣非武官之率眞本色猶之老僧釀酒名妓繙　面目本來都巳失去以此責之彼又奚辭哉中庸云君子素其位而行不願乎其外人當　踏實地爲所當爲無一毫好名之心爲人之見又何入而不自得耶彼爲武官者訓練士卒嫺習弓馬技勇韜略皆所謂本分内事又何必誦詩書通文墨爲哉不知也而强以爲知欺人也而卽以自欺譬之沐猴而冠戴假面具作俳優戲扭揑撮弄百態交呈以博市人之一笑若其跳擲呌嘷緣竿升木此猴之本相人未有見而笑之者誦詩書通文墨之武官毋乃類是雖然天下之瑰其畸行力矯故常作僞勞心厭然掩著者寍獨武官爲然雖古之君子有不免焉官府出行列肅靜廻避二牌此辟人之義王陽明開府時易其字曰求通民情願聞己過劉忠宣大夏爲督撫凡行司道府縣不用官封硃點當當開拆但夾單帖具名另用副啓開陳事宜末後親筆填四字云大夏頓首是皆前人艶稱爲美談其實非君子素位之義但阮吾山論此二事以爲非立異卽沽名毛舉瘢索於心未安蓋一則寓省克之功一則示謙抑之意其事未可厚非以陽明忠宣之賢亦未必不出本心有所矯激惟省克之功不必於出行辟人時寓之謙抑之意不必於文移往還時示之耳因論武官習氣而并及之 
[論旨恭錄]  
　　五月初七日太常寺題五月二十三日夏至大祀地於方澤看視牲隻奉旨遣隆懃視牲李鴻藻看牲欽此 
[本館接奉電音]  
　　昨接在京友人發來電音有本月十四日上諭一道敬謹譯登○五月十四日奉上諭張煦奏特叅庸劣不職各員一摺陜西孝義廳同知張鑑貪鄙性成行同市儈着卽革職永不叙用葭州知州田運昌巧於鑽管遇事索詐着卽行革職度谷縣知縣鄒振銘才識庸闇難勝民社惟文理尙優着以教職歸部銓選候補縣丞曾秉忠心性浮躁不知檢束甘泉縣典史楊昌琪狡辨飾非工於諉卸均着卽行革職候補知縣鄭續祖旣據奏稱任性妄爲操持不謹僅予降補尙覺寛縱鄭續祖着一併革職以肅官方餘着照所議辦理該部知道欽此 
[都下紀餘]  
　　前門外排字胡同巷口適當挑挖地溝之際在事者就溝旁闢一寛池以貯淸水四月二十八日上燈　某甲行過是處跌入池中行人見而救援至次晨忽斃命旋經中正司官騐得顙際有靑紫痕當填屍格詳城城憲恐有謀害事情飭司官查拿兇手○四月二十日圓明園福正郎惠赴内務府呈稱光緖十三年管理張家口任内有短收稅銀一萬六千九百餘兩除經户部奏准减成賠繳外尙欠九千五百八十餘兩今遵南苑交一免三章程措得銀二千三百七十餘兩呈請貴府兌收内務府准詞查詢户部是否數目相符刻尙未聞該部咨覆也○客臘粤海關因採買造辦處廣儲司足金　兩例支銀十八兩五錢實難敷衍乃咨請户部將價增加刻聞户部擬以每金一兩准支價銀二十兩銅後不准再行增加云○有羅姓者在前門外迤兩高臺堦開設烟寮四月二十七日之晚其妻不知因何呑服洋烟隨卽身故次日經中正司官騐明實係呑烟並無他故遂據情詳報城憲 
 
 

Page 2

 
 
[京畿盜案]  
　　五月初二夜二更將盡忽有盜數十人擁至永定門外二廟地方鄭姓家毁門而入施放洋鎗一時男婦各人無不驚駭隱避盜遂翻箱倒篋搜括貲財事爲村鄰所聞急鳴鑼集人與之對敵盜知難取勝各自脫逃鄭祗失零星尙無大損隣人雖稍有受傷者亦不致有性命之憂誠不幸中之大幸也○是夜四更　盡又有盜入彰儀門外立成當鋪先將鋪夥禁諸空室中然後打入首飾房恣意搜羅儲一布袋意猶未滿則各執火把復入包房綢縐綾羅紛紛攫取幸本街巡查鵬游戎聞警急率官兵百餘名蜂擁而至盜恐不免在院中放鎗抵拒約歴一時許盜竟捨命脫逃游戎率兵窮追奔馳二十餘里捕獲一名另一盜以被傷倒斃於途兵則身受重傷者十有八九所失首飾衣物皆經奪回刻遊戎曰將捕獲之犯解交北署究辦矣 
[失火兩誌]  
　　十二日下午揚城興教寺東邊天主堂後某姓草房失愼經城守徐守戎首先馳至指麾各水龍噴救并將下風房屋拉倒拆斷火路始得熄滅計焚燬草瓦屋約四十餘家該處多係小本及手藝中人遽遭是厄殊可憐也○又聞初八夜四更蕪湖南關外某姓家失愼被焚竹籬茅舍約有三十餘家云 
[京江勝會]  
　　京口都天勝會向例於四月二十左右出巡謂之降福消災今歲卽於本月初九日舉行是日先有銀錁會跳獅會鍾馗嫁妹拜香等會繼以檯閣七架及龍亭其舁亭者皆着黃衣燦爛奪目少頃凈街會至計有護國王痧神保寗王痲神保嬰王痘神裕國侯增福財神定海侯楊四將軍轅門都土地立報使　平浪王晏公南極長生大帝威靈大帝蔣公十位神像最後有鎭江各業敬奉都天大會有賜福景福多福萬福降福金爐敬香送駕回宮角端各起及都天大帝神像將至時則有内外班更衣隨駕進香金爐等會各會旗幟傘扇較前去二年有增無減玉器茶食共十二擔其中陳設古怪陸離炫人耳目每担均有二三十人手執令旗在旁護衛先是數日天氣酷熱無異炎夏及至是日天忽轉寒頗似深秋氣候十點鐘時細雨繽紛時下時止至午後則跳珠濺玉各會執事及神像皆在公館避雨惟都天大帝則在西津坊行宮歇駕幸次日天氣晴朗會中人重整旗鼓於大馬路　接神駕回轅入夜明燈萬盞光耀如畫先闖道憲轅門後闖各衙門然後回宮天已將曙矣紅男緑女之觀勝會者眞有聨袂成帷揮汗如雨之勢亦一年勝會也 
[桂撫過揚]  
　　新授廣西巡撫高紫峯中丞崇基陛辭出都於本月初七日抵楊自都轉以下各官均至徐凝門碼頭恭迎鹽揚二管曁城外五臺山等營列隊河干燃放鎗砲以申敬意中丞接見各官隨於初八早乘輿入城答拜福都轉卽於是午在天寍寺内設筵請中丞赴讌在座者有保甲局總辦趙觀察叅府牛叅戎曁府尊等一時春餚紛陳簪裾畢集直至日墮崦嵫始各分散中丞回舟後卽傳諭是夜起椗南渡再行換坐輪舟赴桂履新云 
[邗上官塲紀事]  
　　初七日監掣寳司馬葉分轉叔亮均回淮北差次趙鹺尹壽佺從新河口來初八日揀選縣劉大令先衮委解京餉林鹺尹景禧銷鄂岸提緝費差初九日甘肅候補同知彭司馬緖瞻委解甘餉孫鹺尹樹勛委鹽城北閘初十日馮鹺尉譽驎陳鹺尹炘同禀銷北鹽差孔鹺尉憲埰禀知回姜埝差次 
[武試日期]  
　　揚州府試八邑文童刻巳將次竣事陳太守擇定本月十八日取齊武童二十日開考 
[鳩江午景]  
　　律應𤯾賓時逢重午蕪湖各碼頭咸於五月初一日起爲競渡之戯往歲節期每爲風雨阻興今年則天日晴朗薰風徐來居人飲午酒後結伴成羣徜徉河畔各龍舟蕩漾中流畫皷朱旗錦標齊奪中是遊人漸散或覽蟂磯之勝　或望荆山之嵯峨桂楫蘭橈玉簫金管好風過處仙樂時聞誠昇平景象也○蕪湖縣王宇春明府月前因下鄉勘案感受風寒政躬不豫請假調理延邵少泉少尉診治刻下巳占勿藥遂卽消假淸理積牘○某姓兄弟二人平日式好無尤弟在外貿易婦在家中看守門户不知如何被人誘拐而夫兄以弟不在家因卽代爲追尋至鎭江將婦獲住而拐匪巳遁去兄乃挈婦回招弟至家將婦管束諺云最毒婦人心該婦怨伯氏之尋巳也帳底枕邊中以醜語弟信之遂與兄齟齬由是琴瑟復調而壎箎罷奏矣兄含寃莫白自念生而抑鬱不如死而快活遂購阿芙蓉膏呑服及别人知覺覓藥灌救則巳名登鬼籙矣隣居戚族咸抱不平欲訴於官嗣有和事老勸弟與其婦從豐棺殮居喪盡禮其事始了噫婦之被拐也兄則尋之婦之反噬也弟則信之床笫之譖行兄弟之誼絶矣○蕪地近日市面淸淡惟土店稍有起色洋藥價每箱漲銀十數兩以故土藥消塲甚旺洋藥未免呆滯聞諸烟霞窟中人土藥香味不遜洋藥若從此土藥暢行洋藥漸漸梗滯是亦挽回利權一大機會也○各山鄉人家養蠶繅絲每年獲利頗厚邇日新絲至蕪市沽售者每百兩價洋十五六元似此行市較上屆更覺有利可獲云 
[狹路相逢]  
　　北方風氣剛勁蹈白刃而不辭膏黃壞而弗恤非必有不共戴天之仇也卽睚眦小怨口角微嫌巳不惜以性命相拚矣有魏二者紫竹林義和客棧之夥也紫竹林客棧計有數家而義和棧於前歲開張所用之夥多係津人而魏二性尤强悍於各棧夥中每效滕薛之爭長月之初一二日與中和棧夥陳二同赴輪船接客客於中和棧如水之歸壑而投義和者寥落如晨星魏二因妬生忿欲得陳二而甘心然徒託空言並未見諸實事初三日有長安客乘舿子船從北運河夾津甫泊碼頭陳二登舟招攬主顧魏二膛乎在後比就船頭兩相覿面魏二出陳不意袖出犀利菜刀當頭力砍陳未持寸鐡舉手招架雖保首領而右臂迎刃傷及筋骨舟子竭力救護始得脫逃訴於租界委員緣無刑仵未便騐傷因將兩造送縣騐訊屬實縣署委廉以魏白日持刀兇惡巳極喝責三百板押候陳二養傷痊否再行核辦似此行逕如出混混固屬數見不鮮若貿易人則向所未聞也約束不嚴不能爲棧主恕矣 
[下令捕盜]  
　　天津三河頭村盜賊充斥而北門外竹竿巷永益成錢鋪亦於前月中旬被盜明目張胆於屋　索借錢文查竹竿巷係人烟叢集精華薈萃之區前去兩年夏間此等案件層見疉出該處鋪商聨禀邑尊并禀府道移管撥勇徹夜梭巡街柝聲聲遠近相應去夏曾獲盜犯王三朱瞎雨兩名訊明正法此風稍戢現在故智復萌除永益成錢鋪外被索錢文巳未得贓者不知凡幾且有䏣敢於凉棚上聲稱縱火者居人因此寢不安席現由天津道胡雲楣觀察會同鎭憲吳掄峯軍門聨銜出示如有前項盜賊務在必獲如敢拒捕格殺勿論業經遴派營兵並守望局勇竟夜巡查以安閭閻而弭盜賊矣 
[烟臺瑣錄]  
　　糧價日漸從廉西府業經得雨意者民困其可少蘇乎○五月初一日俗稱小端陽居民咸飲蒲酒懸艾虎無異天中節風景誠不知其何典也○官憲設壇祈雨示禁屠牲旬日以來思過屠門而大嚼者饞涎零落苦不堪言節屆端陽妄謂可以弛禁貨肉者遂明目張膽相約鼓刀不料悉被官府拿獲按律笞臀一時剛鬣柔毛咸得徘徊於欄苙之間當不憂餐刀瀝血矣○某鋪屋後有一無主孤墳然碑碣依然姓氏固歴歴可辨也鋪主恩擴充其屋遂飭匠掘而遷之好事者見之以開棺見尸興訟經人調處掩理如故方得免雀鼠之爭○果品中以櫻桃成熟最早今年收數甚佳朱實盈盈遠望之不啻如珊瑚火齊云○初七八日雷聲隱隱起自西南方天色晦冥隂濃如墨咸以爲雨歸將稅駕矣不料甫及片時卽晴明如故豈楊枝一滴尙夫肯灑及蓬萊海市間乎 
[吳中近事]  
　　蘇省候補某公子翩翩年少力大如牛盖虎而冠者也每日於夕陽西下揩二三知巳躑躅街頭遇年輕婦女閒倚門楣者 
 
 

Page 3

 
 
甲卽品足評頭肆其輕薄久爲路人所側目甲父以同知需次江蘇人咸畏其勢燄莫與爲仇因是甲趾高氣揚益覺肆無忌憚一日甲經過廟堂巷某茶室門首偶不經心將手帕遺於路側銀店夥某乙適在彼啜茗見而拾之甲少頃來尋乙告以在此拾得原物奉還甲大怒曰何物狂徒我之物爾敢拾取耶遽掌其頰經人出爲排解其事巳寢甲回去後怒猶未巳復糾同家人數輩擁至廟堂巷銀店中欲得乙而甘心乙適自茶室歸遇之於門被甲及惡僕痛毆之受傷甚重銀店中見勢不佳赴縣報案奄奄一息命在須臾未知以後如何也○丹徒縣缺前奉牌示以請補斯缺之王大令芝蘭先行署理大令以名進士現宰官身需次江蘇迄巳十稔現在捧檄赴任聞巳擇於二十左右接篆并聞大令以丹徒爲有驛之區關係甚重巳面禀黃護院俟到任後禀請委員常川住驛稽查接遞文報以昭愼重大令眞所謂才大而心細也○今年恭逢皇上親裁大政恭上皇太后徽號禮成頒詔天下率土臣民同深歡忭初五日寳詔到蘇護撫憲黃子壽中丞率同文武各員齊赴碼頭跪接隨用全副儀仗龍亭恭送至萬壽行宮開讀中丞以下跪伏堦下宣讀畢供奉如儀各憲始命駕回轅誠煌煌乎鉅典也○三月間天氣隂寒大不宜於養蠶咸謂今年新絲必減成而貴矣乃前月煖氣融融收絲甚旺蘇鄉各蠶婦莫不欣然色喜相與負絲入城求售刻下絲業遍出招帖准於初九日定價開秤想閭門一帶生意必因之而生色矣 
[雷擊類志]  
　　厦門來信云五月初一日午後烏雲四起紅日無光霹靂一聲幾訝山崩地裂雨止訪之知某公舘屋背擊成一洞馬頭鄉某姓十齡童子亦被殛而亡何豐隆君之威竟至於此哉初五日午後天又隂晦大雨傾盆阿香車得意飛馳無端將塔仔街店屋三間震倒 
[賭徒送縣]  
　　賭棍徐東海混名小豆牙韓阿福混名薙頭阿福阿金生混名黃胖金生前經曷同轉判令重責昨日捕房又將三人解案同轉問鄭家木橋賭檯究有幾許賭頭何人徐等供稱小的等三人合擺一檯餘者不知至前之賭頭四喜長生等均巳攺過自新爲小本營運矣同轉謂本分府查得共有賭檯八處除爾等一檯外尙有七處究是何人所設東海等初仍含糊供訴繼稱有湖州阿四阿土等人現經英公堂拘押此外則惟婦人輕華亦設檯聚賭同轉謂爾等望風等人每天給若干錢文如被拘押爾等給錢與家眷否前日裴大老爺道經松風閣聞閙飭查何人回稱搖會供稱由義園茶館主長生回話所雇望風人每日給錢一百四五十文設或被拘彼等眷口有時給二百文同轉着將三人一併送縣辦理 
[尙須送縣]  
　　包探顧阿六至英公堂稱假造銀行票案内之鮑子仁奉發捕房管押期滿送案請示鮑子仁俯首求恩蔡太守檢查原斷鮑子仁管押期滿尙須送縣懲辦隨飭押侯備文移送上海縣核斷 
[兇手發押]  
　　王新元被裘阿濤踢傷斃命經裴邑尊親臨相騐巳紀報章前晚經邑尊提裘訊究裘供稱王與同伴爭扭小的向之解勸偶然一踢王忽發急痧以致斃命邑尊飭釘上脚鐐發交自新所管押 
[邑尊騐屍]  
　　昨報列二十三保二圖地保錢孟揚禀報顧陳氏因與陳吳氏口角忿爭呑烟斃命一案前日傍晚裴邑尊帶同刑仵書役親臨相騐先據該地保禀訴前情隨訊死者之表兄鄭炳山鄭所供略同屍子顧阿寳訴稱前有永德成烟館主陳姓誘與母親姘識母親昨日被陳妻所辱以致輕生吳氏供稱該氏與丈夫姘識時時欺侮小婦人昨因洗衣復與口角伊竟將小婦人兇毆經人勸開不知因何呑烟自盡邑尊飭仵作及官媒將屍身檢騐當據喝報委係呑烟斃命邑尊復離座親騐一周隨飭具結自行棺殮陳吳氏交官媒帶回侯訊諭畢照給各項書役工食錢文隨卽排道回署 
[上海縣署瑣案]  
　　　嘉大控應文升硬佔祖墓一案迭紀報端日内應將房屋盡行拆去墳墓亦巳修整前日裴邑尊親詣該處覆勘一周應因病未經投訴山適他往惟原中吳成明在塲申訴情由并稱水料太多無從堆積邑尊謂應旣遵諭拆屋情尙可原水料如果無處堆存無妨暫堆西門外空地○前紀龔九思控沈高泉等聚衆滋事一案曾紀前報昨晨裴邑尊飭傳圖董金守義訊究金稱此案巳由各捆董理明嗣後當永敦和好决不再起爭端叩求將沈等釋歸俾可及時耕作邑尊謂事旣理明儘可從寛開釋惟薛家隖龔家宅二處以後如再起釁惟爾是問答稱如再肇釁願甘重辦邑尊飭具切結存案備查沈等三人一併交金保去○花必奎高阿二竊取某姓衣箱一口經二十三七鋪巡防局函送到縣訊責管押昨晨裴邑尊升堂訊究着仍還押候分别備文遞解回籍請地方官嚴行管束 
[英界公堂瑣案]  
　　興大馬車行洪阿茂稱昨有西人雇坐我車適有陳子萬所駕馬車加鞭飛駛不照定章行走致撞我車稍有損壞由捕拘陳送案爲此投質陳子萬供馬性甚劣控勒不住蔡太守判將陳子萬管押十四天再罰行主洋五元以儆○林徐氏卽林寍氏稱向開薙髮店翻造房屋因之暫移詎有同業之葉阿根朱國第等謂我不遵行規肆意吵擾且將我拖拉由捕拘案葉阿根朱國第同供同業本有定章開店必須遠隔數家該氏紊亂章程卽在老店附近開設我等爲整頓行規起見向之理論蔡太守謂爾等旣有行規原應整頓惟不應擅將該氏拖拉判葉阿根朱國第各押七天以示薄懲○二百十一號華捕稱馬車夫陸阿裕駕車不愼致馬溜韁馳至浦灘撞壞工部局所種樹木一根幸卽拉住否則幾擾禍端今將陸阿裕拘案陸阿裕供馬實不受覊勒致被溜韁奔馳蔡太守謂馬性旣劣本不可以駕車飭將捐照扣留候再查明撞壞之樹補種應費若干照數繳償○二百七十八號巡捕稱昨見張老林等將鄭光順等毆打及我去張等奔逃追獲時有汪阿四袖藏短棍當卽搜出又有刀一把抛在地下其時各人均在一處不知何人所抛今將各人送案鄭光順供被張老林借洋五元向索不付反糾汪阿四等行兇被致打傷頭顱我友鄔阿蘭解勸亦被打傷卽阿蘭供與同張老林供鄭向我索欠約期爭執不敢逞兇汪阿四陳阿海同供鄭與張爭閙我等惟解勸而巳華捕又將棍刀呈案蔡太守得供之下飭將張老林等連刀械交捕房帶回查明張老林陳阿海汪阿四等是否安分之人再行覆訊○三百零五號巡捕稱陳阿文在空地上擲骰拘案請　賭具呈案陳阿文供廣東人失業無聊初犯小賭蔡太守判陳阿文管押十天賭具毁○六十一六十七等號華捕稱徐仁雲陳桂生等所駕馬車可坐五人竟坐六人干違定章拘案請罰徐仁雲陳桂生同供以後不敢違章蔡太守判徐仁雲陳桂生各罰洋半元以示薄懲○花順發稱有黑犬一頭被傅阿桂打斃報捕拘案奉判將傅管押今巳期滿釋放出外傅卽與我尋釁將我打傷又經巡捕拘案請爲騐傷究辦傅阿桂供不敢向伊尋釁蔡太守騐得花順發受有微傷判傅阿桂笞責一百板覓保具不再擾事結始准開釋 
[法界公堂瑣案]  
　　失路孫子吳建寳據稱寍波八年十二歲住五福弄包探帶往不識門户昨解公堂葛同轉復加研詰吳供家在寗波鮑家墻母親於去年來滬家中尙有二弟大者三歲名琴生小者今歲初生未有名字父親在滬城爲銀匠店生意名才禮督父鮑桂林在某洋行爲出店同轉着送往善堂收養按是孩姓吳何以其叔又姓鮑叔姪異姓殊不可解巳○前報列錦名洋行控興聖街銅鉛作主任蘭生欠房租洋銀三十二元除繳過十六元外尙欠十六元昨日葛同轉又飭傅訊任供今日係月半不能出外收錢准明日下午四點鐘後付淸可也同轉謂今日本應管押姑念爾係生意中人仍交原保明日若不付下期定當押繳任唯唯遵論而退○魏同源收租人魏士林姚之發訴稱公館馬路玉露春西首一帶房屋每幢須加收洋銀一元早經知照租户有鼎泰源茶葉店主胡哲之不願增加因之各租户亦一槪不肯胡供屋自去年九月租起計共　間每月洋銀十一元現已允加惟囑伊先加舊租户耳葛同轉着於本禮拜五多傳幾户至捕房問話○日前有恒洋行收租人王順發 
 
 

Page 4

 
 
控小東門外協茂船局自去年十一月起積欠房租洋銀一百十四元葛同轉傳到該局主婦顧周氏論令保出措交昨日顧梅春繳呈洋銀五十元同轉給王領去其餘着赶緊料理○楊錦之一案屢見報章昨日王小林投案保楊并稱此次回去永不復來所有蘭芳閣保單巳交捕房閱過葛同轉准之論令今日卽須附長江輪船回籍不准逗遛至附坐何船可俟上船後投捕房訴述○工部局小工在八仙橋收拾新造捕房見有鹽城人李四乘間混入竊去布夾禩一件正欲出門人贓並獲交捕解案李供小的初至上海欲尋李大是以入内見衣墜地代爲拾起葛同轉着枷示十天○巡捕在八仙橋拘住賭徒姚義德解案請訊并禀稱由四號八號兩捕拘獲搜得兠肚中有散錢三百文姚供江北人租拉英界吳三之東洋車度日淸晨爲人挑魚並不犯賭葛同轉着押候查明再核 
[敬謝嘉貺]  
　　武進劉翰紫先生光震工書法深得董文敏三昧近來滬上寓居城濟堂求書者踵接於道昨蒙以條幅楹聨見貽足使輝生逢蓽拜登之下敬綴數言以鳴謝悃欲得墨寳者盍往求之 
[招領屍棺]  
　　昨接本埠同仁輔元堂來信云本月十四日巡船在楊家渡撈來男屍一口年約三十來歲身穿白布短衫藍布單褲黑布棉袄藍布肚兠六根頭　線廣式雙梁鞋並有銅鎖匙郭日高名印當經本堂殮理義塜如有親屬來堂認領可也 
[題小靈鷲山館圖卽請孫翰香司馬指政]  
　　鸎脰湖邊夕照低緑隂深處指榱題三峯鼎峙靈光永八景詩成舊迹迷待月留雲琴佇石藏暉拱露菊盈蹊孫登長嘯來　晚可識人間有阮嵇[  古越高昌寒食生]  
[金縷曲五寄月蘭秋榭]  
　　香盡心空爇願此身化爲塵土雙爲胡蝶錯道娉婷遲不嫁多少鴆媒饒舌賴躱却三生寃孽只是崑崙斯世罕恐朱門如海從抛撇又爭得牆頭越裙釵一諾非常决記前番羞人答答幽懽漏洩妾命旣承郎看重何礙蘭焚玉湼算騃女癡男兩絶試間羅數年幾許恰大時憐壻關情切定守到死同穴○剩酒澆何地正不須錢唐蘇小香魂呌起收拾落花隨處葬一例可呼知已亦聊以寄情而已他日我身埋没後要墓前碑碣書奇字某某者爲情死而今獨立春風裏又江南熒飛草長離腸斷矣珠箔飄燈歸未得强做靑衫活計學年少賈生垂涕已道聰明難獲福恁痴人也被天公忌吐不盡牢騷氣[  大痴倚聲]  
[天中節前一日涵碧慺林湘君錄事以節省洋五十圓送交絲業會館助賑其志可嘉詩以紀之]  
　　瑣尾流離劇可憐誰從苦海拯無邊箇儂也解嘘枯意一念慈祥卽福田風度飄然思軼羣最難豪俠出釵裙傾囊似恤窮簷苦澤國哀鴻不忍聞縱難杯水救車薪善與人同本性眞寄語紅樓諸姊妹分將涓滴漑流民姬意欲姊妹行彼此互賑故首倡之[  惜紅生稿於侍梅閣]  
[蘇省撫轅抄]  
　　初四日管帶留防太湖水師正南營安徵卽補府李松滎禀知交卸代理留防太湖水師統領事委署震澤縣平望司巡檢文濬謝委○初五日夏輔咸禀知奉委發審局差委署丹陽縣呂城司巡檢薛鑅禀辭赴任江起潮禀知奉飭換蘇差委○初六日護撫憲黃論於今日爲始免掛准補常熟縣吳康壽禀辭赴江寗銷加賑差○初七日候補通判張履秦禀辭奉委解南洋防費赴金陵○初八日王道卸署荆溪縣湖洨司巡檢事回○初九日委署震澤縣平望司巡檢文濬禀銷撫院文巡捕差○初十日候補道丁兆基辭行赴松太巡哨從九蔡恩錫禀知昨日到撫轅文巡捕差五品銜分缺間用府知事萬鑑禀知奉調赴臺差峻領咨回省 
[江督轅門抄]  
　　五月初四日通判李鈺浙江提餉回○初五日藩轅牌示江寗府理事同知黃海崙病故遺缺以試用通判恩芳又泰州學正朱桂模因病繳委缺以試用敎諭王詡又江寗訓導劉守純病故缺以試用訓導朱焯均署理又如臯主簿王慶恩病故缺以先用主簿程聯棣請補○初六日直州謝陶辭赴滬估船工○初七日知州李孟康東臺知縣孔廣紳慶餘橋均謝委厘捐差○初八日新授案徽穎州府鳳林由京來○初九日同知梁僖年謝委泰興厘捎差○初十日知縣蔣嶙江西採辦積穀回道庫徐祖鑑奉司委隨辦外供給差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　逐月批發 
　　英七月票全張六元分條七角外埠函購原班回件上洋棋盤街北首一萬有豐啓 
　　必發財行 
　　專　按月大票全張半張照例分條七角收兌紅票克已申足外埠賜顧在四馬路口林大成對門原局回件惠馥卿啓 
　　陳仲良儒醫 
　　精深男婦大小方脈尤善兒科産科眼科痧症喉症腎症楊梅結毒白濁疳痔一切毒症庽滬老旗昌五昌里口久亨莊○福利公司陳兩薌啓 
　　夜教英文 
　　舘設二擺渡騰鳳里頭衖内六十一號教授英文英語繙譯數學書札等件有志斯學者　晚上七點鐘到來可也謹啓 
　　頭彩四萬元 
　　英七月票出售全張六元半張三元分條七角信購原班回件上洋棋盤街恊記天源仝啓 
　　英七月吕宋票批發 
　　門售全張六元半張三元分條足洋七角拆票公道專收紅票克己外埠函購指交上海棋盤街 
　　失票 
　　五月初五日蘇復昌莊支申寶和莊兌第七百卅四號大豐抬頭初十期元卅五兩七錢銷票一副今已遺失寶順啓 
　　姑蘇 
　　郭壽康男婦方脈於五月十一日起每逢單日寓石路中二馬路口祥泰昌杭烟號内門診不計此佈 
　　美國對號單 
　　茲者英四月分美國對號單已到對號兌現望諸君速來領彩是荷特此佈聞英商别發洋行啓 
　　英文書館 
　　本舘設舊四馬路　家宅第三號門牌　有子船　學者修　格外公　此佈密四矮　啓 
　　廣東譚立善堂蠟丸號 
　　婦人白帶丸 
　　夫婦人之患莫甚於白帶矣如患之遺累不淺矣若不治其源積久則百病叢生血氣日弱而欲種子者難矣豈盡諉之於命者大凡婦人女子患此症者十有七八皆屬下元虛損必須細察其由白帶者時常流出淸冷稠粘卽可服藥無疑也倘隱言緩治庶因小而誤大事耳本堂主人三代世醫婦科素著特將祖傳確驗奇方選擇上藥虔製爲丸服之立止效若神速屢經試驗遠近馳名祇收工本每料二盒價洋一元○麋茸白鳳丸每洋四個○止咳順氣化痰丸每大瓶洋三角○正川麝小痧氣丸每洋八十瓶○八寶紅靈丹每洋五十瓶○加料午時茶每洋六盒○另有保和正氣菩提等丸俱每洋四十個○小兒萬病回春丹每個洋五分○三鞭壯陽種子丸每兩洋一元○參茸戒烟丸價仝上○其餘丸散太多未能盡述分設上洋英大馬路中市開張 
　　留春聲明 
　　啓者留春戲園向由兆豐洋商獨開自丙戌年五月初四日開演於己丑年五月十二日爲止以後統歸後臺衆友等股開從新開張五月十二日之後銀錢進出一切帳目與兆豐洋行無涉特此申明 
兆豐洋行經手陳方水仝啓 
　　七月票批發 
　　逐月發財票專收大小紅票克己外埠分支鎭江章元杭州福記聯得均可批拆賜顧認明本公司圖印須不致悞信購註明何號原班回件上洋誠吉 
　　合豐衣莊 
　　開設上洋棋盤街歷年馳名向　仕商光顧各省源興信衣定做時式　衣各色俱全因近年衣莊甚　價目上蔣折扣不一貫客　免受虧是係本號新立章程于己丑元旦起照碼每兩售洋七角無扣貨分高低價值克己劃一不二誠實　　承蒙賜顧須認明招牌不悞倘有不合包退回換 
　　立愈喉症靈丹 
　　金陵世醫張秉衡先生專科痔瘡漏管累登報張活人多多儒理男婦傷寒時疫喉齒外科毒症尤妙虔製喉症靈丹無論鎖閉喉痧雙單鵝癰爛等惡症吹藥無不立愈患此症者請來拭之仍移三馬路老泰興棧内寓潘鶴琴鄒薇卿仝啓 
　　恒濟局 
　　本局創製鎗上拌烟藥粉和入烟内照常吸服戒除仍然過癮幷無難過吸藥烟三四天後功效大見而轉紅色鼻内烟油盡去瘾能除去一半眞爲藥到癮除吸烟一錢者用粉五錢可以除鎗隱大年久者極至二十天津能戒絶欲戒者卽請踵局包戒爲盼未便踵局者可信至上海打狗橋北姜衍澤堂對門原班回　元號粉每兩二元二號粉每兩一元倘貧苦無力欲戒者可至平康里戒除分文不取此佈粤東　洪南啓 
　　序賓園衆友公啓 
　　昨閱貴報見有序賓園衆友登薛永伯云云一節不勝駭異蓋園中衆友與薛君素無嫌隙况現又屬賓東誰肯喪盡良心誣善爲惡且薛君爲人和靄近人何嘗高抬身分非獨逼退在股等語皆屬　虛卽許我等生理與店同住之言亦　未　過該揑石人何得强無作有耶且最可惡者硬　衆人而大書曰衆友公啓其居心不特欲害薛君且欲並衆友一網打盡良心　在天理何在此人之心毒乃甚於虎狼所云人面獸心蓋自道耳若能究出該揑人則衆友定不與之干休也 
　　電報大彩 
　　茲接吕宋電知英六月票頭彩第二萬九千七百七十六號二彩第七千九百四十四號三彩第六千八百廿七號四彩第三千二百另六號現售英七月份票零躉批拆價照大市接兌紅票格外克己蒙紳商惠顧請註何行原班奉件不誤此佈上廣揚興廣惠和海萬豐行廣濟　仝啓 
　　聲明假冐 
　　近有人假冐本行圖章向各鋪戸詐取貨物不一而足然本行向來購物均屬况　交易設間有憑單派人往取其貨物亦須送交本帳房驗收方爲坐帳理合聲明庶諸店鋪周知無致本歸烏有切切啓昌洋行謹白 
　　漢鎭分鑪 
　　本藥房在申創立有年四遠馳名外埠信購甚衆今特在本埠大碼頭西首鮑家巷正街設立分鋪各藥俱余價均一式以備貴客便提之需凡什商賜顧須認本房圖記漢鎭老德記謹啓 
　　逐月吕宋票批發 
　　門售全張洋六元半張三元條七角躉拆公道專收彩票克已外埠函購上洋棋盤街石庫門内 
　　新開宏成綢縀莊 
　　本號專辦花素湖縐　綢線縐　摹本西紗京緞羅紡緙絲顧繡一應俱全先行交易遷移擇日開張其價格外公道在法馬路南誠信西首 
　　上海科發藥房 
　　本藥房胃氣痛藥早已馳名如染此症者速來購取服之立見神效每瓶價洋五角此佈 
　　上等金銀錶 
　　五馬路謙信洋行出售上等極堅固金銀時辰錶 
　　英七月吕宋票送扇香水 
　　全張六元人物花草摺扇二把半張一把條頭七角一把若要香水亦可上洋中和里内源源新記啓 
　　名醫回滬 
　　王履康廣文昨往常鎭道署勾留旬餘求診者名應手奏效刻己回申仍寓四馬路西大新街時和里内道署仝人公刋 
　　可發富貴 
　　全張六元半張三元條頭六角半上洋中和里詹誠德堂丸藥號 
　　五月十五日錢洋並匯銀票行情列左 
新匯劃收市七錢四分七厘六二五 
本洋無市 
銀拆收市三錢一分 
洋拆無市 
洋找頭七錢四分八厘 
錢找頭一千文 
市錢一百三十九千文 
卡錢一百三十九千文 
衣牌一千零六十文 
銀行現銀票四先令二辨士一八 
六個月期票四先令三辨士三八 
又四個月期票四先令三辨士一八 
商人票六個月期四先令三辨士二五 
又四個月期票四先令三辨士 
　　五月十五日進口船禮拜四 
雲歌輪船由東洋三菱公司 
寶華又由長江廣利啓 
江天又由寗波招商局 
新盛又由天津招商局 
鎭東又由烟臺招商局 
武昌又由天津太古公司 
蘇州又由油頭太古公司 
北京又由長江太古公司 
　　十六日出口船禮拜五 
寳華輪船晚往漢口廣利和 
新盛又晚往天津招商局 
海琛又晚往福州招商局 
鎭東又晚往厦門招商局 
開封又晚往汕頭太古公司 
北京又晚往長江太古公司 
宜昌又下午三點半往寗波太古公司 
重慶又晚往烟臺天津太古公司 
亞利又晚往基隆壳件啓 
寗波又晚往香港省城禪臣啓 
　　十七日出口船禮拜六 
托局麥魯輪船上午十一點鐘往東洋等埠三菱公司 
北京又晚往香港省城禪臣啓 
華利又晚往長江麥邊啓 
普濟又晚往天津招商局 
江天又下午往寗波招商局 
吉星又晚往汕頭香港省城怡和啓 
元和又晚往長江怡和啓 
西多又晚往基隆壳件啓 
駕時又晚往淡水美最時 
　　十九日出口船禮拜一 
海晏輪船晚往天津招商局 
　　二十日出口船禮拜二 
布哥麥魯輪船下午一點半往仁山釜山川琿春埠三菱公司 
華安又晚往九江漢口華友啓 
 
 

Page 9

 
 
[上海四馬路文報局内恊賑公所經收山東奉天賑捐四月下旬淸單]  
　　廿六日○本埠恆豫莊交來方翁氏英洋一百五十元又愚林氏一百元又香雪居五十元○皖撫　不留名嘉佩箴止雲兩户各洋五十元同發號曹平銀四兩○漢口招商局代宜昌招商局交到吳錦波先生集捐洋例銀五十兩又崇陽茶厘局張詞甫大令募鴻泰　錢八千文永吉祥鴻順祥同裕祥三户各五千文萃盛源四千文謙　元三千文春甡榮鼎亨廣和升益和　廣新昌謙秦仁寳善長立生泰同裕　同裕相謙　貞恆和祥寳萃豐十三户各二千文允興一千文安徽太平縣署仙源吏隱洋二百元蘇州萬順號交來頴川陳姓氏十元本埠莊懐芳宋安山兩君各二元均送將挹之翁文郎芹儀移賑金華祖白塔隱　氏　　綏之五元黄蓮西一元本埠廣興源交來寗波同福和號募陳祥滋二元些文菴一元松江益興裕號交來仁記十元如臯同泰和號募許樹枌厘敬業周蒓舫少月峰　户各一元劉宗晏八百文張耀廷顧薰　陸攸同三户各四百無名氏一百廿以上實收到洋六元杭省萬承志堂交來四明老農洋十元無名氏三元六角四分太倉浮橋鎭衆友無力人有心入兩户各一元素風堂心愿人兩户各五角半　主人無名氏兩户各銅洋二元閔公信節安堂求安人繼嚴氏四户各銅洋一元武昌保嬰總局募海陽延陵氏求病速愈十元安尙鄉十九都一　二元河東氏患病求愈一元無錫陶謙益恆號募濟陽氏一元弘農氏高陽氏兩户各五角崑山新庫來陳蓉生一元王三槐四角曹寳記徐寳善兩户各三角○○本日異收洋例銀五十兩原銀四兩英洋六百七十二元六角四分銅洋八元錢五十七千文合併聲明 
[上海四馬路文報局内恊賑公所經收山山東奉天賑捐四月下旬淸單]  
　　廿七日○兩廣電局沈小園太守募第三批規元三百兩○嘉興豫泰園代寄秀水油車港永隆園募姚陸氏二十元姚德康四元○盛川全盛信局代寄到不留名十元東臺中巷悔道人募保嗇齋東陶鹺吏夢香舘耕琴舘無名氏夢香舘無名氏東陶鹺吏八户各一元存悔道人四元復道心齋主人二元○仙鎭王陶庵翁　水心菴主人六元四户善士六月份月捐四元嘉定祥泰成號交來呂印作翁銅洋一元存心濟饑十元恊成生號二元又募東部引記鶴齡松三户各一元○○本日共收規元三百兩英洋七十三元銅洋一元合併聲明 
[上海垃圾大橋北錫金公所周舜卿經收代文報局分募山東賑捐五初一至初十第一單]  
　　愼餘堂捐洋一百廿九元錢四百六十三文鼎和號應德全捐洋二十元高子任求合家平安捐洋五元周曉亭二元郁麗生丁永興兩户各一元蘇州永善堂捐助救飢丸兩袋○以上共收洋一百五十八元錢四百六十三文救　丸兩袋○計購買山芋乾一百零六担零七斤每担價規銀一兩零五分共合洋一百四十九元錢四百六十三文○除支過外尙存九元所有山芋乾救飢丸共計一百六十二袋巳解交文報局賑所裝運烟臺　海關驗收轉發災區散放合併聲明 
 
 
 

Page 10

 
 
　　新到妙品茶粉 
　　每杯計洋一先士 
　　布路加士格哥在天下係最上之品歐洲阿美利加澳大利各國皇皆用此品已久因此品最淸潤並無他物攙雜比衆不同飲之可以增氣力潤顔色益聰明延年紀現在已有許多中國人愛用此品每日買者甚多各處大茶舘應用此品人皆知此品合用如有欲試用者請至四馬路第五百九十號門牌中華園經理順利洋行寄售處上海南順記全亨悅生棧日升萬同春科發亨逹利良濟藥局虹橋元昌等漢口日升洋行 
　　　觀　此布路加士格哥茶粉者能　魁悟潤顔色如不信請書試之　　機器軍械出售 
　　啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法比前更屬精巧今有新式銅鐵大炮來福洋鎗大小銅帽粗細火藥挖河機器大小各種俱全倘蒙貴客紳應需各種各式祈至小行觀樣面議價目格外公道特此佈聞光緒十三年六月日地亞士行啓 
　　萬國公報告白 
　　啓者萬國公報復興月出一本每部閱資一元零售每本一角如欲購閱請至申報舘西間壁格致書室或至虹口閩行路第三號墨海書局均可如有文件欲登公報送至虹口中西書院帳房爲　 
　　各貨聲明 
　　啓者本公司前設申地自回國後將一切來貨均託茂大洋行代接招售所有羽毛嗶嘰斜紋原布紅帮成衣應用羽　呢絨綢緞布疋衣料各色紙料等件俱全該貨卽日可到倘蒙各寶行號欲代定或顧售可請至本行面議貨價格外克己此佈上洋江西路七號門牌茂大洋行内些厘公司謹啓 
　　聲明遺失圖章 
　　余有名號圖章一匣兵燹時遺失無跡近悉有人拾得僞書契劵鈐印爲憑但余自將圖章遺失後卽另刻雨佳二字小圖章一方此外别無印記如他人僞鈐從前所失圖章與余不涉恐勞後論先此聲明黄雨佳啓 
　　告白 
　　嘉善城内益記東號衣莊本係孫省三朱小雲孫葆恆三人合股開設現閱九年今孫省三之子藹軒等無意合股己於本年春間公同議拆因外埠銀錢貨物往來各鋪未及週知爲此登報知照以後益記東號店業均歸孫葆恆朱小雲二人名下管業與孫藹軒曁伊姪詠沂卓儒等無涉此啓 
　　賜羅醫生 
　　啓者美國賜羅醫生久寓滬江慣治内外疑難雜症另　毒門幼孩急慢　風一經先生診治無不限日全愈近日就醫繁多是以每日上午十一點鐘至十二點鐘分硯本行下午二點鐘至四點鐘仍在江西路四十五號門牌候診倘蒙就　看金面議可也特此佈聞外洋涇橋大英醫院啓 
　　同定新章 
　　本號向開設上海英大馬路中市已歴有年專售呢羽絨緞及各色咈布等洋貨遠近馳名仕商信顧今同議於五月十七日起門售各貨價歸劃一將身色分别高低買賣可免較量定章不二章叟無欺恐未週知特此登報是啓來函批貨酒資概不給付上萃昌順海增泰號仝具 
　　英七月票出售 
　　　設四萬號頭彩　洋四萬元餘彩　　票套上詳明准於　六月十二開彩全張售洋六元半張三元分條七角小行等並無外埠寄售○貴紳由局寄購原班回件祈驗各行信封　　乃要此佈老廣豐萬福來新廣豐萬寶來仝啓 
　　三鞭壯陽種子丸 
　　凡人身之旺弱縐不外乎隂陽眞隂固不宜虧元陽尤不可損故欲固本必先壯陽本舘製煉此丸遵乎妙法配以良方加用鹿鞭騾鞭海狗鞭調經五臓取山海之靈物助水火之元神藉補先天克培中土使老還少反弱爲强此眞壽世之良工無愧回天之勝術俱用王道補養並非行覇宣淫如遇精元虛損色慾受傷血不榮筋腎不納氣陽事不舉或舉而不堅精神短使飲食少應等症早晚每服三錢淡鹽湯送下自堪益腎添精服之旣多提神養氣健脾開胃增壽延齡培元種子屢　皆效名已　傳每兩大洋二角廣東鹿芝舘蠟丸老鋪設上海三馬路巡　房對門 
　　煖腎保眞種子膏 
　　此膏能鎖王池固精不泄壯陽保眞百戰不竭貼腎俞煖丹田子午旣濟百病自除一膏能貼六十日金水相生時用功卽孕久貼返老還童烏鬚黑髮行步輕健延年不憊有通仙之妙又治腰腿寒濕風氣疼痛半身不遂五臓内傷下元虛冷不成胎息大有奇效第見世之望嗣者深爲可惜因本堂將秘方選料照製以公同好非盡爲利是視請試之以爲何如每大張錢八百文小張四百六十文鋪在上海四馬路英巡捕房對門接元堂何均年啓 
　　隆曾　告白 
　　本號開設上海英租界大馬路江西路嘴角科發藥房對面三十一號門牌屋内出售各種新式花　綢緞各式綢帶及頂好大小金鋼鑽各種珠千里鏡紗窗解衣鈕隂帽被褥呢布衣料香水香皂以伋一切用盼俱全價比各店格外公道用廣招徠貴客如需購取請卽賜顧是幸　 
　　分條六角 
　　大彩疉獲售七月份吕宋票全半均可零躉批發格外公道外埠信購上洋抛球塲北 
　　分條六角 
　　大彩屢獲售英七吕宋票全半均可零躉批發格外公道外埠信購指明上洋棋盤街 
　　聲明眞東洋芝蘭香肥皂 
　　眞芙蓉散東洋奇珍香粉 
　　此肥皂專治臉上油膩烟色黑氣面奇香觸鼻　送親友頗見新奇每匣四塊計錢一百四十○奇珍香粉能使容嫩色潤每瓶洋二角○芙蓉散專治面上斑點酒漬粉刺早夜開水調擦數日立效每瓶錢八十四○永平丸專治肝胃氣等症每瓶洋三角寄上海寶善街恆鎰祥布號一家出售 
　　詹誠德堂富貴丹發兌 
　　夫人記性不好每做一事過後則忘皆因精血不足腦中有病之故或童子讀書壯年作事善忘者受害不淺本堂秘傳富貴丹一方服之非但過目不忘且能固精益血壯力强志此方傳自吾粤某殿撰之家昔某封翁樂善好施其子讀書隨教隨忘後得異人授以此方製而服之圖書連　每元四粒○寧神安眠養血丸每丸四粒凡夜不能眠心神恍　驚惕怔忡等症早晚每嚼一丸每元四　上洋老巡捕房對門中和里内詹誠德堂啓 
　　應騐保安丹 
　　此丸家藏秘方揀選道地藥料精工監製專治男婦老少中風中痰中署中氣卒然昏倒不省人事腹痛吐瀉乾痧霍亂時症癘疫諸般危險及小孩急驚風痰發寒發熱夜啼不乳等症屢服屢騐百發百中大有回生之力眞乃救危保安效騐靈丹也凡居家出門均宜常備以行方便功德無量焉每盒四丸價洋五角○外並有各種馳名應騐救危丸藥○本舘廣東老鋪屢代存心濟世凡用藥調劑選擇泡製俱不惜資本是以各藥皆奏效如神久承遠近馳名諸君採買望祈留心辨别切勿錯買僞藥以致貽悞性命焉分設上洋棋盤街北首開張粤東廣芝舘啓 
　　痧氣靈丹 
　　歴年自運塘棲靈驗痧藥平價發兌痧氣丸臥龍丹每洋一百五十瓶紅靈丹如意丹白痧散每洋一百廿瓶純陽正氣丸每洋二百八十包上海寳善街中致和錢莊出售 
　　上海天益祥遷移 
　　本號向在抛球塲南首今遷老北門外棋盤街中小號專辦冬夏朝冠棉夾小帽滿漢朝　時式京鞋官商賜顧者　臨　多克已是候 
　　仙傳延壽丹 
　　此方得自大明徐春甫太醫所傳昔日兩川有一大人名陳轉運到于靑城山下見一婦人在高山上望南行走如飛約年三十餘歲手執棒一條赶一百歲老兒轉運問婦人曰因何打老兒婦人答曰是女之孫我乃五百餘歲老兒一百十一歲是老兒不肯修煉服藥所以打之轉運下馬跪拜曰願求此方傳留救濟世人因取名焉能治五勞七傷陽氣不舉眞氣衰弱精神短少不能行走小便無度眼目昏花腰膝疼痛兩脚麻冷每服二錢服五日便覺身輕服至十日精神爽快服二十日語言響喨手足輕健一年白髮轉黑行步如飛久遠服之百病消除長生不老每瓶洋一元上洋英巡捕房對門廣東接元堂何均年選料監製　　 
　　白藥精粉批發 
　　蓋聞人參補氣自古奉爲靈丹而外國精粉戒烟目今誠爲至寶性可制烟洗肝腸之澕積英國麥花醫生所製乃爲天下無雙本堂由英國運來歴有年所屢試屢騐己經名揚四海遠地寄買原班奉繳該粉與諸大藥房無異存心濟世服者自知效騐幸勿爲浮言所惑粤東百年老鋪分設鎭江西門外銀山門蘇州閶門内杭州太平坊金陵評事街上海三馬路鄭福蘭啓 
　　四鞭壯陽種子丸 
　　世人皆知飲三鞭酒可以壯元陽扶相火而不知鹿鞭驢鞭海狗鞭之外尤有馬鞭之爲用更神緣夫馬足日行千里馬性徹夜不眠神壯而長力强而勁故取其鞭以配藥較之鹿驢等物不啻百倍其功余友陸君少時色慾過度精血兩虚未老先衰艱於子息曾經屢服三鞭酒雖稍見效卒亦無功後年逾五十遊幕到閩搜求得四鞭壯陽之方専以馬鞭爲重配入三鞭助以和平藥物不用燥熱之品泡製成丸服食數年連生二子一女壬午端陽同席出方見示余不敢自私而因照方單藥配合監製務祈公之於世庶使求嗣者皆無遺憾焉此丸専治眞陽虧損相火衰弱腰膝酸軟腎冷精稀及遺精夜溺或陽痿不舉或舉而不堅多服此丸并可延年益壽每兩取回工本洋二角非同射利不過取以便人云分設上洋棋盤街北首廣延春閣 
　　廣東趙同春堂 
　　馳名龍涎香戒烟丸 
　　此丸能以少制多以奇制勝應效如神包易戒斷内用犀牛黄以去頑痰龍涎香以化烟積正土木人參北鹿茸以培元而補氣其餘术茋苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生類悟前非轉覺戒烟之爲易耳其初戒也開胄提神固無痰喘燥泄半戒則人肥氣壯盡除枯槁顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰　畏寒癊疾夜夢遺精等症服丸二粒立效如神大瓶洋五角小瓶洋二角半另有單料每瓶洋一角鋪分上洋老巡捕房對門開張 
　　朝南石庫門内 
　　開設姑蘇元妙觀西　　　　　本堂專售泰西各國丸散膏丹藥水袪風電匣收寒藥帶測量寒熱藥表水晶空心藥鐵等件美國貢邦補益藥水廣東各種蠟丸經驗戒烟格囉藥片秘製戒烟潤肺香露靈效斷癮丸藥 
　　石印書籍碑帖 
　　皇淸經解洋十五元小題珍珠船初續集八元多寶船六元大題文彚八元小搭珠華一元四角耕織圖放大七角金石文字張與末解元跋二元四書全註二角皇甫碑帖六角王夢樓帖横額三角梁山舟琴條綾裱八角帖六角書式三角影宋榻九成宫綾裱紅木面四元宋榻九成宫已裱八角鄭板橋小中堂三角皆從眞跡脫下專售各局石印銅板鉛板書籍畫譜地圖碑帖如蒙○賜顧者格外克己躉買者從亷面議可也上海棋盤街北首三蒼書局啓 
　　聯發土棧 
　　本號開設上洋寳善街口坐東朝西門面自運大小洋藥照箱批發法製淸膏每洋一兩二陳膏還灰二兩二公膏二兩五冷籠三兩熱籠三兩三小膏三兩平頭此前格外克己仕商光顧請認 
 
 

Page 11

 
 
　　眞蛇頭麝香痧藥 
　　痧丸原爲救　者所必需能起死生於須臾設有不愼爲　實深本堂實事求是藥料必求道地製煉尤督以精工凡有　藥於此亦必重價而求之今購得一蛇頭麝香其名則人所共知然百餘年來實非數見功效則與尋常者百倍故不惜重資購回獨不敢以奇貨居之亦不願一人受益故伴入痧氣丸紅　丹白痧散等能令貧富均沾使有病投之自能靈應不爽如曰濟世則吾豈敢不過盡力以圖無忝厥職耳如做　事者本堂格外克己○痧氣丸每洋十五瓶中瓶七十三瓶小瓶一百瓶○紅靈丹每洋五瓶中等十瓶小六十瓶○白痧散每洋世四瓶○平安散每洋廿瓶○臥龍丹每洋七瓶小瓶每洋四十瓶○午時茶每洋七盒藿香正氣丸每洋五十丸鋪在上海四馬路接元堂何均年監製 
　　新到照相各牌乾片减價 
　　本行現由英法美等國運到各牌極快照相乾片價較别家便宜躉批更可從産並照相山水人物新式鏡子鏡箱一切照相需用藥料器皿花色繁多不及細登貴客賜顧者祈向本行虹口天津漢口各分行購取庶不致悮上海大英醫院謹啓 
　　昌記告白 
　　本棧在寶善街開設已久凡貴客自臨每多主顧因本棧房間淸潔服食周到且臭虱不生常用藥水泡斃殆盡時當炎熱夜可安眠倘蒙雅愛請試臨之 
　　肥兒疳積丸 
　　大凡小孩髫童以及長大男婦面無潤色狀肖鵠鳩乃腸内生蛔虫之故向者本藥房所售藥片名馳天下矣今復合藥丸如患疳疳積無分男婦長大幼少皆可宜服倘有小兒急慢驚風此丸亦應響非常如蒙仕商賜顧者請認明本藥房牌記爲上海老德記藥房謹啓 
　　八寶紅靈丹 
　　每洋一百瓶 
　　本　揀選上品珠　琥珀雄石麝片辰砂金箔精工監製○八寶紅靈丹大瓶洋角半中瓶洋一角小瓶每洋一百瓶○神效白痧散○諸葛行軍散○射香臥龍丹大瓶一角半小瓶一百瓶○射香痧氣丸每洋一百廿五瓶諸尊賜服貨眞價亷廣東延春閣分設上洋棋盤街北首 
　　滅火藥水 
　　本公司創造新法滅火藥水與别家大不相同此瓶口對閉甚蜜使藥氣無從漏洩遇火起時取一瓶或數瓶遥遥抛入藥瓶破碎藥水卽徧處飛洒遇火卽化此瓶上特用五角星爲記貨眞價實每箱十二瓶價洋十二元此佈福利公司告白 
　　久遠馳名 
　　本號於丙戌年起獨立新章每兩實洋七角不折不扣衣料格外挑選與衆不同如其買定不合聽憑包退回換並有男女大衣出勩多蒙士商賜顧須認棋盤街同芳居北首第一家便是不悞 
　　慈松半顚高僧　 
　　余今春會試到申聞有英寶善街佛照樓京都半顚僧命相如神於是偕朋友會　功名僧　余今科必中有餘且謂余定點　甲直决無疑今果皆騐余來　贈之佈告廣西張　動公啓 
　　活人無算 
　　專治楊梅結毒魚口下疳一切毒症無論遠年近染服之立效並能續嗣久名中外每服洋二元信局函購一律局設上洋四馬路中巿聚豐園對面閔小槎醫寓 
　　保險讓價 
　　本行保險洋房及洋棧房貨物向歷有年蒙諸君光顧今將保貨格外公道如有貴商欲保請至本行面議可也公平洋行啓 
　　老號 
　　立除晨樣咳嗽肺　每兩廿八專削男婦痞　氣　肝胃氣散洋一角仿單註明信購卽來上海　南首　　堂東李府内廳 
　　廣東普澤園 
　　痧藥一百廿瓶 
　　凡四時不正之氣或從口鼻入者頃刻間危險不測非有靈丹妙藥安能起死回生本園藥正方良立心濟世次等不造痧藥每洋一百廿瓶活命散十四瓶紅靈丹臥龍行軍平安各散大十四瓶中廿八瓶小六十瓶白痧散八十瓶紫靈油如意油大十二瓶小廿二瓶午時茶九盒吕仙方藥餅萬應紫金錠每塊洋六分菩提正氣保和各丸六十個另各種藥丸價廉功厚分上海棋盤街 
　　惇宗睦族 
　　公啓者吾粤東鄭姓自宋以來派行支繁族分千百伏　聖諭廣訓首　以敦孝弟睦宗族茲議在省城南門外　立宗祠崇祀七十二賢朐山侯圖公而以漢儒衆公康成公陪享其各族子孫劇金建祠皆聽其祖宗設牌供祀又於城内建立書院爲子孫讀書應試之所並置立嘗産以備祭祀及紅金公車之費凡我粤東同宗紳商士庶務宜踴躍題助俾得功成不日是所厚望焉如有宗親在於北五省　遊及士商者義捐並入主位其銀請由　近匯與或面交上海二馬路悅生棧代收當給收條存據並刻章程如欲觀者請函致悅生棧領取便知其詳細也先此佈聞修建鄭先賢祠董事謹啓 
　　必得財 
　　上年英十月今英二月三彩均本行售出已登前報今英六月三彩第六千八百廿七號由本行售出雙張得洋二萬元得主臺銜俟號單到申再行聲明今售英七月票全張六元半張三元分條七角信購原班回件上洋棋盤街中靑蓮坊口老得利仝啓 
　　萬應淸凉藥水 
　　今本藥房新製淸凉藥水無論男女長幼患内熱　花塲中　受熱毒等症服之靈騐如神價亦便宜仕商賜顧須認招牌爲記上洋老德記謹啓 
　　級佩齋印譜 
　　是書皆古人之作有妙咸臻無體不備裝訂亦極工雅洵藝林之寶玩也每部價洋三元寄上海北市掃葉山房抱芳閣萬選樓各書坊城内豫園十二樓箋局店出售 
　　霍天行堂 
　　馳名正麝香痧藥 
　　本堂屢年蒲節揀選上品藥料虔製各項救命靈丹歴蒙各省官商採辦久已京省馳名今仍平價發沽非同射利一流特欲用公諸世以助樂啓之　也○正麝香痧氣丸大每洋十三瓶中廿五瓶小百三十瓶○八寶紅靈丹大每洋七瓶中十五瓶小八十瓶○八寶臥龍丹○時正白痧散大每洋廿五瓶小九十瓶○萬應午時茶每洋十盒○甘露茶葉用以代茶可消百病每洋百三十包○人馬平安散大瓶洋五分○太乙辟瘟丹每塊洋五分○祖傳秘甑辟疫平安如意油大瓶洋二角中一角小四分○小兒萬應回春丹每丸六分並各項種子蠟丸藥酒發售廣東老鋪分設上海珊記碼頭東首世醫　炎南氏啓 
　　龍飛馬房告白 
　　啓者現在本馬房欲合置一有限公司在香港註册自西歴一千八百八十九年正月一號起一切事情接入公司其資本需九八規銀九萬兩合股份一千八百股每股銀五十兩一千八百股之中有一千二百股欲售與外邊人　股份售至華歴五月初九日下午四點鐘爲止其董事一爲隆茂洋行之麥根士先生一爲怡和洋行之克勒客先生一爲大英牛棚之趙先生一爲龍飛馬房之西蒙先生本公司銀行係定匯豐銀行其訟師係哈華托其經理人係太平洋行之林比先生如欲看規條及定買股份者可向經理人或向各處匯豐銀行及龍飛馬房掛號之時每股先付銀十兩其餘俟份派股份時再付如屆時派股不敷其定銀尚有盈餘卽歸入派得股份銀内核算如一股派不到卽將原銀歸趙此佈　光緒十五年四月十九日 
　　痧氣丸紅靈丹 
　　本號痧氣丸紅靈丹每洋一百念瓶新到洋廣水龍保險懸燈桌燈洋琴奇巧玩物莨綢雲妙夏貨俱全諸尊光顧其價格外克已此佈二馬路口全亨洋廣貨號啓 
　　保宏保險公司告白 
　　啓者本分行開設在四馬路第六號門牌現在經理人米士格勤亨可以 
保中國房　等　之險其費格外公道如欲如其詳細者諸移玉至本行　也此佈光緒十五年二月十二日啓 
　　經期腹痛丸 
　　每盒洋五角 
　　英神山人救急丹每洋世瓶婦科廣嗣丸每盒洋一元○參茸乾健丸每盒洋一元小四兩○種子坤順丸每盒洋一元小四兩○神效白帶丸每盒洋五角○通經種子丸每盒洋五角○四　　陽丸每兩洋二角○扶陽種子丸每罐洋一元○龍涎戒烟丸每瓶洋四角○産後回生丹每盒洋一元○正氣菩提丸每盒洋三角○萬應保和丸每洋五十丸○霍亂吐瀉丸每洋五十九○射香痧氣丸每洋十五瓶小一百瓶○八寶紅靈丹每洋大七瓶小六十瓶○小兒回春丹每合洋七角○神效白痧散每洋大三十瓶小五十瓶○甘露午時茶每洋八盒○拔毒白花膏每兩洋五角棋盤街益和堂張天德謹啓 
　　心存正眞貨假不昌 
　　本堂在塘樓久遠馳名祖傳良方濟世各種痧氣靈丹純陽正氣丸辟温散揀選道地藥料擇天醫吉日照方修合不與射利者比分設上海以便○仕商光顧者認明三馬路西晝錦口石庫門内老臻和堂發兌吉林人參野山别參寄售文正公戒烟丸三日愈五　白濁丸第一消毒天寶丸各種價目無不格外克己 
　　第一名機大甲蓆出售 
　　　維人生物用必取乎有益于人方可涉之于世本莊自運定織如大　　幼草大甲蓆出售夏天臨臥　能解暑淸凉袪風逐濕有益於人不淺更宜于往來送禮貨到無多如欲購者請卽速來爲妙零躉均可價格外克已兼售福建頂上皮絲東洋茶盃紅　子批發增祥碼頭德和號啓 
　　追憶靈藥 
　　余年將四十子嗣尚虛素體柔弱以致琴瑟懶調乙酉由楚返吳路過上洋友人傳說梁愷悌老店藥妙購乾健坤順各四兩夫婦同服丙戌春果得一子至今三歲今特登報以爲子艱者告○戊子因公至申住儀和棧八月朔踵店道謝因留此稿以誌不忘姚江徐竹卿勸告 
　　拍賣機器 
　　啓者茲於五月二十日十點半鐘在下海浦平和棧碼頭拍賣玻璃公司各種機器藥料顔色漆料磨石火坭一應傢伙鐵器什物等不計如貴客商欲辦者至期請赴該棧而拍可也此佈永發洋行啓 
　　屈臣氏存心濟世 
　　售藥貨眞價實 
　　兹將各欵靈驗膏丹丸散藥油藥酒藥水藥餅藥水香汕香水次第登報○諸尊光顧請認每藥封口有龍麟伴塔爲記别人不得冒效庶免有悮各省各埠○貴客信購必託原班回件斷無延悮躉賣務照價亷讓可見存心濟世也○計開○補氣補血丸嫩容玉液○清香洗牙水○暈浪平安水○南薑露○三陰瘧疾丸○遺精洩夢藥水百補　酒○戒烟藥餅○戒烟藥丸○戒烟精粉○小兒代乳粉○洋胭脂粉○光明眼藥散○淡紅玫瑰葉乾粉○花露香粉○疳積花塔餅○清香洋橙酒○發冷藥水跌打内外各症紅藥酒○肉精酒○鷄眼藥水○毒死各虱惡虫藥散○脫油腻藥水婦人虚損白帶藥水○白濁藥水藥丸○化痰止咳藥水○拔毒藥膏○埋口藥膏○　魚肝涵○還魂藥冰○花柳搜毒藥水○風　半身不遂藥水○除點去瘼眼藥水○極品檀香油○回頸　各症藥水○十全大補種子藥水○浸疳藥水○玫瑰香油膏暗瘡雀斑白食藥水○開胃消食百補藥酒○脫鬚髮藥散○風疾濕症散○薄荷冰培補小兒氣血藥水○尚有無數藥料容後續登上海大英大馬路屈臣氏謹啓 
　　每洋一百廿瓶 
　　本舘虔製各種痧藥百發百騐皆由藥料眞實功效神速凡遇時疫痧疹中風中暑中痰一切危急等症服之藥到回春挽臨危之命奏起死之功諸君好行善事隨時預備此種丸散存心普濟方便世人其功不淺亦可爲修德之小補也所製救急痧氣丸每洋七十五瓶小一百廿瓶○八寚紅靈丹每洋十瓶中七十五瓶小一百廿瓶○神效臥龍丹每洋十瓶小七十五瓶○諸葛行軍散每洋十瓶小七十五瓶○萬應午時茶每洋八盒○時症白痧散每洋十瓶小世五瓶○靈寶如意丹每洋十瓶○辟瘟丹並各項臘丸膏丹發售廣東鹿芝舘臘丸老鋪分設上海三馬路巡捕房對門 
　　魯麟保險白告 
　　本行經理孟漢記保險公司專保各路洋面船楫貨　等險如有不測價賠甚捷且價目格外克己倘　仕商賜顧本行面讀是幸魯麟行啓 
 
 

Page 12

 
 
[光緖十五年五月初六日京報全録]  
　　宫門抄○發抄硃批五道○都統奕等奏　徒假　公文私雕印信請分别交部訊辦摺○皖撫陳奏審明拿獲　　　　贓物拒殺事主盜犯定擬摺○陜督楊奏請更正叅將名字片○五月初六日理藩院鑾儀衛光祿寺正藍旗值日理藩院引　　十一名廂藍滿二名○李鴻藻假滿請安○薛福辰謝准其開缺恩○四川補用副將劉全泰謝恩○奎俊請假一月○召軍機　劉全泰○發抄李瀚章奏江西省經徽漕糧未完一分以上各員奉硃批户部議奏單併發欽此○又派委准揚海道徐文逹辦理營務奉硃批該部知道欽此○又察看洪湖各工回浦日期奉硃批知道了欽此○潘霨奏各省恊解黔省軍餉銀數奉硃批户部知道欽此○溥芸奏廣恩庫上年收發銀數奉硃批該衙門知道欽此○○廂紅旗漢軍都統貝勒銜固山貝子臣奕謨等謹奏爲匪徒假經公文私雕印信案涉職官旂員請旨分别交部訊辦事竊臣等於上年十一月十四日據印務叅領兼槍營營總萬桂等持據户部　庫衙門印文咨催挑送庫兵送庫當差等因前來臣等謹遵照正白旂漢軍都統長順等奏定章程傳集槍營當差養育兵閑散人等於本年三月初五日在旗署公同考騐挑選得英濟佐領下槍兵閑散英霈一名造具册結咨送户部三庫衙門認差在案嗣於四月初一日准三庫衙門來文據稱並未向鑲紅旗漢軍衙門咨取庫兵將册結一併送還等因事出兩歧殊堪詫異復經臣等詳加核對該衙門前後兩文所用印信大小顔色篆文均不相符顥有一眞一僞亟應澈底根究當經行文三庫衙門詳查並將上年咨挑庫兵印文移送查騐並派印務叅領萬桂通裕叅領施寳成白玉慶子珊等傳集挑送庫兵之槍營養育兵閑散英霈等十五名並上年接收三庫衙門催挑庫兵來文之印務筆帖式廣福到署詳訊有無知情去後旋准三庫衙門覆稱查騐上年催挑庫兵印文與該衙門所用印信實不相符相應將僞文送還由該旗自行查辦等因前來復經印務叅領通裕等帶同接收文件之印務筆帖式廣福呈稱竊廣福於去年十一月十一日至十五日赴印房值班於十三日定更時收到户部三庫衙門片催送挑庫兵白文一件筆帖式廣福隨卽持白文赴印務叅領萬桂宅回明是否辦理該叅領萬桂面諭入到畫事於十四日回堂該叅領萬桂將白文存在宅内積延至本年三月初五日挑定庫兵後始行交出併令將原文内删去數字筆帖式廣福當卽看視白文忽有印信彼時未敢詰問亦未敢禀明今於本月十三日奉堂諭查訊該叅領萬桂在旗署面囑筆帖式廣福如將來交部時所有刑部打點一切花費俱有我萬桂一人辦理等語又據英濟佐領下領催貴珍聲稱於三月十五日赴印房領送挑庫兵印文册結回明署佐領英奎轉交領催承愷承領又訊據承愷聲稱當日將印文交世管佐領佟澤沛接收復傳佟澤沛到署訊問據稱承愷將文書交佐領求看有無舛錯後交步軍恊尉榮寛之手等情臣等查印務叅領萬桂當差多年爲旗署章京領袖宜如何謹愼趨公若如該筆帖式廣福所稱恐不免有舞弊營私情事至挑送庫兵英霈係世管佐領英濟佐領下閑散兵丁並非世管佐領佟澤沛管轄至與步軍恊尉榮寛尤不相涉何以干預文件公事情節支離均應嚴切根究相應請旨將英濟佐領下領催貴珍承愷之子送挑庫兵之閑散英霈先行送交刑部審訊外其印務叅領兼公中佐領於槍營營總萬桂世管佐領佟澤沛所管圖記差務應先行解任由臣等委員暫署併接收文件之筆帖式廣福均應一併聽候傳質其佟澤沛現兼三等侍衛榮寛係步軍恊尉應請旨飭下各該衙門照例辦理至臣等於假冒印信先事未能查出亦有應得之咎應請旨將臣等照例議處爲此恭摺奏聞伏乞皇上聖鑒施行謹奏奉旨巳錄○○候補三品京堂開缺安徽巡撫臣陳彝跪奏爲審明拿獲夥刦未得贓物拒殺事主盜犯按例定擬恭摺仰祈聖鑒事竊據太和縣詳報馬明蕭家被刦未得贓物拒傷事主之叔馬廷柱身死一案先後拿獲盜犯曹羣等勘騐訊供緣由經前撫臣批飭緝審去後兹據該縣以勒緝逸犯無獲將現犯覆訊議擬照章由府解經鳳頴道王廉勘訊移由臬司張岳年核議轉詳前來臣詳加覆核緣曹羣曹騷卽曹金鈺劉豹吳金堂穆溎分隷河南鹿邑安徽渦陽臺州太和等州縣均游蕩度日光緖十二年三月二十八日曹羣在太和縣境内先後會遇素識已獲之曹騷卽曹金鈺劉豹吳金堂穆溎在逃之關玉田卽關九各道貧難曹羣稔知馬明蕭家道殷實起意糾刦得贓分用均各允從曹羣與曹騷又分邀在逃之黃大黃二王克卽王新蘇恒玉許七王五科蒲皂卽蒲老裕張瑣入夥卽於是夜在僻處會齊曹羣持木棍並帶小刀曹騷劉豹吳金堂穆各拿木棍餘持刀槍鞭棍及徒手不等一共十四人行至中途見有空廟該犯等進内脫卸衣服留穆河在廟看守吳金堂行至事主莊外因陡患腹痛不能行走令劉豹背回廟内歇息曹羣等於二更時分偕抵事主馬明蕭家門首見門尙未關卽一擁進内行刦事主馬明蕭喊同堂叔馬廷柱等攔捕各犯未得贓物轉身逃出馬廷柱跟蹤追捕曹騷回身抵拒將馬廷柱捉住曹羣卽用小刀札傷馬廷柱咽喉倒地身死一同逃回空廟向劉豹等告知行刼未得贓物拒殺事主情由各自逃散事主報經該縣會營勘騐詳批緝叅勒據兵役恊同毫州差役並防軍營汎兵曁州同吏目派出緝役先後拿獲曹羣等五名訊認出有竊刦多案分别抄供移知詳批緝審該犯曹羣在監患病騐報醫痊勒緝逸犯無獲先就現犯覆訊議擬照章由府解道委審提勘移由臬司確查核轉到臣覆核此案旣經鳳頴道提犯親訊據各供悉前情不諱犯係先後拿獲供出一轍正盜無疑查例載强盜殺人不分會否得財俱照得財律斬奏請審决梟示又供謀爲强盜夥犯臨時因病及别故不行事後不分贓者杖一百徒三年又刑部奏准通行尋堂盜案實係距省窵遠地方酌照秋審事例將人犯解赴該管巡道訊明詳由督撫分别題奏各等語此案曹羣行刼事主馬明蕭家贓雖未得惟因事主之叔馬廷柱追捕輒敢與夥盜曹騷回身抵拒用刀札傷馬廷柱殞命自應按例問擬曹羣曹騷卽曹金鈺二犯應如縣府道司所擬均各依强盜殺人不分曾否得財律斬决梟示例各擬斬立决梟示仍先照例剌字查曹羣曹騷二犯另有紏竊行强得贓拒捕各案罪名較輕惟行刦阜陽縣事主王思盛家得贓拒傷事主之父身死一案與此案罪名均各相等應統歸此案擬結劉豹等聽從行刦臨時因病及别故不行亦應按例問擬劉豹吳金堂穆溎三犯亦如所擬合依共謀爲强盜夥犯臨時因病及别故不行事後不分贓者杖一百徒三年例擬杖一百徒三年查劉豹等另有從竊事主尉廷琳張貫彩得贓拒捕二案罪應擬軍事主田京魁吳俊傑二案罪應擬流其餘各案罪應杖徒滿徒惟該犯等夥同竊劫多案實屬爲害地方應歸該縣事主吳俊傑案内比照積匪猾賊擬軍例從重擬結餘均訊無再犯窩夥竊刦别案及同居親屬分贓牌保得規包庇並逃後知情容留人家應與該犯曹羣曹騷劉豹穆溎在外爲匪無從覺查之各原籍牌保均毋庸議失察吳金堂爲匪之牌保併歸吳俊傑案内照例提懲盜械供棄免追屍棺由縣飭埋逸犯關玉田卽關九等飭緝獲日另結此案首夥十四人僅於初叅限外拿獲首夥五人尙未及半仍應照例開叅所有此案首先拿獲鄰境斬梟盜犯二名擬軍夥犯三名應叙職名係署毫州事候補直隷州知州李祖福又恊獲應敘職名係統領威靖營防軍提督李得勝署毫州營都司戴景明毫州城守汎千總朱寳田龍斌寺汎外委李維翰毫州州同張春華吏目金石泉相應隨案聲明除供招咨部外理合恭摺具陳伏乞皇上聖鑒勅部覈覆施行謹奏奉硃批刑部速議具奏欽此○○楊昌溶片再臣查接管卷内准兵部咨稱准前任陜甘督臣譚鍾麟咨留陜儘先叅將匡文玉前於關隴肅淸案内保奬遊擊時由營開單以匡文玉誤寫匡文貴咨請查明更正查該員匡文玉前次保奬游擊係屬奏保之案未便據咨更正咨令奏明辦理等因前來臣查儘先叅將匡文玉前保遊擊名字書寫文貴實係錯誤合無仰懇天恩俯准留陜儘先叅將匡文玉名字誤寫文貴飭部更正註册俾免歧異謹附片陳明伏乞聖鑒訓示謹奏奉硃批兵部知道欽此 
 
 

Page 13

 
 
[光緖十五年五月初七日京報全錄]  
宮門抄○諭旨一道錄前○發抄硃批五道○河督吳奏節逾桃汎鄭壩各工一律防護平穩摺○又奏保奬通判片○又奏各直省督撫臣及管解鄭工經費各員擬請嘉奬片○又奏奬道員等及開復降調前浙江按察使處分片○又奏查明鄭工異常出力各員懇淮如所請給奬摺○又奏開封府請賞給三代一品封典片○又奏積勞病故各員從優議卹片○又　奏鄭工善後局檄委候補道等總理其餘各局廠一律裁撤片○五月初七日吏部翰林院廂藍旗值日翰林院引見八十七名○橚貝子假滿請安○江蘇巡撫剛毅到京請安○浙江叅將李兆儒謝恩○錫珍續假十日○定公請假十日○熙敬請假五日○倉塲奏漕船五日回空○召見軍機徐中堂剛毅李兆儒○發抄朱善祥奏科試情形奉硃批知道了欽此○唐炯奏收到江西省銅本銀兩奉硃批户部知道欽此○譚鈞培奏請以廣通令鄧廷鑾調補平彝令奉硃批吏部議奏欽此○又解到銅本一併發局鼓鑄奉硃批户部知道欽此○又寳雲局鼓鑄制錢採買銅鉛各數報銷奉硃批户部知道欽此○○頭品頂戴河東河道總督臣吳大澂跪奏爲節逾桃汎鄭工大壩以及兩岸各廳歲修工程均經一律防護平穩恭摺仰祈聖鑒事竊照黃河修守固以伏秋大汛最爲吃重而一交桃汛春水發生來源日漸暢旺防護亦同關緊要且當鄭下汎十堡漫口新工甫於上年十二月間堵合全河挽歸故道下游各應臨黃險要埽叚底料捫杇見溜卽匯節經督飭兩道各廳赶將歲料照額採辦分别拆廂加廂逐叚修補整齊歲料不敷辦理添料尙未准撥由臣於善後欵内設法通融挹注轉飭竭力赶辦其鄭下汎十堡大壩新工土壓料扁漸多形蟄當經督同鄭工善後局司道動用餘存料物普律加高兹於三月初五日節屆淸明扣至二十五日止二十日桃汎巳過各工俱已修防穩固除仍分催兩道各廳赶將兩岸應行添辦料物磚石照章迅速採購並催總局司道立將應辦善後各工尅期認眞築做以資籌備伏秋大汎外所有節逾桃汎鄭工大壩以及兩岸各應歲修工程均經不律防護平穩緣由理合恭摺具陳伏乞皇上聖鑒謹奏奉硃批知道了欽此○○吳大徵等片再鄭工開辦之始兩壩買土買料均需給發現錢豫省錢鋪存錢本不甚多換銀至萬兩以外銀價頓落臣文蔚與前督辦臣李鴻藻署河臣李鶴年商立官錢局以平市價然經理銀錢易滋流弊得人最難訪知通判黃履中於勾稽出入最爲精密人亦公正無私其時該員已丁憂回籍臣等因庫欵緊要關係甚重覈調該員黃履中來工創設官錢局設法換錢廣籌運濟酌盈劑虚公欵不致折耗民間市價立平統計一年中節省經費不止十餘萬兩黃履中一手經理始終其事惟曾丁憂人員未經奏調在先與請奬章程不符臣等核其勞績實係異常出力之員合無仰懇天恩准將通判黃履中免補本班以同知仍留河南儘先補用以資激勸謹合詞附片具奏伏乞聖鑒訓示謹奏奉硃批另有旨欽此○○吳大徵片再鄭州大工由臣等先後奏撥經費銀一千二百萬兩大半由各省籌解接濟工用雖指撥銀兩本應解部之欵而各省督撫臣均係公忠體國力顧大局電報往來無不以河工爲念大批撥欵儘先提解臣等得以尅期竣事毫無擊肘者皆係各直省督撫臣及海關藩運兩司各關道不分畛域之功擬請天語嘉奬以答藎勤至各省派員管解鄭工經費銀兩長途跋涉均能妥速解送到工不無微勞足錄擬擇其解欵較鉅之員咨取履歴彚齊請奬如蒙俞允再由臣等咨明各直省督撫臣查照歴次派員解餉之案分别核獎部臣亦有案可稽不致冒濫其各省派員沿途護送餉銀料物及各營弁兵照例恊同護送卽有出力之員豫省無從稽核未便列入奬案以昭核實是否有當謹合詞附片具陳伏乞聖鑒謹奏奉硃批另有旨欽此○○吳大澂等片再前督辦鄭工禮部尙書臣李鴻藻奏帶隨員詹鴻謨等四員隨工差委經歴寒暑會辦兩壩進占事宜晝夜趲催任勞任怨實屬異常出力前經臣等奏蒙恩准量予奬叙在案兹准李鴻藻咨送該員等履歴到臣應卽彚案分别核奬花翎候選道禮部員外郎詹鴻謨擬請仍以道員交軍機處請旨簡放吏部主事戴錫鈞擬請賞戴花翎並加四品銜花翎湖南候補直隷州知州張鴻順擬請免補本班以知府仍留原省歸候補班前先補用並加鹽運使銜候選知縣章元炳擬請賞戴花翎並加五品銜又降調前浙江按察使陳寳箴經臣文蔚會同前河臣成孚奏調到工遇有兩壩緊要工程屢經李鴻藻派令陳寳箴往來籌辦親駐河于督催進占事宜上年夏間赶做夜工之時陳寳箴與詹鴻謨等輪流上壩事必躬親旋於八月間因病請假雖未始終其事核其勞績實屬勤奮異常於鄭工大有裨益臣等未便壅於上聞合無仰懇天恩俯准將前浙江按察使陳寳箴開復降調處分以示鼓勵出自恩施逾格是否有當謹合詞附片具奏伏乞聖鑒訓示謹奏奉硃批另有旨欽此○○頭品頂戴河東河道總督臣吳大澂河南巡撫臣倪文蔚跪奏爲查明鄭州大工異常出力文武各員分别開單奏懇恩施准如所請給奬以昭激勸恭摺仰祈聖鑒事竊臣等前准吏部咨行光緖十三年十二月十一日奉上諭吏部奏酌擬河工出力人員從優准奬並預防流獘一摺前因河南鄭州河工關擊甚鉅出力員弁准其從優保奬破格施恩兹據該部奏稱比照山東河工章程准其於工竣後將異常勤奮及其次出力者分别奏保其調委各員若非奏咨有案不准濫行保奬所擬尙屬詳愼着依議行等因欽此臣等查鄭工開辦以來日久事繁在在需員經理並將在工差委人員咨明吏部兵部文武有八百餘員其勢不能盡給奬叙兹據鄭工總局司道造册詳請核奬前來臣等再三删减愼益加愼不敢稍徇情面致蹈濫保之咎謹遵諭旨將異常勤奮及其次出力分别奏保除武職千總以下照例咨部給奬外所有在工出力之文員六百五十二員武職一百二十員開列淸單恭呈御覽仰懇天恩准如所請給奬其被議革職降調人員亦將原叅案據開明履歴咨部備查臣等但以勞績等差酌量奏請能開復應由部臣照章准駁候旨遵行除將履歴造册咨部外所有鄭工出力文武各員開單請奬緣由謹合詞恭摺具奏伏乞皇上聖鑒訓示謹奏奉硃批另有旨欽此○○吳大澂等片再鄭州爲開封所屬該府孫雲錦本係地方該管之員兩壩進占事宜雖有專派大員經理該府亦不時往來工次竭力催趲各州縣購運料物源源接濟無誤工需不無微勞足錄查該府本係道員在任候補曾保二品頂戴擬請開缺仍以道員儘先補用並請賞給三代一品封典以示鼓勵謹合詞附片具奏伏乞聖鑒謹奏奉硃批另有旨欽此○○吳大澂片再鄭州大工自開辦以至合龍閱時旣久在工差委員弁勤苦倍常其積勞病故之員曾經臣等奏蒙恩准查明請卹在案兹查有知府銜東河候補同知泰根發巳革甘肅候補知州朱開懋補用直隷州知州河南候補知縣張祖蔭候選知縣吳寳成借補濟寗直隷州州判大挑知縣趙宗洛河南安陽縣丞丁寳森河南試用府經歴姚詩薰山東魚台主簿程粤生東河候補從九品潘福照東河候補閘官余桂琦東河試用閘官百順蔡裕政東河試用未入流鮑居義河南豫河營下南恊備安國楨懐河營蘭陽北汎南總邵玉蘭署懐河營封邱下汎千總張修元河標左營把總高雲峯東河候補把總張玉和等十八員均在東西兩壩派辦要工或晝夜勤劬積勞受病或搶掃段奮勇爭先把總張玉和與其子外委張同升孫張永治祖孫三人同殁河于尤堪憫惻合無仰懇天恩俯念該員等効力河工履危蹈險與軍營立功後病故人員勞績相等准將巳革甘肅候補知州朱開懋開復原官與秦根發等十七員飭部一併從優議卹是否有當謹會同河南撫臣倪文蔚合詞附片具奏伏乞聖鑒訓示謹奏奉硃批朱開懋着開復原官與秦根發等一併交部從優議卹欽此○○吳大澂片再鄭工合龍以後應辦善後事宜及造册報銷測繪河圖諸務並歸鄭工善後局檄委候補道朱壽鏞會同開歸陳許道蔭保總理一切並委候補道易順鼎分辦河道圖說其餘各局各廠一律裁撤以節糜費前山東按察使潘駿文並無經手事件應卽赴京候簡理合會同河南撫臣倪文蔚附片陳明伏乞聖鑒謹奏奉硃批知道了欽此 
 
 

Page 14

 
 
[光緖十五年五月初八日京報全錄]  
　　宮門抄○諭旨五道錄前○發抄硃批四道○護蘇撫黃奏彚報拿獲盜犯分别正法片○鄂撫奎奏己革守備毆斃人命審明定擬摺○江督曾奏總兵等留兩江分别差遣片○河督吳奏知縣撤銷前保銜翎片○湘撫王奏持叅疏防監犯越獄之典史請旨革職拿問摺○五月初八日户部通政司詹事府八旂兩冀值日翰林院引見七十九名○裕公謝寛免欠項恩○景灃假滿請安○克侯續假十五日○德隆請假五日○岳琪請假十日○慶裕奏請開缺○召見軍機崇光崇禮續昌○發抄李鴻章奏直岸引鹽加價請再展限奉硃批着照所請户部知道欽此○又東海關經費不敷請援撥土藥厘金奉硃批户部知道欽此○又巳故赤城令王邦傑欠欵逾限未繳請查抄備抵奉硃批着照所請該部知道欽此○又候補道朱福榮署淸河道奉硃批知道了欽此○○黃彭年片再前准刑部咨嗣後淮徐海三屬拿獲强盜殺人並執持火槍傷人之搶竊匪犯例應斬梟者各州縣訊明解道由道親訊明確咨司復核備招詳院核明批飭先行處决等因卽經行司轉飭遵照嗣據署宿遷縣知縣孫大鏻詳報事主馬延珍家於光緖十三年九月二十八日夜被匪撞開大門行刦伊在内抵禦匪未得入卽在院内縱火燒屋伊同弟開門逃避匪等奪門進内將伊拒傷刦去驢隻衣物喊經莊衆撲滅屋尙未燬一案卽經會營馳詣勘明騐傷撥盤獲犯陳紹煥仲統莠二名訊據供認聽紏夥刦屬實因係游勇解道訊明禀飭照章正法梟示比差續　盜犯郭錫盤顧四二名訊係郭錫盤起意糾同巳獲正法之陳紹煥仲統莠在逃之郭保善等共夥十四人行刼事主馬延珍家得贓郭錫盤執持洋鎗放火陳紹煥仲統莠顧四或入室搜贓或執持洋槍帮同放火錄供通詳據將現犯郭錫盤顧四依强刼之案但有一人執持洋槍在塲不論曾否傷人不分首從均擬斬立决梟示又據贑榆縣知縣陳廷璐詳報事主孫寳先布店於光緖十四年二月二十日夜初更時店門未關被匪擁進伊與店夥桂元有捕被拒傷刼去錢布衣物喊同隣人追獲一匪詢名王稀停卽王九一案卽經會營押犯馳詣勘明騐傷撥醫比差續獲盜犯王老六一名起有原贓訊係逸犯吉漢壎起意糾同該犯等並在逃之王小九卽小旺九等共夥九人行刼事主孫寳光布店得贓逸犯吉漢壎等執持洋槍傷人該犯等在塲目擊錄供通詳據將該犯王稀停卽王九王老六依强刼之案但有一人執持洋槍在塲不論曾否傷人不分首從均擬斬立决梟示各解由該管徐州道曁淮揚海道親訊明確咨經署臬司朱之榛復核備招詳請將犯郭錫盤與王稀停等分别正法並請核奏前來臣覆核無異除將郭錫盤顧四王稀停王老六四犯先行照章批飭正法梟示並各案供招咨部查核外謹會同兩江總督臣曾國荃附片具陳伏乞聖鑒勅部核覆施行謹奏奉硃批刑部議奏欽此○○頭品頂戴湖北巡撫臣奎斌跪奏爲審明己革守備毆斃人命按律定擬恭摺具陳仰祈聖鑒事案據羅田縣知縣朱滋澤詳報補用守備王大雲戳傷民人傳舍連身死一案當經臣會同督臣裕祿將該守備王大雲奏叅革審欽奉硃批着照所請該部知道欽此欽遵行司轉飭遵辦嗣據該署縣逹斌審擬由黃州府知府李方豫覆審解司核恐案情未確飭委武昌府審辦兹據該府李有棻審明議擬由湖北按察使覺羅成允轉解前來臣親提研訊緣王大雲卽王林幅籍隷羅田縣前在新疆軍營出力由把總保以守備儘先補用尙未歸標効用與傅金連素識無嫌王大雲曾有田畝佃給傅金連耕種嗣王大雲將該田憑中王守貞賣與羅克進管業羅克進兌價時因錢不便言明短錢五千文隨後交淸央允王大雲先出滿收字據羅克進仍將該田佃與傅金連接種光緖十四年春間王大雲路遇羅克進向索短價羅克進答稱已交王守貞付淸王大雲屢尋王守貞未見五月初八日王大雲在已稻塲手執尖刀削竹適傅金連赴田插秧路過該處王大雲棄刀在地攏向傅金連告述前情令緩揷秧傅金連未允彼此爭閙傅金連拾起地上尖刀向戳王大雲奪刀過手閃至傅金連身後戳傷傅金連左骽傅金連轉身扭住王大雲髮辫往下撳按王大雲掙不脫身情急用刀嚇戳適傷傅金連下部倒地傅金連之子傅林一在附近地内工作瞥見攏救喝阻王大雲棄刀逃逸詎傅金連傷重登時殞命傅林一投保報經該縣朱滋澤詣騐獲犯詳經臣會同督臣將王大雲奏叅革審朱滋澤旋卽卸事接署縣逹斌到任提犯審擬由府解司核恐案情未確檄委武昌府審明議擬由司轉解到臣親訊無異究非有心欲殺亦無帮毆之人案無遁飾查律載鬥毆殺人者不問手足他物金刃並絞監候等語此案王大雲因賣田價未收淸令佃户傅金連從緩插秧未允起釁爭鬥戳傷傅金連身死自應按律問擬己革守備王大雲卽王林幅合依鬥毆殺人者不問手足他物金刃並絞律擬絞監候秋後處决據供親老丁單是否屬實俟秋審時查明取結辦理屍子傅林一救阻不及應毋庸議羅克進原短田價錢文已未付淸飭縣傳同中人王守貞訊追給領屍棺飭縣傅屬領理兇刀案結存庫彚報除供招送部外理合會同湖廣總督臣裕祿恭摺具奏伏乞皇上聖鑒飭部核覆施行謹奏奉硃批刑部議奏欽此○○曾國荃片再投標學習人員迭經前督臣等奏請留省補用欽奉諭旨允准在案兹查有總兵張耀春儘先補用副將許明貴花翎儘先補用叅將毛發言花翎儘先補用遊擊張新啓湖南撫標左營儘先補用都司黃萬興儘先補用都司黃萬春胡春桃都司銜儘先補用守備張光元胡國萬儘先守備莫萬春等歴在江皖等省隨剿出力迭著戰功嗣經先後投標分别差遣於營伍地方均稱熟悉惟原保或未留省或留他省現在兩江整頓營伍正值需材之際合無仰懇天恩俯准將總兵張耀春副將許明貴叅將毛發言遊擊張新啓都司黃萬春胡春桃守備張光元胡國萬莫萬春各以原官留於兩江湖南撫標左營儘先補用都司黃萬興以原官攺留於兩江酌量補用以收人地相宜之效除飭取該員等出身履歴咨部查核外謹附片陳請伏乞聖鑒訓示再毛發言保奬都司案内係由守備開保叅將案内係由遊擊開保其中並無保過守備遊擊胡春桃前保守備奉部攺以千總補用續奉加保遊擊銜都司其中脫落守備一階應請一併勅部查照縮抵合併陳明謹奏奉硃批着照所請兵部知道欽此○○吳大澂片再知縣用指分河南試用縣丞周桐豫係臣前在吉林時咨調差委之員向來辦事認眞不避嫌犯隨臣營次委用多年從無貽誤上年八月榮澤槍險時派令該員帮同上南廳竭力搶辦晝夜勤劬頗著勞績又派往壩頭督澆土櫃均能奮勉從事並委該員監收碎石堆儲榮澤工次臣因其遇事直言才堪造就隨摺優保己蒙俞允不意該員收堆石方於出入帳目未能悉心稽核致有錯誤雖經臣勒令淸查將餘存銀兩覆　明白悉數繳淸究屬辦理疎忽臣不敢因保奬在前曲爲迴護擬請飭部將知縣周桐豫前保之同知銜花翎撤銷仍以知縣留於河南補用以示薄懲是否有當謹會同河南撫臣倪文蔚附片具陳伏乞聖鑒訓示謹奏奉硃批着照所請吏部知道欽此○○湖南巡撫臣王文韶跪奏爲特叅蔬防監犯越獄之典史請旨革職拿問恭摺仰祈聖鑒事竊臣接據長沙府屬湘潭縣知縣陳嘉榆詳稱光緖十五年正月初四日該令因公進省初六日途次接據典史聶任騤申報初五日夜四更大風雨雪東角監牆坍塌壓倒厫棚監犯湯一乘禁卒睡熟扭斷鐐銬由倒口逃逸該令當卽馳回親詣監所勘騐屬實緝拿該犯無獲合先詳報等情臣查該犯湯一因聽從周四木糾邀行刦楚鍾澍家銀錢衣物在外瞭望到案後供獲夥盜遵照通行擬斬監候秋審緩决之犯有獄官因公出境該管獄官宜如何嚴密防範乃竟聽其越獄非尋常疎忽可比且恐刑禁人等有鬆刑賄縱情事當經批司飭將管獄官典史聶任騤先行撤任行提刑禁人等來省審辦一面嚴飭上緊勒緝逸犯湯一務獲並通飭各屬一體恊緝去後兹據布政使兼署按察使孫翼謀轉據該管道府揭報具詳請叅前來相應據實奏叅請旨將該管獄官湘潭縣典史聶任騤革職拿問以便提同刑禁人等研訊有無鬆刑賄縱情奬按例究辦有獄官湘潭縣知縣陳嘉榆先期公出申報有案疏防職名　淸照例免其開送理合會同湖廣總督臣裕祿恭摺具奏伏乞皇上聖鑒訓示謹奏奉硃批另有旨欽此 
 
