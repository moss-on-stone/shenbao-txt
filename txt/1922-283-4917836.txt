# 1922 - 283 - 4917836

 

Page 1

 
 
第一萬七千八百三十六號;中華民國十一年 西曆一千九百二十二年十月十八號
星期三 * *   
 
 

Page 2

 
 
第一萬七千八百三十六號;中華民國十一年 西曆一千九百二十二年十月十八號
星期三 * *時評 
[總統間題）冷（]  
　　國家未安定總統有何榮譽亦何能長久今權貴之徒不思先謀國家安定之途而惟急急焉總統是求非特對於國家有不利其對於一身又烏得爲智　 
　　是故善謀總統者今日唯國家之是謀盡其所有之能力以謀國家之幸福國家旣堅固總統亦非他人所能爭矣且因此而爲堅固國家之總統以視日受他人之支配常在風雨飄搖之中者其相去奚啻霄壤也耶 
　　古語有云皮之不存毛將安傅國家猶皮也總統猶毛也奈何今之謀總統者不先爲國家謀乎 
[命令]  
　　十月十五日大總統令特任蕯鎭氷爲福建省長此令 
　　又令特授李殿臣慮鳳書以勳五位此令 
　　又令署内務總長孫丹林呈請將山東濟南道道尹黃樸免去本職黃樸准免本職此令 
　　又令任命郭緒棟爲山東濟南道道尹此令 
　　又令簡任職存記龐作屏著分發直隷交該省長酌量任用此令 
　　又令吳毓麟水鈞韶均晋給一等大綬嘉禾章此令 
　　又令趙繼贊章祜張恩壽均晋給二等大綬嘉禾章殷泰初蕭永熙張福運周亭才　眞王世育東承烈李廣釗均給予二等嘉禾章張競立給予三等寳光嘉禾章關聯沅胡光杰賀良樸賀師貞謝宗陶柏森葉桂森沈維新姚啓賢李壽康均給予三等嘉禾章胡先春殷仁陳家楝黃世馨呂迺章孫文耀侯石安均給予四等嘉禾章此令 
　　又令黃家琳給予三等嘉禾章陳邦鎭給予四等嘉禾章此令 
　　十月十一日大總統令蔡元培給予一等大綬嘉禾章此令 
　　又令紹英治格均晋給一等大綬嘉禾章此令 
　　又令杜錫珪晋給一等大綬嘉禾章此令 
　　又令司徒頴晉給一等大綬嘉禾章廖恩燾晉給二等大綬嘉禾章葉夏聲陸興祺李茂之均給予二等嘉禾章廖希賢楊西巖均給予三等嘉禾章此令 
　　又令王士珍給予一等文虎章此令 
　　又令　學璜吳　生饒鳳璜閔爾昌均給予二等寳光嘉禾章此令 
　　又令黃郛徐佛蘇均給予二等寳光嘉禾章此令 
　　又令劉崇傑馬叙倫吳兆麟唐犧支楊天驥夏炎甲歐陽葆眞陳鈞韓玉辰劉鍾秀李作楝丁傳靖張則川鄧玉麟蔡 
 
 

Page 3

 
 
第一萬七千八百三十六號;中華民國十一年 西曆一千九百二十二年十月十八號
星期三 * *　　漢卿色丹那木濟勒旺保均給予二等大綬嘉禾章此令又令孟錫玨陳漢第均晉給二等嘉禾章此令 
[國内專電]  
　　北京電徐謙至洛對吳陳說意見㈠中山兵工主張望其實行救國㈡對時局辦法應從根本上謀解决㈢治國有經常軌道今旣欲就經常軌上謀治道不可不尊法律組合法政府犧牲一切個人意見㈣制憲爲解决時局一部事須兼顧事實不能謂憲法制成大局即定須以事實就憲法不可以憲法去就事實制成之憲法方能有效㈤正副總統候補者至少須預備四人不可任意指派須由國民推選希望當選者并須先解兵柄㈥聯省統一單行統一結果皆爲統一俱須視其力量做到如何此時無爭執之必要㈦最要者眞正愛國人須聯絡團結一致互換意見方有解决辦法㈧不可再用兵力統一㈨聲明本人對無合法政府一切職務不就願以私人交誼奔走贊助謀解决時局辦法 
　　北京電吳語徐謙本人㈠不做總統㈡不做督軍省長㈢對總統問曹如何徐曰予不好措詞 
　　北京電保訊吳佩孚此次未到昨晚曹錕派熊炳琦赴洛接洽總統問題（十六日下午七鐘） 
　　北京電王寵惠電洛退志已决幸請勿再推愛况前言維持過節今節已過後任亦較易爲力 
　　北京電昨黎語某閣員王閣吾至今尙想維持羅財長辭意甚堅請保定安插一人亦可（十七日下午一鐘） 
　　北京電顧維鈞辭呈黎退回 
　　北京電參議長决選形勢已定王家襄（十七日下午一鐘） 
　　北京電明日參院長就楊王决選　　北京電聞高向王寵惠提兩條件一不辭職一不提國會（十六日下午七鐘） 
　　北京電保定派聯絡議員令議員十餘團體併成一大團體費由保出連日各團體均有會議有主贊成者亦有反對者（十六日下午七鐘） 
　　北京電財政討論會將於二十一日開第三次會議報告審查委員會會議結果及討論免釐加稅案北京電今日祀孔閣議停 
北京電閩各界電請政府裁撤福建督軍免李厚基並謂同時電請中山轉令許李王以政權交還閩人（十七日下午一鐘） 
　　北京電意法兩使對於淸理一九一三年奥欵要求正式承認外國持票人參與磋議辦法（十七日下午一鐘） 
　　北京電外部照會英使廣東借欵未經核准不得有效英使電倫敦請示（十七日下午一鐘） 
　　北京電外部致節略於日使請引渡朱深姚震等歸案從輕發落　　北京電外部照會使團從速答覆承認新稅則實行日期（十七日下午一鐘） 
　　北京電周緯當選國際聯盟交通委員會副會長（十七日下午一鐘） 
　　北京電出席法國國際鐵路代表高鹿鳴電告本届會議我國暫未被邀國際聯運章程冠以歐洲字樣且變更原來草案含有操縱性質（十七日下午一鐘） 
　　北京電薩鎭氷電告接任省長 
　　北京電保定追悼會銑日巳畢曹錕於篠日㈩㈦午正在關岳廟大讌來賓馮玉祥到保疏通曹吳意見完全諒解一致維持王閣但王執意不幹亦不勉强（十七日上午十二鐘） 
　　北京電曹吳對援閩一致主張决由贛派一師兩旅鄂派兩旅巳先後開㧞曹錕並接濟槍彈一百五十萬輸送南昌（十七日上午十二鐘） 
　　北京電吳佩孚與曹錕並無意見與曹銳立絕對地位曹錕夾在中間大做難人交高擔任直軍軍費月一百二十萬王毓芝擔任月四十萬保洛均添增軍隊 
　　天津電艾迪博士及其眷屬於銑日㈩㈥離津赴烟台其同伴之鍾恩斯博士於篠日在南開學校十八週年會講演後卽離津　 
（十七日下午十一鐘） 
　　香港電陳炯明通電得厦高師長寒電稱福州文僅有少數匪徒號稱粤軍由北面乘虚竊發督座暫避城外上游各隊巳反攻昨攻入洪山橋迫近城門又得上杭王旅長寒電稱頃得省電我軍唐旅先向水口上攻節節勝利不料許部由古田白沙乘虚入省致有文日之失現經省軍反攻已將距省數里之洪山橋克復省城即日可下省軍大有轉機等語 
　　香港電銑日㈩㈥省會開談話會討論貨幣借欵鍾秀南出席言政府願將巳未發紙幣實數宣佈并允發議員新舊公旅費議員多滿意定明日開大會解决 
　　香港電沙面訊李厚基逃往厦門住聯鯨艦 
　　香港電黃强辭第七路司令專任兵工廠長將該路軍交副司令黃業興料理（以上十七日下午五鐘） 
特約路透電 
[英國政潮之激爭]  
　　十六日倫敦電首相喬治雖未言及選舉日期但窺其意旨似將在選舉以前自行辭職而以張伯倫組閣俾可自由組織新政黨星期六日喬治在孟却斯德薩爾佛及白賴克浦三處演說皆言及其受人歡迎之盛狀以表明報紙雖加攻撃民心依然擁護大約喬治將利用人心以發起蘭開夏之運動與昔日格蘭斯頓氏之密洛襄大運動同愛士葵演詞中所稱之離奇公文係指九月十六日相邸所發向殖民地乞兵之電文而言 
　　十六日倫敦電張伯倫十月十三日之演詞爲多數保守黨報紙所譏剌足見保守黨不願助混合政府政局至此巳呈種種變幻之可能性自喬治演說後政局愈見緊張據今日與論數日内政局或有發展喬治昨返倫敦與邱吉爾同餐邱氏明日將在白里斯吐爾演說喬治計畫中之第二步當可於邱氏演說中見之喬治今日續與邱氏及貝爾福裴根海賀恩等人晤談喬治定十月二十一日在英倫北方作第二次演說張伯倫今日到倫敦與保守黨同人晤商可否隨和喬治以混合黨號召全國將來大選舉是否爲混合黨與工黨雙方對峙之競爭抑爲保守黨自由黨工黨三角式之逐鹿將於保守黨領袖之會議决定之孟却斯德指導報稱喬治擬暫出閣自爲政黨新集合或新政黨之領袖 
　　十六日倫敦電今夜政局較爲明顯統一派閣員今日集議似彼此意見並不歧異風潮之來實起於閣外統一派閣員承認迅速應付此事之必要故定十月十九日在卡爾登俱樂部開會届時張伯倫將復申其十三日在白明漢所言之主張並將要求投信任票如得信任則可減輕今年開辦選舉之必要而國會或可於十一月十四日開會若不得信任則張伯倫除辭職外無他辦法而統一派閣員亦將全體解職喬治至是亦惟有自請解散而巳 
　　十六日倫敦電孟却斯德指導報稱喬治方針目前顯然對於工黨中激烈人物如選舉結果予喬治以門徑則喬治將與工黨奮鬭云衆議院統一派議員定十月十九日開會此種集會與從前舉張伯倫爲衆議院統一派領袖之集會同 
[英相演說影響於外交]  
　　十六日巴黎電法報抨撃喬治演詞頗形憤懣以爲近東和平之得以保全非英國出兵恫嚇土人所致實賴法國外交之力菲加羅報稱顚倒事實莫此爲甚以一國之總揆爲本國内政而毁謗與國實爲前所未有巴黎日報稱吾人職當警告喬治如喬治挾其在孟却斯德所表示之胸襟而入和會則須負衝突之責 
　　十六日巴黎電土代表賴查德博士已離倫敦返安戈拉瀕行時向泰晤士報發表意見謂喬治演詞中未見和平性質殊可扼腕云 
　　十六日巴黎電費里德氏以宣言載登時報謂英相誣指土人屠殺阿米尼亞人一百五十萬名土人無力能出此蓋在土之阿民並無此數也至指土人屠殺希民五十萬名亦與事實相背費氏於是乃引述希人在亞拉土里亞之種種暴舉費氏末讚法國挽回近東大禍之功 
[近東事件之近狀]  
　　十七日君士坦丁電哈林頓將軍昨在此對新聞記者云墨達尼亞條約宜速實施雙方現皆依約行事希望困難事項可圓滿施行不致發生意外變端國民黨稱東塞拉斯境内被希人焚燬四十村但協約國調查尙未覔見焚燬痕跡渠願許國民黨代表乘英人飛機每日出外巡視庶證明其前聞之誤哈林頓將軍末稱無人能責英國未盡力對土謀和云 
　　十七日巴黎電波益龍氏對新聞訪員稱宜速召集近東和會而以和平的非戰爭的精神辦理之如有不信任之空氣則將償事云傳說和會定十一月六日開幕但開會地點尙未决定 
　　十六日芝加哥電主敎康隆氏勸美國參與近東和會俾保護美人權利爲阿米尼亞人謀一聚族而居之家並保障土國内少數民族之生命產業 
　　十六日巴黎電波益龍氏今晨回抵巴黎由普恩賚氏接見波氏語新聞記者謂土軍之止進實由基瑪爾氏政策之靈慧所致基瑪爾氏擬以望和之志願昭示歐洲並承認所得之讓與權乃出於法國之干涉 
　　十六日倫敦電前印度事務大臣芒台格氏投函泰晤士報對於　達尼亞條約表示滿意 
　　十六日巴黎電晨報載哈林頓爵士致貝萊將軍之函表示對於沙爾璧將軍在墨達尼亞會議抒誠輔助之感忱此足證哈林頓爵士甚感法國之合作 
　　十六日日内瓦電南森博士由君士坦丁致電國際聯盟秘書長謂小亞細亞有難民七十五萬名以婦孺居多分佈於希臘塞拉斯及各島中無居無食無衣無錢狀極困苦政府及救濟團刻方從事救濟但力薄人衆難以普及請速募欵救急云云 
[法國意僑之國慶紀念]  
　　十六日巴黎電巴黎意僑今日開會慶祝意大利愛國志十瑪志尼氏逝世五十年紀念異常熱鬧由駐巴黎意大使史福柴伯爵主席演說者頗多法參議員居米拉氏稱讚瑪志尼氏之事績後謂法意合作爲維持和平所必要無過於今日云 
[美總統之稅則伸縮談]  
　　十六日華盛頓電哈定總統函致國會領袖孟台爾氏謂新稅則之伸縮性質可使當局隨時修正稅率以應合經濟關係並鼓勵美國之對外貿易哈定否認美國與世界他處隔絕一說謂保護自己然後施用由此政策　來之力量以謀人類幸福此乃吾人之誠摯主義吾人固願有益於他人　云云 
[英國不贊成海綫内禁酒]  
　　十六日華盛頓電英國來牒不贊成休士所提互擴張查船權利俾美國禁酒員得在三哩領海外執行職權之議英牒聲明巳飭令加拿大及其他英屬口岸官吏格外愼重以免再有如美國所陳訴之發出虚僞開船單等情弊英牒謂如依允美國在三哩領海外禁酒之意則將成立可妨害海上自由主義之前例云 
[荷蘭罷工事件]  
　　十六日亞姆斯特丹電本港罷工業已終止各工人將於明日上工雪茄烟廠主因工人不接受雇主之條件已於今日實行停工工人賦閒者約八千名 
[法俄國交之進行]  
　　十六日巴黎電據巴黎回聲報載稱里昻市長赫里哇氏頃由俄國歸來曾與蘇俄政府定六十年俄法條約之基礎規定俄國向法廠定購應需之物俄國可享其凈利自百分之十至三十 
[菲列賓之内閣觀]  
　　十六日馬尼剌電菲列濱議會業巳召集奎松氏被舉爲參院議長衆院對於選舉議長事發生頓挫伍特將軍宣稱彼將選三黨人員組織混合内閣奎松爲集合黨領袖據稱内閣須全以集合黨人員組織否則參院不予通過 
[各國近事記]  
　　十六日日内瓦電南森賑務委員會聲稱俄國災區各代表近開會議據言因收成失敗二三月内有多省復將患饑 
　　十六日瑞典京城電著名經濟學家開賽爾博士已應蘇俄政府之聘充俄國家銀行之顧問 
　　十六日巴黎電塞維亞與波蘭之商約談判巳在華沙開始舉行 
　　十六日巴黎電彼得格勒舉行俄國第一次實業大會證明工商業有恢復之象會中通過决議案請政府力助興辦大實業 
　　十六日倫敦電孟却斯德指導報載稱謠傳工部大臣美克拉瑪拉博士將出任香港總督 
　　十六日巴黎電亞爾巴巨里亞電稱羅馬尼亞君主與后今日加冕禮節甚隆 
　　十六日巴黎電意皇意后今晨由比回國 
　　十六日倫敦電荷蘭飛行家福克氏以無發動機之飛行器升空飛行三十七分六杪鐘之久博得每日郵報之獎金千鎊 
　　十六日華盛頓電英國巳付美國美金四千萬元此爲自一九一九年五月後協約國第一次所付美國戰債利息 
　　十六日里加電克拉新氏巳辭商務總長職其原因未經說明顯由政府拒絕俄亞公司合同所致 
　　十五日倫敦電倫敦今日馬克價低至一三二○○收盤爲一三○○○德國售出最多因法國拒絕白拉堡爵士建議之故 
　　十七日廣州電省議會宣稱未經議會通過之外債概不承認全省財政當由公共考慮聞省議會似將贊成英借欵二百萬鎊充改革幣制之用以烟酒稅爲抵押品 
 
 

Page 4

 
 
第一萬七千八百三十六號;中華民國十一年 西曆一千九百二十二年十月十八號
星期三 * *   
 
 

Page 5

 
 
第一萬七千八百三十六號;中華民國十一年 西曆一千九百二十二年十月十八號
星期三 * *   
 
 

Page 6

 
 
第一萬七千八百三十六號;中華民國十一年 西曆一千九百二十二年十月十八號
星期三 * *南洋大學無綫電 
[德國交付賠欵]  
　　柏林電德國星期一日以四千七百五十萬金馬克之國庫劵交與國際賠償委員會遵比德協定之條欵也 
[英工黨之政治活動]  
　　倫敦電英國工黨領袖漢德森氏稱混合政府巳成死物不可不焚燬之工黨巳凖備根據與前逈異之基礎從事活動云政潮内幕日臻劇烈多數英報對喬治孟却斯德演說詞發甚不滿意之批評而法報攻撃英相尤烈喬治在其演詞中並未表示自願下野之意亦未發可妨碍與他黨聯絡提携之言論每日郵報與星期時報預料國會將被解散大選舉可於十一月十八日舉行云 
[德國之黨員鬥]  
　　柏林電中級黨與自由秩序公會之會員星期晨正擬在布克地方集會時忽有共產黨員約千人前來毆撃雙方互戰當場死一人共產黨員卒挾其受傷同伴而去警士六人從中攔阻皆受重傷計受傷者逾百警察於星期日及星期一日捕得共產黨員約七十人 
[德政黨之活動]  
　　柏林電德國中央黨得各中級黨之贊助不願於現有憲法之下舉行工界選舉提議延長現任總統之任期但社會民治黨不表同情要求改善憲法將現總統臨時任期改爲正式任期雙方能否協定辦法現尙未定 
[希臘退兵次序]  
　　愛德里亞諾波爾電塞拉斯希軍撤退事分三幕辦理第一爲愛德里亞諾波爾第二爲羅杜斯吐第三爲瑪里柴河 
[協約國歐戰將士大會]  
　　美國紐鄂倫斯電協約國歐戰將士大會開會美代表致詞謂對於殘廢戰士必有撫卹辦法酬庸之鬥現方開始 
[各國近事記]  
　　華盛頓電政界消息美當軸現又討論將駐德國來因河之美軍全數撤回事但數日内未必即有决議 
　　華盛頓電白宮冬季宴會如外交陸軍海軍司法各界之招待會等皆巳取銷因哈定夫人病雖稍愈仍未起床僅能起坐數分鐘耳 
　　華盛頓電哈定總統派駐古巴之代表克勞德少將刻在美京與休士及國務院其他要員會商一切擬下星期回任 
　　維也納電奥國社會民治黨開大會一致通過議案决定繼續以全力反對日内瓦之合同及中級社會之政府因此合同將使奥國受外人之支配也 
　　香港電美國驅逐艦六艘抵此 
　　柏林電十六日匯市對英一一七五九對美二八七六對荷一二八六○馬克 
[公電]  
　　福州李福林黃大偉通電孫中山先生鈞鑒章太炎孫伯蘭胡展堂張溥泉李協和楊滄白汪精衞居覺生蔣雨巖諸先生曁各同志各省軍民長官商會敎育會農會各報館均鑒敝軍於文日攻克福州曾經通電諒邀鑒察乃李厚基殘部史廷颺野心不死竟於元日率隊向福州猛攻經敝軍迎頭痛撃該部遂於寒日完全繳械投誠省城秩序現巳大定恐傅聞失實特電奉聞李福林黃大偉叩删印 
　　旅京皖學界通電申報新聞報民國日報轉省内外同鄕鑒皖人呼籲裁兵廢督結果以暴易暴馬聯甲竊變相督軍馬爲姜案首犯　蒙升擢是政府獎勵殺人我皖將無焦類祈一致急起驅除旅京皖學生夏揆事朱世龍黃晉卿劉啓瑞高宗澡桂丹華敬噎誠陳濬夫張漸鴻蔡英姚繼矱韋樹屏吳履祥楊道鈞呂彜良等百五十九人　　　東海來電申報鑒陳知事治海有聲各公團迭電保留乃省長偏聽少數士紳　言置全縣民意不顧現已罷市罷學以爲最堅决之表示乞登報端俾告全國東海縣自治聯合會叩篠 
國外要聞 
[德國特約通信（王光祈八月三十一日柏林）]  
　　柏林之房荒問題 
柏林爲歐洲三大都會之一（歐洲三大都會爲㈠倫敦㈡巴黎㈢柏林）居民人數據一九二○年調查爲三百八十萬零四千人惟近兩年來因種種原因柏林人口日益發達譬如年來馬克大跌其價柏林生活較其他歐美各國爲廉因而外國人來此者日衆又如俄國近年天災人禍民不聊生常有大批俄人前來柏林避難又如現在德國各地生活困難一般失業人民多來工商發達政治中樞之都會謀生因此之故柏林居民人數與日俱增而房荒之禍亦日益擴大據統計報告柏林方面約有五萬家庭未得住所茲將近三年來柏林房屋供不應求之情形列表比較如下 
　　需要之數　　供給之數　　不足之數 
一九一九年三四三一五一○四六○一三八五五一九二○年一三○○一一三二三七○九七六四一一九二一年二○○○三三三五○三九一六四九九四照右表觀之去年（一九二一年）房屋不足之數約較上前年（一九一九年）不足之數增加至十二倍之多可謂駭人聽聞究其原因一方面固由於柏林人口發達需要增加他方面則由於戰後材料昻貴築屋爲艱需要旣日有所增而供給之數不足以相應則房荒之禍勢必發生無可逃避計自停戰以迄去年柏林方面新造房屋共有三萬零四百所再加上今年預定建造之新屋二千所總計爲數不過三萬二千餘所較之戰前每年能造新屋三萬至四萬所者實有天淵之别因此之故近來德國政府對於來居柏林之人特别加以限制不但外國人來此者須費種種手續始能取得居留證書而且須限定居留期間（中國學生辦理居留證書手續尙稱簡單且居留期間亦不加以限制此則不能不感謝德國外部之優待）即德國各地居民欲移居柏林者亦須得柏林房屋管理處之許可其限制之嚴可以略見一斑矣 
　　此種消極限制來居人數雖可略减房荒之禍然終非根本救濟之法勢非從積極方面設法不可據德國當局計畫約有四種㈠限制居民不得多占房間每戶應占若干皆由法律規定如有超過法定之剩餘房間卽須租與他人否則施以强制執行之手段㈡將現有房屋之地窖及頂樓在可能之範圍内加以修造改爲住室㈢建築臨時木屋㈣從速新造房屋以上四種計畫第一種限制每戶住室之舉現已實行凡柏林人家據有高樓大廈者多巳由警廳强迫將超過法定之房間出租他人現在德國房租收入爲數不多一般富人多不願將自己房屋分租他人然迫於威令之下亦無可如何第二種改造地窖頂樓爲臨時住室之事亦早已實行柏林貧窮人家往往十餘口人共住一間地窖之中其有傷衞生不問可知且地窖原爲儲藏柴炭糧食之用亦不能全數改爲住室故此種計畫亦無多大補助第三種建築臨時木屋其所費之時間金錢雖少然不能耐久結果仍不合算第四種從速新造房屋雖爲根本救濟之法然現在材料人工皆極昻貴亦無人願投巨資建築房屋據今年六月份物價調查與去年六月份物價比較其數如下 
　　　一九二一年六月　　一九二二年六月 
墻磗一千塊　　　二六○（以馬克爲單位）二一五○ 
木料一立方米突　四六○　　四五○○ 
地板一平方米突　　六五　　　　一六○ 
泥工每鐘　　　　　　七六五　　　三二 
木工每鐘　　　　　　　七八○　　　三二 
照右表觀之一年間建築房屋所漲之價自四倍以至於十倍然此猶就六月份價値而　若最近一禮拜以來各種物價又已較之六月增漲五六倍　所需之費尤爲浩大更非私人資本所能經營即或擁有鉅資之人亦以房產利息不大之故不肯投資故建造新屋之事非政府自身擔任不可然現在德國政府之窮亦初不亞於北京政府何處得此鉅欵計惟有取之於民之一途德國自去年十月以來即實行一種築室捐凡在柏林有房居住之人皆須繳納此項捐欵以爲新造房屋之用記者卽曾繳納此項捐欵之一人也其理由則謂今日德 
國房產尙在政府 [限制經濟 ]之下故政府有權限制房東隨意加租以保護租戶倘一旦房荒過大政府無法解决勢不能不由限制經濟改爲自由經濟所有築屋及租金皆任一般私人資本家自由競爭則將來房租之加將至不可思議彼時租戶所出之租金或當百倍千倍於今日所納之築室捐云云至於計算方法則以房稅爲標凖柏林方面係照房稅繳納百分其他各城則其數如左 
Bocbum一二五分Eifurt　　　　　　　一○○分 
Essen一二五分Gelsenkircben一○五分 
Halle一二五分Leipxig　　　　　　一五○分 
Hagdeburg二○○分Stettid　　　　一○○分 
Wiesbaded一七五分 
觀此則柏林方面所繳納之築室捐並不較其他各城爲多有時或且不及據柏林當局計畫本年建築新屋之欵擬由邦政府撥給一萬萬三千萬馬克由地方官廳撥給三萬萬四千萬馬克此外再由私人資本家擔負經費三分之一則今年預定建築之二千新屋可以成功惟此猶係前一兩個月之計畫最近一禮拜馬克又大跌物價又大漲此種計畫能否成功又已成爲絕大欵問矣 
[美國女子政爭大運動]  
　　世界新聞社云近來吾國女界參政運動東響西應大有恢復民國初元氣象之勢近美國本薛文義州共和黨女黨員有運動全州女子入黨之大舉得哈定總統之嘉許茲爲述其概况當亦我國女界所樂聞也 
　　本薛文義州共和黨女黨員華般登夫人及沃白連夫人等爲擴張本黨勢力起見近擬有一種計畫鼓吹該州靑年女子注意政治一致加入共和黨日前兩夫人曾赴白官與總統會餐即席提出計畫書極得哈定總統之贊許計畫大綱爲組織一本薛文義州女界初選人同盟會因該州婦女多不注意政治尤不關心黨務故擬以種種方法喚起彼等對於政黨政治之注意即拉其加入同盟會本薛文義州全部共有六十七縣現已决定懸賞徵求方法每縣各懸一現欵獎金凡婦女於本縣之内能運動自二十歲至二十二歲之初選女子加入同盟會所得人數最多者卽給以獎金又對於入會會員規定章程二條㈠ 
凡入會者心須具立志願書於下届選舉中必投共和黨票㈡入會者必須每月參與關於政治宣傳之集會一次沃白連夫人聲稱現欵獎金將於十一月初間共和黨舉行選舉運動時頒給决定獎賞之評判員將以本薛文義州西中東三部之婦女五人充之據華般登夫人稱哈定總統對於此項計畫熱誠贊助並言希望他州亦步武本薛文義州而發起此種運動云 
國内要聞 
[北京通信（隨波）]  
　　保定運動首座之猛進 
　　將引起時局重大之變化 
保方之謀獲總統始終未曾放鬆所謂黎正曹副之言斯乃出於黎派之口讓副於曹正所以保全黎之地位蓋釜底抽薪之策也然保曹之熱衷首座非止一日謂其無端舍正而就副寗有是理最近曹四邊守靖在津之運動成績甚佳今則劉夢庚王毓芝等在京大宴議員魚鹿特甚與天津曹邊之進行互相呼應頗有雙管齊下之樂此一星期中其運動之程度實與日俱增也 
保曹運動費初定五百萬元其中二百萬由保定自籌餘三百萬元則由小邊曹四在津羅致小邊嘗曰三哥爲國盡力這一筆區區小費難道國人擔負不得味其言不欲曹自己解囊可知矣昨聞曹四等又覺五百萬不敷用擴充爲八百萬元以直隸全省礦產向某公司抵押有人切諫謂此事恐惹起國人之反感曹四則曰東海之運動獲選曾以高徐濟順向日本押欵以國產運動總統匪自我始豈日本之錢可使而英美之錢不可使耶果由此言則來一元首必犧牲一國產國人何樂而有此元首爲 
　　曹四小邊吳景濓之勾結一氣人已盡知吳在津於曹邊之前擔任基本票在一百張以外曹四深信之以爲必可辦到故在乃兄前極力爲吳說好話然議員近已聞此消息黠者紛紛向保方單獨接洽冀打破吳之包辦主義其餘則唱專門制憲之高調故對吳氏取瑟而歌保方亦知吳包辦之不可能在京乃有兩度之大請客一次在東方飯店一次則在中央公園來今雨軒事由保方之議員出名表面上固不著痕跡也 
　　來今雨軒之會頗鬧出一塲笑話在座有王某者爲保定親信之副官當杯盤狼藉　履交錯之時滿座談論風生有言及保曹之爲人者王某忽起立致詞謂老帥之事望諸君一致帮忙每月乾薪二百元包在我王某身上在座之劉夢庚熊炳琦爲之色變議員等以王於大庭廣衆之中宣佈苞苴賄賂之言無不面紅耳赤有數人將吃大餐之刀叉擲食盤中其聲鏘然拂袖而去是日到者有議員百四十餘人無不責王副官失言一場大人情被王三言兩語丢得乾乾淨凈後雖經劉夢庚極力向議員道歉謂王係不讀書人出言鹵莽望諸君原諒而議員終不能釋然然此事一經宣傅議員面子亦不好看故一場趣劇遂暗中打銷而王某亦於次日怏快出都不復徵逐於交際塲中矣 
　　現議員之傾向保方者尙未及半數故未受接洽者唱制憲者有人討論黃陂任期問題者有人保方爲此不得不一面聯絡唱制憲派之議員一面對黃陂之地位加以相當之對付讀者不猶憶二月前有議員蔡達生其人將提出彈劾黎元洪案乎是案由蔡聯絡議員署名已達七十五人之多惟須至一百二十人方好提出故彈劾案之實現頗費時日黃陂聞此乃急派人疏通蔡氏請予諒解蔡亦恍然乃將是案中擱中擱之理由何在則吾人不得而知之也爲時旣久人亦忘之乃近來署名之議員因保方之提醒忽又舊事重提質問蔡達生氏是案何以擱置蔡答語殊妙謂原案置衣袋中今巳失落署名之議員大譁謂此係何等事乃如此玩忽有激烈者幾欲飽以老拳謂蔡如不提此案我等亦不能放棄蔡無法只得反居被動人地位將案交出再覓人聯署聞署名者已達百人三四日内恐即將提出也以上之彈劾案不過借花獻佛保方之羅致議員其效力於是可見聞其羅致之法亦不盡折乾俸有逕以現欵爲壽者王毓芝熊炳琦同車往保卽爲此事熊炳琦定十七再來如何進行必有較好辦法但洛陽方面對此未贊一詞奉張又只以副座許保保系人物苟十分樂觀則月盈必虧正其將來之痛苦耳 
　　屬稿甫竣忽又得交通界消息吳佩孚以曹左右如此猛進未免短視在鄭本欲赴保近已中途折回吳認定保派之倒閣行動與選舉有密切關係已電某閣員暫忍耐數日是否有後文吾人不敢妄斷然吳對現政府素主維持熊度今倒閣彈黎雙方並進與吳之主張實大違背恐不能始終默爾也（十月十五日） 
[北京通信（粲）]  
　　王閣運命與國會之旁面觀察談 
王寵惠組閣本報詳爲報告似可無庸多贅但記者對於此事默爲注意專以冷靜之熊度從旁面觀察得其種種情形爲各報所未及亦與他項通訊報告所不同者拉雜述之如次度爲留心時事者所願一顧者也 
王博士此次組閣其主要成分爲羅文幹顧維鈞兩氏俱年少才高突來操握内閣大權在一般舊官僚眼中自然有幾分嫉妬之意中秋難關居然度過平心立論不可謂非小小功勳詎十月十一日國會第三届常會一部議員奚落黃陂之餘更奚落閣員是日從開會塲中旁聽歸來者咸以議員之過失身分十二日京中報紙其夙反對王閣者均嘲諷王博士欲其退去也然公平中正之人咸以此種行爲代議士確實不合以爲議員應自懲戒王閣應即辭職然京中報紙罕有發此正論者十三日詎有某西人一函紛登各報於是京中輿論界腦筋爲之一振而王閣總辭職之訊亦喧傅一時有於十三四日與羅財晤面者覺乘興而來之羅氏大有行將敗興而去之概其當財長也非常之苦每日寓中常有索餉之軍官盤踞至深夜一二點鐘纔去所以羅財逼到食不甘坐不安之一途據羅氏之對人言云今日之事非無辦法而無法可辦財政如此艱窘各省旣不解欵借債又所不許議加新稅又不能成天旣不能雨粟人亦無術點金政治尙可爲哉言次表示卽去之意其時辭呈已上而退回之信亦即同時傅出然十五日王博士單獨辭職之信亦愈傳而愈盛也據參議院中之中立派議員言一般議員對於王閣確無惡感如果從速提出不難通過蓋吳景濓此次包辦頗爲議員同人所不滿現正醖釀不知其弄出如何局面但就外問推測王博士究有幾分書生獃氣再提組閣案於國會一層諒必萬萬不允則夜長夢多内閣之紛更有必然者矣徐謙到京本揭傅道不問政治之幟又値王閣提出總辭呈之際則其不肯與將次斷命之内閣發生關係固不待智者而决也現在繼閣何人確難斷定蓋稱意之人誠提不出而顔惠慶於此時萬萬說不到如張紹曾不擔任則當爲保方人物中擇一而已 
　　國會方面現在尙有一部分人注意之一事卽開幕日鬧意見之議員是否提付懲戒是也在外人之意此必須自付懲戒方足以昭立法機關之尊嚴正大其稍有見識而無黨派關係之華人亦如之然探諸議員中人云此事國會中早已抛在九霄雲外蓋此一張書早已揭過矣其保方現在派人忙與議員接洽者爲曹錕之總統問題此事洛方絕對不贊成蓋曹爭總統不但直派須大糟特糟卽洛吳一腔精血將於此化爲烏有然恐幾位代曹三做總統夢者猶興濃未艾也此是後話且說參議院議長現在楊永泰呼聲極高王家襄亦未嘗忘情詎王湘後起老王稍受影響此種事事前本難預料因爲要看結果如何須先問出資多少現在外傅參院議長每票三千在參院議員方面仍爲否認而衆院方面之議員則旁觀冷眼代爲不平嘖有煩言亦無如之何也憲法會議星期二四六開會現在兩院人數已足此次頗可希望辦竣據議員中人測度如果總統問題不發生憲法可望完全成立吾不知中華民國能享此憲法之宏福否耶 
　　綜就中央政局而論悲觀多而樂觀少内閣之不能永命國會之失其嚴正其後繼之内閣恐不能免一蟹不如一蟹之誚而國會之雜亂無章神聖尊嚴四字祇能各加一不字其最爲有所看不起而又注意者喧傅一時之包辦一事耳（十月十五晚） 
[參議院選長前之形勢]  
　　參議院十六日互選議長王家襄楊永泰得票均不足法數現定星期三（十八）决選據神州通訊社所述上一日形勢如下十六日爲參議院選舉議長之期各派競爭之最後形勢如何極爲留心此事者所注意以本社所知昨日情形與前日（十四）略有變化其重要原因即温宗堯新滙十五萬現欵到京後楊永泰忽然一變其平日秘密買票之運動而爲公開買票之運動買票之價格分（甲）（乙）（丙）（丁）四等（甲）等三千元（乙）等二千元（丙）等一千元（丁）等五百元此外能代爲包買五票以上者列爲特等除所買之票照票數給價外另優給交際費三千元至五千元不等一般不愛惜名譽之參議員均巳變更其原有之結合犧牲其平日之主張以達其見利　爲之目的内中被楊永泰最新收買者尤以蒙古議員與某某各省之議員爲多惟因其急欲拍賣之故所得之價格俱列入（丙）等（一千元）内中僅一二亨特别之優待表面上係得（丙）等價格實際則已列入（乙）等此楊永泰公開買粟之最近情形故自前晚七時至昨晚（十五）七時接洽之結果楊永泰之基本票巳由三十票陡然增長至六十粟之多王家襄原有之基本票約八十票昨日被楊以三千元之價格買去者計有蒙古二票吉林二票曁某省一票其他如王湘如趙世鈺均巳不成問題是今日選舉議長之形勢巳由王家襄與王湘决選一變而爲王家襄與楊永泰决選此係昨日下午七時以前之實在情形此中有特别注意之價値者（一）政學會因楊永泰不顧惜全黨利害曁國會之名譽 
 
 

Page 7

 
 
第一萬七千八百三十六號;中華民國十一年 西曆一千九百二十二年十月十八號
星期三 * *　　而公然爲此買票之運動不但外黨議員多憤而反對　政學會之本身亦因此而生特種之破裂内中之重要原因一由於韓玉辰本爲該黨之重要分子旣已立於候補副議長之地位不願楊永泰開此［金錢運動］之惡例且同黨而提出正副議長兩人亦决無雙方成功之理韓在政學系之人望與感情實比較楊永泰爲好故本黨捧韓者多捧楊者少楊因此遷怒於舊友故政學會中今日可以投票舉楊者至多不過二十人政學會不免因楊一人競爭議長之故而生破裂（二）洛陽閣員孫丹林等鑒於吳景濓之操縱政局已多不利於政府如再使反對派（政學會）之楊永泰出而當選參議院議長均爲不利於洛系之人物孫等日前拚命爲王湘帮忙者其意原在此 
[政府决派常師入閩]  
　　閩人反對無效 
閩局情形據京中昨日（十五）所得福州電訊謂李軍殘部多向海軍繳械請求保護中有粤軍四百餘名亦向海軍激械現城内秩序全由王騏（閩人）所轄之十一旅維持王與許（崇智）爲舊同事此次李黃兩部入城全靠王爲内應因乃居間極力聯絡薩（鎭冰）許兩方並爲兩人介紹大約薩許或可携手李厚基由省城逃至馬尾後確在海容軍艦曾備文將省長印信移交薩鎭冰本人並電京辭職又長門砲台已由海軍派隊佔領駐守砲台之李部並無抵抗某統領且請護送回籍海軍當即取去砲針并派陸戰隊若干名看守一面電致海部請備棉衣三千件運至浦口候用一面電滬請備船上述消息語雖簡單而福州形勢已可明瞭矣 
　　惟聞政府對於福建大有不許其安靜之意昨日黎總統曾在公府召集臨時會議討論閩事海長李鼎新陸長張紹曾均列席當由張紹會報告保洛兩方均擬即派常德盛由贛帶兵入閩李氏起謂福建客軍已多再加常軍二旅將益增紛擾萬請勿派張紹曾傲然曰派遣常軍赴閩爲保洛兩方預定之計畫今徐樹錚橫行福州李厚基被逐常軍不遣何以討徐况且尙有驅李之嫌絕對不能　更原議李鼎新爲固位計不敢以去就力爭而派遣常軍入閩之議昨日遂决定矣昨晚旅京閩人得此消息大爲憤慨已經私相集議將對政府有所表示 
[王揚濱被捕案之内幕]  
　　内務部大贓案自王揚濱被逮後頗惹起一般人之注意日來地廳檢察官對王氏已施偵查據聞難免起訴此案牽涉前内務總長兼國務總理錢能訓及前次長于寳軒内務部員向分朱（啓鈐）錢（能訓）派與孫（洪伊）范（源濓）派即所謂新舊兩派當民國三四年時朱錢派勢力極盛全部多其黨徒王揚濱亦爲該派之健將及孫洪伊長部時將該部大加改組朱錢派被排擠出部者將近百人而王揚濱乃於此時投降孫派大告奮勇得以科長而洊升司長朱錢派恨之刺骨大欲得當以報迨錢能訓第二次到内務部時將孫洪伊所開革之舊人漸次調用回部而當時被王揚濱排擠之許寳蘅殷錚鞏且均調充該部秘書王揚濱大懼爲保持位置起見百般設法解釋舊嫌適錢能訓受徐世昌密命組織已未俱樂部特囑其姪壻于寳軒就部妥籌經費此時内務部各司收入均無巨欵民治司尙未辦理義賑獎劵僅存有知事憑照費數百元不足當錢子等之一盼且民治司司長呂鑄素持消極態度與錢于等積不相能未能參與機密其餘各司更屬奇窮無可搜括之餘地惟警政司此時正在辦理遣送敵僑經費且至百萬王揚濱爲主管司長儘可爲所欲爲乃乘機貢獻秘密費十六萬元作爲已未俱樂部經費之用即此次王揚濱犯罪被捕之由來錢于等收用此欵後果將王揚濱位置保全一方面王揚濱復沿用用故智竭力將孫范派司員任意摧殘百般壓制以堅錢于等之信任且爲見好於朱錢派舊人之計因此而又與孫范派司員結下仇怨久思報復此次孫丹林到部孫范派司員認爲有機可乘聯合訐王將内幕揭發王爲衆矢之的遂不能免因有革職被捕之事（聞此次揭破王揚濱之黑幕者卽爲其得意學生徐鵬志惟王之死黨胡存忠等（胡爲王之内兄）仍日日製造空氣謂現有鄂人某部次長將先運動保釋王氏再行請求錢能訓等爲之洗刷王氏終必無罪且謂孫丹林因濫用職權行將被劾而去事爲孫丹林所聞且以報載胡存忠胡石臣趙之騟等與王朋比爲好孫氏大怒立召各人入見一一詢問姓名畢乃謂胡石臣云你現在仍擔保王揚濱不犯罪否（當王氏未被逮前胡曾密上節略力保王氏不至犯罪）胡勉强答云王某如有罪願共同負責各人退後孫即用部令免去胡石臣胡存忠二人之職並批聽候查辦孫丹林旣查辦兩人又爲廓淸積弊計擬將各司科欵項收支一律審查乃即派定參事劉馥秘書黃維翰科長左質鼎科員達聰等十二人認眞辦理部中職員非王黨者對孫此舉無不稱快但部外之人則不如此重視蓋以孫雖宣言根究内部積弊究未辦了一案疑其只虚張聲威而不能實行也 
[旅京蘇人又開重要會議（靜觀）]  
　　爲蘇公債請願國會文 
今日（十五日）下午江蘇旅京同鄕會幹事會復開會於北半截胡同江蘇省館到者三十餘人公推某君爲臨時主席先是爲反對蘇省發七百萬公債案巳於前次開會議决具書向國會請願稿經擬定復加修改由文書幹事繕寫完畢卽在事務所内簽名蓋章開會以後凡有未及簽名之幹事均經一一補簽茲附錄請願書原文如下爲請願事竊江蘇旅京同鄕於本年八月間接得江蘇省長來書謂江蘇年來財政虧空已達千萬之鉅擬行整理召集財政會議將發公債七百萬圓以資塡補等語旋由蘇省長派遣代表黃以霖馬士杰賈士毅穆湘瑤四人來京向同鄕報告情形迭經江蘇旅京同鄕開會討論結果認蘇省財政弊混太多是否實有虧空非先行查淸賬目無從確認因擬具意見公推代表丁錦張汝霖楊年顧名前往財政部會晤張代部務英華聲說同鄕會對於公債意見謂蘇省所請發行之公債在法律上究竟是國債抑係省債如係國債依法應由國會議决如係省債依法應由省會議决蘇省所請其名義係江蘇國庫分金庫災賑善後公債性質太不明瞭且旣未經立法機關議决法律上根本無存在之餘地以事實論蘇省旣藉口虧空而請發公債必須其虧空屬實而後應發公債與否乃有商量之餘地依據蘇省長提示同鄕之財政狀况報告於收入項下則將截留中央直接收入各欵概行隱匿不列而於支出項下則將應歸中央直接支付之欵完全列入兩相比照同鄕等皆認蘇省虧空並非確實不將蘇省財政根本查淸萬無整理之望故必先從查賬入手而在賬未查淸未經合法議决之程序以前財政部不可批准蘇省發行公債當經張代部務英華面許先行查賬一切依照法律程序辦理乃不數日張代部交卸羅財政總長文幹接任即聞已將公債核准當仍由同鄕代表丁張楊顧四君面謁羅財政總長質問内容據羅總長所說則此項江蘇請發公債一案已由署國務總理王寵惠認爲財政緊急處分提由院辦財政部已不過問等情同鄕等更將審核江蘇財政每年應盈餘一千三百萬等情繕具節略由丁張楊顧四代表持赴國務院面交顧外交總長維鈞轉致總理查閱在案同人等查議决募集公債在約法上必須經國會議决而財政緊急處分約法上並無規定天壇憲草則規定爲對外防禦戰爭及戡定内亂不能牒集國會時可見募集公債苟未經國會議决依法本不生效力而不交國會議决即予發行之行爲實係違背約法之規定至財政緊急處分則蘇省現在狀况並無天擅憲草所舉事實何能以財政緊急四字爲藉口况國務院解决江蘇公債案係九月二十八日距國會集會期不過三日距國會開會期不過十三日又是否有不能牒集國會之緊迫情形而國務總理王寵惠以素砃法學之人竟如此不循法律軌轍全體國務員於國務會議時竟同一蔑視法律實出人意料之外而非國家之福夫以國務員之地位而不知有法律之當守惟瞻徇督軍之意旨視督軍之電文若命令尙復成何國務員之體制約法上賦予國務員之位望毌亦爲此輩減損太甚况江蘇以和　　 
平安謐之省而驟發公債七百萬毫不稍顧人民之公意推其波瀾則如江西如湖北勢必接踵援例以求不知國務員將何以應之其結果必釀成省之財政破產而集成國家財政破產大勢所趨寗復可避故同人等以爲江蘇違法發行公債一事絕不僅江蘇一省之苦痛長江流域隨勢亦安能倖免而其禍中於國家者至深且鉅約法又載憲法未頒布以前效力與憲法等是違背約法即屬違憲此種責任即爲違憲責任同人等爲江蘇人民計爲國家責任計認署國務總理王寵惠及全體國務員處理江蘇請發公債一案應負違憲責任謹向貴院請願懇即迅予糾正並速咨國務院停止江蘇發行公債以蘇民困一面仍應責成財政部根據前議澈查江蘇財政以明眞相理合將旅京江蘇同鄕印布關於江蘇公債一案文件一册隨文附送以備參考敬祈貴院查核無任屏營待命之至此項請願書該會定於今日晚送交蘇籍國會議員請介紹明後日即可提出衆議院矣 
[旅京粤人反對陳炯明借債]  
　　旅京廣東同鄕因反對陳炯明借債十五日在南橫街粤東新館開同鄕會到會者約百餘人推謝英伯爲臨時主席登臺宣布開會理由略謂陳氏秘密借債其情形已由各報登載此舉關係吾粤財政命脈望諸君注意乃將前日各報所載借欵草約對衆朗誦一遍並謂該借欵草約有可注意之點三㈠欵額二百萬鎊㈡週息七釐五分㈢英法支那公司監督廣東省銀行若此約成立粤省財政已陷於萬刦不復地位望在座同鄕努力奮鬭討論對付辦法務達取消目的葉夏聲謂欲達取消此項借債草約辦法甚多本席主張推舉代表數人向外交當局請求轉達駐京英法公使於中國未實行統一以前不得惜債於南北任何政府以致延長内訌且新銀團旣聲明在前自不能食言於後查此次借欵債權者匯豐銀行亦包括在内應請其履行宣言云云某君謂吾人不能承認新銀團有壟斷中國經濟權新銀團名詞吾人根本上不能承認故祇宜向駐京公使聲明不可借債於陳炯明無須提出新銀團字樣夏長聲贊成是說並謂陳炯明於外人未監督中國財政之前先允許外人監督財政喪權賣國莫此爲甚當時全場鼓掌如雷極形激憤有拍案大駡者有頓足呑氣者馮自由主張反對手續分途並進除向外交當局請願警告駐京公使外同時致電香港廣州各法團請羣起反對衆皆贊成當場推定謁見外交當局代表五人並推葉夏聲韋玉謝英伯擔任各電報文件起起草員務於日内分途急進遂散會 
[開課後之北大狀况（靜觀）]  
　　國立北京大學業於十一日完全開課頗聞該校於内容及外表近益大事整飭大都籌備於假期之中發表於開課以後茲舉其較著數端於次㈠特别注重豐育該校設立最早而老大之名亦最著所謂老大云者蓋自前淸三館預科以來所有取自各省之學生大率年齡較長國文較優然皆緩步從容不樂體育風習相沿固已久矣民國以後學校當局雖力圖挽回歷史習慣顧視淸華等校究屬相去尙遠蔡子民氏旣任校長决意於增進哲文理法四科程度外大事擴張體育前年自歐美考察歸來對於此事主張尤力認定人類智力之深發於活潑精神與健全體質競爭之具殆舍此末由今年開學之時業已向新舊各生表明此旨益以去年校内所辦之學生軍收效頗大遂愈覺此事不容再緩自本學年始特定出辦法所有在校學生對於兵操體操兩項非任習其一不可大有彈迫敎育之勢同時並訂出體操規則十餘條體育敎員白雄遠計畫一切頗具熱心各敎職員亦復極力提倡今年招考新生對於考察身體一項更爲特别注重㈡提高外國文程度近代研究學術已有國際化之趨勢即欲整理國學亦必詳知西洋學術之源流與治學之方法而後可該校於前去數年業已大事提倡外國文之研究冀將程度提高自本年始又復發表新辦法即本科各系第一外國語此後概不限定必修單位但每人於本科畢業之前須受一次第一外國語的特别試騐凡不能爲正確的中西互譯者概不得畢業並擬定練習選修考試各種詳細辦法有此一舉則外國文之程度當可特别增進矣㈢擴充課程内容該校本科各系課程雖有選修單位之規定但其科目頗繁選修之時可以各隨學生之志願近益大事擴充力求完備並排列爲有統系的組織如哲學系即分成哲學·敎育·心理三組而首列方法論以論理學·科學方法論·生物學充之末乃及於佛學宗敎學及社會學物理學系則注重實騐化學系並以化學實騐每一點鐘作爲一單位此皆從前所未有也㈣限制敎授在他校兼課北大敎員原有敎授講師之别敎授爲專任授課之時間較多講師非專任授課之時間較少蓋該校設此區别之意原爲重視敎授使之安心委身於敎務故月薪之規定有二百四十元二百八十元兩級全年照給一定而不可易講師則論時計値輿敎授逈殊近以敎授中間有兼任他校功課者特由評議會提出限制案一致通過其意蓋恐因兼課而分心轉於本校之敎授减其效力也其辦法限定兼課他校至多以六小時爲限且須事前得校長之許可㈤發起組織北大同學會該校敎職員及學生之特殊團體雖極夥而公同之大組織尙付缺如前有學生會近已等於無形消滅遇有事故皆臨時組織以資應付今復有同學會之設立則又限於已卒業之學生最近蔡子民氏乃欲發起一大同學會合敎職員·在校學生·畢業學生·於一種大組織之下以期謀全體同學之利益策學校前途之發展特發出組織北大同學會緣起書請同人簽名發起公同籌備該書内容列舉組織要旨四項㈠聯絡感情㈡提携事業㈢改進校務㈣服務社會日内將開籌備會議籌商進行矣 
[四特區改省運動之急進]  
　　憲法會議對於地方制度大綱多數决定僅大體的討論省之地位及權限而未施行省制之京熱察綏四區則不主張適用省制其間之軒輊自非四特别區人民所得而甘心前日京綏熱察聯合會特在擷英番菜館招待京中各報記者該四區國會議員及省議員到者甚衆席間演說主張改省之理由頗詳昨又由熱河衆議員李春榮介紹向國會提出請願書列舉改建行省之七大理由其原文如下大總統國務院曁參衆兩院鈞鑒南北統一國會復開議訂憲法與民更始行見非法之舉動一律打消而中華民國五族共和一律平等之政策蒸蒸汲汲有一日千里之勢公民等無不額手稱慶踴躍歡呼祝之曰民國萬歲總統萬歲現在討論地方制度僅以省之地位及權限等項作爲大體研究不厭精詳而反於未設省之地方提案諸君多主張以特别法律規定之不得適用省制或目之爲菲律濱爲北海道此等不成文之憲法施之外蒙靑海西藏未設縣之地方猶懼强鄰覬覦領土淪亡况我京熱察綏已設縣之地方較之内省本無畸輕畸重者乎查特别之名稱始於民國三年因原省協濟告絕各該區長官獨立門戶脫離原省之關係隱然以行省自居時袁政府招集政治會議約法會議對於此等地方欲令歸屬原省勢有不能欲其另建行省時有未及乃從一時權宜遂將京熱察綏四處名之曰特别區域以示與省稍有不同揆其命名之義以圖行政便利非關於地方文化之卑劣人民程度之不及不得設立行省也猶之天津收回德奥租界後無以名之乃暫名爲特别一區特别二區是也嘗考沿革歷史京熱察原屬直隸其人民亦由直隸分離而來並非游牧部落征服野蠻之民族况京熱察兩院議員皆直隸議員也綏遠之兩院議員皆山西之議員也當議定此根本大法全體列席根據約法宣布提議案我四處人民在憲法巳得行使之權利與省民毫無差别其人格與省民更毫無異點而其地位與省民又何必强定乎以地方面積而論熱河全境之面積較之直魯豫晋且過之察綏則與其不相上下僅京兆一區爲較小此可以改爲行省者一以人口多寡而論熱河在民國三年略爲調查即有八百萬之多比黑龍江幾倍之與秦晋兩省不相軒輊而京察綏三處各在三百萬上下與黑龍江相等此可以改爲行省者二以地方之團體而論凡各省之所謂農林總分會商務總分會敎育總分會我京熱察綏無不畢具此可以改爲行省者三以地方政治而論凡各省所有之行政司法機關各地方俱備之不過各省設督軍省長而京兆只一京兆尹熱察綏只一都統以武職而兼民政然試問自民六以來各省省長多由督軍兼攝亦係以武職而兼理民政大多數實亡名存等於特别區此可改爲行省者四以人種之關係而論則熱察綏有蒙古豈京兆亦有蒙古且奉黑均爲蒙古無礙於爲省新疆有回族黔滇有苗民土司亦無礙於爲省湖南北有無數之苗民均無礙於爲省獨此熱察綏有何差異之點將置五族共和一律平等之約法於不顧乎此可改爲行省者五以地方文化而論熱察綏議憲諸公或未目覩豈京兆日履其境亦可視爲日本之北海道况熱察綏人民卽直晋人民雖遷移邊陲風俗較爲純樸其所學皆直魯晋之遺風何可降省民數級以待遇亡國奴之例此可改爲行省者六以財政收入而論熱河收入達八百萬與貴州收入相埒察哈爾且過之綏遠前雖稍遜近日中央不加協濟亦努力爲軍政兩費之供給惟京兆一區似不如三處收入之多然絕不能降京兆人民於省民之下豈得降熱察綏人民於省民之下乎此可改爲行省者七以上各節均有取得省之必要提案諸君對於特别區域不加詳查竟出此閉門造車出門不合轍之主張限制我人民剝奪我公權視腹地若是其重目邊疆若是其輕牴觸約法甘冒不韙國家領土棄如敝履啓外人窺伺之心致邊氓鋌而走險無怪外蒙陷於俄黨西藏受制英人勢非逼成未設省之地方向提案諸君流血不可勢非逼成未設省之地方向憲法會議宣告脫離及不承認此類憲法不可公民等以案關重大國勢安危所繋不得不披肝瀝膽迫切陳辭翹首燕雲曷勝待命之至 
[京學界發起產兒制限研究會]  
　　北京方面產兒制限之說倡於美國山格夫人在北京大學之講演繼有婦女雜誌刋行產兒制限研究特號介紹山格夫人學說各方面聞風興起表示贊成者頗不乏人李去非周大華等爲順應潮流計復提議組織研究會迭經集議籌備並由周長憲費覺天馮若飛吳天放分别草就宣言及簡章昨日（十五）上午十二時特在北京大學召集成立大會到會會員男女各界約六十餘人首由李去非報告略謂今日諸君蒞臨足見同情心之表現至組織本會之旨趣宣言中巳具大體惟本會之目的對内在研究學術對外爲鼓吹與宣傳實欲爲社會爲個人圖謀幸福如是不得不早日宣布成立俾有充分之發展又可使懷疑者將明瞭本會宗旨之所在次則爲今日待决之各種問題及此後進行之方法請大家討論於是衆公推李去非爲主席首先討論簡章内部組織採委員制分總務宣傳兩部總務部設文書會計庶務交際四股宣傳部設調查編輯講演三股各股設正副主任一人兩部主席由各股主任臨時輪流擔任次投票選舉職員結果選定文書幹事畢朝震李去非交際盧岫霙陳竹漪女士會計周大華張西　庶務王凌喬王懋廷調查謝楚楨馮若飛編輯周長憲費覺天講演何孟雄黃時傑其進行方法擬下次召集職員會再行决定全體主張今日爲成立大會時巳下午二時主席遂宣告散會 
[外蒙電請交涉撤兵]  
　　庫倫活佛因駐蒙俄軍久不撤退深感不便曾迭次來電並派代表到京表示内附茲聞政府日昨又接到哲布尊丹巴呼圖克圖汗（即活佛）偕同外蒙各部旗王公七十餘人聯銜來電（係致大總統國務院外交部陸軍部蒙藏院者）力請政府向俄代表交涉撤兵該電原文甚長略謂外蒙此次獨立實受俄人之脅迫確非蒙人本願中央前准蒙人自治巳感中央之厚待遠人何敢擅行獨立因歷舉俄舊黨之侵入及附亂王公參加之事實現俄舊黨業已驅剿凈盡附亂王公公亦先　擒獲治罪勞農赤塔軍隊仍復久駐不歸把持庶政欺壓商民此次外蒙設卡徵收華商貨物即係俄軍將領勒迫設立近經華商呈　已經商准俄軍業於十月一日實行將各卡撤廢所有應供俄軍欵項巳責令各旗攤籌實爲誠心歸附之一證惟駐蒙俄軍紀律極劣全蒙商民深受其害値茲中俄會議開會有期務請中央與俄代表嚴重交涉即將所有外蒙勞農赤塔兩方軍隊限期撤退以蘇蒙民地方秩序即由外蒙政府擔負完全責任赤塔此次出兵外蒙係藉口騙逐舊黨俄國現在新舊政爭仍甚劇烈將來如遇俄舊黨逃竄來蒙應由外蒙政府設法解除或驅逐出境擬請中央與勞農赤塔代表交涉要求保證此後俄人不得在外蒙地方作戰及派兵入蒙又此次勞農赤塔兩軍駐紥外蒙業有年餘該軍會在蒙先後發行軍用債票盧布四百餘萬强迫商民行使若俄軍撤退請由中央與勞農赤塔兩代表磋商設法收回以免將來無處兌現影響市面至於俄人此次出兵與舊黨激戰蒙民損失甚鉅流離失所慘不忍言擬請中央與兩俄代表交涉令其賠償損失以便撫卹被害難民云云聞當局得到來電擬於中俄會議時將原電交俄代表檢閱根據此電提出要求 
[皖事突起變動之内幕]  
　　皖督裁廢罷張任馬爲督理其眞因係馬毓寳欲爲安徽省長不能逕取擬先謀充安徽裁兵督辦再取而代之已得白宮及張陸部同意以安徽軍隊在張馬二人統轄之下不能不徵其同意乃由院部致張馬一電令其答復馬接電後當復一電大意謂本省軍事向由督軍主持不便發表意見措詞極爲委婉張則大肆威風同時覆府部兩電大駡特駡於是將白宮張陸長激怒卽日提出廢張任馬之主張通過閣議發表一面電令某某兩省如張有反抗舉動即爲相當制裁該項命令發表後張在蚌招集軍事會議各統領列席者均默不一言最後由某統領發言云各人回營集議後再行報告張見大勢已去不禁長嘆現聞以要求欠餉及自行裁兵預備拖延時日相機而動但其部下每營不過百餘人且有與馬爲有條件之接洽者能否爲其所用尙不可知惟馬自被任命後僅報告在蕪接事至今尙未宣布安徽軍事善後辦法亦未聞與張有所接洽而皖省之不滿於馬者又以姜案爲攻繋之點設使曠日持久竊恐夜長夢多皖局不免將另生變化也 
[杭州快信]  
　　中等以上學校聯合運動會昨又假一中校開會連加入者共三十三校議决事件（一）取消個人加入運動儘一日畢事（二）各高小校准設參觀席每校贈券二十張不收劵資（三）各書局等入場販賣出品規定以五人爲限（四）各校唱運動歌國歌延第一師軍樂隊指揮（五）運動場會員由童子軍維持秩序餘則責成軍警　　本届全省縣議會聯合會議决收回縣稅征收費移充自治事務經費案現各縣臨時會相率開會主張一體協爭務達目的 
　　軍民兩長通電調查糧價現准張作霖覆電貴省天災流行令人憫惻即請派員來奉採運庶盡救災恤鄰之義至糧價高糧每石約合奉小洋八元五角高糧米約合十元玉米約合八元每石官秤二百九十斤 
　　財政廳委員姚復學守提吳興縣騐契契稅昨已解報銀一萬二千元餘俟續催 
　　今日爲孔子聖誕各機關學校均放假一天省長及敎育廳親詣舊府學宮行禮學生亦排隊前往慶祝 
　　省議會明日（十八）下午開談話會商定開會日期 
 
 

Page 8

 
 
第一萬七千八百三十六號;中華民國十一年 西曆一千九百二十二年十月十八號
星期三 * *   
 
 

Page 9

 
 
第一萬七千八百三十六號;中華民國十一年 西曆一千九百二十二年十月十八號
星期三 * *   
 
 

Page 10

 
 
第一萬七千八百三十六號;中華民國十一年 西曆一千九百二十二年十月十八號
星期三 * *國内要聞二 
[京奉路山海關工潮解决]  
　　京奉路山海關段罷工風潮發生已一星期餘近路局方面見工人團結牢固態度堅决知非酌量容納要求不足以解决又恐唐山工人牽入旋渦遂於十二日承認工人要求條件之大部分經該路局長明白批示工人方面亦頗爲滿足故於十三日已宣言全體上工矣茲將其上工宣言節錄如下全國各工團各公私團體父老兄弟姊妹們我們山海關工人因要求減輕壓迫改良生活不遂以致於四日罷工早巳宣言了直至今日（十二）罷工九天之久才得一點小小的勝利工賊陳宏經立時騙逐無過被開除的兩位工友佟惠庭景樹庭二君復職並完全發給停工期間的工資即其餘的經濟要求條件雖未完全承認也算承認了二分之一我們此次大犧牲得這一點結果實是一百二十分不滿意但因我們地位置於兩個軍閥壓迫之下一舉一動都受牽制而且我們的團體成立未久實力尙未充足大可就此罷戰先把内部整理好了然後再圖大舉是以於今日（十二）委委曲曲的上工了茲把當局已允准我們的條件列後㈠陳宏經立時革除佟惠庭景樹庭二君復職並將佟景二君停工期間的工資完全發給㈡　禮拜及放假日均發給工資㈢普通的增加工資㈣每年增加工資一次㈤每年有兩星期例假每三年有兩月例假假中均發全新㈥病假有醫生證書者第一月發全薪第二第三月發半薪以後停給㈦工人家眷來往車費完全免費㈧承認本俱樂部爲正當團體㈨罷工期間的工資完全發給㈩上工後本俱樂部職員或部員不得無故開除 
[中東路股東會議中之爭點]  
　　上海泰晤士報北京通信云中東路股東會議即將開幕矣在俄人方面仍欲維持其地位管理中東路　中國方面則極力反對之此問題頗有極感困難者即爲前華俄道勝銀行要求召集股東全體之舉顧中東路欵係俄政府所撥發華俄道勝銀行何以得爲中東路之代理人其中蓋亦有故焉當初李鴻章與俄人談判在柏林簽約之際曾表明該項條約雖係中俄兩政府訂立但不妨目爲一種商務契約因之路欵雖由俄政府撥發而華俄道勝銀行乃得爲紹介人後法國雖曾供給俄政府借欵爲建造中東路之欵但根據中東路原約除中俄兩國人外他國人概不能有股東權也現華俄道勝銀行已在法國保護之下其地位如何既難確定而據其稱則謂握有三千七百萬金盧布之股票　但該行是否能代表股東之全體固仍不無疑問關於此點咋曾晤及公府顧問辛博　氏辛氏謂中國人依照原訂契約之規定當然有股東權中國人所允之各爲一半之管理即可爲中國人同意其代表股東之明證華俄道勝銀行所稱可代表股東全體即係照此旨趣而言至於管理開題苟能順序進行自不無改良之望不過管理部殊太懦弱俄人沃斯脫洛莫夫現實主宰管理部之一切事務沃氏雖係專門家然似宜更有一强幹之管理者處其上也關於中東路之管理部世人多抱若干之疑慮顧欲使人祛除此疑慮自應爲具體之申明俾人咸知其内容華俄道勝銀行於此時起而要求代表全體股東表示對現在狀况之滿意而要求仍留其現在之地位自屬最好時機但待考慮之處正多决非如是之簡單吾人於此更應注意者中國於若干年後卽可將該路收回但照原來契約之規定中國收回時不但須付該路之原價即在中俄合辦時期中該路所負之債務亦應歸中國淸償故此後將入於經濟問題而現在之爭點恐亦緣是而增多也 
[長沙通信（華）]  
　　省議會内鬨續誌 
省議會因查辦礦務局恊理胡瑛案未能成立主張查辦者失望搗毁坐椅聲言解散其情形已載昨函後定十二日下午一時開協議會討論救濟之法是日係秘密會因恐外間傳聞省議會面子太不好看也記者從議員口中探得此一幕秘密趣劇錄之於下 
　　未開議之先顔方珪孫斌捉住程子樞帶到協議廳互相扭住程係一道學鬍子狀頗狼狽顔向衆曰他說我昨天未起立是受了胡瑛的賄請他交出證據如其有之願受極刑若係信口開河毁人名譽非與之拼命不可且斥程曰平時以汝爲老怪物未甚措意汝敢發出不負責任之言耶程亦反詈但怯打之狀可晒幸由多人解勸顔猶恨恨之已 
警衞送上茶碗請議員先生解渴飲畢將碗取還初不解其故有人問之警衞笑答曰怕議員殺得性起丢茶碗打破頭腦耳此警衞可算細心已極如不收回茶碗確有空中飛舞之怪劇出現也 
有數人守候門前見議員至輙曰今日之事甚險公入内請以調人自居勿助威也聞者頷首旣入則亦加入戰團成爲一員猛將矣可笑 
卷施社之議員皆主張表决案無效者（查辦案昨日付表决已打消該社力爭再付表决定要成立）忽有該社議員段莪起而發言謂彼反對推翻表决案並數該社種種黑幕如舊米護照抽收敎育捐二角一案該社得商人賄金二萬遂不主張抽收聞者大駭此乃卷施社第一次所受之重大打撃 
　　劉家正曰打議會者係議員自身若他人亦從而打之議會將何以對付若議員可打而他人不可打太無情理矧議會乃湖南之議會非議員之議會也此舉太近兒戲不應出於人民代表之手 
　　荆嗣祐曰我們丢開胡瑛案不說單講法律問題如表决案可以推翻則以前之表决皆可失效以後之表决悉無根據故我認爲此不僅一查辦胡瑛問題其影響乃牽及法律失效問題望同人平心靜氣思之 
方維夏謂此案不通過關係本會名譽與省憲前途故昨日之舉是替大局設想並無私忿私見 
李况松曰我由長江返省外間對聯省自治阻撓甚力若湖南省議會自鬧笑話是授人以可攻之弱點請同人注意至查辦胡瑛案我昨日未起立並非不贊成成立（贊成成立者起立）係不明事由如再付表决我必起立無疑 
會毅曰查辦胡瑛案應成立與否係另一問題惟查辦案必要成立不成立則要推翻表决無此怪事如其有之祗要有查辦案成立便是何必再多一道表决手續昨有人主張推翻表决案今有人要懲戒搗毁議塲的人兩面都不要說了多一事不如少一事罷 
吳樹勳忿然曰桌椅何辜大受摧殘我祗聞少數服從多數未聞少數打消多數如不懲辦打議場之人公理何在言次呌駡百端此時激怒一人白鬚飄洒胸次面作鐵靑色手提自由棍且舞且前以拳繋几曰打打···此人係卷施社總務幹事雷飛鵬議會同人尊之爲壽星壽星旣携拐杖出馬爲之助威者遂以椅足爲武器高高舉起準備混亂此方閃出文一元王上仁吳樹勳數員猛將握拳待伸議長林支宇遂跳在桌上大聲曰不要鬧了我有一種辦法依我的狠好不依我的我實不願再幹其法維何卽改查辦爲質問是也衆大呼贊成贊成紛紛散去此劇乃告閉幕（十二日） 
[湘中所傳章譚拒吳通電]  
　　湘議會及軍民各機關昨得四川但營轉來章太炎譚組安聯電云長沙趙總司令省議會雲南唐省長省議會貴州袁總指揮省議會廣州省議會桂林省議會均鑒川中戰讐禍起劉楊潛結匪軍危其宗國吳佩孚擁衆洛陽自謂北方第二政府特派孫傳芳爲援川總司令以兩師兩混成旅入川豫定川事得手移設長江上游總司令部於重慶現渝萬雖復而吳氏侵略之志未衰又復糾合秦隴窺伺川北煽惑黔軍冀其響應所以圖川不遺餘力亦非特報十年北伐之仇實以破壞西南自治之本西南無川則湘孤面滇黔無以屏蔽粤桂雖遠自在彀中矣吳之兵略祇以遠交近攻爲主諸公不欲自存則已如欲自存對於西南聯省不應徒以空言相結其必同伸義憤一致拒吳雖軍旅未興而簡書足畏鄰封獲保則自境亦安若復虚與委蛇必致啓宼納侮邇者贛中失救咎在伊誰自　藩籬想達者早悔其失計今禍起川省滋蔓旣多蠶食之謀以漸而至諸公尙宴安酖毒以爲禍未及己堕其上兵伐交之術必貽舐糖及米之憂幸免滅亡亦必爲妾僕而已六國蚩蚩爲贏弱姬不得不正言以告也章炳麟譚延　此電由滬郵寄渝代發合併聲明但行營馬印此電到湘後省議會原擬即日提出大會　密討論因該會適以查辦鑛局協理胡瑛案爲大會所否决原提案人方面大爲不平不惟聲言解散而打毁議塲坐席數排袒胡者之一方則以其搗毁議場停會要挾方持須付懲戒兩方大鬧特鬧必俟此案解决後始能議及章譚拒吳通電也 
[傅春官調省之内幕]  
　　潯陽道尹傅春官調省另用遺缺以簡任職存記高培樞代理現高已於十三號來潯寓大東旅社即將公文交警廳長韓振山轉送傅閱看傅覆高以十四號交卸昨日（十四）高到署接印傅即遷居署外寓賓興洲私宅擬一時暫不晋省所有署内辦事職員高僅帶來林品三章鑑張兆澐三人大約不多事更動惟傅尙有九個月經費未曾領到巳託高代爲籌措查傅去任之原因有二其遠因在阻止朱（念祖）盧（建侯）晋省無效省當道以朱盧均係傅門生疑其私行放走有意徇情故滋不悅其近因則在近據探報謝遠涵文羣有來潯之說（軍署密探報稱謝遠涵十一號乘江天上水抵潯）省當道令傅留在道署居住不准放其晋省傅辭以道署不便留住故改委高培樞代理道尹俾得遵令辦理一切贛東鎭守使岳兆麟亦於十三號抵此寓贛北鎭守使署内聞其來意係專爲抵制謝文入贛今日巳令警廳長韓振山遣派專員一赴浦口一赴漢口偵查謝氏行動岳爲反對謝氏最力之人其反對理由嘗語人云吾與謝氏亦曾相識本無仇隙惟謝氏曾任南軍參謀秘書等職現在贛傷兵均殘廢無用皆屬謝氏所賜故莫不恨之入骨如謝氏來潯能每兵給以千元自當准其入贛云云但據記者所聞謝氏確未出京文羣尙在漢口本定十一號來潯嗣因省中空氣尙未探悉故又延緩數日現已决定十六號乘德和船抵此如九江確有阻力亦不欲强行晋省擬即轉道入京再作計較至贛北鎭守使吳金彪前在京謁黎時曾令其保護謝遠涵入贛吳恐涉於嫌疑未及三日不待禀辭即行出京返潯後即晋省商議阻止謝氏入贛（按四鎭守使反對謝遠涵電吳亦列名）方法吳並聲明願負全責今忽又派岳兆麟來潯專任此事則又未知有何變化也 
[廣東大借欵之内幕]  
　　貨幣借欵未通過說廣東財政廳與英商借欵二百萬金鎊一案巳交省會討論並聞該條約　經簽押業於八日分交存貯外傳十五簽押乃實政府表面上留爲省會通過之地步耳然省會因多日無人主席不能會議後由議長馮葆熙再發函召集於十日開談話會以解决此事各議員對於扣佣有所異議並有主全案否認者結果皆不贊成借債之舉至昨十一日開大會表决仍復不能通過祇將該案付審查不知此中又將如何轉園也另一消息財廳大借欵事經鍾秀南請各議員疏通一切現聞各議員因鍾多方解說巳　諒解九號夕副議長馮葆熙承鍾秀南電邀來省疏通一切因此各議員於九號下午在某處秘密會議結果允爲通過故遂定於十一號在省會開談話會議員蒞會者約五十人財政廳長鍾秀南出席報告此次不能不舉行大借欵之理由並述明借欵回扣一分二釐五之分配謂債票占五釐借欵公司占二釐五經紀人占二釐五介紹人占二釐五政府方面絲毫未有分潤云云於是議員紛紛討論談話結果僉謂紙幣低折金融吃緊舉債維持原屬不得已之事但該欵現旣指定供維持省行擴充造幣廠之用則必有維持擴充之詳細計劃政府應卽日詳爲開列加具說明咨送過會以供考鏡討論方有根據彼此接談至四時許始散議員隨各返俱樂部再行分頭接洽聞意見已漸趨一致以目下形勢觀察預料此案必可獲通過也 
　　市政借欵成立說財廳貨幣借欵詳情已見前報至近傳省署秘密借欵一事尙不得以省署否認便指謂爲虚傳昨據銀團方面人言本公司將與廣東政府作債額六千萬（以廣東銀毫計）之借欵分期訂約現已訂立契約者首爲市政借欵（卽所傳省署秘密借欵）債額二百萬鎊英金（折合廣東銀毫約一千六百萬）抵押品爲電話　來水有軌電車年期利率與貨幣借欵同（即財　之借欵）其所立之契約亦大同小異經於前月簽押簽押後兩月交欵分三期交納第一期四份一第二期四份一第三期四份二限六個月交完由銀團總工程師一名監督整頓馬路各事派查賑員一名監督該欵用途云云然此事早經省議員提出質問惟省署則否認爲並無秘密借欵說者謂市政範圍將交市參事會通過與省議會無關故以并無秘密借欵作答但此借欵若果不虚合之貨幣兩項借欵共四百萬鎊英金折合毫銀約三千二百萬尙餘二千八百萬則將爲其他名義之借欵焉另一消息市政大借欵一案聞省長以改良市政尙可緩行而維持紙幣實爲先着故特與財政當局磋商改爲貨幣借欵巳得英法中國聯華公司同意此事醖釀巳經多日至前日始行發表惟聞市政借欵之草約則依然仍未取銷故此事内幕如何尙待調查也 
　　又有築路借欵說頃探諸銀團方面得悉廣東政府將開築廣澳鐵路擬向英法支那公司借債一百六十萬鎊英金（折合毫銀約一千三百萬）以爲展築費用此事現在醖釀中將來必成事實云云 
[蘇省長催議敎育特稅]  
　　韓省長昨咨省議會云爲咨請事本公署前據省立各學校校長等環請舉行敎育特稅爲省校維持進行經費等情當以此舉所損於民力者極微所益於民智者極大經備文咨請貴會公議在案查上届交議十一年度敎育行政費預算總數爲二百二十萬三千四百九十四元比較十年度議决數實增三十一萬二千餘元其所以增加之理由歷經列册詳註並於貴會提出初讀時派員切實說明想已久邀洞鑒惟增加之數雖似有限而收入方面不爲酌量設籌則預算成立之時終恐難於支配該校長等所請徵收特稅每畝年只一分十畝之家尙不足二百文之擔負而積少成多省敎育費平添七十餘萬之收入則本年度之預算旣無患收支不敷而以其所餘專欵存儲尤可爲緩急之恃深維貴會提倡地方敎育耳目所接自較官廳爲深切近年以來限於財力立學校未能擴充每届署期招考各縣投考生之額滿見遺者動逾數千人言之可痛十一年度所編預算爲完成各校添級分科等計畫所加僅此若并此而不能加則原有事業且無法維持敎育前途更何堪設想本省長夙夜焦思覺此一分特稅洵可於經濟智識窮乏之日爲一種救濟良方幸値貴會開會時期乃檢查卷宗亟行備文咨請迅予議復俾便執行再十一年度敎育預算增加三十一萬餘元若舉辦特稅視所加之數當更增一倍而强此欵應請於預算之上列爲專欵存儲不作他用合并聲明 
[南京快信]  
　　福建李部潰兵六千餘名由薩上將收降繳械僱船資遣回籍咸日（十五）蕯電　海軍司令杜錫珪令備棉衣六千套俟該兵等到寗分給卽日由津浦車押送回直魯豫及徐屬原籍杜已照備棉衣另由軍署派隊押送不准沿途逗留以免滋事惟直魯豫等省及蘇之徐屬素稱多匪之區陟增此多數素習舞槍弄械之游民倘無善法防範恐地方又將從此多事矣 
　　省議會預定十八十九兩日接開大會已函電催促各屬議員尅日到寗惟截至昨日（十六）止報到者僅五十四人本星期恐難成會 
　　警務處長王桂林於十六日下午二時調集各區警察騎步消防衞生各隊在公共體育塲舉行大閱操並演習雜技 
　　財政廳長嚴家熾十六日由滬返署 
　　齊督昨委諮議楊立言代表赴保列席軍事會議 
韓省長委馮士奇任省道籌備處佐理敎育廳委黃次山任省視學財政廳委汪榮增充秘書 
　　軍民兩署接公府電十月十九日黎大總統壽辰停止祝賀勿派代表赴京 
　　皖督裁撤津浦路防務重要齊督令加意維持蘇境治安 
　　蘇高等檢廳長許受衡昨來省稟謁兩長面陳要公　　江亢虎今日下午又在高師演講最新社會主義　　韓省長今晨赴聖廟祭孔齊督派宮鎭使代表陪祭 
　　閩電不通海軍杜總司令昨由海線拍發 
地方通信 
[松江]  
　　學校財政公開之督促松市小敎聯合會爲學校財政公開事請議於敎育行政會旋經議决由松市學委召集校長敎員會議辦法迨學委依議集會又由某校長等以敎員加薪問題提出抵抗蓋明知松市學欵異常竭蹶無非欲藉此以討敎員之好爲打消財政公開案之張本以致會議終了毫無結果嗣敎員方面洞知某校長提案作用遂即呈請敎育廳長飭縣轉令各校公開勿任一二校長以加薪牽制當經蔣維喬廳長抄發呈詞飭縣遵辦現在此項訓令已由縣行知勸學所轉知學委惟時將一月尙無確切表示故該會巳定下星期集會籌議督促云 
　　請撥烟戶房屋　中止松市一二三區敬董前議請撥發封之賣烟房屋爲添製警察冬季制服一節現悉各警董以賣烟封屋法律上無此明文係由知事以行政處分辦理將來能否標賣並能否擔保被封屋主不生異議自難預必且警董等俱屬松人而由父老昆季所力爭聘任者茲因警服關係竟不問人家被封房屋後妻離子散之慘狀忍心請撥於法於情均有未合故已决定中止矣 
　　孔誕紀念盛典松江孔敎支會以古曆八月二十七日爲孔子二千四百年大紀念日爰就誕辰舉行紀念是日上午孔會同人邀請各界在文廟舉祭縣知事委三科主任顧稼軒代表主祭惟仍穿袁氏時代所定祭服行跪拜典禮與祭之政警農商學各團體代表到者不下六十餘人下午一時接開紀念大會明倫堂上則綴柏枝　額並懸掛燈旗異常燦爛開會後先由蔣筠孫講經次由錢魯詹葉潤春倪汗忱等相繼演說然後攝影散會是日各機關各學校均停公放假升旗致敬城内府前各商號亦懸旗申慶爲民國以來孔誕紀念日未有之盛况云 
[蘇州]  
　　警廳禁售冥用鈔票冥用鈔票業奉嚴令禁止在案茲警察廳李明遠廳長恐各冥器舖仍有私售情事昨又令飭各區署長嚴令所轄境内各冥器舖將所有冥用鈔票一律銷燬嗣後如查有私售冥用鈔票即以僞造貨幣論拘送法庭懲辦等因聞各區署長奉令後即轉令各分駐所巡官遵照諭禁並隨時密查云 
　　開辦游民乞丐習藝所　門外三六灣棲丐所係劉正康諸君發起籌欵建築業已造成十二間嗣經各界會議定名游民乞丐習藝所隷屬警察廳管轄所有經費除由各商認定月捐外並擬演劇籌欵作爲開辦經費茲聞劉正康君以該所旣定名游民乞丐習藝所則範圍較廣原有房屋十二間將來恐不敷收容擬再添築十八間共成三十間一俟籌有成數即行興工 
[揚州]  
　　食商請借圩鹽興泰東食商謙益永近以瞬届菜市岸銷急迫興泰兩岸擬借運圩鹽七千引東岸五千引以資濟銷呈請運使察核即經轉電鹽務署請示辦理外並函揚州稽核所查照矣 
　　五師演劇贖路省立第五師範校友新組研究新劇社藉孔誕假日演劇兩日籌欵贖路券分一元四角二角三等第一日劇爲情偶第二日爲惡魔而附屬小學亦於第二日加演愛國新劇有心人以助餘興想届時必有一番熱鬧也 
　　成衣業允加工資成衣業夥友近以百物昻貴所入不敷贍養相約於十五日始停止工作一日要求店主加資旋即解决照舊價加十分之一次日即照常工作 
[淸江]  
　　修理城圩會議淮陰朱知事爲修理淸江城圩事特於十三日下午二時邀約地方各機關人員曁士紳等在縣署會議到會者有道尹公署秘書長陳子樵地方人士則有聞漱泉王叔相王斗符周鶴卿安石衫喬國楨王東白方羽騫范奉怡程序聲等首由朱知事報告謂一五兩區勸捐員由今春迄今僅募得一千四百元刻巳購買城磚共二十四萬有零而所募得之一千四百元現只收到八百元購磚之欵已由縣署從他項欵下挪墊六百元故目前實無别欵可以再墊欲待動工非先籌齊現欵不可次陳子樵　言淸江城圩不修則已修則非先修南圩不可故守内城不如守外圩喬國楨贊成其說王斗符安石衫王叔相三人則主張先修城垣雙方討論良久决定城圩兼修其順序先城後圩惟是工欵一項除巳備磚二十餘萬不計外他如灰柴木米（即糯米用以化汁者）等工料尙需二千五百元以上又北圩已修不計若以南北圩作比例則南圩亦非七八千千不克成功後由范奉怡起言今日會議進行方法當分兩部研究一部爲工程一部爲籌欵並先推定兩部主任然後方好辦事各人頗是　說旋由衆推定王叔相爲工程主任推定程序聲方羽騫王東　范舉怡爲監工員其籌欵主任則由衆推定王斗符並推　漱泉安石衫周鶴卿劉炳森等爲勸捐員而設一總收支處於縣署事務所設淮陰商會預定每日下午三時由各執事人員到會討論一次今日（十四日）下午乃爲其第一次例會不知届時當又有若何建議也 
[嘉興]  
　　米價漸見鬆動今秋米價最高額大盤十一元三角 
現因各處來源甚旺巳漸和緩最近米價陳冬無貨冬米十一元白粳十元白尖九元四角白元九元八角糙尖售進八元一二角售出八元四五角惟來貨仍不多故價看穩定 
[温州]  
　　瑞安水災急振會乞賑電申報館鑒敝邑九月尤日下午一時許風雨交作至晚不息七時後狂　怒吼大雨如注崇垣大厦竹籬茅舍被傾倒者不知凡幾平地水深數尺人畜田廬死傷損失者無算乃積潦未退勘日下午三時又復狂風大雨經兩　夜不息田園房屋漂没甚多白水汪洋一望無際河港諸鄕都成澤國晚糓雜糧大半淹没兩旬之内迭搆奇災刧後災民朝不保夕刻由縣參兩會曁縣公署組織水災急振會籌放急賑惟災重欵少籲乞迅賜籌濟鉅欵以拯子黎各災區詳情另呈臨電不勝惶悚迫切瑞安水災急振會叩灰 
[濟南]  
　　郵務總局被燬濟南商埠二馬路郵務管理總局爲濟南最宏壯之建築物前年係以半年之光陰造成耗去工費四十萬元後起之正金銀行猶遜弗如殆較北京總郵局猶遠過之也而昨日遽遭焚如付於一炬查肇事之原由係該郵局自置之電燈發電機是日電力過大樓上電線因之走火時方在晚八鐘許也所有樓下儲存郵件均經搶護幸得無恙當時火光熊熊烈燄四射市政廳消防隊商會與城内消防隊均聞警馳來施救先將緯三路緯二路之電線割斷截斷馬路交通而自九點至十二點竟不能撲滅其原因有二㈠此次該局火發自樓内水機不能逼内注射㈡普通救火大概多係先將房屋拉倒俾將火勢壓滅今該郵局牆壁多以巨石洋灰砌成堅固異當不能拉倒只好任其延燒而已是時火光燭天磚瓦爆飛人莫能近該郵局之西鄰近日人所辦之濟南銀行是晚日人水會亦來盡力救護幸未延及該銀行而亦受驚不淺矣現在該郵局因樓房被火移在後面他房照常辦公收發郵件恐近期内不能興此大工程也 
雜評一 
[議會與政團（默）]  
中國之省議會其手段不外靜與動兩種靜則消極而不到會動則搗亂而打架結果皆所以自殺試觀今日各省之議會有一安然開會順利進行者乎 
國會選舉一參議長或則以不出席爲抵制并攔阻他人之出席或則極力活動於會内並託人活動於會外一議長問題尙如是則將來對於國家大問題又安望其能安然行使職權乎 
省會國會外之各政團伏而不動也久矣今則應運而起其數多至不可悉舉或領欵包辦者有之或行以賣空買空之方法者有之以此種各有目的之小政團而欲冶爲一爐勢必演出毁器碎牌之結果早可預料蓋此種政團之結合本非有所主張政黨之形式且不備安望其有鮮明之標幟又安望其有良好之結果不過借以爲一時之傀儡而已 
是故今日無論何會靜如無有動亦如無有其靜與動非特與會絲毫無益且適以自滅其權力耳 
 
 

Page 11

 
 
第一萬七千八百三十六號;中華民國十一年 西曆一千九百二十二年十月十八號
星期三 * *   
 
 

Page 12

 
 
第一萬七千八百三十六號;中華民國十一年 西曆一千九百二十二年十月十八號
星期三 * *   
 
 

Page 13

 
 
第一萬七千八百三十六號;中華民國十一年 西曆一千九百二十二年十月十八號
星期三 * *本埠新聞 
[薩鎭氷電告就閩省長職]  
　　旅滬福建同鄕會昨接薩鎭氷電云旅滬福建同鄕會轉各報館各團體鑒近因閩省地方紛擾乏人维持經紳商學各界以及各團體公舉鎭氷爲臨時省長桑梓治安所繋義不容辭爰於十月十五日就職一俟正式省長到閩時即行卸責薩鎭氷銑 
[杜錫珪辭去援閩總指揮]  
　　海軍總司令杜錫珪昨奉北京國務院電令云奉大總統命爲援閩海陸軍總指揮並飭迅卽入閩相機調度支撑危局以保治安等情杜總司令奉電後又接福州會辦軍務海軍上將薩鎭氷來電略謂閩省戰事尙未停息省垣自李氏出走後無人主持現經黃大偉李福林等派員前來力請入城共維大局業已應允並由王麟旅長召集所部暫編爲警察隊俾得分派站崗保衛治安知關厪注謹以電聞云云杜總司令准電後以閩省戰局不久可停省城治安旣經薩會辦維持是已負責有人實無總指揮之必要是以特電國務院辭去總指揮除電復薩上將外並分電練習艦隊曁警備司令楊敬修第一艦隊司令周兆瑞等知照矣 
[閩省潰兵將抵滬]  
　　閩省潰兵現均遣散回籍乘招商新濟輪船來滬業由松滬何護軍使令飭淞滬警察廳長俟該輪抵滬時轉令所屬妥爲彈壓徐廳長奉令之下轉令本廳偵緝隊隊長届時會同南市第一區警察署長及浦江水巡隊長等督同巡官隊士長警等前往碼頭分别點名然後押令轉登他船遣散回里云 
[閩省戰事之電訊]  
　　國聞通信社云昨旅滬閩中要人　到水部一等電文云宋淵源黄展雲張貞許卓然楊漢烈盧良黃炳午曁旅滬議員諸先生並轉林者仁林祖密兩先生曁諸同志均鑒接奉賀電備承奮掖愧弗敢當此次敵軍頑强抵抗我軍疊次血戰始獲勝利現敵人主力已失閩局指日可定惟閩南尙有李之殘部冀燃死灰自應撲滅以淸後患諸公愛國愛鄕素所敬仰尙希聯翩回省發揚民治閩省幸甚大局幸甚黃大偉叩删又閩省某要人得到厦門密電略云李厚基兵敗出奔消息傳來時閩南民軍乃風起雲擁旅長高全忠顧瞻大勢巳無可守正圖自全計畫忽得李令招集閩南殘部刻日反攻福州毌失時機高遂又有活動之意各路民軍聞此消息亦俱備戰雙方現在積極進行中云 
[前美公使明日抵滬]  
　　前駐華美使苪恩施博士業於十五號由漢乘太古洋行之鄱陽輪船來滬該輪定於明日抵埠届時美總領事克銀漢氏將與該國官商前往碼頭迎迓聞苪博士病體尙未全愈在滬當稍作盤桓以便調理云 
[飛行家開士史密斯抵滬]  
　　星報云一九一九年參與英澳飛行之開士史密斯爵士即巳故羅士史密斯爵士之弟昨乘塔孚脫號抵滬擬在華考察氣候狀况及飛機降落之塲所各事爵士自稱渠之來華與英海軍彭萊中佐所定以飛機溝通英澳印之計畫有關上海香港亦爲必經之道或尙須於東京設立支部議辦之帝國飛行公司所需經費已由製造飛機之維克斯公司壳油公司及英政府擔認英政府議津貼英金九萬一千鎊印澳政府各津貼四萬鎊該公司發起人估計共需英金四百萬鎊爵士豫料五年後不必由官家津貼而可逐漸收利所定之路線爲倫敦開羅美索波太米亞之某地點德里仰光新加坡達爾文港另出一支由仰光達香港上海北京東京將來由英達澳需時十日由澳達滬需時九日滬人士欲赴英者往還僅需四十日所用之飛機可載客三十五人至四十人並載貨十餘噸内設寢室餐室凡新式海船之　備均全爵士謂渠每至一處輒受商界贊成今將在滬與商界會商日内尙擬北上調查一切云 
[關於航海大會之部令]  
　　江蘇特派交涉公署昨奉外交部訓令略以據駐比王代公使電稱比國第十三届之航海大會擬於明年七月間移至英京倫敦舉行我國亦須派員與會以廣見聞而資觀感并附抄議事日程一紙即希查照辦理等因查航海事業其犖犖大者如潮汐之各海道及通内地之各支河均在應研之列此外如燈塔浮標界線碼頭曁一切貨棧運輸尤爲考察航海中應行研究之事自非派員與會不足以資觀光而期借鏡除行知各海關河泊司外合行令仰該交涉員卽便遵照轉知浚浦局從事籌備云云 
[杜里舒博士明日由杭返滬]  
　　昨日赴杭後日星期五午前在商科大學演講　　午後在同濟大學演講　 
　　星期六赴寗 
昨晨德國萊泊齊希（Ｌeipzig）大學敎授哲學博士杜里舒(ＤrＤriesch)偕其夫人乘滬杭車由滬赴杭作西 
湖游同行者有張君勱蔣百里君等先期曾由張君致　　杜里舒博士 
　　杜里舒夫人 
電浙江省敎育會副會長李俊夫君以便在杭站歡迎招待當日下午卽在該敎育會演講擬於明日星期四由杭返滬後日星期五上午十一時將在商科大學演講下午在吳淞同濟醫工大學演講星期六偕東南大學校長郭秉文君赴寗即在東大作長期之講學並擬北游也 
[閘北水電請歸商辦案又兩起]  
　　閘北各團體請省議會議將閘北水電准歸商辦其請議案已有中華公義會等五起曾誌十五日本報茲又有兩起其原案照錄如下 
　　興市植產會會長錢允利請議案爲請願事照得敝會設立宗旨以振興市面推廣市塵爲無上之目的而市面之振興端賴商業之繁盛市廛之推廣尤貴人民之衆多人民旣多商業自盛二者又有連帶相生之必要故欲市面之興不得不注意於生聚而欲生聚之衆又不得不便利其居住居住便利要維水電夫人非水火不生活童稚皆能言之水火不便而望生聚之衆得未曾有生聚不衆而期市面之盛猶未前聞是以閘北市面之興替與水電之良否大有密切之關係今閘北水電之不良盡人皆知毌庸諱言電則　　租界雖係喪失主權其良與否該廠尙可卸責惟水則爲該廠所自辦時有涓滴時盡斷絕時雜泥沙蜆壳之類衛生固無待言飲食尤虞不濟居民商舖咸感不便職是之故近遷租界者有之遠移南市者亦有之其有勢所不能遷移者則止付水價者有之甚至并房租而亦止付者亦有之夫以繁盛之閘北行將以水電之故轉令其荒凉而欲市面之興市廛之廣是猶南其轅而北其轍也論者每以辦理不善責備官廳要知該廠創自十年以前當時生聚未繁原定範圍綽有餘裕近十年來市面發達日幾千里市廛建築歲逾萬間今昔相衡實爲一與十之比例此人民居住便利之所由致昭然若揭但地方之振興太速而水電之範圍如故供不敷求勢所必至將所以進化者適所以退化矣歷辦該廠者初非不知改良旣無經費又限成例動輒掣肘實屬無能爲力敝會本興市之天職啓植產之要圖見溺豈忍不援因噎何敢廢食策合羣之毅力挽日下之江河改良旣難望於官廳發起則端賴乎團體爰與自治籌備會等三十餘公團組織商辦閘北水電公司設處籌備積極進行方在招股之際忽奉查禁之文公籲陳詞得蒙諒解然廠業之轉移須待貴會之通過謹援成法敢貢下情伏祈貴會諸公垂念閘北市面振興之非易市廛推廣之莫　挈根本之要綱資居住之便利提前會議俯順與情迅將供不敷求之水電准歸商民組合之公司俾即擴充範圍改良水質收回電汽合同以保閘北主權藉供民生日用所必需而收近悅遠來之效果行見退化之處轉生進化之機迫切上陳伏維公鑒此上　　電機絲織公會陳懷恒等請議案爲請願事竊廠等皆以絲織爲營業散處上海閘北地方總計三十餘家每廠男女工役至少一千餘人多則三四千人不等總共約幾十萬人概在絲織各廠附近居住日用所需惟水爲要比來閘北水電廠之腐敗已達極點其腐敗情狀疊經市民詳訴毌庸贅陳稍有力者或鑿井或遷避尙可各自爲計惟此十萬工人遷避旣苦無力米鹽難以爲炊不啻待哺飢民其情實屬可慘况每日黎明而起待水煑飯到廠較遲常常不及上工在工人損失當日之工資而廠商大受空車之虧耗兩項總計每年數達鉅萬夫以水電不良而使閘北一隅無形之中每年有此鉅萬之損失廠商則力漸難支工人復不堪其苦告諸官廳又都不得要領情勢迫急不得不另籌補救之方聯合閘北各公團組織商辦水電公司方在籌備乃奉省長訓令須得省議會議决始可改變方針茲値貴會開會用特具書請願伏懇貴議員憫念商人血本攸關俯察舊廠改良難望迅即提前公議准歸商辦咨交省署公布施行以資閘北各處豐富之水源而免每年鉅萬無形之損失迫切上陳伏祈明鑒此上 
[提督公司改組新行之詳情]  
　　美國航務部在華行駛之太平洋商輪現爲提督花旗福來等公司經理其中營業之巨船舶之多當以提督公司爲最該公司在遠東經理之美航部船在營業上純爲代理性質僅扣佣金於水脚大小等均不負責即載客郵船之艙價亦僅賺回佣故營業之盛衰並無直接關係惟自去歲至今太平洋航業以貨物缺乏輪舶增多凡經營斯路者無不受巨大之損失該公司亦緣輸運事業淸淡所得回佣不能抵遠東各公司内之種種開支且該公司素抱進取主義局面較任何美輪公司爲大故去歲迄今之虧耗亦較他家爲甚當該公司開發遠東航綫時美商大來洋行早巳附有股資故西雅圖方面大來裝滬之美木恒爲該公司船所載而來申之貨輪悉皆泊大來碼頭現美航部總長賴司克氏以該公司之東亞航業亟須增股維持方能持久遂與大來洋行商酌（大來在美爲全美航業公會之領袖）提議加添大來股本與提督公司之辦法當經决定大來股資占過半以上卽改定提督公司之名稱曰提督東方輪船公司ＡdmiralＯrientalＬine議定以大來洋行之協理施丹恩大來氏爲新公司之遠東總大班並以原任總大班海朋氏爲新公司之遠東總理位在大來氏之次指定現行之極克遜總統麥笛遜總統約斐遜總統麥堅尼總統及極倫得總統五郵船與現行太平洋貨輪忙推乃愛爾立奇愛笛摩與巴瑪拿等四艘歸新公司使用接管其餘提督公司自有之太平洋輪非美航部船若司巴根城十字埠等輪則仍由提督自理不入新公司範圍一方面將香港大班湯姆遜氏調爲上海公司協理賴司克氏議妥後即與西雅圖之提督總大班亞歷山大氏接洽於本月十一日南京號進口時專函通知滬行限定於十一月一號起照新定牌號更稱施丹恩大來氏即於是日接任遠東總大班職聞美國總行大班亞歷山大氏即於是日辭職滬行初得斯函頗守秘密故上海方面知者絕鮮現聞施丹恩大來氏未必即駐該公司内所有遠東方面之航務事權將仍由總理海朋代操現時以未届改組實施之時是以尙無表見大約新行成立以後定有一番整頓也 
[昌興公司改訂中日間艙位價]  
　　昌興輪船公司之坎拿大皇后號與澳大利亞皇后號兩新輪現因推廣中日航業注意中日間載客營業特將上海東洋間之各級艙位價分門别類從新改訂茲爲報告於下 
起訖地點航綫一等價寢台粧台坐房全備室長崎至滬直行七五八○八五八五二四○神戶至滬直行一三○一四○一五二一四五四四○橫濱至滬直行一四○一五○一六五一五五五○○長崎至港經滬一五○一六五一八○一七○六三○神戶至港經滬一九八二一○二二五二一五七一○橫濱至港經滬二○○二一五二三五二二○七六○長崎至菲經滬一七○一八○一九○一八五五九○神戶至菲經滬一九八二一○二二五二一五七一○橫濱至菲經滬二○○二一五二三五二二○七六○長崎至港經菲與滬二二○二四○二六○二四五八○○神戶至港經菲與滬二○五二二○二四○二二五七四○横濱至港經菲與滬一八五一九七二一○二○二六二○此外如坐房有浴室者須加費如横濱到申須售一百九十元神戶到申一百七十五元長崎到申九十元云 
[航業要訊]  
　　此數日中上海運出歐美之湖絲計由花旗公司塔虎脫總統輪於昨日裝至美國轉往紐約者有六百二十八件由大英公司之雪西利亞輪運赴孟買者有一百六十八件又由法公司盎奇司輪運往馬賽者有湖絲四十七件絲頭六百七十五件運至里昻者有湖絲五百三十七件又裝赴密倫波賽亦有湖絲六件統計湖絲一千三百八十六件絲頭六百七十五件其代價値洋二百萬元以上云 
　　今日法郵船包島斯到滬聞有西貢米三萬包由該輪載來明日赴日時此間有棉花三千件運去 
　　大英公司之沙河丹號刻定二十三號由孟買開來大約須十一月中旬進口又有南慶號從英國來華須二十五日進口船中載有九月十四號以前之英國寄華郵件云 
　　温州急賑事務所以需賑孔殷特商准各商輪公司如招商局大中華等行凡行駛上海温州之商輪從本月十六月起按照寗紹賑災處所定增收旅客水脚費之帶徵賑捐辦法亦加收百分之十以一年爲期至明年十月中旬爲度己得各公司同意刻已實行矣 
[飭查金山嘴海塘情形]  
　　韓省長前次蒞滬原擬親往金山嘴考察海塘坍倒情形嗣因不及往勘即行返省茲悉韓省長查得金山嘴海塘年久失修以致塘身鬆陷損壞不堪且因該處水勢猛烈若再不予急修任其冲繋則塘内居民之生命財產殊爲危險昨已令行金山縣公署迅將海塘應如何修理辦法即日查復核辦云 
 
 

Page 14

 
 
第一萬七千八百三十六號;中華民國十一年 西曆一千九百二十二年十月十八號
星期三 * *[財部對於撥欵築塘之復電]  
　　唐蔚芝先生鑒齊電悉（齊電見十一日本報）蘇省海塘爲沿海各區財賦保障該紳籌議興修工程關係緊要惟所需工欵一百萬元爲數甚鉅中央庫儲奇絀實屬無可騰挪應請商由該省就地設法籌集以重要工除咨江蘇省長查照辦理外特覆財政部銑印 
[省署請商會舉員會測蘇州河]  
　　本埠蘇州河日漸淤塞不便航行擬即　浚昨日滬海道尹公署函致上海總商會謂奉江蘇省公署令因開浚蘇州河請貴會推舉明晰工程人員以便會測云云現聞該會復以擬俟　浚蘇州河工程師聘定實行測量時再行推舉人員云 
[商會聯合會鄂事務所之復電]  
　　大會如期開會請派書記速往 
全國商聯會總事務所前因商會聯合會本年大會在漢口開會爲期已近擬派書記王中丹孫籌成二君賫文卷前往曾電漢詢問能否准期開會等情巳誌本月十四日本報茲悉該事務所昨接漢口復電云上海總商會轉總事務所鑒元電悉各省代表已陸續到漢可如期開會請王中丹孫籌成二君速來鄂事務所諫 
[總商會赴漢代表之出發]  
　　上海總商會會董馮少山葉惠鈞二君此次被推爲全國商聯會出席代表現距開會期近故葉君准今晚（星期三）乘太古公司吳淞號輪船赴漢馮君因滬事未了擬稍緩數日再行前往 
[綢業團體請催撥赴美賽會費]  
　　本埠錢江會館等赴賽綢業各團體昨日會函上海總商會謂明年二月五日美國紐約舉行萬國絲綢博覽會爲期已近請卽電催農商部速撥赴賽經費以便籌備進行云 
[呈請補救銅元跌價之省批]  
　　上海總商會因銅元充斥市面紛擾於五月間與上海縣商會銀行公會錢業公會等開聯席會議曾擬具補救辦法三條分呈財交兩部曁稅務處幣制局與江蘇督軍省長厥後雖奉批示照辦然近來市上銅元依舊跌價故日前又分呈省長督軍請重申前令嚴行取締昨奉督軍省長二公署批回謂銅元跌價候通令嚴厲查禁云 
[商總聯會再催建設浮橋]  
　　國聞通信社云昨商界總聯合會爲漢壁禮路裏虹橋交通斷絕事致工部局函云謹啓者十月七日敝會爲漢壁禮路商界來函要求裏虹橋建設浮橋事曾寄呈一請求書於貴局關於此項要求之事實想早蒙垂鑒矣惟久未奉復殊深憶念敝會昨又接該處商界來函催詢是項要求之進行狀况情辭迫切查該處自貴局動工修葺將裏虹橋阻斷交通另築竹笆以來兩方交通斷絕行人無法來往該路各商店營業淸淡幾致無人過問動工未届一月已有二家相繼倒閉苟待六月期滿則必致全　商店一體閉歇而後止該路商界來書所陳各節確爲實情貴局對於市民治安夙極注意對此一部份商人身受之切膚痛苦必不忍漠視敝會職責所在未敢緘默謹特再函奉懇務請俯念商艱迅即另建浮橋或另行設法以便交通而維商業并祈賜復爲禱云云 
[余日章電川商會速募路股]  
　　本埠籌贖膠濟路委員會委員長余日章昨致重慶總商會會長汪雲松電云頃晤劉君子松暢談籌贖膠濟鐵路之重要劉君囑爲專電台端聯合貴處有力團體及各界重要分子討論進行現在上海方面正在提倡認股切實籌辦民有公司川人素著熱忱前此川漢爭路精神彪烈魯路爲國家命脈關係異常重大務請一致振奮積極募股結果如何盼隨時電示印刷品當另郵寄奉余日章寒 
[又一日本敎育團抵滬]  
　　中國通訊社云近來日本敎育團實業團之先後來華考察者巳有多起均詳前報昨日又有日本赴長江流域考察之敎育團一組乘日輪到滬内計有留美商業學校學生二十名敎師二名大連日本商業學生三十名敎師二名已分赴各地考察矣 
[張一鵬前晚北上]  
　　張一鵬氏因司法會議各議案關係重要特於前晚搭乘滬寗路局夜班快車赴寗聞卽渡江北上至部院有所陳述大約一星期後方可南旋云 
[籌備遠東運動會之進行]  
　　南市六中校聯合會前接公共體育塲武術會等公函後卽於十五日召集開會選派運動員每日到塲練習已誌前報茲悉各校選手明後日即可報到此外平素有職業而對於田徑賽確有特長者近亦報名甚多彼等願於公餘之暇到塲練習又聞郝伯陽君每逢星期一四兩日蒞塲指導又聞本埠南洋約翰各大學現對於田徑賽綱球足球等亦已着手練習云 
[中法通惠學校將改組]  
　　改爲單科大學 
國聞通信社云本埠中法國立通惠工商專門學校原分商科及土木工程機械電氣等科現復加辦鐵路工程科并增法文補習班先修法文一年或二年然後始入工預科或商科直接用法文聽講功課頗深設備更較前完善并得法國各工廠贈送該校機器甚多價値十餘萬元現有學生四百餘人近聞該校將籌改組前日曾開經濟委員會到會者有法總領事上海總商會會長法國總商會會長上海縣知事法領事等而敎育部派來之專門司長沈彭年君亦到會列席决議依學制會議所議改單科大學稱上海中法國立工商大學校修業年限改訂法文補習班一年工科預科二年正科四年計共七年商科四年連同法文補習班共五年所有經費即請駐京法公使向中法兩政府請其增加至改組情形已備具公文交由沈君携回敎部立案矣 
[金銀業工人罷工風潮擴大]  
　　國聞通信社云金銀業工人罷工風潮因銀樓公所交際員姜步七等始終主張呈請官廳解散工人俱樂部然後再談條件故日昨南京路商聯會第二次調停結果對於第一條承認俱樂部問題仍相持不下無解决辦法是以昨日風潮益形擴大銀樓公所業已决定用最後辦法俟今日三日期限滿後卽擬將罷工工人一律開除城内恒和里之金銀業工人俱樂部會所則巳於前日由銀樓公所姜步七呈准官廳由警署將其解散俱樂部工人多憤憤不平一方將會所另謀遷移一方仍會議積極抵抗默察情勢調和已無希望南京路商聯會對於此事如日内雙方再不諒解决意脫離調停昨日曾將第二次調解結果函告工人俱樂部因該部業已遷移無法投送當即退回原函云謹啓者前接惠書敬悉一是敝會於十六日午後三時又邀請貴業公所代表姜步七嚴志鋆茅祝三黃祖壽等五君蒞會磋商解决條件對於貴部所提出各項條件中經敝會切勸之下多允誠意磋商茲將商定各項轉致貴部請卽召集同志開會討論如公意以爲所開各項可以允洽則請示知俾便定期邀請正式談判否則亦請賜示告知以示决絕則敝會心力已盡謹當退出調人地位以謝不敏敝會此次出任調人原冀雙方能諒解眞意早日解决以果不蒙鑒諒敝會心餘力絀亦屬徒喚奈何但望和之心初未稍懈固極願諸君能洞　利害姑捨去無謂之名義上爭執先謀切身利益以自全况增加工資公所旣巳允許在工人之目的似已達到其他問題應可冰釋要知貴部店主工友猶之車之與輪必相輔而後行關係旣切利害與共無論如何終須有解决之一日欲求解决則今巳至其時竭誠相告言盡於此尙祈鑒察爲幸云云又聞該業掌櫃店友等平日薪資菲薄全持年底分紅所入爲終年生活之需年來市面蕭條各銀樓營業極形淸淡各店友時起恐慌前曾有人發起公益社要求店主增加薪資嗣設法勸解了結此次工人罷工久不解决影響營業頗鉅故各店友甚形恐慌近見調停决裂頗不以店主爲然形勢殊不見佳云 
　　中國通訊社云金銀業罷工十二日形勢非特不見和緩反益澎漲各銀樓未罷工之工人見形勢不佳亦相繼加入漩渦昨日繼續報告加入俱樂部罷工者又有專做洋金之姜發記美和美華利等數家計工人一百餘人工人俱樂部因見前日南京路商聯會雖邀集銀樓業董事 
開會調解然各董事不但不承認俱樂部且僅允增薪二成尙不及新同行之多（新同行巳允增四成）工人要求大半被拒故工人益爲憤激團結益堅工人秩序尙稱整齊大同行雖在各報　一大同行銀樓公所再忠告同業工人之啓事限工人於三日内趕速上工然以昨日之形勢觀之則雙方態度旣各走極端不稍退讓而三日限期又轉瞬即届解决一層似難實現最近杭州紹興鎭江等處工人之來電願爲罷工工人聲援者亦甚多昨日有某銀樓派探守門勒令工作其不願工作者即行辭歇但未果該俱樂部因此已羣起攻撃並通告各工人謂俱樂部未經允應上工則一概不准擅行工作破壞團結並謂各銀樓如有藉口辭歇者則薪資須一律算至年底以符舊章並又油印通告各工人須一律嚴守秩序不得越軌一步茲將通告等分錄於次 
　　俱樂部之通告親愛的工友們呀我們曉得你們和我們一樣是受資本家的壓迫的我們組織俱樂部就是要聯合一切的被壓迫的夥伴向資本家爭回我們的幸福我們己罷工十多天了資本家倘不答復我們的要求我們寗死也不會上工的親愛兄弟們呀承你們加入我們的團體援助我們罷工這眞是我們十分感謝和十分歡迎的但是我們自後要永遠團結不達目的不止茲特訂了幾個條約望大家遵守（一）一切均聽俱樂部指揮没有俱樂部命令不得上工（二）每家作場要推代表二人來和俱樂部辦事人接洽並舉出糾察二人維持作場内一切秩序（三）在罷工期内一切要格外和平無論店主怎樣强迫我我們只要不做就是了若有不明白工友來破壞我們舉動我們總要想出各種方法去勸他直到他明白了爲止 
　　工人合作銀樓之組織工人因要求條件店主方面不願承認相持多日因此各走極端聞有一部分工人以爲救濟工人失營業計積極籌備組織工人合作銀樓（暫定二千股）定每股十元可分期繳納聞連日簽名加入者有四百餘股之多現正覓相當地址爲辦事處并聞有某合作社社友爲之助理一切云 
[各工團今開聯席會議]  
　　本埠各工團執行委員會昨前兩日先後接到金銀工人俱樂部及浦東紡織工人會之函請要求開各工團聯席會議討論補救辦法茲聞該工團昨已發出通告准定今日下午三時開會云 
[主張速選副議長之議員提案]  
　　省議員陸秉淵提出應速選省議會副議長之意見書原文如下本會改組已逾一載而暫行法第十條規定議員互選之副議長二人迄未產出組織未完辦事艱困爲吾蘇從來所未有日於全省之最高民意機關副長闕如未足以表莊嚴去年常會投選議長秉淵適未出席　明兩派對壘之内情但政黨競爭爲立憲各邦所常見因咽廢食未之前聞今夏臨時會尙有以緩選副議長爲言者實以同人往返相左難滿法數將欲於數週大會時間急議本省之要案也頃者常會開幕伊始暫行法規定之副議長亟應互選設以黨見不同無妨開誠調解本席濫竽兩届夙無成見惟冀蘇省憲法財政各問題因本會組織之完備或可早覩成效耳云云 
[上海商業市况彚錄]  
　　金融 
昨日銀幣市價早午　市均爲七錢二分二釐比較上日大起一毫二忽五 
銀拆上午市價一錢三分午市收盤一錢五分比上日大四分滙豐收欵六十萬兩麥加利道勝大通友華道勝等亦三四十萬兩昨日大條銀進出頗稀祇有中國銀行去杭州大條一百條（　正金銀行轉出）來洋十二萬元去南京洋十萬元交通銀行去杭州大條一百零三條（聞向東亞銀行轉出六十三條）各銀行進出倉頗少祇東方銀行進倉銀二十五萬兩嗬囒銀行出倉銀十五萬兩台灣銀行出倉銀七萬兩進倉洋五萬元各錢莊少存現銀五萬兩少存洋五萬元正金銀行進倉洋二萬元 
昨晚止各銀行共存現銀四千一百三十二萬兩現洋四千零七十九萬元大條二千零八十六條 
[公債票]  
　　昨日公債市况頗佳各票市價均漲多跌少金融公債現貨價五十二元期貨十月期開盤五十二元較前日漲二元左右旋因漲高太巨至五十一元收盤較前日市尙漲五分十一月期聞盤五十元零一角旋跌去一角整理六釐交易甚暢現貨開盤四十元零七角至收盤小至四十元零二角半較前日漲一角半期貨亦漲十月期開盤四十元零九角較前日漲五角至收盤四十元零四角半較前日仍漲五分十一月期四十元零二角五餘票做開頗暢五年公債大票價四十元零一角償還短期八釐債券價二十六元六角均甚堅定云 
[國内滙兌]  
　　昨（十七日）各幣來電價格仍無劇烈變動京津銀滙遜去五錢洋滙並無上落北京公砝爲一千零四十三兩五錢銀元爲一千零一元天津行化爲一千零五十一兩半銀元與申洋相同烟台烟估低去一兩五錢爲一千零三十八兩半銀元亦跌一元爲一千零二元漢口洋例縮小二錢五分爲一千零二十七兩七錢五分銀元則提如半元爲一千零四元以外各滙均無變化計宜昌宜平仍爲一千零三十一兩銀元爲一千零二十元九江南昌蕪湖淸江海門銀元同爲一千零四元安慶蘭谿銀元各爲一千零四元半蚌埠徐州温州銀元各爲一千零五元南京蘇州鎭江揚州無錫常州常熟等銀元同爲一千零一元五角宜興銀元爲一千零二元南通銀元計一千零二元五角杭州寗波嘉興湖州紹興餘姚等銀元各爲一千零三元奉天銀元爲一千零十元哈爾濱銀元爲一千零十二元重慶九七平銀爲九百九十兩萬縣九七平銀爲九百九十五兩銀元各與申洋相同成都九七平銀爲一千零二十五兩銀元爲一千零二十元俱與前日行情相同云 
[外幣]  
　　昨（十七日）各種外幣市况仍形活動華洋各商及錢業中進出交易尤以英美票兩項去胃爲最暢英票價高五分買價爲八元二角五分美票增一分買一元八角五分半日票交易稍遜價低二錢買價爲八角九分羅卜票中五百元老票略有受主價高二錢買價爲六兩一千元新票仍買二兩一錢二百五十元票買九錢五元至二十五元票買六兩德票買二元八角法票買一角四分四釐新加坡票買九角三分港票買一元零三分一釐各無上落荷票買六角九分亦無升降云 
[金市與滙價]  
　　昨係星期二大條銀近期縮三一二五遠期亦縮三七五十二月份標金開盤三百十九兩八錢俄即高至三百二十一兩二錢先令揭曉只有法滙大十法郎德國大一百五十馬克餘價均未改動其時金價爲三百二十兩零八錢先令等市面步軟十二月份先令銀行賣出三先令三辦七半買進三先令三辦士六二五美滙賣出七十三元半買進七十三元七五東滙賣出六錢六分買進六錢五分半各投機家買進者頗旺大連帮買進甚衆以致金價最大漲至三百二十一兩三錢嗣後先令等滙市略見轉平十二月份先令銀行賣出三先令三辦十五六二五至三先令三辦士九三七五買進三先令三辦士八一二五至三先令四辦士一二五美滙賣出七十三元七五買進七十四元一二五東滙賣出六錢五分六二五至六錢五分三七五買進六錢五分三七五至六錢五分一二五金價爲此步小至三百十七兩後至三百十七兩七錢收盤烚赤未會做過下午金價初平後漲先令揭曉勿動市面較平銀行買進三先令四辦士至三先令三辦士八一二五賣價三先令三辦士八七五至三先令三辦士七五美滙賣出七十三元三七五至七十三元二五買價七十三元半東滙賣出六錢五分三七五至六錢五分半買價六錢五分至六錢五分一二五花旗買現金四百二十條價三百二十三兩所以金價由三百十八兩三錢漲至三百二十兩後先令有三先令三辦士八一二五至三先令三辦士八七五可結東美兩滙亦各鬆動一般多頭紛紛脫手人心爲之　軟致十二月份標金最小跌到三百十七兩收盤較前日價每條跌銀二兩三錢據某君稱是日先令之轉硬被金業等大爲賣出所致其餘東滙美滙等亦見相宜云 
[紗花]  
　　昨日星期二大阪三品紗因日木節誕休息故無電報美棉電報現期小五個磅音遠期小八個磅音印度孟買電報朋搿而好七個羅比奥佛辣白洛處皆小九個羅比各交易所標準紗價因日商日信有抵進千餘包之紗故市價好起一二兩之譜市上客帮本紗買價亦好起五錢至一兩日紗奸起一兩之外印紗未有售開川帮買進二十支十支本紗共計六十五包計二十支採花二十五包價一百四十六兩二十支電車二十五包價一百三十七兩十支九泰十五包價一百十四兩七錢五分各客帮汕頭有止裝止辦消息故無成交其餘威海衛江西野鷄蕪湖天津等帮仍僅零星交易所買不多共本紗二百餘包日紗五六百包公會小包交易寥寥計買開二十餘包廠家皆未開出市面客帮有限紗價難看起色也 
棉花近因紗市暢旺價格步步漲高昨市交易所標準通花價格又漲通花十月期開盤二十七兩九錢五分至收盤漲至二十八兩零五分十一月期二十七兩九錢五分十二月期二十八兩一月期二十八兩一錢二月期二十八兩四錢五分均堅定現棉成交者計内外紗廠購進通花三千包西十一一二月送廠價二十七兩七錢五分東華紗廠進西十一二月期通花一千包價二十七兩七錢五分華豐進火機花五百擔解日華廠價二十七兩 
[絲市]  
　　昨日廠絲略有成交價仍堅挺然市况己覺轉靜因日上滙票漸鬆恐防最跌故外洋市面亦己看軟來價反而不符昨惟怡和購成ＹＺ牌特别條份二十擔價扯一千四百二十兩 
白絲經交易亦較淸淡統市惟有英莊辦去數十擔價與前相仿昨祇中和洋行購進脚車牌大經十擔價仍一千零四十兩 
灰經昨亦續有交易市况尙屬堅定售價並無漲落信孚洋行昨又購成七十　計牡丹牌頭二號三十擔長壽牌廠圖牌耕種牌雀梅牌等各十擔價仍七百六十兩扯盤云 
[茶市]  
　　昨日茶市珍眉大帮均無成交秀眉因怡和洋行開辦市面甚爲發展總計成交五百五十二箱婺源北鄕高莊之貨如胡源馨恒泰昌等牌號之茶售盤己漲至十八兩二錢五分中　莊貨售盤十三四兩較前日仍無上落蝦目珠茶惠利同孚兩行雖有少數購進然尙非眞正市貨成交不過二十五箱成盤自四十四兩至五十兩頗爲軟弱大帮中拆出之蔴珠寳珠土莊茶棧需要甚殷成交一百六十一箱蔴珠售盤三十八兩　珠二十七八兩因存底積多尙未提漲貢熙鳳眉市面仍沉寂成交六十餘箱鳳眉售盤四十兩貢熙售盤二十四兩五錢至二十五兩五錢目前仍無回高之希望針眉昨由天祥洋行購進三十六箱售盤二十一兩較前業巳跌去三兩之多 
[呌莊]  
　　昨日星期二輪値公平洋行拍賣羽綢元絨花羽綢斜羽綢泰西緞細布市原布紅標漂布等疋頭之期計排列三百七十三件共一萬六千一百二十疋比較上届多二十件計九百五十四疋各客帮到者如烟臺牛莊濟南廣東漢口江西甬江等帮各有買進惟北帮稍多本街各號因値冬令將至故莫不預備消塲所拍市價較爲起色云 
[尙有本埠新聞等轉入後頁]  
雜評二 
[李軍遣歸（訥）]  
　　軍隊者製造土匪之機關也招之來授以刧掠燒殺之技能揮之去又無正當謀生之職業則惟有流爲土匪而已直魯豫皖蘇招兵地也亦卽土匪消納地也直奉戰後遣散一次地方多一批土匪豫戰鄂戰每潰散一次地方又多一批土匪今李厚基敗其部下六千餘人又將遣歸直魯豫皖蘇之鄕里矣此六千餘人散歸鄕里中試問將以何爲生活乎直魯豫皖蘇者日患多匪其當局日言剿匪然剿之數年不見少一旦遣歸則驟增則剿亦可謂多事矣倘此後再經數次之招與數次之遣則直　豫皖蘇將無一不變成匪省矣 
是故今日言遣散不難而難在遣散後之安插與防制使不流入爲匪不知直魯豫皖蘇之當局亦曾計及此迭次裁遣之危機否 
 
 

Page 15

 
 
第一萬七千八百三十六號;中華民國十一年 西曆一千九百二十二年十月十八號
星期三 * *本埠新聞二 
[友華銀行滙市報告]  
　　昨日友華銀行滙市報告云十六日倫敦大條銀價近期縮三一二五遠期縮三七五紐約銀價落至六角七分二五倫敦紐約間滙價仍爲四元四角四分今日此間掛牌滙價僅佛郎長至九百八十餘未動開盤市况趨弱英鎊成交價十十一十二月份三先令三便士半美金七十三元二五惟銀行多願照此價售出投機家於開盤時紛紛購入至是改爲售出而銀行家不願購入於是市况大硬至午餐時英鎊售價至一月份期止均爲三先令四便士美金十月十一月份售價七十四元十二月一月份七十四元一二五購價英鎊高一二五美金高二五午後市况轉平英鎊成交價低至三先令三便士七五美金七十三元半照此價售出者頗多市况乃復稍堅收盤時英鎊售價至一月份期止均爲三先令三便士八七五購價高一二五美金售價七十三元七五購價高二五日金本年交貨售價六十五兩二五購價六十五兩今日銀行滙票定價英鎊三先令四便士七五美金七十五元半佛郎一千零十昨日中國復在倫敦售銀印度購入收盤市况不定紐約銀市穩定購者意存觀望 
[紅十字會組織救急隊]  
　　專以救護車馬傷人 
本埠紅十字會辦事處因鑒近來車馬傷人日見其多特組織救急隊以重人命昨日發出通告云爲通告事照得上海萬國通商巨埠中外官紳以及士商人民居留南北兩市者不下數百萬終日車馳馬驟往來儼如梭織行人稍不留意時被撞倒輕則壓傷重則立斃傷心慘目莫此爲甚嗣後各路如有行人被汽車電車馬車人力車撞跌者無論受傷輕重當事者或不免驚惶失措本會總辦事處特組織救急隊常駐會中務請沿途商號居戶人民隨時電話通知上午九點鐘至下午六點鐘通知二馬路望平街東首總辦事處電話中央三三七九下午六點鐘至夜十二點鐘通知天津路北市醫院電話中央五六九當立刻馳往救濟並有救護汽車護送醫院療治本會無非爲尊重人道起見想我滬上同胞必樂於贊成也恐未週知特此通告云云 
[東萊銀行遷入新屋]  
　　昨日爲東萊銀行天津路河南路轉角新屋工竣由北京路遷入新屋内營業並行新屋落成禮上午護軍使代表元殿元交涉使代表季讓之周學熙代表江輔庭總商會正會長宋漢章副會長方椒伯錢業公會會長秦潤卿葉丹庭造幣廠長羅雁峯大陸銀行總理談荔孫銀行界陳光甫錢新之李馥蓀王雲衢馮仲卿葉扶霄周榮峯倪遠甫徐寄廎林康侯商界如貝潤生盧潤泉徐冠南徐曉霞劉證如等皆往道賀到者五百四十餘人各致頌詞一時車馬盈門頗爲熱鬧午後始散 
[理科會十月份職員會紀]  
　　理科敎授研究會於本月十五日上午十時舉行十月份職員會常會到者吳和士顧蔭亭顧紹衣錢夢渭潘仰堯華享平諸君由吳和士君主席其提議及報告事件如下一件吳和士君提議大會决議組織德國中小學校用理科器械代辦部今乘顧蔭亭君赴德之便擬即委託顧君調查德國中小學校理科器械全組價目並蒐集目錄圖樣寄會俾印送各校採購（議决）照辦並正式函請顧君擔任一件報告大會决議組織中小學校理科學程編纂委員會業經開會多次己由鍾衡　君吳和士君主任起草因學制尙未確定暫緩披露該委員會並提議徵集各學校理科學程草案俾得彚集研究以臻完美本會應即根據該委員會提議分函各縣勸學所及全省中等學校徵集儘十二月底以前爲裁止期一件報告本會理科叢刋第一種自然研究校外敎授實施法業己出版並分贈大會出席諸人議畢散會已鐘鳴十二時矣 
[孔子誕辰之祝典]  
　　本邑各紳董及學界同人因昨日爲孔子聖誕於晨刻齊集西門内學宮舉行二千四百年之紀念典禮預由洒掃局同人飭役打掃潔淨懸燈結綵預備一切上午十時尊孔會各會員及各學校敎職員學生等均恭詣文廟分班行禮以伸景仰而誌紀念又孔聖堂籌備會同人則在明倫堂開會演說孔子之道頗多閘發故昨日孔聖廟前甚爲鬧熱云 
[財廳長派員催繳振欵]  
　　江蘇財政廳長委派專員劉思鑑來滬催促滬上各業改征爲募之振欵尙有續繳五萬元趕緊籌解等因茲聞該專員抵滬後即謁晤上海縣商會會長商榷催繳手續聞商界方面對於此舉尙難着手而商會亦多困難云 
[紹酒業議决實行加價]  
　　本埠南北市紹酒業前在該業公所開會集議加增價値已紀前報茲聞該同業前日又邀集第二次會議首由主席報告開會宗旨畢提議同業因原料加增百物昻貴不得已公議加價嗣因前次議决案不折不扣一事難以實行是以重行提議現自陰歷九月初一日爲始實行加價零沽每斤增加一分二釐雙加重每　加價四角行使放樣京小酒等各名目一律照加以償血本云云當衆討論良久即行公决一致通過議畢即行散會 
[振新學校孔誕之行禮]  
　　牯嶺路振新學校於孔聖誕日行謁聖典禮學生百餘人先向孔子像行三鞠躬禮繼唱尊孔歌末由校長徐惠施演講尊孔之意義畧謂孔子之道以忠恕爲本今人攻繋孔子以其提倡忠君然此爲時代的環境關係至辦事忠誠待人以恕爲完成人格之道千古不磨後又謂孔子視富貴如浮雲當今兇殘軍閥腐敗官僚熱中富貴致干戈擾攘政潮起伏國命阽危苟能奉行孔子明訓則國家不致如此變亂吾人爲完成人格計當信奉孔子之道表示景仰之忱云 
[試驗敎育協進社講演會記]  
　　試騐敎育協進社專以倡導試騐新敎育爲宗旨成立至今巳閱三月各地敎育界函請加入者非常踴躍本地學校如二師附屬旦華等校均已加入該社今悉該社於上星期六（十月十四日）下午四時在閘北尙公學校開第一次講演大會講員係朱經農劉湛恩二君聽者甚衆多係本埠編輯界敎育界人士朱君講題爲批評新學制以學程及敎學法爲根據批評最近北京敎育部所議定之新學制對於北京與廣州所擬新制之異同尤爲詳細剖析精密批評劉君講題爲不用語言的智力測騐法該種測騐法可免除環境及語言上的障礙係劉君最近留學美國時研究所得而適行於吾國者講畢巳六時左右聽者均滿意而散 
[久記社徵求會消息]  
　　芝罘路久記社第三次徵求大會開幕以來已經一月各隊繳納分數極爲踴躍惟以内有少數隊長因在外經商或公務忙碌致不能如期將分數繳到先後致函該社要求展期該社亦以本届徵求結果尙未十分美滿故特召集各隊長會議公决展期二星期由十月十六日起延至十月底止咋已將議案通告各隊長矣又該會第三次揭曉已於前日舉行茲將各隊所繳分數列下廣東隊四十四分西藏隊二十分南寗隊九十分直隷隊十分陜西隊九十五分南洋隊九十分成都隊四十一分虎邱隊三十分吉林隊二十分四川隊二十六分武昌隊二十九分新疆隊六分江蘇隊三十分雲南隊十六分太原隊二十分泰山隊三十分計五百九十七分連前共計二千七百四十分 
[寗波旅滬同學會開會]  
　　寗波七邑旅滬同學會昨日開第二次常會到會者有王東瑞胡耐庵毛葆恩陳秋陽張枝珊汪北平張傳疇張靜廬等十七人由王東瑞主席報告開會宗旨略謂本會自前届開會討論擴充會務後旅滬七邑同學之來函要求加入者有六十餘人之多查本會成立之初不過同志十人範圍至小今雖發行七邑周報然其一切應舉辦而未舉辦之事宜甚多此項新會員究竟是否歡迎其加入應請諸君討論當由張傳疇起謂本會自成立以來不但諸同學絕端贊成即同鄕父老亦允以襄助鄙意七邑同學之在滬者卽向無團結故本會不妨推廣範圍歡迎新會員加入當經在會者公共討論結果除歡迎已來函各新會員加入外再擬舉行徵求會員大會並推定毛葆恩汪北平爲起草員張靜廬張傳疇陳秋陽爲交際幹事王東瑞胡耐庵爲庶務推舉畢由汪北平報告謂第二期七邑周報已於前日出版寗波方面由時事公報附送二千份其上海方面二千份則由本會着人分送其他外埠三千份亦已寄出又昨接漢口四明銀行胡重耳君來函託本會附印三千份擬在漢分贈各界惟此信收到時已追印不及只得第三期附印報告畢遂散會 
[聯益善會施種牛痘]  
　　虹口胡家木橋香烟橋路上海聯益善會施醫院中西兩部逐日送診給藥體恤貧病頗爲病家稱頌茲悉於夏曆九月初一日起每逢一三五日上下午在香烟橋路西醫部施種牛痘不取分文所有胡家木橋大街之中醫部及引翔鄉高郎橋北大同公所内該會分會診所仍照常施診給藥云 
[新閘路商聯會致總巡函]  
　　新閘路商界聯合會昨爲該路姚順泰水果行主姚禮芳爲七百四十七號華捕毆撃一事致函麥總巡云逕啓者前爲姚順泰水果行姚禮芳被七百四十七號華捕毆撃一事敝會曾於八月二十四號函呈貴總巡詳告一切嗣後接得戈登路副總巡來函謂正巡麥丁君現己離滬候返申後再到敝會詢問一切供辭等淸查此案貴捕房辦理己久而中西探捕亦己詳加調查現未知貴總巡如何辦理請即速示復爲感想貴總巡捕向以愛護市民爲職志必有公正之解决也云云 
[寗垣發起築路之滬訊]  
　　寗垣陶吳鎭路工程六十餘里由業君桐錦發起已建築和淡村至井亭之一叚計達全路三分之一惟因需欵浩繁慮難爲繼業君特於日前蒞滬向旅滬寗商呼籲並聞已函致京緞公會設法相助以期竣此全路工程云 
[冠生園出品獲奬]  
　　滬城九畝地冠生園新出結汁牛肉等各種菓品係首先發明營業蒸蒸日上茲奉農商部頒給第二四五號最優等獎憑一紙業已發由上海總商會轉給具領矣 
[西服業同志會選定臨時職員]  
　　西服業同志會籌備會昨又開會選定職員到者有張福生楊鳳章顧鍾泉唐順記金義翔曹伯安等四十餘人曹伯安主席經衆選定會計主任莊雨亭幹事主任張文利金鴻翔一俟大會成立後再行正式選舉繼由各會員當場認繳籌備費洋三百餘元次議事務所問題因從前公所路途傷僻辦事不便公决就近另覔地址以便積極進行云 
[高橋挽留署員之牌示]  
　　淞滬警察廳昨發牌示云照得高橋公民陸積勳等挽留署員　挻英等情查藍署員挺英勤公盡職素爲本廳長所深知乃因四區二分所駐所員缺素要故調該委員前往接充以資整頓所有該六區二分駐所員缺已另委孟署員前往接替業經到差任事該紳商等所請准予挽留署員之處應毌庸議仰即知照特此牌示 
[貨船海面遇盜]  
　　山東船戶沙利順號由安東衛裝載　猪二百數十口花生油數十簍及淮米等聞駛來滬陽曆本月十一日駛經江蘇毛竹沙附近海面因風水不便停泊該處詎突有盜船一艘揚帆而至衆盜登船聲稱騐查烟土私鹽立將各艙搜查并將船主沙爾扭住用刀壓頸令其交出銀洋一面刦取醃猪八十餘口生油十數簍及淮米等並夥友洋八十餘元共計搶去約値一千數百元該船夥友八九人見盜匪十餘人勞甚兇橫莫敢與較任其將醃猪一艙八十餘口如數刦去又勒令船主交出此貨之客人信票及燃燈洋油一箱亦被搶去該盜船乃揚帆他往臨行時各執槍械示威聞盜船不大檣桅四枝各匪口音操江北居多尙有三人湖函口音遇盜之船於昨日傍晚抵淞將情告知蔣福泰稅行該船今日進滬其貨歸南市公和魚行經售聞須稟報告水警廳請緝云 
[本邑四鄕之烟案]  
　　縣警察第四分所前日在漕河涇鎭查獲私設洋烟燈吃之陳蘭生又第一分所在閔行鎭查獲烟館主婦陳張氏又浦東淞滬三區警署在爛泥渡鎭查獲烟館主顧永年等以及一切烟證先後函送地檢廳經奉檢察官逐一研詰一過判將陳顧兩犯並陳張氏等分别收押候究烟證存案 
[瘐斃監犯男婦各一]  
　　漕河涇江蘇第二監獄監犯　阿榮犯婦王費氏等於前昨等日先後在監倒斃由獄長函請地檢廳委派蕭檢察官蒞監分别騐明判令棺殮 
[昇平里之私藏烟土案]  
　　徐洪炳在法租界昇平里内三十七號門牌私藏烟土爲法捕房探目沈德福唐雲卿查悉以其有遠禁令故於前日稟明捕頭協同西探馬培克同往徐家内抄出烟土數十斤帶入捕房捕頭詰據徐供稱此項烟土實係朋友寄藏我處餘供支吾諭着交保出外聽候傳解法公堂訊辦 
[代押犯送信押三月]  
　　張桂興向在法租界薛華立路法西牢内爲紅帮裁縫日前代押犯范阿根家屬私送信函爲管牢捕頭查悉將張送押捕房昨解法公堂請訊先由管牢捕頭稟明前情詰之張供認私代送信不諱中西讞員判張押西牢三個月以儆 
[汽車傷人四則]  
　　某號汽車於昨日上午十時許駛經浦灘適有江北人姚月章在路行走不及避讓致遭撞倒碾傷脚骨經總巡捕房六百三十四號華捕到來將汽車號碼抄錄另雇車送受傷人往仁濟醫院醫治一面持傷狀單呈報捕頭候示又昨日上午十一時許無錫人余培基行經南京路遭某號汽車撞傷腿足跌倒於地由老閘捕房一百三十八號印捕暼見前來押令汽車載送受傷人往醫院醫治一面帶汽車夫入捕房請究又南市新記公司李雲棠之一千三百三十九號汽車昨日下午一點鐘由汽車夫許順才駕駛行經新閘路撞倒王姓老婦碾斷腿骨并傷頭部血流滿身經新閘捕房印度捕前來押令汽車載送受傷老婦往仁濟女醫院醫治旋即帶該汽車夫入捕房稟候捕頭發落又有人力車夫崇明人郁生明昨晚九時許拉車行經南京路山東路口遭汽車撞倒跌傷兩膝當經老巡捕房二百五十六號華捕送往醫院醫治一面抄錄汽車號碼呈報捕頭請究 
 
 

Page 16

 
 
第一萬七千八百三十六號;中華民國十一年 西曆一千九百二十二年十月十八號
星期三 * *[定期檢查印花稅之公函]  
　　上海南北商會接奉江蘇財政廳曁印花稅處會銜公函云逕啓者案查印花稅法罰金執行規則第一條内載　貼印花之契約簿據每年六月及十二月由警察官廳檢查一次等語嗣奉財政部令印花稅檢查時期更定於每年五月及十一月兩次舉行呈奉大總統令准通行並奉省長令同前因歷經遵辦在案現届十一年十一月檢查之期除　明省長並分别函令外相應函達貴會查照協同辦理至級公誼云云 
[巡捕拔升包探]  
　　英美總巡司麥高雲氏以靜安寺捕房一千四百八十七號巡捕石鳳亭辦事勤謹特拔升爲試用包探以資鼓勵咋調其至總巡捕房當差 
[趙小紅投濟良所求援]  
　　女子趙小紅前日自投福州路濟良分所聲稱伊係江北人前爲拐匪拐帶來滬賣入福建路一百零一號門牌雉妓院内爲娼茲因不願長操皮肉生涯乞爲援手當經該所西女董允予暫留候送公共公廨發落 
[拘獲戳傷徐蘭喜之夏林生]  
　　徐蘭喜前在臺灣路一百三十九號屋内被人持刀戳傷經捕房獲犯衛長福解由公共公廨判决監禁三月昨由包探周桂森查得浦東人夏林生（又名木匠阿生）係本案要犯　由捕頭協同七十十二號西探將夏拘入捕房聞已供認與衛持刀將徐戳傷不諱捕頭飭押候解送公堂訊辦 
[榮昌祥呢絨大廉價]  
　　本埠新世界對面榮昌祥呢絨號專售一切歐美上等衣料我國學生赴外考察或求學者西裝服式該號承辦者居多茲因存貨甚夥特於前週起各貨一律廉價出售近日往購者頗爲衆多云 
[包車出品之優美]  
　　新世界西首泰昌車行製造包車已歷多年近更精益求精確實可靠其背下有紅獅商標故購者總不受欺聞該行並售脚踏車機器脚踏車及汽車上之各種附屬品價値便宜頗爲一般置辦者稱美云 
[懸賞購緝案犯兩則楊雨村管恒]  
　　杭州人楊雨村執業寫字嗜好甚多烟賭兩種尤甚曾以恫嚇信投與南京路二十四號吳延德索詐洋五百元經吳報告捕房派探往大通路八百八十九號門牌楊之寓所查撃楊已逃遁吳願出洋五十元購緝現由總巡捕房刑事稽查處簽發賞格懸賞緝拏江北人管恒（又名郭生）前拉黃包車爲業近數月間迭犯竊案逃避公共公廨業已出票飭提日昨總巡捕房刑事稽查處又懸賞洋五十元購緝 
[何昌法准減刑期四年]  
　　廣東人何昌法陳元陳鑑陳炳李榮潘威杜林劉福潘興彭九等十八名前因在虹口私設機關私鑄民國十年廣東省造雙毫貨幣案發經探目蔣阿林包探譚鳳池沈崇禮西探康仇等拿獲連同證據解由公共公廨判决何監禁十年陳元陳鑑與李各押三年其餘各押一月在案距今已歷年餘近何之家屬延禮明律師具狀聲請復審已經核准訂期於前日下午開庭届時由張襄讞會同美奥副領事升座據何之家屬代表禮明律師聲稱該私鑄貨幣機關之主腦係屬馮某何爲馮雇用充當出店月得工資十元且何目不識丁毫無智識焉能有此魄力敢於設立私鑄國幣機關查全案人犯前有供此事之主腦爲馮姓者而西探當時陳述亦謂有一人在逃未獲雖有一二被告當時供係何爲主腦然彼等此言祇圖保護自身卸罪與人殊不足信被告何昌法奉判十年監禁恐將瘐斃獄中捕房調查何從前並未犯案公堂應予從寛請將其刑期核减云云捕房代表費斯福律師起稱被告之請求敝律師今奉總巡命到堂反對緣何被捕時身服西衣其形狀不類出店而包探又在其身畔抄出該機關之鎖匙一把實係該機關之主腦無疑故應請堂上照原判執行云云禮明律師以捕房反對被告之請求係應有之手續仍請將何减刑中西官磋商之下判何昌法准減輕刑期四年如能交出馮姓准予酌减此判 
[扭控拐匿女兒]  
　　金華人蔣春福住閘北王家宅業成衣昨偕其妻沈氏扭夏家弄南通人李朝生之妻李顧氏至四區警署訴稱顧氏串同顧大顧陳氏拐匿其十六歲之女兒請爲追究顏署長諭令暫押聽候訊辦 
[糖包壓斃小工]  
　　住居新北門内之揚州人周長泰年三十四歲向在法租界黃浦灘太古碼頭爲小工前日下午周在某輪船上肩掮糖包行至該輪船鐵扶梯上偶一不愼忽然跌倒糖包壓在周之頭上血流如注舉 
當由同伴等到來將包取下詎周腦部受傷過重已氣絕斃命後由捕房得悉飭探魯錦臣前往查勘屬實該探據請回稟捕頭諭　傅到屍屬到塲收殮再核 
[扭控串放白鴿]  
　　客民高慶生家居閘北長安路近憑曹家渡婦人潘高氏介紹出洋三十元娶二十一歲婦人杜姚氏爲室該氏過門僅有數日即席捲逃逸高以潘高氏形同串放白鴿立投四區二分署告發飭警前往將潘高氏杜姚氏一併拘獲訊得案屬刑事乃於前日傅到高慶生連同兩氏移送地檢廳下午經檢察官訊供之下判潘高氏杜姚氏分别收押原告退去聽候核辦 
[誌謝]  
　　昨承銀行週報社惠贈第二七○號銀行週報一册又商務印書館惠贈第六號兒童畫報及第九卷第十號學生雜誌各一册書此併謝 
來函 
[黃木公致萬國儲蓄會函]  
　　華董華經理台察貴會開設於一千九百十二年爲中國有獎儲蓄機關之鼻祖藉萬國經濟之組合開國際金融之互助建絕大之企業創羣衆之利益泰西各國推行巳久意良法美莫不交頌焉唯我國對於此項儲蓄機關尙在萌芽時代以貴會創立較久信用夙聞發展孟晉令人企羨是以投資人會唯望貴會日進無疆咸護嘉社正對於維護不遑罔論其他哉惟念貴會發　愈激之際　畫更應周詳之時况本埠西人經理之同類機關著名已有數處而國人自辦之機關更難枚舉矣處今競爭之世同行嫉妬蜚言譎語在在宜防雖根蒂鞏固無所畏懼然影響　及致惹　疑因國人雖富於儲蓄之特性而欠於知識之定力雲湧風隨在所難免稍有讕言聳聽便生觀望之心不僅於會務進步有關而對於國人儲蓄亦有礙耳鄙人愛護同深企望彌切不自冒揣略爲左右陳之尙祈察核焉本月十六號爲貴會開標第一百二十一次之期會單會數達有二萬九千八百四十九號會費核收計洋三十五萬八千一百八十八元之多近因儲户遽增向來開獎方法僅用會號筒外另需一獎筒而已近以號珠過多球筒過小搖動時或恐珠多筒小旋轉展搖致多妨碍遂於本月份起搖用雙珠開獎式（甲）會號筒搖出之號珠複數再搖（乙）會號筒搖出之單數號珠湊合成數方爲得獎再搖獎號筒擲下之珠作獎之次第雙珠併號開獎式外國間或有之然更變開獎方法事前並未通告事關全體儲尸雖儲戶儲金本旨與得獎意　之不同旣有得奬之希望誰不冀早得獎故望之咸切也再開標照章推舉儲戶代表親自執行何以此次開獎未見儲戶代表出席執役定章擅改秘不公佈臨時開獎始有緊要通告之發現即所謂雙珠開獎法也是以參觀之儲戶嘖有煩言然觀此次開獎之手續搖出之珠復行檢入未嘗簡捷展　檢搖反勞手續下次開獎請仍用單珠式爲宜銅球嫌小何妨備置大球可向停辦之獎劵局購讓彼製之銅球五六萬號碼多能容入旋轉尚能流利自如未致窒碍之弊他日貴會會單全數達五六萬號目以上再行更換雙珠開奬式彼時貴會信用更著魄力愈大再爲更新或未爲晚也再貴會儲戶組合而成與洋行商號迴然不同凡屬儲戶皆爲平等有利於會務之發展皆可諮商建議耳管見所及是否有當尙祈察納是幸 
公布欄 
[江蘇高等審判廳]  
　　民庭判决温仁昌與陳宏謨等因租屋涉訟不服第二審判决上訴一案（判决主文）原判及第一審判决均廢　被上訴人在第一審之請求駁斥訟費由被上訴人負擔卲洪桂與僧寶與因田價涉訟不服第一審判决上訴一案（判决主文）原判廢棄被上訴人在第一審之請求駁斥訟費由被上訴人之代理人僧定初負擔楊德淸與厲學成因鴨欵涉訟聲請救助一案（裁决主文）本件聲請駁斥過順全與陸朝梁爲債務涉訟聲請救助一案（裁决主文）本件聲請照准 
　　批示季澤民一件狀爲張李　無力繳費願予擔保由狀番查張李　再審一案應准回復與否依法應由上海地方審判廳裁决仰自赴該縣呈候核辦可也此批（以上十月十六號） 
[江蘇高等檢察廳]  
　　批示金繩嘉狀悉此案已令上海地檢廳續行偵查核辦矣仰即知照此批周其永狀悉准予抄錄此批黃子明狀悉姑候送審核辦此批王繼　等狀悉案已明予駁回所請仍無　　此批韓景先狀悉查江寗地檢　尙無李漢江樂經獲案之公文到廳仰即知照此批黃沙氏狀悉查兩女究竟是否自縊身死旣經報　該縣蒞驗應即靜候該縣依法核辦毌得空　來應混瀆此批周顧氏狀　抄件均悉仰候調卷查閱再行核奪此批周水通奚水生奚水虎狀悉候調卷核辦此批單秀芬據　已悉仰候調卷核辦此批周星元狀悉候調卷核　此批蘇湘生狀悉查告訴人無上訴權所請應毌庸議此批强映溪等據訴已悉候令催原懸迅予法辦此批柳　慶狀悉候送審核辦此批吳李氏狀悉仰候提卷核辦此批（以上十月十四號）劉高氏狀悉上訴是否合法仍應向原審法院即上海地方審判　聲明仰即知照此批楊慶雲狀悉候令上海地檢　依法辦理此批汪家勝狀悉查具狀人對孔慶賢家被盜一案尙負嫌疑業將該案發交吳縣地方檢察廳偵查核辦矣所請保釋之處碍難照准此批李阿弟狀悉旣據稱現押江蘇第三分監准予在第三分監執行此批郭世章狀悉在爾案判處徒刑二月除　押日數准予折抵外應扣至本月十五日爲滿期所請即日開釋之處暫難准行此批張叙生狀悉查非常上訴係　總檢察　權限毌庸向本應呈訴所請轉呈之處未便照准此批葉翔甫等委任狀悉本案未據泰興縣將卷宗呈送到應一俟是項卷宗到　即予歸案辦理此批陶張氏狀悉巳送審核辦矣仰即知照此批尹德慶狀悉本案巳送同級審判廳核辦矣仰即知照此批張丁氏熊炳　狀悉據訴各節是否　實仰候令行上海地方檢察應依法辦理可也此批王兆庵狀悉查非常上訴係屬總檢察　權限毌庸向本應呈訴此批鄭根生狀悉准予開釋此批（以上十月十五號） 
　　批示沈泉生委任狀悉存候送審核辦此批朱鴻彬狀悉查此案卷宗尙在同繳審廳俟民事訴案確定後再行　　仰即知照此批王則民狀悉候令吳江縣知事依法辦理此批蔡仁福狀悉查本案抗告已由審廳裁决駁斥惟來狀之所請求姑准由本廳逕令原縣迅予傅案訊明依法辦理可也此批（以上十月十六號） 
[上海地方審判廳]  
　　判决主文一件衞阿嘉侵入第宅案（主文）衛阿嘉無故侵入現有人居住第宅之所爲處罰金十元如無力繳納罰金應以一元易科監禁一日訟費歸衛阿嘉負擔一件袁順甫營利略誘嫌疑案（主文）袁順甫係犯新刑律第三百四十九條第二項之罪應予起訴一件沈寳奎連續開拆封緘與妨害信用及業務上侵占案（主文）沈寳奎侵占業務上管有物之所爲處三等有期徒刑三年褫奪爲選舉人之資格十年未决　押日數以二日抵徒刑一日訴訟費用歸沈　奎負擔一件秦樹　鴉片烟案（主文）秦樹卿吸食鴉片烟之所爲處罰金三十元烟泡小半盒没收一件許阿金鴉片烟案（主文）許阿金吸食鴉片烟之所爲處罰金十元如無力繳納罰金以一元易科監禁一日一件吳仲平鴉片烟案（主文）吳仲平吸食鴉片烟之所爲處罰金二十五元烟槍烟燈各一件烟盒一只内烟泡九個没收一件黃見仁帮助吸烟案（主文）黃見仁帮助吸食鴉片烟之所爲處罰金一百四十元鴉片烟丸一百五十二兩没收一件張子靑鴉片烟案（主文）張子靑吸食鴉片烟之所爲處罰金三十元烟灰一盒計重五錢二分没收一件黃子淸竊盜案（主文）黃子淸竊盜所爲處五等有期徒刑三個月一件張阿三竊盜案（主文）張阿三行竊之所爲處五等有期徒刑二個月一件蘇三郎和誘嫌疑案（主文）蘇　郎係犯新刑律第三百四十九條第二項之罪應予起訴一件錢盛興誘拐　疑案（主文）錢盛興應予不起訴一件余傑三即俞傑三和誘案（主文）余傑三即兪傑三和誘之所爲處五等有期徒刑九月未决　押日數以二日抵徒刑一日訴訟費用歸余傑三負擔（以上十月十四日） 
　　判决主文（民　）一件裁决盛榮卿聲請停止訴訟一案（主文）本件聲請駁斥聲請費用歸聲請人負擔一件裁决浦胡氏訴王廣松欠欵紏葛一案（主文）本應民國十一年支字第六六號支付命令宣示强制執行一件判决更錦華與陶德奎因票欵紏葛再審一案（主文）本件再審之訴駁斥一件判决袁仲頣與上　農工銀行因執行異議涉訟一案（主文）原告人之請求被告人反訴之請求均駁斥本訴部分訟費由原告人負擔反訴部分訟費由被告人負擔一件判决胡王氏與楊俊生偕欵涉訟上訴一案（主文）本件上訴駁斥本審訟費由上訴人負擔一件判决朱陳氏與朱興山扶養紏葛一案（主文）原告人之請求駁斥訟費由原告人負擔（以上十月十六日） 
　　批示一件林文泰狀請執行由查本案原卷尙未奉高等審判　檢發下應所請仍應暫從緩議此批一件李阿　狀請繼續執行由准予傳追此批　　一件褚行仝狀交案欵由繳洋十五元存候給領至該民與褚照根宗　紏葛旣經和解筆錄載明由該民借給褚照根洋元了案自應毌庸置議仰即知照此批一件劉友祥狀請執行勒交方單由巳令吏執行矣仰即知照此批　　一件何慶祥狀交押租並請限令遷讓由狀悉交洋存候執行完畢給領可也此批一件黃家麟狀交案欵由准交此批一件何叔和狀領証物由准領此批一件何叔和狀委劉相律師代理由准予委任此批一件汪時榮狀請備案由據稱爾妾徐氏捲物潛逃被捲衣　情願不究旣經登報聲明毌庸再請備案此批（以上十月十三日）一件楊景和狀請銷案由准予銷案此批一件秦承康狀請拘案押交由准予傳案訊追此批一件金仰孫狀請迅查封由已派吏執行矣仰即知照此批一件吉慶珠狀請嚴厲執行由准予派吏執行此批一件阿三狀請依法執行由候即派吏執行此批一件喬木金狀請給領案欵由徐翰卿交案未經假扣押之銀一千零六十九兩四錢五分四釐又洋一百元准予該民等來應具領惟息洋應俟執行到案再予給領並仰知照此批一件陳炳生狀領案欵由准領此批一件　順生等狀請迅予嚴追由狀悉本案業巳飭吏執行一面並着該民等即日來應候諭此批一件應紀發續請執行由查本案經本廳傳徐大嫂嫂到案追交嗣於本月二日由大　館具保限期兩星期將欵交案如届期不交定予嚴追仰即知昭此批一件批蔡炳請求判决由案巳判决判詞巳函縣送逹仰即知照此批一件批沈大姑爲毌管葬請求備案由聲請悉巳諭令沈禮生迅即會同該氏將沈張氏之柩早日定期安葬矣着即知照此批一件王子卿狀請執行由查本應受理案内僅有王子卿與顧坤朝欠欵紏葛一案巳據顧坤朝聲明上訴未便即准執行來狀所稱顧坤朝與該氏等債欵一案是否即係該案之誤無憑懸揣如係另案仰即另狀聲叙明白再予核辦此批一件喬本金狀請給領信件由准予來案具領此批一件陳培生狀請依照和解執行由准予執行此批一件曹　祥狀請依法執行由候傳案執行此批　　一件張益生等狀請執行由巳票傳該民仰届時到案候訊可也此批一件許仰頣狀請維　法權呈部交涉由仰候先行據情轉函交涉員轉致日斯巴尼亞領事並會審公廨所請應俟覆到再予核辦此批一件許仰頣狀請抄錄由准予鈔發此批（以上十月十四日） 
　　批示一件盛印生狀請照判執行由查本案原卷尙未奉高等廳檢發下廳所請應從緩議此批一件劉泉孫狀請將扣押物鑑價拍賣由查本案尙未確定所請應從緩議此批一件諸祝氏狀請給領租契由准予來　具領此批一件梁玉錦狀交案欵由准交餘欵着即　交到案所請碍難　准此批一件蕭萬和狀請自行查明被告產業由狀悉着即迅速往查　延此批一件金如春狀金宏基由准予委任此批一件劉毛弟狀請續予照判執行由巳令吏會同就地警保前往竪立仰即知照此批一件　掌生狀交保証金請求保釋由案巳傳審所請應毌庸議保証金着即具狀領回此批一件宋阿大具狀擔保富掌生出外由案巳傳審毌庸交保此批一件　　程等狀請抄錄由准抄此批一件唐佛全狀請交價領單由着交洋到案准予給領此批一件沈少眉狀請强制執行由狀悉巳派員實施查封矣存案欵洋准予覔　先行來案具領此批一件張東泉狀交案欵由准交尙有餘欵及應負之訟費仍着即日交案毌稍違延致干未便此批一件劉松年狀交案欵由准交此批一件周雲生狀領案欵由准領此批一件嚴金煥狀請執行由准予依照和解筆錄執行所請勒令　讓及繳淸房租各節事　另一問題未便照准此批一件蔡根根狀請派吏執行由准予傳案執行此批　　一件黃金海狀請飭傳共同被告分别履行由查本案和解筆錄内僅戰明該民應負履行之資自應由該民一人照數還所請飭傳陳學仁到案核辦之處未便照准此批一件葉順芳狀請查封勳產由巳派員實施查封矣此批一件蕭萬和狀請從嚴執行由狀悉着即查明該債務人隱匿財產來案報請核辦此批一件張德培狀保范　由准保此批一件邢少卿狀保孫鼎成由聲明巳悉永豐泰店旣非邢　卿開設所請撤銷保狀應予照准此批（以上十月十六日） 
[淞滬警察廳]  
　　批示一件沈見山批查該民與徐素　同居本非正式夫婦今巳自願協議脫離關係當然不再發生其他問題自無備案之必要仰即知照此批一件徐福　批據禀是否屬實有無别情仰候令行該管警所秉公查辦可也此批一件胡郁氏批查本案未據警區解到無從核辦應俟解應訊明再核仰即知照此批一件魏　敦批查本案應俟偵緝隊將案解到時再行訊明核奪仰即知照此批一件莊王氏批查本案未據報解到應無從查核據呈前情候發四區四分駐所具復核辦可也此批一件錢胡氏批仰速投案候示此批一件陳海淸批仰候傳案集訊核奪此批一件徐元桂批查本案業據該管警區呈報已嚴令限緝並通令一體恊緝矣仰即知照此批一件朱阿四批查爾妻彭氏捲物潛逃旣經查明串拐有証應即速赴上海地方檢察廳訴請提究以伸法紀仰即知照此批一件張裕田批已嚴令五區二分駐所查緝隊徐談生徐濤二名務獲解辦此批一件曹永淸批准將起案　嘰呢布六十八疋先行給領並候傳知　士芬等家屬到案誥誠領回管東此批 
[上海縣公署]  
　　批示豐盛實業公司董事盛恩頣等呈爲遵令改正註册繳換執　照並修改章程請核轉由批呈悉據送修改章程並繳換執照候據情分别轉呈核辦可也仰即知照此批張聚順等呈請加貨價懇准備案由批呈悉據稱因工夥議加工價轉商銷貨各家加增售價將　碼改爲洋碼等情究竟該業貨價原定若士向來銷貨如何手　現在已否與竊銷商家恊議允妥來呈並未叙明所請備案未便率准此批久恆德製桿無限公司代表朱吟江呈爲變更註册請求核轉由批呈仲均悉察閱所呈請書漏未　　印花稅票每份一角仰即來　　章補貼以　　呈此批註册費三元暫存道敎總會會長張元　呈爲　批補呈請求核轉由批據送章程各三份仰候據情呈請道尹核轉可也此　附件存送 
 
 

Page 17

 
 
第一萬七千八百三十六號;中華民國十一年 西曆一千九百二十二年十月十八號
星期三 * *   
 
 

Page 18

 
 
第一萬七千八百三十六號;中華民國十一年 西曆一千九百二十二年十月十八號
星期三 * *自由談 
[座右銘] [  朱熹]  
　　上是天下是地人居其間須是做得人方不枉 
雜說 
[造夢] [  征鴻]  
　　夢幻也然亦無異於眞蓋人生斯世固猶夢也年來塵逐事違益以私願所不能償者一一托之於夢蓋非夢不能致也吾乃謂之曰造夢 
遊記 
[伯弟遊驂記] [  鶴寄客]  
　　伯弟人士善製塡鸎粟米之眉彎麵捲與杏仁面之牛角　在世界大戰以前蟄處家園飽嘗鄕味每醉心於奥京維也納匈京陂陛Ｂudapest之繁華而臨風嚮往今則捷幣高漲奥匈兩方經濟窮蹙區區伯弟一小城大足以富利驕人伯弟詎奥京近有電車可通有捷幣一千古侖即足赴奥昻然自命爲百萬家財之巨室小城風俗向甚簡樸自進爲都府後競趨繁縟模仿奥匈捷三京時尙無微不至内河一商港頓呈世界性質如早晨好見面之詞捷克語斯烈夫語德語匈語俱有所聞又如報紙自百納城至者爲捷克文居民不可不讀而在本城發行者如德文邊驛Ｇrenzbote日刋匈文工報Ｍunkasujsag斯烈夫文（斯烈夫政聞報） 
ＳＬovenskaＰoＬitka俱爲家常必備之物往年巴西報紙譏剌某國僑民之不肯與人同化謂其國寄居海外衆僑商小兒上學照巴西定律應習葡文爲實用計應加習英文或法文而又須兼習其本國文如此用功未免太苦予則謂如此（伯弟）城人民兼看數種文字之報紙亦未免太勞矣 
軼聞 
[軼聞錄] [  林屋]  
　　前淸譚鍾麟督兩江履任日方夜治公有女子自地板下出跪案前譚公驚問曰爾女鬼欲鳴寃乎女曰予非鬼前督婢耳予父嘗官知府家不幸抄没予流落轉　督家夫人待婢虐將去任時予懷乾糧潛匿地穴中幸未爲搜得約略四五日矣計新官已到敢冒死出乞公憐之譚公夫人聞而出視見其端慧厚撫之數月察其果賢爲公納焉生子　　前淸通籍民國再督湘有名當代自授書至通籍未嘗從師其文學皆母夫人之敎茲可異也 
諧著 
[時事諧談] [  求是]  
　　或謂余曰子知安福二字與今日時局之關係乎余應曰不知或曰今日各省中與時局最有關係者非安徽福建二省歟此二省之首一字聯合之非安福二字歟况閩皖風雲中之重要人物又均爲安福系人由此觀之彼銷聲匿跡之安福部或將龍蛇起蟄捲土重來而再整第二回之旗鼓是亦未可知也余思之果然因亟錄之以供一粲 
[滑稽問答] [  陳仲陶]  
　　問世界上無形質而富有黏性者爲何物答愛情 
問萬物所不可須臾離且最普遍而又不需代價者爲何物　　答空氣 
問世間最易人人不學而能且同時亦最難者爲何事答喫飯 
問縛束英雄豪傑須用何物答裙帶 
問如何賭法可不輸金錢答賭氣 
問何種線不能製衣答戰線 
小說 
[社會小說人間地獄（二二六）] [  娑婆生]  
　　第三十一回墨飽筆酣題名銅牓風斜雨密雪涕銀床 
姚柯兩人正要再談别話忽然排字房工人上來催稿便打斷兩人話頭姚嘯秋在館裏坐不多時怱怱的帶著寫好門膀到碧艷家裏去了柯蓮孫見他來去怱怱曉得他爲碧艷事忙碌也不多問有話便長無話便短約摸過了半個多月光景已是枇杷黃候接著便是端陽端陽一過便是碧艷更名碧嫣再落風塵的第一日香巢看定在會樂里佔了樓上三大間很爲寛敞亭子間開出窗去對過便是外國禮拜堂花木扶疏鳥聲淸脆十分幽雅與那弄内房屋開窗便見鄰家囇台的要淸靜得多咧這所房屋看定了固然碧嫣高興非常便是姚嘯秋也很滿意初四初五幾日嘯秋替碧嫣布置張羅自不必說嘯秋的請客票早日紛紛預先發出分作三天揀那些朋友相熟的各歸各類排日爲歡三天的客人總共請了七八十客嘯秋向來不大濫酬應此次爲碧嫣關係不得不大張筵宴廣事搜羅中間柯蓮孫和程藕舲二人因爲蹤跡太密所以三天以内天天皆在其内其餘的客人不過各人輪著一日初六那一天嘯秋下半天四點鐘模樣早巳到了會樂里這一天碧嫣艷妝濃抹巧笑輕　　復那賣笑生涯的本領嘯秋冷眼瞧著見他妝點起來丰采不减當年不禁又憐又愛時候還早客人尙未赴約嘯秋一個人坐在亭子間裏發了一回怔心想眼瞧著碧嫣嫁人如今又眼瞧他風塵再墮自今以後不知道他何日再出汚泥是怎生收梢結果再想著自家和他的關係愈來愈深不比得從前還是可分可合作繭自縛正是難於解脫了忽地對過禮拜堂的大鐘鏜的打了兩聲其聲淸越沈著嘯秋聽了不覺格外慨感心中歎道想不到這種酒陣歌場也聽到這蕭寺疎鐘眞可發人深省了正在狐思亂想的時候樓下一陣鈴響衆賓客紛紛的來了嘯秋和碧嫣忙着酒罷自不必說嘯秋所請的衆客當中很有許多是碧嫣從前的熟人如今花底重逢少不了各各有一番的慰問影事前塵恍然一夢正是大家共同的感慨頓時和酒雜陳筆琶並作說不盡的熱鬧喧嘩蓮孫來的時候很遲巳是張燈時候蓮孫一走進來和嘯秋道奇怪之至怎麽這間樓上如此酷熱穿一件短衫還是汗如雨下嘯秋道屋小人多固然熱了你再抬起頭來瞧瞧自然明白了蓮孫望上一看只見電燈雖然裝好還没接火却臨時掛著三張紗罩煤氣燈一個煤氣燈店小夥計立在門口不住的使勁打汽因此屋裏愈亮愈熱蓮孫皺皺眉頭道現一間簡直和輪船上機器間差不多了嘯秋拉著蓮孫往後面亭子間去道裏面這一間還好可以到那裏去坐一會 
[隨便說說] [  瘦鵑]  
　　總統的滋味畢竟如何昨天的北京通信說保曹久想嘗嘗總統的滋味除了邊銳着力佈置以外還有甚麽劉咧熊咧王咧却忙個不了曹四并且還去和嫂子商量四六分擔運動費諒他嫂子也很想嘗嘗總統太太的滋味的我說曹三先生倘若食指大動眞要嘗嘗總統滋味原也不妨一嘗免得想望過切滴下饑涎來不過我勸他下箸之先總須子細一些不要爲了貪吃上當可是這總統菜模樣兒雖像魚翅一般似乎很好吃的但一上了口恐怕並没鮮味倒是酸的苦的辣的味兒都嘗到了到那時吐旣吐不出吃又吃不下那眞難受呢 
 
 

Page 19

 
 
第一萬七千八百三十六號;中華民國十一年 西曆一千九百二十二年十月十八號
星期三 * *   
 
 

Page 20

 
 
第一萬七千八百三十六號;中華民國十一年 西曆一千九百二十二年十月十八號
星期三 * *常識 
常評 
[國語之關係] [  漸]  
　　凡爲國民者無一不當諳習國語其理易明若但能講土話者則僅可謂之土人而不可謂之國民故欲養成國民之資格諳習國語其一也以諳習國語爲養成國民資格之一此固關係之最大者若國語與吾人生活之關係其要者亦有二 
　　一曰職業之關係吾人苟欲離鄉土而營職業不諳國語則易受人欺不習國語則欲發表意見而多所隔膜其最感不便者則爲敎員與商人其他職業亦均有關係故凡不諳習國語之人其生活之範圍必祇限於土話能通之區域視能通國語之人無所往而不宜者則相去遠矣今人熱心做官熱心爲議員而獨不熱心學國語詎知官與議員亦非諳習國語不辦耶一曰旅行之關係吾人苟終身不出里門則已耳一旦旅行則太湖流域之人一至鎭江而已幾幾乎口耳俱廢若廣東福建等省更無論矣以致曾學外國語者反用外國語以相問答則何如諳習國語之爲便乎 
　　蓋國語爲一種口舌之技能無論何方之人欲其不講土話固勢有所不能要必兼諳國語兼習國語則生活方面旣得種種之便利而國民之資格亦可無所欠缺究何憚而不爲乎乃聞小學中敎授國語其家庭尙有反對者甚矣其惑也 
衛生 
[瘧疾與瘧蚊] [  饒徵]  
　　瘧疾一病患之者甚多而尤於夏季多蚊時爲最盛此時雖夏去秋來蚊蟲漸少然乍热乍凉最易授病魔以機會茲特錄此一文以提起世人之注意并俾知瘧疾致病之源及其傳染之方法而得以預防之也 
瘧疾致病之原因瘧疾英名曰Ｍalaialfever乃由一種原生動物名瘧蟲者寄生於人之血輪中而起蟲在血輪中逐漸長大而成一殻分裂生殖於其中殻成時即發寒期也迨其殻大至與血輪等時則無數幼小之瘧蟲破殼而出游泳於血液中蟲出殼時有毒發出以剌激人身故病人發熱蟲之種類細别之有三㈠Ｐlasmodiummalarial此蟲出殼後須經七十二小時再入血輪成殼生殖一如前㈡ＰＩasmodiumvivox此蟲於出殼後經四十八小時即可再行生殖㈢Ｐlasmodiumfalciparum此蟲則日可殼生殖一次瘧蟲循環生殖之時期旣各有不同則人所患瘧疾之病症亦隨其所寄生之瘧蟲之種類以别即病人血輪中所寄生之蟲爲第一種則其瘧疾必三日一次如爲第二種則必隔日一次也 
　　瘧蚊瘧蚊屬於Ａbopbeles當瘧蚊吸取患瘧疾者之血時瘧蟲即隨其口液而入蚊體蟲在蚊之消化道及體腔中經過一定之生活時期後則潛至口液腺中預備寄生於他動物如無瘧疾者被其咬剌則瘧蟲由是隨其口液而達於人血瘧疾亦於是傅染矣瘧蚊之形狀大小與平常蚊Ｃulex無甚差異欲下精密之判别非借顯微鏡之力不爲功然亦有一簡易明顯之法以辨别之卽前者於体息時其前四足着地而後二足及尾部則向上一若直立者後者則六足皆着地身與地平行也吾人旣知其有此種特性則防患亦較易矣然根本治防法仍當殺死其蛆至其殺蛆之法則江蘇省昆蟲局早巳印有專刋茲不容　述矣 
　　金雞納霜QUININE爲治瘧疾之最佳藥品藥房中所賣之斷瘧凡多由此物做成其功用在能殺死出殻後幼小之瘧蟲故服藥時以發瘧前後爲最有效也（乙種酬） 
經濟 
[願國人廢除小兒產後種種糜費] [  作楫]  
　　今吾華國弱矣民窮矣然民之所以窮國之所以弱者其故安在曰在糜費蓋糜費則民窮民窮則國弱理也試觀國人對於婚喪等事莫不盡力鋪張備極奢華富者揮耗千金而不知惜窮者東凑西挪忍痛爲之旣無一絲之益又違經濟主義徒供旁人之瀏覽博一己之虚榮故窮者日就窘鄕富者亦趨窮境民窮矣國安得不貧旣貧矣又安得不弱哉吾故曰中國之弱國民成之國民之窮糜費造之也然則糜費二字破家病國之媒介物矣國人可不急起廢除乎 
本刋關於婚喪之糜費言之詳矣而對於小兒產後種種之糜費則未論及余敢以一得之愚與閱者諸君共論之 
舊俗於小兒呱呱墮地後卽有許多無謂之舉如過三朝度彌月及百日週歲等雖曰誌喜實屬糜費極矣 
因生子而邀親友親友致賀惟意而已今乃彼贈首飾此饋鞋帽相尙以豐耗金不計主人設食享客一飽而已今乃盌盤交錯海陸雜陳相尙以豐耗金又不計世人狃於習俗不知廢除富者恣意所爲極一時之盛窮者欲哭不能賓客去而債主來精神上所受之痛苦爲如何哉試問此種舉動對於小兒果有若何之益乎以有用之金錢作無謂之學動可惜孰甚余願以後窮者毅然廢除之富者以所費之金錢移作下列各項之用度則國家社會交受其惠矣 
㈠留爲子女將來之學費諺云天有不測風雲人有旦夕禍福今日之處境雖裕安知後日之處境如何况事豫則立古有明訓苟能以所費者置諸銀行中生利預作將來子女求學之資則雖日後家境艱難子女亦不致受失學之痛苦㈡開設義務學校目今國中失學子弟日多大都以經濟關係堕靑雲之志世上多一游民非特非社會之福抑亦國家之害吾願諸富室慨動慈念設立義校則貧寒子弟皆得受敎育不致鋌而走險爲非作惡矣 
㈢投資膠濟鐵路自贖路之聲浪起國中志士爭先投資良以三千萬元之巨欵非政府所能負擔必藉國民集腋而成收爲民有則今日之投資者即該路未來之股東然光陰如駛苟到期無資贖回非特國體從此喪失吾恐列强將進而瓜分中華矣贖路誠今日之急務吾願諸富室將所費者悉數移作贖路費以盡國民之天職他日之利益豈勝言哉㈣移作慈善費孔子云敝蓋不棄爲埋狗也敝帷不棄爲埋馬也夫狗馬已死猶不忍其暴露况未死之災黎乎今者湘川之兵禍不已粤浙之水災奇重小民之蕩析離居者棲風宿露掩蔽不完死者枕藉生者難存倘諸富室擴衣被蒼生之願施春回黍谷之仁援手拯溺多多益善俾無僵凍之虞冥冥有知定錫康强之福矣 
　　余願明逹而熱心改良風俗之富室毅然行之爲社會倡其利益豈不較無謂之酬酢徒逞口慾者爲大乎（乙種酬） 
道德 
[西方格言（三三八）] [  謝介子選釋]  
　　喜受阿諛爲墮落之捷徑（約翰生）（Ｊohnsonn） 
無修養者無能力（法蘭西諺） 
欲免大過應愼小者（英吉利諺） 
已字旣來現字遲矣（荷蘭諺） 
大約一語不能成事（英吉利諺） 
多受鞭策之馬較能負重（法意諺） 
智多慮多（英吉利諺） 
空拳詎能捕鷹（丹麥諺） 
餓者疑庖人之嬾（英吉利諺） 
正當之報仇快事也（茁律顚）（Ｄryded） 
[模範童子（二）] [  聖符]  
　　日昨讀倪君模範童子一則不禁胸有感矣憶前歲肄業蘇城時因假期滿赴校在舟中遇一童子忠誠懇摯至今不能忘烏可以不記余家角里去蘇城約七十餘里有航船四日來往一次余常乘之取其價廉也丁已八月暑期滿余整裝赴船埠入艙見一童子先在年約九齡雖衣布衣而頗整潔叩之知爲某店之學徒今將赴店視事也旣而舟行約里許而余忽覺體不適畏寒蓋夏日貪凉未免感冒風寒矣因擁被臥時野風頗大余心畏之而未言忽見童子手閉船窗顧語余曰我知若畏寒今爲若閉此窗也余感而奇之越時許體　汗思飲忽又見斯童子捧滿杯紅茶以進目灼灼視余面曰先生須此乎可飲此此茶尙不凉也余急謝而受之時艙中惟我等二人覺此童子處處留心照料如看護之看護病人而親愛誠有加焉繼而舟停童子登岸蓋一小鎭彼之目的地也余爲之悵然者久之論曰到處行方便本非甚難之事而世人多忽之此童子雖曰能人之所難能有何不可惜余無力助之而不能與之其案同窗讀書也（乙種酬） 
法制 
[習慣與法律] [  齊]  
　　前在某縣寓邸偶自外歸同寓甲（省委來縣提欵者）乙（爲訴訟進城）正高談闊論因細聽之乙謂縣知事爲書生甲爲之首肯（余亦然但伊謂其不諳政事余謂其不善作官）乙又云知事自己不問案民刑事均由承審員承辦如何裁判知事並不過問雖託人向知事說明案情亦不生效甲曰伊原係高等廳法官故不欲干涉審判承審員亦法界人只曉得抱守法律不知道審理民事須按習慣不能繩以法律至於依法辦理但以對付上司可耳玩此君所言似以法律與習慣爲不相容者不知依習慣即依法律蓋法律有原則有例外習慣即例外之一種誠以一國之内各地風尙不能强同莫不各有其特殊之習慣苟不設例外之規定適用法律時必難推行盡利故文明各國法律對於習慣苟具不背公共秩序及善良風俗二條件者均以明文規定認其與法律有同等之效力如［但有特别習慣者從其習慣］之規定是凡行爲之基於習慣者卽爲合法行爲在法律上能受充分之保護反之屬於違法行爲則不能主張其有法律上之效力矣故法庭根據習慣所下之判决雖經上訴若上級審判衙門對於該判决認爲公平即應維持原判斷不得以基於習慣未照法律爲理由而撤銷改判也是可見依據習慣與依據法律其效力初無所軒輊以習慣爲法律所容許故也（乙種酬） 
雜錄 
[空氣中之塵埃] [  吳江施家俊]  
　　射入暗室之陽光賴空氣中塵埃以反射而入於人之目簾塵埃之組織頗爲複雜可分列之如下 
無機塵埃泥屑石灰屑烟煤等 
有機塵埃無生命的煤屑街間殘物棉布乾草屑等有生命的植物花粉菌之芽胞霉微生物及　　極細之有機物 
每一立方生的土壞約含極細之有機生物十萬未經濾過之淸潔河水每立方生的内含自六千至二萬之有機生物淸潔空氣中每一立脫（計一千立方生的）僅含四至五之有機生物 
空氣中若無塵埃雲不能聚雨不能降愛的根ＡitＫen嘗云缺乏塵埃之水氣在空氣中决不能凝結爲霧潮濕空氣受冷時空中懸着塵埃之四周均有流質附着無塵埃之處空氣受冷時空氣中水汽逐漸加增未幾即凝集於房屋樹木或牲畜之表面上故雖設天蓬或張雨傘居於中者仍覺水氣淫淫侵身也（乙種酬） 
 
