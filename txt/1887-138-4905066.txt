# 1887 - 138 - 4905066

 

Page 1

 
 
[古今圖書集成告白] [  圖書集成印書局主人啓]  
　　啓者本局四月内共印過原書一百九十四本連前共印四千零五十本尙存未印者九百七十七本此佈 
[古今圖書集成第一批出書告白]  
　　本局所開印古今圖書集成截至三月終已印過原書三千八百五十六本尙存未印者一千一百六十四本約至八月間全書可以排竣擬定分裝三箱其第一箱裝明倫彚編並目錄業已裝訂成書計四百零八本合原書一千三百廿二本其明倫彚　本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三箱届時望交第三批銀五十兩領全書一部計三箱如刻下欲先領明倫彚編並目錄一箱須卽繳第三批銀五十兩其銀仍交申報舘當給以　三次收銳單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特行此奉聞[  圖書集成印書局主人美查啓]  
[石印阮刻十三經注疏并校勘記訂期出書啓]  
　　　古人於校書一事喻之曰如掃落葉如拂几塵非以此寛假也蓋言校讐多一次斯舛譌少一次耳本齋所印阮刻十三經注疏并校勘記一書校對已三易手而又慮其有遺漏也特加工再校一次期無貽誤士林而後快故出書之日不無稍遲約至閏四月終當可竣工料想售書諸君子當不以此爲嫌也特此預啓[  點石齋代啓]  
[論梟黨掠人]  
醫家有言曰治目如治民但當靜以養之不可矯揉造作以致害治齒如治兵所當洗而伐之不可優游寛縱竊嘗疑之以爲此特醫生之寓言耳抑知兵民之治其實果有大不同者治民者不可專事紛更治兵者必當嚴其紀律民若有過犯尚或可以原情而少恕其罪兵若有過犯則必當執法以嚴懲寛嚴雖曰並用而治兵者實宜嚴勝於寛書曰威克厥愛允濟愛克厥威允罔功斯言也非特出陣交綏之際所當奉爲格言卽平時亦何莫不應爾也近來各省軍政無異從前而其營規則不免日就廢弛兵勇哨弁或日臥烟霞或恣情花酒平居無事共邀熊虎之名一旦有急而欲用其人則無異驅市人而使之戰夫兵之弱盗之幸也兵氣旣日衰盜風安得不日熾昨者閱報見有梟黨掠人一則閔行厘卡巡丁於煤船中查得私鹽數百包及鐵條等漏捐違禁之物遂將煤船扣住孰意匪黨竟於夜中將護勇巡丁盡行劫去迨委員派砲船追赶而匪船早已遠颺嗚呼此苟非平日軍政廢弛有以啓匪徒輕藐之心則匪徒亦何至猖厥若是今聞此事已禀於上憲吳瑞甫司馬亦已前往履勘上憲若何辦理匪徒可獲與否吾亦不必先爲臆斷惟思一卡之中除司事巡丁之外又有護勇等人卡之前又泊有砲船少者一艘多者數艘人亦不可謂少矣乃於數百包之私鹽旣獲之後仍爲匪徒所奪且併護勇巡丁而刦之而砲船追赶又不特不能擒獲一匪卽護勇巡丁亦無一人能奪回者豈匪黨之神通果非官兵所能及乎近來軍政似亦講求水師則聘請西人盡心指授而巨舶頻增器械悉備陸兵則裁汰老弱挑選精銳併營增餉在在認眞觀邸抄中各省督撫奏報摺片歴歴可數所言無非整頓營伍等語則講求戎備似非可謂盡心矣乃整者自整弛者自弛怠惰之積習終無有一日之返齋匪會匪潛布於川鄂襄皖之間小醜之出没梟黨之縱横又在在皆有行路者數十里之遥卽不免有殺人越貨之慮夫兵者所以禦盜也靖盜也其道固與盜相反者也乃今日諸匪多係裁撤之兵勇所爲而裁撤之兵勇與未裁撤者　屬通同一氣平日妓寮烟館茶坊酒肆時相往還是兵之與盜不相反而相濟苟一旦匪等倉猝而起則所恃以禦匪者卽此與匪相濟之人匪徒何所懼乎無所懼是上糜國帑下朘民膏而養無用之人也談軍務者其亦有術以濟之乎夫此次之私梟固未必與兵相濟然吾思同一人也爲匪則冒死求生捐軀以赴爲兵則退避恐後畏縮不前豈人之性宜於匪而不宜於兵耶非也盖紀律不嚴賞罰無定則人固多切於私而緩於公也閔行厘卡之事苟卡中兵勇之禦匪亦能如匪之敵勇則必不至遽爲所刼乃平日習於懈弛玩愒已甚一旦事起倉猝又安得不聽客之所爲雖或者一卡之内兵數無多匪徒之來黨羽衆盛卽平時勤加訓練要亦不足終恃然初置此兵勇之時豈亦不足恃者耶夫兵不在多少同一兵卽同一當訓練若謂兵數既少終無大用不必整頓不屑訓練則何不盡行裁撤以省浮　而必立此虚名爲吾觀諸卡之前無不有護勇砲船問其所用則曰資巡緝也備非常也保行旅也責亦甚重也然過客之被刦者往往出於砲船之左近彼客子出門投宿無家虞有强暴之侵毎依於釐卡之前砲船之側以求庇護乃遇搶刦之事被刦者雖大聲呼救諸兵勇　往縮項而不敢出援或於事後虚張聲勢以塞責是不啻以砲船爲媒使行舟匯集以供盜之刦且不啻以巡船勇丁與盜串通而恣其所取也乃今者不特不能保過客之行囊且不能保其卡中之所有不特不能保其卡中之所有且不能保其身試顧名而思義所藉巡丁者巡何事護勇者護何地而竟遭其刼乎雖曰事起深夜出於卡中諸人所不料然吾未聞用此巡丁護勇之初明示以巡於晝不必巡於夜護於昕不必護於宵然則此次之失非平日之寛縱所致乎夫兵可以百年不用不可一日無備乃以偶值承平遂忘備以致僨事是治兵不若其治齒而智出於醫　下也雖然彼太閱重典或有免操之處而奏報親閱者矣會哨洋面或有約會一地享用數日而卽散者矣膺一方之重寄作千里之屏藩者尙且如此一二砲船數十巡丁又何足責耶何足責耶 
[本館接奉電音]  
　　昨日上午八點鐘後四十分時本舘在京訪事人由電飛傳本月初二日諭旨三道敬謹譯登○閏四月初二日奉旨巡視北城事務着李鴻逵去欽此同日奉上諭薛允升現在出差刑部左侍郎着沈秉成署理欽此同日奉旨恩承現在出差所管廂藍旗滿洲都統着本格署理欽此 
[盜案立破]  
　　四月二十七夜九龍油麻地有四人同雇一船聲稱欲往香港舟子初不允願出厚值乃允之舟子男婦兩　并一男孩一女孩又兩小孩共六人行至中途四人指一船令舟子追之舟子不肯四人卽拔手槍擬之舟人婦見係盜匪卽赴水而逸盜以鎗頭擊之傷其首舟子力與之拒被槍彈傷胸口旋亦跳水而免孩等噤不敢聲盜乃將船移至九龍華界一切衣物銀錢悉數搜括而去盜去之後孩等始設法將　駛　油麻地其跳水之舟子及婦　爲漁舟援起至尖沙嘴地方隨卽報巡捕房捕頭立發電報至油麻地及各處捕房並發一小火輪前往緝盜油麻地捕房接到電信亦卽飭包探兩人跴緝旋在油麻地左近拿獲兩人并搜出該船贓物解送總巡捕房令雜二盜於衆犯中 
 
 

Page 2

 
 
傳舟人婦至使其指認果經指出該二人無誤隨飭押候訊究受傷舟子則送醫院療治云 
[金臺夕照]  
　　自客冬由戸部奏准洋藥稅厘并征章程以來各省海關已一律遵行淮内地土樂各省情形不同未便遽定章程遂於本年二月間奏請飭下各督撫將各省十藥情形及宜如何擬立章程詳細查明八奏然後由總署與戸部會議至四月初陜甘總督譚制軍奏陳陜甘兩省内稱該省向無洋藥運入惟十數年前川黔愼三省士藥有商賈運販行銷其時由厘局酌定毎百斤抽銀三十兩嗣增至六十兩而商販自此日稀迨至近年尤屬寥寥故將此項厘金列入貨稅册報部云隨奉旨將此奏交戸部辦理○李傅相奏稱奉調駐紥奉天威海衛之練軍均已　衛　扼要口岸均須布置砲臺令練軍分别駐守現擬派員赴上海購買巨砲十尊其價　由江海關　稅内撥出就近歸還　○前報紀謝侍御祖源奏請就京師開設官錢鋪云云連日經戸部會商感豐時曾設官錢鋪其始也裕國便民頗稱善舉終則商虧短國帑歸刑部按律治罪予限追償事隔二十餘年民間猶歴歴在目故該部堂官以侍御所奏窒碍難行擬奏請駁斥不准云○工部奏請欽派王大臣查估咸安宫錫什庫前門大街石路三處工程旋奉旨派松少司馬桂孫少司農貽經查估咸　宫潘大司空祖蔭嵩少司農申查估錫什庫福恊揆錕廖少司宼壽查估前門大街石路俟覆命後卽須派出承脩大臣云○六部九卿各衙門凡湡帶領引見人員皆令於前三日衣冠齊整演試禮節並背念出身　歴蓋因四月初八日恭奉上諭翰林院帶領引見之日講起居注滿員奏對履歴清語生疎並有舉止輕率者殊屬不成事體嗣後各衙門於帶領引見人員務須倍加敬愼倘有前項情事立予懲處懍之欽此故各衙門堂宫皆格外愼重○前報紀工部將虞衡司窰算房書吏吳姓解交刑部審訊一節刻刑部密咨步軍統領衙門順天府五城緝拿工部已滿書吏沈劉二人二人聞之夤夜携眷遠颺未知刑部作何辦法也 
[湖北官塲郵聞]  
　　湖廣總督裕壽帥遵旨人覲所有督篆已奉上諭着北撫奎樂帥兼署現在兩院接准部咨樂帥有諏吉閏月初七初十兩日接受兼篆之說壽帥則擇於十三日啓節由官輪送至滬上航海入都也 
[亮節清風]  
　　湖北鹽茶　貨牙帖籌餉捐厘總局統轄　省專分局卡一百數十處若非　撤會帮辦計委員共有四百餘人體制極祟雖方伯無以過之向來三節兩壽各局均送水禮以伸芹献又毎處荐派司事一人去冬江雨棠方伯接辦總局洞悉此二者爲厘局之積弊謂非痛除不能整頓一面回明院憲一面嚴札申禁間有一二部友向充司事者概行飛檄調回資遣回籍至各局委員府廳州縣之中向有交情者年終餽食物一二匣方伯絲毫不受今春又有某局員聞方伯抱恙贈以藥餌方伯并不啓視卽令璧還盖已弊絶風清衆所共信一時輿誦有關節不通閻羅包老之目兹者茶市聞莊茶厘卡例有茶樣之献毎處數十箱不等方伯聞之立飭局員飛函一律停止以省周折會辦惲松雲方伯亦極能和衷共濟一片氷清兩局憲之清風亮節體恤下僚不誠加人一等哉 
[添設電綫]  
　　廣西梧州電局擬添一綫直達桂林日前已委員赴粤東購備電桿等物偕同洋匠馳往興公矣其監理工程之委員爲從九品周君行銓 
[太守循聲]  
　　原任江甯府調補河南開封府孫海岑太守温太眞所謂第一流人物也起家耕讀能知稼穡之艱難故所至有召父杜母之稱宦江南歴守劇郡爲政不苟同不矯異往年有疑獄時徇同官之請者獄雪俱不免太守獨無恙今春奉旨調豫中太守欲不去則無以報詔命欲逕去又無以慰謳思躊躇莫决者兩閱月終以所　在廉泉讓水之間一罷休便不足以傲烟霞而娛泉石不得不料理鶴俸爲他年林下計五馬行有日矣吏民之以文字餞送者正不止鍾之阜淮之長宫保曾爵帥聯云淮北春風三度别江南膏雨萬家恩上言其沆瀣之深下美其繭絲之盛洵非尋常二千石所能邀此憲　者矣宫保又爲其同鄉王步　題贈一聯云循吏名儒孚于朝野去思來暮頌徧江河又跋之曰海岑太守宦游江南廿餘年所至饒有政聲士民愛戴頌不絶口朝廷知其賢光緒丁亥春特詔量移河南首郡江城七屬士民依依不忍慈父母之遠離也吾鄉王肇鴻見兹景象且欽且佩屬書十六字以紀盛美湘鄉曾國荃識於金陵節署噫盛矣 
[誠心濟世]  
　　金陵東牌樓申昌書局内徐聞韶先生以藥水灌救吞生鴉片者數月來大著功效聞者見者莫不喜其善而嘆其能兹又恐人誤於隠諱特布小啓以渡迷津誠不愧寶筏慈航矣爰照錄之如左啓云生鴉片烟入腹後不可安睡最宜靜坐候醫醫愈後方始行走使其氣血流通先萬不可胡亂行動動則毒入脾經無藥可救又不可扛抬來局以免受風毒散倘若有意扛來爲圖詐地步本局不但不救即將扛送之人禀官請辦再金陵人家凡遇子弟眷屬短見吞烟總以爲恥深恐人知默覔救法如洋肥皂生桐油鵝羊血糞清等物此等物件何能起死回生展轉躭閣致成不治方始着急來報到此時候雖華陀再世亦不可復生矣今再奉告如遇吞烟覓死者速卽來報無論夜深雨雪聞報即行登門救治倘應手而愈並不受絲毫酬謝亦無募捐經費情事總之不費病家分文設或烟毒已深而無可救藥者幸勿歸咎是所禱焉 
[招股開路略]  
　　欽命大臣會辦海軍事務督辦北洋海防辦理通商事宜太子太傅文華殿大學士直隷總督部堂一等肅毅伯李 
爲出示曉諭事案准欽命總理海軍事務衙門咨光緒十三年二月二十二日具奏天津等處擬試辦鐵路並籌利益商賈一摺本日欽奉 
懿旨依議欽此咨行欽遵等因查直隷開平創造鐵路　擬接至天津共二百數十里誠屬益國便民之舉此鐵路公司與開平煤礦另是一事並非合夥當經飭該鐵路公司總辦伍道廷芳等邀集衆商妥議章程卽由督辦沈藩司周道等轉禀到本閣爵大臣查所議章程載明該公司所辦之事全照生意規矩官但維持保護隨時督飭該公司認眞籌辦必令取信商民經久無弊據禀現擬招股分一百萬兩刊印章程分送各處誠恐遠近未及週知懷疑觀望爲此示仰官紳商民人等須知鐵路爲東西洋各國通行之事各省出洋商民皆曾親見其利益凡遇有鐵路地方生意格外興旺外洋紳富莫不分執鐵　股票爲子孫永遠産業中國仿照辦法事事皆從節省　實做去所有運載餘利入股者照章均分斷不容其稍有舍混此舉有關國家要政官必力爲扶持行諸久遠該公司應辦各事悉令照西國公司通例由衆商董等公議官只防其弊不侵其權凡欲附股切勿遲疑致失機會切切此示 
[吳市重誌]  
　　歴屆歲科冐籍應試者不一其人經某紳創議令各學士子相與稽查聞此次共有二百餘名之多皆無錫金匱産及他省之幕游於此者不知擬若何辦理也○大憲雖嚴禁賭博然幽街僻　廣厦巨莊喝雉呼盧仍不稍戢日前某姓家邀集二十餘人大開筵宴迨席散卽設局縱博迄天明一富家子輸　洋銀三千餘元出立賣田筆據爲憑噫其害甚矣○江北解到人犯兩名内一名年祗十四五歲身衣赭衣加上全副刑具旋由臬憲提訊詳辦噫年未成丁已敢犯法豈禀賦之有由來耶特不知其所犯何事耳 
[維揚新諺]  
　　正任揚州府宜子望太守霖於四月二十七日由京引見南旋先飭家丁赴運轅禀到聞須至白下吳中謁見各大憲方諏吉履新云○揚城毎屆隆冬必設粥廠以振飢民近年就食者多經費時虞支絀兹郡中紳士擬仿陶文毅公章程創設一文願延請司事向各鋪戸勸募至數　　寡及願捐與否悉聽其便不准抑勒毎閱十日一收積有成數存典生息以　冬間施粥之用倘本郡偶有偏災亦可提出賑濟他事則不得撥用局設瓊花觀内所有局用曁司事薪水等資均歸承辦紳董自備不動公欵分毫試辦三年以觀後效刻已聯名禀府出示曉 
 
 

Page 3

 
 
諭約日内卽可開局矣○灣子街某鐵匠店甲乙兩夥對立搥鐵　力較大擎搥高過於頂不提防搥柄忽然脫出致搥從空墜下　門擊成一孔血流如注腦漿隨之迸流登時暈倒于地店主驚駭無措急延醫療治始稍稍甦隨向店主慟哭曰吾學藝不精致罹此厄今命在呼吸不必花錢醫治遂搗枕搥床堅不肯敷藥同夥勸之曰爾不醫治爾家屬焉肯于休居停待汝不薄爾亦安忍累之甲聞之大言曰請放心卽挣扎起欲出店臥於街心經人多方勸住甲遂取紙筆欲書自擊原委奈識字不多不能落筆乃於左手心書自已死三字延至次日痛極而斃其家屬至見掌字訪諸隣人得明原委遂毫不吵閙店主深感其德願從豐收殮事遂了結噫若該鐵匠者其亦鐵中錚錚者與 
[京口讕言]  
　　本月二十四日前任丹徒縣馮已亭邑尊奉憲檄往京口西路查辦高資鎭附近香山洞兩僧一傭被盜戕害之案緣當主雖獲到盜犯六名尙未供認今上憲以命盜重案務期虚實立分不容凶黨再稽斧鑕故令邑尊來此訪查中○西門大街保甲局左近豆腐店時其翁年逾大衍適屆誕辰忽有城守營安守戎自署乘驄至西門外鎭屏山營内辦公行至該豆腐店門前有一三齡小孩當街而立翁見之虞其蹴踏飛步上前一轉側時被跟丁之馬撞倒踏穿天靈蓋腦後又有碎磚觸成一洞登卽血流倒斃家人及街隣目睹此事急將人馬攔住就近送交保甲局局員訊明來歴以人稠之處加鞭馳驟咎實難辭因作函飭差將人馬送交守府核辦守府備洋若干元給屍梘爲棺殮之費事遂寢息○四月二十日舉　都天會儀仗執事羽葆香亭較上屆有增無减内有鍾馗嫁妹一會更足令人發噱惟觀者未若往時之衆因瓜洲亦於是日賽都天會是以稍分其數焉聞瓜洲之會有所謂人抬人者以數十人身穿戲衣塗面裝鬚踞坐椅上任人舁就神駕前游行又有黄州班中人踏高蹺四十副若山魈然高出簷際龍燈兩條上下盤旋蜿蜒夭矯頗足動人觀瞻云 
[瞻仰慈輝]  
　　英皇維多利亞生于一千八百三十七年卽我朝嘉慶二十四年迄今六十九年矣博施愛民興利除弊仁聲洋溢瀛海風傳而其平居則一以樸儉爲懷絶口不言金幣之多舟車之盛勤勤懇懇無異庶民幾餘惟持誦聖書以資陶淑誠海外仁慈之主也溯自十八歲踐阼以來在位者已五十年凡屬子民無不同深讚頌寓滬各西商亦擬設盛曾以申祝嘏之忱墨海書舘主人因求得燕居眞像摹勒印行以供華人瞻仰昨承惠示一幅瓊姿瑰質奕奕有神旁更綴以花紋下則譯成紀略本館欣瞻懿範爲綴數語於簡端并以謝主人之雅貺焉 
[札飭備船]  
　　會議濬河一事業已兩記前報前日龔仰蘧觀察又札上海縣傳議船埠赶備灘船若干艘爲載運淤泥之用又聞觀察諭令先開侯家浜迨工竣再桃黑橋浜云 
[輪船肇事]  
　　前晚漲潮時小東門外浦江所泊某輪船錨忽移動船卽隨潮而去直至大碼頭東曾碰壞小船甚多一時人聲鼎沸幾如萬馬奔騰有某船戸驚惶墮入波心迄今屍身竟未撈着云 
[英界公堂瑣案]  
　　張德　訴稱子桂生年祗十歲昨從學塾歸來途遇徐阿揚窰貨車撞倒於地碾傷右足指血流如注小的聞呼喊聲急將徐交巡捕尚有一車夫已被逃去當抱兒子至捕房由捕頭送至醫院今尙血流不止叩請騐傷桂生供與同徐供本邑人爲小工餬口昨在坭城外不知姓之木作頭處做工命與啞子同推窰貨車小的在前啞子在後是孩從横面奔來以致憧倒啞子卽乘間奔逃察太守騐得該孩受傷屬實飭張仍送醫院醫治又察得徐目短視不能在租界中拉車着交保出外知照木作主投案候示○揚州人馮廣和訴稱七年前妻子江氏遁逃今始訪悉在虹口地方與韓阿標私識及尋見妻子竟不肯回鄉有孫大生者勸小的得洋二十元聽妻從韓小的不依報捕拘案韓供小的與馮同鄉馮向充地保無力養妻託小的帶來滬上傭工年來時有洋元寄去今馮來索洋不遂反控小的誘拐伊妻馮江氏供小婦人在滬傭工並不與韓私識孫供小的並未勸馮得洋蔡太守飭一併移請上海懸解回揚州請該管官訊理○昨報外夏阿紀冐領號衣押候發落云云　由詠霓園司帳人張華光投案訴稱園主並未用伊而伊竟擅投捕房冒領號衣　供央人向園主荐充看門華捕園主言須由捕頭給發號衣小的因託徐阿桂向捕頭請給捕頭言須由園主知照小的遂一面知照園主一面往領號衣蔡太守謂照爾所供事尙未成　容如此唐突姑念爲謀食起見從寛釋廿○范企堯訴稱小的在老虎灶買水適有陳老狗言及被朱學松搶錢朱聞而爭扭將小的頭面帶傷徐松林稱陳賣魚爲生正在數錢突被朱將錢搶去追扭時反敢行兇將范帶傷後旁人不服與朱爲難朱懼奔避徐家被徐阻止朱又逞蠻并有徐廣雲助朱由捕拘案徐申訴前因并稱小的家内有三歲小孩因閙受驚現已成病朱供並未搶錢因徐助陳胡閙是以與之口角徐供小的爲之解勸並不助朱逞兇蔡太守判徐廣雲管押十四天朱押候范挈孩至醫院騐明病勢如何再行核斷○西人老盆子控細崽李阿寶持菜刀柄兇毆爭執之間誤傷李之眼角李稱並未行　蔡太守飭李投醫院醫傷再行覆訊以上情節曾列報章昨又覆訊李仍執前詞并稱尙有半月辛工未取一百二十一號華捕禀稱路經老盆子宅外有傭婦言洋東欲送細崽至捕房小的因入内問訊見西人將細崽按在廚房地下細崽則雙手捧住西人兩足小的卽帶細崽出外西人不許因又告知西捕前　帶入捕房老盆子稱是日並未見華捕到來細崽由我傭婦知照西捕前來　去傭婦陳林氏稱洋東命小婦人喚捕小婦人因令華捕入内時洋東方按住細崽聲言不要華捕命小婦人再喚西捕及出外　見西捕直奔至捕房而華捕已知照西捕將細崽帶　捕房矣蔡太守語賈副領事曰此案已經本府訊明該細崽並未毆西人實則由西人毆細崽見証鑿鑿眞實不虚賈君謂旣已訊明可無庸　咎細崽惟西人毆打細崽之事本副領事未便與聞太守隨着該細戀投捕房領取半月辛工及鋪蓋等件蓋華人控告镸人須由刑司核辦公堂無科罪西人之權故領事言不便與聞也○包探戴金寶禀稱嘉定人姚桂春年十八歲在家竊取哥子之洋七元來滬被賣點心之浦東人將洋騙去又被浦東人之友陳寶生剥去布衫馬甲等件小的因將陳扭至捕房捕頭命提賣點心人未獲今特將陳送案姚申訴前因陳供姚無錢買飯因借小的之舊布衫將新者換下質錢太守飭將陳押候派差帶往指提賣點心人再行核辦○靖遠街源大酒店夥章金生訴稱山東人韓德生飲酒過醉吵閙不休勸令出門反稱失洋十元百般訛詐爲此報捕拘案韓供小的向在吳淞水師營當勇現已告退非日飲酒時包内有洋十五元失去無蹤故與爭執蔡太守飭將韓押候查問營官有無其人再行核辦○洪金昌訴稱小的喚賣甘蔗餬口昨在陳阿黑烟館中求售陳喝令出外小的　步暫遲被陳毆傷胸臆爲此報捕拘案叩請騐傷陳供潮州人洪來賣甘蔗作踐地方囑伊掃除伊竟不允爲此口角並未毆伊蔡太守判罰陳洋四元給洪養傷陳立卽繳到太守令洪具領并諭之曰爾係小本營生之人本分府格外體恤斷給養傷然爾亦當安分營生不得藉端滋閙洪唯唯叩頭而退○一百七十八號華捕禀稱昨見徐文卿門前堆有垃圾喝令掃除即將小的扭打小的窘極急吹號　中别捕帮拘到案徐供垃圾係隣家所棄該捕欲拘小的小的不依然亦並不毆打另一華捕禀稱小的見徐毆捕是實蔡太守判罰徐洋二元以儆○詠霓戲園管門之印度捕禀稱昨夜錢阿狗　阿三來看白戲阻之不服致將號衣扭破又有錢阿金到　勸令勿與計較小的因告知他捕　同將三人拘案碎衣是閱錢王同供小的給錢而入無端被阻因與爭論錢供伊等爭執之時小的從旁解勸蔡太守判錢士各罰洋一元阿金從寛開釋○陳張氏訴稱路過虹口被董春才擲石擊傷頭面董供小的在仁記石作爲夥因運碎石悞碰伊頭如今只求恩斷蔡太守判罰董洋三元給該氏養傷 
 
 

Page 4

 
 
[上海文報局内恊賑公所瑣記二十]  
　　京江英領事署李潤齋先生來函云申報附來使君受福册分文未募良用歉然祠於滬報又得是册因憶是司馬夫人抱重病托陳虎臣通守往募并轉寄維陽兹募得英洋一百二十餘元此皆陳通守之功云云敝所拜收後敬代災民百叩以謝○四川夔州府萬縣鹽局募來賑銀一百六十兩由天順祥號交到官山府海類多豪俠巨商有能踵行其事者乎不禁爲孑遣災民翹足以待○大圑鎭盛賡先生　善人也今歲接敝所募捐册後竭誠勸募先後交到百餘元饕仁渴義欽仰無窮 
[六十自述呈政]  
　　剩取餘吟待甲周五十自結句十年不覺又添籌半生宦海偏多事兩遭大故又遇兵燹五載平江幸寡尤辛已到任迄今五年治獄未能鴞盡化課孫惟願燕貽謀介眉難得剛長至僕生於丙戌十一月爲值春光亦轉頭青雲志氣未全灰尙記髫年奪錦回敝帚果然登上選僕年十七以縣第一入學先一科縣取第八焦恫可奈不成材四應鄉試兩薦不售出山幾度從軍去歴奉委辦籌餉糧臺及管解各大營軍餉等差捍海還曾判牘來委辦華亭塘工局文案更有文章紛就正公堂翻作學堂開權奉賢典史時邑中生童多以　藝求正金閶自昔號繁華喜適其閒占小衙特仿西園添翰墨已如東閣盛梅花到任後見署内庭　　一聯一額一木一花深覺俗人因而次第佈置數年來壁上圖書庭前花樹均可觀矣一舟鄧尉山看雪數武元都觀品茶老婦齊眉孫繞膝居然官舍即吾家回首田園三逕荒松揪聲遠恨尤長遠隔先塋久虚祭掃數來吾黨同游少話到揚州舊夢凉斗米猶覊輸靖節齒牙漸脫似張蒼倘將轍跡周流溯曾過河黄經海滄官卑轉覺一身輕東墅何須鳴不平至室人稀公事簡勞形牘少案頭清書嗟秦火藏無幾昔日藏書多遭刼火詩　吳編本又成六十年來最如願孔融樽酒日常盈名臣祖澤世流芳五世祖澹然公前明理學名臣南京國子監祭酒賜祭葬諡文定立傳建祠春　致祭勉繼家聲毋或忘四次敘庸邀懋賞歴奉差委四邀保奬千言對策獲觀光補缺時奉藩憲許方伯傳集應補人員進署面試作論一篇敢希耳順無違逆若使眉揚尙激昂聖代萬年綿錫類他年載詠古稀章時在乙酉慈谿陳濬小眉氏脫稿於平江官舍 
[鑑堂先生設韻學館於四馬路以天籟新韻指示賦此酬之卽請教正]  
　　天籟新奇妙緒尋審聲從此便知音幾回叩角雉登木一片清商鶴在林標射無訛眞絶學推敲有望足談心先生不惜金針示里句吟成誌感深[  梁溪清閟閣舊主未定草]  
[奉和客窓書懷原韻錄呈種榆山人法家正之]  
　　同抱天涯感春歸夢也驚穿花猶見蝶織柳不聞鶯脫潁知何日飄蓬愧此生故鄉雖在望漠漠暮烟横[  武陵漁隱拜稿]  
[和驪睡斬主初夏感懷元韻錄請高昌寒食生法家正之]  
　　光隂梭擲慣相催看徧羣芳落又開遣　愁魔誰有策避他酒債竟無臺縱吟王粲登樓句未盡　淹夢　才難得知心常聚　不妨客裏共徘徊[  武陵兼隠初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
　　經騐蠟丸膏丹發兌 
　　靈騐紅毛膏○耑治諸般隂陽惡毒大瘡癰疽瘰　疳疔痔　魚口便毒痘痘胞亂岩　軟痂等症未成貼消旣成貼潰　　調經坤寳丸○婦人經水不調腹痛頭暈眼花面黄體瘦作寨作熱咳嗽痰結胎前産後各症應効如神誠爲婦科良方　　參茸固本丸○男子血氣兩虧腎冷精寒陽事不舉夜溺遺精等症均能應効此丸不燥不烈常服固精扶陽種子延年　　斷根哮喘丸○哮喘之症人之大患皆由虚寒　熱邪伏于肺内外氣速痰壅其間百病無此辛苦服此卽愈且能斷根　　化痰止　餅○咳嗽之症患者苦無良方本堂祖傳　方揀選地道精工泡製不論寒熱等咳無不順氣化痰用能止咳　　人參牛黄丸○風痰卒中人事不省牙關緊閉口　喎斜頓狂亂語痰迷心竅命在頃刻此丸扶危救急遇病罔不奏効　　小兒回春丹○統治小兒急慢驚風手足戰搐内外天吊自汗痰壅失語熱該夜啼水瀉吐乳傷寒發熱等症屢試屢效　　彭祖接命丹○　精補髓固精不泄　助元陽壯體潤顔强健筋骨一切五勞七傷遺精數溺步履維　等症無不奏効　　　坤至寳丸○治婦人經水不調骨蒸潮熱身體瘦弱心痛氣痛胎漏血崩頭目暉眩凡胎前産後諸般百病皆能應騐　　　効瘰　散○瘰　症概起於痰濕風熱恚怒　結謀慮不遂兼感冐四時之　厲血虚肝傷而成調服此散無不痊愈　　小兒鎖喉散○小兒三朝七日不飲乳者多是風痰塞口謂之鎖　將此散吹入鼻内得鼻發咳症雖極重摺可治之粤東百年老鋪分設上洋三馬路金陵評事街蘇州閶門内杭州太平坊鄭福蘭堂仝啓 
　　聲明 
　　本堂創製戒烟參牌誠心　濟近有無恥之徒仿進假藥冐效疊出以及將僞藥哄騙仕商殊不愛臉居心射利豈有良劑誠恐因本堂而悞諸君貴體故不敢不告也凡蒙賜顧者須認明二店招牌在内廳交易庶無舛悞老鋪在姑蘇閶門内宋仙州苍西口分鋪上海棋盤街老巡捕房對面餘外埠及各省並無分出彭誠濟堂主人啓 
　　石印小題宗海 
　　是書選文八千首與文藪珠華等無一題一　之雷同厦蒙購閱諸君貽書褒美計十六本價六元五角上海二洋經橋法馬路文匯舘發售 
　　　東鹿芝舘應騐馳名丸藥 
　　扶陽乾健丸 
　　耑治腎水不足勞役過度精神困倦氣血虚弱頭暈眼花耳鳴重聽不思飲食遺精白濁等下大丸每盒四個洋一元小丸每瓶四兩洋一元 
　　參茸坤順丸 
　　治婦人多年不孕經閉血枯隂虧潮熱白帶白淫諸虚等症常服培煖子宫保養胎元血脈充楊調經種子大丸每盒五個洋一元小丸每瓶四兩一元 
　　龜鹿滋腎丸 
　　耑治隂虧陽損血少氣虚夜夢遺精午後潮熱及先天不足虚不受補後天失調色懲過傷等症服之則水火相調各病自退每兩洋二角半 
　　三鞭種子丸 
　　耑治精元虚損色慾受傷血不勞筋腎不納氣精神短促步履衰浮每兩洋二角 
　　赫脚大仙丸 
　　耑治腎元虧損身體虚寒酒色過傷陽事不舉夜溺頻多腎冷精稀臨事不堅　　寻症每兩洋一角 
　　參茸大補丸 
　　耑治男婦事血虚弱眞陽褒　坎火不湿肢體困倦先天不足一切虚寒火　等症每　洋二角 
　　婦科白帶丸 
　　耑治婦人帶下産後扶元袪風去瘀四肢疼痛寒熱往來咳嗽氣　等症每料四南洋一元 
　　珍珠化痔丸 
　　耑治内外痔皆由大腸結聚熱毒脾肝腎三經虚損感受風濕熱而成患若不早治痛癢難忍每料四兩洋一元另有消痔散薰洗每包洋一角 
　　人參培元丸 
　　耑治心神憔悴飲食少思以此服之連日皆安终宵不倦尤能固精種子大丸二角小丸每瓶四兩一元 
　　婦科螽斯丸 
　　治婦人營衞兩虚頭目皆花面黄體瘠飲食　吐子宫虚冷久不受孕諸虚等症每兩洋五角 
　　外有紫金錠全鹿滋腎丸班龍固本丸午時茶三鞭酒追風如意膏燕窩肥兒糕立止牙痛散虎步丸衞生酒人參再造丸治喘洋金花五淋白濁丸心氣痛丸發兌 
廣東鹿芝舘分設上洋英巡捕房斜對門 
　　聲明假冐 
　　本公司在上洋棋盤街發賣吕宋票並無在外分設近有無防之徒在杭紹等處揑冐本公司牌號射利深爲可惡自當探明查辦現英六月份雙張大票價照大巿兼售新章票全張二元半張條頭照算如蒙紳商惠顧須確　本公司庶不致誤 
　　頭彩聲明 
　　英五月號單己到頭彩第三萬零四百七八號由本行售與揚城西街張公館徐翁得洋一萬五千元又半張及下附彩緣得主命囑隠名未便登報又上附彩售與蘇城正和號周翁獨得洋一千元餘彩繁多不及瑣錄現售六月大票價照大巿指明棋盤街中巿此佈大成行誌 
　　小題文府 
　　是書實文一萬四千餘篇十二元試律大觀二元四角山樓類腋二元四五經合纂十元合璧二元合講一元六巳上均同文石印售處在上海二馬路同慶公棧裕泰厚啓 
　　正西洋鼻烟出售 
　　本號兹有久藏正西洋　鼻烟發售仕商送　官禮零躉均可價極克己倘蒙諸君光顧請細擦有銅板金花　磚　爲記兼售頂高艶色花紅粉在上海二擬渡廣肇公所隔間關榮記　　 
　　屈臣氏老號監製 
　　上品鮮花　水發售 
　　花露水之著名久矣欲求價亷而用廣者則以所製此鮮花露水爲最因其選料極精而製造極巧故其香則遠勝群芳其水則皎如秋水乃能蒙我英國君主公主大加賞竇陬　咸欽所以高出乎别家所售者之上也若極其功用更能治諸般病症並佳皆　詳叙仿單每罇價錄大三角小一角正○另有奇妙香水鍊成各種花香然價似覺　昂而香氣更能耐久願諸君請爲嘗試並　香五色玻璃管售每支大二角五小一角正上洋英大馬路屈臣氏大藥房謹啓 
　　新到眞春季搢紳 
　　文武八角套板古今文致二元駢文類苑三元六角馮氏雪樵經解三元六江氏算學翼梅一元筆算便覽三角經字駢體一元二角十國春秋二元半十六國春秋七元五馬路文玉山房啓 
　　地球錄思痛記 
　　環游地球新錄四卷鉛板早售罄嗣有人翻刻近亦漫　且多鉛字今李君小池重刻木板用連史紙裝訂每部四本價洋八角思痛記二卷一大本每部二角均由上海申昌書書室出售 
　　新到上貨 
　　　晶二元茶晶一元翡　玉鐲三元一只戒指一元血假包退金利源盋頭順隆 
　　眞芙蓉散東洋香皂香份 
　　專治面上瓊點酒漬粉　浮黑油黄等氣能活血潤色化滯生光每早夜開水調擦數日自效每瓶錢八十四○東洋香粉此粉以異品香葩集成能使容顔嫩色潤肥消每瓶洋二角○東洋芝蘭香油肥皂每匣四塊計錢一百四十文向寄大豐布號今移寄上海賓　街恆鎰祥　號出售 
　　海上大願船戒烟藥 
　　僕創製自止戒烟散拌入烟内隨吸隨戒由漸而除水無他病脫離苦海者千百其人故能不脛而走神效戒烟丹戒法雖異功效則同腸胃中烟積從毛孔及大小便而出故善治心癮一錢之經用丹兩塊癮前吞服清香滿口津液自來不吸鴉片較之吸烟適意一洋世塊立志戒烟諸君如欲嘗試雖一塊之微亦可應命其丹是否神效俟出戒者之口庶無欺焉鋪設上海棋盤街北福瀛書局内廳三十五日戒凈 
　　專科回滬 
　　金陵世儒醫張秉衡先生專治痔疾漏管外症等限日除根無不應騐余亦向患痔疾經先生手除而愈者頗衆去年有友邀往鎭江今復回滬留寓小行敢告有患痔疾漏管等症者速來一試立見神妙以信余言不謬四馬路高易公舘對門申康啓 
　　電報總局告啓 
　　督辦電報事宜盛照會風聞各局有將送出之電報先爲　出而立索譯　者有未經譯出送入局内託其代譯因無譯費而　不譯者有不應寫洋碼而故冩洋碼者且有意潦草直欲使局外人不能　譯藉取譯費且　　　新編匿而不願發售　章牟利實堪憤張嗣後送出之報不准先自譯就索取譯費如有託譯者亦必須　時代譯照章收費亦不准硬行索取若非通商埠頭華報一概改需華碼並由津兩學堂督飭學生兼習　碼以期手熟以上三欵如有違悖者報生罰扣薪水司專辭退局員記過撤委此啓 
　　石印淵鑑類函告白 
　　御定淵鑑類函四百五十卷體例本唐類函而博採諸書益以唐宋元明詩文事跡較之太平御覽搜羅尤富類書至此實己囊括古今綜賅圖　堂皇美備於斯極矣顧殿本難求坊刋多誤前雖有石印縮本而每頁分列三層書樣字　均未饜學者之欲今本局以家藏初印桃花紙殿本重如修潤一律匀淨讐校再三付諸石印書樣旣大字跡極清墨色紙張務臻盡善現在印訂將竣準於四月底成書每部訂成四十八本分裝夾板六函計價洋四十元躉售從亷如蒙惠顧請向本局帳房曁各分局購取同文書局啓 
　　上海匯　銀行告白 
　　本行所存原本洋五伯萬元並招新股尚未交足計股洋二百零七萬四千七伯四十四元七角五分兩共計洋七伯零七萬四千七伯四十四元七角五分另外公積洋二伯三十萬元並新股餘利洋一伯五十六萬三千三伯六十一元六角六分兩其又計洋四伯零六萬三千三伯六十一元六角六分總行開在香港今在天津紫竹林設　分行廣　中外商務凡上海香港福州厦門漢口小吕宋西貢新加　並外國倫敦法國印度新金山美國日本　凡贸易繁盛之區無論零躉匯票俱可由津躁兌並代押欵及在銀生息請至本行面議可也特此佈聞 
　　祥豐衣莊眞不二價 
　　本庄開設久年耑做時式新衣兼售原典估衣照碼每兩折洋七角劃一價照大巿格外克己如嫌價貴包退包换貴客賜顧至棋盤街北首並有四季衣服出賣 
 
 

Page 8

 
 
　　頭彩六萬 
　　雙張十二元單張六元四開三元分條照中拆票公道信縣指明上洋棋盤街同得來德記仝啓同貴利 
　　英大　大票 
　　英六月增彩大票雙張十二元單張六元　　三元票格外公道信　指明上洋棋盤街北　　大票己到 
　　英六月大票全張半張四開分條照巿專收彩票卽兌現洋兼吕宋烟仕商惠順原局回件上海　　塲 
　　粤省新到 
　　專做膠抵照書如欲雇工併學各業均請至小店面議祈價公道恐書局不及週知特此佈聞五馬路金石齋照相啓 
　　條頭大减價 
　　出售吕宋票全張半張照常交易分條减售六角半賜顧者指明大井巷中當班回件　　 
　　新到玲瓏蝴蝶 
　　兹有新到金銀洋蝴蝶各種異樣銀絲洋花及寄售眞壽州烟斗批發如蒙光顧其價格外克己誠恐實主未能週知故特登報佈聞寳善街爱香號啓 
　　必發吕宋大票 
　　六月票雙張十二元單張四開照算分條七角賜顧者至四馬路口老巡捕房南首 
　　天來福○萬利源 
　　本行開設棋盤街中代選玲巧號頭雙張單張價照批發 
　　眞三元地理 
　　南通州　一　地　專主河洛　傳代　隂陽　宅○有緣之家如得正局不取酬謝騐應　舉世居白蒲鎭現寓 
　　見字速回 
　　其父劉松齡今於三月十二日在藩陽家病故子兆麟卽小卜不知在何處見報卽速回家與其相熟務懇咨照是感 
　　屈臣氏存心濟世 
　　售藥貨眞價實 
兹將各欵靈騐膏丹丸散藥油藥酒藥水藥餅藥氷香油香水次第登報諸君光顧請認每藥對口有龍麟伴塔爲記别人不得冒效庶免有悞各省各埠貴客信購必託原班回件得以了事斷無延悞躉賣務照價亷讓可見存心濟世也計開 
極品鮮花藥水瘰　藥水生髮香水香口花酒糖週身骨痛藥水百補固精丸肥兒疳積餅止咳藥餅神效風濕搽藥狐臭藥水清凉消熱散急救誤食洋烟並各毒物藥水玫瑰香油膏雙料溥荷餅還魂藥水搽汗　藥水搽疒子藥水鷄眼脚　藥水氣痛散目疾各症藥水寗神安眠藥水塗面花露水粉花柳毒藥水延年益壽心酒十全大補鐵精丸固本寗神丸燙傷燒傷藥水耳聾藥水面生麻　　點藥水白濁藥水藥油藥丸藥散藥膏小兒咳嗽糖和粉修容香水立止牙痛藥水婦科調經丸白玫瑰白粉水靈效清補丸壯陽廣嗣丸培補婦人産後藥水固齒擦牙香粉羊吊癲　藥水安胎藥水色思病花癲藥水傷風鼻烟烏鬚髮藥水玫瑰甘水止痛藥水鮮艶胭脂香水癬藥水藥膏尚存無數藥料容後續登上海英大馬路屈臣氏大藥房謹啓 
　　新出秘籍 
　　石印搭截精華千　荷葉摺訂每套一洋又竹紙心矩齋三種内文靈孟蘇賢小記桂馥札樸沈欽韓蘇詩補註價共四洋又白紙影宋本鐵花館六種價共十洋蘇城元妙觀前綠潤堂蔣宅上海蔣同泰寄售 
　　止血補傷丹 
專治金　木石跌打墜壓牛馬踢踏諸傷雖筋斷骨折腎腸己出者依法敷治皆能立效并可不必忌風藥開於後其價甚亷白附子十二兩白芷天麻防風羌活生南星各一兩共研極　末就破處敷上傷重者黄酒浸服數錢多飲易麻少刻卽愈亦無害也靑腫者水調敷之立愈如遇重傷而由闘毆者可全兩命功莫大焉此方由海寗陳君襄夔合送不倦屢獲神效其尤著者咸豐戊午年陳君在秀水官幕有捕役欲誣小竊以盜而利其　妻之資夫婦訣别引刀自刎傷痕深四寸餘食嗓己斷敷以此藥平服如常陳君嘗自云避亂赴津寇盜風波瀕危數十次全家竟脫虎口自問無德可免大刧惟頻年傳播此方合藥分送或爲啓機之不息得邀憫宥於上蒼耳又江右某通守信豐縣某明府凡相驗生傷均用此方全活多命有腹裂腸出而立愈者價雖亷而功極大照方配施隨在可以息訟而救命也止瘧方生半夏四兩川員母四兩共研細末五月初五日午時用銅鍋炒成嫩黄色爲度每服四分瘧前一點鐘開水和服雖極重之瘧兩三服必愈輕者一服卽愈其效如神切勿忽視 
　　女科遷移 
　　儒醫張遇卿耑治胎前難産女科方脉倘逢深夜難産者亦可出診向在倒穿衖今移老學前後街敬業書院東首於胡公壽家同居是以登報以免請者往返特此佈告 
　　基地召租 
　　兹有基地一叚Ａ字第二百六十六號座落　口柏老會路老順記隔　計七畝五分如欲租者請至四馬路本帳房而議可也此佈高易公舘啓 
　　新出新聞新裏新 
　　是書載天下所稀聞古今所未見之奇事每部四角○新出游戲三昧講究金石書畫製造紙墨筆硯種植花果　木畜養飛禽走獸四角○艶粧新語專諭閨房修飾雖有沉魚落鴈之容閉月羞花之貌非修飾不可三角○品花四奇合璧將美人之態度和盤托出兩角○海上繁華名　圖有詩有畫兩角○品艶百花圖冩意寫情兩角○上海花天酒地傳四角丁壬烟語兩角塵談十雅　角半新畫百美圖一角萬花同春一角四馬路文海堂啓 
　　屈臣氏 
　　三隂　疾丸 
　　凡　疾初起一兩日其病多在少陽發時塞熱交作若第四日兩次發者此乃傳入三隂病　　深治非容易因循日久百病叢生貽患不淺此丸獨得異方專治三隂瘧疾奏效如神患此者宜照後開仿單服之則沉疴立脫矣仿單另具貴客光顧各藥請認禀准用龍麟伴塔爲記庶不有悞每罇大一元中半元小三角正 
　　百補鐵酒 
　　此酒專取鉄之精液醢驤而成豐能滋隂生血補精寗神　治男婦五勞七傷一切虚損失血等症無病常服亦能却病延年每日宜服三次每次服半匙羹用滾水或荼開服每罇價銀仝上上洋英大馬路屈臣氏大藥房啓謹 
　　英六月大票頭彩六萬元 
　　本行售票以票屢獲大彩誠實無欺並無分枝别處○　公欲得頭　速來購取來信指　上洋寳　街 
　　六月雙票出售 
　　本行運到英六月份藍票全張十二元半　四開分　均可　　遂　早請　　信購卽舉撥球塲南 
　　錦隆鼻烟再告白 
　　本號專運各種官禮眞陳螞蟻絲烟頂上金花洋烟近有假貨作眞貴客難辨賜顧請至北巿鄭家木橋北堍湏認本號招牌庶不致悞 
　　立可發財 
　　英六月大票雙張十元單張四開分條照巿外埠信購原班回件惠顧上洋棋盤街北 
　　大得利英大月票 
　　本行自運吕宋發財票出售批發照巿公道外埠函購請至上洋棋盤街利源大得利仝啓 
　　梁柳橋 
　　精授西人石印 
　　余教縮影膠紙點石印書五彩畫圖山永人物景像全法各樣精極寓四馬路雲軒氏牙科舘 
　　輪船往長江 
　　兹有華安船今常往漢口九江現九江碼頭駁船棧房經理行一應齊備倘貴號裝載水力格外便宜此佈華友啓 
　　　礬出售 
　　啓者本厰出售上　綠礬價格外公　每担洋五角如有躉　包定亦可如另拆以五十　起碼貴客賜　者請至藥水厰内綠壁作面　可　 
　　閏四月初三日錢洋並匯銀票行情列左 
　　新匯劃收巿七錢二分八厘六二五本洋無巿銀拆收巿二錢五分 
洋找頭七錢二分九厘錢找頭一千文卡錢一百四十千零五百　衣牌一千零四十文銀行現票四先令四辨士二五六個月期票四先令五辨士 
又四個月期票四先令五辨士一八商人票六個月期四先令五辨士一八又四個月期票四先令四辨士七八 
　　閏四月初三日進口船禮拜三 
　　宜昌輪船由寗波太古公司重慶又由天津太古公司威時麥又由東洋元亨行新南陞又由天津怡和行西渡有西又由東洋三井行軋倫非倫又由香港怡和行拜多六古又由香港老太古 
　　初四日出口船禮拜四 
　　新南陞輪船晚往天津怡和啓兆亨又往基隆淡水等埠壳件啓 
西多又晚往長崎琿春恊隆啓江天又下午往寗波招商局江孚又往長江招商局重慶又晚往烟台天津太古公司 
　　初五日出口船禮拜五 
　　托局麥魯輪船下午一點　往東洋烟台天津琿春高麗等埠三菱公司 
安慶又晚往長江太古公司宜昌又下午三點半往寗波太古公司 
　　初六日出船禮拜六 
　　華安輪船晚往漢口九江華友啓厦門又晚往香港省城禪臣啓 
普濟又往天津招商局台灣又晚往厦門汕頭太公古司 
華利又往長江麥邊啓 
　　初八日出口船禮拜一 
廣利輪船往香港省城招商　 
 
 

Page 9

 
 
　　今移至抛球塲南首 
　　本行開張在棋盤街北　今遷移至抛球塲南首石庫門内便是現售六月分雙張大票開期十三紳商惠顧速請購取大巿所存不多非比上月遲恐勿及也 
　　頭彩大萬元 
　　英六月大票雙張十二元單張四開　鼻條頭七角票　二萬五千閏月十三開彩外埠信購原班回件吕商萬有利啓 
　　英大月大票 
　　六月票　彩票開期　閏四月十三雙張十二元條頭七角速來　票來信指　上　棋盤銜化長　莊對　　　頭彩六萬元 
　　英六月大　雙張單張四開分條價照大巿兼收紅票格外克己賜顧者　明棋盤街北原班回件不悞 
　　賜紅丸 
　　專治大便下血遠年新得應效如神本堂採選上品正藥加工修合近有射利之徒以僞亂售貽悞非淺如蒙賜顧請認明葉慧正圖記庶不致悞寄售晋昌綢莊祥泰吉泰京貨公順里興記綢莊 
　　漢鎭屈臣氏遷鋪 
　　啓者本藥房向在漢鎭詳街後街開設多年今準於英五月一號遷住洋街口開張貴客光顧請移玉步漢口屈臣氏啓 
　　保險 
　　本行代理火保險公司　７７年開在喊　埠專保洋房中國房屋棧房貨物諸君欲買保險請至本行帳房面議價格外公道特此告逹順利行啓 
　　聲明眞僞 
　　我始創泳記自戊寅年間開設上洋英界老巡捕房後九章綢緞莊斜對門屈指以來運售吕宋大票信　無訛且財臨旺地大彩屢獲故有弟利之徒隠戤我三點泳記牌號朦弊欺售實屬可恨爲因禀明領諭照舊票套上車送寳來及封面大吉羊時辛己杜文　摹刋十字此乃本號眞老泳記也今售英六月雙張大票價洋十二元半張四開照巿分條六角五分蒙紳仕商惠顧認明英老巡捕房九章綢莊斜對門庶不致悞信購原覆紅票比衆升色廿上洋眞老泳記啓 
　　福利公司滅火藥水出售 
　　本公司創造妙法之滅火藥水應騐異常中外馳名貴客欲購者認明五角星請來福利公司帳房可也 
　　輪船往東洋等埠 
　　啓者本行托局麥魯輪船船主名允於禮拜五卽閏四月初五下午一點鐘開往長崎西門舍革神户横濱等埠小包收至初四正午十二點鐘爲止搭客票出至開船之日早十一點鐘爲止在船買票須照定價加十分之一如各寳號欲裝貨塔客者請至本行訂定可也此佈四月世三菱公司啓 
　　聲明遺失書票 
　　啓者兹有遺失同文書局光緒九年九月念八日津字第廿一號廿四史股分總票一張今己向該局聲明請給新票其前失之票有人拾去作爲廢紙特此佈聞 
四月念六日史念記登 
　　大吕宋公司英六月大票出售 
　　英六月份大票　張十二元單張六元四開三元分條七角　設二萬五千號頭彩六萬元二彩二萬四千元三彩八千元其鎗各彩另列章程隨票附送開期華歴閏四月十三日在吕宋開彩卽晚有靈報到申如得彩欲隠姓名者悉　其便違處寄買　祈指明吕商公司牌號並乞騐明各號信式回件圖痲是要此啓 
大吕宋公司分設各洋行列後 
吕商廣揚興必得廣惠和天成中建　萬豐同得利天生同啓 
　　眞眞三點老泳記聲明　　 
　　世間最可笑者小人而小人伎　專仰他人鼻息效尤爲利若云泳記二字三點者惟我一家向以誠信待客生意賴此盛竟有不肖之徒見利眼紅冐我招牌希圖射处且其告白所云戊寅年所設屈指十年然吕宋票非比别樣貨色十年以來未見老巡捕房對門告白此種言語顯見藏頭露尾不值識者一笑上洋四馬路中巿眞眞三點老泳記啓 
　　輪船往烟台天津仁川 
　　釜山元山琿春埠 
　　啓者本行托局麥魯輪船船主名允於禮拜五卽閏四月初五下午一點鐘開往長崎埠另换粗魯格麥魯輪船開往烟台天津仁川埠又在長崎换塔克及哥麥魯輪船開往釜山元山琿春埠如各寳號欲裝貨搭客者請至本行面議可也此佈埠四月卅三菱公司啓 
　　機器軍械出售 
　　啓者本行在滬專辦軍械　有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大炮來福洋鎗大小銅帽粗細火藥挖河機器大小各種俱全倘有貴客紳應需各穏各式祈至小行視樣面議價目格外公道特此佈聞同治十三年六月日 
地亞士行啓 
　　看書卽知戒烟法 
　　此齊　○克王爺賜　鹽定倉塲督憲宗室鍾　上海　憲沈賜序最奇者服藥後腸中潢　酒油悉由毛孔而出故能除心癮愈百病增　食豐容顔冬月手足不冷夏天身體不然鬚髮竟可轉豁旣痿復能種子每兩價銀一兩每　一錢　丸三兩除椇　藥丸無凸凹形卽係假冐藥另有狐騷具藥每料一元三日除根雀斑藥半元十日退清　秃藥六角半月重生淋漓羅者送書一本上海只此一家金陵另有一鋪其　省城各碼頭並無分鋪上海北門外吉祥街如釁衖金陵城内土街口生生堂同啟 
　　保德蘭四閂町泥出售 
　　才倍惡齊利脫喃勃勒特四之四門町較别種均高久馳名今己運銷中國如欲購或定辦者請移玉來行面　可也經手中國各處義記洋行啓 
 
 

Page 10

 
 
　　三鞭壯陽丸 
　　此丸能　精　籌壯罷扶牌滲濕養血袪風利氣行痰專治元限喪弱隂分虧損酒色遇傷陽事不舉不能鹽久精神困倦目視無力腎虚耳　　灜駿痛　步維銀四肢無力脾虚受濕夜萼遺精肌黄體唐大便　泄腎氣不化飲食不思以上諸症　難窗嗣雖妻妾滿　尤有老翁之歎本堂良方用三鞭配入上品之藥髮成此丸服之能助元陽不足可使精髓充盈有健體强神舒筋活血老少咸宜欲廣嗣者請嘗試之功效自有神奇幸勿視余言爲妄也其藥性平和時常可服無病能開冐進食養血駐顔每早晚用淡鹽漡送下四錢毋庸戒口每兩大洋二角 
上海英巡捕房對門廣東接元堂何均年監製 
　　順氣化痰丸 
　　痰　濕燕乃津液所化百病所有多因起居飲食失宜七情抑　六淫所擾而成痰從氣升降　處不到欲治其痰必先順氣次以　之使氣順痰　自然　病耳本堂特選料配　此丸　治男　痰多或盧火　動痰隨氣上升壅肺咳嗽甚至痰中帶血精神短少四肢困倦胸膈不利飲食無味一如咳嗽之症並能治之每早　用淡盞湯送下三錢服後利氣開　化痰　嗽自止耳每瓶大洋二角另有綠水甜油玉桂發兌價面議上洋英巡捕房對門賡東接元堂何均年　啓 
　　石印典匯减價 
　　是書合四書五經興林爲一　增以各種類書多原書什之二三託點石齋代印裝訂六本外加錦套價洋二元五寄善文玉山房掃藵山房抱芳閣千頃堂及各書坊躉售至馬立師洋行文玉山房而議四明黎　閣啓 
　　經騐良方 
　　巿肆不少戒烟之方而所售者必先禁吃烟而後能戒故吃烟每以戒烟爲難或恐病生而經　苦或因癮發不足支特或　弱神疲試吃一兩筒以舒其倦態由是而復萌故智漸而意阻心灰不罙可惜乎今本堂川製一膏以便人取用不日戒而曰解以其不禁吃烟卽能解烟之厄故曰培元解烟膏每紏可服二十日計洋一元五角膏分六號癮最重者服一號膏起癮如二三錢者　二號膏起再輕者從三號膏起癮重者以一號起服至六號爲止餘則次第照服烟癮除盡加服七號膏一二料培補元氣每早服膏五錢開水冲下服後照常吃烟自覺烟不甚可口連服數料癮必盡除其詳載在仿單鋪在上海四馬路巡捕房對門 
　　新開大同書局 
　　本局加工精製石印銅板各種書籍字畫碑帖設於英大馬路泥城橋堍擇吉開張現在　鑫里中先行交易工作則格外求精價目則格外克己凡賜顧者當以先覩爲快而不吝玉趾也此啓 
　　石印韻海大全出書 
　　是書就合　原本添入銀府中之可以押韻者復增以對偶　　檢韻諸書并題解韻編五集以及誌賦各二千餘首較近時全璧連珠更爲廣博顔之曰韻海大全　月内出書至抄校紙　之精猶其餘事　知藝林雅士以先覩爲快者　宜家置一騙焉　山局啓 
　　通利聲明 
　　本公司新章票連十號洋一元分條洋一角頭彩得洋五百元餘照吕宋號單分泒詳明票後華英文字頭二三彩覆準電報售處例兌現洋按月盡數上海抗州辦去並有吕宋大票遠埠批拆零沽亦向申杭購辦近有倣造影戤務必騐明各號印記售票處上海法界億中易中至善抛球塲南早成杭城泰來恊發廣昌環山堂 
　　新刻常用字辦 
　　字學乃讀書之最要長沙曹霍山先生選就是書音韻分類正字大書省俗誤字旁註所有承用己久者亦註於下最便初學講求每部價洋五角三鼎甲殿譁策墨蹟五角朝者卷字樣一角寄上海芸缃閣書坊發售 
　　賽仙掃毒丸 
　　王雲泉醫科祖傳異術善冶男婦楊梅各種結毒凡服此丸不論遠年近日艱難痼疾一應除無不效每匣洋兩元○倘有他治悞醫於至本藥房亦可面議包醫○另有立止久淋白濁丸每匣洋半元各有仿單詳服○庽英大馬路老新衙門圍墻背後第二石庫門便是 
　　石印正續賦學鷄跖集 
　　是賦蒐羅旣富選擇尤精早爲士林所膾炙因原本己濃漫翻板更多錯訛兹覓得　本精抄託點石齋石印以公同好共計四千餘題誠賦苑之大觀文塲之極　也裝六本綾匣價洋二元如躉買向上海著易千頃掃葉讀未議價可也 
　　石印多寳船二集出售處 
　　是集專選各書院及名家文稿得文六千餘首凡與文府及近時石印各集其有一題一藝雷同者概從割　合之初集堪稱全璧每部八本定價六員至　印之精工紙張之潔白尤爲士林中稱賞也售處在京　蔣同泰莊福建南台啓鹽木號湖化省城公濟益官銀號江西省磨子巷廣泰盛號漢口宜昌江通輪船帳房内杭州鹽橋大街蔣恆記蘇州掃葉山房綠潤堂書坊天津廣東九江安慶揚州南京寗波各電局上海法馬路和昌成陳家木橋電報總局後馬路義　棧乾記弄蔣同泰内怡軒書莊如蒙躉買請就近面議格外克己 
　　旗昌軍火公司告白 
　　本行通商以來卽在各國埠頭股立分行己六七十年疉　北洋大臣李傳相札委經理採辦事並蒙督辦軍務左侯相及閩浙總督楊部堂委辦外洋軍火等因兹不惜重資特請外洋名厰精於機器製造船械之人承辦各項前後膛槍炮鐵甲炮臺各樣鐵甲銅快水雷等船以及造船炮槍彈鐵路開礦挖河種田紙糖綢布電燈等應用機器又造粗細火藥棉花炸藥硝磺拉火銅帽子捲軋銅鐵鉛練五金與製造局需用各材料各機器無不皆備如蒙賜顧請至本行軍火處看圖議價價必核實貨必道地祛除一切情弊並能尅期辦到因本行各口有行航海有船辦運較易故也此佈 
　　英六月票 
　　　運吕宋　躉張　張分條　南收　紅藥　　　己　聽　　票班　件　　　中　 
　　日知錄集釋 
　　精選小題媢嬛 
　　賦彚一書自漢迄明所有名家賦鈔均依類編入因卷頁浩繁坊間久無完本今出舊本石印分訂十六本共兩套碼洋十元○小題嫏嬛共文八千首且一題祇選一篇又與宗海等不同題必求備文無不佳石印分訂十二本碼洋五元半○日知錄集釋久己行世因木刻不爽目又難携帶石印縮訂四本並加錦套價洋兩元以上三種各臻美備購者紛紛己將告罄如欲躉售及批拆早臨點石齋面訂南北申昌及文瑞掃葉等書坊零售雙梧書屋啓 
　　通商約章成案彚編 
　　叩關互巿後交涉之事日以繁請信脩睦之經或載條例或憑案牘日增月新不但草野所未喻卽當事者亦莫得而詳知也海上洋務局中曾刋條約易簡錄桃瑦謝氏曾刋和約彚鈔顧皆弗及案牘兩湖督軍使者李公始綜例案爲一書凡三十卷部分爲六洵洋務中必備之書也兹用點銅鑄板印行訂作十二本護照關單悉依原式刋入旗幟寳星寳帶之類用洋法煊染五彩鮮明一目了然每部售洋八元零售託抛球塲同文分局發兌欲購者請早賜顧可也馬路廣百宋齋啓 
　　專發烟膏 
　　開張上洋寳啓街北榮錦里口精製各種烟膏價亷貨眞較衆考究清膏每洋一兩三陳膏二兩公交二兩二冷籠二兩四熱籠三兩平頭外加凡承賜顧認明牌號本月廿八開巿 
　　欽差大臣兵部左侍郎承　一等毅勇侯加匡救情毁一雲　尉曾紀澤選贈老德記大藥房雅鑒 
　　上洋大馬路掃球塲東首 
　　老德記集一家藥房 
　　本藥房於道光二十二年上海通商之初首先開創所有出售各藥皆係擾貴料品格爲　鍊無論内外病症按病給藥靡不見功復承中西仕商嘉許信任温語　　誠恐遠地賜　未得週詳謹　試騐各藥循序刋報尚有無數匠昧不及盡　於兹倘如遠處可託局携帶决勿遺誤欲杜假冐認老德記招牌庶乎近焉上洋老德記啓 
　　計開戒烟白藥粉治議　藥粉止腹潟藥水舟車眩船水發四夫藥酒兩腋　　粉金　納霜粉清香洗身水發四日藥水 
老德記藥酒玫瑰擦牙粉戒洋烟精水玫瑰甘露水治吐血藥水 
百補鐵質酒小兒代乳粉　髮潤髮水患濕　藥水退油　藥水 
扶陽種子酒宫品芙容粉鳥髮生髮水清香洗牙水　製止痛水 
發心妙藥酒嫩面香水粉退斑點藥水玫瑰胭脂水光面　香水 
聽浙鴨恆酒解烟白精粉去雀　藥水止咳嗽藥水精　目疾水 
　　味蒓園游例 
　　游資一角僕嫗一例隨來意稚概免付給宴客聽便章程另立花菓供賞未宜攀折所願游人同深愛惜 
　　基地召租 
　　兹有基地一叚座落厦門路氷公司隔壁計地五畝如欲租者請至四馬路本帳房面議可也此佈高易公舘告白 
　　接錄四月廿七日漢口各茶巿行情列左 
　　天祥行 
　　楚魁１１８工通九百六十八箱十七兩正聲又祁一百九十四箱二十兩春華又又三百廿八籍二十兩 
　　寳順行 
　　仙芽１１８工寗四百九十八箱十一兩七五恆昌又又三百三十箱二十兩新春又崇一千一百廿四箱十七兩五　　順豐行 
　　福春１１８工峒八百三十箱十八兩二五英材又又一千零十一箱十七兩洞華又又三百八十七箱十六兩二五洞蘭又又二百四十五箱十六兩二五瑞祥又坪一午二百八十四箱十四兩五同春又綠九百零八箱十三兩七五奇馨又長六百七十箱十九兩七五奇珍又又五百六十七箱十九兩七五 
　　四月廿八日漢口各茶巿行情列左 
　　天祥行 
　　春華１１８工通六百八十七箱十七兩春芽又祁二百二十四箱十八兩茗芽又又一百零六箱十七兩五藍芽又又一百八十七箱十九兩 
　　太古行 
　　桑芽１１８工祁一百八十箱十八兩萬隆又又一百七十箱十八兩翠芳又寗三百二十箱二十二兩 
　　錦隆行 
　　惠珠１１１８工祁一百八十三箱十八兩五萬和又又二百六十四箱二十二兩馨香又吉一百七十九箱十五兩 
　　太平行 
　　怡葉１１８工祁一百十箱十八兩五元魁又又一百八十一箱廿兩零五蘭芽又又二百三十八箱十九兩 
　　元芳行 
蔚春１１８工安九百十五箱十六兩蕊芽又寗三百四十四箱十六兩紫美又又三百五十一箱十六兩五雨芽又又四百八十五箱下茗得又又三百四十四箱下 
　　太茂行 
　　公記１１８工祁二百二十一箱十九兩五春香又寗四百七十二箱十七兩五 
　　隆泰行 
　　馨１１８工祁一百八十箱二十兩春元又寗三百十八箱十八兩順昌又永六百五十九箱十兩 
　　公信行 
　　惠香１１８工通七百六十七箱十七兩 
　　旗昌行 
　　春萌１１８工祁一百八十八箱二十一兩 
　　寳順行 
　　桂馨１１８工洋三百八十箱十四兩 
　　祥太行 
　　精美１１８工祁一百八十八箱廿兩零二五 
　　德昌行 
　　寳品１１８工坪九百四十四箱十八兩三谷芽又劉六百二十二箱十兩零四福葆又雙七百零七箱九兩二五怡蘭又巿八百八十七箱十三兩七五 
　　元芳行 
　　多綠１１８工寗三百箱十四兩五魁芽又又四百三十二箱十九兩五掬春又又六百四十五箱廿兩零五寳珍又通四百六十箱十二兩 
仙春又又二百三十四箱十一兩五同香又又三百十箱十一兩五葉香又寗五百四十六箱二十五兩仁吉又安三百五十箱十五兩 
　　吕泰行 
　　蕊香１１８工通七百七十六箱十九兩桃芬又桃七百二十四箱二十四兩 
　　恊和行 
　　怡怡１１８工寗六百零六箱二十五兩怡馨又又三百零四箱二十兩蘭馨又又六百六十八箱二十三兩 
 
 

Page 11

 
 
[光緒十三年四月二十八日京報全錄]  
　　宫門抄○護江撫李奏爲恭報護理撫篆日期摺○江撫德奏爲恭報交卸撫篆起程日期摺○署江臬鄧奏爲恭報接署臬篆日期摺○護江撫李奏爲委署司道各缺片○署江藩瑞奏爲恭報接署藩篆日期摺○直督李奏爲遵騐代造剥船分撥濟運摺○又奏爲巡檢要缺　准　例實授片○又奏　代奏運可到任日期片○豫撫邊奏爲甄别知縣片○將軍謙奏請飭催理事司員赴任片○四月二十八日工部鴻臚守侍衛處值日無引見○麟書等抖晾實錄覆命○記名副都統巴札爾巴呢沙克都爾謝恩○志顔謝鴻臚寺卿恩○奈曼王回籍請安○豐公謙光各假滿請安○崇禮嵩山各請假十日○召見軍機○皇太后召見醇王○○護理江西巡撫布政使臣李嘉樂跪奏爲恭報微臣護理撫篆日期叩謝天恩仰祈聖鑒事竊臣接撫臣札開光緒十三年二月十八日内閣奉上諭德馨奏懇陛見一摺德馨着來京陛見江西巡撫着李嘉樂暫行護理欽此兹于三月十二日准撫臣將關防文卷王命旗牌等件委員齎送前來臣遵即恭設香案望闕叩頭謝恩祗領任事伏念臣中州下士知識庸愚由御史補知府洊陞藩司未報涓埃方虞隕越兹復渥承恩命暫護疆符迭　寵榮益加惶悚查江省環接粤閩楚皖巡撫統治營伍地方舉凡察吏安民整軍經武積儲餉項愼固江防在在均關緊要如臣檮昧深懼勝弗惟有將應辦各事　詢撫臣並隨時會商督臣實心　理不敢以暫時護篆稍涉因循以期仰答高厚鴻慈於萬一除將任事日期另行恭疏題報外所有微臣感激下忱理合繕摺叩謝天恩伏乞皇太后皇上聖鑒謹奏奉硃批知道了欽此○○頭品頂戴江西巡撫奴才德馨跪奏爲恭報奴才交卸起程日期恭摺具奏仰祈聖鑒事竊奴才接准吏部咨光緒十三年二月二十一日内閣抄出十八日奉上諭德馨奏懇陛見一摺德馨着來京陛見江西巡撫着李嘉樂暫行護理欽此等因咨行到江奴才卽於三月十二日將江西巡撫關防同王命旗牌等件委員齎交藩司李嘉樂護理奴才謹將經手事件赶緊料理定於十八日起程趨赴闕廷跪聆恩訓理合恭摺具奏伏乞皇太后皇上聖鑒謹奏奉硃批知道了欽此○○署理江西按察使督糧道臣鄧蓉鏡跪奏爲恭報微臣接署臬篆日期叩謝天恩仰祈聖鑒事竊臣於光緒十三年三月初九日接奉撫臣德馨行知准吏部咨欽奉上諭德馨奏懇陛見一摺德馨着來京陛見江西巡撫着李嘉樂暫行護理欽此欽遵轉行藩司接護撫篆所遺藩司印務委臬司瑞璋接署遞遺臬司印務委臣署理旋於三月十二日准署藩司瑞璋將藩司印信文卷委員移交前來當卽恭設香案望闕叩頭祗領任事伏念臣粤東下士知識庸愚荷知遇之珠恩濫叨官職膺轉輸之劇任荐擢監司兹復臬事權陳益懔輇才重負查江右當吳楚交冲臬司爲刑名總匯舉凡安民察吏禁暴詰奸在在均關緊要自維檮昧深懼弗勝惟有隨時隨事禀商護撫臣悉心經理不敢以暫時攝篆稍涉因循兾答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○德馨片再藩司李嘉樂欽奉上諭護理江西巡撫所遺藩司印務查有臬司瑞璋才識兼優堪以署理遞遺臬司印務查有督粮道鄧蓉鏡明練有爲堪以署理遞遺督粮道印務查有鹽法道長祿樸誠練達堪以署理遞遺鹽法道印務查有試用道朱臻祺熟悉鹺務堪以署理除分札飭遵外謹會同兩江總督臣曾國荃附片陳明伏乞聖鑒謹奏奉硃批吏部知道欽此○○二品銜署江西布政使按察使奴才瑞璋跪奏爲恭報奴才接署藩篆日期叩謝天恩仰祈聖鑒事竊奴才於光緒十三年三月初九日接奉撫臣德馨行知准吏部咨欽奉上諭德馨奏懇陛見一摺德馨着來京陛見江西巡撫着李嘉樂暫行護理欽此欽遵轉行藩司接護撫篆所遺藩司印務檄委奴才署理旋於三月十二日准護撫臣李嘉樂將藩司印信文卷委員齎送前來當即恭設香案望闕叩頭祗領任事伏念奴才恭承寵命畀臬事時疎愧等輇材曾藩條之暫攝兹復重權屏翰益思力奮駑駘查江右地稱煩庶藩司職任旬宣舉凡用人理財興利剔弊在在均關緊要自維檮昧兢惕滋深惟有謹循護撫臣規畫隨事禀承商榷悉心經理不敢以暫時攝篆稍涉因循兾答高厚鴻慈於萬一所有奴才接署藩臬日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○大學士直隷總督一等伯臣李鴻章跪奏爲遵騐天津道代造江西剥船立時分撥濟運恭摺仰祈聖鑒事竊天津道代造江西剥船三百隻前於工竣後奏報聲明向例須就津廠騐收卽交各州縣所募船戸領駕現值蘇浙漕船連檣進口亟待新船剥運應否由臣近騐收等因奉硃批着照所請該部知道欽此遵于三月二十八日臣率同運司賀良楨署津海關道劉汝翼親赴廠所按照該道胡燏棻呈送清册逐一核實騐收所有船身寛長丈尺及一切做法悉與册報相符均稱堅固如式隨船器具帆篷亦皆齊備當交各州縣募到船戸小心領駕分撥蘇浙兩省立時濟運免誤新漕並據監造委員陳德昌等轉據承辦商人張文明王玉珍宋國慶鄭金鐸孟兆平呈送保固年限切結請找發二成價銀前來查此項剥船三百隻毎隻奏定工料等項銀四百十六兩五錢九分九厘共需銀十二萬四千九百七十九兩七錢前經戸部先後指撥僅准山東解到銀五千兩江西解到銀六萬五千四百十四兩又由天津道動撥光緒十一十二兩年滿料剥船變價銀一萬八千兩共合八萬八千四百十四兩均飭發承辦商人領用計江西未解銀二萬七千五百六十五兩七錢又本年漕後剥船變價銀九千兩現尚未能抵用復查光緒七年直省代造剥船毎隻節省銀五兩六錢六分此次將尺寸加寛加長板片加厚油灰麻釘亦均加工仍嚴飭力求節减據該道詳報除毎隻工料並木皮變抵節省銀五兩六錢六分又於盤費項下毎隻核減銀五兩共計節省銀三千一百九十八兩委係工歸實用較從前節省已多無可再减除已領各欵外計應找發該商人銀三萬三千三百六十七兩七錢未便日久懸欠卽由臣咨催江西迅將未解銀二萬七千五百六十五兩七錢如數解直以便撥領其不敷工料銀五千八百二兩及節省銀三千一百九十八兩俟本年漕後滿料剥船三百隻變價銀九千兩繳齊再行分别飭發解部至歴屆由直代造江西等省剥船均經部議免其造册報銷並於騐收奏報時聲明有案此次事同一律應請循案免其造報除飭取承領剥船州縣印信船戸花名年籍清册同商人保固限結分别咨部外理合恭摺覆陳伏乞皇太后皇上聖鑒飭部查照再現准部文江西尙應造剥船一百三十四隻一併由直代造應歸另案辦理合併聲明謹奏奉硃批戸部知道欽此○○李鴻章片再東明縣杜勝集巡檢前已移駐高村中汛黄河南提責充常年修守改爲管　要缺經部議准仍令查看移駐之員是否相宜奏明等因當經轉行遵照兹據藩臬兩司轉據大順廣道詳稱該巡檢余光照由杜勝集移駐高村光緒十一年八月二十二日到任扣至十二年八月二十二日經歴三汛試署一年期滿查看該員諳悉河工尚堪勝任發庸另行更調應准照例實授具任内亦無違碍處分叅罰案件造册具詳前來除清册咨部外理合附片陳明伏乞聖鑒飭部查照謹奏奉硃批吏部知道欽此○○李鴻章片再據新任長蘆鹽運使賀良楨詳稱前在江西南昌府任内接到行知欽奉光緒十二年十月二十日上諭長蘆鹽運使員缺着賀良楨補授欽此跪聆之下感悚難名遵卽交卸南昌府印務將經手事件交代清楚十三年三月馳抵天津准署運司周馥移交印信文卷前來卽於三月二十六日恭設香案望闕叩頭祗領任事伏思良楨鄂中下士世受國恩日知府迭蒙賞戴花翎以道員在任候補加二品頂戴涓埃未報兢惕方深　復渥荷恩綸補授長蘆運使沐生成之逾格非夢想所敢期查長蘆係煩要之區運司爲鹽務總匯現值綱情疲累庫儲未充裕課恤商均關緊要惟有倍矢愼勤力求整頓事事實心經理不敢稍涉欺飾以兾仰酬聖主高厚鴻慈於萬一所有感激下忱並接任日期請代奏叩謝天恩等情前來理合據情附片代陳伏乞聖鑒謹奏奉硃批知道了欽此○○邊寶泉片再勞績保舉人員應于到省後予限一年察看甄别兹查有軍功候補知縣劉冠英到省已滿一年例應甄别據藩臬兩司會詳請奏前來臣查劉冠英才具明晰堪以本　留省補用除將該員履歴咨部外理合附片具陳伏乞聖鑒謹奏奉硃批吏部知道欽此○○謙禧片再八溝理事司員崇禧前於正月間因病出缺當委奴才衙門辦事司員理藩院員外郎清祥前往接署業經奏明在案兹准理藩院咨稱是缺已奉硃筆圈山恩霖欽此欽遵知照前來現查恩霖尚未到任奴才衙門所轄兩盟事務殷煩蒙古案件又係司員清祥專責似未便久於署任相應請旨飭下理藩院催令恩霖尅期赴任以期各專責成謹附片具陳伏乞皇太后皇上聖鑒謹奏奉硃批該衙門知道欽此 
 
 

Page 12

 
 
[砑業整規]  
　　杭城砑箔作坊向章毎箔一甲砑工錢六十文凡箔鋪不能兼砑箔鋪兼砑卽所謂本作也上年箔鋪欲減工價砑業一齊停工羣至倡議减價之包盛裕家打毁什物不少包承蓀孝廉以其父被辱遂約同業控縣經仁和縣趙邑尊斷定毎甲减去工價錢十文箔鋪亦不准兼砑以奪其業近來箔鋪以點錫無貨頁價太昂且當歇夏之時故均停手歇業趁此無紙發砑之時遂有劉小宗爲頭約同業至公所商議謂砑工已减數年而本作仍各處皆有豈我等必遵縣斷彼等可不遵縣斷乎趁工業空閒時逼令本作一律拆卸不准再裝砑桿按日分叚約同數十人至各箔鋪當面逼令盡拆有不肯拆者卽用强將砑桿盡行毁壞箔鋪見其人衆且擬事後再議均暫拆去不致十分滋閙詎司馬渡巷孟德順箔鋪知其事預集壯夫二十人以待見其至卽突出奮擊前進門者均被打傷遂在街上列陣相交儼如對敵終以砑工人愈聚愈多箔鋪不敵壯夫多傷一齊擁進門内任意毁棄物件幸保甲局聞信馳至彈壓始各鳥獸散旋經好事者出爲調處以箔鋪兼砑究係不遵縣斷不守規業罰演戯一臺至砑業公所香燭賠罪完事然箔鋪雖暫時依拆終必不肯止砑而砑業又不能常聚公所曠時廢業爲挨鋪查察之舉故兩下均擬涉訟惟迄今尙未控告不知作何了結也 
[邗江官報]  
　　四月二十四日施鹺尹振瀛委解甘肅餉差二十五日寶應縣杜大令法孟到揚公幹二十六日徐分轉紹垣解京餉起程二十七日林鹺尹承法委泰屬聽差二十八日分發巡檢許鹺尉德驥禀到金沙塲餘西塲各納課銀六百餘兩 
[袁江官報]  
　　調補安徽長淮衛守備楊嘉謨於上月初四日自楚抵浦旋卽赴任長江提標候補副將仇雲軒協戎於上月初五日自湘中來赴都引見前任宿遷縣知縣孫大令士麟於上月十二日交卸過浦委辦電報修綫工程候選巡檢胡政梅於上月十二日自上海過浦赴津儘先補用遊擊委署漕標中管都司周都戎啓發於上月十三日由省來浦擇吉十六日接印前任桃源縣知龔之格大令交卸後於十三日過浦 
[上海三馬路與昌恊賑公所陳竹坪經收山東直隸賑捐四月廿九三十日第六百四十三四次清單]  
　　新　第六萬三千三百六十一號邵伯王琴船先生經募王質記洋五元又第一千另八十八號救命摺璵記洋二元璠記一元又移種福田册珔記祈胞姊病愈二元又使君受福册澹香主人祈次女病愈洋十元王敦樸堂五元以上四册共洋廿五元○四川州公州鍾雲衢大善士先墊九七平銀十兩申規銀三十一兩五錢○湖北新册第七萬二千另九十號蕭山韓綬生足平銀四雨申規銀四兩另九分○新册第六萬一千四百十四號許潤章先生交交恆昌錢二千張德昌金永吉張日盛王怡泰恊昌號五戸各一千王義泰恆泰永張萬盛仁信豐順齋黄榮齋吳乾益劉乾泰永盛銀十戸各五百張怡茂三百以上七戸共來規銀八兩三錢二分六厘錢六百廿三三文○馮少蘭先生文來慶記洋廿元文宜書局交來楊仲毓善士書畫潤資自本月十八日起至月底止第一次移洋六元錢五十二又蕙風閣寶號徐先生交來楊仲毓善士自本月十八日起至本月底止書畫潤資移賑洋六元小洋九角甡記洋二元金潤卿王一亭兩先生書盡潤移賑洋三元虚對洋一個小洋四角錢一百公餘堂洋六角無名氏銅洋四元無名氏銅洋三元○兩日共收英洋六十二元規銀四十三兩九錢一分六厘銅洋七元虚對洋一個小洋十九角錢七百七十五文合併聲明 
[上海四馬路文報局内恊賑公所經收賑捐四月下旬清單]  
　　二十八日蘇州府長洲縣學趙交來恆記洋四元虚對開八個○慈北鎭餘居士移愿助賑四元○使君受福册乍浦振泰昌號募張應梅爲子病求痊除根一元求合安一元○二十九日使君受福册本埠天順祥寶號交到張雨亭明府經交四川萬縣鹽局募朱小舟李俊臣泰昌恆黄星洲裕盛榮利長福興隆德豐裕司興仁兩銘堂四知堂十一戸各萬平銀十兩萬縣鹽局三十兩寶收申規元一百四十六兩三錢又經募殷又新十二千文濮東山李伯卿二戸四千文心有餘一千二百文何鼎三蔣渭川李十益李佐卿李少卿張楚樜殷品伊七戸各一千文何相廷六百文吳耀廷王福斌謝海恬程正興四戸各五百文譚瑞章四百文冉春山羅紹棠二戸各三百文雷伯宣二百文以上共捐錢三十二千文合萬平銀二十兩實收伸規元念兩另九錢○受福册公字三百四十九號大圑鎭盛賡伯大善士募盛世洪盛世源求父病速痊助洋三十六元奚盛氏求胞弟病愈功洋二十四元棣華舘二元仁記森盛蘭言次二戸各一元不留名廣陵瑞六二戸各五角○公字册三百另五號蘇城百勉記善士募陸雲生四元百勉記四元姚墨樵二元趙賓秋蔡雲衫劉松坡蔡麗生四戸各一元○使君受福册九江無名氏募献廷氏二元胡星齋汪星甫汪煥卿吳寶鑑吳發元五戸各一元補過人九角吳羅福　補齋二戸各五角余記一角○又册蕭山韓綬生善士洋五元六角錢十八文合助銀四兩止○又册本埠蔚泰原票號交來無名氏二戸各助銀一兩實收規元二兩一錢一分四厘○又册樹德堂雲吟書屋二戸各一元○江册宋鼎如先生一元○紹興洪荷琴先生交來玉屏忠愛堂四元○本日共收英洋一百元規元一百六十九兩三錢一四厘小洋六角錢十八文 
 
