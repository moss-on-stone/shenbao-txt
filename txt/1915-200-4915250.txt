# 1915 - 200 - 4915250

 

Page 1

 
 
   
 
 

Page 2

 
 
時評 
[模範國民（六冷）]  
　　模範國民之生計 
模範國民旣有職業則其職業之所入自有生計之可言模範國民非儲財家也故不必有致富之材其生計之原則量入爲出而己 
模範國民之生計爲以其心力膽其身家不取分外之財不負難償之債量其處境或捐公益或事積蓄他不苛求也 
生計之所費除有相當之衣食住外則兒女教育之資須盡其力蓋兒女他日亦國民也苟不教育則非但無以對兒女對家族且亦無以對國家是國民之所羞也 
其餘一切奢儉則聽其人之所喜可矣命令 
七月二十四日大總統策令史簠常董元亮給予三等嘉禾章此令 
又令　□之杰授爲上大夫此令 
又令　吕耀卿授爲下大夫此令 
又令　劉豫瑶　積□均授爲中大夫此令 
又令　陸軍部呈請任命喬□爲山西陸軍第一混成團團長李燮霖爲第二混成團團長應照准此令 
又令　陸軍部呈核准吉林巡按使孟憲彝咨擬以鐘恒常貴世詒承襲世管佐領請予接襲等語應照准此令 
七月十十四日大總統申令　據江西逕按使成揚電稱贛省自七月初旬大雨如注山洪暴發冲毁城垣平地水深丈餘淹斃人口無算萬安泰和吉安等處適當其衢吉水臨川新淦豐城清江南昌新建各縣均因上游水勢建　而下同遭波及此外如上猶雩都南康會昌分宜豐城奉新安義永修被水情形亦均甚重雖經派員籌欵先放急賑然災深區廣接濟爲難懇予頒帑以資賑恤等語該省自遭前年兵燹後民生彫瘵迄今未蘇此次驟被水災致豫章廬陵數十縣地方盡成澤國天降之厄民何以堪著財政部迅發銀五萬元并由本大總統捐銀五千元尅日滙寄交該巡按使遴派妥員趕赴災區酌量情形分别散放以恤災黎此令 
又令　據山西巡按使金永呈稱查明晉省民國三年被災地畝並災情分數懇請分别蠲緩錢糧開單呈覽等語上年山西陽曲等縣先後被水被雹成災及水冲沙壓荒廢各地畝收成均形歉薄若將應徴錢糧照常徴收民力實有未逮着准照所請將各該縣之村莊應完本年錢糧等項按照災歉分數分别蠲緩以紓民力該巡按使卽將單開詳細數目刋刻布告通行曉諭俾衆周知用副國家軫恤民艱至意餘並如所擬辦理交内務財政兩部查照單并發此令 
又令　奉天巡按使張元奇呈考核所屬知事請予分别奬懲等語鐵嶺縣知事陳藝久任繁劇體用兼賅復縣知事蘇鼎銘勤政愛民不畏强禦均着政事堂存記試署開原縣知事章啓槐辦事勤能緝捕得力昌圖縣知事程道元勤修庶政事無不舉均給予五等嘉禾章署安東縣知事正任寛甸縣知事程廷恒廉勤練逹卓著能聲署莊河縣知事正任臨江縣知事王濟煇堅忍奮發緩急可恃均給予六等嘉禾章瀋陽縣知事趙恭寅穏愼廉勤輿情愛戴海城縣知事廷瑞勤能穏練操縱得宜通化縣知事湯德荃樸實廉明熱心興學試署岫巖縣知事劉培荃潔己愛民寳心任事遼源縣知事錢恩溥政平訟理輿論翕然撫順縣知事裘炳熙才猷卓越克舉其職署撫松縣知事田升堂强毅勤苦不染時趨署東豐縣知事楊紹宗學道愛人識明守潔試署突泉縣知事張廷厚守潔志純關心民瘼均着傳令嘉獎卸署遼中縣知事□濬才具平庸操守難信卸任海龍縣知事林國楨辦事操切不洽輿情撤任桓仁縣知事費光國辦事迂緩治盜不力均交文官高等懲戒委員　議處交内務部查照此令 
又令　内務司法兩部呈准文官高等懲戒委員會議决安徽巡按使呈劾祁門縣知事趙地熙疎脫監犯交付懲戒一案依照知事懲戒條例應受降等處分等語趙地熙准照所議卽行降等此令 
七月二十五日大總統策令　德意志聨邦薩國樞密顧問院長哈盈克高等行政裁判所長俄卜恩均給予二等嘉禾章此令 
又令　德意志聨邦薩國使館秘書斯泰因巴哈内務省司員林嘉納均給予四等嘉禾章此令 
又令　廣東巡按使張鳴岐特别委任監督該省司法行政事務此令 
又令　廣西巡按使王祖同特别委任監督該省司法行政事務此令 
又令　本月十九日保送覲見之高琦度著交政事堂存記並交財政部酌量任用此令 
又令　任命范其芍署理駐紥庫倫辦事大員公署秘書長此令又令　蒙藏院呈請將參事范其光叙列四等僉事馮汝玖編纂恒鈞均叙列五等等語應照准此令 
又令　財政部呈稱僉事李杜芳現經農商部調用詳請辭職李杜芳准免本職此令 
又令　法官懲戒法尚未頒布關於法官懲戒事件應暫用文官懲戒法辦理此令 
專電 
　　北京電又有人參孟恩遠己交張元奇查孟久己摇動恐不久 
　　北京電　閻錫山辭職將以袁乃寛代 
　　北京電　丁恩近日態度甚堅聞已呈說帖詆我某某事違反合同當局將力駁 
　　北京電　交通八月付息將及百萬以後陸續期屇頗極力應付 
　　北京電　公債案有人主張以僞造文書重行起訴乃不爲違反一事再理之原理前日法部呈報此案審理始末聞己併交平政院譯電 
　　北京電聞中國寓日黨人領袖己組織一秘密會取名鐵球抱急進主義（二十六日） 
　　北京電　奉天巡按使報稱炸彈案株連之中國學生三人己由日員交出惟曾附有條件須酌量賠償藥舖所受之損失 
（二十六日） 
戰電 
　　其一（英人路透電） 
　　巴黎電法軍在伏斯巨境内獲一重要之勝戰今日午後公報謂昨夜法軍在六二七山（在班台薩泊特附近）與洛洛瓦村中間奪獲極强固防禦工程若干法軍又奪得該村之南部並俘隸於四師團之無傷敵兵七百人是役戰利品總數刻尚未能詳知今晚公報謂法軍在伏斯巨共俘德軍官十一員兵八百二十五人其中傷者僅七十人並於戰壕中檢獲死屍甚多又機關鎗六枝是役法兵與戰者僅兩大隊（二十五日） 
　倫敦電英帥費蘭臣報稱英軍於二十一日在胡巨西面地雷炸陷之處擊退以炸彈進攻之敵軍英軍重炮隊將敵軍戰壕重臼砲一尊至無聲二十三日英軍在齊勒白克東南德軍陣線凸角下炸一地雷毀敵戰壕數道未幾敵軍亦在稍南處炸一地雷效力不大英軍旋乃占據德地雷炸陷處而與戰壕接通且獲地若干昨日英軍復擊退以重炸彈進攻胡附近炸陷處周圍戰壕之敵軍（二十五日） 
　　彼得格勒電公報謂敵軍之攻勢己爲俄軍在維斯土拉河與布格河間回攻阻之惟格魯比斯查夫境之敵軍仍在進攻星期五夜及星期六日曾爲俄軍擊敗波羅的海各省之敵軍仍在夏夫里與柯錫尼間各路向拉凡太河之波尼愛巨進發星期六日該處曾見戰拉里夫陣線之敵軍星期五夜星期六日沿譬薩河東岸接續猛攻多次大受損失毫未得利敵軍屢圖在聖哇斯特蘭加及洛茄尼間渡過拉尼夫河亦遭挫衂惟於星期五日在洛茄里尼及浦爾土斯克間渡過該河（二十五日） 
　　羅馬電　伊森沙河陣事意軍刻正順利進行今日意公報謂奥軍又乘夜進攻擬奪回失地但皆失敗日間奥軍力攻意軍右翼而尤注重加沙山大遭損失而退敵軍進攻無效之行動顯有總攻擊之性質意軍檢得奥軍訓令一紙得知此次總攻擊係由奥國最高級將軍指揮内有薄格元帥施里特元帥及施華陳堡親王等其援軍亦甚夥（二十五日） 
　　倫敦電逹逹納爾英軍司令哈米爾登公報謂昨日土軍攻擊英軍左側之北面戰壕該方面英軍陣前壕線大爲敵砲所轟擊土兵一小隊藉砲火之掩獲倐出衝擊英軍遂以機關槍二架迎擊之敵兵死於陣前者四十九人餘衆悉退英軍榴霰彈頗有效力敵兵死者或尚不　正此數此役歷二十分鐘之久（二十四日） 
　　倫敦電　俄國陸軍大臣波里伐洛夫氏星期四日致電美國各報謂德奥軍現在自維斯土拉河上游伊凡哥洛境起至布哥維拉止全陣線被阻維斯土拉河與布格河之間目下己開始大戰且日德軍自在維斯土接河東克拉斯尼克戰敗後即調援軍增厚左翼兵力十七十八兩日復圖擊破克拉斯尼克北維爾克拉士附近俄軍陣線以期進抵魯白林但屢遭挫衂大受損失中央克拉斯洛斯太夫至伊白台白洛陣綫之德軍今己得援該處戰事非常劇烈俄軍最顯著之勝利乃抵禦恰爾姆南敵軍之右翼俄軍屢於該處鼓勇回攻擊退德軍奪回前星期敵軍所占之陣地俄軍右翼退保伊凡哥洛砲台使敵軍處其砲火之下左翼則在加里西亞北部蘇開爾附近與用作掩護之奥軍交綏俄軍己在布哥维拉獲勝俘敵數千擊退圖渡里斯特河之奥軍（二十日）　　倫敦電泰晤士報茄菲亞訪員電稱本月二十二日君士坦丁簽定條約以地台戞區鐵路土耳其之一部分割讓布國瑪里柴河西面之地今全入布國版圖兩方面對於該約均無政治之約束（二十六日） 
　　華盛頓電威爾遜總統刻早擬海軍案擬於日後交國會核議威爾遜極欲振興美國海軍俾與他國海軍勢力相埓威爾遜又草擬國民軍事訓練之計畫下次國會開會時即將交議此乃國防大計之一部份聞己有切實之辦法（二十四日） 
華沙電俄政府因此間煤薪與原料接濟不、 
易故願不取運費運送機械與工人屬於承辦戰品之工廠者前往内地（二十五日） 
　　其二（德人德文報　電） 
柏林電　維也納接前敵私家消息詔伊森沙　之戰爭其劇烈僅數月前俄軍圖破卡巴西安山尹克拉山隘奥軍壁壘時差堪及之意 
 
 
 

Page 3

 
 
國陸軍參謀總長加杜拉將軍襲行俄國之戰略犧牲無數之生命意國主將接續以新兵進攻奥軍陣線歴五日之久一次受挫則復調生力兵臨陣希圖擊敗勇戰力盡之奥兵有時意軍曾進至奥軍戰壕乃相肉薄景狀甚慘兩軍黑夜戰於探照燈下時狀尤可怖逹爾瑪的安人和平時本嫉視意人克洛的安人及阿爾伯山民今殺敵異常勇猛意軍損失駭人聽聞俄國戰地傳來捷報謂德軍己攻克羅商及浦爾土斯克鞏固之砲台故拉里夫戰線己因以破裂近十日内俘敵逾十二萬人德民聞之大爲歡忭皆懸國旗以誌慶駕預料日内將有大決戰其勝負關係戰爭全局興登堡爲大戰略家麥剛森則以善戰著名中立國某軍官稱之曰攻堅之專門家軍學家皆言二將提携作戰必獲重要之結果美國致德之通牒將於明晨宣布今夜各報皆錄其要略惟均不加詳論柏林地方報謂牒文内容略如預料兩國即可以此爲續行談判之根據且其措詞殊爲正確不背國際交誼之常式牒文中討論之問題皆德國當道所調查者惟德國如何作答尚難預知英人謂美國此次牒文己無續議之餘地云云實屬無根之詞夫潛艇爲戰爭之利器德國當然仍擬用以制敵惟嗣後對於中立國人民自宜格外謹愼該報又曰吾人激怒中立國實無所利故吾人匪特不欲激怒之且求力避施行足以損害中立國人民固有權利之事務德意志日報之論調與地方報全異據官中消息謂有德潛艇一艘於七月二十日上午十一時在距菲士福士東一百八十英里之處攔阻一懸掛丹麥旗載重五百噸之商船該船忽由二砲發出炮彈旋即落旗接續發砲五六次復升英旗德潛艇幸得脫險匈京當道己頒發命令規定日用物價率且設一帝國芻𥞊局以各種食料供給牲畜克拉哥各報載有奥首相答覆波蘭國民黨之文稿謂波蘭人民對於前途可抱完全之信任他日戰爭勝利终止波蘭國民發展之機實無窮盡波蘭此次旣犧牲血肉財寳自能獲相當之報酬云（二十四日） 
補錄德國公報 
　　九日柏林電　奥潛艇一艘以魚雷擊沉意國鐵甲巡艦亞瑪爾菲號 
　　十日柏林電　法軍在洛洛瓦及班塞進攻受挫而退　德軍轟擊波塞旭爾西北法軍前鋒戰壕一道并擴張泊里斯特森林之陣地德軍在末斯河與摩塞爾河間戰事俘敵兵一千七百九十八人獲砲三尊機關槍十二枝炸彈砲十八尊 
十四日柏林電　瑞典報載稱格拉斯哥商船一艘在台姆洛島外爲德潛艇　魚雷擊沉　前前月内德潛艇共擊沉敵國商船之數如下英二十九法三俄九比一連所沉之漁船共有十二萬五千噸惟損失人命無多蓋敵船如不抗拒則德潛艇輙予以警告也 
　　十六日柏林電　德軍在亞貢森林所獲之勝戰甚關重要蓋藉此可逐漸截斷法軍與西部之交通德軍於前次大戰所獲之戰利品爲數甚巨足徴法軍殊注重該地且不能抵禦德皇太子勇猛之攻勢也 
　　十七日柏林電法軍於亞拉戰事所受損失甚爲重大死傷被擒者共七萬八千三百人法政府竭力掩飾進逼凡爾登之德軍在亞貢森林所獲之勝利法軍猛攻圖奪回矣地均爲德軍擊退 
　　十九日柏林電粤潛艇一艘於七月十八日晨間在拉古　南擊沉意國鐵甲巡艦加里波爾地號（七千噸） 
　　二十日柏林電　維斯土拉河與布格間及華沙前之大戰極關重要 
東方通信社電（日本人組織） 
　　東京電據大藏省調查本年一月以降至六月止外國人來游人數以中國人二千二百人爲第一次美國人一千四百八十五人俄國人一千二百十三人英國人一千一百五十八人等共計六千三百六十四人（二十六日） 
　　東京電井上通泰服部宇之吉市村讚次郎諸博士及澁澤男爵等所發起之靑島大學基本金定爲三十萬元中日兩國均等出資先以十萬元開始授業學生先收中日兩國人四五十名學科設豫科本科兩科豫科授以法政經濟等學本科教授儒教 
（二十六日） 
　　東京電　朝鮮咸鏡道鏡城附近連日暴雨不止諸川汜濫洪水爲災房屋淹没者數千家淹斃者數十人并有三十餘處落雷災情極爲悲慘云（二十六日） 
要聞一 
[戰壕中之實業]  
德文新報據德國來函紀戰壕中之實業日敵人紥營於山坡吾軍自下而上進攻勢固非易而敵人之砲火自上而下又勢如潮湧直衝吾軍故少年子弟每進攻敵人堅固之陣地輒先流血成渠積屍徧野苟有一單薄之防衞線旣可解此危難但吾勇士未嘗畏難不前且奮勇而進以迄於卒將敵人逐出其陣地佔領其高阜言己而勢必爭此高阜者以其與戰事之發展有决定勝負之關係也敵人亦深知此 
着故敵人被逐出其陣地後不特不甘退讓且時時還攻以圖克復並用步砲隊如雨之彈丸震恐吾軍詎奈吾軍决守其所得之陣地雖餘一人亦不退避是以吾步兵在平原一望無際之地恒求掩護物以迎敵人之砲火惟此良不易於行耳蓋彼此所爭之地勢上縱有一二樹木低崖土丘等亦不足蔽視線當敵人之砲火也簡而言之即須創造較善之防衞當兩軍交綏時一人射擊其比肩而立者即用掀鍬掘地抛土是此區區一掀之土雖尚不足多防敵彈畢竟略勝於無而戰鬭之際且尚有機會鑿深爲洞以便伏處其中洞前之土墻亦可築高旣有此種機會則防衞地洞亦櫛比林立矣各個地洞亦愈加深推廣迨晝去夜來星光照於力疲之戰士身時各地洞業己接連成壕矣然夜間仍當加深庶於翌晨敵火再來侵攻時有所防禦縱不足抵重砲亦可禦步鎗與野戰砲之彈丸此即第一日塹壕成立之歷史也其事愈久塹壕愈良亦愈有益卒至於隨時推廣爲形式上之小要塞而己届時地下之官兵居室亦己設置完備恰意足保無敵彈侵入之患今余旣以紀戰壕中之實業爲名本不欲再喋喋多述戰壕之形象而有不能己於言者蓋今余在巴尼姆周圍屢聞將士談及戰壕多謂寗願久居無難無險足保身體之地室不欲退歸後路村中所設之宿營也（未完） 
雜評一 
[鐵球（無名）]  
政府方在自相爭鬥之日而黨人乃在一致進行之時是乃無異我國方在自相爭鬥之日而他國乃在一致進行之時我乃知我國之行政者爭鬥之範圍愈縮愈小而所謀抵禦者乃愈擴愈多其力量果能可恃而無憂耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[周總長又戒官僚賭博]  
財政總長周學熙　到任後即嚴飭部員不准賭博曾有兩記員以犯賭記過　近文發生胡文藻之事所　人員均己慄慄　罹昨日周氏又發出通飭云爲通飭勸告事查賭博一端損志耗財失時廢事平民犯賭猶觸刑　矧在職官寗忘禁網壓奉大總統嚴令申誡力黜嬉遊並以京外文武長官有表率之賫者務各切　申儆所觸如尚沿前弊除將該官吏等依法懲戒外仍惟該管長官是問等因奉此禁令森嚴豈容玩視前者本總長腹任之始敬告同僚亦　以賭博引爲大戒嘵音　口　興苦心在事各員應如何痛革澆風勉爲良吏逎以近日訪聞所及京外財政機關人員湔除積染東身自愛者　屬不少而沈溺樗蒱流蕩忘返者仍所在多有長官甘之如飴掾屬趨之若騖上行下效官紀蕩然若不從嚴整飭上無以體生座憂勤之念下何以肅同官泄沓之風且賭與貪常因緣而爲奸財政界中多一賭友卽增一貪夫國力己窮民財有限輸將救國猶慮難支脫再縱任無數貪吏吞蝕侵漁供個人之揮霍斯民何辜横遭朘削興言及此能不疚心况值時局艱危外患凌偪民生凋瘵庫藏空虚在官者一絲一粟何在非民脂民膏卽使嘗膽臥薪駭浪孤舟尚虞弗濟若猶因循溺職舍業以嬉竊慮國魂未殤人心己死茫茫後路洒涕無從本總長德薄能鮮愧無以稱表率撫躬循省踧踖難安祗以國勢凌夷稍縱即逝心所謂危不敢不白前湖北財政廳長胡文藻性嗜賭博敗壞官常業經彈劾落職然各處財政官吏行徑相似自甘暴棄者尚不乏人本應悉敷糾舉藉澄吏治姑念時艱孔亟需材正殷曲予優容且觀後效兹特重申勸戒作一最後之忠告自今以後凡我僚　務宜各發天良怵心　局痛袪舊習咸與維新内而廳長司長各局處總辦印刷局長等外而財政廳長運使運副榷運局長公賣局長關鹽督徴收局長造幣廠長造紙廠長監理官等各有督察專責尤應砥礪謙隅整躬率屬體大法小謙之皆倡國奢示儉之風寗亡羊而補牢母投鼠而忌器本總長愛人以德平日視僚屬如師友敬之重之無日不以道義相期倘若怙過弗梭執迷不悟坐曠職務有玷官箴亦不得不白簡相隨驅除害馬各該管長吏瞻徇朋隠責有攸歸决難辭咎幸各自省母貽伊戚除揀派妥員隨時密查外合行飭知仰即轉飭所屬一體懍遵云云 
[張壽齡與屈映光]  
　　張壽齡出差之原因財政次長張壽齡出差任命菸酒公　局總辦鈕傅善暫行代理次長己見昨令張氏近日求去之心甚切先傅有稱病之說總統未遽准假張遂變計求差出外謂欲離此隂混之北京改换天氣以資蘇息適值各省對於中央之解欵尚有幾省未經商妥財政總長即呈明總統令張分往各該省接洽聞張不日即行起程云 
　　屈映光被彈之傳聞浙江巡按使屈映光電該省財政廳長蔣楙熙去職微聞屈氏事前曾函致財政總長陳說一切及至參電旣上頗傅財政當道中仍有以屈氏此舉爲逾越權限者或謂總統不照原電所請將蔣褫職僅令解職候查即出於財政當道之力爭此中消息不知其詳乃昨又聞某肅政史己對於屈巡按使提起糾彈大意即謂財政廳長雖受巡按使監督然究直隸於財政部巡按使不應逕呈總統揭參云云未知總統如何處置也 
[京師試行模範自治之概略]  
　　以京兆爲特别區域以作自治模範一節己見明令然以事實言京師爲民國之首都大宛爲京兆之首縣將來必從京師舉辦且自試行自治條例公布後即指定先由京師試行以爲各省之模範昨聞内務部己曾集議數次兹記其所議概略如下　　自治範圍地方自治區域問題議定京師以内外城地方警察所轄地域爲境界其外郊地面以京營（即步軍統領衙門）所轄地面爲境界至自治分區辦法與警察區有聨帶關係在内外城者即以警區之境界爲準其外郊京營地面尚未分區者另行辦理如警區有更改時自治區域亦隨同一併更改其對於自治範圍一事所訂各節如下（甲）關於學務者　一中小學校　二蒙養院　三教育 
會　四勸學所　五宣請所　六圖書館　七閱報社　八其他 
關於本地方學務之事（乙）關於衞生者　一清潔道路　二蠲除污穢　三施醫藥局　四醫院醫學校　五公園六戒烟會七其他關於本地方衞生之事（丙）關於道路工程者　一改正道路　二修繕道路　三建築橋樑四疏通溝渠　五建築公用房屋　六路燈　七其他關於本地方道路工程之事（丁）關於農工商務者一改良種植及牧畜漁業二工藝廠　三工業學校　四勸工廠改良工藝五整理商業　六開設市場　七防護靑苗　八籌辦水利 
九整理田地　十其他關於本地方農工商務之事（戊）關於慈善者　一救貧事業　二恤釐　三保節　四育嬰　五施衣放粥　六義倉積穀　七貧民工業　八救生會　九救火會　十救荒　十一義棺義塜　十二保存古蹟　十三其他關於本地　慈善之事（己）關於公共營業者一電車　二電燈　三自來小　四其他關於本地方公共營業之事　（庾）關於地方自治籌集欵項之事（辛）因本地方之習慣關於自治各事向隸紳董辦理得法者仍責成之　以上所列甲乙丙丁戊己六項内其有專屬於國家行政者不在自治範圍之内 
　　自治職　京師地方設自治職約定四種曰區議事會日區董事會日總議事會日總董事會試再剖解其詳細辦法以警察之區爲區每區設區議事會區董事會各一所其一區中人口較少者得與鄰近之區合爲一所至總議事會及總董事會限定京師全城合設一所將來京營地面劃分區域後每區亦設區議董事會各一所惟總議事會不再另設卽以京師總議董事會統轄矣　辦理自治事宜應各設自治公所爲議事會會議及董事會辦公之地爲節省經費起見自治公所可酌就本地方公産房屋或 
廟宇爲之内外城各區與京營地面將來分區後有彼此相關之事必須連合辦理者得以協議設連合會辦理之如京師地方自治各區與附近地方自治各區有前項情事者辦法亦同 
　　自治職員凡於京師地方現有住所及寓所者不論本籍旗籍或流寓均爲居民凡係居民得享受本地方公益之權利並有分任本地方負擔之義務居民具備左列資格者爲選民（一）有本國國籍者（二）男子年滿二十五歳者（三）居本地方接續至三年以上者（四）所納正稅或本地公益捐二元以上者居民中有素行公正衆望允孚者雖不備第三第四欵之資格亦得以議事會之議決作爲選民若有納正稅或公益捐較本地選民内納捐最多之人納尤多者雖不備第二第三欵之資格亦得作爲選民　有左列情事之一者雖具備上列各欵之資格不得作爲選民（一）品行悖謬營私武斷確有實據者（二）曾處監禁以上之刑者（三）營業不正者（其範圍以規約定之）（四）失財産上之信用被人控實尚未清結者（五吸食鴉片者（六）有心疾者（七）不識文字者　具有選民資格後有選舉自治職員及被選舉爲自治職員之權 
[炸彈發現後之粤黨案]  
謀炸龍將軍之犯鍾明光就獲時搜其鹹酸菓桶内尚有炸彈二枚一大一小其金邊者爲最大并有西紙八十元昨由軍法課訊明後龍將軍判處死刑是日四時許陸軍旅長李文運將遇難之封排長曹樂澆曹大小等四人營葬小北門外雲貴義莊後山即將該犯用竹杠抬至封曹諸人墳前處以凌遲極刑行刑時該犯身穿大成藍衫褲頸上繫以鐵練雙足加以鐐銬先用小刀向心胸一剌復剌兩刀作十字形將其腸臟挖出又向口部横割一刀挖去眼珠割去兩耳額上割去一大塊並將腦漿挖去復將兩手臂及兩股肉割去膝部連砍四刀最後則將腎子割去該屍支解之後不復人形事畢各軍人燃砲萬響以示罪人斯得意當時并有人以布包裏人肝人肉携回烹飪以供朶頣云 
番禺琶州地方（近中流砥柱）昨夜六點鐘時候忽有炸彈爆發當堂炸斃三人水警廳聞報即派人前往調查到步時見三人中有二人尚未死惟傷勢己重不能言語未幾即斃該二人一名鄭昆一名鄭滔係窩藏黨人之地家一尚不知其姓即黨人也此人己炸至腹部裂開腎囊飛去該黨人係由香港於四日前來省同來者尚有二人到琶州時用一竹笠裝載炸彈上牛燭砲仗等物裝成入伙景况四人到琶州少住即派三人帶炸彈來省喬扮小販在城内將軍署左右圖炸龍將軍巡按使鎭守使等昨被當場拿獲之鍾明光即其一也大石街炸彈案發現後琶州處謡傳將軍己死駐琶州之黨人遂與鄭昆鄭滔二人痛飲慶賀成功不圖龍將軍無恙而該黨人先自炸斃也查三人屍體甚多鋼針挿入料是該炸彈内所藏者但不知其因何失愼耳現被炸之地方有八尺餘深可想見其爆炸力之猛烈矣 
前數日憑線在澳門輪船碼頭拿獲亂黨一名并夾必袋一個轉解將軍行署訊據供稱係奉廣東討袁總司令鄧文烈委任爲第一營僞營長道認到粤圖謀不軌并詳談黨　宗旨及進行方法絶不隠諱至該夾必袋内藏有僞印信一顆刻有廣東討袁軍第三支隊諸字又周番帶數條及襟章一束十九日下午龍將軍着將該犯提出北郊槍决查此犯年約三十餘歳舉動甚似久居外洋者 
昨拿獲黨人陳燦垣黄鏡明黄香南朱錫等四名并謀叛品物詳解將軍行署又據偵探拿獲鍾銓一名并起出僞委任狀及黨證文件等物亦己詳解將軍行署現正嚴密審訊與此炸彈案有無關係尚未知悉 
省垣被灾後居民流離政府及慈善界均在設法救濟以期又安惟老城自發現炸彈後偵探又藉口查拿亂黨到處騷擾昨有警廳偵探容子衡楊裕并不知會站崗警兵到長堤太平旅館搜查同日又有值日偵探王亦雲王三恩到寳順大街搜查各住户居民喊搶事爲督察長查悉報明王廳長廳長以各偵探違背定章大加申斥並飭令嗣後搜查居民非有本廳長手諭不得擅入民房云云 
[廣東水災之善後]  
　　河南被災狀况河南一帶自七月十號潦水即己浸街初僅低處至十二號早水勢驟長三鄉至高街巷如同德里等均水深逾尺至十三四兩日浸高三四五尺不等至大基頭龍導尾龍田鴻德鶴鳴一帶浸至七尺或八尺有奇洗涌附近地高浸水亦有三尺寳崗烏龍岡附近海幢寺後同福街尾一帶至石路頭均未被淹浸海幢寺浸至四大天王殿第六級石寺内福軍司令部南武公學均未淹浸十一區正署則在寺頭門早己浸遍矣十三日橋外龍田聚龍社大基頭觀音廟一帶各處低下街巷水淹至過屋紛紛傾塌男婦老幼啼哭呼救慘不忍聞由十一區正署麥區長商請李司令福林派兵分頭救援先後救出千餘人送往寳岡鳳鳳岡黄家祠各高地一面搭棚安挿一面就近籌辦急賑分派粥米難民始獲安全當水長時勢甚急驟軍警船隻不便無所措手麥區長以重價雇得八小船不敷遣用而各處游閒之徒分駕小艇來往水面者甚多李福林以其勒索居民重價且慮資接外匪乃下令扣留艇隻聲明水退後從優給值適福軍部屬吳近一營由香山調回兵皆順德土生熟習水性即派赴各地分别防護援救自是交通方便居户始得定心不至如前喧擾至江孔殷李福林家屬向在同德里對門居住江宅原有特别巡警十名十二號起李福林加派福軍十名另分撥駁壳曲尺鎗十餘桿父由江孔殷分派家人使用并請其擔任附近一帶保安該宅向有自置洋三　小艇多具水手多名日則爲各街坊居鄰運送糧食夜則登瓦而瞭望各住户之有電燈者約搭長線安放瓦面高處同德里福安福善往鄰各街龍溪首約潘家祠躍龍里南至横珠橋北至詒安里濟隆巷二度橋十餘街夜間有如白晝南武公學於水長時適在署假期内寄宿舍多間各學董坊鄰眷屬多遷入其内　内同人又復分赴附近災區救出男婦老幼多人安挿堂内施放粥飯連日來校避災者源源不絶堂内己無隙地岐興里大基頭洪德各巷一帶水浸甚深警兵不能站岡警區一分署船隻又少十二三日連夜居民時吹警笛迨兵到又無匪蹤十五日江孔般潘佩如李司令福林麥區長穗芳集議於福軍司令部倡議提前開辦河南平糶　潘佩如等各認捐五千元由南武公學楊漸逵何釗吾潘澤農江仲稚潘向欣張照芙歐陽若湖諸人會同仁濟留醫院同人及十一區麥區長擔任其事近巴開始辦米該處僑商殷户衆多向又聨絡故此次協力辦理較他處爲得手也省河水勢現仍湍急如箭細小船艇皆不敢開行來往河南現己改用輪船每客收取渡費四仙昨午後二時有澄安輪船駛經西濠口佛山輪船碼頭前因潮湍急致遭沉覆溺斃三四人其餘均獲更生 
　　籌振方法彚誌　龍上將軍李巡按使以粤省此次水災爲亘古所罕有因趕緊救濟各屬特在巡按使署設立全省水災籌賑處以爲救災總機關即委任財政廳長劉慶鏜粤海道尹蔣繼伊兩員爲該處總辦水陸兩警廳爲會辦并嚴催廣利公司麥源深繳解欠餉麥某未有應付而各屬災民倒懸待救特先向廣東中國銀行借欵十萬元又在商號借欵四萬元惟災區遼闊需財孔亟即日再向廣東中國銀行續借十萬元均週息八釐該處旣得現欵之後刻己派員赴港廣購米石回省以備急賑矣 
將軍巡按使咨行譚督辦云准政事堂元電開奉大總統令據譚學衡等電稱該省江水漫溢爲災難民己逹數百萬擬請飭部准將現辦之有獎義會月餉盡數撥爲賑濟之用等語著該將軍等查明災情輕重需欵若干酌核移撥以濟民命並卽將辦理情形隨時具報交財政部查照等因特逹等因承准此除分行財政廳籌賑處遵照外相應咨會貴督辦查照 
巡按使署昨據承辦廣東全省有　義會廣利公司商人麥源深禀稱以此次東西北三江同　暴發被害甚巨且十三行一帶旣遭水患復罹火刧百物騰貴人民欲謀一飽尚且無力焉有餘資投會故日來門前冷淡票絶餉絶勢必相因請自陽曆七月十二日即隂曆六月初一日起停止免繳餉銀俟地方漸復舊觀由商賡續接辦至尾年再推展期限辦足三十六個月以符原案如政府賑濟災黎需欵孔急請仿照去歳水災有獎義會辦法由商代收代繳官廳派員監理除廠司各伴等費外概行歸公於災黎庫餉商均無窒碍一舉數善云云現己飭財政廳 
酌核辦理矣 
香港東華醫院華商總會曁闔港同人因水災事昨特舉派代表十六員來省於十七號假座長堤酒稅總公所通請粤省官紳善商各團體開大會議蔣道尹王警廳長譚督辦廣東　辦處自治研究社救災公所九善堂院總商會公安會商團公所約舉代表赴會兩點鐘開議王廳長提議以此次災區太廣辦事手續非有統一機關難期普 
及尤恐畸輕畸重不能實惠均沾所有籌欵購米港商自 
當竭力政府籌撥鉅欵及派輪轉運派兵保 
護自係籌賑處專責惟辦理急賑及善後宜應由省港澳原有之救災公所聨合機關從新改組由各團體公舉鄉望素著之總理一員以爲官紳商民樞紐另舉辦理熟手之協理二員專辦救災各事暫仍假廣濟醫院辦事以期聨絡而省手續蔣道尹附議其餘全體贊同隨由衆公推譚督辦亦張爲總理岑伯著全西巖兩君爲協理即席由衆送關請其卽日到救災公所視事 
[鄂省又有私借外資辦礦案]  
　　鄂省近日藉礦招摇私攙外股冒充華資之案層見迭出如張燮增之以全省官礦採掘權私許某洋商其尤著者也兹聞又有旅鄂湘人劉盛熙前曾招股開採興山縣鉛坡峝鉛礦因信用不彰股金難集迄未舉辦乃以准其開採之成案爲招摇詐騙之利器私與美商大來洋行訂立合同合辦惟資金全額悉出自大來與現行鑛律不符故以大來所認投資之半作爲劉等借欵而以地契爲質焉並僞言此項合同己得官廳許可故大來於訂立合同後呈請駐漢美國領事將合同送請鄂巡按使立案加蓋印信至是叚巡按始悉其詳因美領來文中曾叙明劉盛熙之住所當即飭警廳將其拿獲解交武昌地方廳依律提起公訴一面以人民與外人訂立各項契約凡未事先呈明官廳批准者概作無效早經向各領事照申明並歷經辦理有案兹特照復美領謂該合同有違礦章當然無效並請將劉盛熙向該美商所押銀數若干地契幾紙飭查明照復以憑一併彚交法庭訊辦聞旅鄂湖南同鄉會王瑞澂等昨猶遞禀爲劉辯護謂其借欵合辦無碍礦權並要求保釋叚巡按己批飭拒絶矣 
[再紀蕪湖掘圩案]  
蕪湖東南鄉曹家灘掘圩一案其詳情己紀前報兹悉此案移歸地方檢察廳接收後業經何廳長訊問一次其訊問情形局中人頗有議論然檢察廳訊問尚在偵查時期未便披露兹取蕪關訊問内容可作新聞資料之事叙列如左 
（一）畢鴻賓取保釋放　阜豐公司所控各人業經段知事拘到五人送交檢察廳管收畢鴻賓亦公司所控主使掘圩行兇者之一人畢於掘圩之日尚在安慶省城訴公司妨害水利於巡按使署因知圩堤己乃自省城返蕪不料爲公司中人偵悉翟世璜等乃率領多人逕至畢所住之飯店將畢綑赴檢察廳喊控是日適值檢察廳訊問本案關係各人遂亦唤畢訊問在公司中人以爲畢到廳定當覊押乃訊問後旋卽取保釋放並聞畢以翟世璜等私擅逮捕將據其事實向檢察廳提起訴狀 
（二）農會開會研究畢鴻賓取保釋放後因思農會前次致縣知事公函内有阜豐公司新築之堤事關實業無碍水道等語提出詰問書於是本月二十一日農會乃開特别大會公同研究其時主張曹家灘爲確係河道且有妨鄰田水利者實占多數且 
 
 
 

Page 7

 
 
此次到會會員多不知有前項公函之事一時頗 
多詰問嗣經追問始悉前項公函乃係濮文波起稿書記員照繕者於是有責濮文波不應以私人交情擅用農會名義然旣己發出且經畢鴻賓詰問自不能無對付之方其結果乃推舉姜少庭江荔棠李惠堂汪裕農等四人親往踏勘再行答復 
（三）兩縣人民申訴　自掘圩案發生後王洪意之收所管押乃引起一般人氏之注意而該灘上接南陵下連繁昌於是兩縣人民亦皆各舉紳耆來蕪申訴卽以曹家祠堂爲二□人民訴訟之總機關此案若不早爲判决則受訟累者必不少矣 
（四）委員親往履勘掘圩之日縣知事即電請巡按使派水利局員來蕪查辦韓使即派南陵知事余誼密蕪湖知事段樹滋水利局亦派金家駒會同蕪湖段知事前往履勘余知事金委員己先後到蕪業於前日（二十二日）出發聞該灘附近農民莫不手持柱香請嚴辦翟世璜等以救民命云 
地方通信 
[蘇州]  
　　西山小學暑假西山各小學校己於五月初九日一律暑假當經學務委員采績臣邀集各校校長教員於是日開會籌商下學期教育進行事宜並議定請各教員等務於暑假期内各自督令學生認眞補習俾免曠課 
　　紳蒐會議平糶事宜蘇垣近來米價飛漲升至一百十文以外小民生計艱難困苦殊甚兹由蘇紳潘濟之孔康侯二君發起邀集各紳等於前日在海宏坊巷潘宅會議開辦平糶事宜當時豐備倉董事吳問潮汪朝謨二君以目下倉無儲穀若備價購穀礱米平糶則有需時　且與貧民無益而與倉中公欵有損故此時未能辦理各紳等僉以倉名積穀而無穀存儲未免貽人口實且此時米價奇昻小民生計艱難爲周濟貧民計倘能籌備公欵購買米票查明貧户平價出賣未始不可若因倉中無穀而不辦平糶則殊爲非是云云吳汪二董謂積穀爲備荒而設此時蘇垣未至荒歳動用倉中公欵亦有所未便惟有先行上禀道縣請示禁高抬米價爲目前要著等語各紳等以上禀一事須倉董主裁吳汪二董極力擔任遂議决而散會 
　　鎗斃盜犯　軍政執法處於前日下午電令警廳撥派騎巡隊全隊備齊軍械到署當由執法官謝寳華升座提出搶刧羊澄湖斜塘鄭元鼎家案内之盜犯張阿鴻一名驗明正身由唐執令官督帶禁衞步兵及騎巡隊將犯押赴黄廢基先令照相者將該犯攝影然後執行鎗斃以昭炯戒 
　商團還定部長　蘇杭東中市商號組織之商團第六支部於本月（十日）設　投票選舉正副部長於昨日開　查閱票數沈少庭得五十八票當選爲正部長次多數王政之吳保涵當選爲副部長定於十四日下午四時開正式大會籌議緊要部務並行部長受任禮 
　　東西山委員宣講情形　東西山學務委員宋銘勲前奉吳縣孫知事委任辦理宣講事宜宋君奉委後即赴各處擇定宣講地點東前山在舊法院東後山在石湖頭西山在東宅河東等處宋君連日冒暑前往各處周流宣講西山地方聽講者較東山爲多每次聽者自一百人至數百人不等歷次宣講皆按照奉頒愛國大義白話詳細演說鄉民聽之頗爲動容 
　　僧人請追藏經　蘇垣靈　寺僧柯興前赴高等顧控告前警察廳長石人俊吞没藏經及各項物件請求訊追經高等審判廳飭傳審訊時石人俊適奉委某差一時不尅到庭請求緩期案遂延擱兹聞柯興以此項藏經全部計數十箱現在朱禮然家（朱係石人俊任廳長時所委之科員住吳縣署前）陳列於大廳之上故特赴廳上禀請　逕行提訊追繳俾物歸原主重整古刹云 
[鎭江]  
　　選舉調查員定期開會　立法院曁國民會議選舉事宜照章先從調查入手丹徒初選舉調查員業經初選舉監督章縣知事委任城鄉董事吳國增胡邦綸王思燦丁啓湧劉芷仁王振文殷正柏王紹汧夏嘉榮等分别擔任兹聞該調查員等定於二十八號在城廂董事辦事處會議進行手續擬以兩月爲期自八月一日起至九月底辦理告竣 
[杭州]  
　　衢江水災後之大疫　衢江一帶水災現正由官商籌議賑濟不料大水之後大疫乘之衢縣初伏以後忽發見一種時疫初起卽病失音（俗名啞吧痧）傳染甚速死亡枕籍其與常山毗連之鳴凡崗地方染疫尤甚死亡更多（聞材店棺木魯罄有用竹簟草苫以葬者）幾有十室九空之慘該處慈善家魏滌臣姚廣生諸君雖經分頭設局診治而病多局少常有醫治不及之虞昨聞該處官紳紛紛發電呈報使署吳代使己委員馳往查勘並赴金華道署與沈道尹面商救治之術矣 
　　暴風雨中之浙棉損失　浙東農産物向以棉花爲大宗不意前日忽有暴風雨致棉業損失甚鉅聞此間棉花行家接餘姚總公所電稱本月二十三日下午三時半天色驟變風狂雨驟沿海沙塗所植各棉己放花者均被吹落以餘姚至寗波沿江兩岸爲尤甚現由各鄉農民在植棉區域加工培養以冀桑榆之收等語詢之該業中人謂本年棉花經此一番損失將有缺乏之虞日内市價卽須增漲一盤云 
[湖北]  
　　川鄂間添行輪船湖北宜昌至四川航路近年由蜀通公司試行淺水輪船往來宜渝大獲利益兹又有羅孔彰组織利川輪船公司購輪行駛川江日前具禀交通部立案並謂擬用航線以宜昌樂山間之幹線爲准由宜昌至樂山以公司自置平底輪船行駛等語該部以由宜昌直駛至樂山越過重慶一關核與定章不符旣據聲稱新造兩輪告竣停在漢陽如該輪急待開駛應由該商遵將航線分配指定查照輪船註册給照章程稟請該關監督電部核准先發暫行船牌以便營業現羅孔彰己具稟江漢關監督署請爲發給暫行船牌矣 
　　王帮辦覲畢回鄂　王子春幫辦日前奉召晉京覲見外間喧傳有升授將軍消息惟聞王之升任須隨陸軍總長爲轉移若王士珍不肯久任總長則江蘇馮宣武將入長陸軍所遺之缺擬定以叚彰武調任湖北將軍一缺擬調江西李將軍任鄂而以王帮辦督贛惟現存馮將軍猶無長陸軍明文故各將軍俱不遷調王帮辦早己覲畢因感受暑症延至二十三日始由京回鄂靜俟後命至段將軍之入覲期現在尚未宣布然逆料不數日必將起節北上也 
[重慶]  
　　危言報之交涉　重慶報界俱進會致成都電云成都分送陳將軍報界公會轉各報鑒麻日危言報載憲兵司令長馬傳楷被控係省函馬未求更正陽日擅捕編輯姚天笑禁營請維持重慶報界俱進會叩靑 
雜評二 
[周總長禁賭感言（默）]  
　　周總長又告誠屬僚禁賭矣賭之新流行者爲撲克從前不過重要之官場間行之今則己風靡於一般社會矣凡稍爲開通之地其紳商學界領袖與官場或其他要人往來者無不以此爲酬應品故得風氣之先者必推此輩領袖由此領袖以教導一般紳商學界而遂風行於較高等之社會繼而由此較高等之社會轉相傳授而遂又風行於一般普通社會不數月間可以將麻雀牌九之類淘汰淨盡而惟此撲克是行甚且蔓延於鄉村市鎭間凡聚集休憇之所無不以此代其俱樂部之作用間嘗調查繁盛之地其市肆間所開雜貨店莫不纍纍然雜陳此物於紙捲烟中問其銷數則必以數十計常恐無貨以應客之需也以此言賭其他之費時失業不必論卽漏巵一端不己駭人聽聞耶 
官廳爲社會之表率而今日表率之成績乃如此改良社會爲救時之公言而今日社會所改乃在此新法之賭嗚呼吾又奚言 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[推廣海外貿易之宴會]  
二十五號晚六時中華國貨維持會正副會長伍廷芳王文興王介安議長徐春榮潘峻夫及各公所代表諸君邀集各商號假大觀樓公宴小吕宋回華採辦國貨之隆泉綢緞號主蔡克寛前任小吕宋領事劉少彭華儒胡　三北京商會聨合會會報總理馬中驥並請滬海道尹楊小川作陪各商號公司代表到者六十餘酒到數巡首由副會長王介安起立舉盃致敬略謂本會去臘伍王兩君携帶國貨赴小吕宋嘉年華會比賽貿易承劉領事及蔡君竭力扶助得收美滿效果同人久己深感此次二君先後到滬鄙人謹代表本會全體致謝繼由劉少彭君謂該埠商權盡操華商而中國貨無人提倡以致十餘年以來華商所售商吕均販自外國市上華貨絶跡自去臘伍秩庸王文典二君親往提倡僑商對於販賣祖國同品熱度驟漲此次蔡君回華採辦國貨其目的在推廣銷路日後商業發逹不可限量該埠羣島吾國商品之銷售其數必在數千萬以上繼由王文興代表蔡克寛君演說謂伍博士劉領事楊道尹對於國貨竭力提倡鄙人爲僑商一分子於祖國商品自宜竭其愚誠力謀推廣聊蟲國民義務鄙人在該處三十餘年所售商品均係販自他國因祖國商界無國際貿易之思想製造貨物旣不易改良國内商人與僑商又多隔閡不通去臘伍王兩君隨帶國貨來菲該埠商界異常歡迎并荷伍王兩君至小號參觀勸多辦國貨故此次鄙人回國採辦國貨其一報答伍王兩君及貴會諸君提倡盛意其二謀國貨之發展於祖國民生國計或者稍有裨益現在各種樣貨業己逐日往看如九章謙益祥瑞生和九成義豐和蓋日公司景記等號均己選定樣貨運往試銷其餘尚有未到各出品店號容逐日前往參觀惟鄙人到此人地生疎幸望諸君彼此關照今日承名位公宴實不敢當旋由蔡君舉盃向全體鞠躬致謝繼由滬海道尹楊小川君演說謂推廣貿易開闢利源爲商人應盡之職務恭喜發財尤爲吾國社會上一種並通交際語前次伍王兩君赴菲開闢商□□蔡君因伍王兩君之請回國採辦國貨此乃伍王蔡諸君以發財之好機予我商人而在座諸君幸勿失此發財機會雖然有此好機遇亦不可不善爲維持之鄙人甚望商界諸君第一除去欺騙之惡習第二務必以誠確之意思對待蔡君及回國採辦國貨之僑商庶幾信義逹於海外而商採辦國貨之僑并舉杯鞠躬致謝蔡劉諸君提倡國貨之美意繼由伍秩庸博士演說謂鄙人前往小吕宋至蔡君所設之隆泉號内見其規模宏大營業發逹經鄙人力勸蔡君回華採辦國貨以興祖國利源此次蔡君竟如鄙人之願回國採辦國貨欣慰之至所有王文典君代表蔡君所說之語出於至誠望在座商界善爲扶助俾逹蔡君宏願此次蔡君回華採辦國貨乃開闢國外貿易之先導此後營業前途之發展無可限量諸君切勿忽略視之說畢舉杯不聲呼國貨萬歳萬歳萬萬歳在座者均起立鼓掌如雷直至十時始盡歡而散 
[國貨展覽會之籌備]  
　　夫子何以教我農商部設立國貨展覽會於京師商品陳列所委托本埠國貨維持會徴集物品直京展覽詳情己屢紀前報兹悉該會正會長伍秩庸博士昨又接到農商都周子廙總長來函節錄於下 
自齊近以徴集商品曁開設國貨展覽會於京師先後呈蒙批准節次咨商各省轉飭遵辦嗣奉特准豁免出品稅釐一面由部妥商交通部酌減運費各在案□次開會主旨重在利用時機稍盡政府提倡之責夙仰師 
門（按周缱長曾受業於伍博士）維持國貨素具熱忱前次辦理斐律濱嘉年華會成績優美久爲中外所同欽本届對於内國會事定當倍邀嘉許贊助進行該會聞幕日期計在秋節左近倘承北來指導實足增斯會之光榮不獨慰私衷之景仰兹以會期逼迫特遣本部工商司陳司長南下考察徴品情形並令其就近登堂勸駕届時當由該員面陳一切賜接見指教 
　　務請來此談談　國貨維持會昨發通告云本年九月間商部商品陳列所開設國貨展覽會日前奉部函托本會徴集出品限赴會業經本　組織籌備會推舉籌備員分任職事以期早日徴集免悞限期並議定於星期二五日開籌備職員會討論一切事務兹於陽曆七月二十七日星期二（今日）午後八時至十時在錢江會館開籌備職員會届時務希各職員重臨萬勿見却 
[旅滬川商注意本省市面]  
旅滬川商因聞川省近日市面頗起恐慌馳□川紳詳詢近狀兹得川中復信大意謂陳巡按到任後因整飭吏治清理財政逮捕劉瑩澤等四十餘人陳使以川省承審處向因懲治盜匪而設不能審訊嫌疑官吏故請在川組織大理分院當逮捕劉謍澤時川人多莫悉内容今始明其用意現在尚續有逮捕之人凡商界與劉稍有交往者無不恐慌市面不無稍受影響云云旅滬川商接有此項報告昨日（二十六）曾在某菜館會議僉以事關政治吾儕商人固不應預聞惟須函屬川友將市面近况隨時詳告以應旅滬川人之望云 
[滬南推放岸線之初步]  
　　滬南沿浦灘推放岸線由工巡捐局與浚浦局會訂合同詳奉鄭鎭守使滬海道尹會同出示曉無沿浦一帶船商竹木等排及□□船種種障碍之物一律遷移遂定昨日上午五時開工挖泥以大碼頭至關橋爲第一段先行開挖是晨由朱局長委派工程科員帶同市舶所總船目及全體司事等會同警察水巡隊隊長率領偵探隊士前往□料至沿灘一應障碍物早己肅清尚無阻碍聞挖起之泥用大號拖駁運至寵華對面隙地堆儲迨開挖之後再行釘立木椿俾在沿浦岸線逐段塡嗣經朱朱長查得該處附近各商仍在浦畔工程處起運貨物恐機器所在之區易生危險是以立飭總船目派副船目一人會同水巡隊巡長常川駐守照料復飭十六舖地甲向各商號知照務須暫就距離工程較遠之處運貨聞關橋迄南各木行竹行等亦皆預備將一應障碍物暫行遷移云 
附錄濬浦局總工程司海德生致工巡捐局函南市挑泥工程業於今日上午五鐘在大逹碼頭開辦所有前項船隻己經遷移太晚對於工程實己受其影響今早本不及開工後由拖船用强迫手段實行驅逐始得勉强工作故本局對於此項工程實屬萬分困難何□告誠至再復有此現象也鄙意請尊處晚諭警吏將日前所布之文告劃切勸導俾船隻本排碼頭等至遲於挖泥抛錨之前一日在所抛錨點中（挖泥機錨所抛之地點約離該機前面五百英尺兩旁亦然）悉數遷讓庶工程得以尅日進行再沿浦所□之垃圾泥沙石子以及種種應請尊處於八月一日起實行禁阻總之此項阻碍日積月累故南市浦江益形淺狹者悉由於此而目前之必需濬挖者職是故耳倘再因循姑息自兹以往盡力開挖灘也以及塡築駁岸庸有濟乎爲專函奉凟望即迅示該處一帶務須嚴厲進行以收實效母任翹企立盼施行 
[裁併落地稅之實行期]  
　上海稅務總公所長吳憲奎昨致南商會函云奉江蘇財政廳飭第一千零零三號内開本年七月九日奉巡按使批本廳詳請裁撤落地稅歸併各釐稅局所辦理由奉批據詳己悉所擬將落地稅局撤銷歸併各局所就近兼辦應即照准並即分别加比以裕稅收仰即切實辦理仍候財政部批示此批又於七月十九日奉財政部批同前由奉批詳悉該省所設落地稅總分各局旣於事實上多所窒礙准即裁撤歸併各釐稅局所兼辦以資整理至各釐稅局所現行比較旣據稱尚可酌量增加應由該廳長詳細釐定責成各稅局所切實稽征勿任短绌並詳杳核爲要此批各等因奉此查此項落地稅本廳前以設局别抽轉多窒礙是以詳請裁併在案奉批前因自應遵照辦理所有加比一節應俟分别議定另行詳辦兹擬八月一日爲實行裁併之期除分别詳報飭遵外合抄原詳飭行該局所長遵照辦理具報母違此飭等因奉此除咨會上海嘉定寳山縣知事查照并出示曉論外合亟錄飭抄詳函致貴商會希即轉知各商一體遵照爲荷 
[引渡海州巨匪]  
　　著匪胡開昌於本年陽曆二月間糾黨百餘人在海州城内持械搶刦錢姓董事並胡鼎唐文榮等家衣飾巨贜縱火焚燒事主房屋並開槍拒捕擊斃保衛隊隊士沈姓一人及事主男女僕人等九命携贜逸逃化名張成義匿居滬北公共租界德仁里五十九號屋内經灌雲縣知事陶士英偵悉派警來滬報告老閘捕房協同包探沈阿岳及一百九十六號西探前往該處將胡開昌拘解公共公廨經中西訊供押候來警回禀陶知事補具公文並帶同事主來廨質證再核在案昨晨由廨復訊陶知事親自帶同事主胡鼎唐文榮到案候示並由保衞隊隊長方連投案即據中央政府代表穆安素律師詰據方稱當時聞警即率同全隊隊士往捕該匪等竟取拒捕開槍致被擊斃沈隊士一名繼由事主胡鼎唐文榮相繼上堂證明被刧並殺害多命情形又據穆律師聲稱被告乃是梟首其手下同黨有千餘人之多專事搶刦兼販私鹽此案證據完全應請章引渡訊之胡開昌供在海州原籍賣鹽並不爲盜復由穆律師向胡艦詰供多支吾俞代襄讞商之英領卓君以案旣預審明確自應引渡遂判胡開昌交灌雲縣知事陶君帶回歸案訊辦 
[包探重搜盜窠]  
　　法捕房探目黄　榮包探韓邦逹方福林華春林程芝卿日前偵知迭犯搶案之巨匪方紹舟楊某等三人匿跡法新租界薛靜處薛華立路平房内請往拘拿該匪等膽□開鎗拒捕後纯該探目等奮勇擒擒獲解入捕房詰訊供認搶刧某案不諱現捕房恐該平房内尚有國黨匿跡復飭黄探目前往嚴查己無同黨蹤跡惟屋内尚藏有手鎗兩枝一併抄出當卽呈交捕房連前共計抄出手鎗四枝補頭諭候各匪詰間口供再行解廨核辦按據訪員報告如此惟本館昨得劉王諸君來函謂方紹舟係世家子爲安徽定遠縣之正紳因事寓滬從無不正當之行爲此次被牽眞相業己昭露至開鎗拒捕乃另是一事與方無缈云云特附誌之以覘其後 
[緝獲江北巨匪續紀]  
　　江北巨匪王元吉譚鴻飛在滬被擒己紀昨報兹據另一訪員報告較昨爲詳特再錄之王譚二匪於前月間在徐州地方糾衆强刦某紳家銀洋飾物拒傷事主經駐防官軍轉拿開槍拒捕當場擒獲匪夥熊某等四名訊據供認係由王譚兩匪爲首糾刧迨查拿王譚兩匪業己遠颺無蹤現經長江巡閱使行署巡緝處偵得該兩匪即於事　潛逃赴滬特派巡緝員陶某陳某等四名賫文來滬請本埠軍警協同查緝日前該巡緝員等偕同當地　探在華界沈家灣北附近地方將王譚兩人一併緝獲當押乘滬寗火車解往長江巡閱使署歸案訊辦 
[救國儲金昨日之收入]  
　　昨日（二十六號星期一）中國銀行收受儲金之第九十日計收銀洋一百五十三元又銀八錢四分又爲交通銀行收受儲金之第六十四日計收銀洋十二元兩共收洋一百六十五元銀八錢四分連前共計己收銀洋七十一萬六千八百七十五元銀五千三百零四兩八錢零八釐 
[創設製糖公司誌聞]  
　　勸用國貨會近據會員報告謂有留美學生徐錦生畢業回國自言能仿製洋糖及皮皂等物其資本約需五六萬意欲在滬創設製糖公司該會得此報告極端贊成各會員亦多數贊助聞徐君日前因事杜漢現己來滬擬即着手組織云 
[籌辦貧民工廠第二次開會記]  
高士隠君等爲救濟貧民起見議定在吳淞創設貧民工廠昨日下午四時在張園舉行第二次臨時會議因天氣炎熱到會人數較少五時半振鈴開曾首田俞宗周牧師演說大致謂中國地大人衆貧富不齊貧困者往往不務正業依賴性成恃富者周濟一旦失其所依一無所恃遂致流爲盜賊有此貧民工業廠使一般貧民有恃無恐藉以自謀生計誠善舉也次李佳白博士演說謂此廠之有益於身家社會盡人皆知懼望大衆踴躍認股贊助其成繼由綿嘉義君演說謂一國之人士農工商相輔而行缺一不可而工業尤爲當務之急且有益於一般中下等社會之人實非淺鮮說畢時己鳴鐘七下不及提議事件遂宣告散會 
[國貨逐漸推廣]  
　　杭洪麟孫君擬在司章程該會覆函略謂先生熱實業提倡會囑調查各國貨公司章程該會覆函略謂先生熱心實業提倡國貨本會無任欽佩惟各公司章程草創伊始發表未多俟日後當代索寄奉云云又寗波同鄉會内有錦泰祥國貨店係專辦國貨爲各界提倡其内有國貨負販團用玻璃製成國貨擔四五具日販賣於巿揚據所報告其所販國貨皆確知其眞國貨而其價較非國貨爲廉者故見者皆爭購之 
[啓智學校開游藝會]  
滬西啓答學校創辦於前清光緒三十三年八月間專收同界學徒補習夜課該校附設於西門内大街浸會堂内計有學生四十餘名銅於宣統元年遷　孔家弄增添學額至七十餘名後於民國元年遷至西門外林蔭路改爲初高兩等小學校並設補習班增加學額至百二十名其經費除略收學費外均由校蘆贊助員及創辦人等籌盩辦理以來成效昭著　日該校在肇周路憇園開游藝會男女來賓及該校職教員學生等約有二百餘人下午二時開會首由校長江政卿君報告開會宗旨繼由校董給獎其游藝節目爲演講救國方法國畫山亭清爽英文問答國文算術朗讀唱歌書法母忠國恥英文朗誦實驗演講救國儲金提倡國貨等至五時閉會該校備有茶點以欵來寳湘滬警察第二區警正王汝霖亦帶長警到會監視 
[警察教練所舉行畢業禮]  
　　上海縣地方警察廳所設之教繚所現届第三班學生畢業之期於昨日十一時由該所楊學監稟請沈知事蒞校觀禮沈知事即同景警佐前往親致訓詞發給證書共計畢業三十五名聞此項學生除派往六區東溝新設之第一二派出所外餘均發往各區備補至該教練所自此次畢業後因各區署警察均己足額擬即裁撤　節經費云 
[製造局駐兵之交替談]  
　　上海鎭守使鄭汝成君以步兵第七旅十三團所部一營官兵在　保衞製造局甚爲出力現奉命令調回京師自應酌予獎賞業於昨日撥洋二百四十元分發各該營長每營各賞八十元以爲頭目士兵起程時購辦路菜之資云 
　　現駐吳淞之陸軍第十師步兵第十九旅旅長王如見君兹奉陸軍部調駐上海保護製造局昨日王旅長特派各該團營官佐來滬晉謁第七旅旅長臧致平君詢問防守各事以及官長士兵駐紥地點當由臧旅長偕同王旅長派來各官佐分赴製造局内外查勘一週以便尅日調兵來滬駐防 
[海軍司令部紀事三則]  
　海軍總司令李鼎新君業己在京公畢原擬卽　返滬因查有海圻江亭楚有楚謙各軍艦現均駐泊烟台洋面前次湖口曁江隂兩處會操該四艦皆未列入故李總司令己於本月二十四日由京起程逕赴烟台閱操一俟閱畢即當回滬昨己電致上海司令部知照 
　　南琛軍艦此次係由湖口出發來滬駛至距離南京上遊六十里太平縣屬之長江花藍套水面忽被江沙擱澕當經該艦電由駐滬海軍司令部另雇大號拖駁輪船駛往拖曳去後兹悉該拖駁到彼援救貫因南琛船底陷入沙泥甚深致難奏效嗣由江貞砲艦等幫同拖曳始得出險現南琛艦己於前日安抵浦江船身幸未損壞聞拖駁輪船之拖費計需二千金云 
　　聞海軍總司令李鼎新君將由海軍部留京辦事所遺總司令一職有擬委總統府顧問程璧光接任之說未知確否 
[平湖同鄉會選舉職員]  
　　旅滬平湖同鄉會前日二十五舉行複選會長會釐遵章投票當衆開筒兹將當選人姓名列後會長張石君副會長林依中陸紀先會董八人張逹卿葛詞蔚胡戊鵠王遠堂陳菊山徐鶴笙陳晉軒蔣己春評議員十六人備補四人馬驥良陳琴舫徐美士潘子瑜徐右芳徐眉軒徐理卿包壽伯吳毓峰莫放梅李榮
欽徐岷源陸彚泉何書農祝伯英許奇松備補楊子英陸志清甘如瑛奚麟石 
[澈查手鎗來歷]  
　　淞滬警察廳偵緝隊士宋鳳鳴戎仁生昨日在南碼頭拘住曾 
贜送廳經偵緝隊翟隊長詰據曾廷桂稱此項手槍子彈係海軍某兵輪上打旗夫高某託代出實并非己物現翟隊長己派隊士宋鳳嗚前往駐滬海軍司令部調查該軍艦有無打旗夫高姓其人及曾否將手鎗交曾代銷復候核辦 
[流氓擾害行旅]  
　　流氓吳榮根在各輪船上冒充水巡捕向旅客搜查行李藉端索詐己非一次昨日又在某輪船上向客拆梢逞兇適爲水巡捕房洋員上船查見詢愁情由即將吳拘回捕房禀明梅捕頭諭送地方檢察廳收押候究 
[强搶妓女珠花續誌]  
匪徒山東人陳芝道於上星期六夜在廣西路福致里口用石灰包擲傷編奴周阿福兩目攫取妓女愛女所挿　洋一千元之珠花一朶逃至六馬路被老閘捕房一千一百零一號華捕攔獲旋由包探張全林顧阿根聞警趕來帮同　入捕房押候解究各情己誌昨報昨晨由探將陳匪押解公共公廨請究先由愛妓　女　上堂禀明是晚由外回家甫至里口即被陳匪用石灰擲傷包車夫兩目搶取珠花逃逸等語繼據周兩福供稱在福致里二弄第一家妓院拉車是曉由外回家甫至里口怱有一人用石灰將我雙目擲傷搶取愛女珠花逃逸幸經探捕追獲云云並由中西探捕相繼上堂禀明前情並將珠花呈案訊之陳芝道供認不諱中西官以被告攔路搶刼並用石灰抛擲傷人實屬不法着押西牢二年賊交原告傾回 
[匪徒攫取金飾]  
　匪徒姚和尚前日午後在南京路攫取趙陸氏金挖耳一支國逃虫捕追獲昨解公共公堂經中西官訊供屬寳判姚押西牢牢年示儆 
[調戲繅絲女子]  
　　無賴羅俊明前日下午糾合同類在老垃圾橋北堍欄路調戲繅絲女子唐阿香唐阿明姊妹致相爭執致被該女等指爲調戲不遂乘間攫取金戒鳴捕將羅拘押昨解公共公堂經中西官訊得搶取金戒無憑調戲屬實判羅罰洋七元充公以儆 
[澈查僞質小洋之來歷]  
　　虹口西華路一千七百八十五號門牌烟紙店主陳福生控鎭江婦人陳韓氏混兌鉛質小洋等情昨由捕房將氏拘解公共公廨請究原告投訴前情訊據被告供稱不知該小洋係是僞質故持往兌换銅元王襄讞商之英康副領事判陳韓氏還押候查明來歷再行　核 
[同族大起衝突]  
　　本邑西北鄉法華鎭地保包錫卿之夥王品三千在同族王瑶春之子王和尚屋基前面築一短牆斷绝交通王和尚屢向理論品三置之不　前晚王和尚又向商勸致起衝突品三持刀向和尚亂戮當被剌傷頭部腿股手臂等處血流如注倒　在地品三見勢不佳飛奔逃逸昨王瑶春將子和尚　送地方檢察廳請驗當經檢察官驗得王和尚受傷屬實諭　出　　　醫治候傳王品三到　訊核 
[流氓敲詐飯店夥]  
　　閘北大統路朱協順館飯店夥陳榮生前日被流氓蔡順生糾同三元小品源等拆梢不遂毆傷頭面由四區崗警到來拿獲三元小品源二人蔡己乘隙脫逃解經司法科段科員質譸一遇判二被告各押五天期滿取保開釋 
[罪犯希圖逃逸]  
西牢捕頭交捕房轉解押犯賈鳳金至法公堂禀稱賈前犯拐案判决禁押西牢出外工作詎將鐵鍊設法扭斷希圖逃逸幸爲看管巡捕所見當場獲住解請訊究賈供自知不合求宥判照原斷加押半年以儆 
[讓寛道路]  
　　閘北大統路爲往來要道行人車馬絡繹不絶惟自慈善團起至夏家弄口止原有路址非常狹窄刻因新民路口一帶市房由房主項茂記雇匠翻造故由工巡捐局局長朱籌丞君諭令該處各業主一律讓進若干尺俾利交通而防危害云 
[民事成爲刑事]  
　　陳啓楣在公共公廨呈控陳雨亭不還借欵昨日上午由關讞員會同觀審西官美領畢君研訊原告延中國律師宋士驤上堂聲稱被告於去年九月間向原告立據借洋二百元逾期不還請追訊之被告則延朱斯芾律師到堂辯稱查此項借據係民國四年二月十號所立原告律師所稱去年九月間被告向原告借洋顯係不實而原告自稱爲宋律師之繙譯有卡片爲證實係原告向被告詐欺不遂揑據誣控應請澈究中西官會商之下以原告確有歎騙行爲諭令被告退去着將原告陳啓楣押候歸早堂刑事案訊辦 
[證人自行投質]  
寳山縣鄉民黄兆愷在寳山縣知事署控被王金臣姦拐伊妻案内之證人賀兆發（即江北三五子）因住居虹口東桂芳里故由該縣知事移請公共公廨轉飭捕房於昨日將賀傳案請究先由來警投訴前情聲請移提歸　中西官察核來文以賀係見證諭 
 
 
 

Page 11

 
 
令來警先囬着賀自行投案備質 
[揭示菸酒公賣章程之大要]  
上海縣知事沈寳昌江蘇第二區烟酒公賣分局長謝宣昨日會銜出示云案查菸涵公賣事宜意在官督商銷由省劃分區域設立分局由局组織分棧招商承辦規定價格徴收公賣經費菸酒行商准充分棧或支棧經理零星市販并准照舊營業交易負擔經費取償於消耗□酒之人於商無碍於民無擾廳卽尅日照章辦理如有違抗延誤定干懲罰除烟酒牌照捐仍由縣公署徴收其餘向有釐稅亦由向有局所經辦外合將開辦公賣事宜章程辦法摘要曉諭爲此仰縣屬商民一體遵照母違特示計□章程於後　計開　一烟酒各項稅釐及牌照捐章程應由公賣局代收分撥現定爲不由公賣局代收一律由向章徴收之處照舊收繳　一公賣分局於所管區域内組織菸酒公賣分棧招商承辦由局酌取押欵給予報照經理公賣事務　一烟酒公賣分棧各於區域内有組織公賣支棧之權　一組織烟酒公賣分棧及支棧各商名爲第幾區菸酒公賣分棧或支棧經理人　一商人願充菸酒公賣分棧經理人者應先將姓名住址籍貫職業等項分别開明照納公棧押欵禀由各該管菸酒公賣分局詳准省局後给予執照方准承充　一公棧押欵由菸酒公賣局酌量情形分别徴繳　一烟酒公賣分棧及支棧應通知本區域内各商店須將每月産銷菸酒之數量及種類先期估計投棧報明　一菸酒公賣分棧及支棧接到各商店前項報告時應卽前往檢查分别粘貼印照加蓋戮記并代徴公賣費自十分之一以上至十分之五以下其費額由公賣局定之　一販賣菸酒商店非貼有公賣局檢查印照之菸酒一律禁止販賣　一菸酒公賣分棧及支棧代微公賣費應遵塡主管公賣局製訂之四聨禀單以一聨給予商店一聨存棧一聨繳本管分局一聨解交省局　以上十條摘其大要使商民有所適從其餘詳細章程由本分局酌量辦理隨時宣佈 
[工巡捐局批示照錄]  
　　工巡捐總局批舖商新鴻興等禀云據禀己悉查北四川路並不在租界範圍以内其兩旁舖户訂明仍歸華官管理在案據禀英工部局飭捕知照擬令該商等具領布蓬執照實係越爼代謀仰候函致英工部局阻止干涉可也此批 
[誌謝]  
華英藥房所出之國寳丹係取我國自産之品按方監製歷試有驗昨承惠贈二十盒書此誌謝 
洞庭葉濟霖氏創製陽和甘露神油能治一切危險重症其發行所在上海西門内曹家橋東首二二二號門牌并設分售處於法租界裕新糖行前日送來數瓶囑爲施送特此道謝 
棋盤街中華圖書館編印之小說週刋禮拜六早己風行一時膾炙人口今己出至第六十期昨承以二册見贈謝謝 
來函 
[滬海道尹公署來函]  
　　逕啓者本公署飭提蘇仁欽揑名誣控本署科員顧有容一案本月二十二日解廨因本署案證尚未飭發故羅傑律師前代表顧有容到堂時聲明蘇仁欽爲本署飭提之理由現證據己經發廨并飭知顧有容矣特此通知並頌箸祺江蘇滬海道尹公者啓七月二十六日 
[蘇州火車站來函]  
　　敬啓者閱本月二十四日貴報載有蘇州車站巡警刃傷車站職員李某一則其中情節稍有不符兹特將實在情形繕函呈察按本月二十一日下午敝路貨棧司事李庚福在車站軋票之處被閶胥一區派在車站搜查軍裝之三十四號巡警黄兆林手臂撞痛因致口角旋經旁人勸解而散嗣晚間該司事李庚福自閶門歸庽在錢萬里橋下車之際該警黄兆林突如其來上前拳毆李庚幅正在抵禦該警拔出利刃連剌二下李即昏暈經旁觀人報告立飭站役舁回本站一面邀同董署長蒞驗一面電請福音醫院惠更生醫士救治憑醫士所驗創口實　刀傷出有傷單爲憑幸救護迅速尚無大礙現請該管長官董署長將該警黄兆林送縣按例懲處矣幸祈登入來函門以徴事實是所至禱　滬寗鐵路蘇州車站謹啓七月二十四日 
雜評二 
[國外贸易（訥）]  
　　提倡國貨奔走己久其成效於國内贸易稍稍見之至若國外贸易則絲毫未之見也今小吕宋採辦國貨殆爲推廣海外之動機乎然欲保持此推廣之機第一須勿貪近利第二須勿存私見貪近利之結果必將以劣貨欺騙商人信用一失來者裹足矣存私見之结果必致因事利傾軋同業感情一壞團體涣散矣能力除此二獘而後加以改良製造整理營業徐思一切推廣之法貿易前途庶有一線之望乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[軒渠室筆記] [  情虎]  
小兒之言語思想有出人之意外者爰誌之以實我軒渠筆記兒子小虎年甫二齡而己能如老叟之舉步　鵡之學舌且更有一特　則能排排坐而吃果果矣今　予因事言旋閨人無恙細訴離衷兒子則雖不致笑問客從何處來然亦不肯如陶淵明所謂稚子候門也第行其逐日所習爲之事而己詎因予之歸而引起其八來瘋之特性忽奔訴其母謂蒼蠅坐其頭必欲阿母撲殺之以洩憤而予婦緣溺愛故竟忍置新婚不如久别之予於不顧而從兒請握蒼蒲劍以驅蠅狀乃類廻風舞而羣蠅上下紛飛又復如天女散花煞是好看因憶古時王藍田拔劍驅蠅人笑其大怒不麕千百年後予婦竟步其後塵可謂無獨有偶惟所可異者一則以怒一則以喜耳 
譯著 
[間諜生涯] [  天虛我生]  
（四）君士坦丁之游（續） 
越數日女郎忽請人來召予此事固己在予料中蓋白種人之在君士坦丁者絶少故吾人恒受彼輩之歡迎也旣至予忽失望蓋女郎正在理其行李將備遠行見予至即詢予日來在何所何以不至劇場予諉爲醫院事忙詢其行將何往則顰蹙曰予赴巴黎耳言次面容至無歡若不願有此行者予因曰然則誠吾人之不幸矣女郎曰但不幸己乎予曰吾人此别中心實至悲痛然吾殊不願爲此語并傷君心女郎遽曰此亦無所悲痛汝何不從予赴巴黎乎予曰固所願也但吾身非富有者實未能從君作汗漫遊奈何女郎曰以君才幹正宜謀一出色驚人之事乃始相稱今乃屈没於醫院之中母亦負汝大好之身手耶予曰固有此意但事不來就人亦無如何女郎曰然則汝何不入法國秘密事務所中福洛倫斯汝知予爲如何人予蓋秘密事務所之偵探員也予至此乃力忍予面上之肉使之不笑正色曰果耶吾殊勿信汝有此膽力女郎笑曰君誠人也然吾奚爲誑汝言次鍵其門出篋中種種秘密函件示予予至此始知破壞德國在君士坦丁之勢力者實即法國事務所中人也予且視且讚其智并詢以所中薪水幾何女郎曰果汝肯往者則薪水必不薄予曰諾俟吾此間事交卸之後卽遄來巴黎如何女郎大喜且曰予行後苟有人以函件致予者卽托君轉寄巴黎予諾之遂與握别其後果接函件無數然予不寄巴黎而寄威廉街矣此次之事予雖得有微功然予實抱歉於醵茜　者多矣天下縱有以薄倖者要無有過於我故中心至不自適旣而思之彼之與予旣同爲偵探則此次之事無非門智而己又安可遽言愛情哉故亦置之三年而後予復週之於航帆而咖啡館中面容至憔悴似己被僨探部中除名推其原因必因君士坦丁一事無疑予心益不自安乃以五百法郎寄之此亦不過予良心上之報酬而己然予實負西茜麗深矣 
栩園詞選 
[暗香題崇川徐淡廬梅花山館讀書圖] [  李可亭]  
　　逋仙去了任綺窓特雪嚴風侵曉老鶴步來彫盡花前羽衣　祗數江南孺子獨滿灑風流懷抱便卜築小館三楹迎得綠華到廻繞冷香妙彀墨士素襟破除煩惱霧深雲悄寥落疏檽月痕罩消盡看山格調喜僻徑絶無塵擾活火畔烹斗酒助人吟嘯 
[疎影前題]  
靑燈照徹正讀聲　屋瓊蕊凝月東閣南檐前夜今宵恍見花魂相貼依稀芸案披書候缺少個添香紅拂到晚來作伴憑誰賸取半庭芳雪低問闌邊瘦影和人比態度可更清絶寂寞高齋閑數流光又近换桃時節多情細寫癯仙貌笑點染生　如活待俗池玉笛新聲爲譜綠紅雙闋 
筆記 
[西戍途中日記（五十三續）] [  桐城劉雨沛]  
八月二十日午前八時自三個并西行路見兩狼當道予飛馬逐之辟易去行五十里一碗泉有五泉流水淰淴自南北去回民三家業農牧其一兼賣茶水予等就其它作粥食之復行二十里二十里莊子村落漸多又二十里木壘河住河水發源於南山终年流不斷淺時没脛深或三尺灌漑之地甚廣故附近農民村落前後相望嘉木潚爽豐草蓲　商民六十户纒民十六户回民二十户附近村民二十餘户爲哈密西九站富庶之最馬撥稅卡各一所守備備巡防馬隊一營駐之是處産羚羊薄暮守備孔某來謁八月二十一日午前自木壘河西北行過河上坡路窪如溝坡上旱地麥苗艽花穀穗　纍十五里咬牙溝路漸平雪山南亘近觸眼簾北則平原曠野一望無垠又二十五里東城口午餐餐畢西南行二十里西吉爾爾村民數十家俱業農又二十二里紅水橋尚途田地村落與關内略同又八里到舊奇台城住奇台舊爲縣治現因自歸化蒙吉草地來者多逕　古城知縣移駐古城祗設巡檢於此故巿面日即蕭條計商民三十餘户纒回十家市民陜甘人多村落則回民衆纏民及他處人居少數然五方雜處人心易於煽動故三年兩次民變其南面之山横亘數十里多大松大者徑尺望之蔚然深秀蓋天山北釐自此至伊犂二千餘里岡巒斷續森然者皆松也至天山南麓則多童再南之雪山則多茶樹亦長亘百餘里然土人無知泡製者茶葉仍仰食湘葉新省寳藏甚富全未發洩如此可見一斑薄暮巡檢黄君石瑛號迪軒來堅約予與張君至伊署夜餐適雨遂下榻焉見其贈友壽序兩篇文氣蓬勃頗得古文要領其氣宇談吐亦不俗而困於下僚爲之太息 
八月二十二日黄君迪軒復備筵留飲午刻回庽書屏四幅因雨後路滑暫住一日晚間黄君來暢談二小時去 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十八章（續） 
　　吾書久不叙蜂密村中之事然人世滄桑之事正復難料推其極無非亨者愈亨而困者愈困差可述以告讀者者厥惟勞倍脫意司德一家其時勞倍脫己入安西來廠中助及姆斯米庚爲副工頭彼本好學又得其友之助學乃大進讀者亦知其友爲誰蓋即威廉好禮倍登也意司得之家境旣漸裕遂遷出舊居移入一較大之屬而居其地爲一花屬花氣恒隨風四隘足爲蜂蜜村中之冠然意司得之家僅三人居此似過空大轉不相宜乃招克洛區與之同居楷洛格則仍如前工作然在人視之則怡怡直無殊富女然此亦無怪蜂蜜村中人之生羡蓋是村者實爲有名之窮村困多而亨少就著者所知而言菲雪夫婦自入卑田院以來至今尚未嘗出克洛夫則自被房主逐出之後益復潦倒所幸者彼輩天性豁逹今日有米即度今日無復顧明日事故亦不愁若梅生夫婦則仍老規常例日以鬥口爲事間或翻陳出新則易其相詈而爲相毆然以較諸菲雪諸人自己在天上矣至於卡露零則著者不願言亦不忍言彼於數年之前途逕己誤至今遂成終身之恨讀者苟隨雪笠兒眼光之後於曩日街頭見是人者即可知其近狀矣蓋被近來己久不見兄嫂但藉其十指以爲糊口曩之春葱己成秋薑可憐亦可哀也 
奇情小說 
[秘密汽車] [  東埜譯]  
　　第四章（續） 
　　并且說自己幼進過學堂認得幾個字倘蒙收留在家情願做一個帮教替他分勞從此以後那姑娘便在莱靑兒寓中安身天天口講指劃舌敝唇焦同那些年幼女學生爲伴萊靑兒待他甚是苛刻稍不如意便加呵斥女學生中有幾個寄宿的年不過五六歳穿衣洗臉都要他看護後來連竈下執炊也要他服役起來他一個年未滿二十的女子一身兼理教習看護婦僕役之職每月薪俸萊靑兒只給他英金一鎊他安然順受毫没一點怨尤之心以爲我不遇萊靑兒早葬江魚之腹今兹憂患餘生都出自他仁恩所賜的呢他终朝碌碌無有暇晷只有晚餐以後那些寄宿的女學生都己安臥啊萊靑兒也出門訪友閒談去了他纔得乘此餘暇潛出校門散步公園之内或徘徊歧路之間偷吸新鮮空氣有時對着清風明月不免有月缺重圓靑春一去不再來之感且行且思竟至三更夜半流連忘返的昨天早上他披讀報紙得着一個天外飛來的噩耗他以前一個同窓至友名唤秋羅出門時向借盤川的前幾天好端端自縊身死了他何以自尋短見身後不留片紙隻字人家無從捉摸更奇的秋羅的兄弟年紀今年不過十六歳自從他姊姊棄世後三天忽然失蹤現在愛爾蘭警察正在查究此事或疑是骨肉相殘他的弟弟和這件命案有關爲着心虚逃走但據那姑娘說他們姊弟兩個素來親愛異常决不會有此的那姑娘旣經曉得這個凶問想起以前同窓共硯之情兎死狐悲異常慘怛在日間整整的哭了一天萊靑兒萬分呵斥也止他不住他日間己哭得頭腦昏昏夜間出來想解解胸前一股悲傷鬱勃之氣只因身體疲乏極了走到那邊轉角處幾株榆樹底下藉草而坐想略略休養精神不知不覺竟自朦朧睡去了待得醒轉見月色横空樹影在地想時候己經不早起身整一整衣便要回去驀聽後面角聲嗚嗚亂鳴回頭一望只見兩盞雪白的燈光耀得頭目都眩一時閃避不及就被汽車撞倒往路旁這便是那姑娘一生簡要的歷史了 
　　更正昨日小說天雨金第四行第四五字衍又第七行車夫界中推阿二爲盟主句當改爲車夫機關報至譽阿二爲那摩温第三十一行卡字下漏中字又園誤園均此更此 
救國儲金 
[中國銀行收欵清單]  
　　七月十四日第八十次報告（續） 
　　第四百六十三册一號至五十八號科學書十元（宜興第二高等小學校全體學生四十六人名列於下潘鳳梧五角朱蔭萱半元俞良生半元蔣興邦一元俞企楨半元朱根榮半元金伴西五角路番生半元楊蔭鍾半元謝鍾秀五角楊克剛半元王允生半元任知鎬五角楊克謙半元俞良琛半元陳福奎五角余樹伯半元吳子元半元袁學初五角趙保春半元俞厚生半元程騰　五角褚祖仁半元蔣振邦半元楊嘉猷五角蔣瑞榮半元蔣維邨半元郁寅啓五角莊靑華半元蔣芝蘭半元胡煥榮五角吳俊生半元俞沐生半元唐宏慶半元俞冠生一元蔣黎雍半元蔣瑞林半元程淦年半元陳壽松半元董志新半元馬興華一元沈珩生半元蔣行南半元王書銘半元蔣德成半元余保三一元）王紹貞五元王芝山二元楊逸漁二元周豐翮二元汪伯荷二元沈桂冬二元（億泰二元鴻鑫祥二元復興祥二元喻馨伯二元復興裕二元德盛祥二元大順發二元鼎興隆二元大順祥二元同興公二元晉豐二元虞仲儀二元華美同人二元劉公盛二元慶昌盛二元）以上合肥商會來朱昂若六元朱敏庸五元朱聲發五元朱品南五元吳伯衡三元臧人俊劉德輝一元袁光明一元徐永江一元劉成章一元張時芳一元劉成章裴純熙一元詹成章葛葆藩一元詹悅章一元奉賢高等小學校公積一元李曼春李報春一元以上奉賢高等小學校來王星垣一元周藎臣一元豐裕源一元鈺新祥一元源豐一元德厚昌一元華順昌一元同泰隆一元協盛元一元牛化臣一元汪仲熙一元戴祥林一元毛竹三一元毛仲勛一元趙效甫一元戴義和一元史鼎盛一元同興和一元蔡裕豐一元宣緒傳一元以上合肥商會來 
　　第四百六十五册一號至三十四號范津波一元劉佩妥一元主名山一元鈞泰源一元陳雁卿一元福興源一元費裕泰一元乾和泰一元奚心源許竹三一元胡恒源一元同裕泰一元王幼泉一元六歳國民李三元一元胡家卿一元王銘甫一元范怡盛一元張兩泉一元方仁智一元羅綿堂一元同興隆一元豐勝隆一元陸謙甫一元孔昭瓊一元聚盛隆一元嚴海泉一元祥勝源一元陳敬甫一元鄭禮卿一元聶漢卿一元宣竹泉一元盛仁芳一元張業甫一元張祥甫二元（以上合肥商會來）李斗二十元 
　　第四百六十六册一號至三十四號戴禮富一元張玉亭一元張錦標一元劉照亭一元宏泰元一元宏信源一元王樹堂一元怡盛永一元彭吉甫一元汪耀亭一元徐國賓一元蔡構堂一元徐海仙一元羅孟俟一元牛合盛一元程少菴一元張餘亭一元楊翼亭一元復泰鑫一元峰元興一元永盛祥一元王俊豐一元婁頂成一元同和盛一元復盛和一元宋隆道一元祥豐一元復新玉一元德泰和一元王理才張福卿一元温棟臣一元全勝昌一元李道生一元源和祥一元（以上合肥商會來） 
　　第五百七十册六十九號至一百號夏含章三元朱子餘三元王恒興三元同垣興三元新勝棧三元同裕祥三元姚慶生三元杜慶三三元庚興德三元華美三元劉紫文三元李宏興三元張瑞銘三元集盛祥三元福興順二元愼成二元宏泰永二元德和昶二元廣興源二元鄭耀堂二元劉少泉二元高年伯二元張耀先二元永和隆二元恒餘二元沛大學生司夫二元王金堂二元楊瑞泰二元福興元二元（以上合肥商會來） 
　七月十四日第八十日計收儲金垦元一千四百四十三元銀　十三兩二錢連前共計己收儲金銀元六十三萬五千六百八　十三元銀三千八百十一兩四錢七分　中國銀行謹啓 
[交通銀行收欵清單]  
　　七月十四日第五十四次報告 
　　第四十四册九十二號至一百號吳伴鶴一元文配一百元吳雲斯二元沈雲圃二元徐逹節一元顧叔庸一元濮氣雲一元顧紫良一元 
　　第四十五册一號至二號劉叔安一元上海縣立第二商小學校智仁勇逹四級七元 
　七月十四日第五十四日計收儲金銀元一百十七元連前共　計己收儲金銀元七萬三千二百五十二元銀七百五十二兩　二錢零八釐　交通銀行謹啓 
 
 
 

Page 15

 
 
   
 
 

Page 16

 
 
   
 
