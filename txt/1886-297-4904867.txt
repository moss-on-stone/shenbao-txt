# 1886 - 297 - 4904867

 

Page 1

 
 
[曾文正公家灣减價出售] [  申報舘主人啓]  
曾文正公家書自本舘排印出售以來久已風行海内原價每部洋六角五分兹以此次續印多部工料一切可以較　故本舘亦减價出售每部只取洋四角正惟須認明申報舘排印牌號庶不致悮特此布告閲者鑒之 
[新印三異筆談出售] [  申報舘主人啓]  
三異筆談四卷乃雲間許小歐先生所著内多本朝掌故往代軼聞茶罷酒餘足供清玩本舘覓得原本排印問世劉已工竣訂成二本每部收回工本洋一角五分卽日出書售處仍照曩例諸君幸即賜顧爲盼 
[新出石印國朝元魁墨萃告曰] [  點石齋主人啓]  
國朝開科以來一百有奇每届鄉會墨出名人輙選一集以餉後學誠嘉惠也更有專登元作如元墨正宗元文合璧等是顧未有統國初迄今彚成大都者本齋爰竭搜採之力閲數年收得歷科元魁文數千首並延名才擇其尤雅都爲一編顏曰國朝元魁墨萃洵藝林之鉅製極文苑之大觀有志鄉會試者允當奉是集爲鴛鍼爲鴻寳卽已掇巍科而取是書披覽凡歷科之命題衡文亦可瞭如指掌其文約二千二百首分訂十二册外加錦套紙張印訂本齋各極精雅無待贅述準年内出書每部價洋三元正景星慶雲無不爭先快覩惟工本匪淺所印無多尙希諸君子早顧爲盼勿讓捷足者先得焉至一切詳細載卷首例言兹不覼縷售處在南北申昌號及各埠申昌如欲躉售向本帳房面談可也 
[石印四書襯] [  點石齋主人代啓]  
制藝以四子書命題求其理明辭逹惟四書襯爲最然燭理旣明苟無佳句不能令閲者動目駢題聯球爰亟登焉詩學之要在格調韵語奉舘詩爲程式又增分類詩腋句新律諧彚成一編亦足供操觚者之一助云每部洋六角寄售上洋各書坊如欲躉買問西晝錦里暢懷書屋面議爲盼 
[石印增選泮林題秀出售] [  點石齋主人啓]  
邇來石印大小題文皆取備題未有節選以供揣摩者兹爾言室主人托印增選泮林擷秀自小請講下提比中後以至短比段落博觀約取無格不備誠善本也至於校警詳細楷法精工猶其餘事卽日出書每部二本價洋五角分寄各書坊如躉售請至本齋帳房面議 
[譯西報論砲廠事]  
泰西軍火以英國之阿姆斯脱郎砲廠所製爲首屈一指自有此廠而英國之兵因之而益强英國之水師因之而愈勁此其所以保衛國家者功斯大矣抑不獨以保衛已國而已歐洲各國資其軍火以自强者正不知幾何且不僅歐洲各國資其軍火而已卽我中國自與泰西通商開埠以來購其軍火以爲自固之計者又不知幾何厥廠之名由是而愈著厥廠之利由是而愈宏厥廠之器自必由是而愈精矣乃近閲西報則有見爲不然者據稱不多時有阿姆斯脱郎砲廠所製四十三墩之砲置諸加林馬脱兵船之中偶爾燃放入藥止四分之三而忽然炸裂盧空粉碎砲之前主叚糜爛者計八尺許全身悉有損傷於是水師兵官無不疑懼旋經悉心查究始恍然於炸裂之故蓋此種巨砲其中心皆以鋼爲之而外面則包以鐵當然放時藥力轟發砲身略覺漲開比冷停則仍復其舊然中心之鋼能放能收可以復其舊質而外面之鐵則不若鋼之能剛能柔一漲之後不復其舊如是一而再再而三數次之後鐡殻已損僅恃鋼心不足爲固因之有炸裂之患旣經查出此弊時適有加落斯兵船出口船中所載亦係此種砲位水師部臣遂飭令船行在外不准將此礮輕易燃放必俟萬不得已之時始可用之否則恐有失事是亦思患預防之計各報舘因亦將此事備登於報而更加以議論謂阿姆斯脱郎礮廠不應以有用之資財造此無用之器械不但以之誤他人不啻欺人以贋鼎抑且本國設有兵端或遭外衅則用此等砲火以相拒必將貽禍於君國所關係者實爲重大何得如此草率等語此唱彼和百喙紛紜而其中有一水師馬軍報所書尤爲辭嚴義正責其悮人悮已之罪廠主見之大爲不平以爲報舘有意壞其生意毁其聲石阻其銷路遂指名禀諸刑司衙門控水師馬軍報舘請科以應得之罪刑司廉得各情于西八月七號卽華七月八日批其禀而斷之判詞甚長不能備録大略謂所控報舘詆語果屬有之第報紙之例凡車國大事有不便者原所當言砲廠製造砲火本以保衛國家國家全賴其用其所製軍火必須謹愼從事勿令絲毫貽誤今砲有炸裂之虞則所以貽悮於國事者實爲重大報舘理應從實登載以備採納語焉而不厭其詳設係有心欲毁厥廠聲名無端欲壤厥廠生意而偏袒他人以人之長形爾之短以爾之劣顯人之優此則殊屬不合今乃公事公言眞實不虚無非欲有以善其國家有何不合之處而敢控告及之乎着不准其具控刑司此斷可謂公允之至矣夫軍火一項關乎家何等緊要斷不可使稍有疏虞卽以此牟利出售于人亦必貨精物良而後聲名遠播若製一物而仍有流弊則他人自得而議其後廠主之尙敢具控誠不自量之甚矣此時旣經查出此等弊端吾知英國水師必將從新設法不復用阿姆斯脱郎之礮以自貽伊戚而其廠中所製諸礮未識如何處置或者皆將毁去重加鎔煉改造新製亦未可知或者已國所用另行製造而將此等已成之礮置之市面出售於人亦未可定而吾獨不能無言者則以吾固中國人也當專爲我中國計我中國自與泰西各國通商事事皆仿行西法諸凡船艦槍礮均以西式爲尙雖亦開局製造如福州之船廠上海之鐵廠以及天津南京廣東各處之製造局所製礮械不知凡幾而中國口岸綦繁防軍衆多以中國所製供中國之用實有不敷之處故購諸西國者實繁有徒而旁人議論多有慮及中國誤購窳器者夫軍火所以防敵人所以禦敵國若因旁敵國之器而仍購之敵國此其啓人疑竇固屬常情設使他國之人以已所不適於用之物轉鬻於我我則不察而誤購之則其中人之計也大矣幸而近來胡越一家中外輯睦西人重利中國苟不惜巨貲自不致誤收贋鼎所慮者承辦之員或有不肖則侵漁淆混防不勝防此則但在自治嚴明考核精細而其弊不難杜絶然已壞之物察騐固自無難若有將來必壞而此時尙未遽壞或其壞處隠而未見而他日終不免於人壞倘不知而誤買之則其貽於國家在大事者爲何如深願當軸諸公見此而益加謹愼勿以爲物自外至而遽信爲堅穏異常也此則區區之心也夫 
[本舘接奉電音]  
　　昨晨七點十分時由本舘駐京訪事人專電傳來本月有初三日諭旨一道敬謹譯登○十月初三日奉旨户科給事中員缺着何助光補授江南道監察御史員缺着陳琇瑩補授欽此 
[炸藥傷人]  
　　香港西字報云上月二十日澳門有造鞭炮之作塲内忽因火藥炸裂焚斃三人傷者一人此外幸無大碍也 
[帝京日記]  
　　兵部武會試提調出示曉諭丙戌科武會試中式武舉於五月初一日殿試默寫武經初五日 
 
 

Page 2

 
 
傳臚此二日均穿紅青褂初四日帶領引見均穿紅青褂藍袍備帶青褂其各凛遵勿違○文武八旗京官通倉米票開放一節已見於報兹聞旗京官四五品以下俸米擬於京倉支給日前已由户部將京倉米票開放左翼劄由儲濟倉支領右翼劄由海運倉支領此季限期較春季寛二旬然米票尙無售價也○吏部示傳九月分選出道鄔純嘏選出縣王乘爕施調賡錢正圜等四員於九月二十五日清晨赴天安門外預備掣簽勿悮○前報登澍貝勒門上司儀長缺出咨取各項員云云兹聞上月二十五日已奏請欽派會同御前大臣在景運門外揀選是缺矣○朝陽門外王爺墳迤東某甲傭于某國欽差署家中惟祖父及妻素來不睦時有勃谿上月十七日夜乘祖父睡熟砍以鐮刀復用捧椎連撃以致立時殞命鄰居聞覺潛將婦之叔翁找來赶報本汛守備署立飭官兵將婦拿獲訊係民人移交大興縣辦理旋卽會騐屍身年逾七旬受傷二十餘處刻已將全案申詳順天府惟甲尙在傭工未克緝傳到案云○總管内務府大臣交諭造辦處司員等將前次所造煖棚督飭匠役人等在寗壽宫支搭務於九月二十九日以前告竣云○正黄旗驍騎槍營擡鳥鎗練兵於九月二十七日清晨齊赴西直門外西褡褳坡演打鉛丸以備該管官閲看○禮部知照务衙九月二十七日孝慈高皇后忌辰二十九日孝敬憲皇后忌辰此二日在孟冬時享太廟前齋戒期内所有陪祀承祭人員均穿常服持朝珠其無執事人員俱穿常服不掛朝珠相應行知各衙門飭屬一體遵照 
[津沽遴要]  
　　旅順䲧澳工程包與法人德威尼經辦一事已見報章刻有法國水師提督至旅順騐勘工程津海關道周玉山觀察亦將偕德威尼前往交代一切查德威尼卽前包造鐵橋之人云○總辦旅順工程袁子久津海關道周玉山兩觀察與德威尼訂立包造䲧澳合同恭呈李傅相畫諾蓋印袁觀察在座猝被痰迷幾乎昏倒嗣用籐椅舁之歸寓想天佑吉人不難令病魔退舍也○武備學堂楊藝芳觀察禀請李傳相闢平治堂四旁餘地俾作操演之塲九月二十五日派練軍右營八成隊興工二十七日復派前後中左四營通力合作初擬將親兵砲隊前後兩營悉數調來嗣恐親兵或誤要差事遂中止○總税務司赫德君於九月二十一日抵津寓津海新關税務司公署翌日謁見李傳相隨卽回京○寓津西人定於十月初九初十十一三日賽馬與賽者均先期註各入册○前報謂北洋會辦大臣吳清卿副憲於九月十二日蒞津云云嗣悉十二日來者乃前站也至二十六日副憲始握節蒞津是日督轅護衛親兵曁練軍前右兩營鎗隊中營砲隊均在招商局至下園土地廟站隊李傳相亦督率各員在招商局迎迓云 
[古潞要聞]  
　　甯河各士子因帶私鹽肇事致各鹽店一律閉門一案昨經列報嗣經本地紳商及各州縣廪保出爲排解令鹽店先行開市以充民用至該邑士子夾帶鹽磚至一百八十塊之多應如何辦理再爲定奪上月二十五日午刻各鹽店遂貿易如常矣○九月二十四日起中西兩倉連日開放俸米運至西門内各府堆房存積以備運京 
[麋臺瑣綴]  
　　吳縣衙署兵燹後規復舊制歷任各官非丁憂開缺卽因病出缺而實缺尤爲不利馬明府特延堪輿家以求趨避之法爰於大堂後宅門前天井正中高築照墻一堵東西各留丈餘以便出入内署門户亦略有改移各匠刻日完工擇于十月初三日進署視事○齊門外黄埭鎭某甲種田爲業娶妻某氏年纔二十向在蘇城某紳家作婢雖列青衣隊中而起居服食久已習爲奢侈迨嫁之前數日始歸鄉里結補後不慣食粗糲又見甲蠢然一物終非好姻緣隠有去志其夫窺見其意婉告之曰築塲刈稻農事甚忙如必欲行盍稍待乎氏佯諾之心弗善也遂於前日乘間逃遁其夫至蘇尋覓三日終不得見紫燕西飛白雲何處甲於此時眞有中心如結者矣 
[西江鴈字]  
　　李顯之方伯由蘇臬升擢藩循聲嘖嘖在人口客有道有道其軼事者方伯本河南光州望族其封翁於咸豐初年遊宦江西補授瀘溪縣丞尙未履任奉委權攝縣事堅辭不就仍在省中當差月領薪水極力撙節僅足自給封翁之淑配勤儉持家内主中饋自奉甚約而門無雜賓每留佳客一飯必潔必豐時有同鄉友某明府頗亷正與封翁交最善嘗謂封翁曰君眞清白吏也人求權縣篆而不得君乃辭尊居卑辭富居貧固非人所能及且君歷署苦缺除鶴俸外不取民間一錢非儉以養廉曷克臻此現聞長君已遊泮宫富於經典識者皆知爲玉堂中人所謂明德之後必有逹人者其在長君乎未幾封翁告養歸適某明府亦奉諱旋里相約偕行時逆氛四逼繞道數千里出入賊境所幸宦囊蕭然得以安抵鄉里未幾方伯果由翰林出守青州不數年洊擢監司某明府之二哲嗣亦均聯捷成進士始信循吏之果能食報云○連陞班與榮廪班之優伶毆傷張姓一事迭紀報章兹因張姓因傷斃命控經南昌縣潘明府將榮慶班某伶拘案訊供收禁一面飭拘連陞班某伶到案嚴究每慨世間悻悻然之小人多以一朝之忿致搆無窮之禍後雖悔之已無及矣豈獨伶人也哉○自教皇遣使來華所有華人之信奉彼教者一概歸其保護現由總理衙門咨行到江各江憲立卽出示曉諭父老扶杖觀者咸謂今後如有教民關涉之事當不致如從前之辦理棘手矣 
[皖事二則]  
　　皖垣不雨兩月餘亢旱情形實較他處爲甚九月二十夜狂風怒號雷聲隠隠俄大雨如注徹曉未歇土膏得以霑潤簷前乾鵲喜語向人謂非蒼蒼者之賜耶○懷甯縣地當衝要政務紛繁非老成幹練之員不能勝任而愉快也范映泉明府攝篆以來於地方公事無不竭力整頓而於詞訟尤所加意訪得某書吏有包攬詞訟擱壓案件情弊立卽懲責革逐以爲玩法者戒是誠識爲政之先務矣 
[嚴禁講茶]  
　　督辦杭州保甲總局司道爲剴切曉諭事照得省城人烟稠密街衢里巷開設茶舘甚多附近居民鋪户遇有微嫌細故等事往往邀集多人前赴茶舘假名論理號爲講茶又名擺圍其實邀集之人各私其黨不能秉公排解始而評議繼而口角甚至意圖漁利從中慫恿務以有事爲得計以致兩不相下釀成鬥毆之案地方因而多事閭閻何以又安殊不知是非自應從容理説豈可挾衆角雄乃因一時之激忿不能忍一夫攘臂羣起相應竟有素非相識乘閙加功名曰打浪拳又曰强加勸人多手雜倘一失手毆傷人命扛帮者譁然鳥散禍歸始事一人及事已結成雖悔何及果屬抱屈未伸含情欲愬大則赴有司衙門呈控小則至各段分巡公所禀告應由本局判斷事一經官無難分晰豈容私聚本街茶舘任意妄爲合行出示曉諭爲出示仰城廂内外各茶舘人等知悉嗣後茶舘只准出賣閒茶不得再有講茶擺圍之事比隣細故倘敢邀集多人擅進茶店評閙者該店主立行阻止不准泡茶來人不遵許店主赴局指名禀報究辦倘店主容隠不報查出一律懲辦不貨凛之切切特示本舘按講茶之禁滬上有之而杭城無是也奈近日杭城各茶店中擺圍評理聚衆拔人鬥毆之事無日不有甚至男女滋閙混濁不分尤爲風俗之害是以保甲局憲嚴諭示禁發各茶舘張貼倘有違者店主同罪似此雷厲風行想不敢以身試法矣不禁拭目以俟 
[潯城命案]  
　　九江城内有羅某者以屠牛爲生九月望後在八角市向某甲索牛肉帳甲無以償羅卽欲剥衣作抵有開雜貨店之楊某以魯仲連自命出爲排解羅恨恨而罷前日羅在都府巷口適與楊相遇攔住去路大聲喝曰前日爾妄自干預致敗乃公事今日狹路相逢斷不饒爾卽扭住兇毆楊雞肋不能當尊拳受傷而踣次日斃命事經報官一面將羅苛送縣旋經周邑尊騐勘委係毆傷致斃諭准照律詳辦以小忿而遭大禍兇暴者流不可引爲龜鑑哉 
[潯陽官報]  
　　新授湖南布政司孫榖庭方伯翼謀挈同瀛眷乘坐紅船六艘用安徽定海兵輪拖行往湖南履新九月二十八日黎明時抵九江碼頭寄椗九江關道府各員迦送如禮隨卽展輪上駛○新授江西布政司李顯之方伯嘉樂由京抵金陵謁見曾九帥面商要公聞憲節卽由湖口入内河赴預章新任九江府州官現已往湖口縣守候恭迎憲節 
 
 

Page 3

 
 
[上爵撫部劉禀]  
　　敬禀者竊紳等前以閩灾方急籲禀呼號適許令貞幹赴臺先以捐册上塵鈞鑒首蒙慨捐白粲三百石而星使林學士繼之沈審司雷守李守以次又各輸鉅貲紳等焚香頂祝之日正憲臺指囷賑發之辰甘澍寰中不崇朝而立沛慈雲海外竟聲息之相通翹望海天同聲感戴紳等自設所捐募以來散放貧户二三千家右絀左支正形焦急乃風聲所樹響合雲從旬日之間上海協賑公所絲業會舘等處各惠助千元湖南孫榖庭方伯電匯千金上元陳令謨等寄四百金回黍谷之春轉西江之水槁木枯荄大有生意查此次閩省水災建寗最重紳等已經訂日携貲前往查散惟本年山左畿疆同時被水深宫蠲發之仁薄海景從之誼自應全力北顧閩災爲他省所不及知紳等協賑外省多年建郡旣局一省魯柝相聞之地先賢鍾毓之鄉被髮纓冠責無旁貸是以倉皇奔告四顧躊蹰惟憲臺竟克償其願而玉之於成富鄭公籌青州之賑汲長孺發河内之倉以古準今未遑多讓抑紳等尤有請者臺民素多好義從前豫晉旱荒曾集捐欵數萬金上游誼屬梓鄉凡屬紳富之家於惆恤定所不吝有憲臺倡率于前必有推食解衣願附青雲之末者可否仰祈俯准就紳等所交李守捐册轉行鎭道兩府廣諭臺地殷富紳商量力捐助庶源源解濟擎舉腋成紳等自當仰體宏仁奉揚德意履勘所及覈實散放不敢稍存一毫畏難苟且亦不敢揮霍浪擲自積罪愆欵到卽登申報事竣刊刻徴信録布告大衆在紳等發棠再請求固異於無厭而憲臺蔭樾長垂惠必加於無已除將賑米收單面交許令貞幹轉呈外專肅具禀並鳴謝忱虔請鈞安伏乞慈鑒謹禀[  福州福善社普安堂籌賑公所紳士]  
[滬上官塲紀事]  
　　新任江蘇臬憲張屺堂廉訪蒞滬情形已登昨報昨晨廉訪乘輿拜客至縣署時與莫邑尊晤談良久始出○上海縣莫善徴明府祥芝奉藩憲牌示升補太倉州已據轅抄登報前昨兩日在滬各官紛紛赴署道賀 
[府批照録]  
　　王夢雲冒收年租一案縣訊交保出外後忽聽人唆使偕妻陳氏赴松上控業奉府憲批示云控詞旣多支離縣斷亦未抄呈不實不盡之情顯而易見本難准理惟查單開衣飾票銀爲數甚鉅據稱係前保謝錫坤紏戚張瑞搬去且有上海縣差役率領多八入室蠻搜虚實均應澈究候行上海縣迅卽查明據實禀覆察辦黏單均附違式并斥 
[限日尋弟]  
　　法公堂昨據捕房解到洞庭山人葛志恩請訊原告廣東人陳雲根到案並倩太古元記之顧松謙代禀稱陳雲恨係開生茂字號住太古元記内其夥葛雨山在八月間將放出之竹布帳私自收去用銀五百餘兩旋卽逃匿留下帳簿一本信一封今特呈案葛雨山之薦保係其胞兄葛志恩及在同文書局之邱瑞芳均是洞庭山人現在邱回家九月十八日尋到葛志恩將伊弟所留信給看伊一味置之不理爲此扭送翁太守閲信中所載係被人引誘局賭陸續輸洋以致虧空無面目見東人是以輕生云云隨詰葛志恩爾弟究在何處旣爲薦保自當料理葛供實不知其下落至於生意亦非我薦保實由伊當面與客説妥屬我送進此外不知太守謂爾總不能以不知二字一槪抹煞况信中旣稱遭人引誘局賭並不説出引誘人名姓豈有决意輕生而尙暇顧及他人之理實爲事所必無爾如將弟尋到當留爾等生意人體而着將葛志恩交妥保限五日將弟尋交 
[破鏡重圓]  
　　金匱縫工王土雲尋見逃妻顧氏用鐵練鎖繋下船該氏唆使人出頭覇阻指王冐領爭執間經巡捕查商拘送公堂蔡太守庭訊之下王供小的娶顧氏爲室已閲九年生有一男兩女今夏氏遁逃來滬刻始在三茅閣橋堍尋見恐其復逸用練鎖住迫令下　突有多人到來尋釁幸逢巡捕將妻拘案其尋釁者均已脱逃該氏供蘇州滸墅關人丈夫早故轉醮與李忽被王冐認爲妻鎖以鐵練太守看備文移送金匱縣署署并令挈同男女到堂申訴此上月事也兹該差已返滬向太守禀稱解到之後金匱縣吳邑尊升堂提訊王挈同一男兩女申訴前因孩均認該氏爲母該氏惟俯首求恩邑尊怒喝掌頰五百下交王具領管束云 
[會訊控案]  
　　本年正月間畢松培在法公堂控吳慶全欠去代墊清潔局洋四十六元四角有零當經翁太守傳到吳慶全研訊着吳交保料理嗣吳挺押無保於二月十九夜在押自縊身死經上海縣莫邑尊騐明委係自縊並無别故着屍母吳倪氏具自行收殮切結備案等情均詳前報嗣由屍母吳倪氏屍弟吳桂芳投縣稱吳因在押不堪凌虐以致飲恨輕生莫邑尊以已經騐過無傷何得砌詞妄控批駁不隹吳倪氏等復至松江府並臬憲衙門控告當經批飭上海縣研訊詳覆莫邑尊因訂期於昨日午後二點鐘親臨法公堂與法會審員翁太守法繙譯官祁君會訊差役將屍弟吳桂芳及當時糞局司帳王顯章見証施春江顧寳榮等五人帶到屍母吳倪氏因病不到法捕頭飭三道頭捕帶西捕一人華捕二人預至公堂守候法通事沈君亦到以備傳話法包探王榮培將畢松培及糞局總包頭金廷棟當時經手抵押方單之王竹樓三人傳案訊至六點餘鐘着畢松培等先至茶舘取到櫃内帳簿再核如已被人取去亦須間明係何人所取訂期再訊大略如此所有各人口供因天晚不及詳録容俟補登 
[英界公堂瑣案]  
　　昨禮拜六輪應奥國夏總領事會訊夏君因有他務未來各案皆由蔡太守獨判○華捕禀稱昨在怡和碼頭見李阿三王保三手持鐵塊顯係竊贓爲特拘拿送案李王同供小的在怡和棧房爲小工鐵係零星拾得蔡太守判各押七天贓交捕給還失主如果的係該棧小工並不犯竊儘可知照該棧向捕房具保也○潘毛毛訴稱失衣一件報捕查獲人贓竊犯徐　林哀乞施恩蔡太守判管押七天贓交潘領○巡捕禀稱昨見醉漢陶其忠在路胡閙深恐馬車碰撞喝令歸家陶竟不依爲特拘案陶供以後不敢多飤尙懇施屬蔡太守謂今姑從寛釋出如再酗酒滋事定予究懲陶泥謝而退斯時麴秀才已懾於官烕遁向瓜哇國裏矣 
[法界公堂瑣案]  
　　　上月間有住居新街西五號之譚三被郭得勝將木柴打傷一事已歴多日譚傷稍痊捕房昨將郭解案翁太守謂郭雖不認行凶但總是聽人指使本分府早已訪明着將郭重笞一百板○昨報列沈渠生在南誠信烟舘門前搶錢一節昨日解訊沈供蒙恩將小的同陸雲卿放出後到柴來閣啜茶薙髮被陸將我衣服質去約在清芬堂吸烟陸不到行過南誠信前有人將錢散落忽將我拉住錢被别人拾去翁太守謂爾放出卽生事端着責一百板○賣魚人楊杏慶稱友人搭海宴輪船裝來膠菜我買三百顆喚人挑送被陳裕豐起意搶菜旋有十數人共搶去菜四十夥幸遇巡捕祇將陳拉住送案陳供語含糊太守謂白晝搶物非尋常可比責一百板○積竊洪阿坤前在法界屢次犯竊經翁太守送縣遞籍詎洪潛來上海又在英界犯竊管押期滿又至法界與廣東人陸阿連圖竊被法包探瞥見拘獲解案翁太守謂遞籍之人逃回應先笞責着將洪阿坤責百板仍送縣遞籍陸阿連旣稱做外國皮鞋因何與洪同在一處明是圖竊姑念未成從寛責五十板釋放○前報列南誠信烟舘夥楊阿富拉送偷烟鎗之陳寳山馬小山二人到案翁太守着吊贓再核昨已將鎗吊到太守着給楊領去陳馬兩人各笞六十板以儆 
[助賑解厄]  
　　仁和屠茂承堂家屬誤吞金器兼有邪崇厥暈多次墊甚危險無法可籌善士籲告竈神前叩許助賑以祈速愈禱甫畢而厥止邪退旋臻平順遂將英洋一百元託恒源莊友交來充山東賑欵囑列報章爲臨時怱遽者借一籌焉上海北市絲業會舘籌賑公所少欽施善昌謹誌 
[馮將軍歌同雙古罌齋主人賦]  
　　將軍之身纔七尺布衣草屨帕裹額將軍之心雄萬夫匹馬入陣迎風呼胡奴膽落纷紛走右賢王頭懸馬首貔貅萬隊凱歌還血測衣襟刀在手白艸黄雲遠接天邊城從此無烽烟乃知將軍眞人傑不徒驍勇智亦全覆軍昔在隂山滬豎十談兵 
 
 

Page 4

 
 
誠可笑天遣艱鉅付將軍銅柱功高人未老我聞將軍名未識將軍面困臥海東頭何日得相見方今麒麟閣上畫功臣鬚眉奕奕皆有神如將軍者眞不愧足以示爾百千萬億之後人[  蘭月樓主稿]  
鍾君洪南創設恒濟局自製槍上戒烟藥得此以脱離苦海者殊不乏人是誠以濟世爲心不僅藉以自利也今年九月廿五日一索得男 
[前日上麟里火災去局甚近竟未波及誰爲果報之説不足信耶因成兩縱句以賀之]  
　　石麟報道降由天頭角崢嶸慰膝前絮果蘭因多不爽須知種子在心由劉昆噀酒疑虚幻糜竺登車出至誠滅火返風原有道祝融眼底最分明浙東可人稿 
[一粟菴懷人詩]  
　　幾樹垂楊傍畫樓客中摇落又逢秋飄然歸臥淞江曲舊夢空海外洲倉山舊主袁翔甫參軍騎歳才殊妙跌宕詞場久絶倫内浦江邊一分手相思應憶五湖蒓三十六芙蓉仙子鮑秋舲弇山開府擅風流餘韵飄零總未休譜就群芳驚紙貴家風得似舊時不小藍田懴情侍者畢玉洲歴盡江湖氣倍豪何年制勝展龍韜飄零老作諸侯客風雨滄江聽暮濤龍岡老衲張鐵琴唱徧楊枝與竹枝倡條冶葉不勝思無端憶著年時事啜茗江樓月上時桐蓀詞客周鳳淋[  粟菴主人稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[高昌寒食生所著醒出良書後一論形容逼肖盡態極妍世有烟霞癖者見之當作龍吕之秘方也用賦小詩以誌欽佩]  
　　芙蓉畢竟誤蒼生上倉良言一曲成天女散　原是幻烟霞有窟每相驚百年如夢今初覺萬里傳觀感盛情不有風人何敬祖那能遍曉此新聲海上種榆山人悦彭氏就正稿 
[福州籌賑公所八月曁九月中旬收到捐項清單]  
　　爵撫部院劉台灣墾撫犬臣林各捐米三百石上海陳陳竹翁李秋翁王心翁謝緩翁東賑項下撥助洋一千元船政大臣裴領提調員紳在工人等共捐台棧申合城錢六百六十千文孫榖庭方怕經募絲業會舘施少翁撥助洋五百元與昌棧陳竹翁撥助洋三百元高易公舘撥助洋二百元陳幼蓮太守陳諒山明府共募銀四百兩李迪臣太守洋二百元台北府正堂雷台北茶釐局台北洋藥局各洋一百元葉徴瑞守善堂楊各洋六十元陳洞漁季春生各洋五十元廣恆昌林英芳各洋四十元敦本堂龔四十千文黄爾仰李幹臣黄鼎各洋三元辦理台北税務佐領府黄留台辦理通商補用府李各洋二十五元廣福泰林友如各洋二十四元前貴州布政使沈福勝隆金萬利各洋二十元鹽法道張敬怒齋各二十千文李孫爵吳吉甫洪合益各洋一十六元杜承春蘇義吉各洋一十二元葉芝岩一十二千文王敬安李億記林德泰李勝發吳源昌各洋一十元林佩纕寳豐號蔡賡臣韋　善堂無名氏貞泰裕舘盛記舘各錢一十二千文無名氏新長盛林益盛各洋八元黄德玉蔡順德林吉泰各洋六元薩蘭芬劉恍岩林容敬勝源號劉建發各洋五元陳羹臣黄柏菴　賚孫各五千文聚星堂陳四千七百文島匯豐　慶記招商局鼎源發施合和興隆號安記號吳吉士金順利晉順號盈源號萬鎰號周集泰建昌號吳德興復昌號各洋四元登龍堂貽榖堂朱　葉氏式榖堂沈儼思堂各四千文鎭瑞雲鎭瑞美鎭德安鎭源通李森裕各洋三元致和堂二元又錢一千貞泰裕劍屏書屋樂善子　滋堂陳各三千文不書名洋二元又錢六百李彬華萬順棧梁澍昭素風堂張順成號各昌號吳聚鎰歐建發蘇鼎成郭泉源增益號泉源號洪晉裕林森隆周益源金合成勝茂號敏泰源長美號朱寳興三益號添籌號陳源春榮發號成美號金萬春老東順源順號仝聚勝興李合發無名氏萱慶堂瞿各洋二元貽遠堂邵東園世濟堂耕心堂劉祥源庄新豐庄承源庄恆美庄隆愼庄貞泰裕誠鋪庄吳新鋪李林氏吳回春眉壽堂鄭召村鋤經堂朱守彝居士奉思堂周三養齋唐求平安居士荔香書室一經書舍愼思堂劉修疑堂張貽榖堂金繼述堂苕溪小阮麗華堂敦本堂李誦芬居士隨鶴書屋韋植之貽書堂泰來舘各二千文愼隆典吳　各一千六百文林琇菴一千二百文聚亨行葉王氏葉楊我葉陳氏葉林氏葉董氏葉楊氏葉黄氏葉吳氏許瑞生韋魯立九恩堂馮周清新葉義隆隆成號寳美號杜森茂楊恊豐同人號李義合杜合吉洽裕號各洋一元林佩綸林子京林洵甫劉宣甫林鎭注劉崇報劉淑初邵寳萱劉崇塘愼和堂吳林衡甫彭雪章沈琬慶錫類堂延陵堂吳貽書堂睛舫氏林澤卿陳連元毛瑞翖却病子薩福成敦本堂蔡必發萬順吉蔡世昌薩登壽萬吉號儉樸堂張樹滋堂俞從善堂舒存雅堂莊德星堂陳綏榮堂陳清宜堂鄒且直堂蔡秀文堂游愛蓮堂周希古堂劉百忍堂張立本堂姜輔仁堂潘懐德堂蕭清白堂楊玉海堂朱敦本堂朱培桂堂易琴緑堂俞凝祉堂沈積慶臧敦厚堂周蓮瑞堂楊鑒古堂魏守愚堂高醒泉居士仙根書屋　耕居士百忍堂景天泰洋行郭德銓卓炳輝百忍堂張各一千文施亦初陳張家玉樹堂各八百文林省瞻范桂山王慶安曾仰東陳可金林鴻金各六百文陳海瑞陳銓候書香堂黄各五百文世述堂彭劉學愉邱李氏蔡少薇徐雨村謝志堅陳大廷張義瑞張義成謝子修謝利如林幼成毛松風廖國椿許賛周胡有文施恩孚李壽川林福貞吳德潜陳錫周宋慶芬劉膺林鴻鎔陳光怡謝霖施雪舫林蔭亭鄭幼靄林慶和高文龍毛幻亭高禹九永貞堂林是董林依嫩各四百文慶德堂陳寳瑄陳兆着劉冠同陳大年高莊凱胡祈亮李永滋林慶雲石琛林鍾欽李繹詩各三百文方秋汀鄭宋摸唐城水林明爵陳軒如林谷臣游茂軒張義全陳靄湖林少翼採芽春林石卿張和襟黄瑞玉歐陽錕葉實恭劉振桐李梅足楊欽臣鍾緝庭李德興林文钧林道錢林秋香各二百文劉頴氏劉慧如鄭爾浦李地麟裕美號開閩堂各一百文 
[上海三馬路與昌絲棧陳竹坪經募山東直隸賑捐九月廿九日第四百三十六次清單]  
　　金匱吳厚卿善士洋十元由無錫鴻源局來○本埠李珊記善士洋廿元張漢記洋廿元廣聚源生大各洋十元方少記正大源各洋五元以上六户具將火油虧耗因水漬退去移資助賑共洋七十元○花南研北室求牙痛速愈洋二元廷芳記洋二元却藥求愈病洋二元前京都夕照寺助來墨寳今以售去箋紙八言對一副六尺白紙屏一堂共洋六元○山隂縣柯橋全盛局鄔生順寄來塔册元利昌記絲行洋五元又册晉昌米行募晉行一千二百五十芽王氏一千章盛氏六百兩農氏五百沈之氏二百五十李守氏二百許吉氏一百又耑朱金氏金俞氏周氏厚氏各一千高陳氏五百許暢氏章錦氏各二百五十又册美記行募美行一千二百五十楊瀾生一千戴杏廬七百五十二銘軒沈霞臣各五百丁寳山羅春庭各二百五十又册萬通米行募陶二宜堂吳漢房朱德會高鶴鹿各五百楊豹莫必位各二百五十嚴靜記二百薛雙福一百五十錢樹堂一百又册茂記一千五百信記六百三省軒三百五十陳廣德凌雲軒各二百五十又册同德錢庄募李蓉舫葉子良合二百三十四葉萬源景云晉云堯臣武城銘堃倪坤斤允升李小績小霞枚于士兒和權宜孫錦孫容方容楚李聰彝堂吳階山階堂介生介福秦棠憲章童德得同來德同童德劉政均和劉珍劉和倪富倪善倪營葉棠葉棣葉榛葉梁葉錦葉堃葉森葉本葉均葉桂葉貴葉惠葉臬葉李葉枚葉柏葉梓同德同獲同源同謀同本同根各五十以上七册共合來洋廿六元元○前漢口助來燕窝二斤售見銀十八兩○前蘇州助來北腿十二只售見洋十元○紹興府正堂霍交來塔册長源絲行募沈佳鍈五百潘善　陳　金厚生沈雲軒應永昌胡國興季光渭周佩和蔣安各二百五十戚保善馮修色貴各一百五十孫仙岩　德容各一百又册陳漢裕二千又募裕盛五百德然德罄德俊德雲濟香韻樵堯生各二百五十章嘉寳沈南青樊心湖馬文俊陳文逹各二百朱檣謝成鑑李成和汪致祥錢春煦王　林倪錦堂各一百馬濟生五十又册趙耀甫募葛菉泉洋二元趙酉生燿甫各洋一元趙偉堂錢七百葛蔚山六百樓洪朝趙宇輝各五百葉朱氏趙成本酈長根各二百杭金山郭盧氏酈顧氏高書趙張氏三户石陳氏趙恆元丙照垣春郭氏宣氏各一百以上二册共洋七元錢十千四百七十文再紹興府共交來洋一千二百零四元内銅洋三元於初三日登起至廿九日止如　登訖○本日共收規銀十八兩洋一百三十五元錢十千零四百七十合併聲明 
[上海三馬路與昌絲棧陳竹坪經募山東直隸賑捐十月初一日第四百三十七次清單]  
　　本埠志成信號安占元先生交來清虚道人洋一百元○南翔陳學良善士經募塔册不留名武陵樵士各洋一元樂善居錢六百四十五頴川氏五百廿五余苑卿汪卿華無名字各五百徐輪香樵夫氏各三百許福壽二百十不留名四百廿汪　初無名字朱馥庭徐仁卿張子封金微卿潘蔭記衡山叶望之隠名氏隠士無名氏徐振甫俊生各二百陳榮余俊卿胡蓮桂各一百以上十三户共洋十元零四角○本埠謙祥益號内柳壽軒先生經手將前京都夕照寺助來墨寳今先以售去五尺白紙屏四堂八言箋紙對六副又白紙對一副四尺白紙屏六堂五尺中堂二副六尺中堂一張又五尺屏一堂統共售見洋四十元另五角又敝所售去八言白紙對一副洋一元五角○寜波府正堂胡交來塔册慈谿葉史房經募徐　侯洋三元又册太豐順興莊義德昌聚源記太沛洋三餘林祥阿二紀生成之咸生秉輝元英林莊昌鳳河溥萬懋小春源泰蔡生恆春同恊莊宏裕元來河榮晉太恆豐長茂占祥播大有廣潤河三萬春生高河泉如金公和恆和福記大生三太河泉各錢五十又册龔季房三百陳鼎三王曉川邵長生各二百五十畢育卿一百五十丁方煥周腹安各二百陳連桂季林何漁丹王叔安嚴昌熾徐行先葉爲珍朱乾森錢蕊生謝是均錢文杏各一百袁雨村陳友梅李豫鳴王子敬各五十又册陸廷齡錢七百五十　募陳賢鈴金水柏房福壽莊士梅雲生章號項松筠嚴恆沛陳晉卿禎興坤厚楊相武小東祥餘號蔡　如九孚莊葉五玉連生慶際小比阮氏阿芝董彬如安慶鳴臯凌以生巖忠才何大林裘珍錫周福壽所之司陳恆遠寜胡堂方克能小　志本堂爲記善記軼儔徐炳輝胡富生周春貴朝英邵渭泉各五十又册虞乾明募　尙木無名氏各五百裘汝望盛浩各二百五十隆昌甡記裘兆水各二百洪沈氏一百五十裘龍寳紹權文生紹明紹金岳豐永寓元○章記榮昌裕號牘興義興仁房煌記各五十以上五册共洋六元錢十二千五百五文○湖州姚久仁絲行經募塔册陳桂舫洋六元朱姓求保子嗣平安無恙南潯姚子山各洋四元肇濟子洋五角復明子洋二角半復經子洋二角以上六户共洋十四元虚對洋一個小洋六角○無錫源義號求足疾全愈洋五元由寳順局來○本日共收英洋一百七十六元虚對一個小洋廿角錢十二千五百五十文合併聲明 
 
 
