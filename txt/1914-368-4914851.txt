# 1914 - 368 - 4914851

 

Page 1

 
 
   
 
 

Page 2

 
 
時評 
[舊人與舊法（冷）]  
　　政府無復舊之心而以用舊人故中外遂以復舊目之其故果安在哉曰其故固有在也鳥我知其能飛也獸我知其能走也濱海之人我知其能漁也居山之人我知其能獵也今用舊人而不欲其改新法復舊法是猶使鳥之走獸之飛使海人獵山人漁也其勢必不能不能不得不改新而復舊一法既改新而復舊矣其法之一切附屬者無一能不改新而復舊我所用者舊人矣其附屬於是人之人無一能不用舊人而因此附屬之舊人以推廣及於其附屬之一切事又無一能不用舊法於是一轉瞬間胥國中所用之人與所行之法無一能不舊矣故政府之心可原也而結果乃不能不至是也 
　　故曰復舊者非政府之本心而中國今日之實事也政府其許我爲知言乎 
[專電]  
　　北京電審計院官制昨經約法會三讀通過直隸總統年終呈明審計成績各職官出納違法或不當得呈明並得陳述對於財政或預算意見正副院長一審計十五協審二十七書記及核算若干該會特加一項法政三年畢業及任行政一年以上者得爲協審已刪除駐外審計員一項惟以特派員往查 
　　北京電近又有財政部擬以國庫 
專屬交通之說實則今日辦國庫有損有失彼中人意但欲專辦交通利便入欵較多之地之國庫 
　　北京電五國團意須以幣制借欵須續借爲條件乃允借八百萬鎊且以中國要求折扣在九十以上不合歐市情形現專待政府覆信 
　　北京電財政部呈袁總統謂中國銀行現在成績甚佳惟宜改歸直接必更有益實因當局與該行總裁意見不投諸多掣肘故現有徐恩元總裁陳威副之之說湯濬久擬辭然力主國家銀行不宜等之一司袁徐皆閣置之此事又顯與交通有關 
　　北京電中國銀行直轄一呈本已閣置今忽已許可總裁等當有變動 
　　北京電中央政府因募兵之不足恃決意籌辦徵兵但有一部份人言徵兵驟難辦到一戸口不清一民人敎育程度未至聞已會議數次尚無一定辦法 
　　北京電總統府軍界顧問諮議人員共有五百餘人之多現軍事處改組統率辦事處此項人員殊無存在之必要總統意擬分發各省差遣猶前老營之歸標　　北京電張作霖在奉天兵權過重張都督幾有不能節制之勢故中央特召至京擬予以另項位置故張師長到京陸軍部招待甚優其位置一席大約錦西鎭守使 
　　北京電張一麐請假有人謂實係腹病並無他因已於今日銷假　　北京電京中各報以一律文字更正英法密約實係謡傳 
　　廣東電都督府探報黨人在澳門設立總司令部並有巨欵預備大舉 
　　舉安電聞白匪東竄現已抵陝境寳雞離省約六百餘里 
[特約路透電]  
　　蘭州府電白匪約於六月一日佔據洮州殺死人民數千且行種種殘暴之舉後爲回兵一隊所擊退至隴西附近其大隊仍留該處顯已缺乏子彈尚有匪一隊在伏羗附近敗走死者甚衆餘匪乃圖竄入秦安殺死居民多人蘭州今已戒嚴尚稱安靜昨日處决嫌疑犯二人且拘獲數人 
[譯電]  
　　倫敦電中國公會開常年宴會推華使劉玉麟君爲主席各團體代表到者一百五十餘人内有希禮爾君亞狄士君裴式楷君劉君舉杯祝頌中華民國時謂羅馬之成非一日之功中華民國已多佳政彼願將來可以大獲成效得臻安固和平之地位裴式楷君亦起祝頌該會陳述中國近來特别之變遷而頗主張樂觀蓋今抱悲觀殊不得當也中國大局較前更佳惟須靜以待之不得躁急袁總統對於國務大有權衡云 
　　倫敦電女子用武黨曾在培斯華特開會演說者皆詆英皇贊助政府之壓制女黨且叫駡英皇之名該黨復於十二日晚間滋擾劇場數所圖起演說未成且遭衆毆擊韋斯明斯特敎堂轟發之炸彈乃以自由車之鈴製成上纒鐵絲懸於加冕御座之背 
　　巴黎電說者謂此次政界風潮其劇烈實爲法國歷史上所未有法總統卜横卡爾與衆議院共和社會黨多數議員今已公然衝突而上議院與衆議院亦牴牾日甚衆議院推翻全才之内閣曾表明意見謂國家之進步不能倚賴數人惟能倚賴有規則之政黨云急進社會黨昨日之舉動實欲强迫總統辭職或另行組織反對三年兵役制之内閣惟該黨此舉勢將引起財政恐慌蓋去年十二月間應加通過之預算案今仍未表决故也决算書表决期限將於六月三十日終止届時如不籌募借欵英金八千萬磅則有破産之虞急進社會黨獲勝之後擁出議院時高呼土凡爾賽斯其義等於與卜横卡爾偕亡也 
　　華盛頓電威爾遜總統之意尼亞加拉調和會議進行極爲順手數日之内當有滿意之結果美政府且稱嗣後凡載有軍火之輪船皆不准駛往墨西哥之口岸安地拉輪船之駛出乃由政府各部悞會所致 
[公電]  
　　陸軍部請嚴查商人假冐借用護照電各省都督鑒准統率辦事處函開前梁提調葆森所存護照有六張尚未繳回其存根上亦未塡字恐有遺失爲奸商假冐借用其號數係七百九二七百九三七百九四七百九六七百九七七百九八云請飭知各關卡洜軍隊如有持用本部該號新式護照者務祈切實查究以免混朦陸軍部文印 
　　陸軍部通告改訂補官章程電各省都督鑒本部補官案將次補竣暫行補官章程應行改訂所有各機關及軍隊應補軍官佐人員尚未呈請補授者應即造送履歴報該部核補以九月初七日爲限後期到部者概不核補均應查照正式補官章程辦理如有不合補官資格各員查其任職情形酌量改奬已呈明總統批准在案除呈批零咨飭外特此電逹再以前請補現職各員尚有未經補授者如現職與前送之案不符或有升調解等情亦請於限期内分别咨報至前請補之解職各員照章固宜一律補授但解職日久下落未詳應擇其具有軍官資格確知底藴者另行開具簡明履歷送部以憑核辦希卽查照從速轉飭辦理陸軍部眞印 
　　財政部通飭財政廳將所收賦稅解交金庫電各省財政廳長鑒眞日大總統申令公布財政廳權限條例第八條内開財政廳所收稅賦應悉數交存金庫等因查各省各庫未交金庫者尚多事關申令急應一體遵照方歸統一而昭愼重除未設省分暫照舊辦理外合亟電飭該廳迅速趕辦勿延並盼電復財政部文印要聞一 
[紀審計院編制法案之初讀會]  
　　前星期大總統提出審計院編制法於約法會議該會議遂將此案付審查委員會審查前日已將此案審查完結定於昨日（十日）開會報告審查結果兹紀其情形如下 
　　開會之情形昨日下午一點五十分鐘振鈴開會出席之議員四十四人議長孫毓筠君主席主席宣告現在出席議員巳足法定開議人數卽可開議主席又謂現在有續到本會之蒙藏青海議員巴哈布君恩華君由本席介紹於諸君然後抽定席次秘書遂抽定席次如左巴哈布三十四號恩華十二號主席謂今日本會議開第十六次會議議事日程爲審計院編制法案係大總統提出審查報告現在由審查委員會委員長報告審查之結果并說明修正之理由主席又謂現在審查委員會委員長梁君士詒請假委託審查委員程君樹德報告現請程君登台報告程議員樹德報告畢主席謂現在審查報告已畢請諸君討論時議員諸君無一發言者主席謂諸君對於審查報告既無異議可俟開二讀會時再逐條討論可也現議事已畢宣告散會時下午二點十五分鐘 
　　委員之報告略謂審計院編制法案交付審查委員會之後審查委員會屢次開會討論其結果將原案略加修改其修改之條文約經油印分布矣其修改最重要之點如每省皆置一審查官實地調查而審查會修改審計院對於各地方認爲有派員之必要時始得派員原案對於院長副院長是否由大總統特任或簡任及審計院之審計官協審官是否由大總統簡任或由院長呈請委任皆未有明文規定所以本審查會將此層遺漏補出其餘若審計官協審官人數多少之規定及其他文字之修改或意思稍有變更其理由皆詳於報告書内兹不再贅　　理由之說明原案第一條審計院直隸於大總 
 
 

Page 3

 
 
統掌審計全關財政事項本審查會以爲原案掌字似欠明晰且與財政部職權相混故改爲依審計法四字似爲妥善又據政府報告時謂此案爲審計院編制法其審計法另訂之但只有此種意思而明文未有規定故本審查會將此規定加入爲第二條第二項其餘第三至第五條皆無修正惟原案規定各官只規定職任權限究竟如何任命之法未曾規定本審查會以爲院長由大總統特任之其廳長及審計官則由大總統任命至於原案第七條審計官限定十五人而謂各省設審計官一人本審查會以爲在初交到時有謂各省所設之審計官亦當加入本院額數者理由甚是充足本審查會亦甚表同情故計民國二十二行省每省一人並本院十五人共三十七人惟各省交通便利之處可以不設者若必依法設置則亦屬無爲此之必要故將各省設審計官一人之語刪去似較活動其餘關係大旨者甚少故皆不附理由審查結果如此至於如何修正之處尚祈公决 
[巡按使監督司法行政之分際]  
　　頃司法總長章宗祥呈擬請分别委任各省實任署各巡按使監督各該省司法行政事務曁新簡粤晉兩巡按使應否委任監督司法行政事務特具呈總統已奉批令呈三件均悉已另有令明發餘均如擬辦理仰卽通行遵照此批單存云云兹錄原呈如下 
　　實任與署任爲擬具特别委任各省巡按使監督司法行政事務辦法並開具各省實缺巡按使銜名呈請鑒核事五月二十三日奉大總統令公布省官制第一條内開巡按使管轄全省民政并受政府之特别委任監督司法行政事務等竊維一國之司法行政原應全國統一直接受司法部監督然以吾國現勢而論地方秩序目前僅屬粗安内外職權一時未易分劃此項監督司法行政權自不妨責之巡按使以輔中央之所不及但省官制條文明定爲受政府之特别委任其主旨在中央寄其權於省使省使仍受成於中央内外相維求無隔閡要在得人而理初非固有職權與昔時督撫例有部院兼銜者實有不同而與近日省長兼有會辦軍務者正復相似蓋一則被命時當然兼職一則簡任後另請加銜此中權衡悉歸政府謹循斯制擬請嗣後凡遇新簡各省實授巡按使奉策令後隨即由部依省制具呈聲請特别委任如遇署理或兼署各員由部加以暫行委任字樣隨案聲請至於應否准行均候裁奪其有奉委任後查係不勝監督之任者並由部隨時呈請撤銷以資伸縮而重特權如荷允准所有各省民政長業於五月二十三日奉大總統令各就現在實缺署理之職均改爲巡按使等因自應先就各省之實缺巡按使另繕銜名隨案呈請鈞核再道官制第一條内開道尹並受巡按使之委任監督司法行政事務等因查各省道尹所在地點關於司法事務各有不同除將此項委任監督權由部另定專章外所有擬具特别委任辦法曁開具各省實缺巡按使銜名請核緣由是否有當謹乞大總統鈞鑒分别訓示施行謹呈 
　　晋粤與新疆爲開具各省署理或兼署巡按使銜名應否暫行委任監督各該省司法行政事務呈請鑒核事竊特别委任各省巡按使監督司法行政事務其有署理或兼署各巡按使擬即加以暫行委任字樣業於本日呈請鑒核如荷允准所有各省民政長業於五月二十三日奉大總統令各就現在實缺署理之職均改爲巡按使等因除各省實缺巡按使另呈聲請外應將各省之署理或兼署巡按使開具銜名附列於後應否暫行委任監督各該省司法行政事務之處謹乞大總統鈞鑒訓示施行再新疆法院統未成立司法行政事務本由司法籌備處長受成於省長母庸特别委任是以該省兼署巡按使未經列銜合併聲明謹呈爲新簡晋粤兩省巡按使應否委任監督各該省司法行政事務開具銜名呈請鑒核事竊省官制奉令公布後當即由部擬具委任辦法並擬開具各省缺巡按使銜名呈請鑒核正核辦間適於五月二十六日奉大總統令任命金永爲山西巡按使同日又奉大總統令任命李國筠爲廣東巡按使各等因查前項擬具辦法業於本日呈明如荷允准所有此次新簡晉粤兩省巡按使應否加以委任理合開具銜名附列於後謹乞大總統鈞鑒訓示施行謹呈 
[行將簽字之鐵路兩合同]  
　　寳林公司合同寳林公司包辦黔鄂及長常支線共八百英里之鐵路上年該公司代表羅德茀蘭與政府立有合同兹聞前次合同僅寫大綱其詳細條欵尚未議及現聞英使朱爾典催議甚急政府欲滅少原議七釐之利息恐難辦到聞日内即當簽字云 
　　山東鐵路合同德國所獲山東省濟南順德間及高密韓莊間之鐵路敷設權一節曩已簽押暫行合同月前德國又派代表來京與中政府協議其細目條項兹悉其協議近頗進行不日即當簽押正式合同其路線若照原定合同仍須規定濟南順德間及高密韓莊間然據聞此鐵路兩線均又延長濟南順德線則延長至河南彰德高密韓莊線則延長至江蘇徐州揆德國之意前於簽押其暫行合同時曾將路線界限含糊畫之卽不行確定以待後圖此次所以延長路線者亦因此可以吸收河南江蘇諸省物産之故遂有斯舉並問俟該鐵路築成以後則將派德國在青島及上海所設立工業學堂畢業者充爲該鐵路辦事員云又據聞烟濰鐵路一節前因商辦官辦問題之紛糾久未决定現聞該路亦由中政府已向德國協議讓與其敷設權云 
[嚴格統一之海軍主義]  
　　促起之時機我國自甲午以來幾無海軍之可言其號稱海軍者僅遊弋南北洋以及往來長江之若干艘巡洋艦以及砲艦而已自第一次革命長江流域之數艦頗於反正有功此爲海軍一度促起外間之注意第二次革命起劉總長湯次長相繼督師湖口之捷吳淞之克海軍尤與有功此爲海軍二度促起外間之注意自去歲銅洋上債繁興海軍部亦向粤颂司借欵三百二十萬磅最近且有借欵築港之說於是海軍三度促起外間之注意而政府對於海軍究持何項主義頗爲有研究之價舉 
　　海陸之比較陸軍自軍民分治以來凡非都督兼民政長者都督理軍事民政長（現巡按使）理民事有條不紊秩序井然自劃分軍區之說生論者謂宜設九軍區或謂宜設五軍區未見明文不敢妄測惟聞每軍區置將軍將軍直隷陸軍部北議確將實行此議如實行其去陸軍統一時代已爲期不遠海軍情勢與陸軍較殊然自入民國以來上海則置海軍總司令處沿海各重要口岸則置海軍分司令處其體制頗與陸軍之置都督相似陸軍既取統一主義則海軍似亦不得不酌量變通 
　　統一之計畫昨據確實報告政府對於海軍亦取嚴格的統一主義擬將上海海軍總司令處以及各分司令處全行裁撤改設第一艦隊司令處第二艦隊司令處及練習艦隊司令處改設各司令處司官（名稱尚未探悉）直隸海軍部與將軍之直隸陸軍部者相似此爲政府對於海軍統一之計畫 
　　要人之來去海軍統一其施行較陸軍爲易以陸軍置區既寡將軍缺額有限現任各都督未能悉任爲將軍其間調劑配置煞費躊躇海軍舊有司令處原不若都督缺之多其充司令官者亦少裁改之後自易擺布然亦爲難者上海總司令處裁撤現任總司令即無由位置昨悉現任總司令李鼎新已偕薩鎭冰抵京於日昨晉謁總統說者謂李氏知總司令不日裁撤故先行晋京與中央接洽一切回任與否尚屬疑問據政府意擬派李氏爲總統府海陸軍大元帥統率辦事處辦事員不日將以命令發表又據報告海軍次長李龢擬於日内出京赴廣東會辦南洋水師巡閱事宜繼任者尚未探悉惟外間多謂李氏之擬赴粤與海軍統一當有關係云 
[雜評一（無名）]  
　　法國之内閣法國自來鮮半年以上内閣故曰内閣之最短者莫法國若也然亦未有如此次内閣之組織初成而卽爲議會投不信任票而倒也夫法國此次内閣之倒之速意不在内閣而在總統也其所以欲倒總統者謂反對三年兵役也三年兵役益於國而不便於民也政府多偏於國議會多偏於民亦國家政爭之通例矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[舊欠新提之兩借欵]  
　　提起借款八百萬磅二次借欵久未聞何等進行消息兹悉前日（八日）周財政總長及徐恩元君前往滙豐銀行向五國團代表要求據云幣制借欵一事本年仍須中止俟明年再開交涉刻下頗希望擬借八百萬磅以充中政府償還短期借欵之用據聞其所持理由云（一）中政府刻下尚未熟議幣制借欵之計畫（二）如將多額之公債在外國募集恐在募集國之中國公債價格下落云云至於五國團方面雖欲從速磋商幣制借欵然中國方面事實已至於斯故五國團現已一面向本國政府電告一面向中政府希望迅速改革幣制惟此項借欵據五國團答云俟得本國政府訓電再爲定規大約四五日以内卽能决定云至於中政府此次提起八百萬磅借欵之用途蓋因曩在革命之時困一時倉卒之計不得已借入外債現因其債延期未還遂被各方面催促頗急故擬暫向五國團提起短期借欵以作償還之計 
　　催還信成銀行借欵農商部　前有向信成銀行借欵情事該行因外欠催迫特具呈該部請其發還以便清理遂由部擬定發還辦法十二條於日昨文咨財政部要求同意迺財政部迄未答復刻該部以該銀行屢次呈催情詞懇切昨特再致公函於財政部催其卽日文復云 
[交通部之改革談]  
　　梁崧生到交通總長任後除撤換四秘書别無動作近聞部中用人行政頗有動作兹爲並記如次 
　　馮氏之辭職交通次長馮元鼎唐少川之舊人也自出任粤漢督辦次長一席未之開缺直以鐵路局長葉恭綽代理以至今日昨馮氏忽辭次長職并辭粤漢督辦差呈上皆得邀准昨晚已見命令 
　　欵項之清查交通部之黑暗全在欵項欵項之暗昧全在製造帳目昨已下令派秘書一人清查欵項此舉最爲驚人蓋交通欵項自前清經盛宣懷一次清理直無再敢問鼎者然個中人則以其製造之賬目嚴密可恃仍大言曰查賬無妨當日盛宣懷特設清理欵項處以半年之久尚不能查出一點破綻今之清查度亦不過爾爾 
　　詹氏之電調詹天佑於鐵路工程在國内頗負盛名以不肯附和要人未有大發展現在粤漢路工程局昨聞有部電調詹回京將任以鐵路局長現局長葉恭綽有專任次長之消息 
　　部員之恐慌部中舊人知事不妙連日極事連絡其連絡之方法首自新任秘書下手前日由權量作首領大宴三秘書（四秘書有一人尚未到任）於鐵路協會其用意巳可想而知又聞各鐵路局長及部中參事知事不妙已有先機而作准備辭職者 
[省官制中之今後財政權]  
　　巡按監督財政之分際財政周總長具呈總統云爲各省巡按使應否監督財政擬隨時呈請親裁以重特權仰祈　鑒事竊查省官制第一條巡按使管轄全省民政各官及巡防警衞等隊並受政府之特别委任監督財政等語查財政應係中央財政機關與民政官不無區别巡按使應否監督財政應以曾否受政府之特别委任爲斷擬請嗣後簡任各省巡按使時除奉特令監督財政自應遵令辦理外如未奉有特别委任明文擬由財政部於任命後呈請裁奪以昭鄭重該巡按使既受監督財政之命則與本部有聯屬關係一切當受成於本部不得輕易更張庶幾統系分明而事權不至龐雜所各省巡按使應否監督財政擬隨時呈請緣由伏乞大總統鑒核批示遵行謹呈奉大總統批令准如所擬辦理即由該部隨時呈請裁奪此批 
　　改設財政分廳之批准財政周總長擬改設熱河歸綏財政分廳具呈大總統請核示巳奉批照准其文如下爲呈請改設熱河歸綏財政分廳仰祈鑒覈事竊照熱河歸綏兩　係屬特别行政區域前經先後呈准設立國稅廳籌備分處在案兹奉令頒省官制各省國稅廳籌備處裁撤原管職務改歸財政廳接辦等因查熱河歸綏國稅廳籌備分處事同一律自應併案核辦擬請將各該分處均改爲財政分廳藉便遵照新章妥籌改組如蒙俯允嗣後遇有改劃特别政區之處並請照案辦理以期劃一所有擬將熱河歸綏國稅廳等備分處改設財政分廳緣由謹乞大總統鑒覈訓示施行謹呈 
[新官職實行時之敎育觀]  
　　請留省視學敎育總長湯化龍昨呈總統請仍留各省省視學文云爲擬仍留各省省視學以重要職而維學務事本部准奉天巡按使張錫鑾電稱新省官制無省視學職原有各員應裁應留請速核電示等因竊維全省學務每易紛歧必先熟悉情形始可徧加整頓故省視學一職關係於敎育之統一至爲重要前清奏定各省學務官制特設省視學六人民國以來沿行不改現在公布省官制雖無規定明文而要職所關未可中輟况邇年亂事頻仍學風日下將欲振興敎化尤非先從視察入手不能統籌並顧救獘補偏擬請仍留省視學一職應由各省巡按使愼選宗旨正大深明敎育原理之員委充斯任其員額卽由巡按使酌量地方情形妥爲規定惟至少之數必須四人　定官守以專責成隨時督飭分赴所屬認眞考察切實指導庶　辦學官紳各顧考戚地方學務日趨正軌實於敎育行政裨益其多如蒙允准即由本部通咨各省巡按使一律遵行所有擬留省視學官職緣由理合具呈謹乞大總統鈞鑒訓示施行謹呈已　月之六日奉批由該部商明各省察酌辦理矣 
　　敎育新方針聞日前有人往訪敎育湯總長晤談之際據云外間所傳本部將有强迫敎育之說全係誤會决非鄙人之眞意也凡兒　已逹學齡各自就學固爲其父兄之義務然此事與家庭情况及地方經濟　有關係不可一概强迫以急期達其目的故鄙人所希望者凡爲父兄之人務使兒童速行就學以啓　蒙且切望地方嗣後當盡力於經濟支持之範圍多設小學擴張敎務以固國民敎育之基礎至於家庭窮困難出學費之人民及財力缺乏之地方即須另設便法或綏辦學校亦無不可並謂本部對於各種學校之方針專在盡力於小學敎育及師範敎育之二點至於高等專門之敎育則暫時緩辦不急謀擴張如大學校則暫時只維持北京天津二所現狀如昨年增設學校之企畫則暫停進行嗣後大學敎育之辦法則使學生出洋留學補給之云云 
[北京之新社會鏡]  
　　骨董人物之政譚西城一隅有舊時政界領袖某君近來閉門謝客常賦閒居除看書養花以外專心子女敎育昨有人造廬往謁談及舊來人物復入都門之事某君微笑云近時舊式人物漸聚燕都誠一種壯觀也譬之舊人物是政界之骨董今日北京是一種骨董之陳列場也其中固有秦鼎漢鏡之珍品將來可作歷史上之偉觀者然在今日則毫無實用之價值據鄙意論之此等骨董人物對於今日政治果有何等之實力耶即是等人物再入燕都亦果有如何之志望耶時勢勢與人心之變遷誠足令人驚心云云 
　　紅纓大帽之生命京師地方雖經改革服色正朔已有定制而紅纓大帽每遇婚喪猶然闐城溢郭昨内務部特飭順天府及京師警察廳云查化民齊俗儀文取乎典則冠服爲其彰施法度所存觀瞻斯繫雖從宜從俗無庸踵事增華而可革可因要在順時爲制近年首都社會所有婚喪各項儀從其僕役人等或沿用紅纓官帽拘牽慣習愚俗無知亦良由政令不齊率循無自亟宣特加釐正此項冠服應由該廳府會同步軍統領衙門酌訂程式報部核准通行以資遵守俟核定程式之後除内務府執事員役由内務府發給憑證外其餘人等如有仍用舊時官帽往來道途者應一律嚴行取締除面知步軍統領衙門外特飭知廳府尹遵照 
　　行車響鈴之取締北京各街市中向來以騾車爲本位凡部吏富商之出入及車廠之販雇日夜喧　京城内外哼哼有聲者大率盡屬騾車嗣後漸興人力車亦僅有高裝鐵輪或現時所不適用者而馬車則十年前尚無有也其後北京漸修馬路遂有矮裝洋車而膠皮人力車及馬車亦漸發現至改革以後則日增月益往時之騾車及鐵輪人力車幾成古物多不適用最近且有電汽車紛騰於北京道上不可謂非交通上之一種進步惟各種行車之響鈴應各有其區列俾來往行人有所辨别北京各項車尚無此種規則且電汽車行駛過速往往至踐踏行人致受傷害者不　現聞警廳擬一取締方法關於各車所用響鈴明定限制電汽車用大喇叭（二）馬車用脚踏鈴（三）人力車用手按鈴（以前人力車雜用脚踏鈴及喇叭往往於車馬擁擠之地直令無從辨别殊碍行人交通之便）不日即將頒布規則實行此後之車聲遂大有等差矣 
　　第一舞臺之自白第一舞台於前日開幕忽被電　炸破燈罩致兆焚如詳情已誌前報兹悉該舞臺總理　於電燈公司大有起訴要求損失賠償之舉其啓事一則言之不勝憤憤特揭登於左啓者本月十六日爲敝舞臺開幕之期曾禀請憲軍警各界蒞場保護邀請水會四局人員器具陳設門外並派稽查員數人隨事照料恐烟頭遺火地下因而成患故先事預防既周且備凡至敝舞臺門首者莫不有目共覩詎料電燈公司違約裝燈不安皮線因是炸破燈罩電火猛出由上邊將天棚燒着延及大樓以外賃出上下樓房二十餘間立時灰燼屢囑該公司須安皮線孰料竟敢臨時違背陷人生命財産於頃刻之間致光光顧貴客及延請保護彈壓人士同受驚恐總理等不安抱歉已極更思咎非由我自應向電燈公司直接交涉法庭訴訟追賠損失外特再登報先此問候諸承諒察是荷第一舞臺總理謹白 
[中央對於收囘粤幣問題之震怒]  
　　廣東九善堂總商會商團維持公安會等前因以五折收回紙幣事電部力爭迭誌前報頃悉中央業於本月八日電覆當道大致謂粤省紙幣自胡陳濫發三千餘萬已陷粤民於水深火烈之中金融困難官民交受其害經粤官紳多方設法擬借外債變賣公産均無維持之善法屢經函電呼號中央政府始借巨欵定價收回藉以恢復信用乃定期定價宣布後粤中一二奸商遂妄肆簧鼓謂政府失信於粤民函電反對實屬罔知利害當中央財政如此困難猶不惜全力注重粤省含垢忍辱藉外資以收回此不良之紙幣中央可謂無負粤民而粤省一般市儈不諒苦衷反肆簧惑如此囂張卽使財政寛裕亦當嚴爲取締而况當支絀之時耶試思粤省不良紙幣自胡陳用事已不能十足通用一二奸商欲以三成收買之紙幣屯積以漁利於政府謂如無此巨欵可以五成公債票搭配作十足收回如此辦法將來擔負仍係取之粤民又何必多此一舉總之以五成收回紙幣迭經審議再三上秉承於元首下博訪於輿情兩害相權寗取其輕當法蘭西革命之後紙幣低折亦與吾國相類法政府以七成之一定價收回卒因財政不敷折一成而不足今以五成折收粤幣厚薄奚啻霄壞該粤商素明大義此次藉端煽惑顯有奸商播弄其間不獨爲粤民公敵且爲民國罪人應飭文武官吏認眞拿辦云云 
[贛省實行新官制之忙碌]  
　　江西政務廳業經成立分科辦公而各科主任尚未指定戚巡按使因恐事權不一特指定尹鎜爲内務科主任程臻爲敎育科主任歐陽瀚存爲實業科主任熊育錫爲綱紀主任以專責成 
　　戚巡按使以新到知事人數甚多其間經騐富足者固多而毫無閱歷者亦不乏人未便遽委署缺特在署内設辦公廳一所飭新到各知事入廳撰擬各項文稿以資歴練聞八號開廳共到知事十有餘人 
　　戚巡按使昨飭庶務員迅將公署内新造洋式樓房鋪設大餐間一所爲筵會之處其右邊爲交涉處辦公地點左邊爲吏治研究所學員辦公地點一俟鋪設就緒即飭遷移入内辦事 
　　財政廳現遵新官制組織原有財政司地點不敷應用由王元常廳長商准戚巡按將内務司辦公地點撥歸改廳現正修葺預備在古樓正街闢一新門以壯觀瞻一俟工竣卽將建德觀地方國稅廳籌備處遷入辦公 
　　叔巡按使與中央原議設立四道除贛北道尹巳任吳筠孫贛南道尹已任袁學昌外尚有贛東贛西兩道未設現戚氏密電中央請將裁缺内務司長何剛德任爲贛西道尹以故何司長得此消息由司遷移西大街高寓暫駐以待任命其贛東道尹一缺聞裁缺敎育司長宋有德實業司長孫慶錫均有希望云 
　　戚巡按使考察吏治極爲認眞除撤換知事其餘員呈請總統發交懲戒會議處外現聞尚有應行撤換知事二十餘員須俟新到知事選擇得人卽行新舊並委同時發表 
[卾省首義軍人之窮途]  
　　卾軍辛亥起義臨敵捐軀者爲數甚多受傷殘廢者亦不少迨大局平定後陸續由各該家屬報告調查分别給卹其傷殘者並特設傷軍養濟院原擬養至終身嗣因副總統晋京遂有更變段芝泉總長抵鄂首將傷軍遣散所有陣亡將士遺族卹金亦飭暫停擬改照部章辦理一面調查傷亡實數造册咨部核辦詎段總長由汴督師勦狼畢回部已久竟將關於鄂軍撫卹傷亡一事遺忘現在猶無部覆到鄂致各陣亡遺族與傷殘軍士紛紛呈催并要求仍舊設所養濟偄段香岩都督以此項禀牘紛紜批答不遑昨特將此後辦理手續牌示知照其文如下 
　　（甲）諭陣亡將士遺族案照辛亥武昌起義時所有陣亡官佐士兵曾經批准有案者業已暫照鄂軍撫卹舊章給予安葬費按原餉折半發給十九月卹金並塡表彚案報由陸軍部頒發卹金給與令到鄂再行分發各縣轉給該陣亡將士家屬遵照祗領勿庸來府瑣凟至未經領足十九月卹金並亡將士遺族年齡住址尚未呈明者該家屬迅卽逕禀本縣知事轉詳再予核辦倘仍故意要求本都督概不批示 
　　（乙）諭陣傷官佐士兵案　武昌光復時所有陣傷官佐士兵以及夫役曾經驗明係頭二三等傷者業已發給三月恩餉一年之撫金并塡表彚案報部核發卹金給與令到鄂再行公發各縣轉給該傷軍等遵照祗領年撫金母庸來府瑣凟倘仍故意要求本都督概不批示爲此示仰該傷軍等迅即各回原籍靜候部覆勿得在省逗留 
[關於勦辦江北會匪之電牘]  
　　馮都督致北京電大總統鈞鑑查江北宿泗一帶會匪熾有三元三合元東龍華等會名目大抵聯絡一氣勾結徒黨擾害治安節經密令各該縣知事嚴行查緝迭據睢甯楊知事呈報在秦家圩破獲三合會匪機關匪首秦七在逃拿獲該匪胞姪秦以康一名報案候質又盤獲三元會匪孫大孟孫大名宿遷嚴知事呈報截獲三元會首姚慶鑾會匪羅家均二名訊取確供擬議候核均經分别批飭辦理並通緝竄逃餘匪各在案頃據江北蔣護軍使電稱前據探報三元會匪聚黨在埠子集秦家圩金鎖鎭朱家崗夏家圩等處聯合起事隨飭七十六團前往分頭剿　該匪等竟敢於朱家崗持槍拒敵連長建舫卿負傷猛攻當場斃匪多名始各逃散計在該處及夏家圩搜出刀槍佛像符咒等件甚夥旋由團長吳士芬偵獲匪首朱丙富朱丙泰二名匪黨曹金璧等十名逐一訊供不諱並據朱丙富供有暗通狼匪情事業經一律按照軍法懲辦當有曹宗冕曹錫順女匪朱李氏訊係無知附和發縣監禁上月敬日晚間復有會匪撲攻金鎖鎭幸該處留駐軍隊先行預防得以抵禦並報由吳團長帶隊追剿擊斃會匪十七名獲二名奪得龍華大會旗幟並符號多件獲匪内有會首苗立言自稱九省大元帥實屬妖匪現仍飭該團長追蹤搜捕並商同清鄕督辦取締紳董舉告方法等語除由國璋嚴飭各該縣知事切實偵緝務絶根株外謹將節次破獲會匪情形摘要電陳伏乞鑒核國璋叩魚印 
　　馮都督咨江北護軍使文爲咨行事前准貴護軍使電開七十六團擒獲三元龍華兩會匪黨情形並據睢事宿遷兩縣知事先後電呈破獲三元三合各會機關等情當經本署都督電陳大總統鑒核頃准統率立事處電開奉大元帥令魚電悉據呈先後緝獲宿泗一帶各黨　匪訊辦情形各該營縣在事諸人辦理尚爲得力惟匪黨盤踞巳深所　輙利用勾結務當嚴行緝究以絶根株仰該督切實防維並分行知照等因准此除分别飭知外相應咨請貴護軍使查照此咨 
[浙省停運印土之大慶祝]  
　　浙江禁烟局通飭各縣知事云案奉巡按使發交准外交部電開禁運印藥入浙一事已商准英使允於六月十六日實行除函稅務處令總務司分飭浙省各關遵辦外特聞等因奉此查嚴禁私種正爲杜絶外運浙省辦理烟禁歷經慘淡經營用能廓清遺孽獲收完美效果從此毒種永除利權不溢越山浙水共覩清平自應開會慶祝藉作紀念並表示歡迎友邦維持人道依約停運之盛意合行通飭各縣於本月十六日合集紳商學界一律舉行並將此次停運緣由先行出示曉諭俾衆周知其邊遠各縣公文到達較遲不及如期遵辦者准予改期補祝併仰知照此飭 
[浙路公司近事一束]  
　　移交辦法交通部特派員方仁元曹復賡曁滬楓鐵路員繆振東張帆司鳳章諸君於十三日上午八時由清泰第二旅館至浙路司由庶務局濮芝生等代表公司邀宴於西湖烟霞洞以伸賓主之誼當商定移交辦法第一行車事務第二附屬財産第三歷年文牘第四各綫工程即定於十四號着手辦理 
　　如期領欵浙路收歸國有所有股本由交通部按期歸還現欵即遵照合約自接收日起算每四個月爲一期大約以六月十六日至十月十六日爲第一期先期憑股票由部換給有期證劵爲據所有股本利息按照四年均攤塡明證劵上面届期向清算處領取 
　　實行查察浙路理事會職務至本月十五日告終十六日隨同公司名義一併取銷由交通部改爲甬嘉鐵路局即照查察員規約派臨時會公舉之楊振驤 
 
 

Page 7

 
 
張弁　樓景暉王湘泉王亦梅孔然齋六君常駐路局查察大約每人夫馬月有五六十元之譜 
　　手續完全浙路歷届股東會議事錄經審議會審定後印刷成書分給各股東參閱此次開臨時會爲浙路股東最終之紀念會關係重要須呈交通部及巡按使署故由書記繕清後並邀議長朱嘉霖君核定簽字然後發刋是此次開會之手續可謂完全無缺矣 
地方通信 
[北京]  
　　唐山學校之小衝突日前唐山鐵路學校學生麥傳翰因有親戚在北京與人構訟爲審判廳所拘留函囑學生麥傳翰來京代彼科理訟事於是學生麥傳翰到校長處請假校長謂學生不宜干預官訟故三次請假皆不准該學生遂不俟准假逕上火車來京校長派人到火車上將該學生截回因此遂起衝突昨奉交通部申飭將爲首衝突之學生鄒燾等革退離校云 
[廣東]  
　　都督府雷火燬電機都督府日前安設電燈機器因倉卒未設避雷釬前日雷電交作時竟被雷火毁傷全座機器及電燈電線等多已損壞并有司機工人一名被雷擊傷云 
　　巡按署旋風隕棚匠巡按使李開侁近爲其母祝壽特在署前照牆後蓋一烟火棚原定十二丈高（因必要如此高度各官内眷始能在内座觀看）本月九日棚工已搭至十一丈餘忽然天色昏暗平常棚匠原能視察天色但該工匠見工竣在卽且身在棚頂落地一次須十五分鐘之久故雖知天將下雨以爲不至若是之速特認耐須臾仍赶搭不顧俄頃雨至該工匠五人始急急下棚詎落至半中旋風一陣該棚遂向北倒下壓斃黄燦黄錦梁厚梁蘇四人傷倪忠曾七夏華三人巳擡往醫院調治李太夫人聞報意頗不認飭將死者每名給卹二百元傷者給傷費數十元不等 
　　取銷有奬賭會之好消息旅京粤省同鄕會曁旅滬伍君廷芳唐君紹儀等電京攻訐焚燒紙幣有奬義會實係開賭請從嚴禁止各情巳見報端現聞中央已有電致粤行查内容略謂民國鼎新注重治理賭風懸爲厲禁開賭一道爲害最烈既無補國家財源復無濟貧民生計徒令民多失業流弊無窮今粤省爲維持紙幣計創設有奬義會藉名焚燒其中辦理情形是否純爲焚燒起見未據呈報有案實無由查攷即使其性質專爲維持公家亦屬權宜之舉但現在該省銀行巳經成立該會當然同時取銷不准再事擴充以禍全粤併聞有飭會辦財政委員王璟芳李景銘澈底清查明白呈復察核之說云 
[湖北]  
　　鄂督添募北軍獨立團鄂省陸軍現只裁　一師軍事經費已有裕餘段都督以鄂人當兵恐不可靠因與軍務帮辦王占元師長商議擬將北軍第二師附屬補充旅改編一混成旅常川駐鄂餉由鄂籌王以該補充旅中央陸軍部不允直接給餉甚爲贊成於是電由　軍部核示詎部議不以擴張軍備爲然電復來鄂只准暫編一混成獨立團俟財力充裕再行擴充成旅緣部中以該補充旅現在只餘四營除留備補二師以復缺額實不足一團故令暫爲改編一團昨段都督已遵照委任盧參謀金山爲該團團長宋大霈張殿元張世永爲該團一二三營營長其餘馬砲工輜各連排長亦均委定惟改編成軍尚須增募新兵五百名方敷支配昨已由盧團長禀明段督派員乘車赴河南衞輝府地方招募矣 
　　禁烟員記功之障碍湖北各屬禁烟委員刻已次第回省銷差吕巡按使以目下全省烟苗已告肅清該委等勤愼從公奔馳勞瘁本擬擇尤記功拔委相當差使以昭激勸詎有棗陽縣禁烟員周樸竹谿查烟員吳綬全俱被各縣紳民控告有藉端搜索所報懲罰各欵亦多不實不盡各具切結如所控不實願甘反坐等情刻已令飭鄂北道尹及棗陽知事澈查具復所有奬勵之舉已從緩議 
　　免試官憑照之頒來吕巡按使月前將湖北歷任要差學識兼優之鄂籍人員照章保薦中央免試以知事任用兹已由中央政府詳加審定業將吕巡按使第一次保送免試各員分别取准文令來鄂昨吕巡按使將頒來憑照分發各員收執以資信守其名籍如下吕學楷鄂城人王輔燦黄岡人李繼楨隨縣人孫雲奎漢陽人張仁靜漢川人 
[浙江]  
　　朱都督派員採辦軍馬浙督朱介人君以浙省陸軍各營軍馬不敷分配特遴派委員前赴關外採辦軍馬八百匹以資應用兹悉委員長劉端委員魏吳光吳錫林獸醫劉少華諸君巳於昨日由杭起程聞尚須赴京投文聽候陸軍部核發護照所有採辦地點亦須由陸軍部指定查委員魏吳光原係衛戍司令部少校副官吳錫林原係十一旅旅部副官其遺缺業已由吕戴之師長分别令委陳滌張乃森兩員代理云 
　　漁商請阻外艦入甬厦門某國漁艦由閩入浙侵奪浙商捕魚權久經交涉有案現在舟山一帶仍發現此種漁艦藉口避颶經該處巡洋水警艦隊婉勸他駮該艦即啓椗而去甯帮各漁商以現在組織捕魚公司漸臻發達該艦逐次游弋意存嘗試雖派有兵艦截堵終非久遠之計因特公電到省請即電告閩使轉飭厦門道尹設法阻止以保漁權而維航路云 
　　百歲壽婦呈請給旌嘉善縣知事以該縣王正才之元配王奕丹之母王顧氏壽享期頣本年五月二十六日爲該婦百歲正壽雖係伊家之榮慶足徵民國之祥瑞特呈請都督轉呈政府給旌藉揚國瑞朱都督准即轉呈並親書家慶國華四字一額蓋印後發由該縣知事轉給 
[揚州]  
　　禁烟之風厲江都謝知事前因禁烟不力爲韓巡按使記過以故現更厲行烟禁親飭城廂五區巡警區長限令認眞辦理聞近日城内外獲送私烟案件日有數起均由謝知事委派承審員審辦即私藏烟具之戸亦均予以笞責不少寛假 
　　騐契之近狀江都縣知事自設所騐契後現已收滿十萬張之數於定章額數已近故日未派員解繳省欵并裁汰寫生有逐漸結束之象矣 
　　大王廟之變色龍清江自光復後迎神賽會久已禁止近日東門外大王廟住持某僧忽生奇想覓一晰蝎類之動物名變色龍者（此物考諸動物學時能變色與守宫相似）置諸廟中謂爲將軍報告當道進香演劇一般居民擁擠往觀途爲之塞凡觀者須納銅元一枚方准入内云 
[雜評二（步陶）]  
　　婚喪事之紅纓大帽以王湘老之名宿而猶紅絨小辫曾是順直間一般普通社會而謂其紅纓大帽遂足深責耶况順直而外遇婚喪而不紅纓大帽者果有幾省耶愚俗無知遵守何從釐定程式以期通行責固有在矣且也内務部者中華民國全國之内務部而非首都社會一隅之内務部今於一般慣習之拘牽乃取締僅限於順直焉勿亦所謂明察秋毫而不見輿薪者與竊願今後國事之較大於婚喪者母復以處置紅纓大帽之眼光一概處置之 
　　政局中之骨董人物某政客以某類人物爲骨董以北京爲骨董場語意殊新穎顧有骨董有骨董場則主此場者何人購此場中之骨董者何人亦正耐人尋索且周鼎商彝名貴而不適實用場中之主人遊場之顧客寗不知之果何所取而必犧牲貴價以購置之豈眞以爲中華民國之今制乃已治隆三代與雖然以購置者之眼光視骨董或且以骨董爲非骨董而謂人之指其購骨董者爲誤會嗚呼此骨董人物之所以摇層振舌以大快於今日之政局中也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[錢業亦陳添造舊幣之有害無利]  
　　上海錢業衆商復總商會函云敬復者接奉台函以准滬海道尹署函蘇州造幣廠奉部核准鼓鑄銀圓以濟餉需（道尹原函曾載九日本報兹從略）等因查上海錢業向無洋拆空盤之事既准觀察使函通告相應函致查照但目前銀元已賤至七錢二分四釐蘇州造幣廠不能酌劑盈虚竟復開爐鼓鑄又藉口奸商希圖漁利勢必摇動市面致損洋釐等語似明知鼓鑄日多市價日賤先事通告將來罪有攸歸應請熟籌大局揭明利害關係表示意見以便轉逹等因敝業各莊不勝憤駭咸謂上海素稱銀市碼頭各帮行號與敝業往來進出向以銀兩計算從無洋拆空盤名目前清各省鼓鑄銀元滬上洋商及各國銀行因其成色不齊拒不收用至今市價悉以鷹洋爲本位龍元次之北洋龍元又次之此乃出於人情物理之自然非人力所能上下其手民國成立後錢糧俸給悉用銀元洋釐漲至八錢左右各省日夜鼓鑄大總統以其有碍幣制之統一曾通令一概停鑄然銀元充斥已難挽救上年冬間滬市洋價日見低落至今已賤至七錢二分四釐洋商各銀行察知市價之賤實由於銀元存底太多因設法收兌現洋運往香港廣東等處已一百數十萬元鷹洋價格得稍回復至二分七八釐而龍元仍祗二分三釐内外是洋商尚知酌劑盈虚以維市面而蘇州造幣廠反欲以已停之機在此市價極賤時間開爐鼓鑄不知是何用意如謂接濟餉需則以現在市價計算實較鼓鑄便宜蓋照幣制分量成色而加以傾鎔火耗工食廠用斷非七錢二分二三釐所能足敷成本如果開鑄公家必受鉅虧如謂裨益金融則市上正因洋底過多洋釐大賤商人已苦虧累如再開鑄自必愈多愈賤商人受虧愈鉅况兵士領餉購物所得銀元仍在市而何必傾鑄始可濟用來函謂有上海各銀行及殷實商舖向該廠先行訂購已决暢行尤爲不解查上海進口洋貨悉以金鎊合算華貨交往悉以銀兩計數商人以洋兌銀因洋釐賤而受虧者一以銀易鎊又以金鎊貴而受虧者再該銀行商舖既在上海豈　昧於市情乃於洋釐極賤之時而爭先訂購究係執何理由應請函復觀察使轉飭該廠將訂購之銀行商舖名號明白示知俾得研究其底藴特恐買空賣空之奸商不在敝業而在訂購包鑄之人總之此事於公家商家有百害而無一利當此幣制條例甫經頒布政府方籌整齊畫一之良規該廠忽有此紊亂破壞之舉動而又藉口奸商買空賣空摇動市面致損洋釐等言爲先發制人之計誠如尊函明知鼓鑄日多勢必洋釐日賤爲此事前之通告預備日後之卸罪敝業責任流通奚甘受其播弄誣陷爲此據實瀝陳務乞體察市情函致觀察使轉飭造幣廠速行停鑄並將訂購各銀行商舖名號開單宣告以維大局而保金融是所切禱云云聞總商會接函後於昨日已據情函請道尹察核辦理矣 
[陸軍遣撫調查所成立]  
　　江蘇馮都督前委陸軍中將杜淮川朱先志章駕時三君來滬會同上海鄭鎭守使在租界設立陸軍遣撫調查所經紀前報兹悉此舉現已與領事團恊商就緒並由中央政府與駐京公使團磋商妥洽（聞訂有條件爲期兩月）實行組織設調查所於英租界白克路二十四號兹將組織情形詳錄如左 
　　宣佈成立該所於前日（十二號宣佈組織成立惟其間籌備手續已費兩月工夫其最要問題即以租界設所調查一事往復函商連篇累牘於前日協商妥洽奉到明文始行宣告成立 
　　内部組織所長三人正所長杜淮川副所長朱先志章駕時經理員一人仇玉成文牘一員蔣培言書記一員王佩書庶務一員鄭劍秋司書生四人調查員三十人 
　　辦事規則（一）調查員承所長命令辦理調查遣送各項事宜（二）庶務員由所長於調查員中派充管理一切庶務（三）經理員承所長命令任欵項出納物品購買結帳記載等事（四）書記員承所命令辦理文牘保存案卷（五）司書分任各項謄寫事宜（六）差役由庶務員分配指揮約束（七）每日辦事時間於午前九時起十一時半止午後十二時半起四時止（八）各員在辦事時間内不得擅離職守（因公出外者不在此例）（九）調查員如有他事至一日以上不能到所須向所長請假其餘各人請假時並須陳明係托何人代理（十）各員辦事須各事責成不得紊亂書記室爲保守公牘秘密之所除所長及書記司書外他人不得擅入（十一）所中務宜靜肅凡一切不規則之舉動皆宜嚴禁（十二）火燭最宜注意以上各條如有未盡之處隨時增减 
　　調查規則（一）本所調查事宜關係最大責任極重務宜矢愼矢勤克盡厥職不得疏忽操切致有貽悞（二調查事）宜應由所長臨時分配不得自行要求或藉詞推諉（三）凡受撫人由所長指派某員調查其一切事項均由該員完全負責務必按照履歷表所載各項分别詳細切實查明不得徇情敷衍四）各員不得有介紹受撫人來所報名及爲說項等事（凡在所各員皆然）（五）遣送事宜亦歸調查員辦理但由所長臨時指派不得要求推諉（五）其餘擔任他事各員均須各專責成黽免從事（七）如有未盡事宜隨時酌量增減 
　　批示照錄陸軍步兵中校姚霽呈懇錄用并請發屬官欠薪由批據呈已悉查上年寗城變亂無辜被累奚止該員一人該員既無附亂嫌疑且復迭次呈明有案顯與報名求遣撫者不同又何須本所派員調查反滋物議至稱投效并請給屬官欠俸一節全係都督府權衡本所無從干越仰逕禀候示可也此批 
[取消滬南警察分廳]  
　　本埠南北兩警廳歸併問題已見前報兹悉閘北警廳徐廳長刻已奉到内務部電開奉大總統委任爲淞滬警察廳廳長所有滬南分廳卽予取銷以一事權等因故屬下各科科長科員醫各區署各分署署長署員昨均陸續到廳道賀 
[湘督請緝女黨人]  
　　上海鄭鎭守使前接湘督來電内開據探報告有唐慕英係上海女俠團首領現得孫黄由日匯到鉅欵在滬購得手槍炸藥各件潛帶來湘接濟黨人希圖謀亂等語正在查緝間詎已聞風逃逸現悉仍回滬地應請密拿嚴辦以遏亂萌等因業由鄭鎭守使密函租界交涉使署轉致領事團飭令捕房派探查拿矣 
[記中西人士之歡聚]  
　　星期六會爲前美國駐滬總領　維禮德君所創設以國民外交爲宗旨本埠有名中西人士大都爲該會會員前日午後十二時半假座匯中旅館舉行午宴　會者中西人士各五十餘人吾國如伍秩庸唐少川唐露園朱葆三陸費伯鴻沈芝芳朱友漁韓玉　朱榜生李登輝戴懋哉姚作霖沈朶山鍾拱辰諸君均在　由前敎育總長現任中華書局編輯長范源廉君主席相繼演說大旨錄下 
　　范源廉君演說范君首先起立演說略謂吾國爲古古文明之邦然文明之進步至近古時代遂至滯塞海通以來遊者日衆於有形之各種事物見吾人故步自封歷長久之歲月迄少變化多爲騖異幾疑吾人爲只具有保守之性質而不知此實有故蓋吾國不幸自隨唐以來發生一種阻礙文化進步之事物其事物維何卽科舉制度是也至明以後科舉制度爲害更烈自設定科舉制度千百年來吾全國人之聰明才智皆被束縛敝塞幸世運日進此千百年來桎梏吾人精神之器械之科舉制度在距今十年前竟得廢去謂此非吾國文化上之一大事件不可輕視者乎中國人之精神實自科舉制度廢止後而一新其生命今距廢止之日尚淺其變化已極繁複而又極爲迅速此具新生命之精神尚極幼稚自不待言然譬若摇籃中之幼兒其有發育長成之希望則又無可疑也惟善爲　護保育爲最要耳邇來世界列强對於吾國皆持平和政策即以促吾國之開放爲政策之主腦但所謂開放者係在物質的方面因吾國物質方面之開放而得輸入外國物質的文明固爲有益吾國之文化亦爲便於東西兩文化接近之一端然自吾人言之則精神的方面實較物質的方面爲尤要攝取精神的文明於世界也本會爲中外人集合之所外國諸君留心我國之文化者甚爲周至兹特說明吾國近時精神上開放之由來以資參證今日之會承諸君光臨鄙人忝爲主席實深榮幸今日請克洛克君演說遠東連動會事運動於人之身體精神爲益極大無待贅言東洋各國古昔尚武之風頗盛然關於遠東運動會其成績頗佳今届第二次將於本年十月在上海舉行此實爲東方青年發逹體育交換知識之最好機會亦足遥爲東方青年與西方青年聯合競勝之前導也兹謹紹介克洛克君請發抒對於遠東運動會之高論云云演說既畢由楊心一君譯成英語 
　　克洛克君演說遠東運動大會籌備會名譽書記員克洛克君繼起演說略謂歐美各國向於四年舉行一大運動會謂之厄靈辟克運動會蓋以此舉起源於希臘之厄靈辟克故沿襲其名一千九百十年中日菲律賓暹羅組織遠東厄靈辟克運動會其第一次大會即於是年在菲律賓舉行中日諸國均派運動家預賽其結果則中國各學校所選體充家得奬甚多頗足爲中國增光榮同年組織團體專司其事推伍廷芳先生爲委員會長擇於本年十月六日至十三日在滬舉行遠東厄靈辟克第二次運動大會云云 
　　梅殿華君演說英國梅殿華君繼起演說略謂鄙人今日所陳述者爲己身之經騐平昔之意見藉使諸君得知中西人士在華之關係鄙人初履中國從事傳敎垂二十年繼在軍界供職五年此後曾任復旦公學及中國公學敎授又久與中國報界諸君共事現復襄助本會主席范源廉先生在中華書局共事以故鄙人與華人相處極久所至與諸同人和衷共濟同人固不以異國人相待而鄙人亦幾自忘其爲寓公彼此情誼之融洽於此可見鄙人既久居是邦於其宗敎敎育政界編輯各方面之狀况自知之較詳非僅爲表面之觀察而見解極淺者所可比也鄙人以最初之考察即深悉中國人民具有精神及入軍界後又知華人實好勇善戰各處土匪雖時見不靖然如辦理得宜固非難治至近年來種種經騐則更見此邦人士臘力極强富有思想鄙人著作之完好者現僅存孔子格言以約失之者鮮矣）一篇其餘均已散佚居中華書局内楊錦森先生恒爲余言（差不多）三字實非中國人之特性而精確誠實乃華人成事之秘訣其餘各校中友朋頻向鄙人談華人之美德足令鄙人聞而愛慕至自忘爲外國産也鄙人本係敎士故正直之華友常謂余曰貴國文明係物質的非我輩所欲注重卽貴國慱敎亦多偏於物質方面蓋彼傳敎者每以歷史代敎道而闕於精神然歷史上之事蹟殊未能改良吾中國至耶敎之精神的傳敎則我輩亦頗服膺也持此論者可以代表中國學子之見解矣商界中華人嘗詢人曰歐洲貧乏之農夫往往履美洲數十年後卽能爲大商號之股東操管理之全權而華人之爲買辦者則終其身一買辦而已此何故耶又有問於鄙人者曰華人服務海關須歷多年始得百兩之辛資而西人則供職伊始即得此數海關中優勝之位置均爲西人所據而華人則僅僅職掌書記又係何故此等疑問並非理想的確係根本的合資經營之事業不協力同心以辦之是其原因舍此别無他言可答然則本會當有所提倡於所以鼓舞彼等之精神亦應注意試問歐西人士自覺必較華人爲優勝乎我知盡人皆當謂華人實爲我輩之先進也鄙人深恐吾輩雖常時相聚　絡感情而亞東與歐西之隔閡仍必有所不免蓋因種族之不同必生天然之階級也然而中西人士種族雖異永不應有優劣之分平等主義鄙人深望西人與華人互爲提倡焉 
[調查東亞同文書院之損失]  
　　滬南製造局附近東亞同文書院曾於去年開戰時被炮火損傷卽由該院院長呈請駐滬日本領事轉達駐京公使要求政府賠償迄今未决兹由政府命令江蘇特派交涉員調查損失價值以憑酌辦前日上海縣知事洪伯言君轉奉交涉署飭知後洪君即赴交涉署會同譯員陳震東詣日本總領事署與副領事村上君商議之下旋與譯員西田耕一君乘坐馬車至該院内逐一調查至下午二時始各分道返署聞此事昨已由洪君備文詳請交涉員轉詳矣 
[蘇省出品展覽會紀事（十）（四）]  
　　索贈旅館優待劵江蘇籌備巴拿馬賽會出品協會前爲便利各處出品人起見特指定上海榮康太康安康匯通滬台五旅館爲寄宿處由會中備有旅館優待劵隨時發給昨日該會主任接到省立第一女子師範學校來函以該校學生將來滬參觀請贈旅館優待劵以便到滬參觀不患無寄宿處等情該主任當即准如所請發給應用 
　　昨日續到之出品展覽會開幕已逾旬日而各地出品續送到會陳賽者仍日有數起日昨又有泗陽縣出品八十八件並上海求新製造廠成續品飛虹輪船模型一座又披壳照片兩張先後運送到會現已按類分列各館比賽 
　　又有評議員蒞會各縣選送評議員定於本月十四號以前一律到會於十五號開會公推評議部長並各以所知認定門類以便組織審查會評議出品所有各縣評議員現已陸續來滬昨日復有溧陽縣評議員黄鄕綬孫福滋狄繼范及上海縣評議員賈豐臻沈寳藩朱烔六人先後蒞會 
[飭修砲廠後面之馬路]  
　　製造局望道橋起至滬軍營舊址一帶馬路年久失修車馬經過時有傾倒之虞曾由高昌廟警區呈請工巡捐總局籌欵修築業於前日開工興修兹由鄭鎭守使查得砲廠後面一帶之馬路亦已損壞不堪該處係爲運送軍械往來之地亟應一併趕修故於昨日令由工巡捐朱局長從速修築矣 
[砲彈廠修理烟囱]  
　　製造局炮彈廠之大烟囱於去夏黨人攻局之時受砲彈擊穿一洞迄未修理兹因將欲開工製造炮彈機器鍋爐均已整理完竣其烟囱之所受彈傷亦應修補故於前日飭匠修竣矣 
[鈞和艦從事修理]  
　　鈞和游巡艦年久失修自歸寗省調遣以來時有遠差以致機器鍋爐均有損壞船底亦已銹爛故由該艦長董仲發君禀請都督飭修現由馮都督允准合飭上海鄭鎭守使轉致江南造船所從速修理昨日該艦駛抵浦江已由造船所陳所長派員前赴該艦詳細勘修矣 
[旅滬美人籌備紀念日之慶祝]  
　　七月四日爲美國革命紀念日全國休假舉行慶祝上海美國僑民每年亦同伸慶賀駐滬總領事薩孟斯君昨已通告寓滬美僑於十七日午後五點一刻羣集美國按察使署討論籌備事宜 
[美國按察使不日離申]  
　　美國駐滬按察使洛平吉君前日宣言閱二星期按察使署全體人員將移駐廣州審案上海訴暫時停訊數星期云 
[普益習藝所之進行]  
　　上海普益習藝所總幹事員張逸槎君及副幹事田臧二君於昨日午後三時假南商會開籌議進行大會到者甚多張君等報告開會宗旨畢懇請諸同志轉逹各商業擔任籌募經費以資挹注衆俱允爲贊助直至傍晚始行散會 
[烏木業風潮將息]  
　　城内烏木業罷工風潮甚爲劇烈官廳恐有他虞由警察一區二分署派警彈壓並將工帮柱首蘇忠泰朱阿福汪仁來包榮富陳仁保胡文奎錢阿全傳署飭令勸諭開工取保出外限十五號十時一律上工聞該幫亦已遵諭不致再有爭執矣 
[法警得賄案之判决]  
　　地方檢察廳司法巡警金寳山前曾得賄私縱案犯馮子雲另以無賴丁六九頂替代押第一看守所嗣經汪檢察長得悉將金斥革研詰之下牽涉伊伙王鑑泉並現爲二舖地甲陸鈺之母陸姚氏卽華陸氏等多人飭將馮等分别提案訊供收押起訴審判廳辯論終結聽候宣判在案前日傍晚復由推事官端木棻君會同徐檢察官特開法庭宣判命提各犯至案各犯皆俯首求恩問官會商之下以金寳山身充法警膽敢朦蔽上官得受賄峈私縱案犯又敢私食洋烟則詐欺取財罪及私食洋烟罪俱已成立本應從嚴懲治姑念一再苦求從寛判處五等有期徒刑監禁七個月王鑒泉與金警串通一氣幫助索詐之行爲罪亦成立判監禁五個月丁六九冐名代押罪有應得判監禁三個月陸姚氏膽敢與金警商通暗招無賴代押本當重懲姑念年邁從寛判拘役五十天馮子雲賄峈法警逍遥法外藐視官廳命令判罰洋六十元判畢命書記官宣讀判詞遂諭一併還押聽候送監執行 
[巡警搜洋入袋]  
　　前日（十二號）晚間八時許本城虹橋南首張家弄口有一形似巡警者在彼守望見一行人名賓炎者形色怱怱當卽上前抄查身畔有無危險物件遂在寳炎身上搜出洋烟盒一只内有烟泡數枚又在衣袋中搜獲大洋五元小洋十角銅表一只該警即將烟盒擲還所有洋元銅表納入自己袋中揮之使去寳炎心不甘服與之爭論索討該警竟大言恐嚇聲稱爾再多言將爾拘送官廳究辦寳炎畏罪祗得忍氣吞聲而去 
[烟禁進行之嚴厲]  
　　本邑禁烟一事業已嚴厲進行四鄕各警局及淞滬警察各區署查獲烟土案日有十餘起之多均解送地方檢察廳訊辦是以審檢廳連日特開簡易庭研訊如金阿榮陳培祺趙阿福等數十人或判罰洋或判監禁均已分别執行現聞吃烟之人居住華界者多有遷往北市租界云 
[派探查緝盜匪]  
　　駐浦第三營廖營長查得近來川南各鄕盜案之首領謝某匿居吳淞口外之小沙地方聚集黨徒千餘人鎗械子彈甚爲足備該沙距川沙縣境之白龍港儻隔海面一百二十餘里現值魚汛之時該盜首不時在於川沙海灘出没若不查緝殊爲閭閻之害爰於前日派探密往偵查云 
[鄕人索償修廟費]  
　　蒲淞市市立第三小學校設在北新涇某廟内前日忽有鄕人潘生貴至該校向校長諸崇蘭聲稱此廟前由伊出資重修故欲該校償還修費致起衝突諸即投報一區四分署將潘解送警廳押候訊究 
[李丁氏家之密室]  
　　住居閘北南林里之馮姚氏有十二歲之女名蘭寳日前被人拐去四尋無着昨日該女脫逃歸家詢知被華安坊李丁氏誘往其家鎖閉密室當經馮姚氏偕女同往李家將丁氏扭入一區一分署控拆旋由署員派長警往查果有暗室一間因將李丁氏解送警廳司法科聽候訊辦 
[水巡隊拘獲拐匪]  
　　閘北水巡隊前日在蘇州河内查見一船内有拐匪楊阿文吳平安張炳卿林金福四名並被拐男孩林阿明羅阿根女孩阿巧沈華珠等四名口一併拘解警廳司法科押候訊明嚴辦 
[被拐小孩之眞姓名]  
　　昨報記二區崗巡查見迷路小孩張玉林一名據供被匪徒誘拐來滬家住周浦等情兹悉此孩實姓湯名金生父名瑞生張玉林之僞名係拐匪所敎昨經行政科張科長訊明判送南市第三區警署就近查傳家屬到案認頒 
[江北小孩迷路]  
　　閘北一區警署崗巡前日查見迷路小孩張阿寳一名解送警廳經行政科張科長訊問據供年十歲江北人家住曹家渡判送惠兒院留養一面出示招其家屬到案認領 
[西探目偵案赴寧]  
　　英美總巡捕房五十號西探總目安姆斯脫郎因虹口禮查路德商南門牛肉莊密雪司南門被人謀斃並攫去值洋三萬五千元之金珠飾物一案特親赴南洋各島偵緝正凶旋聞該凶犯已經離開因即返滬各情曾誌本報兹聞安君此行正凶雖未緝獲而此案之眞相已查有端倪是以回滬後即飭印刷所將前項失單刷印數百份分寄美國名埠復於前日禀明代理總巡張生君乘坐滬寗火車密往南京　查一切 
[焚化冥鏹之禍端]  
　　福州路西首胡家宅西洋樓茶樓係在三馬路遭回祿後所遷往者樓上供設五聖堂一般愚夫愚婦前往燒香膜拜者甚多祗因焚化冥　故時常發坐火警前經捕房查實以該茶樓在三馬路時亦因焚化冥鏹肇禍延燒十餘家之多如不禁阻與公衆治安頗生危險故屢飭探查禁乃該茶樓主陽奉隂違迄未撤去兹於日前又因焚化冥鏹失愼幾肇焚如幸卽撲滅事爲捕房聞知飭探查明業已禀請公廨出單飭傳該茶樓主到案聽候訊究矣 
[汽車碰撞之波累]  
　　總巡捕房華探目李星福之子李金元向在某學校肄業於前日上午乘坐自由車由家赴塾行經南京路浙江路口適有唐少川之子乘坐之汽車及亨茂公司之汽車互相碰撞波及李之自由車被撞倒地碾傷足骨當由巡捕查見抄錄汽車號數將李連同撞損之車輛車送捕房奉飭將李轉送紅十字會醫院療治據醫生云雖無性命之虞然足骨已斷恐終不免殘廢矣 
[菜市收捐之牌示]  
　　公共工部局前日發出牌示懸掛通衢兹特照錄於下照得付捐人年會所議第五條訂定所有本局一切菜市收捐自西暦七月一日起照以下開列徵收着各遵照計開店舖按店之形式每月七元至八元攤按地形之大小長六尺寛四尺每月洋三元籃按地形之大小長四尺寛二尺每月洋一元肩販每月洋一元 
[欠欵案經過三公堂]  
　　許仲虞因吳桂榮不理擔保秦金元欠欵控於公共公廨因秦住居城内由公廨判令照以原就被定章投地方審判廳起訴兹因秦奉地方廳飭傳後避居法租界故吳復投公共公廨禀控前晚傳訊由兩造律師互辯良久聶襄讞與觀審西官粤領克君及日領西田君判候函請法公堂移提秦金元轉送地方廳歸案並令吳於一月内查明秦之産業自投地方廳控請執行如一月内不能理結再候本廨傳訊核奪 
[旅客無暇候訊]  
　　大新旅館茶房朱金山由寓客朱紹奎以鈔票洋四百元囑兌龍洋故持赴福建路德康烟紙錢莊兌換因貼水爭論間被德康店夥陸金生將朱先在對門運大錢莊兌來之龍洋一百元攫取避入店堂之内向論不認反恃人多行兇昨日經朱控奉公共公廨將陸傳案奉飭交保候訊在案兹因該寓客朱紹奎不能在申久留候訊故擬延請律師投廨聲請提前排審俾得早日結束 
[掯留股單之糾葛]  
　　水木作頭王松雲以承包華洋房屋工程起家頗有儲蓄專喜雇用公門中人代司賬欵以便與人有錢債糾葛時爲涉訟之臂助前曾雇用廨差王蘭齋及已革公廨招書王步蟾均因設心不良先後辭退後由陶某介紹雇用公廨革差張泰（即張心田）承理斯乏迨前年光復後關　之君回任英公廨讞員不知如何爲王謀得公廨賬席即擬託張代辦偕同晉謁關君以張係已革廨差豈堪充任賬席飭丁將張驅逐出廨王只得另倩他人庖代惟王當接手時亟需墊欵千金一時驟難應付故將蘇浙鐵路股單命張押欵應急詎張將股單取去後押欵無着所需墊欵仍由王另行籌措而股單則被張掯留迄未交還兹因王張交惡於去冬分手王向張索前項股單竟掯留不還因此王卽指張捲吞控奉公廨飭提未獲今聞王以案懸日久故擬禀請公廨追提云 
[汽車夫仍然疏忽]  
　　汽車夫邱榮貴前因開車不愼曾在法租界撞斃人命經法公堂訊明判禁十八個月詎邱釋出後仍然疏忽於前日午後又在南京路山西路口將某甲之黄包車撞倒碾傷當巡街捕查見將邱拘入捕房經捕頭　問一過飭押候解送公堂訊懲 
[法捕房嚴查客棧]  
　　法捕房藍總巡因近來界内屢出搶刧暗殺等案雖經探捕破獲懲辦深恐若輩故技復萌查該匪等大多借各小客棧爲匿跡之所若不嚴行查察難清匪盜之源故特飭西探目石維也君率同華探於晚間至界内各客棧詳細嚴查如有形跡可疑之人帶入捕房聽候查辦 
 
 

Page 11

 
 
[流氓擾飯店]  
　　嘉興路四百二十六號門牌飯店主某甲昨投捕房報稱有流氓十餘人來店午膳忽然衝突兇毆致被搗毁器皿等件迨經鳴捕到來均已乘問逃去請求查辦捕頭准之 
[控訴丈母匿妻]  
　　張春生投法公堂控稱前娶吳氏爲室向來和睦上年十一月間岳母吳韓氏來家接妻子歸寗後迭次往領不放是以投案求追韓氏供女兒於去年十一月間歸寗後即返夫家今年元旦曾來家賀歲於初八日回去現女兒實在夫家不見張春生恐婦人向伊索人故爲先發制人之計投案具控求察聶讞員判交保限十四天交伊女到案候訊 
[搭客溺斃]  
　　前晚（舊曆二十日）九時福州新裕輪船到埠因船多未能傍岸有小杉板船上渡客數人正擬解覧忽有身穿元色長衫白褲白襪年約三十餘歲之人趨立船頭撞入江中當即撈救已經不及想從伍大夫遊矣誌之以告死者之親屬 
[滬海道尹公署批示]  
　　民人張協先禀盜吞單地廢單由批禀悉單地既係自業則此項廢單自應由該民執管何致被爾姪張雨田搜得所禀殊不可信有無别情候飭縣局查明詳覆核奪 
　　陳金氏禀子陳嘉猷揑情朦上由批禀悉候分飭廨局查明復奪仰卽知照 
[精神丸紀念會紀盛]  
三馬路中法大藥房爲精神丸商標革新　塵張　特開紀念大會於前日（十三號）起至今日止前昨兩日來賓多至萬餘人每日一時開幕由中法藥房同人新組織之商餘警化社開演新劇晚間並由文明新劇團義務客串新劇并於草地上舉行燈會影戲灘簧等種種游戲以助游人餘興云 
[物品介紹一]  
　　英大馬路惠羅公司開設在滬壓年已久所售各貨無不價廉物美自本禮拜一起將所有各貨大爲減價出售男女鞋靴照本減價各種女式衣料本星期内每五碼祗售洋一元上等大白手巾每打售洋八角五分其餘種種不能盡述欲買者請往一試該公司夥友　操華語接洽也 
[物品介紹二]  
　　亨茂汽車公司本設在英大馬路議事聽隔壁兹擴充營業起見特於靜安寺路派克路角子上建設汽車房一座業已移入照常營業近新到新式汽車十部每部可容七八人每點鐘洋五元平均約每人祗費洋六角誠價廉物美者也 
雜評三宇 
[造幣廠又受一攻擊]  
　　蘇州造幣廠歸商承辦鼓鑄銀元滬上商界因未得官長知照之明文初不知其原委及至該廠以奸商賣空買空重誣　商江蘇銀行乃調查其事反唇以譏之自取其各也今上海錢業又揭其黑幕矣奸商二字果誰任之哉雖然吾猶億及全國商會聯合會開會時曾有人提議要求官廳以後勿再於文告中沿用奸商市儈等字樣以全商人體而此非全國商人所樂聞者乎今奸商二字忽出於承辦商人之口不尤可異耶宜乎滬商之力加痛駁也 
來函 
[穆杼齋君函]  
　　敬啓者本月九號在虎邱游玩歸至中途以雀戲消遣適水巡隊上船詰問即示以名片並告以此係暫時娛樂并非賭博財物既未違警又未犯法何得濫用職權任情干涉惜該隊長警尚未了解法律之解釋聲稱公事未敢含糊瑶即命其同至水巡隊上經隊長强君相請到隊在臥室相見瑶卽告以新刑律第二百七十六條之正義强君問長警曾否搶錢當答以桌上本無錢財何得有搶錢之事强君即出名片一紙還贈并送至大門而别並無汽船拖帶及送廳情事今貴報所載究係傳聞之誤特叙述始末乞登入來函爲禱穆湘瑶謹啓 
[永同昌五金雜貨店函]  
　　逕啓者今見貴報第三頁内載有鄧昌學在虹口西華德路第三千二百六十八號門牌開設永同昌五金雜貨店不知因何自戕一節該鄧昌學即鄧暢堯實係天潼路永生源店主近染神經病前日即舊曆五月二十日來店午餐之後卽登樓歇息因多年知友未防其自戕幸夥知覺速報捕房當飭探目捕頭立舁同仁醫院療治事關店主分别不得不據實証明伏乞貴報大主筆先生卽更正來函門内是感 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[屁學（續）] [  老范]  
　　尼最輕吳諺稱物質分量最輕者曰屁輕屁輕蓋以屁之輕喻其他物質之輕也屁一放出便上浮而遊離於空氣之中不及數分鐘其臭味即消散故性質毫無實用而遺臭亦僅須臾若論屁在空氣中含有淡輕養之成分須請化學專家化分而考騐之 
　　屁與喫豆之關係我輩一喫豆必然放屁若多喫豆數粒屁即連連不斷大凡豆之性質與腸胃中所受之别質不相容大起衝突不得已遂化爲屁而逸出也上等社會食豆即屁下等社會若匠徒苦力則食豆不屁蓋偶食豆者必屁而常食豆者不屁偶食豆者胃中别物詫爲異類譬如學校中忽來一流氓無地可容立卽驅逐不得竄出後門与若常食豆者腸胃本是一流氓公所豆入方歡迎之更何放屁之有 
屁話屁詩屁文屁賦屁最臭可厭亦可笑故凡說話可厭而可笑者以放屁例之筆墨可厭而實可笑或可笑而實不討厭者亦多以放屁例之又有因屁之可厭可笑而發爲文章詩賦舊時名作甚多情不全記憶矣（將來擬補輯）若近日某君撰一放屁賦早登報章亦絶妙好辭也既已傳播兹不贅錄鄙人固不敢掠人之屁以爲屁也欲獨抒己見敢仿韓昌黎獲麟解之體作屁解一篇又讀易經否赴而有得作屁釋一篇述於左 
　　屁解屁之爲臭休休也發於身泄於大腸雜出於稠人廣衆會集之場雖大人先生亦不免於放也然屁之爲質不覩其形不一定有聲響又無色也可辨非若尿屎精濁紅經白帶然然則雖有屁不見其爲屁也小便吾見其爲尿大便吾見其爲屎精濁紅經白帶吾見其爲精濁紅經白帶惟屁也不可見不可見則雖謂之弗識也亦宜雖然屁之放必有屎出在其後屁爲撒屎放也撒屎者必先屁屁固未嘗不可識也又曰屁之所由放出者在股不在口若屁之放翻從口出則或且弗識也亦宜 
　　屁釋周易有否卦否與屁聲近實即屁之假借字也象曰天地不交屁釋義天地不交上下不通也上下不通即塞屎弗通也塞屎弗通而欲其通舍放屁其奚從九五爻辭休屁大人吉象曰休屁之吉位正當也釋義休屁者屁出而休休有容焉休休有容大人氣度也大人官吏也大人吉者官吏動輙放屁則升官發財也象曰位正當者惟大人乃處放屁之地位而有放屁之資格也上九爻辭傾屁先屁後喜象曰屁終則傾何可長也釋義傾屁者輕屁也而惟無聲之屁爲尤輕先屁後喜者屁出則氣舒而喜放屁難爲情恥而後笑也無聲之屁可不自承認曰並非我屁則尤喜也屁終則傾者屁出時略有彈力終必上浮而散則輕矣曰何可長者放屁爲時無多也曾聞有放屁而遺臭萬年者乎蓋屁臭不過頃刻故曰何可長也 
　　屁謎採擇經書成句爲謎雅人韻事也竟有化俗爲雅而爲屁作謎者有人讀尚書盤庚篇見有出矢言一句（矢古通屎）以爲世俗指說話爲放屁正與此合適逢新年作燈虎之戲此人乃大書特書曰放屁射尚書一句黏紙於燈而坐諸旁有過之者忽敏悟便笑指其人之口而直說曰我知之矣此必是尚書秦誓一句曰不啼如自其口出（未完） 
海外奇談 
[律師拒賭記] [  警衆]  
　　美國支加哥人律師某一日垂暮坐室中低首凝神胸無俗慮突有舊遊數人塞幕而入一少女與焉衆坐笑談移時少女眉舞而言曰今夕何夕盍作葉子戲以消此長夜律師作色曰唯唯否否余雅不欲爲是少女怪曰子休矣何迂乃爾律師曰非迂也曰是則子之斥此戲也何居曰君有此興余何敢斥曰然則胡爲固郤律師乃徐言曰向答余嘗熟察抺牌諸人之狀態始未嘗不歡然作合及其終也非愠於色卽怒於言雖密友亦不免余之歛手者不欲惹此惡感耳少女不愜復進其說曰子雖然勿辜客意律師曰君誠余客顧爲客者正宜徇主人意余等曷不爲有興味有裨益之清淡而顧爲是瑣瑣者何樂而必出此噫余知之矣君之必欲抺牌者殆爲胸無所有不足以資談助乃借此以消遣光隂耳余固不能强人從已君其自由行之余則須至書室尋聖賢樂趣也少女嗒然而去數友亦偕出後有詢律師者何爲嚴拒此少女之要求則曰余前亦好之特未精其術耳某夕余偕妻若子與一女友圍坐對抹余偶誤投余妻忤目余子蹙額更視女友則面色如紙怒不可遏余因曰是大誤耶女友答曰然不可恕也語時色愈厲若不復耐余乃拱手出席曰請從此訣贏輸事小乃令余增一過失而惹人之惡感余自知操業不精獲此咎戾顧費心費時以求精此無益有損之事豈不愼乎蓋自此視抺牌爲畏途也（三） 
[毒蛇復仇記] [  警衆]  
　　麥格爾美國哇海哇鐵道電報生一日得總局電調爲司脫令夜班得信悶甚蓋夙知該處荒僻異常山墻四面壁立猙獰可怖石壁中多有空隙時有奇形之動物處其中以爲調此寂寞之區大爲掃興嗣抵該處思日間狩獵以爲樂亦有佳趣適同班中有人名落孩者共此嗜好且落孩向係著名之獵者遂與交好麥格爾抵司脫令之第三日與落孩兩人偕出帶足糗糧以備不虞一路沿草際行無所獲惟見蛙鳴兩岸而已入後過一山壁壁上有穴穴中伏一銅頭巨眼之夫蛇翕唇出餘壁底之泉水卽燃鎗轟發蛇作滾旋狀數次遂斃時天已旁晚倒拔蛇尾携之以歸車站適值日班者外出乃將該蛇安放於電機内覺其形狀甚爲可怕未幾輪應值班之時遽携蛇出公事房將該蛇擲置於軌路旁之草間在例值夜班者不能睡麥格爾因連夜困苦倦極乃倒訊於床是晚一鐘有九十九號車過竟行忘却迨車抵前站有電報來電機連動三次始微覺既半醒卽躍起置手於電機欲答覆前站之電報突覺有一滑膩之動物攢咬其手鋒鋩銳利痛徹心骨驚惶躍起取所坐椅舉以相擊則見在前者有晴瑩然即銅頭巨眼之大蛇也麥格爾此時欲逃而大蛇距躍已起隨電光所在噴射其毒牙先向手臂間次竟咬及頭額雖欲提椅而力不行磞然一聲人與椅與蛇與電機與其他種種一時俱倒此時適火車第十四號抵車站車上司機人名柏立克者向與麥爲至交車停來視麥格爾高呼麥格爾何在見房門關閉第聞其力竭聲嘶大呼求救曰不論何人可　門入我死矣柏立克因用大力將門梢肩起破扉而入詢以何故麥格亦以手指蛇曰蛇蛇余中其毒時此大蛇巳蜿蜒至窗口問矣柏立克一見更不他言力以鐵棍擊斃該蛇即至壁間告白房内取惠司克一打至灌入麥格爾頸中此時已不知人事殆一日醒顧視己身則已在所居葛竦哥之家内後始知係柏立克爲之顧視一切否則危矣董柏立克與飲惠司克後即開赴前站爲延醫生二人至後服藥畢始送入其家也麥格爾自言常聞人言毒蛇能復仇凡人有擾之者雖時隔數月之久地隔數里之遥彼必欲報復始巳初不甚信不謂竟親遇其事也按該蛇之復活或因曾置電機中與電無有關係故謂眞能復仇恐蛇係下等動物尚無此靈性耳（三） 
自由談話會 
　　儉德會規則一不狎邪二不賭博三不着華服四不必以酒肉宴客五不輕寒素 
　　入會者陽湖楊薈岑武陵張民權慈谿章輝庭上海宋其芳寗波邱旺生金山徐奇癡夫婦張惜花周槑窗陸笑石金道一靜觀女史彭逸民周假呆 
小說 
[俠情小說北美婦（丸）（美人柏列希著）] [  是吾譯]  
　　弗朗克急掣手鎗面如土色謂隊長曰此時不能講公法汝爲間諜罪當殺隊長曰倘汝爲同盟軍職員或以君子自居當不鹵莽從事必審明是否間諜然後治罪吾與汝同爲將校平等也在公法上可俘不可殺吾係此女士之護從者欺無助之人非大丈夫也語畢見弗朗克似無動意勃來納夫人趨至兩人中間曰弗朗克此係聯邦軍隊長也非間諜昨夜在途中吾多賴其護衞雖爲敵人勝於親友彼之所以到此者爲后耳言詩奮然將執持隊長之人格開謂隊長曰今吾酬報之時至矣轉向弗朗克曰望二人市吾情化干戈爲玉帛二人勉從其言相對行鞠躬禮以示和好弗朗克徐將手鎗安置而目中仍帶怒意曰雖然吾應盡軍人之職將汝暫拘請問姓氏及官職對曰腓力布衞納負極尼亞騎隊長弗朗克曰汝何以在吾境内對曰昨夜持有函件木欲經此界線適途中爲女士所阻不忍任其獨行故憇於此弗朗克曰汝究爲遞函而來吾信汝函已達到矣語時兇惡之態復露曰汝可在血列騰將軍前實言也即命從者縛之隊長不能拒聽之而已勃來納夫人曰衞隊長不必爭論吾親至血列騰將軍前爲汝剖白也隊長俯首就縛曰吾爲汝作俘囚何恨弗朗克促之曰速走吾告汝夫人之言雖珍重然此處全在吾掌握中吾乃統領勃來納也幸隊長年齒巳長富有經歷非若少時專以血氣用事者怡氣柔聲毫不抗拒默思今日受此辱全爲女士此女果何等人物如無彭搿來阻早已破此疑團矣彼言已婚而年貌不類彼呼統領之名曰弗朗克之二人有何關係彼會晤勃來納時頗致敬禮是否即彼途中所言欲會晤者兄乎夫乎聽其語言似夫爲近之蓋隊長自幼即入軍伍少與婦人接今見勃來納夫人才貌雙全愛情鍾切雖與勃來納統領爲讐仍不忘勃來納夫人之美意况從統領語中細察確知其爲嫉妬而起非有他也夫人傾心於勃來納否尚不敢知勃來納之屬意於夫人已形神畢露矣此種思想盤旋胸臆間半若失望关若希望忽見勃來納統領與勃來納夫人從屋中出勃來納夫人舉目四顧似覔隊長者勃來納统領佯爲不見呼彼得曰軍曹司的而及其餘兵隊在何處一兵士行軍式禮曰彼等在山下樹叢中納凉勃來納統領依其所指之處一望曰甚善汝可率罪犯赴該處囑軍曹押之回吾等隨後來婦人將騎彼馬而行其人唯唯去卽命隊長前走 
了青追悼會 
[輓了青徐君] [  鏡笙]  
　　生死自由身擱筆從今人到如斯稱了日文章千古事鼓琴絶響我思何處仰高山 
[了青先生作古詞以弔之調寄青衫濕] [  瘦蝶]  
　　才人例合窮愁死蒼昊太旡情高懷未遂塵緣不了（君著有不了緣小說）負煞平生歌殘别鵠盼將歸鶴風兩凄清我來把劍覓君何處涙濕衫青 
[輓徐君了青] [  佐彤]  
　　蓮幕聲華重騷壇氣概雄論交傾海内落筆振天風不藉時賢貴而甘閭巷終文星墮何處緬想益悲躬 
　　现病竟如斯傷哉噩耗馳遺詩功薄俗殘稿說凄其遲了向平願先凋老樹枝開編遺影在撫視當相知（鈍根所編游戲雜誌先生小影存焉） 
[輓徐了青先生] [  豁庵]  
　　才豐遇偏嗇眼冷心殊熱亂世喜生還儒林驚死别名山歷風雨亦自樹千秋到死有遺憾人心世道憂愴懷今古事涕泗輒横流媚骨時偏賞高人俗不件文字論交晚風塵感遇同傷心撫遺卷洒涕弔臨風 
[輓嘉定徐了青先生聯] [  愛樓]  
　　使我傷心一世有才未有遇讀君遺墨千秋埋骨不埋名　　又 
　　文字失知音幾番偷彈老涙天涯憐問病一生磨折英才 
[輓了青老友聯] [  耳似吳不辰]  
　　公何不可少留敎子傳經承家創對我復誰與爲善攄箋腸斷臨牘神馳 
[哭徐了青老友題遺集] [  聽猿耳似吳海秋]  
　　一卷珠璣不了緣此身翻入大羅天彌留猶聽喃喃語造物無情血涙濺 
[又和東埜二我韻哭了青即題遺著] [  聽猿山人耳似]  
　　樹幟騷壇卓有聲多情却是總無情（成句）何圖撤手紅塵去未享高年享大名 
　　居然南阮眼垂青手著奇書擁百城自古雄才天必妒焚琴煑鶴不分明 
　　搔首踟蹰慣間天詩人不了是情緣怕看客舍青青柳徐穉才名萬口傳 
　　東埜詩鳴與命仇練祁一水界清流死生契闊交情見輓句還和白骨收（鈍根有搜羅遺稿校讐之意）剩有猿蹏苦深山深復深死生千古涙風雨百年心遺挂如珍璧貧交可斷金延陵空把劍何處覔知音 
　　直下三聲涙哀猿不忍聽玉臺緣了了詩幟峙亭亭才大天何酷生英死亦靈呱呱聞啓泣裕後有羣經 
　　不堪來卒讀有滬濺蠻牋（了青題秣陵悲拙著樂府什襲藏之悲夫）買島詩生祭徐熙畫死纒人間餘季子海上憶成連未了塵寰恨昻頭欲籲天 
計拙惟師儉（了青亦入儉德會）情多更率眞同聲復同氣斯疾厲斯人積毁能銷骨輕生不顧身生芻無一束如我竟長貧 
　　稚子和遺箸高朋好護持死應猶有憾生竟未遂時不了塵緣盡何爲客路歧西州如再過草木亦啣悲 
　　地下王郎遇（神州編輯王旡生去世僕與臞蝯亦哭之以詩）吳蒙只好名感時慚後死知我璧旡生仗義交多泛逢人語必驚宦游猶似昨感激涕縱横 
 
 

Page 15

 
 
   
 
 

Page 16

 
 
   
 
