# 1893 - 103 - 4907179

 

Page 1

 
 
[新印六部處分則例告成] [  圖書集成局啓]  
　　是書臚列各種處分事例進呈列聖睿鑒條分縷析詳藍無遺凡有新例增諭者更隨時附入所以嚴官守定考成若準繩然無所偏倚誠居官者所不可不讀而佐治者亦須副會貫通著也坊間雖有木板流傳而亥豕魯魚殊多紕繆本屇悉心校勘積日累月訛悮胥刋然後用新鑄鉛字排成印以雪白連四紙外裝八册盛以錦匣核定每部碼洋一元二角賜購者請移玉上洵申報館帳房及各埠申昌書室均可 
[新印通商約章纂要告成] [  圖書集成局代啓]  
　　是書將道光季年通商而後與各國所定約章及交涉成案删繁就簡别類分門羅羅淸疎有條不紊　請求洋務未不可不讀之書也茲巳中本局印成分裝四册每部碼洋八類諸君子有以先覩爲快者請移五三馬路逢辦里黄熙記及各書坊購取可也 
[禁私刑說]  
　　天下人各有定分卽各有限制定分屬於名限制屬於理不守定分謂之僭僭則無事不可爲不遵限制謂之亂亂則無惡不可作揆諸名理而交失之矣君子不踰規矩規矩者東人於名理之中者也而定分以嚴而限制以肅今夫官封疆有封疆之權監司不得而行之監司有監司之權郡邑不得而行之所謂不在其位不謀其政無敢侵越有則參處隨之矣推而至於主僕亦然莊子曰庖人雖不治庖尸祝不越俎而代之權不屬焉故也有殺人之權者誅人於巿曹人莫之怨不然朝　人以刃暮而囚不日而爲戮矣有笞人之權者雖撻人流血人莫之詈不然以强凌弱衆咸起而不平或執諸吏而敲扑之矣故曰權不可以假人設大權旁落則成太阿倒持之勢而見尾大不掉之形此私刑之禁所以不得不嚴也私刑者差捕所以侵官之權者也狐假虎威無威何假所謂威也者卽私刑之類也近見黄愛棠大令有禁私刑示一紙而知其用心爲獨至己夫竊盜等案事主當塲獲犯尚須將人贓指交該管捕保禀縣訉究不得私刑綑縳吊打况其非事主乎竊盜等案自應責成差捕緝拿跴訪然差捕止有拘人之權而無刑人之權者也　朝廷尚有嚴禁用非刑之諭非刑都法外之刑也非刑盛於往古至本朝而盡改其弊去年經陳侍御奏各省州縣仍有用非刑者今上赫然震怒立降嚴諭飭各督撫申例嚴禁時值廬江縣楊霈霖虐斃人命案發科以城旦之罪又山西某縣令亦以酷被劾雖未知其實迹然以其用七眼枷擬以革職不准開復薄海臣民皆仰見朝廷明愼用刑之至意焉盖辟以止辟刑期無刑此所謂不忍人之政故内外大小問刑衙門皆設有一定刑具乃至於用及非刑顯違定制不容不嚴禁也夫官用非刑尚干咎戾若以在官人役而擅用私刑其當乎其不當乎而差捕之用私刑者則纍纍焉夫衙門中之必用差捕者以竊盜之案官不能自緝若輩孰知盜蹤故使之偵緝缉獲之後解送案下以憑本官審斷初非并委以刑訊也無論積彵新犯或己有證據或尚在疑似均應解案發落不得先行煆煉以入其罪無如差捕多自逞勤能以昭神速凡經事主指訴及夥役牽扳不問情由遽卽軋至下處告以某案某贓責其供認始以言誘繼以威嚇至此而尚不認則掌批而足蹴之又加之以各種私册有吊而復打有打而復吊其慘毒不可以僂指數受刑之人或致終身殘廢而不復愈當此之時無論何贓未有不認無論何罪無有不領解案就審不敢異詞官則以爲差捕之脂故破案如此之速而不知三木之下何求不得其桃僵而李代者正不知凡幾而失入失出官則喪其隂隙而不自覺焉聞捕房包探之於小竊諸犯亦如之夫西人最愼用刑中國問案有用刑訊者西人尚且不以爲然西國刑司訊案但憑証據口供從未有用刑者堂上并無刑具可謂古之仁矣又烏知捕房之包探乃有以私刑加人者此則刑司所不及見捕頭所不及覺者也夫差捕之與包探相埒說者謂賊骨非此不能得其實供故官不之禁抑知官亦何嘗不禁哉定例佐貳雜職不得用刑推而至於差捕可知己事主當塲獲賊尚少是以私刑吊打况其非事主乎宫用非刑尚且嚴申禁例况其爲非官者乎第此等事全在乎官之禁之官不之禁則若輩益無忌憚矣黄大令以愛民爲心煌煌示諭懸貼通衢與禁訟棍等諭及禁諭書差等示同爲懔懔非其平日留心民瘼體察人情曷克臻此吾知此示一出而爲事主者固不敢再逞私情任意毒毆卽彼差捕之中亦必有知所戒懼者以爲本官之重視民命不輕刑責也如此吾儕小人又何敢故違憲意於是乎各守其定分各遵其限制而人情由是而平地方由是而謐矣其所關豈小也哉 
[本館接奉電音]  
　　昨由京友電傳諭旨一道敬謹譯登○三月初二日奉硃筆黄煦補授禮科掌印給事中欽此 
[旌節入都]  
　　粤西巡撫張丹叔中丞由滬赴津襜帷暫駐謁見傅相僂陳西粤情形旋於二月十八日起程北上官員兵弁恭送如儀 
[軍火就道]  
　　新疆巡撫陶正芳中丞奏調北洋親兵前管勇丁往充教習不日成行業經列報擬帶凱得乃士洋鎗二十桿由傅相札飭軍械所總辦張楚戭觀察預備齊全尚有行砲六尊遲遲未到是以首途之期從權改緩嗣由辦理軍火者將行砲全數解津張觀察騐收後禀明傳相飭交管解之藺湘亭鎭車福喜與洋鎗併解率同遴選之精壯勇丁四十名雇備車輛於二月廿三日起程向西進發 
[帆檣北駛]  
　　今年北洋冰泮較早江浙海運沙寍各船開駛之期亦因之而早上月廿四日己有沙船數艘廿五日復有數艘駛入海河停泊上下水次查沙寍各船抵津後闤闠經營爲之生色故一見帆檣絡繹無不喜上眉梢也又聞沙寍各船執照向由耆舵持赴江浙各局呈騐所有天津各衙門向准免其掛號以示體恤近年該船等駛至大沽地方卽有棍徒包攬代騐牌照藉索規費現由天河兵備道出示禁止如有前項情弊許卽扭控以憑究辦 
[軍門回防]  
　　北洋水師提督丁禹廷軍門巡閱事竣率同右翼等員赴津謁見傅相爲前報所己記兹聞軍門己於上月廿一日率帶兵艦駛回旅順防次 
[冥壽談經]  
　　二月十九日爲李伯夫人冥壽闔城司道鎭將及各軍統領均於是日躬親奠醊夫人在日惠澤及人而於貧嫠尤加惠撫恤是夜談經閭巷貧民匍匐經棚附近追思遺澤猶覺涙下如雨亦可見夫人之感人者深矣 
[善堂走水]  
　　天津廣仁堂坐落西南隅係南中善士捐資創建作種種善舉並教養寡婦孤兒免致流離失所 
 
 

Page 2

 
 
上月廿一晚二更時庖人失於檢點遺火廚下以致烈燄上騰光燭霄漢水會爭相撲救踴躍異常僅燬房屋四間卽己烟消火滅堂中房屋寛敞所有留養婦孺幸皆安堵尚不致十分驚竄也 
[鷺江宦轍]  
　　署石碼通判陶小琴司馬濟福因公至厦在三仙客館小作勾留旋回漳郡前署基隆分府卸辦淡水金砂局黎伯　司馬景嵩由省來厦擬赴潮州措資暫寓三興客棧候有便輪卽當啓行○新簡福建水師提督楊西園軍門由滬赴閩大小將弁己預備迎接彭紀南軍門俟交卸後卽擬扶太夫人靈櫬回楚安葬 
[京江雨雹]  
　　鎭江友人來書云二月二十七日天氣異常躁熱居人之挾纊者一律易爲祫衣猶苦汗下涔涔時作吳牛之喘午後雲痕如墨起自東北方電掣金蛇雷聲殷殷繼而風雨齊至金鐵交鳴江北及西南鄕雨中雜以氷雹大者如豆小者如珠翠瓦鱗鱗其聲錯落閱半點鐘之久麥苗雖未受損而溪邊桃李早己狼藉紅英矣 
[蘇省仕版]  
　　二月二十日藩轅牌示照得常州府知事盛金鑒在任病故遺缺查有正任平望司巡檢兪龍盤堪以署理又示太湖廳東山司巡檢陳維樞丁憂遺缺查有儘先補用巡檢王紹燕堪以委署 
[中英近事]  
　　西三月二十二日印度亞剌夏弼城來信言中英兩國所議西藏錫劍條約中有數欵久而未協至近日始漸有頭都所未能定奪者祇印茶販入西藏一欵然不久亦可酌妥前中國派往議約之員業己由加剌吉打言旋打芝靈埠矣 
[中俄近事]  
　　某西報言中國簡駐德俄大臣許星使曾有電音遞呈李傅相稱前至俄國外務署與俄官會晤論及巴馬之事俄官甚爲平情及引十年前俄英所立之和約與俄官折駁謂約中載明巴馬一地歸中國管轄倘俄人擅在境内舉動明係有意侵佔卽於條約有違俄員自知理虧無詞可答云云星使隨又呈電信謂不久可與俄官議立草約等語觀此電文則巴馬一事中俄可免動干戈矣 
[西事譯存]  
　　英京電報云德國現經議定自今以後緑營軍士概用無烟火藥庶得以利戎行○倫敦太晤士日報云現在埃及實有岌岌之勢因前革之相國里士在外所行之事常與朝廷及英國爲難云埃事如斯恐又不免一番擾擾矣○英京電報云現在法國新班廷臣業經舉定以留敝爲相國知未里爲外部大臣又云英國駐紥埃及大臣現在請於埃廷欲將政令再爲整頓其中所擬條欵埃及廷臣多不肯允從其中有請添軍駐守一事會審諸大員亦多不從云○尚國駐紥日裏之營曾出兵一隊往打棉揚河征討亂黨緣此處有亞齊酋長名里亞馬甘者三四年前常以兵犯荷屬疆界故荷特遣兵往剿前日接前途來信云荷國派往此處之兵現在幾至全軍覆没蓋荷兵至此卽駐紥施吕威砲臺之上亞酋潛以奇兵抄出其後堵截歸路而後儘力攻擊以至死傷被擄者甚衆核其總數約近百人現在駐紥砲臺之兵尚爲所困致信甚難緣荷軍後路己被酋軍所截不能進退自如也嗣復接後信言荷軍死者實不過四十名亞齊之衆業經退敗其果然耶録这以覘厥後可也○德相急不里維遵照德皇諭旨在議院内宣議增兵之事大爲諸員所駁以故拂然不悅上疏辭官德皇再四堅留不准乞休致仕窺德皇之意必欲增添軍士斷不爲羣議所阻云○美廷近日簡派立卑爲駐暹副總領事官一時旅暹美人得此消息不勝駭異聞日前聨名具禀寄呈美國理藩院請其另選賢能補充是缺詞内略言定例駐劄外邦使臣凡本國人旅居是邦者皆歸其保護事煩職要責任匪輕非得才識通逹之人安能勝任而愉快云云又引他國駐暹各欽使領事之賢能者以爲證據謂此等人員外有練逹之才能内有功勳於家國方能稱此重任今立卑不過年少書生素無名望其父爲總領事時曾隨父到暹日中所辦之事不過將案件照本抄謄毫無才幹且現年不過廿二三歳以紈袴之子當此重任實未見共有濟也不知美廷見此其將若何處之耳○西三月十一號伯靈來信言克虜伯砲廠擬運槍砲往美國芝加高城賽會中有巨砲一尊重一百二十墩須專雇一船載連統計此次費用約需墨西哥銀六百萬枚蓋祗運費己需一晨萬矣聞廠主此舉非圖射利但奉德廷之命不得己耳 
[署篆有人]  
　　閩藩潘彬卿方伯駿文仙逝己據電音登報兹接訪事人函云方伯入春以來爲造化小兒所苦藥石罔效竟於上月廿五日子時溘然長逝紳民同深悼惜嗣經督憲檄飭張芴臣廉訪署理藩篆糧道陳展堂觀察署臬篆鹽道龍仁陔鹺憲兼攝儲篆宦海中人送往迎來手版脚靴如入山隂道上應接不暇也 
[辱井泉香]  
　　金陵東花園多賣菜傭卜居於此有某姓媪累斷碍作墻壁塗以黄土覆以白茅蟄處其中聊蔽風雨上月二十四日晚炊後其子出外沐浴尚未歸來忽濃雲蔽空電火閃閃俄而一聲霹靂幾疑岳撼山崩數尺敗墻轟然塌下其時媪己酣寢全身被壓人無知者及雨師返斾其子籠燈而歸一見大驚亟呼援救衆人坌息而至爲之從瓦礫中翩出見媪瞑目無語額破血流灌以沸湯良久方蘇口呼腰痛不止蓋墻薄而低故受傷不甚重也但昏黑之中寒風剌人濕衣冰體頗可憐耳安得以杜少陵廣厦庇之○二月十二三等日金陵人家失去男女幼孩多至數口錦繡坊某姓於失孩之次日乘某輪船偵訪下至上海上至蕪湖四出冥搜務必珠還而後己旋有眼線指引遂折往鎭江望後某日在某處啜茗見四十許男子携八九齡垂髻女首覆靑布面塗藥物似有疾而畏風寒者小憇暗處呼茶博士以龍團進并巿餅餌啖孩茶博士悮傾沸湯於手不覺大啼聆其聲儼然己女向前問訊孩投懷啼哭婉轉可憐一轉身而男子己渺如黄鶴詢孩所以然之故孩均云不知乃携之返金陵自述所遇如此寄語失孩者苟皆不惜江湖跋涉到處訪求安見合浦之珍不仍然上掌耶 
[儲駕到坡]  
　　奥王太子由麻六甲至新加坡一節前經列報二月二十日情晨八點鐘時儲駕業經戾止施制府卽擬率諸員排班肅迓太子以此來實欲暢遊若以王禮接之反覺諸多拘束故不欲重煩主人欵接宛轉告辭制府不敢相强卽於十點時率前鋒官到船拜候時暹羅王子亦到船中叅謁太子一一以禮相接未幾諸賓告退迨下午三點二十分時儲駕者領隨員數人偕俄國領事官悄然登岸至柔佛蘇丹東陵府第遊覽再至公家花園一遊聞太子之意擬於本日作柔佛之行卽在柔住宿明日往加剌巴泗里末暹羅等處折而往者港上海日本遊覽云 
[因賭釀命]  
　　瑞安縣蘇運卿大令奉德太尊札飭於二月初八日帶同刑仵晉郡暫寓東陽春客邸禀見太尊後卽於初九日申刻詣柟溪花壇地方騐屍至初十日未刻回郡銷差卽於是晚回瑞聞此案起釁緣由有某甲家頗小康好作牧猪奴戲二十九日在某乙家喝雉呼盧興會淋漓不可遏抑適甲母及祖母躡蹤而至欲令甲回家乙因甲所輸之欵尚未淸償扭住不釋爭論之餘乙竟取錢板抛擲甲之祖母適中心窩登時嘔血數升昏迷不醒延至未刻殞命由屍屬喊寃請騐適邵大令公出未回由少尉禀請太尊札委隣封相騐未知將來如何定讞耳 
[勸置學田]  
　　川省舊俗凡新進見廣文贄幣必從豐腆嘗有一衿倖博遂致毁家大半負債終身者亦可謂忍情拂理矣惟廣文以贄幣爲養命之源若并此禁絕又恐苜蓿盤中生涯日淡四川藩憲龔仰蘧方伯有鑒於此勸置學田爲學署辦公送考之需由是貧士不病冷官不飢誠一舉而二善備矣爰將憲示録左欽命四川承宣布政使司龔爲曉諭事照得事屬創始亟應因地制宜而樂觀厥成元必衆撑易舉川民亟公好義頻年報効津帖捐輸學額旣藉以增廣士氣亦爭自濯磨人文蔚起於斯爲盛吳惟歷任學院按試各屬因鑒歧冐搶督　弊難除新進寒畯需費又鉅創置學田一說卽如梁山資州南川等處次第興辦己著成效無如地方情形不同辦理詎能一致或期效太遴　無方勸導或籌集 
 
 

Page 3

 
 
鉅欵而不加體恤紛紛設局按戶催呼遂致物議沸騰逼成控案名爲樂捐實則勒派是豈民之無良亦由辦理未得其宜耳今本司洞悉流弊業經通飭各屬嚴禁按糧計科勿許因案科罰祗須按照舊日規模量爲推廣集紳妥議事關學院加惠士林通飭辦理在所必行斷不能因噎廢食停捐不辦爲此示仰各屬府廳州縣紳民知悉爾等世居文物之邦代多賢哲凡鄕里老成碩望無不願英才繼起卽家庭父兄師傅亦均願子弟讀書應試成名以光門第乎日急公尚義捐資濟公均所不吝况學田爲地方善舉旣可以杜歧冐而免搶替培後進以恤寒儒當臾樂於從事經此次勸諭後須當仰體學院德意踴躍遵行傾囊慨助以襄善事行見一利方興白弊悉除無害於民有裨於士實本司所厚望焉幸勿堅吝自貽後悔切切特示 
[犬吠鷄鳴]  
　日來長奇瘋犬四出噬人致斃者實繁有徒由巡街捕禀知地方官及警察署長奉諭著各巡捕會同巡視如見無主之犬悉行撲殺如有主而無瘋病者給牌以示區别連撲三日殺犬數百頭好犬與瘋犬相遇亦卽傳染日人仍有被噬者往告警察署復令巡街捕加意巡視四月八號下午尋至長久橋頭見一犬狺狺狂吠吹號聚衆追之此犬繞奔三匝突入橋下竇中引之不出候至夕陽西下無可如何遂喪氣而歸此犬雖瘋然而狡甚○瓊江港外高島村百二十九番戶居民太田三寅家有雞卵數顆令母雞覆翼之俄而鷄雛滋生有一頭獨具三足右足不異於尋常左腿之上趾生二足一足向胸稍曲有三趾一足之趾增三而爲六長可及也右足一舉捷走如飛和一十日頗稱雄建是可於三足蟾三足能之外增一故事 
[詳紀火案]  
　　英租界河南路萬倍利吕宋票店起火延及左右隣一案己紀報章事後英捕頭查得萬倍利有意放火希圖保險行賠銀因令包探秦少卿陳阿九先後掌獲萬倍利執事人袁虹橋卽袁小弟及夥張振方陳阿福學徒夏阿卿並躭擱店中之王炳奎解請蔡太守訊供夏阿卿低頭不語捕頭問爾有所畏懼乎夏阿卿供稱小的畏跪在旁邊之人太守飭諸人退去再加詰問夏阿卿供稱五日前袁虹橋與王炳奎商議放火之事囑小的不可向人說明至是夜八點鐘時王炳奎手持水烟袋紙煤火洋油燈入後屋忽然火發小的駭而往視伊等言不可入内因卽向外奔逃包探秦少卿禀稱曾問袁虹橋言店中飯食包與飯作何以後屋有稻草花萁袁又言包飯無多幾日轉問包飯作則稱自正月初八日包起然則存此許多柴草有何用處太守隨命傳諸人至案前將袁虹橋卽袁小弟研詰供稱原籍紹興向在湖北營生今來滬上晤族兄袁仁齋言及所開萬倍利吕宋票店貲本不足約同入股當付洋銀一百五十元是夜如何起火並不知情太守問爾知曾保火險銀一千兩後又加保五百兩之事乎答稱知之問吕宋票店除票紙外祇有洋銀卽遇不測亦易取出何必保至一千五百兩答稱所保家險問卽保家險何以初祗一千兩後又加保五百兩答稱袁仁齋家屬保銀一千兩後有我之眷口遷入故加保五百兩問旣保家險家眷何在答稱仁齋己挈眷回紹興我因當時同居侷促故卽遷出佩副領事問保險單何在答稱一千兩之單經袁仁齋取去五百兩之單放在帳箱中己經焚燬太守問保險銀由誰付出答稱皆由袁仁齋付出問共後加保五百兩係保爾之家險如何亦由袁仁齋付銀且家眷均己遷出何保之有包探又禀稱初問袁虹橋言家眷遷居法租界繼查知實在新閘地方張振方陳阿福同供稱在萬倍利爲夥是晚諒無放火之事王炳奎躭擱店申其時持水烟袋紙煤火洋油燈至後屋大便忽然火起訊至此太守轉問夏阿卿曰爾知張陳二人知放火之事乎答稱伊等二人不知其事問張陳曰爾等知夏阿卿爲人誠實否答稱夏係本邑人年祗十七歳素來誠實包探又禀稱當時貼鄰凱利西國帳簿店主任雨喬聞萬倍利火起奔入援救見廚下積有稻草花萁鐵桶中更有用剩之火油以致手足悉受火傷現在仁濟醫院醫治太守問夏阿卿曰爾見伊等如何取火油以潑答爯見伊等用馬口鐵甲升吊取火油卽行潑出太守廉得共情商諸佩副領事然後飭將袁虹橋王炳奎交包探帶回捕房管押張振方陳阿福交保夏阿卿好爲看管俟任雨喬傷痊投案再訊此日前初訊情形也昨日禮拜一太守旣升堂麥捕頭同包探秦少卿禀稱刻己查明放火情眞惟任雨喬傷尚未痊不能投質王炳奎供稱火是小的所放太守問爾因何放火答稱小的因生計全無困　不堪故作此窮兇極惡之事問爾旣窮苦豈一放火卽可發財乎王支吾而己汪财供陳袁虹橋仍執定前詞並稱王炳奎素患痴癲之疾太守謂本分府察得王並無痴癲形狀因復一再盤詰務得眞情隨由包探問王曰爾昨日己將各種情節向我說明今日何以又攺供耶王稱由我如何供法太守以此案務須澈底根求遂與佩君熟商飭將袁虹橋王炳奎還押捕房俟任雨喬傷痊再行會同上海縣覆訊核辦 
[解餉赴蘇]  
　　昨晨滬南松釐捐總局解餉銀六萬兩至蘇州分裝六十鞘由總辦錢君硯觀察飭勇丁送往大碼頭某號砲挺交楊介夫千戎押運洎解纜己十下鐘時矣 
[發引路由]  
　　本邑保甲總巡陳寶渠太守於正月二十日病故擇定三月初三日領帖然後扶柩回杭昨日公館外紥有東西轅門内外懸掛素色彩毬一白如雪聞發引時靈柩出大東門過十六鋪橋入法界過英大馬路迤邐至新閘登舟云 
[覆舟記]  
　　船戶某甲由常熟載糧米來申前日亭午時繫纜小東門外金利源碼頭正欲向招商局交卸忽有普濟輪船攏岸雙輪激浪波湧如山致將甲船衝至南首吳淞碼頭載沈載浮旋卽沈没其時甲方因事登岸迨聞而馳至則巳不及救援矣 
[油瓶記]  
　　本邑小南門外南倉大街沈德興點心店有餘屋一椽賃與販皮　人王某橋居三年前王娶浦東高橋鎭人某甲之孀媳爲妻有一八歳女孩隨之而至卽諺所謂油瓶也甲弟某乙向時出外謀生今春褛被言旋諗知始末謂孀婦攺嫁於例有之然女係從子親生豈可謂他人父因於前月訪問至王處互相商酌意欲領回王一時未肯允從乙因暫住附近某客棧至二十四日忽感時症溘逝棧中王聞而惻然出資爲之棺殮令甲將柩扶返其家婦亦挈女同往旣至欲與族人分析故夫家産族人不服羣起而攻婦見勢不佳抱頭鼠竄女則經族人留住想須令其歸宗也 
[虹口紀聞]  
　　紹興人王某賃屋虹口北山西路藉棲梅鶴己則任滬南爲米業因南北往返奔馳不易常囑出店阿堂至家取物阿堂少年浮蕩見王女阿翠而悅之挑以游詞居然入彀久之春光漸洩好事之徒以匿名揭帖高懸於門王聞而忿甚疾馳回家將阿翠扭住取刀便刺其妻見而攔阻曰君豈痴乎女犯何罪而欲置之死地王以帷薄不脩告妻曰誤矣諺云捉姦須捉雙今事無左證自殘骨肉恐王法亦所不宥王乃悚然而思戞然而止○虹口江西路寶泰里協太和猪油棧前晚帳房中失去洋銀七百廿元昨晨始覺細視門戶　然知非外人所竊急將前後門扃閉徧地搜尋見地板有異令出店撬起有白巾包一個裹洋一百六十元司帳人細騐白巾係棧夥廣東人瞿阿生之物當將阿生扭至茶肆盤問不知能否水落石出也○昨晨有寗帮木匠在盆湯弄大橋下木樁上裝釘鐵板偶一失手板己墮入波心念雇小舟停泊江中己則用繩繫住躍八水中摸索片時並無蹤影其背己在木上擦傷鮮血淋漓不得己愿出洋五角倩船戶打撈人叢中忽有一人躍出解衣磅礴入水未久耳鼻中無一不是水祗得躍登船頭濕淋漓如落湯鷄觀者咸笑其怯 
[惠我無疆]  
　　本邑城廂内外拉圾堆積如山而以魚行橋虹橋兩處爲尤甚黄大令飭差役薛貴知照各舖甲赶緊督令挑夫掃除凈盡以免穢氣薰蒸昨晨先將魚行橋畔垃圾堆一律挑淸午後各挑夫又往虹橋打掃一時口碑載道莫不頌賢使君惠我無疆 
 
 

Page 4

 
 
[喫醋釀命]  
　　寗波人福海者不詳其姓向爲竹匠邇來落魄無聊賃屋於八仙橋西首四圖地方其妻某氏年將花信性情輕薄宛如逐水桃花面首三十人早己請君自置矣上月廿九日有紥鞋底之陳沈兩人因至是處向友人索欠適遇該氏於酒店中緑蟻初浮紅犀暗逗旋有與該氏相識之某甲在旁見之大含醋意各以干戈從事儼成鼎峙之形該氏不能爲左右袒又念醜聲四播有何面目復生人世隱回家中取阿芙蓉膏吞下迨福海查悉則己毒發多時不省人事急延陳與昌舊夥用藥施救嘔吐而愈福海以爲未足復以肥皂水灌下不料臟腑受傷延至初一日殞命該處地保聞之立將紥鞋底之陳这钑甲三人拘住貫以鐵練繫於義豐烟館内一面邀福海到塲願以番佛十五尊爲和事老無如三人衣衫藍縷與卑田院中人無異未能解囊以贈遂由地保竭力張羅尚少洋二元喚房主某嫗至令其相助嫗言福海借住此屋僅數日耳其妻爲爭風而死與我何干地保謂事若不干恐福海赴縣具控必多周折嫗台首肯事遂寢 
[店主私逃]  
　　福州人陳綺亭前在法界永興里開設布字號現因虧欠莊家銀八千五百兩無從彌補遂於前晚捲物逃遁昨有錢莊五家投法捕房報案請爲查緝 
[查究竊銀]  
　　某委員公館前晚失窮元寶十二枚疑係跟丁袁德勝所竊查悉袁與法界孫家弄烟妓小玉紅相狎遂飭縣捕柴樛赴大自鳴鐘捕房報明情形法備頭立飭包探協同前往袁適不在是處僅將烟妓帶入捕房盤問之下據稱袁却常來日間曾來一次以後未見捕頭准該烟妓交保出外此案旣有端倪當不難破獲也 
[可無疑異]  
　　孫子卿坐化車中一事前己兩次録登當成殮後孫妻趙氏赴英捕房領取屍身畔檢出之金約指洋銀并聲言尚有金約指及銀表各一枚生時藏在身邊如何化爲烏有捕頭因將載孫之車夫周天和解送公堂令氏投案備質蔡太守研訊之下捕頭禀稱孫畢命車中周尚不知印捕見之令其拉至捕房隨派華捕送往仁濟醫院到時早經氣絕當卽拉回暫停北泥城橋堍荒地上傳二圖地保至當塲撿出洋銀十元金約指一枚又皮夾袋内有洋銀一元小洋銀二角洋烟匣二枚一併交存捕房給還屍屬如何稱尚有金約指銀表包探顧阿六及印華捕各禀前情地保夥某甲亦投案候質周供稱孫雇坐小的之車從大馬路向西迨印捕喚阻小的始知己死在車中後有中西捕及地保在塲搜檢小的安知其有無金約指銀表趙氏訴稱丈夫身畔常帶金約指二枚銀表一枚至有無洋銀小婦人不得而知前日據地保言有洋銀金約指留在捕房小婦人往領時惟言及尚有金約指銀表並不向之深求太守謂氏曰爾少右丈夫身畔有洋銀現由探捕及地保在塲檢出交還可無疑異矣遂飭將周開釋 
[賭徒入網]  
　　本邑人某甲專以賭博爲生卽牌九司務之類也近來糾合諸賭棍在西門上徐家匯賃得姓之屋卜晝卜夜聚賭帛頭鄕人之入其彀中者無不蕩産傾家衣食不給事爲法華司訪悉往拘未獲因備函到縣開明各賭棍姓氏請卽差提黄愛棠大令立飭公差楊溎往拿行至西門適與甲及同黨某乙相遇富塲拿住禀明大令分别看管候懲 
[開局施醫]  
　　謹啓者敝堂訂於三月初二日開局辦理施醫以療貧病循照舊章每逢雙日送診按方贈藥特請内外專科分設上下午悉心診治以冀藥到回春内科則請姚君蓉第李君佑之徐君玉山朱君亦仙沈君少庾唐君子耘蕭君酇封外科則請葉君靜川郭君善卿倘有沈重病症不能到堂就診者准著人來堂掛號卽請醫士前往診視仍按方給藥所有醫金車費皆由敝堂開銷例不取病家分文兹本年照舊在潤德堂藥店發藥並虔製萬應靈丹七液丹純陽正氣丸分送今因定期施醫第恐遐邇未知持此布告上海虹口元濟堂謹啓 
[上海北巿絲業會館籌辦順直賑捐滬局續解順直第四批賑銀啓]  
　　敬啓者則敬前奉直隷閣爵督憲札飭勸辦賑捐當經三次報解賑銀二萬一千兩在案兹復集有規銀一萬兩卽於二月二十九日禀呈籌賑局司道憲照數騐收詳報作爲第四批報解奬捐之欵並將捐生一百四十八名年貌籍貫三代履歴及指捐貢監銜封翎枝等項造册禀請彚案詳請咨部給照以示奬勵而資觀感如有志切顯揚者仍來開示履歴連同銀兩一併擲下卽當填發實收隨時造報生靈普救功德正未可量請登日報伏祈公鑒錢塘施則敬子英甫謹啓三月初一日 
[濟急樂輸]  
　　謹啓者敝堂接奉泰興黄橋鎭無名氏大善士樂助山西賑洋一百零九元又奉源通官銀號大善士樂助洋二十四元六角又壽康莊交來無名氏大善士洋三十元亦歸山西急賑目下山西山東兩處災民死亡枕藉待賑刻不及緩敝堂竭力兼籌深慮顧此失彼乃蒙諸大君子慈懷濟急先後樂輸解彼倒懸勝造浮屠七級凡我同志敬呼菩薩千聲叩謝鴻慈彌增鶴跂上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奥佚事]  
　　奥京某報載有奥王逸事一則頗足以資談助據言奥王席父兄之遺業坐享昇平一日深宫無事思欲微服出行蓋藉以探察民情採訪政治也時天甫黎明庖人進膳畢卽潛乘馬車出城轉附火車至某處旋下車步行途中見有老成者卽雅與扳談詢及地方一切情事客見其狀貌不俗皆殷殷相告王心焉識之復迤邐前行至一處時當溽暑日己向午熱氣相逼步履難堪遥見路旁大樹下有支搭篷帳售賣食物者因入而沽飲賣者取麫包荷蘭水以進王因用膳過早正苦飢渴得此如蕪亭麥飯天府瓊漿鯨吸狼吞不覺飽餐一頓旣而算帳賣者一一報呈王故靳不與蓋欲覘其人如何動靜也乃僞謂之曰適間行色怱怱所有荷囊未遑携衐倘蒙相信異日定當加利送還以報盛德賣者聞言而哂曰子言差矣吾儕小小營生安有帳簿况資本無多倘再賒借無以轉圜恐數日間將索我於枯魚之肆矣請卽給值無相戲也王曰吾本貴家子承父兄餘蔭現作高官宦囊不薄區區小欠何致拖累不過携帶未便耳賣者答曰路頭生意寗讓無賒子果携帶未便卽作觀君一飯可以無事相償也王曰拜君之惠何以克當賣者曰吾在此擺攤有年存心忠厚過客不拘貧富若進此加餐而囊痪未備者絕不追問此事非自君始然亦向未有人拖欠也王聆其言喜溢眉宇意謂國中有此醕樸之民可覘風俗之厚乃明告之曰吾非平民乃王也微服出遊偶苦飢渴借此勾留所以不給值者欲知吾民風俗如何耳隨賞以襟頭鈕一顆内有鑽石價值不資賣者却之不得拜而受之王旋登車而去可見忠厚存心隨處皆可獲報正不獨其人爲然也 
[專辦海軍]  
　　日本於海軍事務加意整頓汲汲焉惟恐不及近擬添設委員以專責成陽歴三月二十二日四號廷旨命山縣樞密院議長爲該委員長西鄕海軍大臣渡邊大藏大臣井上文部大臣仁禮樞密院顧問官伊藤海軍次官副之 
[金陵官報]  
　　二月二十二日藩轅牌示照得正任沛縣馬光勛應卽飭回本任二十三日會辦洋務局候補道羅嘉杰謝委二十四日前署東臺縣王豫熙交卸回二十五日調辦厘捐局候補道穆克登布委辦善後局王定安調辦揚屬運河堤工局歐陽霖均謝委二十六日上海輪船支應所知府劉式通專丁叩謝海軍案内蒙保歸道員後加二品銜藩轅牌示照得正任江寍布理問高承基應卽飭回本任二十七日江寗布理問高承基叩謝飭知回任縣丞王如璋謝委署通州州同並銷儀徵撫卹差督轅牌示泰州營都司員缺前經本部堂揀以儘先叅將李東武借補現准部定新章副將以下等官祗准挨次借補不得借至二級是該員李東武由叅將借補都司與新章不符應卽吳行更補兹查有兩江儘先遊擊何復勝堪以借補 
[上海縣署瑣案]  
　　陳鶴生之妻林氏與章寶和有私相約至蔡雲卿之妻高氏所設臺基爲巫山之會經陳偵悉毁門入内將姦夫淫婦及蔡夫婦一併拘送英公堂此己列諸報簡矣前日英讞員蔡二源太守備文將一千人移送到縣值日差禀明情節黄愛棠六令儃分别看管候訊○本報曾紀彭玉亭控吳秀芳吞没地價銀一案前日縣差著保人將兩造交出并傳到應訊之嚴子琴及地保嚴晉良解送案下晚間黄大令倩帮審委員葉司馬升堂研訊彭訴稱小的家在二十三保頭圖耕田爲業祖父全貴在日有田數畝以二分餘租與吳搭蓋草屋四間及祖父故至光緒十七年正月英工部局加闊馬路將吳租造草屋之田購去由圖董議定價銀三百兩扣去中金三十兩歸吳屋價銀九十兩尚存一百八十兩應由小的收取其時小的患病在家不能往收吳頓起不良之心向母親哄去田單同伊弟坤全往局中收價迨小的病痊向論一味支吾不得己投控英公堂經蔡大老爺訊供斷繳吳竟甘心挺押是以移送案下蒙前任袁大老爺訊過一次田單早己檢呈現在惟求訊斷吳供稱小的係本地人家世務農有田若干售出向工部局收取價銀並非彭産叩求明鑒子琴供稱小的前在案下充當地保彭之田價實被吳冐收晉良供稱小的前充二十三保頭圖地保伊等田價糾葛小的未知其詳彭又稱吳前在公堂均己供認此次忽又翻供司馬查閱卷宗知此案己涉訟多年遂向彭一再開導謂本委勸爾略略認虧卽可了案現著吳再繳銀三十五兩給爾具領可乎彭稱求恩公斷可也司馬卽命吳具結限卽日繳銀兩造均遵斷而退○前日黄大令飭差傳到二十五保四圖地保顧順希卽陳炳華五圖地保宋椽亭六圖地保徐長根七圖地保顧秋田晚堂諭以爾等名下應完年租共一千餘千文務須踴躍措繳各保同禀稱法界各洋人須有領事告示始肯完銀去年之租直延至十月間出示大令曰本縣現當照會法領事請早爲出示爾等見示後須赶緊往收各保均唯唯而退○本邑下海浦引翔港二十三保頭圖地保嚴晉良向領港之某洋人處冐收年租洋銀二十餘元經洋人查明投英領事署控訴領事照會黄大令飭差往提到案前晚倩帮審委員葉司馬升堂研訊嚴供稱小的係本邑人現充地保曾向領港洋人收中國錢糧並非年租蓋年租每畝應收錢八百文與錢糧有别叩求大老爺明鑒司馬核算之下除應完之外尚多收洋銀五元一角著卽日如數繳案如違比究○糧米經頭沈雲卿卽孫全榮控閔怡庭擔保裝烏程縣糧米之易有詩榮金萬盜賣糧米經葉司馬升堂訊究判令將易閔收所孫交差押交向德泰糧米棧認賠之收條到案再行訊究此己列諸報章前晚司馬又提易閔研訊先問易曰爾可知榮現在何處糧米二百石被榮賣在何方答稱榮不知下落米亦未悉賣在誰家司馬曰爾不必狡展如從直供認並將榮交案則爾自己盜賣之三十五石不與追求易堅稱小的實在不知司馬大怒喝令從重笞責七百板仍無確供復將閔笞責三百板分别還所聽候比究○嚴乾生藥材行雇工修葺房屋有木工徐阿來者與隷工薛成奎口角爭毆徐不勝遂投十六鋪北局喊請究懲前日傍晚時兩造又扭奚行山至縣訴稱小的等在嚴乾生工作被奚唆弄是非冋論遭毆是以扭請訊辦黄大令著看管候訊 
[英界公堂瑣案]  
　　包探何瑞福禀稱某處洋瓶店主任殿弼失去洋銀憶及比鄰小烟館中烟客董阿毛何錦泰時來探望形迹可疑因向之詢問並不深求不料董何竟藉端尋釁是以報請小的拘拿解案任訴稱包探去後董何卽至小的店中尋釁董何同供稱小的等平空被疑心不能甘故與理論蔡太守飭取保開釋○三百三十六號華捕禀稱昨日小的巡路時見王阿增駕馬車至靜安寺在泥城外馬路中飛駛爭先有違定章拘案請罰王供稱小的以後不敢違章矣此次還求恩恕蔡太守判罰洋銀五元如數撥充某處西醫院經費○包探秦少卿禀稱小的查得東洋車夫方阿心將金練銀表倩陸阿富質得洋銀八元以六元五角給方尚存一元五角由陳花去拘方盤詰方稱有西人醉後雇坐伊車乘隙竊取故特吊贓送案方供稱小的驅車至虹口有西人雇坐回洋涇浜遺下金練及表小的貪小拾取交陸付質如今祇乞施恩陸供稱方令小的質物小的分用洋銀一元五角秦探又禀稱方見西人沈醉膽敢攫伊身上之物蔡太守飭押候查明是否行竊再行　辦贓暫存捕房○吳寶生訴稱家有餘屋轉租與張正寶恐張來歴不明囑尋妥人擔保張不依允反肆兇頑竟被擊破頭顱是以報捕拘案事經馮錦春目見求卽傳訊可也張供稱小的曾向吳租屋吳忽令覓保人小的自念生平安分營生今忽見疑故與理論馮訴稱是日自見張毆吳蔡太守騐得吳頭上微有傷痕判罰張洋銀一元爲養傷費再令交人保出赶緊遷移○包探唐寶榮禀稱馬約書報稱其弟仁卿竊去鳳冠上銀飾及鐵盆一具經小的查獲人贓解送案下約書訴稱仁卿不務正業時來家中竊物求卽訊懲仁卿供稱小的因有急需是以取兄長之物蔡太守判令管押一月贓給約書領去○包探張九意禀稱李錦春竊取王長生家絨褲女衫經小的查獲人贓解送案下王請領贓李供稱小的初次犯案求賜恩寛祭太守判令管押一禮拜贓給王領去○某洋行管門人曹連生訴稱昨夜嚴其昌突然闖入以訪友爲名其實行中並無相識之人顯見有心圖竊副捕頭禀稱嚴前曾犯竊有案可稽嚴供稱小的係金陵人悮入此行不敢圖竊今願自行回藉求免究懲蔡太守諭以爾如再逗遛此地定干拘案訊懲嚴唯唯而退○包探江阿三禀稱陳雨錦家失去東洋車查知張二寶所竊將贓售與沈長生得洋銀二元五角是以送案請辦陳請領車張供稱小的一身做事一身當决不狡賴沈供稱小的向張買車安知其爲竊取蔡太守判令將張管押兩禮拜并著繳出洋銀二元五角給沈收回車給陳領去○包探唐寶榮禀稱李嘉興有鹽五六十斤被張木生奪去託周阿二變賣今特獲案請追李供稱小的購買食鹽並非鹽販無端被奪是以投報捕房張供稱小的見李販賣私鹽因之奪交周變價周供稱小的代賣奪得之鹽尚求鑒宥蔡太守判令將張笞責一百板周笞責五十板○三百九十九號華捕禀稱某處酒保范善寶投捕房報稱朱阿林談小弟兩人倚醉滋閙擊壞各物約值洋四元二角小的因此拘案請追范訴稱朱談相約登樓飲酒不知如何打架致將肆中雜物擊壞若干朱談同供稱小的等在内屋沽酒打架者係外邊臬上之人及酒保投報捕房伊等己乘間脫逃致小的等悮遭波累范又稱並無别人打架肇事者的係朱談蔡太守判令將朱談各管押三日並著賠洋銀四元給酒保領去 
[法捕房瑣事]  
　　某甲不知何許人前晚赴黄盧沽飲餘興未闌復至小東門外花烟館吸烟三盒不名一錢竟欲强留一宿妓不允見其爛酡如泥情願不索烟資但告以玉漏己殘請君速去甲尚不滿意突揮老拳鴇婦出外鳴捕將甲拘押至昨晨始得釋放○東洋車夫某乙在車上失錢二百文疑爲坐客所竊扭入捕房捕頭以指竊無憑叱退不理○鞋店主某丙前日向某丁索取鞋錢在途口角有包探夥助丁賴欠丙不服與之爭論經巡街捕一併拘入捕房押至昨晨始得釋放 
 
 

Page 10

 
 
[上海虹口元濟善堂施粥淸單]  
　　施君少欽封翁經募洋五百元鄭君俊臣翁洋廿元全亨號灣溪漁隱利亨莊三戶各洋十元隱名氏張成康二戶各五元瑞錦成隆聚號隆順號德生號和春祥義泰昌瑞林祥北窻高臥生九戶各二元龍餘記一元梁隱名氏十元陳樨坪五元無名氏不留氏二戶各二元○以上共收洋五百九十八元令併聲明 
[上海六馬路仁濟善堂經收南北兩巿各米寶行米麥雜規捐二月十一至二十日第四十一旬淸單]  
　　穗祥寶行錢九千七百六十八文愼和五千九百八十七文裕祥四千八百二十三文同泰公四千七百六十一文元昌豐四千四百文乾利三千九百四十八文恆祥三千七百六十二文豐和三千四百三文同順二千六百五十八文生源二千六百七文萬順公二千五百八十文豐記二千三百六文愼茂豐二千五十文同吉泰一千三百三十文聚源一千二百八十三文恊昌泰八百六十七文永順八百三十二文德盛七百六十六晋泰六百三文振豐五百八十八文錦祥五百八文元生長四百五十九文恊記三百二十九文萬昌三百二十八文義生三百六文三和二百八十文恆源二百七十三文咸茂二百三十六文潤元二百二十五文義記公二百二十三文德大二百十九文唐永愼一百六十三文萬源一百五十文北同泰一百三十文同德一百一文恆裕六十五文錢恆泰一千一百三十五文大興合六百二十一文源順恊五百七十文新興和三百五十三文同興六十三文恆隆五十四十九文昇記二百二十八文衡大九十文裕昌三千五百五十九文仁和二千九百十四文松盛二千四百九十文寶泰二千三百九十八文元吉泰二千三百十三文長豐一千七百七文萬生一千五百十四文葆生一千二百十六文正義隆一千一百七十二文震大一千一百四十文萬祥昌一千一百五文潤和一千七十七文元和八百八十文衍源八百三十七文潤泰八百二十三文鼎昌源七百七文餘大六百九十八文生泰五百七十五文愼餘五百六十六文天和五百四十七文和記五百四十七文長義四百九十七文元長四百九十一文萬隆四百四十四文三泰四百三十文萬祥四百六十二文愼生四百十六文泰興三百五十三文甡義二百八十五文公正二百八十九文同泰二百七十二文萬盛泰二百三十九文天元一百九十九文義記一百八十七文南昌一百六十二文元泰一百二十二文新興八十五文萬成八十四文愼益七十二文和生義六十二文聚泰四十五文以上八十五戶共收錢一百零一千九文 
 
 
 

Page 11

 
 
   
 
 

Page 12

 
 
   
 
