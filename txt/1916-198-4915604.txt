# 1916 - 198 - 4915604

 

Page 1

 
 
   
 
 

Page 2

 
 
時評 
[金錢與光陰] [  冷]  
　　余昨謂今日有妄費一國家之錢者即非眞愛國之士以中國今日之難關在財政也余今又謂有妄費光陰於今日者亦非眞愛國之士以光陰即金錢也且今日之光陰有非金錢所可購而得者 
　　凡眞正主義之所在不能苟且以求速是故袁氏未死之前約法議會未復之日苟求速了勢必事廢半途若主義旣得則必用全力以赴之游移不可懷疑亦不可旣出揣而問世則赴國事無異私事而一切無意識之應接酬酢皆可删除譬諸個人家有病人而方蘇尙忍與人委蛇以事無聊之謙泰或爭無味之細事乎然則今日之愛惜光陰又與愛惜金錢等當爲眞愛國者所留意也 
[命令]  
　　補錄七月十六日大總統策令程長發給予五等文虎章此令 
　　又令陳致祥王森杜長榮馮寳長給予五等文虎章關際雲王慶堂囗德鰲杜錫琦侯占元張建邦李俊義給予六等文虎章馮金文倪書訓康金邦張開科徐紹珍趙恒舒劉慶堂趙培信齊一俊劉雲龍米清魁牛明元郝雲亭郭世昌廬永思李駿德莊立成景龍輔劉秉倫陳錫韶何世昌給予七等文虎章李之德給予八等文虎章此令 
　　又令司法部呈請任命張志嘉署奉天高等審判廳事推單豫升署奉天瀋陽地方審判廳廳長王松筠楊廷秀署奉天瀋陽地方審判廳推事倪文藻鄧延壽署奉天瀋陽地方檢察廳檢察官魏先根張莫潤署河南開封地方審判廳推事宋沅署山西高等審判廳推事尹全體劉毓俊署湖北夏口地方審判廳推事吳地昭署湖北夏口地方檢察廳檢察官應照准此令 
[專電]  
　　北京電中央接軍務院未撤消之删電特發電肇慶詢問原因南方某代表謂此事與收束善後無甚關係 
　　北京電中央又電勸唐勿固辭免國務延宕 
　　北京電李烈鈞允俟粤事定後入京 
　　北京電昨分電湘鄂約束軍隊不得誤會啓釁 
　　北京電黎總統前交一手諭於段總理速將中央直轄各師大加整頓抠衛軍改編爲師即以李進才爲師長駐紥彰德其自第一至第十二各師仍分駐北京附近及鐵路交通之區以便調遣據聞第一師駐張家口第二師駐武昌第碱師駐保定第四師駐松滬第五師駐濟南第六師駐南昌第七師駐洛陽第八帥駐馬廠第九師駐開封第十師駐吳淞第十一師駐南苑第十二師駐北苑刻已派員先將各勞勞清掃或畧加修理 
　　重慶電曹錕籌撤北軍所需船夫給養各欵甚急中央無欵指撥特由商會向紳商各界息借洋四十萬元議定由重慶中國銀行出具保卷將來在該行代收鹽稅項下自八月起按月提給三成撥還本利 
　　宜昌電張敬堯七師原有暫駐城陵磯說現因岳州一帶北軍太多仍欲開駐洛陽張找宜暫駐數日即換江輪赴漢口 
　　武昌電十二師二十三旅皆係新兵不宜出防已由該師長陳光遠由漢調回南苑訓練 
　　武昌電吳光新率二十師混成一團由漢到岳招撫湯部 
　　洮南電巴匪一大股已過哈爾哈河餘爲河水所阻刻正伐木架橋渡河後直犯洮南 
　　西安電川上甘交界之金山寺等處匪勢甚熾意圖北窤白河縣亦有匪徒搶刧釐局傷斃團丁數十又佛坪縣太白山内江口一帶聚匪數百勢將南犯現陜少地方至爲不靖 
[譯電]  
　　成都電官場會議時周駿掁稱願遵中央命令退讓赴京擬令劉存厚代理以待蔡鍔聞周已電請蔡鍔即來成都（十八日） 
　　北京電陸榮廷電致中央辭粤督職謂才力經驗未足當此重任衆意此僅爲形式上之謙讓中央决不准其請陸刻在桂林（二十日） 
　　廣州電龍濟光與民軍刻仍有備戰之勢龍雖願退讓然屬員之態度頗爲可慮彼等以爲粤事不能由非粤人管理之（十九日） 
[東方通信社電] [  日本人組織]  
　　東京電日俄新協約附帶事項目下正由兩國交涉之東清鐵道一部讓與事件業已就其價値及他細目協議但關協定價値之交涉尙有未結之點而協定成立之後更須提示中國政府得其居諾等手續故其完全確定尙需多時日令唯俟俄國之確答即可進行手續之程序大約本月内一切可期决定云（二十一日） 
　　東京電日本供給俄國軍需品未付之價現已有八千餘萬元更加此次訂結軍需品受渡契約今後由日本所供給者爲數甚鉅關於交付此項價欵前經提出一種辦法茲有兩國政府間之協議業已成立之說（二十一日） 
　　北京電龍覲光來京親謁黎總統段總下後電致龍濟光略謂速從中央之命離粤爲計之得云云龍濟光復電稱俟將其部下軍隊四萬人處置妥畢方能離粤等語但龍光所稱部下四萬其實不過二萬内外云（二十一日） 
　　東京電寺内朝鮮總督十九日赴小田原古稀庵訪問山縣公後逕赴箱根宮之下避暑加藤同志會總理則於二十日赴大磯别莊大隈首相亦於今日赴國府津别莊避暑如斯諸星紛集湘南之地頗爲政界所注目云（二十一日） 
[戰電]  
　　（英人路透電） 
　　巴黎電今日下午公報云法軍奪獲哈特柯爾山與松末河間之敵軍戰壕且沿公白萊至克勒里狹軌鐵路向哈特柯爾東面擴張陣線甚遠法軍迄今已俘敵四百人法軍奪獲巴爾勒與沙伊柯爾間之敵軍第一道戰壕線法軍在錫哇芒西面得有進步奪獲佛勒里村南面敵軍鞏固之防禦工程一所俘敵一百五十人松末河境及凡爾登境各擊落　飛機一架（二十日） 
　　巴黎電俄軍一批行抵白萊斯特即入訓練營然後開往前敵（二十日） 
　　丹麥京城電現信星期三夜波羅的海有海軍戰事終夜砲聲隆隆向南消滅足微俄單已擊退德軍（二十日） 
　　倫敦電公報云美沙波太米亞之戰局未　晴雨計蔭處刻爲一百二十度（二十日） 
　　倫敦電聞愛士葵君請國會准撥英金三百兆鎊以充議院休會期内之戰費（二十日） 
　　倫敦電今日下議院開會到者甚衆蓋料卡生爵士提議請派員澈查達達納爾及美沙波太米亞戰役後必有一番辯論也愛士葵君謂政府海陸軍及外交顧問皆竭力反對宣布兩處之戰情報告政府亦知大衆關心此事故不以卡生爵士提出動議爲憾但因目下戰局正當危急伏有種種希望故政府甚不以討論此事爲然蓋恐世人欵及吾人已生内訌也政府現望且信前敵糧食現正豐加供給而尤注重美沙波太米亞政府不願掩飾前之缺乏或庇護直接負責任諸員往者澈查克里米一案糾錯綜歷時甚久今如照卡生爵士之議從事澈查則困難正同彼信政府之提議必能利於時局云議員赫白特君起同彼對於美沙波太米亞戰役負責任諸員當澈查之際是否將仍在職愛士葵君答稱政府處分諸員不能不爲人知政府苟見有才不勝任者從未稍加姑息吾人出此已非一次矣卡生爵士乃曰首相旣作此言吾輩可無庸辬論也（二十日） 
[公電]  
　　湖南曾繼梧來電各報館均鑒湯督出走梧出維持代營三日即讓賢能内撫寸心外對全國差告無罪乃昨　該督湯鄕銘通電内中有印信交付繼梧囑其維持保護曁署内存洋八十餘萬當飭員司悉數交由繼梧點收清楚等語見之不勝駭異查湯督起意潛逃梧於四日三更在署集議時尙未絲毫流露迨天明本軍報告梧始得知有何維持保護之相囑至印信一項係梧入署後詢悉藏入副官密櫃内因派人取出又何交代之可方若署内存洋當梧入署時軍雷科人員逃散遇半兵丁夫役正在搬運經梧部截止其實存數目八十餘萬係由現都督劉財政廳袁家变及梧會同派員盤查始知底蘊紙幣二箋計洋銀合一萬九千則由衛門攔截且署内重要案卷槪被燬滅無存何謂悉數移交更何謂點收清楚如湯督 
 
 
 

Page 3

 
 
果能明白交代又何必黑夜濳逃若云交接清楚更有何人可證凡此敷陳梧實不能代人受過總之梧此次對於湯督處處相見以誠繼續維持責無旁貸似不必徒顧臉面諉卸他人據實割陳統祈鑒察湖南護國軍第一軍總司令曾繼梧皓 
　　蘇門答臘美丹閱報社來電上海日報公會轉各報館鑒茲已電懇黎大總統召龍濟光與李烈鈞入京蘇門答臘美丹閱報社發 
要聞一 
[辛博森之幣制救國論]  
　　道在戰勝金融界之惡習而已 
　　十九日英文京報載辛博森所著中國銀市與財政部論一篇其文略曰上海某報近登新聞一則據云上星期五晚上海銀行倉存現銀二千八百七十九萬六千兩洋一千五百九十五萬元金十六條内有中國各銀行銀一千八百八十萬洋三百四十三萬上海存銀後增多一百四十萬兩此數由鎔化輔助幣及爛板洋而得但聞欵定於星期五運往印度又云十二月中旬印度政府開始購銀其時上海存銀三千四百八十萬兩此後上海銷運印度共銀二千一百二十萬兩而目下上海存銀較諸三月中旬僅少六百萬兩故運往印度之銀除上海原有存銀六百萬外餘一千五百二十萬兩皆從鎔化輔助幣與爛板洋而來此種小洋爛洋多來自中國南部與滿洲因升水較優吸至上海倫敦銀市專家不悉鎔幣一豪故料上海至多不過能出銀五百萬兩而不意其竟運出二千一百二十萬兩之多銀價由三七本士落至三○半本士其主因即在此中國溢出現銀爲數太多已至危險之度限恐在年底以前中國戕買進現銀矣云云以上枯乾無味之新聞評論操縱吾人逐日生活價値之市情者在平日讀之殊不足起人興味惟中國鈔票發行頗多中外人民有同一之利害加以他種原因馴致近年來中外人民間銀根緊要際此情形人人皆當知現銀與中國安寗之關係而望財部有全權與國會立即籌議此事焉第一亟當注意者燬壞硬幣在法當懲文明各國莫不若是獨中國不然商人皆慣每於銀幣上擅自斵破以驗眞僞致成爛板遇銀價昂時則將爛板及輔助幣鎔化爲銀惡習相傳由來已久在今日爲害尤甚財政部果欲整頓幣政當先袪此習惡袁政府應有改革幣政之說然空言無補凡與國家生活有生死之關係者悉未研究吾入觀於市儈操縱國幣視同商品燬之壤之悉從其意而政府絕對漢視不加干涉則知中國迄未談及國計民生休戚之道若商人鎔坊爲操縱國家蹩制前途之眞正原動力而擅握决定國幣盈縮之權試問政府歲糜巨欵維持國家鑄幣局發行新幣果有何益乎中國蹩制有二一爲銀制一爲銀元制兩制並行禍根伏焉補救之道在於政府之適當行爲今財政首當向國會提議者不爲預算案而爲妥善籌畫之幣制議案俾財政部有管轄中國各處鎔坊之權苟有燬壞國幣者卽可訴諸法律蝗正其罪夫國幣法深邃繁復固非一知增解者所能置喙但私燬國幣首當整頓則事理極明衆所其知財政部應先有取締銀制之權然後始可有全國幣制以民國銀元爲本位代替銀制之問題中國紙幣現象如此尤不可不亟行正本清源之策中政府對於銀市必須採與印度政府大旨相同之辦法凡國内現銀之供給當由政府支配之而籌備幣政需要之遠大計畫亦當以政府爲主動今者中國銀行之重組已有動議是誠改革幣政中切要之國北京旣切實抱定力主開化屏絕障礙之政策則刻長財政胸有學識者固有以遠大規模堅决宗旨而辦事之權也自由制度國之政府未當無干涉約束國人活動之權惟其權力應至若何限度華人於此頗多龍雜不一之說余願引革國著名民政家久莞財政刻長陸軍之喬治氏五月六日辯論戰爭中强迫政策之名言爲華人告焉喬治之言曰平民政治處患縱時當不得已而用强迫政策以圖自救帝國有因施行强迫政策而免於亡者共和國亦然計共和國爲强迫政策所保全者不下三　故强迫者純爲組合全國能力自救滅亡之方法余隷自由黨爲爭歐洲自由計主張强迫軍役與主張强迫繳稅强迫敎育强迫保險願同一堅决而無愧者正以此爲救國之良法也此言也乃華人所宜牢記於心而深味之者也中國今亦在戰爭中其所激戰者非戈兵乃與滿清所遺陳舊惡劣之事物幾陷中國於亡者相激戰也中國當决定主張毅力進行勿稍畏縮苟有反對良政府則當鞭撻之使其曉然於救國成功之所在也 
[日俄新約與滿鮮總督]  
　　十二日日本英文紀事報論日俄新協約與中國之關係有云今次日俄所締結之新協約一如各國近年所締關於中國各種國際協約及英日盟約皆置中國之意見於不顧此皆中國孱弱之咎說者謂國家欲謀安全非預備自行參與不可此說之勢力將因此事而益固矣今日爲中國存亡危急之秋國中諸領袖尙各爲權位自相竸爭某某等處内亂尤爲劇烈而最重要之國際關係則反置諸臘後故與中國在商務上或地理上有關係之各國不能不自行處置其在中國所行之政策現大書特書於牆壁者中國人尙不之見尙未知其命意之所在則眞可謂盲矣云云 
　　日本朝鮮總督寺内正毅此次回國與我滿蒙前途大有關係日首相大隈伯已與寺内商定以寺内兼轄滿州易朝鮮總督之名爲鮮滿總督其總督府一切官制均已擬定日本新任駐華公使林權助氏聞將以八月初來京大約林氏到京之日即爲此事發表之期政府爲此已特開密議對於駐日代辦公使劉崇傑氏有所訓令章新使之匆匆赴任大約亦與此事有關 
[引渡禍首案之表决]  
　　帝制始禍要犯業經大總統於公布申令將楊度等八人拿交法庭鞫訊照律嚴辦但楊等均均已事前潛逃前日雖有顧鼇被逮之傳聞迄未證明實在近聞梁士詒朱啟鈐周自齊楊度等自日起分派專人來京欲向當道運動援救之法聞某要人等均有覆函頗不直披等之人格有勸被等自行投案之語聞周自齊以身爲總長之資格一經犯罪便即逃跑殊换身分有商之梁楊自行投案之說並聞有謂彼等均因自料必無幸免故先潛逃料理身後一切俟辦理完竣即可自投此說恐不可靠外交界密息云國務院於昨十八日曾開正式會議一次聞已將照會各國駐京公使轉致内地各國領事依照本月十四日大總統申令被捕審辦之帝制内亂犯在各該國租界内居住者均請照約引渡之議案表决有即日陳明元首特由外交部遵令照會各國公使之議聞今日（十九）已由部照會各國公使分别實行又據英文京報云十三日懲辦帝制禍首之申令發表後南方代表尙未滿意以爲此次所懲辦之禍首其中重要份子得漏綱者甚多復行要求增加人數以張鎭芳袁乃寛爲眼重要政府因尙有種種困難情形故未將繼續要求懲辦禍首之電報發表云 
[寒電到後之粤事解决策]  
　　國務院消息肇慶軍務院正式取消名義之聯合電文業於前日到院（大約指寒電而言）其未正式公表之原因約分三層一爲廣東問題雖有解决之方法惟因道路遲滯尙有未經解决之小部分之事項尚待分别進行軍務院尙有代中央處分善後之事務一爲改設臨時留守府應訂之組織令與權限之各節尙有待商之件其一爲中央特予接濟之欵尙未籌定仍須稍遲一二日至於軍務院改組留守府一節業經段芝泉總理於昨十八日西商元首將前日閣議計畫分别陳明惟聞岑西林氏昨爲此事曾電覆中央大致以軍興之際因各省分舉義旗恐無統一之取締致軍機散漫難期統一現旣實行統一軍事國計自有中央政府通籌結束軍隊各該省督軍責有專任不難分别辦理前電任爲五省撫軍一節務請從緩等情未悉國務院若何答覆先是肇慶軍務院曾電致中央聲明俟陸榮廷到任後即可正式取消李烈鈞亦有非陸榮廷履任不能罷兵之電報又龍氏兄弟亦有聲明廣東軍權祇能交卸於陸榮廷不能交卸於他人之手是則粤省之亂祇以陸督軍一人而定而三方面即可藉此爲下臺之地步政府因卽電催陸赴任並俯從湘民之意特任劉人煕暫行代理湖南督軍如辦理得宜當即以之眞除將來省長一職仍以譚延關爲有望並聞日昨廣東同鄕京官集議擬致電岑春煊李烈鈞龍濟光等請其立即罷兵名使全粤地方糜爛復有一電致新任督軍陸榮廷氏請其迅即由桂東下與龍濟光交代庶粤局得早平定又據英文北京日報載稱昨日雲貴兩省國民黨議員電致大總統及段總下謂中央旣令李烈鈞來京另候任用應准其隨帶雲南軍隊來京拱衛神京其　略云大總統國務總理鈞鑒尊電如期奉到遵即電　滇軍囑其　戰靜待中央解决前者大總統策令令李烈鈞來京另候　用但李總司令爲護國軍第圩總司令如前此雲南全體阜隊所議定者則李不獨僅負攻伐龍濟光之責任已也若李奉命北上則其所部留駐在粤以滇濟兩軍積不相能則廣東從此永無寗日議員等實不忍覩粤人之再罹兵刦是以不如令李總司令帶兵入衛滇軍忠勇素著嚴守記律從無擾害閶閻之事以此拱衛神京内憂可弭此爲解决粤事之上策而滇軍亦必歡欣鼓舞或激大總統之英斷永矢忠忱於大總统也芻蕘之見敬候鈞覆 
[蘇省釐稅之新等次]  
　　自中央征收考成條例頒布第蘇小釐稅各局所均遵照辦理現在稅收清淡財廳長胡翔林氏以中央將開財政會議電令派員入京參預會議特飭長江蘇屬江北三釐務總稽查分路出巡將各釐局稅所征收數目情形查明詳復已按照年定比較酌量區分一二三等列表報部以便交財政會議决定爲江蘇整頓釐稅之標凖茲將分别規定等次照錄如下 
　　甲各釐局等次表（一等）寳應釐局上新河釐局蘇湖米釐局猪隻統捐局運北統捐局如臯釐局（二等）六令釐局大河口釐局大勝關釐局淮安釐局下關釐局泗源溝釐局寗垣認捐局姜海釐局灣邵釐局（三等）鎭江木釐局瓜州釐局荷花池釐局北河口釐局車衆釐局孔仙釐局高郵釐局東海釐局沙濟釐局泰興釐局界口釐局鹽城釐局靑口釐局東台釐局阜寗釐局錢集釐局窰湖釐局龍溝釐局宿遷釐局樊興釐局微口湖釐局蔣壩釐局揚莊釐局以上各釐局分别等次準比較論按年收在十二萬以上者爲一等六萬以上者爲二等六萬以下者爲三等共計一等六處二等八處三等二十三處 
　　乙各稅所等次表（一等）無錫稅所上海稅所武丹稅所南迊稅所丹徒稅所蘇城稅所（二等）宜南稅所吳淞稅所江陰稅所常海稅所震澤稅所閱行稅所五庫稅所崑山稅所盛深稅所（三等）同里稅所海門稅所吳淞沙釣船稽徴局靖江稅所以上各稅所分别等次凖比較論按年收在二十二萬以上者爲一等十二萬以上者爲二等十二萬以下者爲三等計共一等六處二等九處三等四處 
　　聞此項表式已經造成日内即咨送財部想經中央財致會議戰定後蘇省釐稅積弊必將着手清理也 
[南京快信]  
　　國務院昨電軍民兩署略謂帝制禍首已由命令指名拿辦在案除已照會公使團轉各領事協緝引渡外着用切實嚴查捕解來京交由法庭訊鞫懲辦以伸國法而儆效尤云云 
　　清查地畝處已奉令裁撤 
　　淞滬警察廳長徐國樑昨電省公署辭職 
　　張勳有徴恙前　電京辭皖督軍職舉倪自代張勳前派凌紹彭爲代表赴江西與李純接洽昨凌由贛來寗聞即回徐 
　　倪毓棻昨由浦口乘利濟兵艦赴皖 
　　皖省監獄覊禁黨人張倪仍無開釋意 
　　政府電軍署將實在軍額員名駐所編制報部馮督軍昨電北京政府請任朱琛甫爲蘇常鎭守使 
　　財部派參事曹某赴兩淮運署清查一切 
　　政府電飭江鯼欠解中央欵項限兩月内解清新任蘇常道尹王莘林有不赴任說 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會與報界之今後責任]  
　　前聞國務院預議國會召集首先提交各要案爲承認新閣員並新定國務院組織令等茲得政界消息前議提交者除憲法及各項法律法制軍事財政等案約共四十餘件外其首先交議之件仍爲閣制案而國會開幕第一議案卽爲選舉正式副總統據聞此議係有南北多數要人所建議已經段總理商之閣員陳明元首業提一致之同意　如八月五號前後正式召集國會足符法定人數時約十五日以前即可選定次及追認新閣員又據來京議員某君云國會召集選舉副總統確定後對於懲辦帝制禍首依法實行之提議案及質問政府請收回一槪寛免餘犯之明令等案亦相繼提出惟據外間傳聞八月一日國會開幕一節頗有擱淺之說探其原因由民黨議員最近提出凡曾歷約法會議籌安會請願團參政院大典處國民代表國民會議各議員與帝制有密切關係者其違犯國體行爲全國皆知當然喪失議員資格倘姑息養奸不邓剔除乾淨留此餘孽屬雜其間立半機關難得國人信仰各譽前途攸關莫大聞已正式要求政府務在開會之前先將議員資格問題審查明確明令宣佈再行開幕前政府原將此項問題付之國會自行處理自禍首明令公佈後而議員團大不以爲然故先以此項問題責成政府而免自相紛擾 
　　報紙條例今已廢除矣聞政府當提議廢除之初尙有半數人主持不廢宜另行修正大總統對此主持極不以爲然曾語人云報紙一物實爲執政者之良師諍友察世界文明各國當局者每施一策莫不以報紙主持得失之論調爲决定之方針報紙謂可行則行可止則止是政府對於報紙當然有服從之義務且國家興衰存亡利弊得失亦以報紙是賴故其功勳誠稱偉大今我國大局甫定建設伊始非依輿論從旁指導殊難收獲效果若使障碍物不去不無顧忌慮自應完全廢止俾使發展勿庸另行修正免留痕跡或畏遭人指摘仍應存留冀有所防制此種心理則殊大謬執政者若事事不背在心處於無過地位自無貽人口實之理等語聞此事發動之原因係劉揆一氏以之請於内務許世英總長許因提出於國務會議嗣又連次催請遂於口前正式發表許氏之意以爲此項條例必不能容於當今之世將來亦當然廢止何如即我身而發表之爲愈也又聞國務會議原擬此項條例廢止後仍適用從前報律段總理許總長均不以爲然緣報律係訂自前清尤不宜於共和國體應暫持放任主義俟將來查看情形再定辦法 
[京奉華富銀行之衝突]  
　　華富殖業銀行有發行流通債劵之特權其所謂流通債劵者實與兌換紙幣同其效力應即以紙幣論也日前奉天華富分行向北京華富總行索　紙幣北京總行經理人姚君謂奉天分行自驗欵以後其提交總行之股欵不過二萬餘元爲數太微未便以鉅額之紙幣給之在姚之意蓋以爲紙幣之發行必須有相當之凖備金也而奉天華富分行則查得華富銀行之紙幣係在財政部印刷局代印遂逕向印刷局索取數百萬元之紙幣而去於是北京華富總行之姚經理與奉天分行大起交涉將來之結果不知如何也 
[蘇人請取消鳳凰山礦照]  
　　蘇人反對鳳凰山賣礦情形已記昨報茲悉其卡五日致農商部之電文云北京農商部鈞鑒南京鳳凰山鐵礦被施肇曾朦領礦照擅借外資違反條例國家地方兩受其禍全體士紳誓不承認應請大部調銷礦照否認合同以保國權而杜後患仇權恒孤啓泰吳家脩陳光鼎等叩又聞商會亦有電反對電文未詳一面並由該地士紳聯名公禀地方長官爲之維持不知果𠹌挽回否忠 
[關於維持粤事之文電]  
　　岑春煊致大總統電云北京大總統鈞鑒票電寒奉謹悉前奉到陽兩電即經分别覆陳近日一切情形復陸續電陳鈞聽粤局備勞藎慮咸悚莫名重以我大總統軫念地方力全大局煊雖庸闇敢不戮力維持以副至意惟是事機迫切蒸電所陳辦法是否可行伏乞迅賜裁奪示遵春煊叩寒印按撤消軍務院之通電與此電同爲寒日所發而此電語氣似尙在磋商粤事也 
　　李烈鈞致陸榮廷電云永州探送陸都督鑒龍氏解職全粤昭蘇我分繼任軍民懽躍從此共和益固大局益安烈鈞謹率全軍歡迎道左務祈大旆速臨無任翹企烈鈞叩元印又李耀漢等電云永州探送陸都督鈞鑒我分督粤萬衆歡騰願率全軍竭誠効命伏懇節鉞速臨早靖氛祲拯粤民於水火奠大局於苞桑無任翹企待命之至第四軍總司令肇陽羅鎭守使李耀漢都司令部副都參謀李根源第六軍總司令兼第四師師長林虎南韶連鎭守使滇軍師長張開儒第一師師長莫擎宇第一師師長張習第六師師長車駕龍第七師師長隆世儲欽廉道尹馮相榮高雷道尹鄒武嶺南道尹王有蘭第二獨立旅旅長魏邦屏第三獨立旅旅長唐紹慧江防副司令周天祿叩元印 
[李軍决不入贛之證明]  
　　李協和率師來贛之說紛傳月餘前經李督帥派副官長楊恩培代表前蒞總商會詳爲解釋已誌本報茲有贛省旅京京官歐陽武武與李素洽相知最深李之心跡歐實能爲之代表近因連閱本省各報所載李軍之事深恐各父老杯弓蛇影自起驚欵特將李派晋京代表彭程萬所述李必不到贛之實况函告本省士紳歐陽潤生君略云頃閱報章屢載吾鄕父老深廬協和率兵入贛或開會籌議或拍電勸阻足微吾鄕父老愛護桑梓之至意然惜未知協和之愛桑梓亦不後於吾鄕父老也頃者協和代表彭君凌雾到京武以協和近况詢之據云當初爲大局計協和本有統軍假道江西會師武漢之事及聞袁前總統棄世黎公　任即將所到韶州以北之兵調回韶州聽候中央命令並無再進江西之必要且爲愛江西計决不忍使江西再見兵禍而貽父老史弟憂武逖聽之下不勝歡慰之至故舉所聞奉告老父尙乞轉告民鄕諸父老咸使聞知協和之愛鄕邦並不衰減萬勿輕聽謠言自相驚擾是爲厚報云云歐陽潤生君已將歐陽武函抄致總商會俾衆週知矣 
[最近之湘政局]  
　　湘省自湯督出走省垣政局呈出一種怪現象讙者憂之昨有陳家偉君上一條陳於劉都督其大要如下湘政府改絃更始百廢待興軍隊雲集衝突堪虞黨派紛歧意見橫生吏沼廢弛土匪紛乘參會省會政見攸殊都督民政主張各異政潮澎湃物議沸騰數日以來我政府有一事足以孚民望者乎有一舉足以支危愕局者乎我輩初心推翻帝制之謂何他日版圖變色江山易位吾不能不委其罪於始事諸人之誤國殃民也云云其條陳計分六項一謂湯氏去後駐重兵數萬於長沙一隅而於邊防不復措意此不可解者一一謂軍貴統一今大兵所萃號今紛歧此不可解者二一謂人民久困水火貪橫官吏多捲欵潛逃政界祇爭門户各謀位置置全省人民生命財產於不顧此不可解者三一謂湯督所組之各項機關旣責以措置不良今當刷新之際不聞有所改革而祇知權利是爭此不可解者四一謂湘局粗定百廢待興乃任憑武人挾持蕩棄法紀不知以癸丑之事殷鑒此不可解者五一謂衡永一帶凡挾有重兵者悉皆武斷橫行絕不加以裁制此不可解者六以上陳說均係實在情形所望當道採擇而實施之則湘省之危局庶幾挽救於萬一乎 
　　桂督陸公駐衡日久原擬來省一地所有行營第一第二第三支隊及一梯團並中路司令俱已分駐湘潭及省城内外湘省軍界偉人如程司令等俱甚歡迎迨湯督出走湘督一席遂爲湘軍偉人逐鹿之揚盡力爭奪陸公見此情狀不願親自來省遂託舊疾忽發即於十號晨早由衡返旆遄回桂林以資休養並電飭駐湘桂軍一律離湘已於十一號起先後出發矣 
　　湖南招撫使陳强君刻由靖縣率隊抵辰不日來省昨電劉督對於湘省政局有所條陳其大要如下一全省軍隊統一收束法二湘政府與中央之對待法三民黨巨子與各司令之處置法四最後湘政府之結束法 
　　岳常澧宣慰使林德軒君以湘中大局漸就安全已無宣慰之必要惟各屬盜匪如毛肆行搶刦非清查懲辦不足以保安寧擬將使署改爲湖南全省清鄕處昨經呈請都督核准即委林君爲清鄕總司令已通電各道縣知照矣 
　　湘省軍界以中央任命陳宦爲湖南督軍兼省長未到任以前由陸榮　暫　等因又聞曹錕已帶兵回駐岳州並有來小首消息因之異常惶恐遂於十一號在都督府開軍事緊急會議到者十餘人磋議良久卒以湘省政局初定督軍省長必須熟悉湘省情形之人始無貽誤除一面急電陸公迅速來湘外一面由都督電逹中央暫令陳宦勿遽來湘蒞任云云刻已分電照辦矣 
　　余覺君號先民臨湘人近見報載湘人因不滿意陳宦督湘自舉都督民政長等事亦有書勸告湖南當道略云焦陳二督之慘事閱時未久寗不能憶使諸公果爲桑梓治安計居心無他陸督功高望重駐節在湘政府且有陳未到湘任陸暫行署理之命令一面擁護陸督一面電請中央另簡賢能旣不至來外省之指摘亦不致有内部之紛擾奚用另起爐灶爲也末段又謂聞省城因湯　銘出走遷怒湖北人諒係傳聞失實總之吾湘父老昆弟馨香禱祝以望產生偉人者爲能造福桑梓也就現况論全湘骨體之敲吸已經數次湖南銀行之虧累已違千萬窠下之食擢取殆盡望諸公克踐愛國愛鄕之言行愛國愛鄕之事云云 
[鄂省之時局譚]  
　　中央現雖特任劉人煕代理湘督然無取消陳宦督湘之命迭由鄂省王督軍調軍上駛湘省諸軍亦對鄂作防禦惟兩方尙未啟衝突湘鄂電報阻滯多日不通者至十六日始續交通說者謂係劉人煕受代督之命調停已有效果然北洋第十八師吳師長是日又率所部由北來鄂現暫駐鄂垣以安徽會館爲司令部傳言吳將率師赴湘未知確否外間又傳王占元有與陳宦對調及王調督直隷等說或者第十八師之來係代留鄂第二師塡防亦未可知因王如去鄂第二師亦必隨行也王之果否調任聞現尙在籌商中未能即決原因甚爲複雜惟王以行將離鄂對於黨人頗持放任主義原禁陸軍監獄之國事犯業遵中央命令開釋多人而各地所獲稱爲暴徒者因是亦甚寛待軍法處許久未殛刑人各縣紳民因有昌充護國軍之盜匪擄贖勒捐搶掠燒殺擾亂不堪獲案後地方官多不敢辦解至省垣亦不聞嚴懲頗有怨言故直接呼於大總統今雖奉總統電令依法嚴辦而官場仍抱投鼠之忌以致假充黨人之輩日復猖獗一日瞻望前途說者謂亂禍發生爲期不遠矣漢口總商會各團聯合會擇於八月一日兩院開會之期舉行全市商民慶祝提燈會假華商賽馬場爲會場現已籌備就緒此次慶祝本擬於恢復約法日舉行因其時爲前總統持服未滿遂暫擱置今雖爲慶兩院開會實兼祝約法恢復商人酷愛和平於斯可見第願禍亂不致再起耳 
[周駿尙無離川意（七月八號成都發）]  
　　中央任命蔡鍔督川周駿稍知守法者理應從速退讓乃竟置之不顧猶日藉其崇武將軍之舊名銜紛出告示對於民政財政司法諸方面亦復盡力收攬可怪也茲錄其最近文告如下其一云照得本省苦罹兵禍民生凋敝財源竭涸獄訟紛繁庶政萬端亟待整理而巡按使復一時未能到省視事所有民政財政司法事務自應由本將軍暫行兼攝分　監督辦理以重洽安除電呈中央并電咨劉巡按使曁分飭外合亟布告俾衆週知此告其二云查四川省議會於民國二年四月正式成立國會未久旋奉前哀大總統明令停止開會現在黎大總統業已繼任仍以鞏固共和爲目的議會爲民意機關未便聽其久廢本將軍承乏疆寄百端待理顧念川省迭經兵燹閭閻待治孔殷但劉巡按使迭能未到民事又未可偏廢現已電呈中央并商明劉巡按使未蒞任以前所有民政財政等事暫由本將軍兼攝自應微求民意共　時艱茲謹依據省議會暫行法第二十二條召集臨時會限七月二十日以前滿法定人數卽行開會除指定地點設立議會報到處並通飭各路知事轉知外爲此通告省議會議員等務於陽曆七月二十日以前一律到齊一俟法定人數足數即行定期開會以符約法而重民意此告 
[陳宦捕殺馬團長案]  
　　四川憲兵全體同人爲團長馬傳楷解釋罪狀書云啓者前四川陸軍第一混成旅第一團長馬傳楷於民國五年六月二十號被陳前督捕殺其罪狀有云引誘憲兵迫接司令交印等語同人等斯時處於陳督積威之下捫舌不敢言狀只俟將來之辯白今日陳督已去不得不將當日情形爲馬團長解釋之當六月十八九二十等日正省城惶恐之時陳督委任馬傳楷君爲陸軍第一混成旅第一團長收拾漬散士兵另行改編馬君以其團部初設招集之散兵恐有不守紀律擾害治安者故於十九號親到憲兵司令部請求前司令戴瑞椿假憲兵一連往該團部維持秩序此時適逢戴司令集合官兵演說即日隨陳督北上所不司令一職都督又未委人戴見馬君到部卽要求馬君暫接司令一職馬君不允彼時戴司令因去志甚急正無處交代堅請馬君暫時維持馬君仍不阿諾戴司令揖之再四即將關防交與馬君馬君未曾收受遂返戴君亦不顧而去仍將關防棄置部中此係當日實在情形次日即聞馬君被殺罪狀爲引誘憲兵迫接司令交印等語同人等竊思憲兵乃用法軍人責任搜奸摘伏對於前項事實有忠實檢舉之必要何敢違背職權自干法糺受他人之誘惑禍國殃民喪敗舍名種萬衆不信任之惡果况馬團長原係假憲兵來部何得謂爲迫接總之斯時爲陳督大發雷霆决鄣宣戰之時故意殺一馬團長以示其威欲加之罪何患無辭今日馬君死矣陳宦去矣夫復何言同人等不過以當日事實與罪狀逈别良心關係不能不爲馬團長解釋引誘迫接之寃耳除詳明將軍外謹書事略以告各界諸君子四川憲兵全體同人啓 
[魯省要人之論時事書]  
　　近來魯省有一部分人對於民軍起有種種風說鄧家彥君因之致函詰責店正君則覆函辨明内容茲將兩方面函一併錄左 
　　鄧家彥函有友自魯來者爲言盜寇晝伏夜出更衣行刦居民不堪其苦而民軍且恃爲奥援濰縣周村大率類是彥聞而太息向以救國爲前提今若是誠不如歸休之爲愈也蓋操勝算者必相時而動今四方困於兵革流離死亡所在多有若以爲吾黨失所根據非戰不足以圖存遂不恤舉吾民而隳 
棄之甚者爲虎作倀毁吾軍聲威奪吾民赌帛害吾民生命姦吾民婦女詩云兄弟關於　外　其傷何不相比附若是之甚也今不改圖他日内疚神明外慚清議何以自容非所敢知耳春乞權假械以圖一逞其情至可哀然苟賴以殺敵致果不虐無辜斯亦可以解嘲今勝負未可知而吾民已顦顇呻吟顚連無告揆之初心當亦自悔竊恐兄十年救國之苦衷轉滋物議矣試一披　輿圖夷考外人窺取神州之陰謀令人不寒而慄吾輩縱未能禦之豐可滋之轉令甚也此時約法旣復國將日新會當邺 
偃兵媾和講治平之首朝野相見以誠一致對外然後吾國始足以翹然自立否則爲羸麗之　旦暮聞耳可不　哉 
　　居正覆函南中人來論管事往往失實初以爲悠悠之日無關重輕遂復默然比奉來敎亦殷殷以藉寇資盜爲言是惡可以不辯夫成師之本曰人曰　行軍之權惟兵與財正舉事之日基本軍隊皆南北同志所組充其次則齊魯遼瀋之民擇其勇敵善戰樸直易馴者而用之也東人有善谥民黨者以個人名義來相資且克濰之後即行散歸軍火械物雖取自外國以金易貨事同商賈無有權利條約關係至於率伍行列之制戰守攻取之略正雖不敏未嘗假手於人而餉糈所資則華僑所捐及齊魯人民所樂輸者也惟購取物事修繕器械或以語言之便或以技藝之能傭而使之專其務以課之庸何傷於國情山東中外雜處易藪姦盜日德戰役以來駐軍未解莠民乘之刦掠時聞民軍初起麾之不去心有餘痛夫誰致之使來哉正自從事革命以來曾犯百險毌亦憫吾民之淪胥而思有以拯之耳不然蹈不測輕死生以求區區身外之物正雖愚當不至此若媚外以爲榮多殺以爲快非發狂疾誰能爲之方今南北政象雖漸告妥協而附逆諸將猶跨州連郡擁兵自雄使復有他變則革命之禍無窮而國且不國矣是以知黎公之可與有爲也當以實力襄助之知約法之不可不尊也當以實力擁護之區區之忱實在於斯辱賜箴勸敢以此告眷之情惹佩無涯 
[呂公望宣告就任督軍]  
　　呂都督於昨日（二十）電呈大總統國務院云北京大總統國務院鈞鑒謹於本日遵電傳魚日策令就督軍省長之職其餘軍政民政各機關組織職權及人員均依同日申令於官制未定以前暫仍其舊特此電呈浙江督軍兼省長呂公望印同日電告參衆兩院及各省區長官云寒日由唐繼堯君挈銜通電宣告撤消軍務院諒蒙鑒及分望謹於本日遵電傳大總統魚日策令就督軍兼省長之職其餘軍政民政各機關組織職權及人員均依同日申令於官制未定以前暫仍其舊特皮奉聞浙江督軍兼省長呂公望印旋又通飭各屬及布告人民云本年七月十四日由唐繼堯君挈銜通電宣告撤消軍務院業經電飭并布告週知在案本督軍兼省長即於本月二十日就職 
 
 
 

Page 7

 
 
仍暫用浙江都督之印其餘軍政民政各機關組織職權及人員均照本月六日大總統申令於官制未定前暫仍其舊除電呈大總統國務院外合行通飭布告仰卽一體週知 
[寗波通訊]  
　　鄞縣烟酒公賣局局長鄭贊臣因現有他謀辭職所遺之缺省中特委王藝卿接聞洋廣局局長盛畏堂接辦後適値歐戰帝制等影響金融呆滯來貨稀少捐數不免減色本届考核比較短額頗鉅聞財政廳長已將盛撤差另委陸煕賢來甬接辦閩捐局局長黃頌清船貨捐局局長顧思義二人聞亦因比額不足均有更換風說閩捐局長一缺歷由閩人辦理現聞閩僑李希膺有望 
　　鎭海縣知事吳萬里下車未及匝月對於地方興革事宜尙能留意本月上旬曾召集各自治委員及各機關人員在署特開行政會議一次到者三十餘人提議事件不下十餘起如縣中學擬改爲甲種商業學校其城立學校學生已滿三百餘人校舍不敷决議合併縣立高小卽以城立舊址專辦國民一部又以徴收錢糧一事光復後歸催收生徴收年來虧欠浮收弊實百出由單糧册盡掌諸若輩之手公署幾無權整頓現議將催收生革除另延延員每鄕兩人於署内設總櫃各鄕設分櫃俾便人民就　按單繳納刻已知照各區自治委員尅期實行此外尙有整頓路政提倡消防等事 
　　定海縣知事魏大名任事已久此次省中擬將魏調署瑞安遺缺特調現任東陽縣知事張寅前來接替聞魏現已預備交缷矣 
地方通信 
[蘇州]  
　　郵局檢查實行取消駐蘇憲兵第三營前因防範黨人暗　消息曾派俞成祖孫錦元兩員赴郵局檢可信件每日分班前往各查六次頃自約法規復此等侵人自由事應在撤除之例馮督軍齊省長昨特會飭憲兵營云承准國務院講電開現在約法已奉明令遵行人民書信秘密自由權自應尊重從前派出之檢查郵件委員應卽一併撤消以重約法除由本院通行各檢查員遵照外希貴督軍省長轉飭所屬尅日撤消等因合亟飭知仰卽查照辦理云云茲悉王少珍營長已飭令前委俞孫兩檢查於本月二十一日起停止檢查職務將前給證　繳銷存案一面函知蘇州郵務局長并詳復馮督軍備核 
　　軍官之大更動陸軍第二師自七月三號經十九師師長楊春普檢閱後由朱師長詳請將砲兵騎兵營營長張起龍撤差調委蘇州憲兵營營長王萃華接替遺出憲兵營長一缺經南京憲兵司令官陳調元詳保一等副官方頣穟調在遞遺一等副官缺以二等副官韓恩泉掝任二等副官缺以前任七十五混成旅一百五十團團附張安邦接充至三等副官蕭浦霖因精通會計軍需陳湘蕖乃長於庶務於本職似各不合經陳同令詳請互調至二師八團一營營長康炳猷因運動獨立失敗潛逃後遺職迄未補充爰詳請馮督軍派委本行署副官王念祖接任統限於七月二十日分别到差隨發督軍飭委五件各軍官佐均遵令於二十號蒞任矣 
[松江]  
　　縣署小隊打人及被打東鄕周某前以田單四張託已革地保　應逹借洋後將本利還清因鄭透借若干被債權入掯住田單一紙輾轉多時經王某等勸周認虧四十元收回原單了事周未之允詎近日有某紳稱已承買該田禀縣追租警差朱某等即拘周管押周以此案曾以盜賣指訴奉准批提因催請一併集訊前日訊時問官置鄭等不問判周還租或出洋八十元贖回單契周不服不知如何觸怒站案之小隊奉足交下周仆於地一時内外沸然翌日某小隊道經觀音橋　爲駐彼之軍士所見呼伴扭住將銷桿毆打某憲極哀求始釋有知者謂該小隊亦係北人因冒名在外間烟諸中獲貨軍隊惡其牽碍名譽故懲之云 
　　軍士毁人牆垣十二日下午三鐘四十分有軍人一小隊肩荷眷挿過貢院橋向南作工導經橋堍錢姓家無端用猛力將屋角搗毁椽瓦下隋途人側目錢姓噤不敢聲而隨行之排長亦默無一言見者咸以爲異 
　　屠業求減捐稅松江市及車墩淺蒲涇三處屠宰稅由屠業包捐月繳洋三百六十元歸警局徴解近來該業以生意清淡且六月分循例禁屠袖手撤業更難按户收捐乃糾集該業領袖多人面謂那警佐請念商艱俯准核減該業願月繳三百元聞警局已有每月許減三十六元之意現在尙未結束並聞北鄕泗涇鎭等處屠業亦以當此商業困難之時苛細雜捐業奉總統明令核免故擬聯名禀請縣署轉詳將屠稅核免云 
[無錫]  
　　王知事出殯記十九日爲故知事王用先出殯之期上午八時許由縣署出發其所用儀仗全係舊式有頂馬魂轎等項排齊隊伍向城中熱鬧之處周行一次送殯之人除縣署屬員曁警察所職員巡官外其餘如駐錫軍警各機關長官及邑中紳商並無一人與送　柩至車站已十二時遂乘一點零三分之赴寄火車往寗再搭津浦車回籍聞其眷屬亦卽隨柩回鄕云 
　　政治犯已獲省釋春間南橋地方有梁沼等就地起事因軍警防範嚴密未曾得手梁治等被獲解縣已遭鎗斃其餘附和之何張兩人因案情較輕由前蘇常道尹殷鴻壽在錫判定徒刑監禁在案茲悉錫當道因奉總統命令將被捕禁錮之政治犯一律釋放故由代理知事周承審員將何張兩人提訊後遵令省釋矣 
[鎭江]  
　　黨人得昭雪矣南京馮督軍茲以南北黨見融和曩日被拘黨人自無再行拘押之理故特飭駐鎭要塞司令葛應龍丹徒縣章知事令將所拘黨只及因嫌疑被捕者一律釋放並令將已被鎗斃之黨人詳報議恤現葛章二君均已遵照辦理矣 
[江北]  
　　水勢盛漲中之堤工消息江北運河一帶水勢盛漲加以連日大雨湖水又增下游各汛堤工頗形岌岌運河堤工事務所特飭令各修守員選派隊目兵丁安置窩棚駐工防守設遇險工卽行搶護以免疏虞江北運河堤工事務所所轄各汛前經萬坐辦勘估應修土掃石工需用料物造册詳省撥欵興辦當經分委各汛員趕速修築在案現已一律工竣萬坐辦親往各工次第驗看尙無草率偷減情事爰詳請省憲派員驗收聞省中已派委馬某於日昨由省乘車過鎭前往驗看矣江北運河上下游堤工總局馬俊卿總辦因近日河水日增隄揣危險特爲沿途察看以備預防日昨偕同馬玉仁旅長左杕周道尹至高郵察勘車邏五里等處五壩工程曁官兵防護情形並聞馬總辦擬親自駐郵督同汛弁加意保護壩工云 
[嘉定]  
　　請飭張知事結算公欵嘉定知事張叔平蒞任以來頗不滿於與論近復虛糜公欵摧殘敎育邑人士正擬聯名控告適奉齊省長將張調署常熟嘉邑各界以地方公欵須加清理紛紛電請省長飭令交代清楚再行離任茲將關於此事之電文錄下敎育會致省長電云南京省長鈞鑒張知事奉飭調任經徴本邑附稅及帶徴各欵均未清楚敎育經費自五月起分文未發各校恐慌已極請飭暫緩交卸以便結算嘉定縣敎育會敎育欵產經理處章寒公民　慶祥等致省長電云南京齊省長鈞鑒張知事蒞任三　貪墨橫行刻奉他調務請飭令會同公正士紳將地方公欵交代清楚再行履新全邑幸甚嘉定公民吳慶祥張承基方嘉楨陳日宣叩寒 
[安慶]  
　　監犯越獄之格斃績溪縣監犯高耀發於本月初夜深時乘看役睡熟將鐐鎖扭斷毁栅上　正擬潛逃詎爲隔號罪犯余振清知覺大　喚醒看役飛報縣知事維時方知事正在睡鄕聞警卽帶領衛隊多名荷鎗至監見該逃犯已在　上擲瓦卽命衛隊開鎗轟　當將該逃犯格斃該知事以高犯越獄潛逃時余犯並不附和且能喚醒獄卒報告足見　時安分悔過特禀請上峰將余犯　等治罪以示寛宥 
[湖北]  
　　酒商聯合余國反對公資武漢汾酒商略陳商會云（上略）查烟酒公賣章程手續旣極複雜稅率尤爲繁重按諸實際晣難推行且置洋商於例外弱國病民莫此爲甚敝帮汾酒一業自公賣發生後每灶連舊稅年包繳三千串文牌照雜捐不與焉而華法合資之康成酒廠則恃有洋商爲護符分文不認公賣局無如之何以故洋酒暢銷汾酒疲滯敝帮一年之問通共折二十餘萬金停歇者二十餘家商等苟延殘喘進退維谷伏思全國酒商對此不奶章程當必同受痛苦近値黎大總統繼任一切弊政改絃更張現行公賣章程並未交國會能遇尤應取消另訂改良稅則矧獨立各省已將公賣局裁撤今大局敉平辦理自當一律現國會開會伊邇人民有請願之權此項烟酒稅費痛切剝膚非指定地點徴集全國酒商意見妥籌辦法合力爭持恐不能逹取消目的敝帮近擬指定漢口汾帮公所爲集會地點即於八月十五號以前由各省酒高公推代表來漢會議妥善辦法再公推代表曾京向國會請願要求將現行公賣辦汪取消另訂改良稅則一稅之外聽其通行不再重徴以期於國稅商情兩有裨益想各省同業久受公賣苛虐諒必共表同情相應略請貴總會分函各省商會轉知該省酒商推舉代表先期來漢研究辦法共策進行 
[山東]  
　　學務前途之好消息張督軍蒞東時適當省城軍事吃緊舊軍署不便駐節而各學校已提瓣放假遂權駐於工業學校現大局漸定秩序回復省長已有八月一日一律開學之通飭各校已均籌備開學而工校房舍尙未騰出乃由敎育會副會長面謁督軍請其設法督軍當允於二十五日將該校騰出其他各縣學校有被軍隊佔居者亦能飭各軍官先期遷移免誤開學又聞省城各校長因學欵久不發給開會集議籌商辦法事爲財政廳聞悉乃派某科員到會允從速籌備發欵七月分經費於八月十日前定行全發是皆魯小敎育前途之好消息也 
[廣東]  
　　新昌輪渡被刧新昌新發輪渡於本月七日由省河開駛返鄕行經新會銀洲湖地方時已下午六點半鐘突被匪徒駕小艇十餘艘衝湧而來立將拖帶該渡之纜斬斷庭又駛一小輪追來遂將全渡客貨掠去渺無蹤跡矣 
[天津]  
　　紙幣購票之衝突十八日早車有白某在　購車票赴津詎售票處不收交通紙幣白某遂逕行登車車行中途洋稽查查票白某因未買票仍以交通紙幣補票洋稽查不允及十一點半鐘車到天津老車站洋稽查將白交　劉兩站長送局　罰詎白某自稱係國務院人員與顧劉兩站長始則理論繼則動武白某用手中司替柯將劉站長面部毆傷鮮血淋漓即經籤路巡警將白某帶局未悉如何處理也 
　　議員病故之函覆日前朱省長奉令電促兩院議員趕速赴京報到業飭各縣分别函知在案昨天津縣姒知事接到衆議院議員李家楨胞弟李家桐來函内稱敬啓者接奉公函祇悉壹是胞兄　楨自歸里後即患肝氣上衝之症時發時俞延至本年三月九日　藥罔效卒致不起家桐奉差鹽暑漏未呈報良用歉然茲奉前因相應彼情函覆即希查照轉詳云云姒知事接函後已鈪 
詳覆省長核奪矣 
雜評一 
[收束之難點（一）] （一子） 
　　美國財政家某氏之言曰戰後收拾之難點第一爲財政當其戰時加稅也借債也發行紙幣也束移西拉而用之迨戰事畢而一一爲之清理困難甚於籌措時矣洵哉斯言况乎其未戰之前本甚困難者乎美國南北之戰爲放奴而戰我國今日南北之戰爲逐帝而戰皆不失爲人道之戰爭美之南北戰後經有名之財政當局與續學之議院議員幾番孹晝幾度通過福利之議案艱難辛苦至十四年之久而後將軍用鈔票及一切紊亂之象消滅一清我國此次南北之戰爲時監僅數月然其關於財政上種種難點較美國當日爲尤甚而將來有待於財政當局與議會議員之孹　者其責任亦更重也吾故首以此責望於今日之收拾時局者 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[陳其美被害案預審終結]  
　　民黨要人陳其美被害殞命一案昨日下午三時半經法公廨聶讞員會同法副領事德君開第七次特别公堂研訊因吳　華訊供不認故由韓恢到堂聲稱吳國華實當偵探癸丑年十月二十六日我在美界文監司路被吳開鎗轟擊幸未受傷暗殺戴天冠亦吳所爲惟與陳案有無關係不得而知慬能證實吳實充偵探又由王榮和稱吳國華實名吳保全確充偵探李漢三供山東人前開土店今年正月間由宿振芳介紹至鴻豐公司與程子安相見後程言該公司係柏文蔚之機關並托我將公司股票向人抵押後又托我向某國人購買手鎗十二支每支價洋七十五元並允給我酬勞洋兩元後同該國人至公司内與程子安便晤先購兩支後因該國人不用交通鈔票故未購成五月十八號因欲掮售焑土於二點時至英界正豐街長豐焑膏店内議價直至七點餘時始回家中後有宿振芳之妻前來探問伊夫信息我言不知故於習日至鴻豐公司探看即被包探拘獲殺陳之事實不干涉旋傳證人鄧漢夫質訊鄧稱十八號晚上目見李漢三至宿振芳家中對宿妻馬氏言伊即欲前往南京找程子安面商要事等語許國霖供李漢三於五月十八號前七八天代程子安購得手鎗一支後又托李購買若干枝是否購成不得而知蔡大卿供湖北人癸丑年間在季雨霖部下當差二次革命失敗後逃避來申上年被偵探鎗傷手掌前據宿振芳言程子安要購軍械問氏可能代購否後知某國人有手鎗洋鎗各三百支出售故向程詢問要購若干支程言購買若干一時難定須先看樣子我向該洋人索看樣子洋人云如要購買須躉數購去零星不售樣子亦不允交出故作罷論我與陳其美毫無仇隙殺陳之案實不預聞陳其美胞弟陳其采投稱王介凡在外間時向人說胞見之壤話李海搂領王介凡等至胞見處不應不向胞兄言明有王介凡在内此事實有可欵請堂上明鑒中西官以預審終結諭候商明堂諭再行宣布 
[地方廳欲提劉大年]  
　　匪徒王德山陳元龍前向滬城西姚家弄福泰衣莊主李達孚索詐不遂旋將楊梅一簍送至李家内藏僞炸彈二枚以便嚇詐當爲探警拘送軍署飭發地方廳訊據供稱實由民黨中人劉大年唆使劉住法租界八仙橋首安里二號門牌當經判令收押由林檢察長飭警前往調查毫無蹤跡禀復候示在案茲悉此案連日由林廳長另派檢察官督同法警密查禀復謂劉大年現在匿居法新租界内林君備齊公文於昨晨飭派法警　王陳兩犯由押所提出送至法捕房請爲加派探捕押同王陳兩犯前往指提劉大年到案訊究法捕房查閱來文理由不甚充分當時谍却不受該 
法警無奈將兩犯帶回禀復午後復由林君仍命該警等將兩犯送至尖捕房要求協緝未識能允許否 
[第十師撤調回京之籌備]  
　　松滬楊護軍使以陸軍第十師所部全軍現將撤調回京所有吳淞獅子林砲臺灣及閘北等處駐兵各地俟該軍離防之後應歸第四師派兵接防惟第四師步兵十三團管轄三營新招成軍尙在馬廠訓練故已電呈陸軍部飭令馬廠新兵迅即出發來滬以便接替 
[立康小輪盜案已破]  
　　立興公司立康小輪被盜搶刦一案茲由水警第二分署長沈志祥查得此案係由鹽臬方福卿及綽號好看阿妹爲首糾同范金寶阿關吳阿金小金生何子全等至蘇州販私回至石湖蕩地方見有立康小輪經過即結夥跟至西珠橋河面刦掠携賊逃散業於前日（二十號）派警偵悉首盜方福卿好看阿妹二犯匿居金山匯地方密往緝獲昨將該二犯解送閔行水警第一專署訊辦一面再飭警士追緝在逃之范金寳等務獲併究 
[法公廨訊究盜匪二則]  
　　盜匪李德揚於九號晚間糾同趙老大等搶刦法界新街協記烟膏店洋銀爲探目黃鎗榮包探張掌福韓邦達及五十五號華捕將李拘獲昨解法公堂請究據供實帽趙老大起意行刧現逃何處實不知悉求宥聶讞員判押五年期滿逐出租界 
　　又法馬路昇平昊三號門牌徐鶴芝家於十六號被盜匪方濟等入内將徐妻王氏喉間叉住搶去金戒四只後被探目黃錦榮包探李祥卿程芝卿方福林將方濟拘住奪獲手鎗一支昨日解送法公堂請究徐王氏投訴前愽注究方供認搶刧不諱中西矃判押五年期滿逐出 
[孫洪伊暫緩北上]  
　　新任内務部總長孫洪伊自經黎總統段總理迭次速駕後已允晋京就職本定二十二日（卽今日）自滬起程北上今因連日天時酷熱㣲有感冒以致不能如期赴京擬調攝數天再行首途其行期大約在二十六七日間云 
[連篇累牘之煙土案]  
　　南京人顧長壽因持紅土數包經過南京路被老閘捕房八百八十二號華捕查獲解送公共分廨訊供收押在案昨晨復由捕房解究據洋藥公所代表律師上堂譯訴被告携帶之土業經驗明係西比利亞所產違犯中國第二百六十六條刑律請爲訊究繼由八百八十二號華捕投訴當時查獲後被告稱在洋藥公所爲調查員此項烟土係送往穆安素律師處恐其抽言難憑是以拘入捕房等語訊之顧供前日在盆湯弄天戚昌茶館内啜茗見有二人携帶蒲包詢其何物彼等稱係向瑞成公購來之大土詎該二人情虛棄土而去我故拾取並非私販又據馬夫楊延齡投訴目覩被告向該二人處奪來逃至南京路被捕拘　是實俞代襄讞商之英領卓君判顧押西牢二月土送海關焚燬 
　　九江路三百四十號門牌季吾氏烟膏店因私藏禁止進口之波斯土紅土被洋藥公所訴由代表律師禀請公共公廨給諭四次搜查抄出似係紅土煎成之烟膏大小十餘缸洋鐵盒烟膏數千盒禀奉公廨中西官諭將烟土暫存捕房候核在案昨由捕房將該店主高阿生傳至公堂請究先由洋藥公所代表律師借西人愛實勒上堂譯訴案情並稱驗得該烟膏祇有一缸係印土煎成請爲訊核訊之高亦延律師到堂代辯要求將所存捕房之土膏發還中西官判高交一千五百元人洋並保土膏准先給還候再訂期研訊 
　　福建路廣泰烟膏被洋藥公所協同捕房兩次搜查抄出僞印花土六包波斯土一包將該店夥張夢祥及股東朱鳳山一併傳至公共公廨經中西官諭令合交二千元人洋並保候訊在案昨晨復訊據洋藥公所代表律師上堂譯稱第二次又在該店内搜獲私土九包另有天包十七包烟膏大小八缸不但有違禁烟條約且偷漏稅餉應請澈究中西官判被告仍交人洋並保候展期一禮拜再訊 
　　香粉弄七十一號門牌胡阿定家因私藏紅土被洋藥公所查獲昨將胡傳至公共公廨請究據原告代表律師上堂譯訴案情並稱查得被告係在三馬路二百八十一號門牌開設烟膏店實係故違烟禁請究訊之胡供詞推諉中西官判胡罰洋一百元充公無洋改押西牢二月 
　　洋藥公所前日據同捕房在福建路八百零五號門牌季吾氏烟膏店内搜獲私土及烟膏一併帶回捕房昨將該店主章純甫傳至公共公廨經中西官略訊一過判章退去焑土暫存捕房聽候化驗再核 
　　福建路一百二十九號門牌烟膏店主羅子雲又同路某烟膏店主藍翊臣均私藏禁止進口之烟土被洋藥公所協同捕房查獲槛將羅藍二人傳至公共公廨請究中西官判將烟土暫存捕房被告着均退去候改期研訊 
　　北西藏路三十八號門牌烟膏店主張冬閣因私藏紅土經洋藥公所協同捕房搜獲似係紅土煎成之烟膏數缸帶入捕房並將張傳案諭飭退候傳訊在案昨晨傳訊先由洋藥公所代表律師上堂請爲訊究經中西官抽張略訊一過判仍退去候驗明烟膏再行訊核 
　　粤人黃培王金李子清因在海寗路一百五十二號屋内私販烟土被洋藥公所查獲協同捕房前往搜獲私土二十只將黃等三人一併拘解公共公廨訊供收押在案昨晨復訊原告由律師上堂譯訴被告販運私土違犯第二百六十六條刑律請爲訊究質之被告供詞互推關讞員商之英領康君判黃等三人各押西牢半年私土併送海關焚燬 
　　三泰路六十五號門牌居人趙黃氏與李炳生因私藏紅土經洋藥公抽查悉協同捕房搜獲波斯土二十一磅將氏與李一併拘解公共公廨訊供收押在案昨晨復訊先由洋藥公所代表律師上堂譯訴被告販運私土業經搜獲驗係西比利亞所產應請究辦訊之被告等供詞支吾中西官判李炳生無干開釋趙黃氏罰洋一千元充公無洋改押女所兩月焑土送海關焚燬 
[油價增漲之原因]  
　　滬南油荳餅業近來所售各種豆油生油一律加價推原其故因近一星期來牛莊沙船並無進口而靑口夾倉大連等處之沙船雖有公發順金合順劉長增金同利金復順公增利金元寶等七艘先後來滬惟値此炎夏正當荳餅暢銷之際各該船所運來者多爲當令之荳餅對於油貨大都置爲綏圖故統計七艘所裝僅 
有生油荳油五百餘件此外輸船所來之（北規貨）爲數亦復無多以致滬市荳油頗缺生油次之來貨旣少價値乃不得不漲旬日以來計牛莊荳油已自規銀九兩五錢漲至十兩另一錢夾倉荳油自八兩五錢半漲至八兩八錢夾倉生油自九兩二錢漲至九兩五錢半輕皮生油自九兩漲至九兩一錢半泊兒生油自八兩七錢漲至九兩（北規貨）漢口荳油自九兩一錢漲至九兩四錢半市價雖昻銷路仍極活動調查各號與行家開出總數計新記公司錦記順記益昌友記等五號共開出牛莊荳油六百三十件恒盛行開出泊兒荳油三十件愼記茂與永記恒盛豐大五家共開出夾倉荳油一百三十件叙泰等行共開出靑口荳油一百二十件至生油一項有夾倉貨一千一百四十件爲愼記新記恒盛三泰等行所開出輕皮貨二百三十件爲源盛春茂兩家所開出又泊兒貨四百六十件爲新豐生泰益昌順記四家所開出輪船貨亦由豐大叙源長豐三行開出二百五十件以此觀之　本埠油市一時尙難回落云 
[偵緝隊改爲地方偵探]  
　　淞滬警察廳偵緝隊係爲稽查黨只偵緝盜賊而設其責任實爲軍事性質近因約法規復政反共和軍事偵探已歸陶汰現徐廳長接奉齊省長來文飭將所屬隊士改爲地方偵探以副名實已定自八月一日起實行將從前所發各隊士執照一律吊銷另行發給新照 
[已無設置刑場之必要]  
　　上海自設置鎭守使以來所有歸入軍法範圍懲辦各犯一經核准向在製造局西砲台行刑嗣咽楊善德君蒞任改組松滬護軍使駐紥龍華特在軍署東偏購入民地一塊約計二畝作爲刑場以便就近執行茲因時局物平政返共和此項刑場無設置之必要故楊君已將前購地畝改爲陸軍義地嗣後關涉軍法人犯仍在西砲台行刑 
[護軍使建築新署之工程]  
　　松滬護軍使楊君商准中央就龍華鎭原有江南製造分局内黑藥廠及新公務廳基址改建軍署以便專駐辦公當委工巡捐局長朱壽丞代爲招商承築在案計自本年陰曆正月初五日開工以來至今半載水木工程均已告竣現正從事油漆儘本月内一律完備聞下月一號卽須遷入新署辦公云 
[憲兵保衛商旅]  
　　駐滬京幾憲兵營張營長以南市十六舗一帶之寗紹大達董家渡等各碼頭均爲輪船聚泊之處旅客上下甚衆所携行李物件時被匪徒搶竊實與旅行商客大有妨碍憲兵有輔助警察之責故於昨日飭由第一連吳連長選派排長劉光庭率領憲兵八名駐紥外鹹瓜街大王廟内務於每日開輪之際督兵馳往各碼頭梭巡以便保衛商旅云 
[軍人勇於私鬭]  
　　駐防吳淞鎭之北洋陸軍第十師部下某工程營正目劉正如近因在營工作與同營兵士某甲口角互毆致將某甲毆傷身死當經該管營長將該正目劉正如斥革解送第十師師長兼副護軍使盧永祥訊供不諱前日轉解護軍使署發交軍法課研訊確情依法究辦 
[高昌廟添開電車]  
　　南市高昌廟地方自華商電車開行以來商民頗稱利便惟每晚祇能駛至九點鐘時以後即無電車開至高昌廟故華界中人因公往返尙有不便現由該公司議决准於下星期一爲始加添電車數輔專駛小東門以逹高昌廟限每晚十一時爲止昨已發出通告矣 
[請觀今夜之交誼大會]  
　　今晚八時寰球中國學生會假座戈登路三號觀渡廬（即伍廷芳先生住宅園内）開交誼大會現已布置完全其開會秩序大略如下（一）軍樂隊合奏西樂（二）交誼部長錢新之君開會詞（三）國主伍廷芳博士歡迎詞（四）茶點（五）中國拳術（六）沈紹蘭君琵琶獨奏（七）巴拿馬賽便活動影戲聞先期預定座位者頗不乏　届時開會羣賢畢至氣誼交孚可想見其盛矣 
[滬南夏季講學社之進行]  
　　講學社由歐美日回國諸君組織已　七月十號上課學生八十餘人以習英文算術者居多數其次爲國文及德法文共分十七班遠道學生即假居民立中學宿舍民立校長蘇君爲推廣敎育計收費極廉該社又於每星期五十一點至十二點敦請名人演講藉以傳佈新學本星期五已請定周君厚坤演講其手創之中國打字機凡男女來賓均可入席云 
[借端索賄之查究]  
　　淞滬警廳偵緝隊士朱顧全（即小朱）前因四牌樓翔　（即瑞泰）鞋店主具保拐案向之索　洋三十元事爲徐廳長查悉諭令澈究茲由司法科傳到一干人證訊問朱順全則未經到案據伊妻投稱丈夫因家事赴杭不日可以返滬司法科員諭令趕緊函追伊夫來案候訊 
[農夫臅電受傷]  
　　住居楊樹浦北首高　橋前面某號屋内之農民江金財年五十一歲前日午後四時在該處田内工作忽遇風雨雷電交作　　一聲江卽倒地兩臂受有重傷地上炸裂數尺由同伴報告捕房捕頭飭捕送往同仁醫院救治未識能保全性命否 
[工人互毆之波累]  
　　楊樹浦橋堍祥泰本行小工陳銀財昨與某工人口角相毆用碗亂擲帶傷在旁之棧司俞寳元之右手脤息筋已斷去陳即逃遁由捕房將受傷人送入同仁醫院爲醫治 
[洋人失足溺斃]  
　　德人施德芬前在欽州海關辦事近告退來申寓居金隆西飯店數日前在楊樹浦地方失足落浦身死由水巡捕船將尸撈起報告德領事於昨日驗明棺殮 
[店主凌虐學徒]  
　　浙江路三百二十九號門牌某店主張再榮命日因持藤條鑿傷學徒邢四四手臂腿際由捕查見拘入捕房昨解公共公廨經中西官訊明判張罰洋十元充公示儆 
[抛棄小孩之懲儆]  
　　北河南路二百二十二號門牌婦人徐周氏因與其夫徐阿二口角遽將三歲領女棄於垃圾桶内經隣人王吳氏瞥見報捕將氏拘解公共公廨訊押候查在案昨晨復訊屬實中西官以徐周氏絕無人道判押女所一月以儆 
[　　眞茹鎭陶正祥布莊夥趙海林蓄犬一頭該莊學徒沈隔坤蓄鷄數只昨日趙所蓄之犬忽將沈所蓄之鷄咬傷沈卽將犬毆擊當時趙以沈不應將　毆打口角用武趙將沈頭額手臂等處毆傷即由沈母周氏嗚警到來將趙拘送警廳轉送地方檢察廳訊辦 
[協濟施材會之擴張]  
　　法租界協濟施材僵自曹振聲黃金榮君發起成立後已閱年餘凡有旅滬中下等人户患病身故無力收殮者可報由該會派人查實給予棺木衣服灰炭及收殮等需不使喪户費用分文近復購定寳山路宋瑩側隙地十畝零並徐家滙相近民地數畝作爲公塜建設殯舍聞該會每殮一人計須棺木等資共四十餘元惟會費經常有限除會友分認月捐外所缺尙夥全恃滬上各大善士捐助云 
[船隻稅批准核減]  
　　工巡捐局長朱壽丞因公欵支絀　向認包各種捐稅商人催繳捐欵各認商以商情阻滯收捐不易大都虧耗禀請減繳示准依然嚴催　該認商等已赴省公署禀求核減以恤商艱聞齊省長已准認包船隻稅人邱志祥之請核減一成行將飭知該局照辦云 
[花會哄動愚人]  
　　近有粤人某甲任西門外華洋交界地點開設花會雇人四出引人入局前日有住居滬南施相公弄之成衣匠紹興人注鶴仙手持黃紙上書求神指示字樣適爲屬警查獲帶至第一區署問明犯賭　實飭令拘留罰作苦工十四天又小東門外某酒館鑒錢文科亦持賭博花會之證單爲警查見解至一區署供稱由老嫗柴王氏所給迨傳氏質問刁狡不承飭錢拘留五天賭具燬去該氏斥退 
[查拿花會賭棍]  
　　開設花會各賭棍邇因租界各捕房擭查甚　遷入城中聚賭詎一區二分駐所王金山警佐查拿亦嚴各賭徒無處托足遂由花會賭首　州阿發卽傳阿發伍寳寳王大怊並水果月生等在小東門某旅館内每日開筒二次昨午有人密報該管警署立派長警往拿因該處與法界毗連未便貿然從事回署請示 
[婦人要求斷離]  
　　　緒廷至閘北四區一分秘訴稱其妻李氏於前年私逃出外今 
 
 
 
] 

Page 11

 
 
在天保里妻妹蘇李氏家尋見等情由署員趙廷　傳集李氏及其母李馬氏等解送司法科經嚴拉員質訊氏供丈夫不顧家用時加凌虐請求斷離嚴君一再開導該氏堅稱不顧隨夫歸家判交保開釋着陶自赴法庭起訴 
[婦人不安於室]  
　　汪某住居閘北恒通路同慶里其妻王氏向任附近絲廠爲女工邇與該廠夥友張阿寳有染前日該氏乘夫他出勾引張阿寳到家續歡事爲其夫偵悉當即糾同多人到家提姦將男女一併用繩紥縛一面報告該管警區派令長警拘解到區由區員略詰一過移送警廳於昨日備文飭警將張阿寳汪王氏解送地方檢察廳訊究並着汪某自投檢廳候質 
[婢女情虛逸去]  
　　閘北寳山路張某家之婢女富貴逐被左近理髮匠李炳生勾引成姦彼此商通偕逃詎事機不密爲張某所悉禁止富貴出外富貴遽於前晚乘主人不防潛行出外與李炳生匿居愛而近路地方事爲包探查得李等來歷不明前去查詢富貴情虛由後户逸出李被包探拘獲詢悉前情該探以事出華界立將李炳生押至張某家當由張鳴警拘送警局解送警廳昨午轉送地方檢察廳經檢察官預審之下判將李炳生收押候究並追富貴到案再行訊辦 
[詢明迷路女子之住址]  
　　常州女子高阿妹因在閘北迷路由四區崗警帶署解送司法科已記前報茲悉該女經嚴科員訊得向在蘇州帮傭父名福森住常州河塘橋開設飯店有一弟名琪　云云判暫送慈善閣留養候函傳高福森來滬具領 
[崗警追獲小竊]  
　　小竊錢漢文前日竊取王張氏家小孩銀銷片由四區崗警追獲解經閘北司法科訊實判錢拘留十五天賊給失主具領 
[賣酒未捐執照]  
　　浙江路二百十號門牌食物店因未向工部局捐領酒照私自賣酒被工部局西人查悉禀廨出單昨將該店主馮阿林傳至公共公廨經中西官訊明判馮罰洋十元充公著令繳洋開釋 
[被訴人交保候訊]  
　　怡盛號控王魯卿不理往來銀五千餘兩業經公共公廨將王傳案訊諭交保後由甬人蔡蘭芳松江人陳世昌以代延律師及運動交保爲由向王妻騙銀三百三十兩王妻因事無效報告捕房昨將蔡陳二人拘解公共公廨請究蔡延魯定格律師上堂代表陳亦处朱斯芾律師投案辯護要求准被告等交保候訊中西官判被告均各交保候再傳訊 
雜評二 
[讓] [  訥]  
　　讓謙德也亦美名也如命蔡鍔督川而曰才未勝任命陸榮廷督粤而曰才力經驗未足欿然不自滿足之意溢於詞表此乃合於讓字之眞際者也若周駿之於川而曰自願退讓龍濟光之於粤而曰已有讓意此其讓之意義何在乎七非應有之名義竊之不得而舍之本非應有之權利爭之不獲而棄之實卑劣無恥之尤者也如是而可謂之讓者則凡紛爭攘警之徒結果皆可博讓之美名嗚呼中國人之善讓 
氣候報告 
[（上海徐家滙天文臺天氮測候報告）]  
　　已過者之報告七月二十日上倩而熱鎭江雨北方雷雨黃海海濱一帶有旋風行動南方有小低度二其一在巴拉率爾附近其一在斐利濱之東北二者均向西方進行二十一日晴而熱並有微露南凉風和適二十一日下午四時前二十四小時内上海氣候温度至高九七·五至低七八·一去年同日至高九三·二至低七八·一 
　　未來者之推測二十一日下午四時三十分豫測北部與中央各處有雷雨越南東京海濱天氣惡劣 
來件 
楊伯林烈士傳（湖南易月村） 
　　楊烈士伯林字象乾安徽宿縣人丙辰之投死難於吳淞之武人也幼佚宕不覇讀書惟解大旨不瑣瑣於文字義理習音律書數亦能通其變化開𨶬盈肭之故沉默寡言出詞必中肯要事父母以孝聞庚子母病篤烈士時年十五嘗湯藥數十日衣不解帶乃遭大喪哀毁骨立能盡禮儀好讀太史公游俠傳剌客傳於荊軻劇孟之事未嘗不噓唏流淚也甲辰肄業鳳陽府經世中學校次年五月聞徐錫麟誅恩銘於安慶意大感動遂棄舊業改入安徽陸軍小學校習兵器治戰法旦夕不懈已酉春爲巡撫朱家寳選送北洋陸軍速成學校更得婢其學業辛亥畢業回皖充馬營軍職八月武昌起義赴金陵與范君鴻仙組織鐵血軍謀北伐和議告成南方參議院舉袁世凱爲臨時大總統烈士謂范鴻仙曰此大亂之禍本也壬子受蒙藏局委員孤身萬里蹉跎六月於是西方利病罔不嫻熟甲寅冬軍部派充第十師三十九團一營一連連長頗爲長官所重乙卯十月袁世凱稱帝昆明發難烈士與軍中同志謀響應外以鈕永建冷　爲聲援布署粗定間謀洩其事於長官被違從容不懼民國五年四月二十六日遇害於吳淞之砲台灣年三十一歲其部曲皆散亡四方不能成軍至今言烈士猶有傷感啜泣者 
　　外史氏曰区和開國五年神州士庶淫於富貴迫於成武二三其德者多矣楊烈士感於徐公之事發奮衛民十年如一日卒以身殉斯國士之所以可貴也觀其汲汲於學術先利其器不苟且從事尤足以寗國人彊梁呌露之氣後生小子得以師焉 
來函 
[六合縣四鄕公民乞賑函]  
　　敬啓者今歲水災以江北六合爲重蓋自六月以來一月有餘無日不雨平地水深數尺此誠露雨爲災兼之滁州來安全椒等處山水下注由滁河皂河而東入江河水因更汜濫沿江濱河圩堤冲毁者十居其九田禾盡遭淹没廬墓什物亦均漂没無存間有一二未破之圩因連日大雨圩水不能外洩河水陟漲數尺溢浸埂堤同爲澤國矣即西北高阜山田旱榖盡被潦萎低田又爲山水所冲汪洋萬頃秋收同一無望慨夫兵蝗連年民生凋疲已極現遭水害慘何可言妻拏失所無家可歸者有之牆屋傾頽泥塗坐困者有之同作楚囚之泣學吹吳市之簫人孰無情願拯饑溺有解嚢以相助俾殘喘之苟延是所望於大慈善家諸仁人君子焉以上情節敬祈貴報登入來函欄内不勝感激之至此上大主筆先生著安六合縣四鄕公民朱洛環陳書王紹菴李秉剛任壬等叩 
[經緯絲廠來函]  
　　大主筆賜鑒二十號貴報所載（女工計論賞洋）節與當日事實不符應請照章更正以昭核實查敝廠十七日停工一天係前餘興公司給發一月份存工其工價及賞洋均經絲繭總公所議定不得自由增滅且賞洋係逢禮拜一二現發興此次之發緊月工資性質不同敝廠開車伊始尙未届給發之期妄謂司賬人扣除賞洋實屬信口唯黃至鬧事原因係發行於南車間（敝廠絲車三百二十部南爲一百六十部北爲一百六十部）要求加給工資北車間女工不表同情照常工作南車間女工以爲不受其　使即率衆闖入北車間任意撕毆並將車上之絲監内之繭抛棄地上故意蹧蹋以致損失頗巨當由門警赴局報告蒙姚署長督率巡士到廠彈壓該女工等尤敢恃衆逞蠻聲勢淘淘旋經當場拿獲爲首五人此當日鬧事之實情也又陶子敢係敝廠房東並非廠主且並不預聞廠事　爲廠主亦屬誤會合併聲明經緯絲廠謹啓六月二十二日 
[陳維德等來函]  
　　我國禁烟向持嚴廣主義自與英國訂立提前禁清約後全國上下益復猛策進行刻期以赴無稍寛假行之數年成效大著私種私運日見肅清私吸一端亦形銳減循茲以往再接再厲無難如限禁絕永斷毒根詎料袁世凱帝制薰心百方求貨竟聽蔡乃煌加稅准銷之謀不恤禍國殃民推翻前案特准蘇粤贛三百烟土專賣名曰印花圭予限明年三月底止遂使十餘年困頓艱難悉力除弊之舉轉爲一二梟桀顚倒破壞私謀專利之階甚至變本加厲美　名爲藥膏若唯恐人不之食特從備誘導之者奚怪黑籍中人得此機會販賣公然吸食無忌馴致戒斷者復入迷途無癮者爭奔孽海流毒所播　詎堪言夫汚染久中於人心即使塞源拔本猶虞暗長潛滋况政府爲之吹已死之灰助燎原之燄哀我三省受害奚窮　者約法恢復國會將開新猷發軔弊首當去素稔貴報主持公諭激濁揚清此等秕政　在辭關之列敢懇著爲論說極国提撕俾政府知所改圖議員知所注意亟行設法將三省專賣一案撤銷仍按提前禁清之約辦理庶使禍根早絕民困攸蘇三省幸甚全國幸甚蘇粤贛本省公民陳維德謝啓芬何振華謹上 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[國粹保社徴文啓] [  發起人頑民]  
　　慨自清政不綱巍科告輟八股罷廢藝林受厄凡我同志銷聲匿迹於深山窮谷者十餘年於茲矣乃者當塗公覬覦帝位潤色太平道縣之試學續这考事事務求復古而獨於吾人代聖希賢之藝夢周演孔之風吝然不少假借蓋老兵沮擴之流毫無藝林高尙之思以至鹵莽圖功身敗名裂亦　宜矣今者共和再建日月重光言論自由懸諸約法遇最舊　端屬吾儕茲擬創設文會名曰國粹保存社每月命題發課徴文列榜按其甲等酬以辛勞凡我同志尙其踴躍奏技幸毌金玉爾音嗟呼中原逐鹿幾經浩刧之滄桑而小会雕蟲何捐名山之事業謹修短簡聊當宣言　課題列後 
[本社第一課課題]  
　　安居而天下熄（安居二字當讀爲晏駕二字）弔者大悅 
　　賦得月明南内更無人（得人之五言八韻）　誦啓文作者固斯　中老斵輪手請即擬作三篇披示同志（鵷雛戲識） 
劇故 
[耕塵舍劇話] [  瘦碧]  
　　京師雛伶五九者以色藝名丁戊間南海張樵野司農呢之嬖之甚特邀五九止其家令扮婦人裝侍宴寢每日酬以五十金令家人僕役呼之爲少奶奶久之見慣亦遂以爲少主婦也及司農之讉戌也門生故吏無敢往送行者五九獨棄所業追送至西安而后返都下一時稱爲義伶王佑遐黃門半塘詞及朱古微侍郎疆村詞各有氏州第一一首即詠此事王云何事干卿笙鳳喚起當歌對酒情抱舞扇留雲邊笳訴月凄絕榮華露草三五年時肈舊約房攏深窈張緒風前秦宮花底負春多少　又試新聲駌燕小話前事亂愁誰掃迷蝶春心聞蟬客思甚夢醒人查乍　　驚見處歌塵惹閒情絕倒玉笛從今定愁翻伊凉别調朱云輕薄　塵零亂鈿粉當筵恨壓眉小密緒連環清吭掩扇凄隔泰天縹緲蕃馬屏風有暗月窺人偷照玉杵深盟金錢淺擲頓催歡老　八九驚鳥栖樹少定輸與覇唯鳴繞毳幙思新珠田夢遠驀井歸愁抱惹花前閒淚落停杯處相看一笑誰打鴛鴦錦塘空孤眠到晚 
小說 
[偵探小說情塲蠧史第二章] [  天虛我生]  
　　納　納蘭汝宜稍飲吾　以振汝之精神納蘭此時似暈聞鮑景詩呼聲始微微張　時座客已散去大半唯餐館主人尙復左右張羅殷勤以欵　賓鮑景詩　立於已之身畔手中執玻璃杯中注琥珀之酒已近納蘭唇次納蘭飲之精神頓復鮑景詩曰君今如何納蘭曰謝君尙無育苦惟君果以何時至此者鮑景詩曰吾適來此飲咖啡聞呼聲遂入視初不料爲君也言次乃取大衣以加女郎之身曰吾愛憊矣吾車方在門次吾當扶汝返耳納蘭點首遂以臂授鮑景詩聯步而出旣上車納蘭忽似有所警曰鮑景詩吾暈已幾何時鮑景詩曰頃耳以時計之殆不及半句鐘納蘭失色曰已半句鐘耶嗟乎吾必往救吾父也鮑景詩汝其有以助我鮑景詩詫曰吾愛汝何言豈神經亂歟吾乃不解汝語納蘭曰否吾父將惟大難君不聞虛無黨中有所謂大狼其人者乎其人卽吾父也鮑景詩大駭曰此語眞耶納蘭曰眞也向者因恐妨碍吾人之愛情故隠不告子然與已爲葛羅瑟所知緹騎行且踵門而至故吾不得不往救之鮑景詩見納蘭神匓堅决知其語必非虛然亦不暇深詰但飭御者令速策馬以赴納蘭之家納蘭曰想吾父此時必在莫斯科路四十三號吾人可卽馳往彼間特恐爲時已晏吾父且被逮矣鮑景詩曰汝毌急天相吉人當不致於不幸言次即令縱轡向莫斯科路而行御者奉命力鞭其馬馬乃直向朦朧夜色之中絕塵而奔 
譚言㣲中 
[我之拉雜談] [  寄塵]  
　　（一）兵家糧餉有折扣商家物價有折扣閻王給人壽年亦有折扣君不見虛號萬歲者只得實年五十八乎是何止兩個一折 
　　（二）語曰腰纒十萬貫騎鶴上掦州此鶴字當改爲駱駝二字蓋十萬貫之重除却駱駝必無他物能負之而行也 
　　（三）前清一秀才入師範學堂間敎習言植物動物秀才曰水非動物乎敎習問何說秀才曰川流不息非動物而何 
　　（四）讀萬卷舊不如行萬里路行萬里路不如種萬頃田　袁項城做皇帝是所謂恰得好處倘眞正做到亦味同嚼蠟耳 
　　（五）財神旣被逮各商舗可將牌位請出矣 
　　（六）孔子曰學而不思則罔思而不學則殆是二者之失相等也然余謂究竟思勝於學蓋思而不學殆則殆矣然一已深思所得能轉輸之於他人他人之中苟有好學者焉則學與思合爲一矣而勤學之功獨不能移已之長補人之短也故曰思勝於學 
　　（七）哲學家言世界進化是螺旋形每繞一周則進一級據是說也則進化至於極點爲進行停頓之日即世界消滅之日也 
　　（八）思力所能至之地事實有必成之時 
　　（九）黃昏時節雨紛紛路上行人欲斷魂借間酒家何處有車夫遙指海天春　世多改唐詩者終不及此首之自然入妙 
　　（十）妙手拾文章平手做文章庸手抄文章做與抄人所同知無俟乎釋何謂拾文章曰所謂文章本天成妙手偶得之是也若問拾字有何來歷則答之曰詩品云俯拾即是 
 
 
 

Page 15

 
 
   
 
 

Page 16

 
 
   
 
