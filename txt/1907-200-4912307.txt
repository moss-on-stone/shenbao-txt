# 1907 - 200 - 4912307

 

Page 1

 
 
   
 
 

Page 2

 
 
[代論端制軍列國政要序（續）]  
乃者天運少遷。列强復重其難。當其遣一介之使。往居人國。名爲通聲問。如蝡動運營於幽壤。人弗之察。期月採獲。所述已多。待事而發無以爲禦殘劉天下。震耀肌魄。羣詫其爲兵。請謁之使以事往赴者亦惟兵之是求。豈知兵所由强。固不在兵即吾春秋之世。數大强國。地醜德齊。亦必於兵力之外。别有所以無敵者。是可卽晋楚之事明之楚莊王時。晉不競於楚。邲之役。至欲避楚。士會善之曰。楚商農工賈。不敗其業。而卒乘輯睦百官象物而動。軍政不戒而備舉不失德。賞不失勞。老有加惠旅有施舍君子小人。物有服章。貴有常尊。賤有等威。德立刑行。政成事時。典從禮順。若之何敵之。（左宣十二年傳）晋悼公時。楚大敝於晉。謀於秦聯。子囊止之曰。晉君舉不失選。官不易方其卿讓於善。其大夫不失守。其士競於敎。其庶人力於農穡。商工皂隷不知遷業。當是時也。晋不可敵。（左襄九年傳夫）晋楚二强。同至於不可敵。而二國之所以料敵者。未嘗揚詡其兵之雄也。君之明。臣之肅民生之樂業。法制立而忠勤編喻於吏民。有不可敗之政自有不可敗之兵。不必其徒云兵也。春秋諸臣。於觀敵釁也至深。而於察。鄰政也至詳。吕成公曾言之曰。子囊歷數晉國之政。如親立於晉朝。士會歷數楚國之政。如親立於楚朝。兩國各有腹心之臣。互觀兩國之政。洞見其骨髓。是以晉楚霸業。各至於百年。（詳吕祖謙左氏傳說卷七）旨哉斯言。余反復其文。屢眷斯義。載馳而西每懷靡及。殷憂繫心。欲有以扶長宗邦。遠其害沴。則列强確立之格範。必由之涂徑固示我周行。行人所咨諏咨詢者也然則是書之輯。倘所謂每國辨異之以周知天下之故者非耶庶知言之君子有以覽其得失也。光緒丁未三月浭陽端方 
叔子曰二十世紀之時代斷不容專制之國更有一寸立足之地故歐洲大陸如門的内哥如塞爾維亞雖六千方里之小國亦居然成一共和之政府此乃大勢之所趨時會之所擀非可以一葦而抗萬流者也去年五月吾國立憲之議起特派五大臣出洋考察政治歸而浭陽制軍就考察之所得輯爲列國　要一書俾商務書館刋行之美哉此誠 
 
 
 

Page 3

 
 
醫國之良劑也夫立憲預備期以十年苟其一無憑藉坐誤因循則十年以後之國民猶是十年以前之狀况耳且吾國絓宇廣衍誠如浭陽所謂百里以外則病其利而利其病國俗政典之各殊非可憑偶然之慧而自謂吾知者也第我欲更進一言者卽使知之而不擇要行之則亦不能斟酌其國俗政敎之冋異而爲適當之措施故有此書則在上者旣可討論其利病得失以决定實行立憲之方針在下者亦可研究其組織方法以造成立憲國民之人格風行一紙拭目俟之矣 
專電 
[電一北京（十五日午後八點廿分）]  
　　某銀行買辦陳驤齋之子陳威因徐錫麟案誤拿浙省京官 
聯電請保（慕） 
[電二北京（同日午後三點）]  
　　軍機處傳電沿江督撫曁鎭江水師提督奉旨近來沿江一帶匪徒充斥勾結爲患水師提督有巡緝長江之吉著端方會同沿江督撫加意巡防嚴密查緝母任蔓延（齊） 
[電三北京（同日午前九點）]  
日本定華歷十一月間在羣馬枋木縣境舉行特别陸軍大演習昨由日使請南北洋大臣曁兩湖總督派員觀禮（大） 
日下近聞 
學部本日奏保丞叅一四員請預先記名請旨簡任計保左右丞者七員爲孟慶榮林灝　黄紹箕支恒榮張鶴齡錫嘏毛慶蕃等保叅議者七員爲劉廷琛陳伯陶吳慶坻干齊慶哀嘉榖曾培戴展誠等查各員中如支吳劉錫四人頗不洽於輿論卽毛亦素以守舊名不知學部有何眞知灼見不憚拂衆論而爲之意亦大運動會之優等學生乎 
傳聞新調南省某藩司得某總管運動之力本欲求升豫鴻因吳引孫原籍該省呈請廻避故適得斯缺雖該省與豫省同屬優缺然當此多事之秋不免自危不甚滿其志願擬俟履任後再竭力運動離此他往果爾則本報畫史又多一大運動會之資料矣 
趙啓霖開復原官外問議論紛如現經探得兩宮自覽陸寶忠趙炳麟兩摺後聖意卽大爲感動及閱岑春煊奏請起用一摺有從緩再說之諭蓋聖意極欲開復趙官而又不欲以臣下之一請遽收成命也旋因瞿中堂之叅案風潮屢起延擱至今始行發表仰見　聖德清明雨露雷霆皆有權衡之妙用也 
緊要新聞 
[政府嚴懲宗漢子之意見北京]  
　　政府以徐錫麟同黨宗漢子甘心從逆務欲嚴懲聞其原因本年二月間有人由日本寄來密函一通報告革命黨姓名甚詳其中卽有宗漢子名字當時政府以來函係屬匿名恐有挾嫌誣告情事故未追究乃此次竟實有其人深恐再滋釁端特廷寄江督轉飭院撫盡法懲辦以杜根株（慕） 
[張撫電覆浙屬亂狀北京]  
　　駐京英使以浙省亂象已成函告外部經外部電致浙撫查覆等情曾紀前報現浙撫已電復到部謂金華武義縣土匪滋事先經派隊會同府縣等嚴行防剿連斃悍匪多名拿獲匪首劉耀勳正法地方平靜金屬敎士於月底護送湖州避暑仍飭保護敎堂嘉湖一帶梟匪未靖先飭嘉湖統領陳正詩等鹽捕營徐賡陛分别搜捕防範嘉湖人心尚定請告英使再定海鄉民滋事現已撫定合併附聞（句） 
[浙省大吏騷擾紹郡彚聞紹興]  
　　浙省大吏派兵騷殺無辜各節迭紀本報現聞當道已漸悟其非而又怵於一般之輿論恐擾紹興殘因此激成犬變逐變其獪○密授　於李益智貴福陳翼揀等張大其詞謂此案與金華匪亂相通以實被殺者之罪而洗誣殺人之過故自秋瑾被殺後貴守陳道及李益智部下軍弁肆意在紹興各學堂曁民人住宅窮搜務欲得一二疑似通匪之證據然日久未遂其欲近又密議授意金華等處已獲之匪誣攀紹興學界中人故浙撫紹守所出安民告示皆含混其詞欲以紹事與金華匪亂牽合爲一現紹人見其手段過辣恐有羅織之禍凡有家産二千元以上者均已紛紛遷徙恐慌之象殊不下於髮逆擾亂時云又聞紹興之獄凡衙署差役及李益智陳翼棟 
 
 

Page 4

 
 
帶來之兵無不以發洋財三字（發洋財者爲軍隊擄掠民間之隱語）互相慶賀途中遇有舉止軒昂或衣服稍潔者必挾之入茶館曰汝是土匪又是革命黨勒索洋十元至二十元不等倘無所獲卽縶之見官又紹人有孫德卿者家頗饒裕紹郡各學堂皆得其資助此次亦被指爲革命黨拘往會稽縣署途間差役頗能以禮貌相待卽至縣署亦置以别室優以客禮縣令緩詞告孫曰足下受誣之處予亦深知日後當爲設法求免又曰此次省台派兵來紹供給一切縻費頗鉅預算不下二萬金珠爲焦灼聞孫至今尚未釋出故不知縣令之言究屬是何命意也（秀） 
[慶邸孫相奏請以畢業學生任用鄉官摺北京]  
　　奏爲各省畢業學生先以鄉官考試任用俾資歷練而收治效恭摺仰祈聖鑒事竊惟科舉已停大下人才百出於學堂嗣後各省學堂畢業學生自無不萃於登進之地惟是初經畢業遽令臨民深恐更事無多不勉稍形竭蹶自當熟籌任用之法以爲歷練之資現在改定外省官制臣等愚見仍不外以地方自冶漸立憲政萌芽州縣爲天下根基欲求自治完全則佐治各官以下勢必徧用鄉官相與爲理以徐復古時鄉遂設官之意而取材之道莫若卽於中等學堂以上畢業學生考試任用由州縣官採訪與論舉其人品端正者先試以國文以觀其學問之深淺再試以地方應辦之事以觀其才具之短長由鄉官漸擢至佐治各員以至州縣以上歷事久則官能舉職歷階多則士無倖心庶人皆勉爲有用之材以上備朝廷之選爲長官者但以振拔人才破除情面爲事地方不難得人而治而才亦不可勝用矣至於國文一科雖係中國人人研習之學然邇來浮蕩之士往往鄙視中文十數年後通曉文義之人必且日少一日夫不讀書則無以培養器識不能文則無剖决事宜此理易明所關甚鉅擬凡考試學生均先以國文爲重不通國文者概置弗録文理通暢然後再試以所學各科量能授官循序漸進庶仕進不濫而國文亦藉以保存矣是否有當伏乞皇太后皇上聖鑒訓示五月二十九十具奏奉旨依議欽此（民） 
[慶邸重定會議憲政辦法北京]  
　　政府因籌議預備實行憲政事宜議定每月逢二在朗潤團會同各部院堂官聚會三次已紀前報兹聞届期到者人數叅差不齊慶醇兩邸以應議之事關繫甚重貴急忌緩日前又與各部堂官商定辦法此後每於五天會議一次如有奉旨特交事件再行臨時會議若某大臣是日有差或别項事故務於先期詳細聲明並將應議事宜遞呈略節以資考証而免遲延（益） 
[外部議訂民敎裁判新律北京]  
　　外務部王大臣以各省敎案每因地方官辦理不善激成變端雖經屢議敎務章程總未能折衷一是現擬商之法律大臣嚴　判斷民敎新律務期完善以便通咨各省督撫飭屬嗣後遇有民敎涉訟之案即行遵照辦理以免偏抑然而國勢不振其如徒法難行何（益） 
[日人取締朝鮮之嚴厲]  
　　十四日東京電云今晨内閣諸大臣曁各元老特開大會討論韓國問題大勢漢城地方卽將頒行軍律所有高麗各報館自今日爲始須由日本所派之監察員檢查稿紙方可發刋關於遜位事之外交軍政各條件均已判定此次遜位實出於諸大臣及各元老之請蓋欲卽以爲謝罪日本之舉以塞日人之要求然曰木國人與在韓之日人皆以遜位一舉不足以爲解决平和會　　問題云日人現因注意韓事故舊金山之問題反置腦後前夜雖開大會議論舊金山事件然並未成議亦無一定之解决而韓國問題則已於會中决議矣譯字林報 
[議定鑄造藏幣之式樣北京]  
　　政府前因英幣流流入西藏利權外溢久思設法抵制然會議多次迄無頭緒自川督趙次帥入京後度支部尚書澤公卽與提議此事聞已議定在西藏拉薩設立銀行卽行另鑄藏幣改鐫滿漢藏三體文字及特别花樣務使成色純足人皆樂用以示抵制而挽利權（益） 
[又議收買京漢鐵路]  
　　廣西巡撫張鳴岐以粤漢鐵路旣已收回而京漢仍落外人之手不無遺憾爰奏請募集内債備價購回此意當岑督任郵傳部時卽已披露以財政不足中止現新任尚書陳璧及度支部尚書澤公等亦均賛成此說不日會議此事以期達其目的云譯大阪每日新聞 
[詳紀梟匪吳老大訊供情形蘇州]  
　　浙西鹽捕營拿獲梟匪吳老大等已記前報兹悉徐領將該匪等於十二日解省一逕投撫轅經陳中丞飭發蘇州府審辦卽由讞局委員李司馬修梅姚大令昌頤等提訊該梟吳老大供稱向在嘉防當勇銷差後於本年三月十二日投入管老窩子夥黨是日在平望上船計船二十四令至四月間搶平望米船後至南麻四月十八日又在平望與中營沈管帶打仗被打死管老窩子的兒子管小窩子又打死張姓劉姓二人伊等亦拒斃營勇二人管老窩子因其子被殺屢與沈管帶尋仇五月初七八日開帮至得勝港 
 
 

Page 5

 
 
外共有船三十八隻進港兩帮頭隊四船共十二人内管老窩子夏小辮子董道奎魏家元爲首黎明入港至辰刻見鹽捕中營船四隻正息更酣睡管老窩子卽喝衆放鎗哨官艙長驚覺尋鎗已被打倒官兵三人餘人慌張出敵又擊倒三人生獲二人均已殺死棄屍鎗船用洋油燒燬伊亦在頭隊持鎗開放有王會友跪地哀求放他生命管老窩子等就放他逃走又拿住官兵一人帶到荳腐浜董小辮子勤手殺死將頭掛起示衆又陸續擄得民船二十八隻開行至二十邊到西塘地方夏小辮子擄捉江少爺勒洋二千元當有駐紥陶庄汛地王鈞章如數過付始將江少爺放回二十一日又在西塘附近與柳管帶打仗拒傷營勇三人又提訊朿玉堂朿玉山朱得財三名均供係聽從紏約尚未入帮嗣經蘇州府何大守復訊無異隨卽録供禀呈撫憲請將吳老大先行就地正法束玉堂等三名發　松江府另行訊辦十四日奉蘇撫批准由何太守會同兩中軍至　轅請令將吳老大綁赴北巿校場正法示儆（具） 
本埠要聞 
[請裁保商兵輪之督批]  
　　江督端午帥批上海商會禀船號衆商請撤局裁捐由據禀已悉查沙船存數自漕米改歸輪運實不及從前十分之一但收捐係按隻核計於各沙船並無出入察核案卷鈞和迭救災船曾由道一再詳請奏奬是各商船等又何嘗不獲該船救護之益况此項養船之費因商捐不敷歷年均由道籌欵協濟本屬官商共相維持一旦裁停恐緩急更無可恃惟該船旣因保商而設如遇沙船遭風應立即駛往救援卽遇出差亦應酌派池輪前往庶商船得收保護之實濟至商船於照章繳捐之外倘有别項規費自應嚴飭革除以免商累應如何兼籌並顧之處仰蘇松太道妥籌核議詳復察奪並移該商會轉飭遵照仍候撫部院批示繳（商） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
譯件 
[駁西報評論華官禁烟事]  
字林報載有某君來函。略謂近日華官禁烟一事。頗有成效。惟前此貴報對於禁烟之評論。似屬欠當。蓋華官辦理得宜。致有善果。中外人民。應共贊成。且中國之欲禁烟以除民害也久矣。此次竭盡心力。始得見效。殊可稱爲中國改革事業之第一善果。况禁烟一事。吾人亦久深盼望。今甫得踐實行之地位。而外人反不表同情。非爲進步之一大阻礙哉。果欲不顧友誼。不助中國以除此大害。則此後之結果。未可知矣讀本月四號貴報。於工部局報告禁烟之事。反發疑惑之言。以爲滬城雖克實行。恐他處未必盡然。且謂須至明年三月間。租界中方可議及禁烟之舉。因鴉片稅項。抵有正用云云。夫貴報於禁烟之益。不贊一詞。工部局祇以欲充裕經費之故。致租界中反留此穢跡。試與彼素稱穢汚之滬城相形。難免見下矣是非一不幸事乎。貴報可稱爲遠東英人之代表。乃所持之論。有令人不能已於言者。如謂各官員欲免爲外人所笑。必有以抵償租界之損失。然補償之法若欲以。以銀鑱賠補。必無是理。惟有推擴工部局租界治理權。以償鴉片欵項云云斯何言歟。非乘人之危。以謀得其土地乎。試問耶敎原理文明公平之道安在哉。 
附字林報復函云。某君來函。其結語所稱。具見某君尚未曾將本報所紀禁烟之事細加研讀也。凡嫻於此方情事者。皆能知華官果未曾有禁烟之實。不過禁絶下等社會人。不於公衆之區吸鴉片耳。不見城中售買鴉片仍如故。舍貧無力者。果無不吸烟。特彼貧者以無地可以自適。乃有不能不戒之勢。夫吾人對於禁烟。何嘗有反對。惟吾人之意。以爲中國果全國盡行禁烟。則上海一埠爲最後禁烟之區。亦無不可。况上海人民。不過全國八百分之一。即上海一埠首先實行。究亦未必能使其餘之三百九十九兆五十萬人民有効耳。再者上海爲中國通商首埠。今因緩行禁烟之令。或反可激發華政府與諸大吏益加努力於烟禁之舉。使得實行减禁鴉片問　。亦未可知也。 
又來函所稱謀得土地云云。則誤會甚矣。本館何嘗有此意。特吾人雖欲保持華洋人之和好。使西人常有讓步與華人之處。而吾西人進步之事。反常受其阻撓。則安得不生惡感情。果華人能讓步與西人。以增兩方面之和好。則西人亦無不以正理相待。此亦無需乎正式之合同。惟西人助力華人改革之處。華官當有以相報。卽勿阻撓吾敷設道路以便警察。或豎電燈及埋電車等等事務。則互相爲力。於中國之進步。非無益也。 
内治部 
[密電直督籌畫要政天津]  
　　初六日軍機大臣面奉諭旨隨卽密電直隷總督袁慰帥飭將所有應議　政曁海軍並東三省各項事宜務秉忠直妥爲籌議勿得稍存意見規避遲延以副朝廷倚畀之意云云（益 
[趙次帥暫緩履任之原因北京]  
　　政府王大臣近日會同川督趙次帥籌議佈置巴塘曁西藏開埠練軍墾荒開礦等事頭緒紛冗一時頗難了結當由樞臣據情奏明請緩飭其赴任惟護督趙季帥日前又有電致政府催新督迅速到任以便整頓一切大約次帥行期須在七月間矣 
[部定錄用警察畢業生辦法南京]  
　　江督端午帥接准民政部咨本部現定新章凡遊學外國曁各省警察畢業生來部呈驗憑照准予註册并按月考試一次合格者錄取榜示屢經辦理在案惟念各生有志向學畢業後若無酌予錄用之法殊非鼓勵人材之道查各省興辦警察需材孔亟現經本部擬定嗣後畢業各生凡考騐合格者准予咨文回籍由各該督撫酌量錄用以本省入材辦本省新政人地旣屬相宜而畢業各生亦庶足免湮沉而徵實騐等語現午帥已行司轉飭各屬知照矣（欲） 
[官物稅隨時報部北京]  
　　官用物料不准免稅早經度支部聲明現部憲又議飭各省將此項稅欵儘收儘解隨時報由本部存案並不許挪移他用以裕度支亦不限定額數以昭核實（西） 
[江甯省城嚴申門禁南京]  
　　江甯省城九門向由城守營委弁督率兵丁駐守稽查現因　浙各匪作亂黨羽繁滋恐有匪徒混入經江督飭令各委弁常川在門住宿會同巡官督飭守兵認眞盤查以昭嚴密聞每門每月各給津貼錢若干以示體卹云（育） 
[會議抵補鴉片烟稅]  
　　中國政府以禁止鴉片後每年所入稅勢必驟减擬將酒烟等物重定稅章現度支部商部民政部及稅務處特開聯合會集議此事譯大阪每日新聞（穎） 
[常府親自督催禁烟常州]  
　　常州府陸太守以禁閉烟館爲期已近恐各縣陽奉陰違特於十四日親詣各屬督催實行禁止先至無錫金匱繼至江陰靖江宜興荆谿自撰告示携帶發貼每到一縣即會集紳商籌議辦法並親自演說以資勸導云（言） 
外交錄 
[要求展拓山東礦權北京]  
　　據外務部人云日前德使向外　要求展拓原訂山東開採礦權之界限那相國以與約章不符碍難尤許業 
 
 

Page 11

 
 
經婉詞謝絶未知尚有後言否（益） 
[粤督不允賠償水靛原價北京]  
　　外務部爲水靛案又電粤督云水靛案前督旣允通融發還自應按照該貨原償方符發還之實英使現欲派員調查已不復堅執原索之數如所給與原價不大逕庭諒可就結至票單影射朦混各節疊經本部據與英使辨到無可再辨地步目細按情節亦因自已辦理未盡接洽所致前已函達在案總之彼執發還原價爲詞萬非仍照拍賣之數所可了結若無切實辦法徒以空言駁復萬一躭延太久横生枝節咎將誰歸希仍查照前電派員調查原價一面與英領妥商從速了結并希卽復旋接粤督復稱奉到鈞電令照拍賣原價發還是與賠償無異容派員與英領磋商俟有頭緒卽行奉達又英輪具昌被劫一案已飭地方文武嚴行追緝至添派巡輪巡緝海面一節請咨稅務處撥欵購備船隻以期迅速集事等語當由外部轉咨稅務大臣飭知粤稅關辦理（大） 
外部照請嚴斥安汝東北京 
　　外務部接贛撫瑞中丞咨摯以江西敎案情形後卽照會法使云查得敎士安汝東有縱容敎民擅責平民情事請尊處知照北堂林主敎嚴行訓斥以儆將來（句） 
[義使函禁止洋賭北京]  
　　近日崇文門内又有某國人開設賭局昨經駐京義國公使函告外務部請速嚴行禁止以免招聚中外匪人滋生事端那相國接函卽商之肅邸轉飭巡警合同查禁（武） 
 [L軍事界 
[電飭嚴查曹匪暗購軍火北京]  
　　日前山東巡撫接軍機處電略謂有人奏稱近日曹州土匪又有暗購軍火勾結鄉愚情事務請飭屬嚴查並卽合會豫撫會同巡防以杜後患等語現楊蓮帥已嚴飭各屬嚴行查緝矣（武） 
[新定防營領餉章程長沙]  
　　湘省各防營向有浮報額數情弊現由岑撫帥重定章程所有駐防各屬之巡防隊每月由各該州縣親蒞營中傳集全營勇丁點名一次再行出具印結請領餉銀以免浮冒而昭核實（敏） 
[常備軍兵丁入黨之傳聞長沙]  
　　傳聞湘省常備新軍近有兵丁數名因事革逐一日被警兵盤查知已入黨並搜出名册數本約計千餘人現已由警務總局會同常備軍協統張紫楓軍門按照册籍暗地考查（亦） 
[校閱各營防務鎭江]  
　　駐鎭巡防隊第三營督帶周錦堂協戎近以各處伏莾繁多深恐乘機竊發特於十四日親往三里崗先儒寺張王廟等處校閱所部各營以重防務而資整頓（　） 
敎育誌 
[禀留尊古學堂之批詞揚州]  
　　揚郡尊古學堂前由廪生賈　霄 
具禀運司請改爲法政或師範傳習所當奉批飭揚州府督同敎育會籌議具覆在案乃現又有舉人陳延禮等聯名禀請保留當奉趙都轉批示云查尊古學堂發起係於恩前升司任内據舉人吉亮工等禀請變通課士章程所有經費半仍課士半則改辦師範恩前升司因爲保存國粹起見仿照湖北存古章程辦法定名爲尊古學堂嗣經本司到任調取存古章程一再參酌規模極大經費浩繁斷非五成課士經費所能集事不得已卽就尊古之名先爲課士之計在當時原擬另籌的欵仿照存古章程切實舉辦所謂保存國粹者亦庶幾名副其實若僅藉膏奬以爲課士本不足言保存亦未便遽稱國粹科舉旣停各項學堂亟待剏興值此經濟困難之際使尊古一席至今尤徒存虚名本司未嘗不引爲缺憾然吉亮工等原禀請辦師範至今亦尚缺如際兹預備立憲時代法政學堂更爲應辦之舉倘使欵頃充裕則尊古與師範法政三者缺一不可現旣不能并舉亦惟有權其緩急略分先後旣據禀請仍候札飭揚州府督同敎育會併案議復以憑核辦 
[女公子設立女學校甯波]  
　　鎭海縣翁大令之女公子現於署内設立女學校一所招收學生四十名親自敎授不收學費刻已將次足額日内卽當開辦（求） 
[揚州中學堂將次成立揚州]  
　　揚郡中學堂因經費難籌迄未成立現由府尊桂厚之太守禀准江督除已經籌定各欵外其餘應歸入屬擔任大約暑假後即可成立云（差） 
[八區小學行畢業禮揚州]  
　　江甘八區小學優班學生現届畢業之期初五日由桂太守率同兩縣令及各學堂敎員學生在敎育會舉行畢業禮并發給文憑俟中學成立卽行申送（善） 
實業類 
[批示鐵路採石之限制南京]  
　　江督端午帥批丹徒縣禀奸民高鑑聲等勾串工程師違章私相買賣開挖山石由此案昨據滬甯鐵路總管理處來電當查路工關係緊要所請就地采石自係爲節省工費起見惟必須明定辦法嗣後凡距工相近之石山如需開釆應先由該路彈壓員妥商地方官紳查明與地方情形及民間坆墓等事確係　無關碍方准給價釆取仍不准工頭私自勾串本處奸民擅行開鑿以期於路務民情兩有裨益札道飭縣遵照並行江甯府鐵路總管理處一體飭遵在案據禀前情該村民高鑑聲聞長仁等胆敢私賣開挖自應由縣提案訊明究辦以儆效尤至嗣後路工如需就地採石應卽遵照前札由該路彈壓員會同地方官紳查明商辦不准私相買賣一面慎選工頭嚴朿小工以免滋事仰常鎭道轉飭遵照併候札行總管理處一體飭遵繳（克） 
[岑督諭飭總協理擔任路事電文廣東]  
　　胡護院支電龔臬司冬電議長夏楊生等江支兩電均悉鐵路開會選舉總協理羅黄旣占多數應以羅紳光廷爲總理黄紳景棠爲協理卽請胡護院電奏以定大局一面轉飭總協理照章辦事擼負責任如有爲難之處定必竭力相助羅紳不必告退至生枝節爲要（赤） 
 
 

Page 12

 
 
[磁業學堂招補缺額湖南]  
　　醴陵縣磁業學堂現在續招永久一班設額六十名已於四月間招考一次其中試驗合格者止三十名所餘缺額仍須補招昨復徧貼廣告示期七月初一日赴該學堂報名驗看（亦） 
瑣事欄 
[札發第二期公債票銀兩揚州]  
　　直隷公債票現由趙都轉在應解淮軍協餉項下扣存第二期本息銀兩札發淮南局飭商具領其札文略謂案照兩淮前借直隷公債票尚有未還銀十萬兩内運庫五萬兩淮南塲運食商共四萬兩淮北票販一萬兩詳明半年付息一次兹查前項息銀已付至上年十一月底止此次應由上年十二月起至本年五月止按照公債章程第二期週年八釐行息核付息銀四千兩又應還乙字票本銀二萬兩均於應解夏季淮軍協餉内如數扣存除將應給淮北票販本息銀兩札發海分公司飭商具領外所有應給淮南各商四萬兩息銀計一千六百兩又還乙字票本銀八千兩合亟一併札發該局卽便遵照查收飭商具領取領送司備案並飭各商迅將原票呈由該局查照成案將付息數自在票面登注呈司蓋印發還給執一面將本息付訖之乙字票隨文呈繳以便轉送核銷云云（差） 
[贛撫飭究官塲命案南昌]  
　　贛臬秦廉訪呈報撫略謂監生陳士侃禀控王鴻逵調戲其　傳氏致令羞忿自盡並牽涉金令蔡倅一案現據陳士侃續供上鴻逵　請鄭令德凝甄令官保王革令祖彝勸處應請飭傳鄭令等質訊詳辦等語當奉贛撫批示云此案監生陳士侃之妻傳氏由金蔡兩家妻妾誘令至金宅被王紫玉等調戲回家自盡事後王鴻逵請鄭令德凝等從中勸處各情已據陳士侃先後親供歷歷如繪卽當從此根究以成信讞仰卽迅飭南昌府速飭讞局委員赶緊傳集屍夫及鄭令等并全案人証到案提同被告王鴻逵金嘉禾蔡濟襄等質訊確情據實錄供按擬詳辦母稍瞻徇縱延切切（存） 
[會議創辦常州三日報常州]  
　　武陽勸學所總董屠元博徐果人兩君於十五日邀集學界同人在武陽公立經正學堂内會議集資剏辦常州三日報以開風氣是日贊成者頗占多數聞俟擬定章程卽當開辦云（故） 
[虎而冠之劫賊南京]  
　　六合爲通淮要道商賈往來多經山谷近忽傳有虎患半途驚逃者甚多行旅居民遂相率裹足一面禀官率師捕之斃其一去其皮則赫然一人而外飾虎皮者遂放胆捕獲二人訊據供稱　黨有二十三人皆藉是行劫者現正比差嚴緝云（秀） 
[著梟就擒松江]  
　　著名梟魁李秀林係婁縣打牲埭人近與巢湖幫聯合一氣由蘇撫陳筱帥訪明列單札飭江浙各地一體嚴拿在案前日鹽捕中營沈都戎押解黄金章王君賢兩梟至蘇歸途偵悉李秀林匿跡章練塘鎭遂馳往擒獲解至松城經婁縣何大令略訊數語卽釘鐐收禁聽候嚴辦（此） 
[卾省收買烟具紀聞武昌]  
　　卾省禁烟各情迭誌本報現省城各烟館已一律閉歇所有烟具均由官收買每副給錢六百文聞共收至二千數百餘副昨　巡警局呈繳臬署轉呈卾督查核（今） 
記事 
[參觀法部監獄記（令公稿）]  
舊刑部監分南北二所刑署位西面東南監在廳事之左而北監列其右故以爲名北監各分領以司獄而總受成於提牢此舊制也歲丁未法部新官制發表改司獄爲副管守長提牢爲總管守長而附隷於典獄一司方叅仿東西監獄制度謀所以改良者期於必行而議正未定吾鄉人何君見石任提牢逾半年新章行更續爲總管守長何君樸實士余與相契有年矣疇昔之日余往約參觀監獄君導余入北監 
監門東向作穹形高與人平門錮以鐵旣入門石路如砥寛不及丈兩旁夾峙以高垣行數十武再北則爲第二門獄卒守焉門啟前進中有小庭面南者獄神廟龕奉臯陶及往古諸折獄名臣廟堂穴地列兩巨甕甕口徑一尺許中空洞無一物亦莫知其所自始廟有古鼎光澤可愛欵識隆慶某年太監張恩助蓋明遺物也庭之東三聖庵以處官犯庵後爲楊公祠有椒山先生手植榆樹大可拱枝皆北向庭之西阿公祠阿公名世圖相傳故獄吏嘗以歲除陰縱諸囚歸期旦日來至期羣囚果集一囚獨不至阿公大懼竟以身殉而此囚亦隨至悉阿公死狀亦觸壁與俱死余謁阿公像著古衣冠藹然仁人也旁一健者執馬前驅爲後歸之囚云惜其里居時代倉卒末得考見暇當求之志乘雖然獄中自禁卒以至羣囚至今言阿公無不肅然改容者其信義感人與隋王伽比賢矣 
順獄神廟而西爲頭監爲二監廟之後爲女監廟東爲副管守長室室西隅爲三監又東爲現犯監凡爰書已定情實待决之犯則入此焉最後爲肆監矣總北監地位有男監四女監一皆依獄神廟鱗次而列監各有正屋五其耳房爲神廟一炊屋一監之正屋或南或東或西所向不一隨地勢爲之不必　至分間列屋無不同也現犯監之南爲養病室室凡五楹軒敞異於諸監葢前歲黄陂徐君任提牢與何君建議請帑興築者何君又導余過楊公祠之東周行各監屋背荒地自阿公祠夾垣出仍至於小庭於是北鹽全部至此足跡俱遍 
余縱歷各監自庭院以至井竈厮所修潔殆無與比卽監後荒地非常所通行之道亦無有一蔓草滋其間者則君日以督治之效也每監屋五楹中楹設土坑以臥禁卒旁列鍋爐水甕入冬則炊釁於此諸囚藉以就温方春暖乃移炊耳房左右四楹分排堅木高於地數尺上施篷席以臥囚者每監約容囚二十人人一被日問則疊置一隅必整必齊屋隅爲厠所有陰溝以通外流左右壁各置一油燈周屋三面皆爲厚垣堊以白粉而虚具一面以爲户牖牖界以木欄欄外護以玻璃中楹爲户户外爲寛廊方廣丈餘以蔽雨暘諸囚亦或散憩於此囚之鎖縶視罪輕重爲差重者手足各有鎖手之鎖則左右手各一鐵圈圈各綰以鐵繩而分繫於其頸者僅縶足　　諸囚咸著青布衣褲履舄俱備人日兩餐米二斤夏日增給白米粥一餐余見　君巡視所至於米鹽碎炊煮乾濕汚潔之故輙親視之諄諄然訓誡役卒意勿稍衰而諸囚見君之至咸屏息鵠立無戚容若不勝其愛慕者自君蒞提牢循名責實事必躬親遇囚有疾料量醫藥尤用拊循故其對君如嬰兒之於慈母其相感無言有如此也未完 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[日本煤礦爆發]  
　　十四日東京電云據最近報告此次福岡縣豐岡煤礦爆發時死六十人傷九十三人據云尚有二百七十五人焚斃於地中 
[輪船肇事]  
　　十四日倫敦電云美國亞利根鐵道公司汽船哥龍皮號當駛赴波的蘭地方時途中適逢大霧致與舊金山汽船彼特羅號相衝撞哥龍皮號卽行沉没計乘客與水手等溺死者有一百五十人 
[英國内國艦隊之聲勢]  
　　十四日倫敦電云英國新立内國艦隊於昨日舉行第一次出師預備式殊爲可觀此次共有軍艦一百六十艘先在英國海峽演習一過復聚集於蘇倫海面自戰艦海底艦以次排列計延長有二十四英里之遥 
[德郵船失事]  
　　十四日倫敦電云德公司船名威廉第二者在孛來滿海文埠裝煤時船身突向左傾覆水即湧入致船身半没於水現用抽水機設法排泄而該船尚不能卽行開駛云 
[英俄協約成立消息]  
　　十四日倫敦電云每日電報得聖彼得堡消息稱英俄協約各要點大致已經定妥 
[捕獵海豹交涉]  
　　十四日倫敦電云得華盛頓來信稱日本公使 
館法律官米糶卡（譯音）赴美國工務詢問前次美人所拘獵取海豹之日人一案 
[敎皇召見日使]  
　　十四日倫敦電云據羅馬地方之宣告日本特派答拜敎皇之專使于溪大（譯音）已蒙敎皇召見以上譯字林報 
[日本專使朝見敎皇情形]  
　　十四日栢林電云日本新簡駐奥公使兼充羅馬敎皇專使于溪大（譯音）朝見敎皇時奏對甚久敎皇並以日政府保護敎會出力特致謝忱 
[大臣親試空中旅行]  
　　十四日栢林電云法國首相克利夢蘇與兵部大臣璧瓜脫同乘氣艇至空中游行一週二大臣極稱該艇之穩適云 
[吮癰無術]  
　　十四日栢林電云博士皮亞君近將癰疽症細加研究聲言此症未必能有醫治之法云 
[荷蘭女皇之賜]  
　　十四栢林電云荷蒙女皇威恩明那以功牌賜與平和會各國之代表員 
[舊金山新巿尹]  
　　舊金山電云自本處巿尹希密斯以受賄被告證實定罪後巿尹不服公舉一暫時巿尹接任視事惟此次黨中人均失敗被選者爲一共和黨員名泰雷係一書商 
[英皇閱視内國艦隊]  
　　倫敦電云此間聲言英皇愛德華將於西八月三號閱視内國艦隊聞届時皇須親至哥回斯地方閱視所有各式兵艦約計不下二百艘云 
[俄國文豪無恙]  
　　倫敦電云傳聞俄國文豪托爾斯泰遭難身死實屬不確蓋其居宅鄰屋近遭回祿之災而文豪家中人等均無恙云以上譯文匯報 
本埠新聞 
[縣批馬氏爭産案]  
　　馬錫九禀批此案疊奉督撫司道憲批札飭令該職家産匀派均分早經斷定節次由縣傳案諭遵該職一味推諉宕延以母命難違爲狡避之計而爾母馬氏又公然自行投案恃婦抗辯累年氷擱置憲批於不顧明因爾幼弟錫純旣弱且貧欲以拖累困乏居心實不堪問抑思錫純雖係庶出與爾爲同父所生手足至親何遂凉薄至此言之實堪痛恨近於初十日集訊後因爾母子先曾供稱爾伯父馬良所具之禀函清摺均係假造不以爲憑本縣特於十一日帖邀爾伯父來署召集爾與錫純一同侍坐三面核對則多出爾伯父親筆無一虚誣爾亦俯首無辭本縣旣反覆開導於先爾伯父復切實敎誡於後其時該職痛哭流涙大似激發天良自言數年以來家事皆爲沈雲濤等所制爾實無如之何本縣因惕爾以振奮自强果志在保全骨肉則爾伯父必能作主鼠輩何敢把持爾亦似有一隙之明頗知悔悟始將爾仍發主簿衙門諭令自繕清摺將如何遵斷如何派分據實覆陳以便酌核結案今觀來禀乃於所諭不一作答而摭拾怨懟之詞爲搪塞之計反歸怨於爾伯父亦若訟事皆其偏袒錫純而挑弄所致者顯係仍由陶寅保沈云濤等爲爾捉刀立意抗違始敢出此抑何愚謬之至此極也又所發閱清摺竟用爾母出名逐欵辯駁似爾父死後所耗數十萬金皆屬正用試問爾以萬 
 
 

Page 19

 
 
數千元買娼妓不久仍行逃去欵自何來此通國所知之事豈能掩人耳目並此而辯之是欲以欺幼弟之心欺國人也能乎不能乎爾伯父湘伯先生望實崇隆久爲中外士商所傾服前年東渡留學諸人以取締之故大起風潮經大憲委託前往排解東渡未及旬日立以解紛古稱一言重於九鼎者於斯見之何者其信義之孚忠誠公正之素著深洽於人人之心也能平海外之爭而不能弭家中之難能化千萬人運意見而不能泯一二子姪之勃谿斷無是理比而觀之則該職頑梗爲何如耶照産均分早奉憲批定斷萬不容任令延抗致案無了結之期又經本縣苦口婆心傾誠勸諭始終負固不服反敢詆訐尊長肆意誣衊亦屬大乖倫理似此刁頑怙惡實屬不法已極惟有追繳捐照詳請褫革改押訊懲仍勒提主唆長惡之陶寅保沈雲濤等到案一併嚴究此皆該職所自取非本縣之有意苛求也凛之該職母馬黄氏禀並發摺均附（泳） 
[德領與滬道之交情]  
　　駐滬德總領事卜君昨日函復滬道略謂新譯日本法規大全一書前接來函請予禁止翻刻等因查德商翻印華商書籍本總領事照約未便示禁前函業已叙明但本總領事與貴道彼此素敦睦誼且因德商種種事件屢蒙保護本總領事現亦擬儘所有之權相助辦理如從前或嗣後有德人翻印前項書籍均望示知以便設法勸助庶副台囑除禀報本國外部大臣與駐京大臣外合行函復（或） 
[縣示限制米價]  
　　上海縣李大令昨日發出示諭一道略謂據米業職董張嘉年等禀稱上海民食全賴蘇常而蘇常之米又以錫金兩邑爲轉運要區兹聞該處阻遏米不能通以致人心惶惶職董等曾禀請道憲詳請撫憲札飭錫金兩邑之米照常流通在案惟米糧旣在流通而米價又須示限制近來上海米價高白米每石竟漲至九元五六角小民何以堪此職董等籌商冉四擬照現巿米價每石九元五角爲限日後無論如何不得過限再漲環請示諭前來並奉道憲批錫金米粮應請照常流通以濟滬上食用已電禀撫憲飭遵刻下米價每石漲至九元以外雖曰來原稀少亦未免任意抬高自應酌予限制以後祇可低跌不能再漲如違定行究罰仰卽出示曉諭等因到縣奉此合行出示曉諭米業人等知悉現在米價每石漲至九元以外民食維難人心惶恐自應遵照憲諭酌予限制祇可低跌不准再漲如違定行究罰（釐） 
[禀陳洋人不完貨捐之批詞]  
滬道批貨捐局禀云查各國約章除洋貨入内地請有稅單土貨出内地須有聯單准予免捐外其餘無論何貨逢關納稅遇瞳抽釐近來領事輙以通商口岸不應收捐爲言殊不知烟臺條欵祗載洋貨一項租界免釐按此論之一出租界仍須照完明甚况租界洋貨免釐議而未行何有於土貨更何有於界外之土貨南巿捐局通商以來設立數十餘年並非創自今時今各國約章雖已修改多次然查無洋商牌之貨概可不捐明文本道前與英領事屢屢辨論筆秃唇焦無如言之諄廳聽之藐藐殊不可以情理喻交涉之難此其一端也據禀前情仰候查照酌復飭遵此繳（琴） 
[工程局頒發路政新章]  
　　總工程局董查知南巿各處街道石條破碎且有垃圾堆積實與行人有碍爰商之警務處擬發巡目巡士專管街道章程十條照録於後一凡鋪户居家通溝掘至門外損壞街道者報知工程部一拆動街道私行修理立卽查明匠頭係何人雇作報知工程部一街道如有斷石或見凹凸不平之處報知工程部一木石磚頭及重笨物件堆積街道兩旁有碍人行車者報知路政處一人家修理屋面及墻壁將瓦礫傾倒路上應知照房主卽行挑去倘不遵命令查明門牌報知路政處一遇天雨見陰井不通及積水之處卽行報明清道處一清道夫掃過垃圾之後再有人傾倒者拘局究罰一沿途設攤售賣西瓜蘆粟茭白之類任意抛棄皮壳拘局究罰一敲石子處如碎石礙路卽令掃除倘有不遵拘局究罰一見人家造屋修房搭蓋凉蓬查明有無照會倘木領照拘匠頭至局究罰（永） 
[又出離奇命案]  
　　昨晨法新租界法兵營房南首小口浜之義塚地上有被人謀斃年約三十許之無名屍身一具該屍身俯伏於地頭項上插有小刀一柄腰間圍以繩索另有一繩棄諸旁側染有血痕餘血狼籍四圍即由麥總巡偕副捕頭王譯員前往攝影飭九圖地保報縣請騐（絲） 
[滬道復請代製銀牌]  
　　沈仲禮觀察函致滬道云前以租界禁烟英商愛汾師首先發志焚毁烟具奉吕尚書面囑代給銀牌現向鴻昌廣東銀器鋪繪就圖樣兹特送呈台覽如須照此製備尚乞裁奪後將原樣擲還以便定辦至丹桂茶園奬給之銀牌鄙意亦可仿此辦理惟以下换製改良演劇勸導戒烟八字未識尊意爲何如瑞觀察旋即函復謂所議甚善即請分别代爲製備云（甘） 
[私賣燈吃者鑒]  
　　陳叅軍前日查獲私售燈吃之大仙烟館主閔阿和及烟客翁阿賢王桂生馬四寶婦人王楊氏等昨由孫明府訊得閔不應違禁判戒責二百下鎖示　天店屋發封器具銷毁翁等各戒責四十下斥退氏飭戒責一百五十下押候再核（夜） 
[擅運紅砂之道批]  
　　職商許玉林禀批前因該商偷運六邑紅砂八十一　飭廨訊斷未復兹閱來禀係因同股爭權而起雖與前案各不相涉惟查六邑紅砂向歸學堂經管請縣給照由方潤峯承運曾據六合縣查復並據紳士孫錫恩等禀明許玉林　圖攘奪串出曾慶勛私立錦昌公司禀縣請運批飭不准等情迭經批行公廨有案是該商等請運紅砂一節並未准行何得擅立合同招股開辦歇有藉端招摇情弊亟應切實查禁以免無知受騙技節叢生除移會商務總會外仰公共租界會審委員迅速查明辦理具報抄粘並發（厘） 
[瘋人胡說]  
　　蔡水慶楊掌泉前日薄暮田浦左渡滬迨抵公共租界漢口路碼頭蔡忽指楊今晨在陸家嘴地方毆死渠叔徐銀狗當由巡街捕一併拘入捕房楊稱與蔡素不相識今同雇杉板到滬蔡無渡錢與船户爭闹由我勸開並無毆死伊叔之事詰之蔡語多支吾捕頭飭探將蔡楊二人解由水巡捕房捕頭悔羅君察得蔡素有心疾且叔姪豈有異姓明係誣控遂一併申斥開釋（莊） 
[飭勘被挖坆墓]  
　　瞿士雲在縣具控顧蘭州糾同小工林位甫車夫王維青盜挖坆墓一案由縣移請　公廨派差協探將顧傳到交保候示在案昨日縣宰李大令飭差督同書丁圖保至瞿姓坆墓處查勘被挖形跡禀覆再核（根） 
 
 

Page 20

 
 
[甘爲情死]  
　　成衣匠李贊卿在花衣街奚杏卿處爲夥其姘婦時氏在張河浜升昌媒炭店内帮傭李日前至該店探問并囑時氏回高巷頭家内氏不允李忿極竟濳服洋烟倒斃途中由巡士報由總工程局飭保報縣聞屍姊姚王氏偕時氏已直縣求免相驗矣（永） 
[美界分捕房落成]  
　　美租界嘉興路新建分捕房一所業已竣工昨由總巡派出八號三道頭西捕代理該處捕頭事宜並撥中西印各捕約四十餘名前往聽候差遣（西） 
[同濟醫院之擴充]  
　　公共租界白克路同濟醫院爲增修房舍及開辦醫學堂事於西歷七月二十四號（卽華十五日）午後五句鐘邀集各董曁中西紳商會議一切從此該醫院規模更當宏遠矣（南） 
[城内小火]  
　　本邑新北門内安仁橋相近有某軋花場前晚忽然失火幸永濟社洋龍近在咫尺驅車到場救熄祇焚去房屋一問（哲） 
[上海官事]  
　　招商局總辦候補道徐潤欽賜檢　周紹岐四川内江縣知縣艾庭晰昨均到道拜會禀見前由新疆護解荷人和爽來滬之委員成日榮到道禀辭前奉派往寶山招募警察生委員黄國華現已募齊回滬到道禀知（軌） 
訟案 
[上海縣案]  
　　北新涇巡局函解行兇之朱蘭亭並皮刀一柄到縣奉李大令訊究王永生供父親王福其今日早上開門有素患痴病之朱蘭亭手持皮刀路過突將父親頭上砍傷血衣呈驗地保顧顯洲並朱之房主王子卿供俱相同朱供年五十六歲餘語不經判朱掌類五十下押候王福其傷愈質訊皮刀血衣儲庫○法公堂發普育堂留養之烟妓戴六金于並局蘭英兩女在堂逃出由公共公廨拘送到縣提訊戴供不願爲娼因被寄母許婚兩姓被控發堂越樓逃出屬實大令判仍發堂候示○陳月輝曹六福在平湖販牛十七頭來滬出售經貨捐局查未報捐送縣訊判陳暫交差俟曹覔保完捐後再行省釋○潘湘裘控瑞華鄭阿三於三月初九夜在浦東中攫大洋三元小洋十三角判王鄭收押繳洋再釋（車） 
[總工程局紀事]  
　　合興甡峰蜜行股東楊玉廷控同股朱廷標不允推股奉孫明府提訊楊挽代表盛秋輔聲明情由判朱三天内邀到股東六人再訊○竊衣包之范阿生由探解訊後昨由失主施三到案領贓判范戒責一百下逐出贓准領（永） 
[公共公廨早堂案]  
　　婢女姜盈喜賣身與張宦隨同來滬寓居吉陞棧時將該　責打經人報知濟良所派探張寶榮將姜盈喜解究供稱四川人由雲南跟隨主人來滬假寓吉陞客棧時被主人用烟扞亂戳凌虐不堪不愿囘去求恩超豁寶子觀明府判發棲流所留養候示○陳阿昌吳阿五黄盛昌張玉山等開設烟間經捕房查知並未領有捐照於昨傳究判押二十一天餘人各罰十元充公仍將烟間閉歇如違發封○董雲保攫黄沈氏布衣解究判押三禮拜○吳招榮因店東王卓人積欠工洋六元向索不付前日私刋圖章在王往來店内取羽紗一疋經王查知報捕判押二十一天○王順榮至華世昌帋烟店以買香烟爲由乘隙攫取香烟一盒逃逸判枷兩禮拜○馬安定前夜在四馬路與人遊戲誤撞史祉林足踝口角之下亙相扭打由史鳴捕解究明府以無証據判一併斥釋○官媒邱徐氏使傭婦張王氏向妓女楊二保勒索小洋三角判張王氏押一月官媒候解威辦○俞芝卿向徐阿狗租得脚踏車私下售與無錢桂卿錢因保不買經徐偵知報捕解究判俞押三月○沈和尚竊費金海等家衣物判押二月（莊） 
[法租界公堂案]  
　　周陳氏串通其叔周順金爲媒將女兒來英一女兩許由受欺之林坤泉控經公堂奉前陳讞員判氏周一併押交財禮還給原告來英暫行發堂在案詎氏等一味狡抗挺押不理昨日聶司馬又傳全案人贓推鞫氏仍狡賴司馬以尚有送聘人張阿二未到未便定讞判下期再邀張阿二到案質証○工部局馬夫顔老二杜金福持有來路不明之絨毯由探解訊判交保再查在案昨有工部局某西人投稱絨毯是伊失物請究中西官驗得該毯記識尚在社顔不應收買判罰洋一元杜罰洋半元○趙雨田在管理太古碼頭西人處當出店前日洋東房中忽失去衣服等物查得趙有乘主人外出時擅將房門打開縱已歇之某西崽入内情事將趙拘送捕房解究趙供冤枉判帶囘捕房查明再訊（絲） 
[美租界捕房案]  
　　粤人吳阿六被梁阿天在密勒路毆傷眼目投訴捕房奉飭赴公堂具控○馬夫張阿桂用病馬駕車由捕帶入捕房送請工部局西醫驗明核奪○包車夫某甲誘拐劉姓婢女一口昨由竇包探緝獲押候查辦（西） 
來件 
[江蘇海門商會落成頌詞]  
通崇海總會總理張觀察叔儼印察特委屠君來海觀成並致頌詞謂察以菲材忝綜商曾凡三境聯絡維持之事皆察應盡之職務也惟察恒駐通雖詎海近而未嘗一至海以與諸君討論商學研求商理揆諸聯絡維持之義詎不可愧然而海之商業已興矣海之會所已成矣所以興之成之者微劉君之毅力諸君之熱心不能辦兹承簡招觀成繫於事而不果而歡忻願量固未容已也用致頌辭由坐辦屠君棫儕登堂代表頌曰 
狼東福北地處海濱自宋而降迺萃人民近今十年更振商業商業之振惟會之設會設而成經營萬千羣力之策衆志之堅天地山川悠悠今古願我商界歐瀛步武 
[海門總理劉廣文乙青印爕鈞答詞]  
海門舊有花布公所光緒甲辰年奉部改立商會卽以不佞爲各業之代表憂危困難昫息三年向非總會維持之力諸君聯絡之忱何以濟此時艱免於殞越兹幸會所落成亟謀瓜代辱承奬勵彌切悚惶謹效鴉鳴以答鴻庥詞曰海隅修同毗通接崇花布天産實業大宗主持商戰嘉賴張公屠君棫儕惠然肯來民懷祖德　屠尹之祖曾任海門廳有惠政廉名　君抱俊才匡扶不逮商政允諧 
賑務 
[江甯籌振局六月上旬振欵清單]  
　　慨助振濟蔣鴻林捐洋一萬元候選道許惟善等遵其父母遺命捐銀一千兩義振捐欵江西都昌縣知縣羅長鏞勸集洋三百元 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
