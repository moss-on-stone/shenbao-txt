# 1903 - 238 - 4910909

 

Page 1

 
 
[九通目録出售啓] [  圖書集成局曰]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目録四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊搆取可也 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尙書作續集又祗及宋元明代尙付闕如讀史者每以爲憾當塗夏明府燮有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非惟謂正續二鑑者所當蟬聯而下卽彼究心明史者亦不可不以此爲考鏡之資也兹由本齋用潔白連史紙石印告成每部裝釘十二本定價洋兩元卽日出售此佈 
[書報紀鄉民閙卡後]  
　　日前本報紀鄉民閙卡一事略謂江西袁州府屬宜春縣秀江釐局分設東西南北四門旱卡委員司事刻意苛求某日有一老嫗手携緑豆數升入市換米卡中人勒令繳錢數十文某甲携有油紙雨傘二柄行經卡上亦勒繳錢數十文其餘雖半粟一絲無有不任情勒索者鄉人不服羣起爲難卡員自知不洽輿情商請宜春縣知縣劉明府及續備右軍哨弁某君帶勇守護東門旱卡鄉人與之齟齬致被毆傷兩名旋又拘去四名禁諸府城隍廟鄉人至此大動公憤擁至釐局恣行毁物復相約至府城隍廟求將所獲之四人釋回久之釋出兩人尙有兩人查無消息明府知此事不了禀見府尊傅子蒓太守太守嚴詞申斥諭以前飭西門旱道不必添設釐卡今竟何如隨通禀各憲旋出藩司牌示將劉明府撤任批飭太守就近查辦執筆人觀於此事而後歎中國之衰弱頽敗所以致此者皆官害之也今之官非　卽貪非滑黠向暴戾其能不犯此數字者何人哉而以釐卡人員尤爲無狀蓋釐卡人員旣思比較盈餘得以取媚上可蟬聯差事又思所入私槖日形富厚俾大之可以夤緣官階隆隆日上小之得以縱情聲色揮霍無匱乏之虞於是多方婪索百計誅求雖極至剥盡民脂吮盡民膏而慾壑難盈彼尙猶有所未足嗚呼以若此之人司出納掌財政欲民之不亂其可得乎論者每謂肇事之由在納捐以供賠欵釀禍者朝廷被累者百姓因怨生憤因憤思拒故河南有閙糧之事揚州有閙捐之事今袁州又有閙卡之事默揣人情大抵以搜括及民無非供償欵之用此所以痛心疾首起與爲難否則釐捐之設始於髮匪爲亂時其時海内騷然人情浮動何以民不抗拒咸樂輸將良以取民之財爲民已亂故雖事屬創始而民不以爲苛今則挖肉補瘡徒以供外人無厭之求一於民事毫無裨益抗捐肇禍之事大搗由此而興斯言誠是然愚以爲如袁州宜春縣秀江釐局以數升緑豆兩柄油紙雨傘亦必勒索捐錢則雖無賠欵民亦豈能安於隠忍一任貪官污吏之誅求無厭耶雖然近時貪官污吏之毫無顧忌如饑鷹如餓犬搜索纎細無所不至者蓋亦有故一則庫欵日形支絀比較尤極從嚴彼得有所藉口諉過朝廷以爲上之所取如此其嚴釐卡收捐安敢稍從末减民情之宜順微物之宜寛在釐卡非不深知特以勢所不能雖致激民生變亦朝廷自激之生變耳於釐卡何尤縱若輩之貪心假君上爲怨府此一意也一則叚稅裁釐之約勢所必行明知釐捐已不久長此後釐差無可指望不於此時飽掠以去更待何時故雖喪盡聲名無所顧惜卽害百姓之身家性命亦漠然不動於中此又意也所可惜者朝廷所得釐捐祗十之三四而人心於以渙散亂象因此日萌皆由不肖官吏釀之而國家獨受其禍此則普天之下所爲太息痛恨而惄焉與悲者也 
[本館接奉電音]  
　　昨日午後一下鐘時京師飛電傳來上諭四道敬謹譯登○七月初九日内閣抄奉上諭郭曾炘現在出差所署　部右侍郎著劉家亨暫行署理欽此同日奉上諭崑岡奏假期届滿病仍未痊懇請開缺一摺崑岡著准其開缺加恩賞食全俸欽此同日奉上諭江蘇補用道鄭孝胥加恩著以四品京堂候補督辦廣西邊防事務唯其專摺奏事欽此同日奉上諭岑春煊奏查明廣西匪擾情形一摺廣西遊土各匪蔓延滋擾皆由營伍廢弛吏治因循歴任督撫漫無覺察以致釀成禍患現在地方糜爛民困日深全在文武官吏加意拊循力除壅蔽嗣後如有罔恤民隠貪婪殘酷者著岑春煊柯逢時卽行據實嚴參懲辦務使吏治澄清並將營伍力加整頓除暴安良以靖地方欽此 
[電傳宫門抄]  
　　昨日午後一下鐘時京師友人專電告知本館云七月初九日○皇上召見軍機大臣及陳秉崧 
[英報論俄]  
　　英國某日報云俄皇恐内地人民變亂突起是以東三省之事刻尚遲疑未决竊恐東方一旦有事亂黨爲乘隙而起賽京之變將復見於俄京此係内顧之憂至外患之可慮者東方戰事旣成英人將趁此機會侵占西藏進攻莫斯科等處且土耳其屢被俄人欺辱恒抱復仇之志如與英人聯合侵犯俄境則顧此失彼四圍受敵又慮俄之歐洲屬地難以保護縱俄國地廣人稠究竟以一當三寡不敵衆幅員既大守戍尤不易周更可慮者中國雖似置身局外然各國旣已互爭共土地豈能漠然置之使其暗襲西比利亞鐡路俄國首尾不能相顧則將來境地有不堪設想者以故俄政府日籌萬全之計使滿洲爲俄所有而無以上可虞之事俄皇因利用其籠絡人民之術迭降詔勅豁免丁稅增益民權又竭力結納英皇以破英日聯盟之局一面勸令中國拒英結俄以孤東方勢力倘能如願以償不惟東三省安坐而得東隣日本亦將唇亡齒寒矣 
 
 

Page 2

 
 
[請修學律]  
　　昨得天津友人手楢云月初某日直督袁慰帥咨行管學大臣請卽修訂學律其文曰爲咨請核辦事據保定大學堂教習舉人李佑元上書請修訂學律以補學政全書禮部則例所未備查近年京外各學堂宗旨紛歧辦理未臻畫一以致少年無識之士動輙恃衆要挾藉端散學實足妨害學務敗壞風氣該舉人所請分别嚴定處分一節不爲無見兹特抄録原書請煩查照如有可資采擇之處卽由貴大臣察核辦理可也須至咨者附録原書大學堂教習舉人謹上書宫保大人鈞座竊以事有所法者不妨因事無所師者不妨創方今時勢維艱需才孔亟學堂林立謡諑繁興不立之法則舉世無可遵守或轉議朝廷之於學堂本屬無所限制夫我朝立制大備一切章程悉載會典而六部仍各有專例三百年來朝廷上下咸知遵守今刑律已奉旨將次更易又復詔設商部創訂商律是無事無律何於學而獨無律哉况昔之規矩士林之書如學政全書禮部則例法制亦極嚴密而欲以之繩今日之學堂仍覺多所未備愚以爲應修訂學律一門分大綱子目仿各省學政全書及考試各項章程責成政務處禮部翰林院編撰由管學大臣鑒定奏明奉旨頒發凡學堂中有不守章程者應分别處分逐條分訂縷析詳明並准刊印通行發交書肆出售以備各處内地村塾家塾之未能入官學者家置一編俾知朝廷學律森嚴學制謹肅由縣而府而省宗派先正於人心由身而家而國宗旨更正於天下卽士之爭自濯磨者亦不致以是爲桎梏文人之具而朝廷董勸立戒縱有時繩之以法亦非不教而誅庶幾收學堂之效而無滋學堂之弊也已佑元草茅管見未識大體如蒙采納可否將佑元原呈據咨管學大臣以憑核辦出自鈞裁不勝悚惶待命之至 
[赴閩借械]  
　　聞之廣州友人云粤督岑雲帥督師粤西大張撻伐所需軍械向閩省大吏借撥若干俾早奏膚功妖氛凈掃刻已由局憲札委陳大令漢章乘福安兵船赴閩提取矣 
[嚴查軍火]  
　　廣州訪事人云近日香港傳電來省謂有人在港中暗買軍裝未悉有無運至省垣請從速嚴緝云云粤海關稅務司披閱之下立卽派出巡役凡遇港船抵埠將各艙口一律封固詳細檢查歴兩三點鐘時始開一艙口令搭客分别男女魚貫而登大憲則添派捷字營勇丁在碼頭防守凡客棧接客夥及買賣人等無得爭先登船以杜走漏 
[熱河都統松奏援勦奉天賊匪擒滅首要謹陳出境會剿情形摺]  
　　奏爲援剿鄰境賊匪撲滅大股首要就擒謹將出境會剿情形據實具陳恭摺仰祈聖鑒事竊維熱河朝陽縣邊之東荒地方係蒙旗甌脫爲奉直邊疆與邊外新設之彰武縣接境數百里間荒野叢雜向爲馬賊出没之區此拿彼竄恃有窟穴久未大加懲創奴才於前署都統任内卽經疊飭沿邊各軍痛除尾追之弊講求會剿之法不准以逐賊出界了事又令兩軍相遇遞有口號彼此入境必有關照俾得軍情聯絡呼應靈通分别咨行在案本年五月據駐紥朝陽練軍統領總兵楊玉書電稱奉天屬外之新設彰武縣境突有賊首六十三狼頭喇嘛高狗子小燈籠子温小胖寒三王玉珠谷萬城等巨匪十餘股糾合倡亂内有著往降賊並沿邊一帶降隊與之通氣現在該縣賊氛徧地勢甚猖獗疊據該縣知縣周士藻就近請救前來當經電飭該軍出境馳援並飭該統領迅赴福興地一帶親督調度以剿爲防卽據馬隊左營管帶陳春廷帶同土默特王旗練勇於閏五月初三日首先馳至彰武縣横道子地方與賊接仗攻破數壘斃賊多名生擒多名奪獲賊馬甚多追奔四十餘里救出六七村莊賊燄稍衰人心始定復據該縣周士藻兩次來禀稱此次賊首六十三等巨匪十餘股在該縣石莊子等處起事糾股極多焚掠民間受害幾徧該縣子藥缺乏奉省援兵未到萬分危急幾爲所乘若非營官陳春廷星馳援剿該縣不堪設想務懇添兵剿辦等因情詞迫切復接盛京將軍照會助剿卽調副營管帶汪正綱後營管帶張泰華率馬步兩營分馳往剿該統領親率前營步隊駐烏漢池一帶據險設卡遏賊西竄初八日馬隊兩營先到經彰武縣派巡捕營兼道進剿賊巢破賊卡十餘處賊敗退至叢家窩鋪踞之尙有三四百人多持無烟快槍且築有砲臺一座設卡甚密我軍鏖戰一日夜至五更賊始棄圍竄出遂將賊巢焚燬於是彰武縣之圍解是役也陣斃悍賊二十八名殲匪首高大獺卽高狗子谷萬成二賊傷賊甚多内六十三狼頭喇嘛寒三王玉珠四匪首亦受傷又斃賊馬二十餘匹我軍亦陣亡哨官石有才及正兵二人又哨官楊占鰲左膀槍傷穿折正兵受傷九名及戰馬七匹此赴援該縣疊獲勝仗之實在情形也然是時賊勢尙盛各股均係積猾隨處擄馬飛騎出没飄忽異常甚至營縣差弁中途被賊截殺文報不通者數日又勾另股賊二百餘人窺伺烏漢池北面以圖牽制我軍經各營跟蹤追剿兩晝夜拚馳至十一日賊遂日奉境王家窩鋪竄入朝界之臥龍岡始與奉省派來統領恒玉二軍馬步各三百名會遇卽經會商分道向西北追剿十二日賊復出朝境北竄由瓦房竄人沙垞子忽分股四散計甚狡悍當以沙垞内地險水乏我難驟進此亦難久踞與奉軍商定圍攻之計適該省續派之新民鎭安府縣巡警各隊踵至該統領卽派步隊各營扼高家窩　臥龍岡福興地等隘　卡堵截並諭蒙民團會分防而以馬隊兩營爲游擊之師佈置搜剿是月十六日奉軍在漏頭地方遇賊擒斬二十餘名十八日左營復在卑回臺地方遇賊擊斃匪首温小胖及餘匪多名生擒三名正法旋經該統領購探偵知賊首六十三等困急自帶悍賊數十名圖竄朝境之官山卽密調馬隊兩營馳往設伏鵰剿而以步隊各營從後截擊二十二日該賊果至亟圖進山前營管帶汪正綱先將山口扼住賊出不意驚惶失措拚死來爭搏戰一時許而馬步兩營曁奉軍管帶趙玉良等隊踵至賊見兵盛勢將合圍賊首六十三等率賊黨狂奔北竄經汪陳兩營乘勢痛擊斃賊無算該賊首六十三及匪首狼頭喇嘛均受傷墜馬被擒並殲賊目烏立木扎等逸出餘賊亦經該馬隊沿途追殺殆盡我軍共陣亡正兵一名受傷數名此撲滅股賊並生擒首要之實在情形也當卽將該賊首六十三狼頭喇嘛犯押解到營經該統領楊玉書騐訊傷重不便稽誅卽行正法仍將首級解送彰武縣梟示以昭炯戒而快人心等因飛報前來奴才覆查此次東荒匪起以來聲勢甚大股數甚多奉省沿邊降隊林立鞭長莫及因應稍遲卽難收拾該車恪遵調度迅赴戎機前旣不分畛域馳解縣圍後復竭力助剿首要就獲此皆仰仗天威將士用命故能一月之内殲除股匪以遏亂萌實於兩省邊防大局有裨堪以上慰宸厪所有出力文武員弁可否由奴才擇尤彚案請獎並將傷亡弁勇查明請卹以資鼓勵出自逾格鴻施除奉軍會剿出力員弁由該省自行辦理並飭該軍會同搜捕餘匪務盡外所有援勦奉省賊匪撲滅大股首要就擒懇恩分别獎卹緣由理合會同直隸總督臣袁世凱合詞恭摺具陳伏乞皇太后皇上聖鑒訓示謹奏奉硃批准其擇尤酌保毋庸冒濫餘依議欽此 
[中外聯歡]  
　　武昌訪事人云上月二十六日恭送皇上萬壽聖節黎明鄂督端午帥率同所屬文武各官詣萬壽宫行朝賀典禮然後至紡紗局　觴慶祝各國自駐漢領事以次均各在座酒半午帥曁黄仲弢學士起致頌辭各洋員俱鼓掌稱善 
[僞邸破獲]  
　　蕪湖訪事人云本月某日有一無名男子附某輪船至大通僑居某客棧自稱奉内廷密旨南來稽查要件有人細詢 
 
 

Page 3

 
 
根抵則云吾實係端王擬至九華一遊搜其行李中有玉印二顆銅牙童及木戳數顆均刊端親王印字樣事爲長江水師提督程從周軍門所聞派弁拿解當塗親加研訊實非革邸正身蓋會匪中假名以鼓惑愚民者乃寄禁當塗縣監以便請旨定奪 
[方伯啓行]  
　　武昌訪事人云李少東廉訪奉旨擢升湖北藩司亟須赴都陛見上月二十六日乘招商局某輪船下駛武漢各營弁勇均赴江干恭送行旌 
[受篆盛儀]  
　　杭州訪事友人云兼署浙江臬司本任督糧道陸吾山廉訪襄鉞頒發紅諭擇吉本月初二日在道署接受臬篆是日辰刻撫憲札飭杭州府將印信齎送前去廉訪依禮接受署兩浙運司許豫生都轉貞榦亦擇吉是日接篆由仁和塲大使張鹺尹齎送關防都轉卽在運　行拜屬謝恩禮蓋前任黄都轅兼署臬篆眷口尙住栢垣也 
[慘斃紳衿]  
　　聞之南匯友人云上月某日有一福建載木船駛過南匯海壖被濵海頑民刼掠殆盡報經署南匯縣知縣戴子邁大令親　曖　　實申詳然究莫得主名因飭公役隨同在城故紳土子勛封翁之孫松甫茂才前往偵察本月初五夜頑民糾集四百餘名蜂擁入茂才所寓之某戚串家曳之而出先用利刃刓其雙目旋削去兩耳然後渾身亂戳亂跴登時斃於血泊中腹破腸流奇慘不能偪視是時大令適因川少舉人黄炎培等在新塲演說肇禍事乘舟赴滬向蘇松太兵備道袁海觀觀察禀商苦主報請典史某少尉驗屍少尉畏縮不敢往刻尙未悉如何處治也 
[武林火警]  
　　杭州訪事友人云上月三十日之夜三更時省城小北門内水星閣之四胡某家不戒於火胡本以藝蔬爲業是夜蚊烟火起延及竹笆各水龍聞警臨塲四圍噴灌省中文武官弁以彼處與火藥庫相去不遠咸飛騎而往督率夫役竭力施救事後訪得僅燬去房屋三間 
[保陽尺素]  
　　昨得保定友人手函云上月某日官塲出示通衢嚴禁現錢出境大略謂照得省會商賈輻輳百貨雲屯買賣交易非賴現錢雖資週轉前因私運現錢出境制錢日形短絀疊經嚴禁出示在案廼近聞省城各商在外販貨並不帶銀仍前携帶現錢出境兼有外來奸商來省以銀易錢車載船運不一而足以致市面制錢日短大爲商民之害若不再申禁令誠恐無所底止除欽差嚴密查拿外合再出示嚴禁爲此仰闔屬錢行鋪户人等知悉自示之後不得覆蹈前輒任意携帶更不得以銀易錢拉運出境而車船各户貪圖脚利攬載拉運倘敢故違一經查出或被告發定卽將錢入官充公仍行從重究辦决不姑寛各宜凛遵切切特示東門外校軍塲常備軍營慶賀萬壽高搭龍棚懸燈結彩并於七月二十七八九等日演戯三天其餘各鋪户門前亦皆燈火輝煌同伸慶賀○保定官塲傳述現在工部移文停辦直隸内地採買硝磺所需軍火均歸修械製造局辦理以省經費而歸畫一 
[沽水問津]  
　　聞之天津友人云各小學堂肄業生於萬壽節期在堂慶賀王軍門德勝率領養正及蒙堂學生至天津民立第一小學堂恭行慶賀之禮禮畢令蒙學生試演德國體　之法身材靈捷步伍整齊若軍門者年雖高而精神矍鑠栽培後進餘力不遺實武員中不可多得者也○向來鐡路入欵每交夏令必大爲减色今年四五兩月所收每月仍有三十餘萬金較往年頗爲興旺○月之初四日爲直隸鹽運使汪君牧都轉嶽降之辰屬下文武諸員及同鄉各官咸登堂拜祝○上海招商電報兩局參贊楊杏城觀察士琦由直督袁宫保專摺奏保奉旨送部引見已於本月初七日由滬來津矣 
[西湖拾遺]  
　　杭州訪事友人云上月某日大風陡起飛沙走石屋宇撼摇總督行臺所建旗竿摧折其一事後藩憲崔磐石方伯飭防軍局員赶緊雇工修整蓋以主司將次蒞浙須駐節其中故也○省城敷文書院定於本月初二日决科由護撫翁筱山大中丞命題考試首題庶言同則義次題抵禦外洋火器策初六日詁經精舍决科首題沈潛剛克高明柔克義次題中國利權日爲外洋侵奪亟籌抵禦之策○浙江學憲張燮鈞大宗師科試告竣回杭小憇月餘現卽舉行録遺於月之某日行文各屬定於十五日一律取齊○杭協郭副戎榮桂因鄉試期近應試諸生及赶考各店陸續齊集省垣沿途各防管理宜認眞查察蓋恐匪徒混迹其間故也旋於本月初三日親往東嶽留下松木塲彭家埠半山臨平等處嚴查營哨 
[監司回滬]  
　　蘇松太兵備道袁海觀觀察因川沙舉人黄炎培在南匯縣境新塲鎭說肇禍一案特赴金陵謁見兩江督憲魏午帥禀陳一切情由前日午後五下鐘時已乘某輪船回滬矣 
[觀察過滬]  
　　前法界公廨讞員鄭景溪大令奉督辦鐡路大臣盛宫保委充北洋蘆保鐡路總辦隨保升道員過班引見賞加二品頂戴兹奉宫保調辦蘆漢鐡路因卽由津來滬隨於昨日附某輪船赴漢口到差 
[札兼清道]  
　　本邑城廂内外清道事宜現經蘇松太兵備道袁海觀觀察札委保甲總巡朱森庭明府兼辦明府因分飭各鋪地甲查明每叚向雇打掃夫若干名著卽開明册籍呈局聽候核奪 
[土棍拘回]  
　　翰林院庶吉士朱庶常壽朋家居本邑西北鄉莊家涇四月初旬被盜劫去衣物報田縣主汪瑶庭大令親臨履勘顯有土人勾引外匪情形因卽飭捕嚴緝旋訪悉土棍馬桂山時糾約外人在家聚賭自出此案後卽遁逸無蹤爰令捕役徐文曹勝購得線人在武進縣境奔牛鎭緝獲昨日押解來滬據情禀知大令飭收押候訊 
[上海官塲紀事]  
　　駐紥滬南之撫標滬軍營管帶龍葆珊遊戎鈞和兵輪船管帶馬鎔軒千戎均於昨日詣上海縣署投刺○昨日江蘇試用知縣汪瀛洲明府由蘇來滬乘輿赴縣署拜會縣主汪瑶庭大令○西門外巡防局員李浩然二尹特於昨日因公至　　見汪大令○昨日壬寅科貢士張君步青因事來申命駕至縣署拜會○署理南匯縣知縣戴子邁　府　悉道憲袁觀察由金陵回滬特由浦左命駕而來先於可晨九點鐘時乘輿詣縣署拜會汪大令晤談片刻隨偕詣道轅禀見密談二點鐘之久始告辭 
[上海總巡局紀事]  
　　滬南蔡陽弄龔姓有二厠焉向歸黄錦堂經理前年四月黄因病去世族中並無他人遂由岳父陳錦泉收管近有龔福者投保甲總巡局控陳吞産等情總巡朱森庭明府准詞提案研訊供詞聽候吊據傳陳質對○日前沈惶祥投保甲總巡局呈控南市萬裕碼頭蔡長發舊絮行主蔡衡山虧欠房租錢九十餘千等情總巡朱森庭明府飭差傳　蔡自願央人向沈緩頰約日遷移沈允之日昨已具禀求准　案矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[藝局招考]  
　　順天工藝局爲出示招取藝生事照得本局設立彰義門大街新開之工藝官局胡同内奉兼尹憲派辦工業十六科兼與京師未有之手藝收留游手貧民以養以教自去夏以來由南省及日本招請教習工師到局授徒每日學藝之餘分限若干點鐘復教以續書識字習算繪圖諸事現在平糶各局每日貧民不下萬餘人其中年在十六歲以下身體健壯心地明敏者若聽其賦閒未免可惜爲此諭仰各色人等知悉爾等如願學習各科手藝由父兄親帶到本局勸工塲内報名查看章程由本局員隨到隨騐如果合格陸續傳到派入各科屆時取具妥實鋪保甘結呈案爲據毋違特示計開本局現設各科玻璃科藤工科箱工科繡工科織工科洋巾科鑿并科畫餅科西器科印書科鑴磁科雕漆科本工科金工科洋皂科華器科一年右十六歲以下十二歲以上者爲合格一有皆方復聰明者爲合格一情願學習手藝有志上進者爲合格一有鋪保者爲合格 
[解餉易員]  
　　武昌訪事人云鄂省第六批京餉經原任藩司瞿賡甫方伯遴委連小峯姚俊臣二大令管解嗣以姚大令捐輪過班尙未奉到部覆委解京餉於例未符現署藩司岑馥莊方伯遂改委惲大令管解旣而大令忽報丁艱尙未識是差更易何人也 
[加賞緝匪]  
　　金陵采訪友人云長江上下游梟匪横行大爲商民之害兩江總督魏午莊制軍嚴飭所屬標防水陸各營先後緝獲四十餘名解省訊供擇情罪較重之六名梟首示衆而梟首曾幗章遠颺無跡久尚爲漏網之魚制軍曾懸賞千金迄未弋獲兹復飭屬出示曉諭加賞銀一千兩江蘇撫憲恩藝棠中丞亦頒到札文於制軍賞銀外另賞四千金以購我知此匪惡積如山當不能逍遥法外矣 
[力除積習昨由]  
　　九江訪事人郵寄江西德化縣知縣江大令重申厲禁以肅法紀告示一通其文曰照得本縣調署斯篆堂設銅鋸政皆親裁事無旁落書吏惟司案牘差役只令奔馳維時蒞任曾經大張曉　嚴禁不准招摇訛索犯則與受同科該書役等尚知畏法衙帶弊紀風清詎知日久玩生近聞有等無恥書差漸萌故智復又串商地保在外招摇情事雖屬無人告發而本縣耳目所及斷非無因本應拘　　　姑再嚴切示禁爲此示仰闔邑軍民以及書役人等知悉爾等須知撞騙訛詐例禁森嚴有犯必懲豈容嘗試嗣後在官人役　須恪守衙規奉文守法切勿藉案訛索干犯刑章自示之後倘敢仍蹈覆轍利慾薰心則是知法犯法巽應加等許子被訛嚴詐書名擾禀來雲後重究懲本縣言田法隨决不稍爲寛貸其各凛遵毋違特示後又批云本縣不用門籖家人及值堂管卷家人原爲省累起見又恐隔閡生弊下情不能上達是以懸鑼於大堂側遇有擊鳴伸叙者隨時訊結免受拖累重門洞開官民一氣凡士民有事必面詢書役有事必面諭可者可否者否事事出於親裁毫無旁代家丁祗供奔走陋規概行删裁卽書禀監獄家人等均給工食不許家人需索書役之錢乃可禁止書役需索百姓之錢倘有藉端訛索或稱署内家丁要錢定是該書役等欺哄詐騙准爾士農工商喊禀以憑加等重辦至觀兵廚役自給工食錢文如有在外需索欺詐情事亦准禀究斷不得偏袒徇縱貽害地方本縣深知奸蠧滋害良民特恐日久生玩再行曉諭俾使周知其各凛之 
[米貴如珠]  
　　廣州訪事人云前者粤中米價昻貴小民粒食維艱自督憲岑雲帥下軍囤積奸商恐干查辦每石遂貶銀數錢近日早稻已登塲外米來源亦旺自應日漸平减乃較前忽又加昻外間議讑沸騰均謂奸商如前囤積以致牽勸市情岑帥以盜匪之起多由米貴所致而米之所以貴實由奸商就斷居奇擬嚴定章程派員押令出售一面議法使外米流通事果可行造福不淺矣 
[皖省官塲紀事]  
　　安慶訪事人云日前安徽藩憲札飭安慶府訓導童廣文廷建與寗國府訓導胡廣文維翰互相調署章廣文接奉行知卽將印信交教授劉廣文慶濤兼理然後諏吉赴寗國新任○本任徽州婺源縣方明府承罟於前月赴京應經濟特科至本月初二日回省旋奉上憲行知調補廬州合肥縣知縣○候補通判陸别駕承鎬候補知縣左大令運奎候補典史張少尉浩然均經課吏局考取超等遂於月初某日詣轅禀謝○署婺源縣知縣張大令振鋆於上月某曰因病出缺經徽州府某太守轉詳省憲本月初四日藩轅牌示委試用知縣鄧大令之望署理 
[上海縣署瑣案]  
　　著名惡棍朱連生卽鐡連生白晝持刀無惡不作經縣主汪瑶庭大令拘案訊責發押改過所旋與同押犯人滋閙經管所委員李浩然二尹送縣嚴懲改收外監迄今已逾數月兹大令查朱犯雖持刃傷人現已痊因仍發改過所永遠覊禁○保甲總巡朱森庭明府移送楊全福控鄧禮增行兇一案至縣前晚大令委縣丞楊二尹研訊楊供稱小的前與鄧鄰居現已他徙日前向舊鄰瞿某索取會錢鄧出爲覇阻并用木棍毆傷求恩究辦鄧供稱小的向爲皮匠曾與楊全福鄰居前晚楊向鄰人索錢互毆小的聞狂呼救命聲是以出而解勸不料反被毆傷二尹察得鄧並無傷痕著交人保去一面諭令楊自行醫治所控情由候傳地保查明核辦○馬路工程局總辦翁子文太守移送士春梅戳傷倪雲卿陸桂福一案至縣大令委楊二尹訊究倪供稱小的在滬爲庖丁妻子王氏初居鄉間後屋聞被王勾引以故遷居上海王挾恨匪日小的買物歸途中相遇突被持刀戳傷手背負病呼救陸聞聲查問亦被戳傷旣而王畏罪用刀自刺胸肋幸爲巡捕所見送局移案兇刀呈騐陸供稱小的住居南市郎家橋附近昨日聞門外呼救聲因之出視王被戳傷王供稱小的並未用刀戴傷倪陸實被寃誣二尹飭仵役騐得倪陸各受微傷判令將王掌頰二十下交人保出俟倪陸傷痊復訊○前日鄉婦楊談氏投縣呼寃大令委楊二尹研訊氏供故夫永泉嗣與族伯關林爲子光緒十六年關林病故由故夫成服治喪今嗣姑於本月初三日去世忽關林之甥孫毛大爭奪遺産强將嗣姑收殮小婦人向之理論致被毆二尹飭仵役騐得氏受微傷諭令退去聽候查明核辦 
[上海各巡局紀事]  
　　前晚南市二十三七鋪巡防局員韓仲甫二尹親率勇役赴各叚巡查行至佛閣前見有流丐多人在彼偃臥因傳丐頭到來諭令帶往大南門外粥廠毋許混迹街頭○前日有朱氏婦投十六鋪巡防北局控稱棍徒某甲糾約至太平碼頭義泰烟館賭博輸去洋銀八十餘元心不能甘請爲提究局員陳仲賢二尹諭令退去聽候查明訊核 
[英美租界公堂瑣案]  
　　西人黎露投案訴稱細崽王阿裕行竊牛乳油一罐請卽究追王無可狡供惟求寛宥讞員孫建臣直刺商之德總領事署麥繙譯官判責一百板贓給黎露領去○某洋行傭人郭來英擅將洋人所用鐡爐携回家内經洋人查悉報由包探邵仁初拘送公堂禀請訊辦直刺判責二百板枷號一禮拜發犯事處示衆○賭犯王阿寳設攤馬路上誘人賭博被包探方長華拘獲送請訊懲直刺判責二百板枷號兩禮拜賭具銷毁○偷兒張吉祥不知在何處竊得僧衣八件被包探何阿春獲案請究直刺判責二百板贓存候失主具領○俞仲甫曳車不愼碰傷老婦周瞿氏由包探何阿春解案請究直刺判罰洋銀四元給氏養傷重責一百板以示懲儆○女郎吳阿英向錢紹春索取所借洋銀五十元錢非特不還反肆兇毆由包探何阿春拘獲解案錢供稱此項洋銀係某妓帶擋乞寛限至本月杪歸還直刺飭押捕房限十日内繳案違２ 
 
 

Page 10

 
 
干究辦○美商茂生洋行總經理人控元泰祥洋貨店主莫子元混售低貨等情直刺飭差傳莫訊究莫延某律師投案聲辯直刺諭令退去候下禮拜二會訊察奪 
[法租界捕房紀事]  
　　法國新闢租界中某小烟館主某甲於昨日午前扭小工某乙等四人至捕房訴稱伊等前來開燈過癮乘間竊去洋銀五十元捕頭詰問之下乙等矢口不承遂著押候查明然後解送公堂禀請讞員魏蒓塢大令訊核 
[美租界捕房紀事]  
　　昨日粤人某甲乘脚踏車而出馳驟於北蘇州路中不虞老嫗某氏迎面而來被撞仆地略傷面部適爲某號巡街華捕所見將甲拘入捕房捕頭姑念傷勢尙輕從寛斥釋○昨晨江北某邑人徐阿榮投捕房訴稱在穿虹浜左近開設車寓被東洋車夫張貴法欠去租車洋銀若干向索無著反肆兇毆捕頭允遣包探查明然後解送公堂禀請讞員孫建臣直刺訊斷○本邑人毛海全在楊樹浦某紡紗廠當機匠昨晨工作時被機器截去手指數枚血流不止由廠中西人知照捕房捕頭令轉送同仁醫院醫治 
[上海虹口元濟善堂經六月分送堂一文愿並施醫藥捐清單]  
　　潘黄氏京口勸學齋主人李細地陳容俞鳳山五户各一元郭謙修閏五月至七月分六元鄧鶴　四角延公館朱至炳二户各三角復泰號丁氏二户銅洋各四元無名氏銅洋一元梁記銅洋三元共收愿洋十二元銅洋十二元○馮槐卿同利祥二户各十元唐詠淇償藩裕時大順陳龢卿天德茶莊梁田昭六户各五元盧祥甫鄧華煥黄煥芝梁功安梁裕芳黄寳書六户各二元鄭斗南蔡創某陳郁洲譚搈生唐鴈雲梁朗先梁文悅陳　泉羅耀一元傳如鄺拱照方念初黄耀星十三户各一元于仁霹五角同利祥募念八户共收洋七十五元五角鄭鵬洲念元姚春泉十元黄氏六元張氏潘氏二户各一元潘氏葉亞蘇花存户各二元通共收醫藥洋一百十七元五角 
 
 
 

Page 11

 
 
   
 
 

Page 12

 
 
   
 
 

Page 13

 
 
　高永昌畏勢允收天明時分玉成等均起身各散十二月初十日夏喜一犯在下哈達地方途遇隊兵因形跡可疑將其盤獲起山讞靶槍四匹等仿送案玉成前與夏喜等分手後次日卽赴高永昌更房將寄存槍械子母取出於十二月初上不記日期又糾邀年文齊孔挾子周糾並周姓另邀之不知姓名三人同夥共七人分持快槍行至省東陰河套道上遇見尹連增大車四輛增得驌馬九四匹曁銀錢等件玉成分獲青色騸騾騍馬各一頭匹當將騾馬高與不認識人得銀元二十五元花用聞夏喜犯案隨將槍械交與報文秀收藏用所槍青騸騾套坐小車來省探信因虧欠店帳託素識之陳二將騾牽賣陳二並不知係搶贜當被事主尹連增瞥見認明報領具役將玉成拿獲查起車騾皮斗篷等物送案飭據發審處訊明詳辦奴才提審無異應卽擬結查例載奉天地方排　糾將搶奪不晌人數多寡曾否傷人但有一人執特鳥槍搶奪者不分首從照響馬强盜斬决梟示例斬立决梟示又宗室則例載凡示家犯罪按刑律科斷各等語此案宗室玉成糾激夏喜曁在逃之王四磅等結夥四人執持快槍疊次搶奪逃難及行路事主等此偹等收與年文秀等七人搶奪事主尹連增銀錢騾馬均各得贜俵分自應按例問擬玉成卽玉四又名玉洛四先後所犯搶奪得贓厥罪維均無革去頂戴從一科斷與夏喜一犯均如奉天地方匪徒糾夥搶奪不論人數多寡曾否傷人但有一人執持鳥鎗搶奪者不分首從照響馬强盜斬决梟示例斬立决梟示一犯業於訊明照章批飭就地正法傳首犯事地方懸竿示衆以昭炯戒玉成係屬宗軍應照例奏明請旨辦理高永昌潘福及三升店訊非有心窩留其寄放槍械供應飯食實爲威逼所致均請從寛免議逸犯主四磅等仍飭嚴緝務獲另結代賣贓騾之陳二訊不知情案結免傳以省拖累起獲快槍飭送軍火處存儲贜騾給主認領談主之贜變價充賞案係營務處恊同界縣破獲所有失察玉成等爲匪之旗民文武各官應請免其置議除將玉成暫寄縣監並全案供招咨查照外理合恭摺具陳伏乞皇太后皇上聖鑒飭下宗人府刑部核覆施行謹奏奉硃批該衙門速議具奏欽此 
[直隸總督袁奏報撥　　　各陵寢月餉米折銀兩摺二十日]  
太子少保北洋大臣直隸總督臣袁臣凱跪奏爲報撥本年夏季連閏分各陵寢月餉米折等項銀兩恭摺仰祈聖鑒事據布政使周浩詳稱竊查遵化薊州豐潤等三州縣供應各陵寢月餉米折豆草車價並馬蘭鎭新舊漢兵米折等項銀兩向係由司按季專案詳請題發一面由各州縣派役赴司領回供應歴經遵辦在案今據遵化等州縣將光緒二十九年夏季連閏分供應各陵寢月餉米折豆草車價並馬蘭鎭新舊漢兵米折等項銀兩開具估單請領該司按單覆核遵化薊州豐潤三州縣光緒二十九年夏季連閏分供應各陵寢月餉米折豆草車價並馬蘭鎭新舊漢兵米折等項銀一萬九千八百七兩二錢三分四釐改折八成實銀一萬五千八百四十五兩七錢八分七釐内扣豆草車價六分部平銀一百九十二兩八錢九分實發銀一萬五千六百五十二兩八錢九分七釐核與歴年成案相符應請在於司庫地糧銀内動撥分晰開具清單詳請核奏並聲明陵工員役增减無定難以預計應照急需錢糧之例一面具奏一面先行撥給俾各州縣得以及早領回散放其實在支領數目統歸於奏銷案内核實銷算多則解還不敷找給等情前來臣覆核無異除清單咨部外理合恭摺具陳伏乞皇太后皇上聖鑒勅部核覆謹奏奉硃批户部知道欽此 
[護浙江巡撫翁奏核銷白糧各欵正耗銀米摺二十日]  
頭品頂戴護理浙江巡撫布政使臣翁曾桂跪奏爲銷算光緒二十七年白糧各欵正耗銀米徵解完欠支銷各數敬繕清單恭摺具陳仰祈聖鑒事竊照浙江省嘉興湖州二府屬光緒二十八年起運二十七年分白糧並改漕各正耗米石及車夫經費食米折等欵銀兩除荒廢丈缺沙淤災歉蠲免遞緩及折價外實應徵白糧改漕正耗米五萬一千七百五十九石零經費食米五千五百六十八石零前件通完又車夫食米折等欵正耗銀六萬三百八十九兩零已完銀五萬一千五百三十二兩零已解銀七千四百六十兩零存庫銀四萬四千七百十二兩零未完銀八千八百五十六兩零又存庫經費食米變價銀八千三百五十二兩零所有實征白糧改漕各正耗米石一律由海運赴塘沽轉運京倉分别交納支銷其徵完車夫等欵正耗錢糧照章由道支銷運費並批解倉塲山閘等欵餉項兹據督糧道陸襄鉞造具册籍並各屬未完各年遞緩四柱欵册及未完考成分數經催經徵各職名揭帖遵奉詳請具奏聲明未完一分以上職名業經遵奉部章先行詳請奏報在案等情前來臣覆核無異除將册揭咨移户部科查核外謹遵章改題爲奏繕具簡明清單恭呈御覽伏乞皇太后皇上聖鑒敕部議覆施行謹奏奉硃批户部知道單併發欽此 
[護浙江巡撫翁奏報浙省地丁等欵未完一分以上各員職名摺二十日]  
頭品頂戴護理浙江巡撫布政使臣翁曾桂跪奏爲浙江省奏銷光緒二十八年分地丁等欵錢糧遵將未完一分以上各員職名開單恭摺具陳仰祈聖鑒事竊照户部條奏籌備餉需摺内嚴核各項奏銷各依定限令各督撫一面具題一面先將未完一分以上各員名開具簡明清單專摺奏報由部核定處分先行覆奏仍各於題本内將具奏各員聲明備核其有具奏後續完者准其續行奏請歸本案開復此外鹽課漕項凡經手錢糧各報銷有關處分者一律照此辦理等因咨行遵辦在案兹於光緒二十九年閏五月初一日據署布政使崔永安將光緒二十八年分各屬經徵地丁南朱屯餉牧租租榖等欵督催經徵接徵未完一分以上各員職名開列清摺詳請具奏前來臣覆核無異除清摺咨送户部查核外理合繕具簡明清單恭摺具奏伏乞皇太后皇上聖鑒飭部核覆施行謹奏奉硃批該部議奏單併發欽此 
[兩江總督魏奏核銷徐州倉錢糧隨奏册籍摺二十日]  
頭品頂戴兩江總督臣魏光燾跪奏爲光緒二十八年分徐州倉奏銷錢糧隨奏册籍改題爲奏恭摺仰祈聖鑒事竊據江安 
 
 

Page 14

 
 
糧道胡延詳稱今届光緒二十八年分江省倉項奏銷所有徐州倉項下自同治十一年起至光緒二十七年止奏銷隨奏原報共未完災緩熟田銀二十萬一千一百一兩二錢二分三釐内續完解道造入光緒二十八年分奏銷四柱册内歸結銀三千四百二十一兩三錢三分七釐實未完銀一十九萬七千六百七十九兩八錢八分六釐内係因災遞緩緩徵銀一十九萬六千二百四十七兩一錢三分二釐存屬未解銀八十二兩一錢仍未完銀一千三百五十兩六錢五分釐四係熟田之項共未完災緩熟田加一耗羡銀二萬一百一十兩四錢六分四釐内續完解道應入光緒二十八年分漕倉耗羡奏銷案内彚報歸結銀三百四十二兩一錢三釐實未完銀一萬九千七百六十八兩三錢三分一釐内係因災遞緩緩徵銀一萬九千六百二十四兩七銀二分七釐存屬未解銀八兩五錢四分仍未完銀一百三十五兩六分四釐係熟田之項查未完熟田及存屬未解正耗銀兩現已分别嚴催完解另報未完災熟原緩銀兩業於光緒二十八年分秋災情形案内奏明分别緩征准部咨覆在案理合造具隨奉清册詳候題咨等情前來臣覆核無異除將各册分送部科查核外謹會同署漕運督臣陸元鼎江蘇撫臣恩壽恭摺具奏伏乞皇太后皇上聖鑒敕部核覆施行再此案遵照户部通行新章改題爲奏合併陳明謹奏奉硃批户部知道欽此 
[兩江總督魏等奏江南籌防局第三十一案報銷摺二十日]  
頭品頂戴兩江總督臣魏光燾江蘇巡撫臣恩壽跪奏爲江南籌防局第三十一案收支各欵分别造報恭摺具陳仰祈聖鑒事竊江蘇省籌辦江海防務前經設立籌防總局派委司道各員公同經理業將光緒二十六年十二月以前收支欵目遵照部章造册奏銷在案兹據籌防局司道詳稱光緒二十七年正月起籌防案内正雜各欵截至是年十二月底止收支欵目列爲籌防等三十一案報銷計舊管銀六十一萬九千三百十七兩有奇新收江海關稅項及製造二成洋稅内按月額撥各欵江蘇省釐金湖北萬户沱補解未奉改撥以前欠欵浙海關稅江海揚由等關加解陸師學堂經費江蘇防營支應局協撥畢業學生薪水並劃解安徽减平銀兩金陵釐局撥補蘇滬兩局欠釐江南銀元局撥還鑄本共收銀七十三萬五千三百六十九兩有奇總計舊管新收二項共銀一百三十五萬四千六百八十七兩有奇内除金陵江南兩機器局額撥製造工料銀兩水陸兩學堂額支活支用欵江南銀元局鑄本銀兩辦理吳淞開埠用欵江寗藩司購辦積榖銀兩旗營月餉及修理兵房經費湊撥武衛先鋒軍餉項匯豐鎊欵息銀金官電局薪糧及修採電桿價銀陜省軍裝運費江蘇防營支應局因營餉不敷借撥銀兩共計登除銀六十三萬一千六十五兩有奇實計收用銀七十二萬三千六百二十二兩有奇内開除各砲台修整改造各項工程及例換旗幟砲蓬砲衣等件各兵輪艇砲差運等船薪費並添購修理用欵守臺紥營民田租價砲臺砲費中外員弁教習工匠人等薪水工口糧津貼公費因公船價電報費用魚雷營水雷局薪糧各臺局所員弁司事學生兵夫工匠等薪費渡載駁運船隻工食運煤脚價水雷哨隊魚雷營採辦料物各煤廠添置修理油艌船隻修整洋槍等項經費計由籌防案内放給銀兩均遵部議報銷章程各歸各部核銷計應歸户部核銷銀九萬七百七十九兩有奇兵部覈銷銀三十二萬二千三百七兩有奇工部覈銷銀十六萬二千二百九十二兩有奇共請銷銀五十七萬五千三百八十兩有奇又水師學堂用欵奏明歸籌防案内附銷陛師學堂仿照辦理今各另立專册附案請銷總計所支各項均係循照成案曁奏咨奉准數百核實支給並無絲毫浮冒計實存銀十四萬八千二百四十二兩有奇又水師陸師兩學堂册報結存銀兩均於下届各歸各案滾接造報兹將收支欵目造册開單詳請奏咨前來臣等覆核無異除將清册分别咨送外務部户部兵部工部查照外謹合詞恭摺具陳並繕列清單恭呈御覽伏乞皇太后皇上聖鑒飭部查照施行謹奏奉硃批該部知道單併發欽此 
[兩江總督魏奏督標中軍副將揀員請補片二十日]  
魏光燾片再兩江督標中軍副將王幼山現已奉旨補授壽春鎭總兵所遺員缺係陸路部推之缺該缺駐紥江寗省城乃臣標之中軍爲各營領袖責成綦重事務殷繁較之他缺尤爲緊要必須熟習情形之員方克勝任按照新章輪用儘先人員江省現有合例之員應懇天恩俯准由臣扣留揀員請補以期得力謹附片陳請伏乞聖鑒敕部查照謹奏奉硃批兵部知道欽此 
[直隸總督袁奏遴員接統自强軍片二十日]  
袁世凱片再自强軍統領記名總兵趙國賢調統宿衛營前經臣奏咨在案所遺自强軍統領一缺現經臣調派右軍右翼第三營統帶新授正定鎭總兵徐邦傑接統其所遺第三營統帶一缺卽委管帶新練前軍後營補用叅將李天保接統除分飭遵照外理合附片陳明伏乞聖鑒謹奏奉硃批知道了欽此 
[直隸總督袁奏調署總兵片二十日]  
袁世凱片再查直隸大名鎮轄境與齊豫接壤幅員遼闊盜賊素彚現值青苗徧地緝捕巡防尤關緊要該鎭總兵何永盛年邁力衰難期周密亟應調省另委幹員前往署理查有奏調北洋差遣福建漳州鎭總兵洪永安忠勇廉明饒有才略堪以委署至該總兵何永盛戰功夙著宣力有年督率防營尙無貽誤似未便遽令投間應派充巡防營務處以資差遣除檄飭遵照外理合附片陳明伏乞聖鑒謹奏奉硃批兵部知道欽此 
[烏里雅蘇台將軍連奏司員年滿循例更補摺二十一日]  
奴才連順車登索諾木奎煥跪奏爲司員年滿循例更換恭摺具陳仰祈聖鑒事竊查烏里雅蘇台兵部承辦章京遇缺卽選知府先換頂戴花翎員外郎善貴前於二十四年奉旨派往烏里雅蘇台辦理兵部事務於是年八月二十七日到防九月初五日接辦關防任事起連閏扣至二十七年八月三年期滿又查理藩院承辦章京遇缺卽選知府先換頂戴花翎員外郎繼普自光緒 
 
