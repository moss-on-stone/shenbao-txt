# 1893 - 345 - 4907421

 

Page 1

 
 
[增廣新聞] [  申報館主人啓]  
　本館今歳以來各處添設訪事友人博采旁搜必詳必盡以故新聞山積美不勝收今者精益求精更復擴充篇幅凡朝廷之涣汗臣下之鴻猷海外之郵音民間之委語以及奇聞艶蹟佚事閒情一得郵筒卽登報牘庶幾多而且速無負諸君子賜閱之盛情乎敢布區區伏維均鑒 
[妒藥售資助賑] [  申報館恊賑所謹啓]  
　　嘉定徐君聞韶橋寓金陵垂十餘年專以救治吞服生烟爲事活人無算有口皆碑其藥必親自監爐虔誠製煉以故依方施救無不著手成春茲有 
諸善士慨解腰纒囑徐君煉藥出售所得之價悉數助入賑捐昨承寄到一百二十瓶計病痊子江君助四十瓶卯金氏代病痊子許願助六十瓶王樂山得子助二十瓶由本館恊賑所出售每瓶洋銀五角集有成數立卽彚解災區旣以拯伉又堪續命一舉而二善備詎非莫大陰功乎敬告寰海仁人尚其及早解囊惠臨購取庶無負諸君子施濟之願而亦以騐徐君之藥可回生焉肅此布陳伏祈德鑒 
[珍物助賑] [  申報館協賑所謹啓]  
　　本館恊賑所承遠近善士擲下珍物囑爲變價以充賑欵今將各善物臚列於下伽楠香朝珠佛頭記念全五十元古銅大香爐二十元翠玉鐲一雙計洋四元米南宫手卷高澹游山水一幅朱漁珊帖一部董其昌帖一部木板四庫全書總目一部計一百二十本戴醇士酉溪松蔭圖手卷一軸羅將希世之珍與火齊木難而鬥異藉作拯災之舉俾困鱗嗷雁以同蘇當亦諸君子所踴躍歡欣解囊不吝者乎如蒙購取請移玉本館帳房爲盼 
[論衛生會]  
　　人之生死係於天非可以人力爲也天欲生之則生天不生之卽不生非可强以生也古人有求長生者後世往往笑具愚秦始皇遣徐市携童男女三千人乘船渡海至東灜赴三神山求長生之方探不死之藥而一去不返至今徐市所携童男女孶生蕃衍遂永爲東洋之人此其事之可笑者也故古人有詩曰但聞方士求仙去未見童男入海回無藥能令炎帝在有人曾哭老　來可知求長生者妄矣顧長生固不可求而保生之道則亦未嘗無之蓋人之有此生也誰不欲其長久其所以保而衛之者無所不至焉此又人情之常而與求長生者其用心不同然衛生固屬人情而所謂衛生者要不過愼嗜慾節飮食謹起居寒煖燥濕之間藥物補養之際皆人自爲衛而又何必特設此衛生一會乃足以衛其生也乎乃吾觀於日本之衛生會而恍然於衛生之别有道也日本友人郵來一簡言及今年本月西歷五號午後一點鐘日本東京小石川後樂園有日本各大臣官　大開衛生之會所謂衛生者皆講求保養身體陶情淑性有益於身心之舉卽及時遊玩亦在其内是日各命婦皆盛妝而至與園中紅葉相掩映金風蕭瑟之間忽露一團春氣不啻天仙下降會中人旣集卽有將本日广會之大旨婉轉陳說者於是各自尋樂或遊山玩水對景言懐或聽西樂之琤琮或以數人而俣　直至鐘鳴四下然後盡興而散計赴會者不下二百五六十人可謂盛矣日人婦之講求衛生至聨以爲會意者尚有徐市之遺教乎然而徐市入海爲始皇求仙仙固不能求之使來也而徐市一去不返卽爲日本之人而所携童男女又各令配合至今滋生蕃息則徐市爲不死矣仙不可求而仙境乃得至焉其名至今在卽其人至今生矣其流風餘韻漸被後世至今猶有仰而慕之者此衛生一會之所以他洲别國皆未有行之者而獨行於日東也夫必欲因衛生之故而煉丹服氣採藥製方謂如是則可以永保其生仍是方土欺人之長技不足取也而日人婦之此會則所講論者無非陶情淑性有益於身心之事則非方士比矣釋家言修持道家言修煉儒家言修身其流雖異其源則同惟釋家修持者專言空空則無實境道家修煉多言寂寂則無靈境儒家修身多言守守則無化境說者謂與日人婦之所謂衛生者異而不知爲此言者仍是知其一不知其二知其粗不知其精者也釋家言空固已而空皆從實中來惟其見爲空乃適見爲實所謂無我相者已是有我相所謂無人相者正是有人相佛云不可說不可說但視爲口頭之禪道家言寂寂則 
無爲而無爲之爲乃莫之爲而爲是則道可道非常道名可名非常名無名天地之始有名萬物之母如是而寂焉者不寂不寂者斯寂矣至於儒家之修身則專以規行矩步所謂非禮勿視非禮勿聽非禮勿言非禮勿動苦其拘者往往遁而之他其實則修身之道非僅在乎守身而當以養性爲第一要義養性之道則與養氣之說相表裏順其自然而弗助其長保其固有而弗鶩於外其大旨亦不過在乎陶情淑性而已故吾以日人婦爲衛生之會其源實出於三教惟此意人久心中所有人人言下所無每多自已一人體會及此而無處印證則未免懐疑而莫之决若於大會之際彼此講究互相印證其說益明而信之者衆矣余頗喜及時于樂無論何時無論何地無論何人但足以適我性娛我情或隨意彈一曲琴人之聽否不問也隨手冩幾行字人之識否不計也隨筆作幾句詩填一闋詞人之解否不顧也隨口度幾支曲人之喜否不知也吾自樂其樂而已有時與諸同志共爲之則亦各得其樂而已常有此樂卽覺身心俱適而置世事於不聞意者是亦衛生之一法乎故觀於日人此會而不禁怦然動念遂信筆而書此 
[甫東屢火]  
　　月之初五日傍晚寗波府城貫橋頭大街朝西門　釘鐵店後面不戒於火毒霧漫天警鑼震地幸渡母橋董孝子廟内靖安局近在咫尺急舁水龍取水狂噴得卽澆滅僅焚去樓面半間而店面得保無恙然四鄰於倉卒中搬移物件損失殊多又江東搬火橋地方偶爾失愼在城水龍因路途遥遠並未往救聞共燬房屋十餘間又是夜東鄉舒港岸大火基光熊熊上燭霄漢在城各水龍亦因路遠未去聞二點鐘時共燬房屋一百餘間是亦可謂大災矣 
[漢口大火]  
　　本月初四晚七點半鐘漢口藥王廟後面雷祖殿間壁錢某家失愼此處與某杉棚爲隣魚鱗萬瓦一望雲連霎時延及中多引火之物遂致火星亂迸烈烈轟轟加以封姨肆虐更覺不可嚮邇文武各官一聞警報皆飛馳而出到火塲彈壓各水龍亦陸續齊集竭力灌紋約一點餘鐘始烟銷火滅計自雷祖殿焚至寳林庵爲止共燬百餘家半爲水烟袋作坊半爲居家代人作帽者値此隆冬忽遭浩刼暮天席地宿露多屬八孰無情能不非哉 
[可憐焦土]  
　　江右花爆亦土產之一宗其運至浙西蘭溪者歲不下數千簍客有自蘭溪寄信至江右者言十月十八日蘭溪突遭回祿焚燬店房四百餘家其堆積花爆之長茂棧僅隔一鋪幸免於難聞者咸額手稱慶又聞江省上游數十里生米市十月二十二日亦遭火患焚燬店房七八十家該市本不寛廣自遭此刦元氣已虧耗其半民也何辜受此荼毒安得呼蒼蒼者而一叩之 
 
 

Page 2

 
 
[嚴拿稿案]  
　　代理鎭洋縣郭明府遭稿案蔡麗生綑縳誣以瘋顚明府赴省控吉濛撫藩臬三大憲批飭蘇州府提集研訊其詳細情形已登前報兹悉明府於上月親赴金陵將胸中積忿傾筐倒篋而出之繕就禀詞詣督轅上控當蒙劉制軍批飭江蘇臬司親提訊鞫務期水落石出照例懲辦前日臬轅已奉到批詞矣但此案蔡麗生爲罪魁禍首必須拘蔡到案方有眉目現在案中人証雖已到蘇而蔡在逃未獲或有謂蔡自知罪大惡極難逃法網已於前月由上海乘輪出洋未知確否現經　廉訪行文各州縣嚴密緝拿務獲究辦想漏網之魚終不能逍遥自在也 
[逆案風傳]  
　　近日蘇州喧傳震澤縣城内出一逆倫重案謂某姓父子因爭論靑蚨數十翼起見其子竟將父弑斃報案後邑尊卽將逆子收禁已訊數堂尚未供實案關倫紀想日後必當解省訊辦其詳俟訪明再錄 
[猪船沈没]  
　　有猪船一艘滿載剛鬣公數十頭由陳墓鎭赴蘇州駛至中途狂風大作有飛沙走石之勢舟子驚慌無措赶將布帆卸下詎意旋風愈緊人力難施竟被十八姨將舟掀翻所載剛鬣公盡入水晶宫裏供龍神大啖矣幸經旁船瞥見將舟子四人救起得慶生還誠不幸中之大幸也 
[考試水師學堂紀事]  
　　金陵水師學堂前淮揚道桂觀察董其事物色人才悉心造就上月杪中外教習先將通班學生逐一面試閱五日而竣事並聘請英國進士富君蘭雅從旁指示本月初總辦桂觀察禀請督憲親臨校閱峴帥允之初三初四兩日十二點鐘時排道出儀鳳門甫至學堂總辦率各教習恭迎門外各學生亦鵠立以迓之文自方伯以下武自恊鎭以下冠蓋紛紛次第齊集是日面試西學如升桅泅水測重等事隨在點名册上標記優劣或黜或陟不假他人之手庶眞才出而濫竽者退矣至特拔之人如何奬勵悉聽大帥定奪雖總辦亦無權焉初五初六解學二日俾各學生略略休息初七日照舊開館 
[命案駭聞]  
　　金陵南門外客民某甲和州人也素以打米爲業娶妻某氏饒有姿色而性極輕佻與夫之同鄉某乙有染伺隙尋歡兩情頗洽乙在城内亢松盛家打米雄關間阻佳會無多因遷怒於藁砧之碍目也於是設計誘甲他適至僻靜之處遽下毒手將甲戕斃歸謂某氏曰爾夫已死速從我逸氏見乙殺氣滿面不敢抗拒怱怱隨之行至河干將登小舟忽得一計笑謂乙曰爾何太忙爾所畏者吾夫耳今吾夫已被殺更有何人管我二人閒事盍隨我返室席捲所有然後偕行不較勝於沿途乞食乎乙大喜轉身向東至人烟稠密處氏扭乙大呼曰此謀殺我夫者也不信請覘其屍途人執乙問屍在何處騐之果然當由地甲具呈報縣次日江寍縣趙大令親來相騐騐得刀傷數處惟額角最深洞穿四寸 
有餘腰腹有手槍傷一處填明屍格當將兇手帶回本署訊供此上月初二日事也氏雖失身於乙然當良人被害後良心不昧欲爲死者雪此沈寃以視他人之同謀加功者固不可同日而語想將來擬罪時當可稍從末減也 
[虔求雨雪]  
　　漢口自九月下旬以來未見雨澤迄今亢晴已久點水全無菜畦麥隴咸有憔悴之色抱甕灌園之叟携鋤播種之儔無不蹙額咨嗟怨天公之昧昧督撫司道各憲關心民瘼出示禁止屠宰於初三日招集黄冠羽客釋迦弟子設壇誦經虔祈雨雪但見香烟繚繞寳相莊嚴城市中别開淸淨世界但未知蒼蒼在上者肯遣滕六雨師分赴人間普季膏澤否耳 
[總鎭赴皖]  
　　長江水師湖口總鎭柳馥堂軍門於初二日黎明乘坐長龍船前往安慶恊標閱操中衡府王吉階遊戎左右都司黎羲齋張銘治兩都戎以下均至江干恭送 
[遠迓旌麾]  
　　閩浙總督譚制軍巡閱各府營伍已將起程情形登諸前報兹聞制軍準在初十日左右回省琛航官輪到省後接奉電信已於本月初四日駛往厦門迎接制軍想高牙大纛安抵榕城當在指瞻間矣 
[行路被刼]  
　　閩人某甲上月閒行至陽岐鄉地方遇匪三人一擁向前刦去現洋票洋約共二百元甲大聲呼救恊衆追捕勢已不及祗得入城報案侯官縣李大令籖差往查該鄉人僉謂被刦屬實原差據情禀覆大令飭令從速購拿以除匪賴而靖地方 
[閩中人語]  
　　福建訪事人云南臺三保一帶賭塲林立煌煌文告視若具文蓋由差役得受陋規以致曲爲包庇也某日有北溪船帮中人某甲入塲中賭博一言不合遽起爭鋒甲孑然一身苦被毆辱狼狽而遁泣告同帮一時聚集數十人咸虎視耽耽分恃兇械而往跳刀拍張欲得賭首而甘心地保恐巨禍臨身急投海防署禀報署傳話書孟棟出爲彈壓突被毆傷迨廳官飭役拘拿甲等乙各鳥獸散矣○南臺安樂鋪某姓賭局前經官吏標封日前業主王姓具禀臬轅謂係忠愍公之祭產張爵廉訪准予給還○王文宗擇吉十月十九日由省按臨某郡譚制軍以下文武各員弁俱出城恭送文旌 
[竊禾砲斃]  
　　廣東新會那伏鄉高族田禾晚熟尚棲於畝族中更練守之一夕爲趙姓人所竊更練高麟忠夜巡知之發砲轟斃趙姓三人因而械鬥趙姓禀官相騐縣憲委右營守府隨帶巡船三艘到該鄉彈壓並相騐焉騐得屍身因砲傷斃勒令高族交兇隨將高炳燊房屋查封高姓將兇手高麟忠交出守戎解交縣憲審訊高麟忠供稱在本鄉充當更練之役是夜出巡田畝暗中聞有竊割田禾者因發未入彈子之砲轟而恐之欲令其知有備而退也豈料竊賊還砲交攻幾爲所斃故亦入彈子於砲轟而拒之耳其有傷人與否當時不知也縣憲判云爾以砲斃人須當償命其知之否麟忠供云身當更練有巡查之責彼偷禾而不拒之是廢職也拒而砲斃亦本分事耳大老爺其明見之審畢錄供押候復訊 
[以車載舟]  
　　西國工作之精日盛於一日故其所製之舟亦日鉅於一日不獨舟也卽車亦然前僅小車後作大車有兩輪者有四輪者并有六輪八輪者亦日進之勢矣前悉阿非利洲之東北岸内有沙埂一條將海界而爲二舟行至此必須起運過駁越此一叚然後再下他船駛行雖無甚周折而行者終以爲苦故二十三年前集貲興工開成大河從此大小各舟可以通行於兩海不煩駁運衆稱利便矣今有南北美洲中問一地大勢與非洲之東北岸正同初意亦欲開通一河以便行旅無如此地下皆巨石鑿去爲難兼有山阜縱横未易開濬因而英國之人與美洲之人共相叅酌咸擬作一極大之大火輪車無論大小各舟俱能載之由陸而度俾免盤駁之累卽絶鉅輪舶亦能乘載西報中已先繪一圖樣并謂容卽照此製造試行矣至此車前後有鋼輪十四兩横亦各安設鋼輪一十有四以爲任載大舟之用惟是輪舟之大如此其重可知苟或一輪受壓過多勢成偏注則一輪必致壓碎一輪碎而諸輪俱爲擊動則全輪將必盡廢而不測之禍肇興害有不可勝言者故車下輪上設有水準頭以辨各輪之輕重務使各輪所載之分兩均平如一而後可無意外之變亦可謂人力極而天工錯矣然將來是否行用究尚未定也 
[俄法交情]  
　　近來歐洲之人風傳謂日前俄艦行抵都倫之時俄廷適欲與法人貸欵云云惟欺后也俄廷則力辨共非至於俄國將弁現抵巴梨法人加意欵之在俄皇得聞是耗自必欣悅異常惟俄廷諸臣尚未見其有何言語也又如俄國前日欲在東方口岸擇一地以爲屯煤之所法人聞之卽欲將烏睦或西貢等地方借諸俄國否則舉羔沙密一島贈與俄人俾作建牙之地惟俄不欲領斯厚惠已爲之婉言辭謝因忖法人之意以爲如此待俄則他日或與别國相爭俄必以全力爲之恊助而俄國所以不欲承受法之厚惠者亦正緣此事誠恐叨惠太重則異日有事勢難却辭也雖然法國若與他邦搆釁則俄亦難概行漠視惟必須善爲審度果可相問而後行非漫然不察而悉從法所欲爲也俄法之交情若此爰特揭而出之以質諸留心時局者 
 
 

Page 3

 
 
[明正典刑]  
　　杭州府錢塘縣朱小笏大令接奉釘封部文飭監斬秀水縣吳亞五施國訓及慈谿縣潘阿汰三犯遂衣冠升坐飭就獄中提出略問口供喝令如法綑綁會同城守營某千戎督帶營兵數十名護解至淸波門外堞樓傍時劊子已伺候良久一聞連珠砲響堂下高掛行刑牌卽舉刃連揮將血淋淋頭顱呈求騐視有知者謂三犯係緑林豪客刃傷事主故皆處以極刑也斬畢大令及千戎均詣土穀祠拈香然後回署 
[四明冬旭]  
　　寗波訪事人云新任寍波府錢太守示期十一月初六日接印任事舊任胡太守尚未出署因暫假校士館爲行轅○前寗波府胡太守因病乞假而上游不欲令其投閒置散因復委以海運差想交卸後挽粟飛芻又有一番勛績也○官粥廠仍循曩例於十一月初一日爲始在天寗寺内開杓○雨澤久愆田疇龜坼雜糧固難播種卽菜菔菘韭尚不能暢茂敷榮民間煮飯烹茶向皆仰給於湖西之水今則西水日涸汲之皆穢濁不堪惟西南兩門外淸泉刻尚取之不竭有以舟載者有以肩挑者其價陡增水夫獲利無算至上月二十九日朔風刮地鴛瓦霜濃盎盆之中微見薄冰凝結然杲杲之日依然高掛銅鉦未識蒼蒼者何時能渥沛甘霖大甦民困也○日來天氣驟寒鶉衣百結之流沿路哀號慘難入耳所望殷實家已飢已溺及早解囊使千百窮民不至流爲盗賊地方庶有豸乎 
[甌東餘話]  
　　温州訪事人云永嘉西門外離城六七里鄭橋人某甲膝下三子勤儉操家上月二十二日之夜有匪人搗門入室掳其第三子以去當卽報官請緝未知何日得合浦珠還也有知其緣由者謂匪與鄭夙有訟仇此次糾黨報復故僅掳其子不刦其財然與否與請還問之津津樂道者○上月十九日下午二點鐘時有某棧客人陳明銀在西郭谷公山下與同業某甲互毆甲陡掣霜鋒剌其臍下穿皮透膜血湧如潮甲因陳已受傷送攬取客人送至小高橋楊振豐客棧客恐遭波累旣至棧卽將行兇情狀向棧主述明棧主聞係人命重情立將甲扭交地保旣而陳卽斃命想甲不能免於官刑矣或曰甲爲陳之從堂外甥未知確否○瑞安某僧卓錫小南門内梯雲橋大棧内山中缾鈸頗不蕭條以故行李輝煌大不類禪和子光景棧主婦徐娘半老尚有風情與僧所住之房僅隔一重板壁其中有無暗昧非局外人所得而知而無賴之徒卽借捉姦爲名肆行敲詐勒寫伏辨據并索去番佛若干尊 
[匡廬紀勝]  
　　九江訪事人云兩江總督劉峴帥之眷屬遄返湘南原籍官塲聞信卽飭差在江干伺候上月三十日下午五點鐘時官舫抵潯總兵何鎭軍關道誠觀察以下文武各員齊往迎迓次日黎明卽解纜上駛各官仍恭送如儀鎭標各營皆列隊鳴砲申敬○靖安縣梅古芳明府雨田湖北黄梅縣人以壬戌進士卽用知縣歷官江西興國武寍豐城瑞金等縣年已七十有八精神矍鑠鴻案齊眉兹以在任候選知府請咨引　見忽一病而殂噩音傳來同聲惋惜○福興信局信袋中夾帶私鹽一小包經新關查出稅務司李君出示云嗣後各信局所到信袋均須當關開騐方准携取各信局遂同詈福興爲禍首罪魁并知李君素來體卹下情恐信袋内有緊要公文不可遲緩擬禀請此後出具不再夾帶走私甘結仍乞照常辦理以免稽遲不知能俯如所請否也 
[棣蕚同舟]  
　　四川藩憲王香如方伯毓藻與其介弟江蘇候補知府印毓藩由津來滬暫駐法大馬路名利棧已紀前報前日上午方伯乘坐緑呢大轎往各當道處辭行午後由招商局總辦盛杏蓀觀察帮辦鄭陶齋觀察等假灑北泥城外張氏花園肆筵設席爲方伯餞行至傍晚始各分散晚間八點鐘上海縣黄愛棠大令設席於後馬路日昇昌匯票號中請方伯飮宴一時水陸紛陳至十點鐘始盡歡而散方伯命駕至金利源碼頭登招商局江永輪船起程赴任本邑道營廳縣等官均至江干恭送方伯仍與介弟同行棣蕚聨簪裾生色誠宦海中之佳話也 
[浦東大火]  
　　浦東張爱浜北有陳長春者鄉間富翁也陳向有房屋一所甚寛廣陳姓自開長春竹行以所餘房屋租與浦西各同業堆存花米雜貨尚有餘屋七八間以六間開設軋花局二間則空閉無人看守日來棧中適進花米堆積如山前夜十一下鐘時東南隅空屋内忽然火起鄉間人早已就睡未及知覺適有划船停泊張家浜中舟子瞭見火勢上岸呼喊近隣人家皆在睡夢中驚醒七手八脚慌慌張張提水灌救無如火勢已盛此時河中潮水未漲汲取不易灌救未能得力加以東南風大作火遂延燒貨棧棉花等物性本引火一經然著不啻火上添油該處地甲更夫等人雖向各鎭鳴鑼報警奈近處並無洋龍往救鄉人紛紛聚集勢已不可收拾惟相與咨嗟太息而已一霎時浦東各巡防委員督同巡防局勇丁皆至火塲彈壓一面飭勇丁渡浦而西分投文武各衙門報警上海縣黄愛棠大令恭送王香如方伯起程後命駕回署行至中途望見火光及回署中略待片時不見地甲禀報因飭値差柴陞前往探訪未幾回禀始知張家浜失火保甲總巡葉臨恭司馬乘轎出大東門至大碼頭遥望火勢祗以滬南各處洋龍甚重不能渡浦往救徒喚奈何司馬等在大碼頭立望多時命駕回衙時將半下鐘矣回望浦東火勢依然浩大紅光萬道照耀江中幾疑赤壁鏖兵後由該處爛泥渡巡防局洋龍一架飛駛而至吸水狂噴並不濟事火勢向北延燒山東人所開之筯作又折而向東有某姓家所放棺木兩具亦被焦灼北首有陳姓宅基正當下風岌岌可危幸風暫息轉而爲西北陳姓得保無虞不可謂非天幸也是役焚去平屋二十八間及筯作等均係陳長春之產南至空地西至張家浜東至墳墓北至陳姓住宅止棧中所存花米係滬南丁益大等各花行之貨不下數千包又有金豐棧寄存之白米五百石同付刼灰約計焚去花米値三萬餘金之譜亦可謂大災矣焚至兩下半鐘時火始漸息至昨日所焚棉花中尚有餘燼時見濃烟縷縷爛泥渡洋龍一架仍在汲水澆救其起火之由該處人言藉藉咸謂匪人所縱昨有江北人六七輩在火塲中拾取物件適被巡防局勇丁拘獲五人解往局中請訊局員飭將江北人等押候訊斷據江北人稱在鄉間賣物度日偶在火塲觀看並非匪人也有某姓家當火熾時將金飾等取出在途行走被匪人搶取金鐲一副可謂目無法紀目下天氣嚴寒被災之時又當深夜未聞傷及人口此又當於惋惜之餘轉爲欣幸者矣 
[女孩待領]  
　　前日下午三點鐘時小東門捕房華捕在途巡綽見有鬎鬎女孩年纔四歲光頭秃頂如牛山之濯濯入似迷失路途帶回捕房轉解大自鳴鐘捕房請克捕頭安揷捕頭飭令暫留捕房倘數日之後無人具領當轉送城内善堂請堂董安置 
[當夥舞弊]  
　　典當質鋪以及小押店等惟滬上爲最多押店月期甚短其利較大不肖之徒時有掉包情事若當鋪則堂堂正正未聞有此種弊端有之自某當始本月初有浦東人某氏赴南市某當鋪贖取銀釧當夥令學徒入内查檢良久不出該氏催促至再並無原物旋經櫃夥調處賠還銀釧一雙該氏不與計較取之而去至前日下午該氏復至該當鋪聲稱所當銀釧共重三兩五錢前日爾所賠者祗重三兩缺少五錢理應補償當　一再辯論該氏不服申申怒詈良久始去 
[貨船失事]  
　　本埠楊樹浦對岸之洋涇港係洋涇鎭船隻出入之要道邇有一種魚舟停泊河干密若繁星大張網罟商船來往殊多窒碍初五日有南市某米行雇王姓駁船裝運米麥並洋銀五十元至洋涇鎭交卸行經此處半里許時已昏黑忽然狂風大作波浪翻騰舟子竭力支撑悞將船首兜入網索上船中祗有舟子二人見勢不佳祗得下水用小刀將索斬斷欲待上船舟已被風吹去人亦不得上岸在水中呼號求救港中泊有魚舟六艘並不施救竟將船中所有米麥銀洋等物刼掠一空二舟子亦隨波逐流而去想與伍大夫爲伍矣前日由該行查悉情由聞已投縣控告矣 
 
 

Page 4

 
 
[驚散鴛鴦]  
　　寍波人某甲向在某煤炭店爲出店賃法界醬園弄口洋鐵店隔壁之披屋一椽爲棲身之所早出晚歸習以爲常鰥魚岑寂常欲擇一有情人同踐白頭之約適有蘇人某乙向爲妓院龜傭偕其妻旅居英界香粉弄其妻旣操賤業雅善風情與甲一見魂消遂效待月迎風故事乙亦有所聞思乘間弋獲前日下午自妓院回家不見其妻覓至乙處見雙扉緊閉知野鴛鴦雙棲正穩破扉直入將淫婦姦夫雙雙拘獲取出黑索將兩人對面綑縛彷彿瑶禽接翼玉樹交柯至六點鐘時甲願書服辨救請釋放乙允之遂將室中所存之被褥床帳等物一併携去以洩其忿龜奴行徑如是如是 
[指鹿爲馬]  
　　虹口朱家木橋一帶往時賭臺林立經英捕房麥捕頭嚴申禁令並派印捕在彼守伺遇有賭棍立卽拘拿詎意該捕不分皂白時將行人悞拘以致行者咸有戒心各賭棍見機行事已移至胡家橋地方仍蹈前轍印捕未之知也前日有王召春召坤茂坤金元昆季四人由薛家浜弔喪回被印捕拘入美捕房指爲賭棍捕頭詢悉眞情以悞印捕不察眞僞將人悞拘申斥一番諭令以後不可鹵莽王召春等無干釋放 
[偷兒送局]  
　　小竊某甲在八仙橋浜西竊得脚盆一隻行入法界爲包探所拘捕頭訊問之下知贓在中國地界遂飭探將人贓一并送八仙橋巡防局請局員發落 
[澤被羣黎]  
　　本館協振所昨接朱君炳光來函云月前拜讀貴報并承寄振册祗領之餘仰徵諸君子樂善爲懷春風廣播不獨待哺災黎作二天之戴卽弟亦聞風嚮慕欽佩實深祗以婆心雖具棉力滋慚不得已悉索敝賦并取給同人共湊洋一百二十元交信局寄呈尚祈如數察收以副大君子善與人同之雅意明知杯水車薪無補萬一願祝始終不倦種福無量此批内計朱敦厚堂捐洋一百元石幹翁捐花洋五元龍臥翁捐花洋四元何玉翁捐花洋四元胡石翁捐花洋二元周鹿翁捐花洋二元尚德堂捐洋二元湯補笙捐花洋一元敝所雒誦珢函且慚且　亟登報牘以揚仁風又竇君靜涵函云弟桑榆日逼艱於嗣續每一念及觸事灰心前月幸得一子彌月之辰蒙諸相知惠賜儀物本當設筵酬謝因念災民待賑孔急遂將筵費洋廿元移助振捐爲諸公造福一舉兩得竇君之見解誠超出尋常矣又承南市鼎裕洋貨號助洋十元又萃豐碼頭駁船嚴文甫罰欵助振洋十元得此廉泉疉沛相彼小民有不共登仁壽哉故樂得而彚紀之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤省官塲紀事]  
　　上月二十四日爲廣州將軍繼述堂留守懸弧令旦李制軍剛中丞及文武各官皆登堂晉祝留守肆筵設席以欵嘉賓水陸雜陳冠裳畢集翌日卽排道赴各官紳處拜謝○海關監督聨榷使以瓜代有人行將去任商民製成匾額一方送至憲轅雖曰頌揚實循成例也 
[旗人不法]  
　　粤東訪事人云廣州駐防旗人糾集黨徒行兇刼掠向所擾害者不過本地商民近則旗下富家亦遭殃及且膽敢先投一信聲言某日須擄刼婦人以致各家或遷徙以避兇鋒或募勇以資守禦人心惶惑旦夕驚惶官紳屢向軍憲而禀並將各信呈閱軍憲皆以謬妄斥之匪黨遂終日携帶刀槍游行廛市剛大中丞擬俟武闈事畢辦理此案然未知果能除地方之害否也 
[守樹被戕]  
　　閩中多種橘樹每當霜風漸緊紅實盈林絶妙天然圖畫也堯沙鄉離城五六十里許有鄉人某甲因在山園看守橘樹防人偷摘不料一夕忽斃於樹下頭及兩手俱有重傷似被人毆斃其兄於次日備棺收殮有人詰其何不報官對以恐官詣騐耗費不貲多事不如省事也噫民情如此時事可知矣次日又聞黄岸洲有二人亦因看守橘樹被人毆傷甚重盗憎主人觀此益信 
[儀河築壩]  
　　揚州訪事人云儀河爲南北鹽艘赴十二圩出江之要道間歲卽須挑濬緣河底有活沙來往潮漲潮落最長淤泥故也刻下河水已淺不容刀棧總曾觀察擬乘此設法疏通惟全河挑濬不免稽時遂諭令各鹽船現均灌塘導入一俟卸淸放出卽就通江口堵築大壩派員逐叚疏通旣可節省巨貲又可尅期竣事目下各鹽船已絡繹於道大約三五日内卽可開工矣 
[禍由賭起]  
　　汪西木工某甲向在漢口某茶甎棧包修茶斗引繩削墨頗足以給饔飱上月二十二日工畢無聊與各匠團坐賭博不知因何起釁與崇陽人某乙忿爭旣而揎袂揮拳大有搥碎黄鶴樓踢翻鸚鵡洲之概乙力不能敵被甲當胸猛擊以致一命嗚呼甲知不得免於抵償脫逃無跡屍親投漢陽縣呈報薛邑尊親臨騐視飭緝兇徒想天綱恢恢終不能倖免也 
[飭查穀價]  
　　江西省城於夏間減價平糶倉穀五萬餘石例應秋冬買補幸各屬收成中稔穀價頗平方佑民方伯札飭朱芝庭府照前往臨江一帶查探穀價以便買補 
[添委巡員]  
　　江西臬憲福餘菴廉訪以九江地當孔道且爲省垣屏蔽冬防保中一役亟宜加意辦理乃札委張二尹承祖胡大使廷鉞赴潯會辦二君竭見鎭道府憲後立卽進局督勇巡查鈴柝之聲昕宵不絶 
[募充差勇]  
　　蘇州總捕府劉司馬到任以來政聲頗頗兹以冬防緊急捕務繁多署中差勇雖夥而省垣地廣人稠恐難徧應因之出示招募以充緝捕之役連日江湖賣技者流紛紛投効不下數十人本月初六日司馬親自遴選擇取年强力壯精通拳棒者二十名各給號褂一襲另立頭目二人爲之領袖餘則撫慰一番麾之使去 
[樹脂醫病]  
　　英國所屬之澳大利亞一洲生有一種雜樹厥名油加榴鋪隨人移植無不鬯茂而尤奇者此樹之脂能醫居人沾受時氣發爲寒熱等症方樹之甫種也附近前後左右之民永無寒熱感冐衆猶以爲會逢其適未之異也及後見此地之種有此雜樹者如此彼地之種此雜樹者亦如此久之凡有此雜樹者無不如此然後知諸人得無寒熱之症皆賴此樹之功而此樹之能免人寒熱者實以樹内含有一種脂膏之故因又令彼精於醫術之人考定樹脂之質性如何一時旣能收效後時是否不致别生他害再三試騐共知此樹果爲上等藥品於是各將樹脂取出以備治病之用云再前此偶患急痧向醫院求診之人十人中痊者半不痊而斃者半自得此樹之脂用以塗抹病者之體計患病者一百五十七人不治而斃者僅有二人而已餘均無恙眞不輸金丹之能續命矣又此項樹脂亦能兼治時疫之傳染於他人據西醫云倘有五十四人同染時疫卽用此樹脂塗之其他四十六人俱可安然無病所謂藥不必貴重苟合於病無在不可以奏奇功此類是也譯之以告世之知醫者 
[病終逆旅]  
　　小東門外戲館街乾茂和小客棧係阿坤所開投宿者皆似卑田院中人鶉衣百結瑟縮堪憐前日有寳山人羅阿大貿然投宿翌日寓主見其氣喘吁吁急詢其患何病答稱夙有喘疾赶卽投報捕房延至二點鐘時身死捕頭飭探騐明委係因病身死遂報請同仁輔元分局備棺收殮發壇標誌待家屬認領 
[道士强募]  
　　乞丐强討硬索有干例禁昨日亭午時有茅山道士甲乙丙三人甲手敲木魚乙丙各持黄紙捐簿一本上書某公館助洋若干某店鋪助錢若干至小東門内源豐絲線店募化店主某丁見甲等共有三人每名給錢二文甲等尚不滿意揚言非捐助五百文不可丁大怒曰爾等來此勸捐總由捐者自願豈能以威力相逼甲聞言大怒率領乙丙拍凳敲檯聲勢洶洶店外觀看者若堵墻旋有好事者上前解勸令丁加給若干丁不肯應爭毆良久始紛然各散 
[嫖客作賊]  
　　會香里野雞妓女王秀寳傅粉塗脂倚門賣俏月初延得一客年少翩翩宛似富家子弟曾出番佛一枚住宿妓處不知其爲竊賊也洎乎蝶夢漸闌鷄聲罷唱緑紗窗槅曙色初臨客卽欲辭出而傭婦等均尚熟睡任其自去致被竊取縐紗夾襖竹布女衫各一件至晚檢點箱籠方纔知覺尚未報捕查緝客以爲一試不妨再試遂於前晚又至别妓處施其技倆遂被包探陳阿九當塲拘獲在身畔搜出質票吊齊原贓帶同該賊至王秀寳處知照昨晨解送公堂候訊可見歌樓舞榭中固自無奇不有也裙釵慧眼可不辨之於微哉 
[同撈屍身]  
　　寍波人張徐氏同媳張朱氏扭張芳新邱開忠至英公堂控稱兒子春林由同鄉人阿喜薦在張芳新之駁船上爲夥前禮拜五兒子墮浦身死氏同媳朱氏向張理論令其打撈屍身張竟置之不理一再向論突有邱開忠出塲硬覇爲此扭案請究其媳張朱氏供與同張芳新供係寍波人現在會德豐洋行駁船上爲舵工前數日在虹口招商局北棧碼頭輪船上駁運貨物張春林立在船頭繫纜的足墮浦隨流而去屍身無著氨今已有六七日凡以駕舟爲生者如有不測各安天命不能歸咎於小的小的曾經打撈二日毫無蹤影春林之母媳屢次前來吵擾小的勸伊自行雇舟打撈情願給償船資伊等不允小的亦無可如何邱開忠供亦係寍波人張芳新係小的之表姪住在小的處因張春林墮浦身死其母妻屢次到家吵擾小的之妻患病沈重受驚身死故與爭執並非出頭硬覇蔡太守諭該氏曰爾子春林矢足墮浦與舵工張芳新無涉惟念張芳新旣用爾子爲夥當飭其再行雇人撈屍如果無著惟有委之天命該氏答稱原令張芳新打撈以五日爲限限内撈獲最妙否則亦應給銀撫卹太守飭値日差帶同張芳新雇船與該氏同去打撈有著與否禀覆候核邱開忠釋放 
[恊提探夥]  
　　徐錢氏在縣控稱丈夫徐雲泉在案下充當捕役奉票提贓遭包探周阿龍阿毛等倒拖毆打以致丈夫情急在捕房中自盡叩求伸寃黄大令當將阿龍之妻阿招生阿毛之妻王三寳提案訊供惟阿龍未到此爲本報所已記兹聞大令以阿龍不到此案無從斷結因於前日備文飭差至法捕房恊提 
[皮箱給領]  
　　張必觀之妻周氏因病身死適張駕舟出外由上海縣黄大令詣騐屬實旋有該氏之母周吳氏投案領棺大令准之惟皮箱等尚未領去前日張心觀回滬偕妻母到案領箱大令升堂提訊張稱係寍波人駕舟爲業妻氏患病身死適因事赴蘇當時蒙恩騐明現求將箱給領並請銷案大令准如所請著將皮箱七隻當堂交張心觀具領 
[請提流氓]  
　　浦東人姚桂全者藉經布以餬口忽與同業之張土南口角糾合四十二個黨流氓吳濤濤長法劉三桂管福生張榮等將姚痛毆並訛索洋十元若輩遂在虹鎭徐家橋地方徐春寳之酒店中開懐暢飮采烈興高突有張春咸者向該酒店賒欠香烟二十文徐悞在該流氓帳上扣去致觸其怒遂將張春咸揪住飽以老拳張負傷而歸訴知其父張允山送投圓通寺巡防局控訴局員劉　樵千戎飭勇往拘該處十六圖地保張某抗不交出千戎大發雷霆禀請上海縣拘提若輩從嚴懲辦 
[押理欠欵]  
　　前有張松甫投英公堂控同股之李榮坡圖賴虧本等情當經蔡太守飭將李榮坡傳案交保淸理詎李保出日久置諸不問經張於前日投案禀催晚堂由蔡太守提訊先據張松甫訴稱職員係山西人向爲洋行買辦曾憑李榮坡邀與合股同做天津寗通洋行買辦共計十股計洋一萬兩職與李各得三股並有韓姓等兩人各得二股立有合同憑証歸職爲經帳而洋商處亦立有合同議定期内停歇須罰銀二千兩及職接辦後被洋人等虧欠銀一千五百兩赴領事衙門控告當蒙斷令還銀一千二百兩迄今尚未繳出但職共計墊虧銀三千七百兩均有帳目爲証因李不肯照股認償虧累不堪叩求恩斷李榮坡供認與張松甫合股各得三股一切銀洋帳目均由張經手所欠銀兩係被洋人虧欠與我無涉太守謂李曰爾與張松甫合股立有合同爲據現在旣已虧本自應照股認償不能使張一人吃虧况洋人所欠銀兩查係一時無力歸還爾今何得置身事外李一味抗違太守著令收押邀人向張淸理帳目究竟虧短若干應令照數派償未便任意推諉自取咎戾 
 
 

Page 10

 
 
[理算帳目]  
　　前據張瑞祥至英公堂呈控合夥執事人朱子如馮思安朦混帳目吞匿貨銀等情經蔡太守准飭查明於前晚升堂集訊宋子如等將帳簿呈案張瑞祥訴稱曾與朱子如瘙思安合夥開設如記同順公綢號專做寍杭各處生熟羅紡生意向由朱子如經帳嗣因有事出門竟被馮思安心存不良暗將貨物運匿並朦混帳目吞没銀兩計有二千餘兩現在已有一千四百兩又底貨銀約四百攷何虧銀六百餘兩查得馮思安在往來帳内假揑裕源户名計紡綢七十二疋共價銀五百兩顯係舞弊吞銀求請追究朱子如訴稱職員查得祗虧三百六十兩内被馮思安揑立裕源户名之貨銀可以抵補現在查係運匿在廣茂錢莊推抵欠欵開單請核馮思安供認裕源户名原係常熟客人所有紡綢七十二疋存在廣茂錢莊抵補欠欵不敢弊混蔡太守訊得此案尚未淸算帳目著將朱馮暫押各邀公正人秉公理算有無侵吞情弊覆候核斷 
[拆梢受責]  
　　昨有徐阿福徐長生扭張阿大至滬南廿三七鋪巡防局控稱在某處飮酒歸途與張阿大碰撞張欲向我等拆梢强借錢文答以素不相識何得强借張遂上前扭毆是以送請究辦張阿大供不敢拆梢在途碰撞打架是實旣至案下只求恩典戴二尹得供以張阿大雖無拆梢情事然屢次犯事實堪痛恨著重責三百板具改過切結斥釋徐阿福徐長生不應酗酒鬧事姑念初次從寛免責著交保釋放並諭以後不得再犯 
[棧夥送捕]  
　　老儀和客棧執事沈鳴山投法捕房控其夥程卓然透支辛工洋三十餘元忽掉至榮華客棧使人不平兹將程拘送捕房請追還透支之欵捕頭命押候解送公堂請葛同轉究追 
[重懲騙貨]  
　　包探秦少卿至英公堂禀稱蔡康生曾在鳴昌行營生業已辭歇今蔡商同余阿信朱安祥等與專造假票疉次懲辦之鮑子仁私刻鳴昌圖章寫成假票至往來之某洋行冐取漆四十六桶油十五罐及鐵板螺絲釘等件値洋三百五十餘元皆由蔡余朱三人往取托陳子元銷售最多張阿元次之唐全林最少售與江文祥杜大惠等二家拿獲一干人前去吊贓江文祥尚少値洋九十元之貨杜大惠少値洋三十四元之貨餘均吊到今將人贓送案鳴昌行遣人申訴前情蔡康生余阿信朱安祥等均俯首求恩鮑子仁供蔡囑我代寫字條餘不知情陳子元唐金林張阿元同供經賣是實初不知係冐取之貨江文祥杜大惠同供不知伊等來歷不明今已賣去現願賠交包探又稱假票業已起案至收贓人貪圖便宜豈尚不知來歷不明蔡太守以鮑子仁犯案纍纍前曾送縣監禁不知改過尚敢與蔡康生商同騙貨可惡已極判鮑子仁笞責二百板管押一年蔡康生余阿信朱安祥各笞一百板各押六月經賣之陳子元管押二月唐金林管押一月張阿元管押四十二日收贓之江文祥除繳賠洋九十元外再罰五十元杜大惠賠三十四元外再罰三十元分别示儆起案之貨先交鳴昌行領去僞票等件塗銷 
[交保淸理]  
　　日前有陳順龍扭郁理齋至英公堂控稱索欠被毆經蔡太守飭差看管候示於前晚提訊陳順龍稱係寍波人賣魚爲業積有資本洋十八元於上月十一向郁理齋借鋪榻一處每月租洋三角十七日被郁借去十三元言明卽日歸還後竟一味游約反說洋在虹口賭輸希圖吞賴情急向索又被逞蠻毆打因此扭案請追郁理齋供陳來借居每月房飯洋兩元五角曾有洋十元存寄我處已陸續扣算淸楚並無借欠蔡太守以郁借洋屬實姑念貧苦一時無力歸還著交保淸理 
[縣案彚錄]  
　　浦東唐橋鎭公順昌軋花局股東顧其園因經事鮑玉泉舞弊營私遂糾人搬取棉花等物以致兩造投上海縣涉訟當奉黄大令提訊以兩下供詞各執恐其中尚有不盡不實判將諸人交差看管聽候覆訊已列本報前日朱耀山入城與鮑會面願爲調處當將鮑王泉保出惟司帳沈森來及顧其園等仍由原差看管○英公堂解送形跡可疑之趙阿江到縣請辦黄大令提訊之下趙供係紹興人向在杭州爲皮匠今秋來滬在鐵馬路桃源坊凌雲閣書局爲摇車小工十月初一日停歇欲理舊業往購鐵器並非賊具大令著候查明核辦此已登諸前報前日大令飭差至桃源坊凌雲閣書局查訪據書局中人云趙伍此間時迭次犯竊該差遂回縣禀覆 
[英界公堂瑣案]  
　　包探朱銀生禀稱王仁芝以妻子赴喜筵爲名至親戚梁小雪宋奚氏等二家借取綢衣梁家衣服被質三千零宋奚氏家衣服質錢七千零贓均吊到王身畔尚存洋七元今將人贓送案梁小雪宋奚氏各訴前因王仁芝供係本邑人因有急用暫質衣服情願繳足質本蔡太守判王仁芝管押四十二日著繳缺少之質本衣交梁及宋奚氏分别認領起案之洋先償質鋪○倪阿裕向董東大索取工錢因而吵擾董之洋東以倪胡鬧交捕送案蔡太守訊供之下謂倪工錢儘可向索不應吵擾嗣因董仍不付錢由倪扭董到堂訴明前情並稱被欠工洋二元半小的由董薦用不干洋東事董東大供工錢應由洋東照付與我不涉太守謂倪由董用應著董給付工洋如應歸西人付給董可向西人索償○王竹亭訴稱在錢莊爲夥正在櫃臺上數錢突被徐金寳竊錢五百文飛步奔逃由捕阻獲人贓送案徐金寳供飢寒交迫初犯行竊蔡太守判管押十日錢交王領○英租界彤德里施姓家失火延及左右隣並附近之六百五十六號房屋汪子善家失去紅白皮箱各一隻已由法包探拘獲陸金生并所掮紅皮箱一隻移送英捕房由包探秦少卿解案陸金生供有老嫗囑搬蔡太守飭該包探將陸金生帶順捕房著父老嫗再訊已列前報昨據該包探禀稱查無老嫗囑搬之事陸金生供詞支吾太守判陸管押二月枷號半月發犯事地方示衆贓交失主領去○藥水廠所雇印度更夫送行竊梅醬及空瓶雞蛋糕等物之工人吳阿毛至案吳供由管事人囑取且被管事欠工洋三元七角蔡太守飭傳管事到案再訊已列前報昨由管事人陸阿和到案聲稱梅醬雞蛋糕曾令吳阿毛携取亦曾欠伊工洋太守飭陸阿和給還工資完案 
 
 
 

Page 11

 
 
   
 
 

Page 12

 
 
   
 
