# 1934 - 156 - 4908673

 

Page 1

 
 
[勸輸川鄂急振啓] [  申報館協振所拜手]  
　　去歲湖北水鄕堤防潰决汪洋一片餓殍盈途當此靑黃不接之時需振非常急迫而蜀省巫山大寗等處又奇荒慘覯斗米千錢乞振之書幾如雪片本館恊籌振欵亦　有年斷不敢畏難苟安以致半途而廢所望仁人義士陳慨解囊集得若于錢卽可救得若干命多固益善少亦無妨　期裘成集腋以濟斯民之殘喘誠目前無量功德也不　迫切待命之至敬陳鄙悃伏維慈鑒 
[弭盜宜先絶其軍火說]  
　　虎食人者也天之生虎也子之牙爪以恣其摶噬而不更傅之翼以助其飛騰此天之微意也假令虎而翼焉人將無噍類矣惟不傅虎以翼而僅予以牙爪故世有卞莊叔叚之流猶得以摶虎暴虎稱而虎之揚威於長林豐草間者雖强而猶可制其於人也亦然盜賊者人中之虎也强盜之有刀仗器械其牙爪也至近日之盜皆有軍火儼然與官兵對壘則虎而翼焉矣夫盜賊之爲盜賊固不自今世始也易稱重門擊柝以待暴客暴客卽盜也傳言鄭國多盜取人於萑付之澤春秋戰國而後盜賊滋紛秦漢之世若狐鳴篝火赤眉銅馬之徒不可勝紀至黃巾張角遂亡漢室大抵天下將亂運逢鼎革海内羣雄揭竿而起如隋末之李密王世充等五季之錢鏐楊行密等元末之張士誠陳友諒方國珍明玉珍等始於盜賊終於僭竊割據固此中之雄矣若夫時非陽九而或地値偏災狡黠者流因之爲亂若晉之孫恩唐之牛仙客宋之宋江方臘明之唐賽兒劉千斤等曾不數年旋卽撲滅惟黃巢之亡唐張獻忠李自成之亡明在盜賊中爲患最鉅然自明以前未有火砲官兵與盜皆以兵刃相接强弱易决勝負易分大淸龍興開國至今二百五十餘年朱一貴林爽文之於臺灣王倫之於臨淸林淸之於近郊李文成之於滑縣皆癬疥之疾無足深慮而林淸之變時有劉姓賊　臥隆宗門側聞官軍火槍聲自怨自艾曰吾早言是物凶狠終不能成事若輩不聽好語至此事見禮親王所箸　亭雜　可見爾時官軍有火器而盜賊無之故易剿滅也至川楚秦豫教匪綿延數省垂十餘年始得次第奏功厥後休兵息　者四十年而粤捻諸匪起捻匪多用長矛精騎擊未聞用火器粤匪雖間有火器而行陣不整器械不精徒以殺運方　與官兵相持不下蔓延東南各省迨同治初元以後官兵采用西法練洋槍隊號常勝軍屨挫凶鋒遂克名城磯辰　　皆仗火器之利也乃今之盜賊則無有不用火器者試觀本月初七日報紀擒獲巨梟一則知陳統領在江震一帶與匪船相値開槍轟擊匪黨恃衆拒捕槍林砲雨互有損傷而許游戎在太湖亦與梟匪互鬥胡游戎則在潭邱地方與匪船水陸夾攻獲船一艘及匪徒六人又緝獲匪首楊老么於潭邱之西鄕其所獲匪船中有丸龍袋若干隻六門洋砲十餘支後膛槍三支又同日所記太湖捕梟一則中亦云鹽捕飛划各營至太湖與匪船對壘連珠響震彈雨橫飛相持至五點餘鐘匪船詐敗誘追忽然轉棹將洋砲猛擊致斃兵土三名傷者十餘名可知盜勢橫行皆恃有軍火以壯其威而官軍遂難以取勝夫今日之盜匪固皆昔日之營兵官弁也奉撤歸農之日軍械例應收繳何得隱留若是之多至於火藥彈子則尤每用轉匱藉非有奸商事竊私販何能源源而來多多益辦竊謂欲捕今日之盜宜先絶其接濟軍火之路卽所獲匪徒迫以嚴刑誘以厚賞訊令供出歴來販運藥彈之人或向某處店鋪購買再由該匪指出之人與店鋪一一質訊其所販運之火藥砲彈向從何處軍營藥庫與何人串同盜竊而得則歴年漏巵不難水落石出一面由地方官會　出示如有曾犯此等販運藥彈之店鋪准其自首免罪幷能指出同夥者有賞鄰右知情舉報及容隱不舉者賞罰同之如是則盜無軍火如虎去翼將摶而暴之不難矣願持斯言爲當事者告 
[諭旨恭錄]  
　　四月二十九日太常寺題五月二十二日夏至大祀地於方澤視看甡隻奉旨遣沁鄰　甡堃屾看甡欽此 
[本館接奉電音]  
　　昨日上午京師飛電傳來上諭三道敬謹譯登五月初五日奉上諭張之洞奏故員交代案内短交銀兩請旨嚴追一摺湖北已故前任襄陽衛守備短交司道各庫銀屢　嚴催並未完繳實屬玩延著江蘇巡撫轉飭淸河縣將該故員原籍家産嚴密查封備抵以重庫欵餘著照所議辦理該部知道單倂發欽此同日奉上諭張之洞奏耆臣重遇鹿鳴筵宴籲懇恩施一摺前雲南巡撫賈洪詔早列甲科出膺民社洊陟封圻淀經因事去官現在年逾九秩鄕舉重逢洵屬藝林盛事賈洪詔著加恩賞給三品卿銜准其重赴鹿鳴筵宴以惠耆年欽此同日奉上諭黃槐森秦嚴追各員虧欠錢糧一摺雲南已故祿勸縣知縣葉滋濬已故文山縣知縣錫綸前　安平同知王鳳發已革署魯獬通判蕭仁愷前在各任内均有虧欠米折火耗條銀等項銀兩各該家屬或繳不足數或絲毫未繳著原籍福建浙江湖南各巡撫轉飭各該原籍地方官傳該家屬到案勒限追完以重庫欵該部知道欽此 
[希人被獲]  
　　本月初九日倫敦來電云某日有希臘人十五名乘舟至克賴答埠擬勸　希兵不可停戰　　土人倂命乃未及登岸卽被人禽獲嘻亦可哂已 
[俄籌路費]  
　　本月初九日倫敦來電云俄國森彼得羅堡及木司哥兩銀行定於華歴本月十一日出票貸取銀盧布十五兆枚以九十七枚作一百枚每年計利四厘用以建築鐵路聨絡中國黑龍江 
[德籌購砲]  
　　安南法字報云德國議院中人於華歴四月二十六日議定籌出銀馬克三十兆枚購備大砲意者其用以防邊疆乎識者諒知其命意之所在矣 
[譯日本報中語]  
　　日本國民之友新聞譯錄遠東英文報云日廷以英后維多利亞踐阼後六十年舉行慶典特簡海軍大將有棲川親王前往倫敦致祝於華歴四月初一日帶同隨員就道聞有棲川係日本皇族不但牲喜行善且深明格致之學水師事務亦所優長是以日廷加以異數派令遠行隨員中有侯爵伊藤氏博文及前文部大臣某氏由太平洋繞道美國餘人則隨有棲川從蘇彝士河赴歐相約在法之巴梨斯京城會合然後至英說者咸謂有棲川代御名致賀伊藤氏諸人則惟游歴而已然本報則確知諸人此行實屬美事蓋可乘此機緣使英日益加親睦也至法文遠東報則云回溯西歴一千八百文六十八日本諸侯叛亂日廷遂削去大將軍權柄重整朝綱其時泰西有四國各存意見法國則襄助大將軍德川氏英國則保護王室美國則勸令日本行維新之政俄國則存吞噬日本之心在法與英美雖意見不同然皆欲日本有志興起獨俄人貪心甚熾垂涎其旁因此日本迄今仍與法及英美和好無間言雖當 
 
 

Page 2

 
 
時戎務皆效法德軍然與德人亦惟面交而已從未以肺腑相托所聨爲性命之交者惟英與法今者日本一切盡善盡美之法已能與英人並駕齊驅有人謂日本朝廷大有虎視八方之勢其心幾與　德皇無殊實則我日本朝廷圖治勵精足與英后維多利亞嫓美觀此是朝野上下無一稍邀于英英日交情誠不難勝于往日矣倘英廷欲與日本聨絡事實非難從此地毬之東可永享承平之福轉瞬日本各兵艦可增至二十萬墩陸軍可增至十三鎭用以交戰可以兵五十萬直至陸地然亦不心以兵威誇耀也所最妙者萬衆一心較之鐵艦一千艘尤爲堅固有此勢力豈不足令全國如磐石之安萬一外侮猝乘則國中惟增墟墓四十兆區而已有何懼哉以上皆遠東報中語其詈俄人也幾如宼盜其媚英人也幾若神明意者日人將有太舉動而自知力有不逮乃欲借助于他人乎請靜以觀之可也 
[謠言宜禁]  
　　天津甲乙二拐匪經人拘而擊斃抛入水潭本館已列諸本月初九日報章而標其目曰悍不顧理兹又得采訪友人來信云是日甲旣由衆人拘獲縛送鄕間保甲局局員不予訊理解送四門汛及天津縣亦以不了了之衆人以擒虎容易縱虎難遂擁至城之西南隅攢毆致斃乙從旁袖手忿不能平謂爾輩旣已釀此禍端恐不特縣主無力擔承卽總督大人亦將不能專主衆人聞而忿甚謂爾豈與之同黨耶不然何以竟出言袒護也乙聞之急回身向南門奔逸被衆人追獲一倂斃之次日縣主親臨騐屍尙未嚴追兇手而市中已謡言四起牽涉教堂語駭聽聞不使率錄駐津法國領事恐成巨患一面函請津海關道派兵保護一面入京禀商本國使臣次長津海關道趨詣督轅禀陳一切王夔石制軍立卽出示曉諭幷派撥練軍營勇各按地叚彈壓夕大更調練軍十數棚駐紥先農壇紫竹林諸處此上月杪事也本月初一日天主堂以牛車數輛載碍瓦過海大道下牌坊衆人阻不令前幷扭住車夫痛抶車夫奔告於天主堂劉教士教士據情禀諸法國駐津副領事飭丁持函至租界會審委員公所請卽究懲委員拘獲爲首滋事之四人送縣辦理初二日有人在杏花村後海大道捕獲拐匪一名緣此匪拐得一七八歲女孩引至村邊適其父賣菜回得以迎頭攔截時女已昏眊不知人事噀以凉水始得開言乃送拐匪至保甲局訊供而將女領去午刻閘口某姓女亦被拐匪所迷及擒獲後送交本叚保甲局加以官刑拐匪信口胡言稱前後拐得子女六七人悉數由洋人購去其意蓋欲暫時諉卸得逭刑誅也而愚魯之夫一聞此言輙信以爲眞津津樂道捕風捉影幾於衆口爍金地方官若不及早防維萬一枝葉叢生又不免棼絲難治矣何津人好事竟至於斯哉 
[命案述聞]  
　　廣東訪事友人云近城橫沙鄕招姓素稱大族招應崧招應珩兄弟二人年皆古稀分屋而住應珩鰥居頗有蓄積爲匪類垂涎將其殺斃復用繩勒其項將門反鎖而去連日族人不見應珩出門因將門打開見屍橫廳上其兄應崧投禀南海縣署邑尊董明府以案關人命卽委某大令到塲相騐騐得遍體鱗傷頸項有繩勒痕其色白顯係傷後所勒當飭應崧先行備棺埋殮聽候緝兇究辦想此等兇惡之徒終難逃法網也 
[命案續聞]  
　　賽會釀命已紀報瑞旋又得寗波采訪友人手札云當鎭海賽會時地痞賃得巨舟糾人聚賭縣署差役聞而往捕賭徒恃衆倔强以致格鬥不休某姓子被毆受傷墮水斃命屍父一聞凶耗卽奔投縣署鳴寃縣主畢大令以事關本署公差電請本府程稻村太守核示太守札委鄞縣楊大令往騐楊大令以急欲赴省辭遂仍由畢大令騐視飭屍父具結領棺立提肇事之差役五人各重笞三千板嚴加管押觀此是與昨報所紀情節懸殊究竟孰是孰非請還問之有采訪之責者 
[廉訪課吏]  
　　安慶訪事友人來函云安省候補人員向有錢糧各項例差趙廉訪爾巽以此項例差皆係具文一倂停委幷札飭各州縣將例結之差費隨同丁漕解省就省垣設立課吏局每月課試一次卽以差費爲課奬分超特等次以八十員爲額由撫藩臬道府輪流課試四月十六日應輪廉訪課試之期因投考者日盛增添廣額十員是日大雨傾盆投考者計八十六員仍於龍門考棚扃門課試廉訪因雨未暇親臨委府尊方太守連軫及支應局提調石司馬監課題爲擬自新所章程擬育嬰堂章程支應局前現已懸挂榜示兹將錄取超等十員列左包鴻昌劉士林趙維賢吳大任程盤孫洪濟鄭欽徐祖昶錢宮榜宗海 
[雙釘記]  
　　沙市采訪友人云農家子文留貴世居城北龍陂橋族頗繁衍幼時曾訂婚於甎僑呂氏合卺後以人多田少不足供事畜之資適泰山不忍使掌珠遠離遂以茅屋數椽爲甥館使留貴携妻而往相典雞棲留貴竭資購毛驢數頭每日載米往北門銷售售旣罄則易采而歸斜照長堤一鞭得得旣與長耳公相依爲命則飼養防範備極周詳又以野店荒村盜風素熾每夜就枕必將驢牢綰中庭習以爲常已數月矣前月下浣某夜留貴忽斃於榻上鄕鄰聞而往視見左耳門有一釘血液模糊濡染枕席及褫其衵服則腎囊亦有一釘正驚愕間呂氏已訃知留貴昆季行詭言暴病難瘳請亟來省視昆季行謂昨晚偶赴北門尙見其策蹇載菜而返故雖諾之未往也先是呂氏與附近馮某有密約香偷韓椽枕薦宓妃甎橋人口雖不言實無有不知其底藴者及此案出咸竊竊然疑之故向呂氏詰問是夜情形呂氏言夜間被小竊盜去棉線四兩小竹椅四具或者聞聲追逐被小竊所致命耳旣而外舅外姑卽據爲確案呼令地保往查旋將小竊查出鄕鄰齊向盤詰小竊泫然曰小人盜物屬實烏敢隱瞞然時在二更失主尙酣眠榻上其後因何致死小人實所不知鄕鄰不信毆擊至再三小竊哭訴曰小人剽竊生涯實爲飢寒所迫與事主素無寃孽何至下此毒手且以一人害一人能保同室者不驚醒乎君等必偪令誣認小人受屈而死亦所不辭然曷若得眞仇而爲死者伸寃之爲得乎鄕鄰恐其寃共告諸鄕望某甲甲呼呂氏至多方恐嚇呂氏知不得免始言夫之死係馮某主謀並帶有帮兇四人皆賃種馮田以餬口者甲遂將呂氏解送江陵縣署報請騐屍張雲生大令准之隨帶差役仵作往騐幷飭差往馮村拘兇犯差實未識馮之面也至則見一壯漢在田鋤薅因問訊曰汝知馮之所在乎馮尙不知其爲公門中人漫應之曰我卽馮也君等何爲者差卽袖出黑索套其頸而犬　牽之幷問明帮兇人姓名居址一倂拘之以去縣尊親訊一堂著卽收禁待辦 
[除三害]  
　　沙市采訪友人云四月二十七日江陵縣主以本籠站二犯於絲綫街保甲局門外旋以有礙行人來往舁往普仰寺前籠上一書飛賊喻銅匠一書搶刦龍灣王劉氏家之刀痞鄭克心詢之知其巓末者謂喻本積竊湖南某邑人素以攻銅爲業日間匿跡豬塲内夜則踰牆而出胠篋探囊捕役以未經掛號留名莫能察其蹤跡因此受比者已屢屢矣近始禽拿至案縣主著押回原籍未幾復潛至沙市竊取劉紳家財物得以破獲縣主猶不忍視其就戮勸令去邪歸正薦入荆江後營當勇丁喻以不能恪守營規辭縣尊遂怒而欲置之死地鄭龍灣人行刦王劉氏家刃傷事主當入籠時觀者如堵羣見鄭形甚委瑣喻則氣槪昻藏閱半日卽踢倒墊脚之磚以求速死守者復墊之至二十八日之夜鄭先站斃喻延至二十九日酉刻始死執筆人正在删削登報又得漢口采訪友人手簡備述江夏决囚因同係鄂省事遂連類書之曰四月十四日黎明時江夏縣主飭提斬犯一名至大堂騐明的係正身叱令劊子如法捆綁解至武勝門外沙湖旁斬决聞此犯卽前月在文昌門外砲艇上謀財殺害營官王君占標之叚輔臣也 
[烏雲洞]  
　　金陵采訪友人云城西施家巷某姓江南名族也哲嗣某君年纔弱冠已擷芹香堂上愛憐逾於拱璧祗以風流自命顧影翩翩偶與三五少年徴逐於花天月地其父固亷隅謹守者前月某日略施夏楚之威某君自以爲受室有年且早蜚聲黌舍遭兹撻辱無顔見人遂購取阿芙蓉膏和水吞服向其妻泫然云卑人逞一時之忿中毒已深五臟如焚萬無生理卿年方艾曷忍使作未亡人無已其同赴泉臺尋地下 
 
 

Page 3

 
 
唱隨之樂乎婦泣而諾之未移時果毒發而殞婦枕尸號泣鵑血啼紅縞服蓬頭勺飲不入口者數日以致芳魂一縷化蝶靑陵母家聞訃之餘擬卽興師問罪阿翁雖以道學自命頗能舌粲蓮花亟向其父白之云令媛以身殉節甚屬可嘉將來節烈祠中又增一席此係尊府光寵阿用此紛紛爲其父以言頗中理遂不窮追旋購備美棺爲之收殮古詩云生爲比翼鳥死爲連理枝二語堪以移贈然而情亦可悲矣 
[錯中錯]  
　　松江采訪友人云郡城蕭王廟前蕩婦郭氏芳心宛轉幾如捲雨之蕉生性輕狂無異隨風之絮邇者秋娘老矣而雙聲金縷曲猶足令三河年少眞个魂銷海上逐臬夫固不以鮑魚爲腥穢也端陽佳節术酒斟餘問夜已央譙樓鼓轉比鄰某姓女蓮鈎踏月多露無嫌道經紅板橋邊將賡陌上花開緩緩歸之旬突來不識姓名之莽男子遽伸手扼咽喉意似欲制其死命者俄而喟然曰幾悞吾事矣若非郭氏婦也遂釋手飛奔而去女遭此强暴幾將驚碎芳魂惶悚歸家達旦不能成寐憶及甲語似非無因遂於翌晨造郭氏之門而告以故並叩以與甲有何夙怨致平白地欲下此毒手郭氏紅潮暈頰俯首不言女亦明知之而不便窮詰乃一笑而歸 
[彝陵誌略]  
　　宜昌訪事人函云宜昌鎭傅鎭軍親赴施南督辦賑務並須在施南府開辦銅礦聞苗甚佳不知他日能開辦得手否○前傳福和商船已回滬上日前福和又至宜昌詢之船中人云此後將常川來往宜漢間惟此船入水有一丈一二尺深此時正當水漲之時可以上下如意也○洋行貨物買賣出入向不憑牙行貿易日前有某行購得洋糖來宜發售經本地王同春謝吉順趙宏吉彭信泰曾信茂等五牙行禀請東湖縣出示禁止以爲牙行領得部帖若不憑行取用何用部帖縣尊出示略云仰各商販及鋪戶人等知悉嗣後洋糖務須投行發售不准包攬私相授受自示之後倘敢不遵一經查出定卽拿案嚴究决不姑寃其各凛遵毋違聞某洋行已禀請領事官援引條約聲辯矣○江水已逼老岸河下船隻俱灣泊岸邊惟逐日縴夫均被地方官拘去拉振米船入川客船之欲覔黃頭郎者竟無處可得價亦較前倍增務須將振米運盡方罷現待運之米尙萬有餘石也 
[靑蚨雲集]  
　　江海關道兼江南製造局督辦劉康侯觀察以制錢日少飭就局中開爐鼓鑄日役工匠千百輩每至魚更四起依然爐火純靑邇者新錢已鑄至數百萬千遂諭令南北市各錢莊繳銀領取每日陸續發出數萬串門常如市幾於應接不遑核定每洋銀一圓兌新鑄足制錢九百三十文每銀一兩兌一千二百五十文歸南市大豐莊總事出納欲兌者先納銀大豐持票往領以免往返照票多所句留從此國寳充盈源源不絶奸儈無從龍斷匪人不敢私鎔滬江數十萬子民有不羣頌觀察及在事諸君之德惠者哉 
[馬戲難阻]  
　　近日有泰西馬戲欲至蘇州開演事爲江蘇巡撫趙大中丞所悉立卽電飭江海關道劉觀察設法阻止觀察札飭英界讞員屠别駕照會英副領事官薩君允格薩君覆稱蘇州係新闢通商口岸無論何國民人均可前往似未便阻止况該班業已啓行别駕立卽據情申覆不知大憲作何辦理也 
[公送牌匾]  
　　浦東楊溜漊三林塘兩河工年久失修漸漸淤塞由是處董事禀請上海縣轉禀松江府陳蓉曙太守親臨勘視雇工開挖業經工竣鄕民頌德歌功日昨三林塘董事秦介侯等製就德政牌二對萬民蓋一頂及屛風四扇彩亭一座淸音一部舁送至上海縣署請黃大令收納大令謙讓再三然後收受繼而各董衣冠向大令道賀大令設筵請各董赴席酒至三巡始各興辭而别 
[兇犯候解]  
　　裕元紗廠司事俞敬甫遭已歇工人沈連生挾仇互扭落河身死一案報經上海縣黃大令詣騐訊供著將沈連生收禁在案昨日黃大令倩典史蔡少尉升座飭仵將沈連生騐明面貌年籍後備文派差解松江府過堂訊問 
[空勞緩頰]  
　　前日法界捕頭以蘇報侮慢官長禀明領事特派中西各捕及各包探帶同探夥分守各處要隘見有售賣蘇報者卽奪送捕房付諸一炬倘敢不遵連售報人一倂禁押昨日天方破曉捕頭仍傳諭探捕分守各處橋梁嚴行查緝售賣蘇報者不得越雷池一步旋經蘇報館主挽某署某繙譯向鄭大合緩頰大令以出自捕頭之命婉言辭却不允所請 
[報窮餘話]  
　　本埠法租界鴻興洋行主李錫瑯去年因虧欠晉成等各莊銀九萬餘兩以其曾入英籍投英領事署告窮嗣由各莊主訴知業董並禀明英署英總領事於十一月十一十六兩日親至錢業會館與業董陳君並被欠各莊及南北各同行會議將告窮案注銷歸陳君主政派司帳至鴻興淸查帳目除李錫瑯一身之外所有生財房屋及婦女房中首飾一應歸公分派兩造公舉英商淑爾英姆及密生二君爲見証以期彼此至公無私更准鴻興將各欠了結後不照英國告窮之例以後仍可開行迄今事隔半載僅收到二萬三千餘兩尙有應收諸欵李並不歸還反掛法商田記洋棧招牌逕行交易各莊主以旣被虧累咸抱不平經陳董商勸今李補交銀五千兩湊成十成之三另立期票一成了事各莊主尙未首肯李亦僅允二千 
[上海縣署瑣案]  
　　姚元如前控康秋山透收貨價一案經蔣刺史訊供判斷在案旋有盛雲飛者禀請料理此事認代交銀十六兩康則將軋花車抵償等情現姚姓又投案催繳前晚由蔣刺史提案覆訊康供去年秦斷之後小的又將軋花鐵車兩輛交與盛姓不料盛延宕不繳求請訊追盛雲飛供奉斷繳銀十六兩實因一時無從措繳叩求寛限刺史謂爾違諭延宕本應責比姑念苦求限十日如數繳到否則責比不貸盛叩謝而退○捕役獲解竊犯王榮兆請究並將所吊之贓物呈案前晚由蔣刺史升堂提訊王榮兆供稱今年五十五歲浦東洋涇鎭人向業彈棉花失業已久無以度日今年正月初間竊本鎭張姓布莊銅燭臺面盆等物今被拘獲送案叩求恩典自後當改過自新决不再犯供畢叩頭如搗蒜刺史念其初次犯竊况自知改過姑寛薄責二百板飭具切結交該圖地保帶回管束贓存候失主到案具領○張張氏控夫兄張錦華盜賣地基一案前經蔣刺史訊供斷令張錦華措繳洋三百元限期一倂交淸在案現因張錦華延不繳洋張張氏投案催請追繳蔣刺史升堂訊問張錦華供稱蒙斷繳洋三百元實因一時無處措借以致延宕尙求大老爺寛限十天當如數繳淸張張氏供稱張錦華顯係抗違憲諭求請押比刺史訊得張錦華抗違憲諭實屬可惡著責二百板姑寛限十天如數繳楚若再延玩重責不貸○張寳生卽麻球寳生誘拐秦丁根之妻倪氏捲逃後被秦察悉追蹤至航船獲住送往捕房轉送英界公堂屠興之别駕訊得張寳生連次犯事此次捲逃屬實著重責一千板押候解赴上海縣請遞回崇明原籍等因曾紀前報刻張寳生以被送公堂時聨名具禀者係萬福樓茶肆主卽現充蘇海彙報館城内訪事之潘鳳祥爲首昨日將潘扭縣黃大令著明白補詞候核○曾子安自稱某西字報繙譯此次與蘇婦伊屈氏成姦被其夫伊阿虎一倂獲住送請法界公堂訊問前日由鄭大令移送至上海縣請訊黃大令飭看管候訊在案前晚捕頭派包探數名至上海縣聲稱捕頭以此案務在公堂訊辦請將一干人帶回黃大令准如所請著將曾子安伊屈氏交原探領回 
[法界捕房瑣案]  
　　昨禮拜三鄭大令蒞捕房命提升和里竊衣之徐阿福照原斷笞責二百板又提竊取自鳴鐘布疋衣服之陳子宇照原斷笞責一百板小東門外竊魚之李阿林照原斷責五十板太古碼頭竊取草帽邊之李阿林魚攤上竊取濮刀之林阿二照原斷笞責五十板以上五犯申斥一番一倂從寛釋出○著名流氓王春榮卽小黃牛在英界犯案禁押一年甫經釋出卽與同黨烟囱卵子小鐵墩等誘領興聖街通源客棧孫林氏之女桂生連宵奸宿控經鄭大令提案訊供昨日命提到案照原斷重責五百板還押過堂送縣續獲之同黨流氓張友生邱春生王福生三犯著照原斷先行各枷號二個月期滿各責三百板張阿四汪阿福二犯先行各枷號一個月期滿各笞責二百板一倂送入改過所 
 
 

Page 4

 
 
監禁○陳祥和控周廣生誘領伊妻陳陸氏賃居租界連宵奸宿經鄭大令提案訊供著將周廣生重責三百板具改過切結不准再與該氏來往覓保開釋陳陸氏不應背夫潛逃與周廣生姘識著鞭背二百下交其夫領回嚴加管束容留姦宿之張紀林不問來歴將房屋轉租與周陸氏咎有應得著押候究懲陳祥和叩謝而退○陳蔣氏控烟鴇孔呂氏將已嫁之女楊陳氏買爲烟娼經大令訊供著押候復訊昨日陳蔣氏投案請將其女領回大令命提在押之楊陳氏復訊與蔣氏所供不合恐有别情署還押再核蟻媒萬金山膽敢誘良爲娼實屬可惡著從重掌頰二百下還押過堂復核陳蔣氏斥退候訊明實在情形再行給領 
[虹口瑣紀]  
　　虹口迤北殷家巷之東首韋家巷韋金狗之媳某氏於本月初七日傍晚時在廚下治餐甫畢忽奔出門時祗金狗在室詢其何事婦云戶外有人呼喚當往卽回迨其去久不回始出找尋杳無下落及至翌晨某漁船行至是處見婦仰臥浦面卽往告知舁回棺殮美租界靑浦路第二十六號門牌某油漆作前日下午在屋内煎油因火力太猛鍋内之油霎時燃著轟然一聲立卽上熾幸在白晝尙易施救得卽撲滅事後經三百五十六號華捕據情告知捕頭○虹口斐倫路楊家灣有隙地甚廣工部局應用碎右砂泥等物悉堆積於此每日以馬車裝載來往不絶雇小工胡小錫充駕駛之役昨日上午駕某號馬車裝取碎石忽然坍卸從高壓下胡適當其鋒立時斃命經人訃知其家屬到來然後爲之收殮○昨日辰刻虹口漢璧禮路小菜塲懸有英美租界會審委員署别駕之告示一通大旨謂居民鋪戶販賣人等不准用重秤交易槪以十六兩枰爲準自示之後買賣往來應宜公平交易旋爲二十號三道西捕所見以其示尙未經工部局董事簽押當卽除下呈送捕房須請工部局首董簽字然後張掛刻已將此示送往四馬路巡捕房去矣○蘇州人某氏婦與本邑人銅匠某甲私姘向匿楊樹浦地方近遷至虹口西華德路某弄内居住前晚甲妻尋蹤至此大肆咆哮互相扭毆正在難解難分適三百九十六號華捕巡至將一干人拿送捕房捕頭不予准理令兩造自行扭赴英界公堂請讞員訊斷 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡案]  
　　顧阿三向在南市昇泰興米行當出店之役前日串令車夫周太郎將行主之孩臂上所籠金釧竊取質錢俵分使用經行主控諸十六鋪巡防中局局員蔡蓉卿二尹升堂研訊毛王氏投案訴稱小婦人在昇泰興米行當乳媼某日懷抱小主人至街頭周乘間竊取金釧一枚而去小婦人卽訴知主人控請究辦周供稱小的係太倉州屬崇明縣人主人欠付工錢若干顧囑小的取伊金釧顧供稱此事與小的無于二尹判今將周從重笞責二百板限日將金釧交還行主更斷令行主給錢三千文作爲貼補工値顧從重笞責一百板交人保釋○竹工陸福新家住南市高巷頭邇因入不敷出虧欠房租八千餘文房主康子珊屢催罔應遂控請十六鋪巡防南局鍾二尹究追二尹研訊之下陸供稱小的家計蕭條不得已積欠房租待向親友稱貸付去可也二尹判令周給錢三千文爲陸遷居之費限陸於兩月内遷去如延提究○昨日午後江蘇撫標滬軍營管帶龍副戎鎭國乘輿過南碼頭三角街突有彭記朝者恃鞠秀才之勢橫衝直撞跌扑輿夫某甲之身副戎大怒飭勇拘住送至二十七鋪巡防局請懲局員姚殿卿二尹提訊之下彭供稱小的向以設擺售魚攤爲業醉中悞事叩乞從寛二尹喝令從重笞責四百板飭地甲送請副戎騐視○本邑人瞿關慶家居楊樹浦効績東里曾被錢順榮欠去小洋二角屢索不還因取其布鞋一雙以抵欠欵錢不服以被竊控諸巡防局局員李二尹寳初飭差將瞿拘案詰問之餘瞿歴訴前情二尹以錢揑詞妄控判令掌頰十下從寛釋放○昨日上午小車夫陳順郎停車楊樹浦大德榨油廠門首忽與工人林阿連互相扭毆旁人勸解不散經巡防局勇拿送至局請辦李二尹升座訊問兩造供因戲謔而起二尹見陳略受微傷判將林責手心二十下一倂釋出 
[英界公堂瑣案]  
　　賊犯沈榮生案牘纍纍幾罄南山之竹此次押期甫滿又連竊施阿狗楊萬仁唐壽松三家綢布衣服　洋傘各失主投報捕房捕頭令包探竇如海緝獲吊贓送案施楊唐三失主投案領贓沈供稱小的係本邑人屠别駕據情商諸薩副領事官然後判令枷號兩禮拜游行示衆○一百三十一號華捕解小工宋有利至案禀稱此人向在某處碼頭工作昨日糾集多人將陳阿二唐王氏雲爲仁肆毆小的見而往拘尙敢出言不遜今特拘入捕房告知捕頭解案請究陳等投案申訴前情宋供稱小的係太倉州屬崇明縣人不敢多事别駕判令遞解回籍○包探石金榮禀稱昨日鄕人姚阿星將杜阿本兇毆小的見之拘入捕房捕頭令送請訊究杜投案聲訴前情幷稱額角微傷並無大害姚供稱小的係本邑人昨日女兒在田中薙草杜肆行調笑小的見而忿甚故與爭論不敢行兇别駕從寛斥釋○包探韋阿友禀稱竊犯史寳山迭經案發此次又連竊沈阿二王阿四兩家衣物經小的緝獲吊出原贓告知捕頭送請訊判沈王兩失主投案領贓史供稱小的係浙江寗波府屬奉化縣人以後不敢再犯矣叩求大老爺恩典别駕判令笞責一百板管押一月期滿後遞解回籍○東洋車夫張寳山拉車不愼以致撞壞信大馬房四輪馬車經某號華捕拘入捕房捕頭令解送公堂請訊信大馬房主某甲投案訴稱車背之漆被撞剥落須修費洋銀三圓張供稱小的欲避他車以致誤撞别駕判令賠洋銀一圓五角○包探孔阿才禀稱昨日陳羅靑陸阿生張惠仁等醉中胡閙某號巡街華捕胡阿吉向之喝阻致被扭毆後由他捕帮同拘入捕房陳等以洋銀十圓爲質捕頭遵章暫釋今未投到禀請核奪别駕判令將所質洋銀如數充公○包探孔阿才解竊犯謝春生至案禀稱此人竊取章元祥家布被一條報捕後捕頭令小的拘獲送請究懲章投案領贓謝供稱小的確曾行竊惟係初犯叩乞從寛别駕判令笞責五十板○前者英商元芳洋行控已故買辦鄭程先虧欠銀兩迭經别駕與西員會審知行中司帳人譚晉亭虧銀三千五百兩著卽措繳昨日覆訊元芳行主投案訴稱譚所虧銀三千五百兩曾浼人理說先還一千五百兩其餘陸續拔還乃至今日久不還請爲追給譚供稱此事曾浼發昌機器廠主某甲向行主說明所有一千五百兩常緩緩拔還今欲追繳苦於無力奈何别駕問何時可繳答稱須歴一月别駕遂商諸薩副領事官然後准其於一月内拔還銀一千五百兩交人保出 
[皖省官塲紀事]  
　　安徽寗國府經縣典史一缺藩憲子方伯札委候補縣丞祝大涇署理二尹呈請病假方伯改委試用巡檢陶斌署理詎牌懸數日無人奉委且查無落　　委候補巡檢鄭筠署理而鄭少尹分蕪差遣已奉袁觀察委解餉銀少尹故繳呈委札于方伯現又懸　示委試用從九文鑾前往委署矣又牌示試用訓導張作賓委署寗縣教諭○坐補繁昌縣三山司孫紹南委署霍邱縣典史○試用巡檢秦聯芳委署阜陽縣沈邱司巡檢○新選懷遠縣主簿單桂芬飭赴新任○候補典史馮從龍委署蕪湖典史 
 
 
 

Page 10

 
 
   
 
 

Page 11

 
 
[光緒二十三年四月二十九日京報全錄]  
　　宮門抄○諭旨二道錄前○殺虎口監督恩奏爲改設稅廳請敕部核議摺○蘇撫趙奏解本屆鄕試經費摺○又奏報本屆徴收上忙錢糧銀價片○吉林將軍延奏委署副都統摺○都統祥奏爲據情代奏摺○盛京將軍依奏遴員委署中缺知縣摺○四月二十九日禮部宗人府欽天監廂藍旗値日無引見○恭王等謝賞紗葛恩○鈕楞額文熙各假滿請安○陳學棻等由東陵回京請安○克王恩燾善耆各請假十日○榮銓保桂預備召見○倉塲奏漕船五日回空○掌儀司奏初三品祭奉天殿偉貝勒行禮○關防衙門奏初五日大高殿拜表偉貝勒行禮○召見軍機榮銓保桂○皇上明日辦事後至頤和園皇太后前請安後駐蹕○○頭品頂戴山西巡撫臣胡聘之殺虎口監督臣恩長跪奏爲查明殺虎口稅廳改設啞狼關地方並無窒礙曁估計各項工料銀兩應如何籌修仍請勅部核議恭摺會陳仰祈聖鑒事竊照殺虎口栅門稅廳上年被水冲没擬請於啞狼關就近改設並監督衙署亦多滲漏坍塌曁巡查官兵房屋被冲大槪情形經臣聘之附片具陳請俟委員查覆至日再行奏明辦理一面飭委正任豐鎭廳同知謙吉會同朔平府知府寳梁馳往勘得殺虎口於光緒二十二年六月二十一二等日因大雨連朝河水陡漲致將關口栅門稅廳兵房全行冲没衙署亦多滲漏坍塌其南北官道業已冲刷成渠確難修復距口迤東百餘丈舊有啞狼關一座曾於順治七年設關收稅嗣於康熙二十七年改設殺虎口遂將關門閉塞距關西兩丈許現經雨水冲缺一口往來行旅率皆取道於此若安設栅門設立稅廳地勢當屬扼要旣於邊情無礙復與殺虎口河道相通且距河較遠無虞水患商情稱便至稅廳兵房向歸何處修理無案可稽惟殺虎協巡查兵房三間據該協副將連英聲稱欲自捐廉修理由該委員等禀復前來正擬具　間接准戶部來咨以會議殺虎口鑒督松堮奏請於舊有之啞狼關改爲通商大道設立稅廳是否扼要並應需工料擬令查勘具奏一摺於光緒二十二年十一月初二日具奏本日奉旨依議欽此抄錄原奏行知到臣聘之查原奏内稱被冲地方將來水勢消退舊有稅口能否照常通行今改設稅口於地勢是否扼要並修建栅廳房間應需工料銀兩數目該監督原奏内均未詳細聲敘請旨敕下山西巡撫殺虎口監督遵照前奏迅速飭委查勘明確據實具奏並將修建房屋等項應需工料銀兩各數目估計報部以憑核辦等語臣聘之比卽欽遵照會前監督臣松堮將修建各工詳細估計具覆以憑會奏松堮未及核辦卸事臣恩長到任接准臣聘之文催並以初估銀數較多飭委朔平府知府寳梁復行會同撙節估計所有新建關門稅廳各房共二十二間連墻垣旗杆估需工料銀二千六百兩二錢又修理石橋一座廠石坡一叚估需工料銀一千九十兩又監督衙署大堂卷房銀爐房共七間全行新蓋大門儀門庫房班房内宅東正房東廂房川堂門房廚房共三十一間曁照壁周圍墻垣一律補修共估需工料銀一千四百九十七兩五分以上三項工程共需銀五千一百八十七兩二錢五分臣等覆加酌核北路物料昻貴工匠缺乏所估之數委屬無可再減至冲塌兵房除隷殺虎口協者仍照初議由該副將自行捐修外其右衛兵房冲塌八間前據知府寳梁估需工料銀四百六十兩因此項兵房係爲守關而設非右衛旗營居住兵房可比該旗並無成案可循自應歸入改設稅廳案内一倂籌撥俾資修理臣等覆查殺虎口舊有官道業已沖刷成渠前經委員勘明礙難修復原設稅口必須擇地改建方免有誤稽徴其啞狼關地勢旣屬扼要商賈往來亦便並無窒礙相應奏明請旨准於啞狼關地方改設稅口以重摧務所有應行建造稅廳及修理橋路衙署兵房應需工料銀兩均已分别估有確數如何籌備以資動工之處仍請敕部查照前奏核覆遵辦除咨部外臣等謹合詞恭摺具陳伏乞皇上聖鑒訓示謹奏奉硃批該部議奏欽此○○江蘇巡撫臣趙舒翹跪奏爲提撥光緒二十三年丁酉正科文闈鄕試經費以供支用恭摺仰祈聖鑒事竊照江南省文闈鄕試向分上下兩江輪流値科所需經費每逢正科之年額撥江寗安徽蘇州三藩庫解存各屬編徴文場銀三千餘兩又由値科之藩司提撥耗羡銀七千兩照例按欵支用事竣報部核銷不敷之欵由外籌補歴經循辦在案今屆光緒二十三年丁酉正科文闈鄕試輪應下江承値除編徴銀兩另行催提抵支外應照案於江寗藩庫動撥羡耗銀七千兩以資支用據江寗布政使松壽詳請具奏前來臣覆查無異除咨明戶禮二部查照外謹會同兩江總督臣劉坤一恭摺具奏伏乞皇上聖鑒謹奏奉硃批該部知道欽此○○趙舒翹片再蘇省各州廳縣徴收錢糧市價前於光緒三年十月間經前督撫臣於附奏減價案内聲明每年二八兩月查明市價數目奏報一次歴經循辦在案兹屆光緒二十三年上忙開徴之期據蘇州布政使聶緝榘查明市價開摺具詳前來臣等復查所開銀兩易錢市價與上年下忙時數目不相懸殊所有光緒二十三年上忙錢糧應仍照案每兩折收錢二千文無論花戶完納先後照價一律徴收以昭平允將來如銀價增漲仍當體察情形隨時核辦除飭司出示通頒各屬一體曉諭遵照完納外謹合詞附片陳明伏乞聖鑒謹奏奉硃批戶部知道欽此○○奴才延茂跪奏爲吉林副都統員缺實授人員到任需時應請先行揀員署理以重職守恭摺仰祈聖鑒事竊於光緒二十三年二月二十九日接閱電抄内閣奉上諭琿春副都統著英聨調補吉林副都統著耆徴補授等因欽此欽遵奴才前閱邸抄耆徴於遼陽城守尉任内請假回籍修墓經盛京將軍依克唐阿具奏奉硃批耆徴著賞假三個月欽此竊因副都統現經請假修墓則赴任必需時日惟本年係舉行軍政之年且値校閱春操之際在在均關緊要吉林副都統員缺似屬未便久懸自應循例揀員署理查有記名副都統廂白旗恊領花翎副都統銜慶雲老成持重辦事認眞堪以委署除檄飭遵照咨部外理合恭摺具陳伏乞皇上聖鑒謹奏奉硃批知道了欽此○○奴才祥麟依崇阿跪奏爲據情恭摺代奏仰祈聖鑒事竊奴才等准新授科布多叅贊大臣寳昌移稱竊寳昌前由京起程行至張家口偶患風邪之症當卽呈請代奏賞假就醫調治等因旋准察哈爾都統咨稱該大臣因病請假一摺於三月初五日差弁齎回原摺奉硃批寳昌著賞假一個月欽此欽遵行知在案今扣至四月初五日假期已滿病勢痊愈擬卽束裝定於本月十一日由口起程赴任等因呈請代奏前來除奴才等照章飭傳駝馬烏拉以利遄行外理合恭摺代奏伏乞皇上聖鑒謹奏奉硃批知道了欽此○○奴才依克唐阿跪奏爲請補中缺知縣以資治理恭摺仰祈聖鑒事竊查開原縣知縣祥瑞請陞新民廳撫民同知經部核准光緒二十三年正月二十八日覆奏奉旨依議欽此按五日行文奉天照限三十日　半當以二月十八日接到部文乏日作爲　缺日期歸於二月分截缺所遺開原縣係繁疲中缺前經聲請扣留外補查奉天省中缺知縣上次用至卽用班知縣李景祥補廣寗縣止尙未覆准今此一缺輪應委用到班委用無人應將試用班人員揷補請署查有花翎同知銜試用知縣陶應潤年五十七歲浙江紹興府會稽縣人由監生投効熱河軍營勦辦股匪出力保以從九品分省補用光緒二年札調奉天承辦差務奏進留奉補用試署東邊道豐盛庫大使咨准實授五年俸滿奏保以應陞之缺在任候補十三年三月請假修墓開缺九月回省銷假委署義州吏目因擒獲馬賊出力案内差保以縣主簿儘先補用十五年咨准補授東邊道豐盛庫大使原缺因勸辦順直賑捐出力彙奬俟補主簿後以縣丞用遵新海防例報捐在任候選知縣旋因援勦熱河朝陽敎匪出力奏保俟選知縣後加同知銜並戴花翎復遵新海防例在戶部報捐離任奏准仍留奉天以知縣補用經部核准請咨赴部光緒十九年八月十八日引見在部領憑九月二十二日到省二十年十一日委署寛甸縣事二十二年正月交缷是年十一月初九日委署廣寗縣知縣　任該員年富力强辦事穩練以之請　開原縣知縣洵堪勝任與例亦符合無仰懇天恩俯准卽以試用知縣陶應潤准補開原縣知縣如蒙俞允該員係試用知縣請補知縣銜缺相當毋庸送部引見仍俟試署一年期滿　　稱職再　　　實授所有請補中缺知縣緣由理合恭摺具奏伏乞皇上聖鑒敕部核議施行謹奏奉硃批吏部議奏欽此 
 
 

Page 12

 
 
[光緒二十三年四月二十八日京報全錄]  
　　宮門抄○晉撫胡奏爲審明丁役詐贓按例定擬摺○陝督陶奏報新舊秋審人犯各案摺○湘撫陳奏報未完錢糧一律埽數全完摺○四月二十八日戶部通政司簷事府正藍旗値日無引見○慶福希朗阿各假滿請安○額勒春謝授江寗副都統恩○　　謝授詹事恩○那公續假五日○祥福恩銓預備召見○召見軍機額勒春祥福恩銓○○頭品頂戴山西巡撫臣胡聘之跪奏爲審明丁役詐贓按例定擬恭摺仰祈聖鑒事竊查隰州監生王文杰上控該州丁役張明等因案索詐得贓一案富因隰州知州全綸信任門丁釀成控案奏叅解任聽候查辦一面檄飭平陽府嚴拿審　去後兹據平陽府知府馮鍾岱拿獲審擬解經河東道奭良覆審由按察使劉鼒會同布政使俞廉三核擬詳辦前來臣覆加查核緣張明張添淋曹紹富孫利靑田開靑文三定田開亮分隷洪洞隰州等州縣張明與在逃之趙興係隰州直隷州知州全綸長隨派從門丁張添淋等均係該州差役與監生王文杰先不認識光緒二十一年七月初一日王文杰之媳王王氏因夫王保則令其作飯不允口角爭鬥王保則順用手攜吃烟香火燒傷王王氏右顋頰右手背王王氏氣忿卽於是夜乘間吞服洋烟灌救無效延至初二日早毒發身死王文杰慮及王王氏之兄武生王進鰲不依遣人往向通知一面報經該州全綸帶領刑仵並差役張添淋曹紹富孫利靑田開靑文三定田開亮前往騐訊王王氏委係夫妻口角爭鬭起釁自行服毒身死並無别故諭令將屍棺殮取結完案維時張添淋等因知王文杰有錢卽在屍塲各向王文杰索詐錢文經曹紹舜與在逃之郝澱魁從中說合王文杰向程玉環三盛德糧店借開期票錢一百四十千文由曹紹舜等付給張添淋田開靑孫利靑曹紹富各分得票錢三十千文文三定田開亮各分得票錢一十千文回州嗣王進鰲　信趨至王王氏屍身業經該州驗明棺殮王進鰲因未眼同相騐心中疑慮卽以王王氏身死不明控經全綸批准集訊十二日王文杰聞知慮被拖累復向曹紹舜等告述情願出誦經超度錢二百六十千文和息了事央曹紹舜等往向王進鰲商議王進鰲探息王王氏委因夫妻口角爭鬭後服毒自盡並無别故亦卽應允王文杰卽向玉環糧店供得現錢二百六十千文由曹紹舜等轉交王進鰲收受王進鰲卽具結呈經全綸批准息銷一面錄供具詳立案張明趙興與張添淋等藉此往向王文杰索詐和息錢文王文杰先未應允又經曹紹舜等說合王文杰復至程玉環糧店借開期票錢二百零五千文託曹紹舜等付給張明趙興各票錢八十千文張添淋等票錢共四十五千文張添淋曹紹富孫利靑田開靑各又分得票錢一十千文文三定田開亮各又分得票錢二千五百文該州全綸均不知情迨後錢票到期張明等均向程玉環糧店取錢程玉環因王文杰錢未交出不肯承認張明等復尋向王文杰索討王文杰無錢將房地變賣得價錢三百三十千文除歸償程玉環糧店借欠現錢二百七十千文餘錢七十千文王文杰不敷開銷祗允每票錢一千按二成給實六錢二百文了事共用去錢六十九千文　錢一千文付給程玉環作爲利錢張明等因已被全綸查知驅逐張添淋等亦慮本官查知均各收受未敢爭論而王文杰因被詐不甘赴省呈控張添淋等畏懼王文杰之兄王文奎令張攀桂赴省勸阻王文杰不允張攀桂亦卽回隰用去盤費錢二十千文向王文奎索取王文奎不紛彼此爭吵張攀桂卽赴廣武巡檢衙門具控該巡檢許廷瑚傳詢將王文奎掌責斷令王文奎付給錢十三千文又耕牛一隻賣錢七千文付給張攀桂完事王文奎信知王文杰一倂叙入詞内具控經臣將該州全綸奏叅解任查辦檄飭平陽府移提人卷並獲犯審明擬議解道由司核議會詳臣覆核無異應卽議結查例載長隨訛索嚇詐得財照蠧役詐贓例治罪又蠹殺詐贓一兩至五兩杖一百加枷號一個月六兩至十兩杖一百徒三年十兩以上發近邊充軍又律載不應爲事理虛者杖八十各等語此案該長隨張明派充門丁不思奉公守法無罪可科與私和人命不同超度錢文亦非贓欵可比其爲門丁張明等及差役張添淋等三次從中代爲說合過付係屬索詐之贓例不與受財人同科惟出爲關說究屬不應張攀桂向王文奎索討盤費不給輒赴巡檢衙門呈控亦屬不合曹紹舜張攀桂均請酌照不應重杖八十律各擬杖八十酌加枷號一個月滿日分别折責發落武生王進鰲因未眼同相騐心疑其妹王王氏身死不明具詞控州旋卽查明具結請息尙非有心誣執卽其收受錢文亦爲其妹誦經所用且係王文杰懼累願給並非藉屍索詐應與借開期票事後知情之程玉環均免置議張明及張添淋等所得贓錢仍照追給領隰州直隷州知州全綸相騐命案多帶人役又復不能約束致丁役人等任意婪索被害之人幾至破家蕩産署隰州廣武莊巡檢夏縣典史許廷瑚擅受民詞妄行責斷亦屬膽大妄爲均應請旨先行開缺交部照例議處以示懲儆逸犯趙興等飭緝獲日另結除備錄供招咨部查照外所有丁役詐贓審明擬議緣由理合恭摺其奏伏乞皇上聖鑒訓示再隰州知州夏縣典史員缺晉省現有應補人員例得扣留外補合倂聲明謹奏奉硃批刑部議奏欽此○○頭品頂戴陝甘總督極陶模跪奏爲核擬甘肅光緒二十三年新舊秋審人犯趙農保仔等各案恭摺仰祈聖鑒事竊據兼署甘肅按察使黃雲鶴會同布政使曾鉌蘭州道黃雲詳稱前准部咨變通章程内開應入秋審新舊人犯迅卽飭屬造具案由淸册送由臬司　明罪犯輕重分别實緩將應勘人犯停止解省該督卽將擬定實緩淸册奏明咨部覆核應入情實人犯請旨卽行處决緩决可矜人犯照前咨變通章程分别减等發配等因奉旨　議欽此欽遵咨行到司當經移行各道府直隷州通飭所屬一體遵辦在案兹查得光緒二十二年原辦舊事秋審緩决人犯有肅州絞犯李沅停一名越獄脫逃業經擬議詳請具奏又原辦新事秋審情實人犯内奉旨勾决之靜寗州新犯王盅樣寗州絞婦李氏二名口均經飭令處决訖以上統共三起計犯三名俱應於本年秋審册内開除其尙有原辦舊事秋審人犯内原擬情實二次奉旨牢固監候之安化縣絞犯劉富安又原辦情實二次奉旨改緩之隆德縣斬犯擺蘇兒二名與原辦緩决之文縣絞犯邢均化平廳斬犯鄭懙發通渭縣絞犯董炭兒寗州絞犯侯平兒隆德縣絞犯馬增幅中衛縣絞犯王終洮州廳絞犯張代哇子九名仍應分别實緩彚入本年舊事秋審册内辦理並有已奉部覆應入光緒二十三年新事秋審大通縣絞犯趙農保仔平凉縣絞犯朱凍至兒鎭原縣絞犯王添益絞犯吳跟娃伏羌縣絞犯彭洒澤秦州直隷州絞犯曹蘇家娃隴西縣絞犯劉腥娃共七名以上絞犯共一十六起計犯一十六名遵照變通章程人犯停止解勘照依該犯等情罪酌擬實緩分晰新舊彚造年貫案由淸册呈請具奏前來臣復核無異除齎到册籍咨部核辦外謹繕摺由驛馳陳伏乞皇上聖鑒飭部核復施行此外甘省並無應入朝審人犯其現入秋審各犯亦無祖父子孫陳亡應行聲叙之案此案本應循舊具題因遵照部議變通章程辦理是以改題爲奏合幷陳明謹奏奉硃批刑部議奏欽此○○頭品頂戴湖南巡撫臣陳寳箴跪奏爲湖南省光緒二十二年分徴收新舊錢糧截至年底止完欠數目循例奏祈聖鑒事竊照各省徴收錢糧例應於年底截淸完欠銀數專摺具奏歴經遵辦在案兹據布政使何樞詳稱湖南省光緒二十二年分司道庫額徴地丁起運存留驛站及隨漕淺船南折馿脚並蘆課各稅等項錢糧正耗共銀一百三十九萬四千九百七十二兩一錢八分五毫截至是年年底　已完銀九十三萬九千九百五十一兩八錢八分八釐七毫未完銀四十五萬五千零二十兩二錢九分一厘八毫又上屆奏銷案内應徴舊欠光緒十四五六七八九二十二日一等年地丁正耗共銀二十二萬六千零九十兩零二分三釐已完銀三萬五千四百九十七兩二錢七分五釐未完銀一十九萬五百九十二兩七錢四分八厘又澧州　鄕湘陰益陽武陵龍陽沅江巴陵華容臨湘新化及醴陵攸縣茶陵德山淸泉邵陽等州縣並岳州衛應帶徴光緒十四五六七八九二十二十一等年災緩地丁正　共銀六萬六千三百八十七兩零五分七厘　未完解飭據各該管道府州確查供係實欠在民等情詳請具奏前事臣覆光緒二十二年分應徴新舊錢糧載至底止所有未完銀兩均係實欠在民並無以完作欠精弊現在督飭司道嚴切催徴務令於奏銷前一律掃數完解以重帑項理合循例恭摺具奏　　完欠數目分晣繕具淸單呈御覽伏乞皇　聖鑒謹奏奉殊批戶部知道單倂發欽此 
 
