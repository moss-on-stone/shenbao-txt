# 1889 - 141 - 4905783

 

Page 1

 
 
[精印新科會試闈墨告成] [  申報館主人啓]  
　　墨卷隨風氣爲轉移故每屆元魁花樣迥乎各别而要皆闡發書理一以淸真雅正爲宗本科禮闈揭曉後本舘亟託京友赶寄闈墨有來　者手民昕夕排印刻已裝釘告蕆卽日出書每本收回工料洋六分諸君子有志揣摩者請速向上海本舘帪房及申昌書畫室購取至各外埠則經理甲報人處均有出善此啓 
[發售小題觀海告白] [  點石齋啓]  
　　本齋曩有大題觀海初二集之刻可謂綜制藝之精粹集文苑之大成矣而小題獨無美備之選尚爲撼事今又廣搜博采延聘高才愼加遴選得文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[點石齋售書啓略]  
　　輕簾通　○是書蒐罹宏富取用不窮購此應試可咽讀辦然門　非由素繼臨事猶易張皇預量　頭聞　隨讀則　用之獲家更多而人雙　　矣今定碼洋卅五元○大題觀海　二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○　文一萬五千首其中向無陳作面特搆者不下葛首漸　美備無踰於此碼洋八元○五鳳樓試帖○得詩一萬二千首塵羹土　槪不闌入碼洋五元○御　七經先印五經○直行宋字精校精印碼洋八元○廣治平路○采輯史事有　有用洵經　必籲之書碼洋一元其除種類繁多不　　　本埠外埠俱　分鋪士商就近購取可也此佈 
[新設點石齋分局四月十六日開張[  點石齋代啓] ]  
　　本分局專辦一切石印經史子集兼售各局諸書以及中外輿圖西文書籍名人碑帖畫譜楹聨册頁花然齊全價目克巳紳商賜顧請認抛球塲南首三層樓紅墻洋房可也此佈 
[懲小流氓議]  
　　租界中之小流氓日盛一日矣地方官之拘案責懲亦巳記不勝記矣而懲者自懲犯者自犯初祗向妓館中娘姨大姐調戲譏評漸且捉肚捺胸拔簪攫珥近更犯及良家女子肆行無忌絶不畏國法官刑如昨報所記宋阿金一事是眞兇惡　極罪不勝誅者也昨報之言曰法捕房解小流氓宋阿金請訊旋有某洋貨店夥丁恊葉投案訢稱店主之女偕女伴從學塾回宋攔截中途任情嘲笑傭婦喝之不睬直到店門首宋仍如此無禮店主出而詰責反被兇毆葛同轉遂判責宋二百板枷號三閱月云云說者謂同轉之若此判斷其責罰不可謂不嚴矣尋常童子在塾讀書塾師偶責手心十下五下卽引以爲恥回家不敢告人人或稍露口風彼卽赧顔走避今乃於法堂之上公然械頸决臀罰已重矣辱已甚矣其人苟稍有天良方且無地自容攺過自新之不暇而何以一經釋出兇惡依然且更肆厥威風較前益形其跋扈嘻是果臬獍性成不可變化者耶夫亦冶之貴持其原而已律載婦人犯罪坐其夫男誠以婦人生長閨門不知大體爲之夫男者平日宜治家嚴正道以義方使知履信蹈規和平正直今乃敢於犯罪是夫男之化道不先故以應得之罪罪之不可謂律法之過於刻覈今兹小流氓之恣横端宜師其意以治之夫人非聖人烏能生而卽善童牛之梏貴在幼時乃爲之父母者任其不讀詩書不習生理日事游蕩拘束全無馴至十百成群奔走於私衛曲巷中遇事生風到處肇禍其父母豈眞瞽而且聾者哉何不一爲管束也竊意英法兩公廨遇有小流氓到案卽宜傳其父母科以　束不嚴之知嚴加處治然後令其具結領回庶幾痛深創鉅之餘或不再任其子出門肇禍乎或曰子之出門肇禍父母安得而知平日惟約束過嚴寸步不離左右故一旦偷空出外卽如鷹之脫韝馬之離鞍不免胡作胡爲甘犯刑章而不顧曰是不然本館已屢紀之矣大抵所謂小流氓者多半渾身全黑或穿密門鈕扣緊身此種流氓衣非父母爲之置備者乎是非縱子爲流氓而略不加以拘管乎然猶慮拘提訊鞫父母或諉爲子所自置以兾卸罪於子之身則官試折之曰置衣時爾卽不　然穿之歸家爾豈亦目無所見耶彼將何詞以對有不帖然受責深怨其子之童率老夫者耶且彼童穉之年天性未漓大率父母之言是聽彼小流氓之拔簪攫珥安知父母不陰教之使然彼其人旣無家資又無事業饔飱之費何自而來偶見其子攫物得錢未嘗不心中竊喜則且縱其與流氓爲黨兾得不義財拘而責之何嘗非情與理當乎嘗見小說言有某盜犯將就戮矣其母哭而餉以領飯盗曰母來自幼視兒若掌中珠不料兒不肖以至今目兒願一吮母乳俾生生世世無忘母鞠育之恩也其駍果以乳使之吮盜猛嚙之亂斷母痛極而仆盜忿然對衆言曰我之受戮皆我母縱成之也我幼時偶或竊人一針一線母佯責之而實心喜之嗣以家貧恒使我效穿窬伎倆竊不足則又攺而爲盜今乃破獲以致身首異處無此母我亦何致有今日之事哉嚙其乳所以報也噫養不教父之過今乃非惟不教之且從而縱任之彼小流氓之父母其罪豈可以攉鬖計哉充其量且將無所不爲豈止爲小流氓而已哉書至此有客告子曰昨報所紀賣糖人張嘉全因被人擊翻糖擔以致涉訟公堂一事實則彼時有衆小流氓將車推翻撞於糖擔擔爲之毁以致累及坐車人蒲伏公堂互相訏控若然則彼小流氓近且擾及衣冠中人不第與妓院女傭良家女子　難矣夫妓院女傭甘爲下賤擾者固罪無可逭被擾者豈一無應得之咎良家女子輕易出門其取侮於小流氓天亦咎由自取至衣冠中人而亦時時被擾則洋塲十餘里内隨在皆棘地荆天我輩且望而裏足不敢坦然遵行矣彼堂堂稱賢父母者尚其有犯必懲莫再養癰貽患也可 
[諭旨恭錄]  
　　四月十九日奉旨刑部員外郎二缺着桂春攀桂補授昌陵禮部主事員缺着伊淸阿補授盛京工部主事員缺着常娬補授盛京户部主事員缺着海敷補授廕生胡成章着内用劉十祜着内用董學靜着内用王得禄着内用倉爾楨着内用翰林院侍讀員缺照例將隡廉轉補所遺侍講員缺着淸銳補授内閣中書　福陶瀛福俱准其補授截取内閣中書王朝瀚保舉東河通判周步瀛山東知縣劉繼晨姚萬傑俱照例用分發江蘇道曾廣照江西　府邵夢善廣東知府王秉恩河南知府彭鍔吉杯同知趙宗翰安徽同知凌文𦬊江蘇直隸知州李榘河南知州孫肇藎廣西知州嚴家驥兩浙鹽運司運副萬一奇江蘇通判程埏河南知縣何運昌湖南知縣尹佑湯直隸知縣郭銘新山東知縣王之幹山西知　李金章湖北知縣任彤光四川知縣胡微元鄒放江仁葆安徽知縣尹允照江西知縣劉先 
 
 

Page 2

 
 
甲湖北知縣王翼浙江知縣張縉雲四川知縣江心筠福建鹽大使沈宗約山東鹽大使鄭華兩淮鹽大使萬良澍福建鹽大使姜　銓兩廣鹽大使劉浩齡廣東鹽大使延綿俱照例發往開復前河南開封府知府王兆蘭着准其開復原官照例用安徽銅陵縣知縣俸朝仁着准其開復原官照例用山西候補知縣范載春着仍照原叅革職欽此 
[江寍府續聞]  
　　江寍府李太尊於本月十六日試性理論越日卽發外五縣文童提前二十名坐堂號句容題夫子莞爾而笑曰割雞溧水朋友之饋雖馬高湻是乃仁術也見牛江浦殆有甚焉緣木求魚六合歌而過孔子曰鳳兮東西號題句容子夏曰日溧水月無忘其所能句高湻天之高也星江浦且貴於我如浮雲六合是其日夜之所息雨通塲經題雷風恒君子立不易方詩題賦得天街雨後緑槐　得風字次日覆兩首縣並旗童堂號上元隠父爲子句江寍隠子爲父句東西號上元數事君句江寍數朋友句堂經題疑謀勿成百志惟熙詩題賦得詠古詩成月在樓得樓字東西號經題觱沸澗泉言釆其芹詩題賦得苔面蝸紋斜作字得紋字出題後命各生息心靜慮以盡所長少頃忽有黏一紙於題目上者呼曰看題衆人不解其故齊擁上月臺爭先恐後詎知黏者非題乃一小畫畫係淡墨貌一廣顙巨口之長耳公項下贅一考籃後隨馭者頭戴翎頂腰間掛一燈籠書曰鍾山世家上題俚語四句水晶頂子緑朝珠櫪下公然囓玻書何似灞橋風雪裏揚鞭高唱大都都於是一人笑之百人和之堂上卜人聲鼎沸忽有二年少向監塲之校官打恭口稱被人譏誚校官曰可不理他二年少意猶不止校官令其自禀太尊太尊最愛才恐貧賤驕人者或不子人以餘地卽令二人移筆硯於二堂内衆益譁撚謂有貝之才與無貝之才兩字確有分辨不得謂李是吾家果到此無妨整冠也太尊怒曰吳兒輕薄乃爾耶揮兩生出令就大堂旁之小座坐以作文庶免十目之視十手之指詎少頃又出一招帖則稱某家走失兩馿云云語雖詼諳然已近俗是亦不可以已乎又寗俗最重冒籍荒籍凡有此兩項必鳴鼓而攻之緣該處每當廪保畵結必就儒學内設立公所限以兩日衆目昭著無此疆彼界之嫌亦無爾詐我虞之事因此保則衆保攻則衆攻不得指天半朱霞雲中白鹤欺人以無何有之鄉也聞有旅居上河者係徽產在窗下摩厲以須雖未能辟易千人然自分在童子軍中巳可左衝右奕如入無人之境聞父老言原籍婺源每屆不下一二千人恐不足以着祖生之鞭乃謀入江寗籍旣不更事又吝於財不知何人許以羽之翼之遂公然在縣附一名於册尾來應府試塲前已人言藉藉因該生如郤献子之不良於行衆卽以其所疾爲之號當點名時果見有前俯後仰者衆笑未已突有呂姓人已上前攔阻跛者懼罹不測轉身亂竄　舉步便仆於地毁其門牙血流滿襟腋當吓昏不知人送考者急喚人扛送回㝢咎由自取故未能執途人而訴以寃哉杜也或曰此人於師友之間指使等於奴輩故有事時無人爲之輔助遂　於敗然則人顧可自恃銅臭輕慢同列哉又同日一何姓者亦徽產自始至終所費不下萬錢顧赤貧所恃者惟三家村蒙館至是旣無儋石之儲又有寸陰之惜萬一東道主因此而嘖有煩言則來年便無噉飯處遂决計與拒已者不共戴天預藏小七首於衣底遥立門外望見跛者被逐光景便挺刃大言而入謂我係寒士曠日持久始得至此今事急我乃此軍之斷頭將軍矣有仇予者當以一命換一命衆畏其猛反藏開任其詣公案前應名接卷以去無敢尼者諺曰欺善怕惡當今之世這四个字眞於待人處已有無窮妙諦此人殆已叅透三昧者矣 
[大閙尼庵]  
　　相傳金陵城北之水月庵爲名妓馬湘蘭看破紅塵之所然讀土魚洋秦淮雜事詩則止言其白練裙一事初不言其曾皈依蓮花座下得毋以託迹空門非雪膚花貌者之泥因絮果乎月之十九日庵中度一小尼庵例凡披剃必延客客之布金相買者無問紅男緑女悉齋以伊蒲饌靑精飯間或醉倒於花木深處是日該住持自恃出入朱門遂變例謝絶師弟師兄之合十階卜者因并禁俗客毋許闌入雲房雖内裁袍褶之貴介亦不爲掃徑延賓盖欲專結裙釵之歡喜緣故屏絶紈扇輕衫俾弓鞋到處不慮有人微聞香澤庵中有寂靜精舍僅容促膝度牖於壁緣几爲梯尋常車馬之客所不能到詎午後忽來操京音者數人在持上前攔阻卽用武直趨入内適有入精舍者亦躡其屧以入内一衣水田衣似尼非尼者雜珠圍翠繞間見人忸怩子是衆曳之以出問住持曰是雌而雄者胡爲乎來哉住持曰是乃吾師傳衣鉢之替入也伊也是讀書種子秀外慧中諸公可不必與　爲難衆見其直認不諱愈大怒直扭交該叚武卡第未知卡官如何措置耳或曰是日庵外有藍呢大轎三四乘均持觀世音經思借淸凈地以登寳筏爲用武者打鴨驚鴛心摇摇如懸旌不能自主各人極掃興登轎而去說者謂此數人眞花叢中之大殺風景者矣 
[思騙鄉人]  
　　數日前有儀徴婦傭於金陵者道出奇望街忽有一男子尾其後迨至益仁巷内卽問婦何爲婦之同伴以實告此人見其爲鄉下之荆布裙釵也思以利餂之正行間婦以布裏甚重易肩而負之此人疑其中有貴物笑謂之曰我頃拾一手巾包權之當有洋十數元爾可隨我至前面桑樹下與爾分之婦曰此是爾　外之財非我分内之物我不作此妄想并勸爾亦不必作此妄想凡做事要先將二隻眼睛揩得雪亮否則終日如馿子旋磨勞而無功也其人不意遇此狠手急唯唯縮其項以去又一嫗在江義和店内兌洋廿元包在花洋巾内纔出門忽有衣服麗都者問曰適問與我錯持手巾乎可給我一看嫗曰人名有物我手巾不去手何得憑空鑄此大錯且我輩傭於人者二肩荷一口區區得失性命相關看四海之大何事不可爲何必於三十六行之外做這等造孽勾當嫗言未已此人早遠颺俄而嫗購物過此則見此人扭一鄉下蠢漢謂頃有金荷花瓣一枝計値洋八元託其持在手内我僅在對門以票取錢而伊已將贋鼎掉換在此任憑諸公說奇事不奇時旁觀咸知其取盈於釋人也多以鼻笑之無肯爲緩頰者鄉人垂淚叩頭如搗蒜仍罄其腰間之一千餘錢而後已哉曰禍根實起於腰纒云 
[設局借錢]  
　　借錢局之設所以利貧民也各省設立者不少其法開局之後無論何等貧民邀保到局求借由數百至五千文爲止假如借一千文限百日内還淸每日還十文計百日應還本一千文還淸後借與不借悉聽民便倘有借而不還與還而不淸者由保人代賠誠善舉也卞頌臣制軍在湘撫任内行之有年湘中人至今猶嘖嘖稱善兹因閩省地瘠民貧每多失業游蕩卞軍制思有以挽回之聞己飭委勸捐一俟集有成數卽行設局以利貧民是誠億萬生靈所馨香禱祝者也 
[虐斃養媳]  
　　世人之苦莫苦於養媳若其夫與翁姑又從而凌虐之則苦中更苦矣蘇州閶門西街某甲開扇骨作有童養媳年已及笄本小家女資質粗笨入門後翁姑遇之甚虐其夫復助紂爲惡平日非打卽駡慘酷幾無人理一日得罪於姑姑笞之遍體鱗傷翁與夫亦從旁詈之怒猶未息翁舉足踢其下腹受傷甚重登時斃命媳旣無父母又鮮兄弟家祗祖母某氏一息尚存聞信後赶至某家定欲報官相騐經地保等出爲說和將就了事將含殮時其祖母痛女其切痛哭流涕甲婦以養媳之死幾至家敗人亡爾尚在此痛哭耶批其頰隣右見之代抱不平將某氏擁至縣中叩求騐究吳縣馬邑尊准詞諭於次日臨騐聞現已將一千人証帶囘訊究將照例懲辦以警末俗云 
[彝陵漁唱]  
　　有自川中至宜昌者據云重慶府現在絲價大昂上等淨絲每百斤約值銀五十餘兩荆州河溶等地方絲價亦昂且新絲尚未上市客商手持現銀無從購絲且看新絲上市時情形若何○夏令水漲河下席屋一律遷移上岸南門外係洋碼頭利之所在爭向該處租地建屋洋商在南關外將隙地將次買盡租價頓昂一蓆之地索租錢三四百文不等較前時增至倍蓰矣○川友云去歲九十月間四川省萬縣 
 
 

Page 3

 
 
雲陽交界處有一官船送女回籍完姻有弟伴送又有某幕友挈司家眷亦在船中泊於是處夜半有匪徒十餘人上船形勢兇惡將船上嫁奩銀物搶劫一室欲犯某眷經某幕友跪懇　免匪將宦女强刼上岸逼奸不從立時殺斃岸上由其弟禀報地方官行文通詳聞已拿獲胡姓一犯供出夥黨十三名有楊大麻子者首惡也前半月經眼線由荆州追蹤至宜復跟至歸州巴東尚未獲住聞人云已入川中之大臨廠矣盖大臨廠者鹽廠也其中良莠　齊然川楚官員俱已會文購緝諒不能久稽顯戮也○今春湖北石首縣地方有一官船被刦銀錢珠翠不少已在荆州破案綠有某甲在沙市錢店兌換金錢經店夥報官拿獲供認不諱自稱在沙市之便河橋下住大半年此案該處地方官阜經飭差四處訪緝不料其轉在眼前現已禁押差緝餘夥矣○縣試期近四鄉文武童生多集城内及校塲壩此時各店生意較前熱閙惟無洋板書籍店耳學院街前徧租考寓其價不甚賤云 
[花業竊案]  
　　英租界石路同慶里妓女汪月卿遣傭後捕房報稱曾有口操官話塲面闊綽年約三十餘歲之人來打茶圍去時失去銀水烟筒價値洋三十六元及追出其人已向人叢中遁去請爲查緝又有尚仁里妓女陳芝蘭遣傭報稱有衣服華麗之人自稱官員前來游玩乘　竊取銀水烟筒價値洋四十四元巡捕房卽飭各包探查緝前日下午陳妓之女傭在寳善街見其人坐東洋車而來當卽呼喚問銀水烟同何在其人大怒將手中洋傘向傭毆擊其時包探沈金隆適在該處經過略問情由其人言姓劉名謙美揚州人年三十九歲係有職人員現從寗波來曾到妓院玩耍被伊誣竊心實難甘該包探卽邀汪陳二妓男女各傭齊來指認確無錯誤遂將其人帶至捕房其人依然裝腔做勢該包探謂向不破案爾之運氣今旣　案無可抵賴爾當直說免受刑法其人始認口竊銀水烟筒已言二起一枝質在新北門外計洋十五元質票在小東門外春申褊棧中放在箱内一枝質在十六鋪地方計質洋十八元三角票存質鋪該包探禀明捕頭派西包探同該包探帶劉至法捕房派法捕同往該棧取票吊贓又禀明蔡太守函致十六鋪巡防局協吊原贓其人押候今日解案訊辦 
[限日繳洋]  
　　楊錦之一案昨晨葛同轉蒞捕房提張小園沈三兩人到案同轉詰張取去之洋二十圓何時繳案張供並未取洋請爲緝訪小的不敢拖累别人同轉　王大老爺案下爾曾犯事張供王大老爺案下之事亦請親訪此次沈三實係誣我同轉謂爾若好好做事不致如此確有洋元被爾取去自當交案况訪問爾閙出許多事張仍不認取洋之事明府卽詰沈三據供　楊在押認識出外時託我找尋伊妻旋經找到說明情由後并找張小園在裕愼祥烟館由楊妻取到洋二十圓張卽取去我未過手同轉謂張小園總應將洋交出張稱做夥計之人安有洋圓父案同轉着將張先責二百板枷號示衆再追洋元張叩求免枷洋元候拼湊永限七天交案同轉准予免枷着限三天將洋交到沈三供前開客棧現在無事欲回揚州原籍葛同轉准其釋放卽行回去後如遇見當提案重辦楊妻孫氏着暫押托人出外覔保到案連楊錦之一同保去不准再來上海 
[竊洋被獲]  
　　包探沈金隆前日下午在寳善街見有鄉孩模樣者手持時辰表向質鋪佸價因其情狀可疑向之盤詰據言表係買來問其姓名住址據言寍波鎭海人年十四歳姓朱名阿發現在南門外世德錢庄習業該包探更以爲疑再四究詰始言在錢庄竊洋百元用去船資并一切零用外又購時辰表定做綢縐衣服曾付定洋二元現存七十六元皆在身畔該包探卽將朱阿發帶至捕房又同至零剪店取還定衣洋二元共有七十八元又據朱言母舅在石路森記油酒店生理往問屬實隨囑其母舅函致該錢庄主前來領贓一面將朱阿發押俟今日解送公堂讀者　該孩年祗十四歲胆敢竊洋出外若不遇包探而遇匪人當有不堪設想者矣 
[窮途病斃]  
　　新閘迤西民人李坤坤家有田園售得善價旋卽以富家翁自命閒游浪蕩罄其腰纒不得已依經賣田地之徐阿桂餬口徐令經收田租嗣以吞用租金又唆使租户抗不繳納以致被徐控諸會審公廨質訊責懲邇來貧困無聊病魔來擾前日上午徘徊于四馬路北首時和里門外巡街華捕見之問以何事李稱我住里内徐姓家捕不信令其同至徐姓家李推門而入捕始舍而之他俄竟斃於徐之門外徐投捕房控華捕將病斃之不識姓名人抛棄門口捕頭飭包探陳阿九協同二圖地保查得死者與徐相識詰究華捕縷述前情捕頭又傳該處管門人問明該捕同李入里並非死後移屍遂令地保知照李之親屬到來旋有屍兄及姊并地保勸徐出資置辦衣棺成殮○有某甲者開小客寓於英會審署後第三百三十九號屋内某乙借宿其中患病身死甲遂投報捕房捕頭命包探陳阿九傳二圖地保查明乙有無親屬當經地保查得親屬俱無因報請保安善堂棺殮發壇標記召認聞其人年約四十餘身穿元色布褂白布褲嘴右有黑痣云 
[邀董集議]  
　　月前裴邑尊諭令城鄉各董募捐以振飢黎各董均踴躍勸捐次第繳案邑尊當卽批解省垣轉撥災區散放昨日復就署中設讌敦請各董宴飲以酬勸募之勞并商議保墓局事務於以見邑尊之關心民瘼焉 
[遞犯歸案]  
　　昨由川沙廰倪司馬遞解男犯丁阿勝女犯楊阿玉到縣裴邑尊着押候遞解回籍查案由阿玉前曾姘識川沙人顧阿狗現又與丁私識時往阿狗家滋擾由阿狗之妻陸氏控請究辦司馬訊得丁與阿玉本住虹口地方是以遞來請判也 
[上海縣署瑣案]  
　　前紀宋潘氏控唐吉寳掘墓一案前晚裴邑尊飭傳地保訊究該保禀稱潘氏墳邊餘地由潘浩正租與唐起浩房至唐遂掘去其墳邑尊着候提被告到案質訊核辦○應金生扭劉益生至縣控稱小的遵諭奉母回家劉係母親前夫之子無端覇阻叩乞究懲裴邑尊升堂訊究劉稱小的籍隸寍波家中尚有嫡母陸氏係本生母金生旣能孝養小的並不阻之邑尊謂爾旣有嫡母儘可孝養以盡天年何意又與金生胡閙遂着金生將母領回益生速回寗波毋再滋擾 
[英界公堂瑣案]  
　　嘉定縣人楊志雲投本縣控稱兄長義卿串同親家沈耀翔盜賣住房匿跡上海邑侯遂備文至會審公廨請卽差提蔡太守飭差提楊沈二人押候備文交來差帶歸訊理○郭金富控稱兒子源寳在街玩耍突有劉阿二拖挽裝貨車飛駛至王同興烟店門前將兒塵斷左脚骨當送同仁醫院請醫迄今二月有餘仍無效騐是以扭請究懲蔡太守訊究之下劉供小的挽車行走並未壓傷小孩太守飭暫行管押飭差至該處查明當時如何壓傷覆候核示○黃王氏控陶雲逢欠洋不還蔡太守飭將陶押候究追○沈錢氏控秦雲山欠錢無着蔡太守飭將秦押候訊供核辦○捕役見羅桂東傅仁和王阿九三名貧病交攻僵臥路側因之解送公堂蔡太守飭發棲流公所暫留醫治 
[法捕房瑣事]  
　　法包探所獲積竊陳阿三昨晨提訊陳仍照昨供并牽及光緒十三年十一月間之事稱有妻領到上海被探夥劉三訛索致成訟事後經保出葛同轉謂如今問爾襪子何來供由縫紉人落在地下經乞兒拾得我由乞兒手内買下小洋由打狗橋堍大塊頭本家所給我妻現在伊家帮傭同轉詰其有無保人供稱有保保出後卽行收拾於二十九日回籍决不逗留在滬同轉准其交保○法捕房有枷犯吳小亭下身潰爛寸步不能移動曾送仁濟醫院據云係受潮濕所致昨晨葛同轉在捕房時謝捕頭將情述明同轉着帶案問明一切准其覓保出外醫治 
[上海四馬路陳春記協助奉賑公所接到遼陽周少泉高雲傑楊子佩三君來函]  
　　少欽詠南蓮山子萱蕃甫紹勤純齋成忠葆三春瀾諸位善長大人閣下前日泐奉無函諒邀達覽辰維德望日隆籌祺懋集引企南雲莫名北頌弟等遠遊關外徧歴窮檐前日海牛放竣接辦遼陽 
 
 

Page 4

 
 
該處民貧地瘠水複山重離城三十里東曰千山北曰洋河去秋之災由太子河一帶最重田廬蕩析淹斃無算災黎之苦不减牛庄其未死者幸遼紳張中翰品三陳　政慶齋開設粥廠男婦就食有四萬口之多繼因籌欵不豐壯丁停給每天尚有二萬餘人邇爲經費不支遂爾截止然飢民失此粥廠之恃愈覺苦上加苦草根獲盡挖食麥苗極貧之户約有八萬餘口雖不至易于而食賣兒鬻女巳紛紛於道途間見者果屬痛心聞者亦當酸鼻炎可慘者因久食樹皮麥苗積而成病一病卽早發而夕死尸横無殮兒啼女號目擊慘傷鐵人下淚疉奉殿翁來函示以解欵難繼務必加意累手等語伏念諸善長爲東災告急諒必悉力顧東因之奉賑更形見絀勢分力薄理固然也第奉災之苦無異於東尚祈各公所畛域無分兼壽並解萬勿顧彼失此災民幸甚現在遼賑仍放每大口四吊非二萬金不可田莊台亦已查竣卽須赶查盖州能早放一日多活無數民命但遼况如此盖州亦可想見伏求諸善長餘力不遺速籌接濟並望海内大善士不厭不倦解囊再助庶幾億萬生靈得以始終救澈弟等目覩實在情形何忍安於緘默不得不代哀鴻千叩萬叩大聲疾呼臨穎禱切無限神馳諸惟垂鑒不盡所云專肅泐布敬請籌安教小弟周家梤高雲傑楊同煒仝頓首四月十七自小北河發七號 
[鉅欵頻來]  
　　謹啓者頃奉到德國伯靈使署陶君榘林姚君子良兩大善士捐集敝堂咸有一德第九千八百零八册第一批樂輸錢六十千文由久報局沈君昂靑交來陶君前由日昇昌匯來助山東賑濟洋十元統經拜領竊以大善士聲蜚藝苑學貫中西而生性慈祥從籌萬里之遥　集鉅欵更令人欽佩無旣喜此日折衝樽俎樹偉略於歐洲卜他時開府建牙勒勳名於鐘鼎吉人天佑可操劵焉又恒豫莊交來敦本堂大善士樂助一文願洋一百圓顧名思義培福澤於將來作善降祥定報施之不爽並列報章祗鳴謝悃上海六馬路仁濟善堂董事施善昌等謹誌 
[賑務撮要]  
　　頃蒙恒豫寳莊交來方翁氏善士賜助振洋二百元愚軒氏善士洋一百元香雪居善士洋一百元共洋四百元敝所拜領之餘四體　地荷蒙鴻貺感愧何如又蒙　茂合兄交來横濵鄭岐川善士求愈腹疾助藥貲洋三十圓囑解災遲具見樂善好施至諴感召定卜勿　有喜焉粤東馬百良寳號附寄馬叔雲善士助山東洋二十元聞風向善令人可欽風生一嘯慺節省開張謝筵小洋二百角以資助振并爲諸友種福其良法美意洵足爲戵勸姑蘇良利堂賣號助太乙救苦丹二百粒紅靈丹二百服粤東敵修堂寳號助紅靈丹一百瓶保安丹二百瓶全亨寳號助痧氣丸五百瓶紅靈丹五百瓶泰和堂寳號助加味神犀丹十盒計一百顆加味消毒丹念盒計二百顆藿香正氣丸六百包每包三錢大吉堂寳號助藿香正氣丸念五觔粤東爲百良寳號助加大痧氣丸八百八十瓶揚州運者朱虎臣張閠泉兩大善士助救苦辟瘟丹一百錠臥龍丹一百瓶痧氣靈寳丹五十瓶八寳紅靈丹五十瓶寸金丹二合計四斤福州裕昌行莫藹樓先生賜來資生堂善士助菩提藥散一箱范陽居士善士明紅靈丹一千瓶仙方藥茶一箱淨四十五觔該藥箱由招商局輪船附到其載脚幸蒙叨免感謝良深而閩地洋關之餉則蒙藹樓先生槪助先生關心賑務凡爲樂捐勸募靡不出於至性至情於此僅見一班耳以上各大寳號各大善士均能休戚相關同盡恤隣之遊痌瘝在抱急施拯難之方使於此而廣推焉將衆志成城同襄善舉何難登斯民於袵席哉謹列賜助各欵用昭大德并表謝忱上海四馬路高易籌振公所陳德薰等謹啓 
[浙省撫轅抄]  
　　四月十七日准補海寗州張禀知防軍局委江蘇查探硝礦差叩辭○十八日候補知縣熊志方禀知厘捐局委江干船局禀見叩謝○十九日候補府虞慶瀾禀謝留辦半年洋貨落地捐局差禀見巡檢李開鏞由京騐放來省禀到○二十日候補知縣夏献鋆交缷南潯厘局回省禀到叩見○廿一日但懋祺禀見辭赴安昌厘局差並銷厘局文案差胡培元禀知本日接辦厘捐局文案差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝鮮近事]  
　　華商到鮮販買雜糧者接踵而來糧價爲之驪貴○　華人子與鮮人女結親夫婦諧和各無疑忌眞所謂千里姻緣一線牽者也○全羅道貢竹長三丈許逐層包裹風雨不得損壞○南道飢民不聊生王命下凡自中國來鮮賣米者海關免稅○上年有法國世家子來鮮遊玩將朝地所有之物各買其一金珠玉寳固不必論卽死人之棺槨亦購焉眾以爲笑談不料無獨有偶慶尚道某家稱富有從未來漢今隨舉子觀光見華人日人所賣之物買已始遍法人之偶其在是乎○朝商生意比從前甚覺冷淡時至仲春仍如正月之扃門不出者無數○内地靑魚所產無多華人皆至鮮境綱取鮮官於中索收魚稅遂致商販望而生畏○西王宮之後有黑山高三十餘丈氣象甚爲崢嶸○平壤道華商貨物其價廉於漢城皆由内地販豆小船私運而來並無客身稅費之項故其價較賤也○朝人信巫病者每以巫禱之而惟王妃　尤甚日日有仙巫爲之祈福○三韓土地盡屬膏腴惟其民不事耕種故三五年必一飢○自仁赴漢有小火輪二隻裝載甚便三點鐘卽至漢城○南三道牛價不過十串馬價不過五串盡殺而食之○漢城有賣巨鳥者約有百餘斤刀割而零售之○平壤道豆價日增衆商依然爭買○漢城皆苦無水惟南山下有甘泉水夫賣之其價甚貴不許華人往汲○上月廿七日廣濟船開往烟臺慶仙園戱班搭以内渡忽遇大風幾遭不測○華人買朝人房屋立券時衆隣不允控於洪公案下洪公使華人返劵○朝鮮僧例不入城盖係前代曾有僧人行剌作亂今王妃賜錢數千貫命在寺中爲僧祈禱佛前 
[金縷曲寄月蘭秋榭]  
　　莫療蛾眉妒奈怱怱行雲不定斜陽最苦太息書生工落魄好事總成辜負忍說到美人黃土玉鑄容顔冰鍊骨想前生端的瑶臺住羅袂薄枉凝佇裴航望斷藍橋路更堪憐蘭因未了瓜年漸度猶記相逢佯不理却把秋波暗注那一點可人心處漸愧虚留釵鈿約悵家徒壁立嬌難貯擔悞得花無主○顦顇眉長鎖鎭相悲窮途痛哭深閨悵臥一片迷津回首處叅盡前因後果比滄海巫山歴過血淚拌爲兒女灑奈惺惺屈指無多個算爭似卿憐我匀圓小口櫻桃顆慣撩人碧紗窓下芳詞細瑣問到心期偏脉脉羞弄鬢邊花朶又斜秅香腮對坐無限玉簫身世感恐韋皋去後成抛躱遂舊約何時可[  太痴倚聲]  
[金縷曲再寄月蘭秋榭]  
　　梨夢朝來醒最難忘娉娉嫋嫋齊齊整整玉骨瘦餘無一把祗爲工愁善病畢竟數紅顔薄命也不飄裀還墮溷却生將地老天荒境酸楚味都消領聨娟蹙損菱花鏡褪春妍宿酲纔解曉妝未竟宛轉情絲空自苦那忍香凋翠冷漫往事悠悠記省鸚鵡呼茶郎到未戞湘簾幽竹蕭疏影人不見添悲哽○報喜無鴉鵲料闺中金錢浪卜信音難着榖雨鼠姑開放也煖意又烘芍藥空不閉重閂鎖鑰玉勒驕嘶牆外過訝王孫遠道償歸約與阿妹坐商略那知今我依然昨滯游蹤天涯海角危闌小閣饒說吟身無恙在添了幾多索莫更添了幾多落拓鬻字賣文雖碌碌這經營還合書生作命止此從漂泊[  太痴倚聲]  
[暮春四詠錄呈夢畹生政刊並示屈廬先生]  
　　病怯小園風景暗消魂紅染櫻桃血淚痕病怯無聊閒獨坐怕傷春只掩柴門○夢裏幽階春去長莓苔費盡榆錢買不回夢裏渾忘身是客貪歡一晌住蓬萊○酒醒閒庭花落聽嗁鵑九十韶光感逝川酒醒淮南何處也一鈎殘月五更天○睡起客牕雲散雨全荒夜短無眠恨斷腸睡起曉燈光欲滅隔簾柳絮媚朝陽○柳絮用李義山落花詩韵一樹靑靑柳漫天作雪飛輕狂逐流水慘澹媚斜暉陌上春將暮天涯客未歸因風黏不定何辜傍征衣Z>太憨生稿於壽春官廨 
[雨後珍珠泉卽景寄夢畹吟壇政刊]  
　　着屐尋詩雨乍停湍流淸響幾回聽倚欄分坐開棋局揮塵淸談倒酒瓶霎影烟絲新樹緑苔痕草色遠山靑閒遊歸㬇風光好一抹斜陽泉上亭春夜有懐黛雲樓主人卽用見寄原韵酒醒五更寒懐人淚未乾遥憐閨裏月昨夜夢中看有恨腸先斷無端鼻自酸海棠庭院雨點點滴欄干[  夢雲館主太憨草時客皖北]  
[靈華館題畫詩]  
　　結箇茅齋傍水隈花朝月夕樂徘徊寒窓供養無他物緑剪菖蒲紅剪梅繞砌新添濃陰緑矮墻一帶千竽竹渡頭帆落盻船歸斜陽立盡山之麓[  頌南初稿]  
[上海三馬路與昌協賑公所陳竹坪經收奉天山東賑捐四月十四日第一千三百六十七次淸單]  
　　九江啓源號謝彩明先生交來揚州無名氏善士助規元一千兩東册宿邑垂灣鎭文升號五元鼎和二元三德堂瑶記旭昌號壽記潤記泰記華記七氏各一元榮記錢二百五十文祝記知足記求平安無名氏四户各錢二百共來洋十五元又册宿邑天順公信局來不露姓名人錢二千靑蓮居士錢一千世德堂錢一千小補氏錢二百五十共來洋四元又册常山正字鹽棧來正餘三元敦裕二元恆軒一元又見義册愼餘康二元子振氏一元瑞林氏一元共來洋十元新邑庫房不留名二元快活人祈杞子無名氏三户各一元共來洋五元鎭江來直東册仁裕號無名氏三元朱涇吳敬孚續助完願十元東册由廣和糖棧交來鹽城縣頤壽堂一元八詠堂三元共來三元内當古見銅洋一元塘棲彚昌棧寄來聚睦堂一元何不敏子夢花悟子瑞雪軒環水居四户各半　養融山人四角共來洋三元四角南尋黃聖揚爲子病求速愈一元東册醉月主人等廿四户二元錢二百六十東册立大莊來昨非庵主人等八户四元虛對一個東册紅蝠山房二元楊隠名十九元無名氏求身體平安一元李晋其求母在家身體康健一元蛟川愚一子小洋五角無名氏四角陸修甫醫金助賑一角錢一百湖城泰記來銅洋十元祥和銅洋一元義豐順洋貨號銅洋三十元東册免食氏侶鹿山　免醫氏三户合洋一元環畢主人銅洋二元悟雲主人銅洋十四元仙鎭無心人戴明之銅洋三元馬星源銅洋三元一角銅銀二錢陳隠名一元銅洋二元○本日共收英洋八十五元規銀一千兩虛對洋一個小十四角銅銀二錢銅洋六十六元一角錢三百六十文合併聲明 
[上海三馬路與发昌恊賑公所陳竹坪經收奉天山東賑捐四月十五日第一千三百六十八次淸單]  
　　浙湖南尋葭洲書屋助規銀一百兩○東册由泰源莊來武林魏用和乙節省日用洋三十元又武林世德堂林節省巳用洋五元又嘉興揚廟鎭沈同昌來凝溪福氏十二元沈爲振善士代捐八元共洋念元又浙紹晋裕莊寄來晋大莊天元莊各二元恊興瑞記沈鏡記各一元共六元又崇明致泰號來存仁堂一元醉樂居映雪居各四角致和堂等六户各兩角共三元又耕餘書屋五元又蘇省觀前史天錫佑生氏月捐施藥共二元又本埠二酉主人等六户一元四明陳肇周爲次男患病立愈完愿十元石門寳成典來見册保得太平氏等八户洋兩元漢口輪船來自忳無力上天盡知助洋五元正義墨華氏續募無名氏敬益堂各二元同仁氏一元寳記錦記將馮公分移賑　乙元五角户共六元吳松陸錦章寄景堯氏乙洋劉河何鳳鳴求病愈兩元夢桂居一元馮姓半元共三元五角本埠陸秀甫先生醫資助賑兩角錢三百陸榮采完愿五元補拙子三元錢古卿一元葉姓二三四三位女士拜壽資移助造福三元馬丁氏銅本洋二元益化堂來席義廷同洋二元售去前蘇來表練兌見洋七角半世德堂施求病愈一元廖隠名一元○○本日共收英洋一百十三元規元一百兩小洋十四角五分同洋四元錢三百文合併聲明 
[上海三馬路與昌恊賑公所陳竹坪經收奉天山東賑捐四月十六日第一千三百六十九次淸單]  
　　東册浙紹餘姚寄來四留居士洋五元見義册仙鎭丁恆泰號寄來恆泰洋俞駮記費秉臣三户各二元張　菴同永興同泰信賴同興無名氏泰和祥許惟淸丁錫記顧鳳池丁長庚謙益眞十一户各一元謝南浦無名氏等六户各半元共來洋廿元東册見議吳城寄延陵氏二元王藤遠二元東册京口日新街恊記代鹽城寄示書名三元錢六十東册金匱縣署周寄詒經堂王植三非非子三户各二元繼陶儀屋毓秀書屋耐寒居士耕雲子敬亭山房弟雲生錢松林聊盡心在兹堂丸户各一元有心無力錢五百二十共洋十五元錢五百廿文水災圖慈雲册鄂襄寄新河役客求保安適平順六元當估出生銀板一元　經募無名氏十户錢二千五百東册浙衢瞈茂一元公濟同洋六元幸無事三十元福來棧同人省嘗四元四角東册無名氏求病速愈一元沈錫良一元無名氏病愈完願一元裕德堂求病速愈六元有名氏一元周雲記一元仁德堂於洋十元寳源銀樓一元八角無名氏六元見義册無錫寄懿德堂一元小東門十六鋪衆姓謹將公醮餘資移助山東十元虛對六個小洋十角東册由壽康莊交公助二元無名氏孫厚齋兩户各二元王章伯一元王保母康强一元求足疾卽愈共恊求安士合一元思補堂八角春萱共慶二角勉力人一角共洋十元蘭邑記漢卿三角陸秀甫醫金移振二角錢一百章錦屏第六次英六月呂宋票十條一萬五千二百四十一號○本日共收英洋一百三十六元虛對六個小洋廿七角同洋七元錢三千一伯八十文呂宋衆十條合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十五年四月十九日京報全錄]  
　　宮門抄○諭旨四道錄前○發抄硃批五道○廣西撫沈奏遴調省會首邑缺摺○閩督卞奏副將留閩補用片○廣西撫沈奏漢侍衛續假片○皖撫陳奏安省停止賑捐片○閩督卞奏請補外海水師守備摺○四月十九日内務府國子監侍衛處値日吏部引見一百十二名○伯王等謝降級留任恩○榮公八額駙愛隆各假滿請安○澤公謝充族長恩○薛福成謝以三品京堂候補恩○鳳鳴謝授内閣學士恩○鳳凰城守尉靈熙服滿請安○奎潤續假二十日○文璧續假一月○德銘花尚阿貴鐸各請假十日○侍衛處奏派保和殿監試派出頭班謨貝子德福卓凌阿都凌阿瑞啓二班澤公克侯博迪蘇全福良泰○召見軍機徐中堂曹鴻勛靈熙派出閱卷李鴻藻許應騤潘祖蔭孫毓汶徐郙孫詒經廖壽恒汪鳴鑾繙譯額中堂松溎○發抄楊昌濬奏嘉峪關上年收支銀兩奉硃批該衙門知道欽此○又白塔營都司韓邦喜病故開缺奉硃批兵部知道欽此○又叅將匡文玉名字錯誤更正奉硃批兵部知道欽此○○卞寳第奏請以郭發祥升補安平水師營游擊奉硃批兵部議奏欽此○又親軍餉銀仍照舊章奉硃批該部知道欽此○○調補安徽巡撫廣西巡撫臣沈秉成跪奏爲省會𦣻邑要缺需員遴選更調恭摺仰祈聖鑒事竊照臨桂縣知縣楊先俊丁憂遺缺前經臣會同督臣張之洞奏請以興業縣知縣李昶調補兹准部咨李昶四川進士由分發廣西試用知縣題署興業縣知縣於光緒十年四月初三日到任試署一年期滿雖據該撫題請實授尚未奉旨查臨桂縣知縣出缺在先該員現未題准實授並無俸次可計核與調補之例不符所請以興業縣知縣李昶調補臨桂縣之處應毋庸議其臨桂縣知縣員缺應令另行照例揀選等因光緒十四年十一月十五日具奏奉旨依議欽此咨行到粤自應遵辦查定例應調缺出於現任人員内揀選調補又調補州縣以上官員必歴俸三年以上方准揀選調補又定章内開首縣缺出應令該督撫於通省正途人員内揀選調補又定例員缺緊要人地實在相需所保之員與例稍有未符亦將不合例之處詳細聲明專摺奏請各等因遵照在案今臨桂縣知縣員缺前請以興業縣知縣李昶調補經部議駁應另遴員請調臣與藩臬兩司復於通省實缺知縣内逐加遴選非現居要缺卽人地未宜實無合例可調之員兹查有蒼梧縣知縣顧國誥年四十六歲廣東新興縣人由附生中式同治九年庚戊科本省鄉試舉人遵例報捐内閣中書復捐郎中光緒三年六月簽分工部虞衡司行走到部供職四年六月學習期滿奏請留部補用嗣在湖南協黔捐局報捐知縣分缺間選用加捐同知銜復在京捐局補交四成寔銀歸新班分缺間前選用呈請離署投供候選七年二月籖選富川縣知縣是月二十八日經欽派大臣騐看三月初五日蒙欽派王大臣騐放初六日覆奏奉旨依議欽此在部領憑起程七年閏七月十四日到省調署崇善縣知縣八年調辦簾差卸事回省簾差事竣飭赴富川縣本任九年四月二十九日到任十二年調辦簾差事竣飭回本任十二年七月二十六日回任因援剿越南邊匪案内出力保奏請以同知直隸州在任補用經吏部議准於光緒九年五月二十日具奏奉旨依議欽此歴俸三年期滿題請調補蒼梧縣知縣經部覆准飭赴調任十四年四月十二日到任該員才具開展辦事寔心以之調補臨桂縣知縣寔屬人地相宜惟以煩調煩與例稍有未符但臨桂縣係省會首邑尤關緊要與他缺不同人地實在相需例得專摺奏請據藩司馬丕瑶臬司張聨桂會詳前來相應仰懇天恩俯念省會首縣員缺緊要准以蒼梧縣知縣顧國誥調補臨桂縣知縣俾首劇要區收得人之效如蒙俞允該員係現任知縣請調知縣銜相當毋庸送部引見至所遺蒼梧縣知縣員缺係冲煩難題調要缺例應由外揀員調補俟接准部覆再行遴員請補該員前歴各任及本班内並無降罰住俸停升等案亦無已經咨叅未准部覆事件再本案奉文更調坐於光緒十四年十二月十一日行文按照限减半五十日補缺定限九十日又會銜三十日統應扣至十五年六月初一日限滿今在限内請補並無遲逾合併陳明謹會同兩廣總督臣張之洞恭摺具奏伏乞皇上聖鑒勅部核覆施行謹奏奉硃批吏部議奏欽此○○卞寳第片再借補甘肅赤金營都司儘先副將鍾紫雲　南湘陰縣人由武童隨軍　匪著績遞保花翎副將銜留甘儘先卽補叅將光緒六年間經前陜甘督臣左宗棠奏准借補肅州鎭屬赤金營都司員缺旋於新疆南路諸軍五次剿平邊宼出力案内保奬光緒七年五月二十日奉上諭花翎副將銜陜甘儘先前補用叅將鍾紫雲着免補叅將以副將儘先前補用並賞給略勇巴圖魯名號欽此光緒十年七月間經前督臣楊昌濬奏調援閩管帶恪靖親軍礮隊修築閩安北岸礮台兼帶南岸滬嶼等處礮勇操練巡防極爲得力現准甘肅提督周達武咨稱該員在閩督帶礮隊如果孰悉情形請卽奏明攺留閩省補用其赤金營都司底缺應卽照章開除等因查該員久歴戎行精明强幹爲將領中出色人員合無仰懇天恩俯准將花翎儘先副將略勇巴圖魯鍾紫雲開去甘肅肅州鎭屬赤金營都司底缺照原保官階攺留閩浙儘先前補用於海疆防務藉資熟手不無裨益除飭取履歴咨部查照外謹附片陳請伏乞聖鑒訓示謹奏奉硃批着照所請兵部知道欽此○○沈秉成片○　臣接據漢三等侍衛程癸呈稱該侍衛係廣西人請假回籍省親由侍衛處大臣奏奉諭旨照例賞假欽此欽遵於光緒十三年十一月初十日起程回籍計至十四年八月初十日假期已滿惟祖墓年久坍壞修理未能竣工呈明奏請續假十個月俾得修墓一俟工竣卽行進京當差不敢躭延等情前來合無仰懇天恩俯准該侍衛續假修墓出自鴻慈理合據情附片具奏伏乞聖鑒訓示謹奏奉硃批着照所請該衙門知道欽此○○陳彝片再光緒十三年五月安省江水大漲冲潰圩隄籌辦工賑經臣會同督臣曾國荃奏懇開辦賑捐以資修圩放賑奉旨飭部議准照山東賑捐新章辦理又准部咨各省賑捐均令以五成收捐各等因當經轉行遵照於是年十月十九日開局時値鄭州决口黃水入淮皖北災情重大捐務併案由省局統收分解十四年秋廬州滁州等處受旱成災又復於此欵内分撥施賑歴經奏明在案伏念水旱災祲藉捐濟賑原屬不得已之舉兩年以來廣行籌勸各省文武大吏救災恤鄰紳商士民急公好義絡譯捐解拯救實多現在鄭工合龍黃溜挽歸山東故道皖北田畝漸次涸復雖現値靑黃不接之時仍須查辦春賑曁疏濬各河等工亦不能同時告竣而賑捐事例未便久開臣與司道商酌擬卽於本年四月底截止停收以重名器以前收到各處捐欵未及請奬者飲令賑捐局詳細稽查赶緊淸理並催令各捐户開送履歴造册咨部核奬其動撥沿江工賑用欵業經造報奏銷至撥歸皖北賑撫局及旱區辦賑等用又皖北賑撫局另收捐欵存留動支數目請俟一律事竣分别報銷以淸欵目除咨部查照外所有安省停止賑捐緣由謹會同兩江督臣曾國荃附片具陳伏乞聖鑒謹奏奉硃批户部知道欽此○○頭品頂戴閩浙總督臣卞寳第跪奏爲遴員請補外海水師守備員缺以重職守恭摺仰祈聖鑒事竊照浙江海門鎭標中營守備沈步瀛病故所遺員缺接准部咨係外海水師題補第四輪第四缺輪用儘先人員行令揀員請補等因部定章程儘先各官均按奉旨先後挨次補用如實在不得其人或員缺緊要亦必須將名次在先各員按名指實於此缺何項不宜方准將名次在後之員聲明請補等語臣隨在於浙江省已收標外海水師儘先各守備内逐加遴選雖有名次在先之郭成志尚未考騐收標江輝現經查覆前於馬江之戰在船殞殁陳漢奉部擬補閩安恊右營守備俱無徒揀補惟查有閩浙水師儘先補用守備龐輔相年四十四歲浙江定海廰人由水勇著績歴保儘先千總續於船工告成出力光緒元年經前船政大臣沈葆榠保請以守備留閩浙儘先補用六月十三日奉旨允准光緒六年九月收入浙江提標右營候補咨准部覆註明歸班序補在案該員水師熟練槍砲亦嫻以之補授斯缺可期勝任核計名次在前例章相符合無仰懇○天恩俯念外海水師員决緊要准以該員龐輔相補授浙江海門鎭標中營守備於營伍洋防均有裨益如蒙俞允俟部覆到日卽行咨送赴部引見恭候欽定除飭取履歴另咨外謹會同浙江巡撫臣崧駿浙江提督臣歐陽利見合詞恭摺具陳伏乞皇上聖鑒勅部議覆施行謹奏奉硃批兵部議奏欽此 
 
 

Page 14

 
 
[光緒十五年四月二十日京報全錄]  
　　宫門抄○諭旨一道錄前○發抄硃批四道○大臣祥奏報將軍因病出缺摺○湘撫王奏湘省海運完竣懇奬員董摺○廣西撫沈奏復設護商扒船片○又奏調署知州片○湘撫王奏都司暫革審訊片○四月二十日理藩院鑾儀衛光祿寺廂黃旗値日吏部引見一百十六名○肅王謝管宗學覺羅學恩○並續假十日○慶王謝寛免欠項恩○那王由𩫶髻山回京請安○淸安等塲差完竣覆命○謙光德善各假滿請安○致麟等謝調授副都統恩○山海關協領英喜謝恩○補用道府曾廣照等謝恩○吳樹梅請假十日○禮部奏派讀卷之大臣派出恩中堂徐中堂李鴻藻許庚身潘祖蔭祁世長孫詒經薛允升○召見軍機淸安英喜曾廣照○發抄倪文蔚奏提督藍期朋借補信陽協副將奉硃批兵部議奏欽此○又睢州牧王枚爲其故父母捐賑建坊奉硃批着照所請禮部知道欽此○卞寳第奏查明學政幕友姓名奉硃批知道了欽此○曾國荃奏採訪忠義第九十一案紳民婦女懇分别旌卹奉硃批許思維等均着照所請交部分别旌卹單併發欽此○○禮親王世鐸等片查軍機章京大理寺卿沈源深現蒙恩補授都察院左副都御史所遺章京一缺應以服闋仍在軍機章京上額外行走之刑部員外郎易俊充補謹奏奉旨知道了欽此○○奴才祥麟奴才車林多爾濟跪奏爲恭報將軍因病出缺請旨迅賜簡放以重職守恭摺具陳仰祈聖鑒事竊查將軍杜嘠爾今春骽疾復發益加靑腫精神日衰曾於二月二十八日奏懇天恩賞假一月親赴湯泉安心靜浴以冀速痊當將將軍印務照案移交奴才祥麟護理等因在案嗣於拜摺後奴才等時往親視見其日益加病元氣大虧精神恍惚雖經連日百方醫治不惟毫無稍效反加舊傷亦發倍前增劇口稱病勢日危自知不起伏忱碰頭泣云身受慈恩至優極渥今病已至此諒不能仰報天恩於萬一且諄囑邊地緊要並無一語及私奴才等再三勸慰囑令安心調養詎於三月初八日忽痰壅氣促語言不明以致百藥罔效竟於初九日丑時因病出缺伊家以蒙古風俗召集喇嘛唪經三日十二日未時伊子嗚爾圖那遜等親視含殮並將該故將軍封妥遺摺交奴才代奏前來伏查該故將軍杜嘠爾生前忠厚性成持躬謹愼教養兼施恩威並濟蒞任十載軍民愛戴病故之日無不同聲嘆惜溯維該故將軍自咸豐二年始則出師江皖轉戰秦隴共十二省夙夜剿賊莫不身先士卒迭克郡城勛勞尤著蒙恩賞給蟒齎巴圖魯名號又因打仗出力仰蒙殊恩特賞搬指翎管火鐮袍褂料等物歴任寗夏察哈爾等處副都統無不簡練勁旅卓著勳勞繼因遵旨將軍出口寒邊剿賊各盟賴以久安共打仗二百十五次殺賊三百八名奪獲槍矛八十二件自壯年從戎以功歴拔定邊左副將軍員缺計今三十八載實屬厥功甚偉平生潔已勤公待人以誠前兩年雖云傷病俱發遇事猶能力疾時與奴才等和商籌辦莫不竭盡心力今因傷病猝發竟至以終殊堪憐憫所幸該故將軍之長子呼倫貝爾副總管烏爾圖那遜現已請假前來省親次子閑散札木色林札布年十五歲隨任讀書目覩其身後情形殊深蕭條慘不可言奴才等督飭四部院章京帮同其長子等卽將其身後一切事宜妥爲料理一俟靈柩回旗時再行派員護送至將軍印務曁該故將軍生前奏明照案移交奴才祥麟護理現在曷敢拘執謹遵奏案仍由奴才祥麟先行護理設遇要務與奴才車林多爾濟和衷商辦斷不敢稍涉因循致誤事機奴才等伏念聖慈矜憫臣工俯恤前勞凡盡心職守者無不特邀曠典該故將軍生前戰績勤勞久在聖明洞鑒之中其應如何飾終賜卹之處出自逾格隆施非奴才等所宜擅請其所遺定邊左副將軍員缺相應請旨迅賜簡放以重職守當將原封遺摺一併代奏所有恭執將軍因病出缺緣由理合恭摺馳陳伏乞皇上聖鑒訓示遵行謹奏請旨奉硃批另有旨欽此○○湖南巡撫臣王文韶跪奏爲湘省採買京米海運完竣在事出力員董懇恩奬勵恭摺奏祈聖鑒事竊照湖南省光緒十三年漕糧經升任撫臣卞寳第奏明仍請折徴兼籌採買飭委湖南候補道惲祖祁購辦京米三萬石由海運通業將兌交完竣及用過米價運費各銀數先後恭摺奏報在案兹准倉塲督臣咨稱湘省此次採買米石始則籌辦河運復因鄭州决口運道阻滯仍由海運經湖南候補道惲祖神督飭委員涉歴江海均已督押到通交兌完竣並無顆粒短少辦理俱臻妥協不無微勞足錄開摺咨南酌核奬勵前來伏查同治十三年江廣三省漕糧試辦採買海運完竣由前署督臣翁同爵會奏請將出力之湖南候補知縣朱魁等奬叙經部覆准有案此次湖南候補道惲祖祁採買光緒十三年漕糧米石督飭委員涉歴江海不避艱險運通交兌完竣顆粒無虧且開報米價運費皆能力求撙節辦理尚稱得手不無微勞足錄所有在事出力各員董相應繕具淸單恭呈御覽仰懇天恩俯准給予奬叙以昭激勸謹會同湖廣總督臣裕祿恭摺具奏伏乞皇上聖鑒訓示謹奏奉硃批吏部議奏單併發欽此○○沈秉成片再廣西梧州府濵臨卡河上通南寍柳州等府旁入桂林下達廣東爲三江總匯兩粤通衢河面遼遠商帆絡繹匪徒易於溷跡防範宜嚴是以向設水師船勇巡緝外另有防護商貨扒船十號出自商民捐募請歸統領水師之員兼轄督率其薪粮船砲軍火一切費用皆由梧州府商董於到梧行銷貨物計本捐資亦歸統領支放其扒船專於緊要貨船常川護送帆檣安穏商旅稱便嗣因日久經理未能盡善自宜加以整頓而前護撫臣李秉衡遽令裁撤謂可恤商在於奏裁梧關各浮費摺内聲明梧州釐局向有商捐三江緝捕簰一項及鹽包小厘一項以養護商扒船現飭將緝捕簰委員勇役扒船槪行裁撤另派水師扒船巡護捐項槪行免交在案不知此係商民捐資自衛非同梧關濫收浮費亦未計及水師船勇是否足以巡護籌畫不免稍疏臣茌粤後訪詢地方情形卽有言公家費絀不能增添師船遽撤商捐扒船難資防護行旅甚以爲不便者經臣諄飭各水師實力嚴防不得藉口疏懈上年冬間據統帶梧江水師營官左元具成禀水師船勇防衛梧江釐卡分叚駐防要口不時護解餉銀軍火至南寗等交收往返千餘里又令常護來往商船兼顧難周商旅時多戒心共顧仍舊捐設扒船以資周密臣查所禀尚係實情惟仍捐募扒船是否出於商民自顧當經飭行梧州府知府陳善均查詢去後兹據陳善均禀覆傳集商董梁汝蕃等詢問咸稱往來商船甚繁水師船隻難敷護送復設商捐扒船實出衆情所願前署梧州府知府何燿章能恤商艱請委向燿章前來料理統收以期妥恊等情前來臣查何燿章籍隷廣東前署梧州府事頗有政聲梧郡往來貨多係廣東商人販運何燿章徴稅倍加體恤衆心悅服應卽委辦以慰商情臣已飭調何燿章速往梧郡會商陳善均將復設商捐扒船事宜查照舊章妥爲經理務期防護得力而安商旅至商捐之項係按貨出資貨物行銷之暢澇無定則每年之捐數亦多寡不一飭令將收支數目按年核實造報上年如有餘存則備下年之或有不足毋許稍涉糜費合併陳明理合會同兩廣總督臣張之洞附片具奏伏乞聖鑒謹奏奉硃批該部知道欽此○○沈秉成片再署全州知州陳亮采調省差委所遺員缺應卽委員接署查該州界連楚省爲粤西入境首站水陸衝衢民猺雜處撫綏彈壓在在均關緊要非精明幹練之員弗克勝任兹查有左州知州徐炳文老成練達辦事勤能堪以調署所遺左州知州員缺事務較簡查有本任全州知州戴煥南謹愼小心處事穏妥調往署理人地各得其宜據藩臬兩司會詳前來除分檄遵照外理合循例附片陳明伏乞聖鑒謹奏奉硃批吏部知道欽此○○王文韶片再上年十月間准都察院咨據湖南平江縣客籍孀婦丁陳氏遣抱以謀殺棄屍等詞京控廖寳田等一案咨交審辦當經行司委提人証卷宗去後兹據兼署湖南按察使布政使孫翼謀詳稱遵提人証到省督飭局員迭次研訊兩造供詞各執未能定讞查廖寳田卽廖明華前於咸豐七年投効楚軍由功薦保者司應請暫行斥革以便研訊等情相應奏明請旨將都司廖寳田卽廖明華暫行斥革俟訊明確供再行分别擬辦謹附片具陳伏乞聖鑒訓示謹奏奉硃批着照所請該部知道欽此 
 
