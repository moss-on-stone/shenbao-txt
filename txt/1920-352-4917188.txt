# 1920 - 352 - 4917188

 

Page 1

 
 
   
 
 

Page 2

 
 
   
 
 

Page 3

 
 
時評 
[養兵費與裁兵費（老圃）]  
　　養無益之兵猶可說也養有害之兵不可說也故兵之不能不裁已不成問題兵之爲物招之而易來揮之而難去故裁兵之不能無費亦不成問題以國人言之幾有不裁兵不納稅之勢以外人言之幾有不裁兵不借債之勢故裁兵之必能得費亦不成問題 
　　然則以後之問題非裁兵費如何籌措之問題乃裁兵費如何運用之問題督軍巡閱使之食指動使之染指於鼎天下固無是理然每兵給費若干使之各鳥獸散此乃兵變後分贓之法而非裁兵之法藉曰裁兵而不過如是則一轉瞬間兵又爲盜或成流冦張獻忠李自成之徒未必不乘機而起 
　　故吾謂裁兵者非遣散之謂也必爲之謀生計爲之求工作或開大習藝所使之習手業或使之開礦造路濬治河道或載入邊地使之墾荒其有出身匪盜頑不率敎者則入模範監獄誠如是則裁一無用之兵即多一有用之人謂之裁兵可謂之興實業亦可謂之消費可謂之生産亦可吾之所謂裁兵如是吾之所謂運用裁兵費如是 
[命令]  
　　十二月二十二日大總統令派孟憲彝帮辦京兆賑務此令 
又令署海軍總長薩鎭冰呈應瑞軍艦艦長楊敬修另有任用請免本職應照准此令 
又令署海軍總長薩鎭冰呈請任命楊樹莊爲應瑞軍艦艦長周兆瑞爲通濟軍艦艦長均照准此令 
[專電]  
　　北京電北五省賑災團體反對交部以工代賑辦法上書府院請根本取消（二十三日下午五鐘） 
　　北京電張壽齡與英美烟公司訂五百萬借欵許該公司得在中國製造烟草權及特别運輸權 
（二十三日下午五鐘） 
　　北京電内部應西人請定防民疫計畫（一）先在近畿粥廠設臨時醫院（二）派經騐人員專司醫藥並命警廳協助（二十三日下午四鐘） 
　　北京電卾王電請將駐卾客軍抽調四成回防所餘六成其餉項擬在京漢卾湘兩路鹽觔釐稅兩項酌增附捐挹注（二十三日下午五鐘） 
　　北京電旅京閩人會議閩省增兵問題决電李督質問並通電本省公團一致反對（二十三日下午五鐘） 
　　北京電旅京豫學生爲趙督解散豫校鄭州借欵事訂今午假嵩雲别墅開公民大會共籌對待經警廳布告禁止並派警探攔阻至午後學生不得已貼出改日開會通啓警察乃奏凱旋（二十二日下午八鐘） 
　　北京電河南旅京公團爲豫當局仇視學生今日在鍾英學校開會籌商辦法被軍警禁阻開會未成（二十二日下午六鐘） 
　　北京電聶憲藩到津後擬自行辭職靳用電話召令來京面决 
（二十三日下午四鐘） 
　　北京電姜桂題謁徐述將軍府將軍窮困可憐請提前給發欠薪 
（二十三日下午四鐘） 
　　北京電浙沈電復設參事會旣係省制問題屬國會特權省署無權公布業經諮復省會撤銷 
（二十三日下午五鐘） 
　　北京電胡使巧電中東沿線撤兵迭經維德向日外務省交涉日政府始終以該約爲共同防敵起見雙方協定須經雙方同意始能撤消中日共同出兵載在條約該協定未經取消中東路日軍萬難撤退應如何進行希示遵 
（二十三日下午一鐘） 
　　北京電奉張嘯電據陶彬電近日東甯甯安日軍方撤而日内復由朝鮮開來多數日軍民心惶惶當卽面詢日司令黔少將據謂日政府意備中國能許其合辦延吉道警察并准其在延吉道境永久駐日軍一支隊則日軍當令全撤退中政府一日不贊成日政府要求則日軍因保護日僑故一日不能撤退等情前來查延吉人民因日軍駐琿以來流離失所不可勝數應請與日使嚴理交涉以平民氣（二十三日下午一鐘） 
　　北京電吉省會電鮑督與日人議辦盤石銅礦經議會迭次反對迄未成立近聞將俟閉會期内簽定合同似此私行賣礦同人等萬難承認應請迅阻止（二十三日下午一鐘） 
　　北京電新楊篠電迭據探報俄新黨聯絡回纒匪黨海山巴布呼齊浩貝子等在俄境招募纒匪現成十二營意圖攻入伊城形勢異常險惡現續派保安隊二營騎砲兵各二連開往防守外擬招募新兵一混成旅餉械請中央協濟形勢險惡民心張惶不勝迫切待命（二十三日下午一鐘） 
　　北京電顧使諫電國際聯盟軍備委員會對土耳其增募新兵四萬甚反對擬由聯盟國令其取消 
（二十三日下午一鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電顧使電告聯盟會明年開會費我應攤派美金百二十萬元分兩期繳納請速籌見復 
（二十三日下午四鐘） 
　　北京電閣議通過所得稅施行細則所得稅支撥章程又派顧維鈞爲國際聯合會行政院代表 
（二十三日下午七鐘） 
　　北京電院通電各省區據國際聯合會我國代表報稱被舉行政院非常任會員查此次當選者僅有四國我國當選非惟有關榮譽於國際地位及對外責任均有關係我舉國上下自應一體注意力圖政局之奠定以謀國力之發展庶可與各友邦提挈進行 
（二十三日下午六鐘） 
　　北京電容揆諫電准電令揆就近與新銀團接洽兹准函開三項（一）中國現在軍費歲在二萬萬元以上須實行裁兵軍費每年不得過一萬萬元以上（二）須南北統一或經南方同意并由銀團監督用途（三）對中國銀團之加入新銀團甚表贊成倘中政府能將所開第一項辦到并能設法統一或能取得同意新銀團願借大宗欵項爲實業之用（二十三日下午一鐘） 
　　北京電日政府對取消軍事協定不復如前堅持惟要求駐兵中東路爲對換條件胡使謂此係兩個問題未便牽連解决應分别辦理正協商中（二十三日下午四鐘） 
　　北京電厦門公團電英屬新嘉坡等處居留政府頒布學校註册條例不日實行經該屬僑胞請求取消無效公推余佩臯回國請願到厦報告告界憤激除由余代表赴京請願外情急電懇向英使交涉取消以保僑商敎育（二十三日下午六鐘） 
　　北京電閩李箇（二十一）電表明心跡請勿信謡（二十三日下午六鐘） 
　　北京電關稅附加振捐一成原定一月一日實行現外團會議結果函請展緩半月開收（二十三日下午四鐘） 
　　北京電公府年終應發警衛例賞徐責成鹽務署公賣局措解 
　　北京電王瑚電報二十一接印 
　　北京電蘇齊電搗毁省會首要業經嚴令勒緝所有保護不力各員仍應呈交懲戒惟各方指摘縱容一節涉及省署耀琳應行迴避已將案移交新任查明情節據實糾參（二十三日下午六鐘） 
　　北京電江浙路股欠發兩期共二百八十餘萬現債權團代表來京持平政院判决書請求交部執行葉擬撥公債抵給訂明晚接見代表商决（二十二日下午八鐘） 
　　北京電陳毅電公爵車旺特里喇嘛達拉克此次附和俄黨現達拉克已拘獲交審判處辦理車旺特里已逃（二十二日下午六鐘） 
　　北京電庫電烏梁海衛隊兵士與俄僑衝突俄僑招集紅黨率衆進攻激戰終日始將俄黨擊退 
（二十二日下午六鐘） 
　　天津電曹錕令高陽任邱河間安新肅甯蠡縣知事加軍法官銜如獲匪卽就地正法（二十三日下午十一鐘） 
　　天津電南開大學得李純捐欵定十年暑假後增礦科實業商科 
　　天津電總商會梗（二十三）開會决勸商人勿棄選舉權同日敎育界開會爭選舉權（二十三日下午十一鐘） 
　　天津電陳錦濤梗（二十三）由津赴京 
　　天津電學生會梗（二十三）日上午呈 
内部爭外籍學生選舉權 
（二十三日下午十一鐘） 
　　天津電津海關監督令各稅局一月銑（十六）實行增加賑稅 
（二十二日下午十鐘） 
　　天津電日本東亞同文學社在日界擇地設中學校已呈敎廳咨部立案（二十二日下午十鐘） 
　　天津電省議會馬（二十一）電政府請交涉唐山礦工慘遭非命案 
（二十二日下午十鐘） 
　　天津電清河知事呈請發行義賑券以三成充奬二成充賑 
（二十二日下午十鐘） 
天津電僑俄華工三百零八人養日（二十二）抵津（二十二日下午十鐘） 
　　南京電齊耀琳二十四日早車行 
（二十三日下午六鐘） 
世界路透電 
[對德賠欵大會]  
　　二十二日比京電星期二日賠償大會未開會議協約國與德國代表專從事非正式之商榷午後協約國代表聆法代表塞杜英代表亞白倫之宣言並將大會各員草擬之特别報告審查告竣諸代表决議各代表應繼續研究其專門問題以便一月初旬得將完全報告及切實條件提交大員故各員今仍將與德代表商榷一切星期三晨大會開全體會議當時曾由會長台拉克羅瓦以大會所採定之手續俾使所已開始之討論得以圓滿告成告知德代表德國總代表白格滿氏表示贊成之意各專家此後將繼續交換意見而受台拉克羅瓦之節制辦理各事下届全體會議定一月十日舉行 
[愛爾蘭之劇鬭]  
　　二十一日倫敦電聞蒂泊萊里郡米里拉杭有戰事義勇隊就擒者四十人死十人傷多人兵士死八人 
　　二十一日杜白林電基爾肯尼郡加蘭　蒂泊萊里郡格蘭波亞之間有大隊平民及軍警互相激鬭軍警數隊昨在三處中伏死傷多人平民死十餘人受傷及就擒者三十人當地居民大爲震恐紛紛遷避 
　　二十二日倫敦電携械之人一隊今日襲擊柯克郵局以手槍制服局内辦事人等守局警察開手槍擊攻者死一人傷數人後由兵士入局搜查擒獲受傷之攻者 
　　二十一日倫敦電愛爾蘭事務大臣格林胡爵士在下院宣稱上星期内愛爾蘭被殺者共二十人 
　　二十日倫敦電陸軍部宣布十一月份駐愛爾蘭軍隊被殺及受傷之人數如下軍官死十員傷五員失蹤五員兵士死六人傷十三人 
　　二十一日倫敦電愛爾蘭鐵路工人前因不肯運輸軍警及軍械等物相率罷工内有若干罷工已七個月兹通過立即上工决議案蓋英倫鐵路工人領袖湯姆斯曾致書愛爾蘭路工謂政府之意志十分確切故解决必可圓滿告成但非工人願使鐵路照常通車實無解决之基礎云云愛爾蘭路工開會宣讀此書後乃决議上工 
　　二十一日倫敦電今日下院對於上院所提出愛爾蘭自治案修正文表示同意另加重要修正文一二條伊文斯代表政府演說切實聲明愛爾蘭現獲適合南北兩部自由及英國土地完全之自治愛爾蘭人民若由南北兩國會協商妥洽且得南北人民之自由贊成則可建成單獨國會代表統一之國家而不必由帝國國會續訂任何法制今唯須忠誠之愛爾蘭人民證明彼此之好意並證明願爲帝國之好公民 
[澳州日人與馬來人之大衝突]  
　　二十一日墨爾邦電澳洲西部産珠地白羅姆地方因日人與馬來人互相仇視發生重大之暴動日本暴民千人搜視馬來人所寓之鎭日人死兩名馬來人重傷三名當道已宣佈禁止暴動條例 
　　二十二日澳洲泊士電白羅姆之日商領袖已向馬來人道歉並竭力恢復秩序日人暴動者及馬來人採珠者現經分住兩地鎭中由白人巡邏 
[意軍封鎖阜姆]  
　　二十二日羅馬電達倫齊哇答覆加維格里亞之哀的美敦書謂彼不承認意國與南斯拉夫國所訂之條約决議抗拒意軍故加維格里亞將軍已下令在海陸嚴密封鎖阜姆該城與外界已斷絶交通 
[希前王返國與英法]  
　　二十一日雅典電希王突然召見英國海軍委員團主任基萊海軍大將授以勳章該將遵從本國政府訓令通告希政府謂未便受領此項勳章法使署因聞希王並欲以勳章授法國陸軍委員團主任故卽向希政府聲明該員不能受領此物 
[俄京亂事說]  
　　二十二日紐約電據共同通訊社倫敦訪員電稱俄舊京彼得格勒發生勞動界重大亂事聞死傷多人亂事旋平勞工一百零五人被置諸法該處工人要求加給食物減少工時勞農政府不允致激成暴動俄國每日工作現爲十六小時又彼得格勒附近火車失事車中擁擠太甚致死傷數百人 
[美國海軍問題]  
　　二十二日倫敦電據泰晤士報華盛頓訪員電稱美國海軍總長丹尼爾氏與英國北巖爵士互換關於海軍競爭問題之意見北巖爵士先向倫敦美國通信社訪員談及海軍問題謂英國之海軍志在防禦其作用大都在保護商業美國所必須防禦者在丹尼爾之意究爲何國海軍之結合乎英日或中英之海軍結合乃不可能之事局苟有人倡議及此則試思英國殖民地將有何種之激昂反對云云丹尼爾氏聞此言乃告泰晤士報訪員曰余所欲者爲萬國公約各不擴充海軍若僅英日美三國或法意美三國立約限制海軍之擴充則未能獲取所期望之結果徒爲一種舊式之盟約而已和平之唯一基礎在各國共成世界支柱以拒邪惡耳余不願主張另一三年擴張海軍案但若確知美國不列於國際聯盟之内則余將贊成此案也云云北巖爵士反詰丹尼爾氏之言謂丹尼爾對於何國海軍結合之問題未置答詞並謂將來海戰性質雖深知海軍戰術者今尚各持一說際此時代而竟作擴張海軍之競爭似無意識 
　　二十一日美國美爾島電海軍總長電稱現因海軍經費減少國會不允照撥增需之費故須設法將海軍船廠人數減至最低之可能度今非由海軍部特許不得雇用新人或雇人填補缺額 
[各國近事記]  
　　二十二日華盛頓電白羅克斯氏在衆議院提出動議授權總統請各國政府遣派代表在美國開會考慮得使世界縮減軍備之辦法 
　　二十一日舊金山電太平洋濱對外商務協會致電國會抗議新稅則擬重徵菜油花生大豆米稅 
　　二十二日華盛頓電威爾遜總統已在華盛頓購住宅一所 
　　二十一日阿眞廷京城電星期五日地震毁壞數鎭 
　　二十一日哇太　電加拿大奢華品稅業已取銷惟烈性飮料砂糖及紙牌之稅仍舊 
　　二十二日巴黎電協約國總揆定於一月第星期在意國萊愛斯續開會議討論賠償問題希臘時局及東方事務 
　　二十二日倫敦電龍達煤礦宣布罷工賦閒者計有五萬人因公司不肯收用所開除之工人十一名之故 
　　二十二日倫敦電施肇基夫婦於日前覲見時由英皇與皇后贈以御像 
[太平洋路透電]  
　　二十三日北京電台灣當道運米五千袋赴青島賑濟災民 
　　二十三日北京電最近報告謂徐樹錚現已抵閩官場已電致閩督詢問確否 
　　二十三日北京電政府電告各省國際聯盟已保留山東問題俟下届會議提出討論 
國内要聞 
[北京通信（一士）]  
　　隴上歸客實業談 
　　甘肅一省僻在西陲經濟狀况殊非省外之人所能詳悉頃有友人奉特派實業專使之命赴該地調查實業事竣回京者與記者談甘省實業狀况至詳記者以其頗有關係也特詳記其談話如下（一）甘肅雖素號貧瘠但其特産如羊皮藥材菸蔴等物實爲出産大宗據最近調查羊毛輸出年額約逹二千二百萬斤價值六百萬元羊皮輸出年額約值四百萬元藥材輸出年額約值六百萬元水菸輸出年額約值二百萬元蔴輸出年額約值十萬元統計輸出總額共計二千萬元乃考其輸入則超過三倍除隴南間有種棉之縣外餘均無之是以紡織之事不聞而大布輸入之價額年逹一千一百萬元洋布輸入且年達一千三百萬元綢綾花布線紗及其他衣料等之輸入年約二百萬元佐食品如糖醬洋酒罐頭以及平時需用鐵貨紙貨洋貨又種種奢侈品之輸入年約三千萬元總計不下六千萬元是以與輸入年額二千萬元較其相差乃達四千萬元此項相差之數若以全省一千萬人口平均分配即每一人應負債務四元聞前當放種罌粟時代鴉片之輸出頗多出入頗能相抵洎烟禁厲行則鴉片輸出已歸無望故民生益艱挽救之方惟有趨重於農工商礦四業極力爲之　拓富源發展富力（二）該省農業頗多特點甘涼甯夏各道土脈膏腴水田無殊江浙涇原蘭山渭川肅州等處每以沙石鋪地施以特異之種法倘能稍事講求即可豐饒坐致且西甯各道及青海全境人烟稀少地多荒棄尤易從事墾治前特設屯墾使一職以種種牽制數年以來尚少成效近且有裁併之議盛業莫舉至可嘅嘆最好能簡一知兵大員實行屯墾要務似易集至林業在甘肅尤關重要該省原有林區之　畫但辦事處雖經設立毫無成效可言（三）該省工業以毛織品爲最著羊毛駝絨素號特産惜前清左宗棠所創之織呢局屢存屢廢未能切實整理近則改爲官督紳辦已成爲股分公司如能乘此時機收歸國有或將所集股本仍予填給股票萬一不能得其同意亦可就蘭州黄河北另闢一新廠專營毛織事業就地取材定能收完美之效該省皮質之佳毛價之賤幾甲全國大利所在反掌可期也其他如窰街鍊銅鍊鐵各工廠原有完備機器亦爲左宗棠所留貽近漸凌亂不完亟宜設法利用以免散失省垣設有勸工廠係歸實業直轄聞該廠創自前清規模頗爲闊大但今之廠基已非昔日舊地工人及三十名蕭索之象可以想見似宜迅籌的欵設法擴充以期名副其實（四）該省商業以蘭州爲最盛蘭州本西北重鎭爲回番蒙藏往來所必經故貿易頗形繁盛惟近年以來川陜多事東南兩路商旅不通金融因以停滯巿面不免恐慌即以滙兌一項而論前此不收滙費者近則每百元有收及二三十元者矣金融爲百事命脈長此不圖隱憂絶鉅本年春夏間隴東西戰事驟起巿面緊迫不堪言喻省城官銀號全恃臨時公欵勉爲支撑此外如霨豐銀行及其他二三銀號亦皆資本有限周轉頗難迄今尚未能恢復原狀爲救目前之急惟有由中交兩行速設分行於該省耳（五）該省商品貿易如羊皮樂材皆爲大宗藥材行銷各地間有外銷者如甘草等類最爲著名皮毛近年爲洋商收買者甚夥亟宜設法取締前經官廳設立皮毛公賣所即爲取締之一道乃始由籌欵局辦理繼歸財政廳接辦專注意於稅收純由徵收委員包辦未免失其本意似應設法改良（六）再言礦業該省礦業極富五金礦無論矣卽就煤礦一端言幾幾到處皆是惜採掘者多用土法以無吸水機之應用深至六七丈卽已爲水所阻蘭州以　五十里之瓦崗鎭一礦出煤稍多足供省城需用而駝脚之費甚昂居民頗感不便將來工廠大興必至供不應求至外縣率皆童山濯濯燃料極爲缺乏所以談到此處不能不及於交通第一希望在於隴海路能早日築成此不僅關於礦産之運輸卽與工業農業關係亦極重要甘省地質本佳農産頗阜據最近調查所有餘糧尚足敷三年之食榖賤原足傷農倘有鐵路以資搬運不惟外省享其利即該省亦受其益觀於此次北省旱災而其情益著又如該省所産林木除河湟附近之區可以順流下運其外稍遠者則悉聽其自由生滅航路不通至爲可惜至若工作之墨守舊法金融之坐致枯窘礦山任其鎖閉要皆交通不便有以致之前此該省包頭地方設有淺水小輪二艘已不適用餘則更無可言該省官紳前有創辦平安汽車之議即由甘之平凉至陜之西安旋復改由蘭州至平凉稱平凉汽車現已集成股本若干倘能早日告成亦該省最有益之事業也（七）但是官爲民謀究不如民之自謀甘省因交通梗塞風氣閉塞新知未闢欲求實業大展則敎育一項更不可不與之相輔而行因無敎育則民智終難開明而敎育之中猶應注重於實業敎育蓋必便人人知實業之宜興然後乃可收觀感之效必使人人知實業之必須合羣然後泯種族之見而無疆域之分不然該省因有漢番回蒙雜處之故各處設施亦頗不易也全省甲種農校僅有一處農事試騐塲亦有名無實乙種農校僅有十處惟牛氏私立之藝徒學校專以改良毛絨爲主課尚屬可觀至若小學中學亦極不發達至各校中注重職業科目者則更寂然無聞也客之所言大略如此爰泚筆紀之以介紹於海内實業家焉 
[甘肅大地震之慘象]  
　　大陸報甘肅平涼二十一日電云本月十六日晚七時二十五分此問大地震四週鄉間死者甚多損失極大先有劇烈震動隆隆之聲大作若雷鳴然繼則霹靂一聲城　傾陷一大部壓倒房屋而全城房屋迭經撼震相率坍塌計九個小時内地震不下二十五次此後海隔一小時猶覺摇動焉估計本境死人二千災情以四周鄉村爲尤甚聞平涼以西數城有完全毁壞者喪失生命亦多地震之次夜狂風大作災地房屋不毁於震亦毁於風官場現方拯恤難民惟外鄉則不易施拯以道路皆毁故也 
[關於琿春事件之要電]  
　　張作霖電本日日軍伍藤安之助少將來署面稱現在琿春吉林韓黨匪黨因日軍華軍之迎頭痛擊擬卽南下聯合再圖大舉近來通化桓仁各地形勢頗爲險惡通化日領事館及該地日僑甚覺不安甚覺日本軍隊出動之必要以保護該地領事及僑民要求貴巡閱使明白此意并請貴巡閱使派　　同剿討云云查通化桓仁一帶不穩情形已迭電報告在案現日軍已調駐公主嶺之騎兵聯隊及駐遼陽師團之步兵大隊開赴該不靖地　當亦即調五十三旅全　及二十七師騎團開往該地諒足鎭攝希即查照張作霖叩篠印又電云琿春秩序近已恢復該地日軍均已抽調開往四處琿城兵力木免單薄准陶彬電呈業已由二十七八師内各抽撥一混成旅開往該地地方秩序諒可維持請勿疑慮張作霖叩嘯印 
　　鮑貴卿電據駐琿日軍司令部函稱三道溝附近現又發現有鮮人千餘名之集合大隊擬圖反攻當地日軍等語日軍司令部已派駐頭道溝之山田支隊·向三道溝進發令茂山守備隊爲策應該守備隊現在三道溝　方之龍須策應韓黨現已向三道溝西邊之香水河森林退却已派第二十三師之騎兵團砲兵團向該地帮同防堵矣理合電報希即查照鮑貴卿叩巧印 
　　陶彬電琿春案件日政府出兵多時猶稱匪黨尚未肅清未允撤兵竊查此次琿春之事全體韓獨立黨朴唐躬金英植等勾結無業俄人及三省馬賊所成而其所 
 
 
 

Page 7

 
 
用之槍械全係日本三十八年式難免日本從前無暗中接濟匪黨槍械情事且由韓人煽惑而成應請政府注重此點向日政府交涉俾延吉人民得免紛擾陶彬叩巧印 
[庫倫防務之電訊]  
　　庫倫防務因匪黨出没無常肅清不易最近陳毅已變更戰略擬分三面進兵爲一勞永逸之計昨（二十一）續有電抵京請轉令奉省出兵一致行動原文略云俄匪經我軍擊敗之後暫時潛伏乘機再擾若不迅籌進勦日久蔓延後患何堪設想前電改訂防勦計劃諒蒙鑒察擬懇轉請張巡使撥隊由索倫山出兵夾攻以截其後俾蒙疆早就勘定是否有當伏乞示遵 
　　聞褚其祥旅長昨日有電抵京報告謝部被紅黨擊敗後大半竄入車盟旂並經裹集土匪數千圖謀反攻且據探報叨車尚有大股匪徒盤踞謀斷我軍糧道不日必有戰爭我軍兵單糧缺務希迅速接濟 
　　援庫總司令張景惠昨日有電抵京報告布置防庫情形並請領軍費原文略謂此次派遣第十六師長鄒芬帶同馬步軍隊前往庫倫援助褚旅現爲鞏固防務弭平禍亂計又復編制馬步砲工程輜重計一個混成旅並大砲數尊開往白魯克井及穆克圖等處布置頗爲嚴密前途諒可無虞惟臨時軍費需用孔殷務希尅日飭撥 
[北京女學界致敎育部函]  
　　爲豫學生被毆案 
　　前日北京女學界聯合會派代表趙麟華李靜一二君爲豫學生被毆事至敎部持函謁范總長因范在國務院議事由某秘書代見兹覓得其原函云敎育總長鈞鑒豫督趙倜紊亂財政私借日欵以鄭州作抵全豫激昂誓死力爭學生等以大義所迫不憚積威首揭黑幕趙倜老羞成怒下令解散學生聯合會並令軍警包圍學校毁擊學生限日令學生盡出校会似此摧殘敎育實爲國人之公敵蓋學校乃國家施行敎育之所學生爲國家培植之人才結社出版言論應許自由而趙倜何人竟敢出此我總長秉敎育中樞利害攸關榮辱共之望速電趙倜着其恢復敎育原狀並請令其醫治受傷學生如有死亡當負完全責任學生等雖未身受慘戮然精神實感痛苦故仰懇我總長持理質問趙倜用慰全豫學生爲盼爲禱專此敬請鈞安北京女學界聯合會謹啓十二月十八日 
[夏壽康籌辦自治電]  
　　並請遴聘李開侁爲處長 
　　政府昨（二十一）　湖北省長夏壽康來電云十一月二十七日奉大總統令開地方自治爲共和立憲國家根本要圖着該管官署及各省區民政長官切實籌備又奉内務部三十電以籌理地方自治徵詢各省區意見等因查自治要政爲民治之起源關係綦重籌備伊始自應職有專司現已設立湖北全省自治籌備處以專責成而促進行查有前廣東巡按使現大總統府顧問李開侁規模宏遠鄉望允孚擬即遴聘爲該處處長所有自治經費已通飭各道縣分别存儲並設法恢復原狀在案其無自治收入或有收入而不敷支出者如何預籌應用以及自治舉辦宜從何級興始自治詳細章程如何釐訂卽由該處博訪周諮通盤籌畫容候體察情形折衷至當再行擬具意見呈候採酌以副導揚民治之盛意 
[京聞拾要]  
　　旅京黔人之民治運動連月以來自治運動之聲浪甚高旅京貴州人士亦於前日（十九日）組織一民治大會到會人數極爲踴躍公推李洛耆爲臨時主席首由楊伯釗演說貴州民治運動之歷史娓娓千言滿座爲之動容繼復公推楊伯釗李羣毅周少衡吳溉人湛少游吳伯寅萬勉之七人爲會章起草員定於本星期日開會討論一切 
　　遣送謝黨交涉之勝利據外交部方面消息云中俄爲謝軍遣送問題烏蘇里政府控告於監管團昨（二十一）聞宋小濂電告云監管會公斷中國勝訴因謝軍係俄人俄人侵入中國中國不立予驅逐且備車護送出境已屬可感而俄路局尚欲控告中國送出殊非公道應即任中國自由送出由海參崴政府派員率領回國於是遣送謝軍問題告一結束矣 
　　引渡禍首問題之經過昨（二十一）聞駐日公使胡維德有電致政府云日外相對於引渡徐樹錚以外之八名仍持張勳在荷蘭使館之先例拒絶引渡並謂現在即以法庭尚未判决爲言若中國法庭判决後本邦仍不能引渡蓋本政府確認徐樹錚等爲完全政治犯云云故東京交涉亦無結果 
　　覊縻川局之兩電川局暫告底定惟内部時有分裂之傳說最近將軍府將軍周駿因事回川政府曾囑其順便查勘一切日前周由重慶來電陳報行抵川境曁渝城各項情狀政府因於昨日（二十一）覆去一電仍令勸勉各方和衷共濟原文如下删報悉台端安抵珂鄉甚慰川局重要實以固結内部爲第一義如川中當局及各將領希將此意切實曉導務各以國家大局爲重同心一德共濟艱難勿受黨人愚弄是所至要又川軍第二師師長唐廷謨曾有陳報就職之電抵京政府亦於昨日復電訓勉原文如下元電悉戡定川亂卓著勳勤總長師干允孚衆望尚锲治軍經武維護地方是所至盼 
　　賑災借欵之消息關於四百萬元賑災借欵一事經連日磋議結果大體已告成立兹聞賑務處昨日（二十一）復與外人爲一度之談判對於條件内容略加討論當即成議如無何項變更日内卽可交欵並聞賑務當局擬於處内設立賑欵計核委員會以五省一區賑務機關所派代表及財政部審計院等所派人員充任委員以便監督該項賑欵用途而免外間之疑竇至近日外傳五千元借欵一節殊屬不確 
[東三省通訊吉林政局雜談]  
　　吉林一省之政治自前督軍孟恩遠省長郭宗熙兩氏去職後早已包括於大東三省主義之内所有軍民兩政均視奉天爲轉移徐鼐霖之得爲省長與其謂爲中央任用孰若謂爲奉天張作霖之准許爲當徐氏到吉一時吉省人民若欲夢想成一吉人治吉之勢不知張之所以利用徐者一則假以去非東三省人一則欲令奉省人代吉林人旋徐果被免職而以督軍鮑貴卿暫行兼署省長鮑之爲人頗極忠厚雖與張作霖爲兒女親家其施行政治每不肯先張之意而承其志故兩年來張之於鮑漸嫌其辦事不痛快而不慊於懷此次琿春事變發生日本軍隊侵入國境一般社會大攻擊鮑其實非眞燭知内情者惟鮑身爲軍民長官遭此事變辦理迂緩故亦有口不能分說因之始終含糊其辭而隱忍處之外間乘此時機欲去鮑之兼省長而仍使吉林人爲省長此種傳說亦已有日報紙刋載幾不足信但鮑氏於十一月底因病請假兩星期不見來客於是道路益傳鮑必有不快意之事在第細爲探訪在鮑方面並不因此其病固眞病也不過吉林人士中之一部極盼吉林人來長吉蓋徐氏長吉雖僅八九月吸引本地人却不少現在各官署及政務警察方面本省人占十之五六者猶徐之餘蔭自鮑兼攝新添之吉省人十不獲一二故一般吉人之希望吉人治吉泰半就屬個人飯碗問題也所傳本省人爲誰即前浙江省長轉爲山東省長之齊耀珊是齊之運動力聞亦不小所以去浙即轉魯今去魯而希望吉亦欲大過省長之癮耳此間傳說有已付閣議之說此所消息從政界方面探聽尚未得有報告然本地人民方面則言之鑿鑿據現在情勢推測吉省軍民不分治則已如果分治齊氏確有希望假使鮑氏而手腕稍加靈敏則以鮑與張之關係决非齊比無如鮑氏在津人稱之爲鮑老太太居此世界已不免退落人後况在張作霖勢力之下尤覺不對味口焉果使齊氏長吉政界之中必大有更動現在外省人除奉天籍者外已覺心摇摇如懸旌而　挾西北冷風以表其一種凛冽之概蓋兩湖人士旣經前徐排之而去殆將盡矣齊氏果來則以已爲浙排九世之讐恐不能不報浙省人恐不免受其影響幾輩紹興師爺之飯碗倘亦不得不遷地爲良歟江蘇人現方排齊耀琳齊二本甚兄弟之讐不反兵而鬭則三吳人士亦或來諷曰江南風景好願諸君歸去治蘇也閒話休　且說現在政局政務廳長周玉柄係徐氏之人遷延至今鮑氏不甚信任其不能久任固已人人言之而警務處長趙憲章係本省人可無問題實業廳長一席自林松齡不幸短命而死以後即以皖人阮忠植承乏阮係老官僚京中尚有淵源且實廳不甚重要或可幸免敎育廳楊乃康氏兩三年中風雨飄颻全仗認眞辦事四字得留其任惟本省人中亦大有圖之者此外外交官則本省人絶不希望不但外交無好處且事體亦殊棘手例如上次延吉道缺本可使本地人蔡運升氏往但延吉外交棘手硬推吉長道尹陶彬前往而騰出位置以安頓蔡氏也財政廳齊耀珺居然　延命下去亦緣鮑氏不輕動人之政策有以福之如果齊二來兄爲省長弟長財廳雖非同胞究不雅觀或者别爲設法調一較優之缺亦未可知而縣知事稅捐局現在奉吉兩省人爲多爲一部利源計自可不致溢出東三省以外然邊陲重地任令如此胡爲則前途大可憂慮焉（十一月十八日稿） 
[湘省自治案之波折]  
　　湘省長對於自治案主張急進自此案提交小會後省會卽列入十六日議事日程第一案乃是日尚未開會林省長即去一信謂此案手續尚有缺欠請暫從緩議云云旋總司令亦去電話請從緩提出大會故是日此案竟未開議後從各方探訪始知此案提出之際林氏以其爲完全民政範圍並未知照總部趙氏對此初亦未過問旋以所擬制憲籌備辦法大綱係出自前任制憲籌備處處長劉庚先之手（亦有謂係出於現任内務科長雷孟祥手者）遂大不謂然蓋以今之所謂制憲籌備辦法大綱者即前此各方爭持之憲法會議組織法以各方爭持而不可得者今竟由一處長制定遽據以提交實爲不合遂立時用電話通知省署表示不滿之意此臨時撤回之原因也撤回以後即由林氏將原文送達總部徵求同意趙氏除派參謀長前赴省議會向議長聲明謂林省長提出此案時並未與總部會商現在雖屬軍民分治然制憲事宜關係特别重大故由趙林决定另商辦法會銜咨交貴會核議以完手續並無他意等語外並將原文略事修改於昨日（十七）傍晚仍舊送回省署大約二三日内卽將復行提出又當此項制憲籌備辦法大綱傳播後此間各公團有主張特開聯席會議一致反對者旋有一部份人意見以爲湖南省憲實有急進之必要如再生枝節必更難望速成且學者制憲之議倡之已久不反對於此議甫議發生之時而反對於將成事實之際尤爲無謂即使反對有效而仍恢復其先制憲法會議組織法之一番手續則徒使久延時日亦復何益况事屬創始原無法律上之根據又該項辦法大綱已規定於草案成立　旣須經過各縣各公團代表之審查復須由人民之總投票决定似非包辦者可比由此言之儘可不加反對期憲法之早日産出云云而主張反對者則以爲憲法會議組織法由省議會起草由各公團同意尚係勉强遷就且此項辦法曾經各公團多次之議决故得照此施行今學者制憲一層不過當局者一方面之意思斷不能以其曾由議會通過遂謂爲取得人民之同意因此事應由人民自動不能以個人之單　意思遂將各公團屢次之議决案完全推翻也現在兩方爭持頗爲激烈究將如何辦法俟續聞可也 
[南京通信省警廳處分警官之内幕]  
　　此次議會被毁議員被毆風潮實　空前絶後之一大問題警務處長王桂林殊難辭其咎也且事前之布置臨事之規避事後之敷衍種種伎倆悉爲外間所窺破齊省長之處分方法尤爲滑稽除將實業廳長江寧知事各記大過一次外警務處視察長王固磐北區署長趙光甲均予搬差王桂林反得從寛免議逍遥法外豈情理之平况警務處長王桂林敷衍省令掩人耳目更屬欺人如已經撤差之王固磐另委爲鍾湯馬路工程局局長並令隨時參與機要事宜故王固磐形式上雖已歛跡銷聲而實際上仍在運籌帷幄主持一切至遞遺之視察長一職委趙師孟接充遞遺之衛生科長一職委王鐘琦接充再遞遺之文牘主任一職委孫楚卿接充而趙王孫無一非天津人也又已經撤差之趙光甲則按月給以津貼費一百元所遺北區署長一職調劉煥章接充遞遺之下關署長一職調王文貴接充至遞遺之中區署長一職委劉錫彤補充而劉王劉又無一非北人也是朝四暮三與朝三暮四又有何區别總之根本上旣未能改造卽未來之危險仍隨在堪慮此間議會方面及一般輿論對於此種換湯不換藥之處分咸大不謂然云 
[南京快信]  
　　王省長昨日下午二時往拜駐甯英美日各國領事沿途臨時加派雙崗 
　　各道尹縣知事稅所長紛紛來賀王省長 
　　齊耀琳今日專車赴津軍警政各機關赴浦口歡送 
　　警務處長王桂林又有提出辭職消息 
　　省議會定今日下午一時開大會未知能足法數否 
　　蘇商會聯合會閉會後各縣商會代表均已離省委員會定下月五日成立 
　　昨日冬節各機關各學校均放假一日 
　　水利協會昨行常年會開會式韓國鈞黄以霖均與會 
[杭州快信]  
　　查辦實業廳雲韶案省議會昨付二讀温台兩屬議員多數不允通過與原提案人許祖謙大起詰難唇槍舌劍聲勢洶洶後經衆調解决議重付審查 
　　省署交議擬設省參議會議案昨經特務審查結果報告認爲成立惟條文略加修改今日（二十三）開議省議員之應當選者每區一人共十一名現有多數人出而逐鹿 
　　添設第二第三第四公衆運動場案現已規定預算計建築費二萬一千元運動預備費四千五百元雜費三千八百七十元附通俗圈書館建購費一千二百元 
　　省署購米備荒借欵七十萬金一案今日（二十三）下午銀行錢莊各領袖復假杭總商會開會集議一切 
　　駐舊提學署一師二營某連護兵劉國迎昨（二十二）夜十一時因事與伙夫張阿毛口角被張擊傷要害身死報由法庭蒞驗今日將兇犯移解軍法課訊辦 
趙家藩等呈准設立之泉唐證劵物品聯合交易所昨已奉令實行取銷 
　　調任吉林高審廳長經家齡准二十五日起程赴任浙省官僚二十四日假杭公署餞别 
地方通信 
[松江]  
　　欵産處改組之準備本縣公欵公産管理處總董耿公達屢向縣公署呈請辭職經郭縣長温語慰留兹該處因省議會已將議决之改組各縣公欵公産處條例咨請省長公布施行爰通告該處各分董定於本月二十三日召集臨時會預備提出總辭職聽由縣長通告各法團擇期依法改組 
　　緝私船刦物之陳訴馬棚張姓於前日携帶財禮乘舟赴漕涇陸姓定親被緝私第四營營長坐船上巡丁胡大麻子張金生等假托查艙刦去財禮並剥奪舟人衣服經張姓報請該鄉保衛　向第四營營部查追贓物兹因該營長不允查追經該團團總聯合紳商向松江縣署據情呈訴矣 
[蘇州]  
　　萃英中學熱心公益蘇州萃英中學年來日求改進對於公益事務尤具熱心前因蘇州長老會發起籌振曾由該校演劇團演劇三天頗得社會所贊許近該校鑒於附近之平民失學者多乃由演劇團發起於西節（耶穌聖誕）前一日（二十四日）演劇一天日間一時起至七時止將所得劵資（每張小洋二角）悉數籌辦義務敎育想一般熱心家必能踴躍前往樂觀其成也 
　　緝拿孔憲章之佈告蘇州警察廳會計員孔憲章　携欵潛逃一節兹悉李廳長爲急於緝獲起見特懸重賞佈告人民文曰爲布告事案照本廳會計員孔憲章私向中國銀行將本年冬季長警服裝費悉數携逃業經呈請通緝在案自應懸賞緝拿以期速獲除分别函行外合行布告仰諸色人等一體知悉如能將孔憲章拿獲送案者賞洋一千元知其踪跡報信因而拿獲者賞洋三百元知其家屬避匿住址因而拿獲者賞洋三百元儲欵以待决不稽延切切此佈 
　　警察廳之更調人員蘇州警察廳司法科二等科員兼管拘留事宜之侯德三因事呈請辭職現奉李廳長照准以行政科二等科員吳振麟調充並兼管拘留事宜所遺之缺以一等稽查員潘貞谷調充遞遺一等稽查員缺以騎巡隊隊長劉　山調充所遺隊長一缺則以東區警佐徐維壁調充並以江蘇警察傳習所畢業學員齊祖謙委充東區警佐昨已分别到差矣 
　　姚鐵心親赴災區調查蘇州青年會幹事姚鐵心君對於北　災區常抱服務思想自願北上親赴災區實地調查已於昨日首途大約須六禮拜之久方可南旋現該會中一切事務均由陸幹臣君代爲主持云 
[揚州]  
　　鄉農會改選北六集　會本届選舉經衆選定貢長桂吳文潮爲正副會長於二十一日呈報縣署轉呈實業廳查照 
　　組設運鹽公司鹽商徐鏡人等現爲便利鹽運起見特組設同益鹽運公司擬具簡章呈經淮運使核准轉詳鹽務署察核 
[贛榆]  
　　贛榆縣知事被控贛榆縣知事王佐良山東蘭山縣人蒞任九載聲名甚劣其居村距贛城數十里家頗富饒産業又多在贛境以致幕僚門客皆係贛人一般地方士紳均倚其勢力作福作威而王與之狼狽爲奸敲骨吸髓不遺餘力離被人控告派員澈查然該知事錢可通神竟得逍遥法外近聞公民劉某等又以吸食鴉片·徇私枉法·提倡賭博·吞没公債等項到省控告已蒙齊省長批令徐海道尹查復核辦現聞王氏正在派人運動云 
[鎭江]  
　　指令抽查選民徒邑第三届省會議員初選學選民名數前由各巿鄉董事調查明確陸續呈報到縣當即彚總開摺轉報省長核示在案兹奉指令内開呈摺均悉查上屆該縣選民總數爲九萬九千零二十二名此次據報共十三萬四千七百五十名比較上届多至三萬五千餘名實屬浮濫仰再核實抽查造册呈報母稍疏忽切切 
雜評一 
[自治與議員人格（默）]  
　　吾嘗言今日欲自治須先一般公民有自治之人格省議會議員代表人民尤須尊重其自治之人格也自治以廢督爲前提今督旣一時不能廢則須以毅力辦到分治而議會尤宜脫離武人之覊絆盡力以與武人抗自治以排除官治之勢力爲前提今縱一時未能排除亦應嚴守界限不爲官治所侵入而議會尤應脫離官吏之覊絆盡力以與官吏抗 
　　然而今日之議員非但不能與武人官吏抗也且有依附武人代武人活動以與主張自治之議員抗者且有依附官吏代官吏活動以與主張自治之議員抗者於是議會之中日相搗亂議員與議員自起衝突提民選省長案則有設法以反對之者矣議省自治法案則有飾詞以阻礙之者矣自治不破壞於武人官吏而破壞於依附武人官吏之議員即不啻主張自治之民自破壞其自治此爲最可痛心之事吾故曰欲實行自治須一般公民先有自治之人格 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美銀行團代表史蒂芬抵滬紀]  
　　美商會等三團體昨晚設宴歡迎 
　　美銀行團代表史蒂芬FrederickW·Stevens君本乘昌興輪船公司之蒙梯格爾號來華繼因事改乘日船先擬於昨日午後四時抵滬故財政部代表傅筱菴·錢新之二君·與懋業銀行朱胡彬夏女士·華經理沈叔玉君等均往海關碼頭接候旋知該船已泊浦中但須至五時方抵埠遂各散歸五時沈君等復往乘渡輪開向該船至六時許史蒂芬君伉儷與其秘書狄福德J·R·Tilford君偕沈君等始抵海關碼頭史蒂芬君等遂往禮查旅社休憇 
　　晚八時美商會與美人聯合會遠東美國律師公會三團體公宴史蒂芬君於其寓所（即禮查）中西人士與宴者約二百人華人如財政部兩代表上海總商會會長聶雲臺上海銀行公會會長宋漢章·與陳光甫·陳漢明·李馥蓀君等西人如大來J·HaraldDollar羅濱絲F·L·Robbins雷藩爾CharlesJ·Laval君等由美商會副會長愛錦森C·W·Atkinson君主席餐罷主席致歡迎辭云「史蒂芬君此次繼拉門德君來華深足歐迎因銀行團事件願史蒂芬君善爲之俾有益於中國及世界公餘之暇並可多事游覽增悉中國名勝一切也」次美按察使羅平吉CharlesS·Lobingier君與代理美領事波金斯EugeneA·Perkins君次第演說均致懇摯歡迎之意末由史蒂芬君演說（詳詞譯紀於後）散會已十一時　矣聞下星期一（二十七日）晚間徐恩元夫人假座傳筱菴君住宅宴請史蒂芬君伉儷下星期二晚七時半財政部兩代表與懋業銀行執事假座海軍歡宴社宴請史蒂芬君云兹將史蒂芬君演詞譯紀於左 
　　余（史蒂芬君自稱）此次來華係代表美國銀行團接洽新組織之大銀行團各種借欵事宜並代表商决關於上述事宜之各問題如英·法·日三國將各另派代表也余此行已將在美各職務暫爲辭卸預備在中國多留幾時無論新銀行團事之前途如何自余於十一月十九日離舊金山後疊聞新銀行團事有好消息但余敢謂中國人或尚有誤會此問題者所幸月來之好消息或可消除誤會耳要之銀團事本多須考慮處如借欵甚多則尤甚最重要者卽第一批借欵余恐其需費多時而後可成也如起首即有種種誤會則勢必破壞團事殆盡故余擬留華稍久期其消除誤會則可卜團事將大有益於中國人民也余非敢自信有商業等經騐但此種有益華人之機會信爲難得將來接洽借欵時余願力爲美銀團負責並深願爲中國謀最佳之利益此種志願雖不能預定達到但余終思勉力進行假使某項借欵須辦余可信其决取有利華人之途而契約之項目與條件亦將有相當之程度也憶余五年之前曾費時數月游歷中國數大城余今希望在留華期中仍行游歷各處余屢聞中國生産之源及人民之性格·政治之狀况事業之情形當此前三月中余亦曾晤在美之華人甚衆兼與素愛華人之美人接洽而得聞其意見故余雖擬力行余職仍極歡迎他人之意見華人有高見者請多　敎甚以爲幸也余今取道上海將將留此數日稍爲接洽蓋余知上海之重要與各種要事均有密切之關係余願在此與華人接洽並願與各地華人接洽職此之故余擬將來再來滬一次或多次也此後惟願華人多與余諗而能信余不生各種誤會因余在美時屢聞華人多因銀團事未能公開故竭力希望其失敗余終不信此種情形而希望其不確也現爲防免誤會計余特備有簽名之稿件在旅華期中隨時用之卽與各方人士接談時亦仿用此種辦法凡無簽名之稿件余皆不負責因中國對於銀團事關重要若有自余等語言文字問發生誤會卽大不妥也余願同時留意中國之商業並多與華人接觸雖銀團事之前途未知如何然余終愛中國也 
[西報紀最近之巿况]  
　　字林報云巿况險惡年關漸迫不獨引起謡言且有對於中外商行之地位鰓鰓過慮者中國商號數家周轉不靈清理賬欵已誌前報至若關於外國商行方面其地位之嚴重若何則極難斷言目前所可知者近有營業較大之商行迭接謀求位置之請願書查投函謀事者率爲小商行或新商行之下級僱員由此觀之事態如何亦可窺見其爲縮小範圍裁人節費之結果歟抑爲營業失敗之結果歟則在今日尚莫能斷言也關於棧租利息等事洋商現對於其素日之主顧與以通融辦法而中外銀行錢莊亦於應予扶助之處扶助巿面銀行遇如目前所有之時代輒爲洋商營業合法者之後援尚憶一九一○年銀行曾接濟商家使其保留存貨以待巿面之復振因此扶助許多洋商得安渡難關未遭損失今日尚有人以爲今年如銀行出場維持而商行復被淘汰若干則夏曆新年後當可有恢復之望焉新來之洋商現有亟於起訴以冀向其中國主顧追取欠欵者一般洋商對此行動頗爲不安熟悉中國商情者極不以起訴爲然謂不獨無濟於事反使巿面愈趨愈劣即使起訴稍有所獲然其數必甚細微殊不值起訴也輿情以爲惟避去起訴之一法始或可有稍得其欵之希望蓋大多數欠債者今已無多資産矣聞有若干洋商現犧牲其因匯率而賺得之利益辦進口貨之洋商問有於滙率六先令時即已結算者而華商則未結迨至貨到應提之時匯率落至四先令平時匯率上之利益當然爲洋商所有華商冒險不結自貽伊戚但在今日若干洋商則願將其在滙率上所賺得之利益送與華商此與減價通融者不同未可視爲成例受之者於將來交易時未可視此爲其權利所應有也 
[商會長謁請官長代達商艱]  
　　各業否認附加稅一事前日午後已在滬北總商會議事廳開聯合大會由南北兩商會長向衆切實勸導並無效果面散爰允再至護軍使滬海道縣知事等各公署面陳商業困難情形並聲明如果免稅國貨實行征收四成各業貨稅奉令暫行記賬其結果必致工廠停工商業罷巿而後已云云故聶雲台秦潤卿姚紫若姚慕蓮等四會長爰於昨日下午四時乘汽車至龍華護軍使署面謁何使述明商界危迫情形請求代呈政府及財政農商等聞何使接見後允於卽日開軍政會議並着將商家一切困難狀况正式具呈來署以便拍電等因繼又至縣公署淞滬警察廳適沈知事徐廳長均因公外出俱由科員接見允爲轉達云云因時已薄暮定今日再赴道尹公署面陳一切請爲實力維持云 
[中俄重訂稅率之電爭]  
　　中華國貨維持會昨爲中俄重訂稅率事上北京農商部電及致本埠南北兩商會函照録如下 
　　致農商部電北京農商部鈞鑒實業爲二十世紀商戰之利器亦即國家之命脈也惟必先求國貨外銷而後實業之範圍可以廣尤必先求稅率平均而後國貨之外銷可以充此大部所以奬勵貨物出洋而免稅商人所以渴望政府與各國訂平等之稅則也查向例俄貨來華稅僅百分之五華貨運俄值百須稅數十稅率之輕重相懸則商戰之勢力不均故俄貨之銷售於華者日見擴充而華貨之售運往俄者日見其寡如我國綢緞等項向銷於該國者爲數甚鉅繼受加稅影響竟至絶跡推原其故要皆稅率不均之所致也本會謀國貨對外發展起見前曾電請鈞部轉咨外交部請於中俄換約時注意此點冀收二國稅率平等之效乃二十號日報載中俄通商先决條件第四項「貨物納稅仍照向例」云云與大部奬勵貨品出口之至意大相逕庭與商人渴望稅率均等之志願背道而馳蹙國貨之外銷阻實業之擴充苟不謀於今日必遺悔於將來夫該條件第三項旣云「兩國人民均照最優國相待」而兩國通商稅率先不平均是我以最優國待人而人未以最優國待我也且今日中俄另訂新約猶不能達稅率平均之目的則將來與各國換約時貽人以口實更無相等之希望矣外貨之來華者稅輕得以源源而來華貨之運外者稅重勢必裹足不前對外貿易何能暢旺利權巵漏永難杜禦素仰鈞長對於提倡實業不遺餘力商人等爲國貨前途計敬再電籲萬懇迅賜轉咨外交部俯採芻蕘務逹中俄彼此稅率平等之目的庶國貨之外銷得以充實業之範圍得以廣臨電迫切無任盼禱上海中華國貨維持會楊小川王介安龐竹卿及各公司各工廠叩漾· 
　　致兩商會函逕啓者二十日報載中俄通商先决條件第四項貨物納稅仍照向例云云查向例俄貨來華稅僅百分之五而華貨運俄則須百分之數十此次改訂條件仍不能稅率平均將來對外貿易更無發展餘地夙仰貴會爲商業領袖對於實業之提倡尤具熱誠爲特肅函台端務祈對於此種作繭自縛阻碍國貨外銷之條件協力電爭以謀中俄通商稅率之平均而樹將來對外貿易暢旺之基礎至盻至禱此致南北總商會附本會電農商部電稿一紙會長王介安龐竹卿啓 
[承認俄艦隊新經理之函知]  
　　江蘇特派交涉員許秋颿近因俄國義勇艦隊新經理業經我國承認特照會俄國義勇艦隊公司查照昨交涉公署已將承認俄艦隊新經理部權力等原因分函江海關監督公署曁各機關知照並呈報上峯核奪 
[鄂省鹽價不平均之呼籲]  
　　旅滬卾人昨致北京電云北京大總統國務院鈞鑒共和國家人民應享同等利益食鹽爲人民日用之要不得稍有偏重以致厲民查吾卾上游五府一州前清川鹽濟楚官商分辦年額一千一百載爲度售價常在五六兩之間至民國元二年鹽價略倣舊制不意川商積久弊生藉食鹽爲搜括吾卾五府一州民財之利器至民國七年每擔售價十七兩本年秋每擔售價十三兩沙巿鹽行有簿可稽卾督王占元民國七年假川鹽不濟名目借銷蘆鹽每擔定價八兩五錢漢口淮商亦借蘆鹽濟楚經漢口督銷委員定價五兩八錢細查漢口與沙巿相距數百里同屬卾疆下五府鹽價如是之輕上五府鹽價如是之重約計歷年損失不下二千萬以上以大總統爲國爲民之心决不至令鹽政如斯之濫鹽弊如斯之深而不援救者也援敎之法惟有吾卾五府一州自集公司發行銷售照納川鹽稅則借配蘆引在稽核處不失原收之數在卾民少受無端之困苦其以後公司售價照湖北省議會通過議案定價六兩六錢不病民亦不困商此公司成立卽以此價爲凖除現由發起人邀集各優先股會議酌定公司名義擬定公司章程並公司所在地點一俟諸事辦妥隨即將公司成立之情形及詳細章程按照公司條例呈請立案外特先電呈伏祈大總統總理垂察爲感彭威逖羅惠吉陳之驊陳忠佑文人宗曾叙彝鄧政甫趙純卿蔡惠之吳子誠等叩養 
[郭同電催贛議會選舉省長]  
　　駐滬江西國會議員郭同因該省省議會通過民選省長之議案特電促努力進行其電文云急南昌省議會議員諸君鑒元電到否聞貴會通過劾戚及民選省長兩案於威脅利誘之餘猶能伸張民氣天下事尚可爲也望公等更爲進一步之計速選出省長一人不問北政府能否承認當地軍人能否相容但逕行其志可也選出後如不能就職吾人當合内外之力以圖云云正義終有可伸之日也但猶腐官僚禍鄉誤國劣跡昭著者雖爲贛人亦與戚等此輩入選亦豈鄉里之福乎望公等勿拘黨派勿爭意氣彼此互商共謀選出適當人物以爲近時談民治者之模範則貴會之先例將爲天下法矣云云 
[浙米到滬日少]  
　　滬上米巿每擔已漲至九元六角近數日間又逐步見堅到船日少聞浙江平湖嘉興一路之貨竟無到船米客探得該處近日已被人收買打包由斜塘港偷運出口現南巿各行已迭次去函詰問據該處行家函云共計已打出四五萬包云 
[遣散夏述唐散兵續記]  
　　福康兵艦裝儎夏述唐散兵六百四十餘名由閩來滬業經何使派委廖副官等點名後除將原籍蘇省者就近押回外尚有河南湖南湖北等籍者計有九十五名昨經代購船票押乘招商局江永輪船送往漢口遣散其山東天津等籍者計有四十三名購買車票亦於昨日押至北車站乘坐火車轉送浦口換車遣回原籍分散矣 
[奉賢縣報告鹽警擊斃鄉民案]  
　　奉賢袁浦場鹽警槍斃鄉民一案昨由賴知事將始末情形呈報江蘇高等檢察廳請示核辦其文云竊據縣屬十四保二十八外圖地保蘇福報告陽曆十二月十四日得悉姚阿金等挑有鹽斤經過圖中適有鹽警突出不知兩方如何爭執開槍打斃姚阿金陳秋生兩名報請騐訖又據姚春堂報稱伊子姚阿金於是日午後前往塘外找尋失牛不料行至心聚碼頭外地方適遭鹽警拏捉步擔開槍轟擊伊子不及躱避彈子由後背通過前心立時斃命情形慘酷請求騐究又據陳阿娣狀報以伊孫陳秋生年十五歲路經欽公塘上適遇肩挑步擔之男女數人被鹽警拉住開梲轟擊伊孫急避不及致遭鹽警開槍擊斃伊媳錢氏聞知往查尚未身死就近扶至周金卿家醫治延至半夜殞命請求騐究等情到縣查開槍之人係袁浦場之鹽警立卽知會調查確情一面帶領檢騐吏詣騐騐得委係生前受槍傷身死并無别故當場填書屍飭棺殮分别給屬領埋旋准袁浦場汪知事先將受傷之鹽警韓清文送案當卽騐得左手腕有木器傷一處并准咨稱據場警官孫守仁呈稱據副警官趙俊臣報稱帶同巡長駱如德·伍長顧玉臣·警士韓清文·王星樓·徐萬仁等五名往外海塘放哨巡至吳家路地方突遇土帮步擔百二十餘擔警等上前令其將鹽繳廠該步擔等卽行四面兜圍首由著名梟販周姓者喚衆步擔卽用挑鹽之扁擔　擁猛毆　致警士韓清文左手受傷甚重警等見勢兇猛衆寡不敵不得已開槍數響略示威嚇意欲令其解散不料韓清文之槍彈發出適遇私販周姓轉身逃避因而中傷股部當時斃命俊臣復見徐萬仁槍彈發出又中傷不知姓名某販之下部當時并未殞命因傷勢過重延至次日身故其時包圍甚久各步擔見領首斃命始各逃散緝獲私鹽一百餘斤之多適因天雨人少一時未能全數解塲祇得將鹽蒲包鹽籃帶回（未完） 
[王省長接任之電知]  
　　本埠行政各機關昨日同接江蘇省公署養電云王省長業於馬日上午十時接篆即於本日起正式視事除通令外合亟電逹仰即飭屬一體知照省公署養 
[工部局新定之行路章程]  
　　本星期工部局公報載有新定行路章程六十一則定明年一月一日起實施新章對於汽車行駛管理較前更爲嚴密 
[省敎育會元旦聚餐會預誌]  
　　江蘇省敎育會爲革除社會舊俗提倡公共娱樂起見每届新曆元旦必舉行叙餐會十年元旦業經該會幹事會議决循例預備分函各會員邀約眷屬同志一併加入一面與家庭日新會相商於是日兼舉行家庭交誼大會試演種種有趣味之娱樂及科學活動影片又徐州蘇少卿君爲敎育部通俗敎育研究會會員在京與西人衛西琴音樂家研究國樂甚精兹適在滬届時並請其演奏各種國樂以助興趣會塲卽在該會會所時間中午聚餐餐畢繼以娱樂餐費每人一元惟鑒於往年臨時加入聚餐者擁擠過甚不及措辦故來年之會不得不預先規定人數有意加入者必須於本月三十日下午六時以前報告到會否則臨時概不招待至不加入聚餐而願參與娱樂者仍極歡迎一切事宜該會現正推員專任籌備其詳細情形容冉録 
[組織敎育實業演講團紀]  
　　昨日（星期四）下午六時中華敎育實業演講團會員借座馬玉山公司西餐室開發起人會到者有王儒堂·張讓三·许蘅牕周佩箴·鄒梅生·沈戟儀·朱體仁·黄警頑·朱一笙·王立才等二十餘人首由沈戟儀報告組織本會緣起大致謂南通張季直先生先辦實業維辦敎育所以敎育基金充足而人才衆多實業亦愈益發達現同人組織敎育實業演講團期於敎育實業同時並進各省實業大興經濟旣足然後可謀敎育之普及識字人日多人民咸有常識然後可望實業有進步幸得謝君蘅牕等諸君子贊成此議擔任組織演講團協會籌畫經費爲中國大局前途計實有遠大之見地今敬請謝君發表意見謝蘅牕君言沈君歷辦五省敎育服務社會二十餘年頗爲熱心現發起敎育實業演講團余極願追隨其後中國敎育不發達無知識之人居多數實業不振興游民佔半數故此時演講鼓吹極爲重要沈君所宣布進行方針數條與國家極有關係人民能自强國未有不强者現請沈君起草將宣講團組織法及演講大旨編成一册再請張君讓三斟酌修飾印就千册徵求名人贊助並　黎前總統等列銜提倡希望全國俱有此項宣講團之發起則中國前途庶有一線希望云云次王儒堂起立言余極贊成斯舉惟如何使之實現有二要點須注意第一爲人才問題須有人專司其事尤須確有經騐如各省青年會辦事人均極一時之選所以成績大佳甯波青年會胡永騏先在上海青年會練習辦事二年然後到甯波組織會務入會者非常踴躍此幹事人才之當注意也第二爲經費問題人才旣得必須另有人籌畫經費使辦事人專心辦會務不紛心於籌費如此旣可逹其補救社會之宗旨尤可使人敬仰不致疑其有自謀私利之心所以籌費一層當多求會員共同擔任鄙人閱歷多年略舉經騐之談如此請諸君注意末謝君與張讓三等復討論片刻乃散會時已八點三十分矣 
[建築分監之預備]  
　　江蘇第二分監原設於普育堂舊址近因覊禁人犯頗衆幾無容積之地且地檢廳執行人犯每感不便故由前分監長吳伯寅就地檢廳門前地上規畫建築分監現正在進行中聞司法部准先撥一萬金俾着手建築云 
[國民大會策進會評議會紀]  
　　前日該會開第二十九次評議常會公推唐豪主席朱定一紀録議案如下（一）曹慕管朱定一提議籌備案計分四項（甲）籌備歡迎招待一月十日各省區來申代表（乙）預定各省區代表會議地點及佈置會場（丙）本會公推代表列席於各省區代表會議（丁）預備代表會議時之提案由朱定一說明理由大致謂前晋魯二省代表來申討論之結果以上海交通便利地勢　當决定在滬開會已函達各省登報公佈自應預爲籌備全塲通過公决由評幹兩部各推八人籌備（二）幹事部交議於評幹員中推舉數人預先討論代表會議時一切議案一致通過由兩部中各推七人待下屆開評議會推舉（三）幹事部交議第二次出發地點案分杭州·甯波·爲一路鎭江·揚中·無錫·常州·揚州·又爲一路通過（四）提議出發人員案推定曹慕管朱定一往杭州一路唐豪張振遠李澤源往鎭江一路即日出發（五）改選評議委員案張振遠主張由評議部函請各委員繼續一月全體贊成比至散會已七餘鐘矣 
[女青年會賑災委員會消息]  
　　女青年會賑災委員會成立以來捐助舊衣服與銀錢者甚爲踴躍如胡宣明夫人·歐陽瑛夫人·許繼祥夫人·英語隊李師母·孫邦堯女士·李清愛醫士·潘守良夫人·邱道生夫之·黄佐庭夫人·郭夫人·陳永樞夫人·范夫人·楊女士·王夫人·潘文芝女士·余日章夫人·沈女士·蕭智吉夫人·蔡繡月夫人·程克競夫人·楊國卿夫人等捐助新舊棉夾單大小衣服嬰孩抱裙被面單被包裹連無名氏捐送之新舊衣百十件共收到六百件今晨由女青年會賑災委員會裝送至本埠華洋義賑會再由該會妥運送至天津女青年會又下列諸人捐助銀洋共計二百十元如王瑾芬女士·陳師母·蔡太太·徐師母·周太太·戴繼叔君·沈景森君·朱蘭生君·徐午生君·徐春榮夫人·鄧女士·沈夫人·鄷太太·李清愛醫生·張鳳貞女士·張鳳齡女士·李月娥女士·孫佩貞女士·楊國卿夫人·華景俠女士·MrsH·P·Chase·韋增佩女士·姜思仁女士·趙佩文女士·陳曼雲女士·王雲夫人·湯藹琳女士·凌潛夫夫人·張　蘋女士·華夫人·黄老太太·何萬川夫人·袁寶珠女士·應秀月女士·丁明玉女士·沈駿英女士等兹聞於下星期二（十二月二十八日）起將於崑山路十一號半女青年會會所開工作班凡有布料棉花舊衣等可送交張釆蘋女士云 
[上海車夫福音會消息]  
　　上海車夫福音會第七年之報告現已出版兹悉此會成立以來滬上無數人力車夫已受福匪淺蓋會中經營諸人莫不以服務爲目的也會務分演講敎育施濟等部又爲人力車夫家族起見特設義塾敎育其子女開女紅班援助其妻子經濟凡患病者若被該會所聞則必送至醫院診治非僅如此會中另有人往人力車夫家中探望如有可助之處莫不立即臂助會中費用悉屬私人捐助每值隆冬發出棉衣粥票此會爲西人所設兹聞本年中聽演講者求援者較往年之數增至數倍因此開支亦加多凡有慈善人士願捐助者交本埠字林西報可也 
[北方工振協會消息臨漳之部]  
　　北方工賑協會查賑員高硯耘續來報告云十二月一日下午三時邀知事林少衡營長杜步梁巡官喬玉山及西區區長崔奇峯吕耀庭等并同人集議出查西區事蓋每查一區必有接洽有籌劃種種如村正副之知照路由單之預擬次貧户之剔除極貧户之酌加皆爲重要問題前在東區未能從速調查得手進行者皆因村正副不明事理將縣册隨意變更貧富倒置所致夫縣册未必盡合户口亦未必不可酌加顧加者應加極貧極苦之户而稍有餘糧不致待斃者自應酌量剔除以資調劑乃村正副或無能力或無誠意致對册核查多費手續此其一又查户路單應挨户順次開列查者方有頭緒乃村正副旣無經騐又不攷量所開路由想到寫到致查過東來又查西已查西家復向東事倍功半費盡脚步此其二兹特於會議中重申其說凡村有應賑户在五十以上者應分開順次路由單東西二紙俾二人東西分查百户上者應分開順次路由單東西南北四紙俾四人分查而西區復有特徵應公議者即據本區士紳聲稱西區富於自衛力每數保合辦一社備軍械練鄉勇故土匪不敢犯而村中全係清白良民外匪更無從勾結意似不必隨帶軍隊但本會查賑人員祗求治安並不指定專要軍隊特以此意交議而知事及營長未敢認該區有自衛能力并能隨護查賑員區長等亦認只能守衛未必能隨衛故應帶軍隊仍如前 
　　歷次出查慨分八人爲二大組而復推一人總其成通州旣來三君合之爲十二人乃分爲三大組支配如下（甲組）鳳翔·太乙·柏庭·松亭·四君（乙組）炳春·馥蓀·駕雲·擇青·四君（丙組）硯耘·應璋·一鳴·芝山·四君每組復分爲二組再散之爲四小組故每一大組隨兵官一員馬隊一名步隊十人以資隨護其散與合視地方安靜與否爲定 
　　十二月三日查申莊村牛村均荒苦五成安村七成餘宋村後村六成半狄安七成梁廟村李村均七成半張村奶奶廟村均七成賀村六成半冉村趙村七成半舊縣莊村九成西狄安村七成餘後狄安村七成東烟落村六成半王莊七成劉路口六成半申村）此申村屬西三保）七成房村關村周村均八成鄧莊苯成賈村八成羊羔村九成北杜村七成半樂莊八成半晚宿樂莊是日共查一千一百四十户四日查三家村荒苦至九成高家樓八成桑家村駱家莊均九成北顯王村七成半昭德村景隆村均九成倪辛莊八成鄴鎭七成半三台村七成徐莊八成半三敎堂七成半齊家樓七成秦村六成郭莊八成西冀莊七成張莊八成楊村四成杜村五成杜村集七成梅莊六成半東冀莊六成半三台村有曹操遺跡所謂銅雀玉龍金鳳是也但古址雖在廊廟已非一世之雄而今安在是日渡漳河而南河寛華里四之一兩岸沙灘車馬難行橋南二里許即倪辛莊當丙組抵橋北時隱聞槍聞疑係土匪刦奪方渡河果見匪黨馬步隊數十扼橋北幸不南或有道歟查振員未幾全抵倪辛莊借宿倪顯庭弼庭宅二倪年方弱冠世爲臨邑首富擁良田設當舖家道數十萬宅屋五百間據稱族聚而居者二百年其財力獨振臨邑綽有餘裕乃僅以平糶施粥二事爲本村敷衍故二位小主人不敢宅居而 
 
 
 

Page 11

 
 
久旅彰德云是日共查一千零几十八户五日雪未成行暫駐倪辛莊同人有踏雪三台者隨勇貿然槍擊飛雁衆疑爲匪駭甚村衆悉出備禦後知係兵士妄爲敢怒不言然如軍法何 
[商界籌賑協會紀事]  
　　日昨上海商界籌賑協會於下午四時開會由俞國珍主席報告本會由八省急賑游藝會名下撥助台屬水災急賑會及陜西義賑會各洋一千元由王才運君面交又福建湖南兩處亦擬各撥一千元大衆通過仍請王才運君持函往交福建賑欵一千元交海軍聯歡社内福建籌賑協會至湖南賑欵一千元托華洋義賑會代爲散放以省舟車之費又報告石家莊中國銀行吳鍾镕來電「上海中國銀行轉滬商界籌賑協會鑒删電諒悉於六萬餘極貧之中選賑老弱三萬餘强支一月終難保命尊欵一萬五千元擬購米　兩種續放該縣爲澈底救活之計並另用貴會賑票合同工賑協會二員曁地方官紳散放統希電覆中國銀行吳鍾鎔銑」云云全體贊成遂由宋誠彰擬覆電如下「石家莊中國銀行吳鍾鎔君鑒删銑兩電均悉尊擬辦法極屬完善請即進行俾挽饑溺無任叩禱上海商界籌賑協會馬」 
[近日太古公司加駛之輪船]  
　　太古洋行之雲南號外海輪船向來駛行小吕宋等處此次開來上　加入香港班中蓋因原行港粤上海之德安輪船現正修理故以雲南號代替又該公司日來以大連·煙臺·等處貨物較多故於定期各班輪船之外復加派臨時貨輪兩艘一名湖南一名桂林均將於下星期内開駛云 
[外洋輪船之進出口行程]  
　　天祥洋行經駛紐約航線之輪船密沙普推曼號Mesopolamia此次第一次開行來華於前日上午十一時進口運來進口貨共有一千餘噸其中有靛青一千餘桶香烟二千八百六十一箱牛奶一千一百箱罐食五百件洋紙二百件速生草漿一百二十件電料一百五十二件招紙板五百五十五件膠片三百三十六件鐵絲及條鐵三千五百件疋頭洋貨四百件棉織物之機器一百十四件冷汽機軸棍一百零二件餘悉爲雜貨該輪在申卸除各貨後即須開往香港小吕宋云又福來輪船公司之西卡瓊號WestCaojct此次係由美國新金山第一次開行來華已於本月十五號開出昨日該公司接到來電謂至遲於一月二十號可到上海云又有提督輪船公司之白溪瀾城號CttyofBerkeley亦係第一次到中國昨日接該輪電告已於本月十八號由小吕宋開往香港大約再遲數日當可來申云尚有福來公司之倫開司探Lancaster號輪船從美國之福蘭臺Florida運貨開出刻下已在中途據該輪電告一月二十六號可以抵滬又大來洋行之渏思善大來號自上月中旬由紐約開出第下星期二三可到東洋將於一月六號開抵上海該輪爲大來洋行新增遠東海輪之一到滬後卸除各貨便須仍回美國云又有華洋輪船公司沙益氏經理之倍派脫號Bearport從波蘭開來將於下月十八號抵滬又昌興輪船公司蒙梯格爾號定二十八日由滬開赴香港約一月十日可從上海開往温哥武 
[國内輪船進出口貨之調查]  
　　進口貨（長江）太古公司之聯益輪船昨由長江各埠裝來之貨有大米六千三百七十包麵粉二百包黄豆一千三百包單連一千四百五十件小麥三百四十五包芝蔴二百二十七包雙連一百九十一件三連三百五十六件礦少五百桶桐油二百桶砲竹八百四十七件猪油四百十四簍點銅一百六十九塊磁器八百二十七件土酒一百三十壜栗子一百二十七包苧蔴一百件白果紅　一百四十四包棕片一百四十四件烟葉一百零四件杮餅四十六件烟絲梗三十件生漆二十一桶銀元二箱雜貨三百六十三件（煙津）招商局之飛鯨輪船昨由烟津裝來之貨有生梨三百三十簍紅棗二百二十一包粉絲二百十二件藥材五十二件土布四件雜貨五十一件 
　　出口貨（寧波）招商局之江天輪船昨日裝往甯波之貨有洋布一百八十五箱青果三十桶蚶子二十六件雜貨一百二十一件又轉口貨杮餅二十四件糖七十三包雜貨三百九十五件（港粤）太古公司之雲南輪船昨日裝往香港之貨有乳腐八百壜茶葉二百十八箱生油二百七十三桶苧蔴一百七十一件鷄毛二百四十包香烟一百二十四箱花衣六十包蓮子二十七包水果五十簍藥材五十四件軍貨四十三件雜貨六百件裝往油頭之貨有麵粉三千五百包黄豆一千一百七十一包小麥二百零一包白蔴一千七百四十件生仁二百二十四包棗子一百二十五包銀子三十一箱洋紗一百九十三件白果二十六包蒜頭二十六包粉絲二十四件蓮子十八包棉花十包雜貨二百六十三件裝往廣東之貨有麫粉五千包花生仁三千七百五十四包黄豆四百八十六包乳腐　百壜洋紗一千二百零五件鷄毛七十六包雜貨五十件 
[友華銀行銀巿報告]  
　　中美新聞社譯友華銀行二十三日報告云昨日倫敦銀價當地遠期各漲一先令半便士紐約銀價漲至六三又四分之一倫敦紐約滙價漲至三五三半此間定價金鎊三先令十一便士半金元七○日金六九半巿况初頗堅定交易價金鎊四先令二便士瘻金元七四半午後較鬆動收巿時金鎊賣出價四先令一便士半金元七四倫敦紐約銀巿頗穩印度略有買進但銀價不至再漲一兩日來雖有少許關於絲業之滙票但未必爲一種出口運動之先聲云 
[愛多亞路商界聯合會之籌備]  
　　本埠英法租界交之愛多亞路商界聯合會於前晚七時開第二次籌備會議到會者五十餘人公推童理璋爲臨時主席何星之爲記録首由主席報告前次議决微求各商號入會辦法今手續已經辦妥應請前擔任之微求員分投實行次劉志誠提議須限定日期以便陽曆年内結束孫正揚主張一星期章仁麟主張即速進行遂通過次討論章程前推定朱霍良君起草今晚朱君因事無暇出席草章刻已擬就由熊成熙逐條宣讀多數主張由大會通過主席提議下次開會日期你數主張再定當由熊成熙發表意見謂我商人向不以時間爲寶貴古云一寸先陰一寸金譬如一時之開會非二三時不能到齊究其原因無非爲營業上之關係然早到之人已廢去無數光陰矣今本會不然今日乃舊習慣上之冬至日到會者有如此之多諸君抱此犧牲前途之希望甚大我愛多亞路組織雖遲但願諸君急起直追可達良善成績之目的衆鼓掌章仁麟謂商界總聯合會議决民國元旦休業懸旗一天本路雖在發起之際應與一致全體贊成主席又謂時交冬令商業中預備結束賬欵應當注意冬防衆議下期開會討論遂散會已十一時矣兹録該會微求本路商號入會通告如下敬啓者本路商界聯合會業經發起人開籌備會公共議决徵求加入本會各商號之會員並分段派員接洽務請各寳號推舉一人或二人爲會員惟須蓋本號圖章以便彚集制定名册再行定期開選舉大會俾得早日成立不勝盼禱之至徵求辦法簡單說明如下（一）本路組織商界聯合會以謀商業當識增進道德聯絡感情挽回權利公共幸福爲宗旨（二）凡屬於本路英法租界之商店每店得推舉一人或二人爲會員（三）由籌備員分叚擔任向各商店接洽並請填具志願書（四）彚集加入之會員印一全體會員名單（五）會員有選舉權及被選舉權（六）分段擔任分發志願書之籌備員人　如下第一段外洋涇橋至三洋經橋爲「林天德「吳士廉」「劉志成」「童理璋」第二段三洋經橋至打狗橋爲「吳士廉」「周瑞金」「章仁麟」「孫正揚」第三段打狗橋至東新橋爲「沈永康」「邵明耀」「王廷相」樓弓甫「許誠」第四段東新橋至西藏路爲「楊文源」「顧松壽」「朱霍良」「黄楚九」第五段西藏路至長浜路爲「何星之」「洪文德」「陳子瀛」「童理璋」（七）本會月捐由各號自由認定計分每一開間門面每月應繳月捐五角開間多寡依次而論如有困難者可酌量擔任（八）本會通訊處暫設東西兩處東處爲光裕洋貨號西處爲亨利車行（九）以上臨時籌備員一俟正式成立大會選出正式職員後即行取消（十）附上志願書一紙請寶號填名蓋印由籌備員送交本會 
[照料由輪來滬之遣散龍軍]  
　　解散龍濟光部下之振武軍約共四百餘名由津乘車南下各情迭誌本報兹悉淞滬警察廳徐廳長接江蘇齊督軍來電略謂該解散軍現由浦口附搭太古公司長江輪船來滬約於二十三號（即昨日）可以到埠仰即飭警前往照料等因徐廳長查得該輪停泊地點係在法租界洋涇浜碼頭當即飭派水巡隊偵探陳榮華等前往該碼頭守候矣 
[平湖旅滬同學會歡送會預誌]  
　　平湖旅滬同學會係平湖旅滬實業敎育學生各界所組成成立行將半載會員已逹八十餘人該會總幹事爲吳憶初會計爲金恂侯均係同濟大學醫科生二君將於二十八號連袂赴德國游學該會會員定二十六號（星期日）假四川路中國青年會會食堂開歡送會并補選幹事會計想屆時必有一番熱閙也 
[河南旅滬商界聯合會明日開大會]  
　　河南旅滬各商帮組織之聯合會近來加入者頗多聞各帮同人定於月之二十五號（即夏曆十六日）開全體大會選舉會長及一切職員手績已由各辦事員妥爲籌備昨已將加入各商號登記册底共計二百餘家已刊印選票分發請爲届時蒞會投票云 
[南巿米行公會成立會改期]  
　　南巿各發米行仿照閘北米行公會辦法在荳巿街厚德里創設米行公會等情已紀前報該會本定舊曆十三日開成立大會選舉會長職員議訂規章現因爲時侷促手續均未完備昨已改訂於十六日下午開會並嗢發通告知照同業矣 
[南滙大團學生講演會預誌]  
　　浦東高小聯合會訂於十年元旦開學生講演會於南滙大團第六校聞浦東共有二十餘校現均預備赴會云 
[浦濱公益會第一分會成立預誌]  
　　浦濱公益會第一分會昨發通告云敬啓者本會定於十二月二十五日（即夏曆十一月十六日）下午一時假座浦東東渡高廟慶甯寺開成立大會届期務希惠蒞共策進行母任企盼 
[閘北公民籌辦臨時鄉團]  
　　現居閘北四區境内之公民管叔成等爲冬防期屆擬自籌辦臨時鄉團以資保衛擬具簡章公呈淞滬警察廳請予存案經徐廳長批示云稟及簡章均悉查辦理鄉團應由縣署呈候本省長官核示方能遵行今該公民等旣因專辦冬防組織臨時鄉團藉資保衛原取守望相助之義事可通融辦理所擬簡章亦尚無不合應准存查除飭四區警署知照外仰即分呈上寳兩縣核飭此批 
[何豐林校閱楓涇軍隊]  
　　混成第六旅駐紮楓涇之第一團第三營營長馬貞元所率全營官兵前日由何旅長率領第一團團長劉永勝曁旅部參謀張廷棟並軍需軍械軍醫各科長由滬乘坐火車偕往楓涇檢查先令開演各種操術繼查内部軍裝軍服及清潔衛生等事均尚合法閱畢復乘昨晚夜車返滬矣 
[汽車撞傷理髮匠店藝徒]  
　　昨日下午二時許有一千二百八十二號汽車駛經天津路撞　盆湯弄義記理髮店藝徒鎭江人馬國虎首足均受傷當由老巡捕房五百三十五號華捕瞥見前來阻止汽車開行押令汽車夫扶受傷人入汽車載送仁濟醫院醫治旋　帶汽車夫入捕房請究 
[耶誕節醫院停診]  
　　明日爲耶穌聖誕本埠各大醫院皆停視門診一天并備茶點水菓及有趣味之游戲以娱樂病人 
[修葺薛家浜橋樑]  
　　滬南外灘薛家浜出浦橋樑現因年久失修橋而樁木均已朽腐刻經滬南工巡捐局長姚石蓀查知特飭工程科員前往勘明屬實撥派工匠興修並知照華商電車公司請將橋面軌道一併修築完固以便交通 
[寰球學生會介紹部消息]  
　　寰球中國學生會介紹部消息云兹有與上海相近之外埠某校欲聘一英文敎員敎授英文歷史文法生理學等用英語講授月薪五十元如有曾在國内大學文理兩科畢業或修業兩年以上而能熟操英語者可投函（用中英文各一通并須詳具履歷）該部接洽 
[行凶刦財案聽候宣判]  
　　倪金發控羅寳寶行凶攫洋一案業奉檢察廳起訴審判廳昨午後奉堵推事官會同魏檢察官開庭審理據羅寶寶供稱與倪金發向來相識昔日民人因有急用曾央朱鴻山等爲中保向倪處立據借到洋一百元嗣後言明分五期歸還每期拔洋二十元及至付清之後將據收回塗銷邇來倪女雪貞與民人稍有瓜葛爲倪察悉因此懷恨在心無法報復即以攫洋等詞誣攀民人實則並無其事今將票據呈案又據證人朱鴻山並婦人黄老太相繼上堂證明羅向倪借洋確由我等爲中保此項借欵早經付訖餘事不知又據倪金發訴稱向在南碼頭爲機器匠與羅素不認得並無昔日借給洋元之事我女年歲尚幼每日在九畝地襪廠做工每日傍晚由民領回是日身畔有五元鈔票二張即在富潤里口烟紙店將鈔票一張兌換銅元找出四元連同餘一張鈔票納入衣袋中行未數步忽來羅等六七人初則將民扭毆繼則攫去洋元鈔票甚至衣服被刀戵破手指受有刀傷民人極聲喊救由警到來拘獲羅犯一人抄出原贓五元鈔票一張所有破損衣服今特呈案訊至此二區一分所巡警上堂證明在羅寳寳手中抄獲原贓並目覩尚有二人奔逃逸去是實被告所邀之律師出庭陳述略謂此案含有噯昧情事故原告揑造種種駭人聽聞事實鳴警告發請求堂上據實駁回魏檢察官聞言起而反對以此案羅實寰糾合三人以上沿途行刦已犯刑律三百七十四條第一欵之罪且已據巡警到堂證明請審判長據實判决堵君一再駁詰雙方各執一詞問官會商之下遂諭辯論終結判羅還押餘人斥退聽候宣判飭遵 
[協傳肇禍之電車司機人]  
　　塌車夫徐石頭駕車行至西門小菜塲遭五路電車撞倒碾傷腦門斃命又帶傷同帮車夫二人業經報官騐明並經屍屬請求伸雪在案兹悉此案經譚檢察長查明是日肇禍者爲五路法商電車七十四號司機人駕駛不慎肇戌命案昨午備文飭派法警着赴法公堂稟請派捕協傳該七十四號司機人來廳候究 
[法官偵查迷人刦財案]  
　　虬江路四百八十二號粤人李慶祥偕妾李劉氏並女證人李妹妹訴附近醫生周斌榮以醫治兒病爲由乘間串同伊妻王氏來家施用迷藥盜取銀洋衣服等物共值二三千金當時由警將原被一干人證拘送法庭訊究在案兹悉此案連日奉地方廳許檢察官一再預審當以案情重大詳加研究而被告夫婦堅稱被誣問官以兩造供詞各執虚實均須澈究爰於昨日親率法警前赴出事地點實地偵查以憑辦理 
[集仁助材會批准備案]  
　　上海集仁助材會係由邵如馨等發起組織而成業經製成　本助材一百具並徵集會友二百名分爲甲乙丙丁四隊每隊五十人議定助出材一具始向會友甲隊内收助費小洋四角計五十人共二百角即以此欵再製一具填補缺額依次輪隊收納並不向外募捐會章綦嚴經常費亦由會友認定每名每月一元佈置就緒深恐日後發生假冒情事前日由邵具呈中西官廳批准備案矣 
[貼費限令遷移]  
　　成衣舖主汪筱裕前被鄰居陳金鎔等十餘户在法公堂控其深夜失火有礙公安請求限遷等情詰之汪供民人實無意起火今變産得資裝修店面實難他遷請求成全判候傳房東到案再核在案昨又傳訊房東元泰遣司賬投案聲稱今各房客旣有反對之意商人亦不願賃租中西讞員判以原告均皆反對房東亦不願賃租應着原告貼償被告遷費洋四十元所欠一個月房租亦着讓去限十四天内將洋繳案再行核奪 
[媳控姑案之覆訊]  
　　婦人林朱氏前延賚美律師爲代表投法公堂控稱朱氏夫故後遺下家産被伊姑林錢氏掯住男孩一口亦被携去不還請追後判錢氏每月貼給朱氏養赡費洋五十元旋因被告違諭不給赡費飭傳亦不到案判着罰洋五元於十四天内着保交該氏到案核奪在案昨又傳訊先由原告律師聲稱被告違昔堂諭不交赡養費迄今已有數月實屬藐視公堂請求訊究繼由被告律師聲稱前據原告聲稱住居華界現由敝律師查得原告實居法界吉祥街十三號門牌内顯有不實之處請爲查察中西官判候派人查明實在限七天再核 
[命案嫌疑人交保候訊]  
　　趙小弟吳新裕袁仁炳三人因與住居楊樹浦路四百十六號屋内之宋小山於上月二十九號夜被人暗殺抛尸於齊齊哈路沈姓墳山一案涉及嫌疑經該管捕房拘解公共公廨命押候查究等情已詳本報昨晨捕房將趙等三人解至第一刑庭由張襄讞會同美副領事約克博君逐一質訊之下以三被告對於本案雖處嫌疑地位然無重大關繫且兇手在逃一時難以弋獲不應將其久遠覊押因判趙吳袁三人各交二十五元鋪保出外候飭緝兇手到案再訊 
[命案候部騐再核]  
　　紅木匠王阿毛因介紹某甲至蓬路一千八百二十一號門牌張裕豐紅木作工作詎甲做未數日即向作主張根虎預借工洋二十元避匿不出張以王阿毛似有串通行爲因特糾黨多人將王輒至文昌里隔壁小茶館内迫令王阿毛賠償不遂拖至海甯路兇毆致斃各情已誌前報前日下午五時許由陸襄讞會同美領丁君蒞所飭吏檢騐並無致命傷痕尸妻居氏堅稱實遭毆傷肚腹身死因即升座公位向各見證略詰情形判死者究竟傷否候剖騐再核並着捕房缉提在逃行兇各人解究 
[昨日公共公廨訊案紀]  
　　昨日下午公共公廨民四庭由陸襄讞會同美約副領事傳訊民事訟案兩宗（一）隆泰錢莊訴胡汝鼎不理烟葉地皮押欵案被告不到經原告代表律師偕該莊夥上堂陳明被告所欠之押欵除業已將煙葉變價抵還外尚欠四百餘兩故請求准原告將受抵之田單變賣如再不敷保人願負賠足之責云云「結果」准原告請求將被告抵押田單拍賣倘再不敷由保人陸洪勛償還（二）譚少屏訴中華圖書公司股東楊英初等不准退出所繳股本洋七千七百元案因雙方律師均於臨時請求修改稟詞「結果」改期再訊 
[幼女發濟良所留養]  
　　濟良所中西女士昨晨伴送女子吳彩實到廨請示經中西官訊據女供年十四歲原籍甯波被人價賣與大馬路某妓院内餘語不清問官得供判女發濟良所留養 
[胞妹被人拐匿之偵獲]  
　　賃居浦東爛泥渡典當弄揚州人姜祿奎之胞妹阿寳現年十九歲尚未出嫁上禮拜六出外購物行經新閘橋地方被流氓張玉璽張玉臣兄弟二人强行拉上馬車拐匿虹口小客棧内前日張姓兄弟復將阿寶帶至浦東陸家嘴藏匿被阿寳之姊夫戴士和偵悉通知姜祿奎於昨渡浦至爛泥渡投報三區　署請求提究當　曾署長飭派長警前往將張玉璽張玉臣連同阿寳併拘獲到署　明前情當將原被證人於午後轉解地方檢察廳訊辦 
[指控謗毁名譽之研訊]  
　　何九如在公共公廨刑事科呈訴廣東路一百八十三號門牌客棧主婦姚王氏譭謗名譽一案昨晨由張襄讞會同美約副領事升座第一刑庭研訊即據原告代表律師上堂譯稱原告係工部局用人被告於本月八號至原告辦事處誣指原告欲向其索取洋一百八十元當經西員詢悉以此事關礙名譽虚實均須澈究遂令原告暫停職務以故延敝律師起訴查現行刑律損人名譽應處四等至五等有期徒刑云云繼由見證工部局捐務處西員勞司與亨生兩人到堂由原告代表律師詰據聲稱被告婦人至辦事處據言有人欲向其索取洋元當令被告於數人内指出原告當時詰問原告曾否到過被告客棧内據言有一木匠囑令前往繼而否認惟捐務處前者亦有此等事發生見證意思此事對於原告方面須令捕房詳查澈究等語並由被告代表律師復向該見證等盤詰一過經中西官核供以案須詳查會判被告交五十元人洋並保候再傳訊 
[打架毁物之罰賠]  
　　王趙章吳順興嚴體泉李松林吳小三陳有福前日在虹口東漢璧禮路一千零十八號門牌小茶館内因爭戲票大起衝突將茶壺茶杯椅桌等物互相飛擲茶館主婦許張氏不甘平空受損喚到巡捕將王等六人拘入捕房昨解公共公廨由中西官訊悉前情以若輩打架違章判各罰洋二元充公並着賠該茶館損失洋六元 
[毆傷包探各押五天]  
　　李阿四王阿二前日傍晚在廣東路（即正豐街）將一孩子毆打適特别包探蘇長生行經其地即責李等不應欺凌幼孩李等不知蘇爲捕房中人且咎蘇不應干涉遂遷怒於蘇向之行兇並將蘇手咬傷旋經巡街捕到來帮同將李王二人拘獲帶入虹口捕房押至昨晨解由公共公廨中西官質訊之下判李王二人各押五天示儆 
[扭控傭婦竊米]  
　　住閘北老鴻興坊之安徽人彭家春前日扭傭婦周馬氏鄰婦沈夏氏至五區警署控稱今日該傭婦携米籮至河灘淘洗見其帶出米一袋寄藏鄰居沈姓家請爲究辦等情王署長質訊之下判解司法科核辦 
[日水手戳傷小工]  
　　浦東漢冶萍碼頭昨有小工陳守張三等在彼扛運生鐵披天利丸輪船水手日人將陳撞跌浦中當經人救起未致溺斃張三心不甘服向該日人理論致被用小刀戳傷頭部血流如注當經該棧賬房用電話報告海關水巡捕房梅捕頭飭派中西包探前往將該日人連同陳張二小工併帶捕房略詰一將該日人併小刀押解該管領事署訊辦陳張二人傷勢尚無大碍着自行回家醫治 
[來函]  
[滬西商業聯合會來函]  
　　敬啓者十八日傍晚西門萬生橋典當弄南法商五路電車撞斃人命已數誌報端現各商號已聯名蓋章公稟檢察廳務請將該四十七號司機人交案懲治以維人道外因再將當日肇事眞相請補録報端以資佐證而昭　在查肇事之時該塌車由南而北電車則自北而南該塌車夫等見電車飛駛而來前後左右毫無避讓餘地遂狂呼救命鄰近店舖中人聞聲出觀者甚衆乃該電車夫竟充耳不聞任意狂駛刹那之間遂釀巨禍塌車被撞車輪飛起撞碎拖車上玻璃數方可見碰撞之烈而電車車頭撞　塌車後仍然猛進以致塌車夫斃命於拖車之下更可見當時開駛之速設當時被撞之時立即停駛尚不至釀成命案該司機人實難逃故意逞雄輕視人命之罪各商目擊慘狀安忍緘默爰將當日眞相宣告大衆敬乞登載貴報來函不勝盼禱 
雜評二 
[緝私鹽警（訥）]  
　　中國凡百政務有利於官之方面無不竭力擴張之而於人民方面利害如何則絶不顧問於是其所設之機關結果無一不變爲害民之機關今日而欲改革政務非先改革行政者之意决無效果之可言也即如緝私鹽警之類設置之意不過防偷漏等弊有損於官之利耳賞罰功過一以其缉私之勤惰爲憑而於其種種騷擾之行爲則每放任之或且加以庇護縱有人民控訴亦皆以敷衍了之絶不聞有嚴切之查究於是所謂緝私鹽警膽益大而暴横益甚如漕涇奉賢刦民物斃民命之案層出不窮人民雖嫉之如匪盜畏之如虎狼而亦莫可如何試問此種機關果猶得謂之非禍民也耶今日官吏而欲盡心民事則此亦亟宜整理之一端矣公布欄 
[上海地方審判廳]  
　　公示送達第二六八號（全文在本廳揭示斱公布）（民一庭）一件吳朱氏訴吳世泰等因公地糾葛一案業經本廳定於十二月三十一日下午一時審理仰該被傳人吳世泰依期到廳候訊毋違特示 
　　判决主文（民一庭）一件判决朱葆三等與程雪門等欠欵涉訟一案主文本案永泰所欠仁康錢莊欵項　維持本廳民國九年十月十九日之即時判决　　生之窒礙駁回聲明窒礙後之訴訟費用　程雪門葉薇生各半負擔▲一件判决俞元度與施運巖等因抵欵涉訟一案王文施運巖施運齡應　　俞元度元本洋一千元又利息洋九百二十五元三角六分本年陰曆十月二十四日起利息仍以每月洋十五元計算應付至執行終了之日爲止但前後利息併計不得超過元本本案訴訟費用歸施運巖施運齡負擔▲一件判决李玉甫與李松堂田畝糾葛控訴一案主文原判撤銷李松堂對於李玉甫承受李　堂之遺産不得無故爭奪本案訟費歸李松堂負擔▲一件判决陳連生輿胡慎生因欠欵糾葛控訴一　主文本件控訴駁回本審訟費歸控訴人負擔▲一件判决婁桂芳與李阿福因貨欵糾葛一案主文李阿福　　還婁桂芳經理之合順水菓行賬洋二百三十五元九角五分二　訴訟費用歸李阿福負擔（民二庭）一件判决許春山等與周　山公欵糾葛控訴一案主文本案應維持本廳民國九年十一月二十六日之缺席判决聲明窒礙後訟費歸控訴人負擔▲一件判决施錦昌與樊崇德田土糾葛控訴一案主文本件控訴駁回本審訟費除繳納　　印紙費洋一元三角八分應發還外餘歸控訴人負擔 
　　批示一件陳勝全狀請發卷執行由狀悉查本案原卷於本年五月十一日呈送高等　判廳未奉發還仰即知照此批▲一件吳馮氏狀領動産由准領此批▲一件賈成良狀領單據由准領此批▲一件朱佩楊狀請給領由狀悉查本案卷宗尚未奉江蘇高等審判廳發回所請應從緩議此批▲一件郭建良狀領田畝由准領此批▲一件王　臣狀請追繳由狀悉仰候提案訊追此批▲一件湯風早狀請發局工作由狀悉已函託高郵縣知事協助執行矣俟該縣函復過廳再辦此批▲一件楊阿海狀請免予執行由據狀已悉此批▲一件郭　蒂狀請銷案由狀悉准予發還證物完案此批▲一件倪王氏狀交欵洋由准交此批▲一件錢質甫狀請暫緩假扣押由狀悉着即來廳候諭此批▲一件潘黄氏狀領欵洋由准領此批▲一件王際雲狀領房票由准領此批以上十二月二十三日 
[上海地方檢察廳]  
　　批示陳廷揚狀悉本案業經調齊原卷移送同級審判廳核辦矣仰即知照此批▲王有才據訴爾孀媳吳氏被伊族叔吳坤元誘至曹汝用船上與曹姦宿等情查姦非罪非本夫無權告訴至吳坤元旣係爾媳族叔又無誘拐之可言所請不准此批▲顧鳳卿據訴爾等經嘉定縣公署判决傷書罪不服上訴等情查是案控訴審不屬地方管轄所請應毋庸議此批▲顔張氏爾女旣　與陳姓如果有被人拐取情事何以夫家竟無一人告訴所訴顯有不實仍不准此批▲張阿有狀悉已於王才魯狀内明白批示矣仰併知照此批▲姚曹氏狀悉候傳案訊奪此批▲陸星莊狀悉案▲飭警函提仰即知照此批▲王士忠狀悉候提訊核奪此批▲凌子原狀悉候呈送高等檢察廳核辦此批▲陳廟全狀悉已送審　核辦仰即知照此批▲阿山狀悉案已當庭諭知矣此批▲韓文俊狀悉着即遵傳來廳候訊此批▲施劉氏狀悉候傳訊核奪此批▲張根林狀悉所訴係屬民事問題本聽未便准理此批▲李維新狀悉旣據訴稱爾媳與馬柏松潛逃究竟被告人有無通謀不能指證明確所呈　　未足爲憑仰尋找爾媳及馬柏松到案後另行核奪兹暫毋庸議此批▲林沈氏察閱訴詞被告人在逃無着本廳無從傳訊仰候尋找爾女三　及李妙生到案後另行具訴此批▲王　開狀　　已諭知毋　多凟此批▲張國　狀悉本案被告人旣已逃歸鹽城縣原籍此間又無住址可查告訴人可自向鹽城縣公署訴請究辦所請未便照准此批▲沈　仁狀悉候偵查明確再行核奪所請暫毋庸議此批以上十二月二十三日 
[滬海道尹公署]  
　　批示一件上海縣民姜濂溪等呈爲深恐朦混請銷轉契請查案行飭會丈局止轉由呈粘均悉查此案前經本公署令據上海廳一再查復行令會丈局查照在案果如來呈所言儘可自行赴局呈明原委自不致被朦照轉所請應毋庸議此批▲一件南滙縣民周維翰等呈爲輩職久懸羣情惶駭謹附呈各項文件備情　陳請予派委密查以伸公道而策進行由呈粘均悉查此　前據該縣呈復黄元吉有攻訐陳　之嫌未便委充經董等情業經指令照准在案據呈前情仰南滙縣知事迅速遴選素孚衆望能負貴任之公正紳士接充經董以維公益毋再宕延不决致滋糾紛此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遼東半島紀行（下）] [  李登魁]  
　　余等往時正逢大雪之後在冰天雪窖中身禦重裘尚不覺暖面道上所見高麗男女孩童大半單衣赤足一種瑟縮之狀令人無限憐惻途中日警高視堂皇孩童馳往其側率輕趾而行不敢仰視亡國之民其苦至於如此洵堪浩歎 
　　余事旣畢乃作歸計於二十三日晚由安啓行十四日晨抵奉天改乘京奉車行車中乘客軍人居多此輩乘車均不購票喧　呌駡一種野蠻無禮之狀令人敢怒而不敢言車抵錦州方紛紛下蓋王廼斌爲母慶壽此輩均隨長官前往祝壽者同車有鬍帥之子亦往祝壽者下車時衛從喧赫有奉軍五百迎於站國旗招展軍樂悠揚吾民出膏脂以養兵原冀爲國干城而今徒供私人迎送之用良可歎也晚十時經山海關下車散步但見月輪高懸雄關靜踞想見昔日一夫守關萬夫莫破之象而今飊輪飛渡形勢破矣十五日晨抵天津乃改乘津浦車南歸十六日晚九時抵上海北站遂返庽矣 
筆剳 
[情瀾記（一）] [  碧梧]  
　　陳君惕菴吾之舊雨也年來吾以人事栗六奔走江湖問家居之日絶鮮不與之晤已數月矣日者惕菴忽造吾廬吾適未出即倒屣迎入書齋吾遽見之幾不能辨蓋昔日之惕菴面圓而身壯神釆奕奕誠一豪俊青年而今則目凹觀凸面色灰敗若死吾不禁詫問其故惕菴悽然曰吾以垂斃之身幸而獲痊安得不呈此狀吾復詢其何病惕奄曰吾致病之由非起於飮食之失當亦非受自疫癘之傳染殆吾自促成者吾不解其意請申其詳惕菴初猶模稜其詞嗣經吾之窮詰方吐其實吾旣聞之不能無所感觸竊念人愈多情其生彌苦吾人又何貴多情者然而人非草木孰能無情此衆生之所以多煩惱也吾今記其言不能無餘痛焉 
　　惕菴告吾曰吾生性怪僻與俗多忤以故亦不欲與世人相周旋日惟兀坐小樓讀書自遣書中自有顔如玉大足消磨吾之歲月也吾所居小樓適而街復爲閙巿故行人綦夥每當夕陽啣山時吾輒小立窗口穿窗外矚日必見一温秀之女郎緩步過窗下吾非輕薄子好以灼灼雙目窺人家婦女者故吾初見之意其亦行人之一耳漫不經意歷日旣久我方少少注視之覺其體苗　貌曼媚行過吾窗下時偶或揚首學目徽睇或展顔若淺笑秋波流盼霞頰生渦至足撩人情緒也吾私念此誰家少女媚好若此而復垂青於吾耶屢欲探其姓氏第恐啓人疑　久之未敢出諸口 
藝評 
[從軍夢（中）] [  紓庵]  
　　荒原漠漠中有一臃腫老樹横腰中斷高如人齊屹立不動而其高　左右乃有槎枒兩枝俄忽樹動移向山麓而立此蓋卓别林化裝止於德境矣此時驟聞　然足音微側其首覷之則德兵三人自山後出抵於扣處而止二人出其飮器煮食一人持斧採樵爲薪見樹不知其爲卓氏也徘徊左右方將舉斧下伐卓駭極乃以手執鐵錘力擊其顱德兵暈絶踣地俄而二德兵尋蹤至陸續爲卓擊斃已有目兵過此愕視暈卒又察老樹卓氏大懼絶力奔馳而去目兵審爲間諜舉槍擊之不能中則亦尾之而追卓氏乃轉入茂林隱身古樹然終慮爲所覺又力奔旣遠去其化裝逸入荒村敗屋中屋有少婦蓋法人也卓氏告其所以至此之故法婦感美國大義乃絮絮述德國蹂躪之慘忽有德兵隊至卓氏逸去婦則被擄入司令部司令某甲睹婦以　貌艶屏退左右將加非禮正惶急間卓氏乃從烟囱而入甲方面婦調謔不知也卓見狀怒極即取爐中冶鐵力錐甲之尻骨甲暈絶卓乃移甲衣櫉之内事甫定忽聞人喧馬騰駴絶卓急匿中櫉斯須有人連貫入婦視之赫然德皇威廉與其參謀也威廉問婦婦觳觫不能成聲但以指指衣櫉威廉乃命啓櫉櫉啓卓氏易司令服徐徐而出以手齊眉爲禮威廉無語命卓送婦出卓氏如言挾婦抵大道中欻見德兵拘其同儕十號赴司令部就訊卓乃力毆十號僞爲仇敵又命德兵散去復與十號共誘德皇汽車夫囚於幽僻之所而易其服俄威廉登車卓乃强力馳入美營威廉被拘卓氏大樂而甦則好夢猶依稀在目焉 
 
[共去靨物道路平坦　]  
新聞拾遺 
[烈尼拒惡少] [  夢影]  
　　甯垣城西白雲菴住持本烟花者流有徒法慧年二十許美而賢薰蕕異味不得其師歡師艶其色常思貨之日前有惡少年某詣菴拈香見法慧貌姣好頗爲垂涎次日挽鄰嫗往說願以千金布施求結歡喜緣尼允其請商之於法慧堅執不從再三相勸僞允之尼大悅詎來朝日已午而法慧臥室雙扉嚴扃如故尼疑其羞澀迨夕陽西下少年至門猶未闢急甚拔關入見法慧已登天國大爲懊喪云 
[乳娘斃獨子] [  警世人]  
　　閘北三畏里有居户王姓者甬人也夫婦年逾知命而膝下猶虚去冬乃納一妾一索得男喜不自勝寵愛其妾備至前日特雇一常州鄉婦爲乳傭藉代其妾哺乳之勞豈知乳傭年青好睡昨日因睡中覺竟將乳子壓斃　得悉後憤不可遏向乳傭拳足交加申言欲撲殺之以償愛子之命不意乳傭孔武有力反推倒王於地而逸杳如黄鶴乃向荐頭交涉經　鄰解勸罰荐頭二十元作爲棺殮之費僱乳傭者其慎諸 
小說 
[社會小說衆醉獨醒（二三一）] [  瞻廬]  
　　第三十七回勃勃野心參觀成績泠泠琴韻歡迓嘉賓 
　　青巖的右手正執着一把紙扉一時没做理會處情急智生趕把紙扇在腦後領圈裹一插然後騰出空手和校長行一個握手禮青巖和文明女界握手行禮這是破題兒第一遭肌膚觸接感想紛紜畢竟他起的什麽感想編書的也不去細表握手禮畢重執紙扇校長讓青巖入室當下跨步入内室中布置頗覺不俗中間掛着擘窠大書的平等兩字（回顧第二十回）兩旁鏡架足有二三十架裹面五光十色也不知裝潢些甚麽東西校長含笑讓坐青巖也不客氣便在一隻摇椅上坐下覺得一摇一動没有冷板凳上的安穩舒服便又陡的立了起來另在一隻藤椅裏坐定校長見這情狀暗暗好笑青巖細把校長打量一遍見他三十上下年紀生長得十分肥胖雖只穿得一領薄薄紗衫然而痴肥臃腫恰似着了幾件杜翻厚棉襖一般暗思做了校長多少總可掏摸些油水心廣體胖眞所謂居移氣養移體了我伍青巖若能夠充當個校長少不得也是肥頭胖耳同富家翁一般模樣青巖心頭盤轉的當兒校長含笑說道聞得伍先生光臨敝校專爲賫送捐欵而來敝校經濟上異常竭蹶全賴幾位熱心官紳源源捐助伍先生旣做劉先生的代表足見也是一位大熱心家對於敎育定有許多心得鄙人得親雅敎要算莫大之幸青巖被他幾句恭維樂得骨節輕鬆便道安師母謬讚了想伍青巖何德何能不過在劉公館裏敎授小公子兼理文牘職務雖承敝東人竭力抬舉說我是個有品有學的好先生然而青巖自思從小不曾進過學校對於敎育終覺是個門外漢今日三生有幸得與大敎育家安師母相見宛比小巫見了大巫安師母倘肯指敎青巖不勝欣幸之　···· 
自由談之自由談[  鵑]  
　　良友久闊每動落月停雲之思偶念往日晤接時握手相爾汝一言一笑似鐫心腑中每一回味如嚼諫果然致足樂也一旦緑衣使來得尺一書雖在沈鬱中亦爲色喜比得重晤則眞登仙不啻矣 
大昌煙公司徵文揭曉（丁等） 
[大小嬰孩牌香烟新灘簧] [  范少山]  
　　目今時世換新政。短過門上海塲化常常有點特别花樣景。短過門到底讓爲蓋家當個頂開心。短過門吃飽仔飯嫌冷靜。到大世界去散散心。　落兩角洋鈿走進門。。花樣多得嘸啕成。。長過門說到吸香烟要算小囝牌子頂頂靈。。短過門兩角洋鈿買三包。。還有特别大贈品。。非但有贈品。。而且人人才要交好運。。長過門做官個小囝牌吸一根。官上加官把官升。。生意人小囝牌吸一根。一年四季賺黄金。。出門人小囝牌吸一根。滿載而歸轉家門。。叉馬雀小囝牌吸一根。中風白板穩穩能。。四喜一色數勿清。。長過門堂子裏先生小囝牌吸一根。短過門做着兩户才是好客人。。而且個個才是阿木林。。吊膀子個朋友小囝牌吸一根。吊起膀子來十個到有九個穩。。長過門老娘家小囝牌吸一根。短過門脫落牙齒重生根。。少奶奶小囝牌吸一根。少爺外頭嘸野心。姘頭拆得乾乾净。養一個小實　將來起馬一個總司令。長過門我范少山小囝牌吸一根。短過門唱起來喉嚨碧汲清。越唱拉裏越高興。到開年　個妮子將來相帮替我拉胡琴。 
 
 
 

Page 15

 
 
   
 
 

Page 16

 
 
常識 
常評 
[所得稅施行之研究] [  漸]  
　　所得稅良稅也吾國商人之程度日高决無反對良稅之理其所以發生異議者則以未經合法國會之之議决但有所得稅條例未有所得稅法人民尚無納此稅之義務也 
　　今政府指定所得稅之用途則曰敎育占七成實業占三成其用途未可謂不正當也吾國商人之程度日高决無反對正當用途之理然用途雖曰正當而政府從未有保障用途之規定且各省各縣明明規定之敎育費爲軍費警費侵占挪移者不知其凡幾此則政府之信用問題未可以口舌强辯者也 
　　然則政府此後欲推行新稅須注意二要點方能得人民之同意一曰經立法機關之議决二曰保障用途經地方有信用之團體舉員監督二者苟缺其一則人民决不能信任政府嗚呼此豈獨所得稅爲然嗚呼孰使之然 
國民常識 
[兵變之感言] [  江]  
閱近日報載兵變之事不一而足湖北一省於十八日之内發生兵變之地竟有十處之多其上官之宣言曰因無餉也余不能負責也兵丁之流言曰因無餉也不得已也吾於是有所感焉吾嘗聞之外國之愛國軍人有不要餉者即吾難民餓莩載道亦未聞有變者况彼輩日有三飱職在保國衛民豈反可如此無良以辱國而禍民哉吾得其故矣今之督軍日從事於爭地盤攘利權統率無方軍紀廢弛今之兵丁多無道德之觀念乏國民之常識且有土匪混跡其中以如此之官兵欲望其能盡軍人之職責欲求不受軍人之禍害猶緣木求魚豈可得哉故吾人欲弭目前之禍宜積極運動廢督裁兵以淘汰此不良分子然空言無補爰擬數條辦法臚列於左願我國民共勉爲之 
　　一警告國内外銀行團勿借與督軍以欵項如借與之吾人誓不承認警告各地商會非得有確實有把握之裁兵條件不與以接濟務使擁兵者受無餉之痛苦則不能不裁矣 
　　二今各省議會及各公民團多　求廢督裁兵吾人宜力爲其後援 
　　三吾人如有親故從軍者宜勸其速改他業 
　　四今之督軍昏憒無識者多吾人宜直接間接說以潮流之所趨國民之心理以促其反省如此各方面並進庶易成功若徒屬望政府政府無此能力待督軍之自覺恐猶俟諸河清而欲求將來之安則須提倡實行徵兵以良善國民充之然裁兵後之安插徵兵前之預備事甚繁難我國民宜各抒所見以供採納不可諉爲無責也（乙種酬）移振 
衛生 
[烟酒之中美比較觀] [  李卿雲]  
　　予聆聶君雲臺前晚在青年會之演說深悉美國政府於實行禁酒以來收效極宏即如波士頓之監獄在昔每年有一千八百名之監季今則僅有八十人矣可見犯法之徒大抵飮酒之害他若經濟由此寛裕身體由此健康工作能力由此增加等等何可勝計現在又有禁烟之運動似已純熟聞某某大工廠不用吸烟之工人等是此誠美人士之福音美政府之善政也回顧我國鴉片之毒猶未肅清而紙烟繼之民食問題猶未解决而燒鍋如故年耗一萬萬之鉅欵（聶君云據最近調查）買此烟毒歲糜無量數之糧食釀成酒害然而責之政府政府視作稅源非惟不加禁止甚且收爲公賣以圖厚利竊以爲欲袪二者之毒惟望吾國人之自覺耳夫烟酒之害豈可勝言耗金錢廢光陰猶屬有數至於精神之斵喪人格之墮落以及種種不道德之行爲無不假此以行豈非可懼若久染成癮勢必遺丰人種是更可懼之甚也以上種種之害吾人旣已鑒及而仍沈湎其間不忍抛棄眞不啻飮酖止渴抱火焚身之謂也（乙種酬） 
[花柳病之豫防（三）] [  鳳賓]  
（六）某婦之姙孕史 
　　美國海軍部之調查團查得某夫人於一九○七年結婚三載後染花柳其所生之子女列表以計之 
一九○八年産一女甚康健 
一九○九年産一子甚康健 
一九一○年産一子甚康健 
一九一一年其夫因冶游染花柳旋沾其婦 
一九一二年嬰兒死在胎中 
一九一三年嬰兒死在胎中 
一九一四年嬰兒死在胎中 
一九一五年夫婦同受治療 
一九一六年産一子完全無恙今尚存 
按梅毒侵入人處每不自知在診室中往往騐得宿毒而病者輒謂數年前曾有一度但從未糾纒豈病根尚在耶今閱某婦之姙孕史可見受病四年而伉儷俱未自覺寄語冶游者勿以病不遽發爲僥倖也 
（七）患梅毒者之産育表 
英國花柳病調查會查得染毒之家一百五十所總共得産育一千零零一次兹分四項列下 
小産與死胎一七二 
夭折之嬰孩二二九 
病兒三九○ 
現尚無疾之兒二一○ 
總數一○○一 
又一報告謂患梅毒者所出之子女十人中非病即夭者竟有七人云 
　　按尋常孕婦若無硬傷而罹小産死胎或嬰兒早夭卽宜診察是否爲其夫所沾染世人瞶瞶以片刻之歡娱貽闔家之疾苦皆因不明曉利害關係與不改良社會環境所致是乃吾人責任之有所未盡也 
 
[青年應該站在時代的前面] [  鵬]  
商業常識 
[設置營業所的注意] [  守和]  
　　商人營業所爲營　上最重要的東西但這件東西若是設置不得其當則營業無從發逹終不能獲最大的利益譬如打仗的必要得最好的地勢不然雖有勇悍之師奇妙之計終不能勝敵所以商人在没有營業之先對於營業所應如何的設置不可不加以注意現在我把應注意的事情略言如次 
　　（甲）營業地的選擇營業地的選擇乃　關係於營業的前途從前商業繁盛的地方多在官廳附近但是如今就不同了因爲從前的大都會未必爲今日交通便利商業繁盛的地方且在官廳附近的每易受政治和軍人的障碍所以營業的須具有遠大的眼光不可以目前之見誤其營業前途的發達其應注意的要點（一）地位的交通怎麽樣（二）出産和消路是不是富麽（三）氣候怎麽樣（四）風俗和習慣與我營業合不合（五）地方的政治怎麽樣（六）本地已有同業的多少總而言之是先要考其地方的情形與我的營業是否便利營業的費用比較少些然後方設營業所 
　　（乙）營業所的位置營業所的位置乃是　係於營業的繁簡商人的是否獲利全看交易的多少倘設置營業所不在行人稠密的地方則交易必因之而減色即有最會經營的人也不能施其技其應注意的要點（一）要當交通的衝要往來人多終日熱閙的地方（二）要在行人停脚的地方（三）要在層樓的下面（四）要在街道轉角的地方（因爲街道轉角的地方建造房屋可以面兩方的道路旣得多闢門户以便出入且商品的足令人注意以爲本店的廣告但是轉角的地方顧客不易停脚所以購買的人每多在其次的一二店中這是事實上的道理）此外尚有宜注意的就是營業所的方面俗言說得好坐東朝西不如坐西朝東坐南朝北不如坐北朝南因爲對於商品的保存店員的衛生大有關係以上所說的乃就其大概而言商人倘依此設置營業所則將來營業的發達不可限量（乙種酬） 
法制 
[行政訴訟須知] [  磬尊]  
　　（一）意義行政訴訟者謂人民對於行政官署之違法處分損害其權利者以要求更正其處分爲目的已訴願至各該最高級行政官署而不服其决定之時得向平政院提起行政訴訟也 
　　（二）事項之範圍（甲）中央或地方最高級地政官署之違法處分致損害人民之權利者（乙）中央或地方行政官署之違法處分致損害人民之權利經人民依訴願法之規定提起訴願至最高級之行政官署不服其决定者 
　　（三）當事人（甲）提起行政訴訟之當事人爲原告（乙）被行政訴訟之當事人爲被告（丙）參加行政訴訟之當事人爲參加人 
　　（四）提起之程序（甲）原處分之行政官署如囑於中央或地方最高級行政官署之時無庸訴願即逕向平政院提起行政訴訟（乙）原處分之行政官署如囑於中央或地方普通行政官署之時非依訴願之規定訴願至各該最高級行政官署不服其决定者不得向平政院提起行政訴訟 
　　（五）提起之要件（甲）期限須自中央或地方最高級行政官署之違法處分書或其决定書達到之次日起除行程日不算入外於六十日内提起之（乙）訴狀應載「一」原告之姓名年齡職業住址「二」被告之行政官署「三」告訴之事實及理由「四」證據「五」年月日惟有證據書狀者須添具繕本其已經訴願者並須附録訴願書及决定書（乙種酬） 
道德叢話 
[西方格言（七九）] [  謝介子選譯]  
　　淺人之思想爲憂患所征服達者則駕憂患而上之『歐文』（Lrving） 
　　貓之爪常深藏『英吉利諺』 
　　貧困爲藝術之母『意大利諺』 
　　正義之青錢優於不義之銀圓『英吉利諺』 
　　遠水安能救近火『意大利諺』 
　　乾咳爲死亡之兆『英吉利諺』 
　　獵犬可購買而不可飼育『葡萄牙諺』 
　　早寢早興致人康健富裕而聰明『英吉利諺』 
　　事業欲完成一身兼作僕『德意志諺』 
　　無奢望永無失望之時『蕭』（Shaw） 
工業常識 
[粉筆之製法] [  居仁子]  
　　我國自前清創辦學校以來已數十年近則雖由壤僻地亦多有國民學校所用粉筆多屬舶來之品以一校計其數固甚微也然合計全國輸出之宛錢其數必巨當此舉國患貧之時實不堪利權之外溢常思補救之方則粉筆之製法尚焉今將粉筆之原料及製法分述於下各學校倘自仿製亦塞漏厄之一道也 
　　一原料石膏爲製粉筆之唯一原料各地多有之其價甚廉製粉筆宜擇其質甚透明條紋齊而且長之一種 
　　二製法（甲）雇木匠削木板二塊中各彫半圓形約十個其大小長短可以普通之粉筆爲參考一端略大須露口一端略小須閉口此二木板一端用鐵紐相連一端則用螺旋相連可合可分則取出粉筆時不致折斷再於其洞露口一面之兩塊木板中間鑿一溝以便注入石膏水如欲多做粉筆可多做幾副模型（乙）將石膏入烈火燒之以適度爲止後磨成極細之粉末用水調粉（水分太少則粉筆太硬太多則粉筆太軟易斷宜注意）注入模型之溝中待其凝固取出曬乾之則粉筆成矣 
　　余意製粉筆一事小學校可作爲石膏細工之敎材所謂實用主義之敎育其庶幾乎（乙種酬） 
識字捷法 
[應用字] [  濟滄]  
莫日且冥也从日在茻中音慕茻衆艸也从四屮讀若罔屮音徹說見前莫今乃作暮从兩日不合字理又無也勿也不可也音寞又謀也又定也又削也又莫莫茂密貌又大也廣莫俗作廣漠又通瘼幕 
暮莫之俗字 
 
 
