# 1901 - 154 - 4910109

 

Page 1

 
 
[杭州申昌分局遷移] [  申報館主人啓]  
　　啓者本館前在杭州省會開設申昌書局專售申報及申報館圖書集成局各種書籍今移至舊府前惠民巷口朝西石庫門內仍前交易恐未周知特此聲明 
[古今圖書集成减價] [  圖書集成局謹啓]  
　　本局新印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印繪圖大字瘍醫大全告成] [  圖書集成局代啓]  
　　顧練江先生瘍醫大全一書集外症之成闡諸家之秘繪圖貼說附以經騐各方病者不煩延醫可以檢方而治最稱利便惜坊間輾轉翻刻魯魚刻豕遺悞良多䢴江夏君毓芝有鑒於此爰覔得初印善本情本局以大號鉛字排印校讐詳愼紙墨精良每部十六本分裝兩函碼洋二元八角寄語海內諸家尙其各置一編以備衛生之用售處在上海申昌書室愼記書莊汲各書坊均可選購請就近移玉可也 
[論展緩鄉試之善]  
　　我朝承有明之制以制藝取士垂三百年歴朝鴻儒碩彥類出其中而功業彪炳焜耀宇宙者亦無不由此進身科舉中不可謂無人才故朝廷以科舉爲掄才大典誠欲取士以佐理國事乃自世風日薄士習日倫文體日壞人雖沾沾以科舉爲重而竟若忘朝廷取士爲何用故僅以八股詩賦小楷爲敲門之磚其未得之先旣無暇繙閱經史講求實學旣得之後勢利縈懐幷置八股詩賦小楷而不問於是科舉中人爲世詬病以爲錢穀不知兵刑不曉時務不達冋皆視爲尊貴者今且鄙之薄之其鄙之薄之者非鄙薄夫科舉也實鄙薄夫科舉中人僅知八股試帖小楷也是則欲取人才非變通科舉不可然變通必有其機機之未來雖有意變通而必多捍格戊戌之事其明證也去歲拳匪事起外人要約指明閙教之處停試五年旣而朝廷允疆吏之請各省鄉試一律展緩一年此卽變通科舉之機也凡事得機則成失機則敗於此而展緩試期未始非計之善乃猶有以照常鄉試請者未免不識世務不顧大局矣若以士氣不振民心不靖爲關係試問照常鄉試之時士氣果若何丕振乎果能丕振亦何至世風如是之薄士習如是之偷文體如是之壞耶至於民心更若風馬牛之不相及中國愚民儘有不知鄉試爲何事者若謂因此而或致不靖此必無之事也商賈負販之流誠有因此而獲利者然謂舍此而竟無生理則鄉試不過三年一次三年之中爲時亦不過一月豈有一月所獲之利而卽能敵三年之生涯乎恐亦斷無此厚利也且考巿在省城一隅非合省共得之利於商務亦有何關係耶以蒙觀之展緩鄉試有數善也方今國庫支絀每省秋試所費不貲停緩一科合之各省亦成鉅欵當籌欵之際得此亦不無小補一善也各處匪徒蠢蠢欲動秋試之時省中驟增數萬人地方官爲闈事所牽倘一疏忽滋生事端亦意中事藉此停試得以綏靖地方二善也况已奉旨特開經濟科講求實學八股詩賦小楷勢必革除士子旣素習於此使驟然改章恐雖有變通之名而無變通之實臨渴掘井何裨實用乘此停試之時俾士子埋頭向學一旦科舉旣改庶不致茫無頭緒三善也或者謂此次停試出自外人之意閙教皆亂民所爲而士子無端被累其何以服其心曰若允外人之請分別停試固不足以服士子之心而此則一槪停試是出自疆吏之深心廟謨之獨運與外人無與也明乎此而士氣何患不振民心何患不靖耶尤願懐才者愼毋抱急於求試之心以致忘實學尤願化墨守舊章之見毋故步自封轉瞬槐黃吾知好學者屇時當不嫌其遲而尙嫌其速也如或知爾則何以哉再誦斯言躁進之心當亦可以消釋矣 
[合謀阻日]  
　　昨得日本東京友人來信云目下法人之意若日本在高麗伸其權勢則法當出全力以助俄人緣高麗倘爲日本所夷則俄之海參威及旅順大連灣昔所盡力經營者勢必一旦廢棄無用此舉關係絶大故爲勢所必爭也 
[公理安在]  
　　歐洲來信云當法國外部大臣赴俄京公幹時俄之廷臣勿祿氏與之互議欲將中國議和之事改歸荷京弭兵會按照公理調停按荷京創設此會時我中國出使在臣曾預其列刻下吾華有事正宜在彼會議以示和平奈何各國多不遵會中規例而行我不知其所謂公理者果安在也 
[英議度支]  
　　南洋新加坡實得力太唔士報登英京倫敦來電云華歴本月某日英國度支部核定本年出入名欵開列清單第二次在議院中宣讀各議員紛紛辯論意見各殊其中一百三十二人不願遵照以爲可者計共二百三十六人 
[英將東來]  
　　西字報云英國簡駐東方之水師提督西摩氏戍期屆滿例應及瓜而代茲經英廷簡副將卑利治氏承其乏已於上月二十日挈同各隨員由李化保奴埠來亞履新矣 
[英船瓜代]  
　　英京倫敦來電云英國駐泊中華海面之仙租理安戰艦現應及瓜而代英廷特於華歴本月十一日派戰艦名基尼士者鼓浪東來俾仙租理安得以啓行回國 
[矢恩優渥]  
　　廣州安雅書局世說編云去年粵東在籍紳士黎部郞國廉邀集同志趨赴行在進呈方物荷蒙兩宮賞收各紳或賞給官階或傳旨嘉奬惟南海東莞兩縣學及順德縣靑雲文社各賞匾額一方茲已由督撫憲製就恭懸其懸諸南海縣學者係深明大義四字 
[監司誥誡]  
　　昨得寗波采訪友人手簡悉本月十七日寍紹台道兼浙江關監督春觀察出示曉諭云照得民教不和地方紛擾上則貽憂君父下則爲害閭閻前者疉奉上諭諄諄誥誡不啻三令五申並經欽遵刊布曉示在案今本道初蒞是邦愴懐時事尙有不能不爲爾民勸者蓋洋人來中國傳教本係勸人爲善並無仇視華民之心卽華民之久其教者雖信從其道未必均係不逞之徒鄉愚無知妄爲歧視其平日里黨雜處非隱相誹笑即顯爲指斥遂致勢同冰炭時啓猜嫌間或涉訟到官而地方有司又不能衡情酌理從速剖斷往往積久成忿使無賴匪徒得以藉此煽惑動輙聚衆滋閙大而焚殺刼掠小而毀物傷人星火燎原幾至不可收拾迨經事後其肇端釀釁之人雖遁跡銷聲勢必嚴拿重辦甚至家業消耗性命難存即隨同附和之輩亦同罹法網里黨親族無辜受累或亦在所不免言念及 
 
 

Page 2

 
 
此良用浩嘆夫論消弭之道固在地方官遇事持平辦理妥速而其要尤在就地紳耆彼此聨絡各就鄉村隨時委曲勸遵凜遵諭旨循分守法蠲除意見遇有教民牽涉事故或由紳先爲調處或呈候官爲訊理不得私相報復該地方官亦必一秉至公速斷速結毋庇民以抑教亦毋袒教以屈民庶可化大爲小化有爲無本道爲爾民身家計不憚　切告戒以期免釀釁端共安樂利除通飭遵照外合亟出示曉諭爲此示仰各屬士紳軍民人等一體知悉須知上年各處閙教之案因小事而釀成巨禍前車可鑒何苦逞一朝之忿罹三尺之條務須父兄各誡其子弟師友各勉其朋儔循守本分胥爲良善此次誥誡後倘敢故違藉端閙教或致搶掠毀傷則是梗化藐法之頑民本道惟有欽遵諭旨禀明上憲向該地方官及本犯家長是問並查拿首禍及阿附之人盡法嚴辦該民等比閭族黨具有身家愼勿以身試法自蹈刑章其各凛遵毋違特示 
[軍麾過潤]  
　　鎭江訪事友來函云上月二十日總統武衛先鋒右軍補授雲南提督張蘭陔軍門由袁江防次乘舟抵京口擊䌫六吉園碼頭新湘全軍統領陳宇山軍門登舟投刺茗談良久而別翌晨憲舟卽溯江駛赴金陵聞有要公須與兩江總督兼南洋通商大臣劉峴莊制軍商定也 
[鄂省鋪捐章程]  
　　鄂省大吏開辦鋪捐前己略登緣始茲有客抄示所定章程九則爰照錄之一勸辦鋪捐分別地方繁盛偏僻以貿易大小資本厚薄區爲上次中下四則除小手藝工匠及小貿營生者免捐外其餘典當莊號行店及舊銷食用貨物者一律勸捐所定捐數上則至多錢四千次則三千中則二千下則一千仍每則分五等以錢二百爲等差譬如上則捐錢四千或三千八百三千六百遞减至三千二百在三千以上者均爲匕則餘皆照此類推惟列入下則者則以遞减至二百爲率所定捐數甚輕典當及各字號每月捐錢止三四千自可出其餘利其買賣行棧店鋪交易時自有操縱之權名爲輸捐實已零星收回無碍生理一鋪戶同一執業地方繁盛偏僻固有不同卽同在一處資本貿易亦各不同故勸捐須先期確切查明酌定捐數務當平允尤在員紳曉以大義示以大公不宜抑勒偏苛亦不得徇情取巧須知捐餉以練兵練兵卽以保民毋稍觀望違抗一鄂省巿鎭以省城漢口沙巿宜昌老河口樊城武穴爲巨應委專員會同地方官辦理如有典當及大行號於上則之外能優捐者由印委各員勸令樂加並不抑勒此外各州縣地方如無上則典當行店卽以次則起捐偏僻州縣有不能及次則者卽以中則起捐不得盡作下則但捐境內有名集鎭其店鋪寥寥不成巿鎭之處槪免辦理一書捐底簿蓋用藩司印信每處給發一本簿內寫明某廳某州某縣某處某鋪鋪戶某人姓名月捐錢若干並由司刊發三聨票但於騎縫蓋印一顆一聨爲存查按季批解善後局充餉一面備文申繳存查來司備案一聨爲收票月底各鋪繳捐卽掣給收票爲據各該地方官即以印簿存案印簿聨票用完隨時請領刊刷聨票章程印簿紙張印紅各費先由司墊付再於解欵內撥還一現在行銷官錢票之州縣地方所收鋪捐一千文以上者准卽以官錢票繳捐地方官於按季彚解時卽以官錢票齎解如該處官錢票不敷周轉或解現錢或按時價合銀合湖北銀元准由各州縣酌便批解一鋪戶有歇業者自赴經手紳士處報明轉報署中於底簿內開除如係改貿亦卽註明視其資本酌定捐數某處有新開鋪戶未經登簿者隨時添載補捐不准隱匿漏報一城巿捐欵由城局公正紳士經收鄉間集鎭捐欵舉擇該鄉公正妥當紳士經收均於下月上旬彚繳官署由地方官專派司事一人經理卽速按戶塡寫聨票分給各處如有虧短有所責成開辦之初紳士司事塡寫捐簿聨票應酌送酬勞鄉間紳士來城繳捐酌送車馬火食之費並書吏造册備文亦酌給紙筆以免賠貼畏難惟捐數輕微不能從豐酬給致碍餉需一印簿聨票均以千字文編號某縣發某字號卽永遠以某文編號所定章程刷印單張每鋪發給一張俾得周知 
[松試九誌]  
　　松江采訪友人云本月二十三日江蘇提督學政李大宗師覆試松屬八學一等生員四書文題子謂衛公子荆三章詩題賦得取士得英卓得材字五言八韻 
[武林命案]  
　　杭州訪事人云本月十二夜錢塘門外松木塲西南有一無名男子被人刃斃次晨地甲報知仁和縣署縣宰蕭大令立卽帶同刑書仵作前往騐得屍身共傷七處有一小刀揷入左脇騐畢飭吏塡供明屍格因無屍親到塲命地甲代爲棺殮一面飭捕嚴拿兇手以便按律嚴懲 
[京江絲巾]  
　　鎭江訪事友來函云郡城機坊林立所用之絲均購自裏下河仙女鎭諸處今歲蠶汛不佳以致絲價異常昻貴每百兩須售洋銀三十元名機戶聞之不覺愁眉雙鎖 
[京師火警]  
　　京師訪事人云本月初九日西四牌樓北新街口某烟鋪失火夏屋雲連同付一炬迨十二日崇文門外四條胡同某乾果店後亦不戒於火焚毀房屋七楹賴撲救迅速四鄰未經波及然受驚已不淺矣 
[沙溪火警]  
　　沙巿訪事友人來函云本月初一日傍晚時三岔路左近某姓家不戒於火霎時毒燄飛騰大有不可收拾之勢幸各水龍聞警馳往吸水狂噴始得熄滅計燬去茅屋四椽是夜更魚四躍時祝融氏又稅駕於燒箕窪某姓水菓行延燒比鄰某姓雜貨店某姓酒館等五六家 
[䢴江火警]  
　　揚州采訪友人云本月十九日之夜三下鐘時郡城徐凝門大街章姓家忽報火災章與親串某氏婦同居是夜大雨滂沱婦聞屋漏聲披衣起視蠟炬誤觸蚊帳登時四處蔓延婦老邁龍鍾旣不撲救又不聲喊迨家人睡醒早己火烈具舉勢等燎原洎本街水龍聞警前來祝融氏已被屏翳君戰退因卽收合餘燼奏凱而回是役也僅燬章姓家住屋五門間某氏婦竟以步履蹣跚慘遭火葬次日由家人於瓦礫中檢出肢骸零落皮肉焦枯見者幾不忍偪視 
[浙省官塲紀事]  
　　杭州訪事人云署浙江杭嘉湖道郭馥卿觀察查勘海塘事畢於本月十一日回省所有各處工程已札飭塘工局提調雇工修葺矣○本月望日爲浙省舉行秋審之期先期由臬司黃幼農廉訪派定各執事計彈壓人犯杭同知孟香圃司馬理事同知桂仁山司馬候補通判桂金坡別駕史悠揚別駕提犯府經歴趙叅軍司獄金少尹仁和典史方少尉錢塘典史葉少尉二門巡風候補巡檢錢少尹金溥劉少尹培元傳供投文候補縣丞王二尹炳章分給錢物現任按經歴程叅軍司獄顧參軍候補府照磨吳叅軍元福從九劉少尹炳照胡少尹國瑞典史趙少尉漢儒 
[甌郡官塲紀事]  
　　温州訪事人云新任江浙温處道童紹甫觀察於本月初十日行抵甌江王雪廬太守劉吉泉鎭軍以下均赴江于恭迓觀察一一接見隨乘轎入東門至試院暫駐示期十五日已刻接受關防○新任温標中衡遊擊黃佐卿遊戎於本月十三日附福州商船抵甌擇吉十五日辰時接篆任事○前任温處道王心齋觀察於本月十五日交卸篆務翌日携眷附招商局普濟輪船赴滬折返省垣官紳皆設筵祖餞○前署中營遊擊徐樹棠遊戎於本月十五日交卸篆務大約榴紅蔳綠時卽須俶裝赴省矣○前任温處道王心齋觀察卸篆時耶穌教士製就萬名傘一頂導以鼓吹儀伏恭送道轅蓋因去夏觀察保護教堂竭盡心力故藉此酬之也○新任道憲童觀察所帶隨員金詠莪二尹王摶九少尹均於本月十三日由上海附招商局普濟輪船到甌觀察旋委二尹辦理東門外海關事務少尹辦理海防事務不日卽可捧檄到差矣○土藥局總辦唐壽臣大令擇吉本月十一日進局任事尹澄甫大令交卸局務後於十六日附招商局普濟輪船由滬赴省銷差然後赴建德縣新任 
 
 

Page 3

 
 
○府經歴袁新栽叅軍丁憂開缺本月初七日附福州商船回籍治喪○日前總捕同知李古漁別駕拘獲著名賭棍若干名禀奉撫憲余晉珊中丞札飭温州府研訊府尊王太守嫉惡如仇大約須從嚴懲辦也○永嘉縣秦鹿苹大令辦理教案寛嚴得中凡遇差傳不到者親偕教士前往勸導以故西柟兩溪民教近甚相安 
[故宮禾黍]  
　　京師訪事友人來函云本月初九日係西人禮拜之期適逢德國水師將次歸國各兵士遂四出游覽　酒滋事時有所聞前門外鮮魚口街本狹隘平時行人絡繹如梭是日有一德兵驅四輪騾車馳騁於途騾驚而逸軋壞人力車數輛幸御者趨避迅速尙不受傷西河沿大街亦有甲乙二德人各驅一四輪騾車鬥捷爭先以致猛撞是日宣武門外菜巿口大街有一德兵乘四輪騾車疾馳一小兒避讓不遑撞仆轅下車輪由身上碾過登時殞命旁人莫敢阻攔任其疾馳而去○東四牌樓北某姓女郞年甫十五六歲本月初十日獨行街巿間有奧國兵三名見而逐之女郞避入道旁某羊肉鋪奧兵追至鋪主阻不令入奧兵怒拔刃斫之鋪主身受重傷登時暈倒幸爲日本巡街兵所見將奧兵拘住解送日本警務署禀請訊懲 
[梟示盜首]  
　　盜犯劉明山於前晚處决後上海縣主汪瑤庭大令諭令將屍身暴露一日然後掩埋昨復派差將首級裝入木籠持往張家樓犯事地方懸竿示衆並飭地保留心看管 
[獲賊候訊]  
　　閩人林朝棟之庶母吳氏在滬仙逝柩厝南巿泉章會館本月上浣某日之夜被賊刨開竊取飾終之物報經上海縣主汪瑤庭大令派令捕役緝獲形跡可疑之宋鑒榮沈阿裕到案訊供不認遂飭捕另行　缉前日又獲沈阿福一名解請訊究大令諭令小心看管聽候訊追 
[舟人溺斃]  
　　前日舟子吳金㤬承運本邑南巿某米行米石至北市交納適風浪交作船遂傾覆吳溺焉昨經救生局某號巡船水手撈獲屍身帶至老白渡知照家屬備棺收殮見者憐之 
[上海縣署瑣案]  
　　去冬浦東人傅錫全之妻秀秀被人誘出四處偵尋杳無蹤跡今春忽遇諸小東門外鴇兒張文卿所開花烟館內擬卽領回竟被覇阻遂投上海縣署控陳縣主汪瑤庭大令飭將張鴇提訊供稱秀秀由張桂生挈來抵押今已交還大令查知桂生寄居英租界因移文公廨請讞員張柄樞司馬飭差拘獲帶回訊明收押一面飭提張鴇所扳之姚有生前晚升堂覆訊張鴇供小婦人憑姊妹行張三寳介紹將秀秀抵下付去洋銀三十五元後因不善逢迎狎客寥落遂卽送還三寳供秀秀由桂生托小婦人轉押串令姚僞稱丈夫繕立筆據收取身價洋銀未幾即由張鴇退還目下秀秀流落何處小婦人未得而知桂生供稱此事雖由小的介紹然自張鴇退還後即由三寳寄存伊素識之阿西處姚供小的由桂生嗾使冐稱秀秀之夫所得身價洋銀與桂生三寳等人分用大令喝將三寳掌頰一百下交官媒收管姚笞臀六百板收押所中張鴇及桂生交人保出諭令赶緊訪明秀秀下落禀復核奪○前者西門外日暉港某甲賣篦箕船上被衆流氓訛詐控經法界讞員杜枝園大令拘獲徐榮卿王小桂二人解送至縣縣主汪瑤庭大令訊供之下飭將徐王兩人用雙連枷枷號示衆兹忽患病由地甲報知大令前晚大令提案疎枷著改收自新所聽候訊核○北新涇二十九保二十九圖鄉民演唱花鼓淫戯被巡防局員某君查悉將地保陳曉春送縣函稱伊等有持刀鬥毆情事縣主汪大令研訊之下飭差將案內一干人提集復訊陳保稟稱某日鄉間唱演花鼓戯趙慶洲手提鳥籠佇立臺前被人將鳥籠攫去旋恐糾人報復預爲之備並無持械鬥毆情事求恩鑒察陸龍靑所供相同姚秀卿供是日小的在塲看戯恐趙慶洲尋釁故央父親報知巡局莊滄洲供小的充當東二圖地保此事並不干涉趙慶洲挈其子投案供稱小的被人攫去鳥籠並未尋釁大令諭令將陸姚趙三人交人保出陳莊兩地保略加訓斥叱令退去 
[上海巡局瑣案]  
　　前日傳瑞華錢阿順朱春林等人在南巿馬路橋堍某茶肆啜茗不知緣何忽爾互毆事後傅訴知駐守二十三七鋪巡防分局之滬軍營勇陳新橋將一干人拘入局中局員盛雨村二尹研訊之下諭令移送上海縣署訊辦傅自知理屈願具呈改過切結籲求免送二尹准之並嚴諭勇丁嗣後如無地甲呼喚不准擅自拘人違干未便○昨日法界讞員杜枝園大令派差協同某包探押竊犯兪阿榮至二十三七鋪巡防局稟請局員邱友林二尹諭令地甲帶至小南門外沈合興舊貨店吊出某保險公司所失銅牌十八面連店主沈阿狗交差探帶回訊究 
[法租界捕房紀事]  
　　數年前韓梅生浼過永榮介紹將田單一紙向某西捕抵借洋銀六百元事隔多年過已逝世邇者韓控鴇婦王氏誘匿其妻錢黛玉西捕聞之即檢呈借據田單訴請押追抵欵讞員杜枝園大令研訊之下韓供此項抵欵早於過永發在日歸還執有收清據大令著押候交人保出將據檢呈迄今在押日久無人具保昨日大令蒞捕房命提復訊韓供稱小的有田單一帋抵與徐福生不知因何入西人之手大令謂爾前供所抵之欵早已歸還執有收淸據今何供詞不合顯見逞刁遂著押候提徐到案質訊核奪○江橋鎭人李渭康前在滬上開設米店以田單一紙向西捕抵借銀三百兩現在店已閉歇延宕不還西捕遂控諸公堂大令提李到案訊供押追昨日升座復訊李供小的禁押此間不能了結現已托人將田變賣尙注寛限日期大令著仍還押赶緊措繳延干未便○陳雲甫將八仙橋西首田若干畝永遠租與某西商管業先收洋銀二百五十元後西商查知此田早經售去因卽退還單據請追所付洋銀大令訊取口供知陳還過洋銀一百五十元尙少一百元旋於昨日提案復訊陳供小的已托人在外料理尙求寛限大令著赶緊理清延干追比○天津織帶店主李榮昌前被江北人郭二計誘學徒以致涉訟大令將學徒馮連茂交李帶回判罰郭洋銀十元以示之儆昨日李又投案訴稱小的奉諭將學徒帶回不虞仍被郭二誘出大令著靜候提郭到案訊核○竊犯李阿友孫龍興王阿二前經包探拘獲解案大令判各枷號一個月昨已期滿命帶案開枷各責五百板然後釋出○偷兒陳阿四吳　生張玉生均由包探拘拿至案大令訊取供詞諭令暫行管押昨日命提至案著枷號一個月期滿責釋 
[慨解囊金]  
　　本館協振所昨承古吳了願求保平安氏捐助本月二十九日票期洋銀五百元又天馬山瞿聚順堂爲小孩病痊捐助洋銀二十元囑爲彚解災區以濟急振祗領之下分別給與收條以昭信核竊維天災流行國家代有目今順直秦晉各報凶荒得大善士慨助巨資飽哀鴻而蘇涸鮒功德無量獲福正可操劵以俟也敬爲災黎肅此鳴謝 
[西安潘振聲太守來電]  
　　各振所諸大善長鑒龍駒塞電到否弟昨到陜擬卽往查同官宜君雖得雨無秋牧尙早死亡枕籍待救孔殷如辦兩處亦須六萬金携欵太少不敷散放求速接濟候電示表叩[  上海陳家木橋電報總局振所楊廷總局杲謹錄]  
[施當其厄]  
　　陜省奇荒待振孔亟敝會代呼將伯欣承臂助有人兹由和康莊執事周君䕶庭交來洋銀二百元爲三月十一日左鄰百川通失火幸未殃及慨助振欵藉答神庥又承鎭海方君式如爲追祝令先祖通奉公百歲仙誕量爲撙節移助振捐洋銀五百元送入會中藉以薦福本會祇領之下欽感莫名一則周君素懐樂善至誠感神一則錫類推仁上資冥福池魚災弭愈徵駿業豐隆澤雁恩沾尤祝燕謀昌熾合誌數語藉表頌忱[  有道公會同人謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局紀事]  
　　前日浦東人張連生金阿虎在本邑南市永盛碼頭浦灘上挖取淤泥售與各沙船供壓船之用董家渡天主堂中人知之卽將二人扭送商船　　請董事某君轉送捕房捕頭解請馬路工程局總辦葉孟紀司馬訊懲司馬頷之○湖北某邑人嚴和尙前因違忤其父樹棠經樹棠控　工程局總辦葉司馬研訊之下飭送改過所覊禁兩月兹已期滿由管所委員李浩然二尹送回昨日司馬飭傳其父到案領回嚴加鶯束 
[英美租界公堂瑣案]  
　　包探劉阿炳解陳福堂到案禀稱此人糾同羽黨將徐阿掌徐阿昆劫至鄉間勒贖小的拘請究懲讞員張柄樞司馬商之梅繙譯判責六百板管押捕房二月○包探倪順泉解吳桃桃林桃桃到案禀稱伊等二人向張沈氏吳阿八訛詐洋銀是以小的拘解請究司馬判各責二百板著具呈改過切結然後釋歸○包探張阿五解倪銀全到案禀稱此人在怡和馬頭貨棧內竊取香菜二瓶經三百四十五號巡捕拘入捕房慈由捕頭交小的解案請究司馬判責五十板○包探劉森堂解王紀堂到案禀稱此人在捕房中當馬夫昨日竊取馬料一百五十磅經四十二號西探察出綻破告知捕頭交小的解請訊究司馬判責三百板枷號十日○水巡捕何瑞福解徐東洋至案禀稱此人竊取綸華繅絲廠煤二　半經小的拘案請究司馬判枷號十天○包探沈阿岳解張阿二到案禀稱此人竊取王月仙家裙一條及福順洋行羊皮統一件經小的拘獲解請訊究司馬判責三百板押捕房半年○包探趙銀河解吳廣聚到案禀稱此人私造工部局騐車鐵戳經小的查知拘案請究司馬判罰洋銀一百元○馬夫王阿利乘馬至福州路中加鞭飛駛五十二號西捕見之拘案請究司馬判枷號五天○包探胡瑞龍解周德章到案禀稱此人在福州路突持磚石向洋人克來勃脫利拋擲適爲小的所見解請究懲司馬判罰洋銀五元○包探張寳　解張希愚到案禀稱此人攫取方阿香周顧氏等三家小孩臂上所籠銀釧是以三對經小的拘解請訊司馬判責三百板遞解回籍○一百十　號巡捕解馬夫毛阿大朱阿三到案禀稱伊等二人無端將馬亂鞭毒毆被工部局西人所見著小的拘案請懲司馬判各罰洋銀十元 
[美租界捕房紀事]  
　　昨日清晨甬人馬長根投捕房訴稱向在虹口穿虹浜第四百五十七號門牌開設小茶肆前日歇夥張順川借端尋釁將碗片劇破頭面意　訛詐請卽查拿捕頭詢悉情由遣六百四十四號巡街華捕將張拘入捕房見其血流滿面因令送至同仁醫院療治俟愈後解送公堂禀請讞員張柄樞司馬核辦○昨日午前廣東著名賭棍　　堂梁阿素等數十人在虹口密勒路第二十六號門牌屋內聚賭抽頭一擲千金輸嬴頗鉅事爲愛副捕頭所聞令五十四號西包探馳往將　　拘獲帶入捕房押候解送公堂禀請讞員　柄樞司馬訊辦○昨日清晨鄉民劉阿全郭金高在　虹口漢璧禮路索取舊欠互肆兇毆棻號巡街華捕喝阻不依因卽一併拘入捕房捕頭令押候解送公堂禀請讞員張柄樞司馬訊究 
[上海北巿絲業會館籌賑公所施子英經收順直陜西賑捐三月初一至十一日九十一次清單]  
　　初一日乍浦九峰完心　氏洋十元浮官西江古越人花洋十元兌見英洋九元八角蘇州無名氏佑兒關齡身體平安英洋六元龍洋四元求是主人　　　　洋五元張　錢趙氏二元錢金氏一元趙阿增求神佑天花平安一元○蘇州石仲　先生經募第四批　濟生洋一百元逸民五元吳子貞募宋杏寳杏生各小洋一百角　　係五角吳　卿募五記　記龍洋二元平軼凡募咸熙居士守初石室勉力主人三戶各龍洋二元約記順起各英洋一元亦記銅洋二元○初二日鄞縣陳　求合家平安洋廿元白下愛　室　　椿萱求壽十元又求早生子先助廿元○初三日朱鄭氏爲夫祈冥　由永　莊　洋一百元江西崔翔甫募無名氏爲子病愈由萬同　來洋三十元　二元　修求　口舌十元三徑主人求佑室人沈氏平安五元○榮陞堂洋三十元○又募月報科四元號房　庫科　科三戶各二元官科吏科兵二科承發科戶二科　　　科左營房東承廳西承廳內承廳十戶各一元共十四戶合爛板洋廿元兌見英洋十九元三角二分四厘○初四日　州陳退省軒洋十六元求安氏十元海甯　吉典　友飭擔伙食十元○初五日新開報館恊賑所第五批規元一百兩英洋六百九十元龍洋十九元香港票洋十元日本洋一元小洋一百零四角大洋一百四十四元銅小洋十角無名氏　母壽　省　資求母福壽康寗規銀十兩葉復熙洋五元鄭復嘉本思祈合家平安四元柳黃氏求家宅平安徐　孫求關煞開通黃復慈新身體康健黃本覺祈　愈四戶各二元　合蕊新生產平安施合澧爲父母資冥福朱合成祈消除年灾三戶各一元朱復念祈消灾延年小洋一百角黃本清古榻皇甫君碑一本售洋八元○初六日　　　助陜賑公所吳芷林諸公募第五批規元五百兩童遜樺爲父母求資冥　洋五十元漢口寳華銀　　友求保平安五十二元高郵丁玉軒募賜書堂求平安一元○初七日　孫氏求病速痊洋三百元無名氏十二元馮　模求病速愈十元許若記二元許　寳一元杭州無名氏一元如臯郭　卿小洋廿二角江陰有心無力人銅洋六元無名氏銅洋二元○初八日張雲堂先生募方文生洋五十元又不留名五十元杭州沈伯馴募楊氏故嫗　　　　代助　其冥　四十元東臺知不足齋十二元又寡過朱能　　十八元　　求病愈無名氏求平安各十元○初九日奉賢李愼修堂爲求子保安全家乞　過失事洋二百元吳門　良基求父病速愈十元洙涇薛益欽爲次子承善求病速愈十元蘇州元裕　　名氏三元承德堂二元翁春山小洋四角○嘉定徐頌詒募東　　　子移禮懴　求父冥福　三十元感懐子爲先考錫恩府君七十誕辰求冥福徐　　堂　謝　佑免災　十元武威圖記洋六元碎銀三兩一錢半東海釣徒洋五元六角黃勤堂五元酉和女史求病愈四元　修氏三元姜文記姜慶堂各二元程女史候女　二元武威郡　　　售去覺世經圖證十四部一元四角楊佩記售二部徐蔭記　八部合一元元記悔過生三一居士徐標記石記葉　林記祈記佑記次記媛記酉記和記　記安記　記常記無名氏十八戶各一元共三十一戶合洋一百元碎銀三兩一錢五分兌見洋四元四角○江西　善士募　昌隱名氏龍洋三元東山別墅桐華　屋抱愧力棉山莊三戶各一元厚生記五錢洋一元兌見洋七角四分六釐求新書屋四四洋一元兌見洋五角七分二厘○初十日王長興　廿元陳子岑爲四兒病求速愈十元柳　生五元○十一日隱名氏洋一百元宋構基紹基洋一百元廣州撫署朱禮齋李門周氏各六元朱門顧氏四元　門鍾氏黃門義氏各二元安省韓永思求病速愈四元鹽城何立堂募無　堂四元又愼行堂二元常州恆慶正代友銅洋八元○蘇州石仲蘭先生募　五批　子良洋一百元彭太太領募少梅氏李炳章彭行貞三戶各十元周呂氏六元隱名氏　吳氏各五元無名氏無力氏吳余氏　周氏四戶各二元嵇沈氏黃蘇氏無名氏胡湛仁李香違五戶各一元 
 
 
 

Page 10

 
 
   
 
 

Page 11

 
 
[奏疏彚錄]  
　　江西巡撫臣李興銳跪奏爲盜犯夥竊巡檢衙署臨時行強拒傷事主弓兵搜劫贓物獲犯審明議擬恭摺具奏仰祈聖鑒事竊照贑縣近詳盜犯陳貓狸聽從蕭得沿夥　桂源司巡檢公署臨時行強拒傷巡檢弓兵搜刦　　獲犯訊供一案當經批司移道飭審詳辦嗣據署吉南贑寗道繆德棻提犯審明議擬具詳又經批司核詳去後兹據按察使柯逢時核詳前來臣　加查核緣陳猫狸籍隸贑　游蕩月日先不爲匪光緒二十五年八月二十四日陳貓狸會遇素識已獲病故之蕭得沿鍾傳仁謝芝箱並在逃之盧錫幅各道貧難蕭　　諗知　源司巡檢韓錫麒在任年久積有銀錢公署僻靜起意夥竊得贓分用陳猫狸等俱各允從約定是夜在該處附近大橋溪邊會齊二更多陳猫狸與蕭得沿等先後走至該處三更時分陳貓狸與蕭得沿鍾傅仁謝芝箱並盧錫幅分帶小刀短棍火煤同夥五人偕抵桂源司巡檢公署牆外越墻下院　開房門入室行竊經韓錫麒與其子韓毓芳弓兵范名驚起喊捕蕭得沿復起意行強喝令陳貓狸並鍾傅仁等一同行強卽令盧錫福開出大門在外把風謝芝箱點著火煤照亮蕭得沿用棍毆傷韓毓芳左額角范名左乳謝芝箱用刀砍傷韓錫麒左肩甲各向嚇禁聲張蕭得沿卽與陳貓狸並鍾傳仁等分手打開箱櫃搜劫洋錢逃出門外向盧錫福告知傷人得贓情由携贓同往山僻查點贓數按股俵分各散陳貓狸與蕭得沿等各將分得贓洋陸續換與不記招牌錢店得錢同分得贓錢花用逃避旋經該縣訪聞查拿並據該巡檢韓錫麒報縣會營勘騐勒據兵役協同弓兵先後拿獲訊供通詳飭審鍾傅仁謝芝箱蕭得沿先後在監病故禀府札委雩都縣知縣呂敬　騐訊詳報批飭覈入正案辦理覆騐韓錫麒等傷俱平復陳猫狸在監患病騐報醫痊勒緝盧錫幅無獲將犯審擬解府經府覈恐案情未確節次委員研審因犯供游移禀府發囘贑縣覆審嗣據該縣審明議擬由府解道經道覈恐案情未確迭次發委審明解道提訊無異詳經批司核詳前來臣覆查陳猫狸從蕭得沿夥竊桂源司巡檢公署　時行強得贓幷蕭得沿等拒傷巡檢並弓兵等平復之處旣據在縣供認不諱覆由府道提訊明確究無窩夥竊劫不法別案及另有同夥知情容留分贓之人原贓雖無起獲惟犯係先後拿獲隔別硏訊供出一轍且所供行刼月日悉與事主供報相符正盜無疑查律載共謀爲竊臨時行強以臨時主意及共爲強盜者不分首從論又強盜已行但得財者不分首從皆斬又例載強盜干係衙門不分曾否得財俱照得財律斬决梟示又光緒八年通行尋常盜案實係離省窵遠地方酌照秋審事例解道訊明詳請題奏各等　此案陳猫狸聽從蕭得沿夥竊桂源司巡檢公署臨時行強得贓蕭得沿謝芝箱各用刀棍拒傷巡檢韓錫麒及其子韓毓芳弓兵范名各平復均屬不法查巡檢公署門首設有桂源司匾額卽與衙門無異自應照例問擬陳猫狸與蕭得沿鍾傳仁謝芝箱均合依強盜干係衙門不分曾否得財俱照得財律斬决梟示例俱凝斬立决梟示蕭得沿謝芝箱鍾傳仁俱已在監病故仍各照例戮屍梟示陳猫狸先於左面刺強盜二字失察該犯等爲匪之牌甲及不能禁約　得沿爲盜之犯兄均事在光緒二十六年三月十二日猫狸恩詔以前准予援免牌甲仍革役蕭得沿等在監病故訊無凌虐情弊之刑禁人等均無庸議原贓錢洋蕭得沿等身死勿徵陳猫狸據供家實赤貧無力賠繳是否屬實飭縣查明取結辦理盜械刀棍供棄免起換買贓洋及不記招牌錢店無從查傳盜犯監斃未及五名管獄官例無處分逸犯盧錫福飭緝獲日另結此案盜犯首夥五人已於疏防限內拿獲四名獲犯過半兼　盜首地方文武邀免查叅除全案供招咨部外所有盜犯夥竊衙署臨時拒傷事主搜刼得贓獲犯審明定擬緣由理合恭摺具奏伏乞皇太后皇上聖鑒敕部議覆施行再此係遵照新章由題改奏邀免扣限合併陳明謹奏奉硃批刑部速議具奏欽此 
　　　行護理陜甘總督甘肅布政使臣何福堃跪奏爲據情代奏籲懇天恩俯准貤封以光泉壤恭摺仰祈聖鑒事竊前據甘　　州鎭總兵陳元萼呈稱總兵早歲從戎同治年間隨侍前陜甘總督臣楊岳斌帶領來甘比時髪逆初平回氛正熾總兵由東南轉戰關隴等處　年效命疆塲未及分心家事光緒十三年在洮岷協副將任內丁父憂回籍守制族感僉云總兵係朱姓所出聞之駭然詳詢顚末始悉朱　母卽陳氏母同胞女弟總兵未生以前朱氏父母已有兩子因姊夫乏嗣訂以再索得男撫爲姊子總兵甫生即經陳氏父母携去撫養成立照例本應歸宗惟查同治六年江南提督李朝斌本姓王氏襁褓中爲李氏撫育後李朝斌生父王正　請飭歸宗經兩江總督曾國藩查明李朝斌所後父母無子遂令在於李氏另爲一宗奏准有案總兵朱氏本生父母有子兩人而陳氏撫養父母別無嗣續正與李朝斌之子相類又查定例出　之子歸宗亦以所後之父母有無子嗣爲斷今總兵若欲歸宗在朱氏本生父母不過于二子之外又增一子而陳氏撫養之父母竟至斬焉不祀撫子者必至抱痛于重泉爲子者何能安心于人世援案叅觀勢難呈請歸宗維思撫養之德固屬難忘而生育之恩亦宜圖報陳氏父母屢受 
覃恩而朱氏父母未沐皇仁追念本源倍深悽惻情願將總兵本身仰邀誥命籲懇貤贈本生故父朱與貴本生故母朱李氏俾沐恩榮以光泉壤而遂鳥私等情呈請代奏當經前督臣魏光　飭取該總兵事實履歴各册結去後兹據造齎前項册結前來臣維我朝以孝治天下凡爲人後者有所陳請無不共荷恩施今該總兵篤念天倫情殷報本揆諸例案亦屬相符除將齎到册結咨部查核外理合據情代奏伏乞皇太后皇上聖鑒俯准飭部核覆施行謹奏奉硃批著照所請該部知道欽此 
　　開缺山西巡撫奴才錫良跪奏爲遴員更補要缺知縣以裨地方恭摺仰祈聖鑒事竊介休縣知縣陳曰稔欽奉上諭革職永不叙用欽此應以奉旨之日作爲開缺日期曾經截缺咨部並請以即用知縣李九烈奏補介休縣知縣嗣據詳報該員李九烈於光緒二十七年正月初三日在省聞訃丁母憂回籍守制復經取具親供送部查核各在案所有介休縣知縣係衝繁難兼三要缺旣未奉部覆准自應遴員更補該縣地處要衝民情好訟現當邊防吃緊之際往來差務尤繁非精明幹練之員弗克勝任查定例曾任實缺候補進士卽用人員遇有應題缺出皆准酌量補用等語奴才督同兩司逐加遴選晉省雖有曾任實缺候補各員均屬人地不甚相宜現任知縣曁佐貳中亦無堪以調升斯缺之員未便稍涉遷就　查有卽用知縣陳模現年五十四歲浙江諸稽縣廩生中式同治庚午科鄉試舉人考取國史館謄錄議叙以知縣選用光緒乙未科會試中式貢士殿試三甲進士朝考三等二十一年五月初八日引見奉旨著以知縣即用欽此遵例捐指山西是年九月二十六日到省該員才具老成通達治體以之請補介休縣知縣實堪勝任與例亦符據署布政使許涵度署按察使恩霖會詳請奏前來合無仰懇天恩俯念員缺緊要准以卽用知縣陳模補授介休縣知縣洵與治理地方有裨如蒙兪允該員係進士卽用知縣請補知縣銜缺相當毋庸送部引見該員亦無叅罰案件所有揀員更補要缺知縣緣由謹繕　具奏伏乞皇太后皇上聖鑒飭部議覆施行謹奏奉硃批吏部議奏欽此 
　　李興銳片再萬安縣知縣劉步元因病請假就醫所有該縣印務查有現任鉛山縣知縣陳元　堪以調署該員任內並無盜刼三叅屆滿已起四叅及錢糧未完叅限將滿有關降調之案據藩司張紹華會同臬司柯逢時具詳前來除檄飭遵照外謹會同兩江總督臣劉坤一附片陳明伏乞聖鑒謹奏奉硃批吏部知道欽此 
　　軍機大臣片查軍機章京工部員外郞王彥威現在銷假臣等公同商酌仍令該員在章京上行走謹奏奉旨知道了欽此 
 
 

Page 12

 
 
[奏疏彚錄]  
　　護理陜西巡撫河南布政使奴才端方跪奏爲查明陜省各屬光緒二十六年夏秋被　兼被霜雹成災輕重分數酌籌振撫並　豁緩錢糧開　恭摺具陳仰祈聖鑒事竊查咸甯長安潼關等各廳州縣上年夏秋被旱兼被霜雹成災輕重情形經奴才前在護撫任內並前撫臣岑春煊先後陳奏在案一面遵照新章督飭藩司移行該管道府州縣親詣履勘確查被災分數錢糧應否緩徵分別極次貧民妥籌振撫去後茲據署潘司胡湘林詳稱准督糧鹽法延榆綏陜道栘復督同各該府廳州縣親詣災區查勘得　寗長安臨潼渭南三原富平高陵涇陽藍田醴泉興平耀州同官咸陽盩屋鄠縣乾州永壽武功鄜州洛川中部宜君鳳翔扶風寳雞岐山邠州三水長武湻化大茘蒲城韓城郃陽　城朝邑白水華州華陰潼關白河膚施延川宜川安定安塞延長保安甘泉靖邊定邊榆林懐遠葭州神木府谷綏德州米脂清㵎吳堡六十一廳州縣上年被旱被雹被霜損傷夏秋禾苗輕重不一分別成災分數酌量地方情形或撥發銀兩或散放倉穀或設局平糶或就地勸捐均經一律妥爲撫䘏計以上被災各屬內咸寍長安臨潼渭南華州華陽潼關七廳州縣有欽奉諭旨蠲免　路經過及駐蹕加恩　糧應另案分晰辦理其三原等五十四州縣應徵上年上下忙地丁錢糧鹽課馬廠陵租及本色糧草除災前已繼完納各屬無庸流抵外其未完銀糧草束一律分別豁緩等情開單具詳請奏前來奴才覆覈無異復查陜省上年夏秋亢旱北山各屬兼被霜雹受災至六十餘處之多實屬奇荒浩刼雖　勉籌振撫酌撥銀糧並委員分途採購就便撥運復設立籌賑總局通飭各屬就地勸捐各保桑梓無如災區過廣集欵無多究屬未能普徧幸値翠華蒞止失蒙恩頒鉅帑截撥南漕並准借撥京協各餉開辦實官捐輸百萬飢黎更生獲慶現屆靑黃不接需振方長節屇清明盼雨綦切奴才督飭官紳認眞籌辦竭誠禱求期于銀糧不匱甘𩆩普霑庶幾保此孑遺免塡溝　除俟振務完竣另行奏銷外茲將查明三原等五十四州縣二十六年夏秋被災分數上下忙未完錢糧數目謹繕具清單恭呈御覽仰懇天恩俯准分別豁緩以廣皇仁而舒民力再此案因各屬災重振迫查報需時是以彚奏稍遲合併陳明所有陜省三原等屬上年夏秋被災懇請豁緩錢糧緣由理合恭摺具陳伏乞皇太后皇上聖鑒訓示謹奏光緒二十七年三月初一日奉硃批著照所請戶部知道單併發欽此 
　　太子少保銜長江水師提督奴才黃少春跪奏爲恭報奴才出巡營伍日期仍先巡下游緣由恭摺仰祈聖鑒事竊查長江定例提督每年出巡一次半年巡上游半年巡下游以資考察奴才現總統江勝六營駐防鎭江上年因上游瓜標四營與鎭江附近曾經專摺陳明就近先巡上游事畢仍回鎭江俟下游防務安靜再泝江上駛校閱上游各標營伍旋因京津拳教數仇海氛不靖奴才駐防在鎭未敢連離致上巡之舉延至去冬尙未舉行曾經咨送兩江督臣劉坤一附片陳明上巡暫行展緩在案查長江轄境分隸五省責重事繁舉凡簡練軍實綏靖地方均關緊要奴才近年駐防鎭江深恐於上辦各標營照顧不及致辜高厚今年又屆出巡之期現値和議已有端倪奴才因　本年正月內　赴江寗與督臣商准仍就近先巡下游定期二月初八日由鎭江起程校閱瓜標之瓜洲孟河三江江陰四營順道入蘇與撫臣籌商一切　飭事宜俟回鎭交卸防軍卽行上巡挨汛校閱遇有應辦事件隨時與沿江各督撫臣和衷商辦實力整頓以期無負朝廷軫念江防之至　至署中公事仍照例檄　中軍副將楊福田代拆代行其緊要事件仍包封遞至行次由奴才親自核辦以昭愼重除俟上下游巡歴事竣再謹將情形另行奏報外所有出巡營伍日期仍先巡下游緣由理合恭摺具陳伏乞皇太后皇上聖鑒謹奏光緒二十七年三月初一日奉硃批知道了欽此 
　　錫良片再緝外患以振興內治爲本而欲振興內治必在州縣之得人蓋天下雖大實州縣之積州縣果能得廉勤者而任之則民生自裕邦本愈固我朝康熙年間奬拔廉吏若彭鵬于成龍陸隴其諸人皆以州縣著有廉勤實續歴蒙聖訓褒揚宣示天下是以其時吏治稱爲　盛奴才服官數省竊見州縣中非無勤能任事之才而求一清苦卓絶視民事如己事興利除弊出於至誠又不矯情要譽者實不多見茲查有湖南湘潭縣知縣李尙卿歴任數處咸著循聲迭經湖南撫臣保薦有案該員臨民蒞事　駕懇擊始終不渝終日端坐堂皇投訴者隨訊隨結有事下鄉單騎前往丁役自發口糧力祛擾累其在城步縣則革除徵收徭米淋尖踢觓等弊其在永順縣則力蠲採買兵穀折價錢文以恤百姓其在江華縣則清結多年仇殺積案並捐廉買官山以息爭訟永革歛費差票其在邵陽縣則裁坐堂陋規錢萬餘串到任九月結案盈千去任後民治鐵爲碑誌之至今有爭曲直者相約至碑前設誓其爲民信服之深如此奴才杳該員官聲吏績雖不敢謂遽與彭鵬諸人相　　而其廉於約身勤於治事一切剔除積弊皆以和平出之事上待人絶不矜矯奴才於山西山東湖南所至之處留心體察如李尙卿者誠爲州　中所罕　該員前經湖南撫臣兪廉三奏保奉旨送部引見現已年逾六十無意進取惟奴才證諸聞見知之較深刻當吏治頽窳已極之際倘蒙 
特恩將該員歴任廉勤實蹟明白宣示庶乎聞風興起任州縣者皆以廉勤自律盡心民事爲先康熙吏治之盛或不難再見於今日也奴才爲振興內治以彌外患起見是否有當理合附片具陳伏乞聖鑒謹奏光緒二十七年三月初一日奉硃批另有旨欽此 
　　何福堃片再臣准陜西固原提督鄧增咨開新補陜西三要司營守備原任秦州營千總朱得勝因患胃氣疼痛醫治罔效於光緒二十六年十二月初四日在千總任內病故又潼關恊營中軍都司文芳得患時疾醫藥罔效於本年正月十八日生都司本任內病故均經委員查騐　實先後咨請核辦前來臣覆核無異相應奏明請旨開缺除俟取到該故員等原領札付以及承查鈐結至日另咨送部外所遺陜西三要司　守備潼關營中軍都司各員缺陜甘現有應補人員容臣揀選請補理合附片具陳伏乞聖鑒謹奏光緒二十七年三月初一日奉硃批兵部知道欽此 
　　何福堃片再前准兵部來咨西寗鎭標後營都司員缺係題補第六輪第八缺輪用儘先人員應令揀員請補等因茲查有遊擊銜留陜甘儘先補用都司袁以廾堪以請補臣護任未及三月例不加考惟據署中軍副將楊志勝呈稱該員穩練耐勞營務熟習合無仰懇天恩俯准以袁以升請補丁寗鎭標後營都司員缺實屬人地相宜亦與輪　符合如蒙兪允應卽遵照新章改爲試署俟大局定後給咨赴部引見以符定制除飭取該員履歴册　部外謹會同署甘肅提臣張永清合詞附片具奏伏乞聖鑒訓示飭部議覆施行謹　光緒二十七年三月初一日奉硃批兵部議奏欽此 
　　何福堃片再臣據署西寗鎭總兵羅平安申稱鎭屬鎭海協副將余成龍得患舊　在任延醫調治服藥罔效光緒二十七年正月二十八日病故委查屬實呈請　辦前來臣覆覈無異相應奏明請旨開缺除飭取該故員生前原領劄付及嫡親醫士承查印甘各結　日另咨送部外所遺西寗鎭屬鎭海協副將員缺陜甘現有合例應補人員容臣揀員請補　合附片具陳伏乞聖鑒謹奏光緒二十七年三月初一日硃批兵部知道欽此 
 
