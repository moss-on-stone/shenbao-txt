# 1886 - 4 - 4904574

 

Page 1

 
 
[古今圖書集成出書告曰] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年四月内始可出書六月終出第二期倘有因他故而第二次應繳之銀今年内水能繳到以致限滿罰去應歸本齋者無論若干部均湏出售自丙戌年正月分起至六月底止每部售銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後繳銀取書此布 
[常熟經售申報書畫處] [  申報舘主人啓]  
　　常熟城内巿前街抱芳閣書坊現爲本館代售申報及申報館點石齋兩處所印之書畫碑帖等件其價悉照仿單並不增减如虞山一帶貴仕商意欲購取祈就近向之價買欲看申報亦可向該坊訂定自當按日送閱不悞 
[順天江南浙江江西四省闈墨出售] [  申舘主人啓]  
　　本科順天江南浙江江西四省闈墨本館業經先後排印校對無訛紙張潔白頗爲士林珍賞定價順天闈墨洋七分江南人分浙江江西均七分售虚仍照曩例揣摩屬氣者所宣先諸爲快也 
[六十二號畫報出售] [  申報舘主人啓]  
　　緬甸服屬於英歴有年所今王忽與英爲梗一戰再戰至喪師失地而不悟緬不國緬無人矣西國畫　繪有緬之都城宫室與其執政之宰臣使臣出鎭之武將兵弁等圖本齋一一照繪列入畫報并爲述其崖略以饜觀者之心報首畫譜兩圖爲官君劬安所繪後附淞隠漫錄圖說一則准於二十六日出售此佈 
[苕客奇談]  
　　客有自苕溪霅水之間趁一帆風直指春申江以就醫而兼遊覽者過余齋頭相與抵掌縱談滔滔汨汨不啻韓潮蘇海言多奇警往往作玩世不恭語猝然謂余曰今天下餌婦人之多也余愕然誩具故則曰以余所見凡熙熙而來攘攘而往者無非女也子獨未之知乎榮啓期有三樂其一日幸生而爲男子男之與女果若是其異耶中國之女子具所最苦者爲纒足自窅娘作俑而中華婦女莫不被其毒足指之舒也而使之斂足底之直也而使之曲足端之平也而使之銳其苦不不可勝言者至終身行步不能便捷而猶自顧蓮鈎鳴其得意盖以爲如此則可以悅男子耳正不知男子又將何所悅也而今之着京式鞋京式襪者京罔不取其緊而小俾五指不得舒暢適意鞋底則極狹鞋頭則極窄而且底短於面者寸許並以彩色鑲緣文絲排繡幾無異於閨中繡履以　爲飾觀　不亦甘爲女子乎然此猶其小焉者也觀於巿無非覔利者而同一行業則彼此必相傾軋岡一主顧則彼此必相招誘其語言則謟媚奉承有令人聽之欲嘔者其顔色則脅肩謟笑有使人見而欲避者而彼局中人曾不之悟猶以爲利之所在如是則得不如是則失是與婦文之悅人以色者何以異乎顧猶曰巿儈不足責也觀于文人學士頌法先王詩則庾鮑賦則馬揚經則鄭孔學則程朱聞其言儼然丈夫也而半皆託之空言初未嘗身親實踐一不得意輒作咄咄書空狀不啻臨風長歎對月興悲或得一館卽欣欣然自鳴得意頓忘前此之苦此何異於婦女之以境遇爲悲懽遇人不淑則啜其泣一逢悅巳卽樂爲容乎若夫一材一藝輒自以爲是或有以文字相質者當面則極口贊揚背後則詆誹不巳且對人言往往但言人之醜不言人之美大有入宫見嫉蛾眉不肯讓人之意至於筆墨之間開口卽風雲月露動筆卽緑慘紅愁猶其餘事矣是不亦甘於婦人之甚耶其尤甚者則往往含一醋字見勝巳者則有　心見不若己者則更有驕心見人得意則羡之不巳抑又妬之妬之不巳更思擠之此等行爲與妒婦何異然猶曰措大眼孔小酸腐之氣固與醋海相近也嘗聞一笑話有釀酒而酸者無人過問輒拉客以求嘗新一日見一書生拉之以入甫盡一杯卽攅眉而走曰此酒像我又一日見一婦人復　之入乍沾唇卽掉頭而去曰此酒像我釀酒者曰前者書生曰像我知其酸也今爾又曰像我則何以故婦曰書生則酸我則醋耳由是言之腐頭巾固不足責也乃觀於策名仕版者蹌蹌濟濟百爾官僚内官外官不可以數計皆所以上致君於堯舜下致民於黄農者而觀其進身之初卽多營謀鑽剌凡所謂保舉荐劌其不出於謀幹者能有幾人凡所謂卓異賢良不次拔擢其不出於要求者果有幾輩卽有被議被駁之輩大都錢神無靈以致於此非眞有鑒空衡平者也彼幸而得意無不白晝驕人而不知其乞憐於昏夜者正不啻妾婦之枕邊密語被底甘言雖内外臣工未必無謇謇諤諤光明磊落之人然彼卑鄙齷齪不堪入目者正復何限然此等雖可鄙要亦不過孟子所謂以順爲正妾婦之道其熱中之情切故正氣未免消磨耳唐朱慶餘宋知名呈詩於張水部籍有句云妝罷低聲問夫婿畫眉深淺入時無張見之大喜袖其詩卷爲之游揚朱用是登上第此不過詩人托興如離騷之寄意於美人香草而後世猶有　其卑鄙者而况今日之所謂卑鄙者不僅手之空言竟且見諸實事此直甘爲巾帼而不爲鬚眉甚且爲巾幗之所笑矣所尤可怪者赳赳武夫公侯干城之選也健男子在邊庭一刀一鎗爲皇家出力以博取功名富貴爲光前裕後計其心雄萬夫固非雌伏者比矣而外觀有耀者或内鏡無能目不識詩書與女子之無才便是德者正復相似平時亦以勇士自命至臨陣而遮遮掩掩畏縮不前迨至戰事旣罷則又威風頓發倘派令護局卡追偷漏則不難魚内鄉愚爲害商賈此正如婦女之濳立屏後露半面以窺人客來則避客去則復出半身相窺探若有婢妾一觸其怒則施其酷虐鞭笞慘毒無所不至夫以昻藏七尺之身而其行爲心地皆與婦女無異尚復成何世界吾甚惜夫國家立法之良定制之善德化之厚而竟皆誤於婦人良可惜也余曰先生之爲此言也固亦有激於中而母乃謔而近虐乎且果如是言則彼一曲登場清歌妙舞施脂飾粉以男子而妝爲婦人者又將以何物目之客曰此輩以色售舍此之外無以餬口雖曰可笑實亦可憐吾則獨怪夫非若輩而貌乎婦心乎婦者天下多美婦人盍以我言質之余笑應之曰諾 
[諭旨恭錄]  
　　十一月初九日奉上諭户部奏南城吏目縱役搶掠南城御史愛興阿等奏户部俸餉處書吏畏罪紛逃逞刁妄控中城御史本貴等奏户部書吏夤夜逃跑請飭拿辦各摺片案關書吏畏罪　逃坊役藉端搶掠虛實均應澈底根究着刑部傳集人証秉公研訊據實具奏欽此○初十日奉上諭陜西陜安鎭總兵員缺着姚文廣補 
 
 

Page 2

 
 
授欽此同日奉上諭恒明奏假期屇滿祖母病尚　痊墾准開缺留京一摺烏里雅蘇台叅贊大臣恒明着准其開缺留京當差欽此○十一日奉旨祥麟着作爲烏里雅蘇台叅賛人臣照例馳驛前往欽此 
[本館接奉電音]  
　　昨晚九點鐘本館駐京訪事人由電傳來本月二十九日上諭七道敬謹譯登○十一月二十九日奉上諭恩承着補授大學士管理理審院事務欽此同日奉上諭閻敬銘着補授大學士管理户部事務欽此同日奉上諭福錕着以户部尚書恊辦大學士欽此同日奉上諭張之萬着以刑部尚書協辦大學士欽此同日奉上諭崇綺着調補吏部尚書户部尚書着福錕調補麟書着補授工部尚書欽此同日奉上諭翁同龢着調補户部尚書工部尚書着番祖蔭補授欽此同日奉上諭額勒和布着管理兵部事務欽此 
[詰問侵藩]  
　　英國吞并緬甸之事業巳上逹天聽聖意甚覺不豫有旨着曾劼剛星使前赴該國外部诘問情由想星應對才長當必謀出萬全于戈爲玉帛也 
[福晋驂鸞]  
　　慶郡王福晋前因二豎爲灾延醫診治祗以氣體於虚弱竟致參术無靈至十一月初六日病勢渐劇遽返　池年僅三十餘歲軍機大臣六部九卿總署各堂公備祭筵排日上奠衣冠肅穆車馬喧闐誠有非鄉曲小民所可夢見者矣 
[商約巳成]  
　　法欽差戈可當君率同微繙譯於十月杪由京赴津與李傅相訂立通商條欵近巳議有就緒由傅相將華洋合璧厎稿咨明總署請王大臣等飭精通中法文字之人悉心校勘期於妥貼無訛諒不日當可先行畵押矣 
[星使出都]  
　　劉芝田星使於本月初十日四鼓時進内請訓諏吉十六日啓節出都乘軺南下繞道津門與李傅相會商要公再行馳驛赴滬握節出洋所帶隨員除工部候補主事余君思詒工部額外主事梅君壽祺外尚有張君祖翼王君文藻胡君樹榮汪君奎綬董君瀛吳君宗濂當星使出都之前所有京員之占籍江西安徽者分贈别敬頗覺從豐惟江蘇一省祇贈圑拜資然所費亦甚不貲矣 
[購槍無弊]  
　　本年七月法事巳平各路方籌備善後事宜以固邊防而禦外侮忽有山西候補知府董子厚太守夢蘭具禀醇邸稱有俄商密爾斯處買辦華人陳恭怡由俄購到新式畢波地火槍三千桿鉛子三百萬顆自甘照本出售以明報効之忱並具甘結内開火鎗母桿計銀九　鉛子每顆計銀二分云云醇邸見禀中言詞　摰信以爲眞遂委前曾出洋之蔡和甫别駕鈞察騐樣槍以定去取嗣據别駕覆稱此鎗靈捷可用價亦甚廉乃發給委札護照飭太守前赴上海　提至九月某日接得出使日本大臣徐孫麒星使承祖來文言横濵領事官咨稱　美商米利孰言刻有俄商密爾斯偕華人陳恭怡持神機營執照來此構辦洋鎗　此鎗巳經　朽切須修理其價每桿不過　洋五六元醇邸知受奸商之誑因急發電止之不與交易一面奏講將太守革去功名電飭來京以憑訊辦蔡别駕鈞有無串邇情弊俟董陳二人到京後質對以憑　核兹聞醇邸己洞悉别駕下忱並不從中染指想一經定讞當可格外從寛不致與朦禀罔利乏官商同罹法網矣 
[妖髠拐婦]  
　　杭之武林門内有祥符寺者南渡之著名巨刹也寺基縱横里許杭諺有十里祥符千口井之語宋元朝慶遺兵燹　基多被隣近所掃延至我朝不過十中一二矣然紅墻四繞寳塔千尋紺宇琳宫猶覺氣象閎壯自經赭宼遂成瓦礫之塲蔓艸荒煙蒼凉滿目臺是磴石被竊無存嗣經善堂各紳董捐資籌欵集議壐修爰爲量地估工禀官勒石與隆興寺一律重創先將山門大殿僧房包湢等處先　創造粗具規模俾緇　髠頂者流得以爰居爰處前住持爲江左某僧　持戒行廣結善緣居年餘積有成欵將興土木　以獨處無　慢臧誨盜一夕　盜所殺席捲所有而去二年前復招一頭陀僧卓錫於此并雇一火工爲伴僧苦志焚修立願坐關三年求大布施重興梵　於是擇日進關請諸檀越降臨爲之封鎖一室面壁三年迄今兩載有餘諸護法皆爲敬信時有布施去歲有某巨紳捐助千金令其購辦木洋　餘零星捐户亦皆顯宦富紳臺商目族有某巨　孀　願以長齋繡佛終老餘生愛寺中僻靜自　齋糧數百金乞借一袈裟地日夜誦經以懴今生宿孽不意墾　未淨寃孽相逢坐關者旣不免鑽穴以相窺諷經者遂不妨關門而見納盖僧本非魯男子而婦非甘爲陳妙常遂致兩相好合儼若瑟琴琴至後一日僧忽挈婦宵遁虚掩山門黎明更夫過而疑之推門直入徧尋各室寂無一人不惟坐關之僧旣破壁而飛卽諷經之婦亦鑿坯而遁迨尋至香積廚下火工亦巳不見殆亦如劉安雞犬隨之上昇耶室中箱籠床帳等一切俱在廚下且有冬菜盈缸風肉滿掛皆係御冬之蓄更夫遂四處奔告紳董咸集嚴飭差捕追緝務必獲案澈底根究云 
[登州遺勇]  
　　客有來自登州者言該處勇丁亦經撤遺而地方安堵如恒盖以奉有明文着中右營派撥弁兵沿途押送故也 
[禾城小錄]  
　　近有山東難民一百餘人從蘇州過禾禹杭州而去其爲首者持有地方官護照各店家出錢給之尚不滋事○焦都戎　回海鹽本任胡都戎接嘉興恊篆務後巳於二十日進署○宗太守之夫人於二十七日壽誕屬下文武咸往叩祝○近有信局划船由滬到禾載有少年男女二人好事者詢其何往答言往杭州地保見其形跡可疑卽拘送秀水縣署朱邑尊飭暫押俟移文上海縣查明是否拐逃冉行發落○九里匯鄉間人捆送閙事客民四五十名到縣朱邑尊庭訊之下將客民中之爲首者嚴加申斥並令速行出境又諭鄉保圩長嗣　遇有客民擾累等情先當解勸如果不依速卽報案當派差勇拿捉切勿無端鳴鑼恃衆有干例禁 
[喜事談柄]  
　　本月十九日揚城中婚娶者不下數十家輿夫曁吹鼓手頗有　接不暇之勢而吹手尤爲忙碌緣本城僅運轅及叅府署前兩班今以好日都同故不論善吹與否咸雇來充數聞某姓家竟致吹不成調祗能作哇哇之聲有坐客嘲之曰聽此一部鼓吹仿佛在靑草池塘也聞者绝倒○同日灣子街森泰元藥店主爲了授室黄昏時分新人彩輿抵門觀者亦隨轎擁入間壁鐵鎖店内某甲首先索取　香於是一倡百和咸扭住新人不放該店主情急上前解釋不知如何悞將某某手指咬傷登時鮮而淋漓不肯甘休隨又請保甲巡查某弁前來彈壓始將甲勸回聲言明日吃茶評理憶前次揚州閙新房而荷校者厥有兩人今甲復爾爾豈欲再吃獨桌酒耶 
[催科甚急]  
　　本年江西省南新豐建鄱餘等縣水破圩堤不下百數十處自五月禀請各大憲批准飭府轉縣勘騐迄今日久遵批辦理者甚多未及照辦者亦閒有之各區災民陸續禀催每次約百數十紙皆蒙各大憲俯順輿情批准催勘惟漕折一項近日催征頗嚴有南昌之白沙地方某姓富民經差拘到管押以本年該處雖被水灾而秋收較稔漕折萬雖稍延該富戾爲一鄉之冠該處漕折二百餘石責令賠完而該鄉民以被灾之年杼軸巳空雖再三補種多力借貸所費工本巳屬不貲今除償還本利及仰事俯畜外不轉瞬而倉箱告竭是以環請蠲緩想爲民父母者内顧考成外顧民生自有以酌其平者矣 
[營痞逞兇]  
　　　邗上某甲木係揚營痞棍本月十四晚携一伴夥作狎邪遊誤入人家致遭唾詈時甲適在醉鄉不辨誰何遽以老拳相搏其家主人外出僅有女流畏其凶頑不敢與較詎甲伴夥覩此情形早巳飛步回營約同營兵七八十名各執刀械　入室中征見人來胆益雄兇益甚竟將堂室三間及室中器具摔毁一空其家老嫗因護物件被甲擊一鐵鞭正中額際血若泉飛衆見嫗額重傷恐成命案遂各攫財物散若流　甲亦攫得各物緩步出門聞其搶去衣物約值洋百餘元迨其家主人回來衆巳逸去有慫其報案者有勸其說和者衆議沸騰迄禾定局想多行無禮必自斃司以立而待也至甲爲誰姑諱之以存厚道 
 
 

Page 3

 
 
[蕪事拾遺]  
　　旅居漢口各西人來蕪相度地勢擬於來春懋遷贸易若然則洋務當蒸蒸日上矣○本任蕪湖營遊擊胡俊卿　戎榮偉經提憲委署簰州營叅將刻巳挈眷履新所遺蕪湖營一缺以左哨都司彭迪菴都戎承洽暫行兼署○各土棧會同各洋行議定包繳土捐無論莖英各商進口之貸一律照完稅課事歸各商經辦不假乎於官塲大約卽須禀准舉行也 
[俯恤民隠]  
　　金陵通濟門外向無石閘自左文襄以言水利者求啓東關涵洞就城外建一石閘閘以木板束水入城秦淮水清而汲便東關洞啓而文風亦便矣文襄下事伊始爲民興利除害惟恐不及聞是議不暇細省急於開工所費金以萬計現在利不可知而夏水漲則秦淮兩岸悉歎其魚冬水涸則閘内各圩鄉人之以米來者悉望閘而止而城廂風氣又專倚南鄉爲粒食以致南鄉之米經此阻滯非常騰貴上月南門衆米行將米巿不便情形據實臚禀江甯府憲意求免上木板俾米艘得以上下通行庶買者賣者均沾實惠孫太尊閱禀深悉民隠無如左文襄大費經營如不上板豈不與無閘等旣慮阻滯可於閘外豫備小船多隻一俟米抵閘上卽用籮夫挑入小船一轉移間而前功不致盡棄民食不致堪虞矣米行奉枇後卽遵示挑駁用小船駛至南門不料一舉手之勞計每石須增費一百四五十文而米價反因之相持不下或曰必白粲而後饔飱者皆係有力之家稍破慳囊亦不爲而肩販子踏摇娘之受惠無窮矣 
[劫火紀餘]  
　　前日阜康里失火時英會審員羅太守督差至里口彈壓忽有甲乙二人口操甯波音奪路而出軍健喝曰大老爺在此甲乙曰旣稱大老爺自必論理我家今巳被火豈不容人搬物乎軍健乃縱之去太守卽飭差隨其後以覘之初見甲乙欲冒取某姓家衣物計不得遂隻至别家爭拒如前適包探巡捕亦到遂將甲乙指交帶至捕房押候解案發落又小東門外失愼後某花烟館有金飾五兩被焚烟雇拾荒者在瓦礫中扒出事爲江北某車夫所見驀然奪取奔逃龜子遂赴捕房控訴捕頭飭法包探尋至八仙橋將車夫獲到詰之堅不肯承諒明晨當解公堂研訊矣又當火發時萬有全火腿店中有火腿百餘肘抛入後面河中昨日命人打撈有拾荒人行兇搶奪經店夥獲住一人送捕請究 
[招認小孩]  
　　前日下午巡街捕在六馬路見有失路之孫帶至捕房立送英公廨由羅太守訊問據孩供姓魏名阿桂年十二歲係南橋鎭人父名阿冲在鎭開小飯店貼隣是裕泰茶葉鋪因　隨父往崇明母舅家來滬看輪船以致走失太守飭差好爲領養俟具父母投案　領 
[背夫潜逃]  
　　余文良控同妻封氏來滬突遭劉明昌誘至寳善街登豐客棧將妻毆打報捕拘案羅太守略訊之下飭將該氏交官媒劉明昌及韓富榮暫押俟傳到登豐棧之沈阿松再訉等因巳列前報前日晚堂集訊先將沈阿松帶案太守問爾開花客棧爾子阿蔑局賭害人今因余封氏　爾　遭毆爾亦附和可謂父子同惡相濟隨喝重笞二百板沈受責之下始供此事小的實在無錯初時韓富榮同劉明昌到棧借宿韓曾與寄子劉明昌爲媒娶封氏爲室向住杭城中城頭巷開烟館不料該氏於七月間同對隣楊公館内之家丁余文良私逃來滬現主木匠趙永生報信知該氏及余之下落爲特來滬尋覓當日尋見余及該氏劉我棧劉令余立誘柺筆據領婁了事旋余使人報捕拘劉韓及該氏到案是實太守飭沈退下命將該氏帶案該氏供原籍紹興父親封德順三歲失怙叔父封德桂與我母同處俗所謂叔接嫂者我於十二歲時憑媒嫁與李阿坤爲室十六歲六月間丈夫病故九月間轉醮余文良卽將前婚契交余余跟宫居杭城中封德桂係打鐵爲生亦在杭城嗣我母病故丈夫跟官往東洋封德桂竟欲逼我從向當兵勇之劉明昌及丈夫回時挈我到滬詎劉赶來竟欲將我價賣在棧時曾邀多人來議價我因不允遭毆棧主沈阿松亦持棍將我毆打韓富榮向在杭城荐橋街爲地保犯事斥革今又妄稱與劉作媒太守命將沈帶案問該氏認識否該氏稱沈卽棧主劉毆我時伊亦附和太守問沈曰尚有向言沈答稱伊要咬死我我亦無奈其實並未毆打祇說幾句公進話致伊含恨太守又斥沈退命余上堂余伊執前獨并稱向在杭城楊克昌大老爺公館爲家丁由紹興人名阿毛爲媒娶該氏向太太借洋五十元正在問供之際封德桂上堂手抱幼孩大喊伸寃太守問之封德桂供原籍紹興向在杭城該氏小名阿金係我親生女先嫁李阿坤後來轉醮劉明昌巳生一子今年二歲詎女不守婦道與對隣爲家丁之余文良有私曾向親戚隣人家借首飾衣物并捲巳物於七月廿三日同余私逃致婿劉明昌將向開之烟館閉歇親隣索物無力料理再四託人找尋兹據木匠趙永生報信婿同原媒來尋　見女兒不認親夫反以拐犯爲夫涉訟在案爲　帶女所生之子投案剖白太守問該氏可封德桂是否爾父抱來者是否爾與劉所生之子該氏答鬻請大老爺令我丈夫余文良退下小婦人便可直訴太守隨飭余退該氏供自夫跟官出洋母之拼夫封德桂逼我從劉確生一孩及聞丈夫將返封言把孩送育嬰堂中今不知抱來者是否我所生確難辨認封向該氏曰爾是我親生女今有外遇不認我爲父不認親夫又不認自巳所生之子爾今年祗十九歲尚要做人乎太守　封年幾歲　與該氏之母是否叔接嫂如果屬實亦當供明封答稱年四十五歲女之母係五服之外族兄之妻我二十二歲時族兄病亡無人照顧我與同處二十七歲時生此女該氏又稱我實非伊親生日我母巳亡今年巳六十五歲四十七歲時生我封又將劉明昌娶女之喜簿及生孩滿月剃髮之人情薄呈閱并稱劉己將庚帖呈堂太守又問封曰爾旣稱爾女抛子來申孩子何人撫養答稱向雇女傭王氏孩尚不能離乳權用糕餅代乳仍由土氏領養今王氏亦來太守命王氏上堂王氏供向在劉處爲傭主婦於七月廿三日向親戚隣人借衣飾命我抱孩在後跟隨言往舅母家及至中途主母又言往貢院一遊我則在外不料一去無跡後聞與對隣之家丁同來滬上孩由我領該氏又稱卽等均是串供太守隨問封住杭城時門直方向及左右隣姓名封答稱家往下城頭巷并將門又隣居一一對答該氏則稱住上城頭巷所報閂面隣人姓名與封不合太守命書辦逐一詳記以便備文到杭查覆核辦又向余曰爾究　拐帶該氏乎爾當直供否則查明後定千重辦余答稱不敢拐人太守隨命畫供余交保候訉封德桂王氏斥退孩仍交王氏領養余封氏仍發官媒劉明昌韓富榮不及問供仍行還押沈阿松暫押候示 
[喚渡逞兇]  
　　某兵船　在太古碼頭南首唤渡回船忽與舟子爭毆以致同跌水際舟子略有損傷巡街捕見之卽將兩人拘住捕頭飭送該水手至兵船俟兵官核辦并請將舟子給資養傷 
[兇犯監斃二事]  
　　本年三月潮人姚阿七由黄渡雇舟來遭船户陳大源徐阿艾二人謀財害命由縣緝兇訊實解府過堂種種情由均經列報兹悉徐巳於某日在松監斃陳則　府訉與刻將解省矣○本年五月木工汗金寳因瘋戳斃隣人陳彩生一案本報亦巳錄豈邇日汪在獄發瘋倒臥不起莫邑尊傳官醫赴獄施治醫藥無靈延至前日午刻斃命由原差禁卒等人飛報邑尊立卽備文申詳府憲請委隣封　騐大約今日可抵　矣 
[請追工值]  
　　前日黄葉氏挈子長福投縣訴稱小婦人於光緒八年至滬北李寳鳳校書家爲乳媪歴年積欠工資洋一百六十餘元本年七月校書因事涉訟英公堂發堂擇配至九月中旬　胡寳新娶以爲室小婦人向索此欵胡稱校書實由友人王九來所娶我惟代王出面及詢之王王亦一味游移爭執之間遭王毆擊爲特投案叩請提追莫邑　諭候核辦 
[上海四馬路高易公館籌賑所起解沙洲賑欵啓]  
　　謹啓者敝所所湊集第十批九八元一千兩於臘月朔日會同文報局彚解高淳丹徒丹陽江都泰興各沙洲核實查放冬賑需欵甚急續解無着伏望好善仁人踴躍輸將俾資接濟功德無量謹此奉告伏祈公鑒　朝覲秋坪拜啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十一月初九日京報全錄]  
　　宫門抄○上諭一道錄前○發抄　旨四道○楚督裕　奏請叅革副將等員勒交兵丁審訊并請議處有獄管獄各官片○川督丁 
奏爲木多各呼圜循例補　貢片○大臣繼等　奏爲遵　旨查明覆陳摺○大臣文　奏爲陳明片○陜督譚　奏請借補副將片○閩督楊　奏爲委兼署臬司篆務片○十一月初九日内務府國子監鑲藍旗值日無引　見○怡王假滿請　安○浙江正考官白桓到京請　安○江西正副考官廖壽恒王賡榮到京請　安○崇公續假十日○掌儀司奏十三日祭　奉先殿濓公行禮○召見軍機○發抄　倪京蔚　考宫請修摹省親奉　旨錢桂森閩鑾詒均着賞假兩個月此次摺件該撫由驛馳奏殊屬非是嗣後非地方要務不得率發驛　欽　○丁寳楨　病請開缺奉　旨着賞假兩個月安　調理母庸關缺欽此○又臬司游　開飭赴新任奉　旨吏部知道欽此○又夔州守黄毓　調成都守奉　旨吏部議奏欽此○○裕祿片　再據湖南衡縣知縣唐步瀛禀報衡州協雲騎尉世職樊相偉因該欠清泉縣善堂公欵經該堂首事控府訊追發交該縣收管詎該世職染患痢症在管病故　親逞刁滋閙該縣恣滋事端卽咨會駐衡水師營管帶營官候補副將曹廣澤酌帶勇丁帮同彈壓相騐事畢曹廣澤至衡州協署屍親又復挾嫌串同營兵及地方痞棍糾集多人圍繞恊署俟曹廣澤出署攔路兇毆成傷該營調署衡陽汎千總谷廷瑞聞往救護亦被傷甚重府縣聞信　拿均各逃散禀請查究嚴辦等情維時無臣卡寳第訪聞此案卽經飭委候補道但湘良並照會永州鎭總兵廖長明前往查明滋事情形督飭文武嚴拿首要各犯臣接據禀報並准撫臣知會亦卽飛飭該鎭道迅查確情赶速獲犯嚴究毋任縱颺並將署衡州恊副將彭世昇曁該營中軍都司連俊先行撤任一併聽候查辦兹據該鎭道禀稱查明此案起釁情由實緣世職樊相偉虧欠補卹堂公項經該堂首事劉少遠禀府批飭衡陽縣追繳先收兵房脫逃被獲改押公所於本年七月初四日在管病　屍親串同兵痞恃衆阻騐與縣爲難初五日該縣唐步瀛移請駐衡水師營官曹廣澤帶勇帮同彈壓騐屍後曹澤至至衡州協署屍親兵痞又復挾嫌卽於是夜在堂公祠地方撞鐘擊鼓聚衆圍繞协署俟曹　澤出署　　羣毆並將在旁救護之千總今廷瑞一併毆傷谷廷瑞被毆傷重巳於七月二十六日因傷身死現經拿獲營兵劉玉貴何發長到案並據屍親樊鼎元自行投首據供是日係其族人樊良臣爲首阻騐劉玉貴等各於是夜在常公祠撞鐘擊鼓聚衆滋閙等情不諱惟毆傷曹廣澤谷廷瑞則皆供係在協署後圍墻各推之於未到案之營兵蕭開貴李品節命何瑢何賢邦厲靑雲馮名標周祥遠及地痞胡家祥劉萬鎰胡品貴伊等並未前往動手顯屬狡詞避就並據該道該有營兵周詔生蕭福清二名亦均係首要一同在塲滋事非赶緊獲案嚴訊難期一一得實乃迭次催提僅據解到厲靑雲周祥遠馮名標三名連日質訊供甚狡展其首要之蕭開貴等多名屢催無解據都司連俊覆稱所提之兵俱巳遠颺傳訊隊目周裕臣等供詞亦均含混　此委缷該都司連俊旣不先事彈壓事後復多有隠飾一任兵丁逃竄顯有知情故縱理合據實揭叅禀請核辦並　唐步瀛騐報營兵何長發於取供後奉發濱泉縣監服毒身死各等情前來臣查此案樊相偉抗繳公欵在管病故自應靜候騐訊屍親卽有伸訴亦當赴官禀陳乃輙串同營兵地痞人等始則恃衆阻騐憲圖挾制繼復胆敢挾嫌聚衆毆傷官長並致本管汎官因傷斃命實屬目無法紀亟應究明首要悉數嚴懲以儆刁頑惟此案滋事多係營兵該營都司連俊旣不能查禁於先迨經該鎭道訊出首要指名行提復不速交人犯任令逃匿顯有知情故縱情弊署衡州協副將候補副將彭世昇於兵丁滋事毫無約束办屬　懦　能相應請　旨將副將彭世昇都司連俊一併先行革職以便勒交首要滋事兵丁提同研審明確按例擬辦至營兵何長發係巳供認在塲滋事要犯該代理清泉縣知縣王道隆於此等寄禁重囚並不督率典史小心防範致令服毒身死殊非尋常疏忽可比所有該管嶽官清泉縣　史王履謙有獄官代理清泉縣知縣王道隆並請　勅部先行分别照例議處以示懲儆除再嚴飭勒拿未獲各犯到案究擬並將何長發如何在監　斃以及樊相偉在管病故有無凌虐情獘一併訊明擬辦外謹會同湖南撫臣卡寳第附片具陳伏乞　聖鑒訓示謹　奏軍機大臣奉　旨此案前據卡寳策奏到巳將彭世昇等交部議處兹據裕祿叅奏名情彭世昇連俟均着先行革職勒交首要滋事兵丁嚴行審訊按例懲辦倘再延不交出卽行嚴叅王履謙王道隆均着交部先行分别照例議處仍嚴飭將未獲各犯勒拿務獲究辦餘依議該部知道欽此　○○丁寳楨片再查察木多各呼圖克圖向係間五年進　貢一次上年輪應進　貢之期因貢物未能辦齊以致遲延兹據察木多粮員雷登閣會同營員申報據各呼國克圖具禀巳將　貢物敬謹俻齊選派堪布等於光緒十一年六月二十三日自察木多起程赴京等清當卽飛飭口内外沿途驛站妥爲照料　護除俟該堪布等行抵成都派員管送北上外謹會同成都將軍臣宗室岐元合詞附片具奏伏乞聖鑒謹奏軍機大臣奉旨知道了欽此○○奴才繼格奴才尚昌懋奴才宗室鍾泰跪奏爲遵旨查明恭摺覆陳仰祈　聖鑒事光緒十一年七日二十九日准兵部火票遞到軍機大臣字寄七月初三日奉　上諭徐承祖奏廣州駐防漢軍領催楊靖於咸豐四年與其子楊朝生剿匪陣亡一摺等因欽此奴才等遵卽飭令𢋫旗確查禀覆兹據二品頂戴正黄正紅旗漢車恊領劉秉和等呈稱查咸豐四年江匪四擾逼近省垣旗管官兵分防無處止紅旗漢軍領催楊靖及伊子楊朝生俱在北門外牛欄岡與賊接仗陣亡曾經彚案咨部議卹經兵部　例　給卹賞銀兩因庫款支絀未蒙給領楊靖之女許與廂黄旂漢車養育兵馬啓微亦在牛欄罔與楊靖楊朝生同日打仗陣亡該女　知父兄夫併皆戰殁遂截髮自誓卽日過閂守節迨光緒十年該婦馬楊氏年五十歲守節三十一年亦照例請咨部　旌表在案尚未奉到部覆楊朝漢係正紅旂陣亡領催楊靖之子前赴江南鮑超軍營投効並　報明本旂該旂於同治二年六月初五日因　夘未到呈報逃走逾限一月不歸照例咨部銷除旗檔　外並無别犯事故　　楊朝漢　鮑超營迭著戰功陸續保至花翎留廣東省以叅將儘先補用現委　雷州營叅將等情呈報前來奴才等覆查正紅旗漢軍領催楊靖與其子餘兵楊朝生剿匪陳亡其婿馬啓微同時戰殁其女聞信過門守節俱係實在情形均經請卹請　旌各在案應毋庸置議惟楊靖之子楊朝漢投効軍營未經報　該旗是以照例銷除旗檔然並無别項過犯核其志切同仇奮勇立功可否仰懇　天恩俯准將楊朝漢仍歸入正紅旂漢軍旂籍以爲効力戎行者勸出自　逾格　慈奴才等未敢擅擬所有遵　旨查明楊靖父子陳亡及馬楊氏過閂守節併楊朝漢銷除旂檔各緣由理合恭摺覆奏伏乞　皇太后　皇上聖鑒訓示遵行謹　奏軍機大臣奉　旨楊朝漢着准其仍歸入正紅旂漢軍旗籍諸衙門知道欽此　○○文緒片　再奴才等前於光緒八年奏設鄂倫春官兵缺額建治摺内曾經聲明仿照布特哈章程設立加副都統銜滿洲總管一員鄂倫春總管一員會銜辦事因一時不得其人擬俟察看一二年後各員中有練逹能辦事者冉爲請補等因奉　部覆在案惟自奏補滿洲總管以來今巳二年之久每遇該城官員來省挑缺交納貂皮各項差使奴才等留心考察試以公事委以話語不通滿文亦淺仍然粗直不甚練逹而滿洲總管一員時有進省送揀挑缺等事　處無員衮理而鄂倫春副管中又無堪勝總管之任員缺未便久曠查齊齊哈爾協　凌善係逹呼爾人前同該總管穆克德布會禀收籠建治事宜不但話語　鄂倫春官兵通曉且公事練逹滿文亦深堪以派委署　鄂倫春總　舉務與總管穆克德布加意教導俾熟公事仍俟察查該員中有能練逹熟悉辦事者卽爲隨時揀補再將凌善撤回庶期兩有裨益除檄飭遵照外理合附片具陳伏乞　聖鑒謹奏軍機大臣奉　旨着照所請兵部知道欽此　○○頭品頂戴陜甘總督臣廂鍾麟跪　奏爲揀員借補要缺副將　裨營伍恭摺仰祈　聖鑒事竊查凉州鎭屬莊浪　副將劉仁和丁憂開缺經臣奏請以提督　榮佳借補尚未准部覆　鄧榮佳因公被溺應令另揀員請補以資整頓查有留陜甘儘先補用總兵借補督標左營叅將現署督標中軍副將駱高升辦事穏愼營務講求以之借補莊浪協副將員缺實屬人地相宜於營伍有裨合無仰懇　天恩俯念地方緊要准以駱高升借補莊浪協副將如蒙俞允應請　飭部先署札再行給咨送部引　見以符定制所遺督標左營叅將員缺甘肅現有應補不員容臣另揀儘先合例人員請補除該員腹歴清册另咨送部外謹會同甘肅提臣居逹武合詞恭　具陳伏乞　皇太后　皇上聖鑒訓示謹　奏軍機大臣奉　旨兵部議奏欽此　○○楊昌濬片　再代理福建臬司候補遒劉倬雲委令接統逹字等營所遺臬司篆務查督糧道劉瑞祺前在署任清理積案深資得力現各屬積案尚多仍應委令劉瑞祺兼署臬篆以資熟手除檄飭遵照並咨部外臣謹附片具陳伏乞　聖鑒再閩浙總督係　本任毋庸會銜合併陳明謹　奏軍機大臣奉　旨吏部知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年十一月初十日京報全錄]  
　　宫門抄○上諭兩道錄前○發抄　旨四道○山東學政汪　奏報考試全完交卸起程日期摺子○又　奏請獎勵夾片○山東學政陸　奏報接印日期摺子○晋撫奎　奏請調署知縣夾片○大臣榮　奏爲奏　聞摺十○大臣文　奏爲審明定擬摺子○直督李　奏請升補都司夾片○十一月初十日宗人府引　見六名廂黄滿一名○烏拉布由　明陵回京請　安○興廉等謝議叙　恩○出使大臣劉瑞芬請　訓○長善請假五日○内閣奏派騐放之王大臣　派出豫王恩棠童華祁世長○兵部奏派揀選營官之大臣　派出福錕延煦景善敬信熙敬文暉畢道遠孫詒經○召見軍機　劉瑞芬○發抄　裕長奏前奏　裕輝立繼摺内堂弟裕漙有子四人悞寫裕順有子二人請飭更正奉　旨該衙門知道裕長着　部議處欽此○張之洞奏大挑令何超俊期滿甄别奉　旨吏部知道欽　○又水師提標中營千總黄廷琛補水師提標左營守備奉　旨兵部議奏欽此○又恩賞賑欵分撥散給情形奉　旨知道了欽此○○詹事府詹事山東學政臣汪鳴鑾跪　奏爲微臣本任文武考試一律全完謹將交卸啓程日期恭摺陳明仰祈　聖鑒事竊臣於四月二十四日將科試完竣情形奏明在案臣於七月初七日會同撫臣陳士杰覆試選拔生員旋卽辦理錄科赴試士子均各安靜入塲撫臣出闈後復會同覆試優生按照定額共取四名九月二十日按辦武場錄科亦卽藏事所取拔貢優貢均經恭疏具　題册卷亦分别咨部兹新任學臣陸潤庠行抵濟南臣當將關防案卷於十月十三日敬謹移交卽於十五日啓程回京恭覆　恩命所有微臣考試全完交卸起程日期除恭蔬　題報外謹繕摺具陳伏乞　皇太后　皇上聖鑒謹　奏軍機大臣奉　旨知道了欽此　○○汪鳴鑾片　再臣自抵任至今節經嚴飭各屬教官盡心訓迪恪守宫方兩年以來留心察看不乏口端學邁勤於教士之員竊思士習轉移由於花導人才奮勉恃乎激揚臣博訪周諮考核得實不敢壅於　上聞查有靑城縣訓導田名撰居心敦厚植品端方誘掖循循講研不惓日照縣訓導李堉誦法程朱老而劬學束身自愛篤志潛修嘉祥縣訓導李維嶟熟於史學議論名通文行兼優士心悅服以上三員不愧師儒之職足爲庠序之型田名撰孕堉均巳保　光祿寺　正銜核之部章未敢擬請升銜可否籲懇　天恩量加獎勵李維　可否　賞　京銜以昭激勸而資矜式仕自　逾　格鴻施又濰廪貢生張昭潜安貧敦行肆力經史輿地之學著有北海耆舊傳二十卷詩古文辭十餘卷平居不輕與人交知之者寡四川總督丁寳楨前撫山東時探訪及之延入尚志堂令其考釋通鑑綱目地理援據詳明今年近六旬终日丹鉛教牛徒多所成就日照縣監生丁良善志趣超卓不求聞逹潛研古籍綱羅舊聞於經學小學致力專勤均有心得丁寳楨創建尚志堂時卽延爲齋長令與多士觀摩近聞膺河南陳州府知府吳重熹之聘校刊先世遺書具有條理以上二名臣夙　與之謀面曩在都下卽聞其名歴詢山左學人無不交口稱許詳加訪察洵屬名實相符可否援照本年七月間湖北學政高釗中奏獎生　傅聽之等之案量子獎勵臣未敢擅擬伏候　聖裁臣爲振興學校鼓勵士林起見是否有當謹附片具陳伏乞　聖鑒訓示謹　奏軍機大臣奉　旨另有旨欽此　○○山東學政臣陸潤庠跪　奏爲恭報微臣接印日期叩謝　天恩仰祈　聖鑒事竊臣蒙　恩簡放山東學政九月初七日跪聆　宸訓後遵卽束裝起程於十月初八日行抵山東省城十三日准前任學臣汪嗚鑾將學政關防並書籍文卷委員齎送前來當卽恭設香案望　闕叩頭謝　恩祗領任事訖伏念學政一官以培養士氣獎拔眞才爲要務山左人文淵藪士風樸實經歴任學臣陶鎔培植詞華經術斐然可觀如臣至愚恐不足以資表率惟有勤求實學嚴密關防事事認眞辦理以期仰副　聖主教育人材至意所有微臣到任接印日期除恭疏　題報外理合繕摺具奏再臣出京一路經過地方二麥均巳播種輿情安帖直𨽻景州山東齊河一帶積水初消流民漸能安集堪以上慰　宸厪合併附陳伏乞　皇太后　皇上聖鑒謹　奏車機大臣奉　旨知道了欽此　○○奎斌片　再聞喜縣知縣張貽琯升補河東監掣同知飭赴新任遺缺查有榆次縣知縣雷樑榮堪以調署　遺榆次縣知縣一缺酌委候補知縣方家駒署理又署潞城縣事調補承濟縣知縣劉鍾麟請咨赴部引　見所遺潞城縣知縣篆務查有准補興縣知縣曾雲章堪以署理據藩　兩司會詳前來除檄飭遵照外理合附片陳明伏乞　聖鑒謹　奏軍機大臣奉 
[旨吏部知道欽此]  
奴才榮毓跪　奏爲病痊銷假當差恭摺奏　聞仰祈　聖鑒事竊奴才前因感受風寒曾於九月三十日奏懇　天恩賞假調理嗣於十月初七日奉到　恩旨着賞假二十日欽此奴才跪讀之下感悚殊深當　赶緊延醫調治加以靜心緩養現在感受風寒雖愈而舊疾仍未見痊惟現在差務繁多之際不敢以舊疾未痊稍眈安逸致負　聖明體恤之　恩自當勉强支持力圖報效庶盡微忱兹奴才於拜摺後仍即照常當差所有奴才病痊銷政當差緣由理合恭摺具奏伏乞　皇太后　皇上聖鑒謹 
奏軍大臣奉　旨知道了欽此　○○奴才文緒祿彭跪　奏爲審明職官發放地照率准收費刁民挾詐惑衆搆訟各情按例分别定擬恭摺仰祈　聖鑒事竊奴才等前經查出派往呼蘭分撥八界改换地照六品官靜山向花户收費佃民裴佃恒假口挾制未遂煽惑聚衆常經提訊恃符狡展奏請革審奉　旨靜山着革識提訊餘依議欽此奴才等遵卽督飭司員提集兩造人証細心研訊緣呼蘭旂界地畝未定考成每有拖欠經户部咨令議定以專責成當經查照奉天旂地章程分撥八界奏奉部議卽委四品頂戴藍翎水師營六品官靜山帶同無頂戴披甲委筆帖式今陞貼寫維仁等前往將地分劈清楚禀請换照隨卽批准刷發交該員赴界分放詎各佃念維仁同方長楊萬幅范貴等差使清苦均願攤給紙墨之費維仁等婉向靜山全陞求准每照許收錢二三百文稍資津貼以後靜山進省送毗遠册回去聞有正黄旗界佃民裴佃恒卽裴佃甲撒風挾制未遂到處煽惑新照均係假印衆佃生疑糾邀二百餘人擁入副都統衙閂喊控經派佐領常明開導各散靜山卽令停止收費禀請查辦當經咨准該副都統按户清查共收紙墨錢一千二百餘吊實係民願現巳如數追出交還飭緝裴佃恒等遠颺無蹤等情隨將靜山撤委查辦提同辦事人訊問據裴佃恒藉以地分八旗寫就無名呈狀請卽隨旗考試兾圖卸其挾制聚衆之罪糾邀界民曲　春等七名來省投遞卽經　案再四研訊各供前情不諱飭提方長楊萬幅頭項范貴等畏罪遠颺弋獲無期貼寫維仁旋卽病故案旣質明應先擬結樹律　斷罪無正條援引他律比附加減足擬又例載外省衙閂不許罰受紙劄筆墨鏐硃器皿錢粮銀兩等項違者言贜論罪又律載官吏受財計贜科斷無祿人各减一等不枉法一百二十兩以上罪止杖一百流三千里又律載官吏婪贜如審無入己各贜果能於限内全完仍照挪移虧空錢粮之犯准其减免其因事受財入巳審明不枉法等贜果于一年限内仝完流徒以下免罪又載直省刁民假地方公事强行出頭逼勒平民約會抗粮聚衆聨謀歛錢搆訟照光棍例爲首擬斬立决各等語此案巳革六品官靜山因奉委放照率准貼冩維仁等收受紙筆費錢以致裴佃恒挾詐聚衆抗玩始行停止現雖供明事後如數退還審無入巳情事究廳率准貼寫等求懇收受咎所難辭第業經革職應免置議無頂戴筆帖式披甲全陞　同靜山辦事未能阻止厥罪維均應請斥革交旂嚴加管束以昭炯戒貼寫維仁等收受佃民紙墨費錢一千二百餘吊應照不枉法一百二十兩以上律擬杖一百流三千里業巳病故應毋庸議方長楊萬幅頭項范貴獲日另結裴佃恒卽裴佃甲因维仁等私收筆　起意挾詐恣遂胆敢惑衆抗玩倡首邀會界民二百餘人擁入呼蘭副都統衙門喊控經官開導情虚各散聞拿復敢糾邀佃户曲永春等投遞無名呈狀意存挾制圖免倡首聚衆之罪實屬逞刁裴佃恒卽裴佃甲一犯應請比照直省刁民假地方公事强行出頭聚衆搆訟照光棍例爲首擬斬立决罪上量減一等擬杖一百流三千里例杖一百流三千里曲永春馬振東閻振東徐學禮高浚峯姜萬倉李彦峯等七人訊係被糾邀前　並無不法重情照不應重律各擬杖八十該犯等事犯到宫係在本年正月初四日　恩旨以前所得流杖各罪可否援免聽候部議除將全案供招咨送兵刑部核議外所有審明訊辦緣由是否有當理合恭摺具陳伏乞　皇太后　皇上聖鑒　勅部核議施行謹　奏軍機大臣奉　旨刑部講奏欽此○○李鴻章片　再督標左管都司王得魁巳升補大名鎭標左管游擊所遺督標左營都司爲省會要缺須得幹練之員方可勝任查有儘先補用都司泰甯鎭左營守備吳光祖年五十六歲四川成都縣人由千總升補泰甯鎭左營守備調署督標保定營守備該員樸實廉明辦事勸幹熟悉省標情形以之升補督標左營都司實堪勝任亦與例意　符應請准甘升補其所遺泰甯鎭左營守備員缺直禁現有應補人員並請留歸外補除飭取履歴咨部外理合附片具陳伏乞　聖鑒勅部核覆謹　奏軍機大臣奉　旨兵部議欽此 
 
