# 1921 - 56 - 4917251

 

Page 1

 
 
   
 
 

Page 2

 
 
   
 
 

Page 3

 
 
時評 
[内閣與四大難題（冷）]  
　　内閣辭職之說雖未証實而己有傳言有謂爲財政問題者有謂爲選舉問題者有謂爲裁兵問題者有謂爲統一問題者然余謂苟内閣而果辭職者必此四大難題交互而生之果也 
　　何謂四大難題之交互蓋今之内閣所最難措手者爲財政而財政之生路惟恃外債與内債不能統一則外債無由而成不能裁兵則内債無從而得不能統一又爲不能裁兵之一因不能裁兵又爲益促財政困難之一事是三者交互爲難之狀也至於選舉則爲不能統一而思其次之方法若并不能益難藉口矣故合而言之所謂四大難題也 
 
 

Page 4

 
 
   
 
 

Page 5

 
 
   
 
 

Page 6

 
 
命令 
[三月三日大總統令]  
　　本月十五日爲春丁祀孔之期著派國務總理靳雲鵬恭代行禮由内務部敬謹預備此令 
又令　近年財政艱難全恃内債一項以爲周轉之資溯自民國元年迄今發行内債已歷八次財政金融兩有禆益惟因大局未寗國計益絀以致内債信用不免同受影饗所關甚鉅自應亟國整理之法以資補救茲據財政部呈擬整理内國公債辦法業經國務會議决定應即責成該部會同内國公債局督率總稅務司安格聯及中國交通兩銀行按照三四年公債　七年短期公債辦法認眞辦理期裨金融而利推行此令 
　　又令任命秦國鏮署航空署叁事此令 
　　又令任命蕭安國爲陸軍第十二師步兵第二十四旅旅長王永貴爲陸軍第十二師步兵第四十六團團長此令 
　　又令任命趙明德爲陸軍第二十七師步兵第五十三旅旅長此令 
　　又令署農商總長王迺斌呈請任命吳匡時署僉事應照准此令 
　　又令署財政總長兼鹽務署督辦周自齊呈請任命王其康爲晋北榷運局局長應照准此令 
　　又令署内務總長張志潭呈准新疆省長楊增新咨請任命金樹仁署疏附縣知事應照准此令 
　　又令参謀總長張懷芝呈請任命于國翰爲陸軍第十六師一等参謀官應照准此令 
　　又令兼署陸軍總長靳雲鵬呈准兼署吉林省長鮑貴卿咨請以貴昌常煕春補佐領均照准此令 
　　又令齊耀珺給予三等寳光嘉禾章仇玉埏晋給三等嘉禾章徐嘉柟給予四等嘉禾章此令 
　　又令杜博司克晋給三等嘉禾章此令 
　　又令歐司愛哈同堯珍林柯司均給予三等文虎章此令 
尃電 
[北京電]  
　　靳謁徐露辭職意徐面留後復派員勸慰謂無論如何决不放走（三日下午九鐘） 
[北京電]  
　　内閣動搖說國院雖否認但靳系某要人答某報記者非絶對無因惟不關人的問題謂靳因中央政策各省多不了解欲得一適當之人能使全國奉行其政策雖辭職所不惜靳前夕集華銀團代表商裁兵借欵本人之去留先以財政上能否得助爲斷各代表僉謂必政府有具體計畫及施行實力無不樂於援助外間謂銀團已允每月籌墊五百萬先墊三個月試看未確（四日下午四鐘） 
　　北京電　昨銀行公會討論靳宅會議每月墊五百萬案僉主每月鹽關餘交華銀團及向政府索裁兵保證兩事故此項契約尙復磋商（四日下午一鐘） 
　　北京電　冬（二）（日）晚政當局及銀行界在靳宅會議皆云財政已瀕破產地位無法維持因之靳决心辭職（四日上午十二鐘） 
　　北京電　張口電敵攻叨甚急恐難久持又庫獨立各旗喇嘛蒙人均赴庫倫充兵後患甚大請速籌辦法（四日上午十二鐘） 
　　北京電　陳毅電派王國琮進京面陳一切（四日上午十二鐘） 
　　北京電　外息叨林軍事先勝後敗我軍現在退抵何地尙無確訊 
（四日下午四鐘） 
　　北京電　張口電敵匪千餘東（一日）分路攻叨林經王佐才派隊抵禦陣亡營長等數十員現尙在激戰中（三日下午三鐘） 
　　北京電　鄒芬電據王佐才報告東（一日）晨敵由西攻叨經吳支隊長等率部抵禦相持六小時匪不支向西北退除飭嚴防外芬俟佈置就緖卽前進調度（三日下午三鐘） 
　　北京電　馮玉祥又自請征庫 
　　北京電　政府向赤塔政府提出交涉（一）赤軍不得向我邊境進行否卽解除武裝（一）庫黨由我自剿不得藉口進兵（一）華僑稅率不得再加苛例應一律取消（四日下午四鐘） 
　　北京電　吉督後任定吳俊陞張作霖電鮑貴卿縱不幹亦得回吉辦理决算（四日下午一鐘） 
　　北京電　關於李思浩特赦事政府有得賄嫌疑直派甚爲不平 
　　北京電　外部電邵領令查崴廟間謝軍卡軍哥薩克軍有若干有無重振勢速復（四日下午一鐘） 
　　北京電　外部電王廣圻將與義商部談判之中義航路組織經過電京聞義願爲華出墊欵一千萬利爾不足由華補助但不使用於航業外事務（四日下午鐘） 
　　北京電　比中佐巴森斯建議中國宜自辦鐡路材料供給廠免購自外洋損失甚鉅魏宸組將此建議咨京魏使又電稱本屆交通大會全係歐洲交通事業至關我國權利尙難討論已託比政府爲吾協助（四日下午一鐘） 
　　北京電　學界聯合會對護兵毆打學生案議决辦法三條（甲）依法懲辦肇事軍人及在場警察（乙）軍警長官及犯兵家主須向敎部北大及受傷者道歉（丙）軍警衙門須下令禁止軍人以後不得侮辱學生及一般貧民違者應由該管長官及其家主負責（四日下午四鐘） 
　　北京電　軍探在鮮魚口龍和棧捕獲小徐羽黨二人捜出徐之委任狀及函電多件（四日下午四鐘） 
　　北京電　鄂夏求他調王謀自兼中央先徴黄陂少樸同意再付閣議取决（三日下午九鐘） 
　　北京電　吉督署電收回三姓金鑛自辦一節吉欵絀無力辦此又電保護伯利華僑宋支隊旣回京省無隊可派（四日下午一鐘） 
　　北京電　王占元解往施南槍械在七堡地方爲紅敎匪刦去政府訓電利川各軍痛剿（四日下午一鐘） 
　　北京電　隴海鐵路工程司函交部 
反對所得稅謂合同第十條載明所有中國課稅一槪免納　　北京電　鄂報妖匪二千餘攻施城經張司令擊退斃匪五六百（三日下午三鐘） 
　　北京電　今日閣議（一）張一鵬辭職余紹宋升法次（一）財部提三月起各機關官俸搭放公債二成六個月止均通過（三日下午九鐘） 
　　北京電　航空署督辦靳以陸軍總長資格自兼將由明令發表（四日下午四鐘） 
　　北京電　電令鄂王調停川局（四日下午四鐘） 
　　北京電　曹鍈索車由德州運兵至馬廠張文生索車由碭山運兵到蚌（四日下午一鐘） 
　　天津電　傳聞涿州附近馮玉祥部因欲開㧞援庫與奉軍衝突幾致交戰經中央派員調解始免 
　　天津電　閩李派副官在直境募兵五百 
　　天津電　省庫支絀擬由省銀行發行銅元劵價額約百萬元劵定二千萬張 
　　天津電　紗商虧累三千萬西洋商會函請英領轉華官飭商會派代表與該會籌善後 
　　天津電　省署佈告英領函請禁武裝軍人入租界（以上四日下午十一鐘） 
　　成都電　劉成厚宣布下野後靖川軍部事交参謀長代收束軍隊交鄧錫侯田頌堯劉成勳陳洪範分别代領在重慶各將領將另推總司令省長由民選（二十四日下午四鐘） 
　　渶口電　宣恩來鳳咸豐三縣保衛團總楊道芬等聯呈兩長宣來咸暫行自治俟大局解决再歸附（三日下午五鐘） 
　　褔州電　許崇智派孫本戎攻武平（四日下午七鐘） 
世界路透電 
[英相對德代表團之演說]  
　　（倫敦大會記） 
　　三日倫敦電　今日賠償大會之開會關係綦重開會之前集於聖哲姆斯宮外以視德代表之至者異常擁擠且有德人雜於其中今日會議歷兩小時之久其時間全爲英相喬治氏之演說占去喬治氏謂協約國政府視西門士博士之宣言乃切實抗議凡爾塞和約根本條件巴黎協議依據波洛業與不魯塞爾大會之决議而定者已將和約中關於解除軍備與賠償要求大加減輕此項協議乃以讓步之精神及謀得和平解决之志願而定者德國之提議則以蔑視和約爲務協約國之下此斷語匪特由於答案之性質且由於西門士博士於巴黎協議提交德政府後在德所發之演說及由於德國報章與國會贊助西門士博士所致喬治氏於是乃詳舉西門士在斯土加特所發之演說其中曾否認德爲戎首此項否認全國爲之稱美故此舉可代表德國對於和約之眞正態度喬治氏謂戎首一端在協約國視之至關重要德國如不自認爲戎首則和約即被破壞故德政府藉與情之助力抗議凡爾塞和約之根據協約國當加注意至於西門士之提議不過爲德政府新態度必要之糸論耳今非俟德國接受世界判德負罪之讞書此舉德國於一八七一年嘗施諸法國矣及承認依讞書解釋其義務則大會將無效果德人以爲協約國之要求乃不可忍受之壓迫志在毁其大國奴其人民實則協約國視自由興盛之德國爲文化上之要素德如不國德人如被奴視則歐洲之文化將蒙危害且將多一擔負協約國並無束縛德國之志願僅請其履行其義務修復因其帝國政府挑釁而醸成之兵燹損傷耳協約國未照佛蘭克條約辦法要求德國賠償戰費蓋深知任何一國决無能力可以繳付也德人要當洞悉協約國要求之性質而德人則確未見到此節今當知協約國所要求於德國者不過爲賠償協約國境内生命財產所受德人蹂躪之重大損失耳吾人他無所求亦不能少取喬治氏繼謂凡此種種非虚搆之罪過實爲德人所釀之損失此項修補今日使協約國荷重大之負擔查法國豫算案規定恢復兵燹區域之經費共需佛郎一二○○○○○○○○○枚此外每年之贍養費一項亦需巨欵至少須付十年試間德國之豫算案有何出項能與此比較乎彼知德國人民尙未知一九一四年其帝國政府之舉動殃及協約國之情形夫眞正了解爲無上要舉故今當以協約國土地殘破之性質與範圍告知德國人民彼信德人一旦領悟則必變其態度喬治氏於是乃詳舉各種損失總數以示殘破之範圍計法國工廠之被毀者二萬一千所北部諸礦均遭破壞市鎭成墟者一千六百五十九所被毀者二千三百六十三所房屋全毀或半毀者六十三萬間此外有鐵路八千基羅邁當道路五萬二千基羅邁當土地三千七百希太爾須加修復法國產煤之額已减少百分之五十此種駭人聽聞之損失皆德人有意爲之以期破壞法比兩國生利必要諸圖試以法國之蔴業而論戰前德國所供給於法國之蔴品爲百分之八今則逹百分之五十矣比國之煉鋼爐及鑄鐵廠均爲德人有意以炸藥轟毀以阻比國於戰後與德競爭此業而德國之房屋除東普魯士之少數者外均未受損德國工廠均完好如故故非德國賠償一切損失則戰勝者將付戰敗之代價而被征服者轉獲戰勝之結果此國因工廠被毀致使工人十五萬名因失業而流入德國以上所舉僅屬德人破壞行動之一二端英意兩國所蒙之損失猶未計及英國之船舶被毀者共有八百萬噸喬治氏次述協約國陣亡及殘廢之損失謂法英兩國每年須付之贍養金較德國現允每年繳付之賠欵各多三倍德國所願賠償之數猶不足修復損失應需者四分之一也喬治氏繼言曰此次惨戰歷史所無德政府實負厥責乃德代表今竟挾此種條件岸然來與受其戰禍者之代表會議於茲是何心理容其乃爾令人不解使德人果有一種提議表示其履行義務之誠意則協約國原可予以極公允極忍耐之考慮吾人本準備對於德人等因戰事而受之困難加以種種合法之原諒但德人今之提議則直予人難堪使人動怒余乃亟願恢復歐洲眞正和平者之一今見德國提出此種答案深爲嘆息蓋此種答案徒表明德國欲脫卸其義務耳德國稅項較協約國爲低德國債欵以户籍計之較英國爲小因幣價低落之作用德債面額表面雖大實已大減幾等於戰前之原額德國不增高稅則與協約國同一程度此即破壞凡爾塞和約之一端德國苟不採行至少與協約國同等之稅則不能以無力履行巴黎要求爲言也協約國驟見德國答案即生一種感念以爲徒使人憤懣迨一再審視之益覺第一感念之不誤若再開會議以討論之徒費時光而已茲余有權代表協約國宣言如下德政府關於凡爾塞和約中若干極重要規定如交出罪魁以便開審及解除武装與繳付現金及貨品二萬兆馬克等條皆未依約辦理協約國旣未執約相繩且展長期限並於每次德政府未能履行時修改條文之性質乃和約具在斯巴議案可徴而罪魁猶未逮審更不必言懲治至於罪魁證據則已於數月前交與德政府之手矣軍事機關明目張膽組織遍於全國德政府不加禁阻而早應繳出之軍械反爲其所利用焉如德政府果誠心欲襄助協約國修補損失協約國仍願原諒德國之困難但此答案已使協約國洞悉德政府不欲履行其條約義務或爲私心自用眼光短小之反對黨所牽掣不能主張必要之犧牲矣德政府之不履行義務如果出於與情之反對則愈債事與論領袖須知協約國不容德人對於和約績有躊躇也協約國惟有根據德政府非僅違約但有意違約之理論行事耳喬治氏次乃宣布德國如不依從協約國之要求協約國擬施之對付辦法其言曰吾人於星期一日若不聞德國準備接受巴黎協議或提出意見能以其他可令協約國滿意之法盡其和約規定而經巴黎大會讓步之議務吾人將自星期一日起按照和約實行以下辦法（一）吾人將占據來因河右岸之杜斯堡魯羅爾杜塞爾道夫諸鎭（二）協約國政府各請其本國國會授以權力令國人將其所欠德國之欵一部分交與該政府而收入賠償賬内此指任何協約國從德國購得之貨物而言（三）協約軍占領地之外部邊界稅關所征之稅將繳付賠償委員會此項關稅繼續照德國稅則征收來因河及協約國占據之橋端交界處將設臨時稅關其在此線輪入運出之貨品應征之稅率由來因區域協約國委員按照協約國政府之訓令定之第二條辦法係扣協約國所購德貨之一部分代價繳與財政部其餘貨價則連同財政部所給之證據一併寄交德國喬治言至此乃問德代表西門士能於此時致一答詞抑或願於午後集議西門士答稱願於此時立即稍答數語德代表團將研究喬治之議論並審愼考慮協約國之重要文件願於星期一日以前作答但請聲明者喬治似誤會德政府之眞意云云當喬治發言之際德代表顯甚跼促不安喬治發言卽畢德代表流露激剌頗深之狀喬治則非常嚴肅喬治散會後出席於下院布告德國不依允協約國條件後所應行之辦法 
　　四日倫敦電　昨日英相喬治氏在賠償大會所發之演說大爲協約國駐倫敦政治家及各報所稱許大局今甚嚴重惟衆信德政府必自知所處地位之危殆而將於星期一日提及較近情理之條件以作討論之基礎俾免協約國實行其恫嚇柏林交易所在喬治氏演說發表以後市况仍堅定價見漲高蓋以爲協約國不致操切而决裂談判也德内閣已集議討論協約國之哀的美敦書 
　　晨郵報探悉協約國與其法律專家會商後决議如有施行懲治辦法之必要則可立刻行之不能依和約待至五月一日 
[美國近事紀]  
　　四日華盛頓電　被選總統哈定氏今日在國會就職爲美國第二十九總統 
　　三日華盛頓電　威爾遜總統擬與國務卿柯爾碧氏復理律師業設事務所於紐約及華盛頓 
　　三日華盛頓電　参議院反對黨現施阻撓計畫妨害海軍議案之通過参衆兩院開聯席會議商定陸軍議案規定於下一財政年度内置募兵十五萬二千人此舉可使三百八十五兆之陸軍經費議案在本届國會會期内通過 
[太平洋路透電]  
　　四日北京電　美使署照會中政府謂合衆無線電報公司已於三月一日批准近今所訂之無線電報合同此足證明該合同已由華盛頓國務院核准 
　　四日北京電　田中玉建議由曹州築造鐡路通至濟南俾與滄州正定鐡路聯接内閣不日將開會討論此事 
　　四日北京電　英美協會開聚餐會時裴亞士博士演說洛基菲勒社所辦之事業謂該社會協助各國政府辦理各事且在熱帶各地遏除數種危險之病症如黃熱等類所獲成績殊令聽者驚異按博士爲該社駐京代表故言之尤詳 
　　三日廣州電　此間當道得悉陸榮廷已正式就桂邊巡閱使之職視此爲陸謀侵迫廣東之行動此間勸募賑捐成績已逾預料 
公電 
[盧永祥主張緩辦選舉第二電]  
　　北京大總統國務總理鈞鑒各部院直魯豫東三省兩湖巡閱使洛陽巡閱副使直隸奉天吉林黑龍江山東河南山西江蘇安徽江西褔建湖北陜西新疆廣西甘肅各督軍省長廣東四川雲南湖南貴州各總司令省長熱河察哈爾綏遠各都統龍華護軍使曁各省議會鑒佳日電陳計荷垂察實本良心主張冀可實見統一前電意猶未盡用再質陳夫組織國 
 
 

Page 7

 
 
會以言謀統一也數年來國是之不能統一其所爭執非曰法律問題乎今中央鑒於時局之未易解决故以新舊國會兩消爲調和之計然舍本求末疑問猶多爲新國會說者曰自新國會召集後總統由斯選出内閣由斯成立預算由斯告成國際條約由斯同意是政府與新國會已在在有聯帶之關係今衆議員及参議員第一班議員任期將滿勢將改選但尙有未滿任期之半數参議員在此次政府雖有查照舊選舉法之功令然對於新國會并未有解散之明文則未滿任斯参議員之資格自然存在以法理言縱使將來憲法告成對於新選舉法有所修改依法律不溯旣往之原則現有之参議員亦不受影響所謂旣得權是也若必欲使其資格消滅則必宣告新國會爲非法機關而後可質言之即新選舉法新組織法非法律而後可果爾不獨牽入元首地位問題且恐陷於無政府狀况是以新國會不能無問題之一說也其爲舊國會說者曰在未發查照舊選舉法選舉令以前議員雖有種種主張政府尙不患無詞以自解今旣一旦恢復舊選舉法是政府不啻自認新選舉法爲非法矣即不然亦必承認新選舉法爲無效矣則依舊選法所產出之國會勢不能不同時恢復約法上旣無解散條文與舊選舉聯帶恢復之舊國會組織法中亦無解散規定則當日之解散不能有效明矣而况解散舊會本無依法國務員之副署乎若謂舊議員任期早滿無恢復之必要殊不知議員任期以執行職務期間計算若遇非法解散時效即應中斷民國五年之恢復國會即本此說舊國會在民國二年四月八日召集若以時期計算則五年四月八日衆議員任期業已告終而恢復乃在五年八月一日使非以執行職務期間計算則五年之恢復爲不可能矣若然則舊議員任期至少尙有一年以迄今只開兩次常會也今姑認舊議員任期已滿之說爲有理由則此次選舉亦祇能限於衆議員與一部分之参議員而参議員絶不能全體改選也蓋舊参議院議員選舉法第十六條之規定全部選舉者只限於第一届國會嗣後只能每二年就任滿之議員改選之此次擬選舉之國會無論稱爲第二届國會第三届國會要决不能稱爲第一届國會今旣明令曰查照自必指舊選舉法全部分而言不能謂某條查照某條不查照也使此次果全體改選則政府又不免有違法之嫌矣是以舊國會不能無問題之說也綜上所論即此一新國會一舊國會已多難解决之問題若再發生一新新國會其困難當更甚於今日非治絲益棼而何况以現勢論滇黔粤川湘五省其不能舉行選政已屬顯然其他各省尙難預計當依新選舉法成立新國會之時缺席者雖有五省而員數實逹總額四分之三以上論者猶目爲統一上之障碍物此次選舉恐尙不及前次之數即幸而粉飾告成是否不爲統一上之障碍物當不待煩言而解夫名以選舉而謀統一若結果不能統一且於統一前途有碍實不如緩舉之爲愈也今日政府端宜廣徵各方面之意見俾事實與法律同時解决以謀眞正之統一乃日斤斤於此法律不完事實不合之選舉此永祥之愚所不敢知者也中夜徬徨杞憂莫已爰抒忱悃再布區區惟希鑒察盧永祥江印 
國外要聞 
[南游通訊（二）（旅行記者抱）]  
　　斐立賓政治方針之變遷　　斐人外交上之新趨向 
　　生活程度这亢進　　敎育之現狀 
　　余之旅行以文化進退與社會經濟狀態之變遷爲考察之兩大要點一切觀察舉歸納於此二者中今將以此評吾第二次來遊所見之斐立賓 
　　當吾四年前遊斐島其時一切政治猶完全歸美人主持今總督哈列孫氏到猶未久初到之日即演說吾去職時須見美國國旗易斐立賓獨立國旗云云斐人大歡迎時斐立賓預備自治案初通過於美國國會一時獨立獨立之聲大譟所見美國友人之在當局執行職務者紛紛以願改就中國任事爲言此四年前景象也今則斐立賓國旗與美國國旗到處交义飛揚於空際其旗式下半左紅右綠其上半紅綠分左右兩三角形兩三角之中間爲白色之正三角中綴以黄色之星形今哈列孫氏因美國政局變遷特於三月四日去職後繼者與哈異派可知則此後政策如何尙是一問題而此數年間雖獨立尙未告成而各部分重要事業之位置悉易美人爲斐人斐人因額手深慶其有權一試大有新發於硎氣象而實際上因美國專門家紛紛告歸人才恐慌殊甚事業之進行不無阻滯此其實情也如科學局爲各學術及行政機關關於科學試驗化驗之中心地觀其報告前數年不過顧慮乏才至一九一九年第十八届報告則竟實現乏才矣 
　　斐人之醉心獨立可謂若狂而美人以斐島爲遠東要地點稳健者頗以其武力未能獨立生存爲慮不敢輕許而斐島政治家乃於外交上廣求其所以贊助獨立之道去歲下議院議長斐人奥思梅那氏於遊華之先往遊日本日人極爲歡迎天皇御前歡宴請觀陸軍會操謀所以結納之者備至於是斐人大感悅一部分之主張頗以親近日本爲促成獨立之地一方日近則一方日遠將來局面正未可知然而獨立之精神在文化獨立之實力在經濟斐人誠智要當在根本上善自爲謀吾且拭目以觀其後 
　　斐島待墾之荒地甚多而人工大缺乏於是掌農林行政者主張利用華人爲有限制的招徠而工黨與政治家均大反對卒無成議 
　　因此物價大漲人工大貴生活程度之亢進視美國雖不至有過斷無不及店肆傭一十三四齡之童子每月薪金須十四五元一雞蛋價須一角尤貴時乃至以四角易三枚普通之宴客每人非四五元不辦充飢之飱法每飱非一元不辦一摩托車夫普通之月薪七八十元馬尼拉全市摩托車多至八千餘輛全島共一萬餘輛一屋之月租原額百二十元未幾而增爲百五十元一客故抬至一百九十元爭得之以轉租與人竟得二百五十元此見於英文報紙者糖之一物一九一七年歲產六百萬擔至一九二○年產额往來於六百數十萬之間未及七百萬也而其總値則一九一七年僅斐金三千七百萬元者至一九二○年驟增至一萬五千六百餘萬元此見於農林局統計者夫產量之所以不進人工缺乏爲之也而需要日增物値飛漲生活之難即坐此矣 
　　斐立賓敎育近來以經濟與人才兩種關係殊少新建設然内容之可爲吾人所法者甚多如斐立賓大學盛行選科制故執業於各界者皆得抽睱讀書商科敎授多請商塲有某種事業之經驗者令敎某種學科小學教授法較前尤大有進步足供参考 
　　近敎育局披露一種報告自美人治斐二十年來所用敎育費共斐銀一萬二千五百萬餘元 
國内要聞 
[靳閣辭職說之原因]  
　　靳氏意態消極内閣行將搖動之消息接近政府之人物莫不否認但近日形勢變化靳閣辭職之聲浪傳播益廣據聞此事不無根由其重要原因仍在選舉與財政而財政問題尤有直接密切之關係除軍費問題須仍按期籌措外到期外債之應當償還者亦須設法預備傳聞前参戰借欵八千萬元之本息已有二期未付某國方面催索甚急靳氏身當其衡無法避免對外又非若對内之可以敷衍不免焦灼此一關鍵與靳閣辭意聲浪最有關係即使曹張能聯袂來京亦不過帮助内閣解决選舉與軍事問題至財政問題全恃内閣之自行解决内閣自身若無解决財政之本能雖可苟延殘喘固無日不在風雨飄搖之中也 
　　又據政界某要人云本年財政問題實爲政府之大難關靳閣雖萃勵精神力謀整理但終不無棘手之處辭職之說或因是而起惟靳氏素富責任心雖以百孔千瘡之政局苟有可爲亦必極力維持外傳辭呈已上之說實非事實至云因各督拒絶來京會議而出於辭職此說究爲臆測蓋此次召集財政軍事會議主動本在中央雖當時確有此項提議復因信使往還所商已有眉目因之召集之電亦未發出旣未發電召集何來拒絶之覆電此中情形至易明瞭若云統一與選舉二事大足以灰當局之心統一之局雖未完備而自滇黔政變以來較諸從前已有發展靳氏前日曾召王鐡珊入院囑其赴鄂一行觀察川滇局勢以便從事疏通各省對於選舉雖有請求展緩但不過三數省分且國院復於昨日致電催促速辦亦可見並無灰心之處總之靳閣辭職說之由來不外因財政問題惟觀察情勢則靳氏辭職而任何人上臺恐均無良好辦法至傳梁士詒氏有組閣之說此亦近於理想蓋梁氏對於靳閣財政已允爲從旁帮助實已撇去組閣之念且以梁氏平日之言動觀之恐猶嫌此時機尙早也 
[美報之庫事觀]  
　　中美新聞社譯密勒評論報載斯的歐林氏對於庫亂之觀察略云外蒙首都庫倫於二月二日爲恩琴將軍率俄舊黨軍隊三千人與日本砲軍軍官一百人攻佔之其攻佔情形殊爲秘異北京政府於三四個月前派往援庫之張景惠並未實行援庫而其長官東三省巡閱使張作霖於十二月間殆已知庫倫之危然亦未有預防舉動查恩琴爲舊黨謝米諾夫之心腹而謝與張作霖頗友善·若得張作霖一言謝米諾夫必立命恩琴停止進攻恩琴亦必奉令惟謹顧張作霖不弭亂於事前而反於危局已成之後張皇其事主張派遣遠征軍任張景惠爲蒙古防軍統將此其態度殊覺可疑吾今於說明此等解釋以前先一言大局之背景約兩個月前謝米諾夫爲紅軍所困逃入中國境内在理當由中國加以拘留詎謝氏忽與張作霖爲一度秘密之會談會談之後張氏即復開一大會議有日人數名列席張氏於此會議中似允許予謝氏以贊助並議定互相扶助之辦法日人則擔任供給金錢使此辦法得以實行此奉天會議之後庫倫形勢遂轉沈寂其實鉅大之風潮正在醞釀之中謝米諾夫藉此沈寂之掩蔽徐徐集其部下由各方面進迫庫倫所有軍械均係最新式係東京製造而供給者謝氏復派其軍官多人携帶日金至北京廣播陰謀亂散謠言現有三十人仍逗留未去此等人殆半爲秘密偵探於張作霖之電報内容極爲注意藉深張氏究竟遵行協助之約否今背景已約略說明乃可進而解釋庫亂之疑雲此次庫倫之陷乃張作霖欲伸張其實權於蒙古所致張在滿洲勢力固已不小然野心勃勃尙欲於蒙古佔一席地日本極欲得一緩衝國位於日本及紅黨之間可不受紅黨之直接攻擊即至緊急時亦可先在他國境内作戰而以其本國邊疆爲最後之防禦張氏與日本即同有此志而通力合作者日本原欲以遠東共和國爲緩衝國日本軍閥頗以此自豪乃後此發見此緩衝國者不向白黨而向紅黨於是如東京國民新聞所謂日本駐兵兩年有半於西比利亞之計畫乃完全失敗矣日本旣不能於西比利亞得一緩衝國供其指揮遂思得之於中國境内適張作霖欲拓其勢力於蒙古苟得日本之助於事滋佳今日立此穩固之基礎他日即出而爲中華帝國之皇帝又奚不願者即使此緩衝國供謝米諾夫以反抗紅黨而日本仍能於行政上有發言權此國旣設在中國疆土自足滋紅黨與中國間之誤解然張氏而可用以自利者固不計國家之利害也換言之張氏自謀其利謝米諾夫與日本亦各自謀其利彼等殆合謀以使庫倫陷落而演此國際間之活劇然卒之獨日本享其利謝與張均不免失敗此乃自然之勢張氏爲其野心所蒙願爲日本傀儡助長日本之計畫前此謝米諾夫已曾受愚謂日本始終助彼不知彼實爲日本利用以肆其陰謀冀得西比利亞無窮之天產耳張謝與謝日間之關係如此張與日本間之關係又如此無怪其竭力反對遠東共和國駐京代表優林之請優林曾告中國政府謂俄政府願派兵至外蒙助中國恢復庫倫撲滅俄舊黨一俟亂平即行撒兵亦無所要求於中國然中國竟卻之活佛在庫倫事件中至爲奇詭當恩琴兵隊來攻之先即乘華人監視之懈悄然遁去今已向北京政府宣告内外蒙古完全獨立自稱蒙古皇帝并令其人民以金錢食料供給蒙古軍以逐去中國軍隊然而活佛果爲自身計乎在彼固作是想也特恐其立國稱帝碌碌無已者又適爲日本作嫁耳庫倫事件之内幕中實有東京之手腕在智如張作霖猶不能洞矚其隱而庫倫遂陷於從來未有之嚴重形勢中矣 
[李思浩運動特赦内幕]  
　　李思浩特赦之說喧傅甚熾茲據某方面述其内幕云李氏運動之方法第一不即從洗刷侵呑公欵𧷢案着手最近此案已由交通財政陸軍三部覆呈國務院僅報告查案經過情形並未議定辦法嗣經提出閣議諸閣員因外間與論頗反對李氏之特赦不欲輕將此案提出以招物議遂爾擱置一方面曾向司法部聲明謂此案雖已由交財陸三部呈覆到院然不能認爲特李思浩之根據李聞訊後大爲恐慌密以鉅金運動某氏爲之設法某氏受李氏重賂正苦無機可乘乃事隔多日國務院秘書廳第二科忽將此次三部之查覆案呈文批以「呈悉准如所議辦理」八字與原文内容牛頭不對馬嘴適爲某氏所見認爲代李轉圜之好機會乃不稟明總理擅將前批改爲「旣已查無侵呑公欵情事應請毋庸置議」十六字送府核閱東海大爲驚訝謂此案關係重大何竟如此輕易打銷比即詢之靳氏靳以自已毫不知情急向院秘書廳追究事敗遂露現某某等恐涉嫌疑均請假未到大約李之特赦或將因此擱置也 
[武昌高師之維持說（野雲）]  
　　武昌高等師範學校本爲國立高師之一所有校用經費原定由湖北省國家經費項下開支自經該省議會議决劃分經費界限後省當局遂藉此卸其責任去年夏假旣滿校中以一錢不名不能開學遷延許久始由譚校長設法借得一萬串勉强召集員生使校門閉而復啓但該校每月支出須一萬八千元僅此萬串之錢烏能持久是以僅供伙食雜用而於敎員薪修仍復無從籌發譚校長來京兩月仍然無欵空回不得已復向各方面挪借到五萬串始將敎員舊欠稍稍彌補迨夏仲膺就任省長後又績發四萬元於上半年光陰乃獲勉强度過據鄂人士言夏省長所以發此四萬元者實由敎員同盟罷工之一埸舉動有以致之但敎員薪修現在祇發到九月半二月旣過合計尙欠五個半月以故一入寒假即人心皇皇咸有棄而之他之意幸譚校長極力勸慰相約暫不去校以待維持迨至萬曆年假仍無法想乃有五學生代表來京請願之舉該代表來京原因實出於該校校友會之公意各敎職員亦贊成之其預定計畫（一）向敎育當局請願（二）向鄂省旅京旅津各大紳請求帮忙（三）與京學界有力團體接洽聯絡五代表非盡鄂人蘇皖浙各籍均有之到京寓西湖沿燕賓旅館爲時已歷兩週矣初到時即連謁敎育總長三次初次范氏出見與學生談話意極誠懇惟因學生詰以何故置學校生亡於不顧等語乃不免稍有慍色嗣後兩次則由次長及秘書代見范氏經此一度談話後一面提出說帖於國務會議主張仍照原定辦法由鄂省就國有經費項下按月如數支撥議决後卽由院部雙方電告鄂督長及敎財兩廳一面特派敎部僉事陳某赴鄂與省當局接洽距今亦已十日此十日中學生代表曾赴國務院一次此外則連日遍謁旅居京津之鄂省要人在京一方面如周少樸田煥亭張乾若在津一方面如黎宋卿學生謁見後述請求援助意各要人均允盡力並皆有函電發出代爲呼籲現在院部尙未接到鄂省當局覆電特派特接洽之員亦未返部五代表坐候都門情殊焦急頗聞夏省長仍以院部主張堤交省會意在變通前此議案即可據以執行必俟省會議定方可復文院部因此旅京鄂人頗有以夏氏作事過於拘泥者特未知究竟如何也 
[京聞拾零]  
　　英日續盟與我國英日同盟將於本年七月十三以前確定是否續訂吾國政府對此問題頗知注意聞有電致巴黎顧維鈞及東京胡維德研究此事將對於英日兩國政府爲再度之聲明其聲明大旨與去年致施肇基莊景珂之訓電同微聞爲盟約中有涉及中國事項或字樣者中國政府有事前参預之必要但英日同盟之本身中政府未便置腞喙云 
　　蔡成勳赴甘不易甘省督軍一席自陸洪濤護理後地方感情頗稱融洽一方對於蔡成勳之赴甘　任均表示反對而蔡氏又欲率其所領師團赴甘政府方面以恐發生意外難予同意故蔡氏赴甘一節已不啻無形擱淺最近甘州鎭守使馬麟·凉州鎭守使馬廷襄·已派張曜山爲代表西寗鎭守使馬麟騏派朱錦屏爲代表寗夏鎭守使馬鴻賓派喇維靑爲代表同行來京與政府交涉現各代表均於日昨到京擬與甘省旅京同鄕先行接洽一俟妥洽即上呈政府請願以逹拒蔡目的 
　　　王士珍又來辭電原定先赴徐州之王士珍因蘇省反對其帶兵赴任頗抱悲觀於二十八日由原籍正定電致政府略謂蘇皖贛巡閱使無設置之必要年前迭次面陳並已兩上辭書未蒙照准現在江蘇人士來電反對政府何必執拗不納應請即日准予開缺以順民意云云聞電中並未保薦何人外傳保王芝祥及張勳之說皆非事實 
　　京奉路修築雙軌京奉鐡路自唐山以下至山海關之間擬修雙軌一事外人方面提議數年迄未實行近聞與該事有直接關係方面以種種利益言於主管機關故修築雙軌之事行將見諸實行一俟該項工程完成則唐山礦塲所產之煤即能暢運於秦皇島以資輸出國境並聞此項工程估計需銀五百萬元 
　　尙有要聞二及地方通信轉入後頁 
雜評一 
[湘軍人與自治（默）]  
　　吾非謂軍人之不當主張自治也軍人亦國民一分子豈有拒之於自治以外之理 
　　吾非謂軍人之不當贊助自治也軍人而能保障自治則自治更有力量豈有一行自治而盡廢軍人之理 
　　吾更非謂軍人必無自治誠意也軍人果稍明世界潮流亦必知自治之不可緩豈有軍人終不覺悟之理 
　　吾所懼者軍人之覺悟不能澈底耳其欲借自治之名以擴張一己權勢或爲環境所逼迫不得已而借自治以自固者無論矣即有時奮袂而起毅然倡行自治然不明自治之眞義則所行必仍背道而馳或一旦偶感束縛之若與進行之困難即思廢然而返是即所謂不澈底也總之今日各省而眞欲實行省自治第一軍政權必統屬於民政權之下軍政軍費必受省法支配軍人而眞能愛護自治第一必先服從自治之法律一切均聽民治政府之指揮而絶不稍越範團軍人自省而能此而後乃能行眞自治湘趙恒惕歷次之宣言固已信誓旦旦今又開會宣布扶助自治之意將來果言行相符誠可謂民國軍人愛護自治之第一人矣能乎不能吾有以觀其後 
 
 

Page 8

 
 
國内要聞二 
[湘省自治根本法之起草]  
　　名流大集麓山書院　預定一月内告成 
　　湘省自治根本法籌備處所聘任之起草委員現已有多人應聘到省員名如下彭允彝石陶鈞李劍農王毓祥向紹軒陳家勳黄士衡董維鍵彭一湖唐德昌此外尙聘有外省籍者數人除蔣百里尙無回電外王正廷已經電覆省署定三月三日由滬首塗 
　　自治根本法起草地點現已决定在舊麓山書院各應聘之起草員昨均已移居麓山校舍定於日内即開起草預備會預期一月内告成 
　　趙林兩氏昨會銜致電張耀曾張一麤蹇季常湯斐予李肇甫林一涵沈鈞儒諸人云歐戰告終羣化日進武力失敗民治代興潮流所趨萬方齊起吾湘應時勢之要求謀一般之福利亟謀制定省自治根本法現已設處籌備用促進行期納人民於軌物藉築聯省之根基惟事屬創始樂成貴能慮始廣益必由集思先生精究憲章萬流景仰對於斯項建議定有宏謀碩畫可作準繩業經籌備處專電奉懇務祈不吝明敎錫以南針全湘三千萬人民實受尊賜引領翹企無任神馳 
　　籌備自治手績於自治根本法草案成立後即須經由各縣代表之審查現各縣推出之審查員多數業已到省惟人數旣多意見自難一致前熊希齡汪貽書等曾致電趙林願回湘負疏通之責頃趙林特會電熊汪及范源濓郭宗熙等歡迎其即日回省疏通審查各員之意見趙氏對於自治事項昨特開軍事會議召集在省中級以上各軍官宣示意旨略謂自治問題雖非軍人所能干預但軍人亦有扶持之責以後對於自治一事軍人須盡力之所能以貫澈自治之主張而期自治之實現云云 
[湘省弛禁鴉片已打消]  
　　湘省因財政困難當局擬將鴉片暫行弛禁自此議决定後各方即多反對惟以處於軍人勢力之下敢怒而不敢言趙林以此事雖可月得五十萬元然本月應發之政費軍餉至少需百五十萬元仍不敷抵補乃議將此項收入作抵向美商長沙友華銀行借欵若干萬元以濟急用曾派員前往接洽經該行查知抵押品係弛放烟禁所得表示拒絶湘政府以需欵萬急正擬再向其他外商商借適事爲駐湘英領所聞以此舉有背中央禁烟條約 
即向湘當局表示一種抗議同時外省湘籍有力士紳亦函電交馳紛紛反對湘議會聞此消息亦有人調查此事憑證預備向湘政府提出質問趙林以湘人旣紛起反對外交界尤難通過不得已將弛禁原議打消另籌他欵湘人聞之均交相慶幸惟承包此事之郭某（郭爲鄂之宜昌人現任總部及湘西某使署顧問）以運動所費至四萬俆元而其事終成畫餅故日來頗形懊喪 
[南京快信]  
　　江寗衆院初選貢院投票所共投五萬八千四百四十一票武廟投票所共投三萬六千六百十四票定今日下午一時在江寗縣署開票 
　　朱啓鈐前晚八時扺寗隨帶参贊兩員隨員兩員醫一員即下榻軍署西花園昨午齊督王省長又在軍署設宴祖錢下午二點十分專車赴滬齊督王省長暨各機關長官均親送至下關滬寗車站握别當朱前晚抵寗時自城内至下關沿途派有軍警守衛各機關長官均渡江歡迎徐世章昨偕朱啓鈐同車赴滬 
　　海門鹽城阜寗川沙江陰各縣知事又被控告王省長已密派委員往查 
　　財應訓令沿鐡路各稅所自三月十一日起路軍改用四聯單前領之三聯單截至三月十日止分别繳銷 
　　自軍民兩長禁賭令下後警廳查禁頗爲認眞齊督深恐軍界陽奉陰違特派副官多人在外輪流稽查 
　　江西敎育廳長伍學崇昨由贛乘輪來寗天津南開大學校長張伯岑由滬來寗轉車赴津 
　　烟酒局長鄭焯昨由京抵寗接事尙未定期 
　　省會警察廳呈報軍署擬於三月二日焚燬烟土請派員蒞塲監視齊督批令軍法課長王履占届時前往（以上三日） 
　　江蘇全省典業本年春季大會定於三月十日在鳴羊街胡氏愚園開會指定中正街大觀樓旅馆爲招待所 
　　金陵大學現定每星期二邀請名人到校演講 
　　六師二十一團長王凱慶電告全部扺徐州駐東關外 
　　警務處長王桂林因父病請假赴津委趙永平代 
　　敎育廳長胡家祺昨由津浦車北上 
　　交通次長徐世章由滬來寗即轉車赴京海軍部科長龔啓鋈由京來寗公幹 
　　春丁祀孔齊督王省長親往行禮 
　　江寗縣衆院初選尙未開票衆料初選當選多半係原充各區調查員蓋若輩充調查監察管理等員之時均用假名呈報是以仍可當選（以上四日） 
[杭州快信]  
　　浙江緝私統領米占元在城站遇暴徒行刺案護兵龐錦春所着皮袍被彈洞穿幸未傷及要害現聞省會警廳對於此案非常注意擬即下令通緝 
　　各縣商會紛電到省以貨物附加賑捐定期實行寗波商會又以海關常關亦一律照辦急詢如何對待杭總商會今日（四號）電滬總商會請示辦法期歸一致 
　　一團陳團長請恢復本團機關槍一連聞盧督以經費無着暫從緩議 
　　代理烟酒事務局長畢奎抵任後内部人員不更動僅委會計吳葆誠一員外傳運使許引之有改代爲署說 
　　杭地審廳前准京地審廳函託浙省日昇昌銀號淸理債務案現値第三次債權分配仍照原案由法庭息存中國銀行候領共許二十户已飭淸理人趙尙華遵照辦理財部内國公債局代電杭總商會整理金融短期公債第一次還本照章定於三月十日在中央公園執行抽籖希就近派定代表届時蒞塲参觀 
　　省敎育會六日照章開評議會現因開辦軍民兩長夜校事務又訂期明日（五日）召各會員討論一切 
　　一師退伍兵阮志高本年一月三日在餘姚方橋地方搶却匯和典舖暨配昌京貨店被獲解省昨由盧督軍援照懲治盜匪例第二欸午二時許在陸軍監獄執行槍斃 
地方通信 
[松江]  
　　衆議員初選揭曉衆議員初選票匭於本月三日上午九時起在縣公署啓封唱名至翌日上午九時唱畢當選票額之最高者得三千九百又九票最少者亦得二千五百十四票茲將各該當選人姓名錄下蔣世侯·朱廣楨·陳渠淸·沈雲泉·楊拱寅·侯伯椿·陳方·陳宗振·倪嘉祥·楊升階·張宗幹·沈調陽·吳琨·陳正·楊文鳴·湯仁徴·徐袓六·朱少雲·周樸·陸亮·陳士雄·陸志淸·朱廷揚·陳文虎·徐汝龍·翁璜·沈紹光·郁念椿·姜應全·葉來生·陸華富·郁功墀·葉念之·張根山·兪泮茆·杜人偨·謝同祿·高鍾英·周鑄·駱軼塵·李仲賢·沈煜·陸世昌·蔡汝護·謝葆安·錢維桂·李修則·朱文彦·張淇·徐桐材·徐　·石洪生·張品純·錢競· 
[蘇州]  
　　衆院開票情形衆議員初選開票吳縣原定三號舉行當因車坊陳墓西華西山四鄕票匭送到稍遲故延至四號所有間票情形與上届畧同共分九組建木　於大堂上以中間爲第一組專開蘇州市之票東隅爲第二第四組西隅爲第三第五組庭前左首糧　爲第六第八組有首糧　爲第七第九組所開皆各市鄕之票就原有投票區而定每组派管理員十二人司唱名者二司記數者二司檢票者三司黑板者五　下各設監督參觀席内外秩序均由警察廳派警到塲維持是日上午八時初選監督先請監察員將票匭逐一騐封訖即親自啓鎖督同開始唱名惟票數衆多不能一日辦竣當選姓名容俟績報 
[鎭江]  
　　金融最近消息鎭郡銀根異常緊迫各貨店莫不大受影響規元因各業生意尙未發動毫無銷路洋釐頗爲平穏錢業公所牌價龍洋掛六錢八分六釐規元九百六十五兩拆息二錢 
　　鎭邵米價日跌近來米價雖跌尙無銷路此一星期中每石跌落六角之譜上白秈米僅售七元五角緣連日江干到有上江江北等處米船計一百四十餘號加以　户上年底存棧之米爲數頗鉅現在天時　熱受蒸變色急於脫售以致價格尙有續跌之勢 
　　組織蠶桑研究社丹徒縣農會王會長以現欲灌輸農民新智識力圖蠶桑之改良非組織研究社切實研究不爲功特訂定章程就城南設立蠶桑研究社並呈請縣署備案聞不日即可開辦 
[揚州]  
　　省委催提稅欵江都九年度牙行登錄稅欵迄未解報財廳於二日委催稅委員倪光熊蒞揚催取並會同王知事整頓稅收 
　　稟控灶董侵呑兩淮文運使據劉莊灶民周于和等稟控灶董積領榖欵營私侵呑請予查辦昨已訓令草埝場知事許鳳文查復核奪 
[南京]  
　　蘇督長辦理急賑要訊齊督王省長徑日通電各鎭守使各道尹云皓電諒逹省城已於漾敬兩日分别開會當塲認捐六萬數千元至散放捐册分投捐募之數未據報告尙不在内未審各處已否舉辦查上年内務部呈准義賑獎章極爲優渥有裨勸募曾經通令在案尙希查照前令刷印部呈及獎章章程廣爲傳佈以牖發商民向善之心期枼腋成裘之舉務望轉飭一體照辦仍將闈會勸募數目随時見告爲盼兩長又令嚴財政廳長云查上年直魯豫陜晋等省荒旱爲災迭准電請勸募賑欵當經議定本省募賑辦法十三條登載第二千四百六十五期省公報通令并另藩公啓查照辦理在案此項捐欵現查募有成數具呈報解者固多其募未足數或並未具報者亦復不少茲値各災隔舉辦春賑待欵旣急爲期又迫亟應儘力募集以資解濟合再令催仰即轉飭所屬查照前令辦法趕速募集連同公啓一律於三月底報至財政廳查收以憑滙寄分配散放彚呈結束勿再遲延聞淮揚鎭使道尹已有來電報告開會日當場募得千餘元兩長已復電嘉慰矣 
來函 
[北京朱淇來函]  
　　敬啓者閱二月二十一日貴報專電欄内載有朱某建議設全國報界聯合會要求政府月津貼兩千元政府已允云云查部人係北京報界聯合會幹事本於月初旬接到廣州全國報界第二届大會通信處致北京報界聯合會函一件内稱去年全國報界在廣州開大會時議决今年五月在北京開第三届大會現已將届開會之期應由尊處通知全國報界並請籌備會塲及招待辦法等語故鄙人一面照去年大會所决議之件通信各同業一面籌備開會地點及招待辦法而已並無由鄙人建議設立全國報界聯合會及要求政府津貼欵項情事貴報駐京訪員未經調查明確請貴報於接到此函後即日更正爲禱專此即請文安朱淇謹啓二月二十八日 
[章世菼復吳縣蘇州市全體公民函]  
　　吳縣蘇州市全體公民均鑒逕覆者接奉三月二日來函内開三月一日衆議院議員初選舉各投票分所辦理選舉人員内部舞弊行爲各節囑即起訴前來惟律師須經正式委任始可代訴應請各公民搜集證據迅行正式委任俾可依法進行但初選訴訟五日期限已迫容有不及之虞以後儘可搜集證據隨時賜寄南京紅紙廊公立法政學校内交付鄙人當爲効力依法代訴以副諸君諄諄委託之盛意爲此登報奉覆即請公鑒章世菼三月四日 
 
 

Page 9

 
 
   
 
 

Page 10

 
 
本埠新聞 
[紀三北公司航業之現狀]  
　　華商自辦之航輪公司除招商局外以三北公司營業最爲發逹近年來輪舶日増噸量亦漸次擴大該公司與鴻安公司同爲甬商虞洽卿創辦所有輪船共已有十六艘其中長安·德興·兩輪爲鴻安公司之長江班去年又承租華利一輪加入共爲三艘至銘順·寗興·升平·升安·升孚·升有·惠順·億利·等八輪係三北公司自備之海輪皆購自香港者中以升孚一輪噸量爲最巨在二千五百噸以上當該公司購買此輪之後（共出價六十萬元）適歐戰發生香港商輪缺乏該公司即將此輪以六萬元一月之租金承賃與英人行駛並將向某國人購得之仁陽丸改名升平號一併租出至去年始收歸自用然所出之船價早已在賃金上取回矣本年已派定升孚號專駛上海至威海衛班升平·升有·兩輪開駛烟臺大連及上海天津等處現在因褔州班之寗興號入塢修理故將升有替代行駛升安一輪刻下出租與開平煤礦公司輸運秦皇島至上海之烟煤其銘順與惠順兩輪有時開天津班有時開褔建至上海班初無一定航路但視各處運貨之多寡緩急臨時派駛至於現在新改之升利一輪原名億利Rotarua祇有六百五十噸運量係以三十二萬元之代價購自英人者初本行駛福建上海嗣因船主·大副·二副·悉係西人開班一次所得水脚不敷船中開支故自去年六月底停駛茲因船中西人之困難問题已經解决故正在修篩船身預備開班行駛矣該公司在去年又承租吾國没收之敵艦華癸號一輪專以派開臨時班之貨輪旋以港奥方面無船行駛復租用西就Ｓaicbou號東城Ｔｕｎｇｓｈｉｎｇ號兩輪專運滬港之進出貨物並不搭乘旅客在去冬復又加入北河號Ｐｅｉｂｏｉ與永和號Ｙｕｎｇｈｏ兩船行駛中國之南部現時該公司合鴻安之長江班輪及經理各船已有十六艘總噸量已逹二萬三千零十四噸而本年五月内猶須添加華大一輪以擴充長江航業云 
[航業消息零拾]  
　　日本郵船會社之八憣丸此次在長畸附近失火已誌昨報惟起火原因與貨物上之損失現尙未悉眞相須待本日進口之營口丸或明日來滬之熊野丸抵埠後方可明悉原委云 
　　東洋汽船會社之高麗丸前日在香港口貨艙失愼昨日滬社已得該輪電告謂貨物雖有毀損船身尙無大傷仍可照常開駛已定下星期一由港開出十號可抵此間云 
　　昨日太平洋郵船公司之哥倫比亞號由新金山來申装來大通銀行之大條銀一千一百五十五條華比銀行四十八條轉運至香港匯豐銀行者三百十六條装來貨物計香皂罐食·洋酒·洋貨等·共一千四百噸·在招商局中棧碼頭起卸定星期日開赴香港又太古公司之香港班輪綏陽號今日装往香港有現銀五十萬兩装赴汕頭者亦有二十七萬兩又有招商局之愛仁輪船本日亦有現洋三十一萬元運往汕頭 
　　招商局之江天輪船應開星期四之寗波正班緣大風阻滯逾時進口故臨時停班一次遂改於本日赴甬又昌興公司之蒙抵格爾號本定三號到上海茲因風勢阻隔留停日本已改期至十號到滬 
　　日本郵船會社本年中日班輪决定增添新郵船兩艘每船運重量五千五百噸每小時能行十八海里半較諸現時之航行各輪其速率可增出三分之一向日自上海至門司間之五百五十海里須經歷兩晝夜可到此項新輪一晝夜半便可逹到該兩輪係託英國建造本年便可出廠現該郵社已在編制航行路綫案矣 
[承造美船第一艘定期放洋]  
　　江南造船所承造美國商輪之第一艘宫府號業經試水合格並奉海關驗訖給有船照現定三月十五日放洋已由該船主報請海關稅司查照矣 
[法租界電車員司罷工續紀]  
　　法新租界盧家灣電車公司售票司機人等因要求增加薪水公司中不允於前日淸晨起一律不到公司行使職務致電車停駛至昨日尙未解决各電車仍未出廠開駛法捕房當飭探捕四出調查一切隨時報告 
　　昨日民國路華法路線仍祇有華商電車四輛行駛以致乘客頗爲擁擠經華商公司車務總長陸仲麟特派員司多名隨車輔助 
　　文匯報云法租界電車司機賣票等人於罷工之前曾提出要求八條内有七條關於改良待遇情形第八條則爲加給工資百分之二十至三十除加資一條外餘皆由公司承認今罷工之爭點即在此加資一事也據公司職員意見事熊極爲嚴重且頗離奇公司定章每月十號發給工資今竟不待至發資日期遽即罷工此乃可注意之點大約罷工之舉有人主持但電車工人素無職工聯合會且未必有大宗經費故罷工時日有限僅能支持數日耳公共租界電車公司並無同情罷工之氣象不過滬寗車站至斜橋一路之電車業已停駛耳罷工者想必事前在中國境内迭開會議商定全體行動之計致有此結果一二日内尙無開車之望雙方相持今日未有發展公司已電告巴黎明日或後日當有覆電想巴黎總公司未必依允罷工者之要求故日後結果若何殊難逆料也 
　　英文滬報云法租界電車罷工事今日未有發展電車仍不開行但料罷工者之代表或可與管理員互換意見俾電車復開罷工者主要要求爲加資百分之二十五一事聞司機賣票查票及凡穿公司制服者除請加資外並請於疾病時給予半資因公受傷時給予全資此外尙有其他改良辦法星期三日司機與賣票者共舉代表四人向公司職員提出要求但公司告以不能應允其請云 
[上海衆院初選當選人之揭示]  
　　前日爲上海縣衆議院議員初選開票之期將十區票匭分爲四組開檢由初選監督沈知事親臨凝和路也是園開匭處所監督辦理計各區投七萬七千三百六十八票原定時間本自上午八時起至下午六時止惟因票數過多手續較繁不能應時檢畢直至次日（四號）淸晨始得竣事當由沈監督將初選當選及候補當選各人名揭示公布並電報省公署暨覆選監督鑒核茲將布告照錄於下爲宣示事查衆議院議員選舉遵經依期舉行並將開票時間依法宣示茲查照選舉法第五十二條將初選當選人及候補當選人姓名票額開列於後仰各人民一體遵照特此布告（計開）張全三千零九十八票顧孝淸二千七百零六票王緝熙二千四百五十四票顧文郁二千四百四十七票沈俊二千三百六十一票汪鍚範二千三百三十三票王臨鈞二千三百二十九票曹九思二千三百零八票湯褔魁二千一百二十票曹鳳苞二千一百十四票彭召棠二千零五十票喬世德二千零四十八票唐步洲一千九百三十三票陸祖期一千九百二十六票黄敏一千八百九十票楊書祥一千八百四十七票張宗福一千八百零五票郭傳縉一千七百九十八票陸文麓一千七百三十票李鴻翥一千七百零三票王維申一千六百八十七票姚文枬一千六百八十一票毛經畸一千六百四十二票莫子經一千六百三十六票姚紫若一千六百三十二票顧履桂一千六百三十票王震一千六百二十九票楊逸一千六百二十八票沈步灜一千六百二十六票衛文熙一千六百十九票呂元一千六百十七票（以上三十一名抣初選當選人）凌紀椿一千六百零一票賈豐芸一千六百零一票張逸槎一千五百九十九票朱志堯一千五百八十四票倪似水一千四百五十八票李昌一千四百四十八票沈健一千四百零七票孫鑑一千三百四十票楊春綠一千二百九十五票周文熾一千一百二十九票（以上十名爲候補當選人） 
[上海俄僑事務局開辦之布告]  
　　上海俄僑事務局昨發佈告云爲佈告事照得本特派交涉員奉外交部令爲管理上海俄僑通商事務局總辦格羅思君爲會辦所有前俄總領事署現改組爲本局辦公處於三月一日起開辦并於七日起正式開局特此佈告管理上海俄僑通商事務局總辦許沅 
[交通大學組織中之消息]  
　　交通大學大綱（續昨） 
　　第五章學程第五節大學經濟部理工部·四年畢業授以證書稱學士畢業後得專攻一門一年後考驗及格晉授以相當學位稱號第六節專門部三年畢業給以證書稱得業士第七節附屬中學四年畢業給以證書第八節特别班畢業年限各依學科與需要臨時定之畢業後給以證書第六章董事會第九節董事會董事應具有左列資格之一（甲）有工業或經濟專門學術者（乙）富有敎育經騐者（丙）曾辦理交通事業卓茖成績者（丁）捐助鉅欵於本大學者　　第十節董事會以二十一人爲限每三年後改舉三分之一第一二次用抽籤法定之改選董事由留任之董事行之第一次之推舉由臨時董事會行之第十一節董事會候補董事以十人爲限遇董事出缺時遞補第十二節董事會之權責如下（甲）規定敎育方針（乙）核定學科與規章（丙）籌畫經費（丁）監督財政（戊）推舉校長第七章校長主任及敎職員之任用　　第十三節大學設校長一人由三分二以上出席董事之推舉經由交通部呈請大總統任命之第十四節各學校設主任各一人由大學校長推舉經董事會同意聘任第十五節附屬中學主任由所附屬之學校主任推舉呈由大學校長聘任第十六節各特别班主任均由大學校長聘任第十七節各學校所屬敎職員均由各校主任聘任呈報大學校長第八章校長及主任之權責第十八節大學校長主持全校敎育管理事務統轄各校主任曁敎職各員稽核其稱職與否而掌其進退第十九節大學校長督率各校主任會同各科科長敎員審察學生學業成績操行照章賞罰整肅校規第二十節大學校長裁定經費出入督飭各校會計員造送預算决算送報交通部及董事會核銷第二十二節各學校主任承校長之命辦理一校敎育管理事務統轄敎職各員稽核其稱職與否而報告於校長第二十二節各學校主任承校長之命辦理第十八節十九節各事項（仍未完） 
[南洋大學近况]  
　　科長易人徐家匯南洋大學於前月二十五號開課内中敎職員微有更動鐡路管理科科長徐守五碩士辭職現特任管理科講師徐廣德爲該科科長英文主任敎員李松濤碩士爲英文科科長 
　　科長回校前土木科科長美人萬特克回國一年已於前月回校視事並發起南洋土木工程學會會員爲該科學生及畢業生 
　　八大學藍球比賽本届藍球比賽定於三月一日開始該校球隊定於三月五日（星期六）下午與滬江大學比賽地點在該校大操場三月十一號與約翰比賽現正從事練習特請西人菊克爲敎練官 
　　凌代校長由京來校三月三號該校代理校長凌鴻勛君自北京來校即於是日下午四時在大禮堂開談話會報告北京交通部籌備交通大學事並該校校長問題凌君現爲該大學董事之一大學大綱已於籌備會通過設無他種阻碍可於秋季實行該校中小學亦無裁改之事外間係傳誤至於校長問題大約可在春假期前派定來校視事 
　　學員派出洋實習去年管理科畢業徐承燠武書常姚章越王元漢四學士均由交通部派送出洋其餘諸學士皆派至國内鐡路實習 
[旅滬贛人反對豫源公司電]  
　　江西旅滬同鄕會致本省各團體通電云（銜略）頃致實業廳一電文曰本會反對豫源自來水公司兩經電逹情節頗詳乃奉快郵電覆宥電悉現已咨請江蘇實業廳轉飭上海縣知事就近查明見復如果確有擅借外債情事自當力予阻止知念復聞實業廳支等因奉此隨經開會討論僉以該公司暗借外債一見於該公司協理張世勛之自白一見於聚豐洋行登函滬報之自承兩方皆爲當事人旣已自行承認則此事惟有允借不允借並無所謂有無外欵今鈞廳對於雙方當事人之自白似若置之無足輕重而乃一再批以查明核辦并輾轉託江蘇實業廳轉節上海縣代爲調查毋乃過費周折按鈞廳七月二十九日覆上海徐蘇中曁各同鄉電文即允以設法調查期明眞相距今已七閱月尙未澈查淸悉今以該公司飾名借欵積極進行之際而乃輾轉借重於上海縣敢問上海縣之對我省地方利害較之鈞廳親切何如鈞廳以桑梓之名賢作地方之官吏而於雙方當事者業經自承之案件尙經七閱月之長時間而未能切實查明設法處斷然則他省之官他省之人其不能代贛人負責又意中事矣萬一延宕不查鈞廳即坐視其借欵成立耶查而爲敷衍模糊之語鈞廳亦即將據之以對我贛人耶夫本會固不敢預定上海縣之延宕或敷衍模糊也然彼見此案有雙方當事者之自白而鈞廳不問有本省紳商學界及國會議員之迭電呼告而鈞廳不問有京滬及省城各報之迭次揭發而鈞廳不問甚至鈞廳於七閱月以前即允澈查而至今仍取迂回曲折之方法安知上海縣不誤會鈞廳有意成全彼亦何必破人好事此事理之瞭而易見者也方今自治潮流已成趨勢鈞廳以地方人做地方事堪與刷新慮始者惟省内外之贛人子弟耳若一視爲無足輕重而反求諸他省休戚無關之官無乃視官太重視民太輕乞鈞廳泩意焉此言固不可唐突長官惟願以鄕誼而俯納之則幸甚矣至於預源公司一案敢乞照准立將成案撒消以斷葛籐實爲公感等語務望一致進行就近催促消案以逹公辦公享目的而爲市政基礎不勝企願江西旅滬同鄕會叩江 
[關於附加稅之電函]  
　　致北京電上海總商會曁縣商會因滬上各業商否認附加稅一事迭經竭力勸導而各商堅執如故勢難解决昨特致電北京督辦振務處及内務部財政部云振災附徵一案三月一日實行敝會等復加勸道僉謂上海常關與貨物稅所近在咫尺商貨進出向係稅捐並報非比洋關不納貨捐今因災案旣加關稅又加貨捐商力實有不逮爲此電請主持速求電復俾再勸導上海總商會縣商會叩江 
　　致各業商代表函滬上南北兩商會對於各業商反業附加稅事特訂本月六日即陰曆正月二十七日在總商會開聯席會議其南市方面各業商已由縣商會預發通告知照各業商代表届時全體列席與議茲將通告錄下通告者貨稅加徵一成一案茲訂於本月六日即陰曆正月二十七日三時由南北兩商會開聯席會議（地點在總商會）南市各業團體由本會分别通知案關商業切己利害合即通告務請貴代表如期准到幸勿遲誤至盼 
[東方紗廠開股東年會紀詳]  
　　東方紗廠前日午後在安利洋行舉行第四届股東年會由安利洋行經理安諾德氏主席報告一年經過情形略謂去年下半年各處市面甚爲不佳但東方紗廠仍有大可滿意之報告計去年凈利除出總經理酬金外爲一百四十六萬八千三百四十三兩四錢已給半年股息每股一兩二錢計二十六萬三千九百零四兩今擬再給股息每股二兩計四十三萬九千八百四十兩合計股息每股爲三兩二錢等於股本百分之一百零六其餘擬支配如下公積金八萬三千九百二十四兩二錢二分保息金十萬兩折舊金二十五萬七千九百六十七兩五錢五分併人新賬三十二萬二千七百零七兩六錢三分如是則公積與折舊兩項各積存一百萬兩公司地位愈爲穩固過有獲利不豐之年可不再提巨欵移充公積與折舊金矣廠董際此獲利非常豐厚之年極力鞏固公司地位購置新地添築房屋用資頗多從前租與瑞鎔船廠之濱江空地十三畝有零現已收回起造四層高大水泥棧屋而兩年前爲水所毀之棧屋地基上則築織布廠又收買寳源紙廠地基十二畝三分六七價銀十四萬八千七百零七兩二九地基與廠基相連故不獨織布廠連用便利且有將來擴充之餘地新貨棧與職員　之建築費已付一部計銀十四萬五千一百餘兩餘須於今年交付公司並購回銀行押欸銀二十五萬兩今公司產業已全歸已有矣織機價欵已於匯率高時匯寄外國今織機逐漸運出今年内當可装齊開工織布廠刻正起築一俟廠屋造成機器當可到滬新聘織師一人日内可到存棧花紗已於年底按照市價削輕成本苟非出品稍有品質退步之象則營業成績當更良好賃品所以有退步者定因廠經理與總經理間·及中外職員間·辦事隔閡而不協助之故惟在平時未便改革致令工作停頓蓋在極可獲利之時未可使廠停工也廠經理表示不願續訂合同之意而其他某職員亦合同期滿公司在陰曆新年决計乘此機會大加整頓廠經理　解職而以紡紗技師代之另有技師一人新從英國來此接受前技師之職務中國職員亦大更動廠中工作因此更動停止五日但新年後即照常工作並於星期日開機故五日損失不難補足雖全換新手然產額今已如前工程中之損失且較少而紗質亦不遜於他廠想不久產額當可超過從前也欲得滿意結果當先求辦理合於經濟原則此須中外職員間及洋職員與總經理間·手臂相應互相進行極爲密切而後可新聘之買辦向在紗廠辦事有年可視爲專家以洋職員之贊助定即可得大進步也外間謠傳東方紗廠自改革後產額低落廢花增多此種謠言何自而來不難推知實則此皆絶對不確廠中情形確較未改革前有起色也紗價跌落較諸去年極高之點低落百分之三十五花價亦有同樣之低落獲利之百分數緃不稍减然紗價旣低則紗廠在實際上所獲之利當然較少不過紗廠今尙有利可圖世界商情雖惡本埠紗廠業仍然發逹也就今年而言廠中出品已售出五個月利益頗厚下届股息仍可從豐云云一年賑目及給息數目經衆公决通過 
[七誌花邊包稅之反對聲]  
　　昨日午後三時旅滬無鍚各界人士及無鍚花邊業曁與花邊有關各團體假海寗路鍚金公所大廳開反對花邊包稅大會决定由旅滬同鄉致電省中各長官請予取消此外各出口行各公圑則自行另電并定於二十七日在無鍚再開大會向稅務所質問包稅人眞實姓名其致省長財實兩廳長電文如下南京財政廳長鈞鑒花邊生計昉於學校近乃推行鄉里藉補紡織之窮產品旣屬無多銷貨權操外人爲貧民生活計爲出口利權計在官廳方面亟應獎勵而提倡之乃地方　莠藉圖中飽獻計彌工害民滋甚竊慮政府所得無幾而窮民已受累不堪直恐花邊事業從此遏抑不振摧殘實業心實痛之爲此環懇　長將花邊包稅一案迅予取消以杜中飽而惠衆黎實爲德便無錫旅滬同鄉吳敬恒兪復丁寳書浦庶龍朱鼎孫謙懷陸鳳怡王頌康胡桐生袁厚釗蔣谷人王浩卿劉仲軒過子裕胡叔藩安子善莫經卿徐能鑒過仁三樂述先等叩支 
[近一週來之絲市]  
　　據某專做華絲出口行報告云近日絲價頗見進步頭等廠經信昌半人特號星光牌頭號每包售價約在一千兩之外以較去年增加可一百五六十兩左右惟交易仍少美法英仍少動辦東洋行家尙有購進茲錄前月二十二日至三月一日一週間之成交華絲價格如下二月二十二日三井洋行辦久成期一百包灭昌六十包價扯九百六十兩大和洋行辦半人牌三十包價每一千○十五兩三井洋行又辦鵲梅期二十包飛熊期十包烟台山期十包雙龍期十包駱駝期十包價扯四百六十五兩二十三日　克洋行辦三箭二十包價扯七百九十兩愼餘洋行辦牡丹花二十包價四百六十七兩半三井洋行辦紅神駒三十包價扯九百三十兩又雪山三十包價九百兩逹昌洋行辦目魚牌二十包價九百兩二十四日松文洋行辦鵲梅期三十包價四百七十五兩泰和洋行辦ＷＴＫ二十包價一千零零五兩二十五日三井洋行辦華仁敦黑塔金蝙蝠金雙龍各十包價四百七十七兩半二十六日大和洋行辦鶴羊二十包價八百七十兩三井洋行辦半人三十包價扯一千另五十兩信孚洋行辦三跳五十包價九百四十兩彌彌六十包價八百九十兩十八日星期一泰和洋行辦冬龍飛馬一百包價八百三十兩月鵲二十包價九百七十兩松文洋行辦鹤梅飛熊三獅烟台山各十包價四百八十兩雙龍十包價四百八十二兩半駱駝十包價四百八十兩半三井洋行辦井龍飛馬一百包價八百三十兩三月一日愼餘洋行辦駱駝八繭二十包價四百八十三兩半信孚洋行辦藍龍五十包價九百另五兩ＳＰ三十包價九百另五兩　鹿二十包價九百五十兩信昌三十包價一千一百兩陸家花三十包價九百二十兩天字三十包價八百九十兩將軍三十包價扯一千另三十九兩泰和洋行辦將軍三十包價扯一千另四十兩三井洋行辦半人牌三十包價扯一千零二十兩泰和又辦藍龍三十包價九百兩信昌三十包價一千一百兩羊鹤二十包價扯八百九十兩ＷＴＫ三十包價一千零三十兩三井洋行辦星光十包價一千零八十兩絲價日見起色可見一斑矣 
[友華銀行銀市報告]  
　　中美新聞社譯友華銀行四日報告云昨日倫敦銀價近期漲三先令八便士遠期漲一先令四便士紐約價漲至五四紐約倫敦匯價三九○此間今日定價與昨晚同惟市况終日軟弱倫敦昨日銀價之漲由於印度買進之故未必能持久云 
[國内輪船運貨進出口之調查]  
　　進口貨（寗波）太古公司之新北京輪船昨由寗波装來之貨有竹頭三百五十件香粉一百五十包杉木九十四件乳腐五十壜茶末三十箱虊材三十五件草蓆二十九件蟄皮五件雜貨十七件又寗紹公司之新寗紹輪船装來之貨有竹木三百五十二件鐡桶三百件大豆三百六十五包蘭花三百二十八件棉花三十包洋紗八十件笋三十簍粉乾二十件草蓆五件雜貨四十三件（長江）太古公司之安慶輪船昨由長江装來各貨有米麥黃豆五千二百八十四包皮桐油三百桶紙頭四百零九件苧蔴一百四十四件皮蛋一百缸夏布八十件砲竹四十一件皮三十二件鲜蛋三十二擔磁器十四件棕衣十八件銀子四箱黃絲四件白臘三件雜貨二百件（靑島）該公司之綏陽輪船昨由靑島装來花生仁一千包花油一千簍雜貨三百七十件（烟津）該公司之順天輪船昨由烟津装來瓦五萬二千張冬菜二千簍蘆蓆一百二十件米醋二百零二件洋瓶一百七十七件洋参三十七箱馬尾五十件紅黑棗四十一包鷄毛三十五件白蔴三十一件汽桶二十一件火油十箱活馬一匹藏袋五件杏仁四件洋布地毯六件羊皮十七件 
　　出口貨（寗波）太古公司之新北京輪船昨日装赴寗波之貨有車糖二千零四十二包麵粉一千二百包米七百零三包黃豆五百包烟絲梗一百四十八件葵扇五十件羊皮六十件靑鉛十件破布十件雜貨一百六十件又寗紹公司之新寗紹輪船装去之貨有豆餅五百塊麵粉九百包糖二百六十二包白米二百十九包洋布二百二十八箱香烟一百七十九箱棉花一百八十包玻璃一百箱瓦一百三十件鹹魚一百九十件籐四十件蚶子三十二件雜貨三百六十四件（厦汕）招商局之愛仁輪船昨日装赴汕頭之貨有豆餅九千五百八十塊麵粉二千包生油一千簍肥皂三百箱黃豆九十七包米一百五十六包雨傘三十五件雜貨一百八十八件装赴厦門之貨有麵粉五千包麩皮一千四百包生餅三百件大米三百包生仁一百包黃豆六十五包鐡鍋一百件土酒二十壜雜貨七百四十七件又轉口貨二百七十五件（港粤）太古公司之綏陽輪船昨日装赴香港之貨有苧蔴五百十六件右羔三百零五包生油二百五十簍乳腐二百八十壜信石一百六十件棗子一百六十六包茶葉五十五包海蟄四十簍洋紗四十二件皮蛋一百缸水菓十四件雜貨三百八十三件装赴廣東之貨有花衣三百十包白米三百零一包洋燭一千箱土酒一百二十壜生油一百簍海蟄一百件石羔一百包烟葉一百四十件洋紗七十五件砲竹七十件柿餅六十四件　二十擔雜貨一千一百四十四件装赴油頭之貨有豆餅一萬七千一百八十塊麵粉四千包黃豆九百七十三包生仁八百九十六包生油七百簍肥料五百件苧蔴四百六十件洋紗二百五十件土酒二百八十壜紅瓦二百件烟葉一百二十四件大包棉花九十四包小包棉花七十包雜貨三百三十件 
[華商棉業交易所開幕紀]  
　　昨日（四日）上海華商棉業交易所正式開幕來賓若何護軍使·孫副官長·許交涉員·姚關監督·徐警廳長·譚檢察長·沈知事·滬 
 
 

Page 11

 
 
南北工巡捐局姚汪兩局長·總商會趙飾復等西賓若隆茂大班二班巴和·費吳生等約數百人午後二時行開幕式秩序如下（一）音樂隊國樂（一）理事長行開幕禮（一）理事與各所員及各經紀人等齊向國旗所旗行一鞠躬禮（一）理事長致開幕詞畧謂創辦交易所之宗旨在於謀同業營業上之保證與夫發展非專爲本所營業計云云（一）來賓致頌詞（一）經紀人公會會長兪君演說（一）理事長致謝詞行禮旣畢三呼萬歲而退復由各招待員導引來賓至各處参觀該所房屋北向計三開間三進第一進第一届會計科第二層經紀人辦事室第三届議事室第二進第一場市埸第二層經紀人辦事室第三進第一層棉業公會東後廂出納科西後厢理事室第二層中爲營業科兩旁經紀人辦事室辦事諸君若穆杼齋之理事長吳季農朱華垣之專務理事鄒九如楊定甫之常務理事皆於商業上電有智識經騐者各科長若楊德鈞係飬成所主任戴正靑黃式如張企堯倪問冰等皆爲飬成所擔任敎授之人李規林熟悉銀行事務故與各所員辦事頗爲聯絡會計科處懸有帳目系統圖有條不紊所用之單據表薄皆仿西式由戴黃二君手定頗爲明晣参觀旣畢乃入客廳茶點該所經紀人額定五十名爲陳子馨倪鏡甫張泰初嚴褔海胡繼鏞孫菊如劉南昇陶炳昌葉泰峰穆稼梁高厥侯兪楚生顏舜玉楊滄聲姚嘉生黃玉書鄭寳恕胡筱亭徐克明陸繭生祝伊孚瞿鐵珊周稼祥高介人莊宗福鍾百川張裕生兪褔耿翁濟初潘調卿吳綏之朱斯美李玉山洪渭卿陳鳳鳴張錫齊羅軼臣瞿少穆顧松濤丁潮卿瞿友香楊榮　林天褔威海山張梅卿施瑞祥習廣鈞等四十七名尙有三十二號四十一號四十七號三額未定至五時來賓始散該所定於今日起實行棉花現貨期貨交易云 
[聯合急募振欵大會消息]  
　　聯合急募振欵大會昨午開第三次　募討論會主席法　領事與聶雲臺等共商進行事宜已决具體辦法聞接京電報告各省募成之欵南京十萬元漢口八萬二千元長沙三萬元開封二萬八千元北京日本紳商捐助六萬元該會復北京電云本會已决議十一日假英大馬路議事廳舉行開募大會十三日游行十九日學生聯合會行勸募振欵紀念會當經衆添舉海軍藍總司令爲名譽會長徐警察廳長爲名譽副會長徐乾麟爲游行會主任云 
[浦東與斜橋軍隊調防紀]  
　　松滬謢軍使何茂如查得駐紮浦東其昌棧陸軍第六混成旅步兵一團第一營二連兵士業已期滿特於前日令飭該連長王武升將全連兵士調回斜橋駐紮惟其昌棧地當衝要防務未便鬆懈即以該旅團營第六連連長楊向斗調往塡防王楊二連長奉令後已於昨日（四號）上午八時各將所轄軍隊分别開拔調防視事而該處一帶商民以王連長駐防斯土爲時已久平時約束兵士保謢地方頗爲出力故於昨晨聯合歡送爆竹之聲繼續不紹茲將該速長佈告錄下爲通告事保衛地方治安原屬軍人之天職本連兩次來此駐防於天職愧未全盡惟幸本連士兵與商民交易感情尙稱融洽並無扞格情弊乃承貴各紳商謬加獎許錫以名譽等舉本連士兵無不感念厚意願極馳驅今者駐防期滿奉令調回恐士兵與各商店有拖欠賬目情事除派護兵至各店查詢開單照還外合再通告以便　知此佈 
[盜刦蘇氏墓屋]  
　　前已故上海縣商會副會長蘇筠尚墳墓設在滬北冀淞市區中新涇蘇家宅地方墳後建有房屋數間尙未工竢刻由其　屬等在彼監築墓門及右橋等工程是以暫住該屋不料上月二十七日即陰曆正月二十夜半時突有口操土音並形似已革兵警者多人以數人在門外把風俄由身穿黑衣者四五人手持電筒火把刀械等兇器破門入内先將蘇子祖圭及工役人等雙手綑縛突出利器嚇禁聲張遂以燃點燈燭任意入室搜刦所藏之衣飾銀錢等物爲數不貲常搜刦時預由把風者指明所在以故搜活殆盡始呼嘯而去幸未傷人後經事主開具失單報請該管北新涇警所查緝經李署員聞報後·率　臨塲察勘一周立即詳報淞滬警察廳長徐國樑請爲令飭各屬一體通緝逸盜矣 
[派策電艦巡緝海盜]  
　　近來江浙洋面海盜橫行航商山民已經數次被刦前有装載鮮猪運浙之某船在洋被擄後經航商各船進淞告知浙寗延慶公所厲品軒寗波猪業公所周永濬兩董事得悉前赴水警第四區面稟江浙洋面大戢山一帶盜風甚熾商船已被擴刦等情要求撥派艦艇前往緝捕旋由區長禀報省警廳業奉訓令飭派策電砲艦於昨日上午放洋巡緝嚴捕矣 
[邵王反控寗紹董事之結果]  
　　分别判賠名譽損失 
　　寗紹公司董事會會長樂掁葆等前在四明公所開會被衆吵閙後樂等投法公堂控王聲皐喝令行兇並控邵立坤在場附和經中西讞員訊無實據將案注銷後王邵以樂等不應敗人名譽故投公堂反控王請董事會追償損失六千元並向股東朱湘順追償損失五百元邵亦請追損失一千兩等情曾經法公堂集訊判候下堂諭飭　經紀前報昨日陳讞員與葛副領事商明堂　判寗紹公司董事會樂振葆等賠償邵立坤損失洋四百元王聲皐損失洋二百元朱湘順賠償邵王兩人損失洋各五元堂費亦歸被告擔負 
[閘北救火會電請廣設水龍頭]  
　　閘北救火聯合會鑒於日前太陽廟草棚火警因該處太平龍頭迄未装設出水無從電請省長飛飭閘北水電廠於閘北地方廣設龍頭以資救濟其電文曰南京省長鈞鑒東日閘北太陽廟地方 
失愼各段救火車聞警各　皮帶本馳往灌救該處太平龍頭迄未装置出水無從以致延燒草棚二百餘間老幼啼哭惨不忍聞乞飛飭省立上海閘北水電廠於閘北地方廣設龍頭以防鉅患而重生命不勝迫切待命之至閘北救火聯合會會長徐懋兪國楨寳耀庭叩 
[寰球學生會今晚舉行年宴]  
　　寰球中國學生會定於今晚（五日）六時半假座一品香舉行第十六次年宴會·其秩序曾誌前報茲悉今晚尙有聖約翰大學厦門音樂會全體同人到會奏樂唱歌並有潘玉梅女士等奏鋼琴晏陽初君唱歌諸葛楓君演幻術聞昨前兩日該會會員之定座與宴者甚爲踴躍所餘之入塲劵業已無多欲與會者可速往該會購劵或於午前預先通電話（西一一六四）定座亦可云 
[學校消息彙紀]  
　　市北公學滬寗車站市北公學籌議自建校舍業已募得鉅欵已誌前報茲聞北京國務院斯寞靑總理日前函致該會允捐洋五百元以示提倡此外如松滬謢軍使何茂如君捐洋二百元上海縣知事沈藴石君捐洋一百元聞各界對於該公學此次自建校舍均願竭力贊助故進行頗爲迅速云 
　　百老匯路商業夜校百老匯路商界聯合會乙種商業義務夜學校擇定三月六日夜八時舉行開校禮以增進商業學議飬成商界健全人才爲宗旨科目「國文」「英文」「商業道德」「商業文件」「算術」「簿記」等六種除星期日外每晚七時半上課九時半散學校址即在莊源大弄内該會事務所樓上凡入學者槪不收費 
　　育材高小學校大東門育材高等小學即南洋中學預科注重國文英文算術畢業後得逕送中學二年級今春因生擁擠異常多添兩敎室原有宿舍不敷容積特於附近租賃高大樓房三幢然尙嫌不足更擬設法云 
　　女子美術學校西門上海女子美術學校於三月四日（星期五）行開學禮十時敎職員贊學生向國旗行禮後即由創辦人劉海粟報告去年學校經過情形　由校長李超士致訓敎務主任錢鑄九述學生來學須有一種方針庶不負向學之專志繼由來賓江頴年劉古愚演說十二時散會 
　　時間學校前日（三號）十時虹口北四川路聚賢里時間學校舉行開學禮由校長馮梓才致訓詞次由敎員林諷菴宣布改組學校旨趣次崔滄海崔奈河張遂與顏伯棉均有演說是日男女生到者二十餘人定於七號上課 
[救濟婦孺會最近成績]  
　　婦人黃金氏即諸金氏無鍚人被黃老四誘賣與崇明沈姓後該氏知覺被賣逃出由警局遞解上海檢廳發送救濟婦孺會現已招得伊菇諸　氏具領完聚又劉王氏鹽城人蔣王氏無錫人李丁氏上海人於去年八月被拐匪閃褔雲陳昌及陳昌之妻邵氏串同拐賣於安徽壽縣由該會函壽縣公署獲解送會劉王氏蔣王氏由該會派　送無錫縣知事公署傳屬具領李丁氏由家屬到會具領又迷路女孩徐根弟王氏無名女孩男孩王四堆子由本埠虹口捕房及滙四捕房送會均由該會覔得其父母到會具領矣 
[醫學書局贈送醫學門徑語]  
　　醫學門徑語一書爲江蘇省立第五師範兼第八中學校醫陳也愚及北京航空署診療所主任萬伯英所編言簡意胲皆　經騐之語近由無錫某君印送二千部欲得此書者可向靜安寺路三十九號洋房醫學書局函索惟信内須詳註通信處並附郵票一分以爲寄回件之用 
[劉隊長調防到差]  
　　向駐閘北之淞滬警察游巡第三隊隊長孟廣銘近奉徐　長指令與向駐浦東之第四隊隊長劉德奎對調劉隊長已於前日率領全隊隊士調防到差昨將各隊士分駐太陽廟等鄉僻之處以輔各區 
崗警之不遠云 
[自治講習分所開學]  
　　滬海道地方自治講習分所於昨日下午二時行開所禮王兼所長暨敎職員均按時蒞所學員報到者十餘人首由所長致訓詞大致以造成自治模範人才將來爲地方造福勉勵各學員專　研究無負本所設立之宗旨並由兪敎員等相繼演說禮畢散會聞該所定於三月十四日聞始授課云 
[少年宣講團徴求會開幕]  
　　本埠少年宣講團總部爲謀本届團務進行廣徴海内外熱心同志襄助一切特發起徴求大會已定本月五日開幕三十一日閉幕共分徴求隊爲十一隊向各方面徴求團員目的數爲三百人並聞該團定六日（星期日）晚在總部召集各隊隊長顧問討論進行方法及發徴求印件以便着手徴求云 
[靑年會今晚開同樂會]  
　　今晚（星期六）八時靑年會舉行春季第二次會員家屬同樂大會准演連　五大本電影情天孽海係屬哀情惨劇曾在夏令配克演過觀者稱爲中國之紅樓夢外加滑稽影戲表演拳術及工界音樂會奏曲等等入座劵該會會員每張二角非會員每張三角 
[縣商會今日邀各業認商會議]  
　　江蘇財政廳嚴廳長前因各屬屠罕稅認包商人每有互爭包　風潮實與稅收有妨曾經規定新章從嚴职締以杜紛爭前已分令各該縣知事會同商會妥議核復以憑整幁茲又令飭上海稅務所長從事查察逐漸整理其各業認稅商家除附加稅以外所有認額之正稅亦應次第增加如認商中有已經期限將届者必須會同商會務照現訂之新章辦理方爲合宜等因兪所長奉令後已據情轉函商會請爲與各業妥議辦法磪切呈復以便轉詳云云縣商會特訂五日（即今日）午後開會議邀集各認商代表蒞會俾得列席商議並先函稅所調查各業認稅額以期商訂對付方法云 
[滬城邑廟火警]  
　　滬城邑廟豫園九曲橋西塊長興館點心店與客民阿四所開之烏範店内欄樓上昨午四點三十分鐘不戒於火頓時冒穿屋頂延燒左右房屋經各區救火會謳龍馳往救熄共燬樓屋二三間一區二分署派警往傳火首則互相推諉云 
[保險起火案傳證候訊]  
　　浦東爛泥渡花園石橋施慶林（即施春林）所開燈籠店保險起火經左右鄰居各商店聯名控其緃火圖賠等情經三區警署將施拘送地憸廳訊供判押候查在案昨日午後該廳飭派法警往傳施春林附近各商家如第九區救火會主任即益昌源典當執事陳泉聲振華染坊經理姜文德信泰米店主夏雪聲小學敎員王有林等連同施妻戚氏等一併傳到聽候審訊 
[金業星期日仍在公所交易]  
　　無錫路金業公所於本年新正開學職舉職員會舉定正副會長暨各職員後遂於元宵開每年常會議定每逢星期日在公所標金買賣自本年擬改爲遷至黃浦灘金業商會内交易嗣因向例星期日各客均在無錫路公所交易較爲便利故昨日仍由公所會長及各同業開會决定逢星期日上午十時半至十一時半仍照舊例在公所交易不再變更 
[李柏葆作古]  
　　證券物品交易所董事李柏葆君即洋貨公所董事寗波慈谿人現年五十八歲在滬經商三十餘年信用素著邇忽患病不起於前夜逝世定於今日（五日）午後大檢該交易所是日下半旗一天以誌哀悼 
[竊案釀成命案]  
　　趙桂生在大東門沙塲街開有小雜貨店另有專放黃包車之張桂生者亦在趙之對門賃屋開設一店本月中旬趙店失竊大洋九十元銅元二十餘千以及衣服等物當時開單報告一區三分署飭派長警前去詣勘毫無形跡當由趙在張之店堂牆隅拾起皮夾一只指爲失贓該長警遂將張並在張處租車之車夫王連根邱大寳等一併拘解到署移送地檢廳當奉朱檢榮官提案研訊當因供詞各執判將張王邱分别收押一面率同法警蒞該處實地調查並詣趙張兩店踏勘一周然後返廳再核不料張妻邱氏前晚在家忽然暴斃家内祇有十一歲之女阿林該處四鄰因於昨午偕同阿林並將趙桂生扭控檢察廳並稟報阿林之母身死情形奉諭飭將張桂生交保着回家察看該氏如何弊命應否報騐再行核辦 
[相驗刀傷男屍]  
　　浦東北蔡附近黃泥墩橋田内上月二十八日即舊曆本月二十一日發現年約四十餘歲無名男屍一具頭部受有刀傷血污不堪身上衣　亦均破舊不全查無屍屬認領業經南邑二十保二十六圖地保報南匯縣知事於昨日帶領檢騐員往騐並令緝兇究辦 
[華探分别升調]  
　　楊樹浦捕房華探目陳銀松與包探蔣阿二均因另有他事　奉麥警務長准於二月二十八號解職後所有該捕房華探目一職麥君以匯山捕房頭等包探楊阿泉　事幹練且年力正强諭着提升爲楊樹浦捕房華探三道頭外並諭令總巡捕房包探張玉嶺調赴該捕房當差楊張二探奉諭後昨已分别到差辦公矣又虹口閔行路捕房華探三道頭自石金榮於去冬因病告退後迄無相當之人選補茲經麥警務長查得該捕房頭等包探沈阿炳資格甚深堪以補充因特諭令沈探即日到差辦公云 
[昨日公共公廨訊案紀]  
　　昨晨公共公廨民四庭由張襄　會同美丁副領事訊理（一）西華德路長樂池浴堂股東趙醇橉訴虹口捕房包探周小弟於去年十一月十五號將伊違法逮捕至捕房並解公堂沿途任人觀望致受營業名譽損失洋一千元案當原告起訴時麥總巡即令捕房律師到廨聲明周探係因辦公被控與尋常民事訟案不同須免予交保故周探迄未交保茲據原告代表律師到堂聲稱被告至今尙未照章呈遞辯訴應請缺席判决而周探仍由捕房律師費斯福氏代表出庭聲明此案尙須請示總巡故未具訴請求改期查工部局章程載明捕房辦公人員因執行職務之所爲他人不得控告損失云云「結果」改期再核（二）信成銀行淸理處訴陳詠詔不理道契押欵案陳不到由律師持藥方到案謂其有病請求改期「結果」改期再核（三）張秉榮訴王啓賡不理欠洋案「結果」准被告自行具結出外向原告理楚 
　　又午後民二庭由關讞員會同葡副領事德爲理氏審訊入葡籍之潮州人鄭定記訴宏昌當舖經理洪御違不放贖金飾請追損失案據原告代表甘維露律師向原告之妻詰據訴稱於民國七年十一月初七將價値八百七十五元之金飾向該當質洋一百三十元至去年四月初九往贖該當櫃夥謂已滿期不能取贖查典當定章以十六個月爲期期外展寛兩月月又有五天展期故我所質之物須至四月十五爲滿期因此報由我夫轉報捕房外訴追損失洋七百四十六元二角等語旋由被告律師向氏駁詰一遇並向宏昌當夥吳禮介詰據供稱當原告來贖時因其物已滿業於前一日賣去語「結果」改期續訊民一庭由陸襄讞會同領袖英總領事特派員俄人麥拉夫氏訊理俄僑訟案三宗（一）俄國義勇艦隊輪船公司訴俄人高德將受麥道可非斯委託所收欵項移作他用案由兩造律師上堂同意聲請將案註銷「結果」准予撒銷（二）克發洋行訴華人虞瑞淸不理擔保新泰號主丁方正欠欵案被告延律師到堂聲明辯訴狀尙未繕遞請求展期審理「結果」限被告於七日内補具辯訴狀再行訊核（三）許子懷倫訴惠勒姆司不還借洋案前經判决被告還洋三百元茲由被告律師將半數交案謂餘欠被告有保證金可以扣除「結果」被告呈案洋一百五十元准交原告律師領去餘欵准將保人處之保證金内扣還民四庭由兪襄讞會同美約副領事訊理（一）兆昌絲號訴震豐收　公司股東孫衡甫·徐乾和·陸寅卿·汪味靑·不理押欵欠欵銀九萬餘兩案四被告除孫保商會會員例免交保外餘祇陸一人到案判交二萬兩舖保茲孫陸兩人同廷律師到堂謂伊等對於兆昌均有股東資格原告不應控告要求將案註銷而汪亦延律師出庭聲稱伊係兆昌經理應可交保而原告之律師對於以上請求極端反對「結果」第一第三被告律師之請求撒銷第四被告交二萬兩舖保並着遵照前諭將賬簿圖章繳案一面飭提第二被告徐乾和到案限各被告於七天内繕遞訴禀聽候提前排訊（二）顧友貴訴張仰之不理野味價洋案前判原告敗訴乃其不服聲請上控而被告亦提出反訴損失均經分别照准茲原告律師又到堂請求將上訴撒回「結果」原告請將上訴撒回應即照准（三）葛發記訴陳森記違背投標造屋合同請追損失案「結果」註銷（四）金源高訴金少梅不理票欵案「結果」被告不到原告提出證據證明被告欠票欵洋二百七十二元應即快滴判决照數償還並繳堂費 
[贖田單無着之判詞]  
　　楊和尙投法公堂控稱有坐落上邑二十七保二　内田單一紙計地九分有零於前淸光緖三十四年托周王氏之故夫周亞大向周土根抵借錢六十千文上年備本向贖詎中人等聲稱單已失去以致取贖無着今悉單已出現在某姓之手在外輾轉向人抵押銀洋前地保周福根亦有串同情事恐後來糾葛不淸故請求訊追周王氏稱據受抵人家屬言單於上年七月間失去該田單今究在何人之手不得而知周福根稱此事與地保無干亦無串同情事陳讞員判原告於七天内將本錢六十千文繳存公堂有單追單如遍無着候函致上海縣公署補給印諭堂費歸被告擔負 
[不交定繭案限保人准期理淸]  
　　固益洋行延巴和律師代表投法公堂控稱該洋行前向王植三董寳昆定購繭子交付定銀由鄭偑根擔保後因定貨不交原告所付定銀及受損失計銀五千餘兩具控公堂飭傅去後王等已經出門難以傳到請向保人鄭偑根追繳判令限理在案昨日原告律師稱鄭於上年底還過現洋五百元期票五百元餘約舊曆新正一併理淸至今分文不理仍請訊追鄭稱所出票據係舊曆二月十五日（即三月二十四號）之期餘少之銀向原告商懇亦於二月十五日理清判被告繭堂不應抗傳不到着罰洋五元及堂費先行繳出仍交原保限三月二十四號一併理淸 
[慈善副劵開獎紀]  
　　慈善救濟副劵昨日開獎在南市久大碼頭利濟總局内舉行上午九時起開出各大獎號碼如下頭獎第二萬零一百五十號硤石大興恒經售二獎第一萬八千四百九十號漢口振華公司經售三獎第三萬九千三百八十九號繭谿振華公司經售 
[汽車撞傷行人]  
　　蘇州人華志鵬昨日下午五時許行經湖北路遇有汽車駛來未及避讓致遭撞倒跌傷頭部血流被面由老閘捕房四百九十九號華捕瞥見當即前來將汽車號碼抄錄另雇車送華志鵬往仁濟醫院醫治一面歸報捕頭請究 
[跳電車跌傷頭部]  
　　昨晚八時許某號電車駛經浦灘有搭客江北人柳才中途跳下跌倒於地頭部等處受傷當經老巡捕房一千四百五十三號華捕到來雇人力車送往仁濟醫院醫治一面抄錄電車號碼呈報捕頭查核 
[認明脚踏車贓]  
　　住居肇勤路一千零六十九號門牌之無鍚人吳阿春於三個月前在楊樹浦路串同在逃之陳海生竊得張揚桂之脚踏車一輌昨日乘之出外行經狄思威路被張瞥見認出原贓訴由包探管宗餘將人贓一併帶入捕房禀明捕頭奉飭押候查明解究 
來件 
[沈恩孚調查衆議院議員上海初選舉一]  
　　得記二月四日 
　　敎育十年不敵選舉一次此我國人最痛心之談也而不謂民國成立以前首先辦理自治之上海亦使恩孚發生此等之感觸今其他怪狀不記專述個人經過之事寳爲負有辦理選舉之責者告本届衆議院議員上海初選舉恩孚以時局紛擾本届選舉之是否各省一律辦成殊未可知故宜示選舉人名册時未注意也二月二十二日接上海總商會送到衆議院議員上海初選區投票入塲劵内開沈恩孚年廿九歲住法界旁註江蘇敎育會字樣當以住居上海歷數十年素未聞有同姓名之人而該劵所開年歲住址均不相符疑有化名影射等弊乃於冗忙之中忽動詳細調查之興會即以是否另有一人函詢上海初選舉監督沈知事據復稱另有其人函知上海市主任調查員陸君崧侯查照見復等語常即同時函詢上海總商會及上海市主任調查員陸君請查明同姓之人現住法界何路何號門牌操何職業先後得復另有一人仍未將詳細住址開明再經分别函詢均復稱底册並未註明何路何號門牌等語又見申報新開報等均登有上海總商會緊要通告稱上海市經董函送本届衆議院議員初選舉入塲劵查有多件因選舉人門牌號數不詳致無從投遞等語方知此次辦理選鑒之内容因念選舉人名册經宣示確定已久非查閱選舉人名册無從得其眞相即親至第二投票區索閱選舉人名册該區附設上海公共體育場據該塲管理員王君鵬答稱此處並無選舉人名册當即告以依法各投票區應有選舉人名册乃由王君知照監察員劉君榮照向選舉事務所取到石印未經蓋印但開姓名年歲資格並無籍貫住址住居年限之省議會議員選舉人名册一本一經查閱則發現年歲相同之沈信卿二人黄炎培二人沈宏鼎沈丹丞年歲相同名號分作二人王鵬王壯飛亦名號分作二人而年歲一作三○、一作二八又兒子有乾現在北京淸華學校肄業而亦列名册内但未接到投票入塲劵當詢以衆議院議員初選舉人名册何在則答稱僅此一種詢以正式之名册何在則云須明日取來不得已至三月一日投票時間前再往查閱則由管理員錢君允中取出投票簿見示亦未蓋印查閱該簿則沈信卿仍二列黄炎培仍二列均年歲相同而黄炎培籍貫一列上海一列川沙實則人人皆知黄本川沙籍而住居上海者也惟該簿亦無詳細住址無從决定其爲另一年歲相同之沈信卿是否另有其人此時距投票開始之時已近其他未及細查乃告監察員以如有持沈信卿沈有乾投票入塲劵前來投票者須詢明其詳細住址如涉含糊即請扣留等語并念如此辦理選舉雖未能證明其舞弊而違背法令已爲不可掩之事實依法當然無效未經投票而出及六時以後往詢則據稱竟有胃名沈信卿沈有乾者二人曾往投票均經盤查後退出票已扣留三日午前至開票所擬檢閱選舉人名册内現住法租界之沈恩孚究竟曾否註明何路何號門牌則亦未存有選舉人名册乃面請初選舉監督沈知事向事務所調取底册檢閱則兩信卿沈均住水慶里確係重出而所謂現住法租界之沈恩孚則確未註明何路何號門牌且底册未注詳細住址者甚多因面請沈知事查明法租界之同姓者究竟有無其人其在第二投票區冒名投票之二人此二劵究係何人所發經沈知事面允而退退後再經具函聲請未得復也查衆議院議員選舉法第八十二條凡左列各欵情事爲選舉無效一選舉人名册因舞弊牽涉全數人員經審判確定者二辦理選舉違背法令經審判確定者又查第二十四條選舉人名册應載選舉人姓名年歲籍貫住址住居年限及左列第一欵或第二欵事項本届辦理初選舉宣示之選舉人名册但載姓名年歲及一二等字樣未將籍貫住址住居年限宣示此違背法令者一又第二十九條選舉人名册確定後應分存各投票所及開票所恩孚於二月二十八日·三月一日·兩次往上海第二投票區索閱選舉人名册均未有正式之衆議院議員初選舉人名册分存該投票所二月二十八日僅以省議會議員選舉人名册出示三月一日僅以投票簿出示三月三日至開票所亦未存有選舉人名册僅以底册出示此違背法令者二又修正衆議院議員選舉法施行細則第十五條同一選舉人不得編入數選舉區之選舉人名册而一投票區之投票簿内竟有同姓名同年歲之沈信卿黄炎培各二人此違背法令者三本届辦理選舉是否有心舞弊恩孚萬不敢以小人之心度人然有一重名即係牽涉全數人員且違背法令之證據已得其三依法當選舉無效惟是選舉無效四字决非辦理選舉人員所願聞依法又須經訴訟判定之手續此次所得證據　於選舉人名册者爲多而所見之名册均係未經蓋印不正式之名册如係有心舞弊反可消滅證據另造合法之名册而訴訟或歸無效且查此事理應負責之調查員實係恩孚素所敬佩之姚君文柺固可深信其决非舞弊者特不敢信其所委託之人有無不正行爲而已恩孚住居上海但願地方公民之程度日高非欲與現服公務之人搆釁而前此未注意於選舉人名册宣示之時亦當以放棄公民責任躬自引咎萬一以訴訟之故致有人陷入刑事範圍亦大非良心之所許用將調查一得披露以冀全國公民之覺悟并願辦理選舉人員咸知此非全由法令之不善而執行法令涉於苟且之不善亦非但爲執行法令者之過而大多數公民不注意於選政之過但使各縣之各投票所各有持正不阿之公民若干人於選舉人名册宣示時詳加審查於選舉人名册確定後即赴投票所查明其有無分存之名册復詳加審查於投票完畢時詳查投票簿盡到之總數於開票日核對其總數之是否符合并將當選人所得之票詳查其有無筆跡相同之票則雖有工於舞弊之人當亦水易措手矣至於根本要圖則各縣當先有詳密之户口册而後辦理選舉時可得確實之選舉人名册又必各地方各有自治機關佐以良好之警察而後能造成詳密之户口册不此之圖則號稱民國而户口之確數尙不可得致辦理選舉人員競增户口數冀本地方多得議員名額競爭選舉人數冀本地方多得初選當選人名額遂使全國人心相率爲僞而道德之隳落將無已時民旣爲無道德之民國即爲無根本之國慨念前途隠憂何極竊謂此當由官廳社會共負其責不憚繁瑣切實調查務使各地方均製成詳密之户口册視爲民政入手之第一辦法庶幾拔政治虚僞之根而使全國人心共趨光明之域是則恩孚披露此調查一得之意也 
來函 
[信昌公司來函]  
　　閱貴報（二十三日）本埠新聞　内載有車務總管查獲竊贓一則登有贓物堆存信昌米棧等云查敝廠並無此事因名　攸　請登入來函　更正是荷上洋信昌公司具 
雜評二 
[初選當選（訥）]  
　　直派各省近以政治關係多主選舉延期直鄂已有表示而浙之盧督則且有二次反對選舉之電發出矣以今日形勢論選舉根本已經動搖其已辦初選之各省將來能辦覆選與否尙未可知而新國會之能否實現更未可知 
　　此次選舉而苟緩辦也則今之黨派間挾鉅資以運動選舉者可謂喫大倒賬各縣初選當選人出小費運動以博將來大利者謂之喫小倒賬而數日來憧憧擾擾奔走　營只博得一初選當選之空銜矣 
　　然則今日之初選當選者其勿遽抱樂觀也哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（十二）] [  北大留英學生　于世秀]  
　　二十四日淸明凉爽早飯畢與友人同登岸乘車出游路經波羅門敎之大寺院殿塔巍峨修築壯麗其旁有菜市及菓市品物雜陳游人擁擠老幼提携壯士負擔踵趾相接喧聲盈耳復過官立醫院鐡路工廠摩哈默德廟建設均頗雄壯旣而至馬里加干逹佛寺土夫所最崇拜之寺院也迨停車造訪院内碑碣卓立上刻梵文糢糊不可卒讀新建佛殿一座圓頂而方基入内有土人代爲脫鞋云以示敬亦借端求索殿内分三層前二層較狹牆面繪彩色佛像及布逹平生事跡極爲精緻後層寛大置長榻一方塑布逹臥像其上計長二丈五尺有奇上下身裸而中披黄色緞衣以手支頰曲肱而枕面極温和友人曰此迨華人所拜之普薩其或然乎左竪站像右具　像各一龕裝餙與臥者相似特形騙較小耳案前滿堆雜色鮮花芬芳觸鼻即華人焚香之意也轉至禪堂探其舊殿上下二層均有高三尺許之石像分置兩側長幅畫像商懸墻隅中置長桌列竹書經本數十册内係曲形文字筆畫節單千百年前之遺物也文化由來旣久惜其族不知進取竟受他人覊勒凡我古老民族其知前車之鑑耶旁具遊人簽名簿來者例書其名而祈香火費何窮困乃爾禪堂之左有佛敎學校生徒數十人用梵文講授校之後有金字塔及女首獸身像遺蹟爲時倉卒未周覽而出經約翰私立醫院建置浩大構造繁雅自外觀之歷歷可數車夫曰此慈善家所立以濟危困者也曲折又進至維多利亞植物園同入内容闊大道途分歧花木繁茂百鳥和鳴較諸新嘉坡之植物園殆尤過之俄而返車至博物館有士人三遵予等入更爲叙說各物之由來亦借資求乞者高樓二層羅列該地沿革什物出產技藝品等溜覽一過則錫蘭島一部鄕土誌盡在目前矣館中養飼木葉虫與枯枝虫於小樹上外以玻璃籠罩自外觀之與枝葉毫無差異殊有趣味瞻覽移時友人有議往香樹園者然相距七十哩路途遙遠遂罷時已正午迺迫卒而返午後二鐘開航 
筆記 
[待闕記（上）] [  少游]  
　　吾所識諸友中嶺南胡生齒最穉而學又最博胡生從原師學詩文未一載而師已視之若畏友曰此子深造未可量也師文名冠大江南北有求作金石之文以廣其先澤者但得師首肯雖千金無所吝師輒委胡爲代同門爭勸師勿妄自菲薄謂胡生雖能文寗能與師比肩師則張目曰誰謂胡景山文不及原文房耶衆因師信之堅漸因慕而妬百計搆生短進言於師冀其疎胡師陽聽之而意殊勿信也一日讒者謂生所居有密室香霧蒸勝帷帳甚麗此中隠私不言可知師意徽動生來數之景山貌姣好恂恂如閨女患口給至是期斯不能畢其詞曰師亦知有待闕鴛鴦社乎師爲之破顏終信其無狎行但謂其求鳳之心太切稍稍戒之景山退謂余曰僕視女子之裙帶猶諸生之於聖門宫將敢望而不敢即師乃疑我是必嫉我者之所爲也自是深居簡出冀避衆口而謂言果息是月西湖有文酒之會原師及景山亦與焉拈韻鬭詩興致殊豪忽微風蕩漾中挾粉香衆咸注目則一油碧車載麗姝而過肌理膩白如羊脂修眉入髴口輔尤美長裙下露小蠻靴纔盈六寸服裝入時右袵密扣無數悉以明珠爲之曼妙至於無倫生張目腭眙舌橋不能下而女臨去猶送一笑盎然生春盈盈如欲有語原師笑顧生曰以景山之丰姿固無怪女之青眼然女亦自可人倘能羅致待闕鴛鴦社中于景山亦不爲辱没矣生但微笑不言有識女者曰此馬坡巷王公之次女也王公開府山左時屬意一孝廉欲以女妻之女謂八股中無眞才且其志氣多頽喪因不成議以景山之才倘有爲之先容者則可操券而待焉原師謂果王公之女吾尙可爲力成事固在天而謀事全視乎人苟得間吾必爲景山謀之 
劇談 
[紅氍雜話] [  申公]  
　　駱馬湖乃駱馬兩姓聚居之所因以爲名今流俗演此劇竟書其劇名帖爲落馬湖誤甚或謂小說家言何足爲據固不當是說部而非戲曲然演戲實根據稗官何可失名從主人之義且駱馬湖固眞有其地持無李佩黄天霸一段故事耳外江演駱馬湖黄天霸先唱二簧後改西皮見褚彪時有圓板四句如文昭關伍子胥對東高公訴其寃抑恨平王無道亂楚宫韻調楊小樓演之則不然終戲皆唱西皮見褚彪僅用數板識者謂小樓是駱馬湖老套子外江所演則黃月山改本李吉瑞李鑫甫馬德成瑞德寳皆黃派沈華軒爲楊派武生唯演此劇則宗黃派與楊小樓同者近十年以來僅見一劉春喜而已沈全奎吳連奎李順亭諸老伶演駱馬湖之李大成亦與時伶有特異之處沈全奎之所學則最老伶工黃報兒也黃報兒久隸四喜部以硬裏子見重與董夔龍相彷彿今則死久矣 
　　董夔龍演白良闕之秦叔寳出場時自通名姓他伶則不如是邇來淸客有宗董派者則羣相譁笑甚至扮敬德之淨謂爲侮已少所見而多所怪乃至於此 
　　董夔龍演玉玲瓏之种師道當點兵時例上探子報稱郭藥師兵臨城下討戰是日扮探子之人偶忘郭藥師名但云兵臨城下董夔龍遽問云何人兵臨城下探子無言以答董努目掀髯叱之曰你道厮探事不淸報事不明敢在大營攪亂我的軍規嗎左右與我推去斬了旁侍四卒無可如何乃反接探子之手推入鬼門作斬訖之勢於是觀客莫不大笑至今京中伶人猶有言董二老爺斬探子者按梨園稱謂多不經惟董夔龍獨稱老爺尤莫知義董名文久隷四喜部 
新聞拾遺 
[賊嫗] [  幻夢]  
　　寗邑北城兪姓家日前薄暮忽來一年六十許之老嫗云日暮路遙懇假容膝地暫借一宵明晨即去他無所求也兪姓素慈善憫而留之孰知老媪乃賊黨夜分乘兪姓闔家睡熟之際潛起拔關引賊衆入飽竊遁去及旦兪姓人起始悉失竊大爲驚愕亟檢點各室計被竊去箱籠四只衣服六七十件金珠首飾十數事値二千金之譜乃具呈警廳請予追緝而鴻飛冥冥恐終不可得矣 
[詩句] [  吳秉恬]  
　　昨於邑於廟前茶肆中見一年約五十之男子衣服檻褸面目憔悴手持尺幅之黃纸上寫詩句挨座乞錢詩頗淸新可誦當詢以汝旣能詩何至行乞丐朗吟云（有限光陰催老易無靈文字送窮難予大奇之給以錢因叩其身世則曰早歲曾靑一衿慚愧慚愧掉頭逕去又顧而之他矣 
小說 
[社會小說衆醉獨醒（二八一）] [  瞻廬]  
　　第四十四回走羊腸有心謀弱女脫虎口無意遇書生少年跌足歎道造化了這三個賊人早知他們這般行爲三個襄面捉住了一個也好問他因甚使這陰謀毒計白日擄人女郎道橫豎我不曾吃虧便造化了他們也没緊要當下謝了少年救援美意便問少年貴姓大名少年自稱姓何名韜表字葆眞新從日本東京回國舟泊金閶門外偶然上岸眺覽風景郤不料與女止邂逅會面便也請問女郎姓名女郎自稱姓張名錦心無錫人氏這番趁車到蘇探問親戚郤不料中了奸人的惡計：：編書的你寫錯了車中的女郎小江北認得他是陸慧姑張老三和王麻子也認得他是陸慧姑怎麽叙到這裏卻變換了一個張錦心：：哈哈列位且慢責備車中的女郎委實是張錦心本書第十二回曾說錦心和慧姑雖是姑表姊妹但是兩個人立在一起人家見了都認做是同胞姊妹面貌身段語音態度彼此都是酷肖這三個無賴和慧姑止見得數面自然見了錦心認定他是慧姑况且慧姑立志要遵守新村裏的公共信條錦心怎樣打扮他也怎樣打扮表姊妹時通函札也曾締結個裝束同盟（與前回所述之同盟協約宗旨不同）錦心和慧姑一般裝束所以三個無賴見了始終認定是陸慧姑再也想不到無端跑出一個張錦心暗地裏移花接木李戴張冠若論這位陸慧姑女士得了隔夜的警告當然不到車站上走動便算慧姑要出門他娘朱氏一定不許他走所以馬路上閙這風波慧姑那邊竟絲毫不曾感受影響編書的叙述的當兒順便要向着閱者諸君在那紙片上道一個歉慧姑並没遇險轉累諸君替他擔驚受嚇委實過意不去（然而吾替慧姑早已揑着好幾把汗矣） 
[餘瀋] [  鵑]  
　　愛之神Ｃｕｐｉｄ爲一中童背有雙翅摩空而飛無遠弗届偑弓與金矢見男女出矢發之中於心坎遂萌愛苗於是顚倒迷離永難自脫矣丹麥文豪安徒生斥之爲頑童竊念愛海風波萬年不息胥皆作俑於愛神則愛神誠頑童也 
 
 
 

Page 15

 
 
   
 
 

Page 16

 
 
   
 
 

Page 17

 
 
 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者竊末須開明姓名暨詳細地址最好黏一名片每句請白加單　若竊幅過長及繕冩潦草字跡不易辦認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽暦）可即向本館取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者講于原稿註明附函恕不作答 
　　（一）投稿登載時本增刊得酌量增刪其字句 
　　（一）投稿不登載者原稿恕不發還 
　　（一）凡投揰盡稿須用鋼筆或毛筆洋紙墨繪大小不拘盡法須整潔錄後酌酬惟得增减潤飾或不用原稿另紙重繪註明原名 
常評 
[飯蔬食飲水] [  老圃]  
　　嘉令登博士爲印度盂伽之學其第三級修養之法曰亞沙那論身體之事兼及飮食因摘譯數條如下 
　　印度學者謂所食之物往往影響於思想據吾儕所知食物對於身體實占絶大之勢力試觀密蜂食以某種食物則產雄蜂易以他種食物則產雌蜂蝌斗亦然今世動物家分動物曰肉食動物草食動物雜食動物果食動物動物專家見何種動物即知其所食何物若告以動物食何物彼即能舉其動物之名因其生理不同組織各異分泌之物亦異肉食動物如貓狗之類皆以舌舐飲蔬食動物則吸飲肉食動物不出汗蔬食動物如牛馬等皆出汗觀人類之身體組織當然爲果食動物蓋人類天然之食物也 
　　果食最潔肉食雜食則否故果食者體中所留毒質至微肉食者往往毒質留滯使身體易倦曾有法國人謂人體爲毒質所聚或見於組織或見於血液此誠不刋之論縊死者絶氣而死實由於血淤運行體中不能得氱氣遂受毒而變爲黑色故吾人每日製造毒質所以不死者因有流通之法使之排出於身體之外如宰一動物動物之毒質亦仍留於組織之中故食動物之肉雖得其養亦受其毒而更加以人體中固有之毒遂使身體易倦皆毒質爲之也 
　　多飲淸水亦甚有益就人類身體而言其所含水分實占全體百分之八十不過少量定質溶解於流質之中耳故知人體全賴水分每日至少當飲淸水五六杯總之各種排泄器官皆當使之流通人體皮膚亦其一也 
家庭常識 
[兒童佈種牛痘宜用冷漿忌𤍠漿] [  竹賢] 　　　　 
　　兒童佈種牛痘之作用人已盡知毋庸嘖述惟傳漿之利害多未深悉以至主張不一議論無定有謂𤍠漿力足冷漿無用有謂冷漿淸潔𤍠漿多穢以故智識稍淺之人幾至無所適從鄙人於牛痘一項素未研究本不敢道其隻字但於採用冷熱漿之利害則早經明晰緣予有一女於民國三年間佈種牛痘係用熱漿予初未注意詎料牛痘種後不滿一月下部發現瘡毒家人等咸謂牛痘靠不住胎毒發生之故予將信將疑而終覺非是即至天賜莊醫院診視經柏醫生斷定係一種梅毒予聞言駭然竊思兩歲兒童何來梅毒論之予本身及予妻均守身自愛節慾以重術生决非父母之傳染遺毒也已明旣經醫生斷定似不得不究其來源爲後來防範之計自經再三查察而後知爲佈種牛痘之傳漿漿童所傳染查該漿童之父爲人力車夫曾至花烟間與某妓一度染毒數載伊妻亦染有是症所生之子乃當然具此毒質佈種牛痘之醫生不察竟以之傳漿不知害及多少兒童殊可恨也幸予早經察覺兒得無恙然已費去百餘金醫藥之資半年餘醫藥功夫受害亦不淺矣深望全國人民對於兒童佈種牛痘萬不可用漿童之熱漿致有傳染他病之危險蓋漿童傳漿不獨有梅毒之虞即他種之病源體質之健弱均有關係至冷漿則爲一種藥製之漿無傳染之弊其漿力之作用亦優於熱漿願種牛痘者研究其利害弗輕視予言爲幸（乙種酬） 
國民常識 
[遺產制度和男女平等] [  莢生]  
　　「遺產制度」的罪惡說不完盡像養成國民「依賴性」「奢華性」「邪惡行爲」和阻止「社會進化」妨害「社會生活」等都是他最顯明的罪惡但我仔細想來這個「遺產制度」的罪惡并且影響到「男女平等」問題上面去爲什麽呢聽我說來 
　　父母的心理因爲兒子以承受遺產女子不能承受遺產所以把兒子看得很重把女子看得很輕胎產墮地就有輕重的分别至於貧苦人家甚且有溺死女孩等情這豈不是男女不平等的根源麽進一層說做男子的受了父母遺產就是產主做女子的自已没有恒產靠着夫家的產業以爲產業所以家庭裏邊男子彷彿是東家女子彷彿是婢僕夫婦的根本權利旣有輕重那裏能夠得男女的平等呢 
　　照上所說可知「遺產制度」的罪惡影響到「男女平等」問題上面實在不小現在我們要解决「男女平等」的問題必先做兒子的一方抱定决心不受父母的遺產（除非幼年和求學時代）一方抖起精神去謀經濟的獨立那没父母歧視子女的根本觀念無形打消「男女平等」的基礎也從此造成了做父母的也要抱定宗旨呌兒子自已去謀生活（所有遺產一槪去做公益）那没男子和女子處於同様的地位都要靠着空手去做人家因此女子的經濟也不得不漸漸的獨立起來到了後來男女一様的自立一様的權利不平等的堦級再從那裏發生呢（乙種酬） 
衛生 
[腦漏病的自然療治法] [  籥南]  
　　腦漏這個病在我國普通人有呌他爲鼻漏的在外國名呌做Ｎａｓａl---Ｃａｔａｒｒｈ譯名爲鼻加答兒這個病在中國醫生說因爲身體薄弱腦筋受虧頗難療治西醫亦說因爲身體不健又因氣候飲食及種種惡劣的刺激是容易得這個病的要醫治須用手術因病原在鼻腔的裏面我在民國六年冬季忽然得了這個病當初以爲不甚要緊請了中醫看過兩次無效後來到蕪湖去讀書往弋磯山醫院去醫據那醫生說非在面部開刀不可我因在臉上頗不方便僅僅配了 
 
 

Page 18

 
 
幾瓶藥水幾盒藥膏去洗洗搽搽就是了到了八年暑假來北京求學我有一個學醫的朋友他呌我用自然療治法就是 
　　（一）飲食調換人的全身細胞據新陳代謝的道理是常更換的食米生長的與食麥生長的兩樣細胞其中就稍有一點差異譬如某一種病他喜歡寄生在食米的人身體細胞内要是那人忽然變動食品不食米而食麥那嗎他的身體内新生的細胞性質亦有變動就與那病不大利我以前在南方總是吃米到了北京忽然完全食麵身體就日漸强健那個腦漏病他也就戰敗了 
　　（二）早起向日呼吸　每天早晨日出即起用鹽水將鼻内粘臭之涕洗去漱清了口就在學校操場上向日行深呼吸十餘次起初早起頗覺不慣過久倒覺很快活的 
　　（三）嗜好戒除　我以前頗喜吸烟喝酒這兩樣事對於腦漏是很呌他難好的因爲烟和酒都含急烈的刺激性越好烟酒這鼻子裏分泌那黃色臭汁越多終天手帕子不乾氣味腥臭要同許多人在一處很在傳染的危險我旣一心想療好這腦漏病就决意的戒除烟酒現在早已忘記這兩椿事了 
　　上面這三樣療治法我堅定做了一年的功夫（計自八年九月起到九年暑假）那腦漏病就完全好了這是我親身經歷的所以把他寫出來給海内患此病者指一條新療冶的路（乙種酬） 
　　按通常腦漏（或曰鼻淵）之原因或以鼻腔内之脆骨太大阻塞通道致使鼻塞發臭或以傷風日久涕洟衝破粘膜侵入面頰骨内部之空房空房中筋肉腐爛發生膿汁終日垂流不盡色黃而味臭空房中之神經爲之震動　眼角頭部時復異常疼痛實則與腦無關也（以上述西醫語術語記錯在所難免）余患腦漏五六年初服中藥毫無效驗去夏經專科醫生劉君醫治（隐其名因非　該醫生作廣告也）施手術三次即奏全愈其施手術也非如籥南君所遇醫生之謂非開面部不可也第一次將中央脆骨之徧歪者披而正之第二次將右鼻腔内脆骨之過大阻塞通道者截去之第三次則自右唇内部向上割開皮肉在面頰骨上鑿一窟窿將空房内之黃膿悉數刮去三次開刀面皮上毫無破綻而居然治愈矣籥南君之自然治療法三則其第二則余迄今猶實行之第一第三則則愧未能遵守也（圓註） 
經濟 
[吾之改良中藥談] [  佛]  
　　中國藥材種類繁多功用宏大性質純良出產豐富各省各地靡不產藥吾人之需藥物亦猶水火菽帛之不可或離蓋因吾人生存於世即難免疾病之苦苟一旦有病即不能不仰給於藥物之救治惟觀吾國藥店簡陋殊甚徒知墨守舊規不思改良遂令西藥風行全國喧賓奪主岌焉可危考其故賓緣西藥服法便利不若中藥量水撥炭先煎後放之煩瑣可厭（煎藥之責大都操諸僕役之手旣無醫藥智識恒有煎燥等弊藥即失其功效可不懼哉）自配藥而至煎服需時頗久欲速不逹其平常病症稍遲尙無妨碍設遇急症其危險將如何往往有因配藥遲慢煎服不及而死者因此中藥遂日形退化然非中藥之不能救人實爲製法不良駸駸乎有淘汰之勢苟欲挽已失之權利謀中藥之振興非速改良製法不可鄙意應將國中所有藥材悉以西法製煉用化學的方法使成水粉等劑服法簡便功效迅㨗當不讓西藥專美於前想吾中藥界不乏明逹之士尙宜速起圖之不獨關繁一業之興衰且影響於國家社會經濟亦至鉅此時設不起而自謀虎視於旁者大有人在將必起而代謀之矣（不受酬） 
雜錄 
[各種合金之成分及其用途] [  康樂譯]  
　　數種金屬混和而成之物質名曰合金其硬度重量與光彩均視其配合之比例而異茲述重要合金之成分及其用途如下 
　　（一）白銅　銅百分之七五　二五色淡黃製墨盒手爐等 
　　（二）黃銅　銅百分之六七鋅三三色黃適於鑄造之用 
　　（三）紫銅　銅百分之九五錫四鋅一色紫製湯罐煖鍋等 
　　（四）赤銅　銅百分之九五金四銀一色紅以之浸於硫酸 
銅及醋酸銅溶液中則發閃光之黑色用以製装飾品 
　　（五）靑銅　銅百分之九○錫一○色橙黃帶紅色製各種器皿 
　　（六）響銅　銅百分之七五錫二五色灰黃造各種響器如　鐘之類 
　　（七）僞金　亦名鋁銅含銅百分之九○鋁一○其比重較眞金爲輕惟顏色與光澤極似之 
　　（八）砲銅　銅百分之九○錫一○古時用以鑄銅砲 
　　（九）像銅　銅百分之八五錫一二鉛二鋅一鑄銅像用之 
　　（十）鉛字　鉛百分之七五　二○錫五報館及印書館用以鑄造活字及模型 
　　（十一）洋銀　銅百分之五○鋅二五鎳二五色銀白 
　　（十二）鏡銅　錫百分之六七銅二三色白磨之則生光澤　凹鏡凸鏡以供光學試驗用 
　　（十三）赤金　金百分之九○銅一○製手飾及金幣等 
　　（十四）紋銀　銀百分之八五銅一五製手飾銀幣及其他製飾品 
　　（十五）洋金　洋金有念四Ｋ十六Ｋ十四Ｋ等名稱其實念四Ｋ即眞金或純金十六Ｋ含三分之二金三分之一銅十四Ｋ含金十四份與銅十份也（乙種酬） 
 
 
