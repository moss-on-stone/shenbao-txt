# 1910 - 283 - 4913542

 

Page 1

 
 
   
 
 

Page 2

 
 
上諭 
[監國攝政王鈐章九月十六日内閣奉]  
　　上諭詔舉孝廉方正本係覃恩榮典亟應嚴行甄覈切實選舉查此次各省所保多至百數十人少亦數十人雖因考試縮短年限亦豈可過於冒濫嗣後各省保舉此項員生著各督撫通飭所屬按照定例悉心選擇從嚴甄取必其人品行卓著鄕望素孚確有事實者方准列保以重名器而勵風俗欽此軍機大臣署名獎劻毓朗那桐徐世昌宫門鈔九月十六日召見軍機唐紹怡交旨 
[九月初七日軍機大臣欽奉]  
　　諭旨民政部奏請修永佑廟工程一摺著民政部迅速估修欽此 
[九月初八日軍機大臣欽奉]  
　　諭旨廷杰等奏查明陸軍部辦理襲廕大概情形並隔省關傳殊多窒礙請交原 
[省就近訊辦一摺著依議欽此又奉]  
　諭旨御史黃瑞麒片奏各省候補人員擁擠請將新章以前分發之府經以下各員有願改歸本省候補者呈請督撫咨明吏部郎由各該督撫給咨逕回本省免繳捐離改指銀兩等語著會議政務處議奏欽此代論 
 
 
 

Page 3

 
 
[國會請願代表孫洪伊等上資政院書（續）]  
　　洪伊等恭繹諭旨謂據各衙門行政大臣奏稱。按期次第籌備一切尚未完全。又云仍俟九年籌備完全。再行降旨定期召集議院。皇上愼終於始之盛心洪伊等具有天良。豈不知感。特不知届九年期满之時。倘籌備仍。未完全。亦將召集國會否耶。如云不完全而亦召集也。則等是不完後之。與今。復何所擇。如云。必完全而。始召集。也竊恐。似兹籌。備終古更無獲效。之時。此非洪伊等疏逖。小臣。吹毛責備之私言。即以國。之世臣如李經羲。輩。身處當局。洞悉情僞。而其言之憂危旣已。若彼皇上於。召見中外大吏。時試命其自撫。良心問有一人焉。敢謂前此籌。備之確著成效者乎。又命。其自攄懷抱。問有。一人焉敢謂將。來籌。備之確有把握。者乎。他勿具論。即就。財政一。端言之。自侈。言籌備以來。嵗費增加。司農。竭蹶。數倍於前。後此。且將益甚。籌備案中所列諸。要政雖欲勿停。又安可得。一事如此。他事可。推。若是乎籌備憲政一語。不過。供大小。官吏欺罔君父自便。私圖之口實。而於先朝殷殷貽謀之本意。更復何。有我皇上如謂今日中國可以不復。籌備憲政也。則洪伊等亦復何言。亦旣知籌。備之不可以已矣。又灼見乎。二三年來。所謂籌備者之一無實效矣。而不深考其所。以無效之故。而别思所以致。效之塗此洪伊。等所大不解也夫籌備何以能有效。必自行政。官各負責任始。行政官何以。能負責任必自有。國會以爲監督機關始。是故他事皆可後。而惟國會。宜最先。他事皆。可緩而惟。國會宜最急。諭旨。謂緩急先後之間。爲治亂安危所繫者豈不。以此耶。昔漢臣劉向上成帝封事云。下有泰山之安。則上必有累卵之危。陛下爲人子孫保持宗廟。而令國詐永移。降爲皂隷。縱不爱身奈宗廟何其詞危苦。千載下讀之。猶將流涕。而獨怪當時世主處彼岌岌之勢聞此謇謇之言。何以漠然曾無所動於中。或明知其善。而莫能用坐使身死國亡。爲天下笑。豈天命不佑。非人力之所能回。母亦在上者不能聽言擇善。有以自取其咎也。今國勢之危。過於漢季者。且將十倍。出萬死以求一生。惟恃國會。與責任内。閣之成立。及今急起直追。猶懼已遲。更復荏苒數年。後事何堪設想。夫自五月二十。二日。以迄於今。不過數月間耳。而事變之咄咄。逼人。已再四而未有已。蓋懸崖墜。石愈近地而速率愈加。今後數月中。其可驚可痛之事。恐將又甚。於此數。月而籌備。案之。敷衍告竣。乃須期諸六年以後。此六年中内憂外。患。誰復能料。而長以此泄杳　冗不負責任之政治應之。禍變之慘。豈復臣子所忍言者。哉昔朝鮮當光。緒二十一年其。主亦嘗誓廟。告天。宣言豫。備立憲。設責任内閣其所。頒大誥十二條。畧與我憲法大綱相類。徒以無。國會之故。監督機關不立。凡百新政。皆有名無實。利不及。弊坐是魚爛。以底於亡。詩曰殷鑒不遠。在夏后之世。若朝鮮者可以鑒矣。洪伊等誠知冒凟宸嚴。罪合萬死。徒以時局煎迫。朝不逮夕。國脉民命。繫兹一線。謹合詞瀝血。陳請貴院迅賜提議。於宣統三年内召集國會。並請提前議决代奏。恭候皇上聖鑒訓示施行。須至陳請者。專電 
[電一（北京）]  
　　粤督袁樹勛奏粤省源豐潤擱淺各埠銀市恐慌持票向各莊號提現者紛沓致汕頭怡和德萬昌相繼倒閉請旨電飭廣東造幣分廠赶鑄龍毫維持全局 
[電二（北京）]  
　　新郵尚唐紹怡今日（十六）召見奏陳津浦鐡路現辦情形并奏借欵築路利隠害顯監國甚爲嘉納 
[電三北京]  
　　陸軍部奏考試東西洋陸軍畢業生奉旨派出考官載濤叚祺瑞臨監蔭昌壽勲 
[電四北京]  
　　法官考試揭曉共取六百五十五人 
[電五北京]  
　　今日（十六）在養心殿覲見英國公使 
[電六南京]  
　　全國運動大會明日起在勸業會跑馬塲舉行入塲觀覽者不另取資 
[電七南京]  
　　審查總長委審查官三十員叅觀叅攷館 
[電八南昌]  
　　贛撫昨奏鹽道慶寛開缺修墓 
[電九東京]  
　　日本農商務省改正工塲法案本日發表俟公同討論後提出於次期帝國議會 
[電十東京]  
　　寺内朝鮮總督定西十月二十日入東京 
[公電安慶]  
　　各報館皖路礦會定二十六七開常年大會望各會舉代表到會皖會緊要新聞 
[黃侍御痛陳候補佐雜之慘狀北京]  
　　黃侍御瑞麒封奏府經以下候補佐雜各官請咨回原籍一摺業奉交旨着政務 
 
 

Page 4

 
 
　　處議奏兹探得該侍御原摺描摹候補佐雜之情狀窮形盡相可與監門流民圖等觀浮沈宦海者見之不免放聲一哭也原摺略云各省佐雜自府經以下縣丞主簿等官候補者每省至少亦有千餘名異常擁擠亟當量予變通以示體恤查其人率皆議叙捐納二途爲多國家或曾役其手足之微力或曾納其升斗之輸將　繫一官覊身萬里十年不穫百事無成甚至抑鬱悲凉愁窮而死妻子淪爲賤隸游魂餒於異鄕百結鶉衣一餐莫給不肖卑鄙賤行辱身口所不忍盡言筆所不能盡逹督撫不忍一家之哭又不肯爲一筆之勾姑施小惠同於乞丐等諸抽豐治體有傷官窮自若擬請府經以下其有願歸本省者准各該督撫咨回原籍令其在本省候補并免繳離省指省費昔年林紹年曾奏及此彼時吏部以繁瑣駁之竊思各省咨文到部不過一註册之勞何繁之有應請飭下吏部迅速核議施行惟旣到本省後再不得入别省候補以示限制而免取巧 
[敦煌眞蹟被竊可疑北京]  
　　甘肅敦煌縣石室眞蹟自經某法人發見搜羅數百種捆載西去政府恐喪失國粹檄飭該處地方官輦京收存此項古蹟向藏在國子監内後改藏學部書庫中以爲千年珍物世間僅有視同拱璧故即堂官查看亦須約集司員一同往觀其尊重如此平日之嚴密愼守可知詎上月杪學部某司員到琉璃廠書肄見有古氣磅礴之冩經一大卷詫爲奇遇緣外間罕有此物也諦視之恍然爲石室之物即係學部所藏之一乃出重價購歸密告唐尚書并述所以惟念此事聲張有失部中體統密派司員多人到處緝訪蓋部中所藏者檢點後知已失去甚夥幸旬日間陸續查得原物多件據聞已將盜物之人捕獲連日正在詰訊惟關防嚴密外人難得其詳但知盜物者即該部中人耳噫異矣 
[國會代表晋謁慶邸詳情北京]  
　　　初十日午後一鐘 
代表孫君洪伊等共二十一人再謁慶邸據回事處傳告慶邸仍不在府但書已呈上王爺曾面諭烏提督珍約諸位在高廟晤談比到高廟先有右翼隊長招待隨烏提督亦到暫在别院用電話請肅邸同來肅邸回話不能到烏提督即出相見代表等請烏提督先將慶王爺如何面諭報告烏提督云王爺面諭私府非辦公之所請開國會事可向有司衙門呈請代奏王爺無不賛成代表云當今上諭旣由軍機副署自應同負責任况慶王爺乃皇室懿親朝廷元老軍機領袖德業勲勞久爲天下所尊仰斷無慶王爺贊成而監國猶駁斥之理第一次上書時代表等晋謁王爺亦面諭極端贊成及奉上諭却又不然故外間多以慶王爺爲反對國會亦非無因此次代表等求見慶王爺請問不贊成國會尚有何法救亡如果賛成將來交議若監國猶豫王爺持積極主義應力争持消極主義應不署名則天下可以共信慶王爺實有賛成之意思言至此温君世霖仰天痛哭歷數官吏誤國之罪謂國勢危迫人民以愛國血誠上書請願慶邸身居權要人民欲一見其面猶再三拒絶似近不情又謂此次請願係受父老兄弟委任國會不開萬無生還之理早晚同是一死晚死不如早死爲快請將此項下情轉逹慶邸云云烏公再三勸慰允卽晚約同肅邸面見慶王詳述諸君之意是否允見於十二日午後六鐘定當函告代表等遂出往謁朗貝勒亦未見面 
[代表圑函請各省要求國會北京]  
　　國會請願前經皖諮議局發起電請資政院作爲第一建議案並分電各省聨合要求已詳前報兹北京代表圑復有公函致各省諮議局云國會三次請願經各省諮議局聨合會次定日期擬在十一月間舉行頃以東三省自日俄締約而後惶急萬狀屢派專員到京上書而直隷人民復於本月初中日集合二千餘人要求陳督代奏請開國會業允即日繕遞山西巡撫聞亦專摺奏陳乘此機會倘得各省諮議局同時要求督撫專摺代奏則聲勢較壯必能集事同舟之誼諒貴省必表同情也鵠候裁奪祗請台鑒北京國會代表孫洪伊等公叩 
[京師女子師範學堂改派總理北京]  
　　學部前日具奏據直隷總督陳夔龍函稱提學使傳增湘前經學部奏充京師女子師範學堂總理該司以直隷學務殷繁勢難兼顧擬請開去女學總理差使另行遴選妥員接充等語查直隷風氣早開學務日見繁重該司總核全省學制不克兼顧女學自係實情應請准予開去差使惟該堂新校方始告成新班亦初招集督促敎科綱維風紀在在均關緊要必須老成明逹之員始足以資董率查有翰林院編修喻長霖品望端嚴學識闳邃堪勝該女學總理之任擬請即派該員接充九月初九日奉旨依議 
[變通蒙古舊例辦法北京]  
　　理藩部前奏籌辦憲政變通蒙古舊例現已通飭實行兹將擬定辦法三大端錄下一出邊開墾查旗民交産内地早已開禁邊外自可援照施行其已經招墾之各盟旗許蒙人與民人交易報官核辦二蒙漢通婚凡有民人與蒙人互通婚嫁者均由官酌給花紅以示獎勵三蒙古行用漢文蒙古人等願延漢人敎讀公文禀牘呈詞願用漢文命名願用漢字者悉聽自便 
[蒙古實業公司開幕紀北京]  
　　十一日下午蒙古實業分司在燈市口德昌飯店行開幕禮是日駐京蒙古王公一體到會親貴中之到會者亦數十人開會後首由發起人阿王演說大致謂本公司之宗旨重在增殖蒙人生計因以利國實邊故營業之範圍不厭其廣調查之事項務求其詳語極痛切深沈次由贊成人濤貝勒演說謂振興蒙 
 
 

Page 5

 
 
　　古實業即固國家邊圉今日蒙古實業公司之成立關係於中國前途者甚大繼由喀爾沁王用蒙語演說大致亦與前意相同復由盛杏蓀宫保演說謂中國今日經濟恐慌利權外溢今蒙古實業公司之成立實爲中國前途之幸惟有一事所應注意者即開採金礦是也各國今日同取金本位我國所以不敢遽定金本位者實因鑄幣無金之故惟朗貝勒因事未能到會特遣代表來讀祝詞後由該公司董事孫君演說正經理金君因病未到亦遣代表常君讀演說詞至四時散會 
[奈曼旗鹽務不便商辦北京]  
　　口外奈曼旗地方前曾訓練蒙兵由該旗鹻地試辦熬煉出售升課所得餘利作爲訓練蒙兵餉需當經每年呈交升課銀三百兩地面藉以安謐蒙民亦賴有生計升任都統廷用賓尚書在　河時曾創招商試辦之議今由誠果泉都護覆查情形以該旗辦鹻已五六年之久不乏熟諳熬煉之人况訓練蒙兵之餉專恃乎此若遽招商辦理聚集外來熬鹻之遊民值此年景歉收套匪猖獗不特與蒙民生計有碍即前此已經訓練之蒙兵又豈敢遽行遣散轉使失所故招商辦理一層碍難遵行今自本年爲始每年加交課銀一百兩共四百兩業於本月初二日奏奉硃批著該衙門知道 
[浙省屯田錢糧改歸州縣征收北京]  
　　浙江省各衛所屯田坐落杭州嘉興湖州台州衢州嚴州等府所屬縣境本與民田犬牙相錯兵燹以前户册燬失無存承平以後僅憑帮丁報墾承糧其中以多報少匿熟爲荒均所難免按之賦役全書所載頃畝缺額尚多荒熟混淆已非一曰光緒二十八年奉旨裁汰衛所各官改歸同城地方官兼管當經上峯札飭兼衛及坐落各縣帮同清查按則繳價先清成熟次及荒産以便次第辦理詎各兼衛多籍口燬失坐落各縣又因不負責任相率畏難因循至今辦無成效現當清理財政此項屯田亟應整理以杜葛藤經清理財政局會集監理官並各議紳等公同議决將衛所錢粮改歸坐落州縣征收辦法開摺詳請浙撫通飭遵辦增中丞復飭藩司會同督糧道核議去後旋據顔言伯卓觀察詳稱查清理財政局提議衛所錢糧改歸坐落州縣征收是即改良征收方法之一端其所議調查方法自較前定章程簡便易行承種屯田之業户限期自報統不繳價遥令稅契一次即可永爲世業尤屬從寛州縣查丈旣無分文規費復由地方自治會相助爲理隔閡騷擾之弊一掃而空隐匿侵佔之田不難水落石出惟衛田向完屯　屯折軍儲津租視民田賦額爲重光緒二十八年詳奉部議仍令照常征收免虧正賦等因今議改隸坐落州縣編征每畝征收錢糧數目與民田一律辦理自爲便於輸將起見所納賦稅未便獨重惟案關更改稅率應請先行奏咨立案等語增中丞據詳除通行各州縣將清查編造改征科則各事宜擬議妥章外當即專摺奏明九月初七日奉硃批度支部議奏京師近事 
考察海軍大臣洵貝勒准於九月二十二日到横濱因上次已到日本此次小住一禮拜即起身回國預定九月二十八日由長崎起身西駛招商局專派新銘輪船往長崎載洵貝勒及其隨從人員等直往天津計程十月初三四可以到津初五六即可到京覆命聞昨日已有電致政府矣會議政務處前與軍政大臣濤貝勒蔭尚書等擬議添練蒙藏陸軍以實邊圉一節兹悉現議添練之數係青海阿爾泰山科布多西寗烏里雅蘇台等處其練十鎮先成半數其西藏議定兩鎮先練一鎮俟兩年後再練一鎮期以三年蒙藏共成十二镇陸軍部定期考試東西洋留學陸軍學生已誌本報兹經探得十六日考試頭塲其内容第一塲試國文第二塲試洋文第三塲試各種科學並聞考試時由部發給軍衣軍帽軍靴以示劃一而肅觀瞻至其服制由蔭尚書照現行軍參酌德國制度略爲變通頗爲合式云民政部右丞延鴻本係出洋考察海軍大臣洵貝勒奏調人員兹因洵貝勒將至日本特於本月初起程東往其右丞一缺卽由内城廳丞章宗祥兼理農工商部各堂因各省蔡務旣與度支部鹽政大臣劃清權限歸勸業道掌管惟茶政積弊最深亟應切實整頓擬在部内特設茶政處專司其事一切略仿鹽政處辦理刻正組織一切日内即行奏明辦理沈林一以山西試用道爲前撫張曾　所不悅在晋無可立足遂求調京差初充官報局局長碌碌無所表見數年以來力施運動迭充憲政編查館統計局長進講處講官山西駐京坐探政務處提調資政院議員山西特派行政委員每月進欵已近千金沈猶以爲未足又求某撫向郵部沈尚書關說得調郵傳部惟以該部新被參案丞叅下無可位置遂安置以籌備處提調吏部日前引見給事中各員全班未到當令吏部查明具奏兹聞此事起因所有給事中各員遇有此項事情向歸文選司求賢科（江南甲管理分别知照前管股富勒賀在署多年辦理此事尚無貽悮同事荆育瓚李景綱嫌其辦事太切每多非笑之前曾小有衝突掌印爲調停之計因將富勒賀調歸别科而荆李兩人於此不甚熟悉以致臨時竟未知照遂爾貽悮吏部堂官查明此事於初七日奏參計共五六人業交都察院議處大致又須罰俸矣 
 
 

Page 6

 
 
時評 
[其一]  
　　四民中無官。以官非專門事業也。而今之人往往好做官。弗論。士農工。商稍積餘。資則其作官之思想。如潮而起以爲士農工。商之得利。遠不如做官之易。而遂相。率出於此一途。大者無論也。其小者往往傾其家資。至救死之不睱。嗚呼。世間何。事不可爲而甘自墮落至此我讀黃侍御摺。我寗。披監門流。民圖也。 
[其二]  
　　中國各項要政。往往如海市蜃樓。倏起倏滅。今日提某事曰會議。明日提某事曰咨商而其。結果則有咨商。而無主張。有會議而。無决。斷 
明明至。重極大。之問題。經數十人。模稜兩可。之詞。於是不數日。而漸漸消滅矣。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂局又争不完全之預算案湖北]  
　　豫算交議經各省諮議局羣起抗争業奉度支部核准電飭各督撫將地方行政費抄送在案而汴閩兩省以其未交嵗入首先抗争兹悉十四日湖北諮議局又因此事分電各省重争文云口口諮議局鑒鄂預算僅交地方行政經費嵗出底册到局參攷决力争鄂議局寒 
[伊犁將軍請撥練兵額欵伊犁]  
　　伊犁將軍廣福奏云伊犁满蒙標練各營官兵俸餉及一切雜支各欵經前將軍色楞額奏定嵗額銀四十萬兩光緒二十九年前將軍馬亮因部議節餉照額減爲八成五開支每年請撥銀三十四萬兩光緒三十三年調任將軍長庚因添練陸軍籌備邊防萬不能不加籌經費奏經度支部議准將新餉應扣四分减平曁應提關外封存兩欵撥用作爲邊防經費均蒙飭部指撥在案兹届預估宣統三年新餉之期竊維伊犁嵗額應分新餉本爲各營計口授食之需自議請减成又值近年百物昻貴各官兵困苦已極加以承協各省關歷年均有積欠而邊防經費所撥四分减平關外封存兩欵本不敷添練新軍等項之用上年先後奏請裁减满營四愛曼兵額改併軍標漢隊裁撤满營威遠隊議减陸軍官佐薪公以期節省並請提用孶生變價曁皮毛公司股息奏改茶務公司專歸商辦徵收稅課釐銀藉資挹注無如邊荒旣乏生財之道將軍又無理財之權在昔全盛之日嵗需餉項即須仰給於人今日時機日迫以西北極邊重鎮非有的餉實無以維繫人心現在預算宣統三年經常出欵共需銀一百二萬三千餘兩軍政之費佔居多數其臨時特别用欵如添購鎗砲添建營房且照長庚原奏尚須陸續成鎮因需費不資無欵可指均未敢一併估報致涉鋪張按經常入欵九十萬四千餘兩抵算尚不敷銀十一萬九千餘兩合無仰懇天恩俯念邊疆要地飭部援案將伊犁宣統三年應需新餉仍按减定銀三十四萬兩之數指撥並將邊防經費加撥之中分减平關外封存兩欵一併撥用一面分咨承恊各省關不分畛域源源接濟以顧要需而維邊局九月初六日奉硃批度支部議奏 
[温台兩屬匪亂近狀杭州]  
　　紹屬嵊縣黨匪竺紹康等志大黨衆勾結愈盛其勢日益蔓延迭經地方官紳警告大吏請派重兵無如綠營新裁防軍單薄實在不敷分撥浙撫增中丞昨又接到紹興官紳加急警電云杭州撫憲鈞鑒昨有台帮士匪二三百人身穿號掛手持洋鎗集新昌縣鏡愕鎮挨户勒索不遂即行號衆開鎗分赴各舗户擄掠裝載回台幸已獲匪數人請迅派兵勦辦駐緝温匪猖獗經新任馮太守兩次電禀層憲請撥重兵尚未奉准日前該府又馳禀各轅再申前請并條陳治本辦法十四日奉吳方伯批札略謂温屬係著名産烟之區上年該地方官辦理禁種未能得法愚民貧利昧義冒禁復種自在意中來禀謂與其拔除於旣種之後不若於未種之前勒令改植雜糧較易爲力數語最爲扼要但言行必期相副該守旣見及此應卽及早妥籌務期毒卉不復萌芽幸勿畏難苟安再蹈前轍王請飭調梅帮統回甌及添調防軍一營之處該守先已隨同温處道電禀並俟撫院核示 
[優貢知縣掣簽分省單]  
　　胡溶山東張炳邦陜西黎溥江西湯肇曾安徽楊祥鳳浙江洪灃山東龐士俊河南郭壽翼安徽徐秉衡浙江崔藴瑛陜西游昌甲山東郭萬英湖北朱樹勲湖南何恩湛貴州易象離山東王仁溥江西林适福建周積墉安徽李聨杰直隸朱名焯安徽林紱庭廣東臧鼎祥安徽馬良瀚奉天許樾山東李桂一吉林馮名燦山東費廷璜安徽劉家　廣東王春奎直隸劉榮椿安徽王燿奎江西甘權廣東冉光咸雲南涂同軌廣東姚百琴湖北鄧廷芑陜西鄧士元貴州張效翰陜西許翼江蘇闞毓岷浙江賈其元江西李光焱山西江震蟄江西楊仲芹江蘇謝海鰲浙江陳寅亮安徽高壽恒江蘇陸祺廣西劉樹人奉天林心恪廣東鄭鍾琪浙江彭承苞廣東焦汝霖山東吳丹湖北朱毓駿福建韓品三山西阮性傳江西涂慶澍浙江方松年福建張樹德江蘇劉維藩山西劉延祺吉林孫乃祥直隷王炳頣廣西謝驤墀湖南戈寶森江蘇馮曦陜西李芳貴州蔡　福建孫翰儒直隷張勝懿福建誠勤奉天李國華廣東車之鑑廣西榮璸山東丁惟音四川汪炳猷吉林樊顯緒直隷黃鳳龢河南紀澤蒲山西吳晋福江蘇蕭雲亭吉林秦一臣甘肅李永庚湖北吳文瀾廣西宋敬臣奉天盧维嶽湖南江祖芑安徽張澍棠陜西郭青湖南孔慶諴雲南何寶琦江西王景沂甘肅唐藩雲南趙士鵬福建鄧毓怡浙江周登善貴州曾魯逹浙江樂鳴盛江西孫大鵬江蘇劉寶廉貴州陳鍾瑜廣西田澤勲黑龍江褚士億山東高登甲黑龍江江志鴻陜西吳學海山東分類新聞 
政界 
[敎育會預備討論國會問題杭州]  
　　寗郡敎育會屢奉北京國會請願代表圑孫洪伊等函牘現據最近來函云日德協約發現而日本併韓隨即實行近且外人勝兵快砲分布南北满洲野心勃勃眞有一日千里之概東三省人民驚惶無措各謀遷徙特派專員李君芳文君耆來本 
 
 

Page 11

 
 
　　圑告急共圖挽救並請貴圑體同時開會邀集大多國民速赴各督撫衙門泣懇代奏速開國會以救國亡云云兹悉該敎育會擬於十月十九日開特别大會俾多數會員公同討論 
[籌撥自治調查經費寗波]  
　　寗郡象山縣自治研究學員近已畢業所有調查各員勢難責令全盡義務枵腹從公公議酌給夫馬以期實心任事現聞監督鄧公謂調查出發在即期限已迫不能因欵無著致誤要政擬將胡令移交積穀案内有發商典生息一欵計洋五百五十餘元先暫借用以濟急需一俟籌有的欵如數撥還已禀請各憲立案矣 
[兹於清查範圍之札飭寗波]  
　　寗屬定海廳陳司馬少鹿日前奉到地方自治籌辦處札云據杭省僧立敎育總會呈略謂清查範圍以地方向有公産公欵屬地方自治章程第五條各項所列或事涉迷信例應勸禁者爲限等語查叢林寺院庵觀事屬宗敎例不勸禁律以各國之憲政實爲信敎之自由核與規則所謂迷信而應勸禁者逈乎不同且諮議局議决案内本有明文規定寺院庵觀旣不屬於城鎮鄕自治章程第五條所列各欵又非例應勸禁者自不在清查範圍以内亟應一律仿照鄞縣辦理司馬奉文後因清查經董尚未推定故此次札文未即飭書繕發 
[法政講習所之發逹江西]  
　　江西法政講習所現因異常發逹原有校舍殊不敷用昨該所發起人蕭彭李羅諸君及監學阮養吾大令禀商監督江觀察另行賃定裘家廠地方王姓高大房屋聞該屋除各辦事員住居外共可設四講堂有兩講堂足可各容二百人之多誠贛省未有之巨校也 
[諮議局第五次會議湖北]  
　　九月初十日湖北諮議局開第五次會議用第一讀會法議决事件如左第一清理各州縣財政案因本省已有清釐廳州縣公産公欵章程另議增删修改問題公决此案不必提出第二規定東西洋留學官費案公决交付審查第三清查爐數規復應鹽案公决由原提議人詳列辦法再付審查第四改定安陸船捐舊章以紆商困案公决由原議人會同熟悉船捐人員詳具章程再行提出第五擬整頓各州廳縣監獄案公决暫不提出第六禁革各廳州縣官價購物案公决交付審查第七禁止洋商在租界以外違約經商案公决交付審查 
[諮議局不認統稅改收洋碼之電文江西]  
　　江西諮議局致资政院電云贛省稅卡之多甲於各省商民受困屢請裁併未允撫部院復奏請統稅改征洋碼據稱嵗入可增四十萬兩兹以市價每洋一圓合錢一千三四百文計算稅率實已驟加十分之四不恤商困羣情惶駭查局章有議决本省稅法之權館奏議覆于大臣摺聲明本局所得議决者祇有改良增加之事今改征洋碼暗收鉅欵確係增加本省稅法問題撫部院不先定辦法提交局議徑行入奏本局實認爲侵奪權限照章得呈請核辦乞迅賜主持咨部緩議事機急迫謹先電呈江西諮議局叩齊又致度支部農工商部電與此略同 
交涉 
[德領事官遊歷内地杭州]  
　　日前杭州商會接准上海商會來函内稱本會接准駐滬德國副領事師謀君函開本副領事現擬於西十月中旬前往浙江各地方游歷其路程係由上海至杭州溯江上駛到桐廬由桐赴嚴州過蘭溪至衢郡再折回蘭到金華分赴武義永康折至縉雲到處州府城其雲和龍泉二縣去否未定再由處州往青田次赴温州及台寗等府惟本副領游歷以上地方均爲浙省商務區域恐有諮詢事件合請貴會轉致杭州商會俾便届期接洽等語聞杭總會准函後業已通告所屬分會及甬總會一俟德領到境分别招待以敦睦誼按向例外國官商游歷内地均照會交涉司分飭地方官保護此次德領照會商會分行似屬創格并聞德領曾於數年前游歷浙屬考察内地礦産往返十餘次據稱金衢嚴紹四府苗質顯露確爲優美住礦者多至一百四十四處亦留心實業之偉人也軍界 
[楚隊官被剌之詳情武昌]  
　　第八鎮步隊三十二標一營隊官林序爲兵士伊克坦鎗斃並傷在旁兵士三人已紀前報兹悉統制張提軍聞警後即率同敎練兵備參謀三處總辦劉邦驥鐡忠吳鴻昌三君曁正參謀官劉錫琪正執法官董錫賡等乘馬馳往勘騐畢卽提兇手犯兵伊克坦豫審一次該犯兵供認與楚隊官同鄕同旗少並同學且有金蘭之誼因此邀同入伍情愫最相浹洽嗣楚擢至司務長挑入北洋軍官學堂肄業卒業後回鄂升任隊官彼此又同在一隊惟以隔於勢位交誼日疏然亦並無惡感今日打靶誤將鎗彈射斃實非有意張提軍以其狡賴立即禀明瑞制軍飭首縣李令曾麟與正執法官董令錫賡會同嚴刑研訊並傳其同隊兵士研究其平日有無嫌怨盤詰再三用刑數次始據伊克坦供稱某日出營未掛號楚隊官查知不念交情責我軍棍一千因此久思暗殺今將其鎗斃心願已了聽憑辦我可也當經禀奉張提擬照仇殺例處辦並由張提轉禀鄂督諭將該犯伊克坦釘鐐收禁模範監獄俟咨商荆州將軍兩翼都統核定後即行斬决 
[秋操經費之數目江西]  
　　贛省陸軍秋操已定十月中旬舉行所有一切辦法已經馮撫飭令兵備處張道季煜會同吳協統預備惟秋操經費張道預算須银一萬五千餘兩馮中丞會同藩司决定此費不能用過萬金張道以難辦到請准由院飭司委員專事收支欵目以重財政學務 
[測繪學生尚須補習武昌]  
　　湖北陸軍特别小學堂測繪班學生已於去冬畢業嗣因軍諮處挑剔謂所習功課與新訂部章不符乃於今夏派員來鄂重行考試所有試卷及平日各科功課均携帶晋京評閱兹聞處中已有咨文前來以該卒業生功課複雜程度太淺不能照章給獎任用當經瑞制軍商之張提軍擬將該生等送入新辦之測繪學堂補習主課一年再請照章給獎 
[勸學員守催一覽表寗波]  
　　定海勸學所月前奉到省頒一覽表式並札飭該所轉發各等小學堂查填彚送此項省表與前頒方式不同其最注重者爲敎員各項問題如擔任科目在堂年月及上課曠課鐘點等皆是惟所頒表式不敷填用當由該所依式刋印多張於日前發交四鄕各小學堂查照填注現因填送到所者殊甚寥寥特派勸學員分别守催想不日當可彚齊申 
[撙節陳列所之經費湖北]  
　　鄂省敎育展覽會閉會後即將該會品物開辦陳列館並改建洋樓爲圖書閱覽室惟創辦伊始支用較繁刻由高文宗格外撙節計監督一員月薪四十元稽查一員月薪三十元會計一員月薪十六元他如門司雜役均酌量裁减每月共需經費二百三 
 
 

Page 12

 
 
　　四十元其有修理購物則隨時禀報支領 
[催辦教育品製造所湖北]  
　　鄂學高文宗以各學堂應用器械品物購自外洋未免利權外溢特將舊日圖書館房屋改設教育品製造所配置棧器自行製造委梁京官用芬爲坐辦旋以梁到差未久動支銀千餘兩所務茫然改委胡瑞霖太守接辦惟太守以南洋勸業會差務覊身延遲未辦日前回鄂復奉文宗札催尅日開辦昨已招工收拾房屋矣實業 
[通用龍元之意見書杭州]  
　　杭州商務總會以集議通用龍元事由錢業密福衡具意見書一分呈會兹照錄於下（一）上海市面通行以規元銀爲本位各業往來出入不論英洋龍洋逐日有市若以龍洋易規元較之英洋非低七八厘及一分不可如内地南貨藥材洋貨廣貨洋花等業向在上海進貨物價均需規元查本省出産祇綢貨一項銷滬有以規元計通盤籌算入不敷出而以英洋兌規元者今若龍英並用則鄰省龍洋低價之區勢必盡數推行至浙商業虧耗伊於胡底（一）蘇州雖有定章市上通用龍洋三成英洋七成搭用此不過對於賣買而言若以存欠算息均須按照市價計補水紋收付一覣蓋該處以補水紋爲本位如龍洋盈用三成以外仍須照大市减水定價不一（一）徽州值茶市旺時用英洋向由杭州運現應用今若此地通用龍洋彼處不行豈不有碍商業（一）如龍洋通用之後完糧納稅當必一體通行將來藩運各庫課稅收納自然全用龍洋如遇解還洋債賠欵等項向例以英洋兌换規元斷不能强令洋商一體通用勢必坐實折耗且彼金磅核算其中吃虧已多今若用以龍合英兌换規元勢必層積抱虧愈多困累（一）龍洋在湖北省雖經通用亦祗能以湖北廣東江南三省所造者方可行用此外如北洋機器奉天福建浙江安徽等處所造出者概歸不行若果欲使搭用亦非貼耗不可論國寶例應重視龍洋輕視英洋方盡國民尊崇之意推原其故實爲當年新出時雖有示諭完糧納稅一體通收無如各州縣局卡糧胥未肯仰體憲意實行收納以致成習慣現聞政府擬將龍洋收回改用銀幣果爾莫若暫候銀幣通行免致岐轍不知憲意以爲何如云現悉總商會已備文移送勸業道轉詳矣 
[蠶桑畢業生之條陳武昌]  
　　鄂督據蠶桑畢業生陳裕祖條陳振興蠶桑各節當以所言尚有條理中如選派畢業生商籌辦法以開墾官荒提倡就地籌欵集股等語若果辦理得力不無裨益爰飭勸業道查明何縣官荒地畝爲多精擇學問優長之蠶桑畢業生就一二縣中先行試辦以期逐漸推廣而開風氣並妥擬章程呈候核奪雜記 
[有自投汩羅之志者武昌]  
　　鄂垣武勝門外臨江長堤皆係白石築成前日有一少年嚼指流血題詩石上云（洒掃乾坤不自由飄零湖海除沙鷗乾坤莾莾雙關外身世茫茫一鷺秋中外古今難俯仰山川嵗月總凄憂而今乘浪滔滔去誰挽長江西向流）末書天門尹天生題題畢返身一躍入江經沿江划船瞥見馳救已爲洪濤捲下江心矣 
[調换烟照之警鑼松江]  
　　華婁兩邑尊以禁烟一事不可不嚴現在飭人掮牌鳴鑼傳知城内外烟户限日將烟照呈騐調换 
[飭報民堤公欵湖北]  
　　鄂屬堤垸閘壩半由民間籌欵修築或按畝納費或取之水利名目繁多類未禀官存案而不肖堤紳侵蝕挪移無從查追一旦水災頻來護築需欵追索控案不絶於途實非護堤上策鄂督有鑒於此特飭堤工局飭屬將民堤存欵數目註明何處徵取及經管堤紳姓名據實列表呈局備案 
[調换莊董松江]  
　　華境東北鄕十字莊董由太平莊倪鴻撰兼辦新橋莊董由陳家行陳鎔經承充目下自治區劃定後各由本區士紳會議公推周以房張慶章按辦十字庄潘穀詔　慶斌接辦新橋庄由吳江春等聨名禀明華署趙大令准詞即照會周張潘錢接辦一面將倪陳二舊董撤銷 
[飭緝餘匪湖北]  
　　鄂督瑞莘帥以大冶哥老會匪首柯玉山等雖已伏誅其餘黨之最著者尚有十餘名未經拿獲查該匪等行爲不軌斷難聽其漏綱爰復電飭興冶武通等邑令遵照密拿務獲解省懲辦雜著（續） 
[脚氣病之原因及治法序（丁福保）]  
　　其在日本也。唯江户最多此疾。而京攝次之。意者江户地勢。大較與江南相類。此病狀之所以相同也歟。上海地土卑下濱海而處。邇來學校工廠中之患脚氣者日益多。因此而斃命者不少。余乃悉發家中藏書。凡關於脚氣者悉研究之。唐李暄有新撰脚氣論三卷脚氣方一卷嶺南脚氣論一卷。蘇鑒徐玉等有脚氣論一卷。宋董汲有脚抿治法總要二卷。徐叔向有脚弱方八卷徐文伯有辨脚弱方一卷。日本飯貞密有脚氣發用一卷今村亮有脚氣鉤要二卷三浦守治有脚氣之病理三卷脚氣治療法一卷。山極勝三郎有脚氣病論五章賀屋隆吉有脚氣論一卷。古今之論脚氣病者。略備於此矣。余本平日之實驗。觀察古今之學說。用昌黎氏提要鈎元之法。隨閱隨編。成脚氣病之原因及治法二卷。上卷述古法。下卷述新法。中西之藥品雖不同。而其理則一。見仁見智。存乎其人。旣脫稿。因書其綠起於簡端。 
寓言（續） 
[疑怪（仙乎）]  
　　卽欲趨前辨其確否。輒以自慚孟浪而不果乃引吭歌曰。若有人兮山之阿。裳薜荔兮帶。女蘿。故宛轉曼聲。以撩其聽。旋爲女覺。亦佯。弗聞。婢前請曰。此處有莽男子。說甚阿的羅的殊。酸得可厭小。姐歸休母。遭其酸氣所染也。女曰莾男子安能噬人。酸者自酸。何與吾事。彼方以儂等爲披蘿帶荔者儔。設敢到此逞其酸。必有以嚇煞之也。生雖佻逹。第迷信倍甚于好色。初以女旣不畏野行多露。何妨逗以游詞。希冀投蘭贈芍於萬一。陡回念曰。震濃月暗。山徑崎嶇。何從來此粲者。彼美得。勿非人耶。縈慮所及。倍益狐疑。鶴唳猿啼。皆足以銷磨胆汁。方寸間不禁　暴以跳擬舍。之還寓。足又軟。不良于行。無奈閉目潜息。踞石危坐。久之聞主若　互相問答。聲柔以婉。觸耳幾酥。又轉念曰。未必未必。果其非人。此婢何必勸使避我。旣相邂逅焉知其非。意外。奇緣耶。乃猛然起立。凝目。以視見女。扶婢。肩緩移蓮步。正以纖。手指牽牛星。互相調笑。其言隐約。遠不可辨。遂忘我懼。亟急足赴其前。女俟其行。少近。顧之微笑。旋携婢向林。間去。生諦審逼眞。覺主婢悉艷絶人寰。胡天胡帝。最難堪臨去之秋波一轉。靈魂兒幾爲攝。去因捷。足踵其後。詎徒顧向前。竟忘跬步足趾爲石所梗。以至顛仆于地。微傷膝蓋。弗能遽翻身起。而林間吃吃狂笑之聲頻。作偏若故意挪揄之者。生停息片刻。乃克緩緩起立亟撲去襟上泥垢。依然拚向前行。第傷處尚覺微痛。未免蹒跚蹇蹇。迨至林際。遍偵女子不遇。時剛殘月半明。乍見林木深處。中有動物睒睒目光以相向。怖甚。正擬退出。此物益吮爪磨牙。勢等狂噬。乃棹頭不顧。捷足以　。唯恨厥足不良。行偏不捷。陡聞狂嘷有聲。宿鳥隨之而啁啾。落葉生𫃊𫃊紛墜。生自顧無可避� 
匿。唯倚樹以自障。須臾。潜聽更無他哬。始敢更舉其足。不圖甫出林外。突有兩怪物頭如斗。手如箕。颔以下其毛茸茸斑爛若虎欄徑以待。勢將　之作瞰中食品。生覯其狀。魂驟離軀一。甫狂號乞援。旋即昏眩。踣于道左。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
　 
 
　　 
 
 

Page 18

 
 
要摺 
[鄂督瑞澂奏臚陳鄂省第四届籌備憲政情形摺]  
　　奏爲臚陳鄂省籌備憲政情形恭摺仰祈聖鑒事竊查憲政編查館奏定考核專科章程第三條内載九年籌備事宜責成内外臣工每届六個月將籌備成績臚列奏聞並咨報憲政編查館查核等語鄂省第三届籌備事宜業經臣會同前護督臣楊文鼎於本年二月間分别奏咨在案除諮議局建築工程現據監條委員禀報完竣應即專案奏報資政院納稅多額議員業於四月初一日由前署湖北布政司高凌霨監督互選將當選人名票數照章咨送資政院外其第四届應行籌備憲政各項情形謹爲我皇上縷晰陳之伏查逐年籌備清單第三年各省應行籌備之事一曰續辦城鎮鄕地方自治及籌辦廳州縣地方自治查鄂省各屬城治之自治公所已據報告一律成立自治研究所亦各次第開辦所有該所總理所員均由自治籌辦處札派省城自治研究所第一届畢業學員回籍充當尚能盡職目下各屬劃分區域調查選民均已陸續申報計城議事會董事會並報成立者則有漢陽天門遠安宜城南漳穀城光化竹谿應山黃安蘄水公安東湖恩施咸豐等州縣城議事會成立正在籌備董事會選舉者則有江夏興國孝感沔陽鍾祥京山棗陽鄖縣鄖西安陸隨州黃岡麻城黃梅江陵監利宜都巴東宣恩來鳳建始鶴峯等廳州縣其繁盛各鎮提前先設自治公所者則有襄陽之樊城宜城之官莊璞茅南漳之東安豫城光化之老河口應城之長江埠江陵之沙市麻城之閆河宋埠應山之廣水馬坪陳家等鎮其餘各屬或以區域宜分或以選民過少籌議務求適當成立固尚需時至籌辦廳州縣地方自治則範圍較廣诠釋宜詳業經飭令自治籌辦處核定籌辦事務清單頒發各屬飭即另行組織全屬自治公所以便挈領提綱兼籌並顧此續辦城鎮鄕地方自治及籌辦廳州縣地方自治之實在情形也一曰彚報人户總數查鄂省户數上年以水患頻仍流亡水復僅將各府首縣商埠地方人户總數查明咨部今年係彚報人户總數之年若不從事調查則户籍失稽庶政百端無從著手經臣督飭巡警道遵發部頒表式札令各屬切實詳查依限填寫現在各屬申報户數已到者計有六十七州縣總計正户四百零五萬三千五百九十八户附户七十五萬九千六百八十七户性照章十月報部期限尚寛居民輾轉遷移尚恐不無增减又復飭令詳細覆核切實填表送道會填總表以期依限咨報此籌辦彚報人户總數之實在情形也一曰覆查各省嵗出入總數及試辦預算决算查湖北通省財政自光緒三十四年起至宣統元年秋季止收支各册並各項盈虧比較表前已奏明咨送度支部查核其宣統元年冬季二年春夏兩季收支曁統元年嵗出入各報告册亦據清理財政局先後造齊送部鄂省度支困竭供不逮求每嵗計短銀二百餘萬兩而歷年之積虧新增之用欵尚不在内迭經臣將關於財政各局所一律裁撤設立度支公所統歸藩司經辦此外可裁局所亦均分别歸併並將學務軍政冗費酌量核减計每年節省銀二十餘萬兩惟不敷之數尚屬不貲至試辦預算决算部電宗旨則以量入爲出收支適合爲斷揆諸鄂省現在情勢尚多扞格前經督同清理財政局司道會商監理財政官嚴飭各署局趕緊編造預算表册陸續送局彚編依限完竣詳送奏咨所有關於財政之司道及府廳州縣各官公費亦均就其原有進欵酌定奏咨核辦惟府廳州縣本署行政經費繁简缺有不同多寡數難懸定現正按屬派員調查最近三年出入實數容俟通盤籌畫另行酌議此覆查嵗出入總數及試辦預算决算之實在情形也一曰釐定地方稅章程查中國地方稅與國家稅向未區分今欲釐定章程自非確切調查不可飭經前署藩司高凌霨議設地方稅調查處審查所屬各項稅捐情形約分四類一稅目二額數三征收方法四使用目的均令詳細禀陳以便逐加研究現在近屬州縣業據陸續答覆而距省寫遠之區未經覆到者尚居大半廡俟查報齊全再行辨明性質分别奏咨用清界限此籌辦釐定地方稅之實在情形也（未完）本埠新聞 
[江督抵滬初誌]  
　　江督張制軍爲維持上海市面特來滬上與滬道劉觀察並商會諸董面商辦法已記本報兹悉制軍於昨日四時一刻乘坐滬寗快車抵埠滬上文武各官及閘北巡警總局馬隊巡邏隊並滬軍營等均排隊詣車站迎接至泥城外洋務局駐節又悉張制軍到轅後旋即發出牌示兩道照錄如下（其一）照得本大臣恭承簡命總督兩江已閱一年署中幕職均愼選端人差弁丁役從嚴约束當爲人所共見此次蒞滬專爲籌辦維持市面凡屬官紳商界來辕禀陳事宜無不立時接見推誠商榷并嚴禁弁役人等招摇需索留難如有此等情事准其陳明嚴究倘若甘受愚弄私相與受一經查悉按律同科治罪其各凛遵（其二）照得本大臣恭奉諭旨現聞上海滙號倒閉市面吃緊關係重要著查明情形設法維持迅速據實電奏欽此等因遵經電請軍機處代奏親詣上海駐查辦理現已蒞滬地方官員紳商人等凡關於滬市辦法事宜有所陳說均立時接見其所屬文武現在候補員弁母庸循例參謁以省煩文爲此示仰所屬一體遵照母違 
[維持市面鉅欵業將運到]  
　　新　滬道劉襄孫觀察昨奉度支部電諭畧謂滬地銀根緊迫市面　慌業由本部奏准於北京大清銀行内挪銀一百萬兩解滬維持市面此項現銀到滬時該道應即派差照料以重要欵觀察接電後當卽轉札公共公廨寶讞員飭派廨役持函至四川路大清分銀行詢明此項現銀何日到滬是否由輪船運來抑由火車解滬請即示知以便届期妥爲照料 
又聞滬道劉觀察自奉部電飭知撥銀運滬後即兩次函致總商會請爲傳知商界兹錄原函如下（第一函）昨奉度支部電諭内開滬市銀根緊迫現飭大清銀行先運現銀百萬即日赴滬望照料一切等因已函致大清滬行接洽并函囑廨員迅派幹差妥爲照料兹接大清銀行錢總辦函昨面告京行覆電裝現百萬來滬頃又接電可再陸續裝運百萬等因用特奉在即祈查照傳諭商界一體知悉（第二函）日前奉部撥銀百萬兩 
 
 

Page 19

 
 
　　運滬接濟一事業經函致台端兹又奉度支部咸電本日又由部借撥銀行銀一百萬兩運滬應先顧本月賠欵并希照料一切等因除函致大清滬行接洽并囑廨員一體妥爲照料用再函布即祈查照傳諭商界知悉 
[滬道示禁買空賣空]  
　　滬道劉襄孫觀察昨出示諭云照得買空賣空有干例禁前因錢業等先後廣做標金播弄洋拆以及花業掮客抛賣棉花各項空盤擾害市面節經各前道分别懲罰究禁以維商務在案詎上臘今春滬上華洋各商紛紛買賣橡皮股分幾於舉國若狂然大半非實交現銀仍以空盤交易隨市漲落以定輸贏以致結價之期千百萬血本盡耗折於股票價落之中釀成今日之市面言之實可寒心現在雖經督撫憲電奏欽奉上諭設法維持並蒙度支部飭由大清銀行先解現銀百萬至滬並允續行接濟市面得此當可稍解目前之危然公家財政亦萬分困乏縱爲保全大局多方設法亦祗能援救於一時欲圖銀根轉運不窮總非各業商同心協力湔除積弊妥愼經營自立於不敗之地不可倘仍因循玩愒不知改悔當此商戰時代曷能争存於商界各商縱不爲公共營業計獨不爲一已身家性命計乎本道身任地方有保護安全之責下車之始旣稔知利害所在詎容再任該空盤買賣弁髦禁令妨碍滬市以致牽累全局上勞朝廷宵旴之憂亟應從嚴申禁以挽澆風而靖市面除分行縣廨曁移商務總會一體查禁外合亟出示嚴禁無論何項商業不得再蹈故轍致滋失敗倘敢陽奉陰違一經查出或被告發無論東夥所爲店則發封人則照例加等重治决不稍從寛貸 
[陰陽學恐難爲巫覡作護符矣]  
　　本縣田大令昨接松府戚太守札云照得金澤鎮陳三姑妖像經本府督飭焚燬爲正本清源之計男巫女巫亟應整頓查巫係陰陽學管理應傳松屬各陰陽學到府聽候諭飭整頓之法所有男巫女巫名册卽着陰陽學呈送合行札飭札到該縣即轉飭陰陽學限三日内迅速帶該巫名册到府如敢托故遷延即將陰陽學詳革拘究特札 
[縣署覆訊謀命盜棺案犯]  
　　陳文榮扭控陳大桂子謀命拐妻一案當由公共公廨將全案人証移歸上海縣訊究業經襄讞承明府研訊一次曾紀前報昨日又奉承明府復訊陳大桂子供鄭文標當日交出尖刀三把由吳金友將陳文榮撳住兩足鄭即在文榮肋旁連戳兩刀小的亦戳文榮手臂兩刀文榮登即暈去鄭料文榮必死率同吳等回船駛至四丁堰將文榮之妻售洋五十二元分給小的十元吳十二元鄭自得三十元繼即將船售賣又將文榮推落河中而逸陳文榮幸而未死今小的復至上海致被撞見扭案求恩寛宥承明府判令畫供還押擬辦 
[新闸橋修葺萬難再緩]  
　　新閘橋爲南北交通之要道巡警總局前擬修葺橋面故於北堍建築竹笆以便工作業已半載嗣因工部局欲造鐵橋警局限於經費未允其請事遂中輟惟刻下該橋面板日見朽敗前日午後忽又斷裂數尺危險萬狀行人車馬均視爲畏途若不從速興修恐商業市面必致受其影響也 
[謝贈]  
　　萬春官醬園近發明衛生醬油一種氣香味美歷久不霉實講求飲食衛生者所不可少之品也承贈四瓶書此鳴謝城内 
枷犯暴病○楊義源玉器店主投一路分局控扒竊林濱僞稱購物乘間圖竊玉鐲一副當場拘獲扭請懲辦當經德正巡官升訊林供認不諱判責三百板枷發犯事處示衆五天詎林枷至弟二天忽患病甚重當由巡士禀請德巡官驗明屬實諭飭省釋玉鐲一付已飭失主具领矣 
流氓拆梢○流氓孫裕祥等在途與人拆捎毆打由崗巡謝鴻欽拘局經德正巡官升訊判押拘留所十天期满驅逐出境犯婦求釋○本縣田大令昨日札委水利廳孫少尹駕蒞普育堂點病民孤老及犯案發堂之婦女等有無缺額情事少尹於到堂點驗時有婦人范氏跪求釋放少尹諭候禀明本縣核斷 
道批兩則○魏鼎禀批前呈天泰成等退票十紙查帳復對無訛應准註銷在案至裕豐德所付該莊謙順支票一千三百兩是否當時漏未收帳抑係事後輾轉劃抵無憑查考未便過　致啓取巧之漸黏單附時利和禀批據呈　票西紙候檢同裕昌潤太支票一併註銷餘欠四百八十餘兩旣已繳清掣有回單應准銷帳仰上海縣一體銷案可也 
縣批照錄○金雲亭禀批此案六月間集訊金性和供認收價洋六百八十元地内坟墓三座且具三日遷讓限結乃前次帶比忽謂僅收洋四百二十元坟墓祇有一座顯聽無賴訟棍唆使希圖索詐當經嚴諭限遷今閱該民人等呈詞與金性和節次供詞無異則唆訟圖詐其出於該民人等無疑　奪提押辦張氏禀批該氏價賣沈裕泰地一畝一分零旣由楊董聲甫經手單稱押與莊咸林何以賣契亦未交執案已飭提候補傳楊董質訊斷追顧志蓀禀批該商擬設戒烟社製萬應三才等戒烟丸二種係用何項藥材修合有無違禁物品該藥旣未驗明原方亦未呈閱無憑察核近來市上賣戒烟丸者無不托名善堂並戒烟社所製考其成效多爲代烟用而不能爲戒烟用流弊何可勝言所請示諭碍難照准 
官事○上海華界稽查捐照委員候選從九張範福昨到道轅禀知奉巡警道札委稽查車照即日到差四路巡警四區副巡官侯選縣丞張光烈昨日遣丁到道禀賀貨捐局查驗委員從九郭樹榮到道禀知即日到差知縣蔣華榮由南洋到滬昨詣縣署拜會并面致公文一件 
南市 
　　傳究失火○昨晨天未黎明時大東門外　苍頭第六號門牌順記作鋪店因傾翻洋油燈失火旋經隣衆灌減事後由一百六十六號巡士報告工程局昨已飭探傳該店主究罰矣 
店主捲逃○生記弄朱壽記布號主朱壽芝近因虧欠浦東一帶往來貨欵及莊欵等共計四萬餘金無計彌補竟於十三夜携妻逃遁遺下布五十餘件及帳欵約舉萬金刻由同業香記夑記慶豐聚昌協記品記裕記湛記壽記恆盛悅昌馬芝楣等十一户查知該司帔沈金生避在店司趙連舟處往尋無着僅將趙扭控工程局奉飭留　讯核 
巡士訛詐○暉港棧木捐分卡巡丁賈以如查見花棧船户顧阿金未曾報捐指爲偷漏索詐不遂在途争扭由巡士帶至西區詰得賈並無巡丁腰牌遂即移解工程局經陳裁判審訊賈供詞支吾判留候查明實在復訊 
又兆焚如○昨日晚時葆泰馬頭裏馬路四德瑞洋布店失愼延及隣居鴻生洋貨店鮑鼎泰缸貨　及德新里門樓幸由各社洋龍臨場求熓僅　樓房十餘幢旋經站崗巡士將起火之店主拘解工程局押候今日解堂究罰 
車夫交保○江浙鐡路三濟轉運公司經理人孫翰清等前在工程局控車夫頭馮濤松及車夫陸鳳鳳董江銓等承運粗紙繭料及北市森源莊洋一千元均被串同盜吞一案迭經集訊奉判董陸收押現又續獲馮濤松解案訊供由夥　六賣去詰之董陸供由馮囑送至陸家浜張姓南貨店判馮先繳洋 
 
 

Page 20

 
 
　　三百元餘人押候覔取人洋並保出外再理董陸亦着交保 
瘋妾吵閙○鹹瓜街某報關行主葉維清被妾李氏到行吵閙强領幼女由巡士帶至工程局訊據葉供該妾近染神經病已遷居北市刻又吵擾不堪求究判帶出醫治閘北 
不究誣竊○某絲廠管車人蔣延仁前日因廠中絲車上失去洗帚一個即至女工俞阿二俞阿三家查詢女母俞胡氏以蔣不應誣人作賊遂趕往廠中百般滋閙蔣即唤同崗巡拘解四路分局經黃正巡官審訊以氏不合肆潑判令戒責五十下以示薄懲 
竊案兩起○李子興行竊义袋角某毛骨棧之貨車由巡士查獲拘解四路分局昨經黃正巡官訊明判笞責四百板驅境出境又殷元發昨扭唐阿根至四路分局控被行竊棉被請究亦經黃正巡　訊實判唐青三百板驅逐出境 
英租界 
洋商追債○英同黃德永控南市秦長盛鷄鴨行主婦秦周氏不理故夫秦燮廷借欵一案前日午後由廨會訊原告延律師赫雷司偕証周紀高上堂聲稱被告除將金鐲質洋歸欵外尚虧銀三千一百五十三兩七錢請爲追償質之被告亦延德雷司律師上堂代辯孫襄讞核供會商英康副領事判被告仍交原保候再會訊核奪 
婦人短見○成衣匠華少卿之妻姚氏前晚因與華口角負氣吞烟身死事爲老閘捕房查悉派探顧阿根往將氏屍舁入虹口斐倫路驗屍所一面飭甲報請上海縣蒞驗 
攫物屬實○流氓朱金福因在唐家弄攫取婦人范朱氏金押髮由捕追獲昨解公堂經德襄讞會同美郭副領事訊供屬實判朱押三月贜交原告領回 
帮妻毆人○匯四捕房二百七十四號華捕吕銘致因帮同伊妻郭氏毆打隣婦倪陳氏被控捕房昨晨由探將郭陳兩氏解廨訊明奉判兩氏姑寛省釋吕銘致候知照捕房將捕差開除再行訊究 
承認串竊○馮文興　曹應彪唆使伊子馮汝林串竊家内值洋一千六百元之現洋飾物分用一案兹經包探赶赴廣州將馮子汝林移提來滬昨解公堂與曹質訊不諱官以汝林年輕從寛發押棲流所一月曹押捕房四月分别示儆 
拐賣訊結○婦人王胡氏陳龔氏吳李氏因與吳四寶串拐馬杏生之妻馬季氏價賣與莘莊鎮人朱阿九爲妻上廨分别訊押在案兹經差探將馬季氏移提來滬昨解公堂質訊明白官判吳四寶無干准予開釋王胡氏押女所一月吳李氏押四月陳龔氏拐三月分别示儆馬季氏當堂交其夫領回管束送回原籍○粤人李金和失竊飾物疑係同鄕老婦張二姑所竊控奉公廨訊押在案昨奉中西官復訊仍無實據以該婦前曾犯案判交同鄕婦人龐氏帶去諭有便輪著即送回廣東原籍 
私逃該押○粤人鄺雲雲控潘文燦誘拐伊妻趙　昨晨由廨復訊明白孫襄讞會商美海副領事判潘存捕房洋十元著尋交伊弟潘文根到案如違將洋充公以趙氏不應背夫私奔着押女所十天期满諭鄺來案領回管束 
欠欵圖逃○施元禎因欠信大莊往來銀兩擱帳不算圖逃控由公廨昨奉傳案奉判押候晚堂訊追 
限交債主○美商益同人控莊盟史抵單不贖案内之保人徐子卿由廨讯押限交莊到案訊核在案昨由差探將徐解案復訊奉判還押再展限三禮拜交莊盟史到案再違未便 
不還緞洋○李沈氏控洪巧雲不還緞洋 
昨由探將洪傳案奉判過堂候訊　　交保理租○王炳南因欠房主租金被經租人李治具控公廨飭由差探於咋將王傳案訊判交保理處　　未便翻案○蕭耕垣控狄富春與濮毛毛串拐伊婢瑞香並唆婢竊取現洋金飾鉅贜一案已經由廨訊斷嗣蕭心不甘服以丁配林係此案要証控經捕房將丁獲解公堂訊判交保候查在案昨奉孫襄讞曾同美海副領事復訊仍無証據且案經斷定以蕭未便圖翻判令將案註銷丁開釋　　私售燈吃○周阿惠因　售燈吃由探查獲於昨傳案訊實判罰洋十五元充公無洋改押十五天期满著帶堂具結如再違犯查出嚴辦　　過犯行竊○過犯王阿福王阿炳蔣阿狗均因潜入租界内行竊瑞鎔廠舊鐡並魏裕坤衣物由探查獲昨日併解公堂訊明判王阿炳押西牢半年蔣與阿福各押一年期满再逐出界　　眞難斷結○胡毓芳控張秉西串吞鉅欵昨由捕房將張解廨復訊奉中西官判仍還押候下禮拜二訊奪　　又是拉客○雉妓院鴇婦錢李氏王胡氏張陸氏均因縱妓拉容違章昨晨由探將李胡兩鴇傳案訊實判各押女所兩禮拜陸鴇不到奉飭再傳美租界 
　　姘夫自殺○台州人阿榮與寡婦王薛氏姘識住居新記浜路五十七號前日不知因何自以剪刀戳傷腿際晚間復購生烟吞服斃命由捕房將屍車送驗屍所着地保報驗昨日午後田大令委捕廳趙少尉蒞驗委係服毒身死飭氏具結自行棺殮　　醉兵滋事○某西人前晚乘東洋車至蓬路遇酒醉日本兵數名將車夫毆逃當經該西人報告捕房請爲查辦又鴨綠路三十七號粤妓院前晚來一酒醉日兵强迫尋歡不遂拔刀恐嚇由鴇婦鳴捕拘送捕房核辦撞跌女孩○李國成昨拖包車至西華得路撞跌某姓女孩名蓮香致傷頭面由　母林氏扭　捕房捕頭察得傷勢甚微斥釋了案　　借欵紏葛○周胡氏與王李氏在華特路因借欵紏葛互相扭毆由捕一併拘入捕房捕頭命赴公廨控訴　　串竊衣服○史寶林陳金才喬新夫等因串竊衣服由　拘入捕房押候究辦法租界 
假館領署○江寗稅務司某君之夫人近因生産身體違和故特乘輪來滬延醫調治昨日抵埠暫館法領事署當由領事喇伯第君之夫人出爲迎接延入署内　　續調安捕○法捕房前由西貢越南等埠調來之安南捕充當巡捕頗著成效近又續調五六十人於前日抵滬當由頭目領至　家宅營房暫駐俟敎練成熟即可派出站崗興修木駁○法租界東西洋涇浜之木駁岸年久未修污敗不堪兹由工董局飭匠雇工逐段興修以壯觀瞻業已從事工作不日即可告竣　　驗看竊犯○捕房總巡以近來各捕房所獲之竊犯往往被其朦混初犯實屬不成事體故特諭飭各捕房自後每日於下午四時將所獲之犯彚解大自鳴鐘總捕房内聽候派西探目石維也率同副探沈德福察驗各犯是否初犯抑是再犯分别認明以便核辦仇人放火○法新答界羅家灣西潘家木橋相近有唐姓車户住宅前晚二時半鐘被仇人將火油灑在護壁竹笆上燃火焚燒一時轟轟烈烈幾致燎原幸爲隣人驚覺急起喊救集衆將笆拆去澆水救息未成巨災尚稱幸事 
 
 
 

Page 21

 
 
　　　 
 
 

Page 22

 
 
   
 
 

Page 23

 
 
　 
 
 

Page 24

 
 
   
 
 

Page 25

 
 
   
 
 

Page 26

 
 
來件 
[淮安六屬紳士爲山陽陳參令誣陷孫孝廉上江蘇諮議局請願書]  
　　謹按諮議局章程第二十一條諮議局收受本省自治會或人民陳請建議事件原案有以平自治會之紛争以通人民之情悃等語今已參降之署山陽縣陳維藻因李胡氏命案埋冤致動公憤復挾嫌誣陷呈首之舉人孫步逵朦詳參革去年十月上請願書已近閉會未及列議蒙貴局轉逹督撫憲得以提蘇審訊今年正月淮揚海道憲派員解孫赴蘇投案奈讞員袒庇陳參令二月間接訊十餘次後不復集訊又將賄勾揑控之人全數保釋案懸莫結昭雪無期謹具詳說如左竊查阜寗縣舉人孫步逵因寄居山陽縣境目擊陳維藻於民婦李胡氏被兇屠張學柱調姦不從羞憤自縊一案縱令門丁陳榮納賄布置并不隨時勘騐事越五日乃委典史代往業已驗明拒姦致命情由詎維藻忽將氏夫李淮重責收押并將犯人張學柱開釋不問一時輿論譁然紛紛控府而紳學界公禀則因步逵年長推居呈首致觸維藻忌恨隨即密禀前淮揚海吳道於空言罪狀之外竟謂李胡氏命案係孫步逵指使若不將步逵從嚴懲治從此畏首畏尾如行荆棘又謂設或畫虎不成必爲彼中傷所謂機事不密則害成尤不可不預爲之防懇乞轉求督憲札飭訪拿孫步逵使彼埋頭不出則以後辦事不致掣肘等情旋由門丁陳榮勾人并另造假名呈控冀實其言維藻即據以通詳尋又揑一無名公禀郵呈督憲迨經孫步逵瀝訴原委復由山陽清河阜寗安東各縣紳民迭爲步逵鳴冤先後禀蒙前督憲端飭委候補府桂守殿華赴淮查訪桂委查明後旋即回省禀復不料維藻乘督憲端張新舊交替之際將桂委原禀抽去又串吳道索閱桂委禀稿迭催不還今督憲張不知委員復禀已被抽也猶迭次批示應候委查復到再行核奪維藻即在此時上二次通詳於原控之文生姚鴻福李壽增等業已互陳揑名久請摘釋及淮屬士紳迭請昭雪各呈一概略而不詳鋪叙孫步逵瑣屑舊事深文羅織大都無據空言復朋謀吳道會同臬司詳請奏參孫步逵歸案訊辦置督憲迭批候委員復到再核之示於不顧而詳請開釋監犯顔東晟此則專爲與步逵尋仇者緣東晟因行搶楊履吉家爲防營獲案步逵等曾經公禀該犯係多年積匪屢獲屢脫萬難輕放維藻以係步逵怨家釋出可以助已也於時步逵力在寗垣具呈候示東晟潛帶山邑差勇將步逵獲解赴淮沿途凌虐百端與解送大盜無異到淮後卽轉解吳道收審此陳維藻因挾私嫌誣揭孫步逵之實情而前署淮揚海吳道學廉之朋謀傾陷則於抽卷掯稿可証其實已職等皆淮屬紳民去秋有見於此知吳道之不能秉公審訊不得已上書貴局請主持公道以免仗義老儒含冤不白仰荷貴局轉呈督撫憲察核當蒙前撫憲瑞批飭提省訊辦並奉奏參陳維藻以府經縣丞降補維藻慮提省研訊則賄賂埋冤各情必將一一究出遂餓斃張學柱以滅口觀維藻於李胡氏則抑節李淮則笞押孫步逵則誣陷張學柱則餓斃其辣手毒心陰狠已極職等竊意案旣提省是孫步逵之無辜冤陷昭雪有期即李胡氏之節烈亦有表彰之望矣（未完） 
小說 
[奇情小說鸚鵡禪（五十四）]  
　　琴宜斯言。欲藉探斐德蘭操守之何若。及情之堅否。而斐德蘭受柯利機之欺陷。避債無臺點金乏術方寸間惟熟籌善後之策。一任琴宜之萬。語千言。咸等諸不聞不見琴宜乃憤極而行。斐德蘭目送其去亦不挽留。琴宜乃時回顧斐德闌曰。好爲之。妾殊不願再見子矣。旣出。遇得來得加夫人於門。呼曰若歸乎。吾正爲弱息。來作寄。書郵也琴宜不答。登車疾馳回溯斐德蘭待彼情形。萬種心傷。千回腸斷。顧雖極嗔。斐德蘭薄倖。而一縷情絲。又未嘗不時。縈繞於約福爾特之。小樓一角中也。得來得加夫人見斐德蘭後。出一書授斐。斐展讀之曰。吾最摯愛之斐德蘭君賜鑒。君所交之銀行支票。紏葛甚多。不能如數取出。然此固無庸急急妾所渴望者。文旌何日能蒞止耳。别君一日。思積三秋。佇盻心緘。慰余眉繭。妾近讀鈕孟氏之春雲秋水錄一書。書中疑義。擬請君來時剖晰之。臨潁依。依望雲致慨。來珠兒得來得加襝袵再啓者妾行病矣。未食而飽。不寒而慄。禁痒昏眊。危象已呈。君苟能早來者。妾實拜再生之賜。 
斐德蘭讀畢。歎曰。來珠兒愛我哉。抑余此時安能顧及此事者。因屬得來得加夫人先歸。謂渠摒擋琑事畢亦卽行耳。得來得加夫人故遲遲不遽行且。瑣瑣告以來珠兒之若何愛彼。謂斐苟能博其女之歡心者。政出寗氏。渠當一聽斐德蘭之指揮。復謂琴宜美而艷。然貌美者心必很。幸勿爲其所惑致阻其女之好事。自其夫死後渠撫育來珠兒。不啻以慈母而兼嚴父。今得斐德蘭爲之夫壻則膝下掌珠。行且復得一慈祥惠愛之父此拉雜無倫之語。噪聒半時許。乃始起身告别。斐德蘭者。一患得患失之小人耳故其言　。其心亂。其爲人躁率而無序。臭聞柯利。機惡耗。急思爲彌。縫掩飾之。術乃欲重誘。得來得加夫人産業。聆琴宜一夕話。則又羞爲婦女所指摘。忿而。更求其他。故於得來得。加夫人前。亦寂作寒蟬之噤。且琴宜甫去來珠兒之書札旋。來言情則後。勝於。前。以貌則前勝於後。争春梅雪煞費平。章一掬愁。腸正不知幾番棖觸。旋乃喃喃自語曰。琴宜與來珠兒。皆有可取者在。他日吾當爲兩利俱存 
 
 

Page 27

 
 
之計惟此時必先了公司之事。以保全吾名譽。以吾智珠在握。縞紵廣交。一萬五千磅之數當。亦不難尅期而集。奚必惟得來得加氏之利。賴者。嗟乎。妻孥匿笑凄凉季子之身。困苦爲奴。寂寞王孫之氏。親朋援盡。奸慝技。窮。彼夜郎自大之斐德蘭。固不自知其終將乞憐於婦人女子之前也。國外新聞 
[德國更調外交官]  
　　十四日柏靈電云駐紥印度喜爾吉德之德國總領事蕯爾克自去秋七月間簡充駐沙斐亞京城公使後該缺近始由德廷簡派駐比德公使署頭等書記官羅司親王繼任 
[英人對於波斯内亂之責言]  
　　十五日倫敦電云波斯京城信息謂英國以波斯南境亂事有碍商務已嚴詞警告波斯政府謂南境治安不及早恢復將有後患 
[法踵事增華之心習難除]  
　　十五日倫敦電云法京雖有工人罷工之紛擾而巴黎借欵第一批英金九百四十萬磅爲修造法京並整頓衛生之用者已溢過原數三十倍 
[飛行艇自美及歐]  
　　十五日倫敦電云著行飛行術家威爾猛之飛行艘安設小無線電機一具能於一百英里之内傳逹信息自十二旬四十五分鐘起即陸續發報聲明該艇行駛甚爲靈活又電云威爾猛已由美國大西洋沿海岸之新巨绥城乘坐大飛行艇名亞美利加者啓程前往歐洲（以上譯字林報（ 
[葡國故主之行蹤]  
　　十五日栢靈電云葡皇已由紀勃勒爾泰啓程赴英又十六日倫敦電云英國君后預備於禮拜六赴胡德諾敦訪葡皇及葡皇之母太后 
　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
