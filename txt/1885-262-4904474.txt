# 1885 - 262 - 4904474

 

Page 1

 
 
[五晝報日售] 　　　　　　　　　　　　　　　　　　　　　　　[  申報館主人啓Z ] 
　　西人無物不以圖傳卽使尊爲君相亦不妨繪像以傳觀近閱西國畵報有繪英君主維多里亚及其首相舍利司普里像華人未易庽目故倩畵家繪以供衆覽報首畵譜兩圖仍是走獸爲任君早長所繪者後附淞隱漫録圖說一則准於十六日出售此佈 
[仿印古今圖書集成様本告白] 　　　　　　　　　[  申報館點石齋主人啓]  
　　本　開印古今圖書集成减印一千五百部刻下人手嫻熟印出之書倍多於前然尙擬再添排手以求迅速竣事惟諸君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本筆畫之清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可知此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板様放大成本較多本齋所收之銀核計吃虧尙鉅而諸君得此實爲價廉物美其有未曾續繳第二次股銀者展於八月内一律繳齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘已將空白收據寄存該行自當立時塡給如過八月之期則當將寄存之空白收據收回幸勿自悮此布 
[論中朝待藩屬有差]  
　　朝鮮我之藩屬也越南亦我之藩屬也名分旣不懸殊恩誼自無區别然而觀於朝廷之待二國固不能以爲無所異也蓋朝鮮世爲明藩明之列祖列宗待之甚厚本朝初興收復满州諸部略地而南用兵於朝鮮朝人求救於明明帥不出而我兵不久遂得遼瀋漸向山海關勢且益盛朝人猶堅持不降致播遷於江華宗社幾危嗣知明終不救本朝崛起東方不過三四十年而基業創成朝鮮君臣亦默識天命攸歸中原行將易主遂乘太宗皇帝親與約誓保有江山社稷之言受盟城下永作附庸二百年來無詐無虞朝貢聘問不絶於道邊陲烽火兩無驚擾雖日人陰謀强以通商藉端啓隙時思一逞而以上國覆庇之故卒不敢一肆其毒蒙古外藩盟旗百十游牧之地荒曠嚴寒俄人將啓西北關隘以肆南侵逐漸蠶食卡倫界碑移易毁廢屬藩之地不知被佔幾何而北方近接俄疆之哈薩克與迤西回部之布哈爾等部皆載在盟府爲我要荒以外之屏蔽者然俄乘咸同間内地之亂割據歸併舊時分界之處杳不可尋朝廷姑忍置之僅於剿盪逆回之後爭還伊犂重定新界約計所失藩地已不可以道里計而獨於東藩一國卵翼扶持拳拳不捨日人顯肇其禍端俄人陰萌其窺伺而朝之宗社安如磐石兩次内亂外訌皆不數日而鎭定如常說者謂朝之忠於明明之厚於朝以明有遼東之地與之接壤且神京所在對峙東海屏蔽拱衛之勢天造地設至本朝則更有满洲根本之重山嶺界畫人民往來聨屬之形直如行省故明夫絶朝而小國不敢遽背其義朝旣歸我而大國不肯偶失其援試思泰西通商已來中朝屬國被外邦佔開口埠挾制立約甚至如西北回部之翦食者無非乘中國有事突然狡逞使朝廷不遣問罪之使邊吏不興靖難之兵乃得託名保護陰攘利權而惟朝鮮則守舊黨之禍爲日本激成適富俄歸伊犁琉球攺縣之後洪英植之亂又爲日人煽使其時法人尋釁海口戒嚴正籌防籌戰之不暇乃朝廷不因有事之故膜視外藩置勿論議遣使調船前往靖亂此豈非獨厚於朝之明徵乎若夫越南曩時法人賺據西貢與越立約則不問然盤踞旣久漸而生心轉以我之不問爲非屬國之證於是公然致書以爭保護之權而謀取其土地則又不爭焉洎乎陰謀旣定猝取海防據關收稅節節進發將全有東京矣於是始以口舌辨駁遲延宛轉法人窺之已熟堅執弗允勢無奈何然後議戰而中閒猶有天津一欵故留罅隙受其欺誑以至糜餉殲兵禍眞及已爲越計則人民已遭塗炭爲我計則海口業起烽波而乃調停得間翻然一和布置紛紛盡成虚擲睠念越南則固舉東京以歸其保䕶自守滇柱邊界而外藩從此與我不干也以視朝鮮不令人歎越人之不幸哉雖然朝與越之異特異於接攘陪郡接壤邊鄙耳苟以名分言之同爲藩屬也且近來邊鄙外之藩屬與越南情形相似者不止一國法人保護越南尙未綏定其人民經畫其土地而前聞　邏東邊已有法人搆釁然則此後之事將不惟越南之受其毒通商諸國如法者固所罕見日人有此志量而力猶不逮故朝鮮之事中國可以竭誠盡誼然昔年琉球擅攺冲繩遷主毁都目無中國事後函牘往來爭而不决亦遂聽尙氏之亡無能爲役有此成例而法乃肆意　越必饜欲而後止固他國之人所目撃而心識者獨不解我之於朝鮮又若是其拳拳也前日報登釋回大院君上諭其後又述法將孤爾西欲廢越王法廷不允遂攺立前越土之弟爲王一節兩事並觀不禁歎同爲外藩而一則事權在我一則廢置由人其情勢　大不相類也𥩈以此等事理在中朝亦天有難言之隱第相形而見使他國人論之又不知將作何語鄙意謂廢立之事中國尙得力與法爭以僅存藩屬之虚名而遥繫越人之志嚮盖約内載明法人勿損中國威望體面各屬國之君除蒙部王公台吉由駐札大臣以應世襲之某人奏語承襲外他惟琉球新王嗣位表請册封中朝遣二翰林官往宣恩命其餘皆於嗣位之後上裘朝賛由禮部頒發册牒交接省督撫轉給使臣敬謹齎帶回國現在越王於去年襲位獨丁厄運兵亂之際固禾嘗照例請頒册牒然世世相承皆中朝錫命之主其廢置安有不關威望體面者而法人顧敢於蔑視乎至前信有立張朗爲王之說則是無故而斬阮氏之祀尤爲無忌憚者也噫全越已歸法人越王之權并不能如守府覊　之王何有虚名然以我之待朝鮮者例之固覺難平爲情也安得籌邊務者力請於朝執約章而爭之無令他國人指爲笑柄也 
[港報照譯]  
　　香港西字報云本月初七日有中國沙船永手十二名至澳門地方據云其船駛至香港被盜行劫失去洋銀一千元水手多被砍傷劫畢盜黨又將船鑿沈然後搨長而去適有二船駛近該處其船尙未全數沈下因將我等救起得慶更牛然盜黨面目俱未認明恐一時難於戈𫊧　又云中法交戰時有他省勇丁調往廣東防堵事平後大吏擬卽裁撤而各勇尙逗遛其地騷擾閭閻一日有勇多名擁至離廣東二百里之某村落人一富家壁將家主毆斃掠其財物各鳥獸散省垣有一鐘表店各勇一鬨而入將店主　縳攢毆劫其鐘表幾至　空又一日羣往西門外某 
 
 
] 

Page 2

 
 
　　綢莊搶劫約共失貨物洋銀四千元之譜現官憲擬澈底根查按律懲辦云 
[憲示照録]  
　　廣州府正堂孫南海縣正堂張番禺縣正堂裘爲現奉兩廣總督部堂張札開照得東省投買闈姓實繁有𪮋久於試場無所妨礙則民間猜射儘可聽其自女母庸禁令特懸乃本部堂訪聞有甘敖兩姓回不在限姓之内此次人言藉藉頗有風聲雖虚實未可深知而功令殊難寛假所有本年乙酉科甘敖兩姓卽作爲限姓不准民間投買倘敢不遵杳出從嚴懲辦前經手諭廣州府蕭升守飭禁在案合冉札仰府縣立卽遵照諭令𨶻姓館兩堂爲首商人將投買各姓部單詳細核對如有該甘敖兩姓在内卽爲除剔並諭投買之人知之切切母違等因奉此當經諭飭承辦闈姓誠信敬忠兩堂遵辦去後隨據該兩堂商人張榮貴楊世勳禀請奉諭前因遵卽與各廠司事人等公同商酌查闈姓部内首篇明文遇有刻錯原票姓字例當補回彩銀現將甘敖二姓列人限姓擬將已買者作爲刻錯論其一票而止買甘姓或敖姓者卽作爲刻　一姓每票本銀一錢補回彩銀一分其兼買甘敖兩姓者作爲刻錯　姓每買本銀一錢補回彩銀四分其餘銀數多少補彩由此類推如有不願收回補彩而願將原票退還者卽由該廠照原買之銀給還其票由廠承受限至本月底止逾期不到是爲自誤日後不得藉詞索補如果甘敖二姓應試揭曉𫊧中所有小大各闈姓廠均作爲　姓不人票内點計廠中情願吃虧免滋物議懇請據情轉禀出示曉諭等情當查該兩堂商人所禀尙屬公允可行復經禀奉督憲批准照辦合行出示曉諭爲此示諭諸色人等知悉爾等須知此次文塲鄉試闈姓甘敖二姓現經列人限姓不准投買其已買者作刻錯論如一票之内止買甘姓或買敖姓作爲刻錯一姓每票本銀一錢補回彩銀二分兼買甘敖兩姓每票本銀一錢補回彩銀四分其餘銀數多寡照此類推爾等如有投買甘敖兩姓者卽赴該廠按數取回彩銀如若不願補彩亦卽將票退還卽由該廠將原買之銀照數給還限至八月底爲止逾限不得索補倘敢抗違别滋異議混向各廠需索滋閙定卽嚴行查究决乍寛貸其各凛遵母違物示光緒十一年八月初八日示 
[戰艦鉅觀]  
　　中國在德國薛甸埠華路根公司所製造之定遠鎭遠濟遠三銕甲戰船當在德國啓行取道星架波後由队展輪於本月初十日正午時候抵港計其行程僅五日耳啓行之始祗開四爐繼開六爐且沿途微遇逆風其快捷若斯殆罕其匹三船計需英金一百五十餘萬磅誠鉅欵也聞鎭遠可載重七千八百頓船底通身俱兩層包裹船中則分造鼓水房二百餘間而船身銕甲之厚以尺計得十四寸銕甲外另有橡木厚十八寸内鑲鋼板一寸船之中央有大敵樓兩座每置克虜伯十二寸口後膛大炮二尊船之首尾有小敵樓每置六寸口大炮兩尊敵樓之頂設有一電氣燈另置有五管荷芝基士機器快砲一尊另船中分置荷芝基士機器炮十尊并造有器具可於水底或水面燃放水雷炮以　敵船其船面用三寸厚鋼板製成敵樓絞盤並放水雷舶器具俱用水氣機力運動不假人力故利便異常其機器可抵馬力七千三百匹並用兩暗車駛行每點鐘可行一十四里五前後兩副每機器一副用堅固水房隔開袛離小路可通而已其水鑊共有八個俱用純鋼造製水鑊外均有鼓水房圍繞所有機器製作得宜甚合法度船中四週設有電燈照耀光明祗機器房一處已備有燈二百枝矣其定遠一船製造與鎭遠無異濟遠則略小而製造亦殊是船重可載三千二百頓週身用鋼製造非如　遠以鐵甲製造也船之機器水鑊前後有四寸厚鋼板遮謢其形如橋拱其拱之上另有船面包裹其船可載煤二百三十頓其煤乃貯在兩層船南之間船上有敵樓兩座每座鋼鐵厚有一西尺零三寸另有樟木厚十八寸内鑲純鋼板一寸每敵樓置八寸半口後膛大礮兩尊另置長炮一尊敵樓上置有電燈一枝五管荷芝基士機器快礮一尊另有匹尊機器砲分置船之首尾其敵樓可用機器隨意旋轉又在大艙面後截置六寸口大砲二尊船中亦具有機器可於水底或水面燃放水雷是船用雙輪運動機器可抵馬力二千八百匹每點鐘可行十七里半合三船以觀之眞覺堅利無匹堪以禦敵苟駕駛有人豈不足以稱雄哉按三船於告竣後適因中法搆兵海疆未靖駐泊德國以俟時平然後回華迨中法言和海晏河清華官遂飭該公司按照合約駕駛來中以便銷差各船升竪德旂定遠船上舟師名和士大伏司機及水手等一百七十四名均籍德人熟悉航海事宜者而舟師和士則久居中華尤諳練中國水道情形此次附斯船來者有中國水師武弁數員船上附載水雷炮船二艘係兩廣總督派員前赴該公司定造之物每船長一百一十英尺一點鐘可行英廿五里因三戰船回華之便故順載來粤者也於抵港時中國水師提督方軍門順德恊鎭利協戎會同某侯補道四員及督署巡捕官二員另營弁數員曁水雷局西人一名奉督憲命來港查騐當於初十日下午同赴定遠戰艦與舟師和士會晤俟將水雷船騐訖然後運回省河以憑禀覆聞定遠等船約泊港十日卽展輪駛赴大沽海面妥交華官騐收俾符合約庶存始終之義云該船現泊香港海面本港華商士庶買棹赴觀者帆檣如林蜂屯蟻聚而任游無禁登船曠覽者洵廣見聞眼界亦新也録中外新報 
[鳳城談萃]  
　　前報紀配犯宋來子借端逸去一事嗣經京營趙恊恊在海淀地方拿𫊧批解充軍甫閱數日又在配所脫逃來京匿迹具同黨周五勸令遠颺宋慮盤川不足因於八月初八日邀集十數人在前門外蔡家胡同一順妓舘設局聚賭將歛錢以助旅資事爲北城練勇聞知遂於是夜揮兵掩捕諸犯多被𫊧而宋仍爲漏網之魚云○前貴州虎威軍翼長總兵熊焕章在户部遞呈自稱感豐八年统市虎威軍克復各處轉戰數年勇丁之陳亡者多至二萬有餘曾經前撫奏請賜卹業蒙恩准嗣因黔省庫欵支絀未能發給熊又調赴巴里坤總兵之任遂將此案擱起客歳旋里諸陳亡勇丁眷屬紛紛哀懇代乞皇恩因卽親往貴州與撫憲熟商此事撫憲謂此事祗可遵照部章抵銷捐欵不能發給實銀今春部中又有停止抵捐咨文到黔以致皇皇恩詔徒托空言哀此忠魂永難瞑目一旦再回故里何顔見陳亡者之後裔故取急速來都叩乞鈞准呈詞發銀散給所有陣亡兵丁花名册一本附呈𥩈思户部格於成例恐未必准其呈詞○户部庫兵理應從旗籍中挑選近來往往有漢民溷充其内有某庫兵寓居宣武門外南横街該處外城地面旗人例不得居顯係籍貫舛錯八月初某日宗人府茶房蔡松泉之子伺其家側乘該庫兵出門登車迫而脅之以致涉訟刻經北城城憲將此案奏聞留中未發尙不知如何定斷也○嵩武軍挑修護城河南面十餘里刻已竣工東西北三面方修未竟其載土小車一律傷損張朗齊中丞諭令原辦商人照式修補○出使德國大臣李丹崖星使鳳苞于本月初八日進 
[内恭摺請]  
　　安○值年旗咨傳兩翼前鋒營八旂護軍營准閱兵大臣交諭現應舉行秋操所有兩翼前鋒八旗護軍抬鎗鳥練兵及十處馬技藝官兵等務於十六日黎明齊集德勝門外教場預俻閱兵王大臣閱看合操左翼前鋒鑲黄正白鑲白正藍四旗護軍抬鎗鳥鎗練兵務於十七日辰刻在西直門外西搭連坡預備閱兵王大臣閱看演打鉛丸右翼前鋒正黄正紅鑲紅鑲藍四旗護軍抬鎗鳥鎗練兵務於十八日辰刻亦在是處預備閱兵王大臣閱看演打鉛丸○神機營擬撥練兵馬步一半駐苑秋操一事已登前日報章嗣聞南苑兵房尙未興修告竣本年秋季駐苑兵可母庸分撥前往矣日内聞皇太后懿旨欲於九月初同皇上前往南苑閱視神機營馬步各隊操演醇邸奏稱現在兵房尙未修齊官兵無處棲止可否緩至明春閱看云○北闈秋試例由各部院及直順所屬各州縣調取謄録吏胥以俻謄寫硃卷此次各處咨送謄手較歴科人數更多本月初七日逐一點入貢院約計二千數百名後經監臨酌核應試人數復將謄手逐加挑騐其年力就衰者一槪挑出令其先自歸家若此辦法眞一舉而兩得也○日前步營官兵於阜城門外扣鐘廟地方緝𫊧江西脫逃軍犯一名當卽解往步軍統領衙門照例懲辦○ 
 
 

Page 3

 
 
　　每届中秋居民無不購買月餅菓餌以相餽遺沿街所設菓攤多若鱗次櫛比本年春夏之交菓都被風雹所毁以致歉收其價昻至數倍云 
[咸陽蛟患]  
　　聞陜西商州發蛟居民驀受水災田屋多遭淹没清㵎等縣田禾又被雹傷小民蕩析離居情殊可憫邊潤民中丞一面委員前往會同地方官妥籌賑撫一面據情馳報九重矣 
[嘉惠士林]  
　　江南監臨譚中丞以南闈號舍深䆳標散題紙如姚家巷平江府東西文塲竟遲至一二時之久上屇譁然故本届於請發題目後卽先刷刻一紙貼各號首之壁上令銜枚爭趨人人得以先賭爲快隨後再由照例分送題紙計頭塲有一起講工夫二埸目一經又工夫風簷寸晷中竟得祖鞭先着豈不快哉○三塲程式載有添註塗攺頭塲於詩後二塲於經文後俱須算明通共添註塗改若干字用大字居中冩等語後因功令加默寫頭塲起講於二場經文後於是通共一節或前或後紛紛不一闈中有因此被貼者本届監臨深悉此中甘苦特刊傳數語諭令寫在默寫起講之前此十二日申刻事也後士子多有以已經寫定未及遵照浼號官紛紛至至公堂求請免貼語語從同夜旣分監臨又傳條諭着仍寫在默寫起講之後其有已寫在前者亦决不干貼於是人人爭頌中丞之仁夫以三年燈火爭此一刻光陰乃竟束縛于條例間或此或彼令人跋胡而疐尾設非監臨時加提唱其貽悮豈淺鮮哉男兒識字憂患始信然○十五日爲三塲之正日南闈陋習有爲佳節之故納卷爭出者本届監臨以功令攸關已令内提調出示嚴禁必俟明月漸低交到十六日時刻方准放出俾士子可以靜心條對不致於三條燭盡擾亂思歸○號軍向用資雇近四五科每名須花四五百文本屇竟以一洋始得一牌尙有瞠乎其後者聞初時有某署門政以此項腰牌爲奇貨獨擅其利計每百牌自三十餘元售至五十元不等有進策者令其零售可得數千洋從其策果然乃誣先售者爲僞造收其牌而火之莫敢誰何因此本屇號軍在闈内自稱由捐納而來向士子任意横索以償其費聲聞遠近監臨惡其不遜令號官擇其尤者於頭塲後笞責五六百人二場始稍安靜否則猛如狼狠如羊東方先生語正爲若輩而設矣○謄録之來也意不在毛錐子監臨深知不善書者多已諭令該管官於卷到日先令人書一本擇其不入格者斥責罰代能書者執爨司茶水攤其應書之卷於衆人帶書厚其奬賞個中人謂監臨此舉功德無量○有爲南山之元豹者隱霧中七日矣人以霓裳羽衣舞不與人世間事故置不問或怪其一身都是胆者日是不然其一身佩赤伏苻其一則奉陳寶碧雞神故形迹皆不落俗眼中監臨於放牌後親坐龍門外禁人者而以外監試督甬道之勾當公事者相與凈塲而後退二塲亦然或日此事不可無一不能有二 
[日使言旋]  
　　聞日本駐京欽差榎本大臣武揚於前日由天津附輪南下擬下禮拜由滬乘輪遄返本國至其欽差事宜交何人暫署則尙未悉其詳也 
[行轅事宜]  
　　周鄧兩星使之隨員張李諸君昨午後相偕出轅至遒廳縣署及李葉兩觀察公館松滬總局招商局等處拜客蘇松太道郡觀察招商局總辦盛觀察厘捐總局督辦蘇觀察並李觀察勉林先後到轅請見上海縣莫邑尊英法會審委員羅翁兩太守洋務局委員陳太守製造局聶蔡倪三總辦亦皆到轅拜謁傅得星使仍乘豐順輪船將於明赈起節赴粤云 
[毆保又聞]  
　　屍親毆保一節本報已兩次録登兹又悉乙係甯人素爲魚販曾在甲老虎灶内與丙丁四人爲葉子戲乙販北知爲他人所禺靳不付錢丙丁等索之不得將乙扭毆并欲以糞穢塞其口乙仇而吞烟預書寃單藏在身畔及乙之親友知之延醫救治無效而斃旣見寃單上書明尋死緣由隨卽知照地保着甲交出兩丁等向之理論甲及丙丁等知事不能了自願出資五十元先爲棺殮其棺蓋則尙未釘牢當由地保爲証着丙丁出立筆據如果屍親來滬定欲伸寃須着甲交出丙丁等人聽憑送官究辦聞屍親大約今明可抵滬矣 
[研鞫騙子]  
　　瑞生和號主粤人李仁山誆欠各鋪一案前已屢登本報昨晨庭訊瑞裕火腿店主遣家丁葉福投案訴稱火腿皮蛋金表等物均已起案請爲給領裕豐紬莊朱保生錦章紬莊吳象映長豐紬莊周昌甫零剪店主孫榮清均益洋廣雜貨舖袁阿聚廣時隆木器鋪徐直芝均遞禀申訴前因同德昌洋廣貨鋪林春年等亦各訴明被欠情由譚同興西人聲稱李來租房開號破案時祗欠房租銀二十餘兩延至於今則欠至五十二兩矣當時原欲將屋收回因捕房言屋内生則傢伙甚多一時不能運出定案後可照給房租是以未經收管李詰訊之下仍執如前羅太守謂爾究有本銀幾何竟敢購辦如許貨物李稱實祗洋五百元曾付過各店定洋及帶赴天津購貨現已妙手空空太守謂祗此五百銀洋竟敢購辦如許貨物豈非有心誆騙平李稱因有同鄉人陳阿和在金山貿易囑小的來滬購貨伊原說卽有銀兩匯來豈知竟屬子虚太守問所購之貨均運去否李稱惟火腿皮蛋藥酒運往香港業由捕房追扣回申其餘或已起案或已𠮓價用去太守問目下所虧尙鉅爾能料理否李稱小的並無家産可以料理捕頭禀稱今日原告尙未到案起案之貨亦尙未齊照此攤給未免苦樂不均至房東確由捕房言明照給房金且派捕看守該號及電致香港扣貨裝回火腿皮蛋藥酒等貨所用銀洋應請提給且查得該號夥皮甚多至誆騙之事實係李一人所爲包探陳阿九楊阿炳禀稱瑞裕火腿號之金表今已起案此表前因託李代銷以致被質太守問所存傢伏乃起案貨物約值幾何共欠各鋪幾何答稱所存祗值四五百元所欠實有二千元之譜請細查帪目便知太守商之佩副領事謂李誆騙害人情殊可惡飭交捕房帶回本府須照例盡法懲治以儆效尤現存之貨須照原價分别歸還貨主再行核數均攤以昭公允至電費船價巡捕工洋房租等項自應酌提照給其金表一只不在拐欠貨欵之内旣已起案可先給還并飭傳齊原告細查帪目核奪佩君然之太守又飭各原告靜候核示云 
[催葬屍棺]  
　　蘇松太道邵觀察近查得民間往往將棺木暴露荒郊日炙雨淋漸致不堪收拾青燐白骨觸目傷心因於日前札飭上海縣妥爲辦理莫邑尊奉札後隨傳諭各圖地保紳董趕緊稽查如有浮厝屍棺無論年之遠近着卽妥爲安塟更着果育同仁輔元等各善堂會同查辦如有無力經營者一體代爲安葬母得懈怠云云掩骼埋胔誠仁政也 
[隱戤被控]  
　　本埠新設行號每將已歇牙行舊帖頂名隱戤以致投局領帖者寥落若曙後之星該局總辦曾嚴行查察並請上海縣示諭在案近有胡雲甫在本城小東門外隱戤舊帖開設公順冰鮮行經同業泰昌行主俞桂堂投縣具禀請爲查辦莫邑尊准詞飭提該行主到案訊究 
[諭保徵糧]  
　　日前莫邑酋傳保諭話擇日開徵下忙漕糧等情已詳前報届期各保均投縣候示邑尊諭以下忙將次開徵爾等務宜依限遵繳不得稍有懈怠各保遵諭而退昨日開徵黎明時邑尊飭差循例傳集吹砲手作樂聲砲卽飭各圖差將開徵銀櫃黏貼恭寛信敏惠字號安放大堂以便存儲各花户條銀並出諭條謂本年下忙條銀每兩收錢二千二百文自本月十七日起至二十日止每兩减收錢一百又廿一日起至廿五日止每兩減收錢七十文廿六日起至廿九日止每兩减收錢五十文各花户等遵照特示 
[錢莊控欠]  
　　前日有南市吉昌等四錢莊在縣控稱乾豐糖行虧欠銀二千餘兩向歸無付聞行主陳姓及經手人張姓將避匿他方求 
 
 

Page 4

 
 
請提案追繳莫邑尊次詞飭提該行主並經手人到案以便集訊比追 
[賭徒待訊]  
　　昨日法巡捕聞西洋涇橋有聚賭情事前往拿𫊧一人押入捕房身畔搜出錢二三百文每五十文爲一串又西教中念珠一掛捕頭詰訊之餘初不承認旣人押所又稱父親給我錢文嘱我往賭大約解赴公堂自能水落石由也 
[上海文報局籌赈叢譚二十]  
　　果育堂勸募香斗捐賑刊布告啓後城中由在堂諸公城外由保安堂瞿君梧生挨户分單苦口勸募兹蒙交到城内捐欵及墊欵洋三百元仰見果育堂諸公及城内諸善士同心造福相與有成𥩈不禁爲衆災民撮土焚香感恩祝福也○楓涇茅棚比邱僧來函云因聞水災隨立竹筒於臥側節省日用以十文抽二文將及三月得錢二千寄去等語奉勸在家人勿讓出家人獨做功德○淮山拙脩子節省令郎彌月湯餅會資五元常熟義隆莊節省中秋節筵兩元盛澤吳善士節省肝氣寒熱藥資兩元咸來助賑是皆聖明在上減膳節費停工發帑有以鼓舞而作興之也人能仰體皇仁便是忠臣羲士○太倉紉蘭居士函二七月廿五日捐單所開繆紉蘭兩元實係聞素美主人捐助利息知仁莊來函云蕩口無名氏洋三元實係費念記求病愈所捐合卽更正又北蔡名心來函云曾湊一些寄到尊處登報誤爲申字地名人名亦皆參差挂漏等因未知所指何捐無從更正亦無從函詢良用歡然 
[好善不倦]  
　　前月由萬順豐寶號交來泿隱松樵主人助賑兩粤規元一百五十兩業經登報鳴謝矣兹主人惻念粤賑孔亟再助規元一百兩嘱爲移賑似此踴躍輸將同人等曷勝欽佩謹望雲代灾黎百拜九叩首祝頌主人多福多壽多男子高易公館恊賑所謹誌 
[賑單正字]  
　　十七日報登八月十四日清單内天益豐銅洋五元少一天字又昌字三百八十一册内蔣王氏洋一元王字誤書自字宗長義洋五角少一長字今當更正陳竹坪誌 
[八月十七日爲亡室謝碩人設帨之辰拜奠之餘揮洎賦此]  
　　也向人間走一回未成白首已蒿萊祗餘熱淚花前灑忍覩芳魂月下來春雨埋香空有冡秋風思子已無臺凄凉時節飄零恨地下知應更愴哀申左夢畹生 
[會稽趙撝叔大令挽聨]  
　　𨽻楷爲近代所無漢後隨前復親英華照金石文獻未成書而止鄭箋孔疏誰修學案補乾嘉君撰國朝漢學師承續記甫及半而殁○又小别已他生激論危言眞愛我君於子規切甚至大名終不死儒林循吏並傳人續谿程秉銛撰 
[輓李芋仙前輩]  
　　領袖騷壇冠一軍百家門户掃紛紛劇憐奉詔修文去秋雨秋風不忍聞青蓮家世最風流海上論文孰與儔循吏儒林堪並美等身著作足千秋住居蜀漢帝王都題遍三川與五湖一自仙游上清山峨嵋月冷夜啼鳥海上種榆山人後學悅彭氏拜稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年八月初十日京報全録]  
　　宮門抄○上諭一道録前○頭場四書題録前○都察院奏爲請旨摺子○江督曾奏請留武員酌量補用夾片○蘇撫衛奏爲遵旨查明據實覆陳摺子○陜督譚奏知府到省飭赴新任夾片○直督李奏請飭部給票免稅放行夾片○閩督楊奏請補游撃摺子○御史殷奏特叅同知夾片○直督李奏請互調通判摺子○八月初十日户部通政司詹事府正白旂值日無引見○蔣艮謝教讀恩○貴州叅將劉紹烈謝恩○景廉續假十日○内閣派奏諗放之大臣派出恩中堂麟書孫詒經周家楣○掌儀司奏十三日祭奉先殿惠王行禮○召見軍機劉紹烈○○都察院尢都御史臣宗室奎潤等跪奏爲奏聞請旨事據直𨽻民人甄恒裕以刑逼袒縱父寃難伸等詞赴臣衙門呈訴臣等公同訊問據甄恒裕供年十七歲兾州武邑縣人緣身父監生甄嗚鶴前因李先春控案牽涉遣抱以委員袒庇欺飾等詞呈訴蒙據呈人奏欽奉諭旨着直𨽻總督飭司研訊身父遵卽同季先春等赴省投審問官劉衡琳將京控各原告遍行責押並逼父繳出監照重弄責打被告户書徐長春等延不到案且賄串快役馬振鰲誣控馬全順曾代身父歛錢京控馬全順不肯承認苦刑拷審六月間差役袁成玉等嚴傳家屬伏思身父京控不過雪寃抑何至罪及妻孥至歛錢一節係已革户書侯振普等勾串門丁曹重陽揑立善會名目借端招摇身父寔不知情現在身父患病沉重寃沉海底無奈來京叩訴等語餘與原呈略同臣等查此案自光緒十年十月經直𨽻總督李鴻章奏明李先春等控係子虚應母庸議飭拿甄鳴鶴等到案讯辦旋據甄鳴鶴以委員偏袒等詞遣抱呈訴當經奏奉上諭着李鴻章督同臬司秉公研訊等因欽此遵將抱告解往並抄録原奏原呈移咨直𨽻督臣欽遵諭旨辦理在案兹復據甄恒裕以問官刑逼袒縱情代陳父寃是不甄鳴鶴有寃抑抑係逞刀健訟砌詞妄控亟應確訊俾免枉縱謹抄録原呈恭呈御覽伏乞聖鑒訓示再據該原告甄恒裕結稱目伊父赴省投審後並未在别衙門控告合併聲明謹奏奉旨已録○○曾和基片再投標學習人員迭經前督臣等奏請留省補用欽奉諭旨允准在案兹查有記名提督崔文田楊瑞堂提督銜記名總兵曾金和記名總兵賀振麒補用都司譚九洲范得勝歴在江皖等省隨剿泆著戰功嗣經先後投標分别美遣於營伍地方均稱熟悉惟該員等原保未留省分現在兩江整頓營伍正值需材之際合無仰懇天恩俯准將提督崔文田楊瑞堂總兵曾金各賀振麒都司譚九洲范德勝六員各以原官留於兩江酌量借補補用以收人地相宜之效除飭取履歴咨部杳核外謹附片陳請伏乞聖鑒訓示謹奏軍機大臣奉旨着照所請兵部知道欽此○○頭品頂戴江蘇巡撫臣衛榮光跪奏爲遵旨確切查明據實覆陳仰祈聖鑒事𥩈臣承准軍機大臣字寄光緒十一年五月十七日奉上諭有人奏江蘇候補同知直𨽻州知州蔣煐嗜好甚深等因欽此欽遵遴委妥員確查具覆該員蔣煐之父蔣壽松向係在歴任蘇省織造衙門充當幕友先後垂二十餘年父子相繼共省曾兼受前蘇糧道奇克坦泰聘請代館該員旋捐知縣充當江北厘差嗣在江寗得補興化縣缺到任數月因丁艱卸事服闋後以所保直𨽻州知州指分原省復充前數任織造幕中主持案牘公事且委係身染嗜好等情臣復加密訪悉屬相符是原叅該員蔣　由幕而官復由官而幕各節均係實　情形惟查官員遊幕省分定例本應廻避今蔣煐在蘇遊幕從前報捐官階自當遵例另指他省乃雨次指分江蘇藉圖濫竽幕務實屬違例朦混臣旣失察於前不敢徇隱於後謹恭摺據實具奏請旨將江蘇候補直𨽻州知州蔣焕卽行革職以肅官方是否有當伏乞皇太后皇上聖鑒訓示謹奏奉旨已録○○譚鍾麟片再新授平凉府知府錫晋現已至省别無委辦事件應卽飭赴新任以專責成據藩臬兩司會詳前來除批飭給委外理合附片陳明伏乞聖鑒謹奏軍機大臣奉旨吏部知道欽此○○李鳩章片再據總統前敵各軍兼統盛軍遇缺題奏提督周盛波禀稱所部盛軍馬隊砲隊各營馬匹間有疲羸亟應汰弱補强以資操練飭派總兵銜副將張祖春前赴口外喇嘛廟一帶桃購臕壯戰馬五百二十一匹迅速押解回營分给補換等情前來除分咨兵部察哈爾都統查照曁分行經過地方官照章餧養接遞護送外伏乞聖鑒飭部給票並由部知照張家口監督照例免稅放行謹附片具奏軍機大臣奉旨兵部知知道欽此○○帮辦軍務頭品頂戴閩浙總督臣楊昌濬跪奏爲外海水師遊撃員缺緊要另行遴員請補以重職守恭摺仰祈聖鑒　𥩈照浙江定海鎭標中營遊撃葉榮慶於軍政案内劾叅所遺係外海水師題補第三輪第一缺輪用儘先人員因浙省無註册水師候補遊撃經前督臣何璟先後請以外海水師升用之錢塘營都司徐錦堂升補均經部議駁臣改以揀發班之留閩補用水師遊撃劉振　請補准到部咨查劉振光係補用人員應歸　發班序補請補輪用儘先之缺核與輪缺章和不符且定章聲叙班次係專指本班不得將本班人員聲叙過班另以别班請補今鄭漁應按補都司之日虞先步應按原保奉旨之日歸人儘先遊撃班内序補遽以揀發班補用遊撃劉振光請補未免漫無限制所請應母庸議仍令揀選合例儘先人員請補等因查定例水師武職　先各員均按奉旨先後挨次序補如實在不得其人或員缺緊要　必須將名次在先各員於此缺何項不宜切實聲明方准將名次在後之員　補又遊撃遇升補時如員缺與本員係本府本營例應廻遊者仍　升補　本内聲明在於現任合例人員内揀選對調各等語浙江定海鎭標中營遊撃員缺係輪用儘先人員前旣准部咨劉振光係補用遊撃應歸揀發班輪用自應仍於儘先人員内另揀請補第杳部指不詔閩水師儘先補用游撃虞先步現已請補福星湄州營房撃鄭漁於澎湖失守案　應行查辦卽前摺聲除之留浙　師儘先遊撃陳文英管帝砲隊赴廿差遣久未回浙現在有無事故無從懸擬均未便遷就請補惟查有閩浙外海水師儘先補用遊撃陳友定年西十七歲浙江定海廳人由水勇隨軍剿菲著續遞保都司於台灣剿服番社並開山撫番案内保以游撃仍留浙江補用續於剿辦半天寮戴逆案内漏匪劉參根等出力光緒七年四月十二日奉上諭着以叅將留於閩浙水師儘先補用欽此嗣准部咨查核保案攺爲以遊撃留於閩浙水師儘先補用光緒九年九月初一日奉旨依議欽此光緒七年九月内收入福建督標水師營候補歴委差務現管帶伏波輪船　理裕如該員樸實勇敢熟　戎機鎗砲亦嫺以之　授斯缺洵堪勝任雖該員保案核准在此缺之後第尙係本班人員此外儘先並無合例堪補之人例得𥊧明奏語合無仰懇天恩俯念外海水師遊　員缺緊要准以閩浙儘先補用遊撃陳友定補授浙江定海鎭標中營遊撃惟該員與是缺遊撃係屬籍𨽻本府例應廻避應照定章仍行升補俟奉到部覆在於現任合例　員内揀選對調一面給咨送部引見恭候欽定除飭取履歴行咨部外臣謹會同浙江巡撫臣劉秉璋浙江提督臣歐陽利見合詞恭　具奏伏乞皇太后　 
皇上聖鑒敕部議覆施行謹奏軍機大臣奉旨兵部議奏欽此○○御史殷李堯片再查定例遊幕省分不准　宫　以杜巧宦鑽營之術也兹聞江蘇候補同知直隸州蔣煐爲人啫好甚深逢迎極善遊幕江蘇二十餘年父子相繼爲江蘇糧道蘇州織造幕友專辦公事案牘中間辭舘朦捐笑縣曾補興化令丁憂開缺恐銓他省遂以所保同知直𨽻州捐分原省復充前任織造　山幕友後遂得蘇城厘捐之差似此由幕雨官後由宫而幕其爲巧宦固不待言應請飭下該省督撫查明如果屬實勒令攺省以符定制而儆官邪謹附片具奏奉旨已録○○大學士直𨽻總督一等伯臣李鴻章跪奏爲寔缺通判請互相調署以期人地各得其宜恭摺仰祈聖鑒專𥩈查漕運通判駐札張家　專司漕船並管理北運通曹兩河事務甚辭繁重實任通判丁　欽年四十九歲　南楚雄縣監生由北河試用通判補授今職該員於漕務未能諳練飭令叵省另候　用但員缺禾便久懸自應照例揀員對　飭　署布政使松椿署按察使劉樹堂通永道　福辰署永定河道　崖請與永定河三角　通判李占春互調具詳前來臣查李占春年五十六歲雲南宜良縣舉人注大挑河工知縣借署縣丞補授今職該員穩練勤愼以之調署漕運通判堪以勝任其永定河三角淀通判員缺專管河工事務較簡卽以漕運通判丁崇欽調署一轉移間人地各得其宜於漕務河防有裨仍各經歴三汎期满如果稱職保題實授該員等任内叅罰案件已欽奉光緒十年十月十　日恩旨寛免母庸造册送部理合會同倉塲侍郎臣興廉游百川恭　具陳伏乞皇太后皇上聖鑒勅部核覆施行謹奏軍機大臣奉旨吏部議奏钦此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年八月一日京報全録]  
　　　門抄○諭旨四道録前○江撫德奏爲遵旨確查積弊設法　頓摺子○陜督譚奏請叅革遊撃審辦片○黔撫李奏爲叅革遊撃訊究片○八目十一日禮部宗人府欽天監正紅旗值日無引見○伊崇阿假满請安○山西叅將方致祥謝恩○容貴請假五日○火器營奏派演炮之大臣派出恩中堂○倉塲奏漕船五日回空○召見軍機醇王方致祥○○江西巡撫臣德馨跪奏爲遵旨確查江西丁漕欠數積弊並議設法整頓恭摺覆陳仰祈聖鑒事𥩈臣於光緒十一年五月初十日承准軍機大臣字寄光緒十一年四月二十四日奉上諭有人奏江西丁漕積欠甚多等語丁漕係維正之供聞該省除灾　不計外歴共短徵銀五百餘萬兩何竟積欠如此之多其弊安在着德馨破除情面認眞確杳據實具奏不准稍有含混等因欽此仰見朝廷愼重催科力此積弊之至意跪誦再三莫名感悚臣於上年十二月抵任稽核各屬完解丁漕徵數遠不如前地丁截至年底爲止　完不及五分者漕糧九月開徵甚至年内尙未破白者當以軍餉緊急需用浩煩卽札司渞嚴飭各屬實力催徵限於次年二月以前完解六分以上餘限奏銷前完足如有不及前數者卽行撤叅倘能照額全完者卽量子獎勵心期懲勸兼施挽回積朁數月以來完數稍有起巴欽奉前因伏查江西丁漕積欠數目自同治十一年起至光緒九年止通共丁漕兩項除災緩不計外實在未完民欠銀四百七十餘萬兩現在同治十一年起光緒五年止未完民欠丁漕已奉恩旨豁免所有光緒六年起至十年止丁漕兩項截至光緒十一年五月二十日止除去災緩不計實在未完民欠地丁銀一百六十三萬九千四百三十二兩一錢二分四厘漕折銀八十三萬九千五百三十三兩七錢六厘二共短徵銀二百四十七萬八千九百六十五兩八錢三分揆其致短之由議者有謂花户之疲玩或云紳富之包抗但急公奉十小民具有天良踐士食毛紳士尤明大義何至以應完正賦抗不輸將恐尙未洞見癥結之切論也江　省歴年積欠之多亦在於地方元氣之未盡復杳通省徵數之疲積欠之鉅南昌府屬以南昌新建進賢豐城等縣爲最饒州府屬以鄱陽餘千德興等縣爲最南康府屬以星子建昌都昌等縣爲最撫州府屬以崇仁樂安等縣爲最九江府屬以德化湖口等縣爲最　江府屬以　喻峽江新淦等縣爲最吉安府屬以安福永新吉水永豐等縣爲最以上縣分蓋均連年迭次受傷之區閭閻游苦異常其田之處赢早者每苦乾旱出之在低窪者又病水潦卽如本年四五月間霪雨兼旬河湖並漲各縣田畝又多被淹經臣於月摺内先後奏報縱年年辦災歲歲請緩無如地方潦闊賦額煩多地方查勘災傷所辦緩徵遞緩　各縣産算約計不過一二分及三四分爲止故除災緩外稽其歴年欠數向復盈千累萬陳陳相因是其積欠之多半由水旱頻仍地方彫敝所致也一在於州縣簿書之不講求查江西州縣其徵多報少及以完作欠者尙無此種情弊惟身任催科必須講求簿書深悉欠糧的户然後摘欠比追辦理始有把握江西自辦軍務以後循例事件未能實力舉行如推收實徵等項册籍皆未認眞查造書吏得因緣爲奸上下其手於是賣田者不知過糧置産者並不立户欺隱詭寄穿圖漏甲無從究詰每有田在此而人在彼者亦有田已賣而糧不除者户書圖差無從催追暗虧國　每年不少户糧之不明徵收何由得手乎訪間州縣下鄉催徵往往不知糧户所在且不識何者爲已完何者爲未完惟每至一村延出地方紳士數請其向有糧之家勸諭完納令各花户俱立限狀或報完三四分五六分不等求其掃數完清十不𫊧一該紳士以帮同催徵非其分内應辦之事公正者嘖有煩言狡黠者轉圖包庇地方官果平日留　簿書各都各圖清查糧户完欠分明則按籍可稽書差無從無弊糧户無處隱瞒催追自不費力何至積欠纍纍催納無從此其弊在户糧之失於清查也一在於義圖之未盡立杳江西從前完納丁漕民間向有義圖之法按鄉按圖各自設立首十皆地方公正紳耆公舉輪充且有總催滚催户頭各縣名目不同完納期限不一嚴立條規互相勸勉屇期掃數完清鮮有違悮兵燹以後惟靖安高安新昌監川宜春萬載玉山廣豐瑞昌安遠寗都定南等廳縣均有義圖是以丁漕每年或全數報完或及九分以上皆由義圖尙存之故此外各縣義圖十隳八九至近年收數遞形减色積欠日多上年前撫臣所以有飭屬舉辦義圖期收成效藉杜丁漕積弊之請也一在於漕糧之無三限同治四年奏　厘定漕糧攺折章程分限加價自九月或十月間徵起第一月爲初限第二月爲二限過此均爲三限凡遇限完糧者二限每石　價銀五錢三限以後每石加價銀一兩促使早完民間無論貧富一經收䕴草不及時𠮓價先其所急兾免加價之多而省追呼之擾爾時漕糧九十月間完解業已過半再於冬臘月催完下忙地丁民力白紓同治七年部　攺爲二三兩限每石各加銀三錢已不及前時踴躍同治十三年又攺爲仿照江蘇辦法年外完漕每石加價錢五百文從此州縣催徵毫無把握蓋民間以九月完漕與十二月無異徘徊觀望相率因循始則收榖待價繼則𠮓價圖利兼以饔飱取給别用挪移未納漕粮消耗殆庚下忙地丁更屬無籌歲暮嚴追有法無濟一至年外次年之上　徵期又屇新舊並納殷户且形力絀下户更屬何能積欠愈多完清無日專待豁免以清積逋漕粮無三限其弊不僅在漕而地丁亦因而短收光緒九年江西省查明丁漕積弊情形請復漕粮三限曾經前撫臣奏陳旋准部覆今仍守年外加價舊轍暫免更章致未現復舊制現在京協各餉及籌辦海防善後事宜用欵浩煩似此丁漕欠數日多憑何籌解惟有認眞整頓飭屬培養民氣整飭簿書興立義圖規復三限以期徵收日有起色藉以挽回積弊據布政使劉瑞芬署督粮道陳志培會詳請　前來臣查徵收丁漕自以培養民生爲重江西水旱頻仍民情困苦雖歴年查辦緩徵而積欠仍復甚多臣現惟督率司道愼選廉能牧令實心實亦寓撫字於催科務令將維正之供年清年欵踴躍輸完以裕帑項而挽積疲至江西近時州縣尙無徵多報少及以完　欠情弊惟身任催科整飭簿書是其專責乃於推收寔徵等册多未購求每年丁漕暗裾粮户欺隱不少臣已嚴飭各州縣將民間置買田地務令業户推收過割清楚開報的寔户名造册存查不准再有脫漏隱匿一面按年查造徵粮册按都按圖按甲將完粮銀米細數及粮户的名查清塡註以杜飛洒詭寄庶簿書有　完欠　明摘欠比追有條不紊事不煩而民不擾於徵收可期起色至設立義圖原係小民急公奉上之意洵爲法浪意美倘能勸諭興復足補有司催科之不及仍飭各屬察看地方情形因地制宜禀覆辦理期收寔效至漕粮三限立法之初不過促令赶完之意本無利其加價之私現在江西漕糧完納過遲積欠日甚臣悉心酌核似宜援照江蘇年外加價章程略爲𠮓通攺爲年内按限加徵以期完解迅速凡民間完納漕糧白開徵日起初限一月内不加第二月爲二限每石加價錢三百文過此以後均爲三限每石加錢五百文核與現辦加價數日並無出入惟江省年外加價開辦有年今仍請攺復年内三限舊制不敢謂徵數必能暢旺第與將來規復本色冬兌冬開之義較爲符合其徵收米數令各州縣於開漕後按旬摺報務須界限分明其加價錢文母庸再歸州縣辦公統令隨解道庫存儲册報查江西民田大半以堤工爲保障每苦培修無資此項錢文擬專爲提充修堤公用以糧户之用似於國賦民生均有裨益如蒙俞允所有本年冬漕擬飭各屬照此辦理所有遵旨飭查江西丁漕欠數積弊並設法整頓緑由是否有當理合恭摺覆陳伏乞皇太后皇上聖鑒訓示謹奏軍機大臣奉旨江西丁漕積弊已極據奏清查糧户勸復義圖𠮓通三限各節所籌辦法尙屬切實着卽督飭所属認眞整頓實力奉行其辦理得宜徵收不力各州縣並着該撫隨時察查據實　劾分别勸懲勿得徒託空言一奏寒責餘着照　擬辦理欽此○○　鍾麟片再固原直隸州知州羅鎭嵩詳稱硝河城回民蘇國柱將圖姦伊妻之蘇家務毆傷身死棄屍滅跡經州騐明提訊蘇國柱於同治六年投効軍營於攻破三中集賊巢並勦辦西寗竄賊案内歴保花翎補用遊撃請先行斥革歸案研訊確情擬議詳辦前來臣覆查無異相應請旨將遊撃蘇國柱卽行革職以便歸案審辦除咨部外謹附片具陳伏乞吇鑒訓示謹奏軍機大臣奉旨着照所請該部知道欽此○○李用清片再副將銜補用遊撃胡先科在正安州原籍因被何開生糾衆搶刦集圑捕拿致斃何開生等多命並聞有拘執擅殺情事據該州李上珍禀經批廳提訊胡先科供詞狡展由遵義府知府余上華禀由署藩臬兩司詳請革審前來相應請旨將該遊撃胡先科卽行革職以便飭訊究辦除咨部查照外謹會同雲貴總督臣岺毓英合詞附片具陳伏乞聖鑒訓示謹奏軍機大臣奉旨着照所請兵部知道欽此 
 
