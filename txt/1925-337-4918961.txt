# 1925 - 337 - 4918961

 

Page 1

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *   
 
 

Page 2

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *   
 
 

Page 3

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *時評 
[徼倖（冷）]  
　　以前之軍閥其圖徼　也於未戰以前圖之聲勢虚張嚇人使走人苟中我計也則徼倖成矣人苟不走而與我戰也則我走以了之故當時之軍閥其倒甚速今之軍閥則異是互相威嚇已成慣技威嚇不成出於交戰交戰之後敗者且不即走尚思背城借一以圖徼倖故今之軍閥其圖徼倖也可謂於敗圖之然而徼倖之不能圖固前後一轍也國内之戰爭盡爲權利而起原無是非之可言然同爲戰事則其勝負之數當於平時之實地求之非可以徼倖得也和洽將士訓練兵卒愛惜人民三者平時致力之要道也而多財與多械在其次焉若平時不致力臨戰或戰後以圖徼倖之成豈可得哉知此則可以推測今後戰事勝負之大較矣 
國内專電一 
　　北京郭松齡陽（七日）塌京我軍前鋒已抵錦州正向大凌河義縣方面搜索殘敵齡今晚向高橋移紥又庚電我軍前鋒抵溝帮子主力在錦州齡今晚移駐錦州敵衆全潰已不可收拾惟高橋以東鐵路電線多被敵人破壞東進部隊均用徒步行軍故抵瀋陽尚需時日等語（九日下午八鐘 
　　北京中美息日陸軍省宣布駐關東日守備隊司令將通告中國爭戰分子日本僑滿人民利益財産被危及時决取必要相當步驟 
　　北京國民軍司令部設豐台李軍司令部設北倉飛幾廠在楊村東周圍布電網（九日下午八鐘） 
　　北京李軍在楊村方面者係東北第一師長李爽愷部徐永昌陽電辦公處青縣商人向我白洋橋南趙扶之線出擊我擊退南趙扶之敵白洋橋在激戰中我騎兵支隊魚（六日）進佔泊頭（九日下午九鐘） 
　　北京某國武官昨由天津汽車來謂某軍在楊村東馮軍在廊房東相距數十里未前進在子牙河流域豫軍與直軍戰勝負未明彼觀測中國軍隊不必以戰取勝只須有耐守力則對方必潰謂馮軍的耐守力强云云（九日下午八鐘） 
　　北京馮玉祥庚電李景林僞造國民軍建國計畫以改編全國軍隊爲國民軍挑撥友軍以否認外僑一切條約挑撥列國玉祥不學無術從未干政特恐遠道傳聞通電聲明等語（九日下午九鐘） 
　　北京宋哲元虞電昨率騎兵一旅由隆化向承德前進聞張連同有衛隊三旅入承德以謀不軌因設伏於前中關地方將該部解除武裝一旅八時入承德就都統職 
　　北京今日京津火車仍未通國民軍息鄧寳珊報佔領大城縣敵軍紛紛向北逃竄奪俘無算等語 
　　北京今日有人由豐台回京持有國民軍散放傳單白話勸告兵丁何苦爲軍閥 
送命（九日下午八鐘） 
　　北京張作霖魚通電恢復國會政客均說其太遲（九日下午八鐘） 
　　北京今日京津第三次快車行至黄村折回北京旅客退票（九日下午八鐘） 
　　天津馮軍張之江庚（八日）統七個混成旅抵廊坊與楊村李軍張憲部小衝突（八日下午十鐘） 
　　天津楊村方面直軍張憲所部進駐布黄口馮軍張之江部已抵距楊村六里之東州北面已進駐劉莊雙方前哨於齊（八日）晨巳發生小接觸德州方面張宗昌軍與豫軍開火係豫軍進攻德州因人數不多未成功京津津人檜津德各車完全停駛京津間國際列車每日行兩次（八日下午十鐘） 
　　天津楊村以西鐵路橋樑如十一十二十三等橋均被砲壞各國聯軍車昨由津出發行至楊村不能前進該軍帶有工人隨卽修理至下午二點半始通過楊村 
　　天津駐津日兵昨開始防守圍墻一帶日界各街巿亦派武裝兵梭巡聞日政府將派三個師團來華分駐奉天秦皇島天津等處藉口保護僑民（十日下午四鐘） 
 
 
 

Page 4

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *　　天津駐津各國聯軍齊（八日）起實行巡查華界街巿 
　　天津庚（八日）有豫軍兩營襲德州滄州鐵道拆缷（八日下午十鐘） 
　　天津關外戰訊郭軍前鋒齊（八日）抵溝帮子郭本人及大本營駐錦州由溝帮子至新民間鐵道橋樑均被奉軍拆毁郭軍現正徒步前進張學良在新民收拾殘部約有四萬决意再拼死一戰 
　　天津津領團緊急會議决援庚子約維治安卽日聯軍全武裝出動沿租界圍牆至北大關由日兵擔任西南東南方面由英美兵擔任東北及車站由義法兵擔任義勇隊實彈梭巡租界佳（九日）晚十時金鋼東萬國北大關四橋禁止行人（十日下午八鐘） 
　　天津李景林今晚由馬廠專車回津河北自省署至總站六點起加緊戒嚴禁止通行（十日下午八鐘） 
　　天津八日晨胳國聯軍車由津冒險開至楊村有馮軍一隊衝至車站被李軍擊退聯軍車佳（九日）午折回津站南路馬廠庚（八日）日李軍左右翼勝佳（九日）中路勝豫軍退大城（十日下午八鐘） 
　　天津朱益清齊（八日）晚專車赴軍糧城　　天津津埠緊急戒嚴防止赤化潛入各通衢要口均派兵駐守檢查行李甚嚴河北一帶晚九點後行人絕稀中人以上均避入租界（以上九日下午四鐘） 
　　天津直軍新購重砲八尊機關槍六十架昨己分運楊村馬廠等處備用 
　　天津蘇錫麟八日下午由蘆台專車來津　　天津京津電報火車均不通京津電話共十六線僅餘四線通話郵件用汽車運送使團議每日開聯軍客車一次 
　　天津馬廠方面自虞（七日）起大激戰豫軍節節退直軍榮師所部張亞齡一團由姚馬渡進攻豫軍用包圍法裝鐵甲車進攻頗佔優勢豫軍已退至廣安附近直軍趙旅所部兩團已佔據大城白洋橋並奪獲豫軍機關槍五架步槍數百枝豫軍傷亡者紛向西退刻正追擊中 
　　天津李仍在馬廠督師庚（八日）電報捷云我孫旅唐團於本日午刻架設浮橋進攻南趙扶之敵國民三軍第一混成旅約一團被我包圍全體繳械中趙扶敵軍約兩團亦被我榮師包圍全體繳械白洋橋西之敵亦指日可滅（九日下午五鐘） 
　　天津西路馬廠方面直軍仍取攻勢昨晨李軍榮師由姚馬渡渡河進攻南趙扶村雙方大戰數小時李軍佔領該村豫軍退守大城滄州方面豫軍徐永昌師取攻勢興濟亦甚吃緊德州方面張宗昌軍與樊鍾秀軍仍在劇戰中雙方死亡頗多德州現仍在張手中 
　　天津李景林近又添購飛機十架昨到津　　天津京津長途電話己不通只餘兩線備官廳通話（以上十日下午四鐘） 
　吉林張作相應團體請今午回吉坐鎭十六師于深澂率部回準備出發軍停止　　吉林日領調警護僑（以上九日上午十二鐘） 
　　徐州陳調元部屬現集聚徐東已派吳某等來徐辦前站日内即由此赴皖 
　　徐州討賊軍長潘子和由徐赴魯國民二軍由泰安運來傷兵三百二十到徐就醫同師第十二團由洛過徐北上 
　　徐州靳雲鶚灰（十日）早由寗來徐當同盧香亭陳儀會商要務（以上十日下午七鐘） 
　　鄭州洛陽歸客言孫岳確己抵京由洛瀕行致電何遂促其返國襄助語極懇切並派員赴日迎迓（九日下午二鐘） 
　　漢口馮庚自張口電蕭據日顧問松寳報告奉張因錦州陷落决下野將奉讓郭張學良率殘兵在遼河東岸防禦郭因陵河橋阻行軍稍滯張作相離奉回吉獨立所部第十五師正向義州方面退郤奉軍第九師潰亂向興隆退郤日使館接日政府電决不派兵干涉 
　　漢口齊燮元電邀張孝若來漢有所諮 
詢張覆即就道 
　　漢口旅漢國會議員推張炳華赴豫魯京津張口接洽時局張已由漢北上 
　　漢口總部佳（九日）晚在南洋三樓召宴武漢軍政要人聞於軍需劵及以後軍費有所討論（以上十日下午二鐘） 
　　漢口長安艦佳運大批軍需赴寗接濟聯軍國二軍十八混旅團副苗國良佳（九日）在江岸運彈二十萬零五千發赴鄭 
　　漢口報載豫岳電催鄂軍赴豫增援直魯探詢某要人據稱尚未到時機　　漢口工學聯等三十餘團體代表六十餘人佳（九日）在抱冰堂會議討論政治問題議决（一）聯合對時局宣言（甲）消滅奉系勢力（乙）倒段（丙）召集國民會議建立國民政府（丁）保障人民自由（戊）反對關稅會議（己）廢除不平條約（二）電馮岳孫反對組閣擁段（三）電請鹿鍾麟保護北京民衆運動（以上十日下午四鐘） 
國内專電二 
　　吉林俄陸長福奭載死用國葬勞瓦什拜夫繼（九日上午十二鐘） 
　　哈爾濱軍警防外僑濫入宣傳擾事由長綏及哈滿護路司令部哈長春呼倫三交署濱江關監督署東鐵路警處特警處組護照檢查所哈長春滿洲里綏芬各一處委員以諳俄文員充任 
　　哈爾濱兩商會議組商團傳家甸八十名特區一百 
哈爾濱巿會議添華董事一人巿政局批准領團抗議須先修改會章但實際舊章不適用且曾添董事免改章 
　　哈爾濱日領令日商速納巿捐備明春參加巿選舉（以上五日上午十一鐘） 
　　青島今日爲接收膠澳三週年紀念各機關均放假慶祝 
青島膠濟路添游擊總司令省委王琦充任在青籌設辦公處（以上十日下午五鐘） 
　　歸德電確信亳州昨夜二點被匪攻陷匪首孫殿英數約四五千人城内及四關均被搶一空並放火焚燒房屋千餘間損失不下數百萬元今晨至晚由亳逃來商民數百人據云該處駐有地方保衛團二千人爲蔣謙帶領與匪激戰一書夜雙方死傷頗多匪猛力由南門攻人保衛團不支始往城北潰退（九日下午十鐘） 
　　長沙議會注意中交兩行在湘鈔洋紙現相差甚鉅每千元須補水十元衆主張咨請政府責成該兩行在湘設立兌換處 
　　長沙趙青（九日）舉行頒給考取法官證書典禮並訓詞謂國家之安寗繫於法律有法者治無法者亂民國以來因無法可守以致禍變無己武力祇可保一時故袁氏以武力毁法而有民五護法之役袁死國内遂戰爭不息惟法律可獲永久安寗故法律可謂國家第二生命在施行自治之湖南法律尤關重要諸位爲考取法官所負責任極大務必毅力不爲外力侵犯與經費支絀而棄法對於法學更求精進人民獲保障生命財産之幸福諸位勉之各法官推舉代表答詞首舉考試法官規定任命確定資格明申責任四點及感謝趙盛意詞畢由副官按次唱名授予證書奏樂撮影散 
　　長少趙提案修改縣議嗣選舉法咨交議會核議便公布（以上九日下午十二鐘） 
　　長沙各軍官因軍財會議閉幕紛紛回防唐生智庚（八日）偕　何旅長健同至株州乘汽划回防衡州何回醴陵第二師長劉鉶亦準備今明回防澧州 
　　長沙趙將定期續赴湘鄕檢閱三師軍隊　　長沙虞（七日）戴生昌躉船因值巿民爭關稅自主游街大隊經過時忽然起火殊惹一般人注意經確切調查該船停泊離岸尚有丈餘且未掛跳板火又從船内起足證火非岸人所放 
　　長沙趙准葉開鑫等呈請援照湘南築路會例抽收田賦附加稅爲湘中省道經費（以上九日下午十鐘） 
　　重慶善後會因經費同題延至魚（六日）在成都開會各要人均到惟劉成勳未到會員共到百三十一人未到者十四縣會長以張瀾黄雲鵬呼聲爲高每日由造幣廠撥銅元萬釧作經費（八日下午八鐘） 
　　成都劉文輝調張光典旅來省昨在東校場檢閱劉又調楊春芳師來省備檢 
　　成都賴委黄雲鵬任財政廳長日内接事委沈宗元任敎育廳長已就職 
　　成都吳佩孚委田頌堯任川黔聯軍副司令兼第四路總司令田已覆電允就劉湘昨亦接洽吳代表張竹橋表示贊助聯軍（以上七日下午十一鐘） 
　　廣州罷工團對調解罷工事發宣言首述罷工期内造許多工作如築路等並不是無意義舉動末謂現仍取嚴陣以待之態度此案能否解决全視對方能否覺悟而定（八日下午十鐘） 
　　香港政府佳（九日）函古應芬不准辭民政廳并催就西江行政委員職 
　　香港甘乃光興築陽江公路由陽江直逹恩平長百四里 
　　香港李宗仁黄紹雄魚（六日）午電告我軍魚佔欽州林俊廷申葆藩逃往安南該部經我軍收編桑了黄東（一日）刻電我軍東克廉州陳師長俞指揮先後到廉 
　　香港征一軍五團由閩南回粤抵平湖省佳（九日）開車二十輛運該軍返省　　香港李濟琛冬日派張發奎師解散新台恩各屬劉玉山部第七軍 
　　香港昨有俄輪抵粤運到民間航空飛機架數未詳 
　　香港李濟琛佈告就南路總指揮兼職　　香港海軍局决將飛鷹舞鳳等廢艦二十餘艘修理爲攻瓊用（以上十日下午七鐘） 
　　厦門葉定國敗後派參謀姚某向張毅求和張提條件甚苛 
厦門張毅擬派參謀長張廣漢入省謁周並交涉海軍扣彈事 
　　厦門張軍入詔安後張毅令知事林乾元回任（以上十日下午九鐘） 
　　福州省收支槪算一師三師十一旅以及造幣廠等均未列入齊（八日）日審議無結果（十日上午九鐘） 
　　蕪湖皖警務處長程炎勳今日到蕪謁王省長商要事（十日下午四鐘） 
特約路透電 
　　關於中國近事之外電 
　　九日北京電　李景林之軍與國民軍今日正午左右開戰楊村鐵路橋一段被炸毁故鐵路交通已中斷國際火車今晨由津開出因此不能到京 
十日北京電美步兵一隊駕駛國際火車昨晨由津來京巳於今晨四時開抵沿途鐵軌有數處被撬起楊村橋亦被炸毁一段顯係李景林之軍所爲車中之人設法修理使火車得以駛過路軌之東有砲聲但未見戰事國民軍今在廊坊掘壕而守該處有武裝火車一列聞國民軍今日擬遣之赴津李景林之軍在楊村掘壕而守九日北京電陳錦濤致電段執政謂擬入京就財政總長職聞政府現擬俟攻李戰事結束後再行組織過渡内閣 
十日青島電據公報稱張宗昌之軍已奪回泰安現正向兗州追擊豫軍 
十日東京電據軍界某要員稱陸軍省希望張作霖與郭松齡開談判以免一星期後在遼河决戰聞郭所統者皆奉軍精銳日本軍界之意如果决戰張作霖恐非其敵勢必引起嚴重之時局此外實不足憂慮日本之警告已於昨日致張作霖現信致郭松齡之警告亦發出但因交通紊亂未得切實消息 
十日東京電陸軍省接哈爾濱消息中國邊陲之俄軍顯正增加其故未悉陸軍省稱吉林大軍巳集於義州黑龍江之兵現正南進數日内可抵新民屯官場消息稱十二月六日奉天有華人一萬五千名大連有五千名受日人保護 
　　十日東京電政友會昨夜以决議案致首相詆責政府不設法遏制滿洲時局目下之發展並促其設法保護日本之利益首相將於旦夕發表意見 
[英議院中之香廣問題]  
　　九日倫敦電外交部次官今日在下院答某議員所發政府希圖終止香港廣州之抵制現進行如何之問話謂以廣州目下之情形而論宜聽當地英員有多量之自由彼等之企圖未嘗鬆懈雖迄今未獲功效聞仍擬續圖得臻解决云 
[國際裁軍委員主張]  
　　九日日内瓦電國際聯盟行政會贊成裁軍委員會之主張將以關於管理製造軍火戰具各私人工廠之問題通告各國政府請其於一九二六年六月一日以前答覆今晨行政會集議解除軍備問題之程序英法對於會章第十六條所規定互助問題竟見前不一致今則巳融洽矣 
[法國之女間諜案]  
　　九日巴黎電報紙對於女間諜案漸不作驚騐言論報載飛行部次長之言據謂飛行部不知塵里爾女子事該女子所欲知者人人可得之云試閱飛行年鑑即可詳悉且英飛行部儘可向法飛行部得其所欲知之各情云九日巴黎電法當道搜查摩里爾女子之所有物及被控三英人之住宅並未查見刑事證據故該女子之供詞不復爲人所重視該女子似神經虚弱且其供詞多類童話尤不足深信 
　　九日巴黎電所謂女間諜案者現聞僅屬各大飛機公司間商務上競爭事件 
　　九日巴黎電英使署爲間諜案聲明英政府從未與巴黎英國無線電公司有何接洽亦不知該公司在法國之營業云查被拘三英人即該公司之代表 
 
 
 

Page 5

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *特約路透電二 
[愛爾蘭合同案]  
　　十日倫敦電愛爾蘭合同案昨在上院三讀通過 
九日倫敦電北愛兩院今日通過邊界合同案北愛首相稱英相包爾温表同情於北愛英國待遇愛爾蘭頗爲寛厚有政治家風度此後南北愛爾蘭於必要時定可以友好精神會商雙方有關係之事件云 
[美國來年之支出預算]  
　　九日華盛頓電來年支出預算爲三十八萬九千六百萬元視上年增一萬六千萬元所加之支出大都屬於郵政與軍餉因郵局工資改照新章辦理而久役兵士之恩給金額亦將增高也陸軍與海軍兩部之支出幾無變更惟航空事業經費較增以須多置設備故也沿海警備經費增至三百五十萬元以期厲行酒禁愈有効力柯立芝總統在其致國會之預算案文中預料一九二六至二七年内國家收入可盈餘三萬三千萬元而本年盈餘約得二萬七千二百萬元柯立芝總統謂衆院委員會所擬之稅案於減稅免稅一層較渠所預望者範圍更大云又言及飛行事謂軍事民事飛行經費規定四千二百五十萬元當可逹到保持飛機業活動以備國家有事時需用之目的云 
[摩塞爾逐敎問題]  
　　十日日内瓦電愛沙尼亞之萊杜勒將軍前由國際聯盟行政會委查摩塞爾土人放逐基督敎徒事今日巳將報告提交行政會謂據難民聲稱當日有土兵由軍官率領占據各村從事刦掠且虐待居民甚至加以屠殺該員親自調查後徴實難民盡失所有之苦况報告中又稱放逐之事今仍未已該員宣讀報告後復稱已接摩塞爾來電謂邊界諸均安謐該報告提出時行政會適接土代表團來函内謂土耳其代表團因行政會對摩塞爾爭端之决議特宣布退出會議 
[英國關稅議案]  
　　九日倫敦電下院已二讀通過保障實業關稅議案内有一條規定刀具·手套·煤氣紗罩在英帝國製造者僅應納稅三分之二某議員動議否决該案經三○八對一四二票打銷 
[英國計畫育蠶]  
　　九日倫敦電據每日電聞載稱海外貿易部現正考　能否在英帝國内振與蠶業事前經專家調查知西泊魯斯·摩亞·北昆斯倫高地·香港·伊拉克·印度數部分均合養蠶 
[英國商業觀]  
　　九日倫敦電史梯爾爵士在龐蒂浦爾演說謂實業潮流確有㢠� 
步亦見佳好 
　　九日倫敦電十一月份英國入口品其值英金一一四六九三○○○鎊較十月份增多五八五四○○○鎊出口品共值六○九七七○○○鎊較十月份減少六一○五○○○鎊 
[英輪公司開會]  
　　九日倫敦電大英輪船公司開會主席殷治開爵士言及種種碍及該公司利益之經濟問題謂造船成本昻貴故暫不添補新船又謂股息分給視前爲少然因投資之扶助及公積金之提取始克發息云主席詆斥政府所採保障工業之保護政策繼言及自治殖民地之稅率謂殖民地得以關稅或津貼排斥外來製造品印度最近有收取英煤進口稅之提議澳洲移入之人大都從事於都巿之工業而非務農且得防制外貨競爭之保護由此觀之印度與殖民地皆以製造各種需用品而不用外物爲目的故英國不能恃有帝國貿易也英人不能離外國巿場而獨立渠信恢復金標準之適當渠以爲工團主義者决不聽從莫斯科之煽惑主義前在澳洲南斐罷工之海員其眞正罷工者定不足百分之十工潮實共産黨所導成海員工潮專對英船而發此爲可注意事幸澳相卜魯士膽識並優卒戰勝此極端派云 
[英飛機公司改組]  
　　九日倫敦電維克飛機廠戰後營業不振獲利能力減小故派委員調查公司財政地位共兹委員會主張積極改組削減資本一千二百五十萬鎊大改管理方法裁除冗員停閉若干工廠結朿無利益的别屬事業謂如此則公司可發股息維克廠董事長已將委員報告書分送各股東並稱削減資本乃賬面事而於公司資産之本有價值毫無妨碍云 
公電 
　　南京孫傳芳電各報館均鑒頃接武昌蕭督辦歌電開頃接張家口馮煥帥支電開敝軍宋總指揮率兵由熱河向奉天北趙前進援助郭茂辰兄作戰兹據該總指揮冬日電稱於本日下午一時抵熱境森吉圖遇敵騎約千餘名抵抗數小時即紛紛潰退俘擄營長張錫明一兵三百餘名槍三百餘枝馬四百餘匹子彈無數等語又據該部孫師長冬日電稱今晨行抵拉子營捕獲敵哨十餘名駐大灘之敵約數千餘名佔據搘壙頑强抵抗我軍以一部在正面牽制敵人以主力繞向敵之右側包剿敵勢不支即行潰散是役俘虜敵營長王得順·吳長發·兩員連排長七員兵六七十名砲二門槍枝五百餘桿斃敵一百六十餘名駱駝五十餘匹子彈軍裝食物等項俟查明詳報現正向承德前進中等語特以奉聞蕭耀南歌印又興城郭總司令歌電開我軍於歌日將連山以東陣地攻破敵軍全部潰散虜獲步兵約二師砲十餘門馬匹子彈無數正在猛追中知念謹聞郭松齡歌印各等語特電奉聞孫傳芳佳印 
　　蚌埠陳調元電各報館均鑒十一月三十日奉孫聯帥令特任陳調元爲安徽總司令此令等因遵於十二月九日就職才輪任重時懍冰淵尚希惠賜箴規俾資韋佩陳調元叩佳印 
　　順德劉山勝等電各報館均鑒張作霖父子禍國殃民衆叛親離猶復不自覺悟外媚强鄰内剪異己郭總司令興兵討逆爲民請命凡屬茹毛飮血之倫彌不欽其忠義獨闖逆朝穫效忠張氏甘心附逆蒞熱一載苛政百出搜刮民財實數逹三千萬以上故宫古物盜去一空藉編軍隊刦奪民有槍枝軍行所至閭閣爲墟臨去之日猶多方煽亂以破壞熱局揆其居心幾欲置塞上八百萬生靈於死地獻忠李闖無此殘忍近雖飾辭引退猶復盤踞朝陽冀圖一逞山勝等服務熱區目覩慘狀義憤同深爰集全熱將士聲罪致討一面會同西北軍宋總指揮所統次兵尅日馳赴朝陽會師錦義與綏中郭總司令夾攻　陽務將民賊　除以靖國難成收利鈍非所計也謹電陳馳佇候明敎熱河國民軍第一路總司令劉山勝副司令韓占元第二路總司令張連同副司令崔新吾第三路總司令張鵬飛副司令何堃騎兵司令常萬里梯　長馮志珂秦耀奎同叩麻 
　　北倉王賓等電各報館均　天禍中國干戈相尋大好河山頓呈慘狀瘠痍滿目疾首痛心我督帥服官桑梓保境安民志蘄寗息讓防保大謀和之誠當爲世人所共鑒惟馮逆玉祥反覆無定陰險性成因緣時會恣睢囂張包圍執政　拘閣員鼓惑學生宣傳赤化禍世界禍國家滅禮教減綱常莫此爲　　此誠天地之所不容人神之所共憤賓等分屬軍人護國衛民資無旁貸慶父不除魯　未己用敢率我部曲健兒聲囬致討族旗在望無任神馳敬佈區區佇候明敎直隸陸軍第五師師長王賓旅長趨寳篾宋迺乾叩庚印 
　　馬廠赫文衡等電各報館均鑒馮玉祥禍國害民惡名久著今復慫恿匪軍擾亂畿　暗結赤化蔑棄宗國罪大惡極　人裨共嫉天地不容比由李督帥聲罪致討義聲傳播中外歡呼文銜分屬軍人黄應救國今率所部誓隨李督帥共滅此禍國害民之逆賊以期伸大義於天下荷戈陳詞尚乞垂鑒直隸陸軍第二混成旅旅長赫文衡率團長李春成任奇雲營長劉永清劉克成王玉亨蘇遇吉馮子順李祥花全體官兵同叩虞午 
　　北倉竇聯芳等電各報館均鑒查國賊馮玉祥數年來假國民軍之頭銜爲逋逃人之淵藪朝秦暮楚反覆無常禍國殃民梟獍成性近又導引赤化荼毒京畿拘禁中樞破壞法統謬倡三民主義意在顚覆國家推其萬惡野心直欲滅絕人道罪己滔天棄當與衆今我督帥聲討於前各省響應於後聯芳等分屬軍人常仁不讓願隨師旅之後誓爲敵愾前驅爲國討賊爲民請命整軍待發臨電神馳直隸陸軍第四師師長竇聯芳率第七旅旅長于永昭第八旅旅長班茂波仝叩庚印 
　　北倉胡毓坤等電各報館均鑒哀我中華瞬將赤化　天不佑妖孽遂生嗟彼馮賊實爲其雄該賊梟獍居心豺狼成性因緣時會恣睢囂張包藏禍心反覆無常曹前總統吳上將軍對該賊恩遇有加始終倚畀乃主帥罹倒戈之危至尊啜楚囚之泣不仁不義莫此爲甚段執政倦念時局志蘄寗息畀該賊以西北邊防廣漠範圍優崇位秩冀以深恩啟其悔心不料上□之□久而彌彰勾結匪軍侵略直魯擾亂大局我督帥酷愛和平退讓保大謀和息戰之熱忱當爲全國所共鑒惟馮賊野心不戢包圍執政擅拘閣員鼓惑學生傳播赤化旣蔑禮敎復毁綱常不僅斷送中國之命脈而且危及中外之治安是誠天地之所不容人神之所共憤此而不討則中國其淪亡矣毓坤等束髮受書粗明大義爲國犧牲義所不辭用率數萬健兒聲罪致討不爲　爭不爲利戰惟執此人道主義以與馮賊相周旋以期纖滅世界之公敵爲國家爲人民造幸福成敗利鈍在所不計惟冀諸前輩諸同袍同處危舟共鑒此心旌旗在望無任神馳敬佈區區佇候明敎直隸陸軍第一師師長胡毓坤第五旅旅長劉忠幹第六旅旅長李萬解同叩陽印 
國外要聞 
[外報宣傳英美對華好感]  
　　字林報十一月十九日倫敦通訊云近日英國對華舉動大約當以康德堡大主敎送交中國朱兆莘代辦之敎會議案最爲重要該議案内容略謂國外宣傳福音團體兹以英政府遵照華盛頓會議九國條約而有與華會議之舉莫不熱誠感謝同人意見僉謂政府應將撤銷治外法權問題及敎會根據現行條約所享特權問題俱在該會討論之並深信中英在平等會議席上必將以公允適當之道商定宗敎自由及傳敎辦法云云觀此足見英人對於華事今方極表好感而以傳敎機關爲尤甚此外各地商會對於中國南部貿易狀况亦常有决議案如白拉特福特商會議案可爲一例該案稱白拉特福特商會謹請政府注意本邑商務所受之嚴重影響與地方人民失業之衆多蓋自中國南方及廣州風潮未能解决香港進口業麻木不仁致本邑毛織業出口銳减而堯克歇爾各廠亦無香港定貨本會深知時局之困難加以中國中部及北部之不靖更形棘手但此事於堯克歇爾紡績業有非常重大之關係加以前途甚可焦慮故不得不冒昧上請内閣大臣賜以注意亟謀盡力救濟云云中國駐英代辦朱兆莘已陞任羅馬駐使但在明年二三月以前似未必能離英上星期朱代使曾赴牛津中國留學生會之宴有趣味深濃之演說 
大陸報云據合衆通訊社九日華盛頓電稱柯立芝總統致國會函述及美國對華政策謂當圖勉從中國國民之願望而同時不妨害各國在華之利益云 
[菲律賓通信（文初）]  
　　美國會將解决獨立問題當一八九八年停泊亞東之美國海軍進攻馬里剌海灣雖因古巴革命事致西美宣戰亦激於一時義憤欲助菲島革命成功耳迨巴黎和議告成美政府以二千萬美金向西班牙易回菲島當時向世界宣告不過暫時握其統治權扶助將來獨立如對待古巴然故此二十餘年中提倡敎育振興實業美人在菲島之經營誠可謂盡人道之責任矣 
民族自决之要求爲數年來被壓逼者之一種運動况美國平民主義已日灌輸於菲人頭腦中菲人即本其援助獨立之義聲爲獨立之運動當美國民主黨執政時白宫主人固贊成菲島獨立者也故鍾氏自治律ＪＯＨＮＳＬＪＡＡＷ得通過於兩院菲島自設議會合衆國除得派一總督爲握統治權外其餘一切官吏皆須得議會同意通過其人民所得參政權幾同於英之加拿大數年來其和黨重握政權彼固気新帝國主義與日本爭爲太平洋主人翁對菲島視爲亞東軍事上商業上特别要地不肯輕於放棄現任伍督又精明果斷不同前督夏里順氏之易與立法機關諸黨魁政見不合唱不合作主義凡伍督所委任之官吏皆不予通過伍督固强項之政治家爲地方節流計首裁獨立運動費（此項經費年支出一百萬元）益予諸政客以難堪由是各機關自籌旅費推舉代表現上議院院長克松氏與前下議院荷士民迎氏近來僕僕太平洋間爲運動獨立也即援鍾氏律中一菲人有創設强固政府之能力應予以獨立」之明文也至是菲島獨立問題遂惹起美國一般人士之注意大槪屬於民主黨或著述家與科學家則贊成菲島獨立屬於共和黨或商業家與政治家則反對菲島獨立年來美參衆議員常結團來菲游歷即欲觀察菲島有無獨立之能力近美京華盛頓來電謂游菲返美之參衆議員日内將召集大會交換彼此對於菲島問題之意見會議時有三問題（一）准菲島即時獨立（二）准菲島於數年後獨立（三）永遠不許菲島獨立擬將此三問題討論何者得最多數贊成即於議會中提出議案通過大槪將來解决第一頃即時應許菲島獨立爲必無之事第三項永遠不許菲島獨立或恐惹起菲人之惡感致將來或演其他越軌行動亦美人所不敢惟第二問題爲折衷辦法且有活動餘地解事之美國會議員或者以此爲標準也 
更有一消息予菲人以不利者即新游菲島之美國衆議院議員ＵＮＤＥＲＨＩＬＬ氏絕端反對菲島獨立謂彼將起一草案修改鍾氏律減削菲人政權駐菲總督委任官吏不必得菲議會之同意以免執政者多所掣肘阻碍各方之進行云云 
　　菲島在二十世紀前固隸西班牙國旗之下因不堪種種虐待致演起革命換新主人翁管轄乃近來西班牙名流多贊成美國准予菲島獨立一月前南美及西國著作家在西京開會請美國應許菲島獨立列在緊要議案中有著名女子著作家ＴＥＲＥＳＡＥＳＯＯＲＩＡＺＡ著一論文請菲島婦女加入獨立運動有多數美人則笑其慷他人之慨亦一軼聞也（十一月二十七日） 
國内要聞 
[運動奉張下野中之戰局]  
　　王永江等力勸張作霖下野 
張之態度尚欲决於一戰楊宇霆視察遼河陣線郭軍擬從側面攻擊遼河奉軍最近張有見機下野意日本軍隊警備奉天街巿東方社九日奉天電云張作霖本人猶屬望於遼河之决戰而汲汲從事於戰備然一般民衆巳與彼離反若王永江者曾於昨日爲下野問題與張爭辯其餘若商會農務總會等各團體代表正在商議保持王永江之態度勸張於此時斷念於遼河最後之一戰即行下野藉以拯救奉天省民使免兵燹之慘禍此項運動似巳進展至下列之程度即託某方面與郭松齡協商一俟郭氏意見明顯即將派遣代表往迎郭氏入奉天也 
　　確聞文治派等王永江之意以爲大勢巳定且郭松齡曾聲明於最後之際不使辱及張作霖故彼等似欲令張氏勿徒勞兵力重苦省民而潔身下野於平和之中授受政權現正在希望張氏之反省 
張作霖爲築塹壕工程及編補充團已開始拉夫九日有約六百名送往戰線 
　　奉軍總參謀楊宇霆因視察遼河附近之戰線已赴前線一俟戰機成熟張作霖將親自視察戰線 
十日奉天電云張作霖雖爲主戰派楊宇霆張學良等所擁將於遼河之一戰决最後之運命但鑑於周圍之情勢與王永江等之勸告巳有見機下野之意 
郭軍之一支隊追汲金純軍出盤山經遼中渡太子河取出於黑溝台方面之舊道似將謀從側面攻擊遼河左岸之奉軍奉軍方面擬以新近來援之黑龍江軍抵禦之 
　　張作霖對段執政以下所發之討馮通電内有「馮玉祥以擁段爲口實而實際則壓迫之以壟斷政權」等語者因知段執政近將發表查辦張作霖免職之執政令爲先發制人之計欲使其失却効力而表示竭力戰鬭之决意也一般人士大爲注意 
電通社九日奉天電云張作霖於六日復通電各機關謂將固守奉天討伐郭松齡即剩一兵一卒决不棄職日本戍軍第十師司令部移往奉天目下日本兵力大部分已集中該地警備奉天巿街巿民右安　之色各國領事將僑民保護託諸日本 
[豫直軍開始戰鬭]  
　　楊村被國民軍佔領說 
馬廠亦在激戰中京津間電話不通國際車因路毁被阻東方社九日天津電云從九日晨起楊村附近開始戰鬭砲聲隆隆現正在劇戰中十時開往北京之列國守備軍軍用火車因軌道被毁以致在楊村前面陷於進退維谷之境但豫定俟修理完整後即將突破交戰地帶而赴北京 
本日（九日）擬在南開大學開國民大會由學生等强迫一部分工廠工人罷工四出奔走旋因官場取締綦嚴不果行但李景林軍敗退時或將發生反動而起事變亦未可知目下各工場皆已從嚴警戒裕大裕源紗廠之日本職員均已準備完畢可以隨時入租界避難在兩三日中各國警備隊將配置於天津巿内外各要地日本租界商團亦不日即將召集出防 
十日天津電云在楊村附近之李景林軍現已後退而就北倉前面之本陣地在該陣地有堅固之塹壕與鐵絲網傳聞李軍之戰策擬誘致敵軍一舉而殲其主力張之江軍於十日晨陸續抵楊村兩軍主力之衝突大約必在明日 
十日北京電云九日正午京津間電話忽然不通似已開始戰鬭 
據國民軍方面發表國民軍於十日晨三時十分佔領楊村 
京津間火車軌道在楊村之西約三千邁當之地點被毁九日晨十時由天津開往北京之國際火車在楊村停留待修繕是晚恐不能抵京 
電通社九日天津電云張郭兩軍雙方挾遼河而陣尚未至决戰時期國民軍巳對李景林開始總攻擊天津南方十五里靜海附近戰事極烈馬廠方面亦在激戰中李景林親在前線指揮已向大城方面改取攻勢 
從八日起北京駐在各國軍隊爲聯絡京津交通起見開始國際列車運轉列竪各國國旗首意大利次法蘭西日本英國美國并聞英美兩國軍車無線電設備完全 
[日本對奉天變局之態度（知白）]  
　　郭馮要求嚴守中立日當局考慮出兵問題 
外相與陸相恊議衆議院貴族院樞密院開均緊會東京通信自東北局面發生變化後日本之態度頗堪注意蓋日本近年以來在東省所扶植之勢力已經根深蒂固無論任何方面均不能漠視故近日各方面欲探窺日本對付東北時局之態度者函電紛至杳來郭松齡日前曾電駐北京日使芳澤要求日本政府嚴守中立態度不與奉軍以金錢或軍械及其他軍事行動上便宜的援助馮玉祥亦曾派人向芳澤公使要求日本嚴守中立我國軍事當局對於日本態度之注意巳如此惟據日人方面消息日本外務當局曾言日本對於中國取絕對不干涉主義巳經屢次聲明非常明瞭即日本無論在何時決不因對手方之如何而二三其對華政策故日本對於馮玉祥張作霖段祺瑞之代表先後來日與日本幣原外相會見時幣原外相對於各代表亦即諄諄解說日本政府絕對嚴守不干涉之態度日前徐樹錚與幣原外相會晤時幣原外相亦言明取同樣之態度是日本政府之對華方針終始一貫决不變更當爲中國人民所諒解乃郭馮二氏對日政府仍有此嚴守中立之要求者不啻暗示對於日本政府之誠意尚有所疑問云云日人此語若有深訝郭馮不能諒解日本誠意之意近日日人方面又傳奉天反奉天兩軍如戰局發展萬一波及南滿鐵路沿線時必然於日僑生命財産之安全發生危險故倘臨事機危迫之際日本殊不能取傍觀之態度當然不能不講求何等之自衛的手叚但所謂自衛的手叚並非出動軍隊以武力預備防禦乃用平和的手叚希望其自然的解决或將對於兩軍拒絕使用南滿鐵路輸運軍隊以期阻止雙方軍隊之進出而得和平解决之方法亦未可知云云此其言外巳有略變從前絕對不干涉之意而其所謂干涉特欲用和平手段而不用兵力耳今則日人方面又紛傳奉天日僑要求日政府出兵以保衛其身命財産在日政府雖尚未允許而巳有將出兵問題提閣議考慮之意一說日當局主張擬將在南滿各地之兵就近調集以爲萬一之備者是日本對於出兵亦非全無意思總之日政府將取如何手段以保護其所謂有關日僑身命財産之奉天固尚未易明瞭惟其對於郭張兩氏之不偏袒則今日固猶此言也 
　　兹再將各方面之情態分錄如下（一）日政府方面日本政府以中國時局益趨險惡恐於日本之立場難免不發生影響前日經幣原外相·宇垣陸相·河合參謀總長等協議結果日政府對於中國目下之時局决取下述之方針（甲）對於中國國内問題仍持嚴正中立之　 
 
 
 

Page 6

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *度（乙）絕對不採取偏於一黨一派之處置（丙）關於在南滿鐵路附屬地僑居之日人生命財産務期保護周密萬無遺憾（丁）關於日僑之警備就目下狀態觀之以現有之駐屯軍充當警備似已充分故尚無由日本内地加派軍隊前往之必要（戊）萬一戰亂擴大至加派軍隊之必要時依旣定方針取臨機應變之處置（二）衆議院方面日本衆議院方面之政友會對於中國此次奉局之變化以與日本有至大關係特開會議討論關於對此問題之態度結果咸以對此問題有宣明政友會主張之必要决定發表宣言如下（甲）滿洲屬於與日本有特殊關係之地域依屢次聲明當爲中外所共同了解者也惟此次中國内亂之紛糾滿洲有化爲兵亂之巷之情勢吾人鑑於日本向來之方針斷不能使滿洲陷於兵火地位因此進而督勵政府且喚起國民之輿論以期講求確保維持日本在滿洲之特殊的地位（乙）關於蘇俄政府與中國内亂之關係應速從事調查務期不誤機宜之處置（三）貴族院方面日本貴族院方面之公正會以中國戰亂有日趨擴大之形勢對於日本在滿洲之特殊的權利難免不發生重大的影響故對於中國時局推移之形勢極爲重視特於一日午後一時半在幸俱樂部開中國問題調查委員會與政務調查第二分科會之聯席會議關於中國時局各報告其調查之經過並將各種意見交換僉以日本對於滿洲方面因地理上與經濟上之關係非常密切苟該地方陷入兵亂之巷則日本所受影響非常重大當决定推阪谷阪本松岡三男爵爲委員往訪幣原外相交換意見務期對滿策之萬無遺憾（四）樞密院方面日本樞密院亦以中國兵亂益形擴大深恐日僑受重大之影響故特向政府要求外務大臣出席說明當經幣原外相與加藤首相協議决定由幣原出動亂之經過與政情之變化爲詳細之說明觀各方面種種情形可見日人對於中國奉局變化之重視矣（十二月二日） 
[衛輝情勢紊亂之外訊]  
　　字林報三日衛輝通信云此間情狀極爲凌亂至北京之火車中斷巳逹三星期之久自十一月十二日以後凡彰德以北之郵件多經天津及上海轉道天津之報紙十日後方能抵此平時則二日内即可遞到矣據最近消息火車可向北通至石家莊但沿途仍多困難際此嚴冬旅行時尤多苦况現此間一帶居民凡稍富有者多遷赴天津及其他商埠不願留居河南故閉鎖之巨大住宅頗多現大半爲兵士所居且於各村落時見有紅槍會黨人之踪跡該團體並非新組織者其宗旨名爲剿滅土匪今其黨人極爲活動該會或尚有其他作用局外人不能深悉其内情也 
[張宗昌决以全力守濟南]  
　　濟南通信今日聞省豫兩軍又在界首泰安間大激戰勝負如何尚未有報告惟省軍某團長受有微傷警備司令常之英昨晚由界首押運俘虜兵六百餘名來濟轉由膠濟車運往青島遣散第三軍輜重團團長許重章押給養子彈一列車赴界首接濟各軍張宗昌自今日起改稱山東保安總司令巳着手鑄造新關防備用城南千佛山人里窪一帶通泰安萊蕪等處之閒道旣已駐有重兵城廂防務亦急急佈置今日令全埠十三區警署各預備沙袋若干以備堵塞城門之用各城門上均將安置大砲并令電燈公司即日按設全埠電網以備萬一巿民覩此情形因之愈覺恐慌高等審判廳長張志住南關南新街昨晚十二點時忽有土匪十餘人闖入將張架去截至今日尚未知下落（十二月六日） 
[魯張獨立中之青烟防務]  
　　青島通信山東自五日宣布獨立後各團體依順張宗昌意旨舉彼爲保安總司令同時青島亦接到此項電報畢庶澄又由烟臺拍來急電令所部與濟南方面取一致行動並爲維持青島海陸治安起見特頒警戒令七條劃定警戒區域由海陸軍警分區負責兹將區域照錄如下（一）由若鶴兵營起西至奉天路西頭東南至太平山麓爲第一警戒區域歸海軍陸戰隊一二兩團負責（二）警戒區域歸鍾栗兩團負責（三）由萬年兵營起東南至跑馬場西至提督樓老衙門海軍司令公署爲第三警戒區域歸第一梯隊七十五團兩部負責（四）由大港車站起東至奉天路西頭西南至小港路爲第四警戒區域歸騎兵團負責（五）青島巿及台西鎭爲第五警戒區域歸警察負責（六）前後海爲海防警戒區域歸海軍負責青島經此一番佈置各地段負責有人當不致有意外之虞矣畢庶澄前山濰縣搭烟濰汽車赴烟後當以烟臺軍力單弱不敷分配特電召海軍陸戰隊第一團王文泰部前往駐防王團奉令後當即收拾一切原定六日搭華甲艦前往不料甫行啓椗而該艦汽管忽發生障碍不克關駛故未成行現趕速在四號碼頭派工修補約於今明日即可修竣仍乘該艦赴烟又聞畢氏昨由烟臺來電謂該處防務業已佈置妥協本人擬於今日赴濰再沿膠濟路巡視一切即行回青　畢氏已　參謀長李志賢爲烟臺防守司令即令常川駐烟以專責成（十二月八日 
[國民軍紛紛遣調之豫訊]  
　　毅軍米國賢旅開赴兗州弓富魁部巳向晋南發展馮調西北陸軍第十旅駐鄭國聞社鄭州通信岳維峻自國民第二軍深入直魯以來對於自身地位及前途之發展均抱異常樂觀故現時一面仍將國民軍向外調出一面編制游擊隊從事剿匪并整頓吏治更易大批知事籌集現欵實行豫鈔開滙種種調度似尚適宜惟聞毅軍第四旅旅長米國賢率領全旅軍隊開往曹州後復由曹州向兗州濟寗陸續進發因東北方面陳文釗李紀才雖已攻下泰安截擊濟南而張宗昌部尚在據險抵禦且外傳岳氏曾允李紀才攻克濟南之後即任李爲魯督靳雲鶚陳文釗王爲蔚田維勤等聞言深爲忌嫉將與某方另行結合别圖希望故岳氏調毅軍入魯表面以援助前線爲名其實用以防備意外之變化北部自鄧寳珊軍隊與西北馮軍啣接後國民第二軍遂膽壯氣豪雄心益巨聞第六混成旅弓富魁部下已與晋南鎭守使張培梅發生衝突駐紥洛陽之第五混成旅長馮毓東近亦整裝待發行將北調國民第三軍第一師第二旅昨亦由漢來鄭轉道往北蓋晋省毘連豫直國民軍久擬染指今值銳氣方盛欲思問鼎晋閻又疑懼兼至夙夜戒備以致兩相衝突惟一般人所最注意者當此郭李反奉近畿風雲緊急之際而馮玉祥忽調西北陸軍第十混成旅來鄭且該軍到鄭之日即令縣署覓定駐軍房屋（現在范陵街）籌辦一切供應似將久駐聞馮氏用意係令該軍注意豫南藉以觀測各軍過鄭之眞相馮吳意氣水火不投於此益可證明矣 
[岳維峻整頓汴省公債]  
　　付息還本槪用現洋　擬再續發二千萬元國聞社開封通信汴省公債統計總數不到五百萬元其第一次所辦之七年公債巳還本五次所餘無多十一年公債亦還本一次至此次所辦公債原爲維持地方計亦由銀行負責惟目下價格日落人心惶惶岳督見此情形已將此事再三商酌對於公債極力維持决不令公債信用付諸流水現又飭知各縣凡公債付息還本一律付給現洋以昭大信因公債收欵旣用現洋要不能出入兩歧致招物議第岳督之意聞尚擬再辦清理財政公債二千萬元可結朿財廳之積逋並聞對於拒收公債各縣尚擬分别懲戒因各縣近來頗有拒絕人民領本領息之事也又高等檢廳長楊長溶因嗜好太深爲本地巨紳所不滿一再向岳進言當時正擬易人適軍事𨺗起此事亦隨之擱起致外間因有楊氏運動得以稳固地位之說嗣聞督署要人言楊之吞蝕經費以及司法部應解之欵爲數甚巨致其廳中人員大爲不滿遂將此中秘密全行宣布兼以督署之山陜同鄕平日即深鄙楊之爲人屢向岳督言之現岳巳電京商定不日調京任用汴席即將易人 
[武漢商界反對軍需劵大請願（蕭蕭）]  
　　吳蕭均表示不在鄂發行 
漢口通信武陽夏三商會及全少商聯會漢口各團聯合會等五團體聯席會議决定反對軍需劵並定六日聯合向蕭請願停止發行各情形已紀昨報六日午武陽夏三方面代表先後到武昌商會集齊臨時又加入漢口錢業公會武昌善社聯合會共有七團體代表三百六十餘人午後二時先在武昌商會開聯席會議公推商聯會會長吕超伯主席通過請願呈文羣情激昻萬分均主張如蕭不爲負責答覆武漢即首先罷巿又公推吕超伯周星棠吳幹丞爲謁蕭發言代表各會副會長恊助四時許全體出發由吕周等步行前導借赴督辦公署其時蕭甫乘輿出赴啓黄中校參與畢業禮聞請願團至乃下車返署在大樓接見七團體領袖吕超伯周星棠等吕等先遞請願呈文繼即陳述請願目的蕭頗爲動容當謂吳玉帥昨尚來函謂並不在漢發行囑爲宣布請各界不必警疑吕等謂吳總司令一日佈告明明欲以軍法爲該劵發行保障且謂已將國有産業價值三千萬元之各項契據交漢商會保管爲擔保品實則商會並未收到何等契據是吳對此事尚屬茫然誠恐主持者多方朦蔽將爲吳總司令名譽之累故盼督辦爲愛惜吳總司令名譽計爲保全桑梓人民計切實阻止該劵在鄂發行蕭當答覆决不在鄂發行吕等請下一手諭以爲保障蕭即草一手諭云查此項軍事兌換劵係在軍前使用如軍事不急决不輕於發行昨接吳總司令來函此項軍事劵並不在漢口巿面使用並囑宣告紳商諸公無得驚懼等因足見决無强迫行使之意請大家一體放心無過驚疑爲盼此交請願諸公帶回宣布俾各安心營業可也吕周等比將蕭手諭報告大衆衆請蕭出示嚴禁强迫行使軍需劵蕭亦允照辦始滿意出署至武商會晚餐而散兹將請願呈文錄下一爲會同請願事竊查本會等迭據武漢各商民以報載聯軍總司令部發行軍需兌換劵所頒行條例其第三條有以價值三千萬元契據交與漢口總商會保管爲擔保品一語紛來詢問並以杜鎭守使前在漢會演說曾謂此項兌換劵係預備行軍時所用並不在漢口發行今則匯兌局巳經開幕煌煌文告滿佈巿銜且有凡拒絕該劵行使者一律以軍法懲治之條文商民等誠恐誠惶莫知所措伏念本年災旱甚重生意蕭條百物增昻金融日緊在湖北原有之官票已有日趨低落之勢設再益以此種巨額之軍需匯兌劵則將來巿面往來均係空紙物價將較前益昻遠客復裹足不來商業之無以自存固勢所必至矣而軍民之强兌現欵及勒購什物將來若何景象當局即不爲商民計獨不爲地方計耶商民等瞻念前途不寒而慄應請聯會請願督辦轉逹聯軍總司令部垂念商艱准將此劵免予發行以惠鄂人同聲感戴各等語前來本會等復查此事關於第三條由漢口商會保管契據一節已經漢商會將並未接洽情形據實條陳在案至該商民等所述各節亦係實情慈據實請願督辦俯賜鑒核恩予主持公道」 
　　軍需劵之擔保品爲在鄂省國有不動産此項産業契據均存於北京主管各部乃該劵背面刊印發行條例謂巳將契據交於漢商會保管爲擔保品漢商會不獨未收到何種契據且並未一度接洽可見軍需匯兌局完全以不正當手段欺騙商民現漢商會已正式函覆該局聲明否認其函如下「昨准貴局公函開敝局現奉討賊聯軍總司令委任令開委令李葆元爲本部軍需滙兌總司局長並奉令頒發木質關防一顆文曰討賊聯軍軍需匯兌總局關防各等因奉此現經趕速籌備組織就緒即於本日啓用關防並擇定於十二月一日開幕成立除分别呈報函知外相應將啓用關防及開幕日期曁發行軍需兌換劵一元五元十元三種票樣計共三紙檢同函請查照並轉知所屬各機關一體遵照以昭信用而便流通等因並附送軍需兌換劵票樣三紙到會准此查樣票背面所刊軍需兌換劵條例第三條内載此項匯兌劵以下列國有不動産價值三千萬元由本司令部將契據交與漢口總商會保管爲擔保品一財政部造紙廠二交通部所有漢口地反三交通部京漢鐵路南段事務所房屋地皮四其他國有在漢不動産等語當以此事敝會並未接洽亦未交有各項契據正擬轉詢間適據各帮商衆以報載有本會保管契據一節紛紛詢問有無其事並請明白宣布以釋羣疑情前來敝會復查此事關係甚巨自未便稍涉含糊除巳當衆據實聲明外相應函復貴局長請煩查照爲盼」 
軍需劵在武漢印書館印刷其總額爲二千萬元印費爲十四萬五千元刻已印就一千萬元前已彚交總部總部因欲補印軍需匯兌總局數字故仍發還加印現武漢商界旣已堅决反對各縣屬團體商會亦紛紛電省否認吳蕭又有明文表示决不在鄂使用則此劵或畢竟中止發行亦未可知也（十二月七日） 
[時局混沌中之皖訊]  
　　省長問題之皖民大會　王普尚未表明態度安慶通信皖人士對於孫傳芳以五省聯軍總司令名義特任陳調元爲皖軍總司令王普爲安徽省長極端反對昨日在省敎育會開皖民大會到者三百餘人公推王蘭田爲主席咸以此等大會實爲爭省格起見雖處此軍閥勢力之下本無公理之可言但爲皖人爭自存計即有重大犧牲亦所不惜此次孫氏舉動視皖省爲征服地實出我人意料之外云云旋即公同議决先行拍電孫氏進以忠告當推定盛摯人起草電稿一二日内即可拍發至於王普是否願受任命接任皖長頗爲各界人士所注意刻下尚未聞有若何表示也皖垣所駐鄧軍大部分巳由鄧如琢回贛前一日開拔所有集賢關西路灣營房以及分防下游貴池等處之軍隊特留旅長劉寳題在皖結束亦經分批附搭商輪上駛軍紀嚴肅尚剩有排尾兩營七日下午由旅長劉寳題親率乘三北公司寗紹輪回潯皖垣之鄧軍現已掃數開拔完畢綜計鄧軍此來過皖赴蚌一往一返官民兩方所受之損失爲數不過萬元省政府五千總商會五千鄧如琢始尚不肯收納繼經官紳兩方一再說明始允收爲犒賞費人皆稱之說者謂此即鄧氏收買桑梓人心之計也但是鄧軍旣去皖垣方面當然由王普派隊塡防恢復軍興以前之原狀此間亦已有人去電請王普來省坐鎭前省敎育會委員竇延年前爲學界歡迎鄧軍之代表今見鄧去前日之復私自赴蕪歡迎王普據聞見面之下大碰其釘子可謂自討沒趣也七日上午警務處長程炎勳接王普由蕪來電其文曰「安慶警務處長程炳卿兄鑒此間赴省塡防部隊業經準備妥協日内即行開拔請轉知各界勿生驚疑爲荷弟王普叩陽印」惟本人來皖否刻尚未定觀此電文尚無遽受省長一席之意思說者謂王普似此審愼從事係因馬聯甲去皖時私相授受後竟遭打擊未成事實無謂而退故此次不敢孟浪從事也（十二月八日） 
 
 
 

Page 7

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *   
 
 

Page 8

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *   
 
 

Page 9

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *國内要聞二 
[皖南平靖後之皖北匪訊]  
　　安慶鄧軍撤完　王善巳派隊接防毫縣匪勢浩大與駐軍正式開火蕪湖通信鄧如琢部班師回贛其留守安慶之旅長劉賓題巳於七日率領餘軍掃數開回九江皖南大通荻港南陵各處佈防軍隊亦開始撤退各處避兵來蕪之難民遂漸漸歸去王普巳調所部三旅第一團於八日開拔赴省接防該團團長楊恩熙當派團副江崑先行赴省佈置其第一營營長張學曾·第二營營長楊濟·前均在荻港大通兩處設防奉令後本日各分乘小輪直接開往安慶矣尚有在荻之三團第三營亦隨同赴省王普情事特繕布告多張交該團赴省張貼以示好感其響所及風鶴之驚在所難免本總指揮前敵歸來所有地方治安民生疾苦亟思與我父老子弟妥籌撫輯之方須知本總指揮作鎭皖南行將三載除以保護公安爲唯一目的外旣無一黨一系之私更鮮此域彼疆之限凡屬袍澤類皆友朋大局相維同心尤具目下軍事巳告段落省垣尤關重要故飭原駐軍隊即日回防爾商民人等當此喘息甫定之際務其各安生業以維秩序倘有不逞之徒乘機滋擾造謡生事或藉口政變致有挾嫌誣告希圖報復等情事一經發覺定即按照軍法從嚴懲治决不姑寛再日前省城駐兵甚多難保無零星子彈破損軍裝軍械遺留民屋情事着即自佈告之日起限十五日内呈繳戒嚴司令部以免奸人誣陷倘有故意藏匿或逾限不交定即按法查究除飭戒嚴司令部隨時考察外合行佈告」 
皖南風波甫平而皖北匪警又至連日警報頻傳爲狀甚急據報該匪乃係豫省憨玉琨舊部衆有兩萬餘人分向東竄入皖北者爲孫殿英部服裝整齊槍械充足河南軍務帮辦米振標巳飛電安徽各旅長迅予派軍堵擊現逼近毫縣者爲范明新股約數千人沿途掠刦警察及團防槍械甚夥距毫現僅二十餘里業與該處防軍五旅張團及警備隊開火皖軍四五兩旅已另派軍隊六營馳往援助匪軍聲勢浩大各方均極注意至皖南鎭守使署前在廣福溪捕獲之盜匪陳三等因提訊據供迭次糾夥行刦不諱即於八日上午將陳三及楊懷玉二匪執行槍决以昭炯戒（十二月八日） 
[陳調元蒞蚌就職]  
　　蚌埠通信新任安徽陸軍總司令陳調元訂於八日由寗來蚌就職昨已函告此間各界連日籌備歡迎非常忙碌昨日先傳陳氏專車於上午十鐘即可到蚌因之車站自清晨起即有軍警各要人踪跡竚候許久嗣用電話沿站詢問始悉陳氏專車於上午十一時二十五分方由浦口開行計程約至下午四五時方可到蚌各歡迎者只得怏怏而返督署大門及車站栅欄均滿紥松枝上綴五彩紙花嵌以「歡迎」兩大金字屆時復赴車站歡迎者有倪朝榮·高世讀·唐家驥·張以樸·等及各機關人員約有數百人自東至西重重排列幾無立足地四點三十分陳氏專車來到計一列車約有十二三輛儘前爲鐵皮三等車數輛陳氏衛隊乘坐中掛藍色鋼板花車數輛爲陳氏及隨員等乘坐末爲行李車裝載箱籠器具等件車停後各歡迎者紛紛呈遞名片陳氏即下車與各歡迎者一一爲禮嗣由某旅長進前請示乘車坐轎陳氏答以乘車比即偕皖北鎭守使高世讀同乘馬車馳至督署入門時鳴砲三響沿途自車站以至督署由陳氏所帶衛隊曁第二署巡警嚴密加崗一時斷絕交通陳氏入署後即在院中對各職員宣布意旨略謂初到此間情形諸多未悉各處人員均安心供職並謂所帶軍隊將來餉糈均由蘇省擔任無庸皖省供給云云宣布畢遂入内休息各職員亦暫退至就職時期尚未確定大約爲期亦必不遠也（十二月九日） 
[孫傳芳之解釋自治]  
　　浙江省自治法會議定於十五年元旦公布省自治法爲期伊邇現在各種附屬法逐一二讀預料會期屆滿必可完全結束查浙省第一次省憲九九公布以後因三屆省選關係阻抑不行第二次省憲三屆議員無信又議决而未公布至此次省自治法難得官民合作所有立法工作差巳告竣惟如何實施運動頗費研究耳昨主席褚輔成爲省自治問題到興武路軍署謁見孫氏略事寒暄詢以對於政治上之意見孫氏謂聯軍範圍内　軍財兩政亟應從事整理　以收統一之效褚氏云軍政統一　人民固所盼望財政統一人民亦願贊助次談及政治問題對於聯省自治孫氏之意以爲前清巡撫即現在之聯省制事實上應予贊同至於自治範圍有廣義狹義之别廣義的自治除國家行政外統歸地方自治係各省一律辦理狹義的自治省自爲政係獨立式的自治與各省不取一致正在解釋間省敎育會催孫赴宴褚氏遂興辭而出聞省自治法會議定於十一日中午歡讌孫氏褚氏等數人則定十二日中午假西湖老揚莊歡讌屆時對於自治問題究應如何解决料必有確切表示也 
[南京快信]  
　　聞蘇軍第二游擊隊王振武日前在徐因犯軍法巳受懲治在徐之兵隊一律繳械解散由寗隨王到徐之人均巳押回原籍 
　　孫科九日到寗陳陶遺親往下關訪晤暢談甚久 
　　聯軍總司令部據泗陽公民王守官等呈控泗陽縣知事王聿望擅加錢糧濫發紙幣賄縱獄囚請予撤辦並請撤退駐軍等情當經飭具妥實店保並補具誣坐甘結曁繳驗該知事違法證據以憑核辦至撤退駐軍一聯軍總司令部請予采用當令將所發明之詳細圖册呈候核辦 
　　中國濟生會清江分會將淮陰戰區内之被災實况攝影二十餘張寄送省城官紳閱覽請求募欵散放急賑　　財政廳以江寗縣錄事周梅村等揑造災禀案令縣查辦迄久未復現又飭催縣知事曹運鵬速即澈查復辦 
財政廳委王仲華充徴榷科科員 
　　南京孫文主義學會九日下午七時在東大體育館請孫科演講時局問題歷二小時到會聽講者千餘人 
[杭州快信]  
　　孫馨遠氏返杭瞬經三日原有定十一日回寗之說頃聞須展至十二日啓行原坐專車計共二十二輛均停閘口站候令升火聞孫氏徴集軍政紳商各要人意見對於浙局决維原狀並擬酌減軍費每月十萬元救濟財政 
　　孫出師時曾向杭商借欵六十萬元陰曆九月二十五日拔還本息洋七萬八千四百元今日（二十五）又屆第二次拔還期財廳已飭庫提還本洋七萬元息洋七千四百二十元交由總商會轉歸各業 
　　總司令孫委張汝賡充第七混成旅參謀陳錫藩充該旅差遣員 
　　夏省長昨聘高爾嘉爲本署高等顧問並委實業廳秘書朱點充本署諮議 
　　第三師（即第五軍）所部丸團曁十一二兩團及工兵輜重砲隊等前在杭湖等處各營營底均奉周軍長令先後開赴南京其留守司令部及第十團仍駐杭州 
三師砲兵團團長張國威現派張副官葉團附由寗到杭晉謁留守司令盛旅長接洽要公昨已返寗覆命 
　　第三師招募新兵在杭訓練昨又有由溫嶺玉環各縣募集二百名經徴兵員陳某督送到杭點交該師補充團編練 
　　内河水上警察廳長徐則恂前月奉令兼充船舶運輸總司令現在軍事告竣已奉令趕辦結束造册呈報實行撤銷 
　　杭總商會奉財部電續查浙商所存新舊俄鈔實數現已查竣造表呈報昨先電部報告浙商存積新鈔舊鈔總數共爲五百二十九萬八千一百九十六元 
　　省垣糧食缺乏異常米巿行盤迭漲不巳門售食米今日（十號）起又每石加兩角計起米每石十元二月頂米十二元一般平民大受影響 
　　艮山門一帶城河關係農田水利年久失濬淤塞不堪現由吳錫芳等呈請省署撥欵疏濬昨令水利議事會速議辦法復奪 
[湯子謨被黔軍擊斃]  
　　川軍湯子謨有衆七八千由粤竄湘上月在江華道縣湘桂邊境被湘軍唐生智桂軍白朝禧夾擊繳械在三千之譜（湘軍二千餘桂得數百）所餘不過羅覲光一師·翟牧屏等·與湘中歸附之馮紹麟等支隊共約四五千人由湯督率沿湘境新寗城步綏寗靖縣入黔省錦屏擬取道卬水至鎭遠再順烏江回川仍依劉湘賴心輝以圖發展詎黔省因感於前年川軍取道之搜括痛苦决不許湯軍假道由黔東清鄕司令李宗嶸與清鄕總司令彭漢章之部隊扼要堵截又聯絡湘邊第三師第五旅劉重威軍遥爲截堵湯處此湘桂兩不可退之境祗有死中求活奮鬭前進親督部衆與黔軍節節混戰卒因士卒歷年疲戰之餘地理又疏散亡亦衆在劍河轄境湯身中數彈貫腦而死全軍哀痛公推湯之參謀長蕭毅肅舁湯屍身及其眷屬取道玉屏沿沅水運入湘境會同洪江由劉重威旅長貲助成殮情狀甚慘偕從官兵共不下百人亦分别給予川資遣散湯原爲湘人將在會同附近安葬其眷屬亦擬暫住洪江湘趙得耗深爲悼忱已助寄家屬生活費二千以期存活至湯之部隊除羅覲光一部由黔軍彭漢章收編爲游擊司令置牧屏一部由黔軍李宗嶸收編外餘多竄匿黔湘邊境聞馮紹麟等部隊擬仍回湘（請附於陳渠珍部下不卜能如願收容否兹將劉重威電呈湘趙報告湯之死耗及湯　歸宿微電錄下長沙省長趙督辦葉鈞鑒奉省長江電開湯子謨是否陣亡希飭查電告等因查湯因黔軍圍長蕭毅肅護送到江尚未殯殮所部分離翟牧屏率數百人竄黔省玉屏一帶羅吏光受貴州清鄕總司令改爲清鄕軍游擊司令亦暫駐玉屏據蕭毅肅稱湯氏部隊翟旣難駕馭羅亦不相能終歸星散謹電呈復請釋廑念職劉重威呈微印 
[革命旗幟下之潮汕（錫）]  
　　扣留縣知事接辦稽核所收回敎育權汕頭通信蔣軍東征戡平潮梅南路鄧本殷軍節節敗退北洋軍艦海容永建等雖開往海口助鄧然大勢已去廣東統一之期當不遠矣蔣介石等以粤省連年用兵地方元氣剥喪净盡當乘時與民休息俟民財兩政統一之後再徐圖向外發展目下退閩粤軍已無反攻之可能故蔣軍對閩對贛眼前均不致發生其他問題第十一師陳濟棠經於二十六日班師回廣蔣部亦整師待發第一師第二三兩團於三日從浮洋過揭陽聞亦係經海豐返省 
　　潮梅秩序旣經大定各縣民政暫時歸政治部主任周恩來掌理揭陽縣長曾靖聖潮陽縣縣長孫家哲因賣警察區長缺有嫌現扣留在汕頭公安局又饒平縣長陳素普寗縣長陳志强昨亦有扣留查辦消息惟因何事故尚不可知汕頭巿政廳長陳箇民海員工會會長辛樂民因見周恩來認眞辦事不講情面被人控告多次乃於二日潛行離職赴滬現汕頭巿長由公安局長鄧振銓攝理俟省委范其務到汕後即行交缷現潮梅各縣知事辦事異常認眞貪鄙之行稍爲歛迹 
　　油頭潮橋鹽運稽核支所係法人納不律爲所長五日有何文錦奉廣州國民政府財政部手令到汕帶同辦事人員三十餘名到稽核支所聲明點交納初不允交代後請汕頭某領到所商勸納始允許遷出 
　　汕頭學生聯會·巿敎育局·外交後援會·敎職員聯合會·政治部三日在汕組織收回敎育委員會討論收回英敎會所辦之南强中學·淑德女學·貝理書院·童子部·福音學校等經議决於明春一律收回自辦令各校自行宣布脫離英敎會關係並革除聖經及宗敎儀式美敎會所辦之角石中學及梅縣廣益中學見潮流所趨不可遏止巳將兩中學交回中國人自辦角石中學舉傳尚榮爲校長廣益中學舉謝哲邦爲校長（十二月五日） 
地方通信 
[松江]  
　　徐警佐已允留任縣警佐徐暐辭職由警務處委曹敏勛接署等情己迭志本報兹楊知事因亦主留徐致曹不克到任而徐之三次堅辭亦因楊之挽駕己允勿去惟警務處方面雖又由法團電請收回成命然能否照准尚在不可知之數也 
縣商會改選會董本日（十日）爲縣商會改選會董開票之期金融業張敏修鹽業馮受祜綢緞洋貨業朱鼎木業方煃米業旺若水醬酒業丁周之五金業俞錫藩衣業葉思賢襪業施亦政西菸業湯行素南貨業周廷珍雜糧業李永修洋廣貨姚福卿油蔴顔料業杜仲吕紙業楊文華茶食業蔡光耀香燭業裘燕棠冠履業唐志敏山地貨業朱桂秋雜貨業王聖耕交通業張思永醃鮮肉業王志豪藥業周翔龍等共當選人二十四人 
　　巿董奬贈消防員此間軍興時軍隊出發後竊盜之案何日無之幸四區救火會會員出勤巡防城廂居民得以無慮故經巿民函請巿董製贈熱心公益四字之銀質奬牌一百二十枚於十日下午由巿董盛元音親赴火會授奬兹錄開會秩序如次（一）火聯會副會長湯成美報告（二）盛巿董按名授奬（三）來賓演說（四）火聯會致謝詞（五）閉會（六）四區全隊出發游行 
[蘇州]  
　　鐵機工人大罷工蘇城鐵機絲織廠共有天孫·蘇經·振亞·三星·延齡·美綸·東吳等七家本月二日天孫廠晚餐時工人徐巧生打碎菜碗一只翌日（三日）廠中司事令須賠洋一元徐不服廠中即將徐送交東四警所該廠工人即全體罷工出廠聚集於附近茶館中徐巧生被送警所後經警所移送東區警署由署長王紹之勸令變方和平解决徐巧生及廠方亦均願和解徐巧生遂釋出衆工人亦回廠不知如何衆工人仍不肯上工廠中遂又將徐巧生送至東區警署核辦王署長即訉徐因何又煽動衆人罷工徐巧生當以本人並未煽動衆人均自願罷工並禁止本人亦不許上工東區遂將徐巧生解警廳一面嚴防工人之軌外行動事後亦相安無事惟多數工人仍不上工不料延至九日該廠一部分工人與三星·蘇經·振亞三廠工人接洽加入罷工事前極爲秘密且工人均未出廠故午刻尚無實訉旋四廠工人竟即實現罷工當時各廠主以工人事前並無目的表示亦無法制止至當晚各廠均接到油印信一封其尾之署名爲本廠工人同啟信上有工人向廠王之要求條件五項（一）加工資（二）各廠承認工人立工會由廠代請官廳立案（三）優待工人（四）取消工人學徒學膳費（五）不得無故開除工人各廠當夜報告鐵機公會由會長赴道署謁見李道尹陳述此次罷工情形及工人條件并調查罷工工人中十之七八均非自動李道尹當以此事難免有赤黨中人來蘇煽惑當時主張由警察嚴防工人軌外行動外聽其自然故當夜由各警區嚴防外並每廠派駐警備隊十人排長一人保護至昨日（十日）尚無解决辦法惟尚無不法行動上午雖有多數工人麕集東區各茶館中經警察福逐即散 
刦典案昨訊蘇警廳提訊蕭家巷濟泰典當被刦案盜犯周仁生的德林情形己誌本報兹悉偵探隊對於本案在逃盜犯兩名因巳據獲盜供稱在逃兩盜曾在營中充當兵士故己有若干把握業巳　　追緝並於九日晚間又在城中捕獲重要嫌疑犯一名尚在研訊中在捕獲該嫌疑犯之前警廳即將周張兩盜發交偵探隊審訊供詞與警廳訊問者相同是日夜間道尹公署又將該兩盜提訊據供搶刦時所用手槍在濟泰典當内即交在逃之兩盜取去而臨别時約定在無錫「無錫飯店」分贓及我等到無錫不料與在逃兩盜約定之時間己過而彼等仍未到來知其有意失約我等即於夜半三點鐘由錫乘車赴滬擬至滬向在逃之兩盜分　云云問官又詰數語令即還押李道尹以前日孫總司令過蘇時面諭訊實後即行就地斬决今巳據確供承認不諱故傳聞有定於今日（十一）處决說 
[無錫]  
　　通湖支路測定路線滬寗鐵路管理局在錫籌築通湖支路前曾迭次派員來錫測定甲乙兩線繪圖呈報路局檢定嗣以河埒口至大渲口一段路線尚有變更故於本星期一續派測量員金董俞三君來錫重測惟本邑北塘商董趙子新·蔡吉暉等對於測定之甲線（即由北栅口經後祁街在接官亭附近造跨塘鐵橋而逹惠山）因在閙巿通過與商巿有碍故表示反對除由雜糧公會直接致函睡局外並函請無錫巿董事會轉函路局請仍依照測定之乙線（即自社橋頭一百三十公里起經通惠路在吳橋附近建築跨塘錢橋而逹惠山）建築以免碍及商巿兹悉路局爲鄭重路線尊重地方公意起見昨日又續派金董俞三測量員來錫復測其原定河埒口至大渲口一段路線因魚池太多工程方面窒碍殊甚决計改由開原路之北另設兩站一在河埒口一在太渲口運河以東路綫亦决定依照原測之乙綫建築測量員金君等昨己將規定路綫情形電致管理局工程師轉呈路局長核奪聞局長沈叔玉因路綫旣經測定爲鄭重起見擬於日内親自來錫測勘一俟决定即將實行揷標購地着手興工建築矣 
縣議員請開臨時會縣議會本屆召集開會係補足十三年度常會原祗有十四天除去星期休假及審查會等實祗開會八日現已屆滿而本年預算及其他重要案件僅審查完畢亟須待臨時會解决惟議長以臨時會經費未能領到設詞推諉繼以議員失職即使續開臨時會亦少成績且議决以後亦難望官廳執行遲遲不允召集昨經議員鄒志南嚴爲霖向議長浦容潛質問並通函各議員定於十三日開緊急會議磋商召集臨時會日期以維持議會尊嚴與信用 
[常州]  
　　縣議事會開會紀事武邑縣議事會九日下午續開大會到議員二十四人李警佐到會以便各議員咨詢警察意見開議情形（一）繼續審議敎育預算查一部分議員以縣範圍經費竭蹶主張將女師範即日停辦以節開支但又一部分議員主張停止招生至現有學生辦至畢業爲止雙方討論頗久結果交付審查再行提出公决（二）審議十四年度審查警察預算報告城區警察之編制與經費縣議會早與巿公所商定故己不生問題鄕區警所除三河口新塘兩處停辦外餘均照舊辦理惟縣警察所警額原定十人略有增加 
　　兩縣調查溺斃兵士聯軍討奉時盧香亭部由宜過常赴寗在運村附近溺斃輜重兵劉天福·王恩民兩名當由盧師長飭令宜常兩縣知事澈查致死原因宜興知事特派委欽湛仁抵常擬會同武邑縣委前往運村實地調查以便呈復 
[鎭江]  
　　商會會董開會籌議改選鎭江商會前月改選會董因發現僞票經各業電由實業廳令縣轉令重行改選各節己誌本報兹悉該會各會董自奉令重行改選後己經會議數次昨爲積極籌備起見又於午後二時許在該會繼續開會籌議改選事宜聞將訂於本月十六日重行投票改選各會董以利一切進行 
西繼戴家圩發生搶案鎭埠西鄕戴家圩鄕民張正道種田爲業家道小康昨夜九時許家人正在酣睡之時忽來盜匪十餘人均操南方口音撞門而進家人驚醒即由後門逃出報告該處保衛團團丁等聞信趕至匪己知悉即呼嘯而去該團丁乃奮勇追拿當捕獲二人其餘四散而遁遂將該盜匪二人帶至保衛團訊辦今己來城報告矣 
[揚州]  
　　軍事要訊（一）淮揚護軍使馬玉仁八日下晚由清江浦來揚原擬是夜遄往寗垣嗣以孫傳芳己往上海故而終止現駐節南河下行署内（一）揚州馬玉仁之軍隊並未絕跡兹悉擬仍開所部第一補充旅第一團軍隊來揚協防團長程雲飛亦於八日隨馬俱來與地方人士作一度之接洽（一）揚州城防自陳調元軍隊開去後由馬軍接替兹陸軍第七混成旅亦於九日始每門派兵協防（一）第七混成旅軍隊現經調查除步隊六營外有六獨立連計機關槍三盒子砲·迫擊砲·工兵各一將來除駐揚外並開往高寳各縣分防（一）第七混成旅長楊袖海九日早六時由寗起節至鎭約下午二時抵揚警察極關通知各商號一律懸旗以表歡迎（一）第三混成旅長張矯塵現調駐南門外靜慧寺之第六團機關各連於九日開往仙女鎭及泰州等地駐防 
[六合]  
　　烟商反對新局長本邑烟商以試辦烟稅局長王志灜承包稅額每月兩千九百餘元爲數過巨由烟商與稅局方面商議減額辦法並請商會轄懇總局核減二成以抒商困各等情尚未正式解决今聞總局又加江六區烟稅每年六千元之巨並放樊介堂爲江六區局長現兩縣烟商全體極端反對業己聯名電請上海總局取銷新局長以維商業 
[徐州]  
　　陳司令整頓防務此間陳士莪司令現下對於徐埠防務除限制招撫兵匪禁運雜糧出境以維民生外又定剿匪辦法三項（一）舉辦嚴　清鄕擬請前任道尹于祥五主持其事（二）修整各縣官道俾汽車往來（三）裝設長途電話以便靈通消息以上　二事刻正進行若有成效則有警用電話報告用汽車運兵如是則匪風稍殺而民可安居樂業矣 
[嘉善]  
　　程傑等賀陳陶遺長蘇電南京陳省長陶遺先生崇鑒我公長蘇雄才丕展金陵坐鎭鄰域臚歡專肅馳賀諸維亮察嘉善程傑·沈節臣·姚庭榮·汪圻·彭毅等謹賀庚 
[嘉興]  
　　呈請撥還運用墊欵嘉興縣參會以去歲江浙軍興時供應軍差用去六千八百六十六元六角八分八厘又代辦謝旅司令部一切器具用去五千元均係移借積榖欵墊　現除縣撥還四千元外尚少七千八百餘元至今尚未撥還現縣參會以　歲適值飢饉積榖欵項恐需應用故該會又於十日呈縣請求查照財政廳通令凡屬軍興支用各縣請銷之欵如内中含有地方公欵墊用及就地紳商借墊者仍應以第四次定期債劵抵還等因轉呈省吏即將該項債劵如數撥還以重公欵 
農會請求宣示各區被災成數嘉興田禾災狀已由省委勘實　　得十分之三成六刻正覆省減折糧賦以蘇民困在案兹悉縣農會長陶元鏞以歲值災歉刁頑佃戸每有藉口抵賴租米而業主深居簡出亦多不諒佃戸仍執原定租額强迫收取因此發生爭執殊非相安之道現陶會長爲顧全業佃起見特函請縣署將本年各區被災分數刊印佈告俾業佃收納雙方均準此酌減而昭公允 
　　敎育局長出發視學嘉興縣敎育局局長盛敬明爲注意普及敎育起見特呈准縣署於十日起出發各區視察學務調查學額先赴北鄕再行轉赴嘉南各區預定半月方可返局至局務暫由該局職員分任代理 
 
 
 

Page 10

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *敎育消息 
[專電]  
　　成都當局擬在善後會議提議開辦四川大學校（七日下午十一鐘） 
　　揚州八中風潮省派曹元鼎廳派王藩卦伴鮑校長及新聘敎員十一人來揚 
要聞 
[國立武大學生武力驅逐校長石瑛]  
　　附中解散　石瑛被縛打（召） 
　　武昌特約通訊云國立武昌大學原係國立師範大學所改組當其未改組之前尚有附設中學及小學此項附中附小原爲師大生實練起見迨師大改爲武大雖無實練之必要但此項附中附小仍諸舊貫附中去歲因主任問題曾迭演武劇今歲尚稱平靜詎該武大校長石瑛前因奉敎育部命令令附中補行考試並派敎務主任吳筱韓前往監考該校敎職員及學生均抗令不考石氏怒甚親往命題强考試畢自批分數反照舊制計算藍新制祗要主要功課有六十分以上即爲及格舊制則須平均分數有六十分方爲及格故結果僅有五六人及格石氏大罵敎職員混蛋並駡學生太不用心因在武大開評議會議謂附中原爲師大生實練而設現本校旣非師大則附中即無再辦之必要且附中敎職員辦事不認眞學生程度又低尤有解散之理由但石氏雖有如此主張尚未得評議會之議决亦未必有實行之决心乃附中員生聞訊敎職員則以全體辭職爲要挾學生又有否認石氏爲校長之表示旋又蜂擁至武大校長室以一部分把守各門及電話一部分將石氏抓出而武大有三湖北學生素憾石氏（因石曾欲開除此三人後經旁人多方婉勸姑准留學）授附中學生以繩索當將石氏用繩縛綑連批其頰並拳足交加後經武大員生出而調解方得釋放石氏受此奇辱即以命令式之布告解散附中附中員生當將布告撕碎石氏即以電話請軍務督辦示督辦蕭耀南當派軍隊一連至校實施解散昨日（六日）該校員生尚不肯出校午後因奉蕭氏命令如不肯出校即由軍隊驅逐昨晚（六日）該校員生己悉數被勒令搬遷并聞石氏呈請查究主謀之某某等四人又石氏因辦事棘手憤而辭職當於昨夜搭車北上赴敎部報告矣 
[蘇敎廳長繼任人選問題]  
　　蘇敎廳長胡庶華氏因環境牽制巳向中央及省政府雙方辭職省方因其確有困難不主堅留至繼任人選雖各方逐鹿者甚多傳說頗雜省方態度則至愼重聞最後屬意伍崇學王汝圻·蔣鳳梧三氏伍氏不願牽入政治漩渦已堅决表示不就王氏爲法政大學校校長與各方均相融洽故比較最有希望 
[蘇省八中鮑校長昨日赴揚到校（明）]  
　　偕同新聘敎員十一人 
　　蘇省立八中拒長風潮遷延月餘尚未解决連日拒鮑敎員己有實行離校者鮑貴藻昨日（十日）由南京偕同新聘教員十一人往揚省長委員曹彝仲先一日到揚敎廳一科長昨日由申到揚帮同鮑氏進校不知學生方面將再如前次之拒絕也昨與鮑氏同行敎員十一人姓名如下李洪度東大理科學士孫寳琳東大化學系畢業王熊懷東大畢業莊士彰南高數理化畢業張珊東大體育科程樹棠蘇州存古學校畢業胡位炎曁南大學敎授汪洵蘇州優級師範畢業趙新民金陵大學畢業吳楚震旦大學數理化畢業 
[蘇省視學夏承楓赴徐屬調查敎育]  
江蘇敎廳視學會議　　注　　　區域教育之調查山問　馮三視學分赴徐海淮揚各屬酌量情形分别調查並查勘省校損失及補救辦法兹悉徐屬戰後敎育由夏視學擔任調查該屬省立學校徐三女師未受損失外七師一中均先後駐兵七師校長李蔭棠十中校長張世毅因經費事來甯希望夏視學能早日到徐敎廳方面巳趕將護照等件備就夏君口内即須北上並聞夏君此行擬乘機在男女師校演講關於師範敎育問題云 
[崑山縣童子軍團最近槪况]  
　　崑山縣童子軍團因地方迭受兵災各團應用器具完全損失上學年中童子軍事業受兵災之影響幾有停頓之象本學期開學後　由該縣聯合會會長王景虞君汪子畢君縣總敎練王兆佳君王守梅君及各職員等盡力維持並謀推廣現時各學校之組織童子軍者有縣立初中第一小學·公立小學·乙種商校·巿立一校·四校·九校等七團人數共二百八十人各團經常費每年二十元己列入預算每年由敎育局發撥昨日省聯合會考騐員章君疇君到崑視察考查各團内部精神由縣總敎練員王兆佳王守梅二君相繼偕往各團調查下午四時復召集各團隊員齊集圖書館請章君講演章君詳述去年赴丹情形興趣盎然六時散會 
本埠 
[省教育會廿周紀念會之籌備忙]  
　　江蘇省敎育會將於明日（十二日）上午九時半開廿周紀念會近日積極籌備各項設置均己次第完竣中華職業敎育社决定於是日開會時分送該社雜誌參與是會者可以人手一册假省敎育會辦事之各機關如中華職業敎育社·江蘇義務敎育期成會·科學名詞審查會·江蘇童子軍聯合會等辦事員與省敎育會辦事員共二十餘人定今日上午十二時合攝一影以資紀念各機關職員并認定開會日所任職務如招待來賓及會場照料等至紥彩及裝置臨時電燈等事亦於今日辦成該會昨又收得屠方程晋燾祝詞如下一言爲法百世可師莘莘躋躋欽式良規邦家杭隉敎育阽危不有梁木大厦莫支弦誦斷續學子荒嬉不有大防决川東之表正景直鐸振聲馳羣心偃草衛足傾葵一蘇之福四海可推瞳瞳朝日二十週期在歲爲餘品物攸宜於數爲偶消息潛滋今兹紀念迺厥始基無疆攸久千斯萬斯 
[全國國語運動訊]  
　　南昌江西南昌百花洲江西籌備國語統一會發起聯合該地各學校各團體籌備明年一月内之國語運動各種國語遊藝由各學校分别担任練習屆時定有一番熱閙 
　　蘇州蘇地敎育界對於國語敎育素極重視現聞縣區敎育會正在發起聯絡各學校團體組織全國國語運動大會吳縣籌備會進行國語運動上海總籌處特於昨日寄去會刊分送該地國語同志以供參考 
　　蚌埠蚌埠孝儀鎭第十六學發起組織國語運動會當地各學校均表贊同即於十一月三十日開籌備大會並擬定會名爲全國國語運動大會蚌埠孝儀鎭籌備會一面將會務情形以及進行方法等詳細報告上海總籌備處 
　　清江清江國語研究會對於國語熱心提倡不遺餘力現該會於十一月二十九日邀集全體會員及國語同志開全國國語運動大會清江籌備會成立大會公推侯銘爲會長又推定各部幹事現正在預備一切進行事宜 
[省立校長今日在二師開會]  
　　江蘇省立各學校榏長定於今日（十一）在第二師範學校開會討已聯袂來滬值年學校法大王校長附昨日夜車今晨可到滬開 
[中華藍球會球隊昨晚開始比賽]  
　　本屆中華籃球聯合會業於昨晚開幕地點在法租界天文臺路籌球塲是晚共有三組第一組（六點至七點）樂羣與大夏第二組（七點至八點）流星與光華第三組（八點至九點）復旦與全黑各界蒞塲參觀者四五百人士女各半各隊中如有特殊之成績者觀衆羣起歡呼以示鼓勵頗有一時之盛兹將各隊比賽情形錄后 
　　（一）樂羣勝人夏（五十四與十六）六時樂羣大夏二隊開始比賽裁判員徐振東樂羣陳啟東余志忠首先擲入二球大夏陳言亦射入一球樂羣前鋒陳啟東·余志忠·鄔承謨後衛梁官松·馬德泰等均身經百戰球藝精練此時但見大夏籃中時有球落入而大夏亦甚力反攻卒無所獲上半時三十八與二之比樂羣勝下半時樂羣鄔陳梁馬均退由林紹放·朱寛·阮維揚·余衡之代替大夏鄭祖謀退出由楊承景代替斯時大夏隊員大見進步雖仍爲樂羣占勝然攻守己有程序下半時十六與十四之比樂羣勝合而計之五十四與十六之比樂羣勝 
　　（樂羣）總計五十四分　（大夏）　總計十六分 
　　右鋒余志忠　二十二分　右鋒王　漢　　○分 
左鋒鄔承謨　　　　　四分　左鋒陳　言　　十分 
左鋒林紹放　　　　　○分　中鋒林澄清　　四分 
中鋒陳啟東　　　　十四分　右衛鄭祖謀　　○分 
中鋒朱　寛　　　　　五分　右衛楊承景　　○分 
右衛梁官松　　　　　二分　左衛鄭壽煜　　○分 
右衛阮維揚　　　　　二分 
左衛余衡之　　　　　四分 
左衛余衡之　　　　　一分 
（二）光華勝流星（四十六與十九）七時裁判員張國勳警笛一鳴光華與流星（體育敎員隊）前鋒乃開始奮闖　二隊相戰四十分結果光華以四十六與十九之比勝流星光華隊員之經騐閱歷均不如流星而卒獲勝利者則賴有耐久之精力與準確之擲射 
（光華）　總計四十八分　（流星）　　總計十九分 
右鋒林澤蒼　　　八分　右鋒蔣湘青　　四分 
右鋒張悅聯　　　六分　左鋒沈嗣良　　三分 
左鋒董小培　　　四分　左鋒彭三美　　四分 
左鋒張初礽　　　二分　中鋒徐振東　　六分 
中鋒李伯鈞　二十二分　右衛周家騏　　○分 
右衛伍純武　　　四分　左衛吳邦偉　　二分 
左衛王鏡波　　　○分　左衛邵樂平　　○分 
左衛楊時慶　　　○分 
（三）復旦勝全黑（四十二與十七）復旦與全黑二隊於八時起賽裁判員徐振東監察裁判員張國勛余黑右鋒譚天培手法敏捷一分間時即首先擲入一球其中鋒耿嚴亦投進一球此時全黑前鋒左傳右遞迅速異常稍一不愼即爲其乘隙而入俄百其左鋒吳志趨罰進一球耿嚴又射入一球五分間全黑已獲七分而復理尚一無所獲當時觀者心理均以全黑向無盛名不料其矯健如此復旦今晚遇勁敵焉惜爲時未久全黑銳氣頓墮而復旦則精神發皇所向無敵乃反敗爲勝上半時十六與十一之比復旦勝下半時復旦乘戰勝之餘又猛攻不己全黑雖盡力防守卒爲其所乘下半時復旦又以二十四與六之比勝全黑合計四十二與十七之比復旦勝全黑昨雖失利但其球　確可讀美苟能臨陣鎭定則其成績必就有可觀至復旦之擲抛傳遞則準確迅速其進攻退守又步驟正齊宜其獲最後之勝利也 
（復旦）　總計四十二分　　（全黑）　　　總計十七分 
　右鋒吳發來　　　　○分　右鋒譚天培　　十一分右鋒林仲芬　　　　　二分　左鋒吳志超　　二分左鋒黄炳坤　　　三十三分　中鋒耿　　　　嚴四分 
中鋒李大宸　　　　　六分　中鋒王守義　　○分 
右衛下夙年　　　　　一分　右衛蔣宜之　　○分 
左衛沈昆南　　　　　○分　左衛郭釗明　　○分 
附籃球聯合會通告逕敬者本屆比賽秩序表業己更改一次但事實上仍有許多困難或恐不能按時舉行此後苟有變動於每星期二四申報敎育消息及大陸報運動新聞欄發表即希各隊注意决恕不另函奉告以省手續兹錄本月十五日即下星期二之比賽秩序表如左 
五至六時　　　　六至七時　　　七至八時 
曁南與中公　　　甲子與三育　　全藍與南洋 
[第四届理科實騐競賽會將舉行]  
　　會塲地點松江 
競賽日期明年一月十日十一兩日 
江蘇省理科研究會爲促進科學敎育鼓勵注重實騐歷在南京蘇州上海各屬舉辦理科實騐競賽會頗著成效兹悉第四屆實騐競賽會原定在揚州舉行因江北各校此次受戰事影響大都停課故改在松江舉行聞該會昨己將通則另則等發寄本省各中等校及滬海道屬各縣敎育局轉發各該縣小學從事練習兹特記載於下 
　　理科實騐競賽會通則（一）宗旨以實騐之比賽競爭促進各校注重理科實騐爲宗旨（一）程度以小學校爲原則中等學校爲例外若中小學校同時舉行則以同等程度相比賽分小學組及中等組舉行之（一）方法（甲）每次舉行會期之前一個月由本會發表實騐之目的凡若干種惟有三分一或五分一之實騐目的臨時揭示而實騐範圍仍預日披露之（乙）競賽會以學校爲單位每校一組每組學生六人由各校選派不滿者聽惟不得逾越六人之數（丙）實騐用具及消耗品各校自備惟臨時揭示之實騐用具及消耗品由本會預備仍由各校繳納相當之消耗品代價（丁）每種實騐目的試畢之後應以文字報告其結果並說明其原理當塲交付評判席（一）會期每年舉行無定期惟上下年至少各一次亦得於假期中舉行之（一）地點先在江蘇五道區域内輪流舉行與賽之學校小學組以舉行地之道屬區域爲範圍（例如金陵道區域舉行則與　者可以金陵道爲限如有特别變更預先聲明）在一道屬内之地點亦以各縣輪流舉行爲原則中等組不限區域（一）評判每次集會請評判員若干人分别等第評判規則另定之惟同等程度學校之敎員例須迴避不在邀請之列（一）贈奬評判之結果凡縛核等第列一二三名者俱有贈奬但以學校爲單位各項實騐之等第除逐次揭曉當塲給予一二三名襟章外另給個人　狀以資鼓勵 
　　第四届理科實騐競賽會另則一·程度以小學爲本位中等學校有六校以上加入亦得同時另日舉行然必以同等程度相比賽分爲小學組及中等組一·會期中等組定陽曆一月十一日小學組定陽曆一月十日一·會塲江松城内普照寺南松江圖書館一·實騐目的高級小學組四年級一·養蝦在盛水的玻璃瓶内說明他脚和鬚的作用（用問答法）二十分鐘二·解剖橘子指示果皮和種子的部分（用問答法）三十分鐘五年級一·天然的水都不純粹應用什麽方法檢騐並使他清潔四十分鐘二·鹽酸氣的性質應用什麽方法指示三十分鐘六年級一·電鍍的方法是怎樣（當塲給與一物和電鍍溶液使鍍其電池和籌具由各校自備）三十分鐘二·就空氣水鐵三種物質實騐他熱漲冷縮四十分鐘中等組初中及前師一二年級一·菊科植物的觀察（當塲給與一種實物詳細說明其外部形態和各種作用並繪一簡明圖交閱）四十分鐘二·鮒魚外部和内部的觀察（同上）一小時三·普通礦物的識另三十分鐘四·硼砂球和炭台上的反應三十分鐘三年級一·用三仙丹實騐養氣的助燃二十分鐘二·求固體的比重四十分鐘一與賽須知　本届就滬海道區域内小學校徴求加入中等學校不限區域由本會函請敎育廳及各縣敎育局通知所屬各學校查照辦理所有辦法列左一·應徴各校接到通告後即按照實騐目的指導學生練習至會前一星期由各校推選實騐生六人（每級二人不滿聽惟不得逾定額）各認定實騐目的開具名單預告本會籌備處（上海西門江蘇省敎育會）以便統核二·應用器械及藥品由各校自備於開會日上午裝箱送交本會塲（箱面標識校名及開列應用品）由本自行開箱取出整列實騐臺上三·開會日午膳由本會招待惟以與實各校每校七人爲限（領袖職員一人實騐生六人四·每項實騐之實騐生祇限主任及助手各一人五·實騐之順序及實騐總時間之起訖臨時露布六·臨實騐時各校理科敎員不得從旁指導另由本會推定糾察員若干人巡視場内遇有裝置及手續上必招危險情形則預令更正否則亦簡默七·評判標凖如左（甲）反應明確（乙）手法安詳及敏捷（丙）裝置精巧（丁）能否有示敎態度八·各項實騐之等第以實騐生爲單位俟一二三名揭曉即向評判席領受樣章九·總核實騐之等第以學校爲單位法以各項實騐得一二三名之積分計算之第一名得五分第二名得三分第三名得一分 
[浦東中學校董會選舉任滿董事]  
　　浦東中學校董會昨在江蘇省敎育會開會到沈茀齋·黄任之·沈信卿·張伯初等選舉任滿董事結果姚子讓·移恕再·李平書·三君當選 
[國立政治大學内部改組]  
　　吳淞國立自治學院自奉部令改稱國立政治大學校内部組織大有變更預科修業期限改爲兩年本科改爲四年本科分政治生計社會外交四科原有省政巿政鄕政社會四科各視其性質所宜歸併於新設四科之内該大學新建样舍及宿舍洋房各一所行將落成課堂宿舍容量甚大故第八次敎務會議議决增加預科名額添招男女揷班學生己舉定楊津生·吳倚滄·劉英士·張仲友·葉元龍·余仲謀等七人爲招生委員專辦本年寒假期内之招生事宜云 
[中國工程學會組織參觀團]  
　　中國工程學會近鑒於國内工廠林立其間設備完善者甚多頗足供會員之研究因特組織參觀團分赴本外埠各大工廠參觀昨發通告與各會員徴求意見多表贊同故刻正分頭與各工廠接洽不日當可將參觀程序排定即將出發參觀其有尚未收到該項參觀工廠通告之會員而欲加入該團者可速函詢本埠尚文門朱其清君接洽一切云 
　　勘誤昨載復旦大學社會科學學生參觀上海地方廳一節題爲「復旦學生參觀地方廳」被手民誤加法科二字特此更正 
 
 
 

Page 11

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *[第三張（十一）]  
自由談 
[張女士之美談] [  蔚文]  
　　某女校長張女士素持不嫁主義近遇趙君一見傾心訂嚙臂盟某女生奇而詢詣張略謂世間男子向不值先生一盼而於趙君竟不惜犧牲主義何故張曰趙有四極其貌寢釀極其學淺陋極其財窘窮極而其愛情則深極余之不克自持者無他憐其第四極耳一時傳爲美談 
三言兩語[  鵑]  
　　功名富貴果然是人人所希冀所貪得的然而人的性命似乎總比功名富貴寳貴些可是留得性命在著然後可以享受功名富貴若是要把性命去掉換那又要功名富貴來做甚麽呢可是目前吾國一般軍閥不但把無數别人的性命去掉換他的功名富貴并且把自己的性命也給犧牲了眞是何苦我鑒於洪兆麟的死和其他軍閥的下場發生了這樣的感觸 
[記眞修庵尼] [  春萌室主]  
　　甬城眞修菴主持者爲一老尼人皆稱之曰老師太尼本富家婦家資頗巨旣寡立志出家嚴持戒律課誦尤勤每日寅初即入佛殿焚香拜佛且拜且誦經及他尼起老師太之早課畢矣午課晚課拜誦如初雖盛暑祁寒不輟晚歲修持益力終日瞑目趺坐默念阿彌陀佛所謂執持名號也自謂背不貼席者十年矣蓋終宵盤膝帳中雖入睡亦仍豎坐也去年年八十三矣春間遘疾甚沉重其徒爲延醫曰吾疾惟自醫耳彼醫者何能爲菩薩告我壽尚未終當不即死已而果瘉冬十月疾又作飮食日減而念佛不輟一夕忽告其徒曰菩薩來矣汝輩當焚香擊罄助我念佛己亦力誦聲清澈面高旣而曰吾當以某時行令徒具湯沐並出預儲飾終衣衾徒乃爲之潔體更服旣竣曰爲時尚早汝輩仍助我念佛己亦趺坐誦佛號聲益宏未炊許誦聲忽寂其徒趨視之已怛化矣越日而歛面現笑容遍體如冰而顱門似仍微溫也 
春萌室主曰昔讀魯論至未知生焉知死二語瞿然而驚以爲聖人何作此囫圇語及細繹未焉二字始知其所謂知者自有可知者在特非可與不知者道耳老莊之徒一死生齊彭殤之說蓋仍逹士空言未得眞際及讀釋典始知受生受死皆衆生自造之業空王覺路宏開自有超凡入聖之法但能堅其信願西方即在靈臺阿彌陀經所謂臨命終疇一心不　即得往生極樂國土是也觀之此尼更信而可徴矣 
[餐櫻廡温筆] [  蕙風]  
　　塡詞有三要曰重拙大非於此道致力甚深不辦山陽閨秀顧伯彤（翊徽泗州楊毓瓚室）所箸熙春閣詞莊雅不佻於重字爲近得之梱闥中信未易才也瑞鶴仙對月云流螢侵砌碧正秋澄如水凉懷吟得遲花鎖嬌色試減新半臂縫羅雲窄初生桂魄鏡屏前柔光幾尺最多情小幌風烟鄴架舊芸今夕遥姮娥天上未必嬋娟憶更嫌寥寂藤蘿繞石人影瘦井梧直聽寒蛩欲語憑闌心事江冷波濤夢隔夜厭厭銀漢無聲玉階露白青玉案游愚園云鈿車寳馬重游地正秋晚遙天霽迴步園林苔蘚翠亭前尋到踏青痕細女伴今春事粉牆迢遞鞦鞭戲雲外朱樓沸歌吹併入憑高無限意愁邊記取斷零詩思化作飛鴻字浣沙九日登韓臺云風雨重陽載泗游韓臺霜　伴人愁築壇勳業歎浮漚又見雁行思遠道故飛燕子自清秋茱萸斜揷玉　頭前調病中云朱閣層陰夢未通丁香長晝結成叢退飛蝴蝶怨東風深巷　簫吹漸遠疏簾藥鼎沸初濃抛書人倦繡衾中熙春閣詞南陵徐氏輯閨秀詞鈔箸錄數首署名作顧翊落徽字 
　　偶閱近人說部稱述中國巧工能製造奇器因憶一事乾隆某年值萬壽祝釐各疆圻津要咸羅致瑰異充貢珍有人以舶來奇器求售於兩淮運使某賈直鉅萬有成議矣其器爲一銅大能搦管濡墨寫萬壽無疆四字而自揭　之運使之閽人索貲於售者不得則於伺應之頃若爲蹙頞不懌者運使怪而問之曰僕有隠不敢白曰白之可曰僕見主人購西洋銅人入貢竊思銅人寫字恃機器使之然機器常有損壞之虞萬一貢入之後方當試驗該銅人者寫至萬壽無疆之無字機忽停頓不寫疆字其爲害尚可言哉運使憬然遽寢成議此器機巧略如某說部所云而運使某之閽人所謂才能濟其貪者也 
[反應篇] [  藏蘋]  
　　我們中國有種不可思議而看似平常的怪事情譬如趕路越望前走離目的地却是越遠八十歲的老婆婆伊的高壽增加的越多伊的玉容却越顯得沉魚落雁閉月羞花哩這種怪話列位聽了可不要說在下扯謊胡說嗎然而在下却有許多證據開列在這裡和平聲浪唱的越嚮那國内的戰事越見得接連不斷 
　　禁烟的公令越嚴那種烟販土吸烟的人數越見得有增無已 
　　大減價越是不顧成本那年終結算所得的紅利越是豐厚 
　　提倡國貨的越是不遺餘力那海關進口的稅額越覺興旺 
　　收回租界的交涉辦的越認眞那租界推廣 
[誘惑（三四）] [  天笑]  
　　直到了六個鐘頭以後楊七姑再也忍不住了便把窗子一推側着身體掩了進去沈慧英正把臉兒貼近在沙發上抬起頭來猛然見了一人植立在他面前不覺喫了一驚便道阿呀你怎麽進來的呀楊七姑道不瞞你說我在這裏巳經看了你有七個鐘頭了總之你是上了人家一個大當凡是你的事我都知道你自己可知道你所遇見的人就是敗壞人家名節拆散人家骨肉誘騙人家財物的拆白黨啊沈慧英聽了只張大了兩個眼睛瞧着楊七姑楊七姑道以前的我就是現在的你不過我的家庭及身世一切都不如你我家中又沒有父母所以上了他一次大當後便做了一個飄流墮落的人了前車旣覆後車可鍳像你的這樣家世萬不能像我這樣墮落名譽所關你也再不要這樣痴心妄想的等他了趕快回家去吧這詩沈慧英痛定思痛因想我如何可以再做人一時被匪人誘惑却不道我當局者迷旁觀者却很爲清楚他那時覷着楊七姑進來時的長窗還沒有關好跳起來直奔月臺正想向樓下跳去楊七姑却早巳防備他這一着便一把拉住了他道你做什麽這不是自走絕路了嗎沈慧英哭道你抱住我做什麽我不願活了我也沒面目見我的父母了楊七姑勸道凡是一個人死也要死的值得你就這樣糊糊塗塗的一死你的寃枉反而沒有人知道了人家還要說你自己做差了事羞憤自盡我給你想想覺得太不值得你還是趕快回頭總有法子想的千萬不要再尋短見自投末呼沈慧英道承蒙你來救我又用好言相勸我實在是無顔回家的人了雖然不死也只好出世不問那種種的事我現在實在是勘破一切了七姑道勘破一切你便怎樣呢沈慧英道我惟有削髮爲尼了我殘生楊七姑道出家也不是容易的事像你這樣年紀輕輕的姑娘們却到那裏去出家呢沈慧英道西鄕有一個靜修庵常常有年輕的女子去修行的也是人家的家庵同我家很相熟那個當家老尼姑常到我們家裏來我也認得的我只好到他那裏去了兩人正在說話間却兒那個茶房又進來了見了楊七姑說道峓你是隔壁房間裏的小姐啊你怎麽跑到這裏來巧得很本來是認得的嗎的　快租界上居戸也越多 
　　鐵路汽車路築的越長那護路的兵隊越多人們的交通越覺不便 
　　戰死和解　的兵　越多那活着和整隊的兵數也越多 
　　邊防督辦的威權越大那邊境上保護國土的兵力越弱 
　　外交人才出落得越漂亮那國權喪失的越大而越暗昧 
　　雪花膏白玉霜製造的越精那馬路上嫫母無鹽越多風頭越足 
　　大出喪的擺場越闊綽儀仗越多那賊頭賊腦的　三越多而起勁 
[沈同午軼事] [  鄂常]  
　　新任江蘇全省清鄕督辦沈同午字職公本省常熱人爲日本士官畢業生與孫傳芳楊宇霆輩先後同學顧沈昧名利有遠識喜滑稽故曾數徴不出去歲江浙戰後淞滬設巿政督辦一席浙孫以其才識兼人足資鎭攝東南即以沈薦維時江蘇勢力尚在齊燮元手沈知齊不足恃故不就此次楊宇霆南下知沈才堪大用徴以秘書長鎭守使清鄕督辦等職均不就未幾奉軍北撤楊氏宵遁其卓識有如是者 
　　沈雖爲武人顧能詩善文而生平尤多風雅趣事徐紹楨任第九鎭統制時沈任參謀其時與同僚輩常爲戲玩其友母壽日而諱不人知被沈探知先一夕代書請柬數百份盡致之次日某家戸尚未啓而賀者已盈門某大愕倉卒不及備事後知沈爲相與一笑而罷又一日其同僚某乙壽日友輩聚議爲特别之慶賀衆紛紛聚說不一顧均無奇趣者沈附諸友耳如此如此舉座盡歡贊其議乃告某乙曰君壽期我輩有鉅禮乞罄前廳物將爲陳設也乙知其有奇趣漫應之尚不知其爲何禮也屆期沈以壽材孝布生輓素菜等物請吹打排道擁衆而來一廳爲之盡塞賀者咸驚詫主人固雅者亦善之是夕并請諸友穿道服放熖口沈自爲法師誦滑稽經滿座爲之絕倒其他趣事足爲談助者甚夥顧余不能復記余友之言或者議其玩而不恭而余則謂儒將風流足以傲屠狗者矣 
[古今人之比較觀] [  堃生]  
　　奉國直三系各有首領一大王一將軍一秀才三角分峙都具偉力戲將古人之同姓異名同稱謂異事實者揭而出之兩兩比較以博一粲閱者幸勿以不倫不類見責也 
　　張獻忠是大王張作霖也是大王一個偕號大西一個雄視關外 
　　馮異是將軍馮玉祥也是將軍一個大樹鴻謙一個倒戈示武 
　　吳用是秀才吳佩孚也是秀才一個梁山軍師一個聯省總帥 
 
 
 

Page 12

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * * 
[紀游小南海] [  畢卓君]  
　　世人以朝南海爲榮幸遠逮川巴之士恒作朝南海想南海奇觀甲於天下余性縱喜游惜無緣顧於小南海則游之屢矣撫膺自豪亦得謂爲榮幸乎客歲夏偕玉波女士溯桐盧新安江而上抵南源口見黄山脈奔騰起伏逹雄村而爲竹山竹山穿江心突起如鎭江之焦山者曰岑山四面臨水深不可測洪發時輒波濤澎湃命名小南海蓋有以夫岑山蔚然挺秀勝與普陀埒舍艖於在其麓拾級而上紆廻曲折嫻雅盡致及其巓星巖寺在焉雜木參天如藩籬從雜木疏葉中望去則新安江自屯溪烟村蜿蜒而下如白帶舟楫來往不絕如縷盼顧江岸羣巒都爲屏障而山筋石骨軒豁呈露玉波語予曰它日得扁舟蕩漾漾其間不與聞俗事安知數千年數百年後不亦傳爲美談乎嗚呼玉波何在哉月黑楓青魂招不返一朝風燭那尋續命之湯萬里佳城竟王遮須之國欲證前言不可得矣寺有正殿二殿三殿均有佛慈容可掬登其樓則拓林茅舍悉皆入目而鷄鳴狗吠與水聲槁聲梵音相諧如妙樂如清歌令人思靜而又令人沈著紅日欲墜乃歸舟解纜時東風陡起破浪如嘯回首岑山孤懸江上果它日得游南海能無湧現此小南海之印象乎是爲記亦即所以追悼玉波也 
[觀劉别謙新片試映記] [  周世勳]  
　　　　劉别謙之導演影片貴在一幕不可少一幕不可多銀幕所映處處是戲故全劇演員咸能按其個性發揮其表演之能事此「母女爭寵」「循環夫妻」所以感人之深也 
日昨愛普廬影戲院復試映其新片「重吻」（ＫＩＳＳＭＥＡＧＡＩＮ）於後台觀者半爲報界中人咸嘆服劉氏分幕之經濟與夫選擇演員之適當使全片自始至終趣味濃厚而無冷淡之弊 
　　該片劇情係述一重三角戀愛之離婚案無形中可使青年男女之已婚與未婚者得一良好之敎訓劇中演員以曼麗潑馥斯飾美婦人羅羅蒙脫勃留飾其夫極司登曼麗與蒙脫合演之影片頗多美人咸稱之爲銀幕上之夫婦去歲開映於愛普廬之「結婚熱」以及本年春間之「茶花女」一等片均爲彼合演之成績導演劉氏於華納公司中亦最賞識此一對影裡情人故「母女爭寵」「循環夫妻」二片亦令飾主要角今該片表情上更覺進步多多矣 
　　劇中有律師一角劉氏幾番選擇終未能得乃請大胖子魯以絲扮演之魯以絲之演劇凡曾觀「母女爭寵」者必能憶及假裝睡覺大吃麵包之大胖子即此公也 
　　全片七本在在均有精采某君謂余曰若此而爲國産影片必長至十本以外且將無戲可看矣余對曰此劉别謙之所以爲劉别謙也今該片已定今日開映於該院因特濡筆記之藉爲愛影者紹介焉 
誌坤伶碧雲霞碧雲霞吳王台畔産幼從王瑤卿攻花彩劇紅氍初登一鳴驚人時年僅荳蒄 
梢頭耳厥歷游大江南北芳旌所駐至輒有聲刻　技香港舉港歡騰尊爲女伶皇后聞近習粤歌清詞嫩玉不亞李雪芳焉行受共舞台聘來滬黄歇浦畔得一賭雲美顔色矣（汝　） 
游藝消息 
　　人面桃花定期開映新華影片公司由陳壽蔭君導演之新片「人面桃花」·攝製己竣·准於陽曆十二月二十七號起·在上海大戲院日夜連映五天·此片編劇攝影諸主任·以及重要演員·均屬一時上選·故内容優美·可稱國産影片中空前之傑作·上海大戲院院主曾煥堂君·向來對於院中所映之片·選擇極嚴·此次一見新華之「人面桃花」·獨贊賞備至·特許在該院日夜連映五天·則此片之佳·亦可窺見一斑矣· 
「風雨之夜」十三號開映大中華百合公司新片「風雨之夜」前日己在中央試映·情節曲折·光綠明晰·内外景皆頗美觀·深得觀衆之稱譽·現已定陽曆十三號起·在中央大戲院正式開映·日夜連映四天·并出「風雨之夜」特刊一册·文字圖畫·極爲豐富·亦將於日内出版云· 
亞令脫而跳舞塲及影戲院兹有巨商沈君等·鑒法界缺乏高尚之跳舞塲及影戲院·爰集資自建「亞令脫而」跳舞塲及影戲院於法租界霞飛路霞飛巷内·其内容組織·以及佈置設備·悉仿歐美辦法」現己開始建築·大約於明春必可開幕·屆時滬上士女又多一高尚娱樂地·并聞將來擬聘留美戲劇專家洪深君·及留美電影專家沈誥君·主任一切云·[  雲青]  
　　崑劇傳習所排演正本連環記崑劇傳習所由曲界特煩·定於本星期五·（十一日）排演著名拿手好戲正本連環記·内中戲目·有起布·議劍獻劍·問探·三戰·小宴·大宴·梳妝·擲戟·由朱傳傳茗·張傳芳·雙飾貂蟬·周傳玠·周傳瑛·雙飾吕布·該劇文武俱全·情節緊凑·益以該所演員·念唱清晰·表情細膩·屆時必能得觀衆稱譽也·[  人言]  
江蘇省敎育會二十周紀念會本月十二日·爲江蘇省敎育會二十周紀念會期·舉行遊藥會·其重要節目·分新劇·崑曲·電影三項·其崑曲一項·己由崑曲大家俞振飛君等擔任云·[  人言]  
華東女學游藝會預誌本埠華東女學於陽曆十二月二十日（星期日）在北四川路横浜橋塊中央大會堂·舉行游藝大會·每劵售小洋五角·節目有絲竹·跳舞·幻術·月明之夜·葡萄仙子·麻雀與小孩·女子技擊·崑曲·琵琶獨奏等·屆時必有一番盛况云·[  海上健兒]  
 
 
 

Page 13

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *本埠新聞 
[三商會電詢孫傳芳來滬日期]  
　　上海總商會會長虞洽卿與縣商會會長姚紫若等以此次孫傳芳凱旋過滬時在深夜不及歡迎現擬俟其來滬時聯合各公團竭忱歡迎藉聆偉論故特致電杭總商會王會長請其代詢蒞滬日期以便趕速籌備兹將電文照錄如下杭州總商會王會長大鑒前晚馨帥過滬行旌忽促未及招待乞轉請明示何日蒞滬各公團擬聯席歡迎勞神電復爲禱上海總商會上海縣商會閘北商會印 
　　據某機關消息孫傳芳在杭一切部署大都就緒有十四日旋斾寗垣之說 
　　南通張孝若專使偕駐滬辦事處長宋雪琴津浦路警務段長申士魁等昨晚由滬乘滬杭路花車附掛夜快車赴杭拜會孫總司令接洽要公 
[徐樹錚昨晨抵滬]  
　　發表之談話行止尚未定 
我國派赴歐美各國考察實業專使徐樹錚由日乘麥金萊總統號回國定於昨晨抵埠徐氏在滬友人特派小輪波濤號先駛赴浦東白蓮涇大來碼頭輪上旗杆樹中國國旗兩旁綴萬國旗其餘迎接諸人在新關碼頭乘公司接送小輪分兩批抵大來碼頭交涉員許沅等則另向海關借小輪一艘當時到埠者有江幹廷·張藻宸·張小麟·沈卓吾·楊筱堂·及中外新聞記者四十餘人警廳特派總務科員沈子顧及武裝保衛隊二十人在碼頭保護至九時零五分麥金萊號始抵浦東徐氏先出與歡迎諸人揚巾招呼至九時三刻船始靠岸許沅等即上船與徐氏握手十時許徐氏即入波濤號小輪在艙中與中外新聞記者接談兹總覈徐氏各項答辭如後「余此行所得最大之感想即各國人對我國民待遇均極好雖關於政治上考察之所得余因負有政府之使命在未向元首復命之前余不能有所宣佈及斷定但以交際上之所得則覺其如是余此行本爲交際性質非正式辦外交也即對日本亦無特别任務對於英國余覺其秩序甚佳且其富力潛藏於社會全部而非僅握之政府故其基礎甚爲鞏固各種事業近年來亦極進步至關於國内政治余在國外曾迭有電報表示諸君可於此中求之兹不贅在外人觀察以爲余與北京政府關係甚深但政府與段執政個人須分别言之余與段氏感情極深誠然且覺中國目下無第二人再較段氏適於爲元首之人但對政府不覺其如是去歲段氏在天津余在港曾數電請其暫緩入京即入京必須有條件如各方能相從者則去因是段氏遂延緩兩星期入京但猶嫌其偬促至執政名義余極不贊成蓋執政與中華民國實屬不能相連屬者余未嘗不知約法之簡陋但惡法終勝於無法故余前日曾主張推段爲總統實即爲此至如何産生余非專習法學之人實不敢言至各方是否擁段原不可知但問除段外尚有誰可以擁戴至國際如何吾人可以不顧蓋中國乃我中國人之中國國際之有否良好感情當視吾人之自爲中國人最大之病根即在祗顧他人不顧自己人各能治其己即天下無不治余赴京與否在四時曾電京請示且看登岸後有否覆電至余原有志周游各省但當看各省對我感情而定云云言至此船巳抵新關碼頭當時在岸上歡迎者有聯軍駐滬辦事處長宋雪琴·戒嚴司令部副官長王之雅·及閘北團體代表徐春榮·尹邨夫·等警廳軍樂隊奏樂英巡捕房亦特派包探巡捕在場照料徐氏登岸後即乘汽車至交涉公署暫憩接見來賓有日本記者進謁徐氏一一與握手爲禮告以約時再談嗣徐即出交署逕赴南洋路三十四號私宅 
　　徐樹錚於六日離日來滬時曾發表臨别贈言一篇兹譯錄如次「本人承段執政特派考察歐美及日本政治經濟狀况於十一月二十六日行抵貴國原擬勾留一月對於貴國各方詳加考察祇因本國時局生變形勢急迫不能不早作歸計遂於二日拜謁攝政宫殿下五日晉謁皇后陛下幸承優待非常光榮將來如有機會當再來貴國繼續考察以求進益最近一週間訪問貴國朝野政治軍人實業家等告以本國時局眞相去除各方隔膜多承各方諒解頗爲欣幸尤希望日本上下對於本國此次變局取絕對不干涉主義嚴守中立結果必極有益於中日兩國也近數年來貴國政治經濟實業軍學爲最足使本人敬仰漢學原爲中國私有周代以後日本維新東亞文明成爲東亞之公有文字即此可祝中日兩國之國運興隆也兹當忽忽返國言不盡意惟有感謝貴國上下接待之盛意并預祝貴國國運隆昌 
[洪兆麟被剌殞命續聞]  
　　醫生所述傷狀南方要人洪兆麟在輪遇剌前晚因傷殞命於公濟醫院業誌昨報昨日字林報載麥許醫生所述洪氏傷狀謂腹内一彈穿過腸胃止於肝臟之上致身體内部出血不止因此不救云云义據該報消息洪氏受傷三處而三彈皆在體内醫生因傷勢沉重無從施行手術云 
魯敦推事驗尼文匯報云洪兆麟於昨晚（九日）七時三十分在公濟醫院傷重殞命後因此事發生於美輪故今晨由美按署魯敦推事偕陪審員六人蒞醫院檢驗驗畢開庭例審由麥許醫生陳述病狀洪夫人陳述行剌情形及同行之某夫人陳述所見畢西捕頭堯克證明韋德屍身照片問官遂照例下判詞洪夫人請堂上根究兇手同黨問官准之 
　　洪屍昨已收殮昨日上午九時美領事赴該院太平房勘驗後下午四時許由其家屬備棺收殮靈柩暫停該院將於今日出殯送厝湖南會館 
　　兇手韋德小史國聞通信社云行剌洪兆麟之韋德其小史頗爲人注意兹據調查所得錄下韋德粤之香山翠微鄕人聞爲香港巨商韋賓珊之姪年二十八歲兄弟三人君居幼國民黨員聯義社員海員會員秉性磊落態度溫和曾受中學相當程度之敎育英語頗流利嘗在某輪充當通事現於比亞輪充大寫之侍者在此輪服務已年餘同人多愛敬之平日篤信三民主義每與交談即以愛國相朂勉初不料其有此非常之舉也 
[江政卿中止解寗暫押警廳]  
　　前警廳長江政卿被捕後本擬於前晚解寗訊理嗣經本埠總商會會長虞洽卿·方椒伯·縣商會會長姚紫若·等竭力營救始得暫免起解嚴廳長當將此事致電孫總司令請示辦法昨日嚴廳長接有孫氏復電謂准將江政卿暫押警廳將待孫氏自身來滬後親加訊問再定處分嚴廳長奉令後業已遵令辦理 
　　江灣鄕公團以江氏在任尚能維持地方秩序昨特致電孫總司令請爲釋放原電云杭州孫聯帥鈞鑒前江代廳長徇地方之請釋放常之英於法不合於情可原伏乞顧念任内尚能維護治安曲宥寛釋俾圖後效無任感禱江灣鄕敎育會·農會·商業公會·上海殘廢敎養院·叩灰 
[地方廳爲對外關係之刷新]  
　　油漆粉刷添建房屋 
　　上海地方審檢兩廳沈·孫·兩廳長近奉高廳訓令略謂現當會議收回治外法權之時各國人士均將來華參考司法狀况故對於精神物質上均應力謀刷新以壯觀瞻而利進行等因兩廳長奉令後除認眞督促整頓力加勉勵外並令庶務科鳩工庀材連日將廳内外及看守所等處粉刷油漆並因人員不敷居住又在東首空院廣築房屋以便騰出原有廳屋藉資辦公業經將次竣工 
[法國調查法權代表昨日北上]  
　　治外法權撤廢委員巳定十八日在北京開會法國代表昨日由滬偕同眷屬乘大連丸汽船赴京出席 
[安格聯將來滬參觀海關猷基禮]  
　　江海北關新屋定本月十五上午十一時行樹石安基禮由監督稅務司柬邀本埠中西官商到場參觀曾誌昨報兹悉北京總稅務司屆時亦蒞滬觀禮而稅務督辦蔡廷幹因不克蒞滬昨已電委滬關監督朱有濟爲代表 
[日外務次官轉程赴大連]  
　　日政府前派外務省次官矢吹米華調查此次時局變亂眞相原定昨日抵滬轉道北上兹因滿洲形勢吃緊日僑迭電告急遂將行程改變已轉海道直赴大連 
[蘇省現任軍政長官之調查]  
　　自孫傳芳興師討奉江蘇軍民官吏因大局變遷大都先後易人惟蘇常徐海兩鎭守使迄今虚懸未委繼任又江寗鎭守使朱熙辭職後孫亦未委接替兹得各地軍民長官變更詳情並職别姓氏籍貫略歷述之如下 
　　軍務督辦五省聯軍總司令孫傳芳山東浙江軍務督辦總參謀楊文愷山東浙軍署總參謀衛戌總司令周鳳岐浙江浙第五軍長徐州防守司令陳儀浙江浙第一軍長江蘇清鄕總辦沈同午常熟留守處長五省總執法處長陳錫璋五省軍需總監程登科山東淞滬戒嚴司令嚴春陽海州護軍使兼江蘇第一師長白寳山直隸海州鎭守使淮揚護軍使兼江蘇第三師長馬玉仁江蘇淮揚鎭守使通海鎭守使張仁奎兼第七十六混成旅長江寗鎭守使朱熙湖南刻因事辭職尚未委人繼任蘇常鎭守使缺前任金先吾已去職無人接充徐海鎭守使缺前任孫鉢傳情形與蘇常同第十師長鄭俊彦山東第一混成旅長楊賡和第一混成旅長李啓佑前被部下驅逐刻下有回任消息省防旅長張中立銅山第一支隊長陳光維江寗代理省長陳陶遺金山前考察歐美實業專使政務廳長曾樸當熟現充官産處長財政廳長李錫純丹徒前江蘇銀行行長實業廳長徐蘭墅崇明國會議員敎育廳長胡庶華湖南德國留學生警務處長王桂林直隸省警廳長高審廳長水鹹文高檢廳長　　柯金陵道尹徐鼎　嘉定前護　省長蘇當道　李維源安　前政務廳長滬海道尹　疆浙江前政務廳長淮揚道尹蔣　梧江蘇國會議　徐海道尹陳錫璋兼總執法處長兩淮鹽運使丁乃揚浙江前兩淮運使酒烟局長劉潛直隸齊燮元之秘書長金陵關監督兼交涉員謝傳安楊由關總監督徐　新淮安關監督孫錫麒 
[沈文蔚等致陳省長電]  
　　南京陳省長鈞鑒東山再起南國騰歡戡亂保邦定多偉略年來紀綱不振叛變相尋欲拯危亡惟崇道德伏願我公振遵文治痛戢頽風使地方無趨炎奬亂之官紳庶人民有安居樂業之幸福國士救國蘇民其蘇監理會敎士沈文蔚陳杏舫朱郁周敏賀 
[莫德惠將來滬]  
　　農商次長莫德惠呈請執政府辭去本職後執政府即特派莫爲考察歐美日本實業使本部某要人昨（十日）得津電謂莫業已離京到津不日乘輪來滬勾留數日即首途赴日 
[林虎昨日由滬赴蘇]  
　　粤中陳炯明部下健將林虎氏自到滬後行踪極爲秘密昨得悉林氏偕同某要人特化名由北站乘車赴蘇有所接洽云 
[許交涉員昨晚因公赴杭]  
　　駐滬交涉使許沅於昨晚搭滬杭路夜客車赴杭晋謁孫總司令面商公務 
[魯戰事影響交通之滬訊]  
　　津浦路線由泰安至德州間連日軍事運輸往來不絕路局職員日夜辦公膠濟路客貨車均被魯軍扣留以備運兵之用惟由濟南至膠州尚可通行客車一次但時刻不准乘客均感不便現張宗昌之大隊業已分二路駐守一路駐泰安抵抗王爲蔚部之豫軍二路駐德州以聯合直軍進攻豫軍决一死戰 
[奉商家紛保兵火險]  
　　上海泰晤士報云昨日本埠某洋行接大連星期二電稱據奉天分行消息該地是日安堵如常但科星期三將在遼河畔大戰故奉垣商家紛紛投保火險兵險云 
[陳樂山由京來滬]  
　　前浙軍第四師長陳樂山北上己久於前日離京南下由津搭輪來滬現寓辣斐德路五五九號其隨員住大東旅社六四零號 
[嚴禁招兵之告]  
　　　　上海縣知事公署昨奉浙閩蘇皖贛聯軍總司令部頒到布告數十紙當即飭吏徧貼通衢其文云爲布告事照得軍隊原爲衛民而設如不問地方利害輕言招募反致擾及閭閻而爲吾民增加擔負本總司令蒞寗伊始即抱定不另招新兵宗旨無非欲以阜民財而蘇民困也兹聞有不逞之徒假冒軍人竟敢在各縣私自招兵情事實屬擾害地方殊堪痛恨除已令行各縣知事嚴查所轄境内如有假託名義私自招兵者無論持有何處公文一槪扣留解省究辦並通傳各軍隊一體遵照辦理外爲此曉諭爾商民人等俾各周知此佈 
[昨日松杭嘉浙軍分運寗鎭]  
　　駐紥松江之謝鴻勳部護路隊第二團（現改十四團）之營底及軍用品等件並步兵一排共裝滬杭路鐵篷　車二輛附掛於上午七時四十分由杭開滬之三號特别快車來滬轉運南京 
　　駐紥嘉興之第六混成旅旅部各營底及軍用品兵士等共裝廂車二十輛三等客車二輛於昨日（十日）下午六時專車由嘉興開往麥根路十時三十分轉運鎭江 
　　浙江督辦公署昨電滬鐵路上海站調撥空車三四十輛掛往寛橋預備昨夜裝運新兵及營底軍用品子彈等擬於昨夜八九時專車運往麥根路轉運至南京 
　　昨日（十日）下午四時由杭州城站調撥空車十餘輛裝運第三師營底及軍用品等件准於昨夜（十日）九時由城站專車來滬轉運至南京又南星橋上午七時三十分裝出軍衣四百套附掛於三號特别快車運往城站 
[司令部領到奬品]  
　　前滬杭甬鐵路警備司令謝鴻勳當駐紥松江時對於地方感情非常融洽兹次興師北抵徐州松江商會曁各公團特備大宗物品赴徐勞師本埠戒嚴司令部即警備隊之第一團（現巳改爲第四師十三團）故亦有應得之分昨巳由徐轉送來滬計罐頭食物·板鴨·香烟·魚酒·餅乾·元肚·等物又孫總司令由杭州來電每兵給子布鞋三雙以資鼓勵 
[徐州以南兵站一律撤銷]  
　　浙閩蘇皖贛五省聯軍孫總司令因魯省交由豫軍擔任東南軍事巳告平稳遂於前日到杭後通令各兵站籌備結東限本月十五日起撤銷昨據上海兵站處消息徐州以南各兵站均奉到此項命令正趕辦結束手續并聞將來淞滬各軍給養悉任去年規定之向章辦法云 
[嚴司令禁止集會游行之佈告]  
　　淞滬戒嚴司令部昨發布告云爲剴切曉諭事照得現值冬防戒嚴不容稍懈聚衆集會結隊遊行不僅碍及治安抑且牽動外交迭經本部布告禁止在案兹查有滬上黨徒散發傳單載有推倒軍閥並組織敢死隊與軍警拚命衝鋒决一死戰等語顯有不逞之徒利用羣衆希圖擾亂以遂其私本司令奉命守土責無旁貸晰難漠視除飭軍警嚴密查拿首要盡法懲治外合再佈告仰　邑商民人等一體知悉處此時局不靖之際尤須父誡其子師勉其弟各務其業勿干外事盲從黨徒以身試法即難曲恕本司令視民如傷不惜剴切言之以期爾諸民自相戒勉而勿罹法網也其各愼旃此布司令嚴春陽中華民國十四十二月十日 
[縣商會會董敦促兩新會長就職]  
　　顧朱兩新會長仍具函力辭上海縣商會因當選之正副會長遲未就職曾經該會董事會特開臨時會議表决公函顧朱兩會長請爲早日就職以期會務維持有人兹錄原函如下馨一吟江會長先生均鑒上月杪展讀尊函敬悉一是會長職務在兩姚會長以庖代又是一年得法定任期之半亟求交替於理當然兹奉尊函斤斤以兩會長職務再請代理一年俟明年改選後缷任等詞而兩姚會長因鄭重會長職務起見特召集臨時會董會并提出交替文件又先生之公函交同人等一再討論僉以兩公旣被選於前允當任職於後現在大局逐漸平靜商業正賴維持兩公若長此高蹈未克出任艱鉅則同人等瞻顧徬徨殊未敢表示同意同人等爲均平勞逸計不能不爲誠意之懇商仍請台從以有利會務爲前提即日命駕執行職務不獨同人等曁兩姚會長皆延頸企足靜候台命即闔邑商人亦罔弗馨香頌禱均有斯人不出如蒼生何之嘆也旣一致議决肅函奉逹仰乞兩公尅日就職毌再固辭以符法例而慰衆望臨頴不勝迫切特命之至專此奉復祗頌公綏上海縣商會會董王震·莫錫綸·陸文·麓麓德·葉逹·李厚垣·沈維耀·聞漢章·葉增銘·陸熙順·馬明善·穆恕再·王廷圻·姚壽齡·傳恭弼·陳仁琅葛黼恩·同啓 
　　又上海縣知事公署指令第七十三號文云令上海縣商會會長副會長姚曾綬姚福同呈一件爲聲明未便繼續維持迅催新會長即速任事由呈悉巳據情轉函顧朱兩會長查照矣此令上海縣知事張思永 
　　又顧朱兩會長復該會董事會各董事公函云謹啓者昨見報載縣商會正副會長呈請縣知事迅催新選會長尅日任事等因捧讀之下不勝愧歉履桂得傳去冬被選正副會長力辭不獲本應即行就任惟以氣體多病不勝煩劇兼之年來地方屢經戰事一切接洽事情極爲複雜未便遽易生手遂致遷延多時未即就職然會中應辦事務爲履桂得傳力能勝任者無不隨時帮同兩會長辦理並不以未經接任而稍事退避是履桂得傳之就任與否於會務並不發生何等關係現距被選時期行將一年所有會長兩年任滿之期轉瞬即屆而履桂得傳刻下氣體尚未復原擬請兩會長再行代理一年俟明年改選後缷任務請諸公勸告兩會長以有利會務爲前提勿徒拘泥於法例再行繼任一年公私均感專泐奉布祗請上海縣商會董事會諸公台鑒顧履桂朱得傳謹啓 
[縣議會昨日繼續開會紀]  
　　昨日爲上海縣議事會本年度第三次臨時會開會之第四日各巿鄕議員之到會者二十一人由議長莫錫綸主席討論各種要案計通過者一件法律審查會報告審查縣知事交覆議地方欵産管理處規程案一件縣知事函催議復縣地方欵産管理處規程並請核議前舉處長副處長應否有效案上列兩案經衆討論二讀會全體通過提前接開三讀會將規程内文字逐條修正一致通過即日函請縣知事公布施行云 
 
 
 

Page 14

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *[閘北巿議會通告開會]  
　　閘北巿議會定二日起開臨時會兹錄其通告及議程如下 
　　通告逕啓者案准羅議員興友等聯名函請召集臨時會公决上屆保留各件業巳摨定於本月十二日起至二十二日止開臨時會十天專函通知請提議案件於三日内送會在案兹將十二日議程開列於後除保留各案件原提議書巳由上屆常會送達外用特將臨時會提出各提議書附奉至祈台收務望於本月十二日下午四時敬希撥冗蒞臨與議毌任企盼 
　　議程（一）議長報告巿政局省批及經過情形案（二）擬實行劃一本巿之度量衡案（三）請咨交滬北巿政局停止增加房捐案（四）擬具特稅章程徴收特稅案（五）本巿工程應招工投標承辦案（六）請添置海亭以備不虞案（七）士慶路東崇福里應設警保護案（八）爲添建北浙江路經過王家宅鐵路旱橋以通車輛案（九）請開放共和路鐵路栅門以便交通案 
[納稅華人會開會紀]  
　　上海公共租界納稅華人會於昨日下午四時開全體理事會歡迎新理事就職到者吳藴齋·王顯華·宋士驤·吕靜齋·鄔志豪·項松茂（鄔志豪代）·及新理事李晴帆·張心撫·史量才代表康通一（係到會聲明辭職者）等不足法定人數改開談話會公推吳藴齋主席討論案如下（一）本屆當選理事宋章·虞洽卿·袁履登·史量才·提出辭職案公决一律派人挽留（二）互選理事長案公决照互選規則定期開會互選（三）反對民生工廠發行奬劵案經吕靜齋等陳述弊害公决仍由前推之六委員負責進行反對事宜六時許散會 
[航業雜訊]  
　　撞沉花船交涉本埠日商國際運輸會社派出駁船一艘裝運印度之孟買棉花七百件左右在楊樹浦方面擬開駛至浦東某輪碼頭者詎寗紹公司之滬甬班輪新寗紹號出口時將黑夜開至楊樹浦江面已在六時左右在行駛時輪體即與該駁船碰撞致該駁船因之傾覆船内花包亦隨之盡入水中每件花價現巿須值三百餘兩故總計值洋二十餘萬元即使撈起已均遭水漬損失非細故國際運輸社已向寗紹交涉而寗紹公司則尚須待今日新寗紹還申後查詢原因之後方可答復云 
　　北洋航務近狀李景林軍與國民軍在天津附近開火後京津間交通已阻斷上海之北洋航業亦受重大之影響日來上海烟津線内之臨時班輪均紛紛停班休航而本埠之運津貨件雖未正式止運但各客家已經紛紛减裝出口貨致日來本埠浦江内空泊之商輪日多巳逹八十艘近二十萬噸矣聞招商之新豐輪今次即不往北洋改走汕頭新銘輪還滬後亦將停駛烟津矣 
　　運法湖絲近訊今次法輪安德來朋號出口滬上有湖絲絲頭二千三百餘件運去大部份裝至里昻及馬塞者計湖絲爲一千三百零一件絲頭爲一千一百八十一件值滬洋二百餘萬元云 
　　美兵艦之赴津北方戰事日激外商在天津方面者亟須保護近日外艦之已往津沽者業有六艘昨日駐滬美驅逐艦披哥斯號又奉調往津載去海軍四百名於昨午二時離滬開往云 
[詢問浚淞工程停頓之復函]  
　　上海縣議會議員沈錫圭王燮功姚才趙葆焜等聯名致函吳淞江水利協會對於浚淞工程不主張停頓請召集大會以圖善後等情原函早誌昨報兹悉沈君等巳接恊會復函否認停頓略謂接誦大函囑召集大會將浚淞工程事實及進行方法詳細報告公同討論以圖善後等情查先浚新閘橋以東一段係當時開會議决現擬俟此段工程告竣後再行開會討論續浚上游問題刻下正在工作並無停頓之意相應函復希即查照并盼轉勸各縣查照原案迅解浚淞經費俾便進行是爲至盼 
[塘灣鄕疏浚塘子涇開工]  
　　塘灣鄕疏浚塘子涇河道奉縣委任孫景福郭宗經爲總協董後業已設局開辦該董等連日飭派辦事員趕辦籌劃進行各事宜現悉辦事手續次第籌備昨日起開始築壩興工云 
[兩路局修改聯運利益票章程]  
　　滬寗杭兩路局昨爲修改聯運利益票章程特發通告知照各站長略謂自民國十五年一月一日起各路無論單程或來回聯運利益票有效期間一律改爲七日按照簽發之日起計算以前聯運利益票不能適用於特别快車但嗣後如特别快車有餘座及不與各該路章抵觸者亦可適用惟須付足特别快車加價費云 
[滬徐間行李照常通運]  
　　自軍興以來兩路車輛全行扣爲軍用客運殊甚困難目下時局漸靖運輸漸次恢復故於昨日起上海至徐州問之聯運行李及包件已照常通運 
[錫湖支路之察勘]  
　　滬寗路局前擬修造無錫至湖州問支路由該路當局擬具說帖計畫畵呈請交部備案兹悉該路巳籌畫成就特於昨日派人前往察勘一切并實地測量一俟測量妥貼不日即須動工 
[反對華商道契之巿鄕聯會函]  
　　上海巿鄕行政聯合會昨致寳山縣鄕聯會公函云運啓 
者切查十一月三十日報載上海總商會代領華商道契章程核與巿鄕官契收入大有窒礙除函請縣長設法挽救外當查總商會所開准領之圖表關於貴縣字圖亦復不少應請貴會聲明理由一致進行實爲公便 
[德華銀行將在華重開分行]  
　　大陸報云據合衆通訊社九日柏林電稱德華銀行刻謀不日在華重開上海·香港·青島·漢口·天津·及北京各埠分行 
[銀行公會昨日化騐新銀幣結果]  
　　本埠銀行公會昨將民三民十新銀幣各一枚委託化驗師化驗其結果民三爲八九·一三民十爲八八·八九成色均佳該會自與錢業公會輪流化驗以來此爲第十二次每次結果均甚滿意亦屬難得 
[久興紗廠般東在滬開會]  
　　舉定張芯亭爲經理 
陶家瑶·周學熙·王揖唐·張芯亭·傳筱庵·等所創辦之九江久興紡織有限公司昨假西藏路寗波同鄕會開第三次般東大會到者除各處股東代表外有本埠陶家瑶·任筱珊·沈藴石·等數十人當由衆股東公推董事會代表陶家瑶報告該公司年來狀况并有任筱珊等詳問進行手續均由陶氏一一答覆全場均極滿意該公司額定資本二百萬元地點在九江江岸現巳由某大資本家先行墊足額定欵項尅日開機故有今日結果當塲舉定張芯亭爲該廠總理逆料該公司前途發展可操左劵以是此次股東會列席諸人均極樂觀云 
[俄商在貴州被拘之乞援]  
　　俄商梅别包林前往貴州赤水廳地方不知因何被當地官廳拘捕昨聞駐華俄國聯合會會長儀萬福特函請交不步公署以該商確係安分誠實之商民請予設法轉咨該處官廳即希釋放不勝感激 
[北新涇米船被阻]  
　　常錫蜆三帮米客由産地裝出白粳·陰元·羊秈·杜秈·等五十餘艘滿擬昨日到滬求銷詎行至北新涇左近忽有大號煤船二艘横在中間交通頓形阻梗往來船只擠於該處者約有一千餘號之多須俟潮汛交通恢復原狀各米船方可來滬 
[老天成藥店百年紀念大减價]  
　　小東門外洋行街老天成發記藥材店係前清道光六年間創設該店於古曆十一月初一日爲百年紀念日現巳刷印傳單分送各界照碼三九折計算减價一個月日來正在從事佈置一切 
[工部局將澈底研究民生劵利弊]  
　　工部局總董費信惇君對商界反對民生發行奬劵案主交該局總辦先將全案澈底研究利弊然後再定辦法昨日除將各處反對函件交總辦照辦外并以此意函復矣 
[捕房昨日拘捕游民乞丐]  
　　拘送民生工廠習藝 
公共租界工部局警務處昨因普濟民生工廠第二工廠業巳布置就緒并定昨日起實行收留游民乞丐故特訓令各區捕房於昨晨派出華探多人分向界内拘捕乞丐游民用公事車暫送各區捕房拘留由民生工廠備車接載彚送新共和路該廠第二分廠習藝聞工部局定章自即日起每日每區捕房均須拘送游民乞丐數人預料一年之内界内乞丐游民可以絕跡 
[方浜路前晚大火續誌]  
　　前夜十時半九畝地方浜路大火等情業載昨日本報兹再錄詳細情况如下 
　　起火之情形起火之處係在方浜路九畝路口復源紙棧後埭適與九畝路泳鎰鋼匠店及其後埭毘連均爲蘆蓆棚故失火後一時不可收拾延燒房屋約四十餘幢其面積約計地一畝餘查該地爲住居滬北桃源坊蔣姓之産聞該紙棧租地期限十五年至令僅及五年當因火勢猛烈以致延燒對街面之泰興里全部房屋盡付一炬 
　　傷斃人數之調查大火時計燒傷男子浦東人文洪大武穴人陳榮生·盧更白本地人郭阿冬·張阿庚·林恕生江陰人范阿保·胡梅林常州人王福楨·交紀元·等十人當於火熄後由家人車送仁濟醫院醫治内有胡梅林一名因傷過重己於昨晨八時三刻斃命王福楨·林恕生·張阿庚·則傷尚輕微昨巳出院其餘現尚留院醫治 
　　又訊當火熾時泰興里三號居戸王姓家有一十一歲女孩及一襁褓小孩在樓上不及逃出經西區救火會會員急駕救火雲梯設法將二孩救出尚有某姓一孩不及援救葬身火窟生大馬車行除全部焚燬外有一青馬被火灼傷頭尾毛片無存又新興公材號焚去楠木壽器數具 
　　起火眞相莫明起火原因言人人殊莫衷一是該管二區一分署蕭署員立派長警將復源店主方得宣·泳鎰號主莊永金·兩人拘案研訊互相推諉泰判收押並令九畝地甲翻扒屍體以便相騐一而於昨派警馳往該處一帶偵查起火實情復候核奪上海救火聯合會毛會長昨亦派員蒞塲調查 
　　損失之槪數火勢所及之範圍以内共有房屋七十餘間完全化爲焦土受災者在睡夢中除將老少逃出外其物件均不能取出其損失　鉅者爲鋼作店所有機器及一切原料均被焚一空共有工人六十餘名徴傷九人損失約在二萬元以上次爲木竹行損失約萬餘元又次爲萬竹小學損失八千元其餘如馬車行紙棧五金舖等損失均在數千元以上據訪該處附近之居民稱損失總數大致在十萬元左右 
　　萬竹小學之善後萬竹小學南首之一部份校舍己被焚去損失約八千餘元該校朱校長爲謀善後起見即於昨日上午與巿公所學務委員賈粟香相商善後辦法如下（一）因敎職員飽受驚慌精神尚未恢復又因操塲上之磚木狼籍未能上課乃宣告自昨日起停課五天至下星期一復課（二）在校之西首趕造木房暫作課堂課堂之桌櫈擬向外間暫借惟此項木房最速亦須旬日始能告成在此旬日之内擬將職敎員之臥室暫作課堂（三）朱校長對已燒去之校舍商請學務委員籌備建築三層預算建築費一萬二千元但巿庫如洗相商再三巿公所方面始决定由巿公所籌六千元由朱校長籌備六千元此六千元嗣後由巿公所分期撥還刻下雙方己着手籌欵一俟籌足後即行建築又前省視學章伯寅君於昨日上午代表省敎育會及商務印書館前往該校慰問上海縣敎育局亦於下午派縣視學朱春生前往慰問 
　　火中行刦之拘獲前晚（九日）城内方浜路火災時有孔阿四者乘火熾時至蓮慶坊沈雲記住宅内搶刦箱子一只乘間遁去肩至半途被二區一分所巡官瞥見當即拘獲盤詰押入所中經蕭煥文署員訊問一過言語支吾後經失主沈雲記老板認明被刦箱子無訛即始承認事關乘火偷竊財物士犯刑章昨日（十日）己送警廳訊辦 
[紅會運棉衣往災區施賑]  
　　中國紅十字會總辦事處昨託招商局長江輪運往南京舊棉衣一千套預備分發固鎭·符離集·清江·等處災民禦寒 
[江蘇防災會辦理災賑]  
　　擬籌欵八十萬 
　　關於兵災善後各事最近孫總司令已函馮夢華負責辦理兹悉財廳長李錫純昨偕防災會駐寗辦事處長成靜生來滬籌欵八十萬賑濟業經與此間各銀行商有辦法即日成交成君兹奉令察勘各處災况最近調查江浦縣被災狀况以該縣石蹟橋鄕受災最重次重者如星甸巿永寗鄕汊河湯泉一帶亦均瘡痍滿目損失都在數十萬元現正積極設法籌賑又聞防災會以賑員來往災區物函孫總司令轉飭發給長期電報免費執照及火車免票以資應用 
[五卅烈士家屬在滬窘狀]  
　　五卅烈士鄔金華·傳文新·虞順慶·等自殉難以來其家屬鄔順寳·傳文豹·虞阿五·等流落海上久待要求交涉迄今並無結果以至生活十分困苦現屆冬令衣食更覺爲難屢向其同志同鄕及各慈善家要求撫卹昨寗波旅滬學會已接是項函件多起 
[漆業工潮昨訊]  
　　工商會勸作主和平解决南北巿漆業内作工人要求增加工資罷工迄未解决連日一千五百餘工人代表具函請工商友誼會援助該會即於昨日致函上海木器漆業公會董事蔡友卿張福康·二先生云逕啓者兹據漆業公所内作工人蘇春生等一千五百十人函稱因生活程度日高貨料日漲呈准善釐被吞業規被店東領袖朦訂違背部定公會章程私刻證書逼迫同人具領形同絕命是以呈報上海縣知事·實業廳·省長·農商部·撤銷公會保存業規勸加工資（以漆作外作漆工每日五角爲比例）當蒙縣長訓令領袖邀集店主會同代表協議解决靜候多日未得辦法素仰貴會熱心公益爲敢具函懇請援助全體均感等語據此查際此生活程度繼長增高之時工人生計困難自是實情要求增加工資亦屬情理之常至吞沒善釐非法朦訂公會章程及强迫具領證書均屬違背部定條例推翻歷年業規不特人情所不許抑亦法律所不容敝會素以惠工保商爲職志除告誡工人靜候解决外用特專函奉達即請俯察工人苦衷容納要求並遵照官廳訓令邀集雙方代表協議解决（下略） 
[日人私用僞鈔票被捕]  
　　已搜出僞造紙幣六千元 
　　東南通信社譯上海日報云日人重柴學州於七日晚七時許至福建路某衣店購衣一件言明代價二十七元隨取出某銀行十元紙幣三枚囑找店員當場認係贋品即報告捕房派捕拘禁並查出其懷中尚藏有該銀行僞造紙幣百二十元該日人於當晚引渡於日總領事館警察署翌日該署派警至其寓所文路江星館搜查又發見其箱中藏有僞造紙幣五千九百八十元全部沒收帶回此外又發覺該日人於捕房拘留時詐稱爲佐藤信已於前日判處拘留十五日關於行使僞造紙幣事件該署尚待續查據重柴供稱係於五日乘船來滬由舊友梧州草人陳國州函約而來上岸時陳曾迎於滙山碼頭於路上說明此僞造紙幣之事由彼擔任行使六千元對於印刷所等事不悉底藴或係於華南僞造者該僞造紙幣有兩種一種用光滑紙印刷又一種用紙與普通紙幣同後者印刷不甚鮮明易於認出前者僞造較巧稍難分别唯紙質稍硬而粗上印之鐘不甚鮮明在不習見者於夜晚等時或爲所欺 
[新舞臺將演劇購備消防器具]  
　　滬上開明公司新舞臺前曾組織火政事佈置消防隊成立迄今巳有多年兹聞該公司因其消防器具年久不適於用亟待整理完善故由董事會議决定隂曆十一月初六初七兩日將演劇所得劇資悉數充作火政之用以便添備適用器具以利公益現已將劇劵請各團體一致贊助分銷矣 
[磋商賠償駁船價格之函復]  
　　上海總商會徇四明船業公所之請曾致函工部局電氣處請派員估商賠償該公司於十一月十四日在楊樹浦撞沉之董良貴駁船價格兹接復函謂己函該業主自行來處磋商俾早解决故該會即據此轉復四明船業公所查照矣 
[法公廨訊結鄧案綁票匪]  
　　候會商堂諭宣判 
　　鄧小泉被綁一案迭經法公堂研訊昨又續審中西官升坐刑庭先據原告代表普萊梅律師稱敝律師代表敝當事人全家感謝捕房破獲此案之勇敢并惋惜被盜拒捕受傷殞命之探夥今拘案之各犯應請公堂按律懲辦查原告家之大門每晚七時後鎖閉是晚發生此案時有人將卡片從門縫中投入由家人姜正洪持報科長當即阻止開門不料姜下樓即有盜匪多人尾隨上樓直達小泉房内將小泉綁上汽車駛至八仙橋小泉正擬跳出詎被匪撳住旋至匪窟未久遷至江灣有一日適匪徒畢正等修面之時被小泉開槍將畢擊斃後該匪等即令小泉跪在死匪脚後將屍脚擱在小泉肩上用鐵練鎖在尸傍原告受盡種種痛苦即證明被告等犯罪行爲查被告對於此案大有關係前由姜正洪至漕河涇鄧二太太處聲明雷應春爲科長將張繼安槍斃仇隙欲謀害鄧少爺並非爲傳單欠欵之事此案發生後雷應春至原告家所言各節與匪來信相符且據被告吳文林供雷應春有關係故此拘案即由雷親筆書得供單承認此案主謀况由法副領事德君曾至捕房向雷詢問承認不諱現今雷應春城公堂忽然反供旣所供不實何以與各犯所供相符如果憑一言否認則將來捕房辦案必感困難又曾廣鵬所供除此案有關外尚犯楊姓陶姓兩案證據確實毌庸贅述又姜正洪所供頗屬可疑　是晚持片上樓時該匪等己經進門且對於平日所說之話時有兩歧至於吳文林己由余昌證明確係主謀人唐錦·單長生·王德興等己供認不諱其餘之人供詞堂上早己明察應請堂上發落惟近來滬地匪徒及綁票案頗多若不請求嚴懲將來社會上安寗受害非淺云云雷應春代表農復律師辯稱對於此種綁票案捕房破獲有益社會然而正犯應當嚴重懲辦惟被告雷應春方面毫無確實證據在捕房所供各節實受逼迫所致被告明知所供之詞性命攸關豈肯貿然書寫應請堂上明鑒前據捕房十九號包探所稱各節證人地位敝律師極爲反對且鄧陳氏在案所稱各語亦無確證係傳聞之言况被告在捕房之供單上所寫同謀之人有劉德標其人曾在英公堂辦過今查劉德標並無其人顯見不實此案發生時原告鄧科長派人喊雷至家中商量辦法後來因無結果科長恐嚇被告聲稱如不辦妥此案定要將你槍斃故被告畏懼托敝律師函致捕房聲明各節倘有關係原告定須早爲拘捕且據匪徒余昌供此案主謀人是宋和生等並未涉及雷應春之事應請堂上明察將被告雷應春開釋吳廣福代表雷聲布律師辯稱被告吳廣福對此案係嫌疑地位毫無辯論必要此案發生後原告托被告竭力辦事至綁匪之事槪不知情求請開釋並將當時與匪接洽時所用紅布一方及信函等呈案吳文林代表斐斯門律師因英公堂有事不到故由雷聲布代爲辯稱查被告吳文林在捕房所供各節係受逼迫所致余昌供出吳文林亦有關係此種供詞實難憑信况余昌前在堂上供出爲首之人係在逃之宋和生等足見並非吳文林所供自相矛盾碍難作證應請堂上將被告夫婦開釋云云聶正會審官商之法副領事德辣納君以此案辯論終結各被告着令一併還押聽候會商堂諭宣判 
[投函嚇詐拘獲一人]  
　　住居白克路逸民里二十八號門牌之尤濟清近來迭接恫嚇信索欵五千元最後一函且限尤於前晚須將鈔票五千元用紙包封置入牯嶺路某弄内之垃圾捕中自有人前來携取否則當有對付方法尤乃投新閘捕房據實報告當由捕頭派探目王桂生·包探馬宗來·沈濟章·居阿福·等馳往該弄左近觀其動靜屆時果有一人入弄開啟桶蓋摸取紙包經該探等一擁而上將人拿獲帶回捕房詰悉其人名萬卿鵝蘇州籍昨晨解送公共公廨由關讞員會同美貝副領事質訊一過諭萬收押展期七天查明再審 
[閘北保衛團拘獲盜匪]  
　　閘北保衛團探訪隊前日（六日）在北車站捕獲盜犯王老五一名帶隊經隊長王超預詢據王供稱由胡秃子起意約我同薛二謝四子等爲夥并由謝四子邀不識姓名者三人共計七人謝四子有手槍一枝又鐵棍三根於九月二十三夜七時由秃子引路在外望風我等六人進韋姓家搶刦得贓後我分得衣服三件單被一條洋三元云云次日（七日）該隊長復令探員喬某等至曹家渡捕獲薛二據薛供認刼搶不諱并承認分得棉褲一條錢洋三元云云在其身畔復搜出當票十五紙當由失主韋姓認識無誤昨日該隊長己將各盜供詞備文呈由該團總核辦一面仍追捕同夥云 
[函請切實檢查出口火腿]  
　　淞滬警察廳接總商會來函謂火腿出口應遵辦貴廳所頒之取締檢查出口肉類條例製造始可放行近聞有人未照此項條例辦理欲朦混轉報出口殊與對外貿易信用有關應請按照定章切實檢查藉杜朦混而維信用 
[汽車撞傷英人之判賠]  
　　大晚報云卡爾登職員英人麥肯齊氏因被巡捕房某號汽車撞翻所乘黄包車致跌出受傷控告工部局駛車不愼要求賠償損失案當經英美丹三國領事組織領事公堂於上月十九日審訊後刻巳宣佈判决書着工部局賠償損失一千二百元所有堂費五十兩亦斷還原告 
[尚有本埠新聞轉入後頁]  
 
 
 

Page 15

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *本埠新聞二 
[總商會注意改良船隻停泊會議]  
　　明日召集出席代表協商 
本埠總商會定於明日（十二日）下午請該會所推之改良船隻停泊會議出席代表張延鍾郭慶儀張沛英等到會與虞洽卿傳筱菴等協商辦法以備十六日共同出席理船廳召集之會議云 
[各商聯會消息併誌]  
　　九畝地商聯會九畝地商界聯合會昨晚八時在小雅園會所舉行剷選到者初選當選人四十餘人公推王昌詳主席首由常務委員朱曉雲·陳寄麽·報告開票手續繼即公推陸雲溪檢示楊廷鈞·樂子祥·爲唱票徐席秋·胡熊卿·紀錄·結果正會長洗冠生副會長王昌祥·郁葆青·總務主任薛壽齡幹事余長命張彬如·徐輔臣·舒頴餘·李志春會計主任邱寅伯幹事胡熊卿·毛翔飛文牘主任陳富蓀·幹事王慶蓮·楊福山交際主任朱永清幹事樂子祥·朱仲甫周渭澄·甘棟之敎育主任夏雲礎幹事嚴紫封·范仲章調查主任陸雲溪幹事王靜江·方楚卿·楊廷鈞·陸舜卿·李子卿·王然祥評議莫善邦·徐子文·程錦章·鄭鎭發·李福壽·陳坤元·秦紹蓮·孫道生·余水生·殷秉琰·唐雲麟·丁照榮·李逸甫·陸兆叔·謝桂生·何祥麟·業由會分函各當選人查照並定下星期六晚召集全體評議員互選正副議長再定期舉行就職典禮 
　　中城商聯會中城商界聯合會於前日下午八時在小白栅會所開職員常會到十七人鄭五福主席議决事件如下（一）議决改選職員公推計文鈞·楊夏正·徐錦泳·邊桂生·張招坤·陶菊隠·吳秋山·葉振東·鄭殿英·爲檢票員定陰曆本月二十八日開票限二日内投票否則無效（二）議决十月份會費由會計主任邊桂生會同方友根毛文卿·王品照·鄭五福·等分區負責征收（三）議决納稅人會開會推定計文鈞·邊桂生·陶菊隠·等出席並認籌備費洋五元對增加公益稅如果實行唯有停止納稅（四）主席報告各商界所存舊印花稅甚多近忽有限期取消之說如實行取消商界損失甚鉅公决請各商界將數目報告本會以便交涉（五）主席報告南城商界聯合會來函定期開紀念會公决推舉代表出席議畢散會 
　　法租界商聯會法租界商業聯合會連日接到各商號報告積存俄幣計有衛裕昌洋貨號老帖二萬八千八百七十五元德泰興老帖三萬五千元協和成老帖五十萬元德泰成新帖一千元老帖五萬五百元於　泰老帖五十萬元該會已將各商號所存俄幣彚總報告總商會請轉呈北京外交部 
又該會重選正副會長暨各職員業已組設選舉籌備處公舉葉貺辰爲委員長王複棠等爲委員日來正在籌備選舉票並選舉辦 
法定於本星期日下午八時召集全體委員開會討論選舉手續藉以早日産生各職員負責有人云 
　　廣西三路商聯會本埠廣西勞合責州三路商界聯合會前日下午三時特開委員會議到謝惠廷·李世樑·張慶雲·陳財根·徐永年·程桂初·三十餘人公推謝惠廷主席首由文牘報告各處函電畢主席旋提議案數條（一）本路商業繁盛當兹冬防必加意籌備并陳請租界當局防範從嚴公决由本會推派代表接洽一切通過（二）本會業經謝會長購辦棉衣褲二百套米三十擔預備賑濟貧民公决屆時發給必須經本會會員證明按名核發以昭翔實（三）對民生奬劵事本路當與商總聯會主張一致可毌庸再議末討論案數條散會 
[保衛團消息併誌]  
　　總商會保衛團上海總商會保衛團團長張玉亭君昨因發給團丁十一月份餉銀故特親往高昌廟總廠龍華分廠浦東火藥庫各處按名點發由各該隊隊長率領隊伍應點具領至下午始竣閘北保衛團上實兩縣閘北保衛團第五支團團長基熽初等昨呈團本部云呈爲報事竊奉鈞令開以案照戒嚴期内禁止一切結社集會查六日有集會之舉飭令協同等察相機制止等因奉經轉飭吳排長遵辦去後旋據復稱查得是日下午二時於青雲路東方大學前面空地上有巿民數千人聚集會議其時軍警等會同職團到塲彈壓秩序尚不致十分案亂詎料四散後職團員丁整隊回團行至中途忽聞槍聲急派隊四出偵查但見人如潮湧爭先逃避欲偵此項槍聲從何而來究不得其實在至於巿民受傷亦出諸傳說等情據此理合具文呈報 
　　淞滬保衛團敎練所淞滬保衛團官佐敎練所籌備處昨日函致各保衛團云逕啟者案照本會議决組織淞滬保衛團官佐敎練所爲裁成各保衛團敎練人才由各保衛團選送官佐入學以責造就現定於十五年一月開辦成立期近特附寄章程功課表志願書各三份相應函請貴團迅速將選定學員姓名塡具志願書携帶本人四寸照片來本所報名以便定期試騐 
　　東南城保衛團東南城一帶商號組織東南城商業保衛團迭次開會積極進行所募團員現己足額不日即可成立聞該團業已派員與董家渡天主堂保衛團朱團總按洽决定附入改名爲第四支隊惟中城一帶商號亦擬組設保衛團己與第四支隊接洽合作將來成立時擬定名爲第四支隊第一分隊云 
　　董家渡保衛團董家渡天主堂保衛團第三支隊業己成立共有隊員五十餘名公舉張秉鑫爲止主任殷受田·朱子宜·爲副主任董事張盛祥爲總隊長馮潤生·　壽昌·陸衍康·等爲敎練連日開始敎練徒手操法嗣因冬防關係重要議定於陽曆元旦出防並以經費問題昨己分發募捐緣啟文云緣萬事從公益二字着想結果定得美滿我北城地點在地勢面論與法租界相毘連依商業而論爲内地繁勝之區富戸大商居此甚多因此易爲匪類所注意就昔日某君家遭搶刧而論其原因無非官廳缺少保衛能力之適耳前車之覆可不畏哉方今自治中興人民尤貴於自行謀衛因是北城商民有設保衛團之提議奈財力之困難辦事頗爲不易因此集議有募捐之舉夫仗義疎財本爲古今美談何况處此驚惶之時代事關切膚之痛望諸公踴躍捐助以謀地方之公益而保人民之安寗用特序言敬希贊助是所感紉 
東北城保衛團東北城保衛團組織以來對於募欵方面非常　　現己議决分爲四十二隊爲秋心·運蓀·銀安·麟安·東林·麟書·鳳翔·天生·國華·明正·柏紫·子均·子庸·昌平·景忠·松建·建亭·志嘉·炳源·桐蓀·醴源·卓林·運乾·月潤·仲山·盧甫·愼傳·季純·子明·耿如·芝丹·作新·其樑·壽生·月樵·錫候·炳炎·耕泉·文亦·秉鑫·梅生·豫章·雲眉·等隊聞一俟捐欵逹到四千元即行招募團員開辦團務 
　　北城保衛團北城商業聯合會組織保衛團維持地方治安曾由董家渡總團撥派團員編爲第三支隊並委任馮潤生·龔壽昌·陸衍康·爲敎練每日早晚上操訓練現主任董事張秉鑫副主任般受田朱子宜以冬防己屆特令總隊長張盛祥及各隊隊長預備即日出防以維地方昨晚開隊長會議討論辦法結果先行發出通告召集團員以便分班服務 
　　閔行保衛團滬南閔行　保徫團團總顧文郁以該處爲滬南要衝沿浦一帶匪徒易於出沒特於昨日起在滬閔長途汽車路閔行站一帶要口每處撥派團丁二名佈崗守衛檢查形跡可疑之乘客並編盒子砲隊每晚六時出防分赴荷巷橋·中大橋沿浦各鄕鎭嚴密防範云 
[各同鄕會消息]  
　　寗紹合同鄕會紹興同鄕會爲東沙島工人慘死案今日特召集寗合兩同鄕會開聯席會商議援救辦法並聞即席兼討論浙省自治善後問題擬定期召集全浙旅滬各會各要人作一致之進行又籌商浙東曹娥江防災計劃 
溧陽同鄕會溧陽旅滬同鄕會近因（一）正副會長均不在滬（二）己屆一年未能開會（三）會章和遺失議決重行籌備改組兹定於十二月十三日（星期日）下午一時借座省立第二師範學校開會屆時邀請各滬諸同鄕到會籌備進行 
　　徽寗同鄕會徽寗旅滬同鄕會現正籌辦第三屆選舉會昨特通告會員催繳本年度會費云敬啟者本會第三屆選舉前經理評聯席會議决展期至陽曆十二月底舉行一月一日開票俾可劃一會計年度曾登報端亮邀台鑒惟會員會費向係以年度繳納兹查尊處對於十四年度常年會費尚未繳納想係事冗失記或無暇顧此固屬常情但選舉在即亟欲排印會員各單故懇台端速將十四年度會費賜下俾可編入名單萬一公忙無暇敢請示以期當派專員走領事關會務務乞維持不勝感禱此請台安 
　　蘄廣同鄕會蘄廣旅滬同鄕會昨日（八日）下午七時開職員會到會者三十五人公推會長張松林主席首由副會長宋福華陳錦耀先後發言成立大會事務頗多亟應籌備以免臨時倉卒次由執行部長饒相臣報告會塲服務職員及一切事務業己完備望尚諸君屆時蒞會云云 
[王爕功辭巿董事之往來函]  
　　上海縣議事會議員兼巿公所名譽董事王爕功日前致函上海巿議事會辭退董事會名譽董事業由該會提交冬季常會議决未准兹將王董與巿議會往來函件照錄如左以明眞相「王燮功辭職原函」逕啓者上年曾准公函承選舉爲名譽董事倐忽經年虚名坐擁良用歉然乃者地方有反對增加公益稅之舉結社示抗視董會如宼讐按戸宣言等五卅之交涉民情至此自治云何爰特首先引咎去職以謝巿民即希查照「巿議會復函」逕啓者接准大函以近日地方有反對增加公益稅之舉特首先引咎以謝巿民等因當於本月七日交冬季會議公决僉稱徴收各區公益稅辦法簡章規定居戸五厘舖戸七厘係巿政廳時期議事會議决載在上海巿自治志迄未增加此次整理舊章尚較閘北巿現額爲少巿民誤會反對先生久任名譽董事不妨向巿民解釋會無引咎之可言詳查告退事由實與巿鄕制第二十條規定各項不符當經一致議决未便允准相應函復希查照爲荷 
[拘獲潭子灣刦案兩盜匪]  
　　閘北偵緝隊隊員李虎臣昨日據住居潭子灣之徽州婦人許胡氏報稱閏四月三十晚八時五十分鐘有匪八人搗門而入内一兵士手執手槍嚇禁聲張將同居唐福泉扭住肆毆一匪以鉛絲紮縛氏之雙手闖入臥室刦去金飾衣服等物兹查得匪中有唐學禮·周榮貴·二人匿居大豐紗廠二號工房内等情隊員即飭探員陳幹泉·毛忠間·派幹探陳金林·殷耕才·偕該氏同往將唐·周·二人逮獲唐之身畔抄出當票九張鈔票五元現洋四元玉鐲一只警笛一個周之身畔抄出當票一張大洋一元小洋八角中國銀行十元僞鈔票一張海軍漁業保衛團稽查員符號一個研訊一過轉解本廳司法科訊究 
[電請撤懲莘莊警所長]  
　　滬西莘莊鎭公民程祖武·薛可佳等六十二人昨上孫總司令灰電云松滬接壤之莘莊鎭松江縣警察第二分所長樊雲起平日包庇烟賭貽害地方此次藉軍事敲詐拘押董保勒索三四千元民情憤激爲此迫請檄縣撤懲以儆貪婪而慰民望不勝迫切待命之至 
[滬閔汽車路提早關鎖栅門]  
　　滬閔汽車公司漕河涇車站第一橋北首設有大栅門客車出入一律購買通行證方可開駛該公司爲注重冬防起見昨日起將彼處栅門提早關閉下鎖每晚六時後車輛不准通過防止匪徒潛入内地並由上海縣第四警所撥派巡警徼夜站崗守衛以重防務云 
[船夥串竊洋線團拘獲]  
　　警廳偵探吳錫生·沈友根·等前日查獲租界二百三十八號駁船夥劉小光·楊三立子（即楊得才）·解三林·等因將太古棧藍烟囱船交裝之洋綫團數箱值銀七百餘兩串竊私售與南巿順康號得價俵分業己傳到該棧買辦楊渭濱一併解送偵緝隊訊據供認行竊私售不諱即經判將該三犯收押候吊到原臧再行解辦 
[查緝蘇州濟泰典刦犯]  
　　蘇州濟泰興當被刦後業巳查獲二盜解往内地尚有同黨數盜昨日警廳游巡隊第四隊劉隊長加派巡長王兆林在上海北站嚴查一切 
[汽車撞傷行人]  
　　江北人張大均昨日下午三時餘於白克路被三千六百二十號汽車撞倒腿足受傷經新閘捕房六十二號印捕到來押令汽車載送受傷人往仁濟醫院醫治一面帶該汽車夫入捕房請究 
[養女急病身死之報騐]  
　　粤婦徐郭氏昨日午後投地檢廳具狀禀稱家住閘北天通菴路榮慶里二十三號門牌有十八歲養女巧林前日忽起急症當送粤商醫院求治無效於今斃命深恐其家屬發生藉口爲此請求檢騐當奉孫檢察長諭着靜候派員詣騐 
[拾遺不報之科罰]  
　　住居新閘路七十二號門牌之婦人陳徐氏前日將值洋二百二十元之金鋼鑽别針一支計小鑽五十四粒綠色寳石二粒命其夫姊徐陳氏持至浙江路三百四十八號門牌某當舖典質被包探王德標查見詢其來歷徐陳氏據實以告該探復將陳徐氏逮捕昨解公共公廨據陳徐氏供該項别針係於本年二月二十號在福州路湖北路口拾得等語中西官以陳徐氏拾遺不報捕房有違定章判令罰洋二十元無力改押女所七天示儆别針暫留捕房候失主認領 
[四行儲蓄會分贈日曆]  
　　鹽業金城中南大陸銀行儲蓄會印有十五年案頭日曆業己開始分贈各舊儲戸每人一架憑證發給邇來索取者異常踴躍惟聞函索者日必多起該會以鎳架日曆不便郵寄故未遵行有未領者應從速持摺向漢口路三號該會領取以免向隅 
[無照開車之拘究]  
　　田蘭寳昨在吳淞路開駛汽車幾肇禍端由捕查見將人車攔住查得田未向工部局考領開車執照擅自開車違章遂帶入捕房諭飭田存洋五十元保出着自赴公堂候訊 
[持棍行兇押一月]  
　　楊慶桂指控住居北山西路三百十九號門牌之寗波人林光松持棍行兇剥去衣服等情由捕房將林拘解公共公廨林供因楊與其妻犯姦當時實係捉姦被楊誣控判傳林妻張氏·妻母張潘氏到案再訊己誌本報昨晨續審據林張氏供原告與我丈夫素來認識是日兩人衝突我並未與楊通姦等語又由張潘氏上堂供稱五號晚楊在我女房内與婚林光松相打因何起釁則不知情云云又據楊慶桂供除被用繩綑縛持棍痛擊剥去皮棉衣服外身畔之銀洋皮夾亦被取去復勒我書寫七百五十元之借據三紙但我並未與其妻犯姦質之林仍堅稱是晚係到家捉姦並否認勒書借據之事陸襄讞核供商之美領何君判被告押西牢一月示儆 
[糾衆聚賭之發落]  
　　無錫人華阿全前晚在東唐家弄六百六十二號屋内糾同朱阿大·陳阿四·周阿三·陸奎生·周殿祥·王清寳·范阿金等聚賭被捕查獲昨解公共公堂中西官逐一質訊之下判華押西牢七天餘人各罰洋三元充公賭具銷燬 
[竊賊查明另案再訊]  
　　顧根發前晚撬開北浙江路四百八十九號門牌李東昇大門入内圖竊當被察破鳴捕將顧拘入滙司捕房昨解公共公廨中西官略一質訊諭令押候查明有無再犯另案以憑懲辦 
[凌虐婢女押三月]  
　　住居愛多亞路一千二百十四號門牌之婦人夏周氏對於所蓄之十歲婢女夏阿巧凌虐無己前日該氏又用鴉片烟扞軒於火中燒　紅將阿巧身體燙傷阿巧大呼救命隣居陳發根目擊慘酷情形心殊不忍即投該管捕房報告經捕頭派探前往查明屬實將氏及女一併帶入捕房昨解公共公廨中西官質訊之下以夏周氏不顧人道己極判押女所三個月阿巧送濟良所留養 
[逃妻姘夫一併拘究]  
　　住居檳榔路茂德里第二家章鑫龍之妻朱秀鳳不守婦道暗與許木泉通姦舊曆正月間該氏席捲所有隨許逃逸無踪章多方偵求始於昨日據人報告謂許與該氏匿居在西鄕北新涇地方章乃立投六區警署控告派警將許及該氏一併獲解到署轉解地檢廳訊辦 
[扭控逃妻及姘夫]  
　　鎭江人王榮升業銀匠前日扭其妻夏氏及姘夫孫鍋子至四區控稱民妻於九月間被孫從原籍拐來今在治下尋獲請究經劉署長質訊解科押候查辦 
[攫取金鈴人贓並獲]  
　　閘北西寳興路祥利肥皂廠主蔡紀生家乳傭高朱氏前日下午抱蔡子在門前玩嬉被無賴甬人張阿福攫取小孩手腕上金鈴而逸適派在五區之閘北偵探邵維高巡經該處當塲追獲抄出原贓解經李隊員訊明屬實轉解司法科候辦 
[公共公廨訊案彚錄]  
　　昨日公共公廨訊理之民事訟案如下（一）俄人譚拿維許訴王疇記欠洋案被告延羅傑律師代辯堂諭本案改期提早續訊（一）葉順内訴全銀和不理造價案堂諭函復審判廳被告自願於三禮拜記向原告和解 
來函 
[董家渡天主堂保衛團來函]  
　　敬啟者昨閱貴報本埠新聞欄載法公廨下星期一聞審　家莊綁匪一則内有兩處犒賞在千元以上云云竊念敝團團員均係正當商人爲地方服務從未有假託名義受人施報之舉深恐外界誤會有關敝團名譽合亟備函聲明請登入來函欄内以昭實在無任感禱上海董家渡天主堂保衛團啟十月二十五日 
 
 
 

Page 16

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *商業巿况 
[厘拆續疲]  
　　昨日洋厘巿况晨初開盤稍形帶軟爲七錢二分三厘八毫七忽五較上日小去二毫半午後巿形稍稳收巿仍掛爲七錢二分三厘八毫七忽五銀拆巿面初好後疲午前價爲一錢八分較上日大一分午後收盤轉弱改開一錢六分較上日小一分江南小洋仍無變動掛價仍爲六錢一分三厘廣東小洋同行交易尚旺巿形　見起色午前巿况稍軟午後收盤爲五錢七分二厘五較上日大一厘六毫二忽五銅元收巿較前大二千文爲三百四十千文衣牌改爲二千四百六十一文大十　四文貼水大八文爲六十一文 
[國内匯兌巿况]  
　　上海銀行國内匯兌十二月十日行巿報告云今日京津漢各埠銀滙一致趨漲京津各漲七錢五分漢漲二錢五分洋滙京津未動漢跌一元其餘如蕪湖安慶長沙各埠均下跌一元至三元不等厦門反漲兹將賣價開列如下京公硃爲一千零五十二兩津行化爲一千零六十兩漢洋例爲一千零三十五兩五錢京洋爲一千零十三元津洋爲一千零零八元漢爲一千零零二元蕪湖爲一千零零一元安慶一千零零三元長沙爲一千零零四元九江爲一千零零七元福州爲一千零二十四元厦門爲一千零十一元汕頭爲一千零二十四元蘇州常州無錫南京鎭江各爲一千零零一元五角南通杭州各爲一千零零二元云 
[神戸英美滙巿電訊]  
　　昨日神戸滙兌巿午前電日美賣價四十二元八角七分五與上日巿價同現貨賣價爲四十二元九角三分七厘半買價四十三元日英賣價一先令九辦十五八七五較前日縮○六二五現貨賣價一先令九辦士二一八七五買價一先令九辦士二八一二五較前日縮○三一二五正午來電日美賣價明年六月期四十二元八角七分五二·三月期四十三元日英賣價明年六月期一先令九辦士二一八七五買價年内期一先令九辦士三一二五二·三月期一先令九辦士二八一二五午後來電日美賣價二月期四十二元九角三分七厘半買價無巿日英賣價一月期一先令九辦士二五買價一先令九辦士二八一二五 
[外滙掛牌均無變化]  
　　昨日滙豐銀行外匯掛片均無更動先令仍係三先令一辦士二五印匯仍掛二百零四羅比半法滙仍爲一千九百九十五法郎美滙仍掛七十五元半香港仍掛七十六兩五錢東滙仍爲五十七兩荷滙仍爲一百八十五盾新加坡仍掛規元七十五兩七錢半 
[先令巿况益稳]  
　　昨日先令巿面初平後鬆元月份銀行結出係三先令一辦士五六二五買價三先令一辦士六八七五其後見疲零六二五計銀行賣出元月份爲三先令一辦士六二五買價三先令一辦士七五午後之價先平後軟元月份銀行結出三先令一辦士六二五買價三先令一辦士七五旋緊至三先令一辦士六八七五賣價三先令一辦士五六二五成交之數約三五萬鎊 
[美匯巿况甚寂]  
　　昨日美匯巿况清寂元月份銀行賣價七十六元買價七十六元一角二分半後略緊一二五元月份賣出價七十五元八角七分五買者七十六元收盤時三月份賣價七十五元七角五買價七十五元八角七分五午後元月份賣價七十五元八角七分五買價七十六元交易不多只二三十萬元而己 
[東匯交易見稀巿價平定]  
　　昨日東滙仍掛五錢七分内盤巿面初與上日相同元月份銀行結出係五錢六分七釐半買價五錢六分半至五錢六分六二五後鬆去一二五元月份賣價五錢六分六八七五至五錢六分六二五住友買元月份五萬元價五錢六分半三井買十萬元價五錢六分五六二五以後巿面又復回緊一二五至一八七五元月份賣價五錢六分七五至五錢六分八一二五買價五錢六分六二五至五錢六分六八七五惟收盤時又稍轉鬆銀行賣價五錢六分六八七五買價五錢六分五六二五午後巿面祗一二五上下在二時半後銀行賣價五錢六分七五買價五錢六分六二五旋略平零六二五賣價五錢六分六八七五買價五錢六分五六二五嗣又回好至五錢六分六二五賣價五錢六分七五收盤趨低一二五賣價五錢六分六二五買價五錢六分半全巿交易三四十萬元 
[標金又漲七錢]  
　　昨日大條近期弗動仍掛三十二辦士零六二五遠期長零六二五改爲三十二辦士銀價掛六十九元二角半英匯美小一二五四十八元四角八七五日英一先令九辦士三七五美滙英勿動四十八元四角八七五日美四十三元標金開盤較上日小一錢爲二百七十七兩五錢未開先令時略好四錢先令揭曉未動斯時標金爲二百七十八兩後高起二錢又回小三錢至十一時後東匯轉緊金價方漲至二百七十八兩六錢爲最高價東滙收盤回至二百七十八兩一錢烚赤交易雖少但售價又見增高五錢係三百二十六兩七錢半登賬元月份二百七十七兩午後開盤見跌三錢旋更小至二百七十七兩五錢先令揭曉弗動標金係二百七十七兩六錢其後因東滙趨疲金價最小跌至二百七十七兩二錢以後東滙巿價告堅而期金進者頗夥故逐漲到二百七十八兩三錢收盤比上日價又漲七錢其漲落只一兩四錢交易較清 
[九六巿價上落甚烈]  
　　九六期貨新買賣暫行停止 
暗盤最高達五十六元外 
昨（十日）華商證劵交易所理事會因連日九六巿價漲勢極猛爲防免危險起見特召集全體經紀人集議補救方法結果决定九六公債期貨新買賣暫行停止現做交易專以了結爲限每日漲跌　價仍定四元如巿價超過六十元或重開做新買賣時其辦法再行議定是項决議業於昨日公告前巿以是延時頗久遂停交易後巿開盤金融七長整六等巿况依然甚形寥落惟一做九六巿塲人氣即形沸騰賣買各方興奮如狂巿價　勢續見飛漲現貨初做時尚有人抛出價較前日暗盤轉小惟開做期貨即見騰高十二月期不久即以超過限價停巿一月期於初開即己停拍迨停巿後各經紀人仍自爲交易期九六期貨一月份暗盤巿價曾逹五十六元半外旋以多頭方面稍有抛出漸漸小至五十四元半許特多頭方面停止賣出巿價仍行上漲結果較前日以續漲四元爲交易所之記帳價格十二月期計五十五元一月期爲五十五元半現貨亦比前日大三元七角其他各債甚形呆定比前日祗好二角左右至各債交易以祗做一盤爲額均不甚巨計期貨交易共一百六十六萬五千元内九六公債一百三十一萬元整理六釐十八萬元金融八萬元七長十萬元現貨僅九六開出十六萬四千元又各經紀人間以連日九六價漲甚巨所有己往之塲外交易自負責任頗爲危險昨己一律轉入交易所帳内計九六期貨十二月份補帳九十二萬五千元轉帳三百九十三萬五千元一月份期貨轉帳四百六十三萬五千元合逹九百四十九萬五千元兹略述昨巿各債如後 
　　金融公債金融現貨千元票無巿期貨十二月份九十三元七角比前日略縮一角一月現九十四元三角比前日續好一角二月期十四元七角半較前亦漲高四角半 
整理六釐整六現貨亦未做開期貨十二月期八十一元二角比前日續好一角半一月期八十二元零五分比前日亦續漲一角半二月期八十二元七角較前日漲高三角 
　　九六及其他九六現貨五十二元四角比前巿漲高三元七角期貨十二月期五十五元一月期五十五元五角各較前日大四元（暗盤實逹五十六元外）七長則祗開出十二月份期貨一種價七十四元八角半比前日續漲三角半 
[紗花續跌]  
　　期紗近月曾進一百五十兩關門 
現紗成交六七百包價跌五錢至一兩 
昨日星期四美棉初因現需不佳及南方售出而跌後因一部份空頭抵補稍形堅定結果期貨跌七至二十七磅音現貨跌四十磅音英棉期貨跌三四點現貨跌七點印棉初隨美棉消息跌小後因收成報告順利巿况益疲計孟加拉及奥姆辣跌七羅比白羅溪跌八羅比大阪現紗二十支藍魚十六支三馬跌五元二十支紅財神跌二元十六支福島跌三元本埠紗巿初因外棉均跌空頭加碼多頭恐慌了結巿勢一落千丈午後實銷暢逹賣方獲利了結巿勢轉堅棉巿因外棉不振本埠現需不佳巿况極疲後巿因紗巿略堅一部份空頭紛紛補進漸形平稳兹將期現紗花巿况分列於後 
　　期紗紗布人鐘標凖前巿因美棉跌小三品疲弱近遠月均跌八錢至一兩五錢後巿因現銷較暢空戸補進各月回漲一錢至七錢全日共成交三萬五千一百包收盤價列左 
　　十二月期　　一五○·五○　　跌·八○三月期　一五○·九○　跌·七○一月期　　一五○·四○　　　·八○四月期　　一五○·九○　　·七○ 
二月期　　一五○·八○　　　·七○五月期　　一五○·六○　　·八○ 
現紗客帮方面江西帮進二十支水月十六支大發·水月十二支大發等牌一百五十包油頭帮進二十支立馬·水月十支帆船·雙喜等牌一百五十包漢口帮進十六支豐年·藍鳳四十二支鶴鹿·雙鹿等牌七十包其餘蕪湖厦門寗波廣東内地野鷄等帮共進二百五十包賣價二十支跌五錢至一兩餘跌五錢廠家未聞開出各牌巿價列左 
雫主支大發一五二·五○十六支藍金魚一五四·○○十支帆船一四六·五○十六支藍鳳一五五○○○二十支立馬一七二·○○十支童子軍一四五·○○十六支水月一五四·五○至一七一·○○十支三友　一四二·五○十六支豐年一五九·○○二十支水月一六五·○○十支天官一四二·五○十六支金貨一五七·○○二十支雲鵬一六二·二五十支雙○○一四五·○○十六支日光一五二·五○二十支豐年一六六·五○十支豐年一四五·○○十六支雙象一五三·○○二十支鴻禧一六一·○○十支大發一四四·七五十六支丹鳳一五二·七五二十支美人一六六·五○十二支大發一五二·○○期棉通州標準前巿因外棉均跌紗巿無力近遠月均跌三錢至七錢五分後巿因紗巿堅定空頭抵補各月回漲五分至三錢全日共成交八萬三千四百擔收盤價列左 
　　十二月期三三·六五跌·六○三月期三三·五五跌·二五一月期三三·一五·二五四月期三三·七五·一○二月期三三·四五·二五五月期三三·六五·一五現棉公會消息陜西花到一千二百包姚花到三百包通州花到四百包南巿出五萬斤北巿出三萬斤收價不動巿盤如左 
　　陜西花三三·○○怡和進四○○件現貨送廠本花三五·五○怡和進二○○擔現貨送廠陜西花三二·七五大康進二○○件現貨送廠陜西花三二·五○大康進二四○件現貨棧交陜西花三二·七五公大進一○○件現貨送廠湖南花三二·五○久大進一五○包現貨棧交陜西花三二·○○陳公茂進三○○件現貨棧交大阪紗巿觀望（十日大阪電） 
棉紗現貨今晨期巿不動人氣委靡行情小去二元成交零星中等二十支十二月期呌價爲二百七十六·七元一月期爲二百七十四元 
　　鐘　　二十支十二月期　二九二·○○ 
　　田出二十支十二月期三一○○·○○ 
　　扇面十六支一月期二六九·○○ 
　　雙鹿十六支一月期二七三·○○ 
大阪布巿不良（十日大阪電） 
棉布因紗巿猛跌銷得全無本日竟無一宗成交各貨均跌去一角五分 
　　孟却斯德紗布週訊 
布巿需要略有進步印度方面之銷路仍能維持紗巾呆滯巾　徴跌如左 
　　　　　　　前週　　　上週 
　　二十支　　一六·七五至一七·七五辨士　一六·五至一七·五辨士三十支　　　　一八至一九辨士　　　　　　　一七·七五至一八·七五辨士四十支　　　　一九·七五至二○·七五辨士　一九·五至二○·五辨士埃及棉六十支　二二至三六辨士　　　　　　　二一至二五辨士 
[洋莊絲巿忽轉堅暢]  
　　美莊機戸動辦甚殷 
昨日本埠洋莊絲巿忽趨暢盛緣美莊方面突接紐約綢廠來電囑辦期絲需胃陡殷以致廠白灰各絲商人氣復振計白廠經由美　洋行談就上中等牌絲二百四十包絲價己呈堅定七里士經昨由元泰進中等貨二十包行情平稳惟川黄絲經仍以法滙高昻交易無多計由怡和等行成交廠經二十包三星等行購進冲沔過盆等粗絲五十三包絲價不變而八繭灰經上等新陳貨各美莊需求紛起灰絲商以産地繭價步昻無意出售以致行巿暴增計新貨己連漲至四百六十兩陳貨亦達四百五十兩云 
[横濱絲巿良好（十日横濱電）]  
　　生絲現貨今晨人氣非常暢達日本棉花江商等進意尤濃行情漲起二十元成交二十一萬五千斤最優等貨呌價爲一千九百八十元矢島牌爲一千九百六十元絲屑因環境稍佳外國帮陸續購進人氣良好 
[洋莊茶巿仍趨清淡]  
　　昨日星期四本埠洋莊茶巿仍趨清淡英法各莊對於高莊珍眉·珠茶·貢熙·等貨均無進胃昨日全巿僅由天裕福時兩行買進土莊珍眉秀眉兩項總計三百十八箱珍眉售盤自五十兩至五十八兩秀眉售盤十八兩巿價均較前見跌三四兩云 
[交割期近粉巿暢達]  
　　空方抵補廠方吸收··遠期已至二兩四錢一分 
昨日期粉巿面轉趨步長查月底交割期近空方現期抵補甚勤廠方則以原料難購競收遠期是以粉價逐步上升現粉巿上需要甚殷面貨缺兵盤牌價已至二兩四錢山鹿二兩三錢九分半上午期粉開盤後人頭抵補尚懈十一十二等月買氣亦不暢價仍盤旋惟正月份遠期賣氣沈寂價獨趨漲近分收盤價本月份爲二兩三錢四分七厘五十一月份爲二兩三錢五分七厘五十二月份爲二兩三錢六分七厘五正月份爲二兩三錢八分半下午開盤後補空殷繁廠方競收期粉亦力巿價步漲收盤結果本月份價爲二兩三錢六分七厘五較前日收盤價計漲二分二厘五十一月份爲二兩三錢七分七厘五較漲二分半十二月份爲二兩三錢九分較漲三分二厘五正月份爲二兩四錢一分亦漲三分二厘五期粉成交額上午三十三萬四千包下午三十八萬四千包收巿二十一萬七千包共計九十三萬五千包云 
[糖巿初平後疲]  
　　昨日荷蘭電訊小一盾之八分之一十二月份價降至十盾三七五一月份十盾半二月十盾六二五公會劃盤初巿本月份開六兩二錢七分五十一月份六兩三錢明年正月份六兩五錢與前日同後巿因大里廠到電十元四角開一萬二千包係各家分派故本底降爲六兩二錢五十一月六兩二錢七分五正月份六兩四錢五現貨八號白色六兩二錢二分五稍次六兩二錢故南規價頗有更動兹錄如下 
　　　　　兩　　　　　　兩　　　　　　　兩 
　　東三二五　六·○○東四二五　六·三○　二十四號粗砂白　六·三○　　　三溫半　六·一○　四溫半　六·四五　二十號中砂白　五·六○　　　三七五　六·一五　燥荷白　六·二○　十八號中砂白　五·四○　　　四溫六·二五 
[紐約植業公司歐美各種公債行巿報告]  
　　駐滬辦事處上海九江路二Ａ號花旗銀行内 
名稱官利滿期時日十二月三日賣價　十二月十日賣價　期滿時約得之利息 
捷克斯拉夫政府公債　　八厘　　一九五二年十月一日　一○一·二五　一○一·二五　七·九○　 
古巴杜米尼根糖公司債　七厘五一九四四年十一月一日　九二·五○　　九三·五○　八·二○ 
芬蘭擔保地方公債　　六厘五　一九五四年十月一日　　九一·○○　　九○·八七五　七·二五智利公債　　　七厘　　一九四二年十一月一日　　一○一·五○　一○一·一二五　六·九○巴黎里昻地中海鐵路債　六厘　一九五八年八月十五日　　七八·○○　七八·五○　七·八五阿根庭公債　　六厘　　一九五七年九月一日　　九六·五○　　九六·五○　　六·二五 
法國公債　　七厘　一九四九年十二月一日　九○·○○　九一·○○　七·八五德國公債　　七厘　一九四九年十月十五日　一○一·七五　一○○·七五　六·九五那威公債　　六厘　一九四三年八月十五日　一○一·○○　一○○·七五　五·九五紐約汽機公司股票　　　　　　　　　　　　一○一·七五　一○一·七五　六·八八德國蘭登銀行債劵　七厘　一九五○年九月十五日　九五·三七五　九四·七五　七·四五波特蘭電氣公司股票　七厘　　一○○·○○　一○○·○○　七·○○加拿大太平洋鐵路債劵　四厘　無限期　八○·八七五　八○·六二五　四·九六比國公債　六厘　　一九五五年一月一日　八六·○○　八六·二五　七·一五恩特司銅礦公司債　七厘　一九四三年一月一日　九七·七五　九七·七五　七·二五德國通用電氣公司債　七厘　一九四五年一月十五日　九五·七五　九五·二五　七·四五隆克遜公共工程公司債　七厘　一九四五年二月一日　九二·○○　九三·○○　七·七○ 
古巴大北鐵路公司債　六厘　一九六六年七月一日　九二·二五　九二·七五　六·五○ 
道奇氏兄弟公司債　六厘　一九四○年五月一日　九五·七五　九六·○○　六·四○芬蘭公債　七厘　一九五○年三月一日　九六·五○　九六·二五　七·三五海地公債　六厘　一九五二年十月一日　九六·五○　九六·五○　六·二五 
丹捷區自由城債劵　七厘五　一九四五年十一月一日　九六·二五　九六·二五　七·五○ 
　右例各債劵價目皆以美金爲單位如　疑　當以紐約總公司之報告爲準 
 
 
 

Page 17

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *[天氣報告]  
　　徐家滙天文台昨日下午四時三十分氣象預報云天氣晴寒全國沿海有稍强之時令風來自西北方至東北方不等又昨日下午三時前二十四小時内本埠氣溫最高五五·八最低三四·六去年同日最高四三·五最低一九·八 
[本刊啓事]  
　　本刊年例每逢冬至發行七日刊内容分七種今年所有編制仍照向例徴求讀者投稿無論文字圖畫均所歡迎收件以十二月十五日截止 
　　（一）起居 
　　（二）飲食 
　　（三）衣服（本攔如蒙女界投稿尤所歡迎） 
　　（四）美術 
　　（五）儲蓄 
　　（六）修飾（本欄如蒙女界投稿尤所歡迎） 
　　（七）娱樂 
　　來件請書明「本埠增刊冬至七日刊部」收以免混雜 
[兒童玩具之意義賓意]  
　　西人風俗每逢冬至似專爲兒童而設者對於兒童之興趣加以精細之研究故所出玩具比較完備非國人之所及也惠羅公司頃因冬至節陳列各種兒童玩具色色俱備均陳列於二層樓上分門别類井井有條如關於文事者則有七巧板九連環等類其製法雖不如中國然極美麗也關於武藝者則如軍隊如馬如砲等均用洋鐵皮製於此見西人提倡尚武精神不啻直接提倡愛國也又如獵狩之具則有獵帽獵槍引起兒童游獵之興味於此見民族提倡體育提倡武勇與奮往戰勝之精神焉又如女子之部則有小縫衣機有小織襪機小烹具及關於洋囝囝之用具若摇藍等類亦以家庭知識灌輸於女孩之證也至如冬至應時之花砲仗等均可供點綴家庭之用吾人於此知玩具非小道實可解决社會種種問題而西洋男兒之尚武勇尤宜爲中國男子取法也 
[茶之研究淮]  
　　茶自茶樹之嫰葉製成吾國自古賞用此品殆爲家庭日常不可缺之嗜好飮料僕不敏亦喜飮茶就研究之結果而略有所說也 
（一）茶之種法華茶運銷國外昔爲出口貨之大宗自道光十三年印度人買得中國茶種學習種茶製茶之法於是印度茶漸盛華茶漸衰此何故與因國人不明栽培之法故産出之茶色淡味薄不及印度故利權被奪今欲振興茶業除講究製茶外首宜改良種茶之法茶乃常綠樹産於中國與印度最適暖地之植物也至熱帶地方亦能生長惟其葉多昧苦以高燥之壤土及混沙礫之粘土爲佳亦可種於山坡傾斜之處如畦田然用土作成階級每級上首開挖深坑儲藏肥料施工培壅其栽培先掘成土坑深逹二尺許將掘起之土使陽光晒透仍將原土埋坑内然後方可播種須擇其十分成熟之茶實爲佳其播種之法有二即輪播條播是也輪播者即古來廣行之法作三四尺之畦各相距三四尺之譜乃於畦中掘横闊一尺許之圓形各以種子二十粒分播於園緣條播者作幅闊三四尺之長畦於其中間成一直線之處將種子點播之也播種之期在春秋兩季然秋季行於煖地則寒地宜冬季茶樹繁茂須要剪枝能增收茶葉三倍大槪樹身有大指之粗即須剪去尖頭使多生横枝並修短至五六寸許第四年冬須將杪枝剪齊第五年修至十四寸高第六年修齊樹頂第七年修二尺高爾後仍逐年修剪中間小枝剪去以通空氣專留横枝滋生新葉茶爲多生上根之植物然根際之土每爲雨水冲洩致有上根露出之患其根旁之土須注意培固爲要 
　　（二）茶葉之採摘摘取茶葉之季節依地方之氣候製茶之目的等而有早遲之别早者自四月上旬始（我國長江流域多在榖雨前後採之）大抵在茶之新芽開爲四葉之時摘取尖芽及上部之三葉而留其一葉不採又有於新芽開成五葉時採其先端之三葉者其採芽之時期分爲一次芽二次芽三次芽等一次芽爲四月中旬至五月中旬所採摘者二次芽爲六月下旬至七月上旬所採摘者三次芽爲七月下旬所採摘者一次芽供上等茶製造之原料二次芽三次芽則用以製下等品之番茶蓋由一次芽所製之茶品質佳良而産量少反之自三次芽得製多量之茶然其量質最劣也採茶時宜選用晴天採取後直送製遣所分别其良否除其塵埃而後著手製造凡茶葉採取後以當日製造爲宜故採摘宜自早間始至午後終結夜中即可製造若有其他事故致當日不能製造者則於庭前敷蓆將葉薄鋪其上使夜間受露之滋潤至翌朝再行製造亦可 
（三）煎茶法茶之種類不同而調製法亦異甎茶則注沸湯於葉絞而飮之惟液澀而味苦不堪飮也故濃茶與薄茶製時不揉捻祗乾燥之而巳煎茶則異是揉捻乾燥交至茶葉汁液附着浸潤葉面故沸湯易於浸出然煑茶又因品質之優劣而法又有殊焉品之優者以徽溫湯浸之以茶注入攝氏五十度至六十度之微溫湯經三四分間而飮焉蓋非若此則浸液過濃恐損芳香然吾人所常用者不用溫湯浸法而入注沸湯一分間而飮之是爲沸浸法若晚茶及粗茶用前二法浸出不易製法亦簡茶中有效成分含亦不多故煑之爲宜是謂沸煑法煑茶之際初濃而後淡其爲原質中之成分漸次而溶解而消失固無足疑也然能溶解若干經幾次而失效固亦不可不知也 
　　（四）飮茶之水茶之品位關於茶汁之優劣固夫人而知之然佐茶之品位而隨以優劣者水之性質也依古來煎茶家言軟水宜煎茶硬水則否蓋軟水不含石灰苦土及水質之物即含之其量亦微比之硬水溶解諸物質之力較强也吾國煎茶素以泉水爲良河水次之井水又次之蓋河水皆軟水泉水亦多軟水井水含量較雜往往雜有礦物質鹽類也或謂不能得適宜之煎茶水則先以水煎沸經一夜用之因硬水煎久則石灰苦土等鹽類化爲不溶解性而沉澱是使硬水變爲軟水之法也 
（五）茶之效用吾人之動作皆能促進飮食之分解消化而分解所生之糟粕又從而阻止動作故運動過度則肢體疲勞必休息少時待血液循環輸其糟粕於他部而疲勞乃愈夫吾人所以飮茶而覺爽快者實由其剌激中樞神經以喚發精神也而所以能如此者則以飮茶後其成分分解各輸致於他部逞其剌激作用而提啓心志據研究者言茶能循環血液增加速度於呼吸作用爲尤顯其效用若此然飮茶過濃或過多者財又起精神鬱悶及腦經過敏頭痛不眠等症佐助消化之功何能償胃腸之失飮用之者可不愼歟余今有所進言者願家庭中明茶之損益愼茶之用量兼考本土之水質研究用茶之特性而與以適當之調製以應習俗之嗜好也 
　　（六）茶之品質煎茶之以從一次芽製成乾燥適宜形狀整一呈潤綠色有芳香其茶汁呈透明之黄金色具有光澤苦味少澀味不强富於甘味其茶汁呈黄褐色或綠褐色者爲優品 
　　玉露茶以色澤鮮綠芳香高風味良茶素之含量多者爲優品此茶爲上流社會所賞用價值比煎茶高 
　　甎茶以乾燥完全香氣高風味良茶素之含量多貯藏注意者爲優品 
番茶以乾燥完全香氣佳良且莖片較少者爲優品 
　　紅茶以黑褐色而有芳香其浸出液呈美麗之紅褐色味澀味青臭味少且近於透明者爲優品 
　　烏龍茶之外觀類似紅茶其煎汁以芳香高風味佳良者爲優品 
　　磚茶以乾燥良好堪以貯藏者爲優品其自紅茶製出者宜呈黑褐色自綠茶製出者宜呈濃綠色（完） 
[說乒乓球酈天雁]  
　　乒乓一名檯球日本名桌球英文爲ＰＩＮＧＰＯＮＧ一取音意一取義意但乒乓二字我意謂不十分適當其聲音並不是乒乓乓乓况以橡皮球板（三和公司出售）來擊猶其是沒有什麽乒乓的聲音到不如稱檯球爲適宜 
　　現在玩的人很多上自大學下至小學差不多都有這個玩意兒的設備因爲它所佔的地位無幾且一年四季男女老少無不適宜普通沒有標準的檯子便把吃飯桌三只拼成比較標準的較慧而較狹至於合二只·四只·六只桌子戲的也由三只變化而來的 
　　關於用具國貨都有商務印書館自製螺旋式的最佳亦最長置之標準桌上也很相合價錢也較賤其他中華三和合記等家也都有自製檯球多是舶來品普通的如「海勒克史」·「美趣」和標準的「天瑪」·都是某國貨還有一種日本貨我曾經寫一封信給三和公司請他們發起將檯球自製但是沒有得到他們回信不知道他們可曾進行 
　　乒乓規則是上海乒乓聯合會出版的南京路三和公司有出售每本只售二角而且中西合璧是林澤蒼所著而經聯合會通過的但是自從中日乒乓比賽以來規則稍有更改的地方 
滬上最著名的乒乓隊大都自青年會産生的華一乒乓隊·夢社·南洋大學·光華大學·同志乒乓隊等各有所長 
團體消息 
[復大實中英文研究會成立]  
　　江灣復旦大學心理學院實驗中學創辦伊始成績斐然近該校英文敎員胡寄南鑒於研究英文團體之缺乏特發起英文研究會以爲課外之補助並於前晚在國民農場飯堂開成立大會到者有Ｃ組英文學生等六十餘人開會節目除通過章程外尚有敎員學生之個人履歷報告潮州音樂琵琵獨奏等並設茶點以佐餘興云 
[持大近訊三則]  
　　年刊創設持志大學自創辦迄今已歷一週故年刊一事亦已着手由校長召集丙寅級全體學生推舉各職員另有各級舉代表二人參與年刊編輯聞該刊主任不日即將召集各職員及代表等討論各種事務以備早日成不定明年春出版云 
　　各級足球比賽該校爲注重提倡體育起見故發起各級聯合比賽已誌本報聞是項比賽已於七號星期一開始每星期一三五下午四時舉行第一次由高一與初三結果爲五與○之比勝利屬高一第二次由高三與大學文科三比賽本定於星期三後因大學三之球員多係籃球隊之代表因是日適爲中華籃球隊練習之期故與高三相商改期於星期四舉行其結果爲二與一之比高三勝 
　　組織歌詩班該校學生歐陽旭輝·李祖祺·倪光祖·徐麟紳·倪孝同·及女學生劉文采·劉承惠等發起組織歌美國女子之晚妝 
[髻語凉月]  
　　原婦女之髻由於美觀而已自民國以來而所有之髻亦愈出愈多爭奇鬥勝各盛一時其中以滬上爲最盛之地各埠則爭相效尤至於今春其最盛行者莫過於Ｓ髻無論通衢大道以及小街僻巷到處皆然其傳佈之力可謂盛矣迨乎五卅事起而此種Ｓ髻亦隨之而入於淘汰之例雖一髻之微何足道哉然亦可見婦女之愛國心也今最通行者曰元寳頭斜揷絹花頗爲雅緻然余知不久亦將消滅而剪髮女子或將盛行於世是亦時勢所然也 
　　詩班招收隊員限本星期爲止聞報名入會者甚爲踴躍云 
[文科專修校之演講]  
　　北成都路文科專修學校於今秋創辦内人國英二系每 
 
 
 

Page 18

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *星期並請名人演講一次以補敎材之不足開學以來業經普仲淵潘公展楊杏佛沈信卿胡樸庵諸君先後蒞校講演彌增學者興趣昨日（星期三）下午又請大同大學敎員葉上之君講「讀英文之方法」大旨謂學英文首在多讀讀時尤宜注意音節遇生字則須與其上下文有相聯關係者同記庶明其用法其有句法構造與中文完全不同者捨背誦别無他法作文所以發舒意見惟太早亦無益作時必先盡述全篇意旨然後詳加删改庶免若斷若續之弊文旣可作而欲資料豐富尤貴多看看時以明其大意爲是間有不重要之生字暫付闕疑日後自可明瞭此外尚有繙譯繙譯非譯其字句嘗有以ＳＫＹＷＥＬＬ譯天井二字豈不可笑上述四則均不可忽視而多讀多看尤爲重要也云云 
[上海小學體育研究會將開成立會]  
　　上海小學體育研究會自籌備以來已有月餘上星期發出通告與章程各學校都表同情近來報名入會者甚衆聞定於本月十三日即本星期日上午九時在公共體場開成立大會該會宗旨完全研究小學體育敎育與方法該會會員并不限於體育敎員對於體育有志研究者亦得爲會員現臨時籌備處在尚文路省立第二師範附屬小學校内聞行政與縣敎育局通力合作今未接該項通告而欲加入者可速至函該校報名云 
[中公學生之參觀]  
　　本星期三下午一時該校丙寅級級友會調查部率領該級同學四十餘人步行至藴藻浜參觀國民製糖公司同日該校戊辰級級友會亦率領該級同學至藴藻浜參觀永安紡織公司第二廠 
[中華少年愛國會之新職員]  
　　中華少年愛國會今日下午二時在霞飛路總會開會到三百餘人由李新民主席報告一切並討論進行事宜一致主張先從公益着手議决開辦義務學校施診醫局全體通過末後選舉職員（會長）李劍華（總務）趙沛濤（交際）周錦鴻（幹事）嚴鞾棠（文牘）周怡蓮（會計）劉壽眉六時茶點散會 
[浦東秦氏旅滬聯歡會之組織]  
　　浦東秦氏之旅滬者有百數十人執業各界鮮相聚首兹由欵産處總董在作硯畦等組織聯歡會每月聚會一次一以聯絡感情一以謀梓鄕事業之發展定於陰曆十一月初五白午刻假城内也是　　成立會　有午　及茶點等凡欲加入者可向下列地點簽名敎育界向西門外省敎育會秦翰才接洽醫藥界向城中醫藥會秦伯未接洽政界向城内縣公署秦槐新接洽商界等向也是園秦景之接洽 
[培立游藝團之進行]  
　　出版部出版部兹訂於陽曆元月元日發行元旦特刊一大張仍擬請周鵑紅主任編輯 
　　新劇部新劇部素由周干良擔任排演編劇等事宜但前周君所編之（墮落青年）（天道好還）諸劇因幕數過多不易排演且人材殊形缺乏職是之故周君兹特編一三幕劇名（母女淚）雖僅三幕而情節異常緊凑惟尚少劇中重要女演員二人一須老態龍鍾一須天眞爛漫現該團正從事物色此項人材云 
[青社大會預誌]  
　　青社擇定下月初五日假座新世界小花園開常年大會兹巳推定董望雲·張劍雄·王劍秋·王卓然諸君爲臨時職員并屆時有音樂·歌舞·爲餘興外埠男女社員聞到會者可逹四五十人 
[太虚赴甬過滬]  
　　太虚法師春間於北京設中華佛敎聯合會川鄂江浙豫晋各省先復組織成立寗波佛敎聯合會准於十一日開成立會遂派員招待太虚蒞甬指導於今日由滬乘輪赴甬 
[周拂塵做壽]  
　　冬月初一日爲環球畫報總理周拂塵君三十華誕特假座一品香舉行慶祝連日籌備殊形忙碌周君交游衆多預料是日必有一番盛况聞是日周君除宴賓客外並佐以各種游藝以供娱樂云 
商塲消息 
[綺華新到手工綉花機]  
　　南京路綺華公司昨日運到第一批手工綉花叢該機出自美國用之以綉衣着枕套椅墊等各種纔品極爲簡易特陳列於櫉窗中並有用該機綉成之椅墊套等陳列其間以供衆覽並備有用法詳細說明書函索面取均甚歡迎 
[特别嵌花衣邊]  
　　先施公司二樓衣邊部新到大帮應時雜色嵌花衣邊及繡花衣邊裙邊數十餘欵聞該種花邊係由德國特加選製用頭號人造絲織成際此冬令女界用此種嵌花邊飾配旗袍最爲時髦 
[冠生園减價今日滿期]  
　　南京路冠生園支店一週紀念聯合河南路總店九畝地老店减價以來營業極佳尤以各種冬令補品如冬蟲草燉鴨淮山杞子燉鷄等購者踴躍現減價期限截至今日期滿 
[拭新器具到滬]  
　　南京路聯益貿易公司新由美國運到一種「泡佛」水（POVAR）功效用以擦各種器具如留聲機·縫衣機·打字機·本器門窗等等分大中小瓶三種　小瓶廉價祗售洋四角八分 
[大陸新到大批德國熱水瓶]  
　　五馬路大陸藥房前由德國定到暖手瓶巳誌前報近又新到德貨大批熱水瓶能保持長久溫度每只僅售半元陳列窗中 
[開洛無線電話播送消息]  
　　開洛公司無線電播音台之播送時間表業已於前日重排時間加多節目亦較前完備今晚除原有節目外八時半起敦請寰球世界語學會駐滬代表陳兆瑛君演講一世界語槪論及傳授方法」明日星期六下午二時至三時又請陳梅羹君演講「廣州眞相」六時請名伶黄君玉麟唱寳蓮燈再由七時半起蘭社老票友會唱京劇計有陳瑞徴君之御菓園·剌王寮·捉放曹馬叔璋之寳蓮燈·捉放趙叔聚君閙府·南天門等齣云 
[德國羅美廠之上海分行]  
　　德國利興堡羅美廠來滬設中國分行巳誌前報兹該行租定江西路三十八號爲寫字間樣子間昨日業已正式營業 
出版界消息 
[「新女性」出版消息]  
　　婦女問題研究會成立有年前曾出版現代婦女及婦女週報兩種現由該會邀集國内研究婦女問題各名家組織新女性社出版「新女性」月刊每月一日發行定價每册一角五分全年一元五角創刊號聞巳印成不日發行要目如下二重道德（周建人）堅壁清野主義（魯迅）禮敎與標準（章錫琛）船山的女郎（許欽文）戀愛的心理（彭兆良）女界前途之一大問題（奚明）在民間（葉紹鈞）兩部關於性的書籍（晏始）南洋通信（鳳子）美利尼西亞的婚姻（顧均正） 
電影界消息 
[愛普廬今日開映新片「重吻」]  
　　原名ＫＩＳＳＭＥＡＧＡＩＮ 
愛普廬影戲院定今日起日夜開映劉别謙最近傑作「重吻」爲華納公司一千九百二十五年最著之出品成續較諸前該公司所出之「母女爭寵」·「循環夫妻」更有精采女主角爲曼麗潑馥斯男主角爲蒙脫勃留均屬美國第一流明星聞該院每日開映二次第一次下午五時半第二次晚間九時一刻云 
 
 
 

Page 19

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *藝術界 
[觀城東展覽會後補] [  拙]  
　　閱前日本刊英君之城東展覽會參觀記記者亦往觀兹紀感想於下 
　　「作畫何須即此畫」·「任意塗抹」·二語誠爲近日國畫之天經地義山水不必麬擦花卉何須煊染揮如椽之筆直起直落固已淋漓盡致適一時之興趣矣虎而類犬馬而似鹿神似畫之所不可免者神者超絕玄妙莫測高深之謂也國畫家皆天資聰明卓越故神似之畫獨多此東方文明之表現也 
　　西洋各國對於名藝術品無不出國家建築美術館以保存之一則免國寳之散佚一則使學者得有正確之眼光不致爲人所欺我國國家素不知保護美術品有之亦不過私人愛好蒐集收藏而已而其影響則使擅摹古者倣造名作藉增産額初學者更可奉爲師資以作津梁殆亦有功世道者該會陳列之品號爲海上名家珍秘稱爲劇跡則誠劇跡無疑矣可貴也 
　　國人習慣除切身之得失外書畫藝術本可不負何種責任得一二識者之褒貶安及得千百人之稱譽淵深者水必歸之於此而知國畫展覽會之意義焉 
　　昨日本欄所登Ｋ女士「城東書畫參觀記」有「誠妙 
句也」句上衍一「倒」字合亟更正 
[對於汪馨君所作「梧桐美人圖」之商榷] [  夏艶]  
　　日昨至城東女學參觀名畫見汪馨君所作梧桐美人圖一幅觀察之下覺尚有商榷之處不揣議陋將記憶所及筆之於後 
　　（一）是幅開相無婉態蓋病在面目口鼻部位之不當其最甚者爲鈎框一筆近顴處略凸出近頦處略削近兩眼滯而不活鼻梁中段太彎曲口鼻距離稍遠人中　長 
　　（二）衣褶紋嫩弱無力 
　　（三）設色本以淡爲宜惟淡而覺薄則無精神矣推 
其原因則由於明暗分得不清墨框濃淡失和 
　　（四）帶之朱色似曾滲在裳裏蓋細觀之隠約可見（五）石凳界劃不平匀用筆復屈曲戰顫 
　　（六）梧桐之幹横筆擦紋似嫌太多 
　　余謂此種畫件尚未逹成功時期不宜善價待沽未知其他參觀者於意云何 
[繆立魯之「無原罪始胎童貞女」] [  濤]  
　　世界名畫及其作家（十二） 
「無原罪始胎童貞女」（ＩＭＭＯＣＵＬＡＴＥＣＯＮＣＥＰＴＩＯＮＯＦＶＩＲＧＩＮ）天主敎之成語即指爲馬利亞之受孕純由聖靈非由肉體交感故爲無罪孽也 
　　此畫爲西班牙大畫家繆立魯作現存羅佛爾美術館可謂繆一生最佳之創作當畫竣工後售價有二萬四千六百鎊約合我國洋二十萬左右之巨此畫之中心爲馬利亞身上滿蔽輝耀之太陽光足下則灼耀銀白色之月亮頭戴十二星之冠冕面部則顯現青春之光輝及紅暈眼部則極嬌嫰極溫柔頭髮則爲金黄帶櫻色兩手則交叉於胸前作祈禱之狀其衣服乃極純潔無污的白色所戴之外套及圍巾則爲天青色伊之四圍則許多仙女極活潑極快樂正在翺翔自得 
[繆立魯小傳]  
　　繆立魯ＢＡＲＴＯＬＯＭＥＥＳＴＥＢＡＮＭＵＲＩＬＬＯ西班牙大畫家也以西曆一千六百十七年之末生於西班牙大城塞維爾幼時家中經濟極爲困難無進學校之機會父見其子幼時已將花草等繪物成畫决其將來有畫家之造就即送至遠親龔氏ＪＵＤＮＤＥＬＣＡＳＴＩＬＬＯ處習畫龔爲當時平常之炭畫家將作畫應須之智識詳敎之繆亦顯爲其得意學生也未幾龔氏他往繆因無人照顧不得不將所作之畫出魯於巿上爲因金錢問題故潦草從事一無可記是時遇馬耶馬亦爲畫家曾遊歷各地二人相交爲友繆聞馬之談遊歷津津有味於是亦出遊歷之念奈盤資一無所得無從遂其願會是時塞維爾等處時有美國人乘船遊歷此諸地見巿上之畫恒以重金購之繆立魯購一大畫幅將其裁成數小幅而在每幅上畫馬利亞以及聖經上之故事畫旣成售與美國船長遂得一宗欵項供其盤費之用遂離塞維爾而　西班牙京都馬德立特城往遇西班牙大畫家維拉司關ＶＥＬＡＳＱＵＥＺ維爲繆之同鄕見繆後極愛繆邀同居時領其至城中各大美術館研究繪畫故繆氏雖未曾越雷池一步而巳得意大利諸畫之精神矣一千六百 
 
 
 

Page 20

 
 
1;第一萬八千九百六十一號;中華民國十四年 西曆一千九百二十五年十二月十一號
星期五 * *四十二年之間繆留居馬城而臨摹溫大克（著名宫殿畫家）及維拉司關等人之名作一千六百四十四年羅馬曾有人請繆前往但繆以離家鄕已久戀念彼所愛之戀人及其知友故寗謝絕羅馬之請而於是年返塞維爾返塞後應當地某敎堂之請搆壁畫共成十三幅其中最著名爲現存羅佛爾美術宫之「廚房中之仙女」此畫中表現一僧侣在廚房中煑炊後諸仙女降臨助其工作之情景是時也繆之聲名亦爲之大噪請畫者陸續不絕一千六百四十八年娶一富家女蘇駝曼育者爲妻相居者極形睦愛舉二子一女長子後至印度次子後承繼父業女後爲尼結褵後繆立魯未離塞維爾而從事於創作此時之代表作可以下列數種槪之（一）「出奔至埃及」（二）一千六百五十二年作「懷胎之婦」此畫繆忽變其以前之色調此時之色彩乃極溫和而極鮮明者畫之輪廓亦稍柔和人體亦稍爲圓滿矣（三）一千六百五十五年所作之二聖像現懸塞維爾某敎堂（四）翌年作「馬利亞之誕生」一千六百五十八年繆氏在塞維爾創立一藝術學校繆與一友人爲是校之領袖但不久即解散是年以後其畫又變以前之色彩畫中之色彩及光線成氣狀體人物皆似隠約於迷霧中者但仍筆清晰無雜亂之病 
　　一千六百八十二年正爲某敎堂畫一頂畫時繆所立之架忽塌下繆氏遂受傷醫治不救於是年之四月三日與世長逝（巳完） 
[現代羅馬樂壇一斑] [  孛羅]  
　　羅馬友人來書 
凡稍具西洋歷史知識的都會知道羅馬是歐洲文化的中心點了他歷史上的偉大建築物實在是多方面的重要發祥地舉凡一切政治·社會·宗敎·文學·藝術·都和他有密切的關係友人陳君留學羅馬日昨郵來一書中述及現代羅馬宗敎樂界近况一則現節錄在後面 
「現代羅馬宗敎音樂家中當推白老西主敎做領袖他曾歷年擔任華棣崗（敎皇宫名）及聖伯多祿（即聖波得）大堂音樂師職生平著作等身可惜因得用腦力過度的緣故近年來頓有神經病現象今年五月十七日羅馬大敎堂舉行小德肋撒列聖品典禮時即由白氏爲歌樂選手總指揮此外尚有嘉亞彌敎士也是當地很著名的宗敎樂家他現任辣德郎若望大堂樂師 
　　前年羅馬開意大利全國音樂大會地點在奥古斯多大樂塲節目專奏唱白老西氏所作的「耶穌復活」歌劇一時羅馬各階級人都如醉如迷烘動一時特要求大會主事展期二星期速續重奏唱白氏傑作「耶穌復活」歌劇據當時調查所得在塲奏唱的選手人數有男唱選手一百五十餘人女唱選手百餘人管絃樂隊選手六十餘人奏唱時臺上雖無佈景和藝員的表演但是在場聽衆莫不神摇魂盪如置身眞境一般臺上奏唱至耶穌被釘十家架時眞覺如天昏地震山崩石碎堂中帳幔從上而下分裂一般末段某女士獨唱聖女瑪逹助納註墓探望耶穌因不見耶穌聖屍在半途哀哭歌聲如怨如慕如哭如訴即是在不能了解音樂的人們聽了也不覺淚珠滚下音樂感人的魄力有如此」（下略） 
[劇本集出版預誌]  
　　神州女學敎員徐培德畢業北京戲劇專門學校對於東西戲劇均有深湛之研究今夏曾導演「聶嫈」一劇頗受聽衆之歡迎邇因鑒於劇本之需要特將其得意作品彚編成集集中包含四劇（一）亞當出樂園（二）受戒（三）惜春賦（四）結婚的前一日均可實演 
[古隋遺碑之印行]  
　　邕寗畫家李君梓舒頃將其故鄕於清末出土之隋碑原搨本携來海上按碑文凡數百字每字約五分有奇碑額刻有寗越郡欽江縣正議大夫碑十一字碑末鐫有大業五年四月字樣帷該碑年來迭經世變巳有毁失之虞現由本埠書畫保存會向李君商得付諸影印以供世好現正由各名家題跋中聞不日擬用珂羅版印行云 
 
 
