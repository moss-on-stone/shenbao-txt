# 1884 - 242 - 4904095

 

Page 1

 
 
[第十三號畵報出售] [  申報舘主啓]  
　　六月二十八日爲萬壽聖節特繪百官朝賀圖以見朝野同深慶幸前者基隆之役業將戰績叙入畵報俾衆周知此次馬江開戰雖遭挫折而其滕負未分之際互相轟擊各逞威武此情此景大有可觀兩圖俱編入此次十三號畵報准於十六日發售後仍附淞隠漫録圖說一則間者鑒之此布 
[開印古今圖書集成告白] [  申報舘主人啓]  
　　本館糾股排印古今圖書集成曾疊將情形隨時登報惟前印樣張之鉛字其字之大小雖已合式而點畫稍未匀稱曾有股友來囑另換字模是以乘外洋各機器在途之時訪得一名手刻工遣善書者寫成字樣用黃楊木精鐫端楷鑄成字模逐日飭工澆字惟此書須用之字約共九千餘萬方足敷手民排印故未免稍延時日近有數股友已將第二次股銀送來本舘以排印未久不便收受擬於開年刷印多時再登告白定期收銀恐未周知用特布告再本舘前經言明除股印外再自增印數百部兹以此書卷帙浩繁照原價一百五十兩不敷開銷姑俟日後再行酌量定價合併閘聞 
[論中國亟宜照會各國共守局外之例]  
昨日本報載有煤船存疑一則此其故由於中國業與法人開戰而未卽照會各國故也查萬國公法凡遇兩國相爭一經示戰則各國皆守局外之例不得以煤糧軍火等物私相接濟乃中法兩國和議不成基隆馬江業已間戰兩次而法船現在芭蕉山遲遲未發此蓋因船中無煤不能駛行故在彼坐守以待購煤接濟其勢顯然不待曹者而後知矣塞加納胡思禮輪船係英商天祥洋行之業於前日報關出口船内滿載煤斤約有二千墩聲稱載往琿春旁人以爲琿春之煤何待上海載運而往遂疑爲運往法船此其疑之誠是也夫輪船非煤不行法船在福州預俻攻戰晝夜燃煤不絶所載能有幾何及戰事旣罷煤已用罄於是汲汲出口勢不得不待煤接濟而購煤之地惟上海爲最近或有此舉固在人意計之中此次該船裝煤出口是否果往琿春抑係果濟法船均未可定然而此事正不可不防也今使中國於該船出口阻不使前或查出果係接濟法船與之理說則彼將曰中法搆戰固當守局外之例然本行未奉本國領事知照明文實未知煤之不應售與也是彼反有辭也况地下上海海關稅務司其正稅司係美國人現因抱恙不出理事事皆由副稅務司經理而副稅務司係法人安知其不與該船稍留情面乎中法旣經開兵法人本應辭職卽彼不辭中國亦應罷之今而未聞有此則其中情弊防之更難矣本館前者屢著論說謂中國此時應明與法人示戰所謂示戰者一面宣示中國之意謂必欲與法决戰一面開會有約各國駐京公使請其轉逹各本國朝廷謂中法兩國業經示戰不以玉帛相見而以兵戎凡有約各國皆應按照公法各守局外之例不得以煤糧軍火等物接濟請由各國朝廷飭下各口岸地方官各外埠領事官一體遵照然後由地方領事各官曉諭本國各商人一律奉行不得有違卽如上海爲各國通商大埠倘有各國商船載煤糧軍械出口可令稅務司詳加查騐是否爲接濟戰事之用如其接濟戰事則當截留不與報關不令出口倘其運往他處則亦當令其出具保單重定罰欵必使其所罰之數浮於所運貨物之數願具結乃可放行此固萬國之通例局外者固當兩持其平而不得稍涉偏袒也法船來華糧械或可多備而煤則日用日銷斷不能預先備足其勢必將沿途添購東京不必言矣其中途如新加坡如香港澳門一路皆可購辦當此法兵法船聞已有續增之說各國尙未接到中國照會仍得照常貿易售與煤斤若一經中國通行照會請各國共守公法局外之例則此數處皆不能售煤於法人而法船將何以濟此最勝之算也或謂東洋長崎法人可向購煤然中國而旣行照會則日廷亦當遵守公法飭下地方官曉諭商人共循局外之律豈能獨異於各國如是而法船將從何處求煤耶夫各國商人貪利而忘義者或亦有之卽有本國官憲曉諭禁阻或仍不免私自運濟以取厚利必欲淨絶根株原屬不易然究竟事出於私非若今日之明目張胆且旣經通行照會之後則倘有此等商人私相接濟見者卽可阻截查出卽可重罰彼又安敢以身試法如此而法人之計將自此窮矣或謂如此則中國之兵與煤糧船械亦未免有所不便然中國之船在中國之地固無慮此而法船在華煤糧必將斷絶其又安能爲患也乎且不特絶其煤糧而已各國西人之爲引港者倘有爲法人所雇用亦屬大違公法必應一律禁止彼法船苟無此港如瞽者無相倀倀乎將何之日前巴西滑爾出吳淞口無一引港人遂遭擱淺此明徵也刻下中朝業已明降諭旨飭各直省統兵大員便宜行事力禦法人而照會各國公使之文則尚未之見故本館以此汲汲焉 
[鐡路可成]  
　　香港西字報言中國近擬在九龍開辦鐡路以逹廣省已聘請善於開路之英人譚毗爲教師然則該處鐡路當可望其成功矣 
[教民遷移]  
　　本月初八日香港出有一事緣粤督令法人出境有華人之信教者數十家恐在省不便亦相率而去至灣仔地方該處有扛棒小工與該教民滋閙巡捕出爲彈壓亦被毆擊有一西捕至爲擊傷送入醫院後經衆捕齊來始拿獲滋事之人六名解官請究現尚管押以待訊辦也說見香港西字報 
[新勇潰逃]  
　　初五日閩省有電信到粤言官軍大敗請調兵赴援粤中官塲一聞此信極爲驚駭彭欽憲擬調某營兵馳往詎該營兵立時潰散緣係新招心多懼怯耳欽憲恣氣塡胸隨與鄭軍門商酌欲調安勇前往軍門謂粤垣亦關緊要安勇是我左右手實雖移動欽憲着將親軍五百名調去卽於初七日解纜云 
[粤中郵音]  
　　初四日連接閩省商家來電皆稱已打勝仗初五日官塲忽接敗耗殊切杞憂并聞船政局之機器被法人燒壞軍火蕩然無存止賴張友山中丞主持一切盖中丞究曾親歴戎行有膽有識也○法事已决烈防務更爲緊急前日張香帥委幹員出虎門飭辦漁團保甲日夕不得遠離其頭目先給口糧以示鼓勵○初六日起晚間不許火輪船出入因黑夜之中無從辨認深恐法船濳進故并來省港之夜火船卽於是晚停止○張香帥與將軍都統會晤言邊事將啓武備亟宜講求如敵人臨境防軍出關禦敵守城者賴有旗兵惟旗兵殊乏荼火之觀似宜大加整頓將軍 
 
 

Page 2

 
 
次日調集旗兵逐一察看見有老弱者汰去另選充補每當日墓將軍潛往城甚巡察如有擅離職守者立卽斥革旗兵以將軍察察爲明頗多怨謗現尚都統昌懋咨鄭心存軍門代募土勇八千名自行統帶想以旂兵單弱未足深恃也○記名提督黃孝祺軍門上年隨張振軒宫保到粤統領淮軍駐守砲台聞前日向彭欽憲辭職欽憲以統領大員責任綦重現正事亟何得規避不允所請軍門尚堅請解任欽憲赫然震怒升坐公堂以黄軍門臨陣退縮欲照軍法從事在旁諸將代求寛免始責軍棍五十現聞軍門受傷甚重○鄭軍門所統之安勇原額二千名日間又添募四營撥二千名紥於西關要口戈矛耀日旂熾連雲洵稱戎容曁曁也○張香帥與彭欽憲開福州定期開仗已憂形於色謂閩防未甚整頓恐失利於法人香帥隨發電信與張幼帥所言甚詳大意以鼓舞士氣爲先欽憲於三十日三發電意與何小帥事機秘密外人無得而知者然二大憲爲國憂勤無分畛域洵不愧柱石臣也 
[勸設團練示]  
　　署理兩廣總督部堂張廣東巡撫部院倪爲就捐辦團事暉得練勇必先籌餉設防尤重保民粤省濵臨大海港汊紛岐自來籌粤防者團以虎門爲首衝然此外蕉門横門崖門虎跳磨刀等門爲香山順德新會東莞各縣之要口卽爲省城左右之屏蔽此數縣生靈數百萬貲産不知幾億萬斷無視同膜外之理特以形勢有緩急布置有先後若必紛紜兼顧必致備多刀分爲今之計兵力之不足則借資於民力視財之可集則仍歸於民用粤東素稱殷富道光以前洋商之利甲於天下一聞輸將之令數十百萬咄嗟可辦自軍興以來商農疲耗捐案稠疊忝爲民上惄然病之現值省城大兵雲集軍火礮械尚須接濟而省無米之炊人所共悉捐輸之議事非得已通計合省捐輸自以南番新香順東爲大宗而五口要隘亦卽以此數縣曁安寗兩縣爲赤緊畢非實力辦團不足以資守禦惟平時之操練器械臨事之口糧賞需旣非枵腹可以從公亦非徒手可以集事前者委員分往各縣勸諭紳富捐輸以充防餉業經聞辦在案原係量捐給獎並無絲毫抑勤聞各縣慷慨樂輸大率皆捐有成數顧團練不能無費紳富又復書捐深恐杼軸酒槳義心有璧而財力不逮是又不能不於衛民之中仍曲寓恤民之意者也本署部堂下車伊始體察情形會同本部院通盤籌書旣欲分省城之兵力顧及諸路而有所不能惟冀就本縣之捐輸聯絡民團而庶幾可恃溯查道光二十一年三元里首倡義舉聯及百有三鄉二十三年民團起義者九十六鄉而佛山之義師踵至二十六年省河兩岸義勇雲集力阻入城之舉欽奉諭旨商民深明大義捐貲禦侮紳士實力匡襄深蒙嘉悅惶惶天語至今榮之值此時艱同深義憤食毛踐土各具天良同仇偕作需用良多今定以各縣紳富之捐充各縣團練之覺集本縣之人防本縣之境以本縣之財供本縣之用自捐白用隨用隨捐設海防未能遽撤不能不陸續籌捐以資保衛幸而無事卽行停止省城餉糈卽屬萬分支絀亦當另行設法羅掘不復以各邑紳富之捐提充省用凡吾紳富商民各有身家各有性命若不及早設備强敵外至土寇内訌求保性命身家之不得夫何有於資財本羅部堂本部院殷殷勤諭開誠布公無非爲吾民計且海口有備萬一問警省河兵力尙可分援是不僅爲各縣升兼爲通省全局計也吾民反覆思繹必能深體本署部堂本部院衛商恤民之意共矢急公親上之心克展有勇知方之略或糾衆摧鋒或捐購船炮或攔塞河道或修築土臺或毁其兵輪或斷其接濟敵人散掠則鄉自爲守人自爲戰大股來犯則彼此聯絡互相應援其有擒斬鹵獲仍按賞格優保重賞惟須俟敵人犯境方可奮力攻討不准馮空生釁妄殺無辜所有辦團辦捐事宜責成地方官會同紳士籌辦應由該縣會同公舉辦事公正鄉望素孚之一二人由善後團防局司道分别照會札飭刊發關防令充一縣總辦其分辦卽由該縣該紳會同選派以前委勸紳富捐輸各員卽行調回將來報稍核册亦由地方官與紳經理官任其事而不用其財民出具資而自用其力想亦吾民所稱異抑亦吾民所樂從也合亟開切宣示爲此示諭南番東新香安甯各縣紳富商民人等知悉爾等須知以捐辦團祗是一事務各竭誠效命量力輸將旣非爲他人謀卽當早自爲計此邦人士忠勇奮發非他省所能及亦敵人所深畏上爲朝廷捍禦之資下爲户牖綢繆之策異日酬庸論賞必有破格殊恩本署部堂本部院有厚望焉特示光緒十年六月三十日示 
[來書照登]  
　　中國戰船不及法國之堅固夫固盡人知之矣然法船雖堅而且巨究係游行水面無論鐡甲木質總非若山嶽之不畏震撼觀馬尾未戰之先法提督飭水師兵於夜間十分留意聞華船行動聲卽點電燈四照戒華船不得駛近彼固恐我軍别施毒計亦深恐兩船相碰各受得傷因是防閑至密惜我軍愛惜船身不願作落水拖人之計設當將戰未戰時我船拔起鐡錨鼓動雙輪專向法船叢中横衝直撞彼砲能擊遠而不能擊近避之無可避攻之無可攻卽是鐡甲船其船身亦被撞壞若木質兵輪未有不破而沈者不過兩國之船同歸於盡耳迨至兩敗俱傷孤拔之性命其存亡正未可卜也外洋兩軍相摶苟自知力不能敵亦有是舉故爲中國計現宜將破蕉輪船或另製鞏固小輪日後舉法軍相遇如在内河儘可照法而行庶幾勝負相當不至彼獨得而我獨失也愚昧之見伏維登報以備統兵者擇焉[  小杜後人稿]  
[承德亂耗]  
　　北直馮某流寓承德府以開墾起家居建昌縣富甲一邑平生豪俠好義擲千金無吝色凡北直原籍人之赴哈達者苟有鄉族誼登門求助必飲食而饋贐之以故門下食客稱濟濟焉子某甲喜習武延棒師周某爲之教導周故緑林豪曾在鳳凰廳犯輿當道捕之急變姓名依馮避禍馮不知也周性喜結納旣得安樂窩與流寓之人徵逐久之情誼益篤而周之本來亦漸流露今年春舊黨有被擒者供周在逃事當道乃行文廣緝捕役至建昌投文密訪適亭長與馮有隙以容留匪類赴縣密報差捕至馮家周適他出將馮鎖押迫令至縣自爲分辨子大驚尋周告變周怒急率黨羽奪馮於途戮縣差一人傷數人馮止之不聽門客亦隨聲附和願爲主人死於是尋亭長斃之而火其居馮見事大與周謀偕遁乃綑載所有倉卒登程周號於衆曰今日之事已成騎虎君等有願偕行者可自爲計否則捕兵一至玉石俱焚非善全之道也衆皆攘臂而起附從者百餘人更刼取本處驢馬以代健步直向東北而去周舊日亡命本散布四方至是先聲所至奔走偕來旬日之問鄉應者以千計于是分隊管領行刼村庄且冒稱宋景詩爲元帥焉說見益聞録 
[烟台防務]  
　　烟台來信云初十日稅務司面謁道憲謂有法船三艘定於禮拜一入口裝煤可否准其裝取道憲不允稅務司謂如不允其裝煤必須嚴密防守不然安保其不自取乎此說未知確否查海防練軍本駐紥西圩門内新近調到之防兵十餘營又皆濵臨夾河一帶離烟台二十里聲勢亦不能聯絡芝罘東島舊有炮台一座與迤東之一山嘴遥遥相對崆峒島又適爲口外之屏藩若於三處增築炮台數座庶成犄角之勢而敵船不得飛渡矣 
[民團流弊]  
　　松江府城近辦民團固爲保衛閭閻起見然區區之城派董至四五十人之多并有米行牙儈自願統帶操練按上中户科派捐項傳間上户每日五百文中户源減所募民兵卽衆董之私人半吸鴉片竊思此等舉動是衛民適以厲民而臨民者殆未及周知耳如其知之當必有以善處之矣此松江人所口述確否非本舘所知也 
[邗江瑣録]  
　　上月廿九日署兩淮都轉張芑堂觀察特令鹽捕營曾都戎挑選精兵一百名駐紥運署内空地築壘挑溝悉仿行營規制備豫不虞古之善教也○上月王淦殺白小大一案至今未能定讞緣茶爐王氏之女年方二十二歲平日與王白二人皆有染因奸釀成命案王 
 
 

Page 3

 
 
淦獲後女亦到案上堂對簿口若懸河問官大怒喝令掌嘴桚指備極痛楚而仍無確供不意少年女子乃能熬刑若是○和尚中之無賴者揚俗呼之爲馬流奸淫盜賊無惡不作而優婆尼之受其害者尤甚僧綱司年老不能理事某紳遂禀當道請另揀人爲僧綱司而將馬流驅逐出境云 
[甯郡近聞]  
　　前報寗郡人民將欲拆毁天主堂嗣經道憲與領事商議該懋中西人已陸續遷避城外祗剩外國女醫及孤幼病人而已無如好事者尙於夜間搥門擲石吵閙不休該西人不堪其擾禀知道憲薛觀察立出告示保護懸於教堂門首此風漸息告示録下此係天主堂現在法國人民已陸續遷於江北岸居住惟尚有意比國人照約應行保護至堂内孤幼病人均係華人軍民人等毋得滋陽干咎特示○十二日有美國兵船上之水手四名登岸遠行入城至邑廟觀劇衆人見之以爲法兵不覺怒髮衝冠大聲痛罵水手言語不通莫知其意幸有通事在側不與衆較相率而去不致滋事○初六夜被奸徒妄造謡言煽惑民心各憲出示安民已列前報兹聞鄞邑尊朱司馬除飭差訪拿外刻又飭匠置造站籠二具放於二門外兩傍上判云傳說謡言希圖滋擾者用此邑尊言出法隨想奸徒不敢以身試法也 
[保護教民示]  
　　欽加二品銜江南蘇松太兵備道兼辦兩江爵督部堂營務處邵爲剴切示諭事照得天主堂傳教授徒按照通商事例原以勸人行善爲本凡内地民人入教者但非作奸犯科不在查禁之例條約奉行日久商民無不周知刻下沿海戒嚴訛言四起誠恐土匪流氓藉端滋衅民教不安大爲地方之害除密飭文武員弁跴訪嚴拿盡法懲治並行地方印委各官認眞查辦外合亟出示曉諭爲此示仰道屬軍民人等一體遵照須知在教人民安居執業同屬朝廷赤子毫無畛域之分卽軍事方殷亦經屢奉思綸妥爲保衛倘敢逞私報復甚或乘機搶掠則是故違詔旨妄生事端國有常刑罪在不赦爾教民等亦不得輕聽謡言干預外事互相疑懼自外生成其名凛遵毋違特示 
[吳淞近事]  
　　前日下午鈞和兵輪暫泊關前歴一刻時卽與福安同時起機開往申浦○測海等兩兵輪前日下午駛到淞口泊砲台前測海於昨早十點鐘駛入滬江○慶營内向萬順醫園購辦鹽蒲包置於台前以禦開花砲彈○昨早演放水雷一具波浪掀天濃烟迷目誠海防之利器也○開道無疑午南浦縣靡大團鎭設立吳淞分關業已往勘地址矣○盜劫嘉定航船案内拿獲之吳瑞棖己由王邑尊訊明非盜僅判笞責枷示三日其發封之各房屋亦可從寛免究也 
[浦濵雜誌]  
　　虹口頭壩小菜街寍人箍桶匠董長發夫婦時時反目爻占脫輻已非一朝日前董由甬江返滬檢點家中什物缺失頗多遂大怒手執無情棒鞭鸞笞鳳毒撻不休妻無奈招認藏午隣居舟山人某姓家董遂邀同地保往查見有木器洋鏡等原物多件惟衣服已被質錢悉索之餘聲達户外巡捕聞聲往誥知係家中瑣事未便拘入捕房遂施施然來董因託地保理處不知以後如何了結耳○前日美領事師逹爾駕馬車赴吳淞公幹至夜力歸間寄泊吳淞之美船將一水手踢斃故往彼騐屍云○昨有一約三十左右之鎭江人倒斃裏虹口財神堂前當經地保御堂收殮云 
[循例出會]  
　　昨届中元令節上海縣城隍神同財帛高昌長人新江四司循例詣壇致祭孤魂自二點鐘起馬由廟出西門賑畢由壇進小南門回廟各會首遵奉縣示惟以清道執事迎神並不鋪張藻繢云 
[稱貸笑談]  
　　英租界坭城外某氏本邑人鵠寡多年家有恒産曾撫某甲爲螟蛉子爲之娶婦然甲不務正業日與無賴子爲儔以故一切銀錢契劵均由該氏經管不落甲手兹該氏患急病身死並無宗族親長甲自此揮霍自如蕩産傾家更無他人可以管束矣前日有鄉人在茶肆中談及該氏家事附近有某少年喟然嘆曰甲固僥倖矣我則父母康寍尙難望從心所欲也旁人聞之笑謂少年曰父母總有盡期汝如不能隨意使用可向人稱貸契上載明待父母天年本利清還如小說所載磬响手可也少年自覺失言面赤不發一語一時傳爲笑柄云 
[鄉民被盜]  
　　浦東楊家渡東首鄉人某姓家前夜突有盜匪五六人破門而入肆行搶刼其家僅姑媳二人媳之右臂被盜砍傷刼去皮箱一隻沿浦灘而去該盜眞可謂愍不畏死罪大惡極矣 
[英界公堂瑣案]  
　　昨晨由捕房解送妓女爭毆之事請訊王趙氏遞禀聲稱妓女陳鳳卿誘我爲娼且無端毆傷頭額爲此訴捕拘案請驗傷究辦陳供因貧苦無依賃屋設娼尞餘房轉租與妓女王趙氏被欠房租洋二十三元向索無着與之爭執詎伊自己砸破頭顱誣我行兇且彼此均屬娼妓何謂誘彼儁娼求恩明察王趙氏又稱並未欠伊房租黄太守騐得王趙氏受傷屬實判罰陳洋五元給彼養傷至房租之果欠與否着自行理論○西人修容匠某訴稱華人余阿寶至我處吵閙不休爲此交捕送案余供有與此西人同居者名開利欠我工洋我因向索欠詎此西人以我平空吵閙指交捕役修容西人又稱確與開利爲友然並未同居關利旣欠伊洋儘可當面向索不應在我處擾衅黄太守商之施繙譯判將余管押七日以示薄懲○四捕禀稱有四人飲酒至醉在路滋事爲特拘至捕房由捕頭問明滬上並無該國領事經管故送公堂請辦西人稱實因酒醉所致黃太守商之施繙譯判發捕房管押一日以儆○陸陳氏訴稱挈孩行路突被竊賊捋孩手銀鐲當卽呼喊追赶由捕阻獲人贓今蒙送案請爲給領究辦竊犯何得全俯首無詞捕頭禀何屢犯竊案請重辦以儆黄太守商之施繙譯以該犯擅敢在路捋竊孩鐲殊堪痛恨判枷三个月發頭門示衆贓交該氏領去○奚阿華訴稱包拉豐裕洋行之車突被錢小川阻不容拉與論逞蠻幸逢巡捕拘案嚴爲究辦錢供連日無車可推因見奚有車向之詢問並無他故捕禀邇因車户抗不納捐領照不肯出租錢不知奚所拉者係包車擅指爲不遵同行之約有心尋釁黃太守商之施繙譯判笞五十板以儆 
[法界公堂瑣案]  
　　前報列許阿二卽王阿二控告誘逃一案昨翁太守單提許阿二覆訊杜氏母女及謝阿坤並未解至包探將混名荷蘭水者拘到太守詰其何謂荷蘭水供稱姓胡名來四非荷蘭水也向爲木匠與許同住鹿鶴春弄六月初五日伊回庽見妻捲物而逃我卽帮同找尋後愛寳姐說起同謝逃在寍波謝係三陽樓酒館主王明標之妻舅伊央我一同往寗於六月十七找見許氏不肯回滬復又央許杜氏到甯相勸始於七月初七日附輪來申在寍時曾將許氏交與地保後借住尼庵要剪去頭髮出家地保囑謝逸去故卽避面並未得有錢財太守詢許杜氏可曾開過花烟館胡答稱不知惟伊家兒子女兒的係許阿二所生太守謂伊家之事爾甚熟悉爾外間極有　名冒充包探往寍借端訛索本分府早已訪知遂飭將王胡兩人仍交捕帶回下期將男婦一併解案定讞○包探嚴頌眉孫寶生昨至公堂禀稱有竊賊五名偷得牛隻載來滬上經人至捕房關照我卽帶夥前往拘到一名正欲盤詰詎潜在腰間拔小尖刀刺我幸眼快奪住不致被傷詰問之下知在鄉間偷得大小牛各兩頭船泊西門外知有同黨人在船看守故將該賊解案尖刀附呈另有刀壳并英洋一枚四開一枝俱從褲腰中搜出解案人供姓周名小園浙江檀香人前在烏山船生理偷者姓張不知其名亦係駕烏山船者此次從湖州偷來同船有名蘇小五衙高五夏小娘我共五人張姓在閔行上岸少牛售與教門館得洋六元大牛現在李松林行中包探又禀稱伊供出曾竊槽坊之醬五甕擕出之時碰碎瓦甕被事主聞知追散現在牛行之牛兩頭欲售洋五十四元因之尚未成交太守着將周暫押待往西門將船扣留再行核辦○前報列王姚氏欲在小東門外開烟館妓院 
 
 

Page 4

 
 
工部局前住收捐抗不遵繳一節昨日提案復訊王姚氏供稱明日開市外間酒店裏面烟間翁太守問包深伊家究如何局面包探嚴頌眉禀稱伊家外面果是酒店裏邊有烟館并設床帳且有四女人太守問王姚氏要此女人作何勾當前在英界所爲何事答稱前在棋盤街雙彩堂妓院太守謂好混帳本分府照爾開設妓院懲辦卽商之海繙譯以王姚氏現未開市不便收捐但此等婦人决無好事擬卽驅逐出境海君謂伊如祗開酒店煙館似可准伊暫開太守亦以爲然隨明白開導嗣後若查有女堂情事當予重辦 
[上海絲業會館籌賑公所代江西省饒州府屬景德鎭蛟水大刧灾民乞食叩募賑捐啓]  
　　嗚呼天災不已而善昌救災之心亦嗚呼天災不已而善昌救災之心亦竟不能已矣竊善昌自上年六月初四日爲敝鄉震澤一隅之地青黃不接之時善堂紳董疊來告幫萬不得已出而勸募登諸申報叩告仁人君子樂善好施得以補救窮鄉迫七月朔山東撫憲出奏黃河决口齊河利津歴城遭黃水大刼善昌得聞山東告災卽避輕就重震鄉停止歸七月初二日登報叩謝接募山東至八月上旬順天周大京兆來函告災善昌登報加募順直之災捐在敝公所設局募捐徧告海内外諸大善士大發慈悲共襄義舉居然鱗集羽萃源源而來隨收隨解登列申報藉呈衆鑒實爲始願所不及在諸大善士功德崇閎善報固不可限量而善昌得此陸續分解直東災黎均沾再造之恩惟有代百萬哀鴻日爇瓣香以申頂祝尙敢爲無厭之求乎乃閏月又聞江西省饒州府屬之景德鎭蛟水爲災竟有懷山襄陵之勢據見申報所述水高數丈民歎其魚死者已矣生者奈何其實較之山東順直相去不遠乃報中疊次告災尚未聞有人出而勸募善昌救災之心於是又不能已將起而爲之大聲疾呼客有笑於旁者曰子休矣今日豈住日比乎往日猶是承平景象故勸捐易集今則法禍孔亟海疆戒嚴無論大家小户力倉皇避地之不暇而猶能應子之勸募乎善昌曰不然正惟當此避地倉皇而我得以申其勸募之說矣竊以天上紅光見已三百餘日上蒼垂警浩刦堪虞在我國家景運靈長欃槍終當掃蕩然聖主之金甌無恙而蒼生之刼運難逃海氛一熾伏莽必興匪傾無處無之而流氓地棍其小焉者也若輩亦無大志不過以搶掠爲生故聞各處倉皇避地者已多不測之遭是欲適彼樂郊而轉自投羅網矣然當此蹙蹙靡騁正不辨何處爲桃源雖有大勢力大識見者亦復無劵可操善昌則以爲此劵實操之天故欲求免刦必先回天欲求回天莫如積善而積善之大耆固莫如賑災妙在此時景德鎭之區有災可賑與其將有用之資財供人胠篋何如積無屋之功德救我孑遺故以今日時勢論之正求免刦者之大好機會耶募賑捐者之大好題目也且以民胞物與之義推之四海之内皆兄弟也然略有親疎厚薄之分本縣之人同父兄弟也本省之人同祖兄弟也近省之人同曾祖兄弟也遠省之人同高祖兄弟也今義昌旣爲順直山東遠省募捐矣轉置江西近省於不問豈非厚於疎而薄於親乎雖夙知潘偉如中丞具菩薩心腸擅醫國手叚必能爲民請命發帑賑災倉遺黎於袵席然當此海疆告驚籌餉爲先恐議賑不無稍後而以順直山東密邇神京上厪宸慮尙不免借助於東南義賑以補官賑之不及江西情形諒亦相同此善昌之所以不能已也閏月中旬山東重懼决口較之上年更大億萬生靈昏墊咨嗟嗷嗷待哺陳雋丞中丞陳冠生殿撰疉次來函賑災囑善昌萬萬不可告止此敝會館代募賑捐尙未截止之情形也一波未定一波又起想海内諸大善士俯卹時艱必不以好事哺之嗚呼救災恤隣道也行道有福博施濟衆仁乎謂仁之方善昌謹譔此啓爲救災之方而救災之藥則尙須募之諸大善士謹百頓首爲景德鎭白萬災黎乞命謹啓教弟施善昌少欽氏謹譔七月初十日 
[儒醫施診]  
　　苕上張和聲茂才名醫聽泉先生之令子也夙承家學海内咸知就診者無不著手成春今假寓三馬路永大公棧施送門診兩月不取分文於七月十六日起凡有疾者盍往求之 
[久患風疹聞常州龔澤之先生能療以此乞醫]  
　　自笑書生壘塊多此身底事不消磨瓊漿未許分仙府靈藥何由乞素娥漫詡珠璣隨手出居然星宿滿胸羅知君早入秦和室教借刀圭却病魔 
[幽居]  
　　數椽茅屋緑陰圍默坐焚香奏玉徽酒力醒時凭畵榻茶烟歇後臥柴扉夕陽送去流金島素月遡來秧翠幃鶴撆華巾消世慮羲經一卷靜叅機○秋眺誰將五色付天工絢染雲霛總不同彩徹虹銷新霽後畫圖一幅列長空小藍田懴情侍者恬宜居士録稿 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
