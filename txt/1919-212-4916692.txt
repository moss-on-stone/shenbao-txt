# 1919 - 212 - 4916692

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[進行與盤旋（冷）]  
　　凡事情狀有五種分别靜與動也進行與退郤與盤旋也中國之遇外事也以前不外二途靜與退却也今則稍進然亦不過盤旋也欲以此與他人之動而進行者較其勝負之數固不待卜而可知也 
　　進行與盤旋其動一也其所以異者一則有條理次序而人心一也一則人心不一而無次序條理也今他人已又不妄動而着着進行矣而我中國人則尚在盤旋中也 
命令 
　　八月六日大總統令文官甄用審查合格之簡任職存記趙世愚多誠均著交財政部酌量任用此令 
　　又令文官甄用審查合格之簡任職存記據珩著分發直隸李廷棟著分發江蘇王晉觀著分發浙江陳福蔭著分發湖北交各該省長酌量任用此令 
　　又令司法總長朱深呈准大理院長姚震咨請任命邵勳署大理院推事應照准此令 
專電 
　　北京電陸使電告奥約准文日簽字國際聯盟委員擬加派顔惠慶（七日下午一鐘） 
　　北京電對德恢復和平令昨交院擬稿今日閣議後卽蓋印公布並擬通告各使（七日下午一鐘） 
　　北京電對德命令今日不發表有緩下說（七日下午五鐘） 
　　北京電四日日本外務大臣内田根據外交調查會二日之决議爲交還山東之聲明如下（一）中日議定交還膠州灣時凡膠州灣租界及膠濟鐵路之日本守兵悉數撤退（二）膠濟鐵路中日合辦不論何國國民一律看待（三）照一九一五年之中日協定當然得設日本專管租界至設各國公共租界之議現尚在斟酌（六日下午五鐘） 
　　北京電駐法胡使電卅日交卸由岳參事代理（六日下午三鐘） 
　　北京電安系仍欲以新國會行立法權與舊國會制憲交換昨龔對李曰垓表示李謂西南及全國輿論决不許（七日下午一鐘） 
　　北京電舊議員孔照成等電訐李曰垓係李根源私人政學會能力亦薄請徐龔勿與接洽（七日下午一鐘） 
　　北京電津外交協進會電府院外部云山東戒嚴與補簽和約人民駭異乞速將二事取消（七日下午五鐘） 
　　北京電易克嶷狄福鼎朱耀西已保出獄中尚有學生三人檢廳仍欲起訴（七日下午五鐘） 
　　北京電汴商學聯合會電府院請速挽回洛潼歸日人包修事（七日下午五鐘） 
　　北京電開封鐵路協會電府院誓死不承認潼洛路由日人包辦請迅飭取消（七日下午一鐘） 
　　北京電魯人組籌備贖路辦事處並由王訥等魯議員全體請發鐵路公債（七日下午一鐘） 
　　北京電孟督電告前日警五十名到延吉交涉結果已撤回三十名餘允續撤（七日下午一鐘） 
　　北京電奉張電因鮑督抵長接印已於歌日令奉軍停進（七日下午一鐘） 
　　北京電鮑督電告偕孟抵吉垣（七日下午五鐘） 
　　北京電薩鎭氷電請入覲已准（七日下午一鐘） 
　　北京電擬取消各路總副司令（七日下午一鐘） 
　　北京電徐邦傑辭職將改任裴毓華（七日下午一鐘） 
　　北京電蔡廷幹電告紅會各事查竣欵目亦點收相符院昨覆令早日回京（七日下午五鐘） 
　　北京電楊增新電駐塔俄領護兵連日在塔城附近四鄉搶掠商民財物並傷斃人民日有五六起之多向俄領交涉置之不理請向俄使交涉（六日下午三鐘） 
　　北京電庫電巴爾虎總管聯絡富陞阿謀攻外蒙均由謝氏主謀現由車臣汗派隊赴桑旗防堵懇飭後援隊速進（六日下午三鐘） 
　　香港電電車合同昨簽訂（七日下午六鐘） 
　　香港電糧食會議定港澳每撥蕪米一萬擔（七日下午六鐘） 
　　香港電莫督令沈鴻英帶兵隨林葆懌赴閩（七日下午六鐘） 
[各通信社電]  
　　北京電安福系仍擬保存新國會龔心湛商之李曰垓李陳不可 
　　北京電谷鍾秀確未與段祺瑞及靑木晤面係某派造謡（以上七日） 
以上平和通信社電 
　　北京電孟定今日由吉來京要求不究旣往保證　　北京電外交官領事官考試法閣議决提國會 
（以上六日） 
　　北京電今日衆院開會因不足法定人數未開議 
　　北京電未來財長之候補者吳鼎昌張弧最有望 
　　北京電靳雲鵬今午入謁辭職總統勸稍待 
（以上七日）以上中華通信社電 
　　北京電己未研究兩系議員反對國會延期似已　心犠牲新會 
　　北京電李曰垓與龔接洽數次以法律問題主張不同未有結果定庚（八）日出京回粤一說粤局有變岑急電召李故匆促南下 
　　北京電國會質間不組閣原因政府擬以物色人才答復 
　　北京電華軍克復烏梁海陳毅嚴式超均來電報捷參陸處擬優予奬勵（以上六日） 
　　北京電華軍克復烏梁海陳毅嚴式超均來電報捷參陸處擬優予奬勵（以上六日） 
　　北京電長春交涉日領强硬陶道尹交涉無效將移中央辦理 
　　北京電有吉局定後以孫烈臣調吉鮑貴卿仍回黑督原任說 
　　北京電張志潭因靳雲鵬决去亦準備聯帶辭職 
　　北京電王揚濱係爲于寳軒密約赴津接洽内部交代事件刻已返京并未南下 
　　北京電旅京粤紳擬先運動稅務處承認放行接濟粤糴二十萬石再籌採米運粤 
　　香港電外傳軍府與督署將發生衝突說未徵實惟日來省城暗中戒嚴軍警徹夜梭巡（以上七日） 
以上中孚通訊社電 
中美新聞社電 
　　華盛頓電英美法協約底稿今日提出美上院附以威爾遜總統咨文一件聲言美法協約之目的爲防法國或突遭德國侵犯時美必立予法以援助又謂和約中本可謂已有保護法國以防侵略之相當規定但此後數年内含有許多事變發生之機兆目今不能預爲切實算定並云此約並非離國際同盟而獨立訂結乃受同盟之支配法國從前助美獲自由於英今英亦同樣允諾保護法國此乃歷史轉反之一端可見今已開一新時代宿怨舊恨均忘之矣云云此約未經討論卽交外交委員會審查 
　　華盛頓電美上院外交委員會已將科崙比亞（南美一共和國）條約草案之審查結果報告此草約係美政府前從巴拿馬共和國取得巴拿馬運河區域並開闢該運河之權欲對於科崙比亞國有所報酬而擬訂者 
　　華盛頓電美下院軍事委員會會長卡恩比提出一案主張在紐約與舊金山間設一定期航空郵便業　　華盛頓電海軍部監造大海船二艘作横渡大西洋之用每渡一次限時四日不日興工築造兩船均長一百英尺載重五萬噸速率三十英里如遇戰時可改爲毁滅艦 
　　舊金山電今日宣布威爾遜總統將到太平洋海岸檢閱新太平洋艦隊（九月二號或三號舉行）八月九日先由海軍總長丹尼爾氏在洛斯恩奇爾斯校閱該艦隊全部經總統大閱後將由洛特曼中將率領駛往普格脫島 
　　吕烏哲尼魯電巴西新選總統派索阿氏前以巴西代表赴巴黎和會現已回國今日行宣誓就任禮並已指定人員組閣其外務總長爲阿才凡多氏派索阿氏二十四歲時卽被舉爲國會議員旋卽成一有力之政治領袖云 
　　巴黎電德國愛本特報載一關於德國將來外交政策之論文大致云以前德國外交官須概行黜除代以眞有才能之人將來世界外交重要中心將爲巴黎倫敦而東京華盛頓次之此後數年内世界運命操諸此四部之手德國對於巴爾幹當持忍耐政策和約之結果發生無數小國此乃德國實行其政治運動之機會也西班牙軍界教士及勞動界向來表同情於德國故德對於西部必可收良果至瑞士及挪威丹麥瑞典等國皆不滿意於威爾遜總統故德國亦必能與締結優惠之條約云云 
　　伯訥電據荷蘭當局所刋布謂德前皇患病甚重近曾從柏林召喚名醫診治但病狀並無起色 
 
 

Page 5

 
 
   
 
 

Page 6

 
 
路透電 
[奥匈國内之近狀]  
　　三日維也納電匈牙利國民委員皮拉根氏等三人業已抵此卽被押入拘留所 
　　二日柏林電維也納電稱匈國勞兵政府之辭職乃在工業聯合會會議决定皮拉根氏曾蒞會報告軍事與政治現局甚抱悲觀勞兵政府迫於壓力故乃辭職新任總理貝台爾氏以排字爲業 
　　三日丹京電維也納消息匈京意國委員會電告克勒滿沙氏謂匈國新政府已受納前協約國提出之條件於協約國高等議會談判未决之際與協約國停戰並請與羅國訂休戰條約以太愛斯河爲界線匈京勞兵會會長維爾碩氏已抵奥京奉新政府之命與協約國開始談判 
　　六日丹京電匈京消息新任陸軍總長賀白里氏已宣布極嚴之戒嚴令境内甚爲安靜 
　　三日維也納電匈國委員名薩慕萊者圖在某地點越入奥界爲憲兵所阻乃卽自殺曾於其身上抄出巨欵 
　　三日丹京電匈京消息昨晨匈京各公署之紅旗多已除去由羣衆於歡呼之中改樹國旗新外交總長亞哥斯登氏語客謂新政府擬締造和局施行民治並以召集民選國會之質言予協約國此後之政府將由國會决之亞氏之意協約國顯將立卽訂定休戰條約開始媾和談判現已從事停戰又謂新政府之留舊政府數員乃徇從協約國之志願 
　　三日柏林電維也納消息新政府第一次會議議决布告　國恢復匈國私人財産勞兵會出售没收之證劵得數顯屬無多現料各種産業多可無碍 
　　三日維也納電貝台爾氏通告路透電社新政府决計儘速召集國會匈國共産黨之企圖業已失敗多由彼等所絶對深信之世界革命並未實現且因未得俄國兵力之助 
[俄國之過激戰事]  
　　四日倫敦電過激黨無線電報稱英軍轟擊哇尼　後已登岸克復該鎭 
　　三十日亞昌格爾電在英受訓練之俄軍官五百人已抵此間將赴前敵據現象觀之前敵陣線不久將全由俄人佔守之軍事專家多人之意過激黨非俟英軍全行撤退不致攻擊且有多人現信過激黨無力侵擾北俄蓋德國西比利亞俘虜數萬名有於後數星期由英開抵前敵之說也 
[各國之生活問題]  
　　三日倫敦電勞塞姆白倫之亞興登地方有鑛工萬人罷工要求每日工作六小時 
　　三日倫敦電白明漢警察之罷工者現共有四百人 
　　四日倫敦電機車技司火夫聯合會之九榆支會會員六百人於三日夜半罷工表同情於警察聯合會故倫敦及西南鐵路之車務已加限制 
　　三日倫敦電倫敦及各省除利物浦外罷工風潮未續發展利物浦有無賴結隊刦掠搗毁商店後爲兵士以槍剌衝散末賽地方有人搶刦縱火戰艦華朗特號及驅逐艦二艘已駛往該地保護船港且有坦克砲車多輛準備一切目下至少已拘獲六十人 
　　三日倫敦電星期六夜半利物浦之蘇格蘭衞區有男女無賴數隊挨街刦掠高店尤注重雜貨肆寳石舖鞋店襪店所至無阻婦女孩童紛坐道旁穿衣着鞋以視是否合體不合者輒棄之且有人由樂器店拖出鋼琴當街奏樂羣衆歌而和之惟有一隊搶刦糧食肆遇警察大隊舉棒揮擊且被拘去二十三人羣衆圖救不果某地點有兵士開排槍但未傷一人肆刦者被擊時紛紛逃入側街繼復回至大街畢其未了之事延至侵晨四時暴動始已但星期日上午暴動又作伏化爾路之酒店被刦有載重摩托車二輛滿載兵士馳至悉拘行刦者入車道旁之人擲石以擊兵士兵士向空開槍時有一人攀登車上圖奪兵士之槍剌兵士復發空槍二三響以嚇之是人不爲退縮卒乃發實彈一是人乃倒地不省人事已經送入醫院自夜車至正午共拘獲二百人利物浦已　到兵士一千六百人地方官自信力能維持治安該地主要部分均有兵士保護 
　　利物浦工黨召集會議决議全體罷工以表同情於警察聯合會及爲政府評擊工業聯合會會員之抗議 
白根海特有警察百人罷工昨晚該地有人四出刦掠　　三日華盛頓電陸軍部爲減小生活代價起見已命將軍用餘糧立卽售與民人 
　　四日倫敦電高等經濟議會於八月一二兩日在倫敦開會討論歐洲所需煤糧及原料足用之供給不易求得諸事該議會承認煤斤現局至爲嚴重蓋歐洲煤之出産已落至可危之低額該議會已將諸問題移交特别副委員會查覆煤斤副委員會今日在巴黎開會該議會又議决促請各政府當此煤斤供給短少時代急宜於歐洲增其産額而減其用途該議會特别注意意國關於煤斤之困狀 
　　二日巴黎電哈佛工廠停工之舉業已終止昨日照常開工巴黎工部曾開會商定一切辦法 
　　四日瑞士京城電巴爾顔料工人要求增加工資未遂全體罷工顯由過激黨煽動志在引起革命兵士一隊携機關槍巡邏全城迄今已擊斃暴動者六人傷數人罷工風潮已傳至蘇里克該地電車停止駛行 
[各國近事記]  
　　二日巴黎電法國航務管理員昨日宣稱法國現向協約國廣購各物預料以此可輔助法國生活國際聯盟仍爲政治機關而未發展成爲經濟機關勢必缺乏生氣而少實際 
　　三日柏林電孟哲勒報載稱前巴伐里亞太子致書巴伐里亞國會謂不願承認起訴者兼任裁判員之法庭彼殊願蒞巴伐里亞法庭而受國會處置聽令國會移送協約國國際法庭 
　　三日貝爾格勒電塞國内閣業已辭職 
　　二日巴黎電美國副國務總理波爾克氏及美國媾和代表團接見巴黎新聞記者謂參議院於九月以前不致核准和約 
　　二日巴黎電法政府雖反對於一九二二年一月前發掘埋於法土之美兵遺骸但美國衆院外交委員會决議後此數月運輸美兵遺骸事宜須由國務部監視一切 
　　二日羅馬電加泊羅尼式飛機一架自維也納飛至米蘭在四千呎之高處墜落死十四人 
　　三日洛安格爾電前任副檢事長勞勒氏宅内今晨有炸彈爆炸因而起火勞勒氏與其婦大約爲火炙傷有性命之虞現信此舉乃報復數年前勞勒氏控告製炸藥者數人之讐 
國外要聞 
[新三國同盟之約文]  
　　英美法三國新組同盟以杜絶德國將來對法取報復手段之消息已見本報茲覓得法美盟約原文亟將其條欵詳譯於左（盟約緣起從略）第一條一九一九年六月二十八日在凡爾賽宫中美法兩國及其他諸國簽訂之對德和約内含關於來因河左岸之規定如和約第四十二條曰禁止德國在來因河左岸或其右岸五十基羅邁當之内保持或建設勞壘工程第四十三條曰禁止德國在前述區域内無論爲永久或暫時的保持或聚集軍隊并禁止其從事於各種軍事行動或舉行動員之事業第四十四條曰倘或德國違反前述第四十二四十三條之規定則當認其爲對於簽字於本約之諸國取伊敵行爲而謀擾亂世界之和平凡此規定萬一不能對於法國保障直接之安甯與保護而德國無故向法國取攻擊行動則美國當立卽予法國以直接之援助第二條本約與英法間之盟約同日訂定目的相同文義彷彿在英法盟約未批准以前本約不生效力本約之後附錄英法盟約一份第三條本約應經國際同盟行政會之核准行政會當决定本約之是否附合國際同盟之約文苟國際同盟之行政會經本約簽字兩方一國之請求而判定同盟應予本約以充足之保證保證一日不止則本約之效力一日不息第四條本約在國際同盟批准以前應經法國國會及美國上院與凡爾塞條約同時核准本約核准後應在巴黎交換與凡爾塞條約核准後之交付同時舉行簽字者美國總統威爾遜國務卿藍辛法國總理克蘭滿沙外交總　畢勛 
　　英法之盟約與美法之盟約文義大致相同其異點有二（一）美法盟約第一條言美國當立卽予法國以直接之援助至英法盟約第一條則曰英國允許來助（二）英法盟約多增一條曰本約不强英國殖民地之遵守惟經殖民地議院之核准則不在此例英法盟約簽字者英國方面爲首相路德喬治外交大臣巴爾福 
[德國潛艇戰爭失敗之歷史]  
　　法國無線電社巴黎通信云戰事中利用潛艇而攻擊敵國之戰艦德國實爲禍首歐戰以前絶未之聞按潛艇戰爭肇始於一九一四年九月五日是日德潛艇宇字九號在北海中擊沉英國郵船巴資芬特號告終於一九一八年十一月七日甚最後之犧牲物卽英國鐵甲艦勃利帶尼號被毁於直波羅陀海峽之近岸是也協約國海軍受德國潛艇戰爭及所佈水雷之損失其數如左 
英國　四○○○○○噸　法國　一一○○○○噸 
意國　七六○○○噸　　日本　　五○○○○噸 
美國　七七○○○噸 
　　以上總計共六十五萬三千噸戰前協約國海軍之總噸數爲五百三十一萬八千噸合之上數約損失百分之十二（戰前協約海軍噸數分列如下英國二百）五十萬噸美國一百零二萬噸法國八十二萬噸日本五十九萬八千噸意國三十八萬噸惟俄國不在其内）未幾德國復利用潛艇以攻擊商船其最初之犧牲者厥爲英國貨船格利脫拉號其時日則一九一四年十月二十日是也綜計德國潛艇戰爭自一九一四年十月二十日潛艇宇字十七號擊沉英國貨船之日起至一九一八年十一月十一日休戰條約簽定之日爲止共歷四年零二十二日其間協約國及中立國船舶之被毁者總數如左 
　　一九一四年被潛艇擊沉者三艘計三千噸觸水雷沉没者四十二艘合計七萬噸總計四十五艘七萬三千噸 
　　一九一五年被潛艇擊沉者三百九十一艘計一百零六萬三千噸觸水雷沉没者九十三艘計一百六十七萬噸總計四百八十四艘一百二十三萬噸 
　　一九一六年被潛艇擊沉者九百三十六艘計二百十五萬七千噸觸水雷沉没者一百五十一艘計三十四萬三千噸總計一千零八十七艘二百五十萬噸 
　　一九一七年被潛艇擊沉者二千八百六十一艘計五百六十二萬八千噸觸水雷沉没者二百○四艘計四十一萬八千噸總計三千○六十五艘六百○四萬六千噸 
　　一九一八年被潛艇擊沉者一千一百八十九艘計二百五十七萬九千噸觸水雷沉没者四十九艘計六萬四千噸總計一千二百三十八艘二百六十四萬三千噸 
　　總計以上船舶之損失被潛艇擊沉者五千三百八十艘計一千一百四十三萬噸觸水雷沉没者五百三十九艘計一百○六萬二千噸兩項共計五千九百十九艘一千二百四十九萬二千噸每日平均損失四艘計八千四百十六噸 
　　協約國四年中損失之船舶共計一千二百四十九萬二千噸其數可謂鉅矣一九一四年全世界商船總噸數共爲四千一百五十二萬三千噸協約國四年中所損失之船舶約佔總數百分之三十惟中央帝國之船舶不在其内職是之故協約國商船大形缺乏所餘之噸位不半用以運輸軍隊及軍需而商業運輸遂受種種之限制矣 
　　當時德人欲得無上之良果所有潛艇之數尚以爲未足竭力設法添造潛艇直至十倍其原有之數德國潛艇在一九一七年之初勢力最大爲月擊沉協約國之船舶達八十七萬四千噸設德人能照常支持其勢力而協約國不急謀補救之法逐漸增添噸位補足其數則潛艇戰爭最後之勝利必屬諸德國殆無疑義迨至一九一七年之末協約國損失船舶愈多而所造之數不及補足德國方面潛艇攻擊愈形激烈至一九一八年五月形勢乃利於協約國德國潛艇戰爭其失敗之兆遂有不得幸免之勢而柏林政府亦不能復行掩飾蓋德軍在西歐前敵之失敗已爲德人所深悉於是德國引起革命而　　　解矣 
[飛渡大西洋之意大利飛機]  
　　中美新聞社都林（意國）通云據都林飛霞飛機公司官稱該公司現方構造一飛機準備爲飛渡大西洋之用無須汽船巡弋爲助此機　於十四小時内飛行二千英里該公司本爲歐洲最大之汽車製造廠亦能構造飛機馳名已久　於飛機之長途飛行頗有經騐其所造一飛機曾由都林飛至奈泊爾斯中途不停歷時十小時有半往返共一千英里另有一機則由都林飛至倫敦中途亦不停以六小時有半行七百五十英里該公司飛機曾載乘客以一小時有半飛達二萬三千零五十尺之高度久爲世界所著稱其駕駛者爲白雷克氏卽今被舉爲飛渡大西洋飛機之領袖者也現方在構造之飛渡大西洋飛機係雙葉式機體頗巨其引擎室純係鐵製分爲數格水洩不通所載燃料恒有六百六十加倫之譜倘在水面不得已而降落其燃料可立時傾出機身卽浮流水面船員可安然無恙此飛霞雙葉飛機將裝配以七百匹馬力之十三圓簫引擎一具卽所通稱爲愛字十四號式此種引擎當歐戰之時爲各協約國訂造不少專爲航空之用實舉世最有力量之機械構造此項引擎諸多爲難創製飛霞横渡大西洋飛機之機師爲羅司泰氏渠意欲期有成效必須使速率與載重量俱增乃可若依時間定限由舊世界飛達新世界平均速率每小時終能行一百四十五英里如是之速率卽多載燃料爲長途需用亦屬無妨經此減少時間可免兩種失敗（一由天時之變一由）於引擎之停）須知此次引擎有是速率較之慢機用力亦略等惟以一小時一百五十英里之速率飛渡大西洋當先擇定其路線此問題已經考慮得有滿意之結果故飛霞機師與機長毅然决作此行沿途不復藉助於任何船舶此大膽之計劃亦初非貿然爲之曾幾經演習在飛霞廠中今有所謂將來横渡大西洋飛機之稚弟者是爲一皮挨爾字雙啓機載重一噸平均一小時能飛行一百五十八英里當歐戰進行之際皮挨爾字雙葉機方在構造中途構成而宣告休戰此機雖名爲載重一噸實亦能載重至噸半且能於三百英里之遠度抛掷半噸重之炸彈於任何地點此實爲一大進步當歐戰初終時協約各國炸彈飛機隊卽不裝炸彈而爲此長途之飛行亦無能裝足燃料有如是者觀於此稚弟飛機之良好成績則彼方在構造中之長兄當尤足饜人望而成此飛渡大西洋之偉績也 
國内要聞 
[山東問題之進行]  
　　舊金山八月二日無線電云中國留美學生會會長馮華黄（譯音）偕會員百五十八刋發宣言書請求美國上院對於和約中之山東條欵勿予批准 
　　巴黎電稱我國代表團最後發表對於山東問題之意見謂我國之加入戰局乃以美總统之勸告尊重世界和平故毅然加入所希望者不過願協約國予以一臂之助在國際間得享一地位與一大國所應得之尊重而已乃今日之結果非特不能如願且得一極不公平山東問題之處置將德人權利讓與日本但中國對德宣戰時卽聲明中德各約一律廢除更與協約各國聲明在先他國决無權利之可得吾國旣爲協約之一當然有毁壞德人壟斷主義之要求權目下依解决山東問題之觀察以德易日不啻以暴易暴吾人須知日本之野心固與昔日德人之野心無異非僅欲囊括亞細亞而已直欲征服世界是與世界和平主義根本上相反至謂中日間之全部問題待國際聯盟討論此種論調爲一種引誘吾國承認山東德人權利讓與日本緣國際聯盟之行政部吾國竟無揷足餘地此等現象確爲日本佔優勝之現象假設以中日之全部問題付諸同盟討論依此等現象之觀察吾國失敗殆無疑義况日本能在和會中獲勝利烏能不獲於國際聯盟會中更觀國際聯盟之約章謂中國如要求二十一條密約提出聯盟會討論須先經日本許可此種約章尤足證明中國斷不能在聯盟會中獲勝利果眞欲解决山東問題者須由國際聯盟派一國際委員會實地調查再行處斷始不失公平之正議而與公理相符也 
東京電内田外相關於交還膠州灣問題又復聲明云五月五日日本全權委員曾巴黎將聲明公表又五月十七日余新聞記者會談亦曾全然確認惟關 
　　山東問題之日本政策仍似未能十分了解日本政府於一九一四年八月十五日所致德國最後通牒中有云『今以膠州灣租借地全部交還中國爲目的特以』一九一四年九月十五日爲限無償無條件交付日本帝國官憲』此項對德要求諒世人尚能記憶右要求條項自中國以及其他同盟聯合各國皆未提出何等抗議今日本基於同一之方針提出平和緊要之一條件要求將膠州灣租借地無償無條件引渡於日本同時並導守一九一五年所致中國政府之誓約欣然將該租借地全部交還中國日本批准維爾塞田條件之日不　躊躇决將該誓約實行上必要之協定向中國政府　始商議又日本於山東省非有欲保有影響中　領土主權之何等權利及其他要求五月五日牧野男爵之聲明書中有云『日本之政策係凡屬於山東』靑島之完全主權者實行交還中國日本所保持者不過僅許與德國經濟上之特權而已』此節之意義雖何人亦可明瞭中日間將關於交還膠州灣之協定成立後卽可將守備同租借地及膠濟鐵路之日本軍隊全部撤退又膠濟鐵路可由中日共同經營又封於何國國民皆無何等差别待遇日本政府根據一九一五年之中日協定堂然得主張設置日本專管居留地今擬設各國共同居留地目下　在考慮中 
　　日本駐華公使館前任　贊芳澤氏奉派來華預定昨日可以抵京此次前來原擬對於山東問題有所接洽最近日本政府以英美各國出任調停之結果知大勢所趨卜　不將出東條欵酌量讓步於是有日外相交還膠州灣之聲明日本對華政策旣已變更芳澤氏之預定計畫因亦不得不有所變動昨聞芳澤氏表面因津奉方面虎疫之猖獗已决定暫緩將京其實殆觀望形勢耳（但外交界仍有芳澤將來京之消息） 
[乍隂乍陽之組閣聲]  
　　日前龔内閣物色閣員之聲洋洋盈耳似在積極進行矣各省區長官近日來電均係催組正式内閣者直魯豫秦晉等省請元首推舉總揆及閣員長江三督主張内閣人物先與各界協商某督請以龔組閣熱察綏各都統乞再疏通某派亦似共赴一的乃東海昨向龔述明暫不主張組閣並諭府中人謂有以位置閣員疏通意見來者應卽一律拒絶某派昨曾派有力分子訪龔詢組閣事件龔云正式内閣關係全局安危今若甘聽各界牽掣勉强成立亦難發展故不欲表示意見願有力者卽日出山肩此鉅任卽欲卸去重責云云又聞中央行政各機關政費財政部向於每月抄發放自近數月以來因部欵異常奇絀六月分之政費尚未全數開放而七月分者現亦迄無着落該部李次長現正極力籌措大約須在下星期内方能開放據財政部人云財政如此竭蹶實有兩大原因其一爲各省解欵來原之斷絶蓋前此各省省金庫收入如烟酒稅印花稅各項雜稅等向例不論多寡均悉數解交中央近數月收數旣虧各省復巧立名目預爲截留甚至七月分之稅收已於六月分指抵用途部院雖迭催各省照解各省不但視若罔聞且有請求中央將積欠軍政各費發淸以爲抵制者各省解欵之來原斷絶足以致中央之艱窘其二爲銀行方面接濟之斷絶前數月中交兩行對於政府墊欵雖屬嚴加限制並非一文不墊向例每月軍政費不敷時由中行墊七成交行墊三成以最近之國庫收入及鹽餘等爲抵還之用最近銀行方面以國庫收入旣淡鹽稅更非旺月加以各省紛紛截留誠恐墊欵日多歸還無期故亦婉向政府聲明實無餘力接濟此更足以致政府之艱窘龔之堅辭組閣財政問題實亦爲最大之原因也 
[外交要訊]  
　　對德復和辦法昨（五日）閣議又經外交部提出多項决將西峪寺所設俘虜收容所先撤消所有德俘三人移送北京醫院復和命令原定俟奥約簽字後發表現因奥約簽字無期内提前發表之說復和辦法内容分十五條（一）復和命令公布之時期（二）對德未訂新約以前一切交涉事項之處置方法（三）中日共同防敵協定廢止之預備（四）交還敵俘之手續（五）敵僑解放問題（六）敵國領事館之恢復辦法（七）　　各國租界内敵産應取之方針（八）此後通商之研究（九）没收敵船之取捨（十）敵産之淸理（十一）債債權之處分（十二）敵僑私産之保管（十三）　信制限之改寬（十四）移居游歷之通融（十）（五）上海同濟學校之管理權以上所列僅爲原案之大　其詳細條目外交委員會已於昨日開始審查 
　　庫倫電報沃木斯克有不守消息沃政府現狀如何未詳當局電致駐沃總領事范其光查詢又聞激黨銳意侵圖外蒙情勢甚急 
　　外蒙烏梁海僻處極北先已爲俄黨占踞吾軍前進克木齊克沿邊各要隘陸續克復陳毅來電略如下華海各軍收復克木齊克前經電陳在案頃據外蒙官府照寳略稱據駐唐努蒙官喝克蘇爾桂布王飛報稱華海軍隊已收服克旗遂改由金奇里克東路直趨克木畢其爾俄根據地隂曆六月初間分派蒙官添調海兵規取唐努古魯克赤壩上將佔據該壩之俄兵十七人全行俘獲奪得槍械附近俄人悉東竄佳果勒地方當卽行文西路華蒙海員兵馳來會合一面帶兵由唐努山脈最稱險隘之哈拉坦大壩前進被守口俄兵百餘名開槍抵抗蒙兵受傷二名旋卽督隊進攻擊斃俄人十餘名餘悉逃竄遂將哈拉坦大壩全行佔領直越壩後進駐札蘇諾爾他方俄人所放之海地總管額庠沁貝子阿吉吉蓄懇求照常保護又山後圖爾根白嘠　處俄民七村村長等聲稱我等七村俄民四百餘戸向來安分近被本國廓米薩爾編入軍籍致生計損失現决計不服廓米薩爾命令請求保護並據該俄民等　俄武官俄兵及嫌欵人共十四名執送前來並繳出槍械該蒙官卽自會合西二路華蒙海宣合集兵力向克木畢齊克前進籌語謹電馳　毅東 
　　　爾濱二日電云東淸鐵路一帶紅鬍子現甚活動格蘭尼亞車站紅鬍子一隊約七百人侵入華人城鎭焚毁其街市一半華人殺死擊傷者甚多他處車站亦有鬍匪刦掠之事外間盛傳此事與過激派有關 
　　我國自與南美智利訂約通商以來華僑前往經商者現時已達二三千人尤以意基忌一埠爲最夥政府向未注意及此一切華僑事務概委託美領事代爲管理最近該埠僑商以美領保護不力懇請正式選派領事當經外交部核議以華僑散居智利各埠之人數實較巴西秘魯爲多自應派員保護以慰僑民之望惟與其設領不如派使尤見周妥所需建設經費亦不較多將來並可兼使阿根廷國因阿國現正擬與我通好派使一舉終不能免也昨日外部業將此案提出國務會議已完全通過 
[北京通信（市隱）]  
　　都門學界雜聞 
　　北京學界自五四六三兩次運動以來在政治上儼然佔有一種勢力近雖在暑假期内外省學生多數返里然聯合會之幹事部主持有人並無渙散之勢　在北大一方面近以訟事發生内部尤形活動將來開學以後聯合會之機關議决設置如故實行『一百求學一面愛國』之本皆遇國内有重大事件發生仍當投袂而起卽以選舉一事言之從前上自政府下至選民售票買票公行無忌人格墮落綱紀掃地以此方法組織代表民意機關實足以自戕命脈然而舉國如斯亦惟有太息痛恨於無可如何而已將來有學生聯合會屹立於社會之間遇有齷齪狂謬之選舉出現卽又起而干涉裨益民本非細聞北大學生已有此種預備矣 
　　北大訟事被捕諸人至今仍未釋放近數日學生陸續至檢察廳請求保釋者紛紛不絶而該㕔則堅稱法律之下不容隨使且謂旣經法律解决法律問題與政治問題有别學生一再與之辯論均置不理惟學生爭之不已廳中甚覺麻煩因亦不敢孟浪從事現在學生方面已聘定劉崇佑爲律師暗中計畫總以使被捕學生不由檢廳送交審廳爲第一目的學生所要求者在此檢廳未敢率爾向審廳提起公訴者亦在此前日傳教育次長曾一度託人向學生言謂不必天天向檢廳去麻煩此事總可平和了結此言似非毫無把握者也 
　　各校學生販賣國貨及報紙如故凡城内游戲園新世界中央公園水心亭等羣衆聚集之地無不見有執國旗捧貨盤之學生蹀躞其間前次在中央公轉有法政專校學生發散二種傳單内有『殺賣國賊』等語警廳 
 
 

Page 7

 
 
據以咨達教育部由部令轉各校禁止學生所出之報有『五七』及『救國』南種『救國』不常出而『五七』則風行一時主張極堅决警廳對之之亦無如何也 
　　北大自蔣夢麟博士到京代表蔡校長執行職務後各方面均表示歡迎校内各務已不似從前之散漫無歸署假以前各級學生未及舉行學行試騐者現已定於九月十一日補行畢業學生未及舉行完全畢業試騐者現已定九月一日舉行牌示校門又復登入日刋惟法律門畢業學生因應法官考試以無文憑且教部無案之故前頗發生困難問題嗣經一再設法已特許通融允爲收考矣本届工科學生畢業者前應農商部鑛廠練習生之試騐曾考取十餘人並有派往日本古河鑛山者二人校内招考新生第一試業經揭曉不日卽舉行覆試 
　　京内各專門以上學校如高師如農工醫業現正招考新生日日忙碌於試騐事務天氣酷熱考者被考者均揮汗如雨亦云苦矣各校校長前當學潮澎湃之際曾經公同辭職但呈未奉批現仍到校視事如故 
　　組閣問題恍惚迷離之中近又有范靜生長教育之說喧傳於都下有云係出東海個人本意者有云係由嚴範蓀代向東海推薦者又有謂出自謀和政略者總之事非無因也惟范氏爲研究系最接近之一人近且正式加入研系幹部所改組之新學會某派對之不無芥蒂是否能成事實則不敢言耳 
[京華短簡]  
　　陸軍總長靳雲鵬以某項原因决計辭去陸軍總長慰留無效聞將允所請由次長張志潭暫代部務 
　　熊克武電陳川邊危急乞速接濟大批軍餉軍火政府以陳部軍隊素欠訓練槍械亦不精良甘肅雖亦派兵赴援仍嫌兵力單弱前議由漢中劉存厚所部二十二師内抽調一混成旅前往協助又恐惹起熊軍之誤會 
昨日院部處會商結果决從參戰軍内抽選一旅開赴川邊擔任防守惟現正議辦法尚無出發之期 
　　天津各界聯合會冬電略云本年亢旱之後繼以霪雨直隸各河已有數處潰决淹没田畝極廣災情甚重卽不被災之處歲收亦必大歉民食維艱一旦絶糧必肇大變伏望立頒明令禁止米糧出洋庶可拯民命而杜禍萌 
　　自南方及奉天發生霍亂症以來天津等處亦已發現此項傳染病聞廊房已死十人昨天津領事團開會討論致函直隸曹省長請從速於津浦京奉鐵路設法預防昨由天津開病車一輛前往廊房該埠舊德國租界各墻根及溝渠中徧洒石灰據昨日調查天津染霍亂病者已有三十人但尚未有致死者 
[中美新聞社京訊]  
　　吉林事件漸有轉機政界中人料吉督之更換可以和平通過不致發生戰事或遭日本干涉聞孟恩遠及其甥高士儐均願立卽離吉祇須政府保彼等個人之安全彼等之行李已有數軍運往山海關北京之孟督機關某報於今日停版其主筆云孟氏卽將離吉故無欵辦報惟孟氏要求帶吉軍一師作衞隊此層殊難解决中國武人對於其政敵往往用噯昧手段送其性命故孟氏此項要求非無理由惟政府已覆以未便允准但保其生命安全云 
　　長春中日兵衝突一案據吉林郭省長　告日人已派一軍官及憲兵十人至長春以保護日人銀行及僑商爲名郭氏當卽向日領事抗議並謂保護之責當由中國警察負之如日人有受傷害之事余當負完全責任云云日領頗爲滿意已允　憲兵撤退現中日兩方正在派員會同調查據郭省長報告此案自可在當地解决惟日人欲在北京解决此層正在討論中華人方面以爲此案不當作爲重大外交問題應在當地了結也政府昨接新吉督鮑貴卿來電云長傣事件大致辦有端倪肇禍兵士依法懲治綜核肇事始末情形尚有可原之處擬請將該師長高士儐查辦案卽予撤銷以示寬大 
　　英文北京導主筆刁君明晨起身赴上海就姻事畢後約月杪返京 
　　總統昨下令以一等嘉禾章給予代理總理兼財政總長龔心湛外間對於此事之意味頗多猜測一說謂龔之辭職將准故先爲此奬賞以保其光榮一說謂龔將實授總理故以此一等章導其先路以示尊重其懋績之意又有一華官别持一說謂内閣問題已全部停頓頒章一節不過一種尋常手續於上述兩說均無關係云 
　　奉天盛行虎列拉疫死者頗衆政府已令張作霖組織一臨時防疫局並在各區設分局所需經費由該省財政廳籌撥 
　　吳光新來電報告謂於三號到江西已與陳光遠接洽一切隨後再往武昌見王占元卽由漢口回京云云預料吳返京後或有一種新發展也 
　　和議分代表王克敏已由上海返京卽於昨日上午晋見東海略云唐少川態度和緩鑒於外交失敗係因國内不能統一所致擬不堅持原議大有退護之意此係和議重開之好機會 
[天津之兩聯合會]  
[學生聯合開會紀]  
　　天津學生聯合會於四日下午三鐘在南開學校開會計到會者凡十三校代表由評議部長主席請新自滬歸之　志篤報告在滬情形諶遂略述一過又謂總會体會半因經濟困難之故並略述劉君家麟得病情形畢沙主培報告山東師長馬良演講詞極荒謬報告畢經衆决定與各界聯合會取一致行動拍電徐　統詢問山東戒嚴理由並要求取消戒嚴令及收回沈銘昌免職成命旋討論下列各案（一）排演舊劇籌募常年經費通過（二）各校自行取消臨時自治規約通過（三）韓致祥因事請假討論結果俟馬駿返津後方准（四）孔德代表提議要求各校免考（五）孔德代表提議由會中發佈開課宣言書全體贊成（六）西開代表提議電請政府釋放北京大學被捕各生電文卽附入前電衆贊成（七）新學代表提議致電政府否認補簽德約電文仍附入前電通過（八）質問政府保安警察法之解釋衆無異議（九）每星期講演出發兩次通過（十）派交際員與模範高等小學校接洽革除學生事衆贊成（十一）舉劉德恒張偉倫關錫斌訾長銘四評議核對庶務科交來賬目事畢已五鐘遂由主席宣告閉會（天津學生聯合會致總統府及國務院電）大總統國務總理鈞鑒山東戒嚴及補簽和約均出意外萬望俯順輿情卽日解除戒嚴令並求取消補簽和約之意是所至盼天津中等以上學校學生聯合會叩（致司法部電）司法總長鈞鑒此次北京大學學生鬬毆事掌教育者自有專責權限所在司法界原不應越俎代庖卽由一方面告發亦必須詳察事由秉公處理迅速解决釋放被拘學生萬不可爲勢利所迫俾學生受諸般之虐待也果允所請司法幸甚學生幸甚天津中等以上學校學生聯合會叩（致教育部電）教育總長鈞鑒此次北京大學學生毆打事原因若何姑且不論總之學校本部章而定校規學生發生事故負該管之責者自有一定辦法絶不容外界之干涉抛棄自己之權力萬望據情嚴重交涉庶學生脫黑暗司法之覊絆而有以維教育之前途則幸甚矣天津中等以上學校學生聯合會叩 
[各界聯合會評議會紀]  
　　天津各界聯合會評議部於五日下午五時開會到會者孟震侯杜小琴趙春亭陳寳禾韓致祥諶志篤馬千里王醉生居秀孫劉淸揚李毅韜張國體李秋岩蕭潤波等多人第一案爲洋布棉紗綢緞同業公會各商銷貨請維護事議决由商會去函辦理第二案張國體辭會計科長職議决不承認第三案華盛興聲明歇業卽不許在街市再行銷貨並繳還批票並俟星期四調查確實再定辦法第四案王醉生動議唐山代表函問政府書有無批示議决由王醉生個人答覆第五案唐山各界聯合會函問同業公會事議决答覆第六案南洋克弟烟草公司是否日貨議决俟由商會函詢農商部再定辦法第七案張國體張家駿報告調查五金行在十五日以後買貨應如何處置議决函問商會候覆再奪第八案王醉生提議抵制日貨條例議决交由總務部謄印分交評議員審查後再行評議第九案救國十人團請本會分行組織議决由各界組織第十案陳寳禾報告邊潔卿告退或另派代表允派代表至八時半閉會 
[吉事之結束]  
　　鮑貴卿於三日晚車自哈啓程四日抵長與孟前督會晤面商一切彼此尚爲融洽高士儐亦經遵令交卸師長職務由裴其勳暫行兼代孟鮑兩人卽於五日上車同赴吉垣交代督軍篆務吉事當就此完全結束鮑前夕自長春發豪（四日）電云大總統國務院邊防處督辦鈞鑒參謀部陸軍部鑒統密本日下午三時抵長與孟督軍接晤孟督態度極爲光明高前師長士儐已遵令交卸職務聽候查辦現定於明晨偕同孟督赴吉交替先此馳聞祈紓厪注飽貴卿豪印 
　　高士儐（原充第一師師長）所部第一旅旅長誠明日前突然失踪故目前高士儐師長一職由裴其勳暫行接收浸代裴原充第一混成旅旅長誠明所遺之第一旅旅長本職由第三混成旅騎兵團團長毓麟暫行兼代此皆係孟前督任内所派孟氏另有卅電聲明俟鮑抵任再行核奪 
　　吉軍團長以下王玻珍張玉振蕭維翰孟恩社郝有增馬憲章等支電辯明並未與聞通電宣言等事此蓋爲之出脫罪名之預定計畫卽日前參陸部查詢電之所由發也 
[龍沙通信（柳）]  
　　鮑督軍之去思 
　　鮑督軍於昨日行矣記者於其行後往訪當地之某宿彦洵以對鮑督有去思否某宿彦喟然曰是烏得云無龍沙苟無鮑督之頇颟必不至於若是之不可收拾也二年來之政績稱述於人口者有四今試分别言之（一）錢法毛荒江省年來以廣信公司之錢帖及官銀號之洋票爲本位而廣信公司之錢帖流行尤廣信用最孚鄉民銷售糧食時非廣信錢帖不受惟商家慣習小錢帖爲洋票之輔幣而現金則絶無僅有卽其他銀行若中國若交通若殖邊雖皆有發行紙幣之特權然竟無發行紙幣之餘地一紙空文宛然金葉且得專利之良果宜其可以獲厚利而處於不敗之地矣乃證之以現時之情狀則有大謬不然者當鮑督蒞江之初官銀號小洋票以十三角購滙票一元以十餘千（稍有漲落）時）購小洋票十角自去春迄今日見毛荒而刻須四十三角購匯票一元二十五六千購小洋十角因之百物昂貴而民不聊生大布之衣費在十元以上生活困難於此可見一般探究其原僉云官銀號與廣信公司之基本現銀悉爲當局移挪一空所尤不解者錢法如此毛荒而廣信公司尚有巨額花紅之分配豈以毛荒爲餘利耶金融機關爲全省命脈不思所以整頓而挽救之一任其日漸毛荒至於此極抑又何故某報載鮑於此二年之間獲利甚巨確否我人固不敢下一斷語也（二）用人不當江省各行政機關除教育廳長廖宇春外大都爲鮑之私人然私人而能勝任私卽公也私人而祗知私一己更剥削人民之膏血以私一人則人皆側目之矣逼處武人威力之下敢怒而不敢言於是有董（財政廳長董士恩）王（龍江道尹王樹翰卽今之）護理督軍省長者）魏（實業廳長魏紹周兼官銀號及）廣信公司督辦）爲龍沙三害之說又各縣知事及各設治局長多係私人之私人毫無資格者十居七八先以代理名目爲試騐辦法繼以署理終竟實授故一般中央分發到省之候補人員極爲憤懣而人民感受知事之苛索尤覺怨聲載道（三）縱植罌粟烟禁森嚴已屬三令五申自去歲上海焚燬大宗烟土之後國家亦早表示决絶之心是烟苗之不能再生存於中國之領土以貽外人之口舌也明矣民國四年朱子橋督江時禁植最力全省實無半株罌粟朱去而禁漸弛浸淫至今日竟有明目張膽以爲之者東荒一帶綏化呼蘭等七八縣中遍地皆是凡種植者須於山林警察署以五元代價購營業執照一張卽可得警察之保護大利所在趨之若騖對於是者達十五萬人以上江省苦工大都來自藩陽直魯爲數本不甚多重以羣趨於罌粟而良田沃壤幾於無人種植一般號稱大糧戸者靡不呌苦連天此事爲鮑部下某團長之計畫鮑則佯爲不知而故縱之使然也（四）學務廢弛武人腦筋每多簡單本不知教育爲何物欲求其注重乎此是猶責聾者以辨五音之和責肓者以辨五色之紋於事實甯有濟乎雖然發揮教育之精神固非武人之所長而維持教育之現狀亦屬行政之天職江省學務正在萌芽時期力爲之保護且虞隕越則百方以摧殘之者尚復有生長之望哉全省教育經費本堪充足嗣以軍用浩繁將歐洲留學費及運動展覽等會經費一例裁撤而原有之省立各學校均按九五扣發給現在時值三角之江票以去年春季與現時情狀衡之爲一與三五之比例（此節）當另篇述之）經費旣如此支絀學務又焉恃而不廢弛哉上述四者特舉去思中之犖犖大者言之耳至兵隊蠻横於省城鬍匪充斥乎四境兵與匪不能别匪與民不能辨幾盡驅我龍沙之人而入於陷穽之中言竟唏嘘者久之乃退而泚筆記之以實我通信 
[豫公民開反對洛潼路大會]  
　　字林報八月一日開封通訊略云昨日商會對門之大戲園中開公民大會討論日人經營隴海鐵路西段工程之問題聞日本工程師近曾測量路線直至豫晉兩省邊界之潼關爲止昨日大會對於鐵路督辦施肇曾表示憤怒責其不應與日人立約大概施向日人借欵以築潼關鐵路而以此段鐵路爲借款之擔保品故合同條件規定日本工程師監督路工按隴海路線由甘肅之蒙州而達海州海岸天然爲中國西北境内商務交通之主線日本之佔據山東鑛路尤使華人疑日人有窺伺機會續圖發展之野心昨日大會决定如約未成立則阻止其進行如已成立則取銷之當卽舉定代表分謁省長與議會並規定一致進行達此目的之方法電報行將發出大會主張請北京福公司承造此長一百英里之鐵路估計路工經過山地共需四百萬元隴海鐵路建築經費向由比法兩國擔任借欵今此段工程或將輸入英人資本矣 
[粤聞紀要]  
[兩次閙後之省議會]  
　　日前省會議員兩次大閙均紀前報昨日省議會又由議長黄嵩齡分佈議事日程臨時議長李國鈞亦派議事日程是日到會者六十餘人兩系皆預備出席再接再厲羣廬系踞前座大同系仍踞後座一時將開會由中立派議員曾國琮協同大同系議員何禮文譚炳華等三五人到前座向羣廬系協商調停辦法並謂先請兩方議長出場則兩方議員可以不出席等語後由兩方自勸兩議長退出議場各議員亦卽相率退出協議結果則一無所聞也 
[軍府會議之省長談]  
　　前星期四日軍政府開政務例會議案本未列入省長問題迨會議各事旣畢司法部代表吳山起立發言謂省長問題延擱兩月公民請願至八次之多本府亦應早日解决主席伍總裁言能從速解决此問題甚好但究應有若何解决方法請足下一言内政次長冷雨秋起言請問伍總裁有何意見伍笑謂方纔有函電來推舉龍建章則龍建章繼任亦甚好坐中多相視一笑冷謂此不過笑話耳究竟伍總裁有何意見伍答謂此一省大事豈以我個人私意造成便可將此問題解决耶言已各復寂然旋亦散去 
[議員贊助張錦芳電]  
　　廣州護法政府各總裁鈞鑒我粤省長自翟汪離職後各界多以伍總裁兼任爲請誠以伍公耆年碩德出而長粤自足饜粤人之望及相懸一月請願數次伍公卒以政務紛繁未遑兼顧近據報紙喧傳野心家紛出覬觎議員等查粤海道尹張錦芳護理省長月餘尚能維持現狀足見老成持重堪資長粤伍公如未允兼任擬請護法政府卽發明令以之代理廣東省長俾得安心任事且免紛爭而息浮言寗人息事莫逾乎此尚希俯納施行粤局幸甚粤籍國會議員陸祺李洪翰李淸符夢松何銓繩楊夢弼林伯和陸榮鈞叩敬 
　　李烈鈞請餉電廣州軍政府政務會議公鑒前以敝處直轄部隊用費入者有限出者無限領欵旣難伙食亦無着落以致將士病不得醫饑不得飽故懇請發餉經承議决發五萬元並按月補助生死骨肉全軍啣恩又前雲南護國第二軍參謀長何國鈞墊用之欵蒙允先撥二萬元比電通知藉蘇危困現本軍艱苦萬分何君又奄奄待斃正仰維持乃前允發給敝處五萬元及何君二萬元應於何時向何處請領消息杳然在鈞府朝令夕改固有權衡在烈鈞鯁介成性則御下未易敝部軍隊無多能否存在無妨大局誠未敢强懇維持惟何君迭番建國傾家紓難至二百餘萬之多中國幅員之大似鮮見有此人現該員困厄於餉積病僅一息耳我鈞府縱不論功行賞而對於絶於聖人似宜稍加援拯如何之處統乞裁之鈞未敢多言也李烈鈞叩印 
[皖省近事]  
　　皖督倪嗣冲以安武軍雖照陸軍新章編制而將校均未受陸軍教育茲特就蚌埠設立軍官學校務令各營將校入校肄業該校刻正組織准秋季始業開校 
　　皖省今歲茶稅大不如去年僅有十分之四五各處局長現均來呈報告銳減情形又釐局因各處水患收數頓減故六七兩月財政異常奇絀所有軍費政費至今尚未發放胡廳長頗爲焦灼 
　　財廳長胡幼腴因財政困難迭上辭書均未邀准惟辭意極堅倪督已保任陶鎔郭壽康接替郭辭不就聞陶頗有希望又大通督銷局長一職關建藩亦有希望惟已故局長甯資愚虧空甚鉅將近十萬元左右倪督令繼任者擔認故關一時不敢允諾頗費躊躇 
　　皖商方復泰益泰興劉萬興正和祥等號私運日糖一案昨由商會開會公决按貨本二五處罰合共一千七百餘元 
　　皖省學生聯合會接北京總會來電報告北大學生被拘後昨該會特要求商會聯名電請政府秉公處理並祈將被拘學生開釋該會近又發起新劇助捐已假六邑中學試演准於十日開幕 
[杭州快信]  
　　前岱山漁民肇事殺斃緝私營稽查封昌治案失蹤之第十五營營長王德明已於前日來省禀到聞不日卽將撤換 
　　諸曁勸學所長何頌華曠誤職責迭被學界攻訐省令教育廳嚴切查辦 
　　道一銀行經理兪煒柬請文武各當道准今日（八號） 
在福緣巷新張之臨安外國公司飯店假座西餐除軍民兩長外咸列席 
　　紹興錢市向有現水名目經前任王知事革除現各錢商運動復活聞將成熟 
　　蘇省水警第二專署長沈葆義昨因公由滬來杭浙江緝私統領米占元前日因公赴甬昨已旋省 
地方通信 
[蘇州司法官舉行初試筆試]  
　　司法官考試典試委員會通告云爲通告事此次在江蘇投考各員業經本會於七月三十日甄錄試在案茲將應試各員試卷詳定優劣分别去取計及格者三百四十六名應於本月十日起舉行初試筆試除將及格各員姓名及受騐科目開列於後外仰卽携帶收據親赴司法官考譁事務分處領取入塲券並於下開受騐日期上午三時齊集試騐塲聽候點名憑券入塲切勿遲誤特此通告（錄取姓名從略）初試筆試受騐日期及其科目八月十日試騐憲法民法民事訴訟法八月十一日試騐行政法國際公法國際私法法院編制法八月十二日試騐商法刑法刑事訴訟法 
[警廳會議防疫]  
　　警廳崔廳長日昨召集各區長警佐各隊長及各科長督察長等至廳會議防止時疫事宜議决各事錄下（一）令衞生醫員注意預防（二）令各區隊警切實嚴防以免疫氣傳染（三）撥派衞生警士於各街巷周歷察視遇有瓜皮灰糞堆積道路速卽掃除（四）倘有人民傳染疫癘者立卽報告衞生科派醫員診治已分令所屬遵照矣 
[太倉催報災情之廳令]  
　　太倉縣知事前因勘騐水災呈請省長道尹財廳察核昨奉財廳指令云查此案前據該知事及士紳蔣汝芳等先後來呈均經令飭查勘具復嗣據蔣紳等續具　電到廳又經電令各在案茲據前情仰卽遵照前電將現時災况情形迅速勘明呈復核辦仍候省長道尹指令云云 
[南通南通防疫之所聞]  
　　自唐牐天生港發生時疫後本月二日縣公署卽發佈警告禁止屠宰及魚腥不潔之物至生冷瓜果等物早在禁賣之列翌日城廂各點心店麵飯館卽經警士勸令閉歇三號晨間街頭巷角有呌賣角尚黎油條者詎晝間忽傳城西有某甲因食角黍斃命乃并此二物亦在禁賣之列現經警局長楊薇生擇定城西市梢之延壽閣爲時疫救濟所已延基督醫院之楊君爲醫士凡在防疫十日期限内無論何病死者概須於三小時内棺殮不准稍延而城南醫學專門學校亦經張退虛校長設立臨時防疫院並訂救急大綱十條油印分送官紳對於防疫如此嚴厲或不難撲滅也 
[揚州知事對調]  
　　東台縣知事彭世祺高郵縣知事胡爲和奉省令對調現彭知事業於三日來郵接事卸任胡知事俟交代淸楚卽往束履新 
[保充運銷局長]  
　　高潔句運銷局局長劉桂亭在職病故現邑紳陳繩之等公呈運署保其子劉閣葆接充業經段司長核准給委任事矣 
[嘉興議定開校日期]  
　　嘉興各校長以時交秋令暑氣漸消特於昨日會議開校日期公决於隂曆閏七月初一日開校而省立各校則遲至九月一日開校業已預備招收新生通告舊生矣 
[姚局長判處徒刑]  
　　嘉興因利局長姚稚梅因欠繳公欵前日由縣拘案押追等情已誌前報茲悉張知事以姚吞蝕公欵一再追催抗不繳納實屬玩視法令日昨開庭訊問將姚判處有期徒刑六年聞姚不服縣判决擬提起上訴 
[組織女子手工傳習所]  
　　邑人朱某沈某等組織一女子手工傳習所内分剌繡裁縫織紉等科學費每月六角貧苦酌減以一年畢業凡年在十歲以上三十歲以下之女子皆可報名入所傳習刻正籌備一切不日卽可成立 
[寗波保黎醫院裝署X光鏡]  
　　慈谿保黎醫院向美國定　X光鏡已於前月到申適值院長吳蓮艇先生抱恙故未運慈近來吳君病體業已痊可該　急於應用故日　該院趕緊興建機器室限月内告竣待X光鏡裝置完畢卽可應用該　又多一除病之利器矣 
[安慶禁止運米出境]  
　　梁士詒日昨由粤電致皖省長擬派員到蕪辦米五萬石　予照　吕省長接電後以今歲皖南水災甚重秋收無望目前米價飛漲自顧不暇遂去電話　乃梁一再要求吕省長卽令蕪湖米業維　會討論具復嗣據該會呈復謂此欠廣州販運之數似尚不巨可以勉予應付等語一面由吕省長電告倪督昨聞蚌埠來電頗不謂然故昨日吕省長發出布告於兩月内禁止運米出境云 
[安武軍改編計畫]  
　　安武軍改編五混成旅久未實行陸軍部一再電催倪督軍以事在必行未便再延所有改編方法聞實行成立五混成旅其高級軍官仍以原有之統領充之面一切表面手續悉照陸軍部規定程序辦理以歸劃一惟兵士中有老弱暗疾者尚須裁汰故下級軍官及兵士中之願改組者實居多數昨聞倪督特電召皖南鎭守使馬聯甲到蚌並集合各路統領開軍事會議徵求意見俾便實行一經議决卽定於九月一日實行公布聞以一二兩路先行挑選以爲模範其餘依次進行云 
[濟南荷花露酒新發明]  
　　中美新聞社消息云濟南普利門外十王殿街恒和醬園主人素抱提倡國貨主義平日對於所售酒菜等物無不細心研究精益求精最近又發明一種荷花露酒氣味甘芳質料純潔與外洋啤酒無稍遜色現已出品發售大受社會歡迎 
[各學校添招新生]  
　　濟南工業商業農林各大專門學校以及齊魯醫道等校均已張貼告白添招新生不日卽行開課報名投考者較前踴躍現已定期考騐惟開學日期尚未確定 
[商築馬路已竣工]  
　　濟南省城前定官欵修築馬路一節業已次第告竣因限於財政問題未能通行建造是以西關筐市街花店街官驛街等處商人鑒於馬路之是否完備關係營業之能否發達因卽聯絡鄰街商人捐欵築路業已將次完工其工程亦更較他路爲堅固 
[龍口新式碼頭竣工]  
　　龍口輪船碼頭去年九月由商埠興築公司經理趙琪包於美商愼昌洋行依照歐西新式鐵骨洋灰建築堅固該碼頭已於七月三十一日竣工所有附屬之鐵梯鐵環等件完工尚須數日是日各界前往參觀者千餘人莫不歡聲如雷云 
雜評一 
[孟之兵隊（默）]  
　　武人每爭一次必遺禍殃一次其爭而决裂者糜爛地方殘害人民固不待論卽幸而不决裂敷衍調解亦必隱伏禍根焉 
　　張勳龍濟光輩之爲禍不僅一時其職雖去而其留餘之兵仍在也（龍之殘部近亦已編爲正式三旅）此次奉吉之爭苟免衝突然孟要求帶一師入關無論成否終必設法保存其兵隊焉此種兵隊存則必不見信於東省徒添額外之軍餉散則慮生事變流爲盜匪尤其餘事是故中國武人爭閧一次卽軍隊增多一次國家與人民受禍一次且將歷數年而不已嗚呼武人爭權之爲禍蓋如是其烈也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議尚無復活希望]  
　　南代表之覺悟 
　　聯合通訊社云北京關於總代表之人選搖搖靡定西南方面不耐爲無期之等候已有限定北京十日内派定代表之主張唯兩日以來北京方面復盛傳龔心湛出任代表之說西南旅滬要人及代表團主要分子皆以龔氏爲主戰人物認爲與誠意謀和之志願相反（唐少川君曾言對於北代表人選不問其爲何人但須其人素抱主和宗旨苟以主戰人物出膺此席則不願與爲無益之周旋故今茲反對龔氏意甚堅决）已有國會議員多人紛電粤中當局請爲一致拒絶同時桂籍南代表曾彦君及桂省政界要人覃超君鑒於北京之太無誠意對和局極抱悲觀特聯名通告桂粤當局及軍府總裁提出意見以爲應付時局之計桂省實力爲西南重心切望和平亦推陸幹卿爲最今桂省負責人物作此積極主張和議前途誠不知所屆所茲將曾覃兩君通函覔錄於左快郵代電巡帥督軍省長鈞鑒頃通函國會軍政府莫督文曰敬啓者北總代表改派問題迄未解决此非對於人之難派實業於事之無誠意也北方早已决定不戰不和坐待西南之内變一舉而降服之耳故朱不得不辭職錢欲來而不得來近雖有龔王接替之議無論西南是否贊同卽在北方本意亦未必見諸事實不過敷衍一時以延宕歲月而已有人自北京來述某要人云和議續開俟諸來年玩味斯語和議之無望可知彦以爲希望和平當先維持和平之局勢否則日日向北京議和恐亦不得議和之要領也欲維持和平之局勢西南目前應實行者（一）各省及各軍整理軍政財政民政以固根本（二）各省所有客軍對於本省主管機關關於内部之事項應尊重其意見以免猜疑而求内部之團結（三）各省各軍不得再派人入京接洽（四）軍政府方面有以私人名義派赴北京之代表卽時撤冋（五）力籌國會經費俾國會得積極從事制憲（六）由軍府通飭護法各省實行舉辦地方自治以上六項似非高遠難行而於促進和平亦較有力區區之見如賜採納乞速議决執行曾彦覃超謹啓云云謹以附聞曾彦叩麻 
[張軼歐有查總商會控案說]  
聯合通訊社消息云自總會會員對於該會會長會董之行爲認爲違法曾電請農商部派員查辦頃聞部派江蘇實業廳長張軼歐君就近查復聞張已於前晚秘密來滬惟商業各大團體尚未見張之戾止 
[川局促定會成立記]  
　　前日（六號）午後三時旅滬川人假座嵩山路五十五號開四川旅滬各界川局促定會成立會到會者約三四十人公推張佐丞君主席張君報告開會理由略謂川局内部形勢險惡少數人復從中播弄如不從速集合民意預爲監督苟一旦發生戰禍首當其衝者仍爲吾輩人民北京各界川人已有旅京川局促定會之設故吾旅滬川人亦宜從速成立此會以與旅京川局促定會遥爲聲援共促和平述畢卽介紹康白情君說明北京川局促定會辦法康君略謂旅京四川促定會因鐵路派暗中挑撥川滇黔惡感希圖再起戰爭所以發起本會欲打消此項隂謀已定有相當辦法如住軍問題尤爲川局糾紛之導線亟宜設法措置其餘問題皆以自治護法爲前提凡此皆北京同人之主張也云云張君提議先規定章程王君宏實等多數贊成遂逐條討論通過章程如下（一）本會定名爲四川旅滬各界川局促定會（二）本會以促定川局力致和平爲宗旨（三）本會以四川旅滬各界之贊同本會宗旨者組織之其新入會之會員須得本會會員之介紹（四）本會通訊處暫設上海嵩山路五十五號（五）本會經費以會員之自由捐充之於不足時由會員均派（六）本會辦事分總務文牘會計庶務交際五股總務股總理本會一切事宜文牘股辦理本會文件會計股出納欵項庶務股管理庶務交際股徵求會員及調查關於川局事項每股各設主任二人除總務股外由會員公選之各股股員除總務股由其他四股主任分任外餘均由會員自由擔任之至總務股主任由該股股員互遘之（七）本會應行事宜由全體會員之建議經職員會議議决交總務股執行之（八）本會至川局底定後决議解散之（九）本簡章有未盡妥善處得隨時修改之章程通過後復投票選舉職員總務股主任王兆榮朱伯爲文牘股主任黄鑑遠曹克明會計股主任王兆榮許鑑揆交際股主任張佐丞朱伯爲庶務股主任賈銘何聘九并聞定下星期三再開全體會討論一切進行事宜云 
[川代表之蜀省實業譚]  
　　四川省長楊庶堪氏自長川以來於教育實業兩端頗具整理一新之志願月前遣送留法儉工學生六十一名赴法爲四川學界闢一新紀元大引起川學界之贊嘆近又委其參議許協揆爲代表特赴南洋各埠勸導華僑入川興辦實業許氏已於前日抵申聯合通訊社某君特往訪問據許君言楊氏對於蜀省實業之整頓計畫不外五端（一）各縣設實業所調查各項實業如礦務農林等之狀况及其資本（二）增加實業資本三千萬除派員分勸各紳商籌集外不足者勸導華僑補充之但不借外債（三）開辦各種實業除官辦外概以商辦官輔爲宗旨以杜流弊（四）華僑入川投資政府特定保護指導方法完全負維持保護之責任（五）除以上四端餘與興辦實業有關者如淸匪交通銀行等現亦着手規畫云 
[紗廠聯合會致北京電]  
　　反對陜西以棉花專利權讓日 
　　前日大陸報載西安通信謂陜督陳樹藩與日人密訂借欵三百萬以全省棉花專利權讓與日人以十年爲限本埠華商紗廠聯合會以此事不特關係紗廠命脈且於國家主權及陜西民生大有危害昨特電致政府請嚴電陜督查詢責令取消原約茲將去電錄下北京分呈大總統國務總理農商總長鈞鑒大陸報載陜督陳樹藩密借日債三百萬元以陜西全省棉花專利權讓於日本期限十年此事果確直授人以刃制全國棉業之死命棉爲衣本日人於棉有專利何物不可援例何省不可效尤土地人民隨之俱盡寗獨棉業務懇電詢陳督有無此事倘已立約應卽責令取銷國脈所關幸無膜視臨電惶恐迫切待命華商紗廠聯合會叩陽 
[西報紀日貨進口之確數]  
　　字林報云七月二十四日吾人從日人報紙擇錄一種表册臚列七月初旬日本對華出口貿易之總額查抵制行動自六月初以來進行頗猛在七月初旬日本輸入中國之貿易應已大爲衰落乃該表所載七月十日内貿易竟較前增多殊屬令人訝異據該表觀之適使人生抵制風潮絶未碍及日本貿易之念夫表册者固所謂能證明事實者也乃此次不然吾人今載一數目全異之統計表顯與日本所傳者互相牴觸此表載明日本對華貿易已受非常重大之打擊按日人商業所遭影響之大日商已自承認之可無待言但吾人前旣登載日人方面之表册則今日所揭載之數目當可爲人所願睹也日人表册中之最可注意者爲目貨輸入中國中部之額據謂去年七月初旬爲日洋四百六十三萬九千元今年七月初旬則增至四百七十八萬八千元兩相比較今年七月最初十日内增多約日洋十五萬元今據以下列表册見示者云渠見日人表册大爲驚異故不辭煩勞詳查海關逐日淸册以明眞僞此項淸册指上海稅關而言上海爲中國中部之總紐凡分往中部各埠之日貨幾無一不由上海轉運是以上海稅關之淸册定可使人得貿易眞相之梗概也逐日淸查以來覺五六兩月日貨進口數目已大相懸殊茲就大宗日貨編成去今兩年七月初旬比較表如下 
花名　　　　去年　　　　　　今年 
水泥　　　　四·四四○擔　無 
衣着　　　四二·一五八打　二·○四二打 
煤　　　　三九·三一四噸　一五·四一七噸 
棉紗　　　　四·○四二擔　　　七三七擔 
生棉　　　　五·一一二擔　　　無 
蔴袋　二四一·五五○件　　二七·○○○件 
器皿　　　五·二七三打　　　　　二三三打 
火柴　　一○七·九○○梱　　一五·九○○梱 
鏡　　　　　　　二六三四打　無 
黄銅料　　　　　三五二擔　　　　　一一九擔 
紫銅料　　　　　二八三擔　　　　　五七一擔 
鐵料　　　　二·一六二擔　　　　　二四擔 
紙　　　　　三·九三六擔　　　　　六○二擔 
疋頭　　一○四·二九九件　　七七·六○四件 
糖　　　　二二·八二八擔　　　七·○九三擔 
傘　　　　　　　七八四○三件　　無 
略觀上述則日人財政上之損失若何重大已可概知固無待就各種貨品一一說明之也姑取表中數種貨品而以最廉之價核計之則此十日中之損失已在日洋一百萬元以上衣着一類損失可二十萬元煤二十五萬元棉紗三十萬元疋頭十五萬元糖十五萬元此猶極低之估計若連其他各貨一併算之則其損失之總額當視此尤大惟無論如何前後兩種表册之大相逕庭從可知已上述各貨中之跌落最小者厥爲疋頭此殆華人小洋布店爲維持其自己營業起見故不得不就其所可得者而販賣之歟數日前吾人曾謂日人頗有以小資本商人多將停業爲慮者今悉已有日商數人果然停業回國矣 
　　英文滬報云由日本口岸運至上海之貨物因中國抵制故今已大減但由上海運日之貨物則較前大增日本郵船會社之輪船每次由日赴滬時鮮有滿其貨艙一半之貨物但自滬返日則貨物堆積轉以貨艙容量不敷爲恨故該會社已另派三艘開往上海以期運淸上海口岸所堆存之貨大阪商船會社近已飭由歐美回國之輪船一律經過上海俾將棧存各貨運至日本查上海所存大宗貨品爲中國棉花菜子及他種農事出産品 
[全國學生聯合會消息]  
　　全國學生聯合會於本屆理事會未成立以前特組織一臨時委員會主持一切會務當推定常萬元爲正委員長劉慶平副委員長劉振羣黄芳熊文略柳敏顧文華李金坡瞿世英代方豪邵禹襄潘公展吕其昌連瑞琦曹公瑾陳澤民等爲委員該會組織暫設總務會計文書庶務四股由各委員分别擔任其職務執行至理事會成立時爲止 
　　全國學生聯合會昨致各省學生聯合會電云頃准山東代表來會稱駐該省國防軍師長馬良摧殘教育草菅人民强用某貨甘心賣國於魯人愛國運動則嚴命妨遏日人米荒臻至則運糧接濟種種不法暴舉罄竹難書務望一致電請政府嚴令魯省速行解嚴并從重懲以申法紀又濟南昌言報館爲安福機關反對民意魯人聲討實出公憤而該報赴訴大理院已行拘審請示聲援以伸公義臨電迫切不勝待命之至全國學生聯合會叩微 
[上海學生聯合會消息]  
　　七日上午九時上海學生聯合會交際部開常會到會者四十一人桂勗剛主席首由書記董克仁報告上次議案辦法乃議各案如下（一）周明棟報告調查科一切情形（二）哈元龍報告亞喜亞烟草公司全是華股望勿誤會（三）李浚華報告口口丹發行所交涉情形並提議通告各埠各學生會（四）宋家傑報告與李浚華接洽商業公團情形（五）吳煥禮報告邑廟聯合會情形（六）主席請擔任協助各路聯合會組織其結果如下周明棟（南京路）陳琮（四川路）陳希莊（百勞匯路）吳煥禮（山東路）（七）陳詠聲女士報告女界進行辦法及山東一切情形（八）李鼎華君報告馬良虐待學生事（九）董克仁報告功益社所用牛毛菜已有頭緒確是國貨（十）周明棟提議致書福建湖北等處提倡造紙（十一）主席報告昨日振華堂來函請本部派員前往確商辦法（十二）周明棟提議請邑廟董事減輕國貨攤基捐費及限期消售日貨徐雲岳附議由多數通過（十四）吳溯白提議派員聯給新閘聯合會（十五）湯成特報告近日某國人將美國金幣鎔成金塊運入吾國所以金價日落决定致書商會及銀爐公所注意此事（十六）周明棟請討論處置販賣日糖店舖辦法并提議致書南洋華僑及廣東福建等處請振興糖業（十七）湯成梓報告南洋兄弟國貨公司招股事十一時散會 
[工界協進會開會紀]  
　　日和下午八時中華全國工界協進會假座北四川路翠樂居開茶話會籌議進行事宜各界代表及男女來賓到會者二千餘人李君痴復代表發起人致詞歡迎來賓振鈴開會首由臨時主席賴君郁文宣告開會宗旨及經過情形次由來賓胡漢民演說略謂今天諸位組織全國工界協進會鄙人很歡喜的因爲現在世界潮流工人就是第一高貴能自食其力但是從前我們工人無團體就是四萬萬人世界亦視爲一個一個的今天最要緊的是堅固團體彼此互助以後進行看那樣好那樣不好要保全我們工人的正義纔是常存我們生長中國我們對國家責任很大的我們工人最多有團體就可以講話無團體就不能講話現在組織工會是很正當的世界惟工人無國界將來我們聯絡共通鄙人對於貴會前途希望很大的中華民國萬歲中華全國工界協進會萬歲戴天仇演說今天乘世界好機會諸君組織工會眞是爲新進化的先導鄙人很歡迎的但望貴會永久的存在永久的進行所有要義胡君漢民已經講過鄙人有幾句粗淺的話說我們社會上吃的穿的皆仰賴工人而工人又最苦不得享受請看此次時疫何以死的工人最多因爲他的衣食住均不好看起來苦役比戰爭還利害以後我們工人要自謀幸福是鄙人最盼望的夏重民君演說從前中國人對於團體上不甚看得重正是各家打掃門前雪不管他人瓦上霜人人都爲自家着想至於國家一層作爲官家之物對於國家與自己無甚關係但國内分四種乃是士農工商爲是最重工界所食之物所穿之衣各樣都是工所做的享幸福者多人惟是我等工人最辛苦究竟民權在何處所以我等工界無幸福工界無利益所享幸福者是資本家是官家所以我工人今日要結一個團體免受資本家壓倒將來我工人最緊要結合一個大團體上可以保國家下可以養妻兒云云廖仲凱演說貴會這樣組織從前是未有的現在順世界潮流可欽可佩兄弟知識很小希望大家竭力進行達到生産的地位中國雖大生産不大英國很小生産很大因爲他利用機械比我們四萬萬的人力有過而無不及此點我們工界同人當要注意云朱執信演說今日兄弟到會看來各位多是工人故就我們工人看來必要結一個大團體方能求得幸福若是工人能結一個團體更爲進步世界未有工黨工人早知到團體要緊就我們廣東地方而論亦有團體但是此等團體因非大團體未能得着幸福一行做一行之事别二行有事他却不管正如夏先生所云各家打掃門前雪一行一行分開這樣去做不能達得目的現在各行之事要各行大家去做雪是公共之雪亦要公共去掃工界要自己求幸福工人不要吃人的虧中國可以振興還望今日各行改良實力做去各位格外留心對於工界裏頭有知識的人結成一個大團體增長自己的知識盡自己力量做去就好了盧偉昌演說兄弟是個工人諸君要知道工字的意義請看工字上頭一横下頭一横當中一直豈不是我們工人是頂天立地但是我們工人要虛心求進步要求自立的法子發達事業切不可受人利用立定主席發奮圖强云云其餘陳公哲曹亞伯廖燮堂林載伯嚴覺悟司徒蔭徐超然中華工會代表陳家鼐工業協會代表謝申嶽揚州工會代表陳文彬學界代表朱鴻鈞等皆相繼演說演至十一時由臨時主席答謝來賓並報告開成立大會准定八月三十一日如有教言請示北四川路仁智里十二弄二百四十二號籌備處等語散會後欵以茶點盡興而散 
[路權維持會開會紀事]  
　　路權維持會爲籌備會務進行起見特於八月五日午後二時召集會員在事務所開會研究到者三十七人首由事務所主任何公膺述明開會主旨如下（一）本會會章討論案（二）膠濟鐵路將歸中日合辦應如何挽救案（三）道路鐵路航路應迅速提倡修築以杜外人窺伺案（四）松黑航路權宜設法收回案（五）新銀團條件損及路權應如何對待案（六）西藏旣要求自治川藏路權應如何維持案經衆贊同先請主稿員朗讀會章遂由吳邦楨說明所擬章程原案共分十四章四十六條採用合議制藉便和衷共濟衆贊成惟曾蔚華劉紀年等主張宗旨之條文須言簡意該所有本會計畫進行各件則列入會綱衆贊成遂决定以維持道路鐵路航路主權力圖發展爲宗旨又分列會綢八項（一）主倡三路主義（二）籌畫利用外資（三）研究保存主權（四）規定經營方針（五）預計企業教育（六）討論勞働問題（七）創辦關係實業（八）統一水陸政策其他條文略有修正遂完全通過并議定卽日印刷公佈廣招會員以資研究繼議膠濟合辦問題公衆表示極端反對非達到收回自辦不可謂合辦鐵路以東淸爲始次及滇越南滿無一好處徒予外人窺伺之隙貽後日盤踞之禍况膠路連帶港灣問題水陸交通將集於此萬不可以等閑視之云云次議道路鐵路航路主權之維持方法當由秦滄瀾演說大意謂衆人只知有鐵路而不知道路航路均應注重且爲歐戰結束後之劈頭事業開發國家要不外此三者須從速提倡舉辦方足以維持主權云云次議松花江黑龍江航路問題由衞鶴一演說松黑兩江歷來之失敗茲乘俄亂正好相機收回而國人不相聞問任憑政府推諉日人借端侵奪實爲可惜宜速設法維持藉資補救衆鼓掌贊成次議新銀團問題徐千秋演說新銀團提出條件逼我承認實在拘束自由本員並非反對銀團之成立及反對銀團之專制恐國家及國民受外國資本家之縛束云云次議西藏問題由温華淸演說西藏擾亂之由來此次結約恐與外蒙相同現在不能修張庫路猶將來之不能修川藏路耳川藏路權之危險已不容髮吾人當誓死力爭以維西南門戸云云各案議畢已屆九鐘由主任宣布散會 
[記教育促進團之時疫演講]  
　　教育促進團因近日滬上疫癘猖獗於昨晚舊鐘八時特請衞生家胡君宣明在江蘇教育總會樓上講演霍亂症傳染預防方法到者男賓二百有餘女賓亦五六十人首由沈信卿君介紹關於時疫豫防及衞生小叢書有崑山花園五號發行願諸君購而讀之云云次爲胡君宣明以幻燈說明霍亂傳染之故及防禦之法略謂傳染病爲害最烈所摧殘者大都爲少年有爲之人自十五歲至四十四歲約百人中死亡者二十九人病症死亡最多者莫如腦脊炎患者百人幾至悉數死亡而霍亂症爲第六位百人中死者約五十五人此病之發見始於一千八百八十二年印席霍亂盛行德國壳克Dr·Robert　Koch博士前往調查知細菌在水中一滴水中何止幾千萬其故因病人大便中存有此項細菌稍一不愼卽流至井中或河中倫敦於千八百九十二年忽發生霍亂考其病源則以一井之故其旁有厠所一椽因而死者六百餘人中國内地往往於井邊河畔一面淘米洗菜一面洗滌便桶致此種細菌流溢各處其危險殆不可言喻此由水而傳染者一媒介細菌者爲蠅其六腿所帶細菌約有六百萬蠅喜逐臭故恒聚於汚穢之處而又羣集庖廚故其危險乃愈甚此由蠅而傳染者二人之兩人爲接觸之具於食物時又恒爲物與口之媒故如小兒以手含諸口中以及吹糖者以不潔之手製成之糖殊於兒童有莫大危險此由於手而傳染者三至豫防之法則不外注意於上列三種傳染之媒介如水則須沙濾蠅則須驅逐手則須洗滌此外方法更有數種（一）杜傳染之路卽杜交通之謂但此事行之不易（二）查騐旅客凡進口船隻指定口岸設檢疫所以防不測此文明各國均有此制（三）隔離病人如有患疫者其身邊細菌不知凡幾苟有接觸亦須消毒以防危險（四）驅逐蠅類使之不得近病人不得近食物更滅除蠅類（五）滅除細菌（甲）消毒法凡病人吐瀉之汚物身邊各物均須用石灰水消毒（乙）熟煑飲食物使細菌死滅不再發生（丙）愼食飲語云病從口入此霍亂皆因胃腸消化不强致易爲細菌所棲息如酸類卽爲能殺菌者（丁）種毒卽如種牛痘之法亦爲驅除病菌三種方法其他如發病以後亦有種種方法救濟（一）飲萆蔴油以洗滌胃腸使積垢盡除惟每因嘔吐之故不易飲下耳（二）用鹽水灌腸法其理同前（三）飲樟腦白蘭地酒亦能殺滅細菌但此方極爲簡單能先事豫防或延醫診治則較穩便云云演講畢散會已九時矣 
[關於時疫之消息]  
　　淞滬警察廳長徐國樑前因滬地發生時疫特在廳之左首設立消毒所一面通令各區每日調查該管區域内若有男婦染疫而死者應卽到消毒所報告由該所立派員司夫役往染疫之家澆灌藥水掃除疫氣連日城内疫氣未衰患疫而亡者日有數起因此消毒所辦事各員異常忙碌大有應接不暇之勢 
　　西門内西倉橋路廣益中西時疫醫院由丁甘仁君創辦昨日爲開幕之第一日到院診治者絡繹不絶聞該院請仲景堂醫生爲主任並請素有時疫經騐之秦山森及廣益中醫院副主任余繼鴻爲醫員且有中醫專門學校實習生黄葆良徐佐堯陳企周盛載銘韓奎章楊照炳王元濟孫恩霖襄助一切治法中西合參晚間在西門大秆第二病院診察云 
　　滬杭甬鐵路醫務處主任王吉民因近日時疫勢雖稍殺而天時冷熱不常衞生偶一不愼卽易致疾而早晚貪凉及飲食不愼尤易罹上吐下瀉之症現爲預防起見特備十滴痧藥水及行軍散等數千瓶分發各車站由站長轉發各員役人等應用並請車務處通飭所屬督率車中站中各小販禁售生冷食品及切開瓜果至於車站月台車中厠所等處尤宜整頓淸潔以重衞生浦東洋涇鎭一帶近日疫勢仍未見減該鎭市公所内所設之神州醫學會臨時醫院於前日起已延聘西醫二名携帶醫藥器皿駐院診治各處染疫之人投院求診者絡繹不絶昨日一日間計達五十餘號 
[留法儉學會員放洋改期]  
　　上海法國總領事署昨爲上海留法儉學會會員放洋改期事致該會主任洪君公函一通照錄於後秉端先生大鑒逕啓者所有留法儉學會會員原定搭乘法郵船「盎特雷捋蓬」ＡudreCbon號前往法國惟恐搭客衆多艙位或有不敷查有法郵船「蓬南」Ｍeinoarn號將由海參崴來滬約十一號左右放洋或卽改乘該輪亦未可知務希通知各員部署以待庶不臨時匆促附上已簽護照七紙請卽分給收執爲荷聞此届赴法學生須於八月十號以前齊集滬上以免臨時匆促 
[昌興公司最近出口之郵船]  
　　昌興公司滿梯格號停泊虹口碼頭准於本月九號（星期六）上午九點開往香港埠又該公司亞細亞皇后號亦准於是日由吳淞開往温哥壏埠凡搭客及行李等件須於是日下午六時以前在工部局碼頭轉乘駁輪赴吳淞上船云 
　　大陸報云昌興輪船公司之孟梯格爾號與日本皇后號本月均由英政府徵調以供自海參威運兵至温哥武之用該二船自香港開往海參崴時均不過滬孟梯格爾號八日晨間由滬開往香港日本皇后號八月十一日可由温哥武抵滬 
[放洋輪船增加旅客乘費]  
　　大陸報云昨聞自滬至日本各口岸馬尼刺香港及自香港至日本各口岸與上海之旅客乘船費將於八月十五日起略爲增加花旗輪船公司昌興輪船公司東洋汽船會社一律實行三公司將宣布船費新章均按上海香港通用銀幣計算不復收取金洋自上海至香港原爲金洋四十九元半今爲滬幣六十四元自上海至馬尼刺原爲金洋四十五元今爲滬幣五十八元自上海至神戸原爲金洋三十六元今爲滬幣四十九元半自上海至横濱原爲金洋四十四元今爲滬幣五十七元自香港至上海原爲金洋三十三元今爲港幣四十二元半自上海至神戸原爲金洋六十六元今爲港幣八十五元半自上海至横濱原爲金洋七十一元半今爲港幣九十二元半 
[緝獲丁案關係人]  
　　前淸晋撫丁寳銓本年二月八號上午八時在公共租界山海關路被人暗殺當經報捕請緝並由政府懸賞緝拿迄無眉目近由海州白鎭守使拿獲盜犯胡學銘一名訊據供稱曾於夏曆本年正月間在滬受人賄使擊斃丁寳銓惟胡現已在牢病斃無從質證奉飭候查澈究現經派駐老閘捕房專查特别事件之華探目李星福偵悉江淮公内職員王保相與此案頗有關係前日禀明捕房協同西探目　羅香前往將王拘獲押至昨晨解送公共公廨請究卽據該探目等相繼上堂禀明前情並請展期以便調查證據李襄讞得禀商之美恩副領事以案情重大判王仍帶回捕房候展期一禮拜開審 
 
 

Page 11

 
 
[華僑抗議撤銷南洋註册]  
　　華僑聯合會昨致京省電云北京大總統國務院農商部總次長南京江蘇省長實業廳長均鑒奉農商部批南洋烟草公司簡照南爲日籍經咨行江蘇省長並令行實業廳將該公司註册案先行撤銷勒令繳銷執照等因查簡照南爲該公司股東之一公司條例股東一人决不能代表全體使因一人而將註册案撤銷恐世界萬國無此公例况簡照南係華僑兼外籍我國素抱宗國及採血統主義當然不能以外國人視之祖國政府日以保護華僑爲言然保護未見諸事實而摧殘竟出自政府批内且云姑念該公司尚有其他華東在内旣云有華東在内則註册當然不能撤銷本年二月大總統命令對於華僑工商實業加意保護並擬特别奬勵該公司辦理十數年著有成效諒鈞座必不忍過事摧殘致失數千萬華僑喁喁内嚮之心現簡照南旣奉到日本總領事准許回復中華民國國籍緣由函知敝會查照爲此電懇鈞座將該公司註册案勿遽予撤銷以示保護華僑工商實業之至意冒昧電呈伏乞恩准實爲公便華僑聯合會叩 
[滬警廳之取締印刷所辦法]  
　　淞滬警察廳昨發表取締印刷所辦法如下（第一條）本辦法所稱印刷所凡用機械或印版及其他化學材料印刷中外文字圖畫或以書莊刻字店而兼營印刷事業者皆是（第二條）開設印刷所者應由主任人開具左列各欵呈報本廳俟認可給予執照然後方得營業（一）名稱（二）地點門牌（三）資本（四）機械及印版種類（五）房屋間數（六）主任人姓名年歲籍貫履歷住址（第三條）在本辦法施行前所開設之印刷所應適用上條之規定補行呈請本廳認可給予執照（第四條）第二條所列各欵於呈經本廳認可給予執照後如有變更應隨時呈請本廳認可（第五條）印刷品上應載明該印刷所之名稱及地點門牌並印刷之年月日但名片信柬等類及代各官廳承印之印刷品不在此限（第六條）印刷品應於印刷時先行印刷一分呈送本廳俟經本廳認可後方得繼續印刷並補送三分來廳以備存轉傳仿印古書籍圖畫金石載在四庫書目或經教育部審定及名片信柬等類並代各官廳承印之印刷品不在此限（第七條）上條所稱印刷品於呈送本廳時經本廳認爲確有妨碍應卽知照該印刷所停止印刷並將印版拆銷如依其體裁可爲分别時得分割其一部分停止拆銷之（第八條）已經本廳認可之印刷品於重行印刷時如有修改增減或添加註釋揷入圖畫者應依第六條第七條之規定辦理（第九條）左列各類不得印刷（一）淆亂政體者（二）損碍邦交者（三）煽惑人心者（四）妨害治安者（五）敗壞風俗者（六）外交軍事之秘密者（七）攻訐他人隱私者（八）按照其他法令禁止宣布者（第十條）各印刷所本廳及該管警署之官長得隨時自由入内查視之（第十一條）違反第二條第三條第四條之規定者科該印刷所主任人五十元以下五元以上之罰金並暫令停業至補行呈經本廳認可發給執照之日再行照舊營業（第十二條）違反第五條之規定者科該印刷所主任人二十元以下二元以上之罰金並勒令於印刷品上將名稱各項補載之（第十三條）違反第六條第八條之規定者科該印刷所主任人三十元以下三元以上之罰金並暫令停止印刷至補行呈經本廳認可之日再行印刷（第十四條）違反第九條之規定者科該印刷所主任人一百元以下十元以上之罰金並没收其印版及印刷品或吊銷執照勒令停閉如情節較重並得解送司法官廳依法究辦（第十一條）本辦法如有未盡之處得隨時增減修改由本廳呈請本管長官核准布告施行之（第十六條）本辦法以呈奉本管長官核准由廳布告之日施行 
[印花稅將定期檢查]  
　　上海縣署淞滬警察廳昨日會發布告云案照印花稅法罰金執行規則規定每年六月十二月由警察官廳檢查印花一次歷經遵照辦理在案本届六月分應行檢查之期適值靑島問題發生人心未定未及舉行惟查罰金執行規則所稱之六月十二月各檢查一次係指一年兩次之大檢查而言至於平時之抽查則無日無時不在執行之中一經查有漏貼印花者無論爲大檢查或平時抽查均須照章處罰除訓令各屬隨時認眞抽查並俟訂定日期再補行檢查外爲再重申布告仰各商民遵照自後一切契約簿據務各遵照稅法購貼印花切勿意存隱漏致干罰辦 
[英報再論房捐問題]  
　　字林報昨日社論題爲華人與房捐其言略曰公共租界加收房捐事上星期六月工部局已發表解釋之文並印成小册分送各處華人對之態度若何今尚未有表示於外之確據華人報紙雖登載工部局佈告文並譯載星期一日字林報關於此事之評論但皆不置一詞頗足令人失望惟鐵業公所銀行公會紗廠聯合會與五金商人已於本星期中開會討論卒决定加捐一層按諸法律與情理皆無不合第同時表示意見以爲工部局議董中宜有一位或一位以上之華人字林報對於此種决議僅有一言曰此兩問題不可併爲一談宜完全分别之吾人確以爲上海納捐華人團體與行政當道間觸接較前密切而類於此次說明加捐之解釋文字更宜推廣用於凡與華人大有關係之事件如六七年前之防疫計劃與本年小販執照加捐風潮苟早有明白簡單之解釋文字則後來之衝突定可大減吾人且敢信外人之願於討論上海事件中採用一種華人代表制者今漸有其人惟在此八月間行政諸人多離滬避暑此非提出此種議案之時蓋在此盛暑時日華人所希望之改革其優點恐未必得公允之考慮反招草率拒絶之不利或無效力之敷衍而已至於加捐問題乃法律與命令問題且爲純粹必要事件雖煽惑家之極善挑撥者對於工部局佈告文之誠懇與公正想亦不能有所誤會而上海華人中亦鮮有人願以機會授與煽惑家致釀成爲害不堪設想之變端今有責任華人對於工部局佈告文之唯一批評爲吾人所聞者乃以佈告文之詞句太似英文體裁其所持之論點反不醒動宜取簡明形式言其大綱而遺其瑣節以免華人讀之者反不明其頭緒苟佈告文之所可訾議者厥爲此點則亦不難補救之尚望華人公所與報紙勿自視爲單獨另外團體之分子但自視爲對於上海幸福與吾人有同樣關係之居戸而運用其勢力以便羣衆共知加捐之理由及其合理也 
[蕪湖秈米價格飛漲]  
　　與出口有關係 
　　蕪湖秈米向以運銷天津烟台廣東等埠滬地爲運銷之處昨日市上該貨每石開盤漲至十九另六角（連派司）廣帮購進有五千餘石繼由厦門帮大批搜羅祗有一千石之交易市價雖漲惜無貨可購因而粳米之價亦隨增二三角觀此情形以後米價尚難鬆動也 
[淸華赴美學生消息]  
　　淸華赴美留學生昨晨十時在靑年會開會由主席陳長桐君報告嗣後議决兩事（一）船過日本决不登岸（二）决議讓艙位於女生此次同行赴美有女生六人因頭等艙已滿决由男生讓出此次淸華已未級及此次考取者共計七十一人其中除四十一人乘頭等外餘均三等已抽籤决定矣 
　　此次考取淸華留美學生中有胡君宗權本須同行赴美學習農科今以父病不果行 
　　今日下午五時美國大學會開會歡送淸華及其他官私費留美學生 
[陜同鄉歡迎學生之宴會]  
　　本月六日（昨日）由徐朗西君約同陜西學生六十餘人在靑年會酌叙此班學生係由陜西靖國軍派往廣州入講武堂肄業現經過上海徐君關於同鄉之誼故假座靑年會歡迎之首由徐君報告略謂鄙人近來抱病初愈未能暢談爲憾諸君初到上海人地生疏亦未能妥爲照料殊覺抱歉之至今爲諸君介紹二先生演說（一）温世霖先生講演中國革命之内幕（二）華林先生講演軍國主義之存廢問題云云當由温君等以次演說各具見地發揮無遺至五時散會（演詞甚長從略） 
[南洋中學歡送赴美同學]  
　　八月七日下午八時南洋中學校友會爲校友陳必達王統善錢端升王國樹於仁霖陳恭藩赴美留學在一品香開聚餐會藉以歡送到會者甚衆席間由會長朱少屏君報告開會宗旨後由淸華護送員劉明君淸華教員馬紹良劉大鈞孫恒赴美諸君馬約翰王國樹陳恭藩錢端升陳必達王統善於仁霖來賓吳惠榮葉貢三校友錢新之費軍屏楊錫仁鄭初年陸申麟劉振奇諸君相繼演說盡歡而散 
[關於檢定教員之布告]  
　　上海署昨發關於檢定小學教員事項布告兩則茲揭錄如下（其一）案奉江蘇教育廳第二七八八號指令本知事呈送教員檢定書紙及檢定費山奉令開檢定小學教員委員會案呈據呈送小學教員檢定各項書紙及檢定費均悉查該教員王綱黄壽思辛繼修黄佐才等四人請受試騐檢定應予照准仰卽轉飭知照書紙存此令等因奉此合行布告該教員等知照（其二）案奉江蘇教育廳第二八二四號指令本知事呈領許可狀並送身體檢查表由奉令開檢定小學教員委員會案呈據呈解馬逢樂等許可狀費曁印花稅銀十四元又印花票四角江維明等身體檢查表八紙均悉察核來表該教員等體格尚合除朱孔長一名尚未檢查身體應將許可狀扣發外其馬逢樂等許可狀十四紙准予一併塡發仰卽查收轉給此令等因並發許可狀十四紙姓名淸單一紙到縣奉此合行布告該教員等知悉來署具領許可狀以便按名給執其朱孔長一名俟檢查身體後再行核辦特此布告計粘發小學教員許可狀十四紙姓名淸單一紙馬逢樂金作賓李桂馥趙履福沈善琴唐璠周競張祖蔭唐季薇王英雲潘江江維明蔡景濱張益年 
[女界聯合會消息]  
　　昨日下午女界聯合會在貝勒路事務所開職員會討論週刊議决展期并定本星期六（九日）午後新五時假大東旅社開全體茶叙會 
[各學校消息併紀]  
　　毓賢學校愛文義路毓賢學校自去秋擴充校舍由梅白格路遷移至今地後校務日見發達本屆暑假新生報名者已達五十餘名校長應灝擬卽就近添租相當房屋以供應用聞該校定於明日起考騐新生十一號開學 
　　萃英學校北浙江路華安坊二划私立萃英學校昨日舉行秋季始業式首由校長高有耀報告次教員張守彝等演說末高校長殿以訓話十二時散會聞國民科第五届畢業證書定本月二十四號函請寳邑視學王詠仁蒞校補給 
　　進益學校九畝地進益學校自放暑假以來瞬經二十餘日該校校長張開濟君爲聯絡諸生起見昨日（六日）開一暑假同樂會到會者除學生外尚有來賓首由主席報告開會宗旨次由全體學生唱校歌次由校長演說次全體唱同樂歌次發給在家庭自修科成績最優者之奬品給畢茶點散會聞該校下學期定於二十日開學 
[布道團露天講演出發]  
　　基督徒布道團第六次夏令露天演講業於前日（四號）五時在中國公園開幕連日由蔡式之陳佐卿姚啓豐丁義全等講淸潔與身靈之關係竺規身龎子賢張耆齡等講防疫與救時之切要聽者二班每天數百人每晚八時半仍在三馬路慕爾堂開講 
[少年宣講團將往浦東演講]  
　　本埠少年宣講團定本月九月往浦東陳行鎭應容與會之約於是晚開演講大會宣講對人對國之義務並化裝演講（勸）導事實黑暗家庭）（醒世事實安義士）以期獲間接勸化之效 
[電工聯合會定期成立]  
　　本埠電器工人自發起聯合會以來由臨時委員籌備一切手續集議三次現已就緒業經總務部通告全體同志並函邀各界定於明晚（九號）關鐘八時假座三馬路慕爾堂開成立大會敦請中華工業協會中華靑年會中華佈道團等曁該堂董事部諸人屆時蒞塲參座其通告如下電器工業爲一國文明表象歐美諸邦莫不注重此項技術而業此者自身均有組合力求發達同人等不揣謭陋用倣萬國電器聯合會先例在滬組織上海電器工界聯合會曾於六月八日第一次開全體大會後衆推臨時職員七人爲籌備員經三次籌備會現一切手續業已就緒茲定於陽曆八月九號新鐘八時假英界雲南路卽漢口路轉角（慕爾堂）開全體成立大會除另函請各界來賓參觀外凡我電器工界同人届時希撥冗駕臨並請隨帶入會金五角領取徽章爲荷 
[荳米業儲金團成立]  
　　南市麩皮公會内附設之荳米業儲金十人團前以額定未足訂於七日會期選舉職員昨日屆期據十團團員報告將名單人數錄齊已逾三十額外旋由莊耀初樊家齊等邀集團員開會之下訂期十號下午一時開選舉職員大會推選正副會長曁各項職員衆皆贊成而散 
[林檢察長將辦移交]  
　　調任九江地方審判廳長前上海地方檢察廳長林仲立君前因母喪丁艱由滬扶柩回閩省原籍料理喪務事畢已於前日由閩返滬寓北市某旅館定於日内赴蘇稟知高等廳以便移交任内一切事項 
[楊浙督電滬延醫]  
　　本埠官場消息浙江楊督軍前數日政躬卽小有違和至昨晨（卽七號）黎明忽以急電請盧護軍使及上海縣沈知事趕覓中西名醫赴杭醫治故昨晨軍署馬參謀長上海縣沈知事隨卽帶同醫生夏某等由滬杭七號四十五分快車馳往診視淞滬徐警廳長亦因自身患病未能同行聞晚車亦有赴杭說 
[滬杭路夜車營業近况]  
　　滬杭鐵路夜車開行已及一星期乘車之客終不及日車之發達惟往來於津浦亦奉通車之客日來似覺較多蓋經過本埠時無住居客寓之必要也該路因此聯運之關係故與滬寗兩路互相接洽彼此夜車遇有誤點時一方面卽須酌候若干時俾聯運之客免誤行程並經該路車務總管通令各夜班站長嗣後如遇客貨車軸發熱時立卽電告上海北站站長及機務處以便接洽趕派機匠修理以應夜車之用 
[米業駁船要求加價已解决]  
　　南市各碼頭專運各米行發往米店應銷米石之駁船共有百餘艘近因該業船戸向各行家要求加給水脚若干以補虧耗事爲米業嘉穀堂仁穀公所董事奚賡虞張樂君所知特邀各船戸到來徵集意見因現値米珠薪桂南北市船捐稅欵重叠且工値倍蓰困難狀况固屬實情遂紛向各米舖說明理由勸令照原有水脚價錢加給六成其運往店家在本處碼頭起岸者車資歸店家自給如機器碾米廠運出之米卸見後其升合均出一升之數凡行家運出之米石斛卸時其斛面一律淌平現由雙方一再商妥和平解决各船戸已照常駁運矣 
[南市之垃圾問題]  
　　淞滬警察廳長徐國樑前因訪悉承辦本廳包運垃圾之船夫頭姚增兆性成疲玩不能將各處運到碼頭於垃圾逐日配船裝駁淸潔反於沿浦大碼頭一帶任意堆積適逢連旬霉雨以致穢物流溢街衢妨碍衞生是以令飭第一區警署趙署長傳姚到署送廳將卯名革除另招王更記承包責令逐日運淸乃王接辦後仍不能多備船隻依時運淨垃圾積存碼頭穢氣薰蒸一如往日現經徐廳長訪悉前情以現在時値夏秋之交疫氣正盛不得不加整頓故已令趙署長傳王到案嚴行申斥限令趕速多備大號船隻駁運不得仍前玩誤如再抗違惟將按月包價扣除 
　　南市第一區趙署長前奉警廳訓令將各種食物切實取締並將各處道路從事淸潔藉以防止疫癘特傳諭值班長警勸告境内各商舖住户等趕緊自行製備水泥質或木質之垃圾籍以便將垃圾汚穢傾入蓋藏免致穢氣流溢現又查得大東門外醬園衖老新街新碼頭外增祥衖洪生碼頭新新街楊家渡等處雖已備有三四箱或二三箱不等究尚不敷亟應勸諭地方人民商舖合力集資添製前项垃圾箱以備應用其外灘裡外馬路一帶雖疫氣稍減然於淸潔問題亦應積極進行業已分别勸諭矣 
[偵緝五厙盜案餘犯]  
　　松江縣境五厙地方事主朱士富家上月間被盜搶刦一案曾由該管水警第一區沈區長派探來滬緝獲盜竊葉德齋一名解歸松江訊究據葉盜供認聽糾持槍同往搶刦得贓俵分各自逃散尚有此案首盜某某等數名潛匿上海某處等語現水警沈區長又派警探來滬密緝矣 
[請究靑帽黨匪徙]  
　　近有靑帽黨匪徒結合二十五人分爲五股向本城華界一帶建造房屋工塲詐擾甚至持斧行兇曾經水木作工人具稟警廳查究在案現該業各工人偵悉靑帽黨匪首爲車闲老三鳥　和尚小耳眼小南京金生楊阿金三元大新財源阿林等十人糾合羽黨十五人專事强横訛詐以致手藝工人不得安業昨將各匪首姓名開單稟由警廳派探按名拿究矣 
[信局脚夫被刦]  
　　永義昶正大全盛等民信局脚夫前日挑包對行經潭子灣被匪攔路搶刦幸所失均係空信惟脚夫二人略受傷害已報請四區查緝另據信業聯合會函告八月五號滬上全盛寳順通裕協源鴻源老正大永義昶等民信局申發蘇州常熟等處包封是晚十一點鐘時行至閘北潭子灣地方突來匪徒十餘人口操江北音手執木棍器械截住去路將包封刦去内係莊信滙票提單要件脚夫葉少楚沈文明兩人寡不敵衆沈文明被盜擊傷足部負痛逃回當報該處警察緝獲云云 
[滬南生義碼頭之火警]  
　　昨午十二句鐘時滬南生義碼頭南首老馬路面西之慶華鞋店樓上失火頃刻冒穿屋頂當由第六區救火會得悉急驅皮帶車臨塲施救旣而各區皮帶革亦相繼到來竭力噴射移時火始熄滅計焚去該鞋店並南首華彰鞋店北首稍香村餅店裕昌蔴絲店亞昌鐵行半間共燬樓房五六幢當由崗警將起火之店主婦姚孔氏帶至一區一分駐所問明失火情形飭送警廳司法科訊核 
[拾火場釀成命案]  
　　閘北新民路萬源　貨店失火後前日下午有拾荒之江北小孩李小馬在火塲檢獲鎔化之銅塊被流氓張恒昇見之奪取並將李孩肆敺適爲住居該處美安里之淸江人戴福成所見責張不應欺侮小孩致觸張怒亦遭敺打昨戴忽然身死其妻江氏投報四區一分所請求伸寃　楊警佐將張李一併逮案收押一面飭十一　地保赴地檢廳報請相騐廳候核辦 
[跡近瘋癲之縱火案]  
　　江北人李世賢近由原籍來滬寄居七浦路北江西路左近八十號門牌同鄉人沈廷桂家之前樓怱於前日下午將室中物件一概搬出堆於屋内之中間旁圍火油等引火之物燃火焚燒已則手執鐵鑄寳劍鐵錘圖出屋外頭破血流被閔行路捕房包探蔣阿林查見立將器械奪下交與該處站崗之五百七十八號華捕並雇車將李送院醫治幸屋内火勢未烈旋卽經人撲滅事後蔣探將李之同居婦人崔周氏帶入捕房問供一過昨晨將李世賢解送公共公堂請訊先由河南路救火會會長西人華特上堂譯稱昨日午後乘車經過北江西路見七浦路有火警當卽棄車往視於烟霧迷濛之中見屋内中間堆放什物旁置火油箱兩只無殊縱火云云次由沈廷桂投稱李甫於前日到滬由其友帶至我家暫住此番舉動不知伊是何作用又由蔣控稟明查見被告時之狀態並將器械呈案又由婦人崔周氏聲稱被告新來其姓名我尚不知因聞前樓有嚮聲我登梯察視乃伊欲將手執劍錘擊我頭顱我遂退下正欲出外嗚人不料被告亦出頭上有傷而樓上又忽火起等語又據見證婦人蔡周人氏到堂證明前情詰據李世賢供詞含混李襄讞與美領思君以被告似患有神經病遂諭函送醫院騐明改期兩禮拜解訊 
[汽車撞傷行人]  
　　江西人黄丙三前晚夜深道經公共租界南京路被某號汽車撞倒受傷當經老閘捕房四百九十九號巡捕瞥見前來將汽車號數抄錄另雇車送受傷人投醫院醫治一面呈報捕頭請示同時又有某號汽車駛經浙江路撞傷包車夫江北人潘以純跌倒於地由老閘捕房九百九十三號華捕到來抄錄汽車號數另雇車送受傷車夫投醫院醫治一面據情歸報捕頭查核又昨晚十時餘有某號汽車駛經民國路撞傷寓居新北門内安平街吉安里第一弄第一家之十一歲男孩戎效初仆倒於地當由大自鳴鐘法捕房一百八十三號華捕到來雇車送傷孩投醫院醫治一面抄錄該汽車號數歸稟捕頭候示 
[汽車夫駕駛違章]  
　　汽車夫徐杏生前日因在南京路開駛一千六百九十九號汽車不照工部局定章被八十二號印捕查見向說不聽當卽抄明汽車號數回訴捕頭請廨出單於昨派探將徐傳至公共公堂請究經中西官訊明判徐罰洋十元以儆 
[小工急痧身死]  
　　宜興人湯寳宣在美界提籃橋某作場爲小工前日行經閘北海昌路忽患急痧臥地不起由四區崗警查見車送恒豐路時疫醫院不及施救而死張署長諭飭地保查明死者並無家屬在滬當卽報堂收殮發壇候認 
[被拐女孩留養待領]  
　　女孩桂仙年十一歳大場鄉人前日被匪拐來上海行經閘北被四區崗警查見上前盤問該匪棄女逃逸當將桂山帶人警署留養候查 
[扭控妻黨行兇]  
　　住在閘北一百間頭地方之阜寗人易龍標與伊妻易張氏不睦時起反目該氏歸寗突訴乃母張孫氏乃兄張玉　内嫂張楊氏等糾衆趕到易處大興問罪之師易龍標知事不妙預先避匿臨時經易父易高仁向之勸導反被毆傷致臥床不起張孫氏母子見已肇事乃逃匿南市前日爲易尋獲扭控一區警局當因案涉刑事命送地檢廳訊究 
[查出大宗藏土]  
　　法捕房探目黄金榮等日前偵悉居民潮州人宋沙昌家中私藏大小烟土甚多前晚稟明捕頭前往宋家抄出鐵箱一只内藏大土二只小土數十包價值洋二千餘元連同宋一併帶入捕房詰據宋供此項烟土實係朋友徐永荃寄存民處不敢私售諭管押候解堂訊辦 
[公共租界烟案彚誌]  
　　杭州人胡友蓮因在公共租界廣東路三百三十二號屋内私設烟膏店出售壽星牌烟膏被老閘捕房捕頭偵悉於前日諭飲中西包探協往查明屬實當將胡與烟膏一併帶入捕房昨解公共公廨請究經中西官研訊屬實以胡破壞烟禁判押西牢二月烟膏銷燬 
　　又烟販顧竹茂前日在法租界買得烟膏四百盒行至公共租界蕪湖路月桂里被紹興人熊茂林得悉糾衆將顧所携烟膏攫取逃逸經顧鳴由八百八十六號華捕帮同將熊追獲搜出烟膏一併帶入捕房昨晨解送公共公廨請究經中西官質訊明晰判熊押西牢半年烟膏焚燬顧斥退 
[流氓拆梢和尚]  
　　流氓包和尚（綽號小馬夫）毛浩其沈雪榮（又名阿炳）於上月二日同至法租界布莊街美華小客棧向僧人原信强行拆梢洋三十元一哄而逸後由該僧報告法捕房請求查緝現爲包探任水揚偵悉前往將包等三人一併拘獲帶入捕房當將原告及棧主婦楊丁氏傳案指明實係包等三人所爲求究詰之包等供認拆梢不諱捕頭查得毛沈曾經犯事出境有案此次不應復犯實屬可惡着令管押聽候解堂訊辦 
[黄包車夫串刦旅客]  
　　甬人舒仁昌前日下午乘某輪由甬來申抵滬時詎有拉黄包車之徐耀明以兜拉生意爲由强將舒手中所持之大皮夾一只搶奪當由原告大聲喊捕徐卽將皮夾交與同黨陸桂寳周大舟子携贓而逸後由巡捕到來祗將徐拘獲帶入捕房旋由捕頭飭探先後將同黨陸周兩人一併拘獲惟贓物無從吊取拘入捕房詰據徐等供認串同攫取不諱諭令管押候解堂訊究 
[王阿大查明再訊]  
　　寗波人王阿大經滙司捕房包探陸連奎查得係與前在北河南路等處犯搶刦西人來姆琴等呢帽業已獲案訊辦之王小金子康寳棠等同黨因於昨晨獲解公共公堂請究經中西官訊問一過諭王帶回捕房押候查明下禮拜四解訊 
[串攫絲繭當場獲案]  
　　梧州路一號門牌某絲廠用人周少梅朱靜齋前日押運絲繭一車經過北蘇州路被流氓曹寳生串黨攫取一包携贓圖遁由周等喊捕經巡街捕聞聲將曹連贓追獲帶入捕房押至昨晨解送公共公堂中西官訊實判被告押西牢一月示儆 
[舊貨店收贓獲咎]  
　　在虹口通州路五十九號門牌開設舊貨店之張金魁因收買附近二百另七號門牌居婦邵兪氏家失竊之鐵錫磁碗　凳等物經氏報捕派探將張連贓拘解公共公堂諭令贓交失主領去張押候查明解究昨由中西官飭將被告提案訊據供稱各物皆係出資向一不相識之人收下因當時其人言係欠租屋將被封故預將物搬出變賣我實不知是贓求宥中西官以張不應收買來歷不明之物判押西牢一月以儆 
[謝贈]  
　　昨承商務印書館惠贈少年雜誌第七號一册特此誌謝 
來函 
[鄭耀宗來函]  
　　連日各報所載商會會員國籍問題函電紛馳幾成爲一種疑問所發之電皆署名團體或所謂有名人物嗚呼吾國人智識如此無怪國事日非社會奄無生氣也查國籍法第十二條原文（中國人有左列各欵情事之一者喪失中華民國國籍）第四欵（依自願歸化外國取得外國之籍者）此明明係國家法律所規定而尚紛爭不已豈中國人尚不知中國有法律耶抑不承認國家有法律耶此就法律言之如複籍二字更不知從何出處查世界上無一人而能享兩國籍之權利者豈我中華民國係應有此特别國民耶以廣義言之我中國無治外人之法權設使入外籍之人違犯我中國法律或因債務之關係我國官廳能裁判之否如我國官廳不能裁判之則無論其如何人皆非我中華民國之人也此三尺之童當亦了然更奇者有以已死之張弼士爲比擬張弼士自生至死從未見有一人謂其係外國籍不知張弼士之外國籍係何人指證如謂其生長荷屬卽係荷籍此更大謬不然者僕卽生長澳門十七歲始離澳門來滬讀書二十五歲始經營商業未見澳門政府承認僕爲葡籍又未見此地葡領事令僕註册此可證明生長澳門非必卽須爲葡國籍民也查華人入葡籍之手續皆報在澳門生長耳查華僑非盡外國籍卽有外國籍者其返祖國一年不往該國領事官註册卽失其爲外國籍但係熱心祖國之華僑當然係無外籍者始得謂之華僑否則又何華僑之可言華僑之名稱係中華民國人寄居外國之謂非入外籍之謂也此理甚明如我國人民人人入外籍則我國政府官廳爲虛設矣當時有我中華民國乎望賜登來函不勝幸甚商人鄭耀宗上 
雜評二 
[警廳取締印刷所（庸）]  
　　約法第六條三四兩欵及第十五條之規定明定人民有營業與著作刋行之自由惟依法律得以限制故無論任何機關非依法律不得限制人民之營業與著作出版之自由淞滬警察廳之取締印刷所辦法蛤以何種職權而頒布也 
　　且就取締印刷物而論出版法之頒布已五年矣於出版物之制限列舉甚詳警廳而能盡其職任者未嘗無所依據何取乎創制顯庸自定辦法抑豈以政府頒布之法案（出版法雖非經合法國） 
會通過然警廳對之則當然應認爲法律）爲不足道耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談劍秋 
　　自由談三字皆用當代名人字跡每星期　換一次今日係錢劍秋先生手書 
新談 
[接吻逸話（下）] [  瘦鵑]  
　　澳州昔特奈城中有屠夫温區者設肉肆於市生涯良不惡主顧中有一女郎貌美於花日必來肆市肉温區見而艶之欲與通欵曲自顧傖甚慮不當女意欲言又止者屢矣一日女復至玉齒乍粲嬌聲嚦嚦如鶯啼温區心大動至是不能復抑立展二臂擁女力與接吻女恚甚走愬警察温區遂捉將官裏去鞫訊時法官怒其佻判罰巨金以儆翌日城中各報無不遍載其事記述甚詳會有律師某某數年前受一死者之囑託以死後遺産歸一遠戚承襲其人名温區暌違久矣苦不得其居處以死期促故託律師爲之探訪律師匪不盡力顧終莫得比見報中所載姓名赫然與温區同遂挾遺囑往訪盡歸其産於是温區放下屠刀立成富翁亦未始非拜一吻之賜也 
　　蘇格蘭高地有一軍營年必添募新兵以期發展某年應募者寥寥營長百計鼓吹終不踴躍時有某公爵夫人者忽投袂而起謂願爲營長助遂揭通告昭示全國謂有應募入某營從軍者當犧牲尊嚴以一接吻爲報夫人夙以艶媚聞國中人多嘖嘖稱之顧以系出天潢咸不敢仰望顔色也比通告出舉國若狂人人以一親薌澤爲榮壯士健卒歸之如水美人香櫻其足動人也如是苟他日國家有事宣勞前敵獲大捷而歸則論功行賞公爵夫人之香櫻不朽矣 
　　離婚之案在歐美固司空見慣不足爲怪然亦有因接吻問題而發者斯則可怪矣美國華盛頓城中嘗有一婦人赴官請離婚官叩其故則以其夫每日晨出夕歸不與接吻精神上備受痛苦非離異不可官亦以夫之不接吻爲簿待其妻竟許之 
新智識 
[童子軍游戲（續）（甲）] [  上虞陳伯源譯]  
　　集隊員之帽於一處雜而堆之隊長呼一號數使各覓已帽以代前者奪帽之舉旣得之試手筆其敵而回原處不爲敵擊倘得逹此目的則當隊長第二次呼　號數之際不必再覓己帽惟事繫敵而已 
　　倘對盡同數之二員均得己帽各不爲敵擊觸則須報明團長此後二人卽引退不　參戰 
　　（乙） 
　　以頸巾短索水囊作爲童子軍妝品混入帽堆苟一員旣得其帽卽須依次一一試取妝品至於取奪妝品之次序如先巾次索或首囊次巾爲隊長者須先佈告規定之 
　　每羣之中奪齊妝品之先後爲其勝負之標準云 
　　（十五）伏彈 
　　均分一隊爲二排各以排長一人指揮之 
　　每人給以尖端細小木榦一條長可七八寸作爲『炸彈』此種木榦以樹枝爲之最稱適合惟不得主人之允諾或因之而有毁壞等事則不能擅折可取柴木代之）於腰帶後面使揷一巾或繫一帶（以一拉可以脫落者爲度）作爲『後尾』 
新拾遺 
[德太子口中之皇室近狀] [  俊時]  
　　美新聞記者韋爾脫威廉氏視察戰後狀况周游歐洲晤前德太子叙談許久德太子侃侃而談論和議事及述乃父近狀頗足聽聞茲迻譯之爲國人告茶後酒餘足資談助也 
　　太子而色壯麗雖爲失敗之英雄絶無憂戚之色駐威領近地方人民護從甚衆露愛戴之意余（美記者自稱）謁太子一於客堂中太子欣然卽曰君幸甚余於新聞記者之入謁多謝絶之因多談皇室近狀似礙德國體面且吾父深不願余作正式之會晤今君遠道而來故特作例外之叙談願以所談秘之 
　　太子又曰和約所定對德殖民地商業之際例未免太酷不識德代表如何抗議耳（按是時和約尚未簽字）更繼續言曰此次之和約决不能得眞正之和平徒植十年大戰爭之萌芽耳東普魯士之不能服從波蘭俄意中日等國之糾葛益紛俱足爲他日大戰之因今之安然知足者惟英法美三國而已 
　　太子問曰德以潛艇政策攻敵之時威爾遜總統曾提議講和確乎余曰然太子曰惜哉假大戰而於一九一七年之春而止者不惟數十萬之生命可免於死亡而全歐之元氣亦不致如是之斷喪矣以今日之情狀言之非五十年不足以回復戰前之狀態和約雖畢百務需理國際聯盟之責任匪小吾甚預祝其成功也 
劇談 
[東籬軒雜綴] [  柳遺]  
 
[世界偉觀（十九）紐約海港之水族館]  
Ａquarium　In　Battery　Park　andNew　york　Harbor 
水族館以大玻璃池蓄養極有價值且極完全之各種水族每日每九時至五時任人可觀 
　　（二）光緒二十五年五月初五日湖廣會館四喜部外串代燈賜福封王　龍虎園（　長盛）四杰村（衆武行）孝感天（怡雲素雲）也是齋（三寳）忠烈節（孫處火判）（何九）馬上緣（小朶杏林）洪羊洞（龍長盛）戰蒲關（順林景龍三元）五台山（何九）白良　（秀山）寄子（孫　）連　套（潤仙秀山麻德子）雙湖船（惠雲惠霞）　　烏龍院（心培桂　）　探母（印堂三元三寳怡雲　處素雲）彩　記（幻運）連升三級（百歲）紫霞宫（十三旦）　王　（桂鳳）賣馬（心培）牧羊卷（印堂順林） 
　　（三）光緒二十五年四月初九日宗室崑山峯相國生辰演福壽部外串代燈（按相國名岡字小峯同治壬戍科進士授編）修官至文淵閣大學士光緒三十三年四月薨追贈太子少保謚文達時官束閣大學士） 
　　賜福百壽頭二本連環套（潤仙黄三麽德子）賣馬（賈狗）雙釘計（五九）醉酒（余莊）美人計（華雲　喜石頭黄三李五許處）奇冤報（賈狗）彩樓配（石頭）蟠桃會（四十衆武行）破洪州（彩林小芬）連升三級（大鼻子）湖船（遜三覺彩林）定軍山（外串龍長盛）玉玲瓏（余） 
花）雅觀樓（外串素雲）翠屏山（五九長山遲三兒大鼻子　外串素雲）胭脂血（長山大志）戰成都（外串龍長盛）戰北原（許處何九）北詐（何九）回朝（劉春）射㦸（華雲） 
　　就上列三紙觀之若心培（譚）潤仙（兪）黄三（潤甫）賈狗（洪林）五九（秦）華雲（陸）小芬（陸）四十（朱文英）三寳（路）大鼻（趙仙舫）長山（周）龍長勝何九（桂山）秀山（金）杏林（陸）百歲（羅壽山）印堂許處（許蔭棠）三元（沈全奎）等均已先後去世碩果僅存者祗孫處劉春石頭桂鳳寥寥數人而余莊十三旦（侯俊山）亦久已不聞聲咳（侯於民國）二三年間尚在文明園登臺演八大鎚花田錯諸劇今則留鬚作富家翁矣）此外小朶（楊）怡雲（孫怡雲當時在四喜）部極有名民國來一度爲尚小雲之琴師）素雲（朱素雲新）回北京頗潦倒）此輩已成過去人物不復有當時氣概矣覩此數頁不禁憮然者久之 
小說 
[潛艇歷險記（續）] [  翠岑譯]  
　　是時魚雷室之人衆咸知此耗雖因艦長命不得放金屬之魚於敵艇以爲快而聞大佐麥快亞非特得脫敵手且爲敵艇之主則又大慰忽伺於第二望潛鏡之却而茂司呼曰艦長艇首之左一潛望鏡見矣艦長曰噫眞耶又一德艇吾意第十六區域内除Ｒ十九號外無復本國潛艇也諾愛爾曰然無之台列克朗聲曰然則彼來正佳準備！二管各實之！令下台列克暫置麥快亞治下之艇於不顧轉而注意於四百碼外透露水面之潛望鏡鏡端在水面徐駛激起水花兩道至易惹人注意由是彼新來之德潛艇見其傷殘之姊妹艦而欲設法助之者今又於不知覺間入台列克掌握中矣 
　　台列克瞭望方勤敵艇忽出水面果最新式之潛水巡洋艦也艇身黑色司令塔外則漆成梭形之斜方格灰綠黄藍燦然俱備台列克雖得可乘之機仍不使魚雷出管意欲一啫麥快亞將作何狀麥快亞見又一德艇至知危險復屆卽操德語命令艇上之二人其一聞命立時下艙又一則俯艙口而呼告艙中人以所見喜極幾不成聲麥快亞乘機躍欄而出直奔之重擊其人之臉其人頽然立暈倒臥甲板麥快亞揪其衣而投諸艙口中其人遂壓艙下衆人之頂衆方歡聲雷動知援至方欲上奪回艇權於麥快亞之手至是皆大駭方駭而艙口已被圍於是知麥快亞叛羣趨艇後之艙口而上麥快亞一躍前據速射之礮實彈備戰勇敢之英軍官至是乃獨携一砲决以一人與敵艇二艘爲最後之决勝矣 
[自由談之自由談] [  不冷]  
屈與　 
　　凡事至無法可施而不得不聽人之命者是爲屈互相商酌而有應有否者是爲讓屈者不由我主　也讓者由我自主者也其不同有如此 
 
 

Page 15

 
 
   
 
 

Page 16

 
 
   
 
