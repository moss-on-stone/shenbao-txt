# 1921 - 34 - 4917229

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[時局與舊曆（冷）]  
　　舊曆之新年京中爲改用新曆故名之曰春節其實無論曰新年曰春節以舊習未除故不能不有所點綴一也惟所點綴者其趨向或有不同耳 
　　今觀各地人民之對於舊曆新年也則一仍新年之舊貫而有略趨簡單減少之處而北京政治機關之舉動則處處避舊曆新年之名而時時露舊曆新年之眞意所謂賀也所謂拜跪也雖傳者未免過甚而其意亦可見矣 
舊曆之觀念如此則中國時局之前途亦可由此觀念以推測之者 
 
 
 

Page 5

 
 
   
 
 

Page 6

 
 
命令 
二月二日大總統令　任命龍裕光爲將軍府將軍此令 
又令　署内務總長張志潭呈准直隸省長咨直隸河務局局長宋彬懇請辭職宋彬准免本職此令 
又令　任命趙英漢署直隸河務局局長此令 
又令　署農商總長王廼斌呈請任命邵福瀛爲秘書應照准此令 
又令　署財政總長兼鹽務署督辦周自齊呈請任命孫多禔爲皖岸榷運局局長應照准此令 
又令　署司法總長董康呈請任命凌漢署山東福山地方審判廳庭長應照准此令 
又令　署司法總長董康呈請任命李培華署江蘇高等檢察廳書記官長應照准此令 
　　又令　野崎藤三郎近藤金房萩原勝千代淺岡信三郎均給予三等文虎章此令 
　　二月三日大總統令　特授崔肇琳以勲五位此令 
又令　任命陸裕光爲將軍府將軍此令 
又令　張鍵授爲陸軍中將周務學劉夢庚均授爲陸軍少將此令 
　　又令　任命周樹標署山東東臨道道尹此令 
又令　王世清謝華嵩均授爲陸軍步兵上校此令 
又令　參謀總長張懷芝呈察東鎭守使署參謀長姚寳球因病呈請辭職姚寳球准免本職此令 
又令　任命王瑞林爲察東鎭守使署參謀長此令 
又令　國務院存記簡任職蔡樹著發往廣西交該省長酌量任用此令 
又令　蒙藏院總裁貢桑諾爾布呈請任命汪容昌爲繙譯官應照准此令 
又令　兼署陸軍總長靳雲鵬呈請任命吳庚爲安徽督軍公署副官長孔憲芳爲軍務課課長王警鋕爲軍需課課長楊復初爲軍醫課課長應照准此令 
又令　參謀總長張懷芝呈請任命江疇爲山東陸軍第六混成旅參謀長應照准此令 
又令　兼署陸軍總長靳雲鵬呈請任命常守經爲陸軍第一師騎兵第一團團附王用賓爲第二營營長應照准此令又令　參謀總長張懷芝呈請任命蔣健爲暫編浙江陸軍第二師二等參謀官應照准此令 
又令　參謀總長張懷芝呈請任命馮麗生爲朝陽鎭守使署中校參謀應照准此令 
又令　兼署陸軍總長靳雲鵬呈准鑲白旗滿洲都統瑞豐咨請以善岫陞補公中佐領應照准此令 
又令　俞應望晋給二等大綬嘉禾章張鑑文晋給四等嘉禾章此令 
又令　高爾查卜舫濟包文均給予三等嘉禾章赫立德巴克滿均給予四等嘉禾章此令 
又令　蔡樹潘祖樾均給予三等嘉禾章此令 
又令　張厚田晋給三等嘉禾章高爾祿晋給四等嘉禾章此令 
　　又令梁文忠晋給三等文虎章此令 
二月四日大總統令據福建督軍兼省長李厚基電縷陳閩南各屬善後事宜情形辦法呈請鑒核各等語具見該督軍苦心擘畫功在巖疆披覽之餘深堪嘉尚李厚基著晉授勲二位所有此次在事出力人員應由該督軍擇尤請獎其各該地方未盡事宜仍著督飭所屬妥速辦理以蘇民困而靖地方此令 
　　又令　署内務總長張志潭署農商總長王廼斌呈請任命趙琪爲山東龍口商埠局局長應照准此令 
　　又令　史廷颺晉給四等嘉禾章此令 
　　又令　參謀總長張懹芝呈請任命宋式顔署陸軍第二十四師二等參謀官趙振聲署陸軍第二十五師二等參謀官王恩富爲陸軍第二十六師等參謀官均照准此令 
　　又令　王家勲晋給二等寳光嘉禾章史紀常關海清均給予三等寳光嘉禾章此令 
　　又令　謝蔭昌晋給二等大綬嘉禾章張作相潘　年均給予二等嘉禾章張志良晋給三等嘉禾章徐思明陶尚銘均晋給四等嘉禾章此令 
　　又令　姜可欽晋給三等文虎章此令 
　　二月五日大總統令　署財政總長周自齊呈黑龍江財政廳廳長劉尚清另有差委請免本職劉尚清准免本職此令又令　任命榮厚爲黑龍江財政廳廳長此令 
又令　派董士恩兼東省特别區市政管理局局長馬忠駿兼副局長此令 
　　二月六日大總統令　特授王崇文以勲五位此令 
又令　署農商總長正廼斌呈請任命金梁署秘書應照准此令 
　　又令　署司法總長董康呈請任命張式彝署大理院推事應照准此令 
　　又令　全國水利局總裁李國珍呈請任命王季緒署技正應照准此令 
　　又令　江庸晉給一等大綬寳光嘉禾章王寵惠晉給一等大綬嘉禾章林棨給予二等大綬寳光嘉禾章羅文幹陸鴻儀朱獻文余紹宋均給予二等寳光嘉禾章劉豫瑶湯鐵樵均晉給二等大綬嘉禾章周詒柯吳源林志鈞均晉給二等嘉禾章單豫升張務本張仁普蔣中覺劉定宇張家駿李泰三邢之襄均給予三等嘉禾章此令 
　　又令　朱彭壽晉給二等大綬寳光嘉禾章王承垣晉給二等寳光嘉禾章王存强運開葉心漢均給予二等大綬嘉禾章許鍾璐給予三等寳光嘉禾章陳訓琛給予三等文虎章夏清貽孫高蔭均給予四等嘉禾章此令 
國外專電 
　　紐約電據機密消息預料下届駐 
華美使將爲者名巨富銀行家湯姆森ＷilliamＢoyceＴhompson（二月五日到） 
　　紐約電　粤派活動在紐約等大埠鼓起華人反對銀行團借債與北京登廣告發傳單表示輿情 
（二月七日到） 
　　紐約電　第一次萬國絲貨展覽會七日開幕中國陳列品大爲衆所注意（二月八日到） 
國内專電 
　　北京電　舊曆初一飛機行天空散國旗上印飛車天馬電掣雲屯萬象昭蘇四海康寗十六字 
（十日下午二鐘） 
　　北京電　航空處西教授初一分駕四機先公府次國院而後繞城一周在空中散下五色傳單名曰慶賀春節（十日上午九鐘） 
　　北京電　初一入府賀節人員多行跪拜禮（十日下午三鐘） 
　　北京電　初一總統派黄開文賀宣統午後宴閣員及外賓（十日下午二鐘） 
　　北京電　此間商界仍適用舊習慣休業五天各機關托名春節舉行團拜市民慶賀新年大放花砲警吏仰體當局粉飾太平意不加禁阻故自除夕迄今砲聲日夜不絶古物陳列所農事試騐塲均開放游客以海王村公園及新世界城南園爲盛（十日上午九鐘） 
　　北京電　此間各業歳底結賬盈餘首推商業銀行次則糧食洋貨金店若珠寳皮貨受旱災影響不逮往年至錢業做京鈔空盤者暗虧頗鉅（十日上午九鐘） 
　　北京電　財政當局因年關雖過欠項仍鉅凡議而未就借欵復派員分投進行滬菲列濱銀行印花稅借欵二百萬定月望成交某商一千萬借欵條件過酷尚在磋商 
（十日上午九鐘） 
　　北京電　財部年底以元七八年公債按市六折至四折在中華實業銀行押現百五十萬各機關薪俱發故穏度年關但周財長語人年關非難難在年關外（十日下午二鐘） 
　　北京電　周財長除夕回京昨晨又赴津靳總理昨午赴津（十日下午二鐘） 
　　北京電　外財海教農五長均回津渡舊曆閣員留京者不及半數（十日上午九鐘） 
　　北京電　電靳定元（十三）日下午三時假外部迎賓館招新聞記者茶話又將發表其改造方針（十日下午三鐘） 
　　北京電　印花處通令商民增貼憑摺賬簿印花引起全國反對京商會一再請免不准現己勒限十五起實施（十日上午九鐘） 
　　北京電　貨稅加征賑捐改三月朔實行通電財實兩廳向各商會解釋不再展限（十日上午九鐘） 
　　北京電　外息庫倫被圍危在旦夕活佛尚無下落第二路援軍逗留叨林未到（十日上午九鐘） 
　　北京電　張口電活佛己回宫係褚旅遣送並非蒙人刦去（十日下午五鐘） 
　　北京電靳欲以張師調駐宣化陳光遠力主遣散（十日下午五鐘） 
　　北京電　中央對新選舉除廣西准展期一月外餘仍督促依限進行外傳浙督等聨電緩辦將徇所請不確（十日上午九鐘） 
　　北京電　外部電滬交涉員西南關餘案業由財部派代候審速向英領接洽轉知滙豐止付以待法庭解决（十日上午九鐘） 
北京電　閩學生劉開祥等在滬被捕委任律師劉崇佑代呈總檢廳請移轉管轄總廳以此案尚在未起訴前不生移轄問題己轉令滬廳切實偵察依法辦理所請批母庸議（十日上午九鐘） 
　　北京電　王占元電鄂多謡言新年戒備（十日下午二鐘） 
　　北京電　贛電張宗昌現己離防不知下落（十日下午三鐘） 
　　北京電　陳光遠電要求將暫編第一師决解散（十日下午二鐘） 
　　北京電王鐵珊等發起賑災游藝會劉鶴慶爲會長支（四日）起在中央公園舉行三日門票售兩元贈彩頭彩徐世昌匾二彩黎元洪匾三彩金鼎一重百兩（十日下午二鐘） 
　　北京電北五省義振機關對交部留用振欵决向平院起訴 
（十日上午九鐘） 
　　北京電　岑密保文羣爲贛省長政府不允（十日下午五鐘） 
　　北京電蔡成勲索軍餉三百萬政府無法應付蔡不肯赴甘 
（十日下午五鐘） 
　　北京電　蔡成勲電甘事尚無圓滿解决一時未便赴任（十日下午三鐘） 
　　北京電　余誠格子余粢今日在安慶館大宴旅京皖人爲長皖活動（十日下午二鐘） 
　　北京電　北大羅素學說研究會擬設大規模之哲學院（十日下午二鐘） 
　　北京電　航空事務署直隸國務院督辦下置署長設四廳分十科（十日上午九鐘） 
　　香港電　軍府昨下令通緝岑春煊温宗堯楊永泰莫榮新陸榮廷劉逹慶劉志陸楊梅賓譚禮庭譚碧珊何惺常申葆藩傅德謙區柏年郭桐森林正煊李根源邱芳樓蕭丙炎沈鴻英游金銘曹汝英 
　　香港電關餘案伍仍電京向外交團力爭謂若不交欵必派人接收粤稅關西南不能借外債專恃此爲發展自治及治河等用聞京總稅司電覆謂提撥關欵治河及辦自治請列明用途並能撥助西北二千萬災民則欵易付伍己覆電答允 
　　香港電　陳炯明昨令改海防辦事所爲艦務處並裁海軍練營 
（以上十日下午七鐘） 
　　北京電　張勲接同派賀電甚多惟張迄未表示接受新命現其部下極力活動冀達察熱綏巡閱目的（二日下午五鐘） 
　　北京電　張鎭語人奉議結果　張勲仍可得蘇皖贛巡閱（二日下午三鐘） 
　　北京電　　鄂王卅一電謂贛陳張險象日甚請速設法調解今日上午九時鄂同鄉會開會議决對王派鄂人胡鄂公鄭江灝陳紹龍謝石欽等不認爲鄂人宣佈罪狀驅逐出京胡鄭等電招王督辦公處衞隊往干涉己無及（二日下午六鐘） 
　　北京電　贛陳電　張宗昌部在新喻與陳旅開戰贛省各鎭使電稱張師到處擾亂不得不自衞抵禦請速籌辦法（二日下午五鐘） 
　　北京電　閩李電前在漳州設立接收閩南事務處現厦門汀漳建安三道屬均己接收清楚己飭各屬辦理善後事宜 
（二日下午五鐘） 
　　北京電　吉電琿屬又添日警三十餘名凡有韓僑處皆設派出所（二日下午三鐘） 
　　北京電　小徐黨某在秦皇島附近私將前購意械由意艦運南交通界追查無及 
（二日下午三鐘） 
　　北京電　前由財部及特種財産局簽押日人野口苙吉人文禔謀合築吉林天室山至圖們江鐵道路線經延琿現正以鉅金四處運動批准（二日下午三鐘） 
　　北京電　外部依優林議由中俄合組委員會討論滿赤間糧食運輸事（二日下午三鐘） 
　　北京電　院部電鮑督駐綏芬四站等處之第九師支隊現擬調回京師請查照辦理 
（二日下午五鐘） 
　　北京電　鄂王電宥日克復宣恩縣現進剿沙道溝（二日下午五鐘） 
　　北京電　甘張電告三十日交卸 
（二日下午三鐘） 
　　北京電　曾毓雋外甥女李氏昨被奉軍在西城閩人劉文鄉宅捕去劉亦被捕 
　　（二日下午三鐘） 
　　北京電　港電粤政府攻桂擬由高雷欽廉肇梧分四路進攻並令李烈鈞由洪江南下廬州喧傳桂軍己到德慶（二日下午三鐘） 
　　北京電　湘電湘趙己允李烈鈞由湘黔邊境繞全縣赴桂境（二日下午三鐘） 
　　北京電　蘇省議會電　反對起用張勲 
（二日下午三鐘） 
　　北京電　朱謙之經各要人向殷總監關說己准其年前回籍（二日下午八鐘） 
　　北京電　使團議對統一提出勸告但美使出京前曾語該館參贊須各國無一反對方可列名（二日下午三鐘） 
　　北京電　哈埠電滿站鼠疫死五十人昻昻溪死十餘齊齊哈爾死三十海拉爾己力防（二日下午三鐘） 
　　北京電　邵領電准駐崴某領函稱希臘人民在伯利者向由法領館派員保護其在崴者受日領事保護現在伯利無法委員亦無日領事應請貴國駐伯利領事暫行代爲保護等語應否照准乞電示遵 
（二日下午五鐘） 
　　北京電　外界確訊英法義比日五國代表在巴黎會議自本月敬（二十四）日以來逐日開會至所議事件約計三項（一）德國賠償損失問題（二）德國裁兵問題（三）近東問題（二日下午五鐘） 
　　天津電蔡成勛向政府表示不兼甘長祇帶衞兵五百赴任（二日是午十一鐘） 
　　天津電陸榮廷電京調劉承恩爲攻粤參謀劉己出京（二日下午十一鐘） 
 
 
 

Page 7

 
 
　　天津電　俄國巡捕長在俄界破獲僞造銀洋銅元人犯二十餘所造雖多銀元僅用出二百元銅元流露市面不少（二日下午十一鐘） 
世界路透電 
[美國縮减軍備之討論]  
　　二日華盛頓電　衆議院軍事股員會主席甘恩氏宣稱被選總統哈定氏主張規定每年强迫訓練十五萬人之法案甘恩氏現竭力設法擬免常備軍力減至十七萬五千人之下 
　　三日華盛頓電　海軍總長丹尼爾氏致海軍總務科之報告謂大戰艦實爲海軍中之主要分子苟無戰艦美國不能希望與現有各海軍相競爭美國海軍政策應仍以威力平等爲要素但無與他國競造海軍之意裴興將軍向衆院海軍股員會發言贊成召集大會討論縮减軍備之議但在五强國未協定公約以前美國海陸軍計畫應繼續進行並謂法國須在歐洲設防苟减陸軍難保不發生危機而英國則亦須保持海權依渠意見英美兩國宜有協定以爲久遠縮减軍備政策之基礎但法意日三國亦必加入此公約至於英美間之戰爭則爲必無之事 
　　三日華盛頓電　衆院海軍股員會估計一九一六年所實行之擴張海軍計畫若完全辦成則原估五百三十八兆之經費外須另加四百三十四兆元以原料人工今皆昻貴故也提交國會之海軍案請撥經費三百九十五兆元内有九十兆元係來年新建築經費查一九一六年海軍計畫規定建造新艦一百五十六艘現己造成多艘但大戰艦與巡洋戰艦十七艘及輔助艦若干艘尚在建造中今海軍案將海軍人員由十四萬三千人減至十萬人並將飛行經費減至一百七十五萬元本届年度内則航空一項共費五百萬元 
　　四日華盛頓電　衆議院預算經費股員會報告海軍經費案謂約需五百兆元始可告成一九一六年實行之大興海軍計劃 
　　四日華盛頓電　衆院外交股員會報告贊成授權總統在華盛頓召集國際縮減軍備大會海軍總務科報告謂同樣縮減軍備之政策可使軍備不致擴大而減少戰事驟作之危險但若林造海軍若干時期或限制軍備之辦法致碍及美國現有建築計劃者則極不贊同英國所以有停造海軍之行動者因英國海軍今己大占優勢且因英國經濟現狀不佳也美國現造之海軍在若干年内不致大減其價值凡有海權之國若僅爲理想之言所動以爲目前新發明而未實騐之利器如潛艇飛船等物將來必大發展遂改變原有之方針則不智實甚今宜一面不改固有之利器一面促速發展新利器衆院海軍股員會主席白特勒氏近曾與被選總統哈定氏會商今稱美國將召集國際會議討論縮減軍備問題該股員會己開秘密會聽取重要海軍人員之意見海軍大將西姆士氏發言謂德國海軍旣己消滅各國皆可安然裁減海軍一半美國以海軍爲純粹防禦具則僅有比諸千哩外敵國海軍祇及其半之艦隊即可無虞但若美國欲恃海軍以行其遠大國際政策則其海權應與他國相埒西姆士氏贊同裴興將軍兩日前向海軍股員會所發之意見但對於英美决無戰事一層則不以爲然蓋以歐洲將來事變斷非人所能預料也故西姆士氏主張仍進行大興海軍計畫又稱不知飛機能代戰艦與否但若飛機果有極大效力則將來願廢戰艦 
　　四日紐約電　紐約著名月報都會雜誌載有一文預料約束美英日三國共減軍備之謀必歸失敗謂此三國各爭世界商業彼此疑忌美國不欲爭海上之　權但以英日同盟爲慮此盟成立之目的雖爲維持印度與遠東之和平然未始不可用以抵制美國也眞正戰爭厥爲商戰美索波太米亞與墨西哥等處之油區常爲爭論之點再海底電線之管理權己多在英國掌握中加以同盟國日本在雅泊之海電權愈覺咄咄逼人被選總統哈定氏宜設法使英日續盟不成而以各國所可共守之開放政策代之並宜與英日兩國共締眞正之協約苟此舉不能告成則將來更劇烈可怖之戰爭勢必不免云云　　五日華盛頓電　參議員傑里氏今日在參議院提出海軍經費修正案主張建造運輸快飛船四艘每艘造費不得過二十四兆元國會兩院聨席議案主張陸軍總額未減至十七萬五千人以前停止募兵經威爾遜總統否决今日該案又經衆議院通過總統否决之理由爲就世界之大勢及美國之需求而論陸軍改革議案所規定募兵至小總額二十八人未便加以限制 
[協約國對德問題之近訊]  
　　二日柏林電　今日國會仍討論外交總長西門士氏之言論前司法總長希佛氏代表統一黨贊成政府關於解除軍備與賠償兩問題之言並聲稱協約國如堅持其要求不接受德政府之答案則願爲政府後援前總理穆勒氏代表右社會黨亦贊助政府並請外國勞工提倡談判賠償問題之實際上解决法又以緩減軍備之危險警告德國軍閥與秘密機關日耳曼國民黨代表侯特氏則反對依允協約國解除軍備之要求獨立社會黨議員雷特堡氏主張如協約國另有提議德政府宜與之談判並謂守舊黨前曾欲於德國戰勝時向協約國索取較協約國現所要求者更大之賠欵今乃抗議協約國賠欵之要求抑何可笑 
　　二日倫敦電　路透社探悉德國迄今尚未正式答覆恊約國邀其參與二月二十八日倫敦會議之請書但據英國有識者云德國雖知巴黎會議之結果爲協約國方面最後之解决然不得不乘倫敦會議之機會以討論詳則　　二日巴黎電　德國政黨之稱右黨者現勸政府簡直拒絶協約國要求而勢力最足左右德内閣决議之中央黨則唱内閣辭職勢所難免或混合内閣行將成立說　　二日巴黎電　參與比京會議之協約國專家續發報告謂德政府與國會亟欲鋪張德國財政地位之危險故德國一九二○年預算案中之數目不盡可信查其行政輕費在預算案中增加頗鉅而收入各項如烟酒茶糖咖啡之稅則視英法意現所徴收者爲輕各專家主張德國加稅謂此事應得實行因國内工資與原料之價格並不與國外馬克之價值相符合　致德貨出境後即可賤售排擠他國貨品德國將來預算必可出入相抵德國必能以捐稅所入應付其條約上義務比京會議原定二月七日復開但德國總代表白格滿氏聲稱時局變遷須返柏林請政府訓示因此比京會議恐不能在倫敦會議之先重行集議 
　　二日巴黎電　巴黎人士早知德國必不樂從巴黎會議之决議但德國之惡言相加背棄信義則逈出其意外即英美人士以爲德國必願量力賠償者亦爲之訝異賠償委員會之德國總代表白格滿氏昨由巴黎啓程回柏林請訓非至二月底比京會議將不能復開駐德法使昨晨謁見德外交總長告以巴黎會議之賠償决議甚爲莊重並略叙協約國於德國不履行其義務時所將施於德國之處置方法但明白聲明協約國依照和約規定先許德國陳訴然後决定最後辦法法國外交界對於德外交總長國會演詞中以法代表謝杜氏計畫抨擊巴黎决議之處斥爲純粹狂言蓋協約國政府領袖自有全權公决德國每年應付之賠欵也德外交總長謂二十二萬六千兆金馬克等於三百萬兆紙馬克此說在今日固屬實情但在一年後即將不符若在此後四十二年中則愈與事實不合矣查紙馬克今所以如是低落者因德政府故意發行紙幣俾付債之能力在表面上驟觀之似不裕也 
　　二日紐約電　美國報紙及一般政治家多批評德國賠償條件以爲要求之數非德國能力所能及將使美國受不利之影響紐約世界報乃威爾遜總統機關報謂德國出口稅將大减德國對美輸出之貿易德國因此將不能在美國吸賒債之信用以購買德國恢復所必要之原料又謂他日協約國在美國以德國金劵易購糧食時將遇眞正之試騐但共和黨之講演報則謂協約國之恢復元氣較德國爲速實與美國更爲有益 
　　四日柏林電　末尼克有熱心政治者三千人集隊赴協約國代表所居之旅館發激昻之演說斥協約國爲强盜散隊時高呼「報復」「法蘭西倒亡」「德國萬歳」一　　三日巴黎電　今日參衆兩院開聨席會議總理白里安氏出席報告巴黎會議之經過略謂國會多數所主張之辦法己在巴黎會議中通過巴黎會議集合之最近原因爲討論（一）德國軍備之解除（二）近東問題（三）德國賠償問題關於第一事項法政府本可於一月一日後要求執行斯巴大會所定之懲戒法但願與各協約國對於此事加以明白完備之討論爰命海陸與飛行軍專家詳報德國不履行其義務之重大事件並修陳解除德國軍備之有效力方法今此問題業己解决法國完全滿意巴黎會議繼討論賠償問題法國於此目的有二（一）爲立即向德國取得可能的最高欵額俾吾人可從事物質上之建造（二）利用德國之經濟恢復以免發生負者興盛勝者反貧之不道德氣象此二目的今皆達到法政府並未放棄將來德國經濟恢復時向其索取所欠全數債欵之希望總額幾何將由賠償委員會依照和約於今年五月一日以前决定之巴黎會議又决議如軍備問題或賠償問題德國不遵約施行則用同樣懲戒法處置之徒規定其義務而不規定履行義務之擔保法則會議無功故此議甚關重要協約國一致議定之懲戒法計有三種（一）延長佔領來因區域之時期進佔德國其他土地或爲魯爾區域或爲他處（二）設立稅關或在來因施行他種方法（三）非至德國擔保願忠心履行其義務之後不計德國加入國際聨盟至於煤之問題今亦有解决德國須於二三兩月各繳二百二十萬噸另加二十五萬噸以補足前缺德或如不依此辦理則須履行和約之規定按和約所規定之數實較目前賠償委員會所議定者尤高也近東問題今己决定在倫敦開議除協約國代表外並召集希臘代表及分握土國治權之兩方面代表與會對土和約之修正案將由此會考察之巴黎會議因喬治亞愛沙尼亞與里特倫三國邊界今己畫清而其政府己給予擔保故决定立即予以承認此次巴黎會議以簡捷程式釋明以前談判之結果而完畢從前會議未竟之功故吾人今己入於實現之境此乃吾協約國調和之精神與好意所致也云云 
　　四日巴黎電　澳洲墨爾邦消息澳洲首相休士氏論巴黎會議之賠償决議謂協約國之要求實未超過德國付債之能力德國甚富能支持其擔負德國報紙之抗議無足重視即令協約國僅規定德國賠欵五千兆馬克德報亦必仍有此種抗議也 
　　四日柏林電　柏林日報載德代表白格滿氏在巴黎致協約國之文表明德國不能依照斯巴條約所載之辦法繼續繳煤德政府現擬於此後六個月内按月以煤一百八十萬噸繳與協約國並請續付每噸金馬克五枚又請加給現欵補償金俾内地與世界市塲價格之差異得以調整 
　　五日柏林電　德國職工聨合會之總聨合會發表敬告世界勞工文抗議巴黎大會之决議謂乃重以奴制施於歐洲各邦總理今日與中央政府會商巴黎大會之决議末尼克電稱巴伐里亞政府聲稱如中央政府承認協約國之賠償條件則擬與中央分離 
　　五日巴黎電　昨日衆院辯論巴黎條約之際前閣員泰狄歐氏主張修正該約總理白里安氏答稱凡爾塞和約因協約國團結一致而始發生效力此種團體己於近今大會告成之且於巴黎條約中可見其一斑巴黎條約可使協約國咸爲滿意此不啻以恢復法國財政最有力之擔保給予法國也白里安氏末又切實聲明如德國希圖諉卸其義務則各項懲戒法必須堅决施行云衆院辯論巴黎條約時議員之聲明欲質問者實繁有徒故此項辯論星期二日能否告竣尚不可必泰狄歐氏之抨擊巴黎大會之决議衆甚注意之蓋泰氏爲凡爾塞和約主要起草員之一也泰氏對於其後裔當然具慈愛之感情而力圖保衞之 
　　五日倫敦電　首相喬治氏今日在伯明漢演說兩次第一次係以伯明漢市政廳贈以自由致詞答謝並陳述巴黎會議之結果略謂巴黎大會於一星期内議民若干重大問題大會深知苟不恢復中歐常狀將無以恢復世界和平而眞正和年之恢復則繫於和約之尊重德國戰爭器械必須摧毁使無死灰復燃之餘地德國今己繳出砲三萬一千尊砲彈三千三百萬枚機關鎗七萬架來福鎗三百萬枝子彈四百十一兆粒斯巴會議己促進解除軍備之動作但此手續不可不力求完備許德國今仍有逾分之戰具及製造軍火之機械且有許多不規則之軍入團體也欲今德國繳付賠欵而不傷及受賠欵之人其事亦甚困難貨物謙賤則發生失業風潮德國付欵於外則匯兌問題將愈嚴重此其例也上星期所議定之賠欵辦法係考慮德國困難而後定者但德國猶不願吸之依此辦法首先兩年賠欵之數甚小尚不及英國及法國每年所付之恩俸金此後隨德國經濟之興盛逐年酌增偉大勤敏之國民苟决心舍戰就和則定可日臻興盛而能償付債欵德外交總長西門士氏在國會之演說係出於誤解他日倫敦會議時當可袪其誤解也余勸西門士氏接受巴黎會議之賠欵辦法若欲另議辦法則完全賠欵之揭單現己準備恐西門士見之更不願有之尚望德國勿爲一時感情所誤導致再蹈一九一四年之覆轍查德國稅項不若英法之重吾人不能容許加害人類之國民擔負稅項較戰勝者爲輕此種要求極爲正當故必履行之此純爲德國方面好意之問題若德國提出答案協約國願公尤考慮之但避免付債之謀則不能容恕也前在斯巴會議席得遇西門士其人尚誠摯明爽但覺有一九一四年之人物在其後耳此等人物是否仍暗中代表德國將於倫敦會議見之云云第二次演說係在讌會時所發尃言内政略謂商業衰落固無庸諱但英國必能復振之如拿破崙戰爭後之所爲大戰之後輒有不可免之困難今英國適經此過渡時代耳有人以此爲政府罪然亦無益政府可换事實不可换也商業墮落倐然而來無論何國皆受其累匯兌極不可恃變遷不定恢復國際商業之第一要着在穏定匯兌而匯兌之穏定須俟决定賠欵後始克成功云云喬治於結論時請國民一致協力資本家與勞動家互相維持 
　　六日柏林電　德國各邦總理現聚集柏林日者開會由愛白特總統主席衆允贊助中央政府抗拒協約國要求之意見職工聨合會代表二百人聚集柏林開會通過同樣之議案各省現亦紛紛開會抗議奴遇德國勞工以利協約國之條件 
　　六日倫敦電　德國現仍竭力覔取口實希圖拒絶協約國之要求洛加爾安才格報載稱德政府關於東普魯士之解除軍備擬加保留據西克特陸軍大將宣稱此爲德國必要之舉又稱波蘭之解除動員乃屬詐謀波蘭軍可於一日之間進臨柏林轟擊在池又據自由報載稱巴伐里亞之共産黨現力倡革命組織勞農政府與俄聨盟以拒恊約國 
　　六日巴黎電　小巴黎人報探悉德政府似無接受參與倫敦大會請書之意而圖虚事委蛇以待哈定總統接任及美德和約之批准德政府且欲俟上西萊西亞公民大會獲結果後再與協約國開始談判俾談判者得以討論具體之事實 
[國外近事記]  
　　九日倫敦電　顧維鈞公使今日覲見英皇呈遞國書　　八日紐約電　駐日美國大使摩里斯氏今日在此赴宴時語美國絲業公會會員謂絲業可以維持中美日三國間之友交又謂絲業實行維繫三國友交之最大連鎖 
太平洋路透電一 
[俄激黨集兵兵於東方]  
　　五日哈爾濱電　外貝加爾之實狀今仍極不明悉報紙所載消息悉具宣傳之色彩而從該處避難來此之人亦復各執一詞但有一事似爲各方面承認者即過激軍集於濱海省與外貝加爾是己過激方面雖不言紅軍集合之理由然亦不否認紅軍集合之事實故猜測之說傳佈不己以爲春間將有戰事一般輿論皆謂過激當雖不自信能戰勝日軍惟知一旦戰事發作日本境内之極端分子與扶助仇日行爲之華人必予過激黨以充分之助力且過激黨擬藉口於對外作戰而逹統一各政黨分子之目的雖軍界尚有人懷抱重整旗鼓殲除過激黨之希望但此事難望成功第一因願戰之士不可多得第二因右黨中並未有應以何人爲首行此大舉之誠意是以將來縱有戰事然必非反過激者所激成因此情勢頗有人注重赤塔憲法會議之决議雖莫斯科旣訓令赤塔採用較有民治主義之政體而憲法會議又非全以共産黨組成再赤塔政府宾又發和平宣言凡此事實似足予人以和平之希望然莫斯科之言不可深信赤塔會議之非社會黨議員恐遭暗算多不出席紅軍顯然集合於東方觀此則春間戰之說似非無因 
[東俄之狀况]  
　　三日海參崴電此間行政機關領袖安土諾夫氏於改組政府時被迫讓步其新任財政總長要求赤塔新政府未舉定以前赤塔之訓令不得實施經安氏許可後始允就任阿穆爾區己宣布動員令凡年在十九歳至四十歳之男子均須入伍成聨隊開往伯力與後貝加爾阿穆爾境之戍之兵現正減至最小之數 
　　四日海參崴電　阿穆爾消息該處當道現徴發馬匹以供騎兵運輸之用 
　　四日海參崴電據海蘭泡消息食物情勢日見惡劣農人不願售其出品换得紙幣當道亦不敢强收其物蓋恐農人與仇視現有政體之哥薩克人叛變也赤塔民食部長己發諭令致海參崴當道謂政府所用之人役擬一律施行發展飲食之制度希將工人種類與人數呈報該部以便即日實行 
　　八日海參崴電　伯力消息第二軍司令己命阿穆爾步兵聨隊渡伊門河入海參崴政府所轄之境顯圖抵制加浦爾軍隊據赤塔消息社會革命黨領袖電稱共産黨己接建設民治緩衝國之訓令謡傳海參崴著名共産黨尼基菲羅夫氏頃由莫斯科抵赤塔携有建設中等社會民治緩衝國之訓令故克羅斯諾志奇柯夫之地位大爲摇動 
　　九日海參崴電　海蘭泡消息　該處紅軍因軍餉久欠不發糧食不足充飢且聞日軍將取攻勢之謡言逃亡者不計其數當道現派支隊四面攔截雖加勸喻或施恫嚇逃兵卒不肯回營 
　　七日海參崴電　謝米諾夫發表軍令申謝遠東軍隊往日之勞績且謂彼今復就總司令任 
　　八日海參崴電　西比利亞日軍新任總司令立花將軍向此間各報代表宣稱前總司令所宣布之日軍態度不因易人而更變日軍對於俄國各政黨與各政團今仍嚴守中立日軍之目的乃在保護日僑並防杜與日本殖民地接界各部分發生騷亂日軍擬尊重前與俄人所訂之合同余（立花自稱殷望西比利亞民選議會與將來之政府能實行民治政策以副國民之望 
[爆竹之禍]  
　　九日香港電夏曆元旦午後摩托車一輛載客數人内有南洋兄弟烟草公司之主人二人當行經華人街時有人放爆竹致火星落入司機者之目車乃側向人叢中而行將路人輾死三人撞傷數人後與橋相撞輪始停止幸車中人皆未傷 
 
 
 

Page 8

 
 
   
 
 

Page 9

 
 
   
 
 

Page 10

 
 
太平洋路透電二 
[哈爾濱之疫病與賤幣]  
　　五日哈爾濱電　中東鐵路局己採行必要方法以防疫症躉延大約哈爾濱除發見疫症一起外不致再有疫症西方開來之最後一次火車今日抵此 
　　五日哈爾濱電　赤塔政府與勞農政府之銀行紙幣今皆失其價值幾不能换取食物被僱者與工人皆不願收受此項紙幣請發食物以充工資金銀礦之出産有限不能爲新紙幣之擔保而穏定兌换之各種方法皆己行之無效故金融問題極爲困難 
[日本之議會質問]  
　　二日東京電　今日國會集議時外相内田答覆關於英日間對於赤道以南南洋羣島行政制度意見參差之問題略謂所爭之點如何解决全視和約條欵如何解釋而定英國以爲規定機會均等之條欵不應適用於南洋而日本則意見異是故日本己决定承認英國見解但保留將來最後之决議參與國際聨盟之日代表乃容納英國之提議但同時與英外相貝爾福氏締結日本必維持其己獲權利之了解英代表於應付日本觀念之際頗表同情貝爾福之承認日本宣言可視爲承認日本要求　　二日東京電憲政會議員昨於國會開議畤提出關於監視在外韓人及朝鮮行政之質問書其所問之事項爲（一）安東英商邵氏之被拘是否與上海朝鮮臨時政府之行動有關（二）歐美人在朝鮮教會學校内鼓勵獨立之運動政府曾否將其行動照會有關係之政府請其注意外相答稱渠未能答覆因此事項現仍在調查中也 
　　二日東京電　外交省否認外間所傳日本與墨西哥兩國政府己訂約准日僑入境與購置地産之消息 
[日本憲政黨之分裂]  
　　四日東京電　憲政會所提出之成人選舉權議案己由國會以二百四十九票對一百三十五票否决當辯論時前司法大臣尾　氏與前司法省國會秘書田川氏皆謂國會前己拒絶與此同樣之提案今不宜對於此案再加辯論否則與憲法精神牴觸按此二人皆爲憲政會之著名人物憲政會後即集議决定將田川除名並請尾崎自行出會尾崎告憲政會會員二人田川之議論應由渠負責如田川被逐出會則憲政會亦應將渠一併逐出午後憲政會决計除去尾崎之黨籍憲政會之分裂將至若何程度向與尾崎接近之會員將有何行止衆論紛紛推測不一傳說尾崎現組織新政黨以其同志會員爲新黨之發起分子 
[庫倫之新危機]  
　　八日北京電　庫倫電信或無線電信己五日未到而間接傳來之消息頗令都人惶慮以爲活佛業己逃出最近消息稱敵兵分五路進攻華兵死傷四百五十人併力守禦唯望叨林援兵速到據張家口消息此路援兵日内必可到庫倫聞政府己諭張作霖由黑龍江調重兵赴援並飭張景惠親自援庫又囑財陸兩部速發餉彈接濟庫倫軍隊據某方面消息敵軍己救出活佛 
[中德之談判]  
　　九日北京電　聞北京與柏林擬訂中德端約之談判業己停頓中政府以爲須俟美德談判完畢後再行開議因中國不願先他國而與德國恢復邦交也 
[賑災祈禱會]  
　　十日北京電　中國以二月二十日爲災賑祈禱日届時請教會各級人民爲災民祈福祝災賑之成功 
國外要聞 
[日内瓦通信（本報記者少屏十二月十日）]  
　　國際聨盟第一次大議會（四） 
　　十日來進行之概况 
　　迭經修改後之議事規則 
　　聨盟議會近十日來幾無日不有會議各代表每日午前旣己出席議會午後復須出席各股委員會終日勤苦實無愧於「爲國宣勞」之稱頌關於「波蘭之傷寒症」己由各國認捐救濟之捐欵最多者爲加拿大計二十萬鎊其次爲英法其數各五萬鎊中國認捐二千鎊日本所捐爲十萬佛郎「阿爾曼尼亞問題」己得美國允出作調人凡此皆不可謂非聨盟議會之小成績第一委員會所研究之「聨盟議會與其行政部間之關係」問題己提出報告經大會稍有修改後即完全通過詳下函 
關於「國際衞生組織」以及「聨盟會各專科組織」所以對付國際上之交通經濟諸問題者第二委員會亦己提出報告唯此等問題至爲繁複其不能於此次之短促會期中完全解决吾人實不應責備之第六委員會所研究之「國際經濟封鎖」問題尤爲繁複尤不易解决照盟約第十六之條之規定凡聨盟國對於背盟國及其國民皆應與之斷絶交通此實爲瑞士及羅馬尼亞二國所不能容納蓋此二國由各種雜民族所組織而成其情形與别國不同即强欲使之實行亦極端困難也該委員會决定提議組織一「國際經濟封鎖委員會」專門研究此一問題以其研究結果之建議報告於下届議會此議會於十二月一日至十二月十日所開第十二至第十八七次全體會議中進行之概况也唯此十日中最可記者則當稱「阿根廷之脫盟」此事之發生有如昏暗幽寂境中之一霹靂林中小鳥　或將因而興起以吐其婉囀之歌曲吾人從表面觀察阿根廷代表爲獨於衆反其實令人敬重處亦即在是今日與會之一大部分代表在名義上雖享有與其他代表之完全平等權實則所謂平等者不過其對於英法諸代表所投之同意票與别人同爲一藍色紙耳凡研究盟約者咸知其大部分皆不外英法諸大國之尊嚴保護符若欲聨盟會成爲今日世界各弱小國家眞正所想望者則盟約實有修改之必要其修改案即致成阿根廷脫盟之最大原因是案爲瑞典腦威丹麥等國所提出爲議會議事日程之第八條歸第一委員會審查第一委員會之决定拒絶之記者前次通信中業己述及該委員會報告員（即該會會長）英代表白爾福於第十二次全體會議（十二月二日）中報告該委員會之决議其演說詞之搆造極佳略謂「本委員會之認『盟約修改』在今日爲不適時機者非謂盟約之己臻完美此約之草成也爲時甚促實應有所修改修改事亦必將實現至瑞典腦威丹麥等國所提出之修正案其本身之價值亦至足當吾人深長之思考故本委員會對於瑞典腦威等國之慘淡經營實非常感謝但本委員會之畢竟認爲不適時機者亦自有故蓋此項盟約之誕生迄今尚未及年不可不更有待於經驗而此約復爲萬歳里和約中之最重要部分大足牽動其全部故尤不宜輕率從事也白爾福隨即提議（一）瑞典腦威丹麥等國之盟約修正案大會現不討論之（二）由聨盟會行政部組織一委員會以研究此項提議中之修改白爾福一段演說後之提議即提出修正案之瑞典腦威等亦皆表示贊成唯付諸表决則得反對者二爲議會開會後决議上所遇之第一度波瀾投反對票者一爲巴拉圭Ｐaraguay代表一即阿根廷代表培里敦Ｐueyrrendon培里敦當時解釋其反對之理由謂阿根廷代表認盟約之修改爲無可延緩之事而此種辦法則實禁止大會現時關於盟約之討論也後此四日之議會第十四次全體會議中主席遂宣讀培里敦氏十二月四日所遞出之脫盟文章爲會場中奏一異調矣其文詞意俱壯聽者無不動容略謂『阿根廷見集會通告書中有修改盟約一』 
條故阿根廷對於聨盟會抱無涯希望具滿腹熱心不遠萬里而來欲恊力於盟約之製造爲世界之和平有所貢獻而今己矣阿根廷代表受其政府之訓令請與聨盟會離』此文發出後阿根廷代表培里敦之照片亦隨之發現於數種日報上尤可注意者爲南非洲代表羅布塞西爾ＲobertＣecil意見羅布塞西爾認阿根廷之行動爲不可步法但對於其離盟所表示之惆悵則極甚并謂阿根廷代表之建議除彼深表同情外議會中各代表實亦極心是之夫人所心是而不敢行者阿根廷代表獨毅然行之其人格氣魄自可見矣英法諸大國於此將有所感悟亦意中事也 
國内要聞 
[北京通信（埜人）]  
　　最近直奉暗潮風說之内容 
最近十日來外問謡諑紛紜謂直奉問題揭曉不遠問其根據則又絶少然推其由來（一）張勲起用由於奉張之硬保鬍辫勾結久播人口加以熱河都統之繼任說熱綏察巡閱之醖釀說亦頗有跡象可尋吳佩孚馮玉祥不之善也遂以爲將以此爲導火線（二）張宗昌進兵高安時及陳光遠在新喻戰敗時曹錕王占元皆爲贛陳呼籲而奉張袒張兩鬍間素有關係而所侵犯之陳又爲直之一分子遂以爲此即衝突之見端也 
近畿方面之謡傳則謂奉軍漸多入關對直有壓迫之勢直軍在涿州方面亦有相當之預備然考其實際則跑今十日前在軍糧城之奉軍一旅曾開入南苑而長辛店馬廠奉軍暗增之說則未易證明也軍界中人紛傳琉璃河方面直軍己爲防禦工事之準備而詢諸直派中人則又否認也不過兩方之感情確係不佳直曹奉張二人表面上雖無何等徴騐而其部下則嘖有煩言在直派之人謂一去夏戰事全係直軍竹鋒陷陣之功而奉天貪人之功以爲己力且潛握政治上之大權以壓迫直系曹使太顧太體不之計較我們却不能平」奉派中人則謂「曹吳種種切切對我們大帥不住我們大帥爲國家計總是維持他並望他悔悟他總要悔悟纔好」讀者當知天下之釁隙皆從小人起其兩方之部下各有此種口吻即彼此開釁之造端不得謂非履霜堅冰之漸也 
　　北京人士以居奉張勢力優越之地故對奉張之舉動倍益注意而最近引起疑慮者南苑增兵一旅以外亦尚有兩事（一）清室衞隊本係一團近由張景惠接收與所部之兵合爲一事改爲一師之編制而張景惠平日通電則世續紹英載濤毓朗諸清室内務府之人皆於電首排列一般人早疑奉天傾向復辟因此益懷疑慮（二）奉天索餉態度極不和平時有軍需在財部厮鬧此數日中有對周自齊拍案索去百萬之事而對於交通部以與葉本有恊助餉需之約束日前派員索欵葉氏縷述困難而該員竟謂如不相畀請同赴奉天自向大帥說去其結果亦索去百餘萬其時適有馮玉祥扣留二十萬之事此間人言該欵亦係應付奉天者馮氏知之故竟扣下葉氏得報甚覺左右爲難因此益信直奉暗潮之烈其實兩方暗潮誠無可諱但不過尚在醖釀中目前未必有何意外舉動也 
　　至於非奉派方面則忽有八省聨合之事北有鄂贛蘇浙閩秦南有川湘而吳佩孚馮玉祥鄭士琦亦皆在聨結之内將對於南北兩政府皆取中立之態度而以緩辦選舉聨省政治兩事爲同一之主張彼等皆有代表集合武漢曹錕態度雖未有切實表示而吳馮己加入又有山東師長鄭氏在即不啻直魯豫亦在其中即山西之閻錫山最近致電當局以全國選舉之不普及選舉後之主座問題發出疑問窺其態度似亦將加入此聨合中是則直派與中部將互相結合以與奉張佔後台勢力之政局爲若拒若迎之態度其目的仍在對奉也此亦最近謡言中之一事實也 
　　若以全國形勢論之則奉張勢力範　以東三省爲大本營進包熱綏察而北京亦在掌握中且以田中玉之態度不明張文生爲張勲嫡糸不加入八省之内亦爲奉張之斥　而京綏京本津浦三線皆其勢力之所及直派方面則京漢隴海而線當然爲勢力之中心而長江方面除安徽以外皆可糾合特就事實上觀察八省之聨合尚無中心人物其結合雖大而恐難持久且依軍事地理觀察奉之於直有建瓴之勢且直之主力軍不出河南一省之内故識者多爲直派惴惴焉（二月六日） 
[活佛被掠後之庫警]  
　　庫防復緊活佛失踪大略情形己經宣布惟據昨日某方面所接援庫總司令部支日來電則謂活佛係被匪掠去電文簡單詳情依然不甚明瞭但失踪之說因己完全證實矣該電略云冬日接庫倫袁支隊長無線電報告敵分三面攻庫血戰一晝夜我軍傷亡五十餘名褚旅亦傷亡官兵四百餘名現正激烈戰鬭中活佛被掠庫恐不保退路己絶死守待援懇催叨軍從速進援否則數十萬生命盡付溝壑等語查范營馬支隊早經開拔日内當可到庫除再飛催各該營隊星夜兼程前進以援庫危外究竟能否濟事俟得續報再行奉聞云云按活佛深居庫署外有防軍内有衞隊監護極爲周密今庫倫並未失陷該佛何以有被掠情事其中疑竇滋多難免有不實不盡之處聞政府接據此項警報後己電陳毅詳確查覆並令駐叨調查員密往勘查一面嚴電援庫總司令部迅促第五支隊長督隊向庫進發以資解圍 
[周財長之談話與避津]  
　　北京益世報記者訪財政總長周自齊氏叩以對於本年之財政計畫周氏喟然歎曰民國十年爲財政上最難之一關綜計今年到期應還之外債本息約一萬五千餘萬元内國公債約五千餘萬元國内零星小借欵約二千餘萬元復加以中央政費共約三萬萬餘之多當此庫空如洗之際措置稍一失當則國家即宣告破産對外對内信用盡失勢必惹起外人之干涉求能支撑此空局面而不可得故今年一年爲我國財政上最緊要而最危險之關頭舉國人士實不可不有所儆惕至於余本年之財政計畫擬先從兩項入手（一）整理内國公債内國公債與市面金融關係極大苟不設法整理則市面被其影響金融爲之停滯姑不言政府對内之信用喪失試問吾輩當局者將何以對國民故余以此爲刻不容緩之圖現己着手辦理矣（二）監察各銀行發出之鈔票而鞏固其信用此兩項如能辦到財政前途未始無望惟當此千鈞一髮之秋必須全國上下臥薪嘗膽存一同舟共濟之念頭則政府方有辦法余今番出長財政原係出於愛國天良竭個人之智能爲國家服務難之一字非所敢避又豈肯見國步荆棘遂掉頭委之而去但今日之事非一方面所能爲須大家統力合做起來始克有濟倘大家不以余爲荒謬肯爲輔助以成余之志望無論如何爲難謹當勉力爲之否則余不忍使國家由我手而破産亦只有讓避賢路而己 
但據財政方面確息則謂財政部近因年關逼近赴部索債者至爲緊逼該部長官無法應付周自齊乃於前日（五日）晚八時十分由京奉快車出京潛赴天津避債而次長汪士元亦於昨日（六日）下午四時十五分快車出京赴津潘復雖未出京然因昨日係星期日亦未到部而赴財部索債者則有六七十人財部客廳座爲之滿顧徒坐冷板凳無絲毫辦法千呼萬唤祇有聽差出來接應而己聞總統得訊後以年關財部雖無實欵亦須有人主持急派公府顧問李士偉乘早車往津勸駕務期偕周氏一同回京俾資維持一切又聞財政部對於年關所需各欵截至前日止共籌得一千四百三十八萬元内計各項稅收八十三萬元京津各小銀行借欵共百六十五萬元新印特種庫劵四百萬元津浦貨捐庫劵二百萬元交通部零碎小借欵及挪用路欵共百五十萬元又售出七年公債百五十萬元元年公債二百萬元又交通銀行借欵一百五十萬元總計如上數目雖足敷衍度歳而所欠仍鉅故索者紛至不得不潛避天津也某外人消息云財政總長周自齊次長汪士元刻因財政窮追己極决於舊曆年關渡過即行辭職聞總統亦將准如所請後任内定以財政次長兼鹽務署長潘復氏升任遞遺財政次長兼鹽務署長擬令江海關監督姚煜繼任又有由前山東財政廳長李欽承乏之說又公債司長盧學濤現因回籍業己提出辭呈前司長陳威及現代理司長張潤普俱有繼任之望 
[北京所得稅分處成立]  
　　政府施行所得稅一事去歳由財政部設立總處專事籌備曾按條例酌予變通先行擇辦數種以恤商艱並議先於北京設立分處任命總處會辦代理總辦孔祥榕爲北京分處處長先後由財政部提交閣議通過現聞己擇定財政部後樓爲該分處納稅辦公地點三號上午九時分處即宣告成立孔處長當召集各科人員對於所得稅詳加演說大致謂所得稅在租稅制度中最稱良稅負擔極爲公平考之各國歳入中預算所得稅己爲大宗收入吾國慙得稅條例己於民國三年公布新舊國會尚未建議廢止與鹽稅礦稅契稅同一效力法律手續極臻完備連年財政困難逹於極點教育經費苦無着落教員薪給不能按時發放化學工業等試騐用品亦不能購置完備教育前途瀕於危境實業之中亦亟須政府補助始能有振興之望故政府决意施行所得稅以從此兩項要政之發展即所以爲人民謀幸福顧創辦之初商民或有異議嗣將誤會之點詳加解釋己均能洞知教育實業之亟須振興及政府設法維持之苦心現己另訂有專欸儲撥章程根據國務會議議决辦法以七成供教育三成供實業等之用不得分文挪作他項用度又有不得以此稅爲抵押借欵之規定所有收支各欵並准商會省議會臨時查閱賬簿如此開誠布公愼重用途將來必能得各界之贊助踴躍輸將也甚望諸公各據責任心毅力從事是爲至望云云 
[各省軍事之小變化]  
　　川湘聨防實現某軍事機關近接渝城探報謂川湘兩省因對南對北均取中立態度宗旨旣同境地復接特相約實行聨防以清邊匪之竄擾而阻外力之侵入業由川代表湯子模湘代表陳渠珍會訂聨防條約十條呈經熊克武趙恒惕批准照辦該條約原文如下（一）川湘兩軍爲防備川湘交界股匪滋擾起見特定聨防計劃以協力痛剿殮滅匪忠北疏通河道保護商旅爲主旨（二）川湘接壤之大股匪徒剿除以後其零星各匪儘可各令駐里石兩地防營軍官就近聨絡剿辦務期撲滅淨盡（三）里石兩地無論有警無警務各駐正式軍隊一營以資鎭懾倘遇時局變遷萬不得己略須撤退該營或塡添兵隊時事前彼此互相通告（四）川軍駐高橋以上之水壩湘軍駐高橋以下之張家壩彼此雖離不遠務須隨時聨絡策應至駐兵多寡由里石兩地防營軍官酌量支配（五）水壩以上河道由川軍負完全責任張家壩以下河道由湘軍負完全責任交界之地相互維持總期河道暢行商旅無阻（六）川湘交界之區如遇匪警兩軍務不分畛域出兵助剿不得藉故推諉（以下從略） 
　　王育寅勢窮乞和王育寅擾亂湘西迭經湘軍圍擊近己勢窮力竭電請湘當道准予收編未得允許近又致電趙林云育寅茹苦含辛獨標正義一傅衆咻横加逆匪自奉眞電即赴漢舉屈指計時於今半月念澧水爲先君化育之地愛谿是同人桑梓之區水火刀兵何堪頻仍不敢不牲犧一切先君無辜受害國人皆知懲罪彰功所望當道由此電聲明以後苟有利我澧人育寅决不再聞軍事謹先宣布與武字營脫離一聽湘政府命令伏惟鑒察臨電涕泣恭叩崇安王育寅叩卅　　滇黔終不妥協據某軍事機關傳出確訊盧　因畏滇軍攻黔加以王文華劉顯潛舊部仍　死灰復燃原擬與雲南聨絡無如劉顯世恨盧人骨在滇就任總裁屢次聲言攻黔現在盧又變計聨絡駐紥畢節滇軍師長顧品珍惟顧氏與唐繼堯貌合神離己有允意想不久黔軍又有攻滇之事實發現也又一消息云雲南第八軍司令葉荃所統之部下内中約有一千人起而謀亂於一月十九二十兩日在宜良（昆明之東南約百華里）與唐軍開戰爲唐軍擊敗己全部四散 
　　曹州駐軍叛逃魯省曹州太平集近又發生變兵叛逃情事昨由田中玉電陳抵京原文略云據曹州張使勘電稱駐太平集陸軍第三排兵士多人於二十七日上午携槍向西逃去等情曾經電令該使派隊追剿旋據電稱己在孫莊擊斃逃兵四名生擒數名餘均竄去現仍分途搜剿等情謹聞 
　　桂省民軍敗退　陸榮廷譚浩明兩人之軍隊多係十數年之舊部故對於陸譚個人之地位極願竭力擁護故聞民軍起事後即紛紛請纓自告奮勇開赴隆安前線攻擊都結駃堪結安等處之民軍民軍子彈缺乏糧食不足自審勢力薄弱難以支持遂於本月二十四日由隆安果德鎭遠兩處統領各路民軍三千九百餘人退守恩陽縣境聽候滇省接濟子彈官軍五千餘人乘勢進逼克復隆安果德上林恩隆奉議等縣惟養利方面之民軍約有民團數股槍械子彈均由越南輸入轉運不斷及聞隆安民軍退守恩陽之消息即分派大隊進攻都康結安兩州（土州）意在抄襲官軍之後隊使其不能再向上游之民軍追擊陸譚兩人現又調馬曉軍之軍隊一千五百餘人由邕垣開赴龍州會合黄培桂所部急向養利方面作戰至將來之勝負現尚未能預料也 
[贛陳張衝突可告一段落]  
　　贛西陳張衝突己告結束惟陳光遠對於遣散張師一節持之甚力昨續有兩電抵京請由部撥欵辦理並爲該師第四團團長王康福洗刷其第一電略云據暫編第一師旅團長賈振國等公電略謂職等駐袁以來感荷維持兹因張師長措置失當貽累地方懇從寛宥照姜團辦法給資遣散歸田等語擬懇由部撥欵六十萬元辦理該師遣散事宜雖目前需欵甚鉅而按年節省數頗不資務懇迅賜籌撥以便着手辦理立候示遵第二電略云暫編第一師第四團團長王康福深明大義不肯附亂於上月三十一日自率所部全團官兵開赴萍薌候令查該團係山東陸軍駐袁半載軍紀甚佳逈非他團可比此次張師倡變該團獨能自拔不受傳染尤堪嘉尚自應予以收留擬懇由部籌撥十萬元匯贛清理該團欠餉嗣後餉項由部按月發給以恤兵艱至該團應否留贛助防或仍調回原省之處再請迅賜裁示以便遵行又中央前派師將軍景雲南下調解己於江日行抵南昌與陳督接洽竣事於支日啓程回京覆命昨由陳督電告來京矣 
　　張宗昌電云職師自移防贛邊餉項艱窘因糧食缺乏派員分往各縣征集未邀陳督之原反疑宗昌有奪門之舉竟調遣重兵如臨大敵兹派專員明趨崇轅面逹區衷所有派往各地輸運士兵業令迅即撤退萬懇立頒訓示俾有遵循旋又來電請將該師全體解散並請發解散費旅長每人五千元團長每人二千元兵士每人二十元末復言該師素受贛人之厚待此次因欠餉過鉅發生變故實由彼一人之罪過言下不勝悔過之意同時政府亦接陳光遠電報贊成張宗昌之解散辦法請政府撥欵發給聞政府業己允許照辦此次張宗昌之自請解散是否由於戰敗抑或具他種原因尚未探悉 
旅京贛人因陳光遠張宗昌軍隊彼此衝突荼毒人民特於日昨假某贛人宅邀集贛省同鄉共同討論對待方法當時有某人提議謂張陳衝突是非曲直中央自有權衡但張陳均非贛人現值各省自治聲浪澎漲時代理應以吾贛省負有物望者推舉二人一爲省長一 
 
 
 

Page 11

 
 
　　爲督軍所有張陳兩軍一律撤退贛境以行贛人治贛之實彼時贛人深以爲然因年關緊迫未便急行開年後即召旅京贛人開會以便研究進行辦法 
另據潯信云當張宗昌軍與省軍在贛西發生戰事時聞省軍分三路進攻上高高安一帶爲中路以第三混成旅旅長陳光逵指揮之新喻一帶爲左路以贛西鎭守使方本仁指揮之銅鼓一帶爲右路以督署周參謀長指揮之連日均大獲勝利張軍將紛紛退至袁州一說右路尚未接戰張軍間有由該處逃竄者刻陳督己準備實行遣散母使逗留贛境致滋騷擾又聞近日己有和平解决方法陳督允代該軍籌餉一百萬在鹽稅項下挪用四十萬又商會擔任四十萬地方殷實者擔任二十萬該軍即願退去贛境前日督署電令九江縣知事王濬道迅速預備欵項以作張軍將來遣散時過境盤費王知事當責成九江商會代籌該會十二帮會董一派允代籌六千元前會長辜葆誠一派允代籌四千元惟擬在米釐項下提取並請王知事追繳米商捐欵俾免臨時遺誤但米釐爲商會紅十字會貧民工藝廠助理員辦公處所共有地方士紳以客軍過境地方向未擔任欵項頗不以動用米釐爲然昨日辦公處邀請貧民工藝廠廠長及紅十字會醫院院長開談話會僉謂米釐己經指定爲公團的欵不能移東就西擅由商會提用應函商會阻止故此問題尚未决定也 
[鄂人倒夏擁夏兩派之活劇]  
　　擁夏派漸佔勝利 
　　鄂人對於省長問題本分擁夏倒夏兩派昨日（二月一日）旅京鄂人中倒夏一派於上午九時假虎坊橋湖廣會館開驅夏大會到者數百人甫集門首即被警察干涉謂此次開會未經取得會長之同意違背會章未便允許維時到會人衆不聽制止警察無法遂將館門關閉以爲抵制於是即在門外開露天會議結果推定李明炎陸雲龍等九人爲代表前赴國務院請願免夏當由靳總理派祝秘書代見稱貴代表所稱夏之劣跡與貴省省教各會代表陳紹龍等適相符合政府俟查實後當從多數民意即行罷免各代表陳請速罷祝秘書允爲代達各代表始辭出三時各代表遵約赴府由劉秘書及夏氏措置之失常主座均所深知惟於罷夏後之繼任人物不得不出以審愼等語各代表請求從速罷免以紓民困劉允轉達並詢本日尚有留夏代表來府請願是否確係代表同鄉各代表遂將湖廣館關門被警察驅散及警廳擬予懲辦情形詳述劉秘書言如此情形當然不能認爲代表云云各代表始滿意而退 
　　昨日新華門前人馬擁擠非常皆鄂省代表也内中分二部（甲）即日昨湖廣會館所公推之孔庚劉樳高佐國等十餘人皆標擁夏旗幟（乙）即請願罷免夏壽康之代表崔學禮等十餘人以驅夏爲旗幟同至新華門前爭謁總統總理者也又據一方面消息昨日（二日）擁夏一派以湖北旅京同鄉會名義在湖廣會館開緊急大會到者數百人公推孔庚主席首由主席宣讀正會長周樹模副會長田文烈來函内容大意對於兩派互爭深不滿意力勸大衆和平商議勿以意氣用事語極沈摰次討論對付倒夏派辦法結果决定三項（一）不認陳紹龍謝石欽等爲同鄉（三）即派人驅逐陳等出京（三）宣布陳等賣省罪狀决議後並發出電文二則（一）致武漢各界電本日旅京同鄉開全體大會討論驅逐賣省賊陳紹龍謝石欽等辦法（一）不認賣省賊爲同鄉（二）即日派人驅賊出京（三）宣布賣省賊罪狀以上三項當經全體一致可决即日實行是日到會者千餘人秩序井然足見公道猶存人心不死務乞一致聲討以遏亂源而彰正義湖北旅京同鄉會冬（二）致鄂督王占元電武昌王督軍鑒近有陳紹龍胡鄂公等在京請願力圖免夏讌客拍電坐汽車之費動數百元又武漢達京電文一日數起與一等官電同一速率彼輩昌言皆鈞署資助之力同人無任疑騐明知我公持正不阿决不忍使妖邪肆志禍我桑梓惟衆口一辭有累盛德特行電告乞查明賜復爲幸湖北旅京同鄉會冬 
　　鄂省自陳紹龍等入京爲倒夏運動以來旅京同鄉會中王夏二派操戈同室儼若敵人頃聞在京鄂人擬將前日同鄉大會所决議之「臨時參事會」「臨時財政委員會」兩法案即日向省議會請願請其依法通過俾鄂省政治得漸上「省政公開」之軌道此項請願書己推入起草日内即可付郵又王占元原抱以鄂制鄂之政策特使陳紹龍等來京運動倒夏而陳等到京之後不但於倒夏之進行毫無成績反因此而惹起鄂人之反感自鄂同鄉冬日去電質問後王占元覺前項計畫不能實現遂又移風轉舵於三日來電向政府及旅京同鄉會聲明其電略云夏省長到任以來諸事均能和衷共濟占元個人决無反對夏省長之事萬勿聽信謡言致墮奸人詭計鄂局幸甚占元叩江果爾則倒夏派勢必失敗而夏之地位可轉危爲安矣 
[院部解釋廢除軍約電]  
　　湖北王安閱使鑒並轉同鄉諸公均鑒三十一電悉中日軍事恊定己達效力終了之時期按照本條文之規定當然廢止故經中日兩國政府同意承認該項協定之取消查此種協定完全應一時之需要而當時締結此協定之時並非秘密性質事前屢經與各省長官諮商並派專員持該件就商各省此種事實我公當尚記憶豈有取銷以後此種大政任憑一人之意思所能斷行該種謡言别具用心無非藉端聳動輿論以惑觀聽業經我公明察一言道破本無再駁之價值不過旣經傳播若不根本解釋反滋悠悠者之口實用特披瀝詳陳此事之經過敬告國人並聲明此項恊定取銷以後並無更訂别項新條件更無秘密之新約除由外交部正式通電辯正外特此電復諸希鑒察靳雲鵬江印中日軍事協定案係民國七年三月由駐使與日外部换文同年五月兩國軍事當局根據换文簽定陸軍共同防敵軍事協定十二條海軍協定九條並先後訂立說明書及實施上詳細協定各件八年軍事當局又换文聲明防敵終了時期之解釋在案本年一月二十七日兩國軍事當局認爲共同防敵之必要業己消滅换文取消八年簽定之聲明書二十八日本部與日使互换照會聲明駐使與日外部之换文曁軍事協定以及基於協定各附件均自是日起完全失效此案遂告結朿除宣布外特電達再查外間謡傳中日協定更訂有新協定之件係屬無根之說兹剴切聲明中日軍事協定取消後本部絶無另訂協約及其他類似文件之事希向各界披露以明眞相而免悞會外交部歌印 
[京聞紀要]  
　　日使又催琿春談判　琿春交涉問題日本方面旣不盡撤駐軍又復設置警察其如電話郵便亦己次第組織進行我政府雖竭力向之交涉卒未收效以致雙方談判未能早開昨據政界確訊駐京日本小幡公使日前又向顔外長請求開議其措詞則謂延琿屯駐日軍均己撤退惟延屬日本僑民恐韓人馬賊報復不得不暫留兩大隊但亦决不久留請先議條欵大綱其餘細目俟由地方辦理云云經顔外長答覆日軍未盡撤以前萬難開議故此事尚不得要領也 
　　日報之曹張談　北京晨報云日人所辦之滿洲日日新聞前日載有重要新聞一則云東三省巡閱使張作霖與保定之曹錕雖爲姻戚然因權利之衝突大有兩雄不並立之勢當前次北京變亂之時戰勝段祺瑞者本爲曹錕而張作霖大兵到天津後反無功而獲得多數戰利品子彈火藥滿載而歸曹銀部下之智將雄兵爲之呑聲忍氣遂决心再行募兵練卒以爲他日雄飛之準備張作霖夙性明敏此種軍情早己洞悉故亦著著準備惟國防乏術乃特結納俄將謝米諾夫俟謝氏再起之時即以謝任團防之責而張便可以全力對付曹錕故謝氏再起之日或即曹張破裂之時亦未可知也 
　　檢廳　查禍首證據政府以安福禍首徐樹錚旣己逃走逍遥法外其他九人難免起而效尤除令各處軍警一體嚴防外並飭檢察廳從速調查證據以便提起公訴檢察廳特於日昨（四日）下午四時派雷推事薛書記官前往交通部檢閱丁士源前於京漢局長任内溺職禍國侵權詐財各證據當由交通部派某秘書出與接洽又聞政府昨日復據上海探報云徐樹錚以滿洲森林向日本某四銀行抵借日欵六百五十萬元現己由大阪匯到五十萬元王揖唐前乘筑後丸至大阪即係接洽此事云云政府以徐等蓄意破壞大局曾致電上海何護使囑即嚴加防範何使昨日覆電稱己遵命嚴緝並分派偵探密查 
　　頣和園抵押外欵　據清室内廷人云清宫以舊曆年關瞬届在在需欵日前曾由某宗室經手將頣和園抵押某國銀行現欵一千二百萬元期限三年其條件中有不准外人改建洋樓及毁損園之舊式等項磋商旬日始各就緒即於前日（二日）簽字所有園中陳列之貴重物品亦於前日撤回大内收存矣 
　　行將公布之航空署官制全國航空事務近由主管人員積極籌備關於路線之指定航站之設立大致均己就緒至内部組織辦法亦經擬具官制草案九條提交上星期第二次閣議表决通過日内即可公布聞該官制關於航空事務處之名稱己改爲航空事務署内容重要規定計有兩條（一）航空事務署直隸於國務院管理全國航空一切事務並監督所轄機關（二）航空事務署設督辦一員署長一員參事二人廳長四人秘書二人僉事十人技正四人主事二十四人此外各條規定之事項與普通官制無大差異不贅錄 
[東三省通信防疫問題隠]  
　　東三省鼠疫之說上月曾因滿洲里一帶發見此項疫症曾經風動一時旋以滿洲里等處疫勢漸減而南滿地方並未發見故其議己寢詎日來又有發動一月二十四日鮑督軍接張巡閱使敬電謂准孫督軍電滿洲里札蘭諾爾疫氛甚烈刻己遮斷交通卜奎亦疫斃十餘人傳播之速捷於迅雷現己設立防疫處請三省恊防等因兹擬定以哈埠爲第一防線長春爲第二防線己嚴電伍總辦力防並電外交部迅撥關欵交伍籌辦請貴省速令哈長及沿路各縣趕速嚴重防範母任蔓延至盼云云同日長春吉長道尹蔡運升亦以敬電稟鮑督軍云前聞傳言北滿發疫己飭警廳厲行清潔現尚無疫侵入月初日領來函擬派警察醫兩名至頭道溝站每於東省車開到入車内望診業經婉拒現日人在長站西首空地安置火車八輛作隔離所並由旅顺派來警醫二員長警八名專辦檢疫惟皆在準備尚未實行據日領云接江省日領電謂齊齊哈爾發現鼠疫十八十九日各斃二人二十日斃三人近三四日内又斃十餘人不知確否除飭警廳防疫所注意檢防外謹先電陳云云鮑督軍接上項兩電後即電長春闞鎭守使朝璽蔡道尹運升胡旅長星五哈爾濱高鎭守使鳳城董道尹士恩轉告張巡閱使之敬電飭即嚴飭所屬扼要防檢如有疫症發現並即隨時飛報母稍疏忽一面並商商總辦沿路各站應如何檢查設備之處統籌辦法逕行會商辦理並分報爲要等語蓋鼠疫在宣二年間東三省大受痛苦故一般人民得此消息不禁聞而色變在官府方面並不願多此一舉以費金錢與精神但外人對於此種疫症寗爲曲突徙薪不肯焦頭爛額故先事設防自不可己日本官府先派警察是否别有用意不得而知惟甚注意此種疫症自視華人爲周密現在省署業己令飭組設防疫所以爲檢防而免傳染矣至吉林省垣尚未發見此項鼠疫該車站地派定醫員施行檢查或不致釀成宣二年間之大慘劇也（一月三十日） 
又函云東省防制鼠疫事現己積極進行大略己見前函兹悉省會地方現在派員在車站檢騐並設隔離所以備外來染疫者之住宿據昨日所傳長春公主嶺火車中有一張小田者染有此病竟即斃命因此益爲注意現在駐吉日僑定於二月三日在日本領事館開會討論防疫方法並聞日領先向我國當道詢問現在吉省防疫之法並擬於實施防疫時需用房屋等等均須由中國官廳予以協助而得方便至哈爾濱地方因距滿洲里近故設立檢疫隊等按户檢查其辦事人員要由在職人員兼攝現在天氣漸煖即交春令鼠疫一層似可無慮所恐今年天氣大暖春温乘之而起欵爲鼠疫則殺人多矣此願防疫所當格外愼重注意者也（二月三日） 
[福州通信（遂夫）]  
　　福建舊曆年關財政之恐慌 
　　福建民窮財竭固無人不知本届年關除軍費外須四十萬元左右方能渡過其大宗入欵則專靠省庫劵該庫劵前經各縣解省并閩侯縣所繳者約二十餘萬均充軍費故軍界支付一個月之費早己見諸事實并平日視爲無足輕重之閩人王麒所長之十一旅亦己支付費毓楷此次入都除運動長閩爲第一目的外即以向中央交涉欵項爲重大之任務日前向北京富城銀行借欵十萬元由財政部撥給八年公債票爲擔保品該欵曾於前月三十一日匯閩然亦歸作軍費政費絲毫不與行政界人員所望者唯省庫劵之餘欵該欵以莆田仙游浦城建甌四縣爲額最鉅莆仙兩邑因被省議會議長林翰反對莫名一文而浦城建甌則二十五日又有長電到省謂人民抗繳知事無法請示遵等語行政費毫無把握費又留京不歸財廳科長歐陽鐵梅陳牧緣等乃邀福建銀行行長劉友敏與林炳章等連日會議决以公需軍債向各銀行錢商及殷户接洽抵押五千元只抵一千五百元無有應者蓋福建銀行被財廳短欠二十餘萬目下旣難周轉各錢莊又被楊恒春茶行辦白毫運俄銷路中梗失敗倒欠二十餘萬亦甚阻滯所希望者則林薇閣之弟文舫或可磋商然須待至舊曆本月二十七日林氏方能到省各釐局之收入泰半抵押每月僅予收條一紙而己日昨有財廳人員謝文龍向庶務索欵大演武行社會引爲笑柄厦門有獎副劵本定二十六日開獎當時議决無論售出若干總須開獎以維信用昨忽改爲舊曆正月八日支絀情形己足洞見各中學教職員聨合會連日開會要求本月薪俸及補還舊欠六成並省立四小學計須四萬餘元　教育廳第允給一個月指閩侯縣庫劵收入撥用蓋該縣此項之收入可與莆仙浦建埒也然亦須待至除夕教育界人人呌苦而行政各機關人員之薪俸從何籌出尚無着落此舊曆十二月二十六日以前事也 
[蘇省政聞]  
　　舊曆新年各機關循例自三十日起停止辦公三日王省長於日前特將省議會臨時會議决查辦各縣知事稅所長案派員分途前往密查如查辦贛榆縣知事王佐良違法殃民案轉咨督軍查辦台營官地局違法殃民案查辦嘉定縣知事林黻楨案　查辦前阜寗縣知事郭文徹貪贜溺職案查辦前沭陽縣知事戴仁貪婪不法案查辦松金靑官産處主辦狄恩霖案查辦沛縣知事于書雲案澈查禁米處以維民食案查辦宜南稅所長案共十餘起各密委均擬俟舊曆元旦過後即分途出發 
省署日前牌示六合縣知事劉橒壽調省查騐（聞有烟癖）委任用縣知事金彭年（省署科員）暫行代理正任高郵縣知事姚祖義飭回本任前調之段士璋另候委用正任武進縣知事姚浚飭回本任正任常熟知縣知事朱元澍飭赴本任楊夢齡應即調省又委任用縣知事周　署吳江縣知事前調之李廷琳另候委用聞以上各縣知事均因被控查辦有據故立子撤换惟新委各知事均係齊耀琳在蘇時所補今王爲避不任用私人之嫌特將正任各縣知事飭回本任云 
　　查辦贛省長戚揚案中央派王省長就近查辦王原擬不派人赴贛嗣因旅寗贛同鄉叩請秉公澈查王乃派軍署參議朱振儀赴贛調查朱於前日己由贛返寗復命聞調查結果仍不外事出有因查無實據八字 
海州鎭守使白寳山於前日來省住中正街交通旅館聞齊督因蘇省財政困難擬將白所部新擴充之暫編江蘇陸軍第二師仍改編爲一混成旅新軍給資遣散白使亦己贊同大約下月即可實行又聞白使前日謁王省長請轉電中央催開海州商埠惟督辦一席現逐鹿者有十餘人將來必有劇烈競爭也 
[杭州快信]  
　　北京統一救災總會以北五省災區至廣政府及中外人士業經恊辦冬賑現春賑又届爲時較久需欵愈多特發起全國急募賑欵大會决定二月二十至二十八日爲總募欵之期務使全國人通力合作己電浙各機關一律捐助 
　　財廳委余允貞長嘉善統捐局鄒嘉年長龍游統捐局新委寗波第四師校長徐文藻因學生全體反對發出宣言書向教廳辭職遺缺昨另委宋崇義接充同日並委邵聰充省立第十中校校長 
　　浙江教育行政會議定十三日在省舉行約一星期可閉會又聞軍民兩長各捐助教育會經費二千元現許會長擬設盧氏沈氏及子嘉叔詹四夜校本會亦創立夜校兩所其校址即附設杭縣各高小校内三月一日在會行開校禮今日（十一）特開臨時評議會籌議進行辦法 
十二日爲南北共和告成紀念各機關放假一天 
辛酉年杭州錢業定舊曆十五六日開市金價跌減兩元現葉金每兩售洋四十七元五角 
新市塲舉行慶祝新年會極形熱鬧高搭極大彩樓五座小者不計以南洋烟草公司爲最工緻臨時五色電燈裝至四千餘盞聞安置上海大世界之著名菱湖燈彩明日亦將運杭 
地方通信 
[松江]  
　　解决大觀書院管理權金山衞鄉之大觀書院舊由松金兩縣士紳捐欵剏立故均負管理之責光復後改組學校遂爲金山人所獨佔經松江縣議會提案力爭及議會停閉案遂延擱此次奉金兩縣拉收松縣學租風潮起松民所組之慈善教育欵産維持會遂亦派人赴鄉截留大觀田租經金山縣知事電控省署謂松人刦奪學租破壞教育當由王省長批令松江蘇知事查報此項學田是否在舊松江府公産範圍之内再行核奪郭于埜知事遂將始末情形及大觀書院地址確在松縣境内各情具報省署兹據省批准歸松縣管理以清界限 
[蘇州]  
　　大雪損壞電線電杆　本月二日即舊臘二十五日天降大雨入晚風雪交加以致蘇州電話局周以及金獅巷夏侯橋一帶所設電話杆線每杆掛線三百餘根餘或百餘根數十根不等均被雪積於電線之上壓力過重又被風狂吹擊斷數十根金獅巷某姓家被折斷木杆打穿牆垣損壤器用物件其餘各處帶傷屋瓦牆垣者不知凡幾幸損失皆不甚鉅振興公司之電燈線遭其帶壞者亦頗多幸該公司立即關閉火門不致肇事翌日電話局錢靜垓局長派人四出察看因損壞過多非一時所能修復惟有暫停通話俟正月初派匠裝修己由局布告各用户一體知悉矣振興電燈公司亦派人查勘情形知電話線損壞之處大率與電燈線絞成一氣清理頗非易事祗得將損壞路燈暫停開火數天一面加派工匠四處整理直至大除夕晚始復原狀各街巷路燈亦遂一律照常開燃矣 
[無錫]  
　　庚申年各業盈虧概况無錫去年商務舊曆年底結束雖盈虧不一而因政府有徴收所得稅之舉故盈餘者皆不願將實數報告現祗將其概况錄下紗廠因進本旣謙而貨又先期抛出故全年統扯均穫盈餘尤以振新廠爲最廣勤廠次之紗號適與紗廠成反比故均虧本麫粉廠雖進本稍貴而因洋莊紛紛定貨故皆有盈餘以九豐廠爲最茂新廠略次麫粉號上下半年盈虧適足相抵故尚不致虧折絲廠因洋莊只滯絲價低落均遭損失乾牲錦記錦豐等數廠因經理得人尚無大碍米業因夏秋價昻當然均有盈餘銀行錢莊放欵穏健坐獲厚息銀樓業雖金價步增而生意清淡故盈餘有限綢緞布廠因受絲紗影響故均獲利無幾油廠業平平洋廣貨業因抵制熱度己過營業似較去年爲勝帽鞋業因進貨價昻祗可勉强支持衣莊業生意亦甚減色南北貨業稍勝油行因受油廠影響連年不好紙業因市價步漲歳有盈餘典當業亦不惡木業亦佳碾米業因交易甚旺咸有盈餘而盈餘之最穏最鉅者當推耀明電燈公司其他細微各業無關出入姑略之 
[鎭江]  
　　庚申年商業概况鎭埠去歳商務較往年畧有起色如北貨業因下半年淮關改辦統捐各貨大都用民船裝載直下故業此者因生意發達悉獲贏餘至糖油絲布米各業均因市價步漲都有贏無絀各錢莊因營業穏健故多獲利而尤以裕潤道生晋生愼康升泰晋源六家餘爲最多餘若綢緞京廣貨雜貨等業均因生意清淡開支浩大年底結賬均各有絀無贏云 
　　義渡淹斃多命舊臘二十七日午後二時有義渡船一艘由鎭開往瓜洲駛至八濠江中因風猛船覆人均落水幸經恒華小輪瞥見速來援救共計救起十餘人然己淹斃五十餘人是晚經救生會各紅船在甘露港焦山下游一帶撈獲男女屍身二十餘具報由該會一一拍照備棺收殮待人認領其餘屍身己加派紅 
船四處打撈矣 
[清江]  
　　婦人怪症誌異海州義德醫院一月二十七日有一男子伴其二十五歳之妻到院求治謂其妻得卵巢瘤症生在小腹右偏己近十年月經向未通過云云經該院西醫施手術開割閱時約一句半鐘見瘤生右卵巢口上八寸渾圓重可三磅破之滿貯黄水著根處内面墳如具髮數十莖小齒小枚並有極小之女隂搆造不甚完全現該院己將此瘤裝入玻璃瓶内保存之以作標本惟此種特殊搆造及割後能否生産不無發生疑問特誌之以供生理學家之研究 
[南京]  
　　歐美同學會改選職員年來寗人之留學歐美者人數己增至七八十人之多南京歐美同學會上星期特開會改選職員男女會員到者甚衆票選結果會長郭秉文副會長王伯秋中文書記胡先驌英文書記陳鶴琴會計張子高均極一時之選云 
[北京]  
　　速記學生爲母校爭校地西斜街速記學校係前清宣統末年資政院所創辦由龍溪蔡某主講因中文速記學由蔡某之父所發明也民國以後蔡氏向教育部呈准立案賡續辦理凡畢業十二班全國立法司法行政各機關所用速記人員皆由是校産出前年有人呈請將此校改爲張之洞祠堂經教育部駁斥嗣傅嶽棻代理部務又令將該校前後兩講堂及東西兩院畫爲體育學校該校因此停辦近日該校畢業各生因慮我國速記學無人提倡乃决計維持母校聨合十二班同學面謁范源濂總長懇求恢復原案探聞可邀允准想該校不日當可開班云 
雜評一 
[活佛與清室（默）]  
　　此停刋之一星期足最足令人駭怪者有兩事 
一爲活佛失蹤或云被掠或云救出或云係褚旅遣送夫活佛深居庫署防軍衞隊監護森嚴苟庫倫而未至失陷者何至有被掠情事又何必救出與遣送今觀告警電之如此急迫則知庫倫縱未失陷其危殆己可想見而援兵日言開拔日逗遛不前此則可歎之事也 
一爲清室以頣和園抵押外欵夫清室在今日有何鉅大之費用且又有優待經費則何至因舊年關而借此千二百萬之巨資此我人所不解也頣和園雖於優待條件中承認暫由清室佔踞然究爲民國之物决不能擅由清室抵押外資乃自此消息傳布後清室並無一言否認民國政府亦未聞有一言質問豈民國政府故示寛大默許其爲此此又我人所不解也嗚呼清室是舉可爲優待條件遺禍之一證乃尚遲疑徘徊而不即取消何耶 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[舊曆庚申年各業盈餘之調查]  
　　錢莊庾申全年滬上北市大同行各滙劃錢莊盈餘頗爲不少惟所受往來各行號壞帳甚巨除去所吃倒帳之外計尚淨餘元二百十萬零六千兩本年（辛酉）新正歇業者計有六家小同行未入團者歇業一家大同行新開者有鴻賚·寳興兩家己誌上月本報惟聞錢業因鑒於上年壞帳之多故新年開送往來摺子須有存銀及牌面殷實者以故概較往年爲遲大約須在燈節以後也兹將北市各莊盈餘數錄下（滙劃各錢莊）滋康盈元十萬零三千兩永豐九萬八千兩安裕六萬六千兩恒隆五萬六千兩順康五萬兩茂豐五萬六千兩志豐四萬兩信孚三萬兩寳豐三萬一千兩寳昶四萬兩瑞昶三萬一千兩元盛二萬衡通三萬兩仁亨三萬八千兩滙昶四萬五千兩福源五萬兩承裕五萬兩元春三萬兩鴻祥三萬二千兩鼎盛二萬兩渭沅三萬兩泰康四萬五千兩鴻勝三萬二千兩聚康四萬兩信成五萬一千兩存德二萬兩益豐四萬一千兩恒興三萬五千兩怡大二萬六千兩安康四萬二千兩德康五萬兩振泰一萬五千兩兆豐五萬二千兩賡裕四萬兩恒祥二萬六千兩祥裕三萬兩彚康三萬六千兩福康七萬兩益大四萬三千兩德興二萬五千兩慶成三萬兩信元一萬七千兩合豐一萬一千兩同餘一萬五千兩信裕三萬兩長盛二萬兩大成二萬八千兩義生三萬一千兩謙成二萬二千兩志誠二萬四千兩潤餘四萬兩益昌四萬六千兩元甡二萬兩光裕二萬兩晉安一萬兩永餘一萬五千兩鼎康三萬七千兩瑞泰二萬五千兩潤昶平歇業乾計潤昶·元春·合豐·德康·謙成·彚康·六家並聞慶祥有改組大同行之說（未入團各莊）致和盈元五千兩敦餘三萬兩同益一萬一千兩源和一萬四千兩同德二萬二千兩元順六千兩鼎甡一萬五千兩愼益一萬五千兩裕源一萬兩同豐二萬兩鼎大一萬兩大德三萬五千兩長和一萬五千兩信康三萬兩慶祥三萬二千兩隆泰一萬六千兩正和六千兩長源一萬五千兩慶康二萬兩歇業者正和一家 
　　外國銀行賬房本埠外國各銀行賬房之盈餘循例亦按照舊曆年底核結兹將庚申全年外國銀行團各賬房之盈餘數調查列下麥加利銀行賬房盈元三萬五千兩滙豐銀行賬房四萬兩道勝銀行賬房五萬兩東方銀行賬房一萬兩通商銀行賬房四萬五千兩花旗銀行賬房三萬兩和蘭銀行賬房三萬兩華比銀行賬房三萬兩育利銀行賬房八千兩中法銀行賬房一萬二千兩友華銀行賬房二萬兩菲律濱銀行賬房二萬五千兩滙興銀行賬房五萬兩安逹銀行賬房一萬二千兩 
　　花業　上年滬上各花行花號因紗價步跌花衣産額增多來源較旺市價逐跌以是盈餘者多少不一兹將各花行花號盈餘數調查記後老公茂盈五萬兩潘正大五萬兩五豐四千兩恒昌祥二千兩源隆一千五百兩泰昌二千兩美利二千兩新豐二千兩益隆三千兩公利一千兩陳蓉記二千兩源利一千五百兩永協昌三千兩瑞泰恒二千兩協興昌四千兩恒源太四千兩永益昌三千兩恒豐盛一千兩餘春一千兩華大一千兩德記三千兩興記三千兩寳興長二千兩恒泰興三千兩申新二千兩德泰恒五千兩怡和湖二千五百兩永和一千兩大茂一千兩錢恒興二千兩永興昌三千兩瑞記二千兩正泰一千兩永盛一千兩裕大裕昌元源皆平平（以上花行）怡興盈五千兩源記五千兩新成二千兩福昌二千兩森記二千兩仁記二千兩恒泰三千兩（以上門莊秤收各花行）張信和盈二萬兩宋品記二萬兩寳豐一萬兩漢昌一萬兩怡生五千兩鴻祥五千兩義成豐五千兩永裕五千兩羅軼記一萬兩席麗記五千兩鴻興三千兩萬豐三千兩春泰和三千兩德豐裕二千兩恒昌祥三千兩和泰祥五千兩益昌三千兩順泰三千兩同和二千兩聚康二千兩程恒昌三千兩裕興七千五百兩（以上花號） 
　　棉紗業南北市棉紗業去年因紗價步跌故手貨者皆遭吃虧棉紗各號中盈餘者殊少本年因虧折而停歇者有裕豐裕昌等七八家新組成立開設於後馬路者有三家一牌號永德經理爲邵爾梅一牌號乾大經理爲王東明一牌號益源經理爲徐樂卿業己布置完備即日上市開始營業云 
　　米業去年米業雖米價迭漲而同業因成本過鉅是以獲盈殊艱兹將北市新老閘各米行及南北市各棧器碾米廠之盈餘數調查錄下萬盛泰四千慶盛義一千五百德大公四千源順三千錢恒泰三千恒隆三千恒德豐二千恒昌德四千長豐義二千同興恒二千長順源平瑞昌祥一千義成一千五百和豐泰平裕昌祥平鎭大一千恒大平合記平合盛豐一千永豐平聚興盛一千德盛公平聚昌一千泰昌停歇（以上米行）致中和八千仁記三千振興穗七千永大昌四千恒昌德四千鎭昌二千三泰四千萬森一千五百永升三千瞿成記二千豐裕一千五百江協豐二千協豐仁二千源盛昇一千裕成一萬恒盛五千和盛二千鴻盛三千鼎盛二千仁豐一千何順泰三千裕通三千協康一千五百恒昌二千（以上碾米廠） 
[浦東各廠庚申年營業狀况]  
浦東一帶華商實業年來漸露萌芽如花邊毛巾膠布等數種範關較大然去年營業狀况獲利者頗少兹以見聞所及略述如左　　花邊上川兩縣境内花邊廠約計八十餘家婦女靠此生活者計遂二萬餘人輸出總額每年計遂百萬餘金去歳之獲利者周源昌四千兩龍記公司二千兩華盛二千兩華洋二千兩裕昌一千五百兩大昌一千五百兩公美興二千兩其在上海方面設立字號事做出口營業者獲利較豐計永利二萬兩潤昌一萬五千兩公益五千兩韓景記三千兩競新一千五百兩通華一千兩聞該業中有徐某等集資數萬金在南京路創設東方花邊公司定於新正初六日開始營業云 
　　布廠沿浦一帶染織布廠向有三十餘家年來己逐漸减少去年照常營業者約計十餘家其營業狀况大半虧拆其間能略獲徼利者祗瑞大福成大森大倫羣生等數家大都獲利二三千金云 
　　毛巾廠　毛巾廠向以川沙一帶爲最多統計上南川各鄉鎭約有五十餘家去年營業狀况上半年大都獲利下半年大都虧本歳除結束停業者計十餘家其間能獲微利者殊屬罕聞云 
[東陸銀行盈餘之分配]  
　　東陸銀行九年份營業甚爲發逹全年合計除攤提開辦費及器具裝修外凈結純益銀元七十五萬三千零十五元三角四分提公積金一成銀元七萬五千三百零一元五角三分又提特别公積金銀元三十八萬元提股東官利三萬七千三百六十六元八角二分提股東紅利五萬六千零五十一元零二角六分提行員獎勵金十九萬二千一百零四元一角提行員恤養金五千元滾存下期七千一百九十二元六角三分並聞該行八年份盈餘項下亦提有公積金二十萬兩年合計己提存公積金六十五萬五千餘元 
[舊曆新歳中之各輪船消息]  
　　本埠各公司商輪於舊曆臘尾年頭亦各循例休班惟太古公司與怡和洋行之長江班各輪船以平日開船議有一定日期故仍開行但運輸客貨在此一二週中極爲希少即旅客亦屬無多而招商局之長江船則有停有駛但自昨日（即舊曆初三日）起其長江輪船亦己開行矣此外外海各輪除太古之滬港班（即行走廣東汕頭香港者）在舊歷歳底以客貨擁擠曾添加臨時班輪輸運外至現在多半循例休班三數日怡和洋行亦復如是至於招商局之外海輪船今己定本月十五日（即初八日）在申開出如烟津班香港班福州班等均於是日開行故在十五日以前僅有長江班輪及寗波船行駛至於歐美各國之外洋輪船其出口期因吾國商業上之習慣故亦有展期至初五以後開出云 
[舊曆歳底進出口銀洋補誌]  
一月三十一號（即庚申十二月二十三日星期一）滙豐銀行裝往香港洋十六萬八千元中國銀行由鎭江來洋二十六萬元（是日所到大條己誌前報故略）大條烊見寳紋二十萬兩二月一日（星期二）大條與俄角烊見寳紋銀二十五萬兩交通銀行由蘇州本洋十萬元又由無錫來洋十萬元中國郵船儎來大通銀行大條銀一千一百二十四條各莊由長江來洋十五萬元二日（星期三）絲交易三十包扯價六百八十四兩由滙豐銀行裝往香港英洋五十三萬二千元又中國郵船儎來大條銀七百九十七條中國銀行由漢口來洋二十萬元又無錫來洋五萬元又蕪湖來洋十萬元又買進現洋二十萬元價七錢一分四釐半至七錢一分五釐交通銀行亦買進十五萬元價七錢一分四釐半三日（星期四）絲交易一百十包扯價四百二十九兩中孚銀行由漢口來洋五萬元道勝銀行由大連來俄角一百二十箱共約四百八十萬枚金城銀行由漢口來洋二十萬元又由南京來洋五萬元滙興銀行拆進銀二十萬兩（活期）息七兩道勝銀行由漢口來洋十萬元中國銀行進洋十一萬元價七錢一分四釐六亳二五交通銀行亦買進洋五萬元價同上俄角烊見寳紋十萬兩四日（星期五）絲交易四十包扯價四百三十兩麥加利銀行拆進銀一百四十萬兩（一個月期）息六兩中國銀行由漢口來洋三十萬元又長江來洋二十萬元又由蘇州來洋十萬元又買進現洋十五萬元價七錢一分五釐半交通銀行亦買進五萬元價七錢一分五釐半俄角烊見寳紋七萬兩五日（星期六）中國銀行由徐州來洋八萬元又由大通來洋三萬五千元又無錫來洋四萬五千元又由蕪湖來洋十萬元七日（星期一即大除夕）英國郵船公司儎來大條銀計麥加利銀行一百五十二條有利五十一條華比一百三十條又住友銀行裝往孟買大條銀一百七十五條大通銀行亦裝去二千一百三十條中國銀行由蘇州來洋五萬元又由大通來洋五萬元絲交易五十包扯價四百三十八兩 
[上星期六銀行查倉數補誌]  
　　麥加利存銀二百七十四萬兩洋一百六十五萬元大條七百五十二條滙豐存銀一千零八十萬兩洋四百十七萬元大條八百六十七條道勝存銀一百七十九萬兩洋六十八萬元東方存銀二百萬兩洋四十萬元通商存銀六十萬兩洋一百三十五萬元花旗存銀九十萬兩洋一百二十五萬元和　存銀五十五萬兩洋八十八萬元華比存銀六十萬兩洋三十五萬元中國存銀二百二十萬兩洋七百二十萬元有利存銀四十萬兩洋五十一萬元大條五十一條交通存銀一百三十一萬兩洋五百十五萬元中法存銀七十八萬兩洋一百二十八萬元友華存銀七十五萬兩洋五十萬元菲律濱存銀三十萬兩洋六萬元滙興存銀九十五萬兩洋十八萬元安逹存銀一百十萬兩洋十萬元大通存銀十五萬兩洋十七萬元本街存銀五百八十五萬兩洋三百零五萬元尚有某商六銀行之存數不錄統存銀四千零四十四萬兩洋三千一百十七萬元大條二千八百條 
[關餘欵又請止付]  
　　麥克勞律師代表北京政府於本月七日向英按察使署請求諭令匯豐銀行暫行止付伍廷芳之存欵因北京政府擬在上海地方審判廳與伍廷芳涉訟也堂上准其所請當即諭令滙豐暫止付欵直至下星期一日爲止届時該銀行將到堂陳訴一切 
[七公團反對起用張勲電]  
　　江蘇省教育會等七公團爲起用張勲事致電北京忠告電文如下　北京大總統國務院鈞鑒自張勲督辦熱河林墾之命下輿論沸騰友邦憤慨僉謂復辟罪魁可以起用則吾國己無法律可言此後倒行逆施不知禍之所届旬日以來奔走相告者漸持不信任府院之論調竊謂年來政治之險象概起於不顧利害不問是非專徇私情動拂公意以致敷衍苟且綱紀蕩然慮其動摇元首之地位也而多一贍徇私情之舉動則元首之地位愈危慮其損失政府之信用也而多一拂逆公意之舉動則政府之信用愈墜夫張勲以一莽夫獲罪民國前此貸其一死巳不免濫用特權今乃予以死灰復然之機會府院縱不恤後患國民己深鑒前車果欲保全張勲亦宜聽其爲遜國之遺民以終餘年不宜再使登民國之仕版以喪人格聞張尚知廉恥未受新命謂宜成全其志以免陷清室於危疑激全國之公憤謹進忠告尚祈鑒納江蘇省教育會上海縣商會上海縣教育會寰球中國學生會中華職業教育社華僑聨合會上海救火聨合會陽 
[贛商電拒張宗昌入潯]  
　　旅滬贛商吕靜齋兹因張宗昌總指揮移節入贛特電婉拒錄其原電如下總指揮麾下閱報知貴部移兵就餉深入贛南並分七路赴新喻高安上高清江峽江等　餘縣又由袁州進兵贛西逖聽之下惶駭莫名竊思貴部久駐浙鄂紀律嚴明向稱節制之師此次量移入贛必能秋毫無犯草木不驚凡我贛人自當愛戴高厚以報瓊瑶第聞貴部入贛係爲餉糈問題論交際之常客軍辱臨自古即有犒勞之舉但贛省頻年收入拮据萬分本省欠餉久未奉中央核發且不能就地籌措種種困難情形諒在洞鑒之中至於贛之商民素稱良懦驟聞軍事消息大半自相驚擾貴部縱出示安慰相見以誠彼愚民仍不免各懷疑懼竊念貴部换防必由中央指定區域目下贛省情形實無增兵之必要再四思維惟有仰懇貴部總指揮俯順輿情頒師鄰省或懇調回原駐地點以息謡諑而安民心不勝迫切待命之至旅滬贛商吕靜齋叩艶 
[旅滬鄂同鄉開會紀]  
　　旅滬湖北同鄉自治促進會因同鄉汪鴻翥新由海外考察商業回滬特於昨日午後開會歡迎並請汪君報告考察情形當由汪君主席演說略云鄙人此次出洋考察同行四人原定計畫擬往歐美各國游歷因商業上之關係中途折回稍延時日仍必前往因曾約定他友會晤於新嘉坡也至往來沿途所得請同冋之周君報告云云即由周君起立略云此次考察因怱捉折回毫無所得大約俟今春出發必有以報告同鄉云云繼由陳華安發言本籍省長爭潮昨接京同鄉來函謂有鄂省一班搗亂份子欲武斷選舉把持行政未遂所謀於是奔走於京津間大施其去夏運動當被黎黄陂面斥其非並云今日之謀去夏者即往日歡迎之人苟賤卑污可恥己極此事有關吾鄂民治前途故今日特爲述及云云次黄作民接言夏氏曾任民政及平政院院長鄂人知之甚稔夏果不賢當時不應歡迎夏氏果賢今日不應謀去前日之迎是則今日之去非今日之去是則前日之迎非此等反覆無常之徒人格全無吾鄂人羞認爲同鄉云云至此又由汪鴻翥起立極言夏氏爲人誠實鄙人沿途購閱中西報紙知此次風潮係由夏遵奉中央法令認眞辦理選舉致招反對者妒嫉彼等何心徒知搗亂不顧桑梓安寗竟以民國首義之區作此權利爭權之地言之可嘆現惟竭鄂人全力主張軍民分治以維鄂局推而至於唤醒同胞早息南北内爭鄙人此次因有感觸全恃同胞覺悟一省之爭不可南北之爭更危值此新春用作驚告云云卒議本此宗旨疏通鄂局希望息爭而散 
[徐佛蘇復湘當局論省自治電]  
　　前充北方和議代表之徐佛蘇氏爲醉心聨邦政治人物之一邇因湘省軍民長官趙恒惕林支宇兩氏通電宣布「省自治根本法制定法」特於江日覆電致賀並論省憲之定名原電照錄如左感電敬悉國亂十年湘遭百刧事南事北殺去殺來如欲培本治標惟有佈憲自治弟於前歳夏間深慨南北和議萬難成功即倖告成仍是軍閥統一惡制亂源未清大禍無己曾撰西南自治與和平一文促南成邦徐圖聨北乃西南内鬨不休無暇及此弟乃恍然吾之圖情省爲單位西南各省本無邦基遽欲數省渾成一邦始基未固築室徒勞故於客夏與旅京鄉賢熊汪范諸公共商吾湘造邦之法並於吾湘自治大法稍作椎輪原冀湘首建邦各省踵起逐次與聨乃湘人遷延半年未佈此法頗失羣情今幸此法己由省會議决製定聘人起草秉筆諸公允稱時傑百年大經大法指日觀成觀光甚盛甚盛下走學陋識庸安敢贊詞參議惟覺湖南省自治根本法之名稱字冗義贅似當改修最好定名爲湖南省法一面讓憲字於中央一面讓自治二字於省屬之地方將來聨省中央之大法謂爲憲法各省之大法謂爲省法省屬以下之自治法謂爲地方自治法名稱正順系統分明又與省憲省自治之實質無礙如謂省憲不必諱言則定爲湖南省憲法亦甚妥愜至如自治根本四字决可删去查歐美各聨邦國之邦憲其名稱並未孱入自治字義蓋旣能自由佈憲其能自治無疑旣爲邦憲其爲邦之根本法無疑今日省憲將成通詞湘若異名他日聨省時終勞修改今日起草員根據省會議决案立法雖不能變更意義儘可修改文字否則俟憲文繕就後即由省會動議改名亦非難事肅佈微忱並頌湖南省自治萬歳徐佛蘇叩江 
[吳淞商埠局開幕之預備]  
　　吳淞商埠局擇定設在舊時六營公所即提鎭行轅署中該屋向駐水警第四區現己遷讓内部房廊裝修完備房屋牆壁油漆一新各分科室裝設電燈數十盞門前圍牆東西轅門舊頗狹小現己拆改開廣以便車馬通行並將兩邊道路塡高放闊右通火車旗站左逹外灘馬路其間新建橋樑一座於舊曆歳底趕工建築業經告竣督辦張南通約於今日附輪赴申擇定舊曆正月初五日自滬乘汽車隨帶辦事各員從軍工路直抵吳淞進局舉行開幕禮現商埠局中衞隊己到十餘人照料新建橋樑並紥蓋彩棚布置局内一切頗爲忙碌 
[改良港口大會之籌備]  
　　浚浦局總工程師海德生君對於上海港口以爲亟須改良曾擬具改良港口將來進步之報告譯成漢文分送各機關考核並定本年陽曆十一月間開改良港口大會除上海總商會己選派霍而恩博士爲列席工程師外聞英法美日荷均派有著名河工師各一員列席與議此項河工大會爲中國未有之創舉據聞此項大會費用須需規元十萬金之譜業經該局總工程師着手　備將提出本局常會議時取决云 
[風雪損壞鐵路電桿紀]  
　　本月二號風雪交作滬杭甬鐵路沿途電桿電線因積雪凝結力己不勝一旦被風遂致桿倒線斷各站所設之電報電話均己不通三號經該路電務稽查沿途調查知倒壞之電桿計有百餘桿之多不能立即修復該路上下行各列車只得切按規定之時刻表開駛即遇遲點亦不敢改换交會故是日往來列車均遲鐘點由杭來滬之慢車原定下午二時廿五分到滬竟遲至下午四時半始抵滬由杭來滬之四等車原定下午五時四十分到滬直至晚間七時始到由杭來滬之特别快車原定下午六時四十分到滬直至晚間九時餘始到而夜快車及夜貨車均遲二點以外四號郷該路電務巡察親自巡視各段查得倒壞電桿至二百餘桿之多雖經日夜趕修電話僅由上海通至松江杭州段則由杭州至硤石該路上下行各列車亦緣此均逾時七號晚間由杭來滬之夜特别快車原定晚間十時四十分可到直至十二時始抵滬該乘客多係杭嘉各處來滬辦事者因此均着急萬分九號該路之滬杭電話己通惟電報尚未恢復並聞滬寗鐵路被風雪損壞電桿亦有二百餘桿而於滬蘇間吹倒尤多經電處飭匠日夜趕修亦尚未恢復云 
[商界總聨合會定期開會]  
　　各路商界總聨合會因納稅華人會選出之工部局顧問五人延不就職殊覺懷疑特定於本月十五號下午二時召集各路出席董事開第二届第九次會議並函知納稅華人會理事部請其届時委派代表蒞會詳細答復云 
[絲繭業請借維持欵項之近訊]  
　　絲繭業維持借欵前經絲繭總公所推舉代表黄晋紳等赴京請願政府允在海關絲稅項下借欵二百萬以資接濟徴詢英美各商亦均表示同意舊曆年内本可將欵如數撥出以資周轉惟駐京英使對於簽字一層頗示愼重舊曆年底手續不及故未照撥現得確息此欵至燈節後可以實行撥發云 
[財部解釋附收賑捐之公函]  
　　上海總商會縣商會同接北京財政部公函云頃者政府以北省旱災籌振籌撫點金無術爰舉募災振公債四百萬元就現有稅釐附徴一成振捐爲公債償本付息之的欵其附捐祗限以一年爲期期滿即行截止此舉在普通商民所增擔負有限而北地數千里之哀鴻乃得藉以苟延殘喘是固邦人君子所樂爲玉成而惟恐其中輟者也無如内外睽隔道路傳聞每多誤會故各埠紳商對於該項附捐不免間持異議本部徧訪與情虚懷延納讅知眞正民意决非反對振捐綜其所持理由蓋有數瑞（一）謂政府未及先事佈告（二）慮一年期滿後延收不己（三）疑中央撥用此欵不專在振務一途甚至詆爲移作選舉費用以上各端實於本案眞相多有未能明晰之處兹將經過情形與後來保障更爲剖晰陳之查此案經過閣議後中央對於海關洋商附捐則用外交方式向公使團擬議對於各省華商附捐則用行政手續令由各廳關局布告勸徴均係率循歷來對内對外之辦法並非於華商有所輕視且以此欵純屬慈善性質非爲國庫增加收入旣屬國民患難救恤惟恐或後明達之士當共諒之至謂一年以後仍舊附徴一節正可無慮此次閣議原案及與外交團商議結果均决定以一年爲限斷無延展之餘地各項稅欵俱有連帶關係届時何能將内地釐稅單獨延長附捐致損國信本部仍擬俟各省一律報齊開徴後即專案呈請公布預誡各省扣徴一年期滿無論何事不得展收此捐以爲各省保障又加振欵用途爲災黎救死扶傷之需現以災區之廣籌助之艱方虞杯水車薪無以爲繼孰肯移作别項之用本部前己會同内務部振務通電各省區長官曁省議會總商會以紳商對於振欵出入如有懷疑之點可由每省公推一人來京參與振務監查用項其實收實支數目仍須由振務處登報公佈現又添設振欵審案委員會對於振災借欵由駐京外交團曁各災區代表分别推選人員專任收支欵項及其分配用途辦法尤足彰明中央籌措振欵决無挪移動撥之意思也本部以爲各商疑慮之心旣可冰釋應予護持且恐内省關局間或訂期稍遲猶有徘徜觀望者用特縷覼一切通行佈逹俾供衆覽願與各界商民曁各經收機關共守斯旨焉 
[淞滬糧食維持會最近函電]  
　　淞滬糧食維持會鑒於舊年底米價仍有增無减關係貧民生計地方治安爰於除夕分途呼籲兹將該會分致交通部上海縣公署兩處電函錄下 
　　交通部葉總長鈞鑒竊敝會奉讀大部問電開示照義賑條例凡屬平糶鐵路運費祗可减價希查照公布條例辦事電照另函發等因奉此敝會籌備手續業己次第舉行米價由十元半跌至九元現又有飛漲之勢目下僅先籌備積米倉俾資平糶特懇鈞部迅賜察核俯念民食攸關敝會與鄭州蚌埠兩處皆須往來接洽應請隨案發給乘車免費證數紙以利進行實爲公便 
　　藴石先生大鑒鄙人隠商滬瀆謬任浙江路商界聨合會幹事上年冬迫於米價飛漲痛等切膚發起淞滬糧食維持會加入公正團體十八處業己兩次公呈貴公署備案並邀　之先生首先贊助就近函逹工部局捕房迅予查禁在案復豪鈞座不動聲色分别查禁一面轉咨南北商會及米業商會籌商挽救亦在案幸米價由十元半跌回九元左右雖隂曆歳暮米市停斛據會員報告南市閘北河下各存現米不下二百餘艘風聞仍有囤積居奇巨商高抬米價藉圖肥己情事素仰賢父母愛民如子嫉惡如仇如蒙示明傳見敝會當公推代表數人趨謁台端聊獻蒭蕘並陳明擬辦積米食及選舉兩端俾有遵循云 
[造船所添築船塢之近訊]  
　　江南造船所近因營業發遠原有船塢不敷應用擬再添闢船塢一所以應需用曾經勘得海軍總司令公署面前自草地起直逹江邊碼頭地勢寛闊離浦較近甚合闢築船塢之用惟因船塢與總司令公署出入不便窒碍頗多議遂中止嗣經該所劉所長與藍總司令磋商允洽由造船所出資在龍華西砲台旁側覓地搆造海軍總司令公署其高昌廟總司令公署之舊址房地統歸造船所管有業己會商就緒呈請海軍部核示遵行矣 
[夏曆歲首公共租界之概况]  
　　夏曆歳首經政府定爲春節各機關届時均停止辦公而商界則循舊例視作新年大小商號全體休業較陽曆元旦尤爲齊整滬上各舞臺及游戲場更竭力鋪張藉以吸引游客以故此數日無不門庭若市而一般富家子弟與夫妓院中人則同乘汽車遨游各處元旦尤多所過之地輒有多數頑童及無賴紛紛以金錢炮迎車而擲有某號汽車是日駛經南京路浙江路口擲金錢炮人多至百數砰砰之聲如聨珠然致將軍上玻璃擊碎若輩仍不散去事爲該管老閘捕房捕頭開立根氏所聞深恐肇禍立即飭令探捕到場拿去一人聽候解究衆始走散而南京路之保安司徒廟（即虹廟）於元旦日前往燒香求籤之婦女仍如昔年之盛囊者曾發生軋斃人命之事故歷届該捕房均預先飭令中西包探前往糾察以免游手好閒之輩混入滋事至於一般賭徒每藉歳首爲名露天設局誘賭歷經懸爲例禁此届麥警務長仍預先通令各捕房捕頭諭知中西印各探捕如查有沿途誘賭歛錢之事即行驅散違則准予隨時拘究 
[續誌大雪中之巨刦案]  
　　本月二號晚八句餘鐘大雪紛飛之際有盜匪十餘人身懷兇器侵入公共租界愛多亞路三十六號門牌陳源大滙劃莊内搜刧財物携贜逃出被八百十三號九百八十號一千二百七十六號等巡捕曁包探耿德標范德孚李三福追獲盜黨一人帶回捕房押候解究等情巳誌前報兹悉該匯劃莊刧失之財物係鈔票現洋共計二千八百餘元羅卜票洋十五萬五千五百元金鐲十副金戒指十餘枚以及地皮方單等件探捕當塲追獲之盜當名張賢生通州人拘入捕房後經二十七號西探總目彭山向張詢悉同當六人之姓名住址遂即率同通班中西包探乘坐汽車按址往拿詎若輩預有風聞己經避匿該探等復返捕房將張收押翌晨（三號）解送公共公廨禀請展期開審俾便偵緝在逃贜盜當經俞襄讞及美丁副領事核准判張賢生還押展期兩禮拜解訊 
[盜匪判决引渡]  
　　夥刦法租界寳裕里一百零二號門牌姜步七家及吉祥街順源號之盜匪崇明人施仲狗（又名朱崇林）現爲法捕房包探任水揚偵悉匿跡菜市街當即前往將施拘獲吊出金表原贜帶入捕房押候解究等情己誌前報昨將施解送法公廨請究先由原告姜步七稟稱商人家於上年八月二十四晚突來盜匪五六人被刦去金表三只今弔案之金表確係原贜詰之施仲狗供實係在逃之阿六等所搶民人祗分用洋十元及金表一只餘供支吾又據南通某偵探投稱施在該處犯案纍纍請求准予引渡歸案訊辦中西　員會商之下判施還押聽候備文解送内地檢察廳按律懲辦 
[龍江路刦案搶匪當塲拿獲]  
　　本月七號天尚未明一句餘鐘時有暴徒多人擁至楊樹浦龍江路一千零四十七號門牌小雜貨店門首撞開店門入内袖出利刀嚇禁店中各人聲張刦取大盒小囝牌香烟十餘盒以及金銀錫箔棉被等物而逃當經事主鄭福基報由該管捕房派探程明德姜喬喬協同七百六十四號一千零九十一號兩華捕拿獲戴日忠袁光照劉餘廷尤加胡林才建吳光林蔡文田胡開元梁裕其戴立大等抄出兇刀一柄棉被一條帶回押至天明九時半解至公共公廨禀明前情以尚須偵查若輩有無再犯另案請求展期開審云云經李襄讞商之英赫副領事判各被告一併還押候下禮拜一再訊 
[吳家宅之越貨傷人案]  
　　舊曆臘月二十七日夜有盜匪七八人各執兇刀鐵尺棍棒擁至楊樹浦平陽路東首平凉路吳家宅鄉民吳銀海家撞開大門入内禁止聲張將男女人等驅諸一隅當被翻箱倒　將吳等同居三家之綢布衣三十餘件棉被四條搜刮一空呼嘯而去吳母楊氏吳妻唐氏因大聲呌喊致被匪等用棍擊傷左右臂吳弟月寳及房客朱三山亦被擊受傷該管楊樹浦捕房聞警立飭中西探捕馳往追拿未獲該探等即向事主詳詢各匪而貌服式並將受傷人送院醫治外越日由探季立仁將是案夥盜某甲一名緝獲帶入 
 
 
 

Page 15

 
 
　　捕房盤詰口供一過稟明捕頭押候解廨研訊 
[婦人報告被搶之待查]  
　　舊曆去年十二月二十五日夜半有住居提藍橋新記浜路一百七十五號門牌之婦人徐銀桂投該管捕房報稱頃間十時許大雪紛飛之際被口操魯音之盜匪多人擁入家内袖出利器嚇禁聲張當被刦去值價千餘金之現洋鈔票衣飾等件請爲查緝捕頭得報因事關持械夥刦巨贜立飭中西包探馳往查勘一週並向該事主詳詢被刦狀况後該探等以徐婦前曾販賣烟土此中似含有其他關係因即據情回稟捕頭讞着詳查究竟以憑澈究 
[王懷德業己獲案]  
　　寗波路潤昶錢莊夥鎭江人王懷德於舊曆去年二月起至十二月止陸續用空賬銀十七萬兩洋六萬九千元避匿不面經莊主邱渭卿察悉懸賞緝拿並延律師稟請公共公廨出票飭緝去後由特别中西探目會同總巡捕房中西包探於去年隂曆十二月二十五七兩日將王及涉及嫌疑之金利記一併查獲解廨訊得被告係義商用人判押候義領堂期再訊故至二十八（即星期六）捕房又將兩被告解案由張襄讞會同義費副領事訊據原告代表梅吉言律師上堂聲稱被告王懷德因係原告用人故所控案由爲監守自盜惟原告請提共有七人今祗提到兩人尚有五人未獲應請展期再訊云云而被告亦延穆安素帮辦律師代表到案聲稱原告所控之數不能作準要求准被告減輕交保云云中西官會商之下判被告兩人還押候下二禮拜六再訊 
[迎春坊房主請令妓寮遷讓]  
　　公共租界内妓寮自第一次抽籖之後各經租賬房即表示不願將房屋再租與開設妓寮之人作爲賣淫之所紛紛令其遷移惟一般龜鴇遵者殊鮮是以迎春坊一帶十一家妓寮之房主東裕公司遂於二月五號延律師具稟公共公廨請判令該十一家龜鴇李和尚等於二月十七號（即正月初十日）以前一律搬遷經李襄　商之英包副領事即諭令各被告如期搬讓矣 
[併紀舊曆歳尾年頭之火警]  
　　城廂夏曆元旦夜十一時三十分鐘民國路新北門迤東一百六十七號太和成麻袋店不戒於火霎時冐穿屋頂延燒一百六十六一百六十八一百六十九等號樓房救火會即鳴鐘告警各區火會咸驅火龍皮帶車馳往汲水救熄共燬門面六幢計上下房屋十餘間次日清晨被災各户同詣一區二分署控稱太和成麻袋店此次失愼情有可疑因其在鴻安公司保有火險銀數千兩以致我等無端被累要求提究等語王清河警佐當日飭警將太和成主周明悅拘案研訊之下諭令申送警察廳發交司法科員提訊一過判令押候將保險單等呈案再核又去臘十二月二十八夜半三時詐滬城西門内夢花樓路六十五號陳和尚家擱樓上忽報火警延燒六十四號六十六號當經各火會驅皮帶車火龍等到塲救熄共燬平房三四間當火熾時陳母楊氏己經逃出旋復奔入火中致葬身火窟次日下午將屍扒出由二區二分署孟警佐令飭二十二舖地甲投報地檢廳稟請相騐當經屍子投廳求免自願棺殮譚檢察長准之着具結呈查 
　　閘北　隂曆去年臘月二十八日黎明時閘北華盛路詠仁里口協綸磚灰行突兆焚如延燒鄰居樓房共四五幢由各叚救火會到塲救熄事後經四區顔署長查得該行保有火險一千六百兩將行主嘉善人黄子香傳案研訊一過吊到保險單二紙存案黄暫交妥保聽候調查起火情形再行核辦又閘北國慶路恒泰合記米店於隂曆臘月二十八晚七時突兆焚如延燒左右鄰樓房四幢由各叚救火會到塲救熄事後經四區顔署長查得該米店向福安天一等公司保有火險一千五百兩火從樓上柴草中起情有可疑傳到店主趙坤山略訊一過吊到保險單二紙趙交妥保暫釋聽候偵查再核 
　　公共租界舊曆臘月二十五日夜半大雪紛飛之際北山西路九十一號半門牌某姓家不戒於火霎時冐穿屋頂延燒隔壁九十二號半門牌當經救火會中西隊員各駕皮帶車馳至竭力施救始行撲滅計燬房屋兩幢事後捕房派探詳查起火情形復候核奪隂曆元旦公共租界火警三次皆即撲滅損失甚微第一次午前五時十五分雲南路Ｒ四九四號某客棧因蠟燭延燒床帳時床上一婦二孩業己睡熟致稍被灼傷幸經他人查見趕即施救得未成災第二次午前七時三十七分東漢璧禮路一○七九號某姓家床帳亦爲火燒着當被撲熄旣未傷人亦無甚損失第三次午後六時十七分愛多亞路一二三號某客棧天井凉棚着火旋經救火隊馳往救熄 
[靑年會同門會開會紀事]  
　　靑年會同門會自本年正月元旦開成立在會後入會會員非常發逹迄今會員將近二百人昨晚六時評議執行兩部開聨席會議到會者會長張道中王步賢謝武衡程人俊汪英賓周志伊盛　年等由會長張博士主席提出議案（一）評議執行兩部細則（甲）開會須足法定人數（三人）通過議案須得全部五分之三同意（乙）部長有判斷權（丙）部員因故不能赴會應派一代表代理惟不得連續三次否則作曠職兩次論（丁）部員無故缺席連續二次爲曠職得由會長停止其職權另請代理由聨席會議通過至下届選舉爲止（二）印刷章程（三）籌備交誼會定期在三月中（四）預備徴求會事件（五）預備獎品贈與本學期母校成績最優同學均通過散會時己十一時矣 
[城東女學之新年籌賑會]  
　　南市城東女學假新年餘閒編戲助賑己誌本報兹悉其劇中内容如俠遇一齣中述有一某翁性好行善急人之難收養無告以致家産日耗歳值年關債户催急有米店夥與布店夥同往討債某翁哀告致窮之故我無力還錢惟有一死我死不惜但貧兒苦人與我俱死者不知凡幾還望垂憐米夥大感動遂將該欠欵註銷以欺滕其主布夥亦爲感動亦註銷其欠欵并傾倒其囊金助之米夥見其勝己將己之腰袋中私錢并指上之金戒一併與之布夥不肯稍讓并將身上皮袍脫而贈之兩人各自奔逃爲店主人偵知控告繫於獄中獄監用私刑迫之兩人吐實獄監聞而感動恐好人坐罪遂相偕逃去又　婦一齣係演許竹隠詩意述荒年種種之苦况不得己賣婦於富家爲富家奴僕所欺末勸政府宜减輕賦稅富人宜熱心助賑自不使此等事發生并有滬江大學學生團加入演劇定本月五六七三日午後在該校開會門劵祗售小洋三角云 
[少年宣講團新正宣講紀]  
　　少年宣講團總部於舊曆正月初一日舉行游行宣講出發赴彭浦鎭靑年社宣講（光隂神精金錢之利用）（新正賭博之惡習）講畢復在該鎭廟前宣講王新吾講（迷信鬼神有害人道）汪龍超講（衞生）均有勸世圖畫按圖講解聽者共計一百四十餘人復由甘梅嶺舉行露天學校學童二十四人至晚方回團又於初二日派張蘋周嚴立人李士林王新吾胡硯香甘梅嶺汪龍超組織第一隊赴吳淞鎭宣講先在該鎭財神廟前廣場宣講（公共衞生之益）（賭博之害）（烟草有害人道）聽者三百餘人頗爲感動復舉行通俗游藝絲竹歌調以娱聽者後又在大街宣講（社會之惡習慣與風俗）（自治爲改良社會之本）（以寳貴光隂犧牲於賭博之愚）聽者一百四十餘人又派陳子和陳賢賡陳賢本在本埠西門中華路宣講（國民應改用國曆）（我國新正之舊惡習）（救國須先救自己始）聽者一百八十餘人該二隊均於晚間回團所有宣講情形與調查各項風俗均有攝影以資參考今明兩日尚須繼續出發宣講云 
[女界義賑會之新春游藝]  
　　女界義賑會因陜西災重賑微故代災民奔走呼號四處勸募業己略有成數兹特假四川路靑年會於隂歷正月十四五六三日舉行游藝大會廣售入塲劵以冀多集賑金現春節己過該會各董事正積極籌備務逹圖滿之目的聞各項游藝極其高尚届時必大有可觀云 
[中華續行委辦會致各省教會電]  
　　各省教會均鑒頃接北京「全國急募賑欵大會」萬急通電内開」北京辦理賑災諸領袖刻聨絡政府六閣員又在京九國重要外交人員及上海漢口開封太原濟南天津各等賑團體組成全國急募賑欵大會準備於本年二月二十至二十八日在全國各地同時急募賑欵所有教會方而募欵方法即請中華續行委辦會及中華歸主運動妥爲計畫轉請全國教會一致進行並以二月二十日定爲全國教會一致爲災民祈禱之期更於該募捐期内奮力籌賑以期廣收巨欵普救垂斃同胞不勝盼禱之至全國急募賑欵大會電」云云本會接讀前電除將急募賑欵方法即速擬定宣布外特將原電轉逹務懇全國教會查照所定日期奮勇進行無任感盼中華續行委辦會叩 
[靑年會購地造屋]  
　　靑年會因會員逐年增多現有四川路房屋不敷應用故近在法租界敏體尼蔭路距愛多亞路轉角不遠處購地一方擬起造新屋設一分會俾住於西南段之會員得享傳利云 
[裕記錢莊倒閉]  
　　新閘路新豐米店及法租界三陽米店均於年底不能應付欠欵以致倒閉計米行中有源順　盛義兩家受三陽所欠賬欵各數百兩又本城大東門内黄長泰米店倒閉計欠聚興盛和豐泰兩米行各數百兩 
[裕記錢莊倒閉]  
　　滬城大東門内魚行橋南裕記錢莊爲南滙人顧諟明所開己歷數十年信用頗好乃夏曆去年小除夕該莊忽然倒閉共虧數萬金兹由各存户查得顧　明之父顧鳴臯於該莊未倒之前一日向各往來家收取存欵數千元且查得南邑北蔡鎭顧之原籍家中曾購用六七十畝是以各債權結成團體前赴地審廳禀請提追云 
[米業取消舊例]  
　　滬上各米行向與米店等往來生意例於財神日送貨與各往來米店謂之財神米昨日（初三日）下午二時閘北米行公會同業到會叙議之後公衆表决本年起財神米舊例一律取消凡往來交易者於初六日起開斛送貨云 
[法捕房舊曆新年之防範]  
　　法捕房總巡費沃禮君查得隂曆新年界内每有一般宵小　奪行人財物且有無賴沿街弄　設賭攤誘驅鄉愚入局賭博實屬有礙治安故特傳諭行捕房中西越各探捕　行巡緝倘有前項情事著即拘案訊究 
[公共捕房舊除夕之防務]  
　　公共捕房麥警務長以隂曆去年隊夕界内大小商號均派夥友通宵出外收東賬欵誠恐不肖之輩施行攫竊爰特通諭所屬各捕房捕頭飭今通班中西探捕以及騎巡漏夜逡巡以資保護而英美電車公司亦以是夜行人不輟故將行駛各路之電車一律加掛拖車開至逹且以利行人 
　　虹口各捕房捕頭亦均躬自督率通班中西印探捕至各馬路嚴密梭巡直至天將黎明始各分别而返以故各行號收賬之人在途被刦者尚不多見 
[地方廳停止辦公日期之布告]  
　　上海地方審判檢察兩廳布告云爲布告事照得民國十年二月八日爲春節十二日爲南北統一共和紀念日本兩廳遵例停止辦公仰訴訟人等一體知悉特此布告 
[徐警廳長面諭屬員從嚴禁賭]  
　　舊曆辛酉元旦日淞滬警察廳各科曁各區署所全體科長科員署長署員隊長隊員巡官等齊詣總廳與徐廳長慶賀春禧當經徐廳長面諭各員云往年舊曆新年五天内不禁賭博幾成慣例近今兩年己懸爲厲禁今届新年地方如查有賭博更須親率長警捕捉不得任令巡警自由捉拿免生枝節况租界當道鑒於柴荒米貴亦嚴禁賭博華界亦應加嚴云云各署長等唯唯而退 
[淞滬警廳禁賭之佈告]  
　　淞滬警察廳佈告云爲嚴禁賭博事照得舊曆新年爲社會相沿之習慣人民每於斯時百工停業亦無非藉以休養一歳之勤勞乃有不法之徒每有藉口新年開場了聚賭陽雖應時娱樂實則抽頭肥私愚者不察易墮其術小則平時積蓄一旦傾裏大則失業破家不堪設想甚至因賭負債流爲盜賊其害所及何可勝言本廳長身任地方有整飭風俗之責亟應從嚴禁止以期得收化民成俗之成規除己通令各區所隨時查禁務當有犯必獲外爲此佈告諸色人等一體遵照如敢故違定行執法嚴　勿謂言之不預也凛之切切此佈 
[造船所昨己開工]  
　　江南造船所各匠工作係於舊曆十二月二十九日起停工現因承造美國運輸商船雖己造成三艘除第一艘己經工竣放洋外二三兩艘内部機器等件尚未裝配完全且第四艘船壳限於三月間下水期甚侷促工程繁重故須趕緊工作己由劉所長飭匠於昨日一律到廠工作矣 
[津浦路渡輪工竣試行紀]  
　　江南造船所承造津浦鐵路局行駛南京至浦口之渡輪一般定名曰澄平號近己落成下水於舊曆客臘二十八日試行經交通部電委上海電局局長監試會同該造船所正副主任劉鄺兩君工程師英人毛根津浦鐵路局港務處主任夏孫鵬等於是日午後一時三十分同乘該輪自造船所碼頭開行往南至閔行鎭來往三次至六時十分鐘回至造船所碼頭停輪試騐成績計每點鐘可行十四邁該輪身長一百八十五尺寛三十七尺全船可載客一千五百餘人吃水九百八十噸共計造價二十萬元次日復由電局長會同各員上輪騐收上下裝璜等件大除夕遂由交通銀行將造價付清現定於初七日清晨八時開赴浦口專渡特别快車搭客之用云 
[中華機器紗管廠將次開工]  
　　向在隆信洋行爲買辦之郁堃和於去冬糾集錫商榮永逹等在新閘西义角北岸泰興鋸木公司旁邊建築中華機器紗管廠等情曾誌前報兹悉該廠房屋將次落成鍋爐機器引擎亦由外洋運到所需木植係從江浙各森林採辦己有大宗來滬刻正在佈置一切大約正月底可以一律完竣擇日正式開工云 
[兵工廠暫緩開工]  
　　上海兵工廠製造砲鋼彈藥及快砲手槍機關槍等廠之工匠共有三千餘名舊曆年終曾於去臘二十九日起一律停止工作原擬新正初三日開工兹因廠長謝錦章在京未返配製軍械之件亦未議定祗可暫緩開工俟謝總辦旋滬後再行定期開廠工作故各廠長昨日飭知各匠緩日進廠工作云 
[包探勤愼辦公之獎賞]  
　　法捕房二號包探程金和現因患病銷差經西探長石維也君查得程探服務二十餘年辦公勤愼現旣因病銷差特稟明總巡費沃禮君給予賞洋一百五十元業己撥給該探具領以資獎勵 
[華捕拔升包探]  
　　法捕房總巡費沃禮君　以轄界遼闊原有包探不數差遣故於隂曆上年底山副總巡兼西探長石維也君帶同譯員乘坐汽車至各捕房揀選身强力壯能通法語之華捕十一名拔左試用包擇業己分派各捕房上差辦公矣 
[永安公司本年起星期日休業半天]  
永安公司於本年起每逢星期日休業半天改定下午一　開　傳夥友得以畧資休息又是日延請名人在天韻　　　　　　　之助云 
[北新街改名麥底安路]  
　　法租界大自鳴鐘西側馬路向名北新街現由工部局改名爲麥底安路業將路牌實行改釘矣 
[雲南婦人迷路待領]  
　　雲南婦人周李氏年五十六歳身穿元色竊紗皮　左足畧跛據云到滬一月居伊戚黄庭漢處於舊曆正月初二日因往小北門彭烈飛處歸途迷路經人指引投四馬路濟良分所暫爲留養如黄彭二君找尋該婦前往該分所認領可也 
[小車夫抛棄女屍之追究]  
　　閘北五區一分署境内前由崗警查見無名女屍一口報請地檢廳派員往騐兹悉該女屍當時係有小車夫王官仁從租界方面車來抛棄由崗警查見往拘王棄車逸去該警乃將小車帶入警署扣留未幾王奔入警署口稱奉捕房捕頭之命前來索車警署即將王拘送地檢廳訊押候示至除夕日下午由新閘捕房西探康狄偕同華探侯阿　華捕頭那紫衡等同投地檢廳聲稱隂曆十二月二十六日九時四十分鐘據四十號印捕在崑山路查見該婦形似發瘋模樣當時帶入吳淞路捕房由一百三十五號西捕頭訊問據該婦自稱家居閳北華界故派七百零五號華捕雇小車送往不知如何該婦中途氣絶該車夫王官仁遂將該婦屍體抛棄於租界之外今奉捕頭諭飭來案禀陳云云譚檢察長據稟後諭退後再核 
[淞滬火車撞斃信局脚夫]  
　　淞滬鐵路火車於本月二日下午四點零五分自滬駛淞行經　　廟相近有吳淞德和信局脚夫由江灣鎭肩挑信件至淞當在該處沿鐵軌行走聞背後火車將至意欲穿過鐵道詎料己避讓不及致被碰撞該脚夫立時仰天跌下頭顱碰破手臂折斷氣閉不醒火車立打倒車停駛當將該脚夫扶至車中少頃漸見轉醒並將其所挑信件一併帶車運淞咨照該局將件收取受傷人帶至上海鐵路醫院療治惟因傷勢過劇聲治無效延至翌日身死云 
[女工觸電殞命]  
　　山東婦人徐殷氏之螟蛉女年十六歳住居滬南王家碼頭北首其某小茶肆樓上每日赴處某洋燭廠爲女工本月三日夜間做工而出與女伴二人行經王家碼頭外灘過逢下雪沿堦石而走不料有電話線一根忽爾中斷女誤踏線上登時觸電頃刻仆地不省人事迨由同伴女工急報崗警到來施救業己不及即行斃命經屍母得悉到塲與崗警同報第一區一分駐所次晨由十六舖地甲報告地方檢察廳請騐至下午二時由檢察官同檢騐員蒞塲相騐委係觸電身死屍母請求伸雪並稱家貧無力棺殮問官以爾女之死出於自不小心與人何尤姑着地甲報堂棺殮厝壇候示 
[航船在莊家涇被搶]  
　　紹興航船户陳德發舊曆去年歳底由原藉受各商號托帶銀洋來申付賬於小除夕夜五時舟過本邑西北鄉莊家涇地方忽來小船一艘上有盜匪六人各執兇器將陳舟攔住一擁上船攫去銀洋六百元鋼元十餘千而逸内有一匪名程榮生奔逃稍遲爲陳夥等拘獲連同遺下兇刀二把立解水巡隊申送警察廳發交司法科訊供收押昨午派警帶同陳德發赴水警第三隊及松滬護軍使署報告請爲查拿逸盜　洋一面飭探詣失事地點察勘情形再行核辦 
[浦東豆腐店被搶]  
　　浦東陸家渡東首草菴地方陳龍生荳腐店於去臘二十六日晚九時許突來盜匪五六人撞門入内各出利刃嚇禁聲張搜刦銀洋衣飾約值三百金之譜携　逃逸事後由該事主投報三區警署請求飭緝 
[搶刦信局船盜匪己獲]  
　　本埠日升寳順二信局之信船於去年舊曆十月間由滬裝載洋信包裏開往南滙奉賢行至中途尖口廟地方被盜搶刦一空報經奉南二縣及該管水警請求緝匪在案兹悉水警一區第四隊楊隊長訪得此案爲干阿三等所刦逸匿紹興業經備文派員往提己將王阿三拿獲於去臘解由大團水警第四隊訊據王阿三供認糾夥四人搶得現洋八百元并金飾等物分用不諱昨解奉賢縣訊辦矣 
[檢廳通緝命案兇犯]  
　　上海地方檢察廳日前分函本埠水陸軍警各界略云案據睦森報稱二十五保十五圖内新橋路馬路溝内即康衞路北首於一月十日清晨發現無名男屍一名雙手反縛頭有傷痕足穿草鞋年約四十左右身着拉車號衣形似拖車之人等情到來當經本廳　員騐明委係生前刀傷身死旋據張發坤訴稱死者係母舅姓朱名渭恒慘遭戮斃請求查緝兇手伸雪等情到廳查本案死者業經騐明委係生前刀傷身死案關人命除分别緝兇外相應　　　屬查緝解案訊究云 
[行訴案之判詞]  
　　　　　行具稟公共公廨以被採辦衣食供給品局拖欠洋七千二百另六元一角六分請求將該局財産變賣償還等情上星期五下午由領袖英總領事所派俄員麥拉夫君（即己經中政府停止待遇之俄副領事）蒞廨會同陸襄讞升座宣佈判詞曰本案不在本公堂管轄之内本公堂不便受理原告自向中央政府領取可也 
[搶洋匪徒翌日緝獲]  
　　甬人徐貴章於本月六號串同在逃之人至虹口海勒路三百六十五號門牌孫阿木所開之粥店内以果腹爲由乘間攫得鈔票洋五元現洋兩元飛奔逸去被孫報請該管捕房派探管宗餘於次日將徐緝獲帶入捕房押候解廨請究 
[西人欠欵判令償還]  
　　無領事管速之西人惠斯因不還向俄國人許子懷倫所借之欵被控於公共公廨上星期五午後由陸襄讞會同領袖英總領事特派員麥拉夫氏續審終結判决被告償還原告洋三百三十元並擔負堂費 
[身帶軍械人押候解訊]  
　　專查特别事件之中西探目於本月五號衣七點餘鐘巡查至虹口兆豐路見有兩人在途徘徊形跡可疑因即搜查其身畔抄出實彈手槍一支剌刀一柄連人帶回捕房詰悉一名王店林山東人一名丁德陽徐州人因飭收押七號晨將王丁兩人解送公共公廨經中西官略訊情形一過判令還押候下二禮拜一查明解究 
[匪徒攫取金挖耳]  
　　揚州婦人徐李氏前日在虬港橋租界方面被匪徒桃源人高得勝攔路攫取頭上金挖耳一支逃入華界由五區一分所崗警截獲抄出原贜昨解司法科候辦 
　　住居閘北义袋角之婦人孫陸氏前日被江北匪徒十小狗攔路攫取頭上金挖耳一支由四區二崗警人贜并獲轉解司法科昨移地檢廳訊辦 
[誌謝]  
　　承南洋烟草公司惠贈五彩美女月份牌四張名畫日曆三組飛馬牌香烟十八罐又英美烟公司惠贈月份牌兩張又興業烟草公司惠贈月份牌王張歡喜牌香烟六罐又滬寗滬杭路局惠贈月份牌兩張又生生美術公司惠贈第二十四期世界畫報一册誌此併謝來函 
[江蘇省立第一女子師範學校來函]  
　　敬啓者頃讀一月三十日貴報南京快信欄載有省立第一女師範學生倡議剪髮胡教育廳長以女子無髮有失常態勸諭勿操切免爲社會所詬云云曷勝駭異敝校學生於女子解放眞諦尚屬明嘹確無人倡言剪髮教廳近在咫尺亦絶無勸誡之事此事本可不必聲明第恐一紙風行遠道家屬滋生悞會且使人嫉視女學用特函請貴報宣布來函欄内以昭眞實教育幸甚專頌撰安江蘇省立第一女子師範學校敬啓二月三日 
[許建屏來函]  
　　兹啓者昨閱貴報南京快信欄内登有「昨日午車由滬來寗有航空事務所委員黄鏡波運來拆卸飛機零件十餘件下關稽查查騐護照不符暫將該件扣留呈報長官核辦」一節頃由押運是項機件之黄君靜波由寗來函云飛機箱件己於今早（二日）由浦起運北上云云等因並無被關扣留之事想係該訪員所誤聞應請更正爲荷專布即頌台祺許建屏啓 
[龍章造紙廠來函]  
逕啓者頃讀貴報本月二日本埠新聞所載浦東勞工生活之近况寳源東廠一節内稱該廠原名日商龍章造紙廠云云不勝詫異查敝廠於前清光緒年間經農工商部奏明開辦在案向係完全華商並無外人股分廠建本埠龍華路中營業發逹名聞中外貴報所述想係曩爲日商經營之浦東華章造紙廠之誤深恐淆惑觀聽爲此函逹台端請即更正爲荷　龍章造紙廠啓 
[三新紡織公司來函]  
　　二月三號即隂曆十二月二十六日據陳譯員稱貴報載有三新紡織公司工廠來函一通内有同事機匠頭目連名環求廠經理轉逹廠東參酌大例加提花紅一節經董事會及股東會議决允准批示云云查一月間確有要求酌量加增之公函到會及開股東會時未經核准此事早經打銷所登議决允准云云實非事實除查究私刻圖章之人外合請登來函門更正代經理馬卸爾啓 
雜評二 
[平穏渡過（訥）]  
　　此舊曆年關中各方面皆可謂平穏渡過以中央財政言之雖受索欵者之逼迫致財部總次長避津然今亦己敷衍過去矣以各省軍事言之除庫倫告急外亦無何種變化即最稱危險之贛陳張衝突今亦漸告平靜矣以上海情形言之除年關例有之盜竊案外市面亦甚安謐商家雖獲利者少然類皆有維持能力未露捉襟見肘之象故皆可謂之平穏渡過也 
　　民國十年雖己過一月餘然此一月餘之光隂各方皆消磨於收束舊年關之事而不暇及於發展之計劃也故欲覘民國十年之若何發展者必自過此舊曆年關始 
公布欄 
[江蘇高等審判廳]  
　　判决主文（民二庭）一件張嚴氏與張永生爲田單糾葛控訴一案（决定主文）本件上訴狀撤銷本審訟農由控訴人負擔一件張陳氏爲親女逃走抗告一案（决定主文）本件抗告不合法駁回抗告訟費一元發運（民一庭）一件莊陳氏與莊松軒爲離婚涉訟控訴一案（判决主文）本件控訴駁回控訴審訟費歸控訴人負擔以上二月三日 
　　判决主文（民一庭）一件雷環等與吳心箴爲債欵涉訟控訴一案（判决主文）原判撤簡控訴人雷　在第一審之請求駁回訴訟費用由控訴人負擔二月四日 
　　判决主文（民二庭）一件僧浩乾與僧良鐘爲管理庵　迷訟控訴一案庵西房准由僧良鐘收管僧浩乾不得爭執控訴人僧浩乾控訴駁回控訴訟費由控訴人僧浩乾負擔一件龔志高與楊狗郎爲婚姻涉訟控訴一案（判决主文）本件控訴駁回控訴審訟費歸控訴人負擔以上二月五日 
[上海地方審判廳]  
　　公示送逹　（全文在木廳揭示塲公布）第二一號（民一庭）一件姚兆熊與沈成章等借欵涉訟一案（判决主文）沈成章應償還姚熊本洋二百元利洋十二元起訴以後之利息照約計算付至執行終了之日止如到斯不能履行應由章生潮負責代償訴訟　用歸沈成章負擔第二二號（民二庭）一件王省齋與葉星如等違約涉訟一案據原告人王省寳狀稱共同被告人葉星如一名業己避匿等情北本廳定於二月十六日上午十時開庭審理仰該受送　人葉星如　守日投廳候訊毋違切切特示　　判决主文（民一庭）一件判决楊明顯與程蔭因拆毁房屋生財一案主文程蔭庭廳將靑興竹行房屋生財　查封時原狀回復訴訟費用歸程蔭庭負擔 
　　批示一件冷欣　狀領房票由准領此批一件黄林發狀領欵洋由准領此批一件許張氏狀請履行由狀悉候傳案給領此批一件徐仁江狀請執行由狀悉准予傳追此批一件吳聿修狀請追欵由狀悉候傳案訊奪此批一件戚純蓀狀請傳追由狀悉准予傳追此批一件趙文裕狀請勒保追交由狀悉候傳案訊追此批一件吳嘉木狀領欵洋由准領此批一件何富生狀領欵洋由准領此批一件黄安壽狀請傳保由狀悉着即自邀該債權人等來案聽候訊奪此批一件朱萬山狀請執行由狀悉候傳案訊追此批一件王安定等狀領賬摺由准領此批一件冷欣甫狀請給領銷案由狀悉准如所請辦理此批一件戚振全狀請給領田單由狀悉仰即來廳候諭此批一件施翔林狀保張友廷由准保此批一件施賢銀等狀情提案由狀悉着即來廳候諭此批一件蔡順裕狀交洋由准交此批一件大道生狀交欵洋由准交此批一件劉楊氏狀請執行由狀悉准予飭　執行此批一件大道生狀領借據由准頒此批一件羅以增狀請給領　物由狀悉准予來廳　證具鐘此批一件張願富狀領賬簿由准領此批以上二月三日 
　　判决主文（民一庭）一件判决　紹　與徐通海爲債務涉訟一案主文徐通海應償還施紹棣元木洋四百五十元又利息洋二百五十五元三角五分施紹棣其餘之請求駁回本案訴訟費用歸徐通海負擔一件判决王介眉與談小毛會欵糾葛一案主文木案　維持本廳民國十年一月八日之即時判决聲明窒碍後訴訟費用歸被告人負擔一件判决邵詠笙邵如馨米欵糾葛一案主文邵如　應　還邵詠笙米洋十元零七角訴訟費用歸邵如馨負擔（民二庭）一件决定秦福責與楊文雲因婚姻及奩田糾葛聲講註銷訴狀一案主文本件訴狀准予註銷訟費歸原告人負擔一件决定陳責卿訴陳庭鄉貨欵糾葛一案主文本　訴狀准予註銷訟費歸原告人負擔　　一件决定喬維臣聲請補充决定一案主文本件聲請駁回聲請訟貨歸聲請人負擔 
　　批示　一作戚振全狀領畢契由准領此批一件宦陳氏狀請執行由狀悉仰　將存案抵單拍定後再予核辦此批一件時根寳狀保王寳華由准保此批一件汪芝　狀領欵洋由准領此批一件陸柏林狀請追保由狀悉候傳案訊追此批一件鄭葆鈺交欵洋由准交此批一件張志狀保夏其章案聲明股東同意由據稱爾弟業己同意毫無證據殊難憑信所請仍不准行此批一件沈根興狀保楊　氏由准保此批一件徐林慶狀空欵　由准交此批一件鄒鳴秋狀保馮玉麟由准保此批一件韓周氏狀領印契由准領此批一件着勝生狀交訟費由准交此批一件徐勤安狀請執行由狀悉己限令樂　矣此批一件陳善聲狀請交保由查該民擅將本廳發封房屋與程蔭庭串通拆　實驅不法己極昨己諭知　送同級檢　廳核辯　敢飾詞請保　　釐謬不准特斥此批一件丁級秋狀請執行惟給領收狀悉債務人繳案洋二百元准予先行來　具領餘　　　　　　此批以上二月四日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
[痛感錄] [  張舍我]  
　　今天是民國十年二月十一日但在平常人眼光中祗見是辛酉年正月初四故以爲當作吉祥語不應說不吉利的話然而我今没開口以前眼中己含著一包眼滬不由的簌簌地流出來 
我們不去遵行正朔而照隂曆計時固然是受了老風俗的朿縛然因爲這是老風俗老習慣毫不想去逐漸改革他那麽到底没有改革的日子了社會學家說一種風俗或習慣不是十年八年成功的也不是九十年一百年成功的所以欲破壞一種風俗或習慣也不是十年八年所能奏功的必須逐漸改變的而且必須有人去做改革的功夫纔有效力的這幾句話我們自然很明白但試問民國己經過了十年這舊新年所有的風俗習慣有没有一點革除有没有人去做改革的功夫我敢說不但没有一點除没有實行改革的人並且加添了許多惡風氣加添了許多制造惡習慣的人 
　　隂曆除夕我同朋友到大新街福州路一帶去看看今年的情景怎樣不看猶可一看使我「心酸無己」現在說起了也是痛心穿的很漂亮的男女高踞在汽車四專在這兩條路上駛過這兩條路上的人又如螞蟻蜜蜂一般似的站等汽車來一見汽車來了爭拿金錢砲（俗名甩砲）向車中人抛去百砲齊飛火星亂迸車中人都以手障面不敢擡頭見人坐在人力車上的婦女甚至被他們攔著去路將金錢砲準向着臉亂擲婦女大哭哹救有男子保護的下車同他們打架我記得五分鐘内警笛吹了三次打架見了二回當時我就歎氣對我的朋友說道唉你看混在那裡鬧亂子的上中流社人會裡的倒居十分之七八這不是最可惜的嗎他們便是不爲國家的榮譽計難道不想到自己的人格嗎但我看有幾個人是坐着汽車馬車專來給人家擲金錢砲以爲出風頭的那我更不知怎樣說了那天擲金錢砲的當在二千以外以每人費錢二角計可救災民生命數百條坐汽車的五百人以每人費錢三元計可救一千個災民朋友說去年擲砲坐汽車的没今年的多地段没今年的廣唉你看 
說笑 
[新年新笑話] [  徐半梅]  
　　相見如賓不除夕某婦對丈夫說從明天起你切莫像以前那麽只是與我胡纒了必須規規矩矩古人說夫婦相見如賓你應當學着纔是隔壁王阿大倒把此話聽得清清楚楚將他牢記元旦日清晨起來走出房門看見自己老婆便脚踢手打拿老婆不問理由的一頓老婆好容易擋開問他何故阿大道古人說的夫婦相見如兵 
　　新年旅行會　某君發起新年旅行會他趁着往各處賀年順便勸朋友們加入元旦日上午就趕到一位朋友家裏某君對着他便說明該會的好處不料他說得太長久足足說了十點鐘到上燈時纔說完要求那朋友加入那朋友答道你最初的話我己記不得中叚的話不很懂得末了的話不能贊成 
觀劇 
[舊新年劇話] [  天亶]  
　　梨園舊規每届年終例須休息數日角色之更動戲園之修飾均於此時舉行其名曰封箱封箱之日必演蘇季子榮歸戲目書（六國封相）相箱同音因封字不甚吉利故借季子六國榮封之封字以掩之如此避凶亦可謂異想天開矣 
　　京師戲園陳例每届新年所演之戲皆當避去凶字若斬黄袍之斬字空城計字之空字等但京劇有限若避去此類戲外一時無戲可演醫如劉跛登臺令舍三斬之外尚有多少戲可演因此每届新年各戲園海報多貼吉祥新戲四字包括之光復以後此風漸革然間有一二墨守舊規者仍沿此習 
　　王小二過年送徽麵等戲均爲新年之頑笑劇他人演此大抵在　二三四碼子即以之壓中軸聽戲者必定關閘惟田桂鳳盛時每届新春必排此類戲爲壓軸聽戲者非但端坐不少動且歡迎之不暇是可見田之魔力矣 
遊戲 
[雞的小說] [  瞻廬]  
　　天雞一鳴氣象都變有小說家三人坐雞窗下濡筆作雞的小說所謂雞的小說者非爲翰音先生編佳傳長鳴都尉作戰史也特於字裹行間點綴許多雞字以作雞年之應時文字而己述之如左 
　　甲作「雞的」倫理小說云日之夕矣母雞唤其雛返　返桀啁啁唽唽其聲至慈愛某童聞之大感愴童有母老而病店熱盛時臘涔涔如雞頭眩囈語不己寒盛時雖覆重衾渾身猶起雞皮疙疽亦曾投以金雞納霜病良己旋感風寒痁又大作方羣雞返宿時母在盛熱中呻吟不息羣雞宿而童不敢宿坐病榻旁就燈下作雞卜忐忑萬狀迨拂曉母熱退神經稍清童亟就雞鳴爐中温雞汁以進母啜之盡一器而喔喔之聲大起母伸其雞皮之手執童腕而欷曰晨雞鳴矣兒乃徹夜未睡耶 
　　乙作「雞的」戰爭小說云話說雞毛將官奉雞林國大王之命親提雄兵三干殺奔雞鳴山而來雞鳴時造飯拔營雞毛將官正待出戰旁邊閃出一員驍將道殺雞焉用牛刀量這么麽小醜手無縛奚之力何消元帥出戰小將不才願率部下勇士殺向雞鳴山上殺得他雞犬不留雞毛將官舉目一看正是前路先鋒鐵公雞當下滿懷歡喜拔出雞毛令箭一枝吩咐鐵公鷄前去衝陣鐵公鷄道小將得令立即全身披掛頭挿野鷄毛雄糾糾的衝陣而去誰料去不多時鐵公鷄敗陣回來渾身瑟瑟縮縮抖個不住恰和鬭敗的公鷄一般鷄毛將官大呌道氣死我也立時呆若木鷄良久不能說話 
丙作「雞的」豔情小說云萬家夢破一聲雞東方曉矣牀土一對玉人徐徐推枕而起女曰雞鳴士曰昧旦新婚歳月如　　求財於神不如求己舊新年之新希望（一） 
　　嘗雞跖咀嚼之有餘昧也旣而銀鈎鏗然夫婦揭野雞葛軟暮而出膽瓶中紅梅吐苞陽光射之色豔若雞帻婦晨妝甫竟啓博山爐爇雞舌香旋就鏡臺顧影作山雞舞鏡狀生日吾以鸞鏡爲題卿試求其儷婦指几上茗琖云儷以雞缸何如生日吾以雀舌茶爲出聨婦曰吾以雞毛菜爲對偶生賞其敏捷思有以難之目光所注壁懸小畵軸作乘鸞跨鳳諸女仙狀出於婦之手筆因曰弄玉跨鳳飛昇婦立應曰劉琨聞雞起舞生曰描驚似鸞描鳳似鳳婦曰嫁狗隨狗嫁雞隨雞生日吾鸞鳳卿卿乃雞狗我耶婦俯首至臆徐弄其黄金之雞心念笑不答 
團拜 
[歸矣] [  碧梧]  
　　老友瘦鵑囑撰隂曆新年小說因戲就本報特刊撰稿諸君素日之所長作一别體的集錦小說如瘦鵑工於哀情瞻廬長於諧著鴛鶵喜作記述舍我好論風俗楓隠之歌謡寄託深遠天亶之劇話識見不凡各傚其所能而成兹篇不敢謂别開生面特集諸君於此篇中循舊習慣以示新年團拜之意耳　　湘簾半捲庭前臘梅之香隨風裊裊入室一麗姝方憑几理晨妝調脂於掌匀雙頰作淺紅色鮮艶如夭桃忽而微鎻雙蛾若有所思作輕喟曰家家歌舞慶祝新年而吾獨作樓頭思婦情何能堪郎出今己期年雖玉札頻寄終難少慰相思致令吾蕉萃容華腰肢减瘦鵑郎乎何猶不歸耶[  瘦鵑續]  
　　日者渠以書來謂歳杪必返伴吾度新年吾方喜其能善體吾心破吾沉寂也何期新年己届而渠則未嘗至吾側豈長途　絆耶抑愆期不歸耶想當夫别離之夜明月在天渠堅執吾手凄然謂吾曰别後光隂辛酸萬狀還望若加意珍攝母傷情過甚吾亦慰之曰天涯征客非復家居可比饑寒飽煖益宜自重一載光隂轉瞬己逝迨至歳暮吾二人即得晤談於一室也嗟夫此言此景歴歷猶在耳目而今日渠竟不歸矣引領南瞻廬舍在望渠何獨眷戀異鄉而不一念及閑中人耶[  瞻廬續]  
　　屬姝方自嗟怨間兩目忽爲物所蔽撫之乃爲温煖之人手詢其爲誰不應掙之亦不得脫旣而兩手復移至頸間輕輕擁抱麗姝得間亟回視乃螓首方一轉側右頰復觸人面而己爲年吻駭極欲呼即聞一低柔之聲曰淑妹鵑郎歸矣何怯爲麗姝審之見一俊秀少年方立於側果鵑郎也乃嬌嗔曰爾太惡作劇警吾欲死矣鵑曰若固不料我今日方歸尤不料歸時作此狀吾蓋特武此狡獪令若驚極而喜則喜且更甚也言旣並坐於椅彩鶵雛鳳狀至相得[  鴛雛續]  
二人初不作一言惟相顧微笑旣而淑曰爾雖歸矣獨何遲遲乃爾鵑曰若猶責我遲耶且當獎我速也我請述途中所遇我本以二十七日登程預計除夕夜可抵家猶及共爾飲餞歳酒也不期行至半途滕六君忽翩然而降飄徹夜大路迷漫車行不得轎又無從僱區區數十里之旱道竟無可奈何此交通不便行人所以多艱阻也幸天公尚做美僅一日而天霽我乃乘輿兼程進迨抵輪埠而末班之船己先我而行翌日即爲元旦循例輪船須停駛三日我遂見阻於長江天塹矣旅舍凄凉小住三日今晨方得乘輪歸我固早知若望穿秋水更慮若或涉及他念疑我不歸我心乃至不寗實則愛若之情我豈能舍我又豈能不歸[  舍我續]  
聚餐 
[新年食譜] [  觀欽]  
　　一届新年惟聞大嚼饕餮聲中度此日脚迷信財神崇拜五路庖廚之間藏有金庫白蛤紅暇靑果黑棗錫以嘉名元寳元寳吞欵鉅萬撑滿肚腸五臟殿裹建築銀行儲蓄之期不逾信宿金融流通變化極速昨日元寳今日肥料吞噬金銀何能久館積習相沿都無意識一言蔽之是曰貪得企業發達在酒肉簿如數家珍爲作食譜 
（一）義取應時新年之應時食品厥惟春餅薄如紙裹以肉絲又名春捲昔人詠春餅詩有薄本裁圓月柔還捲細筩二語狀物極工俗稱立春日啖春餅謂之咬春吳穀人詩 
云次第咬春宜酒配縱横映字趁燈看陳迦陵迎春樂詞云 
韭黄溲就牢丸巧（牢丸即餅之别名見束暫餅賦）紅酥滑銀匙攪正内家恰鬬櫻桃小爭覓取金盤咬 
（二）希望團樂范成大上元記吳下節物撚粉團樂意即今之圓子杭人謂上燈圓子滬人謂之元宵元宵二字其名己古表異錄有元宵子即糖　之說周必大有元宵浮圓子詩 
（三）占卜休咎江震志載正月十三日以糯穀投焦釜作米花謂之爆字婁一云孛婁又名卜流謂卜流年休咎也其說亦通孛卜雙聲婁流疊韻宜乎　說易訛矣吳諺稱事之輕而易舉者日吃孛婁謂其不費咀嚼也李戒庵孛婁詩云東入吳城十萬家家家爆穀卜年華就鍋抛下黄金粟轉手翻成白玉花（下畧） 
餘興 
[新年隨筆] [  涙衲]  
　　新陳代謝日月其惂家家案頭列水仙天竹蠟梅作歳朝清供迴溯前年除夕大雪繽紛比鄰玉君以職務倥偬入夜始返余調以詩云君家準備過新年案上海花配水仙底事銀行人未返祗應較量買春錢王君且飲且笑旋應聲云彈指光隂又一年杯中有酒即神仙菜羹自有清貧樂下箸何須費萬錢於是屬而和者數人頗極一時之盛今歳除又届勞燕分飛回首舊遊宛如一夢耳 
　　香艶叢書載有咏元旦詞闋調寄浣溪紗頗委宛可誦詞曰似雨如塵舊歳華晨雅聲動隔天涯又分新歳到儂家曉枕暗占寒夜夢殘燈猶賸去年花算增算减總由他清麗綿遂邈令人不盡低徊 
　　海上婦女新年輙喜乘汽車遊行電掣風馳絡繹於道姚鵷雛曾有題畫浣溪紗一詞云殘草初花撲錦茵飈輪如電月如銀睡餘猶憶夢中人應未忘歸芳草綠似曾相識歳華新眼前春恨細於塵詞致雋逸吐屬風華可以移贈一般油壁玉人也 
談屑 
[習慣上之新年] [  鵑]  
　　習慣非如山之不可移也當思所以移之之道即如隂曆新年旣因民國己改用新曆自無存在之理顧以其狃於習慣也迄於今不能革去吾人雖抱愚公移山之志冀以移習慣而怱怱十稔卒無如此習慣上之新年何也雖然吾仍望明年今日無復此習慣上之新年否則以不奉正朔論 
 
 
 

Page 19

 
 
   
 
 

Page 20

 
 
常識 
[本增刋二次修正投稿節則]  
（一）投稿本增刊者其材料除衞生道德法制經濟四項外特增維錄一項仍以有關常識者爲限其有語涉攻　個人者恕不登載 
（一）投稿者每篇末須開明姓名曁詳細地址最好附一名片每句請自加單圖若篇幅過長及繕寫潦草字跡不易辦認者佳搆亦從割愛 
（一）登載之稿酌定甲乙兩種報酬甲種兩元乙種一元即注明來稿之末其願取酬者投稿時須署名蓋章於標題下（但署名不蓋章以不願取酬論）如登載一星期後無人指摘其轉錄他稿者至月一日（陽曆）可即向本館取酬共取酬時之署名蓋章須與投稿時同 
（一）投稿者如不願取酬或不願將所署之名發表者請于原稿注明附函恕不作答 
（一）投稿登載時本增刊得酌量增删其字句（一）投稿不登載者原稿恕不發還 
（一）凡投挿盡稿須用鋼筆或毛筆洋紙墨繪大小不拘畫法須整潔錄後酌酬惟得增減潤　　飾或不用原稿另紙重繪註明原名 
常評 
[舊曆正月賀年之可免] [  漸]  
　　旣爲民國之國民則當遵用民國之曆法此無疑義也 
舊曆正月在新曆己爲二月離所謂新年之元旦者己一月餘矣而里巷中人於此時賀年者尚沿舊習而未改甚或官廳亦未能破除此習是亦弗思而己矣 
　　吾謂其他習慣或牽於商店之結束工人之休息一時未易驟然革新然先覺者尚宜從事指導以冀變更舊習若賀年之舉則决無不能自由之理雖間有守舊之親友或將以不賀年爲責備然果能於新曆之歳首行之則未始不可以滿親友之意也 
　　夫賀年之本意爲人人於此時除舊布新故羣相賀也昔人謂每歳之末日爲除夕正此意耳今明明有新曆之歳首在而不甚注意尚牢守舊習而不變舊之不除何新之可賀 
社會常識 
[嚴禁賭博] [  竹賢]  
　　正式之陽曆新年己過人民拘於習慣於早經廢除之隂曆新年多以賭博爲戲或牌九或擲色或摇色或麻雀或撲克合家相聚不分尊卑始而小賭繼而興高終而具勝負之成見不肯中止遂有千金一擲孤注一擲之豪興於是良家子弟安分店夥之因舊曆新正賭博之故失業者有之游蕩者有之破家者有之其流毒殆有不可勝言者矣何可拘於慣例加以不正當之賭博行爲相與助興耶且賭博罪律有專條有罰金有徒刑立法何等森嚴實不容假借寛縱（凡賭博者雖以制錢一文二文定勝負亦成立賭博之罪見大理院解釋）尚望會國同胞詳察利害父戒其子兄戒其弟夫戒其妻官廳戒其地方之居民各縣宣講員於舊曆正月之宣講務將賭博一項諄諄規勸人非鐵石誰無心肝苟利害旣明賭博之慾念自可消滅庶人民人格亦得藉以增高凡我國人其共鑒諸（乙種酬） 
道德叢話 
[打破迎財神之送信] [  朱亦雛]  
　　舊曆正月初五俗稱財神誕日每逢此日家家户户焚香致迎其中自以商界爲最甚魚肉雜呈明燭巨香燦爛奪目線烟繚繞且有泥製財神端坐元寳之上無論老幼均向之跪拜還有迎得早發行早之迷信所以半夜輒起甚有通宵不眠專爲舉行此事者國人之好競爭吾誠欽佩 
此事之舉行耗錢費事猶其小焉者也就吾觀察之所及以爲害處最大關係最巨者約有下列二端 
　　一養成惡劣思想我國人民上下無論智愚罔不以發財一事爲人生終南之捷徑父以斯期子兄以此期弟此事之中人心揮之不去滌之不凈而品行之墮落他人之損失均不之問合各國民性而觀察之恐無有如中國人民發財思想之發逹也今對迎財神之舉動若不從速打破是不啻明認此事之正當過去之惡劣思想之人民固不可以救藥未來之靑年亦豈能任彼復陷此阱 
二表現民性愚劣　求富有道亦非敗德之事是以外人靡不克勤克儉盡其力之所能及以期財業日增斷末聞想憑空而得多金者也今我國人民平素懶惰成性毫無進取精神而發財思想則充盈頭腦且求之於泥神之前外人聞之豈有不訝爲愚狂傳爲笑談者哉（乙種酬） 
[西方格言（九七）] [  謝介子選譯]  
　　母忽進化之機會（約翰斯）（ＳirＷmＪones） 
内亂之苦痛最深（臘丁諺） 
能與人以幸福斯爲眞幸福（英吉利諺） 
長者謀之少者行之（丹麥諺） 
不能怒者是爲愚不欲者怒是爲知（英吉利諺） 
質之劣者雖美法不能使之善（意大利諺） 
不勞斯不獲無資彦者當力自振也（英吉利諺） 
純潔之良心如銅牆然（臘丁諺） 
求所以善斯善矣（英吉利諺） 
良書如良友少而需擇其愈難得者則愈可樂（耶各德）（Ａlcott） 
國民常識 
[外人在中國享有之特權] [  景]  
　　中國自與外人交通以來訂立之條約不一其中有損中國之主權者指不勝屈此誠我國之大恥也今將外人在中國享有之特權舉其要者如下此種特權我國人在外國不能享受其不平等可以想見矣 
（一）領事裁判權外人在中國犯罪者中國官吏不能審判只能送交就近領事館聽其處理有時此種犯人領事並不審判惟將其送回本國至如送回之後該犯是否照法懲罰我國人不得而聞焉此事非特侵犯我國司法權且使我國國民受外人損失者含寃莫訴也 
　　（二）使館護衞北京東交民巷一帶爲各國使館所在地此區域内中國人無許居住中國官吏亦無管理權各國公使得自由駐衞以一國之京城而容使他國人駐兵此世界各國之所僅見者也 
　　（三）國際屯兵ＬnternationalＧarrison自匪之亂後外人無許中國自北京至海口建設砲台外人並於沿途各要地屯兵以備不虞此在清平之世尚無大碍設一旦有事外人來襲則自大拈口可以直擣北京我國無法抵禦也去人自禦之力實不平等之尤者 
　　（四）低稅外貨人中國只抽值百分之五此一八四三年中國與英國訂立條約時所定者也各國海關稅有是例乎無有也非特此也一八六二年俄國與中國訂立條約凡貨物由陸地入中國只須納稅百分之三零二分之一以後日本及英法都求得同等之待遇而政府每年之收入因之不知减少幾許矣 
　　（五）内地航行權外國輪船公司可以在中國自由貿易此國人之所共知者也試思吾國航業因此所受之損失幾許 
　　（六特别保護外人之住於中國者其當受我國保護理固宜然惟特别保護之要求實爲不當蓋外人與我國民最多只能受同等之待遇今彼乃於同等待遇之外復要求特别待遇焉非不當而何 
　　外人曩常於我國各大埠設立郵政局此亦特權之一有損於吾國郵權者也今者各國郵務會議己允於中國撤去各該國郵局矣此種好意吾人實抱無限之謝忱惟外人在中國享受特權之事非此一端其餘者外人亦能捐而棄之乎此誠吾人所日夕仰望者也 
　　新靑年不　無此氣概靑士新革 
雖然望人難望己易我國民苟自奮又何患此種不平等之條約不剷除也國民乎其奮起（乙種酬） 
公民常識 
[論茶館當改革] [  雅焜]  
　　徧觀我國各都會各市鄉無一街衢無茶館常人視之不過一種售點心及茶水之店鋪耳然細察之實與社會有莫大之關係焉里巷子弟於家中未有之見聞往往於茶館中得之於家中未有之習慣往往於茶館中得之則茶館非與人民程度有連帶關係乎今各地之茶館不堪入目矣未至其地而嘈雜之聲將破耳膜矣旣入其門痰洟滿地垃圾堆積而一般游民雜其問時作不道德之事於晚間或有說書者講種種淫詞以及神怪等總之可增社會靑年的惡思想惡習慣等然國人往往我喜聚談於其中似不知其有害也蓋亦有一原因在人於作事之暇必得一快樂以償其勞歐美各國各城市皆有戲園游戲場博物院閱報室影戲院等以作人民求樂之所我國乃有娼家酒館茶館烟館等以代之娼家烟館等己經社會認爲不道德之地而以爲聚談於茶館則不妨也現旣悟茶館爲如此當不設法乎然不當禁之廢之吾以爲當利用人民求樂之心於茶館中設種種有益之事吾更以爲有益之事當從兩方面著想乃健康與智識是也於健康方面可設種種室内運動於智識方面可設書報室茶館中本有之說書則可廢之而時請名人演講以人之其餘改革之處多矣惟余不及細述耳尤幸者吾國各地無論城市村鎭無地無茶館若皆如此改革則無論何地人民皆得食其福矣今之主持文化運動者曷注意於此乎（乙種酬） 
法制 
[不知法律之害] [  述]  
　　法律所以保障人權鄉愚無知往往誤罹法網而不自知尚以爲情屬可恕抑知「情」與「法」處於對待的地位情有可原而法實不可恕世人昩乎此以蹈危機者比比皆是兹舉例以明法律之不可不知 
例一某甲因携帶烟土被逮堂期旣届問官詰之曰母素有病非此不愈故爲之携耳問官曰然則汝乃有孝道汝母果吸烟耶曰不但我母吸此父亦同嗜顧均爲病耳言次意頗自得 
　　如右例以情言尚有可恕之道然近世法律犯罪以證據爲原則某甲携土證據確鑿罪有應得乃猶以父母吸烟爲辭圖卸本身關係孰知伊父母應得之罪依法併科己身謂之三罪俱發此不知法律之害也 
例二某鄉人因欠債被訴官廳律師掮客（專爲律師介紹生意者箇中人謂之掮客）勸延律師辯護可以勝訴及審理終結仍判敗訴 
　　如右例欠債必還理所應當遑論法律乃鄉人不知法律爲何物以爲一延律師便操勝算任彼輩播弄而不自知卒仍歸敗訴事後即使前往理論彼輩亦必以鄉人自己庭上供錯爲辭黠者或竟於辯論終結後大責鄉人庭供錯誤致遭敗訴反令其提起上訴再圖漁利是不知法律之害也謹述大略如右（乙種酬） 
靑年常識 
[利用寒假之兩組織] [  學周]  
　　舊曆正月轉瞬己至學校仍照社會舊習酌放寒假各地學生及教員思藉此返里作文化連動者必多鄙意在此短促時間内有最適宜之兩種組織兹述如下 
　　一拒賭會舊曆正月聚賭之惡習最盛幾視爲唯一之賭節男女老幼設或相遇即以之作應酬品中上之人亦抱「以賭爲消遣」之謬見下此者更無論矣爲害之大何可勝道以故每經一正月社會事業一無進步而賭則一年普及一年今若起而運動革除此惡習則自好者不肯再事賭博無知之輩可免入迷途而至耗資失業可以有益之演講會代萬惡之賭場矣且新年之聚賭亦舊社會不能忘其隂曆觀念之重要原因若實行禁賭漸可打破此觀念矣 
　　二新劇社舊曆正月人人皆有娱樂之觀念若戲劇尤足迎合社會之心理應先期採取或編製改良社會之劇本務求其饒有興趣者其費用或共同捐集或售票但價宜極廉如是則社會上之男女及兒童必以觀劇爲娱樂旣可收改良社會之效又可減少聚賭之惡習一舉而兩得者也 
以上兩種事實上易行而功效頗廣有志改造社會之靑年盍起而圖之（乙種酬） 
 
 
