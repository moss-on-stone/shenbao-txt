# 1917 - 244 - 4916010

 

Page 1

 
 
   
 
 

Page 2

 
 
時評 
[敎育實業（）]  
　　當敎育實業兩廳制提出於閣議之日正值發表對外宣戰之時我以此爲關係國家命脉而又恐政府急於對外無暇顧及内政也曾以勿託空言爲當道勗今各廳長果己發表矣政府已表示有改進敎育實業之决心矣則此後之責任在内爲兩總長在外爲各廳長我全國人將環而觀其措施之成績矣夫以今日財政之困窮若此時屬之紛擾若此而忽言敎育實業我人双何敢有奢望第能梳其亂者而通之扶其傾者而正之使現狀稍稍改良基礎稍稍樹立已爲不可多得之成績雖然此又豈易言哉戰事或有倖勝外交或用手段而敎育實業則費一分精神見一分效驗必脚踏實地事事下靜細縝密工夫而後前後乃稍有希望空言夸大無當也今之當局者其勉乎哉 
命令 
　　九月六日大總統令兹制　敎育廳暫行條例公布之此令 
又令兹制定實業廳暫行條例公布之此令 
又令國務院存記王在湘發往江西前政事堂存記周丕紳發往陜西張樹勲發往值隸均著交各該省長酌量任用此令 
又令張金標授爲陸軍步兵上校此令 
又令陸軍總長段瑞祺呈請授李沛霖王書伸張興仁爲陸軍步軍中校孫定賢爲陸軍騎兵中校魏實陞張葆　張　庭田象　劉春榮均授爲陸軍步兵少校樊毓彦爲陸軍砲兵少校王佐爲陸軍憲兵少校王德璧劉振聲龔家仕濮良育均授爲陸軍三　軍需正應照准此令 
又令陸軍總長段瑞祺呈請將討逆軍陣亡傷　各官兵分别優子撫恤等情陸軍第一師營長趙雲亭陸軍少校陶　榮爲國効命力戰捐軀殊堪憫惻准如擬追贈陸軍上校按照恤黨表給　卹其餘傷亡官兵均著照所議分别給予撫卹以昭激勵而彰忠蓋此令 
又令國務總理兼陸軍總長段祺瑞呈據察哈爾都統田中玉電稱黑山子一役二等文虎章陸軍少將朱成章甘心從逆擾亂邊境親率逆衆抵抗官軍請予褫奪原　勲奪等語朱成章著褫奪原官動章並著該都統分飭派出各軍隊嚴密查緝務獲懲治以肅軍紀而伸國法此令 
又令吳仲實劉友才周際　均晋給二等嘉禾章盧洪昶劉祺鄭洪年吳祖楝均晋給三等嘉禾章候祖畬魏聯芳張金標梅永貴施肇承均晋給四等嘉禾章此令 
又令裔建才晋給二等文虎章胡翊傷晋給三等文虎章此令又令朱廷燦給予三等嘉禾章此令 
又令桂錫鈞給予三等實光嘉禾章此令 
又令闌朝　給予三等文虎章董吉慶喻賡雲谷懷舜吳　來俞思貴給予四等文虎章此令 
九月七日大總統令任命黄炎培爲直隸敎育廳樂長許壽裘爲奉天敎育廳廳長錢家治爲吉林敎育廳廳長劉潛爲黑龍江敎育廳廳長胡家祺爲山東敎育廳廳長覃壽堃爲河南敎育廳廳長李步靑爲山西敎育廳廳長陳潤霖爲江蘇敎育廳廳長盧殿虎爲安徽敎育廳廳長伍崇學爲江西敎育廳廳長蔣鳳桂爲福建敎育廳廳長劉以鍾爲浙江敎育廳廳長熊崇煦爲湖北敎育廳廳長沈恩孚爲湖南敎育廳廳長吳鼎昌爲陜西敎育廳廳長馬鄰翼爲甘肅敎育廳廳長吳景鴻爲四川敎育廳廳長符鼎升爲廣東敎育廳廳長吳鼎新爲廣西敎育廳廳長陳廷策爲雲南敎育廳廳長席聘莘爲貴州敎育廳廳長此令 
又令任命王章祚蔣維喬爲敎育部參事此令 
又令任命龍維疆暑陸軍部參事此令 
又令任命張綬煦爲敎育部司長此令 
又令任命劉元和爲天津鎭守使署參謀長此令 
又令參謀總長王士珍呈請任命丁其昌署理吉林督軍公署少校參謀劉同爲松滬護軍使署少校參謀應照准此令 
又令内務總長湯化龍呈准廣西省長劉承恩咨請任命曹駿此署廣西南寗警察廳警正應照准此令 
又令財政總長　啓超呈請任命黄濬爲秘書應照准此令 
又令財政總長梁啓超呈請任命鍾　祥爲僉事　照准此令又令張培梅給乎三等文虎章此令 
又令陸軍上將衝中將勲四位臨武將軍龍覲光早歲從戎動績懋著自民國肇造以來歷筦軍民措施悉洽屢　艱險均能盡志負重保全危局厥功尤偉遽聞溘逝悼惜殊深着交陸軍部照陸軍上將例從優議卹並將該員生平事蹟宣付國史館立傳以彰勞　此令 
專電 
　　北京電協商公使會議賠欵延五年俄僅延三分之一關稅百抽五天津租界兵可通過均决定下午四時巳正式覆我外部（八日下午八鐘） 
北京電賠欵展期五年各國贊同惟俄以估全數百分之二十六僅允展緩百分之十其餘十六仍須照付關稅實行抽五惟須我與協商各國設一委員會調查標準價格釐定稅則軍隊通過或駐在津租界可照辦 
（八日下午四鐘） 
北京電八日協商各使開會解决對我條件及加入問題之討論將正式通告我國政府國務院中八日亦開特會似兩方有關係外交形勢將進一步又租船問題及梁財長報告與銀團談判經過均爲會議要點 
（八日下午四鐘） 
北京電協商公使八日會議大體决定聞答覆我國將有附帶 
 
 
 

Page 3

 
 
要求其關係重要者要爲我國以工兵赴歐問題（八日下午四＝六鐘） 
北京電政府將設商訂關稅委員會兼聘外交團及各國重要商人組織之（八日下午一鐘） 
北京電今午開特别國務會議報告協約國對我希望條件之經過兼討論交換條件中之某項内容甚秘（八日下午一鐘） 
北京電預算緩付賠欵年減千三百萬加稅年增七千五百萬（八日下午一鐘） 
北京電荷使反對審判敵國人民訴訟條例昨訪林長民提出疑問要求救濟（八日下午一鐘） 
北京電荷使對我國審判德奥人民條例多反對意見昨又謁林法長陳述一切（八日下午四鐘） 
北京電外人自設之郵局信件政府商請歸我檢查（八日下午一鐘） 
北京電鹽餘欵八月份共三百八十萬六日巳交付（八日下午四鐘）北京電八日閣議即爲梁財長報告與銀團談判經過情形並討論借欵與幣制關係及美國加入銀團與否問題與各國正式談判第一次定期爲十號 
（八日下午六鐘） 
北京電租船案有人得到合同呈請府院查辦（七日下午六鐘） 
北京電租船之大逹公司股份又租價因貨噸與關噸之關係由某商呈明總統馮已交院覆議風潮擴大（七日下午八鐘） 
北京電大逹租船案段承馮旨力主撤究（八日下午一鐘） 
北京電租船案一說謂舞弊係競爭失敗者所揑造（七日下午四鐘） 
北京電粤省方面消息孫文等退出廣州轉據潮州（八日下午一鐘） 
北京電李耀漢電報到任後黨人離省秩序恢復（八日下午一鐘） 
北京電財部因各督紛紛請欵難於應付由梁商段此後各省軍費劃歸陸部主政（八日下午一鐘）北京電自治制度將付國務會議（八日下午一鐘） 
北京電七日閣議審查農敎兩部所提出之敎育實業廳長實業爲梁建章張軼歐等大批即日發表又擬由財長報告與銀團談判經過因時間不及俟下次報告（七日下午五鐘） 
北京電内部改組要點須各司有一科長在參事室辦事又須派一科長在統計科辦事以資新舊啣接日内正在甄别人員（七日下午五鐘） 
北京電内部今日傳詢知事 
（八日下午六鐘） 
北京電敎育實業兩廳長國務會議照部定名單通過明日全發表（七日下午六鐘） 
外電 
　　北京電中政府與協約國公使間自上星期起有關於戰事非公式之談判衆料不久當可成較爲切實之討論協約公使將正式聲明所願讓與中國之權利藉以承認中國自由對德奥宣戰之舉同時並表明希望於中國之條件協約方面之主要讓步爲多數協約國允緩付庚子賠欵五年次要者爲修正稅則主於協約方面之希望條件則機密莫詳大約嚴密監視境内敵人及其利益之計畫亦在其列（七日）字林報北京電協約國公使於今日午前十一時在法蘭西公使館協議左記　之三問題議决署名調印後於午後四時由法國公使康悌往訪外交汪總長交付公文一關稅現富五分 
二庚　賠欵延期五年但附俄國賠欵延期僅三分之一之條件三據天津條約中國兵不得在租界内駐紥及通過惟今後倘有事變時經協約國公使團之許可中國兵可以通過或駐紥其餘細目今後再與中國協定據某總長言右三條件之大體與中國當初之希望尚屬相符將來協定綱目之際中國尚有多少希望條件提出云云（八日） 
　　北京電法國公使康　定後日（十日）午前八時首途歸國（八日） 
　　北京電協約國駐屯軍隊長亦於今日會議由法蘭西方面提議協議將奥國練兵場讓與日本之件　尚未具體的决議 
　　（八日） 
　　漢口電新任湖南督軍傳良佐昨晨（七日）乘坐聯鯨軍艦啟節王督軍特派軍艦楚材號護送聞傳督軍擬十二日到省履新（八日） 
　　東京電漢冶萍中日合辦事業卽九州製鋼公司定於二十四日前後開創立大會協議組織及他準備之事議决後部從事開辦（八日） 
　　東京電鎌倉圓覺寺管長釋宗演師今日首途前赴中國視察（八日） 
[以上東方通信社電]  
戰電 
　　倫敦電海格將軍報稱英軍衝擊克安西面敵哨營一座獲機關槍一架英軍在蘭斯與亞美蒂愛爾附近敗襲擊之敵軍敵軍在佛里成堡北面猛力回攻昨日英軍所得之陣地追令英軍退回陣線（七日） 
　　巴黎電今晚公報云香巴業各地點有砲隊戰事（八日） 
倫敦電俄國公報云俄軍後衛與敵馬隊戰於里加方面塞格伏爾特附近齊泊林飛船以炸彈擲擊里加海濱海拉虚附近未獲效果敵潛艇轟擊里加海濱數地點且攻擊俄運送艦未得利俄砲船與魚雷艇於危急時仍留特維拉河口護衛諸汽船與巡防船離里加里加灣出現之敵船僅屬潛艇該處俄艦準備與敵交戰（七日） 
　　羅馬電公報云敵軍刻在戈里齊亞東北奮力抵禦受創甚重昨日意軍俘敵二百零四人（七日）　　俄京電波爾斯報載稱當道之拘捕米恰爾大公與狄米特里大公乃恐國民因里加陷落羣起擁護二員之故卽前皇族之遷居土巴斯克亦因西南陣線俄軍敗北始有此舉（五日） 
　　俄京電政界宣稱關於反對革命案之就逮者除二大公外尚有前皇近侍及帝制黨若干人今追求證據已及於莫斯科基夫哇特薩西比利亞諸處並發見黨人所籌舉事之巨欵目下仍在搜捕黨人覔求罪證（六日） 
　　巴黎電内閣全體辭職總統　横加爾巳命總理李博氏重行組織之（七日） 
　　華盛頓電日本委員已與美員開始談判其主要事務乃請美國供給日本鋼鐵俾得實行　大之造船計畫（七日） 
　　瑞士京城電德國與瑞士訂定條約德國允　月小煤二十萬噸鋼鐵十九萬噸及化學肥料糖榖種草汽鋅供給瑞士瑞士允月付英金八十萬鎊以充煤之代價並牛萬頭供給德國 
　　（五日） 
　　華盛頓電外交界聲稱德國現逼荷蘭　德潛艇航行希爾特河冀在盎凡爾設一根據允於戰後以商業利便給予荷蘭以爲報酬 
　　（七日） 
　　紐約電當道搜查一袒護德人之機關發見擬毁　機以損害西部收成及毁壞銅與其他礦務之計畫聞所需經費乃由德系美人之商行供給（七日） 
公電 
　　廣東通電北京大總統鈎鑒武鳴陸巡閱使各省督軍省長都統護軍使瓊州龍督辦鑒粤前省長朱慶瀾於前月棄職離粤當時炳焜因維持地方秩序紀見不得不暫行兼權以安人心惟事繁賣重實難久兼現經咨請耀漢兼任耀漢遵於本月巧日到省就　炳焜即於是日交卸省長職務　聞廣東督軍陳炳焜兼任廣東省長肇羅陽鎭守使李耀漢叩歌印 
要聞一 
[西報論北方攻擊荷使事]  
　　字林報四日北京通訊云北方中外報紙對於駐京荷使攻擊頗力蓋不慊其關於處置德銀行與奥署衛兵武裝之態度也報紙雖深知此中事實然攻擊不爲之稍減且因政界方面之誤會言論乃愈見紛歧陸軍部因不能取得德奥衛兵之武裝大不悅意當中國適將對奥宣戰之時荷使竟已接收奥兵武裝以致責言紛至謂荷使憑藉其特殊地位不利於其所駐在之國華人觀念以爲荷使苟不干涉則衛兵無武裝當巳早爲中國所有面荷人之意見則謂　照一九○一年草約外國使署許置衛兵故條約巳承認衛兵爲北京使署制之一部準此以言衛兵旣屬使署制之一部則奥署衛兵當然與使署中其他人員同一待遇換言之荷使以爲衛兵當由政府給予出境護照與公使隨員及領署人員一視同仁衛兵旣應有準許出境之權利則其武裝當然可由衛兵携之俱去也第中國之出境護照僅保在境内之安行若控制海面之協約國則不因此而負縱令敵員行經勢力範圍不加拘禁之義務公使與隨員固可安行無阻以示優待但若挾武裝之敵兵則縱由中國允許出境亦終不能逕返本國此乃顯然無可疑者故荷使代其保護者請求出境護照時僅求其所可得者而求其所未能見允者但中以府曾以護照送交德署衛兵之司令而協約國不加禁阻今中政府又將以護照送交奥署衛隊司令是中國亦承認衛兵爲使署人員之一部應與其他人員同一待遇之說矣否則何以縱令司令自由出境挾武裝以俱行耶　使之羅論　　　中　而言使署衛兵可與公使　　本國是以武裝未便交付中國但以協約國未必允其通行故在事實上衛兵未能返國於是其所有武裝當　交管理德奥利益之荷使署今精兵之被覊留不　因含此　外無他法耳記者不　爲荷使將護但荷使之意見不可不代爲申明所以　公允也此類事前無成例可援何種國際習慣可以適用於此北京殊不　言此間各力面與論不一但全局言之荷使處於困難地位可謂巳竭其能今中國仍要求繳出德奥武裝而荷使仍堅持不允中　以旣無武裝則不願收留奥兵故奥兵迄未覊禁至於德華銀行荷使巳交使署區域之警局但附以抗議目下銀行鑰匙巳在接收者之手銀行保險箱中不存一物面所有賬册則據該行經　言非已燬之於火即已送往柏林故今僅佔據空屋而巳惟賬册定藏匿他處苟中政府施行必　之方　未婦不可根究得之外間所傳華人淸理該行賬欵之說實屬誤聞直至今日政府猶未發表此項調令寛待敵人中國應自負責但中國手叚尚未完全披露假以時日當有待遇敵人較爲嚴峻之章程也 
[中交鈔票與借欵關係]  
　　字林報四日北京通訊云中交兩行鈔票現值七五據華字報云政府　　日人墊欵之一大部份爲鞏固兩行地位之用就事實言之此項墊欵專供行政經費且依照善後大借欵條件用途須經稽核僅可分配以供最近三月各部之要需　無餘資以充振興中交兩行之費如所借之欵除應付行政經費外尚有餘資則所餘者未嘗不可給予銀行或用於他途由政途自擇惟若大有助於銀行則必須大宗欵項始可成功非政府竭力節省之餘資所能爲力政府苟不締結大借欵或覓見金礦則必不能解决此難題使今日政府果有能爲銀行出力之氣象則中交鈔票何致跌至七五而使中國北部蒙財政上之擾亂哉 
[廣東非常國會選舉大元帥]  
　　昨（一日）國會非常會因軍政府繼織大綱業經議决特於是日開會選選舉海陸軍大元帥下午二時開會議員出席者九十一人遂先　舉大元帥用無記名投票監視開票者則爲議員　　禮葉夏聲王氷錫王湘李華林寇　六人選舉結果孫文得八十四票唐繼堯得四票陸　廷得二票另一廢票遵照選舉程序辦理大元帥一職卽以孫文當選續舉元帥三員初次投票陸榮廷得七十六票唐繼堯得二十一票劉存厚得一票復再投票唐繼堯得九十三票程壁光三票府紹儀李烈鈞黄大偉（黎總統侍衛武官）均一票遂定元帥一職陸唐兩氏當選維時已四時許吳議畏遂宣佈散會尚鎗元帥一員及六部縳長則俟容日再選散會後各員返寓晚餐畢即由正副議長吳景濂王正廷君偕同國會議員數十人乘舞鳳軍鑑至黄埔公園孫君行轅行印信證書授與禮式齊集正廳吳王兩議長南向立孫君北向立遂由吳議長宣讀致大元帥詞畢吳議長授證書王議長授印信孫君謹受並讀答詞如儀禮成　長及各議員皆向孫繼手致賀行轅内外歡呼中華民國萬歲遂田孫看邀各議員在園中小憇並商榷一切要務至夜深始各興辭而别旣而孫君派任新李耀漢省長在省城預備適合地點爲大元帥府並令李爲大元帥府内籌餉總辦並聞選舉之後非常國會即致大元帥元帥書並通電宣布孫君亦有受職宣言兹爲分别附錄如下 
　　非常國會致大元帥元帥書云民國不造　張倡逆國會解散大法撥地以啓淸廷復辟之變段祺瑞與張動同惡相　迭爲起減孱清斯覆而大總統亦被廢斥國統圯絶民無所依景　筀等以爲救焚拯溺不可格以恒軌用是依準法國前例開非常曾議於廣州僉謂大盜移國非武力不能鎭治西南各省與海軍第一艦隊兵力雄厚士心効順而部曲散漫殊未有統帥不足以收齊一之效即於六年八月三十日議决軍政府組　大綱置海陸軍大元帥一人九月一日投票選舉前臨時大總統孫先生文手造民國内外異　允當斯任即日齊致證書登　授受悃忱未盡復申是言　願我大元帥　輯師干殲除羣醜使民國危頭復安約法廢而復續不勝鄭重期望之至國會非常會議議長吳景　王正廷等謹述（又書）維一夫倡亂牽率羣帥元首旣脞迺及國憲議會承民命南征非常集議以　於有衆衆志所　軍府是成衆意所寄元帥是崇願我元帥爲共和之神就　　　元假述之孰　干財元帥執之孰則阻兵以淪盟　僉曰　之於戲元帥其閱乃師徒考乃職責以發　我邦家之　　念哉 
　　大元帥受職之宣言云文以不德恭爲共和先　　國成立六年於兹而　雄　換頻　不已文不能救自念　以對我邦人兄弟今者叛督　亂楷　竊柄國會解散元首　廢内誠勇夫志士發　倡義之時也而遷移數月大兵未舉政府未立内無以　寇亂外不足示友邦文以國會諸君不釋之故不得不統攝軍政任職以後　當竭股昉之力　除　凶恢復約法以竟　年未盡之　雪數歲無功之　責任在躬不敢有貳　所舉指亦唯國會議君實匡救之孫文白 
非常國會通告選舉元帥電文共三道（一）署南甯陸巡　使譚督軍雲南轉行營唐督軍貴陽劉督軍湖南譚督軍四川　將軍重慶照鎭守使均鑑軍政府組織大　經國會非常會議於八月三十一日開會議决并同時宣布文曰（照　全文）議聞國會非常會議冬（二）急南寗陸巡閱使譚督軍　南轉行營唐督軍江蘇李督軍江西陳督軍貴陽劉督軍四川　將軍重慶熊鎭守使湖南譚督軍各省師長旅長　　國會非常會議於八月三十一日議决軍政府　織大總　同時宣布本月二日依凖大綱第二條之根定調會投票選舉大元帥元帥孫中山先生當選爲大元帥陸幹卿　　　二公當選爲元帥是　　會參觀者以萬計歡聲雷動益徵眞正民意之向背矣今日政局鼎沸國是　　戮力神洲人同此責雖羣情未審似猶可忍屬於一時苟公理自明必不與亂徒以終古所望羣公念舟車之誼　袍澤之情投袂奮興共伸正誼本軍政府護法之决心而爲一致之行動則指臂之効足以收戡亂之功援桴之聲足以壯討逆之氣臨電無任迫切待命之至國會非常會議冬（三）急南寗陸巡閱使雲南轉行營唐督軍鑒國會非常會議於本日二時依準軍政府組織大綱第二條之規定投票選舉大元帥元帥孫中山先生當選爲大元帥我公當選爲元帥際此時局　優法紀未明投大遣艱非公莫屬下風逖聽無任主臣除專齋送印證書印言外謹聞吳景濂王正廷冬 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之川局近聞]  
　　日前政府方面突接川中緊急電報段總理譯閱後即至公府與馮總統面商辦法聞此電内容大概係報告劉存厚頓變常態有與羅佩金携手一致聯絡不遵中央命令無論政府派何人來川卽以武力對待云云馮叚密議結果當授吳查辦使入川機宜並令迅速出京先至湖南帮同傳督軍布置軍隊以防川軍南下侵入湘境故吳氏遂帶同副司令劉亮章秘書長張客公並李參謀及其他軍需顧問書記官等二百名憲兵六十名步兵百五十名又機關槍四架砲彈一千五百粒小槍彈六十五萬發軍衣一萬六百套於本月一日出京南下又一消息吳氏二次出京甚形倉卒實有兩種原因一則川局形勢一變一則粤桂援湘甚急並傳湖南有獨立之謠故當軸敦促吳氏即日起行吳不得已而搭車出發近日所傳滇粤桂可望轉圜川人電請北軍或係片面樂觀者之言事實上正恐有異也至於滇軍由川南退之說外間亦有傳說但據最近消息劉存厚前日曾有電來報告川邊鎭守使殷承瓛率所部之師向東進行已至邛州地方邛州距成都不遠劉氏此電殆有告急性質吳光新之南下上星期六即已成行聞吳氏赴川之兵自第十三混成旅以外近又於第三第八兩師中抽撥另編成一混成旅以厚援川之力但軍械尚未齊備故出發之期刻尚未定又周道剛代督自重慶出走之說原係外人處所得消息昨聞政府方面所得周道剛之來電當是八月二十六日所發三十日到者報告滇黔可以退兵此後即未來一電故政府對於此事深爲注意其重慶鎭守使態克武前聞中央派隊入川卽召集重兵分布各要隘駐紥意圖反抗昨聞熊忽然電逹中央託病辭職並懇簡員接替俾得休養等情值此軍隊倥偬之際熊使陡然辭職其中必有隠情刻聞政府仍去電慰留並令力疾任事萬勿遽萌退志以維川局云云另據一消息云滇軍近來節節進行且聞周道剛來電亦主用兵川滇之局似巳無可疏通然聞昨日羅佩金來電則仍向中央辯解謂唐督係受人所愚由佩金設法阻止當即撤師移防請中央勿聽浮言云云據此則滇省進兵羅亦未能否認特其謂唐督係受人所愚呈係實情重熊克武鎭守使前雖來電辭職經政府慰留後已來電聲明力疾任事似熊與中央並無隔閡外人方面前傳熊有阻止吳光新入川之意而政府方面則云近來熊氏確巳來電歡迎吳使並派代表黄金鼇赴漢與吳接洽一切此說而確則川中内部或不致自相破裂也 
[黑龍江與許蘭洲之近情]  
　　江省大局現在日益險惡據聞自八月二十四日調任許蘭洲爲將軍府參軍之命令到省後許蘭洲即電致中央表示反抗又致電奉天張督軍謂英巴方面中央一味偏袒並不少爲懲處此等辦法太欠公允己則决不承認等語張接此電後深爲不悅以如何處置中央自有權衡許氏此種要求未免太無禮當即聲明以後許氏之事决不過問許發出反抗電後又整頓兵士預備與中央一擲勝則據守龍江敗則退處海拉爾佔據海城而獨立此等計畫决議實行故許及其主謀任國棟之家眷皆送出江省矣中央接到許蘭洲反抗之電大爲震怒本擬聲罪致討其所以未遽下動員令者一時計畫未盡籌妥耳故又派羅翽聲前往江省申明中央之意臨行時段總理面告之曰許氏來京實欲别有位置否則其身家性命皆不保矣羅君奉命於八月二十九日抵哈三十日即赴江省詎羅君一到許氏並未接見即派人看管不許自由行動矣維君被拘幸其下人未入羅網立赴昻昻溪俄站電致英巴二旅長告以詳情請其設法救羅早出陷阱英積華接電大驚當即電告中央請即頒布明命聲罪致討而其部下皆秣馬厲兵枕戈以待矣江省人民見許氏暗派人監視鮑督明派人管押羅翽聲大爲惶恐日前紳商各界公舉代表數人往見許氏請其少憐人民萬勿輕啟兵端乃許氏拒而不見使人告之曰無論何人作何說詞亦無商議之餘地各界見無法挽回皆紛紛遷移近數日間遷入哈埠者絡繹不絶 
[雲南獨立後之四川自治聲]  
　　（成都通信） 
　　川省宜南久爲川人所預料前此因羅戴兩役與川民結寃甚深於是一般輿論皆趨於北而與滇黔爭持不下之劉存厚氏遂爲南方所不容劉乃不得不附北故今日之論川事者咸謂羅戴之爲淵敺魚也然則川人之附北固非出於本心不過迫不得巳耳此次雲南獨立後川人以非本心附北之故不免有徘徊瞻顧之態但於此滇黔深仇之際似又未便仍復附南於是一般輿論乃有一種不南不北之主張即四川自治是也自治云者不附北方亦不助南方立於第三者之地位與獨立不同然此自治若成爲事實已不啻助南方矣 
　　倡自治之說者爲川邊陸軍第一旅旅長陳遐齡及第一軍第一混成旅旅長劉成勲當戴劉交閧時兩旅長卽同電川中各師旅長各道尹等主張省自爲治其時尚未得各方面之贊同但一般人多默認其主張爲救時之必要迨後戎馬倉惶此種主張遂作罷論川局大勢從此亦漸趨於北方矣當兩旅長主張自治時川省尚未决然入北嗣因羅佩金進兵日逼成都連據名邑川軍遂與成不解之仇前日入南入北尚在猶豫間者今則不得不附北以求援助此羅佩金之失計也 
　　川省以迫不得而附北故附北而後時復有南思迄滇川停戰時南北之勢仍日趨危險識者咸以爲戰爭必不能免川省議會議員楊範九復倡自治之論其時係八月中旬滇軍明停戰而暗仍積極進兵預備作戰時也一般人因憤滇之故反對停戰甚烈故楊議員之論鮮有贊成者至八月二十號以來滇人立於獨立地位川滇人之心理不免爲之一變而川滇之勢亦將隨之而變故獨立之耗傳來川滇軍雖尚預備作戰而一般人徘徊瞻顧之念又復隠萌於是自治二字又復騰於衆口據各方面消息劉存厚氏亦頗有復南之意第未便遽贊成自治之說觀此則自治二字殆爲川省復南之過渡時期矣 
　　八月二十一號川省議會議長朱大鑪氏於該會開茶話會時特提出雲南獨立主張恢復舊國會現在吳光新又將率北兵來川四川客軍雲集非地方之福川省應如何主張方能自保經衆討論多時議員李光珠游運熾宋炳勛汪金義楊範九等皆主張四川自治大致謂雲南獨立北軍將來川人自治地方自保以人民生命財産爲重前此之戰爭係由滇黔害川而成虐我則仇川人拒滇爲民除害計非仇視西南政策也前北兵擾川川人亦一律拒之云云經衆贊成遂通電全國其他輿論亦以自治爲然而一般曾受滇黔之害者則尚日促川軍作戰不贊成自治之說但此在川人中不過少數耳至川省軍界則自治之說旣倡於旅長當無不從同而滇黔方面固又欲求而不可得者因是論川事者咸以爲自治之說將來必見諸事實也 
[湖南獨立未成之波折]  
　　湖南獨立消息閧傳全國其事終成泡影現據湘省傳來消息謂自主之議實倡於譚延闓以不得軍界有力者贊同而止緣譚本憲政黨人善於利用時機其隸籍民黨實因湘中民黨最盛不得不如此也癸丑之役譚之獨立係被動而非自動獨立後一面上書謝罪一面棄城遠逸上年以湯薌銘被逐湘事無人主持譚得復任湘督其行動逈異疇昔對於民黨則虚與委蛇實際則表同情於政府詎段内閣以征服西南取湘實爲第一着譚與民黨近終嫌其不可靠突然免其兼署督軍以傳良佐接会命下之日譚即集各軍官開會藉口西南問題欲抗不承認或竟宣告獨立與自主時弟一師長趙恒惕因丁艱回籍應推第二師長陳復初爲領袖以含混之詞諮詢衆見陳首起云軍人職在服從督軍如何師長只能照辦不能有所主張李右文林修梅朱澤黄陳嘉祐各旅長則依違兩可迄未能確定主張遂無結果而散蓋譚之欲自主原因有三（一）湘中軍民自主之心甚熱首倡此議以迎合輿情（二）譚知自主之事必别有人主張爰首倡斯議爲先發制人之計（三）譚知宣布自主後一面能得西南之援助一面能邀政府之鑑原將來據湘省以爲鎖鑰可操縱雙方見機行事乃民黨以譚氏自主别有作用不甚表同情譚無法遂一面電京歡迎傅氏一面電西南乞援一面派人趕趙師長來省一面派林支宇四處疏此時期間内閣與傅氏亦派人至湘運動調停適陳復初以己不得督軍頗持消極主義遷延多日傳良佐由京起程矣太平門炸彈案發矣衆見事機緊急復於上月二十九日在軍署開全體軍官會議譚氏演說時局痛哭流涕言極動人陳復初言師長自遵督命行事如有所命雖粉身碎骨不辭蓋陳於遇炸後業巳改變初衷甚願戴譚勉濟艱也惟此時忽有副官長某突然對陳質問曰督軍令果有效耶胡前次督放一營長於二師而被拒耶陳遂大怒拍案而起譚則痛哭倒地經多人扶起陳已逕自出署矣此次會議本可望成功經副官長一言而其事遂壞現湘中軍人民黨兩派之運動作督軍者有程潛唐蟒陳復初曾繼梧等派别複雜各下相下南路一派軍人又多爲傅所運動以致自主終成畫餅但恐傅帶北兵入省勢必大裁湘軍故猶能勉强一致拒傅帶兵赴任對於傅氏個人則以同鄉關係力表歡迎而粤桂援湘軍現巳確入湘境譚督亦已派員赴衡犒勞請其暫止於衡州勿再前進默察近情湘省迨處於中立地位祇求兩方之兵均不入省耳傅氏雖有僅帶衛兵赴任之說然實欲將長岳湘兵盡調往衡常然後率北兵履新故覊留鄂垣靜候調停但其結果恐必决用武力三湘七澤間終不免於糜爛耳 
[謠言紛起中之湖南]  
　　湘省代理警務處長周介裪昨召集各區署緊急會議謂近日接到匿名信函甚多宣言將有炸傅督之舉有擬在河干施放炸彈者有擬在督署接印時施放者有擬在水警廳施放者似此無意識之舉動不得不預爲防範云云遂議定俟新督入城時經過之處概行斷絶交通即茶樓酒館亦不許人登視以防不測又聞新督傅淸節已於初一日由漢口移節武昌與王子春督軍有所接洽大約尚須遲延數日方能啟節來湘履新 
　　現因督軍易人新督尚未履新人心不免搖動西路辰沅永靖常澧等屬轄縣數十極西一帶毘連黔省崇山峻嶺時有匪徒出没西路本第二師防地陳坤載師長昨特致電辰沅張道尹略謂傅督不日履新所有湘西防務仍祈力爲維持云云足見陳師長開懷西路之防務矣 
　　昨日上午九時有人在大西門進城見便輿二乘前後各有荷械軍士二名細察前輿確係譚督後輿則張參謀長也隨向各處詢間有云譚督赴上海者更有謂其赴衡者一時長沙城内謠言四起莫明眞象據官場聲稱譚督確係赴紗廠巡視隨卽回署當時並經第一旅旅長證明屬實云 
　　財政廳長袁家普任職一年對於湘省財政正在有所計畫特以時局靡常不能如願袁君憤甚昨電段總理請代辭職原電略云湘省財政困難已逹極點受任以來力求整頓方將稍有頭緒適值復辟起繼之以各屬水災因而虧欵益鉅自維才力菲薄無能維持旣已積勞成疾心氣怔忡兼之家有老母年近八旬無人侍奉爲公爲私均以辭職爲宜云云未知段總理如何答覆也 
[譚延闓辭職之理由]  
　　湘省署各科處職員於一日上午九時公讌譚省長届時各職員齊集請省長蒞會即就大廳西餐首由何科長代表宣述公餞意思省長隨接演說略云今承盛意公餞甚感闓與諸君共事一年不無戀戀今將去矣頃何科長代表各科員慰留闓極心感闓之决志去職者不得不爲諸君縷述闓素不主軍民分治當湯氏出走時闓在上海承諸同志不棄函電交馳促令回湘闓當即宣言如省長督軍任延闓一人兼理則可否則决不回湘蓋軍民分治必需省長爲一舊官僚事事仰督軍之鼻息事事聽督軍之指揮者方可否則省長爲督軍所用之人亦可不然省長欲有所發展必處處爲督軍所箝制等於一政務廳長而巳我一人兼軍民兩長猶不免有矛盾點况兩人乎又就理論言舊令尹之政必以告新令尹我所以急於要去者有二故（一）如傳淸節來極力留我最不會推託恐不能走動（二）諸君對於公事甚有條理有袁廳長古道照人可以接續下去故我早去並非發中央的氣就是以上二願因而已又闓此次雖無大隕越但有許多意思尚未逹到且我所最抱歉者使諸君懷抱不能發展耳言已各敬一杯繼由袁代省長演說略云兄弟去年六月二十三動身來湘七月初二到省湯氏七日走會代督命兄弟任財政廳事兄弟以桑梓關係不敢辭但兄弟無財政知識而湘省財政紊亂異常兄弟當一財政廳長尚虞隕越更有何才力足以護理省長不過譚督軍命令亦不敢辭但負一交代之責任而巳幸各科科長均能分負責任其中雖有幾人出洋亦須由代理科長者負責諸君在此勿懷去志總以保全督軍之名譽要緊云云言已拍照散後科員科長羣聚偶語有謂袁廳長可以長久護理省長者有謂范治煥不久即回代理省長者議論紛紛無非研究飯碗問題而已 
　　財政廳長袁家普湘江道尹向藥亦發起邀集各局所假座財政廳公餞譚督二日下午五時各局所人員均已到齊約三十餘人齊集大堂照像譚督中立各員分列兩旁拍照畢即赴大廳西餐首由袁君起立演說略云自幸亥反正以來譚公巳兩督湘事與人民感情甚洽惟時局上應辦之事太多且因世變靡常僅有計畫未克辦到此次傅督命下譚公以與平素所持軍民合治主義不合故决計辭職然吾人對於譚公行己之廉潔操守之勤勞均極佩仰仍盼譚公將來由辦理湘事更進及中國國事故今日特邀大家公同歡送云云言畢三呼萬歲各敬酒一杯譚督起立答稱鄙人兩次督湘媿對湘民此次辭職一因軍民分治主義二因才力菲薄不如退避賢路以後仍望諸君禀承傅督於湘事力求整理不勝盼望云云復通飲一杯八時散會 
[鄂財廳長之彈劾案]  
　　鄂省財政廳長張壽鏞前因將申串捐漏未列入預算曾受省會質問其結果雖有提案查辦之說然迄今未見諸事實外傳張已運動打銷吾人未敢斷其確否兹省議會三届常會甫經開幕於三日開第一次會議卽有程國璠提出查辦案與李華穠介紹公民胡明經等之陳請彈劾案程案内容如何不得而知李案則列舉張壽鏞之貪私三欵節錄於下（一）顛倒賞罰查部定征收比較以三月爲一次短收一次者嚴查二次者撤差其盈收者則分别獎勵乃該廳長之賞罰則恒與此例相反如沙巿征收局長夏啟瑜短少十六萬餘仍調沙洋優差老河口局長陳宗楊盈十二萬餘反行撤差苟非於公比較之外别有私比較則皇皇部令何敢顯違（二）任用私人查財部通令各省稅差必用存記道尹或 
 
 
 

Page 7

 
 
　　候補知事所以杜倖進而繁端乃該廳長所用人員不惟鮮合部定資格且均係向未問稅局之津者如該廳長之兒女親家屠康侯僅充鴻安輪船買辦竟委爲羊樓崗茶稅局長屠之外甥鄭志邇係美最時洋行買辦之弟亦委爲府河口局長此二局長人言嘖嘖皆稱其爲過付機關其尤彰彰者則前蔡甸局長現調藉池口局長之徐韜因係小連襟雖洋行亦敢勒詐致有扣留和記洋行鷄蛋臭壞之交涉經英領責問由交涉員議賠錢六百串了事似此辱國事件膸 
尚調優差可謂不卹人言徐之如夫人與張之如夫人爲姊妹花先居武昌候補街倚門賣笑盡人皆知有此小連襟之關係則過付更屬機密故不憚甘冒不諱也（三）巧于苞苴該廳長除設過付機關外更縱令妻妾在外定購金珠貴重物品以示意屬員暗爲代給其價其如夫人在漢口寶光公司看好珍珠手圈一對值洋三千元當表明官銜云未帶錢來隨後交付漢口征收局長陳景虞比即聞知當封三千元送去寶光公司有賬可查固證據確鑿也又暗令漢口局長緩解稅欵夥販棉花獲利均分皆人所盡知者其苞苴之術亦云巧矣有此種種弊端各局長乃敢昌言賄賂故意留難商民等沿途受其挑剔旣誤時復耗財以致怨聲載道該局長等旣各以私賄爲要義國課自不注重故收數旺否皆不經意致國與民交受其害似此誤國蠧民應請貴會提議依法彈劾以紓民困而伸國法 
[新贛督抵省紀]  
　　昨日（二號）督軍署接寗電陳新督冬日由寗起程三號二時可抵潯準晚八時抵省當由軍署傳知各界安排一切臨時手續復由省長轉飭各官廳各學校商會等出具布告届時除吳護督代表石錦川戚省長代表閻恩榮已先往九江迎迓外餘均赴牛行站恭候旌麾 
今日上午由軍署偵探長派出偵探三十八名分往各沿途預先察看警廳命令各界歡迎人員先由各公團具函領取紅綾徽章届時懸掛以昭愼重沿途警備自牛行站過河由滕王閣磁器行進章江門經省長署前過在大街至軍署除由十二師軍隊密布外並由警廳加派警士每段由巡長或巡官一員以督率之 
　　是日午後六時已將警備布置齊備八時省長亦親至滕王閣守候而陳尚未抵埠沿途兵警站立已久精力已疲直至晚十一時許忽聞汽笛一聲水巡廳鳴砲二十一聲而旌麾到矣各兵警始復重抖精神督軍隨帶衛隊兩營馬隊一連憲兵一連由特備小輪渡河至滕王閣與省長略爲寒暄即乘坐大轎遵路入署因爲時已晚（十二時）歡迎人員即由副官傳語道謝而退 
[竟有請赦張勲者]  
　　張逆在徐州時贛人鄒道濟以星相之術干進得爲秘書本年政變發生張逆帶兵入都陰謀復辟鄒曾獻言阻止不見用及張事敗鄒於日前又上書馮總統爲張呼籲請求赦免該書中所持理由狂謬頑悖本無登載之價值但以張逆之秘書而又爲張逆請命膽大可謂巳極其眼光其言論固不問而知所云云也誌其原書如下以見天地之大形形色色無物不有也 
　　大總統鈞鑒竊聞國於天地必有與立民於懿德必有攸好是國家之所以立人民之所以存皆賴此幾希之天性本來之良心有以維持於不敝也民國成立以來應世界之潮流黜君臣之舊說四次革命三復共和識時之俊傑皆爭趨於維新方面以自逹其權利之目的至孟子之所謂四端管子之所謂四維幾泯焉　盡無怪民國之擾亂較三國五代六朝爲尤雜故弊政百出怪象萬狀較前淸時爲尤甚推原其故有强權而無公理爭成敗不論是非於何見之見之於張勲之復辟張勲違背共和醉心專制誠爲民國之罪人但中外之主持公論者往往略跡原心謂彼不過各行其是張勲之忠於淸室亦猶總統總理之忠於民國在總統總理之智識猶龍以爲非共和法治不足以救國在張勲之愚蠢如豕以爲非虚君共和不足以救民要之各抱宗旨不必强同而其爲國爲民爲新朝爲舊主殊其途合其轍一而二二而一也故張勲之不策萬全而輕於一發者皆此幾希之天性本來之良心且經過六年之痛苦激發而成叛逆之罪又以總統總理皆淸室舊勲忠義素著而各督軍之徐州會議早有成說故推心置腹深信不疑絶不慮臨時反汗而有意外之變也今雖失敗而一般輿論莫不矜其愚憫其忠推之地球萬國之人亦莫不憐其敗而代爲之惜迄今社會之人民鄉曲之賈竪猶咨嗟歎息於道路之口卽某偉人通電全國亦謂張勲某雖惡其事未嘗不敬其人足見良心難昧公論終不可没也且張勲之復辟於現政府相反而適以相成其故何也蓋張勲不復辟則黎總統不退位黎不退位則段總理雖有雄略無可施展安能復總理之職卽大總統亦不得踐代理總統之位而與德奥宣戰之大政策亦終無宣布之日是張勲之復辟雖無功於淸室却有造於政府我總統總理之有今日實皆張勲之反動力有以成全之也平心而論功罪相抵此其可赦者一民主之國賞罰之權雖操之政府亦必徵取眞正之民意如國人皆曰可殺而後從而殺之此次張勲復辟全國之眞正民意未嘗視以爲非袞袞諸公又豈能獨異乎哉試研究萬國之法理逆料千秋之史評斷不因一時之成敗顛倒是非則張勲爲政治犯毫無疑義情旣可原則法當從寛此其可赦者二今列强雖趨重武裝而秉國之人斷無不崇尚道德然道德首重誠意自欺自慊皆在隠微獨知之地張勲之縱心孤往犧牲一切而不悔者誠意爲之也以彼富有鉅萬貴至方岳妻妾滿堂子女皆幼非具特别性質奚能舍甘境而自投苦海此其光明磊落之概古來曾有幾人以視洪憲朝之帝制官僚民黨中之搗亂分子各省擁兵自衛之騎牆督軍朝三暮四之卑鄙政客其於爲人賢不肖豈可以道里計耶以其可赦者三道濟冒死進言實欲爲民國存公理爲當代辨是非且望總統總理存竟厚之仁德以防後世之物議至處分張勲之罪名應如何秉公定議政府自有至公之權衡國民亦不敢妄參末議嗟乎感懷國事屈左徒搔首問天蒿目時艱賈長沙痛哭流涕道濟生當亂世缅想古人緘默難安誅戮不避知我罪我聽之而已 
[杭州快信]  
　　新任運司袁思永齊日午前十鐘在西湖暮烟山莊實行接印胡運司准今日出署乘快車赴滬 
　　蘇督軍遣高級軍官汪景海昨附早車來省謁見楊督軍協商聯防事宜暢談五小時卽在督署夜膳 
　　崇明場引岸向歸包商承辦現據松江運副咨呈到浙已决定實行取消准予開放各運商紛紛來省認銷 
　　杭地審判廳長薦任勞恭震接充已奉部令照准舊廳長鄭汝璋飭屬趕辦移交聞准期二十五日赴金華地審廳新任 
　　剌趙案關係人武學海蔡谷勲昨已連同車夫李阿根由滬引渡來杭發交軍法課訊辦 
　　警備隊第五區偵探長劉雄翰因病辭職遺缺經梅統帶詳請督軍省長薦任江文光補充業奉照准 
省城衛戍分配軍隊劃定區域昨由督署詳細列表頒給各機關查照 
　　新委警備隊綜核課課員朱守恒昨呈報到差 
　　杭縣知事景崧定期二十日履新 
[財政賄案上訴續審紀]  
　　高等審判廳昨日（五日）午後一時三十五分機續審理陳錦濤虞熙正吳乃琛陳廷銘等行賄受賄詐財上訴一案吳審判長周推事葉推事許檢察官曁各被告人之律師劉崇佑孫潤宇唐寶鍔等就席畢審判長首召商人柴瑞周入庭訊問審判長問殷汝驪所受五萬元是汝交的嗎柴答是審判長問係何項貨幣柴答内有三萬元中行鈔票二萬元儲蓄銀行支票審判長問是何時交的柴答三月二十四日審判長問殷汝驪收到此欵後給有收據否柴答有審判長問收據文句如何柴答係寫明收到鈔票三萬元支票二萬元審判長問何故不總書收到五萬元而必分别書收鈔票支票各若干此頗奇怪柴答這我不知道審判長問收據上殷汝驪簽字否柴答簽了審判長問是簽明殷汝驪三字呀抑簽明殷鑄夫三字呢柴答没有姓名只簽幾筆字極模糊究竟是寫的什麽字當時我未十分留心看現在也記不淸白總之未寫明殷汝驪或殷鑄夫字樣我是知道的審判長問後來此欵退還你時是由誰交給你的柴答張興漢審判長問何時交的柴答好像是四月初十日晚七八點鐘光景審判長問在何處交的柴答在炭兒胡同審判長問當時退還之銀仍是你先前交出去的鈔票支票嗎柴答退還者純是鈔票并無支票審判長問都是中行鈔票嗎柴答是審判長問那麽與你先前交出去之錢所不同者變支票爲鈔票就是柴答我先前交出去之三萬元鈔票内有三千元係外國銀行鈔票退還我之錢則純是中行鈔票無外國銀行鈔票柴言畢時值二時五十分審判長令柴暫退出召張興漢入庭審判長問以殷汝驪收據形像内容及退欵之時期地點等等張供大略與柴供同審判長當即聲明你的話與柴瑞周所說的並無衝突言畢令張退出召虞熙正入審判長問你前供殷汝驪對你說商人不敢到銀行取去錢這話怎麽說呢虞答三月二十六日我將殷次長交來三萬五千元轉交陳廷銘送存銀行係陳經手後來由銀行支取亦由陳經手取出此時審判長又召陳錦濤陳廷銘入審判長問陳廷銘虞熙正言殷汝驪交伊三萬五千元伊全數交汝此言對嗎陳答我只收到一萬五千元當時係分作兩包一包一萬元一包五千元審判長問虞曰陳所說的對嗎虞答我實交過三萬五千元内二萬支票一萬五千鈔票審判長問陳曰虞熙正說的對嗎陳答我只收到一萬五千鈔票並未見二萬元支票陳言畢數分鐘審判長未發問旋召吳乃琛入令陳廷銘退出虞熙正向審判長詢問關於大淸銀行分紅事件調查之結果審判長謂上月三十一日已派人調遂由葉推事書記官報告畢陳錦濤虞熙正吳乃琛均認無異議審判長向陳錦濤吳乃琛虞熙正順次問此次分紅各得若干陳答得三千餘兩吳答得二千四百兩虞答同審判長又依次問陳吳虞各人以何資格分得此欵陳答以大淸銀行副監督資格吳虞均答係以大淸銀行淸理委員會委員資格審判長問陳錦濤曰汝分此欵有何根據陳答根據大淸銀行辦事章程審判長間吳乃琛虞熙正均答根據淸理委員會規則審判長問陳錦濤大淸銀行向來分紅方法若何陳答將赢餘總額分作十成提二成作公積金其餘八成又分作十成以二成分與經理協理一成與辦事人員七成與股東審判長問此次赢餘若干陳答四十餘萬審判長問分紅手續如何陳答由銀行司帳人開帳擬具分配之法呈財政部核准後開股東會宣布審判長問當你作財政總長接此項呈文時如何批法陳答批交大淸銀行淸理委員會泉幣司參事廳會議審判長問會議結果如何陳答係言可以照分的審判長問汝又如何批法陳答批照准二字審判長問吳乃琛曰當時會議此事各參事均在場嗎吳答惟李參事一人因事未到審判長問旣有一人未到何得議定呢吳答後來李亦表同意審判長問陳錦濤曰據汝所言銀行紅利分配方法除提作公積金外餘額能分取者爲經協理辦事員股東等并有一定之比例然則此次大淸銀行委會分得之欵係從何來陳答由應分與經協理之二成内提出審判長問如此豈不侵掠經協理的權利陳答此係獎勵淸理委員會辦事人員之勤勞且於國家有益而無損審判長問向來有此辦法嗎陳答從前淸理人員獎勵金係另從國庫支出審判長問何故此次忽改新辦法陳答於國家有利益審判長問假如經協理出而主張其權利奈何陳答彼可以起訴審判長問汝當時何以不慮及此層而貿然批准陳答公事由淸理委員會擬就又經泉幣司參事廳簽字我看時不過幾分鐘的光景故不及考查審判長問吳乃琛虞熙正曰汝等當時會議何以不想到此層吳虞均答當時僅就應否分紅上討論至將經協理應分得之欵提出若干分與淸理委員會是否得當一層并未議及審判長問陳錦濤曰假若經協理果眞起訴將如何陳答請淸理委員會中分欵諸人退欵就是審判長云照汝理想上說來此事本極簡單言時面上頓呈一種嚴厲色復召張興漢入問殷汝驪向商人借欵汝曾向誰報告張答我在炭兒胡同公順興内商人開會席上報告過審判長問金森現住何處張答住天津奥界審判長請其於金森到京時以函通知是時律師孫潤宇發言謂陳錦濤五月間曾有一函致國務院秘書長張乾若與此案有關請查閱審判長問陳錦濤有此函否陳答有係用私人名義五月五號發的審判長云此函可以查考時適四點審判長宣告閉庭 
地方通信 
[奉賢]  
　　第一高小校友會之籌備奉賢縣立第一高等小學於陰曆七月十二日上午九時開校友會籌備曾到會者甚衆公推朱醒華草擬簡章嗣經到會會員議定續開成立大會即於下午一時開會王校長孟培主席由朱君將會章逐條宣讀共同修改確定每年舊曆七月初一日爲會期旋舉王孟培爲正會長朱醒華爲副會長及各職員選舉畢遂撮影而散 
　　敎育會開臨時會奉賢城巿敎育會於古曆七月十三日下午一時開臨時會先由會員朱醒華君報告日本東京各校狀况及參觀心得次由會員王家楨君報告省敎育會聽講職業敎育情形是日聽講者約百餘人散會時已六句鐘矣 
[無錫]  
　　桂花蠶近訊無錫各鄉農民除春蠶夏蠶外並育桂花蠶即秋繭往年須於八月結繭故謂之桂花蠶今年則因閏月關係節令較早現已大帮上山三四日後即可開秤收買惟秋蠶非夏蠶可比宜遇温和爽凉天氣不料自交秋以來熱度非但不減反較盛暑爲烈以致秋蠶受悶大半損失雖農人鑒於育蠶之利本届飼者甚衆究以損傷過多收成不過二三成一般繭商本苦上海先令巿面日長絲價日落收進秋繭恐難得利以故各鄉繭行之租出者寥寥可數今復因收成不佳相率將各繭行退租寗耗定洋不願開收至於繭身之優劣原照春夏秋三季依次遞減秋爲最次近有某絲廠將早帮巳成之秋繭焙乾繅絲試得每絲一百斤須秋乾繭九百餘斤成本奇重大非所宜故此秋繭營業幾成强弩之末矣 
　　郵局長對調無錫爲商務繁盛之區郵務亦甚發逹近已升爲二等局長朱伯禹自任事以來尚稱勤愼忽於日前接金陵郵務總局長命令將其調往徐州郵局任事所有遺缺即以前任無錫局長現任徐州局長金秦甫復任朱局長奉令後卽將公務部署於昨日午後三時乘快車赴徐臨行之時有各支局主任及郵差等排隊送至直站沿途並燃放爆竹以示歡送新任金局長亦於當日來錫接事矣 
[鎭江]  
　　縣敎育會定期開會前月二十九號爲江蘇省敎育會開第十三次常年大會之期本邑縣敎育會副會長朱兆芝代表全體會員赴會提出解釋縣敎育會會員資格議案當經在會會員二百餘人公同决議辦法四條並由省敎育便黄副會長當場諄屬朱君回籍報告縣會同人遵照决議辦法施行兹朱副會長已於日昨乘車返鎭特定期九月九日在城内萬壽宫縣敎育會會址内開常年大會並定上午十時開會報告省會議案並該會一年經過事實及提議事件下午二時開會選舉職員先期印發通告傳單遍邀本會會員紳學界届時蒞會討論並函致丹徒懸倪知事第三科主任楊振聲來會監視投票 
[杭州]  
　　袁運使到杭兩浙鹽運使袁思永氏於昨日（七日）下午一時由滬乘坐四號快車蒞杭城站當由金衙莊運署派衛兵四名肩與一乘前往車站迎迓聞袁使下車後即拜謁楊督軍寓居錢塘門外西湖徐莊（去年新建在王莊間壁）計有隨員五人定於今日（八號）上午正式接印胡前運使已凖備交卸矣 
[嘉興]  
　　限緝河羊港盜案嘉興河羊港楊乾生等四家被盜一案兹奉齊省長指令云此案先據該縣電報即經電令會督營警懸賞限緝務獲懲辦在案據呈前情仰高等檢察廳警務處各道尹警備隊各區統帶内河外海水警廳一體令屬嚴密協緝並由該檢廳轉令該縣勒限二十天内務將是案贓匪破獲懲辦案情重大母稍延縱干咎云云現聞二區水警巳在嘉屬王江涇地方緝獲是案盜犯張光奎一名並起出盜物多件手鎗一支子彈三十餘顆業已一併解案經俞署長略加訊問後解縣嚴辦矣 
[安慶]  
　　皖垣兵變續詳皖省兵變情形迭詳前報兹聞前數日省中即有謠言發生經李統領偵知揚言現已解嚴城内無須軍隊駐紥卽令省公署等處所駐之三五等營仍開回東門外五里廟原營駐紥藉資操練各營兵士似知李統領已窺破暗中情形故遂即戢其野心不復有所妄動不謂二號下午十句鐘時東門外忽聞鎗聲數起久之城内亦有鎗聲接應陸續不斷李統領聞之即用電話探詢詎東門電話已不通矣李知有變即微服帶領衛隊二十名馬弁二人徒手出司令部甫至東轅門忽有兵士十餘人荷鎗追至轟然一聲鎗彈已由李腦後穿過登時仆地該變兵猶續發兩鎗李遂氣絶血流遍地隨由衛隊將李尸身護回司令部該變兵仍欲追斃馬弁弁曰統領已死你我無仇斃我何益該變兵始棄馬弁而去直向四牌正街搶刧正泰昌金店天福銀樓其他商號尚無恙維時商團幹事員張義發聞警沿從街喚起商店帶領商團十餘人荷鎗梭巡聞該變兵已向西城跳城而逃此四牌樓方面之情形也東門外駐有二三五營是夜之變惟二營未動僅三五兩營有兵數百人荷鎗實彈齊集東城門首喝令開城維時僅有警廳所派駐城委員祝華三在聞城外軍隊呌城聲緊急乃答以鎖匙在司令部已派人去取遂暗中報由八區第一營三哨哨長劉鶴章帶領該哨兵士上城高聲語曰諸位來此何事變兵答以奉統領命進城有事劉用好言慰之曰諸位之意我已知之亦且贊成惟恐進城以後縱有所得恐亦難逃法網不若依弟奉勸各回本營爲是城下變兵卽大聲曰令弟亦在三營如不開城性命莫保劉曰即將弟鎗斃亦不從命於是衆變兵即將劉弟鎗斃相持良久各變兵遂有大半歸營其餘少數約一二百人將東門外錢米布店搶刦十一家並傷斃一人向北門馳去始終東門未開實劉保守之力次日由商會遍布傳單稱領劉德此東門外方面之情形也至第四營原駐紥北門外昌家坡該營管帶王道濟在外偵悉亂象遂回營點名適本營有兵士四名後歸卽令關閉營門密爲佈置未幾果聞鎗聲大作該管帶知事有變即將隊伍出動潛伏山崗夜半後果有三五營兵士進攻四營不料四營已經預備整齊當時王管帶即率兵士開鎗迎敵鏖戰四小時變兵始退復經王管帶督隊追趕約去城至四五十里之遙而返聞是夜該變兵本欲由北門繞道西城大肆搶刦因被四營擊散不特北門無恙卽西門亦未受損失次日北門紳董以王管帶有功特備酒肉犒賞並向王管帶鳴謝此北門方面之情形也 
雜評一 
[無法之漸（一子）]  
　　督軍之稱兵獨立督軍之無法也其後督軍部下之軍官若黑則不認其督軍川則反抗其督軍是督軍部下亦無法也又其後軍官部下之兵士若魯若皖若蘇之徐州紛紛以譁變聞是軍官部下亦無法也無法之端一開紛擾遂接踵而不已所謂上所好者下必甚焉此之謂也 
　　然此雖無法苟政府有法以懲之則無法之事又何至數數見乃督軍無法而法不加於督軍督軍部下之軍官無法而法不加於軍官軍官部下之兵士無法而法又不加於兵士此則眞所謂無法中之無法也前之無法猶可以法救之後之無法而法眞亡矣 
　　語云其所由來者漸今日造無法之漸者誰耶法一破壞卽欲費捕獅之全力以爭之而不得况乎一任其破壞耶嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（二十五）]  
　　保護敵僑之辦法滬海道尹昨日訓令上海等十二縣知事文云准松滬護軍使署函開承准陸軍内務部漾電開兹經會訂依處置敵國人民條規保護敵國人民辦法五條希查照（一）依本條規准其繼續居住之敵國人民應由該管地方官廳切實保護前項所指之該管地方官廳在設有警察廳地方爲警察長在未設警察廳地方爲縣知事及警察局所均負保護之責（二）因事實須協力保護時得呈請酌派軍隊協同辦理（三）本條規第三條住處所稱指定之地點應就省會及設有警察廳又其他駐紥軍隊力量校充之處由地方最高級長官指定報部備案（四）保護之方法由該管地方最高級長官核定報部備案（五）保護時應注意其行動及一切情形由該管地方官廳按旬列表呈報地方最高級長官如臨時發生事件或有特别情形並應即行呈請核示電到盼復等因除電復外相應函請查照等因承准此除函復外合行令仰該知事即便遵照各條妥愼辦理併將辦理情形按旬報查母稍違延 
　　僑民註册之規定松滬檢查所通告云爲通告事照得本所現定註册辦法所有住滬德僑無論從前曾否領有登錄執照自九月十五日起至九月二十九日止務須於此期限内來所（靜安寺路一二二號）復行註册嗣後所有住滬德奥僑民每半月均須來所註册一次其期限定每月從一號起至五號止又十五號起至二十號止務於此期限之内齊到本所遵章辦理惟婦女小孩每月須註册一次從每月二十號起至二十五號止仰該德奥僑民一體遵照母違特此通告 
　　收容敵僑之歸思德奥收容所自滬南圖書公司遷至龍華日暉呢廠旁側（前工程司住宅）洋房内以來因彼處交通不便已有正經商人數名禀准另在虹口覓屋居住俟荷蘭船到埠即行起程返國而收容所内之敵僑聞荷蘭船將次開行亦急思回國惟内有軍官水手人等照章須仍收容云 
[軍警又防黨人發難]  
　　松滬護軍使署馬參謀長據探員密報謂邇有多數黨人從粤省潛行來滬聯絡在滬黨徒運動軍隊希圖舉事擬至西南鄉之龍華附近發難云云馬參謀長明知此事由不　之徒在外散佈謠言意圖恫嚇惟亦不得不防當即飛報盧護軍使請示施行盧氏於昨日午後四時密令軍警兩界於本日傍晚六時起加意防護並知會海軍司令及各兵艦一體防備淞滬徐警廳長遵即用電話知照各區署所自即日（八日）六時爲始嚴重加防各崗警均荷鎗實彈往來巡察各要道多添崗位派警守望各署所亦嚴密佈置凡落差各警一律守衛不得遠離歇睡上級官佐俱帶實彈手鎗各穿警裝在職防守所有兵工廠周圍自望道橋迤邐至龍華軍署一帶均由陸軍各團所派之步兵分段守護更有馬巡往來巡察頗形嚴肅 
　　南巿第一區警察署警正董希賢昨日午後四時奉廳長電令自即日六時起特别戒嚴等因遵卽轉知所屬各分駐所一體加防當在本區添派守衛警十名在署守衛以待臨時差遣並飭巡官在所轄境内各要道相度地勢佈置臨時崗位經王巡官等在各棚内挑撥二十餘名就勘定之十六舗裏外兩橋加派五崗又在第二守望内萃豐碼頭加派一崗毛家弄加派一崗萬聚碼頭加派一崗陸家石橋舊址第十六守望内加派兩崗施相公弄與三官堂弄派出所各派一崗自傍晚六時起至翌晨六時止嚴密防守 
　　南巿一區一分駐所張警佐奉令後遵即於昨日傍晚諭飭該所楊巡官佈置加崗守衛復於是晚親自荷鎗實彈督率各長警分段巡察共董家渡天主堂附近亦加派崗位臨時保護又至境内王家碼頭等處各客棧檢查旅客以絶匪踪 
　　華商電車公司昨日因地方特别或嚴故乘車各客欲至滬軍營舊址或高昌廟滬杭車站等處者均有憲兵在薛家浜爲始隨車檢查有無挾帶危險物品其有形迹可疑者立即拘去於是該公司亦議發臨時行車時刻晚間自九時起載客車僅至薛家浜爲限至十一時後各車回廠亦從薛家浜爲始概不載客空車往南 
[訂正省長公署管轄省立學校通則]  
　　江蘇省長公署訓令省立公立各學校校長文云案查本公署管轄省立學校通則自二年修正公布後已歷數年情事變易自非重加訂正無以資遵守而利施行兹經本公署詳愼添改定爲管轄省立學校通則八條並製定表式七紙隨文公布各該校長務卽查照通則内規定事項切實奉行非徒爲法令之遵從且挾有精神以貫注省敎育事業必能日起有功至各該校敎職各員舉負有培養靑年模範各縣學校人員之責任並應由各該校長隨時以師道相勗勉母汲汲於收果惟兢兢於造因禮經有云久道化成本省長將以此覘蘇省敎育人士改進之實力焉 
　　附江蘇省長公署管轄省立學校通則 
　　第一條凡以江蘇省經費設立之學校爲江蘇省立學校受江蘇省行政長官之管轄 
　　第二條省立學校之校長由省行政長官任免之其敎員職員之任免該校校長主之省立學校敎員職員之任免應由校長隨時呈報省長公署 
　　第三條省立學校每年度之預算决算由校長分别造具表册呈報省長公署交員議會議决其收支計算並應遵照審計法規辦理 
　　第四條省立學校之學則由校長擬訂呈請省行政長官核定各項細則由校長自定但不得與法令相牴牾 
　　第五條省立學校應隨時受省視學之視察 
　　第六條省立學校之校長除遵照部頒書表定式按時呈報外於每一學年内仍應按照左方列舉各表依時調製呈報省長公署一各科敎本一覽表每學年開始呈報二各科敎授預定表每學年開始呈報三各科敎授進度表敎員缺課統計表職員請假統計表每學期終了呈報四敎員缺課一覽表職員請假一覽表每月終了呈報前項列舉各表表式另定之 
　　第七條本通則凡以省經費或本省公欵設立之公立學校通用之 
　　第八條本通則自公布日施行 
[學生會歡送洲學生記事]  
　　寰球中國學生會昨日下午歡送敎育部派赴東西洋游學生到會者者爲余日章朱榜生金子剛等約一百餘人先由主席李登輝君致歡迎詞略謂從前游學者多注重文科近年出洋者咸注意實科吾知他日學成歸來國家社會必然獲益非淺可爲吾國前途賀次敎育部僉事沈彭年君演說謂敎育部考派學生出洋自民國成立以來此爲第一次考試時先與各省商定何種人才最缺乏而后選派學有根抵之士前往求學惟敎育部所最希望者有二事（一）功課認眞（二）品行謹愼諸君學識俱優必能同體此意又諸君在外求學不可生悲觀心人人腦筋中當存一振興祖國之思想母以國步艱難而自餒除學科以外更宜注意交際以聯絡中外人之感情爲尤要次陳謨定演說謂立身處世無論爲國家爲社曾當以體智德三種最爲重要聞外人每有離婚之事而中國極少此道德勝於人也吾國在外求學者考試分數常列前茅此智力勝於人也外人有譏中國人不講衛生而中國人軀體却不見弱於外人且生育日繁外人每有爲日之熱力所逼斃者而中國人則罕有所聞此體力勝於人也吾國體智德三育皆有過人之處何患不可自强願諸君發奮求學各自勉勵云云次學生代表孫國封君答辭道謝末由該會總幹事朱少屏君報告此次辦理出洋事務並欵以茶點而散時已鐘鳴七下矣 
[南京造幣廠並無輕薄銅圓]  
　　邇來滬上發現一種銅元質薄模糊疑爲私鑄由電車公司函知交涉公署轉詢南京造幣廠已迭誌前報兹聞造幣廠復稱本廠於四年十月間奉飭停辦以後久未發行銅元當將光復初年所製開國紀念幣與來幣核對花紋式樣廻不相符恐係私鑄混雜等語交涉署接函後即分行英法兩公廨及縣知事警察廳一體偵查私鑄機關以憑嚴辦 
[星期六之金融調查]  
　　自本月一日至八日止匯豐正金兩銀行送交錕爐熔成之寳銀計有大條銀一千零九十六條之多故近日銀拆略小今將各銀行曁各錢莊所存現洋及大條銀之數列下麥加利存銀二百二十八萬洋一百七十四萬滙豐存銀四百三十三萬洋三百十六萬大條三百四十六條德華存銀五十萬洋四十萬正金存銀三百六十五萬洋四十九萬道勝存銀二百二十二萬洋三十一萬通商存銀二十二萬洋六十萬東方存銀一百八十萬洋十一萬花旗存銀九十一萬洋一百萬大條八十條華比存銀三十九萬洋五十三萬和囒存銀四十一萬洋一百五十一萬中國存銀八十萬洋三百五十萬台灣存銀四十三萬洋七十三萬住友存銀九萬洋二萬南北各錢莊存銀七十五萬洋四十五萬交通存銀二十萬洋一百二十五萬有利存銀二十五萬洋十萬中法存銀六十四萬洋三十九萬總計存銀一千九百八十七萬洋一千六百二十九萬大條四百二十九條較上星期多存銀三十三萬洋則存少十萬元大條少存一千零九十六條至鎊價此星期間共長四辦士半大條亦長三辦士東滙跌去三分二釐半遠期標金跌銀七兩二錢龍洋墨洋均小一釐七毫半小銀元每元跌去一分銅元（每銀百兩）小去二千五百文 
[日暉造呢廠之處置辦法]  
　　日暉造呢廠中郭建侯會同總商會會長朱葆三議董謝蘅牕等迭呈財政部禀請租借改造絨線經部咨由江蘇齊省長轉行滬海王道尹就近邀集債權商議復核並委滬紳黄涵之爲省公署代表於前日在道公署會議等情已紀前報慈悉王道尹於會議時聲稱此事若不早日解决廠中損失愈巨自應從速决定惟各債權總以出賣爲得計討論良久經省代表黄君起言若果出賣恐無人出此巨欵倘付拍賣又不能限止萬一被外人收買更爲不佳故目下擬有二種辦法一准照商人之請將廠出租二將全廠估定價值售於商人其價分年拔付云云各僨權亦謂舍此無他善法遂由王道尹將會議情形昨日會同黄君呈復齊省長請爲核明轉電財政部採擇施行 
[小輪津貼修堤經費之諮詢]  
　　海關監督公所昨致浙省錢塘道尹杭關監督公函云逕啓者敝處接奉江蘇省長齊訓令内開准交通部咨江蘇省議會議員提議取締内河小輪案内酌提歲修圩岸經費一節外交團願爲籌商惟未知詳細辦法未能遽認請將章程送部再照會駐京公使請其同意訓令會同察酌擬訂送候核轉等因奉此查保護圩岸一節事關内地水利（原文已見前報從略）除咨請滬海蘇常各道尹分飭所屬各縣詳查議復外查浙省臨浦航線其現時歲修堤土小輪津貼辦法必有成案可稽或可藉資印證相應函逹貴道尹貴監督卽希飭縣查案抄寄一份以便會商道尹交涉各署咨請水利總局統察情形參互考訂核擬詳章呈復事關水利外交即希查照見復爲荷 
[前仆後起之嚇詐]  
　　王海峯周紹堯徐聲明自稱民黨首領書寫恐嚇信函向寓居滬西安南路十九號門牌前淸兩淮鹽運副使胡光國勒詐巨欵被胡報告靜安寺捕房由探將王等三人拘解公共公廨訊實判各押西牢七年在案詎王等判决後卽有南京人王志靑（即王澤民）與周夢熊化名鐵心血覺夢血冷遞函恐嚇並登某日報廣告迫令胡於八月二十號送銀數千兩至台灣銀行或法租界愛多亞路三百八十三號門牌新同和旅館七號房間内否則即以激烈手段對付胡得函後大爲恐懼遂挈眷遷居南京事爲英美總巡麥高雲君得悉以此種舉動殊碍租界治安特於前日諭飭中西包探至法捕房請卽加派探捕協同前往將王周兩人拿獲提冋收押昨晨解送公共公廨請究先由中西包探投訴協同法包探將被告兩人拿獲並將某日報所登廣告及周夢熊親筆字據呈案請察訊之王志靑供稱實因王海峯等管押後其家屬無人贍養囑向原告磋商並非嚇詐乞鑒並據周夢熊供稱實由王海峯等家屬囑向原告理勸所呈字據係王志靑書寫等語經俞襄讞商之義副領事羅君羅君以王周兩人串同嚇詐罪與王海峯等相等即於西文案由單上簽判王志靑周夢熊各押西牢七年俞君以會審公堂無權判押五年以上之罪犯乃於華文案由單上簽判王周兩人各押西牢五年期滿帶堂再核 
[商人携婦同歸之横禍]  
　　商人張春桃南滙縣瓦屑墩人向在外省營業此次携同其妻某氏回籍於陰曆本月十六日由滬趁搭小輪回家帶有包裹一個由魯家滙登岸時已傍晚被該處匪徒瞥見糾約多人尾隨至汪家祠堂相近鄉僻之處各匪徒上前擱住去路將張按倒在地用麻繩勒斃並將其妻某氏强行姦汚所有衣飾銀洋搶刦一空事後由該處地保投報南滙縣公署翌日由杜知事親自下鄉相驗一過立　通飭水陸軍警一體緝拿兇盜務獲解究 
[四誌牯嶺路之暗殺案]  
　　新閘牯嶺路十七號門牌大源鹽棧經理黄靜淵家所雇之辦事員鮑效卿被人謀斃後業經捕房將跡涉嫌疑之成衣匠梁金川包車夫董大顧正山（即阿四）聽差程元沈聽意等五人及潛入該鹽棧内欲行非法之通州人梁金賢先後拘解公共公廨經中西官訊判梁金賢另行收押餘人押押候訂期研訊在案昨由新閘捕房派探將梁金賢押解公廨即據西探目斐司戤潑華探目李星福相繼投案禀明前情並據該鹽棧經理黄靜淵投稱司賬人鮑效卿於上月二十八號夜被人用繩勒斃後已由捕房將可疑之梁金川等五人拘案訊究嗣被告梁金賢潛入鹽棧察其形色似有非法舉動是以送捕解案請究訊之梁金賢供稱實因至該鹽棧内找尋車夫顧阿四並無他意求宥中西官以梁金賢實非善類判西牢二年示儆 
[工商研究會今日開會]  
　　中華工商研究會自成立以來已届年餘現該會擇於今日開會更選正副會長曁各職員兹將該會通告錄下本會准於九月九日下午二時至五時舉行本年職員大會凡我會員務祈届時携帶証書會費收條到會（會所在鐵馬路天后宫後進大樓上）領取選舉票選舉職員除登報通告外特此函請届時早降幸勿放棄權利是所至禱 
[檢查聯運行李之籌備]  
　　滬寗滬杭甬鐵路對於檢查聯運行李一事迭經電催江浙財廳轉飭稅所迅速開辦昨由上海稅務公所擬具檢驗轉運行李各條欵函商路局徵求同意擬於車站行李間左近增添公事檯一隻專爲員司檢騐聯運行李之地其非聯運行李仍照向章概不檢驗粘條以免滋擾並擬將檢驗宗旨宣示客商大旨謂起程站檢驗加封係爲利便聯運旅客俾免中途查驗之煩如聯運旅客不於起程站自請檢驗粘簽一經中途扣留卽屬自誤本局所所概不負責等語聞此項通告須由路局雙方認可會同布告然後實行云 
[准給鐵路員司獎勵金]  
　　滬寗鐵路五年分營業餘利擬給在事員司 
 
 
 

Page 11

 
 
　　獎勵金一項業已呈部請示昨奉交通部指令以滬寗路經營十餘年甫經獲利在事員司均不無微勞所請照給獎勵金一項自應照准惟查部撥墊欵利息一事如何計算目下正在交涉應俟解决後再行撥付云 
[學堂呈報畢業之手續]  
　　上海縣公署昨奉道尹公署令開奉省長公署訓令准敎育部咨開查本部核准學生畢業應以册報爲憑而各學校學生名姓傼於入校時呈報一次以後學生或除名或退學或留級具文呈報者固屬不乏而不報者究屬多數本部於學生肄業之久暫實屬無從查考迨呈報畢業始咨行詢查動需時日未免有誤嗣後各公私立專門學校呈請核准考試畢業時務將各生不能畢業情形隨文叙明其轉學及留級各生亦應於報部表册備考欄内註明揷班年月及從前班次并經部核准日期以備稽核等因准此令仰該道尹轉行所屬境内專門學校遵照再查中學師範以及甲乙種實業學校辦理畢業情形正復相同并仰行知各縣知事轉令各學校一體遵照此令等因奉此除分行外合亟令仰該知事轉行一體遵照 
[調查第一師範畢業生近狀]  
　　上海縣公署昨日訓令各區學務委員文云案准江蘇省立第一師範學校校長董公函内開敝校在本省師範學校中開辦最早畢業生服務於本省各縣者人數至夥分布旣甚廣遠對於畢業生之服務狀况自不容不詳確調查以備敎育進行之參攷兹附上畢業生服務狀况調查表一種計二十紙所有敝校歷屆之畢業學生凡在貴縣敎育範圍以内充任職敎員者務祈逐項調查加以評論彚寄敝校俾鑒前車而勵後進是所切盼如是項表格不敷應用亦祈如式劃寫至紉公誼等因並附調查表到署准此除分行外合發調查表二紙令仰該員查明本區内各學校職敎中如有省立第一師範學校畢業生按照表開各項詳塡送署以憑轉送 
[各學校之秋季始業]  
　　崇實小學法界崇實高小校原在霞飛路康寗里現因原有校址不敷應用特在白爾路吉益里二十二號覔就高大洋房一所已於昨日（七號）上午十時舉行開學禮是日中西來賓各生家屬到者頗衆由校長尹光宇君演說略云本校命名崇實凡辦一事無不本斯志以進行開辦未久巳稍負微名於社會固屬意料之外今竟以私人創設之校而能使鄰邦亦以其國民送來求學更爲吾國小學中罕有之事此不特爲本校之幸且亦爲吾國敎育界之榮譽敢但吾猶望同志各須努力格外認眞敎授勿遺餘力將來若能使歐美各國人士有欲爲其子弟求學中文亦如今日日人之送來本校肄業者豈不更爲美事乎云云言畢掌聲雷動遂散會現該校餘額尚多欲入此校者可速往投考 
　　南洋商業南洋商業學校昨日下午二時舉行秋季始業式到者如謝復初郭建侯徐賡華沈卓吾周浩謝碧田王漢强等共有百餘人首有謝復初君代表校長行開學禮畢卽登臺演說略謂本校自創設以來異常發逹各省初高等畢業生紛紛來校補入卽本學期新報名者亦有五六十名之多况有中華鐵路學校畢業生携帶文憑轉入本校可見校中敎育認眞有此實效並云本學期已邀謝碧田擔任敎務長廣聘最高等英文敎員以資敎授述畢復邀來賓至各科敎室參觀一週並欵以茶點而散並聞該校巳於昨日起開課矣 
　　德文學社新閘麥根路西字三十二號洋房專修德文學社係留德潘君季生創辦迄今兩載成績頗著現因第四學期學生將届卒業特加聘中德敎員數人以期完善訂本月十五號開學　　商業夜校四川路靑年會商業半夜學堂擬於秋季增設貿易術與廣告術二班兹巳請定美國貿易術專家二人爲敎員此爲商學中最重要之二種有志研習者可速向該會報名 
[第二高小學校仿辦童子軍]  
　　浦東楊家渡縣立第二高等小學校爲創辦童子軍事昨伯校長顯品珍致志願入團各生家族函云竊維童子軍之組織原所以陶成其服從規律之習慣涵養基堅忍武勇之德性而發逹其公衆愛國之精神法至良意至美也敝校擬自本學期起就同學中之志顧入團而得家庭之許可者酌量仿辦一隊以爲敎育靑年之助查令郎亦在志願入團之列用特函逹執事徵求大見不論許可與否均請於信到後三日内賜覆俾便遵行過期無覆即爲默許專此布告 
[尚賢堂陳列所之進行]  
　　法界霞飛路石牌樓尚賢堂内創辦華品陳列所以來迄已五載凡各省所産之天然品製造品美術剌繡品敎育成績品金石古玩字畫磁銅布帛各項新出工藝物品無不徵求彚列現聞再擬徵求物品以期完備凡屬華品無論新舊如往該所陳列或寄售者出售之貨以九五扣用以作該所津貼倘欲取還隨時均可至該所展覽時間每日以下午二時至六時爲率并聞商學界各團體前往參觀均不收費云 
[廣益中醫院開幕先聲]  
　　滬埠醫院林立獨中醫院尚付闕如兹有人籌募巨欵建築醫院兩所一在滬南石皮弄一在滬北譚家渡延請内外各科住院應診並設優等中等普通等病房若干所侍護人具備聞滬北病房工程業已告竣滬南亦興工造作不日落成滬北譚家渡醫院擬於陽曆九月十六號開幕云 
[閘北第一段救火會之擴張]  
　　閘北第一段救火會邇來新置救火汽車及各種器具該段會長錢遂之錢逹三顧紫霞諸君因原有房屋狹窄不敷應用特於日前邀集全體會員開會提議暫假慈善團空地建造三層樓房屋數間安置汽車器具並於屋頂設置瞭望臺畫夜派人守望遇有火警立卽報告以重火政以經聯合會會長錢貴三沈聯芳二君贊成於本月七號起開工興築 
[尋獲拐逃婦女之蟻媒]  
　　方益之家住新大橋地方其寡媳陸氏去年由王連進爲媒嫁與薛姓計身價洋五十元方收三十元餘爲王之酬費詎陸氏被王拐逃不知去向薛投地方檢察廳控方串放白鴿經法庭判處拘役一年又一個月業已期滿釋出前日方在四區境内將王尋獲扭控警署押候訊明核辦 
[小販猝然倒斃]  
　　尚文路胡家弄口有賣粢飯之王梅生每晨在彼設攤營生昨晨十時交易畢正在收拾結賬擬返寓所所然倒地不一刻氣絶而死當經該處崗警報告二區二分駐所由孟警佐立飭二十舗地甲邵梅生前往查得王住胡家弄二十五號門牌今年三十三歲係南滙縣張江栅人家有妻子滬上並無親屬遂派人前去報告午後由該地甲投報地方檢察廳禀請相驗 
[廣設花會機關]  
　　著名賭棍鄔寶寶等在巿十六舗及小東門内新開河等處開設花會大筒雇令無賴童雙才等在虹口狄思威路組織聽筒囑令婦人傳陸氏王邱氏等四出誘賭前日被美捕房包探王桂廷等訪悉協同一百九十號西探將童等男女三人拘獲搜出花會字據帶入捕房分别收押昨晨解送公共公廨經中西官訊供不諱判童與陸邱兩氏各押六禮拜賭具銷燬 
[妨碍公衆衛生]  
　　住居美租界七浦路七百三十三號門牌之揚州人薛高雲昨晨將糞穢傾倒陰溝内被衛生局西人衛以（譯音）查見以其有碍衛生當卽咨照滙四捕房請廨出單將薛傳廨訊罰 
[行兇被拘]  
　　甬人洪阿二前日糾黨在美租界海寗路二千六百七十三號門牌茶館内將李文順兇毆當由包探金福壽查見將洪拘入捕房押候解送公堂請辦 
[三誌鄉童摸蝦之禍水]  
　　徐家滙張家宅鄉民曹阿六之姪梅梅在河中摸取魚蝦被張阿土干涉兇毆以致溺斃報經地方廳派員驗明並由屍叔控張行兇奉諭候究在案兹悉當時曹梅梅與各小孩同入河中捕魚但該河爲張家宅張氏同族所有因此張阿土糾合多人前往喝阻各孩雖皆上岸梅梅則倔强不允致遭阿土等兇毆旋將梅梅救起則見肚腹膨漲乃縛在牛背上施救無效而斃曹阿六向之理論即由好事者從中排解以張家宅同族共有三十二户勸令每户出洋十元合成三百二十元給予屍屬爲棺殮費後因在場介紹諸人擬在此欵中扣除二百二十元爲大衆酬勞尚餘一百元給與屍親所以曹阿六等不服具禀告發昨午淞滬二區三分駐所派警將張阿土拘獲到局研訊之下供出當時在場動手同族諸人局員以此事檢察廳已經有案且張阿土係該廳奉拘之犯遂備文派警將張阿土解送到廳經檢察官預審一過判令押候傳同屍屬到案覆審核辦 
[川沙警佐帶土續紀]  
　　川沙縣警佐張小宇在滬私購烟土乘輪返川爲水巡隊拘送警察廳究辦已誌昨報兹悉張小宇係充該縣二等警佐烟癖未除此次私帶烟土共有二十二包昨已由警廳事法科備文將人證函送地方廳收押候究（按據張小宇來函則事尚有誤） 
　附張小宇來函敬啓者今見報載警佐帶土一則不勝駭異鄙人在川十載於兹奉公守法事績昭然此次於上月三十號因事來申隔日即返惟僕役裘升因事未回至本月三日送行李登輪當被查出賽銀錫盒兩只内儲不知何物報載云云想係訪員傳聞之誤應請更正以昭翔實川沙張小宇謹啓 
[法警乘車跌傷]  
　　上海地方檢察廳司法警察某前日下午因公出外事畢回來由民國路乘坐電車至新北門附近下車偶一不愼車上跌下致手足臂背等處受傷當經同伴雇車送回家内倩醫診治 
[法大馬路電車線下墜]  
　　昨日下午五時三刻法租界大馬路泰山堂藥舗門首之電車線忽然中斷其時適有某號電車向東駛行幸未傷人旋由司機報告查票員即用電話知照公司派工修接旋即通行 
[攫取烟膏之薄懲]  
　　海門人張阿大因在英法交界愛多亞路攫取行人　所携之烟膏十七盒由捕拘解公共公廨訊供收押在案昨晨復訊據包探上堂禀明前情請究訊之張供認不諱中西官判張押西牢兩月烟膏送往海關銷燬 
[塡塞顧家弄坑厠]  
　　大南門顧家弄有坑厠一所糞穢狼籍行人掩鼻前經地方公民郁頤增函致工巡捐局請飭塡平業經朱局長允准已諭飭該處二十舗地甲　梅生傳知該地主迅卽塡塞以重衛生 
[禀控毆打繼母之批詞]  
　　浦東淞滬警察第三區昨據鄉民顧金堂禀控長子不孝時忤繼母恐再干犯懇請存案等情當經發出批示云據禀已悉毆辱尊親律有專條該民子毆打繼母如果屬實殊堪痛恨以後如再有毆打情事仰該民扭送來署當爲訊明送辦或由該民逕赴檢察廳請求懲辦亦可 
[小工行竊之懲治]  
　　美孚洋行西人米司得白利司托控小工陸長松在浦東煤油棧内竊取點銅錫六塊由捕將陸换解公共公廨訊供管押在案昨晨復訊先由原告西人上堂禀明前情請究訊之陸長松供仍支吾中西官判陸押西牢三月以儆 
[絲廠女工串竊繭子]  
　　义袋角餘銀絲廠女工王吳氏陸王氏陳陳氏魏孫爲陳王氏王阿三蕭大丫頭李卞氏等因串竊廠内繭子被管門人查見扭控四區二分所轉解司法科經段科員判移地檢廳核辦 
[不認設計騙洋]  
　　住居虹口華記路六百四十九號門牌工頭王德興之妻陳氏指控王文元設計騙洋二十元逃逸等情昨由捕房將王文元拘解公共公廨請究原告王德興與妻陳氏上堂訴明前情訊之被告供認向原告借洋十元不認騙取中西官判被告押候查明於下禮拜六再訊 
[一再串騙之發覺]  
　　張葉臣曾於前月間在法租界内以開設字號爲由串同俞姓洪姓等先後向長澤洋行源昌永夏布店信益電料店等騙取貨物店卽閉歇人亦逃逸嗣張又至英界開設恒裕字號串同湯錫林楊桂庭等向各商號誑騙洋銀被人扭控公共公廨訊實懲辦現爲長澤洋行等得悉同赴法公堂請爲移提訊究昨由包探陸海榮前往將張及湯錫林楊桂庭移提至法公廨請訊即由二房東源豐報關行夥李剛倫投稱被欠燃點電燈費銀四兩請追源昌永夏布店夥金紀祥稱前由該店内之俞姓洪姓前來交易被騙去夏布計值洋二百二十九元二角當由張葉臣在回單簿上蓋戳可證惟湯楊兩人從未見過信益電料店夥李紀生稱被張等欠去電料銀三百餘兩請求追繳詰之張葉臣供認設局串騙不諱湯楊同供實與此案無關求察中西讞員判張押西牢九月湯楊兩人無干註銷惟在英界有案故仍送回公共公廨照斷執行各原告請追欠欵著另行起訴歸民事訊追 
[迷路男孩待認]  
　　前日有操本地口音年約十二三歲之男孩薛逹生身穿白洋紗短衫褲和尚頭赤脚無鞋在法新租界迷途啼哭由捕查見帶入捕房昨送法公堂請示訊其父母籍貫住址據供在八仙橋地方找尋叔父餘言含糊判送堂留養俟其家屬認領 
[竊賊監禁兩月]  
　　竊賊許和尚前至法界弄内竊取香雲紗短衫袴一套而逸當被失主胡阿萬得悉出外喊捕由包探帮同追獲人贓帶入捕房昨解法公堂訊究許供認竊衣不諱判押西牢二月期滿驅逐出境贓給原告領去 
[竊賊示衆招告]  
　　三區警署解警正昨出布告云據第二派出所函解竊取香烟廠鉛皮大小六塊之犯張紀生一名到署訊據供認不諱爲此將該犯發往犯事地方示衆如有人曾被該犯騷擾者仰即來署據實聲訴以憑併懲 
[被訴人傳案交保]  
　　章介仁在公共公廨呈控王子蘭不還茶葉價洋六百九十八元又魯鳳祥控金秀卿將受抵方單私轉道契又生生烟草公司控王佐卿不將定貨出淸致受損失洋二行二百餘元業由捕房將被告各人先後傳案中西官諭令分别交保候訊 
[小孩之不端]  
　　劣孩沈金生因竊兆豐路十號洋房某西人家衣服質洋化用被失主報告捕房昨日由探將沈孩拘獲吊到原贓解送公共公廨經中日官訊實判沈孩發押改良所半年期滿交其父領回管束贓交原告領去又浦東小孩李正發前日在虹口漢碧禮路攫取喬史公家小孩根寶之金耳環圖逃被捕追獲昨解公廨經中西官訊明判押改良所習藝五年 
[巡捕指控行兇]  
　　新閘捕房八百十一號華捕指控住居白克路九十五號門牌之甬人殷順卿無端行兇等情昨由捕房將殷拘解公共公廨經中西官質訊明白判殷罰洋五元充公 
[滬海道公署批示二則]  
　　太倉縣半涇鄉學董吳大鍾呈爲校長受誣代爲申雪由呈悉查此案前據太倉縣知事以該校長盛國治不能盡心職務平時敎育成績不良已有確證虚糜學欵貽悮靑年因遵照奉頒國民學校令並按照盛前知事施行之國民學校敎員懲戒細則第四條第三項予以免職處分等情復呈到道已經批准在案所請應母庸議仰即知照 
　　朱增善等呈爲辦理不善有害地方請求檄縣撤換以安人心由據呈該張堰巿北部助理員丁運嘉辦理不善有害地方是否屬實應否撤換候令行金山縣知事切實查明秉公核辦具報 
[謝劵]  
　　興華機器製麫公司用美國新式機器專製各色麫乾粉絲鷄蛋麫通心粉桂花粉等不下數十種每日可出萬餘磅運至遠埠歷久不壞每日淸晨又製各種軟麫以備本埠各館家小販之用此爲中華初次創行尚無他家仿造昨承以參觀劵二紙見貽書此誌謝 
來函 
[德育演講會緊要通告]  
　　基督敎靑年會以提倡道德及改良社會爲專責故於每星期晚八時特請名人演說種種緊要問題以冀有以助吾靑年德育之進步今也溽暑全消凉秋已届今晚（九號）八時特請馮釗光牧師蒞會演講並用五彩影片說明凡吾少年均請届時蒞會聽講是所至盼聽講劵如蒙來會索取即當奉送 
雜評二 
[軍警又防黨人（步陶）]  
　　滬地探線前多以謀浙黨人爲當道告今則進而有發難龍華之密報矣盧使因而特别戒嚴軍警爲之忙忙布置城内外居民覩此情形其將有重念前數次紛擾之已事者乎據所報告此黨人爲由粤而來者顧粤地現狀黨人固猶有一部分之勢力何遽舍而他且間關千里羣麩來此偵探世界之上海以作此驚人之語耶然則所謂發難之大前提殆猶未能遽下以全稱肯定之論斷也即在當道亦自知其半出於謠傳特以多備無患之前訓故不得不有此設備耳然而小民何知對此皇皇戒備之森嚴其感想不知又將如何也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
泰西名人傳 
[奈爾遜傳（或作納爾遜）（瘦鵑）] [  ]  
　　英國史册中有二怪傑足以炳耀千古爲英倫三島生色者一曰惠林頓一曰奈爾遜稱雄於陸者爲惠林頓而稱雄於　者則奈爾遜也惠林頓事予已述之今當更述奈爾遜事奈爾遜ＨＮＥＬＳＯＮ以一千七百五十八年九月生於英國拿福爾克ＮＯＩＬＯＬＫ之朋哈　素泊ＢＵＲＮＨＡＭＴＢＯＩＰ敎區年僅十二投身入海軍有西印度羣島ＷＥＳＴＩＮＤＩＥＳ之行越三年卽從舟人赴北極未抵極而歸厥後復往東印度負病歸國一千七百七十七年擢勞斯托夫戰艦中海軍大尉首途赴傑美加ＪＡＭＡＩＣＡ居兩載調入他艦一千七百八十年統海軍出戰奏凱還後四年復率一艦至西印度下航　規律取締美利堅人尋遇故尼斯貝博士ＤＲＮＩＢＢＯＴ霜婦頗相契合因結婚焉三年後同返朋哈姆素泊故鄉端居不出如是凡五年深得清閑之樂一千七百九十三年統﹁阿加密朗﹂艦從水師提督苛德貴族ＬＯＲＤＨＯＯＢ地中海輾轉與法蘭西　班牙人戰均大捷顧於一戰中爲彈屑所中眇其右目事平得白司十字勲章擢海軍少將時則一千七百九十七年七月也維時戰局雖了而西班牙戰艦中尚有負固不下者因於夜中追襲之敵艦能死戰勝負乃不决後中榴霰彈右臂復折翌年三月以﹁樊加特﹂艦入地中海伺法艦隊行動遇風摧其檣退而修葺迨旣蕆事而法艦隊已查窮迹之殊不可得繼知全隊已赴埃及因以十艦爲助亦追之埃及大敗法艦隊於河卜格海灣或毁或俘全隊幾盡於是奏凱歸南泊爾司ＮＡＰＩＥＳ南泊爾司王后歡迎之英國大使哈密爾頓之夫人LADYHAMILTON欣喜若狂投身其懷傾積愫焉由是二人相悅畢生弗渝一千八百年偕哈密爾頓夫人歸國政府旌其功授男爵議院中投票議决年給金二千鎊東印度公司亦以一萬鎊爲酬旣歸與其夫人不睦怒而决裂後此遂不復合一千八百○一年擢水師副提督襄哈特派苟勲爵ＳＩＲＨＹＤＥＰＡＲＫＥＲ統波羅的海艦隊與丹麥戰進攻柯本海根ＣＯＰＥＮＢＡＧＥＮ死戰三四小時敵艦盡逄晉授子爵繼派苟子爵爲總司令顧體質浸弱因引歸英倫時法蘭西艦隊有攻襲海濱之耗受命統全軍海軍擘畫海上防務戰法艦於卜朗ＢＯＵＩＯＧＮＥ未獲勝利尋締和約戰事遂平一千八百○三年兩國復宣戰以﹁勝利﹂艦ＶＩＴＯＲＹ往封法國都朗ＴＯＵＩＯＮ港口一千八百○五年戰局已開法艦敗退逐北之西印度是年十月大敗法蘭西西班牙兩國艦隊於脫拉法爾加ＴＲＡＦＡＩＧＡＲ爲生平第一奇功戰中被重創歷三小時而死臨死大呼曰吾爲上帝爲祖國也英國之人至今稱之 
家庭常識 
[養猪易肥]  
每日以赤荳煑粥飼之十日後即肥碩異常 
[除臭蟲] 　　 
用極好安息香外塗銀硃點着熏之熏時緊閉門窗使氣不外泄臭蟲聞之盡斃 
[止貓呌] [  鶴鳴軒主]  
小貓連聲呼呌最惹人厭可以陳皮研末塗其鼻上即止 
[去漆法] [  汴良]  
木上之漆有時欲除去之可以炭酸鈉及石灰二物以水調成薄糊用刷刷敷其上經數分鐘後更洗以熱水揩以醋酸則完全除去而與木質毫無傷害 
工業須知 
[製洋鹼之又一法] [  孤舟]  
取未經漂洗之羊毛用温水泡之以手再三揉搓然後濾去羊毛注水入鍋煑乾之則得稍帶雜色之白色結晶爲粗製洋鹼（卽炭酸鉀）以水二倍溶化之用精細之布濾去雜質再煑乾水分即得精製洋鹼羊毛洗後質不稍損仍可用以爲織物之原料 
[角屑重製法]  
向角工廠　集角屑（牙角屑同）以（硽養三）液冷水調和（鉮養三）液薄鹽强水調和合漬之連液隔湯燖片時於六十度熱暫停入型型以鐵鑄之略仿榨器型體預附攝氏百二十度熱角屑旣入掩蓋加重力以榨除液分旋型體放冷角屑擬合狀如板堅硬可勝雕琢視原質無絲毫異 
[革屑重製法] [  素娟]  
向革工廠搜　革屑投攝氏六十六度之熱水令淨經一小時入同上度温室令乾研爲粒末入型型體預附以攝氏百六十度迄百二十一度熱革屑旣入按其面積每平方邁當加三百六十啓羅格蘭姆以上之壓力經十分時壓止復原形革層中或混有别質則型體所附之熱須增至攝氏百四十三度迄百四十九度 
集益錄 
　　再答四十五問樂春君云羊得瀉病必由於濕熱諭者謂南方地性與羊性不宜其所以不宜之故蓋因羊性本熱而南地性亦熱熱太重則致病耳南地多濕積濕爲熱其病即中於是矣又有謂羊息所之不得法者蓋指構造之不合法其合法者亦不過不鬱濕而通風氣耳原問中有因天氣過熱五字已早揭其病原但治此病法須用去熱毒之品如新鮮牛蒡子葉新鮮桑葉連棄之鮮蘿蔔等及投以利濕解熱之劑必可奏效且須早治若覺一二頭得如是之病即趕治之使羣羊皆先吃此等食料則未病者可不病已病者得速愈也 
　　又芝圖君答云羊在夜間棲息均喜聚集一隅宜常逐開庶疎散而凉爽不致爲熱氣所蒸浸成痢疾至羣羊聚宿處宜用間開有縫之地板下方須雌地四五尺以通空氣而免潮濕四周宜用土牆或土製成或磚塊砌成四圍之牆脚下端多置空氣之洞中用格欄以備冬時關蔽窗櫺亦然冬夏隨適其宜冬時鋪以稻草不惟御寒且可充飢至晨起放牧不宜過早早則小染露水吃食水草亦一致病原因且羊性好動早晨未飢四出跳跑不專尋食過時即一意俯食易於養肥也至醫治之良方則尚未得但終以防患未然爲宜 
長篇小說 
[社會小說貪嗔小史] [  常覺小蝶天虚我生合譯]  
　　第六章（四） 
　　依洛克曰嗟乎吾豈能碌碌堪此在昔之日吾父亦巨富乃逢疫癘一月之中死羊四萬遂致破産施德聞語拭其饞吻曰嗟乎羊乃有四萬之多耶則羊脾何可勝食君識白倫殆即在此時矣依洛克曰否吾與白倫言次忽止蓋雅不欲以其親誼告人則曰君猶能飲乎施德頗覺其忸怩之態因曰謝君此酒殊美想必爲此地之家釀此間出産多乎否否吾蓋謂鑛産也如銅錫之類耳言次目灼灼以視依洛克依洛克曰相去數里亦有銅鑛但鑛源已竭今罷採矣施德雙目立睜伸其長頸曰然乎此地乃有銅鑛言時嬉其巨吻　笑似狸狌之得鷄雛依洛克不覺失笑曰足下殆精於此施德曰吾精此耶否否吾何能此此地乃有銅鑛然乎然而天且暮吾亦欲行矣今　幸遇郡樂甚依洛克曰盍更吸一斗菸循小循而左即出官道施德曰謝君吾幸能識途也於是遂出又復竚足四望曰此間風景淸雅極矣此芊芊者皆白倫田乎依洛克即倚窗遙指曰以高樹爲界過此則爲李克産矣施　曰　噫是矣言時頻點其首遂别依洛克向官道而去行行且止俯身若有可覓旣而忽邐然拍其股曰得之矣依洛克此名殊熟數年前有人來訪曰倫不亦名依洛克耶其狀貌亦同但較此少年多髭鬚耳然則此少年者又何爲傭於白倫之家彼奥洲之信每禮拜必一至而此地又有銅鑛吾乃不料白倫之心計其深而險竟如淵谷也今知之矣則仰天桀桀而笑晚鴉爲之驚起破羣而飛（第六章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之日本 
[日本新鑄金圓（見本報壬申年四月二十八日）] 　　 
　　今天下上自朝廷下及閭里王侯將相士農工商以至鰥寡孤　僧道尼巫醫卜星相娼優隸卒各色人等衣食養贍之資買賣貿易之事無一朝一夕一人一物不取給於金銀錢洋較之布帛菽粟尤甚直與水火土榖相同三代以上雖有金銀未聞有用之者而所用者反在貝幣或曰龜貝或曰金貝或曰皮幣至太公泉刀之制治用銅鑄之法當是時所謂貢賦者不過榖米方物而已尚無銀錢納稅之事也所謂懋遷有無化居者以貨易貨而已亦非金銀錢販運之事也惟金之爲用最古舜時卽有金作贖刑之典周穆時之罰百鍰孟子時之餽百　者皆黄金也漢興之賜金罰金亦皆黄金也厥後始有五銖錢之鑄外圓内方實開後代鑄錢之式魏晋六朝似均用五銖至唐初始有開通元寶之錢世悮爲唐玄宗時鑄非也宋以後則用各帝年號以誌所鑄之錢矣然漢時民之所以奉上者以及百官俸祿似皆用米故有萬石二千石六百石之稱而民間所用似皆五銖之錢至唐又有俸錢之說而錢法始暢行矣是黄金之用始於唐虞幣貝之用盛於成周銅錢之用始於兩漢盛於李唐至於白銀之用亦不知始於何代李唐時巳有銀幣之說五代時又有所謂鐵胎銀者至宋時大用之方與銅錢並行至交子會子之制實爲楮幣之始而元　之寶鈔因之然而旋興旋廢終不如黄金白銀銅錢之能久用也今又有西洋所鑄之銀錢流入中國而中國東西諸省皆用之呼之曰洋錢較之黄金白銀銅錢而更流行焉夫天下通用之貨寶莫貴於黄金而亦莫便於黄金白銀次之銅錢爲下蓋黄金一兩可抵白銀十數兩抵銅錢幾至三十千文其價值至貴其取携至便然不能流行通用者蓋用大錠則價值太貴積滯難銷小件則取携雖便細碎易失且恐成色不佳眞廣難辨不如日本現鑄之金圓之爲合用也咸豐年間有英人購得造幣機器運至香港本擬製造金圓因聚金不多改造大小銀圓現日本因購得新舊金山某地獲金甚多遂將此項機器購往其國製造金圓每圓不過重二錢抵大銀圓五圓百圓可抵大銀圓五百圓抵銅錢六七百千文而收藏於行槖之中爲物無幾卽令帶至萬圓其重不過一百餘斤而爲用已抵七萬串錢之多其便孰甚中國富户所藏之金諒亦不少若能盡出所有稍加鑄費盡鑄爲此種金圓則合用豈不更善於金條金錠金葉乎現在中國所有各項黄金若欲應用必須戥平看估而分兩之輕重成色之高低每至爭競如能製作此種洋錢則分兩成色盡歸一律用時祗須辨其眞廣其他均可無慮旣得合用之實人無爭競之且可免富户居奇之弊上則國家之貢賦用之戲納下則閭里之日用用之交易豈不使黄金之流行通用與布帛菽粟同功水火土榖同足耶又何至府庫有貧乏之歎銀錢有短絀之時與願有心世事者講勸而行之 
　　按我國幣制聚訟有年矣近甫頒行國幣條例仍銀本位耳於日本四十年以前之幣制尚未能夢見也錄此爲吾國之整理財政者鑒 
尊聞閣筆記 
[護花罹禍（見本報甲戍年九月初七日）]  
　　客有自湘中來者述及渠鄉近有遊蝶採花蛾眉命盡歸鴻　信魚網身罹一案竊歎風姨作惡而護花之五彩旙良不易竪衡益接壞之區萬笏峯排高凌雲表中有一嶺名曰繞藤势如螺旋凡拾級面登者轟不知其幾十盤也雖爲往來要徑而白雲深處杳無人家以致夾道荆棘滋蔓成林則鳥道蠶叢中不無好閒　手之輩時或出没於其中有姊妹花兩株年約二十許雖山村婦女不慣時粧而姿容秀麗固自可人居於楊柳溪邊距山嶺之麓僅五里焉一日自嶺外探親結伴還家甫登百餘級得　巖腰凹處小小芳亭步入少憇忽有惡少年五人俱作營伍裝束喧笑而來見少婦兩人並肩而坐一時色膽如天强曳女　亭背密林中婦料難免而又無力撑拒兼之爲其所持求死不得只得任其輕薄此輩本係遊勇遣歸舊性不改輪姦之後又將兩婦之簪飾衣裙盡行搜刮以去幾如楊妃醉浴不掛一絲婦以赤身難返蹲伏草莽中而夕陽鴉背蔌風吹正在玉膚起栗之時適貨郎某巿散還家怱怱經過婦於樹隙中窺見之蓋似會相識者遂嚶嚶呼救某聞耳畔人呼舉頭四顧則空山無人試問之乃綠葉叢中二佳麗　詰之婦因訴其所苦且曰妾辱及此何以生所以不即死者惟恐波累無辜廂貨郎曰母遽爾爾僕有尺布兩幅權奉禦寒行即走告夫家少緩須臾會當迎歸之肩輿至也語畢急下山坡徧告村里迨約其家屬夫婿來時則已萎香銷桃葉桃根雙環雙綰矣夫見婦身束布係爲貨郎贈物疑有姦謀輒控貨郎於　嚴刑之下無求不得貨郎煎熬不起姑妄承之冀免暫時肉苦耳及追婦失原贓又無以　漫以其妻子衣飾呈之要聞夫寃泣無可訴竟捨身河伯或可替夫伸寃幸邑宰廉得實情差隸邏緝適貨郎之内弟某向在鄰邑作經紀偶於巿中有見少年五人持婦衣飾　售因給價買之擬將歸贈細君迨聞姊氏因夫蒙難命赴逝波卽蹌踉旋里欲爲姊氏夫婦力雪沈寃及詢顛末始悟隣邑之售衣飾者即屬淫擄之兇人也遂密具狀陳於邑宰卽票牒關拿不數日而五人俱逮案下一鞫而服論如律令而　郎始得釋歸矣一時傳頌邑宰遂有神明之譽云特念　貨郎者家破人亡幾至桃僵而李代及至水落石出僅子然一身未始不因　婦之夫輕疑誤會所致而爲之宰不體察於前幸而得遇訐告於後其神明之譽亦受之有愧者歟蓋未有旣肆姦淫又縱擄掠而反貿貿然報信於其家者此其寃可不問而知也三木苛刑一紙誣服雖經昭雪亦已黄受無辜矣使非其内弟機警不幾照律 
文苑 
[柳湖棹歌十首] [  竹中君]  
　　（見本報甲戊年十一月初九日） 
　　　湖亭外水連天九點芙蓉雜暮烟誰傍蘆根吹鐵　一星星火淡漁船小艇飛飛往　冋櫓聲新帶雁聲來釣竿潑剌　三尺劃苹花一道開申江潮來日在天申江潮落月含烟潮來潮落有時侯折得蓮花儂自憐季鷹隔白雲庵棹　來月印潭偏是蓴絲采不得十分秋思在江南傍湖生計足新秋十畝湖田稅不收昨向三姑祠外過夕陽紅上采菱舟泖橋花發望糢糊圓泖西連薛澱湖愛煞蓬窗朝鏡裏玲瓏一點小蓬壺吳儂生小住湖鄉走馬塘南古浦塘莫放吚啞柔櫓響怕驚沙上兩鴛鴦日暮濤聲折岸鳴扃舟一葉比鷗　勸君且就磯頭泊莫向風波深處行非關平地起波瀾忽地排山忽下灘試問何如古井水淸宵長印月團圓江豚靜拜正西風江上潮回日影紅好把秋思寄潮水一齊送入泖潮中（２０） 
雜錄 
[新定洗眼水]  
用頂上西月石一錢溶解於五兩之沸雨水中作洗眼料能治各種目疾洗法即傾此水少許於茶盃中用新棉蘸洗二眼日二三次每次洗三五分鐘 
[新定點眼水]  
用膽礬一分（切勿多用）溶化於三兩之沸雨水中用鵝翎管或新毛筆滴入眼内日二三次每次一二滴治臉生風粟風熱眼天　赤眼等極效 
[新定玉紅膏]  
功能生肌拔毒專治　疽創傷破爛不歛皮疹濕疹凍瘡火傷燙傷等症不論新久連搽數日必見奇效方用西月石三兩爐甘石二兩廣丹一兩鉛粉五錢經粉三踐共研極細末貯入磁瓶或洋鐵罐中再調入熟猪油五兩加微熱攪極匀卽成（朱明初）（２０） 
 
 
 

Page 18

 
 
   
 
