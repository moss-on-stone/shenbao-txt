# 1919 - 366 - 4916825

 

Page 1

 
 
   
 
 

Page 2

 
 
   
 
 

Page 3

 
 
時評 
[天良運動] （冷） 
　　人人自發天良此無可非議者也亦非他人所能責備者也故愛國運動之結果余謂必將至於天良運動而後已何則天良運動其效雖緩其事雖難而其可久而可靠則非其他方法所能及也 
　　夫人人各有天良其所以不能發現者爲利欲之心所蒙蔽耳又爲多數人所習染耳苟運動而見效則衆人皆醒醉者自少况乎一事旣發天良則他事之天良亦易觸發其結果之功铲决不僅愛國已也 
[命令]  
　　十二月十六日大總統令巴特瑪多爾濟封爲親王並給予雙俸綳楚克拉布坦多爾濟車林均晋封親王綳楚克多爾濟高楚克丹巴均晋封郡王羅布桑巴勒丹達木楚克㕵吉勒均晋封貝勒車林多爾濟晉封貝子此令 
　　又令那㕵那林給予汗雙俸綳楚克車林車丹索諾木扎木揚多爾濟色隆托吉勒朝克巴達爾呼達什敦都布均給予親王雙俸此令 
　　又令任命宋文郁署黑龍江全省警務處處長此令 
　　又令内務總長田文烈呈請任命宋文郁兼黑龍江省會警察廳廳長應照准此令 
　　又令内務總長田文烈呈請任命盧殿魁爲新疆奇台縣知事應照准此令 
　　又令内務總長田文烈呈准安徽省長呂調元咨請任命楊廣玉試署安徽省會警察廳警正應照准此令 
　　又令張國溶晋給二等大綬嘉禾章王夢林寇宗華周祖訓陸長廕均晋給三等嘉禾章夏仁沂高欽張照芹均晉給四等嘉禾章此令 
[專電]  
　　北京電鄂電漢口昨午開國民大會於愛國花園到二萬餘人議决除照京滬所提各條外添兩條要求一撤駐漢日軍二禁日人雜居華人街市（十八日下午三鐘） 
　　北京電此間日人在大和俱樂部開居留民大會對我抵貨决選委員四名調查詳情備向彼政府請願（十八日下午二鐘） 
　　北京電商會通告商號封存日貨多者造册少者開單趕三日内送會定期售賣俾免損失（十八日下午二鐘） 
　　北京電學生聯合會對敎員停課湘校罷學皖女校事閩交涉案上書政府要求宣示辦理方針今日推代表赴府院陳情（十八日下午二鐘） 
　　北京電日使爲排貨事今日午後赴外部提出抗議書謂奉本國政府訓令認此種舉動爲蔑視邦交違反條約請嚴重取締（十七日下午六鐘） 
　　北京電范源濓不就敎育詞甚决絶（十八日下午二鐘） 
　　北京電皖省長定段書雲 
　　北京電靳復唐繼堯電仍先進行和議（十八日上午十一鐘） 
　　北京電北代表某回京語人法律問題可辦到新舊國會合併制憲　　北京電學生團請罷免敎傅以謝敎界（十八日下午二鐘） 
　　北京電李厚基覆電否認封學禁報（十八日下午二鐘） 
　　北京電財政當局云陽曆年關得關餘小借欵可穩渡陰曆年内尙短兩千萬甚希望烟酒借欵續付否則非成立一宗借欵不辦（十八日下午二鐘） 
　　北京電中行查辦案到府徐諭靳付閣議但年關將届不願金融界擾亂靳在閣議席上聲明决交主管部議復王人文謁靳要求派安系某某查辦靳以干涉行政婉詞拒却（十七日下午九鐘） 
　　北京電頃中行董事會討論查辦案結果兩總裁呈文解釋已盡靜候政府委查眞相自明（十七日下午八鐘） 
　　北京電邊業銀行徐樹錚派曲澤新組織（十八日下午二鐘） 
　　北京電京漢京綏改漢庫路督辦丁士源舊交通系全體反對同盟罷工（十八日上午十一鐘） 
　　北京電政府撥陳樹藩步槍一千枝（十八日上午十一鐘） 
　　北京電新國會决年底閉會 
　　北京電黑督電告呼倫撤治事派鍾毓往祭勝福相機辦理（十八日下午二鐘） 
　　北京電鮑貴卿電韓人在崴埠組織决死隊數百人並有俄人暗助　　北京電鮑貴卿電滿站報房被謝軍看守又有五列車軍開東來已飭嚴防（十八日下午四鐘） 
　　北京電張敬堯電請撥欠餉二百萬（十八日下午四鐘） 
　　北京電海蘭泡華僑電阿穆爾省俄官勒扣華貨搶刦暗殺日數起請速派員鎭懾（十八日下午四鐘） 
　　北京電楊增新電薩瑪爾續到俄新舊黨各千餘十四晨已開仗（十八日下午四鐘） 
　　北京電鍾體道續假半月院電催其來京醫治（十八日上午十一鐘） 
　　香港電劉光烈章士釗李述膺今日赴滬（十八日下午二鐘） 
　　香港電聞陸派胡銘磐到港與北專使商續開和議問題（十八日下午二鐘） 
[各通信社電]  
　　北京電政府因李厚基交涉無效請辭職將核准有薩鎭冰繼任說 
　　北京電日當局對撤艦事須俟中國扺貨　態稍靜方可由馬江撤去 
　　北京電日人調日警赴　要求在我商埠添設崗位當經外交署拒絶 
　　北京電當軸擬物色仲裁人員爲李秀山龍仙舟王鐵珊張仲仁朱桂莘諸氏 
　　北京電修正平政院判决執行條例案議决照原案通過卽公布 
　　北京電東海决擬明年一月一日起將滬會恢復舊觀　　北京電傅嶽棻辭職經靳慰留允再維持 
　　北京電靳擬定行政程序先維持中央地方統系次辦理軍政統一最後淸理積案至謀和外交當另列 
（以上十八日）以上中華通信社電 
　　北京電中行查辦案經王伊文等催促勢難擱置靳諭公債局查辦期内所收新票從緩切銷 
　　北京電閩案外委會議决俟雙方調查完畢在京交涉調查期内要求日先撤艦 
　　北京電聞英已表示與日盟約届滿不再繼續日人仍在竭力運動 
　　北京電中俄商約已届滿期閣决交外農財各部分别討論爲修改之預備 
　　北京電八年公費不敷五百餘萬擬追加公債額六百萬閣議通過 
　　北京電所得稅則例將於年内頒行 
　　北京電政府有准呂調元辭職改任段書雲長皖說 
　　北京電河間在津抱病甚劇徐昨特派人赴津慰問 
　　北京電靳促和通電謂因國内不和致來外侮引閩魯案爲證希望息爭禦侮 
　　北京電南北於地盤問題定桂粤川滇由西现先自解决隨後南北互相讓步以釋陜閩湘鄂之爭 
　　北京電粤訊民黨見實力派與北方日漸接近恐和局竟由專决派張某等分往川陜湘閩活動冀圖牽制 
　　北京電公府外國顧問某君擬維持中國財政條陳於金融幣制稅收實業言之甚詳日内將呈請採納 
　　北京電當局將徇閩人之請簡任省長惟畀之何人尙在斟酌（以上十八日）以上中孚通信社電 
[公電]  
　　如臯公民電北京大總統國務院鈞鑒報載皖省倪軍圍姦女校慘無人道務乞查明嚴重懲罰以肅軍紀而安人心毋任迫切如臯公民高梯雲馬保之高吉人高華亭馬雲甫劉式如等同叩 
　　徐州學生會電北京大總統國務院鈞鑒閩事乞依八條力爭勿仿照昌黎案以損國權又報載安慶倪軍暴汚蠶桑女學羣情憤恨乞澈查嚴辦徐州學生聯合會叩鉄 
[里昂無線電] （路透電社送） 
　　十七日巴黎電協約國與德國海軍專家已開會議法英美日四國各以海軍軍官一員充代表散會後德國代表出臨賠償委員會前該委員會由法國實業善後總長洛歇爾氏主席德代表宣讀極長之志願書聲明所能交出之物及不能交出之物惟彼等於以他物代海用材料一節仍未確切開明洛歇爾氏堅主法國應得所必要之賠償以抵所受重大損失高等議會昨日聆奧總理任勒博士陳述奧國困難情形博士於國人之苦楚言之頗爲痛切高等議會乃决議以目下存於特萊斯特之麥三萬噸救濟奧國其中一萬二千噸應即取道巨哥斯拉夫境運奧並　告塞爾白．克羅特．斯洛文政府謂所允貸與該國之借欵將視奧國收到糧食之遲速爲决以免留難此項辦法僅能暫濟奧國目前之急至爲日後久遠計則須以借欵佛郎八百兆枚供給奧政府高等議會並討論伏拉爾堡之請求該地人民願脫離奧國而併入瑞士但協約國與共同作戰國政府已允維持對奧和約中規定之奧國疆界 
　　十七日巴黎電英俄代表在丹京談判交換俘虜事宜今已暫告中止因俄代表提出條件謂俄國願以英俘遣送回國　英國須允將散居各國之俄人而願回國者遣送回俄英政府宣布未便照允之故 
　　十七日巴黎電意國外交大臣謝洛嘉氏昨夜由巴黎回羅馬報告倫敦會議情形 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[協約國與德之新交涉]  
　　十七日巴黎電克勒滿沙氏昨日參與高等議會會議後頗覺困憊今日未臨高等議會故改由康本氏主席洛歇爾氏解釋奧國長期借欵辦法蓋從任勒博士之意見而定者也此與須由美國輔助成之故須得美政府之同意洛歇爾氏繼乃報告與德國海軍專家之談話謂德國僅願交出小批船港材料及現在建築中之船隻以賠償斯加巴佛洛沉艦之損失恊約國德國海軍專家昨今再日開會對較兩國所開可以交出之海軍材料現料賠償斯加巴佛洛沉艦損失一案之談判本星期抄可以告畢於是協約國與德國之代表將開會會同解决厲行凡爾塞和約前須施之軍事上與行政上各計畫凡爾塞和約之厲行大約在明年一月初旬 
[協約國在英之會議]  
　　十三日倫敦電路透社探悉倫敦唐林街最後一次之會議今晚告畢除英法執政大員外日美意三國大使亦列席與議法總理克勒滿沙氏明日回巴黎唐林街於會議終畢後發表公報略謂法總統克勒滿沙氏因英政府之請求特來倫敦會商關於英法之各種問題時意國外相適在倫敦英法兩國總揆乃乘此時機與之交換關於阜姆問題之意見而美大使亦與聞焉日使參舉討論俄事之會議此次集會並討論各種國際問題迄今尙未解决者之處置手續尤注重對土和約會議數次皆極懇切凡各懸案已得美滿之辦法會議三日已足證實協約國之完全團結 
　　十三日倫敦電每日電聞得悉唐林街協約國會議之結果將以英法意三國之總揆組織一會美國全權代表亦加入該會大約將於聖誕節期内開第一次會議高等議會則仍照常辦公惟該會之組織或將有所更動 
　　十四日巴黎電巴黎時報討論唐林街英法之會議質問歐洲協約國對於俄事如無美國則將取何種切實政策又謂俄國之前途其影響直接及於中國之前途美國在華則有極大之正當利益云 
[各國近事記]  
　　十七日巴黎電據官中宣稱英政府已允在英發行法國借欵以挽救滙率之低落 
　　十二日羅馬電達倫齊哇氏宣稱阜姆問題可望於耶穌誕日以前解决果爾則彼仍可作羅馬東京間之飛行彼日擬山東京取道夏威夷飛至美國開里福尼亞州 
　　十二日紐約電克拉特公司之英泊萊托號郵船因所載之煤較當道允准之數多五千九百噸爲當道拘留今日業已駛出英國航務部允於一月之内交還多載之煤 
　　十二日紐約電煤礦工人雖已取銷罷工但公衆用煤仍有限制現殷待大批煤斤之救濟 
　　十三日紐約電參議院民主黨領袖希區柯克氏在紐約演說時主張批准和約附以認爲必要之保留案如下（一）美國内政决不服從國際聯盟之裁判（二）門羅主義應保留無缺（三）凡有自治殖民地之國遇有爭端時則其殖民地不得有投票之資格（四）國會宣戰之權應仍無損礙（五）國際聯盟不得干涉美國陸海軍（六）美國自願退出國際聯盟時美國是否已執行其義務應由美國自已審定之倫敦泰晤士報之華盛頓訪員加以評論謂觀此可知參議員希區柯克氏今已承認以爲如欲保全國際聯盟則威爾遜總統必須接受洛志氏保留案之大綱矣 
　　十四日華盛頓電一百十九國民與國際團體大會通過議案詆斥將過激主義灌入於美國勞働公會事件中之謀謂過激主義足以摧殘美國之思想及主張政府繼續管轄鐵路並促參議院批准和約與國際聯盟約章 
　　八日開羅電罷課之學生多人今日在各街道示威反對米勒委員團大呼推倒米勒但無所損害 
　　十三日倫敦電每日捷報載稱特尼達（西印度羣島之一）美籍黑種工人倡亂其勢洶洶西班牙港之黑人聞曾攻擊公署扼守三日之久巡洋艦喀爾喀特號奉命派兵登陸恢復秩序 
　　十三日倫敦電路透社探悉印度邊界叛變各村所受天空之轟擊並未發生如豫料之完全效力使部落民族受迫降服故當道或須進兵深入瑪塞德境内豫料此役須歷五六星期之久 
[太平洋路透電]  
　　舊金山無線電合衆儲金局報告十一月份金銀出入之情形謂美國輸出之金値五一八．五七七．九六二元輸入之金値二三Ｏ．二五六．ＯＯＯ元出口者大半運往日本計日本運去二三六ＯＯ．ＯＯＯ元香港運去六ＯＯＯ．ＯＯＯ元印度約四．ＯＯＯ．ＯＯＯ元阿眞廷九ＯＯＯ．ＯＯＯ元美國輸出之銀共値二千萬元中國運去一千四百萬元印度運去六百萬元 
　　華盛頓無線電威爾遜總統現能偕其夫人稍出散步　　十六日北京電美國飛行俱樂部幹事布芒氏與格里登氏及希爾芒氏現皆到京此三人皆爲國際航空公會之會員奉命組織第一次環繞全球之飛行會 
國内要聞 
[北京通信（正）] 最近之三銀行問題 
　　銀行爲純粹的商業機關而近來關於銀行之事突起忽落在在皆與政治相牽涉此中内幕大足令人尋味以愚所知則有三種 
　　（一）中國銀行問題中國銀行之查辦案乃山夏間之恢復二年則例而來則例問題以龔心湛之不贊成未能公布安福派以是不慊於龔而對中行之推倒計畫迄未有已李思浩之長財政乃安系死力擁戴之所致亦欲藉以解决中行問題者而查辦案之預備亦非伊朝夕在此案未提出之兩星期前安福某有力者即私語李氏謂衆院有一查辦案與君無傷君轉可資爲利器以得墊欵之利益李謂即不如此亦能達充分墊欵之目的某氏曰君做人情亦大佳事故查辦案之由來目的固不在提高京鈔價格也至安福議員方面則又别有野心眞欲攘取馮耿光張嘉璈之地位旣一度言於靳氏謂以黃雲鵬吳文瀚爲正副總裁靳氏不允饒孟任躍躍欲試苦不得當前日又言諸李氏謂何妨送潘復到中行我輩再以倒潘爲第二步財政界某要人曾私語其友謂「此後安系將以全力爭中行」以經過證之殆實錄也以是之故查辦之人安系私議會擬朱深李思浩二人而又恐大人物出面無轉圜餘地故轉而由財政部幣制局會派二人實則一面運動公布則例案一面又欲做人情以求達其目的而近日李思浩與馮張等往來益密矣然此中不獨安系本身之經濟問題仍含有馮段問題故又牽入大陸銀行以大陸銀行之資本張勳馮國璋爲大宗與若輩處反對地位而經理談荔孫又中國京行行長查辦案中暗指談氏則欲牽連而推倒大陸也 
　　（二）懋業銀行問題懋業銀行有徐東海撤股这事有徐恩元出局之事又有錢能訓宅中開會選舉董事之事以愚所聞表面文章係徐東海欲加入張壽齡爲董事先由錢能訓言之徐恩元而徐恩元不允東海又令吳笈孫元意徐恩元竟謂此事即大總統命令我亦辦不到故東海聞之而怒致有此一段衝突然實際上之原因則爲徐段兩派之爭徐恩元之銜命赴美在錢閣未倒以前實奉錢氏之命招致美資本家合組此行期與段派之滙業對抗者也及徐恩元歸來而錢閣已倒政界之勢力全在段派乃又與段派相結以爲維持自身之計遂有傅良佐加入爲董事之舉東海及錢心甚不懌又以所定章程全爲英文並無譯本錢氏如見天書亦疑其中之有弊故藉張壽齡問題而一發之然東海所認之股依「商行爲」並不能撤周自齊乃乘徐恩元憤憤出京之際出而維持之故有上星期錢宅選舉董事之舉然美資本家自此一鬨以後亦以段派親日而又加入此行頗存懷疑之意此次徐與施棟諸人漢滬之行或謂即懋業組織中擱之證或則謂尙欲在滬漢方面爲股本上之活動總之其有關於黨派間之意味則固明甚也 
　　（三）中義銀行問題此亦醖釀中之一事外人方面消息義國五大銀行集資六百萬期與中國合辦而其權由義使操　之最初爲許世英所知乃聯合兩義人一爲開磚瓦窑之馬單禮一爲理髮師蒙岡使任義國方面之運動而義使對此二人不表示信用於是許世英之計畫爲之中敗近則靳派諸人如張志潭等皆着手於此其中國資本之籌備亦由督軍團人物及錢靳等各要人任之聞擬向上海方面招商股八十萬向各督軍招募百餘萬至其大宗之華股則據某消息家所談義國軍械先後共到三批當局諸人皆明知故昧軍械售價比原價增加十分之二而所增之數即某某等要人之所得有人統計此種欵項共有三百餘萬而靳錢諸人之中義銀行股本即係此物又爲義械問題之大黑幕彼等之致力於此亦欲藉以圖政治活動者而其主體爲靳則又有政治關係者也 
[北京通信] （申水）北京敎員停止職務之内幕 
敎育當局所迫成 
　　北京小中高大各學校於十五日一律停止職務此事爲全國敎育界所注意記者曾向各級敎員詢其内幕知此事實由敎育當局所迫成當罷課前一星期敎職員聯合會派陳大齊馬叙倫及其他中小學校代表等謁見敎育次長傅嶽棻謂京中敎職員因京鈔日跌並積欠薪水至兩月之久生活實難維持請次長設法傅答現在部中羅掘一空實難設法陳謂部中經濟困難吾人亦能諒其苦衷然部員薪水何以已發到十一月而各學校只發到九月此種辦法似未公允傅厲聲答曰你們搗蛋這種話你應該對敎育部講麽凡稍有思想者不應出此又一代表說我們生計實不能維持傅說敎育是慈善事業你們不應該講錢代表交涉不得要領出部後報告聯合會各敎職員聞之大憤於是罷課之聲浪漸高矣罷課之前二日（十三日）傅電話告各專門以上校長謂總理聞敎育要罷課大怒經伊再三聲說歷三小時之久總理始允小學全數發現中學七成現專門以上六成現各校長以此告敎職員敎職員咸謂吾人從事敎育本屬清苦現生活已難維持總理不諒苦衷反加怒於吾人或者傅氏故作此言意存恫嚇亦未可知有某君者與某閣員素相識詢其開閣議時總理是否發怒即使果怒吾輩也不怕某閣員謂當時在閣議中提及敎員薪水發現問題總理謂傅曰此事可由敎育部妥籌辦法别無他語於是敎職員更憤傅之無理咸謂身居敎育部長而竟敢扯謊哄騙敎員於是對於傅氏大不滿意而罷課之事更不能免矣傅氏平素辦事本不協與情伊之被任爲次長原爲復個人私讐而來當民國元年南京敎育部遷北京時蔡子民爲總長傅爲舊學部司員匿匙不肯交出謂先與位置後給匙後經范靜生調停始將匙交出而傅氏亦被撤差矣故於署理次長時代一意與大學爲難運動去蔡無微不至聞招蔣觀雲長大學之怪劇亦出自傅氏以上所述均係品學兼優之某敎員爲記者言想未必無因也故此次罷課自外面觀之固屬因生活問題而起而敎育當道不知維持敎育反故意與敎育界爲難實其根本上之大原因也 
　　小學敎員月薪十四元至二十元加以六成京鈔每月所得不過十元至十四五元即此十餘元之數不發已兩月故多有當衣服家伙以買柴米聊以充饑其生活竟不如洋車夫（洋車夫每月可賺十四元至十七元現洋）而敎育當道日乘汽車飛來奔去而對於幾乎餓死之小學敎員責以慈善事業而使枵腹從公其可得乎 
[福州交涉無進步]  
　　日艦在閩曾由政府飭李厚基向日領嚴重交涉請其尅日退去免生事變致傷兩國感情昨聞李氏來加急兩電一云閩案屢次抗議未生何種效力惟日領態度强硬恐非口舌所能奏效乞速規定辦法早日明示以便遵辦一云國務院鈞鑒外交部敎育部均鑒統密王參事沈秘書徐秘書及日員西田耕一到閩業經妥爲接洽並擇定寓所所有肇事證物供單各件亦均預爲　齊則此案眞相當不難於洞悉現在地方安　如常學生始終亦無過激舉動謹而奉聞請釋厪念李厚基叩咸 
　　當局現因駐京日本公使對於撤退停泊閩海之嵯峨艦迄未允許故决意於三日以内再向日本公使提出最嚴之抗議並聞東海今日傳見陳代外長卽舉此事有關昨當局又接軍府各總裁來電略謂閩省交涉發生月餘仍無尅日解决希望長此以往難免不墮日人詭計務希迅將辦理該項交涉實况與預定抗議日本之方針速爲電告俾謀全力對外之良法云云外交總長陸徴祥氏於途中曾有急電拍致外交次長陳籙大要對於福州交涉有所指示中有民氣激昂應堅持到底萬勿退縮等語 
　　公府之外交委員會於十六日上午十一時召集緊急會議由汪大燮主席會議要案三件（一）中日福州事件卽根據王交涉員及王沈兩委員所報告經過情形與日使正式交涉前議在閩地交涉一節卽作罷議（二）中央西藏交涉所有劃界各要點及前次未解事項均經研究妥恊正式照會英使請定期開議（三）中俄蒙邊華商損失交涉據調查所得依爾庫次克一帶華商損失總計七百萬盧布以上卽備具公文交外交部與俄使嚴生交涉 
[敎育部又一訓令]  
　　敎育部對於各學校又發第四次部令其文云本部現准京畿衛戍總司令部公函内開案准國務院密函奉諭近因福州交涉一案北京學商各界聚衆游行開會演說民氣激昻深恐演成踰軌舉動著山敎育部詳切曉導靜候交小解决並由内務部衛戍司令曁步軍統領警察廳京兆尹隨時稽查嚴切制止俾免生枝節致資藉口等因除分函外相應函達遵照辦理等因准此查自閩案發生之後北京學商各界意氣極爲激昻曾經招集地方各機關籌議應会之法惟以此次人民志在愛國若過於遏抑恐更激成反動然不加聞問又恐有越常軌適啓東鄰責言則須本良心上之主張爲適當之制止乃聞前日游行街市開會演說白旗招展類多醜詆謾駡之詞尤甚者有稱學界中人至各商舖勒限將日貨一律擱置似此行動豈不踰越常軌查學界多優秀份子旣心存愛國未必不籌畫萬全商本攸關未必不虞其失業自係少數人未及深思獨自行動若不制止誠恐枝節横生資人口實且當此冬防宵小最易生心之際尤宜防範無業游民藉端生事以保治安除函達步軍統領衙門京師警察廳京兆尹公署查照務卽嚴行稽查如果各界人等有種種徒逞意氣演成踰軌舉動外之或妨礙國交内之或擾害商業以致影響治安凡有地方之責斷難放任惟有嚴行制止執法律以繩其後庶重治安而免别生枝節外應函達部查照希即告誡各學生等旣以愛國爲前提當然守文明軌道倘有踰越範圍之舉動竟至妨礙　交是所以愛國者轉以誤國且妨害地方治安亦正不能無法律以制止務令各學生等一體知曉並希見覆並准步軍統領京兆尹京師警察廳函同前因錄送布告各　等因到部合亟令行該校仰即遵照切實誥誡各學生務宜恪守規律不得有逾越恒軌妨害外交之行動並將結隊干涉商店以及散布激烈傳單等事一律事前勸阻是爲至要切切此令中華民國八年十二月十五日敎育次長代理部務傅嶽棻 
[排貨風潮與日本]  
　　中美新聞社譯密勒評論報云此次中國人民抵制日貨之舉出以團結力及堅定持久之態度引起全國風從吾人於此即可知中國人固非完全無能者當夫五月間抵制之聲浪初起於北京中國上自上流社會下至鄉人苦力無不以肩背相抵大聲疾呼曰驅除賣國賊蓋若輩已明知中國如有附和日本之奸人陰賊國家則中國大局萬無進步之望於是羣策羣力卒自政府中遂出此輩親口之分子而其反對日本之最有効力者則在向日本貨宣戰毅然作抵制日貨之舉動以爲此法實爲利器足予日本以懲創似此熱心毅力實爲中國曆史中從來所未有誠足多也日人中一般懷疑者則謂中國此次排貨風潮實由美國鼓勵而然其說之謬妄固不待言若輩意中以爲今日之中國殊無異於拳匪時代之中國而中國之國民亦不能决然崛起以自保其權利者實則今日之中國人已成一種新國民其抵制日貨也咸引爲共和國民應盡之天職初未嘗受外國之鼓勵其最先作登高呼者爲國立北京大學斯校爲純粹之國立學校絶無外國人關係惟敎員中有一二外國敎授而已五月問事决無若輩鼓勵之理即最近上海學生四日之愛國運動反對日本益烈其最活動者亦屬於中國人自立之學校交通部工業學堂派出演講團最多斯校固亦政府所設立敎員中有少數美人但知盡力於敎授對於此等行動不加可否天津之北洋大學亦復如是其他加入排貨運動中者亦十餘校敎會學校學生競相加入而校中領袖則大不贊成即此可見絶無外國人關係且熱心排貨者不特學生已也尙有商人平民苦力等尤非外國人力之所及故日人所言特無稽之談此次偉舉實爲中國國民一種自决之表示而所以酬報鄰邦歷年之優待者溯自排貨風潮發動以來歷時七月仍復持久不敝此種現象亦爲中國國民前此所未見至所得結果則實予日本貨以至大至烈之打擊今者國民抵制日貨之心種根極深人人均覺此事非僅各盡責任似亦爲今日當然之事者當夫排貨以前有數種日本製之草帽式樣較新内皆冒用『美國製造』巴黎製造等字樣中國中等社會中以其價廉用之者頗多迨排貨旣發動此等草帽即不多見因已知其爲日本貨也又魚翅一物爲中國宴會中需要之品今亦屏而不用其他類於此者述不勝述總之似此作戰不用機關槍不用潛艇而實爲戰中最猛烈之利器日本之被其害者大矣至日本所受之損失如何其證據不必他求但觀日淸郵船會社股東會席次社長之演說足矣其語云上半年本會社營業頗有起色以自歐戰停後中國商務大爲活動進出口貨品日益增多恢復以前狀况適於此時反對日本之風潮突起於揚子江一帶頗形激烈台衬年之期告終日本貿易之減退大爲顯著中國商人均以出口貨品託他家船公司載運職是之故本會社大受影響目下之營業但恃少數之日本及歐美商家往來於揚子江上計本届運貨實較上届減去五萬噸至下届營業如何今尙未許樂觀因抵制日貨之行動繼續如故宜昌方面幾不能得一噸之貨物云查自一千九百十八年及一千九百十九年二年間日淸郵船會社之營業大相懸殊一九一八年但就漢口至上海計每駛行一次平均載中國貨品一百五十四噸而一九一九年間則每次平均僅載七十一噸即此可見排貨之成績正復不惡日淸會社自今年一月至十月已減去一半之營業不特此也日本船舶行駛漢滬間者旅客亦大減少五月間日淸一巨舶自上海駛至漢日載客至有人卽駛行於漢口宜昌間者載客之數亦較去歲減去一半其往來大阪漢口間者則日貨爲之停頓因此間方厲行抵制日貨故大阪方面亦不敢以貨物運漢也此次中國之排貨實使日本人蒙極大損失他姑勿論但觀上海最近水脚會議時日淸會社提出要求對於中國貨品許減去水脚一成冀以維持其營業窮蹙之狀蓋已畢露矣且日本不僅受經濟上之損失已也亦全失中國國民方面之友誼中國全國今已合力以反對日本公衆之意見合而爲一非與日本爲敵不可此誠日本惟一之隱憂也經濟上之損失尙微而友誼上之損失實巨由是中日兩國之友誼問如界以汪洋恐非多年不能合也排貨之舉實可謂中國社會之新機面亦中國歷史中之光明嚝觀全國如新聞紙也 
學工商各界之聯合會也無不鼓勇而起力事奮鬭今日中國四方幾在在有此等集合對於日本之一舉一動無不加意觀察雖中日之間表面上並未啓釁而四萬萬之人心殆盡向日本人宣戰矣日人本持中日親善之說今則但有仇恨無復親善之可言而日本之所以引起中國人仇恨者實亦日本人自爲之也今者日人方設法禁遏中國抵制日貨之舉惟其所用方法完全謬誤反又挑起中國人之惡感當排貨發動時日人即請中國政府嚴行取締而反動力因以益大風潮之擴張益烈其尤可笑者則天津日領船津氏反對卞月庭君被舉爲天津總商會會長因其爲有力之排日派也此種方法一無所用夫天津商會爲合法組織之商業機關選舉會長爲合法之舉動卞君爲中國之國民天津　旣欲舉之爲商會會長則不論其態度爲親日或排日固當然能任會長一席也試問何人有至高之權力干涉斯舉日本領事更何能斥去其人亦徒令中國人益增惡感而已當夫排貨發動之初中國人之心上似人人拴一抵制日貨之標貼今因福州事件而刺入心中益深試問日本人持何正義而可於中國境内毆擊無辜之中國國民日本之軍艦又持而權力而能侵入中國之福州城似此奇辱實爲全國所同憤排貨之志因亦益復堅决今而後日本當局尙何能陳說於北京政府之前曰爲中蟲相善故睛禁止排貨行動更何能正告世界謂日本方力保遠東之和平以今日之情形觀之日本不足以害中國實所以自害其國貿易旣已覆敗友誼亦復大傷試觀現今之中國已呈兩種可喜之現象一爲民心之激昻一爲實業之振作前途之進步正未可限量日本自誤於先復自誤於後思以武力阻遏排貨卒至大受損失無可挽救夫亦大可憐矣 
[京華短簡]  
　　北京小學以上敎職員全體停止職務已逾三日昨日各校代表又在美術學校開代表會議因敎育當局尙無確實答覆故仍决定繼續前進以達到目的之日爲止又敎職員聯合會原推總務幹事二人一爲大學敎授馬寅初一爲高等師範敎授王桐齡前日王桐齡忽然辭職於是敎職員聯合會另行改選又增加總務幹事二人原推之馬寅初代表專門以上學枃又推選三家吉代表中學校高肇勳代表小學校三人皆爲敎職員聯合會之總務幹事至敎育部方面次長傅嶽棻氏於十六日午後一時在部中傅見已停課之各校校長面詢各校停課原因對於薪俸搭現辦法是否尙不滿意抑對於余（傅自稱）之代管部務有不滿之處不妨明言各校長轉述全體敎職員之意見以傅氏不能維持信用均主張請傅氏自行辭職傅大憤曰「他們趕我走其實這個窮缺我早就不願幹了煩轉告大家我走就走罷了」由此觀之則傅似已有不能不走之勢矣又联傅於昨日在國務會議席上已微露辭意靳氏以此事影響全國敎育前途甚巨昨日特派秘書長郭則澐向部校方面極力疏通聞亦無甚結果 
　　西伯利亞形勢變遷各國對俄方針早有更動之說前日外部會派員與英美法意各公使接洽一次始知各國對俄外交現時并不注重於渥政府之一方面多已派員與激黨開始爲種種之談判如英國則以交換俘虜爲名派遣代表與激黨接洽美則與該黨爲工商之約束法已得該黨承認償還國債意亦取得阿克蘭某種利益我國與俄接壤利害較爲密切尤應轉移外交方針以順世界潮流聞當局各要人連日籌議結果擬對渥政府方面仍維持現有之局勢而對於激黨方面則先派員調查實在内容以定對待方針 
　　政府爲山東問題有英法表示贊成美國上院案之說惟尙未得專使及駐外公使之正式報告故昨日電致顧維鈞請其將此事在巴黎斡旋經過從詳電告又聲明政府並未與日本單獨討論此事總冀收外交一貫之效 
　　昨聞滿州里護路副司令耿玉田有急電報告政府云奉張使孫督軍命派赴海拉爾與勝福接洽膳福病重身故遺屬託榮帮辦代表負完全責任議决就呼倫本旗首先提倡取消自主然後推行於各旗此事瓜熟蒂落可告成功云云 
　　徐樹錚不日將赴庫册封昨日午後各機關高級軍官約有百餘人在保和殿爲徐餞行段亦在座又联今日上午十時東海約徐氏在懷仁堂相見行册封禮親授活佛印信聞該印信係七獅子紐　小約在七寸見方徐氏所有隨員及行裝有於十八日先行出京之說徐則須俟赴津回京後佈置一切下星期方可首途此次隨行之人員參事長張藻辰參議楊志澄王蔭泰監醫長方石珊及張俞兩監督吳秘書周科長多委員等又聞財政部所允發給徐之（一）册封應用專欵（二）犒賞蒙軍專欵（三）軍隊開拔用欵定本月二十日撥付 
[京津對倪之會議]  
　　北京方面安徽旅京學界因安武軍蹂躪安慶蠶桑女校一事特於前晚在北京大學理科開各校代表會議决定辦法（一）電斥本省各機關通電全國機關（二）宣言並發 
 
 

Page 7

 
 
傳單鼓吹輿論（三）派代表回省調查眞相並聯絡在京要人（四）向政府國會敎育部請願（五）質問本省各校何以漠視此事是日到會者計十七校代表四十餘人歷四小時之久始散會又旅京皖人亦定今日（十七）在高等師範學校開旅京皖人緊要大會籌付對倪方法 
　　天津方面天津各界聯合會於昨日（十六日）下午六鐘開評議會主席者爲馬千里孟震侯王卓忱楊曉林時子周夏芹西李之常馬駿王秀英李春馥伊素忱諸君首由孟震侯提議安慶女子蠶桑學校被安武軍强姦案實係慘無天日本會應如何表示討論結果致電中央立將倪嗣冲撤任原電如下北京大總統國務院鈞鑒倪嗣冲自禍皖以來於茲八載擁兵干政縱匪殃民敎育爲之摧殘人民遭其塗炭全皖人士陷於水火久矣茲復縱其鷹犬慘及蛾眉蠶桑女校全體師生同罹寃刼人神之所共憤天地之所不容政府諸公若復意存左袒曲予優容軍禍從此滔天法紀於焉墜地敎育更從此無人兇燄蔓延將來受禍者寗止於皖務懇毅然獨斷嚴懲亂軍立將倪嗣冲撤任依法懲辦以清亂源庶中國前途不致瀹於禽獸全皖幸甚全國幸甚 
[中藏交涉之邊訊]  
　　字林報十一月二十日打箭爐通訊云中藏休戰約已滿期月餘尙未有驚人之發展雖未正式重訂休戰約然雙方皆有明白了解各自按兵不動以待北京解决之勢聞總統電致川邊鎭守使諭勿開釁而鎭守使亦知兵力有限稍稍自抑蓋此時出兵攻藏未必爲省吏或中央所贊同苟無外援助以餉械則邊軍難望收攻藏之效鎭守使有鑒於此故無動作使華官常守此態度以對藏人則藏人亦未必願乘機思逞也就調查所及鎭守使派出之代表於八月間赴甘孜擬與藏人磋商延長休戰時間者似尙未能與藏人領袖直接談判故迄今並未有何成功聞藏軍總司令加倫喇嘛刻在察木多英領事金氏業已起程往晤矣 
[粵省長勸慰學生紀] 罷課風潮已平 
　　廣東學生罷課風潮曾由敎育會同人提出意見四條一省長親到罷課學生團代表會議處慰勸上課二省長發出維持學生人格慰諭學生苦衷之布告三關於懲辦某廳長事省長以文告答覆學生聽候依法懲辦四關於此次罷課風潮革退之學生由省長命令各該校長回復其學籍與學生磋商妥協後復得省長代表何受謙認爲允妥面覆省長許可省長即於昨日親蒞法政學校勸慰學生是日各佼學生到者約數百人省長未到時各校學生代表即開團體會討論見省長時之要求二時開會决定舉出光華高師工業公法醫藥一中婦孺廣中聖心廣法等十校爲代表並提議上課宣言内容公决主須說得堂皇冠冕光華主立言悲慘以動心目議决俟宣言脫稿從事修改議畢散會至四時十五分鐘張省長遂偕兩代表及省會議長林正煊副議長譚炳華省議員林超南何禮文乘輿而來伍總裁代表鄭道實參議院長林森敎育科長朱念祖先至時各學生環立堂外者二百餘人張省長同各長官入場各學生起立致敬各長官還禮畢各皆靜坐旋由省長演說大致謂自歐洲問題發生諸生發表此種愛國心極爲欽佩但學校培育人才爲國家用光陰有限諸生正宜努力何必罷課以廢此光陰若有苦衷何事難辦鄙人力所及者無不可辦在鄙人心極明白惟訥於言今請代表讀予之訓勉詞該代表讀畢學生周啓祥致答詞謂省長親來訓勉無任感佩學生此次舉動純出愛國熱誠并無他意今日之罷學係不得已之舉若非受某人之摧殘及受種種痛苦何致生出屢次請願及現在之行動今訴陳於省長之前若能俯鑒則學生等一面修學一面於修學餘𣌿仍爲救國舉動也繼由參議院長林森演說謂救國責任係人人應有要認定有一定之方法（一）國民外交（一）官廳維持方不致鬧出意外今學生之行動係出於不得已之舉亦係一種愛國熱誠宜一面上課一面進行冀圖成材以爲國家後盾云云伍總裁代表鄭道實演說云伍總裁非常敬仰學生之愛國舉動非常可惜學生之罷學廢去光陰蓋此次救國熱誠係由學得來宜先上課聽候解决不可因此而致將來生出非常大事且辦事宜有界線及秩序手續云云法政代表張殿邦致答詞謂學生在學時期本不應爲此種舉動但回顧各界無一人起而呼救以挽此狂瀾故學生迫於熱誠爲之而官廳不諒致生此種種波折今當道若能完滿答覆則學生靡不遵從上課云云繼敎育會長陳其瑗謂自十八日罷學以來幾及一月今可暫告一段落雖無結果亦可伸張士氣此種救國舉動有學識之人不爲而令靑年學子爲之實在慚愧但今後手段之宜注意者（一）堅持到底爲目的（二）須防奸人攙入（三）救國方針對外對内宜令人民覺悟云云光華代表起問省長此次學生之被校長革退者計共有十餘人請省長復回學籍學生即刻日上課省長答謂上課後與校長斟酌之學生謂請先復其學籍然後上課省長代表代答謂此事恐三日内未必做得到省長亦謂手段要柔軟完全做去鄙人總可擔任時已入夜言畢遂退各學生起立時有某學生大聲謂請省長緩去還有三件未講各生從而和之陳其瑗謂汝等不必如此嘈雜各生與辨而省長與各長官已出門而去各生復大� 
譁立即再開代表團會議有謂不得要領决不上課有謂請各回校宣佈未可上課有謂省長旣肯擔任如不履行卽宣佈其滑頭者有謂再請敎育會長詳細說明者紛紛討論多主不上課直至秉燭時始覓得敎育會長再三向學生解明并責以大義各生始反怒爲喜羣說感謝之言最後各生并互約准今日再開代表團會議討論定期上課事遂散會時已七點鐘矣 
[周則范被殺後之新波瀾]  
　　湘西廖湘芸旣殺周則范及楊玉山後以周之舊部除第二梯團長陶懋功潛逃外餘如副司令羅茂蘭參謀長兼民政處長田鎭藩第一梯團長劉叙彝湘西鎭守副使蔡鉅猷財政處長羅棻及其他後方各將士均一致擁戴且公推劉叙彝爲代表至溆浦勸繼周任不允則又另立靖國聯軍湘西第一縱隊司令名目以推已故心滿意足居之不疑惟自殺周以後曾在其總司令部内搜獲蔡鉅猷於事前致周密電一件蓋預知將不利於周而請其嚴防者（湘西諸將佐惟蔡與周爲莫逆當廖氏蓄意謀殺周氏時蔡在洪江之滇軍統領部已得消息故密電周氏請其提防乃周不信致罹殺身之禍）故大爲不懌而生殺蔡之心又以疑蔡之故併疑及於羅劉田羅等於是蔡羅劉諸氏知廖之野心勃勃必將甘心於已且以不滿意於廖者多遂亦互相聯合協以謀廖乃公同議决將周氏所部改編爲靖國軍湖南第五區守備隊而推兵力較厚之劉叙彝爲司令羅茂蘭爲副司令將以攻廖廖知之大憤以爲湘西第一縱隊司令名目旣爲劉羅等所推戴且爲之電呈唐聯帥轉電軍政府有案今忽無故改编自相矛盾非惟賣友實有意擾亂湘西治安爲地方計爲地位計自不得不有相當之對会爰一面通電反對謂將相見以兵一面整飭所部預備戰爭劉羅諸人固知其必啓兵釁遂亦一面通電報告廖氏先後情形一面下令動員將與决一死戰雙方劍拔弩張戰機已伏一方苟有所行動戰事定即驟發惟聞廖部餉糈甚爲缺乏自殺周後僅得張學濟現洋萬元據長沙某報紀載謂此萬元卽張之所以報廖者此外各項需用甚急祇恃洪江方面接濟洪江變則廖部立陷危險不易支持近聞張學濟對於此事將會合田鳳丹等出而調和不知確否又聞劉蔡等將軍隊改編後已改歸駐洪江之黔軍王司令節制調遣並已電由滇黔各督核准覆電委任矣 
[贛學生有罷課轉圜說]  
　　江西代理敎育廳長王經畬以罷課風潮尙未平息今日又召集中校以上各校長到廳會議僉以學生方面甚爲堅决似非壓力所能服其心長此以往終非了局應何如從中調停當由王君語各校長謂官廳方面由彼接洽妥貼啓封一事　可由其擔任但須由各校長擔任令各學生一律上課議旣定遂同至司令部與岳司令接洽再至警務處與閻處長磋商又復同赴軍署當由陳督軍接見坐定陳督卽謂學生心地光明本堪嘉許此次罷課實屬出於誤會亦惟請各校長囑令學生趕緊上課俟上課後即行將學生會啓封并無其他　難之處云云言畢各校長遂　辭出署省敎育會本定十四日開會討論平息學潮方法並擬答謝美國保留案嗣因中學以上各校長敎員在敎育廳開會時間衝突無人到會因即另開小學敎員研究會王敎廳長用電話告知督軍省長均已答應將學生聯合會啓封但須學生開課後始能照辦故調停一節可作罷論大約十五六日各校學生可一律上課矣 
　　此次學生罷課後省議員黃人庸曾以個人名義函請兩議現 
長召集開會迄未實行昨李壽韶等又具函議長請求召集談話會文云本省學生聯合會因米禁問題致被封閉激成罷課風潮靑年學生坐耗寳貴光陰殊爲可惜此事關係本省敎育前途極爲重大本會有代表人民之責亟應開一談話會請求軍民兩長將學生聯合會迅予啓封恢復集會自由一面將米穀弛禁後善後法公同討論事關全省利害請即飭辦事處印散通啓實爲至要匡世德李壽韶黃用中陳祖怡啓十二月十四日 
　　學生罷課風潮現已五日十四日學生聯合會又假某學校開會討論善後辦法到七八十人其是議要點謂罷課風潮固爲吾學生之不幸而其實則由本會被封所激成現聞有少數學校於星期一上課本會應如何對付大衆對於此條均有討論最後議辦法兩種（甲）除由各校代表切實負責外非經本會宣告罷課終止後不得單獨上課否則一致强硬對付（乙）設某校或有少數人上課由該校多數人强硬對付之各校及管理員設有强迫情事及學生某心破壞者即登報宣佈其罪狀並通電全國誓與中國人共棄之議畢散會 
[贛商會抵貨之大會議]  
　　南昌總商會十四日開特别大會籌議抵制日貨辦法午後三時各業會董全體出席其無會董之行業亦各推代表到會共計連旁聽者百餘人會長龔梅生主席宣佈宗旨謂前因靑島交涉全國人民同深憤恨本會亦曾迭次開會籌議抵制日貨方期促其反省稍戢野心乃悍然不顧近又在福建槍傷我愛國之學生商民是而可忍孰不可忍本會同人皆屬國民分子匹夫之責何可放棄是以昨日特邀集諸君討論更進一步之辦法均主張由各店商自行出具不販日貨之志願書以表示抵制之决心今日到者不爲不多如更有周到意見務請發表以便討論云云隨將擬好之通告書及志願書由譚墨山宣讀一遍一時全場鼓掌稱善次楊錦垣云今日討論之事似全係對於已入會之商家而言至未曾入會之小舖户如果查有販賣日貨行爲究應若何辦理衆謂當然一樣處置通告書已言明與商界共棄之彼豈能獨異龔梅生云販賣日貨者固不能再辦而凡有供給日人軍實嫌疑之商店亦宜同負其責如米商尤有重大關係鄙意米商出口公會亦須由會函令轉告同行一律遵守同具志願書如查有私賣與日人者卽應按照志願書實行議罰以　公允衆皆稱是吳季卿等復主張公推調查若干人分擔責任衆謂可請各行業公會各發傳單定期開會自行推出較爲週密吳又云將來調查着手辦法即可依照現今省城警察區域分地負責較爲簡便衆以爲然龔梅生云調查自應由各業自行较理但上街取具志願書一層必須由本會推人出發届時尤必須請會董諸君親自前往則收效更大衆云當然不能辭勞次盧馥窗張灼三吳文昭張繼周胡敏堂朱紫靑等均有發言皆係主張塡志願書須普及全商不能聽人自由俾收衆志成城之效議論旣趨一致遂由聶文牘當場擬定表决文如下（刷印通告書一萬張先行挨户分散俾衆週知並由各業會董各向本業公會刻日開會切實勸導再由本會公推職員分赴城廂内外各店户取具志願書存會備查以杜隱飾而資遵守）表决後衆復鼓掌時有少數向來專售日貨爲營業者亦在旁聽見全體態度如此即怏怏退去是日開會直至電燈大明始行散會洵可謂熱心矣 
[九江近事]  
　　長沙救國團派黃干城赴長江一帶演講刻已抵潯昨日九江國貨維持會假定婦幼醫院特請黃君演講愛國眞義先期知會各公團並各界人民前往聽講是日到者約千餘人黃君演詞甚爲激昻 
　　南昌學生聯合會爲會議抵制米禁被戒嚴司令查封昨派晏某來潯請九江學生聯合會設法援助聞該會已電督軍省長請俯念學生愛國熱忱立予啓封 
　　旅潯福建同鄉對於日僑在閩行兇案本甚憤慨又見學生聯合會游行演講益爲感動咋在福建同鄉會開會到三百餘人各人演說甚形激烈研究閩事辦法歷二小時結果電致政府閩督曁閩省議會請求嚴重交涉切勿稍示讓步 
　　潯商會會長遺缺業由副會長辜葆誠代行職權惟外間喧傳有將商會關防在某行簽字押欵之說該會前次開會時有會董周某策辜質問辜堅不承認衆商對於此事仍未能釋然最後解决辜允登報聲明决無以商會關防在某行借欵之事惟連日會議經人攻揭者甚多未知將來如何結果 
[南京新任安福校長]  
　　南京第一農校經舊校長過探先苦心經營數年以來成效卓著茲因過氏由受某農場之聘辭校長職而敎育當道已派安福派盛建勳爲校長繼過氏任該校職敎員學生大起恐慌聞將聯名挽留過氏續任云 
[南京商會請保護年關]  
　　南京總商會　上督軍省長文云爲年關緊迫市面恐慌懇請通令軍警極力保護以免發生危險事案因本月八日商號天章車耀記等來會報告謂本日上午有學生多人上街檢查日貨猝入商等號内搜檢搜當去中西貨物甚多並將商號掛牌主牌銅牌欄杆等一併撤去悉數焚燬核計損失實屬不資請求設法保護等語同日又據本城洋廣貨業公所報告謂該業全體有特别困難爲保全血本計不得不暫停營業等情敝會當以此等現象殊非佳兆若有預求維護　萬一牽連他業則市面之險象更覺岌岌可危迫不得已因由敝會正副會長將一切詳細情形並損失報告而呈埀察在案伏思此次學生檢查某貨固出於愛國之行爲第當舉國困窮之時要須各方面並顧兼籌斷不能憑一時熱度之高置一切犧牲於不顧誠以商業習慣其結束全在年關而當此年關之前其營業手續較平時尤爲複雜設於此時稍有紛擾其懦者固惟坐以待斃而其黠者則乘機以售其欺其結果必致擾全市之安甯相率以同歸於盡蟻六潰堤事必至此敝會所不得不引爲深慮者也敝會有見及此因於次日召集全體會董悉心討論當場議决辦法四條（一）議决天章等號损失招牌貨物等件由商會向官廳嚴生交涉（業由省警廳長王桂林代表陪罪）（二）議决廣貨一業現經暫停營業應由商會向官廳商有妥善辦法勸其開市（警廳負完全保護責任昨已全行開市）（三）議决凡與某貨有關係之各商業非俟福州交涉終結不能再進（四議决時届） 
年關各業餘存某貨非設法變售不能周轉全體血全攸關現議停進不能停售應由商會請求官廳擔任保護以上所議四條辦法如官廳無確實保護辦法再行開會公議最後辦法茲特錄摺呈核務懇督軍省長俯加垂察迅予通令軍警妥爲保護免再滋生事端以保公安而維商業云李督齊省長會批呈摺均悉此事迭據鎭道廳報告均經嚴飭維持勿踰常軌據呈前情再分令江寗鎭守使金陵道尹敎育實業警察各廳妥爲保護仰即勸諭照常營業以維市面爲要 
[南京查貨之交涉]  
　　江甯交涉署　准駐甯日領事函稱據在上海本國商東方洋行禀稱本行有人力車用橡皮胎輪委託南京花牌樓華商源昌五金號經理出售現聞寗垣學生到該店舖檢查日貨有聲稱須携去焚燬情事又據在本城玻璃製造業松永與三郎禀稱所有製造之貨品委託奇望街華商衡記店銷售現有學生到該店擬查情事均各懇請預爲保護等情前來據此查本國商人委託代銷貨品之華商店舖本城及各該州縣鎭市署極多爲此函希貴交涉員查照從速呈請江蘇省長嚴飭各該地方官廳對於上開店舖及本省所轄各州縣鎭市凡銷售日貨者一體妥爲保護云云曹交涉員以本城及各縣鎭市銷售洋貨之店名義旣屬華商卽應與其他華商一律不便認爲洋商之貨至於各地方官廳負有保護中外商民之責决不致稍有歧視業以此意函復日領事查照矣 
[南京快信]  
　　徐恩元胡慶培曁美資本團及愼昌洋行總經理乘滬寗花車赴滬李督派外交顧問謝傅安陪送赴滬 
　　梁士詒原擬乘津浦車北上臨時改乘江新輪赴漢　 
江浙水利聯合會於十九日召集兩省紳耆在滬開會討論太湖籌欵及減漕糧問題蘇水利協會已推董永成宗嘉祿赴滬與會 
　　運河督會辦及太湖督會辦發表後已着手進行擬將江南水利局併入太湖督辦署江北運河工程局併入運河督辦署以一事權 
　　省議員徐堃錫提出開放南門解除危害案江寗吳建人請議查辦普育堂堂長張大鵬案鹽城伍佑場公民柏芷淸請議泰和公司違法强奪淤蕩專買灶產請建議省長咨請查辦案卽列議程付大會討論又議員徐堃錫對於本會提出辦法請與各項維持會務案合併討論意見書 
[杭州快信]  
　　學生聯合會化裝演講費頗不資省議會周議長咋特函致該會索捐册百份分送各議員代爲勸募 
　　維持繭行條例案省議會建議股自十五日開會審查至今（十八日）已歷四天各議員大半托故不到迄無解决辦法此案本届大會恐難决議 
　　湖南大批難民來杭後到處騷擾已由警廳驅逐出境 
板兒巷道一銀行准明年元旦遷移至太平坊大街 
杭縣許村地方近有靑帮匪首唐世虎定陰曆十一月一日起舉行潮王賽會大广賭場聞官廳已密飭查拿嚴禁 
地方通信 
[松江]  
　　敎育會開臨時會縣敎育職員沈玉璇等因前日該會派往公欵公產管理處監視徵租之代表未交職員會通過提出質問爰由該會於十七日午後召集臨時職員會共到十七人由副會長張蔚丹主席當塲改推副會長吳致祥爲監視徵租代表并議决電請省署派委澈查管理處欵產茲將該會電省原稿錄下省長鈞鑒松江公欵公產關係敎育經費爲數甚巨應從辛亥年戚前守移交卷宗查起　敢電請鈞署派員將戚前守移交卷宗逐項淸理毋稍遺漏以重公欵松江縣敎育會叩 
　　鈕村廟被盜略志十六日晚間有盜匪四人搶刦賣花橋北之鈕村廟及人廟搜刦竟無所得遂取神前毛竹錢筒毆打香伙以洩忿詎意擊中要害以致倒地斃命現由該處地保將被盜情形報請泗涇鎭警察所緝究矣 
[蘇州]  
　　敎育會改選吳縣敎育會舊有職員任期已滿於前日開會改選　　禹得票最多數被舉爲正會長李叔良得票次多數被舉爲副會長其餘評議文牘等各項職員亦經同時推定具文呈報縣署備案矣　　學生查貨紀昨日（十七）第二工業學校學生多人在間門外南濠街沿河水弄見有駁船一艘裝載黃糖六十三件水烟十箱桂元一箱認所載之貨爲東貨故即扣留不准起卸並一面電知聯合會及各學校當有德泰恒洪昌祥兩號執事出而聲辯謂係兩廣福建等處產出並非東貨裝麻袋者爲碗靑裝廣包者爲連頭片靑廣包内四十袋爲洪昌祥之貨二十三包爲德泰恒之货請起棧騐明云云會生亦即允許詎有洪昌祥執事徐某怱出語　刺謂東洋之糖亦係本國原料製成我商界營業性質血本攸關無須諸君查騐况上海已有學生聯合會調查倘係東货早被阻運等語學生等以該夥强詞奪理遂即報告警署派警到塲照料　由商會會長龐天笙聞信到來令將貨起運至總商會待公衆騐明辦理當經張巡官派警護送及至商會時已十二句鐘矣 
[鎭江]  
　　美資本團蒞鎭美國資本團施棟韋耿白魯斯君偕愼昌洋行經理馬易爾君業於十六晚由寗乘車蒞鎭參觀一切鎭郡政商各界咸往車站歡迎以資聯絡 
　　縣敎育會開會丹徒縣敎育會於十六日上午十時假城内萬壽宮舉行開會禮十七日广議縣公署交議籌辦牙帖附稅案又交議調查官荒山地案學務委員張榮緩請議責令各市鄉學董及學務委員呈報各該市鄉官由山地以備育苗植樹藉增全縣敎育經費案勸學所請議荷塢基地奉令丈量如何着手進行案又請議增收戲捐以增經費案學務委員李翰翔請議恢復各鄉戲捐以裕學欵案勸學所　議徵收學費增加收入案勸學員符長庚請議第五學區敎育經費　提議酒捐每　三十文特捐以資挹注案 
　　學生熱心演講省立第六中學校學生於前日烈隊游行外又組織演講隊每日於課暇在城廂内外及大街南馬路銀山門金山河小馬頭江口等行人衆多之處演講福州日人强横情形聽者塞途 
[揚州]  
　　添設高等小學校省議員朱德恒前以本縣東鄉曹王市未設高等小學所有國民學校之升學生徒非至大橋鎭仙女鎭不克殊形不便特自籌經費創設高等小學函告勸學所列經敎育行政會議通過依江都縣立高等學校編製暫定名稱第十高等茲已組設就緒推周希翽充任校長於十七日呈報縣署備案 
　　徵集學校成績品江蘇省敎育會及中華職業敎育社前擬於本年暑假期内定期徵集各學枃手工科玩具製作品舉行展覧會旋以學潮影響暑假期内不及舉行决定於寒假期内與小學圖畫手工展 
覧會合併舉行特函致各學校徵集成績以備陳列 
　　廣貨剔除日貨城内各廣業現均表示决心不售日貨於十七日起停業分别剔除後再行營業聞所有之日貨將商請一律照本拍賣 
[南通]  
　　建築九孔大閘水利會會長張退庵於東鄉復新橋新闢鎭區特倩荷　洋工程假先期前往勘定地點仿照李家港新牐模型建築九孔大閘一座前日爲斯牐動工良辰張會長崔知事韓總長等偕同鹽墾兩界人員一體前往致祭聞此閘造成後與通海二境水利極有關係也 
　　學生游行之大舉南通代用師範甲種商業甲種農業紡織專門醫學第七中學及城區高等小學各國民學生都一千六百餘人爲日人侵害福建蔑視國際公法特會集於城南中公園出發游行東西南三門凡與游行之敎職員生徒手中均持有抵制日貨堅持到底還我主權救我福建等字樣之旗幟隊伍前並有五色之大旗多面曁軍樂隊導引沿途發佈油印之傳單甚多 
[嘉興]  
　　救火會請禁販賣茅柴嘉興城内外救火聯合會以禾城火警甚於申杭類皆火油茅柴肇禍乃自電燈公司創辦後火油肇禍漸歸烏有而失愼於茅柴仍復不省去年冬令曾山該會議定呈准官廳禁止居民購買茅柴預防火患在案現該會以日久令弛又偷運進城貧家小户多喜購用查茅柴爲物考諸本草性如硝磺一與火接不能拍滅小户失愼延燒大家爲害無窮特於日前召集各坊會董集議公决具呈官廳重申前禁並責成四城門呼看守役遇茅柴進城嚴令退出藉保治安 
　　白晝攫奪綢緞嘉興北大街義昌福布店於十七日下午二時許來有衣冠楚楚之甲乙等三四人聲言購買綢縀該店夥即將綢緞數疋取出令其揀選某甲等以顏色不合囑令夥友再取數疋殆至該夥入内取貨時某甲等竟乘其不備將綢緞布疋攫去飛奔而逸迨經店夥出外追拿已杳如黃鶴當即報警偵查現聞已於當日四時許緝獲嫌疑犯三人解縣研訊矣 
[安慶]  
　　衛兵巡警衝突案近聞皖省近有以公民名義爲警隊交涉事發表一種詳告皖人書大抵右呂省長而不直劉處長之所爲刻聞此案仍和持未决省長方面主張祗有聽之而已又聞倪督有令七公子幼丹來皖調停之說劉處長亦與同來日内當可發表 
雜評一 
[對付學生之手段] （默） 
　　各國外交之手段高一層以壓迫或進一步以要求而後退面就商適如其願以去此日人之施於我者可以證明之也不謂中國官廳對付學生亦用此種手段江西欲學生之勿干預米禁也乃先封閉聯合會迨學生以罷課要求啓封而後退以啓封爲勿干預米禁交換於是啓封上課而學生之憤平矣他可弗言矣廣東欲學生之勿攻魏邦平也乃先有斥革學生等之嚴酷舉動迨學生以上課要求復籍而後退以復籍爲勿攻魏邦平交換於是復籍上課而學生之憤平矣他又可弗言矣且猶恐學生之不上課也必令學生先上課而後啓封而後復籍嗚呼官廳之手段進矣惜乎其僅能對付學生而不能施於外交耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[意飛行家試機]  
　　昨日下午三時意國飛行家在江灣跑馬場試演飛機約三點四十分飛到租界環飛全境一週觀者羣鼓掌歡迎飛機即擲下小旗以表示感謝云 
[漕運局又議採運滬米]  
　　蘇省自禁運米石以來雖軍米漕米非經特許不得採運前者漕運局總辦吳鏡潭以京米價格日貴擬在蘇省採運二十萬石以求急經蘇省長復以滬米漲過八元禁不准運事遂中止近聞漕運局據駐滬採辦員報告現在滬米最高價格不過七元一二角之譜普通米價則均七元以下以故該局重申前議聞其措詞謂調查京米之昻貴幾爲歷年所未有京師首　重地米糧又爲日用所必需當此冬防吃緊若再加以米荒將有不堪設想蘇米價格旣與前議條件相符想該省長官素顧大局不至以各方膠執之詞過於偏聽擬請轉商蘇省設法疏通由滬採運漕米二十萬石以救民食云云聞省署已令行本埠某機關將滬米價格情形詳細查復云 
[陽曆年關財廳催欵之急迫]  
　　江蘇財政廳因陽曆年關催欵甚急昨上海縣沈知事及貨物稅　公所一日中迭接兩函茲照錄如下（一）查蘇省財政支絀已極平　軍餉政費爲數不資積欠纍纍現届陽曆年關需欵尤鉅統籌支配應付爲難思維至再惟有各縣協力凑濟藉應要需茲特專函布達即希尊處籌借四萬元於陽曆年内解交銀行兌收以便撥用一俟忙漕收起提前歸還此乃萬不得已之舉無論如何爲難務祈執事勉力照辦是爲至盼（二）陽曆年内軍餉政費需欵甚鉅國庫竭蹶萬分前已電令各稅所將十二月分稅項提前繳解在案惟核收支法籌墊　萬三千元　於年内解庫俾資凑濟此乃不得已之舉望弗見却並祈示復爲要 
[全國各界聯合會評議會紀]  
　　全國各界聯合會十二月十七日二十五次評議會施洋主席李渤海盧任華記錄（一）報告執行部咨覆各案件（二）討論奉天學生聯合會函聲明張作霖販米濟日並日人在安東設　工廠事李兆祥張靜廬盧任華均有討論辦法（甲）通函忠告（乙）對兵工廠事電外交部陸軍部嚴重交涉（丙）應由本會據奉天來函日本在華購米八百萬石通告全國各地嚴行查禁米糧出口（三）討論川東學生學印刷品宣布警廳長媚日罪狀事馬少奎主張電致川省當道懲撤川東警長並函知川東學生會請其堅持到底本會願爲後盾付表决通過（四）盧任華臨時動議江西學生聯合會反對贛米弛禁接濟日糧會所被封請予通電各省各公團一致協爭維持米禁案付表决通過畢遂散會十八日第二十六次評議會施洋主席馬少奎李渤海紀錄（一）討論普及注音字母案「祈光生提議」王潔仁主張此案併入平民敎育馬３ 
少奎劉淸揚均有討論付表决通過王潔仁並主張積極辦理（二）討論籌　英文週刋「張靜廬提議」李宗鄴馬少奎盧任華等互有討論付表决原案通過次將本會未盡事宜略有討論散茲將該會　啓兩件附後 
德約關於山東問題三條辱我主權羣衆忿爭始拒簽字美上院主張正義通過保留英法國會政府一致承認吾國人民自深感佩　保留與廢除不　其危險性固仍存在也人民倘因保留而疏懈則日本如與我國當局直接交涉山東主權仍非　有望仍積極抵制日貨以促日本之根本覺悟並仍宜嚴重監督當局勿受日本之欺非至完全收回我山東滿蒙等地广被侵略之一切土地權利不止實所深盼 
全國各界聯合　啓十二月十七日 
各地商　學生聯合會各界聯合會國民大會均鑒北京總商會及國　大　委員會所宣布抵制日貨之辦法完密周詳倘　一致進　收效當極宏大敢請貴會與北京一致行動以挽危亡　任盼切　全國各界聯合會啓十七號 
[十人團聯合會致南北專員書]  
　　閩事發生遷延月餘國人靜候解决中華救國十人團聯合會昨特致南軍政府伍廷芳書云讀報悉西南諸省已舉定先生爲辦理閩事專員吾人奔走相慶深　得人以先生之卓識宏才關心民瘼寄此重任必有以饜吾民之渴望惟祈據理力爭挽此垂倒之國脈同人等竭盡棉力誓爲後盾請勿稍示退讓中華萬幸天下安危在此一舉唯先生愼重圖之又致北交涉專員王鴻年沈覲扆書云閩事發生全國同憤執事奉命南下責任綦重務望不爲利誘不因勢屈福建之損害固宜賠償山東之權利更要保存兼籌並顧勿堕彼交換條件之詭計致貽我中華萬世之禍覆巢之下無存完卵唯執事愼重圖之 
[法租界商業聯合會緊急會議]  
　　十七日法租界商業聯合會下午八時餘開緊急會議葉貺辰主席沈問師紀錄提議各事如下一議報載陽曆一月一日租界徵收印花稅刻爲時已迫亟應討論挽救且租界所納捕房捐欵已較華界爲重當此商業凋敝之時若再加稅力何能逮應請政府收回成命以拯民艱次議由文牘署稿拍發請予豁免一議劣貨業經各界銳意猛進或派人調查或勸塡志願本界亟宜相助辦理决議遍發通告請各激發天良勿再出售在本會并不强制干預一議資美律師處應找車馬費略謂該律師旣向法捕房代爲註册應有立案憑證旣爲本會法律顧問應有合同交執决議請陳江二君再往交涉候妥治後即當照付一議遷移會所日期决定下星期仍在原址開會准定古曆十一月初三日遷入八仙橋西首首安里三弄六十三號内辦公并擬設立義務學校一議本會經費困難除現收月捐付賚美律師外所存無幾殊礙進行决議如爭印花稅等正事電費各願盡力擔任用時交納散會已十下鐘矣附致北京國務院電稿北京國務院財農兩部鑒明年一月一日在租界徵收印花稅委託工部局檢察授權外人租界已納工部局苛捐力難兩顧本界商民誓不承認上海法租界商業聯合會 
[歡迎美資本家續聞]  
　　美資本家施楝．韋耿．白魯司．洛白大來．等四人已於前日早晨由甯到滬假寓禮查飯店總商會擬訂期邀集縣商會曁各團體開會歐歡迎以敦睦誼又聞次中央政府向美商籌借鉅欵三千萬元以全國烟酒稅作保業在北京簽字故該資本家遂偕本埠愼昌洋行大班馬也『丹人』來滬馬也即與政府此次借欵有關係者計愼昌投其半餘由資本家集合現事已成熟卽偕資本家由京到滬仍居滬行總大班職所倩代理茂和大班賴愛司已將代職交卸矣 
[烟酒聯合會對於借欵之呼籲]  
　　中國烟酒聯合會致各省督軍省長快郵云天津山西福建江西河南南京浙江湖北安徽各省督軍各省長鈞鑒報載烟酒借欵現已成立仿鹽稅抵押辦法用外人爲稽核病國害商莫此爲甚非獨爲全國烟酒生死問題實爲國家主權財政命脈問題查鹽稅借欵害國喪權國民至今猶有餘痛然無洋鹽侵入稅權雖失尙不至害及工商吾國烟酒兩業資以爲生者數千萬人今外國烟酒已充斥吾國倘復外人握吾之吮而制吾之命非獨國民生機將絶國家財政亦將受監督於外人埃及前車可爲殷鑒其害一查產烟以皖魯爲最豫鄂湘閩等省爲多產酒以順直蘇浙川晋魯等省爲最爲貧民廣生計即爲地方保治安若以抵押外債授稽核之權於外人壟斷憑凌勢所必至所有各省烟酒各户生計旣絶更恐激生事變故貽地方之隱憂其害二况美金近日低落借入實用不及三分之一將來償還須逾三倍飲鴆止渴渴未止而禍已隨之其害三此項借欵不啻將國家主權人民生計斷送外人國民萬難承認伏乞鈞座維持國本俯卹商艱迅電中央請將該約取消大局幸甚國家幸甚中國全國烟酒聯合會叩感 
[國貨維持會反對借欵電]  
　　中華國貨維持會於昨日特開緊急臨時會議討論烟酒借欵事公决電請政府取消借欵以安工商探錄電稿如下北京大總統國務總理外交部農商部各省　軍省長各省商會均鑒敝會迭接烟酒業紛紛函陳烟酒借欵已成事實兩業工商羣起恐慌務求轉請政府速即取消免增民困等語伏查國人所需烟酒向用國貨自洋烟洋酒盛行　大遭打擊加以公賣實行尤成弩末今更授權外人不啻將吾國烟酒兩業聚而殲之倒行逆施莫此爲甚茲事重大關係國權民脈至巨務求迅賜維持速即妈消借欵以維工商而安人心不勝急切待命之至『另電廣東軍政府電稿大致相同』 
[書業公所判會紀事]  
　　聯合通信社云上海書業同人於昨日午後二時假西門外江蘇敎育會三樓大議場開公判會到會者二百餘人延至三時總董到而來賓亦陸續到來會場已無隙地乃公推新民圖書館鄭鷓鴣爲臨時主席由主席請書業公所調查員報告經過情形主席復請到會各團體發表意見當由全國學生聯合會代表王文章主張二事（一）通告各地學生聯合會不買兩局之出版物（二）請書業公所將一切證據送交學生會轉送各地學生會發報露布其罪狀又該會代表蔣國珍提議三項辦法（一）照書業公所從前議决違章處罰條件切實履行（二）立碑於公共體育場宣布許等之罪狀（三）向各報登報聲明許罪狀凡買書者不論本外埠請其一列與之斷絶往來上海學生聯合會代表周洲梀亦補充三條（一）由今日到會各團體共同簽名函懇本外埠各報館拒絶代登彼等之廣告（二）勸導工人不代工作（）三勸告著作家不與之往來復有胡　天又補提二條（一） 
勸告錢莊與之斷絶往來如錢莊不受忠告再爲設法對付錢莊（二）以應焚之紙最好將其刋印罪狀使閱者更生一層感想且可廢物利用上列各條經主席逐一表决通過各團體代表提議辦法時并有救國十人團虞高基裱工代表鮑文炳中國工學學生某君及演說家戈朋雲周劍雲均有痛切憤慨之演說末由主席請到會各團體簽名共同擔任執行各條事務畢並定今日午後二時新北門老街書業公所内開代表會議執行議决各事云 
[爛泥渡之逆倫案]  
　　浦東爛泥渡有駕駁船之李掌泉年逾花甲生有一子名阿德年三十餘昨午後一時因家務細故與繼母李沈氏口角起釁時適掌泉在家向子訓斥阿德不服當被推跌倒地不料掌泉頓時因跌氣閉而死阿德知肇禍端乘間逃出當由四鄰聞風畢集代報二十四保二十四圖地保陸佩生並三區警局將阿德拘獲解局立命移送地方檢察廳訊辦一面飭令該地保投廳報請相騐云 
　　又一函云住居浦東爛泥渡向業搖船之李瑞濤昨與其庶母李孫氏因家務細故起釁互相口角揪扭伊父李章全上前攔阻致被推跌倒地氣閉身死瑞濤見肇巨禍當場逸去孫氏見夫猝斃放聲大哭情急亂撞致將頭部撞破血流如注旋即投報三區警署當經曾警正傳諭該圖地保陸培生將李瑞濤拘解至署一面着赴地方檢察廳報請相騐 
[西報紀土山灣孤兒院被燬事]  
　　大陸報云星期六夜土山灣孤兒院起火原因係木工場某看守夫不愼將燈置於另一看守夫之床下以致蚊帳被焚勢成燎原至於雕刻科主任裴克相公「相公乃天主敎修道士之尊稱」所羅集之古玩珍品在火熾時疑已付諸一炬迨至天明火勢熄後則見齋舍東角二層樓上所陳列这古器居然毫無損傷樓下已被燬而儲古器之屋四周牆壁亦損屋頂且有一部塌落即距古器十尺之書籍圖稿亦成灰燼獨屋中銅磁等古物完全無恙誠爲幸事裴克相公自庚子後在中國各處收羅古器頗夥兩年前某美人曾出價二十五萬兩擬購有之此後裴復從事搜覓珍藏愈富昨見其完整無損爲之驚喜交集據土山灣工藝局管事神甫云廠屋仍將重造惟何時動工則應由主敎與上海耶穌會諸領袖决定之工藝局存貨賬簿悉數被焚故實在損失一時未能查知裴克相公之古器旣獲保全則損失總額當不足百萬元孤兒二百五十人現住齋舍西端其處幸未殃及惟稍受烟薰與水漬之損傷耳工藝局中間有小敎堂一所亦　於火直焚至淸晨六時火勢始　然瓦　場中雖在午後　有餘熖印刷局與書局因相距稍遠得免於刼救火會施救甚力惜河水甚淺水力不足不能與火抵抗迨夜潮大至火乃不敵而退土山灣敎會諸人對於救火會員之奮勇從事不避危險極口稱讚而裴克相公因救火會及時撲滅火勢得保全其古器尤爲欣感云 
[磋商法租界淸潔時間問題]  
　　西門外新法租界内二十五保二十七保各圖鄉民與糞夫等近因法公董局取締極嚴聯名紛投上海縣公署禀請維持等因當由沈知事諭候詳請交涉員照會法領事核示辦理在案昨日該鄉民與糞夫等偕同代表詣縣公署請示當奉沈知事飭派催徵吏帶同該鄉民等立赴勸學所告知市經董陸文麓當由陸董率同各人轉至法公董局華董陸伯鴻處聲明前情請爲設法維持互商之下因謂法租界取締淸潔純爲愼重衛生起見故定於八時爲限但爾等因時間侷促希望寛限二時此種苦况羣所深知容當從長妥商各鄉民等始各散歸 
[皖學生爲女校事電京津同鄉]  
　　安鄉旅滬學生會昨電京津同鄉云北京府學胡同段芝泉先生警察總監吳鏡潭京兆尹王志襄安徽會館江宇辰劉荃莊並轉京津周玉山許靜仁龔仙舟及諸同鄉先生公鑒倪嗣冲所部八路一營兵士圍姦蠶桑女學全校員生無一倖免死傷多命血氣之倫莫不髮指眥裂乃報載倪嗣冲通電嘵嘵自辯查嗣冲爲本案犯罪關係人之一飾詞掩蓋顯係情虧畏罪冀圖淆惑聽聞况該電所稱據劉道章史俊玉之覆稱云云劉史尤此案直接負責之人狐搰狐埋其言更何足據至劉世杰處軍警壓制之下其報告或由威迫或由利誘不得而知惟劉電有事關軍學名譽一語自辯而必先爲軍辯其爲受人指使尤屬顯然不得據爲反證嗣冲以皖人治皖平昔視桑梓若寇　皖人投鼠忌器養虎贻患遂更縱嗾所部無法無天貽我皖人以萬刼不復之禍百世莫洗之羞稍有心肝甯能坐視諸公或膺民望或據要津力能左右國家而不能庇及鄉黨葛藟猶護本根睽睽萬目將視諸公爲何如人應請羣策羣力袚除腥羶維持人道倘猶眩感莠言聽任怙惡則黑夜行刦破曉卽爲良民淫兇者更何所忌憚是中國未亡吾皖先已陸沉天下寧復以人類齒數臨電欷歔迫切待命安徽旅滬學生會霰 
[塘工局呈上海縣文] 爲分别會勘取締以重以渡事 
　　浦東塘工善後局董謝源深朱日宣呈上海縣公署文云竊浦東本非租界而沿浦數十里洋棧林立輪艦遍停甚至圍用塘基建房築栅或將碼頭公路任意毀移或被地販冒升串賣入契自經設局善後淸理公地籌辦路政凡遇各洋商佔用塘基公地逐案議結惟浦東地廣人稠今非昔比鑒於沿浦一帶設埠停輪渡船往來危險爰將各津渡碼頭統一規畫路寛三丈渡口浦面横寛十丈前經繪圖呈奉鈞署轉呈特派交涉員滬海道尹核准並於民國五年十一月會同鈞委黃譯員曁會丈局曾局長浚浦局工程師按圖查勘有案查賴羲渡地方繁盛爲各常渡冠問津渡客日以萬計商舖運貨上下擁擠於淸光緖三十四年經董局重建并將公路一併鋪築至陸家渡爲止由局開支並不籌募民國五年據鴻升公司以購地備築碼頭棧房擬將賴義渡碼頭公路改移由虞君和德函請道尹公署轉函行查同時又准會丈局函以鴻升公司美册二千一百六十號又二千一百十七號地畝與董局規畫有無窒礙等因即經分别函復請會丈局轉函英領事飭令照案留出公渡地位並咨浚浦局不予塡泥繳升原爲預防公渡危險起見董局並將碼頭公路規定界線繪圖呈核所有劃用契内之地即以丈明契外溢地抵補且該公司門户靠在路旁寛築路線不特利於大衆即公司亦同受益而於火致消防尤爲要務乃該公司不俟議妥先事動工迭次呈奉咨警轉飭暫停工作以路政全賴警察維持乃第三區警署解署長恩桂徇鴻升之請不遵聽令不察事實揑詞覆銷一失時機轉妨公德該公司現將公路兩旁地上塡高接築安設躉船停輪帶纜交縛左右遂致原有碼頭頓形凹進渡泊爲難上下危險公路亦復低陷漲潮天雨行旅維艱而渡船行駛其間不免碰撞傾覆之患近又在渡口當路搭橋行人往來咸苦折腰進出迭據浦東工商各界以及救火會員渡夫人等節次報告羣相詰責經先後會同洋涇市經董往勘屬實殊堪髮指該公司辦事人等雖非土著亦本國籍早晚目擊問心何忍夫浦東碼頭公路統一規劃原爲懲前毖後之計公路寛三丈者爲英商李德立於北洋涇路怡和洋行於董家渡路前淸均經照辦民國以來東渡碼頭　而寛留十丈侮在美册契地劃　業已建造工竣呈報騐收有案鴻升公司於賴義渡碼頭事同一律豈得獨持異議本年陸家嘴法商永興洋行契地該處本無津渡　勘時以交通攸關議定路線開闢公渡碼頭當蒙永興並海關稅務司於契地合撥路地寛二丈直出浦灘以利公渡此係契地劃築特　碼頭尤深感佩陸家嘴與賴義渡相距不遠該公司諒有所聞董局規劃路政職務所在旣不敢故意留難亦未便徇情遷就該渡口妨害情狀衆目昭彰無從諱飾竊恐鄉愚無知過於憤激或有未明底藴是非混淆因此滋事咎將誰歸總之地方路政中外屬目姑無論爲日後公益計即以前事論有洋商議結成案在先稍示通融貽外人以口實此董局　前顧後不能不内外兼籌也所可詫者賴義渡碼頭會勘之後尙未解决忽於民國六年該公司復以山北輪船公司名義赴浚浦局議存押　銀一萬兩爲美册二千二百十七八號地產契外升科安置碼頭躉船之費由浚浦局出給圖樣訂議辦法兩條見諸是年陽曆六月二號新聞報載本埠欄内查該兩號契地道尹公署因妨碍津渡公咱至今未經給執是該公司尙無升科之權浚浦局先經會勘明知津渡路政事未議明何以允許存銀行政官廳尙未判結又何能認爲地主預准升科土權公益均置不顧殊欠正當且地方公渡有所妨害即使未經會勘亦應加意維持蓋碼頭建築在前久爲人民津渡公用該公司豈能以後滅　况浦江非該公司所私有更何能以私害公現在津渡危險亟亟不可終日應請迅速勘明會丈飭令該公司將所置兩面碼頭躉船退讓留寛津渡浦面十丈以保渡船渡客生命德莫大焉至路線寛度三丈劃除契地仍以溢地抵補無損公司有裨路政實爲公私兩全公渡亟須籌修尤應速爲解决合將鴻升公司設埠停輪津渡危害情形具文呈請鑒核迅轉滬海道尹並呈江蘇特派交涉員訂期轉函美領事會勘　丈明並函浚浦局發還山北存銀停止升科撤銷輪埠並行會丈局查照一面轉呈江海關監督函轉稅務司知照理船廳會同查勘撤除躉船仍轉請淞滬警察廳令行第三區警署長及水警隊長嚴加取締以除妨害而重生命實爲公使謹呈 
[吳老牧師作古]  
　　牧師吳鴻鈺君今年八十五歲忽於昨日「十八日」早晨四時逝世吳君爲中國牧師老前輩生平篤停宗敎熱心社會（吳鴻鈺老牧師遺像） 
事業江灣敎堂及仁德所均其手創上海同仁醫院君亦爲發起人平日勸人諄諄不倦老而彌篤誠中國不可多得之德行家也忽歸道　聞者惜之聞其家有夫人及長女「未嫁」孫文元三人 
[追償殖邊銀行債欵]  
　　本埠殖邊銀行因倒欠華洋各商鉅欵被控公共公廨業經發封所有新利公司控該行欠銀一案於本月五號由廨判决被告償還原告銀五萬三千七百五十五兩九錢八分自判斷日起至付欵日止認償七釐利息在案茲悉原告以案雖勝訴而該行行長徐畿亭等避不見面料理無期以故昨晨復延代表律師投第四民庭要求將殖邊銀行存於交保處爲擔保品之漢冶萍鑛務公司股票六百股變賣抵償又以該股票祗値銀三萬餘兩數尙不足其餘仍請追償云云而被告代表律師不表同意經關讞員核供商之英卓副領事判候展期再核 
[海關改定放假日期之布告]  
　　江海關稅務司奉總稅務司令奉稅務處核改確定令飭轉行各關出示布告諭知在關華洋辦公人員並各商人等一體知照茲錄海關揭出布告云現奉總稅務司令奉稅務處令改定海關放假日期業經本處繕表呈奉大總統指令准如所擬辦理此令等因錄表令行轉令遵辦等因令轉到關奉此合行照錄表列日期出示布告仰各商人等一體知照此布附列改定海關休息日期放假事由日期天數陽曆新年「一月一日二日」二天　春節「卽舊曆新年正」月一日至四日」四天　共和紀念「二月十二日」一天西國春節「卽西國春節正日及次日」二天　夏節「即舊曆端陽日」一天秋節「卽舊曆中秋日」一天國慶日「即十月十日」一天冬節「卽舊曆冬至日」一天西國冬節「卽西國冬節正日及次日」二天 
[最近進口日貨表] 上海學生聯合會調查科稿 
買號　地名　船名　來埠　物名　件數　價値 
東林　三洋涇橋南首　近江丸　大阪　鍍銀玻璃片　九十尺　七十元又　又　又　又　又　一百零五尺　八十元 
又　又　又　又　又　九十二尺　七十五元 
震泰　法租界德銘里　筑後丸　毛絨　六擔　三千六百元 
又　又　若浦丸　大阪　衣針　七百五十米一千二百元 
永餘公十六舖南首　三城丸　又　烟咀　四百四十打　一百七十六元 
又　又　又　又　火柴　三千四百匣一千二百元 
又　又　又　神户　魚干　三十七擔二十斤　七百四十元 
[愛國商號錄] 上海學生聯合會調查科來稿 
大沽路延壽康　同興昌　楊潤太　德聚盛　大有　晋記茂順　鑫昌　協記生　老恒康　生昌　祥太豐　恒康　榮華祥　錦昌祥　大昌公　宋同發　祥興東　湧盛　張順興　顏良濟　豫太　順大　承太　顧新　生生泰　隆盛太　胡松　源盛　興生祥　雲華　大有亨老德記　榮興源　永興　陳昌祥　永仁和　方順興大陸公司　華昌　祥興號　餘康　其昌　萬森　同裕　福大興　恒源　步新　王新和　東有恒路恒興昌稻香村　天禒　萬裕祥　甡昌　同興　益昌祥　陳榮興　利生堂　新太和　沈其昌　協興祥　中和　提　 
籃橋復太　華昌祥　同春復　萬順　西華德路公太忱怡茂　義大　愼茂　公平路公太玉記　兆豐路徐萬順　新記浜路同和公　同太　立興祥　大同新　北生昌　德興隆　榮興祥　元芳路松茂　興太祥　乾坤和東鴨綠路萬春　裏虹口武陵里　義興祥　朱家木橋德興祥　　恒路德昌成　福興隆　漢璧禮路盈豐　大馬路時新昌　四馬睡中市冠華大藥房　杏花樓　同寳太　同茂盛記　大東書局　王俊記　益大祥　同四美嘉福　雲南路昌祥　楊永章　稻香村　萬源太發大祥記　同順　元大生　同昌永　聚元樓鑫記　協　協濟　叙樂天　采芝齋　恒康　廣珍樓　滙迪　順豐　老協興 
[組織商學演講團]  
　　閘北共和路私立淵如小學校校長朱煥宣近與各路商界聯合組織一商學演講團每星期日帶領該校學生分頭演說派發傳單勸人抵制日貨堅持勿懈聽者甚衆 
[精武體育會之游藝會]  
　　精武體育會爲建築公園經費不敷定於今明後「十九二十二十一」三晚七時半起假上海大戲院開游藝會昨晚七時宴本埠報界於大束旅社由湯節之君主席致歡迎之意次周錫三君報告該會之歷史及此次募集公園經費之情形大致以該會近由某君捐助三萬元因鑒於上海華人公園之缺如故議决即以該捐欵爲建築公園之　現已在倍開爾路該會之旁購得地十六畝又陳公哲君願將住宅之地四畝捐助連同原有十二畝共有地三十二畝其式樣擬仿靶子場西人公園合花園體育場而爲一寓運動於游戲这中但此爲華人創舉不得不力求完美故有游藝會之組織以募不敷之經費云云茲將今晚游藝會之秩序附錄於後秩序（一音樂泰西絃樂軍樂絲竹粵樂）工部局弦樂（二）體操跳舞愛國女校女子體操學校（三）火球電棍愛國女校（四）軍用實施一人與多人戰術體育眞相美術體育牴觕術（五）選手技擊該會商等按擊班全體敎員及女子模範團廣東培德學校（六）精武活動影戲該會十年來之事蹟長數千尺 
[百老滙路商界聯合會談話會]  
　　昨日星期三下午二時假泰西食物同業公會開茶話會到者七八十人振鈴開會公推臨時主席提議籌備進行手續及開成立大會日期由衆通過陽曆一月四日公舉臨時幹事十人末由主席報告散會已鐘鳴七下矣 
[唐家弄商界聯合會會議紀]  
　　美租界唐家弄商界聯合會於前昨兩日仍假紹興旅滬公學内開緊急會由會長朱堯臨提出四項一調查本路各店所存日貨槪加查訖圖記封存二永遠不售日貨志願書三改售國貨價歸一律不得自行增减四要求總聯合會致函於國貨出品之廠家不得抬價居奇如夑 
 
 

Page 11

 
 
昌之自來火振勝南洋兄弟之香烟等類復由評議部孫友善瞿瑞書葉炳卿等勸各會員激發天良經大衆贊成聞已次第遵行云 
[競育會宣講團演講]  
　　上海競育會德育部宣講團主任張開濟於前日即星期三下午會同丈牘主任陳志渭率領會友奚振德嚴福瑞孔昭安卞麟書陳昭明劉同奎徐世根秦運鴻龍奎生等出發演說拒日救國并由該會童子敎練何克明君令飭旗長吳靑雄童子部劉海林等隨途照料聞者動容 
[南京路市政廳今晚之音樂會]  
　　陽曆十二月十九號晚八時一刻南京路工部局市政廳舉行耶穌聖誕大祝典第一次中西音樂大會是會爲吾華音樂家　百五十餘人組合而成籌備練習經兩月之久上海各敎會及各學校之唱詩班共計十有二組一律參與其間本埠英工部局音樂隊亦全體加入並有美國著名音樂大家强君主任其事此外有南京寗波各埠之西國音樂家如克君史君等上海中西女塾著名音樂敎員歐女士及中國音樂家周森友博士等奏各種音樂歌唱八大名詩外有單音唱雙音唱四音合唱等开音樂界未有之奇局爲滬地絶無僅有之創舉入座券分一元．五角．三角．三種在靑年會出售云 
[貧兒院院生結婚]  
　　上海貧兒院男生王錦標女生劉才化均已畢業成人特於　日在該院禮堂行結婚禮證婚人爲院董蘇穎傑君是日到院觀禮者頗盛聞王生係由沈仲禮君送入在社會辦事已歷七年餘頗能自立成家云 
[豫督商請助振]  
　　河南督軍兼省長趙倜前以上海義賑會及奬券局收入欵項非指定銀行不可特函咨旅滬豫紳敖雲亭君就近計畫敖君接函後已偕河南代有楊子猷君前往蔚豐銀行商請協助該行經理冀壽伯君立允所商趙督並於寒日電謝冀君奉電後已遵照辦理一面復電趙督云 
[保護馬鄉河工]  
　　上海縣公署昨發布告云案據馬橋鄉經董奚佐湯呈稱竊據本鄉十三圖圖董鈕永祥函稱圖中盛家岡黃泥浜兩支河年久淤塞今春山永祥集舉將該兩支河同時並浚一致贊同函請王前經董轉呈縣署蒙准給示在案嗣因該支河同時興王未免顧上失彼兼之春雨連綿施工匪易以致黃泥浜支河未克告竣公議秋收農隙後再行補浚今時届冬令天氣晴和理宜及時補浚以利農田議定本月六日築堤開挑竊恐無識之徒藉端阻撓懇請轉呈縣署准予給示並訓令第二區警察分所飭警下鄉督促俾得及時　事以竟前功等情前來佐湯查黃泥浜支河長三百二十丈南出俞塘東出紫岡邇來河身淤塞灌漑難施圖董鈕永祥集議補浚洵爲水利農田起見用敢據情呈請縣長俯鑒黃泥浜支河補浚情形准予給示四張並懇訓令第二區警察分所飭警督察以保河工而利農田實爲德便等情據此除指令並令警察分所飭警隨時督促外合行布告仰該處農民人等一體知悉該河有關農田水利現値開工在即不得有藉端阻撓情事致干未便其各　遵毋違切切特此布告 
[縣公署布告檢查印花稅期]  
　　上海縣知事公署揭出第二三八號布告云案查印花稅法罰金執行規則第一條内載應貼印花之契約簿據每年六月及十二月由警察官廳檢查一次等語本年六月間未經舉行業經出示布告在案茲届十二月檢查之期定於十二月二十五日開始檢查除令行縣警察所外合行出示布告仰縣屬商民人等一律遵照凡一切契約簿據務各照章貼用印花切勿疎忽遺漏致干罰辦特此布告 
[劃淸鑛政權限之通令]  
　　江蘇實業廳近令各縣知事奉農商部令以鑛區開採惟關於鑛域管理權限極應劃淸以免將來發生糾葛致滋紛擾刻下本部規定新章凡屬於鑛政事務者即取銷設立調查警備訴訟徵稅等項屬於鑛政技術者即開採測量試騐等項特行令仰遵照辦理云 
[閘北調查户口]  
　　閘北市正副經董錢貴三趙　鞭二君前奉縣公署訓令調查境内户口當經會同十圖圖董錢松麟十一圖圖董瞿燧賢南北十二下圖圖董將其佐議定進行手續並以三圖董爲分任調查員呈奉委任縣知事亦委高士純爲閘北市户口調查員於十三日將草册門牌送交分發已於十五日開始調查嗣因各居户每月悞會不肯明告故請各該管警所派警輔助以利進行云 
[浦東巡邏之嚴密]  
　　淞滬警察第三區署長曾永奎昨傳集所屬各派出所巡官到署會議冬防辦法當議定在高石橋高木橋自來火廠門首新街署西馬棚等五處各添崗位一所日夜派警輪流守望所有各渡口各要道自每晚六時起天明六時止一律加派雙崗巡邏則特别加班並擇定楊家宅爲巡邏會哨處所以昭周密而保治安 
[陸軍分别收禁]  
　　松滬何護軍使以軍署新建陸軍監獄刻已工竣應將城内舊監獄所禁之陸軍罪犯七十　名一併移入新監禁錮故於昨日派令步兵十五團二營第六連連長楊向斗帶兵一連會同看守長薛瑞圖前往城内老監獄内將罪犯七十名盡行提出押乘南站火車送往龍華收禁軍署新監惟另有要犯二名飭由憲兵九連排長耿茂三帶兵四名押乘馬車二輛送入新監收禁 
[緝獲搶刦牧師之盜犯]  
　　西鄉閔行鎭耶穌敎牧師周彬雇船來滬行經楊思港口附近浦江遇盜一案曾山駐防高昌廟之水上警察第三隊隊長王籌良於本月十三日購線派探會同巡官張漢英車振聲倪萊生等侦緝去後茲據該巡官等報稱前日在十六舖順風園茶館内捕獲盜犯劉文才施景玉即施和先二名帶隊請究前來當即訊據劉文才代年三十五歲阜寗人向以搖船爲業搶刦此案共有八人一同上船由在逃之大麻子拿三竹刀四柄我拿一柄到龍華嘴浦江附近浦面看見搖過無錫快船一隻我們即追趕上去喊呌停船查土他們不理我們船就趕上靠櫳大家過去搶得大洋二十元衣服一包我在自已船内看守並未過去事後分得大洋三元是實又訊據施景玉供年二十六歲丹陽人從前自已有船一隻裝米度日今年陰曆三月間　去生計毫無因此流而爲盜餘與劉文才供詞相同各等語除錄供呈報第一區核辦並函致牧師周彬赴案候質外一面已將該二盜抄錄供詞昨日函送上海地方檢廳按律訊辦矣 
[茜涇鄉兩次被盜]  
　　太倉茜涇鄉於本年五月二十八日曾有兴匪持械搶刦本埠紗業公會會長項惠鄉家等數家並槍傷鄉民馮金生斃命報請太倉縣公署請緝迄今尙未破案詎本月二十四夜九點鐘又有大帮盜匪四十餘人持械排隊掌號入城又至項惠卿宅及瑞和堂藥店嚴愼甫京貨店倪瑞年南貨店等四家當時嚴愼币喊救被盜用刀戳傷手臂二刀被盜匪共刦去金銀首飾衣服等約値三千餘金仍掌號排隊携贓而去事後事主將搶刦一切情形報請太倉縣盧知事請速緝拿盧知事據報後親自帶領警察十二名往勘屬實立飭警探跴緝務獲解案嚴辦 
[盜匪解送地檢廳]  
　　盜匪劉文才施奎玉（即施和尙）前因糾衆刦搶無錫快船上銀洋衣服等物茲由水警二廳一區長飭警將二匪拘獲訊供之下於昨午一併押解地方檢察廳核辦 
[僞造鈔票犯押解軍署]  
　　僞造中行鈔票案内之章少堂章明齋二名昨由公共租界總巡捕房派令探目王松淸帶探三名於午後押乘北站火車轉往龍華解請松滬護軍使署歸案訊辦矣 
[寳豐紗廠失愼餘聞]  
　　車袋角寳豐紗廠自常紳劉伯森經租後連年獲利今歲更爲發達故又集成鉅欵另在梵皇渡新創鉅大紗廠定名寳成内分三廠預計第一廠明春即可成立開工紡紗故對於所租寳豐火險未及保足此次失愼所受損失甚距且近來紗價賤跌前經抛出之正二三等月期貨陸續紡交已可穩獲厚利今全廠被焚勢必取銷定單對於損失更加一籌尙有廠中夥友本可於年終分給花紅刻遭災禍分紅之舉已成夢想故亦羣呼悔氣云 
[緝獲毆斃官培九兇手]  
　　前浙江督軍公署顧問陸軍少將台州人官培九「號成鯤」於陽曆六月十號下午散步於滬西膠州路其時正下毒謠言甚熾致該處鄉民指官係某國人前來下毒者一時　聚多人羣起而毆遂傷重而殞經戈登路捕房報官相騐諭家屬具結領尸棺殮並拿襄談和尙等三人訊明附和行兇分别押辦並着緝拿兇犯流究等情已詳前報前日又由暫移虹口捕房之特别機關華探目陳雲忠西探目壳羅香侦查得現住滬西康腦脫路業銅匠之本地人姚渭泉亦係本案要犯密往將姚拘回押至昨晨解送公共公堂稟明查獲情形請究張襄讞達卿與美副領事約君得稟以此案當時係英領陪審諭將姚帶回捕房候英領堂期解訊 
[木作場命案之判結]  
　　打鐵浜殺牛公司後而木作内鋸匠李文祖遭鋸工顧拿囝沈福生等兇毆致死一案前奉地方審檢廳訊明辯論終結候判在案昨日奉該廳周刑庭長會同堵陳兩推事官並賀檢察官特開第一庭宣判飭提顧沈二犯到案并傳到屍父李樹棠上堂略詰一過判沈福生顧掌囝共同傷人致死之罪各處監禁五年二個月各交撫卹洋一百元由尸　父具領其犯罪人由廳押候經過上訴期間送監執行 
[汽車碾傷腦部身死]  
　　汽車夫胡阿寳於本月十號因在南京路開車不愼將行人陸長大撞倒碾傷腦部由捕查見將陸車送醫院醫治無效延至前日身死由院知照捕房飭探將屍舁入虹口斐倫路騐屍所報請公共公廨俞襄讞會同美丁副領事於昨日午後蒞所騐得陸長大委係生前被汽車撞倒碾傷腦部身死無訛塡明屍格即升座公案命將肇禍之汽車夫胡阿寳傳案訊據供稱是日在南京路照章開車並揑喇叭先行知照死者趨避不及致肇斯禍求鑒並據坐車西人投稱是日被告開車行經南京路浙江路附近熱鬧之處即撳喇叭當因死者聞聲驚呆致被撞倒等語旋由屍子陸永春屍女張陸氏相繼投訴伊父慘邇撞斃要求伸雪又據工部局車務處西捕頭訴明前情請爲核奪中西官得稟判令屍子陸永春具結領屍棺殮以胡阿寳經車主西人證明照章開車並揑喇叭係死者自不經心諭將胡阿寳開釋着車主從優撫恤 
[汽車肇禍兩則]  
　　昨日上午十時許有某西婦所乘三千零五十六號汽車駛經南京路撞倒鐵匠店學徒俞敬孝受傷甚重昏暈不省人事由老閘捕房二百七十九號印度捕瞥見當即前來抄錄汽車號數另雇車送受傷學徒往醫院醫治一面歸報捕頭候示又昨晚七時許虹口宏源茶莊出店王錦島背負大批茶葉送往花世界道經南京路被三千零四十四號汽車撞倒碾斷中骨即經老閘捕房四百零七號印捕到來押令該汽車載送王錦島投醫院醫治復帶該汽車夫入捕房稟候捕頭發落 
[家庭變端之纒訟]  
　　林艾氏昨延逖百克律師爲代表投法公堂控稱原告之子林文葆前因忤逆乃母具控案下奉判着被告每月貼伊母用費洋二十元詎被告現今違背堂諭捎付此欵求請訊追被告由巴和律師代辯稱原告在伊子店中時常取用另欵並在各往來店中私取貨物均由被告料理等語判候傳各店到案證明再核又林文藻仍由巴和律師具控胞姊林梅秀時常在家播弄是非以致家庭不寗求請准予逐出另居等語林梅秀亦延逖百克律師辯稱因原告時常將乃母忤逆故由被告上前勸導詎原告即以假借播弄是非擾亂家庭爲由意欲逐出乃姊現今原告對於伊母種種忤逆以爲激動四鄰公稟一紙呈鑒而被告林梅秀自幼許配與人旋因未婚夫早死故此停娶所有聘金洋二百元尙存原告處應請將該欵着伊交還並請賠償被告之贍養費等語原告律師稱激動公憤一節乃係刑事與此案不涉至於胞姊欲向乃弟要求追償贍養費實不知根據何條法律求請明察中西官判退去聽候復訊再核 
[忤逆案移送法庭]  
　　鄉婦馬印氏住太陽廟附近前控其子馬長根忤逆行兇被毆受傷一案由四區轉解司法科訊押各節已誌前報茲悉此案業經段科員訊實判移地方檢察廳核辦矣 
[逆子姑從寛辦]  
　　浦東陸家嘴鄉民朱阿毛稟控伊子朱金生違忤逞兇致被傷害頭部等處請求懲辦等情當奉審檢廳訊明終結聽候宣判在案昨午後奉該廳陳賀推檢各官提案略訊一過因諭本應重處今姑念知悔苦求且爾父亦稟請從寛姑寛判决監禁二個月以儆 
[海州男孩迷路]  
　　淞滬警察第四區第二分駐所函云十七夜半崗警帶進迷路男孩一名據稱姓張名瑞發年十二歲海州人家有父母幼妹父推車爲業被匪拐誘到此等語該孩肥頭大耳眼大眉粗左額角上有疤痕一道長寸餘光頭無帽身穿棉袍兩件外件荷花色洋綢内件舊穢斜紋布外繫白布腰帶内無汗衣下穿棉褲甚長褲脚用龜紋花布接換脚穿白襪靑鞋帶上海口音語言欠明現已送閘北慈善團留養矣 
[女子送新並育堂留養]  
　　浦東女子沈阿妹年十五歲因父母俱故近被兄嫂多方虐待前日來申希圖帮傭度日行經南市十六舖行仁弄投入餘順公報關行内懇爲收用該行以該女子素不相識又無保證不允收留遂函送第一區警署請爲安揷趙署長問明來歷飭暫送至新普育堂留養候人認領 
[無錫女子挈往潮州之電追]  
　　無錫人高鶴年在該縣公署控錢寳　將女兒阿菊誘拐　滬串同閘北華界寳山路宜品里二百五十五號門牌内之顧根生價賣與人等情當由該縣知事將錢提案訊押並備文派警偕有原告至淞滬警察廳飭探將顧拘獲訊明阿菊係買人公共租界北山西路德安里八十五號門牌潮州人黃姓这妾張氏爲女得洋五十元等情該廳除將顧收押外並派探米仁泉偕高投請滙司捕房協同華探朱子藩王桂亭西探目泮林士往將黃張氏拘獲昨解公共公堂請究首由中西包探稟明前情次由高鶴年訴明女兒被拐各節末由米探請求將黃張氏交給帶回歸案訊辦中西官核禀訊據氏供因大婦所生之女病故故買阿菊作義女現已挈回潮州咋曾電召大約兩禮拜後可回云云並延律師爲之辯護堂上諭黃張氏退去再電催令將女送滬交案候訊 
[男女各處略誘罪]  
　　唐家弄三百十號門牌居婦張沈氏前日投該管滙司捕房報稱有震澤婦人季錢氏與男子張三寳於本月十三號挈一女子賃居我家嗣詢悉女年十五名張五一子係他人之童養媳氏與三寳將其拐來圖賣因恐案發波累故報請查究等情當由捕頭飭探陸連奎與四十號西探目協往將男婦女三人帶回分别押至昨晨解送公共公堂請究先由中西探稟稱查悉張五一子先曾被戚拐賣於寗波路二百七十九號門牌嗣又誘去賣與震澤某姓家爲童養媳因該女不受敎訓由姑寄養於季錢氏家曾託氏爲媒擬將女另許他人乃氏遂串同張三寳挈之來滬希圖價賣三百元云云次由見證張沈氏到案證明前情並據張五一子供家住湖州東門外駱駝橋尙有母親哥哥在家此次被氏等從震澤挈來途中受有非禮云云質之男婦兩被告供詞支吾中西官以案經證明季錢氏張三寳略誘屬實各科刑期二年着解往西牢及女監分别執行張女函送婦儒救濟會遣回湖州原籍交其家屬具領 
[不認誘匿閨女]  
　　賃居南市靑龍街之能州妇人彭方氏有女名囡囡年二十歲尙未字人該女因與附鄰某板箱作内小主陸榮生年歲相若潛與密訂婚約女母未知而近將該女挽人說合許字與某姓子爲室正在預備擇日行聘爲女偵知以早與陸有約未肯再適遂於前日淸晨私逃至浦東楊家鎭陸之家内潛匿後經女母察悉前情立將陸扭至一區一分駐所控其誘匿閨女等情旋據陸訴明前言不認誘拐經王署員飭送地方檢察廳訊核 
[續審重婚案]  
　　蘇州婦人胡鄒氏在公共公廨呈控伊夫胡人欽重婚抛棄請求斷離並請追償名譽銀一萬兩一案　日上午亦由關讞員會同英卓副領事在第四民庭續訊先由原告之舅父周靜生上堂供稱被告央潘小九爲媒聘其甥女爲繼室結婚後夫婦反目被告出外不歸與甥女至老垃圾橋北塊元吉里尋見被告向論毆打各節繼山潘小九投訴介紹婚事被告前妻已早呑烟身死被告現有之婦人乃係私設至於原被反目因胡人欽騙取氏之鑽釧質洋後將鄒氏抛棄所致惟我前曾犯刑事案奉公堂判押西牢半年現已悔改等語並由被告代表律師向周潘兩人逐一盤詰良久因時已過午奉中西官宣諭退庭判候改期再訊 
[女子請求離婚之傳訊]  
　　某洋行買辦張小洲之女張菊貞呈訴其翁許松春並其夫許廉遜騙婚要求離異並請追償妝　損失等銀九萬一千五百兩等情由廨照准於前日出單派捕將許松春許廉遜父子併傳至公堂稟奉中西官諭令被告父子交保候訊 
[價買蘇州幼女被控]  
　　住居新閘大通路一百十二號門牌之婦人張李氏因出洋一百六十元價買蘇州四井巷婦人韓陳氏之十一歲女兒阿毛學唱戲曲預備賣娼詎被女父韓銀生得悉控請吳縣知事將韓陳氏拘案訊明於前日備文派警來滬報請老閘捕房派探協往將韓女阿毛查獲昨晨解送公共公廨經中西官預審明白判韓阿毛交來警帶回歸案訊核 
[假借名羲之騙局]  
　　自稱江蘇持派交涉公署諮議官之任文毅近以籌備男女工廠爲辭商請一喈俱樂部演劇兩天除開支外所得劇資悉充該廠經網曾發出戲劵千餘張詎事後任並不將戲館内一應開支給付且避不見面致一喈俱樂部受種種損失因特函致楊交涉員詢問究竟楊交涉員昨復該俱樂部云頃接來函具悉種切查任文毅數年前在本署雖有掛名諮議名目未幾即行取消現在已不知其蹤跡所在至假座演劇作爲籌辦公益这舉本署全不知情專此布復即希大鑒 
[串騙板木之押儆]  
　　南市中華路泉泰板木號夥袁招生指控甬人鍾巧記與在逃之陳姓等兩人以德發號名義騙取値洋七十六元二角之板木光逸等情昨由捕房將鍾拘解公共公廨請究即據袁供被告與在逃兩人來店購得板木二十四捆囑令隨注四馬路和心坊取洋迨至彼處板木被在逃兩人取去而鍾亦欲脫逃因之鳴捕拘案請究云云并據包探投訴被告供稱陳姓住居六馬路曾帶往指提已經遷逃等語訊之鍾巧記供稱此事實肥陳姓等之愚求宥經俞襄讞核供商之美丁副領事以鍾不應串騙判押西牢四月示儆 
[律師公費糾葛]  
　　賚美律師昨倩逖百克律師代表投法公堂控稱被告鄭佐記於上年冬朋間偕同甲乙二人至原告寫字間内稱有唐温二人虧欠洋藥公司之欵銀二十餘萬向索不付欲託原告爲代表至英公廨起訴嗣由原告遞稟公廨旋接被告電話與原告聲稱此案暫爲擱置雙方正在和解等語後由原告至某洋行詢問此事是否和解當據該行以大班愛土拉稱此事業已和解所有公費銀二千五百兩已請寳成號鄭佐記轉交與賚美當時原告聞悉前情不勝詫異以被告並無有將該欵交與原告之事故原告即行函致寳成責問當由被告函復聲稱此事并非係我托爾辦理等語希圖侵呑公費尙有穆安素律師亦知此案情由可證求請訊追被告鄭佐記亦延達商律師代辯稱此案實係誤會被告實未到過原告寫字間托辦事務前接原告來函詢問後被告即函責某洋行大班愛土拉當由愛函復被告聲稱並未說過此事現有信函可證呈鑒即使實有其事試問此欵係何人交與被告之手求請明察詰之鄭佐記供商人實未托過原告辦理此事中西讞員令判退去聽候復訊再核 
[蕩子拘押候究]  
　　北蘇州路一百四十二號門牌某號主粵人余鴻禮近因其子余樂成不務生業吃食鴉片陸續將其衣物竊出質洋化用故於昨日控由虹口捕房派探蔣阿林粵探江標將余樂成拘入捕房押候解究 
[定貨不出缺席判决]  
　　張忠卿因向美商美康洋行定購値價六千一百餘元之貨物迨貨到不出亦不付價被控於公共公廨諭令原告將貨變賣得欵抵償如有不敷再予訊追在案茲原告已將貨售去不敷尙鉅稟由公廨張襄讞與美丁副领事於昨日下午升座第二公堂傳訊被告不到由原告之律師上堂陳明不敷之數請求缺席判决問官核稟判曰被告張忠卿避不到案應照原告請求除戕定貨變賣外尙不足銀二千五百三十兩零七錢五分美金洋一千元准予缺席判决被告償還 
[原告不到控案註銷]  
　　樓廣崑呈控殷聯芳不理欠銀九百十二兩一案業由公共公廨諭被告交保候訊在案昨日下午經陸襄讞與美約副領事升座第四民庭傳訊原告及其代表律師均不到堂於是被告之律師即援訴訟條例原告不到案須註銷請求將本案註銷堂上核稟判原告無故不到應予將案註銷 
[不准原告要求復訊]  
　　奚鶴鳴呈控鼎新醬園主張永雲不還購地找價等情已由廨訊判被告償還原告銀五十七兩一錢洋一百元在案因原告尙不滿意復延代表律師於昨晨投第四民庭聲訴不滿意理由要求准予復訊云云經關卓兩君核供以原告律師聲請復訊並無充分理由未便照准着照原斷履行 
[兩案改期傳訊]  
　　婦人嚴根媛訴夫沈伯羣挾妓飲酒不顧贍養一案及日商大橋謹吾控張煥庭一案均經公共公廨排定於昨日下午由李陸兩襄讞會同美約日林兩國副領事分别在第一第四兩庭開審届時當事人皆未投案故又改期傳訊矣 
[違犯烟禁之拘留]  
　　南市新太平弄聚源盛號客劉玉山昨因在寗紹碼頭招尋崇明人郭炳英索取所欠貨欵銀五百兩相遇之下正在談話間適有郭之同鄉人沈寳玉亦欲伴同旋里彼此相遇後三人同在一處爲第一區警署巡官巡邏經過見三人駐足互談形跡可疑即向詰問言語支吾當即鳴同崗警帶署後旋在沈身上搜出烟土一包計重五錢當向詰問據供出洋三元在北市購得因母帶病回家中自吸之用趙署長以違犯烟禁飭將三人一併申解警廳司法科候究 
[攫取婦人鉅欵皮夾]  
　　匪人陸金生前日午後因在四川路攫取婦人劉張氏所　内儲鈔票洋一百八十五元滙票洋一百元之皮夾一隻圖逃經氏鳴捕追獲人贜帶入捕房昨解公共公廨請究經中西官訊供不諱判陸押西牢三月皮夾氏領回 
[婦孺一併開釋]  
　　北河南路圖南里五百四十號門牌北京總統府秘書劉體乾家因娶媳被一穿大衣之婦人混入新房竊去値價六千元之首飾頭面匣一只經小孩顧寳寳指與滙司捕房包探謂係甬婦江張氏所竊故將氏及孩一併拘解公共公堂訊押等情已誌本報前日由捕房將氏帶往劉家辨認實非身穿大衣者而氏之夫江震東亦不肯使妻久作嫌疑犯故昨晨中西官飭將一干人證帶案先由捕房稟請將氏開釋次由江震東訴明妻實被人悞指而失主亦延律師到堂對於氏開釋一層並不反對惟以失主家一千三百二十號管門巡捕曾與竊物之婦談話有人目覩要求着該捕到堂質證中西官會商之下判江張氏顧寳寳一併開釋如傳訊時仍須到堂作證 
[江海關稅批示照錄]  
　　江海關稅務司揭出庽滬廣東天津福州長江衆商公稟批示云據稟已悉該商等如欲本關澈查所稟之案可即邀同衆商親自來關至内班副稅務司辦公室候詢可也 
[縣公署批示七則]  
　　姜志林爲蓄意侵奪圖佔基地叩請維持業產准予備案由　來呈僅送糧串一紙並無圩號單户畝分可核未便准予備案此批糧串一紙姑存 
　　程徐氏爲祖產無故充公叩請赐爲澈究由　前據該氏迭次呈請給諭均經批示嗣據呈稱培垚公司無從查覓又經批飭呈訴法庭公示催告來呈謂前請給諭未奉批示殊不可解姑准傳地保傳訊核辦　　徐忠信爲再呈催迅賜批示俾得遵循辦理由　前據呈送田單一紙業經批示將田單發還着知照 
　　農民奚洪全等爲揑名旨控求請摘釋由　呈悉此批 
　　商民奚源豐發私冐控據實聲明由　批同上 
　　徐式曾爲請飭册書過户以重國課而完手續由　候傳地保查訊核辦 
　　徐蔭桐呈由　批示同上 
[誌謝]  
　　昨承商務印書館贈第十二號學生雜誌一册中華書局贈民國九年大月曆二組書此併謝 
來函 
[鄭子豪來函]  
　　僕畢生辛苦積得洋三百元存放殖邊銀行不料該銀行忽於上年倒閉初以爲終有欵可以歸償也今該行傢私亦已爲房東拍賣抵租矣是該行已完全消滅竊思商場上生意倒閉事所恒有然一成半成歸結亦必出而理妥從未有一倒即了可以槪置不問者也僕老邁無能今養命之源已絶惟有待塡溝壑已耳伏望憐僕告訴無門將此函登入來函攔内庶國人略知該銀行累人有如此　酷者鄭子豪上言 
[陳子繩來函]  
　　鄙人庽居愛而近路春暉里五百四十一號半於十七號黎明五句鐘時因傭婦周姓睡時未將洋燭熄滅誤燃蚊帳以致灼傷兩手幸覺察尙早當即撲滅僅焚去牀帳被褥等物並未延及房屋貴報所登實屬傳聞之誤請將此函登入來函門以昭核實陳子繩上 
雜評二 
[年關借債] （訥） 
　　中國當局無一日不能借債爲生活一至年關而借債益忙中央之主持財政者則内債外債長債短債百計搜羅名爲開支要欵然而區區之敎員薪俸尙靳而不發七成八成齗齗計較致小學敎員典衣度日生活幾不如拉黃包車則所謂要欵者爲何種之要欵也一省之主持財政者今亦以年關需欵急迫而向各機關借債矣不知所謂待發之急欵果能先其所急否耶吾謂今日之所急者莫急於敎育費當局於此宜先注意 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張叔通先生手書 
實業談 
[中國之第一鐵路（一）] [  香草]  
　　中國之第一鐵路爲淞滬鐵路成立於一千八百七十六年六月未幾則拆毀當時之歷史如何今人已罕知之茲見遠東時報載有淞滬鐵路始末記一篇叙述甚詳並有當時所攝之影片數幀彌可珍貴特爲譯錄亦我國鐵路史上之一紀念也 
　　一千八百七十五年十月間英國瑪禮遜君ＮＬＲＧＡＢＲＩＥＬＪＡＭＥＮＣＳＯＮ離英倫經美國赴上海此爲上海吳淞　間鐵路之先聲亦即中國陸地汽車交通發軔之始蓋上海是年八月間有吳淞鐵路公司之組織瑪禮遜君則被舉爲該公司之總工程師兼代理人也其佐理員五人於同月内由倫敦起程直接赴上海所乘汽船爲格倫勞歐號五人者約翰薩特勒氏爲團長哲克森氏爲第一工程師笨克斯氏爲第二工程師約翰薩特勒（妈前約翰薩特勒之弟）爲副團長喬治薩特勒則總佐理員也中途其薩特勒氏之一患痢甚劇送至烟台療治至一千八百七十六年九月十五日病卒 
　　格倫勞歐號汽船於一千八百七十五年十二月二十日抵上海瑪利遜君則於一月八日到滬所有需用材料均經帶來其小機關車名「先導」者亦在内於是即開始預備一切購置地皮最爲困難路線長九英里所需地皮屬於當地人民四百餘家必須一一商量其煩難糾葛可想而知所有地皮大半爲墳地其後人多不肯出賣卒以多用金錢將反對消除購地一事幸舌成功並無爭論或擾亂之事惟與公司議售土地之諸人中有一不幸之人被送至知縣衙門杖斃其罪名據云係乾没其親戚應得之地價惟此人之地在吳淞路線盡頭處一闊浜之彼端大約華人視此地爲天然之界限而此人亦以之售諸鐵路公司遂獲此死罪歟 
除購地之外需急急進行者爲從事地位上工程以防舊地主見無人佔領　入内耕種因此築一土壁高八英尺以保此所有權 
劇談 
[仙韶寸知錄] [  天亶]  
　　五十年前吳門有著名外角沈某者（卽現在流轉江湖之吟鳳崑班中唱官生沈月泉之祖）暮年不復演劇時値潘祖蔭之封翁壽誕有著名淸客歐陽南村（歐陽春生孝廉之族叔）以善唱黑衣生震吳下是日主人煩其唱全本繡襦記南村謂全本繡襦記儘可演唱惟打子一折匪沈某去鄭旦不唱於是專誠往邀沈某沈憚於聲勢勉强應命迨聞飾鄭旦與歐陽南村配打子則凄然以進曰暮年衰病不能動眞心氣苟唱打子促我壽也乞原諒人皆訝異羣叩共眞心氣之由沈曰諸公爲演劇易事乎喜怒動乎衷哀樂形於外然後舉手動趾與音節合符斯謂演劇今日以余飾鄭旦而歐陽君爲鄭元和彼固三吳著名之黑衣生也則余與之配匪先在臺尋思一件生平恨事憤懣塡胸然後出臺唱此始有精神始有戲味一若已生此不肖子恨不能一板置其生命初覩時劇中人是劇中人演劇者是演劇者再覩这莫辨是劇是演神而明之方臻化境試問衰朽如余若再演此豈非促余壽乎聞者悚然動容因改演他劇嗚呼如是方可稱崑角人材匪上得笛子念得詞句少異於京劇排場便謂之崑戲也 
雜談 
[名人風流史（七）] [  瘦鵑]  
伊麗莎白（俄羅斯女皇）（上） 
　　一日爲一千七百二十二年之某日有俄羅斯廷臣被華服首塗赴墨斯科偶過萊密希小村村中有禮拜堂時方行彌撒之禮因步入就禱堂中有少年歌聖歌抗墜抑揚作聲絶美此廷臣聽而賞之以爲天上仙喉殆不是過禮畢即探得其父母所在請允少年隨之入都加入皇家樂隊中爲候補之藥人父母允之遂同行 
　　此少年名萊克西拉查姆ＡＬＥＸＩＧＰＡＺＯＵＭ父爲酒徒不治家人生產事第以行牧所得用以沽酒而阿萊克西此時 
鄂省軍民長官委派保護记者查災之員有　　　净潭少穆 
乃忽遇知音於意外拔之以去窮村由是風雲際會扶搖直上非特安享富貴且獲一女皇之芳心爲之纒綿顚倒雖云幸運寗非人生奇遇哉 
　　旣之墨斯科此農家之子遂出現於貴家之交際社會貌若夫人音吐若天人引吭一歌厥聲似從天際下聽者咸爲神移疑非人間所有而尤傾心者則爲公主伊麗莎白ＰＲＩＮＣＳＦＬＩＸＡＢＥＴＨ伊麗莎白彼得大帝與其后喀瑟玲之嬌女也 
　　伊麗莎白風流自賞久蜚艷譽於歐洲全土貴族少年之蒙其垂靑者良不乏人爲日旣久漸覺厭苦今見此農家之子聲容並茂則一縷情絲已自縛於不知不覺之中立取其人充内宮樂工日夕以聽歌爲樂如是數載則盡舉其所有資產玉帛一一託之阿萊克西矣 
　　彼得大帝崩後無嗣伊麗莎白遂繼位稱女皇阿萊克西不特爲其情人已也并隱隱爲首相握全國重柄伊麗莎白寵之益甚歷久弗衰卒乃擢爲陸軍大將海軍提督兼首相及内宮侍衛長之職華厦良田遍於全部奴婢千百咸聽其呼叱不敢或違偶出人皆磬折稱大貴人作聲如雷於是此萊　希窮村中之細民出將入相赫然爲俄羅斯第一流人物矣 
 
[湖北水災圖（五十）]  
義振會調查災狀之寫眞（二） 
　　本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
詩錄 
[九月二十六日盤散屋後感激成詩] [  朱]  
　　二間草屋秋中健一片窮花枝上飛廿一年來和母住十千世下看人非依依籬巷西歸日漠漠詩言瘦帶圍立久有悉殊不憊騎將户限自成誹詩將有星嘉坡之行 
[氣鬱行屋後三百步返抱得兒]  
　　西日茫茫欲下徐蓬蒿自長社爲墟小橋久立聞吹角城蔭何如有片廬一士饑寒眞細事故人慷慨重函書鬢毛不恨尋常耗蘇軾生兒惟愛愚 
新聞拾遺 
　　新郎失蹤之趣聞無錫城内有某君者初因中年無子頗興伯道之悲遂育某姓兒爲螟蛉詎時隔未幾其夫人得舉麟兒某之喜從可知矣旋某以已已有子即以某兒本繼乃弟香火日往月來某兒已頭角崢嶸居然成人矣前日其嗣母爲之授室新婦爲某鄉某董之女貌僅中姿迨結婚禮成新郎忽然宣告失蹤各處冥搜杳無踪兆於是親朋故舊猜測紛紛鵲亂鴉飛沸騰一室有苛喜娘者力排衆議玀謂新郎必嫌新娘貌寢故爾不告而行其實新娘貌頗娟好所以不美觀者實因整妝時妝飾品未能合法故也言畢急入新房將新娘之脂粉洗去重施眉黛再調鉛黃一肌一容極其妍麗衆視之果較前美麗多矣方是時新郎適已尋回喜娘聞这欣欣然上前語以前因不意新郎忽然對衆定言云新娘之面貌如何我都不在意所以出外者實因我每月祇賺四元不足以養妻孥今惟求我伯或我母能代爲擔任者方可放心不則惟有遁跡異方耳旋經親朋多方解勸謂此事且待再商終須爲你設法新郎聞之始轉憂爲喜欣然踱入洞房云 
　　鄉人談虎色變昨有牯年嶺墟人來城購買貨物與訪者談及該處相離十數里之某坑谷中林深菁密猛獸甚多往年曾有虎患惟來往無常日前有採樵者三人入山砍柴望見山凹中發現猛虎兩隻其一大者約近二百斤其一小者約八九十斤皮帶灰色毛際隱隱有班文次日燒炭者亦經遇見一隻幸未傷人然近村大豕頗多被噬者故該地村民不時戒備黃昏以後即不出門一步云 
　　廣生行之進步中國化妝品之發明最早者厥爲廣生行初設總行於香港近則各地皆有分銷營業之佳出品之多當推廣生行爲巨擘該行近鑒於商界不善用廣告術以發展其營業特辦一廣益雜誌月刋一册專收羅廣告以期收效於卷册是類雜誌已出至第四期内容甚爲完美分畫集社論說薈諸欄編輯者有陳亮公李右之羅　庵趙乃謙梁翰公諸名流每期印二萬册分贈海内諸大公司凡欲定閱者每年僅收郵費四角蓋該行刋雜誌之目的本有欲牟利也記者深願該行力行不懈數年以後曙光大見未嘗不基於今日也（Ｎ） 
小說 
[畢竟爲何（一）] [  碧梧譯]  
　　上午七點十分鐘的火車到了特克巴羅車站剛正停下那些乘客已各同潮水一般爭先恐後由車上下來有的找着行篋有的提着皮包你擁我擠你推我拉那種景况着實紛亂這時頭等車中有一位豪音錫法司脫先生見衆人多半走去方纔站起來一手提只小衣箱肘下夾着柄綢傘滿臉含着笑容由車上慢慢下來走到月臺上喊過一個脚夫把那小皮箱交給他騰出一只空手去攙他夫人這　他夫人正慢慢的走過來他們就臂挽着臂山月臺上一步一步朝站外走去走了方没幾步錫法司脫夫人忽然發出極尖銳的聲音向他丈夫道錫法司脫今在那裏你把他弄到那裏去了錫法司脫先生猛地裏聽得這話一時到回答不出睜着兩只眼睛呆呆的望着他夫人又縮回那只手來不住的在額頭上揩來擦去其實他額頭上一些汗也没有不知道他揩擦的甚麽過了一二分鐘的工夫他伸着頸項咳嗽了兩聲纔含糊答道你問我把他弄到那裏去了麽我記得明明白白把他放在車　可是我下車的時候到忘却帶他下來了錫法司脫夫人咬着牙齒恨恨的說道都是你幹這好事難道你没有腦筋麽錫法司脫先生也不等他說完就急忙離開他想返身再上車去不料走到收票的地方就被一個稽查攔住不放他進去錫德司脫可眞急了提着聲音道我一定要進去的稽查道你爲甚麽要進去呢你不是剛正出來麽旣經繳了車票走了出來又要無票進去車站上却没這規則你可曉得麽錫法司脫先生回頭一看見他夫人正怒容滿面望着他他就格外發急向稽查道甚麽規則不規則誰同你嘮叨這個我旣然要進去自然有我的道理因爲我忘却一件東西放在車裏我一定要去尋他回來稽查道這樣說來我伴着你進去尋便了於是錫法司脫先生三脚兩步奔上了車四面一瞧又哭喪着臉道這却如何是好一定被人偷去了又朝着稽查道你可看見是誰偷的我想你没有不看見的道理稽查被他弄得糊裏糊塗也不懂他說的話是甚麽意思只得向他道你說的話我全不明白所以我不能回答你錫法司脫先生暴燥如雷道你何以還不明白何以不能回答我站長派你在這裏做甚麽事的呢稽查道稽查是我的職務可是我不能明白人家心裏的事你說東西被人偷去究竟是甚麽東西在甚麽時候甚麽地方你都不說出敎我那能明白 
[自由談之自由談] [  不冷]  
　　促和據近時電報南北兩方互有促和之電夫兩方旣方願和則不和者果爲何如人乎特恐口是心非促和之人即阻和之人耳 
 
 

Page 15

 
 
   
 
 

Page 16

 
 
   
 
