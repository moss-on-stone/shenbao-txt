# 1882 - 152 - 4903268

 

Page 1

 
 
[禁烟有]  
　　鴉片之爲箐於中國論之者已舌敝唇焦無煩贅述矣禁烟之令亦復三令五申而無如言之詳醇　者藐藐而且有　見者流以爲洋藥來自外洋售於華人中國財源必至流出外洋不若任華人自行種植鶯粟收漿製土庶幾足以分外洋之和此說也其與於嗜烟者甚矣烟土來自外洋其價昻貴食之者尚苦於無貲若中國自種則其價必賤而吸食者益衆此其理固大彰明較著不必智者而後知也中國知烟之爲害而欲思設法以禁之迄今卒無良法而西人亦知烟土之流毒中國集成禁烟之會欲爲中國一除其害然亦徒有此書而不聞其果行也　鴉片烟又曰洋藥在外國將此物煉之成水而用以入藥然禁令甚嚴與中國之購買砒霜硝磺等物無異有欲購者必須持醫生　單以往　明作　用法而後可得否則無敢售者設有不遵此章查出定行重罰因洋藥所煉之水少用之則有效多用之亦能　命　今中國人之論鴉片者以爲此事目前决不能禁但烟土則已較前爲劣食者不易上癮卽上癮矣而亦不難於戒大　　來亦如水旱煙之盡人可食亦盡人可不食此則不禁之禁聽諸風會之轉移而已不知水旱烟前者亦爲　禁　禁　片無異其後因知此物並無大毒不過吸之過多易致傷脯故亦不甚嚴禁而鴉片則有大毒生食必死卽就燈　食而吸之旣久更足損人精血促人壽命其禍之烈更非水旱烟所可同日語者又安可一律而論也近有華官與西員　及此害必須設法禁止西人能力助華人一意申禁否西員曰近來英國有禁烟之會去年中美更約有鴉片烟不淮互相買賣之說近日中巴和約第十四款亦言彼此不得販運洋樂並不得引利益均沾之說以相辨　此可知西人之意矣今華官之禁烟也不清其源而但塞其流卽使雷厲風行嚴申三尺終慮有陽奉陰違之勢果欲認眞禁止必須中西合力外洋之土不准入口而中國不准種植鶯粟如此則源塞矣外洋旣無烟土入口則欲食而無從購買中國復不准種煙則更無從馧食卽有近年來屯積之貨而旣無後路終有盡時如此而後烟之害可以盡除然而言之非　行之實　其中窒碍之處正多又豈能遽償觖願也哉竊以爲西員此言誠得禁烟之實際苟能是而中國數十年痼疾一旦　除其言之大副兹腰腹中國之鴉片一日不禁則中國之元氣一日不復第禁之而不得其法則亦徒多紛擾已耳　烟稅之議非徒以罔利也固欲使稅重而價貴則購之者有所憚而或可少减其吸食之數向來不食者亦不敢自投羅網而懼爲後日之患此亦仁人之用心也說者又謂烟稅旣加烟價必漲西商反可藉此以獲重利於是又有華人創爲包稅之舉其意以爲利源與其流入外國不如中國人據之此其意亦與聽中國人自種鶯粟以分外洋利源之說正復相似不知烟稅愈增烟價愈貴而栽　鶯　又復嚴申厲禁則彼素有嗜好者又將何從得食倘不猛省戒除必且以身殉之其有不懼而思返者乎烟價之貴雖似爲四人生財而其財實出於吸煙之人則亦不足深惜也道光年閭煙禁最　而亦仍有所不免　今日而其禁已虵更復何所顧忌卽有一二大臣力行禁煙之令然禁於此者或逃於彼禁於前者或弛於後而且又有窒礙難行之處終不得使之永絶根株將見鴉片之毒終於無能少殺不亦大可哀哉嗚呼安得舉　西人之所言而如願以償斯則中國人民之厚幸也夫 
[本館自已接到電音]  
　　本館於昨曰接到在津友人專發電音到本舘内有四月十九日　上諭二道敬謹譚登○四月十九日奉　上諭致仕大學士全慶學間優長老成恪愼由道光年間翰林受先朝知遇之恩薦陟正卿協贊綸扉朕御極後擢授大學士歴管部旗事務迭司文枘宣力有年克盡厥職前以重遇鹿鳴筵宴賞加太子少保銜嗣因患病奏請開缺准子致仕賞食全俸方期克享遐齡長承恩眷兹聞溘逝軫悼殊深着賞給陀羅經被泒輔國公載濂帶領侍衛十員卽日前往奠醊加恩晉贈太子太保銜照大學士例賜卹入祀賢良祠任内一切處分悉子開復應得卹典該衙門察例具奏伊子吏部郎中麟神着賞加四品銜用示篤念耆臣至意欽此同日奉　旨惲彦彬補授司經局洗馬欽此 
[法德旱象]  
　　外國新聞紙稱法德兩國今年頗苦乏水河水漸見乾涸如近日再無雨澤則恐不免有荒歡之　 
　　虞故法國地理士皆相與設法擬開𣿰河道引水以資灌漑是誠先務之當急者已 
[埃及亂信]  
　　本月十八日倫敦發來電報言埃及地方近有滋亂情事故歐洲各國現俱各發兵船駛赴該處以爲防勦之計英法兩國又另發兵船在蘇彛士河之兩邊口子守禦法人與土耳其相商擬邀請各國使臣至土京聚會共商辦理埃及亂事土廷以爲毋須若此但須由土國遣人至埃妥爲辦理可也 
[山左不靖]  
　　山東地方近來頗有不靖濟南府之齊河泰安府之東阿兩縣有土匪肆搶情事鄕民屢被傖掠匪等皆有軍械而鄕人但禦以鍬鋤何足與敵故時爲所傷細軟食物均被掠去笨重者舍之錢則惡其重而亦不之取臨去並燒房屋鄕人人數究多乃設法圍其巢穴一面禀官請兵然四面全圍又恐困獸猶門鋌而走險反致蔓延故特開一面縱之使逸而道躡其後捕獲數十人卽將巢穴拆毁以其屋料移至被焚之處爲之補造舍宇此亦可見該匪之强横而官兵之疲弱矣 
[汕頭近信]  
　　汕頭傳來信息信息言汕頭天氣近日頗覺不正暴風甚多初十日有該處之航船駛往内地遭風傾覆流斃者十七人其中有夫婦皆係赤貧而携帶其子至汕擬將其子價賣尙未議定仍復携子附該航欲回故里忽遭此厄三人皆死是亦可慘之事也又云西商在該處創造行棧者頗覺不少海濵皆在舖塡漢路以便行旅往來所用小工甚多故汕頭之工作近日頗覺獲利也 
[閱伍紀略]  
　　左侯相于十八日辰刻在蘇赴大校塲看操先閱四營洋槍隊次兩營籐牌再次步箭惟馬箭以新雨後箭道水滿免閱三點餘鐘卽回大碼頭舟次當出胥門時有安徽太平府當塗縣人某姓攔輿遞禀侯相將禀擲還而某又在轎前再四叩頭呼寃始得將禀收下及回船後又有江都縣人某姓年約四旬外面容枯槁衣衫襤褸將禀詞裝人竹筒内在坐船傍投河告狀富經親兵撈起巡捕喝令將人交地保看管不知所控者爲何事至當塗人控案聞 
 
 

Page 2

 
 
因伊侄作毛竹生意被人誣竊追贓爲該縣捕廳杖斃云侯相於十九日拜客下午四點鐘卽啓節到澱山湖閱水操旋臨松郡聞今日可到上海劉道憲已赴松江恭迎憲駕松海防劉司馬上海縣莫邑尊昨亦雇坐民船用小火輪拖帶赴松迎接擇定製造局作行轅故局門外碼頭上已搭蓋彩棚廟園萃秀堂
　收拾齊整以備設筵晏待云 
[山洞遺屍]  
　　杭垣紫陽山之巔若大觀臺了仙閣等處地甚荒僻人跡罕至有一山洞雖不甚深而中甚窄狹僅容一人出入記數年前有越中陶姓幕友曾爲人謀死於此案經數載而兇手卒不可得至今尙存疑案去歲冬間又有一無名男屍遺諸洞中後經一馬販過而見之遂相傳說該保始報官相騐給棺承殮然死者之名姓籍貫及如何致死情節皆不得查知不謂本月初旬該處山洞内又遺有無名男屍一具經該保得知當卽報縣請驗驗得該屍年約二十餘歲身着長衫領褂尙皆整潔下面之套褲鞋襪皆屬京式其面目亦甚文凈似晨粗魯之輩然細驗屍身徧無傷痕似係輕生自盡者然並無服毒自縊等痕跡其山洞口足印宛然但有入洞之足跡而無出洞之履痕其姓氏籍貫亦皆無從訪查邑尊驗後當卽飭保收殮將出招貼待屍親認領嘗聞諸故老云此洞本號歸雲洞其下有壽星石槖駝峰諸景須由瑞石亭蜿蜒而上方尋得之故遊人罕至其地咸隨口而以老虎洞呼之云 
[封翁逝世]  
　　前任江甯縣陸春江邑尊素負文名兼嫻吏治歴任繁劇政聲卓著今春以親病告歸固請乃許不意邑尊回籍後封翁之病已入膏肓延至前月二十二日卽歸道山邑尊哭泣盡哀閉門守制所幸早日告歸得以親視含殮否則終天抱恨不幾百身莫贖哉 
[節會將興]  
　　南昌五月節各坊叚廟宇例有賽會之舉踵事增華耗財廢事實爲諸無賴藉端聚歛供其煙賭之需識者惡之兹於四月初八日起各廟宇又已興辦名曰響鼓每户分送黄紙旗一面上印禳灾集福字樣以爲隨後歛錢嚆矢過此則逐日三五成羣挨門講論捐貲斤斤計較動輙嚇人曰改日請神親到汝家落筆無知愚民聞之無不瑟縮戰慄飽其所欲若遇公舘則不敢如此卽稍有見解者斥以正言彼亦自知歛抑黔驢伎倆固不能别有所施惜愚夫婦等萬端曉諭卒不啓悟爲可慨也至若縉紳書禮之家謟鬼媚神同流合汚甘受其荒誕侮弄則又等諸自檜以下可矣 
[書院開課]  
　　江西經訓書院向爲泉憲課士之所規模與友教書院相仿近聞由洪宗師商攺舊章不用甄别擬歸歲科兩試咨送以四百名爲額内設正副課膏火各四十名而音生不與由五大憲輪流課試專考經古文詞雜藝以徵實學無論官師課卷統歸山長鑒閱束脩薪氷較前增加朱提五十流卽經宗師聘請下江孝廉王君棻主講業已抵江故於月之初十日八點鐘李中丞親詣該院開課雖咨送有四百名之多而實到者僅三十餘人竟不能滿額云 
[矜卹孀婦]  
　　温有陳遇春先生者在日仗義疎財扶危周急家住郡城蕭巷曾蒙前撫憲結予樂善好施匾額刻下後嗣蕭條家境窘迫一寡嫗衰頽殊甚長孫已經亡故次孫頗不長進幸長孫媳節凛冰霜嫗媳二人終日足不下樓以捆屨爲業並恤嫠會月給錢九百文藉資度日今春有孫媳之姑表姪某係著名賭棍當向表姑商借該屋聚賭每日許送洋蚨兩元該氏之祖姑以爲家道艱難得此不無小補故卽許允詎知是日正值恤嫠會委員逐户清查及見該氏家内多人賭博卽將該氏月錢扣除但此事係姑作主與媳無涉今被裁撤二婦焉能存活雖曾托人代爲懇求無如恤嫠曾因散給不敷認眞稽查一經扣除萬難挽回故該氏日夜悲啼聞已尋死數次幸貼隣知覺急救得活今該處地方紳耆憐其貧苦計議控懲賭棍並請將該氏再附入會果能如此庶一門細弱尙可苟延喘息所望該紳耆爲亟謀之 
[廳差被窘]  
　　佐雜官員不準檀理民訟疉經通飭在案兹有温州江心寺後許葉兩姓爲奪網魚江面起釁許赴永嘉糧廳稟請訊究陳貳尹飭差黄喜等前往牌傳詎葉某素以半個訟師自命遂向該差索票觀看黄喜甫將票包摸出卽被葉槪行奪去聲稱佐雜擅理詞訟牌票竟有如許之多待我明日粘呈道府憲看他如何批示再作計較等語該差一見勢頭不佳當卽回署面禀本官聞已有陳某出爲理處未識如何了結但葉某本是鄕愚膽量亦小今聞尙有訟師林某主使葉某始敢如此作爲而陳某雖爲理處惟林某聲言須陳貳尹送銀若干方能還票否則定行上控看此光景非陳某三寸舌所能調停寢息也 
[諭質舖減息示]  
　　欽加二品頂戴湖北承宣布政使司布政使王爲示諭事照得武漢兩府所屬地方開設質鋪前因多係挪湊資本常 
年三分取贖冬季三個月仍准照常取息並不遞減嗣因時届隆冬窮民衣食維艱曾奉大憲面諭武漢兩府屬質舖應令酌量減息行據該兩府飭據各當舖公同議廪請將十二月一個月取贖棉衣不拘當期遠近無論何項衣服凡當本在二串文以内者統減爲二分五厘上年復將原當棉衣當本在二千文以内者減爲二分取魚均經詳明出示曉諭在案昨據各質舖以近年架存貨物幾與官本相等空認官息賠累日甚請將原領一分二厘生息之項一律攺爲一分當查該商等息認一分二厘官息尙覺過多而取贖于民仍係三分並不稍減殊欠平允飭據江夏縣蔡令與各質舖值年首士熟商請將官本息銀自今年爲始無論當本多寡限期遠近除金銀珠玉銅鐡錫鉛器皿不計外餘則統減二分取贖由縣據情轉詳請忝是官取于商商取于民利息均已議減恤商便民尙屬兩全其美除批准並分别移行外合亟出示曉諭爲此示仰武漢兩府所屬各質舖曁諸色人等一體知悉凡各質舖領過官本卽以本年四月初一日起不問何時承領一律改爲一分取息其民間質當衣物亦以本年十二月初一日起至除夕止除金銀珠玉銅鐡錫鉛器皿仍照老典章程槪不減息照常取贖外其餘無論所當何項衣物不拘當本多寡期限遠近一槪爲二分取贖至殷實商民存心利濟本已減爲按月二分及按月二分五厘取息或已於冬季三個月減爲二分以下取息者不在此議減之列仍循其舊自示之後如原當本祗金銀珠玉銅鐡錫鉛器皿或與衣物併當卽應遵示分别應減不應減扣算取贖倘敢藉口混閙逼令减利許該質當扭稟地方官嚴訊究辦該質鋪亦勿違示不減致相爭論併干拿究其各凛遵毋違特示 
[關防告示]  
　　欽加鹽運使銜補用道湖北武昌府正堂加四級紀緑十次嚴爲出示曉諭事照得本衙門時有發審案件俱由本府督同 
委員審理親自主裁從不假手丁書任其舞弄乃訪聞近有不法之徒稱係本府家丁在外招摇撞騙殊屬胆大妄爲目無法紀除嚴密查拿外合亟出示曉諭爲此示仰諸色人等知翻爾等涉訟到官無論在押在保務各安分守法切勿悮聽匪人摇惑致干併究倘有託名本府丁役人等在外招摇訛詐許卽立時扭同稟送嚴究懲辦决不寛貸切特示 
[搶案破獲]  
　　前報寍波姜山文興店被搶一案朱邑尊於踏勘懸賞外勒限捕役旬日破獲旋因限滿而案猶未破邑尊立傳捕頭曹全 
陸鏞秦照張泰四人到堂各笞三百再展限十日期在必獲曹等督同捕夥四路跴緝於前日在餘姚縣離城六十里之山鄕拿獲搶犯七名解府當經宗太守將各犯訊問犯等供認不諱又稱　在上虞城某當舖宗太守得供之下飭捕前往起　次早捕又自南鄕南陽寺地方拿到匪徒六人解府聞亦同搶之犯惟内二名訊係悮獲已子保釋餘皆釘鐐發鄞縣捕　收禁俟朱邑尊公旋再行訊問照律詳辦云 
 
 

Page 3

 
 
[恭迎道憲]  
　　新授蘇松太江海關道邵觀察前日往蘇禀到兹聞觀察伺候左侯相起節後卽由内河來滬故本關書吏人等知憲駕將臨皆雇船至黄渡敬謹迎接矣 
[新絲上巿]  
　　日昨泰昌洋行聞買進陸恒豐廣豐絲念包價銀每包三百四十二兩半查新絲來滬已有三千餘包而所售出者只有此數想隨後當必踴躍也 
[諭飭車户]  
　　英會審委員陳寳渠太守以現在左侯相憲節將臨是以分别諭飭各馬車行及東洋車公所及凡到該車行賃車者如途中適遇憲駕均應停車廻避卽坐車之人亦應下車旁站槪不得以所載者爲婦女任意闖道干咎并諭知捕房諸捕頭亦須加意照料云 
[馬戯將到]  
　　意大利之名班車利尼頭等馬戯在香港開演曾經列報兹悉該班將次到滬今日本報後登有告白云該班不日將到大約禮拜五卽二十四日可以開演其代理人威路須已於本埠虹口巡捕房後面文監師路及密勒路角上搭葢戯棚裝造地火排木爲欄鋪板設座本館見其搭棚之地大可十餘畆聞該班并有虎熊等各種異獸莫不調馴戯法奇怪此戯從來未到滬地想開演之時必大有可觀有欲一擴眼界者定當爭先快覩也 
[木匠聚議]  
　　本埠之寍紹帮木匠凡由作頭雇用向例每日一粥二飯所給工價每洋一元抬升五十文現在該匠等以上工甚早須作頭攺爲每日三頓飯工洋照衣牌作價其逐日飯菜亦須講究故連日在城内公輸子廟評理作頭尙未允從而衆口嘵嘵異常喧閙日阼相約停工嗣經該公所司事者許爲持平酌核聽候調處衆人方散至本地帮木匠昨仍照常工作旋爲甯紹木匠喝令停止謂如不依當以老拳從事故潮陽樓有一木作塲内聞交毆一次云 
[押懲賭棍]  
　　巡捕在虹口地方獲到賭犯王阿華張阿炳二人並賭具請究王張二人均稱不敢犯賭乞求施恩陳太守隨判均發捕房管押一月以儆賭具銷毁 
[馬夫受罰]  
　　病馬違章駕車迭經捕房拘送判罰本館亦書不勝書無如罰者自罰違者仍違昨由華捕解到馬夫侯錦富一名井并蹄有傷之馬請驗究罰侯供在公一馬房當馬夫是馬前蹄因被鐡草鞋所撃故有皮傷乞求恩恕陳太守隨判罰侯洋二元撥充醫院經費馬則着喂養俟傷痊始准駕車 
[給領失孩]  
　　十八日報列串拐幼孩一節業經法公堂覆審將孫暫送善堂俟領兹據孩父王福山投稱女名懷愛現年六歲家住通州南門外本月十五日出看都天會回家時已黄昏正在夜膳有鄰右朱兆方等三人來家給錢與懷愛誘拐出門附搭輪船來滬當被同船搭客窺破扭交捕房一面寄信到通囑來𧩪領等語翁太守卽將孩給領朱兆芳判責二百板枷二月施顧二人各責二百板枷一月云 
[行兇判責]  
　　莊秋棠投法界會審署控稱張玉亭徐陳氏欠烟錢三千八百文向索無還昨在松風閣茶肆摇會反被紏領多人拖來法界私行吊打鳴捕拘案請辦張玉亭供莊秋棠之拚識婦唐氏去年曾在蘇州拐賣徐陳氏到滬得洋一百五十元唐氏用去一百十元尙有四十元托其寄與徐母亦被吞没昨與理論致相扭打並無欠少烟資情事翁太守以兩造各執恐各有不實不盡惟驗得莊固受傷飭將張玉亭責一百板徐陳氏從寛斥釋 
[捋鐲受笞]  
　　粤婦王氏投英界會審署禀稱所生四歲幼子昨在門首游戯被人捋去銀鐲一只當爲我眼見呼喊追赶幸逢巡捕阻獲今將人贓一併送案請辦其人共名鄭松松本邑人認取手鐲惟求施恩陳太守判責鄭六十板鐲交王氏領去 
[幼孩行竊]  
　　虹口捕房包探赴英界會審署稟稱據粤婦卓氏報被同卿小孩鄭阿水竊去銀鐲一對緝獲鄭阿水據供銀鐲已賣給一老年人某甲得錢三百文甲轉賣與某乙舊貨攤得洋三元等語並在其身畔搜出押票五紙查得其一紙係郭氏所失之衣押錢四百文餘四紙之贓係從郭阿三家竊來當卽押同找尋甲乙惟指提到某乙不認收贓今戕各失主傳到請究卓氏供詞與同并稱銀鐲值洋六元郭氏郭阿三同求給領乙禀並未收買銀鐲實遭誣陷鄭阿水供係粤人年十一歲父母俱亡亦無親戚在滬今竊郭氏郭阿三之件已經起案惟卓氏之銀鐲實賣與某甲轉售與乙也乙仍堅不𧩪収贓物陳太守飭責鄭阿水手心六十押侯發落判乙出洋三元給償卓氏起案之衣及押票四紙交郭氏郭阿三分别認領　　 
[逃犯被獲]  
　　南京人吳心元年約三十餘其左脚殘廢身穿西服剪去髮辫鞋帽均從西式性極兇横專在虹口及黄浦灘一帶向西商求乞度日設遇西婦則不給不休屢經捕房拘案遞籍今又來滬仍作故態復由捕房送案陳太守姑念係殘廢之人暫發棲流所看管詎吳心元商通同被看管之徐才良鄭阿毛二人撬斷椂木揭去屋瓦逃遁由司事中禀陳太守以若輩不知恩典怙惡不悛隨飭差捕緝昨由捕房一併緝獲解案請辦該犯等均俯首求恩太守隨判吳心元發捕房管押一年徐責百板鄭責四十板仍均發棲流公所俟察其能否攺悔再行發落云 
[來信照登]  
　　春魯隨馬觀察于役朝鮮怱促登程不及函知三月二十日由烟台東駛逕逹漢江口依虎島下綻兵艦三艘曰威遠曰鎭海曰揚威美提督船於二十五日進口朝鮮派總理機務事宜申櫶金宏集爲正副全權議約大臣於四月初六日在仁川府濟物浦支搭帳房畫押竣事美船於初八早起椗樸待亦於是晨誇馬入王京濟物浦至王京山路平坦紆峻不一致計九十里抵漢城後住南别宮卽向來欽使行轅也其間有明雪樓諸勝鐫刻前詔使詩章甚夥漢城四面皆山形如盂南山聳翠渥茂蔚秀絶倫王宮枕北山之麓國王年三十餘勵精國治頗思一變積弱以致富强世子年九歲於初十日午後接見使臣分賓主飲便殿意極欵洽十一日回舟擬卽起椗返津而英提督船適於是日午時到遂仍留虎島刻下朝鮮遣國舅兵曹尙書趙寍夏與金宏集爲議約全權大臣不日當可籉竣金宏集人甚明練洞逹時勢彼國中罕其匹也兹因揚威返烟台率附一緘不暇覼縷以陳他日滄海歸來當綜其山川風俗政教人物條晰奉告　清和月十四夜四鼓泐於威遠舟次 
[自題抱膝長吟圖]  
　　古人不得志幽居在巖谷優游日月長終身享清福吾人不遇時行吟於滬瀆無憂亦無喜不榮亦不辱素性雖猖狂豈效窮途哭平生有詩癖放浪無覊束不作商與賈不事耕且讀寄語花酒間去留任所欲不慕乎富貴願貧辭斗粟不羡於功名此生甘隱伏吾心無芥蒂可以質幽獨興懶不遠遊閉户避塵俗吾亦愛吾廬左右栽修竹家庭叙樂事稚子當音僕琴劍久不彈床上書連屋硯田荒未蕪著作積成軸焚香每默坐葛巾而布服箕踞或科頭茫鞋而赤足懷抱觀古今閒居膝常促興劇發長嘯披衣坦胸腹遥吟極俯暢聘懷以遊目吟吟復吟吟藉以冩心曲吳子會我意繪成圖一幅圖成待品題尙祈惠珠玉[  光緒玄默祥維夏之望張星小薌氏求是稿]  
减字木蘭花送尙溪漁隱兼寄颦香閣主人煙波無際一葉浮萍家萬里天際闌干看汝淩波弄素紈蓬萊弱水袖裏珍珠三百 
字羡汝斯行何異升仙上玉京○顰香閣主見我新詩應有語有許閒愁何必當時不肯留煩君說與祗要渠儂心裏許眞個消魂未必心情似 
 
 

Page 4

 
 
　　我眞[  蓮孫倚倫聲]  
[前調漁隱旣行復有此作]  
　　馬蹏歸去一路鸎花留不住芍樂當風無奈沾茵是斷紅三山眉嫵都是同游同醉處茶熟香温少了　　尊前一個人[  蓮孫倚聲]  
[上海沈寓經收四月中旬救命墩捐第四單]  
　　十一日虹口李芹香五元十三日桐城方喻義堂捐賑愈病洋一百十一元十四日古松氏十元常熟徐莘甫長軒主人各捐四十　　八元常熟周徐氏祈夫楚生病愈梅里王祈保病愈各捐洋廿四元濳東野楊十二元十五日閩于麓山樵捐毛洋十元粤醉顚十元十六日太倉念慈二元十七日湯募守字五十三號無　　名氏朱五元十八日無名女集手工資一元萬緑山民祈適妹病愈洋廿元武林氏因病愈十元二十日沈芝庭募玉字廿九號桐鄕王徐氏洋四十八元又募勝字三十七號凝蘭書屋楊　　廿元敦素堂徐章菊生各捐十元章沈氏三元無名氏敬德主人鶯鄰主人孩南小築世上呆人五户各一元各慕玉字廿一號心愿氏十元喜恬氏寳儉堂各六元寳善堂嘉生氏各五元　　培生氏三元美記全記菊生氏寅生氏四户各二元幼廉氏一元陂影山房四元以上共收洋四百八十四元[  桐鄕沈榖成謹啓] 　　　　　　　　　　　　 
[浙省撫轅抄]  
　　四月十五日安培志禀知本日到中城總巡差　武康敎諭葉履芳叩辭赴任　錢塘主簿范禀知卸事葉禀知受事　白沙巡檢俞綃假禀辭赴任　開化典史　　劉培庠謝飭知赴任叩辭　　十六日建德縣劉禀知藩司飭知赴任叩謝　曹娥巡檢吳守植禀見叩辭赴任 
[蘇省撫轅抄]  
　　四月十九日同知高五雲銷彈壓河道差　褚成憲福山河工差竣回洪衍慶辭回車坊厘局署長洲縣丞朱鑾禀知交卸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月初十日京報全録]  
　　宫門抄○諭旨五道録前○發抄旨四道○侍讀文奏爲請旨通飭申明定例嚴禁仕路頽風摺○將軍銘奏爲請旌表摺○杭　造廣奏接辦大運按欵織就委員解京摺○院撫裕奏甄别知縣片○將軍崇奏審明定擬摺○大臣啓奏爲請假調理緣由摺于○四月初十日刑部都察院大理寺訂紅旗值日無引見○六額駙續假二十日○廣壽續假一個月並請署理印鑰○内閣奏沠驗放之王大臣派出佁王敬信張之萬夏家鎬○順天府奏京師得雨二寸有餘○召見軍機○發抄劉棠奏遊撃查春華逐層保案請飭更正奉旨覽欽此○又請將　常出力之已革安徽盱眙令陶炳南開復保案原銜　放奉旨覽欽此○漙廉等奏昌瑞等山松樹生虫督飭搜捕情形奉旨知道了着卽督飭認眞捕拿務期淨盡毋令日久蔓延是爲至要欽此○張澐卿奏接試浙省科考完竣奉旨知道了欽此○○奴才文碩跪奏爲請旨通飭申明定例嚴禁仕路頽風事竊好才前摺陳及近年紳士居鄕多不守法一節其地蓋不止於一省已也嚮聞河南安徽湖廣四川一帶大率有之其病源伏於咸豐年間辦理團練彼時軍務之責是紳士與有司共任之交涉旣多時常接見一切公事互相商酌其分司執事之人皆督辦大臣會同督撫推其廉正　逹老成有望者用之故指臂相資深得其力而自此濫塲之後歴時旣久習不爲怪彼此效尤幾同常例紳士竟視干預公事爲固然分所當爲矣其於地方詞訟則贖其親疎喜怒左右之視其賄賂厚薄高下之不僅干謁請託竟自入公　挿言剖判顚倒是非幾欲兩造曲直憑其一言斷定甚且檀施刑杖枉押良民其於國家正供則又不僅包納錢糧善後招民復業　　凡在清丈升科等事必須先由紳士主持小民不得逕赴有司投報而百姓輸之紳士者數倍正賦紳士納之有司者十分之一而　隱額田不與焉非此官不能收賦稅民不獲事耕耘如或違拂其意則百方撓擾魚肉愚氓有司懦弱者畏其强禦難當不得不隱忍受教其有强項威稜者則必吹求小過蜚語中傷遲早遭其暗箭此一兩年來奴才所聞情形也所以許久未敢具奏者初覺傳言未免已甚而蜚語中傷一語更恐眞僞混淆或由各省被撤之員又指蜚語造蜚語欲藉紳士驕横官長受制一語以文其　劣不職之罪輾轉流傳亦未可定然紳士居鄕理應謹守法度敦品勵行出入衙門干預公事從中漁利巿儈者流本傷廉恥大干功令稍知自愛者不屑爲也但比來所謂紳士者捐納保舉兩途中流品本雜蕩檢踰閑之人實繁有徒而顯宦姻族無知子弟倚勢驕矜漫無顧忌者誠亦事所不免道今此等案件旣已層見疉出不可不亟加釐正請旨通飭直省各督撫申明定例嚴禁紳衿包攬公事其在顯宦姻族隨任官親尤宜引嫌自重一切酬酢往來要必節之以禮自禁之後如收故違務當認眞嚴整不可再事姑息倘果有驕横不法如前所陳之徒敬請推廣約束不知自重之宗室功令無論所在有司較該刁紳官階大小均得隨時宣制先行革去頂戴卽與平民一體拿問跪審一面通揭立案兼逹部科定讞擬結以肅法紀而申功令如此明定章程則刁紳固當各懷惕懼而劣員尙復藉口何由至大臣課吏言路紏彈則但當精白乃心各除私見仍應張舊併行不得因噎廢庶吏治民風兩無格礙矣抑更請者所有奴才訪聞各省刁紳種種不法情形如果實有其事除有關人命姦情强覇盤剥等案外其餘旣往之罪可否姑免追究俱先予感愧自新之路用嚴其故蹈覆轍之誅出自朝廷逾格鴻慈固非臣下所敢擅擬惟顚倒是非之案枉押負屈之人如有現在尙未完釋者應請限於奉旨之日勒令立卽平反省釋至從前包庇私墾　隱額田應請飭部酌子立限責令退報升科按則納賦限滿之後固不容仍前欺隱致虧國課尤宜愼防調停飛灑重困民生亦不准有名無實輒作民欠項下通融影射希圖積年牽混遇事邀恩終歸豁免仍飽囊槖此則在督撫司道董率經理之何如而非徒恃文告科條所能奏效者也奴才爲申明定例力挽頽風起見恭摺具陳伏祈皇太后皇上聖鑒謹奏請旨奉旨已録○○奴才銘安玉亮跪奏爲命婦壽至百歲循例奏請旌表恭摺仰祈聖鑒事竊據吉林廳同知詳稱據紳士國子監博士慶福等呈稱廳籍光禄寺署正銜衣佩璋之祖母衣姜氏于光緒八年年屇百歲查衣姜氏于歸逮事翁姑賢孝聞於閭里持家勤儉至老不衰俾其孫曾克守遺緒而性尤急公好善於同治年間吉林重建城垣案内命其子花翎三品銜户部郎中衣雲勉捐欵奏蒙恩賞三品封典　在遐齡滿百精神康强實與旌表之例相符呈墾轉詳請奏前來奴才等伏查該三品命婦衣姜氏儀彰棗栗譽箸蘋蘩相莊而案舉梁鴻荆釵表德樂善而服膺孔雀芝誥錫恩看繞膝之孫曾尤謹熊丸之教躋期頣之壽考無勞鳩杖之扶允爲盛世之嘉徵宜荷殊榮於曠典理合據情恭摺具奏伏乞皇太后皇卜聖鑒謹奏請旨軍機大臣奉旨該部議奏欽此○○杭州織造奴才廣英跪奏爲接辦已已第三次大運按欵織就縀綢等件委員解京恭摺仰祈聖鑒事竊查承准内務府户部派辦運務應需錢糧經前升任撫臣左宗棠奏請由牙厘局每年撥解錢十二萬串按照巿價易銀發辦嗣因撥欵不敷辦解全運歴經各前織造將厘局一年解到之款儘數發辦遵例分爲赶運大運兩批解送按年題銷其未完各件遞年接辦在案嗣因庫存物料不敷承准内務府札飭寛爲籌備等因當經前任織造咨商撫臣飭司籌撥去後旋據藩司文稱現時庫欵支絀難以添辦仍請暫照厘局每年所解錢文儘數辦運俟庫儲稍裕卽行併籌添辦各緣由經前任織造於同治十三年三月十二日會同前撫臨合詞具奏奉旨着照所請該衙門知道欽此恭查上屇所辦已已年運務尙未辦竣所有光緒七年運務自應循照成案接辦已已年未完縀疋等件仍遵舊章按照厘局連閏撥到錢十三萬串易銀儘數發辦業於上年八月間先行趕運過上用縀綢紗三百疋官用縀紗二百疋内用綢綾六百疋衣線二百斤部用縀綾紡絲八百疋均經批差解送分交驗收在案嗣後接續督工趕織兹共織辦得上用縀綢紗三百疋官用紗一百六十疋内用綢綾九百疋衣線二百斤部用縀綾紡絲八百疋謹於二月二十二日遴委妥員督同舍人管解運京分赴内務府户部逐件交納統計趕運大運兩次共解過縀綢綾紡四千六十疋衣線四百斤除督飭承辦經書將用過一切工料銀兩細數遵照奏准各項巿價核實造報循例具題外所有接辦已已運務先後解交並委員起程日期理合恭摺具奏伏乞皇太后皇上聖鑒謹奏軍機大臣奉旨知道了欽此○○裕禄片再勞績保歸候補班州縣人員應於到省一年後察看考核奏明分别煩簡補用歴經循辦在案今查有同知銜候補班前補用知縣李占鱉自光緒七年正月十六日到省之日起　閏扣至七年十二月十六日試看一年期滿例應甄别據藩臬兩司會詳前來臣覆查該員李占鰲勤愼明練堪以留省以煩缺補用除咨部查照外謹會同大學士兩江總督臣左宗集附片具陳伏乞聖鑒謹奏軍機大臣奉旨吏部知道欽此○○奴才崇綺跪奏爲宗室放賭被拿拒傷界官審明定擬恭摺仰祈聖鑒事竊查前署　將軍恩福任内據步營司員呈據鑲紅旗界官依勒杭阿禀稱訪聞宗室瑞安有開塲聚賭情事　卽帶兵往拿瑞安喝令伊胞弟振英用刀將其拒砍致傷常將瑞安振英拿獲並起獲賭具兇刀送經批飭發審處會同宗室營主事長慶訊辦騐明該界官依勒杭阿右眉接連眉叢有刃傷一處現已平復訊據瑞安供係正監旗閑撤宗室於光緒五年冬間在家開放寳局胞弟振英都同照看分使局利七年十二月初三日起更時分正在開塲賭耍界官帶兵往拿伊遂喝令振英拒毆振英用腰刀將界官砍傷屬實查瑞安振英身係宗室輒敢經年放賭已干例禁迨經界官查拿復敢持刀逞兇將其拒傷實屬不法亟須懲辦查光緒元二年間宗室博文覺羅掦善因造賣行使假錢帖犯案經前署將軍崇實先後奏請發往黑龍江奉旨允准在案今瑞安振英同惡相濟厥罪惟均相應請旨將瑞旨將瑞安　一併發往黑龍江交該將軍嚴加管束以儆効尤理合恭摺具陳伏乞皇太后皇上聖鑒訓示謹奏軍機大臣奉旨依議欽此○○奴才啓秀跪奏爲潮温舊症潰發一時不能起立籲懇發天恩賞假調理恭摺具陳仰祈聖鑒事竊奴才右骽近上舊曾染患潮濕之症於本年二月初二等日微覺紅腫當經延醫調治無如感受潮濕過深收效較遲現在潰理之處雖漸結甲而一時尙不能起立臥床輾轉焦灼萬分再四籌思惟有仰懇天恩賞假二十日俾奴才得以安心調養一俟可以行動立卽具摺銷假所有奴才請假調綠由理合恭摺具陳伏乞皇太后皇上聖鑒再奴才於發摺後卽將印　循例交盛京工部侍郎興恩遞署合併聲明謹奏軍機大臣奉旨啓秀着賞假二十日欽此 
 
