# 1912 - 74 - 4914039

 

Page 1

 
 
評論 
[六國銀行團競爭借債感言]  
　　　　　　　嗚呼借債者召侮之媒介競爭者無形之瓜分初不謂於民國成立之時而卽媾此履霜堅冰之現象雖曰借貸亦立國之通例當茲民國締造伊始萬衆一心萬目一的取財國外以拯救民生自是萬不容已之舉然一念夫六國銀行團反對華比借欵之舉則有不禁駭極而狂者矣原夫借債云者個人間交際之間題換言之即甲國與乙國互通有無之常經耳我欲舉之則竟舉之初何足以生聯帶之性質者乃自華比有借欵之成議而六國銀行團公然反對若以此爲有違成約者然晋謁袁總統之不已且毅然發布竟見謂比國借欵如果成立則前議之六國借欵决計作罷并以永遠不再借債中國肆意相要挾嗚呼六國此舉厚我耶抑鄙我耶此其意可不煩言而解者矣 
且夫列强均勢之說由來久矣若者爭雄於漠北若者注目於關東若者傾心於粤海若者尤鷹瞵於齊魯舊疆若者更虎視於長江流域披東亞大陸之輿圖幾幾爲他族人種俎上肉矣今者地形上之瓜分一變而爲債權之均勢一國之貸與必須六國銀行團之公議方始呆以繼續而履行吾不識舉債者於此其感情之發生又將奚似 
雖然物必先腐也而後蟲生之人必先疑也而後讒入之多苟無與人以競爭借債之端亦何至六國銀行團公然而攘爲已有致藉口爲反對之階當清之季人人以借債爲惡德專制政府一切之喪權失利幾無不由借債而起萬衆咨嗟椎心疾首以詛咒怨詈於惡政府一旦而民國肇興方欣欣焉如出水火而登衽席有以奠民生阜民財不致如向日顚連而無告矣乃無何而借債之說蠭起於國中商辦鐵路虚抵矣商辦航船虚抵矣浸假而南政府借債之事未終北政府借債之事又起一若政府之舉動惟沾沾焉恃借債以爲天職不計後日還附之危險不恤國民擔負之艱巨假籌餉之大名間接焉以爲吸收民脂民膏之舉若甘踵前清之覆轍而不已者即無六國銀行團競爭借債之反對有識者已覺險象之環生矣然則爲今之計將如何曰一國撙節制用之經在兢兢焉量入以爲出况當新邦締造之初尤宜以風行節儉爲天下先有可節者節之有可撙者撙之不必以借債爲前提致日陷於債權之勢力範圍而莫可如何焉耳 
大總統命令 
[三月二十二日]  
臨時大總統令委任朱啓鈐接充督辦津浦鐵路事宜此令委任馮元鼎接充幫辦津浦鐵路事宜此令正紅旗漢軍副都統榮銓呈稱病體未痊懇准開缺等語應卽照准委任文年兼署正紅旗漢軍副都統此令 
[專電]  
　　河南都督拿獲運動駐豫禁衛軍暴動之奸細八名詢係升允主使而來卽照擾亂治安律正法并電袁總統通飭各軍統領留心查察以免意外 
　　理藩部榮首領以勸諭升允罷兵取銷蒙古獨立爲詞商請袁總統暫緩裁撤理藩部 
　　駐紮歸化城之淮軍近亦譁變四出焚刦袁總統得電命於張家口第一鎭中抽撥一混成協星夜開往彈壓 
　　英法德美四國公使代表本國銀行團照會外務部反對英比借欵謂内閣總理唐紹儀曾允四國銀行團於此過渡期内享有供給中國借欵之專權此次復向英比公司借欵實屬違背前約 
　　四國銀行團聲言非俟大局一律 
 
 
 

Page 2

 
 
　　　　　　　平靜未便代募巨債致失發行債券之信用（以上北京）　　泗水商會李炳燿等呈報該地已設國債事務所請即委定人員辦理此事 
　　柏文蔚軍統呈請趕辦屯田以消隱患孫總統令陸軍部酌核辦理 
　　江浦民政長夏斌被民人呂祥雲臚陳劣迹控由孫總統令江蘇都督查辦（以上南京） 
[公電]  
　　山東張都督電　北京大總統各部首領南京孫中山先生黃參謀總長各都督各報館均鑒本月廿一日傍晚警道吳炳湘由共和進行籌備處會議散後回署行至東大街首府署前忽有人迎面擲放炸彈性極猛烈僕從有三人帶傷吳警道無恙當塲拿獲兇手丑化庭一名供稱受人委派來東暗殺各官長等語並據吳警道呈請遴委司道大員提訊前來除俟訊明確情再行詳達外謹行電陳以杜訛傳而紓厪系山東都督張廣建叩禡 
　　山東吳巡警道電　北京大總統各部首領各都督司道各軍隊司令官各報館鈞鑒廿一號下午五鐘炳湘由院回署行至首府署前大街突有三人迎至轎前擲放炸彈性極猛烈傷轎夫衛兵共三名炳湘無恙當場拿獲王化廷一名譚張二人均逃未獲訊據王化廷供稱係北京派來暗殺東省各長官等語已據情禀陳都督開法庭鞫訊詳情容續布恐傳聞失實謹此電聞山東巡警道吳炳湘叩禡 
　　烟台胡都督電　各報館鈞鑒瑛已電致袁大總統辭去山東都督職原文錄下北京袁大總統鈞鑒接讀銑日京電敬悉山東巡撫改稱都督所有文武屬官均着照舊供職仰見我公維持現狀之苦心瑛前以東省人民之要求孫大總統之委任公義所在不得不勉任仔肩到煙以來倐將兩月調度諸事心力交瘁幸其間親睹政體改善我公被選爲第二次臨時大總統深信我公才望必能措國家於磐石之安正擬電請辭職卸此重任適睹鈞令極慰下忱惟是一省之中現有兩都督對立仍未免有政令不能統一之弊瑛自矢心國事奔赴拘囚者十餘年苟可利國福民身命尙且不惜豈尙有絲毫祿利之見横梗胸臆至使我公碍難整理深願從此養疴家園長爲共和國民卽請我公將瑛魯軍都督一職取消通告南京惟尙有二事不敢不爲我公敬告者去歲葉軍攻克黃縣諸城一帶凡屬新黨誅戮靡遺共和宣布以後文登匪亂亦殺新黨至千餘人之多並在匪首王嘉禾家中發現萊州府知府楊芾手函中有聳令殺戮志士許以稟省請獎等語近濟南拘捕新黨瑛處報告日猶數起以是山東人民對於舊日官吏惡感甚深我公遠大北京或未深悉若以山東善後事宜長委諸仇視之官吏則官吏與新黨兩不相容衝突之來將無可避一旦禍機猝發是不僅山東之不幸也此瑛不能不爲我公告者一瑛現所轄軍隊爲數已達一萬二千登黃駐紮之滬軍已滿十營以上兩軍皆由南方調派前來軍紀素嚴本堪告慰惟自銑日鈞電傳播後瑛之去志已爲人所共知軍心因之卽爲搖惑留之則無統轄之人散之則無准據之令且餉稰支絀籌措尤難此中維持頗費籌思此瑛不能不爲我公告者二凡茲二端究應如何防維之處伏望迅賜指示詳細辦法以安人心而弭隱患不勝禱盼之至魯軍都督胡瑛叩十九日 
　　煙台胡都督電　袁大總統孫大總統黎副總統各都督京津滬各報館均鑒本省補選史澤咸陳命官于洪起爲中央參議院議員特聞山東都督胡瑛叩養 
　　廣東省議會電　叅議院東華醫院報界公會華商公局各都督各報館曁同鄕諸公鑒民軍統領王和順久　異志濳招桂兵私購槍砲分據要地十日突阻新軍查街傷斃數命靳斷電線十一發炸砲轟城内外陳都督萬不得已始宣罪狀令軍圍攻幸其部下多不附從現王逃兵潰商民多受驚少損害此役且非因裁兵而起各民軍皆安請紓埀厪粤省會删叩都督府 
　　西安張都督電　南京孫大總統北京袁大總統武昌黎副總統及中央各部長參議院參謀部並各省都督各軍政分府各司令長公鑒現在幸託威福甘軍先後退去升允逃入甘境知關厪注先此奉聞鳳翽叩效印 
　　中國銀行臨時理監事會電　北京袁大總統鈞鑒本行荷蒙維持准予繼續中央權利無任感泐政府現已統一應請通令東北大清銀行一律改名中國銀行俾免紛歧即於行内附設大清銀行清理處以清界限並祈電復中國銀行臨時理監事會同叩 
　　北京度支部電　上海中國銀行臨時理監事會鑒奉大總統交巧電悉所請銀行一律改名卽於行内附設清理處應卽照准除劄總行等遵照外特覆度支部養印 
　　北京袁大總統電　輪船招商股東維持會電悉承譽增慙武昌烟台船事唐總理日内計可達滬請就近商籌辦法可也大總統袁養 
　　大通紳商學界電　北京袁大總統各部首領南京各部長參議院上海各報館均鑒南北統一共和確定吾皖都督未能得人事變迭起大通自去年九月至今賴黎君宗嶽駐兵防守近撫遠綏皖南大局得免糜爛頃聞黎萌退民紳商身命財産無所託庇惶迫萬分乞留黎維持皖南現狀保衛治安暫緩更調至爲盼禱大通紳商學界代表銅陵幫李德迥潘鎭江潘保仁童畹香太平幫崔允恭崔文斗崔祥鑄汪滋桂汪毓淮南幫金鳳起李國楷李國楨李經武謝寳生謝寳樹劉積和吳常齡張蔭亭胡文光周運文靑陽幫曹寳源植芬左服政左一蓮兩湖幫陳厚臣曾文卿陸元記涇縣幫吳少屏劉永福徽州幫宋恭祥宋恭裕本地幫章殿榮佘貽龍佘曉玻佘蕙芬王鼎勳佘秉璋陳耀奎佘應龍池州幫包植棠等仝叩哿 
　　新蔡紳商學界電　陸軍部長曁各都督各軍司令各報館鈞鑒民國告成南北一致獨河南新蔡縣亡清縣令劉宣翖頂輝煌任西鄕土匪數千燒殺姦掠置若罔聞並縱兵嚴緝無髮辮者輙被挖心裂肺慘無人道且殺戮主張共和之楊宗蘊朱朝時庭榮等數十人焚掠閆子固李耀卿高冠斗楊心田等四十三家勒索黃耀无鄒漢文朱文華等八十餘户逐處騷擾雞犬弗寗懇即拿問而重民命合邑紳商學界各代表劉羣士任子勉單懋剛薛斗南張山甫王冠甫八十人泣叩 
　　蕪湖廬恩澤君電　上海江西路四十赱號江皖工振總會陳潤老先生鑒前日兩電計均達澤昨夜回蕪今晨偕魏君梅村往江堤查勘籌備興工爲目前救急計五七日内非速籌的欵一二十萬先行公佈皖局萬不可了勘估已竣時機萬迫再不開辦前者千辛萬苦所求之一（中有脫字）辦工各紳勢必心灰四散大局瓦解以後雖有欵亦無濟矣且沿江一帶門户洞開春潮已漲民無指望恐立時大亂將奈之何務懇婆心佛力一爲援手並轉陳張李直楊杏城兩先生曁諸位會長會員共拯危急盧恩澤叩效 
　　北京外務部電　王外交部長眞電悉和屬華僑案屢次交涉情形迭電計達和政府雖允酌釋華僑然終據和官一面報告誣我華僑應派員實地調查方能得其底蘊正擬商派前委爪領蘇銳釗前往查辦准劉代表電稱和外部以蘇領未到任先往查頗有未便如該領到任儘可查報等語復經切商得復再達外皓 
　　上海華僑聯合會電　北京袁大總統外部局長鑒頃接泗水來電請轉袁大總統鑒泗近况如前電昨荷官發表五日内送十七人回華餘者候辦似此終坐不白國體何存始終强硬交涉究竟毫無實效僑等心灰工商盡廢如認僑民急籌放出緩不濟矣等因特呈華僑聯合會叩梗 
　　𡩋波旅滬同鄕會電　浙江都督鑒各卡苛捐專制弊政民軍剏義吾浙首行裁撤全省臚歡今忽改辦統捐則較繁征較多數較鉅慈邑罷市船户反抗各縣勢將蠢動禍在眉睫請電飭停征另訂妥章以弭後患而靖地方切急盼覆寗波旅滬同鄕會沈敦和虞和德朱佩珍等叩漾 
[譯電]  
　　今日德皇携同皇子奥谷斯特韋廉親王夫婦曁女公子維多利亞魯易前往奥京維也納 
　　德奥兩皇將在奥屬順布侖夏宮會見後始再與意王在維内地方相見以固三國同盟之局 
　　俄政府民向土政府聲明今仍嚴守中立並與各國同意暫不承認意大利據有梯袍利地方（以上栢林）要聞一 
[外蒙古正式電告獨立矣]  
　　　　　　　外蒙古自去年宣告獨立後至今對於中國尙未完全斷絕關係乃前日總統府接有庫倫發來長電一件内稱前者蒙古因不堪滿清虐待之苦故驅逐滿清貪官汚吏宣告獨立近接南京各處來電知滿清皇帝業已退位漢族宣布獨立實深慶幸惟蒙族與漢族程度不一情形不同自應另立一國方爲適宜現在蒙衆已民建立國家定爲君主政體即以活佛爲皇帝至華商之在蒙古者照舊看待特此電聞下署蒙古國内閣大臣松叩袁大總統得此電後即覆一長電力言蒙古獨立之非計勸其立卽取消共謀五族幸福面總統又函約在京蒙古王公會商此事并聞蒙古王公中亦皆不知松某爲何人現有仍由蒙古王公前往勸慰之說且蒙古王公中亦有接到庫倫電信者大致勸其卽速回旗共圖大計此眞目前一大問題也 
[北京總統府議决要政]  
　　　　　　　前日袁總統又與趙秉鈞梁士詒周自齊叚祺瑞胡惟德烏珍曹汝霖各部首領在迎賓館大開會議聞其議决事項如下（一）各部首領交代後其一切事宜暫歸臨時籌備處各股擔任（二）解决裁撤滿清各部院之實行日期（三）擇期派財政專門學人員分往南北各省盤查銀庫及銀行造幣廠等（四）函知直督速在天津保定設立公估局并令廣設平糶局（五）簡派上級軍官爲外省護軍使分往各省整頓軍政一切事宜（六）籌畫將來編練中華民國陸軍須有八十六鎭及其辦法（七）函知直𨽻奉天黑龍江吉林熱河河南山東等省設立審計處（八）釐定改革京外警察各項專章（九）解决北京叅議院成立日期及舉行開院禮節（十）北京中華民國總銀行内應設總副裁 
[陸軍總長室中之飛彈]  
　　　　　　　　二十一日午后一時許陸軍部黃總長室中忽有流彈射入適中三等副官陳鹿右脇創傷甚重查得此彈係由演武廳飛來當派憲兵營第一連長周寳臣第二連長劉傳銑督同憲兵四人前往搜查適有飛機隊三人持槍二枝由太平門馳至連長婉詞盤詰詢以由何處來此至此何事答云打獵問開槍否答曾開槍射獐但未曾中然他處固未有持槍者則此三人固不免處於嫌疑之地也後經該連長據情報部如何處置續探再報 
另函云二十一日午後二時陸軍部忽有人行剌黃總長時總長在他室會客總長室在樓上有某副官適坐總長案見一飛彈直穿玻璃窗而入某副官不及避中腰立仆於地良久不能起乃匍匐至軍衡局呼救則聲息已微現已送入醫院療治兇手尙未弋獲云 
[參議員力持保存參議院]  
　　致各省通電　各省都督省議會及諮議局均鑒昨接袁大總統寒電轉達武昌臨時議會通電各省發起臨時國會已得十一省回電贊成等語不勝駭異本院之成根據於臨時政府組織大綱現公布之臨時約法亦載明十個月内由大總統召集國會當此參議院旣成立之後國會未成立之先乃以一省議會名義輒召集臨時國會不知何所依據若不承認臨時政府組織大綱及臨時約法則已公布之法律已選出之總統已組織之臨時政府皆將無效民國基礎於以動搖且今日以一省議會反對參議院而召集臨時國會他日將又有一省議會反對臨時國會而召集第二臨時國會起覆紛紜事權不定民國前途將何利賴方今國基初肇所賴以維持培植者端在守法參議院爲法定機關萬不可任意破壞至於參議員本應依約法選派規定選派方法權在各省或民選或公派一惟各省自定萬不能執民選二字反對參議員因以反對叅議院行動法外破壞國基湖北省議會提議實爲不當應作無效諸公愛國尙乞詳思參議院皓 
　　第二電　各省都督省議會諮議局均鑒鄂省臨時議會發起臨時國會爲不正當之舉動經本守皓電通告諒已達覽茲再諄切通告敬祈爲中華民國前途計熟思而審處之參議員能否完全代表人民之意乃參議員之選派方法問題非參議院可否消滅問題若謂都督選派之議員不足代表人民儘可按照臨時約法第十八條規定選派五人之數盡由民選選定後卽可陸續來院與各該省前派之參議員實行交替臨時約法規定選派方法由各省自定之已將臨時政府組織大綱規定都督選派一節删去是各省如何選派其權皆在各省各省主張民選應依約法選舉參議院之參議員方不失爲正當參議院爲行使立法權之機關旣經約法規定若漫不承認則根本法破壞中華民國前途不堪設想恐非眞正愛國者所宜出此且國會之召集約法旣規定在十個月内轉瞬即到其選舉方法必須詳細審密始足以達完全代表人民之目的本院現遵約法第五十三條規定已著手草擬選舉法不日即可議決咨由大總統公布施行今忽發生一臨時國會旣無正當之選舉法何能强稱爲足以代表人民又安見立法機關名爲臨時國會則可名爲參議院則不可此尤大惑不解者也總之叅議員可以全體改選叅議院爲法定機關斷不能改鄂省之發起臨時國會實爲法外之舉動當然無效貴省究應如何辦理均希示復參議院號哿 
　　致袁總統電　北京袁大總統鑒寒電悉（其文與致各省皓電同）本院公認湖北省議會此舉爲不正當行動斷然無效除電達各省外特此佈聞參議院皓　　致湖北省議會電　湖北省議會鑒（其文與致各省皓電同）且全國各地未設省議會或諮議局者有之卽）現時之省議會亦多因倉卒成立並未經正式選舉貴會所提議斷不能完全實行非徒無益實生紛糾本院公認此舉當然無效諸公愛國尙乞詳思參議院皓 
[女子以武力要求參政權]  
　　十九日午前八句鐘有女子參政同盟會唐羣英等二十餘人以武裝的狀態同詣叅議院要求叅政權當由招待員引入旁聽席唐等不聽竟入議事廳與諸議員雜坐至提議女子參政案時咆哮抗激幾至不能開議直至十一點半鐘經議員等再三婉勸始各相率退出比午後開議時唐等又復接踵而來時正搖鈴値諸議員次第出席該女子等竟堅執議員衣袂禁不聽前議長無法只得傳語守衛司令諭各守衛軍兵嚴加把守不准女子攔入議事廳女子始行退入旁聽席次據叅議院議員云該院對於此事原無必不贊同意思不過擬俟國會成立然後解决此等問題今見如此舉動確知女子程度不齊現已全體一致决意反對當時並有一議員出席歷述歐美故事謂文明國女子絕無此種不法行爲諸女子始各無言而去　　二十日又有女子二十餘人鬨至參議院尋議 
 
 

Page 3

 
 
　　　　　　　長不見隨將玻璃窗片摀毁並將各議員未經發表之議安藏之抽屜者搜索一空而去一警兵稍有違言女子等以足踢之立仆 
　　是日女子又推舉代表唐羣英蔡惠二人謁見孫大總統並上第三次請願書求總統提議於參議院詞甚激昂總統婉言勸誡謂此事未有一經提議即能通過者倘能堅忍耐勞至再三將來或能達此目的幸毋爲無意識之暴舉受人指摘否則殊非本總統賛成女子參政權之始意云云後總統以事出府兩代表始逡巡退出 
　　二十一日早該女子等忽增六十餘人並帶有武器直入叅議院守衛軍士强不令入當時議員聞之竟有懼而逃去者議長無法只得電請總統派兵保護總統當派近衛軍士二百人前往救援而各女士以不得入院愈形憤激又至總統府謁見孫總統備訴該院派兵阻止之事謂該院用兵駐守女同志等亦必請派兵保護女士等入院並力邀孫總統出席議院提議此事孫總統允代向該議院斡旋并令女公子陪同前往又北京某報代表陳君紹唐時在總統府亦極反對議院當即偕孫女公子衞戌參謀官某前往該院排解該院無法乃允許由女子同盟會再具一呈後當將約法重行提議各女子乃整隊得意而返 
[南政府取締濫發電報]  
　　　　　　　　近日有人假託黃總長名義揑發電報致與袁總統謂願任參謀總長云云袁不知其僞覆電極表歡迎黃總長得電大詫刻正嚴查此事一面由秘書長胡漢居君特飭電務科員嗣後無論本府及代府外各處遞發電報其電稿非經秘書長加蓋圖章者一槪不得擅發並聞政府因近來各處往往濫發電報事後多無從查核爰令交通部以後遇有公私各電均須嚴重取締云 
來稿 
[鍾觀光上孫大總統請裁種紀念林書]  
　　　　　　　　中山先生大總統閣下竊聞有善不彰非所以勸後有功不紀非所以礪民也今者清帝遜位政體大定光復盛舉震耀寰區當世論者念締造之艱難保持之不易思亦有所表識以資激勸若紀功之塔自由之鐘皆深識之士所欲有事者也然是等計畫工作不易需欵亦鉅旣難猝成亦無厚效以光論之則在軍言軍有一至良之方術焉即所謂紀念林者是也蓋此次民軍之戰續以克復南京爲最優南京之地附郭近郊皆有名山高阜綿亘其間自鍾山蔣阜以至清凉獅山袤延數十百里而彌望不毛如入沙漠無人之境民俗窳惰令人戚然宜亟由鈞處頒布命令利用此土以紀戰功凡現住本城諸軍及前敵之撤回者皆由統帶軍官採求苗木分配軍士每人若干本率令種植其地則以孝陵衛前山爲最宜以其本屬官荒也（如清凉山下關等處查有官荒亦甚合宜）其木則不拘種類如松柏桐榆楓　之屬但取易得皆可適用（如用松木則每秧苗百本祇値錢數十文）先測定地叚分區製圖匀配各軍依次栽植每一軍團栽畢皆於林地之前以木製牌坊作爲標識如曰粤軍紀念林鎭軍紀念林之類亦許附載戰蹟刊列姓名以紀一時之盛再於總林地外繚以石垣或土墻母使牛馬侵入害其萌蘖如此則費少而易爲工分而易舉以軍人紀軍事則名正而易使以荒地作林地則事順而易行其直接之效用可以紀勞續彰事功使國民心理望而感奮以誘其愛國護公之觀念其間接之效用則又能助審美調氣候增自然風物之壯麗消農田水旱之偏災蓋一舉而數善備焉其管理之法或隷内務省保護作爲政府官有林或歸公衆團體監督作爲地方公有林厥後枝幹長成鬰葱在望禽鳥　集繁卉滋生併許學校生徒借作演習林之用俾講求博物及農林學者得入而研究焉是舉若成於精神及物質上皆有莫大之利益以視鼓鐘鑄鼎刋碑勒銘徒以一軍體爲紀念者其效用之廣狹不可以道里計也機不可誤時不可失惟在大總統卓見英　下令陸軍部妥議辦法從速舉發春寒漸退戰事適終草木將蘇正宜栽種爲此率　陳請伏希鑒蔡施行不宜 
譯林（蘇譯） 
　　世界産金額二十年前産金無多近年乃逐漸增加去年世界産金之額共値四億七千三百三十八萬三千元比之前年約增四百零一萬八千元若比十年前則增二倍比二十年前則增三倍有餘其産金各地增加最多者首推脫郎司巴而該地計增一千五百萬元茲將一千九百十一年各地産金之數列舉如左 
南阿　一七○四八七九○○美國九六二三三五二八澳洲六一○七二四○九俄國四○六○○○○○墨西哥　一九五○○○○○洛代西亞一三○四五一○○印度一○五○五五○六　加拿大一○○○○○○○中國一○○○○○○○日本及東印度等一○六○○○○○西部阿弗利加五二六八一○○馬達加斯加一九○○○○○法國一二七五○○○中美及南美一五○○○○○○其他各地七二五○○○○合計四七三三八三五四三 
[清談（東吳）]  
　　　　　　　十九日南京參議院討論女子參政權請願一案各女士以武裝的態度臨塲迫脅或牽議員之袂或碎玻片之牕或蹴巡警或謁總統皆躍躍焉欲一試其北伐未試之技而議員至有請兵自衛者且有胆落郤走者各女士乃整隊奏凱而還記者曰有是哉女子之進步乃若是之速而其實力竟足戰勝男子也昔英倫女子要求叅政權時亦曾暴動於市中鬨閙於議院今民國成立未及三月而女子之程度民足與英倫女子相比較此可喜之事也昔參議院之議决借欵也各省各界連電爭之而不獲今數十女子踐蹈之而有餘此可驚之事也記者旣驚且喜因書此以爲諸女士記功之碣小說 
[俄王之偵探（三十五）（無名）]  
　　　　　　　余又問道那麽你全不知道他近來境况如何他嫁也未嫁密烏蘭爾大笑道葛蘭先生你的眞心露了出來了我確然知道你已愛了他了他若知道你愛他他也應該感激你的余也笑道你休戲言我想你决不如此想我密烏蘭爾說此數語情狀甚是平常也不十分妬忌只微含怒意這怒意也是女兒們常有的事因爲我在他面前愛他朋友的小照原也難怪着他余對此情形便又想起綠蠟船上的事宛然在目綠蠟船上的小照爲何如此粗失扯破之後便丢在椅下那小照架子爲何又反放此中乃大有可疑密烏蘭爾今日放此小照在房内觀其情形亦决非平常朋友紀念之物我更不知密烏蘭爾對我之言果爲眞心抑只欲解我之疑以隱瞞此秘密女郎耶余此時中心轉展不能一定自此以後日復一日來脫考脫之奇事更復發現余在克利客店内得一倫敦指南細查綠街上並無來納克租人之房更查綠街所住之人均非社會知名之士又細查來納克房子内所居之人悉係名門清客平時專倚豪富爲生一切起居均與富人無異而囊中實未必有錢來脫考脫獨與衆人大異手面甚闊常以錢交涉諸人來脫考脫之妻人亦幹練且頗僅飭又能殷勤欵客以盡客人之歡諸如此類不但我一人心中懷疑卽我母舅亦心有所不解 
 
 

Page 4

 
 
[登春臺鴻記]  
初六日戲特請越　超等著名文武藝員合演拿手好戲 
　小炳胡鳳林小春昇胡念七應桂林李玉水周連　王寶魁周萬榮胡念七陳金龍小春升蔣連元胡　　徐炳華彭云飛嚴小炳應桂林胡念七陳春來胡鳳林小　　　小炳應桂　周連來王　魁周　　（打鸞駕）斗姥閣紫金鞭 
二月初六夜戲特請越郡越等名班著名文武藝員合演拿手好戲 
小春昇周連泰錢金玉王仁奎周　榮王　科徐炳華陳金　彭云飛金增　　小益李玉水趙清錄　春升鍘美案泗洲城陳小貴陳鳳仙胡念七初次　到　　天全部元朝故事 
[寶善街丹桂特別减價幾正廳一角]  
初六日戲特請全斑超等坤角合演拿手好戲 
金蔣花金菊花准演打扛子桂云峰呂小山林月翠小黑燈全武搖錢樹白玉梅棒打嚴嵩張少泉　桂寶一聲雷　開心拿手好戲天水關月珠張文奎張文艷小云仙叼月珠翁梅倩柴子云楊長喜秋湖戲妻林黛玉月桂紅特別改良新戲富貴全圖 
初六夜戲特請全班文武著名藝員合濱特別好戲新排玲瓏燈彩 
黃祥奎金菊芬趙月芬　美案沈翠芬周寶寶謝小蘭雙冠誥桂云峰呂小山一聲雷全武行大鬧長板坡當塲救主柴子云周桂寶白玉梅紳商煩演戰蒲關翁梅倩日進僧月裏紅月桂紅　百　虹霓關張文奎張少泉謝小蘭沈翠芬周寶寶謝小蘭小月紅周桂寶呂小山林黛玉白玉梅月桂紅張　艷宋十回新斗牛宮定排燈彩龍燈高蹺 
[歌舞臺法界有記]  
四盞燈斷橋相應月樵張俊奎郭玉延張長順諸云仙袁福順馬春甫李秀云會九花娘蓋俊卿馮志奎邱　奎馬春樵奪小沛常春恒花狸貓李錦榮周惠芳孟鴻芳袁福順　　　馬崑山曹玉堂林翠卿　月樵廳寶運李錦藥小孟七趙福勝富仙方九月仙郭玉延小四盞燈李長勝花狐狸全日本蓮救母 
初六夜戲特聘京津最優等藝員合演好戲新添金　行頭特別佈景 
諸寶珊六部大審李長勝王潤田　美封官小四盞燈趙福勝袁福順　王宮馬昆山富仙　曹玉堂硃砂紅痣林　卿蓋俊卿小才　雙演遺翠花應寶連張長　諸云仙常春恒張俊奎恒應月郭玉延李秀云趙燕飛四盞　李錦榮孟鴻芳九月仙常春恒花　　小孟七林　卿曹玉堂　　芳　俊卿安少鑒馮志奎馬崑山馮俊　嘉興府蒸骨洗寃二本 
[石路中迎貴仙園日戲正廳一角]  
二月初六日戲特請京都眞正　等全班文武名角合演　手好戲 
王翠芬巧度二梅彩上飄徐清如陳福元絨花計劉長　小均培陳月芬黃金台小永春王翠芬杜文卿御果園黃芝山王祥云周玉奎　　猴譚月明范書祥李德山張　鳳小德喜薛家窩葛玉延張和　蔣俊芝吃人肉小紅燈李百歲雙釘汁四盞燈張德　劉松亭王林李　彬龍鳳呈祥 
二月初六夜戲特請超等全班文武名角合演日戲逢禮拜三六准演 
張和福劈山救母彩上調演　花宮小均培杜文　王福順定軍山小永春小喜　陳月　收虎　譚月明　楊猴張永華張德俊王祥董芝山李德山張雙鳳馬福珍義妖傳小紅燈李百歲查頑關張玉林葛玉延陳燕奎張德俊小紅燈　永春四盞燈李百　小均培王祥云彩上飄小德喜　楊　李　彬董芝山新新洛陽橋 
[歌舞臺法商有記]  
新排故清嘉慶年間江北驚世奇案連　新戲 
初六夜准演二本 
蒸骨洗寃 
[歌舞臺法有記商]  
聘請最優等著名　生 
真小天呌小天 
優等青衣 
筱余子雲 
靜養數天擇吉登台 
[高德洋行]  
騐光者美國醫學博士費德雷 
上海英大馬路三十六號便是 
海上一隅限鏡舖林立然大都首飾家或金匠所設者耳彼於光醫二門從未研究故所驗之光及所配之鏡洵可知矣本行醫生早年於光醫學校精究斯道十有餘年領得優等交憑故所配之鏡絲毫無悮且騐光治疾不取分文即所於之各式眼鏡　子皆美國最新式之良品莫不適合貴客之用本行創製之吒力克鏡片均能製成各種顏色此佈　三十六號便是 
華經理周憲章啓 
[謀得利有限總公司]  
在英大馬路東首三號大洋房內 
陸續新到大小洋琴風琴價廉物美各式軍營號鼓頭等樂器此別家之貨大不相同經理英美加響大小唱戲機器各省超等唱戲機片花樣繁多不及細載如蒙 
可錄挑選賜顧閱取目可也此佈 
謀得利發行所啓 
[禮拜一拍賣]  
瑞和洋行 
准於初七日十點鐘在戈登　第九號住宅內拍賣書樓大菜問臥房間廚房一　本器房物等不計此佈 
瑞和洋行啓 
[禮拜一拍賣]  
遭火水漬貨 
壳件洋行始創自同治九年卽英一千八百七十年 
准於本月初七日下午二點半　在本行拍賣稍漬麵粉一百餘包稍漬洋布一包由　前英大馬路同志里福和煙廠被　移來餘剩大宗煙葉數十包煙盒板數十霜雪　煙數十萬枚錫紙臘紙香水煙牌子膠水大椅八把茶機四只脚踏車二　以及　雪茄煙材料等貨不計此佈　壳件洋行啓 
[禮拜一拍賣]  
淨漬貨 
瑞和洋行 
准於初七日二點半鐘在本棧拍賣機器油二百二十六箱象皮管象布派根數千磅德高香煙五箱聽頭牛肉五十四箱麵粉十九包牛奶念箱石棉花四包肥皂計六桶　光　一箱　糖屑二包東洋　魚一桶樣子布四箱絨毯百餘對　板念只雪茄煙一百盒洋匯食物數十箱以及樣子皮鞋天秤另物不計此佈 
[禮拜二拍賣]  
及衣料瑞和洋行 
准於初八日十點鐘在本行樓上拍賣各色花緞黃緞子包伏各色絲紗刻絲袍料織花衣料色花綾子熟羅縐紗等共數百疋各種顧　大紅緞　彩椅　椅　卓幢門　床　帳　　　枕套　椅套　絲　袍霞織造提花絲線絲絨狐衣鼠銀鼠珠皮　皮棉夾單綢緞衣服刻絲面被頭　毛　　另物不計如各客欲拍者請于先一日至本行觀看可也惟抬後當付現銀限卽日出清此佈 
[禮拜二拍賣公平貨不限價]  
瑞和洋行 
准於十七日上午十點　在本棧拍賣公平鞋帽店虎瀑玉鞭蓉雨衣泉九宏長　宮輕羅小扇長江會納花圖金英桃銅　　童楊家蔣捷報八陣電氣燈雙小人點隨面津百子高升呂純陽北地胭脂二仙散菓后進宮祝壽洲蘇堤端陽九財童巧發財務九　童雙蝶仙人摻花牌部鳳小花圈哥子全歸　貴樓夢筆生花鴻運大發元寳鷄一品香代軍孔雀過新年馬上侯九金魚鶴童打面缸萬年如意天官人鳳雙人鳳九裕山水怡情元羽綢人鳳色素羽綢萬子千紅祝壽劉海尺六元絨長壽宮豐年北地天賜黃金祝濤順風大發鬧百草輕羅小扇元西緞六子意升沖元西緞元寳鷄大紅棉呢五童子色裏子綢萬子千紅絲羅緞雙得利甘　色花羽布六子高升色花羽綢人龍三寳人馬弓獅球三佳人鳳三正藍跑鹿鷄童人打虎三德飛球奪巾劉海三萬天宮如意人打虎人松鼠三皇三B三S三崇十一磅半人槍三下紅跑鹿十二磅人槍三久三X三寳人　三S人斧三p人槍三治三昌三立細布七磅至十五磅十二磅八六四雙劉海四人魚雙人魚十二藍跑鹿八藍跑麟六四藍跑鹿龍鶴飛崇奪營彩石磯雙得利雙花園得利小人點炮三友龍鶴A圈馬頭市布七磅英魚原七磅鴻運大發　標三磅鴻運大發　標三磅半至七磅人虎劉海駱駝洋紅標萬子千紅祝壽三正三德漂洋標致瑰花三幸雙得利九虎童人槍　八陣三寳童鶴三和彩石磯吉祥如意北地胭脂呂純陽豐年三雙蝶仙鶴童回京圖寒山寺雙小人點炮1757·4640天官意五金鷄八金鷄利市三倍飛球奪巾祝壽緣人臘藍跑鹿藍雙鹿紅鹿獅球三蝠鴻運火發三英永　三正三廣三隆戰長沙漂布等所拍各貨均是凈貨倘有　點一律排呌此佈 
瑞和洋行啓 
[禮拜二拍賣]  
魯意師摩洋行始創自同治十三年即英一千八百七十四年 
准於初八日十點鐘在海能路第九號相近病房拍賣書樓大菜間臥房廚房浴間一應木　洋琴什物國星不計初六初七日可看此佈　魯意師摩洋行啓 
[言論界之霸王天津民約報通告]  
本報何爲而發起乎曰古今有至尊之人道無萬能之政府今日者　　　而自由生破壞終而建設始矣已往之事一鐵一血將來之事一筆一舌雖不致　洛陽一紙其勢力果　於十萬毛瑟然　使　　禹城　樹赤　於本平　　人人有自覺心以奠國家鞏固之基礎以遠國民完全之希　　必對於政府有監督之貴對於國民有促進之　　餘則提倡實業以　進步研究國防以資善後代表國民之外交以爲後盾擁護僑民之權利以爲保障而又剷除社會之劣根性輸入世界之新智識以期　抒吾　人數十年之苦心經　　而後已本報日出三大張表內容如下（一）社說（二）　論（三）外論（四）要件（五）小說（六）社評（七）公布（八）公電（九）本專（十）外國專電（十一）中央要聞（十二）　外　　（十三）時評（十四）各省通信（十五）本埠新聞（十六）專件（十七）文苑（十八）雜　（十九）來函附出畫報一大張類分四種（一）新聞　（二）革命遺事（三）滑　畫（四）小說畫本報設在天津鈔關六吉里胡同定期陽曆四月十五日出版每日定印十萬份遍送海內外十五天惟外於三天外請預寄郵票一仍二分　克照送凡惠登廣告者亦一律照送十五天務使地位格式新異動人以酬雅　如有當世　心君子能擔任本報訪員及代派本報者望速通函本社以便寄呈章程訂立合同 
[製造局廣告]  
查本局自上年光復之後因赶造各種軍火添補工匠幼童人數頗多現在各廠均已敷用足額不能再添所有各處投效之工匠幼童於三月二十日截止不收除示諭局門外用特登報廣告勞往返此白 
[上海新開賓樂公棧廣告]  
本棧開設拋球　中市交通之便屋字美備　登報聲明　持　述現在修理將竣擬定量陽　三月三十號先行交馬　由　張上　房間大而爽亮安寓各幫號客可稱第一倘有　顧從連擬定無不格外歡迎以副雅意至來往上賓亦　　　一試能否相符賓至如歸之樂意也 
本棧謹啓電話三千七百三十一號 
[允康公司賠欵迅速]  
啓者筱康於去年四月間偕內人李吳氏蒞滬承允康公司經理俞君子章勸保壽險銀一千兩不料於今三月初五日病故當報告公司查明立卽賠償這一無留難足見該公司信實可靠領款之餘曷勝感佩用特登報鳴謝并以告我同胞之欲保壽險速向該公司投保爲盼 
崑山義源錢莊李筱康謹白 
[各埠客幫公鑒]  
敬啓者軍興以來各省響應人心惶駭金　　關因之阻塞敝業等受此影響困難情形已達極點　之時勢大概皆同爲此敝　等公議放　章程數則實因時勢所迫並非寡於交情謹此登報佈告惟希鑒諒爲幸（一）定大小月底一律收清（一）定每月十二起之　　大月底二十六起之帳歸小月底（一）定　票期大月底限初十小月底限廿五（一）定洋厘照市小洋照貼（一）同業等凡向洋行購定之貨當提貨特　驗原箱未動售與客家請客家驗明中途如有缺少等情　客人自理與號家無涉（一）商業上如果實行陽四本同業亦須一律照陽曆辦理 
洋廣貨洋　料同業仝啓 
[商辦輪船招商局開股東常會廣告]  
照例常會每年一舉現值本局第三十八屆總結帳奉准通令仍接照陰曆年度計算應卽將上項盈虧實數及全年營業情形與其中變遷事請亟須開會佈告現擇定陽曆三月三十一日（即王子二月十三日）下午兩點鎭在上海張園開股東大會並選舉議事董暨查帳員繼續補任凡在遠埠各股東請照前例將股票息摺就近向各埠分局驗票掛號隨掣憑條於開會期前數日業滬向本局換取入塲券其在高埠各股東卽將票摺逕向本局掛號照辦特此預凳廣告務祈　公鑒勿致暹悮不務企　　再本埠騐　掛號自揚曆三月二十一日（即壬子二月初三日）起至陽曆三月三十日（卽壬子二月十二日上每日）上午十點鐘起至下午五點鐘止均在本局候玉如過時則遞至次日過期則統在會塲門前掛驗補券一併聲明 
輪船招商總局謹啓 
[江蘇同盟會支部大會通告]  
敬啟程者民國雖告成立本會責任未張望以　如何進行正我會員應行商權之周題今本部已發表政　我支部　應召集籌商一切茲定　曆三月念四日（星期）十二將此謂　蘇局盟儈全體大會於蘇州留園隔壁愿設支部於該庭）銅凡我同志務請屆時　惠臨再是日應舉正副會長各一人評議員八人幹事八人合先預告 
[上海新開廣崇信烟膏號今擇於二月初三日開張特此廣告]  
本號主人精提洋藥法製煙膏業經年久早有名譽茲特再設市三馬路北望平街洋房門面兼售原莊大土零躉批發貨選真美價即從廉　蒙賜顧者請嘗試之言不謬也此布 
[盤棧聲明]  
英界四馬路北首石路中江南旅館新記業已盤與仙記交易今改仙記旅館開張所有新記與各寶號在來帳目等情均向舊東清理與仙記無涉恐未週知特此佈告 
江南仙記主人告白 
[禮拜二拍賣]  
水漬粗布 
魯意師摩洋行始創自同治十三年即英一千八百七十四年 
准於初八日二點半鐘在浦東怡和棧拍賣水漬粗布貴客准二點一刻鐘請到二馬路公司碼頭同趁小火輪至該處面拍花旗鹿狗馬狗粗布三英　粗細布等貨計可可五十餘包限一禮拜出清勿延此佈 
魯意師摩洋行啓 
[禮拜三拍賣]  
水漬疋頭洋貨 
魯意師摩洋行始創自同治十三年卽英一千八百七十四年 
准於初九日上午十點半在江西路第六號　字中和棧房　上　賣日前被焚漂布十二磅十磅八四細布斜紋膠布共計二百餘件其各牌花名下日再行登明再拍成須　定銀其貨限一星期內出清此佈　魯意師摩洋行啓 
[禮拜四拍賣]  
魯意師摩洋行始創自同治十三年卽英一千八百七十四年 
准於初十日十點鐘在愛文義　第一百零九號即小沙渡喀相近柏賣申堂客　　樓大飱間臥房浴間廚房一應上等木器電汽風扇油畫水畫烹銀器皿什物另星又於十二點一刻抬賣象皮稱皮蓬車馬車傢生奧國馬疋馬夫衣服並各種花草盆景紡二百盆不計初九日可看此佈 
魯意師摩洋行啓 
[禮拜五拍賣]  
魯意師摩洋行始創自同治十三年卽英一千八百七十四年 
准於十一日十點鐘在虹口匯山路第四號拍賣串堂客廳大飱間房間浴間廚房一　木器洋琴保險　什物又於十二點一刻拍賣稱　皮蓬車與國馬疋不計初十日可看此佈 
魯意師摩洋行啓 
[廣告]  
拍進水電線絲名襪號鑒 
啓者是辛亥年八月廿一日下午二點半鐘在小行拍定吳淞大北電　局棧房水電總絲一節屢屢催促竟爲置者岡聞況且現在南北統一各路貨物皆能來往何期是貨　不來提目下因前途催　甚急萬離再遲今限舊曆二月十五日止如再不來提准將該水電線絲登報再行拍賣倘不繳數再向前拍定原人追債特此佈告 
壳件洋行啓 
[貴重產業出賣]  
魯意師摩洋行　始創自同治十三年即英一千八百七十四年 
今有各處界皮房屋出售或在租界或在寶山華地如貴客欲通葉者附至小行面談再小行門前有詳如表可看此佈 
魯意師摩洋行啓 
[公平洋行拍賣疋頭廣告]  
謹啓者本行每逢禮拜二上午十句鐘按期拍賣各貨蒙貴客讚賞因消路日廣貨色排列亦多本行欲推廣實菲圖利因此拍完午後事時　促不舒欲改完全　法於本月初八日卽禮拜二起准於上午十點鐘拍賣至十二點鐘止午後二點半鐘再拍恐未週知特此佈告狀希公鑒　公平洋行啓 
[新紹永錫堂限柩過期]  
本堂寶統三年份以前所限之柩於清明前送理白連　　地倘有親　友任申速卽至堂領去或來逗換留票切勿延悮特此布告 
[浙紹永錫堂催柩回籍]  
本堂宣統二年份三月底以前進　之柩現定於二月中旬盤歸餘姚莫家嶺及紹城木　安葬倘有親族友在申速卽至堂領去特此佈告 
[匯通保險公司廣告]  
英國士葛怡佑寗火險公司資本金規元四千五百萬兩前由公信洋行經理已三十餘年賠款迅速久蒙　商嘉許現歸本紳經理倘承惠顧行移玉五馬路本帳房接洽可也 
總經理英國華田合謹啓 
[新國民之新製　愛國諸君鋻]  
啓者本公司開幕以來即為各界交口　承新民國之第一新製盖非持騐目配光運機磨片量面裝架種種專門技術為惠顧諸君所目覩即所製金　各式鏡架亦無弗精益求精力求新異固不敢以不對光之鏡片損人目光亦安肯以不眞實之偽貨自損名譽茲將本公司諸特色再佈於下　一電光驗目室及　片各機坊可領客參觀以表新　　一本公司係專門技　所組織故不論遠近斜正散聚各光片凡東西洋專家所能造者本公司無不能照造照配　一光片旣係定製自製　　辦現成貨不同然既配光一貨後　　至一　　亦必出一本公司為便利購客起見特於自製金銀各架外添備西洋鋼絲夾金兩稽亦能按照各人面部裝配 
上海南京路精益眼鏡公司告白 
[大屋召租]  
本行經理英界福建路普慶里內有三樓三底屋一間又三樓三底雙進深屋一間又法界永安街有六樓六底屋一間召租如合意者請至本行面議可也 
祥茂洋行告白 
[盤店聲明]  
茲有新垃圾橋西路裕通仁記　　米　主劉仁山憑中說合盤與袁姓爲業改號德記所有從前往來帳目收付等項槪由劉姓自理與新束袁姓無涉 
[龍牌水門汀]  
三井　洋行　行理 
德律風第二二零八號 
[高德洋行]  
騐光者美國醫學博士費德雷 
上海英大馬路三十六號便是 
海上一隅限鏡舖林立然大都首飾家或金匠所設者耳彼於光醫二門從未研究故所驗之光及所配之鏡洵可知矣本行醫生早年於光醫學校精究斯道十有餘年領得優等交憑故所配之鏡絲毫無悮且騐光治疾不取分文即所於之各式眼鏡　子皆美國最新式之良品莫不適合貴客之用本行創製之吒力克鏡片均能製成各種顏色此飾 
華經理周憲章啓 
[謀得利有限總公司]  
在英大馬路東首三號大洋房內 
陸續新到大小洋琴風琴價廉物美各式軍營號鼓頭等樂器此別家之貨大不相同經理英美加響大小唱戲機器各省超等唱戲機片花樣繁多不及細載如蒙 
可錄挑選賜顧閱取目可也此佈 
謀得利發行所啓 
[日本郵船開往大連灣]  
本公司經理南滿洲鐵港會社之西京丸每逢禮拜三神戶丸禮拜一准開往大連灣並由火車接連滿洲內地各處船身修固水腳公道客位潔淨應酬周到 
各賓號欲裝貨搭客者務祈 
光臨爲幸 
日本郵船會社啓 
[精勤英文夜墊推廣學額廣告]  
本塾已設七八年　鑄新界人才不少茲際真相訊息償與民更　將來實業必占　　有斷斷然者而英文幾何為實業之要素特聘高師擴充額數擇最新之良法匡舊學之不逮進步之速成效之大誠不可思議也准新曆三月廿五日開學不限省界不拘年　凡有心　學者多多益　實志在育才非它意也欲知課程至五馬路鄭福萬堂取閱可耳 
[胡榮德堂馳名　包愈瘋濕骨痛]  
筋骨疼痛皆因鳳濕人于經絡以致手足麻木不能移動拘掣無異廢人每求名醫毫無效驗然鳳濕一癥病在經絡骨節之內非湯藥丹丸所能藥除惟本堂追　袪濕天醫藥酒真藥方能直入四肢經絡骨節之內所以男婦一切七十二種風濕　　心能立服立愈無論久年陳傷　痛氣血停滯服此酒而治愈者不下數萬人多　以天醫酒館路最廣馳名　遐會價每瓶一元每打十元 
上海發售處四馬路麥家　口老永和酒棧小東門外余孝貞 
[老太古公司]  
倫敦崙格西火陰公司　柯里仁火險公司　叭喇定火險公司　變哈其火險司勞公司　家定火險公司 
啓者本行經理以上五保險公司事務現可代客保廠屋棧房及各屋內所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[永年人壽　保險公司廣告]  
總公司創設上海廣東路十號 
招足資本五十萬兩已收五萬兩 
現存銀欵（結至一千九百十一年三月卅一號）　七百十四萬零三十八兩 
承保平常壽險　孩童　醫險　學費險 
以及　費壽險 
據一保欵總數　結至一千九百十一年三月三十一號　進　三千萬兩 
上年進欵二百八十九萬六千五百五十四兩 
總董　白克爾 
總經理　鄭　仝啓 
壽險計算員　倪安 
[商務]  
票匯二月初五日 
上海匯至倫敦 
銀行電匯　二先令七辨士九三七五 
銀行即期　二先令八辨士 
銀行四月期　二先令八辨士一八七五 
銀行四個月期匯票買進　二先令八辨士五 
又　六個月期匯票　二先令八辨士六八七五 
　根電匯四月定貨　二先令八辨士六二五 
又　六個月定貨　二先令八辨士八一二五 
大條銀　二先令七辨士八一二五 
上海匯至法國 
銀行電匯三佛朗三十六分 
銀行買進四月匯票　三佛朗四十二分 
上海匯至德國 
銀行電匯　二馬克七十二分 
銀行買進四個月期匯票　二馬克七十八分 
上海匯至紐約 
銀行電匯　六十四個七五 
銀行買進四個月期匯　六十六個六二五 
上海匯至印度 
銀行電匯　一百九十八四七五 
上海匯至香港 
銀行電匯　七錢二分七五 
上海匯至日本 
銀行電匯　七銀六分八七五 
金市二月初五日收盤金價 
現貨標金　三百六十八兩 
足赤條金　三百七十五兩 
沙金合赤　三百七十七兩 
錢市二月初五日北市銀拆及銀銅元銀價 
龍洋　七錢四分四厘 
英洋　七錢四分五厘 
本洋　九錢 
小洋　六錢四分四厘二五厘 
銀拆　借 
洋找　七錢二分五厘 
錢找　一千文 
衣牌　一千三百二十文 
銅元　一百七十八千文 
市銀　一百五十千文 
股票二月初五日上海股票盤市價如左 
藍格志　買　七十五兩 
公和祥　買　八十七兩五錢 
開平　買　十三兩 
司買得　買　九十五兩 
電車　買　五十四兩 
糧食初五日米市各價開列於下 
常幫白粳（每担）八元　次七元五角 
北幫機白粳　八元三角次七元七角 
南幫機白粳　七元八角次七元四角 
錫幫白粳　七元八角次七元二角 
蘇同白米　七元八角次七元一角 
機洋秈　八元二角次七元六角 
機　秈　八元一角次七元五角 
蘇同洋秈　八元　次七元五角 
珠角雙專廬秈　七元八角次七元三角 
　黃橋秈　七元七角次七元 
　白元　七元九角次七元五角 
常白元　七元七角次七元二角 
　白陰元　七元七角次七元四角 
蘇同白陰元　七元四角次七元 
珠角雙專白陰元七元六角次七元二角 
常小麥　四元八角次四元 
荳油二月初五日市 
船牛荳油　九兩五錢五分 
棧牛荳油　九兩五錢五分 
船泊荳油　八兩 
船　荳油　八兩六錢 
船牛籽油　八兩四錢 
棉花　昨日市價 
　南四名　新花二十四兩六錢 
南市各雜牌新花二十四兩二錢 
新通洲花　二十四兩五銀 
新九江花　二十四兩五錢 
新火　花　二十四兩八銀 
　子花　十三元 
又　次　十二元五角 
輪船進出日期 
二月初五日進口輪船禮拜六 
甬興輪船　由寗波　寗紹公司 
江天　又　由寗波　招商總局 
開平　又　由秦皇島　開平公司 
奉天　又　由煙臺　太古公司 
吉和　又　由長江　怡和洋行 
大通　又　由長江　太古公司 
江新　又　由長江　招商總局 
大臣　又　由膠州　享寶公司 
張家口又　由煙臺　太古公司 
二月初六日出口輪船禮拜 
神戶丸輪船　下午二點鐘開往大連灣等埠　郵船會社 
撫順丸又　開往福州臺灣　大阪公司 
大通　輪船　開往長江　太古公司 
江新　又　開往長江　招商總局 
普濟　又　開往寗波溫州　招商總局 
開平　又　開往秦皇島　開平公司 
襄陽丸又　開往長江　日清公司 
張家口又　晚往安東　太古公司 
吉　　又　開往長江　怡和洋行 
怡生　又　開往牛莊　怡和洋行 
二月初八日出口輪船禮拜二 
開平　輪船　開往秦皇島　開平公司 
築前丸又　下午二點半鐘開往日本等埠　郵船會社 
德生　又　開往膠州　怡和洋行 
德和　又　開往長江　怡和洋行 
塘沽　又　開往青島　享　公司 
廣生　又　開往汕頭香港廣東怡和洋行 
二月初九日出口輪船禮拜三 
鄱陽　輪船　晚往長江　太古公司 
鎮安　又　開往香港廣東　太古公司 
太　丸又　開往長江　日清公司 
廣平　又　開往天津　開平公司 
順天　又　晚往煙臺海參天津太古公司 
新北京又　開往寗波　太古公司 
二月初十日出口輪船禮拜四 
　陽　輪船　開往長江　日清公司 
甘州　又　開往煙臺牛莊大連太古公司 
二月十二日出口輪船禮拜六 
大福丸輪船　開往長江　日清公司 
 
[上海染業全體廣告]  
今閱　　靛美全體廣告一則不知此靛究　何靛如係士靛已由本染業扶定用數公同　認何致反對當無論關至於所用各洋靛固為美外人　動色　苛捐一　　市政　查明外由同業公素粘據正案毋庸再辯我同業為矣乎交　尚未登諸報端反饋我　強詞奪理背　已掛此種　　不　明眼人所一笑　質之洋靛業並無此種廣告且廣他項靛業並非同行云云由此　之賓為包洋靛捐者意　掩飾　街登載查今日稅章但有國民應盡認稅之責任　無外業包潭之定章又靛業認靛　一句洋靛與土靛無非同行　受非甲乙兩種中人稅業固　爾為業外人豈　之應當包　郎爾包　者復以何方為爭是非曲直當憑公鑒 
[京都天寶齊　花柳無憂　經驗良方　除病妥速　毒門聖藥]  
京都天寶齊藥房○天下馳名○靈騐第一○異人傳授珠黃人寶花毒丹　包愈男女一切楊梅結毒限日全愈永無後患 
此丸乃本齊獨得異人傳授良方重用真正屢黃珠粉血珀極品上藥泡製煉成男女楊梅結毒橫　下疳小便皮破腫爛一切毒門無論初起久染包可限日痊愈如請醫不精服藥不愈或庸醫圖利不顧人之性命攸關　用輕粉升藥倒提丸等當時立愈乃毒氣內攻逢春復發四肢酸痛甚則鼻塌髮禿紅班起點皆緣毒蘊經絡且必染妻絕子其害非淺餘毒未淨其害不休此買藥者未提其法患者豈能安全今本齊不惜重資修合濟世染者即將此丸服下立刻止痛消腫袪毒絕尺凡極重極危之症服藥一料立可全愈價雖略貴而效足值當可掃盡骨內一切毒氣且能生育無害便試屢驗必發必中輕者五天重者旬日除根如用倒提丸輕粉升藥雷殛火焚凡有染此毒者雖諸醫束手危險萬請演講之方知本藥房方真藥靈之功每料價洋十元　每瓶洋二元○另有珠黃下疳散每補派司洋七角如男女下疳腫痛或陽物臭　或筋　半節即搽此散立可拔毒去膿生肌止痛保復原形仍可生育種子此乃第一奇方也○立愈珠珀五淋白濁丸價洋一元如不效驗包退還洋以昭信實　鋪在上海二馬路中市西鼎新里石庫門內便是違埠函購郵局妥速信力自給 
[盤棧聲明]  
今有四馬路石路兆貴里老鼎陞仁記客棧招牌生財應用物件盤售　　史祥生　業改加祥記開張所有前首老豐　仁記與各寶號往來　月等以及　棧股東　有轇轇一切等情均　舊東埋値　祥記無　恐未週知持登申報聲明 
老鼎陞祥記啓 
[新泰隆洋行廣告]  
本行現由外洋運到頭等西帽每打售價洋十八元又外國特製西裝每套三件價洋十九元半又皮靴皮鞋每雙價洋自八元起至十餘元不等以及外套雨衣褲襪等物貨質精美售價從廉賜顧者請移至南京路二十一事情本行選購可也再啓者本行每晚七時閉門 
[邱渭卿為興利洋行啓事]  
現於英三月一號鄙人已將興利洋行買辦告退所有該行棧房貨物以及棧單定貨一切進出欵項均經三面點交清楚統歸新買辦接手此後該行無論何事如有糾葛槪與鄙人無涉恐未週知特此佈告 
[遺失浙路股票]  
吾先父張心田公所買浙路股私服張　記張心記各一十整股票計洋一千元現已遺失已向總公司報明注銷作廢他人拾得作為無效特此登報聲明　希中外士商共鑑 
紹興張葆程生頓啓 
[新開瑞利號精製眞正大土公煙擇於本月廿四開張]  
本主人　嗜洋煙垂三十載今因暫志戒除絕茲嗜好惟家藏大十　膏甚　良田之無益寀之不捨今特設　利字　於英界三馬路石路公陽里隔壁將所藏之煙膏　　數出售訂價從廉凡眾煙界同胞大可　茲佳　也○廉售大小洋藥零賣批發格外克巳 
[上海藥業拆兌廣告]  
茲為　頓營業藉費　持公　　章　列於　　一議　賬未清暫緩交易應發傳單知　同業免致互受其累　一議三節清賬否則停交　一　本年起洋厘照市抬五厘角洋　照市貼水　一議擔保支貨　不准情　一議以上各欵如有　情故　罰銀五十兩 
[華泰洋行]  
本行專選英國名廠儀器測量尺經　儀平水尺鋼帶羅盤針向盤鋼尺連　并一切繪圖器具書籍等類兼售海圖向盤風雨表量天尺千里鏡零星不及細載賜顧者請至江西路廿九號 
華　洋行 
[日本綿貫醫院廣告]  
前任博愛醫院長兼中日醫學校長現本院長綿貫獎三郞先生於光緒念五年蒞華以來研究中東人士氣候減差異疾病治療之不同專治眼科及內外各科兒科產科婦科楊梅結毒疑難雜症無不應手如祥并悉軍學界華語使抱恙諸君無隔閡之恨門診每日上午八時起下等八時止出診不論時間診費門診二元出診五元普通之以四分之一○本院在靜安寺路二十一號即大馬路泥城橋西塊巴利飯店後面洋房便是　電話一六八九　本事務所啓 
 
 

Page 5

 
 
   
 
 

Page 6

 
 
要聞二 
[漢中府洋人無恙]  
　　　　　　　日來外間謠傳漢中府有殺害洋人之說前經派主調查實無其事茲將義公使致大總統之公函照錄如下　敬復者日前承大總統費神設法將本大臣與漢中府主敎往返函件轉達良深感激早時誤傳該處主敎敎士均已被害今乃知俱是謠言也又據拔主敎來函内稱均幸生存無恙並該處人民因知義國敎士專行慈善救濟祈天福佑之事彼尙稱相宜双蒙大總統美意稱如欲接晤甘君並可飭該員進謁以本國拔主敎甚贊稱甘君辦事之妥協本大臣亟欲接見卽請大總統轉知該員請其來館一晤則尤爲感謝之至特此奉達祗請鈞安斯茀爾紮敬啟陽曆三月十四日 
[贛都督履新記]  
　　李烈鈞都督乘輪晉省經過離省一百八十里之吳城鎭地方卽電致各部廳及軍隊首領云鈞以薄才荷蒙衆推本難負茲重任惟是江西雖屬一隅與大局殊關緊要又不敢不勉盡其愚共謀幸福今於本日由潯來吳把握非遙率將二三要件電請查照（一）迅造呈官長簡明履歷表位勿塡籍貫又鈞未接任以前僅接見各司長廳長局長標統總辦其餘各有司候各司處造呈官長簡明履歷表後分别傳見（二）鈞回贛純係爲製造國利民福請轉知各有司照常供職並諭飭軍民人等毋稍驚疑是爲至盼 
　　李公由潯乘坐楚豫兵輪於十七號傍晚抵岸接見各部廳長及軍隊官長後於十九號由各界迎接起寓高等學堂内爲辦公處所並於是日赴臨時議會行受任典禮茲將禮式錄下（一）都督及各部廳長並軍界各首領蒞會入憩息室（二）議員齊集本會（三）搖鈴開會（四）奏軍樂（五）都督與議員行相見禮（一鞠躬）畢都督就席各廳長及軍界各首領以次入席議長議員各就席次（六）議長演說歡迎（七）都督演說（八）議長宣讀勗詞（九）都督行受印禮（議長奉印授都督都督接受奉置席上）（十）都督宣讀誓詞（十一）奏軍樂（十二）搖鈴散會 
　　李都督此次隨帶軍隊計廖伯琅君所部憲兵二百四十名歐陽武君所部南雷支隊八百人衞隊四百人劉世均君所部步兵五百人另有機關鎗多枝共乘坐小輪十艘大紅船五十餘號藉資保衞惟恐市民慌恐先行出示安慰 
　　贛省軍政府係舊時藩署改設地方偏僻殊屬不便現聞李都督已諭令就前清撫院衙門改建一俟修理竣工即行遷入 
[晋人預備歡迎閻都督]  
　　　　　　　閻都督錫山自抵忻州後人民盼望其來日甚一日現袁大總統已命閻爲都督并撤退駐晉軍隊俾閻得以返省整理一切省城各界莫不欣幸刻正預備一切并擬郊迎十里以表歡忱云 
[河東民軍代表抵晉]  
　　　　　　　晉陽公報主筆猗氏王君利臣去歲以事留京嗣聞本省起義回家糾合同志西連秦軍舉事河東爲晉軍之聲援娘子關失敗後潰軍南下王君得張君實生李君歧山等收集散卒創立晉軍政分府保障河東以安人心近民國成立南北合一省垣國民公會電催王君偕同劉君翼若赴省籌辦善後當經公舉張君孝萱已於日昨到晋矣 
[貴州更換都督]  
　　　　　　　貴州内亂幸有滇軍代平已紀前報茲悉雲南北伐軍於二月杪抵貴筑其在安順時曾因事干涉公口（卽哥老會）勒令取銷省中各公口聞之於滇軍到筑之前一日紛紛取銷到省時並不入城免致人心驚恐故遶道至軍官學堂及螺螄山駐紮其司令部禁止部中人役出外外人亦不許入内旋由黔省紳耆力懇滇軍恊同營團戡定内亂副都督趙德全已潛逃無蹤矣 
趙督旣逃黔人卽舉滇軍統將唐君繼堯爲都督茲將唐君致雲南蔡都督電錄下　繼堯承蔡都督委令北伐復蒙黔中耆老函電挽留代平禍亂抵筑後趙恃哥會力謀抗拒當予縱擊幸託福庇趙藍逃遁餘黨分别驅除安撫大局粗定各界公推任都督事自慚學識湔陋固辭不獲暫允擔任黔亂已極綏定不易諸公長才務乞時賜敎言俾免隕越無任盼禱唐繼堯叩靑 
[卾屬通建三義祠]  
　　鄂軍起義還我故都其得力實由彭楚藩楊得勝劉復基三義士之激刺不幸出師未捷豪傑歸元現大功告成三義士之豐功偉績將與河山同壽而飲水思源不可無報德之舉前日黎公除通飭各屬各就適宜地址修建三義祠外並令内務司在省垣擇勘地址鳩工赶造以妥靈魂於不昧云 
[開封軍警衝突記]  
　　三月初一（舊曆正月十二）日開封防軍與巡警大起衝突茲經調查確實報告如下 
　　起釁原因　二月二十三日有防軍後路四營某兵串通匪徒在宋門内蔡河灣地方搶刧經事主到南區報案巡警以有防軍在内即未敢認眞緝捕不意日前事主到區報告該兵在會館胡同某妓家巡警即前往捕拿擬詢畢後即交其管帶懲辦詎防軍聞耗意欲集衆將某兵刧回適初一日北道門有賣饅者横阻馬路巡警前往干涉乃防軍在旁力爲辨護巡警以各有職守嚴詞拒絕始相口角繼而動武防軍歸約同多人與該警爲難該警逃回分駐所亦約多警持鎗抵禦一時槍聲隆隆居民閉户幸經兩方官長竭力解勸始各休戰而兩方之釁已成矣 
　　衝突情形　是日午後後路防軍四營約百餘人有荷槍挾刃奔赴南區刧人沿途崗位悉被搗毁相國寺後鼓樓一帶巡警亦有受傷者南區聞耗亦負槍迎敵遇於吳勝角之南兩方槍聲齊發幸均對上射擊均無傷人防軍管帶哨官馳至極力排解始各散去而居民舖户已受驚非淺矣 
　　馬巡恐慌　馬巡在相國寺後駐紮適當要衝恐被波及急將（馬巡駐在所）招牌及虎頭牌四塊摘去惟環小釘大急切不能摘下旋急中生智將牌並釘一並卸下可見其恐慌之現狀矣 
　　警道斗膽　鄒警道於事後至南區區官備述一切勃然大怒曰防軍數千人竟敢如是横行有我在此慢說幾千人卽孫文之二百萬兵馬我也不怕聞者莫不捧腹 
　　集議善後　事後各區巡警全行罷崗由各區巡官發起開全體會議共籌善後之策於初三日假巡警學堂開會到者數百人各區之官全到由劉鳴閣李子才宋伯仁李經五李嗣清劉湘峯莊水鏡等相繼演說擬要求二大條件一發給槍彈子藥二調出防營公認代表赴諮議局向巡撫交涉以時間太迫無暇校票由李經五一名全體贊成卽認作代表計認李嗣清李經五劉湘峯鍾汝廉包甲廷李子才劉鳴閣宋伯仁王東山陳岳升等共計十七人齊赴諮議局商辦各事搖鈴散會 
　　警道壓制　初五日警道電諭各區一律上崗不應午後即派員科盧鴻鈞勸諭上崗盧銜命往南區宣諭不意突出巡警十餘人手握剌刀揚言曰害張鍾端者即此人也今誓殺此獠廬遁去鄒道大怒於初六日晚派科長郭名世探訪長嚴覲光往南區勒令上崗至則集各警於院中宣布憲諭巡警曰我們受辱受傷未見科長爲我們作主現在威嚇我們上崗如此野蠻我們只得以野蠻手叚對待言畢各出剌刀經區官巡官竭力救護得免於難乘間宵遁 
　　發給槍彈　初六日發給緊口小毛瑟四百枝子彈一萬粒交付各區各區巡警已於該日下午一律上崗 
[杭垣絕粒之恐慌]  
　　杭垣米市存貨將罄以致市價飛漲極粗糙米每担已需七元現查本月二十二日（二月初四）起各米舖因顆粒無存同時閉門歇業者荐橋聯橋閙市口等處共五家並聞墅河極大行棧存貨僅足十日之食各行商惶急萬狀昨由正大等聯名具禀都督訪聞衢屬蘭溪尙有餘米四五千石要求電飭接濟以維危局云 
[杭垣軍警小風潮]  
　　三月二十一（舊曆二月初三）晚有第五標某營目兵在官巷口大街因購物論價與店夥口角崗警代爲排解事已寢息該兵去未數武巡士告店夥曰此種呌化兵無理取閙諸君何必計較等語詎爲該兵所聞突於二十二日上午糾約同營數十人一見崗巡聚而攢毆亦不問其是否原人霎時聲勢洶洶途人店夥紛紛趨避幸某號商見機電禀軍政府飛派憲兵出隊彈壓當將兩造解散尙未釀成鉅禍 
[浙西鹽商之請願]  
　　　　　　　　浙西鹽商公會爲呈請事竊照浙鹽官收商賣一案前經貴會召集兩浙鹽商開會研究茲事體大解决爲難當由本會領取商賣草章三百份分送浙西同商切實討論於三星期後再行呈復業蒙允准頒發在案本月十八十九等日見時事新報大共和報浙省鹽政大會特别記事欄内載兩局長對於舊有引價應准列入公司資本公司内容應聽商人自行組織一條絕對不能承認又載范局長對付西商　載齋之言謂鹽本國家專賣中西各國所同卽前清亦未聞許商人得將憑票買賣其後商人私相授受久之成爲習慨然於手續上猶是循用出頂字樣否則便不能更名立户與舊衙門缺分一例彼衙缺多者亦有値價巨萬少或千數百金試問今之爲吏者究向何處抵償全體默然等語本會查該報所載不但與當日開會情形不同抑且與同商資本關係尤重請爲貴局縷析陳之前清時代法律未備鹽商所得憑票是否聽人買賣鹽法均無明文惟考其得票之由大率在於亂離之後當時浙中各屬初經兵燹民業蕩然舊商存者什無一二於是公家有招商承運之文商人有領票行鹽之事其始報効巨欵興修海塘重以營業蕭條征稅繁重賠課折本顚躓頻年而所得之憑票或不値一錢也經營日久布置日周　利始有可言票價因而翔貴故觀其表面鹽業固特種之生涯察其實情憑票有無形之代價此中枯　之故信而有徴非本會之阿私所好也區區之愚以爲今日之鹽票其性質與股票相同股票之漲價由於經理得宜營業發達鹽票之無價而變爲有價亦由斯道耳股票之價不依法律爲高下鹽票之價亦不應隨事例而消弭此尤理之顯然者彼衙門缺分之食弊爲活蠹國殃民自未可與正當營業同年而語且查項票價就浙西計之已達三四百萬實爲浙人財産之大宗以正當營業之人而所有財産不能受國家之保護揆諸公理實有未安故無論官收商賣之辦法目前尙未得鹽商之同意即使將來貴局政策必欲寔行亦宜聽各商將此項票本切實定價列入成本之中俾商家有利可沾不致虧耗免與貴局商賣草章第十八條之命意有所窒礙誠知該報所載或係傳訛未足取信特本會旣有所見不敢不言除將草章分給各商詳議彙核另行呈報外爲此備文呈請伏乞貴局鑒核施行謹呈 
[浙省政務會議大綱]  
　　浙軍蔣都督日前創設政務會議已將大綱通令各司局在案茲特錄述如下（一）政務會議都督得隨時召集會議各司長亦得呈請召集（二）政務會議得由都督令主管人員列席與議（三）會議時列席人員得自由討論仍以都督之意决定之（四）政務會議不許他人旁聽（五）都督宣告秘密事件各員有應守秘密之責（六）作成會議錄交由秘書長保管之 
[𡩋波統捐風潮三誌]  
　　　　　　　寗波北門統捐局由慈谿商民要求停辦並請代表赴省呈請撤消已兩誌本報現聞鄭局長除示令行行停捐外當電知省司請示辦法至濠河倪家堰大西壩丈亭新壩蟹浦各分所亦知照一律暫行停辦前日鄭局長以省覆未至擬卽赴省旋以今日商務總會開會集議擬俟會議後再行趁輪晉省請示辦理 
[蘇鄕盜警之重疊]  
　　　　　　　吳江縣屬雙楊村南接麻漾向爲盜匪　集之處舊曆正月二十三夜該處小浜地方周錦隆金順發等六家被台帮盜匪煽結土匪放火打刦之後該處一帶居民常徹夜不敢安睡事後數日分駐該處之舊有巡防營兵士兩棚又忽爾調去以致匪膽愈張人心更竟恐惶舊曆二月初二夜該處西鄕范家壩范兆楨等三家被盜明火執仗刧掠一空又近該處四五里之遙震澤鎭北鄕某姓家亦同時被刦目下該處四鄕居民有夜宿他處者有紛紛遷避者風聲鶴唳一夕數驚大有雞犬不寗之象嗚呼匪盜横行四出騷擾吾民何辜而遭此流離失所耶 
[太湖水師勦匪續誌]  
　　　　　　　蘇軍飛划太湖水師各營前往太湖宜興一帶勦辦幫匪各情已記前報現悉迭次擒獲陣斃均係隨從黨羽並無首要在内刻下該帮匪又搶得太湖水師等船之軍裝其勢較前並未少減若不赶速勦滅貽害實非淺鮮昨經莊都督特發訓令責成飛划水師鍾堯階太湖水師劉榮盛内河水師仉翼南三統領限期勦捕務將葉阿祥羅世有等各首要按名拿解究辦並將脅從解散故鍾君自押解匪犯回省後隨卽率隊啓程因探悉該匪將由宜興竄出太湖仍回光福是以各營師船即跟蹤追捕至將近光福地方遇該帮匪船數十號四面兜勦當時擊斃匪徒數人傷數十人擒獲羅三（羅世有之弟）匪等六名船十隻昨已一併解送到蘇投都督府聽候飭發審辦矣 
[蘇省臨時議會記要]  
　　挽留都督函一　昨奉函開（中略）等因查目前時局艱危端資賢者本會區區之意具載前文准函前因爲再公推副議長蔣炳章議員龔傑謝源深周樹年張延壽代表全會恭謁台端面罄一切尙懇慨念時艱肩茲重任臨頴不盡欲言 
　　挽留都督函二　日昨本會由推赴尊處之代表報告一切具佩藎籌當茲財政艱窘之時自非寛籌接濟之途各事無從措手所有此次貴都督提交籌補財政各案現已交付審查此外如有籌補之方亦請賡續提交本會協贊之任惟力是視大局危迫併千萬語爲一談惟祈顧念全省治安勉徇衆請照常任職 
　　委任審查員　審查本會辛亥冬季三個月决算員已委定方瑜吳郁堂王錫爵胡伯言施雲鸞費樹達朱祥緩朱漙恩陳義顧瑞又委任鹽務審查員張蔭穀周樹年汪秉忠卲長鎔黃炎培張延壽龔傑 
[蘇台新紀事]  
　　　　　　　去冬長元吳三邑租粮並收公局當開局之時由各業主造册派友赴局征收匆促間有將應列減收三成之田開列四成册内者甚有將業民剔除被灾之田仍舊混行開入者紛紜錯亂不可究詰而其弊以元局爲尤甚一片模糊賬恐難理算清楚矣 
　　民政署佐治員按照暫行縣制分總務主計學務勸業爲四科每科各設課長一人課員若干人權限本極分明主計一科爲全縣賦稅征收之總樞乃聞該科所辦之事僅爲表册文書一切銀錢出入均不假手另於總務科中設一會計員名目位置多員管理銀錢各欵一如舊時縣署賬席聞各課員連日會議討論以期劃清界限分負責任云 
　　府學旁植園一所業奉都督指令撥歸農會管理乃該園田畝已悉數出租與人迭奉檄催始將租契案卷移交農會接收詎查核立契日期内載黃帝紀元四千六百十年正月某日字樣農會閱之傳爲笑柄以似此歲月模糊契約何能有效聞已退還不認呈請都督核飭取銷矣 
[南都近事]  
　　南京敎育部成立以來逢總次長以下辦事人皆稱部員並未立司長科長等名目亦未給委任狀一律月給津貼三十元現因統一政府將次成立新内閣總理卽日來寗特於本月二十二日由總次長開會宣布解散並議决總次長及部員之尙有經手未了事件者暫留部中以次交卸 
　　高等文官試騐章程已由内務部擬定呈由大總統發交參議院核議一俟議決卽行宣佈 
　　孫總統據司法部呈稱此時新法律未定民間不可無所遵守所有前清民刑律草案及民刑訴訟法應請發交參議院議决以爲暫時行用之法律孫總統已如呈辦理矣 
　　孫總統以近來各部投効者實繁有徒恐不免有徇情植黨之弊因通令三局九部愼選賢能以免濫竽並不得兼差以專職守 
　　由固鎭至徐州一帶自經張勛蹂躪久已糜爛不堪乃近日張勛所部潰兵及十三恊潰兵又復結黨成羣煽同該處土匪地棍姦淫擄掠異常猖獗刻已電請南京政府派兵救援 
　　長沙譚都督委任劉君揆一爲參議院湘省議員劉已致電力辭並舉何陶洪翼昇仇鰲唐乾一彭邦棟五人請就中選派一人以便自代 
 
 

Page 7

 
 
本埠新聞 
[研訊姚榮澤案初誌]  
　　淮安山陽縣民政長姚榮澤誤斃周阮二志士一案昨由滬軍都督府分函承審各官先於午前一律前赴白渡橋國民恊贊會齊集正審官陳貽範察寅丁榕及陪審官胡文甫周舜卿徐粹庵貝潤生葉惠鈞兪文卿張産臣陳陶怡等卽於午後二時往南市市政廳開庭審訊由滬軍都督府書記員歐陽烈之宣布開庭秩序先經陳貽範君發言此案關於人民生命訊斷必要持平陪審必要公平照各國法律須有陪審員中國本無此例此次陪審員須上委任陪審責任甚重外面言詞不必計論必須持平下次亦必須到堂陪審次由林行規許䎝屏二君起訴姚榮澤槍斃周阮兩志士情由又原告律師金派蘭狄梁孫被告律師巢堃詰問周實丹之父周鴻　被逮受押事寔承審各官以時已近史不訂於下禮拜六上午九句半再訊茲將周鴻䎝當庭答訴情由照錄於下　周鴻䎝答稱業敎讀只有一子名實號寔丹又名桂生係兩江師範畢業生九月半由滬回淮倡辦學團十七日經山陽學生團人舉周實爲正隊長阮式爲副隊長全隊共七十餘人由曾藩通知地方團練將該隊與團練聯合住在一處這團練是官督紳辦的這官即是山陽縣共有二百人是楊建廷爲管帶後二日改名爲巡遜部槍彈由團練局發給每日夜點晚飯亦由局供應紳董併請巡邏部夜間上城防守團練亦會同巡邏地方由巡邏隊督率正副部長學生均有徹章記號姚亦到局拜會二十二日清江宣布獨立舉姚爲地方長官公文印信直至廿五日始奉到蔣都督札委二十二日蔣都督電致淮城團練總局請紳董於二十三日到浦接洽周寳丹亦在紳董之列遵命往浦併請兵駐紮山陽二十四日山陽縣開光復會到會約千餘人姚宋到會二十五日約已刻蔣都督派兵到淮城鄭某爲管帶這兵卽代表所請的由周實等出城歡迎至關帝廟内午後姚到團練局阮式當衆質問姚二十四日不到局之非語甚激烈我亦在場廿六日周偉仁張水去清江請軍政分府之印山陽離淮城只三十里是夜三更周寔回家念七日清晨出門先到丁家後由何紳請去議事自此遂與兒子永訣廿八日忽有兩人携親戚信來家到東門天已薄暮有二三十人手持槍械贓開城門將我拿到山陽縣班房後押外監我弟鴻勳亦被　押廿九日差令我上禀認罪授意擬稿謂如此可以開釋禀上又改好囑令照繕遞進迨禀遞後聞定監禁十年並不堂訊十日後姚畏罪逃匿我乃釋放 
又聞開庭後除由許繼祥君起訴外又有証人張雪庵葛震卿周人菊劉朝憲徐懷林許汝楨曹盡誠諸君到庭起訴乃由家屬周鴻䎝阮保麒伸訴寃抑滬軍都督因此案關係重要爰於先期飭令執法科分給旁聽券臨時派有收券二員查驗以免閑人混入其時各署廳長及各社會男女會友報館記者英日各國人員約有一百九十餘人之多均依次就坐旁聽絕無喧嘩警務長並特派區員巡員及司法警察在庭照料 
山陽紳界丁嘉迺商界陳國義曾托全權代表許汝楨君對於姚案須演述情形及事實業由山陽民政長給予許君委任狀一紙昨亦持文到庭茲有電報二則附錄於下　山陽民政長電致許汝楨君轉議員金慕柳奉蔣都督參事會同電姚案飭速派員觀訊請就近觀審民政長盧震黎養　山陽議事會電致許汝楨君轉金慕柳鑒姚案不及遺員舉君就近觀審希將訊情速復山陽議事會養 
另有友人來函云審判姚榮澤一案中外注意正副裁判固宜愼選其人陪審各員亦不可含混列座乃當律師質問原告時突有列身陪審員中之某君發言辭退質然而去旣退之後復欲發言兩座旁聽中西人士深爲詑異且有匿笑者此君旣不知法律爲何物又不識陪審爲何事當道者胡竟任意推選貽笑鄰邦寄語某君果欲厠身政界當焚去珠盤賬簿埋頭窗下讀律十年庶不至自侮侮人也 
[司法長伍三復陳都督書（續）]  
　　（爲姚榮澤案）抑尤有說吾國法學尙在幼稚時期績學之士廷不敢謂其必無惟寢饙於法律專門之學者究屬少數况數千年無公開之法庭無辯護之成例向日之所謂法學名家者大抵討生活於故紙堆中及得諸講師之口授而未嘗有實地練習之經過爲今日計尙須設法派人至外國法庭旁聽練習辯護之方法否則羣盲相戰勝負何分非惟無益事實抑且阻　進步今偶准外國律師蒞庭辯護使吾國律師與之辯論亦足磨練辯才考求眞理於吾國法學前途未始無毫末之裨補又來書謂華人素有崇拜外人之習慣性依賴一生則情奪勢絀莫敢爭衡是以宜并外人之指證而却之此說廷絕對以爲不然大凡依賴之性生於無學識設使學識相同則旗鼓相當各思建樹何至依賴他人自失本來面目吾國有志之士不思躋國家於世界平等之位置则亦民耳苟有此志正宜出甚所學與外人上下其議論較短量長以增重其聲値何至有情奪勢絀莫敢爭衡之說果使莫敢爭衡必其才其理不及他人然後爲他人之才之理所勝致不能伸張其立言之旨要此蓋爲優勝劣敗之公例所淘汰而不得以情奪勢絀之詞自文其過也至以崇拜外人爲華人之習慣性此不過爲　無智識者言之耳若稍有智識者决不自承况法庭之上斷案之權在陪審員依據法律爲適法之裁判大裁判官盤詰駁難之權在律師若恐兩造人証因崇拜外人而不敢與外國律師爭斷乎豈知律師来能爲威嚇之言論無論何國律師祇能按照案情曲折問難兩造人証祇有答其所問之權而無反詰駁難之權旣無所謂爭衡何以見其崇拜若謂吾國律師因與外國律師當堂辯論恐因崇拜之故遂莫敢與之爭衡乎此未免輕視吾國之律師矣如其因崇拜之故莫與爭衡則已失律師之實何足副律師之名若謂恐崇拜到庭指証之外人因而情奪勢絀遂謀所以却之之法此意頗出情理之外凡爲人指証者祇須到庭指明其事其主體在裁判所彼實無使行權力之地誰從而崇拜之世界文明之國於案情之發現如有可疑之點知有可爲指証之人雖總統君主之尊嚴販夫走卒之愚賤皆可請其指証且有一種証人費由裁判所支出爲各証人舟車之費如有敢違抗裁判所之命令不肯到庭者裁判所得依據法律罪之安有其人肯到庭指証而堅却不納之理夫人証物証實爲法律之要素最野蠻之國尙無拒絕人証之事况改革方新之中華民國忍而出此乎苟非其人不及成年或有精神病者無論何國人皆准其到庭指証若以其人爲外人之故而拒絕之廷雖孤陋寡識實所未聞我中華民國似可不必開其先路也語多質直尙希鑒原 
[漢冶萍股東之公電]  
　　　　　　　漢冶萍股東前日開臨時會反對與日人合辦詳情已紀昨報茲將該股東會於陽曆三月二十二日發出公電三通照錄於左 
　　神户盛總理鑒今日開股東會到會者四百四十票計二十萬八千八百三十八股投票開簡公同驗視全場一律反對合辦已逾公司全股十分之八照章有決議之權草合同自無效請速取消全體股東公電養 
　　北京袁大總統南京孫大總統鑒今日漢冶萍開股東會全場一致反對合辦茲將致盛電錄呈鈞鑒電文曰（中略）云云漢冶萍股東會公電 
　　湖南湖北江西都督鑒今日漢冶萍開股東會全場一致反對合辦茲將致盛電錄呈鈞鑒電文曰（中略）云云理合電聞請即宣布以安人心漢冶萍股東會公電 
[討論米麥稅之預告]  
　　　　　　　　民生國計會及各團體要求豁免米麥捐稅一事業奉袁大總統允准是以定於二十五日公推代表俾與唐總理就近商辦已誌昨報茲悉該會等昨又分發通告書云民國光復之際有鑒於專制政體之横征暴歛養成無知覺痛癢之慣俗是以南方甫定首除厘卡繼減賦稅爲收拾人心破除專制之手續何以共和告成爲政府經濟之困乏舉行百稅甚至捐及至苛至細之米麥夫完納賦稅本爲國民應有之義務社會上方且維持之不暇安敢破敗然米麥二項乃民生日用所必需非等於奢侈品之可免時至今日民生之困苦民食之艱難已達極點如將米麥列入稅章其影響及於最窮最苦之國民以致終日血汗經營之輩不得一飽妻號子哭可憐可慘情形耳目不怒聞覩將來飢寒交迫鋌而走險勢所必然目下米價已漲至八元有餘一轉瞬間春黃不接有加無民執政諸公再加苛稅大失人心故由同志等要求豁免者無非爲普救同胞之粒食普救最窮最苦之民生深望政府諸公體念民生速將該稅移入奢侈品中以維國民之生計今幸接到袁總統允電一通爲特再邀各社會曁各黨員務於三月廿五日各舉代表駕至京江公所開會討論俾與唐總理協商一切務求達到豁免米稅目的爲止敬爲衆生請命敢祈共表同情 
[製造局難乎爲繼]  
滬南製造局總理李平書君前因該局經濟竭蹶頗多困難曾向南京孫大總統告退旋奉陸軍部核准委派陳洛書君　接辦陳於奉委後先至該局調查内容回部呈復旣由孫大總統電致李君以陳洛書已另有位置該局總理一席仍歸李君接辦李　因勉爲其難盡力整理惟欵項無着支持不易爰復於日昨電禀北京袁大總統請另派員來滬接管否則撥欵濟用方能續辦不知如何答復也 
[民生國計會多一支部]  
　　　　　　　民生國計會近由婁國華潘翊庭鄭𤓖珊陸藝文等在南京城内鈔庫街中市新洋房内組織支部現已開會簽名入會者截至陽曆三月中旬爲止已有一百餘人得婁君等已將一切情形報告總部查核矣 
[嚴禁軍人夜遊]  
　　　　　　　福字敢死隊劉司令長邇因防務戒嚴禁約各兵士不得托故請假在案茲查核營兵士仍有擅自出營情事故於昨日示諭云仰各隊隊長兵士一體知悉凡每晚八點半鐘查點二次花名之後如敢仍有私出營門沿街游行者一經查明除責罰該兵外定將該隊長撤差不貨其各凛遵 
[婦女宣講會今日開會]  
　　　　　　　　南市竹行弄城東女學曾於去歲開星期宣講會延請通人演講以冀敎育之普及今定於陽歷三月二十四日下午一時仍照前例開會請日本東京高等商業學校畢業生錢君新之宣講 
[提倡社會敎育]  
　　　　　　　　敎育爲二十世紀立國之要素今者吾民國政體雖民改革民智仍多閉塞潘君鏡芙朱君旭東李君君盤等從事敎育有年知通信敎育尤爲急要之圖爰合學界同志組織開明社於海上編演新劇現身說法以爲社會敎育之助茲復因顧君熙齡出而贊助擔任一切經費特將社務擴充禮聘西樂史師　君主任音樂並添徴同志以期精益求精日臻美備轉瞬開幕必爲舞台生一異彩民智之啓發風俗之改易大局賴焉 
[公餘英文專修夜館定期開課]  
　　　　　　　南市大東門外中篾作街四十三號公餘學社附設之英文專修夜館由鄧君源各袁君頌豐公共組織開辦以來已届六載造就商業人才先後不下數百餘人本年重訂章程擴充學額所在英文初等科先於舊曆正月廿三月開課高等科由鄧君定期陰曆二月廿一日開課凡學商中人有志求學者可先至經理袁君處報名 
[耶敎同志之慈善]  
　　　　　　　　中國耶敎同志發起戰時播道團出發上江一帶曾誌前報茲該團同人因親見江皖災民眞相業已回滬定於禮拜日卽今日四時在思婁堂開公祈大會由義務各團員報告戰地兵民受災情形並組織基督敎義振協會以冀接濟春賑 
[尹允階何不覔保]  
　　　　　　　駐滬皖軍籌備處周星若代表皖省財政局探告六霍茶釐總辦尹允階倦呑公欵經公共公堂判尹改交三萬兩人銀並保嗣因無人作保改押公廨在案昨晨由廨復訊尹供實無現銀作保所有摺據亦因在押不能檢呈聶襄讞諭曰此案已改爲民事判爾交三萬兩人銀並保民屬格外通融乃竟延不覔保是何意思諭畢商之陪審官德祜副領事判尹還押仍飭覔取人銀妥保定下禮拜三午後二時半復訊核奪 
[巡捕聚賭串詐]  
　　　　　　　　美捕房六百四十四號華捕張阿三紏合賭徒方阿福及洗衣作主兪生順大飡司陳金榮等在吳淞路甬婦康湯氏家聚賭抽頭旋有銅匠張寳莊冒充包探與張捕串通將方阿福軋入漢碧禮路一千一百號門牌茶館内嚇詐洋五十八元並將方私押嗣經捕房查悉將各人拘獲昨解公共公堂經關讞員會同德師副領事訊明以張捕知犯法罪有應得着押西牢半年張寳莊與陳兪兩人各押三月賭具銷燬湯氏斥釋 
[分配巡夜之責任]  
　　　　　　　　城内石皮弄同安坊王有常家被匪行刦已屢誌前報茲聞滬軍都督陳英士君以地方發現此種巨案實堪詫異特詣南市市政廳與廳長莫子經君商定每晚上半夜由商團出防下半夜由軍隊出防一面飭令各暗探嚴密　緝務獲贓犯從重究辦又聞滬防全軍統領李英石昨亦諭令閔行南橋防兵調回至滬通宵巡緝 
[國民協會進行記]  
　　　　　　　國民協會自成立以來已歷數月最近全體會員已舉定唐紹儀君爲總理楊士琦袁樹勛兩君爲協理三君業經就職各會員正在積極進行一切其政綱不日卽開大會發表 
[盛毓常感謝陳都督]  
　　　　　　　　盛毓常（盛杏生之孫）致滬軍都督陳英士君書云毓常於三月十六日適有江灣之行在車站被不知何許人擄之以去當由家屬報知鈞府飭查省釋毓常年未及歲向來家居讀書不問外事灾生無妄索解無從幸蒙貴軍政府諸公截留釋放俾慶安旋仰沐仁施舉家感戴謹肅寸函伸謝 
[派輪剿辦海盜]  
　　滬軍都督批上海衆商廣記永記等呈云呈悉海盜充斥交通梗阻寔於商業前途大有妨碍仰候咨請海軍部選派淺水兵輪前往剿辦可也 
[火警]  
　　昨晨五句鐘時英租界泥城外馬霍路第三百十三號門牌福泰外國成衣店起火殃及隣居共燬樓房六間該店主李友來與六歲幼子定海均被灼傷尙有隣人施寳林施阿五蘇阿榮戴金林邱賢友傳元來董連芳等均於夢中驚起跳窻跌傷業經新閘捕房派探將受傷各人一併送請仁濟醫院醫治矣 
瑣聞 
[城内]  
　　民政長批示○商人吳樹祥禀批爾將抵押田單藏置皮夾前往觀劇若非心蕩神迷何以不知身帶要物乃竟疎於防範使扒賊生心一試探囊之技乘間被其竊去可見戲之無益受此損害着仍速催捕房上緊查緝追附原單領回是爲上策登報固不足濟事立案亦無憑核准 
又商人胡銘勳禀批爾承買許林香田底三畝田面仍由許林香耕種歷年付租無異何以辛亥年租米不給如無别情曲在許林香爾應邀約圖保理追自有公論事屬細微必可了結毋遽興訟按吳民政長文學優長識見卓越記者素所敬仰乃觀其批吳樹祥一禀離奇錯亂其手筆似反在俗吏頑書之下是必吳君因公務殷繁無暇及此倩人代擬然而吳君豈竟未庽目耶 
　　審判廳批示○張華森稟批查此案金鴻聲並不承認該民所控亦無証據移傳朱敬與已經公廨開釋未曾傳到致碍進行程序究竟朱敬輿現在何處仰即聲叙並候命令承發吏詢明金鴻聲定期傳集質訊核奪　李品嚴稟批方榮係周明壽之夥錢洋由周自行經理旣起意挾貲走匿何用與方榮串合該民所控串通並無証據且果屬實應赴檢察廳陳訴據稟前情姑候分别飭保赶着方榮等帮尋周明壽到案質訊再核　楊雲山稟批該商担保黃月報出外一經傳訊應卽交案何至屢傳不到猶敢以所接空函呈請展緩實屬藐玩着該商赶限一星期内將黃月報交到如再抗違定惟該商是間 
[南市]  
　　誑騙敗露○滬北開乾洋行夥孫紹文因被周和尙徐阿和託稱浦東某洗衣作購買肥皀十四箱迨送至該作並未接洽始知周等誑騙即將該二人拘送新關水巡處轉解南市華洋裁判所訊究判周管押十五天徐押二十天示儆 
　　債臺高築○法租界洋行街合茂糖行夥潮州人許靜初扭南市同吉燒酒行股東吳裕萬卽裕旺至裁判所控稱去年積欠高梁貨款銀四千七百餘兩逃至通州家内當卽跟踪追討僅收得洋一百元期票兩紙計銀九百兩内有一票到期未付當經陳裁判訊據許供已於去年央楊東興介紹先還銀一千兩餘出票據奉判交保將所出之票理明旋有源興荳行附追被欠銀二千另七十兩訊據吳供與前事相同判交人洋並保一併料理 
[閘北]  
　　所如輙阻○江北人錢福康前日投閘北民政總局控告姪媳胡氏私逃出外匿居陳張氏家向領不放並索償鈒食洋三元求提訊究等情當經裁判所提訊胡氏供稱婦已被夫錢友林賣與李姓因李亦貧苦是以來滬住居陳張氏家託荐女工並非私逃求鑒質之張氏供詞略同孫裁判諭將張氏開釋胡氏留候其夫到案再行訊核 
　　鄕婦学途○陳朱氏前日在义袋角徘徊顧盼由八區巡士查見知係迷途遂將氏送至裁判所請示據供住居鄕間夫名陳玉林婦人來滬找尋胞兄朱阿榮因不識路徑以致迷途判留候傳到其兄給領 
　　小題大做○王阿桃前至閘北向其姪王月鴻借去棉被一條携至租界近因屢索不還控由捕房拘解公堂移至裁判所訊悉前情判被告交保出外理處 
　　隣人行竊○鄭開賢控隣人談家寳竊取棉被一條前日經孫裁判提訊鄭偕見証朱汝山投訴前情訊之談供認不諱判拘留三天以儆 
[英租界]  
　　賣地紏葛○英商勝業公司延代表德雷司律師控地販楊讓堂賣地不交請追所付定銀及罰欵銀四千兩前日午後由廨會訊原告代表德律師揩中証王耀記上堂請追訊之楊延哈華托律師到堂辯護並由兩造律師辯論多時關讞員與英康副領事會商之下判候會商堂諭並傳人証再核 
　　尙須研訊○新閘路順利押店經理許緝熙因捲呑値洋四千餘元之衣飾等件逃匿經店主鄭桂卿（卽鄭幹卿）控由捕房稟請公廨將許及許之妻舅曹勝華保人翁阿桂先後傳提到案分别交保收押在案前日午後由廨復訊原告延中國大律師丁榕君上堂請究被告延穆安素律師到堂代辯聶襄讞與英領翰君研訊良久判許仍還押候下禮拜四上午開特别公堂復訊再核 
　　自失主權○張福泉前將房屋向徐如桂抵押洋二百七十元言明任憑出租與人或自行居住十年爲期嗣因不交房屋反自出賃收租故由徐控奉公廨於前日午後傳案經王襄讞訊明前情判張交保限七天將所抵房屋交付任徐自住或轉租與人於十年期内不得干預如能將押欵洋二百七十元還清准予收回 
自行管業 
　　姑准交保○祝蘭舫君遺丁祝升控著名地販奚朗如抵地紏葛一案前日午後由廨復訊奚供求交保料理判准交妥保限三個月自向原差告理處 
　　分期拔債○顧桂松控婦人姚石氏不還欠洋一百六十五元前日午後由廨傳案訊據氏供認屬實判交保限三個月分期拔清 
　　爲小失犬○蔣土立前日雇乘陳慶華之東洋車至四馬路因 
爭論車資互擾由捕一併帶入捕房經捕頭詢明令蔣存洋五元保出候示昨由公堂傳訊蔣未到案判將保洋充公 
　　遺火積薪○新閘平橋路二百五十四號石金祥家因遺火積薪幾肇焚如事經捕房查悉於昨日將金傳至公堂訊明判罰洋五元充公 
　　押店受罰○人力車夫沈根海將坐客所遺之天緞灰鼠披風持向元芳路義牲押店質洋十元被探查獲解奉公堂收押在案昨晨由探將該押店主王叔林傳案與沈質訊明白以王不應收押來歷不明之物着罰洋十元充公沈還押候辦 
　　賊性難改○竊賊王根寳收押期滿前月由靜安寺捕房釋出時王竊取押所内絨毯一條前日又經包探查獲昨解人堂訊實判王押一月期滿再核 
　　怙惡不悛○赫德路十四號某洋人家用人張長云控吳阿二圖竊等情昨由捕房將吳拘解公堂訊知吳係過犯判押西牢十月期滿仍逐出租界 
　　以和爲貴○虹口嘉興路一百十五號住户王榮堂之妻蔡氏因與王口角負氣呑服自來火圖推由捕查見帶入捕房救愈解送公堂暫留在案昨經中西官訊悉前情判交氏夫領回好爲看待 
　　毆傷女主○甬婦陳裘氏因在虹口崑山路花園内毆傷女洋 
東由捕拘解公堂收押在案昨經中西官訊明原告受有微傷以氏不應動蠻着押女所十天示儆 
　　裁縫逞兇○成衣匠徐阿林因在西藏路用刀戳傷張周氏被探查獲昨解公堂訊供一過判徐押候下禮拜一訊究 
　　婢女逃生○濟良所昨解十五歲女子陳大海到廨請訊據供在某粤人家爲婢因遭虐待走出判發濟良所留養 
　　淫棍入獄○雲南路住户張徐氏控朱友生奸拐其女寳林至鎭江藏匿等情由廨判朱押交氏女在案昨日復訊朱仍狡賴判押西牢一年示儆 
　　拐匪就獲○拐匪徐老四朱三近在蘇州拐賣小孩潛逃來滬經蘇省檢察廳偵悉移請英公廨轉飭捕房於昨日派探將徐朱兩匪一併查獲解至公堂訊供一過判押候商辦 
　　小孩被拐○女孩胡順子男孩陳根林壛因不辨路徑由捕送留公廨昨日解案盤問胡女供年十二歲導口人母死父存父在原籍爲牛皮生意被匪拐帶來滬欲赴廣東販賣陳孩供年十歲亦漢口人與胡女住居一處判兩孩并留本廨候懸牌招領 
　　水乳交融○鴻記牛奶棚因出售　水牛奶被衛生局西人查見以其有碍衛生昨將棚主蔡徐英傳至公堂訊實判罰洋三十元充公 
　　拖累保人○德商美最時洋行控嚴鏞笙不理擔保陶煥章欠銀二千餘兩昨由捕房將嚴傳至公廨諭令交保候訂期會訊 
　　野雞害人○四馬路四海昇平樓茶館主陳榮記與二百三十號門牌某酒館主傳春園二百三十四號酒館主張永源等均因容留雉妓在店内拉客昨由捕房將陳傳張三人傳至公堂訊明判各罰洋五元充公 
[美租界]  
　　拐失小孩○海寗路九百六十一號張阿三家之六歲男孩四歲女孩前日下午同在門前玩戲忽然不知去向知被拐失張卽投報捕房捕頭允爲查緝 
　　索債衝突○傳阿林張阿二昨因索討借款在北河南路互　 
扭控捕房捕頭斥退不理 
　　無憑無據○胡阿順昨報捕房云在西華得路被無賴某申訴梢不遂行兇肆　捕頭詢無証據不理 
　　强賖硬賣○小工金順生昨在西華得路向小販陳新才　　食物致相爭毆由陳報告捕房請爲查辦 
[法租界]  
　　保人吃緊○湖南人蕭和卿藉開公司爲名向李寳成誑騙股銀二千一百餘兩向追不　李倩代表張文才控奉公堂提蕭到案判令交保限七天傳李質訊嗣李三次到堂而蕭又不到着保交人亦已逾期昨張投廨請究聶讞員商之西官判候補提保人抑交 
　　順手牽羊○肉店主林阿三前晚見對鄰郭良甫家失火林奔往救熄乘間偷窄駊夾一只内儲貓兒眼嵌寳金戒一只及銀洋等件而出嗣被郭查悉報捕派探至林處查獲原贓解廨訊究判押三月贓給失主領去 
　　限繳房租○張榮水拖欠房租洋二日二十元延不理付由經租人報捕解廨訊追判交保限七天繳清 
　　兵士肇禍○浙江水巡隊兵士劉金生王義鳳潘炳良吳重揚等在酒店内與酒保曹裕明口角打傷曹之頭面當由店東鮑古觀報捕押解訊究旋由該隊長投案請帶回自懲中西官以各兵士違背租界章程從寛判罰洋五元充公仍交該隊長帶回懲儆 
來函 
[匡樹棠君來函]  
　　　　　　　　敬啓者前因藥店秤錯藥味曾經鄙人於去年十一月抄函　貴報登入來函一門俾衆周知仰承執筆先生熱心公益於十二月初一日據情代登鄙人無任感謝現承蘇存德蔡同德二店經理竭力提倡向同行公議改良辦法二條刊印知單宣布告於藥店面購藥之家尙恐未能全知今將該知單附呈靑覽可否重費清神將鄙函及該知單再行登入來函一門以便購藥人家通同知曉有所依據實感高誼多多矣　英署文案匡樹棠頓首 
附知單　茲啓者藥業行店與同胞大有關係理宜格外愼重現經同行公議大衆贊成無論大小藥店另加考查之人凡有持方購藥者必須將藥味曁分錢數目校對明白另加考查人名印倘方上有各包各號官樣者卽應按包號明不得嫌煩然一方無論幾劑只號一劑以上二事均定於陰曆二月初一日全埠同行一律實行以表改良而昭愼重特此通告統希公鑒藥王廟飲片同業公啓 
來件 
[社針義務學校緣起章程]  
　　　　　　　　　啓者鄙人擬創辦義務學校蓄志已久耿耿此心不敢少懈然鄙人未嘗學問經費雖可勉力擔任而於敎育一途茫無門徑自上年發起以來擬訂章程及一切辦理均以所託非人以致貽誤事機今歲重聘敎員續訂辦法登宏各報廣告聲明本校現設普通專修二科其專修科曰文科曰工科曰農科曰理科曰醫科普通科卽爲專修科之預備總期民智日關民生日增區區苦心竊慕此耳大已普達尙祈敎諸校主吳社針謹啓 
第一章　宗旨　第一節　提倡實棄敎育注意民生主義養成　國民獨立之资格 
第二章　學科　第二節　暫設普通專修二雅科通科四年畢　業專修科二年畢業　第三節　普通科科目爲修身國文算　學歷史地理博物大意理科大意英文手工圖書體操　第四　節　專修科文科（中文英文）科納農科理科醫科 
第三章　定額　入學　第五節　入學必備後列之資格　甲　　年齡在八歲以外十八歲以内者　乙　有住居上海切實　之保証人者 
第四章　工業費　第六節　甲　學費一槪免收　乙　膳宿　生每月納膳宿費洋六元烚燈役費按洋一元貼中膳者每月　納洋二元役費四角均於入學時一槪預先槪足　丙　屬用　品及操衣等項均依本　定章自行置備 
第五章　試驗　報告　第七節　考試分臨時考試學期考試　畢業考試　第八節　每學期之終報告成績學業於其家課第六章　獎勵　懲戒　第九節　凡有後别各項之一者於學　期終日獎之或以名譽証書或題名於紀念碑　甲　有特别　善良之行爲者　乙　學行列最優等者　第十節　違背本　校規則者輕則訓誡重則記過甚則退學 
第七章　義務　第十一節　凡在本學校優等畢業者當爲本　校盡辦學之義務酌給相當之資助 
第八章　附則　第十二節　本校章程如有未盡事宜容當隨　時改良　校址滬西曹家渡九果團 
 
 

Page 8

 
 
自由談 
游戲文章 
[聾王致瞎王書] [  慕祖]  
瞎王殿下久仰威名未親道範魚雁能通幸賜敎益寡人前游貴邦見貴邦人士雖有相怒以目之色却無相爭以口之聲雖有鳩形鵠面之色却無怨天尤地之聲足見大王威足以服衆德足以感人故民雖居水深火熱之中仍有緘金守瓶之盛德如是安分循序之民未知大王亦顧而樂之否也敝邑幸叨福庇久不聞鼙鼔之聲民間亦未有叫囂不靖之習深異寡人德薄能鮮何以能四海宴安若是諒以敝邑人民能擇善而從效法貴邦朋友旣無口角之爭言君臣亦無諫　之聲口寡人中心之樂實未有逾於此者也夫治民最難得者言路不加箝制而民竟無一言之抵抗此雖求於堯舜之世猶覺難之而况今日乎寡人近無他求惟求終寡人之世不聞人民有呼籲之聲足矣夫世上最悽慘者莫如號哭之聲最驚恐者莫如戰鬥之聲最氣憤者莫如咒罵之聲今寡人雖不德一生不聞有是聲亦可傲近世之爲帝王者矣敝邑人民或有懼寡人之作色而不敢盡言者爲特求之大王如偏聽則明請有以惠敎我民 
[光復雜咏] [  關]  
　　松軍起義 
　　民心思漢白旗颺文蔚人才聚一堂落落籀書斯篆變重重花葉土堆傍（松軍分府印小篆體也而中字獨用籀文　字中間作二土形不知何解字學不明一至於此可嘆）且將陰曆稱陽律（攷漢書律曆志宓犧紀陽氣以爲律法建日冬至之聲又云曆稱後天朔先曆月建考其行然則陰曆考月則從曆陽律建日應作律今陽律之律仍用曆且書歴殊可笑也）豈是天皇卽地黃（松軍府代吳淞招兵告示末署皇帝紀元云云）自古談兵先所急漫訾疆場讀疆塲 
　　松軍分府成立 
　　　　　　　　束裝避地各東西赤緊難分兒與妻誰衛王綱毋脫鈕主持人道好思齊施全志刃奸臣腹徐達手殲胡馬蹄戾止雲間驅猛虎問君是否拯羣黎 
　　其二 
　　　　　　　居然文士竟從戎執戟負戈氣自雄筆墨未嫻公牘體將軍慣背敵人攻柳絲飄忽兵心細浦水横流砥柱空减竈聞由今日始對天額手效呼嵩 
　　其三 
　　　　　　　馬到成功三里城英名烈烈敢誰攖蹲獅側首常含笑門將嚴容似不平終夜人聲恣飲至周身菜色耀前程（菜薇色泥上級制服也府中幹事相率穿服以爲榮耀）舊時提署新開府要結鄰封四出征 
　　其四 
爆竹聲中一歲除側聞會計算盈虚黃金糞土誰揮霍汗馬功勞仗廣儲同榻高抬成市虎兜鍪新製已生蛆莫嫌報告含糊甚劉項原來不讀書 
海外奇談 
[車中命案] [  慶霖]  
法國某報載某星期一夜間有火車一輛自特龔開往茄綸蘇册痕偶於某客房内查獲死屍一具四察兇手殊無頭緒惟内有一客之車票染有血痕遂被拘留死者名馬士住茄綸蘇山痕地方年三十四歲前業屠夫現專管供給駐紮抱痕第十六營軍士之粮食事宜每次進出必隨帶三四千佛郎因是被人謀害數日前又獲一人身穿死者之羊皮外衣必與此案有關聞目下各處巡警尙在竭力查緝云 
[遺聞軼事]  
[陳雲貞致夫范秋塘書（三續）] [  龍述]  
來書云三月適館春齋六月仍回故地此中原委未得其詳夫子旣與四爺爲骨肉之交相依邸舍便可爲家何必舍上他圖别生枝範况去之未久旋復歸來則貞之所不能解乾大丈夫處世怨固不可深結恩亦不宜過求未曾拜德之前先思圖報之地四爺豪俠人所其稱但其襄意柔情殆亦堪憐堪笑自聞與之莫逆貞卽探其爲人乃非上游然心跡可處超拔夫子於苦海之中而嘘拂之酬報之機貞心早爲區畫矣相隔萬里餘忽東忽西萍踪無定空致魚書未瞻雁足卽有薄襄冰資亦不敢逕行遠寄恐蹈故轍轉使空函莫達也去春有查辦回籍恩旨惜未能被及然上後機緣大有可望十年期滿定遇赦歸諸凡隨遇而安耐心以守鸞臺珠浦我兩人寗終無團圖日耶每念弱草微塵百年一瞬夢幻泡影豈能久留生死兩途思之已熟别後况味不減夜台現在光陰幾同羅刹何難一揮慧劍超入清凉奈緣業如絲牢牢縛定不得不留軀穀鬼渾排場冀了一面之綠不負數年之苦他年白首孺子有成大事一肩雙手交卸貞心不大快哉故今日夫子一日未回此擔一日不容故下也六弟自上江來猝聞有回伊之便掩户挑燈疾書密寄淚痕滿紙神魂　飛計書到日開緘當在黃梅想夫子閱之能不與心俱酸乎附詩六章聊以言志信手拈來亦是一幅血淚圖耳搔首雲天接大荒伊人秋水正茫茫可憐遠戌頻年夢幾斷深閨九曲腸并曰敢云虧婦道荻丸聊以繼書香孝慈兩字今無負卽此猶堪報數行 
鶯花零落懶搴幃怕見簾前燕子飛鏡裏漸斑新　角客中應減舊腰圍百年幻夢身如寄一線餘生命亦微强笑恐違慈母意囗囊偷典嫁時衣 
十五嬌兒付水流綠窗不復喚梳頭殘脂剩粉鞶絲閣碎墨零香問字樓千種凄凉千種恨一分憔悴一分愁儂親亦未終儂養似此空花合共休 
當時夢裏喚眞眞此際迢迢若比隣愛寫團　違字識偷占榮落祝花神那堪失意飄零日翻得關心屬望人别有憐才惟一語年來消瘦恐傷春 
早自甘心百不如肩勞任怨敢　嘘迷離摸索隨君夢顚倒尋求寄妾書敗閣久經疎筆墨蕭聲常此謝庭除讒言休擾離人耳猶是深閙待字初 
未曾　墨意先　一字剛成血幾絲淚絕能乾終有跡語多難寄反無詞十年别緒春蠶老萬里羈愁塞雁遲封罷小窗人靜悄斷烟冷露阿誰知 
心直口快 
[奈何] [  無知公民）]  
　　　　　　　　軍人衆而捍禦無功内亂時作奈何需才急而宵小爭權賢者高蹈奈何釐局多而商務不振收入無幾奈何共和成而遇事爭執大局不安奈何責任重而私情錮蔽公理不明奈何赦令出而捕房罪犯仍不開放奈何 
千金一笑 
[不可無辮] [  也是]  
　　　　　　　士富復漢漢書宜讀挂於䐁尾可代牛角士子不可無辮農無髮辮帽要脫落農字曲頭辮子宜曲農夫不可無辮機器捲辮傷重身亡省得工作碌碌忙忙工界不可無辮飛禽走獸慣作商標易以䐁尾獲利非小商賈不可無辮人有龜形俗名貴相若無尾巴龜形不像官塲不可無辮勉强追隨亦趨亦步我雖跟人辮還跟我奴僕不 
可無辮僧乃色鬼慣偷婦女留根辮子可以混過方外不可無辮一把辮子被人捉獲到此始剪即可逃脫盜賊不可無辮 
戲攷[  健兒]  
[拿高登一名艷陽樓]  
　　　　　　　　宋奸臣高球之子登善武藝喜漁色又喜打圍走馬囑門客賈斯文四出偵探見民間婦女略具姿色者即强搶而歸一日登出打圍遇靑面虎偕母妹祭掃邱墓見其妹貌頗娟秀即令家丁强搶之藏之艷陽樓中靑面虎亦善拳勇術奮力追趕不及路中適與華逢春華逢豹等羣雄相撞華等見神色怱遽詰得其情願出相助遂同追至高府登出迎敵以仙人担拒之羣雄各出死力猛鬥率破其仙人担而殺登刦妹以去此劇武凈去高登須架子老當態度從容用槍鞭大刀等兵器均須出之純熟滬上現首推筱菊笙而尤以上馬之姿勢最爲出色驚人 
小說 
[皖江血傳奇（三續）] [  孫雨林]  
　　　　　　　第三折　定計（齊破陣）（末小生學生裝上）地北天南蓬轉家亡鼎破心憂拉虎摧斑批熊碎掌誓飲黃龍血酒獨起前情廻腸斷攪動新 
愁血淚流何年能復仇 
（末）小生陳伯屏是也（小生）小生馬宗漢是也與陳君力圖光復中原已非一載今幸同志徐君伯蓀委充皖垣巡警總辦某等結伴來皖共晤徐君以助一臂（末問介）馬兄可知徐君現住何處（小生）徐君前日來函云住百花亭巡警學堂待我等同往該堂相訪便了（同行介）（掃練子）（末）臨大事敢夷猶却如猛虎臥荒邱（小生）潛爪牙權忍受來此民是巡警學堂待問號房一聲便知徐君現在堂否（問介）徐總辦在堂麽（内應介）現正在堂二公請進 
錦上花）（生扮徐錫麟上）戮力復神州戮力復神州江鎖堅城楚尾吳頭壯新猷壯新猷劍氣冲牛斗 
（生與末小生相見介）二兄果然來皖吾黨大事定矣（末小生同問介）兄近在皖運動如何（生）本堂學生三百人俱屬同仇弟自愧不才毫無把握兄等已至願聽指揮二兄是 
（前腔）聲望震全球聲望震全球應運英雄虎赴龍投莫逗留莫逗留伸出拿雲手（末小生同應介）過承謬獎某何敢當如興義師願爲帳下走卒 
（玉芙蓉）烽煙起郡州豪傑從軍走看同胞響應左袒歸劉樓船直下長江口跋扈端方一旦休傳不朽中原盡收纔知俺民軍帳下是清流 
（生）二兄壯志如斯請俟本堂諸生畢業之期卽行剌死恩撫興師東下以取端方首級便了（尾聲）漢家刧運遭陽九好男兒何堪袖手收囘那十八省剩水殘山洗凈這二百年藏汚納垢 
（末小生同應介）快哉此舉某等頸血誓濺黃沙以見我始祖於九京罷了（末）破碎中原萬斛愁（生）今朝江水更東流（小生）沙場拚葬英雄骨（生）不滅匃奴誓不休 
 
 
