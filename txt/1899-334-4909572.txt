# 1899 - 334 - 4909572

 

Page 1

 
 
[新印傳青主醫書出售] [  圖書集成局代啓]  
是書共分男女二科男科後附以兒科女科並附胎前産後各症按病列方用藥和平辨症明晣詳載各種治法凡病家按圖而索便可一目了然誠渡津之寳筏濟世之慈航也今由煥文書局主人以家藏善本托本局用大號新鑄鉛字印成校對精詳紙墨明朗每部價洋三角在本埠三洋經橋煥文書局外埠漢口鴻文順記書局湖北省城煥文書局發兌 
[新印各書籍發售] [  圖書集成局啓]  
欽定二十四史全書實洋五十六元○欽定四史書實洋五元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公奏疏碼洋四元○繒圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃録碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五有○花月痕碼洋四角○徐露客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚注三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世烟緣碼洋一元四角○繪芳録碼洋一元二角○中東戰紀本末一元五角○續中束戰紀七角○文學興國策二角○正續中東戰紀興國策合一部二元○時事新論六角○中國度支耉一角五分○新學彚編洋八角○英興記三角半○諸君欲購者請移玉至三馬路甲昌書畫室或申報館帳房可也此佈 
[嚴酒禁説]  
本年京畿一帶秋旱歉收糧價異常昻貴小民生計維艱順天府府尹何質夫在京兆奏請暫停燒鍋以杜雜糧銷耗奉旨交户部議奏旋經部臣議准停止順直各屬燒鍋一年視來歲秋後收成豐歉再定開禁與否其一年以内所有酒課均請停徵惟舊欠仍飭各州縣嚴催以重庫欵今年秋季如有業經繳過課銀者准抵以後賦稅云云此事本館旣得京師訪事友函述録登報端有客見之問於執筆人曰禁止燒鍋固爲救荒之一策然考乾隆初年亦因畿輔收成歉薄嚴禁民間不准造酒時方望溪侍郎苞歴引古來飲酒之害上書請著爲令凡酒皆禁絶令到之日有司巡視城鄉已成之酒皆輸公所俾其人自賣而官監之以盡爲止過此以往有犯禁者其房屋器具俱没入官若私釀於家則紳衿褫服民人决杖凡境内有酒肆有司不能禁察者奪其民首舉者賞錢五十千並請飭下各直省一律嚴禁卽豐收之年亦不准弛禁再開説者謂侍郎欲舉數千年積習一旦掃而空之其用意非不甚善惟北省之民驟失此莫大利益恐未免騷然不靖未幾直隷總督孫文定公嘉淦秦請開禁大旨謂奉諭以來迄今一月有餘無日不報拿酒之文無刻不批審酒之案前直隷總督臣李衛任内一年之間拿獲燒鍋酒麯共三百六十四起人犯一千四百四十八名臣到任以來拿獲燒鍋運販共七十八起人犯三百五十五名通計酒四十餘萬斤麯三十餘萬塊車輛驟馬器具難以悉數凡此皆特報總督衙門者其各府州縣自結之案尙不知凡幾况一省如是他省可知通四海之内一年之間其犯法之人破産之家更恐不可以數計孫公此奏誠可謂深切著明洞中利弊推原其故蓋北人嗜酒之風較甚於南人每當風雪殘冬驅車遠出見夫五里十里之堠三家四家之村曠蕩蕭條一無所有惟燒酒與雞子則家蓄而户藏焉行路者祗須費杖頭錢數文卽可陶然一醉詢其造酒之法亦甚簡易但用高梁若干佐以豆皮及黍殼榖糠之類加入麯糵卽雜而成酒價廉而工省以是居民相率趨之一旦遽爾禁絶不特杜民間之生計且歲時伏臘無以將誠敬而聯歡悰尤非俯順人情之意猶憶曩年順直水災前直隷總督李傳相曾附片奏稱各屬燒鍋本應飭禁以裕民食惟慮各州縣禁令不齊私燒仍不能免而吏役需索弊竇叢生且燒户千餘家全行閉歇亦恐坐失生計飭據籌振局司道議照光緒九年奏案免其停燒卽以資本之大小酌令捐輸每户多至五十金少亦二三十金皆歸順直振捐不准影射巧避當時民情翕然允從毫無異言今京畿一帶又患旱荒何不仿其成規免予停燒責以輸捐而乃不察利害遽令一律停止似揆之周禮荒政舍禁去譏之説有所不符不識計臣何未通籌前後而貿然議准乎則謹應之曰乾隆初年之禁酒並非因年飢榖貴暫布科條當時立意直欲使各省通行禁絶永著爲令民間以利之所在忽焉被奪不顧禁網起而爭之犯者纍纍職是之故今朝廷洞悉民隐本不欲窒其利源徒以粒食維艱不得已而暫行議禁俾高梁大麥亦可藉以療飢蚩蚩者氓當可深諒况明歲秋收豐稔則開禁卽在目前一歲中獲利幾何何至有干犯法紀之事吾子議論素稱通逹更何必多所顧慮乎客敬謝不敏唯唯而退爰詮次其語弁之報首質諸當軸其亦以爲知言否耶 
[諭旨恭録]  
　　十月二十四日太常寺題十一月二十日冬至大祀天於圜丘奉旨遣載勛恭代四從壇遣銘勛立瑞錫光黄永安各分獻欽此同日又題十一月初十日祭先醫廟奉旨遣漙顧行禮兩廡遣莊守和李德昌各分獻欽此 
[本館接奉電音]  
　　昨日午刻京師飛電傳來硃筆一道上諭一道敬謹譯登○十一月初二日奉 
硃筆溥興那桐俱補授内閣學士兼禮部侍郎銜欽此同日奉上諭劉樹堂奏已革知縣虧短錢糧請查抄備抵一摺已革浙江浦江縣知縣饒雲鵬前在浦江縣任内虧短歴年地丁等項爲數甚鉅業經奏叅革職提浙勒追迄今尙未完繳實屬膽玩著劉樹堂飭查該員歴過任所寓所有無資財寄頓嚴密查封並著湖北巡撫將該革員原籍家産一併查抄備抵並提該革員押解來浙訊究是侵是挪監追審辦以重庫欵該部知道欽此 
[意人歛跡]  
　　意大利國羅馬府來信云頃者外務衙門宣言曰吾政府此後當改所圖誓不向中國及其他地方支撥遠征經費若夫移民事業一任之私人耳國家弗與也録天津國聞報 
[俄軍增欵] 　 
　　俄國政府預算明年海軍需欵其額逾八十七兆五十萬盧布較之本年籌欵增加四兆四十三萬五千盧布録天津國聞報 
[使相查商]  
　　天津國聞報云大學士李傳相奉上諭爲商務大臣擬於本月初前往通商各埠察看一切兹聞今年冬月先行查察天津及青島等埠并聞擬在天津度歲而於何日出京刻尙未得確實消息也 
[西報論英]  
　　天津國聞報譯某西字報云世人以英若有事於南斐洲爲不能張力於亞東者殆未知英之實狀耳夫物力分而爲二則不得專於一理勢或然英與搭浪施華列開戰其所派陸師一部而已至於海上權力則毫不見减試觀英國東洋艦隊雖斐南警耗迭至而毫不爲動非從容游弋以雄視海上耶故曰俄國乘虚謀事恐不足取信 
 
 

Page 2

 
 
也 
[俄人舉動]  
　　天津國聞報譯文匯報云森得堡訪事人來信謂俄國兵部大臣顧拉潘京君將起程至中西比里亞距拜喀勒河西南三十英里之伊爾庫次克因俄國政府擬將西比里亞鐵路未完之二百七十英里工程定於明年十二月間完工故兵部大臣此行係專爲變通中西比里亞與東西比里營伍而往且聞於數月後擬在東西比里亞添置重兵如是則明年俄人必將有事東方而全球大變動之説益可信其必騐矣 
[寛籌國用]  
　　京師訪事人函云北洋海軍新舊十三艀每年應支薪糧雜費共需銀百餘萬兩前者户部核明北洋常年經費撥歸養船銀五十餘萬兩尙不敷銀五十萬兩曾經北洋大臣擬請在招商電報礦務等項酌提餘利銀三十萬兩淮練兩軍節省餉下湊撥銀二十萬旋因武衛前後左三軍加撥勇餉復經北洋大臣請撥淮練兩軍節省銀兩因慮養船經費不敷經户部咨行北洋大臣准在緑營　餉鹽斤加價兩欵内將應支各項統籌兼顧嗣據剛子良恊揆奏稱招商局提餘利銀六萬兩電報局提餘利銀四萬兩北洋大臣裕制軍奏稱開平礦務局提餘利銀五萬兩三項計共提銀十五萬兩全數撥歸養船經費不敷銀十五萬兩現經北洋大臣奏明每年關稅釐金并外銷等項共籌出新增有著之欵三十萬餘兩經户部議請准其由此欵　撥養船經費銀十五萬兩以補不足下餘銀十五萬兩存儲聽候部撥又據户部奏議内稱遷安縣金礦攤交正課上年業經交銀二萬三千兩嗣後整頓有方自當有增無减請將上年已交同以後續交各銀數一併報部候撥又招商局輪船承運漕糧及回空兩項應免二成貨物稅銀十萬餘兩漕少之年亦有六七萬兩現准大理寺少卿盛宣懷奏請將帶貨二成免稅之案註消以伸報効户部現在議奏請俟江海東海津海山海各關每年增收稅銀若干通飭各該關將此項增收稅銀另行列欵扣足一年專案報部查明確數再行核辦又直隸總督北洋大臣裕壽帥奏稱電報局每年報効銀四萬兩爲數尙不爲多而頭等報費當年原議本係官欵劃抵報費完結後不得再行計資現計十八行省安設電報之處商報實占十分之七皆在繁庶之區得利較豐此項一半報費約可得洋十萬元上下擬仍可飭令報効以濟餉需等語此條現經部議請旨飭下督飭電報局盛宣懷查明北洋大臣原奏妥爲籌畫奏明辦理 
[備迎星軺]  
　　金陵訪事友人云日前省垣官塲接到京電知開缺四川總督李鑑督制軍欽奉上諭以南洋一帶近海濵江各要隘防務是否足恃卽著制軍往勘情形明白回奏制軍奉諭卽日陛辭出京航海南下諒冬月初旬可抵江寍督憲劉峴帥聞信卽飭上元江寗兩縣赶緊預備供應兩邑宰遵奉憲飭卽令辦差丁役雇工將奇望街行臺收拾整潔以備暫駐襜帷並派人赶辦一切供張 
[試演鋼砲]  
　　湖北訪事人云湖廣總督張香濤制軍講求武備不遺餘力前在德國克虜伯砲廠定造快砲十六尊於上月某日裝運到鄂制軍卽飭在保安門外演放以覘利鈍是日司道及各營統領以次咸集由護軍營某管帶測量試放靈捷異常制軍欣然嘉許聞尙擬續購若干尊以資備禦云 
[接辦商務]  
　　湖北訪事友人來函云湖北織布局創辦之始頗費經營現在出布日多惟官欵支絀挹注爲難適欽命督辦四川礦務李鐵船京卿由京師來鄂張香濤制軍以京卿綜核精詳因商請京卿招商接辦俾得逐漸擴充免至半途中輟京卿顧全大局慨然允諾現在局中已清理帳目預備交船此外製麻繅絲各局聞亦擬歸併京卿接辦刻尚未經定議也 
[整頓郵政]  
　　金陵訪事友人來函云省垣創辦郵政局之始卽延西員穆林君總理其事迄今三載甚爲認真前者送信人某甲盜銀棄信逃避無蹤日久始得獲案信已毁棄滅跡銀已花費無存乃將其人按律治罪因慮各局執事或有舞弊之事因將郵政逐加整頓手訂章程遍貼各郵政分局俾此後在局辦公諸人得以知所戒懼兹將章程照銀於下郵政總辦曉諭郵政華屬人等知悉事奉到總辦郵政司之諭自開辦以來辦事華人等循規蹈矩安分當差者固不乏人而舞弊營私瞻大妄爲者亦不免間有一二近聞某郵政局有遺失要信者某局有將郵票私行揭去者某局信差有向收人婪索酒資者某局有將郵政所用物件偷竊者各項弊端總郵政司聞此情形不免抑鬱驚駭因此等弊竇足以敗壞郵政聲名曁與國家作難此次姑從寛貸不予深究以爲與其懲創於旣往不若驚惕於將來用特諄諄告誡俾各懷遵成憲遠於罪戾查歐美各國設立郵政均由國家經理原爲利權木致外溢衆人便宜寄遞書信等類起見前歲中國有鑒於實爲裕國便民之美舉亦欲仿行創設郵政官局所有各國時定之郵政例章俱甚嚴密緣國家所派郵政人員責任綦重一有弊端貽悮卽非淺鮮譬如英國郵政人員有偷竊或藏匿及折毁一信者照例可監禁七年若信中有財寳等物卽可永遠監禁各國例章與此無甚區别大清郵政旣係國家設立局中一信一物一人均屬於官大清律例雖無管轄郵政之特间亦有管理官局官物官人可以援引比律之章官役勒索銀錢者查例載内外大小衙門蠧役恐嚇貧民者計贓一兩以下杖一百一兩至五兩杖一百加枷號一個月一兩至十兩杖一百徒三年以上發近邊充軍按此例可以援引又官役私拆信封者查律載若私開官司文書印封看視者杖六十事干軍性重事者以漏泄論爲首杖一百徒三年從减等按此律可以援引又藏匿信件不爲遞送者查律載凡官物當應給付與人已出倉庫而未給付若私物當供官用已送在官而未入倉庫均爲官物但有人守掌在官委司命委守掌之人若有侵欺借貸並計贓以監守自盜論按此律可以援引又將信封藏匿磨壞者查律載其鋪兵遞送公文若磨擦及損壞封皮不動原封者一角笞二十每三角加一等罪止杖六十若損壞公文不動者一角笞四十每二角加一等律止杖八十若沈匿公文及折動原封者一角杖六十每一角加一等罪止杖一百若於軍情機密文書不拘角數卽杖一百有所規避而沈折者各從重論其鋪司不告舉者與犯人同罪按此例可以援引管理郵政局者可比監守倉庫錢糧之例監守自盜其罪最重緣國家信任甚重而反有負委任是以特嚴其法使畏懼乃止貪禁盜之微權也凡監守自盜皆不分首從罪重至三流二死爾凡在郵政局中人員差役等均爲監守一類之人國家賴爾等共成此極大事業若爾等中人有一二人或偷盜或藏匿要信物件及勒索銀錢等事豈非大負委任敗壞聲名乎是以總郵政不壓再三勸戒恐爾等有愚冡無識之徒不知法律之禁嚴用特剴切曉諭俾衆咸知一蹈法網百苦備嘗上辱父母下累妻帑爾等自應見法知懼懼法自不犯法倘有不知儆惕故蹈前愆查出必當照例懲辦决不姑寛懍懍慎之切切物諭 
[誣姦寃雪]  
　　姑蘇訪事友人云昭文縣監生黄某被妻弟丁某之傭婦控强姦七歲幼女經署臬憲朱竹石廉訪札飭蘇州府彦詠之太守將全案人証提省研究迭登前報兹悉黄名正甲號星若年二十八歲世居常熟西門外大巿橋坐擁良田三四千畝顧性慳吝戚友或向稱貸不肯輕拔一毛妻丁氏爲本邑生員丁勤生之妹本年八月某日丁氏之伴嫁傭婦張周氏携一五齡女孩至黄處探視時桌上有一磁器爲黄生平鍾愛之物女孩取視失手墜地致如虀粉黄大怒飛足踢之孩卽倒地黄見受傷急延傷科敷治旋由張周氏領女回至丁處忽稱女孩被黄强姦身受重傷勢將垂斃聞者不察哄傳各處霎時間通國皆知後由丁飭地甲嶁某等向黄理論思以不動尊爲和事老嗣以所欲過奢議未洽丁至此勢成騎虎遂唆使張周氏以黄强姦幼女等詞投控昭文縣署縣主孫大令家澄飭官稳婆將孩騐視稳婆唱報此女下體浮腫陰户破透一寸三分實係被姦所致大令謂汝雖年近花甲本縣素知汝守貞不嫁是案情節重大不可草率從事稳婆禀稱老奴雖係童身然家世相傳充當此役已歴三代可請大老爺放心大令遂飭當堂具騐實切結一面飭差提被告究辦黄聞信慌急異常連夜遠颺至浙少避匿常昭兩縣當派差 
 
 

Page 3

 
 
役恊同地甲周某前往拘獲押解回署孫大令升座研鞫黄申訴前情大呼寃枉大令飭掌頰數百下釘鐐收禁旋復刑訊數堂堅不供認案難定讞大令遂以兇惡淫棍等詞備文詳請上憲核示時黄之生母黄陳氏已來省投臬轅上控署臬司朱廉訪飭蘇州府彦太守親提訊究太守委員至琴川將全案人証提到自上月二十五日起連日提訊黄供稱監生家有一妻一妾卽不合意欲作無恥勾當則傭婦雛鬟玉貌綺年不下四五輩何處不可銷魂乃與毫無知識之女孩爲此禽獸不若之行此必無之事也叩求明鑒太守謂汝何不於本縣堂上據實陳明黄稱言之再三奈蓀大老爺一味求何質之張周氏猶堅執縣供矢口不移太守另飭官媒將女孩細騐則含苞荳蔲完好如初太守乃提原騐稳婆細鞫惡其鹵莽判令掌頰數百下釘鐐收押女刑房及將張周氏刑訊始稱均係主人丁勤生唆使當本縣大老爺提訊之前小婦人曾將女孩陰户用指挖傷以爲証據小婦人不敢生此狡謀叩求恩宥太守得供亦飭釘鐐收禁待質女所地甲周某昆季二人因有串同誣詐情弊亦予責押聞是案牽涉有二十三人之多尙有未經到案者已飭差一律補提併專差補拿丁勤生到案一面行文昭文縣著縣主孫大令來省會訊都人士莫不頌賢太守之秦鏡高懸云 
[漢皋火警續聞]  
　　漢口訪事友人致書本館云前日報章所紀十月二十六日之夜漢口流通巷河街失慎一則兹悉係祥茂錢店起火並非徐新茂錢店也至起火之由乃係洋油僨事當其火勢正熾之時突有匪徒數人搶奪財物寺各員弁當塲拘獲立卽解送廳署想須從嚴懲治也 
[漢皋又火]  
　　漢口訪事友人貽書本館云上月二十七日之夜九點鐘時漢鎮新碼頭河岸寳慶街某姓雜貨店不戒於火其時適封姨助虐火勢甚狂迨至通鎮水龍馳至并力施救始得撲滅是役也計共燬去鋪户及蓬屋一千餘家上至永玉河正大恒布店堆棧下至新馬頭尾岸而止並燬斃人丁五口○二十八日之夜大通巷後居民某姓家又有失慎之事幸未延燒據云兩火皆係匪徒所縱有地方官之責當如何設法嚴禁也 
[接辦冬漕]  
　　日前江蘇海運滬局總辦張子虞太守赴蘇禀謁大憲面陳要公現已事畢乘舟返滬昨日午前命駕至局接辦冬漕事宜聞仍由孫述庶太守葆桂爲會辦云 
[前令鶯遷]  
　　前任上海縣王欣甫大令卸篆後尙住署中至昨日清晨始排導出署遷居南巿萬裕碼頭公館臨行時縣署書差人等恭送如儀 
[縣批照録]  
　　上海典業董事黄鎮心因圖吞積榖存欵被邑紳秦榮光等赴蘇上控署蘇藩司陸春江方伯批飭上海縣嚴行查究黄聞信亦遞禀縣署兹將縣批照録於下典業董事黄鎮心禀批查此案現經鄉董秦榮光以收回息借積榖公欵名爲收存典業公所實被侵用等情禀奉藩憲札飭嚴追如延立將廣大典發封備抵等因業經遵札飭追在案要知積榖公欵攸關合邑備荒要需前奉上憲頒發積榖章程凡提支存典錢文必先禀請憲示係爲預防私挪慎重公欵起見此次以購買榖石諭提存本係屬遵照憲札辦理何得謂與成案不符來禀稱息借還欵當時發存各典皆有難色惟廣大典承領獨多且致啓人欵竇是該典以多領公欵爲累情見乎詞現在奉提正可藉此交出以輕肩荷而釋羣疑又何必以獨提一典爲畸重畸輕之語該董爲典業領袖宜卹人言如再有意留難豈非甘冐不韙現當新榖登塲亟待提繳發董採購未便再任宕延著將廣大典及典業公所領存前項積榖公欵錢文尅日按數清缴倘再藉延則案開上控欵重備荒本縣惟有遵照憲飭將該典發封備抵毋謂言之不預也 
[虐妓釀命]  
　　前晚英租界北香粉弄内花烟館鴇婦渾名黄頭阿巧者不知何故將某烟妓任情鞭責大肆欺凌迨至昨日清晨妓忽無端斃命阿巧與姘夫阿金知事不得了遂效黄鶴之高飛是處地保某甲知之立卽投報捕房未知當報請上海縣主藍雲峯大令臨塲相騐否也 
[嚴懲探夥]  
　　英租界包探陳金標之夥役垃圾阿順卽王阿仁以張阿六竊取弟婦牙柄扇拘押西洋樓陳探茶會處經張母投訴新巡捕房惠副捕頭查悉情由令陳探將王拘獲昨日倩包探朱阿高解送公堂禀請訊辦張阿六偕弟金寳投案訴稱小的因有急需向胞弟借取牙柄扇質錢被探夥王阿仁誣指行竊帶至西洋樓包探陳金標茶會處私押數點鐘之久叩求伸寃金寳供與略同陳探供稱前日小的因事往楊樹浦未知茶會處有私押之事捕頭誤爲小的知情暫令管押今已將夥役王阿仁拘案請卽懲究王阿仁供小的在陳探名下當夥役此次略向張阿六盤詰欲待陳探回時卽行釋放不料張母遽赴捕房控訴尙求恩宥讞員翁笠漁直刺商之白繙譯以王阿仁違章私押未便從寛判令笞責五百板以儆 
[上海巡局紀事]  
　　前晚滬南董家渡裏馬路左近天元花衣行後屋被賊穴隙而入竊去棉花四包及衣服洋銀約值錢百餘千之譜昨日開列失單報知二十三七鋪巡防避請爲查緝未知能弋獲否也○滬南老白渡碼頭划船婦張馬氏賦性淫蕩與駁船户王阿和有染前晚被夫兄張正才將姦夫淫婦一併擒獲解送十六鋪巡防中局局員文武臣二尹提訊之下婦夫張正明投案供訴前情請將姦夫從重究辦阿和供稱上的因妻患病倩鄰婦張馬氏至家浣衣並無不端之事二尹怒其刁狡喝責一百板掌頰四十下始供認通姦一次張馬氏供年二十六歲與阿和素識並未犯姦二九判令掌頰四十下交其夫領回管束不准再與阿和往來二房東沈堂堂容匿奸情漫無覺察判令笞責五十板從寛斤釋 
[英美租界公堂瑣案]  
　　前者巨棍周佛生糾黨將染桂福拔往浦東詐訛洋銀二百元除已取過二十元外復攫取五十元經包探將周拘獲解案訊辦昨日包探洪阿寳復將王阿二解案禀稱此人與周同黨向梁　梢時彼亦在内是以解請訊究梁投案供稱此人却與周同黨今旣獲案叩求究懲王供當日周向梁强借時小的却曾勸解原求息事不敢同謀直刺判責一千板管押一年○包探顧阿六禀稱前日流氓蔡金生糾同陸阿金金慶生向賣饎飯之黄福咸串詐洋銀二十元　遂所欲强將黄所持錢筒奪去報捕後經小的拘獲送究黄投案供訴前情蔡等彼此推諉一味求恩直刻判將蔡笞責八百板陸六百板金四百板各押二月○包探洪阿寳解送過犯殷福江至案禀稱此人前因犯事遞解回籍已有三次今又潛至滬上經小的緝獲送請訊辦殷供寗波人不敢爲非叩求恩典直刺判交捕房管押半年○包探張金林拘解龜奴金阿應至案禀稱此人竊取久安里妓女花蕊香銀水烟袋一枝　蔲匣一枚經小的緝獲人贓送請究辦花妓扶婢上堂呶呶申訴請爲究辦金供蘇州人自知不合叩乞施恩直刺判押一月期滿遞解回籍 
[美租界捕房紀事]  
　　昨日清晨偷兒祝阿貴混入北吴淞路甬人某姓家竊取衣服携至某押鋪求質適爲包探劉光震查獲帶入捕房捕頭令押候解送公堂禀請讞員翁笠漁直刺訊辦○　　清晨小竊張榮生掩入蘇州河某姓航船上竊取衣服篷布適爲某號巡街捕所見立卽拘入捕房捕頭令押候解送公堂禀請訊究○昨日梁上君子周福生闖入東唐家弄鄉民某姓家竊取衣服適爲包探石金榮查獲拘入捕房捕頭令押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西兵操演]  
　　昨日清晨有某國兵船上水手兵一隊由浦灘登岸迤邐至英租界況城外養馬　畔操演陣法直至時交正午始整隊而回 
[上海縣署瑣案]  
　　前者遊方僧人寳參投縣控被龍華寺僧九懴擊傷腿骨等情經藍雲峯大骨等情經藍雲峯大令騐明發黨醫治前晚復由大令提案質訊九懴供寺内共有僧人一百餘名寳叅來寺掛單因不守戒規著跪令受責詎伊兇横不服失手悮毆求爲鹽宥寳參供湖北人在龍華寺褂單並無犯規九懴擅作威福持棍毒毆以致兩腿骨受傷求請嚴辦大令騐視傷處果未痊可固判令寳參回堂醫治九懴姑准交的保候寳參傷痊再行核辦○浦東人陳梅郎前投法界公堂控應阿同霸妻兇毆迨提棄營訊阿同又控被陳誘拐堂妹等情由讞員朱森庭明府一并移送到縣前晚經邑尊藍大令研訊陳供前據友人趙阿瑞聲稱徐慶平之親戚應寳卿有女應氏曾嫁陸姓嗣被夫立據休退現擬另行許配適小的内顧乏人卽倩趙徐二人爲媒於本年五月十八日由徐皆應寳卿父女同到趙宅應親自出立婚據並將陸姓退婚據一併交與小的當將身價洋八十元付趙轉交徐手另給媒金洋三十元隨挈應氏回家岳父住在寳山縣大塲鎮七月十八日妻欲歸家小的送至新閘西首路遇應阿同稱係妻之堂兄指小的誘拐其妹小的置之不理亦同至大塲鎮岳父家内阿同將妻藏匿將小的捆縳兇毆翌日卽扭小的至寳山縣朦控不准始將小的釋放妻子仍被霸匿無奈投法界公堂控告今蒙移解案下特將婚據及陸姓休據一併呈電求察趙阿瑞供徐向小的述及伊戚應寳卿之女被夫休退已無糾葛今欲另行擇配小的因卽與陳爲媒議定身價洋八十元確由小的轉交徐手陳給小的媒金洋四元是實徐慶平供與應氏親戚氏於本年三月中來小的家内住宿央妻教習女工後至五月十八日自行回去亦未知其何往詰之應寳卿供年五十歲　生一女於光緒二十年嫁於陸姓今春女忽被拐無蹤不知如何又嫁與陳梅郎小的實無收洋出立婚據等事求鑒應氏供年二十四歲自嫁陸姓後時遭毆虐今春三月内被夫农出無處棲身卽在浦東草菴内暫住本欲落髮爲尼所阻至五月十七由父親族嫂應某氏偕徐慶平之妻到菴謊稱接婦人歸家當晚卽在徐處住宿十八日徐帶婦人進城于素不相識之趙阿瑞家内其時陳梅郎亦在彼處徐竟私將婦人賣於陳梅郎婚據係徐揑造身價洋八十元亦被徐吞没至七月十八小婦人正欲歸寍路遇堂兄應阿同偕回父親家内陳疑被堂兄霸阻故投案控告今小婦人仍願隨陳回去惟求將徐所吞身價洋銀嚴行追究應阿同供稱七月十八日路遇堂妹恐係被陳誘拐故同至叔父家内實無將陳捆縳兇毆情事求鑒大令核得此案咎在徐趙兩人判應氏旣經陸姓立據休退斷給陳梅郎領回徐責五百板押追吞没身價趙責四百板應阿同申斥數語從寛省釋 
[英美租界晚堂瑣案]  
　　珠寳掮客陳雙喜陸錦春被晝錦里新豐泰珠花店夥徐雪林郎錢錫春串通前充巡捕之石林春於去年十二月初八日騙去粗細珍珠一千餘粒值價洋四百六十元當由陳陸投報捕房捕頭派探緝查未獲單　審林避匿虹口石林春家内前日陳陸遇之於途遂扭赴捕房因徐訴出與石串騙情形捕頭復倩包探將石拘獲解經訊供押候過堂覆訊前晚讞員翁笠漁直刺倩襄讞張柄樞可馬提訊陳陸投案請爲究追徐供小的向紥珠花藉資餬口去年石向小的説及親友欲購珍珠故倩胞兄向陳陸取來交與小的轉付石手不料石心存叵測將珠質錢花用囑小的不必回家留住彼處俟伊設法贖還嗣於五月問石出洋五元先贖一票與小的同往蘇州販賣得洋七元五角此事皆石所爲小的一時受愚求恩明鑒石供小的向充巡捕後在工部局看管垃圾旋卽停歇小的與徐素識今春四月間徐由鎮江至申因患惡瘡留養小的處曾向小的借洋三十元小的力不能應遂被挾恨誣指前次同往蘇州實因謀就並無販賣之事求察司馬謂徐石串騙情真毋庸刁賴判令石責三百板徐掌頰一百下一併押候賠償珠價違干嚴比○勵富林控龜奴華順發與妻吴氏串同龜子華金全令媳華勵氏改名胡寳玉逼作皮肉生涯增經讞員翁直刺訊取口供將華勵氏暫交官媒押候再訊前晚直刺倩張司馬覆訊勵富林供寗波府慈谿縣人耕田度日姪女華勵氏幼失怙恃十歲時由小的主婚憑媒許與同鄉人華順發之子金全爲室曾得聘金洋十元童養過門至十六歲合卺是年秋問華佯稱爲子謀業挈同至申賃居三馬路寳和里對門某號房屋逼令賣娼稍不遂意凌虐難堪小的聞之意有不忍卽來申訪尋不獲一遇前日偶至同芳居啜茗幸得相見姪女哭訴苦情令人髮指小的雖係農氏傳家清白豈肯作此下賤之事不得已來索控陳叩求超豁華勵氏卽胡寳玉从年十九歲丈夫華金全不務正業串同翁姑偪令小婦人接客供彼揮霍求恩拯救華吴氏供小婦人在下海浦某紗廠工作兒子金全向充鞔工并無逼媳賣笑之事司馬謂逼娼陵虐本當重辦今姑從寛免究判將華勵氏交勵富林領回留養華吴氏與子金全著卽回籍不准逗留上海違于提究 
[法租界公堂瑣案]  
　　錢雨生上期遞禀法界公廨控英捕房四百三十六號華捕劉杏卿借洋一百元向索不還求提追給等情讞員朱森庭明府准詞出票飭探帶同原告前往指提昨日英捕頭遣包探趙銀河偕西包探某甲將華捕劉杳卿送至法廨包探傳同原告解請明府與何繙譯會訊錢申訴前情劉供借洋屬實惟已還過三十五元餘因一時無力向錢商懇逐漸拔還錢與小的同居英界今忽投法公廨控告小的實所不解錢雨生供向居英界本年九月間遷住法界菜巿街六十七號門牌是以投案下呈控至劉所還之三十五元係另有别項往來與此欵無涉何繙譯以兩造均在英界著赴英廨控追明府謂原告如果影射門牌朦控尙須究罰著押候查明禀復核辦劉杏卿交英包探帶回聽候傳訊○金介春前控小東門内嘉泰銅錫店主許雪梅圖賴故父資本向索不還經明府提訊著將許雪梅交保出外限半個月内理處詎限期未屆許忽因病身故上期金投案請提提子究追明府諭令補呈候核昨日金投案遞禀聲稱許雖逝世其子阿福承受父業理應究追明府著將原禀擲還飭金自赴縣署呈控○方建堂前控蔣春泰銅錫店主蔣阿揚圖賴會欵洋銀三百餘元經明府提訊判蔣先繳洋銀一百元其餘向原告商懇按期拔還蔣屆期僅交洋五十元明府諭令赶緊措繳昨日堂期明府著保交案蔣稱實難措置只得陸續拔還明府怒其刁狡著押候嚴追○利康小錢葿夥吴金榮因販賣銅質小洋爲包探拘獲解奉明府訊供責懲嚴究來歴吴供由海琛輪船在廣東販來前日飭探帶至海琛輪船指提並無其人當卽帶回捕房昨日解案請判明府商之何繙譯判罰洋銀二百元吴供小的係店夥實屬力有不逮求恩從寛明府改罰洋銀一百元枷號二個月期滿開釋○陳恊榮前與范姓女大寳有染爲其父范秋圃控訴公廨經明府訊供責懲判監禁改過所一年昨已期滿帶回捕房解堂略訊卽予開釋○公平洋行收租人控房客楊劉氏等六户積欠房租延宕不還昨日堂期將各欠户傳案逐一訊問内有陳包氏已欠四個月分文不付著押候嚴追其餘一併斥退統限五日内歸楚○永泰蛋行夥朱陶眷禀稱大通輪船由漢口裝來鴨蛋一百二十件上棧時被流氓許阿會强攫數枚拘案請辦許供認不諱明府著押候笞責二百板○劉阿方禀稱在鄱陽輪船被偷兒楊阿桂竊取胡椒一袋向之理論反敢行兇拘案請辦明府判責三百板○包探禀稱吴炳文在某處竊取木洋行經法界拘獲人贓解案請辦明府判責一百板 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光諸二十五年十月二十二日京報録]  
　　宫門抄○諭旨四道録前○越撫劉奏報解第七批京餉銀數摺○可督任奏爲河工節省銀兩援案撥還可庫片○蘇撫鹿奏爲查明蘇屬已未完舊賦錢糧比較分數摺○將軍永奏報銷添製綏遠右衛兩城壯丁操練旗幟號衣等欵片○吴撫鹿奏爲遴員調補省會要缺知縣摺○江督劉奏遴員署理鎮江府知府片○十月二十二日内務府國子監正黄旗值日無引見○桂公等由南苑回京請安○琦侯假滿請安○蘇嚕岱因伊弟授缺謝恩○英年請假十日○魏景桐預備召見○掌儀司奏二十五日祭奏片殿載振行禮○召見軍機魏景桐○○頭品頂戴浙江巡撫臣劉樹堂跪奏爲報解光緒二十五年第七批地丁京餉銀數恭摺仰祈聖鑒事竊准軍機大臣字寄欽奉上諭户部奏撥光緒二十五年京餉限五月前解到一半十二月初間全數解清不准截留改撥藉詞延誤等因欽此並抄單内開撥浙江地丁銀四十萬兩業經分作六解過銀三十萬兩奏咨在案兹據布政使惲祖翼詳稱第七批京餉應請儘動光緒二十五年秋撥報存各欵銀四萬六千五百三十六兩零并湊支光緒二十五年地丁銀三千四百六十三兩零共銀五萬兩派委候補知縣盛尙頣管解至滬附搭輪船運津解京交納等情詳請奏咨前來臣覆核無異除分咨查照撥護並取起程日期咨報外理合恭摺具陳伏乞皇太后 
皇上聖鑒謹奏奉硃批户部知道欽此○○任道鎔片再臣奉職東河諸形竭蹶受恩至渥圖報益難近年庫帑日艱欲求裕工節用惟有實事求是力戒期朦以糾心者糾吏庶幾有裨工需臣於六月間力疾駐工督防大汛行步雖甚艱苦而稽察尙可勉支廳員皆能實心任事用省得宜現屆霜清各工漸臻平稳所有八廳承領歲欵銀四十八萬兩已飭截數另行奏報歲撥河防銀十二萬兩由臣支銷現據河防委員結報計辦土石兩項並上南添料防險兵銀六萬六千二百一十餘兩尙節省銀五萬三千七百八十餘兩仍照二十二三四等年涓滴歸公發還司庫另欵存儲以備河工緩急之用謹附片具陳伏乞聖鑒謹奏奉硃批知道了欽此○○頭品頂戴江蘇巡撫臣鹿傳霖跪奏爲江蘇省光緒二十四年分奏銷案内查明各年已未完舊賦錢糧比較上三年完欠分數恭摺開單仰祈聖鑒事竊照江蘇省舊賦錢糧比較上三年完欠分數業經遵照部文從光緒十年分奏銷起查明各年舊賦錢糧已未完數目按屆具奏並自十二年起查照部行開列比較已未完分數清單奏報至光緒二十三年分止在案兹屆查辦二十四年分奏銷查江寍蘇州兩藩司所屬除光緒六年分起至十三年分止災熟舊欠未完銀兩業已欽奉恩旨查辦豁免外其江寍藩司所屬自十四年至二十三年各年舊賦未完地丁銀兩計各屬解續完銀一千五百二十四兩零蘇州等屬除二十二年分地丁並無緩徵欠外所有十四年至二十三年歴屇秋歉遞緩尙未屇限無可帶徵並無應完銀兩應歸入下屇舊賦造報兹據江寍布政使恩壽署江蘇布政使陸元鼎開列各年已未完比較銀數遵照部行開單詳請具奏前來臣覆核無異相應開繕比較完欠分數清單恭呈御覽除抄録奏單咨部查核外謹會同兩江總督臣劉坤一恭摺具奏伏乞皇太后皇上聖鑒勅部查核施行謹奏奉硃批户部知道單併發欽此○○永德等片再奴才等遵旨挑選綏遠右衛兩城壯丁三百八十名派委營總等官管帶常川操練所需旗幟號衣等項擬照成案由歸綏道籌欵製造價銀若干咨由晋撫核發等因奏奉硃批允淮在案遵卽札飭赶緊籌欵製辦因欵項艱難從儉合造白粗洋布夾號坎肩三百八十件紅藍精洋布大纛旗幟共三十六杆銅號十七個刊刻營總應用木質鈐記一顆文曰管帶綏遠右衛練軍步隊營營總鈐記並隨印盒印匣軍中零用公案什物等件共需工料價銀先行籌墊仍照原奏咨由晋撫如數核發以歸簡便等因札飭去後嗣據歸綏兩城同知報稱遵飭會同提欵採辦均已遵式覓工製造齊備共用過工料價值約估銀三百二十兩另文詳報核銷赶將所造旗幟等項册送騐收前來奴才等當卽派員點交該營總等領收以備操練應用除飭該道卽將造辦過銀詳報晋撫撥欵開銷並咨查辦外奴才等查該兩廳製造旗幟號衣等項均皆價廉料實較用綢縀做成常操耐實擬屆三年如果破爛另行奏明補造以示限制惟該練軍自今夏六月開操均屬踴躍從事穿帶衣履裝束已飭一律自備齊楚現值冬令塞外嚴寒若無棉衣何以禦寒而該軍所領津帖每月雖云實銀一兩五錢除扣建减平每日不及五分有父兄者尙可仰賴無奈孤丁未能負苦謀生若令自備實不足以恤兵艱奴才等再四躊躇奏請又恐需時當派妥員赶買布疋計此項步隊練丁共三百八十名每人擬給藍褡褳布一丈八尺粗洋布一丈六尺棉花一斤隨給鈕線令其自做大棉襖以期合體省工共用銀五百九十餘兩零已由奴才等俸廉捐辦無庸籌欵開銷應俟來冬再行酌量奏請辦理以示簡便所有收到旗幟號衣等件及籌給冬衣分别扣辦各緣由除咨部立案查照外理合附片陳明伏乞聖鑒訓示謹奏奉硃批該部知道欽此○○頭品頂戴兩江總督臣劉坤一頭品頂戴江蘇巡撫臣鹿傳霖跪奏爲揀員調補省會要缺知縣恭摺仰祈聖鑒事竊照長洲縣知縣王念祖修墓奉准部咨於光緒二十四年十二月二十二日奉旨後第五日行文按江蘇省照限减半計算扣至二十五年正月二十二日作爲開缺日期歸正月分截缺所遺長洲縣知縣係衝繁疲難兼全要缺例應在外揀調該縣地居省會政務殷繁撫綏聽斷在在均關緊要必須精明練逹爲守兼優之員方足以資治理臣等於通省現任正途知縣内逐加遴選查有新陽縣知縣蘇品仁年四十一歲雲南昆明縣人由附生中式光緒乙酉科舉人丙戌科會試中式貢士殿試三甲引見奉旨以内閣中書用欽此到閣當差十五年三月十六日恭逢恩詔加一級是年七月呈請改歸進士知縣本班銓選復遵鄭工例捐本班儘先選用十六年二月奉部選授江蘇新陽縣知縣閏三月初三日引見奉旨補授四月十四日領憑到省是年三月恭逢恩詔加一級十七年委署崑山縣知縣嗣在直隷捐加同知銜並尋常一級旋奉飭赴新陽縣任於八月初八日到任十八年清陽賑捐奬給花翎十九年十月調省交卸二十年九月回任是年八月恭逢恩詔加一級臣傳霖到任未及三月例不加考臣坤一查該員年力富强吏事勤敏以之調補長洲縣省會要缺知縣人地實屬相宜洵堪勝任與例亦符據蘇州藩司會同臬司詳請具奏前來合無仰懇天恩俯准以新陽縣知縣蘇品仁調補長洲縣知縣實於地方有裨該員係現任知縣請調知縣銜缺相當毋庸送部引見一切因公處分例免核計該員係初次請調應完罰俸銀兩仍飭查明依限完繳該員新陽縣任内有承緝事主朱雲青顧兆祺被刧二案核計均滿疏防此外並無承緝盜案已起四叅及欠解錢糧有關降革處分謹合詞恭摺具奏伏乞皇太后皇上聖鑒訓示再所遺新陽縣知縣選缺江蘇省現有應補人員應請留外俟奏部覆截缺後另行遴員請補合併陳明謹奏奉硃批吏部知道欽此○○劉坤一等片再鎮江府知府許葉芬據報於光緒二十五年八月二十六日因病出缺所遺員缺緊要自應先行遴員接署查有候補知府王毓萃堪以署理據蘇州署　臬兩司會同具詳前來除批飭遵照並另摺請旨簡放外謹合詞附片具陳伏乞聖鑒謹奏奉硃批吏部知道欽此 
 
