# 1889 - 282 - 4905924

 

Page 1

 
 
[皇朝直地輿金告白] [  點石齋啓]  
　　地興之學務與圖並重本齋曩年得有官板　　自十八行徵外在北爲盛　爲吉林爲黑龍江爲內外蒙古在西爲　西靑海爲西藏以　因　　鎭迪伊犁而以總圖冠其首圖凡二十有六幅本齋稽事編小取便觀覽又將府廳州縣並省會通商口岸分別　　載在例言又於國邊添注　　里數一以京師爲準的按方計里求之卽得總　則配染顏色疆界井然監選上等洋紙　　西法腹背兩　無中　摺捐痕　外　　面　套　　雅致價應物美知必有爭先快覩者碼洋　元卽日　售書處仍照曩例此布 
[新中繪圖封神演義告成] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人　計之中實事事皆出入　計之外所紀商紂寵任姐己斫　剖心膓　　　並非影響而太公之妙算哪吒之神寄以及祖佛妖魔神靈鬼魅則又憑空結撰簇簇生新閱之實足以遺旅愁涫綺思說者謂古今者回小論　當首屈此書焉惜乎坊刻模糊苦無善本魯思亥家　謬承訛本舘幾歴居諸再三　校正其悞字務使髮懅無貽然後用新　鉛字印成復　　　將諸圖一一重繪鬚眉巾幗掩映生瓷　錢字工亦無倫比今定於禮拜一卽本月十五日出售每　分裝十六本價洋八角請諸君子移亟本　　報舘申昌書畫室及各外埠申昌或寄售申　處　　可　 
[新到木板書籍寄管] [  申報館主人啓]  
　　啓者今有木板各書籍寄　該價可　外　　　　　芙堂算學叢書五元黎註隨園　　文一元六角王船山全集十八元　　　　　　　　　說文二元養雲試帖二角四小學韻　一角五杭十一才一元如　買者請　三馬路申昌書　室　本帳房均可比　 
[救弊說]  
　　中國之利以絲茶爲大宗而中國近日之弊亦以絲茶爲最甚茶之弊在於貪余固已詳哉言之矣推類以至於絲要亦無不外是余前著貪小失大論又旁通而曲暢之昨有自署旁觀杞憂人郵來一稿其說與前論大致彷彿惟於巿面情形較爲詳晰其言因自遲上中西通商以來中國出口貨物惟絲茶爲最大華人之業此者頗稱獲利近年以來竟有江河日下之勢究其所有則實由於姤　念做之弊茶葉一業丁亥年之前似有不堪設想者去歲戊子年各棧號大爲收束新茶開巿山價平準成本較輕生意亦由是大爲得利卽此是其明徵至今年而又蹈丁亥以前之故轍茶業乃益見其壞不從其善者而從其不善者故也豈茶業中人不願發財哉仍是貪心所熾以至於敗試觀茶棧茶號今年增開者數家而山價抬高英商觀望雖有俄商稍爲購辦而其數究不敵英商之多卽英商之所以裹足者亦並非有心覇阻實以外洋銷價不能多增而中國進價過於抬足故不敢下手比聞今年英商販茶回國多有耗折則其病皆中於貪字良可惜也至絲業自丙子年後亦復歴年虧折人或不解其故其實則亦不難知也遠者姑不之論試就目前而論之卽如今年新絲登塲內地嘉湖各處蠶汛收成某爲豐稔則當開巿之時自必價亦平準况外洋信息傳來謂西國出絲之處收成殊薄則順理成章當必有利權之可　利源之甚廣者矣詎意業絲者忽起貪利之念新絲未曾登巿卽有拋盤而售者一人起意衆人皆尤而效之旋至內地所出之貨一時不敷批解旣經拋出又不能不急急購辦遂致巿價陡漲非但不能賺錢反致大虧厥本始而價賤則拋售繼而價漲則又囤積更將巿面弄壞此卽所謂貪做而其患有不可勝言者矣尤可駭者內外巿價不符仍然絡繹辦運棧家行家各有開銷何得將用錢抱貼以圖熱閙不計及巿面鈍絀致虧血本幷且使作客經營者無從着手其開行者甚至竟有不願得隱實之用錢而競圖熱閙者殊覺索解人不得外洋消息稍佳卽速發電將內地行情急槍漲價　商設或略爲停手卽慌囑通事亂做賤售以致巿面毫無把握此卽所謂妬忌而其居心有不可聞問者矣卽此兩　而絲業遂因之而壞十餘年來日趨於下永無轉機大都皆由於此無如個中人明知其病原而不能拔其病根有心人不禁惄焉憂之竊願爲業此者大聲疾呼務必猛省回頭痛改前非力圖後效否則更將不堪設想　非故作危詞以動人之聽聞也試就目下絲巿而論日內略有轉機若有絲斤存儲者切勿再爲多做庶幾存貨可以得善價而沽如此方爲順理若再多做則恐貨多而價落又不妙也如自已已無存絲而欲做者則亦必通盤籌算必期有益無損而後下手乃可以後之所得補前之所虧俗語有之物以希爲貴此乃一定之理否則諺所謂買盡地頭塞坍埠頭將有更不如前者矣倘此中人執迷不悟仍蹈前轍依然妨忌貪做時近冬令設有不得意必致受軋後悔何及卽或鄉貨尙有積存斷無亂售受軋之理如有鄉絲賤價運辦獲益自倍但不可必耳總之多做不如少做早做不如遲做急做不如　做私做不如公做苟能洞明此理則不但絲業中之幸實亦茶業中之幸不但兩業之幸實亦各業之幸且不　商人之幸而實大爲中國之幸此吾所以不憚苦口而欲以瑣瑣者作淸夜之鐘聲爲當頭之棒喝其有探子芻蕘者當必可以收愚者一得之效若以予言爲河漢則亦惟有委之於數與命而浩然長歎巳耳其將奈之何哉 
[本館接奉電音]  
　　昨由京友電傳　上諭一道敬謹譯登○九月十九日奉上諭光祿寺奏請簡員署理卿缺一摺光祿寺卿着馮爾昌兼署欽此 
[目下近聞]  
　　月初某日忽有二套大車二十餘乘排停京師崇文門外大街觀者如堵墻爭先問其顚末後有知者謂有某都統由口外送家眷回京經稅課司巡丁由車中搜出私土二千餘兩呈騐於該司委員委員未敢擅便乃禀明正副兩監督派役將車輛道歸都統字第私土則存儲庫中大約須候兩監督示下再行辦理云○前紀五城侍御會議街巷安設木欄一事茲聞月初南城所轄地面已一律安置其餘至今無動靜云○月初欽派太和門工程處奏稱貴州巡撫報効木植爲數不敷擬請由承修商人赴廣東香港採買延柟木以資工作奉旨依議欽此當由工部發給護照飭該商人卽刻啓行又聞戶部接准工程處咨文內開所有採買延柟木經過各關卡照例一律免稅放行相應由貴部飛咨各省關卡遵照旋經戶部由五百里飛咨各處云○內務府總管巴大臣克坦布前在崇文閂任內虧短光緒十四年稅銀除經戶部議減七成外尙有三成應賠銀二萬一千二百六十八兩有奇遵照南苑工程交一免三章程備銀五千三百一十七兩有奇面飭內務府司員兌收司員以無案可稽咨詢戶部戶部查該大臣所交與所欠均屬符合當卽出咨聲覆旋經司員會同廣儲司於翌日騐兌○八月之杪有金奎徽班就前門外大柵欄慶樂戲園開演第一日觀者多至一千五百餘人班內老生名雙福者自稱來自申江唱演探母一齣聲情激越舉止安詳喝釆之聲幾若春雷百面云○月初某日淸晨有一鄉人肩荷棉花彳亍入彰儀門行未數武忽被差役多人扭住啓其棉花簍內藏南土 
 
 

Page 2

 
 
若干包彼時觀者甚多咸爲驚駭鄉人面如土色經諸役鎖住携同私物押赴崇文門內稅課司稟請究辦云 
[開捐述聞]  
　　自蘆溝橋至漢口鐵路建議開辦經司農籌畫每年撥四百餘萬金以濟要需尙恐不敷不得不籌裕餉源稍資挹注擬俟鄭工捐限滿卽開鐵路新捐無論何項官階花樣參仿鄭工例一律減爲六成實銀並由各直省一律開捐傳聞如此合照錄之以覲其後 
[講求武備]  
　　神機營現在撥隊赴苑駐操槍砲廠官兵所練測量等藝亦於苑由試演近經調營差委之記名德兵袁總戎祖禮前赴南苑於德壽寺前曠坤參仿外洋形式支搭砲臺一座上放大小格林砲數尊砲袈悉以機器做成活盤四面八方隨意推轉皆可燃擊並以蓆片做成小火輪船數隻烟筩桅艙無不畢肖分置於左右前後十里內外俟燃砲時預指擊中船之某處以試測量之准否本擬醕邸親閱刻因邸駕未克入苑遂於本月初十日未正由管營大臣熙菊莊都統先行校閱並令海部繪圖處先期派員繪圖貼說恭呈醕邸鈞覽想見神機營講求武備不厭精詳洵可備他日折衝之用也 
[碩輔騎箕]  
　　吏部尙書錫席卿大宰珍秋來染患痰喘雖經醫治旋輕旋重秋分節後日形沈重醫藥無靈至本月初九日辰刻仙逝當延陰陽生擇時棺殮擇於十一日接三大冡宰遺摺於十一日始行呈遞按大冡宰由戊辰翰林迭擢今職年甫四旬有八聞者莫不惋惜所有飾終典禮早經渥沛恩綸登諸前報矣 
[蕪水續記]  
　　蕪湖苦雨水溢成災前報已錄其大略矣初九日王宇春大令設壇禱告求放晴光而大雨滂沱依然未止銀濤萬斛汨汨而來城巿鄉村盡成澤國十五日大令復䖍誠齋沐禱諸城隍神前幷出示通衢禁止屠宰是日雨勢稍殺十六日晨起則一輪紅日已高掛銅鉦矣然水勢一時恐難遽退盖緣江潮甚大加之山洪下注未免宣洩良難也 
[計臣權利]  
　　戶部因籌畫鐵路工需令承辦司員將各省每年應收各欵統計共得若干限一月內開呈淸單以便斟酌撥用各司員再三核算除閒款未經開列外計各省關每歲約征洋稅銀一千五百餘萬兩洋藥稅厘併征每歲約銀七百餘萬兩各省常關每歲稅課約銀四百餘萬兩各省厘金每歲約銀一千二百餘萬兩各省鹽課鹽厘等項每歲約銀一千二百餘萬兩各省地丁每歲約銀一千餘萬兩各省茶稅每歲約銀一百六十餘萬兩各省裁撤長夫每歲約銀五十二萬八千餘兩各省鹽商捐輪每歲約銀一百十五萬兩各省當稅每歲約銀七十二萬四千餘兩各省一切雜稅每歲約銀一千五百餘萬兩統共一年之內約可收銀八千五百餘萬兩大約不日將恭呈御覽矣 
[文星南指]  
　　新科狀元張殿撰建勳乞假回江西寄籍省親於月初某日抵天津小住紫竹林中和棧本擬卽日附輪南下嗣以夫人偶有小極不任風濤因之暫駐文旌求醫覓藥按殿撰年三十六歲原籍廣西夫人爲楊仲雅中丞之女孫中丞撫西粵時殿撰僅衿靑耳中丞甄別書院大加賞識卽以孫女妻之不十年果大魁天下于以見文字有憑而前輩之鑒衡尤爲獨且隻眼云 
[安揷難民]  
　　月初直靜海縣解送難民二百八十人至天津請爲安揷道憲升堂訊究據供小的等均姓趙爲安徽某縣人比歲不登合族逃荒至此叩求撫恤俾得殘喘苟延當世世生生銜結圖報矣道憲以若輩旣無婦女又無孩童正不知其所從來未便據一面之詞信以爲實若任逗遛津郡深恐滋生事端因飭天津縣查點明晰每人各給大錢一百文雇船送回原籍 
[蘇臺氣候]  
　　蘇垣苦雨已紀前報現在雨師洒道旭日韜光各鄉呈報水災者不止一處剛大中丞關心民瘼憂之甚深爰於十五日起禁止屠宰率同在城司道各官虔詣天后宮求晴朝夕兩次拈香默禱府縣仍在滄浪亭設壇祈晴想大憲公忠體國誠能格天不日卽大放晴光以慰民望也聞蘇鄉雨水過多稻田浸沒收成必將減色巿儈已將米價抬高每石驟加三四百文之多柴價亦增倍蓰當此民窮財匱之際米珠薪桂長安居大不易想賢有司必當早爲設法維恃市面也 
[已丑恩科湖南鄉試題名錄]  
　　羅維垣善化附　馮瀛煥長沙附　岳障東寗鄉附　尹銘紱茶陵廩　徐　彬澧州廩　夏壽田桂陽廩　向希敏寍鄉附　陳達寅善化附陳顯治寗遠附　譚　筠安化廩　盧紹植瀏陽　　司馬翰澧州廩　鄧友蓮東安附　劉裔經瀏陽附　湖汝霖長沙附　洪汝沖長沙附周懋謙寗鄉培　唐哲城衡陽廩　孫文昺　沙廩　鮑文浚善化廩　劉鐘源善化附　張白均長沙增　陸承宗長沙優　廖雲漢臨湘廩劉　鍠攸縣附　范有慶祁陽附　郭敬說善化附　　潤璋桃源廩　徐恭斗湘陰廩　李華芬耒陽廩　伍國霖新化廩　羅長裿湘鄉附易宗耀善化附　江宗漢衡州廩　梁丙炎善化附　王錫寵瀏陽附　祖澤鴻長沙附　陳鴻甲祁陽附　丁傳璐長沙附　陳宗澔臨湘附張廣榮善化廩　廖漢章衡山附　周聲溢善化廩　蕭昌世善化附　范錫祥祁陽附　蕭存誠善化監　張翼明澧陵附　譚先節寗鄉附左雛林衡州廩　黃正南安化優　兪萊慶善化附　譚　愷武陵廩　劉焌杰長沙附　盧會瀛卲陽附　楊容熙湘鄉貢　許壽龍巴陵附王耀文寍鄉培　王室黼祁陽附　劉樹義善化附　侯樹勳衡山附　黎敬先湘陰增　李邦屏湘潭附　吳允治武陵附　楊顯楷湘鄉廕劉式和善化附　唐　戩水州廩　劉忠訓瀏陽增　馬文錦善化附　楊開榥長沙附　徐桐陽保靖貢　石廷珪永綏附 
[副榜] 　 
　　龍綸沛長沙廩　俟昌錧永定廩　盛元愷淸泉附　楊毓菁瀏陽附　周　翰善化附　陳申驥寳慶貢　黃樹藩郴州廩　馮翼祥長沙附毛宗典岳州廩 
[檀香山汝事]  
　　西人所謂火奴魯魯卽華人所稱之檀香山見也華歴七月初三日晨起突有衛立高司者率同黨三四百人䦘入王宮適土在君夫人處只有守宮兵十餘人在內勢旣不敵當被將王宮佔據一時宮內兵官赶發德律風報知於王王大驚駭隨與駐國各欽差相商衛立高司究係何意嗣查得衛立高司欲王退位禪於王妹於是王飭兵與之攻擊或降或死只剩數十人至初四早遂悉數被拘下之於獄王疑妹必知情研詰再四　實無涉然衛立高司尙須冉訊也當閙事時美國適有一兵船在彼曾奉兵官之諭有七十名上岸保護美欽署云 
[佗城彚錄]  
　　已故廣西巡撫高紫峯中丞其靈柩業已運至穗垣在東門外斗姥宮設立牌位於前月廿九日開吊省中自督撫將軍以及州縣營弁均親往行禮素車白馬絡繹於途殊形熱閙又有商民糾合多人備辦祭品前來叩奠盖因中丞在藩司任內時適値中法有事軍餉緊急中丞於籌餉之中仍寓恤商之意故商人感德不忘也生榮死哀中丞可當之無愧矣○儘先補用都司江都戎旦韜略嫻習紀律嚴明素爲上游器重現奉鄭提憲札委接管駐紥小北較塲等處安勇都戎接管後卽將各勇挑選一過留强汰弱軍政一新○署番禺縣楊左槐大令蒞任以　謹愼小心循聲卓著近　年力就衰深恐貽誤獲咎遂據實稟知上游求請解任上游以好言慰留而大令再三固請刻蒙允准至所遺該缺藩憲擬札飭實授是　之惠大合登甲赴任以得職守而制軍又欲委某令接署一時尙難議定故未見諸牌示云○候補府尹仰衡太守奉委解餉進京並　部引見近赴藩庫領兌畢當卽稟謝辭行取道北上○滿漢八旗官軍連冂至較塲操演各陣旌旗耀日戈戟連雲如火如荼軍容極壯聞今年恭逢大閱之期故官軍皆勤加訓練冀邀大憲之嘉奬也○新選恩平縣錢大令瑩大挑縣沈大令士菁俱由京來親赴薇垣呈繳又 
 
 

Page 3

 
 
憑恭候傳見○前月廿九日上午時十八鋪伍姓家園煮茶　火在積薪內致兆焚如幸時當白晝　食　繁多登卽撲滅不致成災　鄰里人等則已受驚不小矣○臬憲王灼堂廉訪見近來城廂內外刼案选出以爲盜賊之猖狂實由於捕務之廢弛遂將文武地方官各記大過一次嚴限日期緝匪究辦如到期匪仍無獲定卽照例參辦决不寬貸各官因之無不兢惕設法講求云 
[宜昌瑣記]  
　　前者固陵輪船因受損傷駛往申江修理至今數月始告成功刻已由上海開至漢臯不日駛抵彝陵照常往來川省矣○中秋以後陰雨連綿時而傾盆時而霢霂四鄉吉貝未免受傷然自此得見晴光亦足慰三農之望也現在新花已上巿向時每百斤售錢二十千者今則貴至二十二三千云○房縣飢民滋事已紀報端目下事已敉平宜昌鎭賀鎭軍返旆回宜帶來爲首之數犯監禁興山縣獄以待明正典刑○招商宜局向由李笏齋經理日前接得漢口電信云刻已改易他人　內當乘江通船來宜任事矣○積雨多時江水陡漲五六尺地方官恐霪霖爲患遂於八月廿九日起禁止屠宰祈放晴曦○有一西人輕身入蜀採取各種蟲鳥滿載回宜蓋將貯諸博物院中云 
[臺北談]  
　　余君孟傳精申韓之學前歲渡臺爲前任淡水縣升任基隆同知汪冕齋司馬聘請辦理刑名上月十三日司馬交卸縣事赴基履新署任李麗川明府於未攝篆務之前數日卽備送關書仍請余君襄贊幕務乃明府莅任未及　日余君卽爲二豐所困醫藥罔效延至月杪歿於幕次明府不勝悼情棺殮一槪從豐○帮辦全臺撫墾事務林時甫星使於前月起節前往臺南巡視轄地業登前報近日官塲傳聞憲節行抵大中溪地方因天時酷熱隨從文武員弁以及書稿人等因染時疫病亡者竟有二十餘人星使擬委員前赴臺南察勘墾務憲節遄返臺北約本月上浣可以抵郡○臺北稅厘以茶葉爲大宗向於艋舺等處設立專卡以便就近征收然奸商等每每繞道偷越茶厘因之減色近由總卡出立賞格無論何人有能獲送漏捐茶販至卡者除完厘外每百元賞洋五十元報信者每百元賞洋三十元當堂給發决不食言倘該奸販　敢籍隙報仇本總卡一經訪聞儘法拿辦與　獲之人無干○臺北自交秋以來雨澤稀少氣候不正痧疫踵　較夏令尤烈晚稻登塲伊邇穀穗漸有杜槁之虞雖經鄉農用車取水然人力究不敵天心前月下旬經官憲迭次示禁屠牲設壇祈禱臺北府雷太守關心民瘼復於月朔詣壇虔禱是晨曜靈匿影濃雲滿空交已刻雨師稅駕勢如銀河倒灣越四點鐘方止炎威因以稍減卽從前因熱而鬱爲疾病者亦得咸占勿藥矣 
[殺姦孟浪]  
　　洋街口某宅傭婦係湖口縣某甲之妻在九江傭工多年半老徐娘尙饒風韵近　隣人某乙有私鴇合狐綏已非一日其夫某甲亦在潯城傭工度日聞有醜聲實難隱忍暗中窺探形迹屢見婦與乙並坐笑言逾晷不覺忿火中燒十一日申刻甲適遇乙於洋街口觸起積恨赶至某屠店拿尖刀一柄暗藏袖內挨近乙身直剌入腹乙大喊一聲登時倒地腸血迸裂而斃經地保等將甲拿獲送德化縣金明府研訊甲直供不諱隨將甲婦與屠店主傳到訊質收禁擬罪語云捉賊捉贓捉姦捉雙甲不拔刃於短榻橫陳之地而竟行凶於通衢大道之間孟浪已極恐難免擬抵　 
[憲札照錄]  
　　蘇　憲剛大中　持躬廉介律已端方抵任後首先札飭兩司示禁屬員餽迭門包水禮其防僚屬鑽營之弊至周且密想各屬僚經中丞諄諭再三必能仰體憲意守正不阿矣憲札照錄於左照得本部院恭膺簡命巡撫吳疆稔知吳中官塲最講酬應並有屬吏餽送門包水禮供支酒席甚盛請托夤緣均爲仕途陋習亟應首先革除比由山西北上曾經函告藩司分飭遵照在案第恐不肖之員不知本部院素尙樸實不喜虛浮或至妄生揣測蓄意鑽營不免自罹法網不得不重申禁令以警未然本部院服官外任以來經歴數省自維賦性迂拘務除俗套所到地方不薦幕友長隨事無鉅細必出親裁一切公牘不假僕從之手所用家丁數名不過執服役之勞皆由本部院按月給發工食資其養贍不准干預政事妄論是非如有捕風捉影指稱本部院親友家丁私索陋規者卽行稟送來轅以憑按例懲辦所有水禮閂包及一切餽送俗文悉數裁革不准絲毫呈送四六節壽賀稟不准投遞凡有文武僚屬謁見責成巡捕隨時面禀聽候傳宣無論實缺候補各官因公隨時稟見無故不准私謁以上各節不憚告誡諄諄各該府州廳縣等務宜精白乃心恪恭厥職一切黜華崇實勉爲循良勿爲無益之揣摩自干咎戾經此次訓飭之後倘有不知自愛甘于身試則是甘心暴棄一經查出本部院惟有從嚴參奏决不姑寛凜之切切 
[啓行在卽]  
　　湖南巡撫邵筱村中丞將次起程已列前報茲悉中丞定於今日下午乘招商局江裕輪船起程屆時各官員臨歧相送當有冠盖如雲之盛也 
[教士西歸]  
　　首善堂神甫謝姓因病逝世擇於昨晨十點鐘時出殯法界工部局特下半旂以誌哀悼 
[虐婢案結]  
　　醫生戴某之妾王氏凌虐婢女韓秀貞由捕房包探唐寳榮拘戴及該氏婢女送案候訊各情已列前報昨由該包探將戴國英解案蔡太守飭差將該氏及婢女帶案該包探申訴前情幷稱戴國英係城內已故醫生戴路溪之子且是生員太守先騐婢女韓秀貞臂有烟扞刺傷痕頭額有打傷痕着供明被虐各情韓秀貞俯首不語巡捕頭稱該女在捕房供明一切刻下或懼主人故不敢言太守然之飭將戴及該氏帶下命女至案旁細加詰問該女稱年八歲係上海人家住城內登雲橋相近之姚家弄內尙有父母父親韓朝亨冋爲錢庄生理歇業落魄有二姊已出嫁並無兄弟貧難度日於去年六月間將我賣與戴家得洋六十元初到時主母手打數下嗣後要我裝水烟敲背稍不遂意或用毛刷打或用籐紥之被拍或用尺或柴亂打甚致用刀割用烟扞刺太守問戴曾打爾否答稱主母打得多主人難得打太守復騐傷痕飭將戴及該氏帶案諭戴曰爾旣是生員應知理法如何使妾毒打婢女彼亦父母所生祗因貧窮賣與人家爲婢何致忍心若此問王氏是爾妾乎答稱該氏生員之妻太守又問果是爾妻耶答稱長房無後因之另娶太守謂如四五房無子卽娶四五個妻耶戴語塞太守謂凌虐情形已經問明該氏係理應懲辦爾則禀道詳革功名該氏稱夫未打婢戴再四求恩願將婢女發棲流女所俟年及笄擇配自八歲至十六歲此八年飯食罰生員照數繳案總求成全體面太守謂姑念知過准將該婢韓秀員發棲流女所八年養贍應需若干俟問明董事着戴繳案幷諭該氏具結以後不再買女爲婢違干重辦 
[尙無端傀]  
　　洞庭山人薛某所開綢庄虧欠遁逃由同業各戶報由捕房派包探顧阿六何瑞福拘獲庄夥各情已列前報茲悉該綢莊係復成榮非復隆祥也昨由包探顧阿六何瑞福解該夥楊海山到案申訴前情幷稱該庄主薛小泉現在不知下落拘獲庄夥楊海山請得　於十四日下午臨行時給楊洋八元尙有寍綢寄存朱文士處又轉寄在蔣劍峯家已經起出另有薛小全將各貨典質今巳查到數疋被欠之天福興惠豐和楊恒和廣昌隆天裕祥悅生昌元記錦記等各庄執事人聨名遞呈公禀聲稱薛小泉串夥金銀壽及楊海山有心誑貨捲逃查得各貨有質洋者有寄往吳淞永吉錢庄者薛之弟鶴齡在錢庄爲夥曾同包探往查無着楊海山想知薛小泉下落請爲究問楊海山供湖州人因無生理躭擱在薛小泉處薛如何捲逃我不知情薛處生理同業咸知如何將我拘案天興福等執事人稱楊旣非薛夥如何十四日捲逃後楊尙取寗綢八疋寄在朱文士處及我等訪明知照包探往查祗起到一疋十二三等日送到薛處之綢由楊寫回單何得推諉楊稱十四日淸晨友人朱文士要辦寗綢向薛取一疋交看是實後來旣知薛捲逃不應將綢轉寄與蔣劍峯確是小的之錯處蔡太守問原告如何知寗綢有八疋答稱此係傳聞之詞太守又逐節詰問諭原告各人曰此案務須獲到薛小泉金銀壽始可明白飭將楊海山暫押起案之綢暫存俟查　薛金二人再行訊 
 
 

Page 4

 
 
究核辦 
[英界公堂瑣案]  
　　包探沈金隆至英公堂稱謙吉煤炭棧夥黃煥章兜收帳日虧洋一百九十餘元被該棧執事人葉才卿荐頭張文卿保人黃森順等報捕由小的同去拘獲暫押捕房有老犯劉三陳阿順周洪發等申同訛詐遂致吵閙爲管門巡捕所知詰得拆梢屬實稟明巡捕頭將黃及劉三等一併送案請究管閂三道頭華捕張阿五稱昨聞班房內吵閙查得黃煥章被劉三等拆梢告知捕頭搜出劉三時辰表僞金戒指銀洋三元絲巾衣服等件今特呈案好捕頭禀稱劉三管押捕房原斷四年迄今已三年有餘聞伊常有銀洋衣物寄出今又搜出許多衣物劉三係天津流氓管押捕房日久何以積存衣物可見皆是拆梢來者黃煥章供小的甫入捕房卽有老犯周洪發言要規費洋五元我以無力對劉三勸減三元陳阿順言如無規費須掉換地方我又以無洋對劉三等皆言可以寫信出外商借我卽寫字條向虹口寳興鋪借洋二元無着又寫字條到謙吉棧囑同事典押衣物未果劉三等始將我推到糞桶間內睡又與我吵閙由管門捕查究銀洋確未交付劉三供並未拆梢起案銀洋衣物均是自已置辦陳阿順周洪發均供不敢訛詐蔡太守得供之下問劉三在捕房何來銀洋購辦時辰表新衣服答稱時辰表係友人託修衣物係母親由杭州寄洋置辦母親指望我明年正月期滿釋放是以先寄銀洋原信請閱太守閱得信係劉三寄交洋二十元已經收到如何反稱母寄銀洋與劉况劉在捕房管押安有友人託修時辰表一味妄供情殊可惡飭將劉三陳阿順周洪發交捕房帶回起案衣物存堂俟會商領事官及麥總巡捕頭再行究辦○包探江阿三稱拘獲王阿木搜出銀飾銀鐲等仵詰得係在大塲鎭鄉間嚴葵孫家竊來嚴曾報捕房今將人贓送案王供有富全者囑我行竊蔡太守飭該包探將人贓帶回俟嚴到案再行訊辦○包探張松樵稱西洋女子之侍者夏東生行竊噴銀鈔一隻銀洋七元半又將同居教閂女子之房間打開扭鎖圖竊報由我拘拿搜出噴銀鈔銀洋無着今特解案西洋女子申訴前情夏供浦東人因要還帳權時取洋業已用罄尙容料理蔡太守判將夏管押一月繳洋七元半如無力再押一月起案之噴銀鈔先交失主領去○巡捕解送在路爭毆之包根生王安順請訊包供寗波人現爲木匠因王時至寡嫂處問伊則稱索米錢問欠幾何則稱三元二角我言無論眞假照數歸還嗣後不許來往昨又見王與嫂說話故與爭執王供向爲侍者與包爲隣代伊向瑞豐米鋪賒米五斗向索錢文被伊誣指要我寫服辨我不依致相爭扭蔡太守廉得其情飭將包開釋王押候查明核辦○葉才卿稱在謙吉烺㣤執事由張文卿黃森順薦保黃煥章爲夥祗月餘詎被私收帳洋一百九十餘元避面向張等理說隨同報捕由包探沈金隆拘獲煥章送案請追張黃供認薦保願爲帮同料理求恩寬限煥章供虧欠銀洋原約月底理明蔡太守飭將煥章暫押諭張黃於十四天內帮同措辦銀洋繳候給領 
[法界捕房瑣事]  
　　前夜三點鐘時法包探夥巡至護城河畔見有一賊匿身黑暗中詰以何爲賊卽飛奔逃避追至新街杏花村酒肆驀有七八人自炒麫店中奔出賊遂一瞥而逝蹤影全無適有中西巡捕到來包探夥告訴情由帮同拘獲三人送入捕房管押○有江北人相約在八仙橋左近車寓中抹牌爲戲旋致紛爭巡捕聞聲到來拘獲二人送入捕房管押○甲乙二人互扭至捕房備捕頭研詰緣由甲稱光緒十二年乙曾借去錢文歴久不還請爲迎繳乙稱光緒十四年曾與甲相遇旣云被欠爾時何以並不索償捕頭以兩造各執一詞無從分剖遂着將乙押候交人具保甲釋令退去 
[湖州告災啓]  
　　飛啓者竊吾湖州地處低窪最患水潦歴年黃梅水發每易成災今歲梅雨稀少爲近年來所未有田稻滿望豐收七月二十七八兩　郡西各山同時起蛟大雨傾盆連宵達旦蛟水陡漲數丈山田隄埂均被衝坍沉沒之區禾苗已無噍類淹斃人口極多尤爲傷慘西南山鄉先已受災如此其時郡之東北一路水亦驟漲沒過苗梢猶幸水漸退去受傷者但十之三四自八月二十五日起晝夜大雨不息至今兩旬之久惟三見陽曦從此平疇多成澤國初猶盡力車救漸至塘埂漂沒河渠阡陌一片汪洋不論山田圩田遂無顆粒兼之房舍傾坍人多露宿呼號遍野慘不忍聞此眞勢已難回災猶未已之日也若非設法籌振不特民命如寄抑且民情難安况各縣客民秋收絶望漸迫飢寒勢必起擾鄉閭爲地方大患尤宜急爲安頓惟現在振貲未集謀始良難用此詳述災情瀝求各振所諸大善人速募巨貲手援眉急庶冀災地數十區飢民十餘萬可以謀所保全功德無量連年各省振務諸善長協同辦理不遺餘力湖州水患何異燕齊救災恤隣實爲鵠望浙江湖州府募振同人公啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[䢴上官塲紀事]  
　　十一月淮揚鎭陳鎭軍基湘公幹過揚湯大令世熙禀知奉委城內保甲總巡十二日周分轉晉侯銷南京餉差十三日海分司項分轉抵揚公幹周分轉曜銷蘇州餉差 
[秋菊四首用漁洋山人秋柳詩韵同桂舲女士作]  
　　秋風秋雨總銷魂別樣繁華五柳閂蓬戶爲君添酒債花天何處認霜痕一階幽豔宜羅宅卅種寒杳譜范村獨殿羣芳隨所遇美人　暮不須論○棱棱傲骨不知霜剪剪凉颸拂玉塘倚榻安排香絮枕卷簾掩映縷金箱落英有恨秋餐屈舊雨多情酒送王空羡長安春色麗一鞭碎錦踏花坊○悲秋底事淚沾衣茵溷無心未盡非籬下寄人如水淡霜中稱傑似君稀漫誇文錦鴛鴦護莫儷纎羅蛺蝶飛鴛鴦文錦蛺蝶纎羅皆花之見菊譜畢竟光華珍晚節東皇休笑好春違○野人籬落孰相憐狼藉秋光欲化烟金萼珉　偏照耀茱囊萸佩與纒綿暗蛩咽露紛三徑斜雁書天又一年老圃重陽風景在欲開笑口更誰邊[  已丑重陽日悅庵主人稿]  
[重陽後二日偕方雨人李宣徐鳳傳遊寒碧莊喜賦一律卽送方李兩君還滬]  
　　木樨香裏又同來畫舫珠簾四面開玉樹當鳳佳子弟雕闌臨水好慺臺能閒始覺園居樂旣醉渾忘節候　只恨怱怱　欲掛何時重醉菊花杯[  悅庵主人]  
[霪雨如注晝夜不絶口占二十字錄呈退軒太守悅庵主人教正]  
　　積雨疑天漏簷聲碎客腸最憐雙小婢戲縛埽晴娘之江印春樓主桂舲學作時年十七 
[九日偕鳳儔登豫園萃秀堂大假山之顚卽景感沁園春詞以誌卽希拍正幷寄蓮花館主]  
　　佳節重陽苦雨纒綿兀悶煞人正題糕乏技登高乏伴良儔顧我最警詩魂着屐探幽披簑冐雨裊裊歌聲欲遏雲知何處且尋蹤而去宛出西崑時假山之畔有淸音設焉去年挈友論文曾徧揷茱萸意氣殷奈今年修阻天公厄我雲光不霽倐忽連旬落帽風蕭沾襟雨密多少無聊不可伸祝來歲把晴曦朗放好證前因 
蘊寳詞人聘三倚聲 
[應己丑恩科鄉試自申赴金陵口占卽呈夢畹生正之]  
　　掛颿又向秣陵行祗爲區區榜上名風月重尋金粉地雲口縱覽石頭城難期筆下千軍掃敢詡丹從九轉成冉度槐黃慙逐隊聖恩浩蕩奮鵬程○長江途中作輪機逐浪送輕舟橫覽長江豁遠眸落日倚篷山對面臨風把酒月當頭烟籠燈火孤村夕雪擁蘆花兩岸秋楫擊中流詩景闊濤聲洗盡客中悉○月下望金焦二山倚欄口占橫峙大江流金焦豁遠眸峯高林木盛徑曲寺寮幽俯仰吟懐壯雲山古跡留家鄉無此景覓句錦囊收[  鶴沙浮槎仙吏郁周張文彬稿於長江途中]  
[上海四馬路文報局內恊賑公所經收山東奉天賑捐六月中旬淸單]  
　　十八日祝少英翁爲內子生產平安五十元蘇城醬業公所潘仲溪翁經募英洋十三元虛對開五個銅洋乙元細戶業已另登范瑞苗來徽州吳業書十元吳宗耀宗韋兩戶各五元嚴州府桐廬縣人李建寅翁求疾病速愈十元本埠蔚豐厚號來湖南常德府善士募吳懿誠六十胡明貞還心愿四千吳信道三千吳體道王詳貞兩戶各二千高輝廷乙千計常平銀十一兩另七分募惺星子鳳林氏兩戶各十千無名四千計常平銀十四兩七錢六分兩共原申淨收規元廿七兩六錢四分武穴龍平榮昌號交來李撫榮堂方培修室兩戶各十元灣止鎭和鼎興號募勿書名四戶均求合家人口平安共十元無名三百五十南匯楊萬泰號來樸楊氏三元太倉繆衡翁來松泉翁二角又募嚴中選又李氏兩人各五角何少卿王嘉穀兩戶各三角沈敦仁汪泰號王福全王同興黃潤興包永盛孚亭寄祥安張靑翁戈雲亭方卓卿十一戶各二角蘇城挑花橋志禹齋三元博羅縣沈椿輝翁送陳竹平翁奠儀移賑爛板洋四元長沙省上隱氏盧坯洋六元寶應福興潤信局來斐竹銘翁一元○本日共收英洋一百四十元規元二拾七兩六錢四分盧坯洋拾元虛對開五個銅洋一元合併聲明 
[上海四馬路文報局內恊賑公所經收山東奉天賑捐六月中旬淸單]  
　　十九日本埠恊同慶號來陜西藩憲陶方伯墊捐陜平銀三千兩原申收規元三千一百五十兩又來陜西省陳菊生善士陜平銀三十四兩八錢六分原申收規元三十六兩六錢另三厘安慶招商局梁麗泉翁募喜聞過堂一百元五桂堂黃十元綿澤堂八元致盧室敦本堂陳天慶堂三戶各六元立卓氏百忍堂保慈人愼德堂錢留餘軒居易藥六戶各四元承啓室黃才勳劉田經室王家俊黎照書屋劉醉經書屋良六戶各二元直隸保定府蠡縣正堂勞經募絢記保平銀十二兩織記致記兩翁合庫平元十兩闇記保平銀十兩公記保平銀六兩華記京平銀四兩通記洪記二兄合保平元二兩四錢佩記京平元一兩六錢赤記保平元九錢卿記保平元六錢四分咸記英洋一元高記御記二人各京錢一千李記京錢五百劉記雲記美記三戶各京錢三百王記魏記李記楊記四戶各京錢二百以上共收原平銀四十八兩八錢四分英洋一元盧檯電局吳玉翁募無名氏原平元十兩常熟凝善堂賑所第十二批募沈錢氏爲祈病獲安二十元朱恕記二十元周菊如五元孫昌霖祈保病愈三元六暢三元又銅洋一元張晉記華薛氏二人各一元虞東義賈三千義隆桶捐三十一文以上共收英洋五拾三元原平銀一兩九錢八分一厘銅洋一元淸江電局任愼菴翁募同心室胡韻梅二人各拾元淸愼堂二元慈雲僧厚記蔭記慈安氏瑞安氏吉記如安氏屏山外史居以侯潘篤志軒十戶各一元無民氏韻記壽泰氏存心堂餘生氏篤齋氏六戶各五角揚州慶壽堂募無名氏勿留名義和隆無名氏四戶各一千大興隆一千一百張文采張應祥無名德新室資善室心安人六戶各五百頴川室援遠室漂德室存仁室我自知承德無名七戶各三百以上收英洋十元王衙弄錢塘計澄翁爲長孫女喉症危險求愈十元懐德堂嚴善士二元隱名墊乙元本日共收規元三千一百八拾六兩六錢另三厘英洋二百七拾六元原平銀六拾兩另八錢二分一厘爛板洋八元銅洋一元合併聲明 
[上海四馬路文報局恊賑公所經收山東奉天賑捐六月中旬淸單]  
　　二十日絲業賑所彙解第八批賑欵規元一萬兩高易賑所彙解第六批賑欵規元五千兩江海關道署來盧州府合肥縣四品銜翰林院典簿王紳尙辰等集捐制錢二千千文又四品銜分部郞中蒯紳光黻曹平銀一百兩蘇城吳仲夫翁募尤頤壽公積五兀又錢四百三十介福公記四元古月軒三元楊菊記胡桂初濟陽伯子香雪山農四戶各二　三聲草堂珊瑚室主人恭臣氏平安主人東海賴民敬六無名欲非氏查思貽九戶各二　吳興鴻生六百以上共收英洋三十元高郵武廟賑所丁鏡齋翁募餘慶堂十五元廖味根堂四元樹德堂世輔記郭稽氏求病愈四戶各一元亦政堂五伯楊厚記二伯楊安記楊再記楊子記才記四戶各一百以上共收英洋廿四元浦江縣署來孫墨槎翁二元又募孫義記倪信記樓益記徐燕記四戶各二元常熟致大信局來無名二元太倉汪來海陽師經堂二元本埠　子雲翁來揚州福和祥莊毛聲和翁募角斜蔭人金求子病愈十元朱儲氏病愈了愿二元五六七道人錢八百宿遷天順公信局來恕思堂四元石琴生一元隱名氏二元知止居二元求保合家太平五元世德堂楊無名保合家平安子孫根深賢十　本日共收銀一萬五千兩曹平一百兩英洋一百另四元錢二千千另另零八百文本旬共收規銀二萬二千二百十兩零六錢五分八厘原平銀二百八十兩零八錢二分一厘批申計規元二伯九十四兩六錢六分二厘英洋二千八百八十三元計規元二千一百十兩另三錢五分六厘制錢二千千文計規元一千四百三十二兩二錢五分八厘花本洋一百廿四元計規元九十六兩七錢二分爐丕洋念四元羊計規元十六兩三錢二分銅洋十元計規元二兩一錢九分六厘小洋一百十一角計規元八兩一錢二分五厘虛對開五個計規元一兩四錢六分四厘錢三千九百三十一文計規元二兩七錢一分一厘十項共合規二萬六千一百七十五兩四錢七分連前共收規元六十萬二千四百四十九兩四錢四分六厘本旬解東海關道第九批賑欵庫平銀三萬兩申合規兀三萬二千八百八十兩又解奉天十批賑欵銀元三千四百八十兩交陳春記彙解連前共解規元六十四萬三千八百五十九兩五錢七分一厘净墊解規元四萬一千四百十兩另一錢二分五厘合併聲明 
 
 
 

Page 10

 
 
   
 
