# 1882 - 44 - 4903160

 

Page 1

 
 
[招請抄書文人] [  點石齋主人啓]  
　　啓者本齋現欲印一大部四書文計文約有八千篇定於開正初十日動工是以欲請抄手五十人抄文一篇酬筆資洋銀一角每人每日以抄四篇　額如能多抄愈妙總以篇數多寡照給筆資但須一字無訛點晝清楚不得脫漏字句隱意寫成俗體有善書者願承斯乏祈年内卽來本齋面寫字　訂定開工時可將底稿擕去謄寫逐日繳換俟校對無訛然後照給筆資諸君子有攜鉛槧而來乎願於未飲屠蘇時先賜雅敎 
[綜論本年上海巿面]  
本館每於年終核計本埠一年巿面情形以見本年貿易之利病生意之盈虧此常例也綜核本年上海情形絲茶兩宗則尚稱平隱絲價先則不漲繼而盛漲刻下則漸見平减故絲業中雖稍有所獲亦不能十分飽滿平水茶較絲業爲次至於婺源等處所出之緑茶則類多虧折紅茶亦屬平平此絲茶兩宗之情形也北號及糖貨莫不虧本洋貨店土行花布亦多折耗綢業亦甚平常南北兩巿錢業則以利息無多未能生色倘能不逢倒帳亦僅足以支持惟山西票號則以銀利略好頗多得利疋頭洋布尚可有獲此南北兩巿各業之大概情形也其餘各業則可等諸自檜以下大都皆不能出色推　其故總以出處太廣而入欵艱難所致蓋就本埠一處而論其風俗之浮華日有年甚一年者已卽如錢莊一項其規例最爲嚴肅不特嫖賭等事素無所聞卽私作空盤亦干禁例而現在則概與曩異其用塲較從前倍形闊綽此外各業更屬日見繁華用場旣廣則不免有入不敷出之虞此亦貿易塲中之漏巵也然風俗雖曰奢華苟生意繁盛則亦無碍於巿而也夫上海南面絲茶最爲大宗絲茶二事又以絲爲尤大今年絲價先時未能起色　後而忽然加漲業此者皆欣欣有向榮之意嗣後逐漸跌價而囤積之絲銷售無路以至所賺之數不敵其所耗故高才捷足者尚有微利可獲而貪多者則殊形减色矣茶業一項近年本無起色紅茶則印度出産頗盛緑茶則東洋滋生甚多而外圖之業此者又能精益求精不憚心力以軰生意之繁旺中國之爲茶業者非但不能與外國相頡頏而反年不如年勢竟等於强弩之末又復雜以低貨自壞牌子此茶業之壞所自來也絲茶兩項旣疲頓若此則他業又何能生色乎惟招商局輪船保險兩項觀於今年所開報之清單頗有蒸蒸日上之勢尚足差强人意耳上海繁華甲於天下而其間賺錢折本亦皆未能一律　館則先以　國制停演而諸伶至於無業可圖開演之後生意亦不能十分興旺若天地價之貴實以今年爲最在業主與居間人無不利巿三倍儘有妙手空空者而今賺數千金數萬金或則買艷妾或則開大舗矣惟烟舘日盛一日開者旣多門麗爭華窮工極巧入其門無不臥榻皆滿吞雲吐霧興會淋漓酒舘之生意尚不能及觀於此而可以知世變矣一榻烟雲對臥而藉資情話雖曰偷閒半日而實圖適意片時此其貪逸憚勞之心可見矣貪目前之適而忘其後日之害此其胸無遠慮可知矣烟舘一叙所費不過數百文不若酒舘菜館之多費故人人樂從而入烟館者愈多卽成烟癮者愈衆此其貪小利而忘大患更可概想故竊以爲烟館之盛其有妨於巿面大局者實非淺鮮也貪逸則不肯耐勞無遠慮則不肯用心貪小利則不成大局有此三者而尚能振作有爲耶大抵巿面之興衰全賴乎人爲而非盡關乎地運卽如上海租界之地苟非有人焉爲之修治鋪砌則上海雖曰通商碼頭而亦安得坦平若此他處通商之地亦屬不少問有如上海之潔凈蕩平者哉可見人事之盡實可以默回天意也自今而後上海貿易以及居家之人但能力圖振興勿貪安逸勿爭小利勿昧遠圖各人舒各人之意見一人出一人之心思無論何業均有可以生財之道但能人各奮興卽於巿面大局大有生色不但不必擇地而且不必擇業也噫吕宋票之銷塲廣煙館中之生意繁貪心愈熾逸志益生如是而欲求其地方有生色而居民皆温飽也不亦戞戞乎難之哉書至此不禁爲之慨然 
[火藥焚斃]  
　　寧郡西門内白馬廟跟王姓紙砲店現届歲闌趕造砲竹因火藥太粗故舂者舂而磨者磨舂恐以石杵碰臼防有火星特改用木杵是亦愼之至矣詎十八日下午仍因木杵碰臼爆出火星入藥頓卽火發屋被轟坍幸各處水龍閬　赴救拔開火道得卽熄滅然屋雖僅焚二間而人竟致傷二命迨事後扒開瓦石兩屍實不堪寓目豈果有定數在耶 
[詳述搶案]  
　　前甯波鄕店被搶一事其情形尚有小悮兹復探明再述查得櫟社離城二十餘里亦一大巿鎭店舗約有百餘冢其中有祥記銀樓係西鄕千丈鏡之任某所開店中止有三人上月二十五晚任某在燈下寫帳至三鼓時倦極和衣假寐其對門之某舗突聞有多人口操黃岩音行至祥記門首内有一人問曰此間是祥記否一人答曰不錯一人曰我等明白汝可回去某舗聞言疑惑濳啓樓窓窺望則見有十餘人明火執仗始知是盜當即大喊被盜以瓦亂擊某舗因不敢作聲别家亦不敢出捕盜以巨石撞開祥記店門任某驚醒盜已入内店中夥徒二人赤身由樓檻扒出而逃任被盜執住問以銀藏何處任不能答身伏櫃上盜先以刀戮其脊背任某忍痛堅不肯言盜又以刀戮其小腹任某始昏暈倒地盜則啓櫃飽掠而去計共二百餘金次日由任之家屬開單報縣秦邑尊下鄕騐傷當飭地保給費養傷後意將避重就近改爲竊案延至本月初十日被宗太守所聞親率差役下鄕重勘聞將照案通詳嚴札鄞　　眞飭捕嚴緝云 
[火會近聞]  
　　天津火會中人每當救火時不遺餘力洵堪嘉尚其章程盡善盡美遇有火灾逐叚鳴鑼層累而下謂之行鑼火既熄滅亦逐叚鳴鑼如報災時謂之倒鑼行鑼既到　近曾所趕緊闢門在會人等謂之伍善如水歸壑各司其事提桶出車齊集往救無論已未出車及在半途一聽倒鑼卽需回車如未出會卽便罷撤日間免擁擠悮公夜間免駭人聽聞耗費燈燭也行鑼鍇雜亂敲倒鑼延緩每敲四下略一停頓俾人區别是鑼卽會中耳目謂之鑼撥小按鑼撥舉罷或會中彼此相爭由總會分别議罰跪香不在　國服其内並欲献戲無如會中伍善多少年好事者流天津風氣又睚眦必報城廂内外火會計六七十家人多品雜良莠不齊每當出會易發難收日前水閣西被災甲乙兩會不遵倒鑼致相用武其中有受傷者會中有公地係評論各會是非曲直議罰地方是日請總會到公地 
 
 

Page 2

 
 
評論以係鬥毆傷人恐有不測公地不敢私和了事受傷者聯名攻訐個中藤葛幾不能休後得執事人再西懇求出資養傷再罰該會首在公地跪香并在天后廟獻戯一臺了結詎一波未平一波又起上月念二日金家窰報災行鑼旣到各旣出車棼如亂絲天津火會踵事增華鈴鼓喧闐旗旛招展每出一會約百數十人遇三起或五起蟬聯而來則道途爲塞金家窰坐落河北是夜僅焚去草房一間不報倒鑼各會麕集單街過橋便是河北一橋之隔火影全無而是夜救災者河東鹽坨閘口上下各會均過宫北前進旣無火影歸來又報行鑼歧路徘徊宫北至單街沿途擁塞以乏倒鑼不能遽退每會約費油燭二三十斤河東則監坨東局鹽坨西局鹽坨六局閘口則澤濟東局澤濟西局勝水某局天后宫則上善首局横衝直撞人影幢幢約半時許然後散歸翌日根查又需究罰是亦火會失檢之咎噫管千軍易管一夫難安得火會中人再斟酌盡善也 
[蘇垣火警]  
　　本月二十二日晚九點三刻時分城西瓣運巷西口某姓失愼警鑼報處水龍畢集計焚去房屋八間拆卸三間是時適雨勢淅而火不爲殺幸得水龍夫奮力冒雨汲水遂卽撲滅然四隣受驚已不淺矣 
[增設氷窖]  
　　天津氷窖計共五家城廂内外文武大小衙門每交夏令均需氷塊供給共利息頗厚而悉索亦繁惟利權歸五家獨擅五家之外不許窖氷有案存查違者共相攻訐從前某孝廉欲牟是利訟累經年終不得直紫竹林向無氷窖無論洋行輪舶所需氷塊皆向五家備價而沽銷塲旣廣價值亦昻爲一大宗生意前年駐津東洋領事署其臧獲有窖氷一舉西人大昌飯店效之大昌所窖不多實係自俻不虞可以共諒而五家氷窖已嘖有煩言宋　元者社鼠城狐依草附木者也天主堂有租地一段坐落小庄係一教門人住居宋遂租其地作冰窖夥其人恃作護符冰窖伐冰向在三九之天下鋪稻　上蓋臨蓆更需支木作架以泥塗附然後窖成將窖冰時概需購置宋方力征經營物惟其備窖冰在指顧之間詎冰未窖成而五家氷窖已聯名稟控宋尚目無全子以爲泰山可靠案頭三尺無如之何且歸罪若人諒七品花封投鼠亦須忌器詎天津縣爲强項令絶不狥情出票拘人硃墨爛然所謂泰山者竟立刻變作冰山亦被琴堂一點紅拘提在内披雖未到案而宋固居然縲絏之中辱示蒲鞭受諸苦惱詎宋之羣友又勾串一歇業西人名小馬者出面大書英商馬記冰窖鑿冰冲冲就其舊址窖冰矣冰塊每方長約三尺闊一尺有奇其厚　是重計百餘斤由河面拉至窖中津人謂之拉冰多在夜間視路之遠近每方十文至十餘文連稻草鹽蓆統計在内每方不過津錢匹十文定取若干其錢概於三九統付其明年售價每方津錢約七十至八十文若交夏令每塊約需二百文如天時過熱則四五百文不等故有冰窖者雖經各衙需索亦不嫌苛見利忘義宋是以犯官刑而速獄訟也至如何斷結俟後據聞再述 
[貪小失大]  
　　杭有挑夫葉阿善本紹人而謀食於杭者近因赌輸情極無計可施遂往各行家厮混希圖挑得行李重担作一去不返之計是日某行家有錫箔數担係寧客由杭買歸將欲發往過江者葉趁人多事忙之際混厠其中公然將箔担挑出略在近處寄頓復身入行更挑一担行家以爲本處脚夫絶不留意客亦以爲行中之人不相顧問葉乃將箔挑出一担賣與横河橋收紙店計箔二十九塊得洋二十三元有零一担賣與衆安橋箔店計箔三十五塊得洋二十九元有零按錫箔爲杭城大宗價本一律無論兒童婦女皆可向箔店零賣現在時價每塊一洋有零而葉所賣者只有八角之數故該店皆爭先收買也葉得洋後卽往翁家埠赴賭未及五日洋已輪盡時行家爲客控告專人四路追尋葉姓卽在翁家埠獲住葉到案後直認不諱馮觀察判將葉枷號一月發往兩處箔店門首示衆其所收之箔罰令繳出六層歸還失主其枷上用硃筆標明案中之贓係横河橋衆安橋兩處紙店收買今將該犯枷號店門以儆效尤云故見者無不稱快也 
[禁放花砲]  
　　蘇郡本年冬間火警可怖徙薪曲突不得不思患預防日來又届年闌民間施放花砲所在多有設或不愼詒悮非淺故長元和三縣各飭各圖地保曉諭各處舗户一人掮牌一人鳴鑼禁放花砲以防不測惟爆竹一聲更新除舊蘇人相沿俗例到處皆然恐驟難禁革或曰流星烟火本在禁例則此次示禁之意特以禁花砲而非以禁爆竹也 
[巡兵失鎗]  
　　蘇郡各處巡卡皆由營中添撥兵丁以資　緝而兵丁之充是差者往往視爲畏途誠以寒夜奔波朔風剌骨此勞誠不易任而惰者遂至束薪高臥俟至天明將就銷差而已月之初十間有營中某兵派往胥門外紅橋一帶巡查該處本無局員某兵一到巡卡便向地保索取柴草頽然酣睡翌日黎明欲待回營則所携洋鎗一支已被竊去徧查無着現爲營官聞知已將該兵斥革云 
[考官章程]  
　　閩撫岑宫保前議考試屬員奏明在案兹聞考期當在新正開篆以後懷才欲試之員想必摩厲以須矣所有章程照錄左方司道等詳謹將閩省現任候補府廳縣及佐雜鹽務等官擬議考試章程謹開一候補試用府廳以下各員各按各班考取名次以資差委也查閩省候補試用各班由吏員監生俊秀出身者知府計有四員直隸州二員同知五十六員通判六十二員知縣三十員鹽大使七十員布經歴三員布庫大使二員布都事一員布照磨二員按經歴四員按司獄六員道庫大使一員州同一員府經三十七員縣丞一百二十員府照磨三員府司獄四員府吏目四員縣主簿一員巡檢一百四十七員從九品一百八十員典史五十一員未入流二十九員均在應行考試之列由本署藩司職鹽道調取各按各班俻卷詳送應請示期扃門考試有並無差委而臨考未到者不准差委其應考各員一俟取定名次卽請分行司道各局已蒙取錄各員酌量差委以示優異未取錄者不准派委差事去留聽其自便其考取成數核之定例各項試用知縣原准減半扣留兹查府班人數較少應請考取五成知縣人數亦不甚多可否考取五成鹽大使一項差使較多可否亦取五成廳班人數有增可否考取四成佐雜各員正途出身者無多應辦差事不少來年又係鄕試年分錄取二成恐亦不敷差遣可否考取四成以上各班所取成數之外如尚有才能可取似可加取一二成以資遣用應候憲裁一候補試用各員陸續輪流調考以資周轉也查應考各員有需次省城或委在外亦有分委各府州當差並請假措資省親出省者一時猝難調齊考試且委辦稅釐各員同時調考接辦無人亦恐貽悮如另委接替亦多費周折擬請在省需次及委辦省城差事各員先行調齊考定名次再將省外各府州委辦稅釐及外府各員按府酌量陸續調考其有離省遥遠之汀州龍巖等處往返不易所有外府州當差各員仍應調省考試其委辦稅厘各員可否准其差竣赴考以示體卹應請憲示遵行至委辦稅厘各員赴考之時由各總局選派妥人或就近縣丞巡檢及尚未調考之分局委員暫時兼辦薪水仍由該員支領以作往返盤費各班續考各員其名次壓在前次考定該班何員之下何員之上並請憲臺酌定隨時飭知以便註册按名差委一現任各官調考無須委員接署以免虧挪庫項也查現任州縣並分征錢糧州同縣丞各官調省考試若另委員接署多一任卸卽多一起交代且現任人員考試之後才能可取者自可回任署理之員　日無幾卽當交卸往返川資及一切費用勢必挪動庫欵又添一任虧空兹查現任應考者共計一百六十員擬請調省考試在署公事州縣准委同城同縣佐貳代拆代行鹽大使縣丞府經巡檢等員赴考悉照因公晋省員缺毋庸代委惟典史有監獄之責應行由府暫行委員代理以昭愼重又赴考現任實缺人員才能可取者可于回任其才能無可取者應如何辦理伏候憲定在任人員有署理而非實缺者 
 
 

Page 3

 
 
可否俟其期滿交卸再行調考出自憲施一應考各員如有所長准其呈明面試以廣登進也查考試定章府廳州縣試以策論佐雜各員試以告示判語如佐貳雜職各員或通曉兵事洋務或嫻習刑名錢榖甚至善於書寫信札醫道算學以及製造軍械但有片長可取俱准自行呈明聽候憲臺面試取錄以廣搜羅而免廢棄 
[皖垣官報]  
　　藩司盧示泗洲直隸州州判缺委補用縣丞祝思望署理無爲州黃雒巡檢缺委候補巡檢張岳金桐城縣馬踏石巡檢缺委候補從九朱興增均署理 
[江西官報]  
　　藩憲牌示署安仁縣縣丞秦以鼎期滿更替所有該縣丞事務以試用府經周嘉榖署理 
[失愼卽滅]  
　　南昌今歲火患稀少失愼者每不成災誠如天之福然際此風高日燥固不可不加意防維也如上月念三夜學院前某裝璜鋪於四鼓後忽然失愼鋪中人卽時知覺街隣繼起相救遂得應手撲滅似此雖曰可幸不亦危險矣哉 
[章門决犯]  
　　南昌縣監内於上月念五日一點鐘時提出斬犯兩名上綁當經大令會同左營派隊押赴德勝門外處决聞該兩犯本屬兄弟同犯搶刦拒斃事主案審實照擬念四日釘封文到故於是日行刑隨傳首犯事地方示衆 
[獲獐被執]  
　　近聞金陵有旗民二人行經保甲局後面突見一獐自門中奔出旗民悮爲來自山野擒之以行初不知獐卽局中所養者舁過局前適被局中巡丁看見以爲竊獐遂執而禀諸官官將笞之旋經該處營官來局請將其人領去自辦局員不許乃請理事廳到局將其人交理事廳帶去懲辦云 
[禁作夜工]  
　　漢鎭鞭砲四遠馳名現届年闌各店徹夜換班作工但旬日内已兩次火災誠恐再有不測是以張司馬陳邑尊傳集各坊保甲諭令通知砲店只准日間趕做燃燈後卽行停工各砲店業已遵諭矣 
[糧憲回蘇]  
　　江蘇糧儲道憲王觀察蒞滬前已列報今聞觀察於明日啓節回省度歲云 
[輪碾斃命]  
　　前夜七點鐘時有年約五旬之江北婦人狀甚窮苦行經英租界大馬路集賢里口突有轎式馬車從西飛駛向東撞倒該婦輪從腰腹間碾過車則遠去婦由巡街捕舁至捕房立送醫院當卽斃命旋有該婦之夫認尸巡捕頭已令諸包探查訪馬車爲誰家者尚未查明俟有續聞再行探錄 
[台基歛迹]  
　　英會審員陳太守奉憲諭飭差查拿台基等情已列前報租界中台基甚多此次查拿雷厲風行故未經獲案者亦知畏懼而逃避苟藏垢納污之藪從此蕩滌無遺不亦租界中之大幸也哉 
[理勸折償]  
　　紹興人趙廷耀投英刑司署控稱前在和記洋行爲買辦與洋東墊用各欵計銀一千二百餘兩向索無付請追刑司飭傳該洋東未到惟請大訟師哈華托出爲理勸折還趙銀千兩完結至前報列莊小春投英公堂禀訴之情係悮聽他人言語趙莊二人之欵亦當照帳核算而無異言云 
[車夫被拘]  
　　本埠由英租界棋盤街至小東門來往之野鷄馬車時時生事早已書不勝書現屇年終趁車之人多於平時馬車夫又復不遵約束每在當路停輪兹捕頭又屢諭巡捕遇此等事卽爲拘進懲辦昨午小東門外十七號華捕見有十六號照會之馬車在馬路中間停輪招呼坐客故令讓路該馬夫非惟不依兼向詬詈故該捕卽連人及馬車一併拘進捕房不知如何究罰也 
[黃烈女傳]  
　　烈女姓黃氏江西之琴城人傳者失其名并其父兄名亦勿詳惟據述女幼字舅父之子中表兄魯某迨某長不務正業喜從蕩子游父戒之弗聽因謀於女家曰盍使娶而安於室也女聞之謂母曰今若此行與之同乞於巿矣母憐其言而愆期焉無何某竟以蕩死死之日諸内外親皆在女以魯之自出雖字而未嫁亦時時往來於外家是日女至則撫尸大慟於是諸内外親咸笑之女父母亦爲靦顔也怒形於色而女哭如故掖之不去已而悒悒歸家父母將爲改字女聞日夕痛泣父母曰若初不肯從乞丐今爲若他適又不欲意何爲者女啜泣不語是夕竟自縊於室延陵生曰嗟乎人有所不得已於中能以一死遂其志不求人知者此自古烈丈夫之所難而不謂得之女子也傳者爲余言女平日足不出閫外言語恂恂及其臨事乃若此此豈眞羞爲乞人婦者所能哉夫至於死猶不足自明其志而天下幾無可以自明者余又豈徒爲烈女悲乎 
[題黃孝女傳後]  
　　藥綠偏左暗心傷竭力猶期父體康理或難憑云福善抬頭吾欲問穹蒼膝下依依十七年無人不道女郎賢誰憐又抱終天恨一慟相隨到九泉阿儂有疾只親知想見趨庭囑咐時可惜曇花眞一現幾人廢讀蓼莪詩視問憂勞竟殉身千秋繡閣有傳人闡幽海内添佳製試看拈來字字新[  海上余志芬呈草]  
[移硯靜安寺東别墅公餘眺覽樂而賦詩]  
　　選勝城西地數弓何人結撰竟憑空自疑身在通明殿鏡濫晶窓面面風透迤森列千章木清曠平蕪萬頃田穿破緑隂馳馬路望中樓閣想神仙泥城橋過便斜橋花妬紅顔柳妬腰鞋印踏青蓮瓣瘦不曾見面也魂消雲車陣陣走輕雷杳霧珠塵埽不開約向夜闌宵正半雕輪更共納凉來聽經泉畔馬驕嘶蕭寺紅墻夕照西此際酒情禁不得茆檐風颺一帘低鴈影衝寒落遠汀天垂平野斷雲停奇情要與愚公訟還我遥山一角青碧瞳蠻語爰鬅鬠袖窄裙寛意氣矜郎倩踏謌須盡醉葡萄釀浸玉壺冰雪月晨宵更雨晴四時風景畫難成未嫌王粲常爲客占了樓臺壽此生辛已臘月北平聽濤軒主人楊耀卿未定草 
[大報著論明通秉心抗直欽佩之餘謹以俚詞上頌卽請貴館諸君子哂政]  
　　不諱尊賢粉飾無頽風欲挽大聲呼却從經濟文章外史筆千秋重董狐○採風萬國盡推誠毁譽無私尚論精自是聖明天子事堂堂清議許儒生辛巳十二月北平聽濤軒主人楊耀卿稿　　源兒少聰穎生十歲遭夫子之喪由粤東携之南歸孤露餘生相依爲命丸熊畫荻辛苦胥嘗年十七入邑庠十八爲之授室方冀楹書可讀克紹青箱藉慰先夫子於地下何期不祿忍比絶裾嗚呼石化望夫臺登思子死者已矣痛也何如執筆書此肝腸寸裂矣○斷腸何處問前緣涙雨抛來血點鮮情到不堪惟欲死心傷至極但呼天空徵吉兆三千里兒生粤東先姑王太夫人時寓蘇城夢梅花盛開報泥金者至云汝孫李源點元矣粤東報至適符其蠱在以命名一現優曇廿二年幾度捐生捐未得高堂白髮有慈萱○名花三載委塵埃今日重悲玉樹摧轉羡顔淵猶上壽不逢鮑叔枉多才十年苦志生何補一片名心死未灰兒遺囑猶諄諄乞余爲刊詩稿底事哲人偏絶後先夫子性成孝友聰明正直爲諸兄弟之冠茫茫天道孰能猜○蒼天何事太無情不使孤兒事業成祗合報施分卽世誰將善惡問前生杜鵑啼恨安能已精衛含寃竟未明砌下寒蟲窗外雨兒殁時大雨七晝夜聲聲都作不平鳴○痛深入骨豈能休獨撫遺棺涕泗流已是雁行成斷影那堪鴛侣竟如讐門庭摇落風中絮骨肉淪亡水上漚凄絶更爲身後想有誰淚洒到墳頭[  青溪嚴昭華揮淚草]  
 
 

Page 4

 
 
[光緒七年十二月初四日京報全錄]  
　　宮門抄○河督梅奏防護黃河凌汛並催辦來年料物摺○粤督張奏總兵病仍未痊代請開缺並迅賜簡放片○閩撫岑奏提督丁憂請賞假回籍片○又奏設法賑濟澎湖饑民片○豫撫李奏審明兇犯循例恭請王命先行正法摺○十二月初四日刑部都察院　 
大理寺侍衛處值日無引見○記名總兵陳本榮謝恩○純公續假一個月○寳廷請假五日○值年旗秦派稽查火藥局派出常星阿○召見軍機○皇上明日邜正至奉先殿壽皇殿行禮○○頭品頂戴河東河道總督臣梅啓照跪奏爲黄河凌汎届期督飭道廳加愼防護並催辦來年料物以重工需恭摺仰祈聖鍳事竊臣昨將接印任事日期奏報在案伏查黄河修防桃伏秋凌四汎同關緊要刻已節交冬至天氣沍寒河内漸有冰凌下注兩岸臨黄磚石埽壩鱗次櫛比在在宜防臣到任後卽查照舊章先期通飭兩道七廳率領汎弁兵夫親駐河于嚴密防範凡迎溜卑矮埽段擇要預爲世廂密排逼凌柳稽層層擋禦並於河溜兠灣處所多備打凌噐具船隻派兵晝夜看守遇有冰塊近埽立卽敲打推行使之順流而下俾免壅遏爲患至歲料爲修防根本亟宜及早購堆庶來歲春工可期應手業經循照歴年減定數目另摺奏請一面行司赶撥料價飭廳設廠儧辦勒限桃汛以前全數堆齊並將一切應辦事宜督率道廳營汎分别緩急悉心　備不敢稍涉懈忽以仰副聖主厪念河防之至意所有遵照防護凌汎並催辦料物緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○張樹聲片再新授雲南開化鎭總兵劉玉成因前在越南軍營積受瘴濕先患腹瀉旋成痢症未能尅期就道遵旨入覲經臣於光緒七年五月二十二日據情代奏七月二十四日差弁齎回原片軍機大臣奉旨劉玉成着賞假兩個月欽此當經轉行欽遵去後兹據劉玉成禀稱玉成仰蒙聖恩給假調理私衷欣幸感激涕零原期早日痊愈卽當請咨北上乃自數月以來腹瀉如故痛酸交作精神漸形痿頓病勢日益加増百計醫調迄未奏效刻下假期已滿病仍未除據醫者云久瀉傷脾氣血虧損非靜心調養難期速痊因愈雲南開化鎭爲邊地要缺彈壓撫綏責任綦重不敢以病軀戀棧勉强登程致滋貽悞再四思維惟有據實禀懇代爲奏請開缺俾得安心調理等情前來臣伏查該總兵久歴戎行屢著戰績現在年僅五旬精力强健將來病痊尚堪起用合無仰懇天恩准將雲南開化鎭總兵劉玉成卽行開缺傳得安心醫調所遺原缺並請迅賜簡放以重職守謹附片具陳伏乞聖鑒訓示謹奏奉旨已錄○○岑毓英片再據分統黔軍駐防台北記名提督吳永安呈稱接到家信痛悉伊母黄氏於本年八月初七日在籍病故請委員接統防軍俾得奔喪守制等情臣查近年帶兵提督如浙江提督黄少春於上年十一月在任丁憂奉日改爲署理又湖南統領防軍之記名提督蘇元春於本年五月在營丁憂經前湖南撫臣李明墀奏請賞假回籍治喪後仍回防營仲邀俞允皆以防務方殷不能不令其移孝　作忠也今臺灣防守事宜在需員整頓該員吳永安謀勇兼優馭兵有術且年力强壯能耐海上風濤實爲提鎭中不可多得之員合無仰懇天恩賞給記名提督吳永安假期四個月飭其回籍料理喪葬事畢仍馳回臺北防營以重防務除將該員所帶黔軍飭記名提督蔡標暫行瘘統外是否有當謹附片具陳伏乞聖鑒訓示謹奏軍機大臣奉旨着照所請兵部知道欽此○○岑毓英片再臺灣府屬之澎湖地方前遭颶風百姓所種之花生地　根葉霉爛餬口無資前經臣飭升任臺灣道　司張夢元　撥糧米運往賑濟附片奏明在案嗣臣旋至甚隆據澎湖紳士禀訴被災情形復批飭新任臺灣道劉璈籌欵探買雜糧解往接濟嗣據該道禀稱張夢元任内已將義倉存穀提出二千石碾米運澎散賑現又由臺局貨釐項下提銀五千兩委試用通判李嘉棠帶往浙江温州府採買薯蕷小米等項運回澎湖添資賑濟惟查澎湖各島飢民共有八萬餘千丁口前項雜糧恐不敷分散請寛爲籌備等情又據臬司張夢元面稱由臺灣交卸旋省道經澎湖目覩各島飢民甚重該飢　等紛紛哭訴深堪憫惻臣查澎湖地土瘠薄户鮮蓋藏此次被災較重飢民竟有八萬餘千之多嗷嗷待哺亟應設法眼濟以免失所流離時督臣何璟巡閲營伍尚未旋省臣與司道商籌由省城增廣倉義榖項下提陳榖二萬石碾米陸續裝輪船運往澎湖並飭臺灣道遴委妥員前往會同澎湖　判鮑復康確查各島飢民實有若千分别等第妥爲散給以仰副聖主子惠元元之至意至動撥倉谷仍籌欵買補還倉除陳易新亦屬兩便謹附片具陳伏乞聖鑒訓示謹奏軍機大臣奉旨知道了卽着督飭該地方官妥爲賑濟毋任失所欽此○○頭品頃戴河南巡撫臣李鶴年跪奏爲審明謀殺一家三命兇犯循例恭請王命先行正法繕摺具奏仰祈聖鑒事竊據滑縣詳報民人柳　尼等謀殺無服族督柳喬等一家三命一案當經前撫臣涂宗瀛因案情重大批司行提人証卷宗飭發開封府審辦去後旋據署開封府知府唐咸仰審明擬議解經臬司豫山覆審解勘前撫臣未及　審交卸移交前來臣親提研鞫緣柳運尼柳元詩均籍隸搰縣柳運尼娶妻張氏生子柳長有年甫八歲生女業已許給單小二爲妻有房屋六間柳元詩係柳運尼分居胞叔與無服族叔柳喬及柳喬胞姪柳鳳梅並鳳梅之子柳全勞同村居住柳喬坆地與柳運尼坆地毗連光緒七年春間柳運尼之父柳元興病故柳元詩因坆地窄小不能安塟託族　柳國泰説合借用柳喬坆邊地一尺柳喬允從立有字據三月初四日柳運尼將柳元興屍棺葬入柳喬坆地内柳喬柳鳳梅不依控縣批筍族親柳國泰等調處不服柳喬復控批准傳集勘訊柳運尼佔用柳喬坆地屬實斷令柳運尼擇期遷塟佔用坆地退還結案柳喬等回歸屢次催逼柳運尼等起遷柳運尼等因未覓得坆地央　柳喬等不允爭吵　散六月十五日下午柳喬柳鳳　又往逼令柳運尼等立時日棺聲稱如　推延　將棺刨出撩棄柳運尼允許當晚起遷柳喬等走歸柳運尼因被柳喬等逼勒忿極起意將柳喬柳鳳梅一併殺死往　柳元詩商允柳運尼又邀伊弟柳四　及無服族人柳春成柳三尼相帮柳四尼等　擢不允柳運尼　稱欲將伊等殺害柳四尼等聽從卽於星夜二更時分探知柳喬柳鳳梅己在墳地看視遷棺柳運尼等持械徒手不等一共五人皆坆地柳元詩上前用鐵鍁砍傷柳鳳梅左耳輪相連左耳根倒地柳運尼用鐵錛將柳鳳　頭顱砍落殞命柳喬逃避柳元詩赶上用鐵鍁連砍傷其右骽左脚腕劉地柳春成柳三尼分按柳喬手足柳運尼復用鐵錛連砍傷其咽喉殞命柳運尼起意將柳鳳梅幼子柳全勞殺死絶嗣柳元詩允從柳三尼柳四尼先行逃逸柳運尼柳元詩柳春成三人齊至柳鳳梅家門首柳鳳梅之母柳池氏手抱柳全勞查問柳運尼將柳全勞奪放地上用鐵斧飛砍傷柳全勞右腮髮際右耳根項頸右户脥甲立時殞命柳池氏與柳鳳梅之妻柳耿氏喊哭柳運尼又用斧背毆傷柳池氏右䏩膊柳耿氏左䏩膊柳池氏等關門躱避柳運尼等去後柳池氏等喊同柳國泰等赴坆地看明投保報騐柳運尼柳元詩亦卽自行投首經該縣李待時騐訊勒拿柳春成等無獲禀經無臣以索情重大批司行提人卷進省飭發開封府審　兹據該府唐咸仰審明擬議解陳覆訊解勘前撫臣未及提　卸事移交到臣親提研鞫據供前情不諱詰無起衅别故及另有同謀加功之人矢口不　案無遁飾查　載殺一家非死罪一人凌遲處死爲從加功者斬又例載殺一家三命以上兇犯之妻攺發附近充軍被殺之家實係絶嗣將兇犯之子年未及歲送交内務府閹割奏明請旨分賞女已許嫁照例歸其夫家不必緣坐又殺一家三命以上兇犯審明後依律定罪一面秦聞一面恭請王命先行正法各等語此案柳運尼因無服族叔柳喬等逼令遷起伊父屍棺挾嫌忿極輒起意商同胞叔柳 
 
 

Page 5

 
 
元詩等將柳喬柳鳳梅柳全勞一併殺死實屬兇殘查柳　勞係柳鳳梅之子柳喬係柳鳳梅　　胞叔雖不同居應以一家論該犯與柳喬等同宗無服應同凡論雖㩀自　無因可免自應按　問擬柳運尼合依殺一家三命凌遲處死律擬　遲處死臣於審明後照例恭請王命札飭臬司像山臣標中軍叅將穆特布將該犯柳運尼鄒赴巿曹凌遲處死　首犯事地方梟示柳元詩聽從加功合依爲從　功者斬律擬斬　决先行刺字柳運尼之妻柳張氏子柳長有訊均不知謀殺情事惟死者柳喬等俱已絶　柳長　年未　歲　依被殺之家　嗣將兇犯之子年未及歲送交内務府閹割奏明辦理柳張氏合依兇犯之　　發附近　軍例擬發附近充軍地方安　柳運尼之女業已許人照例歸其夫家免其綠坐財産給付柳喬等家養瞻柳池氏等傷均平復柳元興屍棺飭令　　縣斷起遷以免科葛逸犯柳春成飭緝另結所有審明　辦緣由謹恭摺具奏伏乞皇太后皇上聖鑒敕部核覆　謹奏　機大臣奉旨　部速議具奏欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
