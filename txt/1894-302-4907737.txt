# 1894 - 302 - 4907737

 

Page 1

 
 
[招請營口訪事人] [  申報館主人啓]  
　　營口爲奉天商埠地近高麗軍務方興見聞較確本館雖向有訪事之友誠恐耳目難周因擬另請一人悉心偵訪如有願就斯席者請書寄至要至確之新聞數則附示住址姓名付諸郵筒俾得擇尤延定惟須素在營地文理清通者方能入選倘不合意恕不覆函此布 
[招請金陵訪事人] [  申報館主人啓]  
　　本館向用金陵訪事人現已另圖别就今擬招請一人訪事其人須常住金陵可書時事數則寄交本館以便擇定後奉訂如不合責槪不作答此布 
[開印醫門法律] [  圖書集成局啓]  
　　醫門法律一書爲　國初喻嘉言先生所箸先生精于醫術　　淵微辨争聞聲竭半生之精力又能上溯軒悮下及宋元请名家博采旁　折衷故是故足于醫林中獨樹一　不同掠影浮光兹本局覔得初印原書付諸手民以惠後學一俟印工告蕆再當登報禀明 
[三百九十號畫報告白] [  點石齋啓]  
　　本邑城内某姓家姻事因閙房啓釁致男女客各糾同件互　紛爭卒至受辱之婦幾以身殉傳爲話柄及英大馬路北首某銀樓完姻之日新郎以赴甬邀親舟阻未返遂以八九齡之妹代行交拜禮皆本地風光並其他新奇可喜之事工細繪圖卽日出售此佈 
[論選勇]  
　　選后有法兵部之所通行於各直省者也其選之也選其年選其身材選其勇力如是而已至於弓刀石則考試之事與選兵不同而兵之隷於籍而歸額者謂之兵不限於額而隨時招募者則謂之勇勇與兵初非一而二二而一者也余嘗謂中國之額兵無論爲滿爲漢均不過充數而已無可恃也城汛之兵稱之謂老將大半嗜好甚深筋疲力倦滿洲之兵如先時所稱爲索倫兵能於無鞍馬上立而背射命中者盖猶是國初年間之事今則久已無聞京城之兵尤爲疲弱甚至於造作諺語以相詬病云翰林院文章神機營刀槍太醫院藥方光祿寺羹湯以是爲等而下之之列京營之額兵其疲可知也故爲今日計必當招募勇丁以爲禦侮之地而選勇之法尚焉夫選其年必取其少壯選其貌必取其魁梧選其力必取其剛猛此皆必然之勢一定之理不待言矣而尤貴精益求精昔者僞忠王李秀成被擒之後曾文正公於訊鞫之時問以中國之勇何處爲最强何處爲最弱李逆對曰粤人雖勇猛無前然不過一鼓作氣無長力也能勝而不能敗一敗卽羣焉奔潰一蹶而不可以復振能耐勞苦可以進可以退可以勝可以敗再接再厲百折不回者蓋首推湘軍也此語載於李逆口供内初以爲文正公本以湘軍團練起義勤王剿平髮逆肅清寰宇故李逆於此不免於湘勇一灌其米湯而作此説乃由今觀之湘軍之强固可以駕乎諸軍之上前者曾有友人謂余倭軍擾於外哥老會等匪乘機擾於内中國其將何以應之旁有一客曰此無慮邊陲有事必將招勇招勇則湘楚哥老會中諸人必且悉出而隷於軍籍蓋哥老會之所以爲匪者以撤營遣散之後無對可執故至此也若招集成軍仍以軍法部署之則卽可以化莠而爲良化匪而成勇其實則此法極妙卽有别種匪徒平時橫行於鄉曲者倘收而致之兵籍而以軍法部署之亦何嘗不可以爲我所用特在乎用之者之爲何如人耳有能驅策而駕馭之則可苟不能驅策而駕馭則又蜀嚴顔所謂獨从窮山引虎自衛者已淮軍本亦與湘軍齊名然近日平壤之戰盛字一營中途譁譟未戰而潰雖聞其釁起於尅扣軍糧然竟至臨陣時不戰而潰且在平壤地方妄殺韓民並有投入倭軍者此等淮軍若令李逆口中評品則又在粤勇以下直是一無可恃反足爲害嵩武軍向爲張勤果公所創别乎湘淮兩軍剿捻匪時頗爲得力前此勤果公以此軍在津通開河奏效最爲神速自勤果公旣逝而嵩武軍遂泯焉無聞宋宮保所统帶者向亦係嵩武軍也而九連城鳳凰城連日與倭接戰一無生色説者謂此時而欲求立時可用之兵惟有雲貴等處尚有之前此岑宮保督雲貴時曾經練有精兵並地營諸法皆其所創以制法人尚無貽誤至今此軍散處不久若一招致實屬勁旅蘇子熙宮保一軍在鎭南關前與馬萃亭宮保同奏諒山之捷近聞有電調馮宮保之説而蘇宮保則不聞奉調意者關外重鎭不可輕離然此兩枝軍則固百戰之餘必超出乎尋常萬萬爲今之計先當招募岑宮保舊部地營諸軍而募湘楚勇壯使之學習地營諸法嵩武兩廣各軍佐之如此則可以操必勝之權至於招集哥老會匪安清道友以及各處地方之痞匪以成軍則全在乎駕馭之有人非可以苟焉爲之前此彭剛直公之招降黃金滿近來唐維卿中丞在臺灣亦仿行之此外則無聞焉其實則彼匪類之甘於爲匪者以無業故也招之入伍俾有業可執斯漸漸可以受我之約束虎雖猛得其性可以作坐騎蛇雖毒馴之久可以玩諸股掌之上信石天下之毒藥也而用以殺蟲去風濕愈痺麻則參苓無以敵其效此則不但貴乎選之精而且貴乎用之當故選勇之論列乎選將之後者誠以兵勇雖甚精鋭全賴乎將兵者之有人若我不能將將而欲將之皆能將兵難矣將兵無人雖有勁勇强兵仍歸無用詎不大可惜哉 
[楓陛簪毫]  
　　甲午科順天鄉試新中式舉人三塲硃墨试卷經欽派磨勘官於九月十二日辰刻在午門前禮部朝房磨勘將應分各卷逐一披閲其有微疵而無關功令弊竇者照例簽出必書免議二字至有關劾議之處卽行簽出候覆勘大臣核議是日磨勘畢已届未初試卷彚總裝箱解回禮部收存○吏部爲示傳事准軍機處交出湖北候補道裕庚著於九月十四日辰刻赴西苑門軍機處有面詢事件知照迅卽傳知預備等因到部相應示傳該員於是日辰刻親身赴西苑門軍機處伺候面詢事件毋悞○廂藍滿海副者統緒訂於九月十三日己刻在東安門内南池子地方挑補廂藍滿五個甲喇領催馬甲倉甲弓匠養育兵等十三缺已由該印房傳知應行入挑人等務於是日齊赴該處伺候挑缺莫悞○兼署兵部左侍郎陳少司農學棻涓吉於九月十八日辰刻覆任經司務廳示仰闔署官員書吏曁馬館廐長本部効力差官各省駐京提塘巡捕五營副叅游都守十六門門軍以及皂役人等至期一體謁見○左翼步營弁兵於九月十六日在某茶社緝獲充作日本奸細之華人三名當卽解送左翼翼尉下處訊取供詞以便盡法懲治或謂甲曾傭於日本乙丙爲倭人門役云○前兵部左侍郎師繼瞻少司馬於九月十三十四日大敞壽筵召集梨園子弟在地安門内豆腐池胡同本宅内演劇兩晝夜延請在廷諸王大臣赴宴觀劇衣冠滿座鼓樂喧天非常熱閙○密雲國 
 
 

Page 2

 
 
副都統俊遵旨進京祝嘏隨帶協佐人員業經來京照章宿廟繕具安摺二分預備膳牌一分併令隨員於九月十二日　内齎赴西苑門呈遞奏事官國副都統卽於十三日寅刻行服抵西苑門假九卿房暫憩候旨少頃軍機處傳單發出國俊第四赴備見上御勤政殿召詢營伍練兵諸事國副都統逐一奏對遂退出西苑科騎還宅○惠陸總管懸缺由值旗咨取各項正三品人員會同御前大臣揀擬三員仍由值年旗於九月十二日帶領引見奉硃筆圈出惠陵總管員缺著正藍旗護軍叅領祥安補授欽此○提督會同四譯館加鴻臚寺少卿銜　部員外郎延霽雲館卿照年滿遺缺例應更换經春官各憲遴得滿員外郎騏德漢郎中龔鎭湘二員於九月十三日帶領引見請旨鈐定一員奉旨會同四驛館監督著禮部員外郎騏德去欽此○寍夏蘇副都統　岱近將東三省練兵全營翼長交卸遵旨祝嘏循例在梵宇假宿繕安摺備膳牌專弁齎往西苑門候十四日夜奏事官收事時一併呈遞蘇嚕岱於詰晨趨到西苑門九卿房内候旨及軍機處傳單發出蘇嚕岱頭起備見上於勤政殿内召入詢以三省練兵及防剿朝鮮情事奏畢退出西苑遂回西四牌樓英子胡同本宅 
[俄皇薨逝]  
　　俄皇因患肺疾日形沈重本館已疉據電音登諸報牘昨日又接倫敦發來電報云俄皇已於本月初四日薨逝至嗣位何人俟接電音再錄 
[比法大水]  
　　初四日倫敦來電云比利時國與法國北鄙毗連之處均發大水有許多局廠相率停工鐵路亦不能照常往來工人　餘萬因此失業何陽俟之肆虐竟如此耶 
[勝仗風傳]  
　　本館派赴烟臺專訪軍情之友人函告云九月廿八日烟街接有電報謂倭兵已於是日渡鴨緑江進攻九連城嗣又接續電謂倭兵渡江後經我軍扼其歸路迎頭截擊倭兵進退维谷大受懲創果爾亦足以忆薄海之人心急誌之以當露布 
[兵船消息]  
　　中國兵船在旅順船塢修理完竣於九月二十日出塢已列前報昨接烟臺訪事人來函云各兵船已於上月廿一日駛赴威海口矣○上月下旬有倭船三四艘時在成山頭一帶洋面遊弋我國兵船修竣後由威海口出洋前往尋緝倭船始聞風颺去 
[追逐倭艦]  
　　有輪船自北洋來據言一日見中國兵船追逐倭兵艦二艘倭兵艦行駛如飛追逐多時中國兵船卽不窮追舍之而返恐其另有狡謀也 
[譯高麗西人書述中倭戰事]  
　　昨接高麗西人九月廿九日來信云刻下東學黨處處與倭人爲難倭官派兵數十人並脅高兵數百人禦之仍不能敵九月十六日又增調多兵偵知東學黨在水原地方卽往攻之然東學黨狡甚見倭兵衆盛時卽退避三舍因東學黨無槍砲故也及見倭兵勢弱則又一擁而出任意殺掠繫斃倭兵或一二十人三四十人不等東學黨又聚多人在靑州地方鍊鐵鑄刀以爲軍械又遣人赴各處招致鄉民告以倭人犯順阽危宗社荼毒生靈爲神人所共憤我輩宜戮力同仇一雪此恥高民以爲然其黨因此愈聚愈多安城竹山等處已被東學黨所據觀此可見高民不服倭人具有忠憤倭人卽欲以兵力相脅亦正非易易也○倭人由日本載致木料甚多運赴仁川爲紥營之用意將在此過冬○倭廷所派伯爵井上馨於九月廿八日行抵高麗是夜倭人在租界中懸燈相慶○廿八日有許多倭兵同上輪船聞倭駛往旅順口○駐紥仁川日本領事署前於廿八日掛一牌抄錄電報略謂廿七日得義州復由　河過鴨緑江得九連城外要隘與華兵相持甫一交鋒華兵已潰退遺棄軍裝爲倭兵所有九連城轉瞬可得至三十日下午領事又掛一牌謂九連城已得倭兵遂入城中是役倭兵死傷七十人華兵死三百人得華軍之砲三十四尊倭人遂詡詡然自以爲大勝 
[調兵赴防]  
　　昨接京師訪事人函云倭人犯順皇上神機默運天討用彰特命多羅端郡王載漪酌帶所練擡槍排槍官兵前往張家口駐紥似此軍容荼火壁壘森嚴想倭虜聞之必當心驚瞻裂矣 
[東撫抵烟]  
　　山東撫憲李中丞於月之初一日自威海行抵烟臺聞俟皇太后萬壽恭伸慶賀後再赴膠州等處閲視海防 
[會匪正法]  
　　昨接漢口訪事人九月廿九日信云王金凯者鄂之漢口人哥老會中之從匪也癸未年三月二十八日欲於武漢一帶謀爲不軌事機泄漏爲大憲訪聞密遣幹員多購眼線將著名巨匪次第成擒時督鄂者爲涂朗軒制軍恭請王命駢首西郊惟王漏網潛逃鼠竄狐藏已將十稔近見海氛不靖徵調紛如以爲此時法令稍疏不復有所畏忌遂浪跡漢皋徜徉街市突爲眼線瞥見偵知蹝跡禀明漢　府高都戎帶兵直趨王之住處破扉直入束手成擒卽於是日解往省垣經臬憲瞿廉訪連訊數堂尚未定讞嗣念漢皋地叚遼闊　方維處難保無黨羽混跡其間遂委厲司馬高都戎邀集本鎭四十八會朋龍董事商議擬於九月二十八夜起　同水龍夫每會五十人说赴沈家廟四官都二處會哨三日上街查夜手執燈球火把鈎鐮火鎗鳴角爲號厲司馬高都戎仁義禮智二少尹及各叚巡防委員咸集俄而分道揚　上至橋口卜至租界巡哨一周黎明始各散歸其水龍夫工資及油燭費自有公帑開銷各水龍夫巡邏三夜此後每夜祗派數條輪班巡哨以免困　目前武漢一帶安堵如常惟生意異常冷淡商賈不免折耗耳又接本月初一日函云王金凱係漢陽府屬孝感縣三汊河人前在會中稱爲　　漢身體疾肥面目黧黑足粗手大嘴成八安形燕尾鬍年約五旬儼同梵宇中之布袋佛幼年傭於漢鎭油簍作坊及壯與本鎭流痞深相結納略知拳棒　　効某營因事斥革浪蕩無事遂效地痞行徑窩賭保娼橫行街市勒索訛詐種種不法屢經官府訪拿輙被兎脱展轉流入哥老會中癸未年三月二十八日欲圖舉事同黨被獲將王攀出有名在案王遂聞風遠颺入山惟恐不深入林惟恐不密此次忽然至漢陡被眼線偵知馳報漢　府高都戎長洪帶兵往拿就獲解往臬署經瞿廉訪訊問王供認在會不諱因於九月三十日恭請王命委耑城千總王守戎得　帶兵八名　　渡漢至龍王廟碼頭起岸由剪子街黃陂街至四官殿廟前是處爲十字街口督帶緝捕營李觀察及马遊戎帶兵站隊漢陽縣李廣　大令監斬王守戎將犯押至廟前喝令屈膝該犯至此始知惡貫已盈祗得伸首就戮鋼刀一舉鐵漢魂銷觀者齊聲吆喝拍掌稱快當以木籠盛頭懸示廟外各官公道而回其屍至下午由地保派人備棺收殮 
[公餞主試]  
　　江南正主考馮學士文蔚副主考黃太史紹第於撤棘後遍謁當道及同鄉各官同鄉各官先設筵於四象橋之浙江會館並雇菊部以侑觴爲東道主人者司道府廳州縣以及小班到者一百二十餘人九月廿八日督憲都統尚衣司道以下滿漢文武各官復設筵於盧妃巷内曾公祠亦傳菊部登塲演劇兩江總督劉制軍因郓書旁午未暇舉觴相屬特委藩憲胡芸臺方伯糧道馬植軒觀察代表敬忱水　畢陳獻酬交錯至下午撤席到者八十餘人本月初一日胡方伯狎請兩主試在浙江會館行祖餞禮方伯與兩主試誼關桑梓相逢宦海促膝談心直至影轉槐階始興辭而出初二日上元江寍兩首縣飭辦差家丁備齊船隻兩主試於初三日登程由清江取道北上各大憲循例寄請　聖安恭送如禮 
[潤州紀事]  
　　鎭江訪事人云江廣雜貨各業以本年幸獲平安遂醵集金貲招同福戲班在萬家巷南首德星宮演戲三日以答神庥自九月二十四日起至二十六日止此三日中笙簧幽咽　鼓喧闐以故紅男緑女白叟黃童結隊往觀幾於舉國若狂但見戲塲中萬頭攢動有某甲者口操江北音將洋蚨兩圓置於背心袋内正在凝神側耳時忽有剪　賊捱近身旁手持并州快剪刀方擬伸手割取不料被甲驚覺揪住髮辮飽以老拳欲捉將官裏去後經城守營巡勇到來責以　　　十下始　之去又　　姓男孩年僅九齡擠入人叢中進退維谷　　慘變大呼 
 
 

Page 3

 
 
救命爲其鄰人所見奮力上前將孩救出重圍送回其家亦險矣○鎭江河下船隻甚稀皆因兵差時時過境相率遠避近日江北　下河各埠米船貨船聞鎭郡官憲封船甚緊不敢鼓棹南來以致雜貨陸陳鮮菓各業生涯清淡異常莫不恨倭人無故興戎云○瓜洲鎭謝福田鎭軍於九月二十四日午刻在北固山設筵邀請副都统保頤𤲅统制關道憲呂鏡宇觀察统領新湘五營陳宇山軍門統領兩江督標親軍全軍劉廣才軍門等飲宴肴陳水陸美盡東南直至夕照銜山始盡歡而散○鎭城柴薪甚貴因江北洲圩各處新柴尚未刈盡以前所刈之柴又乏船隻裝運故城内外居民炊爨悉用山柴由四鄉農民擔荷入市其價較往日高出數倍小户人家莫不有薪桂之嘆○倭奴犯順以來沿江沿海各口岸咸整頓保甲辦理團練以杜匪類常鎭道呂觀察特諭保甲總分各局員振刷精神加意防範鎭郡爲通商口岸五方雜處良莠不齊烟館飯鋪統限二更息燈各叚栅欄尤須關鎖並飭各員編查門牌務須按家逐户細主體察務使匪徒絶跡良民得以安居各叚委員奉諭後遂於九月二十八日帶同各坊地保編查門牌塡寫人口註明姓名較往年格外認眞 
[鄂垣火警]  
　　鄂垣草湖門内都府堪和順雜貨店九月三十日因午炊遺火灶下遂兆焚如烈烈轟轟冒穿屋頂後經遠近水龍往救得卽撲滅祗燒前鋪半间並未殃及池魚亦云幸矣 
[雇船裝兵]  
　　九月二十五日招商局江裕輪船海寍兵艦由漢口裝兵三千名駛抵鎭江各勇改坐民船北上已紀前報兹聞湘軍武威營尚有六營駐紥漢口俟海甯兵艦此次回漢該營勇丁卽附之東下日前湘營統帶命駕入城拜會道憲呂觀察請封雇船二百艘以備裝兵觀察答以目下左近地方無船可以封雇统帶當卽發電至揚州府轉飭江甘兩縣赴仙女鎭泰州東臺等處封雇二十九日清晨由揚州府沈錫晉太守派老湘銘字右營弁兵押船來鎭計到大小船百餘號停泊荷花塘丹徒縣王伯芳大令亦派營兵及江快河役在彼巡查恐其私行逃脱也聞海寍兵艦約於初三日可以抵鎭 
[農家被刦]  
　　杭垣艮山門外有土名王家涇地方於九月二十五日之夜有赳赳者十餘人各執尖刀木棍等至某甲家破扉而入此處村落不多人烟稀少甲從夢中驚覺被盜綢縳家中妻子及長工等五人閉置一室不准聲張任其翻箱倒篋呼哨一聲而去黎明甲欲禀報縣署由地保出爲調停願代偵訪并託此處砲船隨時照顧甲以所失不多約計衣飾銀洋米榖等共值三十餘元恐報縣緝獲所得不償所失遂寢其事矣 
[魂兮歸來]  
　　福建訪事人云超勇兵輪管駕黃菊人總戎建勳於大東溝之役奮勇督戰卒以身殉家中人接到噩電卽往大橋尚書廟津口設奠招魂一時親戚故舊執紼者一百數十人一望白衣如雪鑾駕先行墊事繼之勅亭看轎之屬逐隊徐行繼以鼓吹僧道閩人士扶老携幼夾道縱觀無不同聲哀悼大丈夫當以馬革裹屍不肯老死牗下總戎誠壯矣哉以視方伯謙之死有餘臭爲萬口所唾駡者其賢不肖之相去爲何如 
[皖公山色]  
　　壽春鎭王友圭軍門於九月廿四日行抵省城拜會撫憲福少農中丞并司道各官○居民任意將污穢之物抛棄道路甚至積聚成堆現由首縣黃漢池明府出示通衢諭飭地保傳知該處居民知悉自嗣以後勿再仍蹈故轍必須掃除凈盡以清街道庶往來行人不致裹足若藐法疲玩定當重懲不貸○九月廿七日午後六點鐘招商局江寛輪船抵埠上下搭客約計數十人適有某署公子由鄂來皖身佩金銀表各一枚過躉船時均被扒手竊去當卽知覺飭令輪船暫行緩開遂在搭客内搜尋計兩點鐘之久始得人贓並獲某公子飭從者將賊送交保甲局請究○卸署寗國府楊慧峰太守日前來省詣各憲衙門禀安旋奉藩憲　梧桐方伯委辦牙厘局提調不日到差視事 
[蘇州火警]  
　　本月初三夜二鼓後蘇城元妙觀東角門前某點心鋪失愼其時馬卒已馳往各衙門報警蘇州府桐太守總相府劉司馬長元吳三縣宰以及各路文武總巡等官次第到塲彈壓祝融氏東種西突鋭不可當各水龍齊集火塲汲水噴救幾如萬斛銀濤破空而下所幸夜未甚深施救者尚易從事閲一點鐘火勢漸衰僅焚去該點心鋪平屋二椽及鄰屋一間餘皆無恙迨各官鳴騶回署時已三鼓矣○初四日下午五點鐘時城内昇平橋堍某酒店不戒於火幸在日間各水龍飛馳往救得以卽熄迨文武各官聞警而往早已烟消火滅此役僅焚去酒店房屋一椽亦不幸中之幸也 
[息借商欵章程]  
　　欽命二品銜署理江南蘇州等處承宣布政使司蘇松太兵備道黃爲出示曉諭事案奉督撫部堂院札准户部咨奏奉諭旨息借商欵飭令各直省妥速勸辦札司遵照辦理等因奉經由司刊刻告示通頒各　　行曉諭在案兹經本署司　訪　　　咨衆諭查照户部辦法叅酌蘇省就地情形議定勸辦章程十條會同江海關道鎭江關道詳奉督撫憲核明分别奏咨委員設局　辦除行各　廣爲　籌外合將章程刊布曉諭爲此示仰官紳商富人等一體知悉務各遵照後開章程赶緊集欵踴躍輸繳　候兌收充餉塡票給執按期歸還本利並無絲毫掛欠需索留難如集欵至一萬兩以上准將籌集之人先行請奬虚銜封典以示鼓　爾等食毛踐土具有天良切勿觀望遲延是爲至要切切特示計開章程十條一借欵定期收繳也借欵以五　典當爲大宗所有交銀歸銀日期自應預爲酌定以昭　一現議以十一月初一日爲交銀定期來年以五月初一日爲歸利第一期免得叅前落後致多煩瑣各典交銀若干先至本縣呈報到省將銀交付經手錢莊卽自行赴籌餉公局具呈領取印票收執並無絲毫留難需索此外零星繳欵隨到隨收隨時給票一整數另塡印票也所塡印票遵照部章以一百兩爲一張另給小票五張另有數至一千兩及一萬兩以上者倘仍給以一百兩收票爲數未免煩碎自應酌量變通卽於票内塡明整數小票交還數目照此遞加倘一千一萬兩之外另有零數　仍以百兩之票塡給一借欵分别勸辦也此次息借商欵專爲接濟餉需起見自宜多钦益善凡典當錢莊各大業均當踴躍報効量力　　　當卽　照　本　一萬串借銀三百兩須由地方官　查月結核實計數不得以多報少鋪莊資本難以估計省城擬酌量派借十萬兩外縣另議至各項大宗生意皆由董事分派一律勸辦如　欵至一萬兩以上准將籌集之人先行請奬虚銜封典以示鼓勵一官紳一律照辦也官紳爲各民表率際此餉源支絀萬分自當首創解囊酌量借貸各矢急公報効之忱今擬官先倡借略分等次上等官紳借銀三千兩中等借銀二千兩下等借銀一千兩各自量力並不勉强至蘇省紳富多藉鹽典用權子母然此外以田地爲業者亦復不少每年冬初開倉收租比比皆是兹擬核計田產收租數目酌爲勸借如有田在千畝以上借銀若干以昭大公其不願者亦不　　此外各屬地方紳富並無典當亦少田產而家道實係殷實者責成地方官紳查明商借若干多多益善要知此次欵項實因時事艱難朝　不以捐飽貽累閭閻此萬不得已之舉凡有血氣當無不樂於從事也一積榖暫應酌借也積榖本係民捐預備歉年之用歴年歲尚有秋各　所捐數已不貲且積榖少而存錢多均係存放各典按年生息每縣多者積有十萬餘少亦數萬不等現查蘇屬各州縣共計積存錢一百十餘萬串同一存典生息何妨借濟餉需應卽酌提五成合銀批解仍照章予以息銀勉致閭閻藉口一借欵預　歸還也開辦以後諒可集成巨欵然半年期滿卽須先還利錢此後六個月一期本利接踵而至必得預籌的欵按期歸還不能稍逾時日以照大信大部原奏指明關税地丁兩項　又奉督憲電商户部卽准電復借欵滬鎭認還誠以關税收數較多非地丁可比還欵自應先儘關税如有不敷由司於地丁各欵項下酌量湊撥統俟集　之後核明每期應還本利若干妥爲籌備以憑延悞一設局委員經理也息借濟餉頭緒紛紜事務繁雜自宜設局委員方足以專責成擬設立救 
 
 

Page 4

 
 
　　　遴委精細明白之各州縣　　員並派經書二人常川駐局專司經理一面專派殷實錢莊四家仿照上海官銀號一切出入由其經手以免書吏從中需索委員辛水局書辛工由司籌欵給發一收欵按旬呈報也開局之後凡有繳到借欵無論銀數多寡均須庫平按照漕平每百兩加銀二兩出入一律或現銀或莊票悉聽其便專欵呈儲按旬開摺呈明聽候報撥不准挪作别用一外縣一律照辦也現擬由司刊刷告示通頒各州縣遍行曉諭一體勸辦藉有成數隨時禀報到司一面自行交經辦錢莊繳納卽當按數塡票飭發轉給如察看商富人多情形踴躍亟於給票亦可預發空白印票俾得臨時塡用一印票遺失准補也所頒印票或因水火被竊致有遺失准於五月以内開明銀數號數及給票日月取具切實保結呈由府縣詳請補給遲則不補仍准立案俟到期若一月後無人持票取銀許卽禀由該府縣出具印結轉給以示體恤 
[臺撫來申]  
　　臺灣巡撫邵中丞於昨晨七點鐘乘斯美輪船抵埠由金利源碼頭登岸乘坐四輪轎式馬車至美界天后宮　行轅駐節本埠文武印委各官均詣行轅晉謁 
[虹口火警續述]  
　　虹口火警昨報已紀其略兹悉火起於華記路老街某弄内第二百二十七號門牌之石庫門寍波人李本順家赤焰狂飛不可遏抑焚過跨街樓迤西至二百三十五號止越而向前自二百三十七號石庫門迤西至二百四十六號止當時租界各皮帶車風馳而至并力灌救火始息滅計焚去石庫門之樓房十九幢跨街樓二間火頭李本順當火熾時經包探竇如海拘入捕房捕頭問以起火之由李答稱家有小孩因飢腸轆轆啼哭不已遂由妻起來煮粥偶一不愼突將所燃火油燈潑翻火勢猝然延及蚊帳一時難以施救故遭此刦捕頭命　候解送英廨請宋通剌核辦聞被災之二百二十八號屋内有某叟因患風病半身麻木不能行動火熾時叟尚高臥樓頭無人爲之援救竟致葬身火窟慘哉西華德路生大洋貨店離起火處近在咫尺店中人異常驚慌忙亂中被匪徒攫取店夥之皮箱二隻負之而出途遇包探竇如海匪徒恐不能脱身急棄箱而逸竇探將箱舁入捕房以待失主領取被災之家惟李本順保有火險餘皆未保想不免多所損失也 
[會訊船主]  
　　吉安輪船失事情形疉登前報日前英公廨准臺灣後路糧臺　廉訪函送吉安運兵輪船主朱寳龍到案研訊尚未定讞前日道憲札委通刺於昨晨到江海新關會同熟悉海道之河泊司某君審訊昨晨十點鐘通刺飭原差將船主朱寳龍買辦章合芬卽秀山及大副二副等應訊之人傳齊至新關之理船廳開堂訊問因關防嚴密外人無從探聽姑誌其崖略如此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩督關防]  
　　閩督譚文帥於上月十七日出城直抵長門巡閲各海口統領各營曹軍門出營迎接文帥親赴各砲臺查勘一周至次日傍晚始回城中文武各官恭迎如禮 
[科名佳話]  
　　閩闈榜發獲雋者多係知名之士人咸服主試之巨眼其出自縉紳之家如螺江陳子良封翁之七少君陳寳璜林文忠之曾孫林翊劉少如司馬之少君劉崇佑郭遠堂中丞之姪孫郭曾澤陳伯雙學使之姪陳希文李子嘉司馬之文孫李宣龔邱勤直封翁之少召邱煒　張子汀孝廉之少君張國光皆以簪纓世胄高掇巍科若兄弟同榜則有薩彭巖薩彤二君楊棣萼之輝擷桂林之秀豈特家庭盛事抑亦藝苑美談也 
[浙省武闈執事單]  
　　同考官嚴協副將佃副戎清遠提調署鹽運司丁都轉彥監試候補道萬觀察福康左圍校閲撫中軍白叅戎桔生監督放馬乍浦理事同知德司馬府教授陸廣文仁和訓導朱廣文錢塘教諭葉廣文杭理事同知溥司馬候補縣孫大令鼎新内監試兼總廠執事准補南塘通判劉别駕舜年内供給候補縣何兆愷府經顔澤暘主簿陶佑霖提調隨員鹽經歴陳蕃誥縣丞周李培張紀雲監試隨員府經張曾焯典史張廷英帶領武生赴廠印臂府經童煜天　文運兼大門啓閉縣丞錢汝昌貢院内巡捕府經張啓後把守演武廳後總門府經王家槐站堂府經桑永清監箭印臂縣丞熊輝旂姚學源府經譚錫瓚所邦彥巡檢錢金溥大門點名候補府聨豫巡綽官府經戴承緒海齡巡檢吳望雲典史徐士佳余寅恭 
[奏辦武試]  
　　江南武闈鄉試向例兩江總督爲正主考兼監臨今逢甲午正科劉峴莊制軍因倭奴儿順調兵籌餉日夜不遑應辦正主考兼監臨事宜奏委署理江寗布政使胡芸臺方伯家楨代辦已詳前報所有副主考向例由提督辦理江南提督譚宮保防堵吳淞等口岸頗爲緊要正任水師提督黃軍門尚未到任兼護提督謝軍門鎭守瓜州萬難遠離經劉峴帥奏請江西湖口鎭總兵官丁燕山軍門義方來省辦理副主考事宜供給所羅太尊翁明府已備辦丁軍門之銜牌執事以便迎迓聞本月初可以到省矣 
[英廨停訊]  
　　昨爲英公堂會訊之期宋通刺因奉道憲劉觀察札飭於清晨十點鐘偕至江海新關會同河泊司研訊吉安輪船一事捕房解案不及會判故仍飭丁持片至英領事署及英美各捕房關照仍停訊一天 
[英廨瑣紀]  
　　野鷄倡婦趙素卿住居四馬路桃源里每於薄暮時携同傭婦朱王氏街頭彳亍遇有行人卽强行拉入與之苟合前晚趙倡又同傭婦小立弄口又欲拉客適爲捕房包探孔阿才所見以其違章遂上前拘入捕房捕頭略問緣由命轉送英公廨值日差禀明宋通刺著交官媒暫行收管聽候今日早堂訊判○三百零五號華捕送失路之小孩至案值日差向之詢問據言姓朱名阿弟年十一歲餘語含糊該差禀明宋通刺著交差暫行收留候核○徐長生扭張阿炳至案控稱妻陸氏日前因細故口角以致逃逸出外找尋無著嗣知妻在張阿炳家因往領回被張霸阻不放是以扭請訊究值日差禀明宋通刺差押候訊核 
[美捕房紀事]  
　　前晚十一點鐘有甲乙二西人因從　秀才游不覺深入醉鄉在虹口百老匯路互相戲謔繼而用武甲孔武有力將乙頭顱擊破經巡街西頭一併拘入捕房捕頭命將乙送往醫院醫治甲則押候解送領事署辦理○本地人張虎坤前晚至裏虹口汪秀秀家竊取衣服躑躅途間適遇夜差巡捕拘入捕房押候解送公堂究辦 
[法界捕房瑣事]  
　　萬安樓接客黃松山卽王老七因庇護賭徒與探夥爲難經包探禀明同轉拘入捕房解案訊供押候查明復核已紀前報昨日同轉蒞捕房發落命提黃松山到案大加申斥仍命還押捕房半個月待期滿令棧主投案具保○紹興人董茂衡前因屢施騙詐歴經公堂懲辦在案兹又向余和源店主余東昇詭稱代薦麥西麥魯買辦騙去洋銀一百四十元彼余具控公堂經葛同轉提案訊供勒限半個月將銀如數交還昨日提案諭令赶緊遵照原斷出具限狀並令速覓的實保人來案具保○吳學海卽吳三前因蘭芳里花烟館凌虐烟妓爲捕房訪拿到案解經葛同轉訊供飭將烟妓發堂留養待本夫來案具領吳學海枷號兩月期滿笞責三百板昨已滿期同轉卽命提案先行開枷以在花衣期内未便用刑著先出具不再開設花烟館遵斷自行回籍切結送案備查著俟十二日帶案照原斷責懲飭探押至輪船回鎭江原籍不准復來○陳阿狗朱春桃陳瑞福三犯於八月廿八日在小東門火塲乘火刦奪爲包探拘入捕房解經葛同轉訊供著各枷號一個月期滿各笞三百板昨已滿期提案請訊先命疏枷還押著各具改過切結送案待至十二日帶案折責釋放○江北人姚孫氏被蟻媒誘出爲傭爲其夫姚國祥瞥見報捕拘入捕房解經葛同轉訊供掌頰至五百餘下禁押捕房半月昨已滿期同轉命提案交本夫姚國祥姑姚湯氏領回管束○長泰米店夥黃福堂雇小車夫朱子才裝運米船至萬航渡交卸途次失落小洋八百餘角將車夫朱子才拘住爲巡防局勇送入捕房解經葛同轉訊供並騐明車籃滲漏以黃福堂供該車夫在泥城橋外與别車夫耳語疑在此時將洋存寄同轉著車夫押候查明將接談之車夫尋獲交案質對昨提朱子才到案朱矢口呼寃原告指定有人接語同轉飭該車夫將車存留捕房限五日内尋到接語之車夫來案候訊○命提小東門外搶火匪徒郭阿大邵長生到案著疎枷還押各具改過切結俟十二日照原斷折責釋放○昨日在通輪船抵埠有住居英界億鑫里之周宦乘輪來滬雇挑夫肩運行李因論價不合雇車裝載搬運之際失去茶腿兩隻上有圖章並新綢鐵柄洋傘一把爲挑夫乘間竊去當卽拘住鳴捕送入捕房押候堂期解訊○賭徒謝竹雲與余漢卿等在法界三雅園烟館聚賭爲法捕房訪聞飭探拘拿到案解經葛同轉訊供押候分别枷號責懲所有謝竹雲一犯昨經道署法繙譯游君步雲致書於祁繙譯請卽從寛開釋祁君咨照捕房於前日將謝竹雲先在捕房開釋 
 
 
 

Page 10

 
 
   
 
