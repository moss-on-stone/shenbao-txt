# 1900 - 102 - 4909699

 

Page 1

 
 
[光緖二十五年諭旨告成]  
　　本館專托寓京妥友排日由電飛傳諭旨登諸報首以期薄海咸知每届一年則彚印成書以供衆覽行之蓋二十餘年矣兹者光緖二十五年全年諭旨印釘成功每部工料洋銀三角世有留心掌故者請臨三馬路本館帳房購取俾知朝廷綸綍中外昭宣未亦通人之所不廢乎 
[廣學會精輯中東戰紀本末三編每部一圓李傳相歴聘歐美記九九新論各三角半新學彚編八角翻刻罰懲]  
　　中東戰紀初續編售出萬餘部美不待言今精輯三編冠以綸音繼以新政奏疏章程皆不朽之鴻業而以英兵部觀戰紀實作戰紀官書華使美使電報作和戰定論條約公牘作戰後關鍵中西論議作和後箴言是皆林樂知進士蔡芝紱徵君之精心結撰中國久安長治實括於此曰十萬言其與　　編文學策合釘十六本者定價二圓八角○九九新論亦林蔡二君所作取九九見齊桓之義且適作於一千八百九十九年也懲前毖得安内和外苦口良藥斷推此書○今連本題所開新書及會中各書悉在棋盤街廣學會總局及美華書館等處出售　圖書集成局代啓 
[書江南商務總局章程後]  
　　中國講求商務不自今日始矣古時懋遷有無日中爲巿卽商務之肇端厥後周官設士師以教商買太公立九府圜法管子作府海官山龍門著史專傳貨殖可知謀國之道養民之源無一非商務是賴也降及後世人日以科名爲重遂視商爲四民之末而不復經意致令爲商者雖熈攘於巿廛闤闠間而散漫無所歸宿國家亦多設病商之政商務遂日漸衰頽至商務衰頽而商卽足以病國國勢亦因之而弱然在閉關自守之時商務自不講求而利源尚不致外溢其受病猶淺也今者五洲萬國航海偕來羣以中土爲商戰之地中國商人勢難與敵於是利源漸漸流出外洋說者謂商惟懋遷有無而已何以西人如此之巧華人如此之絀則應之曰皆因西人商務有歸宿華人商務無歸宿故也蓋西人富强之道皆由商其君若臣惟恐外人奪其利權特設商部大臣以提綱而挈領其往别國贸易者恐耳目或有不及鑒察或有不周則任之以領事衛之以兵船凡物産之豐歉出入之多寡銷數之暢滯月有稽歲有考不使纎悉之或遺猶慮人之不能專精也則設學堂以教之人之不能鼓舞也則懸重金以奬之商力不足則發國帑以贊其成土貨滯銷則減稅則以輕其本立法旣如此美備商人自無不悉心講習併力經營歐西各國之得日臻於富强乾胥甚道也且非但歐西各國已也日本於三十年前國幾不國自日廷幡然變計仿行西法至現在商務幾欲與歐西並駕齊驅可知時勢不難挽回在乎人之整頓耳前報登江南商務總局章程雖不盡照西法然與西法不啻造車合轍曰明商律曰開商學曰廣商報曰通商情曰濬商源曰合商力凡此六項之中又條分縷晰於商務可謂賅托無遺矣或者謂商局雖已創設章程雖極精詳而未必實見諸施行者一則恐經費之不支也一則恐推行之不廣也一則恐辦理之未善也曰辦理各項固需經費現值支絀之時誠非易易然爲保商起見仍當就商設法祗須撙節糜費事事核實俟商務稍有起色再擴規模則經費一層當可無慮至慮至慮推行不廣則目下事屬創辦原不能盡握江海之利但須就江南辦有成效然後以次推行各省駕輕車而就熟路當亦無難目今大憲旣留意經商一切規畫當必詳審精密遴選通逹商情實事求是之人任之更何有辦理不善之慮哉因書鄙見於其後甚願當軸者不貽人以口實也可 
[本館接奉電音]  
　　昨日午前京師飛電傳來旨二道上諭三道敬謹譯登○三月十八日奉旨西安將軍著惪銘補授欽此同日奉上諭吏部尚書著剛毅補授敬信信調補兵部尚書户部尙書著立山補授欽此同日奉旨正紅旗漢軍都統著崇綺補授欽此同日奉上諭熱河正總管著明勳補授欽此同日奉上諭各省鄕民設團自衛保護身家本古人守望相助之義果能安分守法原可聽其自便但其間良莠不齊或藉端與教民爲難不知朝廷一視同仁不分畛域該民人等所當仰體此意無得懷私逞忿致起釁端自干咎戾著各該督撫嚴飭地方官隨時剴切曉諭務使各循本業永久相安庶無負諄諄诰誡之意欽此 
[巡艦公例]  
　　昨閱香港循環日報登有泰西巡艦公例爰轉錄之一如英國之戰艦巡洋到本國屬地設遇士人糾衆抗官勢成叛亂等事艦中文武或撫或剿可以便宜行事若因案糾葛可移其獄歸艦判决此時雖以安衆定亂爲主義若事非危廹該艦須鎭靜以待不能遽行越爼二如所到之處不論何國若本國商務民人被士人殘刻苛辱該艦自應設法保衛留其人於艦中使得免難若所保係他國人卽交與距亂境最近之該國領事辦理本國之民亦然便無論本國與外國凡避難艦中之人每日必須收回餐費向該領事支領此事最爲有益前非洲士人每被不逞之徒擄去轉賣爲奴最碍公例英艦所救何止萬計而政府之費亦屬不貲時或并其船充公變價政府只抽五八仙餘俱作艦中弁兵犒賞三各國兵艦皆有自衛海上權利之權如本國漁船出海恒有與他國爭界奪利等事駭浪驚濤冥茫萬里若非兵艦執持公理爲之保護則弱者常受制于强者甚至全船擲諸虚牝莫可詰問四設他國有戰務中立國例不能有所偏袒而國民恒技癢欲試私行逃往助其所愛之國戰艦於海上遇之雖彼此皆中立國船亦有截搜之權凡本國人察其實往助戰者勒令回籍如遇他國人犯此在距本國海口三里内亦可勒令回去至出口三里外則非所及亦例也五凡巡洋艦遇賊船無無何國人皆可放砲撃之執交距肇事地方最近之本國領事判决亦惟罪所在各致其辟之意也雖然亦有分别如兩國開仗彼國之民情殷愛國敵愾同仇告奮勇於政府給照出洋劫此國之運船此正義民公例所當保護不能與奪貨劫人有梗文化之盜賊一律看待六巡艦於海上不論何國商船遇有失事或水手叛亂等故皆當拯救出險並爲之駛至近埠更不能藉此挾取他人之資若果事非尋常可比但能聲明該國政府從公議酬而已七巡艦於海上遇破壞巨艦能碰傷他船者卽設法轟沈之倘船中所載皆木料等轟之四散其害更甚則急報知該處政府任其自行料理但求不致隨潮上下觸傷他船而已八凡巡艦必隨時隨地察探潮勢高下暗礁攝石圖而存之以公於衆庶彼此知所趨避九戰艦上凡测量器具無所不備地名水道應無不知若遇商船失道或不知線路一經問及當從實示知十凡戰艦所至之地或係小埠或係番境本國未經派領事前往者遇本教之人婚姻生子等事而無牧師爲之定禮命名者艦上牧師當爲之主持庶足正其倫始此外或遇本國有緊急徵調用以代運船及政府令之護送欽使等是皆奉本國之命其差尚多又在公例之限外也 
[領事文告]  
　　昨有人自火奴魯魯寄來禁入保皇會告示一紙爰照錄之奏派檀香山正副領事楊古爲剴 
切曉諭事現奉欽命出使大臣伍札開照得本大臣訪聞近來金山紐約等處由英屬坎拿大域多利寄來欽犯康 
 
 

Page 2

 
 
有爲創立匪會規條招人入會斂貲惑衆揆其用意無非志在得財而狂妄悖謬直同大逆不道誠恐愚民不知底細致爲煽惑小則受其棍騙大則被其株連各人原籍皆有身家宗族一經捐貲入會枉被牽累殊屬不值爲此札飭札到該正副領事立卽傳諭各會館董事紳商剴切勸導華民俾知該犯圖財誆騙實爲無賴之尤從前獲罪非因條陳變法本大臣自抵任以來屢上封事请行新政或奉旨留覽或立見施行中外詣臣亦多上書言事旋因康有爲狂悖生事以致新政中輟不行良可痛恨今觀其刊佈邪說反以變法居功又私立規條分設會長總理名目以便斂財商民等遠出外洋辛苦所積爲數幾何萬勿受其愚弄出錢入會徒飽貪壑且受判逆之名該紳董等讀書明理於是非邪正之辨素能講求務須切實誥誡使各姓父兄約束子弟毋信誑言毋陷非義是所厚望仰卽轉飭各會館紳商等知之等因奉此除諭飭中華會館商董外合行出示曉諭爲此示仰華民人等知悉爾等須知康有爲係欽奉皇上諭旨拿辦之犯逋逃海外窮蹙無歸其所以創立匪會者不過假保皇之名以惑衆託維新之說以文奸其實志在歛財中飽糾黨煽亂弗顧大局祗遂私謀尊親之義盡亡悖逆之情畢露若誤入其會小則耗財大則株連實屬無益有害自示之後爾等務須安分守已勉作善良萬勿受其煽惑致陷非義各宜凛遵毋違切切特諭 
[俄路招工]  
　　天津訪事人云俄人經營哈爾濱鐵路頗有汲汲不遑之勢現已在天津招募小工二萬餘名陸續前往每一二千名或數百名則以一工頭管之每名先給安家銀三兩騐明膂力方剛並無疾病方准東行其中有用輪船載往營口遵陸抵工次者有附火車至關外錦州遵陸抵工次者爲覔蠅頭以致離鄕背井窮民無告殊可哀矣 
[記俄人購麥事]  
　　天津訪事人云前者俄羅斯國駐津領事官出有示諭略謂旅順口需用麥二千四百餘　招糧行中人承攬云云頃　　　　　　　 
聞業此者皆裹足不前緣其所定章程無論若干人承攬必歸一人出名且须取有的實保家更以銀一萬兩爲質故商人咸懷疑懼不敢向領事擔承也 
[大閱展期]  
　　松江訪事友來函云正任江蘇巡撫署理兩江總督南洋通商大臣鹿滋帥定期本月十五日出轅以次按臨各屬舉行大閱典禮松屬各營將弁得信先期齊集郡城旋聞江南提督兼自强軍統領李壽亭軍門擬於二十四日由江隂防次回轅預備一切屈指四月上旬帥節可遥蒞五茸乃日來忽接白下來函知正任兩江總督南洋通商大臣劉峴帥欽奉綸音仍回本任日内將由天津乘某輪船南下故滋帥於校閱淮徐營伍後卽須遄回省會交缷江督篆務然後馳赴吳下接受巡撫關防再行擇吉出轅巡閱經此一番曲折大約節麾遥蒞當在榴紅蒲綠時矣 
[咨文照錄]  
　　北洋大臣爲咨明户部存案事據津海關黄道建筦詳稱案查前准總理衙門總辦公函已故天津武備學堂教習德國人瑞乃爾曾以餘銀借給中國人張殿棟開采西山煤窰一案現奉堂諭以此案拖延日久德國大臣所索二萬兩之說斷不能行然與其洋人出銀華人出名開挖煤窰難免日後另生枝節不如卽照瑞乃爾原借一萬兩之數酌議核减斷給瑞乃爾之子以斷葛藤卽希與艾領事磋磨量爲付結妥速議辦等因並奉順天府札同前因當經職道與德國駐津領事艾思文迭次商辦該領事初則謂前索二萬兩並未多要其意非此不能議給並云否則聽瑞乃爾眷屬另請德國洋人開挖復與辯論多端反復磋磨始肯酌减給銀一萬九千五百兩付與瑞乃爾之眷及子以斷葛藤並允嗣後瑞乃爾後人永不索挖煤之權此窰日後盈餘亦不干涉遂經職道函准總理衙門總辦回明堂憲奉諭照此了結其銀卽由八分經費項下撥發惟須艾領事立定字據並允將此項天利通義兩窰契據等件均行呈繳惟該領事以通義窰之水龍水桶鍋爐等機器雖所值無多且已銹破然已賣與他人請准其拆去方肯了結職道復經由電據情請示於二十日接到總理衙門總辦電復囑卽照議了結當卽遵照辦結並將應付行平化寳銀一萬九千五百兩在於八分經費項下撥交艾領事查辦轉給兹准該領事將所立字據及天利通義兩煤窰契據等七件一併繳送前來除先照錄字據函復總理衙門總辦查照外所有天利通義兩窰借欠瑞乃爾銀兩一案現已議結緣由理合將德領事所立字據同天利通義兩窰契紙等七件一併詳請查核咨送總理衙門查照核辦並請咨明户部順天府查照 
[示署縣篆]  
　　姑蘇采訪友人云上海縣知縣員缺前經署江蘇藩司吳仲懌方伯札委候補知縣戴子邁大令運寅代理迄今已逾三月曾禀請另委他員瓜代本月十八日方伯牌示轅前飭大令改爲署理 
[盜黨横行]  
　　紹興訪事人云邇者嵊縣所轄各鄕多就隙地樹桑以飼蠶繅絲爲業每年獲利多至數十萬金是以城廂内外各絲行一值新絲上巿之時皆多備現銀收買蠶繭匪徒涎之久矣上月二十二夜羣擁至城内某姓絲行毁門入室恣情搜括鄰右鳴鑼報警城守營某弁立卽帶兵馳至拿獲盜犯一名當奮力追捕時有一盜捨命狂奔失足墮河淹斃事後行主檢點所失開單投縣署禀陳次晨縣主陳大令親臨踏勘將所獲盜犯帶回研訊○出常禧門五里許山隂縣治西南鄕有地名樓下者鄭姓聚族而居約其二百餘户内有鄭阿越者以贸易爲生家計稍裕上月二十六夜更魚四躍突有盜匪糾集多人手持兇器撃破大門而入阿越聞警潛啓後户向鄰家乞金鉦亂鳴居民聞聲齊出盜見勢不佳奪門而逸其一瞠乎在後至被拿獲旣而羣盜復擁至樓下適有女郎名七姑娘者小立門前盜卽挾之而去村人復鳴鑼集衆窮追盜怒然將七姑娘猛戳三刀棄於路側村人遂于翌晨入城報案並綑送所獲盜犯縣主寗大令略訊口供卽飭釘鐐收禁旋偕營汛親臨踏勘騐得七姑娘傷勢尚輕當無礙於性命也 
[小會滋事]  
　　天津訪事人友云月之初七日鐵橋左近某鋪失火闔津大小水會聞警齊集踴躍施救迨午後炎熄乃唱凱而還水會定章無論何處火災經各會救媳後其鄰近者應在火塲守候直至烟消火滅方得言旋是日閘口勝水東局不守會規聚善水局中人用激桶吸穢水噴之勝水東局中人號召同會相率興問罪師鐵橋夫役見之恐釀大禍急將橋面拉開以阻河北水會中人不分皂白悮將鹽垞水會中人刃傷其一勝水東局執事者遂赴縣署控呈縣主原大令訊得實情責令交出正兇以憑究辦 
[蘇省官塲紀事]  
　　姑蘇采訪友人云署丹徒縣知縣王大令慶埏政躬不豫飭家丁來省請假就殹併委員代理篆務署藩司吳仲懌方伯准之本月十六日牌示委候補同知莫司馬葆辰前往庖代○本月十五日陜西按察使馮廉訪光遹由省垣秉節赴任各官咸詣胥門外恭送行旌○本月十六日成戌翰林吳太史震春由袁公浦來蘇遍詣各署投刺旋於翌日遄回浙江原籍○道庫大使朱叅軍希濂浮沈宦海已歴多年邇以堂上年高乞休回里本月十五日護理江蘇巡撫陸春江中丞批准飭卽回籍终養以遂烏私 
[神京雜爼]  
　　京師訪事人云本月初旬某日順天府出示略謂本年春夏兩季孤貧銀米定期開放嚴禁死亡不報項替冒領曁吏役勾通土棍包攬買牌冒領諸弊端大宛兩縣所屬地面計共糧額五百三十一名口定於三月初七日飭委會同兩縣散牌領糧京師附近地面歸五城司坊管轄者計共糧額三百名口定於初八日飭委委同五城指運散牌領糧○兵部職方司經承張甲被劾送交刑部現經科定徒二年期满交地面官嚴加管束月初已解赴配所矣○二月以來喉症盛行有一家數口傳染殆遍者小兒尤爲危險業岐黄者殊忙碌也○自客臘赴八旗兵丁錢糧每名搭放當十錢一千扣銀八分迄今四閱月巿上現錢稍裕銀價較正二月間略有起色每兩可易京當十錢十一千之譜惟清明已過尚未渥沛甘霖人心惶惶糧價又未免稍漲矣○户部示傳所有東陵内務府本年文武官員俸銀定於三月十二日開放該委員尚茶 
 
 

Page 3

 
 
正志璞務於是日辰刻赴庫支領毋違特示 
[兌漕已竣]  
　　浙江海運滬局總辦許太守星箕將光緖二十五年冬漕分别交沙衛輪各船運赴津局交兌刻已竣事定期本月二十一日赴浙銷差至津通二局委員則尚須小駐數日也 
[札催訊理]  
　　前年上海貼票案内除何瑞福許各債主陸續料理外其餘孔阿才金濟堂沈蘭江黄和尚等人皆由前縣主王欣甫大令拘獲監追甚爲嚴厲不知如何忽准交人保出清理詎料若辈竟事外逍遥置之不理前日署江蘇臬司朱竹石廉訪披閱月報知此案尚未理清因札飭嚴緊訊理勿任再延 
[諭候批示]  
　　前者火腿公所董事余維明投上海縣署控從姪壽坡糾同妻弟甘少谷取去所中捐簿代理縣篆之戴子邁明府訊得各有不合訓斥一番諭令具呈甘結昨日余又投縣禀稱壽坡釋出之後復來纒擾揚言欲置小的於死地恐遭毒手請卽提案訊懲明府謂所禀亦難深信諭候查明批示 
[會訊冒牌案]  
　　職員徐竹山所製祥茋牌肥皂英商祥茂洋行主以爲有意冒牌控諸英美租界公廨日前讞員翁笠漁直刺偕梅繙譯會訊本報已備錄讞詞昨晨包探陸阿九送呈肥皂模三副徐竹山供廠中製造肥皂已歴多年牌號甚多祥茋其一也如謂冒祥茂之牌則字音旣異筆畫亦殊且西文花樣均顯然有别請公祖詳以察之直刺未及駁詰英繙譯官梅爾思君謂中國文字最多爾何不别創名色而必欲與祥茂混淆乎徐答稱祥茋與祥茂字義字音均有分别倘謂可以混淆則天地之天字亦能與夭折之夭字通用乎梅君曰爾不應用西文徐曰然則祥茂亦不應用華文直刺謂此案業旣訊明未便科以冒牌之罪惟字跡相混著照前斷換去茋字可乎梅君謂此事與商務大有關碍應科罰洋銀一千元惟徐係有職人員恐貴分府無此權力當告知總領事與道憲會訊再核直刺謂徐曾禀准北洋大臣未便判罰祗能遵照前斷另換招牌梅君謂若然則請書堂諭直刺遂援筆判云祥茂洋行控徐竹山所造肥皂用祥茋牌子謂係冒牌查得茂茋兩字相似仍著徐竹山改換茋字至於上憲如有商量聽候可也 
[喚渡失銀]  
　　前晚七點鐘時本邑水果認捐局司事錢選青投南巿新馬路捕房訴稱日前船户馬阿德由嘉興裝竹徇來滬停舟大東門外大馬頭旋由掮客徐阿卜經售與和昌盛水果行得洋銀八十餘元交馬收藏是晚十一點鐘時忽有不識姓中之浦東人約共十餘名紛紛至船上喚渡一經囉唣船卽欹傾各人同入浦中及敵起洋銀已全無蹤影請卽究追捕頭立遣水巡捕傳到馬阿德及船夥李阿奎鄰船户周德全移解馬路工程局禀請程雨村大令履勘然後升堂研訊馬供小的係浙江平湖縣人年二十九歲此次從嘉興載筍來滬由徐老卜售去所得洋銀令小的帶至嘉興付與榮福行小的卽藏之艙内至十一點鐘時有十餘人前來喚渡小的急披衣而起船已離岸人多船小的致傾覆及將各人救起洋銀已不翼而飛惟見若輩向南奔逸李阿奎供小的年三十有三與馬同鄕徐阿卜交馬洋銀小的目覩馬放入艙内周供小的係青浦縣人年三十六歲前日深夜已睡熟矣驀聞呼救之聲起而視之則馬所駕之船已傾覆爰陸續救起若干人至肇事之人均鳬水潛逸大令謂馬阿德曰失事在十七晚何以當時不來呈報所控洋銀墮入浦中此非攫取者可比候傳徐阿卜來案覆訊並著埠頭顧榮森查明十七晚究竟因何肇事限卽日禀覆 
[流氓不法]  
　　英界四馬路迤西胡家宅一帶爲流氓麕集之所一至夜分三五成羣拆梢打降肆無忌憚附近各鋪户畏其兇横不敢稍攖其鋒前晚三山會館前有流氓名小弟者掉臂游行適鄕人某甲迎面而來見其懦弱可欺故意撞及其身以致互相爭論旋竟拔出利刃將甲猛刺一下血流如注暈絕於地適某號巡街捕到來一併送入捕房捕頭令押候解送公堂禀請嚴辦　 
[服毒喪身]  
　　英租界四馬路迤東華藥房甲乙二學徒不知有何鬱抑潛取店中安眠藥水吞之意圖自盡及店中人覺察遣傭人舁送虹口同仁醫院求治時甲因服藥過多毒發而斃乙受毒尚輕醫生如法治之得以轉危爲安按安眠藥水以綠養冰爲主性極猛烈服之最易傷人人可漫焉嘗試乎哉 
[英美租界公堂瑣案]  
　　包探徐榮珊解送積竊錢定元到案禀稱此人前曾屢次犯竊解案懲辦釋出後依然怙惡不悛日前又竊取翁春生家綢布衣服四件報捕後經小的緝獲起到原贓送案請究翁投案領贓錢認竊求恩讞員翁笠漁直刺商之梅繙譯判令笞責四百板遞解回籍贓給還失主○包探張全林解送東洋車夫王長長到案禀稱昨日某洋人雇坐其車遺失銀針一枝向索圖賴報捕後經小的拘獲送請究辦某洋人投案請追王供稱小的並未見有銀針無從繳出直刺判令笞責五十板以示薄懲○二百零一號華捕解送顧阿二到案禀稱此人竊取洋婦愛司家衣箱一口報捕後由小的拘獲送请訊追愛司投案領贓顧供稱小的與徐福同竊直刺著押候補提徐福到案再訊○包探張全林解送竊賊王阿狗到案禀稱此人潛入漢口路禮拜堂竊取木質自鳴鐘一架旋由小的緝獲人贓送案請究禮拜堂閽入投案領贓王供稱小的行竊該死求恩寛宥直刺判令笞責二百板管押六月然後遞解回籍贓給還失主○包探金阿三解送竊賊施寳生到案禀稱此人竊取金阿水家綢布衣服八件報捕後經小的緝獲人贓送案請辦金投案領贓施認竊求恩直刺判令笞責五百板遞解回籍○包探竇如海禀稱流氓沈六成攫取沈阿秀髻上銀簪二枝皮衣袋内洋銀五元報捕後由小的緝獲人贓送案請究阿秀娉娉嬝嬝投案領贓沈供詞含混惟求恩宥直刺判令笞責一百板 
[法租界捕房瑣案]  
　　湖南候補縣彭韞玉大令因定製馬鞍悔議控經讞員朱森庭明府與何繙譯會訊諭令家丁回禀仍照前議大令置之不睬原告屢次求追昨日何繙譯飭丁赴捕房禀請明府據情面禀道憲一面飭探咨照大令仍寓名利客棧不准遷移○無錫人唐阿毛控岳母潘氏串同所歡李阿炳將妻留匿明府訊供之下著押候重懲昨日命提潘洪氏到案飭掌頰四十下唐妻潘氏掌頰一百下諭令隨唐回無錫李阿炳重責二百板還押覔保○江北流氓潘紅巖向在租界中開設車寓日前因姦佔有夫之婦被人控告明储訊供之下著押候重懲昨日飭提至案重責二百板驅逐出境不准逗留○沈炳帆前控掮客榮子方倪文甫虧欠貨銀經明府訊供押追在案昨日復訊滎倪同求交保出外理處明府准之限十日内料理清楚如延著保人交案押追○藉端索詐之流氓朱生設攤誘賭之棍徒倪和尚前經明府訊明昨日著責朱三百板倪二百板一并斥釋○調換烟槍之馬秋泉騙取酒壺之王阿順前經明府訊明昨日著各責一百板然後釋出○窮犯徐丫頭周阿二陸阿三前經明府訊明昨日著各責二百板然後斥釋 
[美租界捕房紀事]  
　　積竊應阿虎前因犯案由包探拘獲解送公堂讞員翁笠漁直刺訊明笞責遞解回籍邇者潛來滬上故態復萌前晚混入外虹口兆豐路第五十號門牌粤人某姓家竊得衣物携之而出時天已平明卽持至某押鋪求質適爲鍭探李佩芝所見拘入捕房捕頭詢悉情由令押候解送公堂禀請從嚴訊辦○整容匠姜阿福不知何許人邇者携其梅鶴橋居漢璧禮路某號門牌屋内以餘屋半間轉賃與同鄕人王阿奎僑居昨日室中忽失去衣物疑王竊取向之詰問王不甘輸服致啓爭端旋互扭至捕房聲呶呶訴捕頭以姜疑竊無憑申斥數言一併揮之使出 
 
 

Page 4

 
 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[ 
[善治花柳毒門試騐永不復發]  
珠黄下疳散 
凡悮染梅毒陽物皮破腫爛癢痛不堪速連將此散搽上立能消腫止痛去腐生皮無論初起久染藥到功效立見每瓶洋七角如毒入内或藏經絡宜服珠黃八寳化毒丹能愈楊梅結毒横痃下疳魚口便毒不拘上透頭面下爛腎囊徧身紅痛危險萬分服後止痛消腫淫毒一掃而空每瓶洋二元鋪分上洋二馬路西鼎新里石庫門内京都天寳齋便是 
[容易得彩聲名批發華洋合衆彩票]  
小行開張二十餘年衆商咸知屢中大彩數不勝計今成攬華洋合衆彩票於四月廿八日在上海公司内當衆開彩至公無私另售每張十條計洋五元分條照例外埠信購原班回件酒力自給批發格外公道紳商賜顧指明上海棋盤街石庫門内天成老票行 
[水月電燈預白] 　　　　　　　　　　　　　　　　　　　　　　　　　　　　　　　 
禀准專利仿造必究今年恭奉萬壽蘇杭及上海已定燈不少新出紫銅玲瓏花架三連燈鳳凰雙頭座燈鳳凰掛燈能上能下巧妙非常光能照五丈遠至磁瓶棹燈早已膾炙人口現在晝夜趕造以應門巿外省各分售處新式燈不及分寄待售倘有欲購者請早爲函定本厰卽當匀寄庶各省得覽新式燈也凡有租燈借燈者萬難應命務祈原諒上海總厰謹白 
[戒烟如意參片聲明假冒]  
上海同慶堂如意同慶　如意同慶　如意同慶　如意同慶 
本堂增製戒烟如意參片迄今五載餘矣片上印成靈芝爲記故人名之曰如意靈芝式旣玲瓏不用土皮烟灰而性更和平味亦甘美服之芳香適口無異出世仙丹食烟一錢服藥三片數日之後精神自壯體氣亦强不月餘而癮亦斷矣以故消售日廣遠近爭購乃人心不古冐效漸多今見市上又有靈芝爲名仿本堂之大盒二百四十片者致買客悞受其欺恐因魚目而减夜光之價不得不聲明刋報以别眞僞特於乙未四月爲始加印牌記買者留神大盒二百四十片價洋一元中一百十片價洋五角小二角五分批發躉買照格外公道附送石印月份牌以免假冐兼戒烟一粒金丹批發 
上洋陸家石橋南外鹹瓜街口同慶堂謹啓 
[催啓]  
浙紹蕭山縣新田村 
粤稽始祖辰一公徙居新田村自道光戊戌年修續家譜迄今巳六十三年去春曾經登報布告來報甚寥恐宦幕遠省經營異處尚未周知特再轉限今年中秋節截止告成速將世系的派銜名履歴生卒葬地嫁娶一切詳明函寄紹城水澄橋泰昇燭店收交新田譜局來福照登切弗再延 
[吉房召租]  
新閘新馬路眉壽里西隔壁寳樹里有極大公館房屋兩所每所計三樓三底三進前後四廂備弄灶披晒檯自来水俱全現有宦家居住本月底遷移四月初可以出租如合意欲租者至老旗昌北首泰安坊森元絲棧領看 
[杭州祥和扇莊]  
本號向在杭省歴有餘年專辦門市蘇杭雅扇各種泥金花色重礬扇面博古時樣一應俱全承蒙賜顧請至四馬路口北石路認明本號招牌爲記主人謹識 
[購糖精得子鳴謝]  
種子之藥有名無實者多矣華興公司燕窩糖精妙在味性和平以補爲用不似霸道之品可比僕久嗟伯道服此糖精數月精神加倍小妾前月幸產一男特報登謝之滬北年將知命人述 
[弍彩聲明上海立發票行]  
十一會江南票全張售與蘇城紗緞莊王君少塘董君子範張君鳳儀合得八千元今售逐月澳門票江南票全張五元六角分條六角遠埠信購原班回件老巡捕房北藍墻洋房内 
[廣東普太和　温腎湧泉膏]  
粤東昔有一富翁年踰半百妻妾數十人此翁常用此膏貼兩足心底房勞不倦下元無損氣貫泥宮子嗣爲艱者男婦可貼眞養生之上藥種子之靈膏也每大張洋二角五中一角小五分○上海棋盤街開張 
[用人報名局]  
啓者本局開設新北門外法界洋浜涇十四號門牌洋房内辦理用人之事如有欲充買辦式老甫寫字以及細崽出店廚子傭嫗輪船管事細崽水手等者皆可來局報名其報名費計銀五錢及薦得生意不復取費凡在滬覔就之人請卽來局可也此外有就之人如自知妥當者亦可來局報名費亦五錢此佈旗昌洋行啓 
[立興洋行火險公司]  
本行經理法國京城於倍火險公司資本七千六百萬法郎計銀二千二百萬兩專保房產貨物一切火險有巳六十餘年遇有不測卽迅速照賠如蒙紳商賜顧請至英界二馬路九號門牌本行面議保價自當格外克己以招光顧此佈 
[義記洋行保險]  
ＭＡＮＣＨＥＳＴＥＲ 
義記洋行保險公司 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[英金新章票]  
本行自運星架坡加彩大票全張一元半張五角頭彩得洋一萬元著彩容易紅票足兌現批英四月票華三月二十開大彩電報對單兩禮拜至申分設杭州珠寳巷瑞康發記票行○萬利源○同發○愼安堂○鴻發達○經源大得利○廣惠和鴻運來鴻慶發恊濟○安昌惟善春生堂同得利○蘇州萃寳源○嘉興福潤正和局○寗波王文正紹郡各票行上江寄售立奉廣仁堂公司啓 
[紫陽醬菜號]  
本號在上洋棋盤街中開設有年名馳四遠上月被鄰居失愼改造房屋暫遷對門洋臺門面先行交易精製各種醬菜糖果蜜餞茶食諸色花露藥酒糟醉魚蛋肉鬆各色食品共三百餘種另詳仿單凡　仕商賜顧請認明三星爲記庶不致悮 
[五馬路公信洋行]  
經理火險公司 
大英士干的士祐能拿臣那而火險公司 
此公司創自倫敦始於一千八百廿四年資本四千二百萬兩今在申江招徠倘荷貴紳商賈保險房屋棧房住宅保費從廉倘遇不測賠償迅速用特佈知 
[泰隆保險]  
啓者本行今蒙英國紐瑞蘭派得利亞的克火險兩公司專托本行經理俾得自主權衡承保南北市房屋住宅生財貨物各種機器廠棧等險保費照律克己賠欵異常迅速倘蒙　貴紳商賜顧仍請　駕臨二馬路泰隆洋行帳房面議可也泰隆洋行司理　竺錦章謹啓 
[書畫名家]  
南通州邵君二愚性孝友樸質磊落不苟江北名人也善書畫苦工三十餘年頗得王顔之法清勁圓潤大字尤佳蘭竹有梅道人筆意今聘在滬沙花公所師司現我同人代定潤格半濟籌欵以締善緣也請書畫者送法大馬路首善里沙花公所同人啓 
[洋房召租]  
法界黄浦灘美最時洋行内有洋房一宅如設行號相宜欲租者祈請至敝帳房面議此佈　美最時洋行白 
[三月十九日進口船禮拜三]  
北京　輪船　由寗波　太古公司 
錦平　又　由天津　開平局 
順和　又　由天津　怡和行 
海定　又　由天津　招商局 
廣濟　又　由天津　招商局 
瑞安　又　由長江　瑞記行 
[三月二十日出口船禮拜四]  
大井川丸輪船　晚往長江　郵船會社代理]  
三河丸　又　正午十二點鐘開往厦門香港等埠　郵船株式會社 
永生　又　晚往汕頭香港省城　怡和行 
江裕　又　晚往長江　招商局 
江天　又　下午往寗波　招商局 
順和　又　晚往天津　怡和行 
彭拂　又　晚往横濱神户　禪臣行 
[三月廿一日出口船禮拜五]  
青島　輪船開往膠州烟台天津　美最時行 
萍萃　又　開往長崎神户横濱　和衆公司 
華利　又　　晚往長江　麥邊行 
元和　又　晚往長江　怡和行 
北京　又　下午往寗波　太古公司 
瑞安　又　晚往長江　瑞記行 
[三月廿二日出口船禮拜六]  
博愛丸　輪船下午二點半開往長崎神户横濱釜山元山海參崴　郵船株式會社 
叨特司　開往神户横濱　瑞記行 
德興　又　晚往長江　鴻安公司 
安慶　又　晚往長江　太古公司 
海定　又　晚往牛莊　招商局 
安平　又　晚往天津　招商局 
[三月廿四日出口船禮拜一]  
益利　輪船　晚往長江　鴻安公司 
睦敦　又　晚往烟台旅順仁川琿春　禪臣行 
住吉丸　又　開往烟台牛莊　壳件行 
 
 

Page 9

 
 
[東甌試事一志]  
　　温州采訪友人云浙江提督學政文叔師大宗師於二月二十九日按臨温郡三十日黎明謁聖講書本月初一日考生童經古生員經解題書不盡言言不盡意解咸秩無文解古學題一生好入名山遊賦以題爲韻賦得春江潮水連海平得潮字五言八韻算學題今有大小二勾股形兩勾之較十九兩股之較二十一兩弦之和六十二問大小勾股弦各幾何性理題鬼神者造化之迹論永嘉學術考時事題弭兵策息盜策史論題漢家治術雜用王霸論王通論生員補考題有能一日用其力於仁矣乎承汝俾汝惟喜康共賦得澄江靜如練得澄字五言六韻童生經解題尺蠖之屈以求信也解禹錫元圭解伐木燕朋友但言速諸舅諸父何以不及四方之賢說古學題空水共澄鮮賦以題爲韻賦得秀語奪山綠得山字五言八韻性理題在物爲理處物爲義論學莫先於立志論史論題讀史不徒要記事迹說陳同甫以經綸天下自任說小學題性理字義考六書爲六藝之一說算學題與生員同初二日闔屬生員科考題子曰飯疏食飲水三章問取士之法漢有甲乙丙丁科唐有六科二科九科四科之分宋有三科八科六科十科之目能臚陳之否賦得海闊孤帆遲得帆字五言六韻初四日考瑞泰王三邑文童正塲首題瑞安其葉蓁蓁泰順維石巖巖玉環綠竹猗猗通塲次題是皆已甚詩題賦得初篁苞綠籜得初字五言六韻初六日考樂平文童正塲首題樂清洋洋乎盈耳哉平陽申申如也通塲次題周道如底詩題賦得牧童遥指杏花村得村字五言六韻初八日考永嘉文童正塲首題子路問曰　如斯可謂之士矣子曰切切偲偲次題孝子之至詩題賦得慮澹物自輕得輕字五言六韻是日提覆樂平題如以利提覆永嘉題爲其不成享也面試破承起講及講下限六刻正草全完逾時不閱 
[縣訊命案]  
　　浦東楊家渡豆腐店主陳煜堂於二月十六日被寗波杏生等誘至船中砍斃抛屍浦江撈獲後報經代理上海縣篆之戴子邁明府騐明訊究本報曾縷述情由前晚明府飭提兇黨蘇金生研詰蘇供二月十六日之晚小的在祥生船廠工畢回家後復到廠内閒遊見寗波杏生卽徐杏生及林福福楊鐵子阿木阿升邀同陳煜堂在某飯店門前商議往釣船上賭錢施囑小的爲之摇櫓小的允之若輩由旗昌碼頭登駁船駛至陸家嘴但聞陳煜堂内艙中大呼杏生哥饒命至如何謀斃小的並未目覩不敢妄供明府曰本縣騐得陳頭上有斧傷兩處身上有刀傷五處行兇者决非一人究有幾人帮兇由何人抛屍浦中從速供明免受刑責供稱小的實因黑夜不能看清後見徐杏生及阿木阿升各持刺刀洗去血跡現在若輩不知逃往何處矣明府喝鞭責竹梢四十下仍執前詞遂令還押候究 
[上海巡局紀事]  
　　前晚趙阿金莫順隆劉春茂等人相約往南巿十六鋪裏馬路載興熟貨店購物其時店中人均已就寢趙等疉叩其門店夥陳葆昌忿甚扭至十六鋪巡防北局控請究懲局員楊聘侯二尹研訊之下以趙等三人不應深夜向店中滋閙顯係不安本分判令各責二百板勒令邀人具保方准開釋○上月十一晚本邑小南門外捕盜局被梁上君子穴壁而入竊去衣物若干總辦倪明府開具失單飭丁投二十三七鋪巡防局報請查緝旣而法界某包探查獲賊犯張關林解經讞員朱森庭明府訊明笞責移解保甲總巡局局員周秋江司馬升堂研訊判令荷枷三天發捕盜局前示衆俟期满再核○浦東鋸匠周和尚家在東溝性喜狎游日與無賴爲伍其妻張氏貌頗艷麗見周浪遊無度因倩滬上族中人薦至南巿大東門外財神弄粤人翁明生所設烟館内傭工旋與翁私識周偵知遂於昨日糾領多人前往扭獲控諸十六鋪巡防中局局員文斌臣二尹研訊之下諭令暫行看管候查明實在情由再行訊斷 
[英美租界晚堂瑣案]  
　　著名水販邰福全籍隸揚郡專以放白鴿爲生上月初六日串同稔惡蟻媒王佐宸李玉山李家書冒認满庭芳弄中某花烟館妓女洪阿桂爲寄女賣與何世森爲妾得身價洋銀一百五十元閱五日邰妻某氏偕李玉山到何宅將阿桂誘出仍至满庭芳弄中混名爛鼻頭阿金花烟館内爲娼經何偵悉具詞投英美租界公廨控告讞員翁笠漁直刺准之飭差恊探往提李玉山李家書聞風潛逸只將邰福全王佐宸洪阿桂解案直刺諭令分别看管前晚倩襄讞委員張柄樞司馬研詰何世森訴稱監生與邰素不相識因被王佐宸巧言誑騙致受其愚洪阿桂旣墮烟花不願納諸簉室求恩公斷阿桂供小婦人係金陵人年二十有四自幼失沽流落申江被母親鬻入花烟館作賣笑生涯此次由邰福全王佐宸等主持嫁何爲妾旣而仍由邰妻誘出今旣到案可否傳母親來案具領回籍擇良婚配邰福全供小的與何素不相識此事由王佐宸李玉山李家書說合小的祗得洋銀九十元求恩寛宥王佐宸俯首求恩默無一語司馬判令重笞二百板邰福全從寛免責限三日内將所得身價如數繳案阿桂暫交官媒看管候其母來案具領回籍不准逗留上海併著何世森具自甘離異切結呈案備查○粤東番禺縣人曹澤控李可湘謀吞股本司馬升堂研訊曹供光緖二十三年李可湘邀同監生在四馬路股開萬興樓酒館曾出股本洋銀三百元訂立合同議據一切事務由李經理至戊戌年突遭火厄所得保險銀六千五百兩並所付股本盡被添没屢向催索一味遊約邇者李在虹口開設餅店向之理論一味恃蠻不得已來案控求追給李可湘供稱萬興樓共計十股每股資本洋銀三百元小的與曹各得一股諸事由小的經理迨前歲被火後所得保險銀六千五百兩小的分得洋銀六百元其餘均作别項開銷司馬著押候半月内繳洋銀三百元給曹具領如違提究 
[蘇省官報]  
　　三月十三日同知黄琪禀銷海運滬局差並謝奉飭二十二年分海運案内蒙保奏俟得知储後加三品銜嘉定縣章專丁來省禀謝奉到飭知二十二年分海運請奬俟補知府後加三品銜知縣陳香祖禀知由寗見制憲回縣丞何魁昌禀知交缷代理周莊司巡檢任事回省又邱宗善禀知奉府委赴溧陽公幹卽辭又張樟巡檢孫瑞從九沈昭序均禀辭赴運津通局差又汪述曾禀知交缷署太湖同知司獄任事回省並請假回籍修墓五品頂戴遇缺先補用典史郭際唐由京服满領照回省禀到○十四日新授陜西臬憲馮光遹辭行新任署撫標中鎭叅府仉志鵬已到定於十五日辰時在平橋本署接印又文林禀謝奉委津通局差卽辭知州張澮禀謝奉委海運津局差知縣李祖壽陳景韶紳董陳熊府照磨梁鼎　均禀辭赴海運津通局差○十五日特用道黄承暄由寗來直隸州謝謙禀知奉撫憲委赴崑山公幹卽辭知縣宗能述由盛澤厘局來並銷兼辦江震清賦差又孫淦縣丞馮詠芝均禀辭赴海運津通局差道庫大使舒蘭升由寗來又朱希濂禀知奉憲批飭回籍终養巡檢張文瀾禀銷金壇縣保甲並禀知奉蘇松太道憲札委稽查米麥出口差卽辭赴滬正任吳縣主簿沈餘慶禀知領咨回籍修墓卽辭○十六日戊戌科翰林吳震春由清江來回籍知縣錢國選由寗見制憲回並禀辭赴海運津通局差縣丞李宗顥禀謝奉委調辦齊門旱關差府照磨俞簡禀辭赴海運津通局差太倉州甘草司巡檢姚祖詒專丁來省禀謝飭知二十二年分海運案内蒙保俟補缺後以縣主簿用　　　 
[皖省官報]  
　　三月初九日缷署定遠縣黄瑞勳到交代清楚回調署毫州張廷鑾辭馬文錦辭奉委解京餉杜葆光奉委發審局學習○初十日同知銜分發安徽試用知縣張佐廷到湖北人本任夥縣周憲章知奉委發審局帮審行走候補知縣王懋清謝行知甄别留省補用徐士傑由太和訊案回州判李文蕃辭解江寗揚州餉銀縣丞汪孝銘到解老湘營餉赴金陵回典史沙邦彦知接查金保門外街道差○十一日知縣劉啓文到代首縣會勘圩工回劉兆態到湖北公幹回○十二日望江縣教諭姚道生辭候補知縣陳寳到交缷皖北緝私回趙元熈知奉臬憲委赴巢定公幹州判王家彬到由蕪湖回○十三日經太縣丞陳懔棟辭本任鳳臺縣李師沆知縣陳增瀾知奉撫憲委辦文案趙元熈辭赴臬憲赴巢定公幹州同程建猷知辭奉營務處委赴山東探磺價 
 
 

Page 10

 
 
   
 
 

Page 11

 
 
[ 
[中井洋行專運日本各式紙料] 　　　　　　　 
啓者本行向設日本西京東京名古屋大坂等處巳歴多年曾與日本各造紙厰訂有專承銷售之約凡機器連史新聞紙料張及刷印書籍各件並糊盒包物所用各色紙張又各種銅鉛版諸色印 *墨統由本行運銷其機器連史自出售以來樓脩五鳳名重三都已早蒙貴客欣賞今特在上洋英大馬路同樂里開設分行專運一切紙張非但花色齊全抑且價亷物美以便貴客就近光臨實所盼禱之至 
大淸光緒二十五年十一月中井洋行告白 
[戒煙如此容易豈可錯過]  
此藥戒烟之易之速之靈當世無雙○必逹大藥房始創戒烟救苦水專爲救世起見仿冒必罰遠近賜顧謹防影射 
本醫士存心濟世所製戒烟救苦水自甲午年在新嘉坡施送者騐貧苦華人咸得超苦海而登袵席又慮未能盡善復在各醫院善堂便吃烟患病之人試戒果然非但癮去不覺且病愈無形一時身受者之感激與旁觀者之稱羨歡聲雷動無不嘆其功效之速方法之妙此固彰彰在人耳目者也初本無意來華詎科實至名歸竟有不遠萬里輾轉託購者且不服則已服則藥到均能癮除其戒除之人則名公鉅卿者有之富紳巨賈者有之負販食力者亦有之因此互相說項求者愈衆爰遍游各省凡舟車所至踵門問藥盈階滿室去年重申江購者如雲就上海而論已有二千餘人戒去遠埠可知風聲四播新聞等報咸爲著論傳揚考之衆口旣如彼質之各報又如此是否實有神效是否當世無雙難逃賜顧諸君及明眼人之公論無庸空言自詡邇來洋烟日貴苟不及早圖戒微特破財誤事難期上達且傷體乏嗣易致夭壽爲告有阿芙蓉癖者堅心力戒勿半途而廢是所厚望焉大瓶十元中瓶二元小瓶一元如購大瓶分兩較爲便宜上海老閘橋北首唐家弄徐家花園必達藥房内 
[包愈花柳毒門永不再發]  
廣東宏仁堂眞正第一家始創珠珀犀黄八寳化毒丹此丹專治毒門藥到病除誠絶世聖藥有起死回生之功不效還洋假冐甚多認明招牌地址 
本堂始創眞正犀黃八寳化毒丹製煉之精功效之速用藥之眞爲别家所萬不能及專治男婦楊梅結毒疔瘡横痃五淋白濁下疳破皮陰戶腫爛瘰𤻤惡核一切毒門輕者四日重者七日無論初起久染均可痊愈永不再發如從前悞服升藥求其速效以致毒入骨髓逢春又發甚至染妻絕嗣潰爛不堪速將此丹服下能將筋絡骨髓之餘毒一掃而空最奇者愈後非但永不再發且身體强健尙可生男育女保無後患屢試屢騐百發百中凡失足花柳染毒但服此丹藥到包能病除眞毒門之第一仙丹也如用雙料則藥力大而取效更速大瓶四元小瓶二元雙料加倍另有珠黃百寳生肌拔毒下疳散此散重用珍珠牛黃並各種貴品專治男女下疳腐爛陰戶肛門上下一切危險毒門諸醫束手百藥無功陽物爛成筋或去半者速將此散搽上立刻拔毒生肌收口止痛輕者三日重者七日仍復原形惟内服本堂犀黃八寳化毒丹可保永遠不發眞仙丹也每瓶雙料二元單一元鋪分上海丹桂戲園南首朝西轉灣正豐街中市宏仁堂啓 
[包愈内外痔瘡立見奇功]  
廣東陳恒德堂始創熊胆珍珠人参蘆飛龍化痔丸此丸獨重用熊胆珍珠人参蘆專治一切惡痔服之立刻消患無形不靈還洋 
凡患痔瘡之症雖風濕燥熱四氣受傷所致實肝脾腎三經虚損而成日久則生管成漏破孔穿腸膿血淋漓痛癢難堪本堂志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生肌硬塊化軟根除蒂落再服一盒永不復發最奇者愈後非但永不再發且喜身强體健飯量加增屢試屢騐凡醫樂不能見效但服此丸藥到包能病除眞化痔除根之仙丹也如重者宜服正號其功更捷每合正號二元副號一元○假冐甚多購者認明○外埠函購信力自給○分設上海英大馬路萬康醬園對門德仁里内石庫門廣東陳恆德堂謹職 
[戒煙最便之法從来未有]  
泰西未士括打秘方創製冐效必罰外埠函購託郵政局最妥 
大凡戒烟藥無非用以抵癮服下卽不得吸烟是直以藥代烟而已將來服藥愈多腹中烟積愈厚致生烟虫叢生百病一經道破殊屬可危惟戒烟普濟水並非用以抵癮乃俟吸烟之後隨癮大小而服此水當烟氣佈滿五臟六腑之時急將此水服下藥力能隨烟所至將週身烟毒一掃而空妙在並無尅伐之品服此者日漸見功三日便覺烟味甚淡七日愈覺吸烟無味至半月後雖日臥烟榻見人對面吸烟香氣噴溢亦斷不思吸矣歴騐多人無不稱便每瓶一元二元大瓶十元分兩較爲便宜零躉無扣售處在虹口白渡橋北仁智里十三衖括打藥房 
[廿六年烟癮一旦戒斷]  
僕吃烟廿六年矣終日呑雲吐霧心殊焦厭前屢購滬上戒烟丸服之烟癮未除而泄瀉若决江河從此不敢再言戒烟矣今春赴京引見路經申江竊思烟癮如此重大若服官授職之後何能朝夕辦事哉日前在聚豐園讌飲高朋滿座開招商局許竺生先生談及必達醫生創製戒烟救苦水方法簡便異常神效服此而斷除烟癮者就上海而論已有九十餘人遠處之寄洋函購者不絶於途云云僕聞言之下狂喜欲絶次日天方破曉卽驅車至老閘橋北首唐家衖徐家花園購得戒烟救苦水三大瓶計洋三十元依法服下果然功效大見不數日便出無數烟虫烟積面色紅潤精神煥發烟癮逐日减輕不到廿天竟將烟癮戒斷迄今偶聞烟氣已覺十分難受故刻下非但不思吃烟而且聞烟欲吐矣雲間宦游人謹謝 
[上洋老廣安]  
逐月批發義振大票澳門大票收兌紅票遠埠信購原班回件認明棋盤街北首 
[裕榮洋行火險公司]  
本行經理法國老佑寗公司資本甚大專保房屋貨物一切火險如有不測立刻照賠倘蒙光顧請至二馬路四號本行面議保價格外克己以廣招来此佈 
[價廉物美]  
頭瘋膏每封三對六文極大豆蔲每粒六文午時茶福建福神麯如意油象皮合口膏白平安散均每一角京都同德堂 
[保火險告白]  
啓者本公司今託美查有限公司經於一千八百零三年在英國倫敦開設迄今已歴九十年計貲本銀八百餘萬兩理上海分行事務中國客商賜顧者請至申報館帳房面商可也其保險之費照大市一律特此佈聞英國倫敦永平公司上洋經理人美查有限公司仝啓 
[京都天寳齋中外第一耳聾丸]  
耳聾丸一藥市上售者雖多祗有稍瘥之功實無復聰之方惟本齋選藥以騐而知靈覔方以試而知效秘製是丸廣濟世人無論男女老幼遠年重聽服丸一料當能轉聾爲明患者請速試之始信中外第一也每料一觔洋四元每盒洋一元鋪在上洋二馬路西鼎新里庫門内 
[廣東陳恒德堂]  
家傳立愈肝胃痛散 
此散神速無出其右無論遠年初起男婦各種肝胃痛症縱痛極難忍滴水不進者此散包可立服立愈再服一瓶永不復發患此者一試便知眞正肝胃神散也業已馳名毋庸細述每瓶兩元先試一元亦可○鋪分上海英大馬路萬康醬園對門德仁里内石庫門便是 
[永祥豐壽板]  
本號專辦香楠陰沉桫枋婺源獨幅上品壽器如蒙賜顧仍在三馬路石路西曲江里便是 
[新到火腿]  
採辦正雲南宣威火腿價亷美味發客江南義賑票批發代寄廣東全省文鄉科闈姓貴客光顧上海抛球塲萬寳来啓 
[茂生經理火險]  
啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
[太古水險告白]  
本行經理比列地士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也太古水火險公司啓 
[地基召租]  
本行有基地一方計十畝在厦門路大英牢監西首新造橋堍於本年五月廿四卽英七月一號起可以出租如欲租地造屋最宜卽請至二馬路東口寳順洋行面議此佈]  
 
 

Page 12

 
 
[塞門德坭出售]  
塞門德坭爲要工所必需考其性入水易堅者亦敗易遲久而堅者歴久如石不可不知也本行常運此堡得蘭牌水坭著名中外久邀仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價値務取其廉倘蒙賜顧請移玉英四川路義記洋行面商可也 
[頂上美國麵粉]  
啓者本行常有上等白洋麵粉到售其價格外公道貴客光顧請移玉至本行樓上進口洋貨寫字房處面議可也二馬路瑞記洋行具 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房水險 
[催交匯欵提貨]  
廿四年八月至十月本行各輪船由九江運來胡寳豐甡記怡記何順楊恆順各印烟葉巳在九江本行匯用銀兩屢催不提刻再限七天如不來提貨卽將該烟拍賣抵還匯欵及水力棧租等費倘不敷仍向原客追繳先此佈聞　上洋太古洋行啓 
[山得爾彌地]  
此山得爾彌地藥九爲治五淋二濁最見捷效之藥盖如照法服之無論乆新輕重痛而且腫只湏两日痛除腫退濁止淋通再服五天一共七日定可除根保無復發故泰西各國諸醫無不謂之濁淋聖藥中國通商各口一縂藥房亦無不樂爲代售以愈況疴惟賜顧者湏知此藥惟法國彌地一家所製方秘不傳名馳天下故扵每丸藥上有印　記者庻非假冐至其服法初服每點鐘一丸至两晝夜盡若不間斷無不淋通濁止腫退痛除如是每天再服四丸里滿七日定可除根永不復發但於服藥之日必湏静養毋使勞動忌食性熱之物更忌房事　兹寄上洋大英醫院良濟藥房科發藥房老德濟藥房屈臣氏大藥房代售 
[上洋新開稻香村]  
姑蘇觀東分申只此一家專辦官禮蜜餞十景糖果香水瓜子冰糖楂糕五香薰魚猪油定勝糕人物雲片杏仁干糧一應俱全貨眞價實賜顧者請認明四馬路中市聚豐園東首不悞主人啓 
[杭州義利源]  
江南票全張五元半分條六角澳門票單張六元分條六角半兼售老德記各種藥水戒烟參片紙烟香皂照申批拆上后市街石庫門内便是 
[容易種子]  
新到美國法名醫精製眞正補益壯陽種子康健丸每合洋六角靈騐異常賜顧者至本行試購附送仿單詳細查明外埠信購酒力自理上海五馬路中市南順泰洋行 
[寗波江北岸]  
蓬萊春番菜館 
本館設在桃花渡三層樓洋洋房裝潢工緻布置幽雅精製各國大菜西式茶點並設彈子臺兼售泰西各種花露香水香皂等物名目繁多不及細載今擇於三月十五開張屆期務祈諸仕商光臨賞鑒是荷江北岸蓬萊春番菜館 
[朱槐記到申失去衣包]  
本月初十由蘇趁大東拖船客艙十一日抵滬失去花洋布袱衣包一個内計狐皮月白胡桃縐馬褂珠皮胡桃縐褂綜色綢灰鼠襔藍紡綢小袖棉襖藍紡綢棉褲灰鼠菊黄寗綢馬褂雪青綢汗巾以上各一件新大紅風帽二頂大紅舊風帽一頂因怱怱恐被同艙客誤取君子有蕙祈送抛球塲埽葉山房收包到重謝不吝 
[廣東香港五合昌告白]  
本號選辦公司貢香等貨遠近馳名現有無恥之徒冐充招牌聲稱省城五合圖章封口紙用僞貨作貢香在申江發貨現蒙申江各富客明識其僞前者光緒廿四年閏三月五合昌曾經告白新聞紙兹特再爲佈白庶使始終明白眞假了然足見作僞者奸詐百出不能害人適以自弊殊不值識理者一笑也 
[呢羢各貨减價]  
啓者本店經理人欲另圖别業股東各允將店中各貨照進本再减價現售雙面花斜眼白網布頂市白花檯布呢羢春夏各貨另星等及生財不及細載仕商合意者請至外虹口篷路本號面看可也此佈　壽康號啓 
 
 

Page 13

 
 
   
 
 

Page 14

 
 
[光緖二十六年三月十二日京報全錄]  
　　宫門抄○諭旨二道錄前○燕督裕奏爲懇恩飭部指撥北洋經費收支不敷銀數摺○又奏揀員請補知州要缺摺○贛撫松奏爲江西設立營務處所需餉糈酌定開支先行奏聞摺○三月十二日兵部太常寺太僕寺廂黄旗值日吏部引見○橚貝子假满請安○陜西道高賡恩到京預備召見○崇恩恩開預備召見○侍衛處奏派補進内大臣派出阿公○召見軍機崇恩恩開高賡恩○○頭品頂戴北洋大臣直隸總督奴才裕禄跪奏爲通核光緖二十五年北洋經費撥欵收支不敷銀數懇請飭部指欵撥補以清墊欵恭摺仰祈聖鑒事竊查北洋經費係爲海防要需光緖二十年分户部奏撥浙江釐金八成實銀三十二萬兩江西釐金實銀二十萬兩浙海兩關四成半稅山海關四成全稅及分撥直隸新海防三成捐輸銀兩均歸北洋海防應用嗣因英德兩廠定造快船雷艇到齊常年養船經費應需添籌又經部議奏准添撥招商電報礦務等項歲提盈餘銀三十萬兩及淮軍節餉項下每年提銀十二萬兩練軍節餉項下每年提銀八萬兩统共湊足銀五十萬兩咨行遵照當查部撥招商電報礦務等項歲提盈餘之欵據招商電報兩局奏報僅共報効銀十萬兩開平礦局報効銀五萬兩若將各該欵悉數撥歸養船經費歲祇有銀十五萬兩以部議原奏撥銀三十萬兩計之尚有無著銀十五萬兩復奏經户部議奏將此項撥欵改在直隸奏明籌節關稅釐金并裁節外銷等欵每年提銀三十餘萬兩内劃撥十五萬兩以抵前項無著之欵至奉部指撥淮練節餉項下之欵亦因詳加查核雖每年有節餉三十九萬餘兩之數而其中除應支大名改練河防一營熱河續留楚軍改歸練軍馬隊兩營餉項並各軍統領教習薪費出防加給糧乾練餉改發湘平補平及一切新增雜欵共需銀十六七萬餘兩此外並有應協濟熱河練軍及武衛中軍兵餉武衛前後右三軍加餉又需銀二十五六萬餘兩實已所餘無幾且此項節省數目本係照各省額解協餉數目計算近年各省關額撥淮練各餉皆因攤還洋欵短解日鉅解數旣難足額每年卽不能確有三十九萬餘兩之數若於淮練節餉項下再提撥海軍養船經費二十萬兩卽使各省關協解無缺節存足數亦祗餘銀十九萬餘兩則於武衛各軍及熱河軍營等項協餉又到愈形短絀難免顧此失彼所恃前准部咨以淮練各軍裁減節省並綠營裁减節省及直岸鹽斤加價酌提歸公等欵除動支外約計尚有餘存行令將應支各欵統籌分顧遵將淮練節省鹽斤加價綠營節餉三欵内按統出統入各總數統籌分撥尚可以資挹注卽經奏明俟年底結算倘有不敷應如何籌議撥補再行奏明辦理在案兹光緖二十五年一年届满經海防支應局司道彚總核算據詳是年浙江釐金镬解到銀十五萬兩江西釐金共解到銀十萬兩江海關共解到銀三十六萬餘兩山海關共解到銀十七萬餘兩统共收到銀七十八萬餘兩又新海防捐輸自正月分報解一百零五批起至十二月分報解一百十六批止共解到三成銀三十八萬餘兩此外浙海關二十五年奉撥之欵並未報解分毫卽浙江江西兩省厘金迭次電催亦據復祗能報解此數不能再行籌解以上奉部原撥之欵祗共收銀一百十六萬餘兩其續奏添撥養船經費之欵前經奏明在於淮練節省鹽斥加價綠營節餉三項内按統出統入各總數統籌分撥現查淮練節省綠營節餉兩次除撥解武衛中軍餉項熱河練軍協餉熱河改留馬隊兩營薪餉武衛前後右三軍加餉外卽庫祗存銀四萬餘兩直岸鹽斤加價歸公一欵自上年六月間始行開辦續領額引無多尚無成數報解本省裁提各欵撥補銀十五萬兩照奏案上年十月起照數提存裁至年底僅有銀三萬餘兩連招商電報礦務三局解到銀十五萬兩統計原撥續撥各欵歸入二十五年北洋經費應用者計祗收銀一百三十八萬餘兩二十五年一年動支各欵實共支銀一百五十萬餘兩計尚不敷銀十七萬餘兩而其中養船經費一項海軍十三船尚有海天海北兩快船河新海犀海青海華四雷艇薪餉皆自二十五年五六月間先後起支尚有半年薪餉之費以上不敷銀兩皆係由局庫於應支各欵内移緩就急暫行通融挪坴亟宜赶緊籌還以免顧此失彼惟各省關欠餉雖屢經催提皆因撥欵增繁艱於籌應且浙海關四成半稅又經浙江撫臣奏明停解此項挪坴不敷銀兩爲數甚鉅現值庫欵支絀本省如能勉力籌補何敢瀆請部撥無如直隸係缺額之區尚恃外省協濟就現有之欵實屬力難匀顧事關海防要需未便欠缺無著惟有仰懇天恩勅下户部將直隸墊支光緖二十五年北洋經費銀十七萬餘兩指撥的欵分别撥補歸欵以清欵目而資周轉理合恭摺具奏伏乞皇太后皇上聖鑒訓示謹奏奉硃批户部議奏欽此○○頭品頂戴直隸總督奴才裕禄跪奏爲揀員請補知州要缺恭摺仰祈聖鑒事竊查蔚州知州石賡臣革職遺缺應以光緖二十五年十一月初六日接到部文之日作爲開缺日期歸十一月分截缺因缺關緊要一時未能遴選得人咨部展限在案查定例知州缺出遇應用候補時先儘科甲出身人員如科甲出身候補人員不合例或人地不宜應令詳細聲明方准以各項出身候補人員請補等語今蔚州知州一缺界連山西地方遼阔政務紛繁係繁疲難兼三要缺例應在外揀選調補奴才督同藩臬兩司在於選缺知州内逐加遴選非歴俸未满卽人地未宜一時實無合例堪調之員自應在於科甲出身應補人員内揀選請補兹據藩司廷杰臬司覺羅廷雍查有清苑縣知縣候補前先知州陳鴻保堪以請補會詳前來奴才查陳鴻保年六十歲浙江海寗州舉人遵例報捐知縣指分直隸試用光緖二年五月二十八日到省三年調辦通州海運出力保俟補缺後以知州儘先前補用四年丁父憂回籍守制六年服满起覆回省十五年補授鉅鹿縣知縣十六年六月到任二十四年調補清苑縣知縣是年閏三月到任該員老成歴練任事實心以之補授蔚州知州實堪勝要缺之任與例亦屬相符合無仰懇天恩俯准以陳鴻保補授蔚州知州實與地方有裨如蒙俞允該員係候補前先知州請補繁缺知州銜缺相當毋庸送部引見所遺清苑縣知縣要缺容俟接准部覆核明開缺日期另行揀員請補所有揀員請補知州要缺緣由理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此○○江西巡撫臣松壽跪奏爲江西設立營務處所需餉糈酌定開支遵章先行奏明恭摺仰祈聖鑒事竊照光緖八年户部會議具奏善後報銷内外辦法一摺内開以後隨時增裁勇數餉數著隨時奏咨立案又准於奏銷後補報亦不得隨册聲明倘不奏明概不准銷又於光緖二十五年五月内准兵部咨附奏嗣後如有增支欵項務須恪遵光緖八年奏定章程先期奏咨報部各等因轉行遵照兹查光緖二十五年七月二十七日奉上斺臬司陳澤霖於營伍訓練事宜尚能諳習卽著將江西全省營務責成该臬司認眞經理切實講求等因欽此當經轉行欽遵並札飭该臬司於按察使署内設立全省營務處將江西全省水陸防練各營逐加查閱認眞講求經臣附片奏明在案兹據善後總局司道詳稱該全省營務處已於光緖二十五年十一月十二日開辦所有督辦帶辦提調文案差遣稽查什長親兵書識等人員及紙張油燭等项酌量開支按月共需銀五百六十一兩八錢零合將開支各欵細數開造清册照章詳請先行奏明立案等情前來除將清册咨送户兵二部外所有江西設立營務處所需餉糈酌定開支遵章先行奏明緣由理合恭摺具奏伏乞皇太后皇上聖鑒飭部查照施行再臬司陳澤霖已經遵照續奉諭旨招募壯勇馳赴江西駐紥辦理練兵事宜所遺江西營務處事務經臣飭委藩司張紹華署臬司春順會同總辦業經附片奏明在案合併陳明謹奏奉硃批該部知道欽此　 
 
