# 1907 - 439 - 4912546

 

Page 1

 
 
   
 
 

Page 2

 
 
[上諭]  
　　十一月二十五日奉 
　　上諭劉廷琛着充大學堂監督欽此 
論說 
[中國不能實行立憲之大紀念]  
　　而今而後政府尚得以預備立憲四字塗飾一般民之觀聽乎。尚得以庶政公諸輿論之說欺騙一般國民之享受乎。故自有二十二十一日之論旨。而政府之肝胆盡行吞露。政府之巧言僞行愚弄其民之手段。盡行昭著。此立憲之能實行與不能實行之一大問題。亦即中國存亡之一大問題也。其烏可以不紀念。 
其二十日之上諭曰。庶政公諸輿論。而施行庶政。裁决輿論。仍自朝廷主之。則今日之爭路欵爭緝權之輿論。政府旣未施行。而於萬不能借之路欵萬不能棄之緝權。而政府亦未有一定之裁决。而反加以輿論之罪名曰破壞紀綱。干犯名義更加以輿論之名目曰一唱百和。肆意簧鼓謬說蠭起。淆亂黑白。下凌上替。紀綱蕩然。其可笑者一。又曰民情固不可不達。而民氣不可使囂。夫今日之民情固可謂之達乎。電爭路欵。則謂之以訛傳訛。多所悮會。電爭緝權。則謂之罔干外事。好生事端。是其壅塞民情。蹂躙民氣。不可不謂之達於極度。民情不達。民氣自然漸囂。此亦必然之理。政府不爲之宣達民情。而使民氣不囂。而嚴定報律。嚴定結社條規。以達其專制之目的。是眞南行而北其轍矣。其可笑者二。 
　　其二十一日之上諭曰。學堂不准干預國家政治。及離經畔道。聯盟糾衆開會演說。則其視學生之爭路欵。爭緝權。概與革命黨之主張民族。梟匪之揭竿起事者。同一厲禁。而不問其所爭者何事。所與爭者何人。其可訝者一。其加以附會之詞者。則以愚民之附和奸徒游匪之起事。亦舉而歸罪於學生之不考事理肆口詆諆所至。其加以煆練之辭者。則曰始敢爲離經畔道之論。其終必爲犯上作亂之人。以京外各學堂之紛紛發電。即謂之糾衆生事。即謂之發電妄言。推其用心觀其語意。若輩皆現今之離經背道之人。卽皆後日之作亂犯上之人。作亂犯上之人罪在不赦。則離經背道之人亦可以極刑處之。如是附會周納。眞所謂欲加之罪無患無辭其可訝者二。 
　　觀其言語。處處以預備立憲爲詞。察其措施。事事與預備立憲反對。自去年七月十三日之下。而政府以立憲相塗飾以立憲相欺罔者逾一年於兹矣。而吾國民之馨香以祝禱祀以求立憲之實行者。亦逾一年於兹矣。吾國民痛鐵路之喪亡。緝權之喪失。發電力爭。以實行其庶政公諸輿論之諭。而政府卽以藉口立憲相率干預爲辭禁止輿論。尚安望其能尚有實行立憲之一日乎。然則去年七月十三日之諭旨。爲吾國民數千年來之一大紀念。則二十二十一日之上諭。亦不可以不稍留紀念也。夫中國處强隣環視内亂迭起之秋。尚有一綫希望者。惟在能望去年七月十三日之上諭可以實行也。而今已矣惟有俯首帖耳一任政府之束握馳驟而已矣。一任外人之要求豆剖而已矣。嗚呼吾國民。嗚呼吾中國。 
專電 
[電一（北京）]  
　　盛宣懷屢與濮蘭德磋商路事濮意已鬆 
 
 

Page 3

 
 
[電二（北京）]  
　　慈宫因惲學士奏請責任政府决意設立 
[電三（北京）]  
　　某大　奏保陳寶琛袁嘉榖晏安瀾奉旨吏部知道 
[電四（北京）]  
　　龐鴻書奏保王玉麟倪惟欽以道員用交軍機處存記奉旨允准 
[電五（南京）]  
　　江督接浦東鄉民閙事急電即電復滬道盡力解散如果持械抗拒格殺勿論 
路欵要聞 
[盛宫保調停之策]  
　　京函云盛宫保昨在外部商議路事大略謂銀公司逾期不辦草合同自在應廢之例萬一不行亦有兩法可以補救（一）將來認還銀公司本金即由養路經費分年清償（一）鐵路應用各項物料如非中國自有須購諸各國者均向英國銀公司購買以此兩項作爲挽回之計或尚可行而袁尚書執定不能挽回之見亦不以此法爲然 
[外部尚書更動消息]  
　　兩宫以現在拒欵風潮甚大民心團結甚堅恐某宫保仍任外部尚書不能息此風潮擬盛宫保調補外部尚書以期早日了結免生意外枝節現正在籌議此事云 
[贛垣江浙補助會第四會傳單]  
　　啟者本會前已開會三次集有一萬五千餘股承江浙督撫憲盡力贊助又得熱心諸公踴躍担任足見事關公益具有同心於挽回路事不遺餘力然集欵以爲貴爲蓋多集一股即路可早成一日况此項路股旣負責任又得利益公私兩全莫善於此現定於本月二十五日一句鐘仍在全浙會館續開第四會以期同志諸君惠臨認股俾得各盡鄉務幸甚江浙兩省同人公啟 
[許九臯君追悼會紀略]  
　　昨日午後華婁旅滬同鄉懇親會荳米業同人爲許九臯君義憤殉路特開追悼會於大東門仁榖堂到者三百餘人女賓數十人首周廉生君報告開會緣由次宋志城君報告許君事略次馬逢伯葉惠君畢瑞華周廉生王超伯徐耀坤雷繼興諸君相繼演說次全體行一鞠躬禮次奏琴唱追悼歌次葉惠君代許氏族人致謝詞遂散會 
[浙路認股報告]  
　　（旅贛江浙補助會陶觀察等函）在銘等於初四日在全浙會館開集欵補助會當場認定二千四百餘股十一日又開第二次會認定浙路四千三百餘股蘇路二千四百餘股擬於十八日再開第三次會並函致外府州縣分頭廣勸（廣西梧州沈觀察函）又集一千餘股（旅京浙路保存會）又集路股約逾二萬金（浙省旅閩同鄉）又集一萬股（旅贛同鄉第三次報告）高善遵五十股同人祥五十股測繪學堂共一千股趙士榮二十股莫錦文五十股翟秉記十股吳映閣十股胡承詒十股鄧柏齡十股李繼曾一股方俊卿五股方言學堂二百十股共計一千四百二十六股（餘姚拒欵會）十五日開會續認五萬元（雙林鎭女國民）續認路股較前尤爲踴躍鄭芷記鄭琛記南女士各認五百股（旅滬學會）徐畹女士認五股先繳五元）温州永嘉上鄉三溪學堂）職員學生認二千股（三育女學及高等小學堂）認五百股（浙省學校聯合集股會）認定六十餘萬元續認不在内（菱湖高等小學）認定一千五百五十股（留日學生總會函）現由總會館專設認股處未及旬日兩路合計己有三萬六千二百三十五股之多計浙股得一萬七千二百另六股原議陽歷十二月十七日截止現經公議再展十日續認股數另電達（餘姚韓裕業電）認四百股（俞妙元函）認一千股（戴靜齋函）認一百十股（葉祥蓁函）認六十股（以下全繳）徐高瑞女士認六十股徐姜杏春使女認三股 
[甬屬集股處第七次清單]  
　　沈懋勳張錫生穆福順陳子林章松年陸恆全高子佩沈錫範唐士記陳允恭陳節元邵芝芳陳繼昌毛雙道曹網珊朱光沛龐鐵珊嚴佐治葛似琴梁淦臣林子明康和尚鄭和生朱再興柳福金黄永康袁望周沈鶴卿方明桂潘偉章柳錫佑李茂生林阿林胡金全柳徐氏陳祖望柳樹觀李寳章嚴有章宋翰池李綏之裘德成陳賢金袁禮讓姜子盛范恆孚朱森安周定甫蔡來源丁小毛鄭雲書周榮卿沈寳法　芝庭何恆發楊梓棟陳榮記戎生貴羅阿才葉文榮吳安濤王茂廷夏獻庭徐志欽王振聲孫祥興徐蓮生丁雲龍陳炳坤沈昌榮孫邦虎方榮增陶明春王紹吉張來富唐阿位蔣順興兪芑者李裕生張全記傳生陽劉寳康胡可表盛在餘汪少春蘇錫鑫劉永年陳在門張安仁張開鶴楊彬初林超記李福山王春材周懷霖周近湖曹笙伯陳鈺輔以上各二股袁望周周才福方錫宗黄慶生劉芝甫童榮生徐聚財周少蘭余王氏勵聖章金子舫范良榆林玉泉袁守禮方明桂鄔厚生洪卿應仲芳陳來根樂振廷楊彬初李高通劉阿康錢阿根陳信根柳生桂吳榮來以上各三股馮莊游史文安鄔阿川曹亭龍錢安卿陳沖南陳麗水史兆咸史悠沛以上各四股盛子敬華成興以上各六股羅仁康羅夀慶羅習卿吳德源陳瑞記張悦庚蔡烈昌陳敏生陳應振羅夀房勵薇垣徐仲英李厚棣邵敏甫嚴三慶以上各十五股錢根夀葉元志葉元庚葉善林樓心如以上各十六股鄭光廷李紹綱謝李林虞兆芳賀金銀宋竹田霍紫封以上各二十五股倪鋆洲林文光兪蕚生董同華董麒卿李慶祥張梅棠鄭和春陳育仁陳寳元莊貞梅劉澤甫王友跡石忠安 
 
 

Page 4

 
 
姚升輝陳承蓀以上各三十股蔡烈昌以上三十五股劉東峯以上三十六股邱寳成羅松林方名洲以上各四十股錢德潤潘鳳春陳禮榮徐新淦以上各六十股鄭榮坤以上二十股盛聖章徐子銑姚鳳慶謝頤堂陳世良翁燮君烏定芳錢少山邵叔華邵震南以上各十股錢筱塢以上九十股以上共計一千六百六十四股 
緊要新聞 
[桂撫遵旨勦滅桂匪北京]  
　　十五日軍機處廷寄桂撫着遵照岑雲帥電奏辦理桂匪巳誌昨報兹悉張鏗帥致軍機處代奏電云承准鈞處删電開奉旨岑春煊電奏桂匪無論如何得手仍須痛剿盡凈務絕根株等語着張鳴岐體察情形赶速妥爲遵辦毋任蔓延等因奉此竊查砲台雖巳克復匪勢仍復猖獗謹當遵旨竭力痛剿期絕根株用副朝廷厪念邊陲之至意（忠） 
[王給諫請定陸軍賞罰章程北京]  
　　給事中王金鎔片奏强國關繫於練兵練兵關繫於將帥之明定賞罰現在陸軍所辦各事於賞則有餘於罰則不足亟有明定章程以示勸懲云云奉旨陸軍部知道（山） 
[李侍御奏請愼用審判人員北京]  
　　十七日御史李浚片奏法部新設各審判廳所調之員流品不齊非門生故舊卽憑情請託司法獨立本應盡用專門學堂畢業人員今不問其是否專長但論其何人轉荐甚有僅捐虚銜者或并虚銜尚未報捐者一經法部請補儼然朝廷命官用人如此何圖治之可言徒開奔競之門耳應請飭下該部嗣後調用人員恪遵吏部章程先行咨部查核至補缺時更應咨由吏部詳核履歷出身方准調補庶於破格用人之中仍寓愼重名器之意奉旨法部知道（山） 
[農部學部衝突事已平北京]  
　　農工商部所轄之各省實業各學堂章程保奬一切向歸農工商部核辦近來學部榮尚書以管理可歸該部而奬勵則須由本部主政商諸溥尚書未經應允溥援巡警學堂歸民政部之例與之力爭幾起衝突現經某軍機出而調停大約管理則歸農工商部核給奬勵仍須歸自學部（捷） 
[决議頒行一兩龍元紙幣北京]  
　　度支部决議改鑄一兩重銀元曾誌前報現聞該部巳飭天津兩造幣廠從速鼓鑄自明正爲始所有官俸兵餉皆一律搭用又飭令户部銀行並咨行直督薄飭官銀號均發每張一兩之龍元紙幣以便流通市面各省亦逐漸推行（寅） 
[軍機章京祗傳一名北京]  
　　十四日軍機處奏漢章京添傳三員擬傳此次記名在前之學部候補主事許寳蘅民政部候補主事雷延夀内閣候補中書蕭端潔在額外行走奉旨知道了詎此旨宣布後適有某某兩章京丁艱起復來京報到故現在只傳到許寳蘅一名（望） 
[南贛教案賠欵計數南昌]  
　　贛南教案經兪觀察會同曹太守先後與牧師及法領持平議結巳略誌專電兹將賠欵數目列下贛州賣菜街及西門大街兩所耶穌教堂共賠修復洋二千元南康耶穌教民損失財物共賠一萬三千五百零三元贛州城内耶穌教堂二所及城外坪路口天主教堂一所共賠十二萬元南康城内及大窩裹天主教堂共二所共賠銀七萬兩法教民損失財物及卹欵共賠九萬二千元惟教士江督烈卹欵尚未定議 
[詳誌蘇省梟匪猖獗情形蘇州]  
　　震澤縣治南墓鎭於二十日突來大帮梟匪搶刼防營軍械巳誌昨報兹悉駐防該鎭者係蘇省右路巡防隊第三旗管帶劉洪明所部之弁勇匪首即牛皮阿四（又名江北阿四）夏竹林（又名夏小辮子）共被刼去後膛鎗五支前膛鎗三支及子藥等物當時受傷之雷楚生一勇巳於廿三日因傷斃命而擄去之哨弁黄佐才迄今尚無下落云 
　　二十一日午後巨梟牛皮阿四夏竹林等又率同黨至震澤縣治梅堰鎭搶刼釐卡當將洋銀三百餘元及所有軍裝子藥等悉數刼去並擊傷司事巡丁旋復擁至該處防營搶劫軍械嗣在途中遇見震澤縣粮船一艘亦被連船刦去粮書某甲及舟子人等再四哀求始得釋放 
　　飛划後旗管帶凌子權之眷屬於前日由滬返蘇駛至三江口地方突來梟匪多名將船攔住肆意劫掠船中所有衣飾銀洋悉被刼去惟人口尚幸無恙（必） 
[滸浦查獲私運出口米船常熟]  
　　署昭文縣張春泉大令日昨接據福山鎭標左營遊擊彭永魁游戎飛函報稱有千總沈大年等近日駐防滸浦於本月十五夜間查獲私運出口米船兩號計共載米約四百餘石等因大令聞信之下當即親至滸浦口勘查確實立即將該船一併扣留一面已將詳細情形據實禀報各憲請示核奪云（齊） 
　　按本年蘇屬秋収中稔而值　新榖登塲之後各處米價如此騰貴意必有奸商偷運出洋無可疑者蘇州商會上海米業公　均請查禁奸商運米出洋此滸浦口特先發其覆耳 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
奏摺 
[東督黑撫奏遷民實邊請免輪路川費摺]  
　　奏爲遷民實邊籌備宜豫請旨飭部寬免輪路川費以利遄行恭摺仰祈聖鑒事竊黑龍江土曠人稀籌邊務者恒以遷民爲切要近年内外臣工條奏多以移民實塞爲言臣德全本年奏陳應辦事宜亦經略陳綱要蓋人民寥落無論農業工商業皆屬無從振興本省目前放荒雖多墾荒仍少皆由黄沙大漠人蹤絕稀故也惟移民一策需欵浩煩舉辦非易然江省若舍此不圖則整辦更無下手之方臣等近日彼此熟商非移近省之民以實邊圉則地利末由大興非謀節費之法以通道途則辦理仍無實清伏查内地各省近日輪路四通京漢一路巳與京奉軌線相接而海上航路由烟台而達營口取道尤便計赴江人民以直豫皖鄂及山東數省爲宜是由漢至奉火車及由東赴營商船皆爲赴江要路臣等刻正籌畫安插經費一俟妥商就緒應即遣員繪圖遄赴各省設局辦理以廣招徠總期於遷民之中仍存便民之意惟輪路川資所需過鉅若由官籌給江省財力萬窘實難措此鉅資且移民墾荒下利於邊即上利於國若以官中輪路爲之運送免其収價尤爲我朝廷固圉興利之要圖臣等現在酌籌辦法擬俟内地設局後隨時查有赴江人民確數即由局員分給票照先期禀明郵傳部轉飭鐵路各總辦並招商總局驗明票照一律放行合無仰懇天恩俯准飭下郵傳部遇有前項赴江人民准將所儒路價輪船費概行豁免以利遄行實於邊省殖民要政大有裨益其由奉至江一路應由臣等咨明外務部協力磋商辦理抑有進者移民之議慮者恒謂小民安土重遷臣等現擬分招民遷民兩等辦法先從招民墾荒入手一俟人知樂利不以徙邊爲苦則辦理更易經營如此則事輕易舉旣可曲順夫民心人盡如歸愈以充實夫邊境除分咨查照並俟擬定詳細章程再行奏明開辦外所有預籌實邊請免輪路各費緣由理合恭摺具奏伏乞皇太后皇上聖鑒訓示謹奏十一月十一日奉硃批鄞傳部議奏 
[政務處奏覆外部員外辜湯生條陳摺]  
　　奏爲遵旨會議恭摺具陳仰祈聖鑒事十月初七日准軍機處鈔交都察院代遞外務部員外郎辜湯生條陳一件奉旨會議政務處議奏欽此臣等覈閱原奏所陳内政外事各節首言圖治之要在乎謹號令明賞罰責功實而引宋臣歐陽修所言三弊立論至爲剴切夫不謹號令則國信不彰不明賞罰則人心不奮不責功實則庶政不舉朝廷孜孜求治無日不厪念於斯抑臣等以爲謹號令當以謀定後動爲本明賞罰當以大公無我爲本責功實當以知人善任爲本此其根本在於朝廷而臣等預聞政事亦不敢不盡其責任者也又原奏謂内政之事如練兵設專門學堂興製造及各種凡用西法之事必俟朝廷通籌熟議定立規制特降諭旨指省飭辦始准恪遵所定規制舉行辦理等語實爲行政扼要之法竊考東西各國凡舉一事雖經政府提議衆論僉同猶俟通盤籌畫定立章程甩有用人用欵一切相因之事機關完備然後公布實行故無令出而生阻礙之端無費絀而成敷衍之病中國舉行新政限於經費而各省又不能畫一或以籌欵加捐民生咨怨誠有如該員所云者然非其事之本謀如此也若謂西法概不必行即是省事安民之道似亦未爲善計矣又所云申明成憲擬請特諭軍機大臣會同各部院大臣並酌選久於外任有學識之大小人員隨同辦理將該部現行事例澈底推究實行釐定務使簡明易行等語中國司法行政合而爲一故事日增而法日密各部現行事例誠爲繁重然亦幾經釐定而成在熟精部務之堂司官豈樂爲是苛細哉蓋有所不得巳也今已裁減書吏責令司官辦事似胥吏之借法爲奸漸可杜絕若欲删繁就簡别立法制則事有相因法不孤立自非異時憲政實行劃分權限不爲功空言整頓無益也又原奏謂外事之要在乎修邦交講武備而謂兵政以保民爲重作士以禮教爲先此本周禮詰戎之遺意今之練兵祇爲愼固疆圉之圖豈有好大喜功之念若云固陋就簡僅足備地方之不虞恐如綠營舊習實去存名至謂營伍 
 
 

Page 11

 
 
兵房服色器械凡百設施必求樽節查現在各省徵兵未盡開辦疆臣籌欵艱難自必知力求樽節又原奏謂辦理外事用人用欵皆應嚴定規制一節往時交涉事簡風氣未關所謂熟悉洋務人員心術或不盡可恃近則國際以事勢而殊智能以磨練而出折衝樽俎不難妙選英才且如考察憲政特派大臣以隆使事此後外交端似不至有用非其人之慮其出使經費業經釐定外省即有交涉亦無動支百萬之事若製造電報鐵路礦務皆專門之學無非量才器使其歸官辦者皆有報銷可稽並非漫無定章所請通籌限制之處應無庸議所有臣等會議覆奏緣由恭摺具陳伏乞皇太后皇上聖鑒謹奏十一月十一日奉旨依議欽此 
分類新聞正界 
[緩運浙漕彙電]  
　　浙撫致度支部倉場電浙省秋冬雨水過多粳稻遲穫米價增漲與春間相等市中新米甚少採買急切定必驟騰現因路事牽動市面難保不滋事端據糧道李道禀紳商環請寬留民食等情惟有請俟新米旺登即行購買來年開河首先補運於漕務地方庶可兼全乞示遵 
　　度支部復電電悉所稱寬留民食請俟來年開河補運各節自屬實情仍應由浙迅速自行奏明辦理度支部印 
　　倉塲總督復電電敬悉補運漕糧係遵奏案行催今旣種種窒碍且封河在邇不及辦理自係實情來春先行補運雖慮新陳擁擠亦無可如何但秋後補運一語本係浙省原奏旣改來春再運似應奏明爲是旣經分電應俟部復辦理（白） 
[撫批徽府整頓吏治安慶]  
　　徽州府知府劉汝驥前以整頓吏治八條禀詳撫署經馮中丞批謂據禀并批札各稿均悉告示批牘以用白話淺說事理透達爲宜仍應選擇明習例案之幕友襄助爲理現在人心不古變詐百端非專心吏治不可該守應於詞訟案件虚心研究方可日起有功所禀改良巡警一節休寗拖欠之欵自應追繳至郡城需用警費旣據外五縣聯銜邀免分籌亦不能再加抑勒惟錫箔一項果能切實籌辦亦可酌分若干以充經費興修文廟一節若籌措維艱姑從緩議試辦農林一節准其照辦其餘各節均由該守實力奉行以收革除惡習開通民智之實效本部院有厚望焉（孔） 
[南京自治局開辦江寗]  
　　江寗現倣天津辦法設立地方自治總局先從上元江寗兩邑辦起其中並設有自治研究所及調查所業經端督憲示期十一月二十三日開辦（定） 
[電請飭論拖鹽南昌]  
　　江西督銷總局現因鹽銷脱檔以致無鹽接濟待鹽急迫該局總辦王觀察電請江督飭派輪船來贛拖鹽以資接濟云（因） 
[松屬各縣抑勒洋價之反動力松江]  
　　松屬各縣抑勒洋價每元竟至百文之鉅現經華婁紳董某孝廉等集議電請度支部咨行督撫飭令櫃價與市價照章一律不得任意抑勒魚肉生民並擾聯合各縣紳董分投上控若不得要領另議定辦法二種以爲後勁（一）一律不完糧白（一）電請同鄉京官代奏請旨（矢） 
交涉 
[東督黑撫會奏江省邊防奉天]  
　　徐督程署撫奏稱江省沿邊一帶分爲三路自臨江州北岸至科爾芬河一帶爲一路其東北至愛琿西北至呼倫貝爾則又分爲兩路計沿途邊卡三千餘里與俄境僅隔一江自咸豐八年定約以來彼族極意經營沿江一帶七堡相望密加鱗櫛近日俄人輪船任意往來其俄民越墾及關於伐木採礦各事動輒牽涉外交計目呼倫貝爾起至松花江口止除愛琿一城外餘皆荒落無人興安嶺以外居然别一境界罪急圖抵制則人實我虚人强我弱人進我退黑省爲各蒙及奉吉尾閭一受其害則東方大勢阽危根本動摇此江省邊防關係大局之實在情形應及時預爲佈置云云（東） 
[關東州日鹽問題奉天]  
　　關東州日本鹽灘問題由東督奉撫與日本總領事迭次交涉久無成議現聞日本都督署又接日本外務省咨請即與中國當道開議辦結想日本總領事不久又當開議并聞東督奉撫之意擬每年收買日鹽十萬石至每石價值尚須酌議（子） 
軍界 
[改編巡防馬步隊之策劃南京]  
　　江督抵督練公所詳文云查該所擬改編章程均尚妥協惟江寗巡防隊七營不設統領以之隷於督練公所倘遇有二營以上之調遣即恐漫無統轄靡所禀承若臨時另委專員又恐情誼未孚難収指臂相助之效且督練公所係本部堂督辦若以該叅議等員統領之責任辦理尤多窒碍自仍以照章設立統領一員以資得力業經遴委吳鎭接統另飭行知至各路統領皆擬令自帶一營及每營擬增設會計長醫生鎗匠等名目均屬可行摺内餉項以舊抵新有盈無絀裁撤兵弁並准撥給恩餉關用示體恤其鎭江江隂兩處巡防營隊前經特設統領一員飭委徐鎭傳隆接辦現旣改編營制分委統領自無庸再由徐鎭統轄以符部章淞滬巡防四隊向歸上海道節制調遣該處爲華洋商賈萃會之區與他處情形不同此次雖經裁併應仍由該統領移商上海道詳度情形擇要屯紥餘均照議辦理（恥） 
[批准添備兵房武裝南京]  
　　江南陸軍第九鎭徐統制日前詳請江督飭建營房補齊武裝以維軍隊大局當奉端午帥批示云據稱第九鎭兵房武裝諸多缺漏揆之平時教練尚不免窒碍難行又何足以振軍威而銷隱患是故各國治軍之道必以修明軍備爲先所見甚是現在騎砲兩標兵房已飭督練公所工料所就原定陸軍中學地基興工赶造其三十六標營基應由督練公所轉飭杜統帶淮川勘明議奪詳復核辦至 
 
 

Page 12

 
 
於兵器服裝缺略未完之處有萬不可少而全未製備者有已製少數尚缺多數者有雖已製備而不能合用或缺附屬物件者雖度支之困難亦籌備之無方應務由兵備處逐一查明分别剔補其目下必不可少之物並即查照清册擇其點驗時應需之品先行開單赶緊辦齊點驗以前如期報繳毋得違誤其餘未盡事宜亦應陸續籌備以重軍實若按之日本一鎭編制尚有鐵道氣珠兩隊附屬鎭部一節應俟財力稍紓續行添設仰即遵照並候札飭督練公所財政局籌辦具報（諟） 
[部駁兩廣購買外洋軍馬北京]  
　　陸軍部前准粤督咨稱粤省督練公所將兩廣軍政計劃一切應行准備事宜咨部察核立案現陸軍部以原咨所稱軍馬宜叅愼桂産及澳洲日本産一節查練兵處兵部奏定章程内馬價以三十兩一匹爲率各省購買價值雖有不同然與定價不甚相懸澳洲日本氣候相近日本適用馬價連運費約須二百元澳洲馬價是否廉於日本尚屬無憑核議較之定價均屬大相逕庭况外洋高大馬匹利於駕駛野砲該省旣擬全練山隊則愼桂馬匹善於升高越險亦尚適用應與雲南之騾酌量分别購用俾免多購洋馬利權外溢至設立牧廠一節該省旣無須購買外洋馬匹本部現擬整頓馬政訂定牧廠規則奏明通行辦理該省請變通馬價及設立牧廠各節應毋庸議（丙） 
學務 
[建築各校之策劃北京]  
　　學部奏准開辦分科大學現巳擇定安定門外八旗操塲舊址即由木廠商人估價開工將來即以大學堂豫備科畢業生及各直省之高等學堂畢業生程度合格者升入肄業並附有選科豫科各按程度授課以期管理統一另在崇文門内貢院舊址開設優級師範學校業已出示投標亦由商人估價動工將來各初級師範畢業生以及中學堂畢業生升入並附設高等小學一所以爲實地練習現馬神廟原有之大學堂建築雖不合法而屋舍甚多改作衙署殊不合用部議將來改一圖書館准人報名入覽並附設教育品製作場及陳列所兼附設中小模範學堂各一所聞學部各堂對於此事頗表同情云 
[定期會考中學畢業揚州]  
　　運司所立中學堂今冬巳届畢業之期現趙都轉定於十一月念五日起由教員將所授科學督令各學生逐日温習以候提學使派員來揚會考（言） 
[省視學調查學務鎭江]  
　　蘇提學派委省視學吳紫翔君來鎭考查學務連日調查中小學堂旂營學堂及城西各小學堂業經事竣二十三日擬赴各鄉鎭閱看官立民立各小學云（退） 
[准撥方言學堂經費南京]  
　　南洋方言學堂前經江督端午帥撥發開辦經費六千兩現已用去五千兩儀器尚未購辦工程尚未完備所餘千金及學生所繳膳宿各費祇敷本月額支墊欵之用特由該堂監督方賓穆預算將來添設班額校中器具並工程一切每年約應活支經費三千兩禀請江督籌備巳奉批飭照撥矣 
實業 
[牛莊商業之艱窘]  
　　二十三日東京電云據牛莊電稱此間因銀市賤落商務滯呆故各貨價目均加增百分之十或二十奉天地方僞鈔流行今所查出之數已值有一萬六千元之巨此項僞票蓋自大阪私運而來者譯字林報 
[札飭籌撥習藝所經費南京]  
　　江寗籌辦習藝所已在大石橋之東擇定地址計地六十畝有奇至房屋制度參仿天津習藝所及東洋監獄成規業經江督端午帥札飭江安糧道於整頓各屬徵解道庫漕倉屯津各欵項下籌撥銀十萬兩陸續支放應用（空） 
[公舉礦務公司總理長沙]  
　　湘省礦務總公司總理自馮給諫因病告辭後尚未有人接替現由劉紳人熙等十餘人會議公舉袁京兆樹勛接辦巳聯名公呈農工商部曁鄂督湘撫請予奏派（少） 
[禀陳客商購米務須報明數目南京]  
　　現署泰州朱牧禀陳江督擬請此後内地客商來泰購買米榖須令赴本地商會報明數目請領三聯憑單呈由泰州商務分會查核無訛方准給單採購運回之後將泰邑商會所給之單繳由本地商會核銷係爲預杜轉運出口起見所有給單驗單彼此均由商會經理不假書差之手自無需索情弊業奉端午帥批准照辦矣（商） 
雜記 
[謀殺親夫案之撫批蘇州]  
　　蘇撫陳中丞批沭陽縣增生吳景榮禀公查此案前據海州汪牧以案經委員查復聶玉田等己由縣獲案因訊供狡展飭傳屍親質訊未到一經集訊不難水落石出暫可毋庸解縣致有拖累等情具詳到院即經前昨院批飭縣集証提訊詳辦在案據稱案由謝牧訊明本已成招何以并無隻字具報查閱抄粘亦未將訊招供詞粘呈所禀顯有不實惟案關謀殺親夫情節較重迄今又閱數月縣審有無端倪尚未具報未便再任拖延希按察司飭海州仍遵司批行提人卷到州審訊明確錄供詳辦以迅速結該生即赴州投質毋得逗遛嘵瀆禀及抄粘並發仍送還備案（必） 
[蘇臬復訊革員蘇州]  
　　蘇臬陸廉訪提訊已　廣東遂溪縣知縣華承謨巳畧誌昨報兹悉堂訊時華堅稱無錫縣知縣趙謹琪收受兇身蓋子鈞賄洋五萬元如無其事愿甘反坐等語廉訪以是案情節重大因於廿四日復提研鞫併傳集全案人証悉心質究以成信讞（出） 
[化鐵爐之炸裂漢口]  
　　漢陽鐵廠化鐵爐提金質之小爐十九日晚經洋工師查知大有損壞立命各工匠退出熄煤停工停工未久該爐即轟然炸裂聲若雷鳴爐頂之鐵片片瓦飛當即設法修治刻巳照常鎔化聞此次火險非洋工師早爲預防則不知傷人幾許矣（口） 
[擄人勒贖駭聞寗波]  
　　鄞縣蝦巴潭祥和木行前被海盜搶刼並將司帳顧某及鄰店某甲擄去報縣後迄未緝獲日前該盜將鄰店某甲先行放回據稱海盜盤踞象邑南九山顧某仍在該處禁錮囑令備洋一千元往贖現該行主將情禀報鄞縣黄文若大令申詳各憲設法追回一面會營往拿務獲究辦（舟） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[時事小說人面獸（念一）]  
　　第五回怒忠言臧祖黿入黨做圈套方宫保回心 
　　却說天戍因豭類同他定好了計策。得意揚揚的回轉家來。坐在書房裡頭。把這條計策細細一想。覺得越想越通。越想越得意。頓時喊了王升。呌他們去請那從前帶出洋的繙譯官。這繙譯官姓閔。名白仁。也是江蘇省人氏。是個出洋學生出身。現在也在外務部内當差。中外情形。極其熟悉。并且目擊時艱。心裏著實感慨。跟天戌到了　國見天戍那種媚外辱國的樣子。常要抱起不平來。同天戍爭論。也曾想摜過幾次紗帽都是天戍敷衍着他。留下來。的天戍答應這件事的那一天。天戍以爲是平常的宴會。没有帶他同去。所以他也没有曉得。直到後來還到下海之後。天戍纔告訴他。他著實埋怨了天戍幾句。天戍也無可奈何他。只得忍受。這一天閔白仁見是天戍來請。說有要事相商。便套了車就走到了那裏天戍請他同入一間密室把豭類定好的計策。詳詳細細對他說了然後央求着他寫一封密信。去關照鷹國的駐京公使。依計行事閔白仁一聽把頭連摇了十幾摇。一口回絕道。兄弟未曾學過賣國的科學。這樣的信。直在不會寫天翁還是另請高明的好說罷正襟危坐有凛然不可犯之色天戍無意之間。吃著這一個大釘子。一時倒覺得落不下台。瞪著兩隻眼睛。只管望著他。一句話也說不出。停了的一會閔白仁把身體側了一側對著天戍侃侃而談道。天翁。這件事情。萬萬做不得鐵路一事原是一國的命脈。鐵路送人。命脈即斷。這些說話。曾同天翁說過。已非一次。况且江浙兩省。乃是我們的宗邦故土。即使有人要想斷送這兩省。我們尚且要竭力爭持。豈有我們自巳人。反好幹這營生的呢。不要說朝廷待我們不薄。何能忍习賣國。就是看祖宗父母的面上。也不能喪心病狂。埋没天良到這步田地。况且江浙兩省。也有明白道理的。人此事一發覺。恐怕就要被他們看破。到那時沸反揚天。大閙大吵起來。天翁置身何地。所以據兄弟意見。不如依了成怡孫先生的話。竟把他延擱起來。他們來催。只說没有機會。能夠搪塞就搪塞了過去。我想魔國人自巳失信的事情。也用不出什麽狠處來。只要我們中國没有漢奸去帮他們的忙就好了。天翁何苦定要去頂這漢奸的名兒呢。一場搶白。聽得天戌惱羞成怒。紅了臉。竪了眉毛把茶碗略端了一端。喊一聲來。送客。立起身向裡邊就走。 
國外新聞 
[俄廷訊究黨人]  
　　二十三日倫敦電云俄京法廷現已開堂訊究署名于維鮑格宣告書者計共一百六十九人大率係上黨及立憲民黨中人其被控之罪狀則煽惑人民不入軍隊及不納國税云 
[美國航海局長辭職原因]  
　　二十三日紐約電云美國航海局長魯白孫少將因海軍政策與魯斯佛大總統意見不洽致有爭執魯白孫現已辭職又電云美國麥克流報近有一論謂美海軍之缺陷由于有司之管理不善所致云云或謂此論係受魯總統之指使者魯白孫少將之辭職海軍中人聞之騷然不靖 
[再紀美日移民問題]  
　　二十三日東京電云坎拿大派至日本專使萊梅安於日前與日外務大臣互换約稿萊氏即于星期日啟程回國萊氏謂當坎拿大未列入英日商約之前駐坎京日使瑙斯曾言日本將移民出口之數每年限至六百名此語日人仍當信守施行云日外相林董則謂即使果有此語則在列入商約之前與在列入商約之後當有分别日本調查移民委員石井於數月前在坎京時曾切實允許謂日本將禁止孱弱之人行人坎摬今又允許日後嚴加管束云至石井現與坎拿大國務部次官時行會商以便擬定報告議事之文呈于坎拿大議院二十三日東京電云美國與日本開議移民問題實因美工黨及少數議員之煽惑致議院爲所逼迫不得不開議也日政府以近今府知事尚在給發執照無少限制故决意嚴加限禁止事大約於美國國會開議之前可望調定云 
[高麗内亂已平]  
　　二十三日東京電云高麗國内亂事巳形鎭靜現官府在全國各地遍發招降示諭以上譯字林報 
本埠新聞 
[鄉民反對加抽渡捐六誌]  
　　浦東鄉民閙事一案已五誌本報兹悉本縣李大令于昨日渡浦東向鄉民剴切勸導謂渡資總可豁免加収爾等務各安分勿再滋閙并諭派去彈壓之差役勿戴大帽巡防滬軍等營親兵亦不穿着號衣惟令其在渡口照料所有爲首閙事之各匪犯業經滬道飭派偵探及縣差等前往密查按名提究以免有枉縱情弊至擅放洋鎗之胡阿二亦經李大令飭拿逃匿未獲刻下該處謡言稍息日漸平靜惟川南等處海塘係與浙省毘連恐鹽梟黨匪乘間勾誘煽感肇事在在堪虞是以梁觀察又電禀江督請咨南北洋海軍總統薩軍門飭派兵輪二艘駐紥保護以防不測 
　　梁觀察李大令昨以上南交界之六里橋嚴家橋等處向爲鹽梟出没之 
 
 

Page 19

 
 
地當此人心浮動梟匪方聚集於浙江嘉湖一帶深恐暗相勾串起事上海租界重要一經侵犯後患更不堪設想時飛禀督撫迅飭各路防營分馳來滬鎭懾 
　　梁觀察因南碼頭一帶風潮未息爰電詳蘇撫撥調飛划營水師船數艘馳赴南馬頭洋涇陸家渡各要隘會同滬軍營兵從嚴彈壓並札縣嚴拿首要各犯及開鎗肇事之何阿二等從嚴究辦以示懲儆 
　　梁道台訪聞南馬頭渡口每逢年節向有俗例名目由好事之徒出頭硬派此次閙事之由亦因俗例而起爰即飭縣調查明確分别拿辦經收俗例各人並澈查俗例一端究竟作何用處一併澈究革除以袪宿弊業己由縣派差密查矣 
　　張江栅董事錢子英處房屋被毁後前日已由南匯縣王少谷大令詣宜繪圖貼說禀呈滬道察核並復詣縣與本縣李大令晤商辦理善後事勘　　附滬道禀督撫電聞南匯縣屬張江栅鎭議開馬家浜河由民間均田均役鄉民不服由縣拿獲爲首張順甫半路被刼毆差燒船復又聚衆拆毁地保張繼舟董事錢子雲等房屋目無法紀現飛飭該縣妥爲勸諭先行解散一面嚴拿首犯究辦以後情形容再續陳 
　　又附上海縣禀撫藩臬憲電二十日南馬頭因渡捐滋事當即解散昨南滙心七圖民因抗不浚河拆毁錢董房屋今日午後突越界將浦東河工局及姜朱之屋折平至夜乃散揚言明將復來聞其黨近千人雜梟會等匪恐釀大禍除禀本道外越懇飛派水陸營下縣堵緝 
　　補錄江督批上海縣詳詳摺均悉該董等擬加収渡貲清理公地籌欵開闢浦東馬路自係爲圖公益保主權起見惟浦東地方綿長四十餘里將來逐漸造路需欵不貲現擬加收之航渡及划船各項捐資約計每年收數究有若干衆情是否允洽又清理二十二保二十四保各圖公地追變歸公能否確有把握兹事責成煩重非預先通盤籌劃妥定辦法誠恐易滋流弊仰蘇松太道移會巡警局汪道體察情形悉心核議明晰具詳察辦並先飭該縣遵照仍候撫部院批示繳章程存 
[撫批永禁金業賣空買空]  
　　本埠金業因賣空買空倒閉多家經滬道禀奉督撫兩憲勒石永禁曾將督批登錄前報現聞撫憲陳中丞亦已批准略謂賣空買空最爲商業大害尤以上海一處爲尤甚此次金業倒閉多家牽動市面若不勒石永禁爲害何堪設想自應如詳辦理一體嚴禁以遏囂風云云（）寳 
[公廨讞員記過]  
　　滬道批公共公廨寳令詳文云該廨員役薪工等項係由關守與該令等禀請瑞升道批准分别酌定加給並經該令照案將十月分薪工彙總請領由王署道照發在案來牘謂另有派往捕房探事役兩名每名每月十元前次漏未開報請領爲補發無論請加薪工摺内祇渾開差役十九名並未聲明某差派往某處及派辦某事字樣是否漏報人數無從揣測即使漏報屬實然該探役旣係照常當差自無枵腹從公之理當十月分領欵轉發時即應查明請補何待遲至今日顯見前日報載該廨撤回捕房探役一事由於該令圖省工食毫無疑義旣經行查尚不赶爲補發輙以前摺漏報補給薪工爲由巧爲飾卸實屬不合着記大過一次以示薄懲所有該役兩名十月及十一月薪工責成該令在公費下撥給其以後應領薪工仍候查明該探役是否在十九名之外實係原摺漏報再行核辦仰即遵照此批領狀發還（甘） 
[小輪撞沉貨船案之牌示]  
　　滬道梁觀察昨發牌示云案據該商民禀被德商維林小輪撞沉船貨請飭追償等情即經批飭水利局查復該貨船行經南碼頭突有維林小輪横駛過來撞沉由巡船帮同撈獲生薑十五六担今該船修整工料約洋十元被沉生薑三十餘担所失篷樑衣服等約二十餘元請核辦前來查維林小輪碰謝三觀船貨並未停救大爲不合旣據水利局員查明屬實共虧祇三十餘元爲數無多照會訊追未免周折可否勸諭如數償還以免涉訟商准新關税務司好函復以查該民船被撞沉失來關禀訴當飭本關總巡江吏梅羅於十月初九日帶領該船户前赴德總領事署申訴被撞情形當奉飭令補具禀詞不知後來已否補禀如何核數應請逕詢如該船户尚未遞禀則請飭先去補具然後聽候德總領事核辦等因到道除函請德總領事飭償外合行牌示爲此示仰該商民遵照切切特示（車） 
[諭飭巡士認眞巡查]  
　　總工君局警務長昨出條諭略云照得巡警之設原爲保衛地方起見邇來投報失竊者甚多似此地方不能相安深堪痛恨自後上差巡士當於線路内認眞巡查左右弄口亦當格外留心不准呆站一處倘出事故惟該段巡士是問云云（夏） 
[商餘學會體操員畢業給憑]  
　　昨爲滬南商餘學會體操員畢業給憑之期午後一時道憲梁觀察海防廳秦司馬邑尊李大令駕蒞斜橋湖南會館南首該學會操場各畢業員即整隊開練軍操俄而商業體操會等各操社亦聯隊而來同觀操法逮各操員操畢之後道憲當塲給予畢業文憑共計二十四紙並面加奬勵謂體操有三大益一能使身體强健同爲威武國民二則邑境有事大可爲國宣力三則爾諸員畢業之後可將操法傳之後起俾冀將來人盡知兵並言本道此次閱操實滿意較之昔年外洋學堂内之操法似更進步惟諸員於畢業之後尚當隨時習練勿使生疏以符兵可百年不用不可一日無備云云各操員舉手鳴謝其時軍樂大作旋由會董李平書君請道憲與各操員合攝一影而散兹將畢業員名單錄左 
　　優等二名何玉良張繼善一等六名朱厚生何曰埮鄭事原戈麗生王宗雄張文仙二等十六名汪舜山吳伯藩鄭淇業張星海王乘六劉野堂張賢清戴澤周楊杏堤陸衍康韓光榮許雲軒陳四福奚偕升季錫康郭錫齡（川） 
[道批照錄]  
　　勝業公司經理職商陸慶祥等禀批此案據縣詳復張木生出租上首契據批明單外多地歸得主自行升科又稱升科單係三十二年七月清丈局許核給在勝業公司買業之前等情是張李氏央中張郎虎奚老鳳照地出賣單外餘地應歸得主報升詎容再售勝業公司一地兩賣無此情理如果勝業實巳付價應向張李氏追還給領仰上海縣查復確實明白飭遵毋稍含混（軌） 
[巡警總辦回滬]  
　　巡警局總辦汪觀察因公赴寗謁見江督兹已 
 
 

Page 20

 
 
事畢於昨日乘輪返滬（戎） 
[家政改良會記事]  
　　昨競化女子師範學校開第三十二期家政會由蘇本清朱麗英兩女士演說兩時開講三時半散會（川） 
[西捕欺凌巡士]  
　　四路二區所轄之寶山路與租界北河南路交界巡警局派有站崗巡士一名屢被租界西捕驅逐昨楊巡官特禀請總辦汪觀察核示飭遵（壽） 
[驅逐菜攤之布置]  
　　新閘橋北首菜攤昨由匯司捕房十九號捕頭自投警局拜會巡官黄大令議定在華洋交界處由捕房派印捕一名警局派巡士一名會同驅逐（肇） 
[棧客斃命]  
　　紹興人童某因事來滬寓居英租界福州路鼎陞樓客棧内前日睡至午刻尚未起身茶房呼之不應揭帳視之則巳氣絕遂由棧上李慶生投報捕房派探往查囑將户身載送虹口斐倫路驗尸所飭三圖地保報請上海縣李大令於前晚蒞騐委係吞烟身死隨飭地保報堂収殮發壇候領（嘉） 
[棧夥抛屍]  
　　英租界蕪湖路裕陞客棧夥汪金四張才明許小生等三人將已死棧客寗波木匠張東生舁往地處經捕頭查悉飭探潘玉山將三人拘押捕房一面傳諭地保報縣請驗（業） 
[官事]  
　　蘇松總鎭段日陞商約譯員候選道伍璜等昨均到道拜會候補知縣土雲章候選知縣汪仁元南匯縣王念祖吉林官帖局員榮林等到道禀見候補知縣楊繩武禀諛奉委公共公廨帮審差補用主簿梁正傳禀辭赴蘇塘橋巡員何紹先禀請病假三天浦東鹽巡委員朱大斌禀謝加札連辦（車） 
訟案 
[巡警局紀事]  
　　總局商務印書館拘送搶犯陳二陳三戴國餘等七人至局由　巡官提訊仇係皮匠祇認攪骰賭博不認搶刦判分别覔保候查 
　　城内第一路一區方毛毛在南門内圖穎由偵探拘局並在身邊搜出小刀一柄　梯油紙等物押候訊究 
　　第一路五區木匠洪阿寳强攫婦人阿五金戒一只判還洋完案○周永生在艾家衖　搶錢氐金挖耳一支判責手心一百下贓還失主具領 
　　第一路四區小孩張小雙子在西倉橋迷路啼哭由巡士帶局論傳其母張吕氏具領○王阿木竊某姓布疋等物押候訊究（衣） 
[英租界捕房事]  
　　德商增裕洋行投公共公廨禀控顧錫生定貨不出奉諭飭提在案昨由包探張永卿將顧拘入押候解訊○黄浦路義元洋行執事胡作漁失去古　二軸值銀六百餘兩昨由包探張永卿將竊贓李仲英拘入押候解訊○南京路惠羅公司洋人失竊大衣一件疑出店李石泉究竊報捕請究由包探張永卿將李拘入訊究○陸文炳竊取福州路青蓮閣奇芳居等烟袋等物昨由包探姜長明　見拘押候究○五歳小孩劉大迷途啼哭由　良所包探曹和齋查見帶入留候解廨訊奪○陳阿福竊取譚央臣包車一輛昨由包探王長根查獲押候吊贓解訊○朱清棠行竊北京路崇康錢莊洋一百元昨爲包探孫岳廷查獲押候解究○湖北路春桂茶園裝釐之某甲昨日私向漢口路二百六十六號門牌源大衣莊裝燈假票搪塞收價洋十九元一角五分事爲卫部局訪悉飭探金泉聚恊同西探拘押候究○滿庭芳某客棧主婦桑彩娥與某甲姘　夫族某乙向之理論反爲姘夫毆傷頭額報捕飭探金泉叙往拿甲已逃遁卽將彩娥拘入押辦○劉根福王阿三等昨在南京路扭打由捕拘入一併押候解訊○瘋子石如生沿途滋閙由虹口捕房飭捕拘入押候送廨核奪○騙子陳干臣荐劉梅卿至妓女藍橋别墅處爲帳房被騙去押櫃洋二百元避不見面昨由包探李星福查獲解入捕房押候訊究（衣） 
[法租界捕房事]  
　　王亞二將僞　首飾請李小弟携至某押店朦混求質當被察破鳴捕拘入隨飭包探帶同李小弟拘王到案押候解究○流氓徐阿昌强搶行人洪吉臣之銀洋表物由探拘入押候嚴究○張發賢竊北京翰船洋傘王鎭林竊安慶輪船芝蔴黄阿生李錦森串偷綢皮各衣服張眞裕沈和祥串竊絲絨七疋馮云升摸竊途人洋銀一併押候解訊（舟） 
[美租界捕房事]  
　　方才惠與周阿冬陳阿虎索欠口角被毆受傷由捕將方送至同仁醫院求治周等押候送究○車夫王阿二撞壞某西人馬車押候究辦○包車夫黄金惠兜攬生意拘押候辦○行竊脚踏車之張根全避匿南市昨飭包探移提○嚴阿桂姚阿二串竊任姓衣服十餘件押候解訊（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
