# 1923 - 224 - 4918134

 

Page 1

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *   
 
 

Page 2

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *   
 
 

Page 3

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *   
 
 

Page 4

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *時論（本報特約） 
[自治與被治] [  陳霆銳]  
　　外國政論家之論中國政象者多矣而見微知隱即小喻大吾獨佩英國之勃拉司氏氏之論中國革命曰中國人民以滿洲政府之昏暗淫虐不足以救中國於危亡也故起而推翻之但其革命之動力與他國異他國之革命爲脫專制而求自由脫被治而求自治中國之革命則不過欲脫離滿洲式之被治而易一較善之被治耳人民何嘗有絲毫自治之觀念與豫備哉清社旣墟民國代興此中華民國者一極勉强不自然之民國也凡百民治機關人民未嘗稍加愛惜遂爲强有力者所利用以爲賊民戕民之具而民遂苦矣（見勃氏所著之近代民治第二册第五百零一頁）嗚呼其描寫中國政態吾民心理何其酷肖之至於此極耶請再申論其辭以暢厥旨革命旣成人民欣欣以喜以爲惡被治已去但未嘗希圖自治也仍願被治於一强用力者勢力之下爲苟安之計以爲民國式之被治或可較善於清也袁世凱遂乘時而起賊我民國者四五年袁氏失政人民厭之人民未嘗希圖自治也仍願得一强有力者以爲統治之主天下之重望遂集於段祺瑞一身以爲段式之被治或可較善於袁也及安福之禍毒流遍天下人民仍不悔悟尙翹首企足以爲誠能得一賢良豪傑以主中原則中國不足治也於是忽而屬望於吳佩孚忽而屬望於黎元洪洎乎今日民國偉人個個破產等而愈下而如何而可以創設人民之自治政府如何而可以永久脫離被治而入乎自治之域用以措民國於不拔之基則從未爲大多數人民所道及即曰有之亦力弱而聲微未足以喚醒斯民於夢魂之境也由此觀之則勃拉司氏之所謂中國革命不過欲脫離甚惡之被治而易一較善之被治者豈不信而有證哉即證以中國歷史其說亦確切而不可移國家每經一次大擾亂人民即喁喁以望大英雄之挺生撥亂世而反之正其能治我者雖篡竊可也流寇可也甚而至於蠻夷戎狄亦無不可其以仁慈之手叚覊縻我者我安之其以辛辣之手叚壓制我者我亦安之其以奸猾之手叚愚弄我者我亦安之我皆不暇擇也蓋我之所欲者能在一强有力者統治之下飽食煖衣安居樂業而已嗚呼此亡國心理此被治之惡根性一日不湔除者吾中國民族一日無自强之日欲救中國當自國民抛棄被治之觀念與習慣而力求自治始我國民其知之哉 
國内專電 
　　北京電浙盧蘇齊先後聲明保障江浙和平蘇齊覆政府蘇浙不靖說完全出自謠諑希轉答四使萬勿可信江浙疆吏已訂和平公約停止移防及他省軍隊借道外交團認江浙形勢目前已緩和（二十日下午一鐘） 
　　北京電寗齊韓嘯㈩㈧覆院部云寒㈩㈣電敬悉謠言如此可勝駭詫江浙地方安謐何所謂戰事更以何原因而使發生戰事逖聽之下殊難索解蘇爲宣言保境安民省分斷言對任何方面不致發生戰事至關於蘇境外人生命財產地方官吏應盡保護之責乃竟有此謠傳自應辯正第謠言綠起實因上海方面有不逞之輩溷跡租界飛短流長無所不至以言制止其道何由凡此情形知在洞察遠承電示合併陳明此尙爲覆第一電者至删㈩㈤拍四使照會蘇浙尙未覆到（二十日下午八鐘） 
　　北京電二十日和使由跑馬塲避暑莊回京主席臨城案之鐵路善後辦法委員會（二十日下午一鐘） 
　　北京電二十日和館開臨案善後護路委員會某委員主將照會保留護路辦法由各使一致决定某委員主加但書如中政府確無能力護路然後列國實行外人統帶護路軍某兩國委員未同意無决定下星期續議（二十日下午八鐘） 
　　北京電津議青島旅館及埠頭押日債膠紳郝某來電詰問有無其事（二十日下午一鐘） 
　　北京電吳景濓派對選舉樂觀點（一）利用國人愛和平心理進行大選使反對派投鼠忌器（二）本届國會届滿透澈的說明諸君如要二次選舉盤費不如取此五千元票費（三）反對派并無團結力且漸爲國人憎惡加之西南勢促厦臧敗衂正曹使進行機會但吳景濓一派之行動亦爲國人憎惡不自覺耳總之選曹不難而上台後如何應付内政外交軍事則津保派至今尙想不出法子（二十日下午一鐘） 
　　北京電十九日下午政團十二代表辛漢等持促選函見吳景濓由駱繼漢發言黎去已兩月餘法定三個月内組選舉會現乘二十餘日選舉預備會未曾開過同人有違法溺職之嫌今請議長酌定最近日期開一總統選舉預備會吳景濓答余希望大選速成不後於諸君現在疏通稍緩須臾定臻圓滿結果景濓以全體意見爲意見好在預備會不必要足法定人數當本同人公意决定於兩星期内任擇一天開總統選舉預備會當時并無决定二十五之事旋談歲費吳謂已晤高凌霨張弧允一星期内再撥一個月末謂卽刻赴津與王省長曹四帥商量决定日期及鉅欵辦法（二十日下午二鐘） 
　　北京電稽核所今晨已允放還鹽餘附一條件爲不能作爲軍政費用因市面壞兌換券應撥四十萬踐信流通劵應撥六十萬剩數十萬需付外債利息（二十日下午一鐘） 
　　北京電張弧在津續商某某兩項借欵王承斌帮忙聞已定局該欵到手再發軍警餉國會費機關經費預定軍警國會全月機關半之擬馬㈡㈩㈠晨回京（二十日下午一鐘） 
　　北京電張弧財政計畫（一）放還六七月鹽餘預支八月鹽餘一部（二）商挪鹽稅準備金（三）七銀行合同展期找現（四）接洽小借欵（五）發行鹽餘庫劵過中秋（六）大選費不經籌由交部或直魯省政府及烟酒署自籌（二十日下午一鐘） 
　　北京電財部函滙業銀行到期之金鑛森林借欵利息百十二萬五千請展期收欵（二十日下午一鐘） 
　　北京電林長民今晨回京劉夢庚赴津（二十日下午八鐘） 
　　北京電二十午軍警長官宴閣員商發餉法財交均在津賀壽無結果（二十日下午八鐘） 
　　天津電吳景濓皓㈩㈨下午四時來津寓吳毓麟宅表面爲王承斌稱壽（二十日上午十二鐘） 
　　天津電高凌霨商熊炳琦等令國會每星期開憲議五次每次給出席費二十元卽用命令方式由議員組織總統選舉預備會卽行選舉各政團表示反對（二十日上午十二鐘） 
　　天津電顏惠慶吳毓麟熊炳琦邊守靖張弧楊度孫多鈺柯鴻年均來津祝嘏并在曹宅會商時局問題（二十日下午十二鐘） 
　　天津電承審京津晚報法官某因宣告該報不起訴處分觸當局忌將被免職（二十日上午十二鐘） 
　　天津電今日下午三時省會召集緊急會議（二十日上午十二鐘） 
　　濟南電田爲郯匪屠村案撤許團委張烈代張定二十一日帶馬隊兩營往剿（二十日下午五鐘） 
　　濟南電官錢局票添國民銀行代兌仍擁擠（二十日下午五鐘） 
　　濟南電膠路三礦中日資本團十九日由青島出發視察畢卽簽字移交日報載劉堃賣膠路舊車頭五十餘輛鐵軌千六百根供選費日方已派人接洽估價三十餘萬（二十日下午五鐘） 
　　濟南電張思緯等通電拒駁臨案通牒（二十日下午五鐘） 
　　漢口電袁祖銘電近與各軍由資中内江分途進攻敵大敗死團長二營長七兵士三千餘（二十日下午六鐘） 
 
 
 

Page 5

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *   
 
 

Page 6

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *國内專電二 
　　漢口電豫匪劉廣林宗萬林等二十餘桿衆約三千餘文㈩㈡竄隨縣屬萬福店大悲店經某團夾擊元㈩㈢竄棗陽縣屬資山清潭又被周團樊營防剿仍折回隨屬三里崗一帶現范團駐棗屬王家城孔營駐隨屬澴潭鎭準備會剿（二十日下午六鐘） 
　　漢口電保曹津王電令速解散外交後援會及委員會並拿辦徐榮庭等委員會皓㈩㈨開會决通電全國力爭促曹王覺悟武昌外交後援會十九議决堅持到底如官廳拿辦一人全體卽以死力爭自治籌備處及自治研究會决電請曹王收回成命（二十日下午六鐘） 
　　漢口電省議會十九開二次茶會以孫傳芳部下多便衣入鄂頻起謠傳决電保洛促孫卽日離鄂回閩（二十日下午六鐘） 
　　漢口電湘趙派顧問李振中十九過漢赴洛請助械彈（二十日下午六鐘） 
　　長沙電政府發行軍用票已行使十九日咨議會請追認（二十日下午二鐘） 
　　長沙電護憲軍第六路已由省開拔向中路前進（二十日下午二鐘） 
　　長沙電政府下令通緝赴衡之商會長左學謙一師校長易培基認爲叛憲附亂（二十日下午二鐘） 
　　長沙電郴州已由汪團宣布特别戒嚴（二十日下午二鐘） 
　　香港電滇軍師張趙成梁銑（十六）電告我軍韋旅十六夜九時克復南雄敵向大庚潰竄計沈逆此次入寇共三千餘人（二十日下午六鐘） 
　　香港電周之貞聯合朱卓文陳策對付滇軍十七周等反攻順德大良劇戰二時滇軍不敵被周部繳械數百餘向城外逃城内秩序已復（二十日下午六鐘） 
　　香港電聯軍十七佔平山之某山兩軍尙在激戰中（二十日下午六鐘） 
　　香港電公安局十八日派兩警帶工人往南關珠光里觀音廟拆遷石料忽有狀若軍人者七八名到阻兩警不服被槍斃一名其一亦被毆傷（二十日下午六鐘） 
　　香港電程潛定今日赴東江籌備總攻擊（二十日下午六鐘） 
　　香港電財廳函覆商會不允取消牌照稅（二十日下午六鐘） 
　　香港電林森今日就建設部長職（二十日下午六鐘） 
　　香港電孫電賀美柯總統繼任中有中美睦誼益宜鞏固語（二十日下午六鐘） 
　　香港電孫派朱培德賫函赴港迎李烈鈞來省（二十日下午六鐘） 
　　香港電總商會定馬（二十一）開會討論整理省幣（二十日下午六鐘） 
　　香港電米舴工人因當局要封米舴運兵大憤有罷工說（二十日下午六鐘） 
　　香港電十八早九鐘澳門颶風至下午三鐘始息風自西北來極烈塌屋數百沉桅船逾百死傷人數逾千（二十日下午六鐘） 
特約路透電 
[中國時局記]  
　　十九日北京電今日有以喀拉罕氏之使命問顧維鈞顧答稱中國擬以待越飛氏者待喀拉罕氏中政府殊願見中俄談判重行開始云 
　　二十日北京電王承斌吳景濓主張早日選舉總統贊助曹錕之國會議員已每人領得九百元開始進行留京之國會議員已電勸津滬議員回京助辦選舉 
　　二十日北京電韋塞白氏出險說已徵實已於十三日抵平川十五日赴大理 
[英報論中國時局]  
　　二十日倫敦電每日新聞記者哈里斯氏論中國時局謂中國應請求國際聯盟會以謀解决其難題中國爲聯盟行政會及議會之會員故以國事託聯盟會猶人之託一公司造其房屋而此公司者渠固爲其股東且爲董事也聯盟會之扶助奥國可以借鏡中國苟不自動以整理其屋則外人行將有一種干涉想顧維鈞當已知之審矣云云 
[香港大風災三記]  
　　二十日香港電澳門荷蘭港務工程公司之挖泥船北京號於大風中傾覆僅救起兩人港務工程大受損勢將大礙進步葡國武裝小輪二艘亦沉沒二船共有十五人僅救起三人此外尙沉華人小輪數艘政府巡船柯洛安號救起華渡船之搭客數十人 
　　二十日香港電英艦藍鈴號當大風時險與數船相撞該艦因桅桿中斷失其無線電具艦上兩面之救生艇皆被吹去山巓諸屋幾無一不受損美船約斯菲拉號載西班牙船員及菲人執事由馬尼剌開往長崎於星期日駛入香港舵樓被損一部分羅盤亦毁船面破敗之狀見者爲之驚心動魄 
[高麗風災]  
　　二十日東京電據今日漢城消息稱西部四州近遭大風雨共死三百四十六人失蹤者逾千人房屋產業大受損失 
[法總理之和約演說]  
　　十九日巴黎電法總理普恩賚今日在查理維爾舉行戰事紀念物開幕禮時演說詞句較爲和好謂法國願努力使其政策與協約國政策相接近並時常凖備會同協約國以聯合行動謀取減其苦楚之方法又謂國家與個人同處危境時則更知聯合之必要聯合雖已保全協約國之生命但在今日聯合尙非無益繼謂英國之失業與魯爾無關至於魯爾佔領合法與否之問題渠不欲置辯渠寗願覓一可行之方法以解决各方面咸有關係之難題惟依據穩固基礎之和局始可恢復歐洲經濟之平衡而此和局尤較和約之誠實履行法國之誠意漸爲外人所深知德總理史特萊斯曼責法國激怒德人之言外人視爲笑談協約國應勿忘歷史敎訓凡不公允之和局無時而不危險今唯一妥善和平之途徑祗在尊重業已担任之義務並使此義務受人尊重耳 
[俄國之實業展覽會]  
　　二十日莫斯科電蘇維埃共和國同盟之實業展覽會舉行開幕禮頗莊嚴賀詞頻誦歡聲不絶外人商行參加者約二百五十家全塲分一百十五區佔地二百英畝在莫斯克發河之右岸與莫斯科郊外公園相連齊吉林演說時羣衆向之歡呼齊演講展覽會之國際重要克拉新繼起演說謂俄國旣有自助之能力定可得經濟上效果云各外人代表皆與會中國代表贈一旗以此爲東方人民聯合之表徵禮畢時衆脫帽高唱國歌 
[南愛蘭首領演說]  
　　十九日倫敦電愛爾蘭自由邦行政長柯斯格萊夫氏今日午後在安尼斯即伐勒拉氏就逮處演說未有意外事端旋乘陸軍飛機赴加洛向本選區演說柯氏爲第一次乘飛機此行足爲選舉運動生色且足表彰愛爾蘭之航空軍能力 
[君士坦丁撤兵問題]  
　　十九日巴黎電聞君士坦丁外兵撤退之辦法已由安戈拉核准前所没收之私產將於和約批准後十日内給還以後再發還國有產業及無線電台 
[法國森林大火]  
　　二十日巴黎電法國森林大火伐爾海岸全境被燬村鎭若干已成灰燼居民皆奔赴開恩斯農作物亦付諸一炬一女二孩葬身火窟當道召集附近數處兵士與火奮鬭大火延燒至曼德呂郊外之公塜時風轉方向始克撲息 
　　十九日巴黎電開恩斯消息台斯特賴森林失火延燒頗廣損失不小且焚斃三人後被撲息聞伐爾等境内又有森林失火之報告 
[摩洛哥之戰事]  
　　十九日倫敦電路透社巴黎訪電稱法國數月來以大規模實行其軍事計畫以期制服摩洛哥與法與敵之部落今此計畫已迅速成功法軍圍攻有效已將敵人堵隔但西班牙京城之訪電則謂西班牙軍在摩洛哥又受一敗戰現已退守死傷二百五十人 
[各國近事記]  
　　二十日東京電加籐男爵病不能任事衆意内閣改組僅爲數星期内之事或較短於此亦未可知且國會開會期近故政治家大爲活動國會選舉定一九二四年五月實行此次開會爲今國會之最後一屆此際更改内閣將有影響及於選舉故大衆格外注意 
　　二十日東京電首相加藤男爵病甚重惟尙不危險預料辭職在即 
　　十九日巴黎電法國致英覆文將於星期二日送交倫敦 
　　十九日巴黎電意報稱巨哥斯拉夫國已贊同意國所提解决阜姆問題之辦法 
　　十九日倫敦電倫敦船港工人罷工者星期二日開會决議上工於是此罷工乃終止 
國外要聞 
[德國特約通信（王光祈四月十七日柏林）]  
　　戰後世界商業之趨勢（二）英國 
　　記者昨日通信曾將歐美四大商業國中之美國商業趨勢介紹今請再述英國商業之趨勢 
　　（二）英國英國入口貨中在戰前以來自歐陸者爲最多約占百分之四十一其次則爲歐洲以外之各國約占百分之三十再其次則爲英屬各殖民地約占百分之二十七自戰爭以後趨勢一變來自歐陸之貨大爲减少由歐洲以外各國及英屬殖民地輸入者則逐漸增加茲將其戰前戰後入口趨勢列表比較如下 
　　時　期　從歐陸輸入　　從歐洲以外各國輸入　從英屬殖民地輸入一九一三年　四一·六　　　　三○·八　　　　　　二七·六　　　　　　（占百分之幾） 
一九一九年　一四·八　　　　　四六·八　　　　　　三五·八一九二○年　二六·○　　　　　四五·一　　　　　　二八·九一九二一年　三○·○　　　　　三九·四　　　　　　三○·五一九二二年　三二·三　　　　　三五·五　　　　　　三一·七細觀上列一表則知英國入口趨勢蓋已舍去歐陸而改向歐洲以外各地發展其中尤與美國關係最爲密切其逐年進步情形有如左表 
　　時　期　從美國輸入英國　時　　期　　從美國輸入英國一九一三年　占百分之一八·五　一九二一年　占百分之二五九一九一九年　占百分之三三·三　一九二二年　占百分之二二七一九二○年　占百分之二九·四 
查戰後歐陸各國輸入英國所以减少之原因係由於戰後俄德兩國輸往英國之貨大爲退步之故譬如一九一三年俄國輸英國之貨共値四千零三十萬金鎊至一九二一年則跌至一千三百一十萬金鎊又如德國在一九一三年輸入英國之貨爲八千零四十萬金鎊至一九二一年則跌至二千零六十萬金鎊至於其他歐陸各國如瑞典那威丹麥荷蘭比利時法蘭西瑞士意大利西班牙等等輸入英國之貨則無不較之戰前增加觀此則知戰後歐陸輸入英國貨物减少之原因其癥結全在俄德兩國也 
　　至若英國輸出趨勢就去年情形而論尙與戰前形勢相差不遠其數如下 
輸往地方　　　一九一三年（占百分之幾）　一九二二年歐陸各國　　　　　三六·九　　　　　　　　　　三八·二歐洲以外各國　　　二四·○　　　　　　　　　　二二·○英屬殖民地　　　　三九·一　　　　　　　　　　三九·六去年英國輸出總額共値八萬萬二千四百萬金鎊（輸入總額爲十萬萬零四百萬金鎊）惟是年份輸各國之詳數統計記者尙未覓得茲僅就一九二一年輸往各國詳細數目與戰前一爲比較以覘其盈虚消息（以金鎊爲單位） 
輸往他方　　　　一九一三年　　　一九二一年法國　　　　三二四○○○○○　五一四○○○○○意大利　　　一四六○○○○○　一七四○○○○○瑞士　　　　　四二○○○○○　　五五○○○○○西班牙　　　　九七○○○○○　一五○○○○○○葡萄牙　　　　六一○○○○○　　六八○○○○○比利時　　　一三五○○○○○　二○二○○○○○德國　　　　四○七○○○○○　一七八○○○○○奥匃　　　　　四五○○○○○　　四四○○○○○希臘　　　　　二五○○○○○　　五九○○○○○羅馬尼亞　　　一九○○○○○　　五四○○○○○歐洲土耳其　　二四○○○○○　　四六○○○○○俄國　　　　一八一○○○○○　　八六○○○○○瑞典　　　　　八二○○○○○　　九○○○○○○那威　　　　　六一○○○○○　一四一○○○○○丹麥　　　　　六一○○○○○　一○○○○○○○荷蘭　　　　二二八○○○○○　四二一○○○○○美國　　　　三○五○○○○○　四五一○○○○○古巴　　　　　二二○○○○○　　一九○○○○○墨西哥　　　　二三○○○○○　　四六○○○○○阿根廷　　　二二六○○○○○　二七六○○○○○布拉西里　　一二五○○○○○　一○四○○○○○智利　　　　　六○○○○○○　　五二○○○○○柏魯　　　　　一五○○○○○　　二一○○○○○烏魯稿　　　　二九○○○○○　　三一○○○○○日本　　　　一四八○○○○○　二一四○○○○○中國　　　　一四八○○○○○　二六○○○○○○亞洲土耳其　　五三○○○○○　　　一○○○○○其餘各國　　一○七○○○○○　一八一○○○○○英　殖民地二○五一○○○○○二九八八○○○○○照右表觀之戰前英國輸往歐陸之貨約値一九三九○○○○○鎊在一九二一年僅增爲二三八九○○○○○鎊至於輸往歐洲以外各國及英屬殖民地之貨在戰前爲三三一三○○○○○鎊在一九二一年則增至四六四四○○○○○鎊兩相比較似輸往歐洲以外之趨勢較勝於輸往歐陸以上惟據去年英國統計輸往印度南非埃及等處之貨旣頗形退步而同時輸入德國之貨又日有增加故現在英國輸往歐洲以外與歐陸以内之趨勢又漸回復戰前之舊態焉 
國内要聞 
[大選派之最後奮鬭]  
　　吳景濓高唱組織選舉會 
　　久經停頓之大選問題最近又有急進之勢聞熊炳琦已與各政團疊次磋商議員方面有以延長任期爲條件者其理由無非以現距十月十日爲期已促欲將大選制憲兩事俱行解决事實上恐有所不能從權辦法惟有延期一途借未來時光補從前蹉跎最爲適當熊等亦未置可否其實此問題之所以懸莫能决者第一原因係在兩院常會不能開成此爲議員自身問題固與外人無與也至促進大選辦法係先由國務院咨達兩院請在法定期間選舉俾閣員得以早卸仔肩此項咨文業經高凌霨令秘書廳起草俟通過閣議後即行送達而包辦大選之吳景濓接此咨文後當即根據之以組織大總統選舉會及確定選舉大總統日期日前有某記者晤及吳氏據談依大總統選舉法在總統去職後三個月内國會議員有組織總統選舉會選舉次任大總統之義務自六月十三日黎元洪出京後已逾兩月國會倘不預備選舉則議員自身陷於違法地位故議會方面現擬於八月下旬定期開總統選舉預備會並在九月十五以前定期開大總統選舉會至總統選舉會能否開成則爲事實問題吾人不能預斷但吾人在京以維持法統爲唯一之主義違法選舉如孫中山在廣東之故事則吾人絶對不爲即任何方面亦無人希望議會爲非法之選舉至一部出京議員主張移滬集會余與在京同人殊反對之因北京爲政府所在地國會機關旣無遷地開會之議决案北京地面又無干涉議會及破壞議會使吾人不能自由行使職權之事實也若因政治上之他種作用必破壞國會而後已則非余所敢知云云此雖吳氏個人之表示然證之日來保方急進情形可知其言之有因也至經費一節大約將責之張弧如張果力有未逮至成敗關頭時曹或亦願自破慳囊湊集少許凡此計畫可謂爲大選派之最後奮鬭萬一再不成功則十月十日以後心將另换一種途徑不再談依法選舉矣 
[張弧到京後之表示]  
　　自謂籌欵略有準備　定十八日到部就職 
　　一年來亡命津門之張弧業於昨晨（十七）一時三十分堂堂專車重入都門時雖更深夜闌而東站車水馬龍却極熱閙來站恭迓者皆北京大小官僚也且有警廳樂隊列隊歡迎以視去年之欵段出都逃避軍警耳目者相去何其遠耶張氏回思往事亦足以自豪矣聞張下車後與來者一一周旋畢即乘汽車赴户部街六號鹽務署洋稽核英人某宅下榻或云張甫出站門即被吳景 
 
 
 

Page 7

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *濓代表潘毓溎挾往小麻線胡同吳宅談至天明始回户部街或云張出站乘熊炳琦汽車赴南兵馬司常宅宴會直至三時餘始歸宅以愚所聞兩說皆不確實前晚熊炳琦本擬邀張談話嗣因時間太晚遂爾作罷張於昨晨七時即出門　訪高凌霨吳毓麟顧維鈞程克李鼎新諸人下午歷訪顏惠慶王克敏王家襄吳景濓王毓芝熊炳琦諸人聞各處談話時間以高凌霨王克敏兩處爲最久王克敏並約張於昨晚七時在石老娘胡同本宅晚飯爲其洗塵陪客中有高吳顧程李王吳熊諸人爲張捧台者謂張已籌得現欵三百萬元接任後便可發放軍政各費聞者無不色喜又有謂張在津聞銅元票擠兌風潮發生當即向天津電車公司借得現銅元四十萬元分四次運京以資救濟其第一批銅元已於昨日晚車到京今日平市官錢局便可不必限制兌現矣張在錢孔中翻筋斗已有二十年之久三百萬元之數在張或不難籌措然吾人就最近金融界現狀言之終不信其能以無條件借得此數究竟其有無三百萬元現欵及其來源如何數日内便可證實此時固不必過爲推敲也 
　　張昨向某通信社發表一篇談話其言雖不關痛癢亦可覘其態度一二錄之如下財長一席以王叔魯擔任最爲相宜奈王因中行關係一時竟不能登台各方遂下徵於余自維議陋早已無心問世第各方殷殷勸勉責以大義動以私交自未便過於决絶且吾國政治目下並未至完全絶望之境北京之攝政内閣亦尙在法律軌道以内就余個人言之本無不可加入之理由况北京首都地方旣爲國家政令所發源又爲國際外交之重心治安秩序關係極爲緊要若財政無人負責則前途危險實有不忍言者凡屬國民義難坐視故余不得不犧牲一身出爲短期之維持以期補救於萬一然自揣棉力只能支持兩月俟渡過秋節難關即當引退届時約請叔魯擔任以慰各方之切望故余此次出膺財長實爲過渡之性質各方對此均已諒解屆時不難擺脫也至目下中央財政殊無計畫之可言只有注重於治安費之籌措保持現狀以待將來之發展他如國會經費及政費等亦不能不兼籌並顧即此所需之欵額已不爲少余在津略有凖備日内尙須與外交團接洽將鹽餘設法放回爲騰挪活動之地惟於此有應聲明者即舉國反對之金佛郎案無論如何决不直接間接利用爲籌欵之途徑銅元票事余在津得訊即與天津電車公司商妥將該公司儲存之銅元陸續運京交平市官錢局充作兌現之用從今日（十七）起開始運送午後可到一車數約四五十萬元如此源源接濟自不至再有擠兌之事市價亦立可恢復原狀至本部停薪風潮其經過情形業已調查明確明日到部當以公平之方法妥爲解决此際尙不便宣布余今日須訪謁當局各要人曁國會銀行界中堅分子擬明日上午到部就職下午出席閣議 
[顧維鈞之外交談]  
　　昨早外國新聞記者往訪顧維鈞談及各種應行解决外交問題關於臨城事宜顧氏謂余對於外交團所提出之臨案通牒極爲重視中國政府現亦正在考慮中該牒原文業載報端諸君旣已見過想諸君必知文内所擬各事與中國主管各部均有關係此事必須詳加考慮數日後余方能有所答覆有所公布外交部已於星期四日照會外交團領袖及各簽字國代表謂臨案通牒業經收到矣關於中東路地畝局問題顧氏聲稱外交部業經接得各方面公文及英法美日四國關於此事之聯銜照會外交部現正預備一切不日當有具體答覆各地交涉員與領事團現亦討論此事外交部並與各省當道接洽查此項爭執之起原係發生於一千九百二十年中國政府與華俄道勝銀行所訂之附合同内容規定中東鐵路行使該路公司原有之一切權限中國之所以擬將地畝局收回者係爲實行是項合同起見此即限定凡在鐵路區域以内政治上及行政上之權限均應由中國行使之如地畝徵稅擬訂市政條例及解决爭端等事均屬此事範圍之内關於中俄問題顧氏謂余現正延頸以待俄代表加拉罕之來蓋加氏到後庶可開始談判討論一切重要問題此種談話延宕已久王正廷博士準備談判亦已閱數月餘顧氏末謂英人機師盛子比氏前在雲南旅行時被土匪擄去一事外交部已迭次致電唐繼堯請其設法釋放但迄未接得任何答覆至於威海衛問題一節顧謂外交部現正考慮中英委員所呈之報告書不日當可竣事惟現在尙無公布之意 
　　昨日下午七點顧維鈞假外交部大樓讌會山東代表及旅京要人入席寒暄後顧略謂本部現正審查中英委員會提交之接收威海衛意見書威海問題雖係全國問題而山東人尤爲切己貴代表等對威海問題研究有素幸即指示一切俾作審查該意見書之指南該代表等各有表示略云英人要求須有範圍似此損失太鉅絶難予以贊同况梁如浩之職責原爲督辦接收而事實結果離開本題弄成續租且十年之後仍得續租權租之不已詎非斷送至若劉公島海面抛錨處必英國不使用時始專爲中國船隻之用其解租俟兩國政府　意時爲止究竟何年月日方可同意殊無把握梁如浩之喪心病狂固不　言荒膠絶倫亦至可恨是絶對不能承認者一再如威海衛指爲管理專區區設董事會會員中國人以五人爲最多數英國及非英國之外國人以二人爲最少數此言太嫌狡獪言外好似外人加入五六七人亦無限制者也且區内要政如警察歸英國人統帶財政由海關稅務司管理市政敎育自治建築等等又盡消納於董事會執掌換言之即全操於外人手也是絶對不可承認者又一總之魯人主張對事要原案推翻對人則梁如浩須加懲辦是本代表之主張亦即山東三千八百萬人民之公意最後某代表又謂吾輩對於梁如浩之不信任而對總長却相信無疑總長是以維持國際地位爲職責者將來完結威海衛案果本尊重民意保持主權（前顧對魯代表曾有此言）做去即維持國家地位之第一聲云云最後顧又謂敬聆諸君偉論足徵愛國愛鄕又深佩山東民意之高尙純粹此後本部對此問題總以多數人意思爲意思以期無負諸君之指敎云 
[留京參議員續開談話會]  
　　參議院昨日（十七）下午二時在第一休息室開談話會商量組織代表會負調查在京議員人數及疏通南下議員回京等責任至三時到會者三十六人由劉文通主席報告上次談話會之結果每省推舉二人爲代表除江西浙江兩湖兩廣四川河南等十一省區因未有人到會未能選出外其餘十六省區當推定宋楨孫乃祥蕭文彬谷嘉蔭藍公武等三十餘人爲代表未選出之省分决定下星期一再開談話會續行推選並於是日即開代表會議商量進行辦法辛漢謂本院維持辦法㈠組織代表會負調查疏通之責任㈡向政府切實交涉經費問題關於第一者今日旣已推定代表關於第二者財政總長張弧旣已來京本院似應即時推定代表切實交涉張漢章主張今日即席推定代表前往交涉辛漢主張由秘書長先用電話詢問張氏已否到部何時可與本院代表談話衆贊成主席比囑秘書長陳定遠電詢張弧已否到部何時可與本院代表接談陳定遠報告頃以電話猵覓張財長不得據財政部辦事人謂總長今日尙未就職現住户部街六號再電問私宅則謂已出門拜客張漢章主張即時由秘書廳用公函通知高凌霨曁張弧等於今晚十時在甘石橋俱樂部談話並約定保派之王毓芝劉夢庚等以便切實交涉衆贊成主席請大衆推定代表當即推定張漢章等十四人爲交涉經費代表即時由秘書廳以公函通知被約各人衆無異議遂散會 
[褚輔成等致四國公使函]  
　　褚輔成等致美法英日四國公使函云敬啓者近日報載貴公使等照會北京僞外交部稱江蘇浙江有發生戰事之虞恐上海及其附近地方外人被鉅大之損失聲明須中國政府或該省長官負保全之責任且至保護不周之時貴公使等須以能用之手段及其他方法爲適宜之自衛等語仰見貴公使等酷愛和平厭惡戰事之至意查我國自政變而後全國輿論一致慫恿國會開會上海並請黎總統南下組織政府該禍首曹錕等深慮國會政府成立於上海彼等竊名盜位之攝政内閣即失其存在之根據遂密令吳佩孚王承斌齊燮元等備兵攻擊上海浙江兩地使我正式國會與政府無可憑藉之地點而後彼等把持政局賄買總統之計得以貫澈其居心之卑汚危險實可痛恨據同人等近日所得報告曹吳等秘密運往南方之軍隊現已不少不久即不免於戰事之發生即就馮煦張謇等近日通電勸告兩省長官主持和平觀之彼等皆地方素負名望之耆宿向不與聞政爭今竟竭誠呼籲其必確有見于戰禍之不能免蓋可斷言之也唯戰事發生之原因實由曹錕之欲得總統吳佩孚齊燮元王承斌等欲助其首領以得總統遂不能不向反對者用兵而浙江督軍盧永祥上海護軍使何豐林向爲極愛和平之人歷次戰亂彼二人均未加入中外人士亦均信其爲人倚爲和平之神近復歷次宣言决不貿然動兵攻擊他人但果曹吳齊王等派兵相攻彼爲正當之防衛計自不能不以兵力相對即此以論是此次戰事之責任實爲曹吳齊王等負之果不幸因戰事之起損及外人生命財產等應請貴公使等要求曹吳齊王等賠償損失即或由貴公使等取必要之手段加罪於曹吳齊王等如庚子拳亂時之端王載漪剛毅故事我國民亦决無異言阻止唯此項損失之賠償我無辜之國民實不負其責任即被人攻擊之盧永祥何豐林亦不負其責任此則同人等應豫爲之聲明者也同人等抑更有言者近日曹吳齊王等雖已秘密動員但迫於中外輿論之激昂在良心未始不爲所動故戰事進行尙未至公開之程度如果貴公使等此時有爲我國民爲各僑商圖免浩刦之誠意此時速以嚴重之詞質問曹吳齊王等四人何以派兵攻人何爲而必出於戰並責其豫提賠償損失之保證金五千萬元方許其在商埠附近交綏則曹吳齊王等屈於情理迫於大勢必掩旗息鼓而退滿天風雨頓見霽光北京僞攝政名爲中央政府實爲直系之代表機關向聽受於曹吳齊王等而不能命令曹吳齊王等若貴公使等勸告北京而不直接勸告曹吳齊王等則所言必無何等效力之可言也同人等代表民意固以扶持國家正統爲幟志但其素願祗求以法律解决國是不願以武力競爭勝負此尤同人等敢披赤誠以相告者也區區微忱尙希亮察爲荷此致大美國特命駐華全權公使舒爾曼大法國特命全權公使傅樂猷大英國欽命全權公使麻克類大日本帝國欽命全權公使芳澤謙吉君閣下中華民國國會議員褚輔成等同啓 
[北京銅元票風潮之經過] [  樵夫]  
　　張弧果有法以維持之否 
　　北京銅元票自民國六年發生一次風潮後至今尙通行無阻因携帶便利官商樂於收受故也此次財部以中央財政困難增印銅元票向銀行抵押借欵此項抵押品爲省工省紙起見多係百枚五十枚兩種由財政部押出者一百六十萬吊發檢閱使署十六萬吊步軍統領十萬吊故近日市上百枚五十枚之銅元票日見其多商家疑惑作抵押品之銅元票暗中流出於是向平市官錢局兌銅元票之人日加擁擠且所執之票多係百枚五十枚之新票票之下面尙有蝴蝶形之黑色印因此商家更加疑惑本月十二三等日各商家對於此項銅元票相約不用市面上即現不安之象商會見此情形即開會商議向財政部質問作抵押品之銅元票是否准銀行自行用出請爲查究一面議决飭各商照常通用一面請平市官錢局多預備現金兌付經此會議後商家仍照常收用至十五日正午忽然風潮大起銅元票驟跌平市官錢局兌銅元票擠死一六十多歲之商人情形極慘是日自正午十二時至晚八時銅元票换銀元由一百九十五枚漲至二百十五枚十六日幾至一點鐘一個市價至晚間漲至二百五十枚於是米麵由上午至下午陡漲三個銅元一斤大小商家貨物亦隨時增漲銅元賣買漲至百分之二十五查此次風潮發生之原因有二㈠因作抵押品之銅元票確已流出有謂向銀行作抵押品者流出不多馮王領去者並未抵押借欵即用此項銅元票發伙食及隨便使用就檢閱使署步軍統領兩處用出者而言已多出二十六萬餘吊無準備金者若加以銀行再流出一部則更加多矣此項無凖備金之銅元票倘不設法收回市面萬難安靜㈡因北京各小銀號專門搬弄貨幣爲獲利妙法趁此銅元票擁擠之時正若輩發財機會故意做作把櫃上所存現銅元槪行收藏一點鐘換一個行市所以僅十六七兩天鬧得滿城風雨十七日商會與警察廳會議維持銅元票辦法四條㈠請財政部速籌欵項交平市官錢局放開兌付欵項備齊并可託殷實商號代兌㈡目前維持現狀由警廳出示勸各商家通用並派便衣偵探暗地至各小錢攤調查如有故意高抬低折情事拿廳究辦㈢禁止大小商家糧食貨物無故漲價十六七兩日抬高之價格一律减下銅元票賣買各物一律通用㈣暫由官商定出銀元換銅元價格每大洋一元換銅元或銅元票一律一百九十八枚不得歧異賣買銀碼者出進均照此價折算十八日警廳告示已出表面上雖皆照此辦法不敢違抗然實際上則大不然貨物雖云不准漲價如用銅元票買與現銅元比較相差甚多如用銀元一元祇買三五百錢貨欲其找出銅元則不行以銀洋換現銅元照官定之價換不出銅元來以銅元票一百九十八枚換銀元亦換不到如不說官話現洋換銅元祗換一百八十二三枚銅元票換現洋非二百二十餘枚不可因財部代表對商會言已由鹽餘撥得六十萬現金專爲維持銅元票之用各報有謂鹽餘無餘撥指定之欵尙不敷甚巨焉有此新添之二十萬元來維持銅元票之用有謂新財長就職即有辦法今日八時張弧就職矣市面之紊亂將如何挽救之耶頃聞張已在天津電車公司借用現銅元四十萬枚凖於日内運京約月底在鹽餘上設法以現洋歸還電車公司此項辦法未知果能實現否也 
[曹馮索軍費電]  
　　曹錕電財政部鹽務署鑒統密頃接援川黔鄂各軍總副司令指揮袁祖銘等效電稱前因軍餉缺乏曾經迅電北京總所電飭川省自流井稽核分所先收引稅及各商暫在重慶完納及每星期撥足十萬並通融允撥四五十萬元各等情於魚電縷陳在案迄今未奉訓示無任惶悚現在戰事延長餉糈日窘十萬饑軍懸釜待炊不先加撥鹽欵無以應目前之窘廹然非引稅由渝專收不惟有爭相减價之事在稽核所方面亦將有所藉口不允特别救濟然於前方將士豈能責以枵腹臨敵一旦饑軍情急勢必羣注目於鹽稅該所即不允許恐不免激爲軌外之行動挺而走險急何能擇萬一蹈此職等無法制止抑亦鈞座之憂也廹懇鈞座迅向署所嚴重交涉無任延佇待命之至等情正核辦間復接吳巡閱使蒸電開袁總司令等效電計已鑒及鹽欵爲國家稅欵稽核所爲政府統轄機關祗需一紙令文即可辦到熊克武竊據川政時代尙能挹注裕如今政府乃對於矢志服從中央任命之各官吏所請求久爲拖延迄未照撥不特有損中央威信且更無以策勵前方作戰將士務請我帥再據情密電催部署迅速照辦勿任再有延誤實爲盼禱等因查川省戰事現正吃緊前方大軍雲集奮勇節進川局不久可望統一惟是行軍以餉糈爲命脈中央旣無欵接濟自當另設他法前據該司令等迭電請撥鹽餘節經轉電貴部署請　分所迅速撥濟各在案迄今多日仍屬鴻電往還毫無實効熊克武在川挹注裕如政府無法取締反致我軍枵腹臨敝懸釜無炊盈絀懸殊羣情所憤異日倘有軌外行動政府何以善其後利害輕重悉盡於此務請貴部署與稽核廳嚴重交省查照該司令等原電迅予電飭分所照辦幸勿再延無任感紉曹錕寒 
　　馮玉祥電財政部總次長大鑒敝軍前承大部令由崇關月撥洋十萬元藉資維持至爲欣感惟此項撥欵内搭國庫劵一半無法行使非常困難除電陳國務院外敬請轉令崇關一律發給現洋不勝盼禱馮玉祥寒印 
[蘇皖贛旅京同鄕電請罷蔡]  
　　蘇皖贛旅京同鄕會聯合會代電云上海申報鑒本日致曹吳兩使一電文曰贛省樂平人民困於蔡成勳預征漕米差役所至鷄犬不寗不獲已爲有秩序之請願要求緩至秋收交給該縣知事不允其請反指爲無理取鬧電省派兵彈壓蔡氏亦不問曲直濫用威刑竟指令所部格殺勿論至有擊斃人民百數十人之多似此草菅人命黯無天日此而可忍國何以立我公坐鎭圻疆萬流仰鏡己飢己溺一視同仁睹茲滅絶人道之舉豈忍坐視方今大局更張四郊多故定海内者必須得民成大功者尤貴仗義語曰樹德務滋我公於此誠能顧念民艱速電中央罷免蔡氏而安贛局則我公義耀千秋名垂異代豈僅贛人圖報惟力是視即全國國民必皆聞風向慕竭誠愛戴惟我公實圖利之敢布腹心敬祈鑒察等語查此次樂平事件擊斃人民百數十人蔡成勳身爲督理橫征暴歛縱兵殃民一至於此贛人痛心已極三省休戚相關當有同憤敬希一致主張請罷蔡氏幸甚蘇皖贛旅京同鄕會聯合會叩青 
[京團體請飭電車公司改組] [  勗公]  
　　陳述四項意見 
　　北京電車公司開辦以來因措施未能盡善京師商民對之多不表好感今春總商會尤堅持異議經該公司設法疏通始予諒解近聞各區自治會如申某孫某馬某等又起反對連合各自治團體分呈國務院内務部交通部警察廳各機關請飭該公司停止工程另行改組雖未必能邀核准然該公司之不洽與情要可想見矣茲特將各團體所上公呈照錄於下呈爲北京全市市民因電車公司内部組織違背自治原則請先飭該公司停工俟將内部改良後再爲建築事竊北京電車公司自設籌備處以來所有辦事内容均與原訂章程不符旣屬自治範圍内之營業則市民即有干涉之權本會爲籌備自治之機關受市民之委託默察該公司現行事實完全爲財交兩閥所壟斷萬難承認至該公司之組織合同不合之處更難枚舉今謹列其最要者四端擬即召集全市市民開會討論修正此片面利益之合同當未解决之先惟請暫停止其工程不能令該公司挾勢置我數十萬市民於不顧前該公司與北京電燈公司因路線衝突經官廳停其建築後由兩方解决始興工作電燈公司不過自治營業内之一部此則事關全市商民利益必須令該公司速即停工將本會等所列陳四端妥籌善法後再爲開工理合具呈仰懇照准施行「附陳意見四端於後」㈠股本之不平查電車事業係根據民國三年財政部與中法實業銀行訂立五釐金幣借欵中法銀行竟得建築北京電車之優先權後爲全國反對始改現合同第一條爲政府容納市民之意見電車事業允許市民入股興辦且市民得入全股之半數以挽回利權如是則招股自應在北京妥爲募集使我一般人民皆可享股東之權利始爲合法豈料該公司招募商股時暗用其鬼蜮伎倆竟委託津滬兩處銀行專辦實與原則不符且僅限定十餘日爲入股之期而於二日内即超過原額以上大權均操人財　交系之手而北京土著市民欲加入一股而不能市民之權利安在此等不平之股本我京都全體市民誓死不能承認應即將原股取銷另由市民照章入股以均利權此急待討論者一也㈡公司用人須嚴訂規章免後日客籍加入壟斷查電車公司此次所推舉理事董事等均非北京公正市民將來大權必操諸他人之手即將來電車餘利亦必爲他系所乾沒此時若不力爭日後貽害無窮此用人問題亦應討論者又一也㈢商民應有馬路基金優先股查北京馬路發仭於光緒末年先立工巡捐局後併入民政部路工處二十年來路工需欵約在四百萬上下此欵大半以舖捐爲來源直接者爲商舖間接者爲市民用地方之財辦地方之事原屬自治範圍可見街衢之路政均爲商民所有現電車公司不過爲政府許允之一種營業何得不出一錢認全城之馬路爲已有任意興工不情實甚我商民絶難承認是宜將路工歷年所用之欵全數作爲股本交與北京商民方爲平允若此問題不能解决該公司仍任意興工是不啻犯一種侵佔罪我商民可全體依法起訴此亦當討論者也㈣電車未竣工以前應籌妥安挿貧黎之法以免流離而保治安查北京人民生活程度日高貧民日衆即以人力車一項論内外城賴此爲生活者不下數十萬人一旦電車通行此輩即失其養生之道老弱委於溝壑少壯恐流爲盜匪於地方治安關係甚重須由該公司妥擬善法陳明地方官廳廣爲收容使此數十萬貧寒之車夫不致失所俾社會得以保其安寗此問題較前三端尤爲重要并應提前討論者也以上四端若無具體辦法則北京電車寗可緩修俟籌有善後之方再行建築是爲上策本會等僅就所知繕呈上陳請飭令該公司先行停工靜候解决是爲公便謹呈 
[田中玉駁臨案通牒之原電]  
　　田中玉關於臨案通牒之寒電昨報已記其大意茲再將該電全文錄之如下北京國務院外交部陸軍部内務部各部院王巡閱使馮檢閱使曹巡閱使吳巡閱使齊督軍張督理王省長鑒臨城刦案擄及外人魯省不幸適丁重慶當時居奇在挾投鼠忌器寬猛兩窮中玉補過多愆力排衆議以剿寓撫中歷百難所幸善後漸告結束中外人士被擄各票先後安歸其閭三電中央自請褫職原希尊重國家主權藉免對外荊棘耿耿私衷詎求人喻乃中央明令久未下頒使團通牒要挾過當中玉自劾在先寗願多言顧以國家相互平等精神臨案首開交涉惡例於外僑嗣後安全益多危險不能不略有所陳用供鑒擇外國武官監視路警干涉内政形同共管首應力爭臨案發生中國京外有責官吏均竭力自求補救引爲已責護路加武裝車輛以自由延請曼德中將視察各路中外所知若再以外交方式爲監視之要求不但貽蹊田奪牛之誚且藉一隅之事以推翻華府會議國際平等精神殆非所宜此於通牒外國武官監視路警一層應力爭者一又此次遇刦不僅外人軍事負責官吏聞警營救毫未懈怠先外後内完全釋出於護路警官及管轄該處軍官業先後分别罷免中玉前數請中央褫職以中國主權自明其責毫無曲護此固爲中國豁大之精神當爲全世界人民所諒解若必以外交方式爲漫無等差之懲處惡風一開不逞之徒或以私仇或以政爭隨時隨地皆可刦車戕害僑民假手外交推翻疆吏勢必使中國益增糾紛無形中俾外僑自種危險此於通牒以外交式要求懲罰互蒙其損所應力爭者二又中外人民生命根本相同中外官吏負責誼應平等吾民僑居東西各國被刦被殺無歲不有如亦依通牒所稱各節對於其肇事地點或租界之最高長官爲同樣之要求此雖於中國國家和平豁度之精神相違而自國際相互言之則不能不按據使團通牒伸張其理綜核通牒全部内容係援引庚子條約兩相比較殊爲誤會蓋彼則官府縱庇匪徒共同排外此則匪徒挾重外人刦持官府彼則軍隊指揮拳匪妄加戕害此則軍隊努力救護終獲安全論其性質根本不同强相援引是不啻以德爲怨視友如敵直將全國各界奔走營救之感情槪行埋沒不特侵奪國權抑且有損睦誼此尤區區之愚亟欲加以剖辯者也中玉一介武夫不諳交涉以上所陳純係根本事實遠察將來爲自國主權計爲國際平等計爲泯消外交惡例計爲免種僑民危機計貢其芻蕘之私用備樽俎之折至個人地位自請褫職三電俱在他無所云伏乞諒察田中玉寒印 
[魯議員主張廢督] [  鐵崖]  
　　似有擁熊捧鄭作用 
　　自臨案發生易督問題囂然而起歡迎拒絶令人目迷茲省議員杜尙等通電中央主張澈底廢督拒絶客軍客將入境免增東人擔負窺其用意似在擁熊捧鄭原電如下（銜略）臨案發生牽動交涉土匪不戢鄰有責言易督問題將成事實今國家重要内政旣可勞及外人則山東利害切身豈可不早自爲計查山東主客各軍業經星羅棋布悉索敝賦杼柚久空擔負再加民不堪命現在民治潮流瀰漫全國裁兵廢督中外同聲此際之廢督易督問題實生死存亡所擊且東民之所以忍死以待對廢督向無表示誠恐改頭換面徒增實際之紛擾何如觀變沉機徐作根本之考慮贛閩各省名號久更以暴易暴其利有幾今若下根本廢督之决心旣不落外人干涉之痕跡又免於各方逐鹿之　付並博得服從民意之美名利害熟權三善俱備苟　軍事無人結束省長爲一省行政首領善後事宜責成兼攝揆理度情兩無妨礙再於本省軍官中擇其資望最高情勢最熟者畀以剿匪總司令名義使之抽調勁旅尅期肅清然後化兵爲工早符文治造東人之幸福樹全國之先聲大局安危此爲樞紐事機已迫幾默難安總之臨案牽掣不啻予山東以廢督之好機而山東因切膚之苦痛爲正當之要求决不使變相督軍仍行實現若視爲移兵因糧之地盤速我破盤否則以換湯仍藥之廢瞥愚我東人我東四千萬人誓死抗爭義無返顧臨電廹切急不擇言山東省議會副議長杜尙省議員劉玉珍陳玉三賈迺寛鄭鶴年李文林譚炬堂張文泉等七十二人同叩篠（八月十八日） 
[最近山東各地土匪詳情]  
　　山東兗沂曹三府夙稱匪藪蓋沂山山脈北起青州南至沂州綿長三百五十餘里泰山脈亦蜿蜒南下與之相接中多深山巨谷隨處可以藏匪抱犢谷其尤著耳曹州則一片平壤莽蕩數百餘里南與江蘇之豐沛　　銜接就中南陽微山二湖以及自古著名之梁山伯皆港汊交錯蘆葦叢生久爲匪盜之安樂窩加以民風强悍自昔已然（魯諺有云曹州府的賊）其貧而無業或作姦犯科爲鄕里所不容者非投身入伍即揭竿爲匪試一調查大江以北各省軍隊未有無曹州府人者民國以來不惟招兵者取材於山東即遣散者亦無不以山東爲尾閭民五居吳之衆改編後即調駐曹州濟寗等處或遣散或譁變未及二年即盡變爲土匪人謂該三府上匪皆散兵游勇所造成實非過論現在聲勢最大者計有二股一爲范明新匪衆呼爲范司令資格最老所部約有五六百人大半皆張敬堯及趙傑餘黨故槍械之精利爲其他土匪所不及其活動區域在單曹鉅野鄲城等縣臨案發生范糾衆千餘思東下與孫美瑤聯合以扼於官軍志未得逞退處蘇豫魯三省交界與著名杆首趙成志靳廣居閻振山劉福榮等結合大肆搶掠豫督張福來迭電田督派隊會剿現已竄入江蘇邳縣境内一爲顧得林自民七經張樹元痛剿後即匿跡東臨曹州等處時圖報復近又新與平原巨匪劉沒耳朶結合在津浦鐵路附近搶掠十餘日前禹城幾釀刦車案者即顧匪所爲惟痛創以後元氣未復雖極力號召舊黨亦不過三四百人有長槍者不滿百人其餘均用盒子砲勢力單薄較范匪遠甚至於兗沂二府之土匪現在以徐鼻子趙成志爲最猖獗按徐匪係昔年巨匪吳二和尙之舊黨性極殘忍去年與孫美瑤之兄美珠同佔抱犢谷美珠被擒斬徐遂東竄郯城盤據石泉山時常騷擾臨沂郯城費莒等縣然初不過架票勒索而已别無何項野心自臨案結束孫美瑤一躍而爲旅長彼等望而生羨思效刦車故智以獵取功名又鑒於臨匪改編時以長槍不足故徒黨未能悉數編入則改變方針凡架擄之票普通皆令繳長槍二枝以作贖價富者再酌量增加稍一遲延即焚燒殺戮鄕民迫不得已或練團以抵抗或入紅旗會以護身（紅旗會類似大刀會謠傳能避槍砲）遂益觸匪等之怒郯城八里巷屠村慘劇即係匪等報仇之師近數日來他處土匪來附者益衆氣燄亦愈張公然佔據郯城西北之蘆塘共有兩千餘人有長槍者亦一千有奇分遣黨羽四出搶掠沂屬七縣幾無一村不被匪禍者現沂屬紳民函電告急田督已飭五師一團一營携帶大砲機關槍赴郯痛勦但說者謂五旅不去沂難未已蓋徐匪子彈大半用重價購自該旅故也至兗州土匪以孫繼遠（綽號孫短仔）股聲勢最大共約三百餘人以秦安肥城等山中爲根據地一月以前曾困肥城擾東阿勢極洶洶經五師與兗州鎭守使張培榮合力痛剿已四散奔逃田督懸五千元重賞購拿孫匪迄今未獲總之濟南濟寗東臨三道土匪已盡於此皆係本省土著并無外來者以下再叙膠東之土匪 
　　當民五以前膠東不過沿海各縣時有海賊上岸搶刧并不敢深入内地架票勒贖自居吳藉東三省鬍匪勢力擾亂山東鬍匪始知膠東之富饒軍隊之無用架人勒贖之風遂一發而不可遏槍械子彈（均用盒子砲無大槍）均由青島日人供給以薛家島爲老巢（在青島灣中）膠濟路自濰縣以東以及青島各車站均爲贖票地點即墨高密昌邑膠縣濰縣諸城安邱日照等縣均被其害其最大首領爲孫百萬黨羽約在兩千左右自去歲膠澳交還孫百萬受撫改編後青島旣不可居遂悉數竄入諸安高昌等縣計有岳邦順王貫卿（綽號王八）李連子（綽號李疤眼）曹二虎王拱爽（已於去歲槍斃）五大股各占區域不許侵犯其徒黨盡皆在帮（一名大錘先入者爲前輩後入者則以幾世祖呼之内容甚秘）無知鄕民爲避禍計亦紛紛爭入荏苒日久富者盡成窩主貧者入夥爲匪遂致諸安昌高等縣幾無一村無在帮者亦幾無一村無匪者最猖獗者爲李連仔岳邦順二股各有三四百人每人至少有盒子砲一杆七星子一杆安邱高密交界有一濰河兩岸多　樹綿長百餘里内中沙岡起伏爲土匪天然之屏蔽各縣軍警追匪至此即不敢深入以故該地遂成爲土匪之逋逃藪所架之票盡存其中此外膠縣東南之大珠山三面臨海惟東北一線羊腸接連陸地土匪盤據其中種植罌粟窩藏肉票軍警俱不敢正視幾成一獨立國上月諸城郭家埠之屠村慘劇即係該山土匪所爲内中以王拱爽之餘黨爲最多總之安邱全縣爲李連仔之勢力範圍地高密昌邑二縣土匪悉受岳邦順之約束膠東匪情大槪如此（濟南通信） 
 
 

Page 8

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *自由談 
[一知半解] [  適]  
　　蟹如絶其食物可保生存至兩星期之久 
[對於改造國畫的意見（三）] [  謝公展]  
　　㈡國畫西畫並重的這一種人他曉得國畫的長處他曉得西畫的長處他在兩方面研究過精密的研究過研究的經騐日積月累對於兩方面皆曉得一點甘苦漸漸有一種迷信力覺得目所見耳所聞心所思一舉一動皆有研究畫的趣味他以研究畫爲他高尙純潔的目的他並沒有什麽中西畫的門户之見對於能國畫的他歡喜接近對於能西畫的他也歡喜接近他所以歡喜接近的原因就是從虚心研究上發生出來對於有國畫可看的地方他是不論中西皆高興去細細看看他歡喜看他人敎人的方法他歡喜在自己敎人的時候被他人看而且狠歡喜人家批評他的敎法批評他的作品批評得對他固然歡喜容納批評得不對他也歡喜研究他一下也許從研究中得到一點好處從這種虚心的研究上實習的研究上他漸漸生出下方幾種信心來 
　　（甲）改造國畫要本來研究過國畫西畫有實在經騐的（乙）改造國畫要狠曉得歷代國畫西畫變遷進化的特點（丙）改造國畫要飽看過國畫和西畫的傑作（丁）改造國畫要聚集一班長於國畫和長於西畫的學者大家平心靜氣的虚懷探討（戊）改造國畫是藝術界進化的美性（己）改造國畫是尊重國畫的美性絶非輕賤國畫（庚）改造國畫是藝術界獨立的創造的精神絶非依賴的趨時的劣性（却酬） 
[北京雙蓮節日之新天河配（上）] [  師石]  
　　天河配一劇於舊劇之中初無若何之價値蓋與五月之白蛇傳八月之游地府等相似但以應節令爲主而不以劇情唱做勝者也就中白蛇傳以詼諧爲主游地府以切末爲主而天河配則但寫牛女之因緣且無主要必勝之點迨後此上海各舞台趨尙布景而天河配一劇遂亦成爲切末戲若鵲橋也荷池也相資以爲號召之具而去題愈遠益覺此劇之乏味矣 
　　夫牛女因緣爲天上人閒之韻事古今詩詞吟咏何啻千百亦無不搆思精撰語意并妙而今於戲劇上轉無價値則知是戲之過而非牛女之不足以傳也明矣牛女旣可傳而戲本爲之貶也則天河配之宜改偏也亦明矣 
　　惟是而今伶界之中研精於戲術者固多而欲於思想界中改造舊劇則其才百不得一蓋藝術上之進步有規矩準繩之可守但勤而習之必有貫通之一日若從事於藝術之思想界者則又自規矩準繩之中神而明之非有湛深之學術高尙之思想審美之觀念創作之心理不可故天河配之爲世詬病已久而卒未嘗有人敢加以改造也 
　　比幸天誕驕子有梅蘭芳出而領袖劇界執當世牛耳之主盟其於藝術唱做名滿天下無人不知姑不具論而其富於審美改造之心精神上之成功實尤勝於藝術但觀歷編各劇自定古裝已可窺其萬一面天河配之改造亦幸覩其成矣 
　　蘭芳於二年前會雙蓮節前有人叩以何不演天河配則曰此劇之不足演也久矣然當知其不足演者爲劇本而非事實吾正澄思渺慮圖改編此劇以一新人之耳目幸假時日當不辱命其人唯唯而退蘭芳退而决心於改編存其模型而更其詞意加以歌舞並及於崑亂凡搆思者十日試演者十日而新天河配乃出現於舞臺正値佳節折柬以召前日之友人趨而觀之贊嘆不絶其新本之唱作兼重不必言而於蘭芳之能以短期中改造此無聊舊劇之脚本則眞足傾例矣 
[記停雲書畫社組織之緣起] [  來]  
　　法租界大自鳴鐘之南（榜署麥底安路）明德里一衖海上停雲書畫社在焉陰曆七月朔開幕成立記者先期亦奉函招因得躬與其盛是日適颶風挾雨陰曀如晦而一時碩德名彥聯翩命駕者頗不因雨而阻是可想見其號召之力矣 
　　先是滬上有兩書畫社南市者曰書畫善會社長高聾公駐辦人則黃克明也北市曰題襟館創辦兼社長則汪三先生曁何詩老也汪死以吳缶翁長社而王一亭哈少孚副之畫人吳待秋印人徐星洲輩相繼迭爲駐辦以費絀將中輟乃 
[這套戲法是不好幹的] 集社友而謀遷社於汕頭路三號俞君語霜家勞以社事語霜頗銳自任割宅之半以集社在常年不責屋賃不徵社費自願繳費者聽因之座客常滿樽酒不空有畫孟嘗之目焉今夏語霜慘殂同人星散旋由吳君臧堪出而主持遷社改組復行徵費制度長社者仍爲吳王哈三人語霜肥碩善飲同時南社之黃克明不善飲而肥則過之人稱南北畫社兩偉人後語霜死凡四十九日黃亦病中風不起年皆四十九歲是旣奇矣更有奇者伶人馮春航謀從俞語霜學畫未及委贄而俞死乃改師黃克明先黃死一日執贄登門黃固無病請業則其以明日明日再往則一瞑不視矣 
　　停雲社之發起人李懷霜任董叔呂海昌唐吉生洪西廬朱立我何企岳蔣鴻文鍾祖培蔡逸民等皆語霜生前贄友而懷霜董叔尤有文章盛名爲語霜所心折人以是翕然歸之聞其社章甚完善不設社長一律平等社友約六七十人就中耆舊則朱古微鄭太夷曾農髯吳缶翁張忍老等名流則王一亭于右任張臥禪黃鬢虹吳仲熊樓辛壺郭和庭宗履谷張石園劉山農錢化佛張聿光等閨媛則吳淑娟榮嶧琴等惟取志同道合不拘一格以求故人材稱盛云 
[游戲格言] [  嵐光]  
　　不賭不能贏錢不賭不能輸錢 
　　賭不輸錢天下營業第一嫖能倒貼世間樂事無　 
　　嫖賭徵逐之地爲人類個性之解剖所 
　　人類假面具在酒後揭破之　 
　　好賭者必不善賭不善賭者必好賭 
　　妒爲婦人美德 
　　善諂者必善毁 
　　游戲場者愛河也孽海也 
　　善放屁者必善做新詩 
　　金錢萬能金錢萬惡 
　　女子對於男子男子對於女子其心理正同 
社會小說 
[人間地獄（一四六）] [  娑婆生]  
　　第五十四回黃葉初彫伊人不見　弘基乍闢意見橫生 
　　孫桐耘道他說還在總統面前極力保舉我可以派我一件差使呢孫夫人更披了一披嘴道你到底還是辦銀行還是去做官要辦銀行提起精神來辦事不必東想西想東纘西纘要做官的早點到北京去等在上海灘上租界裏尋不出什麽官來做租界上的官一榻刮子只有會審官和交涉使數得出來幾個的姓單的力量能彀辦到擠開了别人讓你嗎孫桐耘道你弄錯了我說的差使不是這一類的事是總統府裏弄一個掛名的闊事孫夫人道什麽掛名闊事孫桐耘道這個你不清楚了現在總統府裏有許多顧問諮議等等名目總統可以隨意委派的夷英代爲一保舉總統一定可以派一個顧問名目那末總統委狀一下我便可以在名片上大刻而特刻據說總統府的顧問抵得一個大簡任官有了這個頭銜什麽督軍省長衙門可以直出直進什麽𧏺一般的道尹縣知事等類簡直不成問題了那末關於我銀行的進行豈不大大的可以借此發展麽何况總統的顧問不比别樣薪水一定可以拿得到的據夷英說起碼也有二三百塊錢你想銀行裏薪水雖多也只能開支到二百塊錢酬應費頂多也只可開到一百塊錢凑上這一筆有五六百塊錢一月每月可以多積蓄點起來豈不大妙呢孫夫人起初聽他丈夫孫桐耘的一番話不甚相信只是淡漠視之如今聽得顧問差使每月可以不勞而獲二三百塊錢的乾薪水不覺也笑逐顏開忙問單夷英究竟靠得住靠不住呢孫桐耘道你想他是替總統辦心腹秘密事的人在總統左右求這麽一個本府挂名差使焉有不成之理你可以放一千二百個心沒有幾天總統的委任狀夷英一定寄來了 
三言兩語[  鵑]  
　　我昨天　在提心弔膽的說說江浙問題不道好消息從天外飛來江浙的兩督兩長竟客客氣氣的訂下和平公約了從此「上有天堂下有蘇杭」兩句話可以永久存在神仙式的蘇杭人大可墊高了枕頭安睡做好夢咧有人說這公約可靠麽我說有甚麽不可靠我們小百姓說一句話尙且劃一不二何况是兩省頭兒腦兒的軍民長官大家簽字蓋章呢 
 
 
 

Page 9

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *   
 
 

Page 10

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *國内要聞二 
[長沙通訊] [  幹]  
　　宋魯之最後和平辦法程潛之對湘態度 
　　湘省局勢已至於非戰不可之地位延及今日而尙欲再言和平誠屬難事第從人民痛苦着想則無論如何不能再經戰禍故宋鶴庚魯滌平諸氏仍欲從事和解自魯師長由湘潭移節湘鄕後即與宋氏切實籌商均以在湘言湘自治之局實有維持必要趙氏揭　維持憲法題目甚正大欲維省憲則譚氏現在所居之名義即應取消故决定辦法由宋魯等分電汪兆銘各名流及各實力派詳叙湘局之不堪再擾請其轉達孫大元帥暫將譚畏公撤回俟將湘西問題解决再正式推舉譚畏公担任省長此項電報業已分别發出至對於譚趙兩方亦請於十日内暫勿前進如過期仍無解决方法即不再行過問宋師長仍然辭職魯師長則率部近駐省長所指定之寗鄕安化兩縣嚴守中立但譚氏此次回湘事前旣經大費周折始得中山之正式任命旣抵衡陽之後又經組設機關正式就職復經發表通電表示意志則中山縱能收回譚氏長湘成命恐譚氏及其左右未必即肯遵行是最後之謀和未必能生效力故趙氏雖徇宋魯之請緩下攻擊令然於備戰事項仍然進行頃已就省署設立護憲軍總指揮部由趙自兼總指揮下設㈠參謀處參謀長唐義彬參贊唐嶽五參軍余範傳計劃股主任龔長鯉諜報股主任陳繡豸股員未詳㈠副官處副官長宋增馥下分四股人事股交通股庶務股收發股各股人員亦尙未完全委出大約一俟分别委定即將正式宣告成立 
　　程潛之秘書長李仲莊於日前回湘昨有人晤之談及程氏對湘之態度略去頌雲之於湘事雖不欲袒趙但常以爲譚之長湘亦未必優於趙氏與其徒事紛更何如保全現狀渠居第三人地位亦决不回湘活動年來有四不革命之主張㈠不勾引致客革命㈡不利用土匪革命㈢不運動軍隊革命㈣不與『無政治改良主張無政治改良能力之人』合作革命蓋渠係以改良政治爲目的以革命爲手段勾引客軍太阿倒持何從改良政治利用土匪運動軍隊適足以紊亂紀綱喪失威信更何能改良政治至於『無政治改良主張之無政治改良能力之人』自便私圖不嫌詭遇與之合作祇有受累而已故均不欲以之革命云云此外又談及有無後援李謂譚氏入湘之際曾自言當不費一矢不折一兵可以安抵長沙故譚氏旣不便請援粤中亦無兼顧湘省之餘力云云 
[南昌輔幣減色之爭議]  
　　金融界要求中行負責 
　　南昌行銷銀毫自民國九年始歷來信用尙好詎近日市面對於此項輔幣槪以八折收受此事關係金融前途甚鉅先是中國銀行行長王仰先以市面銀元流行每逢尾數槪折銅元視爲手續麻煩乃發行五角及二角之輔幣劵以濟其窮旋王氏復在津造幣廠鑄造一角二角銀質輔幣推行市面當時滙劃公所曾公同議决四項函訽該行㈠各莊各業收付欵目遇有奇零尾數不及一元者始准以此項輔幣找數不得盡用此項輔幣折成大洋㈡通用輔幣規定以此項天津造幣廠所造鑄有袁總統像者爲限非此不能通用並不得折找零數㈢此項輔幣爲中國銀行所發行即應由中行負永久對兌之責各莊各業有收積此項輔幣者無論多寡均准隨時持向中行一律以十進計算不折不扣兌取大洋㈣中國銀行兼理金庫發行此項輔幣之始應由中行函請財政廳通飭本省各縣署各稅局於徵收正附各稅欵時均應視同大洋一律以十進計算准其通用不得稍事挑剔云云嗣經中行承認市面始得通行不意近有好利之徒在各處輸送輕質輔幣（非津廠所鑄造者）來省并迭向中行持兌大洋中行大爲疑惑乃化其成色與津廠所造者大不相同因致函南昌總商會謂茲因各省造幣廠所鑄太多以致打破法價即如京津滬寗等處均已訂有價格近日敝行收兌此項輔幣甚鉅其中難保無私運圖利情事此後若仍按十進收兌實屬吃虧太甚萬難擔負除敝行所發輔幣劵仍照大洋收回外所有一角二角之現輔幣兩種礙難照兌云云於是匯劃公所及錢業公會開會僉謂該行允遵本所議决四條辦法有案可稽現旣減色該行亦應設法維持以符前案當即議决查照前决辦法四條致函該行仍請維持未知該行將何以善其後也 
[廣東聯軍收復始興]  
　　韶關始興南雄地處邊陲迭經戰陣最爲人所注意頃有人自韶關歸來備述韶關至始興南雄一帶近狀極爲詳細亟錄如下㈠查近日南雄境内確有沈軍殘部千餘人因鑒於逃入贛境被北軍繳械之事遂復圖擾粤邊並勾結土匪鍾福林梁安林等部盤踞始興縣城抗拒官兵經滇軍第一師趙師長派出所部韋旅長率隊向南� 
始方面迎頭　剿業於蒸辰將始興縣城收復匪等向南雄方面潰竄現在追擊中茲錄前方報告如下萬急韶州滇軍第一師長趙鈞鑒成密竊旅長奉命進駐南始師次江口探悉沈逆部隊及鍾梁等股土匪共千餘人據始興縣城希圖擾亂當派和團及楊應祥部隊乘夜渡過始興河佔領東湖墟一帶陣地一面命洪團長統率第二營繞出敵人後方迅速佔領陣地以牽制之又分派第三營佔領大河右岸馬眼村以東陣地對大河及上台村方面嚴密警戒第一營隨旅長爲預備隊駐江口策應部署已定於蒸日指曉即向始興縣城攻擊前進劇戰兩小時敵勢不支紛向南雄方面潰退我軍遂於蒸辰安抵始興縣城現正一面撫綏人民一面派隊跟踪追擊特電馳陳敬候明示旅長韋杵叩蒸印觀此可知南雄方面之近况矣 
[全國學生總會在粤開會紀]  
　　全國學生總會第五次評議會在粤開會昨（十四）日下午一時在高師舉行開幕禮會塲設高師禮堂是日赴會者孫中山及軍政各界代表來賓等共五百餘人二時開會理事長楊文炤報告籌備經過情形略謂同人來粤開會目的在求言論自由糾合全國有力團體爲民治奮鬥之中堅本會從前曾受種種壓迫今略爲諸君述之本會日前曾議决（一）打倒國際帝國資本主義侵略者（二）打倒國内軍閥此項議决大觸軍閥吳佩孚等之怒吳授意滬當局將敝會封閉當時國人尙有非議本會舉動者今已大白於天下矣但本會自被惡勢力催殘後益知學生們應負責來革新政治故近得赴粤開此次大會謀今後應進行解决中國政治問題之具體辦法蒙此間各界之贊助非常感情後由孫中山演說約歷一時許各界代表亦略有演說茶會拍照而散時已四時餘矣茲將全國學生總會各省代表來粤人數（一）評議部靳經緯（留日）韓覺民梁松榮（北京）鄧鶴瞿本固（武漢）趙鶴琴韓書麟（山西）江偉藩（陜西）黃勉齋王靜軒張葦村（山東）王基永龔際飛范體仁（湖南）張國長夏北侯（常德）李覺七（宜昌）閻鴻鈞陳勉（河南）沈价（南京）唐道海（蕪湖）孔昭謙（安徽宿縣）陳岳秀李家驥謝啓良（廣西）李漢潘譚鹿鳴（湖南）樓兆蠡李施衡（杭州）崔熹梁孟齊鄭彥芬（廣東）吳正鵠杭州）許鴻（武漢）（二）理事部楊文炤（理事長廣西）何恐（武漢理事）李駿（北京理事）龔際飛（湖南理事）莫耀焜（廣東理事） 
[西報紀梧州現狀]  
　　字林報十日梧州通訊云梧城杌隉不寗迄已數月近自星期二聯軍逮捕馮葆初解散其軍隊後紳商人民復連日集會營救函電紛馳即西人方面亦接有求援函件甚多據稱馮氏實無勾結沈軍情事此次逮非其罪且其在梧屢次保衛城市免受屠劫抑亦有功於民馮氏現拘梧州江岸獄中守衛其嚴美孚油船自十日前開赴南寗後今日回抵此間當其駛至距梧二十哩以内忽遭土匪槍擊船身彈穿多處船主腿部亦受重傷而上次開赴南寗時途中亦遇土匪惟未傷人耳現自梧州以上航行日益困難苟匪燄不戢他日江水稍涸恐將不復可行矣 
[四川之盜匪世界（二）] [  淵如]  
　　川中多匪記者業於昨函詳晣言之惟前函係專指夔渝航線一帶言之耳至於重慶附近各縣内地之土匪異常猖獗亦頗有足紀者 
　　大抵尋常匪盜往往爲無業游民臨時所集合搶刦以後即分贓散逃以避官廳之捕緝而今時之盜匪則不然人數則脅裹甚多内部之組織亦甚完備勢力是團結的主幹是有經騐的就中發縱指揮者純以潰兵退伍爲中堅以被脅滬氓爲羽黨向之以搶刦財物爲惟一目的者今則以被撫招安爲第一希望上以是求下以是應已成爲一種不易挽回之風氣現在川省除客軍外凡本省軍隊統計有二十二三師人土匪軍隊即占十分七之成分試就第一二兩軍言之第二軍及鄧陳田等所統各軍早年由招安補充現在改編者約十分之二第一軍第三軍及邊防軍總共計之招安隊伍約占十分之七所以四川人簡直稱熊但所轄各師爲棒老二軍隊一則因其到處擾民一則因其内容複雜朝爲土匪而夕爲軍官富貴逼人伊誰不棄民而爲匪乎以故各匪以力足抗拒兵隊之襲擊爲能以勢可强提團防之槍械爲勇遍地皆匪斯到處行刦而川民苦矣 
　　重慶首邑爲巴縣重慶係通商大埠現在又大軍雲集城内外尙未聞刦盜案件發生而巴縣所屬各鄕一出城距離一二十里即不敢携銀錢衣物遠行凡鄕村市鎭之稍有資產者相率遷入重慶城内因之渝中人烟異常稠密大有人滿之患對河南岸野貓溪地藏庵後面日前突發現土匪數十百人有持快槍者有拿棍棒者有携往日舊式武器者三更後將居民陳姓大門打毁蠭湧而入搜索箱櫃搶得烟土一挑銀錢衣物悉被擄掠臨行尙鳴槍示威居民皆疑爲周西成潰兵所爲接龍塲屬巴縣管轄又與綦江交界近月以來匪棚林立該處有法國敎堂一所附近紳民因懼匪禍求庇外人多住在敎堂以内不料因此惹起匪恨數日前率黨搶刦該敎堂首將法國人某司鐸用繩綑綁聲言非將收容紳富交出不可並以手槍擬其胸腹某司鐸能度亦强硬直斥其非正相持間幸該堂傳敎牧師張某多方勸解謂萬不可傷及外人引起交涉匪乃釋之逕入尋覓住堂富紳早已聞風遠颺矣巴縣知事呂恩孚本軍界出身刻見各鄕土匪太盛米糧不易入城行人均有戒心决意親身下鄕剿匪乃調集全縣團練率領清鄕以一月爲限聞已直電隆昌向軍長楊森請示矣 
　　江北廳即重慶對河據嘉陵江左岸居重慶之東民國成立即改設縣治繁盛稍不及重慶謴遠逾夔府涪州忠萬以上上月二十五號夜城中蕭曹廟側巷内晚十點鐘時突有股匪二三十人各持手槍電筒破門直入陳姓家内肆行刦掠事主飛報城防司令趕至匪已逃去僅獲一名訊供逸匪尙多一月以來江北城内連出刦案數次聞因新城永平門城牆拆卸十餘丈故匪黨得自由出入城外仁里地方由長壽竄來散兵約二百餘人與股匪合併勢燄愈大如旱土沱張關塲龍王場等處縱橫一二百里皆被土匪盤踞團練往剿因器械不良反爲所敗各法團乃呈請三師長鄧錫侯派兵會剿聞已得其許可又舒家塲等處聚匪六七百元多有槍械擬刦市鎭人民均聞風遠逃及匪至搶無可搶拉無可拉乃將全鎭付之一炬約燒數百千家亦云慘矣 
　　向來土匪祇怕官兵至今則官兵實怕土匪土匪怕官兵非怕官兵自身之有何技能特怕其携有利器耳官兵怕土匪則專怕土匪搶刦其槍械四川土匪每每不肯與官兵正式接仗專伏於後路要隘搶刦其槍械糧台如劉存厚在綿陽土匪即在廣元刦奪其運川槍械又如陜軍第七師由綏定府攻開渠兩縣土匪亦在後方騷擾專刦槍械官軍深以爲痛苦官軍發檄文懸重賞以緝土匪此吾人習見之事四川土匪則出告示保護居民懸賞金購官吏首級披猖狀况可想而知矣（八月三日） 
[皖敎廳長去任後之情况]  
　　國聞通信社安慶通信云皖敎育廳長江暐一憤去職瞬已兩日素日贊許江氏者謂江因欲鞏固懷寗縣省欵小學經費使隸屬於省會範圍故有市敎育局之創設實屬善意不意乃爲平素不愜之人假爲導火線事勢相逼竟至去職此後求如江氏負責做事决不可得連日寗蕪兩地發電挽留者已有數起至此次出面抨擊江氏者日昨（十七）復在敎育會開會討論對於敎廳長繼任人選問題當經提議資格數條隨推代表謁省長呂調元陳述一切并請早日委代又軍界方面因江氏爲敎育經費獨立問題與軍座頗不融洽現江氏被逼而走一般依附軍界素仰軍閥鼻息之徒均大喜特喜急電報告至官廳方面則呂調元一面報告馬聯甲謂敎廳長出走科長代行繼人未得一面仍派選舉事務所所長胡朝宗赴潯慰留因江去時固云往廬山啼暑也至該廳本身方面則江氏於臨行之際曾發表數事一則取消市敎育局以明與去就相終始此外則委任本廳一主任科員蓋明知自身去後外間所指爲四㚥人之首之何著青必須出廳而其他恐亦尙有辭職者果也江氏一去何首先辭職而主任許恪士亦自言辭第一科科長程湘帆亦藉故他去恐亦不復來矣此外更又將第一農業第三農業兩校長互調第四中與第九師範兩校長互調近日則由科長汪開棟代拆代行不過略辦例行公事而已惟江氏在任較近半年之中各省立學校之風潮錯雜歷落時起時伏尙能按納未至猛烈爆發今江氏旣行則各處潛滋暗長之風潮必有一發不可收拾之日現時端倪早見甚爲明顯者則有一工學校之校長問題一中學校之校長問題法專學校之校長問題此外又有一師學校風潮之醞釀四師學校之難免問題在在可虞轉瞬暑假即滿一經開學恐即爲皖敎育界多事之秋矣至繼任問題據傳省署方面之趨向與個人活動之力量觀之恐將不出於胡朝宗與董嘉會洪逵三氏云 
[徐州近訊] [  雲]  
　　邳北剿匪紀聞剿匪司令陳調元電令本署將其大黃坐馬速送四户以備親自指揮剿匪聞連日剿匪頗爲得手迭有斬獲匪皆遠竄日内即巡閱宿遷縣惟又聞巨匪趙成志徐大鼻子等合股之千餘人在大良壁一帶高搭彩棚置酒大會聲言將與官軍周旋該處與官軍所集中之四户隔一大沙河相詎只十八里均摩拳擦掌不日將有大激戰也 
　　破獲私造槍彈城西北黃口鄕紳邵世恩自購小機器私造槍彈出售用有工人二十餘名儼然一小工廠經密探報告鎭守使署已於前日將邵拘獲工人遣散機件查封邵某亦將從嚴法辦云 
　　良民被寃誣案城南馬蘭集牛販朱某派僕人討賬歸時持有現洋六百元將至圩外遇匪數名將洋全數刦去該僕喊叫被匪將兩手縛住塞布口中刦畢持贓而逸僕人兩足尙能行動因潛行跟隨匪等至某莊經人鬆綁即將被刦情形說明並言跟踪至此見匪入莊内諒去不遠當由鄕民分途搜查果於池旁擒獲一匪王小二蓋路逕不熟在途迷路者被擒後即解馬蘭圩保衛團拘押兩日陸續代出本案有張某及蔡莊葉興善等同夥張葉等皆近村良民之小康者迹近誣攀現葉興善一聞被誣驚極瘋狂遽將其妻致死己亦自縊斃命先是有本圩孫某之子少年不務正業竊家中財物而逃數年不知去向保衛團忽將孫拘到謂據匪供本案有其子同夥應罰欵二百元了事孫以眞僞難辯只得受罰已交半價保衛團於前日將該犯王小二解銅山縣署訊辦同時孫某進城探得王匪原供並無其子同夥之口供始知罰欵全係敲詐遂即具呈控訴矣因此案而發生誣攀詐財又牽連兩條人命不知如何了結 
也 
[浙垣平民敎育之運動]  
　　杭州平民敎育籌備會通函各團禮云敎育事業貴乎普及一隅偏枯殊鮮大效譬諸飲食一民珍鱃衆民枵腹固不若簞食瓢飲各獲一飽之爲愈也所貴乎民主國家者能使全國人民咸有公民智識我國建樹共和已十有二載而人民智識之低淺如故習俗風氣之鄙陋猶昔推原其故良以比年以來禍亂相尋財源枯竭庶政咸弛敎育經費僅居什一雖有賢明之士熱忱提倡其如無米作炊巧婦難能何邇來雖有多設大學之議而提倡平民敎育者罕有其人卓識之士竊有隱憂政府舉辦旣屬難能唯有勸捐募欵自行創辦旣可匡公家之不逮又能少盡服務社會之責任始於一隅終於全國意至美心至苦也長沙烟台兩處曾於上年間舉行平民敎育運動設立平民學校數百所授以新編之平民千字課一載以來成績斐然吾杭號稱文物之區而一般民衆之智識未見較他處爲上目不識丁者比比皆是年長失學無適當學校供其補習者有之限於經濟無力向學者亦有之百萬同胞不盲於目而盲於心良可嘆已敝會不自揣量擬自今年秋季始仿照台烟長沙等處辦法舉行平民敎育運動創設平民學校藉以少盡服務社會之責幸賴吾杭人士贊許援助又復解囊輸將現在一切籌備頗有端緒計劃分全城爲六大區每區又分爲二小區或三小區不等共十五小區每小區設立學校五所統共七十五所每所招生二十人共千五百人延聘中小學講師爲敎員並以平民千字課爲底本稍爲增損俾適合本地情形定於九月二十日開學先於九月一日至八日舉行平民敎育大運動俾各週知並派員登門勸學家喻户曉父詔兄勉惟事屬初創一切課程設備頗多斟酌商議之處素仰熱忱敎育敢乞賜敎用匡勿逮感荷弗勝 
[浙一師校毒案判决文（四續）]  
　　且鑑定書中定量之結果（指每百瓦飯含砒若干而言）是据當日由師校交來供試騐飯之一部中所得之量且少量飯之含砒量推測他部及全鍋飯之含砒量等語（見審判卷中）則是辨護人關於此點之主張根本上已屬錯誤此辨護意旨不能認爲有理由者三其四略謂被告人錢阿利畢和尙之供詞先後旣不一致相互間亦有參差顯難憑信云云本廳按吾人之記憶力有限今日所做之事明日或已有若干之遺忘且各人之記憶力亦有强弱之不同甲之所能記者未必即爲乙之所能記茲查該被告人對於如何付鈔如保偷藥如何下毒諸重要關鍵所供均相符合先後亦復一致至關於細微末節自不能纖悉記憶而毫無遺漏故不能僅以其所供細微末節之不符而謂全體供詞均不足憑信此辨護意旨不能認爲有理由者四其五略謂俞乃斌至預審中已否認偵查中所供謂係出於檢察官之恐嚇神經錯亂所說此種證言不足爲據云云本廳檢閱偵查筆錄當日檢察官對於該證人並無威嚇誘騙之詞該證人所供各節又至詳且盡有條不紊且此項筆錄經該證人閱覽後改正筆誤親筆簽名就此等情形觀察足徵當時精神毫無錯亂雖該證人至預審中忽翻前供然此種毫無理由之翻異顯係事後受串自不足信此辨護意旨不能認爲有理由者五依上論結錢阿利畢和尙共同殺人之所爲依刑律第二十九條第一項實犯二十四個第三百十一條之罪又二百零四個第三百十一條第三百二十七條之罪俞爾衡敎唆殺人之所爲依刑律第三十條第一項亦犯同數同條之旣遂及未遂罪俞章法陰謀殺人之所爲係犯二百二十八條刑律第三百二十八條第一項之罪就本案犯罪事實及犯人心術言情節均無可原合依上開各條分别從重科刑再依同律第二十三條第一欵第三欵定其執行刑錢阿利畢和尙俞爾衡旣處極刑覊押日數實無抵折之必要俞章法覊押日數依同律第八十條予以折抵並依刑訴條例第四百七十八條第四百七十九條諭知各被告人應負擔之訟費特爲判决如主文本案經同級檢察官屠振鵠蒞庭執行檢察官之職務中華民國十二年八月十日判决浙江杭縣地方審判廳刑庭審判長李昀推事趙鈕鏜推事俞承修㈠上訴法院浙江高等審判廳㈡上訴期間自送達判决後十日右判决正本證明與原本無異書記官王道周中華民國十二年八月十四日（完） 
[杭州快信]  
　　外來各種奬券前經財政廳呈請禁止行銷現軍省兩署擬通令於本月終截止一槪不准銷售惟游民券不在其内 
　　財政廳以浙屬民欠積賦自八九十年起迄今爲數頗鉅各縣催追不力妨礙國課現已派委會縣督催 
　　省敎育會二十一日開常年大會有人反對會長張乃燕提出根據敎育法令及本會規程以張爲新會員未經資格審查擬由省視學及中等以上校長實行組織審查會須兩月後方可確定爲會長 
　　省敎育會今日上午開評議會因人數不足未果 
　　嵊縣南鄕殿前地方土匪與駐附近鄔岩軍隊相遇接觸波及居民被焚房屋無算 
　　此次颶風大雨杭縣觀音塘六七各堡因霪雨損壞坍塌沙地昨晨沙灶地墾放局杭屬籌備員黃遜燊親往履勘約計坍去成熟沙地二百畝以上所植蔬菜隨流漂沒鄕民損失甚鉅 
[南京快信]  
　　昨（十九）日下午三時城北新街口有二人乘坐人力車一着綢長衫一着夏布短衫内一人身藏炸彈爆裂車夫被炸斷一手當經軍警拏獲押送軍事審判處審訊 
　　齊覆院電蘇浙並無軍事行動縱有小部分移防係備剿匪無關大局 
　　駐鎭十九師長楊春普昨來省謁齊督面陳防務 
　　駐省各軍隊師旅長每日午後均至軍署會議防務六時散値團長以下均在營敎練士兵以重職守 
　　齊督爲愼重軍事敎育起見昨派參謀長劉玉珂軍務課長李梅上校參謀王恩桂中校參謀劉坎田文渠唐成憲等六人輪流每日視察駐省各軍隊敎育又派參謀副官多人分赴各屬檢查軍隊並視察防務佈置　 
　　寗垣因謠諑繁興已無形戒嚴 
　　杜錫珪續派砲艦四艘及辰列兩魚雷艇赴閩協防 
　　海軍總司令署接甘聯璈由漢來電報告巡視沿江各艦佈防情形 
　　海軍六七兩月分餉迄未撥發杜總司令因財部已有人負責昨派劉軍需課員赴京催索 
　　各縣議參會蘇屬一帶呈報正式成立者已有二十餘縣惟江北則尙寥寥 
　　英人拍來奉命潛赴各縣查察烟禁 
　　徐佛蘇昨來寗謁齊督談三小時出即乘車赴滬 
　　勾結外人私運槍械之嫌欵犯許鎭南昨由陳調元派員由徐押送來寗已發交陸軍審判處訊辦 
　　隴海鐵路督辦張祖廉昨已由寗轉車赴滬 
　　江都高淳等縣因經費問題已由縣議會議决緩辦户籍昨均由縣轉呈省署核辦 
　　昨日滬寗慢車到站時有形似潰兵者多人在寗下車查係臧許所部在閩潰散未被收容當由下關軍警監視渡江搭車回籍 
　　德人羅白蘭及奥婦私販煙土案已由江寧地審廳判羅拘役四個月併科罰金一百元奥婦拘役二個月併科罰金六十元 
　阜寗公民高杏峯等呈省署以自治旣經恢復該邑地方公會當然取消以一事權韓省長令由該縣知事轉呈察核 
　　韓省長徇高淳縣商會之請咨商安徽省長取消定埠米捐以恤商困 
地方通信 
[蘇州]  
　　日領事署改建消息盤門外二馬路駐蘇日本領事館原係租地建屋每屆十年換約一次民國二年時曾重訂租地契約一次迄今十年已滿理應將約重訂茲悉駐蘇日本領事籐村俊房氏因該館房屋極窄不敷辦公且已傾頽不堪亟需放寛地步雇工重建乘本年續訂租約之時已據情電告本國外務省核准匯欵到蘇預備動工改建一面已函知蘇州交涉員劉玲生轉呈省道兩署請即轉飭領館地主定期續訂租約以便動工進行云 
　　公民函請恢復議會葑門外車坊鄕公民邵雪亭以本邑　直尹山各市鄕議會均已遵奉省令籌備恢復惟車坊鄕董朱錫範對於恢復自治一事邇來寂無舉動或有别情昨已專函該鄕舊議會議長責問何故放棄職權並要求該會專函質問朱鄕董催促迅即容納民意召集鄕議會開會集議進行云 
　　調查烟捲難着手調查吳縣烟捲委員施鳳華君來蘇晋謁郭知事及商會正副會長後已進行調查手續此次調查非常繁瑣即小街僻巷之各寄售捲烟小店亦須查明營業槪况爲具體之計算施君以事屬創舉而財廳頌發表式甚多十月一日成立之期轉瞬即到不特全縣二十七市鄕範圍廖廓即以城市而論非三四人助理其事不能達完美之結果施君雖委託親信者按區查察然平時究欠經騐特於今日親託第三區菸酒公賣菸類分棧經理王純甫主任其事茲王恐招各店之怨　不敢貿然着手云 
[松江]  
　　泗涇鄕議會定期舉鄕董泗涇鄕議事會自奉省令恢復後曾邀集議員鄕佐開談話會三次議决定於本月二十三日上午開正式恢復會下午補選鄕董並依暫行市鄕制選舉章程第六十五條具呈縣署請縣知事屆時親臨或派員監督茲因進呈數日縣署故意捺擱延不批覆爰於昨日備文重申前請當此省長重視自治之時想該知事未必能一再延擱致礙自治之進行也 
　　敎育委員互調服務之爭議敎育局張樹勳局長近爲搆通各區敎育情形互相觀摩起見特令第一學區敎育委員吳驤與第三學區敎育委員倪世昌互調服務詎知事未實行兩區敎育界已紛起抗爭第三區則保留倪世昌第一區則堅留吳驤十八日又有松市小學敎員朱萃柏天一等十七人聯名公函（文長從略）張局長抗議未知張局長果准免予更動否 
　　市鄕自治進行消息松江市議會自十七日談話會後已呈報縣署於十八日啓用鈐記並請歸還田租捐稅錢河鄕則於十九日由該鄕代行鄕董職務之陸志清（鄕佐）呈報啓用圖記小崑山鄕案卷亦已領出該鄕議員尙足法數一俟圖記刋就即可召集開會矣 
[奉賢]  
　　義敎期成會成立紀該邑義務敎育期成會業經籌備就緒特於日前在縣敎育會内開成立大會投票選舉職員結果陳海曙（曉初）當選爲正會長徐宗愷（季平）張沛霖當選爲副會長 
[常州]  
　　縣敎育會開會之怪狀武進縣敎育會於十九日下午開成立會到城鄕會員五六百人照籌備會議决案須繳保證金一元領有會證方可入塲先到者尙遵案繳費後到者竟一擁而入籌備主任過漢秋以到會者是否係會員無從分辨遂宣告改開談話會有蔣某詰問何故須收保證金同時有趙某吳某等在塲中任意行走高聲發言以致秩序大亂雖有人起而維持秩序發言者亦置若罔聞相持至兩小時主席謂籌備手續容有不週今日秩序紊亂祗可宣告散會由籌備員另商辦法再定期開成立會旋有蔡某起立謂有一言相告前數日喧傳蔡某賄買會長現在大會未成我不受賄買之名固我之幸然敎育會籌備多年徒成泡影是武進敎育界之悲觀云云聞者相與一笑而散散會後各籌備員以大會旣未開成則籌備會應有結束遂繼續商議結束事宜議决㈠已繳會費憑會證收據一律退還㈡請縣另派籌備主任及籌備員籌備進行事宜㈢造具收支清册呈報縣署所有各種印刷品等一律請縣保管籌備經費請縣署再令敎育局撥發以資結束 
　　團部撥兵赴宜塡防駐常警備隊團本部日前奉省令撥兵函營赴宜興塡防並令縣署就省稅項下劃撥餉銀三個月縣署奉令籌措現欵一萬數千元咨團部具領傅團長於十九日將餉領出後即發給兵士當晚即開拔赴宜駐防矣 
　　兩鄕械鬥毆斃人命豐西鄕城隍廟於前日下午演劇有陸莊之周金生與德澤鄕汪家村之施金生各率黨徒四五十人不知因何事故發生械鬥風潮受傷者二十餘人汪流海竟至被人毆斃十九日投縣報案縣委於二十日前往騐屍云 
[無錫]  
　　巡𢌞演講員呈報服務狀况無錫縣立通俗敎育館甲� 
組巡𢌞演講員楊錫類自去年四月任事後赴無錫北上北下南延泰伯新安揚名開化景雲等九市鄕演講每至一處實貼五色紙所書之通俗格言及各種通俗警世傳單與圖畫然後演講日前該演講員將演講狀况造册呈報該館館長秦有成君計上半年共講一百零七次至五十一處聽講人數總計九千四百六十餘人 
　　警所破獲大批紅丸無錫縣警察所李乾一警佐十九日夜據報有大批紅丸由協興輪船之貨船從滬到錫李警佐遂於夜一時餘帶領内勤巡士至通滙橋下協興輪船局附近守候未幾貨船果到津李等不動聲色 
 
 
 

Page 11

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *上船搜查並禁止船人登岸船内滿裝洋布洋紗糖碱等笨重物件搜查至天明在一船角檢得木洋油箱一只内儲紅丸抬往警所今晨李再派警上船搜查又獲一箱當夜並派警在船監視並將形跡可疑之船夥蔡福林船主毛盤金之第阿梅妻某氏兩人帶所下午四時李警佐再派内勤巡士等到船搜查因據報告人云尙有一箱也至該項丸藥係用洋鉛皮匣裝儲每匣千粒有一箱已點明十六萬粒其餘一箱稍少該丸匣封面紙印明上海法大馬路某藥房金鷄納霜丸元字紅丸每匣千粒主治戒烟後所患各症及幼童忌服等字樣以圖掩飾聞警所已預備移解縣署核辦云 
[南通]  
　　築隄防禦潮災天生港至九圩港一帶江隄被潮冲損甚多瞬屆處署節及八月大汎狂潮倒灌堪虞縣水利會有鑒於此業經督促港董尝渭川傅步青陶長源等邀集各圩總議决於十九日拔夫興工修築計殘隄三百六十丈依原有之寬高平均計算修補每丈須做土七方共計土方二千五百二十方每日由千人工作尅期四日内竣工 
　　實業界彙聞鹽墾管理處爲調查通泰各鹽墾公司近况起見特派朱國銘君前往大豐等區視察俾爲股東諮詢時之依據又大生第一紡織廠近以積存棉紗甚多爰於十九日開盤售現聞十二支魁星計售二百零八元較市上約減四元左右故購户擁擠異常又大生第三分廠由費經理善本經營以來廠務日臻發達本年上半期結算除提起本廠官息外尙能獲利至十一萬餘元之多爲其他紗廠所不及云 
[鎭江]  
　　于會長表示不願連任日昨（十九）鎭埠商會開新會董會議議决本月二十七日爲互選期于會長亦在當選會董之一昨特聲明如有以連任提出徵求同意者爲會務計絶不願一誤再誤致叢咎戾特先聲明聞因不願與他人爭會長故有此表示究不知鹿死誰 
手也 
　　請兩長取締清鎭小輪本埠利通小輪茶房曾在寳應推客落水斃命現江北各商會公議六條㈠應開兩班以免擁擠㈡限制拖帶多船㈢酒錢隨票加一收清不准另索㈣茶房水手均着制服㈤訓令沿途官廳檢查㈥由兩長會委專員常川沿途監視聞已呈請商聯會轉呈軍民兩長核行矣 
　　翁知事爲冬漕宴客丹徒翁知事以息借冬漕一事迭柬各紳商在署宴會惟人未到齊以致阻滯日前（十八）又賡續邀請子會長胡團長等十二人在署與宴云 
[揚州]  
　　學校聲明停課江都全縣學校原定暑假滿後於陰曆七月初九日開學現因江都縣署積欠各校經費兩月有餘不但發放無期曹知事且云嗣後關於學欵儘收儘發致修繕設備無法開支特於十九日共同會議暫緩開學除致函各界聲明及通函各生家長外並電南京呼籲原電如下南京省長敎育廳長鈞鑒暑假已滿各校因曹知事欠發經費無力開學乞賜維持辦法江都全縣學校職員聯合會叩效 
[高郵]  
　　追悼獲匪殞命之巡士縣屬車邏鎭第四分駐所巡士李得貴於夏曆五月二十五日獲匪身死當經胡知事勘明屬實並呈請撫䘏茲由警佐黃敦壽第四分駐所學習警佐吳中傑念李因公殞命發起定於夏曆七月初九日假車邏三聖菴開會追悼並發公啓遍告全邑軍警以及當地人士届期蒞會藉表紀念倘蒙憐憫資助尤爲感禱云云 
[徐州]  
　　毒死親夫案小闞莊居民李振河被其妻張氏（二十餘歲）與姦夫同謀毒斃經夫弟李振海告發縣委相騐毒斃屬實當將犯婦帶城訊供與姦夫朱成合同謀毒死親夫不諱及將朱成合拘案供認與張氏未出閨時通姦是實自嫁後早已斷絶往來伊另有新歡毒死親夫一節毫不知情男女犯分别收押已派人調查矣 
[湖州]  
　　罷織風潮已告解决綢廠罷織風潮自經陳知事擬定兼顧辦法出示排解後雙方均表贊同故全體織工已於十七日起一律照常復工矣 
　　建築樟腦模範工塲浙江湖屬樟腦分局創立有年但農民對於該局頗不信任仍將樟樹砍作佛料殊屬可惜近聞該局特建模範工塲招人實習授以樟腦製法以期普及利益而挽信用 
　　會議清鄕經費去冬湖屬六邑匪氛猖獗曾由各屬紳士主張舉辦清鄕以弭後患旋蒙軍民二長許可業已着手進行惟經費乙項除吳興長興德清每縣尙有預備金二千元可充外至安吉孝豐武康三邑財政向爲支絀實難籌措茲聞各縣知事協議擬將北賑附捐湖屬再徵乙年則可得七萬餘元以乙萬二千元充作清鄕之需餘欵招遊擊隊百名輔助防禦刻正計劃進行不識果能實現否 
[嘉興]  
　　城東南外兩商聯會成立彙紀嘉興北市北大街中街城灣等商界聯合會已次第組織成立茲悉城東商界聯合會亦已於十日選定正副會長及各部職員更於十九日在東城蘭溪會館開成立大會到者三百餘人縣署警所各聯合會及各團體均派代表蒞會各致祝詞開會後由正會長徐景儀宣佈該會籌備經過情形畢即由縣署代表姚某及孫良玉夏鳳章陸初覺沈惠然吳天翁等十餘人相繼演說詞旨不外祝頌和鼓勵最後由徐會長致答詞旋即攝影以留紀念又悉南門外商界聯合會亦已籌備就緒選定職員於二十日開成立會並有名人褚輔成君到會講演云 
　　二中校友會開會紀省立第二中學校校友會因各職員任期已滿特於十九日午後召集各校友討論會務進行方法及改選職員到者五十餘人報告會務經過情形畢即更選委員結果推定計仰先王哲安朱潤卿陳尊石楊次廉沈侃如等六人爲甲組委員其乙組委員應俟開校後由學生部推定云 
　　官廳禁售敗肉嘉興市上查有患病之牛羊宰殺出售致食者疾病叢生於衛生上大有關礙現經人報知官廳飭警查禁對於各種敗肉不准售賣即宰售健全牛羊亦須於陰曆九月初旬方准售賣以重衛生業已佈告各飯舖遵照矣 
[衢州]  
　　龍游水災之慘狀龍游南門外靈山港前（八月十二日）夜蛟水陡發霎時水漲一丈數尺城外沿溪兩岸呼號救命之聲慘不忍聞時在黑夜猝不及防次晨史知事立即會同商會長黃君僱船帶領乾糧急赴撈救得慶更生者三十四人城郭數里之内民居已成澤國房屋傾坍數十座積屍數十具上流溪口等處遭災尤重霪雨綿綿田稻抽芽災上加災咸謂數十年未有之奇災業由縣知事商會長電陳省吏賑濟矣 
[濟南]  
　　請護烟濟電綫之部咨交能界消息烟濟電報線巡線總管葉昌歧前因所管區域内發現匪竊桿線情事特呈報交部在案茲已由交部咨請魯省長飭屬嚴緝匪犯並妥爲保護原文照錄如下交通部爲咨行事據烟濟電線巡線總管葉昌歧呈稱據該處第一區巡員孫文奎電稱濰縣大圩河間新收回沿鐵路電線自八三號至八八號中間被匪鋸桿二根並竊去頭二三四銅線三擋除已飭該巡線員督匠巡修外懇部咨請飭屬保護等情查該項沿鐵路電桿線新自日本收回關係至爲重要相應咨請貴省長迅飭沿線各縣嚴諭沿途路警切實保護並飭濰縣知事嚴緝竊犯盡法懲辦以儆效尤而維電政實紉公誼仍希見復爲荷云 
 
 
 

Page 12

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *   
 
 

Page 13

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *本埠新聞 
[留美學生之最近歸國者]  
　　日前昌興輪船公司之俄羅斯皇后號由美來滬時有留美學生四十一名回國現各該學生等以在船沿途深感該輪待遇之優特具公函致謝昌興公司茲將歸國學生姓氏籍貫等錄下 
姓　　　名　籍貫　在美國學校　　　　　所習科學查　　　謙　南京　Minnesota　物理宋　振　寰　奉天　Columbia　　經濟吳　金　聲　廈門　Washington醫學李　毓　棠　香港　Victoria　　滑稽畫李　餘　慶　河南　ColoradoM　蠟學邱　正　倫　上海　N·Y·U　　　　　商業余　泮　同　廣州　　紐約　　　　　　　商業章　經　芳　上海　W·ofpenn　　　經濟張　青　漣　北京　ColoradoM　治金張　凱　臣　清華　GeoWash　　　商業徐　卓　榮　未詳　Northwesterns　牙醫張　廣　輿　河南　MoSofMines鑛學張　　　生　上海　Harvard　　　銀行學陳　　　達　北京　Columbia　　社會學陳　汝　珍　河南　Illines　　　土本工程黃　兆　鴻　上海　Michigan　　化學工程丁素筠女士　天津　Columbia　　生物學陳　德　恆　浙江　Columbia　　傳記黃兆鴻夫人　上海　Michigan　　敎育張　善　琛　上海　U·ofpenn　　經濟黃　升　培　汕頭　R·P·I　　　　　生力　黃　振　華　香港　U·ofWahss　商業管理黃玉貞女士　廣州　MichUniu　　社會敎育殷　芝　齡　上海　Columbia　　敎育姬　振　鐸　奉天　Columbia　　職業敎育高　鳳　山　北京　Boston　　　　敎育梁　楚　三　上海　　　　　　　　　　　主筆梁　晋　鶴　天津　Columbia　　經濟馮　友　蘭　河南　Columbia　　哲學馮　景　蘭　河南　Columbia　　鑛學地質鄧　以　蟄　北京　Columbia　　哲學曹　明　鑾　河南　PardueU　　　化學工程劉　天　道　湖南　Columbia　　哲學文學蘇　樂　眞　上海　CornellU　　化學工程盧　默　生　湖北　Harvard　　　敎育鍾素媛女士　天津　　恊和　　　　　　　醫學謝　星　池　香港　LoyolaU　　　化學工程聶　華　靈　北京　CornellU　　土木工程比外尙有黃振華夫人徐卓榮夫人等同由美國返華 
[香港颶風航輪受損之滬聞]  
　　前兩日香港發生颶風波及於商輪者損失至巨昨日滬上接得確訊東洋汽船公司之南美班輪銀洋丸確已在港擱淺而怡和洋行之南洋中斐班輪隆生號（載量四千噸）業經完全沉沒船中旅客船員水手人等當時幸有太古拖駁輪上前援起但物件之隨沒者已不及打撈矣又有明生號捷生號兩輪受損尙微又昌興公司之澳大利亞皇后號此次亦適往香港在大風時被風衝打幾及里許幸駕駛行法未受重傷又法郵船安得來彭號十八日下午六時至香港時大風已起該輪駛入港口即遇風阻幸船主親自指揮司機者開駛與烈風激戰一點半鐘仍得安然入港絲毫未損昨日有電到滬報告今日可以開抵上海矣此外之遭巨風冲擊而受損傷之船共有十餘艘若浙江號輪若爪哇線内輪若港粤線内之華商輪及日本船咲野丸等等各輪之損傷輕重不等昨日之由港到滬船則有日清之蘆山丸怡和之富升號該二輪則未受損又招商局之廣大號輪到港適在大風已起之後昨日港局來電報告廣大未受損傷現安然進港不日開滬云 
[全皖厚生會之和平運動]  
　　旅滬全皖厚生會昨日致安徽督軍省長公電云督軍省長鈞鑒竊敝會以講求厚生爲宗旨維持皖僑生計并保護旅滬鄕人廬墓政變以來謠傳頻聞幸蒙鈞座關懷大局視民如傷閭閻無驚民生有賴凡在幈幪同聲禱祝皖地水陸毘連隣境頃悉江浙兩省長官聯名已結和平公約茲將原約印件附呈迫懇鈞座俯念江浙唇齒相依援案辦理可否應候鈞裁旅滬全皖厚生會余誠格余之芹孫鏡湖葉汲三胡伯陶呂頌庭呂陶呂樸山孫榮　孫叔廣程社　潘衛廷同叩哿 
[徽寗弭兵會委員會記]  
　　徽寗旅滬同鄕弭兵會前日在徽寗會館開會當塲推出執行委員三十七人組織執行委員會昨日委員會第一次開會委員到者二十一人委員長余魯卿主席報告略謂本會由大會產生負責執行一切事務關於大會交下各案本會應繼續討論其中最重要者厥惟派遣代表加入江浙和平運動及接洽旅滬皖公團二事請諸公討論云云李振亞主張先接洽旅滬鄕老及各公團再由全皖推出代表加入江浙以免偏於一隅之誚曹志功附議結果一致贊成即推舉余魯卿朱智仁呂篙漁李振亞接洽鄕老曹志功王永藻程永言胡佩如接洽各公團次議分科辦事案僉謂事機緊迫端賴羣策羣力無庸分科惟劃出文書一部固定四人辦理會務結果推呂篙漁李振亞曹志功胡佩如等四人擔任起草辦事大綱及各種文電曹志功提議弭兵會係單置性質經費是否另行籌募結果一切經費暫由徽寗同鄕會墊用將來另行籌措地址暫附同鄕會内以省經費次討論常會時期定每星期三星期日開會次李振亞報告孫鏡湖汪鈍夫所擬條陳孫君并槪捐經費五元衆主保留俟下屆常會討論孫君捐欵專函致謝黃禹鼎提出候補委員案全體贊同即推出徐季龍戈朋雲孫鏡湖等十一人議畢即行散會 
[旅滬魯團體前晚開會紀]  
　　公决反對王承斌率師赴魯 
　　本埠山東集義公所濟兗會館旅滬山東學生會三團體因田中玉有撤調消息特於昨晚在濟兗會館開會討論由總董趙厚銘主席到者五十餘人首由主席報告略謂山東督軍一席自熊炳琦長魯後直系久有取而代之之意此次因臨案關係外人要求直系遂乘機攫取頃得電訊繼任者將爲直隷省長王承斌且有率師到魯之確訊此事關係地方甚重查田氏督魯不爲魯人所滿意固屬實情然當此政局飄搖之時人民相驚伯有惟恐戰禍之來撤換軍事長官實足以引起他種之糾紛况王承斌爲直系健將車站刦印醜播中外移以禍魯魯豈能承即以地方財政而論魯省擔負軍政各費已經羅掘俱窮胡　再添師旅益重供億究應如何主張應請討論云云當經到會者詳細討論結果在正式政府未經成立以前魯省軍民長官不能更動即以此意電請北京國務院及曹吳兩使察照一面并推派代表赴魯聯絡各地方團體一致主張云 
[江浙公約成立時孫盧往來電]  
　　江浙公約成立全文已誌昨報茲悉此約成立之前除張一麐往來奔走外孫發緒亦曾參與其間茲錄孫盧往返電文於下 
　　孫致浙盧電杭州盧督辦鑒密别久思深猶憶在杭臨别時曾謂政局如有變動我公當採取東南互保之策以保國家元氣公謂素願如此不料轉瞬吾言之倖中矣昨張君仲仁來電述公謂但能保全地方雖犧牲個人亦所不惜卓哉仁人之言宗旨殆始終一貫者曷勝欽佩張君携其所擬江浙互保草約同謁撫帥不待詞費而撫帥即毅然簽名於其上且書且言嘉帥此後當可不疑我矣此可爲江浙六千萬人民慶幸者而吾皖亦隱蒙其庥曷勝欣幸今日張君由寗赴杭敢請公亦毅然爲之加墨撫帥之於我公終始敬重不渝緒敢以個人之信義擔保之况値此四國質問之際其情形又較平昔不同只要此約一簽而謠言即可立息挽救中外商業直接間接之損失不少公與撫帥豈特萬家生佛而已哉特電切陳願公力排衆議勿稍猶豫成此偉績地方幸甚國家幸甚臨電不勝禱祝之至孫發緒銑 
　　浙盧覆孫電南京督軍署轉孫蒓齋先生鑒密銑電奉悉張君仲仁携所擬江浙互保草約來浙當即簽字弟與撫萬督軍本自相見以誠此後當更可諒解所期共抱此旨以待澄清兩省地方人民之福亦大局之幸也即希轉達撫萬督軍爲荷盧永祥篠 
[張一麐昨已返蘇]  
　　張仲仁君爲奔走蘇浙平和公約由杭來滬現公約業已成立張君已於昨日搭車返蘇矣 
[浙盧代表昨宴國會議員]  
　　希望從速制憲 
　　國會議員來滬者日多將足法定人數昨日上午由浙江盧督辦代表鄧漢祥周渤兩氏特約國會籌備員謝持等數十人叙宴由鄧致詞云民國成立以來事變相承最大原因實由憲法未成有以致之去歲法統重光咸以爲一切糾紛不難由國會制定憲法解决之孰意六月政潮驟起亂象又成諸公主持正誼毅然南下不爲威脅有受利誘此等舉動國人莫不敬仰聞到滬者兩院將足法數務望諸公竭力主持早日成會現在先憲後選之主張全國一致已成定論即别有懷抱之野心家亦不敢公然違反將來開會之日如能依此進行以慰喁喁之望則國人擁護國會之熱度必更增高即破壞者亦將無所借口矣至盧督辦對於國會南移表示歡迎意在尊重法律維繫國本對於國會無絲毫操縱利用之心事實俱在無待喋喋雖以後時局變化至於如何程度不能逆料但正誼所在盧督辦力所能及不敢告勞制憲等費一部分之力量雖有未逮合西南東三省而共同負擔亦甚易舉望轉達國會諸公萬勿過慮特是國會移滬凡百草創力有所限一切照料諸愧未周旣屬風雨同舟諒蒙格外原諒現在北京攝政内閣法理事實兩無根據民國今日已陷於無政府地位凡我國人皆有起而建設之責惟此事關係重大斷不可草率從事前此與各省代表及滬上各要人迭次磋商僉以爲各省當局意思有商榷一致之必要故有聯席會議之召集此項代表奉粤均已派定湘省亦有電告即行遣派滇黔川因電報阻滯故稍遲緩証以各省當局� 
歷來之主長此種會議當亦無不贊同俟集會後再與國會諸公共商辦法總使新建政府以民意爲基礎以法律爲依歸主能有濟此項事實正謀積極進行諸公近在咫尺當所共見近頃道路流言大都出於破壞者之揑造諸公明達諒必不輕聽之也云云語畢由謝持代表與宴同人致答極表滿意至二時許賓主盡歡而散 
[奉滇黔代表昨晚赴杭]  
　　接洽時局問題 
　　奉張派至上海凖備列席各省聯席會議之代表楊毓珣業已由津抵滬昨偕雲南代表陳惟庚貴代表李燕賓同搭晚車赴杭與浙省當局接洽時局問題係由鄧漢祥陪往云 
[旅滬皖人反對和尙港設卡電]  
　　旅滬皖人昨爲和尙港設卡事致皖省長電云安慶呂省長鑒上年許前省長任内議設和尙港米厘卡全皖紳商僉以無益公家徒病商民函電紛馳要求取銷成議維時鈞座在津亦曾附銜發電具徵利害所在人人盡知今春榮長皖邦首經當衆宣布不設港卡罷免總巡信誓旦旦有耳共聞昨閱報載近日添設和尙港米捐卡並委謝士恒爲委員實堪詫異查謝即前次發起和尙港卡潘祖光之甥似此換湯不換藥之政策豈能掩人之耳目在鈞座或别有不得已之苦衷然以許氏所不敢違拂民意而不爲者鈞座竟自食前言悍然不顧即使裕國便民亦難以箝衆口况有百害而無一利縱不爲全皖商民恤獨不爲一己威信計乎同人等遠覊滬濱眷懷桑梓心所謂危不敢不告幸垂察焉并乞復示無任翹企之至旅滬安徽同鄕余誠格李經方劉體乾陳樹屏徐乃昌劉體智陳仁梅夏毓璜陳超衡王壽朋同叩哿 
[皖省越境抽收米捐之呼籲]  
　　高淳縣商會之報告 
　　本埠總商會昨接高淳縣商會來函以皖當局在蘇設局抽收米捐商民叫苦籲請蘇當局立予取銷并附致省長一電電文與來函大致相同茲將來函錄下　 
　　上海總商會台鑒謹啓者皖省和尙港設抽帆運米捐局經皖人迭電反對今突至江蘇高淳比連之定埠鎭創設米捐名曰安徽米捐局下卡每石勒取二角查定埠地形東西北三面屬江蘇惟南隅一角屬安徽其間胥河一道乃蘇常運糧河流清咸兵燹時皖由轄境梅渚鎭移設分卡定凖爲一時計原非正辦兵事後故延不撤逐年橫征每石已完一角半之多旋又變本加厲附設下卡又設查騐所是一河里許林立三卡加之任意逾扦刁難勒索商民已不勝其苦疊經控乞將卡撤回梅渚以清界限皖當軸視爲利藪不惜民言民國六年添設查騐補抽局商旅視爲畏途當經控訴撤銷補抽在案今於三卡以外增設米捐局重征疊稅非法措施苛擾政策全球罕覩將見交通梗塞成爲枯肆該　卡等名抽米捐實則無物不稅我蘇松常鎭原來交通之胥河不啻被皖非法封鎖微特各種貿易受其打擊即各屬食米來源亦遭斷絶利害關係均有切膚之痛除由敝會電請省長團咨皖省撤銷外爲此敬乞貴會主持公論一致聲援以除苛擾實紉公誼 
[總商會所接之催制省憲電]  
　　宿遷商會等之主張 
　　總商會昨接宿遷縣商會等來電云全省總商會商會敎育會農會鑒啓者頃准蘇社來函以省憲起草員此次省議會臨時會期内未經選出而閉可否依照全省法團多數自動主張改由各法團選舉是否由聯合會選舉抑由每一法團有一投函選舉權旣須制憲當有辦事機關此項機關應於事前决定等示夫省憲問題在今日已成自然之趨勢而選舉省憲起草員自爲省議會不可放棄之天職當此政綱解紐險象環生之時制定省憲間不容緩省議會不乏優秀份子前者雖終日急於制定省憲而卒以迭次開會未能舉出起草員殊爲遺憾此爲已過之歷史可置勿論但所希冀者深望省議會今後與民更始人民尊重議會議會尊重民意兩兩相因仍不失立法神聖之尊嚴倘所希望等於已過之歷史共和國家主權在民吾全省各法團旣有代表人民之責當求自决之道舉前所詢略陳其要㈠請求全省各法團電請省長召集省議會提前於九月一日開常會開會之時僅十日内先舉起草委員㈡如逾期至遲展限十日不能選出起草員時得由本省最高各法團聯合選舉之所有選舉額數及被選人員資格觀省議會議决制定省憲規程各條之規定並不變更㈢制憲機關擇本省風景清幽地方（如鍾山湯山焦山等）以留永遠紀念除以上三項外尙有經費及籌備人員等事事前不可不有計及㈣制憲不能無經費此項經費應由省欵支給經省議會通過㈤由省議會省敎育會省農會省商會聯合會律師公會各舉一人爲籌備員以省議會所舉者爲籌備主任此項籌備員均由省公署聘任以專其責綜此五項均爲制定省憲應有之步驟敝會等敢進一得之愚聊備芻蕘之獻除函復蘇社及分電省長省議會並通函各法團一致聲請外務祈貴會電請省長迅予召集省議會提前開會以重省憲以維省政此請公安宿遷縣商會宿遷縣敎育會宿遷縣農會睢寗縣商會泗陽縣商會沭陽縣商會磘灣商會同啓（附致省長議會快郵代電）南京省議會韓省長鈞鑒中樞政變瞬屆兩月審内察外險象環生長此不决危亡立見救濟之圖速定省憲省憲問題在昔時誤爲分崩之患在今日已成自然之勢吾蘇屏障東南關係最重制定省憲間不容緩惟是制憲創始職在貴會（議會）然貴會（議會）僅議决制憲規程未將起草員選出殊爲遺憾應請省議會（省長召集省議會）本屆常會提前於九月一日開會儘先於十日内選舉起草員倘不能依限選出則本省各法團本自决之精神爲自動之制憲勿謂人民蔑視立法尊嚴也除電省公署（省議會）外謹特電陳伏維察照再此電事前同意會銜不會鈐合併聲明宿遷縣商會敎育會農會睢寗泗陽沭陽磘灣商會等叩蒸 
[航業消息紀要]  
　　美國海上學校之創舉 
　　美國刻有海上學校輪船一艘載行美國青年學生五百人將從舊金山開出預定航線周遊世界一週在海中航行之際各學生照常敎授課程其學生之年齡以十六歲至二十一歲爲度實空前未有之偉舉也 
　　大英輪船公司之阿立波號赴孟買開什瑪爾號往歐共在滬裝去湖絲九百五十件茶葉一萬六千箱又法郵船香博德號赴法亦在滬運去湖絲七百九十七件絲頭一百三十餘件茶葉二千九百餘箱餘爲雜貨 
　　昌興公司昨得總行來電云澳大利亞皇后號此次開航後下期十月十九日應從香港來滬赴坎之班期特命停止航行臨時休航一班詳情未曾言及又亞細亞皇后號此次由溫哥武來申昨得來電云二十四號可至上海當日赴港 
　　大英輪船公司接英印公司來電因仰光有大宗白米運來現派中印線之内之德加大號開出將於九月十日到上海又雪西利亞號因在孟買修理船身故展延日期改於九月二日過星加坡十三日到上海 
[太湖流域防災會致蘇浙長電]  
　　請制止馬家蕩改領爲租 
　　太湖流域防災會因太湖水利局有將吳江縣馬家蕩蕩田改領爲租之說關係江浙兩省水利昨特分電江浙兩省省長請爲查明制止原電錄下南京韓省長杭州張省長公鑒太湖漲灘禁墾有案迭經當地士紳呈請嚴禁即太湖局設立時亦有在後墾界線未定以前禁止放領之議誠以太湖爲六郡容水之區一有淤阻關係六郡利害至鉅也茲據會員報告查得吳江縣屬東太湖内俗稱馬家蕩有蕩户沈姓運動官產處太湖水利局改領爲租之說每畝繳價四元已由湖局批准咨行財政廳官產處收價顯係互相勾串巧立名目行同賄案若不嚴行查禁則吳縣等處希圖價領之灘蕩不下數十萬畝可以頃刻佔盡水利前途何堪設想等語本會義在防災若果如所稱改領爲租數十萬灘蕩不難頃刻立盡在湖局或可得數十萬收入而六郡良由必致因水溢受損恐不止數十萬宋人所謂涸梁山泊爲田必别開一梁山泊容水之說也利害旣所關至鉅會員又見聞親切特縷陳以聞此事太湖局屢有密圖士紳等屢加防止今又發生事實憤慨同深仰懇貴省長迅予查明制止以保水利而杜爭端並請飭駐防師船會哨之際加以防禁實爲公便太湖流域防災會會長金蓉鏡叩哿 
[縣商會請撤銷航政局呈文]  
　　上海縣商會因上海區設立航政局事上江蘇韓省長文云呈爲航政局名爲保護實滋紛擾據情籲請收回成命事竊維自奉省令設立蘇省航政局以來全省商會及多數商民皆奔走駭汗羣起反對（中略）並據各該商面稱航政局之設立以保護航業爲名而爲搜括民財之政策在省政府爲收入計固未始非一宗巨欵之收益但該局之設立按諸法律事實均有不能已於言者查蘇省航政局之設立先經人民向省議會請願而省令亦承認省議會已經審查報告認爲可行故預算中亦列入航政局收入一類依此則航政局之設立爲省行政其章程尤爲省行政公署之單行章程固無疑義乃行政官廳何以不待省議會大會通過而僅憑審查報告少數人之意見又未據省議會咨請核辦而省行政公署竟毅然執行按諸省議會法之法律程序未免容有未當即使省議會大會議决而行政長官尙有咨請覆議或撤銷之規定况未經上列之法定程序而不顧民命遽行執行凡屬商人詎能默認至中央政府之對於交通事業已另有統一辦法則更無論矣若論上海各商輪所經種種之危險凡各業沙船木船經過本省及外省海洋被盜被刦之案一年之中不知凡幾有呈報官廳而奉行故事准予查緝終不破案者有含羞忍辱不願報告官廳而呑聲飲泣傾家蕩產者凡此之類不可勝計試問蘇省航政局設立之後能否保護上列之一切危險有無實力能否可恃即此一切顯著之事實恐航政局尙無保護之能力則此航政局之設立詎非名爲保商實則禍國凡我商人何貴有此有名無實之局耶以此原因惟有懇請貴會迅賜呈請撤銷否則民氣猶在人心未死當有最後之辦法各等語敝會查各該商業團體所懇呈請撤銷航政局之意旨其大要不外乎名爲保護實則聚歛法律之手續未完事實之目的難達敝會忝領羣商對於地方公事固應有勸導之責而有見於現在商業凋敝民命不堪再無餘力可供官廳之橫徵暴歛不得已惟有據情籲懇省長賜鑒俯念商業艱難困苦達於極點准將蘇省航政局暫行停辦以保商業而顧民生臨呈不勝激迫待命之至正繕發間接松滬護軍使轉知省署復開其中疑問案由省議會據航商代表楊長標請願一點但詢之本埠各航商僉稱楊氏爲何許人此間素無交接又稱民國二年間船商公會亦係楊姓發起是否即係其人合併陳及謹呈 
 
 
 

Page 14

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *[請改航政局章程之文牘]  
　　蘇省航政局經本埠航商反對後現正修改章程仍擬進行茲將航業十八帮代表吳正揚等續呈省署原文照錄如下呈爲航章未善亟宜修改並請曉示法團以解誤會事竊商等前請建設航政局其主要目的冀將江南北河快埠頭船行溜夫等一切私費革除並將縣局所有繁捐一律歸併統由航政局收納一項旗照猶之裁釐加稅俾貨商只完一道關稅免去重重苛擾也今讀奉訂航政章程對於商等所請願者並未明白規定如第五條則類似承轉第七條則含混其詞夫旣有懈可擊何怪反對紛來惟尋繹連日報載滬蘇法團之反對主旨似不盡屬於章程之善否亦有兩種誤會在焉奉委前往籌辦者其所設施或不免以稅所自居被指爲頻添一種收稅機關殆亦近似或因人的問題轉致攻擊其事此其誤會之原因一吾航商浮家泛宅所受勒索苦痛有非陸地之人所得夢見者如上海浦江江北淮河一帶尤成畏途尙望我省長視航政爲保護航商之機關革除一切把持爲惡力排衆議毅然而行先飭修改章程咨取廣東福建雲貴各航政局已推行無阻之章程到署參考以資研究所有江西安徽浙江山東等省亦久設有此等名異實同之機關並希一同將章程取齊因地制宜用良去窳以成一完全無缺之成文法曉示各法團以解誤會免淆聽聞一面遴選人員分往妥愼籌辦革私費於無形劃繁捐於一軌則航商受福無窮是非不入自見除通電陳情外爲此聯袂請求電鑒俯念航民利害切身迅賜切實施行公恩兩益謹呈 
　　韓省長據呈後訓令航政局文云據航業十八帮代表吳正揚等呈稱航章未善亟宜修改並請曉示法團以解誤會等情並附抄件到署所陳繁捐私費究竟如何情形係何名目始自何時年收若干作何用途徵收方法如何徵收者爲誰除批示外合行令仰該員遵照令飭事宜瀊員到地切實調查詳細列表呈候核辦此令副呈隨發抄件抄發 
[國際政治研究會歡迎俄代表]  
　　請喀拉罕實踐歸還權利之主張 
　　國聞通信社云國際政治研究會以俄國代表喀拉罕爲首創無條件歸還前俄羅斯帝國所侵略我國一切土地主權之人現已奉命來華辦理中俄交涉之事宜我國民自應表示歡迎冀喀氏實踐前言永奠中俄兩國之睦誼特於昨日通電各省各團體云各省商會敎育會農會學生會及外交團體均鑒中俄兩國壤地毘連關係密切國際交涉極堪注意現聞俄代表喀拉罕不日到京辦理中俄交涉喀氏主張公道曾宣言無條件歸還一切權利當此折衝伊始正可實踐前言共締和好凡我國人自應竭誠歡迎以爲國民外交之表示特此電達諸希鑒察國際政治研究會皓 
[祝蘭舫允就商會會董]  
　　上海總商會會董鄔挺生君辭職後遺缺以中國電業聯合會代表祝蘭舫君遞補已誌本報茲悉祝君因年邁力衰時患微疾曾函請辭職經該會會董討論之下咸以祝君曾充會董歷有年所無愧厥職應即挽留以資熟手祝君以會内旣殷勤慰留難拂衆意已允打消辭意撤回辭職書照常到會矣 
[總商會致華顧問函]  
　　爲萬森米廠事 
　　總商會昨致華顧問函云逕啓者本月二十日接嘉穀堂米業商會函稱頃據北山西路萬森米廠經理李喬蓀函稱於八月十六日下午七時三十五分突來形似捕房西人五六人突至店内亂打亂踢分至樓上下搜查並至臥室啓箱檢查並無違禁物品小號素來安分經商無端橫遭西人抄毆究不知是何理由請求主持公道等情查該西人等是否捕房人員因何至該店抄毆事前並未聲明果爲捕房辦公人員辦事應依法律該號係屬正當商店毫無違法之事何得橫加抄毆致傷六人之多似此行爲租界華商人人自危爲特據情函懇貴會轉咨華顧問請工部局轉飭該管捕房查究以安租界華商等語到會敝會查此事旣於入店時未能舉出合法檢查之憑證及理由而入店以後橫施暴行致店夥受傷者有六人之多無論加害者是否爲執行公務人員均屬妨礙地方治安觸犯刑事處分如不迅將暴徒蹝跡查明盡法懲治恐影響所及華商在租界營業人人自危據函前情應請台端迅向工部局陳述告以此事關係租界治安不僅米店一業視爲切身利害務須諄囑該管捕房嚴重偵查迅予獲案懲治以平商憤而杜後患實紉公誼云云 
[新舊商總聯會之合併]  
　　星期日舉行游園會 
　　新舊各路商界聯合會合併多次迄未成功現因時局問題兩會頗受外界刺激故派出代表十一人兩次接洽後業已成功章程草案并已擬就現定本月二十六日假座南園舉行兩會職員游園會以聯絡感情并會商章程草案云 
[商總聯會職員會紀]  
　　承認兩總會合併 
　　國聞通信社云上海各路商界總聯合會（美倫里）前晚八時召集二十二路商界聯合會代表舉行職員會到南京路山東路楊樹浦路民國路愛多亞路新閘路滬北六路虹口六路海寗路文監師路等代表蔣夢芸錢龍章等三十七人開會後首由錢龍章陳伯男成爕眷相繼報告接洽合併經過情形余仰聖潘冬林等略有討論議决二十六日請各路代表至南園加入游園會并追認余華龍六人爲接洽合併之全權代表次議鄔君來函請各路出席代表加入蘇浙平和協會案議决由各代表自由加入次議海寗路來函報告會員芳馨齋無故被六十九號西捕毆打案議决致函工部局警務處請其先行從嚴查究惟以後如再有違章毆打市民等案應攝影保留眞跡并檢騐傷單等正式向工部局控告交涉末報告來函畢散會 
[日僑請願代表回滬後之報告]  
　　日政府將有堅决表示　 
　　上海日僑商會副會長米里紋吉前代表全國日僑商會等回國請願設法抗議中國各地之抵制風潮業已公畢返滬等情曾誌本報昨悉日僑商會及居留民會已定明日下午五時半在日商會舉行聯席會慰勞米里君并請其報告此次回日請願之經過昨日米里君并發表簡短之報告云上月二十九日抵東京後即歷訪加籐總理大臣外務大臣農商大臣政友會憲政會等各政黨職員及日華實業協會長等多人惟因天時酷熱有多人抱病或避暑他往未及晤面殊爲遣憾惟各方對於此次抵制風潮所受影響頗巨極覺痛苦故上下均一致希望有澈底之解决辦法此次向各方接洽歷十二日晝夜不寐所得結果尙佳嗣在府立工藝學校演講名地著名實業家到會聽講者凡六百數十人此亦可見此次抵制影響之巨人人激動之一斑最後各地商會開會歡迎對於政府切望之殷十百倍於滬漢等處良以彼等直接感受痛苦受創倍深於吾等也現時政府對華之具體辦法雖尙須徵求各政黨之意見而後决定然外務省已决意取澈底的解决辦法如要求中國政府擔負此次抵貨之損失取締各地抵制風潮等不久將有正式堅决之表示則可無疑云云聞米里君尙有其他詳細報告將於明日開會時發表云 
[請欵遣送俄難民回國之京電]  
　　無欵可籌另籌他法 
　　文匯報云許交涉員已接北京覆電遣送俄難民回國一層政府以無欵可籌勢難照辦囑其另籌他法 
[穆安素回國]  
　　文匯報云穆安素律師已於星期六日由滬啓程取道美國回意大利 
[嚴家熾返寗]  
　　借得二十一萬 
　　江蘇財政廳嚴家熾來滬接洽借欵一節已誌本報茲悉嚴廳長抵滬後寓南洋路六號洋房連日與金融界往返磋商僅由大陸銀行慶祥錢莊等承借銀二十一萬兩已於上星期六實行交欵嚴廳長即於當晚乘滬寗夜快車返寗 
[梁伯强前日放洋赴德]  
　　出席醫學大會 
　　前日（十九）下午二時半梁君伯强乘Ｍunsteradln號放洋赴德考察醫學並於途間赴新嘉坡萬國醫學大會聞梁曾畢業於同濟大學醫科旋被遣赴菲律濱考察熱帶病症後又爲同濟助敎此次赴德則爲敎育會資送并被派爲新嘉坡萬國醫學大會出席代表云 
[劉廉彬案之高檢廳批]  
　　四川旅滬同鄕學會因無錫亞賓製種塲劉廉彬慘死一案一再呼籲尙無圓滿結果爰於日前補具理由具呈高廳請求伸雪高廳據呈後業於前日批示如下『四川旅滬同鄕學會等呈悉查劉廉彬身死不明一案自經無錫縣與吳地檢廳一再檢騐均報稱委係自縊身死該同鄕學會等尙認覆騐仍未明瞭提出疑點向省長公署請求三次覆驗本廳奉令後爲愼重案情起見當派嚴檢察官前往無錫縣嚴密偵訊業將查訊所得情形呈報省長公署並分呈司法部總檢察廳各在案至該劉廉彬因何自縊身死關係甚鉅亦經令飭無錫縣確切查訊務得實情依法擬判該劉廉彬孑身弱女遠適異鄕以求學始以非命終論情固屬可憐該同鄕學會等鄕梓誼重迫切陳詞奔走呼號境亦良苦但以問官依證據法上所反問覆問之語氣而即加以掊擊殊不免於誤會須知訴訟有一定程序報載諸說容有未周道聽之言豈容摭拾該同鄕學會等想均係智識階級之人果有利益於一造之證據儘可由原告訴人劉亮生向原審衙門提出以求法律上正當之解决可也此批』云云 
[閘北水電案告發之理由書（續）]  
　　單毓斌等共同損害省收入之告發案 
　　今試再言金其照之犯罪（乙）金其照犯罪部分查錢涂八年十月四日致單允工（按允工即單毓斌之字）函内稱『所商各節巨兄昆仲（係指金其源金其照而言因金其源號巨山之故）大致均表同情故即照復』等語（按是日錢淦另有公函一件復單毓斌）單毓斌與錢淦所商各節乃勞金其照表示同意謂非勾串而何此從錢淦函中證明該金其照確有與單毓斌共犯者一也又查單毓斌八年十月二十日爲轉報淞濱公司營業區域圖呈省長文内稱『職廠呈報交通部立案之區域係以滬寗鐵路爲界滬寗鐵路以北爲暫時營業區域復與英工部局訂立合同亦於附圖内證明滬寗路南爲本廠確定之營業域區用紅色塗之其在滬寗路北者乃暫時之營業區域用紅色綫别之均經呈明鈞署核准有案』等語詳譯該項呈文語意該暫時營業區域之劃分單毓斌於與英工部局訂立合同前並未呈報主管官署之交通部核准有案僅於呈報英工部局購電合同中爲夾帶文章夫然後可以使交通部在事實上萬難批駁但苦無依據乃將劃出之暫時營業區域呈請地方官署之江蘇省公署備案而省公署主管之第四科科長金其照並不轉部逕予核准查閱該呈文訴稱『職廠呈報交通部立案之區域（中略）均經呈請鈞署核准有案』各語情節顯然滞則該單毓斌胡不曰呈報交通部核准立案之區域而僅曰呈報交通部立案之區域耶胡不曰呈明交通部核准有案而曰呈明鈞署核准有案耶此從單毓斌呈文中證明該金其照有與單毓斌共犯者二也又查該呈文内稱『淞濱公司如完全以滬寗鐵路路軌爲界似與職廠營業區域無甚衝突之慮惟滬寗鐵路北職廠暫時營業區域俟該公司成立所有路綫建築等物按照市價由該公司買收（中略）與英工部局新訂購電合同（中略）合同有效期間之時應由該公司繼續認可至滿期爲止』等語此種暫時營業區域之移讓建築物件之讓渡與饋電權之讓與該金其照豈不知此種辦法在在使水電廠蒙重大之損害而於淞濱公司反有無窮之利益况水電廠與英工部局所訂購電合同第十一條明明載有『在指定地點以内購電者不得將讓與工部局之饋電權再行讓與或售賣其一部或全部於他會社公司』之規定乃竟不加批駁濫用省長名義逕予咨部（八年十一月二日指令照轉）致淞濱公司因是成立謂非勾串而何此從單毓斌呈文中證明該金其照實與單毓斌共犯者三也總之該淞濱電力公司名義上雖爲錢淦錢允利等所出面發起而實際上是否爲被告人單毓斌金其照所共同虚設可以不論要之該被告人單毓斌旣身爲上海閘北水電廠廠長金其照旣身爲省公署第四科科長均爲官員即不當於處理公務之際故意爲圖利淞濱公司計畫更不當背其職務上之誠信故意爲損害水電廠收入之行爲究其所爲該單毓斌金其照實係共犯刑律第二十九條前段及第三百八十六條之罪蓋水電廠之收入同爲省有營業之一而省有營業又同爲省政府機關財產之一省政府機關之財產又同爲國家公署財產之一也（二）證明閘北水電廠在實係上雖未受有損害淞濱公司在實際上雖未受有利益而單毓斌金其照仍應處罪之理由現查淞濱公司自經交通部民國九年十二月核准立案後因該淞濱公司與水電廠所訂移交辦法及饋電方法之條件經省長認爲變更省有營業之收入依法將案咨請江蘇省議會交議施行省議會查得設立淞濱公司之實在情形因於民國十年四月二十九日一致否决咨省轉部備案淞濱公司至是根本不能成立故水電廠在實際上並未受有何等之損害而淞濱公司遂亦並未受有何等之利益唯查刑律第三百八十八條『本章之未遂犯罪』之規定該單毓斌金其照仍難逃其罪責 
　　綜上理由應請貴廳迅予傳喚該被告人單毓斌金其照到案偵查將該單毓斌金其照共同實施損害閘北水電廠之收入以圖利淞濱公司未遂之所爲按律提起公訴實爲公便謹狀附交閘北水電廠營業區域圖一紙淞濱電力公司營業區域圖一紙上海地方檢察廳中華民國十二年八月十四日具狀人湯有爲右楊春綠律師提狀 
[米廠米客兩團體聯席會議紀]  
　　限行家購米須於十天内斛結 
上海機器碾米公所閘北經售米糧公會因售與行家之米延期出斛事於昨日下午召集兩業在碾米公所開聯席大會碾米公所之張樂君錢貴三曾影毫蔣敬文朱安生潘獻廷曁同業先後到會米糧經售公會由蔣石稚張志宜華田軒祝寳玉等蒞會列席三時開會當由錢貴三報告開會宗旨繼由曾影毫謂我廠家售與行家之米本來隨買隨斛近數年來每有行家買米成交後拖延日期不肯斛結廠家營業大受阻礙故前年曾開會議决廠家出售之米自成交之日起限十日内出清不得逾期由公所致函仁穀公所南北米行公會轉知同業各行照辦但行家置前議於不問而不實行近來有拖延至二十餘天出清者若不整頓日後廠家阻礙滋多請衆商議辦法云云次由經售公會蔣石稚等陳述謂吾米客經售内地之貨售與行家向來斛米現洋交易近來行家買定後不斛向催解米每多推諉斛米後至行結賬亦延遲日期付給支票米客大受暗虧故公會各米客願與廠家聯合須一致免受阻礙經衆公議之下决定嗣後無論廠家之米及河下船米自成交之日起均十天爲限斛結其記賬船米斛米後當日給付現洋廠米記賬不得過十日倘行家再不照辦有抵抗情事請各該同業報告公所轉知兩業與之斷絶交易當將會議情形由公所公會致函仁穀堂轉知各行查明勿再拖延日期議畢散會已六時半矣 
[周浦新米跌價]  
　　浦東周浦新米上市以來已有二十天初盤每石十四元後因到頭缺乏增至十四元二角本月以來周浦各鄕均已收穫裝申銷售故市價逐見回小近日貨多價疲各米店皆無心辦進故昨日開盤跌至十二元市價雖跌但去路尙少恐價將再小云 
[調查米價之覆函]  
　　嘉穀堂米業董事張樂君前接上海總商會函請調查米價茲已照復如下逕復者頃奉台函以准爪哇中華會館來函調查上海米市每石上等白米最高價若干最低價若干及每石合若干斤囑即分别答復等因祇悉種切查江蘇最高白米春夏之交青黃不接最高價格約在十四元左右至秋冬收穫之後來源旣多最低價格約在十元左右至每石重量照司馬公磅約一百五十六斤其米身稍次者約重一百五十二三斤准函前因相應奉復尙祈察照爲荷 
[省長令發户籍條例]  
　　江蘇省長公署訓令上海縣知事公署文云案查本省户籍條例曁施行細利前經本公署先後公布在案現在籌辦户籍亟須進行該條例及施行細則業經彙印成帙茲特檢發二十本郵寄該縣仰即查照轉發各縣户籍職員應用並將收到日期具報此令 
[黃文龍等爭包屠稅之呈文]  
　　江蘇韓省長前以上海縣全境屠宰稅曾據肉業黃文龍等承包每年願繳四萬四千元核之該業滬寗蘇三帮認繳三萬三千元相去太鉅特委專員劉思鑑來滬會同縣知事及商會等籌商仍以認稅多數者准其承認茲因日久未决認商黃文龍唐立成又於前日具呈省公署曁財政廳催促文云竊商等承包上海縣全境屠宰稅早經征收所金委員詳奉財政廳核准在案詎黃葉新等出而爭執唆使罷市抵制各情業於前呈縷述明白今有未盡言者再爲我省長陳之㈠某某等機關等袒庇黃葉新之内幕查屠宰稅初開辦時由顧聚霖個人承包嗣於民國八年經商立成文龍與榮銀和黃葉新四人立議合包推榮銀和一人承包迄今四載訂有合同永遠繼續有效而銀錢賬目歸諸黃葉新管理任其開支按年有某署洋八百元某會坐辦洋五十元某署内科役某會董等按節均致節敬某紳則聘爲公作董事亦支洋二百元黃葉新慷他人之慨爲之酬應此次竭力爲伊等帮忙職是之故事成之後必更有相當之酬報此爲各處袒庇黃葉新之内幕也㈠商等自奉准承辦至今相近一月損失頗鉅蓋一經承認核准四市十五鄕收稅辦事之人均已僱用夥友數十人其薪資伙食房租曁六千元保證金利息月需一千餘元再不從速宣佈辦法商等受累無窮此奉准後損失之實情也㈠憲委蒞滬迄無解决之可慮查劉委員至滬已逾一星期商等旣未奉傳迄無宗旨宣布勢必受朦蔽而遭挾制恐始終墮入黃葉新狡計要知前次罷市並非出諸各肉業本心緣滬埠宰猪同業定章須在東西兩處宰猪公所屠殺不得另外私宰而公作管理權操於黃葉新寗帮之手一經號召將作鎖閉不准宰猪肉業無貨可售勢必歇業大都橫遭壓迫早爲同業所不甘黃葉新亦知不克再演罷市風潮惟擬仗某等之權力仍思達其最初壟斷之目的此劉委蒞滬無辦法者因受四面空氣包圍之内容也㈠金委員准包之時與商等面訂之實情查金委係原經辦之委員斷不容其置身事外應請飭其從速來滬以便磋商况金委員曾與商等預約祗要財廳給發商文龍立成稽征委任後倘有發生罷市等情則公家稅入在閉市期内仍由商等如數照繳是商等對於公家仁至意盡若照常屠宰設有抗違不遵部章納稅者則歸金委員負依法究辦完全責任實行官督商辦之成法此爲承認預約之情形也㈠查歷時匝月仍然未定辦法聽黃葉新鼓動各界希圖推翻早經核准成案不徒官廳戲弄商人而官廳本身威信幾於喪失殆盡一經抵抗畏而退讓稅收前途極有關礙上海一埠猶小全省範圍事大貽患何堪設想况歷年並非滬寗蘇三帮承包實係商等與榮銀和黃葉新四人夥做尙有合同可証而今之承包人仍係向日之承包人不過因意見各歧四分爲兩伊等存鬼蜮伎倆之術擬减稅肥私商等秉光明正大之心願增稅效公各界飾詞反對豈不謬乎除將原合同抄呈外爲特迫求省長財廳俯賜迅予嚴令劉委員從速解决宣布辦法俾商等核准之案不致久懸也臨頴不勝迫切待命之至 
[閘北商界聯合會改定名稱]  
　　閘北商界聯合會昨發通告云敬啓者敝會於民國十年冬由恒豐路光復路長安路漢中路共和路各商號共同組織籌備定名爲閘北五路商界聯合會爰於十一年五月十六日成立早經具函佈達諒邀鑒及自去秋迄今屢有範圍外之商號紛紛要求加入爲此特於八月十日開全體大會公决即將原章稍事變更擴大範圍准即日起取消五路二宇改名閘北商界聯合會用特奉聞但改組伊始諸事待理伏希賜敎以匡不逮爲禱函件等情請逕稱今名仍寄恒豐路敬業里原址云云 
[新閘路商聯會催了自來水案]  
　　國聞通信社云新閘路協茂祥烟紙店前因自來水管爆裂被冲損壞生財等曾由該號具呈該路商聯會要求賠償惟自來水公司迄今未允如數照賠故昨日該會又函請法律顧問催速了結以維生計函云逕啓者七月一日新閘路協茂祥因自來水破裂冲毁一案前經先生迭次交涉催請賠償詎料該公司僅允估認賠償洋一千元而協茂祥實在損失則在二千元以上故對於一千元之數實難收受茲又據該號派員來會而訴實情代爲催索敝會爲顧恤該號痛苦起見不得不函請先生全力設法催促該公司酌加賠償以恤困艱且該店自被冲以來爲日已多有形損失尙可計算無形損失實屬不資此中痛若更難　述亦請先生轉告自來水公司實爲至要云云 
[福建路商聯會互選會紀]  
　　鄔志豪當選正會長 
　　福建路商界聯合會於前晚八時開第四屆當選職員互選會結果鄔志豪當選爲正會長陸洪勛吳潤生當選爲副會長其餘職員二十七人分任文書科會計科交際科調查科幹事並擬聘請滬上有名人物爲名譽會董又擬聘本路熱心社會公益事業之會員爲會中委員共策會務之進行選畢茶點十時散會 
[工商友誼會常會紀]  
　　本埠工商友誼會於前晚八時開星期常會到者二十三人先由主席報告本屆徵求會友之進行狀况並提出各項議案公决如下㈠徵求會友由各會友負責介紹㈡星期演講團繼續進行㈢蘭盆勝會函請當道取締㈣米價飛漲呈請當局查禁出口並致函各有關係之機關限制米價以利貧民㈤取締四明文戲决與甬學會一致進行㈥會友楊草仙赴南洋議决定期歡送㈦答復各界來函九時許散會 
　　尙有本埠新聞等轉入後頁 
 
 
 

Page 15

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *本埠新聞二 
[友華銀行滙市報告]  
　　昨日友華銀行滙市報告云上星期六倫敦銀價近遠期均長○六二五紐約銀價弗動倫敦紐約間滙價跌至四元五角五分七五今日此間匯價掛牌僅美金縮至六十九元二角五分日金漲爲七十兩七錢五分餘均照上星期六弗動市况開盤穩定日中微堅早晨英鎊成交價八月份三先令零七五九月份三先令零六八七五十月十一月份三先令零六二五美金成交價近遠期均六十九元七角五分其後英鎊售價各長○六二五美金售價亦長一角二分半日金售價近期七十兩一錢二分半遠期七十兩二錢五分銀行滙票定價英鎊三先令一便士二五美金七十一元二 
角五分佛郎一三○○枚上星期六倫敦銀市中國購進市况穩定紐約市况呆滯而岑寂 
[上海商業市况彙錄]  
　　金融 
　　昨日早市銀幣價爲七錢二分○六二五午市收盤價爲七錢二分○七毫半較前日收盤小一毫二忽半中國銀行由杭州裝來洋十六萬元又由蘇州裝來洋十五萬元又由南京裝來洋八萬元又本街各莊裝赴香港洋五萬元 
　　銀拆早市息價七分午市收盤同與上日收盤亦無上落昨晚止各銀行及本街庫存現銀二千四百○五萬兩現洋三千六百九十五萬元大條一千二百五十八條 
　　公債票 
　　昨日公債行市又跌市况不振際此政潮險惡自張財長以來殊無可觀消息是以人心頗不見佳同業中售出較多即銀行界亦有出籠金融整六兩種因現貨缺乏故交易極爲清淡尤以整六爲最數日中交易不過幾萬元昨市金融現貨開盤六十六元七角較前日又小去五角旋略漲五分後最小至六十六元五角收盤仍爲六十六元七角期貨因現貨之疲開盤八月份即較前日跌去二角後略高一角至下午收盤時又疲至六十六元六角計較前日跌四角九月期小至六十七元二角收盤較跌三角十月期除息六十四元五角收盤較跌四角整理六厘現貨交易極稀價較前日跌五角計爲五十元零三角收盤期貨跌勢相仿八月份開盤五十元零四角收盤時又小至五十元零零五分計共跌五角五分九月期五十元零一角十月期五十元零二角收盤亦均較跌三角餘五十元之關恐仍將打破餘票惟償還短期八厘有少數交易市面初㚥後疲計由五十四元九角疲至五十四元五角收盤較前日仍跌二角總之滬市交易目下大半隨京津票市爲轉移京津市面連電不振滬市恐難望起色也 
　　國内滙兌 
　　上海商業儲蓄銀行國内滙兌二十日行市報告云今日京津來電銀洋匯市俱見跌落計京公砝爲一千零四十六兩津行化爲一千零五十四兩較上週收盤各跌去一兩京洋爲一千零零六元津洋爲一千零零五元各跌一元保定唐山亦跌去一元同爲一千零零六元漢電洋例爲九百六十九兩五錢每千兩合規元一千零三十二兩五錢與前市同洋滙仍爲一千零零七元濟南銀匯好起三兩五錢計濟平每千兩合規元一千零三十六兩二錢五分洋滙漲一元爲一千零零四元烟臺貼票縮去二錢五分計烟估每千兩合規元一千零三十九兩洋滙未動青島銀洋俱漲計膠足爲一千零六十七兩漲一兩洋爲一千零零五元漲一元濟寗青州各漲二元同爲一千零零七元此外蘇浙滙價未動贛滙漲一元計九江爲一千零零六元南昌樟樹鎭同爲一千零零七元餘市仍如前盤 
　　外幣 
　　昨（二十日）各種外幣市况甚爲清淡故價格毫無變化英金票成交九元一角八分美票計一元九角七分三釐日票計九角七分荷票買價爲七角四分港票買價計一元零二分半坡票爲一元零四分馬克買一元四角半法票價計一角二分羅卜一千元新票買二兩二百五十元票計一兩五元至二十五元票買五兩五百元老票計三兩均與上週末行情相同蓋中外各商均無巨欵交易且外滙市况呆木故票價均無升降云 
　　金市與匯價 
　　昨日星期一大條銀因星期日倫敦休息例無電報十月份標金開盤價與星期日收盤相等計仍爲三百四十兩未開先令時不相上下爲三百三十九兩九錢先令揭曉弗動惟印匯小一羅比美滙小二角五分東匯大二五德匯則竞掛大二十萬馬克餘價均無變更斯時標金爲三百四十兩是時買者較多故最高至三百四十兩零三錢先令等市况較前日收盤價略硬惟東滙價則相等銀行賣出九月份先令價三先令零六八七五買進三先令零七五又賣出十月份價三先令零六二五買進三先令零六八七五又賣出九月份美滙價六十九元七五買進六十九元八七五又賣出十月份價六十九元六二五買進六十九元七五又賣出九月份東匯價七錢零一二五買進七錢又賣出十月份價七錢零二五買進七錢零一二五所以標金小至三百三十九兩六錢七錢左右嗣後市况尤硬銀行賣出九月份先令價三先令零七五買進三先令零八一二五又賣出十月份價三先令零六八七五買進三先令零七五又賣出九月份美滙價六十九元八七五買進七十元又賣出十月份價六十九元七五買進六十九元八七五又賣出九月份東滙價七錢買進六錢九分八七五又賣出十月份價七錢零一二五買進七錢以致標金繼小至三百三十九兩二錢嗣後市况相彷標金稍回高至三百三十九兩五錢旋因賣者略多故最小跌至三百三十九兩一錢後爲三百三十九兩二錢收盤午後標金開盤三百三十九兩一錢未開先令爲三百三十九兩先令揭曉弗動標金係三百三十九兩二錢各滙市况仍與上午收　相等標金交易極少所以匯市交易亦清標金最高僅漲至三百三十九兩五錢收盤時在三句三刻云 
　　絲市 
　　昨日洋莊絲市頗不寂寞廠絲期貨法莊略有去路計由百多達昌等行購進下等貨四十担絲價均屬堅定七里干經僅烏鎭細貨英法等莊需胃仍殷是以上中等貨續有談成價均堅挺下等干經昨祗印莊稍有交易售價平定惟新貨大經法莊雖有成交上等貨價較前稍疲下等陳貨價則仍舊四川黃經昨亦略有交易價仍平定八闞灰經銷路仍滯成交無間云 
　　茶市 
　　昨日星期一洋莊茶市英美印法各莊去胃均淡市面呈衰落之勢惟土莊茶商因近來原料缺乏進貨困難多乘此時機大事搜買故昨市華商交易反旺綠茶總計成交一千四百二十九箱其中大帮一項約佔十分之四售開盤價婺源屯溪之貨自三十一兩五錢至三十六兩德興貨二十六兩五錢市盤均未十分見佳珍眉成交二百四十六箱仍由天裕保昌等行購進售盤自五十一兩至五十七兩五錢市價又較上星期低弱秀眉貢熙去路仍暢惜存底缺乏無多交易鳳眉娥眉針眉等項成交三百餘箱鳳眉售價自二十五兩至三十四兩娥眉售價自二十一兩五錢至三十兩針眉售價自十九兩至二十七兩市盤均較上星期約跌二兩紅茶成交二百四十六箱温州貨二十八兩五錢祁門貨三十八兩比較尙堅云 
[一週間之洋布市况]  
　　商情通訊社譯本週瑞和洋行報告云本週疋頭市面値此秋令本當發動之時乃緣各埠戰亂頗仍交易完全停頓湘厦等埠戰雲彌漫客帮已無電採辦北帮京津等亦屬交易清淡客帮大致抱穩健態度非必不得已必不欲添購新貨上週元芳公平怡和三呌莊拍出洋布共二萬六千五百三十五疋比上期又見减少茲將花色疋數列后元羽綢六二一○疋斜羽綢一三○疋尺六絨三○○疋泰西緞一七八○疋細斜紋三六○疋花羽綢五九○疋細布六六○疋市布三三八○疋原布一○六九疋紅布六六○疋漂布一○一五○疋羽毛一○疋羽綾六○疋嗶嘰九○疋毛呢六疋寗綢三○疋毛布六五○疋竹布一五○疋漂布二五○疋 
[四誌烏鎭路之兇案]  
　　烏鎭路兇案已三誌本報茲悉劉秀山斃命後由檢廳鄭檢察官率同沈檢驗員等蒞新普育堂相騐當騐得劉秀山周身共受利斧傷有十一二處之多其中致命者六七處塡明屍格判屍屬棺殮問官返廳後又開庭飭提在押之林玉卿丁和尙二犯隔别預審良久仍着還押候示 
[暗殺許春庭犯之定罪]  
　　暗殺許春庭案内之關係人吳根生葉福林（綽號小寗波）張阿標等被捕後迭經公共公廨研訊各情均詳本報昨晨爲本案宣判之期由華探總目李星福將三被告解至第一刑庭被告代表許理帮辦商佛師及屍屬方面之代表律師皆到堂候示至九時一刻俞奠孫襄讞會同美阿副領事升座宣判華文判語謂被告吳根生葉福林本公堂認爲有帮同殺人罪處一等有期徒刑各監禁西牢五年期滿帶堂再核張阿標係迭次逐出租界之過犯着押一年期滿一併逐出租界而西文判語對於吳葉二犯各科刑期十四年此外則與華文同云 
[續誌靶子路之圖刼未成案]  
　　十八號晚有盜匪圖刦美租界某姓未成捕獲數名已誌昨報昨晨虹口捕房華探蔣阿林包探范德孚劉幹泉車學曾協同一百零九號西探目康仇將所獲之陳和德夏四王七子曹娘治曹才發等五人解送公共公廨稟稱是晚八時許陳糾同在逃之任阿寳任鳳春寳林等擬往塘山路行刦經過靶子路時六百六十一號暗差華捕因見形跡可疑向其盤詰陳即袖出手槍開放幸未被擊中旋由附近巡捕聞警到來帮同將陳拘入捕房詰問一過捕頭派我等赴閘北五署偕同警探至中興路升發園茶館緝獲夏四等四名本案尙須偵查請爲延期云云並將在陳身畔搜出之手槍子彈呈案請察經李襄讞商之英威副領事判陳和德等五被告還押展期十四天查明再訊 
[日水手帶手槍被獲]  
　　文滙報云昨有三島丸水手日人某甲以私帶三五自動毛瑟手槍兩枝爲滙山捕房巡捕搜獲逮解日領事署將於星期三開審　 
[滬杭路嘉興站車撞紀]  
　　滬杭甬鐵路嘉興站於前日（十九）上午六時正在預備開杭之區間車有愛克司機車一輛回至車房内與鈎車互相碰撞鈎車四輛逸出軌道並將車房墻垣撞損本椿兩個亦被撞斷當由該站飛電至車務處赶工修理即將出軌車輛另放救險車鈎起一面用綠色傳單警告各站知照云 
[戲劇協社之劇務會議]  
　　本埠陸家浜職工敎育館戲劇協社於前日（十九日）下午二時在該館舉行劇務會議男女社員到者有社長潘仰堯及洪深歐陽予倩夫人王女士錢女士等三十餘人由社務主任殳鳳梧報告社務次討論此次演劇辦法當經谷劍塵君提出根據上屆議决所擬定之售劵辦法八條㈠本劵定名爲演劇預約劵㈡爲補助置辦服裝佈景起見酌收劵資小洋四角㈢此券總數共五百張售完即行截止槪不添印㈣此券發售截止後一星期即報告演劇由申報公佈之㈤此劵如售出不滿五百張因不敷開支得以中止演劇劵價於一星期内發還㈥演劇日期决不出自發劵日起之一個月内㈦入塲時須先至辦事處掉換號証依號入座㈧本券辦法係採用西洋小劇塲制度務使觀衆劇社無所妨碍又悉排演主任洪深已將背景及舞台裝飾擬就并擬用最新西洋象徵派布景惟須先與「潑婦」編者歐陽予倩及背景主任唐越石君商定後始行發表該劇演員亦經支配就緒已於昨日起在海寗路北區公學從事練習矣 
[滬大學生夏令事業之結果]  
　　滬江大學學生今夏在附近鄕村間計辦兒童義務學校八所學生二百餘人於十八日行聯合休業禮於中學院禮堂中西男女來賓到者極多三時半開會至五時半而散各校學生皆有表演秩序如下（一）開會（二）唱愛國歌（三）主席顧炳元報告宗旨（四）向國旗行禮（五）第二校唱歌（六）第三校愛國演講（七）第一校唱國旗歌（八）第二校衛生演講（九）第三四校唱歌（十）第三校背詩篇（十一）音樂（十二）第一校演劇（十三）第七校兒校詞（十四）第五校兒童祝福詞（十五）給奬（十六）唱國歌（十七）祈禱（十八）來賓參觀成績（十九）照相（二十）散會來賓對於此次成績頗爲滿意云 
[十人團建築會所徵募揭曉]  
　　中華救國十人團聯合會建築會所徵募大會昨晚假國語專修學校開第一次揭曉到會者各隊隊長隊員陸雨蒼徐運新等百餘人各隊咸踴躍繳分至九時截止振鈴開會總隊長陳良玉總參謀唐豪孫道勝朱昌利邱稼禾隊長張取誠均各有演說末餘興奏演絲竹散會計各隊繳分者大同隊張菊生人道隊孫道勝各繳二百分正義隊唐豪一百四十分和平隊徐立祥一百三十分建設隊邱稼禾一百二十二分責任隊孔尙德一百二十一分民治隊陳翊廷一百二十分奮鬥隊杭石君一百○二分一心隊朱昌利廉潔隊錢楚玉互助隊張取誠博愛隊趙延澤均各繳一百分總計一千五百三十五分達目的四分之一以上云 
[關於試騐小學敎員之公函]  
　　上海縣敎育局昨致報名應試之檢定小學敎員沈兆鳳陳琦汪孝純張國鍂張國亭金迪元沈　貞馬才輝姚明球等公函云逕啓者檢定小學敎員一案前准執事到局報名塡具書表請受檢定當經轉報在案茲奉縣公署訓令内開案據該局長呈送小學敎員檢定書表及檢定費等情據經指令並轉呈在案茲奉江蘇敎育廳指令内開檢定小學敎員會案呈據　送小學敎員檢定書表曁檢定費均悉姚明球後南洋女子師範學校畢業該校未經呈准立案按照省令未便認爲有無試騐資格馬才輝任敎員雖在三年以上但查無優良成績可稽於檢定規程第十四條第四欵之規定不合以上二人應改受試騐檢定迅令於本届舉行試騐時如期前往與試沈兆鳳等七人請受試騐檢定應予照准致該路本届試騐日期地點男敎員定八月二十六日在省立第二師範學校舉行女敎員定八月二十八日在吳縣省立第二女子師範學校舉行並仰轉飭知照書表等件存此令等因奉此合行令仰該局長分别轉知遵照此令等因奉此除分致外爲特函達即希查照上開日期地點前往試驗 
[律師公會催繳會費]  
　　上海律師公會致各會員催繳會費公函云敬啓者本會於第二十四次常任評議員會决議凡本會會員欠繳會費至四個月以上者（即未繳四月份者）限於八月三十一號以前補繳到會逾期不繳照章呈報退會决議在案爲特專函催告並希垂察云云 
[法租界商業聯合會遷移]  
　　法租界商業聯合會因原址會所房屋翻造上屆常會議决覔屋將會所遷移茲悉該會現已覔得東新橋街寳安坊十五號房屋一所於昨日遷入辦公俟德順里新屋落成即須遷回原處云 
[各界挽留書家楊草仙]  
　　草書家楊草仙應南洋羣島之約不日即將離滬茲因本埠各界要求楊氏展期離滬俾將所定書件理楚聞已有工商友誼會各公團等將預備歡送並在半淞園或新世界再開展覽會云 
[製糖公司機器到滬]  
　　國民製糖公司自向德格雷芬廠訂購機器後堆棧碼頭等早經建造工竣所有頭批機器百餘箱已由新蘭（Ｓ·Ｓ·Ｓunland）郵船於八月十七日運到其餘第二三批機器亦將陸續運來現正赶築工廠安裝機器並聞格廠派技師五人來滬裝配一切云 
[汽車撞傷賣西瓜人斃命]  
　　本邑西南鄉朱家巷鎭鄉民顧阿昭於前日肩挑西瓜一擔來滬求售行至民國路小北門附近忽有張茂金駕一汽車疾駛而來顧避讓不及被撞倒地致傷頭部心坎等處當由崗警趕上將張拘獲連同汽車並傷者一併拘解二區一分署當經王清河署員察得顧傷勢非輕判令逕送地檢廳訊辦到廳後由鄭檢察官騐訊之下判張收押顧送新普育堂醫治再核不料顧甫到堂不及醫治因傷斃命由押送法警回廳報告傍晚時仍由鄭君等親詣堂中騐明顧阿昭委係傷及心坎及兩肋等處致命而死諭候往傳屍屬來堂收殮昨午屍子顧阿虎奉傳到廳稟稱父親顧阿昭年四十三歲此次由鄕來滬求售西瓜致遭撞斃要求伸雪鄭君准之諭速往堂備棺成殮聽候核辦 
[汽車傷人兩則]  
　　昨日下午一時許寗波人吳明堂在南京路行走遭某號汽車撞倒腿足受傷由老閘捕房一千一百四十六號華捕到來將汽車號碼抄錄另雇車送受傷人往仁濟醫院醫治一面歸報捕頭候示又有某號汽車於昨日下午六時許在黃浦灘駛行撞倒寗波人楊登棠跌破頭顱血流被面經捕押令汽車載送受傷人往仁濟醫院醫治旋即帶該汽車夫入捕房稟候捕頭發落 
[西鄉荷花池中發現女屍]  
　　西鄉北新涇鎭左近某花園内荷花池中昨晨發現一女屍年約三十餘歲身穿白夏布衫藍夏布褲爲種花園丁查見報告警署令飭二十八保十一圖地保諸茂卿查無屍屬於昨午投上海地方檢察廳稟請相騐車檢察長准如所請諭候派員往騐　 
[黃包車夫載屍抛棄之拘究]  
　　黃包車夫朱明奎於昨午十一時許拉載一死屍年約三十餘歲車至滬太長途汽車公司北首洪南山路水木公所附近將屍抛棄當爲彭浦鄉保衛團團丁查見將　拘獲押解團局暫押一面檢查死者朿兜内有皮夾一只内儲鈔票洋十六元大洋三元小洋四角銅元十枚小錢五文當票二紙藥方一張該屍身穿白柳條布套衫藍布褲秃頭無襪足穿元布鞋案關人命立命寳山縣金二圖地保張葆瑩於昨午後投上海地方檢察廳請相騐車檢察長諭候派員往騐 
[扛夫桑利安自縊案續聞]  
　　十六舖仁安里十四號門牌有爲碼頭扛夫之通州人桑利安用武帶圍繞頸項自勒身死報請法庭派員詣騐候示在案昨午十六舖地甲盧永德遵諭帶同二房東婦人楊鄭氏並與死者同居同業之胡兆三顧大顧二李二劉彩施泰顧福新劉生李和尙等男婦十人投地檢廳稟到當奉車檢察長諭飭靜候訊辦 
[兩婦被拐之尋獲]  
　　浦東人蔡順堂之媳張氏及鄰居傅興順之妻陳氏同於六月十六日被拐前日蔡來上海在寳山路遇見傅妻與杜阿榮曹阿海同行鳴警拘入五區經李署長研訊陳氏偕蔡媳同至曹家渡布廠中做工被一老嫗引至杜處已將張氏賣往江灣等語質之杜曹二被告供該二婦由浦東張姓老太婆領來央民等爲媒張氏賣與江灣王順根得洋一百四十元民等二人各得洋十三元餘均張嫗收去云云李君得供飭警將張氏提案一面着蔡邀傅興順到案一併轉解司法科訊辦 
[指控一再拐逃妻子]  
　　季天保泰縣人住閘北漢中路業皮匠前日扭公興路之揚州人劉小四子至四區控稱民妻左氏前被劉拐逃匿居蘇州由民尋回彼時因劉身犯竊案禁錮西牢民曾據情來署報告有案近劉釋出未久昨又乘間誘拐左氏逃逸請爲究辦當經劉署長質訊之下轉解司法科押候核辦 
[假充醫生騙錢之科罰]  
　　紹興人裘國標假充醫生向北成都路十九號門牌婦人顧王氏騙取醫藥費十四元七角反誣氏强搶金戒被包探張桂生拘押已詳昨報茲悉該探現已將裘解送公共公廨經中西官訊悉前情判劉罰洋二十元充公金戒給顧氏領去 
[旅社吞沒寓客所存財物之科罰]  
　　皖人李春庭因來滬辦貨寄寓於三馬路民慶里第一旅社十五號房間隨帶現洋一百元及提籃一隻内置零星物件約値十餘金日前李因事出外將現欵物件點交該旅社賬房暫代保管迨李返寓該旅社不認寄有銀洋物件李即投捕房報告捕頭派探傳到賬房詢問始行承認故捕頭遂命李回寓索取詎仍復抵賴李乃具稟控之於公共公廨將該旅社賬房秦寳生以特别傳單提案着存洋一百二十元保出昨晨開審被告不到由駐廨華探目邵錦春稟明此案發生情形並由原告上堂証明一切經俞襄讞商之美阿副領事判曰被告臨訊不到原告所供本廨認爲可信應判將被告存廨保洋内准原告具領一百十一元此諭 
[攫銀鐲禁押兩月]  
　　流氓張耀清前日在南京路攫取婦人杜卞氏所抱小孩手臂上之銀鐲一隻而逃被包探朱漢波追獲人贓昨解公共公廨請究經關讞員會同英密副領事訊實判張押西牢兩月示儆 
[科罰北海路燕子窠主客]  
　　崇明人張寳敬在北海路五十一號屋内私設燕子窠被捕房破獲已誌昨報茲悉張及烟民陳錫生陸元月鮑富寳陳周氏杜丁氏丁蔡氏等已由公共公廨中西官提案訊實判張罰洋三十元其餘男婦各罰洋三元一併充公烟具銷燬 
[原告欠繳堂費之傳訊]  
　　新華花旗襪廠上海第一廠志成志達鼎華大陸公司等十餘户前延律師代表投法公堂控陳偉慶柯士元等虚設字號騙取貨物求追後判陳押九月柯押六個月以儆堂費歸原告負担在案昨又傳訊先由檢察處長稱原告等應繳之堂費一百三十一元四角二分迄未繳案請爲核示詰之新華等同供商人等店廠現有多數倒閉故此不能措繳請求寬免聶讞員商之法副領事葛君判以姑念原告等有多數倒閉從寬酌減至一百元着即繳案如違交保限繳 
[私用巨欵之和解]  
　　萬國儲蓄會前延郭蘭克律師代表投法公堂控華福康監守自盜巨欵求追等情除將華押追外由公廨飭探將華福康之弟華壽康扭案一併管押限繳在案迄今日久昨又提訊先由原告律師聲稱被告等業已託人出塲向原告理楚請求銷案聶讞員商之法葛副領事判以此案旣經雙方和解准予銷案堂費五十元歸原告負担 
[私賣烟土罰百元]  
　　法捕房探目沈德福唐云卿偵悉居民劉洪義家弘藏烟土秘密售賣有違禁令爰於前日稟明西探前往抄出烟土一皮箱帶入捕房諭令交保昨日傳至法公堂請究先由捕頭上堂稟明前情詰之被告承認私賣求宥中西官判劉罰洋一百元充公烟土沒收 
[王長發攢毆包探押一月]  
　　無賴王長發前晚在法租界八仙橋地方胡閙被包探高金林查見上前阻止詎王老羞成怒糾同多人將高探拖至殺牛公司附近攢毆後由巡捕到來將王拘獲帶入捕房昨解法公堂請究先由捕頭稟明前情並稱查得王前因犯案辦過請爲訊究詰之王長發供詞圖賴聶讞員商之法副領事葛君判王押西牢一個月期滿永遠逐出租界 
[攫飾質洋之破獲]  
　　南京人劉春生昨在英大馬路攫取婦人徐李氏手臂所戴金鐲一只逃至西虹口向某押店求質被包探李子榮查見將人贓拘入捕房押候解究 
　　流氓趙金根於本月十七號晚串同許貴恩至虹口百老滙路强搶某日本人値洋二百五十元之金表一只並金練一條昨日持至西華德路某押店求質當被華探目楊阿泉包探沈禹舟查見當將人贓拘入捕房押候解究 
[程明德被控三案均註銷]  
　　楊樹浦捕房包探程明德被王連岡何兆培何永興在公共公廨以刑事控告於辛酉年七月二十三號向原告索詐洋三十元又被控開设三江共和樓茶館聚賭抽頭漁利又被控誣指原告之子王三媛爲盜賊等情由廨准詞出票發交該管捕房於昨將陳傳案首由原告代表律師譯訴案情並向原告詰問之下繼由被告代表律師對於所控三案逐一辯駁謂所訴索詐事隔兩年如果屬實當時何不起訴茶館内賭博刑律並無明文規定至王三媛已由公堂判押三月顯係犯罪屬實誰云誣指以上三項控告均乏證據當然不能成立應請註銷云云中西官核供磋商之下判將案註銷 
[騙麻雀牌各押四月]  
　　歐加路新昌機器廠夥南京人談小桂子劉長富向廠主黃寳汾騙取値洋二百五十元之麻雀牌三十五副逃回原籍被控由捕房派探往將兩被告提回昨解公共公廨請究原告延慕思律師代表到堂述明被騙情形質之兩被告供認不諱中西官判决各押西牢四月起案原贓交原告領去 
[公共公廨訊案彙錄]  
　　昨晨公共公廨民四庭由俞襄讞會同美阿副領事訊理（一）錢江會館延佑尼于帮辦施乃德律師訴蔡子山積欠房租請飭出屋案結果不准復審被告交三百七十二元三角二分保或交現欵此諭（二）瑞源號訴隆記號欠欵案結果改期再訊（三）鮑丙坤訴季寳清爭奪車輛案結果准給諭原告將黃包車一輛交與參加人季林江之代表曹長青具結領回（四）蕭鳳閣聲請破產案結果准予破產（五）秦斤玉訴王仲發案此係内地官廳來文移傳結果王仲發抗傳不到改提 
[誌謝]  
　　昨承商務印書館惠贈第九卷第八號「英文雜誌」及第十三卷第七號「少年雜誌」各一册謝謝 
來函 
[鄭望平來函]  
　　啓者鄙人日前午後因事乘坐法租界由徐家滙至十六舖電車在頭等座中拾得書籍一包計四本當時並無他人在坐無從交問爲愼重起見帶轉家中失書者如能將書名報出可至法租界貝勒路義和里十三號本宅領取鄭望平啓二十日 
公布欄 
[江蘇高等審判廳]  
　　刑庭判决林金根爲輕微傷害毁棄損壞上訴一案（判决主文）本案上訴駁斥訴訟費用歸林金根負擔金細庚（即小全）因强盜上訴一案（判决主文）原判關於金細庚從刑部分撤銷金細庚共同行却周國榮家一罪應褫奪公權全部終身共同行刦嚴毅陸富庭兩家俱發一罪應褫奪公權全部終身併執行之其他部分上訴駁斥訴訟費用由金細庚負擔周文卿爲和誘上訴一案（判决主文）本案上訴駁斥訴訟費用由周文卿負擔孫小保子（即沈小保子）（又名周魯根）因强盜上訴一案（判决主文）本案上訴駁斥訴訟費用由孫小保子負擔 
[江蘇高等檢察廳]  
　　批示李榮和等一件聲請上訴由狀悉本案係本廳檢察官以初判多有不合提起上訴第二審判决尙屬允洽未便再行提起所請着毋庸議此批王廷甫一件對於再議駁斥聲明不服由狀悉查本年四月二十四日大理院統字第一八一一號解釋對於聲請再議駁斥後告訴人不得再行聲請來狀所稱未免誤會此批王鳳誥一件請求迅判由狀悉候送同級審判廳核辦此批程吉人一件聲明上訴由狀悉候調卷核辦此批謝義方一件請准予證人到庭質訊由狀悉候送同級審判廳核辦此批魏誠之一件請求救濟由狀悉此案旣移送預審如對將來裁决不服儘可向管轄衙門抗告以資救濟所請應庸毋庸議此批尤福一件再陳上訴理由由狀悉此案聲請再議早予駁斥所請着毋庸議再來狀未貼印紙仰從速補貼此批以上八月十九日 
　　批示四川旅寗滬同鄕學會等呈悉查劉廉彬身死不明一案自經無錫縣與吳地檢廳一再檢騐均報稱委係有縊身死該同鄕學會等尙認覆騐仍未明瞭提出疑點向省長公署請求三次覆騐本廳奉令後爲愼重案情起見當派嚴檢察官前往無錫嚴密偵訊業將查訊所得情形呈報省長公署並分呈司法部總檢察廳各在案至該劉廉彬因何自縊身死關係甚鉅亦經令飭無錫縣確切查訊務得實情依法擬判該劉廉彬孑身弱女遠適異鄕以求學始以非命終論情固屬可憐該同鄕學會等鄕梓　重迫切陳詞奔走呼號境亦良苦但以問官依證據法上所反問覆問之語氣而即加以掊　殊不免於誤會須知訴訟有一定程序報載諸說容有未周道聽之言豈容摭拾該同鄕學會　想　　　　　　之人果有利益於一遣之實據儘可由原告　入　亮生向原審衙門提出以求法律上正當之解决可也此批王慶林等一件爲請示開釋張罄罄等之情形由狀悉本廳應於同級審廳宣告無罪形事　告苟不聲明上訴依法即應予以釋放如該被告係民事覊押未接同級審判廳民事庭通知本廳亦無從得悉民事被告是否可以覊押固非本廳職權範圍内之事即使飭傳不到亦應向同級審廳民事庭請求以職權處置可也此批陳史氏一件聲請沒收保證金免予執行由狀悉繳納保證金許可停止覊押係專就判决未確定前一種變通辦法不適用於已受徒刑或拘役之　知者陳文奎旣經判决確定應即依法執行如果罹病屬實亦袛能聲請展限病愈仍須歸案執行所請沒收保證金免予執行之處碍難照准此批王玉樓一件請求提起非常上訴由狀悉據稱各節均不能謂爲審判違法且本廳亦未接到院判所請着毋庸議此批趙璧如一件狀稱張恒三索還禮金由狀悉據訴張恒三向爾追取禮金等情係屬民事範圍本廳未便受理此批以上八月二日 
[上海地方審判廳]  
　　刑庭主文一件潘少堂鴉片煙一案（判决主文）潘少堂吸食鴉片烟之所爲處罰金十元如無力完納罰金准易監禁烟膏二小盒烟泡一粒沒收一件周阿三竊盜一案（判决主文）周阿三竊盜之所爲處五等有期徒刑十月未决覊押日數准予折抵一件陶文玉玩忽業務致人死一案（判决主文）陶文玉玩忽業務上必要之注意致人死之所爲處四等有期徒刑一年四月未决覊押日數准予折抵一件陸成生營利咯誘及薛叚氏附帶民訴一案（判决主文）陸成生意圖營利咯誘薛福根之所爲處二等有期徒刑八年褫奪公權全部終身未决覊押日數准予折抵陸成生應將薛福根交案給薛叚氏具領一件陳善福等鴉片煙一案（判决主文）陳善福吸食鴉片烟之所爲處罰金十元無力完納罰金准易監禁徐毛郎吸食鴉片煙之所爲處罰金十元如無力完納准易監禁烟具沒收一件王永清鴉片烟一案（判决主文）王永清吸食鴉片烟之所爲處罰金二十元如無力完納准易監禁烟土烟具等件沒收一件海田新竊盜一案（判决主文）海田新竊盜之所爲處拘役四十日一件丁進傳行使僞造貨弊一案（判决主文）丁進傳　　　 
收受後方知爲他人僞造之貨弊而仍行使之所爲處罰金十二元未决覊押日數以二日抵罰金一元如無力完納罰金准易監禁僞造銀角十五角沒收一件錢金海强取一案（判决主文）錢海金無罪一件孫洪彬等和姦一案（判决主文）本案不予受理以上八月二十日 
　　民庭主文一件判决張小第與李德峯因贖田涉訟上訴一案（主文）本件上訴駁斥第二審訟費由上訴人負擔一件判决戴春林與顧志新等因租約涉訟一案（主文）戴春林與顧志新所結之租契約應由張蔚雲繼續其權利務至期滿之日爲止戴春林應償還顧志新房租洋一百二十五元並將東面樓房一間交還與顧志新顧志新其餘反訴之請求駁斥本訴及反訴訟費均歸顧志新負擔一件判决金昌壽與朱鳳祥因租屋涉訟一案（主文）朱鳳祥應償還金昌壽租洋十七元五角金昌壽其餘之請求駁斥訟費歸金昌壽負擔本案關於欠租部分之判决應予假執行一件判决傅如桂與邵小山因租屋糾葛一案（主文）邵小山應償還傅如桂房租洋二十四元小洋二十四角至應將租屋出清交還傅如桂管業訟費歸邵小山負擔本判决應予假執行一件判决潘乃昌與徐慶泉因欵項涉訟一案（主文）徐慶泉應償還潘乃昌洋二十九元四角七分潘乃昌其餘之請求及對於徐孫氏之請求駁斥本案訴訟費用歸潘乃昌負擔五分之四徐慶泉負擔五分之一本判决應予假執行以上八月二十日 
　　批示一件丁如昌具交銀洋由狀悉交洋十元存尙短交訟費洋九角仰即日交楚毋延此批一件吳振壽聲請執行由狀悉已依法執行矣此批一件鍾潘氏聲請暫緩執行由狀悉案已依法執行所請應毋庸議此批一件曹生成具交銀洋由狀悉交洋六十四元存候給領此批一件張保和具領田單訟費由狀悉准於本月二十三日上午十時來廳繳證具領此批一件董維玉具交銀洋由狀悉交洋三十七元二角五分存候給領此批一件徐華庭聲請執行由狀悉查陳順林已聲明上訴矣所請執行之處應毋庸議此批一件李恕堂具交銀洋由狀悉交洋七十元暫存此批一件徐吉生聲請銷案并請領欵項由狀悉應准銷案張昆源交洋二百六十元及查封費餘欵洋六元七角并准具領此批一件李名植請求批示由狀悉查此案前經訊明諭令周文熊於五日内將機件修理完好乃限期未滿該民即另行提起追還價金之訴是此項機件無論否使用在另件未經判决以前無再行責令修理之必要且該圍巾機器前經抵質與楊秋生應由周文熊償還銀洋一百二十五元方得取回曾經本廳試行和解成立在案現在機器旣經收回則抵質銀洋自應給付故將交案欵項划給楊秋生銀洋一百二十五元事屬正當仰即知照此批一件婁規增聲請寬限由狀悉案已依法執行所請碍難照准此批一件張瑋忠聲請執行由狀悉查本案判决尙未確定所請應從緩議此批一件韓周氏聲請銷案由狀悉應准銷案此批一件宋徐氏聲明願交欵項請啓封由狀悉仰將銀洋三百元先行交案餘欵查明核辦此批以上八月二十日 
[滬海道尹公署]  
　　批示太倉縣紳耆王纘元等呈爲知事警佐縱警擾亂依法提起訴願請求裁决由訴願已悉查此案未據該縣呈報來署無憑核辦據訴前情仰太倉縣知事查明依法答辯再行核奪此批何沈氏呈爲假借警士擾害營業請求令查以恤商艱由呈悉此案旣經呈報警廳查究應即靜候警廳批示毋庸率凟此批 
 
 
 

Page 16

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *   
 
 

Page 17

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *本埠新聞三 
[科發新出石榴水]  
　　南京路四十號科發汽水公司所出各種汽水如檸檬莎士香蕉橘子科拉等名目甚多入夏以來銷售甚廣近又新發蛤石榴水一種味甚鮮美適口價目並不增加該公司廠基在華德路八十三號有德國專門技師主持故出品優美甚受歡迎云 
[製造雀牌公司之新組織]  
　　近有華人丁鶴卿陳儉生汪爲橖三君及西人寳恩瑞樂時君等創一雀牌製造公司定名碰和額設三十五萬元現已着手招股章程可向北無錫路昇昌里協新號經理丁君或廣東路美倫公司索取均可云 
[學務叢載]  
　　敎育界之各項消息合誌如下 
　　精勤學社之定期開學西門外斜橋西首精勤學社係輪船招商局董事邵子愉創辦每敎室人數僅限十名至十五名參用個别敎授各項功課得隨學生所缺擇要補習此次在該社補習學生期中試取滬江中學三年級者爲榮楨隆考取南洋公學附屬二年級者爲劉霄朱雄三生在該社補習僅有半年均能將所缺補足各遂所願至補習課程尤注重國學本屆新生報名頗形踴躍已定於陰曆七月十六日開學云 
　　南華學院添租寄宿舍南陽橋白爾路南華學院係歐美留學生剏辦校長兼文科主任金仲文畢業於美國羅諾克大學得文學學士及法學博士學位其餘職員大都留美畢業生開辦以來報名者頗爲踴躍近聞該校已添租宿舍益事擴充云 
[聶哥拉行將赴日獻藝]  
　　魔術家聶哥拉與其全班演員自在卡爾登戲院獻藝以來頗得觀衆讚許聞聶君云此次在卡爾登戲院演畢後本擬直赴日本後以上海大戲院經理一再敦請乃慨允在該院演一星期昨晚爲第一夜所演之魔術除大套驚人奇術照演外小套魔術變換者甚多故昨晚該院賣座頗爲熱閙云 
[「古井重波記」已有購主]  
　　上海影片公司所攝之「古井重波記」自晒出後即在本外埠各影戲院先後放映頗得一般人之歡迎甚有以賣座擁擠連映數次而在觀衆之心目中仍不以爲厭究其原因胥因日常所見者惟有舶來之影片中國自製之影片雖亦有數種但皆不足與舶來品頡頏以是「古井重波記」即得隆名現聞此片除津商某君定購外南洋電影界亦擬購惟該公司印出者僅有一部如本埠各影戲院不再開映此片則該公司亦不思再翻印故滬江影戲院經理特商諸該公司在未交貨前讓滬江影戲院放映三日以爲與滬人士相别之紀念云 
[集會表]  
　　陽曆本月時期　地點　　　　　召集者　　　事由廿一日至卄六日　　南市南車站路　普益習藝所　展覽會廿一日至卄六日　　虹口昌世中學　虹口敎主堂　夏令會 
[今日晴熱有風]  
　　徐家匯天文台昨日下午四時三十分氣象預報云天晴而熱沿岸有夏季時令風博林塘海峽之西似生一新低壓太平洋颶風或將進至琉球東南其向西北行本埠溫度在下午三時前之二十四小時内最高九二·二最低七四·一去年今日最高九五·四最低七六·六 
 
 
 

Page 18

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *   
 
 

Page 19

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *常識 
常談 
[壽幛之笑柄] [  隨]  
　　有祝壽而送福備箕疇之幛者適座有某客見之掀髯微笑曰備字太早了蓋周書洪範箕子所謂天錫九疇者其必曰五福一日壽二日富三日康寧四日攸好德五日考終命五福咸備則祝壽而不帝兼祝其考終命矣主人以爲詛咒也大不歡 
　　又有祝母之壽而或送德配孟母之幛者懸幛之僕人誤倒之乃爲母配孟德主人豪富而不學未之覺也時方演劇侑觴有打鼓駡曹割髮代首諸劇又爲阿瞞故事堂上之幛與堂下之劇遙遙相對座客無不匿笑 
　　此等笑柄雖均係偶然失檢未始不由胸無點墨之故以是知讀書之可貴也然謂讀書之用僅僅可免笑柄夫豈其然 
經濟 
[移打醮費作衛生費之我見] [  馗]  
　　時届陰曆七月打醮之聲浪又將風起雲湧矣回憶去年各地設壇打醮本刋鼓吹廢除不遺餘力然尙未收極大之效果今年七月又届各處打醮又將發現鄙意當於未發現以前提倡廢除恐較易於收效也 
　　打醮之主旨在於驅除温疫消災弭患不知疾病之來不在於神鬼而在於己之不愼夏令不講求衛生暑氣侵入人身一至秋季全行發出之所以秋季疾病較爲多也一般愚夫愚婦不明是理以爲神鬼有以致之遂有設壇打醮之舉甚至有託打醮之名在外捐欵者是於風俗上大有妨礙也 
　　去年間曾有人在觀看打醮時多食冷物再因天氣炎熱故當時昏蹶不省人事如是觀之打醮非驅除瘟疫直迎接瘟疫耳 
　　打醮無益有害已如上述以有用之金錢用之於無用之地可惜孰甚如每家一元一百家已一百元以上海一地而論每年用於打醮者不計其數如以此欵開辦醫院救濟病人或作其他種種關於衛生方面之用欵地方人士獲益匪淺今聞上海閘北自治會有嚴禁打醮之舉用意甚善甚願有地方治安之責者亟起仿而行之（乙種酬） 
衛生 
[食物之化學] [  鐵頭]  
　　人類之不能離食物以生也夫人而知之矣而食物之化學作用則知之者殊寡故不合衛生之食物夢然食之而不知其有害有益衛生之食物貿然棄之而不知其可惜嵇中散養生論云滋味煎其腑臟醴醪鬻油腸胃··身非木石其能久乎可知食物在維持生活初不在山珍海錯也作食物之化學 
　　㈠小粉小粉爲植物果實中極多之質米馬鈴薯芋麥等最富此物小粉之成分爲炭氫氱三原質組織頗簡單遇唾液則變糖質若以糖與酵母和水寘器中能成酒精吾人多� 
食糖果等口中作酸味即酒精再經氱化成醋酸也小粉在食物中消化較易惟患糖尿病者則不宜食之當以蛋白質等食物相代又小粉質食品以油煑炸者不宜多食因難於消化也 
　　㈡脂肪動植特中皆有之猪牛等油動物油也菜豆等油植物油也亦由炭氫養三原質配合而成若與鹼類化合即成肥皂吾人胃汁中含有鹼類故不宜多食脂肪然脂肪可保體温以其能生熱也 
　　㈢蛋白質牛乳鷄卵等含蛋白質頗多其成分除炭鉀氱外尙有㲷質爲有益人體之食物吾人肌肉即以蛋白質爲主者也蛋白質遇熱極易凝固故牛乳鷄卵之煑熟者食之無益以其不易消化也（不受酬） 
法制 
[關於鴉片烟罪之處分] [  繼盛]  
　　夫鴉片之爲害混濁神經損傷肢體自道光弛禁以來垂八十年而沾染此習者幾遍全國以致人民痲痹社會凋敝新� 
刑律雖有治罪專章然官員唯利是視知情不舉故烟禍蔓延各地肅清無日且一般立法議員行政長官亦復販者販而吸者吸超身法外藉以圖利所謂禁烟查烟云者徒一篇官文數句官話而已言念及此殊痛心也爰就新刑律關於鴉片烟罪之處分臚列於后願國人印於腦而戒於心庶官員無所圖利貧民不至罹網而鴉片或有肅清之望焉 
　　㈠製造鴉片烟或販賣或意圖販賣而收藏或自外國販運者處三等至五等有期徒刑併科五百元以下罰金 
　　㈡製造吸食鴉片烟之器具或販賣或意圖販賣而收藏或自外國販運者處四等以下有期徒刑或拘役 
　　㈢稅關官員或其佐理自外國販運鴉片烟鴉片烟器具或縱令他人販運者處二等或三等有期徒刑併科一千元以下罰金 
　　㈣開設館舍供人吸食鴉片烟者處四等以下有期徒刑拘役併科三百元以下罰金 
　　㈤意圖製造鴉片烟而栽種罌栗者處四等以下有期徒刑拘役或三百元以下罰金 
　　㈥吸食鴉片烟者處五等有期徒刑拘役或一千元以下罰金 
　　㈦巡警官員或其佐理當施行職務時知有前六條之犯人故意不即與相當之處分者亦照前六條處斷 
　　㈧收藏專供吸食鴉片烟之器具者處一百元以下罰金 
　　㈨犯㈠至㈦各條之罪者得褫奪公權官員犯者並免現職（乙種酬） 
道德 
[劉站長] [  劉守全]  
　　劉君鏡章爲余同鄕現任滬太路劉行站長職八月四日有客車由上海至羅店經劉行站適有跛丐行於道上開車者未拉警號致將跛丐撞倒於地重傷首足二部旋經劉站長察覺然車已揚長北駛矣劉站長無可如之何惟自思此路無支路此時北去後必南歸待其歸時獲之未爲晚也遂通知警察並親自守候站門約一小時久車果來矣將近劉行站劉站長遙示停車而司機者見之反開快速力劉站長計無他出遂一躍登車斥令停駛距料司機者頑强不聽劉自將開駛機壓停開車者大駭遂以手猛力擊劉幸劉站長膂力素健不致傾墮卒將開駛機掣停執車夫送至警署余觀乎此不禁有所感也夫當今之人莫不自私自利急公好義之人寥若晨星如劉站長之熱心公事不避危險者實可敬矣且往往有一般司車務者勢利心重見有窶人受傷不介於懷如劉站長者雖於一丐亦努力爲之其注重人道尤可貴一般勢利者觀此能無愧色耶（乙種酬） 
科學 
[各種絶電體之特性及其用途] [  蘊明]  
　　近今電氣事業異常發達日常所需之物無不賴電力以供人用舉如電燈電話電爐電扇電熨斗等皆由奢華品一變而爲家用品惟電之爲用旣廣使用宜愼倘用之不得其法必蒙其災漏電往往釀成火災爲使用電力之最大危險電流經過導電處（如金屬所製之線）流成電圈（Ｃircuit）此常人所知也但遵電體之四周必圍以絶電體以防漏電之危險故普通電線之四周包有橡皮即所以使電流有一定方向也絶電體之種類甚夥不限於橡皮一類茲將可用爲絶電體之物品略述於下 
　　絶電體所應具之特性隨其使用之情形而定但有三種特性爲各種絶電體所不能缺者㈠絶電體不可吸收水㈡遇温度更變不受其影響㈢難於起化學作用 
　　磁質（Ｐorcelain）爲極妙之絶電體凡高電壓所用之絶電體多以磁爲之磁質分有二種㈠硬磁質在電氣事業應用最廣因其不吸收空中濕氣㈡多孔磁質性易吸收水分不宜於用 
　　雲母石(Mica)現在常用之雲母石係白雲母石（Ｍuscovite)雲母石爲極有用之電料發電子上之轉路器（即改流器）（Ｃommutator）皆用雲母石作爲絶電體雲母石可裂爲簿片至受熱至攝氏數百度以上不生變化但熱至極高温度時崩解散成極小薄片此等無用之薄片可同（Sbellac）相和用力壓成各種式樣仍能用爲絶電體 
　　大理石（Marblo）專用於開閉器板上（Switchboard）此物甚嫩易於鑿成各式樣之形體具有悅目之外形且不能燃燒爲其特長之處惟大理石時含有各種金屬礦脈爲其最大缺點 
　　樹膠（Rubber）本爲熱帶樹所流出之乳狀物與硫黃共熱後即成硫成樹膠俗稱爲橡皮（ＶulcanizedRubber）現在電線外面之包覆物即硫化樹膠也其製法如下先以樹膠同硫黃相和加上鋅鉛或鎂之氱化物揑成一團但因硫與銅必起化學作用故銅線先以錫鍍之將一團混合物拉成長片捲在銅線四周而壓緊之此稱爲有縫法無縫法亦以上述之混合物迫進一個螺絲鐫型而空其中心以便挿進銅線手續已畢即用蒸氣使樹膠同硫黃之混合物化合而成普通所成之橡皮電線 
　　馬萊樹膠（GuttaPercha）有極高之絶電性比較橡皮更好海底及地隧之電線都用以爲包覆物亦從熱帶之樹乳Later取得此與橡皮相同之點但馬萊樹膠不與硫黃相合即可應用且不甚富有彈力性故能做成各種模型在９０ˉ１００間尤爲容易馬萊橡皮之外形頗似硬橡皮Ｅbonte但在沸水中易變軟而硬橡皮則否 
　　人造樹脂（Ｂakelite）亦具有高絶電性用以包覆電繞圈線（Windings）及塗器具其製法如下以石炭酸C6H5OH與蟻酸亞爾迭海特FormaldehydeCHOH共熱即成BaKelite不易鎔遇沸水油濃酸及他種藥品不變其本性不過一遇苛性曹達（ＮaOH）即能溶解 
　　洋漆Shellacrarnish凡Coil上或電圈上可用洋漆之酒精溶液塗擦凡於低電壓之繞圈上亦甚合宜以防電流之走漏 
　　油（Oil）油之爲絶電體專用於變壓器（Transformer）節電箱（Rheostat）及開閉器（Switches）其對於變壓器及開閉器之主要作用在乎發散熱使温度減低普通石油爲用最廣然石油ＭincralOil之用爲絶電體者應具有高絶石電性低黏性高引火點并且不可含水酸及其他雜質玻璃（Ｇlass）亦是絶電體但玻璃易使空中蒸氣凝結成水點附於其上故能損害其絶電性而反變爲導電體因空氣中含有二氱化炭氣此氣極易溶解水中變成炭酸蓋酸乃良好之導電體也 
　　ＣＯ２＋Ｈ２Ｏ－Ｈ２ＣＯ３（乙種酬）　 
雜錄 
[投考郵務員宜預備之科目] [  承淇]  
　　今之中學卒業生欲於商界中謀一席地誠非易事兼之習俗聘請職員大都重於介紹因之懷才不遇者在在皆是郵政局招請職員完全公開以考試定去取每次招考四方來者頗衆顧大半以未諳郵局之需求試騐之科目臨考往往毫無頭緒余於投考郵務員所宜預備之科目略有所知敢爲諸君陳之使有志於斯者得預備於先而收效於後也 
　　英文作文題目關於時事者爲多閱字林西報密勒氏評論週刋等得力不少 
　　國文題目關於四書五經者有之關於時事者亦有之文以簡潔通順爲妙最忌過長 
　　英譯中屬於時事者爲多不必直譯能不失原文大意已足　 
　　中譯英與英譯中相同 
　　地理世界中國各宜預備參觀商務書館所出「英文世界地理」及「英文中國地理」二書極好關於交通之地名宜特别注意中國各省地圖須自能畫出揚子江及中國所有鐵道相近之地名尤宜熟悉出產文化等可不必深加研究 
　　算術宜注百分利息比例等法理想題目不多　 
　　中英文字宜用正楷每種科目大槪試騐一小時半（乙種酬） 
 
 
 

Page 20

 
 
第一萬八千一百三十四號;中華民國十二年 西曆一千九百二十三年八月二十一號
星期二 * *   
 
