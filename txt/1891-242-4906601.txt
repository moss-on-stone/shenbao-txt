# 1891 - 242 - 4906601

 

Page 1

 
 
[新印左文襄奏議繡像三國演義出售] [  圖書集成局啓]  
　　二書俱用本局新式鉛字印成校對裝潢並皆佳妙夫文襄公中興碩輔奇才偉略並世無雙其條陳赭宼之披狷敷奏官軍之犀利老謀勝算實堪嫓美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更情名手繪圖書中行列　然圈　　妙茶餘飯後實堪消遣閒情計奏疏每部二一本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[論香港會捕盜匪事]  
　　盜之畏捕猶鼠之畏猫然或其鼠有所憑藉猫不敢入其室則鼠之瓷肆益甚矣諺云狡兎有三窟盜恐捕兵之跴緝則必自取藏身之固於是營窟之計有不止於三者己香港爲英界而去粤省最近又有輪船徃來瞬息可逹且華捕不能擅到其地倘行刼之後匿於港中華官卽訪知該盜蹤跡而欲得其人殊甚爲難行文照會旣須稽延時日又易洩漏風聲盜黨旣敢伏處其間則必有聲氣之可通黨羽之可恃有此伏戎之地此廣東盜匪之所由日見其多也顧香港之地無異乎狐之城鼠之社積而久焉彼狐亦將擾及於城上鼠亦將損及於社中香港被盜之家層見疊出日報中無日不有而且橫行無惠較之他處之盜尤爲暴厲彼蓋恃其有城可憑有社可倚外人不敢過問由是以瞻日益大勢日益雄力日益壯竟自忘夫城與社之庇之而反以爲城與社亦無如之何也日前聞有著名要犯崔阿登卽崔貴區阿寅混名發瘋仔此兩匪者案牘山積省憲重懸實格購緝多時仍然在逃未獲乃於某日在港拿獲羁禁西官獄中粤憲委派督標鄒遊戎前往香港提取該兩犯卽日到省蓋自前此南澳輪船被盜之後港官亦知盜黨之衆盛由於華官不能至港捕治而盜黨皆以香港爲淵藪馴至害及於西人因而加意防節雖不能聽憑華官捕治而港中捕務認眞整頓不遺餘力南澳被刼案中之盜犯前後在港拿獲解省正法者己不乏人有省中大憲委員移文往港緝獲者有西官派兵拿獲者自是而狐遂失其所憑之城鼠亦失其所倚之社吾知此後港中之盜可以稍减於前卽粤中之刦案亦可稍殺矣夫大下之惡一也中國惡盜欲得而甘心焉港中獨狃於西例反保護之是庇盜也盜得其庇自必益無忌憚若得中西官同此嫉惡之心見華官之所惡者西官亦惡之華官之所欲得而甘心者西官亦力爲飭拿必不甘居庇盜之名其爲中國多獲一盜卽爲港地少留一盜所益豈僅在華官哉且吾以爲中西官苟能見及於此則此時閙教等事亦可消弭於無迹也彼匪黨之閙教堂原欲使中西兩國自相齟齬而彼乃得從中取事此其意華人知之西人之有識者亦早知之則此時爲西人訃亦當與華官和衷商榷互相隄防凡遇匪徒無論中西皆得而捕獲之以交華官懲辦勿墮匪人計中而專與中國爲難如此則匪黨知其術不行而兩邊合力以謀斷無倖免之地惟有縮首斂迹而不敢肆逞今西人不察而一意歸罪於中國之官且歸罪於中國家辦理之不善此則正合匪人之意以故此時教案正在議結未結之際而宜昌閙教之電又見告也彼匪徒欲使中西啓釁而中西果然啓釁是彼之志得行矣竊恐西人之力但足以制華官而不能制匪黨則且爲匪黨所竊笑耳盜黨以香港爲逋逃之藪前者港官庇之而盜乃愈盜今者港官己洞悉其情與華官曾同捕治而盜之被獲者日多此其效騐己灼然可見閙教之匪徒雖非盜賊可比然中國竭力捕之懲之而西人竭力助之匪徒之瞻不益張耶夫西人惡匪人之閙教堂壞產業方仇視匪人之不暇又安肯更助匪徒者而不知西人置匪黨而專以詰問中國與華宫爲難此則正乃匪徒所中心藏之者而西人適如其意焉此則正與於匪徒之甚者也倘能翻然改圖中西合力以防匪徒獲則誅之不分畛域若此而匪黨又烏敢恣肆如前耶夫閙教之首禍實在匪黨所謂天下之惡一焉者正此輩也 
[鳳池秋爽]  
　　漢廕生孫梴等五人經欽派大臣考列等第由吏部帶領引見奉旨均以内用欽此吏部得旨後應卽照例掣分行走七月二十日經吏部堂官照章簽掣漢從一品廕生孫梴照例以員外郎掣分戸部學習行走漢正二品廕生程恩培照例以主事掣分戸部學習行走漢正二品廕生喻先覺照例以經歴掣分都察院學習行走漢從二品廕生李福徵照例以光祿寺署正掣分學習行走漢從二品廕生陳慶斌照例以光祿寺署正掣分學習行走○總理戸部事務體仁閣大學士臣張之萬等謹奏爲官房欠租酌擬辦法以重公欵恭摺仰祈聖鑒事竊查抄產官房向歸内務府經管其承住藉俸抵租者專歸臣部辦理歴年旣久輾轉承租延至今日有俸扣抵者不過三四所無俸扣抵及延欠未清者尙存八所大半以借扣無員遂成積欠臣部頻催罔應宫產幾成虛設咸豐初年原有交十年租值定爲買價之議但買價出之認買之戸績欠仍責之原欠之員誠恐力難清償虧欵終歸無著臣等公同商酌此項官房向不經官修理歲時屢易坍塌堪虞擬由臣部派員查勘分别核辦除有俸扣抵並無欠租各戸仍照舊覓俸抵租毋庸招戸認買外其無俸扣抵積欠未清者擬由臣部持平定價酌减成數招戸認領按成繳清買價仍令分成依限覓俸帶繳欠租庶公欵不致大虧而積欠可冀清結謹擬辦法五條另繕清單恭呈御覽如蒙俞允卽由臣部咨行都察院衙門飭令該管司坊官一體遵照辦理臣等爲愼重公欵起見是否有當伏乞皇上聖鑒謹奏七月十九日奉旨依議欽此○江西學政龍湛霖奏查吉安府城外舊有鷺洲書院爲闔府生童誦讀之所自咸豐年間燬於賊工程浩大無力興修嗣由盧陵縣紳道銜胡日昇慨然引爲己任自光緒十年興修越四年落成屋宇宏敞視昔有加共費用制錢二萬四千餘緡合銀一萬五千兩有奇皆該紳一人所捐助經該府許道培前往騐收委係工堅料實臣上年按試吉安經闔府士民公請奬勵臣當卽給予匾額用昭激勸並據該府許道培禀稱該紳家本寒素未讀詩書深明大義平時足不履公庭遇有地方公事須借貧民力者一經該紳勸諭無不踴躍輸將卽如上年直隸水災該紳亦慨助千金尤屬不分畛域臣有稽察學校之責似此見善勇爲曷敢壅於上聞惟該紳胡日昇己捐至道銜未便再請奬叙可否將胡日舁之子附生胡光鈞佾生胡光鍾賞給京官虛銜之處以示鼓勵再此項工程並未動用官欵應請免其報銷以示體恤謹附片具陳伏乞皇上聖鑒謹奏七月十九日奉硃批胡光鈞胡光鍾等均著賞給翰林院待詔銜欽　○管 
 
 

Page 2

 
 
理太常寺事務禮部尙書臣宗室崑岡等謹奏爲奏聞事恭照八月十九日　端敬皇后忌辰應行致祭　永陵謹照臣寺祀典内開應遣　陵上官屆期致祭等語查此辰忌應遣永陵宗室主事春煦主祭行禮臣寺謹繕本題明如蒙　俞允卽由臣寺知照該員屆期恪恭將事謹此題一奏七月十九日奉旨是欽此○廂藍滿摺房爲傳知事所有本旗代遞同臨佐領下候選道惠綸因伊女指婚謝　恩一摺於七月二十一日據情代遞爲此傳知　佐領轉飭惠綸於是日丑刻衣冠赴西苑門外伺候本旗代奏謝　恩勿得遲悮爲此傳知○奉　勅修僧思親王祠於京師以便春秋致祭己在地安門　東拐角地方鳩工與建迭綴前報迄今祠工己竣彩繪聿新經廠商報官呈　騐收　由欽衣監擇吉分咨禮工二部理藩院太常寺奉迎僧忠親王牌位入祠外復由内聞具奏　欽頒氣宇寛　匾額一方晉送　忠　王祠於正殿檐卜懸掛以示優異而壯觀瞻○兵部爲咨行事武選司案呈本部議覆漕連總督松請以江西儘先守禦所千總胡長勝請補江西廣信守禦所千總等四核與部章題補例案相符應准其補授於七月十六日繕本具題奉旨依議欽此欽遵到部合將原奏黏抄分咨渭運總督江西巡撫查照辦理○工部爲知照事所有八旗各營兵丁應領光緒十七年秋季常操火樂按照册報數目核此成案相符核付火樂庫照數開放現准火藥庫付清於七月二十一日辰刻開放相應知照各旗營派員於是日前赴火樂庫承領多悮○宣武門内長安　官馬寺成某娶妻覺羅氏現年二十一歲逈門三載成夙有劉盤龍之癖屢戰屢北父母屢次訓斥終不悛改遂與分居成益無忌憚家產蕩然其秉藉十指所入以餬口成復攫項其資以作狐注妻日念夫也不良生不如死遂以菜刀自刎血洒桃花奄然遂斃鄰人遂將成拘送該廳呈解提署訉明情由移送刑部派員詣騐訊辦○九月二十二日晨七點鐘由刑部南北獄内提出廣東司承審斬梟五犯廣西司承審八犯江蘇司承審三犯計斬梟人犯十六名皆係明伙路刦拒傷事主重情富堂認明绑縳由刑部南門按名推出裝入囚車每犯一車一役在車内犯後拓扶二役坐在車門把守並由綠營調到官兵五十餘人在車旁圍護該犯端坐車中顧盼自如狂歌不己由西交民巷迤　出宣武門沿大街至瑞露居捨酒處盡量飲吸至菜巿口法場先將各犯扶卜覊入囚棚俟刑部司員恭捧駕帖到方按名行刑此外尙有案犯一名業己在監病故由部飭該坊將屍抬至法塲照例戮屍仍行梟示以昭　戒 
[患疫續聞]  
　　某輪船由津回滬因船中人有患疫死者遂停泊吳淞口外此列入前報者也兹悉是船燒火者計共十二人其頭目爲粤之新安人張某前次赴津時張染急病逝世及由津沾展輪閱一晝夜將至烟臺燒火工人中復有一人疾作狀類顚狂飲以白蘭地酒其狂愈甚幾欲投海急錮於艙門加鑰焉其頭觸壁震震有聲逾刻而死迨過烟臺又有兩人同病會不逾時同登鬼籙連在津斃命之張某先後共死　人燒火者向住船頭船主知爲染疫富飭其人各入大艙住宿此次來津燒火工人己全數易換盖慮其傳染靡己也 
[潞河秋漲]  
　　江安江蘇河連於七月十三日入直隸安陵汛汛弁據情呈報約計月初卽可抵壩矣○李傅相派員押解捧月小輪船到通在北浮橋拆缷安設活鐵路運主京西昆明湖以供上用正在拆卸起運之際輪船水手與本城土棍因事口角致土棍紏集多人稱干比戈向水孚尋釁兩陣　賀各以死力相搏水手傷九名土棍傷二名各赴琴堂喊控未知如何判斷○潞河書院興修開工瓦匠在地下扒出一龜大如盤背有花紋金眼五爪百年物也乂上樑之際忽有仙蝶翩翩飛無毛色興常蝶有異或謂靈物出現今秋科名必利然乎否乎請拭目俟之○中元節庵觀寺院舉行盂闌盆會恭　城隍入壇赦孤或演　雜要迁人遊觀或禮懴談經施放瑜伽焰口燈火家家笙簫處處作無益以害有益行也不如其己也○通州酒館招妓侑酒向不多見日前有甲乙内等在西街永順館高敞瓊筵招擋子班妓女二人姗姗而來一曲清歌行雲欲遏正在興高采烈時經李司廳查知帶同營兵一擁而入欲將座中人送州究辦諸人惶悚異常崩角在地始得含糊了事然己意興阑珊不復呼燈冉宴矣○前任通州高星槎剌史捐廉千金發商生患以佐潞河書院加課名曰鴻文社至今行之不廢近年聘請山東趙雲卿太史洪翰閱卷評隲精當士林悅服兹以雲卿太史奉諱扶柩回籍于七月十五日出京買舟南下是日郝廳憲林直剌率同潞河書院肄業諸生齊赴河干設筵叩奠以誌哀思今屆大比之年楊藝芳觀察分送潞河書院應試士子元卷銀每名兩元廉泉分潤凡霑溉者無不同聲稱頌也 
[北地多盜]  
　　通州訪事人信云秋成有望禾稼暢牧每有匪徒匿跡其間伺行客經過突然躍出攫取行李雜物以飽慾壑一日有馱夫牽騾二頭驮羊毛四捆赴張家口交納行至城北高安屯地方高梁地内突出二人向馱夫施放洋鎗連砍數刀搜去制錢二吊口袋二條又李某騎驢由北京回通州行至六行桂家坆地方被匪徒刼去紋銀四十兩又一老者乘馬而行日暮途遠被匪徒刼去衣包一個制錢數百又某甲行經此地匪徒攔路刼掠某甲奮力相持以致身受鎗彈刦去銀票五十兩現銀二兩并零星物件又外府士子入都應試結伴西人雇小車一輛裝運行李行至西門外浦西閘附近被匪徒刦去行裝銀兩士子不得己復回通州禀控立索贓物前日清晨有轎車一輛驢一頭在六行附近同時被刦失去銀物正在尋跡尾追匪徒己在高梁地内坐地分贓看青人聞有人聲疑是竊玉米者向前拿獲逸去二人獲住二人見有銀物始知刦匪適被刦之車夫驢夫相繼而至認明確係竊贓當卽約同看青人護送通州訊辦盜風之熾如此有緝捕之責者何竟充耳不聞耶 
[郡尊夢臼]  
　　嘉興府宗太守之夫人於七月廿六日仙逝想太守情深伉儷一旦抱黃門之痛當必賦悼亡而語不成聲也己 
[禾中多疫]  
　　入秋後寒暖不時陰晴無定以致時症仍不稍减前日有太平橋鄉民年祗二十餘歲來城迎賽城隍會手持大繖事後回家行至塘灣街北武廟前覺腹痛難熬　坐廟前階石隨卽不省人事延至傍晚氣絶經人飛報其家翌農經家屬舁歸收殮人生如夢幻泡影誠哉是言 
[括蒼山色]  
　　猶工閙鹽一案前己列報兹於七月十六日將乘機冒頂藉端滋閙之四犯分别笞責發往東門外鹽棧門口枷號示衆期滿責放以爲喜事古戒查該犯二姓盛一姓江一姓林旋聞十九日江姓感忠時疫己登鬼籙矣其三犯休舊方盤托出未克逍遥自在也○七月二十日十二點鐘永嘉縣司補堂明府曁城守營戴友珍閫戎升坐堂皇提出土匪戴阿蒙李均考兩犯當堂綑綁解赴巿曹明正典刑○甌海洋關因貨厘减色恐有夾帶偷漏之弊於輪船下椗時嚴加搜檢七月初五日在某輪船搜出私帶貨物約值洋四五百元現己充公拍賣矣○温郡時疫流行近日尤熾朝發夕死醫家爲之束手良由天時不正所致衛生家所宜於飲食起居加之意也○超武兵輪於七月廿一日抵甌温處道李健齋爵觀察因温郡離省窵速寒士應試省垣艱於資斧遂命諸生赴道轅報名搭超武兵輪由甬晉省附輪者不下百除人卽於廿三日展輪東指八百孤寒齊頌覲察之情殷愛士也 
[驅疫紀聞]  
　　淫礼本關例禁而閩人好鬼尤崇奉之邪神中最足動人畏敬者莫如五靈公卽俗所謂鍾張劉史趙五帝是也該廟宇人呼爲澗殿有内外東西南北各澗以及九福白龍蛤埕伽藍鍾山嵩山獅樓等俱有專廟嘉迎年間有某官申禁并令燬其廟貌鄉父老急將帝像私徙别處另塑關聖鎭坐殿中顔曰武廟官因邪祀己絶亦不深究迨日久玩生澗神又居然報饗每當夏秋之交里人製成紙龍舟一艘凡民間日用之物無所不備擇日舁帝像出巡城廂呼爲遊村後一日將舟送至津頭舉火焚之呼爲出海尤可異者焚船時刻須由神預定出海日延道宰生命祭祀置雞羊腥血并毛羽等物於桶内呼該桶爲毒桶又曰福桶雇健兒擔之神派高矮二鬼押送健兒行如飛龍舟以十餘人舁之行有順風逐流之快行路人望見皆躱避道旁恐冲撞或有不利也相傳五帝爲明季書生遊京都時京中大疫死亡相繼嗣悉因某井水有毒以致傳 
 
 

Page 3

 
 
染帝遂殉身井中葢絶人來取汲也善念所觸死卽化爲瘟神此殆齊東野人語無足深考城内又有倉王廟秋間亦須遊村出海爲省會澗中之首出緣花行有喜金抽捐藉右耗費也本年七月十五日係倉王遊村之期五帝亦援例出巡執事導前傘履繼之香擔花担排設玉器古玩頗極精雅鼓吹笙簫聨絡不絶更有粉粧扇棚馬上臺擱故事有生有丑其旦脚係臺江雛妓爲之手抱琵琶歌喉清脆古所謂冶容誨淫不是過也由下午三點鐘起行　至半夜回殿士女來觀者幾至空巷此實閩中之敝俗卞頌臣制軍蒞閩時曾有示禁八條淫祀亦在其内不知因何仍不果行惜哉 
[嚴禁囤積]  
　　欽加四品銜調署南海縣事茂名縣正堂加十級紀錄十次潘爲出示事照得油米兩項皆民間日用所必需奸商居奇最爲閭閻之害近年花生并非失收外洋火水亦絡繹不絶無論油價理應平减卽本省米榖向足本省之食况年來收穫不失中稔本年又非旱乾水潦早造并不歉薄縱西米罕至而土米充盈加以輪船壓載每次所運鎭江蕪湖等米每艘不下數十萬觔何以米價一如油價漲而不落查本省米埠前因迭遭天譴并經前撫憲蔣大加整飭買賣公平者幾二十年今故智忽又重萌壟斷罔利固己忍心害理乃新基一帶大盈寛裕崇德茂豐四店更敢反持行巿凡油船到埠必勒賤沽所有佛山江門石岐西北兩江以及榮安巨安利豐仁豐朋聚美昌興隆太和永貞同泰十店均各受其轄制待其定價否則異常低减務令本利全失哀求其售消而後己蓋逆料客販携貨無多不能持久撫其背而扼其吭也此等居心尤爲狠毒目下米旣騰踴油復翔貴當此民生艱窘之際若不嚴加禁止貧苦下民何以聊生除壓載米數函致招商局隨時報查外合亟諭禁爲此示仰油米兩行人等知悉爾等須在將本求利亦須出入公平貪得無厭必遭橫禍從前米埠之疊遘天災卽屬車鑑自示之後務宜力反前失不得仍前高抬巿價圖得厚值上干天怒倘敢故違則是怙終稔惡不論油米定照蔣撫憲成法從嚴懲創一面禀明大憲别召殷商醵貲置倉平買平賣並許客販按照時價自行出售米埠及大盈等四店均不准混以壞其行規爲詞撓阻爭擾致于拿究本縣身膺司牧子惠元元責無旁貸决不庸奸商利權獨專操縱由己舞弊病民也凛之切切毋違特示 
[統領告示]  
　　欽命提督銜統領浙江撫標親兵小隊各營旂記名簡放總鎭軍功加一級黃爲剴切曉諭各尋生業而保身命事照得士農工商謂之四民乃不謂民而名之爲匪均因不務正業游手好閒遂至擄搶人財成爲匪類在該匪以爲得計不知得贓分用一人能有幾何國法森嚴天心難昧一經破案莫望更生查前升任台州府劉斬殺以數千計現任海門總鎭楊擒斬土匪又以一千數百名計該匪誰非性命一概治以死罪無一人得免刑誅凡爲匪不法者聞之尙不寒心乎本統領甫經到温己拿獲著名匪犯馬亨慶吳永千等多名又擒斬著名匪首曁正端一名拿獲著名匪首曁小奶一名訊明立卽就地正法與曁正端首級一并梟示試問爲匪之人到此身首異處平素搶刼之財尙有一文用得着否往日兇橫情形至此尙兇得去否本統領飭本部營旂方將盡數搜捕以正典刑惟念該匪皆無業游民多爲飢寒所迫不忍不教而誅合亟剴切曉諭爲此諭仰闔郡人等知悉凡爾無業游民務卽各尋生業不必以身命相拚走此爲匪之死路雖温郡地密人稠謀生不易但爾等年輕力壯正好志在四方方今通商各埠如上海等處販運工作皆可以謀生計卽或好勇自喜亦可以投營効力將來名成利就衣錦還鄉親戚隣里皆增光寵何必貪戀本土不肯出外以致流而爲匪擾害鄉曲所得不義之財用之卽罄犯下殺身之禍己無可逃辱没祖宗累及妻子本鄉之人曾受爾害者羣欲食爾之肉卽未受爾害者亦見爾被戮而快心爾亦何取乎爲匪也自諭之後速宜猛省各去他鄉尋業餬口勿惡勞苦而耽安逸勿染嗜好而費錢財以性命身家爲重以學好上進爲心苟能如此自必轉禍爲福若仍執迷不悟甘居匪類定行嚴拿正法勿貽後悔抑尤有望者大凡子弟之不法多由父兄之失教自今以往務當父誡其子兄勉其弟使各務正業以保身家爲地方之良民若有不遵約束游手爲匪者各族長戸長着卽隨時呈報以憑拿辦如該戸族長不先自出首由營訪拿到案不准取保以杜庇隠仍應治以治家不嚴之罪本統領此次苦口勸戒無非欲爾民勉爲善良各尋生業而保身命起見愼勿以言之諄諄而聽之藐藐辜負本統領一片婆心致十刑戮之慘也切切毋違特示 
[茸城秋雨]  
　　七月二十六七八等日松郡大雨滂沱眞有銀河倒瀉之勢至廿九日則風伯雨師長驅而至飛陽跋扈草木皆兵河流盛漲陸地低窪之處水與隄平鄉間花稻大受摧折幸翌辰銅鉦高掛四望一碧天氣漸和農民始轉憂爲喜當廿七日雨勢猖狂時泗涇某木行之木簰忽然中斷衝波擊浪撞損豆船南瓜船共四艘尙有二人溺斃噫慘矣 
[鶴渚秋帆]  
　　嘉郡文武大小各官於七月廿七日下午咸至蘇州塘恭迎正副主考憲旌俟至上燈時候知憲舟在平望鎭停泊各官弁遂各回城惟兩首縣乘舟徑往王江涇鵠候翌晨投遞手版嘉協汛兵水師砲艇站隊燃放鎗砲鼓吹相迎畢復至杭州塘恭送站隊燃放排鎗砲如前兩首縣亦送至陡門方始折回云○前報宗夫人仙逝一節兹悉一切喪儀係循照旗例屬纊之後用顯轎擡至花廳及至大殮哀聲雷動衰絰如儀在郡各官以及外五縣白馬素車咸來拜奠殮後飭手民紥成紙轎紙馬輿夫跟隨鑾駕等迎出府轅至内教塲焚化署内延僧諷經三日燒楮停柩然後擇日舉喪○秀水縣署舉辦水陸道塲己綴前報兹悉於廿六日起虔請楞嚴寺僧及郡廟道士禮懴至廿八日爲止午後恭請本縣城隍至署供奉大堂恭設筵宴兩旁僧道各設甘露法食廻廊中各房科亦各懸燈結彩鼓樂喧天照耀如同白晝至半夜後賑濟無主孤魂焚燒冥鏹及給發經懴路憑等事翌日恭請城隍出巡闔境以驅邪疫然後回殿云○連日傾盆大雨晝夜不停河水己漲尺許城内河水己可汲飲惟時症仍不稍减北門外諸紳董恭請武聖於廿八晚出巡以驅瘟疫未識果有效騐否耶 
[臺撫起程]  
　　臺灣巡撫邵小村中丞由原籍來申在也是園暫駐行旌此己列入前報兹悉中丞于前兩日乘輿往各衙門辭行遂定於昨日乘招商局之海晏輪船北上入都陛見再履新任葛蕃雨同轉預飭會捕局通班線勇法捕房亦飭通班包探督同中西巡袖在碼頭附近彈壓閒人至下午三點鐘時撫標滬軍營蘇淞太道親兵提標親兵督轅忠信兩營製造局砲隊營洋槍隊大旗隊戎裝整肅列隊而來鵠立江滸恭送行旌鐘鳴五下中丞乘坐綠呢大轎出小東門詣碼頭各營統領飭令兵勇站立兩旁但聞角聲鳴嗚然鎗聲拉拉然軍容荼火極盛一時俄而蘇松太道孨仲芳觀察提右營周象臣叅戎海防廳劉乙笙司馬上海縣袁海觀大令英廨讞員蔡二源太守法廨讞員葛蕃輔同轉以及招商電報洋務貨捐各局委員咸往輪船遞呈手版恭送憲麾中丞次第請見迨雙輪展動江波渺渺旌旗漸遠送行者始自崖而返 
[樂意相關]  
　　上海飛龍島添設行樂圈本定於禮拜二開行嗣以適遇　雨遂改於初二日開行圈之上面建有五色旗幟間以明燈璀璨輝煌與園囿中花亭相彷彿是日因地火機器向未裝齊遂僱小工捩動機器圈卽旋轉不己有多人坐在圈上極游目骋懷之樂有一鐵條爲此圈之關鍵所藉以轉動者也一西人誤撥其機圈行一周其機忽壞管理西人卽令坐圈有相率而下以免意外之虞一面雇工匠將機修理至昨日地火機器業己裝齊坐圈者甚多行動如飛約每點鐘果可行九十里是誠創向來未有之奇矣 
[意圖洩忿]  
　　山東人某甲在法界新街地方酒館爲夥其人素性兇橫人皆畏之前晚甲自外歸揚言有同鄉人王二屢次同我强借非痛懲之不可當以利刃剌之庶幾下次不敢再來店主聞其言恐肇禂端將甲扭送大自鳴鐘捕房捕頭着押候查究 
[上海縣瑣案]  
　　上海縣袁海觀大令以官匠頭黃元屢次誤公實屬可惡因於前日飭差傳案委捕廉祭少尹提訊黃俯首求恩少尹喝 
 
 

Page 4

 
 
令笞責一百五十板着退出候示○著名流氓徐春春卽狂徒阿春及盛毛郎等在外肇事經上海縣袁大令訪拿到案訊責收所曾列前報昨日由徐盛二犯之母投案求保○楊桂華控弟媳陳氏串通伊兄陳松松私搬家内花米什物袁海觀大令訊供之下卽着原差協保下鄉往查有無搬物情事禀候訊辦己列昨報昨日該差等在陳松松家内查出檯凳什物多件隨卽開單回申投縣稟覆○職員簣美頤投縣呈稱前遭法界鴻運樓堂倌宋長發掯匿翠鐲當有趙阿才其保不理控經公堂案延未結爲此來案叩求移提訊究袁大令准詞備文移提宋抗不到案昨日簣又投案求催大令着候差轉提凛解 
[英界公堂瑣案]  
　　三百七十號巡捕稱巡至北京路見陳阿裕在馬路小便喝阻不伏反將小的扭住凶毆身上所穿背心被伊扯碎小的欲將呌號吹動又被撇手奪去并被毆失表練一根是以將陳拘案請究陳供廣東人向做麫店生意因足間有癬疾灣身抓癢該捕疑爲小便突來拉扯旦該捕身上並不穿號褂卽據捕頭稱該捕係專捉乞丐者向來不穿號褂蔡太守謂該捕旣係專捉乞丐之差何得又捉小遺捕頭稱小遺亦屬應當之事又據見証邵金生供陳在小的門首將捕凶毆是實餘供與捕同蔡太守謂陳曰卽不小遺亦不能毆捕致干咎戾小遺違章祗須罰洋三角刻下該捕遺失表練併扯碎背心隨着罰洋一元賠償該捕表練陳交洋而去○包探陳阿九稱永安街復成海味行學徒杜仁智携得棕印從虹口回至外洋涇橋因所僱之車並無法界照會是以囑渠在橋堍稍待片刻所携棕印留於車上杜則往麥邊行收單子迨出來時車子己杳如黃鶴隨卽投報捕房經小的查得爲張成卿之車及拘到張時初不肯認詰之再四始稱候久不來是以逝回旋在虹口天潼路查到原物呈案原告供同蔡太守謂此是搪塞之語旣是等伊不來而去包探來問爾時卽可實告何爲再要抵賴本當究辦姑念無知省釋棕印交杜領去○包探孔阿才稱陸阿二住居松江路被同鄉人周榮春乘間竊去金挖耳一支值洋十一元經小的查得金挖耳質洋八元己用去其七吊得原贓呈案陸阿二供素與周相識是日乘小的出外先向小的妻子借貸不允卽在抽屜内竊去周供並非行竊係同渠妻子借來昨日伊帶同多人至小的家内要將小的眼床拆去一時人聲嘈雜小的亦失去物件不少蔡太守謂照爾所供爾之行竊顯見如果向其妻子借來何得又要來拆爾眠床又問所失何物答稱銀鐲等物太守啞然失笑曰天下豈有是事耶己有銀镯而不質錢反向他人借物赴質周稱實係丈人峰利害己物不敢赴質昨日己經保正調停約於月底還洋蔡太守着將起案之金挖耳簪交陸領去周押廿一天追繳質本○前報列竊賊卓杏桃麥阿元藉打茶圍偷竊物件除己經吊贓給領外尙有餘贓俟吊齊再行定斷昨日經包探王阿二陸阿祥吊齊原贓傳同原告投案請究蔡太守着將原贓交各失主領去卓麥二竊賊判卽遞回粤東原籍○某號華捕稟稱前晚一點鐘在裏虹口巡差見王松林朱木春在途互毆且兩造均有酒意爲此拘案請究朱供向王索欠非但不給反將小的兇毆蔡太守以不應深夜酗酒滋事隨判將王押三天朱省釋 
[碎儀助振]  
　　江西盧仁山善士誕育石麟周歲之期承諸親友饋以隆儀本擬設筵酬謝嗣念災區待振孔殷爰以酒席費洋五十元中興泰厚交本館協振所彙解災區本館祗領之餘當卽掣付收條夫募振欵於今日己類强弩之末而乃移飲宴之資作解推之舉茅檐蔀屋飢餓餘生有不食德飲和同聲感頌者哉他日者鳳毛濟美麟趾呈祥綿後裔而振家聲胥於慈祥之一念基之矣 
[請來核奬]  
　　啓者敝處昨接施子英來信云則敬准於中秋邊　申所有上年九月起各善士持有則敬捐票欲請奬叙者務於中秋前後開具詳細履歴及請奬何項交至敝處以便俟則敬到申後彙案核奬因則敬奉籌賑總局札飭於八月底截止幸勿遲延特此佈聞上海北巿絲業會館六馬路仁濟堂籌賑公所同啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十七年七月二十五日京報全錄]  
　　宫門抄○諭旨四道錄前○發抄硃批五道○分選單○川學政朱奏報科試完竣情形摺○晉撫劉奏遵旨查閱營伍完竣並回省日期摺○又奏叅知縣分别降補片○閩督卞奏遴員調補都司摺○大臣英奏循例奬補膳房拜唐阿各缺摺○七月二十五日理藩院鑾儀衛光祿寺廂白旂值日無引見○文熙續假十日○戸部奏請更換崇文門正副監督○召　軍機敬信廖壽恒○發抄王文韶奏剿辦北勝等處匪徒出力各員請奬奉硃批該部議奏單三件片二件併發欽此○又鹽法道湯聘珍等優奬奉硃批覽欽此○又儘先遊擊崔廷樑補廣西營遊擊奉硃批兵部議奏欽此○又降調浙江候補道才力堪用奉硃批馬駟良着交吏部帶領引見欽此○松椿奏續完漕項之監湘令承蔭减議奉誅批着照所請該部知道欽此○光緒十七年七月分選單知府江西瑞州江毓昌江蘇舉山東萊州彭念宸湖北人知州廣東化州李光高湖南監知縣廣東吳川梁宗灝河南禀饒平趙士桐直隸舉甘肅隴西馮德坤江西禀江蘇如臯童秉厚浙江舉河南原武張秀升山西監山東臨淄秦福源奉天監浙江新昌濮文曦江蘇舉蘇丞福建晉江鄧耀泉廣東監巡檢廣東德慶州宋熙仁四川監典史廣東高要孔培四川監浙江富陽葉光藻直隸監廣東大埔耿錫齡直隸供江西廬陵李鬯春河南供○○四川學政臣朱善祥跪奏爲考畢川東北各府州通省科試完竣恭摺仰祈聖鑒事竊臣於去年十二月初四日曾將開辦成都内外屬科試情形具摺恭報在案臣卽於是日出省按試眉州次及嘉定叙州瀘州重慶順慶保寗潼川等八府州於五月初十日試畢回省科試一律完竣臣每至一棚除先期檄行提調訪拿槍匪外臣仍嚴密關防詳愼稽察不敢稍懈各屬教官禀生經臣歲試申誡後均能盡心督飭實力稽查童生無從僥倖亦俱恪謹守法一切弊端漸次衰息面試文童仍詳核府縣試擇其文理筆迹符合者取進尙無朦混之弊各屬文風視歲試時較優童場頗多清通之卷臣擇尤錄取悉皆如額發落生童勗以讀書立品文行交修勉成大器冀稍副聖主樂育人才之至意所有微臣考畢川東北八府州通省科試完竣情形理合恭摺具陳伏乞皇上聖鑒此後錄科錄遣及考試優生各事宜卽當次第舉辦再臣按試所過各州縣境豆麥豐收禾苗暢茂雨澤調匀民情安謐足紓宸厪合併陳明謹奏奉硃批知道了欽此○○頭品頂戴山西巡撫臣劉瑞祺跪奏爲遵旨查閱營伍全行完竣並由大同鎭屬旋省日期恭摺具陳仰祈聖鑒事竊臣欽奉上諭查閱山西全省營伍曾將先往太原鎭屬簡校詳細情形曁回省勘辦秋審接閱太原滿洲駐防臣標左右等營練軍馬步各隊以及馳赴大同鎭屬起程日期疊次專摺奏報在案臣隨輕騎减從自五月初八日由忻州代州大同一帶出同勝口歴豐鎭寗遠歸化城和林格爾等廳進殺虎口取道朔平寗武兩府仍循原路於六月十五日回省凡臣經過之各營路均恪遵諭旨認眞親加簡閱相距較遠之盂壽新平助馬河保等營汛官弁亦循向章次第調考各營將領備弁騎射頗多可觀弓用六力至十力十二力不等其材技出群發矢必中者立予記名優奬弓馬稍生而年力强健尙堪造就記過勒限學習限滿覆騐適先因公出差因病請假者統俟差旋病愈續行補考兵丁中箭滿洲駐防臣標左右太原等營均九分以上殺虎德勝東路忻州懷仁等營均八分以上大同寗武歸化靖遠等營均七分以上抬槍抬炮鳥槍中靶者滿洲駐防臣禁左右太原大同殺虎德勝東路寍武懷仁等營均八分以上忻州歸化靖遠等營均六分以上中數較多分别奬拔少則責革示懲所演大陣奇正相生進退合度聲勢聨絡步伐整齊刀矛籘牌亦殊隨捷點騐馬匹臕壯軍械齊全委盤錢糧藥鉛俱無虧短逐加比較以大同鎭標三營臣禁左營殺虎得勝爲優滿洲駐防臣標右營太原東路寗武忻州懷仁歸化靖遠次之其順道調集之大同鎭標練軍步隊一營馬隊七旗亦經逐加簡校人馬精壯技蕶優嫻旗幟鮮明軍容整肅施放槍砲允稱靈捷陣式刀矛一律純熟較綠營更形出色合臣標練車步隊兩營馬隊一旗論之無甚軒輕至於通省將弁優劣詳加察看咸知盡心整頓力挽從前怯懦之風練軍各營旗管帶多出湘淮兩軍曾經戰陣尤能訓練有方無窳惰頽靡之習惟查有吉州營守備賈錫貴年力漸衰難期振作應請勒令休致太原鎭禁右營世襲恩騎尉周恩沛大同鎭禁中營世襲恩騎尉畢道誠弓馬生疎僅中一矢均應斥退離營仍留世職絳縣外委郭忠弓馬平常應以額外降補俾昭懲儆而肅戎行臣維晉省爲幾輔屏藩地方遼闊而大同歸綏尤爲沿邊重鎭界連絶塞伏莽未清土客雜居倍難防範近年練軍扼要布置尙屬克壯聲威仍當隨時咨行南北兩鎭督飭綠練各營旗將領勤加操練嚴密巡防務使弁兵才藝精强馬匹臕壯足額悉成勁旅毋任懈弛倘有軍實不齊虛冒尅扣等弊臣卽據實嚴叅不敢稍涉瞻徇以仰副朝廷經武整軍之至意所有遵旨查閱營伍全行完竣並由北路旋省各緣由理合恭摺具陳伏乞皇上聖鑒再所遺吉州營守備員缺晉省現有應升人員例得扣留合併聲明謹奏奉硃批兵部知道欽此○○劉瑞祺片再州縣爲親民之官首重得人若使人地不宜或庸劣者濫厠其間則吏治斷難日臻上理臣此次奉命簡閱營伍周歴南北郡邑凡於地方情形僚屬賢否無不虛衷訪察隨事考求查有崞縣知縣葉汝源藉公科罰頗滋物議太原縣知縣吳逹人似開展輿論未孚該二員旣難勝任自未便稍涉寛容相應請旨將崞縣知縣葉汝源以府經歴縣丞歸部銓選太原縣知縣吳逹開缺留省另補俾肅官方而昭懲儆理合附片陳請伏乞聖鑒訓示再所遺皆係選缺按照定章均應留歸外補晋省現有應補人員例得扣留合併聲明謹奏奉硃批着照所請吏部知道欽此○○頭品頂戴閩浙總督臣卞寳第跪奏爲遴補陸路都司並照例揀員調補恭摺仰祈聖鑒事竊照准補浙江杭州城守營都司祝加福病故遺缺准到部咨係陸路題補第三輪第三缺輪用揀發人員行令揀員請補等因定例升補都司各員缺與本員距籍在五百里以内例應廻避者仍行聲明請補在於現任合例人員揀選對調又准部咨嗣後有補缺後應調補者先由督撫照例揀調各等說查浙江省現無揀發人員照章在於應歸揀發班次之己收禁陸路補用各都司内逐加遴選惟有補用都司彭友亮年五十歲浙江仁和縣人由投効隨軍剿匪著績於克復武康等城案内出力保奬同治四年十月二十六日奉上諭着以都司補用欽此光緒十三年四月收入浙江撫標候補咨部覆准註册因前在軍營打仗受傷經浙江撫臣崧駿委騐屬實奏明准免騎射改習槍砲在案該員辦事明練營務熟悉以之請補杭州城守營都司按例相符惟與是缺距籍在五百里以内按照新章應卽先行揀調復查有浙江定海城守營都司陶錦華年五十二歲浙江臨海縣人由行伍積功遞保都司補授浙江平陽協右營都司光緒十四年二月領劄任事續經調補今職該員曾經戰陣勇敢有爲任内並無違碍事故與彭友亮互相調補均堪勝任合無仰懇天恩俯准以補用都司彭友亮補授浙江杭州城守營都司員缺如蒙俞允並請與定海城守營都司陶錦華調補以符例章陶錦華係現任都司對品調補銜缺相當毋庸送部彭友亮仍俟部覆到日給咨赴部引見除飭取該員等履歴另行咨部外臣謹會同浙江巡撫臣崧駿浙江提督臣馮南斌合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○奴才英廉跪奏爲循例奬補尙膳副膳房拜唐阿各缺恭摺奏聞仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遥遠往返不無糜費嗣後遇有缺出着各處該管大臣揀選奏補不必送京引見以示體恤鍧此又道光七年四欽奉諭旨茶膳副委副内管領等缺祗係金頂虛銜若概令咨送引見資斧未免拮据嗣後着照該處茶膳拜唐阿之例專摺奏補無庸咨送引見等因欽此欽遵各在案兹景陵出有尙膳副一缺奴才查有報捐頂戴拜唐阿名次在前之蘇拉博爾賀圖擬請奬補又裕陵出有膳房拜唐阿一缺揀選得閑散拜唐阿恒榮堪以擬補俟命下之日奴才照例分咨吏部戸部總管内務府查照辦理謹循例恭摺具陳伏乞皇上聖鑒謹奏奉硃批着照所請該衙門知道欽此 
 
