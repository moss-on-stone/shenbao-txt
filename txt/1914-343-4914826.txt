# 1914 - 343 - 4914826

 

Page 1

 
 
   
 
 

Page 2

 
 
時評 
[財政新談（冷）]  
　　中國之財政確似稍稍活動矣其所以活動之故一曰鹽稅除借欵保息外有餘利也一曰政府對於各省用包辦政策也一曰騐契費收入豐富也此三者政府所由得財之道也 
　　政府見財政稍稍活動於是對於財政之計畫亦稍稍改變矣以前之財政計畫除借債外無他法大借欵也小借欵也政費借欵也實業借欵也數年所碌碌者唯此數者而已今日之新計畫一曰減少借款一曰奬勵聚欵之官一曰以投機之法激勸輸欵之民此三者政府所以取財之法也 
　　雖然以前之計畫所謂蝕國之計畫之國易財國將爲財所盡矣今日之新計畫所謂蝕民之計畫於民取財民將爲財所盡矣國不存民安附今固愈於昔民盡窮國焉富今之執政者宜更進而圖之勿謂政府之財已活民死可勿問也 
命令 
　　五月十八日大總統命令梁柏平給予四等嘉禾章此令又令龔靑雲給予四等文虎章此令 
又令任命蔣楙熈爲江蘇國稅廳籌備處處長此令 
又令任命蔣楙熈兼江蘇財政司長此令 
又令司法總長章宗祥呈請任命劉豫瑤爲直隷天津地方審判廳長應照准此令 
又令司法總長章宗祥呈請任命李懷亮署大理院推事應照准此令 
又令内務總長朱啓鈐呈據文官高等懲戒委員會審議江西民政長戚揚請懲屬吏一案議决各員處分呈請鑒核等語江西署東鄉縣知事黄紹魯署鄱陽縣知事張耆　署上高縣知事黄道昭署　都縣知事胡會松署銅山縣知事吳溢唐署都昌縣知事錢志銘署五山縣知事吳士材應照准所議卽行褫職署臨川縣知事郭廻瀾代理廣昌縣知事符　署瑞昌縣知事段世德署瑞金縣知事張卓立應准照所議卽行免官署南康縣知事潘之龍應准照所議卽行降等以示懲儆此令 
　　補錄五月十六日大總統命令陸軍總長段祺瑞呈請將項元漸許乃賡林一傑均授爲陸軍步兵少校卓其璋陶治民均授爲陸軍騎兵少校吳冠軍授爲陸軍憲兵上尉樊　甫李震江葛誠王爰斯洪球項城張祖筆趙壁楊　斌陶昌權張乃森邵廷標葉梓陳孝臣沈辛　陳芸齋張振嶽劉淸和傳國英盛碧潭張允斌端木堅陳景淸林潤經吳得賢均授爲陸軍步兵上尉周卓立韓文彬何建章均授爲陸軍騎兵上尉張　官授爲陸軍砲兵上尉阮鍾良鄭戡均授爲陸軍工兵上尉童　偉周時雄均授爲陸軍憲兵中尉金用礪黄恩榮彭光耀王冠斌盧垣尉趙善章陳燦均授爲陸軍憲兵少尉季鈞廖家駒鄭瀾買振聲陳坤王定國袁煌坤王植賢徐慶桂林宗標駱衞靑吳振揚張錫齡陳振湧徐文栽黄傳淸孫金標朱殿魁李錦標楊烈培徐美斌朱全　葉錦標顧自雄周雲璠張長淸潘勝德吕爭先朱瑞章陳樹雲傳屺勇張燕昌沈雲榮周繼成李品蘭徐雲虎李祥林吳鎭芳李菊秋盧允葉桂松鄭雲龍劉錦標高雲升黄口球章彰戴宇力位陞張坤周銳黄飛虎陳鴻樹邵能震錢寳瑩厲啓雄何錫熙文松王元林吳得文在廷張浩郎愛仁關連俊曹英俊蔭昌孫裕泰趙迎喜陳陞階景元鄭啓明張炎紀吉慶炳林連泰夏瀛郎耀添　元郎李萬森邵文廣耀錫祜炳悅薩哈山燧禾崇普炳森裕恒錫昌錫爵榮培榮壽傳貴良富生定貴熊來殷榮貴李鴻慶魏成章稽惟忠朱文元邵復勵陳震蔣其炫嚴宗奎嚴景奎唐國華文杰應銳陳兆年項本李樹人張智芳方春華均授爲陸軍步兵少尉潘振聲林簡弼吳廷元陳祥葉宗華均授爲陸軍騎兵少尉陳奎潘雲景均授爲陸軍砲兵少尉魏庸董得興朱輔均授爲陸軍工兵少尉陳汝森胡大龍方佐廷管子雲蕭步陞吳樹恩均授爲陸軍輜重兵少尉應照准此令 
又令領參謀總長事黎元洪呈稱陸軍第二十師參謀長易兆彬調綏帮辦軍務請開去參謀長底缺等語易兆彬准免本官此令 
專電 
[北京電]  
　　晤一財政要人方上月各省解欵得三百萬驗契稅最多本月雖畧減要不下二百萬鹽稅結算除大借欵保息外餘五百萬此後每月可餘二百萬丁恩力主中國得自行提用銀行團已允計中央政費月五百萬有此差可自給故現對於第二次借欵計畫一行政費不仰給二短期責可緩付者緩三幣制改革無須左欵故確擬僅借千萬磅庶欵少則條件可輕且示此次並不節最後借欵則五團尚有希望惟此議僅一度由周表示僅前四日曾開正式會議一次團惟詢整理粤幣事並未議及正文現王璟芳整理粤幣之行爲一重大關鍵右失敗則外人將絶對不信吾能以自力整理幣制中央主定期分次收回可減少投機王及粤當道頗反對深可危 
[北京電]  
　　現中央對於財政實行包辦政策各省分配每年蘇三七七萬元川三三十萬粤三百萬贛二八十萬浙二百十萬鄂百八十萬皖百五十萬汴魯晉各百三十萬直閩各百二十萬湘陜各九十萬新六十萬甘桂滇各四十五萬貴三十五萬 
[北京電]  
　　財政部將辦有奬公債一億萬元甲種各劵十元乙五元年分四期抽簽一等者按債劵額面千倍償還二等五百倍報紙以類彩票反對之 
[北京電]  
　　此後政事堂將照軍機辦法凡内外保薦人員由國務卿開單並將自已所擬者一倂開入由總統圈出 
[廣東電]  
　　嶺華大公二報登載行刦壯士新聞與事不符當道以其敗壞軍人名譽編輯人被逮並令兩報停版 
[廣東電]  
　　粤路舉總協理入選者梁慶桂黄嵩齡歐賡祥李敬寛詹天佑黄景棠龍建章王頌淸陳迫南岑弼西葉舜琴梁愼始鄭陶齋黄傑臣梁蕚聯謝銘三劉氷廷密伯著劉池羅雨三滬股被選者開會時股東援庚戊案公議取消 
[南京電]  
　　省長國稅廳長昨將各縣各徵局徵收忙漕附加稅雜稅釐金數目曁現任各知事銜名造册呈請財部懲賞 
[南京電]  
　　第三區鑛務署長黄羣來甯後已從事組織 
[南京電]  
　　馮督擬保杜淮川爲滬鎭守使署參謀長 
特約路透電 
[北京電]  
　　據華報載稱熊希齡不日將偕譯員董孝光周鴻儀（譯音）啓程赴美各報現信熊非專爲調查油務出洋並奉命與英國等辦理外交事務又謂熊曾發出公文謂俟秦省恢復治安卽將預備一切以便美國煤油專家前赴延長該地油礦遠出建昌之上熊並令四川新疆都督報告境内油礦情形 
[北京電]  
　　日本企得福州至南昌之鐵路敷設權近已大有進步中政府似久有約言於前比亞森公司企得廣州至南昌之鐵路敷設權今亦有進步 
[北京電]  
　　京中日來欵宴桀拉发姆海軍大將及澁澤男爵頗覺殷勤 
[貴陽電]  
　　私販鴉片出省仍不能絶蓋常有人向洋鐵罐匠定製各式小罐或束於腰或作畫軸粤人亦仍在四鄉從事販運 
[貴陽電]  
　　路透貴陽訪員遊歷回省曾過西北諸小路僅見片隅種有罌粟 
[貴陽電]  
　　警局已准重設妓寮上年八月間因有一婦乘夫外出之際入寮爲娼夫歸殺之當道遂封禁妓館 
[貴陽電]  
　　寳林公司之工程司兩員來貴陽 
測量新路路線已抵鎭遠 
譯電 
[北京電]  
　　約法會議審查參政院組織法之委員會已將參議十員删除規定議員資格當熟悉政法學或於商實業素有經驗者該案已由多數議員通過 
[北京電]  
　　預料新省制將不復交參政院通過公布在卽 
[北京電]  
　　國務卿徐世昌擬請袁總統大赦黨人起用賢能 
[北京電]  
　　澀澤男爵定今日晋謁外交總長孫寳琦明日晉謁袁總統明日正午將赴前早稻田大學畢業生公宴男爵擬寓京至二十七日啓程取道奉天回國 
[華盛頓電]  
　　威爾遜總統曾告本國代表現擬啓程赴尼亞加拉福爾斯政府之意必俟墨西哥問題切實解决維拉克羅慈始可退兵威爾遜總統未予代表特别訓令惟命靜候條件又謂烏爾太總統退任及建設鞏固之臨時政府似當爲調和連帶之條件云 
[愛爾巴沙電]  
　　墨西哥叛軍統將維拉將軍已在巴里登擊敗官軍五千名俘敵八百名獲機關鎗數架敵將兩員亦死亂兵之中 
[倫敦電]  
　　海軍部向英廠定造新式堅固海上飛機七架 
[斯托克化姆電]  
　　瑞典國王今日新蒞國會行開會禮演說詞中謂將增收産業及所得稅以充國防經費餘稅均不更動 
[柏林電]  
　　克虜伯及其家屬共付國防稅八百六十萬馬克 
[柏林電]  
　　蘇彝土運河公司每股復發紅利一百零五法郎 
[香港電]  
　　上星期患疫者二百四十一人死者一百八十五人本年綜計患疫者一千四百七十四人死者一千三百零一人 
要聞一 
[政治會議行將閉會矣]  
[閉會之原因]  
　　政治會議自解决種種重要問題後大有政簡刑淸之概茲聞個中消息該會擬將謚法案了結於本月杪卽行宣告閉會其所以擬卽閉會之原因約有二說（一）因參政院組織法案交約法會議刻在審查不日咨復政府卽將著手組織此項諮詢機關成立政治會議當然歸於消滅（一）因李仲軒議長因天氣漸熱擬回靑島避暑有以上兩種原因故政治會議擬於本月杪卽行宣告閉會也 
[議長之行止]  
　　趙惟熙請復諡法一案亦須提出議結聞此案已在審查會决定不能成立現正由審查員馬湘伯等作報告書約下星期一二卽可開會完事李仲軒議長現正飭秘書廳人員將該廳事務從速歸結以便閉會後早日交代彼將出京一行至其位置日來羣相擬議蓋非有朕兆可據昨聞李會長曾語其友云吾輩此次不恤人言出而負謗蓋恐行政權過於微弱非國家之利故不得已而當此任大總統將有所委任成亦在意計之中若毅然受之則無異證明我輩皆有所爲而來故决計閉會後卽行出京一則因京中空氣太壞大非養生之所一則日勞推擬無以白爲國之心如此則李議長之不汲汲於名位昭然若揭但事實之來未知何如耳 
[議案之結束]  
　　政治會議所審查之請復諡法一案現已完竣大約主張私諡不主張予諡官制一案則由總統自行制定不用諮詢禁用名詞一案聞不付會議前次議員王學曾有議請設明經院一案不付大會現在王氏改原案爲學堂讀經與讀國文修身酌量變通聞於月底將此項議案開議一次後卽至閉會期矣 
[政事堂中之聞聞見見]  
[進謁人員之規則]  
　　政事堂與前淸軍機處相類除除相國及左右丞在其中辦公以外不准一切他人之出入如各部總長有謁徐相國者須先通知左右丞由左右丞通知徐相國俟徐允諾始得會面至其他要人謀面徐者須先通行該堂第二科長濮某由該科長通知左右丞再由左右丞通知徐相國始能晤面只此已與從前國務院相去遠甚 
[各部駐府之人物]  
　　各部總長現已改爲專辦部務每日勿須值但總統政務與部務本係一體總長雖勿須逐日入值然亦不得不令專員常川駐府接洽各項文件此各部派參事駐府之由來也茲聞此項參事每日隨同徐相國入總統辦公室各陳本部政務並候批諭爰將外交等部派定參事姓名列後（一）外交王廷璋（一）司法余紹宋（一）農商孟昭常（一）財政徐文蔚（一）海軍劉傳綬（一）交通陸夢熊（一）陸軍徐樹錚 
[蒙古改省之提議]  
　　茲得總統府消息大總統連日與徐國務卿會商蒙古改建行政區域之事宜徐國務卿亦以此問題爲目前至要之關係故特於日昨編成議案提出開議首由徐相國宣言理由以蒙疆遼濶富於各種礦産近爲列强所注視而一般黨人在内地不得手咸思在蒙古聯絡馬匪乘機起事故蒙古改建行政之區域（一）可杜絶外人之覬觎（一）可振興各種之實業（一）可消除黨人之心伹改創之始須劃周詳方可埀之永久而獲利益卽於昨日（十六）决定此議案爲緊要之問題幷擬召集各蒙旗王公深明事理而熟悉蒙疆情形者來京預會卽由機要局會同蒙藏院通電各蒙旗矣 
[封呈要案之批准]  
　　政事堂日昨封呈總統要案一封探其内容係三項要件茲將其大略探誌於下（一）政事堂暫定辦事章程（一）政事堂分配人員之辦法與等級（一）政事堂規定俸給之概略聞總統核閱後當卽批准飭令照辦矣 
[參議權限之優尚]  
　　政事堂所設之參議某職權係爲審議法令業於日前分班視事其所審議者聞係爲每日所發之命令及法制局起草各官制法令條件均須先由該參議等審查後始能呈進大總統發表其職權較之法制局尤爲優尚 
 
 

Page 3

 
 
[各部政聞彚錄]  
[農商部接洽四代表]  
　　全國商界神合會四代表吕逵先李家楨等自往農商郡與章代理總長晤　之後連日又與部中孟參事陳司長磋商據孟陳兩君之意對於此案謂部中毫無成見並非不可通融辦理惟外省官制現在雖未發表政府之意對於觀察使一職極爲注意將來權位極重部中之意以爲商會對於縣知事仍用公函自無不可至於對觀察使必須用呈云云各代表答謂觀察使用呈外省職官之中等於觀察使之位置者不知凡幾現在各商會與財政司長及國稅廳因爲此事爭執不知其有若干處倘商會對於觀察使用呈凡與觀察使平等之職官皆將援引爲例其將何辭以對討論許久部中允再爲商酌辦法云 
[司法部擬定改良策]  
　　司法章總長刻極注意改良司法之一切問題其所擬定者如下（一）整理各省高等審判廳由部陸續選請任命勝任人員前往接辦（二）全國各審判廳之積案除繁重外悉限期淸結（三）調查各省監獄情形擬按各省財力次第改良（四）初審案件由知事兼理後由派員考察實情有無違法侵權之行爲（三）儲備司法人才及經費以爲逐漸擴張司法機關之用 
[滇大吏請示外交部]  
　　頃有英人名荷南者私運槍枝甚多擅入滇地都督省長得報以英人運鎗入滇有違條約特電令沿途竭力阻止詎該英人竟不理仍欲前進且言此係鳥鎗不爲違約都督省長知不可以理喻乃電達外交部請示辦理部中覆電令卽攷驗鎗枝如確係鳥鎗卽准運入倘係快鎗則須暫行扣留云 
[段總長宴請林琴南]  
　　陸軍段總長頗重林琴南氏之爲人前日林新遊泰山明湖回京段總長特定於今日（十七）在私第中治酒相請先期請次長徐又錚代請陪賓爲財政周總長海軍劉總長參謀陳次長軍事處唐次長陸軍部蔣次長徐次長口北榷運局曾局長七人云 
[施行新稅之程序]  
[修稅約之先决問題]  
　　修改稅約一事於財政上實具有莫大之關係而爲現今一極重要問題政府向公使團提議以來雖無若何成效然各國公使亦非絶對的反對其主張之要點須以中國釐金能否實行裁撤爲標準若中國釐金果能實行裁撤關稅卽可酌議增加政府接到此項答覆後曾爲之一再討議已决計實行裁撤議定由財政部妥將關於進行各辦法擬議茲聞財政部刻已擬就惟須通知各省徵求其意見若何有無窒碍難行之處然後再行提出於財政討論　取决 
[新交議之奢侈品稅]  
　　財政部日昨接奉政事堂交下總統手諭一件内容係總統以財政之困難至於今日已逹極點欲言補救非增加收入不爲功查奢侈稅一項於國計民生兩有裨益似可酌量增加特飭部迅將關於奢侈品各稅何者應卽實行同者應從緩辦擬定程序及其增加進行手續擬訂妥恊呈候核奪以便逐次實施 
[印花稅之新推行法]  
　　近來政府因財政困難已屢經討論整頓各稅而印花稅一項取法最良儻能實力進行確能獲最鉅之收入惟近日此欵之收入較預算所規定之數相差過多昨聞財政部特擬定推行之新法數件日内卽通知中央各省照行（一）國庫省庫於發給各機關經費時先扣千分之一（二）各省召集各縣在省公署會商向商舖勸導皆須照章貼用印花稅票（三）各縣知事出示勸令紳商凡房屋租賃其租約上及付租摺據概貼印花稅（四）一切公欵之發出預先扣足此項（五）一切公司合同借欵無印花者訴訟時不直（六）各省收入此欵按定限期一律均交金庫彚報來京 
[常關徵收考成條例之内容]  
　　關於徵收考成條例近來所新擬訂者有若田賦有若釐金茲財政部又擬訂常關徵收考成條例爲錄其淸單如下第一章總則（第一條）凡常關徵收之考成概依照本條例辦理但不歸監督專管者不在此限（第二條）原係常關現改爲徵收局者其考成適用本條例之規定（第三條） 
各關之考成視比較足額與否定之第二章考核時期（第 
四條）考核時期如左一按結考核二年滿考核按結考核於三月後行之年滿核於會計年度終了時行之第三章比較額（第五條）各關徵收比較額分爲左之二種一按結比較額一按比較額根據近數年收數指定最旺之年酌加成數爲按年比較額按年比較額由部列表另訂定之按結比較額由各關依照全年比較額數分别淡旺月份自行訂定報部備案（第六條）各關比較額每三年修正一次但有特别情形者不以三年爲限第四章奬勵（第七條）各關每結收數依照按結比較額增收者記功以增收之成數爲記功之次數（第八條）各關全年收數依照按年比較額增收者就所增收之數給予勞績金給予勞績金辦法適用經徵官額外增加奬勵條例之規定（第九條）勞績金應如何分給所屬員司由該長官酌定之（第十條）各關勞績金應於年度終了時呈部核給不得截留（第十一條一年度内前後兩任者按照在任期間所增之數分别給予勞績金前後兩任增減互異者分别　罰不得牽算第五章懲罰第十二條）各關每結收數依照按結比較額減收者記過以减收之成數爲記過之次數但記過連至三四次者不待一年期滿得由財政部斟酌情形分别予以罰俸或休職處分記過次數准與記功次數相抵銷（第十三條）各關全年收數依照按年比較額减收一成者罰俸罰俸之成數及月數由財政部酌度辦理（第十四條）各關全年收數　照按年比較額减收二成者休職或休職留辦（第十五條）各關全年收數依照按年比較額减收三成者休職（第十六條）各關全年收數依照按年比較額減收四成者休職或褫職（第十七條）各關所收稅欵如查有侵吞　匿情獘除照章懲罰外仍將所虧之欵如數監追（第十八條）以上第十二條至第十六條如因特别事故致收數不能足額時准各關呈明財政部另行核辦第六章附則第十九條各關考核分關分局規程得由該長官自行規定呈部核准施行（第二十條）本條例如有未盡學宜得由財政部隨時修改（第二十一條）本條例自公布日施行 
[粤省維持紙幣會取消原因]  
　　維持紙幣委員會會長李心靈昨擬取消該會提出意見書云心靈奉命到粤監理官銀錢局事宜因本省紙幣低折日甚公私交困金融恐慌心靈目擊情形屢以籌備現金改換新幣　陳中央以期補救至本年正月中旬紙幣價格忽然大落市面搖動人心驚惶由都督民政長邀集各界會議維持心靈以紙幣低折之原因一因無準備金二因官民隔膜乃獻議仿英美兩國前例組織維持紙幣委員會聯合各界取集衆長變投公産籌辦銀行爲根本上救濟之方法經衆表决此會遂以成立各會員俱當義務勇於從公不以心靈不才舉爲會長凡表决各案俱請當道核行不敢躁率從事政府撥出公産陸續交商會開投其公産之價值稍鉅者政府以愼重出之故緩不濟急入春以來紙幣低折愈甚斯時商民盼望銀行之成立急於望歳中央特派整理紙幣之專員又未到粤經本會决議呈准設立銀行籌辦處以安吾粤商之心俟王君小宋到粤徐商進行今王君旣爲中央特派之專員中央又負完全之責任自有良法慰我粤人但辦事貴專責成機關不宜駢立本會自應呈請取消以期事權專一謹將鄙見付諸公决李會長此議於昨日該會開會時經衆表决各會員一律辭職已具呈都督及民政長幷請轉知國稅廳迅將陳塘等處已投公産執照發給投業各戸以淸手續焚燬紙幣會原受維持紙幣會之監督更有會員某某等以維持會業經取消則焚燬紙幣會無監督機關恐滋流弊亦議一倂取消王小宋原訂是日上午十點鐘到會商榷各事各會員候至五點仍未到遂散會李會長定此會取消後卽行赴京茲將財政部原電錄下李省長李監理官湯應楷君鑒本部現有關於粤省財政事件急待諮詢仰李監理官卽日起程來京面商一切官餞局監理官事務委馮應楷就近代理應卽分别交收具報財政部文印 
雜評一（無名） 
[報之受害地]  
　　凡其地武人多者報紙之受害烈凡其地軍事多者報紙之受害更烈北京陸軍部之所在地也故干涉報紙之案屢見北京日報之記添設次長其最近者也湖北軍隊大多之地也又亂　頻仍之地也故封報館疢斃記者之事　傳也廣東軍隊大多之地也又亂事頻仍兵變屢起之地也故封報館捕記者其案又數見而不鮮嶺南大公二報記載行刧壯士新聞又其最近者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[景德磁之前途（本報旅行記者抱一）]  
　　前書所述頑陋驕横把持壟斷之惡習近頃亦稍稍戢矣前淸末葉利地方官之畏葸遷就也愈遷就愈驕縱今則懼一擾禍兵隊立開鎗轟擊戒不敢動故民國成立三年未有罷工之舉十年以來有志之士受外界之激刺競言改良磁業皖南康君特璋銳意實行奔走鼓吹之結果邀一時官紳之贊助得籌集資本設磁業公司於景德設陶業學校於饒州聘專門家一方傳習一方研究嘗至饒州參觀其學校與公司分廠聯絡備有倒燄或石炭窰與製坯上釉各種器械足供實地之修習並足喚起靑年對於磁工業之興味與其他實業學校設備不全者大異公司設分廠於饒州備試驗改良而其景德本廠暫用舊法製造以維營業俟新法試騐有效逐漸改革方初組織時頗受制於一般工界今則磁工同業種種苛條厲禁惟對於公司特别通融不加干涉故如印畫刷畫等施彩新法公司彩用有年並無障碍夫惡習漸戢則改良之時代至矣學校成立則改良之機關備矣公司成立則改良之萌芽生矣 
　　論根本上之改良第一在陶土原質之提淨與其配合成分之研究景德現用之原料産於江西之星子樂平浮梁餘干與安徽之祁門等地其中含鐵約百分之三四故磁色稍失之靑西洋磁質含鐵僅百分之一故色白若此之類凡關於原料之改良應研究者一也前書不云乎最苦燒窰無把握往往盒缽欹倒毁坯無算盒缽以樂平耐火土爲之樂平耐火土不惟粘力强其溶度之高在攝氏表一千六百度以上而猶患溶解欹倒設能研究改良使之溶度更高便無此患聞外國溶度最高之耐火磚有逹二千度以上者他若窰式之倒燄直燄燃料之用煤用柴於經濟孰爲便宜於成貨孰爲精美此關於燒窰之改良應研究者二也此外坯之式樣釉之色澤畫之美觀何者爲投合文明社會之嗜好何者爲投合一般社會之嗜好凡此種種陶業學校與公司分廠正在一一實地研究中 
　　景德學校雖不多有模範小學者頗能用心研究教育若於初步之小學教育中加入改良磁業之力法使粗淺之知識與其技術普及於一般兒童彩用生活主義多授鄉土教材固當爲談教育者所許抑豈非改良景德磁業根本之根本也乎 
[祁浮茶市之現狀（曳泥）]  
　　安徽之祁門江西之浮梁兩縣接壤産紅茶最富每年運往漢口售於外人者約百餘萬爲吾華出口大宗之一 
　　至其營業之法向無長期之機關皆於每年春初由地方資 
本家邀集股本組成茶行每一行現資約一萬元由投資較多之股東派人理其事産茶之戸謂之山家行旣成立届成山家採茶售於行中製之製成趕運漢口售之重以引計每引計百斤 
　　祁門每年茶行約近百家浮梁亦六十餘家但家數多寡亦無確數或見頭年茶行賺利其厚而踵武之或見頭年行家虧本懸揣本年茶市必佳而繼起爲之蓋以此事廢時僅十禮拜之久無論本地經商他處之人屆時均抽暇爲之若遇茶市最優之年此一二月所賺之利往往超過他業終歲矻矻經營之所得 
　　今年茶行較去年多數十家其原因卽以去年茶市最劣漢口售價上等四十八兩下等四十四兩與收入之山價相等加以製工運費其虧本之鉅可知非較富之戸已多數一蹶不振矣一般商人遂逆料今年售價必不如此之低山價亦必不如此之昂行家則不如去年之多羣起而爲之詎料反較多於去年也 
　　今年山價較去年僅值百分之八十五其原因一因萌芽之後天雨過之日光不足不能營充分之同化作用茶質較去年尤覺稍遜一因行家鑒於去年虧本過鉅皆不敢放盤收買也 
　　今年茶質旣差而於四月底内趕運到漢之頭批茶數千引於五月初間開盤上等五十二兩下等四十八兩而已（十號漢口來電）向例頭批定價若干至二批三批則逐次遞減故今年祁浮紅茶雖成本較輕以頭批之價推之亦斷不能獲利矣 
　　夫茶質之劣天氣誠不無影響然沿用舊法不能改良製造亦一原因也當南京茶務講習所之設産茶之區紛紛送子弟入學不料僅曇花一現而茶業之起色殊難有望以前每引之價竟有高至九十餘兩之時今則愈趨愈下幾至求無虧本而不可得外人種茶日益進步一消一長可危殊甚實業大家曷留意焉 
[南京賠償案之要電南京特約員]  
　　南京賠償案辦法已經議决大致如前函現由都督省長會銜電達中央請求核准聞另委託金鼎赴京接洽其電文如下北京大總統財部鈞鑒院密寗垣上年慘遭兵燹商民損失至一千五百餘萬元迭經電乞恩施蒙財政部代借外債未果仰荷大總統飭撥公債票二百萬元惠恤災黎同深感戴嗣奉部電此項債票押現給振不得髮賣息由中央登報公布擔任等因各在案當託中國銀行江蘇銀行及江寧紳商在滬覓押現金兩月以來迄無成議卽有一二可商之處亦因息扣太重期限太促甚至每百萬僅押現三四十萬散放旣屬不敷虧耗更不合算寗民望恤情殷紛紛呼籲不忍再延國璋等迭次邀同紳商會議上體政府籌貸之難下念寗民被災之苦籌維至再得一權宜區分之策查此項債票票面每張均係一千元頗難支配現擬將整化散另印小票以資分給惟須先將損失一百元以内之戸按一成發給現銀其一百元以上按成折給債票如有畸零尾數仍付現銀以上兩項約需現銀三十餘萬元擬懇大總統俯念此項債票並非押現僅以抵與被災之戸飭部將債票二百萬已過期之一年利息及本年息銀由中國銀行撥給三十二萬元以之了結三四百萬元之損失卽可少發三四十萬元之債票繳還中央其餘一百六十餘萬之債票儘數攤給一千二百萬元損失之戸惟須由省另立一種十元百元之債票作爲替代俾便散放其整數之原債票另存妥實銀行作爲分發散放債票之擔保品一面由省組織機關經理此項本息事宜以昭信用似此變通辦理是公家目前僅付少數之現銀災民已有多數之蒙惠旣免借外債虧耗之痛苦又可使國内公債之試行利國便民有益無損莫善於此案關償恤災黎仰望日久至可憫惻伏乞大總統迅賜恩准施行母任急切待命之至 
[下關十七家案件之結束下關特約員]  
　　下關商店十七家承租官屋屢釀風潮甚有赴京控訴之議後經調解有人其十七家代表亦有所懾資本一時難籌遂服從官廳命令由省公署自建房屋仍由原租戸承租但須預繳租金一年方可照辦於上月決定各商店尚欲反對繼見商會之失敗已勒令取銷乃始宛轉磋商冀少繳租金下關商埠局以商民痛苦情形實有爲難之處因准其請函請省公署核准十七家案件方有結束其函大略如下查此案前准函開該地應由公家自行籌建所有原租各戸如願接續承租應令預繳一年房租以資挹注等因卽經牌示各租戸一律限期繳租嗣據各租戸來局陳述上年災苦邀免預繳租價當將省長准令原戸承租及照價預繳之德意與之開誠布公剴切宣導該商民頗知感激復經邀請警察署長前來陳述邀准預繳租金三月幷繳押租一月小租一月查該商民等被災以來經濟困難亦周實情再四乞憐情殊可憫擬請省長准如所請以恤商艱此係專指十七家原租戸而言如有新租之戸仍遵照預繳一年租金倂酌加二成房租以示區别統候示復以便諭飭遵辦再經收小租一項業經陳明充公在案合倂聲明 
[新政局之四大院]  
[參政院之組織]  
　　約法會議之任務除議决約法外此時參政院組織法亦屬一重要問題現在組織法旣已付審查會則脫稿之期業已不遠將來全體通過亦誠吾人意中之事而其中應行斟酌爲審查會所最注意者則無過於參事一層蓋據審查員之意思多以爲參事之性質大不明瞭日前審查之結果多數人主張將參事十人删去而對於參政官之名額則主張擴張爲七十人其中理由約有二端一則參事與參政官均係任命國不必歧而爲二再則名額稍廣應選人員不致以額滿見遺故日前在場審查人員意見多已從同並聞决計删除參事之名而改參政官名額爲七十人業已舉員起草大約下星期一日（十八日）開大會時卽可提出報告俟通過後便可呈請總統公布矣 
[立法院之難産]  
　　新約法内規定之參政約法兩院之組織法皆由約法會議决定現在參政院組織手續已在討論之中則去成立時期卽亦不遠惟聞立法院將來較參政院手續爲繁其周折約有下列數項（甲）討論之手續（一）立法院性質旣爲最高機關而組織法卽與參政院不同（二）其議員之選舉必須嚴定資格（三）其職權範圍尤宜討論精詳（乙）公布之周折（一）約法會議將各項手續决定然後送交大總統公布（二）大總統認爲適當卽由國務卿副署公布（三）最後由内務部定期電飭各省照辦（丙）公布後之籌備（一）俟各省將人員送到須設一議員資格審查會以便審查（二）以上各件齊備始能公布召集此外如設立籌備立法院事務處及各省選舉合格人員種種要端非一時所能完備也 
[平政院之條陳]  
　　聞日昨平政院遞封事一件係由某肅政史領銜聯名五六人上一封事大總統親自拆閱卽交徐東海聞係一種條陳並非糾彈案關於國家根本大計甚爲詳明徐相國閭畢極爲嘆服擬請總統以命令公布以示重風憲之職司而表倚任之本意聞某肅政史亦運動發表甚力未識總統之意如何云 
[大理院之近聞]  
　　（一）推事簡任之作罷日前聞大理院推事請改簡任近已作罷前曾有人言平政院與大理院原屬平行平政院評事已爲簡任若大理院推事不改則是平政院爲大院大理院爲小院也因此爭點持之甚力頃聞此事已作罷原因係大理院推事由庭長兼任庭長卽係簡任官與平政院評事資格無異卽推事評事官俸亦同故無改之之必要也（一）報紙條例之之解釋前次北京報界團體對於報紙條例曾推三代表向警察廳内務部大理院法制局諸方接洽懇予明白解釋重行宣布以解羣疑頃聞此項解釋將由大理院發表所有解釋事項與内務部法制局所擬相彷惟現值報界凋零時代其解釋從廣義不從狹義大約不日可以發表云 
[十四日命令發布之由來]  
　　日前（十四號）大總統之命令所謂治新舊於一爐與將新政基礎加意保全留爲他日恢張地步等語蓋爲近日行政上一種宣言書於吾國政治全途極有關係於政局隂霾之際得此一番曉諭不啻於政海汪洋中忽放一綫曙光新政之頒行有此護符可以漸臻鞏固宜乎國人之表示歡迎也吾人於欣喜逾量之餘試一推其原因覺此中有遠因有近因其事之發生絶非偶然之湊拍也所謂遠因者蓋自國會停滯以後各種機關多有牽連俱廢者其幸免洵汰之機關則又多以舊人充之於是揣摩意旨者紛至沓來十分之八九皆以復舊爲說以故外間頗有煩言以政府排斥新進此後一切新政難免不受影響西字報紙攻擊尤烈所謂羣疑滿腹衆難塞胸者均於此日見之若非爲之極力說明則官吏奉行不善誤會之來將不知其所底止此項命令一下於民國前途不知省郤若干風波此所謂遠因也自新政府成立以來用人取新舊並用主義教育總長湯濟武今之維新派也日前謁見總統時曾以行政方針如何規定如何進行如何令官吏有所遵循如何令國民無所疑惑種種情形向總統陳說總統深以爲然故此項命令之發出極其迅速此所謂近因也 
　　方命令未下之先有一事最可湊趣政治議員某君新人物也與約法政治兩會議中議員閒譚其中主張復古者頗多某者苦口與爭謂政府幷無極端復古之意在場諸人多不之信詎料不出三日遽見命令現聞此項人員張皇失措特挽某君代爲介紹新人物數人暢譚新學以廣見聞此事果實是亦現在政局中一種笑柄也 
[二三兩日知事口試之分數]  
　　第二日知事口試爲奉天吉林山東安徽江西甘肅廣東廣西雲南貴州旗籍等第三日爲湖南湖北陜西福建與現任及免甄錄試者等皆於卽日揭曉茲錄如下 
[奉天]  
　　薛翹如七十五分　修雲翰七十分　李中七十分　何慶頤六十七分　趙福永六十四分　劉廷臣六十四分　孫鴻卓六十二分　龐國士六十分　周祐六十分　共計九名 
[吉林]  
　　高鴻飛七十分　計一名 
[山東]  
　　王乃祿八十二分　韓光祚七十五分劉振煥七十二分　李澤宸七十二分　李連炳七十分陳錫紱七十分　薛維庠七十分　李中淇七十分崔茂林七十分　孟昭章七十分　吳光裕七十分龐維剛六十五分　趙春芳六十五分　宋德楨六十五分楊業昌六十四分　李景洛六十三分　劉欽誥六十二分李錫畯六十二分　蕭榮策六十一分　于之昌六十一分李恒實六十分　共計二十一名 
[安徽]  
　　吕祖植九十一分　李鍾嶽八十分王臣八十分　韓實忠八十分　王澤溥七十七分汪本源七十二分　詹亮疇七十二分　程幹鵬七十一分姚日新七十一分　葛春元七十一分　孫樹人七十一分徐光甲七十一分　趙恩鈸七十分　　馬鍾齡七十一分王席珍六十八分　施沛霖六十六分　王景仁六十四分謝海鱉六十二分　姜鑑六十分　共計十九名 
[江西]  
　　湯光文八十二分　朱芾七十五分柳秉夷七十五分　徐貢琳七十二分　程蔭穀七十二分吳定川七十二分　郭維祺七十二分　徐文鳳七十一分鄧鈞七十一分　陳書七十一分　湯泗七十分陳元愼七十分　李樹芬七十分　夏士藩七十分徐柱石七十分　何紹休七十分　胡獻璵七十分王敬培七十分　李瓊若六十五分　葉韻萊六十二分徐傳薪七十分　共計二十一名 
[甘肅]  
　　花廷黻七十二分　張完璞七十分共計二名 
[廣東]  
　　馮紹韓八十五分　張應銘八十二分周壬七十七分　周海七十五分　林熙疇七十二分朱杰七十二分　陳鴻澤七十二分　陳培琛七十二分鍾毓元七十一分　梁琮七十分　葉　七十分潘贊銓七十分　許勳元七十分　鄺維翰七十分蕭正言六十七分　唐壽仁六十七分　侯節六十七分余信芳六十二分　袁葆淸六十二分　李士植六十分共計二十名 
[廣西]  
　　唐嗣祿八十分　劉信祁七十五分秦昌濟七十四分　謝宸慈七十分　徐培七十分羅柄文七十分　覃懋材六十五分　共計七名 
[雲南]  
　　寇從仁七十分　夏鼎新六十分 
　　李士藝六十分　共計三名 
[貴州]  
　　陳元棟八十七分　黄澤沛七十二分楊緒昌七十分　蕭元傑七十分　許嘉珍七十分蔡樹乙六十分　盧襲韶六十分　黄文憲六十分共計八名 
[旗籍]  
　　趙叢鴻八十一分　文楷七十二分毓滄七十二分　趙黻淸七十一分　錫璋七十分侯士琦七十分　鈇存六十七分　繼椿六十二分共計八名 
[湖南]  
　　章之峻八十七分　陳長鏃八十二分羅黼國八十分　曾吉光八十分　商昭涵七十五分潘晉七十五分　吳榮炳八十四分　張荏年七十四分林應昌七十二分　黄維藩七十一分　曾希任七十一分江鎭三七十一分　張克家七十一分　蔡　題七十分王政賢七十分　曾鴻冀七十分　胡壬杰七十分李熙東七十分　曾榮楚七十分　王錄七十分王施海七十分　薩聯標七十分　劉孟涵七十分左翰靑七十分　雷振聲六十四分　李學恒六十二分喻烈六十二分　張超宗六十二分　曹孟弼六十二分曹之駿六十二分　王大魯六十分　李先時六十分何嶽靈六十分　共計三十三名 
[免甄錄試]  
　　吳德懷八十分　賀民範七十四分田鳳翥七十二分　褚德芬七十分　王之籙七十分共計五名 
[湖北]  
　　劉壽祺八十四分　左澍瑄八十二分田澤勳八十一分　馬北琳八十分　張鴻八十分張慶苹八十分　龔梓材八十七分　熊子英七十五分左質泰七十五分　張培愷七十五分　董如璋七十四分石山倜七十四分　賀方斌七十三分　嚴昭璔七十三分荼國均七十三分　王　藻七十二分　張業勳七十二分張星漢七十分　吳鳳遷七十分　周鳳曦七十分王文錦七十分　詹光斗七十分　童燕謀七十分陳建勳七十分　韓國斌七十分　傅作楫七十分張元希七十分　李永忠七十分　吕聯乙七十分彭榮甲六十五分　吳廷獻六十二分　唐文定六十二分杜本倫六十二分　謝保元六十分　汪翺六十分 
共計三十五名 
[陜西]  
　　王會圖七十分　張銘七十分 
陳志琅六十分　共計三名 
[福建]  
　　王琇棠九十五分　王宗海八十分沈頤淸七十九分　程佩賢七十八分　卓祖蔭八十三分陳與　七十二分　江漢光七十分　林心龢七十分蔡振洛六十分　黄照書七十分　陳　鎬七十分陳憲弼七十分　蕭　誠六十分　盧　璞六十分共計十四名 
[現任]  
　　周昌壽八十五分　夏鐘樹八十二分林毓杜八十二分　馬紹懿八十分　傅廷春八十分馬象乾七十六分　婁啓銓　杜子楙七十五分王覲彤七十五分　陶　祖七十五分　鄧書山七十五分程功偉七十二分　李德鈞　王承家七十分陳善謨七十分　李世英七十分　丁繩武七十分馮鎭坤七十分　羅良經七十分　甯賡韶七十分任鐘樹七十分　楊炳勳七十分　徐充欽六十分共計二十三名 
[北京日報與憲兵交涉案之近情]  
　　前者北京日報載有陸軍部請添次長一節事在未經發表之前其時批准與否尚不可知該部以署明密呈何以報紙載出於是派憲兵往北京日報根詢其消息之從來憲兵至則謂該報揑造謠言幷勒令其卽日更正一次兩次雙方相左日昨憲兵營長得悉執行錯誤一面將前受命令往查之憲兵等按律治以應得之罪一面致函於北京日報茲將原函探登於左　逕啓者本月十六日貴報載有追述陸軍部憲兵與 
 
 

Page 7

 
 
本報交涉之情形一叚當傳該憲兵訊問當日要求更正出示　西屬實是該憲兵聽受命令粗心執行因而辦法錯誤已照陸軍懲罰令誤解或誤傳命令之例處罰此係該憲兵謬誤自當治其所應得之罪除如律執行呈報陸軍部及大元帥統率辦事處　核外惟本營所奉部函係查究十一日貴報所登要聞一叚之所由來卽令此事現已公布而本營奉查此事係在未公布以前無論其爲軍事秘密或行政秘密與否陸軍部旣指明爲密呈卽屬應守秘密之件卽不應洩漏亦不能以旣經公布卽解免洩漏之罪雖洩漏之責應　承辦人員擔負不能專查貴報而部飭本營查究貴報所由來亦是查辦洩漏機務案件中正當辦法况新刑律第一百三十四條定明刺探收集具有成文决非本營故與貴報以難堪惟貴報知爲秘密與否礙難遽以應得之罪舉而加諸貴報編輯之身故飭交訪員正是爲貴報編輯開脫餘地旣貴報肯犧牲一報館更何難解决之疑問卽請貴編輯聽候本營派員到法庭正式起訴可也至外人所開報館應如何對待貴報旣非外人所開自勿庸援以自飾耳 
[津人力爭奥界交涉]  
　　天津人民爲奥租界違章徵收車捐事大起反對已迭開會議籌商對付之法茲有該處士紳劉橒壽曁各區村正副等於昨日上書民政長請飭交涉員嚴重交涉其文如下爲保全國土而安民心懇請嚴重交涉事竊於本年二月間奥界侵佔河東十字街迤東南北道微收車捐紳等見伊張貼告示不勝驚異查前淸庚子亂後由光緒二十九年劃分界地此街歸我中國所有外人不得干預修路值岡皆我中國經理相沿十餘年毫無轇轕今伊故意侵佔勒捐擾民紳等不忍坐視當卽知會交涉員及警察廳向彼交涉至今糾纒兩月之久尚未解决再查交涉公所備案地圖註明以紅線爲界乃奥領事於圖之紅線外用黑鉛筆復圈一段兩圖不相符合據領事云紅線不足爲憑非依伊之圖不可似此容心狡賴欺我中國倘再因循恐人民無知醸出意外風潮轉覺不易收拾紳等思慮及此不得不合詞呈請民政長先生飭交涉員向該領事速爲嚴重交涉務令該國仍遵約章各守地界庶國士可保而人民可安云云 
[浙路臨時股東會又生阻力]  
[理監事梗議之近聞]  
　　理事姚墓蓮顧企韓監事陸叔同黄逸村等對於股東沈潮蔣抑巵來函及五月三十日開臨時會廣告均不贊成以爲第九届股東年會旣有議决選舉手續此次無開大會之必要於是擬定之臨時會日期遂未能通過又聞朱都督屈民政長以路事關係重大不可不籌善後辦法擬召集理監事恊議一面先派虞和德君馳往上海妥商一切矣 
[股東意見書之附錄]  
　　自浙路收歸國有股東會幾成水火蕭牆生變爲患彌深浙之憂抑浙之羞也幸賴明逹調和其問事績彰然或賴平安鄙人亦股東也　懷路事能無痛心夫雙方牴牾必趨其極更無暇爲平心研究之餘地此鄙人之所以大恐也江支兩日常會之選舉淸算處監理查察員也鄙人誠不敢表示滿意唯於議决案之成立監理移交處則十分贊成蓋索淸算處之　誠有大利存焉（一）凡般東之已失於水火盜賊中者清算處可得而代取之（一）其零星道遠之股東以還欵期之瑣碎不足爲領欵之川資而自甘放棄者（一）交通部之償欵也是一定之期股東之領欵必在交通部款到後任何日之期此任何日之期之利息淸理處得之於無形以上種種利益監理人苟天良不昧必能公諸股東以全數此淸理移交處之所以須有監督也監督綦嚴弊於何有而雙方之競爭則各有所解鄙人誠至愚實不足以解雙方之解也且根據浙路第二次議定章程第三章二十九節股東會須有本公司已集股份五分之一以上並股東人數二百人以上到會其議决方有效力夫支日會議投票選舉權已達一萬一千五百權則明明已過前次臨時會議投票之權數當然發生效力者矣故鄙人對於雙方牴牾之際不得不貢一忠告焉據以上之理由已無重開臨時會議之必要諸公苟欲爲股東造福則儘以十分之眼光注意移交處足矣至若意氣相持極端抵觸則鄙人嘗聞有以諸公之黑幕欲盡揭之於臨時會者則諸公之名譽不爲無損而全體股票票權之信用不　隨諸公而盡損耶諸公深長思之其何以對此一千數百萬元之股東乎此鄙人之所以不得不有此忠告者也從與不從聽之而已浙路股東谷萬興謹啓 
[監理移交處之復活]  
　　浙路股東監理移交處經本屆股東年會議决舉定朱福詵爲處長孫福階張竹笙馮古琴汪蘭臯祝鳳樓宋薛三秦淡如謝蓉徵等爲處員前奉交通部電取消又經審議員認爲無效現在臨時會旣不開該處又將着手組織矣 
地方通信 
[蘇州景海女校畢業紀事]  
　　十九號下午二時賜莊景海女學校舉行第五次正科畢業典禮計畢業生四人爲華君慧緯蔡君蘇娟瞿君惠貞孫君松琴是日兼開游藝會以中西文演說及衞生體操尤爲特色男女來賓約六七百人由上海靑年會講演部主幹余日章君演說學術之要聞者咸鼓掌不止 
[江北江北大刧案]  
　　聞江北宿遷縣屬守望圩前被匪百餘人縱火焚燒搶劫六十餘戸並將莊董之父張大年與工人葛傳中轟傷身死鄰莊曹心來之妻亦被拒傷奄奄待斃該莊工董張兆坤等特呈請縣知事分呈各長官派兵剿辦 
[鎭江破獲販士女犯]  
　　鎭郡有聶某氏號稱聶太太者來往鎭滬販士從未破獲家致小康十八號由滬販大宗烟土乘怡和江輪抵鎭時已夜深突被警務所稽查員上前搜出私土甚夥倂人一起解所由張警務長收押女拘留所聞有地方紳士爲之緩頰未知確否 
[知事接收審檢廳辦法]  
　　丹徒劉知事因接收審檢廳兼理訴訟當召集四科科員會議將縣署二門内舊典史署改爲審判民刑訴訟公庭及各承審員書記錄事等員辦公處專司審理案件其批閱狀紙擬繕文牘等事則仍按各科應辦事務分歸各科辦理 
[安慶取消檢信員之特令]  
　　皖民政日昨特令行警察廳云案照省城前因豫匪竄入皖境沿江一帶匪徒充斥難保不暗通消息以故實行戒嚴以杜勾結並由本署派員分班前赴郵局檢查往來信件在案現在皖境地方業已安靖自應宣布解嚴所有本城往來郵件亦應於解嚴令到之日停止檢查除令知郵局並傳知各委外爲此令知該廳仰卽將廳派檢查郵件委員一倂取消此令 
[皖省軍費之限制]  
　　陸軍部以各省軍政用途不能超過預算案之額倘實有逾額之欵亦必由該省陸軍審計分處查檢報部方准開支以節糜費昨已有咨到皖着卽照辦矣 
[山東]  
[徐相國瀛眷過濟]  
　　徐東海相國之瀛眷同居靑島已二年有餘日前入都組織新政府亦係單獨進京現國是已定東海方擬久住中央而眷屬在靑殊多不便聞本月十四號晚相國夫人携其親眷及附屬之家人等由靑島搭車來濟下車後庽津浦鐵路總局十五日在濟勾留一日藉以瀏覽歷下風景至十六號始乘專車到津轉行入都 
[令催商埠局股份息欵]  
　　行政公署日昨指令濟南商埠總局略謂民國二年該局應還之商埠股份第七期本息銀一萬八千八百四十八兩前據該局呈請籌還辦法業經指定的欵令飭遵辦並令催各在案現在逾期已久仍未呈報殊不足以昭示信用合再令催該總局迅卽呈覆核辦勿再延緩 
[陜西陜報之狼禍餘聞]  
　　陜西某報云郿縣西北鄉陳某家道小康年四十無子生二女長女年及笄讀書識字陳愛如掌珠日前曰匪到郿至陳家執之勒索現銀否則立卽鎗斃陳畏懼無所答長女見父危險袖懷七首至匪前曰吾家素貧無銀我情願隨汝去匪見其姿色悅之遂倉卒攜去行十餘里女乘匪不覺暗出七首刺斃一人轉而自刎聞者悼之 
　　又謂日前邠州之役有股白匪見官軍追至乃向西逃竄有扮賈人者有裝藝人者更有將擄掠婦女雇轎抬行假裝遠來之老爺太太者某日至子午鎭店内投宿該店見老爺太太頗歡迎之後看出破綻密告某軍隊聞已獲住數人云 
雜評二（默） 
[大院小院]  
　　中國人之所重者名而已矣名之所在攸關體制則羣起以爭而實權如何不論也責任如何不問也平政院與大理院地位平等者也地位平等而評事簡任推事不簡任於是當事者遂憤然以爭曰是視平政院爲大院而視大理院爲小院也嗚呼院之大小果在此評事推事之簡任不簡任耶平政院組織法中之重要責權有關於大理院者甚多大理院中人皆未聞有所爭論而獨爭論此區區推事之簡任豈不異歟 
[不新不舊]  
　　十四日新舊一爐之命令說者謂遠因由於外報疑政治復舊而痛加攻擊近因由於湯教育長有所陳述而總統贊成之如前說言是政府能納外人之輿論也如後說言是政府能從國人之善言也二說皆不可謂非新政府之好氣象雖然近來外報攻擊不止一端而國人所獻之忠告亦不少政府能十採八九耶且所採納者能不僅以一命令了耶平政院開幕後之第一封事爲條陳行政能不僅以空言嘉許耶此皆國人所心焉識之而不忘者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西酒店與界務問題之關係]  
　　西人强國因在北四川路華洋交界處開設酒店容各國水手兵士深夜飲酒吵閙被捕房得悉前往查得未向工部局捐照且以該西人並無領事管束將其傳至公共公廨訊諭存洋一百元保出候訊在案昨晨十時經公廨關讞員會同美領卓君升座特别公堂研訊先由捕房代表牛門律師上堂譯訴前情請究訊之被告延穆安素律師辯稱被告店址馬路雖係工部局建築然彼處係閘北二區第一分署管轄由工巡捐局釘立一千一百三十二號門牌非工部局範圍不應越界干預言至此卽將工巡局所給春夏兩季捐票呈堂請察並稱查西曆一千八百六十九年所訂洋涇浜約章工部局祗有行使租界之權今越界請公堂簽發傳單似不合法推工部局之意似欲爲推放租界起見故此事雖小惟關於界務管轄問題甚大且捕房往傳時並未恊同警局假如敝律師爲被告當時卽可報告警局將往傳之探捕拘留復由牛門律師聲稱該處馬路係工部局所築應有管理之權况被告旣無領事管束會審公堂亦有權管理何謂不合請爲察核中西官得供會商之下遂會同簽判云被告律師聲辯管轄問題自應研究着被告仍存洋保出由原告律師審查答復訂期二十一號（卽今日午後）復訊再核 
[華人在租界有置産權之辨護]  
　　近日字林西報著有評論略謂距離浦灘三四英里以内之地居民異常擁擠外國人覓屋爲難租界本爲外國僑民而設華人殊不應擁有地産云云丁榕律師因此致函該報論難略曰貴報謂按照法律華人不得在租界内擁有地産今試述一事實卽足徵貴報斯言之未當凡在租界置産者例須赴各該國領事署註册然試一閱此項册子則中國人之以公司出名或以個人出名而在租界地點以内置産領契者爲數固自不乏也貴報嘗於徐君函稿之下加以按語謂眞正論點所在乃地産旣爲西人所得是否應永遠屬於西人耳揆此語之用意無非謂外人旣購地於華人則該地卽不應復爲華人所有實則取工部局最所地産估價表而一觀之其中地産由西人而移轉於華人經該局在單上附註明白者亦非絶無是足徵本問題乃已决之案無庸另起詰難耳鄙意租界之有今日受華人之賜者實多地産之日益發展房屋之日益增盛工部局因得徵收極鉅之捐稅然致此發展與增盛者多半爲華人之資本旣各種執照捐亦以出諸華人者爲多上海若無華人之恊助則馬路埠頭溝道公園一切公共建築乃至巡捕團練兵救火隊以及其他種種利便之　决不能如今日之盛耳 
[官産丈放局對於新舊戸之布告]  
上海城壕官産丈放局昨又通告云爲通告事案查上海基地一案前准財政部公函以此項官産係官有收益財産之一種當然屬於財務行政範圍現在自治會奉令解散前定辦法當然取消地方團體尤難肆其把持卽保産會係舊時城根餘地之租戸尤未便反客爲主任其覇抗等因業經本鎭守使出示通告在案所有從前新戸舊戸承領地畝有已經繳價者有曾繳半價者有僅付定銀者仰卽一律來局呈換本局收照靜候部頒丈放地價到局再行遵章結價以歸劃一母得遲延自悞此告 
[旅滬粤路股商上交通部電]  
　　交通部總次長鈞鑒此次粤路選舉總恊理按章由大部指定仰見選賢用能維持路務之至意無任欽感查粤路籌辦之初官紳交爭幾興大獄幸賴粤省同鄉京官據實奏參幷公舉歐君賡祥回粤察視時參案交兩江周總督查辦歐君星夜南下密與紳商各界籌商辦法維持調護激發人心不旬日間集股八百餘萬復奔走甯滬謁周督幕府沈公鳳樓痛切陳詞往返馳驅不辭勞瘁巨禍遂以消釋微歐君之力不及此其於粤路確有歷史之關係實爲創辦之元勳嗣復充美國專使參贊旋調郵傳部鐵路總局供差數年由部薦保道員民國成立以勞績充國務院秘書其學問經騐閎博富有於路政尤著成績自有薦剡可稽近聞已得票多數獲選若蒙派充粤路總理必能措置裕如始終其事於路務大有裨益商等爲桑梓交通起見亟盼選任得賢懇切上陳伏乞大部裁察旅滬粤路股商陳可良伍廷芳陳輝廷陳煥之譚潤枝唐紹儀梁誠謙黄伯平吳滌宣陳官一陳岳樵黄履之陳雪佳黄叔平勞翰泉陳輔臣甘翰臣徐叔屏黄季植徐月生等叩 
[通令保存古砲]  
　　上海鎭守使鄭汝成君昨接江蘇馮都督公函内開案奉大總統府政事堂文電開奉大總統令據晉南鎭守使董崇仁呈稱保存運城古炮各情並請通飭一律照辦等語查此項古砲各城鎭要塞之處所在多有值此匪氛不靖伏莽塂虡允宜妥愼儲藏免滋流獘應由各該省都督民政長轉飭所屬各營縣切實保存以弭隱患等因合電遵照等因奉此除分行外相應函達貴鎭守使查照辦理 
[覆訊管鵬續紀]  
　　中央政府延代表高易律師控皖人應明（卽管鵬）未奉政府批准擅辦安正鐵路並違法私借日欵洋二十萬元以及將借欵之一部份計洋九萬七千一百元並未供給鐵路之用等情迭經訊押各情屢紀本報前日午後奉關讞員會同英領康君升座公堂繼續復訊先由政府代表高易律師偕見證鐵路公司司賬何烈雲上堂將簿據及月結單呈案詰據供稱前項簿據結至去年六月三十號爲目其中收支各欵並無被告所借洋欵在内供至此高易律師尚欲詰問卽據被告代表德雷司律師聲稱見證供詞原告律師於上午已詳細問過今可不必再問以費時光高易律師辯稱上午詰問因未知已將簿據帶申今旣知簿據帶申應將簿據情形詰問明白德律師復稱此種簿據無關緊要似可不必再問惟今原告律師仍不能將被告究屬違犯何項法律指明似尚未曾預備完全則應請改期將被告違法一層確實指證再行訊核中西宫會商之下以今人證已齊卽可繼續研訊母庸改期因卽命何退去 
　　卽據安正鐵路協理程慶福上堂由高易律師詰據供稱係安徽商會協理兼安正鐵路協理今專因此案來申查安正鐵路係由安慶至正陽關故命名安正起初時我卽在内自去年正月十五號以後迭次開會凡有關係之人均皆到會曾經將章程及所定路綫之圖樣分别具禀交通部並都督以及前上海全國鐵路總公司孫中山先生供至此高易律師卽詰稱章程内第一條是否須呈請交通部批准第四條是否不准借用洋欵程答稱第一條是須經呈請批准至於第四條係聲明祗招華股不准私招洋股惟實未奉交通部批准當第一次開會時尚舉定總協理不過由被告主裁議定先籌欵洋五萬元作爲測勘路線之用迨至第二次開會始舉定被告爲總理我與李少泉（卽李國鳳）二人爲協理並幹事八人並議通禀情事然兩次開會均未議及借用洋欵故被告所借洋欵於去年正月及五月訂立合同均未知情直至去年八月八號安徽　議會接上海同鄉會之信由顧鐵山葉柳仁二人向我詰問我尚答以未借洋欵嗣因聞知係由被告所借爲數達數十萬金其時被告已經來申故卽派公司司賬何烈雲及洪孟威二人來申向被告查詢後直至八月底何等回皖並帶來由被告交出之合同及賬據共計十八件始知所借係日欵數爲二十萬元因將合同及賬據統交與商會嗣洪孟威忽以同盟會欲將合同抄錄至商會索取因經都督聞知以合同關係重要卽行吊去至今尚在都督府至於安正鐵路公司已於去年八月間奉交通部命令與浦信鐵路一倂取消云云訊至此因時已晚被告律師不及盤詰奉中西官宣布退堂並判被告仍還押候再訂期復訊 
　　再皖人洪孟威亦因此案已由安徽倪都督拘押釘鐐收禁因係案中要証故派員吳酉山押送來申暫送鎭守使署拘留前日午後亦一同到廨因不及質證故仍由鎭守使署偵探挾乘馬車送回鎭守使署暫押 
[蔡大卿業已醫愈]  
　　住居英租界孟拉納路一千一百二十四號門牌前在奉天當過軍官之湖北人蔡大卿於十四號晚因事行經法新租界貝勒路被人開放手槍暗殺幸蔡閃避未遭擊斃祗左手掌被彈擊穿一孔蔡投報捕房後飭探往拘兇手已經逸去當將蔡送至廣慈醫院醫治現已醫愈出外又投捕房候示藍總巡諭蔡回去調養如訪明行兇人姓名住址着卽報告捕房拘拿並飭各探捕嚴緝該兇手到案訊辦 
[又獲黨人一名]  
　　前夜（卽十九號）八時鎭守使偵探恊同滬南警察分廳軍事偵探郝靑萍等多人在小北門左近距離法租界不遠之露香園路拘獲黨人一名聞當捕獲之時該人頗爲不服爭持甚久幸偵探人多且有該處崗警召集鄰崗帮同圍捕始行就獲立卽獲解滬南警廳收押一宵昨晨（二十號）經司法科嚴密預訊因關係重要禁止旁聽且其人之姓氏亦囑暫勿宣佈遂於午後二時由保安警隊荷鎗押解鎭守使署訊辦據聞所獲者爲□□代表□□□當道視爲頗極重要云 
[陳駿泉提回泰興]  
　　泰興越獄黨人陳駿泉潛逃來滬經閘北警察徐分廳長親率長警截獲訊明解送鎭署等情曾誌本報茲悉前日（十九號）徐君據泰興縣知事派委翁君持文來滬聲請迎提歸案訊辦當經徐君以陳駿泉捕獲後業經押解鎭守使署隨卽飭水巡隊值差小輪由鎭署提回交該員押赴寗省訊辦起解之時有見之者謂陳身服西裝同行有黄包車三輛陳居其中後爲泰興縣委翁君前爲翁君之僕左右警探人等荷鎗押解搭乘滬寗火車赴寗 
[槍斃張克明]  
　　鎭守使署軍法科長前奉鎭守使發下研訊之黨人張克明一名現據供認附從何海鳴苻節不諱擬處以死刑呈由鄭鎭守使核准業於昨日（卽二十號）午後十二時一刻鐘將張克明押赴西砲台槍斃茲將宣布之罪狀錄下上海鎭守使鄭爲宣布事案據軍事處偵探會同閘北巡警拏獲通緝之亂黨張克明卽張霞一名並搜獲與逆首何海嗚苻節等通信証據一倂押解到署發交軍法科訊據張克明供認去年亂時曾在何海嗚部下充任護衞團團長僞職失敗逃滬復於去年年終與苻節等在蘇設立機關運動倡亂並任軍需長僞職事洩破獲該犯脫身逃滬仍與亂黨李文輝同往海外並與何海鳴苻節通信謀亂等情不諱查該犯張克明兩次謀亂失敗逃滬猶復不知悔悟仍與亂黨往來通信潛圖再行舉事似此怙惡不悛積極肆亂實爲人道所難容尤爲國法所不宥應將張克明一犯按照内亂執重要事務論罪處以死刑立予鎗斃以昭炯戒而靖内亂除執行鎗斃外爲此示仰軍民人等一體知悉此布 
[通緝馬雲龍]  
　　上海鄭鎭守使茲接江蘇馮都督令開查有魯省著名土匪馬雲龍於去夏滬亂之時由黨魁陳其美委爲游擊隊團長事敗逃逸飭緝未獲現據探報在逃之馬雲龍現受黨人黄新太委任聯合太湖江北等處土匪圖謀不軌潛設機關部於上海專代黨人秘密通訊請爲查緝等情爰特令飭拏辦等因昨經鄭鎭守使密函租界楊觀察使轉致英法各捕房飭探一體恊緝 
[續獲華特路附近刦案盜犯]  
　　盜匪王德才王春甫張啓發張阿五等於本月十五號夜半糾黨持械夥劫華特路附近華界居民曹桂華家衣飾並開鎗拒捕圖逃經楊樹浦捕房將張等四盜一倂獲解公共公堂訊押在案昨經新閘捕房續獲該盜等同黨張桂發周阿三兩名解廨請究孫襄讞與英哲副領事略訊一過判押候下禮拜一與前獲各盜倂究 
[蘇省出品展覽會之預備（四）]  
[幹事預備之忙碌]  
　　蘇省籌備巴拿馬賽會出品恊會在陸家浜圖書公司舊址開設展覽會一切籌備情形已迭誌前茲悉該會總幹事季新益君因現距開幕之期僅有旬日會場應用櫃窗等各項器具尚未完工各縣出品亦未送到頗爲焦急除函催各縣速將出品送會外現正督催工匠漏夜赶辦以免臨時延誤 
[外縣出品之運到]  
　　六十縣之出品現僅南匯縣於昨日派員張之彝押送到會其出品物計共裝木箱四隻玻璃盒二個布包二個又黑龍江附陳出品昨已將活鹿二只活野狐一隻先行運送到會其餘各物件日内亦可陸續運到 
[辦事人員之姓氏]  
　　該會内部辦事人員職務姓名調查列後總幹事季銘又主任于　懷文牘沈鈞　林質齋　范愼初　曹覺民　尹念兹　庶務黄揆白　何海樵　后浴蘅　韓召侯　陳列周畫笙　朱萬靑　劉能陳公益　程笏棠　會計　徐福滇　嚴焕如　調查李寄庵龔雲伯　王自寅　劉岫思　祈仲丹　王敬修　王劍賓張伯平　助理趙怡觀　雅穆淸　湯和甫　茅彚如　諸塵錄事王子靜　鄧裕農　吳夢周　葉春濤　張碩 
[承租屋地之規則]  
　　該會會場内基地招商承租設立賣店一節曾誌前報茲將此項規則錄後（一）本會會場内特劃出一部分之餘屋以及空地作爲各商店曁飲食新游戲場之用凡欲租賃本會屋地者須遵守本會訂定規則如下（二）凡願租賃本會會場内餘屋空地者宜先開具願書作何營業或租屋或租地若租地共須面積若干方及建築圖樣詳細載明經本會核定之（三）凡願租賃本會場内餘屋空地者旣經本會許可須卽另覓妥保同至本會訂立租賃契約（四）凡租賃人應納屋地租計一月每方丈收銀一元五角地租每方丈收銀兩角（五）凡租金自本會開會之日起算至閉會之日止租金應在開會之日先行繳淸（六）凡租賃人在本會租定地叚建築臨時房屋或棚帳等須本人或委託代理人常在會内管理工作（七）凡臨時建築限於本會開會期三日以前竣工閉會後十日内拆去如過期不拆本會有代爲拆卸之權其經費仍由租賃人認繳（八）凡租賃人所設商店須將貨物價目逐件簽明列表懸掛游客易見之處（九）除租賃人及租賃人所雇用之看守人外不得在場内歇宿（十）丸租賃人於所租地段周圍須逐日洒掃淸淸潔違者本會得隨時糾正之（十一）凡租賃人於會内忽欲停止營業須受本會之許可（十二）凡租賃人如有不守全會規則本會得勒令歇業其預繳之租金概不退還且所建房屋本會幷有另行招人租賃之權本人不得抗拒亦不得向租住人别征租金惟閉會後本會將房屋交還本人拆卸（十三）凡租賃作爲游戲場者不得爲傷害風化及一切不正當之游獻（十四）凡租賃人所用雇工人役均須開明姓名年歲籍貫報告本會以便稽查（十五）本會規則如有增損變更之處本會得臨時修改之 
[商民欲除積穢之無告]  
　　本埠小東門外至大東門迤南之城河浜自塡築民國路以後市面日益繁盛惟十六舖之一浜塡塞後隂溝不通穢水無可宣洩而城濠路工收歸國有後南半城工程停止進行致淸道夫役將垃圾傾棄於城濠已塡未竣之處雨淋日炙穢氣更覺蒸騰行人莫不掩鼻以故該處商家居戸日處於積穢地點轉瞬時届夏令恐疫癘叢生於衞生上大有關碍故曾由該處商民具呈工巡捐總局及城濠官地丈放局請爲設法挑除消弭隱患乃又熟視無覩不予處理竟致呼籲無門爰復公同集議擬卽醵資自行措辦淸除道路就每月繳納房捐地方稅等欵内扣抵藉資經費之助業已議妥不日卽須實行矣 
[飭令海運局租戸遷讓]  
　　上海縣知事公署昨發出布告云本月十六日奉江蘇省行政公署指令開財政司案呈據呈遵令廣告變售江蘇海運局屋地所有租戸押租及租期未滿各節請示辦理等情此項房地本屬省有公産光復後由市政廳立約出租並未呈報有案現經投標變售自應飭令各租戸立即遷讓應還押租錢文准由房地價内撥付其租期未滿各戸請求償還損失等項礙難照准仰卽轉飭遵照辦理此令等因到署奉此查此案前奉省令業經布告限期投標變售呈請省長核示在案茲奉前因合行布告仰各租戸一體遵照特此布告 
[催納烟酒牌照稅]  
　　上海縣知事公署烟酒牌照稅經辦處昨諭催徵吏云照得烟酒牌照稅本限於本月末號爲第一期領照截止之期現在爲日無多期限將届查得城廂内外以及四鄉等處來處領照者仍屬客寥查催徵更有督催之責着令知照城鄉各圖地保速催該商業等前來領照母再遲延致干逾限處罰 
南商會昨日接上海縣洪知事公函云逕啓者敝署前奉國稅廳令代辦販賣烟酒特許牌照稅事宜業經布告並函請勸導在案時逾半月照章繳稅領照者尚居多數創辦之初各商不無觀望亦屬情理之常惟是限期迫促五月底截止之期轉瞬卽届一經逾期照章卽須處罰深恐各商對於此項定章尚未深悉轉至貽悞用再函請貴會分别敦促各商家務儘月内一律照章納稅領照弗再遲疑致受罰則極級公誼此布順頌公綏 
[白楊木確爲製造火柴原料]  
　　上海縣知事公署接江蘇省行政公署訓令云實業司案呈奉農商部指令内開案據呈稱查接管卷内准前工商部咨開劉爕鈞等所稱通崇海三境盛産白楊堪爲製造火柴原料請詳細查明見復以憑核辦等因經令飭通崇海三縣查復去後嗣據南通縣呈報該境並無此項楊木並據崇明海門兩縣先後呈復並送到木樣理合附呈查騐等情到部查所呈白楊木樣確係製造火柴優美原料惟該處所産之木直徑在十寸以上者每年産額若干未據聲叙應再詳查呈復合行抄錄審查報告書令知該民政長體察地方情形設法提倡俾可挽回利權而興實業等因奉此合行抄錄審查報告令行各該觀察使知事遵照此令計抄件凡製造火柴軸木當以木植輕輭繊維直細色白無節易燃火無裂條者爲宜查所呈白楊木於以上各要點尚稱完備復經試騐得結果如左水分百分之一四．五二收縮度百分之一．七三比重百分之．六一以之削成軸木燃火試騐亦稱合用查外國上等火柴軸木有浸以燐酸錏溶液者取其火熄後焦木之火星卽滅此木依法試騐亦具此功用且木色本白可無須漂白以作火柴軸木原料甚屬優美惟所呈木魄徑僅二寸許過細不能上刨機蓋平常製造軸木將木去皮後鋸成長二十五六寸爲一叚横於刨機自外週圍刨取故徑細者不甚相宜以有十寸至二十寸之徑者爲善軸木用料甚費各國多以産量不多爲患該處所産之木直徑在十寸以上者每年産額若干應詳細調查始能决其價值 
[李氏三女寃單之原文]  
　　李氏三女同時自縊一案其寃單曾經譯載本報茲覓得其原文與前登之譯文稍有參差特錄之以存其眞寃單原文云我家姓李鎭江人氏父親前淸己卯舉人於光緒廿五年身故身前曾辦花捐開弔之日蒙盛星杉年伯吹嘘集錢存欵三千元不料母舅韓仲萬見財起意不告知我母後因盛處說知卽求年伯母代求盛督辦提欵不料欵不能提利更微薄九年以來飢寒交迫我母愁悶歸泉韓仲萬故後其欵交與韓松藩因爭本利受盡欺負母親故後松藩命次子到申與一不識姓名之人詐稱韓姓將我母草草入殮說我處無錢立逼我等隨同母棺回南我等要我堂叔及母親承繼之孫方可回南我等深明大禮豈肯不避嫌疑出於無奈去求陶總辦帮助先將母棺寄在京江公所等我叔姪一同回南不料陶總辦不肯帮助反說回南正好如此串通一氣深堪痛恨盛處亦無人出助我等故於今夜一同自盡保全名節死後不必相騐孝衣不可脫下恐無知者因此書明布告天下如能將欵追出可送一千五百洋到紅十字會助濟李美英李鳳英李秀英姐妹三人布告寃單十八日燈下可將我等之棺塟於父母境旁 
[水警奉令保護繭市]  
　　水警第三專署第四分署長王楚雄茲接第三專署長令云奉第二廳長訓令内開查蘇省太湖之東西兩山洋商前往採取絲繭 
 
 

Page 11

 
 
業將開市因恐盜匪搶刦曾經派撥仁勇陪戎振威招武囚兵艦駛往太湖輪流巡弋以資保護在案策兵艦梭巡太湖祗能在於湖水深處游巡其淺水之處尚覺顧慮不及自應另派巡船補助俾使運用靈動爲此訓令該專署長迅飭第四分署長　帶巡船數艘尅期開赴太湖東西二山一帶協同該兵艦等往來巡弋以護繭市而期周密俟繭市事竣再行調回原汎並將派令巡官船隻號數曁出發日期先行呈報備考等因王分署長奉令後業於十九號親自督率原駐浦江之舢板師船八艘鎗划一隻駛赴太湖東西兩山巡查保護繭市一面呈復第二廳查照並報告上海鄭鎭守使備考 
[儘可安居勿驚]  
　　南市高昌廟一帶舒戸商民自法租界破獲大帮黨人及西門慶安里搜獲鎗彈以來驚恐異常疑爲戰事將在目前日來紛紛遷徙昨爲第七旅參軍王雅泉君所悉以邇來謠言雖屬紛起然軍隊之防範業已格外愼密黨人匪徒插翅難進附近居民儘可安居勿驚爰特親自逐戸勸慰切勿遷徙云 
[貧民請求豁免房捐]  
　　上海城廂内外以及四鄉等處各商民應納房捐其中貧苦之流及經紀小民向章概皆豁免以示體恤本年五月一號此項房捐經洪知事令歸前辦市政廳路政處員范麟書君專辦范君受任以來力加整頓所有前次奉諭豁免之小本經紀者一律捐取自一元起至數元不等茲聞窮苦各商民因無力擔負昨倩各該舖地甲帶赴知事署請求豁免未知可能邀准否 
[查緝鹽梟]  
　　川沙南匯交界處近來聚有鹽梟土匪三百餘名鎗船三十餘艘日在川境東江口聚賭販私近爲駐紮浦東之上南川鹽巡槍船領哨查知報告上南川緝私營當經王營長立飭鹽巡隊官張占忠於昨日上午九時率帶鎗船六只並淞滬水陸緝私營砲船四只開往浦東會同第一營營長廖守忠加派步兵二排於今日上午開往該處查緝 
[警廳禁放鞭砲]  
　　閘北　察分廳昨出佈告云照得本地商民每遇婚喪喜慶等事輙於夜間燃放鞭炮積習相沿殊屬無謂小則糜費金錢大或釀成火患且現在各處地方均駐有軍隊陡聞鞭砲之聲尤恐因此而致悞會本廳有保護地方之責自應先事預防以免危害除通令各警署一體查禁外特再佈告仰地方商民一體遵照嗣後夜間不得再有燃放鞭砲情事倘有故違定卽究罰不貸 
[警士挾恨尋仇]  
　　滬南警察一區第三分署巡長某甲前日出外巡差見站崗巡士某乙在崗位吃蒜頭甲以其有違警規當向誡斥詎某甲因此挾恨下差後懷藏鎗上刺刀出外尋仇行至水仙宫左近適與甲相遇突出剌刀猛戳兩下致傷某甲肩膊兩處被某甲扭區報告當經該分署員立提某乙略訊一過飭責軍棍二百革去職務某甲送往上海醫院療治 
[盜匪义喉攫洋]  
　　虹口新記浜糞船戸沈福來沈阿泉控江北人沈慶恩沈德恆與在逃同黨深夜上船用手义住喉間攫取身畔現洋八元四角等情昨由捕房將被告兩人一倂拘解公共公堂訊供屬實判各押西牢九月示儆 
[竊賊由地道而入]  
　　湖北人王阿三陳德勝柏子福前晚在楊樹浦路八百十七號門牌夏阿才所開之雜貨店門前掘通地道入内將該店所有雜物搬取一空將贓寄於西華德路二千六百九十八號張玉勝家被探查悉昨將各人連同婦人張許氏一倂拘解公共公堂請究經中西官訊供明晰判王陳柏三人各押西牢九月張玉勝張許氏分别各押半年起獲之贓交原告具領 
[竊案之可疑]  
北四川路一百十一號門牌洋人厚來投二區一分署報稱本月十五夜被賊竊去銀器廿六件請爲勘緝當由該署巡官前往查勘後歸報該署署員謂勘得該西人住屋大門緊接租界是夜賊將内室玻璃窗敲碎一塊竊去銀器屬實惟該西人尚有貴重器血甚夥陳列木樹内並未被竊且是夜大雨淋漓室内地氈並無泥痕足跡殊難索解據事主口稱在外日多家中眷口並西崽馬夫共有九人此次失竊實出意外云云揣測以上情形恐非外賊等情該署員聞報卽據情呈報徐警廳長請示核辦 
[毆傷孕婦]  
　　張興業與妻曹氏賃居寳山路前日投二區警署報稱伊妻身懷六甲緣與鄰人唐道明之妻鄭氏有隙致被糾同多人將妻蜂毆受傷甚重求請追究當由該區傳到唐姓夫婦解送瞥廳經司法科預訊一過見曹氏傷重屬實判移地方檢察廳究辦 
[貨箱壓傷輪船夥]  
　　戴生昌内河小輪船夥徐阿福昨在蘇州河碼頭被貨箱倒下壓着左脅受傷甚重當由同伴人將徐送往同仁醫院療治 
[小孩辱駡教士之宜儆]  
　　昨日午後四時有某教堂教士某君因事行經南碼頭機廠街地方被龍興園小茶肆内之羣孩出而辱駡該教士阻止不聽後由第十四崗警察徐樹聲查見立將店主翁阿德拘至第一分署暫留候究該警卽向教土安慰數語始留名楷而去 
[啞孩攫圈]  
　　蕭李氏控十三歲啞子男孩趙炳生在哈爾濱路弄内攫取伊家小孩銀項圈等情昨由捕房將趙孩拘解公堂請究由見証唐苗束上堂証明前情中西官以趙幼年無知從寛判交其父領回管 
[小客棧汚穢受罰]  
　　浙江路一百十六號小客棧主張阿春靖遠街六十三號小客棧主婦李范氏均因不照工部局定章收拾淸潔且不將板縫壁縫嵌補油灰致生臭蟲虼蚤有礙庽客衞生經工部局衞生處查見以其違章請廨出單昨將該兩人傳至公共公堂訊明判各罰洋三元充公並着遵章辦理 
[馬車揚鞭疾馳之懲罰]  
　　住居海寗路一千九百零二號門牌演唱新劇之林紅吉前日午後自駕兩輪馬車在湖北路一帶揚鞭疾馳被六百七十八號華捕查見以該處設有電車軌道且行人如織殊爲危險上前阻止林置若罔聞加鞭疾行該捕卽鳴警笛經六百七十三號等華捕帮同追獲帶入捕房存洋交保昨由捕房將林傳至公共公堂請究經中西官申斥數語諭着罰洋五元充公示儆 
[限七天交還工價]  
　　前開長發棧之鄧拱垣雇黄阿孔裝修油漆工程除付外尚欠工價洋二百四十元日久不還被控法公堂請追判交保限交在案今黄續求訊追鄧由保人王少卿代到稱鄧有事出門約至月底可到判王亦交保限七天交洋 
[律師避不到案]  
　　朱小雲前投法公堂控律師張維以代謀差缺爲由騙去洋五百元求追曾經傳訊張供認借欵不認誑騙判交保限交在案迄今逾限不交昨朱又投法公堂請求提追飭傳去後詎張已避匿又傳保人李生炎亦不到案聶君判朱退去候傳保人到案訊追 
[欠租被控]  
　　法租界於本年起特定欠租章程如房客欠租由房東至該管捕房具控限八天交付如逾限不交傳解公堂訊追在案昨有新瑞和收租人投法公堂控稱房客曾福生桂榮姐阿桃娘葉姓李姓均逾限不付請追曾等同求寛限至月底交付聶讞員判各限三天交淸如違將屋内什物拍賣作抵 
[查獲烟具]  
住居閘北之陳氷全因私吸洋烟被一區巡警查獲烟具等件解送警廳經司法科訊明屬實判移地方檢察廳按律懲辦 
[包辦船捐請求給諭之不准]  
　　徐良佐前投上海縣公署禀請承包南市浦江大小船捐當經洪知事核准着令先行試辦如有成效再行給諭着充在案乃徐良佐承辦以來爲日無多前日卽行投署禀請給諭洪君以徐承辦船捐未見成效所請給諭着不准行 
[寰球學生會演說冷熱之神奇預誌]  
　　寰球中國學生會定本星期四晚八時請美國費吳生先生演說冷熱之神奇費君爲美國著名科學大家所講冷熱之理及其能力必能發明神奇之功用聞届時並携各種器械隨所演講逐一試騐凡有志科學及博究物理者必樂聞其說之供研究幸勿交臂失之 
[部褒精益公司製造品]  
　　本埠南京路泥城橋東首精益眼鏡公司所造之各種吒力克眼鏡質料堅潔製作精工近該公司特爲保持出品信用起見將製成之各種眼鏡呈請農商部考騐並援照公司章程懇予註册立案以重商權茲聞已奉到部批大加將勵並頒給第一號褒狀許爲式樣旣美工作亦精洵屬改良製造品云 
[公共公堂瑣案]  
　　惡鴇任氏在淸和坊二弄開設妓院因覇阻妓女雙文從良將該妓誘入城内幽閉一室種種凌虐經捕房查悉業已請廨飭傳該鴇訊究矣 
　　廣西路二百九十三號門牌雉妓陳翠鳳前晚在浙江路拉客違章被捕拘獲昨解公堂訊明判罰洋三元充公無洋改押三天示儆 
　　沈蘭芳控吳菊廷違背合同又順全隆控孫同來又袁園明控李谷氏又汪萍慶控陸稿存均不理欠欵等案昨由捕房將被告各人傳案判分别交保候訊 
　　陳阿謙夏如生周海根前日在虹口武昌路弄内賭博被捕查見一倂拘入捕房昨解公堂訊明判各罰洋三元充公睹具銷燬雜評三（訥） 
[財政上之惡道德]  
　　中國之財窮不足憂所可憂者無經手財務之道德財權一入己手便如己財此惡根性不除而國家能治吾未之聞也試觀近數日來官吏捲逃捐稅之通緝不屢見於文電耶自治局員侵吞公欵之糾葛不屢聞於鄉里耶公司商店經理舞獘之訴訟不屢見於公庭耶至若所謂賬目不淸報銷不實則無論辦何事營何業細究之皆所不免嗚呼黨人政客官僚平民工商紳學而皆具此普通之惡道德則本已撥矣其他又何論哉 
來函 
[陸軍步兵十五團第二營來函]  
　　敬啓者昨閱貴報本埠新聞欄内載有敝營軍士與閘北初級檢察廳法警衝突一則與事實不符查初級審判檢察兩廳於本月十五號奉令裁撤移交地方廳接管該廳房屋與敝營現在營房毗連敝營因新兵到滬原主兵房不敷居用於是就該廳裁撤之際禀請敝團團長轉禀鎭守使請將該房屋移作兵士住室之用該廳於十七號搬連案卷物品之時經敝營派人查察該房若干間數以便奉回批示時分配居住並在門首設立崗兵以備該廳搬運完畢看守空房而防宵小何曾有衝突及遷居在内情事乎今貴報所登軍警衝突一節事體雖微與敝營名譽攸關用特函請更正無任感幸之至 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新論語] [  澍棠]  
　　君夫人陽貨欲夫人自稱曰小童陽虎曰吾未之信也哀公問曰是可忍也孰不可忍也如之何孔子對曰是不難二三子鳴鼓而攻之可也與其徒數十人皆衣褐以梃與刃趨進虎負　莫之敢攖（五） 
[新論語] [  督厂]  
　　子曰約而時修之不亦法乎有朋自東海來不亦樂乎狼不平而不恥不亦豎子乎 
　　子曰道五族之國多事而僞濶用而殺人使民以愚 
　　子曰知事入則鼠出則虎（新而舊）汎愛賭而親烟稅有酬金則以運勤 
　　子曰官派不重則不威民則不畏復　仗母宥不騐契者變則勿憚激 
　　曾子曰祭天復　　慝歸舊矣 
　　有子曰宫之用溜爲貴辭職之後尤爲美閣部由之有所遠行知溜面溜不以費給之亦不果行也 
　　子曰語近於偶市可棄也腹近於誹罪可誅也贓不破其栽亦可賞也 
　　子曰知事民無求安匪無求靖懶於事而癖於錢就痞棍而謀焉可謂好官也已（四） 
[瓶罐頭齋筆記] [  鈍根]  
　　鈍根爲吹毛日記或嫌其苛甚有吹吹毛者之毛者謂汝日記所謂南京路某鐘店之呆鐘常爲十一點三刻余所見祇有正喴門首之鐘常爲七點五十分耳鈍根無以應竊憾吹毛而反爲人吹也於是不作吹毛日記更爲瓶　罐頭齋筆記瓶　罐頭者横七豎八吉立谷碌拖泥帶水雜葛亂　碌亂無章之謂也 
　　嘗　某理髮店來一江北人髮匠問剪作何式客不能對但含糊應之曰只要淸淸爽爽就行了髮匠笑曰要清爽素性剪光了像和尚頭一般可好客躊躇久之决然曰好就弄了一個和尚罷 
　　有曲辮子夜行大馬路見少年女郎潛尾之間肆調謔女郎微笑不答曲辮子益惑從之西行迤邐至愛文義路有高大洋房門首暗黑女郎身顧曲辮子曰此儂家也君入少坐可乎曲辮子立應曰諾相將逕入抵一室有碧眼翹髭者據案而坐女郎與之語軥輈格磔曲　子不能辨愕問女郎女郎曰此吾家外國書記囑渠爲君除室下榻耳無何碧眼者按鈴召一人來使導曲辮子至一處四壁蕭然惟有毛毯一條辮者曰春宵一刻值千金君今晚艶福不淺好自爲之莫等閒過丁曲辮子稱謝不已導者笑　戸去曲辮子待女郎久不至　門已反爲明晨出語人曰不圖温柔　變爲凍僵　　　 
[丢臯媽賽會新到賽品記] [  鶴巢]  
（直隷出品）抄你窩窩 
（梅縣（卽嘉應州）出品）調夾支 
（廣州女界出品）食奔楞（又旗人出品）抄媽　 
（四川出品）舅子不怕你鬼兒子 
（江西出品）死婊子調你芝蔴 
（湖南出品）娘賣皮 
（安徽出品）一娘賊 
（廣西出品）標將的（四） 
　　又（臨浦小孔） 
　　（蕭山出品）包頭魚滾豆腐倒路烏龜讀若居）賊（讀若十）　　 
　　（諸曁出品）煤墮高登鞋墮開戲奈阿梅个匹（四） 
尊聞閣詩詞選 
[古寄衣曲] [  莘老]  
　　新衣妾當綻舊衣妾當補妾涙千萬行多於衣上縷昨夢見郎歸夢醒與郎别著破去時衣寛窄難裁决 
[藥樣小飲] [  靑仁袁煦和]  
　　且載蒲　醡還依芍藥欄近因芳訊好頓覺酒懷寬瑞紀黄金帶香飄白玉盤桐君新著錄花趁半開看 
[七條愷招飲於鶯亭别墅爲言往年桐城先 
生東游時曾讌集於此七條之友菊池晋二出示桐城父子寫贈詩扇各一越日以詩謝七條兼呈菊池] [  南湖]  
　　峭石疏花似舊游幾疑仙籍著瀛洲一庭寒雨連空翠萬井炊烟　客愁欲挈乾坤入樽酒每當雪月集名流羊曇又下西州涙詩派傳家迹尚留 
[千秋歲（落花）] [  袁巍]  
　　纔言春到又報春光老金粉夢知多少烟霞餘恨在風雨無情攬飄零處鶯嗔燕怨音塵杳逐水香猶裊紛亂何時了靑眼冷紅顔惱蜂蝶紛紛去何處韶光好思量起爲春深悔花開早 
　　鶯昏燕曉相對無言好紅滿地誰能掃墜樓人可惜問甚愁多少春去也凄凉金谷空啼鳥憔悴傾城貌往事增煩惱蕭娘嫁徐娘老但求花裹活休向枝頭閙靑子滿看看綠樹成隂早 
自由談話會 
　　富貴不可妄想尤不可妄求一妄求想非特恥辱基於此抑亦刀械伏於此可不畏哉 
　　爲人切不可有忌刻之心亦不可疑人有忌刻之心疑人有忌刻之心卽我先埋忌刻之根矣急宜斬晣母使溢蔓[  彭硯欽]  
　　余心醉自由談嘗擬一聯去（自由談好談自由人談去　而卒無隅同志中有樂與周旋願爲屬對者否[  豁庵]  
　　予讀五代史馮道列傳稱天下大亂戎夷交侵生民之命急於倒懸道方自號長樂老著書數百言陳已更事四姓及契丹所得官階勦爵以爲榮廬陵歐陽公謂其無廉恥幷引五代時小說載王凝妻李氏事以一婦人猶能如此道誠妾婦之不若矣今天下之亂列强之禍生民之苦甚于五代而袞袞諸公爲開國重要人物大半以貪嫠卑鄙陷前代于滅亡者也嗟夫仕路功名旣壞于鄙夫之行吾悲夫天下多鄙夫而國家廉恥猶存于妾婦之心吾又悲夫天下少妾婦[  寄塵]  
　　比來坊問新出一說部曰好事多磨實爲小說界上不可多得之傑作日來乃有人疑爲瘦鵑所作者瘦鵑不敏烏得有此大手筆著作者實爲當世文學大學董鵑痕先生前　日各報廣告上曾大書而特書者也瘦鵑不敢掠美用誌數語於此[  瘦鵑]  
儉德會規則一不狎邪二不賭博三不必以酒食結交四不必華服五不輕寒素 
　　入會者蘇州徐杏蓀及其夫人楊凝如　丁經墅　吳潤生　吳志涵　黄復初　沈紹先　馮旭初　馬侣石 
小說 
[哀情小說滿園花（八）] [  天虛我生]  
　　時方初夏綠隂滿地院宇悉爲沈漠之態墨兒導予穿廊而西抵一大院面臨荷池石欄繞其四周垂楊密如垂簾隔池則有好山聳翠予因知此間卽予前次在假山洞中所窺見之處也拾級登則有兩垂髫婢方携手自簾影而出予望之幾疑爲神仙中人因念白公與墨兒皆斥若輩爲蠢奴然以眉秀較之亦伯仲耳其華美且爲眉秀所弗及時墨兒已趨前與語予則止於柳隂之下遙見一婢以指示其方向墨兒返身告予謂太夫人正在芍藥圃觀女公子蹴球耳二婢已允爲汝先容吾儕當至芍藥圃謁見予於此時心中無所可否一切惟墨兒之命是聽顧見二婢在前時時回身顧我且復互相耳語又復顧我而嘆我乃大爲慚窘以爲笑我者卽嗤我爲村傖耳後乃知其不然蓋此二婢實爲此間翹楚一曰琴兒一曰書兒年齒均長於予琴兒擅琴書兒工書故太夫人寵之踰衆吾在塾中饒有美名閫内之人固已無不知予故予謁見太夫人時太夫人卽攬予於懷撫予之頰顧羣婢曰是兒誠聰秀可人無怪兩公子疑其爲小女子喬裝者琴兒侍側乃卽笑承太夫人辭旨出雅謔曰渠耳門上且有小孔要之實爲女子喬裝耳太夫人聞言亟攬予頸審視予耳予乃大窘亟申辯曰吾母以先兄生而不育乃於兒時繫予之耳苟爲女子則孔必雙予則僅得其一太夫人故謔曰吾殊弗信予乃益窘顧殊無術可以自明則惶急且欲哭適在其時忽聞有人狂笑而入太夫人亟舍予起而其人已如飛燕投懷伏太夫人膝上以手自拳其腰笑且不勝而備太夫人笑撫之曰吾年五十尚無待乎搥腰爾乃嬌困至此何事足噱乃爾此時予雖未見容顔然己心知其人必爲漱花蓋其態度果與凡女子有别維時漱花笑猶弗止第曰元腰且墮請阿母問書兒書兒乃笑而進曰女公子方蹴球香兒舉趾弗良球乃横飛而去墨兒方背池而立球中其面一跌入池球亦墮水墨兒乃在水中逐球而泅球則游泳自如急切弗可得而墨兒之形狀乃大類於百獅池中之癩頭黿噈麻球也旣而得之羣方繞池而觀渠乃力擲此球竟中香兒之面香兒立仆哈叭兒以爲投食與伊疾撲香兒之身香兒竟與哈叭狗滾於草地哈叭兒覺其頰上沾有皮球之氣則且舚之香兒乃大哭而女公子則笑不可仰亦一樂也太夫人笑乃以手撫漱花曰茲事滋樂顧有佳客戾至汝當與之相見漱花似有所警立卽整襟而起及見余則笑曰予初以爲阿兄耳太夫人曰怱遽乃至如是然汝誠當稱之爲阿兄漱花嫣然而吾此時則已近與爲禮矣漱花殊不羞澀痴痴以視予目且不瞬心頭似有所憶已而笑謂予曰兒憶之矣年前阿父誕日偕吾妗氏來者非兄也耶予茫然而太夫人已應之曰否是蓋汝兄嘗言之世兄芹哥耳前次偕汝妗氏來者則爲老身之遠支族姪藍瑞爺之從弟曰柳兒者貌固相若特弗如芹哥之文秀耳漱花乃復自笑其妄（二） 
[浮生恨（九）] [  浮生]  
　　時我父固公殞命闔邑均爲惋惜自郡守以下咸來祭奠治喪之費計千餘金皆叔氏爲之紀理殯後叔父乃偕余啓我父昔日之帳桌抽屜内儲莊摺二扣一爲我父自營之錢莊以經理盜用鉅欵而致閉歇者其一係爲某莊所致然尚無往來其餘信札而外尚存洋三元數角而已檢視後叔乃告余曰汝父年來景况大不如前目前産業就余所知者本縣田約四百畝畝以二十元計當得八千金城北市房一所約值一千六百元新購沈姓之屋契價六百六十元及此屋典價一千八百元棧米二囤約值六百元某姓某姓借汝父洋共約五百元已耳然除此番喪費千二百金外某太史處尚借有期欵二千金及汝伯祖處存欵八百元兩兩互抵所存僅九千餘金來日大難汝家兄弟之間又不相洽無已我爲汝等析之俾得相安余驟聞此言心乃大慟父骨未寒而弟兄析産豈人子所忍出此然輾轉籌思苦乏善策不得已如叔命叔乃析田爲十分除提上産四十畝作塟費外余兄弟六人各一分其餘三份一爲長子産一爲吾妹嫁資一爲母氏乃庶母養膳其餘房屋則六股匀攤棧米貨抵喪費不足則倂入債項共負債二千九百元六股灘分每股四百八十三元有奇余父衣服及母氏所遺首飾在庶母處者則爲庶母有在繼母處者則爲繼母有余斯時以余弟年尚幼穉來日之難將有什百倍於余者余於諸弟應盡扶持之責明知衣飾所值頗不貲亦弗與較一一惟命吾鄉俗例析産須公親族長主政叔以吾家舅氏及姑母均在遠道難於招致而族長又年邁族中一切向委叔氏主持蓋族長係叔氏之胞伯也）特不避嫌怨任謗任勞獨力爲我家分撥故所有條件無不迎刃而解也（閱者諸君余對於我書有牽涉他人名譽之處余負完全責任故可自誓無一誑言無論局中局外第憑事之實在一評理之曲直可耳惟對於析産一節其中間有委曲求全之處自愧食言局中人應諒我難言之隱也嗚呼吾述往事悲感交來涙眼已枯愁腸欲裂苟有人心當不忍以不實在相詰責也） 
[徵求游戲文章]  
　　自由談徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元开原稿概不奉還不受酬者請於稿末注明小說不收 
 
 

Page 15

 
 
   
 
 

Page 16

 
 
   
 
