# 1919 - 353 - 4916812

 

Page 1

 
 
   
 
 

Page 2

 
 
   
 
 

Page 3

 
 
時評 
[閩案與日艦（冷）]  
　　余終以爲日艦與閩案無關也日艦之撤不撤與閩案截然兩事也日本斷不能以日艦之在閩而可以改變閩案之是非曲直也而政府之交涉必併爲一事何歟閩案與日艦併爲一事於是日艦與青島問題與拒貨問題亦遂牽連而併爲一談而交涉遂將支蔓而難成矣 
命令 
　　十二月三日大總統令外交總長陸徵祥陸軍總長靳雲鹏海軍總長劉冠雄司法總長兼署内務總長朱深農商總長田文烈呈請辭職陸徵祥靳雲鹏劉冠雄朱深田文烈均准免本職此令 
　　又令特任陸徵祥爲外交總長李思浩爲財政總長靳雲鹏兼陸軍總長蕯鍞水爲海軍總長朱深爲司法總長曾毓雋爲交通總長此令 
　　又令特任田文烈兼署農商總長此令 
　　又令任命何煜爲内務次長潘復爲財政次長傅嶽棻爲敎育次長姚國楨爲交通次長此令 
　　又令敎育次長傅嶽棻仍着代理部務此令 
　　又令特任周自齊爲幣制局總裁此令 
　　又令敎育部呈請任命曹冕徐鴻寳署僉事應照准此令　　又令阿穆爾靈圭晋給一等大綬寳光嘉禾章此令 
　　又令沈金鑑札噶爾張汝鈞吳宗濓許世英溥緖均給予二等大綬寳光嘉禾章陶家瑶孟憲彜楊壽枬鄂多台棍布札布漢羅札布汪聲玲畢桂芳阿拉坦瓦齊爾蔡儒楷陳振先熙彦孫潤宇湯用彬王璟芳張宣曲卓新邢殿元孟錫玨程克均給予二等寳光嘉禾章此令 
　　又令籍忠寅黃羣周渤李慶璋艾慶鏞賀得霖梁善濟色丹巴勒珠爾段書雲均晋給二等大綬嘉禾章楊以憸陳瀛洲姜兆璜陳之麟莊陔蘭張玉庚何毓璋羅鴻年周詒春江紹杰譚瑞霖張佐漢楊潤劉兆麟熊正琦劉樹棠王鍚榮王大貞楊棠生夏繼泉均晋給二等嘉禾章此令 
　　又令耿兆棟劉興甲逮長增趙仲仁藍公武彭清鹏解樹强夏寅官王立廷趙煕民邱珍葛莊熊正瑗宋育德汪立元蘇應銓劉以芬高登鯉趙儼葳羅正緯吳劍豐朱後烈符定一唐乾一吳凌雲王之籙周祖澜張棟銘郭景岱李自辰林東郊崔雲松康士鐸陳震姚華蔡國忱汪有齡張超南尹宏慶賈耕李鍾麟溤汝骥朱仕淸王世澂譚湛吳滎成均晋給三等嘉禾章此令 
專電 
　　北京電　日使調查閩案專員派定外務書記官松岡洋佑氏使館漢文參贊西田耕一訂明日赴閩會同部派人員查明後卽提歸北京議結（五日下午四鐘） 
　　北京電　蘇省會電歐和後列强對國際交涉均主公開閩事我直彼曲務請將經過公開宣示又津商會電日人在閩强暴行爲實於世界和平有礙李厚基冬電催餉欵對福州事仍無詳復（四日下午三鐘） 
　　北京電　日使表示我政府能排除對日運動軍艦可退出閩港 
　　（四日下午二鐘） 
　　北京電　吳佩孚電謂擁百萬之兵而福州交涉任彼橫行同袍羞死佩孚不敏願整戎行以爲後盾　　（五日下午三鐘） 
　　北京電　閩李厚基以交涉棘手請速簡省長專責成天津各界舉代表二十人來京參加國民大會　　（五日下午四鐘） 
　　北京電　閩李厚基電請軍艦移舶省城昨經參陸處核准但不可與日艦接近免致發生誤會 
　　（四日下午二鐘） 
　　北京電　李思浩因次長未經同意於辰刻提出辭呈閣議亦未出席徐樹錚出爲調停允卽撤回李此舉純爲敷衍安系面子（四日下午三鐘）　　北京電　内次何煜財次潘復爲周樹模周自齊力薦均非田李提出事前並未同意（四日下午二鐘） 
　　北京電　李思浩手諭財部各廳司處稱患病甚劇業已呈辭南返就醫公事由張次長暫管並催潘次長返京主持詞極憤懣（五日下午四鐘） 
　　北京電　李思浩辭職事經段調停令潘復緩到任以錢錦孫代次如本日令下李卽回部視事 
　　（五日下午四鐘） 
　　北京電　財李兩點到任潘决另調錢代次今晚令可下（五日下午四鐘） 
　　北京電　新總長及次長均本日視事（五日下午四鐘） 
　　北京電　安系主張農教兩長不提出新國會不閉會（五日下午四鐘） 
　　北京電　師景雲熊炳琦丁錦均運動參次甚力（五日下午三鐘） 
　　北京電　猶太亦願與我國訂立通商互約已由駐歐專使開議 
　　（四日下午二鐘） 
　　北京電　今午安福部大會慶祝外蒙撤治遍邀閣員列席（四日下午三鐘） 
　　北京電　美電烟酒借欵合同十一月三十簽字總額三千萬簽字日付五百萬某派議員以未得國會同意將提質問（五日下午三鐘） 
　　北京電　新衆院議决預算連公債盈五十餘萬參院審查時發見衆院計算錯誤實不足二百餘萬現擬增加公債期出入相抵 
　　（五日下午三鐘） 
　　北京電　烟酒公賣署仿鹽署改組已在起草定九年元旦實行 
　　（五日下午四鐘） 
　　北京電　浙敎育廳長定夏敬觀　　（五日下午四鐘） 
　　北京電　蘇李電吿桂陸派邱頤來京直接商决和局（五日下午四鐘） 
　　北京電　徐樹錚盼庫倫來一歡迎專使電卽報吿起程（四日下午二鐘） 
　　北京電　陳樹藩電據報靖國軍在官壩越界增兵查官壩係中立地點請電詰熊（四日下午三鐘） 
　　北京電　陳樹藩電南軍在官壩忽又增兵兩營内有三連已入我防線内請速電克武詰問（五日下午一鐘） 
　　北京電　潘國綱來電索二十萬暫濟眉急否則請另簡賢能免誤防務（五日下午一鐘） 
　　北京電阎錫山提欵一百五十萬派徐積彝在榆次縣籌辦棉紗廠徐已來京與美國斐克司公司購訂機器（五日下午一鐘） 
各通信社電 
　　北京電　施肇基電西藏問題英政府意見似願讓步請另定通商標準便與研究 
　　北京電　無約國人民條例閣議照原案即以明令發表（以上四日） 
　　北京電　東海對於閩省交涉表示堅决在尊重全國民意主持力爭否則寗犠牲自身地位亦無顧慮云 
　　北京電　英使向外部聲明對藏事願順中國民意讓步 
　　北京電　政府擬再向日使聲明如允撤兵艦必加意保護日僑（以上五日）（以上中華通信社） 
　　北京電　國會對農敎兩部兼代不满意謂正式内閣尙未完全成立擬催靳另提 
　　北京電　靳任潘復爲財次未得李思浩同意李憤辭職出京赴津合肥出面調和令潘復辭職由錢錦孫暫代靳依從李亦允就職 
　　北京電　日使聲明已電阻日兵登岸日外務省派松岡書記官日使署派西　通譯官赴閩實地調查陳籙仍要求先撒艦（以上四日） 
　　北京電　昨日安福部開慶祝外蒙撤消自治大會段合肥徐籌邊使恩李兩副使靳總理田朱曾傅各總長兩院議長議員蒞會李議長致祝詞段靳徐均有演説 
　　北京電　東海提議張元奇長閩囑靳贊助向閩督疏通　　北京電　財次争執經段調停靳李方面已無事惟聞有人勸潘復勿自辭 
　　北京電　院迭催劉镜人赴日劉允即行連日與外部及外委會人員商對日辦法昨又晤江庸詳詢一切 
　　北京電　院電覆旅粤閩同鄕會南台案經令莊代使向日政府抗議後日允查辦此後交涉决不放鬆仍當隨時行知接洽 
　　北京電　當局據王揖唐電轉催北代表吳王汪等旋滬　　北京電　俄人抗議外蒙取消自治段徐决即多派邊防軍入蒙以寛邊備而任保護 
　　北京電　裁兵由各省自籌經費一節各省多不贊成現又無形停頓非俟中央籌有的欵不能進行 
　　香港電　國會主張改組軍府不信任岺甚烈聞將激成總裁代行大總統職權解散國會之反響（以上五日） 
　　以上中孚通信社電 
[公電]  
　　安慶公電　各報館各省各團體均鑒日人戕殺我閩學生軍警市民殊深憤駭已電求政府嚴重交涉復望一致主張爲外交後盾無任企禱皖省學生聯合會叩 
　　江蘇第四中學爭閩案電北京國務院鑒閩省慘狀舉國震驚日本蔑視公法肆行强暴有意挑釁破壞和平侵我國權辱我國體此而可忍孰不可忍務乞貴院嚴重交涉萬勿讓步江蘇省立第四中學校全體學生微 
　　板浦學生會公電各報館全國各界聯合會公鑒閩省日僑毆斃學警派兵壓境毫無公理若再含糊隠忍有何生趣望極力堅持同人願犧牲以爲後盾海屬學生會八市分會麻 
　　河南學生聯合會公電各報館均鑒天禍中國遇此强鄰哀我國民亡無日矣夫褔建爲我國之行省我國爲獨立之國家彼日人不顧國交不恤公理擅敢在我統治權之下横行無忌匪但傷及我軍人我學生我警察更殃及我友邦僑民旣侵犯我國之獨立又擾亂世界之和平凡屬人類莫不深惡而痛恨之我河南自初夏以來卽竭力爲抵制之舉動望其悔悟共維東亞和平乃日本邇來强佔我靑島如故也摧殘我人民如故也我河南已於本月二號開公民大會决議對於日本主張絕交人之愛國誰不如我想我全國人民必具此同情也迫切陳詞不勝悚惶待命之至河南學生聯合會 
　　松江各界聯合會公電申報館轉各團體鑒日人在閩横行李厚基不向日本嚴重交涉反封禁學生聯合會及學生週刋似此甘心媚外爲虎作倀身爲督軍省長平時祇知妄作威福搜括金錢一遇事變竟置國權民命於不顧敝會同人除電請蕯鎮冰先生與彼交涉外并懇各團體一致聲討先除國賊以救閩人松江各界聯合會叩微 
[中美新聞社電]  
　　一日華盛頓電第六十六次美國國會已召集 
　　二日華盛頓電威爾遜總統因不克親臨特致詞於國會由書記宣讀據宣布和約及美國鐵路問題將於下次致詞中分别討論之此次致詞中威君主張如下（一）設立預算案（二）重組稅法使收入及餘利稅變爲簡單（三）改革關税則以應變局並與美國爲世界最大資本家之事寛相應（四）使大戰中各宿將得以退休優養（五）奬進染料工業（六）改良鄕村生活承認農人在戰事中之功績（七）移去政治界不靖之原因（八）設立法令處置以武力或言語推翻試行已久之機關之人物（九）改良勞動情形以民主精神行於實業末謂　以俄國過激主義爲戒勿使少数人以極端見解控制一切 
　　三日華盛頓電陸軍總長裴苟氏宣布年報謂依戰事之經駖美國軍隊及陸軍部非根本重組不可主張以臨時軍隊改爲永久性質贊成參謀部之議案設一經常機關爲隨時召集之中心並行全國訓練制度裴氏謂此項制度之元素在國民而不在軍人軍官爲永久的兵士仍可爲公民生活祇須以一部分之時間練習軍事 
　　二十九日巴黎電據羅馬最近消息有社會黨議員一百五十人正在辨論反抗國王之事極端派人欲社會黨員全體在議會中表示一種反抗中庸派不贊成赴會温和派贊成赴會而不表示故所傳意王入院時一切社會黨人皆離院之說似不確據此間意代表謂天主敎議員贊助國王一小部分社會黨員離院在政治上關係殊小云此聞頗望拉蒂政府終能戰勝危機 
　　三十日日内瓦電此間所接意國電報均經檢查旅行證發出亦遲由此可見意國時局之吃緊意國邊界之稅關衛隊已增加人數以防激烈派人入境或傳布煸亂文字聞有意軍八千人正在守候通行證以開入瑞士境 
[世界路透電]  
　　二十八日倫敦電澳洲飛行家斯密士氏冀博澳政府之獎金自英倫飛往澳州已於十一月二十五日飛抵印度台爾希 
　　一日倫敦電外交次官哈姆斯韋士氏今日在下院答覆某議員之質問謂按照對德和約第一百二十八欵德國無放棄其應得拳亂賠欵但因中國尙未簽定對德和約故協約國不能强制德國履行和約所載對華之義務按照對奥和約第一百十三欵奥國應放棄其應得之拳亂賠欵中國已簽定該約矣　 
　　二十八日巴黎電柯林博士所著ＥncyclopedieSinica爲關於中國事務最佳之著作同時在上海與鄂斯福出版法國文學院已以佛郎一百五十萬枚酬奬該博士 
[太平洋路透電]  
　　四日北京電日人在奉大所辦之大亞細亞雜誌其目的乃在鼓動亞洲數百兆人民感覺所受歐美白種人民之壓制並勸告亞人爲欲脫此朿縛不得倚賴非亞人之力當由黄種自起爲之俾能博獲自由十月份與十一月份之大亞細亞雜誌已寄到北京對於歐美各國醜詆不遺餘力雖日本最排外之報紙亦無以過之内有數文中日合璧所述純屬子虚且以惡意杜撰諸說略舉其文題即可知其内容矣題曰「亞細亞之危險」「印度之前途」「大不列顛之侵迫政策」「合衆國之侵迫政策」「保救中國滅亡策」「亞細亞各國之前途」除以上數種外尚載有關於亞細亞會組織之情形此段消息以中日蒙回文紀之據稱該會有會員五千八百人其辦事員全屬日人以四貴族爲其會長其一爲韓人該雜誌自稱總發行所設於奉天並於大連喀爾喀特君士坦丁設有分所不日且將增設於波斯阿富汗暹邏等處該雜誌僅寄與會員未在中華郵務局掛號讀此雜誌可見亞細亞行動之一斑及利用亞洲不靖之野心華人與此雜誌並無有關係之嫌疑 
　　五日香港電中國沿海船員及機師會昨晚開會通過决議案因船主拒絕依允會員增加薪水之要求决計同盟罷工該會已於今日通告各船主人如彼此不能同意則罷工在即 
　　五日北京電聞日人向德人購得有價値之專賣特權七種内有德律風根無綫電一種日人擬設法於明年三月在中國設立有力之德律風根電臺 
　　五日北京電參衆兩院昨以國會全體名義電致美國參議院謝其通過山東保留案 
　　四日東京電外間盛傳漢城發見文件證明漢城上海等處之高麗獨立運動實與長老會有關日政府謂現擬追究此事控吿與案有開之人 
　　四日伊爾庫次克電今日司令部報稱俄軍激戰後已委　康斯克 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[蓋達將軍之言論]  
　　路透消息云蓋達將軍許路透社發表下述之西比利亞事狀一九一八年十一月十八日柯爾恰克將軍接受西比利亞政權自稱願以眞正民治精神治理庶政强軍爲其後援尤以蓋達爲甚是時自烏拉爾至伊爾庫次克全境安静人民皆抱希望以爲過激主義一經壓服國内事勢即可起色矣從前大權握於烏發政府之手柯氏爲陸軍總長而總司令波爾德萊夫氏參謀長爲難蕯諾夫氏雖爲混合政府然未有手腕强固之人柯氏乃得抵隙而入焉西比利亞及過激黨之軍隊共分三軍（一）西比利亞軍歸蓋達節制駐守北路（二）西軍歸漢金指揮駐守南路（三）南軍爲杜土夫統帶三軍之衆西軍組織最爲複雜多係守舊分子而西比利亞軍則較有民治思想西軍連失薩瑪拉烏發與斯拉都斯克而西比利亞軍則取攻勢進據本姆此爲一九一八年耶穌誕節事冬間西比利亞軍繼續進攻而西軍則喪失土地過激黨遂厚集兵力以拒蓋連過激黨旣受蓋逹之牽制西軍乃得於春季乘虚疾入以不足五百人之小隊竟能攻陷奇斯土波爾鍞過激黨彼方面兵力之弱已可槪見西軍攻勢散漫不統一無一貫之謀略蓋逹知其危險乃請總司令柯氏速定統一行軍之計畫柯置不答五月間過激黨果如蓋達預料撃破西軍陣地西軍失利卒至崩潰是時蓋達陣綫從格拉索夫展至齊斯土波爾與西軍相接西軍旣潰退蓋達左側空虚受迫不得不用其後備兵力列成西南之新陣綫此綫由維特加與加瑪兩河合流處展至比位耶河以東三百其羅邁當之某點柯氏鑒於西軍之敗走諭蓋達從維特加河退至加瑪河捨棄面西全線二百基羅邁當俾與西軍相連蓋達爲掩護退軍計第一行動即奪取奇索夫鎭蓋達之兵破得勝之敵軍奪此城邑此舉亦可見其軍紀與士氣矣時爲五月十九日蓋逹與柯氏時已意見參差蓋逹要求罷免參謀長勒比台夫氏卽統帶蓋逹部下北路軍隊之彼彼萊夫氏亦贊助此項要求蓋逹又要求（一）改良政治（二）速開國會（三）早立農田制度（四）廢除酷刑乃事勢愈趨愈惡西軍兵士結隊降敵惟蓋逹部下屹立不動五月二十六日蓋逹以形同哀的美敦書之文致交柯氏聲稱乃要求不見採納則將辭去軍權柯氏不願蓋逹辭職允施新政但徒託空言不見事實延至六月杪蓋逹又請辭職親赴沃木斯克見柯氏柯仍不許其辭職彼此言語衝突柯氏出言恫嚇謂蓋逹如違會　宮則將治以棄職之罪蓋逹遂留職但聲明指揮軍遂以己意爲之不盲從柯氏之命旅即啓程回防但火車甫將出發而柯氏忽派員邀回蓋逹復見柯氏又上辭呈柯氏扔堅拒之嗣謂願予蓋逹四個月病假一面諭令蓋逹回防以待後命蓋逹訽以軍權應交付何人得勿爲彼彼萊夫將軍乎柯聞此言大愠蓋四月間柯氏曾囑蓋逹黜免彼彼萊夫以其有民治思想也會晤旣畢蓋逹辭出回防但所允之病假竟無後聞七月五日柯氏赴愛加特林堡其時蓋逹雖已在防然前敵兵士於蓋逹在沃木斯克時軍心大爲搖動故西比利亞軍交戰不勝而退柯比視此爲罷免蓋逹之適當機　乃召回蓋逹給以假期西比利亞軍軍司令一職由狄特里施將軍擔任七月七日蓋逹赴沃木斯克甫到境即接軍需是布林氏轉交之柯氏訓令囑舍專車改乘尋常頭等客軍繼績東行蓋逹不允仍乘惠車直赴海參崴蓋尋常行客行止不能自由若乘惠車則可隨意停留也沿途蓋逹備受俄人與捷克人之歡迎俄國各政黨領袖與商界代表前來慰問勸勿離西比利亞異口同聲皆以改換政府爲必要數　車站之俄軍官出柯氏令嚴密看守蓋逹行動之電以示之蓋逹抵海參崴後本擬卽乘船回歐當地政黨代　堅　勿行蓋逹　軍人而非政客共志已决不願久留但有一事發生时蓋逹名譽有關蓋逹乃不得不變其初計蓋逹時爲捷克軍之少將而在俄軍則爲中尉蓋逹之服役於俄軍係由柯氏請求而經捷克軍核准方蓋逹正擬束裝回歐時忽見俄文報紙載　元首尸禠免蓋逹少將銜逾三日蓋逹得海餐威俄軍司令羅蕯諾夫之公函據稱元首傳論俄國軍員名冊削除蓋逹之名蓋逹以柯氏此擧違法不承認之蓋能免其官職者唯軍法裁判所耳當以抗議文託由捷克軍總司令轉变捷克外交代表送致柯氏而海參崴軍官因亦以同樣抗議致交捷克軍總司令即協約國代表亦來慰問表示同情抗議書發出後蓋逹迄未得覆以其炳然之功績而竟褫職出境非其所甘故决留過秋以待昭雪時事逼人乃有十一月十六日之事而蓋逹之難題乃得解决今蓋逹立於世界大法庭之前是非惟待公决耳 
美國之候選總統 
[共和民主兩黨之形勢]  
　　中美新聞社云今日美國政界中有勢力之人物可得總統之希望者凡三十八人其十六人爲民主黨二十一人爲共和黨一人則無所屬記者黨與東部之政黨領袖考察全國其有望者殊不止此數至少尙有一百人然皆爲一團體所拘未必能展其驥足務求有管轄政局之能力始能合美國總統之資格故一千九百二十年總統大選舉以前無論東部西部南部北部舉其有力分子卽屬此三十八人他日之繼威爾遜而崛起者亦必此中之一人也茲舉三十八人之姓名及黨派於下「民主黨」總統威爾遜陸軍總長裴苟前國務卿白利安前議長克拉克烏哈哇州長柯克司海軍總長但尼爾司大使但維斯前大使奇拉德威廉赫斯德副總統麥希爾前財政總長麥楷度檢事長柏麥參議員李德參議員恩德荷工部總長韋而生大使威德樂（共和黨）前總統塔虎脫參議員蒲拉空倫比亞大學校長白德勒參議員卡百參議員克明斯逹維生印地安那州長古崛區前西雅圖市長亭遜法官罕區斯參議員哈亭參議員約翰遜參議員諾克司參議員勞區伊利諾州長勞頓參議員拉福來大將潘興參議員邦台斯德陸軍少將荷德參議員華震范特立泊「不黨者」赫孛德霍佛此民主共和兩黨中其能嶄露頭角而有候選總統之資格者爲此三十八人兩黨最有勢力之分子爲誰今亦無所用其諱飾共和黨中爲荷德少將勞頓州長前總統塔虎脫及參議員約翰遜其無所表見而有時亦可目爲共和黨者則爲赫孛德霍佛民主黨方面有力分子凡二一曰前財政總長麥楷度一曰檢事長柏麥其無所表見而有時亦可目爲民主黨者則爲赫孛德霍佛蓋此君雖不黨而勢力亦頗不弱也以選舉前八閱月政界之地位觀之少將荷德可謂共和黨最有力之候選人而民主黨中則以檢事長柏麥爲魁率至在今日苟由兩黨有力分子推舉則共和黨最多之票當屬諸荷德及伊利諾州長勞頓民主黨最多之票則屬諸柏麥及烏哈哇州長柯克司兩黨中别分一派則由參議員約翰遜居首而李德赫斯德克拉克薄拉諸人翊助之然以上所述亦惟預言而已政界中變更甚緊未來之局胡可强爲斷定然記者身歷二十州從事觀察所得大抵　是其活動於政治舞臺之上者如荷德塔虎脫威爾遜亨遜邦台斯德柯克司約翰遜卡百裴苟但尼爾司霍佛奇拉德麥楷度柏麥及馬瑟諸塞州長柯立奇等對於政治及個人類有贊助之人布於四方或有機關之組織或有代表爲之斡旋或有報紙爲之鼓吹特偏覽二十州中初未嘗有以一人獨得與論之贊美者人人有無數良友故亦人人有一種勢力人人得一部分人之贊美所可怪者吾人每與國中政治家及常人談讑政治咸一致不满於威爾遜總統政治之空氣似頗歸向於共和黨「此爲共和黨之年代」一語記者已聞之數矣默察大勢所趨此語正復匪妄蓋即穏健之南部似亦捲入反對民主之潮流中也記者之第二觀察卽注目於反對令政府者爲何種人物則顯然屬於工商兩界似以平日不甚接洽故亦不能得其助力耳各方面對於今總統之非議記者亦屢聞之此反對聲中之並極有力者則參議院中共和黨要人對於歐洲和約問題咸持背向之態度也今日威總統之神經體力似皆陷於疲弱之境卽其知心之友亦代抱隠憂謂下次民主黨之候選總統中恐不能列入前總統塔虎脫氏曩於和戰問題均有凖確之眼光故其本黨「共和黨」方面雖皆反對其人而國人則頗表示歡迎一千九百二十年大選舉時即有數千人爲之投票而其左右無一心腹人爲之調度則終未能集事塔虎脫之爲共和黨與威爾遜之爲民主黨同皆與團體無所連絡因時有孤立之虞共和黨中其有連絡而得多數之助力者則　推荷徳少將其能作維斯福之替人與否尙不可知而羅斯福在　中之勢力似已爲彼所有其勢力不到之處一在伊利諾州州長勞頓方爲共和黨之驕子其在西部則參議員約翰遜勢力甚偉其他則如甘薩斯州及中部偏西之一二州咸在約翰遜範圍以内蓋其贊助諸友僉謂約翰遜足以繼羅斯福而爲共和黨健將云在民主黨方面則前財政總長麥楷度於三月前頗有飛躍之勢近三月中則檢事長柏麥駸駸直上儼然一左右政局之領袖他日選舉時麥楷度或不能及也今日民主黨中之態度不明瞭者爲今總統威爾遜氏苟自己無候選總統之望則又將贊助誰氏殊無人知之也外此爲前國務卿白利安氏態度亦不甚明瞭然海軍總長但尼爾司與彼友誼甚摯或能得其贊助也赫孛德霍佛仍持不黨主義然由兩黨或第三黨推爲候選人則亦直受不辭所惜彼雖能得公衆之厚助而一般政治家則十九與之不洽耳以記者觀察所得决之則三十八候選總統中要以其中之五人爲最有希望五人爲誰則荷德霍佛勞頓麥楷度柏麥是也 
國内要聞 
[中日福州新交涉案彚聞]  
　　北京方面之情形 
　　自福建中日交涉問題發生後政府方面尙知注意據公府消息東海擬派汪大變林長民劉式訓三人充處理該項交涉專員以爲外交當局之臂助二日上午九時又在靜遠堂傳見薩鍞氷秘密研究此案約一小時餘聞東海囑託蕯氏電告閩省各機關政府對此交涉必誓死力爭斷無虎頭蛇尾情事望轉告閩中各界靜待解决蕯氏唯唯而退 
　　外交部向日使提出之抗議久未得覆三日下午始由日使小幡到外部聲明此案現奉該國外務省訓電决定先派專員赴閩調查眞相以便開始談判此項專員除由外務省遴派一名外並由駐京使館加派一名會同前往至日兵登陸一節業已去電阻止等語聞日使並有一種表示如中國當局能將排貨風潮消滅則該項軍艦兩星期内必可退去 
　　北京學界對於福州事件非常注意一日下午三時男學生聯合會特派陳蓋民祈大鹏夏秀峯楊成章梁鐸劉琋王慶升等七人女學生聯合會派孫雅平等二人到外交部向陳次長要求（一）宣布此次外交方針（二）外交公開（三）根據國民主張向日政府交涉陳次長謂第一項外交部總處以强硬態度力持到底第三項已派員到福建調查待報告到後總可酌最辦理至於第二項可派代表來部鬩看函電但不能宣載於報紙一日學生聯合會又派陳蓋民梁鐸福建旅京學生會派陳綸及王某等共四人於下午三時到外交部請見由態垓秘書酌商閱看函電手績聞三日起可派代表十人輪看至各校學生講演圑已依照聯合會議决之辦法（即每校每日派出講演員應超過全校學生六分之二講演時由學生會代向學校講假其臨時規避者作曠課論）於三日下午出發在學校附近一帶演講北大派出講演員四百人分在東城一帶講演日人在閩横行情形環而聴者甚衆無不動容又昨晚旅京福建學生會在北大開會議决三事（一）致電軍政府請其力爭此次交涉（二）通函國内各團體請其極力鼓吹及進行抵制某國貨（三）由旅京福建學生聯絡同志組織抵制某國貨十人團每一團員負有勸導十家不買不賣某國貨及不用某國幣義務又對於團員家庭亦負同種責任 
　　外交協會自此次中日新交涉起後早有開國民大會以作政府後盾之議會派專員二人赴天津與某方面接洽並募得捐欵三萬二千元爲籌備大會經費之用惟以茲事體大各界接治頗費時日而軍警當局又未疏通就絡是以尙未實行日來各界代表連夕開會討論茲事大體業已决定三日晚二十七團體代表三十餘人復在北大理科爲最後之討議聞已一致議决於七日（即本星期日）下午一時在天安門開國民大會發起者爲京師總商會農會京兆敎育會基督靑年會北京各界聯合會女子靑年會公敎會等十七團體昨夕並議决一切事務委任學生聯合會執行 
　　中法新　報二十八日載有論評以福州事件責任全在日本惟恐中國政府不能與日本儼重交涉其持論頗爲透澈茲譯其大意如下福州事件自日本軍隊登陸之後愈演愈大此次衝突其引綫由抵制日貨而來日本方面須負完全之責任蓋不論何國人民若不欲購買彼所不满意之國家之貨物固有自主權有不能勉强者也此次衝突日本負罪實毫無疑義特不知中國政府欲爲適當處置否吾人未敢深信也中政府自得知學生警察爲日人所害後即向日本公使提出六條件此六條件業已登載各報但彼並不注意於此六條件之實行不過爲表示於人民計俾知政府並非朿手無策亦竭力交涉也吾人並非對於北京政府持攻擊之論調吾人深知彼不敢向日本强硬交涉也現在協助北方延長南北戰爭而壓制人民者惟日本一國故北方决不敢反對日本而失其奥援也此亦並非北方之親愛日本不過不提不用日本以抵禦彼之政敵耳南北未統一軍隊未裁減以前則中國政府必須恃日本之經濟與軍貨故欲其解决中日衝突問題如福建事件者難矣 
新參院通過閣員案情形 
[靳内閣組織完成]  
　　閣員同意案經新衆院表决移付之後新參院於二日下午一時開會投票議員出席者一百零四人李盛鐸主席由秘書長報告文件畢即由主席起述按照議事日程開議閣員同意案靳氏親自出席說明各閣員略歷畢即歸國務總理席次當有陳懋鼎提出質問略謂農敎兩部經衆院否决之後政府迄未另提相當人物現國務員全體尙未完全成立於政務進行不無妨碍近據外間謠言政府對於該兩部有擬派他部長兼署者或由次長代理部務不另提人之意際茲國會將次閉會此項問題似不宜停頓應請總理說明云云當由主席請靳出席說明靳氏答謂頓間陳議員所提一節與鄙意正同農敎兩部山他部兼署或由次長代理部務之說此不過外間一種揣測其實政府方面極欲國務員全體成立則各部皆有負責之人惟該兩部前經衆院否决此後欲求相當人物且能得國會方面之同意者頗爲困難但政府亦當勉力選擇云云後由周秀文發言大意以國會閉會在即請政府早日提出靳氏答詞仍不過勉力爲之之意質問旣畢靳即退席出院當由主席發言用無記名運記法請衆投票經秘書散票畢議員即開始投票復經主席指定陳介翟文選周秀文等八人爲檢票員檢得票數一百零三張與名刺相符其結果如下外交總長陸徵祥同意票九五不同意票入内務總長田文烈同意票九九不同意票三財政總長李思浩同意票九一不同意票十二陸軍總長靳雲鹏同意票九三不同意票十海軍總長薩鎭冰同意票九七不同意票六司法總長朱深同意票八二不同意票二十一交通總長曾毓雋同意票八三不同意票十九以上均以大多數通過當由秘書廳擬就咨文即日咨逹政府其咨文云參議院爲咨逹事准衆議院咨稱十一月二十二日准大總統提出擬任命陸徵祥爲外交總長田文烈爲内務總長李思浩爲財政總長靳雲鹏爲陸軍總長薩鎭冰爲海軍總長朱深爲司法總長夏壽康爲敎育總長張志潭爲農商總長曾毓雋爲交通總長咨請同意到院本院當於二十八日提付大會用無記名連記法投票表决是日出席議員二百六十一人投票二百五十一張計陸徵祥得同意票二百一十一張田文烈得同意票一百九十二張李思浩得同意票二百三十二張靳雲鹏得同意票二百零二張蕯鎭冰得同意票二百三十二張朱深得同意票二百張曾毓雋得同意票二百零九張均以多數通過其夏壽康同意票爲一百二十二張不同意一百二十五張張志潭同意票爲七十三張不同意票得票爲一百七十三張均以少數否决依議院法第五十五條第五十七條之規定除通知政府外相應咨移貴院查照依法辦理等因到院本院當於十二月二日開曾用無記名連記法投票表决是日出席議員一百零四人投票一百零三張計靳雲鹏得同意票九十三張陸徵祥得同意票九十五張田文烈得同意票九十九張李患浩得同意票九十一張蕯鍞冰得同意票九十七張朱深得同意票八十二張會毓雋得同意票八十三張均以多數通過茲依議院法第五十六條之規定除通知衆議院外相應咨逹大　統查照可也此咨 
　　外交等七總長通過以後農商敎育兩部政府正在籌商之中前日靳氏對人談話曾主張以田文烈兼代農商以傅嶽棻提出敎育均咨請兩院同意惟總理兼閣員兩院投票有此前例閣員兼閣員而交院同意乃從前未有之辦法故提出與否尙躊躇未决結果乃先以命令發表三日國務院因將已通過之閣員等繕就命令由靳氏於上午親自送府蓋印交印鑄局刋發農商敎育兩部亦同時發表財政次長李思浩原已推薦錢錦蓀昨日（三日）下午三時尙爲之向各處疏通乃至四時許潘復之財政次長命令突然發表因此殊出李氏意外按照向例任命次長須經總長同意此次所以未按向例履行乃因潘復爲當局注意人物故有是命惟李思浩意態怏怏昨已向人表示卽將辭職定今日（四日）赴津至此次已發表之三次長内務何煜浙江人年五十左右當東海任東三省總督時何充秘書民國成立後任龍江道　因　禠職旋充内務農商秘書及財政部某項差使現任　統府秘書今次升任内次聞出於東海及周少樸之意財次潘復山東人年三十餘當程雪機任江蘇巡撫時潘氏充任秘書民國成立後周自齊任山東都督潘則曾任山東實業廳長現任全國水利局副總裁及運河督辦此次調任財政乃周自齋推荐之力也交次姚國楨安徽人年三十餘歷充交通部科長僉事郵政司長現充交通部參事此次升交通次長乃曾毓雋之提携也其餘未發表之次長據政界消息則農商江天鐸留任海軍將屬李和陸軍仍留張志潭但張辭意甚堅故又有多人競爭外交陳籙聞將更動惟何人繼任須待陸徵祥回國之後始能决定安福俱樂部此次反對張志潭長農商夏壽康敎育不過以此爲要挾意在多取得一兩個次長乃靳氏態度强硬該部勢成騎虎不得不與以否决否决之後仍望靳氏肯稍轉圜於農敎兩部之中能略以通融之餘地故前日參院開會該部議員尙質問靳氏何不提人乃迅雷不及掩耳派兼派署并向日將三次長發表該部希望一槪成空大爲懊喪有無反抗舉動現尙在醖釀中 
[美國借欵之近狀]  
　　中美通信社云與徐恩元締結三千萬元烟酒借欵之芝加哥商業銀行發行一種美金中國國庫債劵共額五百五十萬元由發行日起三年還本年息六釐巿價折扣百分之一個半或全還或還一部分聴中國政　酌　三十日前發表第一年除本外多還百分之半以後多還百分之四之一此債券爲三千萬元借欵之一部分以還一九一六年十一月所訂今年十一月十六日到期烟酒借欵之本利以故中政府並未接受現欵將以新債還舊債耳如雙方繼續履行新合同餘二千四百五十萬仍須交與中國惟美國宋必獨交將由三四國共同墊借耳商業銀行發行此債券時宣言曰此借欵爲中政府之直接債務允許到期本利歸還擔保品爲中國四省之貨捐照預算明年可得四百九十一萬一千六百九十二元之收入另有烟酒稅擔保大槪明年可收一千四百五十一萬四千九百九十二元如中政府到期不還其敷可由此二項收入取償此債券蓋用以還今年十一月十六日到期之三年債券中政府云中國人口現有四萬萬人内外債約三萬萬金鎊照銀價每人擔負三元一角三分自前淸至今中政府皆未嘗爽約也美國務院照會該銀行云貴行與中政府所訂之新借欵合同本院深爲贊成具見貴行關心中國之財政自戰後吾國與他國交際日繁吾國人在他國經營之事業日多政府自當予以鼓勵協助自由交易雙方交利自應推行該合同本院自當竭力保護也 
[徐樹錚與处蒙]  
　　外蒙古活佛哲布尊丹巴此次取消自治政府已　與封號現又特備古玩及字晝美術品共計十六件均係珍品將來即由冊封使随同封輛一併帶蒙當届又因女佛贊助有功亦將晋加封號日内並可發表昨日庫偷來電謂活佛對於加封及各省電賀頗爲欣悅現院部已將封册及印信趕即預備以便冊封使徐樹錚等尅日啓程 
　　徐樹錚自督辦外蒙善後命令發表後徐已面陳府院俟外蒙活佛有歡迎之電文到京卽行啓程赴庫現在調用人員異常忙碌將由陸軍部調用十四員邊防處十員者謀都八員另由西北軍内調連長以上之軍官四員即於此次隨同入蒙篷邊便公署已决定設於軍倫業徵活佛同意至徐之邊業銀行基金擬以未發行之籌邊公債五千萬中一部分向外人抵借五百萬元聞最先接洽者爲猶太商人某現在又有髙田其人者繼績接洽資本家方面提出兩條件（一）此項公債需見命令後方生效力且需由籌邊使印據爲擔保（二）須以金幣計算不能以通用銀元爲本位以上兩條如能辦到即可談判徐氏前日（一日）晚車赴津即係專爲斯事因無甚結果遂於昨午（二日）十二點快車回京據聞經手介紹者爲新國會議員楊某云 
　　庫倫都護使陳毅開缺晉授豫威將軍已見命令茲據政界消息陳氏日内即行料理一切其起程返京期約在本月十號左右一俟陳氏到後關於蒙事之會議即日開幕日昨外問傳說徐樹錚即日起程赴庫一說頗爲可靠陳氏非俟徐到庫後不能起程南返而蒙邊各官制取銷後亦非徐氏從速赴庫不足以資佈置又聞車林大員將隨陳氏一同來京 
[京華短簡]  
　　昨日（二日）星期二國務院例會海軍劉政李因事未到餘均列席上午十一點開議至十二點二十五分散議最要議案如下（一）外蒙取消自治善後案凡取消自治後册封活佛改訂官制駐紥軍隊等事討論良久結果所有設施手續應由籌邊使草訂辦法呈經閣議表决再行遂項辦理（二）福建交涉案靳雲鹏檢齊關於比事各項電報討論良久結果將李閩督王交涉員（壽昌）莊代辦二次電告分向日領日政府交涉情形及外交部與日使交涉經過並此後進行方針通電各省區軍民長官俾免誤會（三）擬任官吏案吉林鮑督電保吉林財政廳長董士恩調署濱江道尹并請開復　軍少將英順原官討論結果照原案通過日内呈請明令發表此外例案數起略事討論即日由靳氏入府報告其關於福建交涉案之通電當晚呈閲後再由院拍發 
　　東海昨午（二日）十二時宴請美資本家施棟白路斯邁益爾韋耿並美署使丁家立使館參贊裴克作陪此外陪宴者尙有李思浩錢能訓徐恩元周自齊黄開交蔡廷幹諸人席間關於中美兩國財政頗有討論 
　　留日學生監督江庸以留學界多有反對頗不安於位故將一切事務交監督處科長金之錚氏代理辭職歸國聞政府决定准其辭職惟後繼人物尙未應定正在物色中 
　　參陸辦公處於三日上午舉行重要會　羅次長主席聞討論各案（一）李厚基請調動前線軍隊案結果前方軍事緊急第一線駐守軍隊未便有所移動（一）李厚基請將軍艦移泊省城案結果軍艦移泊省會尙屬可行但不可與日艦接近椗泊以免發生誤會（一）漢南軍隊整頓案結果鍾體道所　之第二十二師軍隊已大部份譁變其未變者暫由劉存厚收容將來即以此項軍隊補充於第二十一師其第二十二師義卽行取消 
　　此次内閣問題安福完全勝利因之激起各政團之反響現在已有結合一新團體之活動動聞該新團體收羅甚廣如學界政客軍人議員色色俱備并將從前政團之消滅者亦一併聯合在内已定名爲（民本俱樂部）分三期進行第一期收羅各系黨員第二期成立會第三期實行促進南北和議經費已由某某二要入空認捐五十萬元明年一月一日即將正式成立 
　　淸季發往之愛國公債票民國承認還本付息一事迭經按期履行並已還本至第三期茲聞此項公債第四期還本又將到期財政常局現已擬定於本年十二月十一日爲舉行抽籖之期仍照前例借用中央公園地址舉行昨日通行各機關派　届時到場參觀并咨内務部是日中央公園開放一日 
[福州交涉起後之詳情]  
　　福州日人與台　籍民於十六號在南台兇殺中國學生軍警情形迭紀前最是日肇事後福州學生聯合會即晚電告北京並厦門及各省洽日（十七）接北京外交部覆電云銳電悉已請日使迅電閩領取締並妥籌善後辦法希轉告人民靜候辦理廈門學生聯合會亦於十七日覆電云貴處 
 
 

Page 7

 
 
何故與日人衝突乞詳細電復廈會現正力籌救援是日午後閩侯地方檢察廳檢察官李振軍檢騐官王彰彩會同警察廳蔣委員閩侯華洋審判廳兪委員並同日本警署檢騐官往各醫院騐傷塡載傷格計十一名（傷狀已錄前報）傷格共繕八十份送逹督軍署交涉署警務處華洋審判廳淸鄕處等八機關由地方檢察廳李廳長特令本廳錄事帮助澈夜趕繕於二十二號繕完是日（十七）國務院來電飭李厚基將十六晚日人在南台鎭暴動情形詳細電覆以便據情與日使交涉又是日下午公民會議决四條件於十八日電告北京福建學生會又致外交部電云洽電敬悉昨公民大會議决四項諒經李督軍電逹現全城罷學待决懇迅速嚴重交涉以維國權而平衆憤是日學生聯合會則派代表章于天王賡年章復心三人前往議會謁林議長請要求督軍保護商民林議長許以下午二時即當照辦並囑午後五點到議會回話林議長旋將此意轉逹督軍督軍面答允如所請當即派北兵一營分布城台答處保護商民又由學生會另遞一呈請督軍保護學生李督以現値停課期間各生散處校外恐生危險即訓令各校於停課期間仍照常到校温習並令每校自行推舉糾察員十人維持校内秩序各校接訓令後即於是晚六時開學生會議議决如下（一）進行罷課期間内應行各部事宜（二）宜講部暫改勸導部其勸導區域依本會調查區域行之（三）由總會函請各國領事主持人道（四）由總會函請各界商榷編輯此次受害情形（五）將此次受害情形編爲文書函告國内外各報館（六）先將此次受害各種情形快郵各地聯合會聯電中央政府令外交部嚴重交涉（七）補交上期議决特别捐（八）選舉英法漢文編輯員至各校在罷課期間應設下列數部（甲）糾察部在罷課期間各校學生應維各校秩序不得任意出校但有特别事故時經糾察員認許給予憑證方可出校糾察員由各校自行選舉若干人分班支配糾察員分配時間由各校糾察主任自定（乙）勞動部在罷課期間内各校學生全體應充爲勞動員勞動部之動作以不妨害身體爲限如練習兵操分布傳單習勞苦工等（丙）編輯部編輯部應任各校文書編輯之職務有特别事故時得由編輯部臨時刋布傳單編輯人員各校自定之（丁）印刷所印刷所應受編輯之指揮有印刷文書之職務印刷之人數由各校自定之（戊）經濟部在罷課期間内各校有籌設經濟之必要以備臨時之需籌設方法由各校經濟部酌量情形自行規定經濟部人數由各校自定（已）宣講部宣講之範圍不得出此風潮以外但保存國貨方面不在此限每星期須有二次以上之講演地點由各校臨時自定宣講員應分若干組由各校自定之以上各部應各設主任一人敎育會則於十九日下午三時召集臨時職員會議决兩種辦法一直接電外交部催促答覆「電文云北京外交部陳任先先生鈞鑒篠電計逹公民要求四項全體學生罷課以待大部覆電盼速電覆以便勸促上課此事關係國權及桑梓敎育懇萬分注意藉慰衆望閩省敎育會叩哿」二以快郵代電將此次交涉通告各省請求援助二十號晚李督接外交部來電謂「已得日公使答覆以此次中日兩國人民因舉動誤會致演衝突慘劇殊出意外即電閩領事將當時衝突情形查明詳細電覆以憑查辦並電閩領約束僑民勿再滋生事端」李厚基當即以電令知照各校矣北京外交次長陳籙又致電閩省敎育會經學會云（篠電悉此次日人圍毆學生情事重大已向日使抗議阻止派艦一節日使允電商政府已電致李督軍王交涉員效電内餘續聞陳籙號」二十一日全閩學生聯合會復開會討論各事項（一）對於各校所擬設之童子軍改爲義勇團以符名實（二）前日所議派員赴各縣决定於下星期一（二十四號）至星期三（二十六號）爲出發期間（三）分赴各縣專員分爲八路出發計延平建寗邵武汀州福寗與化漳州泉州（四）分赴各縣專員經費由特項下照撥（五）對於海軍學生劉開祥母喪由會議捐賑恤（六）此届交涉經過情形擬編輯成本俟市民大會開會時報告俾衆週知議决後卽散會又美敎會所設之協和大學英華書院靑年會三一漢英協和道學協和醫學協和師範培元格致樂育作人崇誠進德等十四校中國籍敎職員亦於二十一日下午在倉前山天安堂開聯合會討論對付方法已議决先派代表進謁中美兩國當道請求設法保護學生並催促與日本領事嚴重交涉以便早日開課學生會之宣講員業於二十一日實行在各校附近地點宣講此次日人慘殺中國學警情形二十三早學生聯合會又開會討論派員分赴各縣辦理民團改爲分道出發以省經費是日北京高等師範及福建同鄕會來電請福建學生會極力堅持本會願爲後盾是日下午日本驅遂艦（櫻）（橘）二艘及駐上海之日本軍艦（嵯峨）一艘均抵馬江日本領事及艦長到交涉署要求將艦駛進大橋下並請許陸戰隊登岸王交涉員嚴詞拒絕該艦仍駐馬江美國亦派軍艦一艘來閩美國海軍登岸約三十名到靑年會與幹事莫氏接洽一切厦門道尹陳培錕於是日致電省長詢問當由李兼長將情形詳細電復又上海各界聯合會代表翁吉雲王者師二君於二十三日到福建學生會會同學生會代表往各醫院慰問各受偒者後謁見李督請爲嚴重交涉是日下午四時國民大會在省議會開會各界代表均列席又加入女子師範女子職業女子蠶業及敎會設立之育英陶淑培英華南各女校代表共三十餘人先由總代表林西園君報告云前會議决電京請嚴重交涉現已得中央國務院外交部覆電准卽照辦各代表以中央覆電甚形鬆泛恐無完満結果之希望由敎育界代表議請另舉國民大會代表進京要求府院及外交部並約駐京全國各界聯合會代表福建同鄕會紳耆分赴府院部懇摯請願常駐北京專辦茲事各代表中對於另派代表一卽頗有討論嗣由林議長動議不如績拍一嚴厲催促之公電要求政府將與日使及日政府最近交涉情形明白宣布如不満意時再行召集大會提議辦法全體贊成各女代表自認分擔電費敎育會代表主張勸各校先行上課至六點散會二十四日下午各界代表又在學生會開各界聯合會籌備會上海代表王翁二君亦蒞會首由王君演說略謂吾國就人民性質及地方情形觀察并非有弱國之現象向來國勢不振受人欺侮者以人民不能自動故也試看我國五四風潮發生後全國響應團體四佈大聲痛哭疾呼救國救國而終不能救國者何也大都不外團體林立救國之方針不一意見不一故團體愈多而人心愈散今欲自救國必須合而爲一作一致之舉動故今日滬上有各界聯合會之成立促吾民之自省未始非後來振興之導綫但總要全國同心方有效力今日之救國非有各界聯合不可若得斯會聚全國多數民意籌備實力發揚民氣爲政府後盾者中國未始無望也云云次翁君演說略謂兄弟回閩的意思約有二種一因此次閩省爲日僑蠻橫行動所加欲知其中眞相好爲凖備二因福建各界聯合會尙未成立故來催促從速組織兄弟現雖非學生然本係學生出身此次各界聯合會係由學生發起由津而滬而各省福建自不能獨後此次閩省受辱卽全國受辱全國人民自不能不起而力爭全國一致方有效果云云繼由學生會總幹事謝翔高及各界代表先後演說畢即由學生會代表毛一豊擬一電稿拍致北京政府電文如下北京大總統國務院外交部鈞覽銑日日人無故執持槍械狙擊學生敎員市民軍警經閩公民大會提出四條電懇交涉迄未得復各校罷課待决人心惶惶現交涉如何乞速示以安衆心福建各界聯合會叩敬此數日來閩中之情形也 
[陜省會請撤劉存厚糧局]  
　　陜西年來受武人之蹂躪其慘痛情形不可殫舉昨陜西省議會有電到京乃攻擊劉存厚禍陜者原電如下查川督劉存厚自去歲三月退駐漢南月餉十一萬五千元悉派由漢南人民供給今歲八月常年會時漢南人民困窮於支應請願本會咨請省長轉懇中央政府允自本年十月起該軍餉項槪由中央籌撥令行在案嗣因中央確撥過四十萬元漢南人民感激中央於再生不謂十月以後之餉仍勒令民間支給足見該軍餉項已屬有盈無絀乃頃據漢南紳民黃禮賓張維一黃之將歐桓五等先後來會請願同稱川該督頃在漢南設立糧務總局並於南城洋西褒沔略甯鎭巴漢英石泉十一縣設立分局每縣派銀二十餘萬或十數萬不等統計共一百七十八萬兩限兩期六個月内繳清並在各處照封倉糧等語查核所派之敷足敷該軍兩年之餉漢南經幾番蹂躪殘破之餘該督不顧民力能否支持竟預先派此鉅欵以待將來之用無論侵奪陜政府主權罔恤垂斃民命並將中央允自十月起撥之命令亦且弁髦視之稍有天良者當不忍出此而該督悍然爲之無稍顧忌竊恐不待派數收清此十數縣之生靈已無瞧類矣本會爲民意機關應即爲民請命爲此懇祈大總統鈞院部軫念民艱嚴令該督迅予撤消糧務總局並取消各縣一百七十八萬之派欵其十月以後由地方借支之欵飭由該督如數歸還以後該軍應領餉項仍請由中央按月撥給不得再向地方借支絲毫揰封民倉以蘇民困則漢南人民幸甚陜西幸甚陜西省議會册叩 
[廣東名界救閩之奮起]  
　　昨星期五（二十八日）旅粤福建同鄉特開全體大會討論對待日入戕殺福州靑年會學生一事到會者逹數百人由會長將各函電逐一報告全體會員極形憤激議决電南北政府嚴重交涉并分電各團體協力同爭又聞日内將聯合各省團體開公民大會籌備對待辦法茲將電文録下（一）北京國務院鈞鑑疊接福州函電十一月十六夜日人持械戕殺學生全城羆市羣情洶洶懇迅向駐京日使嚴重交涉并責成閩督李厚基維持秩序愼重國防至爲盼禱旅粤福建同鄕會叩（二）廣州軍政府鈞覽疊接福州函電十一月十六夜日人持樴戕殺學生軍警全城罷市羣情洶洶懇迅電北京政府嚴重交涉至爲盼禱旅粤福建同鄕會叩（三）各省省議會京滬福建同鄕會发暨各團體同鄕諸先生鑒疊接福建函電十一月十六夜日人持械戕殺學生軍警全城罷市人心惶惶并聞有日艦兵士登陸報載十七日福建國民大會提出四條辦法至表贊回除電南北政府嚴重交涉外務希堅持國民大會所議决四條辦法協力同爭爲盼旅粤福建同鄕會叩 
　　二十八日省議會　陸時會一駖半録閱會江　　　福建日僑毆擊學生應電請中央交涉林止煊間中央指何處而言江答南北政府亦要通電因福建現仍北政府範圍陳家桂主張先電福建省會間明真相然後通電馬超羣謂今日政務會議亦議此事宜俟其如何解决再議謝桂生曾國琮主張電軍府轉告北庭先將江仲雅之說付表决多數通過茲録電交如下北京徐菊人靳翼靑先生覽聞日人携帶槍械在福建南台擊傷學生市民多人衆情憤激懇嚴重交涉以保國權而重民會廣東省議會叩艶印致廣州軍政府各　裁電文同 
　　粤省敎育會通電云各省督軍省長議會　　鈞覽　會項致廣州參衆兩院軍政府北京總統府國務院外交部電文曰此次日人無故嚴殺我國學生傷害我國軍警衊視公理戕賊人道以待朝鮮手段待我國人此而可忍孰不可忍請速向日本嚴重交涉務期要求逹到懲兇謝罪賠償目的萬勿退讓以保國權而重民命等語拍發任案竊以此事關係至鉅若非國民同壯聲援誠恐當軸懾威餒氣則遷就了結勢所必至務乞諸　嚴電促進協重交涉仍望我同胞一致奮起合羣抵禦以爲政府後援一髮千鈞存亡所係盬電惶悚無任主臣廣東　敎育會叩艶 
　　曹範女生致聯合會函云學生聯合會　公鑒此次日人　斃福建學生軍士據今日報載且謂其水兵已入福州李厚基無法阻止等情全國人心應如何憤激廣州爲護法軍策源地救國救羣應爲全國表率乃日來各界對於此重大問題皆如寒　仗馬不贊　辭卽素負重任如吾等學生亦不聞有何種表示將以爲福州録屬北方非法政府諸事可不必置理耶福州固中國之版圖也日人侵略中國之版圖而中國人乃視同秦越不一圖援助不一圖補救會是以愛國爲號召之學生而忍此耶諸公口來方致力於組織分會事務國事蜩螗强鄰壓迫亦不暇顧竊爲諸　恥之妹等雖屬女子然同是國民安敢放棄責任伏望從速召集各校學生聯合各界妥商對待辦法俾得遙爲福建人士之　援妹等實有厚望焉曹範女子師範學校學生自治會啓 
[紀廣州之憲法會議（四）]  
　　二十九日憲法會議開會下午二時議長宣告開議第一案修改憲法會議規則案楊銘源說明後衆以此事無大關係不必討論請表决通過後即正式聞議憲法議長宣告謂修正案共有九個之多不能付表决須請提案人繼績說明計有張華瀾劉雲昭馬骥湯漪諸君尙有陳某等經議員數次宣告請其登台說明卒無人應命乃作無效時衆人以此小小問題提案者竟有如此之多一時無法表决頗有爭論褚輔成君主張指定審查委員審查之時已廢去寶貴光陰二小時餘矣時功玖君登台發言反對以爲所謂規則云者在能否實行原有規則已足制限缺席及請假者無修正必要如其否也雖多所修正亦無裨益衆請議長以修正案大體能否成立付表决贊成者少數乃宣告議第二案即九十二條第二項其文爲「未經請求覆議之法律案逾公布期限即成爲法律但公布期満在國會閉會或衆議院解散後不在此限」王玉樹君主張此條乃與三十五條等三項事同一律須俟第八十二條解决後再討論故主張緩議議長諮詢大衆有無異議衆呼無異議續議第九十三條後加一條文爲「國會議定之决議案交覆議時適用法律案之規定「議長宣付討論衆呼無討論乃付表决出席參院一百八十三人衆院四百零四人共五百八十七人贊成起立者五百四十餘人已足法定四分三以上人數可决再議第一百零七條審議報告係陳邦夑之修正案審計員之組織及資格等均别以法律定之其第二第三兩項亦主别用法律規定其原案文爲「審計院以參議院選舉之審計員組織之第三項審計員之選舉及職任以法律定之」付討論後褚輔成王試功諸君發言均係贊成原案對於審議報告無贊成發言者議長宣告討論終局後先以審議報告付表决贊成者五十人少數再以原案付表决贊成者五百三十四人已足法定四分三以上人數可决再議第一百零八條其審議報告條文爲審計院院長由參議院選舉之（陳邦夑之修正案）寇遐謂該條審議報告之條文與適間表决之第一百零七條條文有衝突不能再付表决應以第一百零八條之原案付表决文爲「審計院設院長一人由審計員互選之」衆贊成議長遂以原案付表决起立者五百六十餘人可决再以一百零八條第二項原案付表决（無修正案）文爲「審計院長關於决算報告得於兩院列席及發言」贊成者五百六十餘人可决再議地方制度　主席請憲法起草委員長湯漪君登台說明有人主張此案關係甚大現在法定時間已届可以延會於下次開會再詳細說明付討論主席遂宣告延會按此日開會成績甚佳計打銷規則修正案一件緩議者一條通過者三全條而决議案及審計院組織兩問題尤爲從前北京開議時爭辯多日不能解决者今皆一一完満解决矣 
地方通信 
[松江]  
　　公欵管理處總董發表縣公署昨晚發表委任耿葆奎（公逹）爲管理處總董以張汝礪爲董事張等今日召集列名呈請改組之人在全　堂開緊急會議討論接收問題但公民方面聞訊後羣起反對現擬公舉楊了公爲總董不知能運到目的否 
　　各界聯合會之緊急會議松江各界聯合會因全國各界聯合會電告李厚基封禁福州學生聯合會及選延對日交涉特於四日午後四時假座東吳聖經學校開臨時緊急會議先由各界聯合會會長季二我報告開會宗旨次討論應付辦法約分四事（一）拍電　鎭冰謂其挽救（二）由男女各校組織演講團分段演講（三）由商界聯合會各職員勸導各商家勿進日貨（四）組織抵制日貨委員會由各團體各派十人以下之代表共同組織茲將該會致　電　下　鎭水先生鑒日人横行李督坐視閩不堪命全國同胞咸動公憤公係閩產應關痛癢請從嚴交涉以維國本母任急切 
　　國貨陽傘擴充消路金山縣紳商髙時若黄伯　　鳳石錢伯動等念内地所用洋傘多係日貨發起在該縣張　鎭組織厚生國貨陽傘公司於二月前成立估匠開工所用原料均係國產且質堅式雅價亦不貴故出品以來甚爲該處人士所歡迎近更擴充營業託上海先施公司經傷消場亦甚暢旺云 
[蘇州]  
　　女子職業中學校董會議蘇常鎭守使朱琛甫君等發起組織江蘇女子職業中學已於本月三日下午開校董會議於新校舍（蘇州通和坊）到者如季銘又吳研因林俠農金俠聞蔣季和陸棣鄂沈進卿黃卓民徐敬人李鳳鳴等十餘人議定九年一月中旬招生聞學除普通科外先辦美衛蠶絲兩科舉定朱琛甫君爲校董會長楊衛玉君爲理事朱周權女士爲校長季銘又爲美衛科主任林俠農君爲蠶絲 
主任并設調查營業兩科由校董分任調查各地工作品之製造及營業情形以資參考歸季君總其成季林二君均係留學外洋得有學位之工業農業專家朱楊諸君亦知名之士該校前途大有希望云 
　　各界聯合會委員會蘇州各界聯合會之籌備委員報界孫某恒志團全國民志團學生聯合會會長沈炳奎救國十人團聖公會救國團等於四日下午三時在舊皇宮開會會議結果决於十三號下午二時開成立大會云 
[鎭江]  
　　電燈公司近事鎭郡荷花塘大照電燈公司新購機器已陸續到鎭下月即可裝齊近聞各商店多有私換輕磅燈泡者前晚開機時機器即因此稍有停滯幸隨即趕修得免意外查該公司電力爲二百二十磅若換用一百四十磅或一百二十磅燈泡於用户公司均有危險業經倪前知事出示嚴禁在案現又據工程師報告該公司電力本可發燈一萬六千餘盞目下僅有一萬一千餘盞而電力已形不足按總電表計算確係用户私裝電燈私換大泡及換用輕磅燈泡之故故該公司除援照舊章會同警署按户檢查外並函請商會據情普發傳單廣爲勸戒以免危險而保公安 
[揚州]  
　　小輪因水淺改班鎭江華洋各小輪公司近以運河水涸往來鎭揚之小輪行駛遲慢晚班輪船駛抵碼頭恒在夜半故公决於三日始將早中晚三班改開早晚兩班庶免抵岸遲延藉便行旅 
[徐州]  
　　徐州罷巿之眞相徐州商學聯合會訂約於八月十五日後市面斷絕日貨遠者焚燒詎協和號屢次違約屢經勸告反報以惡言且招軍警扣留學生此前數日事也十一月二十七號學生會全體職員往該號泣告時又遭其惡詈不得已偕其店主趙存仁書奸商賣國游行街市以辱之兩新商會長遂率協和唆令罷市者數家一面稟讀官廰拿辦學生二十八號學生二千餘結隧游行哀告呼籲農工商界多放炮結彩鼓掌歡迎同晿中華民國學生會萬歲閉門數商家因亦痛悔受愚惟新商會長與協和號尙擬與學生爲敵云 
[安慶]  
　　新鋼幣無省名之用意安徽造幣分廠業於十二月一號開爐鼓鑄並以新幣式椽呈請省長考核商民方面以各省所鑄鋼幣均有某省字樣皖廠新鑄者並無安徽二字竟不知鑄自何省甚爲駭異嗣悉因前有部令限制運銷他省故不鐫省界希圖朦運但現時鈔價銀幣一元已易一百三十八枚將來銅幣充斥小民生討更將何以維持也 
[杭州]  
　　救濟現洋之公牘滬杭南路局昨准浙省警察廳函開案准杭州總商會函開十一月二十五日據省城錢業會館棟稱杭垣現洋缺乏已有月餘現因時屆冬令萬户齊開　用之旺日甚一日而各埠來源又缺爲再函請貴會　核准予轉咨尅日禁止現洋出口以維巿而但近値米有暢旺仍希援照前案限備發給護照以資放行實級公誼謹略等情前來查此次因杭城現洋缺乏來源阻滯不敷供應各路之　曾經函請暫予禁止出口在案現在事同一律據該會館陳說前山應備函轉致貴廳長請煩察照希即分飭杭滬段車務巡察辦公處　各輪船公司並同和銀元轉運公司等如遇城中就近送往湖　　米等貨洋仍准援案報山敝會塡給護照以憑騐放倘未經執有護照及數目不符之處擅運出口請即一律禁止以示限制而維巿面實深公感等由准此相應函請貴局查照 
[黑龍江]  
　　殺兒婦者自殺江省泰來縣查知事貴廉同高等檢察廳檢騐吏會騐武與縣知事舒春羅謀斃兒婦屍在塲騐出頭部後腦海致斃偒痕查知事以有確證當即將舒知事押於泰來縣警察所舒知事聞案將移省廳裁判恐將不免　乘未行之際室内無人將屋中牆上所懸之手槍摘下向胸前自殺當即斃命經警察所長立電告知查知事查以知事自戕案關重大接電後即由省回泰據情呈報 
來函 
[浙江遂昌留括同鄕會來函]  
　　啓者浙江第十一中學校本年新生自修室適在新建禮堂　該禮堂工程惡劣周圍垣牆薄磚空中往來震動崩裂成穴而校長王復遂以學生故意控破以致外界偵悉弊寶遽以壓制手段斥退全班新生三十人督率校役將鋪蓋投擲校外露宿萬象破寺舊班生咸懷不平遂至全體罷課王復大肆淫威　動軍警十人來校速捕如臨大敵幸呂副官東臣洞悉學生寃抑不加干涉一笑而去不知當道諸公將何以善其後也特函奉聞此請申報館執事公鑒遂昌留括鄕會啓 
雜評一 
[外交公開（默）]  
　　歐戰後之外交主公開所以示是非曲直所在任世界公道判斷之意也我國受外交不公開之害已不知若干次而今猶不悟耶外報每謂我外交失敗由於任當局少數人秘密進行各友邦無從悉其眞相而表同情於我用是時機坐誤無術補救吾人緃非必欲以此求助於人然所謂是非曲直之公道不可不明示於世界此對外之無所容其秘密者至若對内則國民方欲盡知政府交涉之内容以爲應付進退之準備而乃深閉固拒盡力掩飾則國民之氣非由此而懈卽由此而生驚疑政府所慮之另生枝節往往由於不悉眞相而生然則外交之不公開有百弊而無一利吾不解今日辦理閩案之當局何猶牢守此秘密主義以自禍而禍國家耶不然交涉至若何程度何不明白宣布而仍寂寂無所聞也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇省敎育會通告]  
　　自福州事件發生各校靑年痛國亡之無日四出演講共圖抵制此種救國苦心不惟學界爲然即商界亦早表示同意同人以爲演講調查之際無論如何憤激必須用極誠懇之熊度極鄭重之手續以期感動人心聞上海學生聯合會歷次通告本係此意方今外患迫切全恃舉國一心力謀挽救萬勿稍涉激烈致從前各界團結之精神因此或生障碍是所至盼 
[海關阻止某國兵艦南駛]  
　　前日下午有某國兵艦由吳淞口駛進浦江迤邐由十六舗浦中往南直駛至董家渡浦江相近爲江海北關洋員查悉立駕海關巡江小輪前往詣該艦商之該艦領袖因上海陸路上正當學商各界繼起抵制某貨之時所以兵艦未便輕入内江勸令轉北停泊該艦長然之即命駛在法租界金利源碼頭外浦停泊云 
[各校學生憤慨閩事之昨訊]  
　　各訪員報告（一）上海學生聯合會因閩省日人擊斃學警日前開會會議議决停課後即由各學校分組在華界演講迭紀本報昨爲停課之第三日晨七時半有上海女子中學第二師範中華實業上海禪祉女學惠中中學中國公學上海醫學專門同德學校清心女子中學等各學校男女生約七八百人仍至體育場會齊即聯隊行至斜橋南堍商界某巨子住宅門首由某生撳鈴呌門請其主人出而談話經司團人報知主人令不啓門於是某生即取筆在其沿路白牆上大書「親日奸商某之寓所特來警告請從良心上表示抵制羣力進行」等語遂將其門之電鈴及寓牌一併除下送體育場燒燬復至其長子住宅門首（即南面毘連房屋）呌門亦拒不開亦在其牆上書上項字樣遂即他行惟人衆嘈雜時碎其玻璃窗二塊餘無他損事後法捕房總巡得悉即派華包探程子卿前往調查即由該探將所查事實並學生無軌外舉動等情回復捕銷房差又某學生團查至大南門外桑園街某會正會長住宅在牆上大書奸商販米等種種字様又上午九時有民生女學女生二人行至法租界愷自邇路小荣場前走入某店取出不再購買劣貨志願盡囑其蓋戳爲捕房三十七號西捕瞥見以有違定章將兩女生送至嵩山路捕房請爲發落（二）昨午某學堂生查至大東門恒豐新洋貨店抄獲劣貨呢絨等件又至大碼頭一帶廣貨店抄出洋磁面盆並手鏡及玩具等均用黄包車車送公共體育場焚燬又學生聯合會據人報告滬城虹橋南北一帶如永泰昌華興祥同泰興等各店均暗藏劣貨出售故於昨日午後委派調查員等前去檢查又各學生昨日下午到小東門口見某甲所設之雜貨攤上陳列者如洋襪紗帶並零星物件大半來自某國當令一併車去焚燬甲伏地哀求聲稱小本經營實難吃虧今日諸君到此警告以後决不再售乖語並由巡警勸令甲將劣貨收藏不准陳列出售甲允許各生乃不與計較始整遂而去上海縣沈知事昨晨飭派偵探沈阿松戴逢春等出外調查各學生搜查商店劣貨情形限即晚據實報告（三）昨日有學生團分隊演講當在南巿十六舖裹馬路南順記恒興開泰祥等洋貨烟紙店中分别查出劣貨多種雇車運回公共體育場存放後即舉火焚去聞商界因选受學生隊檢查劣貨旣無識别之表示一查再查不勝煩劇於營業有妨是以公函學生聯合會聲明一切請於某學隊查訖後用以標記以免後來檢查之煩云云又泥水匠王阿二及餅師陳林昌二人昨日因學生隊經行至南巿方面正在向洋貨店搜檢之際隨同附和滋閙爲崗警查見阻止不服當被一併帶至第一區警察署經趙署長問明附和騒擾屬實飭拘留後交妥人保出如無人具保各罰洋兩元無以應罰者改押兩天示儆（四）前日有學生團有閘北各馬路露天演說調查劣貨調查員至大統路祥茂洋貨店查貨時該店主趙書田因店中所進日貨甚多恐遭熒燬損失故拒絕檢查當經學生反覆開導勸趙激發天良保全人格一時路人均駐足團觀趙自知理屈始將所有日貨交調查員一一蓋戳允許不再出售其時四區顏署長閔報慮匪徒乘間滋事特派長警到場彈壓該調查員等又至各京貨店藥舖烟紙店各家分别勸導至上燈後方查畢而去（五）淞滬警廳昨飭各區諭令各崗警凡遇學生在商舖調查時際當妥爲彈壓以免匪徒騒擾 
　　各學校消息（一）「滬江大學」滬江大學已於四日起全體停課分宣講部調查部編輯部幹事部等分頭辦事即於是日下午宣講團出發至閘北城内各處演講調查部往楊樹浦一帶編輯幹事二部在校内辦公是日成績頗佳（二）「東吳大學法科」崑山路東吳法科昨日（四日）分二隊往閘北虬江路東小菜埸義品里小菜埸北四川路虬江路口及滬寗車站等處演講又分發傳單數千張今日下午（五日）又往閘北寶興路寶山路等處演講開講時樹以白幟隊員表以徽號由笪耀先吹軍號召集巿民演講四次來聴者約千人講員爲李文淵丁正鈞笪耀先陳霆銳張濯塵蔣保　鍾震楊紹彭等講題多不同以淺易動聽之白話論及世界亡國之慘史某國人之野心及其發財之政策福建之受辱以及國人之酲醒悟不與某國人來往均痛快淋漓聽者莫不動容云（三）「浦東中學」浦東中學學生分會於三號接上海學生聯合會停課四天出發演講之通告後即擬於是日停課渡浦演講後以天雨不果照常上課是晚集合全校學生商議進行方法議决分全校學生爲二十三組積極進行組設組長指揮一切即於四日清晨全體整隊渡浦逕往小東門一帶曁邑廟附近分頭演講是日第二組組長江建　在邑廟東首某洋貨店門前演講講畢該店即自願將面盆六七十打及大宗玩具等劣貨悉數交出約共値洋五六百元旋即運往公共體育場當衆焚燬昨晨第十三組組長倪士奎復率各組員至關橋一帶演講旋入該處協和豐洋布號竭誠勸導該店即出花標三疋白斜紋一大疋付焚繼至協泰祥號勸導該店亦願將細呢一巨朿交出該組沿途所至各洋貨舖一唱百和咸將所有劣貨抛擲途中以示共棄該組各員遂得満載運至體育埸付之一炬聞其價値約數百元云（四）「第二師範」尙文門第二師範學校因調查南北各巿商舖之劣貨組織調查遂二八隊分投查檢昨日該校之Ｎ隊在民國路老北門天益興紙號内查獲馬糞紙二大刀又在虹橋南首永泰昌洋貨號内查有售存該國所産之黄斜紋布一疋又在西唐家衖口華與祥洋貨號内查出洋紗手帕二打又洋線團六打一併送往斜橋公共體育場焚燬（五）「路礦學校」南洋路礦學校學生分會已照總會通告自本星期三起停課四天連日出發演講分佈傳單異常忙碌聞該會正副會長余家潓汝人鎔因事辭職經衆另選孔昭賡王文淇充當云（六）「靑年會商業夜校「昨晚七時靑年會商業夜校學生分會演講調查兩科全體出發閘北一帶散傳單演講並勸告各商店不進日貨塡寫志願書全體會員分爲四隊携帶鼓號演講福州日人慘殺同胞情形至十時始整隊回校（七）「靑年會丙組飬成團」昨晚（五號）七時靑年會丙組養成團團員激於日人在福州傷殘學生巡警事皆願犧牲光陰出發演講即排隊往實山路一帶演講日人在福州橫行情形並勸人務抵制日貨之必要主講者李偑華余鹏伍慶翔姜品潘俞斌祺應雲衛姚顯逹吳礪吾與諸團員等到處聽者甚多皆拍手贊成至九時後始返靑年會散會（八）「中華美術專校」中華美術專門學校學生分會對於宣講一事頗具熱腸毎次均用彩色繪就簡明圖樣如泣勸飮鴆止渴買繩自縊等等以期喚醒平民此次停課期内又繪就大幅某國人暴行等圖出發宣講終日適隔日陰雨各生回校時俱泥汚満身聞今日又出發至裹馬路發志願書勸告各商家云（九）「滬濱英文專校」新閘路滬濱英文專門學校學生分會演講團昨日（四日）在新閘橋北首新民路與大通路華成路等處由吳則之王味辛李崙王烈等相繼演講痛陳日人在福州横暴之不聽者感動並沿途向各商店勸告不進日貨遇有陳設日貨者竭力婉告該商店卽允收藏惟自學生法　　有撰出者 
[旅滬閩人之大會]  
　　旅滬福建各界人士昨因福州日人肇釁事件特於昨日午後四時在三山會館召集同鄕開全體大會到者商學軍政報各界有一百二十餘人來賓十餘人公推林學衡爲臨時主席宣告開會宗旨畢即請北京代表張哲農報告北京同鄕對於福州事件最近之舉動及自救之方法張君起謂家鄕父老兄弟已陷慘境吾人今能在此安樂談話未始非幸但不卜能否常有吾人相聚之處實爲疑問詞極痛切末言旅京各界同鄉近已互相團結業於十一月三十開成立會决議要求六欵（已誌各報）開會後毎界推舉二人向都中各界聯合籌開國民大會以冀喚醒羣衆共救國難在京同鄕學生皆出學校露天演講福州蒙恥之實況京中商店已允一致堅持抵制云云次翁吉雲言今日之會非尋常同鄕酬應之會實吾福建及我全國人討論如何可以自救救國辦法之集合也次報告與毛一豐前往福州調查之經過及日領干涉王奠華之行動中國人在中國土地内不能行動自由李厚基爲中國官不能保護中國人反以日人意思是從是李已爲日木官福建土地人民已先山東而蒙無形亡國慘痛矣駐日代理公使莊景珂及中國海軍將校皆吾同鄕彼等多半祇願一己私祿誰肯犧牲救國欲紓國難全在國人人人自己努力救國末復申述希望三事（一）北京各界同鄕旣有聯合會旅滬各界同鄕亟宜速即組織以資互通聲氣（二）學生做不了之事希望各界一致協助以底於成（三）犧牲意見次由旅滬福建學生會代表林和成言深望同鄕組織牢固團體以禦外侮而保國家痛言山東問題福州事件非山東福建二省之事乃中國全國之事全國人人皆應犧牲各圖自救葉樂民謂此次福州日人之舉動乃彼憤美國上院保留山東之所致乃用聲東撃西有意挑釁之計也次全國各界聯合會代表劉清揚商業公團幹事沈卓吾上海各界聯合會馬少奎各有痛切之演說時已昏晚高燃巨燭由主席提議（一）以書面請求駐京公使團主持公道（二）仿北京辦法每界同鄕公推代表四人主持會事并與外界聯絡一致進行（三）公舉各代表致函上海領事團報告日人在閩之實狀及旅滬閩人開會之情形均經全體通過各界公推代表人名如次商界代表林峻甫林永年齊述菴江一南政界代表鄭孝檉郭　沈琬慶林學衡學界代表陳承澤鄭貞文林和成毛一豐學生聯合會另舉代表加入軍界代表饒子和蕭奇斌報界代表陳人鶴陳壽凡翁吉雲今將該會最近所發電報登下福建李督軍鑒本會旅滬福建同鄕開全體大會議决請公將福建學生聯合會及學生週刋社即予撤封公爲省行政長官與桑梓同休戚前此過舉或非本心今後能狥吾閩之民意庶可告無罪於我福建同胞何去何從惟審擇焉旅滬福建同鄕會　 
[旅滬福建學生會消息]  
　　各校閩學生代表於三日下午三時在南洋公學開會林和成主席討論章程並對外進行辦法經各代表研究章程草案並議决於昨日假靑年會開全體大會通過章程並選舉職員昨日到者二百餘人新加入五學校閩生發起人林和成出席報告開會宗旨並請公推臨時主席徐永發主席通過章程並公選定何葆仁爲正會長林和成爲副會長昨下午四時該會加入三山會館旅滬福建同鄕會到者甚衆公决拍電結團抵抗日人七時該學生會又假在三山會館開緊急會議林和成主席議决（一）今日下午二時在徐家匯南洋公學開全體緊急會議討論對外辦法並請名人演說先是該會議决今日游行後以過半數會員議改游行爲開大會（二）拍電（三）籌備事務所（四）各校舉出評議員（五）籌備組織旅滬各界聯合會聞今日大會爲非常緊要想各閩學生定能注意尙有未得該會通告者亦可預會 
[學生聯合會總會理事會紀]  
　　昨日（五日）學生聯合會總會在法租界貝勒路事務所開全體理事會到會者王德熙（南京）狄侃（上海）馮復光（天津）康白情（北京）劉振華（留日）主席理事長狄侃記録文牘員華振聲首由狄侃報告開會宗旨略稱兄北與諸君子小别兩月餘國事之變幻益不可思議所有本會應有之種種對付方法若盡由兄弟個人之意見獨斷獨行殊與理事會合議制之本意相左設欲槪用通信之方法向諸君一一承敎不特不勝其煩抑且於時間太不經濟是以特召集此會以便解决各項問題尙希諸君各抒偉論共謀國是云云是日議决之案如左「討論福建問題」康白情提議閩中日人暴動事件福建督軍李厚基身膺疆寄臨事處置無方致釀劇變事後又遲至八九日猶無詳細報告至北京政府至日使趁兇提出抗議北京外交部竟無以應如此溺職誤國非免職懲辦不足以謝國人故白情主張懲辦李厚基以張國紀其辦法有四（一）福建旣處於北京政府統治權下吾人自當致電北京政府請其對於李厚基免職查辦（二）致電福建學生聯合會請其於此爲種種實力之活　（三）發通告與各地學生聯合會請其一致聲討（四）致函全國各界聯合會告以此旨以備採納討論結果多數通過 
[上海學生聯合會之往來函]  
　　上海學生聯合會抵制日貨委員會致各商　書云謹啓者抵制日貨自五四至今將逾七月原爲猛烈無敵的武器不流滴血而必得勝利的戰爭故其始也排斥日貨雷厲風行致大阪之貨倉堆積盈庭東京之人經濟匱乏無如我國一部分之奸商利慾薰心私進日貨海關進口每日由七八萬而至數十萬將逹抵制以前之原位諸君思之諸君重思之我國至今靑島是否歸還和約尙待補簽而満洲之日僑若何蠻橫福州之浪人竟戕殺我學生軍警商民且其熊度非夷我而不止吾商人如自彼時力　抵制不稍鬆懈則彼邦雖爲巧婦不能爲無米之炊經濟上之制勝甚於槍砲雖不能使彼慴伏以歸我抑何敢今日斗膽妄爲者日欲謀我土地乎然商人之見義忘利者僅全部幾萬分之一然國人每一詈駡必曰奸商豈非曲直不分黑白不别乎然禍由自召果商界中無此奸商國人安有煩言且商人之自動抵制較他方面之被動抵制者能力偉大我儕學生千呼萬喚不如商人良心一現我儕學生筋倦力盡不如商人登高一呼國危矣時急矣吾儕國民不自濟誰爲救吾儕國民不出力誰出力或曰吾人共與日人拚一死戰然吾國人須知中國雖有一百三十萬之軍然軍火祇供二十四小時之用試問吾人能否赤手肉搏以與人力戰乎將索盡敝賦以與之相持乎曰不能也惟有堅持到底爲無上之善策此本會抵制日貨委員會之所以成立也現今外患日急民心鼎沸惟望我商界諸大君子出而組織抵制日貨委員會如何組法望自裁奪惟敝會深望於日内組織善妥俟日期定妥並望本埠各路商團派代表一人到會合組上海各界抵制日貨委員會則抵制前途勢不消滅國家前途亦將永固矣 
　　上海學生聯合會接德大紗廠覆書云上海學生聯合會諸先生鑒接致穆藕初先生書主張正義至爲敬偑但外間風說容易傳誤未能輕聽藕初先生經理德大厚生豫豐三廠並辦一公正花行並未辦何紗號來書經營紗號之說並非事實藕初先生昨晨赴鄭州視察第三新廠建築工程恐稽裁答謹先慰復即頌公安十二月五日德大紗廠收信處啓 
[商界救國團之大演講]  
　　愛文義路商界少年救國宣講團於昨日舉行大演講上午十時齊集於事務所到者百五十餘人分組十隊出發「甲」隊至浦東「乙」隊至閘北「丙」隊至南巿「丁」隊至福佑路「戊」隊至小東門「己」隊至豫園「庚」隊至東門大街「辛」隊至九畝地「壬」隊至民國路「癸」隊至西門每隊十餘人各執小旗上書（救我福建）（抵制劣貨）（敵愾同仇）（良心救國）（甯死毌辱）等字樣沿路演說非常激昂經過民國路鼎泰銅錫號（該號專賣日貨）壬癸兩隊即併合在該店門首宣講聽者莫不憤慨至下午七時始各整隊而返聞該隊純係商界靑年所組織自「五四」運動以來積極進行不遺餘力自福建風潮發生後圖中同志多有犧牲職業從事奔走者可謂熱心極矣 
[商界少年之贊助海軍學生]  
　　商界少年救國宣講團致烟台海軍學生書云烟台海軍出校諸君均鑒敬啓者昨接貴處泣告書及宣言文展讀之下曷勝憤慨年來豺虎當道舉凡全國之敎育實業靡不摧殘殆盡而武夫霸持要津私人子弟到處充牣此次無故改訂海校章程意在杜絕平民入海軍之路用心險惡無與倫比殊不知海軍之重要實較陸軍爲尢退而扼守港防進而保謢商業列强各國皆極全力以擴充之改良之我國海軍素稱單弱應如何造就人才急圖振作無如官僚軍閥賣國不遑何暇慮此今且將原有海校恣意蹂躏以逹其安置子弟之目的貽悞諸君之學業尙小關係國家前途之安危實大敝團同人雖屬商界利害所在自當竭盡棉薄爲諸君後盾尙祈諸君母餒初衷積極進行是爲至幸耑復順頌旅安商界少年救國宣講團謹啓十二月五號 
[全國各界聯合會評議會紀]  
　　昨日（五日）全國各界聯合會開第十五次評議會由施洋主席馬少奎李渤海紀録（一）主席報告寗波現派正式代表張靜廬胡汝諧毛恭亨到會河南彰德又派代表祁光生到會（二）報告執行部已辦事宜（三）討論各地界聯合會組織大綱復議案馬少奎陸濟李耀南張敬之李亞夫等互有辯論表决結果三分之二贊成維持原案（四）討論通告各地方舉辦商團案（陸濟提議）首由陸君說明理由潘惠齋主張注重辦法彭璜主張辦法由各地方自行規定略謂當以平民資格組織迄後李亞夫李耀南皆有討論付表决彭說通過（五）討論農工界舉辦農團公團案衆贊成緩辦（六）男學生編爲學生軍女學生操練看護事業案衆贊成交學生總會辦理（七）討論通告各友邦宣布日本破壞東亞和平大罪案（唐山各界聯合會建議）照原案通過遂散會 
[商業救國恒心團之傳單]  
　　我們爲什麽欽偑那東洋人因爲他個個人有愛國的思想無論到什麽地方吃的用的均是東洋貨這種情形凡到過虹口大概都看見過我們爲什麽愁慮中國人因爲中國人不知自己是個人也可以裂造物品專門靠着外國貨來自己受用所以讓外國人看不起羣來欺侮纔演出濟南天津廣州福州的淋淋鲜血的把戲來濟南廣州天津的血尙可說是中國的軍警混蛋福州的血純粹是東洋人挑釁因爲這四處抵制的最利害先在濟南天津廣州三處暗促中國的軍警士涉漸漸的再由福州發起自行干涉打死許多的人還不算反要派軍艦來威嚇東洋人爲什麽這樣蠻横因爲天津濟南廣州福州抵制的他太利害怕中國人全都抵制起來他造的貨没處消他吃的米没人供給他就要餓死了所以他纔下這種毒手若都像我們上海人抵制的樣子他當極端歡迎决不會閙出這樣大的亂子來唉我們上海的人難道不是中國人嗎爲什麽風潮初起的時候這裹也開會那裹也開會並且各立各的罰約抵制的聲浪看看是凶得狠這裹也讓罰那裹也讓罰不多幾日弄出來了一句話說什麽「法律解决」就把一般血熱的人嚇得再不敢說抵制了一般無血的奸商有了這句話的靠山簡直就明售大賣起來唉天津濟南福州廣州的中國人人格怎麽就高上海的中國人人格怎樣就低我們實在弄不明白奉勸上海的中國人不要再糊塗罷太平洋西岸全有東洋人的勢力範圍東洋人願欲怎麽樣便怎麽樣那一國現人也不敢惹他我們中國人再不自覺自悟自决自救實行抵制斷絕東洋人的交易他有了米吃有了錢用就要背着快槍到上海來請我們住上海的中國人流點紫血呢上海商業救國恒心團泣告 
[糖業雜貨公會之抵制會]  
　　糖業雜貨公會昨日特開大會因前次抵制時糖業同行議决永遠不進日貨茲某某等行私進日本車糖被糖業同行偵覺邀集同業公同議罰該某行再三懇求仍係初犯以後再有前事甘心受罰同業各行應允遂定自今日開會以後同業不論何家再進日貨議定重罰决不寛貸同業各行均皆贊成並令勸告南貨業永遠抵制勿墮其志云 
[滬上又有痒症發生]  
　　本埠近日又有流行性感冒之痒症influenzna發生其病狀並不劇烈祇表現畏寒心悶咳嗽發熱體倦喉痛而已且尠有發生加雜病者而染患者亦寥寥無幾然據醫家言凡曾患過痒症者雖病越數次其體質仍無　　能力故一遇此症復流行輒易染患深望各界注重衛生俾勿如前此之盛行也可 
[工部局選舉問題]  
　　中美新聞社譯密勒評論報云明年二月間上海工部局將行選舉有選舉權者之名單已由工部局載於二二月一日公報附於字林報發表十一月二十九日該報會著一社論評論新董事問題以愼重選擇之字句將現任各董事一一預爲開除而獨留一日本董事大致謂某某董事七人以種種理由均將解職獨日人伊吹山可望留任而總董批挨斯在職已七年其功績爲衆所公認伹批君自願退休吾人殊不忍强其再留云云按工部局總董亦爲字林西報有力董事之一故吾人信該報對於各董之去留眞意必所深悉吾人於該報評論中之最後數語極表贊同但不贊成其言兩美國人董事皆將退職須知満利門君有下届總董之資格故應勸其勿退大拉君則於工部局極有功亦應再任一期除満大兩君外應由美國納稅人再舉一美人爲董事庶與美國在滬埠之人口及利益相符至於其他董事之去留與吾人無涉故不便贊一詞惟吾人有敢効忠告者卽工部局之董事會中應加入華人二人或至少一人中國商界謂租界華人應有無限之選舉權此固不能重視即彼提議者亦未必望人重視惟華人擔負租界賦稅之大部分而工部局不肯注意其利益無怪彼等有此提議總之華人於租界行政機關必須有發言權有一商界要人評論多數董事將辭職謂彼等覺有風潮將至故欲退避此說未必輕視各董事然風潮將至則確無可疑苟欲禦此風潮而保存租界之高尙標準必須出以勇氣及外交手段而惟一善策則爲美人英人與華人合力提携始能保此高尙標準不然則上海將全歸日本人管轄耳管轄上海爲日本對華政策之一部分日人在上海購地租地皆抱此目的日人將與任何一國之人合力反抗他國以取得優勢迨旣得勢則再處分助彼之一國人士觀日人在満洲高麗靑島及福州之所爲即可知彼在上海行將何爲又觀彼等於今春一致投票贊成朿縳言論自由之報律亦可測其有心華人在上海之利益較大於任何國人倘美人英人能覺悟彰明之時兆必願與華人提携美人與一大部分英人均贊成華人加入工部局董事會之中華人現正反抗日人之擴張勢力於中國倘頑固之英美人一有失着或使華人墮入日人彀中而與日人提携以排斥西人此最爲可慮者美人最得華人之友誼然則吾人曷不力爭加增美人在工部局中之代表俾美英華三國合力行動以保存從前辛苦經營之結果而更建設此新上海使占一世界商業中之重要位置耶 
[梁士詒北上]  
　　梁士詒近由香港來滬稍作勾留於昨日下午三時偕岳丈關某由滬甯火車預備之特别專車赴南京再換津浦火車赴京所帶行李共有三四百件且有眷屬偕行臨行時北火車站送行者甚衆 
[西商方面之金融報告]  
　　美倫費安洋行發表十二月三日以前一星期之匯兌報告略謂倫敦銀價現貨爲七十三便士七五遠期爲七十二便士七五較前一星期已低去二便士二五與一便士一二五上海價率則無變更電滙仍爲七先令四便士然此並無市面之眞相蓋現貨電匯仍有八先令七便士之價收盤時爲八先令五便士遠期鬆動但三月份者仍可得七先令六便　士出口匯票仍難作出由此可見上海銀根之緊非至大條銀到滬後難望鬆動此後三四星期内將有大批現銀運滬查美國一九一八年譬特門議案美國國庫有權鎔化銀幣而售去之數以銀元三百五十兆元爲限是年四月一日美國庫存銀元五百六十八兆二十六萬九千五百十六元今年十月庫存减爲三百零八兆十四萬五千七百五十九元蓋其餘二百六十兆十二萬三千七百五十四元業已鎔化售與英國運往印度矣今可鎔化出售者尙餘八千九百八十七萬六千二百四十六元其中有大一部（約數在六七千萬之間）終將運入中國市場聞鎔爲銀條之美國銀元 
 
 

Page 11

 
 
約三百五十萬盎士左右業運出刻方在途云 
　　瑞和洋行星期報告紀本地巿況略謂妨礙商務之主要原因厥爲銀根之緊急人人雖皆以此爲言但仍購入黄金或希圜厚利置現資於不活動之地不獨無補於巿面且益增銀根之枯涸上海銀行存銀連大條銀一千六百六十五條在内現僅有一千七百十三萬五千兩是存銀已不充裕各銀行乃仍放價吸收現銀故匯率雖爲七先令四便士然購者尙可在市價之外抬高十五便士第此爲暫時事數星期内銀條與銀幣大批到滬後此種情勢當可不復發見預料中國陰暦新年以前上海可到値銀一千五百萬兩之現銀云 
[海盗刦物擄人之警電]  
　　昨日南巿裕盛號接金德順沙船發來要電云由閩裝儎鹹魚及雜貨等物開駛來申駛至浙江洋面峙頭地方正在駛行猝來盗船三艘盗匪三四十人先以開槍威嚇擁躍上船至各艙搜抄刦去現洋五百餘元並各船夥衣服等物又將船上總理（俗呼出海）一人擄去言明日期要洋二千元方可贖回如到期不贖置之死地云云該號得電後卽將搶刦情形禀請浙江虜督軍及外海水上警察廰來廰長請速捕緝盗匪以安航商 
[福建路越貨傷人案續誌]  
　　公共租界福建路（卽石路）五十八九號門牌豐泰洋貨店於前晚八時被盗搶刦並被該盗等開槍拒捕繫傷店夥三人及華捕馬夫各一名該盗等亦被捕擊斃一人拿獲一人其情已紀昨報茲調查得該店共被刦去現洋鈔票一千二百餘元拿獲一盗名王立生（即王立忠）擊斃一盗名王立本該盗尸體昨晨由老閘捕房捕頭辛克來諭飭華探姚錫卿等舁至虹口斐倫路騐屍所報請公共公廨陸襄讞會同英包副領事於上午十一時同乘馬車蒞所檢騐當由監院西人導至騐屍室騐得該盗被槍彈擊中頸喉身死無訛塡明尸格即　座公案訊據豐泰夥友裴惠谷供稱年二十二歲昨晨八時突來盗匪四人二人執有手槍一人至門外把風三人關入店堂搶刦賑臺上現洋獲案一盗亦在場搶洋已死一盗當時曾開放手槍後逃至三馬路被巡捕開槍擊斃並未看見店中尙有韓汪李三友被盗開槍擊傷現均在醫院醫治云云並據老閘捕房四百六十五號華捕李子榮投訴昨晚在九江路福建路口站崗驀聞聲響初擬黄包車橡皮爆烈幾見火光知係手槍上前觀看死者向我開放一槍未中彼就轉身飛逃我卽架起洋槍還擊中彼後頸彼頭與兩手垂下趨前察看手槍尙未釋手等語旋由包探姚錫卿將獲盗王立忠解案據王供稱海州人於前日來滬找尋父親寄庽海寜路與死者王立本相識惟不知其作何生理昨夜在彼處被探捕等拘獲是實又據監院西人投訴死者槍彈由後頸射入從前面穿出云云中西官核供遂於騐訊單上會同簽判云驗得已死盗匪王立本因結夥搶刦並開槍拒捕被巡捕李子榮格斃着地保報堂給棺收殮標封厝壇召認判畢經中西官向李捕嘉諭一番即各乘馬車分道返署而獲盗王立忠於上午九時半先由老閘捕房華探目黄潤甫與西探搿勃脫傳同見證畢庭琪將王解至公共公廨即經該探等與見證分别上堂禀明前情要求展期開審經李襄讞得禀商之英卓副領事判王仍帶回捕房候展期七天解訊聞受傷各人李永林韓商三兩人略重一時恐難全愈云 
　　又函云福建路前晚盗案槍傷多人一節已誌昨報茲悉豐泰洋貨店夥三人及行路者一人經捕送入醫院後昨特由捕頭派中西探押帶擒獲之一盗至院使受傷者證認并調查傷狀聞受傷之安徽人汪儒齋腸腑爲子彈洞穿命在旦夕已由家屬假紅十字會病車舁歸南翔人李永林亦傷狀甚重餘則尙無生命危險云即由中西探據情呈報捕頭候核矣 
[福建路商界聯合會注意公安]  
　　公共租界福建路商界聯合會昨因該會會員豐泰洋貨店 
於前晚（四號）七時三刻被盗搶刧並傷店夥三人已有一盗被擒因事關商界安甯特於昨晨發出緊急通告九時開全體大會討論善後辦法公推王家藩爲主席提議二事（一）請求總聯合會呈請交涉員向巡捕房要求將被脫逃之盗嚴密查拿歸案重辦已擒之盗移交内地從嚴處决以儆將來（二）要求巡捕房當此年關已近須多派探捕於熱閙之區加以特别保護免再發生盗案傷害人命而安衆商當經全體贊成即由書記分别繕發矣 
[啓明女校遊藝會誌盛（績）]  
　　（七）中文詼諧日傘與雨傘八齡之郁柔實飾用雨傘之男孩九齡之陳紫椿飾好日傘之女孩十一齡之陳桂淸飾伯父當二孩羣呼（伯父眞好）時祌致躍躍如繪（八）六幼前後分兩排坐奏鋼琴（九）英文西劇（耶穌聖誕節之玫瑰花）其事發生於中古時某年聖誕節前一日有某女騙會於一年前拐逃某伯爵夫人幼女此時復設計惑其長男謂有寶物藏置玫瑰花中但汝須於深夜求之嗣此長男夜出蹝尋迷失路徑女騙因目擊聖誕儀卽感悟悔罪竟將長男幼女一併送還誠快舉也其演耶穌聖誕儀節時淸歌婉約妙舞婆娑均從舞臺後壁簾幕中透出令人與舞臺各人物之古裝美服比較觀之益知歐洲古文明其足令人歆羡處又不慬宗敎上之感化能力而已伯爵夫人之帽微似中國小孩之狗頭帽頗足耐人尋味飾兵卒兩女士之銀盔長劍紫玫瑰裙美艶異常又覺居今之世遍歷全球不復更見此奇麗之裝束也（十）法國歌（十）（一）十二女生啞鈴操疾徐高下隨琴師爲動作而極柔曼之口號即隠隠藏納琴韻中蓋此女琴師能以事美育者兼及體育誠中小學校極好之模範也（十）（二）悲婀娜（鋼琴）惠和靈（提琴）合奏以兩幼生行之（十）（三）鍾慧菱慧椿兩幼生錭琴雙奏惟聞金石之音鏗鏗然相應和聞係畢業生某女士所指授者（仍未完） 
[高小學校分等運動會之預備]  
　　上海縣勸學所所長李頌唐分致本邑縣市鄕公私立高小男女各學校公函云逕啓者案奉縣公署第七一四號訓令以奉敎育廳訓令本届省敎育行政會議議决推廣體育辦法有分等運動一項業將辦法及奬章式樣呈奉省長核准在案當令勸學所曁公共體育埸遵照辦理等因奉此業經本所會同公共體育場管理員酌定此項運動舉行日期爲九年一月八日各校運動學生應於是日上午九時齊集公共體育場實行運動並按照規定辦法先期抄印運動標準各項運動法及運動員報名單具函通知即煩查照辦理並於九年一月三日以前將合格運動員塡寫報名單交至公共體育場以便編定號數 
　　分等運動辦法（運動標準）運動標準須於運動期一月前通知各學校學生及體育場基本運動員標準共分三等每等有三項運動每一運動員須三項運動均能合格方給奬章一枚設中等標準祇有兩項及格仍給以初等奬章高等標準類推（初等運動標準）（男）引體向上二次立定跳遠五英尺四寸六十碼跑九秒五分之二（中等運動標準）（男）引體向上四次立定跳遠六英尺四寸一百碼跑十五秒（高等運動標準）（男）引體向上六次立定跳遠七英尺二寸二百二十碼跑三十一秒（初等運動標準）（女）籃球擲遠二十英尺产定跳遠四英尺十寸五十碼跑十秒（中等運動標準）（女）籃球擲遠三十英尺立定跳遠五英尺四寸五十碼跑九秒（高等運動標準）籃球擲遠四十英尺立定跳遠六英尺五十碼跑八秒 
[南滙縣秋勘之結果]  
　　浦東南匯縣境本届秋收荒歉經縣農會長張景陶陳佐漢等呈請減賦會誌前報茲悉省公署財政廰所派委員江慕洵業已蒞南履勘由朱知事邀集農會團聯合會圖聯合會等各紳士公同議决辦法忙漕普減二成蘆課草息以二二三團被災較四五六七團爲重按照災情分别辦理平均總數約減四成昨由江委員朱知事會銜電請照辦以蘇民困 
[棉巿消息]  
　　中美新聞社譯美盛公司一星期棉巿報告云上星期棉巿極形疲弱巿價較一星期前減銀半兩減價之要點爲銀巿之逐漸恢復尤堪注意者爲存貨忽然跌價因録根緊急之故總之吾人以爲棉價尙有再跌之希望利物浦巿價中等美棉存貨二四·五八便士三月份交貨者二二·○二便士紐約巿價一月份交貨者三十六元九角四分五月份交貨者三十二元七角八分孟買巿價五百五十三羅比 
[破獲私鑄僞洋之機關]  
　　王永生陳有生姚金東等在閘北太陽廟姚品蘭家私鑄僞洋被游巡隊郝隊長訪悉率同劉巡官帶領隊士突往掩捕惟屋主姚品蘭在逃抄出僞洋五十九元及模型器具等件解送司法科懲辦 
[滬北五區商業聯合會開辦義務夜校]  
　　滬北五區商業聯合會自成立以來對於義務夜校早經籌備惟因經費困難致碍進行近已由該會職員等竭力籌盡始將校具敎員并一切費用措置就緖不日即將開校聞其夜校所聘定之義務敎員爲吳正暘（杭州之江大學畢業）陸乾惕（上海澄衷中學畢業）許惠人沈人和（上海滬江大學畢業）陸仲義貝　新（蘇州晏成中學畢　）張瀕周（江蘇省立第一商業學校畢業）史觀濤（蘇州束吳大學畢業）蔣介民（寗波三一中學畢業）周少葵其夜校課程如國女英文算 
學歷史地理簿記尺牘等現該會全體職員等已訂定本星期五午後四時在該會事務所開敎職員交誼會以資聯絡 
[兩拳術家今日在靑年會演拳術]  
　　温州拳術家林松亭拳家黄飛熊會在閩浙軍隊學校任敎職有年茲因就聘粤東道經滬上本埠靑年會體育科特托友挽請於今日（六號）下午五時半在該會健身房試演各種拳術喜研究拳術者届時可逕往參觀云 
[寰球中國學生會演說預誌]  
　　寰球中國學生會定於本月六日（禮拜六）下午時請新自菲律賓考察敎育回國之江蘇特派員費璞安王舜成錢伯鈞陳芑生諸君演說費君等此次考察之餘頗多心得届時必有宏論以餉吾人欲聴演說者可向該會索取入塲劵 
[神州醫院消息]  
　　滬南神州醫院自開幕以來病人到院求治者日多駐院醫生應接不暇爰由副院長余伯陶吳菊舫每日到院帮同診察該院頭二等及普通病房頗淸潔故住院病人甚稱安適 
[牛門律師辭捕房法律顧問]  
　　上海泰晤士報云牛門律師近由國返滬聞已辭去工部局捕房法律顧問之職而入葛福來律師辦公處辦理訴訟案件至於捕房法律顧問則由高易公館之費斯福（譯音）律師繼續擔任云 
[淞滬警廳會議加防辦法]  
　　淞滬警察廳長徐國樑以現届冬防吃緊之際且租界發生搶案内地防務不得不嚴厲進行以免竊匪潛藏昨日午後特召集各外區巡官到廳會議加防之法當由徐廳長面諭必須每晚認眞督率警察在各叚巡選不得稍事怠忽本廳長常親自出外抽查所屬勤惰情形以備將來記功邀賞切宜勵志進行云云良久始散 
[派兵保護藥庫]  
　　浦東白蓮涇港口之火藥庫中儲軍用藥彈要物曾由護軍使署飭派步兵一連在彼駐防以資保護茲因原駐三十八團第三營之十二連全連士兵奉調赴甬故由松滬何護軍使昨飭十六團第三營張營長抽派兵士一連迅往浦東保護藥庫 
[飭查盜刦牧師船案]  
　　駐滬水警第三隊王隊長訪聞閔行監理牧師周文敏於本月一號由閔雇船來滬行經楊思港浦面被盗攔阻去路躍入船内刦去銀洋衣物各件現尙未據報告查該處爲管轄境内且附近駐有師船究竟是汩該處一帶浦江中有無行船遇盗曾否據報有案亟應飭查以便嚴緝昨經派員密往調查矣 
[綢緞掮客途中遇暴]  
　　日昨下午有向爲綢緞掮客之金步灜由城内收賬返北手持華絲葛一疋行經九畝地附近華法交界處突被匪徒用棍背後猛擊倒地該匪等即將金某身畔所收賬洋一百四十八元並華絲葛一疋攫取而逸迨金蘇醒呼捕匪已去遠當即投報該管警區請求嚴緝 
[迎神賽會釀成慘劇]  
　　浦東南滙奉賢一帶近來迎神賽會盛行奉賢縣境靑村港附近三祝院橋新建甫經二月適某廟賽會經過紅男綠女擠軋橋上該橋石塊忽斷一條衆人紛紛落水當經救起五六十人其餘受傷者十餘人死者三人洵慘劇也 
[又有汽車撞斃人命]  
　　向爲成衣匠之湖北蔪縣人王棠敖（即王長敖）因於上月二十四號午後在靜安寺路梅白榙路口被程盈生之汽車撞倒碾傷腦部由捕將王車送醫院醫治無效於前晚身死由院知照捕房將屍車至　倫路騐屍所報請公共公廨中西讞員會騐昨日午刻經陸包兩君蒞所騐明死者生前委係被汽車撞傷要害身死塡明屍格即升座公案據死者之同鄕人陳潤　王東海相繼投訴死者並無家屬在滬暫居陳處是日因事出外致被撞傷殞命惟其死得堪憐且無親屬應請酌給棺殮等費云云並據王坤生供稱在程公館爲汽車夫是日開車至靜安寺路梅白格路口由西往東前面有一電車亦由西往東死者在電車上跳下以致被撞倒地受傷求察又據電車賣票入盛景　投稱是日約在上午十一時電車由東往西停於靜安寺路馬　路口分站死者從車頭竄過致被汽車撞倒碾傷云云又據電車公司西人聲稱上月二十五號由捕房用電話知照因該賣票人得悉此事故令其投案證明等語又據新閘捕房華探何正喜將車主程盈生家經租人季省三傅案訊據供稱家主因事至徐家滙花園命我到案代表是實旋由三百七十四號華捕投訴當時見死者被汽車撞倒碾傷頭面即將其車送醫院醫治經中西官核供以死者自不經心以致被撞碾傷斃命判令車主給予棺殮及運柩費洋一百五十元着死者回鄕陳潤卿具結領屍棺殮並將靈柩代運回籍安葬 
[拐匪瘐斃]  
　　匪徒王阿毛前因拐案由上海地方廰訊明判决監禁三年送往漕河涇江蘇第二監獄執行在案茲該犯在監患病醫治無效於咋病斃當由該廳許檢察官沈檢騐員等蒞監騐明委係病死令由　堂棺殮發封厝壇 
[小客棧寓客身藏手槍]  
　　周阿元萬明昌王阿三施學桂等身帶手槍　居虹口北浙江路第三百三十五號某小客棧内經虹口捕房包探蔣阿林查悉與八十四號西探目利扶司前往分别將周等四人及婦人胡陳氏拘獲帶入捕房押候解送公堂請究 
[匪徒至檢察官家冒名撞騙]  
　　上海地方廳熊檢察官家居西門外林蔭路咋午有陳阿榮突至熊君寓所聲稱我在某輪船上爲茶房此處主人原籍百包件一個托我寄來上海今日輪已抵埠請派人前去領取並請賞給我之酒力等語時適熊君在家知係匪徒冒名撞騙立將陳指交巡警押送二區警署轉送地檢廳沈檢察官提案研訊判陳阿榮收押候究 
[買跑馬票中獎之糾葛]  
　　某洋人家傭婦張吳氏咋延巴仁律師代表投法公堂控稱原告於上月十號（禮拜一）帶領洋東之小孩至花園游玩當由某洋人之傭婦張三寶向原告稱我購得跑馬票一張（俗謂香餅票）已有五股汝要入股否當時原告應允拚出洋二元五角言定次日交洋迨至次日原告給被告五元鈔票一張被告因無洋可找故不收鈔票向原告稱我尙欠洋廿元如果得彩我們均皆發財倘若不中則我找還爾洋十七元五角後至第三日該票果中頭獎計洋九萬四千五百元兩造又至花園被告忽又悔稱此票係我獨買不願與汝合股等語原告聞此言語向論置之不理故此心不甘服投案具控等詞繼據某西婦稱是日我在花園聞得原告向被告稱爾運氣甚奸被告稱爾不要難過我給汝洋一百元是實原告稱被告張三實於禮拜四向我稱獎票已得銀洋尙未領取並未言及難過之語今有證人在案可作見誽王陳氏戚應氏上堂聲稱於禮拜二下午我等同在花園目見張吳氏給張三實鈔票洋五元當因張三實無現洋找出故不收鈔票向吳氏稱我尙欠汝洋二十元如不得照欠數扣去餘不知情詰之被告張三實稱禮拜一我雖在花園談及買獎劵之事實未應允與原告合股亦有說人請核又據見說張長褔稱禮拜三下午汽車夫至我處稱伊與張三實及馬夫西崽大司務合購得跑馬票一張已經中獎故由我與洋東同至領銀處將銀領出後與伊等分派並未言及與原告拼合之事又見證李候氏　袁氏稱禮拜一日在花園張三實向我等稱與汽車夫等合買香餅票一張言畢張吳氏即前來向三實稱我與汝再拼一股當時三實稱慢慢至次日又遇見雖聞吳氏稱給被告銀洋並未見過鈔票是實中西　員會判一併退去聽候復訊核辦 
[吞没蛋白案請求復訊]  
　　愼餘洋行大班西人尤勃及管棧房之張贯福前經塌車夫頭目颜連卿在公共公廨控吞没蛋白兩箱請追價銀三百三十兩業經訊結判原告勝訴詳情已紀本報昨晨該被告等又延律師到第四民庭請求復訊以前次傳訊時被告方面見證未齊此事殊與被告名鑒攸關等語中西官得禀論准予傳證復訊 
[輪船搭客私帶煙土]  
　　陳和生近從大連乘輪來滬私帶烟土四斤昨晨該輪抵埠陳正擬携土登岸爲水探捕查獲押入水巡捕房由梅捕頭略詰一過判將陳移送地檢廳訊究烟土送往海關候燬 
[蘇存富欠債案之訊判]  
　　程伯均呈控　存富不理磚灰價欵一案昨由中西官升座第四民庭續訊被告在逃由程持　據投案證明被欠洋八百八十二元七角五分並延朱斯芾律師到堂譯稱被告在華記路七百零七八號門牌之店及華特路之店兩處生財均已奉論拍賣請將此欵給予原告領去等語堂上論拍賣之欵給原告具領又鼎康協昌鴻源順康長順順吉成林瑞金亦被蘇存富倒欠貨欵控於公廨昨晨各原告到堂要求將程控蘇案拍賣之欵公攤堂上以程控在前且該兩處之星均係程之律師朱斯芾氏請論發封各原各不能享公攤權利着各自去查明被告若有其他產業亦淮予給論發封備抵論畢判原告勝訴 
[兩案改期再訊]  
　　黃仲和歐陽茂生同控三新油廠股東兼經理蔣濟川不理欠洋二千零八十元銀一千五百兩一案本訂於昨晨在第四民庭傳訊届時改期未審又婦人陳居氏呈控王佐才吞没代放契據鑽戒等件一案昨晨續訊原告之律師請求改期堂論改期再訊 
[昨日午後公廨訊案紀]  
　　曹者石潤夫前控汪步灜不理欠銀四百兩業經公共公廨訊判原告勝訴昨日下午被告延律師到堂將判决之欵交案並稱汪反訢石不付倜金五百四十五兩一案尙未訊結故此欵請勿予原告領去俟該案訊結再付云云石亦延律師到堂要求給領經俞襄讞與美約副領事核禀諭汪交案之欸給石領去反訴案着石潤夫照章交保候訊 
　　增美术行經理王增芳延律師在公共公廨控樹與協記木作埸主邵厚生許春記不理擔保承造沙彌洋行房屋中途抛工他往代爲造成墊去工料價銀四千一百餘兩訊供論被告交保無保收押等情已紀本報昨日下午亦由俞約兩君升座第四民庭續訊即由見證夏樹生證明沙彌之屋本係伊承造因無保人故將訂就之合同讓與邵等得酬洋二百餘元云云詰之邵供伊係夏派爲承造該屋監工夏因已名　不好故牌號取樹與栛記避去夏字後與夏有意氣監工未竣告辭夏遂串同王增芳揑控等語並亦延律師爲之辯謢因時已暮堂上宣佈退庭論兩被告無保仍着拘押改期續訊 
　　已閉源盛隆茶棧股東入籍西洋之徽州人許幹臣呈控該棧股東兼名　經理朱萝元不理賬欵一案前次傳訊之下論候派員理清賬目展期十二月五號會訊在案昨日下午届期由西洋施副領事蒞廨會同關讞員升座第一公堂由理賬員上堂陳明理賬情形即由中西官論改期再訊 
　　英商怡和洋行在公共公廨呈控已閉萬家　番荣館主沈廷芳擅將該荣館内玻璃板壁等物拆去請追損失一案訊供等情會誌本報昨日下午由關讞員與英卓副領事升座第一公堂續訊據沈供板壁係以洋三百元向房主買下故還移時應爲拆去並令司賬馬仁德出店陶少卿到堂爲之作證原告亦令見證袁呂初到堂證明房主並未將板壁出售繼由兩造律師互相駁詰未終而時已暮堂上宣佈退庭諭改期辯論核斷 
　　江西路五十一號門牌日商遠　保雄在總巡捕房控告姜忠翹與張延賓用空單　取紫鋼一案業由包探將姜拘解公共公廨訊譣交保候核在案昨日下午由捕將姜解至第二公堂續訊因陪審日副領事林出君未到故而未審 
來函 
[上海醫院來函]  
　　敬啓者本月二日貴報本埠新聞神州醫院開幕記事一即内有公立上海醫院代表徐牧湖云云查徐牧湖雖係敝院見習生當日並未派作代表敬祈登入此函更正以符事實公立上海醫院啓十二月五日 
[大正米行來函]  
　　敬啓者閱貴報本埠新聞欄内載有聯合通信社云昨日午後有遊行講演團愛國靑年行經南巿十六舖查獲私運出洋食米數百包事後宣講者又至洪昇碼頭將大正行招牌取去據云該米行與查獲之米頗有關係云云閱報後殊深詫異敝行食米停止營業已久何來數百石之私米旣經查獲何不將米扣留充公禀請官廳治以應得之罪傳聞失實爲特函告請登入來函門内以供衆覽大正書束十月十四日雜評二 
[自動的救國（庸）]  
　　滬上學生因福州事件激於義憤連日出發演講並厲行檢貨之舉其愛國熱誠足以感動社會雖一部分人對於學生某種行動或未能深加體諒然正唯純潔無疵之靑年知有是非而不計所謂利害故愛國舉動能出眞誠與世之熟於趨避祇知高談愛國者逈乎不同也 
　　抑吾人尙不能已於言者中國者中國人之中國也旣爲中國人當然應自愛其國當然有自動的救國之天職在商界方面當知不能爲自動的救國而招學生之干涉質之天良已多愧作正宜憬然悔悟力蓋前愆在學生方面當知救國之舉貴乎自動與其出以强迫而僅博面從毌寗動以至誠而使知感奮蓋愛國而由於被動出於勉强終非澈底學界之責任惟在先知覺後知先覺覺後覺使爲良心上自動而已 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　　（組雲 
　　自由談三字皆用當代名人字跡每星期調換一次今日係譚組雲先生手書 
[自由開篇] [  咄咄]  
　　萬里長征辦册封取消自治告成功 
　　中華民國原五族何故蒙人獨不同 
游談 
[環游世界紀略（二）] [  蔣夢芸]  
　　閱十四日夜乃抵俄羅斯之莫斯科莫斯科爲俄國舊都極繁盛全國鐡路集中於此北有森林南有炭田亦爲俄國織物之中心市場吾等駐此三日得以飽覧名勝第四日復乘車肖進翌晨抵芬蘭灣（Ｇ.of　Tinland)附近之新都彼得格蘭是城較莫斯科尤盛人口亦較繁爲俄國商業之中心巿場吾等下榻於此者兩週設吾夏日抵此者則當居此較久蓋是地實一絕佳之消夏處也兩星期後渡芬蘭灣入瑞典國都名斯德哥爾縻者(stcokdoim)瑞典位於斯堪的維亞半島(xcanavinpen)之東國内風絕佳尤以國都爲最吾等居此一星期乃由此乘車往挪威是地爲大西洋暖流所經過故温度甚高冬季港灣可以自由出入無冰結者沿岸產魚極富爲世界三大漁場之一國内山光水色無不明媚與瑞與同爲歐洲著名勝地旅客過此有流連數載不忍去者國都格里士特阿拿（cirjsisnia)城較瑞典之期德哥爾摩略小爲林木魚類之輪出港勝地也居此四日易乘郵船至丹麥之哥　納給Copeuhaged一著名工業地也港内水深足繫巨艦多艘於軍事上亦占重要位置風景略遜於斯格兩地惟面積大則過之於是盤桓一星期更搭車赴德意志之柏林車早發而夕履此沿途風景極佳足以遗旅困抵柏林後下榻旅舍柏林爲德意志之國都亦歐洲有數之大城也地跨易北河之支流爲内地商業之中心地且爲世界金融巿埸之一壯麗繁華甲於他地有極大之八園爲他國所僅有者有無數大博物院及圖書館收藏宏富一國學者咸來此研究學術巿街間之大小酒肆均備有極佳之音樂以娛來賓每當月白風淸之夜把酒鼓琴酒力未醒琴調和暢比其樂自同凡異而德人之好樂嗜酒亦可於此見之余雖不喜酒特嗜樂甚故居此月餘大半歲月幾消磨此中不知者能疑余有酒癖實則余借此以聆佳音耳所謂醉翁之意不在酒者是焉此外除流覧風景外余專意往皇家博物院參觀者數日第走馬看花所得者僅焉 
 
[湖北水災圖（卅七）貧民之被災狀（二）]  
　　本届鄂災奇重由湖北義賑會敦請專員赴鄂親　災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
雜談 
[紀夢] [  紓]  
　　閱劉仁航君夢談迷雖撲朔不可究詰中有數則情似雖魂然則倩女往事其可信歟玄之紗理遠不可測僕亦往往有夢夢境至怪錯愕駭詫事至不可思議然每一夢歴時雖久偶一思及便土心頭如温舊課似觀影戲毫髪不爽淸晰宛在目前不以悠久而有繊微模糊顧僕腦衰健忘昨日治事今日如同隔世惟此則　斯眞怪事今特誌之狗尾續貂之 
誚夫豈能免 
　　余先慈生時膝下三子一女氽爲次平素屠弱多病一年三百六十日卧疾幾佔其半因是獨蒙慈母垂愛撫視週至匪所不至恩意隆重正所謂天高地厚余病每遇沉頓萎踡床褥輒聞室外啜泣聲其音哀婉愴人心肺初余不知誰氏之泣泣又何故及余病已家人團叙諭我病事即見老母淚落滂沱哽咽不能吐　余妹隠告余日兄病危候阿母每背人泣數晝夜不輟迨病稍愈則即破涕爲歡仰首喃喃日謝上帝庇佑我兒余聞語始悉其故心大感動至於次骨自是余病雖篇每於母來撫慰時卽力振我神佯示無苦以慰老人之心母似知之愀然日兒疾羸頓殊不能了阿母心碎矣聲已淚下如此數載瘵疾得以痊瘳免作泉下物者皆我慈母再生之矣病旣奔波風塵每思稍報返哺之恩輒不如願中心自疚幾乎纷裂甲寅夏先母棄養余愈悲念此世界之中無有愛我之人矣終天之恨雖死無已當時屢思步武畢 
　　魚慰母荒寂顧終格於情勢然奄留至今恒苦不已一夕入夢余方勾當家車見母氏飄忽而至余恍惚似與母氏久别因而大喜趨之與語而母比輒離我而去思追而捉之則每距我數尺餘咫卒不能即余愕然凝神細察覺其神宇寗靜彷彿病時顔色冷然無歡而共步履之間足不著地似駕雲霧蹀躞室中如操作家事余念母氏素至愛我何以今日凉薄見面若不相識而余満蓄悲懹每思見母一傾别後幽鬰今旣觀之方忻可以得瀉無可告訴之語乃母如此則我不將愈增悲懑不覺惜慟於心失聲而哭旣醒又自於邑枕　亦濕而淚痕界猶潺潺流落不止 
　　已而夢中又晤慈母矣行動縹緲神棈嚴寒一如初次之夢余大戚念母何以若是寡歡其亦慽余不孝耶嗟夫余固不孝也然余往日即不孝矣母氏初未　怒怨懟何以直至而今始以余之不孝形諸顔色余知慈母寛仁愷惻决不以其兒子不孝掬怒於貌然則落落無語究爲何故此時余孺慕心切遽前撲之母氏　没而余則已仆地慈極而醒則果委身於地門齒因墜其一淚血交流蓋時垂暮余曲肱於案假寐初不圖思母之切卒然遇於夢中余嘗聞父老言家人死後晤於夢中其不語者乃眞亡人則余慈母默默無辭其眞慈魂歸來耶然則九京慈魂其安耶其不安耶風吹雨打月冷螢飛夜臺孤侶其將何術遣此慘寂耶而慈魂良善亦免被野鬼之凌夷耶嗚呼人天界隔徒令此心馳繞母氏窀穸滋可悲已 
詩錄 
[不言無樓詩話（九）] [  莊蔚心]  
　　虞山龐獨笑爲檗子先生之兄余見其所作無一語不學伯嚴如臘不盡日爲檗子卜葬於虞山北麓書此告哀天荒地老吾仍在花冷山深汝儻安留得一坏乾凈土夕陽終古不吹殘緃拚一殉可依誰剌骨山風寫汝悲爲有千秋萬歲感寒山無語我來時飣眼山邱如可呼吟魂到此亦覊孤還鄕寄命兩狠狽於此詩乃信 
新拾遺 
　　満身是錢没飯吃哈埠羗帖儼同廢紙我國商民間有以帖糊窗者憤無所洩聊以解嘲蓋别有用心也不料近來又有以羗帖作衣者現道裏有俄舊官僚曾充其專制政府司法總長由其本國逃難來哈所帶者全係羗帖該俄人因其不適於用用二十四十之小票作衣一件手提竹籃沿街乞討圍觀者人山人海俄警察以其敗壤該國名譽當即拘至俄巴釐司將其衣剥去禁押三日釋放乃該俄人出後又用千元與二百五十元之大帖作衣一件仍舊沿街乞討其満腹牢騒不平之氣亦可想見矣聞俄領一昨將其請至領署勸其不必如此該俄人云我守着羗帖買不出飯吃故製成衣服藉以禦寒耳俄領語寒惟勸之出署噫此亦東方曼倩之流亞歟 
　法美女生賽球預誌法人學校及天主堂學校女子籃球隊將於本月十三日（即下週土矅）下午三時起與美國女榏籃球隊在凡爾登花園作友誼比賽想届時丹楓黄葉中兩國自由國民天眞爛漫各顯女兒身手必有一番佳話也 
　　芝罘西人與學生足标比賽芝罘西人足球索稱老練學生方面亦尙不弱兩雄對峙固不相上下也十一月二十七日兩隊又作今年未次之比賽聞已出校之四學生亦　焉其結果爲四與一之比卒爲西人勝推其故因學生方面之先鋒作戰不力且有不勝其任之勢致屢失機會不半時其中軍又因折踝踣健將折而勝敗立見加以守將　方攖疾遂漸不支以致失敗是役也流血者有之微傷者有之折踝損備者亦有之其最後决　竟如是激烈　戰場臨大敵不啻也 
小說 
[秋蟬脫殻（一）]  
　　此部秋蟬脫殻小說篇幅極長笑談不少至後詩章雖多俱堪供誦故擬陸續投自由談以博一噱仙籟識 
　　華安逃避康宣隠依舊風流唐六如接下到城門首從艙中伸出頭來向城門拱手忽聞岸上有人乃是祝間說遒唐大爺回來了囝兒在此守候大爺在岸邊請大爺快須登岸有要話面說产如說使不得有新娘在船内待我到家你大爺即來便了祝同道正爲着大爺家裏事如何急欲到家大爺船邊有囝兒在此照應六如正疑惑間却望見枝山因向秋姑說娘子放心我與枝山說幾句話卽下船的六如上岸枝山扯住說且走幾步向無人處好告訴你家中的光景六如不肯走被枝山拉住且丢開慢講祝同跳上船來叫聲九娘我是祝府囝兒名喚祝同我家大爺有話告訴唐大爺去了我空大娘因唐家陸氏大娘娘知會說道九娘到來諒必隨身打扮須要更換衣服然後進宅内所以端正船隻相迎秋姑心裏暗想大娘娘原來如此精細說道大爺不在皮奈何祝同說唐大爺就要到大船上的只見有一隻大船搖來有美婢招呼說我家大娘請九娘過船秋姑道我身上如此裝束不便相見祝同說原爲此秋姑又說此間船錢尙未開發船家正着急了祝同說多少船錢隨即開發大船傍着早有使女過來攙扶秋姑無奈只得勉强過大船祝同說所有物件一齋携來船家說只有一小衣包你取去因問明船錢若干祝同說不必多講賞你兩銀子快須開去秋姑見家大娘自顧隨身衣服不覺有愧色但見他杏臉桃腮柳葉眉身穿繡襖玉環垂榴紅裙幅新花樣還有幾個了鬟在後隨秋姑即坐定大娘唱道未觀花容早慕名今朝特地備舟迎暁得姐姐是冒着風霜途路苦舟兒一宵身子欠安寗我家大爺與唐家叔叔交情不讓蘇張厚非比輕浮子弟情醉酒哦詩晨夕聚怎料他妻房抛撇棄家庭傳言聞說周家住除夕勿忙向武林得了後來眞信息扁舟輕泛造東亭歸家細述　和末鼓動兩家歡喜心料得吹簫引鳳後雙雙比翼返吳門今唐家大姊將服飾送來與姐姐更換以便相見秋姑道妾好慚愧　妾無容貌又無才在相府不過侍奉皇封作伴陪蒙我家大爺雅意屈膝相門充小便秋元名姓　年埋唱隨今得同回轉又蒙大娘刮目相看靑眼開丫鬟隨即引秋姑進房艙臨錢梳妝改換衣裙說道唐家大姐與七位姐姐同坐一舟來了兩舟相並從房艙抽起板兒攙扶過艙秋姑知打頭的大娘呌道大娘在上正要說妾身叩見大娘隨手扶住呌道賢妹休拘禮且請坐下七位娘娘皆說道我們蒙大娘看待姊妹一般只呌聲大姊唱道一家總是姊和妹骨肉團　夙世因舟次雖然多簡慢回家仍復當新人秋姑亦唱今朝混入羣芳隊顧影羞慚只感恩好比芶樂只應爲近侍幸虧得花王領袖願隨行大娘說賢妹太謙了我還有話告訴秋姑說是大娘說只爲我家大爺風流飄蕩楊花情踨跡渾如水上蘋要使他意馬心猿收勒住因而做成圏套騙夫君祝家大娘說可隢唐家大姊待人厚道性温存是我們熟識多年誼至親姊妹名花開並帶一團和氣聚家門大娘又叫秋姑賢妹可憐你隨着我家大爺弓鞋窄窄學宵行不出閨門怯怯身本是偪仄篷牕栖不穏更兼得終宵饖餓到今晨丫鬟先將點心擺出待九娘點饖然後用午膳我們暫且失陪賢妹是聰明伶俐人不須細說自能知音大娘起身同七位娘娘過船去了至於枝山拉六如去不知有何說話 
[自由談之自由談] [  不冷]  
　　次長總長爭後則爭次長次長爭後我知日後必將更爭部員爭司事并爭使役等矣如此豈不成安福官界哉 
 
 

Page 15

 
 
   
 
 

Page 16

 
 
   
 
