# 1885 - 25 - 4904237

 

Page 1

 
 
[二十七號畫報出售] [  申報舘主人啓]  
親迎爲大喜回祿爲奇殃兩事而並出於一家賀者未離吊者接至不獨袍帽欹斜舉止失錯之可歎亦可笑也國之以博　者一粲再法人聘娶婦人不用媒妁彼此致書約期聚曾於一室以花骰子鼉器中輪搖核色占多者爲奪標焉事屬創開故圖之以新人耳目兩圖俱編入此次二十七　盡　准於初六日出售後仍附淞隠漫錄圖說一則閱者鑒之此布 
[訪購殿板康熙字典啓] [  點石齋主人啓]  
　　本齋創行石印書籍以來荷藏海内君子同聲許可年來精益求精故消售之數日益加廣現因需用康熙字典一書藏書家如有殿板初印紙張潔白字畫深黑願從割愛者務請寄至上海點石齋或議值或酬書均無不可尙祈不吝賜敎爲幸此啓 
[臺灣義民善戰說]  
　　臺灣中法交仗之事久無確音昨有自彼處遊幕者於十月初七日以目擊隋形函致本舘爲法人封口之故郵同阻滯甫得到滬披閱之餘始悉所述爲九月二十二日法人攻擊暖暖莊之事其窮迫情狀畢現於字裏行聞於以知法人之在臺亦眞有無可如何之勢而義民之勇敢忠義爲大可恃也夫劉省三爵帥之赴臺也僅帶淮軍舊部一千餘人當日鎗砲藥彈大都未足砲臺形勢險峻可恃而基址不固不能當法人之衝擊守禦之方正苦無從措手繼而續有兵至軍火亦陸續運到然以孤懸海外之地而當法人全力終嫌衆寡不敵且地勢險紆處處皆屬娶隘法人登岸四路攻撲布置尤不能周　雖爵帥足智多謀童曹諸軍門勇健善戰部下將弁忠義勃發奮不顧身而軍勢孤單外援矣繼入秋以來談臺事者莫不切切然憂之所可恃者劉軍之外臺地土團皆練習成軍足以力拒法人補官軍之不繼故法人登岸之後猶堪與之一戰而地刑熟悉法人之勢常處於敗我軍之勢常處於勝差足以紓南顧之憂而緩援軍之時日耳目下援軍萬難再遲業已啓輪南渡而法軍情勢據九月二十二日之戰爲土團所力拒不能逞志各情形則援軍應於外而義民拒於内劉軍聲勢正不止增壯十倍臺事猶有可圖也蓋民團之設往往足以守村堡而不足以當敵軍鄉自爲團扼險踞守使敵人不知其中之虚實望而却退若敵人在外團民離其巢穴追奔逐北而欲以制勝則其勢輒患不能以其憑藉旣失而戰陳之事究非親歴慣見也然而臺灣之團則有異於他處者以臺地四面臨海孤　無依内附版圖雖有二百餘年而聖朝治體於域外之地不欲以盡地力者開民風之機詐故於近北一帶　縣設治而其内地則悉仍舊俗不置戍兵不設官府聽番民之自相牛養以待其由漸而化故有熟番生番之别若再涵濡教澤一二百年生番種類可悉攺爲熟番而此時則無能相强生番殘忍　成以殺人爲武故番社之外有不相通者山深林密經路縈廻外人蹤跡罕至苟有誤入輙遭其毒故相戒勿往然生番之性情鷙悍由來巳久而熟番大抵本是生番變其俗或尙有不盡變其性者故熟番亦勇猛善鬥但能約束得宜教訓有法虎豹之士皆屬貔貅之選且不特熟番也卽設治二百餘年之府縣所屬之民苟糾募爲鄉團亦覺可用臺　巨紳林姓富而好義所帶團　數千自曩年日本以琉球難民被臺番戕害興兵撫衅已經糾集教　其中有臺灣臺北兩府屬之民亦有熟番此次劉　帥到防卽與林紳商議禦戰之策林紳義不容辭督率土團踴躍用命劉帥指揮無不如意是於官軍二三千人之外頓悟其數法人之登岸據地不敢十分前進者團勇之务居多且官集民團動須發餉紳集民團自備資斧而况林實富家巨餉百萬取諸宫中光不勞督帥之兼顧前者驟聞法人封口而自臺來之信息謂官軍雖則數少不敷分駐抵禦幸藥彈不缺餉未告遺足以支持盖計守臺之兵不過一半需發餉銀是以若此裕如耳暖暖社之義民是否卽在林紳團練之内尙未可知但觀其如此善戰且能用謀吾知官軍與團民更迭相替亟肄以罷多方以誤法兵雖在岸上其亦何能爲乎武孝廉王君遇理督率莊民戒備拒戰擇地築卡赴營請藥法人恨之書將該莊攻克而不意仰攻俯擊山路崎嶇法人不敢登越嶺上卒至敗退次日大戰法兵死傷愈多兵頭三畫者爲土團所戮跡其兩日之戰法兵亦覺力竭勢蹙援兵一到内外夾攻合計岸上船内每處不過千餘人其禁幾次之殺戮哉吾故謂觀於此信而知法兵之不足盧也但日來去石梯嶺之戰已將七旬封口之後文報罕通究竟有無法兵新至續來兵船幾艘遙度臆揣不得其實援臺之軍果否克抵基隆淡水抑止能泊船厦門澎湖以待取進之機會皆未可知噫安得法人一懈而使我南去雄軍與該處官軍土團聮合一戰以盡殲醜虜也耶 
[本館接奉電音]  
　　昨日在京友人專發電音到本舘内有十二月初七日諭旨三道謹敬譯登○十二月初七日奉上諭詹事府左中允樊恭煦奏請申諭言事諸臣一摺據稱徐致祥因言獲咎恐中外臣工致生　測轉昧求言本旨等語前降旨將徐致祥子以處分因其詆訐並不因其言事爾諸臣有言事之責者果於政治得失確有所見自當直陳無隠至謂言路因此被阻則該中允何以又有此奏耶分别門戶標榜攻訐爲前明惡習我覇紀綱嚴肅詎容有此等風氣不得不示以懲誡總之朝廷明目達　實事求是期於行政用人確有裨益爾諸臣務當精曰乃心懍遵迭次諭旨各攄忠讜不得妄生揣測樊恭煦於朝廷用意並未深悉輙妄行陳奏殊屬冒昧着交部察議欽此同日奉上諭昨日召見之甘肅西甯府知府定祥著交軍機處存記欽此同日奉上諭都察院左副都御史英煦奏遵旨保薦人才一摺前任順天宛平縣知縣趙文粹署山東惠民縣知縣沈世銓着直隸總督順天府府尹山東巡撫確查各該員實迹出具切實考語卽行覆奏欽此 
　　謹按初七日諭旨内有樊恭煦交部察議一節前日己由電傅來因爲時己晏電傳僅節大略兹又接奉電音謹將諭旨全文恭錄於上[  本館謹誌]  
[滬尾捷音]  
　　厦門友人于本月初二日發來信息云十一月望後法人將佔泊臺南之兵船十五六艘全行　赴淡水劉撫帥逆料必有一場血戰早經指揮停妥以逸待勞至十九二十兩日法人放小兵船兩艘泊近滬尾港口欲將塡港石船拖赴深處孫章二軍門聞之立駐砲臺布置一切並不燃砲轟擊惟　遣各營設伏故示疎虞法人不知是計卽調兵三四百我登岸並有大兵船兩艘駛來港口帮拖塡港石　孫章二軍門卽發令燃砲彈雨飛馳伏兵亦一齊 
 
 

Page 2

 
 
兠出喊殺連天法人措手不及被炮彈擊死者約百餘人迨法船轉舵回救法兵一擁上船再欲轟擊砲臺而官軍巳收隊回營矣並聞提署旗牌官某姓由臺北來廈亦云法人登岸被滬尾砲臺轟擊死傷百餘人合觀二信知華軍勝耗的係眞實不虚用急照登以當露布 
[恪遵公法]  
　　昨接港友發來電音謂港督近已出有告示以中法搆兵香港當守局外之例所有煤斤食物及軍事所需一切物件不准售與中法兩國云云港督可謂恪遵公法者矣然聞新加坡尙有法船經過購辦煤糧等事則又何故不禁竊竊然疑之 
[厦近事]  
　　厦門海防同知篆務由大憲委丁朝臣司馬署理前日紅諭巳到定於本月初九日接印聞司馬擬附奓利士火船鼓輪來厦云○華稅總局歸興泉永道兼管局中諸事由省憲委府同通三班人員爲提調督同支應各員　局辦公聞顔弼臣太守軾期滿後大憲委曹芷沅司馬廷獻來厦接辦云○彭紀南軍門楚漢統領福建水師駐節厦門已歴十二寒暑軍門巡閱洋面辦理海防威愛兼施實事求事紳商軍民無不同聲愛戴前日督撫二大憲忽劄諭孫觀察以奉廷諭有人奏廈門軍伍不實檄飭觀察就近查點各營兵勇名數觀察因病未瘥遂委顔弼臣太守　查云○孫師竹觀察欽昻俻兵厦門已閱數載士商愛戴中外和協載道口碑同聲稱頌惟觀察水土不服玉體時有違和嗣因防堵事繁禀請病假一琴一鶴極思歸老林泉而大憲以海疆有事之秋籌餉籌兵需材孔亟未卽允許然觀察去志巳堅且病體未能卽愈遂三次上禀告病昨已奉督撫二大憲批准大約年内或可交卸矣○厦門洋藥稅釐由商包攬承繳運銷泉漳汀龍永五府州所屬之地惟台灣南北另由灣商承辦現在　台被封商輪不能來往商人多在厦門購辦由本地商船運往洋藥局再由内地商船載之出口雖不能　收釐金亦必按照厦門捐　折半收捐每箱報捐四十一兩五錢綑載源源稅厘甚旺包辦諸人大得其利云○厦門前招團勇二營隨吳春波總戎渡臺防禦在厦富商洪姓等十人奉上諭勸集捐項續辦鄉團屢經廳署邀請會議聞巳　定仍募鄉勇二營由沈林等六孝廉督辭管帶餉銀歸洪紳等十人攤捐派認毁家賢難慷慨輸捐保衛梓桑其功　淺鮮哉○平安火船開赴澎湖旋于上月杪回厦本月初一日又鼓輪前去聞由澎載恪靖兵勇渡臺云○得忌利士船由厦往省在省載恪靖營兵一千名前往澎湖俾平安輪船渡送過臺云○厦門有練兵一營本由水師提督營務處楊芝軒觀察兼帶後觀察奉軍憲檄調赴省駐紥　門辦理營務處此營遂另歸他人管帶前聞楊厚菴宫保來閩後觀察擬仍囘厦門云○厦門防勇練軍共只十餘營本地團丁又經吳春波總戎帶赴臺北紳士議捐募勇迄今尙未議成舖團亦有名無實左侯相恐厦防兵力　單特派恪靖良營兵勇兩營由易軍門統帶於本月初到厦駐厦門港教塲砲臺之後以資防守云○日前福昌洋行某輪船開赴省垣載勇一千名來廈轉赴汕頭交卸　此勇係方銘山觀察前在汕頭所招廟勇現因楚軍到閩者甚多故將此勇資遣回藉云○聞方觀察所帶粤勇五營垷經粤東督撫欽憲咨調回粤以赀守禦亦擬附輪來厦轉往廣東云 
[嚴併補考示]  
　　江夏縣學正堂孫余爲出示曉諭事奉學憲高札飭知事照得本院前於光緒八年十二月十九日據情奏請暫緩斥革欠考三次各牛以便按名行查核辦　奉諭旨允准其中隨棚附補者甚多各學申明覆究因年老告給以及病故未報者亦復不少其未經查覆各生批飭各學按名行查在案兹當報部之年查得前欠二考本屆未應歲試者又有一千六百餘名之多誠恐亦有仍前事故合行飭知爲此札仰該學卽將飭知該生札諭遣門斗按名送交仍查取因何事故欠考三次緣由禀覆核辦並迅速嚴催補考倘冉視爲具文不准開復等因奉此所有欠考文武諸生務期赴學報名備辦册卷隨棚補考以便造册報部如玩視遲延定行斥革斷不狥情各宜凛遵特示 
[通濟來函]  
　　金陵通濟門外有水焉其源出自方山卽天印山水源浮鍾山南麓而來逕邀笛步過桃葉渡口匯於鳳皇臺之北出赤　磯即會合揚子江朝宗于海自建築金陵城後析水爲二一出長干里爲城河一出朱雀橋下爲秦淮復合於石頭城曲前歲大學士左侯秉鉞是邦思疏濬秦淮以利居民浥注爰就通濟門外建石閘一座束城外之流俾併注城内而大啓東關久錮之涵洞以納清漪當興工時水大至因堰上下流爲土壩别鑿引河於壩之外相夫數十步閱一載閘成城内汲者悉稱便先是金陵食米倚南鄉爲大宗米市在聚寳門兩岸連米者必由通濟門泛舟而至自通濟不通猶賴引河爲出入引河一勺水耳近并引河而涸之舳艫銜尾僅抵壩頭不得過雷塘一步數月來南門米價較通濟每石可多二百文左右商民交困僉議年關己逼漕徵又不　緩因令朱經紀金某等以恤商便民爲詞具禀呈懇善後局乞關去土壩俾米船率由舊章仍以南門　日中之市庶朱榖得以流通米價不致踴貴昨已蒙總理局務之鄧觀察批准復市已無庸議土壩一節督中恊譚軍門已經派隊挑拆毋庸再事移催至所請每日以辰申兩時開閘兩次俟土壩挑開船舶通行後卽飭管閘司事照行以使舟楫憲諭煌煌眞不愧萬家生佛矣惟壩基再圯再築旣廣且堅今雖以戊己校尉當庚辰指揮恐所謂成之難毁之尤不易也幸連朝晴霽工程不致作輟或者民之所欲天必從之彼接淅而炊數粒而飽者可以占未濟而之旣濟乎不禁跂子望之 
[白門談屑]  
　　爲貧而仕古已有之然不如今日之甚擁敝裘以聽鼓誰憐凍合玉樓顧冷釜以生塵我欲溯迥銀海范叔一寒至此胡爲乎來哉大府　其窮也于愛莫能助之中特創爲貧員津貼年終給領俾暫免春頭臘尾之飢寒定章分所籍之省就其中舉一人爲首事查核有無虚冒照章給錢知府三十六千同通三十二千州縣理間二十四千佐雜十六千錢雖不多而惠則大普諺曰雪中送炭想身當其境者自當感激涕零也○婦女騎忏纎而不雅近有一種婦女蹀躞跨來竟似演桃花馬上石榴裙故實者第不知風雪中在驢子背上亦有詩思否前日上江兩邑尊　其不避鹵簿也將執長耳公于途而笞之現巳會銜出示嚴禁矣○盜入人家刃傷事主此固律有明條地方官尤不容諱飾者也十月初十夜江寍縣屬江甯鎭　方有盜匪多人用石撞開柳正洪雜貨錢土店之門搶去衣服等物盜皆操湘音柳父聞聲喊救盜怒砍傷左腿次日地甲王淇協同事主赴縣報案除會同營汛詣失事之家詳細履勘外另由江寗縣賈明府遍出賞格移咨各屬一體恊緝格上拿獲者賞銀三十兩間風報信因而拿獲者賞銀五十兩捐廉以待然則柳下跖之子弟雖皆靑勝于藍終無如疏而不漏之恢網何矣 
[沙市近聞]  
　　沙市章華寺爲荆南第一大叢林其蘭若之宏麗房宇之幽深殊堪娛目騁懐實足藏奸伏慝凡善男信女之欲結歡喜緣者咸假布金地爲貯嬌金屋焉今冬傳戒方丈某面奉縣諭嚴禁男女混淆十七日彌勒戒期各信士緑鬢紅顔焚香膜拜人山人海大有馬龍車水之觀方丈不能禁亦不欲禁是日有公差數人送告示全廟意在略飽私囊卽作罷論方丈某自以大寳宗乘未學吕純陽點金妙術深恐狼貪無厭遂不稍破慳囊役正欲吹毛求疵適至觀音堂見比邱尼優婆夷之現色身而皈依蓮座者頗不乏人遂將情禀覆縣尊立刻將堂封禁其觀音畫像及十二鐵身圓覺各長二尺餘並輦至署中比邱尼優婆夷及該寺監院帶案訊究監院某觳觫階前不能掉廣長舌求發大慈悲心雖未高聳丫臀消受筍齋清供而皮板三百略足飫其朶頤矣方丈以靈勝道塲忽變作煩惱母界遍求檀越解脫罪緣然連日奔波猶覺苦無頭緒云○信豐棧内寓有粤人專賣西洋藥水牛乳兼辦普國發財票其票每張十條條售錢千文共二萬號得彩銀數八數皆較吕宋大票爲多圖便宜者爭趨之九月票發彩對號單到沙市得小彩者頗不乏人十月間賅粤人出外數日不歸望占頭籌者絡繹於門棧夥疑之檢其箱籠則所有貴 
 
 

Page 3

 
 
重物件早已無翼而飛所留　藥水牛乳而已衆悟其爲騙子遂將乳水各物　給發財諸君而散 
[省决囚]  
　　上月廿六晚皖垣奉到部文决囚一名廿七日早由府獄提出綁赴市曹正法該犯年約三十許係壽州人在穎上犯刼案臨刑時尙馬不絶口凶悍性成眞有至死不變者矣 
[宜昌碎錄]  
　　江通輪船於前月十五日開往漢皋須俟彝陵船返漢後如江水稍高仍當開駛來宜近彝陵到漢探得江水枯涸未易鼓輪江通遂决意俟明年春水時始來宜郡月内擬轉往來上海一行云○蜀人某甲曾爲船主後以癮上芙蓉降作縴夫現值隆冬飢寒交迫流離風雪僵若春蠶每日在熟識友人處乞食烟灰數日前倒斃於某弄中闊綽半生下梢若此烟之爲　尙忍言乎○北鄉某甲早歲但微不見重于鄉里昔年以梓桑無容足地轉徙至滇數日前忽致信其家云隨岑宫保視師越南九月望後某日躍馬臨陣斬得三畫法官一名己保陞都司銜半世泥塗一朝軒冕誠有如昔人所謂貴富逼人者矣○寳塔河下章姓投効軍營保至協鎭銜駐臺有年日前曾派家丁一名隨湖北所募新勇赴閩再由閩設法渡臺近　家報云八月後與法人在基隆見仗屢立大功奏聞後已加總兵銜賞給巴圖魯勇號合宅聞之喜溢楣宇 
[吳市瑣言]  
　　數年前高碧湄大　攝吳縣篆時曾發封一僧院旋經紳董將女冠某送入焚修該女冠糸出舊家年近周甲性情頗極慈詳向住是　之某僧　其再三懇說謂庵屋頗寛可暫借一枝俾免風飱露宿女冠鑒其苦况首爲之　詎該僧自恃此庵舊主日漸欺凌近竟欲驅逐女冠以致互相涉訟任明府庭訊之下諄勸造和好重敦勿再訟興雀角云○田熾庭廉訪自權臬篆以來辦事認眞無少懈怠所有各房書吏均需值宿滄浪事公館中出入必登號註冊並製　牌佩帶以便稽查每日用印亦立籍記登一切公事每向譚方伯咨商初不以五日京兆稍存寛假之心云○府書徐萬弊混一案現　撫憲嚴批駁斥以其盜用印信未能罪從末减其招書陳某訪札添名之事發交昭邑質訊供認委係陳一人所爲與縣書無涉惟索詐婪贜一事縣書曾接陳某信函云 
[甬東瑣記]  
　　四明鄞江橋前出盜案兩次朱邑尊親督通班捕役下鄉購線懸賞嚴捕己有二旬之久兹聞案已破獲贜寄新嵊兩縣交界處又拿獲盜犯三名邑尊旋於初五日帶犯回署○浙江提督歐陽軍門因病體未痊咨請撫憲暫時回署調養於初六日乘坐小火輪由鎭海回署俟封篆　仍住防營督辦一切初八日爲軍瘦六秩榮慶文武各官均往道賀所有餽贈槪行璧還亦可見軍門之儉豹矣○郡廟前悅來糕團店某甲挈某乙女爲養媳　數年矣甲母視之如婢妾動悚以鞭撻從事女父母相繼殁甲母虐女更甚以針刺皮肉體無完盧媳因此形消骨立雙足潰爛至不能舉步而甲母猶疑其許撻之不止又以滾湯泡其足越日殞命女伯父及女之姊氏聞其屈死登門問罪串母崛　如故女伯父等將赴縣喊控甲母始畏　挽人理勸厚殮之外又以孔方兄爲和事老然而媳已苦矣○前報寍波江北岸傅家道頭邵姓嫗勒死陳氏媳一案朱邑尊檢騐後當將一千人証帶署兹悉案内又有同謀某嫗之親生子年十六歲于上月十一十二夜連訊兩次子恐罪歸於母供認不諱母亦不忍罪及其子亦直認不諱邑尊因念母子兩皆供認一時難以定讞發差管押再訊刻聞邵嫗於本月初五日病殁聽審處業經許貳尹帶同仵役檢騐收殮朱邑尊咽署後此案尙未覆訊也 
[閩省官報]  
　　同知平元煃委辦永春稅厘局知縣張道禀　辦洋口厘局同知郭榮禧委辦松政稅厘分局巡檢桂嘉樹委辦泉州溪排稅厘分卡知縣吳恩慶委辦崇安稅　局○鹽場張登雲卸辦延平官運局禀聞訃丁父憂○知府蔣鳳藻禀謝請補福寗府飭知○署南平縣章德華卸事到省稟到○甘肅候補通判李煥奉委通商局差事 
[記大跑紙]  
　　昨爲西人大跑紙之期麗日烘晴芳塍如畫錦車寳馬爭道往觀計有馬五六十匹在靜安寺西首起至法華地方止撒纸者爲前禮拜六獲彩之西人好友迨一聲喝采奪得錦標則爲匯豐銀行之四人奈格生也於時紅日西沈中西士女始歌陌上花開之句是爲西人路紙之卒章 
[僧俗互毆]  
　　龍華一寺距滬城西南十有八里房深花古塔聳雲封梵刹精藍不數南朝講寺寺外餘地闢爲菜圃由僧雇人播種春菘秋韮不憂香積廚空前日鄰家有羊一頭走入菜園將菜嚙食寺中香火見之將羊牽入勒令將菜賠償鄰婦哭而入向之索還該鎭設有火藥廠逐日有工人在内做工當鄰婦索羊之候該廠正　放工衆工人誤會和尙欺人擁入尋鬥僧人未知啓釁情由見衆横行亦卽互相打架鐃鈸錘磐飛舉半空香火先被打傷衆僧亦多受當頭捧喝工人之擊傷者僅鼎足而三聞僧人刻已投縣報騐未知如何發落也 
[滬濱新語]  
　　前有人冐充棲流公所司事在外勸捐米石後經發覺由該公所董事瞿梧生禀請黃太守出示諭禁並查拿假冒之人究辦在案近悉黄太守巳出示曉諭矣○前報虹口祥雲鞋店主包竹甫之女被董恊順漆店主婦誘騙一節聞包竹甫昨日又赴捕房聲稱已在城内某局稟控誠恐將董婦扭進城時有礙租界章程等語捕頭卽飭捕將董婦拘訊據稱包女確來游玩然有數女並非一人亦無誘騙財物及不端之事包竹甫堅稱伊妻到彼處尋女眼見與男人同桌飲酒且騙銀飾爲數亦鉅捕頭卽訊包女汝有銀洋何以欲藏董處包女稱董婦向我說藏在家中恐被父母用夫藏在我處將來出嫁時可以置辦衣飾是以陸續偷竊父洋藏於董處捕頭着各退去俟禮拜一再來以便解公堂訊斷○虹口鐵路大僑下昨早有江蘇撫標親兵水師左營砲船一艘停泊又有浙西巡鹽水師兵船五艘並小船八九隻船内均有鹽包同泊該處○虹口捕房包探顧阿六經捕頭於昨日調至老巡捕房陸百林調盆湯弄新巡捕房向在新巡捕房之阿五則調往虹口 
[詳述投河緣起]  
　　前日本埠新北門内東城脚染坊浜内有浮屍一具身穿洋絨襔元色縐紗皮馬褂頭戴風帽足穿棉鞋當經三舖地甲查得浮屍身畔有英洋二元手中持錢數十文姓沈名竹亭年五十五歲浦東高家行人向在道署充當號房家在小南門内家中尙有妻妾聞沈有一女前日妻欲許字于某地甲爲室沈鄙而不屑旋卽設詞回却其妻與夫脫輻爻占幾欲與之拚命沈遂憤憤而出至該處投河自盡昨日由屍妻等到塲備棺成殮矣 
[妓女交保]  
　　李銀珠一案經孫星使會訊後仍交上海縣署管押兹悉前日有李益三投縣求保銀珠莫邑尊旋赴孫星使前請示准卽保釋因於前晚將該妓交李保出矣 
[醫受窘]  
　　本埠三　路西首會香里左近趙甲之妻懐孕匝月疑係腹脹成疾延請城内守府衙署左近女科某乙診治甲問我妻究竟是否懐孕乙答以非是旋卽備方令服二貼定可全愈詎服後其妻忽腹痛異常旋卽小産甲大怒復請乙到家將門緊閉定欲飽以老拳乙竟無可如何長跪謝罪後經旁人解勸着乙立一筆據保甲妻四月内安然無恙倘有疎虞自願一力承受始得放歸後乙復央人調處欲出洋贖回此據未識甲能允許否也 
[英界公堂瑣案]  
　　一百三十八號華捕稱昨在街坊校巡突被毛少甫碰撞與論間有毛之友人陳小湯沈靑來帮同毆我及别捕前來 
 
 

Page 4

 
 
同將三人帶至捕房反說我打伊等巳由捕頭查明伊等說慌爲此一併解案　究　領事隨請黄太守判毛陳沈各罰洋五元撥充醫院經費太守允之○蘇婦朱王氏投捕房稱在朱金氏家爲傭被欠工洋一元向索無着反稱失竊水煙同逼我賠償與論遭毆等語捕頭着投公堂申訴一面傳朱金氏候質昨晨朱王氏投案申訴前因朱金氏投案稱前日有　出外祗留該氏在冢看管及我回家失去水煙同查無外人入内且如有賊進來斷非但失水煙同至工洋早巳給付黄太守以朱王氏控欠及朱金氏訴失均無憑據槪行斥退○陳三元稱失竊衣服報由捕房緝獲人贜爲此投請究辦給領黄太守判竊犯陳太寳押至年終開釋贜交陳領○裘阿小稱主人梁楚橋因失竊狐皮褂報捕查得贜在押舖因未獲賊未便吊贜僃本贖得原衣今由捕房將衣解案爲此　案請領黄太守隨飭裘領取衣俟捕房獲到竊犯再行究辦○華捕　昨見王　沿街擲骰聚賭故將賭具及王要拘案請辦黄太守判王要管押至年終開釋諸具存毁○施永興稱　鄔阿根行竊衣服兩件在路遇陳裕堂陳阿二希圖分肥不遂以致爭執由捕拘至捕房一面傳我到案認領贜衣鄔阿根認竊求恩并稱陳等知我携有竊贜欲令我典押錢洋分給伊等我不願由捕拘至捕房陳裕堂陳阿二同供曾爲包探夥故向盤問詎被巡捕一併拘案黄太守商之夏領事判鄔陳等均押至年終贜交施領 
[法界公堂瑣案]  
　　前報疊登楊岳峯與施又樵互控租船一案昨保人和昌成打將楊交到施亦偕夥土吉甫投案候示翁太守問施曾否有人將定洋送到答稱没有太守謂楊前者爾到堂自認能將定洋三百元先行交出後知英公堂早經遞禀因將人　送去歸案辦理爾又將施拉押上控道轅現仍發本公堂核辦尙有何說楊禀稱職員有下情上禀請將王吉甫屏退太守着王出外旋楊稱施本外行不解租船之事伊等商議妥當本欲害我反捉弄施又樵至英公堂係興隆洋行控告我船到之後伊又不說不要仍將船收下後水脚無著以致隆興控告太守謂寫定萬利船於二十四日可到後延至出月初七始行抵　難道也是伊之不是楊稱船在海面何能限定太守謂旣算不定　到時日合同上何以寫得如此結實所有定洋係爾自認並不是公堂所斷着先繳案再問别事　飭將楊押繳○張慶園手抱九歲孫女秀英控稱前晚秀英同鄰兒阿龍等至中西書院聽講回來甫進弄口被一江北人抱住奔逃幸卽高聲呌喊經老虎灶上人追及奪回因將江北人送案請訊江北人供姓姜名聚之到滬尋弟前晚悞在弄口小便以致紛爭並不見有小兒在彼明星誣我翁太守問爾弟現在何處爾到滬住在何處答稱弟現立包車我住八仙橋車戶家太守以原告曾云有隣兒阿龍仝回　將姜交捕暫押並諭原告喚到阿龍於今晨至捕房詰問○前報列海琛輪船吕宋人控侍者江文如竊衣一案翁太守謂以江不認尸竊實因洋人欲賴工資着交保出外查到贜物昨據江由保交案聲稱該洋人自己言及己經查到三件我在船有橘子靑果等被伊扣去太守謂初訊時爲何不說于繙譯詰及該洋人之衣究竟在何處緝到據稱英巡捕房獲到竊賊搜出質票因而吊到該竊是江之同黨太守謂旣英捕房有人管押在彼着將江送去歸案質訊○天祥洋人請追新復泰房租一案早經登報新復泰　東徐芸溪訴稱所有生財共拍得洋五百八十元其中裝修前日同鄔雪林孫芝卿等往老義泰店主處當面問過據云當時張石谷租地建造烟館式欄本未築墻現地板等件拆下甚爲不便况所值無多鄔先生　不必拆去願貼還銀兩後困該洋人不肯貼銀故兩下不找議定裝修不拆免砌還單壁五椽太守問鄔裝修究竟要否看爾再三刁狡其中定有别　爾前期執定不要現在不必勉强隨着徐將拆下裝修將壁砌還鄔稱曾言定貼還伊銀十兩太守間徐據稱所貼者爲贖還旣拍之窗太守謂然則不在裝修之内現旣有是言着鄔除贖窓外另　還銀十兩　　房租内扣除着兩下出外結算後卽行禀明以便當堂給領兩造遵諭出外算明俄頃開帳呈案計洋二百六十一元五角八分卤厘太守謂除前繳之洋如　提出給領外公堂尙餘洋三百十八元有奇一俟傳各戶到案給發○前報列復昌恒夥張某扭送彭炸到案稱彭到棧守曾將僞票二千兩唐突被用去銀六十餘兩并搜到伊做假票之圖章兩包呈案翁太守查得其人前在盤記棧亦預由漢口發一僞信謊稱齎銀到滬辦貨盤記棧主亦受其愚因之將彭管押着覓妥保詎管押多日担保乏人昨晨解案遞有禀詞反控復昌恒棧主太守問禀從何來彭含糊混供太守以其尙稱職員送縣行查○捕房將在鄭家木橋西浜獲到之賭徒顔雲川華德勝張金春三人送案翁太守訊詰之下三人均不承認太守以華曾獲案懲辦顔亦老賭徒着各責一百板枷號一月張從寛免枷亦責一百板以儆 
[陳月川先生七十自壽以詩和敬步原韻卽祈指疵]  
　　難得騷壇令譽馳老成何意轉趨時半生願望偏多阻一欄功名爲底遲掃凈雲烟開眼界流傳筆墨愜心知先牛著作數十種誕辰　值葭灰動先生誕辰在冬至後數日窓外寒梅發幾枝古董中山醉侯王恩溥錄稿於海上小樓 
[吉甫司馬招飲卽席賦此乞顔巷茂才玉和]  
　　華堂晏集客頻招拇戰眞堪破寂寥笑我胸中多壘塊逢塲杯酒不停澆酒後逞狂吟歌詞寫素心闈爐同暢飲俚句獻知音[  小樓主人醉筆]  
[憶嬌玲女史]  
　　爲送蕭郎出玉關晚粧零落未全刪迴思往事愁如海屈指歸期恨似山銀燭替垂新别淚寳釵扶住欲欹鬟倚窓默坐情難遣長　漫漫淚自潸○曉粧見贈侍兒扶起合歡床滴粉搓酥理曉粧淡　峨眉匀黛緑薄梳蟬鬢貼鴉黄振衣拂袖翻身起對鏡簪花引領望回首盈盈還一笑淺深　樣問檀郎○閱太痴紅豆艶體詩甚多喜作一律仍疉生辰自述原韵錄呈大吟壇教政夕陽西卜水東流欹枕無聊玉簟秋鐵馬簷前驚妾夢金錢燈下卜郎遊幾聲砧桁千家月一紙家書萬里愁寄語少年須惜取秋娘老去最堪憂怡紅園惜花侍者葆靑稿 
[曩時偶訪徐寳卿女史初次相靑眼頻加昨日過訪錄薄未遇賦此誌感]  
　　驀然相見惹相思别後還嫌識面遲蠟燭有情難藏淚海棠無力不抽絲書生命薄緣何薄倩女情痴怨似痴我亦憐卿卿惜我好花願是仗扶持[  怡紅院惜花侍者葆靑鋆稿]  
[郭大令蓮孫世伯三六懸弧賦此奉贈錄呈教政並索令坦紅豆書齋主玉和]  
　　華燭輝煌敞綺筵香濃寳鴨裊樽前門無俗客方爲貴室有佳兒司稱　壽祝三多斟緑螘堂開三面掛紅箋羡君瓜瓞人間少猶似汾陽千古傳[  世愚姪葆青錢鋆拜稿]  
[贈海上忘機客]  
　　記曾扶醉上江樓花月欄杆笑語稠紅粉滿前誰管領靑衫老去尙風流縱横足跡三千里跌宕詞塲五十秋祗爲詩筒多贈答萍蹤却寄海東頭[  種榆山人就正草]  
[江督轅門抄]  
　　補十一月初一日知縣韓汝綱巡檢何鴻舉均禀銷划子口欄截難民差縣丞盧由鈞禀知奉調南門稽查並到差巡檢王壽祺禀知奉調漢西門稽查並到差銷南門差○初二日運判許閞文到見　州來記名提督唐本有禀辭赴京 
[蘇省撫轅抄]  
　　初六日奏補淮安府恩諴禀辭赴任有於本月十七日按篆張金釗禀辭奉委管解京餉赴都○初七日奏調直隸差委三品銜分發補用道金福曾浙江人由直隸來卽辭衍　　卽用縣湯　銷發審局差典史余郭成謝委署長洲縣吳塔司廵檢事 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十一月十九日京報全錄]  
　　宫門抄○上諭一道錄前○發抄旨五道○川督丁奏審明定擬摺○楚督卞奏恭報起程出省查閱營伍摺○直督李奏請叅革大使片○將軍岐等奏合操省標官兵技藝情形摺○江撫潘奏據詳代奏片○川督丁奏委署總兵片○江撫潘奏察看府縣夾片○又奏爲請頒匾額摺子○十一月十九日禮部宗人府欽天監正紅旗值日無引見○白桓等各謝授缺恩○六額駙續假五日○召見軍機○發抄李鴻章奏東海關第九十六結收支洋稅數目奉旨該衙門知道單併發欽此○又永定河堵築漫口用過工料銀數奉旨該部知道單併發欽此○又卽用令王清綬呈請攺教奉旨吏部知道欽此○又大順廣道張蔭　飭令赴任奉旨吏部知道欽此○又新募壯勇日加馬乾錢數奉旨該部知道欽此○○太子少保頭品頂戴四川總督臣丁寳禎跪奏爲審明殺死一家二命重犯按例定擬恭摺具陳仰祈聖鑒事竊據按察司如山詳據重慶府審解大足縣民陳于萬故殺無服族兄陳于蕙無服族弟陳于田一家二命各身死一案到司核恐案情未確發委審辦兹據署成都府知府黄毓恩督同委員審明定擬由司解勘前來臣隨提犯親鞫緣陳于萬籍隸該縣與無服族兄陳于蕙族弟陳于田素俱無仇陳于蕙與陳于田係同胞弟兄上年陳于萬故祖買過陳于蕙等祖輩田業嗣陳于蕙等復將毗連餘業向陳于萬出售因索價過昻未允陳于萬屢次被陳于蕙等爭界口角控經官斷各管各業完案光緒九年七月初九日下午陳于萬擕帶柴刀赴過業界邊砍伐柴薪陳于蕙攏阻聲言彼此接界地方陳于萬不得任意混砍陳于萬因並未越界斥其阻砍非是陳于蕙不依信口謾駡陳于萬回詈陳于蕙舉拳向毆陳于萬閃側用手内柴薪砍傷其右臂膊陳于蕙掽頭拚命陳于萬情急復用刀嚇砍傷及其額顱倒地陳于蕙臥地滾駡辱及陳于萬父母陳于萬一時氣忿起意致死用刀連向很砍傷及其右臂膊左額角相連左太陽穴左眉叢相連左眼胞左腮脥左鼻竅相連上唇吻陳于田踵至瞥見攏拿陳于萬因思殺人總須償命遂起意一併致死乘勢將陳于田推倒在地用刀亂砍陳于田負痛滾呌致砍傷其頂心相連偏左額顱相連左額角左肩甲左手　　左右膝腦後相連髮際相連項頸左右臂膞　肐肘右手腕左手脊背左右後肋陳于紹陳于珍先後趨救無及向陳于萬詢悉情由陳于蕙陳于田均因傷重不能言語當卽殞命陳于珍投明約鄰攏前看明赴案具報陳于萬亦卽自首經該縣騐訊通詳批飭審擬由府解司發委審明解由該司轉勘到臣隨提犯親鞫前情不諱詰無預謀起釁别故及加功之人案無遁飾查例載同姓親屬相毆服盡致死者以凡論又例載殺一家非死罪二人者斬立决臬示酌斷財産一半給被殺之家養贍各等語此案陳于萬赴業欲伐柴薪因無服族兄陳于蕙向阻爭角將其砍傷倒地復被辱罵氣忿起意迭砍致死其弟陳于田瞥見攏拿該犯復起意一併砍傷斃命實屬故殺一家二命查陳于蕙陳于田係該犯陳于萬無服族兄弟致死應同凡論雖據自首無因可免自應按例問擬陳于萬合依殺一家非死罪二人者斬立决臬示例擬斬立决臬示照例刺字酌斷財産一半給被殺之家養贍陳于紹等救阻不及均毋庸議無干省釋各屍棺飭埋兇刀騐發案結飭毁是否允協除將全案供招咨部外所有審明殺死一家二命重犯按例定擬緣由理合恭摺具陳伏乞皇上聖鑒勅部核覆施行謹奏軍機大臣奉旨刑部速議具奏欽此○○署湖廣總督湖南巡撫臣卞寳第跪奏爲恭報微臣帶印出省查閱營伍起程日期恭摺仰祈聖鑒事竊准兵部咨光緒十年二月十一日奉上諭本年輪應查閱認眞簡校如有訓練不精軍實不齊者卽着據實叅奏等因欽此欽遵移咨到臣當於四月間先赴黄州調集黄州協營官兵曁蘄州興國兩營員弁逐細校閱曾將校閱情形恭摺奏報在案嗣經法夷竄擾福州江海戒嚴又經奏明俟防務稍鬆再行校閱荆宜施三府荆門一州並漢陽及省標營伍奉旨着照所請兵部知道欽此兹臣擬於十月十一日輕裝减從帶印出省由水路前往荆宜施等府調集弁兵認眞簡閱分别勸懲以副聖主整飭武俻之至意所有微臣帶印出省查閱營伍起程日期理合恭摺具奏伏乞皇太后皇上聖鑒再省署緊要公事飭令封固遞送行次核辦其尋常日行事件照例飭委藩司代行代拆合併陳明謹奏軍機大臣奉旨知道了欽此○○李鴻章片再據長蘆運使額勒精額詳稱前因蘆臺塲大使程炳泰不協灶情經撤任查辦兹查該大使歴年督商築鹽多有額外夾帶暗佔銷路該司飭革規費查禁漏私委員前往掣騐該大使縱令書役多方阻撓幾悞民食又將灶戶向用風車擅行撤去借端刁難實屬營私害公貪劣不職據實詳叅前來除先咨吏部開缺將遺缺留歸外補外相應請旨將蘆臺塲大使程炳泰即行革職以示懲儆理合附片具陳伏乞聖鑒訓示謹奏軍機大臣奉旨着照所請該部知道欽此○○成都將軍臣岐元太子少保頭品頂戴四种總督臣丁寳楨署四川提督臣李培榮跪奏爲合操省標官兵技藝情恭摺仰祈聖鑒事竊照成都省標官兵向於每年春秋二季合操一次以申紀律兹届秋操之期臣等於九月十三等日調集軍督提城十營官弁兵丁各赴較塲考校各兵排演新舊陣式器械整齊施放連環槍砲聲響聮貫長矛籘牌各技以俱進退便捷復按照各營官兵餉册逐名考校弓箭槍砲内馬步箭中靶統計九成有餘弓用六七力不等各兵演放抬槍鳥槍中靶亦有八成以上爰擇其技藝嫻熟者當塲分别奬賞記拔間有生疏者卽勒限練習分别勸懲其十營抽練精兵亦將陣式技藝逐細校閱均較前嫻熟伏思川省爲邊陲重地省標乃各營表率且四邊番夷時虞蠢動武俻尤宜認眞臣等嚴諭各將俻等督率弁兵仍按日輪操勤加訓練務使技藝日益精熟咸成勁旅不得因秋操巳過稍形懈弛以期仰副聖主整飭戎行綏靖邊陲之至意所有秋季合操省標官兵技藝情形謹合詞恭摺具陳伏乞皇太后皇上聖鑒謹奏軍機大臣奉旨知道了摺内首行漏寫形字丁寳楨等着交部察議欽此○○潘　片再據九江關監督洪緒詳稱每年九江關燒造大運琢圓瓷器及傳辦各項瓷器向係繕造件數黄册恭呈御覽兹查光緒十年分燒造大運共計上色琢器八十件上色圓器一千二百四件又奉文恭俻萬壽賞用瓶盤盌碟上色瓷器一千二百件曁祭器上色六十件業巳委員搭坐輪船由海運京解交瓷庫騐收查本年例支窯工銀一萬兩今共支給物料工價等項銀一萬二千八百二十九兩五錢七分二厘六毫四絲七忽五微計不敷銀二千八百二十九兩五錢七分二厘六毫四絲七忽五微循照舊章在於盈餘項下支發除造具工料細册送呈内務府核銷外繕造各項瓷器名目件數黃册詳請代奏前來臣覆核無異理合附片陳明並將黄册一本敬呈御覽伏乞聖鑒謹奏軍機大臣奉旨該衙門知道册併發欽此○○丁寳楨片再據松潘鎭總兵夏毓秀具禀該鎭前蒙簡放松潘鎭總兵應即進京陛見委因經手事件未完未便離任兹巳次第辦畢清楚委員接署鎭篆以便交卸後陳請北上等情查松潘鎭統轄番夷地居邊要自應揀委妥員前往接署俾夏毓秀交卸起程查有記名提督現署綏寗協副將吳奇忠曉暢軍事堪以署理松潘鎭總兵篆務除檄委外理合會同成都將軍臣宗室岐元署四川提督臣李培榮合詞恭摺具奏伏乞聖鑒謹奏軍機大臣奉旨兵部知道欽此○○潘　片再准部咨嗣後府州縣保歸候補班人員應於到省一年後察看考核分别補用等因歷經遵辦在案茲查有分發江西候補班補用知府戴兆英軍功保舉攺指江西補用知縣胡松年均巳試看一年期滿據藩臬兩司詳請留省照例補用前來臣詳加察看分發江西候補班補用知府戴兆英才具明幹軍功保舉改指江西補用知縣胡松年年富才明相應請旨　　照例補用謹曾同兩江總督臣曾國荃附片具陳伏乞聖鑒謹奏軍機大臣奉旨吏部知道欽此○○江西巡撫臣潘　跪奏爲龍神靈應顯著請頒御書匾額以光廟貌恭摺奏祈聖鑒事竊查臨江府龍神祠卽清江縣　濟龍王廟每逢地方乾旱一往謁祠虔禱無不立沛甘霖靈應久昭輿論素著本年三四月間該縣地方陽雨應時禾苗挺秀詎自五月上旬以來炎熱異常旬餘不雨農民　澤甚殷迨至十八九等日溝渠皆亢旱益甚市間粮價陡增民心爲之惶動經在城文武員弁恭謁神祠虔心步禱立卽濃雲密布大雨滂沱四鄉一律深透早稻賴以長發農民歡忭此皆仰荷神靈之力方得轉危爲安查江省貴溪安義等縣龍神顯應　經前撫臣奏請頒賜匾額在案今郡城龍神靈應事同一律自應援案陳請稍盡報答之忱茲據該府詳由藩司核轉請奏前來臣查該府清江縣順濟龍王廟載在志書屢著靈顯今夏五月間該縣地方旱涸該府縣率同寅僚詣祠虔禱卽獲大沛甘霖年榖因之豐稔實屬功德及民合無仰懇恩施御書匾額以光廟貌而答神庥理合恭摺具陳伏乞皇太后皇上聖鑒訓示謹奏奉旨巳錄 
 
