# 1886 - 110 - 4904680

 

Page 1

 
 
[敬摹御製耕圖成書] [  點石齋主人啓]  
　　　祖御宇政　慶桑幾務之暇　有耕　圖各二十三幅幅系以詩自始事迄終事茅簷之　瘁悉入天語之謳吟本齋敬書摹印惟妙惟肖　　　間分奬兩本背托襯頁而用硜箋准於廿四日出書定價一元本埠托南北申昌六合堂文瑞樓各書坊及各省申昌皆可購售　買者到上海二洋　橋同泰號議價可也 
[重印曾文正公家書出售] [  申報舘主人啓]  
　　本館前取曾文正公家書用活字板排印業已售罄兹故重囑手民照排並詳加校對每部仍訂十二本准於月之二十日出書價洋六角五分正此布 
[乙酉科十八省闈墨出售] [  點石齋主人啓]  
　　山陰傅越石先生選有乙西科十八省闈墨二百五十餘首殿以試帖刊板行世操觚家惟恐求之弗得本齋意在廣播用特情人繕寫一通付　石　其評語圈點一仍舊貫未敢竄易今巳竣工分訂兩本准於十八日出售收回工料洋三角五分快覩爭先是所望於　練揣摩之君子此布 
[七十三號畫報出售]  
　　鬼神之道若近若遠不必其深信而亦不必其無靈金山縣木工某甲好賭屢負因向荒塜間鑿開浮厝棺木盜取衣飾以爲生涯一夕爲鬼　　　　不得被行路者執送縣署而案遂破本齋特圖之爲告浮厝之家及早安葬毋令宵小生心是則幸甚淞隱漫錄圖說一則仍附盡報之未准于十六　出售此佈 
[論法國黨禍]  
　　自古朋黨之禍未有不中于國家者歐陽文忠公一論尤爲痛切然君子與君子爲黨小人與小人爲黨清濁之分酒如涇渭二三臣和衷共濟正色立朝雖有羣小萋芰于其間尚足爲中流砥柱不至　起蕭牆若君子中附以小人則薰猶旣混所謂如入鮑魚之肆久而不聞其臭而後水火交爭各張旗鼓以致于亡國破家漢唐宋明歴朝黨禍載在史册不難按籍而稽法蘭西現爲民主之國其政教號令本不足觀唯以炫富爭强爲務昨閱東京日報書法國政黨一則尤可慨焉其言曰泰西各國皆有政黨以致流弊不一而法蘭西殆有甚焉法有二黨一曰立君分爲帝黨以恢復拿破崙朝爲主義又分爲王黨以恢復正統王室爲主義一曰共和黨分爲隨命黨革命黨及過激黨又另分爲社會黨各立門户不能相容此法所以屢見變政也朋黨之論何國蔑有而究其斃害未有若法國之甚者吁其危哉該報所述如此夫中國之迥異于泰西者首在君臣之分耳幸而君明臣良上下一德固可以調玉燭而鞏金甌卽使主德偶虧君風或　爲人臣者不過撫躬自責不敢稍存怨懟之心以商紂之淫昏文王羑里操猶曰臣罪當誅天壬聖明其他可以類推吳中國人生之始卽教以天地君親師五字終身守之無稍背者泰西固亦有風醇俗美之國然其紀年則以耶穌　生爲　迄今止一千八百八十六年度其時爲漢哀帝時其前則不可考矣大約天地之氣自東而西發洩較中國爲遲　一　用人立政亦各異若法蘭西始亦爲君主之國徒以兵連禍結國破君俘不得已改爲民主卽所謂伯理璽天德也四年一受代與中國之督撫相類特其懽操之自下必衆議僉同而後得居其位是其進身之始旣由衆立不得不曲從公論以免獨行獨斷之譏唯人心之不同如其面焉築室道謀必無成就當闢門會議時事若因公而或毗于陽或毗于柔國性情之各别旨趣卽漸渐乖違於是入者主之出者奴之入者附之出者污之黨禍之興非由此而肇哉獨是二黨之中又分爲六言帝言王者意皆雄桀之姿妄思學虬髯公故事人心不附事難遽成言大而夸不必其遂生患害也隨命革命亦祇因人碌碌非童子鴻之滅竈更炊尚無關于隆替唯過激及社會黨恐煽惑旣多將固結不可解散愈聚愈衆雖伯理璽天德亦必肘爲之掣而權爲之撓洛蜀鬨於朝端干戈起於邦内季孫之憂知不在顓臾而在蕭牆之内焉物　先腐也而後蟲生之人必先離也而後國隨之方今法國於安南一役極意經營不遺餘力自以爲開疆拓土成不世之勳日前有法使至西貢大言不慚自謂當獨擅利權不使他人侵蝕其務勤遠略也如此而不知其一國之中顯分六　漫無消弭解釋之方一任奪長稱雄旋起旋伏致國事漸卽凌夷或一敗塗地將無可收拾焉豈非目能見千里而不能自見其睫耶且中國雖云君主而五帝官天下三王家天下亦已不同嗣是或爲正統或爲閏餘二十四史中更無一定唯於君臣之分則固萬世不易之恒規也吾不敢謂四大洲中必盡爲君主不當復立民主事宜由舊政貴從宜亦各行其是耳特朋黨之風斷不可開况區區一國其黨且不止有一焉彼現爲伯理璽天德者尚其於君臣間加之意哉 
[本舘接奉電音]  
　　○昨日下午三點五十分時本舘駐京訪事友人由電飛傳本月二十二日諭旨六道　謹譯登○三月二十二日奉上諭記名提督劉永福着補授廣東南澳鎭總兵欽此同日奉上諭廣東南澳鎭總兵李揚陞看開缺送部引見欽此同日奉上諭曾國荃等奏知縣交代欠欵延不清解請旨拿問查抄一摺已革江蘇前任寶山縣知縣張東瀛徵存未解司道庫正雜名欵及塘工等項銀兩爲數甚鉅迭經嚴催提解迄未如數措繳實屬玩延張東瀛着卽拿問監道查抄俻抵並訊明是侵是揶按律懲辦其原籍家産並着山東巡撫一併查抄以重庫欵餘看　所議辦理該部知道欽此同日欽奉慈禧端佑康頤昭豫莊誠皇太后懿旨醇親王奕譞　請收回成命一摺情嗣懇摯出于至誠實堪嘉許我朝親親之誼禍遇殊隆親王服色一切均有定例其從優加恩之件如皇子分叙後賞穿金黄蟒袍賜戴紅絨結項及公主賞坐杏黄轂乃係出自特诣非尋堂　賚可比醇親王奕譞素來忠勤誠敬椁親王福晉温恭淑愼均足爲懿親矜式爲天下所共知自皇帝入承大統以來醇親王及福晉翼翼小心愈加謙謹稽諸史　實　從來所未有皇帝念勤典學立志承歡宫　豫順之歡尤非語言可罄昨降旨賞坐杏黄轎實因醇親王及福晉德性福澤足以承受是以特沛殊施王其謹受恩命撫庸固辭欽此同日奉旨詹事府左賛善員缺照例將陳卿雲轉補所遺有贊善員缺着韓文鈞補授光錄寺少卿員缺着錢應溥補授浙江道監察御史員缺着伊薩本補授福建道監察御史員缺看王會英補授殷如珠着以知縣用欽此同日奉上諭署塔爾巴哈台叅贊大臣明春奏病難速痊請開署缺一摺明春着准其開去署缺回旃調理塔爾巴哈台叅贊大臣員缺着劉錦棠錫綸就近揀員奏派署理欽此同日奉旨　學棻補授詹事府少詹事欽此 
 
 

Page 2

 
 
[法報述略]  
　　○東京法字報言二月廿四日法將馬希洪領兵一隊沿紅河直至老開一路安謐槍砲均置不用黑旗餘黨俱散出老開外紅河已可開行當卽竪立法國旗幟現有法國平底淺水輪船兩艘在彼試行未識能逕赴老開否想自此船隻可以通行商務或可暢旺也 
[法將回國]  
　　○法將尼格禮也前由東京行至香港此已列報兹閱香港西字報知尼格禮也巳於本月十八日乘法公司輪船回國矣 
[高麗西信]  
　　○前駐上海之美國領事官達尼近受高麗國王聘請現已行抵韓城到時中國兵船之泊在漢江者升砲九門以迓之高人謂有辦理之人高事或可生色也又聞各外國欽差請於高王欲就平壤城以爲通商之地未識能允准否又聞高麗米糧現形缺少國人多　憂 
貧者然尚不至成災也 
[汗謀敗露]  
　　○香港有私造僞鈔票及以銅錫鑄成英洋及日本洋以圖混用者其私造之處則在中國境内而運至香港混用近爲巡　捉獲搜出往來信函及一切僞票僞洋等件并人拘解捕房尚須澈底根究也 
[帝里近聞]  
　　○京師市上銀色日低雖經地面官禁令嚴申終不免陽奉陰違之弊月初中城察院傳集鎔銀爐房二十六家諭以此後銀色險松江及足銀兩項外不許别出花樣勒令各具甘結一紙倘有不遵科罪不貸各爐房皆唯唯遵命○客冬河南善後報銷册數十本解送來部司員未及覈辦將册封閉箱中本年二月中啓箱檢點則己缺少二三本司員大驚禀明堂官堂官亦大爲震怒限一月内究查失册緣由迄今限滿消息全　堂官將該司書吏數人交司務廳看管刑訊訊至數日書吏毫無供詞堂官遂令司員行文該省將所失各册赶緊補造　部一面詳究書吏是否有心舞弊云○前門外迤東堂子大院王某以蒸食爲生涯家赤貧年逾冠尚未有室客臘姨母某氏死遺下一女年甫及笄女父亦小本營生終日出門慮女無人照管乃爲之寄育於王家王母見女婉麗可人乃挽人致詞女父將聘爲媳女父諾之涓吉三月二日合卺小夫妻琴眈瑟靜頗覺式好無尤詎初六日上燈時女忽不見王虚房獨坐愁悶無聊直至薄漏滴殘猶未見玉人下降質明訪之隣　始知女素有外遇昨宵早已如結璘仙子竊藥私奔矣遂訟女父於中西坊署坊官逮女父押令將女交還女父供稱當女母抱病時女頻往隣居與某甲歐諧　笑今之逃逸或係被甲所誘坊官得供傳甲到堂刑訊再三堅不吐實遂亦下諸囹圄○日前某大官宅内被匪徒搶失銀錢並掳去二人報宫緝查尚未破獲前日擄去之人逃回將爲首之賊指名控官官令率領兵丁將賊犯馬姓拿交究辦○某商人由外洋購辦暹　大木六株到京長約六七丈方四尺許蓋以備修盖琉璃門及三海内所需也○敬聞皇上謁陵回蹕後聖躬稍形不豫遂傳御前太醫進藥四五　現已就痊矣○本月十六日内廣儲司銀庫開放此次行圍各項賞銀其禁内各項值班口分現已二個月仍未開放聽候傳領云○兵部來文准盛京將軍奏請蓋州城守尉宗室英翹調補所遺復州城守尉一缺應由京中照例揀補以重職守等因應咨取各項三品人員揀選引見理合咨行侍衛處衙門各將三品人員保送二三員造具履歴清册咨送前來以便彚齊奏請欽派揀選○聖上祗謁東陵京内蹕兩旁各項買賣之　全行拆去現已修復齊全矣 
[憲節未臨]  
　　○前據武漢信來鄂撫譚序帥有擇定十九日接印之說乃昨接漢友十九日來信知憲節尚未戾止聞得回翔於江皖之聞大約與曾爵帥有要公會商須於月杪抵鄂云 
[茶市述新]  
　　○楚北於日内晴雨得宜紅茶正可開摘本届茶莊除湖北之通山湖南之安化尚未接到確音其餘各庄口較之往年約多四五十莊至江皖甯祁等處比舊年實多一百二十五庄今將各山頭茶莊開列於左計兩湖茶莊崇陽十二白霓橋三大沙坪八馬橋柏墩十二楊芳林八羊婁洞三十二宜都一湘潭湘陰永豐共二十羊婁司九雲溪二十四聶家市十七長壽街十四平江浯口晉坑十二高橋十七澧陵十二瀏陽十一桃源十四潙山四北港十四安化約五十一共計二百九十七莊比舊多四十一莊○江皖茶莊甯州一百七十武甯二十九吉安二十祁門建德共約一百四十河口約二十三九江約三十共計四百十二莊比舊約多一百二十五莊○又聞今歲銀根大鬆取攜甚易惟錢價路高三四分粗茶價值十餘兩者比去年山價約高一兩餘刻下開秤時價又稍長大約將來成本必貴四月初新茶當可到漢若九江茶本月底諒可入市也 
[揚州火警]  
　　○本月十八日寅刻舊城太傅街東首朱紳家遭吳回爲祟時天甫平明居民皆入華胥城尋極樂世界警鑼報處火勢已直上炎炎　處距阮文達公府第伊邇闔城文武陸續到齊各水龍亦聞警而來　力救熄僅焚去住屋三間其起火之由因乳嫗某氏偕孩　熟房内洋油燈炸裂延及窗櫺頃刻成燎原之勢事後查悉人口均慶生全惟乳傭已不知去向云 
[東甌勝會]  
　　○賽會之事各處皆有而以温郡爲尤某八仙樓忠靖干於初七日出宫大街一帶均懸布幔盖地幕天不啻錦障十里夜　然點絳燭光明燦爛恍若春星此外如縣城隍廟許眞君堂禹王廟三處無不結綵張燈團花簇錦又　傀儡雜劇紅男緑女把　來觀翠羽明璫有時零落妙手空空兒頗於此間得少佳趣諸博徒亦乘游人雜遝之時擺設賭桌引人入勝十三日因差役向索規費聚衆互毆幾釀人命十四晚有婦女十數輩往城隍廟觀劇色澤頗妍衣服亦麗見者無不注目行至一品齋茶食店門首突被棍徒圍住品頭評足肆口雌黄適縣署　查差役　之上前彈壓始得破圍而出十五夜大南門外復有迎燈之舉夜半笙歌聲聞遠近而鼓樓下又因洞和眞君壽誕演戲一天城内外士女挈伴縱觀幾如潮湧十七夜縣城隍廟施放烟火觀　尤衆致將廟門外栅欄擠坍一時驚喊聲啼哭聲喧成一片十八日忠靖王回廟此數日内出門路祭計有一千四百餘處而大小南門花祭尤多每祭必賞銀洋廿四面所費實已不少而城内人家欵留親友備酒辦茶費用亦頓增數　日前曾有人勸會中各司事省無益之糜費助齊魯之賑相而司事以衆好所歸不能力阻遂作罷論此盖温郡習俗使然亦不必爲司事詬也 
[鹽梟拒捕述]  
　　○前報載蕪湖弋磯下有販私鹽船拒捕一事兹聞載私鹽者實係甯波釣船初由上海裝運煤油駛往漢口船底夾帶私鹽四百餘包行經弋磯下被蕪湖鹽局所泒緝私杉板偵知上船搜查巡勇四人寡不敵衆致被格傷一人奔回告知　弁率隊往埠而釣船早已遁去遂　折回飛報鹽局派杉板十五艘星夜追赶至金陵下游將釣船獲住船上水手十五六人俱鳬水而遁遂將釣船帶回所有巡勇四人一人　斃兩人傷重難保無虞事關重大聞已申詳兩江督鹽憲矣 
[辦差述略]  
　　○前報紀天津官塲謹擇海光寺爲醇邸停驂之處現在寺中巳粉堊一新寺前大道一進南門一赴紫竹林近由督轅稅兵與各營兵分叚修築務使一律平坦以便驂乘往來十八日練軍五營兵弁在機器局曠地合操以待醇邸閱看督轅親軍本擬同操祗因砲車　漆未乾全隊未經同往除中哨在督轅當差外由營官督同四哨官每哨派棚頭兩名砲目兩名拉副車一輛去操哨長則照常比隊在海光寺　途工作又聞醇邸准於四月十一日由京起程十三日到津後再往旅順口傅相擬帶員弁坐康濟兵輸隨行所有定遠鎭遠濟遠等鐵甲船船身大而人手若派充座船恐不能整齊嚴肅故議以招商局海晏商輪　送騶從然尚未議定也 
[誤差褫職]  
　　○陳副戎光旦隨李傅相經辦陵差在遵化州有勒索麩料情事傅相大怒富責軍棍並奏叅革職按陳向帶督轅馬小隊前年在山海關爲津勝營官去秋遣撤各營大半肇事而陳之部下獨能安靜曹統領深爲嘉許於謁見傅相時竭力揄揚去冬委署河西務　　 
 
 

Page 3

 
 
曾未月餘被該處紳耆禀訐撤委隨辦陵差又遭褫責其出處可謂奇矣 
[游勇正法]  
　　○前報登州軍儲庫被游勇盜取洋槍一案聞已將各犯獲到律以大辟又前報紀在岡俞地方拿獲游勇經福山縣訊明該勇黨類甚多大有蠢動意且供出開化天王兵部大司馬等僞號情罪重大已於初九日就地正法矣 
[浙捐改章]  
　　○浙捐以絲酒兩項爲大宗其捐票幾如呂不韋之懸書國門任人增減而取盈焉有某紳者席祖父聲勢專收捐票與市人爭龍斷積票至鉅萬一日與某舖成交議定取值十之七且先索十鎰以爲質業署劵矣適志切彈冠者駢闐于市厥明有票者競居奇紳　呼吸間得失有金十笏遂利令志昏欲毁前議某鋪持不可乃訟之官官不直紳又去而訴諸府事爲中丞所聞怒謂官長舌敝唇焦始得千金應募由今觀之則是輸千金者實只輸二百金耳旣藉捐輸以爲名又因捐輸以爲利天下有如是之名利兼收者乎於是援情入告凡有捐輸省分請旨以此項捐票祗准以虚銜封典請奬不准抵捐實職且定以上年十二月初三日爲限初三以前已上兌者准其照常作抵遲則概照新章一時電信紛傳票價爲之頓賤 
[同祝神誕]  
　　○昨日滬上各會舘均雇名班演戲祝天后聖誕浦中各沙船均懸彩旗金利源碼頭對面所泊鈞和兵船上亦扯五色旗幟迎風飄展頭桅高懸罷旗以誌敬云 
[無賴被拘]  
　　○昨有某甲在英租界打狗橋北某飯肆買膳充飢旋有諸無賴見其鄉愚可欺百般敲詐甲形神沮喪狀若木雞又有人佯爲解勸令甲脫下馬褂質錢五百文給諸無賴始得解圍甲卽赴英捕房控訴後經英包探杳得無賴三人均住法租界尋至某烟舘則諸無賴方肆志烟霞任情吞吐英包探隨至法捕房報明協同法捕將人拘獲法捕頭研詰數語卽着英包探帶去不知以後如何也 
[優人匿婦]  
　　○縫工華阿榮僦居滬北格致書院左近其妻某氏蘇人也徐娘半老丰韵猶存邇忽效竊藥姮娥私奔無跡至前日始悉被優人陸鴻喜誘匿域中北張家弄向之認領陸竟逞蠻將妻藏起華遂邀同該處地甲扭陸控諸縣中莫邑尊飭值日差帶候核訊 
[身死不明]  
　　○陳浩生僑寓虹口前年曾因冰上人傳語撫陸姓女秋蘭爲黄養媳月前出外購物忽失所在閱數日經捕房包探查悉被城内老學前薛天順帽舖主薛成林誘匿當卽向薛興問罪之師薛言是孩　　丁氏領來寄養數日隨由該氏領往姑蘇隨央人作保自願　交包探遂不予深究惟勒限本月廿二日交出秋蘭屆期往領則秋蘭已一息奄奄噤不能語轉瞬卽香銷玉殞魂返泉臺陳等以秋蘭之死由薛有心素斃遂將薛及其妻顧氏扭赴縣署喊寃莫邑尊飭將原被分别帶候訊供核奪 
[官塲瑣誌]  
　　○昨係天后誕辰滬上各官均於清晨至滬北天后宫拈香○昨日爲耶穌死而復生之期英領事照會羅太守停訊一日○前日丹國領事請海關道湯觀察及英會審員羅太守并各洋務委員赴宴盡歡而散 
[女棍横行]  
　　○東棋盤街某校書綺年玉貌個中之翹楚也偶向某客索取舊逋客無以應遂嗾令姘婦某氏糾合同類二人至某烟室吸烟評理母藥又吼聲大作幾疑大海波翻此二十一日晚間之事也越日復至烟室大張旗鼓欲得校書而甘心校書伶娉弱質何堪任其摧殘不得已隱忍避去後經旁人勸令該婦點燭賠禮而罷竊謂租界中匪徒無賴久已麕聚如林不料近更花樣翻新竟有女流氓擇肥而噬此風鳥可長哉並聞該婦係石路某店女主云 
[賭犯脫逃]  
　　○捕房前獲賭徒李阿順等十六名經羅太守判各押七天内有五名願各罰洋十五元由麥總巡捕頭禀明太守准卽繳洋開釋祗有十一名發押昨已期滿送案請示太守飭暫押再行發落諸賭徒聞而大譁謂旣已期滿何可久覊有甯波婦人名鳳仙者以丈夫亦在押中大肆詬詈賭徒小甯波卽乘間脫逃經差役將鳳仙拘拿在守命發交官媒一面緝拿小甯波 
[客述照書]  
　　○前晚十二點鐘時有客觀劇回來行至四馬路迤西見有十餘人捨命奔逃一婦在後狂追哭喊救命將及寶和里適有華捕在彼梭巡遂卽帮同追赶其爲强暴所辱　抑被匪人劫財歟未入捕房無從查究惟援有聞必錄之例書其大畧而已 
[來函照登]  
　　○滬北棲流公所來函云承全亨洋廣貨號主麥君業卿惠來痧氣丸紅靈丹十盒計一千二百瓶囑爲分送又承石君　相常年慨助棺木今已收到十具又鄭君良玉繳到捐洋十五元分别掣給收單特請登報以謝 
[社期展緩]  
　　○上海同仁書畫社集資助賑本報已於二月中刊印倣單兹接社友來信謂刻已期滿來件本宜停止不收惟恐遠處寄致需遲是以展期一月於四月二十日截止仍由四馬路文海堂經理事關善舉合亟綴列報端 
[上海又報局籌賑叢譚七十三]  
　　○頃接蘇州潘君來函云借欵解賑一節有敝友可以代借規銀一千兩其息由同仁捐助惟期分只能三個月爲限又接杭州大善士來函云賑捐寥寥擬卽借墊洋一千元隨時捐還云云同人承此厚惠敬已函請尅日寄來寫具借票逐月拔還以應急需如有仁人君子聞風興起俯賜借欵必較諸存放錢庄獲利更厚盖自有老天來付利錢也○曾詠風先生函云奉上英洋五元卽將收票帶回註明求安居主人病愈助賑英洋五元以昭信實云可知捐賑愈病確有明徵○宋君子　函云本月十四日適值生辰本擬請親朋小叙兹將燭麫費四元送賑又淮山杳魁氏函云今歲正月爲五十賤降之期親友不顧未備小酌因將筵費十元充賑云惜物命以救人命功德實無限量語云心好命又好富貴直到老請爲兩君誦之○陳君連城函云旋里嫁女承在滬諸親友各賜奩儀日昨返申正擬備筵伸謝乃閱申報助賑者類皆節省各費心竊慕焉特將喜筵費四十元充賑諸親友見之斷不以口腹之欲責及鄙人也拜讀一過具見一轉移間活人無算眞天大之喜事也 
[捐户姓名正悮]  
　　○廿二日本報附張所登絲業會舘賑捐清單内有南滙盛雲屏助洋十元誤作靑浦異人合亟正之 
[助賑彚登]  
　　○啓者寓滬徽籍汪成泉兄惠莅據述爲文郎抱恙願助賑洋十元囑解山東愛子情深捐欵願資拯濟呼庚望切存仁定獲安痊如此虔誠當荷神明眷佑焉○滬上隱名氏送來洋二十元助東省賑項求功名順遂雲鵬直上洵拭目而可期澤鴈哀嗷試拊心而逾憫羡仁者隱名滬北爰匿迹以救災覩今番移拯山東定題名而誌喜祗登報牘虔佈下忱上海北市絲業會舘籌賑公所少欽施善昌謹誌 
[筵席移賑]  
　　○本埠南市王得潤蔴油作春泉善士爲子畢姻受賀理應設筵宴客因念山東待賑孔亟將席資洋廿元移助賑捐以答　親友雅貺藉兹撙節燕喜不備夫壺觴憫彼流離鳩形得充夫口腹今謹登報奉聞○百忍堂張君以諸友所送桃儀洋十元助賑藉伸謝悃此深得養生之術堪賡錫嘏之章謹述大聖人之言曰仁者壽[  三馬路陳與昌彚誌]  
[賑務撮要]  
　　○頃奉到雲貴督憲岑彦帥賜函并由鄧小赤太守續行提墊銀五百兩由同慶豐號滙下合伸規元五百二十八兩囑解緊要災區查放敝所疉接嚴佑之翁來電催欵接濟而近日捐數寥寥苦難湊集成批今蒙督憲惠賜巨欵拜領之下感荷仁施欣幸曷極除　函奉覆外用登報牘藉表謝忱[  上海四馬路高易公舘籌賑所李朝覲秋坪謹誌]  
 
 

Page 4

 
 
[蘇省撫轅抄]  
　　○十九日撫轅牌示於四月初一日換戴凉帽候補同知章銓金陵來禀知奉　憲札謁來蘇聽候委解京餉分　江蘇　用縣丞趙恩燕浙江人由京騐看來省禀到安徽候補典史周伯星禀解辭回安徽○二十日前雲南開化府安平同知陸宗鄭靑浦縣人松江來候補通判陳鎬禀知奉委赴常熟徒陽等縣提壓征盧課銀兩差卽辭○二十一日候補直隸州吳葆俊禀知奉委赴松太兩屬催提蘆課銀兩差 
[浙省撫轅抄]  
　　○三月十七日署嘉湖道祁禀奉憲臺札委兼辦督審各城門差前署奉化典史汪廷樾交缷回省禀到○三月十八日仁錢二縣禀知接到學臺馬牌定于十八日由紹考竣回省明早西興渡江回杭前西興驛丞吳嘉洤缷事回省禀到○十九日新選直隸廣平府張斯桂由直隸請餉來省禀到試用同知錢士芬禀知在蘭州差次聞訃丁母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌絲棧陳竹坪經募山東沙洲賑捐三月二十日第二百五十二次清單]  
　　○塔册第四千一百六十三號楊慶和洋二元陳友卿錢復生姚宇章陳珍由林紹芳應光遠徐桂生七户各洋一元應安湦裘鏡占王蘭生陳祥令裘炳堯李春潮察世官張高發王宏生九户各洋五角以上十七户共來洋十三元虚對一元○塔册四千另九十三號無名氏坤洋四元姚乾生洋二元朱荆泉寶華樓各洋一元盛守宸吳瑞炳應桂發姚墉四户各洋半元范忠乾錢三百文盛華堂錢二百朱家珍姚守良徐正　袁之成邵生春邵守霖金麗生包楷春李長興羅長春王全行張乘權十二户各錢一百文以上廿二户共來洋十一元錢五百九十文○塔册四千八百六十五號勤泰號洋四元無力人洋二元王廣記夏德記施志記賈慶記四户各洋一元以上六户共來洋十元○塔册四千四百五十號敦睦堂鄧洋五元薄乾水劉福明徐金榮三户各洋一元鄧元鼎應書記朱阿松三户各錢二百積善堂周蓮記龔寶記顧侍記四户各錢一百文以上十一户共來洋八元錢一千文○塔册四千九百十六號不留名虞贊清無名氏沈蓮春各錢一千無力人洋一元二點　錢四百五十無名氏無名字無名氏廬江氏各錢二百以上十户共來洋六元○塔册四千三百五十八號沈雙珠沈茂林蕢阿林各洋一元載陽號夏尊山隱名氏陳小毛陳文奎各洋半元李明鎭洋二角半胡蓮生洋一角以上十户共來洋五元八角五分○塔册四千四百九十六號許君美錢六百文許善士許君美記善士各錢五百文錢雨記錢四百彩記錢三百九十慶泰絲棧不留名隱名氏還愿氏靜憩軒盛善士不留名吳玖記無名氏陳善士施善登金品祥官丁福記盛似蘭盛似貞各錢三百文無名氏吳森室徐鼎勳朱李氏朱　寶陳氏子祝二寶竹記各錢二百無名氏宋善士徐包氏吳瑞寶吳蘭寶吳引寶吳花寶吳金寶竹記各錢一百吳平氏錢一百十以上三十九户共來錢十千文○塔册四千二百五十二號黄飲香錢一千養元堂錢八百王湘帆錢七百五十張玉齡錢五百顧苑香陳履鰲各上四百王湧泉包金元各錢二百五十張靜安沈惠生各錢二百沈金生魏錦卿各錢一百文以上十二户共求洋四元五角○塔册四千三百三十九號廣和記錢六百十鄭積三鍾利專鄭長漠鄭樹楠鄭潤芝鄭香岩凌朝佳鄭奕正鄭端高賢劉榮才鄭德獎凌慶光王列寶徐順祥梁志啓湯盛陳運開王土賢張念修鮑秀忠各錢五十文以上廿二户共來洋一元五角○寶應八十老人隱名氏經募昌字一千七百廿七號涇川養素堂病愈助賑洋十元醉樵子祈堂上康健潘門吳氏祈子結實易養各洋二元房文治萬心田向春林徐星堂各洋二角半以上七户共來洋十五元由全泰盛局寄來○塔册四千一百三十九號高三益一逢源氏各洋一元德章氏洋三角榮茂氏介卿氏阿雙氏各洋二角冬根氏洋一角以上七户共來洋三元○塔册四千三百十八號無名氏錢一百桂清氏阿駿氏妙蓉氏阿　氏各錢五十以上五户共來錢三百○塔册四千三百廿七號金杏生錢四百拜竹山民有心無力人各錢一百以上三户共來錢六百文○塔册四千一百四十四號北泰山衆姓洋三元○塔册四千八百零一號無名氏錢五百文○塔册四千三百四十六號和記仝人洋二元○塔册四千三百八十一號源冒仁洋貨號諸友洋五元谿上守拙居徐洋一元以上二户共來洋六元○塔册四千一百四十號吳全壽程金富金鍾福金福喜四户各錢一百王門程氏錢五十以上五户共來錢四百五十文○塔册四千七百七十三號姜鴻欽錢二百沈銀和朱景仲各錢一百以上三户共來錢四百文○塔册四千六百十四號姜同泰號姜孝鋐姜孝棟姜如意各錢一千姜馮氏洋一元陸姜氏馮單氏各錢五百以上七户共來洋一元錢五千文○塔册四千四百七十四號惟愿挽回天意人洋三元○塔册五千二百三十二號無名氏銅洋二元又足對開五角○塔册六千一百五十五錢彚昌莊各友洋一元○塔册五千六百四十五號怡豐莊各友洋一元○塔册六千一百五十六號樂阿華洋二元無名指無名氏各洋一元以上三户共來洋四元○塔册四千七百六十四號無名氏洋二元○無名氏惟願父母康氏無名氏三户合洋二元無名氏惟願父母康氏三户洋一元虚對五角葛維衡洋一元桐源洋一元永祥泰洋三元壽昌申號爲新進趙學生將　　酒費移賑洋六元由漢口全泰盛局來張六初書潤洋六角寶豐樓衆友錢四百五十文品端記銅洋一元陳瑞甫錢二百文周錢二百文○本日共收英洋一百十三元銅洋四元錢十九千六百九十文足對虚對各一元小洋十九角五分合併聲明 
 
 
