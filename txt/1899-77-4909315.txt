# 1899 - 77 - 4909315

 

Page 1

 
 
[廣學會譯著新學彚編中國度支考英興記正續中東戰紀本末文學興國策時事新論出笞刻重]  
　明詔邊下營學浡興吏治儒脩乘時交奮不蒐新籍曷豁靈襟上海廣學會諸君洞燭外情局知華故著書十載信足　　　而朴窕言天下大　此其左券合括宏旨藉貽通才○新學彚編四卷裒西灜旅客名篇開東土導師先路理明法備言簡意該八角○中國度文考二卷詳議　　　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主書　　有德則樂興華祕錀敬告司徒三角半○中束戰紀本末一圓半續編七角文學興國策二角三書佼售二圓均與先譯之泰西新記攬要時事新　等書傳誦士林無勞述讚○時事新論六角○上海廣會總局申報舘及各書坊出售外埠書坊及敎士售書處亦可向購國書集成　籌 
[創設外洋輪船公司議]  
　　坤輿大勢陸居四而水居六古聖王因地制宜創爲陸車水舟以利民用顧中國之舟祗能於内地小河短櫂輕帆中流容與其長江巨川之風濤不測者則非有艨艟巨艦不敢輕於問津若夫萬里重溟杳無畔岸從古至今惟效莊子之望洋興歎斷無宗　之破浪鳴豪蓋蛟窟龍潭固不敢輕性命於鴻毛一爲嘗試也泰西各國别出智巧創造輪舟區機極靈行駛凾速於是履重洋若户庭視風波如坦途自與中國通商互市中人士喜其行駛之速羣焉趨之西人乃創爲公司載　搭客獲利無窮當事者恐利源之外溢也始廣購輪船自闢招商局行駛各口與怡和太古鼐足而三迄今二三十年利益之豐日甚一日核之當時資本共二萬股每股銀一百兩只有銀二百萬兩現在核計各埠棧房碼頭以及所購輪船約加銀八百萬兩與原有資本數幾三倍矣故說者謂自互市以來中國仿行西法惟電報局　　　務與招商局成效最爲可觀顧嘗愈招商局之船向不過行於中國上海各口其有遠涉重灜者仍須兩趁外洋公司輪船嘗核前數年海關通商貿易册由中國往外國公司輪船歲獲水脚銀數百萬兩當時得利已如此之鉅現今風氣大開商費之懋遷學人之遊　更數倍於前每歲漏巵何可悉　爲中國計亟宜　法招集股分自設外洋輪船公司如有本國出口之貨悉歸公司裝載其運自他國者亦然如此則利權操縱自　外人無從覬覦商務之盛當可操券且不特此也泰西各國凡有商船能於軍務時改作兵船者政府必從豐給予津貼以示鼓勵英國所有商船尤多遵照海部章程製造如遇用兵時均可裝配車器聽候國家調用今中國軍自中午一役竟至一蹶不振欲圖恢復而經費難　任其廢　兩車威曷振今惟有先以商船數艘試行南洋各島漸及東西洋諸國非特運　所入可爲國家大利而海中之沙　　壽各口之山川險要練習旣久膽略自豪迨人材旣多然後徐籌欵項重復海軍再購兵艦仍與商船　　而行一旦有事可以藉壯聲威不致爲外人輕侮謀國之要其在斯乎或曰此事雖足以興商務振國威然招商局之相興麋欵至二百萬兩若欲創設外洋輪船公可費須倍之中國庫儲異常支絀如此鉅欵何從　措不知非常之事必恃非常之人今中國人民之旅居南洋各島及新舊金山等處者多擁貲百萬　田宅長子孫且平日未必無眷　　　之心恃以中國商務且疲集股一事尤不足以取信以故寍居異域不願運貲回華爲多財善費之舉倘得大憲　　事入載　　明降諭旨令名望素孚之人親赴各處婉曲勸說使彼等確知此事有利可圖集股自能崛　　　　有不　　　泰西各津貼郵船公司之例由國家代籌欵項竭力助成及辦有成效然後將官欵收回歸　　　　天下　可　樂成難與圖始當時招商局之設守舊之士未嘗不嘖存燠言惟在當事者志堅意决百折不叵迄今利益日宏　　富日幸著先鞻利權不盡爲外人所奪今外洋輪船公司之議九望當軸諸君殫精竭慮志在必成他日商務日興軍　日振未始　於此基之也愚者千慮或有一得倘能採擇而施行焉則幸甚 
[本館接奉電音]  
　　昨日午後京師飛電傳來上諭四道旨六道懿旨一道敬請譯北○二月十一日奉上諭宗人府右宗人著魁斌補授欽此同日奉旨榮祿著補授閱兵大臣欽此同日奉　正　旗滿洲都統著榮祿補授欽此同日奉旨剛毅著補授内大臣欽此同日奉旨著派屬心　　　　營事　　此同日奉旨署派那彥圖總理行營事務大臣欽此同日奉上諭榮祿奏北洋武　車　　三年　有成　　將出力員弁擇尤保奬一摺北洋自創立武毅軍以來經提督聶士成悉心壁盡綜理精詳現在訓　已　三年　有成效該提督公忠篤實辦事認眞深堪　尚聶士成著交部從優議叙所有該軍得力員弁著榮祿傳知　提督　　　　酌保毋許冐濫欽此同日奉旨載濂著補授十五善射大臣欽此同日奉上諭日　提督　　　自　　　　以來訓練隊伍具有條理因念該提督從前在日肅關内外征剿回匪無役不從戰功卓著允爲　將之　　　　　　勞深資倚畀著賞穿帶膆貂褂以示優異欽此同日奉上諭前據劉坤一等　安徽渦　土　一　　　　將在車出力之總兵劉靑照等分别奬勵此次土匪起事界連三省經劉坤一等派兵　捕得以及早復　　　尚爲迅　兩江總督劉坤一安徽巡撫鄧華熙河南巡撫裕長均著交部從　議叙欽此同日欽奉慈　端佑　　昭費莊　壽恭欽獻崇熙皇太后懿旨國家設立行省特簡督撫大僚凡吏治之淸濁民生之休戚惟賴公忠　國之臣張弛得宜有以挽頽風而臻上理近來督撫中實心任事者固不乏人而養尊處優但講排塲者亦或未能盡免當兹時事多艱深窗宵旰焦勞無日不以治安爲念所願爲封疆大吏者力袪積習共任仔肩人才爲方今要務當勤接屬吏認　考據其實者擇尤薦拔用資觀感中材以下量能器使隨時勸勉不肖者應卽嚴行叅劾毋稍瞻徇州縣爲親民之官必使官民相親毫無暌隔惟全才難得督撫之待州縣當仰體朝廷任官之意如父兄師長之訓教子弟俾之成材自督撫不以吏事爲心州縣因不以民事爲心以致劣幕猾吏把持蒙蔽最爲吏治之蠹所宜掃去浮文講求實際使下情不致上壅上　得以下宣方不負爲民設官之意總之朝廷綜核名實職事寄之有司而表正視乎長吏督撫果能整　率屬推保赤以保民視國事如家事振興鼓舞不難日起有功倘苟且晏安自矜威望素餐尸位罔恤民艱不能爲該督撫　寛其責也將此通諭知之欽此 
[日艦告竣]  
　　日本訪事人云明治二十七年八月在横須賀船廠製造軍艦一艘告竣後名曰明石於去年十一月八號下水旋於十號午前駛往東京灣計船身長九十四末突有奇闊十二末突有奇深八永突有奇入水十五尺九寸甲板上有最新式十五珊速射砲前後各二門兩旁有十六　砲六門山内式四十七密重砲十門輕砲二門水　發射營二門載重二千八百　馬力八千五百匹甲板上甲鐵司令塔厚五十一密防禦甲板平坦處厚十九密傾斜處 
 
 

Page 2

 
 
厚五十一密速率每一點鐘時行十九海里半合華里七十八里煤艙可容煤六百墩船上將校自竹内中佐以下十員兵丁三百名 
[閩中計典]  
　　福州采訪友人云閩浙總督許筠帥舉行大計於本月初八日填榜張掛以便周知計正薦官九員福寗府知府嚴良動心地明白辦事安詳福防同知温冠春有爲有守深愜輿情候官縣知縣劉玉璋老成練達治有本源詔安縣知縣方朝榘治行卓著士民懐畏永安縣知縣葉新第器識宏深才具明敏福州府經歷鍾崇萱饒有志操才識亦優平和縣教諭鄭受康　端學優留心時務涵江巡檢李紹濂歷俸六年辦事結　廣盈庫大使兪汝和安詳練達勤敏有爲應劾官八員不謹官二員古田縣知縣胡慶榮措置笠方難膺氏社政和縣知縣胡經一違令苛歛狡獪多端有疾官二員汀州府經歷姚義明衰庸多病辦事因循良興巡檢王文炳體弱多病難期振作年老官一員浦南鹽大使吳世祺精力就衰難資整頓不及官一員福安縣典史陳慶霖典守疎　事多因循泰寗縣典史李崇鏗疎放自喜不協輿情浮躁官一員太湖縣縣丞薛振鈞性情偏執屢有控案 
[接篆有期]  
　　寗波訪事友人云寍紹台道吳觀察奉旨升任廣東按察使遺缺以誠果泉觀察補授撫憲劉景帥以誠觀察履任尚需時日檄委候補道李幼梅觀察署理李觀察捧檄之下定於本月十三日接受關防日内道署中已派人前往迎迓矣 
[衡軍獲盗]  
　　金陵訪事友人云去年兩江總督劉峴帥遵奉上諭飭屬辦理團練原爲保衛閭閻之計且下省垣雖已次第振興而距城較遠之處經費難　未能一律舉辦以致匪徒出没不常時有搶刼重案本月某日小丹陽鎭某姓家突被盗　多人破門而入刼去衣物甚多事主潛出呼救罔有應者一任若輩飽掠而去行不數里猝與衡字左旗某哨勇相遇擒獲甲乙丙丁四盗由哨弁派勇連贓物解送江寍縣署訊辦 
[嚴緝盗]  
　　寗波訪事友人云近聞台州土匪高某及大根士二人率領羽黨在奉化縣境葛岙地方勒索奸搶無惡不作上月之杪本處紳士聨名具禀道府各憲請爲拿辦寗波府莊太守札飭奉化縣郭大令派撥駐奉營勇及營務處勇丁前往拘拿未幾禽獲大根土一名訊明正身釘鐐收禁惜盗百高某以及其黨松修聞風遠颺某日太守又札飭郭黎二大令會營赶緊緝拿毋使漏網如此認眞辦理想不難弋獲嚴獄也 
[古越官塲紀事]  
　　紹興訪事人云署理紹興恊萬雅伯協戎因浙江巡撫劉景帥榮蒞新任特於本月初八晚泛棹西泠竭誠叩賀都守各員咸赴河干恭送○特授山陰縣寍琯香大令自正月二十七日履新後因前任任大令尚未出署暫就龍山書院辦公二月初二日任大令　程回省寗大令見縣署房屋坍倒甚多飭匠赶緊興修諏吉初九日入署 
[東瀛雜錄]  
　　日本長崎訪事人云第十二師團長田村陸軍中將患咯血症甚篤樂石罔效延至東歷二月七號溘然長逝地方官上奏後奉特旨晉階一級以正四位例發喪錫以旭日重光綬章賜金八百圓○十三號東京來電云大藏大臣松方伯爵現已辭職後任何人尚未簡授也○中國北洋派赴日本肄業之文武學生二十名由儘先拔補千總石輝玉千戎統率華歷本月初二日乘紳户丸抵崎登岸游覽旋由横濵以達東京計頭等學生三名黎科張煜余王建祖均廣東人二等三名張奎周祖培均江蘇人金邦平安徽人水師學生六名安慶瀾祭成煜張瑛緒沈琨均直隷人高淑琦浙江人鄭葆全福建人武備生八名張鳴逵李士銳將耀行張紹曾買賓卿陸錦王廷禎李澤均○日廷擬整頓教育貴族之事未得宗旨故特派近衛篤磨公爵往歐西各國採風問俗日皇於内帑中撥金三萬圓俾作川資定於西歷四月一號由横濱乘哭婆遲枯輪船赴火奴魯　舊金山篩羅陸篤以抵奶以耶茄拉觀瀑布然後出紐約經華盛頓及波士敦游畢再返紐約易英國商輪船至法德兩國游覽後入俄境觀巴爾汗半島過意大利治言旋歸途由埃及繞印度再至中國朝鮮等處須於第十四次議院會議期内遄回又聞俄國學校教育最爲全備此次必須加意研究云○日本自崇尚西法以來無論大小官員富商巨賈均陽西裝　有用吳服者此次議員横田虎彥七里淸介前川彥十郎湖龜治良七四君獨創議云本國官塲中人若與外邦交往可改西裝及臨議院則須仍返本來面目至平時除平民任其自由外凡屬官員不論東裝西裝均須著袴○臺灣自歸日本以後凡華人之渡臺者日人終懐疑慮自去歲自魁林火旺等數百餘人降日後目下甚爲安　　是人民稀少滿自荒凉刻經總督府集衆議定凡有歸化者給予恒產使各安生業不日卽將入奏請旨施行矣○朝鮮來信云日人北川淺次服及中島某設肆於慶尚道安東地方以賣藥爲業不知如何起釁被韓民圍住綁縳中島與之辯論難於分理幸北川淺次郎掙斷繩索奔往洛取投報是處駐守之日本守備憲兵隊調兵往救而警察署所派巡查亦已赶到始得免遭殘害○十八號東京來電云中國大逆不道之罪犯康有爲定於西歷四月中旬往英國不知勾富何事也 
[津沽帆影]  
　　天津訪事友人云本月初四日天未黎明時忽西北風大作吼聲如虎大有偃禾拔木之勢東南雉堞間有裂縫而城下貧民結廬棲止一似燕巢危幕不知大厦之將傾者是時某姓男女七人正在夢中適城角被風吹覆壓及其屋頃刻榱崩棟折合家無一瓦全祗了男兩人未占家食之多得免於厄否則竟無噍類矣天之不測有如是哉○榆蘆各車站票價向收通足大錢如用洋銀則按照時價折錢找給以示公平無如洋銀兌價時有漲跌售票者遂得上下其手種種舞弊受其欺者不免退有後言近爲總辦楊觀察查知正擬懲辦適津郡車站司事挑剔留難怙過依然不覺赫然震怒立予　革并令荷校十日以儆效尤聞者快之○北洋大臣直隷總督裕壽帥本擬正月十八日就醫學堂肆筵設席欵待西賓以聨交誼嗣以津海關道李少東觀察小有不豫請假調理爰改期本月初十日大開綺筵邀請中外官紳開懐暢飮是亦輯　邦交之道也 
[羊城仙跡]  
　　廣東訪事友來函云雷瓊高廉等府向例歲科并試兹者張學憲定期正月二十六日瓊州想多士當磨屬以須一試奪標手叚矣○廣州府陳太守示期正月二十七日甄别羊城書院先於二十四日填註試册二十六日截止聞太守與丁山長會商擬將請托槍替等弊一律革除白屋寒儒無不色然以喜○正月二十二日之晚二鼓時西關蓬華里有匪徒五六人僞爲烟客至昌源洋烟館開燈旋閉上大門闖入帳房住意搜掠名夥畏其兇悍不敢聲張正在窮搜之際爲附近安勇廠某弁所知帶勇十名跟蹤而至破扉直入匪知事不佳奪門圖逸名勇奮力獲住一匪餘已四散事後檢查之下只失去洋銀十餘元亦云幸矣太平門内小新街素爲賭徒聚集之所邏經南海李孝廉指名禀控暮色尊准委周少尉帶領丁役前往按户查封似此雷厲風行有劉盤龍之癖者當爲之動魄驚心矣 
[南徐攬勝]  
　　鎭江訪事友來信云月之初六日爲常鎭通海道長久山觀察懸弧令誕屬員之久荷帡幪者趨轅帨嘏觀察一概婉辭○初六日傍晚時永淸輪　由滬載天津散勇數目名抵鎭卜碇江中常鎭通海道長久山觀察委水陸總巡周錦堂都戎督率親兵在江干照料並飭洋務局員邵大令親帶差勇巡綽租界中新湘營勇丁則巡查風神廟大馬路一帶旋知各勇中有數十名須在鎭江遣散遂由月徒縣王伯芳大令飭江快雇船數艘裝運渡江徑送江北瓜州鎭等處俾各歸故里重事耕耘其餘江皖鄂豫等處人仍由永淸載往沿途派兵押送不准在鎭逗留○山巷臬姓子年將弱冠不事生業專與無賴爲伍鬥鷄走拘無所不爲近更紫就極大風筝每逢箕伯揚威乘風縱送碧霄萬里流上扶摇本月初五日正在南門外空地試放忽與土姓孩口角旋竟抛磚擲石將孩頭額擊破登時命返泉臺某姓子見已肇事乘間逃　然恐縱難免涉 
 
 

Page 3

 
 
訟公庭也 
[吳宫芳艸]  
　　姑蘇訪事友人云賭棍浦阿桂卽浦桂亭受其害者不知凡幾近經臬憲朱竹石亷訪訪聞且查係　老會匪羽黨遂飭北路總巡金大令嚴拿究辦本月初三日大令飭差拘案旋有范莊前章萬隆置器鋪小主人章某遣人齎函向大令緩頰函中媵以洋銀五十元之莊票一紙大令怒將原函面呈廉訪廉訪飭發蘇州府彥太守提訊太守查知章某近以納粟得知縣在浙江候補姑全顔面飭家丁持名片邀之章大言炎炎將家丁呵叱太守乃大發雷霆立出硃籖飭差往拘而章已連夜移家避匿差遂將鋪中木工某中解回府署禀明太守飭與浦一併看管候訊天下本無事庸人自擾之世之膽大妄爲者觀此亦可鑒矣○去冬某夜崑山縣境逢萊鎭某姓家被盗刼去贓物約値一千餘金報案後迄今尚未破獲先是鎭中有梟匪數十人支逢作廠開設賭塲迨某姓被盗之後所失各廢漸露於喝雉呼盧之處事爲某姓所知約集鄉民多人出其不意圍而捕之拘獲匪黨十餘人送交彼處漏弁暫爲看管以待天明解縣請訊未幾悉數逃逸不留一人鄉民疑汛弁有意賄縱墳有煩言現經上憲訪聞委員往查想不難水落石出也撫憲德靜山中丞擬將蘇防各營一律改習洋操已於本月初四日由上海購連各式快槍利砲以備及時訓練又以技藝之精純全在訓練之得法因委員赴江陰延聘自强車教朁六員督率操演聞日内已將抵蘇矣○蘇州府彥太守勵恤民隱每於夜深人靜時親率家丁微服出巡訪緝宵小蹤跡疇昔之晚查悉胥門外萬盛客棧暗藏春色且有聚　情事遂飭差將棧主拘案訉究以淸地方　安良善 
[秋審備解]  
　　月前江蘇臬憲朱竹石廉訪行文上海縣署飭將本届秋審應解人犯造册彚解定限三月中旬一律解齊等因縣主土大令查得縣中應解各犯共有五名遂飭承預造淸册以便解省勘審 
[履勘盗蹤]  
　　本月初八夜滬北錫金公所左近突渭聘家被盗行刦事後投報上海縣署昨日午前縣主王大令升坐花廳傳訉庭渭聘供稱職員年四十九歲向住兩門城内後因充寳昌繅絲廠可事遂遷至垃圾橋北首初八夜三更時聞撞門聲甚厲誤爲火警秉燭出視時盗已排闥入内　住戰員用破棉襖從頭籠罩按仁於地一盗蹣之以足喝稱如敢呼喚請試吾刀職員不敢聲張任其翻箱倒篋將首飾衣物搜括一空婦女手釧亦悉遭搶去迨携贓外後閱片刻復來重加搜索　意近處必有窩　之家聆其聲皆江北人計被刼去諸物約在三千金左右呈上失單叩求嚴緝究辦人令飭捕殺隨吳赴失事處會同城汛張千戎履勘察核 
[大令謁客]  
　　昨晨上海縣王大令鳴騶至滬北天后宫側出使行轅非賀簡放江蘇督糧道羅少耕觀察嘉杰眞除之喜茗談良久始辭别入城 
[書院添課]  
　　浦東三林書院自創設以來應試有霞蔚雲蒸日益繁盛去秋擬每月添帥課一期嗣因欽奉上諭改試策論事遂中止兹擇於本月十八日甄别以後每月官師兩課由院董秦月汀封翁禀請上海縣王欣甫大令立案届期由大令命駕到院點名給卷考試從此浦左人文更當蒸蒸日上矣 
[添用印補]  
　　南市捕房前　印度捕四名沿路梭巡以輔巡丁之不足無如人數無多不敷差遣由捕頭王經年禀知江海關道憲蔡和甫觀察添雇印捕十名昨日已到差此後地方或可安靖而流氓亦稍稍歛跡矣 
[巡員捉賭]  
　　前晚楊樹浦流氓陸和生在近處小茶肆内聚賭抽頭正在呼么喝六之時適爲巡防局委員姚殿卿二尹所知立卽帶同差勇往捉賭徒不及奔避當塲拘獲十一名芾回局中峈訊數語判責陸三百板餘人各責二百板具結交保 
[芙蓉小刼]  
　　甬人楊益操洗衣業住虹口新記浜二十五號門牌屋内前日其妻某氏忽比將鄰姚小嬈之妻沈氏無端辱駡沈氏心不甘服至晚間購紫霞膏吞服夜半毒發呻吟經其夫覺察倩人舁送同仁女醫院求治奈受毒已深無效而死其夫痛妻情切訴知本圖地保范紀生未識若何了結也 
[火未成災]  
　　前日午後南市恒生馬頭某姓麻袋店學徒漫不經心持洋油燈上悽燃及　帳火勢披猖幾釀燎原之禍幸衆人涿水狂澆始得應手撲滅不致成災然已受驚不淺矣 
[慨施巨欵]  
　　前日本館協振所隨報分送山東水災圖之後遠近善士卽囊金慨擲不吝發棠昨日又承曰下李大善士助規銀一千兩求保合家安吉人當蕩祈流離之會苟得白文數十文之扻助卽可殘喘苟延然則此千金也連往災區直可拯數千人之生命眼前功德莫大於斯我知皇天無視惟德是輔日後螽斯輯輯麟趾振振福祚之長綿如瓜瓞走也　操左劵以祝之矣用特書此以表頌私 
[保赤情殷]  
　　徐淮災重萬衆流離鬻子賣妻慘無可述浙東嚴筱舫觀察惻然動念特於源通官銀號義振所另募收養婦孺捐登報後卽由諸大善士陸續樂捐洋銀七百餘圓觀察又墊出二百四十餘圓合成一千圓解往災區交嚴佑之善十　實辦理惟是野無靑草餓殍盈途骨肉分離最爲人生之奇慘本館不忍坐視除將淸單登今日本報附章首頁外特書緣始以告同仁所望慨解腰纒源源接濟庶孑遺黎庶得以家室團圝其功德誠非淺鮮也本館附啓 
[東災續告]  
　　劉蘭階高養之兩先生自濟南來函内開前奉函電想邀公鑒十二日杜撫帥遞到電示月内彚解兩萬金仰見仁澤普施有加無已謹代東民頓首叩謝齊東形如釜底西中等路至今積水未消泥濘數尺麥種不下民心殊爲皇皇臘月十二日開放冬振計二萬八千七百九十四户大八萬六千八百九十八口小四萬六千五百三口折實大十一萬一百四十九口半每大口京錢一千二百文小口减半共放京錢十三萬二千一百七十九串四百文另給聞振　來等項京錢一千一百四串七百五十文翰帥以齊東災重飭宫竹樓大令禀報粥廠麥種事宜正料理請欵開辦適漙星使於二十一日行抵大隄目擊災黎較爲困苦卽著晏蔡兩部郎來九扈會芬所過村莊大半漂　無存鵠面鳩形首遍野皆是不覺心傷沿途淚流不止可想　公心地慈祥災情極爲奇重信不誣也二十三日晤商粥廠等事愈早愈妙芬卽函禀中丞蒙發銀四萬兩每大口加給小米十斤以米代粥可謂意美法良添此一振移困稍蘇可以捱到春振矣高苑放畢於十二日接放博興共計三萬九千一百四十五户大八萬五千五百四十七口小五萬二千二十九口折實大十一萬一千五百六十一口半共放京錢十三萬三千八百七十二千八百文另給聞振歸來等項京錢六百十千六百二十四文歳杪竣事俱叨芘安靜前楊藝翁年　助銀二千兩交芬指放肥城已由振局發放肥城加撫如此高義欽感莫名今正三日溥星使　博長頤晉　所詢振事俱蒙訓小周詳芬等陸續到省謁撫師並振局各憲於二十六日奉到推會仍辦齊高博三縣春振應需振欵先行約計大數知照到局以便分撥應用云云卽赴振局議定撥銀十萬發各州縣兌錢以免臨時棘手惟三縣振票前已收訖今辦春撫又要一律確查稍可自給者　行删除以補　振　來之户與冬振口數似有增無减飢民載道春日方長非十萬金所能了事綆短汲深無任焦灼思維再四不得不瀆陳於諸公之前尚祈垂鑒東民待振情形迅賜勸募接濟不勝切禱待命之至等因謹鈔乞登報奉求好施君子源源賜助以便及時解濟災民生死關頭惟天下善長鑒憐爲幸申報館協　所席裕福電報局協振所楊廷泉仁濟善堂絲業會館兩協振所施則敬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
[中國通商銀行給發股息吿白]  
本行第三届應付股息每股二兩仍照定章於本年三月初一日起給發届時有股諸君祈持摺向本行收取利息勿悞 
[邵製天醫半夏餅]  
上海鐵馬路大德生藥局始創第一家發兌 
此餅專治男婦咳嗽痰多氣促不仁寒熱積痰咳痰帶血寒痰嘔噁肝厥痰厥冷哮痰飲胃氣刺痛風寒濕脾三陰瘧疾驚風痰喘産後怯咳年老夜咳陰虚陽虧等症服之無不效騐如神每錢洋四角惟本局誠心濟世非圖利也苟製煉不精失之毫厘謬以千里不特去其一切痰症抑且加劇近有無恥之徒影戤射利壞本局聲名猶淺而叢病主之禍實甚故特表而出之蒙貴客賜顧認明和合爲記庶不有悞愼 
愼之之勞力自給主人謹識 
[包愈吐血永遠斷根]  
久遠馳名廣東陳恒德堂秘製神效吐血藥膏○靈騐非凡○謂余不信一試便知　 
吐血一症皆由身體虚弱或咳嗆而傷肺而其病原尤在憂鬱思慮過度日久不愈致成癆瘵本堂抱濟爲懷得祖傳良方不惜工本秘製此膏專治一切吐血之症以及勞傷咳嗽無論男女老少雖十年二十年老症服之立刻見功屢試屢騐重者二大盒除根輕者一大盒包愈永不復發妙在滋隂潤肺止咳化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冐甚多購者認明○遠埠函購原局回件信力自給○鋪分上海英大馬路萬康醬園對門德仁里内石庫門鄺東陳恆德堂謹識 
[南洋華興燕窩公司燕窩糖精漲價]  
華興公司燕窩糖精從三月初一日起漲價 
本公司自開創以來貨色道地功效昭彰蒙遠近仕商嘉許同聲稱贊無如去冬至今並燕窩來源稀少進價飛漲加之米珠薪桂外洋輪船運費煤火人工日形昂貴客臘已將苦衷奉告今爰定本年三月初一日起大匣四元者加洋四角小匣二元者加洋二角聊顧成本本公司素講信實不敢放他人暗减貨料不顧害人希圖欺飾也凡代寄售之家批價一律加一成結帳外埠向寄售家賜購亦祈酌加運費成本二三成庶可源源廣運也此佈海南京路一百四十七號門牌南洋華興公司謹白 
[天福茶園]  
二月十三夜演 
父子會　文　關　全雙僧　武打店　小上墳　粉　樓　全本翠屏山　物應全本大狀名后 
[新開叙樂茶園]  
二月十三日演正本 
[斷飛龍劍]  
夜演雙出頭 
孖仔惑雙娥潘大少隔廳 
八喜做潘　大少青樓　會妓　父　求名獨占　高魁拜岳　求親洞房　會舊情人　仙花旺做妓女錯認　情郎被辱投水遇救二美爭夫　 
[丹桂茶園]  
二月十三夜演 
竹中藏令　袁門斬子　打血手印　犬閙繼武科塲業　槍挑招小梁一親湘　全部排第連檯平文武七逆　新戲傳旗聞得勝　 
[桂仙茶園]  
十三夜大减價檯包每位四角正 
戰陽平關　燈戲斗牛宫　二人不知　山頂拜泉　大破　兵　魚中　創　專諸刺僚　第一本鐵公鷄打攻雨花毫　全本玉堂春 
[天仙茶園]  
二月十三日演 
鳴門關　鳳鳴關　馬蹄金我殷家堡　捉放曹　忠孝圖退婚　虎狼彈盤絲洞 
夜演 
紅桃山　九更天　巴駱雙和　描金鳳　十保官　新軿連檯新戲第二本九美奪夫　烏盆計 
[香港太古糖局]  
拍賣車糖 
本行由港自運ＢＡ唛五温Ｂ唛四温半ＯＷ唛四温二五　唛四温　唛三温七五Ｈ唛三温車糖準每逢禮拜二五早十點鐘在本棧房拍賣拍定卽收定銀限兩禮拜出清如過期不出將定銀罰去下期另拍特此佈聞上海老太古洋行謹白 
[禮拜五拍賣]  
准於十三日十點半鐘在白大橋南堍第六號住宅拍賣客堂大菜間臥　廚房一應上等木器洋琴　家用仕物不計此布倍發行啓 
[禮拜五拍賣]  
准於十三日十一點鐘在本棧拍賣福壽條子花洋紗五彩花布元色斜文呢尺六人虎元絨水漬十支福壽金鷄魚翁　紗三股線餘貨不計此佈老公茂行啓 
[禮拜六拍賣]  
啓者禮拜六卽十四日十點半鐘在　棧不限價拍賣各色海馬牛牌鵝牌無牌獅牌龍牌等呢點子灰印標等貨此佈義記洋行啓 
[禮拜一拍賣]  
准於十六日一點鐘在招商局北棧拍賣水門　坭二百桶如合意者届時請至該棧面拍可也此佈瑞和洋行啓 
[禮拜二拍賣]  
准於十七日十點半在二馬路康銘瑞洋行内拍賣大小寫字印字架一應寫字間木器另樣什物不計此佈倍發行啓 
[徐園]  
每晚天晴準演 
電光影戲　空谷傳聲　中西戲法　燈彩錟火、看資二角四角八角 
[聲明]  
啓者外虹橋堍胡義興鐘表店因虧欠瑪禮遜行房租故逃走致被房東封門現二房東寳華樓將積欠和金理償洽同瑪禮遜帳房將該店生財盤與曹順隆開張所前胡姓接修鐘表及欠項等情概與曹姓無涉恐未週知特此登報吿白寳華照相樓啓 
[遺失道契]  
於二月十一晚七八點鐘在英大馬路至四馬路一帶途中遺失英册道契一紙二千八百三十四號洋商愛而德户各計地一畝三分二釐坐落二十五保二圖過字圩如有人拾得請送至圖明園路廿三號愛而德處從重酬謝决不食言特此告白 
[遺失提單]  
今遺失愛禮司　唛　16179，98七花羽綢派司二紙庋十箱每卅疋已向海關說明作爲廢紙望各寳號切勿收用特此佈聞三馬路同源啓 
[黄夢畹啓]  
嫁綫勞人日鮮暇晷荷蒙諸君枉顧請於午後二下鐘前移玉如有緊要公事仍可隨時賜教惟乞恕簡慢不恭耳肅陳維鑒不宣 
[嫩面玉容散]  
此散治男女面上油膩黑氣烟色酒剌雀班等患每晨搽擦自然嬌嫩滋潤清秀眞整顔妙品也每瓶三角每洋四瓶上洋二馬路中市京都天寳齋便是 
[鎭海余氏修譜]  
鎭海西管鄉余氏今春議修族譜凡屬本支倘月遷寓他鄉者可將履歴子細抄錄寄至鎭海大市堰交經會館主人收以便照登千勿遲悞譜幹具啓 
[京都同德堂]  
人參白鳳丸一元烏鷄白鳳丸二角婦科種子丸一元人參必孕丹一元 
调經止痛丸一元赤白帶丸一元四製釜母丸一元濟陰坤柔丸元六十香止痛丸一角婦科三逹丸一角安胎得意丸一元保產催生丸二元 
ＯＨＡＭＢＥＲＬＡＩＮ，Ｓ　ＭＥＤＩＯＬＮＥＳ． 
[曾伯廉各藥料]  
曾伯廉所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服藎綠内無毒性物之故 
曾伯廉所製痧藥能治大小腸各病用過之人盡皆稱妙藎能一服卽愈也如人發痧立卽服下無不告痊 
曾伯廉所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凛瘡皆可用此藥治之 
分寄各藥鋪出售每小瓶洋五角大瓶洋一元上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[寗波辦志文會春季課題]  
　　漢學題大人虎變解棟梁攷學在四夷論○史學兼掌故題太史公以鄒陽附魯仲連說盧懐愼伴食辨誣改土歸流始末考○天文兼算學題問五星繞日而行皆有向日背日之時何以土木無盈缺狀而火金水皆有盈缺之形其故何歟問天算家以三角測天以句股御地二者各適其用然三角句股可以分用亦可以合用法異數同能詳闡之歟問寗紹通衢擬開鐵路然計里程功含料皆須精通算學之人庶無欺朦之弊學者其統籌章程擬草以副所用○輿地題淮南地形訓八紘八極攷管子地員篇五觳五鳧解問集韻湗字以深泥爲訓與鄉農稱爛田曰湗正合試詳訪播種湗田之法申明其義○詞章題擬宋玉小言賦通明殿爲海棠乞春陰表劍膽詩骨酒腸琴心七律四首限三月初一日繳卷逾期不收 
[控追巨欵]  
　　寗波訪事友人云去年李廣興虧欠各錢莊巨欵迄今仍未理楚源長等莊主遂聨名具禀府署請將李所有各項產業一併查封備抵府尊莊太守批示云李氏家本殷實並非力不能償而竟蓄心吞負不顧爲衆所詬病實屬不知自愛悖入者必悖而出古有明言何不自思以善其後乎所請將李廣興支店及合股資本在港船隻存儲穀石市房基地查封備抵仰鄞縣先行集訊斷還倘敢固執卽子照章封抵可也 
[暫停讞案]  
　　昨禮拜四爲法界公廨訊案之期法總領事署何繙譯官另有要公飭丁知照捕房並咨請讞員朱森庭明府停訊一期統歸下禮拜六訊斷 
[示諭糞頭]  
　　本邑南市新馬路一帶糞穢向來無人傾倒近經馬路工程局總辦朱森庭明府禀明江海關道憲蔡和甫觀察擬照租界章程設立淸潔所召人承充在案近有民人周金藍遞禀馬路工程局求充是役明府批准詳請觀察行知上海縣王大令會同給示承充其文曰欽加四品銜調署江蘇松江府上海縣正堂兼襲雲騎尉王欽加四品銜辦理滬南馬路工程總局江蘇候補縣正堂朱爲出示曉諭事照得新馬路十六鋪等處挑除糞穢等事業奉道憲批飭招募承充兹據民人周金藍具呈章程保結承充前來並願按月認繳捐洋四百元以充馬路經費等情由局據禀詳奉核准遵辦在案查新馬路十六鋪一帶地方遼闊店鋪鱗次所有挑除糞穢等事自應亟爲招募承充以潔街衢該民人周金藍旣願認捐承充此項糞頭名目並在界内設立淸潔所核與租界辦法相同應卽照准除諭給該糞頭周金藍承辦外合行會同出示曉諭爲此示仰新馬路十六鋪地方各叚挑夫人等知悉自示之後該地叚舊有挑夫應向淸潔所該糞頭周金藍處承認領取號衣挑除糞穢每日淸晨七點鐘起至十二點鐘止不得過限凡新馬路十六鋪界内無論頭號店鋪居民各户及各處坑厠悉歸該糞頭周金藍承挑倘有不法棍徒從中爭奪承挑以及糾衆滋擾定卽提案嚴行懲辦該糞行亦不得稍有怠忽致干咎戾其各凛遵毋違切切特示 
[南市捕房紀事]  
　　揚州女孩小鴨子被其父嚴責潛至滬上在新馬路中哭泣十六鋪地甲見之詢明情由交同鄉顧祿子劉養旋由女父李某來滬尋見指顧誘匿約集十餘人軋顧至天地一家春茶樓紛紛饒舌顧情急赴捕房聲訴捕頭浼地甲爲之調處○前晚初更時有一瘋人在新馬路中沿途滋閙由四號巡街印捕拘至捕房捕頭詢之據稱顧姓名萬春沈公和繩索店中有相識者捕頭倩地甲傳店主到來保出調治○駁船户張金林與同業顧阿虎等因爭裝某米行之米以致打架張略受微傷旋經水巡丁查見一併拘解捕房後由羅掌寳投捕房保去自行理處并延醫爲張敷治捕頭准之 
[英界公堂瑣案]  
　　前晚流氓陳見山姚松泉陸月春至黄家庫粤人翁正豐所開小烟館開燈過癮嗣因給價不敷互相爭閙陳等大怒磨拳擦掌將館中雜物搗毁一空事後翁投報捕房捕頭倩包探徐榮珊前往拘獲昨晨送案請究翁投案訴稱陳等來館領略烟霞風味短少錢數十文小的不允卽被兇毆並毁各物約値洋銀四五元叩求訊究陳等同供小的等常至翁處開燈彼此相識偶然缺少錢十餘文商請暫爲記帳彼竟不允致與吵閙此事現已經人調處賠償洋銀三元七角求恩寛寡讞員鄭瀚生大令商之巴繙譯官謂流氓動輒行兇此風斷不可長判將陳等各責二百板管押三月○包探劉阿丙禀稱前日流氓李阿齋攫取行人孔阿連所佩對時表一枚飛奔而逸兹經小的緝獲人贓送案請究孔投案訴稱小的行路時偶以表觀時刻不意卽被此人攫去幸由包探拘獲尚求給領李供見孔遺表在地是以貪小拾取不敢强攫大令判責二百板管押二月○包探李星福拘解剪給賊顧阿金到案禀稱此人在途竊取鄒阿全所戴眼鏡經小的拘獲送請究懲鄒投案請領失贓顧認竊求恩大令判責二百板管押六月○四百八十七號華捕解徐阿福到案禀稱此人在天后宫側將某繅絲廠女工扭住調戲女工大聲呼救經小的擒獲送請訊究徐供小的與此女素有一面之緣不敢調戲大令判責二百板枷號一月發犯事處示衆○三百十四號華捕解送張仁生到案禀稱此人在泥城橋畔與車夫陳掌林及女郎王秀寳爭閙不休爲此送請究辦陳等供張與其黨將車攔住肆行胡閙不肯放行是以鳴捕拘案張供並未吵鬧實被悞拘求恩開釋大令判罰洋銀五元○包探金立生拘解周士金王道道到案禀稱二人在途互毆故由小的拘案請究大令判各營押一個月 
[法界捕房紀事]  
　　日前划船婦某氏裝載烟煤駛入洋涇浜廵街捕見其形跡可疑上前盤詰氏言語支吾遂拘入捕房捕頭命押候解送公堂禀請讞員朱森庭明府訊究○日昨有甲乙二人在小東門外某烟館開燈呼吸不知因何起釁將烟槍折爲兩截旋復彼此互毆値堂人指交巡捕拘送捕房捕頭令二人合賠洋銀三元 
[美界捕房紀事]  
　　昨日淸晨梁上君子郭元才混入北河南路某姓家竊取布衣適爲事主所見扭入捕房捕頭合押候解送公堂禀請讞員鄭瀚生大令究辦○昨日亭午時偷兒王阿巧混入虹口公和祥碼頭竊取舊鐵適爲某號巡街捕所見拘送捕房捕頭問知所竊甚微管押乞丐牢半天卽行釋出 
[留養子女]  
　　敬啓者前因嚴佑之善士來電淮徐災區死亡枕藉賣妻鬻子日甚一日如有善士發願收買寄養本户五六千文卽可保全一家不致妻離子散等語悽惻情形不忍卒讀當將原電登報告求乃蒙慄陽洪子球善士助洋二百元古吳逸民助洋一百元曰曾璜善士爲子祈壽助洋一百元五柳閨助規銀一百七兩七錢五分合洋一百四十七元名心具善士助洋五十元延齡求安子助洋五十元安慶其昌祥助洋三十元養晦軒善士助洋三十元陸萬盛絲行助洋二十元誠延氏助洋十元慈邑錢省氏助洋十元鳳城蘇敬甫善士助洋五元東山姚士彬善士助洋兩元共計洋七百五十四元再由敝公所墊洋二百四十六元合成洋一千元卽日匯交嚴佑翁專辦留養子女之用惟災區甚廣災民甚衆僅此一千元杯水車薪無濟於事伏望四海大善士速賜佽助救災如救火愈速愈妙倘再集有成數卽可匯解第二批容再登報頌揚大德留養子女一層乃助振最要之事故其功亦最大願仁人君子及時造福也[  上海源通官銀號義振公所嚴信厚謹啓]  
 
 

Page 10

 
 
[戊戌年各洋貨寳號冬季捐]  
　　大豐恆興二户各捐錢二千四百文怡豐萃昌順二户各捐錢一千五百文敦泰增泰源成德豐恆豐瑞怡盛　　　　　　　　　　　盛泰記源甡同裕昌屏記五户各捐錢九百文天順祥錦豐鼎豐恊豐登豐慶豐義泰四達瑞恆豐信同源順正昌順同春宏昌鼎裕元生日新增振豐恆德順祥瑞豫祥通裕恊康元興公愼祥豐泰廿四户各捐錢六百文天豐捐錢四百五十文恊升捐錢三百文以上共收錢三十三千四百五十文滬北天后宫前廣益善堂司董嚴信厚葉成忠施則敬唐榮俊等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年二月初二日京報全錄]  
　　宫門抄○續前摺○燕督裕奏爲展設雲南紅蚌河邊綫動用經費造册核銷摺○又奏展設思茅電綫請敕部核銷經費摺○豫撫裕奏遵旨覆陳摺○二月初二日刑部都察院大理寺正藍旗値日吏部引見三十六名户部五名禮部二名理藩院十九名都察院六名廂紅滿六名○裕公謝守護東陵恩○徐中堂溥顧繼祿各假滿請安○額中堂專摺謝賞神糕恩○阿克東阿雍和宫聽經覆命○徐樹銘等同鄉官謝恩○河南臬司延祉到京請安○興伯續假十日○英信請假十日○召見軍機趙舒翹延祉○續前摺陳長林年逾七旬巴雨田係屬監生照例分别收贖納贖銀兩一并追取入官册報商人凌稼曾晏韻森局務皆由司事經手塲差王鑑朱泰訊無不合均毋庸議陳昌榮夏喬貴在押病故看役人等訊無凌虐情弊亦毋庸議鹽桶大則病皂小則病商自應遵照定制以庫平公砝十八兩三錢二百斤爲一桶已據劉昌龢詳經泰州分司製造樣桶較準烙發應准照辦嗣後提淸堿鹽仍著照章加給三十文每桶實發六百三十文不准減少各皂丁亦不得與和鹽並裝　碎火雜以杜藉口至從前堿鹽每桶應加之三十文雖由皂户等提淸究係商人應出之欵已由運司按照歷年局報册籍查明堿鹽桶數飭呈繳撥留賑欵無干省釋屍棺飭縣傳屬領埋逸犯沈又芸等飭緝獲日另結除錄供咨部外所有審結東台縣何垛塲壯丁鄒學才等聚衆鬨閙大使劉昌龢槍斃二命緣由謹合詞恭摺具奏伏乞皇太后皇上聖鑒敕部議覆施行謹奏奉硃批刑部議奏欽此○○頭品頂戴北洋大臣直隷總督奴才裕祿跪奏爲展設雲南紅蚌河邊界綫動用經費造册報銷恭摺仰祈聖鑒事竊准督辦電報事宜大理寺少卿盛宣懷咨呈光緒二十年九月間前北洋大臣李鴻章札准總理各國事務衙門咨開光緒二十年八月二十三日本衙門具奏中英議接滇緬邊界陸路電綫訂定約欵一摺本日奉硃批依議欽此咨行欽遵因設綫經費滇省無可籌措禀由總理衙門援照中法接綫章程辦理飭江海關道在出使經費項下照撥銀九千兩事竣彚案造報當派辦理雲南電報總局記名海關道李必昌於二十一年正月二十二日自廳城開工計綫路長二百八十里自二月二十八日接至紅蚌河照會英員彼此互相接線通電回至蠻允設立報局此次承辦接電工程委員洋匠司事人等全由雲南省局派赴工次省城至騰越計程二千餘里一切夫馬薪水火食無可節省又由蠻允赴紅蚌河以逹新街一叚係屬野蠻地界深山密簀多無人烟勘路辦工風餐露宿所需米糧食物皆由内地辦運節節銀兩不敷甚鉅至材料一項電缐鈎碗係按里核計此外工用器具物約有一百數十餘種極爲繁瑣除擇其必不可省之物分别購置外餘均向隣近電局借湊工竣歸還且中外材料係裝英國外海公司輪船經香港新加坡以逹騰緬交界之新街地方較由内地起運實已省費不少統核全案奉撥庫平銀九千兩遵飭核扣平餘銀四百九十五兩零一分九厘一毫七絲六忽計開除訂購中外電綫機器各料價値採辦木桿價値共銀九千八百六十二兩二錢一分六厘三毫又勘路屯運水陸運脚銀四千零四十九兩一錢七分九厘四毫又採辦轉運勘路工程委員學生司事匠役薪工川資雜用銀八千三百二十六兩三錢總共支用銀二萬二千二百三十七兩六錢九分五釐七毫實不敷銀一萬二千七百四十二兩六錢七分六厘五毫二絲四忽凡係工程用欵由滇省挪借懸墊已久息累甚鉅應請援案仍在出使經費項下照數撥給以淸墊欵等情造具淸册請分别奏咨前來奴才覆查無異除淸册分咨户兵工三部外謹會同雲貴督臣崧蕃合詞恭摺具陳伏乞 
奏奉硃批該衙門知道欽此○○頭品頂戴北洋大臣直隷總眞奴才裕祿跪奏爲展設雲南思茅邊界電線動用經費造册報銷恭摺仰祈囁聖鑒事竊准督辦電報事宜大理寺少卿盛宣懷咨呈光緒二十一年九月二十六日准前北洋大臣王文韶咨行准總理各國事務衙門咨准法國公使照稱中法電線一事應照本年五月二十八日商約第六條内載由中國思茅與越南之孟阿營卽下猛巖電局互相連接並經前北洋大臣王文韶電請總理衙門援案飭由江海關道在出使經費項下提撥銀三萬六千兩爲滇省購木轉運工程之需當卽一面派員在上海墊欵購運中外線料一面派辦理雲南電報總局記名海關道李必昌委員採辦電木勘明線路雲南應由通海河西昆峨新平元江他郎普洱以逹思茅至中法界牌地名壩卞爲止經八廳州縣及夷屬境地計長線路一千二百十里多係烟瘴之區平時人跡不通工作繁難費用較鉅其應需中外材料除缐碗及必不可少者斟酌購置此外工用器具料物均向鄰局借湊工竣歸還並仍由法國外洋公司輪船裝運材料經安南海防以達滇越邊界之蠻耗地方藉省内地水陸管運之費此皆極力撙節辦法兹據李必昌申報督率委員司事學生工匠人等於光緒二十二年十一月十九日由通海關開工二十三年正月二十五日接至壩卞因俟法綫接到遲至是年十二月初十日始報接綫查奉撥經費庫平銀三萬六千兩遵飭覈扣平餘銀一千四百十七兩五錢九分五厘四毫六絲四忽計開除定購中外電綫機器各料價値採辦木桿價値銀三萬三千四百二十八兩一錢零二厘九毫又勘路屯運水路運脚銀二萬五千二百六十九兩二錢八分六厘六毫又採辦轉運勘路工程委員學生司事匠役薪工川資雜用銀一萬零一百七十兩零六錢總共支用銀六萬八千八百六十七兩九錢八分九厘五毫實不敷銀三萬一千四百五十兩零三錢九分四厘零三絲六忽内有外洋材料價目及海運等費銀二萬五千四百九兩七錢九分九厘一毫係由電報商局向洋行挪墊其餘係由雲南自行籌墊均難久懸應請援案仍由出使經費項下照數撥給以淸欵項造具淸册請分别奏咨前來奴才覆查無異除淸册分咨户兵工三部外謹會同雲貴督臣崧蕃合詞恭摺具陳伏乞皇太后皇上聖鑒飭部查照覈銷謹奏奉硃批該衙門知道欽此○○頭品頂戴河南巡撫奴才裕長跪奏爲遵旨覆奏仰祈聖鑒事竊奴才接准吏部咨開光緒二十四年十一月二十二日奉上諭向來沿海沿江通商省分交涉事務本繁卽内地各省亦時有教案應行核辦各直省將軍督撫往往因事電總理衙門不免意存諉卸總理衙門亦以事難懸斷未便徑行以致往還轉折不無延誤嗣後各直省將軍督撫均著兼總理各國事務衙門仍隨時與總理衙門王大臣和衷商辦以期中外一氣相生遇事悉臻妥洽欽此欽遵咨照到豫捧誦之下仰見朝廷懐柔遠人綏緝邦交之至意欽感莫名當卽望闕叩頭謝恩敬謹祗領伏查豫省地處中州民風樸質除耕種别無生產貴重貨物運售通商口岸是以洋人來豫者甚稀惟南陽衛輝府屬設有教堂歷有年所惶以爲常尚能相安無事向來民情篤實風氣未開每遇洋人來豫率多疑忌現在蘆漢鐵路取道中權河北礦務亦將次第開辦以後洋務交涉事件必較往日增多奴才服官外省二十餘年尚未辦過洋務深慮不得竅要兹幸蒙恩兼攝總理各國事務衙門卽可隨時隨事電商總理衙門王大臣相機因應操縱合宜以期仰副朝廷中外一體不分畛域之盛治所有奴才榮幸感激下忱謹繕摺叩謝天恩伏乞皇太后皇上聖鑒謹奏奉硃批知道了著遇事和衷商確務恊機宜欽此 
 
 

Page 14

 
 
[光緒二十五年二月初三日京報全錄]  
　　宫門抄○諭旨八道錄前○御史攀奏縣令貪黷諱盗請旨查明叅辦摺○豫撫裕奏爲隷情奏聞請旨摺○二月初三日工部鴻臚寺正白旗値日無引見○端王續假五日○錫侯續假十五日○張錫鑾謝恩並豫備召見○延祉預備召見○召見軍機張錫鑾延祉○○浙江道監察御史奴才攀桂跪奏爲縣令貪黷諱盗民怨沸騰請飭查明叅辦以儆官邪恭摺仰祈聖鑒事竊維民爲邦本奴才恭讀迭次懿旨並諄諄以勤恤民隱訓誠外省各官良以牧令之賢否爲民生休戚所關聖謨至爲宏遠以奴才所聞黷貨殃民之吏未有如江蘇宜興縣知縣萬立鈞之甚者也該令於光緒十六年選授宜興縣初至尚無大異近年在任旣久趨避愈巧於民間呈報盗案如屺亭橋王姓油房錢姓染房和橋大盛和錢店陸姓土店周姓米店等先後共數十起皆勒令改爲竊案不從則加以威嚇否則哄以甘言必改竊而後已且在任多年從未捕獲一盗因之刦盗愈肆横行無月不有而案卷中乃幾無一盗近則被盗之家知報案無益反加受累亦相戒不報矣又生員有過例應發學戒飭重者詳革方子懲辦此定章也乃該令於任蔣丁解兪許褚各姓生員先後因事皆加刑責其褚姓生員至氣憤而死士林尤爲不平又招致劣生謝保衡童斐拜認師生並鋪夥歸嶽川弟兄此四人皆以本籍充當幕友與著名訟棍蔣嗣奇及該令之子寰淸壻吳姓表裏爲奸遇有詞訟量肥揣瘠皆以賄成蓋有謝保衡等爲之耳目確知訟者家計盈虚一切歸其關說也至其家丁孟執中王榮廷等之遇案勒索更不待言矣又民間完納錢糧大率以銀元赴櫃該令並不按照市價任意抑賤又前年糾同厘局出示私設柴菜捐輸致激民變罷市一日厘局被毁該令見衆情不服方始停止宜興民風素厚飮恨吞聲無可告訴奴才旣有風聞不敢安於緘默合無仰懇天恩飭下江蘇巡撫將宜興縣知縣萬立鈞以上各欵查明叅辦以恤民生是否有當伏乞皇太后皇上聖鑒謹奏奉旨另有旨欽此○○頭品頂戴河南巡撫奴才裕長跪奏爲豫省議裁緑營官兵甫至第一期已覺不敷分布窒礙難行應請免再裁撤以免貽誤而顧大局恭摺瀝陳仰祈聖鑒事竊查河南緑營官兵欽奉疉次諭旨飭令實力裁汰當經調任撫臣劉樹堂遵照部定裁七留三之議連二十二年所奏應撤三成在内綜計議裁馬守兵八千一百八十二名遊擊都司千把經制一百二十三缺自奉旨之日起以六個月爲一期分作三期一律裁并完竣等因於光緒二十四年五月二十八日具奏六月二十四日奉硃批照准欽遵分行飭辦在案查裁及制兵原屬朝廷萬不得已之舉本年正月間恭逢寄諭裁撤無用以歸有用恭繹之下莫名欽感奴才忝膺疆寄具有天良何敢心存見好於已經奏定之案遽思更易惟是豫省情形與各省不同現今裁兵甫至第一期業已情見勢絀民情惶恐盗案疉出事關大局有不得不量爲變通者敬爲皇太后皇上陳之河南界連七省幅員遼闊道路紛歧舉凡捕盗解犯護餉運糧無一不藉資兵力而歸陳一帶爲豫東門户北接山東曹單南連𩕟亳蕭碭素爲盗匪出没之區加以近年山東江北迭遭水患逃荒之户接踵而來紛紛流入豫省恃衆滋擾又因渦匪作亂謡言四起所在驚恐動輒需兵彈壓况目前講信修睦國家普示懐柔各國教士洋商之持照來豫游歷者絡繹於道轉瞬蘆漢鐵路開辦直達豫境洋匠工頭亦必不少南省風氣未開民情不無駭異倘所至與百姓稍有齟齬釁端又將立啓全賴守汛弁兵保護開導方能日久相安以該兵弁等身皆土著取其與地方熟習而人易信從也如將各營汛官兵照議裁遺不特盗匪之竊發堪虞卽此尋常保護彈壓等事亦無維持如謂責成地方官酌派自募勇隊則各屬缺分類皆瘠苦雇勇無多轉使有所藉口難保不别行科歛或令分撥勇營以輔兵力之不足而豫省因庫藏匱乏迭次裁汰緝捕巡防已屬不敷調遺倘再添募則養勇之費較養兵爲更優是欲節省而翻多縻費况現在餇需支絀更復何所籌措爲添募之資奴才此次一入豫境見已議裁之處塘鋪墩臺均形廢壞鄉老紳耆僉謂自裁汛後地方不靖民不聊生環求規復有願自備民勇以充役使者可見緑營兵弁不盡無用及接任後迭據各鎭將以地方緊要兵力實在不敷守禦動多掣肘紛請以本年十二月二十四日第一期應裁之數爲止請免再裁以免貽悞等情咨呈前來奴才竊思慮事貴貫徹乎始終立法可期其經久河南省居腹地設兵原少僅敷防守之用一旦裁七留三直若空虚無兵且從前建營設汛扼守要隘具有深意亦未可一概廢棄前撫臣於裁兵一事曾經奉旨申飭惶悚之餘未免操之過激初未料及事多窒礙有如此之難者奴才現在體察情形實係有關大局曷敢廻護前奏緘默不言伏讀邸抄本年八月間陜甘督臣陶模奏裁提督各員弁兵丁一摺恭奉硃批裁兵一事總宜察酌地方情形可裁則裁不可勉强從事政貽後患等因欽此仰見皇太后皇上於裁兵節餉之中仍寓愼重地方这意嗣經該督臣覆奏免裁仰邀兪允又山東撫臣張汝梅遵旨覆奏免裁營弁兵丁一摺亦已奉旨照准均經欽遵有案河南事同一律合無仰懇天恩俯念地方緊要請將原奏議裁之兵丁裁至二十四年十二月二十四日第一期所裁之數爲止計連二十二三兩年已裁四千餘名實已足敷四成其明年第二第三期之應裁者卽請免其再裁仍照原額存留實於營伍地方兩有裨益至議裁員弁一百二十三缺雖職位之大小不同惟各有汛守之責星羅棋布立制本極周詳今年三月前撫臣劉樹堂初次議奏應裁緑營官兵一摺承准軍機處知會奉硃批裁官一節著斟酌妥辦毋得操切得因欽此仰見我皇太后皇上洞燭幾先無微不照循誦再三曷勝欽佩應請仍復舊制其已裁之缺不復添設以節餉糈可否之處出自逾格鴻慈如蒙允准奴才當分行該管鎭將仍令照舊操防認眞從事與擬留而未裁之兵察看營汛繁簡地方衝僻均匀分撥另行奏明立案所有擬請免再裁撤豫省緑營官兵緣由理合恭摺具陳伏乞皇太后皇上聖鑒訓示謹奉奉硃批著照所請欽此○○都察院左都御史臣懐塔布等跪奏爲據情奏聞事據馬蘭鎭居住幼丁明智以惡霸强横勢殺領催等詞赴臣衙門呈訴臣等傳訊明智供年二十三歲内務府正黄旗三保管領下人緣身父吉桂與穆克得賀訥穎布均係領催在定陵當差本年六月間玉田縣解到夏季餉銀郎中富蘭泰員外郎麟祥派身父收放忽有同旂黄五强至署硬令扣留身父向其理說餉銀不敢私扣黄五强就在公堂之上惡言辱駡隨卽帶伊弟黄六强黄七强各持刀槍闖入公堂穆克得賀訥頴布逃走將身父札砍兩賻頷頦胸前等處當時氣絶州官陳以培帶仵前來先至富蘭泰家中私商後赴屍摥騐傷三處身等再三哀告復騐傷痕六處黄五强到案已認行凶上司並不深究黄六强黄七强均係行兇之人麟祥竟不理供詞伊等錢糧並未革退又有伊叔郎中廣泰勾通州官身後主事寃何能伸等語餘與原呈略同臣等查幼丁明智呈稱伊父吉桂收放餉銀不敢私扣及黄五强等膽敢於公堂之上將伊父札砍斃命實屬不法已極如果屬實亟應懲辦相應請旨飭下直隷總督提案訊究以儆刁風而成信讞謹鈔錄原呈恭呈御覽伏乞皇太后皇上聖鑒謹奏另有旨欽此 
 
