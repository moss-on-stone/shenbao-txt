# 1894 - 11 - 4907446

 

Page 1

 
 
[新印綸圖續今古奇觀出售] [  圖書集成局代啓]  
　　續今古奇觀一書取古往今來奇開軼事彚爲一編覩新奇於平淡之中寓褒貶於語書　表有功各教可佐淸談以視别種稗官或失之蕪穢或失之都陋不可同日而語復倩名手繪圖傳神阿堵一展卷而如見其人由某善坊託本局用潔白紙張代印訂成六本外加套子　部碼洋八角賜顧者請至各書坊及三馬路申昌書畫室購取可也此佈 
[新印彭公案出售] [  圖書集成局代啟]  
　　彭公案一書新奇可喜酒後茶餘一編晤對足以醒倦眼而　　情由三　書屋託本局代印紙墨精良　潢工雅每部碼洋八角由天津文美齋上海逢源里熙記書莊申報館間　申昌書畫室及江左書林各書坊寄售有欲快讀奇書者必當爭先購取也此佈 
[聞宜昌禁烟館事有感而書]  
　　昨有宜昌友人郵來一簡内有一節言近聞湖北撫憲譚敬甫大中丞奉命赴川卽日來宜地方官乃出示諭令城内外大小烟館一概停閉俟撫憲過境後再行開賣某日東湖縣出外巡查見烟館内　開燈者善言開導諭令暫歇如仍有不遵者當予笞責云云閱竟不禁啞然失笑適有友人在側曰子何笑也余曰余笑宜昌之禁烟館不禁於平時而禁於一時撫憲將來則禁如不及撫憲過後仍聽其復開其揜著之情形殊堪捧腹耳友人曰子何不恕之甚也夫譚敬帥惡洋烟如仇署中自上迄下不准有一人吸烟而於屬員中之凡有嗜好者莫不立登白簡以故人皆聞而生畏宜昌地方去川已近川土所出實爲利源之大宗而往來販運必經宜昌以故宜昌之川土生涯頗形熱閙而價亦較他處爲賤所謂出處不如聚處因此而宜地之開設烟館者其數不可以僂指計大都皆由衙署中之差胥地方上之保甲爲之護符甚而有地保差胥與官通聨一氣萬取千焉千取百焉染指於鼎者正不知誰爲子公誰爲鄭靈蓋其相沿成習也亦已久矣如欲忽然禁革則上下皆失其利誰復肯毅然爲之然大憲將臨則耳目有所難掩以上憲所深惡痛疾之物而公然列肆售賣未免非所以事上之道遂不得不思一善全之策惟有掩蓋彌縫一法顧上憲之來則又不可以扣準日期且又安知上憲未來之先不已有前驅之戾止倘一窺破殊不得了因出示諭令關閉其示中之語固亦冠冕堂皇所謂俟撫憲過後再行開賣初非示中所有之語也不過旁人竊窺其意以爲如是焉耳僕則以爲於此一節可以見譚敬帥之威望并可以知其好惡之正又可以知地方有司雖平日容留烟館而尚有畏憚上司之意且其所畏者亦不失其好惡之正則是一隙之明尚未盡泯滅也苟能從此養而長之擴而充之推類而盡之則卽此不失好惡之一端已且爲地方造福而宜地之大幸抑亦不僅宜地之大幸也果其因此而悉將烟館禁絶則謂爲敬帥之力也可卽謂爲地方官之力亦無不可子乃又從而笑之是阻其善機矣子之責人不已多乎余乃掀髯大笑曰如吾子言則必一禁之後永不 
再開而後可則必禁之日多不禁之日少而後可然而可也者僅可而有所未盡之辭也烟之害人其毒在癮苟其嗜之必不棄之自有洋烟以來入其彀中而能超以象外者屈指能有幾人故烟館之開有增無减卽使如前此譚序帥護蘇撫時嚴定章程止留舊館不准新開止許閉歇不准頂接其立法何等嚴密原期將來節次减少可以自有而之無不禁而自絶而無如言之雖極嚴而奉行皆未謹近來新開者正不知凡幾絶無人焉過而問之且如上海之西門一帶前此絶無一家烟館至今年而烟館之在該處者已日有所聞可知有治法尤貴有治人人已去而法徒存不足恃也况因其人之將至而始行其法者乎觀於東　　親見烟館公然開燈願違禁令而初不聞執法　懲但以善言開導諭令暫歇暫歇者常不歇者也不歇於常而歇於暫則宫之意可知矣並未欲眞禁烟館以絶上下之利源第因大帥將至恐觸所忌則不免有碍於官之考成故不得不以善言開導其開導之詞則與告示中之官話不同必有此時暫且斂迹俟　憲過後再行開張其不敢顯列於告示中者安知不婉轉而出之於開導之口而彼開烟館者且有所恃而不恐且　　地方官於此時大有上下爲難之勢遂亦狎而玩之聖人有言無欲則剛吾觀於宜地地方官之不能剛有以知　　　方官之不能無欲也夫欲之心熾則何事不可爲掩其不善而著其善自以爲可以欺人可以欺世而不知人之視巳如見其肺肝然吾之所以笑之者正吾之所以哀之也子乃欲曲爲之解耶恐欲蓋而彌彰已 
[本館接奉電音]  
　　昨由京友電傳上諭三道敬謹譯登○十二月初四日奉上諭明歲元旦　　　部以應行筵宴禮宜具題請旨明歲恭逢兹禧端佑康頤昭豫莊誠壽恭欽獻皇太后六旬萬壽所有應行筵　　　照例舉行以光盛典朕欽奉懿旨元旦令節着照例行禮慈寗宫筵宴著於正月二十五日舉行其在外公主　習命　均著進内行禮欽此所有應行預備事宜著禮部會同各該衙門查照例章先行敬　辦理欽此同日奉上諭　　　　爲國家掄才大典近年每届京察之年各部院衙門於所屬司員往往有舉劾殊非愼重激揚之道本　京京届　　　衙門堂官認眞舉劾如有才具庸劣不堪造就之員卽着各該堂官據實覆劾毋得　徇情面稍事姑　　　　　　　至意欽此同日奉上諭奉天東邊道著宜麟調補奭良著調補山西河東道欽此 
[春明夢餘新錄]  
　　十一月十四日皇上大祀天於圜丘例出正陽門以故正陽橋内　　巳於月初　以藻繪丹楹刻桷金碧輝煌初九日起復修治道途諭令將道旁廬席棚概行拆去○都中自各　廠　　　　　　　一帶窮民咸來就食鳩形鵠面者扶老携幼絡繹於途○蒙古各王公福晉年例於冬間按站來京預　元旦行朝賀之禮現已陸續戾止所乘者皆駱駝○内閣六部司員得會典館差者俱有保舉惟翰林院無之祗望得京察　等始可升遷然欲得京察必須得總辦帮總各差故近來會典館中時有添派者因京察伊邇也○新　簡浙汪巡撫廖榖似中丞之公子前得恩蔭現已來京考試照例承蔭○前傳盜刦某内侍家致失去銀票四千餘兩現已由福中堂　　線人破案審明行刼者亦係内侍實由某關監督事分贓不匀而起未悉如何定讞也○畿輔水利歴久無一勞永逸之法現聞聖意擬派李蘭蓀大宗伯會同直隸總督李中堂妥籌良策赶緊興工雖未見有明文而談者已紛紛藉口矣 
[遼右市情]  
　　營口本館訪事人云廣潮帮長年買存荳戧陸續裝回今年封河時各油坊竟不能將貨交齊致客號所賃輪船無從裝載彼此爭論涉訟公庭不知如何了結也○油荳餅三宗封河後驟然貶價日來油賤至三兩三錢荳二兩九錢餅竟無人顧問至十一月初十日接得上海來信知油價漸漲汕頭來電則謂餅荳亦市價飛騰各客號遂爭先購存以致價日湧貴目下餅售至四兩二錢油現銀者三兩六錢賒者三兩八錢荳三兩二錢棉花亦市價甚昻 
 
 

Page 2

 
 
因存貨過少也海盖灰絲開秤時價值跌去百餘文只有東帮購存南帮咸斂手而退 
[七十二沽望雪記]  
　　天津訪事人云每歲節交大雪卽北洋封凍之期今年自上月初四日武昌輪船啟行後說者謂開到茶　花事了輪聲帆影今冬當不復邂逅遇之矣詎料初九日忽有潮帮所賃之芝罘輪船滿載茶葉而來下椗大沽口外其時河流滾滾並未堅疑惟稍有薄冰順流而下駁船不敢冐險載貨武昌遂於十二日折往烟臺俟明春氷泮然後將茶葉運往津沽當抵口時來者有駐津美國領事及信函若干箱概由小輪船送入津郡○今歲天津勾决人犯祇有擬絞之劉五一名於冬至前兩日行刑較之往年約稽誅數日此外死囚皆蒙恩緩决明歲恭逢大赦或可生出牢籠也聞劉係裝傷誤斃乃弟人犯云○今冬雖間遇嚴寒而大雪旣過反和煦如陽春烟景十一月初十日晴窗日麗幾如江南二三月光陰九河氷點全無卽溝瀆之已冰者至此亦消融凈盡不知畫眉人曉妝臨鏡能以唇脂一點作寒消九九圖否○十月之杪紫竹林震興錢鋪被人擠偪危而復安附近有換錢局號同興者地在租界之外開張未及一載帖欠約有七八百千十一月初四日局主窘於孔兄乏錢開發無奈告知地保及鄕甲局勇爲之看守門户自投縣署訴陳並請發封以便徐爲料理現在鋪雖封閉人雖管押翼房而帖欠未發分文錢局不足恃如此 
[再志粤東大閱]  
　　兩廣總督李筱帥於上月二十日校閱駐防兵已詳昨報於二十三日復傳令校閱漢營清晨各營將兵裝束整齊羣集東門外校塲已刻筱帥會同巡撫剛良帥排道而來節鉞導前旌旄擁後所過之處居民爲思一覩漢官威儀士女如雲途爲之塞憲駕旣莅軍樂迭奏厥聲嗚嗚旣而號砲如雷兵勇分兩行跪接及抵演武廳下營哨各官以次叩見兩帥卽升座傳令開操所有督標撫標及廣勝軍計共九營挨次入塲列成陣式貔貅十萬如火如茶其步伐之整齊陣圖之嫻熟尤以督標中營及廣勝軍爲最操演畢隨卽考騐軍政鎭軍以下均射步箭三地毬一有全中者犒以袍料並記大功如或技藝生疏則給以通草花一盒不知何所取義也兵卒亦皆有銀錢　賞以技之優劣爲差至五下鐘時兩帥始鳴騶而返各營兵亦皆振旅言旋當操演時沙面英美諸國領事官命駕而來欲觀軍實筱帥延入官棚與各將列坐欵以賓禮頗示謙光 
[旱旣太甚]  
　　廣東訪事人云入冬以來雨澤甚稀風乾物燥井泉枯涸火燭堪虞民間日飲濁流致多喉痛身鵱往往有朝發夕斃不及救治者藥肆醫生無不利市三倍彼養生者可不防患於未然哉 
[粥廠紀事]  
　　揚州粥廠開設之期遲早不一今年於十一月廿六日開杓新城仍設瓊花觀舊城仍在石塔寺開廠之日地方官曁本郡紳董均來照料本年就食人數以目前計之不似往年之擁擠魚貫而入銜尾而出自黎明至午刻將次清廠此固由官紳布置得宜亦因清江一帶由大憲分派委員預往攔截是以來者不多或曰客民少則土著受惠良多此一定之理故白叟黄童舉欣欣然有喜色云 
[京口官塲紀事]  
　　鎭江訪事人云常鎭通海道黄觀察祖絡於十一月二十四日午刻捧檄赴揚州盤查運庫事畢卽於二十九日傍晚言旋次日上午駛抵鎭江　舟義渡碼頭鎭城文武各員預赴江干迎迓俄而新兵各營兵在蒜山列隊鳴鎗以伸敬意觀察旋命駕回轅○鎭江海防理事同知錫司馬昌於十一月二十八日上午排導出西門詣怡和碼頭乘舟赴泰州不知有何公幹也○撫標中軍叅將常叅戎福前奉奎大中丞札委至鎭江勘視運河上月二十三日清晨叅戎會同河工局總辦袁太守由南門以迄丹徒逐叚河堤躬親察閱迨勘畢已鐘鳴三下隨於二十五日上午詣各衙門辭行及貓睛轉午至六吉園碼頭乘官舫返姑蘇瀕行文武各官均在馬頭恭送 
[統制新猷]  
　　鎭江訪事人云京口副都統保頤盦統制履任以來關心庫欵十一月二十四日上午排導至庫中飭司員曁植班官弁等人洞啟庫門將箱鞘逐件舁出眼同平點是否與所呈清帳相符直至四下鐘時始得蕆事當將黄觀察由洋關撥來津貼八旗銀六百兩帶回二十六日清晨傳齊八旗老少嫠婦扫名發給每口實銀一兩共計一百六十三口内有向無養瞻銀之二口每口加給銀一兩八旗向設義塾十六處每處發銀四兩師徒亦均有賞賚武學堂弓師曁習弓人等亦如之復提出五十兩購辦棉衣散給各義學幼孩西城外有巡查街道之旗弁一員及旗兵八名常年駐紥城外以防旗兵在外滋生事端所有薪水銀向皆扣自八旗兵糧内此次諭以不准公扣卽將此銀逐欵照支 
[攫物受笞]  
　　蘇州胥門内侍祺巷中湯糰弄底朱姓家女郎年方二八綽約宜人前日晌午在門前淘洗菜米忽有著名流氓綽號拚命三郎卽蕭鬍子與綽號白日鼠卽鄭福園二人見女懦弱可欺攫取頭上環飛步欲遁女大聲呼救幸有府差某甲行經此處詢悉情由當將二人拘獲解至府署請辦女偕母某氏投案遞禀林太守下車以來首以除暴安良爲務正當嚴緝流氓之際一聞此事勃然大怒立卽升堂提訊該流氓俯首無詞太守飭笞二百板發吳縣監禁彼以水滸傳中人自居者當曉然於王法之不可逭矣 
[黄陂患疫]  
　　湖北黄陂縣西南鄕離城五十里地方自夏及秋瘧疾盛行男婦死亡無算及交冬令又患瘟疫童兒沾染者十人中祗活二三蚩蚩者氓何不幸而罹此災也 
[錢店被騙]  
　　漢口花樓地方某錢店日前有某甲貿貿然來欲兌紅尾錢該店夥與之議定價舉甲遂給以花票一張携紅尾錢一緡作樣臨行囑曰轉瞬卽來發錢爾當爲我速備店夥頷之俄頃卽有某乙踵門謂該店夥曰我家小老板適間所兌紅尾錢已備齊否如已備齊當遣人挑送隨我取銀店夥卽發錢六十貫遣本店廚司挑送及行半里許乙詐謂廚司曰此錢乃我小老板私兌以償博債者不必挑至我家旋在身畔取裕成錢店銀票一張計銀數十兩付與廚司曰爾將此票帶去尚餘銀兩候小老板再至寳店結算廚司信之携票而返店夥取而視之疑信參半仍命廚司至裕成騐票乃係僞造始知被騙出外尋訪已無蹤影惟有徒呼何荷而已 
[厦事節登]  
　　厦門訪事人云泉州各縣文童之應郡試者每苦貲斧難籌經諸孝廉公禀水師提督請派輪舟載送楊西園軍門俯如所請派出伏波官輪船送之旋里并批示各士子毋庸津岾船中火食○水提右營遊擊蕭游戎於上月十三日因病出缺身後長物俱無楊西園軍門憫之賻以銀一百兩標下各營亦無不量力佽助始得購辦衣棺遺缺以現任湄洲營守備陳希文守戎紹勳升署○十一月廿二日石美鄕汛防額外陳弁再勝會同福五號哨船葉外委鐘聲拿獲盜船一艘海盜三名提轅得禀卽派利濟小火輪船前往解回以便訊供核辦 
[杭諺]  
　　本館在杭州訪事人云現值隆冬時節署臬司王廉訪深恐匪人溷跡特先後派員分往各府縣抽查保甲甄别勤惰以明黜陟之公就所委者錄之計候補縣徐大令寳晉查台州府屬陸大令爾照查金華府屬任大令增培查寍波府屬何大令愷查嘉興府屬魏大令鵬展查温州府屬孫大令紹庭查衢州府屬祁大令蔭甲查紹興府屬候補同知過司馬仕昇查嚴州府屬李司馬科查杭州府屬○錢法敗壞日甚一日沙壳薄板充牣市中雖經地方官三令五申而誨者諄諄聽者依然藐藐署藩司趙方伯署臬司王廉訪以此種積弊非一紙文告所能挽回特飭杭州府陳太守及仁和錢塘兩邑宰示禁外復派趙二尹長保四出查訪有犯必懲務期市井之中一律以制錢出入倘敢仍蹈故轍從重拘懲○某日仁錢兩縣捕役七八名拿獲一年少之人衣履風華翩翩顧影項際鎖以鐵索一人牽之而去五六人簇護其旁迤邐往下珠寳巷中其行如飛瞬息已杳有知者謂係會匪之頭目是耶非耶 
 
 

Page 3

 
 
[消寒九九圖]  
　　杭州訪事人云交頭九第六日積雲四起尖風砭肌六出花飛平地約積至半寸許及交二九時而南　日　時而　痛風寒時而細雨溟濛時而濃雲重疊氣候又轉而和暖居然春半光陰在陶學士一流人固不能取梅花枝上雪烹茶而黨太尉銷金帳中美酒羊羔亦覺索然無興也 
[假票誑銀]  
　　金陵新橋同康錢莊與某票號銀洋往來累百盈千均以票號親筆條爲憑月杪結算從無訛錯冬月二十六日有人持票號銀條一紙至厚生錢莊見洋數百元上冩條付寳銀三百兩此致同康寳號某匯兌局揭揭字上蓋圖章一方厚生不知是眞是假令夥持赴同康一閱同康人見墨迹宛然印章亦絲毫不爽告以眞票無訛厚生當將洋照數付訖少頃又持同康五百兩之銀票赴厚生購本洋厚生赴同康照明又將本洋付訖午後厚生持票二紙向同康取銀八百而去次日同康主人晤票號管事某問昨日尊處取銀八百何不携摺來登管事某駭然曰只有三百兩一票何來八百之說同康主人出前後票與閱則一眞一膺三百票是眞五百票蓋摩仿而成也細視之下有大同小異之處同康無辭以辨惟自悔孟浪而已惟以此事非熟人不能假冒請票號代爲查究不識此後能否水落石出也 
[琵琶亭玩月記]  
　　署理九江鎭總兵何采臣鎭軍明亮於上月十八日欽奉上諭補授贛南鎭總兵喜電傳來闔署雀躍時適鎭軍有車赴白下迨二十八日附招商局江裕輪船言旋標下前後營周王兩遊戎丁楊潘三守府旣千把外委選鋒新勁砲臺各營將領弁兵均赴碼頭迎迓○有嬰堂委員蔡次眉大使濟良查出堂中有冒領重領之乳嫗百餘口遂親赴各鄕覆查又有已故未報冐領口糧者多至九十餘口因出示曉諭以期弊絶風清其文曰開局育嬰救溺而設貧者發錢家豐不給有願抱養每月七百來堂領嬰家必清白向有定章禁女換媳現在嚴查騐頂第一屢奉憲諭功必歸實堂丁人等各宜體恤冐領頂替務要查出勸爾愚婦自當愛惜收養必查家康不接發嬰挨號保人具結堂丁需索准爾面說一秉至公當堂籖掣嬰兒病故來城銷册帶票繳銷給錢五十如無下落保人早述洋堂重領查到扣出種種情弊本堂俱悉幸勿再犯弊竇綦絶城鄕人等均可查實指名送懲賞錢二百報信查究賞錢對折各宜凛遵斷非虚說騐時查出保人併責堂丁敢犯定行斥革自示之後齊心協力戒之愼之其各知悉○實缺人員病故後由家屬禀請督撫咨文准其入城治喪此定例也原任南昌府靖安縣梅古芳明府雨田湖北黄梅縣人壬戌進士近已擢升知府正擬請咨引見不料竟在省垣病故公子翊卿廣文扶柩回里道出九江德化縣薛明府誼切同舟派差妥爲照料旣抵原籍尚未領得咨文某門丁與某地痞串同藉端勒索將誥命亭及靈座銜牌等物擊毁柩則抛置荒郊不得舁歸府第何目無法紀若斯耶 
[語兒鄕語]  
　　嘉興府宗太守於十一月廿八日乘舟赴杭蓋因浙撫崧振帥在任仙逝特向靈前奠祭也○禾地各業　皆清淡販皮貨者因天時和暖無人顧問惟發財票消路甚旺店鋪學徒良家婦女出資爭購不吝解囊故業此者無不利市三倍 
[四明雜記]  
　　寍郡向多無賴成羣結黨朋比爲奸每遇鄕人之可欺者或訛詐錢文或强索酒食幾視之爲釜中魚砧上肉可以惟所欲爲爲民上者曷不嚴拿痛懲亦衛民之要政也○寍郡南門内某作塲學徒性格伶俐不一年盡得師技其師亦鍾愛逾常稍給辛工無如嗜賭性成近又屢賭屢負衣衫典盡無計彌縫遂密購阿芙蓉膏吞下臥床灑滬幸師知覺尚早急爲灌救將毒吐盡不致魂遊泉府賭之害人烈矣哉○寍地賭風甲於他處摇攤打寳麻雀花籠其名不一年輕子弟無不被其所誘更有曲房密室紅燭高燒艶妓在旁俊僕隨後呼盧喝雉一擲千金雖經地方官屢次嚴禁無如禁者自禁犯者自犯城廂内外賭局如林鼠竊狗盜之輩每出其中其所以毫無忌憚者恃有文武大小各衙門差役得賄包庇故耳所望賢有司不動聲色密拿暗訪盡法懲辦使若輩稍知畏懼有益地方誠非淺鮮 
[彩雲易散]  
　　揚州舊城某氏女于歸新城賢良街某姓子爲室某由軍功起家頭銜焜耀腰槖允盈其子承先人餘蔭食豐履厚居然睥睨一時所美中不足者旣乏潘安之貌又無子建之才而女則刺繡餘閒雅善吟咏遇此良人未免有蒹葭倚玉之慨每當寳鏡晨開銀釭夕對愁眉暗鎖芳涙頻彈邇日又見憎於其姑幾致動輙得咎於是嗔鶯叱燕鞭鳳笞變欲求片刻之安而不　得十一月廿五日又因細故觸姑之怒母子詬誶交加女羞忿難堪遽於是夜吞烟自盡迨人知爹則已玉殞香消翌晨母族聞信約同親族　擁而來一入門見女屍在榻悲痛之餘益形憤懣當將某姓子扭住赴官控告嗣經魯仲連其人出爲排解謂女係自行服毒與人無尤况死者已不可復生奚必請官檢騐致令魂魄難安不若令某姓從豐棺殮設壇齋醮俾一縷幽魂魂得以超升天界母家聞之欲爲已甚之舉爲之首肯惟是葬玉青春埋香黄土佳人薄命自昔已然離恨天中又增一叚故事矣 
[滬上官塲紀事]  
　　前晚蘇省六門總巡周桂堂都戎遠明乘舟來滬暫泊新閘將碼頭昨晨乘輿入城至縣拜會黄大令談片刻隨卽興辭○前日前川沙廳陳司馬家熊赴道轅禀見午後又拜會黄大令事畢命駕出城回觀音閣碼頭舟次 
[古滬閒談]  
　　上海縣二堂前兩廊起造至今甫經五載工程潦草以致東倒西歪黄大令察閱情形特雇水木工估價翻造前日已次第開工矣○前日傍晚有小孩四五人相約至南市潮惠會館前玩耍正在興高采烈突一匪自後至攫取甲乙兩孩小帽飛步脫逃甲乙大聲疾呼而匪已去如黄鶴矣 
[移文緝盜]  
　　十一月初四晚長洲縣境黄埭鎭下塘坊橋顧元成家被盜刼去銀洋衣服顧母大聲呼救被盜砍傷所失各贓計值甚鉅當卽知照是處十一都中八圖地保王庭元投縣具報縣主王明府立卽會營詣勘飭捕緝拿復恐盜犯遠颺特移文前來請上海縣一體協緝 
[興修石磡]  
　　本邑南市外倉橋之東趙家灣東首沿河建有石磡某日坍下丈餘幸兩岸房屋堅牢尚無大碍二十三七鋪地甲見之立向某董事聲訴前日董事卽雇石工爲之興工 
[幾占滅頂]  
　　甲乙二人昆仲也撑駕駁船爲業甲年十五乙祗七齡前晚行至虹口怡和馬頭中偶不經心爲櫓所碰以致墮入浦中乙年輕乏力救援哀啼不已其時風狂浪急移時船已飄至華順馬頭經馬嘴杉板船上人挽留問明緣故招集諸杉板紛紛打撈旋見屍身半沈半浮順流而下遂卽設法撈起舁至家内調治良久始漸漸蘇甦得慶更生 
[挾嫌索債]  
　　寍波人陳阿祥僑居本邑外虹口福和里向在泰和輪船當水手頭目前月之初雇比鄰阿甫爲水手某日卽告辭歇阿甫心不甘服向阿祥索取前欠之賭債洋四元七角阿祥不給阿甫索之不已阿祥怒糾集衆無頼扭阿甫至某茶肆評理阿甫寡不敵衆遂呼巡街捕至拘至捕房捕頭令阿祥將所欠付楚釋之使去 
[木工議事]  
　　紅帮木匠作頭某甲在浦東某夾板船承攬王作前日下午囑令諸匠停工有小寳山者獨在船上釘銅件諸匠以其有違作頭分付扭至洪園茶肆評論小寳山自知衆怒難平央人爲之轉圜破費茶貲并備香燭服禮事已了矣其子向爲翻砂匠聞有此事心實不甘遂糾集同業友人赶至洪園向木工福昌小成和茂等人紛紛爭執以致門窓桌椅擲毁一空諸匠受辱不堪至昨午邀集木工首事曹青章李大雪嚴燕章及柱首甘人詣裏虹口公輸廟供設杯茗互相籌議直至夕陽西下尚未議成想今日仍須會議也 
 
 

Page 4

 
 
[勘視地基]  
　　裏虹口寳昌繅絲廠西人赴捕房具控瞿慶仁在小石橋堍造平屋二間侵佔絲廠之地昨午三下鐘蔡太守同工部局打樣西人絲廠西人并保甲至該處勘騐至五下鐘排導回衙 
[多大監生]  
　　曹騮投上海縣控胞弟曹韻樓之妾徐氏與鄰人陳步雲有姦徐氏亦控曹騮謀呑家產黄大令迭次訉供著曹騮將店内生財貨物點交徐氏收領靜候覆訊其詳已見報章此案迄今將届三年曹騮奉諭後延不將店交明曹徐氏遂投案催訊前日大令飭差傳審差役柴陞立將徐氏及曹騮并曹姓族人曹檀曹耀徵店中執事人朱世和陳惠卿一併解到晚間二鼓後大令升坐花廳曹騮訴稱原藉上海胞弟韻樓病故後其姜徐氏不守婦道與人犯姦十一月初八日奉訉後至十二日往萬泰順萬愼恒二店欲將各貨及生財點交徐氏徐氏延久不來所有家中衣箱十二只已由徐氏領去現在除家產外有元源莊存摺一扣計銀六百兩恒和當存摺二扣約計銀三千兩姚蘭洲陳步雲二人一借四百兩一借六百兩尚有零星借欵若干今將存摺八扣連契據田單借據呈案曹曹檀耀徵同供稱監生等均係曹氏族長此案屢經理勸終不妥給奈何奈何徐氏供稱家主病故後至今夏大婦亦身亡曹騮覬覦家資屢次謀呑不遂前次奉訊後將店中貨物藏匿甚多小婦人查點之餘祇有十分之二是以不收衣箱共十二口曹騮祗給三口内皆破舊以服今日呈案之各據均屬無用蓋家主在日己作廢紙顯係有心搪塞各處存銀除恒和元源外尚有同昌當存摺二扣一爲六百兩一爲四百兩今被匿起再有舍缺二處一係兵燹之前向陶姓買來葉禮生接充每月收取租錢念千文頂首錢五百千文一係胡子美抵押仍由胡上卯每月祗取利銀七兩八錢此二據亦未取來意圖吞没再治下西門外徐家匯有墳地三畝斜橋左近有地七分小婦人早將清單開呈案下今蒙質訊求恩追究朱供稱在萬愼恆南貨店執事今將光緒十六十七二年清帳呈案十八年之帳已交徐氏收去陳供稱在萬泰順南貨店執事今將十七年紅帳呈鑒十八年紅帳已交徐氏大令問徐氏曰紅帳爾可收否答稱已收問爾所供各節究竟實否答稱實在大令謂曹騮曰本縣前堂令爾三日内將各件理交徐氏具領以便結案爾竟敢藉詞延宕今晚本縣正欲訊結而爾竟將無用之物呈案有用者抗匿不交况徐氏所供各物與本縣所訪無異爾之居心實屬刁惡視本縣何如人乎諭畢連連拍案曹騮俯首不語大令見其頭戴金頂大帽問是何功名答稱監生大令曰多大的監生膽敢如此荒唐實在不知自愛著卽收所曹騮伏地苦求未幾卽由保人將舍缺等據取呈並稱同昌當實無存摺現求免押大令准之限三日内將首飾女衣開明細帳呈候覆訊復將曹耀徵曹檀再四申斥喝令退去 
[施粥彚登]  
　　謹啟者敝堂接奉胡梓卿仁翁交來周桂泰善士爲子蘭芳授室喜筵移助施粥經費洋二十元爲諸親友造福無量又朱安山翁吉卿兩仁翁經募各寳號助洋一百三十八元頴川氏助洋念五元張隱名米十五石均入施粥項下體天好生節口腹而全物命與人爲善推慈祥而救民飢功德兩全執施一例合登報牘敬告同緣 
[勝造浮屠]  
　　謹啟者敝堂接奉一念堂大善士醫局藥資移助賑銀一千兩徵記善士洋一百元雷允上助洋四元銅洋六元又交來殷姓女善信求外症速愈洋一百元鎭江帮糖業年例敬神餘欵移助洋三十八元二角王求善痢疾求愈洋三十元合肥張仲鳴本洋二十元善氣成祥勿藥占吉人之喜時艱宏濟解囊輸救命之錢德甚發棠功逾造塔爇心叩謝登報揚仁上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[分條示禁]  
　　新任寍波府錢甘卿太守牌示前已錄報兹將開禁十欵列後一窩留盜賊包庇分贓一游匪地棍結黨擾害一積慣訟棍播弄教唆一奸胥蠧役搭臺串詐一開塲聚賭貽害良民一串客游民搬做淫戲一溺女惡習保全嬰命一無恥娼優扮演擡閣一師巫邪術斂錢惑衆一縱容婦女入廟宿山以上十欵皆嚴禁不貨如有犯者定卽拿究想寍郡風氣或自此而丕變歟 
[漁人失利]  
　　揚州各屬農民以雨澤久稀昕宵翹盼地方官迭次設壇祈禱終於靈應全無因又出示通衢禁止屠宰卽雞鴨魚蝦之類亦概不准入市易錢上月二十九日有無知小民公然以水族求售老饕得恣口腹無不欣然以喜口角涎流月杪起官吏重復薰壇虔心齋戒煌煌示諭三令五申而江上漁翁仍有肩荷鮮魚貿貿然沿街喚賣者某日行至運司街被青皮所見阻其去路桐嚇交加於是游手好閒之流蟻聚蜂屯一唱百和不容分說將擔中鯾鮊鯉鯚攫取一空漁翁目瞪口呆不知所措旁有憐之者曰汝咎由自取尚不速走欲待公門中人捉將官裏去耶漁翁跌足咨嗟含涙而去 
[英界公堂瑣案]  
　　包探唐寳榮禀稱江北人顧興藻投捕房報稱被余立棠用鐵尺擊損頭顱小的是以拘余关案顧曾送至某西醫院醫生言敷治十天始可全愈顧訴稱小的偕妻王氏居虹口去年有事回籍逮回滬察知妻子與余私識向之詰責被余用鐵尺擊傷且更阻不許入不得已而報捕拘案余供稱小的與顧同鄕被顧積欠會錢向索爭執並不與伊妻私識亦未逞兇王氏供稱丈夫欠余會錢以致口角小婦人安敢越禮犯分與顧有私顧又稱小的同居者共有四家皆知並無暗昧之事蔡太守問唐探曰爾曾將此事查明否禀稱當時小的查問同居人皆不肯言明其故問緣何不肯言明禀稱聞余是安慶道友是以懼其兇横太守飭將余及王氏分别管押諭令顧仍投醫院安心調養候過堂覆訊究辦○沈周氏訴小的婦人家中失去衣服若干旣報捕房卽由包探查明陳阿福所竊拿獲詰究陳妄指與小婦人同居之張阿全竊以然此事實與張無干請爲訊辦陳認竊求恩張供稱小的被陳誣竊致被惡名已蒙訊明求恩開釋蔡太守判將陳管押三禮拜張無干省釋贓給氏領去○包探黄四福禀稱陸阿富係積年老賊兹經小的拘拿起到衣物據稱竊自余桂軒曹餘興兩家今特送案請究余曹投案領贓陸供稱小的係蘇州人屢次犯竊死有餘辜求沛洪恩以全蟻命蔡太守判令笞責一百板發捕房管押三月贓給兩失主分别認領○包探秦少卿禀稱羅春生開洽泰火酒棧砌成爐灶製煉火酒有違工部局定章是以傳案請訊羅供稱現已將酒灶拆倒不再製煉火酒矣蔡太守限日拆灶免予罰鍰○一百十二號印度捕禀稱昨日見張德福楊阿寳在某處賭攤左近往來明是賭徒雇令望風兼引賭客因之一併送案張供詞一味支吾楊供稱小的係蘇州人現在小東門外天地一家春爲茶博士昨往虹口訪友中路被拘蔡太守判令將張管押兩禮拜楊押侯查問天地一家春所供如係實情卽行開釋否則禀覆候辦○一百八十三號華捕禀稱昨日小的見方阿金在路旁設二十一門賭攤因卽拿獲並起出賭具送案請懲方供稱小的以後不再犯賭矣蔡太守判枷號一禮拜發頭門示衆賭具存候毁去 
[法界捕房瑣案]  
　　通事禀稱有姜阿土者在外招摇撞騙冐稱控夥向施良卿之妻劉氏騙去洋銀廿一元云開銷包探通事等人事後施妻親至捕房控訴現在姜已拘獲施妻亦在案下求卽究追葛同轉命提姜施詰問施訴稱十月初二日小的押入捕房至初七日由姜保出共被取去洋銀廿一元小的先交十一元後向妻取去九元五角問取此何用則稱開銷包探夥六元又三元尚有烟飯各資等費去廿一元施妻投案訴稱姜自稱控夥并云通事亦所認識姜供稱小的與施爲友施失業後欲租小東門外景春園樓下門面開設水菓行向小的合會同轉問施有此事否施稱此係别項與此事無干姜供稱小的在陳海和烟館向借洋三元以付房錢别無他項施稱廿一元等分四次付給施遞呈帳目細繕一切開銷施妻又呈遞禀詞同轉閱竟謂施曰爾押在捕房爲日已久應知本公堂並無索錢之事何不將正項料理反以衣服質錢受人愚弄乎包探又禀稱姜在順興客棧亦曾向人訛詐請傳順興客棧主質對姜嘵嘵置辯同轉著從重笞責一百板謂施曰爾須從實訴明施訴稱小的先在春園烟館付過三元後將二元送至伊家其餘或親手交付或由妻子送去共計念一元轉問施妻供稱丈夫拘押捕房姜保出後第一次向小婦人取去四元後向丈夫陸續索取當有夫弟過付九元五角問夫弟何名供稱夫弟名小發同轉謂現已訊明除他項往來外取去十八元五角著姜阿土繳出姜不肯承認同轉著先行枷號二月候提小發到案質對又諭施曰爾與周鏡卿將票向徐鍠掉換洋銀現須將周交案施求恩交保同轉允之限五日内交到小發旋有王尚玉投案訴稱小的在嘉源爲夥今願保施同轉著於保單上注明五日内交到小發二十日内料理前案王遵諭而退○蔡中平柴阿昭以周魏卿不付柴價私自脫逃將司帳人孫成禮扭赴捕房葛同轉訊供之下著押候提周再訊此已紀諸報章昨日蔡柴偕張正郁投案由張訴稱周向蔡柴購買樹柴五十擔每一百擔價洋五十元後將五十擔轉賣與永昌成及棋盤街某飯作每擔五角並不賺錢以上兩家共買七元七角其餘俱賣與裕源糖行周現往湖北前者曾開豐順呌貨行由某西人出面後卽閉歇其叔現任湖北某處道臺伊卽投奔叔處柴又呈到票據訴稱此票係司帳人親筆　繕孫供稱小的只爲夥七日並不出票張稱小的只見洋銀四十二元另有零星置辦帳簿等物同轉謂爾等爲何動輙哄騙現在能找到周否張稱只可與其友顧子田寄信湖北道臺衙門同轉准如所請著赶緊致函蔡柴屈瀆不休同轉謂柴係周買彼二人亦受人之累况周行已閉歇出票何由蔡柴稱孫在某烟館另出票洋三十元代本票初十期同轉命孫親書數字核對筆跡旋著交人保出偕張火　致信與周蔡柴所呈之洋票三紙當堂給還諭候傳案備質○楊寳文控沈雙福藉端索詐葛同轉諭令押候飭探查明核辦此亦已紀報章昨日寳文偕弟福文投案協大蛋行主遞禀稱沈輙向賣客訛錢深恐賣客裹足不前求恩究辦包探禀稱小的奉諭查明此人本係無賴每遇蛋船到埠婪索不休如今埠頭周阿木亦在外候質同轉命提沈訊究一味强辨同轉謂衆供確鑿尚敢狡展不承乎着從重笞責二百板押候交保並具改過切結不准再向客船需索一面飭探帶同原告將船開放楊叩謝而退○顧阿三竊取釘鞋葛同轉斷令先行枷號半月期　笞責五十板○川沙人孔姓在某處花烟館竊取烟槍及錢臂釧曾紀報端昨日葛同轉飭照原斷掌頰八十下釋之使出不准逗留○昨報紀朱長春在江孚輪船竊取衣服葛同轉著提至案喝令笞責四十板卽行釋出 
[金陵官報]  
　　十一月二十七日藩臺瑞釐捐局候癍道穆均見首府李知府阮租棠署上元縣王正任江寗縣陸均傳見知州陸銑禀知代理高鄂州正欵解清○二十八日沙漫州緝私鹽釐候補道楊鍾琛兵部員外郎曾廣銓由京來樊　釐捐通判恩芳專差叩謝調辦姜奎釐捐差知縣尹佑湯辭赴淮北廳差孫士鱗奉委府發審差○二十九日按察使銜江蘇補用道兼襲雲騎尉錢德培由京來到省○三十日正任江寗縣陸禀知奉飭知保准開缺歸道員候選叩謝通判孫廷騵禀謝奉府委代理句容縣事卽辭陳鏡河謝委觀　門保甲差 
[上海北市絲業會館籌賑公所施少欽經收順直東賑捐十月初一至初八日第三千七百廿一至廿八次清單]  
　　初一日苕溪沈門王氏求臂痛指酸　悶諸恙速愈洋二百元陳鄧氏還舊願洋三十元姚伯欣一元下沙右滄洲求病愈三十元六基康還願十元不留名十元陸昭容四元泰州陳次純三元陳德記病愈完願二元嘉郡益昌永無名氏二元張錫正還願五角梁洗氏保子五角○初二日朱梅　爲子病求速愈洋一百元胡錫頤求兒失紅咳嗽速愈由謝筠亭先生來洋三十元鄭謀棠求病速愈廿元安吉居士棉衣捐十一元周浦德昌莊募季文氏十元蘇垣愼德堂張三元吳淞綿力子祈保平安二元楊覲宸求平安并長子祖武次子觀洛身體無恙二元無名氏一元無名氏一元又二户各三角○初三日茸城太原氏因妻產平安並求合宅平安洋十元海寗朱寳誠求母病速愈轉危爲安十元隱名氏八元南京沈培庵爲六女沈小六子求病速愈五元禾郡鄒雅卿求岳母病速愈五元黟邑二都程募無名氏二元又壽春記不書名夏姓三户各一元聚善堂壽萱堂各一元○揚州力不足齋募李鳳笙無名無名氏各洋二元晏晏二元洪殷二元朱無名氏二元李同春無名氏殷向之三户各一元丁德和朱三太一元李養和王雨人一元共十五户合洋十五元○初四日儀徵保甲總局陳子鄕募陳文祖求病愈洋四元平和硯食子求女壽室病愈四元松江王仲記二元王潤　求保合家平安二元張謙受求保合家平安二元盛澤誠意主人一元○初五日嘉興縣署平季栽洋三十元山陰許姓保合家平安由餘大莊來十元又病人完願不出姓心願各五元施詒香堂八元張堰高近齋六元崑新鹽棧無力子求保送父靈柩沿途平安五元唯亭沈門王氏五元錢金蘭求病愈三元小洋廿角蘇州金鼎洋一元錢永和銅洋六元城内無名氏新棉襖一百件○南橋王子喬募楊雲亭張韞珊各洋五角陳存心四角吳玉三三角胡茂銓二角姚雲記一角○初六日陶質夫求病速愈洋一百元南市王泰興　行王文毓爲鄰居失愼幸獲平安洋一百元文報局謝簡庭募平陽氏求保平安規銀廿雨合洋廿七元二角福州裕昌木行洪頌平病中許願十二元樓陳氏節省生產用項十元黄行之由震豐莊來六元廖廷楨求保病速愈四元不留名二元南匯陳祖修求耳腫速愈一元常熟永德莊有心無力人求病速愈一元○初七日江陰春字營沈鐵君募張曉山病愈還願洋五十元杭城許十元王求善求病全愈消災納福合家平安十元楊樹德堂由江右賀公館寄來日本洋十　陸佐卿求内人病痊一元武林綿力子鍋洋二元○初八日蘇州總捕衙門魏允恭善士　嚴病速愈由惠泰莊來洋一百元楚水乾秦恆續募無名氏由福和莊來廿元又不留名二户各十元湖州幸賴平安居曁　仁節席移助廿元仙鎭元康莊　履禾募隱名氏董還願十元陳孫氏五元洙涇丁思敬爲孫女迎梅求病速愈四元洙涇姚曉鴻求　病速愈續助四元無名氏二元黄渡洋卡廖門干飾金六分兌見洋一元九角廖得英求病愈一元錫鋐氏求母痰迷卽清一元○湖州姚守翁寄來孝豐縣學訓導周　陳大宗師諭募孝豐縣捐洋十五元周香泉十元寅字旗賀五元季人偉周昌甸周茂興練省山劉漢章敬修堂六户各二元洪　湯錦榮洪歲祥洪樸山王遂榮王遂佩王遂瑲王遂珩方馥堂九户各一元無名氏二户各五角孝豐縣學余奉陳大宗師諭募余季鄕十元陳學一沈祖　陳之偉陳奉璋陳文伯五户各三元楊厚享孫仲甫姚榮春無名氏沈彥　枕苕　士六户各二元魏箓伯陳鍾源姚本銓汪祖福葉萬祿汪祖績有志氏陸　珠樂道氏沈維勤章　　周　泉陳　然十三户各一元共四十汪户合洋一百零二元○　家角　和典黄選卿寄來胡甄甫　陳節南洋一元無名氏一圓三角潘竹泉金柳泉六角養拙居金蓉桂黄　　汪心　　　各五角杏林山館金學純程六生章和盛四户各　角程氏吳佑生黄晋生李加裕黄　茂五廫各二角寗春卿吳信生二角黄氏仁　黄氏三户各一角共　二角合洋　元 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年十一月十八日京報接錄]  
　　將軍希奏照章奏銷洋稅摺○江　造文奏解各項活計摺○又奏動用工料數目片○臺撫邵奏徵收洋稅數目摺○東撫福奏巳故提督專祠落成片○又奏都司接帶營務片○江督劉奏揀補陸路守備　○晉撫張奏榆次縣氏開渠溉田奏明立案片○○福州將軍兼管閩海關稅務世襲一等繼勇　奴才希元跪奏爲遵照新　奏銷洋稅錢糧謹將四結期内收支各項銀兩總數彚繕清單恭摺奏報仰乞聖鑒事竊照各海關徵收洋稅經總理各國事務衙門會同户部奏定章程改題爲奏停用親填等簿行令各關將收支數目按結奏報一次扣至四結專摺奏銷毋庸按照關期題銷以清界劃等因所有閩海關福州厦門二口按結收支各項洋稅數目歴經遵照新章扣足四結專摺奏銷在案兹查第一百二十九結至一百三十二結又已西結届滿仍應照章核辦奏銷以符定案計自第一百二十九結起至一百三十二結止據福州厦門二口册報徵收洋商貨稅茶稅順鈔半稅子口稅共銀一百五十五萬二千九百六十四兩三錢八厘又將第一百二十九結至第一百三十二結止另案併徵洋樂正稅銀二十八萬五千六百六十七兩八錢又遵照部示四成洋稅項下提出臺灣協餉歸成入六成欵内列收湊解餉項銀一卞五萬兩上届造報第一百二十五結至一百二十八結奏銷案内流存稅銀一千九百九兩七錢五分六厘九毫一絲九怱統共銀一百九十九萬五百四十一兩八錢六分四釐九毫一絲九忽内除噸鈔按結撥解總理各國事務衙門並撥給稅務司清欵又另欵提解四成洋稅出使經費及撥解京餉東北兩路邊防經費内務府經費甘肅新餉備欵息銀輪船經費銀號工伙曁支給稅務司辛俸甌海關經費閩海關衙門並福州厦門二口員弁書役薪工雜費支銷火耗各欵統共開除銀一百九十七萬三千八百五十六兩二錢二分四厘七毫外應存稅銀一萬六千六百八十五兩六錢四分二毫一絲九忽此項銀兩應歸於次結期内開報除將歴結收支各欵分晰備造總散清册咨送户部户科查核並分咨總理格國事務衙門總理海軍事務衙門南洋大臣查照外理合恭摺　奏銷並繕清單恭呈御鑒伏乞皇上聖鑒謹奏奉硃批該衙門知道單併發欽此○○二品頂戴江南織造奴才文煦跪奏爲敬事房奏旨傳派各項活計一律織辦齊全解京呈交恭摺奏聞仰祈聖覧衙竊奴才前奉内務府文開免緒十八年九月十八日敬事房奉旨查明庫内現存賞用蟒袍衣面大少卷綢縀等項無存今傳江南織造赶緊照單織辦務於光緒十九年八月内一併交齊不准遲延以備賞用欽此恭錄原傳匹件清單劄令欽遵等因當將奴才估計料工銀數呈請户部指撥銀欵奉部覆准旋咨兩江督臣轉飭司道各局分籌認解先後協撥前來奴才一面購辦物料愼選工匠加緊儧辦按照單開數目現均一律告成敬謹點騐裝箱封固委洀筆帖式裕盛帶領妥役於九月二十四日由江寗省城管解起程航海連京交納除將用過料工銀數彚案奏銷外謹恭摺具奏伏乞皇上聖鑒謹奏奉硃批該衙門知道片併發欽此○○文煦片再本年二月間准造辦處文開懋勤殿奉旨傳辦上使硃紅弲描金四龍福方八百張見方一尺九寸描金龍硃紅絹一百張長五尺七寸寛二尺九寸五色灑金絹二百張長一丈六尺寛八尺白畫弲四百張長一丈六尺寛八尺代拉膠礬徽墨四百錠每錠重二兩劄令赶緊辦齊解交等因前來奴才遵卽照章估報銀數呈由户部核准旋咨明江寍瀋司籌撥銀欵奴才一面按照原傳呈交除將動用料工數目彚案奏銷外理合附片陳明伏乞聖鑒謹奏奉硃批覽欽此○○頭品頂戴福建臺灣巡撫兼管海關臣邵友濂跪奏爲臺灣滬尾打狗兩口徵收洋稅照章按結奏報謹將第一百二十九結期内收支數目分晰繕具清單恭摺仰祈聖鑒事竊照各海關徵收洋稅案經總理各國事務衙門會同户部奏定章程改題爲奉停用親填等簿行令各關將收支數目按結奏報一次扣足四結專摺奏銷毋庸按照關期題銷以清界劃等因查滬尾打狗兩口海關稅務自光緒十三年八月十五日第一百九結起改歸臺灣巡撫就近監督所有收支洋稅各數目業經遵照新章分别奏咨至第一百二十八結止在案兹自光緒十八年八月十一日起至十一月十三日届滿第一百二十九結期内該兩口收支各項洋稅銀兩應遵新章按結奏報其循案支銷各項經費容俟扣足四結造册奏銷以符定案除將本結收支各數目循案分咨查照外謹會同福州將軍臣希元閩浙總督臣譚鍾麟恭摺具奏並繕清單恭呈御覽伏乞皇上聖鑒謹奏奉硃批該衙門知道單併發欽此○○福潤片再前湖北提督傅振邦因疾交侵於光緒九年四月積勞身故仰蒙賜卹予　並准附祀直隸古北口昭忠祠旋於十四年間本籍紳士刑部郎中徐文開等追念遺愛歴久不忘聨名呈經前撫臣張曜奏請將提督事蹟宣副史舘並奏於原籍地方捐建專祠復奉諭旨允准欽遵轉行在案兹該縣紳士等在於本籍昌邑縣城東門裏購置隙地創建專祠一所業已落成報縣騐收由藩司呈請具奏前來奴才覆查無異相應籲懇天恩俯准列入祀典由地方官春秋致祭以彰忠藎而垂久遠其建修經費係由紳民公捐並未勤用正欵請免造册報銷除咨部查照外理合附片具陳伏乞聖鑒謹奏奉硃批著照所請該部知道欽此○○福潤片再各省防營遇有更換營官員名均經隨時具奏兹管常泰靖右營勇隊儘先叅將楊傳斌在防病故所遺營務查有儘先都司馬駿嶺堪以接帶除分檄飭知外理合附片陳明伏乞聖鑒謹奏奉硃批兵部知道欽此○○頭品頂戴兩江總督臣劉坤一跪奏爲揀員請補陸路守備員缺恭摺仰祈聖鑒事竊江西寍都營守備陵本材降調遺缺接准部咨係部推之缺上次已用過武進士此次應用期滿差官人員應令照章請補等因臣查是缺守備駐紥寍都州城彈壓巡防均關緊要非精明强幹之員難期勝任兹查有江西期滿差官都司銜儘先補用守備徐夢熊年四十二歲江西南城縣人由武舉於光緒九年充補差官十二年辦理軍報出力經捷報處保奏請加都司銜十三年四月當差四年期滿經兵部帶領引見奉旨以營守備用欽此續經留差一年期滿呈請分發江西以營守備儘先補用十四年七月到標候補各在案該員徐夢熊年力正强營務亦熟且到標名次在前以之請補寍都營守備員缺洵堪勝任與例章亦屬相符合無仰懇天恩俯准以候補營守備徐夢態補授江西寍都營守備員缺實於營伍地方均有裨益如蒙俞允該員係先經引見奉○旨錄用赴部分發之員毋庸再行送部引見應請敕部頒給劄付令其赴任以昭信守除將該員履歴册結咨移部科外理合會同江西巡撫臣德馨恭摺具陳伏乞皇上聖鑒訓示謹奏奉硃批兵部議奏欽此○○張煦片再晉省榆次縣境内有洞渦河一道發源平定州山中歴受和順壽陽諸水西南流經縣境至徐溝而逹於汾水經注所稱四水合流而爲洞渦盖指大小徐水最著者而言其實所匯有十七水之多源遠流長終歲不竭縣民引水溉田舊渠計一十八道各有水程光緒十八年使趙等村武舉王會藻等禀明知縣雷棣榮就上游屢開未成之永濟廢渠合力挑挖歴時年餘居然一律疏暢而中游官甲萬春兩渠分水最多專利已久阻撓涉訟署知縣鄭景福禀經臣飭司檄委署盂縣知縣姜誥題補絳縣知縣胡延前往會同勘斷該印委等勘得該渠地居上游長約三十餘里築堰引水可灌地五百頃有奇傳集兩造並新舊各渠渠長統籌全局詳加考較因知下游各渠向係按地分水並無贏餘惟中游官甲萬春兩渠地少水多浮於他渠數倍卽以該二渠之所餘補新渠之不足將每年引水日期重加釐定申明各項禁約及一切善後事宜更永濟渠爲天一渠各渠長遵斷具結並聲明三年以後天一渠所灌之地如皆變瘠爲腴由縣查騐詳確按照上中賦則詳請照例升科將此次詳定章程刊立碑石以資遵守等情詳由藩臬兩司詳請具奏前來臣查引水漑田乃備荒要政晉省山多水少得霑水利者不過三十餘州縣其可以設法導濬之處又往往絀於經費創始爲難康熙年間左都御史朱軾奏明在晉專行水利亦以爲日不久未果舉行兹榆次縣民不由官籌經費將屢開未成之渠一旦合力疏濬可使五百餘頃瘠地悉變膏腴誠爲不世之利旣經該印委等厘定水程申明禁約三年以後由縣察看如果著有成效卽詳請升科自應先行奏明立案俾垂永久嗣後各該渠如有違斷阻撓非時攔截及賣水漁利私洩渠口移改河道者卽當按律懲辦除分咨户部工部查照外理合附片陳明伏乞聖鑒謹奏奉硃批該部知道欽此 
 
