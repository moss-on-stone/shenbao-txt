# 1885 - 312 - 4904524

 

Page 1

 
 
[分設湖州申昌書畫室告白] [  申報舘主人啓]  
　　本舘申報並鉛版書籍以及點石齋石印各書碑帖墨寶畫圖等業經四遠馳名不脛而走兹又在湖州北門内泰和坊城隍橋西塊分設申昌書畫室如欲　閱報章可與　定按日送覽至書畫等件任憑選擇價購此佈 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闇墨本舘業經先後排印校對無訛紙張潔白頗爲士林殄賞定價順大闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十七號畫報出售] [  申報館主人啓]  
　　愼南西關外瓦倉莊有三聖菴爲陳圓圓晚年長齋繡佛處菴内比邱尼藏有遺像深爲秘重山陰東南　司馬官滇時審知梗概借圖撫繪過徵詩歌其旋　後以此册見示因屬畫工貼紙勾下詩則擇其尤雅者摘録數首圓圓始末詳原記中故將原記綴録其上望古遥集閱者其亦先覩爲快乎列入此次畫報之首以代畫譜兩圖畫報仍然九圖後附淞隱漫録圖說一則准於初六日出售此　 
[接録蔡和甫太守條陳]  
　　一曰行日報中西交涉之事西國民人有從旁持公論者每以中國爲曲而以已爲直者何也蓋惑於先入者爲之主也中西交涉事起其始必先載於西報主筆者爲久居中國之西人往往揚外而抑中觀其所論無難曲直混淆是非倒置又其平日之間所載中國公私大小各事多涉剌譏而津凌侮自不知者觀之不難爲其所惑况木至中國之西人乎其輕我中國也積漸而然誠無足怪今莫若反其道而行之亦於要處隱設西字日報藉以維持公論久之自可回西人之心而爲我用而於交涉之事彼自不敢肆其簧鼓此之謂戰勝於筆舌之間而其爲用實隱勝鐵艦兵輪也一曰柔速入我朝湛恩滂沛聖德汪洋遠方之人悉予懷柔撫輯在帡幪覆載之中此所以積漸生驕而貴在有以隨時裁制之也今我所謂遠人乃受我之俸糈而供我所驅策者也楚材晋用自古有之旣仕我朝應當視同一體勿區畛域其願住不還者宜令地方官爲之保護務得其心以爲我用中國人之傭於西舍者必非端人或貧無聊賴者計乃出此西人之願爲中國用者亦未必皆誠慤方正者流且西人視之亦生輕藐心然使詐使貪亦視上所以用之者何如耳西人質樸而性直推心置腹卽可得其死力窺測外情必明於我可令洋務委員時與之議論俾其盡言勿隱乃可得其端倪斯臨時辦事庶可藉手如是則我中國所用洋人乃能得實效矣一曰執公法泰西列邦每遇軍國大計輒持公法爲辯論之地而我中朝堂堂上國反不得預其列此前者蒲宴臣之所以必爭也顧彼謂萬國之公法我則謂此乃萬國之强法蓋國强則公法得而舉之亦得而廢之英人不與俄議行陳之律卽其明證也夫公法者不過據情度理而已西人雖强當不能越乎情理之外苟其所請之事可者訐之不可者拒之設彼欲以兵力强求則我惟有執公法與之周旋而　一曰循和約我朝與泰西各國訂立和約當頒行各直省俾通商口岸有所遵守如有交涉之案援照和約辦理若有逾于和約之外者所請非理則必以和約折之每歲所定案牘當附於和約之後使將來辦案者有成例可援如是西人　狡必不能蹈我之瑕矣歴來我國辦理洋務其弊在畏葸因循柔懦模稜延擱歲月置不速辦催訊再三仍復不理蓋地方官以五日京兆自居一旦離任則使後來者肩其責而已得脫然於事外於是西人憤無　洩必且訴之其駐京公　事之小者大理之直者曲而辦者乃棘手矣此正坐畏之一字害之也其畏之由來則在不明洋務之故也由是觀之沿海地方官宜以深通洋務者爲之其益豈淺鮮哉此四者所以總其大綱而政自無不舉矣伏冀俯鑒下忱作芻　　葬之採不勝幸甚○爲再陳管見再竭所知事竊嘗論辦理中外交涉事宜要當内外變通也鈞環歴地球一周留心考求集思廣益者兩年餘矣曩者需次粤垣應宫聽鼓曾捧大憲檄遣辦理洋務得與西人往來亦有年矣每見交涉之事動形掣時向時不解其何故今始恍然盖精神不相屬意鳬不相融徒襲其皮毛未諳其情性也母怪其格格不相入也泰西各國互遣公使駐劄其國都通商立約者尤倍於我國何以别國則相安無事而我國則動致齟齬盖以内自總署外自使臣皆未能深知其閫奥也泰西列國語言文字可以相通性情風俗原非相遠易於聨絡周旋故其情親而密若其　則反是故其情遠而疎以是内情不能達之於外外情不能達之於内隔閡有由然也設使總署在内時與各國駐京公使往來使臣在外時與其政府諸臣接納安見遇事致多棘手也哉此稿未完 
[上諭恭録]  
　　十月初一日奉上諭李鴻章奏故員虧短各欵請查抄備抵等語直隸已故知縣馮瑋前在香河縣任内虧短正雜各欵業經革職勒追並於康安平谷房山順義懷柔薊州各州縣任内虧短銀兩爲數甚鉅亦經咨藉着追均未完繳殊屬玩延着李鴻章畢道遠沈秉成飭查該故員歴過任所寓所有無資財寄頓分别查封訊追並著孫鳳翔飭屬將該故員原籍家產迅速查抄備抵以重庫歀該部知道欽此同日奉上諭雲南昭通府知府員缺着高梧補授欽此 
[本舘接奉電音]  
　　昨日下午四點鐘時本館駐京訪事人由電飛傳本月初七日上諭一道敬謹　登○十月初七日奉上諭黄體芳奏循例荐舉教官一摺江蘇金遺縣訓導殷如珠着該撫給咨送部引見另片奏登明績學之士懇恩獎勵等語江蘇舉人汪士鐸等篤志潛修績學不倦允宜量子獎勵以資觀感舉人汪士鐸着賞給國子監明教銜監生高延第着賞給翰林院待詔銜該部知道欽此 
[法使抵京]  
　　法欽差戈歌同君於九月二十七日午前舟泊通州使署中得信後卽飭輿夫往迎當於午後四點餘鐘抵京譯員微席葉君亦隨之而至云 
[北河始氷]  
　　有輪船從北方來者言上月廿八廿九兩日大風驟起寒氣逼人北河已見薄氷此爲今年見氷之始誌之以視氣候 
[金陵屢火]  
　　教場在覆舟山之南麓應武與者因多以耿弇爲北道主人本月初三日爲頭場發軔之始躍躍欲試者幾如秣馬蓐食潜師夜起以示不作第二人想時方四鼓炊黄粱已熟而帳中人猶在枕上鼾聲雷動炊者乃更 
 
 

Page 2

 
 
　粟以飼馬且祝曰今日爲我輩報効豢養之日爾入金埒尤宜穩步靑雲俾主人得收王良詭遇之效詞未畢房東在廚下大呼救火甚急炊者棄粟抱甕以奔先將烟　灌塌火被厭焰頓熄惟睡者陡從夢中驚覺面無人色上馬竟不得法噫未彎射鳥之弓先作驚弓之鳥宜其神魂不定也或曰是卽有數存焉○東花園有住小家者恰合諺語所謂兩間東倒西歪屋一個南腔北調人之情景初三日以辰炊無具乃入市得以薪以蒸者與之論值致諸其家家人方欣欣然藉以舉火詎負薪者以鵝眼不中用罇門外一一翻剔不覺遺薪已落灶外燃及纔買之柴頃刻都燼無瞧類是眞不啻賀者在門吊者在户矣○花牌樓向有防營一座雉堞森嚴徹夜擊刁斗無間寒暑談軍政者咸以是儗之于程不識營墻外有草舍環遶爲營市販油鹽蔬菜以供士卒之予取予求焉此種人或昔也孑然一身今則有妻有子不得復竄名軍籍專賴逐什一以餬口其家無長物可知也初三下午有童子在户外拾得片帋燎之於灶紙卽飛空如蝴蝶將壁柱上之塵網盡行接灼頃刻間所有二十餘家同歸於盡皆楚人也楚俗患火之家非謝火神焚楮帛傑雞於中霤不得輙入人宅懼其嫁禍新霜已肅寒風捲敗葉吹人剌骨彼蜷曲於星月下者紅顔白髮情何以堪○金陵每當天氣上騰地氣下降宅者市者各雇人振木鐸以火號於通衢自宵徹旦名曰火更又賣卜人有精於星度知鄭之當災如裨灶者水龍局一聞是說必加意火政於人烟稠密處輙令人晝夜延望如鷺候風雨者然一聞警報卽電掣風馳以赴難且嚴先至者之賞後至者之罰宜乎　　而患可弭矣乃昉者向防而患者自患令人欲不歸咎於天意而不得或曰祝　氏具旌别淑慝之權者其火也必其家有隱慝否則四鄰皆燼而魯靈光可以歸然獨存屈指重陽以後火旗所指成焦土者不下十餘處其幸而免者則倍之又倍豈風乾物燥會逢其適耶抑果如　所謂舉頭三尺有神明耶是誠莫解於燎之方揚之故矣 
[瑞雪呈祥]  
　　牛莊於上月二十八日傍晚陰霾四合大有簾外濃陰天似墨之意二更後忽發大風箕伯威揚直欲拔山倒海天明風漸息而峭寒特甚方　黑貂裘圍爐閒話忽聞兒童拍手曰六出花眞妙絶倫哉啓户視之則雪花大如掌從半空中霏霏而下白茫茫一片世界幾若玉　山河至亭午雪止天又放晴而寒氣偪人依舊重衾不煖是日水蕩中氷厚三四寸許○蕪湖來函云本月朔至初三日薄煖烘晴大有小春氣象至初四日朔風凛冽細雨如絲入夜風愈狂雨亦大錦衾角枕瑟縮若可憐蟲曉起忽聞翠瓦作淅聲淸脆若戞玉盖雪珠巳陣陣而下矣今　騰六君命駕而至一白無際幾令銀海光摇老農赤足行紫陌間竟似衣披鶴𣰉至十二點鐘雪始止翌晨銅鉦高挂天卽放晴而紙閣蘆　猶覺嚴寒砭骨好事者方商量作九九消寒會而吳市吹簫之輩則其苦益不堪言矣○揚州訪事人述稱初四日傍晚封家姨飛揚跋扈怒吼終宵直至更魚四躍始不聞虎嘯龍吟翌日黎明覺寒威凛冽啓窗視之則如掌雪花片片盤旋空際至辰刻始止見孩童方踞階石堃雪彌陀問之云初哆積至寸　刻已漸漸融消聞諸鄉老云立冬見雪實爲瑞兆豐年寄語陌頭人尚其整備篝車供來歲西收之用乎 
[乙酉科雲南鄉試題名録]  
　　　仲衝雲南廪　何金式晉甯貢　蘇品仁雲南附　傅景賢金澤附　張維彬江州廪　竇　曙晉甯拔　李錦元普洱廪　趙繼善鶴慶廪 
　世　　　增　許韻章　安附羅　其勳昆明廪　李作海趙州廪　包映庚建水附　楊上培太和附　楊澤周蒙自廪　楊本楫東川附 
　叔賢姚州拔　李肇先鎭雄副楊　應鳴昭通附　李　鑑晉甯副　趙文漢劍州附　藍和光臨安附　高　蕙石屏附　王紫誥蒙自附 
　　東川南　　履富浪穹廪　范克仁大理附　張正倫通海廪　高　仰曲靖拔　周學夔澄江拔　舒良弼鶴慶增　陳　輅雲南廪 
　　雲南拔　趙一鶴浪穹職　叚祖增安甯廪　孫淸瑞呈貢增　向嘉澍昆明附　莫如德昆明附　盧成林東川增　羅玉鑑　　增 
　兆松晉甯優　趙象乾通海附　簡致中昆明拔　楊也濱昆明廪　李鳳聿蒙自拔　李興言昆明附　黄金魁普洱附　陳虞星　　拔 
　景軾石屏廪　李　偕澄江附　朱文煥浪穹廪　楊慶華通海廪　劉　勳昆明附　楊純修大　拔　范九齡建水增　和建勳麗江增 
　　　南附　趙文桂雲南廪　王經明永善副　吳　炳保山副　楊炳昆雲南廪　沈含章建水增　武光烈昆明附　楊增輝蒙自廪 
[副榜]  
　　　　芳昆陽貢　　司護昆明副　馬佩琮阿迷廪　吳　煦保山職　姜源灝新平附　王旺淸雲南增　陳畢明石屏附　王慶恕曲靖廪 
何　曾石屏增李學仁昆明附 
[章録閩浙總督楊石泉制軍奏稿]  
　　奏爲特叅遲悮公文之廳員請旨交部照例議處以肅郵政恭摺仰祈聖鑒事竊臣准福建撫　劉銘傳咨稱本年七月初六初八兩日接到臺南文報局七月初一初二兩日發遞包封兩件内有兵部火票遞到軍機處夾板二付一係三月十二日斷發一係四月二十六日所發又五月初十日户部發遞咨文一件并各處公文二百餘件同時遞到究在何處延擱咨會查辦等因當經行司分檄飭查旋據厦防同知丁惠深覆稱向來遞臺文報由驛遞交該廳承發書覓配商船至臺南投遞本年四月臺澎法船未退商船畏縮不前以致遞到公文無船可配至五月望後始得陸續配渡委非無故遲延等語並據臺南文報局及同安縣先後查覆經撫臣劉銘傳核計前項公文均在厦防廳積　四十餘日在商船躭延一月有餘貽誤非淺行據臬司移會藩司將該同知丁惠深先行撤任揭請查叅前來臣查海防有事之時文報最關緊要該同知職有專司卽乏商船配渡亦當廪明設法辦理乃漫不經心以致延擱多件實屬咎無可辭除承發書吳仲已由該廳　革枷責示儆外相應請　旨將署福建泉州府厦防同知事試用同知丁惠深交部照例議處以肅郵政臣謹會同福建巡撫劉銘傳恭摺具奏伏乞皇太后皇上聖鑒訓示再厦防現設報局由撫臣派員經理專遞臺内往來公牘合并陳明謹奏○再澎湖收還情形經臣會摺奏奉諭旨現在法兵業已退出澎湖防務亟應實力整理等因欽此咨行欽遵在案伏查海疆形勢百聞不如一見臣亟擬乘輪親歴臺澎詳加察看再與撫臣劉銘傳等妥商布置以兾仰紓宸厪適兼署撫篆政務殷繁并前大學士左宗棠因病出缺照料一切事宜又值文武兩闈動需時日　切未能分身而念及澎湖被難百姓及死傷弁勇尤深懸繫臣先檄飭臺澎道籌款委員前往撫卹並委前署揚州府知府黄波由廈渡澎查看地方情形籌議禀覆一面飭由興泉永道撥銀二千兩添委候補同知陸雅南偕在查卹以廣皇仁兹據該委員黄波等會同代理澎湖通判程邦　造册禀覆查明焚燬死傷各户口列榜曉示當堂儘數匀給委係實惠均沾黄波又與該處文武查勘全澎要隘會禀籌防核其所議尚有條　　臣親往察看再行會商奏明辦理除由臺賑撫澎民用過銀米另由撫臣奏報外臣謹附片具陳伏乞聖鑒訓示謹奏○又奏爲遵旨　　情形將恪靖各營分别撤留先行恭摺覆陳仰祈聖鑒事竊照本年六月二十三日欽奉電旨閩省現已解嚴王詩正所部管勇着左宗棠　飭妥　遺撤并飭王詩正卽行同籍欽此又于七月二十五日欽奉寄諭左宗棠所統恪靖各營現在應留應撤着左宗棠楊昌濬體察情　奏　　　等因欽此欽遵經左宗棠奏明各營由臣酌量撤留并將行營一切文案勇册委員齎送前來伏查前大學士臣左宗棠上年奉命督師　　所　江南恪靖營同良營威營禮營先鋒營副中營正後營衛隊正營衛隊副營又調江西三營曰剛營曰凱營健營抵閩後續募洛靖　　　　　　　調募一十三營旋將江西凱健兩營改爲凱健律三旗嗣以四營援臺一營援浙以洋槍隊兩營派辦興泉一帶鬥案具餘各營 
 
 

Page 3

 
 
旗卽留福州海口擇要分紥奏派援臺之已革道員王詩正先後禀准添募兩營名曰親軍營前營以厚兵力又募旌善土勇二百四十名以爲鄉導現在防務解嚴各省餉需支絀援臺援浙各營先後回省亟應酌量裁撤以節糜費所有剛字一營已飭回江西凱健兩旅帶赴河口遣撤律字一旗就閩遣撤其原調江南八營内良營禮營及衛隊正副兩營均已裁撤衛隊内酌留弁勇二百名護送左宗棠靈柩回湘再撤王詩正所募親軍營前營及旌善士勇亦一律裁撤以上所遣各營餉項川資分别淸給成遵陸成航海賣成原帶員弁沿途嚴加約束不准逗遛滋事惟查恪靖軍皆百戰之餘夙稱勁旅現留威營副中先鋒正後共四營擬再認眞挑選分别裁併以資遣用其洋槍隊兩營先經奏派前福建陸路提督羅大春經帶查辦鬥案頗稱得力因地廣案多未便中輟擬俟事竣酌定去留再行據實奏報又臣上年帶來恪靖四營現仍分紥各海口不在此數内　王詩正由臺内渡卽飭離營并無經手未完事件已據報呈回籍所有遵　旨辦理緣由除咨户兵二部曁江南江西督撫臣查照外謹先恭摺覆奏伏乞　皇太后　皇上聖鑒訓示再前大學士臣左宗棠核定江南協濟恪靖各營餉項截至本年九月底止以後卽由閩省籌發以淸界限合併陳明謹奏 
[鄂垣地動]  
　　鄂省於前月二十七日下午約近五點鐘時居人忽覺暈然俄頃卽止似頭昏目眩之勢初亦不覺爲地動未便驟告于人近日街市諸人說及其日實爲地動衆口僉同因録之以誌異 
[主考過禾]  
　　浙江主考白潘兩星使由杭州起程日期已登前報兹聞憲舟用小火輪兩艘拖帶於初四晚駛抵嘉興暫泊北門官碼頭禾郡文武各官并兩營汛兵楚軍水師咸往官塘迎迓憲舟隨於初五日黎明時開行嘉秀兩縣恭送出境始行回署 
[松郡小誌]  
　　明年乃歲考之期黄漱蘭宗師行文於十月二十日先行縣試而縣中以公務殷煩請緩至十一月二十日云○新任金山縣夏年亭邑侯已於初二日接篆特於初三日來松晋謁府尊○林仲伊邑尊於初三日交卸婁縣篆務初六日始行晉省有紳士店舖人等謹齎德政牌以壯行色而志去思○育嬰堂自經整頓以來所有前董林某司帳祁某虧欠欵項前府尊飭縣管押嚴追仍復玩延不繳比太守騎箕縣官他調若輩遂得夤緣保出希圖脫身事外不知姚少瀆郡侯五馬方臨卽嚴批追繳如仍觀望定卽抄封家產以償云○前署府時萼卿太守卒於任所之後於十月初六日在署開喪是日太守靈柩停設三堂主喪事者係時臬時敏兩公子在城文武同寅及地方紳董皆餽送祭幃奈筵輓額輓對此外惟香阡燭錠而已大堂之上張挂白布毬綵而署前則搭吹鼓亭二座以壯觀瞻至三點鐘時靈輀由署啓行遵例用獨龍大槓昇之前道用半朝鸞仗綵亭中三品誥封儀從之盛哭泣之哀彌不周至留松諸員徒步執香送至城外館驛碼頭始返○上海縣莫邑尊來松拜謁新任府尊兼送時太守靈輀回里 
[輪行遇雪]  
　　太古洋行之北京輪船昨由漢口返滬言及途中東北風猛烈異常行至九江蕪湖之間六出繽紛滿空飛舞該船不敢逕擊停輪約六點鐘時然後開云 
[拒捕罰禁]  
　　前報列巡捕至輪船拘拿水手爲水手毆傷一節兹悉此案業經英副刑司斷結兩水手一則判監禁四月一則判監禁兩月并罰作苦工 
[邑尊公旋]  
　　本縣莫邑尊因公赴郡情形綴録前報兹悉邑尊於前晚由松起程乘坐民船仍用小火輪拖帶至昨日下午四點鐘時舟抵西門外日暉港本縣差役輿夫人等往前迎接回署　 
[搶親案結]  
　　本城譚家弄余姓女漕黑橋浜王姓搶親後忽有袁杏村控諸總巡局經馮剌史提訊送縣各情節經列報前晚邦審委員王鴈臣司馬飭提袁至堂研訊袁稱光緒九年八月間憑媒丁財寳等聘定余女爲室選期入贅生有一孩不料月前被王糾衆前來將妻及孩一併搶去向論反遭訛詐爲特投訴局中移送案下司馬隨將王詰問王供小的向爲酒業生有一子以廣貨營生光緒六年憑媒聘定余陳氏之女爲媳至前年冬屢央原媒往訂婚期余女之母只是飾詞推諉說之再四終以索聘過奢未能如願去冬余女之母病故小的探悉余女已琵琶别抱且已生有一兒遂效搶親之舉邀人將女及孫搶歸查婚帖上係該女之兄竹生主婚時竹生在外埠習業小的擬守待回里向之評論是非詎袁竟投局矇訴緣由所有婚柬及庚帖一并呈電隨詰伊子四壽供與略同司馬飭傳余女至案該女供稱前由我母主婚嫁於袁姓餘供含糊司馬復問袁曰王姓聘定余女顯有婚帖爲証爾旣憑媒婚娶亦有証據否答稱當時由岳母陳氏出立筆據載明嗣後如有異姓轇轕向由據人理直可也筆據呈騐司馬謂爾旣憑媒正娶理有庚帖且必經族長出面主婚此等紙筆何能作據遂問王作何意見王父子同稱行聘時財禮首飾等費約洋一百廿餘元現在叩請恩斷司馬着袁繳洋一百三十元給王具領袁稱無力措洋叩求酌减司馬謂爾旣不遵可將余女發堂婚配得價若干交王具領袁始遵諭司馬着交保措洋繳案余女及孩暫行發堂收管王父子叩謝而退 
[私土充公]  
　　洋藥局十二號巡丁胡阿七查得本城舊教場海康烟膏店專購漏捐私土前日遂協同地甲瞿順前往稽查簿據發票果常與私土行往來旋在店中搜出烟膏四百數十兩解歸洋藥局充公並將該店主交地甲看管候究 
[流犯起解]  
　　八年前本埠法界吉祥街福興茶樓中有茶客黄興發張富金口角爭毆黄遂遭張毆斃由縣詣騐緝兇旋卽訊實解省此中情節本館早已照録報端兹張已擬定流配山西昨晨莫邑尊遂備文批差起解矣 
[土案續聞]  
　　本埠中西官爲緝獲私土之案時有齟齬節經登録兹閱字林報據云聞各國領事官業已照會關道憲謂中國在租界查緝私土一事西官不能認中國有此一舉云 
[緝私續述]  
　　昨報記律師担文聲辨巡捕房不解私土一事兹悉洋藥局所請律師担文哈華托及租界總巡惠爾生之外尚有副總巡奥人呵　　均曾由局詳請道憲各給專司其事之印諭昨惠爾生依舊解案諸巡丁懸佩德總領事簽字之腰牌分叚查緝西人傳述各國領事　將簽字腰牌收回之說大約雖有此議尚未舉行也 
[英廨停訊]  
　　昨係禮拜六英界各捕房將各案先後解至公堂候訊羅太守飭門丁傳諭捕房以本官因有微恙侯下禮拜一解訊捕房卽將各案帶回 
[笞責賭犯]  
　　前由捕房先後拿獲賭犯解案羅太守命押候發落節列前報前日由太守晚堂提訊許阿友陳阿高曾阿懷同供潮州人不敢聚賭南翔阿二卽張阿二供開茶館並未犯賭李阿福供南京人向爲踏布生理住新閘地方地保亦知我　分營生前曾犯賭早已改過今被作賭犯拘拿心何以甘太守謂爾等聚賭有名業經捕房訪明豈容抵賴張阿二已判笞責三百板喝令照責冉著具嗣後不再犯賭結許陳曾李各枷一月發頭門示衆俟期滿開釋 
 
 

Page 4

 
 
[派捕拘人續述]  
　　昨報列派捕拘人一節兹得其詳爰再述之前有延生莊及孫世馥等三十八家莊號存項控被金嘉記絲號虧欠該號曾將名典鋪作抵中有嘉興之大有典尚有附股之譚誼卿及在桐鄉縣境烏鎭地方之張友堂曾央人出爲料理嗣據該莊等齊投上海縣訴稱譚張本已央人料理被譚之弟譚月樓霸阻請究等因莫邑尊飭幹差柴憀趙金賫文往桐鄉縣請派差協提張友堂去後未經提到現知譚月樓住在本城龍門書院後面之石駁岸地方前日柴趙二差帶同副役前往喚同地甲并有原告指提旣至譚家詎被合家男女及諸傭人將來差毆打柴則趺仆副役楊二亦被咬傷手指喧嚷之間譚已避匿不見原告各人向差等曰人已指交我等惟向爾索人該差等謂拒差潜匿共見共聞何得謂已經指交柴樛察得譚家房廊雖廣後門卽在傍邊囑副役人等緊守門户夜間預備舖盖燈燭守候志在必得當夜譚忽自　投縣該差等同譚到縣禀明王司馬立卽升堂該差等禀明相差緣由王司馬向譚曰爾乃體面之人何不知理早經飭傳未到爲特差提何又敢拒差譚答稱監生事不干已旣因干涉兄長譚誼卿之事亦　問兄憑空來提不知其故司馬謂因據該庄等續訴前來以爾　央　料理被爾霸阻聲請提究應提者不止爾二人然差持信票前來旣有爾名自當奉法同來何敢恃蠻譚答稱職員不識字又無霸阻情事乃被妄指實所不解司馬謂爾究是盖生是職員譚答實是監牛司馬謂旣係監生何得稱職員又謂是案須由莫大老爺親自集訊今公出未返飭將譚月樓發死縣丞收管候訊譚請交保如奉傳訊卽行投質司馬謂抗傳不到飭提拒差種種非是所請交保着不准問譚固開同昌典案則與同昌無涉者也 
[猪船沉没]  
　　江北人某甲向以販猪貿利日前販猪二百頭雇舟裝載來滬及至川沙境洋面突被某輪船撞沉在船之客及舟子共六人盡行落水由輪船放杉板救起惟猪皆溺斃該輪船係中寗波來申者猪船上客及舟子附輪抵埠向人道及失事情形如此 
[售書助賑]  
　　秦郵朱君佑亭名太和自稱茭防野叟河工之末弁也幼讀書家貧廢學精習河工著有導淮原議續議一編末附皖北道小雪叅戎導淮辨二君均老於河務積數十年之閱歴考　纍纍長言切中利害當事者頗有取資浙西藕舲生多蓄此編可作奇貨之居不肯輕於出笞日前垂念灾民困苦割愛一百本得洋四元移助山東賑捐從此朱佑亭之抱負固得藉以共見而藕舲生　善心亦不妨以共白云 
[傳言更正]  
　　九月初二日本報所載譚監臨諸說係友人從金陵應試回滬所口述者率登報章兹悉盡屬子虚大抵監臨在闈自朝至暮坐鎭雍容辦事一秉至公貼例又嚴獘絶風淸狡獪者無所施其伎倆因自妄造謡言互相傳述然江南士庶仰望監臨之德政靡不共見共聞用特更正以誌吾過 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業會舘核獎籌賑公所施少欽經收山東賑捐十月初一二日第八百廿三四次淸單]  
　　施章如以友誼送四十壽辰隆儀及答謝筵資移幼計開王庭翁　欽翁達安記包炳翁馬平翁廣泰豐柏炳翁戴文翁沈子翁吳蕙翁十户各二元李瑞翁袁鎭翁李憂翁三户共洋十元共十三日合洋三十元尚有助兩廣工寗少州各洋登在兩廣淸單上兼眞安來慈水三味軒求合家平安二十元又慈水三味　主人求次子外眷住在申平安十元浦東淸河氏病愈完愿十元林蓮蓀求父病速逾五元嚴兆源五元隱名氏求闔家平安店事平安二元　吉記一元三角雲山人求目疾速痊王明道求病速痊一元徽州府休寧縣新屯村戴門朱氏祈舊恙速痊二元陸惟善求母病卽痊一元又銅洋一元河東成記銅洋九元無名氏銅洋二元休隆無力子求母康健洋一元鄰溪書屋方江天船來舊棉衣一百件以上初一日○城内太平街孫公舘交來系文韶求免災并資亡妻冥福洋五十元又下人病已愈再助十元粤省陳善十三十元裕通　交來劉子奎　得男喜承親友餽送所將酬謝喜筵移助四十元尚有助兩廣洋登在兩廣淸單上崔任氏春閒小產得病求速愈二十元蘇省義紀恆號求里中平安十元抽安生將脩移助求保舘中平　度勸同志十元隱名氏求人口平安五元勉力子棉衣洋五元甯波馮善十三元以上初二日 
[上海四馬路灘文報局内恊賑公所經收賑捐十月上旬淸單]  
　　初三日○催單八千七百廿三號募陳益君黎柏軒二户各三　黎以銘以輝二户各一元黎以　金錫金爵金由弼賢懋揚六户各五角○儀徵十二　保甲局募熊三禮沈世耕二户各一元曹貽榖李渭之謝茂堂黄戴安無名氏五户各五角艾成章季光祖二户各二角五分○揚州馬幹臣翁爲妻病求愈十元○寧波萬隆緒行募戴雲際莊承良趙慶瑧范恆慶四户各二元存義堂一元胡山順永相處二户各五角○閩省恊　局募桐城方戊廷二元方伯勛方福壽山陰陳綺雲三户各四百文方子松二百文三歲孩童念文涇縣吳仁和胡二户各一百文桐城程小洋一角合收三元一角錢三百六十文○秀水　募朱　記六元朱楫臣雨岩翰臣鼎臣秉恆合四户各一元○吉昌號募愛蓮堂求路次淸吉省藥資三户各五角不書名隱姓平安二户各二角五分○福州南三保天申福木行募合肥敦素堂丁十二員廣東張子衡十員福建嚴樸山江南無名氏二户各四元無錫陳晴溪浙江林紹芳兪金福建許君玉四户各二元許兪氏台灣王水生山東齊元慶錢　舉四户各一元合收五元爛板羊三十七元○常州營守署朱十元○錫誌書屋二元○元源莊募汪德裕醬園鉄鏡山房二户各一元敦厚德俻存德代　福惟忘後合二元○蘇詶豫豐號氛鄖福元周長盛張乾豐三户各五角　記四角陳義茂蘇合記二户各三角奎記二角金記松風堂方振業三户各一角星記銅洋九元○山陰韻香書屋病痊酬愿十元○丹陽魏樹蕙堂一元○張紹曾海琛來一元隱名氏一元○謙吉祥交來裕大號募一元銅洋廿五元○海寗徐楚亭翁求病速痊二元○方質君翁募王承基一元○同仁和號一元○銳册總統銘軍記名提台劉一百元又募銘軍各營公一百元○任澹和堂移明年八旬壽筵資一百元○申單安亭陸氏募二寶五百文朱元祥馮金生石心耕三户各二百文合收一元○常熟徐朗岩翁募棉衣補過齋不求名二户各二元免遺累人銅洋三元○本日共收英洋三百九十八元爛板洋三十七元銅洋三十七元小洋一角錢三百六十文 
[上海四馬路浦灘文報局内恊賑公所經收賑捐十月上旬淸單]  
　　初四日銳册漢口亨昌洋行王竹靑翁募陳有福善士英洋八元　意眞善士六元浙紹春記號募產記號六元蘇州趙愼齋翁募沙永濤李根源二户各三元沙純一二元劉金成史二記錢庚行三户各一元擇善銅本洋一元同仁記退思軒兩户各三百文吳金易吳正記友風軒　漢明無名氏再思軒杏林堂陳道記王建記孫記十户各二百文汪啓記謝如記吳保記吳同記陸敬記忍德堂樑記七户各一百文合收十四元銅羊一元○滬册謝筠亭翁交來京口吳募治心堂無名之兩户各四元萬泰恆利源吉源記春源榮昌少記隱名氏無名氏不　名陳祥生孑餘子文記十三户各一元煥記二千文廣餘和一千文張少蕖翁募西敦仁堂北存仁堂二刻各念元壽安堂十五元不書名兩户各五元不書名三元嵇姓二元合收錢七十七千文勤亷堂金一百千文鋤月種梅室主人念三千○申單松江輔德堂募陸耕道五元汪經訓楊彜訓裕康三户各二元葉永慶葉淡遠周月槎周梁若陸稼雲顧雅亭益大同泰園八户各一元張蓮如六角將杏村吳大順錢寶善不留名楊張小秋張靜卿不留名秉翁七户各五角張晋記不留名張王錫記三户各二角合收念二元虚對開三個小洋二角無錫知仁莊募華許氏無名氏兩户各三元華王氏華錢氏戴華氏甫朱氏四户各兩元章朱氏一元○金册石門縣署劉叔和翁募金留耕不書名二户各四元靜愼堂劉三元五柳堂陶省吾室程承思堂蔣補過居崇本堂五户各二元九記苕記元記鴻記裕大典徐受乾胡保昌王桂山退步堂芝瑞堂翔和堂宜男室心印室潄蘭室隱名字不留名無名氏無名字無心記無意室善信士麻公士王源長號樂綏堂楊篤行堂沈惇裕堂鍾嘉樂堂程志遠堂方叢桂軒馬補不足齋頴川渤海餘生子合三十一户各一元姚天元野梅花屋雨户各五角○催單寗波府鎭海縣洪美栻善士規元十五兩洪介堂善士棉衣規元十五兩川沙丁永泰號銅洋三元蘇州人和震募無名氏四元祝其張聚興號一元漢口阜昌帳房募梁寶安堂洋例銀十兩梁安興堂五兩感激籌賑善士人三兩張勇臣劉三盛二户各二兩黄威高晴波兩户各一兩張福謙堂二元梁澤鉅張昭序梁吉張覲光無名氏蔡子屏無名氏李敏達八户各一元蘇州乾豫莊有心無力人募夏姓三元張小記二元沈朗記不書名黄姓高姓楊姓五户各一元醉香舘募禱福記二元徐仁記五角陳愼記四角陳吳氏炳記二户各三角太原記文武記顧星記湏蓉記顧錦秋五户各二角吕許氏淸和記二户各一角合收四元虚對開一個小洋二角六千零九十三號募雙魚洗齋四元心織廬管孫氏二户各三元繡記一元溧陽王慶如翁募求病愈二元恆相泰協盛啓公義祥朱開泰不書名五户各五元不書名二户各一元八千一百五十號募十二户二元小洋八角浙紹總捕署帳房募七户十五元○蘇州文報局募第念二批文和堂徐積善堂恩記志記憊休人移刻善書並放生資金陵胡氏求病痊愈五户各十元延昌媳病愈酧愿無名氏二户各四元王賡熙祈保妻胡氏生產平安誠心氏平陽文涵氏爲先母及妻資冥福又涵雅堂四户各二元棉力人求合家及妹平安指東賑三元皖巢無名氏五角豫章無名氏五角又銅洋一元周枚叔聽香書屋毛二户各一元無名氏銅洋一元費福生爲先母朱氏週年移懺費祈資冥福十二元安節局收義大處第四次桶捐五元五百五十文人和霞第四次桶捐八元小洋二角一千零廿一文合敗九十二元銅洋八元小洋二角錢四百五十六文○蘇州電報局募彩票規元六十兩合洋八十元零五角現洋十九元小洋五角○杭州電報局募第十五次顧高氏餘英東海氏棉衣二户各十元保安堂六元培麟室四元錢晋甫二員濮友豐魯少卿延靑館湯杏薌四户各一員凝瑞廣心堂保平安四員○營口電報局等湘平合申規元十四兩六錢四分四厘又交來瀋局馬晉侯學司等合申規元十二兩五錢五分二厘○平原氏廿員○譚文圃包文卿二翁募北三鋪業姓保平安樵餘子四員○松江席孟則翁募吳興孝亷淸和明經雨善士一元足開對一個小洋五分○果育堂交來黄煥烟翁葬親紼儀充賑四百元又交來募英洋三十八元本洋一元銅洋一元足對開三个小洋三十三角錢八千四百零三文○本日共收英洋八百念四元銅洋十三元本洋一元規元一百十七兩一錢九分六厘現銀念四兩足對開五個虚對開七個小洋五十二角五分錢二百拾一千八百五拾九文 
 
 

Page 10

 
 
[上海三馬路與昌絲淺陳竹坪經募兩廣山東江寗沙洲賑捐棉衣十月初三日第一百十九次淸單]  
　　無名氏洋一百元○海陽頴川郡半半愚人洋十元○烏鎭寳生典交來高姓將喜筵移振以爲親友造福洋六元○應貽記求進宅大小平安無名氏二户各洋五元周嘉蘭爲内人患外症許愿卽愈完願洋四元王大生南號諸友續洋四元錢八十文無名氏洋三元成美茶捐洋二元　桂芳指沙州洋二元○周莊周裕典經募與字二百七十册洋四元又全盛局寄來洋四元○嘉興東栅口募無名氏七户合洋一元又無名氏銅洋一元○無錫陸右豊　園經募朱怡豐棉衣捐洋二元范同和信餘號陸右豐三户棉衣捐各洋一元以上四户共來洋五元○屯溪空空道人經募昌字一千六百四册屯溪釐局向洋八元不書名無名氏空空道人胡柳村鄭大昌五户各洋二元許鯉庭無名氏胡資生曹德和恆大成繼成居無名氏江怡盛萬康程仁和寗松盛陳會源曹成記寧探蘭程墀園陳亦儀謝賛堂怡怡生靈盈章德泰二十户各洋一元大興元盛許溧隆金同壹四户各洋五角以上三十户共來洋四十元○昌宇一千八百十五册金陵陳坤記緞莊經募陳坤記洋二十元鈺隆公道品三無名氏三户各洋三元曾星堦洋二元陳桂洲常善記蔡竹弇陶步唐朱永豐無名氏陶趙氏丁厚之陳耀南無名氏虞鎭興老安泰魏景海石鴻賓十四户各洋一元萬裕禎陶輔廷二户各洋五角無名氏錢一千文楊世全李之恆王立楊兪永潮李家亭劉司務汪松年王翼德不知名毛元靑無名氏吳肇興徐義興十三户各錢五百文無名氏錢四百七十文張家保王良和二户各錢四百文陳錦源穆宜貴陳如發邱調記姚啓泰姚家海陳啓太陶必貴王先榮范錦芳萬興坊張榮椿吳恆源李仁泰姜盛年有名氏曹永綠姚敬仁十八户各錢三百文柏先州蔣永保高受之甌長生林洪亮潘興榮許成章姚培錦姚新甫王德平十户各錢二百文以上六十六户共來洋六十元○昌字一千一百七十七册漢陽盧大昌黄學超翁經募盧懷吉堂洋十元盧大昌黄顯二户各洋四元李軼羣盧煜山盧敬乾盧萬遐盧廣夷盧卿雲盧瑞生鄭兆臨鍾禮祥唐瑶生何桂生何絡之盧冠千盧秀恆盧幹臣十五户各洋二元以上十八户共來洋四十八元○張綠　先生書潤移助洋六角又洋四角朱靑藜先生書潤移賑洋四角○歴轆主人銅洋一元曹隆泰病愈還愿洋一元恆記湯先生錢七百文○滬報舘交來夜夢不芊八錢四百文沈氏小洋二角○本日共收洋三百零四元銅洋二元小洋十六角錢一千一百八十文合并聲明 
 
 
 

Page 11

 
 
[光緒十一年十月初一日京報全録]  
　　宫門抄○上諭兩道録前○發抄旨兩道○江督曾等奏遵旨籌添河運漕粮並擬修河道摺○陜督譚奏甘肅文鄉試完竣並試譒譯緣由摺○川督丁奏請旌表摺○黔撫李奏特叅通判暫革究追片○大臣色等奏校閱官兵秋操情形摺○浙撫劉奏報學政幕友姓名籍貫片○十月初一日兵部太常寺太僕寺正白旗值口無引見○耀年假滿請安○桂公請假十五日○内閣奏派騐放之大臣派出崑岡長順童華徐用儀○吏部呈進冬季搢紳○又呈進月官卷○欽天監呈進時憲書○順天府奏京師得雪一寸○召見軍機○發抄　裕禄等奏衡州恊兵丁滋事請將署副將彭世昇等革職勒交要犯歸案懲辦並將知縣王履謙等議處奉旨此案前據卞寳第奏到已將彭世昇等交部議處兹據裕禄叅奏各情形彭世昇連俊均着先行革職　交首要滋事兵丁嚴行審訊按例懲辦倘再延不交出卽行嚴叅王履謙王道隆均着交部先行分别照例議處仍嚴飭將未獲各犯勒拿務獲究辦餘依議該部知道欽此○又請仍以鹽法道武震調補漢黄德道奉旨吏部議奏欽此○○兩江總督臣曾國荃漕運總督臣嵩駿護理江蘇巡撫臣譚鈞培跪奏爲遵旨籌添河運漕糧並擬將河道大加修治恭摺縷陳仰祈聖鑒事竊臣等欽奉上諭江浙漕粮概由海運殊非經久之策嗣後漕糧運通雖不能遽行全復河運必應設法增添爲逐漸推廣之計惟轉漕必先治河且雇用民船等事必須預爲綢繆着切實籌畫奏明辦理等因欽此仰見聖慮周詳規畫久遠跪誦再四欽佩曷任臣嵩駿並面承聖訓誥誡諄諄到任後將緊要事件理有端緒卽起程赴甯業經奏報在案兹於八月二十四日抵甯與臣國荃臣鈞培悉心籌議伏查河運程途綿長二千餘里其間自陶城埠至臨淸州一片乾河藉黄濟運艱難情形人所共知此外江省之邳宿東省之魚台濟甯鉅野壽張等處河道節節於墊每年江北漕船經過動輒阻滯若不及早大加修治年復一年淤蟄更甚恐併此十餘萬石漕糧亦難浮送送江北漕船僅五百餘號卽遇淺處或築壩套塘或起剥絞挽尚可勉强設法如船隻多至加倍前後不能兼顧尤難措手今擬增添米石誠如聖諭轉漕必先治河除東省河道應由東河總督山東巡撫遴員勘估奏　辦理外邳宿運河專恃微山湖一線來源據徐州道叚喆禀稱辰下天晴日久微湖日見消涸幾於全底皆露往歲由沛縣至夏鎭東西湖面相隔三四十里非風不渡遇尋常水小之年亦尚隔十數里不等現在大車可從湖底往來與光緒四年春間相同節近霜淸未必再能發水則來春必至乾涸等語接閱之下尤爲先前所不及料當卽飛咨東河督臣山東撫臣查照舊案赶於朱姬減閘迄下築壩收蓄就河道情形而論實未便遽議增添漕運而天庾正供不敢不力任其難仰紓宸厪前曾飭商江蘇粮道王毓藻擬增運糙粮十萬石今微湖枯涸至斯來春水勢如何未敢預料似宜從少試運徐圖推廣臣等公同商酌擬請來年酌撥江蘇糙粮五萬石改由河遊計需船二百餘號尚易招雇由該粮道委員押送參酌江北章程妥爲辦理查新授兩淮鹽運使張富年服官江南二十餘年熟悉河運漕運情形臣等一面札委該司前往沿河一帶會同淮揚徐州兩道查勘淤淺叚落擇要核估禀明奏辦以期稍有把握庶可逐漸加增所有籌增河運糙粮並酌擬修治河道大概情形相應恭摺覆陳伏乞皇太后皇上聖鑒訓示謹奏軍機大臣奉旨據奏來年河運酌添江蘇糙糧五萬石着照所議行該督等卽督飭委員將邳宿河道淤淺段落切實勘估認眞挑濬並咨明山東巡撫務將東省運河一律疏通以期漕運逐漸加增是爲至要欽此○○頭品頂戴陜甘總督臣譚鍾麟跪奏爲甘肅文闈鄉試三塲完竣接試繙譯一律安靜並房考兼用候補人員恭摺仰祈聖鑒事竊甘肅本年乙酉科鄉試照例由臣監臨於八月初六日入闈其應調同考官八員於進士舉人出身之實缺州縣内考取安定縣知縣李榖人甯州知州胡仕賢淸水縣知縣潘炳辰三員餘遵照道光十年通行章程在候補人員内取考得卽用知縣晉榮大挑試用知縣鄭業啓劉玉順教習知縣蘇重熙補用直隸州知州舉人傅壽森五員文理優長堪以派充分校應試士子共二千四百八十三名三場完竣已將硃卷封送内簾十七日接試繙譯計駐防士子十三名照例點進貢院隨詣内簾恭領欽命題目嚴密繕刊散給士子十九日出塲内外簾一律整齊嚴肅除將繙譯卷十三本逐一彌封鈐印卽日委員解交禮部外所有原奉欽命繙譯題目敬謹封固附摺恭繳臣於二十日出闈提調官蘭州道陶模監試官儘先題奏道雅爾佳納在闈内稽查彈壓並委督標中軍副將住宿貢院卽外巡邏稽查以昭愼密所有甘肅鄉試三塲完竣接試繙譯均各肅靜曁房考兼用候補人員緣由理合恭摺具奏伏乞皇太后皇上聖鑒謹奏軍機機大臣奉旨知道了欽此○○太子少保頭品頂戴降三級留任四川總督臣丁寳楨跪奏爲恭請旌表節烈婦女以彰風化恭摺仰祈聖鑒事據南川縣知縣張濤等公禀雲南同鄉附生四川試用未入流錢珍和之妻丁氏係貴州平遠縣人前四川候補知府丁萬選之女於光緒十一年五月初八日珍和病故喪塟事畢該氏絶粒數日於六月初三日仰藥殉節又據總辦滇黔鹽務候補道夏峕詳前管李莊分局委員候補知縣江先立係江西臨川縣人於本年四月初六日病故其妻宋氏當卽絶食將以身殉繼因棺殮一切乏人料理强起照料事畢卽於十三日自服洋藥身故又據新津縣知縣羅雲碧等公禀湖南同鄉長沙縣候選從九鳳在兹之妾曾氏於咸豐三年在兹遘疾曾氏親侍湯藥衣不解帶每夜焚香禱祝願以身代四年七月在兹病故氏年二十七歲將以身殉經族戚責以大義轉念守節孝事邁姑隨同嫡婦蔡氏撫子成立殁於光緒四年計年五十二歲守節二十四年又據樂至縣知縣鄭廷卿等禀建同鄉節婦謝陳氏係已故庠生謝學彬之妻四川卽用知縣謝必鏗之母十七歲子歸幽嫻敬順咸豐十一年學彬病故氏二十六歲痛不欲生因念翁老子孤義難殉死矢志守節敬奉翁姑撫子成立現年五十歲計守節二十四年又據新甯縣知縣趙廷璜禀貫州同鄉節婦李趙氏係遵義縣儒童李蕙之妻同治三年夫故氏年二十八歲矢志守節現年五十一歲計守節二十四年又節婦徐吳氏係儒童徐禮袒之妻同治元年禮袒病故氏年二十九歲立志守節現年五十二歲計守節二十四年又已故節婦夏曾氏係儒童夏道淸之　道光二十年道淸病故氏年十八歲矢志守節殁於光緒八年計守節四十三年又已故節婦曾喻氏係處士曾鈵之妻道光十七年夫故時年二十六歲矢志守節殁於同治五年計守節二十九年以上節婦八口均因原籍乏人呈報經各該員分造册結先後禀請旌表前來臣查該節烈婦錢丁氏江宋氏鳳曾氏謝陳氏李趙氏徐吳氏夏曾氏曾喻氏志凛氷霜心堅金石固爲巾幗完人宜邀旌揚盛典合無仰懇天恩勅部旌表以彰風化除册結送部外謹會同學政臣邵積誠合詞恭摺具陳伏乞皇太后皇上聖鑒訓示謹奏軍機大臣奉旨錢丁氏等均着准其旌表禮部知道欽此○○李用淸片再提舉銜指分四川試用通判周恩壽籍隸貴州婺川縣因拖欠川商大興公官鹽價銀一千零七十餘兩頻催罔應控經署思南府知府程榮壽差傳訊追該員恃符抗傳久不到案顯有圖騙情事據該署府禀請革追以重公欵等情由藩司曾紀鳳核轉具詳前來臣查川省運辦官鹽有益餉需若任其拖欠詐騙則彼此效尤於官本大有關繫未便姑容相應請旨將提舉銜指分四川試用通判周恩壽暫行革職以便轉飭提案究追以重公項倘該員自知愧奮能將前項銀兩如數繳淸卽該府查明具詳奏請開復用示體恤除咨部曁四川督臣查照外謹附片具陳伏乞聖鑒訓示謹奏軍機大臣奉旨着照所請吏部知道欽此○○奴才色楞額奴才崇綱跪奏爲校閱前藏漢番官兵秋操情形恭摺具奏仰祈聖鑒事竊查前藏漢番官兵向係春秋二季操演其達木官兵祗於秋間行調來藏入伍演試兹届秋操奴才等預飭將備達木恊領審營戴琫等調集漢番官兵一體操練卽於七月十四日起連日親赴　場認眞校閱漢營新練陣式令達木官兵附入行走分合進退均屬嚴整番營所演陣圖亦屬整齊漢番兩營連環排槍聲勢聨絡籐牌刀矛等技以及行陣攻山奪卡均爲趫捷各官兵馬步騎射鳥鎗中靶之數雖强弱不等合計七成有餘奴才等校閱時擇其技藝嫻熟者優賞記名拔補次者賞給綢縀銀牌荷包小刀等物以示鼓勵間有技藝生疏未能合式者分别降責用昭懲戒仍嚴飭將備戴琫等勤加訓練實力操防務期一律精强咸成勁旅仰副聖主整飭戎行修明武備之至意所有奴才等校閱前藏漢番官兵秋操情形理合恭摺具奏伏乞皇太后皇上聖鑒謹 
奏軍機大臣奉旨知道了欽此○○劉秉璋片再准新任浙江學政臣瞿鴻禨咨稱勷理衡文所延幕友彭嘉樹江西舉人方梓林安徽廪貢生金殿詳安徽附生顧光昌江蘇貢生錢元湛江蘇廪貢生陳名河江蘇附貢生閻正衡湖南廪貢生開具姓名籍貫照例移請轉奏前來臣查該舉人彭嘉樹等均籍隸他省相應附片陳明伏乞聖鑒謹奏軍機大臣奉旨知道了欽此昨由輪船帶來初一日京報合先排印其廿七至三十京報諒由别船遞來一俟接到再行補登本館附誌 
 
 

Page 12

 
 
[法界公堂瑣案]  
　　小車夫吳順寶投案訴冤翁太守問因何事包探嚴頌眉稟稱早上有人雇坐東洋車付給車資時袋内跌出英洋三元其人尚未知覺卽被二人拾取兩洋尚有一洋被另一東洋車夫將脚踏住吳見之欲取不能遂將小車壓伊身上以致兩人爭扭同進捕房將洋一元交出呈案請閱兩車夫當時卽已放出太守將吳研詰吳供與相同太守謂今來此尚欲領洋乎吳稱因捕房着到公堂故來候示太守謂是洋雖係其人落下與搶奪者不同但地下之遺不應拾取何况要從别人手内挖出本該懲辦今姑從寛嗣後不得再取遺物吳唯唯而退太守謂洋元上印有圖　可暫存捕房如有失主到來當爲給領○中八仙橋聚仙園茶肆主土榮培訴稱小的家眷住在店中七月間所雇挑水夫徐阿林並不告明私雇他工庖代小的疑而查檢見失去絨毯一條洋燈一盞至前日遇徐詰其爲何回去並不說明且店中失去物件徐稱洋燈已砸破情願賠錢絨毯未取問其住居何處答稱借住客寓其實已來滬一月有餘在親戚人家煮飯翁太守詰訊情由徐供認洋燈打碎願賠洋五角已有四開一枚在捕房絨毯並不曾取太守著王偕徐出外收洋五角如不交出再送捕房王遵斷之下訴稱伊戚朱松泉恐來生事太守謂公堂正在拘捉其人若來卽送捕解案可也○張五訴稱因有要需將衣服向小東門外寳泰押店質錢一千二百文嗣因錢有缺數向之補找該押店夥非但不依反將錢板向我頭上毆擊致額鼻等處受傷現在錢二百文已取出其一千文尚在店中翁太守著包探往傳該店夥吳海軒携錢一千文到案張供訴前情吳供張持物來押錢一千二百文當時取去洋一元錢亦找淸後又來將洋掉錢俄又醉態模糊稱有虧串掌櫃人數見不缺伊又倚醉逞强以致傾跌碰傷張堅執伊持錢板打下太守又詰吳曰此事可是爾經手答稱我在裏邊並不目見太守謂旣在裏邊如何知伊自已碰跌吳稱其時我在外見伊拉人太守謂纔說在裏邊何又說在外况伊在櫃外卽使拉人傾跌亦應傷及後面頭顱斷不能將眉毛跌斷總之此等人難保不說謊言然傷痕的係是錢板所擊伊之酒醉爾之缺串想俱情或有之吳又稱或係别人所擊亦未可知太守謂然則錢板究竟有否答稱錢板確有擊伊之事則我不得知太守謂旣不得知可卽押起待得知後再行釋放吳始認實是失手求請從寛太守謂本應懲責姑念生意中人從寛免責罰洋一元待交到釋放○包探在興聖街小客寓中獲到積竊錢寄生前已兩次遞籍逃回盤詰之下認竊四起因卽解送公堂翁太守謂遞解人犯逃回者定章先責二百板隨將錢研詰據稱五月問竊過新街飯店中錢三千數百文五月初又竊法馬路同春茶樓附近烟店中錢二千五百數十文五月中又竊玉露春茶館對門飯店中拷紬衫長衫長衫共三件布衫由小的質錢二百五十文拷紬衫長衫　英包探夥混名巡捕阿寳奪去太守謂諒爾與巡捕阿寳也有轇轕　着交捕帶回先責二百板然後着包探帶往供出各家對質如係謊供當再比責○捕房解送張阿三請訊原告寳源押店陳謂哉遞呈押票一紙帳簿一本錢六百四十四文包探孫寳生禀稱本年八月間獲到竊賊供出贓物押在寳源押票寄在虹口友人後因傳提不到帶賊吊贓一票　紡綢褲釘靴作裙等質錢一千七百文一票是元羽縀褂質錢五百六十文吊到後隨給失主領去賊已責放昨日張携羽縀褂票向該店取贖該店以原物早經吊去故將伊送案太守問張作何生意票從何來張稱素習外科此票三日前在路拾得往贖時該店將我送押捕房太守謂旣是拾來姑不深究但地上遺物不應拾取卽使拾得亦應送至捕房以便矢主貝領所呈之錢給還張叩謝而去押店夥請道當本太守謂賊已嚴辦毋庸多瀆○前報列王張氏控沈阿榮將東洋車四輛私自售錢一案嗣經捕房追出三輛其寄存烟舘主錢勝華處一輛亦已交到捕房昨日復訊錢稱車係向沈租得每日出租錢二百文結算之下伊透去錢千文之謂今已將車送入捕房馬王氏仍照前期申訴並稱出洋一元六角捐取照會無多幾日卽被王張氏誑入捕房扣留迄今生意一日木做而修理已質洋八九元太守謂錢已將車交到可卽遏去所稱被欠錢文着與沈將帳明算馬王氏買車情眞著王張氏償還原價并捐照之費洋五元六角待交到後將車給領沈責二百板○中西書院傭婦沈周氏訴稱主婦有事出門樓上房間鎖閉鎖匙交大菜司務張如高經管今婦人之房間亦鎖在内後因天冷欲取棉衣兩次央張開鎖張稱鎖匙在主婦處不肯取出初五日主婦可滬開門鎖匙仍在張身邊取出小婦人記得自巳箱子上鎖匙放在蓆下今已移在枕頭上開箱檢點則衣服不少推失去洋九元因之報捕將張送案翁太守詰訊張如高張稱主婦去時分付不許該氏上樓故未將鎖匙取出至洋元小的决不竊取實因該氏悮聽私夫潘鏡堂之言致將小的誣詐太守謂鎖匙在爾身邊兩次索匙不與是何意見洋元旣不是爾所竊卽使被别人取夫鎖匙由爾經管亦當惟爾是問張堅執不取并稱伊已連次訛詐太守謂着爾賠償者原欲全爾之體面爾反說伊訛詐乎不賠必當重辦張稱情願向東人支取工帳將洋賠還太守着交保出外將洋繳堂 
 
