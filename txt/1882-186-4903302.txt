# 1882 - 186 - 4903302

 

Page 1

 
 
[策高麗通商事宜化俗第五]  
　　　道光二十年以來中外交滏於今垂四十年惟通商各率頭與泰西商民相習一切交涉事宜　旣誠其性情悉其風俗有各出資本相助以經營者有中國之事各國互贊其成者有西國之事各國相輔而行而中國亦厠其間者習之已久漸覺相安無驚駭詫異之慨誠以現在中外之勢以通商爲本務地則散處於四大洲國則並立爲數十國與中國古時中外之常同南北之分壤迥　不侔不過通商之意主乎牟利利之所在人必爭趨具國或不能自立有利不興而他國豔羡之奪取之而已然其意在利仍不在地利出於地他國據之以興利方且欲常保其地而不使他人有之若必得其地以爲已有則相去國都或數萬里而不能聨絡或數千里而仍隔海洋故近來如英之於印度西班牙之於南洋以及阿非利加亞墨利加各國所建埠頭其利可以圖而其地則不可以得且所爲者利亦嘗設兵置戍大費其資本而後歲有所獲也凡此地中之利爲他國人所有者亦以其地之君臣商民不能自立振興之法委靡苟且以至於兵力亦不相敵而後他國得而乘之也假如五印度其初不受佛教虚無寂滅之害其後又不被回教放誕邪亂之禍拓地數千里居東半球之中聨五國之勢而爲一統之尊兵强國富亦何至積成衰　而爲英人所蠶食哉他若墨州之荒土風氣未開阿洲之炎熇物　甚劣亦若地氣之所限天乃特舉以授泰西諸國者使墨洲早有華盛頓其人阿洲亦出聖人則决非今日之局矣南洋諸島土番很陋不能自立爲國固其地之狹小所致然蘇祿三島竟能自守則亦不盡在地之大小也可見泰西各國之所至果皆自知振興雖輪船火器之利亦難奏效相持旣久不過同爲與國一律通商而普天之下無非自主之國斷無有如今日之守府者也顧目前之大局經驗而後見而古史之事蹟誦讀而勿忘一言外國僉曰此中國之害也試觀中國幅員如此其廣而四十年來知泰西之志向與通商之利益者如各直省中能有幾處之人粤東與洋人相交最久近惻閩浙江南之人稍稍知其利害得失然去海口千里以外而外國人或有傳教而至其地者與游獵而經真處者則里巷父老市井小兒猶譁然以爲奇怪民情如是官長亦然前年馬嘉利探路至雲南爲騰越野人戕害外人紛紛有言該處總兵實主使者又謂省中大吏授意者揆情度理此案亦有不能置辨者蓋少見多怪人情類然雖閲四十年而亦不能免也然則以中國之往事而例諸今日之高麗又可想見矣夫高麗從古不通他國勢窮計絶而後與日本往來因與日本往來而始知通商之利是僅通日本而日本未必爲高麗福不僅通日本而日本乃不足以爲高麗禍則今日之請命中國與美法英諸國立約通商正爲高麗興廢存亡之機關繫不可謂不大其君若臣汲汲於通商之務其隨中國之後而爲各國之興國也明矣爲各國之與國其必不至爲印度南洋與阿墨二洲之荒土又可知矣顧其君若臣立意已决而欺入道之民則未能與其君臣同志此後次第興辦其能胥饜乎民心者乎以中國朝廷之權與通商之旣久而内地之民猶若是則以高麗之國勢與國俗言之其可恃乎夫爲人君者有一事不合乎民情已足以致亂若通商之後攺者宜改興者宜興豈一二事之可該者故宜其有亂人潛謀弑逆也去歲季裁仁之案高廷嚴辦痛懲而亂黨卒未盡絶現復有江道源趙秉天等陰爲不軌雖此等人不知遠謀徒執成見卽盡捕其黨而誅之於高麗初無所損於通商亦無所撓第當此事事整頓之際而内亂屢作亦殊非計竊謂高麗幅員直不過二千里横則六七百里不等三面距海其内地無有去海口甚遠如中國之腹地者擴其志趣恢其見聞較之中國尚屬易事民之所好在利苟通商之後能使國中大開利源君民共沾轉移自是迅速然目前未能遽興大利似猶需乎條教號令之煩意者高人尊重中國或由中國多泒員弁爲之經理一切則國人庶無煩言而拘迂之俗乃得漸化云爾 
[絲茶滯銷]  
　　前禮拜六本埠西商接到外洋電報知新茶之裝赴英國者大爲虧折每磅約虧本四辨士云湖 
絲亦未見生色且價無一定頗難出售絲茶之往美國者亦復如是巨商大賈殊爲悶悶耳 
[清淮官報]  
　　新任漕憲慶聞於五月十五日已抵清江浦十六日夘　　刻進行臺擇於念四日未刻接印漕憲寛和謙讓接見屬員無疾言厲色各官皆甚欣慰聞前任周漕帥須俟交秋後方束裝南下盖在淮上就醫也十五日漕轅牌　蘇州衞守備缺委候補衞守備朱維賓署理又間湖南巡撫卞中丞已於十三日過浦南下矣 
[邑侯德政]  
　　淮上蝗蝻叢生清河楊邑尊近特出示收買蝗蝻計飛蝗每觔十文跳蝻每觔二十五文蝻子每 
觔五十文無論觔數多少送署由邑尊親騐給價又因猪肉灌水食之實足致人疾病清江浦此風頗盛故楊邑尊今亦出示巖禁且聲明律例猎肉灌水者照官鹽攙和泥沙律杖八十治罪可謂留心民事除惡務盡者矣 
[盜攀哨弁]  
　　安徽人張萬發天津練軍前營之哨官也性好狎邪兼交匪類雖係前營哨弁却在統領處當差 
統領黄軍門金志平日以其屢次請假心頗疑之然斷不虞其有勾串匪類之情事也詎前日獲盜四人係明火持械者據供去歲新庄一案贓犯孔多情節較巨而張亦事前借箸事後分贓云云統領接奉文移着將張交案不謂張已知風先逸及統領飭傳人已去無影響矣按統領之護衛營係駐紥河北之大佛寺築有營門辰開酉閉夜間無事不准啓關是日接奉文移係在黄昏以後張固在營風聲一動稱奉公事呌開營門營外適繫有馬疋鞍韉俱全遽跨上加鞭慌不擇途順道逃逸統領傅張不應亟查門者知已矯令出關有此一着個中情節更顯而易見統領以案關標下哨弁不便姑容且被逃亡恐千未便赶傳差弁十數人連夜跨馬出營追趕至某地方而後就獲現已追回由營務處審訊矣諺曰賊咬一口入肉三分是案或被仇攀亦未可定但是非自有公論張果問心無愧又何必聞風先逸也 
[諭戒洋烟示]  
　　欽加布政使銜直隸遇缺題補道督辦廣仁堂事務盛爲勸諭事照得本道於光緒五年冬間 
在署津道任内詳請設立戒烟公所相廉首倡購求方藥試辦兩年除癮者不下二千餘人逢期常用親往查視服藥數時眞能立除宿癮調養數日面色便覺改觀取效神速似較他法爲相宜是以聞風赴局求戒者日多一日可見改過遷善各有同心但能近悦遠來豈非美事現經本道勉籌經費漸冀擴充詳請奏明將戒烟公所併歸天津西門外廣仁堂内仍前辦理兹擇於三月二十日爲第一次排期凡欲戒煙者悉照舊章先期赴局掛號以便挨次醫治仍按七日爲 
 
 

Page 2

 
 
一期取來復之意照章留住七日醫藥飯食茶水均係局備毋庸花費分毫服藥除癮之後其不願住至七日者亦不勉强惟飲食有必須宜忌者應照食單格外留意如紳宦大家有願延請官醫到家施治則酬謝聽其自便查鴉片流入中國人人知其受害大抵因疾病吸食者十之六七因應酬沾染者十之三四初食似能除風寒辟瘴癘平肝鬱固予人以可貪之道久之成癮非特治病不效而病益加多洋人原不過借以爲藥故名之曰洋藥東西洋皆相戒不食吾何以甘之如飴藜藿則不能勞刀愈益困窮膏粱則不能勞心尤傷精氣近年自好之士多知愧悔每見市肆售賣洋藥與售賣戒煙丸丹者衡宇相望竊喜風氣稍覺轉移歴試各藥非不效騐但須半月一月方能湔除稍一間斷盡棄前功故人尤視戒烟爲畏途以爲一吸之後不可復戒自本局戒烟之法行無論年老積癮自服藥起僅十八時辰而癮卽除所惜用藥必須因人變通尚難定爲成方廣爲傳送明知受病者恒河沙數施治者囿於一隅但本道設局之苦心所望吸食者毅然來戒勿畏一日之難留此終身之害尤望癮已除者須持一念求戒之初心勿再試而徒傷身體瘾未成者須人人鑒除癮之艱難勿效尤而永成痼疾讀書者戒之便可振刷精神力圖上進務農者戒之便可盡力耕作歳樂豐登百工商旅戒之便可杜其消耗日獲盈餘弁兵胥吏戒之便可變其游惰認眞趨公總之爲天下多戒一烟癮之人卽爲天下多培一有用之才從此各圖自新互相勸戒寔於本道有厚望焉特示 
[爵帥行程]  
　　湖南提督鮑爵帥因目疾未廖奏請囘籍調理蒙恩再賞假三個月此已見之邸抄昨據宜昌來信知爵帥於本月初已 
由鄂垣抵宜將卽取道入蜀並悉疾已漸痊一俟假满當可赴湖南新任也至三月二十九日之京報所錄奏請開缺摺内有遽難視物一語兹悉實是遽難遠視四字蓋不過稍覺昏花非竟一無所見也合卽校正 
[逞能斃命]  
　　五月初十日京都雙順和班戯館演唱喜崇臺劇中有駝腰者係武生宋玉珍扮演宋本名優而該班是日又新到武脚色 
數人宋忠壓倒之庶可獨推巨擘乃盡獻生平長技左旋右抽勢如御風掣電一時觀者莫不喝采詎翻觔斗落地偶一失足震動腦頦是時口鼻流血及抬至該班庽所則已氣絶矣 
[頑僧不法]  
　　寜波近有頑僧啓照先後在天童羅江蘆山覺海等寺無惡不作前月又在天童與里人陳小鶴合擺燭攤因爭滋事經朱 
邑尊提案枷責飭具不敢再到天童滋擾甘結方准從寛勉非乃該僧仍不知悔又敢賣囑平日所恃之同黨於日前到府聨名公稟保其回寺宗太守收閲禀詞廉得各情卽將具禀姓名行縣存案如啓照將來再到天童滋事卽將担保諸人一併提案究辦云 
[戯棚修竣]  
　　車利尼馬戯本擬禮拜六開演兩次嗣因風雨過大布篷損裂亟須修理以故停止昨已列報兹悉布篷業已修理完竣准 
於今日晩間照常開演格外加工除各種馬獸各戯均換新式使觀者耳目一新外又加緣繩走索懸布跳罫諸戯較前愈加生色異常奪目想中西士女聨袂往觀益復興高采烈矣 
[歇夏停公]  
　　本埠英按察署每年例須歇夏本館近閲外國新聞告白知今年歇夏之期定於六月初三日起至七月二十四日止期内 
停辦大事若小事則有副按察使每日於十點鐘至十二點鐘分别辦理也 
[書院課期]  
　　本城蕊珠書院現奉關道憲邵觀察示期於二十七日考試着應考諸生於黎明時齊集聽候命題給卷云 
[自來水開工]  
　　前報述本埠自來水工程於法租界之打狗橋浜首浜邊做起兹悉昨日已動工開溝有洋人監督其鐵管等件暫商 
之工部局卽就三角地權作棧房云 
[雇工油漆]  
　　西人最重工務凡屬應加修飾者無論大小皆隨時留心不使毁壞兹悉虹口各橋之欄杆捕房之報警鐘架及各處之自 
來火杆現均雇工油漆煥然一新并聞各鋪戶所點之自來火現擬减價賤售盖因有電燈公司之創設也 
[被騙玉器]  
　　寜波人某甲由寜携帶玉器多件來滬求售初到卽遇三人引之入茶肆自詡路道甚廣可爲代銷甲信以爲眞其一人云 
所有玉器盍付我給識者一觀某也富某也貴如其合意當不吝重咨甲坦然交之其人納入身畔袋中乃轉瞬間三人設計陸續遁去甲始悟懊悔無已訴諸巡街捕囑令控于公堂甲本畏事且人地生疏未果投控惟將被騙情節書出黏貼街衢以洩怨氣而三人者且安享其利矣奸詐小人詭計百出彼初游申浦者尚愼諸哉 
[截足保生]  
　　南翔人某年四十六歲兩足近患脱疽卽俗所謂截足風者富投同仁醫館調治醫生云此症凶險須將爾足截去方保性 
命未識願否錢對以情願乃截足而爲之醫愈愈後醫館不能久留正躊躇間本邑普育堂董事朱君凝香聞之卽令至該堂作事於是錢旣離痼疾復得枝樓可謂幸矣 
[尋妻遘病]  
　　浙人徐治根妻王氏於本月初五日由原籍逃來上海徐治根聞信乃向親友借得新絲賣洋十餘元以作川資來滬尋訪 
寓居半月遍訪無蹤而川資將罄憂思致病屢欲覔死同庽者憐而勸之令投醫院求治痊後再作計較徐然之聞已投同仁醫院矣噫若徐者爲覔雙棲之侣反遭二豎之欺旅况蕭條進退維谷何命途之多舛耶 
[拾遺被毆]  
　　甯波人某甲在本埠虹口挑水爲生昨日至西洋人家桃水見其家地下遺票一紙拾之而出問諸識者知爲外國饅頭票 
也卽往取饅頭西洋人是經知覺踵尋而至問以竊取之罪將該寜人之頭顱毆破寜人亦不相下乃共投捕房經捕頭先將某甲送往同仁醫館調治矣 
[壞船續誌]  
　　本埠前日風狂雨驟浦中小舟遭覆者甚多已列於報兹聞尚有客貨船一雙在浦江内失事又荳餅船一雙欲傍岸而不 
及幸得救生船竭力搶護方免於難内港尚然如此外洋之險可知矣 
[水手停工續述]  
　　會德豐駁船水手停工及榮泰船行之水手效尤各情迭經列報兹悉榮泰之水手並非欲向行東分潤起見據稱係 
會德豐行之水手令其隨同控吉所致由陳太守先行出示曉諭令駭水手等務各靜候會訊不得停工阻撓以及恃衆肇衅倘敢抗違不遵定卽查拿究禁云云昨晨太守赴道轅謁見邵觀察面陳一切卽行返署會同英司副領事庭訊會德豐行洋東帶同總工頭席竹年投案候質太守問席在會德豐生理幾年及駁船之事席答稱在行跑馬頭三年蒙洋東提升總工頭亦有三年衆工係聽人唆使停工加資洋東現在求請核斷太守謂衆工非欲加資實因伊等每月工洋六元尅扣祗剩二元餘爲此控請究弊席答稱每船七人其間工頭一老大一水手五行東則每人通給工洋六元每號共洋四十二元交我轉發扣去洋二元給工頭四十元工頭分大小發給各人并除飯食此皆不千我事太守隨喚聨名具稟之王福賈坤等到堂訊供然斯時水手共擠有三四百名傳喚許久始據朱二等到堂而所供在何船何事頗有參差太守隨向朱二等曰據控尅扣太多而席竹年已認每號扣洋二元其間扣尅過多者係在工頭老大爾等控告亦應控在船工頭而獨控席何也衆水手皆稱實因貧苦衣食難週 
 
 

Page 3

 
 
起見惟求大老爺恩典澈究席又稱禮拜日發給工資却無異言不知何故禮拜一均致停工衆水手稱爾何唆使洋東將我等拘押法捕房幸解送法公堂蒙翁大老爺明鑒諭投憲案太守商之司副領事以是案聨名控究者七人船共六號須令席竹年邀同該船六號之工頭老大等訂期於今晨九點鐘覆訊領事官亦以爲然隨諭知會德豐洋東令席傳到工頭候訊朱二王福等始退又有榮泰駁船行之水手林九高許行堂徐金山沈丫頭沈阿喜王培培等聨名遞稟聲稱民等在榮泰駁船爲水手至尅扣情形與會德豐一轍現聞已被控究民等亦欲停工投案經總工頭陸星海安慰云俟會德豐定斷照辦民等不勝欣喜詎席竹年同水手人等到我等船上云華商船上水手向無停工之舉今會德豐船旣停工榮泰船亦須停工庶免洋東見怪云云民等初則不允被伊毁壞鍋灶逐令上岸迄今已有四日不得已而投訴然我等原不願停工連日已經典衣而食苦不勝言欲回船又恐彼尋衅至我行船隻有四十七號人共三四百名太守正在閲禀之際忽見會德豐洋東同席又回稱被衆水手持棒攔阻不能出去太守隨問席令榮泰船停工何也席稱並無此言林九高等堅指席來勒令停止有我等總工頭陸星海可証陸稱會德豐船上之水手五六人到我船喝令停工是實席則並不在塲太守隨向林九高等曰爾等旣願做工事固最妙靜候會訊核斷爾等回船設彼再來喝停阻撓本分府提拿究辦不貸林等同稱須求追償所停四日之工資經太守再四開導而退及均出而外面水手甚多鬨稱明日會訉恐席不到咸欲拖席致洋人亦被阻不能出去捕頭知若輩吵擾不堪已備中西捕彈壓西捕均佩刀而至無如水手均不懼退太守亦出外勸諭將席管押以洩衆忿水手等仍不肯退務請將副頭目管押太守准其所請令郎指出管押水手等尚不退去西捕逐之内有山北人胆敢拒捕當經惠捕頭拘拿拒捕之山北人交與太守太守令帶回捕房暫押於是擾嚷之聲稍殺人亦漸次退去至午後二點鐘會審署前仍留中西捕看守至會德豐洋東因押席竹年頗抱不平由領事官勸導而回夫工頭尅扣過多理固不合至工人之動輙聚衆滋事此風亦安可長耶 
[土行被控]  
　　新沙遜行洋人投英領事署控匯記土行主潮州人翁姓定買大土五十餘箱因價跌落延不出貨其間虧耗甚岠求爲究 
辦等清由副領事照會會審員陳太守請傳集訉旋經洋人知翁欲逃避卽將翁指交巡捕送案昨經陳太守會同司副領事官庭訊洋人謂翁應即出貨否則求追耗欵沙遜買辦沈世元稟稱我尚與翁担保崇德庄往來被欠銀三千三百餘兩向索無付伊今將行倒閉顯係圖吞該庄理合着我賠銀無可推諉滬上倒帳雖屬常見之事然必有底貨或有外欠尚可折償今翁之倒閉分毫無着殊出情理之外翁于鎭江開有土行本埠虹口尚有惠興押舗現欲將貨搬運請飭發封并知伊近日運往鎭江之土匯來銀四百餘兩初問伊尚不認繼問改言祗二百餘兩現又稱爲烏有種種不實又知伊有銀運往汕頭置買產業等語翁供實因連年折閲至於倒帳至虹口之押舖係由我弟經管此案須求囑付沙遜行從寛容我央人帮同料理今被沙遜送押如何調停至定買之貨係代客者因客不付銀致我不能向出陳太守曡加駁斥翁堅執如前太守商之司副領事將翁發押候傳到其弟再行核斷云 
[法界公堂自西歴一千八百八十二年正月初一日起至六月底止計半年所有收付罰欵清單開列如左]  
　　收朱鳳山縱夥行兇罰洋十六元收楊維舟私吊竊賊五元收王安 
邦移屍十元收蔣少甫犯賭五元收趙廷耀犯賭十八元收錢王氏窩賭十元收蔣柏生犯賭二十元收徐小廷犯賭四十元收管雲龍犯賭九元三角收蔡銀珠用女堂倌二十元收王吳氏用女堂倌二十元收濮華氏用女堂倌二十元收張周氏誣竊五角收公大押店扣票五角收張福順竊罚二元收張阿海犯賭七元九角收張桂山等犯賭六元收陳超高等罵捕三元共收洋二百十三元二角○付利泰釘做罰欵各簿洋二元付徐源盛帳箱銅鎖一元一角付施大梅回籍川資洋五角付法人巴爾倍忒川資洋八元付仁濟醫舘醫治蔣福生飯資洋二元五角二分付輔元分局善舉經費洋六元八角八分付虞榮春捕房枷鎖洋一元四角付王朝桂被法人逸馬踢傷伊子醫藥洋五元付巡捕懷的尼被賊拒傷養資洋二十元付法人的物哀矜洋八元付鄭德茂修公堂墻壁洋十二元五角付田順尋子川資洋一元付法人步登哀矜洋十元付巡捕因案失表洋五元付郭羣收養棄孩乳食洋五角付公堂凰鳳繩子洋二角付鄭德茂修公堂門窗洋七元三角付周阿三公堂拉風工洋二元付普育堂善舉經費洋三十元付仁濟醫舘善舉經費洋四十元付輔元分局善舉經費洋四十九元三角共付洋二百十三元二角 
[蘇省撫轅抄]  
　　五月廿一日從九徐兆澐禀知奉委江揚等處提獄官薪水差○廿二日升授江西臬憲劉辭行回滬知縣董堃臣由甯奉調來省通判饒應褘派寗差委 
署丹陽主簿王茂華婁縣主簿俞同慶辭赴任縣丞張名世銷盤門釐卡差未入毛雲錦到盤胥門外分卡差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月十六日京報全錄]  
　　宫門抄○發抄旨四道○粤督張奏恭報交缷起程日期摺○署直督張奏恭報接印日期摺○閩藩沈奏爲恭報接印日期摺○將軍銘等奏保舉人材請旨錄用摺○大臣喜奏爲請加給公費銀兩夾片○將軍崇奏爲奏聞摺○陜督譚奏爲揀補守備摺○閩督何奏爲委署司道片○漕督周奏爲委員統帶防軍片○五月十六日吏部翰林院正黄旗值日吏部引見五十三名○睿王等由西陵回京請安○德慶假满請安○值年旗奏泒專操大臣泒出謨公俊啓○又奏派值年之大臣派出克蒙額符珍○召見軍機○發抄陳士杰奏請將藉訟詐贓在逃之原告四品封典監生徐庚光斥革追繳誥軸奉旨着照所請該部知道欽此○又桐廬令蕭文斌署德清令奉旨知道了欽此○又温州守廖修明病請開缺奉旨知道了欽此○又請將因公遭風覆舟溺斃之澉浦營都司等議卹奉旨羅雲鑣等均着照所請交部分别議卹欽此○○調署直隸總督兩廣總督臣張樹聲跪奏爲恭報微臣交卸督篆起程日期仰祈聖鑒事竊臣前准直隸督臣李鴻章電信仰承恩命署璋直隷總督兼辦　通商事務大臣並奉由電信傅旨飭臣不必候寄諭部文卽行交卸由輪船速赴署任等因欽此當卽恭摺叩謝天恩並聲明赶緊料理交卸卽乘輪前赴署任在案兹據招商局員報稱輪船不日抵粤臣於本月二十日謹將兩廣總督關防及鹽政印信各一顆曁王命旗牌文卷等件派委代理廣州府知府饒世貞署督標中軍副將唐士貴齎交兼署督臣裕寛接收任事臣卽於是日卸篆定扵二十三日束裝登舟起程駛赴天津除循例題報外謹恭摺具奏伏乞皇太后皇上聖鑒謹奏軍機大臣奉旨知道了欽此○○署理直隸總督兩廣總督臣張樹聲跪奏爲恭報微臣印任事日期叩謝天恩仰祈聖鑒事竊臣欽奉諭旨調署直隷總督兼署辦理通商事務大臣當卽具摺叩頭謝恩並將交卸兩廣督篆起程日期奏報在案兹由海道乗坐輪船行抵天津於四月初十日准李鴻章飭委天津府知府宜霖署天津鎭中營遊擊韓廷貴將直隸總督關防並長蘆鹽政印信欽差通商大臣關防曁王命旗牌等項齎送前來臣當卽恭設香案望闕叩頭祗領任事伏俞直隸地方廣大政務殷繁察吏安民整頓營伍以及洋務河工在在胥關緊要臣　荷鴻慈𢌿以重任自推擣昧深懼弗勝所幸李鴻章輕畫多年一切重大之務具有成規臣惟有勉竭愚忱實心實力認眞辦理斷不敢以暫時攝篆稍涉懈弛以期仰答高厚鴻慈　萬一除另行恭疏一題報外所有微臣接印任事日期並感激下忱理合恭摺具奏叩謝天恩伏乞皇太后皇上聖鑒謹奏軍機大臣奉旨知道了欽此○○二弗　戴福建布政使臣沈保靖跪奏爲恭謝天恩仰祈聖鑒事竊臣恭奉恩命補授福建布政使祗卽具摺籲請陛見奉旨着來見欽此旋於光緒七年十二月初四日到抵京師初五日跪請聖安初六日仰蒙召兄一次十七日請訓復蒙召見一次聖諭周詳莫名欽感並家賞假一月回籍修墓遵十二十八日出京八年正月二十八日行抵原籍修墓事竣起程赴任三月二十日行抵閩省奉福建督撫臣行知飭赴新任二十七日准前署布政使按蔡使臣張夢元將印信文卷移交前來臣當卽恭設香案叩謝王恩祗領任事伏念閩省海宇岩疆地險物傅用人則　别賢否理財則權衡出入舉凡徵收錢糧籌畫兵餉稽查厘金省核父你在在俱關緊要如臣檮昧懼　克勝惟自遇事殫盡精力不避嫌怨隨時稟商督撫臣妥善辦理以期仰答高厚鴻慈於萬一所有微臣感激下忱理合恭摺具陳伏乞皇太后皇上聖鑒謹奏軍機大臣奉旨知道了欽此○○臣銘安臣吳大徵跪一奏爲邊地需員吏才難得敬將奏調差委得力人員據實臚陳請旨錄用以資治理而勵邊才恭摺仰祈聖鑒事竊臣等於光緒六年十月奏調刑部候補郎中彭光譽直隸北河試用通判汪維城赴吉差委奉旨允准該員等先後領咨到省歴經派委辦理文案招　開墾及邊務一切要差臣等隨事戅詩留心體蔡已及年半稔知骸員等才具操守終邊要地方實在相宜查得刑部候補郎中　光譽守潔才明進逹治體地方利弊民商疾苦均能寔力講求爲臣等指臂之助核員汪刑部學習有年熟諳例案刑名詞訟辦理裕如若委以司牧之責必能力求整飭鉅細　親不爲胥吏所蒙蔽自能實惠及民北河試用通判汪維城宅心公正誠樸耐勞委赴三姓設局放荒未及一年遠近旗民頌聲載道於地方應辦事宜次第興舉籌畫周詳絶不矜才使氣若改留吉省遇缺請補必能盡心撫字勉爲循吏以上二員皆邊省不可多得之矛臣等確有所見不敢不遽寶上聞現在吉省正當設官分　之時保障繭絲得人則理非平日深知底藴臣等亦不敢濫行列保貽誤將來惟彭光譽係京員奏調可否改歸外職汪維城係河工人員可否政留吉省臣等未敢擅擬應如何破格錄用之處出自聖裁臣等往復函商意見相同謹合詞恭扬具奏伏乞皇太后皇上聖鑒訓示遵行再此摺孫臣吳大澂主縞合併陳明謹奏軍機大臣奉旨史部議奏欽此○○喜昌片再庫倫掌印辦事大臣每年應得養亷五成支領僅有三百六十兩其由京赴任出邊渡漠諸費固已造繁兼之庫倫各物缺少無一非來自内地轉運幾三千餘里米珠薪桂價昂倍蓗且以華洋交涉之區各王公會集之地事務極爲煩劇支應亦属滋多兹奴才帶兵曾防一切差委賞號用費尤繁而隨帶委員槪係微職限於例章應得之項不敷日用　由奴才酌量津貼以示體恤所以奴才應　公費仍照准銷之案由防餉項下每月支領銀三百兩節滇使用尚無拮据之虞惟當添官增俸之際而後任接替者旣無防餉公費任内養亷又得無幾若不請添公費不特辦公撫資且署中日蟡亦有不敷若以日用瑣費取之　部不但有失政體而負委任且於整頓防務綏輯邊陲均無諀益奴才查烏魯木劑都統每年加領公費銀六千兩奉天后林兩省亦經請有公費而庫倫孤懸塞外接壤隣封事務之繁食用之艱無不過于烏魯木齊較之奉吉兩省事務尤難所有庫倫掌印辦事大臣一缺仿照烏　木齊都統撙節擬請每年加給公費銀四千八百兩庶辦公有資隷以收砥礪之效况總理藩部首要裁汰陋規潔己辦事使遠人有所敬服不敢𧃳慢方于大局有裨奴才思維至再惟有龥懇天恩鴻施逾格如蒙允准嗣後辦事大臣氏内旣有辦公銀兩而營中公費自應停止以免重複而節糜費謹附片具奏伏乞聖鑒謹奏軍機大臣奉旨戶部議奏欽此○○奴才崇綺跪奏爲尚膳人出缺揀選擬補恭摺具奏仰祈聖鑒事恭查嘉慶五年六月二十一日欽奉諭旨所有送京引見之茶膳香燈拜唐阿等俱係微末之　道路遥遠往返不無糜費嗣後遇有缺出着交該管大臣揀選奏補不必送京引見以示體恤等因欽此欽遵在案今昭陵尚膳人豐紳所出一缺奴才揀選得正黄旂四逹色佐領下舅舅子孫章京品級書明額平日當差尚稱勤愼堪以奏補理合恭摺奏聞伏祈皇太后皇上聖鑒謹奏奉旨知道了欽此○○頭品項戴陜　總督臣譚鍾麟跪奏爲揀員請補守俻要缺以裨營伍恭摺仰祈聖鑒事竊前准部咨陜西漢中鎭属鉄爐川營守俻彭祿源丁憂開缺應揀儘先合例人員請補等因當飭遵照去後兹據署漢中鎭總兵胡珍品呈稱揀選得升用遊擊留陜儘先補用都司石雲程勤幹有爲諳習戌務堪以借補鉄爐川營守俻造具履歴清册呈請酌補前來臣查留陜儘先都司石雲程年力强健辦事勤奮以之借補可期勝任合無仰恐天恩俯念員缺緊要准以石雲程借補鉄爐川營守俻員缺以寔營伍如蒙俞允俟接准部復卽行給咨朴部引見以符定制除將履歴清册咨部外謹會同疾西固原提督臣雷正綰合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○何璟等片再著福建按察使葉永元補授督粮道歴棒已满八年並大計案内保洊卓異現據併案請咨進京引見所遺按察使篆務自應委員接署查有鹽法道翁學本堪以委令智行署理遞遺鹽法道篆務查有延建邵道奎俊堪以調署其延建邵道篆務查有候稱道朱明亮堪以委署除分檄遵照外臣等謹附片陳明伏乞聖鹽謹奏軍機大臣奉旨知道了欽此○○周恆祺片再新授浙江提督歐陽利見現於四月初十日交缷署淮揚鎭總兵印務赴京陛見所部清淮水陸防軍未　乏人接管查記名提督調補淮揚鎭總兵章合才曉暢戎機馭軍嚴肅經臣委令統帶以資整順而重巡防理合附片陳明伏乞聖鑒謹奏軍機大臣奉旨知道了欽此 
 
 
