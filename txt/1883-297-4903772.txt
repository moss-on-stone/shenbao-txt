# 1883 - 297 - 4903772

 

Page 1

 
 
[縮印古今圖書集啓]  
　　清朝康熙年間廷臣搜輯載籍將以分門别類彚成一編以爲藝林之大觀五易寒暑始蔵事　　乙覽　名古今圖書集成仍命　臣　　　校越十餘年未就雍正時復詔虞山蔣文肅廷錫督在事諸臣成之凡爲目四十爲卷一萬爲　五千二十爲函五百三十二上自歴集下至方與　　明倫博物理學經濟靡不畢備圖則鏤銅爲板字用内府珍藏之銅活板排成共印六十部頒賜諸王大臣外餘以分儲名山石室洵海内之鉅　　迄今諸友邦聞之均驚駭讃歎以爲卷帙繁多常以是書爲首屈一指誠吉中國爲文治之邦也惜當年竭諸臣之才力費内庫之金錢而所刷印　　此數十部兹巳事隔百餘年剥蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法攬將此齋　小照印惟工本太鉅且非點石齋一處所能告成須得另設一處廣招人工鈞三易星霜當可脫手是以現欲集股份約一千五百股每股共出規　一　　十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋餘　股外誓不多印一部現在附股者雖源源而來而尚未滿額務望速來　號以便早日開工至開工後不再收股欲入股者請先將銀五十兩交至申報　　由申報舘點石齋藎用圖章並由美查洋行主人親簽西字爲憑給發收單并將現巳印出之樣張一紙隨收單附關將來此書開印版口之大小　　　原樣紙其字巳較點石齋所印之康熙字與放大藎取便於翻閱也如遽處諸君亦願入股其股銀可由票號匯來敗單卽交原票號帶回轉寄當亦　　也再本齋所印各書均選用極品之墨字跡能歴久不磨雖越千百年來而墨色仍如初外洋亦有古時石印書畫流傳今取閱之從無　慢澌　　　　石印書籍與照相理同而事異其中工料大相逕庭　照相年久或有落色而石印書籍則可無此慮也誠恐諸君不察用　附　 
[論安置地楫之法]  
生人之性因習俗而轉移或謂造化之氣不能無毗陰毗陽之致人生禀之於是有善有不善不知性善之說孟子與告子詳辨之固無生而惡者也所以然者人事之不齊富貴貧賤得失窮通旣難泯然無跡群優游於大同之世則人之性各因其所近而與之習而善與惡乃分焉帝王有參賛天地之功而無調劑品類之權聖人有位育三才之量而無挽回習尚之法非時而見優時而見絀也苟無陰陽不成天地苟無善惡不成世界故刑法者聖王之所以不得巳而用之彼以兼愛爲量者異端之志趣也以博施爲仁者堯舜之所窮也三代之世井田學校大行巳不能使斯人無貧富之迹何况後世各私其業各事其事强弱相陵智計攻取哉人生不能無貧富於是不能無善惡若貴賤之差等猶其後焉然不能泯貧富之迹猶足以劑善惡之平設官以治之其善者固安然順受不善者亦抑然自持畏罪奉法者其不善由於習之誘桀驁不馴者其不善陷於習之深則氣禀之稍有厚薄也故有能自新者有終於陷溺者臨其上者處之之法亦因而異焉然所以維持而挽回之用心則一也夫地方之有痞棍豈生而惡者哉託業卑賤生機微薄厭棄故常游閒無藉耳濡目染私誘物交不自知覺而墮於不善之流其見聞居處皆與不善爲之緣苟一日離乎不善而五官百骸皆不自安故痞匪光棍之徒而使與仁厚長者處不惟不慕之學之而且訕笑侮弄椰揄之不暇豈彼無人心哉盖習之甚耳世風不古奸宄百出有地方之責者不能使吾民皆爲良民而刑驅勢禁曾不少殺其術窮矣夫除暴可以安良懲一乃能警百今之有司誰不知之顧無如暴不勝除而懲之易者警之難也然則安置痞棍之法殆亦不得已而爲之歟盖懲辦痞棍所以去莠也安置痞棍則并有以化莠矣去不能盡而思化之其意似有進也而其事轉若易行人生俯仰有餘家居自得誰樂自蹈於非法而甘被惡名者糾衆結盜持械行刦則謂之强盜游行巿廛藉端訛詐則謂之地棍同爲不善而强弱攸殊試執地棍而禁之往往如豕入苙如雞就縳與强盜之拒捕格鬥大相逕庭此而聽其游手選事積惡而罹於辟情可憫也夫人生富强之日不知牛業舍上進而居下流自暴自棄雖死亦何足惜然其間亦實有無生業可操格於上進而不能不入下梳者家無長物父母早逝終鮮兄弟孑然一身乏生人之趣朋輩招邀有匪人而無正士歙博嬉戲徵逐巿井之中結類呼羣恣爲游猾此時恝然舍去何所適從雖欲革面洗心而一無聊賴且誰與援手者迫至儼然光棍巿井著名道路側目則更無超拔之期自新之路矣鄉村之中地狹人稀某氏有不肖子則房族尚可收留或宗祠規矩極嚴或親友交情頗篤不難予以小經紀之本飲食教誨尚易爲力幸而不終爲光棍則其人之幸　若城巿熱關之區五方雜處其勢渙散里有棍徒百家交惡誰出而問其姓氏里居爲之援手其不終於光棍者幾希矣故鄉棍之滋事其害小城棍之滋事其害大鄉棍之安置其事易城棍之安置其事難也嘗見地方官下車伊始懸示標差拏辦棍徒無不樂行除莠安良之政然其後往往虚應故事者盖緣棍徒之罪本不至死雖積案纍纍無非酗酒打降藉事生風斂錢詐物諸事盡法治之不過笞杖荷校而事後仍行釋放宜其故智復萌終爲地方之害今如蘇垣辦理之　飭商善堂設法籌欵創建棲止之所俾該棍徒安居其中終日習業並使司事宣講聖諭待其自新准十保釋此誠法良意美化莠爲良之一大轉機也浙省倡辦遷善局意亦從同行之數年而省城周圍四十里宵小果然絶跡可見事在人爲但使認眞經辦何患無明效大騐哉今蘇省首先舉辦或者各属聞風皆以地方之閒欵養地方之閒人吾知天下雖大馴而致於無一不善之人何難之有卽此一端可以彌造化之缺陷有地方之責者曷不思之 
[諭旨恭錄]  
　　九月初六日奉上諭四川重慶府知府員缺着恒齡補授欽此同日奉上諭四川松潘鎭總兵員缺着夏毓秀補授欽此同日奉上諭給事中李肇錫奏請將殿試彌封受卷處所略爲變通以杜弊端等語着禮部議奏欽此 
[中法罷議]  
　　本月初八日倫敦發來電音登諸字林西字報云中法商議之事議之巳久俱各意不能通故刻下巳停止不議矣 
[法越郵音]  
　　添士西報謂法廷現因越南之役其功未竟特飭工匠建造小砲船六艘載往越南以資軍中需用聞此等船可以拆分數叚及至需用則合爲一船最便於携帶而利於淺水蓋因越兩内河水涸砲船不能駛進故特設此等船以濟其軍而便攻戰也此船曾於西歴一千八百六十年與中國開仗用之今則欲以求逞於越焉法廷復恐秋冬水涸難於駛進再飭工匠另建入水最淺之内河炮船數艘現已鳩工從事矣觀此可知法人於越必欲求逞其志也○八月二十八日海防信息謂黑旂現已不復圍攻河内將兵撤回新地之北駐紥總督夏文因出有賞格二千洋圓欲購得劉永福而甘心焉蓋以不獲逞於越南致兵敗將亡皆劉提督一人倡義於其間也然而屢戰不勝竟出此策則 
 
 

Page 2

 
 
法人之計已窮矣前者西字報有言法人已與黑旂立有和約各守其地相與罷兵今又如此舉動是皆法人之深謀秘計也黑旂誠繫越南之存亡哉嗚呼劉永福亦人傑矣○信息又言現是處河水暢流船艘來往甚形便捷可無虞擱淺之患矣惟天氣邇來漸形冷凍寒暑針降至十九度雖衣重裘猶覺瑟縮象山地方現有萑苻出没在附近鄉落肆行刼掠探聞夥黨僅百餘人而甚形猖獗殊不可解也法人聞之卽於二十八早發兵一旗馳往剿辦及至中途天忽下雨勢若傾盆加以積潦泥濘難以前進祗得退回法人現擬往攻黑旗所守之北甯經在河内調有副將卑律及巴甸馬二人同赴海防着統帶兵勇五百五十人於二十九日早乘魯魯馬溜輪船前往並檄嘉禮拜砲船駛進助戰又由河内抽調軍兵分途進發以與黑旗决一死戰焉法人之不肯休兵若此蓋欲雪屢次敗衂之恥也想黑旂必有以禦之矣○信息又云越南王遣有使臣前赴海防與法國稅務司籌設稅廠榷收貨稅焉 
[穗垣近信]  
　　漢口輪船一案經棧主延請法蘭時士大狀師代爲控告而被告之士顛奴藉隷西洋故西官皆擬發回兼署葡國領事之法國領事審訊惟省憲以漢口輪船懸英國旂號則士顛奴旣在此船雇工卽當由英官訊辦故商諸法蘭詩士特向英臬司連　請提士顛奴訊悉實情早日將案判結兹聞連臬司誯據所控情詞並未指實士顛奴爲英國人且詳閱各禀多有不實不盡之處本司碍難提訊云審是此案須由法國領事主持正不知何日始能訊結也○旅省西人信致香港言省垣西人現因羅根之案人心不甚折服恐再鼓噪聚衆滋事致罹不測擬將各行店徙往澳門免生意外未悉此議可行否也○粤省中大憲紛紛整頓邊防以備不虞上月二十七日督憲等在廣州府學宫開設海防團練局其事則以臬憲龔廉訪爲之總理而以書院山長及紳士老成練逹者爲之董理以期有裨於防務焉○省中好事之徒見人憲整頓邊防籌辦軍務遂妄造謠言謬談邊警以致貿易塲中及居民住眷無不驚恐連日間銀號倒盤金價騰貴兹聞大憲又札飭鄭心泉鎭車於前日再調安勇十餘名分紥省地以資鎭靜方兆軒軍門亦奉調來省現省中兵勇雲集一時耀武揚威軍聲兄振閭閻安堵雞犬無驚然謠言由此愈滋民心由此愈驚　文武大吏復諭民以理鎭民以靜以免愚氓無知因此妄相揣測匪徒得以乘機求逞也 
[鎗斃華童案訊供彚錄]  
　　粤稅關西役羅根在河南傷斃人命一案八月二十六日九點鐘臬司升堂先傳西人卑得思里士純也臣上堂律政司威路臣盤詰據供丹國人在華合電線公司當書寫與羅根相識住屋在河南與羅根住屋僅隔四間與士杜路林　緊隣記得西歴八月十二號禮拜早六點半鐘僕人來告街上閙事我卽下樓出門遙望見二三華人站立面西不見别人我因返屋上樓約二　鐘之久聞街上有華人奔走之聲我下樓開向街窓遙見賛臣情形甚怒手持物似石口操唐音我聽其言俱屬臭惡想其意將華人辱駡見其站立約三四分鐘之久始向東行我見其時甚閒因返後廳約數分鐘又聞多人在街上奔走再出街觀看見有衆華人俱逃向東神色甚爲驚忙又見有老華婦在街望西前進向我屋而行我因在街遙望屋門虚掩老華婦遂閃入我屋我時在門口站立未及細問因見街上並無動靜又無華人奔走仍返屋閉門詢僕人老華婦前來何事僕人告以受傷暈倒我視其左膊血流隨往後廳喚士杜路林過屋良久始來教我以雪水及老薑敷日傷口我卽如其所敎除婦人衣見　膊上有孔似彈丸從前面穿過者如法敷治卽偕士杜路林登樓士社路林在房閒坐我倚在窓上觀望見羅根及贊臣站於橋上眼視涌水羅根右手持物似六響連洋鎗律政司詢該犯斯時持物見其有所甲否西人答言略見抬高不聞鎗響羅根倐又轉頭向東並不見贊臣手中持物我因入房曠十杜路林同看二人同憑窓門觀望見羅根贊臣仍在橋上又多一人似是白頭人因立於中而從背後遙望至今再見亦不能認其面貌因與彼並未相識也三人似同立言語不久卽離橋向西以行同返羅根屋内我亦同士杜路林下樓倐聞槍聲至後廳又聞槍響我屋後有池塘中罩魚網砲彈一個落塘中水聲陡起其槍不知何人所放及從何而至因有屋隔蔽故也我卽過士杜路林屋中登樓向磚騎樓縫窺視見羅根企立於已屋後之騎樓手持對面笑低向似視塘中魚網賛臣立於其側不見手有持物我知事情不妥恐偶然變作不若先行走避因邀士杜路林出門值西人剌地等到探相與携手上街俱向東繞街尾沿河以行轉角之際見一華童屍臥於街上屍身血出該童年約十三四歲我未脫其衣騐其傷痕又有一人坐於童尸左右身上亦有血汚我因心急未及考究又傳士杜路淋上堂供稱丹國人在海關當差寓居河南與犯住屋相離不遠認識有二年之久記得八月十二號六點一刻鐘忽聞街上嘈雜因開窓看視見滿街華人聲喧有一人擲石自東至西觸我墻上鏗然只見一石飛至再無第二塊又不見華人作何事手中有無軍器我因行入後座妝束時街上已無華人因又在窓眺望與前次隔十刻鐘之久見羅根及尼路臣站立橋上面向前不久轉面前來經我屋前我見羅根手持洋鎗與我覿面因間有何事故我記得答言華人合　大堆將欲打我殺我又欲搶我屋隨話隨行已過屋前轉灣不見其所持鎗不知長短因衫袖掩住故也餘供與也臣彷彿二十七日復經中西官提訊証人五十五供稱以開擺小艇度活七月初十朝在南岸横街啜粥忽聞人聲喧嚷沿途奔走不知何故恐罹意外亦棄粥而逃及至大街聞鎗聲轟然卽覺有物擊中我股際行未數武痛徹於心遂倒仆地又見小童僵臥於前呻吟不已未及問訊而我已不省人事矣蔑刁質臣供稱籍隷俄國芬蘭人氏七月初九晚與羅根及尼路臣及渣治臣及尹谷堅赴江平火船辦理稅務至半夜冋關覆命後偕羅根及尼路臣同往河南到興記辦館沽德國皮酒共飲又着辦館夥伴送酒五樽往尼路臣屋是晚同羅根在尼路臣之屋以鬥紙牌作消遣初十早興記差人將皮酒齎至三人洗盞復酌旣畢約往羅根屋暢談尼路臣先行我及羅根並肩徐出及至中途見尼路臣與華人滋閙迨至羅根寓所見華人拾瓦石遙相抛擲時皆酒醉怒從心生齊出門前察看而華人仍擲瓦石不已羅根在我後言曰華人如此滋擾甚是可惡我聞言回視則見羅根手中已持有六門鎗二桿矣我卽戒其不可鹵莽致釀大禍羅根言非敢施放聊以恫喝之耳未幾有石擲中我足我卽俯而拾之以逐華人衆遂狂奔過橋而東去不復敢恃其强與我計較我因立於橋下回顧尼路臣及羅根則不知所往未幾華人復在橋東遙擲瓦石瞥見羅根由身旁走過到橋上向人叢中　放火鎗見其鎗口向上尚以爲聊藉嚇退華人而已不意其竟傷斃人命也大抵我在羅根之後相距約五尺故所見未確耳然當未放鎗時我曾勸具不可如此而羅根答以現華人皆持鎗相逼若不擊他他必擊我比聞其言詳爲察看並未見有華人持鎗卽竹竿等物亦無有持之者且不復抛擲瓦石羅根燃鎗後卽呼我騎其下橋回家我因具持鎗在手恐再滋事卽謂之曰爾不持槍我卽隨爾去羅根卽將鎗藏於懷中我遂偕同往興義沽酒再飲及回羅根屋見有老婦在其門前哭泣言被羅根鎗傷近前察看見老婦左肩果有傷處老婦復對羅根所雇之僕媪詳訴其故求轉逹羅根之妻與爲醫理羅根聞言出揮使去我見桌上尚有鎗二桿内一桿藥彈宛然我持之對羅根言欲將藥撣取出羅根應允無如彈丸實於内猝難除出乃持往屋後向塘中放訖卽復置桌中未幾羅根言此鎗須復入彈不然華人將擊我矣復裝雖於鎗内相率登樓則見有瓦石唯積不知從何而來是日我同蔑臣及羅根皆被領事拘去後蔑臣得釋而我則仍與羅根幽於領事署薛明谷供稱居於南岸約有十年現登縉紳之籍素爲街隣所仰望其屋與義記茶行相距約八十四尺而與羅根同街素未相識惟見其出入故能認之耳此案本欲　羅根所使之僮僕老媪及茶行夥伴姓高者同作証人無如媪僕二人經已他往難以蹤跡高則因母喪不能赴案羅根之屋所有窻櫺門户均經勘 
 
 

Page 3

 
 
騐並無損傷官錄供畢再傳西醫贊富力逹力及各証人訊問所供亦皆相同遂命將案押候次日再審二十八日中西官復開堂覆訊有被告所延之狀師威士將各供諸閱後卽辯之曰閱各供辭得悉兇手所放鎗乃六門者而童子則被短鎗擊斃然則似與兇手無涉矣若係兇手果鎗斃童子則其罪不容於死惟兇手所放之鎗不過向上轟發聊以恐嚇衆人况當是時華人鼓噪殊甚羣用瓦石遙相擲擊兇手及質臣二人爲護身之故不得不施放洋鎗非有心以斃人命也其鎗旣冋上轟發其彈丸墜下卽能傷人是凶手之罪可從未減矣卽使其鎗向童子轟办算自護根向上乎則此案不能以故殺論抵也抱告大狀師威路近臣駁之曰當羅根放鎗之時童子卽死當時持鎗者惟羅根一人並無别人則顯係羅况所爲何得謂無涉乎據質臣所供言當羅根放鎗時華人巳逃去且不擲瓦石何得謂之自護乎至於羅根所放之鎗或向華人頭上或向華人身中均無確證而必謂　向頭施放恐於理有所不順按律凡係在街道人衆往來之處不應施放洋鎗之地輙持鎗施放雖非向定一人轟擊然其傷斃人命亦當擬以故殺之例而不可謂之誤殺也因將爲證之華人十名西人九名各供辭宣讀一徧英臬連里亦將案情詳細一閱陪番人員卽退而會議及出對臬司言此案凶手當擬以誤殺之罪臬司卽判凶手繫獄七年九月初三日下午英國依士波炮船到港羅根由水師兵役解交巡理府監禁蓋以省城領事署監牢窄狹不能久繫故發至香港也 
[憲函照錄]  
　　英刑可斷將羅根監禁七年而廣督張振帥意殊不洽函請領事官轉請刑司覆訊此已列報兹閱香港中外新聞登有振帥致領事之信其中詞句有無舛誤固不敢知惟振帥愼重民命之心有流露於楮墨間者爰照錄諸左方徑啓者英國人羅根等在河南地方槍斃華人幼孩白華景一案頃據觀審是案委員彭道等面禀云已斷作誤殺本部堂殊深駭異中外法律雖有不同而案情必有一定誤殺故殺不能以意武斷羅根等槍斃白華景情形决不可諉爲誤殺非本部堂一人之言也當時附近居民舗户衆情洶洶幾至憤激滋事經前部堂及本部堂疉飭地方文武彈壓解散皆諭以兇手已經貴署領事官獲案卽經秉公審辦必不令華人含寃向隅人心始靖前日貴國按察司來粤審辦此案粤人莫不側耳以聽以爲雪寃有日今忽斷爲誤殺能無復激百姓之忿耶廣東民風貴署領事官所素知現在地方官縱竭力保護終有法令俱窮之　卽本部堂查辦沙面一案亦因此必多關碍難行之處人命至重貴國刑官向　存心仁恕乃竟任陪審各員於羅根之槍斃華孩如此評定不特本部堂無詞以對粤民而令粤民萬口同聲轉疑貴國提刑之官袒庇兇手草菅華人不顧天理之合不合不問良心之安不安旣大碍貴國之聲名亦貴署領事官所不取也此案觀審之員彭道等均以爲辦理未妥本部堂必不能允許斷結應請貴署領事官轉告貴國臬司並將兇手羅根等扣留在粤以便按約逐細辨論庶保各無向隅相應函逹貴署領事官查照並希見覆可也順候時祉 
[逸犯續述]  
　　蘇垣司監逸犯及懸賞購緝等情均已列報初八日許臬憲又出賞格拿獲解司者賞銀三百兩知風報信者賞銀五十兩想重賞之下必有勇夫該犯不難即日弋獲也司獄廳李君性情迂執自聞監中逸　卽手足無措出門惘惘竟日未歸署中驚駭各處尋覓杳無蹤跡至抵暮時始知李君獨行至胥門外萬年橋堍不禁起臨淵之羡聳身赴水欲從三閭大夫遊幸該處停泊水營砲船勇丁看見立卽救起統帶水師營員焦恊戎親自率勇護送回署一面報知臬轅隨卽禀見廉訪怒甚謂見我何爲且取逸犯兩顆首級來方可見我隨飭看管蓋李君前已吞服洋烟幸爲家人所救今又自投水府宦海風波誠叵測也現悉初八晚藩轅牌示已將李君撤任酌委候補理問王君慶祥接署斯篆矣許廉訪爲此一案亦復焦憂殊甚曾於初六初七兩晚憲駕齋宿於府城隍廟中虔求夢示未悉有無朕兆旣求之昭昭復叩諸冥冥想恢恢之網必不容其欵欵而飛也 
[嚴懲差役]  
　　安徽懷甯縣譚仲修明府去冬奉憲委署斯篆抵任後抉剔弊端無微弗至日前至某村相騐隨帶書差刑仵人等皆按日給發工食　准向鄉民私索分文預爲傳諭詎差等至鄉夜間仍索鄉民供膳復有索草鞋錢者明府逐一訪實回署升堂立將差首散役轎夫分别重責斥革在案於是白叟黄童均以爲召父杜母不圖見於今日也 
[寗波近事]  
　　寍有一種媒婆或拐帶人家婦女或爲人撮合成奸以致守節者不終含貞者被玷大爲風俗之憂前經府憲嚴辦此風稍戢近聞郡中又有設立臺基等事有地方之責者急宜密訪嚴懲除此無窮之隠患也○寗郡大廟年久失修去歲經廟僧請就近紳耆酌商將神像暫停出巡又邀各堡各社會商令所需接駕爵献經費折充工料今日動工而費尚不敷仍須勸募然又届出巡之期若再停止放規恐自此而失是以紳耆等議定章程神則照舊出巡惟駕臨之處祗備牲醴應需演戯等經費仍行折錢以助廟中工用云○衙署差役最好作奸犯科近聞二府衙門之差役朱阿米沈阿寳鄔得標張銀寳等在外造言生事無所不爲被本宫聞知卽將該差四人提案重責斥革枷號發鼓樓下示衆又出示曉諭如自再敢生事擾害民間者許諸色人等或批告或捆送來署究辦想此後當稱知畏懼也 
[商船赴高]  
　　十二日早六點鐘招商局永淸輪船從上海前往高麗聞船中並不裝貨專爲華官乘坐也又聞此次出洋通商大臣陳菱南觀察帶有兩隨員一爲陳雲裳司馬名爲焜一爲李星衢司馬名乃榮又有繙譯官陳君傷初名實秋又有書識二名差役六名餘則僕從耳至范君季韓並無委作帮辦前報乃傳聞之誤也 
[僞票判禁]  
　　有德國人名季林壬向爲巡捕嗣因歇業賦閒乃造假票向匯豐銀行收銀其票上係麥格林之名該銀行隨付票洋而去後經查出將該德人拘送德領事公廨請追前已審過一堂着將該德人押候覆訊至初九日復由德領事提犯研訊據麥格林云並無出票情事僞票與我手跡不符此票非我所出據匯豐銀行寫字人供稱伊來取洋一時大意當卽付去旋卽看出故扭解捕房請爲核斷李林壬則供認私造僞票屬實但並非爲誆騙銀兩起見不過醉中偶然爲此以圖哄人而已德領事乃判以監禁六月云 
[印王雄偉]  
　　印度國王抵滬暫居法租界密彩里巳列前報兹悉本埠海關道邵觀察於前日薄暮至英會審公廨由陳太守留用夜膳後同往會晤印度國王然後回轅國王於昨晨同英賈副領事至會審公廨在坐觀發落捕房解送之各案退堂後太守欵留午餐所備者西式大菜卽請賈副領事陪客飲畢告辭仍與賈副領事乘馬車而去觀國王年約五十餘鬚髮半花身材雄偉英姿颯爽所謂碩人其頎殆不是過也左右手則以金鋼鑕戒指十二枚爲飾其光似電與金釧相輝映殆印度之飾歟 
[炮船續誌]  
　　浦東祥生廠所造之砲臺船下水一節疉經死報兹悉日前下水後因風吹損布篷現已修整完竣於昨早九點半鐘用小火輪船拖帶駛往高昌司廟製造局矣 
[英界公堂瑣案]  
　　巡捕在浴堂弄查得賭台報由捕頭派中西捕前往拘獲賭徒十三名并賭具解送英公堂捕禀是處係牌九賭攤拘時先獲望風高脚薛才寳故得拿住賭犯李阿三等云薛才寳俯首無詞李阿三鄭阿寳沈阿揚孫阿大王金生徐阿大張阿生等同認犯賭然我等皆是往賭者並非爲首聚賭人陳太守究問薛才寳賭首是誰薛稱前往看賭被獲不知賭首何人太守隨判薛荷枷一月發頭門示衆察得 
 
 

Page 4

 
 
李阿三等十二名衣衫藍縷皆係小賭各押七天以示薄懲賭具存銷○廣東候補知縣施漙因解京餉順道來滬寓居長發棧失竊銀洋衣物共核價　六七百元遣家丁施升爲抱呈投英會審廨講提棧主究追陳太守准卽飭傅該棧主陳榮光到案於昨晨庭訊該家丁施升申訴前因并陳失單陳則具禀聲稱凡客商來棧有值價之物及銀洋等件應須交明帳房此係棧規大都如是今施客報失如許衣物銀洋並不交明帳房且報捕後祗有包探查看又無失竊形跡總之其失竊與否不得其詳實難查究太守以報失無憑須俟查有實在情形再行究追○法包探嚴頌眉與西捕帶同王周氏至英公堂該包探禀稱今晨據法教士函送王周氏至捕房言有在教之華人某甲失妻查得被王周氏之夫爲媒將甲妻轉嫁今尋到王周氏據云並非丈夫爲媒實係住居英租界坭城外新街地方之金壇婦人爲媒皮捕頭派我與西捕帶同該氏至英捕房請爲派捕恊提英捕頭令我等投案申明請爲派差始可恊提爲此投案至原告係何人細情若何則亦不知聞原告已具禀投遞法公堂惠捕頭略訴前因井稱坭城外新街地方係租界之外未便派捕故今投案請派差往提陳太守准卽飭差同法包探前往立卽拘到金壇婦人又至英公堂太守命法包探解歸法公堂訊理 
[法界公堂瑣案]  
　　前報列原告婦人沈周氏控陸少渠將部照抵借洋一百五十五元屢索不還一案昨晨翁太守臨捕房時將陸傳出詰間謂觀汝父之信甚爲明白念爾亦是好出身何得自蹈愆尤着爲交保出去將借款料理速卽歸家倘經送縣卽難保功名何顔回見親友悔之晚矣陸稱保人雖有祗肯保人不肯保銀且實未借洋何得云還情願罰充善舉職員出外後當卽繳案部照留在公堂待繳洋後再領求老公祖俯察翁太守謂沈周氏旣稱夫亡守寡豈有孀居婦人將洋借與非親非戚之人殊於婦道有乖但爾總應還彼洋元當妥爲料理况觀汝家信載有汝父年老有病設或一時氣忿因之出事非但難對父母亦人間之大罪人也汝靜思之開導再三陸少渠低首遵諭願爲了結旋據沈周氏稱他與先夫爲友到家吃茶吃酒今次若不是伊到來何以借洋與彼伊反喪良指稱妓女我出洋自買妓女之名如何甘心翁太守謂事本陸少渠自尋煩惱現在着其料理汝自已作事亦當自思着爲退去○昨報法公堂瑣案内有局賭一案前日午後法包探嚴頌眉將原被帶至英租界四馬路東西尋究豈吳少亭東兠西搭竟未指出人家及詰問原告朱東壽亦是茫然繼而又到三洋涇橋北首一帶新造房屋吳少亭終不肯指明空勞往返昨晨包探明白回禀太守着將吳提問據供已通信出外向大馬路申昌錢舗着於明日將洋繳到公堂太守准其到案繳洋並謂若不繳到卽予嚴比 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年八月三十日京報全錄]  
宫門抄○諭旨四道兩道錄前○發抄旨四道○大學士寳奏叅革職官嚴緝摺○湖廣督涂奏恭報交卸日期摺○皖撫裕 
奏審明定擬摺○署湖督卞奏恭報接印日　摺○八月三十日禮部宗人府欽天監侍衛處值日無引見○榮公由東陵回京請安○錫珍假滿請安○克王續假十日○張澐卿請假五日○召見軍機嵩申○太常寺題九月十六日祭都城隍廟奉 
旨遣立瑞行禮欽此○又題九月十九日祭歴代帝土廟奉旨遣載敦行禮兩廡遣貴恒熙敬文暉懷塔布各分獻欽此○發抄 
岑毓英等奏威遠同知黄紫詔補東川府南關同知魏錫經補普洱守奉旨吏部議奏欽此○又新平令秦述先調保山令奉旨吏部議奏欽此○左宗棠奏部駁沐陽縣徐大曾活埋莊斗等一案請俟逸犯莊寛等拿獲再行擬辦奉旨刑部議奏欽此○又候補同知徐致和補蘇州總捕同知奉旨吏部議奏欽此○○大學士臣寳鋆等跪奏爲職官在逃請旨先行革職嚴緝恭摺具奏仰祈聖鑒事竊查光緒九年七月二十九日奉上諭御史丁振鐸奏考塲頂替等弊仍復未攺一摺據稱此次考取宗學教習之吳恩照係中書馬星聯頂名入塲出結官爲陳鴻年請飭查辦等因欽此復於八月初六日奉上諭禮部奏傳查考試教習頂名入塲一案謂旨辦理並將試卷呈覽一摺據稱考取宗學教習舉人吳恩照現已回籍查該舉人覆試試卷字跡與正塲不符等因欽此欽遵各在案查中書馬星聯經禮部傳往問話後片送回閣着令毋任遠離臣等隨諭該中書靜候傳問不得擅往他所嗣據刑部片傳臣等卽飭該中書迅速到閣以便派員送住乃屢經傳喚遲延不到臣等恐有逃逸情事復派員四處跟尋杳無蹤跡案關冒名槍替虚實均應由部研訊明確方期水落石出詎該中書於刑部片傳之時竟敢潛避無蹤難保無情虚畏罪情事相應請旨將馬星聯先行革職 
飭下順天府五城步軍統領衙門一體嚴拿務獲該中書係浙江山陰縣人誠恐私行回籍並請飭下浙江巡撫行令該原籍地方官嚴密查拿一經訪獲卽行送交刑部歸案審辦所有職官在逃先行革職嚴緝緣由是否有當伏乞皇太后皇上聖鑒訓示遵行謹奏奉旨已錄○○革職留任湖廣總督臣涂宗瀛跪奏爲恭報微臣交卸湖廣督篆日期叩謝天恩仰祈聖鑒事竊臣前因假期届滿病未輕滅續經奏請開缺回籍調理旋據差弁齎回原摺後開軍機大臣奉旨另有旨欽此並准吏部咨光緒九年五月二十三日奉上諭徐宗瀛奏假滿病未輕減懇請開缺一摺等因欽此荷鴻慈之曲體感蟻悃而銘心當將一切公事力疾赶緊淸理查疏濬沔陽州與監利縣連界之柴林河並在子貝淵及新堤地方修建石閘各工前經臣奏准動撥公欵分别委員興辦祗因本年春夏之交晴少雨多以致躭延所有疏河並新堤閘工早經告成惟子貝淵石閘尚未完工應由接署督臣卞寳第俟該工一律完固再行委員騐收具奏報銷兹卞寳第業已到鄂臣卽於七月十六日謹將欽頒咸字十五號湖廣總督銀關防一顆並王命旗牌十面杆付曁文卷等項飭委署武昌府知府王庭楨署湖廣督標中軍副將馬朝龍齎送新署湖廣總督臣卞寳第接收任事臣卽於是日卸事並將地方情形曁應辦要務就臣所見及者與新署督臣卞寳第悉心商榷詳細告知卽行起程回籍調理此後蒲柳餘生莫非承恩之厚江湖伏處彌深戀闕之誠仰望觚棱曷勝感慕除循例恭疏題報外所有微臣交卸督篆日期並感激下忱理合繕摺具奏叩謝天恩伏乞皇太后皇上聖鑒謹奏軍機大臣奉旨知道了欽此○○頭品頂戴安徽巡撫臣裕祿跪奏爲拿獲夥刦得贜拒殺事主盜犯審明按例定擬恭摺仰祈聖鑒事竊據宿州知州何慶釗詳報該州事主楊克廣等源聚昌錢店被刼殺死事主李春瑞並傷店夥李宗昌等平復一案先後拿獲盜犯黄克東等四名訊各供認夥刦得贜殺傷事主店夥等情不諱又准徐州防軍拿獲崔得勝等三犯解經徐州道訊明錄供行知並將毛勝功一犯解州核訊與各犯所供相同當經批飭審擬詳辦去後兹據該州訊明議擬詳由鳳陽府解經鳳頴道提犯勘審移由臬司核轉前來臣詳加覆核緣黄克東卽黄遂种起李懷曾許尼毛勝功卽毛得功崔得勝卽崔前崔瞎孜卽崔禮分隸宿州並江蘇銅山豐縣河南夏邑等州縣均游蕩度日光緒八年四月二十四日黄克東與素識巳獲之种起李懷曾訐尼毛勝功崔得勝崔瞎孜在逃之种撞周振梆在臨鎭集附近地方遇道貧難黄克東稔知集上源聚昌錢店有錢起意糾刦得贜分用种起等均各允從於二十七日定更時分在僻處會齊分帶火捻刀棍鐵鞭洋槍一共九人偕抵源聚昌店前見門尚未關黄克東留崔瞎孜种撞周振梆在外把風自與种起等一擁進内行刦事主李春瑞驚喊黄克東卽喝令崔得勝許尼毛勝功一同攏前拒毆致李春瑞被崔得勝開放洋槍轟傷左眼胞相連腮脥許尾用尖刀札傷左肋右臁肕並刀柄招傷右膝倒地身死店夥李宗昌喊救亦被种起用鐵鞭毆傷額顱李懷曾用棍毆傷右䏩膊倒地分投搜刼烟土錢文衣物期票遞給崔瞎孜等分擕並向告知殺傷事主情由一同逃回僻處點贜俵分各散事主投保報州會營詣勘騐明事主李春瑞屍身實係被殺身死塡格取結並提騐店夥李宗昌傷痕註單飭醫一面飭差勒緝先後獲犯黄克東种起李懷曾三名並據兵役恊同銅山縣差役續獲許尼一名起獲原贜期票訊供收禁將贜給主認領正在詳報間復經徐州防軍拿獲崔得勝崔瞎孜與毛勝功三犯解由徐州道審明均係此案夥盜並崔得勝崔瞎孜另有夥刼蒙城李士中飯店住客胡姓及崔得勝崔瞎孜與毛勝功夥刼靈璧縣王家均雜貨店等兩案因崔得勝崔瞎孜二犯在江蘇尚有另犯行刼多案由徐州道禀請歸於江蘇另案擬辦錄供行知將毛勝功一犯解州歸案核訊通詳批飭審擬詳辦兹據該州以犯病醫痊飭查店夥傷已平復勒緝逸犯無獲將現獲覆訊議擬由府解經鳳頴道勘審移由臬司核轉到臣詳核此案旣據該道提犯親訊據各供悉前情不諱贜經主認正盗無疑查例載强盗殺人不分曾否得財俱照得財律奏請審决梟示又律載强盜已行但得財者不分首從皆斬又光緒八年四月刑部奏准通行内開尋常盜案如實係距省窵遠地方酌照秋審事例將人犯解赴該營巡道訊明詳由督撫分别題奏各等語此案黄克東起意糾刼源聚昌錢店得贜因事主李春瑞驚喊喝令夥盜崔得勝許尼毛勝功一同攏前拒毆致李春瑞被崔得勝用槍轟傷並被許尼用刀扎傷殞命該犯等拒殺事主夥刼得贜不法已極自應按照强盜殺人之例間擬黄克東卽黄遂崔得勝卽崔前許尼毛勝功卽毛得功應均照各該道等所擬合依强盜殺人不分曾否得財俱照得財律斬决梟示例擬斬决梟示种起李　曾於黄克東等拒殺事主李春瑞並未帮同下手惟從劫得贜拒傷店夥李宗昌平復崔瞎孜聽從行劫把風得贓均屬同惡相濟自應各按强盜本律問擬种起李懷曾崔瞎孜卽崔禮亦均如所擬合依强盜已行但得財者不分首從皆斬律各擬斬立决與黄克東等先行剌字崔得勝尚有糾同崔瞎孜行刼蒙城縣李士中飯店住客胡姓及靈璧縣王家均雜貨店兩案罪止斬决業與崔瞎孜歸江蘇省另案擬辦毛勝功另有夥劫蒙城縣李士中飯店住客胡姓一案罪名較輕應從重歸於此案擬結餘訊無再有窩夥竊劫别案　同居親屬知情分贜牌保得規包庇情事應毋庸議种起有兄种章許尼有父許芳均不能禁約子弟爲盜應與失察黄克東种起李懷曾爲匪之牌保分飭提懲許尼等在外爲匪原籍牌保無從覺察應與買贜之不識姓名人概免究追李宗昌傷巳平復亦毋庸議起贜給領未獲追賠盜械木棍案結銷燬屍棺飭埋逸犯种撞等飭緝獲日另結蒙城縣李士中飯店住客胡姓及靈璧縣王家均雜貨店被刼各案准飭分案詳辦此案首夥九人已於二叅限内獲犯過半兼獲首兇各盜疏防職名併請免叅所有拿獲隣境斬梟盜犯一名之銅山縣知縣飭州移取職名另行請叙除供招咨部外理合恭摺具陳伏乞皇太后皇上聖鑒勅部議覆施行謹奏軍機大臣奉旨刑部速議具奏欽此○○署湖廣總督湖南巡撫臣卞寳第跪奏爲恭報微臣接印任事日期叩謝天恩仰祈聖鑒事竊臣渥承恩命署理湖廣總督於本年七月初六日業將交缷湖南撫篆日期奏明在案兹臣巳抵武昌省城於十六日准前督臣涂宗瀛飭委武昌府知府王庭楨署督標中軍副察馬朝龍恭齎湖廣總督關防並王命旗牌文卷等項移交到臣當卽恭設香案望闕叩頭祗領任事伏念兩湖地廣事煩舉凡察吏安民整軍經武在在均關緊要必須隨時講求臣由湘赴卾道經監利汚陽轄境詢訪上年被水地方積水迄今未消春麥秋禾皆未布種流民在外者不下數十萬人抵卾後又知長陽潜江兩縣出蛟興山及濱江濱漢各州縣亦因夏間雨水過多水勢陡長報淹之處甚廣巳由前督臣會同撫臣派員履勘應亟商量設法籌賑當此鴻嗷徧野尤覺駑鈍難勝惟有竭力盡心整理諸務以期仰答高厚鴻慈於萬一所有微臣接印任事及感激下忱除恭疏題報外理合繕摺叩謝天恩伏乞皇太后皇上聖鑒謹奏軍機大臣奉旨知道了欽此 
 
