# 1908 - 344 - 4912891

 

Page 1

 
 
   
 
 

Page 2

 
 
上諭 
[十一月二十五日奉]  
　　上諭本年九月二十九日德宗景皇帝欽奉孝欽獻皇后懿旨飭各衙門統限六個月内各就本管事宜以九年應有辦法分期臚列奏明各等因聖謨遠大遐邇同欽在廷諸臣均應恪謹遵守實力奉行著各該衙門懔遵前次懿旨依限辦理勿得稍涉延誤欽此上諭兼祧母后皇太后孝事欽獻皇后作配德宗景皇帝宮闈贊化𢡟著徽音今據内閣具奏恭上徽號日隆裕皇太后洵足導揚懿媺式表尊崇所有一切應行典禮著該衙門敬謹辦理欽此 
 
 
 

Page 3

 
 
上諭津浦鐵路前經張之洞袁世凱梁敦彦會奏預定將來官商合辦法迨至第十年後國家淸還借欵之時准令三省紳商自集成本將此項股票撥與一半任其收回此項津浦鐵路卽爲官商合辦之路續據呂海寰奏預籌招股章程因此路南端經由皖境添入安徽一省共爲四省内開十年後官商合辦無論何年不得退還商股均經允准茲復據呂海寰代奏四省津浦鐵路有限公司文稱羣情疑畏觀望不前等語此路旣定爲將來永遠官商合辦自無將商股退還之理經此次明白宣諭後該大臣務當勸導各省紳商協力相濟籌集路股俾免購路時稍有貽誤以溥樂利而昭大信欽此 
上諭錫良奏甄别庸劣不職各員一摺雲南丁憂候補同知鍾鼎銘夸詐貪婪肆無忌憚前代理路南州知州有冒銷科罰濫押斃命之案署永北廳同知准補羅次縣知縣黎肇元貎似有才行實荒謬歷任差缺胆大輕率貽誤甚多署彌渡通判另補同知秦定基庸闇無能懲不知戒縱差釀命　論沸然卸署南安州知州准補潯甸州林堃遇事欺朦操守難信並縱容其子千預公事被控有案邱北縣知縣楊萬選辦事謬戾敢於作僞監獄屢飭攺良玩違小遵釀成越獄重案均著即行革職准補威遠廳同知彭祖詒年力已衰難期振作著開缺以原品休致元謀縣知縣郭奎光性情滑懶辦事玩延著開缺另補餘著照所議辦理該部知道欽此 
上諭楊士驤奏查明災歉州縣請蠲緩糧租一摺本年順直地方自春徂夏雨澤愆期至七八月間節次大雨河水漲發以致濱臨各河窪地禾稼均多被災並因天時不齊各屬有被雹被蟲被旱之處若將應征錢糧照常征收民力實有未逮加恩著照所請所有武淸等十八州縣成災五六分村莊應徵本年錢糧著蠲免十分之一成災七分村莊應徵本年錢糧著蠲免十分之二各項旗租著蠲免十分之一成災八分村莊應徵本年錢糧著蠲免十分之四各項旗租著蠲免十分之二成災九分村莊應徵本年錢糧著蠲免十分之六各項旗租著蠲免十分之四應徵屯米榖豆草束竈課學租旗產錢糧河淤海防經費儲備軍餉廣恩庫租通津二幇屯租一併分别蠲緩其陸軍部馬館租鑾儀衛租永濟庫租代徵租及出借倉榖子種口糧牛具等項著一體緩徵並分别减免差徭又寗河等二十州縣歉收四分村莊應徵本年節年糧租並歉收三分村莊應徵節年糧租屯米榖豆草束竈課學租旗產錢糧河淤海防經費儲備軍餉廣恩庫租陸軍部馬館租鑾儀衛租津通二帮屯租永濟庫租代徵租並出借倉榖子種口糧牛具等項均著緩至宣統元年麥後啓徵並减免差徭以紓民力餘著照所議辦理該督即刊刻謄黃徧行曉諭務使實惠均霑毋任吏胥舞獘用副朝廷軫念民艱至意該部知道欽此 
上諭楊士驤奏查明開州等三州縣災歉情形分别蠲緩糧賦一摺直隸開州東明長城三州縣濱臨黃河莊村本年被災秋禾歉收若將應征糧賦照常征收民力實有未逮加恩著照所請所有開州等三州縣成災五六分村莊應徵本年錢糧著蠲免十分之一成災七分村莊應徵本年錢糧著蠲免十分之二成災八分村莊應徵本年錢糧著蠲免十分之四其成災五六七分村莊蠲賸錢糧著緩至宣統元年秋後起分作二年帶徵成災八分村莊蠲賸錢糧著緩至宣統元年秋　起分作三年帶徵至被災各村莊未完節年錢糧及歉收四分村莊未完本年節年錢糧同歉收三分村莊未完節錢年糧暨出借倉榖等項均著緩至宣統元年秋後啓徵仍減免差徭以紓民力餘著照所議辦理該督即刊刻謄黃徧行曉諭務使實惠均霑毋任吏胥舞獘用副朝廷軫念民艱至意該部知道欽此 
[二十六日奉]  
　　上諭朕入承大統登極禮成敬謹恭上皇太后徽號鉅典昭垂允宜覃敷恩澤惟思推恩之序尤宜首重親賢慶親王奕劻公忠體 
國𢡟著賢勞庚予以來顧全大局殫心輔弼力任其難厥功甚偉應加優賞用獎勳猷加恩著以親王世襲罔替王其敬承恩命母得固辭藍筆諭旨繳進欽此監國攝政王鈐章軍機大臣署名 
上諭朕入承大統登極禮成敬謹恭上皇太后徽號鉅典昭垂允宜覃敷恩澤軍機大臣世續等忠淸亮直翊贊維勤勞怨不辭深堪嘉許世續着賞加太子少保銜賞用紫韁張之洞着賞加太子太保銜賞用紫韁鹿傳霖著賞加太子少保銜賞用紫韁袁世凱著賞加太子太保銜賞用紫韁藍筆諭旨繳進欽此監國攝政王鈐章軍機大臣署名 
上諭朕入承大統登極禮成已敬謹恭上皇太后徽號鉅典昭垂允宜覃敷恩澤恭親王溥偉著賞穿帶膆貂褂具勒載瀛載潤均著賞食雙俸具勒載洵載濤均著賞加郡王銜貝勒毓朗著賞食雙俸貝子溥倫著賞食貝勒俸鎭國公載澤著賞加貝子銜鎭國公溥佶著賞食雙俸貝子銜鎭國將軍載振着賞食貝子俸載　溥侗均着賞另不入八分輔國公銜溥倬著賞給頭品頂載　彦圖著賞食雙俸善耆著賞給四正龍補服博迪　著賞加貝子銜孫家鼐著賞用紫韁那桐著賞加太子少保銜榮慶著賞食尙書雙俸奎俊繼祿增祟景灃均著賞食都統雙俸鐵良著賞穿黃馬褂徐世昌著賞戴花翖楊士驤端方均著賞穿帶膆貂褂藍筆諭旨恭繳欽此監國攝政王鈐章軍機大臣署名 
上諭此次驗看進士館畢業學員考列中等之法部主事馬步瀛著以原官留部補用游學畢業生考列優等之李鳴謙著賞給商科舉人欽此監國攝政王鈐章軍機大臣署名 
監國攝政王面奉 
隆裕皇太后懿旨皇帝尙在沖齡一時未能臨幸頣和園著該管大臣飭令司員等將殿座陳設妥爲封存看守其輪船電燈官役著即撤銷差使所有船燈各項物件交管理頣和園大臣派員接收看管欽此監國攝政王鈐章軍機大臣署名 
論説 
[粤路股東會感言）胡寄塵來稿（]  
公司爲股東所搆成。股東有詰問公司之權利公司負報告。股東之義務此萬國之所同也。各國商業之所以盛。惟公司之故。公司之所以興惟信用之故。我中國公司稍稍發見於近五年之間。孩提學步。正宜有以維持而保抱之。不謂一完全商辦至美至大。至可獲利之粤路公司爲喧爭者喧爭。放棄者放棄羣言淆亂信用盡失。遂釀成今日至難處置之局也。嗚呼。是誰之過歟。是粤中謠諑之過。抑不僅謠諑之過。實公司蔑視股東之過。請申言之。 
夫粤漢幹路。地處衝要國人又多怵外患。股票初出。竟有鄉愚典財產。婦 
 
 

Page 4

 
 
女質簪鉺。以購股票者。故價値不旋踵而倍升。原定四百萬股。溢額至倍。溯中國公司集股之易。固無有逾於此者。公司於地勢上旣得此價値於社會上復得此信任。浸假而在事諸君。念此路爲我商民踴躍附股之發軔。事事核實以永保我數百萬股東之信任。則其間縱有譸張爲幻。窺竊利權。鼓盪風潮者。要終不爲所撼動。何意始起官商之衝突。繼生港省之紛爭。又繼來黨派之排擊。原因複雜。紛如亂絲。雍容冠履化爲械鬭之塲可不悲哉。雖然使在事諸君。急將公司辦事之次第。以及將來之預算廣爲宣佈。以釋群疑則猶可以鎭攝也。乃者時隔三年之久。路成百里之遙耗我股東之血本而不恤。置我股東之詰函而不。怍此次至上海開收二期股銀。亦未將公司内容宣布。或至收股處就以詢之。且有遭其冷語者。丁未年之帳略。旅滬股東以數千計。皆未見其隻字。無論公司内容若何而欲以此氣燄。責股東繳股。難矣。夫商人之經營於巿塲也全恃信用。豈可以恫嚇而逞吾志某名公有言日。粤路不定諸路皆搖。推本窮原。吾不能不招集中國之有志實業者。同聲一哭也 
公司之現象如此。凡有心實業前。途者皆得而紏正之。我股東痛心疾首轉無如之何。第抱一。不繳二期股銀爲無上上之妙法。嗚呼。今何時乎借欵之風潮幾有一波未平。一波又起之勢。我股東卽不爲血本計獨不爲大局計乎。今日旅滬與長江各埠股東之意見所及聞見者。大率分爲甲乙二説。 
甲説日。粤路股票。時價僅値四角。二期須繳三成。計一元五角是左手繳入一元五角現銀。右手取出股票即化爲六角也。人即至愚亦不肯爲此。無已。惟有要求公司。將整股併爲零股。如原認一百股。已繳二成洋一百元者。今攺爲二十股。作爲收足。此一説也。 
乙説日。粤漢乃中國最有價値之路線。今股票價落實因公司辦理不善之故非路線之罪也。今廣招股東。不分畛域。速結團體另議舉公正廉明之董事。另立專條。認路分築。則工程以比較而益善大利仍歸原主。外患可以不侵。計之全無有逾於此者。 
按甲説於公司例不合。今訪之精於商法學者。咸謂他國公司法亦無此例。説者謂蘇路公司有此條。今查新舊章程。實俱未載。此甲説之不可恃也。至乙説於公司之例固無妨碍。但另立董事局亦須得多數股東之同意。風聞公司中曾有董事建議及此。因格於權董未果。似可照公司律要求公司開股東會議之。以鄙見我股東今日不必先存意見惟須認定我股東本有監察之權。不可因循退避。亦不必多生枝節。惟有速電公司。將歷届帳略刷印數千册分寄各埠。廣爲宣佈。並將現在造成之路。若干里每里平均需銀若干兩。内橋工幾座。山工幾處。營業衰旺。未來之希望何如。目前所築路線。自某處至某處需銀若干兩。以次築何綫。需銀若干兩共至完工。需銀若干兩。完工之。日至速以幾年爲期現在開支之數傳者皆言其太費。能否核減。以重股東之血本。一一説明。則我股東於願已足自宜將所儲二期股銀速併滙繳。并乙説亦可以不用。若其不然則可憂方大對付之法豈一端而已又何必持乙説以爲之的哉總之二十七日之會。宜先組織一對待公司之機關。或且訂一旅滬股東會規則以與之周旋。他非所急也。 
[專電]  
[電一）北京（]  
　　昨日張中堂偕曾廣鎔與濮蘭德聚談一時商議兩湖借欵事聞擬借三百萬鎊合同將定 
[電二北京）]  
　　張中堂電告粤督張人駿謂粤漢鐵路勢難緩辦粤紳集欵能否充足和尙不敷可附兩湖借債希速覆 
[電三）北京（]  
　　樞府電告駐藏大臣逹賴喇嘛准二十八日起程所有藏事已與逹賴議妥俟到藏後速與該喇嘛詳商舉辦 
[電四）北京（]  
　　英國使館衛隊與天津衞隊調換民政部恐人驚疑多派警兵彈壓 
緊要新聞 
[政務處新定會議入座次序北京]  
　　攝政王不列政務會議後軍機政務兩處大臣會議座次近已攺動聞）上面向南八座（正中慶親王左列四座係文淵閣世中堂續協揆鹿相國傅霖武英殿孫相國家鼐吏部陸尙書潤庠右列三座係體仁閣張中堂之洞外務部袁尙書世凱東閣那中堂桐）下面向北八座（左四座民政部尙書 
 
 

Page 5

 
 
肅邸禮部溥尙書良陸軍部鐵尙書良農工商部溥尙書　右四座度支部尙書澤公學部尙書榮中堂慶法部戴尙書鴻慈郵傅部陳尙書璧其議案左端爲理藩部壽尙書耆 
[奏明京察母庸提前赶辦北京]  
　　吏部奏略云臣部前以本届舉行京察應行變通事宜業經奏明請旨遵行在案查京察大典事體至爲繁要現値國家大喪此次已酉年京察臣等擬請參照定例令各衙門於明年閏二月二十日前造册送部即於是日遵例停其升轉臣部於三月内會同都察院給事中京畿道封門考察俟辦竣後會同大學士都察院給事中京畿道過堂四月内帶領引見母庸提前赶辦恭候命下遵照施行届期再由臣部擬定封門過堂引見各日期另行奏明辦理十一月十八日奉旨依議 
[逹賴喇嘛出京時之佈置]  
　　逹賴喇嘛擬於二十八日起程二十日進内至兩宮儿筵前唪經行禮畢進呈陛　貢品皆係金佛皮毛等物聞政府擬仍派博迪蘇送至保定府並聞仍派民政部步軍統領衙門順天府等各堂官前往送行惟在國喪期内不搭彩棚其餘略仿迎來之辦法 
　　敕封逹賴敕書由内閣滿本堂蒙古漢票簽會同理藩部唐古忒文譯官繕辦原議于回藏時頒賞現内閣理藩部因國喪未克用寶議將敕書於本年年終誥敕房請用誥軸御寳時一併鈐用寄交駐藏大臣敬謹恭交喇嘛收授聞此　擬歸理藩部先行具奏 
　　理藩部昨電山陜兩巡撫謂逹賴喇嘛准二十八日起身往塔爾寺應行派員保護事宜迅速預備 
[學部攺訂學堂攷試章程北京]  
　　學部通咨攺訂各學堂考試章程文云普通司案呈照得各學堂修　文憑現經本部訂定條例並刊發文憑及存根簿式様頒行各處查此項文憑與各學堂考試章程互有關繫三十二年十二月本部奏攺各學堂考試章程此外考試一條尙有應行變通之處茲將此條酌加攺訂以便與修業文憑相輔而行相應刷印攺訂各學堂考試章程一條咨行查照辦理可也 
附攺訂各學堂考試章程一條三十二年十二月學部奏攺各學堂考試章程此外考試一條所詳核算分數之法　察情形有應行變通之處茲將條文及註語酌攺如下此外考試以百分計算各學堂學期考試或學年考試時將臨時考試分數與學期考試分數或學年考試分數二除之爲本學期或本學年總平均分數（中堂以下各學堂臨時考試分數並應加入敎員平日所記分數平均計算（除不滿二十分者令其出學外凡在六十分上者升級六十分以下者留原級（其在一年一學級之學堂應以學年所得總平均分數分别升級留級 
[學部奏定各學堂修業文憑條例]  
　　第一條修業文憑分中等以上各學堂及高等小學以下各學堂兩種第二條修業文憑及存根簿京師由學部及督學局各省由提學使按照所定兩種式様分别刊印頒發各處再由各學堂照式刊印編定號數按每學期或學年發給學生不得收費第三條修業文憑各學堂於學期考試或學年考試後除學生所得總平均分數不滿二十分者無庸發給外其在二十分以上者一律發給學期考試應考半年内所授之功課學年考試應考一年内所授之功課第四條修業文憑開首一行凡在京師之八旗學堂應塡寫京師某旗官立或公立私立某某學堂字様各省在京師設立之學堂應塡寫京師某省官立或公立私立某某學堂字様各省駐防學堂應塡寫某省駐防官立或公立私立某某學堂字様外省學堂應塡寫某省某府某廳州縣官立或公立私立某某學堂字様第五條學堂立有名目或著有第一第二等識别者應將名目及識别字様繫於官立或公立私立之下若爲某學堂附設之學堂應塡寫某某學堂附設某某學堂字様第六條修業文憑所載現届及考試字様之間應註明第某班曁第某學期或第某學年字様其在設有本科或預科公共科加習科之學堂並應於第某班之上分别註明本科或豫科分類科公共科加習科等字様現每年學堂開班尙無定時凡新開班次半年届滿爲第一學期一年届滿爲第二學期即第一學年一年半届滿爲第二學期二年届滿爲第四學期即第二學年以下類推 
第七條高等小學以下各學堂修業文憑但塡寫總平均分數中等以上各學堂修業文憑並應塡寫各學科每科分數各科總計分數平均分數及臨時考試平均分數凡記各項分數計至二位小數爲止其畸零不盡之數不滿五者不計滿五者以十計第八條修業文憑應塡寫學生年歲籍貫本省學生籍貫但塡寫係某縣人非本省者塡寫某省某縣人旗籍塡寫係某旗某佐領下人第九條修業文憑應塡寫學生三代其有承繼兼祧者並塡寫本生或兼祧三代第十條修業文憑所載右給學生字様之下如係師範自費生並應注明當十一條中等以上各學堂修業文憑監督應列名簽押高等小學以下各學堂修業文憑堂長應列名簽押第十二條修業文憑及存根簿年月之上均應蓋用關防或鈐記第十三條修業文憑應塡寫騎縫號數將文憑開首之紙邊上下適中之處湊合於存根簿騎縫線之左於線之中斷處按照文憑所編塡之號數分别塡寫並於此處蓋用關防或鈐記第十四條修業文憑存根簿塡寫事項應與文憑一律不得歧異 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[度支部奏覆江北練兵餉械銀兩北京]  
　　度支部奏覆江北提督王士珍奏請籌撥江北陸軍的欵一摺籌撥購置軍械經費一片略謂原奏稱江北自陸軍十三協移駐該處統計全協及學堂局所額餉歲需八十萬兩有奇現僅籌有五十萬兩左右本年度支部議撥土藥統税銀三十萬兩祗撥一次查甘肅提督姜桂題接統夏辛酉軍會合新舊營隊實不敷銀十二萬六千兩部議在原撥江海關洋税項下如數撥給其餘原撥各欵仍歸入税欵項下列存以原撥四十二萬兩計之除去十二萬六千兩每年應盈餘銀二十九萬四千兩仰懇飭部將此項列存之欵照數撥給或懇恩飭部另籌有著的欵等語又附片内稱馬砲工輜等營將馬匹砲位工具車驘雜械置齊約共需銀六十餘萬兩擬請飭下部核議籌撥各等語臣等伏查江北原議編練新軍一鎭常年經費銀一百四十萬兩係前署兩江督臣周馥奏明全數認籌之欵而一協之餉尙不敷銀二三十萬兩歷據江北提督奏請籌欵接濟經臣部以近年各欵收數短絀尙屬有因議在徐州等局土藥統税項下撥借一次銀三十萬兩令兩江總督臣將原籌欵項認眞整頓並將撥借部欵如數淸還等因行知在案至該協購買砲械應需欵項前經陸軍部於會議該提督奏請撥欵摺内議令就現有餉力酌量辦埋復於本年四月間臣部會同陸軍部議以現在欵項未充令該提督會商兩江總督由兩江設法措籌或暫從緩議等因奏准行知各在案茲據奏稱前因查近來財政困難久已入不敷出本年籌撥之數旣鉅且多實爲内外所共見若以江督奏定認籌之餉亦取資於部庫尤覺應付爲難惟餉項爲計授要需砲械爲行軍利器旣經奏旨酌量籌撥自不得不於無可設法之中勉爲撥濟第原奏請撥之江防餘欵已湊撥雲南邊防餉需並無餘存前撥借該協十藥統税銀三十萬兩足敷年内之用其砲械雖多舊式未始不可爲暫時操練之具添置新式亦可陸續辦理臣等公同商酌擬自明年起由兩淮解部二文加價項下按年撥銀三十萬兩以三年爲限撥給該提督爲歲餉之用若有餘存即陸續購置砲械其兩江原籌之欵仍令該督臣認眞整頓以裕餉源並將江北原有標防各營酌量裁併騰出的餉俾充軍實十一月初十日奉旨依議 
[京師近事]  
　　太皇太后梓宮圖式係金漆上寫成番經一部與先帝梓宮略同惟其梓宮之首部畫九尊堆金菩蕯各執法器與先帝之畫九龍者異 
　　攝政王面諭憲政館自今歲正月起至十一月止所有京師各省條陳憲政摺件及一切説帖並所派各省諮議督辦總辦會辦人員各案件一律詳細查明檢出呈閲 
　　内閣諭本閣及各部院從前繕寫公牘稿件只書攝政王並未有監國字様者自今以後一律加注監國字様以崇體例 
　　内廷人云大行太皇太后宮中秀女年幼者撥在皇太后宮内伺候當差年長者查點年歲加恩飭傳家長領出 
　　管學大臣張中堂以整頓庶政須求人才擬通飭各省將軍督撫將各該省在籍進士舉人詳造淸册報部以便考試錄用 
　　内蒙古北部諸藩日前在理藩部具呈禀請自籌鉅欵築造庫倫抵恰克圖鐵路以便開礦興商由理藩部轉咨農工商部聞該部溥尙書以蒙藩財政奇絀無欵開辦或慮其混入外欵先應澈底淸查再行批示 
　　庫倫辦事大臣延祉致農工商部電云庫倫依克昭盟開辦金礦由今春二月起至七月限滿獲利甚厚礦苗極其暢旺並已將開礦淸單咨送農工商部查核 
　　日本撤兵照會已詳前報茲聞應撤軍隊已定二十四日出發二十日午後日本營盤會合留京將校開送别會駐使伊集院氏書記官阿部氏通譯官高尾氏以及各校日本博士並各新聞記者等皆届時齊集來　共計六十餘人開會後隊長土井氏駐使伊集院氏互有演説一代表軍隊一代表人民各道惜别之意至十時始散 
　　補遺○昨報載内閣政務處奏定攝政王禮節淸單脱去第十二條外交合再補錄以成完璧 
　　一外交凡與各國訂約遣使均由監國攝政王主持其接受外國國書及覲見各禮節由外務部妥擬奏明辦理 
分類新聞 
政界 
[奉飭會籌截漕補運浙江]  
　　浙撫增中丞前奏本年留辦平糶漕米仍難補運懇請分年籌足一摺業已奉旨依議由部咨浙遵辦在案茲由李儲憲咨藩司文云查此項留辦平糶漕米十萬石旣奉部議飭令分作三年買補並於本年冬漕先行買補三萬三千三百三十餘石似應按照各州縣原留米數於年前買補三分之一赶於冬臘月間運滬先行交兑以免開春新舊漕米運兑擁擠致費周章惟前項平糶價値僅准貴司僅據海寗州一處照原定每石六元五分之數悉數解司轉解道庫收　 
 
 

Page 11

 
 
又據富陽縣委申報富陽董革令書差欠繳追存折價洋五千餘元解存貴庫在案此外是否悉經提存府庫抑尙存留屬庫未准具報無從查攷其中並有參革病故人員本届應運米石究應如何責成買補或照上年由公家委員自辦海寗州等處解到折價應否飭令領回若干自行買補並後二届應運之米應如何先將折價酌定提解設有盈餘將來作何辦理期與正供無缺均應預行籌計除先將部文分行各府飭遵外理合抄摺備文咨請爲此合咨貴司請煩查照希將上項平糶案内應行籌議事宜刻日主稿挈銜詳辦並望於定案後隨時催提解兑俾免悞運 
[飭查沿江地畝鎭江]  
　　政府電致沿江各督撫文云近查各省沿江地畝坍漲變遷頭緒紛冗其中難免地痞把持書差隠匿情事現當興利除弊百廢待舉之時大利所在未便任令曠棄請速遴派幹員分往調查驗明契紙詳細註册務須持平辦理不得滋擾如有惑衆阻撓亦須從嚴懲辦聞江督端午帥已轉飭鎭道遵照 
[蘇藩擬定漕價蘇州]  
　　藩憲瑞方伯以本届開徵新漕昨據長元吳三大令具禀漕米價目核定頒布當經方伯擬定本届每石漕米價目六千二十文另加公費一千另五十二文至三邑櫃上洋價每元作一千一百八文聞日内卽須頒行 
交涉 
[新簡日領事到奉接篆奉天]  
　　新簡駐奉日總領事小池張造於昨晨由大連到奉當卽接篆任事代理總領事岡部三郎已將所有一切經手事件交卸淸楚尙擬在奉天少住數日再回安東將本任經手事件整頓妥當即行回國 
[電覆並無虐擾韓民奉天]  
　　東督徐菊帥前奉外部電詢聞有間島官員虐待韓民且有馬賊滋擾情事當即派員飭查實無其事昨復外部電云奉前電當即飭查現據委員查覆間島附近並無華官虐待韓民亦無馬賊滋擾情事特此電復 
軍界 
[稽查軍隊搭車半票山東]  
　　軍隊搭乘火車照收半價前經楊蓮帥與膠濟鐵路公司明定章程遵行有年近聞該公司查得販賣糧食客人由坊子巡弁購賣軍隊半價之車票恐此項情弊不免常有擬改訂新章凡遇軍隊行李附搭火車其半票之上所印號數每逢西歷月終請靑州副都統曁各營簿計報告一次以便核對免滋流弊 
[軍官獲罪之訛傳南京]  
　　南京訪函　外間謠傳安慶一標三營管帶冷遹被殺等情均屬不確冷某向在江寗督練公所當差並非監禁外間謠傳或由告訐而起 
[朱撫裁撤憲兵安慶]  
　　皖撫朱中丞諭裁憲兵文云此次安慶兵叛該處所設陸軍警察隊事前毫無知覺直如虚設且前准部咨陸軍警察須俟陸軍部設定再行分設各省等因自應查照辦理著兵備處即將該處所設之警察隊尅日全行裁撤以節糜費 
[鄂督擴充水師艦隊武昌]  
　　鄂督陳小帥以湖北水軍經升督張中堂極力籌備購置兵艦雷艇水師規模已形大備查鄂省地勢控據長江上游江面遼闊匪類最易混跡現在兵艦雷艇雖可編成一隊而各艦艇砲兵等項尙未足額際此多事之秋亟應籌餉擴充特札籤捐彩票局總辦鄒元汴觀察於原解善後局常年經費外按月添籌銀一萬兩以備艦隊募兵增餉之用 
[攺良巡緝隊辦法蘇州]  
　　蘇藩瑞方伯前因梟匪充斥特設巡緝探士一百名以期偵探匪蹤惟各探士身無號衣全以腰牌一面爲記現聞有等冒充探士勒索多端招搖撞騙特擬變通辦法傳齊各探士每名照相一面並將腰牌收回另給華洋照會各一紙按名給領收執以杜假冒 
[裁撤督練公所後之佈置安慶]  
　　皖撫朱中丞以督練公所參謀敎練兩處總辦現已裁撤陸軍標營不及一恊事務較簡特飭委田鎭中玉充當兵備處總辦兼辦參謀敎練兩處事宜並委江蘇直隷州張紹爲該所副參議常川在所幫同辦理並飭將應行淸查整頓事件妥爲籌盡隨時禀陳核辦 
[飭屬速報軍隊文件寗波]  
　　浙撫咨浙提呂軍門文云查各防營月報各表往往有逾期十餘日至數十日尙未據報者殊於軍事執行機關阻碍甚多亟應通飭各防營此後呈報上項表件如本月分者均限於下月初三日由營封發所有軍火道里表兩種每月用一分報本部院應於坐銜下加督辦督練公所字様再以軍火表一分逕報兵備處道里表一分逕報參謀處俾資查考而免混淆表式以後頒者爲準其前辦舊式母庸贅塡道里表内應塡官長銜名自管帶以下並應塡入不得任意遺漏呂軍門接咨後即劄飭所屬一體遵辦 
學務 
[提學司考試法政畢業員浙江]  
　　浙省法政學堂頭班學生現届兩年畢業期滿定於本月二十三日起二十九日止分科考驗等情已詳前報茲悉是日支學憲親至該堂命題考試塲規頗爲嚴肅上午考試人倫道德題居官者淸愼勤之外尤貴有忍論下午考試民事訴訟法題論設證據裁判之理由説明控訴與上告範圍之異同聞支學憲爲保存國粹起見注重此塲其國文劣者心咸爲之惴惴 
[蘇藩飭交學堂經費太倉]  
　　崇明縣以義渡公田變價洋元應否准撥學費抑係陳令交出各情禀陳蘇藩核示茲奉批云此項變價二千二百廿四元僅據陳令詳報發充學堂經費初未云及墊欵茲閲來禀乃知朦混取巧况義渡田應否變價如係定價應否遵照前次司飭俟質訊明確核議具詳察辦此時尙未定案陳令經辦學堂即使墊欵屬實亦豈能悍然不顧逕自撥收歸墊應如禀嚴飭陳令備齊現洋即日按數移交其墊欵是否核實如須設法歸塾應俟本案審結另行籌議不准牽混 
[壽婦破產興學湖南]  
　　湘省桂陽縣壽婦胡朱氏家僅中貲竟能 
 
 

Page 12

 
 
慨然變產興學所捐甚鉅經該縣朱紳鴻漸等已繕具事實公禀提司學昨奉題給女有士行四字匾額以示旌獎並飭桂陽縣知照袛領 
實業 
[議覆開懇沿塘沙地辦法杭州]  
　　仁和海寗沿塘紳董杭愼修等擬就海濱漲沙試辦樹蓺迭次禀奉浙撫飭由藩司曁農工商礦局會議詳復略謂本司道一再會商於公家擬欵一層實屬無此能力應請母庸置議惟有將招佃承租與招人承買二策酌量評議縷晰上陳查該沙自六堡起至十七八堡止長約三十餘里闊約十餘里至二三里不等平均計算總在十萬畝以上斷非少數人民所能承受此時尙有江潮淹沒可墾之地無多必待數年沙土結實始克一律墾種司道等預籌辦法議照塘工石碑之字劃分地叚東西以碑字爲界南北以自塘至水爲界丈見若干畝分卽編爲某字號如有續漲作爲子母相生兩字交界之間另立椿記以便稽考此係入手辦法所議一也以取租論凡承租一字號或數字號及數十字號之地每字給照一紙該字號中不得再分腴瘠統計每畝先繳押租洋一角限三年内懇種限滿以後酌繳地租設承租後三年之内仍有江潮淹沒之處准該租户報勘展限無故抛荒者吊銷執照押租充公此係取租辦法所議二也以領價論領户即係買主亦准承買每字給單一紙該字號中亦不分腴瘠統計每畝繳價洋一元定限五年以後報塲完課不取地租届時或尙有江潮淹沒亦准　報勘明展限此係領價辦法所議三也前項租領各户應築堤岸當令擇一相離水面約計里許之地無論木石粘土堅築此項工程應歸各該户自行籌辦除堤外餘地不計畝分外自堤内以至塘邊按計畝分照數繳租完課堤外之地或續漲新沙作爲子母相生利益此係作堤辦法所議四也自編定字號測算畝分之後出示招租招領予限半年先儘仁海兩籍之民租領如一年以後尙有餘地無分土客亦准外省籍貫之民租領惟入外洋籍者不得享此權利此係分别土客辦法所議五也本司道會同商槯意見相同是否有當仰祈核示 
[蘇省鐵路學堂紀事蘇州]  
　　蘇城盤門新橋巷鐵路學堂自開辦至今將届三載現因校内建築科生定於明年畢業派充路務故由王總理淸穆等將校内各生姓名學科成績及開辦年月擬定表式呈請郵部存案日内即將舉行又該校經費每年由蘇綸紗廠補助一萬兩現在老股收回自辦後仍照舊如數解助以期培養人材 
[禀辦磁業公司湖南]  
　　湘省西路常德澧州一帶所產磁料甚多從前無人顧問現有解某招集股本擬辦磁業公司設廠製造昨已禀奉勸業道批飭將所產磁料出自何縣產自何山續禀陳明並先試造磁器呈驗再行定奪 
雜記 
[工廠聚衆罷工長沙]  
　　長沙自開商埠以西門外至北門外一帶劃　通商塲後現正沿河塡築駁岸爲興修馬路之地久經大憲委員飭照民價募工興築迄已月餘昨有某工等煽動工廠三處勒加工價聚衆停工並聲言不得另行招募事爲大憲所聞即飭長沙縣迅拘爲首之人從嚴懲辦 
[籌議添開城門山東]  
　　歷城縣文生胥萬屏在撫院上禀略稱省城城門擁擠西關尤甚現在商埠日臻繁盛加以津浦鐵路動工來往行人益覺蕃昌請於西北東兩方另開城門以分路勢而利交通魯撫以所陳不爲無見已飭勸業道妥愼籌畫詳候核奪 
[查封倒商財產鎭江]  
　　揚州府嵩太守昨奉寗藩司電飭以漢口巨商黃家瑋倒欠庫欵甚鉅聞該商有財產在揚應即查明發封備抵以重官欵太守當卽轉飭江甘兩縣查明該商房產數處以便詳覆樊方伯核示辦法 
[仁和王相國喪事記聞浙江]  
　　仁和王相國薨逝後一切飾終禮物均早備妥聞棺具係最上陰沈木合就上年由川省某門生處購得衾褥等亦早於上年由蘇省定繡百福圖様昨日起相府内外男女人等黃白麻衣已飭由義豐素服舗定製計共八十件撫轅接到訃報後已經增撫台發電奏告樞廷 
雜評 
[川漢鐵路]  
　　鄂人之集議爭持川漢鐵路。已第二次開會矣議論龎雜。不得要領。足見鄂人團體之渙散能力之薄弱也。據此現象而論。微特不能逹自辦之目的。即使竟逹其目的而不歸部辦。然以徘徊觀望之紳商。挾資本空擲之意見。築川漢綿長之鐵路。竊恐數年而後。仍無方寸之建設也。此非記者之厚誣鄂人請即以粤漢鐵路爲証。粤漢鐵路。鄂人非有三分之一之責任乎。鄂人果團體堅固。實力充足何至招股如是之難。荏苒數年。寸路未築。而致有訂借外債之舉。豈築粤漢無財力。而川漢即有財力乎。豈辦粤漢無公心。而川漢即有公心乎。天下大患。在有空言而無實力。吾國人之對於鐵路。借外債則爭。歸官辦則爭。爭之誠是也。然爭囘以後。每每袖手旁觀。遷延稽宕而不顧問。此何故歟。今鄂人於極力向外人爭囘之粤漢。則股欵不集。坐視大吏之借債。於議歸部辦之川漢。則又開會爭執假使部辦之議果息。而他日鄂人集股之不踴躍。一如粤漢。仍煩郵部出而代謀。則鄂人將何以自解耶。故記者甚願鄂人之𡚒然。而起。急集股本。協力勸募注全力。以從事於斯也。 
瀛談 
[郵票追原]  
　　英國爲世界發售郵票之祖。其發售之始。距今六十八年前。當我中國道光二十年。其次爲美國。遲英國七年。次爲法蘭西。遲英國八年。餘如白耳義西班牙普魯士奥大利等。皆行于千八百五十年者若。日本則在明治四年。中國則在光緒二十六年。各國之視郵政爲國家交通之獨立機關。而中國旣有郵政仍有外國書信館。此何故也 
[握手起因]  
　　握手禮。以高舉兩手及眼前者。爲最敬禮。今聞其起因。往昔法國交際界。有一貴公子名獅子者。偶生一疽。隆起雙肩低垂其手。痛不可當。因高舉手以行禮。是出乎不得已也。不料法京靑年輩誤會。以爲嶄新高尙之禮法悉仿傚之今。則歐美各國。流衍殆徧。已莫明其禮之所從來矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　山東 
　　諮議局籌辦處日前考取司選各員及派往辦事地方已錄昨報茲因各員中有充學堂敎員者有在學堂尙未畢業者未便出省抛棄職務已將所遺之缺由籌辦處從副取各員中挨次傳補茲將傳補牌示節錄於下照得本處取錄司選員十三名副取二十名已經榜示在案茲據法政學堂監督函稱派往曹州府司選員趙保泰現正担任法政學堂敎習事務所自願辭職又據師範學堂函稱派往膠州司選員趙培縯現在學堂肄業查學堂未經畢業之學生照章不能赴他處投考理應開除司選員之名以免該員於學業上功虧一簣其所出之司選員缺照章應以副取各員挨次傳補惟查副取第一名臧著愔現在法政學堂肄業副取第二名馬振泮現在師範學堂肄業亦据各該學堂監督函稱與趙培縯事同一律礙難傳補其派往曹州府之司選員應以副取第三名孫畬頂補派往膠州之司選員應以副取第四名陳應禮頂補一并於十九日午後二時到本處開談話會并領取應帶各件 
　　福建 
　　諮議局組織調查各員業經政學兩界詣籌辦處担任謄明姓名往址原訂本月三星期日由敎育總會先行分單傳集分派閩城各區調查員惟是日會員到者未甚齊集而承認調查者亦參差不齊故到者僅領調查手續及選舉章程淺説各一紙尙俟另期再行集議並分派城外各鄉人員 
　　浙江 
　　浙江諮議局籌辦處第二次通告（一）查憲政編查館奏定諮議局議員選舉章程第十二條凡辦理選舉人員除監察員外不得與於選舉人及被選舉人之數此專爲聲明投票開票管理員（第五條管理員不拘官紳均可派充倘紳有以管理員不得與於選舉人及被選舉人之數不願充者得派官充之）不得與於選舉人及被選舉人之數而言其餘調查員籌辦處派遣之司選員及籌辦處初複選舉事務所各職員自得與於選舉人及被選舉人母得誤會（二）查憲政編查館咨覆湖廣總督文内稱世職未經入營入學者應援照武五品以上辦理至軍興時有保至提鎭祟階究非實任惟從前曾充統領營官者其職任與綠營武五品以上無異至賞有勇號及黃馬褂者係曾在軍營立功與辦理公益事務著有成蹟者一律均應准其有選舉權其未充統領營官及僅賞有翖枝者不在此例（三）准憲政編查館覆本省哿電初級師範完全簡易兩科畢業得有文憑者自應有選舉權至師範傳習所部章畢業期限至多不過一年畢業後亦無獎勵該所畢業生如無他項資格僅恃此一年畢業之文憑遽行比照完全簡易科畢業人員辦理尙欠平允礙難照准等因自應遵照辦理（四）本處批新昌縣禀俊秀監生捐貢者自不得與正途五貢及附貢生同論祭産瑩產係一族所共有者不得分屬管理之人一家之公產亦同 
　　諮議局籌辦處接仁和縣李大令前泮詳文略謂選舉議員設會議事原爲集思廣益好惡同民預備地方自治之要政當經邀集城紳商學界詳加參酌以議事會之設必預在省城先設初選舉事務所而後推舉各鄉劃分調查區域分立投票所開票所數處由縣督同依限赶辦實行選舉惟所内辦事各員除監督外應需公費及紙張等項爲數甚鉅雖准動撥地方善舉一切公項均早悉數移撥分文無遺而選舉爲立憲基礎尤應設法籌維不容稍有延緩茲經會同紳學商界再三籌議查有仁邑考費項下奉定留縣三成辦學錢二千一百十三千四十四文前經移准勸學所總董議復請撥改良私塾所備辦書籍之用詳奉批准試辦或推廣設立小學等費尙未提用現在開辦選舉經費無著未便因此延悞擬請將前項留縣三成試費移緩就急先行提用錢一千串以資辦理選舉如有不敷再行另籌濟用所提錢文併入考試經費照案歸缺匀提以重欵項詳請察核批示祗遵 
[士民實行調查]  
　　江蘇蘇屬）松江川沙（ 
　　川沙廳選舉調查事由省派司選員徐君金熊往赴該地督催官紳併力舉辦原簿業已告成俟審查之後卽可編造淸册 
專件 
[江寗籌辦處選舉調查進行表]  
　　江寗府屬 
上元　　　司選員報告調查事務所成立　已調查 
江寗　　　同　　　　　　　　　　　　同 
句容　　　同　　　　　　　　　　　　同 
溧水　　　同　　　　　　　　　　　　同 
江浦　　　縣禀報成立　　　　　　　　同 
六合　　　司選員報告成立　　　　　　同 
高淳　　　同　　　　　　　　　　　　同 
淮安府屬 
山陽　　　司選員報告成立阜寗　　　縣電告成立　　　　　　　　已調查 
鹽城　　　司選員報告成立　　　　　　同 
淸河　　　縣函報成立　　　　　　　　同 
安東　　　府電報成立桃源　　　司選員報告成立　　　　　　已調查 
海州屬 
海州　　　司選員報告成立　　　　　　 
贛榆　　　電告成立沭陽　　　司選員報告成立　　　　　　已調查 
 
 

Page 19

 
 
揚州府属 
　　江都　　司選員報告成立　　已調查 
　　甘泉　　同　　　　　　　　同 
　　儀徵　　同　　　　　　　　同 
　　高郵　　同　　　　　　　　同 
　　興化　　同　　　　　　　　同 
　　寶應　　同　　　　　　　　同 
　　泰州　　同　　　　　　　　同 
　　東台　　同　　　　　　　　同 
通州屬 
　　通州　　司選員報告成立　　已調查 
　　如臯　　電報成立　　　　　同 
　　泰興　　縣禀報成立　　　　同 
徐州府屬 
　　銅山　　電告成立　　　　　已調查 
　　蕭　　　同 
　　　山　　報告成立　　　　　已調查 
　　豐 
　　沛　　　縣文報成立 
　　邳　　　電告成立　　　　　已調查 
　　宿遷　　同　　　　　　　　同 
　　睢寗　　同　　　　　　　　同 
　　　以上據各屬報告斷自十一月十九日爲止 
本埠新聞 
[革黨函嚇滬道之可笑]  
　　上海道署昨得革命黨一函頗堪發　照錄如下蔡道台鑒弟等於本月十七日由東洋抵滬計一千五百八十三人炸藥三十箱定於臘月吉起事今特走字通知正所謂明人不做暗事請你通詳各大憲派兵來滬與我對敵勝敗自有定數看看我們革命軍如何特此通告非怪我言之不早也此告總統革命全軍大總統章拔字滬道接信後即於函後手批數字云爾等么麽勿錯嚇本道此批 
[湘路借欵事公電]  
　　旅滬湘人周鐵山等致　路公司電長沙鐵路公司鑒集股想有成數濮蘭德復誘湘鄂借欵弊害胡底事急矣此時各府開分會招股必踴躍籌議若何望電告正權等 
　　湘路公司集股會覆電借欵事勢出不得已湘鄂皆然公議不以路作抵隨時取給不認空息不用不取用則以米鹽捐欵陸續抵還張中堂來電並聲明於地方財政鐵路主權毫無妨碍不至别有貽累此時惟有廣集股份多集一份即可少借一份已派勸股人分途勸集俾路速成集股會浩等路公司謙等 
[滬道移商務總會文）爲比國保衞商貨事（]  
　　奉南洋大臣端札准外務部咨本年十月初三日准比國柯大臣　稱本國寄到組織安堤握卜海口保衞提貨登岸新章一紙照送查照相應將原送章程照譯一紙咨行轉飭各關道出示曉諭俾衆周知等因到本大臣承准此抄單札道分移各海關一體遵照示諭周知等因到關奉此除出示曉諭並分移外合就移會貴總會請煩查照傳諭各華商一體周知施行 
[西報紀萬平被獲案]  
　　文滙報云華人萬平因被疑爲革命黨於星期三日拘獲已誌前報惟近來會審公廨中西官員時因要案互費唇舌今萬平之案亦將爲難題之一蓋萬爲國事犯現已延請律師代辯會審公廨是否有權處置該犯恐又難免衝突當該犯送交華官時先在洋務局訊供實爲通融之舉茲聞尙有被疑之同黨多人亦寓租界現巡捕已密爲偵察矣 
[天津將次封河]  
　　本埠某輪船公司昨接津電謂津埠氣候忽於日前）二十五日（大變北風甚緊午後河内結冰大約日内即將封河 
[巡警總辦赴寗]  
　　閘北巡警局總辦汪頡荀觀察因有要公於昨日乘坐火車赴寗謁見江督 
[慶賀俄皇取名]  
　　昨爲俄皇取名之日浦江各國兵艦皆滿挂俄旗以伸慶賀各華官各領事及工部局議員海關各員皆先後赴俄國總領事署道賀 
[死灰復燃]  
　　南京路浙江路轉角處半月以前曾遭火患連日雖經大雨餘烟裊然仍未全滅昨日下午死灰復燃經捕房派捕多名前往救熄此已爲該處第三次告警矣 
城内 
[失竊火藥]  
　　守護製造局火藥庫營勇楊昌泰招留楊長新住宿竊去火藥兩盒總辦張觀察以該勇秘不呈報發縣訊究判發改過局收押二年 
[疑及傭人]  
　　西門外聖公會女敎士明小姐失竊現洋鈔票二百世元控由西區將傭人王雲桂陸阿三二人拘至工程局解縣請究王陸二人均不詔竊判各押候查明再訊 
[司官自好]  
　　地保王子培唆令陳阿三盜賣祖墳被陳旭亭控由該處巡檢將王及阿三解縣訊押在案茲王挽某董向司官商懇自願罰洋一百元並賄送一百元司官惡其嘗試申詳縣主立提王及阿三到案判王罰洋四百元充公俟繳齊再核阿三是否已將祖骸埋葬候原告查明禀復再核 
[一路警局瑣案]  
　　王阿寳搶奪趙沈氏皮統判押改過局五月王金生强奪蔡友卿女兒耳環判押改過局五月周林林竊協大隆零剪店緞子半疋判責三百板押改過局四月陳瑞林竊凈土庵衣物拒傷事主判責二百板押改過局五月戴永淸竊某姓銅香爐判責二百板押改過局三月張錦春竊花園弄王公館寗綢馬褂判責二百板押改過局三月劉阿桂竊嚴王氏金耳環判責二百板押改過局三月劉阿二竊行人眼鏡判責二百板押改過局三月王阿興竊陸姓家水烟袋判責二百板押改過局三月黃福林摸竊行人鋼表判責二百板押改過局三月王經甫竊陸興利帽子判責一百板押改過局二月 
[官事]  
　　浙江海運津局總辦候補道李金堂昨日到道拜會代理南匯縣知縣洪冀昌到道禀知於昨日交卸正任南匯縣知縣王念祖禀知回任 
 
 

Page 20

 
 
南巿 
[局董年會]  
　　昨爲總工程局各董集議年會之期午後二時各董先後蒞局議至五時始㪚 
[巡士記過]  
　　總工程局警務處查悉巡士住宿處有擅留外人住宿情事巡目謝鴻飛等兩人並不阻止殊爲不合特於昨日發出條論分别記過 
[貪小獲咎]  
　　總工程局巡士前日查獲拾取鞋子之張安生並在身畔搜獲鈔票一百零七元現洋二元因形迹可疑由局派探至城内邑廟西首查悉張安生確在該處置有房產租與祥記肉店月租八元所有鈔票銀洋實係已物孫明府以張貪小略爲申斥諭飭具結交保釋放 
[定貨紏葛]  
　　掮客朱子良控顧榮侯不交三井洋行定購子花昨由工程局孫明府提訊朱供曾付定洋五百元向顧定購子花五千担除交過八百担外尙少四千二百担顧因巿價略漲延不交付現向他人購補計賠貼八百餘元求追判送交商會理處 
[押交店主]  
　　販花鄉民張錦華控方杏生私至蔡叙興飯店冒取花衣一案昨由工程局孫明府飭傳飯店夥至案訊判押候交到店主再訊 
閘北 
[欺騙嫠婦]  
　　荀逹山騙取寡婦吳崔氏之銀洋昨被氏兄崔華樓扭至四路一區分局謂究諭候查明訊追 
[何嘗誘拐]  
　　錢張氏昨扭周順卿至四路一區分局控周誘拐伊孩請爲究辦周供氏孩自行走失並不誘拐巡官以原告所控不實一併斥退 
[亦須罰洋]  
　　森康里韋阿福磨坊前日逃失騾子一頭由巡士帶入四路分局留候召認昨韋得悉到局具領斷令罰洋一元將騾牽去 
英租界 
歇夥舞獘 
　　德商克魯森洋行控張義興號主張子謙定貨不出昨由公堂復訊原告洋人投案求追張延博士律師代表譯稱被告未向該行定貨張義興號歇夥朱如山與該行式老夫胡春生或有交接之事亦未可知請察訊之胡春生供詞含糊中西官以胡與朱如山難免有串通情獘判張開釋胡押候覓保出外尋朱到案訊核 
[串騙珍珠]  
　　王惠卿控唐春金與妻吳氏串同袁福壽騙取珍珠等情由探查獲昨晨解廨請究王供被唐等騙去値銀四千餘兩之珠飾等物請爲追究袁供此項珍珠由蔣順卿掮去詎蔣避匿不見非並串騙求察訊之唐春金夫婦供詞含混判袁還押捕房限一禮拜繳洋一千二百元唐夫婦分别押廨候再訊核 
[註銷傳單]  
　　英商老公茂洋行控慶豐號主趙冠卿欠銀不還昨由包探往傳不到赴廨請示旋據捕頭禀稱老公茂控趙欠銀一案業已料理淸楚求察中西官以事已理明判將傳單註銷 
[改傳爲提]  
　　晉益升匯票號倒欠案内牽涉之袁敬齋由廨飭探往傳不到諭飭改傳爲提 
[人銀並保]  
　　德商天福洋行控陳福林欠銀不理昨由差探將陳傳至公廨請訊據供欵係韓珊寳所欠判陳交八千兩人銀並保候韓到案再核 
[洋商追欠]  
　　德商元亨洋行控大成工商社會内之張子堅欠銀不還昨由差探將張傳至公廨請訊判交保候訊 
[店夥欠洋]  
　　萃豐號控夥王明生用空帳洋昨晨由探將王提獲解廨請究判押候查核帳據再訊 
[翻印書籍]  
　　日商齋籐香三郎控馬華甫翻印書籍昨晨由探將馬弟文甫傳至公廨判令退去著馬華甫自行到案候訊 
[因何索詐]  
　　錢傳氏與媳胡巧雲控顧榮生徐阿根陳阿根王阿根藉端索詐由探一併查獲昨解公堂訊明屬實判四人各押一月惟巧雲因在法界另有别案判交保候核 
[金飾無著]  
　　楊慶和銀樓控王盧氏不還金飾價洋四百餘元昨經公堂復訊氏供無力措繳判押女所年半 
[婢女何往]  
　　姜公館控王宋氏徐阿金串拐婢女阿寳昨晨由廨提訊因無證據判一併交保候查 
[發落拐案]  
　　王裕生控施張氏許明發串拐婢女三寳一案昨由公廨復訊屬實判許押滿三禮拜施張氏適因懐孕俟產後再核王婢發濟良所留養一年期滿擇配 
[販賣女子]  
　　韓顧氏控宋張氏將伊女桂金賣與嚴蘭生一案昨由公堂復訊判桂金留養濟良所候禮拜六再訊 
[竊案彚誌]  
　　陸阿寳王阿狗串竊日人牛皮由探查獲昨解公堂訊究判王押三月陸押西牢九月期滿一併逐出俞泰華竊某洋人金針判押捕房十天洋人控曹金弟行竊鈔票訊無憑証判曹交保候查 
美租界 
[扛夫疏忽]  
　　孔東林昨在匯山碼頭貨棧出貨被扛夫金阿則張阿木悞將大呢二箱及雪茄烟等件扛至輪船孔疑被金張串竊當即扭入捕房捕頭飭探往查將原貨起囘了事 
[乘間竊衣]  
　　傳炳法昨至天潼路一百念九號門牌新衣店以購衣爲由乘間竊取女衣一件旋由巡捕拘獲帶入捕房押候送辦 
[索欠行兇]  
　　許長紅陳阿三昨與陳阿生索欠口角將陳阿生左兄毆傷由捕并送捕房押候核辦 
[婢女私奔]  
　　伯頓路粤婦陳李氏之婢女大彩年十七歲前晚忽然逃逸氏即投報捕房飭探訪查 
法租界 
[分期理償]  
　　報關行主朱志恩控夥張建厚盜用客帳洋一百三十二元經公堂訊判交保限日理償在案茲因逾限提案復訊據稱實因無力求恩寛限判十二月十五日先還一半其飭明昨正歸還 
[虧欠房租]  
　　唐大興馬扣鐵店主唐寳春虧欠房金九十六元避匿不理由房主祥茂行東函致捕房將唐拘至公廨追究判交保限七天還洋 
[誘匿鄉婦]  
　　鄉婦喬張氏與夫口角潜逃來申被崇明蟻棍萬家聰設計誘匿氏夫喬阿毛得悉向萬索領反被紏黨兇毆事後喬即報知捕房將萬及二房東王阿榮一併拘獲解廨訊究王供喬妻由萬領來住宿一宵明晨即去餘情不知萬稱喬妻自往火車碼頭而去並不掯匿判一併交保限萬於七天内交人 
[研訊失火]  
　　大馬路聚興銀樓日前失愼昨由捕房將店主沈丙昌學徒史茂昌馮正得等解廨訊究據稱後披屋上搭有擱樓學徒史茂昌住宿樓上火係披屋内所起因何失愼實不知情質之史馮兩徒亦推諉不知判候查明再訊 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[敬告蘇省地方自治調查研究會全體會員書] [  ）蘇州蔣炳章王同愈同啓]  
　　謹啓者溯本會成立在丁未之春垂兩年於此矣炳章之任會務距本會之成立殆一年同愈則奔走弗遑與聞會事甫數閲月耳猥以諸君予推許以道義相督責辭不獲命誠惶誠恐竊維本會以自治名而顏日調查研究誠以自治爲國家行政之一方法自治圑體又非以國家法規之力定之不能本會爲自治團體之得人計又欲使自治事務之易明而輕舉也則在我公民資格本屬完善之會員　團體之基礎請求有素或收事半功倍之效苟自治制行他日組成自治之團體員其求也乃非偶然葢僅此法規之是賴或恐不名一物并住民之權利義務而茫然更安望其自治方面與行政方面之能通其意能注重於學問則上以抒國家民智鄙僿之憂而下亦可雪吾民程度不逮之恥發起諸君創建本會之意蓋在此矣本會旣爲省城公益社會之各團體員及研究政治法律學者之合成體是　學術優美才具明逹而同　𤍽　毅力者無論徒以今日者規制未定自治章程悉未頒行未能踰越學問的之一步曩擬定調查表格選有定員擬先著手調查而部頒統計等表已經頒發省垣又特有調查局之專設以定員數十人朝夕從事於茲本會此舉不惟重出愧不能如其劃一而普徧且本會一恃同會常年費爲維持任事者同樂予賛成原則爲無給職然而一舉動即不能無指定欵項則微論如何設施卽會報社説局促於研究之範圍亦留待而未舉此大憾事也今秋方伯瑞公准於停支之拒　會欵項下每年分撥若干其數雖不足以有爲職員會公議僉謂若辦一宣講所以備雜項而有餘於是仍議請於方伯假得前辦法政宣講所桌椅黑板等件即日開辦宣講所并承方伯奬許於每期演講時撥借巡警兩名藉資彈壓宣講所宗旨專在解説各項部頒及本省官定章程去人民之疑　俾憲政易於推行竊思自法與人民程度關係最切而宣講則在宣通今日之民智最爲要務吾國在中人以下識字之民不多雖有國家之法律命令及通人學者之書説報章而不能讀且吾内情閉塞即上中社會中人每以今日之著書立説往往根本外國其用義旣奥曲不易通而設詞更　倔不能讀則宣講所以本鄉之人持淺顯之理喻以庸見習聞之事物其足利吾民之前途者不可勝計炳章同愈爰議及今自治章程未經頒行之時專力於宣講一事今日多一人聽講即將來實行自治多一人輔佐且國家一法之行一令之布吾民皆能曉然於義利所在心知其意明年廳州縣地方自法章程之頒布卽以此現有團體繼續保存之共奮於自治章程之所當爲者則以今日餘暇辦理宣講之事眞時哉弗可失而同會諸君所不宜或懈者矣查檢本會會員或以載贄異省或以游學外國或雖在本省而鄉居及往來於外邑不免舟車　驛之煩此間聚處之會員又鮮不任重要職務平日　負公益輒兼數團體之　體員其中又不乏充小學校敎員者明知事務繁頣會務或不易兼顧然一人能於數十日之中抽其數小時以貢諸本會本會即得賴以維持𤍽心如吾同會諸君當不至因有難色且竊嘗以本會名義爲他公益事務之補助如勸募路股等事諸君猶爭先恐後焉同會者雖有遠出猶多以書信及著作貢本會之採擇本會會員之互以𤍽誠相吸而無或散漫之慮則一日肩會事於此卽不能旁貸一息之責任今於例開大會徧發知單之便敢附數言届時務懇到會主持一切以宣講所之進行方針與本會預備之計畫也幸甚 
國外新聞 
[美國議院近事]  
　　二十五日倫敦電云美京華盛頓電稱下議院决議要請羅斯佛總統證明國會議員畏懾查究之理由一 
[南滿洲鐵路債欵逾額]  
　　二十五日倫敦電云南滿洲鐵路債欵二百萬磅業已招逾原額十倍有奇 
[英德電賀土國國會成立]  
　　二十五日倫敦電云英皇以土爾其國會業已成立特向土王傳電道賀土爾其國會業已舉定臨時議長並休停至星期六日再爲開議同日栢靈電云德國議院長議致電土爾其國會以逹祝忱 
[臺北土番投誠]  
　　二十五日東京電云臺北有土番强旗八部因被日兵截斷糧道業已數月特於昨日相率投誠交出部首一百五十一名來福鎗一百二十枝 
[德皇御躬近况]  
　　二十四日柏林電云美德近已互換敎員從事敎育美敎員業已抵德經德皇接見據各員電稱德皇御躬頗健近病顯已復原以上譯字林報 
[近東大變局六十二誌]  
　　二十五日倫敦電云奥國首相近在議院宣言深信土奥現今意見相左之處可由外交員調停融洽同日柏林電云奥國首相深主土奥聯和之舉故對於土爾其之頒行立憲深表　情 
[土王注重軍務]  
　　二十五日柏靈電云土王近在國會演説謂國内財政充足敷辦理新政之用且或可充整頓海陸兩軍这費 
[要求改革印度法制]  
　　二十五日柏靈電云英國印度事務大　穆萊君在下議院要求改革印度行政法度其設畫與代　士制性質相近惟與歐洲之國會逈然不同 
[荷委宣戰傳聞]  
　　二十五日柏靈電云美國喧傳委納瑞拉已向荷蘭宣戰之説尙未確實 
[俄境大火]  
　　二十五日柏靈電云俄國羅斯托鎭突遭大火尙未救熄 
 [P塔孚脱排解爭端 
　　二十六日倫敦電云塔孚脱君現爲羅斯佛總統及下議院排解爭端 
[德國飛船試行偵探]  
　　二十六日倫敦電云德國海軍部已派齊潑林伯爵所造飛船四艘從事偵探之役並擬爲該船建造活運儲所以上譯文滙報 
小説 
 
 

Page 27

 
 
[探實事北京巴黎間竸車日記）十四（]  
　　九號。余等雇舟。泊客棧前面。將次啓行天色忽變。層雲密佈。兼以細雨。頗覺寒冷。男女居民皆用黑色之網布蒙頭。此間氣候變動不常。道路亦極不易行。其最擾人者爲蒼蠅蚊虫。及極細之蟣蟁嚙膚作劇痛。令人難耐約一句鐘余等沿鐵道進行車站執事人皆向余等招手囑令停車。站長戴一紅色之帽。殷勤懇摯。必欲余等至其家早餐。彼不解法語。然頗善德語。余等此時旣饑且冷。近地村落絶少。得此誠意外之幸事也是晚宿于亞沙馬驛。彼處無客棧有一人家。願爲招待。 
　　十號。余等復行。中間過一大村。購麫包及沙丁魚等。旣復渡一河上有木橋。不須用船。去此約二十基羅邁當有小城鎭。名逹衣舍特途中復遇一大江。余等沿岸行至渡頭。奈渡船甚小。僅能容一車。須分數次過渡其地。蚊蚋尤。多過客肌膚皆被嚙作紫黑色。詢其地名。爲畢里烏沙乃伊爾枯斯克與野里色夷兩省之交界處也 
　　余等旣渡江。即入畢里烏沙境内。是時憊倦已極。憩於一小村中。越日七鐘就道天氣晴朗路亦半乾迨十一鐘余等已行八十基羅邁當。抵加勒江畔矣。此江寛約二百邁當。對面有一小城名加斯基。居民約一萬五千人。其中穀物貿易。爲最大宗。 
　　渡此江之船。有絶大之舵輪。操舟之人。乃老于航海者。余等登岸至客棧。觀者塞途。余等當在税關。將行李請其檢查。并呈驗旅行劵此劵。乃第一次呈驗。蓋余等自入俄邊界。即請有此劵也。 
　　余等早餐。天忽驟雨約兩時許客棧外觀者如堵。甚有攀登屋椽者直至余等飯畢起程。始各散去。五鐘半。余等至里邦斯加衣亞村。遇見俄國步兵營舍連綿沿途皆是 
　　是晚余等在里邦加斯衣亞。尋覓住處未得。殊爲失望。旋有一兵官。　余等至其家。主人慇懃欵待。余等並奏軍樂。是晚睡甚熟。直至天明始醒 
來函 
[駁許稚梅文昌閣主權書]  
　　日前送來文昌閣重修工竣廣告一紙内稱本會對於該閣盡莫大之義務讀至此人人爲之注目及推尋義務之所在則於行尾得之係實洋二百十元有奇也夫以一會之團體計之當必有一二百人然則每人派洋不過一二元耳豈竟鄉土義務莫有大於此者乎况篇中所載朱陸兩君原募洋四百二十二元倍於此數其大更爲何如又載有方旭記捐存百餘元以個人之力敵貴會全體之半又將何以形容其大也至云自後　閣主權當歸南翔學會以爲相當之報酬此是一大奇談夫南翔者　　公民之所居足下所指目爲該閣者闔鎭之公產也本會所盡義務無論大小皆爲公益起見假令本會捐至二百餘萬元亦是捐之於公益何　奪闔鎭公民之公權今欲以主權歸於學會然則闔　公民之入此　者其皆爲來賓乎此闔鎭所斷不公認者也直省各廳州縣　奉文善設敎育會後槪已無學會二字名目而足下獨借此學會二字　時宣　其排孔排滿之宗旨以煽誘童騃試問南翔有知　之公民孰不　拒之者此自是個人奇邪之私會而公然形諸紙墨言稱爲南翔學會一若南翔公衆亦嘗賛成也者此又闔鎭所萬不公認者也據南翔與論僉以爲足下素有心疾不可繩以法理向係存而不論然僕愈同　之誼不得不正　於足下此卽不肯薄待足下之誠意足下其聞之而如夢初　乎抑否乎姚　梁具 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
