# 1898 - 335 - 4909211

 

Page 1

 
 
[新印各書籍發售[  圖書集成局啓] ]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○　治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文　公癸疏碼洋四元○　　三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗　錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大淸會興碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻綠碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[新印大字古文雅正告成[  圖書集局代啓] ]  
　　是書乃漳　蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世共中自漢唐宋明諸文二百世餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士中之圭壁每部計洋七角上洋三芽閣飛　閣發兌此佈 
[論中國紡織之利宜加意振興]  
　　管子曰一女不織或受之寒故桓公以女紅富齊商鞅以耕織霸秦紡織之利中國固有之矣獨是中國除蠶絲之外向無棉花自元時得印度種而布疋遂衣被天下此誠中國莫大之利也乃自海禁大開奇巧畢至洋人用機器紡紗紉爲洋線織爲洋布物料旣較土貨爲美價値又較土貨爲廉由是浸灌内地銷路日益以廣從前海關總册計每歲進口僅値銀一二千萬兩近則通商大埠曁内地市鎭城鄉衣土布者十無二三衣洋布者十居七八稽總册最多之數莫如光緒十八年五千二百七十三萬七千四百餘兩之譜以故中國紡織之利如標布扣布梭布之類皆爲所奪坐使漏巵不塞本業全捐洋貨之銷流日盛土貨之售運日艱小民生計之絀悉由乎此然則如之何而可也曰彼需於我者自行販運我需於彼者自行製造則利權始操之自我不至爲外人所奪否則欲禁洋布之進口恐激而成變其禍必與禁洋樂同欲禁華人之衣洋布則土布價貴民亦决不從命爲今日計莫如用西法以紡之織之則獲利必鉅一曰廣植棉花中國土地寒暖適得其中以種棉爲最宜近華侍御煇唐主政浩鎭條奏時事曾言其利誠勸小民擇隙地以種洋棉則質軟絲長布愈細韌西人用美國南島之花紡紗一磅有長至一千尺者種棉之法此不可以不講也一曰嚴禁潮棉日本紡績局計每年須用棉三千餘萬銀圓多半取給於中國奸商牟利輙和水以售之而銷路遂滯内申十月間神户華商曾請上海道出示禁止誠使各處花行一律照辦則民間紡織所餘之花可以暢行無礙矣一曰各省宜多設紡織局查中國織布局僅在上海一隅每年約出布二十四萬疋其所定章程載明在十年之内有人仿效祗准附股入局不准另行開張其意見未免太隘抑於商律專利之條不甚符合丁酉年間陜西商人會集股開辦湖北官紳亦同力合辦其餘如天津山海關唐山相近諸廠有鐵路以運貨工省貨廉獲利尤易使各處一槪設局則小民得就近購布就近銷花誠兩便也一曰各局宜多購機器西人每畝棉花歲得六十六斤計用人工須至二十二日而軋盡機器則一日半已足至其紡紗之法曰彈花去土曰彈花成片曰梳花成帶曰引棉成條曰初成鬆紗曰引長曰捲緊曰紡經紗曰製緯紗曰絡紗成絖曰合絖成包曰提檢廢棉皆以機器爲之其織布之法曰絡經曰理經曰漿縷曰織縷曰摺布曰印花亦以機器爲之使各省各局廣行機器則附近貧民得以入局工作奪利小民之說可無慮矣一曰加洋布進口稅西貢進口布稅漂布値百抽三十七扣布値百抽四十雖或加减無定而其數不甚懸殊今中國僅値百抽五甚有不及五者宜其進口日多奪我利權若改章加抽値百至三四十之數則價値貴而運售艱　始非抵制之道况加稅本自主之權又何憚而不爲乎一曰奬商人造新器西人之法凡民有造新器者必奬進之故民樂從事卽如紡織一項近來日本人新得桑皮製棉之法絲質光澤價亦極廉計桑皮百貫目可得資三萬三千餘圓其獲利之厚可知今浙江商人王承精於織造之學能以舊機作新式東西洋布一歲中出新布二十餘種當由巡撫廖中丞奏奬賞給五品銜并通飭鼓勵使各省皆如此民有不出其智力以爲用者乎之數事者能痛除向來官商隔膜之弊酌度土宜集股設廠官助商本逐漸推廣安在不足濬利源而杜外溢哉 
[本館接奉電音]  
　　昨日上午京師飛電傳來上諭三道懿旨一道敬謹譯登○十月十八日奉上諭本年十一月初十日大祀圜丘朕本應親詣行禮惟念祀典隆重應行禮節理應恪恭將事現在朕服藥調理步履未能如常恐届期勉强將事轉不足以昭誠敬著遣順承郡王訥赫恭代行禮該衙門知道欽此○十九日欽奉慈禧端佑康頤昭豫莊誠壽恭欽獻崇熙皇太后懿旨户部奏請將京外文武各員廉俸照案再行接扣一年等語文武官員所得廉俸藉以養赡身家若將核扣三成之案視爲成例逐年接扣實不足以示體恤該部所請將京官文職四品以上武職三品以上俸銀外官文職州縣以上武職叅遊以上養廉再行接扣一年之處著毋庸議欽此同日奉上諭江蘇常州府知府員缺著德元補授欽此同日奉上諭馬蘭鎭總兵兼總管内務府大臣著果勒敏補授欽此 
[日本海軍]  
　　格致益聞匯報譯法國博聞報云日本自明治維新以後軍容爲之改觀當西歴一千八百六十五年日本兵艦祗有數艘軍械亦缺而不全時適舊藩革命某藩備兵艦數號以拒王師政府因向美國購報信船一艘僅容一千墩裝大砲五尊彼時日本海軍惟此而已至中日交戰時日本兵艦已增至三十三號戰後又增四十三艘共容七萬九千墩其中一萬五千墩爲所得中國船之量厥後更增新式兵艦十艘計日本海軍各艦至此共容七十一萬一千墩其中鐵甲船六艘巡船十八艘海防船十艘砲船十七艘巡船四艘魚雷船四十一艘日廷定議增至一千九百三年須滿二萬墩之數其中兵艦七艘係日廠自造十五艘由英廠代造五艘由法廠代造九艘由德廠代造二艘由美廠代造日廠在横濵左近之横濵須創於法國某工師然監工工師工匠等均已改用日人近造新式快船一艘已下水行駛日人之巧藝於皮可見一斑已 
[相節蒞津]  
　　天津采訪友人云李傅相奉旨赴山東查閱河工陛辭後卽電致北洋大臣衙門准於十月 
 
 

Page 2

 
 
十七日出京乘火車至天津隨帶幕友兩人文案一人西法醫生及電報生各一人巡捕一人戈什十二人以及僕從輿馬夫役之類其少公子亦隨侍前來裕制軍飭就水師營務處備行臺聞傅相擬在津小作勾留定期十九日就道其奏派之吳觀察等四員則已先期在津恭候矣 
[防護京畿]  
　　京師訪事人云時事多艱籌防孔亟神機營武勝隊中已挑取精壯兵丁一萬名以資守衛旋又在護軍營挑取壯兵丁一萬名前鋒營内挑選一萬名八旗兵内挑選一萬名計共四萬名作爲羽林軍守護京畿禁地各兵丁除應領錢糧外每名每月加給口糧銀二兩以示體恤 
[度支實數]  
　　京師訪事人云户部欽奉皇太后懿旨飭將常年入欵逐細核計共有若干每届年終彚奏一次刻經各司員籌算光緒二十三年各省關所徵洋稅一千五百餘萬兩各省地丁銀一千餘萬兩各省鹽課等銀一千二百餘萬兩合計每年國家入欵約共數百萬兩兹已繕單呈請入奏矣 
[礦產巵言]  
　　廣州中西報云澳削尼亞洲有精於地理之人名士吉治理者綜核五洲產金之地據言不止一百五十萬方英里而產錫之地則上一萬二千五百方英里兩相比較金礦多於錫礦一百三十二倍歐羅巴一洲錫礦祗有七處每歲出錫八千三百墩而千厘士礦已佔八千墩亞細亞洲錫礦二處所產幾敷普天下所用二礦一在南洋三州府歲產五萬八千墩一在湖南據中國官塲所報歲產三千五百墩以下惟旁觀之人則謂所產當有一萬至二萬墩亞非利加洲及北亞美利亞洲現尙未聞有錫礦惟南美洲波理威疵魯二國共得十礦所產然亦不逮四千墩澳削尼亞洲雖亦有錫礦然每歲所得約六千墩而已按澳削尼亞卽俗所謂新金山也 
[越州礦務]  
　　紹興訪事友來函云距山陰縣七十里有地名甘溪者崇山峻嶺士人皆以種毛竹爲生近有王姓商人察得是處鉛苗甚旺因向士人買山地七十餘畞禀請省憲開省憲批飭紹興府委員會同該商確實覆勘乃王託詞向别處糾合股分至今並不到紹想此舉已作爲罷論矣 
[蠶桑停辦]  
　　武昌訪事友來函云湖北蠶桑局係前撫憲譚敬甫申丞所創冀以振興商務堵塞漏巵嗣因銷路未暢不無虧耗督憲張香帥以現在庫儲友絀所有蠶桑一局應卽停辦以節經費已諭飭蠶桑局總辦程雨亭觀察遵照辦理至局中已織成之絲綢等貨則責成前總辦曹鍾山觀察儘數認銷并將織機多張招商承買聞已有某商擬　股接辦惟價値尙未估定也 
[仕途積弊]  
　　福州訪事友人云昔年劉景韓中丞綰藩條時慨吏治之江河日下也創爲考課之法興賢舉能風淸弊絶果能實力奉行何嘗不可得眞才而杜倖進無如日久弊生不肖官吏夤緣請託相習成風甚或逢月課時倩人捉刀弋獵名譽遂使英雄短氣志士灰心前經范幼恒叅軍上書禀訐歴揭其弊冀得稍挽頽風而錮習已深卒無一鐵面無私者别籌澄叙官方之善策候補縣丞路二尹錫齡目擊情形奮袂而起將閩垣仕譜中種種積弊詳細開陳禀請原任督憲邊潤帥設法湔除飭令各員自行檢舉以淸流品潤帥未及施行遽爾騎箕以去二尹撫膺悼惜悵然久之兹見福州將軍增留守兼署督篆破除情面新政宏敷因又以前情慷慨上陳冀得一當以備采納留守閱禀之下深爲嘉許遂批令司道詳議聞藩憲李方伯援引條例准如所請一面通飭各官限一月内自行檢舉違十未便未知果能雷厲風行爲沈淪宦海四人解除困阨否也 
[掣籖得缺]  
　　福州訪事友人云閩省仕途混雜夤緣請託相習成風上憲碍於情面往往任意遷就以致眞才屈抑能吏向隅可勝浩歎兼署閩浙總督福州將軍增留守大不謂然現値管帶内河水師張養吾協戎因案撤差特飭中協王佐臣協戎傅諭在省候補之提鎭副叅遊各將領共二十一員於本月十四日淸晨齊集督署堂上預設籖筒令各員次第掣籖掣得是差者卽令任事掣至第五籖爲前任興化恊張協戎春和所得衆皆向之道賀遂各退出協戎旋赴軍憲衙門叩謝 
[示用銀圓]  
　　杭州訪事友來函云中國鑄造銀圓流行市廛實爲維持錢市之良法杭省行用者向惟鄂粤兩省所鑄若福建小銀錢則每角須貼錢五六文甚有不肯收用者此外江蘇安徽及北洋機器局均有鑄造轉運來浙亦屬滯銷日前潘憲惲方伯出示曉諭云各省鑄造銀圓其成色分量本與鷹洋無異不獨湖北廣束爲然現在本省所鑄與江蘇安徽福建北洋等處製造者俱與鄂粤二省相同自應比照鷹洋價値入巿易換乃巿儈居奇任意短抑殊屬可惡爲此出示曉諭嗣後各省大小銀圓均准一律通用并准其納糧完稅倘有阻掯及任意貼水者定當懲究不貸想經此憲諭煌煌彼錢儈或可稍知儆畏矣 
[電局遷移]  
　　九江訪事友來函云九江爲南北樞紐電局事務殷繁刻已增添報生數人房屋必須寛展局員汪芭孫明府盛景屏中翰爰於西門外張官巷租就房屋一所其官眷先於十一日喬遷一俟修理完備卽須將局遷移矣 
[一錢釀命]  
　　姑蘇訪事友人來信云本月十三日吳縣境木瀆鎭人某甲手持小洋銀至某雜貨鋪向之兌換鋪夥某乙以錢付之甲間數足否乙對以九九甲細數之實祗九八遂與齟齬乙堅持前說謂頃刻間何忽缺此一文甲大怒遂將錢串向乙擲去曰汝試親自數之不料適中太陽要害倒仆於地不省人事急延傷科敷治無奈傷勢過重血流不止延至夜半斃命鋪中人因將兇手拘獲報知屍屬偕地保投縣請騐十四日午後賴大令帶同刑仵書差前往迨相騐事畢卽於十五日傍晚回署將甲暫押刑房候訊噫一錢之微何至釀此巨禍故處世以忍耐爲第一要義 
[錢莊倒閉]  
　　金陵訪事友人云三山街江義和錢莊爲安徽旌德巨族江某所開二十年來生涯鼎盛爲省垣各錢鋪之巨擘邇來局面愈大往來之數動逾巨萬自江某棄世之後其子不諳商務銀錢俱付族人江甲掌握以致明虧暗蝕資木漸空卒至周轉不靈不得已遂於某日倒閉所欠各欵約有三十餘萬金其中以官欵爲最多未知將來如何了結也 
[蠹役受懲]  
　　九江訪事友來函云捕役通賊誣良久成惡習本月十二日有楚南人蕭某路過官簰峽宿於逆旅德化縣捕役楊洪雷魁湯松韓午等五人窺蕭行李豐富卽指以爲賊并誣逆旅爲窩家將衣囊盡行奪去蕭　有不甘奔赴府署咸禀聨太守卽發縣訊究適吳儀生明府偶挹微恙倩熊雲峯少尉代訊將各役重笞二千板尙不招供至次晚又用大刑始供奪取洋蚨十四翼及衣服多件少尉飭將贓繳出然後禀明太守請示核辦 
[粥廠將開]  
　　金陵訪事友來函云粥廠舊例於每年十一月朔開杓至次年二月朔止前歲因庫欵支絀籌措維艱由藩司曁善後局總辦禀奉督憲批示减振一月遂改於十一月望開杓至次年正月望止近年遂援以爲例兹届開辦之期不過一月藩憲胡芸臺方伯會同善後局總辦懋健菴觀察將五城各廠分别札委通濟門委候補知縣但大令祖翼聚寳門委候補通判丁别駕邦榕儀鳳門委候補知縣冷大令利南諭令卽日分往料量開廠事宜以備臨時散放 
[藩邸失愼]  
　　京師訪事人云豫王薨逝後舉辦喪儀止形忙碍十月十三日午後忽然失火立卽鳴鑼告警竭力灌澆時適風伯揚威以 
 
 

Page 3

 
 
致祝融氏勢不能遏共燒燬房屋二十餘間直至晚間八點鐘時火焰始熄詢問起火緣由乃因　花爆裂致　飛災也 
[浙省官塲紀事]  
　　杭州訪事友來函云委辦浙江温處鹽務督銷局黃子畬觀察祖經於本月十三日交卸牙厘會辦差卽日禀辭定於十四日起程京渡其札委到局差遣之卽用縣陳大令新昌亦衣是日隨赴甌江○仁和縣王大令元林近已任滿例須入都引見本月十三日撫憲廖中丞牌示轅門著於十五日赴轅候委中軍官代騐以便給　赴都○新任浙江巡撫劉景韓中丞由豫撫調授斯缺邇聞將次啓行廖中丞特派本標遊擊劉遊戎繼泉武巡捕張都戎耀雲前赴豫省迎迓已於本月十四日首途矣 
[潯陽官塲紀事]  
　　九江訪事友來函云宋佩珍鎭軍近日接到大部頒發關防擇於本月十一日午時開用届時標下將弁曁潯地文武各員均趨轅道賀○九江鎭標前營千總李經六千戎國華邇經升署城守營守備所遺之缺由鎭憲委熊千戎署理已於本月十一日到任視事矣 
[冀北寒雲]  
　　京師訪事人云黑龍江將軍進貢光緒二十四年分貂皮二十箱委黑龍江理刑主事德祿押解到後照例飭部派員查　數目然後呈交兹聞户部派貴州司郎中平和前往喜峯口將貂皮妥解來京已於十月十二日由内務府進呈卸用矣○某儈由緬甸募化玉佛一尊入都進貢於十月十二日到京有見者謂此佛身高五尺以六十四人舁至西華門内南海紫光閣恭候皇太后御覧○順天府爲通行曉諭事照得京城額設孤貧口糧自光緖十六年經本府會同奏准改折實銀並米石一同開放以廣皇仁而恤窮黎所有光緖二十四年冬季銀兩現由委員解到應同米石開放並聞孤貧人等往往病故不得冐爲支領以杜弊混所有應歸五城由附近指揮衙門取領分往五城監放爲此曉諭孤貧人等務於十月二十日午刻仍在順天府核明開放該孤貧等届時持牌往領倘有冒領情事立卽將牌扣留以昭核實○煤氣有毒人有誤中者輕則尙堪灌救重則遽爾斃命居家者不可不愼之又愼也十月十二日天氣嚴寒前門外三府菜園某作坊於爐中多添煤火煤氣過重三人俱昏迷不醒次晨鋪夥破扉入視則已同赴黃泉矣○户部奏各省藩庫於每年奏銷後例將庫欵盤查錢所有糧欵項及收支數目皆當實力鈎稽庶免有名無實請飭各督撫於封印後親身赴庫務將本年收支正雜欵項逐一詳查加結送部○京師每逢冬季例設粥廠以濟窮民嗣因來者過多不但需欵太鉅籌措維艱且其中或因爭競　擠致釀事故或則於領回後轉賣與人甚至用以飼犬豕者似此暴殄天物殊非實惠及民之意今經某善士在廣渠門外設立粥廠但許在廠餟食不准携帶回家從前積弊爲之一淸 
[潞水客譚]  
　　北通州訪事友人云時届冬令倉憲札飭中西倉開放親王郡王貝子貝勒公侯及三品以上大員俸米先雇小車將米運至西門内王府王府堆房存𫏎然後再雇大車運京以便分給○自本月朔起連日陰雲慘淡雨雪交加因是天氣驟寒向陰河灣已結層水一片矣○廿省綀軍馬步隊及開花砲隊共四十餘營連日由通州赴山海關一帶駐紥沿途經過州縣俱須備辦兵差需用大車頗有接應不暇之勢○前署通協龍恊戎交卸遺缺現奉聶軍門檄委郭協戎來通署理於十月初八日抵通卽於是日午刻接印惟龍協戎尙未鶯遷出署祗得暫假北后街華法禪林爲公館 
[津沽寒汛]  
　　天津訪事友人云本月十一日爲直隷總督北洋大臣裕壽帥懸弧令誕時適介弟壽泉中丞新授河南巡撫具摺請旨陛見在津恭候批回因於節署中陳設家喜棣華之競爽祝松栢之長春國恩家慶蓋於是乎兩全矣○本月初九日河東車站正當火車將至之際有老熊龍鍾之敦某旣聾且瞶在鐡道中蹣跚其步遲遲吾行雖經火車上汽機聲大放而彼仍充耳不聞遂被撞倒削去頭上皮肉跌入車軌輪由身上碾過自肩至腹截成兩叚肝腸流出慘不忍觀未及延醫立卽斃命旋由家屬備棺收殮無可伸寃隱忍而去寄語行人尙其於此加之意哉 
[鶯遷在卽]  
　　前任上海縣黃愛棠大令自交卸後以縣署不便久居賃屋英租界大馬路北首逢吉里擇吉本月二十二日鶯遷同仁轉元堂總董曺寄耘夙隸帡幪感懹舊澤特於昨假座邑廟豫園之萃秀堂恭設盛筵邀請飲陪座者爲新任王欣甫大令至午刻斃　遥臨兕觥交錯主賓酬酢歡洽逾恒宴畢時已日晡始各盡興而散王大令同寅誼篤又諭令辦差人役及砲手鼓手人等届時咸往公館伺候以備大差遣 
[委查保甲]  
　　每届冬令各州縣順興辦巡防保甲事宜稽查户口頒換門牌以安閭閻而戢盜賊法至良也現經蘇撫德大中丞派委候補縣某明府等分往松屬各縣一體編查詳察勤惰回省禀覆某明府昨已到申先往浦東川南等處實九稽查 
[利涉大川]  
　　沿浦東一帶回來草蔓烟荒人蹟罕至自設茂生紡紗廠後市面日見振興西商因就富潤公司新建市房前創立春江碼頭俾來往行人易於喚渡由英界三馬路過浦向須渡貲一二角者今則祗費靑蚨五翼卽可容與中流雖雨夜風晨而一葉蒲帆無虞顚覆蓋不待試詩歌匏葉而厲深揭淺行人無不占利涉之爻矣謂非惠民之良法乎 
[兇棍受懲]  
　　前日傍晚時南匯航船户王老四肩負錢袋手携洋銀一百元經南市新馬路公義馬頭正欲回船突被流氓吳祥生糾合多人將所携之洋攫之而逸王呼同二十二號巡街捕勇竭力窮追追至横街得以拘獲吳祥生一名解至捕房由捕頭王培暫行管押至昨日午後解至工程局禀請朱森庭明府研訊王申訴前情吳供安徽人因事道經滬上昨晚攫洋者有十餘人比巡捕追來均已奔散小的實被拘明府命二十二號巡捕質對巡捕禀稱洋銀等物均在伊身畔搜出明府以其狡展先命笞責四十下吳仍供詞含糊爰飭再責六十下枷號月發犯事地方示衆候滿再行嚴究起案之洋銀給王具領另賞巡捕洋銀一元以爲勤愼辦公者勸 
[惡丐受懲]  
　　昨日乞丐顧阿壽至增祥馬頭張舟才成衣店内强索錢文由張扭至捕房捕頭解請工程局總辦朱森庭明府訊究顧俯首求恩明府判責四十下飭傅丐頭張阿大至案以其縱令丐向人滋許不法已極判令笞責二百板諭以嗣後如再有人告發定提革究 
[電燈忽暗]  
　　前晚黃昏南市新馬路電燈忽然熄滅工程局總辦朱森庭明府立卽帶同差役前往廠中查勘及傅問工匠據稱鐵梗忽然中斷以致不能大放光明明府諭令赶緊雇匠興修 
[控追失銀]  
　　唐萬靑投英界公廨控稱舉人僑寓大方棧失去寳銀求賜究追署理讞員鄭瀚生大令准詞後卽提大方棧執事人范春庭茶房周庭根研訊唐供舉人籍隸雲南本月初五日由京抵　僑寓大方棧與同鄉武舉李吉賢同住一房初八日持金條二十三兩一錢九分至城内東來昇金鋪兌換寳銀八錠計車四百零八兩十五日東來昇遣人送至合之沙市携來之四錠共有寳銀十二錠親自檢點分儲兩皮箱每箱六錠加以魚錀旋卽出外購物至晚十點鐘時回棧見房門洞開箱上之鎖被人扭脫心知有異立卽開箱檢視則已失寳銀六錠遂訴知棧中執事人後復來案控告叩乞究追范供稱小的在治下大方棧執事初五日唐與李同來借宿至十五日忽稱失去寳銀六錠小的並不知情且唐姓時有友人出入多或十餘人少則四五人羣居終日笑語喧闐令人安能防察棧中規例凡有公文洋銀須交明櫃上字樣高懸唐豈不見今彼從未提及箱内存放寳銀忽稱失竊誰其信之求恩明察周供與范略同大令謂唐自不小心致喪鉅欵然范周亦不能置身事外著覓保出外赶緊訪緝並照會巡捕房由捕頭派包探查察唐叩謝而退 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵路告成]  
　　日本訪事友人云九州錄道現已一律告成暢行無阻東歴十一月十三日日本商董松尾氏名已代治者邀旅日各華商同乘火車行至重雄欵以西式筵宴主賓酬酢盤桓竟日始各言旋 
[闈姓述聞]  
　　廣東訪事友人來函云此次張學憲巡試潮州海陽潮陽揭陽三縣文童揭曉後已將入彀諸君姓氏電傳到省計海陽學陳姓六名王姓五名蔡姓四名楊姓二名李姓二名吳林朱劉廖鍾石周藩洪各一名潮陽鄭姓六名周姓三名林姓三名姚姓二名郭姓二名蕭陳左劉莊馬趙各一名揭陽李姓二名楊姓二名謝吳林黃曾孫方何姚柳許袁鍾陳葉各一名聞此次所購闈姓全中者甚多以故得頭彩者亦頗不易也 
[南浦朝雲]  
　　南昌訪事友人來函云江西孝廉堂爲闔府舉人肄業之所本年會試後因朝廷頒行新政各孝廉禀請停課改章令已觀復舊制應仍照向章課試松鶴齡中丞遂牌示十月初八日在貢院甄别各舉人報名者約有數十人○贑省入秋以來天氣太覺燥烈因是患喉症者甚多時醫用藥大率淸肺解毒爲主至十月初三日微雨灑塵漸覺滋潤抱恙者得以逐漸稀少矣○章江水淺迄已數月小輪船來往頗難暢行河道之過狹者民船亦多阻滯是以各物價値逐漸加增貧苦居民不免有米珠薪桂之慮矣○蔣明府家駿於八月間裝運宜春礦樣煤數千擔赴鄂省銷售邇又運煤萬擔載往安徽因水淺舟膠留滯中途聞現在尙未到皖也 
[上海縣署瑣案]  
　　徽州人戴茂亭在和豐紙行爲夥其主人某甲曾與人合股另開錢莊旋於上年閉歇被欠各户銀六千餘兩經各債主投控縣署前日王大令飭差提戴研訊戴供監生在紙行爲夥錢莊執事乃陳姓與監生毫不相干現在主人倩監生至莊上淸理帳目經監生查得欠人各欵僅有六千之數而被人所欠者則有三萬餘兩陳姓已往各處收取帳欵不日卽可回滬大約不難料理也大令以一面之詞未足憑信飭將戴暫行管押候傳各原告到案質訊核奪○前者徐宦遣丁呈控趙錫惠私賣股票經王大令提訊究追前日命提案復訊趙供職員與徐宦共事已歴二十餘年從無過失徐宦前因需用將股票央職員至某錢莊抵押銀六千兩期滿催贖力不能應由職員轉託施姓將股票抵於陳姓處旋由陳逼令回贖職員恐於徐之聲名有碍復央施姓將票售去得銀五千八百兩尙少二百兩由職員代墊時徐不在滬後經告知並無異說今已事隔兩年忽來控告然彼雖控職員監守自盜職員亦順向彼算取二十餘年薪水現在原票尙可贖回大令謂薪水儘可向算已賣之票亦宜從速交還然究竟虚實不得而知著卽收押候呈到股票再核○前者魏黃金扭妻弟胡左賢至上海縣署控其將妻藏匿不肯放歸經王大令判將胡收押自新所候備文至川沙移提原媒楊小桂魏順章到案質訊昨日楊魏聞知此事自行投案大令著原差帶候傳齊人証覆訊核斷○日前王和尙投上海縣署喊控蟻棍李阿良糾搶甥媳賣與顧錫山請提案究追王大令飭差拘拿現經原差將李阿良及地保顧香提解至縣禀稱顧錫山現據地保說及早已逃避小的等無從查獲請大老爺著保交案可也王大令飭看管候訊 
[英界公堂瑣案]  
　　包探顧福其禀稱劉阿二行竊銅管二枚經小的查獲現在尙無失主認領爲特解請訊辦劉供銅管在途拾得並未行竊署理讞員鄭瀚生大令商之褔繙譯官判責二百板發回捕房管押三月○律師担文以馬車夫史阿六將車撞壤指交三百七十一號華捕送案請究史供小的在唐二處充馬夫是日行至轉角處不及提防互相碰撞事出無心叩求原宥大令判責二百板著唐賠償修理銀六兩○包探倪順泉禀稱過犯王阿二行竊汪甘寳家烟槍一枝刀二柄經小的查獲人贓送案請辦大令判責二百板枷號一月○蘇人孟毛阿行竊金阿桂家金戒指一枚銀簪二枝及綢布衣服五件投報捕房後經包探劉升堂緝獲人贓送案請辦孟俯首無詞大令判責二百板發回捕房管押二月○縫工蔡仁喜將周春海倩製衣服之綢料私行典質被周查知投控捕房捕頭卽派包探陳金標將蔡拘獲送案請訊蔡供偶有急需無可設法暫借一抵卽當贖還大令判罰洋銀十元○王根之妻胡氏訴稱張莊氏誘拐六歲女孩挈至南潯賣與某姓家得身價洋銀十元現經小婦人尋獲是以扭案請辦張莊氏供今春小婦人憑媒娶王姓之女爲童養媳今在家中並無拐賣之事大令著將原被告一併押候過堂復訊○包探竇如海禀稱郭扣子張阿甫蕭扣子三人串竊志和公司之車輪經小的查獲今特解案請懲郭供此輪實與張蕭同竊現已變賣無從繳案大令判令各責二百板發回捕房管押二月俟起到原贓再行訊核 
[法界公堂瑣案]  
　　洋行街蕭捷茂仁成兩家由汕頭匯來票洋四千元嗣因周全益欠銀逃逸不付票銀涉訟後經朱明府飭探咨照將欵呈繳公堂聽候核辦蕭等以已接止付電信不肯繳呈昨日朱明府會同代繙譯升座訊問蕭捷茂行夥邵壽增遞禀聲稱行主現回潮州匯票向有定章須待票根寄到方熊照付今此票已接電報止付矣明府謂旣有匯票必有存欵豈得以周全益倒帳濳逃藉詞推諉著於十日内將票洋如數繳案如違押候周全益到案訊核○上期宏方小錢莊主顧毓千遞禀公堂控蔡雲章擔保失票遣人朦控公堂奉訊著將洋四十元如數繳案迄今未繳請提究追朱明府准詞出票飭提去後兹由包探將蔡子全隆解案請訊明府著押候追繳○上期林達臣遞禀控英租界鄭永順方介之欠洋二百四十餘元圖賴不還求提追給明府准詞出票飭提昨日包探禀稱方介之尙未提到先將鄭永順解案請訊鄭供並不欠洋實被誣控林呈遞票據聲稱鄭永順親筆所書明府閱視只有二百元謂數目不符顯見不實著將鄭永順交保候提方介之到案復訊如虚定當懲以誣告之罪○羅耕泉禀稱小的在菜市街設攤售饎飯流氓朱少泉等手携剌刀搶去錢一千四百文米一袋因之鳴捕拘獲送案請辦包探禀稱此輩羽黨甚多强搶硬奪肆無忌憚身穿密門鈕扣緊身衣兇横異常若非嚴懲難戢其焰明府命解衣騐視屬實著押候枷號一個月發犯事處示衆期滿重責五百板○包探禀稱三十六個黨沈阿金李阿四在招商局金利源碼頭搶奪黃豆身畔均帶剌刀解案請訊明府判令各枷號一個月發碼頭示衆期滿各責四百板○上月十八日甘敬堂行至西新橋左近被野雞馬車碾傷足踩當塲拿獲馬夫交巡街捕送入捕房捕頭飭送仁濟醫館醫治現已痊愈應給飯資洋三元捕頭令將馬夫徐士發著保交案傳同甘敬堂解案請判明府判給養傷費洋兩元並飯資洋三元一并繳案給領 
[美界捕房紀事]  
　　昨日百老匯路隆泰外國成衣鋪夥陳芝山不知何故手持利刃將同帮何成明頭額剌傷飛步奔逸經人將何舁送捕房請爲緝究捕頭允之飭各探捕將陳拘送公堂禀請從嚴懲辦○阿鳳關卿兩烟妓皆蘇州產在虹口南潯路開設花烟館浪蝶狂蜂趨之若鶩前日二人忽串拐某姓女郎賣入某妓院作皮肉生涯昨爲女之父母查知赴捕房聲訴捕頭飭包探金立生將二妓拘獲解送英界公堂請究○甬人方阿金挈其梅鶴橋居漢璧禮路永祥里一百八十二號房屋伊子阿賢年祗十齡昨日忽然走失偵騎四出蹤跡杳然因報知捕房請爲查訪捕頭頷之未知能珠還合浦否 
[金陵官報]  
　　十月十三日駐滬文報局候補道羅統領親軍等營劉總統南洋兵輪蘇松鎭陳旭南瑞兵船吳克威同知余貞祥均傳見保甲局候補道 
 
 

Page 10

 
 
袁總辦學堂候補道蒯知州許炳常安徽知州蔣師澈到由鳳陽來蒙保送特科禀謝鎭江關差遺試用縣陳冠辭回揚知縣朱賡且縣丞張學緒奉示寫履歴均見通判李宗似禀知到儀鳳門保甲差知縣唐澍叩謝期滿甄别取列等行知鹽經歴葉祖泰由掦解餉夾與史徐延齡由京來均到○十四日分發江蘇試用道凌盛熹候補道趙有倫均禀到山京來繳照到省威靖兵船徐九成到由上海解軍裝來准補安東縣張知縣呂承瀚祿德羅忠灝陳仕揚萬國華劉重堪沈兆禔楊昌祥均禀知在糧道署閱卷畢又桂步灜禀知候補道朱成渡於十三日卯時病故指分江蘇試用從九恩炳禀知捐免騐看到省 
[江西官報]  
　　候補府孫傳棍往安徽查災蔣德幹委辦吳城分局朱錦代查章江門通判吳蘭頤由内河水師騐收砲船回黃啓麟接辦永靖藥庫署德化縣楊焜卸事淸理交代回簽分卽用縣向步瀛指分縣丞孫廷獻典史朱藹吉俱繳照鄭文偉卸辦橫岡卡回鄧廷俊由南豐辦保甲回王鵬壽調查𩽴魚溜保甲德化新選浮梁訓導張堂鶴考騐領憑緩字營哨官曾金魁由新城帶勇來省刑部湖廣司郎中朱焜由上海來省候補府謝若潮接查順化門候補縣陳善垣代新建下鄉公幹管帶親兵前營張祖恩謝委知縣王盥煇委辦生米厘卡李光表往湖口監收砲台楊家駿往長江催運貴溪縣楊焜謝委回本任星子縣左秉鈞由山東賑捐奬加知府銜陳謙往辦德化保甲劉廷瑞帮辦吳城分局管帶親兵右營右哨葛邦盈謝委新選興國營都司黃步焱禀到通判陳希曾卸辦二套口厘卡回候補縣汪鴻解自强軍薪餉往金陵朱延紐解南字營餉往金陵倪廷慶禀謝酌委一次行知胡欽由袁州府屬查牙帖回崇仁俸滿訓導文舉韓安仁俸滿敎諭謝璘分發道庫姚洵俱禀到分發巡檢張仕逵繳照遊擊馬寳山卸帶九江新勁營事回知縣張詧由南昌府屬查牙帖回又禀謝拔委優缺一次行知 
[上海北市絲業會館籌振公所施子英經收順直山東湖北安東准徐賑捐八月十八至廿九日第四十六次淸單]  
　　十八日崑山壽珏仙館主人爲七令郎釆芹將賀儀移助爲致送諸君造福洋五十元常昭鹽公堂寄常熟萬象春酒館罰助廿四日又募衆善士十元求安氏廿元九牧堂林求閱宅平安十元無名氏五元一角陳庭孝求病愈五元茸城一軒移助節讌四元四川氏二元○十九日金陵協賑所經募洋二百元懺過生求鄭氏夫人貴恙速愈洋二百元恊興昌朱少梅龍洋四十元英洋十元銅洋十三元陳順興節讌移助洋十元隱名氏十元吟芳盧潘十元杭城守閫署不留名四元許彥記一元○溧陽陳鴻吉一元五角又代母王氏原　感應篇等書移助一元五角二户合洋三元○二十日沈榮全求母病速愈洋四十元楓涇陸門顧氏祈病速愈先助十元山右無名氏廿元渥水無名氏九元鄭促修求病速愈十元無鍚徐善卿祈保江氏平安五元又折保長子耀森平安三元又祈保次子杏森平安二元籌記爲朱氏室人十週期節資移賑以佑冥福三元○廿一日鄭坤祥爲次媳姚氏起患風痧濕痰吐紅不安等症祈保病體速痊諸事平安由崇餘莊來洋一百元鍚邑徐錦春求病速愈洋一百元安徽無名氏求速愈瘋氣闔家平安由愼餘莊來五十元知止居五十元江孚輪船節省中秋筵寳出元丹徒大港鎭沙桐君求保合家平安龍洋十元璜涇曹雲谿爲孫病愈完　英洋十元閩永定署宋善卿懺資移助由林裕隆水烟號來十元浙江節轅陳午泉保兒關煞開通病退身安洋三元小洋三十角華盛翻紗廠修機廠均節省中秋節費各洋二元○廿二日不留名求内人生產平安洋十元○廿三日蘇州隱名氏由萃昌仁來洋三百八十元合規元二百七十八兩八錢五分五厘無名氏由鎰大莊來洋二百元朱森翁募貽厚軒善士規銀一百兩杭州恆豐順守眞氏求濕瘡速愈洋五十元童懷仁十元蕭山任伯琴五元霞靑居士求兒病速愈四元直塘四知堂楊二元皖城陶邦成爲女祈福龍洋一元無名氏銅洋一元○廿四日燕安等户合洋一百元○廿五日嚴兪氏爲子咳嗆保佑速痊身子康健由蔣挹之兄來洋一千元知過氏十元川沙司獄署知非子完顧八元棉力子還心顧並求保平安如意龍洋五元○廿六日　脩甫省節用洋一百元永吉茶棧袁詠笙節筵資移助　十元又募全祿甫三十元倪眞復保妻病愈三十元泰州陳木生爲慈冥誕節省齋醮資移助十元友益齋節省中秋筵費五元金陵下關無力子五元蘇州任灜士五元笠澤　慮主花紅移賑一元○廿八日丹陽元康愼莊代不書名二户各洋五十元松江張則華爲孫紹曾病保佑轉危爲安五十元留溪亷貞氏移考妣妻妾經懺費四十元許道源十元浙并古窑稅署羅靑耜募問琴館主求室人病體全愈十元　耀夫求合家平安十元湖北新隄分州兪仲寅九八五平銀六兩　見規元六兩零三分一厘恊泰典洋七元丹陽七里橋捐局子銘卿求病速愈六元松江唐茂　爲次男炳章病求愈五元王　齊三元松江顧九思銅洋七元○廿九日張雪堂先生續募不書名六十元又無名氏善鐘行各廿元如臯東鄉安魯軒求合家平安五十元聽松館鄭求子病愈廿元山西文水無名氏由肥合全票號來廿元不留名御記求順卽愈十元太食李偉如四元張氏保六兒安小洋五角○八月份共收規元一千四百零六兩三錢八分六厘洋六千五百十七元龍洋五十六元小洋六百三十六角扯七三六合規元四千八百八十四兩五錢三分八厘錢二千一百文一一八規元一兩七錢八分以上共收規元六千二百九十二兩七錢零四厘銀皮二片銅洋廿六元連前共收規元七萬四千八百零一兩八錢四分七厘生銀板洋七元銀皮二片銅洋六百零五元七角太乙救疫丹九千錠逐疫丹一千粒正乙丹一千服 
 
 
 

Page 11

 
 
   
 
 

Page 12

 
 
[光緒二十四年十月初十日京報全綠]  
　　宮門抄○贑撫翁奏爲遵旨設立學堂以宏教育摺○又奏爲遵旨整頓圑練摺○又奏爲核減地丁漕折撥充學堂經費片○漕督松奏安瀾出力各員遵照部議查覆摺○粤督譚奏爲委署運使道員片○十月初十日推班○李昭煒謝授侍講學士恩○召見軍機○○頭品頂戴護理江西巡撫布政使臣翁曾桂跪奏爲遵旨設立學堂以宏教育仰祈聖鑒事竊臣前在藩司任内接奉前撫臣德壽行知欽奉諭旨飭令各省開辦學堂等因欽此當卽欽遵與在籍紳士前江蘇蘇松太道黃祖絡並山東候補道梅啓熙工部員外郎程志庀材建告造講名曰務實學堂惟齋舍落成需時現租定黃子祠屋先行開辦訪聘儒通爲總教習另延中西學教習各二人通飭十三府一州照會地方紳董保送學生來省彚齊考試定額肄業生一百二十四名因祠屋無多先擬减半錄取俟學堂齋舍工竣再行如數全錄以符定額不取各生有自願在省肄業者作爲外課生俾遂向學之志遇有缺額之時卽可挑補正額所有一切規模悉照京師大學堂章和具體而微舉凡買地建堂購備圖籍儀器需欵甚鉅議令通省各州縣就地籌捐其常年經費如延聘中西各教習修金火食總辦薪水及學生奬賞紙墨筆費等項約需銀一萬五千兩江省户鮮殷富民間籌費維艱由官爲籌欵發給該紳等具領俾支用不匱經久可期一切學堂事宜核歸紳士經理以免掣肘江西爲人文淵藪古來名臣輩出如宋之歐陽修黃庭堅洪皓國朝則有彭元瑞裘曰修楊　緩諸臣咸能黼黻休明垂光竹帛兹際朝廷宏開學堂爲培植人才之地將見英賢繼起共濟時艱得人之盛自必超軼往昔臣惟有隨時督課務期名實相符斷不敢稍任荒懈合將設立務實學堂緣由恭摺臚陳伏乞皇太后皇上聖鑒訓示謹奏奉硃批該衙門知道片併發欽此○○頭品頂戴護理江西巡撫布政使臣翁曾桂跪奏爲遵旨整頓保甲實行圑練恭摺仰祈聖鑒事竊臣於接管卷内查得本年七月十四日准户部咨光緖二十四年六月十二日奉 
上諭近因各省裁汰營勇保衛地方全在嚴查保甲以輔兵力之不足各省辦理保甲章程非不詳備疉經諭令從嚴稽查率皆視爲具文並未將現辦情形詳晰覆奏殊屬廢弛自此次甲諭之後各該督撫務當嚴飭地方官于保甲一事實力舉行以期民情固結奸宄無從匿跡仍將整頓辦法先行切實具奏等因欽此恭錄咨經前撫臣德壽移交前來又於七月二十日接閱電抄奉上諭辦理圑練卽可輔兵力之不足卽爲舉辦民兵根本實爲目前握要之圖廣西回匪滋事尤應迅速辦理以收捍禦之助著各省督撫一律切實籌辦限三月内將情形先行覆奏等因欽此欽遵在案臣查江西爲八省通衢陸路則山深林密最易藏奸水路則港紛歧尤難稽察邇年汛兵防勇節次裁撤内地空虚非廣集民圑不足以資捍禦歴經通飭十四府廳縣會同公正紳董實力舉行保甲圑防外城鄉挨户編查丁足十家爲一牌十牌爲一甲選擇明白穩練之人爲牌甲各長董司其事至如地角山腰單居獨户不成村落者附入鄰近甲内管轄所有菴觀寺院飯店家寓人跡靡定之處發給循環號簿逐日登記送縣稽查水路停泊船隻卽由水師派撥巡船並責成埠頭及保甲隨時盤詰令大户出二人小户出一人如一户内僅止老弱病廢者免若力能傭雇人替代公置號衣旗鑼器械或二三十户爲一圑或五六十户爲一圑聨絡聲勢使游民無可容身匪類不敢入境地方官如辦理整齊優予調劑倘毫無成效立予撤叅嚴定功過不稍鬆懈各屬皆辦有規模此現在整頓保甲圑防之情形也兹奉諭旨復飭實行圑練爲舉辦民兵根本洵爲當今要務敢不欽遵籌辦以維大局臣伏念江西民情向稱固結咸豐同治年間粤匪肆擾捍衛截擊頗著奇功此時各州縣已舉行保甲圑防以靖内患不難會合成軍查牌甲各長中不乏膂力方剛講求韜略之人擬卽令就本村挑選精壯有膽識之丁男教以武藝兵法飭大縣綀集四五百人小縣二三百人平時仍按農業暇則各練體操每逢三六九日則在村操演復按月定期在四鄉適中之地合操一次期於精熟又舉村中衆所推重之宿儒訓以忠信禮義及古來名將崛起田間者以激勵其敵愾之忱行之數年必有實效可覩以期仰副朝廷綏靖閻閻之至意是否有當伏乞皇太后皇上聖鑒訓示謹奏奉硃批知道了卽著飭屬認眞辦理毋得徒託空言欽此○○翁曾桂片再准户部議覆御史徐士佳奏請核减地丁漕折納錢數每銀一兩米一石各提出制錢五十文另欵存儲以爲學堂經費之用等因欽此恭錄咨行到江臣遵卽通飭各州縣自本年八月初一日起丁漕兩項皆提銀四分隨同正項解庫存儲聽候撥用在案此時務實學堂及武備學堂次第舉行必須歲有常欵始可久遠臣擬卽由此欵内提撥經費藉裕開支以州縣折徵丁漕之溢餘爲本省培植人材之費用旣不虚縻國帑又不累民捐輸合無仰懇天恩俯念學堂需費較鉅准如所請俾多士沐甄陶之化武夫勵敵愾之心經國干城行見蒸蒸日上理合附片具陳伏乞聖鑒訓示遵行謹奏奉硃批覽欽此○○頭品頂戴漕運總督奴才松椿跪奏爲安瀾出力各員遵照部議查案聲覆並另核請奬恭摺具陳仰祈聖鑒事竊照光緒二十一二十二年兩届安瀾出力人員前經奴才開具淸單彚案請奬欽奉硃批該部議奏片一件單二件併發欽此旋准吏部議覆同知銜淸河縣知縣侯紹瀛等十八員所請奬叙均核與例章成案相符應請照准其二品頂戴前署徐州道阮祖棠請賞給二品封典查阮祖棠二品頂戴並未聲叙是否勞績保舉抑係捐納於何年月日奉旨礙難核議應令查明覆奏冉行核辦又知府用南河候補同知何賡庠請俟離同知任歸知府班後加鹽運使銜查南河候補同知册内無何賡庠之名是否勞績保舉抑係捐納於何年月日到省並知府用升案履歴册内亦未聲叙於何年月日奉旨均應查明覆奏再行核辦又道員用在任候補知府堰盱同知何維楨請加三品銜查奏定章程内開五六品各官加銜不得逾四品又保舉加銜歴辦成案均照現在實任官階核議該員現官保同知所請三品銜核與章程不符應另核奏明請奬等因於光緒二十四年四月三十日具奏奉旨依議欽此知照前來遵卽分别轉行在案奴才伏查二品頂戴前署徐州道阮祖棠係由鹽運使銜補用道候補知府於光緖十七年在江北河運案内出力保俟歸道員班後加二品頂戴經部核准十九年十一月十二日奏旨嗣於保案内請咨赴部引見奉旨以道員用又知府銜知府用南河候補同知何賡庠係由監生遵籌餉例報捐縣丞加捐通判於光緒元年加捐同知不論雙單月選用報捐花翎指發南河試用五年捐免保舉捐加知府銜六年九月赴部蒙欽派大臣騐放十月二十一日領照起程十二月二十八日繳照到工八年三月試用一年期滿照章甄别附片奏明堪以留工照例補用困十七八年兩届安瀾出力保俟補缺後以知府用經部核准十九年十二月十四日奉旨是該員出身履歴具有案册可稽合無仰懇天恩俯准將阮祖棠賞給二品封典何賡庠俟離同知任歸知府班後加鹽運使銜至道員用在任候補知府堰盱同知何維楨前請賞給三品銜旣與奏定章程歴辦成案不符擬請改爲俟離同知任歸知府班後加三品銜除何賡庠詳細履歴另行咨送吏部查核外謹會同兩江督臣劉坤一恭摺具陳伏乞皇太后皇上聖鑒訓示謹奏奉硃批吏部議奏欽此○○譚鍾麟片再兩廣鹽運使英啓現請開缺回旗修墓所遺篆務查有雷瓊道馮光遹堪以署理並委廣東候補道周炳勳接署雷瓊道篆務除分檄飭遵外理合附片陳明伏乞聖鑒謹奏奉硃批知道了欽此 
 
