# 1902 - 128 - 4910440

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士名發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[新印各書籍發售] [  圖書集成局啓]  
　　十十一朝東華錄實洋十元○繩鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資漒新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寛錄碼洋六角○康熙字典碼洋二元八角○三家醫案碼洋三角○醫　賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大清會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或早報館帳房可也此佈 
[撥寺觀産業以開學堂說]  
　　自奉上諭各省開設學堂培植人材以備他日國家之器使迄今歴時已久各省會大學堂雖多開辦而府縣中小學堂則多以經費難籌徘徊觀望間有地方府縣紳董知此舉爲萬不可緩竭力籌資設法興辦然尙興辦者少而未興辦者多蒙竊謂欲開學堂先籌經費固也地方公欵各有專屬全撥固屬不能酌提亦非容易此又事勢所必然也然則欲開學堂果有何項閒欵可以提撥乎僕私心計之以爲欵項之可以提撥者莫如毁菴廟寺觀而以其産悉數歸入學堂最爲有益而無損夫菴廟寺觀大抵皆爲緇流羽士之所窟宅耳果使嚴持戒律苦志焚修已爲無業游民不能容於聖人之世况今之所謂緇流者無一非淫僧耳今之所謂羽士者無一非惡道耳甚至爲盜爲賊作奸犯科捕髮計之罪難悉數至以誦經禮懴誑騙資財此又世俗男女之甘爲所愚而不足爲若輩罪嗚呼二氏悠　之說流毒至今惑世誣民又有其徒以揚其燄數千年來牢不可破今旣不能悉火其書而盡鋤其種則惟有剪除窟宅使之無可容身然後可以徐絕根株彼教得終於廢滅夫欲剪除其窟宅莫妙於毁菴廟寺觀而以其産撥入學堂聞直隷保定府之高陽縣深州之饒陽縣已行此法高陽則由紳士查出廟地四十餘頃饒陽則由紳士查出廟地七十餘頃均擬提七成歸入學堂留三成爲住持養贍之費惜乎兩縣紳士能知此法其辦理猶爲未盡美善耳蓋學堂經費愈足則學額愈廣造就愈多今留三成爲廟中住持養贍之資則學堂卽少三成經費固不如一掃而空之之爲愈也且廟産已去其七而廟址猶存試問住持其中者苟不爲非則且用必有不給之慮聽其爲非獵取衣食則又安用此盜巢賊窟爲害閶閻乎此又不如毁去其廟之爲愈也或曰盡提其産復毁其廟則住持之緇流羽士將作何安置乎以每縣僧道計之少亦數百人多或至於千人任其無食無衣咸爲餓殍在上者固有不忍之心若竟聽其流入匪類爲非作歹亦殊非安謐民生之道然則不謀安置而但毁菴廟寺觀歸其産於學堂殆言之雖甚正而行之或有所不能乎則應之曰僕有一法焉各府州縣擇一極大之廟院毁其偶像攺其規模名之曰返本所將地方僧道悉數拘入其内如勸工所章程使这客執一業按其所成之物由所給予價值然後售之於市肆收回價錢以備所中費用如是則所可久持而若輩除衣食外亦可漸有積蓄他日老死當不虞喪葬無資夫僧道初非生而爲僧道也亦不過爲謀生計耳今旣設有謀生之地則亦何用必爲僧道乎而地方之菴廟寺觀無論爲大爲小盡數毁之在鄉者或以其地栽種樹木或以其地開墾作田在城鎮者或攺爲民房店鋪歲收其值歸入學堂其中舊有之産業亦盡數撥入無使稍有隱匿至於女尼則較僧道之數少而傷風敗俗之處較僧道尤多凡有尼菴及産業一律照此辦理尼則還俗另謀餬口不必别設安置之所以其人數少而　未能爲患也若是則二氏之謬種絕而學堂不憂無欵項矣各府州縣苟能依此行之尙何諉諸巨欵之不能籌而徘徊觀望哉 
[俄謀滿地 < ]P 
　　俄京聖彼得羅堡來信云某俄員由黑龍江遄回談及滿洲之事大旨謂滿洲一地無論如何終爲俄有决不讓與他人雖英日聨盟我俄亦無所懼目下滿洲各處土匪甚多然將來必被俄人剿盡且當永遠駐兵其地以保鐵路火車云聞此人曾條陳治理滿洲之策及設立交武官員等事大約不日卽可由俄皇批准施行矣 
[法論華事]  
　　香港香海日報云法國外部大臣戴洛開司君追論中國往事謂當北省拳匪作亂之際我法政府毅然糾同各國辦理一切事宜幸各國意見相同以故始終得與中國會議和局而我法東方商利得以保全邇者俄人已與我國聨盟自兹以後凡有關於俄法兩國之利益者必不難如願以償也 
[重振海軍]  
　　香港香海日報云直隷總督袁慰帥決計每年籌撥一百萬金爲重振海軍之用但環顧南北洋雖海闊天空而兵艦竟無駐泊之所水師提督葉桐侯軍門屢次籌思擬聘洋員辦理一面商諸駐紥咸海衞之英提督請在威海界内擇一善地容中國駐泊兵船英提督謂事雖可行但所泊兵船萬不得過五號耳 
[大計誌聞]  
　　天津直報云直隷藩憲周玉山方伯辦理大計事宜於三月二十五日之晚封門至二十七日造册呈送督轅督憲袁慰庭宮保隨於二十八日封門察核至所舉所劾刻尙未得而知也 
[兵艦又增]  
　　天津直報云各國兵船之寄泊大沽口内外者日來忽又增多就三月三十日計之有英國一艘 
 
 
] 

Page 2

 
 
美國一艘法國一艘德國一艘俄國三艘日本國一艘奥國二艘義國三艘蓋已增至一十三艘矣 
[朝匪未平]  
　　熱河朝陽縣土匪作亂情形迭誌前報兹接營口訪事友人來函述及此股匪徒經馬軍門督勇往剿迭挫兇鋒并由俄人派兵五百名前往襄助刻方匿迹深山密箐中官兵苦於道路生疏不敢冐險驟進惟有遠遠圍困以待大兵到來聞匪中軍火無多存糧亦少當不敢日久相持也 
[熱匪要約]  
　　熱河匪亂已紀報端兹得京師友人來函云前者馬軍門擬將此項匪人招撫著部下某弁往說匪首鄧萊峯要以六事軍門惡其不遜遂督兵進剿務期掃穴犁庭所謂六事者如給欵十萬金某縣獄中所囚花子溝匪首須卽釋回當入謁督轅時督憲須以賓禮接見軍門不得帶兵來此驚恐百姓云云蓋皆無禮之言也 
[陜甘總督崧制軍奏陳甘省籌設大學堂事宜摺]  
　　頭品頂戴陜甘總督奴才崧蕃跪奏爲遵旨籌建大學堂並現就經費變通整頓先將辦理大槪情形恭摺其陳仰祈聖鑒事竊奴才欽奉上諭各省所有書院攺設學堂並多設蒙養學堂其教法當以四書五經網常大義爲主以歴代史鑑及中外政治藝學爲輔著各該督撫學政切實通籌認眞舉辦等因欽此並承准政務處咨送山東學堂章程到甘奴才查核所定備齋正齋專齋及蒙養學堂現在辦法均極詳備當卽飭司用活字鉛板刷印一百部分發各屬查照辦理在案惟甘省邊犜苦區歲受鄰協本地出欵及文武廉俸等項凡有可以裁節者均已搜括備湊償欵此外實無欵可籌然值整頓庶務之時學校人才爲國勢强弱所繫又不能不設法舉行因與甘肅學臣及司道等往復籌商辦法約有三端一曰籌的欵二曰聘西學教習三曰購時務書籍現在辦法先就省城蘭山求古兩書院逐漸推廣求古本專課詩賦雜體蘭山課八股試帖兼考時務並設算學教習一名近來習算學者只有八九人奴才每月專課算學一次如筆算籌算記里開方測繪礦務不過略窺門徑自上年奉文攺設大學堂卽傳諭兩書院裁革八股試帖攺課策論講義所取課藝以議論確實正大爲宗凡勦襲詩文聲調者槪從屏黜第兩書院每年生息進欵共只二千餘金稍事擴充立卽告罄至建立大學堂一節奴才已於去年秋間咨商湖廣督臣張之洞請代延西學教習二三人帶購切要時務書籍數十種來甘刻尙未到又於湖南採購新刊約章分類輯要三百部計九千册現已全數運運查核中外交涉新舊條約出使通商各事宜尙爲賅備已提出十部分發兩書院責成算學教習就現有時務算學各種書籍令肄業諸生互相研究漸開風氣此的欵未齊教習書籍未到謹就現有經費攺習策論加課時務量力整頓實事求是之實在情形也奴才察兩書院偪近城市齋舍無多只可留備蒙養學堂若攺設大學堂不敷布置現督飭司道等勘得省城南門外機器局旁地革甚屬寛敝擬就此建立大學堂一所分設東西兩齋東考文學西講武備將來在事經理之人易於照料且文武肄業生童彼此觀摩砥礪功效尤易兼收惟月需經費必須籌有專欵始分别酌定現正設法籌備並派提調道一人繪圖監造俾令迅蕆厥功俟聘請教習到省卽商訂詳細章程擇期開辦再行分别奏咨立案所有籌建大學堂並現就經費整頓大槪情形理合先行恭摺具奏伏乞皇太后皇上聖鑒訓示再甘肅學政現係奴才兼理應請無庸列銜合併聲明謹奏奉硃批著卽逐漸籌辦切實考核期收實效欽此 
[禀請剿匪]  
　　廣州訪事人云日前廣東嘉應州屬紳士黄遵謙赴督轅禀請派勇前往剿辦盜匪督憲陶芷芳制軍批示云剿匪須仗勇力捕匪則全在州縣現在嘉應州屬境内並無大股匪徒雖派重兵亦無從剿辦前因海陸地面鬥盜各案甚多抽調原派赴嘉屬之啈勇往辦已電飭廣毅軍全營前往駐紥仰廣東緝捕局卽飭新任秦牧會同右營管帶實力清查一面責成該紳等清查保甲嚴禁窩留果能官紳協力查辦匪自無可托足不專恃兵力妄肆剿洗也禀發仍繳 
[叅戎回省]  
　　杭州訪事友人云前者東越貧民見糧價日昻欵米行中人居奇壟斷因嘯聚醜類與之爲難外來匪徒更乘間肆行刧掠　憲任筱沅大中丞聞報立飭省防右營常備軍管帶吳叅戎忠選帶隊赴紹悉心彈壓刻下已將匪首拿獲二名就地正法餘衆懼而解散叅戎遂於上月二十三日遄回省垣 
[大帥蒐軍]  
　　蕪湖訪事友人云三月二十三日長江水師提督程從周軍門秉節至蕪精健營統領李葆林鎭戎保衛營統領饒翼卿遊戎會同道縣各官督隊前往迎迓軍門端坐八人大轎導以馬步隊迤邐至遊署東校塲閱視各軍技藝然後赴江邊校閱連珠大砲擇其尤者賞賚有差 
[古潤蒐軍]  
　　鎮江訪事友人云三月二十三日江蘇巡撫恩藝棠中丞秉節抵潤鐘鳴十下城守及駐鎭各防營官咸督率麾下健兒排隊至校塲伺候貓睛轉午中丞端坐綠呢大轎呵殿遥臨前導有督標前營小隊三十名手執大旗繼以金瓜鉞斧旗鑼傘扇銜牌之類又有藍頂武弁二員巡捕二員高乘怒馬隨以戈什哈十六名護衞親兵三十名刀矛劍戟爛若雪霜憲駕旣蒞校塲軍樂迭奏砲聲大作幾如巨霆兵勇鵠立道竩威嚴整肅鎮江營叅將吳叅戎率同各弁短掛戰裙腰督利刃兩袖用金線繡作龍紋以次唱名跪接中丞頷之以首旋卽升坐虎幄傳令先操督標新兵巡警前營及城守巡警軍繼閱常備右軍前後右三營合操步隊洋槍及德日兩國布陣法操畢接閱右軍隨營學堂肄業諸生兵式體操並叅守各員弁放槍打靶至各營兵丁打靶則委隨員錢怡甫杜雲秋兩觀察及候補府胡太守玉瀛前署鎮江府許東畬太守分校事竣已暮色催人中丞遂命駕回舟軍士跪送如禮 
[飭裁衞缺]  
　　武昌訪事人云鄂垣自奉旨裁撤屯衞各官督憲張香濤宮保卽杨飭藩司瞿賡甫方伯電調德安衞某守備來省面商一切事宜數月以來尙未定議月初某日督轅接清江漕督來文略謂大部嚴催裁撤不得藉故延宕云云宮保因飛飭各衞弁赶緊算清交代限月内一律交缷遠干叅處 
[警察新猷]  
　　武昌訪事友人云鄂省自攺保甲局爲警察所後督憲張香濤宮保杨委署武昌府梁集菴太守爲總辦候補府金峙生太守爲會辦涓吉四月初一日開局辦公旋由兩太守督同在事各員選擇曠地建造市塲凡藉小貿易營生者均遷入其中不准沿街設攤售物并飭地甲差役掮牌鳴鉦大聲疾呼令各鋪戸速將衝天招牌及有礙官路之棚欄一律除去日内宮保又因辦事需員添委候補知州查刺史绥爲總稽查候補知縣劉大令承緒爲内收支其城内分局委候補知縣鍾大令應同辦理城外分局委候補知縣謝大令鴻賓辦理各員捧檄之下已相率趨詣憲轅禀謝擇吉到差矣 
[保甲新政]  
　　杭州訪事友人云省垣保甲督辦戴子開觀察於上月二十二日到局任事後以省城烟館如林最易容留匪類特俯各總 
 
 

Page 3

 
 
巡嚴行查察并傳諭各圖地保開明圖内共有烟館若干家每家夥計若干人呈送到局以便抽查覆責令每夜於二鼓前一律閉門息燈違者將門牌諭單吊銷房屋發封并提烟館主重懲地保斥革治罪 
[綢業加捐]  
　　紹興訪事人云府屬各機坊所織寗綢紗紡應納釐金設有專局近奉省憲札飭酌加捐欵局買程大令因與綢業董事會商擬分生熟量加三五成董事答以杭湖兩屬綢捐不分生熟此間辦理未便兩歧因議定一律按照原額增收五成從此綢價當又日漸騰貴矣 
[刑人於市]  
　　杭州訪事友人云上月二十七日臬轅奉到刑部釘封文内開應斬盜犯余炳洸一名會匪胡保成一名等因臬憲湍靜臣廉訪因卽札飭仁和縣蕭韞齋明府會營監斬明府奉札後隨於二十八日午刻會同城汛李千戎將二犯由獄提出押赴清波門外處斬其首級解往狂事地方懸竿示衆 
[蘇州府試三誌]  
　　姑蘇采訪友人云蘇州府知府向子振太守考試所屬九縣文童一切情形業已兩登前報本月初五日爲吳江震澤崑山新陽四縣試期吳江已冠首題致中和天地位焉萬物育焉義次題多聞擇其善者而從之多見而畿之義未冠首題博學之義次題聖之清者也義震澤已冠首題舜好問而好察邇言義次題君子篤於親則民興於仁義未冠首題愼思之義次題聖之任者也義崑山已冠首題庸德之行庸言之謹有所不足不敢不勉義次題以能問於不能以多問於寡義未冠首題明辨之義次題聖之和者也義新陽已冠首題故天之生物必因其材而篤焉義次題君子博學於文約之以禮義未冠首題篤行之義次題聖之時者也義菾默聖諭廣訓夫人受天地之中以生至所宜屏絕 
[邗郡官塲紀事]  
　　揚州訪事友人云邇來淫雨兼旬揚河水勢日漲兩淮運憲程雨亭都深各壩或有疎虞特委汪鹺尉前往查勘哪有滲漏立卽堵塞毋稍緩延鹺尉奉札後已於某日禀辭就道矣○日前運憲程雨亭都轉委淮南總局會辦某分轉赴淮北公幹遺差遴委候補監掣魏司馬秉樾接辦 
[擬爭水利]  
　　上海内地自來水公司前經曹潤甫部郎郎同衆紳禀請大憲歸寓滬紳富唐楊劉三君辦理近日各西字報忽登有告白言三君已將公司歸洋商承辦另舉洋董四人主宰并在香港注册一切皆遵英例施行部郎見之擬邀令原議衆紳會商其事其意蓋謂三君倘有資本不敷之處不妨由本邑官紳富戸協力助之萬不可令主權利權一旦悉付與外人掌握也 
[嚴諭水夫]  
　　保甲總巡朱森庭明府查得本邑城廂内外各茶館挑水夫在街頭擔水毫不經心每致潑濺街衢殊於行人有礙爰於前日傳集各挑水夫諭令嗣後桶上須用竹罩如敢不遵察出嚴辦 
[初訊撞船案讞詞]  
　　二月十三日寄居本邑法租界之葛宦由蘇州附戴生昌船局源濬小輪船來滬抵埠時悞觸橋柱以致沈没主僕眷口均占滅頂之凶當由各小船戸設法援起所携衣箱物件雖經撈獲皆已水蹟淋漓遂送入戴生昌船局向局主索賠局言不允延至三月初八日遣家丁具控于法界會審公廨讞員杜枝園大令准詞出票送請領袖總領事籨宇然後請美界捕願派包探協提捕頭不允法總領事聞之深滋不悅旋由駐滬各國總領事連日至領袖總領事署會議准將戴生昌船局方戴某及執事人余子培等提回法界捕房暫准交人保出訂期昨日禮拜二會訊被告律師哈華托聲稱戴生昌船局係耶松船廠與華人合股開設今由廠主窪司篷倩本律師到堂伸訴葛宦亦延律師博易到堂剖辯費繙譯謂戴生昌係華人所設華人與華人涉訟何用律師所稱耶松船廠登有股分是否係出面主人英總領事署曾否註朋哈律師稱耶松與戴生昌往來甚大旣有訟事理應千預其閒費繙譯謂本公廨訊案向未有律師到堂今戴生昌旣請貴律師伸辯請問貴律師可通法語否哈律師答以本律師不知法語故倩中法彚報館主雷米也代訴情由費繙譯謂戴生昌是否有洋商股本候查詢確實並函查英總領事署曾否註册俟禮拜六復訊核奪 
[法界火警]  
　　昨日午後七點鐘時西門外烈昌自來火行因堆積自來火之樓上不知如何觸發一霎時烈燄飛騰暖穿屋頂法捕房皮帶車首先馳至竭力澆灌旣而英美各洋龍及求火會西人亦風馳電掣而來帮同施救逾時熄滅僅焚去樓屋二幢其詳細情形俟探明再錄 
[冐教宜懲]  
　　美教士步惠蓮君投本管總領事署控華人朱其文竊取名片函致嘉定縣署干預訟事有累教中聲名等情總領事准之立卽函致英美租界會審公廨讞員張柄樞司馬飭差將朱提訊步君投案聲訴前情且稱此等事所在皆有殊於教規有碍請轉禀　松太兵備道袁海觀觀察分飭各州縣曰後如再有藉端嘗試者立卽拿究以儆刁風司馬許之朱供小的鄉愚無知尙求恩宥司馬商之美副領事著押　 
晚堂訊究 
[輪船招商局第二十八屆情形節略]  
　　謹查光緒二十六年本局第二十七屆結總已分送刊布在案兹自光緒二十七年正月起至年底止是爲第二十八屆結帳本年輪船水脚共收二百七十八萬三千八百餘兩除開銷船用及攤給怡太水脚外結餘船利三十五萬五千二百此利項大略也至本項欠往來帳及生息存欵六十四萬七千四百餘兩各存欵及煤炭尚可相抵買回輪船應支成本一百七萬五千兩新置拖輪駁船十四萬四千兩挖泥船一萬四千一百餘兩漢口三公司合造新碼頭三千七百兩總局翻造寫字房九千九百兩上海新棧添造棧房碼頭船等五萬八千一百餘兩華棧添造棧房及碼頭船鐵橋等六萬六千餘兩南棧中棧北棧添造工程四千四百餘兩華棧買地七千兩塘沽買地六千兩塘沽新河碼頭造鐵路支路等九千六百餘兩香港修造碼頭一萬一千七百餘兩九江鎮江南京宜昌寗波温詶油頭七處添造械房三萬七千七百餘兩以上共支一百四十四萬七千九百餘兩富順輪船失愼自保船險賠欵五萬五千兩輪船械房折輕成本十一萬七千九百餘兩以上共收十七萬二千九百餘兩較上屆加重成本一百二十七萬五千兩此本項大略也本屆輪船淨收本脚二百七十八萬三千餘兩比較拳匪未亂之前二十六屇少收三十萬兩開銷仍到二百三十三萬五千餘兩以致船餘僅有三十五萬五千餘兩蓋因辛工用費無不加增而長江添有德國及日本商輪北洋又添開平商輪生意不無分占似此情形殊堪焦慮至於富順被燬於珠江江寛擱淺於東流尤屬意外之失所望在事人員愼終如始庶幾人定勝天又查報効二成之欵僅有三萬四千六百餘兩以抵額解學堂及兵輪經費十四萬兩竟不敷十萬五千三百餘兩仍在船棧折舊項下撥提亦可見吾商人急公好義悃忱矣光緒二十七年歲次辛丑十二月盛宜懷謹識 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[火頭互諉]  
　　杭州訪事友人云三月二十三日清河坊大街天泰廣貨店後進屋中忽然炎起是處與比鄰徐衡隆紙鋪廚房毗連及火熄天泰店主吳某謂鄰　云我家屋内並無引火之物且午後亦未有人進内其爲徐家灶中遺火無疑費諸徐某堅不承認謂當火發時衆口一詞均謂吳家起火事後何能推諉于是兩相口角繼復扭毆吳氏人多遂致將徐毆傷其勢甚重徐乃命人舁至錢塘縣署控請騐傷邑宰汪率樵大令准之飭差拘吳吳逃避不敢出旋浼鄰人聨名赴縣具禀大旨謂徐家起火反欲諉諸吳家吳某因被災之後心甚憤憤故與口角現在吳實有病請緩到案大令遂宣言子衆曰是日究係何家起火本縣姑置弗論祇因徐某身受重傷是以提吳質訊不千爾等之事隨將原禀擲還衆乃唯唯而退 
[女嬃訴苦]  
　　本月初二日之夜九點鐘時船戸林毛毛載貨至南市浦江中適潮水端急失足墮入波心不及救援葬身魚腹昨日屍妹林阿多投馬路工程局報稱當夜金順與船戸陳才林倪桂生朱阿雙見毛毛以篙挽住其船同釐謾駡致毛毛驚懼之下失足墮河現在屍茵杳不知所之求恩罕核總辦翁子文太守以事關命案諭令赴上海縣署禀報 
[嚴懲探捕]  
　　已革美租界包探袁春榮及四百七十二號巡街華捕朱阿狗均因向人索詐洋銀事發經培副捕頭解送英美租界公廨禀經讞員張柄樞司馬訊明判令將袁管押一年王管押六個月昨晨培副捕頭照章將袁朱二犯押至英界北京路西國獄中嚴行收禁俟期滿後釋回 
[日人行兇]  
　　前晚甬人王海勝因事至美租界百老匯路無端被日本人某甲扭住痛毆以致受傷沈重旋經六十一號巡街印捕連甲帶入捕房捕頭令人送王至同仁醫院求治甲則解送該管總領事署禀請究懲 
[上海縣署瑣案]  
　　紀蓮生控全泰盛信局私拆包封竊取貨物等情前晚經縣主汪瑶庭大令升堂研訊紀供小的原籍福建某邑在滬貿易本年二月某日由厦門友人寄來藤臂釧一包浼小的出售包封上書明六十七枚迨局中人送來包已破碎内僅三十五枚小的因卽退回移時局中人復送來又少十五枚間之云被關上人取去小的到關查問毫無端緒約計所失值洋銀五十餘元責令賠償堅不允許是以控請究追李仁根供沁的在全泰盛爲夥此貨由厦門分局托某輪船寄來外用布包以線縫口到滬後立卽送去據稱來信載明六十七枚已失去二十餘枚小的因卽致信厦門詢問隨接回信稱包封上並未載明數目惟貨物估明值洋銀二十五元曾付收條今擬照所估價值賠償當紀初次退回時係二十五枚並無三十五枚之數究竟在何處失去無從查考大令判李賠洋銀二十元○曹許氏控親家蔣六卿凌虐養媳等情大令研訊之下氏供女兒玉英字與蔣六卿爲媳過門童養時遭毒楚旋悉女婿已另娶他女有意將女兒致死今女兒年尙幼稚意欲領回俟長大後送往完姻叩求騐傷核斷玉英供年一十有五時遭翁姑箠楚週身受傷今欲隨母親回家醫治恐翁姑不許求恩作主大令察得臂腕等處果有傷痕誰令曹許氏領回醫治聽候飭差傳諭媒人理處○丁鳳山控蔡福樓圖賴所借洋銀大令詰訊之下丁供蔡於光緒二十三年借去洋銀一百元立有借票將暢叙樓會款作抵現在會已散去本利全無叩求追給蔡供此項洋銀實係空票乾茂酒店主王增修携交小的貼現以付會欵計共三百元除還過二百元外尙少一百元經王劃與丁鳳山今會已散去小的無力歸償叩求寛限大令諭令丁讓去利息再减收借本洋銀二十元著將蔡取保出外限兩個月内還洋銀八十元 
[上海巡局紀事]  
　　南市張同和麻袋店主張楚雲扭其夥顧兆琪至十六鋪巡防北局控稱被顧虧欠洋銀一百八十餘元請卽究追局員陳仲賢二尹飭押候訊斷○汛捕某甲行至馬路橋查見韓四仁行偷兒竊某糖坊中舊鐵因卽拘解二十三七鋪巡防局局員姚榖隷二尹研訊之下姑姑初犯不予深求麾之使去 
[南市捕房紀事]  
　　整容匠陳海生昨在浦中某船上薙髮竊食船中棗實數枚被船夥扭毆受傷適爲某號巡街捕所見拘行兇人入捕房捕頭倩水巡捕拘到司帳人葉錦甫押候解送馬路工程局禀請總辦翁子文太守訊懲○昨日午前法界包探深阿寶拘獲行竊公館馬路新恊成烟館各贓之賊犯阿二解至捕房詰得藏物質在南市恒生馬頭植泰押鋪因卽帶赴十六鋪巡防中局禀請局員派令勇甲查弔原贓歸案訊辦○前日黄昏時有日司巴尼亞人五名在南市新馬路中持刀亂舞恐嚇行人經某號印捕查所呼令華捕礇同拘住解至捕方捕頭命管押一宵至天明釋去 
[英美租界公堂瑣案]  
　　劉祥裕高德壽二歹人串竊朱阿香家棉花三包報經包探張天林拘解請究讞員張柄樞司馬商之美副領事判令各責四百板管押一月○南洋書局夥許四海控龍法昌顧德泉傅阿梅恃衆停工擊毁器物司馬判各責三百板枷號一禮振○積賊王阿大行竊倪阿華家棉花等物報經包探張阿五拘解請究司馬判責五百板管押一年○偷兒吳阿林行竊謝祥林家洋銀二百元及翡翠首飾報經包探趙銀河拘獲連分贓之王雲卿解案請究司馬判將吳責五百板管押三年期滿遞解回籍王責三百板贓給還失主○扒手葉榮華竊取天保棧某客所佩金質對時表報經包探趙銀河拘解請究司馬判責三百板表存候失主具領 
[皖省官報]  
　　三月十九日同知銜分發安徽候補班遇缺儘先前補用知縣劉家　到江蘇人號雲孫指分安徽試用知縣張其濬到浙江人馮詠蘅到由江蘇回候補知府丁翰年知奉委院試點名差二十日縣丞俞詩勳奉盛宮保委辦壽州電差巡檢姚錫嘏辭回六安差違周洪知奉府委院試巡查東門内外二十一日學院文巡捕府經何熙堯辭赴蕪湖學院江蘇接沙漫州緝私巡檢徐國順到懷甯人候補同知沈策名鳳陽知縣揭傳淵廬州平成安慶榮寛池州張佐廷頴州王慶嵩泗州王培　六安均知奉委各屬查辦牙帖捐典史畢登瀛知赴寗州府差遺顧厚　頴州江景鴻寗國萬鴻年鳳陽府經劉士林和州葉賛業安慶巡檢王琢王泗州龔敏中滁州以上均知奉委查帮辦各屬牙帖捐二十二日指分案徽分缺先補用典史李賛常到浙江人卽用縣蔡世信寗國候補縣李第青滁州沈保衡廣德陸思禱徽州均知奉委各屬查辦牙帖捐縣丞尹益三謝奉掛准五品頂翎註册汪孝銘到解水師月餉赴金陵回府經李肇周廬州巡檢涂芳徽州賴淦池州典史孫良輔和州均知奉委查帮辦各　牙帖捐二十三日署布經慶藍蔚知奉委勘估文廟工程指分安徽試用府經沈天元從九徐師柟均到江蘇人候補直隸州鄧承沛知奉委辦皖川土藥總卡提調知縣劉永濱辭奉委赴上海採辦大閱　料李延慶均辭給咨赴引梁景鴻由京引見回府經吳繼珍知奉委查六案州帮辦牙帖捐二十四日涇縣汪贊綸候補知州費　簃均到巡檢麟桂知奉總局委查西門外街道二十五日缷署繁昌三山司李鑒到解人犯來省候補道　郭文森謝酌委州縣一次崇安府經郭熙均東局直隸州胡元孚典史金士璜均北局知縣徐景鎭西局孫頤年典史周鴻斷均南局以上均知奉委平纔彈壓差榮寛謝酌委一次王慶嵩知奉委秋審點名差二十六日花翎四品銜分發安徽試用知縣錢元稿到江蘇人號景周指芬安徽試用巡檢張世英到四川人候補典史顧尙楨到江蘇人通判札拉蘇知奉振捐局委當塗騐收堤工知縣陳寶知代首縣赴東北鄉　案 
 
 

Page 10

 
 
[蘇垣官報]  
　　三月三十日知州張澮由同　釐局專丁來省禀謝半年期滿奉飭留辦通判金殿元由京引見回知縣邵聞洛直州判孫樹聲均昨日禀辭赴滬見道憲知縣劉廷輔禀辭赴寗見劃憲同知銜指分江蘇分缺先補用知縣陳沛霖浙江人禀知由京領照來省禀到蘇州府照慶姚定信禀知府委府試塲内巡綽差按經歴盧炳文禀知府委考試執事並秋審彈壓差理問吳鳳池縣丞王傳綏均由寗來又葛綬青禀知府委秋審執事差指分江蘇試用巡檢李煥藻浙江人由籍領咨來省禀到四月初一日首府向禀知三十晚入塲本日考譁長元吳三縣文童正塲同知銜鄧文埥禀回吳淞江釐局委署崇明縣陶聨琇禀知赴滬見道憲辦理蘇城馬路工程局知縣戴運寅禀知初一吉日開上熙造武　學堂知縣徐之棫禀謝給咨赴都引見卽辭指分江蘇試用知縣孫多澳安徽人中京領照來省禀到寶山縣主簿蔡錢榮禀知押解秋審人犯來省禀到卽辭縣丞沈保仁禀知赴滬見道憲巡檢黄壽蕃禀知保甲總局調辦閶胥門外三段夏防差藍翎五品頂戴分缺先補用縣丞朱繪直隸人由京騐看來省禀到五品藍翎指分江蘇試用巡檢魏廷鰲浙江人奉撫憲騐看到省初二日知縣種鵬禀知赴太倉閱卷松江府發審委員知縣沈唐禀辭回松江知縣王培鈞禀知赴甯見惻憲指分江蘇遇缺先補用府經歴邱培仁浙江人奉撫憲騐看到省丹陽縣主簿王義齡禀知押解秋審人犯來省禀到卽辭准補吳縣主簿葉煒禀知交缷署昭文縣主簿事並禀謝奉飭准補吳縣主簿事縣丞沈保仁禀知赴滬見道憲回 
　　 
 
 

Page 11

 
 
   
 
 

Page 12

 
 
   
 
