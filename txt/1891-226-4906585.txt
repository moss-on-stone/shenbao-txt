# 1891 - 226 - 4906585

 

Page 1

 
 
[五經無雙] [  點石齋謹啓]  
國家設科取士除正塲四書文外兼試經藝古學塲中詩賦而外更試經解經解貴考据援引精確疏解明通訓詁之學也　　　典贍取材宏富吐屬清華詞章之學也二者各有專家不可得兼文匯舘主人思欲兼之以公同好爰有匯解經藝羣元之輯選五經文之沉傳　麗薰香摘艶者每經得文二千有奇復倩名手擬題補文以臻美備每遇一題匯摘諸解以御纂七經皇清經解十三經注疏爲主而　家專經之督復採入百有餘種逐句逐字删繁就篋弁之上層以資採用謂之詞章也可謂之考据也亦可今當大比之年秋風起兮槐花黄士　揣摩　　　　邊笥本不難取之于懷而是書則兼收並蓄無美不臻不獨經藝經解可當揣摩卽策學條對亦足以資考証五經無雙是書殆　　之女　　竟因書其大略以質之海内諸同好 
[隂隲果報圖注續請印送] [  點石齋啓]  
昨前登報劉大善士隠名氏託本齋印送二千五百部托北申昌代發收回半價每本僅取五十六文迄經四天巳售云　千部尚存五百部在本齋趕訂一俟訂成仍㧌北申昌　售只卜得滬上善士購取但外埠來函竟難應命仰望海内大善士續來定印敬送集成　數應有章程再當登報俾得各省善士函取則本齋之所厚望焉此佈 
[論教案宜迅速辦結]  
中國匪人閙教一案遷延未結於是英法美等國有合詞向中國詰問之舉美國首先撥調兵艦來華繼遣水師提督哈木尼乘風破浪而來節制中國洋面各美兵艦昨譯露透電音又悉英法兩國逼令中國賠償所毁財産而美國又添派快船二艘來華耳食之流妄談時事咸以爲事勢岌岌將易玉帛而爲干戈嘻是豈深知中西之情形者哉夫閙教一案起自四月間發難於蕪湖蔓延長江一帶嗣更沿及内地房屋財産悉付刼灰而武穴更有傷斃入命之事歷來雖有閙教之案從未有如此次之尤甚者其中所燬財産法國爲多而武穴傷斃者乃係英人此英法兩國所以有合詞詰問之舉也各處教堂所燬財産擔延至今已逾兩月尚未聞如何議賠武穴閙事之犯雖已拘獲二名就地正法而英人之意猶以爲未慊此詰問之舉所以迫不容緩也美之遣將調船其意亦猶此耳然則何以知其不出於戰曰西人之航海遠來立約互巿無非懋遷有無角逐財利耳非有鯨吞蠶食之謀奪地爭城之意也今者英法兩國合詞詰問美國　遣將調船在無識者視之鮮不以爲兵戎之禍卽在目前殊不知合詞詰問者其意祗在賠銀非有奢望卽遣將調船首先發端者其意無非欲中國迅速賠銀非眞欲棄好而修怨也大抵西國傳教與通商並重教士傳教他國政府旣力爲保護教中財産偶爲他國匪人所毁政府亦必代爲索賠西國之通例也彼以索賠之舉爲蔑視中國者是眞營窺蠡測之見也夫中國之不欲結怨於西國也亦明矣通商數十年懷柔之念久而彌篤度量含宏無異天覆地載豈肯以瑣屑之故而失與國之好哉歷來辨理教案無一不以賠償了事同治年間津門一案爲禍較烈其時辦理此案者爲湘鄕曾文正公夫非經天緯地守正不阿之偉人耶其後卒將凶手正法財産賠償而案遂結可見此等案件辦理之法終不能出此範圍中國匪人之滋閙教堂猶之奴僕之悍戾者瞞却家主在外闖事始而以毁物告繼而以傷人告則爲冢主者必問毁物若干自解慳囊悉數賠給以饜赴訴者之心必問傷人之若輕若重致命與否不致命則出資爲之養傷致命則執送有司懲以官法以塞赴訴者之意今者蕪湖滋事之犯武穴啓釁之人早巳先後正法是已將奴僕執送有司懲以官法矣英法兩國之合詞向中國索賠所毁財産是因家主未解慳囊而再三催索也是尚在情理之中也苟知毁物之例應賠償催索之不越情理則何不及早辦結斬盡葛藤卽可省却許多唇舌恭讀五月初七日上諭有云從前各省未結各案並着該將軍督撫從速辦結不得任聽屬員畏難延宕以清積牘聖謨廣運燭照如神整襟莊誦者宜如何振刷精神力戒怠玩仰體朝廷柔遠之意用慰中外商民之心今之列名仕版者大率視交涉案仠爲畏途一旦捧檄而來迫於勢之不容已若非唯唯諾諾曲徇外人卽一味以委蛇延擱爲事檐遲不擔差一語横梗於胸中縱遇極易辦理之事亦不免遷延時日况遇本難辦理者輙疾首蹙額而歎曰此事難辦存心如此而欲期其一語解紛片言折獄此必不可得之數也要之天下無不可辦之事不外準之以情揆之以理惟情與理兼得卽足以間說慝之口而服天下之心或遲或早同一賠償毁物與其遲賠而致多轇轕孰若早賠而可免紛爭此中得失盡人皆知辦理交涉者豈尚不知此義所以遲延至今者或以所毁財産多少之數彼此相持不下遂致文牘往還空勞爭辨然使遴派熟悉洋務之大員馳往閙教各處會同妥辦不激不隨毋枉毋縱則雖案牘坌積正不難一掃而空之雖然爲中國計固不可以遲延不了致失與國之歡而爲各國計亦不可輕啓釁端致擾商務大局不謂近日西字報嘵嘵有詞勸各國不輕放過吾知各國顧全大局必不爲其所惑若輕試其鋒而出於戰中國民人不下三百兆婦女老稚除去二百兆外尚有百兆此百兆中以十兆折衝禦侮尚餘九十兆仍可各事其事綽有餘裕而各國越國鄙遠帥勞力憊所得終不償所失孰若和衷商推不致失和使中外商民同受其福哉敢持此說以質諸留心時事者 
[首善採風]  
紫禁城值年總管内務府大臣嵩爲咨行事查禁廷重地理宜潔淨方昭嚴肅本堂奉命稽察甫經蒞任自應復申禁例以示愼重所有禁城内各項朱車他坦值班官兵人役務宜打掃乾潔不准任意塗抺堆積灰土栽種花木以期整肅除由内務府曉諭各他坦内監蘇拉遵行外相應咨行景連門轉飭各項值班官兵人役一體遵照不得仍前沓泄致干未便○吏部爲示傳事所有在部投供之漢謄錄傳金鏞一員限五日内取具六品以上同鄕京官印結塡寫履歷親供親身赴部騐到有執照者携帶呈騐以便咨送國史館毋違特示○軍機處爲片交事光緒十七年七月初二日軍機大臣面奉諭旨本日引見京察一等之盛京戸部郎中惠格着於本月初五日預備召見欽此爲此片交吏部傳令該員於是日寅刻在西苑門伺候召見○四川成都等郡建有西蜀漢臣趙雲祠宇夙著靈顯遇有地方水旱災疫祈禱卽靈無不轉危爲安經郡紳僉禀列入祀典每歲春秋由地方官致祭以順輿情而昭報享等情由司詳請入奏經劉大制軍秉璋查核所禀與廟祀正神實能捍災衛民准入祀典成例相符已據情入奏於七月初二日奉 
硃批着禮部議奏欽此○廂紅旗宗室兠秦因雄踞一方搶掠鋪戸銀錢等案移居盛京中途脫逃回京被獲經宗人府 
 
 

Page 2

 
 
訊明仍擬發盛京於今春二月由兵部起解詎行至三河縣途次囑令從者某甲冐名頂往伊卽潛爲逃去及解至配所經移居宗室玉某指出頂冐由管營主事訊明前情不諱禀由將軍備文將假冐發遣宗室之人派員解京送交刑部訊辦並順道關提三河縣原役巳於昨日到部經刑部分歸浙江司承審　將假宗室曁原役分行押監擬行文通緝兠秦到案質訊云○直隸深州衡水等數州縣所屬地方自交夏至今天氣亢旱大野尚未得沾透雨禾稼旣未見豐旺而蝗蝻又作良苗間被傷噬雖設法撲捕未能净盡秋收如何尚未敢臆斷也○吏部爲咨行事考功司案呈本部具題遵議覆試湖北武舉技勇不符之原圍監射官前湖北巡撫現任察哈爾都統奎斌處分請旨遵行一本于光緒十七年七月初四日奉旨奎斌着罰俸一年餘依議欽此由科抄發至部合行分咨湖廣總督察哈爾都統查照○兵部爲移會事滿檔房案呈本部出有職方司員外郎等缺揀員于本月初五日帶領引見本日奉旨兵部職方司員外郎着擬正孫賦謙補授遞遺主事一缺胡鏞着准其補授欽此欽遵相應移會上諭處查照○廂藍滿副都統師繼瞻少司馬曾於本月初十日辰初在西華門外都虞司公署内挑補該固山領催二缺馬甲六缺倉甲一缺己傳令各佐領下應挑人等是晨携帶弓箭赴該處預備勿悮○禮部示頭傳八旗官學候補教習李宗芳黄鐘彝等限三日内親身赴部騐到並携帶筆墨塡寫親供以備當堂核對筆跡勿違特示○部爲移咨事文選司案呈本部議覆雲南巡撫譚奏以雲南新班前候補鹽大使陳文燦請補雲南阿陋井大使等因核與例章相符應准其補授一本於光緒十七年七月初二日具題奉旨陳文燦着依議用餘依議欽此由科抄發到部合將原題抄粘移咨雲貴總督雲南巡撫查照辦理○和碩鄭親王凱泰門上長史富祥爲咨報事本親王凱泰奉派中元節致祭泰陵於七月初九日由京起程其初八日應行入值王六班暫不克進之處相應一併咨報宗人府查照辦理 
[議結教案]  
本任蕪湖縣王玉如明府奉省憲留蕪幫辦教案於初八日晉省禀商機宜旋於十二日乘輪遄返蔡和甫觀蔡亦於十一日由金陵乘江永輪船上駛於是晚十點鐘抵埠由縣署備就公館迎迓登岸次日乘輿赴地方各署及稅務司英領事天主堂等處拜會晤談良久如何辦理情形俟有端倪容當續述 
[頓復舊規]  
今夏安微一省閙教除蕪湖外計有安慶和州寗國縣並郡屬鎭巿等一共七八處皆賴地方官防範戒嚴隨起隨息惟和州事起倉卒略被折毁平房一兩間事後卽由該州牧雇工代爲修理不日重復舊規雖教堂之幸抑亦地方官辦理之速也 
[曉諭信局]  
欽命二品銜監督江南蕪湖新關通商事務安徽徽寗池太廣兵備道成爲出示曉諭事本年六月二十一日准新關稅務司吳函開查信局之設惟傳遞信函及新聞紙是其專業如隨信稍帶用物亦屬可行無如近來信局常代奸商辦貨爲事每見有輪船進口信袋重而且多一經扣留紛紛投禀總以寄帶樣貨或自用之物爲詞於關務不無窒碍本月初七日大通輪船上水進口本關查見信袋二十個皆係往大通安廣二處之物緣該信袋過於重大不得不提關騐明嗣經查得袋内僅有信函一百十封並新聞紙九小包及客寄自用零物二十二小包約計不過兩小袋内查獲各色洋布三十九疋羽紗絨棉布七疋土布六十五斤士洋雜貨九包實屬商號販賣之貨並非家用零物可比自應照例扣留入官變價本稅務司再四籌思擬請諭飭各信局以後務將信函新聞紙另裝一袋以便經關騐明隨卽放行免致與袋内貨物一併扣留躭延時日如寄帶客家自用零物亦有貴賤之分該物包皮務須載明誰寄誰收係何物件斤兩若干價值若干以便經關查騐分别辦理又寄帶復出口各洋貨花樣或係折改無論多少務須先赴出口海關報明領單經過各關將單呈騐又遞帶商號寄信置辦之應稅土貨不拘多少務須先赴出口海關報明領單經過各關將單呈騐以上四則各信局如果切實照辦兹後諒不至有貨物充公之事以乎信局商民均屬有益無損函祈查照飭遵等因到本監督准此查信局寄遞書信例不准夾帶貨物如果串通奸商寄帶應稅貨物希圖偷漏稅項例應查提充公載在條約歷久不渝除飭洋務委員余府經傳諭本埠各信局恪遵辦理並經本監督函致各關監督一體查照外合亟出示曉諭爲此示仰本埠各信局人等知悉爾等以後寄帶客商信物等件務須遵照新關稅務司所訂四則辦理毋得陽奉隂違致干查提充公其各遵循毋違特示 
[榷轅紀事]  
蕪湖道成端甫觀察因教案撤任遺缺委候補道彭受臣觀察祿代理業紀報端兹悉彭觀察於十二日由皖乘坐江裕輪船十三日天曉抵蕪地方文武各員萃集江干鵠列迎迓練軍蕪采老湘各營亦排隊沿江一聲砲響旗影雲飄觀察卽行登岸儀仗簇擁逕進道署東面花廳駐節視事接印之期定於十五日云 
[皖撫示諭]  
爲欽遵諭旨剴切曉諭事光緒十七年六月十六日承准軍機大臣字寄光緒十七年六月初六日奉上諭各省哥老會匪最爲地方之害疉經降旨查拿並經各該督撫先後獲案奏明懲辦惟此等匪徒行蹤詭秘往往與游勇地痞暗相勾結動輙糾集黨與乘機煽亂甚至造謡惑衆潛謀不軌近來江蘇安徽湖北江西等省屢有焚毁教堂之事其拒捕逞兇搶刼衙署等案更層見疉出半由會匪從中主謀游手之徒相率附和以致愈聚愈多動成巨案犯事以後四散逃逸眞犯十不獲一若不先事籌辦絕其根株則涓涓不息將成江河後患何堪設想着各直省督撫嚴飭地方文武隨時留心實力查緝如有訪獲會匪首犯一面嚴行懲辦一面准將出力員弁照異常勞績隨案奏請優奬但須查有確實証據不得因希圖保奬妄拿無辜致滋擾累凡地方良民有悮買匪徒保家僞票呈繳地方官者免其治罪其有向充會匪自行投首密報匪首姓名因而拿獲者亦一律宥其旣往准子自新該將軍督撫務卽出示嘵諭俾衆咸知總期嚴懲首要解散脅從以除奸宄而安良善愼勿養癰成患貽害地方是爲至要將此通諭知之欽此遵旨前來准此查安省前因石埭建德等縣會匪勾結滋事當經嚴檄各屬拿獲匪犯唐玉苟等多名並咨准江西撫部院飭據鄱陽縣將匪首周子意獲解到院均經分别訊明將各犯照章就地正法梟示一面剴切示諭曁檄飭各屬嚴密查拿各在案第念此等匪徒嘯聚成羣其甘心爲匪潛謀不軌者固屬所在多有而愚民被其煽惑悮墮術中者亦復不少一經犯案不免身首異處噬臍之悔已屬無及兹者恭誦天語煌煌勸懲互用正朝廷化莠爲良之意亦爾儕洗心革面之時除通飭各屬嚴密查拿務絕根株以肅法紀而靖地方外合行出示曉諭爲此示仰合省軍民諸色人等一體知悉爾等須知匪而曰會聚衆必多會而曰匪犯法尤甚卽使行蹤詭秘聲息潛通而篝火狐鳴豈能掩人耳目至各處教堂條約旣已准行民教卽應相安何得造言惑衆焚毁搶刦轉爲匪徒所利致貽家國之憂嗣後務各守分安業勉爲良民及早回頭謹防失足毋比匪以爲非毋造言以生事保護教堂以懷遠恪遵憲典以保身其有良民悮被引誘入會卽將僞票飄布等件呈繳到官免其治罪卽向係會匪如能自行投首密報匪首姓名因而拿獲者亦准予自新免其深究倘經此次示諭之後再敢收受票布甘爲匪徒匿不首告則是執迷不悟怙惡不悛一經訪拿或被告發本部院定卽遵旨嚴辦决不稍事寛貸至地方文武員弁能隨時留心查緝訪獲匪首嚴行懲辦卽將該員拿等照異常勞績隨案奏請優奬以示鼓縣但須查有確切証據不得因希圖保舉妄拿無辜致滋擾累其各凛遵毋違切切特示 
[整頓塲規]  
浙江巡撫部院崧浙江提督學院潘爲遵旨嚴切曉諭事案准軍機大臣字寄光緒十五年五月二十一日奉上諭科塲爲掄才大典必須塲規嚴肅方可遴選眞才聞近數科來浙江塲規廢弛寛縱綱紀蕩然點名之時各考生或爭先擁擠或故意補到迨接卷後又復任意出入送考人等溷跡進塲莫可究詰從前傳遞頂替等弊猶必多方掩飾惟恐人知近則明目張瞻延請能文之人設局代倩三塲題目 
 
 

Page 3

 
 
每於點名之次日傳播塲外甚至試卷竟可由外遞進其謄錄通信改文更屬視爲常事種種弊端不可枚舉監臨提調監試等官因循敷衍但冀了事豈知法令愈寛士習愈壞必至潰敗決裂一旦釀成巨案法網難逃實與愛惜士子之心大相剌謬亟應及早嚴禁方挽頽風着崧駿先期籌議破除積習實力辦理切勿稍存瞻顧並於接奉此旨後將所指各節會同學政先行出示嚴切曉諭俾知一切弊端朝廷均己深悉姑寛旣往倘本年鄕試仍蹈前轍定卽從嚴懲辦决不寛貸等因欽此查上屆整頓浙江科塲事宜業經本部學院分别剴切曉諭擇要頒給告誡條約飭發各考生先行寓目在案本年辛卯科鄕試恐有後進生儒尚未周知合亟出示曉諭爲此示仰應試諸生務各恪遵功令積習永除幸勿玩違自貽伊戚其各凛遵毋違切切特示 
[失女得男]  
澳門下環某甲其家小康夫婦皆己中年尚艱於嗣爲人好善而安命崇信因果終日閉門持經念佛心頗自足而無苟營惟不免似續之念時耿於懷每欲負以螟蛉而期式榖而未有當意者遂抱養一女孩以冀門楣之慶女名長庚專雇僕婦保抱携持之己四齡矣前月十三日僕婦因事外出長庚出門忽失所在有頃颶風大作偵騎四出冐風乘雨遍覓不獲料以爲匪人拐去姑出具謝帖購覓之收留報信者分别酬謝以冀珠還而旬餘之久消息杳然迨至二十九日颶風復作驟雨交馳有男孩約四齡者在媽閣曠地冐風雨而來且走且哭不知所往該處某嫗風雨中聞兒啼聲啓扉出望見幼孩五六歲者哭走雨中知爲失路呼入暫避詢其姓不知所對問其名曰長庚究其里居茫然也嫗聞長庚之名恍然曰昨聞下環某甲家失一幼兒懸帖購覓必此兒也當携往報之兾獲酬金亦不無小補焉遂抱長庚扣某甲之門而告之甲夫妻覩是兒爲男孩非己女也詢所自來嫗述前情且言兒名長庚故敢携來領謝甲夫婦聞言呆立半响乃謂嫗曰予所失長庚女也謝帖早已聲明今此爲男名同而人異不知爲誰家子而失路者也豈敢收養而離人骨肉耶請速携返以待覓者還之嫗招長庚欲携之去長庚繞甲夫妻膝下若有依戀之意聞嫗携之返啼哭不捨甲夫妻覩兒情狀異之愛其貌慧而性眞不覺憐愛竊思平日欲抱養義子而未得其人今失女而得男更足自慰以償素願盍姑暫爲留養因謂嫗曰是兒戀子而不忍去動子憐愛姑留此間若有尋至者則携而還之否則留而養之予且具告白錄之省港報章招人到領倘無招認者予當撫爲義子當重謝爾焉 
[誣攀車夫]  
周某順德人在澳門以推東洋小車爲活爲人應酬靈敏能得人歡人多雇之在澳日久能操西人語言以故葡差莫不識之日停東洋車於道旁以待受雇前月某日賊徒二人寓於某客棧託言由外洋某埠返里居停主人以爲巨商也優待之每出皆雇坐周某之車以代步優給工資貌爲豪俠如富商然者使人不疑一日乘車往某院呼妓侑酒揮金如土妓以爲富客也傾意奉之酒闌客携某校書同坐周之東洋車招摇過巿馳往南灣以遣遊興車抵加司南花園外適遇葡人眼線領帶緑衣數名迎車而來識得車中人爲暴客也不動聲色令周停車立談數語以西語互相問答客在車中不知其所道何語也葡人出客不意叱令緑衣將二客拿獲送交葡監押候訊究賊疑周與葡人立談之頃漏洩消息故至被獲恨周已深越日葡官提訊二賊認案不諱誣攀周某爲之窩戸代其銷贓周遂遇旡妄之災被拿拘監候訊未識提訊時葡官能察其被誣與否夫匍人判案必須以証人爲實周以僕夫賤役一旦被誣坐獄又誰肯爲之辯誣而保釋乎倘周與葡人立談時不操西語則二暴客不至猜嫌而挾恨矣鸚鵡能言故遭覊鎖其多言自累乎 
[善文能武]  
金陵訪事人云護軍營哨官何游戎德輝巡緝盜賊頗稱得力南城外一帶居民得以安枕者咸頌游戎之功焉前數日查夜時已東方將白整隊而回一勇權時落後聞黑暗中似有牛喘聲趨而視之果獲黄牛一頭竊賊一名正擬扭回忽叢莽中伏賊四出將勇攢剌前隊聞聲來援賊已各鳥獸散該勇在地不能作一語但呼荷荷以手指腰腹而已移時殞命騐得左頸洞穿痕似乂傷又騐該勇自用之义血迹糢糊盖如太阿倒持授人以柄者又騐小腹刀傷口有一寸六七分闊草間利刃一柄係賊遺下者當將黄牛凶器帶回營中禀明統領劉治卿觀察出示招認黄牛旋有鄕人具禀領回云係是晚被人竊去者觀察飭何游戎赶緊緝拿凶手所有茅棚漁船一律搜查迄今杳無蹤迹游戎焦灼萬分短衣笠帽潛赴四鄕密訪想不久當可弋獲也聞該勇家徒四壁妻女嗷嗷劉觀察惻然憫之慨分鶴俸分潤其家勇而有靈當亦瞑九原之目矣○楊蓉圃宗師查悉江屬監生假照太多已出示曉諭在案兹復懸牌示其略曰照得貢監錄科例由地方官起文並取同考生員二人互結試日親齎呈騐方准收考倘不遵是例並正途中所有執照未遵例於塲前先請本院衙門騐明行學開除者本院概不收試毋得自悮切切○初八日提覆駐上江三屬童生有一童姓鄧名邦逹赴考稍遲竟作門外漢雖手持敲門磚而雙扉扃鎖無計可施直至放牌時進院泣求提調魯太尊代懇憲恩幸該童係前兩廣總督鄧嶰雲先生後人是以宗師首肯玉成着俟提覆外五縣時隨同考試次日揭曉竟掇芹香藉祖父之蔭以成功名彼孫桓王固一世之雄也且猶不免於鄧某又何異焉○初十日學憲牌示照得己進上元縣堂東十一號童生核對提復試卷字迹不符顯有情弊例應扣除查有堂東一號文理清順堪以拔補仰該學知悉一律於十二日造册送院摠覆可也聞扣去者爲陸光華補進者爲楊葆元何幸不幸竟若是懸殊哉 
[筮期東渡]  
署理日本欽差汪芝房太史鳳藻於初八日由蘇州原籍來滬在長發棧暫駐襜帷此已列報兹悉太史定於十八日午刻乘日本檳榔丸輪船東渡海外三山去人不遠班生此行無異登仙矣 
[勝會尾聲]  
廣肇山莊盂蘭勝會大略已列昨報兹悉望日之夜往遊者或駕馬車或乘東洋車絡繹於途頗形擁塞巡捕房及新閘巡防局均派巡捕勇丁來往梭巡該山莊亦有壯丁彈壓殊爲週到其陳設一切除燈彩外另有青草柏枝等紥成人物禽獸怪怪奇奇窮形盡相故日昨爲第三日傾城士女仍復結伴嬉遊云 
[潑翻醋罐]  
染漆匠某甲素有登徒子之癖前與某氏婦結露水因緣在法界西新橋賃得矮屋一椽夢神女之雲解湘妃之佩意甚得也孰意女甚鍾情郎偏薄倖得新忘故見異思遷屬耳難防綦心已洩婦於是頓含䤃意大肆雌威將負心漢扭住恨不得一口吞下正在扭作一團適巡街補至將兩人拘入捕房管押一宵昨晨經捕頭詰問以兩下均願棄兼修好不予深究麾之使去未知一對痴男怨女將復作鴛鴦之比翼耶抑竟作勞燕之分飛耶不可得而知矣 
[一塲惡鬥]  
薙髮匠某甲前在法界新街賃得第四十五號樓屋一幢樓面轉租與成衣匠蘇州人某乙居住披屋則轉租與賣糖之粤東人某丙居住劃疆自守兩不相侵前日乙之學徒在披屋上晒衣偶不經心將瓦擊碎紛紛作蝴蝶舞丙操粤語怒詈不己學徒亦不肯低首下心反唇相稽而甲與乙不通言語未便多費唇舌竟與丙徒手相搏三人扭作一團同入捕房捕頭訊以事甚細微叱退不理及三人出外依舊在街路間爭毆不已遂復入捕房捕頭察得乙最凶横飭令暫押以待解訊 
[相騐監犯]  
監犯陸小長在監病斃由袁大令禀明道憲請委鄰封相騐昨報已紀之矣時適南匯縣吳明府因公在滬遂由道憲札委檢騐昨晨明府乘輿至縣監旣升座卽飭仵作檢騐旋據喝報騐得該犯委係患病身死並無别故明府離座親視一周遂由善堂備棺成殮明府復詰禁卒人等及同號監犯同供並無凌虐情事明府遂至土地祠拈香復至縣署與袁大令晤談片刻旋至道轅禀覆銷差 
 
 

Page 4

 
 
[免騐具結]  
楊趙順偕三圖地保石炳堂投縣控稱兒子再山遭宋塘英夫婦爭扭延至本月十四日斃命叩求詣騐此已見諸昨報嗣經袁大令升堂提訊石炳堂投案候示楊訴稱小的係通州人向以捕魚爲業本年五月間宋在江面撈獲衣包一個尚有錢物當由宋分派每人得錢二百文兒子再山亦得二百文意猶未慊欲令將衣包攤分宋不允竟與其妻將兒子髮辮扭住批頰數下及至昨日兒子忽患痧症旋卽氣絕身死現在叩求免騐求恩提宋究辦大令謂爾何以報請相騐答稱無非欲洩忿耳問爾子身上可有傷痕答稱並無傷痕但求伸寃大令　旣無傷痕當先具結如欲洩忿伸寃本縣將爾笞責枷號庶幾爾忿可洩爾寃亦伸楊俯首求恩聲稱情願具結大令又向申斥一番喝令退去 
[英界公堂瑣事]  
包探孔阿才稱陳寳卿湖北漢陽縣人前月犯事逮案奉判遞籍今又來滬爲此拘案陳寳卿供以後當改過自新不再犯事今求施恩蔡太守謂陳寳卿犯事遞籍奚容復來滬上逗留判笞一百板押候仍備文遞籍○一百十七號華捕稱昨見陳來富將馬車停在路旁陳坐車上磕睡干違定章爲此拘案陳供因候客不來困倦所致以後定當留神尚求恩恕蔡太守謂馬車夫在車磕睡設或馬有溜韁情事何堪設想隨判罰洋二元撥充西醫院經費以儆將來○宓永逹稱顧松泉拆梢不遂致被剥去絲衫質洋爲特報捕拘案顧供因宓欠陳永康馬車洋一元向索無着此洋由小的担保故將宓短衫質洋以還車資並非拆梢陳永康上堂供宓欠馬車洋確由顧担保宓又稱雇坐馬車時已將洋付與馬房主與顧不涉巡捕頭禀顧松泉　不安分曾經犯事懲辦今又剥宓短衫眞贓已獲何得支吾蔡太守判將顧松泉笞二百板衣交宓領去○楊張氏稱小婦人家有做襪機器一架被王阿照竊去由捕房查獲人贓送案爲此投案請領王供小的寧波人認竊求恩副巡捕頭禀王阿照係過犯行竊之賊蔡太守判將王笞責二百板押候備文遞籍贓交該氏領去○猶太國人某稱雇用朱榮三爲傭被竊銀針鈕扣夾袋等件約值洋八元報捕拘朱起贓送案朱榮三供川沙人惟求施恩蔡太守判朱榮三管押二十一天贓父某領回○虞安信稱失竊法藍絨一叚查係陳阿二所竊由捕拘陳吊贓送案請爲給領陳阿二供小的蘇州入年十八歲父母均亡祗有姊姊在籍小的流落在滬初次犯竊尚求恩怒嗣後當改過自新不再犯竊蔡太守判將陳阿二笞責五十板遞籍贓交虞安信領去○張茂華稱被紀金富竊去黄銅水烟袋七枝報捕查獲人贓送案請究紀金富供崇明人初次犯竊叩求施恩蔡太守姑念紀初次犯竊判管押七天以示薄懲贓父張茂華領去○包探陸阿祥稱粤人張阿鴻與李阿洪同住一處張因失去綢衣報捕查勘知衣係李竊去吊贓送案張申訴前情請爲領贓李阿洪俯首無詞惟求施恩蔡太守判將李管押十四天贓交張阿鴻領去 
[蘇省撫轅抄]  
三十日　授震澤縣夏啓祥禀謝飭赴　任○七月初一日委署丹陽縣周玉鴻禀辭赴任代理常熟縣朱鏡清專差來省禀謝署武進縣事知縣趙以煥禀知本日到洋務局文案差家人來轅禀報家主江蘇候補縣丞李啓錕由津局差竣回省途次患病至無錫就醫身故○初二日同知陳德濬禀銷盛澤厘捐差並禀　調辦吳淞江厘捐差卽辭委署常熟縣周相輔禀　赴任藩轅牌示照得寳山縣典史薛邦棨告病遺缺查有遇缺先補用典中羅啓祜堪以請補○初三日縣丞王紹燕交缷署南匯縣典史任事回省○初四日賓山縣馬海曙禀辭赴任○初五日吳恆禀知交缷署溧陽縣任事回省荆溪縣薛星輝禀知奉調簾差交缷任事來省○初六日知縣何啓綬禀知奉首　委赴震澤公幹卽辭○初七日藩轅牌示照得蘇管糧通判劉敦義一年荆滿　行撤回所遺員缺查有試用通判孫和鳴堪以委署○初八日理問王　祥禀銷鎭江糖捐分局差指分江蘇試用巡槍王國耀浙江人由京領憑來省禀到家人禀報家主江蘇候補典史張祥和於七月初六日　省病故○初九日署鎭江府糧　通判郭廷沛交缷任事回省○初十日藩轅牌示照得長洲縣知縣王芝蘭年滿缷任所遺長洲縣缺詳請酌委　補知縣沈佺署理○十一日通判孫和鳴禀謝　署蘇管糧通判事請補金山縣劉元訓禀謝　知准補 
[江督轅門抄]  
七月初四日同知周澄清大關厘捐通判倪人凱吳淞辭補厘捐均謝委旱寗縣武　叩謝飭知　任署如臯梅　辭赴任○初五日前福建汀州鎭李占椿謝委督　營務處○初六日　選　曾丙熙謝委都辦營務　知縣彩湘　謝奉藩司委文闈内供給差 
 
 
 

Page 5

 
 
　　牘一角二○笑笑錄角○籌海初集二角○順天闈墨二分○江南闈墨二分○江西闈墨二分○廣東闈墨二分○福建闈墨二分○浙江闈墨二分○戊子直省闈墨八分○巳丑會試闈墨二分○嘯亭雜錄四角五○道聽塗説二角○三異筆談八分○漫遊紀略七分○十二年諭旨一角五○十三年諭旨一角五○十四年諭旨一角五○十五年諭旨一角五○十七年春季諭旨一本四分○江左校士錄三角○中西紀事四角○求闕齋日記一角五○壺天錄二角五○蕉軒摭錄二角五○滇南雜志五角○夜雨秋燈錄四角五○雨夜秋燈續綠四角五○曾文正公書札一元二角續綏寇紀略七分○解程語一角八○尺牘初恍二角○明季南北略一元二○明季稗史七角○東華錄東華續錄十二元○史記四元○音註小倉山房尺牘二角○思益嘡日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月　三角○集錦尺牘一角○外科全生集八分○左文襄奏議四元○繪圖三國志二元○增註知愧軒尺牘一角五○筆耕齋尺牘七分○繪圖封神演義五角白紙曾家　　　角○粤屑一角五○篤素堂文集一角五分○通問便集二角 
　　包醫小兒急慢驚風醫不好分文不取 
　　兵在精而不在多藥在靈而何在貴誠至論也小兒驚風一症名目雖多其實總不外乎急慢二驚急驚易治慢驚難治人所共知縱有良醫莫不眉皺本堂主人獨得之秘精製爲散名曰至寳驚風奪命散無論十分凶險急慢驚風命在旦夕羣醫束手者只須服此藥散一服立起沈疴大有起死回生之力洵至寳也每服洋四大元半服二元極危者一服立愈稍重者半服卽痊神效之速氣煞良醫不但氣煞一處之良醫並能氣煞天下之良醫所謂仙丹者亦不過爾爾服藥後限四點鐘立愈非誇口也吾敢謂之千金易得一方難求蓋益信存濟堂開張上海法馬路東首天成昌東間壁坐北朝南新永興里口問新昌參號便知 
　　上海中西大藥房戒烟梅花參片功效啓 
　　自來一物必有一物制之此天地生成不易之理也神農經云巴豆毒藿汁解之毒菜食小兒乳汁解之獨鴉片一物絶無善治之法滋其蔓延害遍中土雖戒烟方藥林立幾若汗牛充棟莫辨眞實戒去者間或有之因戒而百病叢生烟癮反增遂至畏葸不前亦復不少推原其故非失其藥則違其性至其重攙烟灰純用生土以毒攻毒其害豈可勝言哉夫吸而成癮服生土烟灰其癮不更甚乎本藥房憫茲利害叅透根原用泰西制烟尅性之劑以去其垢人參諸品以固其元務期君臣相佐性味和平全無霸道之虞實有大補之功每癮一錢服藥三片五日遞减二旬以後心癮盡去痼疾永除而且香甘可口絶無遺患語云千金易得一方難求本藥房具此婆心製成妙藥六合之大恐未週知爰再布告願有志戒烟諸君請一試之同臻康衢屬有厚望焉大盒一百八十片價洋一元中盒八十片價洋五角小盒三十六片價洋二角半茲有無耻棍徒陰戤本藥房牌號仿製假藥欺朦遠路仕商賜顧者務請認明四馬路中巿轉角大洋房内庶不致悞本藥房只此一家並無分出 
　　江左書林發兌書籍○石印繪專津梁畫譜○石印翎毛花卉百鳥畫譜○石印賦海統綸成書啓○近也木版石印書目二册請來取閲 
　　本坊開設上洋四馬路中搜輯經史子集讐校古今各書必以料重工精印行海内旁求博採略備精華上自京畿遼瀋下逮閩廣楚豫通逹無間早邀宦紳鑒賞矣惟近來石印繁興除本坊自印各書外於家藏精本新出各書以及錫板銅板并衆書坊各石印局所有刋報之書無不賅備另備新舊書木版石印名目數千種印成書目兩册以備採擇但目外之書甚繁未克全列蒙顧者請另開單委訪可也至遠處各省一紙書來尅日報命亦必克已定價惟希垂鑒○增廣賦海統編啓是編將所出賦海初編賦海大全分類賦鵠近科錧賦各書院小課賦夢華廬賦海賦韻海律賦從新歲科試賦近時名人窻作以上諸賦悉取尤精尤雅者分别選入淘汰重復朗若列眉誠賦學之巨觀也顏曰賦海統編茲已竣工每部四元躉購從亷托江左書林發兌 
　　通利内河官雇輪船總局啓 
　　本公司備有堅固靈快輪船數隻專走内河拖帶官紳坐船坿搭亦可其價比衆格外克已一切稅貨槪不能裝載一經察出充公不涉本公事之事○上海鐵馬路大橋西河下天妃宮前面通利總局又英大馬路抛球塲間壁通利瑜記票行杭州城内回回堂間壁石庫門内芝太富票行訂定無誤兼運售逐月呂宋票并六十股之一通利瑜公司票全張十號售洋一元拆兌格外便宜紅票對號兌付并代印機器鉛印石印各種各式票欵仿單賜顧者指明庶不致誤申江通利輪船公司杭州芝太富票行仝啓 
　　專治　肝勞　肺癰　癆瘵　飲食停積　胃口呆滯　心悸多驚　四肢酸軟　身虚體弱陰損陽虧　宗筋不舉　氣血衰敗　酒色過度　水土不服　小兒不長成　小兒血不强壯病後元氣未復　精神委頓　吸烟人身體瘦弱　烟癮新斷精神恍惚　傷寒症初愈軟癱以及五勞七傷等患服此皆效 
　　諸君賜顧請向上海四馬路中西大藥房大馬路晋隆洋行寳善街晋隆分行曁良濟藥房等四家購辦大瓶一元五角中瓶一元起碼小瓶五角原十二瓶價目格外公道批拆另議美國佛羅斯醫生謹啓 
　　梁愷悌上等痧藥行貨不賣 
　　嘗思用藥如用兵兵貴精而不貴多故藥尙靈而不尙賤近日買痧藥者往往貪多因之售藥者不得不做貨而就價在買者以爲價賤便於應酧而售者誠恐不如此必致諭價不成故做貨以迎合買主之意焉所以邇來痧藥每瓶竟有賤至六七文者不知痧氣一症生死安危關乎一刻苟用藥未精遇症枉投反致悞事彼雖價錢稍遜無非朝四暮三之術耳諸君子誠心施送與其施一千不如五百之爲愈也小號覩茲光景實足悞人是以專製家用上等痧藥出售每小瓶錢十七文躉賣每洋七十四瓶行貨不賣如蒙見信無妨問津若貪便宜聽從他往外有紅靈丹白痧散臥龍丹平安散行軍散辟瘟丹如意丹午時茶甘露茶霍亂丸正氣丸菩提丸定中丸保和丸點舌丹紫金錠跌打七厘散八寶吹喉散嬰兒斷臍㪚消瘡解毒散出售俱是上等家用貨定價劃一不二○廣東梁愷悌在上海棋盤北首開張一分枝蘇閶中巿梁愷悌本號此外九江廣泰源漢口集稼嘴點石齋長沙省城府正街點石齋江西省城磨子巷羅春臺安慶倒扒獅羅春臺嘉興孩兒橋申昌書畫室杭州保佑坊申昌書局均有寄售 
　　和春茶園 
　　七月十七夜演 
　　金沙灘滾紅燈取城都花蝴蝶金水橋挑華車斗牛宮 
　　天福茶園 
　　七月十七夜演 
　　征東傳孝感天碧塵帕招賢鎭黃鶴樓採花赶府文昭關魚藏劍 
　　天仙茶園 
　　七月十七夜演 
　　大三擋鳳鳴關鍘美案黃鶴樓水戰蘆花蕩賣胭脂鴛鴦樓雙珠球 
　　新丹桂茶園 
　　廣東瑞麟義班 
　　七月十七日戲停演 
　　七月十七夜演 
　　香金金花錢山山成大轅做賀門穆壽罪貴子英蟠桃由大外曾客大到放演　 
　　禮拜五拍賣 
　　准於十七日十點半鐘在本行拍賣畫鏡地毡火爐浴缸門簾寫字檯書架椅子木床銀盆一應木器餘貨不計此佈瑞和行啓 
　　禮拜六拍賣 
　　十八日卽禮拜六於十點半鐘在本棧不限價拍賣各色海馬猪頭呢雙鷄三狗色羽毛色梅邊雙飛龍漳絨加官寗綢二二五綠漁翁紅布美人椒地加官竹布八四藍雷公原布織花竹布二九天官洋標金龍檳布及小霉藍福雙九龍八綠市布八四雙獅其原布等貨此佈義記行啓　 
　　存貨拍賣 
　　茲有萬生泰買就興隆行三洋棉線顏料均爾久遠屢催出貨置之不聞今于禮拜六二點鐘在本行拍賣倘照本虧折仍向該號結算特此佈聞 
倍發洋行啓 
　　泰西良醫濟世　 
　　麗季先生英國名醫也向在泰西行道丁亥歲航海來華懸壺滬北治病無不神效凡中西内外男婦大小疑難雜症無不藥到同春今我同人公請在四馬路中西大藥房内門診每日早十一點鐘起至十二點半鐘止俾求醫者得就近診治特白譚幹臣唐芝芸蔡如　輝廷仝啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江省零給]  
江省鄕試塲期伊邇照章調取内外簾官三十二員合將各簾官姓名臚列於右安仁縣鄭成章安義縣朱昌年安遠縣麥錫良餘干縣鄭季春上猶縣李和卿卽用縣黄加爾林履端　尚志王愼猷李用曾周紱麟陳本棠章乃正陳熙敬許文泳陳乃績土啓烈大挑縣毛文源彭瑞　唐乃勤黄廷輔傳晉泰黄傳羲許繹孫新用補用縣劉榮拔杜熾勲徐垚麟李墨林鍾體志張鳳岡通判王葆鋆○江省鄕試之年凡考試遺才者多於六　下旬到省今屆七月初旬投到者尚寥寥無幾說者謂年來錢根甚緊士尤多貧不得不遲遲而行以期撙節旅費云○某甲者家住新東獄廟左近人皆以姪少爺呼之不知其伯叔果何官職也日前戲立門首適有某乙喚賣瓜子甲隨買一文錢乙見係　眼出言誚讓甲以爲大辱飛追及之出身畔小刀直前剌之乙腸迸出昏暈倒地旋卽斃命想賢有司聞之當執法究懲也 
[上海六馬仁清善堂籌賑公施少欽經收山東賑捐七月初一至初十日清單]  
山東張子平求病愈洋五十元查煥章服符病愈完愿洋五十元許維仲航海平安柴樛雲求孫病愈　景亷求甥病愈三戸各洋三十元嘉定徐紫村饒翠書屋任伯新三戸各洋廿元金松堂資三兒冥福又求合家平安華姚氏求消災延壽隠名氏孝思堂范陳錫枝六戸各洋十元無名氏求　事平順汪隠名求子病愈　川施氏求病愈沈翊卿服符完愿蘇州史餘慶堂贖過氏七戸各洋五元無名氏求病愈楊子應服符完愿陳箴善王隠名蔡陳氏五　　　　元　名氏隴　氏吳氏三戸各鴻三元汪叶氏求病愈吳壽萱堂無名氏汪隠名徐桂馨槐蔭居士張善士七戸各洋二元余其昌求平安怡顔主人陳惠卿求平安陳餘　馬　勉力子　小岩陳邦翰鄭維明潘沈氏　孔氏張樂餘邱潘氏十二戸各洋一元劉愼藩金勉恆二戸各洋五角裕昌莊銅洋五元五角共收英洋四百一元銅洋五元五角 
 
 
 

Page 10

 
 
 
 
 
　　 
 
 

Page 11

 
 
[光緒十七年七月初七日京報全錄]  
宫門抄○諭旨一道錄前○發抄硃批四道○都統德奏官軍擊散賊匪生擒　年漏網叛首現在圍疆一律肅清摺○又　奏派調緑營官兵支餉片○桂撫馬奏知縣試看期滿請照　　用片○七月初七日工部鴻臚寺正藍　值日無引見○　　謝　朝馬恩○嵩山假滿請安○甘肅補用副將章鳳先謝恩○謙光吉恆各續假十日○潘祿請假兩個月○吏部奏派　　漢　生派出福申堂廖壽恒李文田○召見軍機○發抄王文韶奏補用知州孟蔭桂補鎭雄牧奉硃批吏部繼奏欽此○又　守　叅將張鳳　等補楚雄　協等缺奉硃批兵韶議奏單併發欽　又威遠營叅將張樑　調補東川營叅將各缺奉硃批　　　　欽此○張　奏伏汛各工搶護平稳奉硃批知道了欽此○○奴才德福跪奏爲官軍乘勝擊散全股賊匪生擒憐年瀛　叛　現在　疆一律肅清恭摺仰祈聖鑒事竊奴才前以四月十六日據糧捕廳同知裘腹謙圍塲總　玉書詳報突有馬　　棗一百　人在縻屬之朝揚灣子等處地方竪旗持械曰畫搶奪謀爲不軌當經奴才飛飭官軍合力進勦擊斃悍賊二十餘名生擒賊目高伶治李忠亮黄有亮三名伙賊徐黑子屈保榮二名解郡訊明法辦仍飭官軍極力搜拿並將在事出力人員由奴才　行存記等情於奴才巡閱圍界回郡後五月初一日據情具奏在案奴才一面率局熱回道廷雍承德府知府啓紹理刑司員恪圖鐘額等將巳獲賊目高伶治李忠亮黄有亮伙賊徐黑子屈保榮等嚴行審訊據該賊犯等均皆供認伙同　緒十年在逃之僞平王唐主王端仁等共一百多人在朝賜灣子等處竪旗持械槍奪施放火砲與官兵接仗拒敵等情不諱實屬兇暴衆著罪惡巳極卽將該賊犯照章就地正法解往犯事地方示衆以照炮戒　於　月初十日原摺齎回恭奉硃批知道了卽着飭令派出員弁實力搜拿毋留餘驍欽此欽遵在案查圍塲與赤峯豐寧二縣接壞且自開墾以來捷徑相通易於潛行出入惟赤峯縣地方與圍塲東界甚近最爲馬賊勾結黨類出沒之區當此官軍在圍塲戰剿之際誠恐賊匪逃竄滋擾奴才此次巡閱圍界略悉圍塲地勢情形當卽密飭赤峯縣知縣廖倫明署赤峯營都司訥欽泰揀派兵勇丁役會同練軍無分晝夜在山岔路口嚴密防範以　逃竄其餘各要隘均巳密派官軍處處堵截以防不虞惟因圍内地方縱横千有餘里地廣山深兵馬所需糧食麩料向係無處購買是以從前捕務難免虚應故事此次進圍搜捕奴才深恐官兵枵腹剿賊不能得力當經奴才面飭　捕廳同知代爲預辦應需食物派役　節運送勿缺兵餐所需價錢由奴才發給仍嚴飭佐領全齡守備王文順等帶兵　入圍内幽僻處所極力搜拿務期净絕根硃復於五月二十四日據灤平縣知縣晋昌豐寗縣知縣何希遜署河屯協則將買吉齡禀稱該縣所屬湯河川大閣兒等處有馬步賊匪五六十人肆行滋擾當　該處鄕勇擊斃三十餘名奪獲馬匹大小旗幟火槍洋槍火　鎗沙並該　等結拜盟摺等項多件餘匪均各逃竄遠颺無蹤等情禀報前來查湯河川大閣兒地方與西圍　屬相近此股賊匪似係欲爲圍内勾結黨類因各處要隘防堵嚴緊骸匪無可潛通消息隨在　河川一帶滋擾旋被擊散又據營帶練軍全齡王文順禀稱五月初四初七初八等日在圍内大柳塘石虎子梁等處連日搜捕格斃賊匪五名生擒韓玉沈三保卽沈洛三年泉志符玉順等四名燒燬賊巢四處奪獲馬匹鐵棒矛槍火槍多件嗣據赤峯縣知縣廖倫明箸赤峰營都司兩欽泰禀稱遵照奴才密札各帶兵勇丁役分往要路防守於五月十八日帳房川地方果有竄賊四名匿形潛逃當　識破其閔溷有　年漏網巨賊王端仁該匪等看有官兵防守富卽分路鼠竄該知縣等以王端仁爲逆首立卽跟　追捕數里之進始行拿獲餘賊三名逃逸　將王端仁押解縣署行至街　商民等　見拿獲積年巨賊王端仁卽士佃仁供認是山東曹州府荷澤縣人年四十七歲曾在山東充當勇目得有頂翎從散勇後無可謀生自那　由口　今巳二十多年了向在黑沙灘魚泡子打魚光緒十年四月裏合巳濩正法的楊長青大衆起意搶奪就在黑沙灘等處招聚夥黨四五百人沿途搶刦那年五月初間到宣化府管的劉家灣子搶了合和公　　多方得了兩杆火砲兩杆抬槍三　穴樂那時就聚了二千多人得了各樣器械造了四百桿四色號旗大家拜旂稱王端仁爲平王唐　楊長青爲總頭楊九如爲棚頭　了黨鋪後大家又到巴林旗各馬地方搶馬三百多匹回到合和公當鋪　聽說經朋地方官　前來捕拿就率衆列隊拒敵打死官兵不知其數同　也死傷多人官兵敗走與楊長青帶領大隊往經朋街抄搶又遇見宣化成熟　　鎗隊均已赶到大家出隊接　就被官兵打敗各自逃竄總頭楊長青棚　楊九如巳被官兵拿獲隨帶了三日多人逃往曰倉板石房子又遇牌頭孫貴　打了一仗後就闖入七棵樹台成公當鋪　殺了家兵四人又練軍鄕勇們一齊赶到小的連日打仗力乏　被打散棄了馬匹連日逃在關東八面城藏躱了　幾年復又與己獲的高伶治們商量在圍内花兒　同邀合夥黨止議起事忽　現任熱河都統親身　圍來了恐被拿　大家商量先擄些銀兩　且躱避　能走脫就被官兵打傷多人拿　高伶治們那時各自　離逃跑要想勾結　讐走到帳房　　　官兵拿獲送到案下　了等情錄供於六月初　日將該逆理解前來奴才富卽率同道　司員等悉心研鞫該逆供認前清不諱　　先緒十年六月間欽奉諭旨匪目王　仁率黨二百餘人逃人圍内未獲着嚴飭各員弁跟蹤追捕迅將在逃餘匪悉　殄除　留餘孽等因欽此欽遵在案查該逆目漏綱後至今七年有　總木弋獲始則同楊長青等僞稱平王唐主率領二千餘人在魚泡子等處竪旗起事　爲不軌旣經官軍擊散後逃往各處藏躱數年今歲仍敢嘯聚多人在圍塲花兒胡同等處地方滋　勾結匪黨聲言報　　屬行同叛逆愍不畏法當　潛逃出圍之時若非富軍　破登時弋獲幾乎滋蔓難圖復成巨患今自拿獲該逆匪之後地方賴以女　除夥城韓玉等四名均已訊明外惟王　仁係欽奉諭旨飭　　年漏　巨賊己逾七年之久現經拿獲訊供　實將該逆等　行　　理合先行奏聞擬請於七月　再將該逆等　　法辦以昭烟戒　地方交　　弁曁各練軍官兵等於奴才巡查圍界面受機宜均能實力遵行於山林叢莽之助暑熱炎熱这天沐　櫛　不分晝夜衝鋒冐險晿次　　　將積年漏　叛　拿獲生擒賊目陣斬　七八十名之多擊散全股賊匪平燬賊巢　　　常奮勉刻下圍疆一律　　應將駐防練軍馬隊河屯　步隊陸續撤回歸值以節餉需仍　飭駐防圍塲練軍守　王文　圍楊總營玉書等不時搜查以期有犯必獲所有此次在事出方人員合無籲懇天恩俯准奬叙以示激勸之處出自逾格鴻慈如　俞允再由原才　其九爲出力員弁核實保奬其出力爾　之弁兵等由奴才擇　分别酌奬以勵士氣而策將來所有官軍擊散匪生　漏播飭　著名叛者在　山力員弁兵丁懇請奬勵行　由是否有當未敢擅　理合恭摺具陳伏乞皇上聖鑒訓示遵謹奏奉硃批另有旨欽此○○德福片再　查同治五年戸部奏准派調綠營官兵赴朝　縣　匪月支餉　章程内閒七品　下官月支實銀三兩步兵每名月支實銀二兩八錢馬乾無論官兵每馬一匹月給　銀二兩　錢　因在　所有此次派赴鏡子山　捕賊匪把總一員步兵五十名騎馬五匹又派赴圍塲剿賊把總二員步兵八十名　馬八四均巳　照定章　道庫存欵項下如數動撥按名放給現在圍陽地方肅清陸續撤回歸伍除俟歸伍到日再將先後派出官兵　銜花　　　　見並支領過餉乾銀兩數目造冊咨部核銷外理合附片具陳伏乞聖鑒謹奏奉硃批該部知道欽此○○馬丕　片　　部奏定章程劉　道府州縣無論何項勞績保舉歸入候補班人員令該督撫卽以此項人員到省之日起子限一年　加　　　　　　　繫　　用等因在案兹查有慈樂寨巡檢在任補用知縣劉忠翰前准吏部咨因繕修清字檔册尤爲出力免選縣丞　任　　　　　　　　　十五年五月二十二日作爲候補知縣日期業已試看一年期滿據藩臬兩司出具考語詳請照例　用前來臣　　　　　　　　翰　北才明辦事勤謹堪勝繁缺知縣之任應請遇有知縣缺出照例補用除將該員履歷送部外理合會同兩廣總　　　瀚　兩片陳明伏乞聖鑒訓示謹奏奉硃批吏部知道欽此 
 
 

Page 12

 
 
[光緒十七年七月初八日京報全錄]  
宫門抄○諭旨三道錄前○發抄硃批四道○禮親王等奏揀署軍機章京片○雲督王等奏請將營員從重懲辦摺○將軍長奏副都統病請賞假片○又奏叅革旗員片○又奏揀員借補驍騎校片○桂撫馬奏調署知府片○又奏調署知府片○七月初八日内務府國子監廂藍旂值日無引見○福中堂等考試漢廕生覆命○張蔭桓謝授左副都御史恩○兵部奏派彈壓之大臣派出慶福祥普○掌儀司奏初九日初十日祭奉先殿慶王絪貝勒行禮○召見軍機廖壽恒皇上明日卯初進内至建福宫聖容前行禮畢還海○發抄劉秉璋奏請將蜀漢臣趙雲列入祀典奉硃批　部議奏欽此○又已革孝廉方正試用布照磨才力堪用奉硃批夏咸着准其開復餘依議該部知道欽此○又請將年力就衰之叅將張地升等原品休致奉硃批着照所請兵部知道欽此○又大挑令凌倬章等期滿奉硃　吏部知道欽此○○禮親王世鐸等片查軍機章京内閣侍讀學士金保泰現蒙簡放江南正考官所遺章京一缺應以　外省走之内閣中書連文冲署缺行走並添傳記名在前之刑部候補主事郎炳麟在額外行走謹奏奉旨知道了欽此○○雲貴　督臣王文韶雲南巡撫臣譚鈞培跪奏爲營員受賄聽紏攻破土寨　致激成邊釁請旨從重懲辦以嚴軍律恭摺仰祈　鑒事竊雲南自平定猓黑夷匪後新設鎭邊廳營仍酌留防軍藉資撣壓管帶順義左營　名提督吳占勝駐紥蠻糯哨官補用叅將鮑虎分防南栅相距四站南栅與秋馬土司毘連猛參土目罕榮先猛角猛　士目罕榮高彼此係　近支榮先貧而榮高富均屬於耿馬而積不相能上年七八月間罕榮先因挾罕榮高侵地之嫌揑稱罕榮高勾　　野夷將襲南栅欲向鮑虎請兵攻打兩猛因勾　吳占勝之差弁已革把總李迁先從中說合賄通文案貢生賀緒文卽賀仲壽　之主謀許以打開之日給銀四千兩鮑虎性直氣粗貿然應　由李庭先賀緒文等公立合同大字書名畫押鮑虎遂於八月初四日私帶防兵並調　練由南栅拔隊前往吳占勝　　派弁持令追回鮑虎　從卽於初十日打進猛角罕榮高敗逃　　遂將猛角擄掠一空　榮先前後送給現銀及騾馬土　作價共合銀一千二百六十兩餘約十二月初一日付清鮑虎旋將隊伍拔回南栅　普防營務處　　　南道劉春霖訪　禀　杏辦臣　　報　　駭詫當卽批飭該　道馳赴鎭邊　切究辦而先以招撫罕榮高免開邊釁爲第一二義該護道行抵鎭邊卽會同署鎭邊營叅　尉　東　進駐南　偵知罕榮高所在卽遴派土弁深入野山　　撫慰並令速歸猛　　候　　一面提集　虎李庭先等勒令將擄　之　米什物軍火驪馬等守一併交還並追出罕榮先所送贓銀五百十四兩發　罕　高令其自行撫恤　難土民罕榮高及兩猛夷人感激涕零帖然歸業護迤南　劉春霖安插竣事後卽於本年正月初十日親身押解鮑虎李庭先　回抵普　府　關　後迭　傳訊究追將原立合同繳案傳集應訊之營弁人等以合同是否列名往打猛角曾　　所得贓銀有無分受取具確供分别罪名輕重禀　示遵臣等以案情重大復札發藩臬兩司會同營務處善後局覆加擬義詳　查核具奏前來臣等查土疾互爭事所恒有因互爭而紏衆助勢亦事所恆有乃以官軍而受財德紏助人私鬥擄　財　此則駭人聽　目無法紀之尤者　　　　土交涉未使援守邊　　私自於已附地面　掠者不分首從斬監候律擬罪致　　縱臣等平　核議此案除已革把總李庭先本係光緒八年耿馬土族罕恩慶爭襲搆兵案内漏網重犯歷年逃匿夷地播弄是非　　敢混跡軍營搆成巨禍實屬罪不容誅未可　稽　戮當飭迤南道先將該犯就地正法外補用叅將鮑虎以三品武員身充哨官不遵調度竟敢私立合同　贓賈勇搶擄土寨幾釀邊釁實爲此案罪魁應卽革職請旨立子正法以肅軍律貢生賀緒文卽賀仲壽主謀立約愚弄武員兾　巨贓不顧邊患外委孫占定楊有才隨同立約擄掠得贓應革去貢生官職一併正法惟賀緒文孫占定楊有才現均在逃已　各該原籍一體嚴拿貌日卽行就地懲辦都可劉朝聘把總梁玉廷周洪泰附和立約又隨同外出惟尚未分贓均請革戰永不叙用都司潘體治蕭玉春千總羅東昇鍾高把總張春盛外委馬玉堂合同有名並未外出均請一併革職記名提督吳占勝身爲管帶不能約束將士致釀巨案旦李庭先係其差弁賀緒文係其文案似此奸謀詭計竟無所聞實有難辭之咎現雖病故仍應請旨革職以昭儆戒叅將賀連陞守備刁煥彩雖與鮑虎隔營並未外出亦未分贓但合同列名在前不能無罪均擬請革職惟賀連陞平日在防尚屬奮勉刁煥彩熟悉邊情爲土司所信服仍請留營効力俾贖前愆除安插猛角猛董土目罕榮高及查辦猛參土目罕榮先一切詳細情形容俟另摺奏陳外所有營員貪殘不法請旨從重懲辦　由謹合詞恭摺具陳伏乞皇上聖鑒訓示謹奏奉硃批另有旨欽此○○長順片再准寧古塔副都統富爾丹咨稱竊副都統現因帶印進省面商公事雨後在途乘騎下嶺滑跌致傷左膀抵省後瘀血未散筋骨疼痛延　調治一時恐難就痊伏思寧古塔地方重要副都統職守攸蘭請將副都統印務暫行派員署理並祈代爲奏懇天恩賞假四十日俾得在省從容醫治一俟痊復再行回任洪職等因咨請前來奴才覆查屬實自應據情代奏懇恩賞假調理其副都统印務查有二品頂戴記名副都統花翎恊領翻武巴圖魯吉　　熱悉邊　堪以委令　行署理除檄飭該員遵照接署外謹附片具陳伏乞聖鑒謹奏奉硃批　照所請錄此○○長順片再省屬永智社十甲東西村屯突有盜匪綽號劉單子等糾夥二十餘名由北邊台竄至　處搶掠屯民逼勒財物其　　　塔木　石河二處　汛隣近足見該駐紫隊弁平日絕無偵邏任賊出竄肆擾其爲廢弛捕務巳可概見除己撤去委差　飭　營翼長速卽派隊馳　　捕此股賊匪悉數偶　解省究辦外相應請旨將其塔木駐紥六起二札蘭委叅領滿洲正紅旗隆海佐領下領催五品頂戴記名驍騎校祥林木石河駐紥六起二札蘭委防禦蒙古廂黄旂關福佐領下恊領銜記名佐領花翎披中常林二員卽行革職以爲玩弛捕務者戒是否有當謹附片具陳伏乞聖鑒訓示謹 
奏奉硃批着照所請該部知道欽此○○長順片再　前吉林將　　希元等片奏由伊　遣撤官兵内有奏保以協領佐領儘先補用己經引見奉旨記名者　餘員名如按原保官階照章輪補非特缺少壅滯　底缺均係領催馬甲並　歷過防禦驍騎校實缺一旦驟膺恊領佐領之任未諳旂務恐致廢弛擬請比照成案將此項人員遇有防禦驍騎校缺出先行借補仍留原保官階庶於旂務及勞績保舉兩有裨益等因奏奉俞允在案兹查有烏拉厢紅旂玉慶佐領不恊領銜記名佐領花翎披甲賁勇巴圖魯海春前在軍營打　出方迭經各該統兵大臣歷保今職奴才查看該弁奮勇趨公材堪造就未便久令向隅今寧古塔正紅旗吉立杭阿佐領下　　校在喜革職一缺擬請以恊領銜記名佐領花翎披甲賁勇巴圖魯海春借補用昭激勸不惟旂翼相當且與奏准成案相符並請照案仍留　弁原保升階升銜俟遇有應補之佐領缺臣再當隨時酌量　補如蒙俞允該弁係已經引見訊名人員毋庸再行送部奴不爲激勵人材整飭旂務起見是否有當謹附片具陳伏乞聖鑒謹奏請旨奉硃批兵部議奏欽此○○馬丕瑶片 
再署思恩府知府黄鴻藻在任丁憂所遺思恩府知府員缺查有准補泗城府知府黄仁濟勤政愛民心精力果堪以調署該員前經臣奏明委辦柳州慶遠思恩泗城鎭安等五府蚤桑甚爲得力思恩地居柳慶泗鎭四府之中仍令居中兼督五府蚤桑事務以期美利溥興據潘臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○馬丕瑶片再署梧州府事平樂府知府志彭前經飭回平樂府本任正待交替梧篆兹准部咨志彭欽奉上諭補授奉天驛巡道應赴新任所遺平樂府知府員缺應卽委員接署查有現署慶遠府事鎭安府知府陳如金條理精密稳練慈祥堪以調署該員在慶遠署任督辦蠶桑教民有法頗著成效平樂正在籌辦蠶事議開機坊藉資倡率心屬有裨其遞遺慶遠府員缺查新授該府知府孫欽晃業經抵粤卽飭赴任以重戰守據潘臬兩司具詳前來除檄飭遵照外理合附片陳明伏乞聖鑒謹奏奉硃批吏部知道欽此 
 
 

Page 13

 
 
[光緒十七年七月初九日京報全錄]  
　　宫門抄○諭旨一道錄前○發抄硃批四道○御史文奏大員勒索台站騷擾地方請飭嚴查懲辦摺○將軍托奏查明失察情形　請交部擬罪摺○江織造文奏奉傳大小卷縀疋織辦齊全解京呈交摺○又奏辦解縀綢數目片○豫撫裕奏委署總兵摺○東撫張奏調署州縣各員缺片○鄂撫譚奏甄别知縣片○大臣升奏逹賴喇嘛移居情形片○七月初九日理藩院鑾儀衛　祿寺八旗兩翼值日無引見○汪鳴鑾謝放山東正考官恩○鄂博噶台授郡君額駙謝恩○續昌請假十日○關防衙門奏十五日大高殿拜表慶王行禮○召見軍機○發抄李鴻章奏前天津道吳毓蘭仍照前旨軍營病故例議卹奉硃批着照所請禮部知道欽此○又查明豐潤令張大中承審命案並無草率奉硃批刑部議奏欽此○又雲貴總督之子監生捐賑請奬奉硃批岑春蓂看以知府儘先卽選欽此○又安徽舒城縣貞女孫明義等捐賑請旨嘉奬奉硃批張蒯氏孫明義均着傳旨嘉奬餘　議該部知道欽此○○　陜西道監察御史奴才文郁跪奏爲大員勒索台站騷擾地方請飭嚴查懲辦事竊維口外蒙古地方各官向多簡任世家原期輕貿財而重廉恥俾蒙古臣僕得以相女無擾也奴才風聞烏里雅蘇台將軍托克湍本無學問吏治非其所諳試以戎馬或有餘衡以輕濟則不足現在操握威權在　聖主万以屏蕃視之寄以邊疆重任膺顯秩者宜如何加意謹愼　巳愛人乃今春起程伊始由張家口包攬各鋪磚茶烟　等貨六十餘　貢令沿途蒙古兵丁按站䭾　到烏城後又向各商算取脚價並向喀拉客二十站逼索銀兩聞係烏城派來迎援　將軍之驍騎絞吉姓　　每站約索銀五十兩復任令家人按站折收供給席價統而計之需銀不下千餘金之　　於喀拉喀各站每站索馬二匹尤爲彰明較著事此將軍托克湍赴烏里雅蘇白沿站婪索徧傳於人口者也奴才前閱邸抄奉上諭何福堃奏告示官員沿途婪索請旨甲禁一摺國家遇有慶典派員分往各處告祭該員笋自應恪恭將事豈容騷擾地方若如該御史所奏近來河南陜西等省致祭官竟竟敢需索供應以致擾累民間　屬不成事體嗣後派往各處告祭人員務當潔清自矢毋得藉差勒索倘有前項清弊定　　懲不貸等因欽此仰見聖恩優渥矜恤民情無微不至乃邊疆大員按靖　累　古地方竟與河南陜西驛站被擾情形如出一轍殊堪駭異且復包攬鋪商雜貨宫爲運轉尤爲貪鄙取巧並聞到任後辦公竭蹶壇改例章該處雖有蒙古叅贊一切公事多不與之會商旣失和衷共濟之道尤屬顯負委任又聞庫倫地方　調宣化兵二百五十名駐　　地日久思　不無滋擾情事今地方旣早平靜旦有原設蒙兵或可　資防衛似應酌董兵數之多寡地勢之安危分　裁撤未便聽其糜費餉項漸　　害居民奴才旣有所聞不取安於緘　相應請旨簡派大員嚴密查辦倘該將軍確有勒索台站　擅商貨　　亟應照例　叅庶　墨知警而驛站肅清矣奴才爲整　地方安撫蒙民起見是否有當恭摺具陳伏乞皇上聖鑒謹奏○○奴才托　湍跪奏爲奴才失家人勒索台站現已查知山　檢舉請旨將奴才父部嚴加擬罪恭摺據實直陳仰祈聖鑒　　奴才於今春奉旨馳赴烏里雅蘇台將軍　所隨帶家人内有陳有到任後奴才家務令　料　　於本年七月間因該家　　形詭密用浩繁足以究　來歷形色愴惶語言支　自慙澈底深追詎於九月初十問因該家人懶惰逐攆時乃見其衣箱　　　也令人　　遂斥拆閱由該家人省囊箱子内搜　銀兩　包約　不及千兩訊據實稱萎因瞞主沿台勒索　項等語正欲復行　　聞　　人乘間夤　逃　遂　飭屬西山嚴緝至今並無蹤影且蒙地山路紛歧頭頭是道實不知　　　處　　獲訊明後另　　　　　　將　山此項銀兩寄庫以備發還各台其領外伏忠該家人旣有勒索台站情事難　由口請傳駝馬其中不無隠情再四　　　　　　　　　奴才由口赴任時　　哈爾都統衙門照章傳給駝四十五隻曾以三十隻䭾運烟茶一半備賞一半購買貢馬而用下餘十五隻分䭾　箱行李口糧雖有隨帶副　貢差事畢回營弁兵三十餘員名所需烏拉雖係另傳且一同　走覩之未免　　　　　實並　多需再奴才途次訂期到任巳屆購選呈進貢馬之際以故囑令各台由産業牲畜内採買壯觀　馬十　匹庶　隨　貽　嗣　處　代買馬匹　任後　時量　作價如數飭發給領訖今該家人旣經漏網潛逃奴才豈能置身事外自係　有應得　　奴才　受皇上里恩不應有恭厥職兹旣家人勒索台站失於覺查自應先行請罪並搜山此項銀兩應如何發還各台之處　旨一併交部分别擬議所有矢察家人勒索台站現已查知自行檢舉請旨將奴才交部　加擬罪緣由理合恭摺據實直陳伏乞皇上　鑒謹奏○○江南織造奴才文珮跪奏爲奉傳大小卷縀疋織辦齊全解京呈交恭摺仰祈聖鑒事竊奴才於光緒十六年十一月初二日接奉内務府　文添派賞需縀綢鈔錄原奏並開單札令辨解簡因當經照章估計料工銀數呈由戸部核覆前來旋咨准江　　司　數撥到銀數奴才一面購買絲斤摇紡練染發局織作計大卷八絲縀二百疋五絲縀二百疋小卷八絲縀一百　五絲縀四百件一律織辦齊全敬謹幾箱封固選派承差於五月十一日由寧起程航海解京呈交除將動用銀數另行造册報銷外理合恭　具奏伏乞皇上聖鑒謹奏奉硃批該衙門知道欽此○○文賦片再前奉内務府來文奏派上用蟒縀一百件小卷江綢一百件當因奉傳此項蟒　奴才衙門未經辦有成案且顔色花樣尚須挑做花本方能織作迭經咨呈内務府　照在案　准札覆仍　按　織辦現在先行儧辦得蟒縀三十件江綢一百件一併附解運京呈交其餘　縀七十件應俟織辦完竣再爲隨時報解　合附片陳明伏乞聖鑒謹奏奉硃批該衙門知道欽此○○河南巡撫奴才裕寛跪奏爲委署要缺總兵恭摺仰祈聖鑒　據歸　左營　擊定保呈報署歸德鎭總兵記名提督董明禮感受風寒　治罔效於五月二十四日因病出缺等情前來查新任歸德鎭總兵楊玉　　任需時應揀員接署查有晴旨簡放總兵衛輝營叅將郭廣泰在豫有年講求營伍緝捕得力素爲軍民悅　堪委接　除分咨飭遵外理合恭摺具揀伏乞皇上聖鑒謹奏奉硃批兵部知道欽此○○張曜片再署鉅野縣知縣張濟調省遺缺查有代理鄆城事榮城縣知縣畢炳炎堪以調署又署卽墨縣知縣賀福元署事期滿調省　缺查有平原縣知縣楊德成堪以調署遞遺平原縣篆務查有署德州知州卽墨縣知縣程兆祥堪以調署遞遺德州員缺查有署歷城縣事准補恩縣知縣何式珍堪以調署遞還歷城縣篆務查有署曹縣事調補益都縣知縣　徴堪以調署遞遺曹縣篆務查有文登縣知縣裘祖諤堪以調署各該員本任内均無三叅限滿已起四叅命盜案件　錢糧未无有關絳調展叅處分據藩臬兩司會詳前來除批飭檄委外理合附片具陳伏乞聖鑒謹奏奉硃批吏部知道欽此○○譚繼洵片一再准部咨道府州縣無論何項勞績保奏歸於候補班人員名該督撫卽以此項人員到省之日子限一年詳加察看　眞考核如係爲守兼優堪膺民杜之員出具切實考語奏明分别繁簡補用等因兹查候補班補用知縣黄建藩於光緒十六年四月十六日到省起扣至十七年四月十六日試看一年期滿據署湖北布政使陳寳　署按察使惲祖　収造該員履歷清册詳請甄别具奏　來臣隨考騐該員黄建藩才其明幹辦事勤能堪以繁缺留省補用除清冊咨送吏部查核外　會同督臣張之洞附片陳明伏乞聖鑒勅部查照施行謹奏奉硃批吏部知道欽此○○升泰片再　逹　喇嘛仿照歷舊規於每年入夏後移居洛嶺改桑頗章廟内集色拉布賚弸噶爾丹等寺喇嘛傳習經典事畢仍回布逹拉山出入均應奏聞歷　　辦在案兹據報稱逹賴喇嘛於四月十九日移居洛嶺改桑章廟宇傳習經典當由奴才揀派弁兵迎護不山隨卽前往看視一切照常安好並飭總堪布等妥爲照料理合附片陳明伏乞聖鑒謹奏奉硃批知道了欽此 
 
 

Page 14

 
 
[光緒十七年京報全錄]  
　　宫門抄○諭旨三　　　　　抄硃批五道○大臣奎奏查明將軍被叅各節據實覆陳　○又奏謹陳　　　　　形片○又奏續請賞　　　　　　　奏恭報出洋巡緝順道查閱砲台及回署日期摺○七月初十日吏部翰林院　　　　　理藩院引見十八名　　　　　　　　　　　恩○松　請假五日○召見軍機敬信慶福○發抄卞寳第奏候禱　鄕張　奎補厦防同知奉硃　　　　　　　　　總兵滕國春等留閩差遣奉硃批着照所請兵部知道欽此○又卽用令李　敏　　官令奉 
硃批吏部　　　　　　　　　　捕守王秉恩期滿奉硃批吏部知道欽此○　源深奏　試完竣奉硃批知　了欽此○○奴才奎斌跪　　　　　　　叅各節據實覆陳仰祈聖鑒事竊奴才本年在京接奉軍機大臣字寄七月初四日奉上諭有人奏烏里　蘇　　　　　　　今　赴任時沿途　索台站騷擾地方等因欽遵旨寄信前來奴才到任後遵來口外台站　　家口起至烏里雅蘇台　　六十四台前四十四台屬奴才衙　管轄後二十台卽喀拉喀站　烏里雅蘇台將軍　轄　才衙門所屬台站向設叅領四　分改管理當經嚴密飛飭四叚叅領詳查將軍托克湍今春赴任有無騷擾勒索包攬商貨情事　　　　並揀委寳爾烏蘇營　部　理藩　主　夢　就近前往略拉喀二十台逐確查該將車逼索銀兩　匹是否屬實詳細開報正　　辦　　　十月二十二　　奉軍機大臣字寄十月二十日奉上諭有人奏烏里雅蘇台將軍托克湍於赴任時有勒索台站騷擾地方等情等因欽此遵　寄信前來奴才遵飭各台及口内地方官如果該家人陳有私行來口卽行拿獲解審現查四叚叅領及營站部員理藩院主事夢　分近各台清形己經先後呈報到齊奴才逐加查核原奏所叅該將軍托克湍今眷赴任沿途勒索台站　擾地方逼索銀兩馬　各情無一不確雖云名台應付數目多寡不同而其威逼　索如出一轍委係實情自應查照各員呈報情形詳細覆奏查將軍托克湍赴任時淮兵部　合内稱騎馬十匹包馬四匹引馬二匹又准兵部文稱將軍托克湍携眷赴任應給車七輛自張家口起至烏里雅蘇台止　程三千八百四十里應折實銀二百三十九兩零由萬全縣支給並無傳給駱駝明文而所覆冋章凡有將軍大臣出口回京　不溥䭾駝送行李委因　外台站以外無處僱覓車輛駝馬雖例所未備其勢不得不然向來各路大臣出口均係自行開其駝馬數目送交奴才衙門發給傳單其回京大臣由該處自發傳單各台均照數預備檢騐近年將軍大臣赴任不過傳用䭾駝三四十隻間有用至五十駝者均視行李多寡爲定憑不謂該將軍托克湍今春赴任分作六起出口傳用䭾駝竟至八十八隻内中雖有該城兩起另項差弁並迎接該將軍弁兵隨同行走然差弁行李無多不應傳用如此多駝乃行至口外台站猶以宋足復私自添派每台大車二三十輛及至無車之處　台傳用馱駝一百餘隻自頭台直抵烏里雅蘇台均照如此預備若非包迎商貨焉用如此多駝恐該將軍亦無詞可解至馬匹氈房烏拉齊等項無不任意多用其騷擾台站已不堪苦累矣乃隨從人等尤不安分按站勒索羊價兇惡已極各台均稱係迎接將軍之委　驍騎校吉通經手始而詈馬繼則鞭撻不敢不從吉通收受銀兩復携有並無勒索結式逼令照繕押照且有强馭茶布等情據四叚叅領查明除頭台未經索銀外其餘各台統計勒索銀一千四百十四兩至有無包攬商貨因隨從人衆不得而知未敢妄指此奴才衙門屬四十四台查明之實情也又據管站部員理藩院主事夢麟詳稱赴喀拉喀二十台逐台挨查詢據各台蒙員咸稱今春將車過境有隨員吉通聲言你喀拉喀二十台係將軍管轄應多備用吩咐每台各選將軍禮銀五十兩隨從衆人銀三十兩六錢廪羊十二隻每隻二兩二錢勒令刻卽預備當時台上各員再三央求隨員吉通立卽威嚇如支吾少延卽呈明將軍從重辦理台上各員畏將　威勢竭力措辦每站各送交吉通銀一百零七兩前十台其過付銀一千零七十兩後十台共過付銀一千零五十八兩八錢又將軍飭令各台挑選馬匹當收留十四四退回八匹其退回之馬母　向台上索取價銀二十五兩共計二百兩其收留之馬於九月間每馬發給價銀六兩各台領訖屬實至各台呈送將軍銀兩均　吉通收受曾否轉交並未目賭再遣從人衆有無携帶商貨亦不知情取具各台官員切實甘結呈報此係喀拉　二十台查明之實　也奴才詳查原奏　叅將軍托克湍沿途騷擾勒索台站逼索　兩馬　俱有　據惟包攬商貨一節各台因隨從人衆不能指　飭張家口同知萬全縣知縣摘傳口内口外　烏里雅蘇台販連貨物　商逐船查詢均不肯承認旣無證佐未便株求惟查該將　赴任均係隨員吉通承辦其包攬商貨若干向該員追問不難得實且喀拉喀二十台結稱呈送將軍禮銀每台五十兩台計千兩之多　　緊要該將軍　否收受亦應　吉通　訊方能實情畢露　應請　將烏里雅蘇台委署驍騎校吉通革職由該城委員解送刑部　　究訊以成信　該將軍托克湍業　奏明實有勒索情事應否辭　來京備質恭候欽定所有查明將軍托克湍被叅省節　　覆陳除將委　並四叚恭領呈報各台索取銀兩物件詳細數目滿文譯漢咨送軍機處備查外謹恭指具奏伏乞皇上聖鑒謹奏奉硃批另有旨欽此○○奎斌片再口外台站支應各　　使本極紛煩而近年過往大小各差每每不遵定章多傳廪羊駝馬蒙古素　馴　懽以誤差獲讉雖羅掘　盡亦必勉力支　以致各城弁兵均視馳驛爲利源今差爲調劑雖不盡爲吉　之　　　籍差漁利久以習爲漁然奴才到任以來各台呈報苦累情形懇爲拯恤者不一而足若不亟圖整頓嚴定限制少紓台力誠　日　月累益將不支設　緊　差徭貽誤非淺可否由奴才詳察　形　擬章程數條奏請飭部核議通行各處以爲遵守藉蘇積困而　多求大局　　　民幸　是否有當伏候訓示遵行謹奏奉硃批另有旨欽此○○奎斌片再奴才前因感觸濕熱服藥過多正氣愛傷身　虚弱奏　賞假二十日調理赶卽上緊　治惟現年七十氣血兩虧又值交查烏里雅蘇台一案未敢稽　　日　訊口供　　　情不能　心調攝是以精神尚未復元現在假期日滿合無仰懇天恩冉賞假二十日調理謹兩　具陳伏乞訓示謹奏奉硃批　再　假二十日欽此○○頭品頂戴浙江提督奴才馮南斌跪奏爲恭報奴才出洋督飭舟師巡緝順道查閱　海　　及　　　　恭摺仰祈聖鑒事竊查浙江洋面襄延千有餘里每年夏令漁船雲集良莠不齊時有游民土　溷　其問　　偶疏　　乘機刦掠爲害商旅奴才於上年三月間抵任後遵卽督飭舟師親往南北兩洋周歷巡緝順道查閱砲臺經將往　日期具指奏報在案本年漁汛將屆奴才先期飭派元凱超武兩兵船輪番出洋　眞梭巡妥爲彈壓奴才當將署中應辦事冝逐一清厘卽於四月二十七日乘坐趄武兵船由寧波展輪出鎭海至定海石浦海門温州各海口及沿海港汊紛歧　嶼林立之處莫不周歷巡視所到　面詢之漁民均稱安謐各口岸炮臺亦經會同各鎭將遍歷履勘守護并　尚屬得力推今春取永過多各處臺旁稍有損裂富經會商各鎭督飭弁兵由營修補如遇工程浩大隨時就近咨商撫臣辦理　砲臺機器並令隨時擦磨光潔奴才點騐砲兵亦皆精壯試演打靶均能　中足以有備無患事竣奴才卽展輪北駛經過三鎭所轄洋面　　舟師將備重申訓誡務須振刷精神時勤緝捕實力巡防總期伏莽潛消安堵共慶仰副聖主整飭營伍綏靖海疆之至意　在漁汛將次事畢奴才於　月十二日回署仍飭元訊超武兩輪船更替出洋巡護以安漁業所有標練防軍各營務奴才自富勉　駑駘實心　頓如遇緊要事件仍隨時與督臣和衷商確妥籌辦理斷不敢成見獨持以期仰答高厚鴻慈於萬一謹將奴才出洋巡緝順道查閱炮臺及回署日期　合恭摺具奏伏乞皇上聖鑒謹奏奉硃批知道了欽此 
 
