# 1914 - 490 - 4914973

 

Page 1

 
 
遊記 
[羗海雜誌（四十九）[  生入] ]  
　　兼旬飛雪歲臘已殘除夕大犒士卒平坡列帳建中軍旗鼓椎牛烹羊淋漓酣飲奏琵琶唱伊涼塞上之曲繼以凱歌盡歡而散明晨爲庚戍歲元旦　處蒙番亦知賀年俗亦尙紅牲畜染硃紅於背縱牧山巓花簇可觀至其帳主人以紅布覆客騎延客入男婦鮮衣持哈逹以次接見通事云見其人必視其牲畜禮也然馬駝牛羊須用紅布結球以投之每羣一球帳前犬則獨投一球而後禮乃全如其言旅次所携紅布本多通事知其俗例貪與彼戲是日載一束以去余方疑之歸途蒙番爭來索球以爲榮以爲樂多有投至再三者布盡而環索者猶擁塞馬前馬首所至結綵爲滿投一球報一哈逹投多者報一羊計携回哈逹百餘條羊五頭約計用球在二百以外洵足樂也蒙女歸寗婿至岳家各帶硃紅遍染牲畜晝不及染以夜染至無一遺者是歲牲畜乃安婦翁以婿爲能以雙羊染紅送其夫婦歸焉 
　　立春以後島番已盡歸巢蒙番兵相率解甲余乃循例報告撤防春初地凍將解全隊拔赴大通邊境山路崎𡼲寒威尙勁然邊城春光已至頓覺萬象更新非冬暮之飛雪千里陰風怒號之景况矣順道查勘和碩特南左翼末旗游牧地地主台吉吹逹克氏某削髮諷經似僧非僧曾入西藏數次爲言藏中道里風土甚悉 
 
 
 

Page 2

 
 
時評 
[中國人之對於時局（三）[  （冷）] ]  
　　合政府黨人官吏人民而一致之以消滅其相互之阻力其道將何由始曰第一其在政府政府用賢能之官吏则人民自不與政府反對而黨人亦末由與政府爲難此推本之論也政府無私意則賞罰明賞罰明則賢能之官吏進而不肖者退矣故曰第一其在政府也 
　　政府當此危局則身受者切非若官吏黨人與人民之或受或未受或知或未知也故政府之激發自宜甚於他人故曰第一其又在政府也 
　　乃若官吏則當遵政府之意以感化黨人而愛惜人民黨人則當以國家人民爲急而勿掣政府之肘人民則日念國弱之受害不淺而其勤其儉其日蓄各人之力量以增國家之力量此則中國上下唯一求存之前途也此乃中國人對於時局之正軌也 
[命令]  
　　十月十二日大總統申令據署湖北巡按使吕調元呈稱查明宣恩縣知事丁鳳鳴被控酗酒濫刑貪賄枉法一案據寳覆陳等語該知事被控各節雖查明尙有不符而藉烟焚賄 
使酒溢刑種種舉措失宜究屬難辭厥咎丁鳳鳴著交文官高等懲戒委員會嚴行議處餘如所擬辦理并交内務部查明此令 
　　又令前因各省辦理騐契深恐經手官吏奉行未善致蹈徵糧侵耗惡習疉經申令如有浮收勒捐諸弊應即嚴行參辦乃竟有湖北興山縣知事閣鳳岡辦理騐契違法勒收新疆葉城縣知事陶志孚擅刋執照存心舞弊據各該管巡按使委員查明屬實呈請懲戒前來騐契徵收稅本因改革以來呈騐契據略收經費爲民產確定權利關係起見地方官吏應如何仰體此意清愼將事爲正供補不足爲庶民留有餘何行重事剥削横滋擾累以国家取民之制爲官吏舞弊之資若如所陳各該知事膽敢因辦理騐契發生種種弊端殊塂痛恨旣據查明屬實斷難姑寛興山縣知事閭鳳岡葉城縣知事陶志孚均著先行褫職拿交法庭嚴行訊辦按律治罪以懲貪墨而儆效尤此令 
　　十月十三日大總統策令囗培珍給予三等文虎章此令　　又令兼奉天巡按使張錫鑾呈據東邊道尹朱淑薪因病詳請辭職等語朱淑薪准免本職此令 
　　又令任談國揖署奉天東邊道尹此令 
　　又令國史館呈恊修陳三立宋育仁紀鉅維或改充顧問或久未就職均請免去本職等語應照准此令 
　　又令國史館呈請任命左紹佐李稷勳胡元玉爲協修應照准此令 
戰事要電 
[其一（本館特電）]  
　　北京電政府昨通電各省略謂魯事已平和解决决無意外事變勿妄生驚疑云云 
　　北京電官中人言日兵尙不赿路線外亦無與華人衝突情事膠濟路除兩鐵橋破毀須修外已由日人照常開車青島附近電局如卽墨陽城等尙受日人檢查時鬆時緊濟南來人言德人先將濟路機關車二輛藏於德華銀行現已取得華官收條交出由華官交與公府派往之日本顧問坂西大佐轉交日軍膠濟總站有日兵二站外則華警守之 
　　北京電昨謠稱津浦停車詢之交通部云今後均無其事近日因津浦生意減小有擬減開車次數者部恐傳訛不許今日順天時報專電亦載日人决無染指津浦事 
　　北京電中國對英抗議問何以在魯與日同行動日人意以英國將持冷靜或不復 
　　北京電昨美斐利濱艦隊司令到京 
　　其二（英人特約路透電） 
　　巴黎官電本月十二日聯軍曾於陣地各處得有進步尤以培爾牙巴克及亞拉以北境内爲最法軍曾在蘭斯境内奪獲德國之砲我軍曾失凡爾曼爾村惟我軍已在培土温之北及哈白 
洛克取攻勢撃退敵軍我軍並在拉巴塞．愛斯台爾．陣 
線前進德軍馬隊現已在總戰線之北此尤可證明德軍之退走據今晚十一時公報宣稱我軍已在培爾巴克境内得有稍爲顯著之進步此外無可報告 
（十三日） 
　　巴黎電據今日下午發布之公報宣稱我軍左翼復在哈碩白洛克及培土温（列里之西南）境内取攻勢注重抵禦由巴宇爾（比國邊界之德鎭在哈碩白洛克之東北）及拉巴塞（列里與巴土温之間）開來之德國馬隊列里由領土軍駐守已爲敵軍攻破而以一軍圑守之我軍曾在亞拉與亞爾培爾間得有顯著之進步中軍亦在培里牙巴克境進攻稍向沙安前進我軍並在瑪蘭柯爾之北得有進步我軍現堅守末斯河高地凡爾登以東之我軍已於凡爾登至美的之大路以南進行我軍已在右翼亞泊勒芒境内佔得土地且在基翼撃退進攻之敵軍伏斯巨及亞爾薩斯之戰局均無變動總之昨日我軍曾在戰地各部分獲有實在之進步（十三日） 
　　愛姆斯丹電德國公報謂德軍刻在亞貢一帶崎嶇之地輸運圍城軍器以便轟撃砲台現法軍抵拒甚力（十三日） 
　　波爾多電據官中宣稱比政府因求保全自由行動起見决議移往法國各大臣除陸軍大臣外已於今日由哇斯丹赴法國哈爾佛法政府已設法安置彼等比皇仍爲比國陸軍之元帥（十三日） 
[比利時現况圖]  
　　比利時西北界北海北界荷蘭東界荷蘭（以末斯河分界）普魯斯盧森堡西及西南界法蘭西其幅員長約一百七十英里濶約一百零八英里面積十一萬三百七十三方里其户口據一九一○年調查共七百四十二萬三千七百八十四人全國共分九省曰東法蘭特斯曰西法蘭特斯曰白拉班曰盎凡爾曰蘭堡曰里愛巨曰盧森貝爾曰那慕爾曰海洛今所餘者惟西法蘭特一省廣一千二百四十九方英里及東法蘭特斯之一部分國中黒地乃德軍已佔據者惟西北邊際乃假定而不能作爲確切蓋前據德文報專電比軍退走時曾將里斯河橋梁炸毀連日未見電傳德軍已渡該河故料德軍今必在里斯河之東又據十三日亞姆斯特丹電傳德軍已佔據干特（東法蘭特斯首府）德馬隊已抵盎凡爾及不魯日中間之薩爾塞特鎭該鎭距愛克洛僅數英里再進則爲西法蘭特斯省首里再進則爲西法蘭特斯省首府不魯日不魯日至哇斯丹僅十三英里且一路無要塞可守勢難阻德軍之進故比政府乃勢難阻德軍之進故比政府乃由哇斯丹遷往法國哈佛爾哈佛爾在塞恩河口爲法國第二大口岸建有頭等砲台此比國現况之大槪情形也 
　　倫敦電比國各部大臣已抵哈佛爾法國海軍總長及其他重要人物以軍禮迎接之且受公衆之歡迎（十三日） 
　　彼得格勒電官塲宣告自華沙地方沿維斯土拉河及桑河以至泊里齊米塞爾及里斯特河之南一帶戰線皆有戰事進行東普魯斯戰地並無更變（十三日） 
　　巴黎電前在加里西亞败退之奥軍現圖在距泊里齊米塞西四十基洛密逹重行集合（十三日） 
　　彼得格勒電康斯丹汀大公爵之子鄂莢格受傷殞命（十三日） 
　　哈爾濱電彼得格勒電社西汀其訪員電稱九日十日薩拉桀伏左近仍有戰事孟軍擄獲敵兵數百人快砲數尊過山砲一架及大宗軍需孟於此數戰中得塞軍活潑之襄助此處之獲勝及加里洛加之告捷足孟塞軍隊易攻撃薩拉伏及赫斯戈維拉（十三日） 
　　彼得格勒電官場宣布上星期六及星日俄國巡艦數艘在波羅的海爲德國潛行艇所攻當被俄艦撃沉潛行艇兩艘（十三日） 
　　開普敦電陸軍大佐梅里資所統帶之兵隊已在開普省之西北叛變並與德人立約梅里資自認有德國槍砲及德兵並稱將蹂躪南斐刻南斐聯邦政府已黜退梅里資宣布戒嚴令凡亂黨奸徒皆將按罪懲辦此種意外事南斐全境皆爲之憤怒現尙無亂事蔓延之慮（十三日）　　北京電英國外交部十三日官電謂澳洲刻又派往歐洲輕騎隊一旅及一旅之事軍器與野戰病院加拿大之婦女捐集英金七萬五千磅以作英國病院及海軍新醫院之經費英國失業之人就國家保險議案範圍所及者較諸一月前大爲減少卽較諸往常商業凋敝時亦屬稍遜青島伊爾迪斯砲台爲進攻軍隊所轟已不復開砲回撃（十四日） 
　　北京電青島美國領事及非交戰人並中立國之人民又德婦十人均將於明日出境日將願派專使齋日皇璽書送與膠督膠督請由無線電傳逹平民出境之後卽將開始總攻撃（十四日） 
　　東京電據極可特方面消息青島德國司令已允日皇所提出保全非交戰人生命之議故非交戰人不久可望乘膠濟車出離青島（十四日） 
　　其三（德人德文報專電） 
　　紐約電德軍已進逼華沙該城隨時有失陷之虞俄兵兩旅奉命赴比薩拉比亞斯鎭壓叛變之西比利亞豫備兵（十三日） 
　　按華沙爲俄國波蘭之首府在維斯土左岸周圍有砲台十五座 
　　紐約電駐土英國大使已命大使署之婦女於今日離開君士 
 
 
 

Page 3

 
 
坦丁土政府不允辭退聘用之德國軍官俄國黑海艦隊已向南進發（十三日） 
　　紐約電德國各報宣稱近發見關於英比軍事條約之文件可以確鑿證明英國侵犯比國中立比國公文載明英國於一九一一年年底之前曾抱侵犯荷蘭中立之志（十三日） 
　　北京電政府令各省將軍及參政院之參政平心靜氣勿再干預日人佔據山東鐵路問題蓋政府今不能主張强項之態度也（十三日） 
　　北京電據青島消息日兵之地位已稍前進近數日内未見大戰日兵曾轟撃德國砲船茄瓜號及奥國巡洋艦伊里沙伯號均未得利戰局並未變動（十三日） 
　　北京電英文京報得悉日兵擬佔據津浦鐵路北段濟南之工廠該報深望日本當局者勿出此舉蓋該路乃中國國有故無佔據工廠之理由日人若再侵犯中國之主權恐中國將以武力拒之云（十四日） 
　　北京電外交總長孫寳琦定於十六日答覆參政院之質問書 
（十四日） 
　　其四（英人字林報專電） 
　　倫敦電盎凡爾縱失亦無碍戰局蓋比軍仍完全未受打撃現仍能與聯軍在比國西法蘭特斯省提携作戰盎凡爾人民之受難益增英國之敵愾有難民數千逃抵英國已由當道安揰供養之美國各報極抱不平鈕約公論報謂潔白中立國之幸福犧牲于失信强鄰野心之政策歷史上無較此更爲顯明之例證該報又謂德軍愈在比國獲勝則德國之榮譽愈將受汚德國所須消釋之釁隙愈見其深德人昨日在巴黎抛擲炸彈亦激動公憤哈爾丹貴族在鈕開塞爾演說謂實在之戰爭今甫萌芽此間現有一百萬人正在訓練之中（十二日） 
　　倫敦電據亞姆斯特丹電稱德國馬兵一小隊今晨行抵干的即於巿政廳高懸德旗有德人一名傳令郵局電局敵軍繼即離鎭（十二日） 
　　哈爾濱電此間某官報評論俄京關於日本或將參與歐洲戰事及美日邦交牴牾之謠言謂日本參與歐戰固人所歡迎蓋可協助增進媾和之機會美國遠處海外快不致受有影響故無庸其干預云（十三日） 
　　其五（日本總領事舘） 
　　上海消息陸軍公報（十月十二日發表）大日本大元帥陛下以至仁至慈之諭旨爲令在青島要塞内非戰鬭員得免兵禍之慘害起見特頒訓令於攻圍青島軍總司令官並封鎖青島艦隊司令長官於是攻圍青島總司令官陸軍中將神尾光臣並封鎖青島艦隊司令長官海軍中將加藤定吉欽奉諭旨於十月十二日擬以軍使傅遞諭旨之意先行通告青島總督嗣由該總督要求以無線電信通告因於同日午後一時即以無線電通知並由該總督確已接到此項通告茲將全文照錄如左 
　　本官等會值閣下名譽守城之時現使在青島交戰國之非戰鬭員及中立國人欲避免攻城之損害者加以救助特將大日本皇帝陛下至仁至慈之諭旨有通告於閣下之光榮閣下如欲副此諭旨再當詳細通告（十三日） 
[譯電]  
　　北京電清帝宣統昨日賜宴張勳（十四日） 
　　北京電張勳不日將回徐州原任（十三日） 
[專電]  
　　北京電昨陸參兩部及政事堂歡讌張勳張稱須回家祭祖及開一軍事會議乃剪辮袁令左右勸張剪辮甚切 
　　北京電昨王治馨案辨論終結律師主枉法得贓必須因贓而枉一具體之法王不爲枉法檢察官主違反官吏服務令即爲枉法此爲本案要點 
　　 
[東方通信社電]  
　　東京電青島戰局仍無變動據最近日軍飛行機之偵察潛伏青島之德艦艇中哥爾莫蘭號及砲艦二艘業經爆沉事無可疑蓋灣内已不見此三艦體也此外又有大沽（譯音）號一艘不見蹝跡自月初以來日本海陸兩軍砲撃甚烈此等艦艇之位時行移動砲艦附近屢有爆烟而捕虜亦有哥爾莫蘭號並二砲艦爆沈之說想因日軍艦隊監視極嚴萬無逸出封鎖區域機會故自爆沈德軍此舉爲時似早然爆沈之說已成事實云 
　　東京電青島德軍備有多數民船以便開城之時乘船逃入中立地内（十四日） 
東京電日本無將山東鐵道以供軍用之意將俟時交由文官管理（十四日） 
　　東京電張店日軍守備隊派遺枝隊於十日收管金嶺鎭鐵礦十二日收管　山金礦又十一日在博山炭礦發見爆發物當即除去（十四日） 
　　東京電日本駐北京公使館船津書記官奉特派赴濟南（十四日） 
　　東京電德國駐北京公使奉到德皇關於青島開城之訓電聞其内容有許訂立條件開城之意（十四日） 
　　東京電湯淺洋行員二名爲青島德人拘禁指爲軍事偵探不允保釋惟許保護生命日本接到覆答已托美國駐北京公使再向交涉（十四日） 
　　東京電政府爲局進行之故已將餘剩金費去其半且減稅案及關於改善國庫收支之法人民頗不滿意（十四日） 
　　東京電政府編制豫算以向頼公債借入金爲資源之特别會計由國債整理金中通融償還公債以三千萬元爲程度並採不募債主義惟大藏證劵將發行至七千萬元（十四日） 
　　東京電中國政府向美國借欵一萬萬元有已成立之說 
（十四日） 
[戰地快信]  
　　濰縣函黌山金嶺鎭各礦先已被德人炸毀日人雖經佔領非大加工作不能開採濰站近日仍時有小隊日人陸續西進惟均係便服不能指定其是否軍隊沿路因購買食物等事與民間小有爭論尙未發生衝突日軍五號進攻青島毁德人輕氣球一具日軍陣亡上校一人現正向勞山頂輸運重砲想不久將有劇烈之戰爭 
要闻一 
[美報之盎凡爾評]  
　　大陸報云盎凡爾之陷在歐戰中固不能謂爲如何重大事體惟於西歐戰局另開生面頗饒趣味且足以見近來法境兩軍之行動至是昭然益明前此瑪尼河之戰德軍雖暫引退耍其攻取之心未書或息語其軍略當有兩種目的（一）奪取盎凡爾免受比軍之掣肘並在德軍佔據地界線内殲滅華爾洞都勒等各砲臺以歸統一（二）在法境内設一根據地界線深溝高壘務極堅　以便進足以攻退足以守當此之時聯軍必抄襲德之右翼破其計畫此舉若生效力則盎凡爾之厄立即可解而全局當爲一變然德人知其如是也立派馬軍大隊由里勒而進截聯軍赴比之路一面介於巴黎德軍之間時常勾引聯軍小戰使其專心防備其實德人此時尙不亟欲衝破聯軍大隊也此數日中法境大局如是而已其在比境則比國餘軍均已駐守盎凡爾一埠砲臺甚固爲比軍最重要之根據地然德人此次唾手而得其攻取之組織與其野砲之能事於此又可想見矣 
　　盎凡爾陷後比軍又將何往不可不加研究大約有三路可行（一）投降德軍（二）逼入荷蘭（三）向西退守奥斯頓或者凡此三路均有比軍分别而行而比軍大隊則已向西而發推比國軍官之意必欲併入聯軍共守法境惟德軍知之已稔又必出師中阻令其退守北岸該地若無運船輸往英倫則比軍勢難拒敵當然歸降蓋比軍有盎凡爾堅　之砲臺尙不能守若在曠野交鋒其非德人敵手更不待言矣 
　　與盎凡爾有重要之關係者爲英國水兵隊該隊約八千人組織完善操練極精開戰之始海軍部即願獻作助戰於法境之用惟是時英人反對者頗夥意謂此項軍隊訓練多年專作帮助海軍之用不應妄行調遺萬一有失何以爲繼等語不果派然未幾又派往盎凡爾援助埀敗之比軍今計該軍隊逼入荷蘭者當有四分之一其餘除死亡外必同比軍向西退避抵奥斯頓時當有運船引渡返英恐得安歸故土者僅有半數而已英國以政治上關係不惜犧牲其精悍之軍究於戰事大局無甚影響也 
　　盎凡爾旣亡西歐德軍之勢爲之一壯現時德人眼中祇有英法兩軍而已德軍向駐紥於比境者約有十五萬人今可自由行動矣加以攻圍大砲不下數百尊今可轉向法境各砲臺再試其技　再就軍士而論英軍之精悍者數雖無多其戰鬭之能力實駕德法而上之今一部分業已雲消烟散此後續募之兵無體格或心理較之德軍未必能勝况德之後備軍類皆老成之輩富有經驗較其常備軍尤爲差强兼以德國軍官受有實地訓練者爲數極夥即有死亡亦無大礙而英國此項軍官寥寥無幾一經損失即難彌補故德人方面以爲戰事愈延長其所處地位應必愈形優勝此種想像固不可靠惟其能作如是思想未始不足以壯軍心鼓軍氣也 
　　就東歐情形而論發展似極遲鈍數星期以來並無重要之變動可言近日奥軍前陣似較强硬或者加里西亞敗後軍氣一餒至是漸已復原將來尙堪一戰惟俄軍行動極緩或謂俄軍全 
數現時當在六百萬及八百萬之間恐未可信據可靠之評論家言俄軍當在五百萬之下然俄軍雖有此數原料品雖極充斥而槍砲軍械以及種種需品等一時頗難籌備且軍事之組織亦未十分完全若論德國户口僅及俄人半數惟其軍事上之凖備極爲週密欲戰卽戰無須過於周折也 
　　綜上以觀如歐洲戰事必作軍事上之結朿恐非一時所能辦到可斷言也 
[德國君王子弟傷亡記]  
（譯華德日報） 
　　九月十五日德皇幼子約希姆親王由阿嵛斯丹之醫院回歸柏林以便安然調養於貝勒屋皇宫該親王兩腿受有榴彈重創今當其行抵柏林時德皇后躬赴車站迎接及母子見面時摟抱在懹而親其吻手持玫瑰花環插其襟上嗣俯視該親王身偑之銡十字勳章後不禁欣然道賀蓋后於此役乃初見戴有鐵十字勳章而歸者也已而有擔架卒四人抬病牀一張行行前來遂將該親王抬赴左近之皇宫矣 
　　德皇嘗電知薩克遜麥寗根邦之國公其姪埃恩斯特親王年十九歲充當杜林閣步兵第九十五團之尉官在摩堡巨陣亡該親王之父菲勒得力親王現充陸軍中將鎭守納摩爾 
　　德國理伯邦君侯勒波爾特之從兄弟埃恩斯特親王爲獵兵第十一營之小尉年二十二歲陣亡攻陷　貝爾最著名之路得上校爲普魯斯查理親王擲彈隊之團長刻已陣亡乃父於一千八百七十年時亦係
充該隊團長而陣亡 
　　雜記 
[戰事盲談（三十天）[  無名] ]  
　　德軍之前次攻巴黎也則自右翼進攻之不成而反退於是相持至於今日今日德軍之進攻似舍右翼而趨左翼矣干的之進窺是其發也而聯軍亦知其意故於其左翼今日即趨攻勢法境之勝敗快此大戰而大戰之勝敗將復快此左翼勝敗也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[贛省財政廳兩大案之内幕]  
　　江西財政數月前之爭執爲改征銀元近來之變態爲科員嫌疑是非出入傳說不一茲經切實調查蓋後案之發生實種因於前案蛛絲馬跡耐人尋味今論列之如左 
[㈠賦稅改徵銀元案]  
　　改徵之原因江西賦稅向係徵錢解銀清季銀貴錢賤州縣大困光復後李烈鈞在任改爲徵錢解錢然人民仍以銀完納官吏肥私家虧耗王純繼任以此中虧耗年約三百餘萬適財政部令各省一律改徵銀元以符預算遂與民政長商定將賦稅從前收錢者一體折合洋元 
　　改徵之方法前清每丁兩徵銀一兩四錢九畝捐二百文　折合成二元二角米一石向徵銀一兩九錢加耗協畝捐約六百文今折合成二元九角向係徵銀解局官吏不以官票私易向用官票地方人民准以官票折納　　反對之眞相自改徵之議起高某胡某及求差不遂之胡某與將軍府顧問黄某大起反對疉次開會並舉歐陽森出而抗論爭之王純不得遂向巡按使戚楊詰問戚以歐陽森指改徵爲加賦指取締官吏暗中取巧爲不收官票語多誤會置之不理會政府有嚴令拿辦反對徵洋之人各噤不敢聲未幾面有章冲嫌疑被逮案之出現 
[㈡章冲嫌疑被逮案]  
　　章冲案之發生此案發生頗極秘密初五日午後李將軍函財政廳長云拿獲黨人嫌疑犯許思臣有牽涉該廳科員章冲及都昌稅員程鵬必須質訊當由王廳長將章冲交將軍府派員逮案次日江西各報即喧傳其被逮原因頗不一致究未知實在如何但初四日夜將軍府顧問黄金城即向人言此事似預知者 
　　章冲之歷史章冲字鶴聲江蘇崇明人以日本法學士經財政部馮某介紹來贛派爲國稅廳三等科員改組　充財政廳二科三等科員專管核科收入簿記自拘禁將軍府後以兩兵守之日膳頗豐惟禁不許作字閱報 
　　案情之入告聞李將軍之逮章冲因許思臣供詞章冲有賄賣稅差之嫌疑將軍即以電總統總統批云虚實必須重究但軍事嫌疑應由將軍審訊他事應交法庭以清權限然此案至今尙未交法庭亦未正式審訊 
　　程鵬之牽涉程鵬爲都昌稅員樂平人　要人所介紹都昌本極瘠差程於八月中陳請辭職七廳長商同巡按使於九月初四日委王袓陰接辦此案發生後即電都昌知學將程鵬解省時將軍府密派偵探往捕乃程因病重已經回藉醫治將軍府偵探至樂平查騐程已病故乃將程家抄檢並將其兄帶往都昌　　 
　　軍府之會議李將軍以案情各節均係某參謀某顧問某偵長之報告乃所云證據在許思臣處不過檢出程鵬覆西有允許之欵决不漠視之語程鵬處檢出僅許思臣商借欵項二百兩之函針孔相符决難爲賄賣之證因召集各課員謂此事均汝等報告今一無確證何以辦理汝等何以對我云云某參謀某顧問等頗有慙色 
　　章中與許思臣之關係章冲去年來贛謀事先王純而至庽某旅館與許思臣相識章好媾瓷器許素兼營古董生意時有來往大約章結交匪人終不免也 
[鄂渚近聞]  
　　吕巡按更調之原因吕調元之由豫道一躍而爲鄂巡按使係段芝泉總長兼任鄂督時所援引及段香岩繼任鄂督以吕雖屬問鄕素不聯絡恐與其比肩抗衡不能親攪政權故到任之初極力要求自兼民政長以便措置總統因正擬實行軍民分治未允所請且以吕氏在鄂尙堪勝任亦不欲驟行更調而吕於行政用人各重要事亦頗知退讓是以數月來尙稱浹洽近自民政長改爲巡按使軍民權限愈爲劃清於是吕於職守所應爲者多自行决斷不再會商將軍辦理軍巡二署從此遂稍存意見近日舉辦清鄕知事軍官權責不清有將軍以爲知事不稱厥職者有巡按認係軍隊協助不力者彼此均不肯輕易撤懲而意見亦因此愈深巡按署呈准中央編練警備隊三營原擬先招其鄕人一營駐紥巡署以備緩急乃段將軍因第二師（北軍）補充隊須裁汰電部請以補充隊改編吕使以爲不可恃故成軍以後不令駐紥署内委任張敬禹爲警備隊司令官亦非吕之所贊同又自 
財政廳長改任胡文藻後所引用多江浙人 
吕氏頓失其財政上之威權求調之心遂决然矣日昨奉到調任陜西電令當即手諭各科迅將一切檔案清理完備以便交代聞新任巡按段書雲係江蘇人前清爲安徵候補道與段香岩將軍曾聯同宗民國成立歷辦軍務要差及路政事宜茲膺簡命係段將軍所密保日内即須出京來鄂接印　　首義區國慶之熱閙武漢爲首義之區故對於國慶紀念大都有感慨喜悅之狀此次第三届紀念日將軍署及烈士祠均於先期委派專員佈置慶典張燈結綵極爲鋪張將軍署自轅門以至内廳滿裝各式電燈外並於署前搆結花草牌樓一座綴以各種花草及鶴鹿八仙三星左右上下用黄綫結綵清潔雅淡意在尊祭三烈於慶賀中面庽追悼之忱並於劉洪楊三烈士就義亭（在軍署東轅門外）周圍結綵懸聯表示　勳烈士祠之鋪陳亦彷彿如軍署且於門外紥燈綵牌樓三道各牌樓及正廳招待休息各室均　有楹聯又蛇山新　洞道現名爲武昌路原係起義紀念之建築物故京於其南北路口懸燈結綵以壯觀　至巡按署及各官署廳局廠所學校軍營亦無一不以燈綵點綴商會保安曾各團體亦如之武漢各大商店之盡力裝潢者尤爲不鮮其僅懸旗結綵者皆資本徵小之商店漢口各團聯合會並請商餘公會各會員於九號夜在後城貧民大工廠内開演新劇各團職員會員均列隊往觀十號之晨省垣各界齊集烈士祠行慶祝禮將軍巡按與財政政務警察各廳長各師旅團營長以及首縣知事爲一班起義功人與商會董事各紳士爲一班軍隊則各團營由其將校帶領各爲一班學校生徒則由其營敎率領各爲一班至午行禮已畢烈士祠開放准商民人等隨便入内慶祝而各學校生徒則在祠前開運動會其未赴運動會者均着制服由敎員帶隊上街游行同唱國慶紀念歌漢口各學校及各商團並舉行提燈會以後城馬路之惠民亭爲公共慶祝場敎會學校多在校内運動或上禮拜堂禱告東亞和平是日各街市往來閉游之人較平時約多數倍軍警列隊彈壓備極認眞至外省派來之慶祝代表則有湘省湯將軍所委之秘書陳豫生劉巡按所委之夏雲橋河南田巡按所委之田某等人均以丙棧爲招待所 
[日軍到濟後之山東消息]  
　　膠濟車開至張店膠濟鐵路機關車機件損壤茲已經日本工兵修理完竣於昨日（九日）下午四時照常開駛但中途鐵橋轟毁尙未修復現下祗能開至張店又聞火車雖已開駛而賣票則尙擬從 
緩因自張店以東路工尙未修竣故也 
　　日軍用手票問題日軍在車站上需用零星物件聞均由金水旅館代爲購辦又軍用手票日人擬即日行使經商會中人開會集議以濟南非戰事區域殊無行使軍用手票之必要日代表森岡已直接商請於交涉公署闻交涉公署之意見如日人確有軍用手票兌換所似可准其發行 
　　機關車零件交出膠濟鐵路機關車内零件遺失經日人查出存在德華銀行當由日人請求交涉公署與德華銀行接洽茲閱此項零件已於日前由德華銀行交出 
　　商會函索華商物件日兵到濟佔領車站時車站内尙有中國商人之物件未及取出如章邱煤鎖公司在新城兵工廠定造之鍋鑪等件亦在車站之内閱商會已函致交涉公署與日人交涉矣 
　　商會維持濟南巿面省城内廣義成裕蚨兩錢莊相繼倒閉聞商會恐該號倒閉引起巿面之恐慌特籌集現欵在該號原營業所換票所有該號之債權債務緩日再行清理商會此舉於維持巿面之功殊爲不淺聞其所代爲墊付之欵共計京錢一萬三千餘串 
　　自治保安會開會省城南關自治保安會於九號上午十二點鐘開會當時到會者如警廳廳長安靜山將軍府馬衛隊營長艾　東司令部馬旅長代表奥少鵬均相繼演說首由該會會長王文軒報告開會宗旨提議維持安寗之秩序條件（一）解釋日軍抵濟純爲膠濟鐵路問題實於我國仍敦睦誼並無他故之理由（一）告誡三區商民對於各交戰國僑民均須和平待遇不得妄生排外思想以篇邦交（一）通告本區商民凡交戰國軍民在本區域内無論有何項舉動務堅忍並隨時呈報各長官核辦不得私行爭議致起國際交涉（一）勸慰本區商民均各照常營業維持巿面秩序（一）勸慰本區居民務各鎭靜安處愼勿輕言妄動紊亂秩序（一）通告本區居户各家長凡年少婦女無故不得出外游覽（一）清查本區户口預防藏匿匪人造謠煽惑妨害公安（一）提倡各街整頓路燈公打義更以防得小藉壯觀瞻（一）本會提議以上條件應　各街董事擔負執行完全責任 
　　蔣中將不日來濟前山東都督府參謀長陸軍中將蔣仲材君經中央派往濰高一帶辦理中立事務並有軍事顧問日本人某君亦隨蔣君前往茲聞日人某君已於日前回京蔣中將亦將俟膠濟鐵路通車後不日乘車來濟云 
[戰波中之奉省政聞]  
　　國慶日不用鋪張今年國慶大典張上將軍以時事艱危財政困難飭令將一切無謂之鋪張免去凡紥松枝牌坊安置電燈等事一槪不用惟届期一律放假懸旗誌慶於軍民機關預備禮物致祭先烈以崇偉功 
　　張巡按維持金融奉省金融自受兌現影鄕元氣久耗日前張巡按使特與孫鼎臣總理商酌謂本省維持金融商界責無旁貸宜如何顧全桑梓合力妥籌孫君當與各商家議定嗣後對於各官銀行號錢幣極力保持其信用就力之所逮者量力扶持惟各號宜速等准備以國久遠勿因目前致貽後累現已决定實行故目前金融尙爲活動云 
　　東邊籌設辦事處張上將軍自接到中立條規遵設中立辦事處以來頗有成績可尋但該機關係屬附設故欵頗節省閔將來尙須獨立以符名實東邊道尹已由中央指定須設中立辦事處已經張將軍面令新任談道尹籌度情形總以費省事舉爲宜趕速妥籌以便回覆中央 
　　新巡按來奉有期新巡按使張貞午氏所以不卽履任者其原因雖甚複雜而財政其大端昨據張氏致某要人電云刻下竭見相國已承極峰認撥經費多數將蒞奉可以積極進行出關之期約在二十左右去 
[春哈間之戰事影響]  
　　換用新彈長春俄站二道溝確實消息俄人現因歐亞戰事日急一日各站駐守軍隊向用舊式槍彈今已一律更換新槍所發藥彈不但式樣新顥且性甚毒烈較前用藥彈頗命中撃遠里許如被彈穿傷者前面傷孔似釬服背面傷口約四五寸許故尋常藥彈傷人尙可醫治惟此種藥彈傷人不可救現在各兵均用此鎗彈敎人之利器拿出拿者矣 
　　實行禁酒二道灣俄站現奉該國政府命令禁止兵士飲酒遂即佈告華俄各商禁售酒品大致如下（一）如有售酒供給俄兵者一經拿獲科以三年拘留或五百元以上之罰金（二）各俄營長官疏查以致兵士偷飲醉後滋事者長官一律撤革重懲刻已實行矣 
　　俄站戒嚴俄站二道溝現因歐戰劇烈重頒戒嚴令無論晝夜除派兵在鐵路附近梭巡外並派警察逐夜嚴查商店自晚九鐘起至黎明止不准行人往來以免危險而出意外之虞 
　　難民到長歐戰劇烈波及東亞自日德在青島宣戰我政府開放戰線實爲萬不得已之舉以致魯省同胞處於戰線内者紛紛逃難近兩日以來乘南滿火車來長之山東老幼男女數十名均在商埠大小伙房居住擬各谋生以資湖口噫亦可憐已 
　　魯商血性旅哈商民多係山東籍貫近聞日本佔據膠濟鐵路特聯名呈請山東同鄕會轉請旅京同鄕呈請中央政府速向日本政府交涉以表示吾山東人民之血性又旅哈山東同鄕現有多人均定於日内回籍據云該省現在編練民團擬回籍投入以便訓練成熟藉衛桑梓之治安又聞哈　狎妓者向以山東人佔最多數近有山東同鄕某某以當此山東天災兵禍紛至沓來故擬刷印廣告多份喚醒一般執迷不悟者移此金錢認購公債票或助賑捐業已在各妓館門前發見此種刷印品矣 
　　路長來哈南滿鐵路會社社長中村氏日前乘中東火車來哈駐日本領事署聞昨已回奉據聞中村氏此來係與中東鐵路公司霍總辦磋商關於鐵路上之某項機要事宜已有端倪故即行回奉云 
　　俄路竣工俄屬阿穆爾省之鐵路工程共分三叚西段工程早已告竣通車而中段工程雖已鋪設軌道但只能開運輸木石材料之廠車自歐洲戰事發生後所有中段未完工程晝夜兼程加工修築聞中東鐵路公司昨接阿穆爾鐵路局電云中段工程現已完全告竣定於俄歷十月十五號舉行開通行車禮云 
　　鼠疫發現聞中東鐵路公司消息中東鐵路總醫官昨接俄屬後貝架爾自治會電稱境内現發現一種疫症頗似前年發現之百斯篤現已設法防範聞該總醫官昨已電飭滿洲里醫官前往調查是否屬實並檢驗往來行人以防患於未然云 
[川省募公債之辦法]  
　　内國公債川省認購一百萬元經陳巡按使會同政財二廳决定勸募辦法數端政界照給　多寡分别認購界除敎員自由認買外餘均仿政界辦理商界由成渝曁著名繁區商會擔任　賣其餘商務較簡之處由地方官勸辦各屬廳縣按地方繁簡定債額等差責成各該知事酌　情形按照派額認眞勸募並由財政廳擬定川省勸募内國公債辦法大綱飭屬一體遵照聞其辦法大網除政學商各界分任勸募二十五萬元外各廳州縣分别勸募八十餘萬元計分十一等特等六縣巴縣瀘縣富順簡陽江津仁壽各勸募二萬元一等十二縣華陽桀縣清陵中江安岳資中綿竹合州萬縣蓬溪宜　内江各勸募一萬五千元二等二十縣成縣　　綿陽卬峽永川開縣渠縣梁山岳池資陽彭縣什邡德陽江北銅梁違縣大竹廣安三台遂寗各勸募一萬元三等二十三縣金堂廣漢樂山威遠大邑榮昌壁山宣漢墊江鄰水南溪合江　縣安縣　爲眉山長壽大足武勝　都南充樂至隆昌各勸募八千元四等十二縣雙流新都川南開江南部江安温江灌雲陽忠縣巴中潼各勸募五千元五等十六縣新繁維江彰明洪章彭山綦江蓬安宜　新津江油峨眉夾江蒲奉節營山射洪各勸募三千元六等九縣崇寗名山酉陽長寗井研雅安石註　中叙永各勸募二千元七等七縣梓潼南江鹽亭西昌西充屏山萬源各勸募一千五百元八等六縣平武甘稜巫溪通江高縣納溪各勸募一千元九等十八縣北川榮經漢源越雋巫江劍江劍閣珙縣古宋茂縣天全蘆山冕寗鹽源城口昭化筠運興文各勸募八百元十等七縣汶川理番鹽源雷波馬邊松潘蛾邊各勸募五百元以上分等係依據財政廳現定各徵收局經費等差表視各縣每年收入之多寡定爲標凖以外各種細則俟電部覆文到日即宣布實行 
[粤省雜捐之情形]  
　　巫戲捐陽江實業分所所長馮應華詳請縣知事以興辦實業未有欵項難爲無米之炊查縣中已羅掘俱窮所未捐者祗有戲捐及道巫領照捐兩項第戲本半是誨淫道巫藉以惑世徒開社會迷信之漸有碍人民進化之機利害兼權躇莫决第禁止旣未實行征收亦可資用以征爲禁事亦可行遂擬收捐大綱三條　屬内所稱道士即是代祝合計一縣約數百人女巫約百數十人擬每年每人收照費銀五元年換一次由官廳造道巫牌照若干張發交承捐者領取轉給各道巫收執其無牌照者不准充當違者准承捐人向各警區喊禀直接干涉照原領照費加倍議罰　凡爲道巫者祗准正當營業不得藉端訛索倘有焚香聚煽惑鄕愚及一切違法情事定必按律嚴懲决不寛貸　戲捐經前巡警廳長陳出示每本戲抽銀二元由各警區收充警費若招商承充其收費應照此辦理每本亦收銀二元其各區向收警費盡行豁免惟自田前任以來江城附近不准演戲以免疏防應否變通辦理之處統候卓裁云云 
　　品茗捐自余家慶禀請承辦省佛品茗捐後繼續請承者不下六七起均經巡按使批仰財政廳核奪使署昨據嚴廳長詳覆略云近來商務凋零人心不靖此項雜捐擬請從緩辦理以昭審愼等情李使當以粤省商場不旺本係實在情形此項捐欵從緩辦理自應照准不日即當宣佈俾絶請承各商希望云 
　　牛皮捐　南番兩縣屬生牛皮捐近經財政廳准由 
 
 
 

Page 7

 
 
合益公司承辦現該兩屬生牛皮行特舉代表與某等赴巡按使署禀請豁免此捐而將投准之合益公司註銷李使當以現在公家需餉緊迫牛皮捐一項各縣均已開辦省城豈能獨異該行工商等均負有國民義務當遵照捐繳毌稍觀　至稱此項牛皮捐已由合益公司投得尙未據財政廳具報有案候飭財政廳查明具覆云 
　　石捐巡按使批普寗縣林國合等禀請取銷石捐由奉批查該縣抽收石捐每價銀一元僅收錢五十文爲數甚微此欵係用以辦警礙難取銷惟現詞稱方少如等有擄掠酷禁情事如果屬實殊屬苛擾候行普寗縣切查明確分别妥辦具報具報此批 
　　草鞋釐商人侯挺昨由花縣販運草鞋三百對附車來省售賣黄沙貨車釐局以其并未遵章報釐因將草鞋扣留侯商以草鞋一項向來不須完釐因特禀請財政廳准予發遠該廳因無案可稽現分令河口蘆包兩釐廠曁廣九火車貨捐局遵照詳查有無抽過此項釐金及應如何核抽迅行禀覆以憑核奪 
[浙垣現勢觀]  
　　派員赴魯朱屈二公以歐洲戰禍延及遠東我國中立之吃緊當以山東爲首屈一指查浙魯境地相距非遙密邇鄰封同舟共濟自應休戚相關遙遙聲氣聞於日前特派幹員藍某前赴山東留寓濰縣藉以得眞實之情形免傳聞之歧異 
　　新編旗語浙洋炮台　及燈塔重要地方管理各員向操一種秘密旗語設過緊要藉通問答令屈巡按使以現在籌辦串央防務吃緊舊有旗語實不適用特於月初委任水警傳習所長汪瑩君重加改編業聞編就用電碼爲標準編明碼者爲普通編密碼者爲特别先在所内親自敎授試騐頗爲合用昨已呈請屈使一俟核准能通飭實行 
　　本位問題自杭總商會以改用本位事傳知餞業錢業以官廳執意用北洋爲本位幾無商家會議之餘地上海爲南五省金融之樞紐英龍不能並用内地斷難適從北洋銀元行諸北洋果屬甚便　我國幣制紊亂南北行用素異浙江銀角不能使用於北洋大部若欲改正　制亦須循序進行皖閩蘇贛浙之鄰省贛則爲巿銀改革大閙風潮閩蘇皖悉照舊制一無變更何獨浙江先人所先現擬聯名呈請以國幣新模製定後遵行改革現在暫照舊例一俟長官見許與否再定本位之行止　　艾迪演說昨日爲美國艾迪博士第一日演說之期下午二時開請到會者分作兩起聴請每起有二千餘人其中以學界爲最多金梁園君代表朱介人君主席艾君操美語演說由王正廷君繙譯其大意謂串國此刻極爲危險推究原因總由不注重公正道德之故逐由中國社會各方面觀察說明不道德之流弊并以中西各國社會各方面觀察說明不道德之流弊并以中古各國格言相比較儁龍大家除去私心專重公益振刷精神勇往直前則實業可興各種事業可有進步中國即可富强云云 
地方通信 
[南京]  
　　任命代理財政廳齊巡按使以蔣財政廳長堅請辭職急欲卸事北上昨經齊使電請中央任命前代理之政務廳長沈佺爲江蘇財政廳長傳蔣君得以早日交代北上 
　　沿江將設航政局交通部梁總長以我國交通營業於郵政電報鐵路等事辦理已收效果獨航業一端權利尙未發逹日前特委派部中僉事　　　君由京南來道經寗垣查勘航線一周旋乘瀊寗火車前往蘇滬杭等處調查航業實况剩已公畢復蒞江寗即往江北浦口一帶游歷大約日内先由寗赴皖云 
　　派員調查蔣襲案宣武上蔣軍署軍署諸議官陸軍中將孔慶塘君昨奉馮上將軍委任前往無錫調查前參議員蔣曾懊平時在籍有無不法情事以便開審聞孔諮議官刻已朿裝首途矣　　盜賊案規復刑訊各縣知事加單法銜以來凡辦理盜賊各案輙用軍棍現司法部重訂笞刑條例已呈奉大總統公布咨行各省照辦齊巡按使現特飭各知事轉飭承審員嗣後凡開於此項案件須遵照部令實用笞杖訊問 
　　八月份收入欵數江蘇巡按使署八月份收入各欵列表報部之詳數計洋一百二十五萬六千三百七十二元一角三分五釐關稅鹽欵尙不在内 
[鎮江]  
　　咨查敎堂備商鎭江施鎭守使以當此中立期間軍隊有保護僑商敎堂之責究竟鎭屬共有敎堂若干處備若干人國籍何屬使署無案可　昨特咨請鎭外交特派員袁君迅即查明開單送署以憑轉飭所屬各軍隊保護 
　　警務所請免裁併丹徒縣劉知事前奉巡按使令飭將警務所改爲縣警察所由知事兼任所長等情已由縣轉行警務所在案茲劉知事以鎭江係屬商埠爲水陸交街華洋雜處之地規模不得過於狹隘適者委警務視察員陸菊人君來鎭連日會同商酌意見相同因會街遞禀巡按使請免裁併未知能邀允准否 
　　調艦防守門户馮上將軍以鎭江係長江各省門户當此中立期内防務不可不嚴昨特電調辰字魚雷艇一艘到鎭駐泊以重防務 
[揚州]  
　　學欵經理處成立江都學欵經理處已遵章組織成立指定地點即日視事謝元洪知事當將學務一切收入各根案及月支册籍一併移交該處接管並以該處爲學務收入支出之總滙　所爰刋木質國記一顆送交該處鈐用以資信守 
　　居民饱受虚驚國慶紀念日係屬吉期是日婚嫁之户甚多有便益門某店因喜事燃放鞭砲（或云便益門街聖公會舉行慶祝開放步鎗數十響）即有探報告旅部轉告各團勞派兵四出防守一時稽查甚嚴幾於風聲鹤唳草木皆兵居民頗受驚恐 
雜評二 
[贛省兩大案之内幕[  步] ]  
　　銀幣問題各省亦問有商榨及之者然尙未聞有若何動靜惟贛省内改徵銀元關係連帶及之遂以酿成風潮焉奉行之過厲歟時地之未盡適宜歟然據今日江西訪西則其中底蕴　　正多而巿銀猶其表面之問題感情用事意氣相尋外觀如此而内容如彼不以事論事而以人論事于渺不相涉之端　中或有關聯所及者遂並其前此隱而未發之情資亦漸與人以蛛絲馬跡之尋玩中國人之所謂反對所　風潮者往往有是夫豈獨頼省兩大案之内幕有然耶然而贛省兩案則方紛糾未已也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[審理盜案之取締]  
　　上海縣知事奉江蘇巡按使公署通飭云准司法部咨開查懲治盜匪條例第一條及八月三十日政府公報載政事堂通電規定應處唯一死刑之各種盜匪犯罪係取列舉主義可知未經列舉之各種犯罪無論情節若何重大均應依常律處斷不得藉口比照該條例及通電各規定處斷至該條例第二第五條規定審判機關以初審爲終審並無上訴機關惟須巡按使核准可知案情之有無揑飾審理之是否合法引例是否適當非經巡按使詳愼覆核則該條例第七條之所謂疑誤殆無從發見而巡按使欲發見疑誤非根據該條例第二條及第六條第二欵之詳報則亦無從覆核是辦理盜匪案件第一須依照明文處斷第二須詳細正式具報方爲正辦本部現聞各省縣知事等於此種案件適用條文每有錯誤且有本非盜匪案件牽强援用者至審結以後往往僅用電禀請求覆准如此則實際上斷難期情法之平即大失國家明愼用刑之意相應咨晴巡按使查照轉飭各該縣知事等嗣後遇有確與條例及通電各規定相當案件依各規定處斷否則不得牽强援用又依條例第二條及第六條第欵詳報案件務各錄具全案供證用正式詳文備核其僅用電禀者應請貴巡按使仍俟補錄供證正式詳報後再行覆准如發見疑誤即依條例第七條飭令再審或派員覆審或提交高等審判廳審理以昭鄭重而免冤溢等因准此合亟飭行該道尹知事仰即遵照辦理 
旅滬商帮協會與總商會 
[來往函稿]  
　　爲山東戰禍事 
　　總恊理諸公大鑒本月十一日據山東會館旅滬同人報告近自西歐開釁以來吾中國嚴守中立風馬無關無如敝省膠州青島爲德日爭衡地點影響所及損失已　頃據同鄉亟告日軍假道龍口進窺青島所過之地侵赿中立範圍佔據民房勒充苦役加以水澇成災盜匪蠭起種種痛苦眞有耳不忍聞目不忍覩之慘欲逕電逹大總統曁外交總長請向日公使詰責並要求約朿軍隊在戰綫内尊重人道戰綫外毌相侵赿祗以人徽言輕不敢冒昧素仰諸公熱心公益痌療在抱務祈鑒憐魯民俯予設法聯合各界仁人代爲呼　俾出水火面登袵席無任屏營待命之至等情到會查該函所述各節與滬上各報登載大致相同東亞和平破裂之後東省人民無辜遭此茶毒該會館代表東省人民情殷呼籲敝會似未便安於緘默用特轉陳貴會務希推念胞與召集旅滬各團體公電要求大總統或外交部急謀補救庶東省人民不再受蹂躪之慘想貴會爲駐滬各機關之領袖必不忍置之膜外也專泐佈逹伏候酌裁並希示復旅滬商帮協會謹啓 
　　敬復者接准大函以山東會館旅滬同人報告種種情形無辜遭害屬敝會召集旅滬各團體公電政府要求補救庶東省人民不再受蹂躪之慘等因具徵貴協會愛護同胞顧全大局莫名欽偑敝會亦國家分子安危與共休戚相　斷無漢視之理承示一切極應協助以盡天職惟召集旅滬各團體開會討論人雜言龐一或不愼竊恐引起别種交涉於事實上反無裨助而政府更多掣肘之虞當茲國基初定積弱未返凡百將事亦祗好從愼字一面著手然東省人民慘遭此刦自不能不設法挽救以維國體而保民命民命再四思　惟有函商滬海道尹據情電逹政府急謀補救則大局或有裨益區區之心亦無非爲求全之計除已函睛滬海道尹迅予代電外特函奉聞尙希埀諒並致意山東旅滬諸君子爲荷總商會啓十月十四號 
[魯省水災之調查報告]  
　　中國紅十字會派赴山東調查水災員鄧笠航等報告云連日黄掖等縣百姓因避兵至濰縣者絡繹不絶然值昌邑一帶水勢未退徧地汪洋其顛沛流離之狀令人傷心慘不忍聞覩鐵路兩旁盡成澤國老幼婦女呼號之聲不斷於耳自東來者均用小搖車節節而至水災之最甚者以膠縣昌邑濰縣爲更烈淹沒已百餘村平度高密等縣次之淹沒村莊亦至數十綜計東西三百餘里南北百有餘里田園廣舍均付諸洪水澎湃之中矣濰縣東關外之廣文學堂係敎會所立亦遭波及南門外一望皆水該處天主堂露出水面祇數英尺主敎及敎士數人避居最高樓上現在水勢雖已漸退而磚泥房屋多遭冲坍財產什物均漂沒一空濰城一大沙地係巿集之所驟變爲一片空地店舗數百家不知去向店中人亦多溺斃屍骸滿路棺木一空北地苦寒深秋已甚災後餘生旣無禦寒之具又無果腹之糧朝啼夕號行道酸鼻若不設法施放急賑吾恐災民不死於水亦必無生全之望也 
[滬寗滬楓兩路之聯絡]  
　　滬寗鐵路管理局兼滬楓鐵路管理局局長鍾文耀君以滬寗滬楓兩路通軌由眞茹至龍華工程行將告竣亟應規盡一切現與交通部擬訂俟兩路通軌後發售貨客聯要辦法並與津浦甬嘉聯絡一氣其辦法如運輪商貨以及搭客在滬購有此項聯票者北可直逹天津南可通至杭甬彼處到此亦然 
[塡塞泥城浜洋涇浜之預備]  
　　公共租界之泥城浜及英法交界之洋涇浜河道狹窄貨船已不能出入僅有糞船麕聚該處臭氣四溢殊碍公衆衛生且邇來華界與英法租界均已行駛電車一應車輛來往諸多不便而洋涇浜一段又爲南北交通要道故經旅滬西商與英法工部局各董提議塡築馬路經已議决茲先從泥城浜入手大約在陽暦十一月間開工故英美工部局已前於日發出通告謂自十月十號起自新閘路橋起至洋涇浜一段槪不准船隻停留限至十月二十四號完全攔阻云 
[無軌電車卽日開行]  
　　英美電車公司在福建路（即石路）自鄭家木橋迤北至老閘橋一帶馬路開辦無軌電車所有電杆及來回電線業已裝設完備於前晚夜深人靜時將無軌電車拖往試演速率其電車式樣與有軌電車相似惟車身稍短觀之似更穩速聞日内即可開駛云 
[坐車人未被害]  
　　昨日午後三時許有一身服西裝年約三十左右之某甲乘坐黄包車至滬城彩衣街由西往東行經戴日湧火腿店附近忽遇仇人暗中開放手鎗一響坐車者未被撃中其時左近各商舗大爲驚駭坐車者坐至大東門相近即由車中躍出避匿無蹤詎車夫尙未知覺直拖至大東門口始悉坐者已不知去向察閱車板已被撃損迨該處守望巡　聞警蒞場調查已無影響矣 
[劉成章尙須覓保]  
　　滬海道尹兼外交部特派交涉員楊小川君曾經訪知有黨人劉成章者匿跡法新租界實昌路實康里二十三號門牌與米占元炸彈等案均有關係故飭偵探會同法包探拘獲解經法公堂訊判移送公共租界歸案訊辦現公共捕房訊無實據復於昨日送回法廨發落劉稱商人向爲洋貨生意從不爲非求恩開釋聶讞員商之法副領事德君以劉旣係安分之人必有親友出場具保如七天内無人作保須驅逐出界 
　　又據英租界訪員報告云江寗駐滬偵探員米占元於上月二十二號午後在公共租界芝罘路被人抛擲炸彈未中該探員疑係寓居法租界寳昌路寳康里一百五十三號屋内之尤成章即劉成章所爲報請法捕房將劉解送法公堂訊究並派其手下之余虎臣吳守山投案作證業經法捕房將劉押送至總巡捕房押候研詰口供再行解送公共公廨訊究在案茲悉前日奉張代總巡飭令刑事科員侃克君會同新老兩捕房捕頭將劉帶至大冩字間嚴詰據劉聲稱與陳定劍同居法租界因米探之夥余虎臣向陳借洋不遂將陳誘至英租界指爲亂黨報請老閘捕房將陳拘押當經捕頭訊無違法情事派探將陳押送出界嗣余又來家向陳索詐由我將余斥出彼臨行時囑我以後留意至米探被人抛擲炸彈時我正在家可以查問實係挾嫌誣害等語捕頭即飭中西包探將劉帶往法租界劉之住處查詢居鄰據稱是時劉確在家該探等即回禀捕頭轉禀張代總巡以劉並無違法情事母庸解送公堂訊問多費手續昨特派探將劉送回法捕房發落又聞米探手下之吳守山經法捕房查與暗殺范鴻仙案有關已在英租界將吳提回拘押經法代總巡石君研詰之下以尙有同黨匿居寳昌路前日亦派探帶吳前往指提適公共捕房中西包探押同劉成章至彼處查問不期而遇吳見劉已無刑具大呼何以將劉開釋即經中西包探喝阻始垂頭喪氣而去 
[查緝黨人供出之首要]  
　　　上海鄭鎭守使前日奉到江寗馮上將軍飭開據軍政執法處呈稱緝獲之亂黨李自維姚紀唐龍錫卿等三犯業經訊據供認據任運　掦州鎭江南京等處軍隊意圖謀亂不諱判令一併鎗斃在案　查李自維等原供内稱尙有逆首曹復初已由某國返滬與莊永泉黄少卿譚立吾張運連等暗設機關於某處正在密謀三次革命進行辦法等語則該逆首曹復初等確在該處匿跡應請飭行密緝等情飭仰嚴緝曹復初莊永泉黄少卿譚立吾張運連等務獲從嚴究辦等因鄭鎭守使已飭偵緝處曁軍警各機關一體查緝矣 
[鎭守使宣布黨人罪狀]  
　　俞炳昆前在滬上暗殺團謀害要人嗣因失敗逃逸飭緝未獲此次潛回滬上被鎭守使署偵緝處拿獲解訊供認謀亂不諱判令處以死刑　奉鄭鎭守使錄供詳請馮軍督批飭照辦業於昨日（即十四號）下午一時三刻將俞炳昆押至西砲臺鎗斃茲將罪狀錄下上海鎭守使鄭爲示論事案據本署偵緝處詳送拿獲俞炳昆一名並攪獲逆函及報告等件到署發交軍法科訊據該亂黨俞炳昆供稱去年六月曾入上海暗殺團和附謀害要人失敗逃避此次來滬原與浙省之王金發等接洽預備起事並擔任運動崑山宜興常州等縣警察等語直認不諱正在訊辦間又據續獲周瑛即周彝黄中英即黄傑等二名解送到署亦經訊據周瑛供稱原在崑山充當巡警此次因　俞炳昆救濟銀欵囑爲謀亂之信函是以辭差來滬預備一同附和變亂等語並據黄中英供稱去年八月份在寳山原籍後受逆首鈕永建委充馬弃會同收取敗兵遺散鎗械一次遂　辭差以後並不在鈕處辦事旋赴川沙充當巡警敎員亦未與俞炳昆等謀亂等語察核各犯所供核與派員調查禀復情形相符惟該犯俞炳昆上年在滬會入暗殺團附亂失敗之後果能追悔痛改前非自應遵大總統五月三日所頌命令予以自新免追卽往乃該犯不知悛改復又陰謀内亂擔任運動軍警實屬甘心從逆應將俞炳昆按照刑律一百零一條第二欵内亂罪判處死刑以昭烔戒而周瑛一犯接收俞炳昆運動謀亂信函竟然允從辭差趨附其平日蓄心從亂可知着照刑律一百零三條預備陰謀内亂罪判處三等有期徒刑監禁四年以示懲儆尙有黄中英一名於去年鈕逆叛亂之時受其委任下鄕收取敗兵鎗械亦屬跡近附亂本腰按律究辦姑念該犯以後並未和附亂黨乃在川沙充當警察敎員亦無劣跡尙知改悔前愆自應遵照五月三日大總統赦令免予懲辦罰令撤差川沙縣警察敎員一差發交寳山縣原籍地方官責保管朿以示矜全業將訊辦擬議情形詳奉馮軍督批飭照辦除將該犯俞炳昆一名依軍法鎗斃並將周瑛黄中英二名分别發落外爲此示仰軍民人等一體知悉此示 
[海軍司令部取締航船]  
　　海軍司令部以近來防務嚴密禁阻民船不得在浦江夜行經紀前報茲查由淞而滬以及由滬至閔行松江珠涇等處之航船毎日來滬均在黑夜行駛恐有黨人暗將危險禁物置入貨物之内交托航船朦混倫運爰於前日分飭吳淞水警第一廳長温幹臣及駐紥浦江水警第五分署長五壽良迅即誥誠各該處往來滬埠之航船户切勿代載禁物違干究懲並飭不得夜行仍將該船户主夥等姓名墍往來日期一併查明造册送核云 
[索償軍械損失問題]  
　　上年滬上開戰時日商大倉洋行棧房曾有軍械存儲其時鄭鎭守使以該棧地屬華界嚴區域即將軍火移存製造局内現在駐滬日總領事有吉明君於賠償損失各案内亦列此欵而大倉洋行Ａ字一條内載損失軍械一欵爲數甚鉅昨鄭鎭守使接准楊交涉員函詢前情鄭君以戒嚴區域照章不應存儲軍械惟因係外人之物已電請陸軍部擬議辦法當即函復楊君候郁核示云 
[（）盜匪白晝槍劫]  
　　盜匪吳寳城於前日白晝糾同羽黨十餘人在滬南十六舗附近搶劫某廠裝運之愛國布數十疋正擬携贓脫逃之際爲守望巡警等前往兜拿當將吳及江玉崑翁長成平寳才等四盜擒獲餘匪乘隙逸去即將所獲四犯併解警廳司法科由李科長分别提案研訊之下該盜等膽敢白晝在巿行劫實屬愍不畏法亟應按律重懲當即備文轉解地方廳由汪檢察長派員預審判令分别押候懲辦 
[美租界又出盜案]  
　　美租界東鴨綠路老朱家宅口利康押店前晚九時忽來盜匪十餘人各執器械有四五盜在外望風八九人一擁而入以手鎗嚇禁聲張即在抽　内任意搜括計被搶去大小洋數十元而逸事後由該店主投報捕房立即派探勘緝 
[通飭緝拿黨人]  
　　淞滬警察廳長徐輔洲接楊道尹飭開奉宣武上將軍行署飭緝亂黨暴動據所獲各犯供出各逸犯懸賞購拿一案合將原件餘交查照並通餘各區一體嚴緝務獲解究等因徐廳長奉飭後除分行各區外昨特抄單飭仰偵緝隊一體嚴密查緝飭緝各犯姓名列後　程壯　李省三　吳鼎九　季夙山　李亞　李桂培　陳傑　李德勝　陸純奇　黄斌　范春林　嚴春榮　陳五　姚全　邵明月 
[華法電車通行後之建議]  
　　華法兩界電車交通行駛以來生業日益發逹往來搭客無不稱便茲悉華商電車公司因兩界通車之後電力不足每向内地電燈公司借用即法租界電車公司問或亦向華公司借電故議在十六舗橋北堍營造電汽表一座以便隨時考騐電力並預備雙方借助電汽之用 
[聲明砌斷官路之原因]  
　　工巡捐總局昨發示諭云照得上海監獄與第二看守所合併改造擬將中間官路砌牆隔斷以資守衛前經往復商妥辦法嗣查監後官路本爲舊有街道逐漸推放已成通衛前巿政廳以城中通行車馬後三牌坊路時有擁擠之苦因於此路北首傳姓建屋時特令讓出路線開關傳家路一條俾由監後官路北逹花草浜以分三牌坊路之往來行人現在旣將監後官路砌牆隔斷則監前大路自應永久留出以利交通復經咨准上海監獄函覆照辦並請曉諭附近居民俾得從事工作等因前來除由上海監獄自行詳報外合行出示曉諭爲此示仰該處附近居民一體知悉須知砌斷監後官路係爲守護罪犯起見監前大路旣經議定永久留出於交通仍無窒碍爾等毌得藉口阻撓云 
[巿上發現銼邊銀元]  
　　北洋龍元及各省銀元近經政府通飭各省一律通用後巿上已日見信用不意近日滬地南北巿忽有一種鐘邊銀元發見每枚銼去七八分不等混用巿上時有所見非細察不易辦别此等作爲實從前剪邊錢之故智奸民貪利不顧大局殊於幣政前途爲害匪淺也 
[東南城地方會演講記]  
　　前晚七時東南城地方會開演講會請戈鵬雲君演講家庭敎育要旨來實到者甚衆戈君講詞大旨謂兒童本性皆善因受外界或觸轉移天性逐成習慣故家庭敎育所以養成兒童道德心實爲正本清源之法云云請解詳明聽者津津有味至散會時已九句鐘矣聞戈君著有家庭敎育必要一書現已付印月底可以出版是亦研究敎育者之參攷資料也 
[偵探查勘盜案]  
　　北新涇西洋　鎭附近諸修梀家於前月下旬被盜搶劫迭經失主至地方　禀請嚴緝賊盜經汪檢察長傳諸到案預審之下因涉及某某等數人諭候實核在案茲悉汪廳長以此案究竟失贓幾務所請爲派員帮同資勘景警務長即於昨日伤派本所偵探載逢春沈阿松趙杏山等前往查勘復候核轉 
[婦人尋獲盜匪]  
　　住居奉寳縣境之婦人周宋氏前被盜匪刦去棉花數十包報經該縣公署請緝嗣由上海水巡捕房緝獲此案盜犯榮阿　十名解送地方廳訊併收押在案茲悉此案内之盜犯多係該縣之人因此失主盡龍認識昨日午後該氏因事來申行經拉圾橋蘇州河地方瞥見盜犯周阿與恐河中船上該氏立報水巡捕房派探何阿春前往將周全獲禀解捕房移送地方檢察廳收押候辦 
[聲訴手鎗來歷]  
　　徐州人馬子桃近由南京來滬寄居泥城外宜昌路六百五十八號門牌趙義生家經趙偵知馬帶有手鎗兩支報告捕房將馬與手鎗一併帶去昨解公共公堂請究原告投稱在日商第四紗廠做工馬寄居伊家因私藏手鎗是以報告捕房拘案請究訊之馬供向在日商第五紗廠做工於夏間隨該廠日婦候藤氏至南京近始返派該手鎗係日婦托帶來滬該氏與其夫日人干培大約明日亦可返申王襄讞商之英領康君判馬押候查明於下禮拜一再訊 
[泥水匠失足跌斃]  
　　黄浦路五馬路轉角現在　造洋房昨有浦東泥水匠趙引泉從高處失足墜　　　頭部當送同仁醫院不及施救而死聽候相騐再行收殮 
[乞丐病斃]  
　　　袋角船廠後某姓新蓋草房尙未完工前日有年約三四十歲之乞丐一名病斃於空屋内由四區二分署崗巡查見昨訪總保報堂收殮 
[新屋被焚]  
　　梅園裹漢中路西有朱姓新建恊興里巿房五埭甫經工竣尙未出租詎前晚二時後埭空屋内突然起火由閘北救火會到場救熄共燬樓房八幢當火熾時四區二分署四區警署各派長警到場彈壓事後經薛署長派探調查起火情形再行究辦 
[烟犯分别科罰]  
　　閘北檢察分庭前日將訊實烟土犯起訴審判分庭判决朱光彩張補泉二名因帶烟具罰洋十五元朱秋甫帶膏二錢罰洋十元毛阿寳帶土二十八兩罰洋二百二十元葉業模帶土二兩罰洋二十元吳士林帶土六兩半罰洋八十元高廷福帶膏一錢罰洋二十元王阿龍帶土七兩罰洋五十元葛雲春帶土六兩罰洋十元裴永定帶膏一錢罰洋一百元尹范氏帶土八兩罰洋一百元趙唐氏帶土六兩罰洋八十元吳翟氏帶土十兩罰洋一百二十元許吉生帶丸藥十一兩罰洋三十元李金德帶土二兩罰洋十元又謝文龍帶土八兩王陸氏帶土二十四兩李大洪帶土二十二兩丁金頭帶土九兩均送地方廳核辦 
[船户私帶烟土]  
　　警廳内偵緝隊士趙金和前日在董家渡地方查見龍華船户金子堂私帶烟土當即恊同第七崗警察拘住解送一分署搜得證物烟灰一兩八錢五又在襪底内搜出土樂三小包當飭一併移送警廳司法科訊明核辦 
[查究冒牌肥皂]  
　　英商祥茂公司偵悉西門外斜橋南面鼎豐肥皂廠仿製該公司之戲法牌肥皂在巿混售經該公司禀請英領移文滬海道尹楊小川君轉飭上海縣洪知事調查禁阻洪君奉仿後業已飭派催徵吏詣該廠調查限日禀復以馮核辦 
[塌車撞壤電車]  
　　滬南祥泰板木行棧司處阿虎前日推一塌車載送貨物至王家碼頭時適遇華商五號電車由北往南避讓不及因之互撞致損壤電車頭上之玻璃即由三號查票員談春將廣扭交第十崗警察帶至第一分署問明虞駕車不愼者罰洋五角並照賠該公司損失洋八角給公司具領 
[船户拘獲竊賊]  
　　亞西亞公司雇船户趙雲龍陳毛弟裝遠洋燭二十箱他往於前晚泊舟該公司碼頭被竊賊王昌榮等多人將所裝之洋爛竊取正欲逃逸爲趙等覺察賊拿該竊等知事不佳遂將所竊之洋燭十六箱抛入浦中意圖滅跡經該船等户將王昌榮拿獲撈起原賊五箱餘已漂失昨日報由該公司解送水巡捕房由梅捕頭　函解至地方檢察廳收押候究 
[遞解復來之詰問]  
　　過犯張阿六前日至寗波路木作場内竊取　皮被工人張阿成拘獲吊打由捕查見一併拘入捕房昨解公共公堂訊明判張阿六押西本一月期滿帶　再核張阿成從寛開释並以張阿六已 
 
 
 

Page 11

 
 
兩次函送上海縣知奉署　回江北原籍何以帶回廳再函詢上海縣知事候復到再核 
[刑事改爲民事]  
　　南京路志大瑞茶葉店控前在石路程裕祥茶葉店内爲夥之汪永生騙取值洋二十九元之茶葉十箱昨由捕房將汪拘解公共公堂訊係貨欵糾葛判將刑事案註銷歸民事案訊理 
[抵賣全合產之糾葛]  
　　彭笑菴控李文周擅將合置地產抵押與鑫記公司等情前日經公共公廨中西官傳訊兩造均延律師到堂代表判被告仍交原保着原告備價取贖並由公堂　論將單贖回暫行存案候再核奪 
　　又魏天生控王萬生擅將合置地畝盜賣與吳緝甫一案前日亦經中西官傅案質訊之下判吳交原保王押候將所得地價繳案再核 
[介紹俳優雜誌]  
　　昨承文匯圖書局惠贈第一期俳優雜誌一册是書係馮叔驚君所編月出二册内分劇論劇評脚本紀載雜錄等等詞旨雅馴趣味濃深洵爲提倡戲劇之佳本特誌之以介紹於研究藝術者 
[謝劵]  
　　昨承永記公司丹桂第一臺惠贈優待觀劇劵兩紙書此誌謝 
雜評三 
[取締審理盜案[  宇] ]  
當懲治盜匪條例未定之前審理盜案者祗可根據常律以證據之充分與否以爲衡而桀黠者巧於趨避每爲倖免即證據即充分矣其未至故意殺人或强姦婦女者其罪亦僅至無期徒刑而止不足以儆其餘也而盜匪之多遂日甚一日矣及懲治盗匪條例頒布實行人民方以國家之除暴安良交相慶　而一般縣知事等又往往牽强援引有本非盜匪而亦處以死刑者則又涉於冤溢矣宜乎司注部之切實取締也 
來函 
[留法學界西南維持會來函]  
　　申報主筆諸先生大鑒逕啓者列强開戰法國最當其街戰期間留法諸同學不免有經濟困難學殖荒落之慮用特組織留法學界西南維持會擇安全之地點持懹學之生活合力經營略有端緖惟恐内之接濟用特干請貴報以友愛同胞提倡遊學爲主義必荷贊成焉 
　　一請貴報特設留法學界西南維持會報告）一門二请貴報於報告之首要求各省報社隨時轉載本會開辦之始所能報告者如左 
二法政府已遷波爾多巴黎現尙安全諸同學之遷居蒙逹爾城者已三十二人俟覓得西南相宜之地當再遷徒 
三家中匯欵方法 
　　甲由家中交欵外交部由外交部電告使館劃付浙江錢君北京畢君曾行之 
　　乙由家中交欵於北京崇文門内船板胡同由義興局電告法國豆腐公司劃付湖南林君曾行之 
　　丙由家中交欵於北京或上海之中法實業銀行由巴黎之中法實業銀行劃付○其他方法俟籌定再報告留法西南維持會謹啓 
　　㈠現值戰事郵便與經濟機關停滯或存欵不能提取或滙欵未能寄到須設法籌借維持生計以待戰事之終又因東北各地軍事恐惶宜設法遷避安全之所旣免紛驚且可從事學問茲結合旋法聞志在西南各省組織維持會逹以上之目的 
㈡以蔓逹爾城爲初辦地點隨時局情形酌爲推廣或遷往他處㈢在各處寄居同人或自租房屋或寄居旅館或入校均隨時機酌學貴惟每生活費用每日不過七十佛郎一切食宿零用及均在定人内若能特别節省延長時日亦隨時設法研究實行㈣每人每月所須費用如無存欵者由本會向使館借領俟戰後歸還 
㈤欲入校而無現欵者可由使館與本會函商校長請其緩繳學宿各費俟戰終後歸還（大學預備學校與農工商實業學校每月七十方略可足用） 
借欵與欠費皆係目前救急辦法不能持久宜早各自致書中國催滙學費至如何可免匯兌停滯之困難可由本會調查報告 
㈦欲入本會者須自備毡被諸物因倉猝問人數較多恐難如數覓得牀具關於飲食亦或難得相宜之所則須由同人自任烹調 
㈧本會可擔任代覓房舍旅館學校及代借欵項諸事至同舍組織如飲食起居諸事須由同舍者自相酌定組織 
㈨欲入會者須照約定辦法實行至少以一月爲期并冩入會劵如後 
㈩欲知本會詳細情形者請詢本會事務所 
[南巿衍茂長泰新等行致淞滬警察廳長函]  
　　敬肅者敝行等開設南巿十六舗一帶左右鄰居悉爲鷄鴨行每日見倒提生禽者甚多　觫哀嗚慘難言狀况生禽出賣之時銅禽者又往往飽以榖食泥栖等物圖增重量而此時之倒行逆施種種殘酷手段尤爲目不忍覩竊恩虐待生禽有干禁合租界以内厲行禁止此種殘忍舉動已罕有發見十六舗與租界毗連觀瞻所糳似亦應切實取締用敢不揣冒昧懇乞廳長派員調查重申禁令則功德無量也再南巿　行以前亦在十六舗一帶今已遷陸家浜每見有羣猪行緩之時驅猪者輙以尖利之鐵鈎任意鈎拖時加痛繋甚至鮮血淋漓亦所不顧並祈廳長飭查嚴禁迅賜施行無任盼禱 
 
 
 

Page 12

 
 
   
 
 

Page 13

 
 
自由談 
游戲文章 
[海上竹枝詞十六首] [  重匀]  
　　舶來品物競行銷。國貨舶曾掛眼稍。學得流行門面語。逢人偏愛說同胞。 
　　國民心死最堪傷。人到財多血便凉。慈善一毛偏不拔。每逢和酒却髮雙。 
　　申寗隔海一宵程。寗紹江天與甬興。莫謂華人工媚外。價亷姑趁北京行。 
　　兜銷牙粉把鈴搖。假虎眞人次第跑。爲欲國人用國貨。别開生面活商標。 
　　青年婦女鬥新粧。參酌中西計短長。革　套裙歐美派。　成髮　效東洋。 
　　中西一樣看跑馬。舍已從人别肺腸。試問泥城橋外客。幾會挈伴到江灣 
　　勿知艱苦勿知愁野馬難焉好浪游有意使人爭注目汽車絡繹出風頭。 
　　近來新劇皆稱社。舊劇園亭盡舞台。男女合班誰作俑喪。心淫戲間天排。 
　　幾輩青年亦太　呼朋結伴劇埸來一心都在包廂内兩目何會到戲臺 
　　青樓陷穽害人多狐媚偏工術有魔朔望燒香紅廟去輕將罪恶委彌陀 
　　深青冷巷尙徘徊雉妓生涯亦可哀一虔春風雨鷹併美人情重餉楊梅 
　　説到男兒更　蹉婦人裝飾幾無　廣生花露春林粉夏士運牌好雪花 
　　歐人裝朿未裝齊便把同胞着意欺若問英交通與否洋涇浜語愛皮西 
　　偷香竊玉好工夫艶麗居然入　　但有一　奇怪事牀頭人亦畫葫蘆 
　　鄕愚髮辮偏難去女子翻能剪勿留不料中央嚴命令反先遵到婦人頭 
　　春江有藪可逋逃意煞烟　　　　漫道年來生計窘七錢銀購八分膏 
[夏得海致東海龍王書] [  掃綠]  
　　東海龍王殿下敬肅者昔鄙人蒙蔡狀元保舉獲抵貴宫備承優禮五中銘威至今不忘茲者突聞某國爲掃海之舉竟至侵及貴宫曷勝驚駭鄙人嚮者會遊水晶之宫難離别千餘年而閉目尋思如在隔昨頃遭兵燹能不傷懹水晶之坊水晶之馬其猶峙列於宫門外耶鄙人嚮之所憑眺而撫摹者也水晶之燈水晶之傘其猶縣掛於宫門内耶鄙人嚮之　瞻仰而玩弄者也今無恙耶水晶之庭鄙人所履水晶之階鄙人　上水晶之柱鄙人所憑水晶之牀鄙人所登今無恙耶鄙人曾坐水晶之梘鄙人曾臨水晶之筵鄙人曾持水晶之　鄙人曾捧水晶之碗今無恙耶水晶之榻水晶之帳水晶之枕水晶之　鄙人之所盤桓而臥寐者也今無恙耶所最不忘者龍婢所捧之水晶便壺也其未經掃海之所損耶水晶之衣水晶之裳水晶之靴水晶之冠鄙人之所借用而服御者也今無恙耶所最不忘者龍妃所曬之水晶褲子也其未經掃海之所損耶凡是諸物鄙人實日夜焦念而不能忘連天騰砲火之光水蔣煑盡匝地繞干戈之氣神亦知危廻頭貝　珠宫恐有桑田之變極目瓊樓玉宇能無杞客之憂敬具蕪箋恭探貴况聊乘鯉便藉請龍安洛陽走客夏得海三鞠躬 
詩選 
[秋蘭] [  湖寄厂]  
　　彼美何曾絶資音吟窗相對契同心香餘楚澤風前偑思寄空山月下琴霜露不敎深夜襲塵埃肯許片時侵秋凉一味傳幽谷賞識芝蘭慰素襟 
筆記 
[襲英（續昨）] [  禹甸]  
　　十二年後歲在辛亥孟冬之日姜父早起灌漑殘菊忽見一少婦遍身　素手携小孩行至已前低首謂曰老父尙認識我乎姜父遽聞是言如入夢境茫然不知所對加以老眼朦　一時不辨誰何注視久之忽有所觸始大驚曰汝非襲英耶又指小孩曰斯何人耶恨夫現在何處速爲我言之襲英未言而額先蹙然恐傷老人之心乃强自抑過從容而言曰父母急請坐下容我詳告時李某夫婦亦已聞信奔至襲英一見二老不免悲從中來而李母至是驚喜交集不　他計急問别後狀况襲英始言曰請先恕我不告私奔之罪並十二年中無片紙隻字之忍然皆有萬分苦衷存乎其中勢有所不能耳吾二人初至東京即以求學爲目的五年後再之英之德之法之俄之美東西奔馳身無寗白至川資旅費皆係同志所補助今年夏初同志聞廣州失敗惡耗皆髮指眥裂願同歸祖國共國大事秋初吾同吾夫由日反鄂同寓漢日義軍俩起吾夫入武昌軍隊身先士卒屢建戰功九月初旬之戰死於機關鎗者不知凡幾而吾夫亦礓臥彊場矣襲英述至此窈窕老父之形景祗見其稍蹙雙眉尙無十分悲戚之容蓋因年久心灰早已置之度外惟李母究是婦人心腸不免流涙嘆惜襲英又曰吾問耗後急欲奔赴戰地辨認屍體而以戰事正亟南方面均不放行思欲即以身殉而已留有一點血正需人　養無奈何忍痛偷生後又託人至戰地尋覔已爲紅十字所掩埋又無標識無可查認乃爲虚設靈位遙祝英魂歸來然吾夫立志如　今果爲民氣而戰死雖死無憾時交通斷絶幸同志時時渡江前來慰問至下旬始有日輸來漢急急摒擋一切始挈此子歸耳噫吾言盡於此矣乃令子一一拜　並曰子名小恨已十歲幸頗　　　不於父將來或可造就遂居姜宅愼奉姜父兩家亦時通音問矣此爲朱于野笠所述如此爰配之 
醫話 
[耳之衛生（四續）] [  丁福保]  
　　　傳染病耳病起於流行性感冒麻疹　扶斯　扶的里流行性　骨髓膜炎等急性傳染病結核徽　等慢性傳染病者頗多其中亦有直接間接之别直接者如罹流行性感冒該病原　自血液以逹於耳而耳亦羅同病是也間接者如因流行性感冒而起加答兒如咽頭加答兒氣管枝加答兒此加答兒波及嗽氏管而入耳則患化膿性中耳炎是也他如罹窒扶斯麻疹猩紅等症者亦有比患中耳炎每侵入頭蓋之中誘發腦膜炎等險症幸晚近中耳炎之療法白益進步敬能及早治療無不立愈即移爲慢性亦非不治但殊危耳 
　　病毒由歐氏管而至耳中敬於拭鼻時注意之常得預防之効曾見一人患中耳炎幾瀕於危予盡力探索其旣往乃各此人於罹流行性感冒時併發鼻加答兒抺拭鼻液未得其法以致炎症侵入耳中也吾邦人士往往以手摖兩鼻孔而强拭之不知耳中空氣悉爲拔出而病毒遂得與空氣並入聽道之中揆諸衛生之道悖謬甚矣要之鼻腔閉塞亦宜延醫診治苟苦悶不堪祗可以手捺一鼻孔拭之且忌用力過度若鼻液太多左右鼻腔皆閉塞而盡力向後吸引自吐出則亦有入耳之虞 
　　罹肺結核者咳嗽之時痰自咽喉喀出徽菌亦多侵入歐氏管而患結核性中耳炎 
小說 
[花木蘭傳奇] [  天虚我生]  
　　第十五　壯别（再續） 
　　（淨武生持鞭率衆同上）淨哥哥請了（武生）兄弟請（淨）俺們如今下得山來敢則往花將軍　　（武生）正是此意（淨）哥哥下山過來到底可打探得花將軍是好是歹武生俺那有不打探明白冒昧投向的道理兄弟只是俺們帶領　許多人馬則去未免使人動疑俺意　兒郎們且駐紮校塲俺和兄弟隻身前去先行請明白了的爲是（淨）悉聽大哥之命但不知俺們該怎麽個講法（武生）則個兄弟不用問得去到那裹只聽爲兄的講便了（淨）如此甚好（武生）兒郎們聽令（衆）有（武生）爾等將大隊人馬且往校場聽候令下（衆得令（燒場下）（武生）兄弟隨我來（武生）（淨同下）（末林守守 
軍裝上） 
　　（中吕合套）（石榴花）旌旗不動戟門高鼍鼓起風濤曉寒微雪點征袍把風霜吸飽白了斑毛抺烏駒待走燕山道把吳鉤插上征腰敢則聽轅門吹角霜天曉俺索便結束上河橋 
　　在下林守蒙花將軍不棄擢用軍前念我衰頽不堪弓馬着爲參謀軍事不用兜矛向敵則算是將軍的　恩在下的萬幸今日花將軍傳下將合着將所招人馬於午刻向校場取齊在下已經傅令與地方官知悉此刻已是辰牌時分你着花將軍門前已是兵馬紛騰旌旗招映那些軍前將校已是齊集早晚當便拔隊起行在下須索見過花將軍來正是人都殺氣速雲黑我獨忠貫日紅（未完） 
　　編輯者啓事嫣紅劫譯者李君常覺月前忽患肺炎誤於庸耑幾致不測幸得西醫張近樞君挽救始漸輕減張君堅囑常覺休業兩個月不得從　譯著故嫣紅劫小說亦當與閱者暫别編者於前日往視常覺託爲代述綠由如此　閱者諒焉 
 
 
 

Page 14

 
 
   
 
