# 1899 - 290 - 4909528

 

Page 1

 
 
[謝絶干求] [  申報舘主人啓]  
本月初二日本報曾登姦案上控一則蓋卽蘇州王少卿控王明府姦占伊妻之案也閲數目忽有自稱不平人者由郵政局寄來匿名信所述情節與本報大相徑庭窺其意蓋欲指王少卿爲訛錢而爲王明府及邱某巧爲開脱本舘固不敢偏袒訪事友然亦不能遽信人言因卽另倩妥實友人在蘇偵訪旋得覆信所述與從前訪事又函告者大略相同可知不平人所言未必果係平心之論而本舘實事求是之意可以昭然共明矣抑本舘自經始迄今恩三十載州所登之報賣者類皆審愼再三雖存隠惡揚善之心從無曲律舞文之事不惟匿名之信萬不録登卽相識者或當面干求或修函囑託亦必嚴以拒絶斷不能曲狥人情用能取信於人風行遐邇敬告中外諸友此後幸勿多所干瀆致紊本舘章程也肅此布陳惟祈雅鑒 
[新印大字古文雅正告成] [  圖書集成局代啓]  
是書乃漳浦蔡開之先生評選及前賢均皆選撰可爲雅正矣飛鴻聞書林倩六局代爲排印出而問世其中自漢唐宋明諸文二百世餘篇歴代名臣奏議採之各家文集廿一史者以及文選文粹文苑文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兑此佈 
[英搭交兵中國宜派兵船觀戰説]  
凡事貴乎歴練而兵法尤以歴練爲先泰西各國之造就武員也平日開設武備學堂使有志從戎者入堂肆業曰布陣曰築壘曰放砲曰演槍曰運軍糧曰通汲道曰測繪地勢曰攷察天時此皆陸師所必不可少者至於海軍則於海上之沙線風濤艦中之速率馬力以及何處有礁石何處可避風若何而置水雷雷雷若何而禦快砲機砲機括何以使靈捷帆枕何以便轉移童而習之歴久漸底於精熟然猶恐平時雖胸有成竹遇有戰事或不免紊亂驚惶於是乘局外友邦偶開兵釁卽派令從旁觀戰藉以增學識而廣見聞此泰西各國之兵所以日進無疆得以鶚視鷹瞵天下無敵歟今者英人與搭浪施華列失和已久日來漸啓釁端雖宣戰電音未經傳播而兩軍相見曾經小訊干戈傳聞日本海軍省大臣已於日前派令某兵艦鼓浪而往俾目覩兩國軍士决勝負於洪濤漭瀁之中此外毆美各邦觀戰之人亦已次第就道我中國當屢敗之後亟圖重振海軍以期武備修明免受外人之侮富此英搭事起正可藉以爲歴練之資不知手握軍符者亦思愼選武員以一觀其軍容之盛否或曰搭浪施華列僻在阿非利加洲之南我中國雖有海軍僅於海口設防從未曾越萬里重洋飛駛於溟渤滄茫之際一旦派令遠適異國萬一風波陡起恐生意外之虞且阿非利加洲永士天時皆極恶劣軍士奉調而往或不免疾病叢生將若之何執筆人則艴然不悦曰我中國之委靡不振時時見侮於外人者正坐此退縮因循畏首畏尾耳如曰風濤險阻試問平時在學堂中講求者何事豈尙不明行駛之術趨避之方至於水十天時易致疾病則凡人一入營伍卽置性命於度外砲火且不容退避更何患乎二豎之侵目今中國軍威早已一敗塗地得此絶好機會正可藉增歴練得以稍稍雄强免致環海鄰帮鄙諸自鄶以下而尙逡巡詭避不思奮發有爲爲問國家擲千百萬金貲購艦購械將徒觀瞻之具乎抑果用以禦外侮而張國威乎反而思之當不待羽檄嚴催而卽已投袂而起矣且僕之所謂觀戰者固不第觀英搭兩國之軍容也當夫兩軍相見之餘泰西諸大邦若俄若法若德若美若葡若荷皆派出兵船環而觀戰我中國統帥旣與之稔可儘可互相討論俾成敗得失了然於胸中卽諸太邦戰艦軍裝亦不妨一一研求攷鏡此其廣學問而擴聞見較之在學堂肄習誠哉天壤相懸矣今者北洋定製之海天海圻海容海鏡各兵船已次第來華編入海軍之隊曷弗選派一二號乘風破浪作壁上之觀耶夫我人搦管作時文旣取先正名篇揣摩簡練又必遍求時下獲雋之作覘其風氣使之花様斬新然後風簷寸晷之中得以詞調鏗鏘雅合主司之繩尺彼武功與文教事雖殊而理則同袞袞羣公當亦於此事一爲籌及也 
[本舘接奉電音]  
　　昨日午前京師飛電傳來上諭三道旨一道敬謹譯登○九月十七日奉上諭直天津府知府員缺緊要著該督於本省知府内揀員調補所遺員缺著戴錫钧補授欽此同日奉上諭直永定河道員缺著榮銓補授欽此同日奉上諭福建興泉永道員缺著陳景祺補授欽此同日奉旨鑲黄旗滿洲副都統著恩普署理欽此 
[英搭戰耗]  
　　徐家匯匯報登泰西電信云某日有英兵三千名在雷地斯島與搭人交戰英廷派赴搭國督辦軍務之寳星布勒氏已在南阿洲布置一切文武均歸統屬旋又奉廷旨搭國全境一律改用軍律波國總統降旨令國人恊力助搭奥蘭治國則以軍律逐英人曷雷勃搿附近英人所築鐵栅盡被搭人毁去守者皆逃英將帶大砲十二尊來攻未及交戰英提督海立司氏指麾水師一隊登岸駐紥英國守阿之兵頓增至五萬人各國武員觀戰者皆由本國次第啓行 
[請調巡船]  
　　南洋小吕宋島某日報云頃接阿美利加洲電音略謂美國水師提督刁威氏曾上奏總統麥堅利旋復移商理藩院大臣議添駐泊亞東艦隊如目下各巡艦中有可抽調者請立卽撥往飛獵邊沿海巡邏以期杜絶土人接濟道 
[留心商務]  
　　徐家匯匯報云法蘭西國各處商會總辦相約上書政府請援照英國成例研究商務書中要旨大约謂法國工藝向爲各國之冠民人智巧心思亦在超等之列其商務之所以不振者以人無恒心耳今宜多備兵船巡緝商人所至之地冀將商路宏開至馬逹加斯加亦須妥爲整頓以杜英國覬覦之心并廣設電綫越中國而與俄綫接連 
[日興商會]  
　　營口訪事友人云邇來旅居營口之日本人以貿易日盛商業將興羣議創立商務會推駐營日領事田邊君爲總董繙譯官松崎君爲總理餘由三井洋行執事人及各日商分任其事本月初六日卽西歴十月十號在遠來洋行對門新屋内遍缀燈彩璀璨輝煌午後一點鐘時會中人聯翩而至少選田邊君登臺操日語宣示立會宗旨並祝大清皇帝萬萬歳旋又操華語宣播頌詞華商陳雨亭致詞答之是日到者日本官商三十有八人女二人中華官商十人禮畢至院外合照一像然後大開綺筵　呼暢飲笙簫並奏其樂無涯聞會中人釐訂章程每月聚會二 
 
 

Page 2

 
 
次藉以研究商務利弊使兩國聲氣彼此聯絡以期恊力振興又鑒於本年鼠疫流行思患預防擬設衛生局已電召日本醫生十一人工程師數人俟到營後卽須次第興辦所需經費由東永茂仁裕東盛和等鋪各倡捐銀二百兩此外须向大小各店勸捐庶集腋成裘可望持久也 
[照録剛使相籌餉移文]  
　　照得本閣部堂承准軍機大臣字寄光緒二十五年八月初三日奉上諭前據候選道譚啓瑞條陳廣東籌餉事宜呈請大學士滎禄代奏其單開之富商報効祠堂捐資尙屬無傷政體至釐金招商承充收集規費助餉兩條有無流弊必須熟察該省情形方能酌定剛毅曾任廣東巡撫諸臻熟悉卽著按照該員所陳四條悉心酌核妥籌具奏原摺單著抄給閲看又聞汕頭有税無釐能否設法酌辦以裨餉需之處并者通籌利弊詳悉奏陳將此諭令知之欽此遵旨寄信前來合亟恭録并抄録原摺清單咨行貴督部堂查照將單開各條是否能行悉心酌核尅日咨覆至釐金歸商包辦一條前經議及今奉寄諭自應遵照辦理應請貴督部堂轉飭司道等傳集公正殷實商董妥籌辦法详定章程總期有利無弊集成鉅欵以補度支不足是爲至要須至咨者附録候選道譚啓瑞原擬籌欵節略事例各條計開一當商報効請奬查乾隆年聞揚州鹽商報効數逾百萬有官至侍郎者近年如臺灣林維源捐資數十萬亦賞京堂此外各省督撫因捐資請奬實官或賞舉人者屢見奏報廣東富商最重功名不與縉紳之列雖家資巨富亦爲宗族所不齒卽以職道所知而論新寍香山等縣商人在新舊金山一帶貿易家資千萬者四五百人數百萬者千餘人若前往觀諭有報効百萬數百萬者則請特賞以侍即京堂官陛其報効稍次者亦酌奬實官舉人之類當可籌集鉅欵若他省富商亦聞風而起則尤未可限量節略未畢明日續登 
[湘中教案]  
　　徐家匯匯報云湖南衡州府屬耒陽縣卽三國時龐士元臥治之所也縣治杉木橋畔近有西教士建一天主堂講道傳教紳民少見多怪往往妄造謡言本年六月十九日忽糾約多人將教堂焚燬縣令陳明府一面派差彈壓一面申詳衡永郴桂兵備道憲龍觀察不知觀察因何將明府派往彈壓之差役三人提省訊鞫差役懾於嚴刑供認曾向某人詐得洋銀百元目下事爲法國駐華使臣所聞已據情向總署伸訴并索賠所毁教堂至三差役則一已由觀察定死罪二人發往某處充軍矣 
[懼刼罷市]  
　　廣州訪事友來函云本月初三日大良鄉車渡由鄉往佛山中途突遇長龍艇兩艘迎面而來駛旣近艇中諸匪拔出槍械一躍而過將船中財物搜刼凈盡始從容揚帆而去同日南海縣所轄官窰鄉渡由省城駛至珠籠口有一匪艇尾追而至諸匪躍登舟上將所有銀貨及諸客行李刦掠靡遺初六日花縣境内横潭渡由省開至老鴉罔被匪追刼貨物財賄無一存者花縣炭步卽有貨船七艘同於某日由省開開回被匪截去五船幸兩船飛槳脱逃然均受驚不淺矣事爲花縣所轄石龍炭步二墟各鋪户所聞因貨物無計流通一律閉門罷市旣而南海縣屬金溪墟及官窑墟各店亦相繼歇業聯名禀請地方官嚴緝匪徒以安行旅未悉賢有司將何法以治之按粤人呼航船爲渡車渡云者卽滬上所謂木輪船也 
[鹽犯越獄]  
　　廣州訪事友來函云上月二十八日之夜初更時番禺縣獄逃去重犯十四名傳聞起意者爲陳亞有伍亞榮二犯先是其羽黨時賄通禁卒入探情形且以多金供二犯揮霍同號之犯皆得沾其餘潤是以心悦誠服從未漏洩春光是夕先與其黨約定乘看役出外猝然謀發遂不及防蓋其蓄意圖謀已非一日矣習日某營勇丁在芳村拘得黄亞杰一名解請番禺縣某大令研訊供稱上月二十八日有人潛以火槍交集亞有伍亞榮約爲内應届時各舉鵝毛扇爲號蜂擁逃出由東門雉堞間縋下旣出城從他路先去小的等聚然出獄無家可歸以是仍被拘獲云云想各犯旣有蹤跡或不難設法禽拿也 
[皖省决囚]  
　　安慶訪事友人云本月十一日午刻安徽臬憲聯星樵廉訪接到刑部釘封公文卽飭縣主由司獄提出男犯一名如法捆绑押赴市曹斬决當此犯出獄時談笑從容願盼自若一若不知斷頭之苦卽在目前者然及抵法塲謂劊子手曰請將好頭顱斫得乾凈些母令喒老子多受痛楚也不意一刀砍下血湧如泉頭未遽斷復砍之始身首異處見者爲之咋舌聞此犯係六安州圖財害命之正兇眞所謂可憐而不足惜者也 
[治蠧神方]  
　　江西訪事友來函云新建爲南昌首邑民俗刁頑素稱難治縣令江雲卿明府蒞任後暗訪事查凡有害於民者去之淨盡旋又繕發小諭嚴禁民間刁訟誠切中弊病之要言也其文曰爲治首在乎安良而安良莫先於除蠧所以管子治齊去其害馬尼父相魯罪及飲羊本縣下車伊始他務未遑先以除蠧安良爲事訪得境内有一等棍豪民蠧串通衙蠧表裏爲奸凡遇民間訟事輙敢播弄包攬串門擾害無惡不作以致良善者均荒工失業懦弱者更蕩産傾家試推其弊厥有五端本縣生居皖城亦係皖民此中蠧弊向來洞悉今服官斯邑確有所聞雖蠧民之弊百出不窮而似此等串蠧之局扛蠧之人若不嚴加懲治是本縣從蠧殃民如職守何如吾民何今將蠧弊五條指出列後一曰串控在鄉民薄物細故原無呈控之心該蠧等從旁挑唆乘勢鼓簧小民無知墮其坑陷蠧則先爲夤緣請託之門繼又彌工包攬之局弄刀筆曰包告結書辦曰包准黨差役曰包提賄門丁曰包赢一紙入衙多般花費稍拂其欲窘辱隨之甚至爲兩面之刀出一人之手狡詐百出延累無休罄小民之資財飽蠧等之囊槖且有田産久空而案懸莫結者一曰勾控鄉民負氣來城苟得善言排解卽可釋忿而歸而蠧等聞風趨至如蟻附　始則勳以危詞煽其無明之燄繼又餂以蜜語詐以必勝之方小民因受其牢籠而不覺公門一入挾制白端思伸枉而呼籲之路阻欲息事而勸解之計窮任噬爾臍難脱其手者有之一曰歧控事本細故蠧則先架以大題案本輕情蠧則聳科以重罪是一事也而事中伏事一案也而案外生案株連蔓引親枚無可全之人累賣連詞終身乏自湔之路且案未訊而追呼已徧及村落審未結而越控已歴經憲轅任意飛誣枉中有枉恃符競詐歧路多歧受者由是受冤間官因而眩惑者有之一曰揑控事原莫須有情出無奈何此固難定以爰書抑亦宜在所矜恤者也而蠧則造作虚詞裝點實跡不難將無作有弄假成眞甚至中証有名而無其人控告有人而無其事名爲開井吃水實則設阱陷人而辦稿之書吏奉票之差役一氣串通上下其手視鄉民爲魚肉供棍徒之吞噬及至到官問明而小民之家已破矣一曰冒控情平訟息忽來翻異之人時過境遷頓有無端之控究其前案而無名根其實情而詞遁此因蠧等貪財敲詐冒替而來得賄帮扛挿身而進非親是親無眷有眷法紀目無廉恥道喪雖爲蠧之敗類究爲民之禍胎者有之一曰孕控地方本安靜而蠧以有事爲榮良懦本性成而蠧以挑唆見巧飽兩家之酒肉恃作中證爲生涯得偏袒之錢財以説是非爲本務藉口於排難解紛滿腔皆顛來例去此等蠧弊鄉民屢受其愚弄而書差皆引爲線索者也以上諸弊本縣確有所聞姑寛已往難恕將來倘敢仍陷前非定當盡法嚴治斷不寛從凛之愼之 
[石首水災]  
　　沙市訪事友人云湖北荆州府屬石首縣境黄金堤一帶市廛鱗比商賈雲屯日前忽江水漫溢將堤衝毁頃刻波濤滚湧田廬牲畜悉付東流淹斃男婦老赢多至五六十名口是誠意外之災也 
[漢皋火警]  
　　漢口訪事友人云本月十二日之夜四鼓時漢口河街流通巷口某姓空屋内突被匪人種火頃刻光燄熊熊各水龍夫聞警而來汲水狂噴得卽救熄僅燬平屋兩間當火熾時匪人乘間行刼中華丸藥店近在比鄰失去枕箱一口内貯洋銀數十枚及天順祥銀劵一千兩事後急禀官存案一面傳電至渝城止付其餘附近各鋪之被刼者亦爲數甚多旋由駐紥是處之都司某都戎飭勇拘獲火匪數名想須解請地友官按律懲辦也 
 
 

Page 3

 
 
[俞樓題壁]  
　　杭州訪事友人云每届重九佳節各項手藝一律停工个中人輙結伴成羣往吳山臨眺孟嘉落帽恒景避災此風猶近古焉本年是日清晨天氣情和遊人無名興同采烈蠟屐上山茶寮酒肆座滿屐綦至旁午浮雲蓊翳一輪紅日遽爾深藏急雨飛來沾衣欲　待屏翳君返駕則已暮色蒼然遊客接踵下山多若過江之鯽無不怨天公不做美未免敗興而回也○半月以來未沾雨澤天時乾燥火患宜防府尊林太守民瘼關心特會同保甲局提調郭太守傳諭各分巡勸諭民間將原設太平缸滿儲清水向未安設者則預爲增添並令大街小巷凡夏間所搭凉棚一律拆除毋得延緩本月初一日已出示曉諭俾衆咸知矣○城廂内外各烟舘向定每晚二砲以前一律息燈不准容留外人住宿如違卽發封重辦本月初二夜曰衙巷某烟舘至二砲後尙有一人在彼過癮經巡員某二尹查悉立將舘主及烟客各責一百板本擬發封後以苦求而免○本月初六日下城西大街有賭徒田二等設攤聚賭巡防局員某二尹聞之立卽帶同差役前往拘獲田及某甲某乙判令各責三百板將田枷號小衆餘人交保開釋 
[上海官塲紀事]  
　　某省候補道劉聚卿觀察因公至滬前口命駕入城拜會上海縣主王欣甫大令大令迎入花廳茗談良久而别○新簡某鎭總兵劉鎭軍彝倫道經滬上昨日遍赴文武各衙門拜會至縣署時王大令飭丁擋駕 
[俄使蒞申]  
　　日前俄國駐京使臣葛君由北洋乘某兵艦南下昨日午刻抵申駐滬俄總領事來覺福君恭迎入署聞小作勾留卽須往他埠游歴也 
[查獲漏捐]  
　　前日南市恒生馬頭恒生廣貨店由他埠購得煤油七百箱雇駁船裝運來滬停泊浦濵籌餉貨捐局巡丁查得並未報捐遂禀知總辦十旭莊太守太守諭令傳店主到來照章判罰 
[限提行主]  
　　署理江蘇藩司陸春江方伯訪聞滬上長義裕豐在泰等米豆行時有漏捐之事特委候補知縣鄧明府文堉至滬守提行主張蘭生蔡東升朱梅全解省訊辦縣主王欣甫大令接奉札文立飭差役往拘各行主抗不到案前晚王大令升坐花廳傳差嚴比責差泥首苦求遂限令從速提案違于未便 
[賽馬先聲]  
　　本届秋季賽馬已由董事邀集寓滬西商議定本月二十七八九三日卽西歴十月三十一號起至十一月二號止業已分發傳單海關及各銀行循例於三日中有責晨九點鐘後起至十二點鐘停辦公事想屇時青樓妙選白袷名流扇影衫痕掩映於洋塲十里中當又有一番熱閙也 
[等釀火災]  
　　昨日亭午時滬南王蒙馬頭龔挂船上某舵工方作午餐偶不經心遺火柴内少頃烟霧迷漫幾欲冒穿船頂幸由鄰近各船户帮同救護移時始得熄滅然已受驚不淺矣 
[拐犯成禽]  
　　朱王氏卽朱二姐串同方阿棍至嘉善縣境瀏河鎭句誘夏星耀之次女英英携之來滬押於棋盤街某龜奴所設么二妓院得洋銀九十元事被船户周順明所知歸告夏星耀夏卽投嘉善縣署呈控縣主某大令移文來滬關提未幾夏偕周順明前來將朱王氏尋獲扭入英界捕房捕頭令包探劉阿炳將一干人解送公廨前晚讞員翁笠漁倩襄理讞政之張司馬訊供屬實將朱王氏方阿根兩名口押候備文移解至嘉善英英交夏星耀領回周順明亦交夏帶去併飭夏自投嘉善縣署質訊 
[上海巡局紀事]  
　　前日川沙廳撫民同知陳司馬派差來滬投十六鋪巡防中局禀稱小的奉廳尊陳大老爺之命查得勒贖荒田案内人犯陳錦連徐雲山匿迹治下某客棧請派地甲恊同小的拘拿局員文斌臣二尹准之卽飭地甲恊同來差往老曰渡寳興小客棧内將陳徐兩犯拘獲交來差帶回川沙歸案訊辦○前日南市浦江中金福興沙船舵工王才彪在洞庭山馬頭上小弄内小遺爲近處栅夫陳長林所見並不向阻突舉手披其煩王驀受凌辱心有不甘遂將陳扭控十六鋪巡防中局局員文斌臣二尹提案研訊以陳不應無故行兇飭笞責一百五十板交洞庭山三堂司事保出○前晚二十三七鋪巡防局委員盛雨村二尹督率地甲巡勇親往各叚巡查繞至利川馬頭上小弄内見某甲與一婦人調笑因命携至輿前略加詰訊喝令將甲掌頰四十下未幾見東洋車夫朱阿五與坐客爭論車資互扭不釋爰命提朱至輿前研詰數語命掌頰二十下諭以嗣後勿得滋閙致于嚴究○日前大成水果行夥葉福生誘得某姓雜貨店主婦某氏匿迹八仙橋左近爲事主查知卽赴十六鋪巡防局控請究追局員某君允之 
[英租界捕房紀事]  
　　江西路乾泰仁號有鐡三箱置於弄内前晚不知被何人灌以火油舉火爇之霎時火勢炎炎幾將上熾幸爲某號巡街華浦所見留心偵緝則已四顧無人遂卽將火撲滅旋據情告知捕頭捕頭卽令包探張天林往查不知能得其究竟否○前日傍晚時鄉人祭泰卿在南京路踽踽獨行適有某洋人高坐馬車飛馳而至不及避讓致被撞傷其臂旋經洋人令巡街捕將蔡扶入捕房捕頭令送仁濟醫舘妥爲醫治○昨晨龔金生曹裕孫何阿仁等數人因算帳起釁在蘇州路互相爭閙勢甚洶洶某號巡街華捕前往驅逐置之不理遂一併拘入捕房捕頭著押候解送公當請訊 
[英美租界公廨紀事]  
　　伶人熊文通向隸桂仙戲園樂籍與園主李春來訂明一載爲期嗣忽至寳善街天寳戲園總理一切并將桂仙部内某某諸伶一併誘去於是李春來以强邀伶人并糾集無賴時時到園尋釁爲詞投公廨控告讞員翁笠漁直剌准詞立卽飭差將熊提案押候研訊○前日直天津府靜海縣某大令移文公廨内開有李得法控王侉子誘拐妻女案内之要證李吕氏梁李氏李虎子等男女三名口均匿迹上海英租界請卽拘提以便歸案訊辦讞員翁笠漁直剌披閲來文立卽飭差提獲押候選派妥役往解○施奎江前曾在美界捕房充當包探嗣因犯理斥革兹有殷炳南者以施偕弟老二圖吞會欵洋銀四十三元爲詞赴公廨控告直剌准詞飭提施已聞風避匿及往提老二則其父施朝桂云早已逐出目下亦已不知所之矣 
[法租界捕房紀事]  
　　湖南人曹時樂誘得天津楊姓家婦女五口附怡和洋行怡生輪船南下事爲楊姓查知立卽傳電至滬倩舊友杜錦堂代爲偵緝杜得電卽往碼頭守候迨怡生輪船抵埠果有自稱李姓之男婦六人附之而至爰一併拘送捕房捕頭詢悉情由命押候解送公堂禀請讞員朱森庭明府訊究○前日某洋行甲乙二細崽瞰主人他出相携至小東門外某酒肆沽飲被賣落花生之某丙竊去對時表一枚洶覺察追至新北門左近始得人贓並獲當卽送入捕頭房捕命押候解送公堂禀請訊辦○偷兒某丁竊得水烟袋一技向某押店求質適爲包探夥役某戊所見拘送捕房捕頭命押候解送公堂禀請究辦 
[恩蘇涸鮒]  
　　日前本舘愶振所接錢塘沈作菴善士惠函云今歳仲秋爲僕六十初度承諸親友備禮慶賀愧不克當本擬薄具綵觴藉答厚貺因念紹屬餘上水災困苦顛連無可言喻爰將惠賜隆儀洋銀五十一元九角移助振欵爲諸君子廣種福田又袁恒之善士以本月十二日四旬華誕助洋銀五十元爲饋儀諸造福又沈善士景諴爲夫人肝疾求早痊愈許願助振洋銀三十元又曹師哲氏祈子病愈合家平安助洋銀二十四元花洋六元鎭和莊交來愼修堂主人助浙省紹屬水災龍銀一百元夫自比年來各處偏災疉告辦振者幾苦應接不遑今諸大善士不以發棠之請爲嫌子惠頻頒源源樂助仁聲義聞遐邇共欽吾知天道好施自足消沴戾而召休和豈獨飢黎感德已哉拜登之下謹書數語藉表謝忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[述松花江水利]  
　　天津國聞報云頃者有客來自滿洲暢談松花江水利滔滔數千言條理井然若示諸掌乃録其大　曰松花江之於滿洲鐵路有至大關鍵焉俄之相地設巨鎭於哈爾濵開絶大車站亦惟此水利是賴若無此水利則哈爾濵雖係要　非俟滿洲與海參威鐡路聯絡時不能購運衆材經營市面也惟有此水利之便是以蒐集材料如探囊取物楝梁榱桷大小長短惟其所欲未及期年而能成此巨鎭也去歳子由奉天經興亦抵吉林道出朝陽此地介在海龍輝發兩城間濵松花江之北岸距吉林三百餘里俄人就上游長白山編成木筏隨流而下及至吉林更湊合以造大筏大筏縱約七八十步横約五六步運至哈爾濵凡造房屋築鐡路皆取之於此本年開河後下江木筏絡繹而來子初在吉林見之再見於伯都訥厥後復屢見於哈爾濵哈爾濵有一大锯木塲各種材木必經此廠而後可應用目下俄政府督責司員經營勤奮有衙門有邸宅傑閣崇樓矗然聳天際較之前年規模丕變是皆松花江之力也假令無此江則建房屋雖可用磚瓦至築鐵路不得不需之於長白山豈非多所不便乎况狐人所賴水利有更大於此者則舟楫之便是也俄人於光緒二十一年有一商船進泊此江後知其利便遂於明年又來商船數艘至二十三年則藉口東省鐵路公司需用官船分遣測量鐡路隊運送鐡路材料滿洲鐡路本由東西兩端開工相距甚遠工作頗難至是始得由中叚興工卽哈爾濵之設巨鎭也亦賴此舟楫之利今俄人所用之機關車鐡軌鐡橋其材料皆由美國購運至海參威或由烏蘇里鐡路輸送至哈巴羅布喀載以民船用輪船拖帶溯黑龍江入松花江至三姓城然後改用小舟使小輪船帶之以逹哈爾濵至於三姓城尤爲衝要北岸爲起缷貨物所設有東省鐡路公司總局司員住宅以及倉庫火藥庫製麫包塲此處及哈巴羅布喀有輪船八艘船身稍大一去一來殆無虚日從上流至哈爾濵又有小輪船十餘艘約載重自四十墩至一百墩更有中國船二十餘艘以備運漕之用凡鐡路需用之材料以及兵勇技師曁吉林商人之往哈爾濵購取俄貨者皆由此水路來則此江之爲經營滿洲者所不能不注意也明矣由哈爾濵溯松花江以入嫩江之水路雖尙未能如以上之繁盛然子之下嫩江也途中遇一小輪船所帶之中國船載有鐡路公司中人想此後齊齊哈爾附近工程需材愈多則航路開通亦未可知總之俄人賴此水以谋事則松花江之水利不止與滿洲鐡路爲大關鍵實卽俄人經營亞東之一大關鍵也 
[上海縣署琐案]  
　　陳進生控曹三保造屋佔地前晚縣主王欣甫大令提訊之下陳供小的世居金家牌樓左近與曹宅毗連屋後有一祖墳今曹翻造房屋致被扒毁并佔去地三釐向之理論曹願償地價洋銀九十元嗣小的查得棺木忽缺一具求卽訊追曹供小的翻造房屋並未佔及伊地前年開河時陳之屋後已纍土成墩並無墳墓小的前曾被伊詐去洋銀二十元今又以缺少棺木爲詞意圖訛詐尙求明察大令因兩造供詞各執諭令各邀前經理勸之人到案聽候訊明核奪○周少庭扭控馬紹良串騙票銀前晚王大令提訊之下周供小的在久大碼頭恒泰廣貨店執事用馬司帳馬薦其戚俞姓所開裕泰小錢莊與小的店内往來八月某日小的將店中現銀向伊莊換銀票八百兩到期往收俞已逃避莊亦倒閉嗣查得此莊馬亦有股本可見有意串騙叩乞究追馬供今春小的至恒泰司帳因薦裕泰莊往來所欠票銀除已還過若干外尙欠四百餘兩求提俞到案訊追大令謂俞是爾之親戚何容摧缷著責手心二百下交差看管速將俞交案訊核 
[英美租界晚堂瑣案]  
　　李祖廉控李順之掯勒股單糾衆搶物等情前晚襄理讞政之張司馬升座詰訊祖廉遺司帳人趙景升投案訊稱去年九月同人議開踏飛脚踏車行李順之得兩股每股洋銀一百元嗣由李順之薦竺逢生司帳今年四月某日竺忽携帳而逃因之彼此意見不洽李順之卽聲稱情願將股本取出遂於八月某日付伊洋銀四十元前曾取去脚踏車一輛值注銀八十元向其追還股單掯不交出日前反敢糾領多人搶去車輛等物所值頗鉅求賜恩斷李順之尙未具供隨有自稱大北電報公司副經理之丹國人帶通事上堂聲稱李順之向在公司辦事今李祖廉控其搶掠案情甚重設當時果有其事必有華印巡捕目見請提質訊聞此事實由股銀糾葛而起現在李顺之願交還原物惟必須將資本二百元利息二十四元工資二十四元代買物件十九元六角交清求卽公斷司馬詰李順之曰據爾所禀搬去之物作價一百五十元然伊等尙付洋銀四十元及脚踏車一輛究竟收到否李供並未收過惟六月某日經手賣去一輛計洋銀六十元交與行中執事李懷卿之手求鑒司馬又以此情詰趙趙言　支吾祖廉又遣家丁李升上堂供稱洋銀及脚踏車實已交付家主因少不更事致受虧一千六百元之多求祭李順之又供竺逢生係修車工匠並非司帳人何得誣指司馬問爾股單可曾帶來李卽將單呈案司馬閲畢卽諭兩造曰事甚微細何必輕起訟端所檄各物旣作價一百五十元再著李祖廉找李順之洋銀七十元卽可了案至李順之所取脚踏車以及洋銀口説無憑難以懸斷遂將股單息摺塗銷飭具遵斷結呈案○去年十一月某日大昌磚灰行主沈恪如呈控嚴關祥擔保陳榮祥結欠貨價洋銀二百九十一元至今尙未理楚前日沈恪如遞禀求追至晚張司馬將原被告傳到研訊沈申訴前情並求押追嚴開祥供小的所保者乃尾找洋銀今沈貪圖貿易多放貨帳小的無力賠償求宥司馬著押候飭差查明陳榮祥所造房屋工價曾否付清禀覆再核○前日顧仁卿扭控唐孫氏誘匿伊妻徐氏至晚經張司馬倲訊顧供小的於光緒二十年十月某日出洋銀一百三十元娶徐氏爲妻迄今已五年今夏六月某日小的隨某洋人赴蘇演影戲將妻子送至城内姪女李顧氏家迨六月十六日徐氏忽潛逃姪女時適患病未能訪尋直至七月初八日由素不相識之唐孫氏使人來招姪女云徐氏在彼囑令速去姪女卽至唐孫氏家與徐氏相見勸令同回唐孫氏突向攔阻比姪女回家著傭婦去接不令見面不得已函告小的時小的已往他埠及前月回申向唐孫氏盤詰言語含糊因卽扭入捕房與頭囑送案下求賜究辦李顧氏供與顧同唐孫氏供稱徐氏在小婦人家住兩夜詰以現在藏匿何處供稱實未知情司馬怒飭掌頰二百下始稱小婦人之所觀張阿榮及丈夫唐如生均言徐氏現在六馬路登豐里第三家三阿姐處司馬命將唐孫氏管押一面簽差嚴提唐如生張阿榮三阿姐顧徐氏等一千人到案再行訊究 
[美租界捕房紀事]  
　　前日長江積竊王桂生混入某輪船竊取搭客某甲所携綢布衣服事後甲投報捕房昨由包探洪阿寳將王查獲吊出原贓送入捕房捕頭令押候轉解公堂禀請讞員翁笠漁直剌訊辦○昨晨小竊顧寳寳混入東唐家弄甬人某姓家竊取衣服適爲包探石金榮所見拘入捕房捕頭令押候解送公堂禀請訊究○昨日亭午時偷兒陳阿大闖入蘇州河某姓航船上竊取布篷及衣服適爲某包探查見拘入捕房捕頭令押候解送公堂禀請懲辦 
[美租界醫院紀聞]  
　　鎭江府屬某邑人龎慶福在外虹口祥生船廠作工前口偶不經心被鐵板壓傷其足血肉模糊痛極呼救經廠中人舁送同仁醫院求治聞之醫生云受傷過重恐不能免於殘廢矣○前日午後百老匯路耶松船廠工人吳雲生正在一不愼被機器軋傷兩臂痛不可忍踣於地上經人送入同仁醫院求治醫生騐得傷勢尙輕敷以刀圭云閲一禮拜卽可痊 
 
 

Page 10

 
 
[皖省官報]  
　　九月初九日委辦皖北土藥扄提調直隸州余適中石埭縣姚錫光均辭缷署來安縣石成之到徐景鏞謝超委巡檢羅國華奉營務處委赴上海深硝遺價初十日指分安徽新海防试用從九唐珪到順天人直隸州英華隨同道憲赴滁和查勘秋成回從九平翰由淮北牙厘局解餉來省○十一日卽用知縣蔡世信辭奉營務處　赴江西探硝磺價候補知縣孔慶滉知奉委赴祁門訊案從九隂慶階典史鍾厚重均謝超委註册○十二日委署池州府何彬衡到查勘秋成回卽用知縣于鳳閣知奉臬憲　查西門外冬防典史陳鴻規知接查金保門外街道署懷寗縣縣丞董祖修銷查金保門外街道差 
[上海陳家木橋電報總局内籌賑公所經收山東義賑第十五次清單]  
　　沙河電局李鳳儀翁求補過十元又李閬仙求益智洋十元又李楊氏求女病痊洋十元　州　潘洋十五元臨清電局洋十　恊興昌信局登州電局經募天吉利銀四兩又天合允春銀四兩又源春永裕春福銀二兩又謙吉恆興有號銀二兩又謙祥豫謙豐益　二兩又　順吉源成湧銀各二兩又永和誠信生號興順成天益號恆來順義順乾劉泰和德合盛等八户銀各一兩又不書名日本洋六元又無名氏日本洋一元以上銀洋共原合來日本龍洋四十一元一角膠州電局張松翁經募懷寗堂范立生號義和號滄口衆行鋪等四户洋各二十元又徐憩召元順號裕昌號江雨丞大令姚詩岑澤賢堂等六户洋十元又傳介堂陳次冶兩户洋各三元又張怡罔合記董永生李射卿鄭崇有陸炎生張芝甫怡怡居復誠號等九户洋各兩元又玉梅生康月卿葉象山林蓮生友蘭無名氏陳寓芷胡炳泉徐祖吉傳榮輝李永興李介臣嚴炳生包景春洪生友傳門徐氏邵芝卿邢少蘭筱園氏源聚永愶盛泰順福齊余壽南桂生大成棧楊鳳牀何老三黄海劉祖乾等二十九户洋各一元又復新號李梓蕃梁雲甫耀記無名氏等五户洋各五元又女姑衆行補洋三十元保定電局張小翁經募程容孫明府求却病延年洋一百元以上共收英洋四百零三元日本龍洋四十一元一角正 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年九月初九日京報全録]  
　　宫門抄○給諫馮奏爲請旨整頓桃源縣額徴錢糧片○又奏申明湖南邵陽縣民情風俗請旨查辦片○吳撫德奏紳士捐田瞻族籲恩飭部立案片○湘撫俞奏爲委員提解餉銀片○九月初九日理藩院鑾儀衛光禄寺正白祈值日無引見○濓貝勒裕德考試馬步射覆命○英年服滿請安○瑞洵謝授科布多叅贊大臣恩○四川臬司萬培因到京請安○貴州總兵董履高到京請安○丁立瀛謝准其開缺恩○孫中堂續假十五日○明安請假五日○召見軍機萬培因董履高○○馮錫仁片再湖南桃源縣額徴錢糧三萬一千餘兩咸豐同治之際官吏浮收縣紳王昌齡屢次上控幾成大獄旋經辦結勒石定章每正銀一兩合火耗加平辦公起解等項共徴實足制錢二千七百文又上下兩忙每票加錢十二文雖未十分妥恊而大致尙妥故民間亦願遵行近則日久弊生糧蕃偕墊解爲名百計盤剥小民苦之縣署向分風調雨順國泰民安編爲八櫃每櫃派一書總又於陬市漆家河龍潮寺三處分櫃派散書往收現在散書數百人分管糧册多寡不等均係價昻頂巟據爲産業每年開徴截串糧票卽落數百虎狼之手并不由官該縣向分三十六村糧書造册時故任村甲错亂含糊隠匿實則各標暗號若輩了然蓋如此乃非全人所能知可爲挾制本官之劵册旣在手糧户必專找本人聽其搜求乃可完糧否則雖有滿櫃糧書置之不理平日辦法無奇不有有買業收糧不予全行過户者有早年賣産忽而日久追糧者或無著之賦故爲飛灑别人或全完之家有意掯留蒂欠窮民舊糧未楚卽本年不准再納日久日多出户尾數未清卽置主不得新完愈扯愈亂推其意無非千巧百計使成舊欠攔延旣久恣爲算息地步凡遇此種糧户差拿禁押恐嚇百端子母翻騰息中取息算法不可思議往往以一錢數分之細當三年五載之時民間有忍受堆盤至於破産傾家賣妻鬻子涕泣而不敢言者不獨每届年終多出滾單每單簽差十餘人列名百十户爲差役搜取過年之費殘冬蕭索雞犬不安其害如此其實非朝延曾加恩豁免卽州縣已歴報全完豈得謂實欠在民不過書吏奸謀多年餘利借以吸窮民膏血何民父母未之知耶該縣向章每兩提錢一百二十文津貼糧書工食已不下四千串票錢一項本違定制又數千串之多乃敢將已革之筆費抽臺照舊濫取於隔户過糧久社又任意貪求縣中富户紳耆受害較淺中户以下苦累不堪一經收拾糧民呼應靈通指揮如意差役串之門丁縱之本官聽之而其敢於爲此者則以借口墊解之故值置中批解櫃總卽糾數百散書攤墊人數多則銀數少官受益則民受害事固不自今始然病槾在此若不亟加整頓後患何窮查桃源缺號豐腴他且勿論以錢糧計之共三萬一千餘兩每兩按徴足錢二千七百文之數除去上年撫臣因錢價太昻奏定少徴一百文又提一百文到省辦公實餘足錢二千五百文今擬改定新章仍仿原有八櫃縣署設東西二櫃四鄉分爲六櫃因地　宜按上下忙開徴由花户自行投櫃每櫃另選派書總一人散書四五人城櫃略增卽足敷用該縣向有催糧差役名曰經制今已成廢應每櫃派差數名又由團族公舉歇保一名愶同專催糧户吏役糧保薪工火食從優酌定紙張雜支另議约只開銷數千串餘尙歸官不少在湘省猶爲優缺舊日糧房書吏槪行裁革免究一切票錢各色名目删除淨盡所有糧册淆混勒令革書清理就緖另造紅册移交新櫃書總舊欠一節除上年在官實欠自應徴收其自本年以前凡書吏所存糧票本於公無涉於官無累一律作爲廢紙斬斷葛藤伏思國家維正之供踐土食毛愚民亦知大義催科女州縣官專責儻拖延刁抗何難分别懲治該縣並非瘠區豈需書吏墊銀批解致乖政體應以後責成該知縣自徴自解照例辦理臣維今日錢糧積弊不能枚舉有事率以苟安無事隨時敷衍又畏難不肯過問及至激生事變祗以閙糧重大題目枉殺無辜在督撫護借屬員祗謂刁風之不可長槪不他究是豈朝廷恤民之本意撫臣俞廉三受恩深重甫膺疆寄想可力任其難然事勢頗艱恐非專書一知縣所能辦到擬懇飭下該撫遴委明幹道府前往查辦限期數月督同該縣改章除弊規畫精詳以示吾民咸與維新重覩天日聞該縣有空額止賦由糧書錢彌補應一併查明請旨豁免以清轇轕臣里閏密邇見較詳謹附片具陳伏候聖明酌奪施行謹奏同查覆摺奉硃批欽此○○馮錫仁片再湖南民情向稱樸厚近則迥非昔比重大之案層出不窮官吏以諱爲能以故民氣囂張日久愈不可問自光緒十七年邵陽縣文生曾宗銜呈送尹姓竊贓在縣押病故九月十七日夜尹姓將屍扛至曾家毁垣而入曾宗銜疑盜用鳥鎗從窓隙轟斃尹姓一人尹姓憤憾聚議十九日以尹習之尹八鋸匠爲首統率千餘人皆紅巾纒頭槍械紛紛而來將曾宗銜殺斃燒屍燬屋知縣傳某往騐以鬨殺誑詳瞞過起釁根由旋知縣孫儒卿勒令曾宗銜之子文生富光延暉延璋賄和得錢八百千文完案自此效尤日衆而該縣油羅寨武岡三門湘鄉劈田刦殺之案蠭起矣二十三年四月初二日邵陽縣民周開四周玉成因與鄒姓爭墳開釁聚衆二千有餘均用號褂刀矛往殺鄒姓三命當卽奪屍穿上周姓號褂反稱伊族被周姓殺斃三人用矛杆擡歸藏匿滅跡知縣不敢過問於是百姓有犯案要犯大案官已怕之此風一行而安鄉等處土匪又起矣以此等重要案件縣官不辦大吏不究朝廷自不能知年復一年何堪設想應請旨飭下湖南撫臣迅委幹員將兩案各犯及人證卷宗提省澈底究辦並查明該知縣與该管官職名分别嚴叅至曾富光等身列膠庠賄賣父屍梟獍之行尤爲人心風俗之害亦應按律辦理臣爲地方起見謹附片具陳是否有當伏候聖裁謹奏仝查覆摺奉硃批欽此○○德壽片再據二品銜道員用河南遇缺儘先卽補知府楊廷泉呈稱職故祖從一品封職吳縣貢生楊承宗修身好善凡遇親族貧乏無不竭力周濟欲仿范氏之規建莊赡族事未成而適遭兵燹咸豐十年殉難蘇城職父從一品封職楊毓龢積學早世並堂伯楊太龢均以未克繼成祖志爲憾職母一品命婦楊汪氏苦節三十年病殁時猶以祖若父遺命行善建莊赡族爲訓今職遵承遺命購置元和縣官則一千四畝一分一毫值價銀一萬一百一十一兩每年所收田租除完糧祭掃匨中公用外餘歸族中孤寡貧乏養赡之資並在元和縣正三上圖平江路混堂巷中購置房屋一所改建祠宇莊房職仰承先志勉力成重不敢爲先人上邀旌奬惟事關闔族資賴深恐日久廢弛呈由蘇州藩可聶緝槼詳請奏咨立案等情前來伏查該紳楊廷先志善承捐田赡族洵屬貽謀克紹任卹可風旣據聲稱不敢邀奬相應請旨敕部立案施行除飭司核塡印帖給執並飭取田號莊規各册結聯送核咨曁先咨明禮部查照外理合附片具陳伏乞聖鑒訓示謹奏奉硃批知道了欽此○○俞廉三片再光緒十一年八月钦奉懿旨裁勇節餉當經遵議裁撤湖南陸勇三營水師一營並將留存陸營長夫水師船價油燭均裁减五成支發综計每年可節省銀一十二萬餘兩聲明自光绪十二年起專欵存儲分批提解赴部交納已解至二十四年冬季止歴經奏報在案所有光緒二十五年春季分節省銀兩自應如數提解以濟要需現籌備湘平銀三萬兩折合部砝庫平銀二萬八千八百九十六兩一錢七分六釐四毫交給二十五年三批京餉委員大挑知縣傳雲崗候補知縣胡元佐搭解赴部由善後局司道詳請奏咨前來臣覆查無異除咨户部外理合附片具陳伏乞 
奏奉硃批户部知道欽此 
 
