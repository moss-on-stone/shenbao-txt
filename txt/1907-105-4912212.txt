# 1907 - 105 - 4912212

 

Page 1

 
 
   
 
 

Page 2

 
 
上諭 
　　三月初九日内閣抄奉 
[上諭民政部尙書著那桐兼署欽此同日奉]  
[上諭郵傳部左侍郎著朱寳奎補授欽此同日奉]  
[上諭江蘇按察使著陸鍾琦補授惠綸著補授江蘇督]  
[糧道欽同日奉]  
　　上諭廣東潮州府遺缺知府著李經野補授欽此 
宮門抄 
[電傳宮門抄]  
　　三月初九日召見軍機伊綿阿徐世昌 
唐紹儀叚芝貴 
論說 
[中國之社會問題（古胥吳興讓稿）]  
　　積個人而成社會積社會而成國家是國家者積無數小社會而成之大社會也。欲治國家。當從社會始。欲治社會。當從個人始。蓋個人爲社會之單位。從未有不明其單位之性質而能理其積數者也。 
個人何以成社會。以其有謀生之志也。官吏何爲而從公農工何爲而耕作。商賈何爲而營業。豈盡爲謀他人之利益。而於巳毫無所圖乎。苟專爲 
人。而不爲已。非愚卽矯。恐非普通人類之本性也。使人類之本性。而果無 
謀生之志。則雖復孜孜焉以爲他人計。將無所謂官吏與農工商賈之品 
類。無復有耕作營業之事業。而世界或幾乎息矣然則。個人之所以甘勞 
心力以供給他人。以組織社會著全賴其一片謀生之私而已矣。 
謀生之道艱。則社會問題起。西洋各國。社會黨之所以發達也。考觀洲自 
 
 
 

Page 3

 
 
　　十八九世以來。機械之用廣。人工之用减。工廠日多。勞力之徒日聚。資本家與勞力家之衝突以起而社會學說。亦遂從此立論。大政治家。所以莫不注意者也。今我國無社會學派者。非謀生之道何寛也。人民之知識未開。社會之程度未高也。機械之用雖未甚廣。而有日擴日張之勢。人工之用雖未驟減。而有日退日縮之勢。是社會問題漸將大起。華工之冒死應募。人疑其愚。而不知卽社會問題之一現象耳。吾恐自此以後。日出日多。日多日劇。乃有不可解之勢。亦大可慮也。 
試就吾國社會現象觀之。謀生之道。約有四端。一曰食力之途。二曰食弊之途。三曰食情之途四曰食險之途。此四途者。雖文明國。尙不能免。不 
過客有多寡而巳。食力之途多。而食弊食情食險之途。僅居萬萬分之一二者。國尙可治。若食弊食情食險之途。有加無巳者。則食力之途。將有不堪負擔之患。而社會上之危險將起。然而食弊食情食險之輩。吾又不忍責之者。何也。吾國食力之途狹。而其餘三途寛。萬不能使盡人而爲伯夷叔齊也。人一日不食。則聖賢與盜跖。同歸於死尙何責哉。今天下日言除弊。而不知我國之賴弊以生活者。不知其幾千萬人也况乎言除弊之人或亦自食於積弊之中而不自知乎。日言去情而不知天下之賴情以生活者。又不知其幾千萬人也。况乎言去情之人。或亦自存於推情之中而。不自責乎。斯密亞丹曰。天下無不勞而獲之理雖下至乞丐。亦必肆其予取予求之务而後得食。然則謂大下無一非食力之人可也特所用之途異。則力用之處不同耳。其勞力同也。其勞力以自爲謀生者。亦無不同也。今爲吾國社會計。當知天下無不願謀生之人。卽天下無不肯勞力之人。獨患少正當　益之途。使天下有用之勞力。羣趨於食弊食情食險之途。而尙鰓鰓焉疑天下多自私自利之徒。夫亦不達社會之原理也矣。 
科舉時。代社會上惟八股最尊。然天下智愚不齊。資質各殊。或有性所不近者。旣入其途。亦必從而驅之爲一事。及其無所成就。則中年以後之勞力。遂有無所用之之患。而其途亦遂擁塞遂以養成無數牢騷不平之士。今之學堂。無一非洋文也。理化也。算學也。而人類之資質各殊。智愚不齊。則固不問也。一學堂中。生徒莘莘科學完備。不亦盛乎。然而三年畢業。 
能及格者幾人。而不及格者别無他途。一試再試。屢不及格則學堂亦必養成無數牢騷不平之士。而結果將與科舉等。此一現象。亦我國社會上所不能免者。其餘若農工商及其他百執事之途。擁塞萬狀殆難言喻。所以然者。以人類孶生。爲幾何級數。若四。與十六。與二百五十六。 
之比例數。一夫一婦。數傳而後。必得其自乘之倍數而其間養生送死循 
例爲人者居多。欲得一超羣絶倫。别闢一途者。蓋十百年而不能有一人。 
况乎處閉塞之社會。雖有所創。勞而無力。雖有獨見。羣且非笑。不得已而 
隨俗浮沈汶汶而没。亦何能爲社會計哉。是以吾國之社會問題。不至激 
烈潰决之時固無庸多言。且當隱而未顯之時。將發見若何現象。若何變相。亦决非各西洋之勞力家與資本家之衝突而已也。蓋社會上之四途。皆有相持不下之勢。而其結果之勝利。幾不能以天演淘汰之常例言矣。 
專電 
[電一蕪湖（三月初九日辰刻）]  
　　初八日申刻有曰本軍艦兵士多人登岸掘墓鄉民向阻被毆遂犯衆怒合力圍攻幸經巡警到塲竭力解散（少） 
[電二蕪湖（三月初九日申刻）]  
　　裕溪稅員陳宗壽搜刮蕪關每年中飽有十萬金之鉅現爲署理關道楊若臣觀察查出詳請皖撫嚴辦誦 
[電三北京（三月初九日酉刻）]  
馬玉崑宮保奏請撤隊入關陛見（句） 
　　按馬宮保向與徐尙書不睦今徐乍簡東督馬卽奏請入關其意可見 
[電四南京（三月初九日午刻）]  
　　調任川督岑雲帥昨早到寗今晨起節赴皖（火） 
緊要新聞 
[鄂臬梁廉訪致湖南官紳乞米要電長沙]  
長沙王先生余參議諸公同鑒。武昌乏米憂慮已極張宮保屢電請米未許鼎芬何敢再言惟念湘鄂唇齒情同一家理無不救如湘乏米鄂必不閉糴今聞長沙各處積至百萬石商人皆思運售而不得出境武漢關繫天下全局。武漢不安湘能安乎。此非禁米即能止亂也鼎芬每憶咸同之際天下大亂曾胡左江羅李彭楊劉諸鉅公誓死滅賊三湘子弟馳驅萬數千里身命不恤疆界不分遂成大功湘軍之名滿天下今乞米諸公諸 
 
 

Page 4

 
 
　　公獨不允欲如前賢拚命出救各省豈不難乎張宮保現在洪山修羅忠節祠成春祭禮畢鼎芬往來賓陽門外公殉節處不覺流涕此眞能以身許天下者也武漢百姓待米亟矣。今四川官商皆允購米十五萬石然僅能支一月。月之後又無望矣。川與鄂親抑湘與鄂親乎今鼎芬九頓首瀝血痛哭遥拜於諸公之前望概然濟我武漢米廿萬石。許商人運至岳州鄂備價以船迎之不敢溢收一粒或不可。則如川數。此於湘無損於鄂大益請决行之。鼎芬今之申包胥也乞米又今之顔眞也蔡師衛道弌時武漢百姓必在胞與之内堯公治鄂政敎俱美武漢百姓以爲朱邑堯公獨不以武漢作桐鄉乎黃覲虞丈張玉翁品行端重鄉望咸歸汪葉席曾杜諸君子文采義聲海内明仰孔先生雖未親道範然飫聞行誼嚴謹有飢溺之懷武漢百姓但能諸公一念之憫拯此一回感謝千萬。祈禱千萬。立盻惠覆岑撫憲處另陳鼎芬叩上 
長沙岑撫台鈞鑒。公治武漢有聲遂躋封圻武漢之事公之事也。知公於武漢百姓日夕在心今待米孔急思之心悸。川已助我同感大德湘人義聲在昔其肯讓人乎懇請大力轉圜湘紳諸公必從施仁布惠公其勿吝。鼎芬率武漢百姓百叩 
長沙電局李道台鑒。乞米帖請留意。併探消息速復轉李佛翼道台今 
有乞米帖寄珂鄉諸公公于湘于鄂于米。三者皆有情。必請大力維持如有諉避非丈夫也。鼎芬 
[電請照催俄使交還森林北京]  
　　吉林將軍達桂日 
前電致外部略謂四合川森林。俄人迄未交還難免與華民衝突請速照會駐京俄使轉電俄領事迅卽交還。勿再任情砍伐以杜交涉云云（氣） 
[緩改官制摺通行各衙門北京]  
　　外省官制經趙啟霖侍御奏請緩改各節已迭見本報現聞政府以趙侍御之疏指陳合宜應照所請但緩議之旨有碍難明白宣布者因。於召對時請將趙摺分行各衙門閱看現已由政治館抄錄原奏通行各衙門一體查照矣（木） 
[民政部擬補廳丞消息北京]  
　　外城巡警總廳丞 
朱啓鈐有簡放奉天藩司消息曾誌前報茲徐尙書己經外放朱廳丞仍擬簡放藩司所遺廳丞一缺民政部己擬定二人一爲治統制格。一爲陳僉事劍秋。（貝） 
[北洋商品運美陳列北京]  
　　北洋製造商品日見發達日前直督袁宮保特派洋員彌格臣（係天津美總領事）携帶商品前赴美國紐約萬國商會陳列所。於三月初一日乘中國皇后輪船起程現駐京美使柔克義己轉電美政府請於該商品到美時准予免收進口稅項。以敦睦誼（句） 
[按此事己略見初五日本報專電]  
本埠要聞 
[江督致滬道電（川米將次運滬。）]  
瑞道台鑒現購運川米頭批己到宜昌川斛一石約合下江斛兩石半。左右每川石價銀六兩八錢。由重慶至宜昌運費銀八。錢宜昌以下運費另加現己電知宜局先運川斛五千石至滬。由執事轉發商會平糶惟此項米價及運費俟米到滬卽須交清匯宜歸還特電聞商會諸公祈轉致再川米價甚廉運費米價不能絲毫短少請一併告知方魚卽（速） 
[滬道復英總領事文（刑名重案仍由縣訊）]  
爲照復事接准來文稱上控案件由本署發審訊理甚爲妥洽其重要刑事向經公廨解縣者若由道或發審委員提審殊見公益等因到道查地。方官有專理刑名之責凡由廨解縣重案應循舊辦理如。須由本道親　覆訊或督飭發審委員訊理者自當按章而行除分行縣廨遵照外相應照復貴總領事請煩查照（廷） 
按英領照會已誌初一日本報 
[]  
 
 

Page 5

 
 
何項費用而言如謂係浚浦局及工程處員役常年薪費一切所需則奏定章程每年諸費祇四十六萬兩局用員新當不至估用如此之巨　　一高橋沙左右收狹水道經費旣謂尙未預計應卽切實核估約定一數以便彚案并籌 
　　一浦江兩岸業戶之富有資本者固力能將塡泥築駁工程擔任自辦倘地段較僻地價不昻民戶力難擔任如高橋沙左右一帶所有塡泥築駁一切是否已包在收狹南北水道工程之内全由浚浦局出資興築　　一浚捕全工資閱節略總　及所繪全圖似分三段（一）爲　　　起以下至内灘北港嘴止修築長堤浚深河灣均投標承辦（一）爲北藩嘴起以下至周家嘴止卽爲高橋沙左右收狹水道由浚浦局工程師自辦（一）爲周家嘴起以下至白蓮涇止爲黃浦下遊挖泥工程投標承辦希於圖内簽註附送 
　　以上七條應請貴稅務司再囑奈工師務卽逐條詳答俾憑彚核轉詳免干上憲駁詰相應函布卽祈查照辦理爲荷（錦） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[吉林省城自開商埠要畧]  
　　宗旨第一開此商埠以自保利權爲宗旨官府以組織行政警察培植自治基礎提倡公共利益爲責任商民以擴充商務振興丨藝服從警察法令担任公用經費爲義務 
　　外交第二此埠係自行開闢凡埠内籌辦自衛自治及振興商業一切權利外人均不得阻撓而外國人來此經商者本國人亦當以禮接待冀收貿易利益但外人不得向埠外營業以清界限埠内所用經費外人一例擔任 
　　年限第三埠内地基無論中外商人均准租用其年限以四十年爲期期滿之後或停租或續租由本國國家斟酌辦理 
　　地界第四開埠地界畫定省城東門外蓮花泡迤東一帶爲界内地址凡畫入界内地址統歸公司估價收買作爲公産歸公司管業聽中外商人一例租用界内區分叚落先將馬路畫出餘地分上中下三等出放每寛長十丈爲一方由租戶承領照新定專章納租此項地租均歸公司支用 
　　捐稅第五凡埠内應用經費均聽公司主持大致仿照天津城廂内外抽捐章程抽收一切捐稅無論中外商民均不得違背洋貨稅捐均照約抽收 
　　職權第六埠内事務除裁判一事外統歸公司經理此公司係官督商辦總辦督飭各員分職辦事任一切提倡指示之責公司股東以選舉議董保護資本爲專責公司官董以招徠股友振興商務爲專責其餘文案會計庶務諸員亦皆按其名目内應有事務恪盡其職此公司内諸人之職務也 
[附招股簡明章程十二條]  
　　一此次省城自開商埠設法公司招股開辦係爲利商利民起見結公共之團體保自有之利權以期本國商民均沾利益此爲自開商埠宗旨之所在今公司創設擬先招股吉洋五十萬元每股十元作爲五萬股凡本國紳商士庶不論股分多寡均可逕向公司繳欵認股一經驗收按期起息如有外國人假託華人名目入股及華人將股票私自轉售與外國人一經查出股本充公股票作廢 
　　二商埠初開所有立公司築馬路建巿亭設路燈等事需欵甚鉅若待商股全集然後辦事實屬緩不濟急現在擬定向官帖局息借官欵四十萬吊以資開辦此項官息公司照章交納作正開銷 
　　三本城股銀由本公司收股處及往來商號經收外城股銀煩各地方官招集由公司指定商號代收均以本公司關防收據爲憑俟明春三月一律換給股票息摺永遠信守 
　　四公司股分均於交款之月份起（凡初五以前入股者作初一計算初五以後入股者歸下月初一計算）按周年七釐行息第一年公司初立應支股息俟第二年結賬後一并支付以後皆每年付息一次付息之時先一月登報佈告憑摺支付 
　　五公司出入賬目先定前二年一總結以後定一年一總結每届結帳須將一年出入數目分欵列報除造册呈送核銷外另由公司刋刻帳略凡股東有直接間接議事選董各權者者分送一份零星散股登報廣告俾衆週知以示大公 
　　六每年所得地租及公司所爲事業各項盈餘除付官息股息及公司各項開支外按十五成分派六成存作公積爲興業護本之用以二成爲六成均派先後股東爲普通利益 
　　七凡附股至五百股以上者有直接權可舉一人入公司辦事一百股以上者有間接權可入公司查看帳目其餘散股非公司傳單邀請概不接待 
　　八凡入五十股以上之人可充議董之選三十股以上者准與舉董之權此二類人於股分招齊後均與以可充議董可選議董票據由全體舉議董之人共舉議董三十人與以議董之權其議事章程隨後績出 
　　九如有人願代公司招股者有妥實鋪號保薦公司可派爲名譽贊助員如代招至二千股以上准其入公司辦事另與贊助員名目酌與夫馬津貼 
　　十公司股票卽與産業無異許其向本國人轉售但轉售時須新舊兩股東約同至公司註册蓋印以爲憑信（每票一張收註册費二角）未完内治部 
[籌議改良發給運鹽水脚辦法。揚州]  
　　兩淮鹽商雇江船裝運淮鹽赴岸水脚向由商人隨鹽價錢文繳存淮南總局再由江船赴局具領原爲預防尅扣起見乃江督端午帥訪聞此項水脚雖經淮南局給發而淮商仍有從中作弊情事以致船戶夾私充斥有碍岸銷昨特電飭淮運司切實查明並籌議改良辦法以免流弊趙都轉奉電後當即傳見局員黎運判妥爲商議茲已議有兩層辦法（一）將經管水脚委員移住十二圩以便　船就近請領（二）將水脚事宜改由儀棧經管業已電禀江督請爲核奪矣（止） 
[疆藩議設無線電。]  
　　政務處議西藏蒙古東三省均將改設郡縣諸多要政必與理藩部直接商辦故擬先設無線電以便内外消息靈通云（貢） 
[寗省擬設立憲研究會。南京]  
　　上月二十九日鄭蘇龕京卿來寗日來特屬江蘇敎育會總事務所與學界諸君集議擬在寗垣組織立憲研究會云（久） 
[内閣會議輪流辦公。北京]  
　　孫鼎臣世伯軒諸相國日前會議謂我等除會議事宜及恭閱祝版外向不到閣凡有應行奏咨摺稿各件皆由中書等赴宅畫押其官員冗閒人才優劣僅憑掌印侍讀等一面之詞 
 
 

Page 11

 
 
未能親自考察辦理究嫌不合此後應輪流逐日到閣辦公以便易於稽察而資整飭云云（性） 
[平糶委員舞弊被查。南京]  
　　清河縣大興庄平糶局委員萬立鋐與斛手司勇串同一氣升斗不滿又加尅扣現由該處董事吳引蓀等聯名禀控江督端午帥當飭淮揚道就近嚴查如果屬實卽禀請撤差嚴究云（商） 
[奉天統一稅務之計劃。]  
　　奉天境内中西各項貨物落地者抽稅多寡各不相同故徵取稅則亦頗形繁雜趙留守之意欲將中西各種落地貨色規定統一稅則以便徵取時易於着手已據情商請政府故目下奉天財政局因此更增忙碌矣譯大阪每日新聞（穎） 
[提學俸銀照奉天辦法。吉林]  
　　各省新設提學使司均已奏明比照學政養廉加給公費日昨吉林將軍達馨帥奏稱吉林向未簡放學政新任提學使司擬卽按照奉天辦法每年支養廉銀二千兩每月仍給公費銀一千兩以資辦公（輝） 
[通飭蒙王當差。北京]  
　　理藩部壽尙書等因每届年終内外蒙古 
靑海王公例應到京當差乃近年各王公於年班之時每紛紛告假實屬不成事體不日卽奏明請旨通飭烏里雅蘇台伊犂綏遠城各將軍庫倫科布多塔爾巴哈台西寗各辦事大臣等轉飭各蒙古王公於年班之時不得託詞告假致誤要差（辰） 
[監獄改良之形式。廣東]  
　　南海虞前令改良大監久見本報今聞業已竣工其遷押各處之犯人不日可以全數搬回該監之形式分前後兩大座前座二樓分兩大工廠樓下亦兩大工廠後座二樓設講堂其傍則原料儲藏所成物儲藏所敎務所看守室南北中央皆有望樓中央之望樓則在三層樓上建警鐘一具樓下則分委員辦事看守房支應房宣講室工模室記錄室檢查室其中則裁判所辦事廳食物儲藏所此外又分中西兩醫院甲乙兩病房通問所又特别倉四所其餘則分小倉三百一十五問卽每人居住一倉前後中央分厕所三浴房三全監皆安設電燈除服務者外各犯人所着之及服左黑右藍以示區别其服務人員列下宣講師何化龍工模帥徐桂醫生黃家禮楊香譜記錄梁平關劍池司工李眷徐國楊何寳如蘇受打理潔凈蘇子山陳岳嵩羅桐古（多） 
[安南大幇米將到。廣東]  
　　平糶總所近接香港公源行來函言接安南復電所有定米約兩禮拜可到擬請添定三萬担以資接濟云云各行商經已復函請其如數照辦矣（夕） 
外交錄 
[日人攘奪漁業。奉天]  
　　關東洲漁業日人銳意擴張自前年試驗之後日盛一日所獲之魚其種類亦較常爲夥迨至去年日本漁舟已四百餘艘本年則五百餘艘大連灣　處咸設立漁場漁人之從日本來者源源不絶漁業發達正未可量吾國之從事漁業者其鑒之（輝） 
[靖海兵船赴膠州灣彈壓。烟台]  
　　日前靑島德國提督接到靈山衛地方一電言該處盜船頗多求請保護等情德提督遂轉電楊蓮帥蓮帥即電知東海關道立派靖海兵船前往彈壓噫靈山衛固中國地也必請德提督轉電東撫保護誠所不解（紐） 
[俄設滿洲調查會。北京]  
　　聞政府中人云俄國現在哈爾濱設立滿洲調查會專事調查中政府處置滿洲之政䇿及商務礦産森林等事以備將來操縱滿洲之利權俄之居心誠不可測矣（仁） 
[請弛牛隻出口禁令未准。廣東]  
　　前紀英公使請弛汕頭牛隻出 
　　口禁令經外務部咨商粤督轉飭潮州府查覆等情現李太守已將查明禁止牛隻出洋實因有碍農業未能弛禁情形具禀周督奉批牛隻關係農務極重潮屬牛産本少幸年來禁止販運農業始漸振興若遽行弛禁勢必紛紛販軍出口實於農務大有損碍應仍照案禁止出口以安農業除據情咨請外務部轉復英使外仰廣東布政司轉飭遵照並備移農工商局查照（粤） 
軍事界 
[鬍匪大頭目破獲。奉天]  
　　奉天海龍錦州等府鬍匪頭目不下數十起而最稱强悍者如劉担子胡四閻王馬老疙疸黃九周恩波等所部馬步黨羽均不下千名去冬經淮陸兩軍逐次痛剿匪黨漸次潰散劉担子胡四閻王被淮軍擒獲黃九馬老疙疸則率其餘黨航海逃往山東在烟台一帶復行猖獗奉天鬍匪大頭目僅餘周恩波一人淮陸兩軍皆懸重賞購捕迄未就獲二月十九日夜間陸軍第三鎭馬隊在錦州城西放卡適該匪首率匪黨數名由卡經過經卡兵鳴哨集隊拿獲解往廬協統營内訊辦初不料卽係匪首後經投誠之匪目認出周匪知難隱飾遂自認搶案三百餘起當經盧協統電禀趙次帥及鳳都護旋奉次帥電飭會同錦州府訊明就地正法至黃九馬老疙疸（一名馬福卿）兩匪自逃至烟台復大肆搶掠商民大爲震動經楊蓮帥派防軍四路截勦匪黨逃散黃九被官兵擒獲馬老疙疸乘機得脫仍附輪船携貲逃至天津在河東奥國租界内開設永順客棧上月直督接奉天將軍及山東巡撫咨文均謂馬匪濳藏天津請飭一體嚴拿袁宮保當飭天津巡警局探訪局及捕盜營嚴行緝捕日前始由捕盜營穆都戎會同奥捕在東天仙茶園内拘獲解交行營營務處審訊據該匪首自供曾戕害人命四戶餘昨已詳明袁宮保聞尙須解往奉天正法（光） 
[鳳都護因憤請假。北京]  
　　鳳副都統山與趙統制衝突後趙欲繳還原札等情迭誌前報茲聞鳳君因是慚憤陸軍部亦置不問意甚不平遂請假二十日以覘政府向背之所在（軍） 
[步軍五營改定新章。]  
　　步軍統領衙門近來整頓五營兵弁已挑選精壯之兵編成新隊製定靑布洋式軍衣藍色肩章并一律改用新式快鎗其隊長則帶秋季官帽如從前之工巡局裝式然（貝） 
[收買民地建造營房。南京]  
　　江寗督署東轅門外老漢府街一帶 
 
 

Page 12

 
 
　　民地前經端午帥飭令上元縣悉數查明備價收買以備修造馬隊兵房之用現由縣詳細查明計拆卸草房瓦屋及遷移墳塜共需洋三千六百二十四元業已禀請午帥飭督練公所照數給領至該處義塜則周圍另築土墻遮護並不概行遷移云（我） 
[電告剿辦鬍匪情形。北京]  
　　吉林將軍達馨帥日前電告政府略謂近日吉省邊界鬍匪仍復披猖現已派兵分路剿辦尙稱得力並擬電商黑龍江將軍合兵兜拿以期早日蕩平而靖地面是否有當卽祈察核云云（仁） 
敎育誌 
[議請添派學務議紳。南京]  
　　寗屬學務議長前已舉定通州張季直殿撰嗣因殿撰不能常川駐寗復舉江寗紳士魏家驊爲副議長並經淮揚徐海四屬各舉請紳一人巳由學使分别照會乃近聞公所集議擬於四紳之外添委通州崔君朝慶江寗程君先甲二人爲議紳（紀） 
[師範經費現將節。南京]  
　　北極閣兩江師範學堂規模閎大歲需經費不下十二萬餘金是中敎員無慮四五十人其餘執事名目亦實繁多有徒現聞陳提學以此校經費太鉅特商之該學堂總辦李梅庵觀察極力樽節凡員司夫役一切均須從實裁汰并派有羅易兩課員逐日到堂參觀一切據知其事者謂該堂敎員人等是後亦須甄擇裁减云（通 
[兩廣師範專科學堂成立。廣東]  
　　現有黃君述堯等紏合同志辦一兩廣師範專科學堂其敎員半皆日本大敎育家規模頗稱完備聞定於三月初十日試驗十二開課所收學費務極廉約以爲兩廣學界謀利便云（多） 
實業類 
[鐵道聯絡計畫。黑龍江]  
　　黑龍江將軍擬於東清鐵道及齊齊哈爾間敷設鐵道以便交通此路果成則可直達愛琿於商務必有影響（軍 
[請設織氈工廠。黑龍江]  
　　黑龍江程雪帥日前電致農工商部略謂江省毛貨出産最爲大宗非設法創立工廠不足振興實業現擬籌欵在本省設立織氈工廠延請高等工師充當敎習招取靑年聰秀入廠習工以興織業而挽利權望貴部核覆云云想部議必可照准也（軍） 
[陸軍部將設製绒廠。北京]  
　　聞陸軍部以製絨一項關繫軍士被服各項所用擬卽仿照日本陸軍省千住製絨廠辦法開設張家口製絨廠將來陸軍被服用品卽取給於此（光） 
[關道擔任租界通用電燈。鎭江]  
　　鎭江英租界以大照公司安置電燈桿線殊欠講求難免危險是以概不裝用而該公司則謂其有意留難疊經辨論毫無成議現在常鎭道榮心莊觀察囑該公司格外攷求至租界阻用一節則由道擔任與英領事及工部局和衷商榷必可通行故該公司已添購機器增加火力預備於租界内一律燃點矣（入） 
[鄺工程帥函告定造貨車。廣東]  
　　粤路公司向北洋訂購輛以料價飛漲往復籌商已將原電登錄昨報今悉北洋又有覆電到粤鄺工師卽轉函總坐辦知照略謂本路需用貨車五十四輛擬向北洋官局定造客冬經該局將合同價單寄來當時卽送總辦察核並函囑簽字早寄月初接北洋官局總辦周觀察電稱今歲料價飛漲定車難照原價旋由總辦發電請其另估即覆昨接其覆電云粤路擬定車五十四輛原價十一萬九千七百元現價一十四萬二千三百一十元車輛車輪在外比前貴二萬二千六百一十元若定造明年可交齊等語查本路待用貨車不容再緩惟價較前略昻今擬减少四輛定五十輛約價十二萬九午七百七十元用特函達伏乞斟酌如應定祈卽示覆以便電定其合同價留下容呈請諸公簽字並擬函商北洋能於年内酌交備用更妥順以奉聞夕瑣事欄 
[中西醫院考試醫士。南京]  
　　金陵中西醫院原借財政局旁房屋頗形狹隘茲於北極閣旁兩江師範學堂前特建洋式房屋一所前月下旬已經工竣本月初三日該院總辦瞿觀察鴻禮特禀明江督先將隸名本院各醫士傳集考試以定去取茲將試題錄下　問病有在形者有在氣者氣不可見西人重解剖豈重形不重氣歟内經難經言人身臟腑骨骼等事甚詳實亦從解剖而知然長沙獨重六經傳受又似重氣而不重形試申其說問古時多病傷寒故仲景著傷寒論近世多病温熱故時賢著温熱論何以古時傷寒多而温病少近世則否能言其故歟經言冬傷於寒春必病温似冬無温病近日冬温之病甚多其故何在（胍） 
[記江督政暇清遊。南京]  
　　兩江政務素稱繁劇歴任督臣均終日治事不遺餘力近者端午帥獨於政務紛脞之際效歐西禮拜假休之例每值星期或飲酒讀畫或摩挲金石或登臨佳勝或訪友清談悉視興之所至以消此永日本月初二日又值假休之期午帥乃與俞觀察恪士遊城東之毗盧寺遊畢復以扁舟棹至俞觀察近日新建之西戒水閣游目聘懷洵稱樂事遊人過客有目覩其車旌之戾止者咸以爲現在時事荆棘碌碌當道每患塵勞而午帥獨具謝傅東山之志其氣度不可及云淺 
[以怨報德松江]  
　　松江西門外妙嚴寺内胡姓號純甫以醫著名已於前年去世家道頗康遺一妾雖有子成丁而不安於室胡氏從前家素寒其母娶於張氏張氏死以妹繼之純甫者張氏繼女所出張氏兩女有奩田八十畝張氏以胡家貧歸家屢出涕張姓又與純甫攻書之費二十畆故純甫之得以成醫胡氏之得以盈實者均張氏補助之力也現張姓有一房甚貧兩代孀居下祇一女於是不得已而向胡氏索還攻書之費二十畝胡氏堅不肯出又經非親非戚之唐湘波（婁縣人）及唐紫英（上海縣人）唐子皋（靑浦人）從中煸動反禀控張姓索詐等情胡氏之以怨報德旣出於情理之外而三唐姓之從中煸動其心亦顯然可知川 
[盜匪搶刧傷人揚州]  
　　楊州南門外某富家於初四夜被盜搶劫并刃傷女僕一人翌晨事主鳴保赴縣呈報甘泉縣震大令當卽蒞勘飭差緝捕當晚卽查獲二人餘黨壛已逃散（止） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（九）]  
是時方驗尸畢。室中自阿根外。驗尸官及陪審員皆未散。書記約克屈來。並死者之弟雪倫。亦來作證。列坐於側。余視雪倫。長身玉立。貌甚脩偉。鼻架金邊鏡。衣飾煥然。約則短小精悍。年約四十許舉止鎭靜。可决其爲沈潜之人。相見畢。方欲就坐。忽西屋中一人出。呼曰。福爾摩斯先生。爾其來乎視之。則蘇格蘭署警察長霍拉斯也。霍亦著名之警長。手叚老練。更事尤多。與雷斯屈來相頡頏。然性傲兀。以才智自矜。弗屑虚已受人。旣就坐。福略詢驗尸情形。及諸證人所言。亦與海太自述者畧同。因命海導入停尸室。揭去死者遮面之布。畧加驗視。見尸身纎小。項下刀痕顯然。頭面焦腐。臭味不可嚮邇。乃反身欲出。福忽指壁上一照片曰。此非爾妻之小像乎。海曰然。余視之。見其面容韶秀。眉目栩然欲活。蓋一絶美女子也。福注視久之。喃喃曰。以爾容貌。及至遭此慘禍。洵屬奇事。海聞言。淚盈盈己承睫。余亦爲之凄然。余等旣出。霍拉斯前謂福曰。福君。爾於斯案。所見若何。福曰。此案情曲而奇。且未勘有實跡。烏敢臆斷。霍拉斯君。爾必已勘察一切。曾有所决否。霍曰。余來此亦未久。且此室被火後。恨無跡象可尋。余雖略具所見。尙不敢决擬至室外四周勘視。兾有所得。以决余意耳。福曰然。我意亦如此。蓋我輩偵案。不敢妄測以已意。要以實跡爲據耳。言時。霍已步出室外。福隨呼亞登至前。詢以夫人之情事。余視此女子。貌頗端好。年約三十以内。述夫人昨日情狀甚明。與海太言略同。至其乞假後事。則一概不知。福乃偕余出室。循宅牆面東。一一周視。斯時福抖擻精。神奔走若狂。目發光若閃電。忽遠忽近。忽左忽右。忽仰矚於垣。忽俯察於地。其面容則若喜若。疑若駭愕。瞬息千變。令人不可捉摸。迨轉過宅後。則草木叢雜。 
地尤曠闊。森林疎密。錯出其間。遥見近林處。霍拉斯正俯身至地。手掬一物。旋起立反覆注視。面欣然有喜色。若甚躊躇滿志。得此已堪自足者。見余等至。似唯恐爲余等所見。或分其功。亟納入衣袋中。亦不復再前勘視。不發一語怱怱逕去 
本埠新聞 
[松制軍急於赴任。]  
閩督松鶴齡制軍前日乘新濟輪船來滬卽登岸至天后宮呂統制以下各官均往恭請聖安禮畢制軍仍回新濟船駐節昨日登岸向各官謝步今日在洋務局接見各國領事聞十一日卽須卽乘輪赴閩云（車） 
[滬道结毌庸赴寗。]  
　　滬道瑞觀察前晚接到江督端午帥來電云大閙公堂案不日即可議結該道毌庸來寗以重職守瑞觀察得電後當卽電復遵辦（車） 
[官塲宴請閩督]  
　　呂鏡宇統制盛杏蓀宮保劉星階閣學瑞莘儒 
林訪西張弢樓三觀察萬棣花叅戎秦錦泉司馬李紫璈大令等定於今日在洋務局筵公請閩督松鶴齡制軍飲冥（車） 
[法國提督舉行跳舞會]  
　　法國水師提督萻君前晚在法領事署邀請駐滬各國正副領事舉行跳舞會西賓到者甚衆一時頗形熱閙云（浩） 
[不准茶館藉詞抗捐]  
　　學務公所議長姚子讓君等於去夏禀准汪前縣創辦茶捐每碗抽錢一文藉充學費併由縣出示等語迭誌前報今聞近各茶館有抗不遵繳者每託詞同行自願提捐開設學堂以爲抵制學董當卽據情禀明本縣李大令飭差協甲前往催繳如違究罰（夏） 
[續塡河工諭令投標]  
　　總工程局前曾具禀滬道將城内阻窒不通之河道一律塡平改造馬路以興巿面已由瑞觀察核准後將黑橋浜運粮河浜先後塡平茲將續塡候家浜一帶故昨日該局工程部特傳集承塡各工頭到局投標一俟揭曉卽當開工續塡矣（永） 
[塘岸栽柳]  
　　浦東沿浦土塘於去年興工修固後卽由董事禀請設立塘工善後局當奉督撫憲批准在案近復委派留防隊官曾國軒都戎督勇在沿塘一帶種植楊樹五千餘株以固塘基（杞） 
[英界火警]  
　　前夜三馬路富春里第三弄一百七十四號房屋叙告火警經救火會馳往澆滅然起火之家已焚燬凈盡並殃及東鄰樓面二間西首亦燬二間昨晨捕房飭探往傳火頭則已逃匿無蹤矣（舟） 
[美界火警]  
　　昨晚八時美租界老唐家弄徐　花園附近某姓家失愼旋經救火會救熄燬屋若干探明再錄（西） 
[行夥縱酒行兇]  
　　南巿程大隆花行夥蔡仲芳林蓉生等飲酒過醉行經萬裕碼頭有巡士上前查問蔡等竟羣起兇毆幸有他巡士帮同拘入工程局後由該行主程吟園之子到局保出俟禮拜一往裁判所訊究（夜） 
[僧人行李被搶]  
　　昨有僧人宏盛投四馬路捕房稱由蘇至申在小輪馬頭喚小車裝載行李衣箱等行經三茅閣橋突來充氓十餘十將車上物件盡行攫去請爲查緝捕頭允之（泉） 
[拘獲搶米匪徒]  
　　前日西門外日暉港有匪徒搶米情事上海縣李大令帶差親往勘驗當塲拘獲搶米匪徒阿木一名帶回研訊阿木供同黨張阿大等住在英界某棧大令當卽移文公共公廨關太守飭差協探至浙江路安吉客棧將張阿大王文卿陳阿三等拘至捕房管押俟今日解廨會訊後再行移解縣署（舟） 
[喊請相驗]  
　　常熟人薛祖成在某公司杭班小輪爲副賬房以與正賬房某不睦某卽召集水手將薛攅毆斃命並將屍身抛棄石門灣中前日該詎屍浮至上海爲屍舅某查悉不肯某休嗣由死者姑夫出爲調 
 
 

Page 19

 
 
停始草草成殮茲聞薜之毌兄已得耗來滬偕同地甲赴縣喊請相驗矣（律） 
[道批三則]  
　　張祥華禀批關王兩員同在一署辦事自必彼此接洽何致先後准駁兩歧又不將堂諭抄呈顯有匿情未便准理○商人田子金禀批此案前據公廨來詳該商以數百圓之道契挽中俞亦傅向德森莊　抵銀三千五百兩莊夥王月槎禀明收到王蔚臣即維仁與原告王月槎相識該商之兄子藩懇其念同鄉同居之誼從中理處墊用酒席等費洋廿五元祇收回洋廿元查無需索高鋪保費等事更無趙獨得鉅資之語究屬不知遠嫌業已判押半年示儆今復來轅任意揑誣率請吊查德森裕昌往來等簿並令繳回赔欵撥充善舉希圖聳准拖累其爲游宗賢主唆無疑本當提懲姑寛申斥倘再來轅混瀆定行押發究辦不貸○商民陳福康禀批案經控縣疊次查訊批飭乃敢來轅越瀆圖翻刁玩已極不准（疏） 
[上海官事]  
　　江西鐵路總辦前江寗藩司李棻升授蕪湖關道文煥滬寗鐵路購地局總辦候補道林賀峒昨均到道拜會（車） 
訟案 
[會訊售地不交案]  
　　德商前控談湘舟地抗不交契一案前日 
由公共公廨王襄讞會同德師副領事覆訊王明府諭談曰洋商已將洋一千四百五十元預存公堂爾何以不將契交案反投道轅上控談供此地契券前爲故父抵押於他洋商刻下贖回連利需二千數百兩現抵一千四百五十元難以贖回明府判管押候交到單契訊奪（舟） 
[上海縣案]  
　　常昭江陰陽湖米船戶吳金福唐雪香陸雲亭王甘福等日前投縣環禀船過上邑莊家涇時有前爲地保之朱阿大自稱能保各船不致被搶當被每船詐去十元合共七十元不料朱仍紏衆爲首搶米務求提辦李大令准卽飭差拘提朱阿大並同黨何阿榮倪雲山到案前晚研訊地保朱　寳供與船戶禀同何阿榮供老母幼子曾拾狼藉之米小的實未同搶倪雲山供搶米時小的並不在旁係學徒鋪夥所爲朱阿大供詞狡飾大令判何倪交差朱卽管押候查明嚴懲○北巿巡警局函解楊銀扣扭控張蘇氏拐妻背逃一案到縣蘇氏供月楊妻於前月偶到婦人家與鄰居丁顯揚言語翌日楊妻逃逸遂誣婦人串拐楊供據宗茂才告稱小的之妻秦氏常與丁顯揚謔笑秦氏被丁拐逃張蘇氏必係同謀宗茂才供丁顯揚被楊控局拘訊央小的保出餘不知情大令核供歧異判宗交保邀丁顯揚到案訊奪餘均斥退○烟妓梁月紅自縊身死案内之惡鴇李許氏張金寳亦奉復訊有王姓謔保許氏大令准予保出候訊張金寳仍發官媒看管（車） 
[總工程局紀事]  
　　顧春圃前被馬子藩等在工程局控追欠洋一案奉判押追後由丁思祥將已閉之旭記布號圖章朦保出外顧至今延不理楚原告又投局請追因將丁押令交出顧春圃前日丁妻朱氏將顧扭案孫明府判顧收押丁不應朦保仍押候訊究（府） 
[公共公廨紀事]  
　　粤妓陳阿鳳前晚在虹口違章拉客爲捕拘入　山捕房轉　公廨關太守諭交官媒看管今日解案訊奪○陶阿衆趙雲福因病横臥路傍由捕帶入捕房捕頭令該捕送請公廨安揷關太守飭將陶趙車送棲流所醫治義大利國婦人　斯登上　扭華人陸道生　屋不交曾經公　訊結嗣陸道生因不肯遵斯赴道上控復由上海　在洋務局會訊判令仍照公廨原斷交屋敢銀詎陸仍不遵斷義婦因延担文帮辦古柏律師禀　提究現陸知事不了求古律師轉圜情願交屋收銀了案昨日柏律師與陸延之哈萊托律師同至公廨禀請銷案關太守以原被旣已情願了結當卽准如所請○奥商李海投控粤人　友生冐掛該商泰安牌號請究太守准詞飭差恊探前往據梁稱並無梁友生祇有梁子怕　爲更正一面投案候質○招商局海定輪船買辦柳玉堂昨投捕房告控被茶房徐好子竊去現洋二百五十元及零星各物約共五六百元請爲查緝捕頭以金利源碼頭在法界著先至法捕房具報請緝（車） 
[公共公廨晚堂案]  
　　吳祖滬前控應午福不還透支造屋銀兩等情經關讞　提訊押追在案茲吳又禀催原差將保人張占魁傳案明府訊問之下判應午福人銀並保限一月内向原告　楚並着查取具禀時立名之何人是否殷實再核保人張占魁交保帮同料　○陳泰松前控沈楚卿定紗不出一案茲沈因另案管押廨中亦奉提訊明府判沈還押候查明再核（泉） 
[英租界捕房事]  
　　陸文生竊廣東路某號錢條十六根由失主王金秀報據飭　將陸拘獲起出原贓併解捕房管押於今日解案訊辦○王五發前晚　入某姓家圖竊爲　拘入捕房在身畔搜出衣服一件捕頭飭管押候解案請辦（泉） 
[法租界捕房事]  
　　巳閉聚源魚行股東俞掌泉前被黃晉蘭具控倒欠莊洋五百兩等情經公堂提訊判俞押交股東姚學文在案茲由原告訪知姚　跡所在禀請公堂出禀飭探將姚拘入捕房押候解堂訊究○錢莊夥朱忠清前日手持洋一百元行經法馬路被捕阿三紏黨朱阿天李阿四沈寳生等將洋搶去當塲扭住陳阿三一人拘入捕房包探復　朱等一併拘獲飭押候解堂訊辦○昨有電氣車一　馳至法大馬路爲光阿弟小車推傷由　將沈拘入捕房押解公堂核辦○徐松林行竊乾麵數十觔售與鍾唐氏陳阿計在馬路　人洋銀王阿才偷牀醬菜李昌才竊西人大衣王德茂竊包車俱由探拘入捕房押辦（浩） 
[美租界捕房事]  
　　蔡金法昨乘脚踏車至漢璧禮路橋被張華得小車撞壞由捕并送捕房捕頭　張無力賠償當卽斥釋○海寗路荒地上有孩屍　具捕房當飭地保義畢○李阿三行竊某日人　衣物由探拘入捕房命押候解辦○王和尙在南河路搶取連阿　西帽由探拘入捕房飭押候解辦（西） 
振務 
[蘇省鐵路公司經收淮北工賑第卅五次報告]  
　　中外日報汪頌閣先生交來收　振欵内撥提洋二千元洋布公所交來會席賢英洋卅元各善士台銜列下李拍葆王　昇金麗園洪吟樵　松圃晉記陳晉軒周辛伯袁桐生錢　和吳　門石補生孫菊卿吳氷如周澍之吳正卿何餘卿陳鴻基洪南洲石布前邀月軒劉子鑑顧杏卿吳鏞齋朱季生又無名氏洋一元王丹揆廉訪　來林叔藏京卿賻儀洋二百元以上共收洋二千二百卅一元正敝所祇領之餘謹登報端以揚仁風籌勸淮北工賑總所謹啓 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
