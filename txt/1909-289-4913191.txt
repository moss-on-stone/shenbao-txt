# 1909 - 289 - 4913191

 

Page 1

 
 
   
 
 

Page 2

 
 
[宮門抄]  
　　九月初十日召見軍機端方 
[交旨]  
　　九月初四日奉 
　　諭旨本月二十七日孝欽顯皇后梓宮奉移除恭辦喪禮王大臣各項有執事官屬近支王公曁御前大臣御前侍衛乾清門侍衛内務府値差人等隨行外其餘無執事之王公百官及軍隊學生等均在東直門外關商分班祇候跪送飭民政部禮部步軍統領衙門按照上次所訂章程妥爲照料認眞稽查務須整齊嚴肅毋得擁擠雜亂以昭誠敬欽此 
論說 
[讀張制軍淮陽水利議案感言（續）]  
　　二歷來導淮諸家之論說淮之通江非古也自明宏治中劉大夏築斷黃陵岡黃河之北流絶而全黃河遂奪淮以行淮由是不能自達于海汛濫爲災日增無已隆慶四年高家堰大潰淮河之水洚洞東注合白馬汜光諸湖灌入運河其時山鹽高寳興泰東台諸州縣悉爲巨浸自是以後一决再决其始衝齧西隄其繼遂波及于東隄而淮之歸墟率有三路入海者二（一由清口注黃以達海一由高寳諸湖絶運分洩下河諸渠以入海）入江者一（將湖水河水俱由芒稻等河引出歸江）平時則六七州縣之民魚游釜底泛漫停蓄均足爲害一遇盛漲而水勢遂滔滔東注淮揚兩郡岌岌乎有陸沈之患矣勞臣志志建白紛紛或爲東清敵黃之策或建保障高堰之謀或疏芒稻諸河以洩水勢或開車邏各壩以殺洪流或擬堵三河闢清口開雲梯關尾閭以復淮水故道或擬以黃河北隄爲南隄導淮流以入海或擬太開車邏各壩導淮東流築堤束水以暢其流要而言之洪澤湖于高寳地居建瓴之勢而高寳于運隄又爲建瓴之勢淮之爲患于淮揚兩郡至無常也而治之之法亦遂相與推移隨大勢之遷流以定宣防之趨向若者以隄防爲急務若者以疏濬爲要圖黃河未徙則道在疏淮以防黃水之倒灌黃河旣徙則道在導淮以衼淮揚之水患遠者不必論姑以近數十年之言淮揚水利者探其本原交其枝葉别爲兩大端樓述如左 
　　甲主張導淮由故道入海者導淮之議發起于丁氏其意以謂不一勞者不永逸不暫費者不久省淮不能入海壅於洪湖始爲害于淮揚泗不能入淮壅于中河始爲害于徐海而斤斤焉以爲害之在淮揚者猶可防閑害之在徐海者更難補救沂泗諸水舊俱會淮入海近則淤黃高仰横截中流沂泗之流盡滙于中運河夏秋盛漲巨浪滔天幸而高寳水勢不旺則穿貫淮渠借道南運併由運隄五壩汜濫東流以理下河爲壑不幸而高寳兩湖水勢鮑漲則波流漫溢由六塘河以入于海而海沭安贛汪洋一片禾稼之淹傷廬舍之漂没其勢儳焉不終日矣故不言淮揚水利則已言淮揚水利則必不惜經費堵塞三河疏濬海口俾淮水悉由故道暢行入海臚陳利害草創章程别爲捷議補繼上之於故督部會文正公文正公披閱後慨然有修復故道之志特設導淮局委員勘估核計經費卒以絀于欵項而止光緒七年新寗劉忠誠公總制三江時查勘河湖情形奏陳酌擬導淮辦法挑舊黃河築禮河壩大濬張福碎石諸汦挽淮北趨由吳城七堡以滙于順清河如水小抵于中運河則由順清河入運途紆而勢稍舒水大高于中運河則由舊黃河入海途直而勢自順洵爲兩全之策約計以一二年開張福 
 
 
 

Page 3

 
 
引河一二年開碎石河及吳城七堡三四年間便可告竣至揚莊以下舊黃河目前分瀉中運河之水將來即可分瀉洪澤湖之水業經挑濬此後每年只須修理而已然不知何故忽格不行淮揚水患年復一年而靡所底止且匪特爲害于淮揚也而淮海之間受害實甚雖揚莊以下淤黃河舊槽迭次疏濬爲宣洩泗沂之要道今自揚莊至安東佃湖一帶尚可行舟夏秋之間微山駱馬諸湖水由中運河直趨南運河宣洩不及賴分盛漲然佃湖營至雲梯關一帶河道淺窄尚難一律深通尾閭壅遏容納無多加以駱馬湖日漸淺狹碩項湖淤澱成田淮北諸水無容納之地一遇盛夏蒙沂等十數縣之山泉微山昭陽數百里之湖漲盡薈萃于中運河一帶汛濫四出而海贛沭安迭被其害淮流一日不復則淮海之間一日不可高枕而臥雖使神禹復生其害不可得而除矣（未完） 
專電 
[電一（北京）]  
　　憲政館電致各督撫各省開辦諮議局務遵電諭及定章并覆于式枚摺辦法切實監督毋令越權致多擾礙轉阻憲政進行 
[電二（北京）]  
　　又電各省督撫會場席次各督撫在議長席後居中稍高惟將軍都統非行政官毋庸列席如有願參觀者設席在督撫後 
[電三（北京）]  
　　又擬派員赴各省交通便利省分參觀會塲查察議事情形奉省已派定曹汝霖前往 
[電四（北京）]  
　　電寄駐藏大臣聯豫等改革藏政須達賴襄助近探該達賴意向何若能否歸順朝廷殊深厪念速即電覆 
[電五（北京）]  
　　直督端午帥昨日到京今日（初十）召見面陳試辦印花稅爲難情形並奏對顯皇后奉移差務 
[電六（北京）]  
　　直督端午帥奉派連甲出洋考查推廣敎育辦法 
[電七（東京）]  
　　駐日美國大使俄布來延君於西十月二十二日回至東京接駐華克蘭因美使辭職之報大爲驚異且謂美國歡待日本練習艦隊及實業家頗極懇篤足証美國與日本友好之誠意 
[電八（東京）]  
　　日本整理稅制已制定新規則擬創設國債局關稅局並於門司港設新海關 
[電九（東京）]  
　　日本至布哇（檀香山）之無線電報將於西十二月一日試騐若該計畫成就足以凌駕現世界最長距離之無線電報 
[電十（東京）]  
　　撤凡斯哥電稱此次開港五十年祭典日清兩國人參列之多爲從來所未有日本舞台車稱有櫻花妃者爲參列中之最美觀 
[公電（安慶）]  
　　各報館鑒合肥劣紳寗仁麟慘斃李方二命胡令袒寗不究虐拷命証孫家義人人寃憤乞持公論旅省方樸岩龔鏡清一百三十人叩 
緊要新聞一 
[東督電催張勳赴奉北京]  
　　東督錫制軍等電請軍機處代奏略謂中日約章初定人心浮動不逞之徒又復肆意煽惑希圖生事防務正在吃緊應請張勳迅速來奉俾資臂助大局幸甚 
[擬請海軍大臣考察財政作罷北京]  
　　洵薩兩大臣日前請訓時奉攝政王面諭海軍關係國防急宜興辦請訓後即行就道沿途亦不必逗留到各該國後考察宜加詳愼以後辦事庶幾易於着手查竣迅即回京云云聞樞臣本欲面奏請飭洵薩兩大臣順便考察財政因唐紹怡所考察者未經覆命且攝政王前次曾經詢及之故及聞攝政王諭速查速回故亦遂作罷議未將考察財政事宜陳請 
[日人急築牛新路工之用意營口]  
　　營口牛新延長綫由南滿鐵路遣派工程師往營督造已於上月十七日興工完竣之期不過數月耳日人求之數年今一日到手其急迫情表可想聞營埠新市街雖已開闢馬路而商務仍未見興旺故日人深望牛家屯至新市街路綫延長可將著名興旺之舊市街留易移至牛新一帶則所欲已償故亟亟興工修築也 
[福建將設交涉使北京]  
　　樞府以福建地接强鄰交步事繁擬將該處將　裁撤改設叅贊一員交涉使一員刻正會議辦法不日即行發表聞此議因閩督松制軍曾以厦門華洋雜處藉民尤多地方官 
 
 

Page 4

 
 
每遇交涉輒失主權等詞具摺奏請援照新官制設立交涉使故提議及此也 
[俄使要求合𠞰馬賊北京]  
　　黑龍江鬍匪猖獗迭誌前報今聞駐京俄公使昨向外部要求由俄派往軍隊帮同剿辦外部當即拒絶 
[展設豫省電綫辦法河南]  
　　郵傳部前咨豫撫以武陟至懷慶九十五里展設電綫工料均鉅擬由黃河大橋北岸信保幹綫接展向西北抵武陟縣計路僅四十里中間雖有沁河飛綫毫無妨碍所有一切經費請先行籌發應用等因聞已由豫撫咨覆略謂所經河道尚非寛廣桿綫鈎碗工運各費不過三千餘元應照籌撥發交王令錫麟承領開辦將來即由官報費内扣還 
[請設密雲滿城電報分局北京]  
　　密雲副都統德麟奏查電報循密雲而過局設古北口邊關距密城百里之遥密城又距京百三十里之路近時新政畢舉每遇部署司局電報提調之事件類皆刻不容緩及至該局譯訖折回密城又逆行百里程途始到密城已經逾限若不預爲聲請誠恐貽誤事機惟有請旨飭下北洋大臣派一電報生携帶機器來密添枝通電不過拾根線桿卽到滿城設立電報分局所費無幾而於獲益匪淺奉硃批郵傳部議奏 
[度支部及各省認籌海軍開辦常年經費清單]  
　　度支部認籌開辦經費規銀五百萬兩查此欵原係借給郵傳部贖回隨漢鐵路訂明自宣統三年起至宣統七年止分年歸完應俟陸續收回隨時發付 
　　直隸省認籌開辦經費銀一百二十萬兩常年經費銀二十萬兩據直隸總督電覆開辦經費認解銀一百二十萬兩分四年匀撥除海圻海容海籌海琛飛鷹通濟六船常年薪費遵當照案支放外擬再歳認常年經費銀二十萬兩以上兩項皆係勉力籌認尚無指定的欵俟奏准後當設法騰挪移緩就急分别按月籌解 
　　奉天吉林黑龍江三省共認籌常年經費銀十萬兩據東三省總督電覆擬在各欵内竭力節省匀湊奉省認籌銀六萬兩吉省三萬兩江省一萬兩合成十萬兩不拘何欵項下匀撥每年儘數湊足解部其開辦經費實在限於財力仍請免籌 
　　江蘇省認籌開辦經費銀一百二十萬兩常年經費銀二十萬兩據兩江總督江蘇巡撫電覆開辦經費寗蘇分認銀一百二十萬兩四年籌解常年經费寗蘇分認每年銀二十萬兩按季籌解至調用南洋雷砲各艦仍遵原奏由南洋支撥蘇省財政困難已極惟有隨時設法騰挪湊解廣東省認籌開辦經費銀一百二十萬兩常年經費銀二十萬兩先據兩廣總督電覆年年籌開經費銀二十五萬兩四年共一百萬兩常年經費銀十萬兩又據電稱承海軍大臣到粤面囑設法寛籌擬改認開辦經費每年銀三十萬兩四年共銀一百二十萬兩常年經費銀二十萬兩自本年起按年籌解 
　　湖北省認籌開辦經費銀八十萬兩常年經費銀十萬兩據湖廣總督電覆認籌開辦經費銀八十萬兩四年籌撥每年認解二十萬兩常年經費銀十萬兩當就可關各庫隨時騰挪並已奏明自宣統二年起分批籌解 
　　浙江省認籌開辦經費銀一百萬兩常年經費銀十五萬兩據浙巡撫電覆認籌開辦經費銀一百萬兩自宣統二年起分四年匀撥常年經費銀十五萬兩按年協解 
　　山東認籌開辦經費銀八十萬兩常年經費銀十五兩據山東巡撫電覆擬歳撥銀二十萬兩四年共銀人十萬兩充開辦經費就各庫同内除京協各欵外斟酌輕重緩急權爲湊解其常年經費擬認銀十五萬萬兩在藩運兩庫及膠關常稅項下分撥按年籌解 
　　福建省認籌開辦經費銀八十萬兩常年經費銀五萬兩據閩浙總督電覆認定開辦經費銀八十萬兩此項銀兩係於萬分支絀之餘爲移緩就急之計四年匀解恐難如期曾與海軍大臣面商請稍寛期限分年匀解又據電稱承海軍大臣電囑另籌數萬作爲常年經費閩本瘠區已苦羅掘兹勉遵另籌五萬兩爲常年經費（未完） 
[吉林水灾善後辦法北京]  
　　吉撫陳昭常奏云吉林自本年六月初旬霪雨爲災城鄉居民田廬多被冲没當即飭司派員冐雨分往各處協同防營巡警設法救護並令携帶錢米妥速賑濟責成民政司欽遵籌辦查此次發水之源以省之東南環繞皆山於六月中八九等日雨勢甚驟羣山暴裂頃刻之間平地水如壁立旋由蛟河漂河曁新開𢳠牛各河滙流入江復由江道衝激而下凡在吉林府境南北三百里東西二百數十里其中依山近河各村屯悉數冲毁波及於毘連之境者南則樺甸縣東則敦化縣西北則長春府悉皆受災輕重不一而江之下游演江廳境直至六月下旬尚復江水漫溢幸即築隄保護被水淹没者僅在隄外現在各處急賑以及掩埋事宜均已辦理就緒惟籌善後爲日甚長吉林土地寒沍向無春熟冬春兩賑而外必接續至明歳四五月方能蕆事而受災最重之區非徒田廬財物漂刷無遺而地十爲急水祈冲遍野沙礫額赫穆新開河蛟河一帶尤皆顯露石骨寸土不留機查賑員報稱該處居民亦自知不能驟復環懇遷移領田開墾此外未被全毁者本年亦不及補種老羸稚弱固屬非賑不知而食力丁壯亦將束手待斃慘目傷心莫此爲甚臣昭當與督臣錫良往返電商擬分别爲三等辦法其 
 
 

Page 5

 
 
一則爲移民查吉省荒地雖經迭次勘放而所存仍屬不少惟須相距較近庶遷徙尚便業已派員先從就近處所分道查勘一面將應遷之戶查明造册並將遷移時之路費旣遷後之安插費以及分給田畝挪借牛糧籽種各事妥定章程俾遷所勘定即行起遷其次則爲工賑查省東江蜜峯至老爺嶺係至延吉及寗古塔之官道其中一百數十里平地皆闢成溝壑大小橋梁亦都冲毁以工代賑洵屬一舉兩得業已勘定路線畫分地段招集災民開工興築又次則再放續賑一次即將查票一律收回至受災最輕之所當時逃避他出或寄寓於親族家者近已陸續歸來修整廬舍擬酌量情形可以不賑者亦即不復再賑移此欵項以濟要需期於無缺無濫咸歸實在以上三端爲善後之大綱此外倉存米穀尚恐不敷散放擬再酌量採買以及預製棉衣冬春兩賑事宜隨地均關緊要非專立一總滙機關不足以提綱挈領統籌無遺因即在民政司署内設籌賑處遴派穩練各員曁慈善會紳董同盡義務藉資臂助仍以破除官塲積習愼選廉能力求核實爲宗旨倘承辦各員奉行不力或有疏略侵蝕情事立即照律嚴叅盡法懲儆其眞能潔已奉公勤愼將事者擬於賑務完竣時奏請酌予奬勵庶幾賞罰攸分而在事者亦知所懲勸臣昭常務當就近督飭悉心經理總期實惠在民以仰副朝廷矜恤　黎之至意八月二十八日奉硃批該部知道 
[西報譯要]  
　　日報注意錦齊鐵路據某東報載東京消息云日政府已照會中國謂英美公司築造錦州至齊齊哈爾鐵路日政府不欲反對此舉惟當維持中日條約所許之權利云云按該路當郵傳部尚書徐世昌任東督時曾奏請政府興築中政府與日本交涉法庫門鐵路問題時亦曾提議及此日本以中政府能准日本在昌圖挑南中間數設一路以接南滿洲路線則日本即可承認中國築造該路以爲報酬惟兩方面並未將此事商議就緒日本當時於此路是否與南滿鐵路並行一節並未注意蓋料中國决無能力從事此舉不意英美兩國資本家乘日本懈怠之際並利用簡放郵傳部尚書之機會竟得此路築造之權此路如果興築與南滿洲鐵路利益大有窒碍日政府設准築造此路則必將要求他項利權以補其失恐不免又有一番棘手之交涉也朝日新聞載東京消息云倫敦泰晤士報主筆祁樂爾前者曾論此路之築與中國之利益頗有關礙蓋俄人將利用此路以入中國也據電報所傳係由英美資本家合築而未美人對於此舉尤爲注意惟英美資本家曾否締結合約尚無確信聞美國資本家代表史屈萊脫君因東督拒絶其要求數欵殊爲不安云 
　　山東鐵路將設釐卡文滙報載初十日青島電云山東官塲現急欲在山東鐵路一帶設立釐卡其總局設在濟南周村濰縣三處其他各處皆設分局濟南日報已載有訂立章程之意見 
[京師近事]  
　　海軍大臣洵貝勒出京前曾備文咨商郵傳部文稱查定之各軍港將來興工修築時應由郵傳部將就近鐵路延長如無路可接須另修枝路以便輸運要料工竣之後亦可藉運軍需物品以期利便云云現徐尚書已將海軍大臣繪定之各軍港圖飭即核資以便籌欵敷設 
　　郵傳部徐尚君奏稱張家口展修綏遠城之鐵路因口外寒冷須俟明年春暖後方能開工修築現惟先將修築該路之工程地位測　妥定云 
　　北京電報總局自前任總辦開缺後原有以黃開文派充之說因黃前經辦理有年故也現已經郵傳部堂憲派定姚福同爲北京電報局總辦 
　　郵傳部徐尚書因招商局現經收歸官辦其舊有之商股應得本利應每届一年清算一次並將官利花紅一并發表以昭公道故昨飭船政司員將官商股本詳細查算以便明年清算發表 
　　禮部遵議故大學士張文襄公入祠建位清摺卽擬入奏學部堂憲榮中堂率同各學堂學生監學司事敎員及本部郎中員外郎主事於九月初三日赴張文襄公府公祭 
　　學部承編國民必讀一書早經纂妥惟因張相斷續請假之故遲延至今現經榮嚴寳三憲議定於初十日奏呈欽覽請旨頒佈全國實行强迫敎育以九齡學童入識字學塾爲入手餘皆分年遞級進行 
　　湖廣總督近咨學部以兩湖游學生日漸增多不得不將川資學費章程早爲劃定現擬自宣統二年正月起凡游學東西洋回國學生無論廷試部試一律進發川資以重學欵 
　　陸軍部前咨各省籌辦七項偵探以陸軍偵探爲近今第一要政聞各省以所招兵士類皆青年其中奮發尚武精神忠愛國家者固多但恐有匪徒藏匿其間妄肆煽惑大與軍界前途有碍擬遵先設陸軍偵探以符部章昨已咨覆到部矣 
　　聞唐紹怡侍郎現擬有條奏一摺俟假滿呈遞據樞府人云侍郎未請假之先曾奉密諭纂修某項條例及籌議結辦某項重要交涉此摺或即遵諭之事件 
　　度支部前咨駐日胡使調查日本明治十一年以前收稅分寄府縣及改歸大藏省分設徵收二項稅課之例章並由徵稅中制定預算階級之進境從速報部以憑參考現聞胡便咨稱已派使館各員逐一調查月内即可覆部 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[吉省奏設實習工廠北京]  
　　吉撫奏云吉林土壤膏腴物産繁富祗以風氣閉塞苦窳自安任大宗原料之輸出受外人熟貨之浸灌無形虧耗民力日艱若不極意振興何以謀抵制而籌生計是以上年籌設農事試騐塲以勸農即於該塲西偏另建實習工廠以爲惠工之勸及臣昭常履任該廠將次落成旋經遴委監督管理廠務延訂技師招集工徒分科指授設科之意略以當地所出物産爲準曰機織曰染色曰木工曰集藝開辦伊始工徒技藝未嫺成品雖屬無多而所織綢布毛由品質精良染色亦能鮮艷所編柳條箱櫃尤與日本所製無殊曾將織成綢布柳箱咨部發所陳列並於江北通衢附設售品處所廉價出售購者甚衆庶幾貨旣盛行民知其利當必聞風興起樂於仿行是虧於公者無多裨於民者匪淺且查吉省富於産蔴以及木之纖維其質皆宜製紙前撫臣曾議建廠造紙業經奏明有案且經聘訂日本技師長來吉調查特以造端宏大未易觀成因於該廠添入製紙一科兼招本國工匠試造通用紙張俟後日再謀推廣總期細民習有片長即可多一生路原料得成熟貨卽可塞一漏巵餘如治金陶器織毯製草諸科一俟成績日彰仍當逐漸擴充以期普及良以財政艱難未敢同時並舉且恐冒昧從事糜費堪虞此又臣所爲審愼而不敢遽發者也惟是籌設工廠宗旨　期收董勸之功不在爭民間之利兼以吉省地處偏隅一切經營需欵頗鉅興辦新政實已羅掘皆空所有該廠建築置器購料招生並經常臨時等費相應請旨飭部立案准予作正開銷該廠所出物品並請按照各省官立工廠章程概行免稅以輕成本而利行銷八月廿八日奉硃批該衙門議奏 
[浙江諮議局審查會紀事杭州]  
　　初八日上午諮議局全體議員在事務所集議並不發給旁聽劵續選各股部長當選得第一股部長蔡煥文第二股張棣第三股蔡汝霖第四股聶日培第五股余鏡清第六股王廷揚第七股王理孚第八股熊文第九股王序賓選畢休息午膳 
　　下午一時仍在事務所開會各股審查員各於本股内分次互選主查員及理事員當選得第一股主查員勞絅章理事涂山第二股主查員王理孚理事潘秉文第三股主查員金葆穉惟理事須俟審查會成立後再行選舉以本股審查員均兼二股無從選舉故也第四股主查賆王澤瀛理事王應奎第五股主查員蔡裔麟理事廬觀濤宣告初九日開第一次審議會午後一時起五時止其審議事件及順序甲答復各省來電問　乙對於撫臺批改議事細則問題丙速定常駐議員規則問題丁議員旅費問題戊勞絅章揭發事件初十日開第一次正式會其事件順序及時間甲籌辦浙江全省廳州縣簡易識字學塾議案（一時至三時）乙醫生營業暫行規則法律案（三時二十分至五時止） 
[河南諮議局開幕紀事河南]  
　　九月初一日河南諮議局成立是日撫院自文廟行香後即行往局因籌議儀注故至十點鐘始行開會散時日已過午是日省垣學界咸放假一日惟該局開會預發之旁聽劵僅二三百張無劵者概不准入局門一步現聞所舉定之正議長爲社史嚴（懷慶府河内縣人年來在省垣辦理學務歷充優級師範中州公學監督）副議長一爲楊太史凌閣（陳州府項城縣人向在本藉隱居）一爲方主政貞（光州商城縣人向在省垣學界並辦理諮議局籌辦處事宜） 
[江蘇諮議局初八日紀事南京]  
　　初八日下午一時開會議長宣布嗣後凡已經發布之議案各議員對於同一問題如欲提出意見概作爲脩正案又宣布委任特别審查員如下甲）審查淮場水利案九人陳官彦張延壽凌鴻壽馬士杰夏寅官許鼎霖沙元炳張伯英葉蔚（乙）審查寗蕪鐵路案三人孫啟椿陶保晉楊廷棟（丙）審查籌辦共進會案四人馬良孫寳書梁　菼雷　奮議長宣布畢即提議實行印花稅減輕田房契稅案由提議議員丁祖蔭宣讀理由書經衆决議先交財審審查會與撫台交議之印花稅案一併審查次提議官膏專賣停止膏捐案由丁祖蔭宣讀理由書畢四十七號議員問丁君提出此項議案重在賣膏抑重在禁烟答重在禁烟四十七號言旣注重禁烟應交審查會與撫臺交議之實行禁烟案一併審查衆認可又提議南漕改折匀定公費案仍由丁祖蔭宣讀理由書衆議應與撫臺交議之補救州縣困難案一併審查又提議議員方還提出之南漕改折案由方還演說理由經衆决議併交審查會又提議移積穀捐爲自治敎育經費改正名稱案由議員金祖澤宣讀理由書亦經議員公决先交審查會審查議長宣告本日應議事件已畢而時間甚有除應將初十日應議事件提前開議衆贊成乃休息三十分而後續議三時三十分續開會議副議長仇繼恒宣布議案六條逐條 
 
 

Page 11

 
 
說明理由其州縣賠累首縣盡職兩條决議併入撫台補救州縣困難案審查治匪一條加入催辦巡警一議交法律審查會審查清查官銀錢局一條交財政審查會審查禁止雀牌一條經四十七號議員反對謂此條係社會問題非行政問題社會上應自行設法禁止不應徒以行政官一紙空文爲重諮議局宜規其遠大而有實際者不宜向行政官提出此種議案議長宣告此議案是否成立請大衆公决贊成不成立議者居多數乃抽出不議散會時已六時矣 
分類新聞政界 
[官吏反對調查差徭之舉動熱河]  
　　豐寗縣韓國士自去年由天津北洋法政專門學堂畢業向鄉後糾合同志侯五齋茂才苦心孤詣多方勸導組織地方自治研究所一處招生三十人擔任講員本年六月奉直隸地方自治總局札委調查差徭即與該縣張大令植互有意見蓋調查差徭章程官紳兩查不准合辦以防統弊定章綦嚴該令惡韓甚曾具禀熱河都統廷都護略謂該生少年喜事以在天津肄業數日結交數人竟敢私請直隸地方自治總局札諭以調查差徭爲名藉端騷擾擬將該生自治講員一差撤去以熱河法政學堂畢業生劉某接充當奉批云調查差徭乃奉旨之事至更換自治講員韓國士以熱河法政學堂畢業劉某接充等語查熱河法政學堂並無劉某其人熱河法政學堂成立尚晚尚未發給文憑所禀殊屬荒謬且更換講員該令應先禀請何自主也該令奉批後大失所望即運動熱河候補人員謂熱河各缺租稅太少瘠苦異常若再將差徭剔除我輩無生活之路矣當即將某村鄉約傳案重責訊問韓某侯某滋擾情形該鄉約供以吃飯一頓借川費三千該令遂據情禀請廷都護將侯　齋青衿斥革韓國十逐出研究所 
[調查選民之困難常州]  
　　武陽調查選民業由自治公所到處宣講及挨戶遍發傳單淺就說已誌前報日來城外坊廂因有城鄉爭議調查尚未着手城内則均已告竣計合格者不過千人聞武陽選民實不止此數因不知調查爲何事者居多一遇調查員入門詢問年齡稅額疑忌多端秘不相告甚有將調查員揮之門外者地方情形如此可憐亦復可笑 
交涉 
[日巡禁阻華巡查站之交涉奉天]  
　　南滿車站地處衝繁每於火車晝夜來夜之時向由七局派警稽查彈壓數年以來中外商賈行旅均賴保護不意日昨忽有日本巡查攔阻不准華巡警進站彈壓未識其意何居刻聞七局已禀由警務公所咨請交涉司與之交涉矣 
[禁阻洋人私買基地鎭江]  
　　鎭埠近來地價日貴每有洋人假託華人或華人串通洋人私買内地地畝朦請稅契立案一經察覺致多轇轕兹鎭關道劉觀察特札飭丹徒縣倪大令傳諭經辦稅契各書吏嗣後遇有納稅契據須切實查明來歷如有可疑之處可隨時將原契扣留禀案究查以免涉訟 
軍界 
[蘇垣更換營哨各員蘇州]  
　　現帶左路巡防隊第二旗彭荃壽奉撫憲札委調帶飛划五第營差務彭管帶已于初九日到省謝委陸軍廿三混成協馬隊左隊隊官李光贊于九月初八日到差軍事講習所畢業學生蕭志剛奉委代理右路巡防隊第一營左哨哨長亦于九月初八日到差 
[皖省禁營添設電話安徽]  
　　皖省陸軍協標營隊分駐各處相去窵遠遇有傳答緊要軍情難期靈捷若不裝設電話不足以速軍機而重戎政當由兵備處飭製造廠如式一律安設齊全所有應需一切經費刻已上禀撫憲札飭支應局如數發給 
[軍官更調消息鎭江]  
　　駐鎭南洋步隊第十八協統領王萬甲奉端督電調赴北洋升充第四鎭統制所遺協統一差以現充硯隊第九標統帶陳修升充遞遺統帶一差以第九鎭江叅謀官柯升升充日内當見明文也 
學務 
[直督提倡模範小學天津]  
　　直督端午帥前在江督任内曾倡辦督署模範小學堂一所分男女兩班各敎員教授其勤頗著成效現因天津督轅後花園内亦有餘地因仿照南京督署辦法捐資築室設立模範小學以惠學童聞已電招湖南左教諭全孝赴津經理其事 
[飭屬遴選師範送京肄業蘇州]  
　　蘇學司日昨奉撫憲札准學部來電以京師優級師範學堂現擬添招新班該省如有中學畢業生或初級師範完全畢業生確係國文暢逹英文能通文法作論說算學能通代數幾何平面三角均符中等畢業程度可即甄錄咨送限十一月初旬到京聽候定期考騐等因當經提學通飭各屬一體遵照限十月二十日以前申送到司聽候甄錄 
[敎育會究歸何人主任寧波]  
　　定海敎育會會員樂輔燕君日前因調查會計等職員不合資格函請開會重議已誌前報兹據副會長藍君函復云所囑本當照辦惟現値敎育會大起衝突尚未解决丁君紫垣又不在定苦無人主任其事但此等正當確切之論自有發布之一日乞姑緩之爲幸 
實業 
[限制開設銀行之新全蘇州]  
　　蘇撫院日昨准度支部咨本部奏定銀行則例第二條内開凡欲創立銀行者或獨出資本或按照公司辦 
 
 

Page 12

 
 
法合資集股均須預定資本總額取具殷實商號保結呈由地方官查騐轉報度支部核准註册方可開辦通行在案乃現在各省開設者竟有不俟核准給照或甫經呈騐資本未據地方官報部奉部及未核准即行開辦殊與定章不符嗣後均應遵守奏定則例如各省開設銀錢各行號呈由地方官體查該處情形先行據情報部俟部資復准其設立再行呈由地方官騐資查騐明確取具殷實商號保結報部經部核准發給執照後方可開辦以昭鄭重各地方官如遇呈請報部立案或查騐資本等事務宜遵章迅速辦理不得遲壓庶免史胥上下其手致生弊竇相應咨行轉飭各地方官切實遵照等因瑞中丞奉文後已札飭農工商局即便通飭所屬一體遵照 
[宜興陶噐出品之籌備常州]  
　　宜荆陶器爲賽會大宗南洋勸業會陶賓南君特往調查該處窰業已有預備城内如瑞泰茂吳瀚記吳德盛等戶均訂鑄新式壺瓶及精美花盆以爲爭勝地步鄉間丁山地方窰業最盛由葛逸雲君擔認出品將來出品之數當可與醴陵景德兩處磁噐並稱特色 
[振興甘河煤礦之計畫黑龍江]  
　　黑爾根轄境之甘河煤礦自開挖以來儲煤甚夥惟轉運艱難迄今四五年來遂未獲其利益今春經提學使籌撥官欵建造運船三十隻每次可運煤八九萬斤然由礦至江尚距離一百餘里仍須大車常川運送終屬不甚利便日前特由提學使禀請撫憲撥給官帖錢四十萬吊即將上年由德茂洋行批買備修平頂山煤礦之馬拉鐵道移作修造甘河運煤鐵道之用現已派員隨帶包工人等前往估工議價撥於九月初即行開工 
雜記 
[鐵錨與禍胎與松江]  
　　華亭葉榭莊民人張金生薛阿木阿和尚袁壽根等於初八日午前偕同地保到縣禀稱鄉民等平時半耕半漁近在浦濱設𫅽以捕魚蟹初六夜半忽有磚瓦船經過撞毁巨網網尸向之索賠船尸即將鐵錨作抵而去初七辰刻突來黑色輪船兵丁十餘人身穿操衣手持快鎗登岸至周家浜不問情由連放鎗彈鄉民驚竄連被搜抄多家敲毁門窗噐物不計其數並任意拖去良民蔣吉生蔣金生張大鶴張小鶴沈得興等五人又帶去花米船一隻（計花十包糙米三袋各雜物無數）地保得信後立將鐵錨送至輪船請將拖去之人船釋放詎輪船上人不允竟開赴上海而去大令准詞後當以情節離奇立派幹差偵緝詎下午又有狀似徵兵者多名由隊長閻長義手持管帶博順名片擎鎗列隊押解五人到府稱係盜匪由被劫之磚瓦船主唐和尚指獲引鐵錨爲贓証另有花米及船一併解府詢之唐係上海人方欲赴窰載貨空船被刦祗失鐵錨等語府尊戚太守當傳華亭張令飭帶回細訊唐始供撞網後索賠三元後將鐵錨螺旋卸去遁出喚兵輪往捕等情大令判將五人交保唐交差候查確再訊說者謂此事起於撞毁漁網鄉人取鐵錨作抵唐心不甘歸途見巡浦小兵輪揑稱被盜引該兵輪窮搜波及多家而禍貽僅一鐵錨當鎗聲珠貫挨戶搜抄時婦孺驚竄鷄犬不寗薛和尚家並遺失銀洋十一元云 
[警官受賄逼娼之奇聞安慶]  
　　皖屬蕪湖巡警腐敗已臻極點省恒警務权所雖屬總機關而上下隔閡勢難兼顧近聞該埠妓女高玉琴不願爲娼擬作從良之計訴諸警局詎某委員受龜鴇高大頭贓賄不惟不理訴訟反飭將妓女領回阻嫁逼娼有干例禁聞已具禀上控撫轅矣 
[請欵重修廟宇之迷信安慶]  
　　省垣集賢關龍王廟現因年久失修傾倒不堪未足以壯觀瞻頃由懷寗縣紳邵孔亮等具禀撫台查照成案撥欵重修未知能批准否 
清談 
[難乎其爲議長矣]  
　　諮議局之議員大省百餘人小省數十人有一定之人數其在議場議事也到會則書名坐位則抽定缺席則請假其選舉職員也按名發票按票投匭萬無如初選舉之人多糟雜而致票數與人數不符者也 
　　今浙局初七日選舉審查員而忽有票數與人數不符之事殊足令人詫異夫是日議員之到會者僅八十九人耳此八十九人中何人誤吳可一查即得者也此誤事者因何理由京可一查即得者也乃經議員邵羲等嚴詞詰問初則議長令書記勿言再問則謂人數與票數均符再問則謂交審查會公議含糊如此可勝議長任耶 
或謂人票不符之故因賈某多一名片夫賈某因何多一名片無不可當場宣布乃議長必爲之遮遮掩掩豈非奇事 
[外人亦注意諮議局耶]  
　　濟南德國領事於山東諮議局開會提議之事凡已登諸報端者必隨時譯成德文四份一寄其本國政府一寄其駐京公使一寄青島一留自閱噫外人之注意諮議局猶如此而我國之官界紳界學界工商業界反淡然對之何也 
時評 
[夏家橋案將復見於松江]  
　　唐某挾撞破漁網被奪鐵錨之嫌而誣鄉人爲盜輪船之弁兵借盜刦唐某鐵錨之名而排隊而鳴鎗而搜索鄉村而擄掠船隻而綑縛鄉人而解府而請辦曰是大盜有鐵錨爲証嗚呼鄉民受一夜之骚擾合村鷄犬不寗而猶誣以大盜之名豈不痛哉竊恐夏家橋之案將復見於松屬矣 
[雜著（泖東草堂筆記）]  
　　程度高之社會民皆與其國之治權直接宗法之社會層累而有所屬此與動物生活之機關亦有相類高等動物百體皆直接統轄於腦筋故牽一髮而全身動下等動物不然故有斷足洪脛而全體仍能行動如常者以其一肢之神經節節自爲統屬也此之謂生活機關靈與不靈之别然欲使以一民之小已爲公慝與其國之治權直接必自交通機關之靈便始 
　　蠻夷之所以起豢擾禽獸之法者或謂其爲玩好之故或以爲崇拜其圖騰於禽獲有所嚴而不敢殺不若易序卦比必有所畜一語爲切當於當日之事情蓋因奪獵場而爭戰者必興師動衆推一酋長以率之此由需而訟由訟而師由師而比之象也此時分散射獵旣恐爲敵所乘乂益以薄其戰鬭之力　夷之人至此乃以悟畜儲之爲要惟鮮肉不能久存是繫而畜之以備戰鬭時之用所謂比必有所蓄是也嗣後漸知其利而變爲　牧之俗如秦人與山東之國戰而使三曾之民力新於内以防其乏食實一理也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局專件 
[浙江諮議局議案]  
　　疏濬杭嘉河道議案 
　　理由 
　　一杭嘉間水道爲浙省交通之要津近雖鐵道通行而自陡門以西上至拱埠不能不藉小輪民船以資轉運乃年來該處河身淤淺特甚揆厥原因一由民間抛棄垃圾瓦礫一由小輪往來傾倒煤灰日積月累漸形壅滯以致重載之船艱於轉掉商輪擱淺或與民船牴觸鬭訟繁興即在居民遇遼則憂汜濫恒暘又苦旱乾不早綢繆噬臍奚及此本案亟應提議之理由也二依諮議局章程第二十一條第一欵此爲本省應興事件　　三依憲政館議覆于侍郎原奏濬河事宜爲本省應行擔任之義務辦法 
　　一設立機關於杭關道署附設疏濬杭嘉河道工程處一所遴派妥員經理疏濬工程之事 
　　二擇要興工查杭嘉達滬運河其淤淺之尤其甚者如石門縣地方之青陽橋狗肉橋司馬橋東臯橋南臯橋等處嘉興地方如塘橋北麗橋端平橋等處擬先從以上各地擇要興工次第以及其餘 
　　三購機挖河查開濬河道若僱用夫役則用費多而成工少兹擬購木質挖泥活動機噐一艘該船長約五十五尺寛二十尺吃水二尺價約一萬二三千兩或一萬五六千兩時値不同每十二句鐘可挖泥二百五十號藉省人力而易見功 
　　四籌欵方法（甲）開辦經費查前海關稅務司單爾照會疏濬杭的河道經前運司惠允在運署提借二萬兩以爲開辦經費嗣以籌無嘉欵可以分年攤還故未撥用現擬仍申前議暫由運司籌借兩萬兩由常年所籌經費内分年攤還（乙）常年經費查前稅務司條陳籌欵方法擬向行駛杭嘉一帶華洋小輪及裝載貨客民船抽收濬河捐嗣以船捐一事未經議妥致未實行現在河道日形淤淺若再不從速籌欵疏濬將來輪運日益遲滯行船者無不均受損礙現擬仍用抽收船捐之法藉充常年經費（未完） 
江蘇諮議局議案 
[副議長仇繼恒提出（續）]  
　　清查官銀錢局問題銀行之有紙幣所以便取携非所以助虛本也即不能票本相符亦當有十分之八存儲行中以待支取裕寗官銀錢局開設以來聞出票已四百餘萬兩究竟存本右干殊不得知慮者僉謂一有水落石出之時寗屬經濟界必大荒亂各處官私錢舗必至牽連倒閉不可收拾急之則禍速而害大緩之則禍遲而害更大終或至於無所底止也現擬辦法以待公議 
　　一先設度支部分銀行寗屬由無正當銀行故經濟權全集於裕寗官餘錢局一經摇動必將瓦解今先設度支部銀行以分其勢萬一該局或有不支亦可借爲後盾 
　　一查核實存究竟出票若干存有現銀現錢若干營業資本若干（以官局成本作他項營業者）不動産若干該産究竟價値若干（此二種最易弊混）徵集報告切實抽查自然圖窮匕見 
　　一實行賞罰清查旣實究竟總局贏絀若干各分局贏絀若干贏則派分紅利以資喜舞虧則查其所以致虧之處必有擔負責任之人着令赔補必令實行若僅僅一叅一押於欵項有何裨益 
　　一劃清權限銀行錢局係爲營業性質銀錢出入皆爲獲利而設與司道各庫財政等局絶不相同豈能視爲支應之所片紙方來巨欵立去試問於何取償今宜劃清界限凡銀局出入祗能計本圖利子母相權不能如取如携任人揮霍 
　　贊成者孫啓椿侯灜王嘉賓王乃屏方瑜（未完） 
　　按初六日議塲速記錄載入第四張 
本埠新聞 
[勸業會照請求新廠特别出品]  
　　南洋勸業會　　塲機械館内需品陳賽而中國内地製造機械之廠甚少惟本埠朱子坃君所辦求新廠能自造各種機械日前已由陳道特行照請該廠或運機械或造模型以備機械館之陳賽而開内地製造之風氣 
[區董禀請興辦地方公益]  
　　本邑西南鄉漕河涇某區董等具禀上海縣以該處現在推廣區域興築馬路開辦地言目治種種新政均關緊要除已由董等籌議舉辦外待辦之事尚多請再添派區董共同籌畫等情田大令准詞已照會總工程局紳董相度情形再行察辦 
[内地電燈公司之擴張]  
　　内地電燈公司以近來居民店戶裝燈日多生業漸形發逹紫霞殿燈廠地位逼窄不能敷用現勘定包　宅内之自來水廠旁餘地興造房屋並在外洋添購機器大加擴充以達完善之目的昨日已將様扞標挿准於日内興工 
[武弁之尚武精神]  
　　前日陳豹臣叅戎將新北門盤查武弁吕定機撤差以老北門武弁童啟達調辦所遺老北門差則委陳爲惠接辦昨日陳爲惠到老北門接差童以吕定璣尚未交卸不肯交代因此口角繼而爭毆旋竟互扭到叅署禀訴中國武官之尚武精神如是如是 
[大力士奏技助賑]  
　　英國大力士未士依夫倫君前在丹桂戲園奏技見者無不稱賞惟因園址隘狹尚未能盡其所長今因宜荆水災甚重慨盡義務准十一禮拜日午後在張園戲技助賑並佐以各種戲法等技洵足快觀者之耳目也 
[金石書畫會改期]  
　　中國金石書晝會發起人李平書王一亭君原定二十日在本埠張園開第二次金石書畫會兹因是數日適届西商賽馬之期游人雜至於會務不甚相宜特改遲三日定二十三日起爲陳 
 
 

Page 19

 
 
列非賣品之期二十九日至十月初四日爲出售品之期想届時好古家珍藏家必有一番賞鑒也 
[新發明解帶自盡之騙術]  
　　邑廟花園東區崗巡查見内園西首廊下有王振堂解帶自盡當即解救帶回東區轉解一路巡局奉游正巡官審訊王振堂供寗波人向在川沙做小京貨店生意此次携洋三十元到上海配添貨物行至大東門大街被扒竊將洋盡數竊去一時無顔回店因此自盡别駕察得王振堂去年亦爲自盡解救送案當時信以爲實給發盤費洋二元不滿數天又在閘北巡警總局施其故技適本委有事到局當塲揭破此次又敢作此狡獪可惡已極本應嚴辦姑念年老患病從寛押令驅逐出城 
[松府札飭認眞捕盜]  
　　松江府戚太守查得上海縣田令於今夏詳報盜案多至五六起均未破獲實屬捕務廢馳前日札飭田大令速選幹練捕役趕緊緝拿務獲究辦毋得延緩 
[謝贈]  
　　仁和龔自珍之文學爲近今有數人物故其所著定盦文集學者莫不視爲拱璧惟坊間通行之本類皆板口爛漶魚家滿紙善本絶不僅見現經邃漢齋主人覔得原刻本參之諸家校本詳爲攷訂并搜得集外文數十首釐爲十卷附以年譜校勘無訛紙質潔白誠佳書也昨承貽贈一部書以誌謝 
　　本月十二莊少蓮君嚴素良女士假西門外西園行結婚禮贈觀覽劵三張特此誌謝 
[城内]  
　　竊木○卜鶴州因建造房屋向南市選森木行購定木料由水道運至城内登雲橋浜翌日起貨少去五根當即報局請緝旋經二十二舗地甲查悉係被鋸匠阿華即張順生所竊時贓銷於西門内羊肉橋吳掌生所開之軸杆作内遂將張順生吳掌生一併拘至西區轉解一路巡局奉游正巡官審訊張順生認竊不諱吳掌生供不知竊贓實係誤收求宥判張笞責三百板發押改過局三個月吳掌生姑念苦求從寛罰洋五元贓給卜鶴州領去 
　　毆人○館驛弄趙源茂銅匠店主趙子山及弟連山巧生素性好事前日有已革巡士楊正發與趙之貼隣某婦調戲趙連山等見而不服先則辱駡繼且毆打經巡士一併拘入一路巡局奉游自巡官訊得兩造均非安分之徒判楊正發戒責手心二百下趙子山等一再苦求姑念生意中人從寛申斥飭具安分改過切結不准再有滋事 
　　道批○陳志亷禀批陳左之揑契圖贖旣經由廳明晰批駁如敢賄差威嚇儘可赴廳控訴毋庸來轅越凟抄黏姑附費竹林禀批挺押不理殊屬刁狡仰公共租界會審官遵照迭次批示勒限理結具報黏抄並發 
　　姚火春禀批所控地保吳阿樓索詐紏搶等情是否屬實仰南匯縣確切查明革究具報毋稍徇延黏抄並發 
　　縣批○寳源祥禀批該公司賣與鄔姓田畝三分二厘三毫又賣與王友林田二畝五分一里七毫均各立契則鄔茂通原控謂王友林轉賣澄衷學堂之地全係烏産顯有不實此案現據鄔茂通迭奉督憲札催候催吊契據集訊察斷 
　　官事○浙江委解貢木委員候補同知閃國賢直隸委解湖北勸業奬進曾出品委員兼北洋勸業鐵工廠提調候補知縣吳藩綢捐北卡委員候補縣丞吳德培昨均到道禀見上海縣知縣田寳榮禀請續似一天貨捐局查驗委員典史楊永康禀銷期服假高昌廟巡局委員李錫年禀知叔父病故請假五天 
[南市]  
　　店夥不免嫌疑○新北門外老通源彩票店前晚失竊賬箱内鈔票洋一百九十二元現洋三百二十五元小洋五百七十二角昨日開單報知總工程局派探勘明並無賊蹤已令該店執事自行推軋 
　　船主豈容推卸○向爲魚業之川沙人錢子連日前由籍乘陳海金之川沙航船來申將衣包一個内有綢布衣服及鈔票洋二十一元現洋二十七元交與船夥收藏迨到滬向取該夥早在中途兎脫船主以不知對於是兩相爭閙扭控南區解至工程局經陳副裁判訊據陳供該夥原係替工不知下落况交取衣包小的未見官以船主責有攸歸豈容諉缷判交埠頭保出予限尋交逃夥候訊 
　　阿侄亦有處分○中毛家弄聚樂園浴堂主蔡月亭去年積欠恊大祥豐恆豐泉泰等四家煤炭洋一百餘元不理近因將店盤去伊侄木林私將物件搬回浦東被恊大店夥扭獲並箱子五只解至工程局並據禀稱蔡於去年除夕將昇元莊僞票洋二十元搪塞請究官判木林交保限交月亭到案訊追 
[閘北]  
　　積竊投效○長江積竊吳鑑堂歸得生等由偵探隊緝獲迭次研訊已詳前報昨日忽有同黨周老九即周裕山自投總局禀稱願充眼線幫緝餘黨以圖報効等情當經孫裁判訊鞫一過判令交保候示 
　　梟黨開釋○鹽梟同黨陳振和周廣生前經巡警總局偵探隊緝獲訊實判發改過局一月昨已期滿送回總局經孫裁判提案訓斥判具改過結開釋 
　　猪作勒遷○閘北各猪作迭經四路一區黃正巡官勒限飭遷無如各屠戶疲玩異常抗不遵遷均詳前報兹悉巡官以該屠戶等故意抗延實屬不成事體昨日復飭地保前往傳諭若敢仍前藐玩定將作主逮案究辦决不寛貸 
[新租界]  
　　女犯病斃○李陳氏前因犯案經英公堂判押女所前日患病送棲流所醫治無效當即斃命由所董函致廨員飭保報縣請驗旋有氏女李順金投縣求免田大令　飭具結自行棺殮 
[英租界]  
　　欠欵避匿○日商正金銀行控利源通票號不付匯票銀陸萬元一案昨由探將該號夥連聚震博至公堂請究據供號主葉鶴齡在日本未回經理人黃芃卿亦不在滬等語官判暫押本廨照會日領訂期會訊 
　　担保被累○英商祥泰木行控已故買辦鄔烈成虧空銀四萬餘兩一案昨午由差恊探傳到鄔妻沈氏並保人李錦榮奉寳讞員與英布副領事會同復訊原告延律師哈華托到堂聲稱鄔在祥泰時由李錦榮担保銀二萬兩兹鄔已物故被欠甚巨應向保人究追李供曾爲鄔担保現實無力賠償求鑒中西官會商之下判李仍交原保候會商再核 
　　案証難憑○寡婦奚徐氏在蘇臬司署上控族嬸奚陳氏與著名地販陸道生串騙田單盜賣一案經蘇臬司札行上海縣訊供因案証鄔友銘向居租界由縣移廨將鄔傳案由代理襄獻德大令提訊鄔供光緒二十九年奚陳氏將單托商抵押與林新栢至三十一年贖回餘不知情求察官以鄔所供難憑判交原保候移請上海縣查明再訊 
　　串騙貨物○騙子毛寳卿與姘婦王李氏串同莊仁齋沈阿仁等在江西路開設厚和錢莊專出空票串騙利康洋行貨物被控由捕房飭採將各人一併查獲昨解公堂請究據毛供該莊係王步州經理祇開設四天並不串騙現王已逃遁請察訊之莊供在該莊爲夥不知毛等在外串騙沈阿仁供爲出店已做半月分文未取求鑒王李氏供與毛姘識將屆兩月不知詳情求察判毛等分别押候補提人證再訊 
　　帶刀違章○劉東仁因帶刀在租界行走由捕查見違章將劉拘入捕房存刀保釋昨奉傳廨訊究劉供在楊管帶標下爲兵丁不 
 
 

Page 20

 
 
知租界定章求宥官判刀存捕房候楊管帶自往領取劉罰洋一元充公 
　　聚賭違章○婦人李沈氏家居新閘路因聚賭違章於昨由探將氏傳至公堂請究判罰洋五元充公繳釋 
　　不認竊飾○混名滑頭陳少卿近與清和坊妓女花醉芳之大姐周薛氏即老二姘識因竊老二之金飾被控捕房昨解公堂請究原告訴稱陳前曾騙吞楊樹浦婦人席王氏金飾兹又竊取婦人金飾求究陳堅不承認判陳還押候下禮拜六再行訊核 
[美租界]  
　　西人兇横○某西人在斐倫路酗酒横行被三道印捕拘入捕房押候酒醒核辦 
　　妓女兇横○有恆路二千零三十號猶太妓女昨日雇坐張小狗之黃色包車因爭論車資該妓將車推翻致損油漆並將車墊奪去張報捕房飭候查辦 
　　婦人兇横○婦人陸陸氏昨在吳淞路與夫弟陸桂林爭擺粢飯攤互相扭毆並將桂林粢飯桶推倒由挹一併拘入捕房氏送公廨押候訊辦 
　　華捕兇横○楊樹浦捕房八百三十九號華捕因不服命令送交張正巡官降列四等以昭炯戒 
[法租界]  
　　是否私賣○蘇婦丁薛氏前日扭浦東卿民徐仁生至廨控稱女兒阿林幼許原籍某姓爲媳前年二月間被徐誘拐捲逃男宅疑爲有意藏匿被控吳縣由人理勸償還禮金等洋三百餘元了案今悉爲徐所拐報捕拘獲解案請究質之徐供薛女前年與小的私識後帶往浦東家中度日詎滛蕩性成旋又與楊仁生私竎跟楊逃走現訪悉匿在南匯縣境祝家橋地方楊仁生家並非小的掯匿亦無私賣情事求察判徐收押候備文關提阿林仁生到案再核 
　　串搶行李○徐文玉前日挈眷趁江天輪來申抵埠後雇小車搬運行李不意爲碼頭匪徒陳企方將考藍一口搶去奔逃追獲後扭交巡捕解案請辦陳認搶不諱惟贓已爲同黨拿去判押候補捉同黨到案嚴辦 
　　電車肇禍○七號電車司機人劉紀生前日駕駛電車在金利元浦灘時適有周正福之東洋車及某號馬車在旁行馳三十四號捕舉手令劉暫停劉不聽致撞馬車馬因驚跳旋又將正福東洋車撞壞該捕報知捕房將劉傳訊周正福投訴前情中丁琯會商以咎在電車判劉償還周修費洋兩元再罰洋兩元充公 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇諮議局議塲速記錄（初六日）]  
　　書記長宣讀制台議案 
　　一補救銅元案 
　　一百零八號起言外洋私鑄者多故銅元無一定價値似宜注意先禁外來之銅元委員答外洋私鑄自宜設法限制現在本省銅元充斥其弊尤不勝言須先設法自制然後可禁外來之銅貨一百零八號又問鄰省銅元入口者多如何辦法答鄰省現已一律禁止但以銅元抵制銅元須先設法調查再議抵制之策故制臺提出此案請公議辦法 
　　四十七號問江蘇官鑄已否停止答已停鑄又此條議案交審查會須調查案卷時是否在制台處調齊查閱答可在制台處調查又問現鄰省如浙江等已有减折之處制台提出此議案時已否知有减折情形答知道 
　　九十九號問現在制台議案中補救畫一是否行於已改幣制之後抑先行補救之法又問如本省旣得一律如他省折價不一律有輸仍入之慮五十二號問江蘇自開鑄至停鑄共鑄出若干銅元有案可查否 
　　二調查戶口案 
　　二十八號起言制台此議案是否意在修改章程答此章程係由自治局擬詳 
　　十九號問茅蓬不列戶口其理由何在 
　　四十七號問此章程由自治局詳至制台處已否實行答已經通飭尚未奉行 
　　四十七號又問制台旣將此章程交至諮議局則决議時是否由制台先將已發出者取消然後依議施行答是此辦法 
　　五十七號問將來諮議局議定後當前章已經通行局中尚未發布之時而外人已有至内地由領事知照督撫其辦法如何答此議案因制台以各地方情形不同故特提出請公議 
　　四十七號言此議案交審查會時須由定章程者陳述理由應請今日到會委員知照自治會於審查會時列席以備公同研究　答此可照行 
　　三淮揚水利案 
　　四十七號問每年修隄銷核欵項究有若干 
　　九十一號問興修時權限如何爲官督商辦抑爲純粹民辦答當俟興修時酌定 
　　九十九號言淮揚水利案從前支欵三四萬此次審查時可否請今日到會委員請示制台調查一實數答審查會本有調查案卷之權 
　　九十九號又申言淮水水勢如僅恃修隄尚非經久之計制台議案中有一水永逸之言現此案已交審查會應請委員先陳制台籌酌經費另籌最長之計 
　　四接築寗蕪鐵路 
　　八十八號問寗蕪鐵路係入安徽省界應否移交安徽諮議局答此路兩省均有關係先從本省議起 
　　九十九號言前係洋總管經辦現在應請制台先將洋總管辭退再由諮議局會同安徽諮議局會同辦理 
　　四十八號問此路旣由官辦係歸何署經理答另有鐵路局 
　　四十八號又問調查出入項欵應在何署答鐵路局及督署均有案卷　　三十六號言此路雖屬管欵實係地方營業性質江寗可否常派一人稽查路局各方面情形答此事不能即决當面禀制台以上案已畢 
書記長宣讀撫台議案 
　　一地方自治經費議案　 
　　一百零五號問議案内言城廂若鄉鎭欲提先議自治時則吏胥董保之中飽可查出歸入自治費否答現在並未清查不能斷定何欵歸入何項如鄉鎭有此項欵即可作爲鄉鎭自治費但亦須清查後方可斷定 
　　四十七號言撫台議案中應分三項一爲分配每地方公欵公産一爲研究徵收附捐特别捐方法一爲清查公欵公産將來諮議局决議時應否分别議决抑必併議答是宜分别議决因清查公欵公産撫台已有議法上兩項須俟諮議局公議方可著手 
　　七十八號言清查欵項時易起衝突須由地方行政官先照章程消弭意見舉出公正紳士然後從事分配答此章係清查綱要須俟此章通過後乃可細議辦法及分派紳士 
　　二十八號言地方自治經費亦應各就地方情形旦爲變通然後以十分之一爲斷則名爲劃一實有不能通行將來可否變通答此項當可變通宜因地制宜 
　　六十三號言現烟酒捐稅有徵收不實如得清查得實是否以民間已出之欵均歸自治答捐稅係國家稅如爲民間已出之費而爲胥吏所侵蝕者則當酌量各地情形再定辦法 
　　二補救州縣困難案 
　　撫委員發表意見陳述州縣困難情形 
　　二十六號言曾文正原奏案議員未能查到答此案曾文正奏議中亦無此在曾文正致丁中丞書中有之 
　　二十六號又言現在櫃價與收價相差至一百數十文此事撫台知之否答知道有月報 
　　十七號言州縣各處不同賠累者固不少而亦有不至賠累者將來可否將各州縣賬房收支清數盡行調查答能查甚好 
　　四十七號問補救州縣困難不外開源節流二種辦法節州縣之流即不能不開藩府之源此事不僅關諸議局一方面蘇州會議廳曾否將此案提及答尚未提及因前次徵銀解銀兩爲部駁不能提議 
　　四十八號言曾文正督兩江時原奏必須先行查明爲現在此議案之根據惟加公費則實係加稅州縣雖至困難而民生亦不可不顧議員必補劑官民兩利之方是宜行調查同治四五年間明定每兩附徵公費六百文之案卷及各州縣進出數目然後再議兩補之法答此事調查甚易各州縣分查旬日可了 
　　十八號問補救之法委員旣言分開源節流兩種收入爲源支出爲流而 
 
 

Page 27

 
 
議案中所述均係收入之方法州縣所收入盡收於民而支出不盡支於民則他日審議時應否兼議州縣支出欵項抑但議收入方法答開源節流均可議到 
　　四十七號問議案第一條應調查者甚多惟清理財政局於各月内應將造冊報部諮議局議員調查本省財政時可否請撫台備文逕至清理財政局調查今日到會委員可轉請否答須回商撫台 
　　九十九號問徵元於徐屬不便徐海無元可納而元以下又難劃一答徵元專係詳於蘇屬 
　　五十四號問補救州縣官問題無論如何解决當作爲假定辦法不能爲憲法上之解决 
　　七十號言補救問題州縣對於上級官有許多補貼一面由民人擔任一面應由撫台設法裁去此項供給上級官之費項又言州縣辦差即以省城而論已覺甚鉅亦應設法裁去答在今日提議事件範圍以内俱可代陳意見於撫台此外社會情形甚多亦不能悉爲代表 
小說 
[滑稽小說嘛西遊記英谷碧琳原本譯者寓隱（二）]  
　　第一回印度兒初遇喇嘛西藏僧誤叅佛像 
　　效悟此時始知那僧誤認彼爲佛像故向彼膜拜遂大笑而下至僧人前言曰和尚大誤我非像也僧人聞言瞠目直視效悟半晌乃言曰然則適纔諸小兒何以向汝跪拜效悟曰適纔吾與彼等爲酋長登位之戲耳僧人聞言又遲疑半晌曰爾眞非佛耶何以他人言此間藏有佛像然則佛像何在效悟曰那種佛像都在怪異室内和尚胡不早說言時效悟以手指美術室門曰此中即是僧人曰可否進去入内須費錢多少效悟又大笑曰和尚余非銀行股東却每日至少進出五六次言畢又問曰和尚爾究係何處人我在本士城内卻没有認識你僧人曰我非　三人我乃西藏遊僧因發願朝拜天下四大聖地故從西藏經　大風雪山來至此間佛國效悟曰怪不得不認識你原來是喇嘛喇嘛曰適纔爾言怪異室中有各尊佛像能否許人瞻仰效悟曰可遂推美術室門領喇嘛入不數步有一大衣鏡横障當路折入鏡後則各種美術品燦爛滿目而以佛像爲最多那佛像高低不等肥瘦不一或怒目直視擎拳欲摶或低眉垂首拈花欲笑或手中握各種寳物或坐下騎各種異獸種種法像無不畢備喇嘛每見一尊必三叩首而起看至最後則爲佛祖寳像那佛祖金身跌坐於法座上四傍古佛重重羅列其下則水禽異魚琪花瑶草刻畫如生其佛頂上一鵬鳥張翼欲飛其後爲一寳傘瓔珞垂珠光華鮮艷照耀人眼喇嘛觀至此乃跪伏誦讚美詩曰 
　　維我佛祖降此法身三千世界莫與等倫 
　　作讚畢喇嘛乃隨效悟再進至一所中有一蠟僧像乃蠟僧眉目絲毫與眞者無三僧衣僧帽悉備其姿勢似欲與人相語喇嘛一見便合掌曰大師請了大師莫非此間住持效悟正在四周閒望聞喇嘛語廻顧不覺失笑乃疾呼曰這是蠟人喇嘛始恍然悟冉進則有管理美術室之英人自公事房徐步出見喇嘛招手呼曰和尚從何處來喇嘛合掌作禮曰余自西藏來英人曰叅考古跡歟此間陳列尚不完備隨我入内言畢遂偕喇嘛至一堂行刻林立其上遍刻佛誕生事佛鹿園講經事佛指化惡婦事佛滅度事其他種種經典上所載靡不畢備喇嘛每觀一石嘖嘖稱異英人又導人公事房取各種地圖與閱其地皆佛所宣報處 
國外新聞 
[高麗亦組織内閣]  
　　初九日東京電云高麗内閣已組織過半 
[吉青納已抵旗順]  
　　初九日東京電云英國吉青納將軍已於昨夜行抵旅順口 
[英人治斐之成績]  
　　初九日倫敦電云每日電報載有前任美總統羅斯佛君投稿謂巴亞斯（斐州士人）與東斐英國僑民相處頗安並深讚斐人之勇毅英國處待斐人亦能一視同仁云 
[英外務大臣論世界時局]  
　　初九日倫敦電云英國外務部大迭葛雷君在希斐爾特地方演說國外時勢尚能滿意巴爾幹半島及波斯之爭端並未礙及歐洲之和平且能安穩了事足爲將來時局之佳兆云 
[英軍艦尋覔沉船]  
　　初九日香港電云英國軍艦拂洛位號以無線電報傳來消息謂於昨夜九時下椗愛姆菲屈里脫搿洛浦今晨黎明復往尋覔腦威商船拉茄而號沉没之蹤跡 
[西班牙議院之笑談]  
　　初九日倫敦電云西班牙内閣告退之前國會中因爭論民政部大臣西愛伐對於某報陳言一事極爲紛擾議長急盡力摇鈴希冀恢復秩序破鈴數隻始得宣言停議而散西班牙自由黨議員馬萊氏業已組織新内閣 
[印度地震肇災]  
　　初十日倫敦電云印度圭塔鐵路培爾派脫地方之車站並房屋悉爲地震所毁死者二十五人傷者十二人 
[俄皇赴意行蹤]  
　　初十日倫敦電云俄皇赴意之路甚爲紆曲以避涉足奥大利亞國境現已行抵薩康里愛爾斐脫地方 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
