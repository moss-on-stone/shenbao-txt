# 1908 - 301 - 4912848

 

Page 1

 
 
   
 
 

Page 2

 
 
[諭旨]  
　　十月初五日經内閣奏派大臣驗看初六日覆奏奉旨廕生徐桂軨着内用廖家駒著内用濮彦珪着外用内閣中書員缺著豐盛額補授截取繁缺道翰林院修撰劉福姚截取繁缺知府掌遼瀋道御史史履晉俱著照例用欽此 
　　十月初五日經内閣奏派大臣驗放江西南昌府通判楊兆棟廣東惠州府　石通判安鍾愷山東濱州知州王金誥河南河陜汝道胡祖謙四川高縣知縣慶綬理藩部筆帖式定存欽天監筆帖式愛仁擬補吏部筆帖式興惠福建浯洲塲鹽大使李由敬均堪以准其補授分發山西補用遣張汝爔直隷試用道周熙年宋春霆李毓傑朱奎章河南試用道吕斆琦湖北試用道文煒墀沈秉權直隷補用知府江學韓江西補用知府胡文　江蘇試用知府周毓英吳　奎浙江試用知府崔鴻誥江西試用知府王渭濱江蘇試用同知高松蔭四川試用同知常印廣東試用同知蔡春恆山西補用直隷州知州鍾凱廣東試用直隷州知州沈秉慤山東試用知州熊遠猷湖北試用知州王錦章浙江補用通判崧耀江蘇試用通判英琦湖北試用通判劉岡廣東試用通判李積穠湖南試用直隷州州同林心　湖北補用知縣張德柄廣東補用知縣林以忻直隷試用知縣劉啓泰孫蔭顧賡明吳大啓林炎江蘇試用知縣重善李熙文永譽山東試用知縣龔學濬翁純義沈廷恩山西試用知縣車致和河南試用知縣許其寅陜西試用知縣豐泰甘肅試用知縣黄大相浙江試用知縣郭曾煜趙世駰福建試用知縣顔韜浙江試用知縣黎澤耀江西試用知縣彭履謙湖北試用知縣周廣湖南試用在縣汪兆梅四川試用知縣賈纘緒盛慶昇徐森林謝重光廣東試用知縣李大纘吳學恕徐炳綬章秉善黄作霖于式格周學仕許家鼐黎炳　楊毓　王心廣西試用知縣鄭寳燊劉璇燊宋獬山東試用布庫大使倪成仁長蘆試用鹽大使陶炳璋兩淮試用鹽大使延祥山東試用鹽在使鮑啓榮廣東試用鹽大使王慶湘浙江補用批驗所大使姚文煥均堪以照例發往改用知縣裁缺法部筆帖式蔣鴻忠堪以知縣分發省分補用保舉廣東補用知縣吳徵麒堪以照例用開復翰林院編修馮恩崑堪以准其開復原官照例用前山西陽高縣知縣孫符泰堪以准其開復原官銜翎仍發原省照例用捐復前湖北恩施縣知縣王鴻賓堪以准其捐復原官仍發原省照例用奏留吏部七品小京官陳陶堪以准其留部初六日覆奏奉旨依議欽此 
 
 
 

Page 3

 
 
來稿 
[爲諮議局事敦告湘省士紳（續）（長沙徐公勉）]  
　　或者謂諮議局雖有呈請核辦之權。脱令資政院有意護衛行政官。將若之何。曰政府若有意如此。則將來即開國會。議院之彈劾内閣。又安見其必有效乎。竊謂此等關鍵。非可求之於條文中全視人民實力之進行如何耳。夫歐美各國中。如法蘭西北美瑞士之原爲民主國。可以實行議院政治以黜陟内閣者。不論外。若夫英吉利。原係君主國體。考其憲法上。原可以不行議院政治。然其内閣之地位。久爲政黨之所尸。内閣須爭多數議席於國會。夙已成爲議院政治矣。夫旣成爲議院政治則。内閣之起伏均以議員之信任與否卜之。自無彈劾不效之理。然此種權力。非倖獲之於一旦。尤非可爭之以空言。倘吾國今日之諮議局。而卽欲以多數黜陟行政長官耶。此浮慕歐美民權政治。而未深察本國之歷史。與其國體也雖然諮議局即無此種黜陟大臣之權力。亦决無大碍。蓋政府旣允許人民以參與政權。詔旨煌煌。豈肯有意袒縱骫法違憲之官吏。而且溷其大權。且平日督撫之所以擅作威福不顧國計民生乾。因其拜命請訓時。祗受君主數語之勅勉旣無國法以。爲禀承復無民權。可以抵制。裦然一省之上。儼然自居爲小朝廷。俯視四境之内。皆其被治小民。莫予敢侮其體制之尊嚴。固應如彼。今日諮議局章程之頒佈後。則有特定之國憲。以督之於其上有全省代表以撓之於其旁有報紙輿論。以鼓盪於其前後左右。彼如不欲受此規律耶。則當奉身而退。斷無履任後。而特與人民挑釁之理。故曰後督撫專制之事。必日見其消滅。惟冀爲議員者。嚴守法文愛護資格弗。持過激之言。弗逞書生之見。弗挑剔微小節目。弗激成黨派競爭。『諮議局事以一省代表監察一省行政似無黨派發生之餘地』則各省政務。必可日就清釐。荏苒。荏苒。中央問題。即落入吾儕之手矣。諮議局者。原係助長國會之鞭策。豈可因國會未開而薄視之。吾國政府輒謂人民無立憲程度。人民之辨駁也。則謂程度已足。愚謂彼此皆空談。其果有程度與否。將於諮議局之能辦。有精神與否卜之。 
　　不佞與江浙人士。頗有接洽。見其請願國會時。極有條理。今籌辦諮義事。亦悉協機宜。深羡其多數人表謴地方。將來在國會建議。時養之有素。自能賀輕就熟。原各省人效法之。吾湘人急公仗義規畫深宏。夙有歷史前此之請願國會也。固以首倡自豪。豈今日對於諮議局事。而甘心殿落風氣之後耶。横覽洞庭。仰瞻衡嶽。精靈激盪。代産賢豪。吾知軒爽瑰奇之人物。必將聯袂奮興。贊襄盛舉。以仰符。明詔。俯慰輿情者。 
　　雖然。不佞對於湘省之現狀。尙别有慮焉。蓋諮議局籌辦處。原以官紳兩部分人組成。而吾湘地據上游。不足以筦内政外交之組。賢長官　偶然驻節。往往巡視未竟。即升任而去其滯留者雖極庸陋。可以倖免彈章。久尸其位。按格循。資坐遷上憲。不知政同罔。恤民艱。今籌辦處。固皆以司道居總理總辦之名。吾不知能理何事。能辦何事。恐並此章程之法文法意亦未必能了解也。至各士紳中之賢明者。亦以其鄉邦規模狹隘。不能驥展。長官又不曉推轂大義。大半已就中央及各省之聘調。其留省者。則以一身兼任多職。惟日孜孜。更有何餘力。可以旁及新發生之事業。就此論之。故不佞以爲湘省諮議局終艱與各省媲美。或竟毫無成績。此最可隠憂者。惟望留省少數士紳。卸除他事。共翊此舉。或常與各省籌辦處。通簡。質問。研究辦法。或以公義私情。堅挽人才不使他往。士紳旣有能力。則官僚自不能顯違功令。無理阻難。即以江浙論。其司道中。嘗無阻撓斯舉者。然因士紳敦促持之有。故彼亦祗得强笑强言。半推半就以勉任其責蓋　朝議旣定。政局已成。彼固無如之何也。倘士紳而亦不力任其。艱耶。則長此已矣。夫今日屈指計算。距初選之期。僅三月之久。而調查選舉資格。即須數月。始能竣事。一刻千金豈尙可徘徊卻顧乎。不佞養疴滬上。外事雅不與聞。且心緒轆轤。久欲滌除俗事。歛養山林。惟偶一念及諮議局事。覺差堪欣慰。不欲國人冷遇之。故不　粗疎。肅陳微悃。臨風想望呼吸遥通。握管時縷縷情懷迴環筆下矣。諸君子其以鄙言爲有一得之愚否耶。 
　　此文脱稿。適見報紙。載民政部内經費支絀。决議將諮議局緩辦。竊揣此議。或倡之於。少數人。政府必不如此决議。蓋諮議局經費。原係各省自籌。並不需要巨欵。何至輒言緩辦。且所謂緩辦者。緩至何日。吾國財政。固無日不在緊逼之中。豈日後忽能籌獲巨欵耶。政界風波。雖不可測。然此上諭公佈各省紛紛實行之事。而欲一旦撤消。於理於勢。未見爲可。且無乃逼人太甚耶。望籌辦諮議局者。弗疑慮焉。 
[專電]  
　　電一（北京） 
　　十一日賞各大臣德戲袁軍機未到慈宫詢及意頗不悦 
 
 

Page 4

 
 
　　電二（北京） 
　　唐紹儀電奏新幣宜速鑄頒行寳元即不收回數亦有限 
　　電三（北京） 
　　京旗諮議局籌辦處已開局啟用關防 
　　電四（厦門） 
　　今日（十三日）毓梁兩大臣起程向京午後松督亦回省 
緊要新聞 
[籌議新銀幣近聞]  
　　度支部堂司各官在署提議新幣花紋模範最費研究者係删去英文一節聞各員主用華英合璧龍紋者居大多數 
　　造幣廠所鑄之二錢新銀幣聞十一月初一日可交到度支部以便搭放餉銀 
　　度支部澤尙書昨與大清銀行監督張允言會議實行一兩新幣擬由十一月初一日爲始停發七錢一分之銀圓紙幣統鑄一兩新幣張監督議市面舊幣仍准照常通用俟新幣鑄有多數再行專用新幣聞澤尙書尙須召集司員籌議辦法 
　　度支部某員外郎條陳新幣制請將龍文改鑄　皇上聖容並陳數利（一）人民睹聖容可增愛國心（二）以聖容爲標準則各國可一律行使聞條陳約　數千言 
[郵部核减二成電價北京]  
　　郵傳部通行各省内開中國電報現已贖歸自辦而電報一項於軍國大政及商業莫不關係緊要亟宜設法擴充整頓以利交通應將各省已有之電綫隨時修理其未經設綫地方皆宜次第增修並將報價酌減數目業經奏明在案惟查各國電報一項所收價費甚微意在謀全國之發達收間接之利益中國電報前此商辦性質幾同商業是以電價昂貴甲於全球商民每因惜費重資致阻商業進步亟當酌量議减按照電報價目核减二成以八折收納所有華洋各商報及加急密碼譯費等凡在中國境内往來者一律照减其攤分報費特别半價不在此例惟電局分設廿餘省此舉一時難以週知自應先期通行各省刊示曉諭准於明年正月初一日實行減收免滋浮收情弊所有各商埠及行軍要電各綫業經派員勘估陸續修理所需工程經費業由本部奏准暫由鐵路餘利項下提撥另行設法歸還以清欵目已將辦法於九月二十四日繕摺具奏奉旨依議欽此欽遵抄錄原奏新章分咨各省督撫遵照並札飭各電局一律恪遵新章辦理可也 
[十八誌達賴喇嘛在京情形北京]  
　　理藩部具奏云竊據達賴喇嘛呈稱此次來京恭逢皇太后萬壽達賴喇嘛世受天恩理應率徒祝嘏以盡虔誠伏乞代奏等因呈報前來臣等查達賴喇嘛此次來京瞻覲極爲恭順欣逢皇太后萬壽聖節呈請祝嘏實屬出於至誠自未便壅於上聞可否令其祝嘏之處恭候命下即由臣部轉飭遵行奉旨准其祝嘏欽此 
　　初五日下午一鐘達賴喇嘛同堪布十二名由雍和宫棟克爾喇嘛引路至瑪嚘拉廟松祝寺北長街福佑寺白塔寺各處佛殿掛哈達行禮至五點一刻始畢又到慶王府醇王府各餽哈達至六鐘二刻回雍和宫沿途有外城總廳派巡警官兵保護 
　　初六日紫光閣筵宴達賴喇嘛由理藩部尙書侍郎帶領入閣召見皇上行三跪九叩禮皇上坐寳座再由陪宴大臣慶親王張世那三中堂袁壽兩尙書引達賴入座筵宴時有喜起舞大臣首唱滿語樂舞生接唱滿洲語曲詞樂部再更節奏則更唱蒙古語曲詞皇上賜酒由蒙古王貝勒傳遞達賴跪接口操華語叩謝天恩計兩小時之久筵宴乃畢另有賜品詳開於後達賴黄緞綉龍蟒袍料四套金器兩對銀器四件磁器八件達賴隨員紅磁瓶各兩對另賜綢緞未詳件數 
[湖北京官集議川漢鐵路北京]  
　　上月抄漢口商會集議鄂境川漢鐵路決定不借外債當塲共認三百八十九萬一千餘股後又招二百餘萬股曾紀前報現悉旅京湖北同鄉於初一日接到漢商認股報告回鄉京官頗加贊成爰於初五日召集商學兩界在宣武門外江漢學堂會議川漢鐵路　股事宜以爲漢商之後援當塲議定電催公舉代表入京聞在漢所舉之代表敎育總會長吳兆泰侍御陸軍學堂監督劉邦驥觀察曁法部黄嗣東宓昌墀等已電覆到京定於初十日首途 
[吉林自治會之變相]  
　　吉林自治會解散之後會長松毓呈請改自治會爲諮議局籌辦處所有自治研究所亦應由官主持并請派員接辦現經陳新撫核准札飭遵行札文略稱吉林自治會旣未奏准有案理合靜候部章該會長呈請由官主持派員接辦所籌甚是應仿照奉省辦法先由諮議局籌辦處附設自治研究所以資講習俾作豫備機關其現設之自治會即行歸併委民政司謝汝欽奏調吉林差遣直隷候補道顔世清爲該會督理以一事權隨時招集會中紳董妥爲籌議并援照前案該該所建房屋卽歸諮議局籌辦處備用云云現又添派吉林府張守會同辦理仍附屬於諮議局籌辦外處其府各屬現設之自治 
 
 

Page 5

 
 
會應一律改爲研究所以歸劃一所有章程節目均按照天津辦法參以本省風俗因地制宜分别緩急妥議施行 
[中英修訂藏印通商章程條欵北京]  
　　藏印通商條欵磋議年餘當時章定底稿曾於中歷五月二十一二十二日先由字林報揭載嗣又幾經商訂至九月二十七日外部據以入奏兹將條欵正文照錄於下 
　　第一欵　光緒十九年所定通商章程與此次章程無違背者仍應照行　　第二欵　江孜商埠界内全地甲界綫起自江孜堡壘東北之曲迷蕩桑白此曲行過背郭闕堞大寺之後至峽東岡自此直越逸陽河抵匝木蕯止乙自匝木薩此界綫向東南接行至拉極多爲止沿此綫内田莊如拉和格火格錯東竊席拉布岡等處均在界内丙又自拉極多此綫循行至玉駝白玉駝經甘卡爾席全地直行至曲迷蕩桑爲止　各商埠内向有難得合宜房棧之情事兹允英國人民亦得在各商埠内租地建築房棧此種建築地基坐落之處應由中藏官在每埠與英國商務委員特行商酌劃定英國商務委員與英印人民除在此處外不得在他處建築房棧但此種辦法不得有一毫假害中藏地方官於此處之治理權亦不得損及英印人民在此處以外租賃房棧居住存貨之權利　凡英印人民欲租建築地基應轉由英國商務委員向工部局聲請租地文憑其地基之租價年限與合同應由租客與地主自行和平商訂如地主與租客因租價年限及合同等事意見不合應由中藏官商同英國商務委員調處其地基租定後應由工部局中藏官會同英國商務委員勘定又未經工部局給與租客建築文憑該租客不得興工建築但約定工部局給發建築文憑不得任意延宕 
　　第三欵　各商埠治理權應歸中國官督飭藏官管理各商埠商務委員與邊界官均須合宜品級彼此往來會晤以及文移往返應互以禮貌優待凡商務委員及地方官因意見難合不能斷定之事應請拉薩西藏大吏及印度政府核辦印度政府照會之意應並行知照中國駐藏大臣如拉薩西藏大吏與印度政府不能斷定之事應按光緒三十二年北京條約第一欵由中英兩國政府核辦 
　　第四欵　如英印人民在各商埠與中藏人民有所爭論應由最近商埠之英國商務委員與該商埠裁判局之中藏官員會同查訊面議辦法其會同面議之意係爲查明實情公平辦理如有意見不合之處應按照被告之國法律辦理凡屬此種交涉安件均由被告之國之官主審其原告之國之官只可會審凡英印人與英印人因身家産業之權利而起之事俱歸英國官管理英印人民在各商埠及往各商埠之商道中有犯罪者應由地方官送交最近犯罪之商埠英國商務委員按印度法律審訊懲辦但地方官於此種英印人民除應行拘禁外不得格外凌虐中藏人民有對於各商埠内或往各商埠之道中之英印人犯罪者應由中藏地方官拿獲按律懲辦兩面審辦之法俱應至公且平凡中藏人民到英商務委員處控訴英印人民中藏官得有派員往英國商務委員公堂觀審之權利凡英印人民到商埠内判裁局控告中藏人民之案件英國商務委員亦得有派員往裁判局觀審之權利 
　　第五欵　西藏大吏遵北京政府訓令深願改良西藏法律俾與各西國律例改同一律英國允願無論何時英國在中國棄其治外法權並俟查悉西藏律例情形及其審斷辦法及一切相關事宜皆臻妥善英國亦即棄其治外法權 
　　第六欵　英軍撤退後所有由印邊界以達江孜一路英國所建旅舍等房屋共計十一處應由中國照原價贖回仍以公平租價與租印度政府每旅舍一半留爲英國經管由各商埠至印邊办電線之官役之用並存儲材具其餘則留爲中藏英印體面官往來站宿之用　一俟中國電線已由中國接修至江孜英國可酌量將由印邊界至江孜之電線移售與中國尙未移售以前中藏人之售當由此印政府所修之電線妥爲接收傳寄又未移售以前應由中國担任保護由各商埠至印邊界之電線兹約定所有人民如毁傷此電線或無論如何阻撓看管經理此電線之官役應立由地方官嚴懲（未完） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　皇太后萬壽寺殿前搭有彩牌樓一座上嵌各色鮮菊花其中横嵌萬壽無疆四大字匾額純用菊花結成聞此牌樓係内廷四十八處總管曁御前太監孝敬云 
　　樞府王大臣前議刊行憲政叢報聞已決定實行並聞編輯所附設憲政編查館譯書處機器鉛字均於年内備齊定於明正發行 
　　伊犂將軍長庚致農工商部度支部電云擬借大清銀行欵二十五萬兩以備設立吐魯蕃織布局振興實業即以各省協濟新政之欵提還藉資彌補 
　　川督趙次帥奏陳該省二班土司届期入覲應檄飭鎭道廳營護送未及改土歸流之土司並本省之土司恭代入覲之土舍頭人於年底來京共二十三家十司懇恩准其入覲以示綏服遠人之至意 
　　川督又奏在籍道員費道純勘查川漢鐵路軌線至湖北興山縣河口適值大雨履潦前行抱病身故請援李有棻舟覆身殁例給奬以順輿情 
　　譯學館學生四十餘名現已届五年畢業之期功課早已停止兹學部定於十六日起二十日止考試畢業奬勵則照奏定章程凡列最優等者一律以外部農工商部主事補用并有舉人出身 
西報譯要 
[唐紹儀由日赴美]  
　　字林報載十二日東京電云中國赴美專使唐紹儀偕美國商民數人已於今日下午由横濱首途赴美 
[盛官懷留日近聞]  
　　又載同日東京電云盛宫保昨日已離門司赴蘇曼（譯音） 
　　養病並擬順途閲看某銀礦 
[京漢鐵路改訂行車表]  
　　泰晤士報云據漢口函稱自西十一月十號起北京至漢口之專車改星期四爲星其一開行漢口至北京之專車改星期一爲星期五開行以便漢口專車與關外西伯利亞火車同日抵京搭客欲換車者不致有稽延停頓之苦云 
分類新聞 
[政界湘省運借東鹽電文魯撫覆湘撫電]  
　　昨奉蒸電因查勘河工致稽電復歉甚借運東鹽一事重以台命且湘省桑梓無不盡力惟鹽政大避攸關不得不統籌兼顧官台王剴兩塲爲山東食鹽出産要區其省鹽每多賴此兩塲接濟若竟借運不特東商藉口亦恐本省運濟爲難大有窒碍祗可將蕭道允文在官台塲所開元和灘垣存鹽酌量借運如不敷准蕭道徑向石河西繇富國三塲採購補足以三萬引爲度至萬奎基本非鹽商再三斟酌惟有仍照上届辦法札飭東海關徐道督飭採買亦以三萬引爲止兩共六萬引每包一百斤合四十八萬包所謂島鹽者即係沿海之石河西繇富國三塲所出之鹽上届即由此三塲借運此次仿辦價則萬分通融嗣後斷難援以爲例所借之鹽東省祗任稽查照料不任輪送免致遲誤以上各節與淮南所議辦法無甚用入區區苦衷當蒙鑒察除電午帥知照外特此電復勋篠 
[江督致湘撫電]  
　　借運蘆鹽已訂立合同封洞前赶運六萬引頭批船十七八開行先運漢口特聞方篠 
[湘撫復江督電]  
　　迭奉鈞電借運東鹽事承憲台併案奏准蘆鹽並先運漢口盡籌公誼全湘感戴海帥昨有電來允任稽查照料頃電復謝並詢該二商何日由何道南運愛仁輪今日可到岳已電飭岳分銷吳令照料起卸矣併聞蓂哿 
[湘撫致魯撫電]  
　　篠電敬悉借運東鹽事承公設法曲成定運四十八萬包並通融價值允任稽查照科藎籌公誼感謝良深昨得午帥電已奏明奉旨允准矣蕭萬兩商於何日運起由何道南運尙祈示復蓂哿 
[飭議堵截各屬流民辦法南京]  
　　淮揚海道以堵截徐淮海各屬流民籌議辦法禀奉江督批示皖省灾民現已委派左令杕周在六合浦口一帶扼要堵截並分别咨行在案據禀前情復經電請安徽撫部院飛飭被灾各州縣曉諭飢民在家待賑並通飭沿邊地方文武一體截留以期周密至稱上年截留江北流民大口給錢五十小口減半今皖北灾黎可否量予加給等情固爲體恤貧民起見惟皖省被灾各處久已賑糶交施足資安集流民仍復出外乃係聽從痞棍煽惑所致現在委員堵截與辦理振撫不同若將皖北流民加給口食與截留江北流民辦法事出兩歧殊恐區别爲難易滋藉口且口食過優該貧民等聞此風聲必將妄生覬觎紛紛外出更恐無以徧應所求應再由道體察情形通盤籌畫酌核飭遵具復 
[閩廠銅元决議退回杭州]  
　　閩廠運浙分銷銅元四百萬枚儲存官錢局已久迭經藩憲照會總商會一再集議均以本省錢市擁擠已達極端民商交困若再驟添此數百萬後患不堪設想已三次照復商務局轉詳各憲請予悉數退回各情已迭記前報兹聞顔方伯以浙省錢市敗壞已甚補救良不易易此項銅元儲存日久徒致彼此担誤特禀商增中丞决議全數退回閩廠日内卽可備文裝輪運閩矣 
[寗垣官事南京]  
　　現署江寗府楊梓勤太守前在鄂省候補爲江督端午帥所賞識自奏調江南即委署斯缺旋奏補淮安府日昨藩署懸牌忽又奏請調補江寗聞一俟部覆到後太守即當北上並可望升道缺江北提合徐固帥卸篆後於前日回寗江督即令其仍任統制事宜業 
 
 

Page 11

 
 
已於初六日接事矣 
[軍界統領巡閲緝私營鎭江]  
　　兩淮緝私統領李本清鎭軍近以淮南緝私各營擾害良民迭經被人控告爰於昨日親赴通泰各屬查閲以便整頓 
[破獲五岳山會會匪杭州]  
　　浙江湖防統領周督帶近日偵悉新市鎭有會匪誘人入黨約期起事情事於初七夜四更時親督軍除至新市鎭北街剃頭店内緝捕拿獲票匪六名胡士金河南人張連生湖州人陶老八湖北人尙有福湖北人方有才安徽人艾老　湖北人内中胡士金一名聞係革命黨頭目並起出雙龍金牌十餘面僞印令箭會黨總簿多件初九日晨解由撫憲發交督練公所審訊據該匪等供出匪首姜福禄手下黨羽甚多散布各處意圖約期起事其名係五岳山會有正會長副會長諸名目名簿中則有洪命總理萬仞山一集雙金花十二字不知是何暗號其兩旁則書傷心二百餘年使上國衣冠淪於夷狄奮志六千子弟率中原豪傑還我江山云云又書反手滅清四字將清字倒寫其他悖逆詞句不勝枚舉然要皆淺陋俗俚見之令人噴飯 
[江北秋操軍隊過鎭鎭江]  
　　江北提督王聘帥現派江北陸軍二十五標步隊輜重隊各營計一千數百人赴安徽與江鄂各軍會同秋操於初八日由浦到鎭初十日午後分乘招商局新康新昌兩輪船赴皖並由巡防隊統領周錦堂協戎丹徒縣王令曁駐鎭遞運局各員親率差勇在江干照料一切 
[部咨赶編贛省混成協南京]  
　　江督近准陸軍部咨云奉内閣抄交江西巡撫沈附奏贛省編練混成一協辦理情形一片奉硃批陸軍部知道欽此復准抄奏咨送前來查該省馬隊一營砲隊一營軍樂半隊業已次第成軍步隊兩標第一標只存一三兩營第二標三營全空核計營數所缺實多雖據稱徵募土著已達一營有餘畢竟不敷尙鉅工輜兩隊亦付闕如惟業經奏稱約計混成一協本年冬間可以編成想辦理已有頭緒希即赶緊編練俟冬間成恊時造具官弁兵夫等銜名清册咨報查核其砲械器具車輛騾馬等件亟應購置齊全以利軍用至全協營房於軍隊頗有關繫亦應查照奏定陸軍章程營舍制略辦理估工繪圖建築報部查考 
[江督委派臨時司令官江寗]  
　　江督端午帥以本年秋操南洋第九鎭所屬各部隊出隊八成尙有二成留營屯守但事權無所統屬未免漫無歸宿特札委兵備處帮辦莊諤充當第九鎭臨時司令官節制留守各隊遇有緊要公事禀承核奪俟秋操完竣歸隊該司令官即便卸任將經辦案件彚送鎭署歸儅刻已通飭江寗鎭江江陰留守人員一律遵照 
[學務敎育會開會爭執甘蔗捐江西]  
　　江西撫州府屬甘蔗牙税爲數甚鉅前經撫州敎育分會請撥充該府屬興學經費而南昌紳士又以甘蔗軍銷南昌境内此欵亟宜撥興南昌學務彼此爭論已歷一年現撫州敎育分會籌定辦法定於十月十五日開撫州旅省紳學商工各界全體大會以便决議電達旅寗旅京旅東各學會外卽於是日公舉代表赴京呈控學商兩部聽候核辦 
[改良監督敎員室長沙]  
　　湘省高等實業學堂地勢低窪潮濕甚重殊屬有碍衞生久擬設法改造特以經費難籌迄未舉辦乃目今年秋季以來該校學生及帳房某某等五六人先後在校病斃其因病回籍者尙有數人現由該堂監督曹子谷將籌辦本科經費銀一萬兩移銀五千兩暫將監督敎員各室先行改良餘俟異日 
[贛省圖書館成立南昌]  
　　贛省敎育總會附設圖書館已誌前報兹悉開辦經費即將總會新舊兩年節省所餘之七百金及收齊未繳會欵五百金旋由鄒叔澄孝廉寄存家藏之書四十餘箱另有捐助新書三百餘種敎育品物約略粗具故圖書館始成模形矣 
[敎習齟齬成疾蘇州]  
　　蘇垣蘇公祠内初等十四區小學學生每日放課　外屢被雙塔寺内半日學堂學生聚衆欺侮前日放課時吳敎習尾隨於後又見半日學生早已成羣結隊阻住去路并欲上前毆擊經吳敎習鳴散翌日函致該校陶敎習請將學生各自嚴加管束陶接函後謂吳輕信虚言擬赴勸學所評議此事詎吳素性迂拙一聞此信遂致氣憤成痴日來此事尙未了結 
[示禁棍徒調笑女生武昌]  
　　鄂省女學風氣未開僅一啟秀女塾粗具中等規模但該堂女生朝夕出入時竟有無知棍徒胆敢在門前擁擠任情調笑殊與風化及女學前途有礙刻經高學司出示查禁嗣後如有故違即拘送地方官署懲辦 
[實業裁撤樟腦官局南昌]  
　　江西自開辦樟腦官局以來徒擁虚名弊端百出業將該局候補通判洪嘉蔭革職押追昨復將其經手文件由司詳交協理陳倅接收逐一盤查呈報撫憲奉批云設立樟腦總官局原以振興實業起見所定章程幾於總攬全省利權略同外洋專賣局辦法派出之人頗有抑勒强買等事迭經廬陵縣禀報有案兹據開呈報銷欵册除將售銷腦油價值抵付用欵外計已用去官商股本實銀六千八百餘兩而洪革倅洪縣丞領去樹價二千二百餘兩尙不在内是公家徒糜巨欵毫無實益轉使民間製腦之業多生阻力至樟腦可造火藥富國策雖有是説然外洋製造之學變化無方材料所需往往不可思議即如棉花可製炸藥其力甚猛豈能因此而限制棉花之贸易此局自應裁撤以免藉口官辦遇有樟樹强價强伐釀出事端陳倅係原議派協理之員現在洪倅叅革另案在縣管押陳倅責無旁貸仰布政司會同農工商礦局督同陳倅體察情形悉心妥議或追欵收歇廠屋器具變價歸欵或先停歇招商接辦以官欵作爲官股擇妥善有裨於公之辦法詳復察核一面嚴催洪革倅等赶將所領樹價銀兩迅速清理具報 
 
 

Page 12

 
 
[示諭債主赶領彩票北京]  
　　外城巡警總廳本月初七日出示云照得大栅欄福壽全同德福諸鋪前因虧累倒閉經本廳派警看守示諭各債主定期呈驗字據並照會京師商務總會清理貨賑籌議辦法嗣經商務總會將各該鋪貨物賑欵逐次理楚並將各債主依限呈報字據逐一驗明蓋印隨即邀集各債主在平介會館迭次籌議僉願仿照曩年上海開彩還債辦法情願認領五成彩票以期衆擎易舉當經商務總會將各債主簽允名簿據情懇請前來本廳爲維持市面起見當卽照會商務總會妥籌開彩辦法在案兹據商務總會禀稱彩票業已印齊係仿照湖北省籖捐票號碼開彩額設六萬張名曰同益保商票每張售洋十二元並將各該舖貨物舖底配定彩號擇期售票懇請諭示確有字據已經驗明之各債主先行認領五成彩票以便餘票分售等情前來爲特出示曉諭凡確有字據已經商會騐明蓋印之各債主務於本月十二日起至二十二日止於此十日内携帶驗明有效之字據齊赴前門外鷂兒胡同平介會館按成匀領彩票並由商務總會再加印戳以便門彩後按成還銀如逾此十日不持字據赴該處認領彩票者即係觀望自誤將來無論何項字據均作廢紙本廳與商務總會决不認其有此債權莫謂言之不預焉 
[商務總會預備選舉蘇州]  
　　蘇省商務總會本月復届選舉之期總理尤紳鼎孚業已連任三年照章應行重舉日昨爲該會常會之期特令各業速舉代表到會以便預備一切定期開會選舉 
[墾荒歸勸業道辦理安徽]  
　　皖藩沈方伯以墾荒一事已奉部定劃歸勸業道管理分科任事自應遵辦爰即上禀皖撫除繳價升科係屬錢榖事宜仍照舊由司經管外其餘關於墾荒等事悉數移交卞道辦理以清界限 
雜記 
[湘撫電粤協拿革黨廣東]  
　　湘撫岑堯帥據邵陽縣邱令禀稱緝獲革黨曾栢堂卽曾釗一名並起出僞札僞照多件查閲札内首叙撫安王統屬文武兼東西水陸義師全軍全權平章事爲行知事等語或札尾則稱黄帝四各三百九十六年甲辰歲八月初二等字堯帥得報卽于前日電請粤督轉飭各文武一體嚴緝 
[禀控謀殺重案詳情長沙]  
　　長沙張星樞以巡檢在四川候補委赴日本購辦紙機被留學生胡學尹柳聘農圖財謀殺毁屍去歲已迭誌本報嗣經川督奏請議卹通緝逃兇並由出使日本大臣曁川督咨行湘撫轉飭各屬通緝在案今歲五月樞妻王氏携帶孤兒由蜀回湘訪知胡柳二兇均已潜逃回里禀控大憲奉批飭犯屬尋交旋由張族將胡胞兄胡化鯉柳從兄柳象臣先後扭送長沙縣收押再由王氏續控大憲迄今已遞五禀昨又由王氏具有手狀徧發紳學等界並擬親赴胡柳家自覓兇犯將以身命相殉以致紳學同人將有聯名具禀大伸公憤之舉兹將各大憲批詞錄後 
[撫台岑批]  
　　查氏夫張星樞委赴日本被留學生胡學尹等圖財殺身死一案兹准四川督部堂來咨當經行司轉飭湘陰縣嚴密查緝嗣准欽差出使日本大臣咨文經檄飭學按兩司查明犯籍通飭各屬一體訪查拿究在案兹據屍妻張王氏呈稱聞該二犯濳歸故里並將該二犯照片附呈前來案關謀害重情亟應嚴密查拿以免漏網仰按察司會同提學司移會飛輪水師楊統帶曁分飭長沙湘陰兩縣密派幹捕確探犯蹤嚴行跟緝並責令該犯親屬勒交務獲究報毋稍疏忽致令兎脱 
[臬台陸批]  
　　張王氏此案迭奉撫憲札經分飭各屬嚴密查拿據禀前情仰長沙府分飭長沙湘陰兩縣勒提犯兄到案取具不敢容隠切結倘該犯胡學尹柳大任（即柳聘農）回籍即由犯兄捆送審辦一面仍懸賞勒限選差密查該犯蹤跡嚴拿務獲究報毋任漏網照片存 
[長沙府汪批]  
　　胡學尹與柳暘谷。（即柳聘農）同在日本謀財害命经經日本警署查緝無獲已奉撫憲札飭查拿兹稱長沙柳暘谷卽柳大任湘陰胡學尹逃歸故晨人言嘖嘖羣有所聞禀請飭拘犯屬勒交等情仰長沙縣移會湘陰縣嚴寗查拿並拘犯屬到案勒限着交期速破獲懲辦 
[電禀土豪覇提烟棍杭州]  
　　嘉善禁烟會上浙撫電云杭州撫憲曁禁烟公所憲鑒楓涇土豪王書卿郁頌榖蔡省三霸提烟棍毒毆會員請電飭嘉興府嚴究嘉善禁烟會全體會員公叩 
[紗廠工頭之强横蘇州]  
　　蘇垣盤門外紗廠自某經理到廠以來信任工頭周永椿統轄全廠機務各工匠不服以致時起衝宿周反惱羞成怒昨竟聚衆毆傷某匠而已則詐傷哭訴某經理將受傷某匠送工程局究辦股東以此事由在工頭周永椿當即函致局員將匠釋放了案兹悉各新股東聞周在廠内尙有調戲女工情事日昨特行集議以廠内工頭關係重要未便含容昨特與某經理商議切實整頓之法以維廠務 
雜説 
[今年之十月初十（叔）]  
　　我國皇太后萬壽。十月初十也。日本明治天皇誕辰。十月初十也美國新大總統塔孚脱獲選之期。亦十月初十也。以東亞同文之國。同於是日慶祝聖壽。已爲難得之遭。而北美合衆之邦。適於是日更選總統。豈非天緣之巧。蓋美國定例。選舉總統。以西十一月三號發表。今年西歷十一月三號。即華歷十月初十日也。方今中美兩國。盛唱同盟之説。日本一國。又有加入之謡。則此十月初十者。安知非天作之合。而爲中日美三國聯盟之先兆歟。 
瀛談 
[美國致富原因]  
　　近日美國晚報著有一篇論説談及美國之致富根原全在種植是極力推廣。進步迅速故能吸取全歐之金錢。而富饒甲天下也。調查其要略自去年西十一月至本年正月美國裝運出口之麥榖綿及他種土産計值金洋三萬七千六百八十四萬元爲歷來所未有之數。比年三個月間所運出口之數計增金洋五千零二十三萬二千元由此可見美之整頓農務大有效驗此三個月中所運出口之數計共十二萬五千蘿比去年收成居五分之一去年所收之數。計增十萬萬羅所運出口之數較去年之同一時間僅少二千萬蘿棉花出口計共五百五十萬包比去年收成亦約居五分之一比去年增收二百萬包出口之數比上年僅少四十萬包國内之銷數與去年可以相抵因去年冬月出口之數甚形暢旺而今年上季略減色耳故美國多金之原因實由其田野之勤勞與夫當道之盡心民事公爾忘私所以得此佳果也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[各省籌辦諮議局]  
[官長設立山東]  
　　東省籌辦諮議局事袁撫曾飭三司會議惟以本地紳界難得明通法政之人承辦此事近日提學使擬招留學日本法科畢業生黄孝廉成霖回東委令籌辦此事未知黄君肯就此任否也 
[湖北]  
　　督憲以諮議局籌辦處文牘課員非治理諳悉之人不能勝任特於紳界中揀選法政畢業舉人陳武警察畢業候選知縣張仁靜二員担任文牘事務已於昨日札飭到差籌辦處總辦梅觀察光羲刻已將章程及選舉票工先行分發各屬飭將該管境内凡有選舉權及被選舉權資格者先行詳細調查具報以便派往之員稍有把握 
[江蘇寗屬]  
　　籌辦處以將來諮議局成立科員執事人等職任甚多均須預定昨日張季直先生來寗蒞會聯結團體以揚淮徐海通各屬均須公舉職員爰特刊發傳單於初九日上午在府敎育會提議支配諮議局籌辦處職員以定各執事之權限 
　　寗屬諮議局草創之始業奉江督紛紛札委會辦及科長等員日昨各所員提議借用督練公所地方爲辦事所旋以新屋尙未落成遷移無期未能解决刻已定議諮議局之總機關即在中協衙門改建惟事關闔屬規模宏闊會塲地方必須能容千人方合規則但限于庫欵難籌紳界又無此鉅力聞已由張季直先生會商樊方伯仇淶之君面禀江督赶速指示籌欵辦法俾有歸宿云 
[江西]  
　　贛省諮議局籌辦處現經總理馮中丞諭飭赶緊籌辦已於十月初八日在諮議局開會公舉紳界坐辦協理一員以便會同官紳訂立章程通飭各屬速設選舉調查事務所惟陳少石方伯則擬在本省聲名素孚之巨绅占公推數人開單呈請馮中丞揀擇照派當時尙未决議刻聞各紳又定十一日開會再議 
士民動議調查 
[江蘇蘇屬（揚州儀徵）]  
　　儀徵紳學界同人旅揚者甚我昨在楊城府中學堂開辦事務所商議選舉調查事宜先由張君允𡾣易君文緯厲君存鍹將章程宣佈嗣由厲君嶢夏君祥均等議定揚州新舊城分二十區逐區調查後再行滙送儀徵總所是日到所者一百五十人 
[又（鎭江丹徒）]  
　　丹徒選舉調查事務所已於十月初十日開辦推定調查員即日從城内醒起王緯辰大令昨又催傳各鄉圖畫限十月十五日以前來城以便速查各鄉鎭又聞丹徒人之旅居於外者最夥已由所中分别函告并登報以免稽延遺漏所中訂有辦事規則除駐所各員常川住所外輪值幹事員皆晨九句鐘到所晚九句鐘離所丹陽舉辦調查亦尙迅捷惟壇溧二邑似稍迂緩已由徒陽二邑事務所函催以期四邑名册同時造成 
[又（松江上海）]  
　　上海輔元堂各董前日擬具分區調查辦法呈請李大令出示曉諭兹奉上海縣出示云本年九月初九日奉兩江督憲端札開承准憲政編查館咨本館會同資政院具奏擬呈諮議局章程附加按語及議員選舉章程一摺等因並發刊本原奏清單票式到縣奉此當卽照會同仁輔元堂去後兹據堂董擬具調查草册式樣並議分設選舉調查員辦法五條一城内十四鋪城外總工程局三區法租界一區各鄉廿三區均每舖每區設主任調查員一人一主任調查員應邀集本舖本區界内紳董士商通籌規畫於本界内再行劃分地叚訂定分任調查員一租界事理特别宜設調查專員無關涉租界各區之主任員會商辦理一分任調查員城内外不限定額鄉區内新閘老閘引翔港三區因有公共租界在内亦不限定額其二十鄉區均每圖一人或二人一主任員及專員均由縣備文照會分任員由主任員曁專員開送銜名報縣備案再由堂彚刊姓氏錄分送以便接洽而誌勿諼等情呈送前來查分設選舉調查員載在選舉章程第十八條選舉人名册應載事項載在選舉章程第十九條兹閲所擬册式並辦法五條均極妥洽自應查照辦理除照會同仁輔元堂刊印册式連同塡寫法分送外合卽照會爲此照會貴紳董爲主任調查員請煩查照邀集本界紳董士商協力商辦分任其事按照後開資格詳細調查造具名册務於十月卅日以前送同仁輔元堂彚集編造仍將分任調查員銜名先行開報備考此係欽遵諭旨事理幸勿有稽禱切望切 
[又（松江華婁）]  
　　華婁兩縣紳士於十七日借王忠毅公祠開談話會研究二十二日開大會之秩序並推舉調查員一切辦法華婁張劉兩令昨又會銜發出韵示云照得諮議設局原爲立憲先聲選舉議員辦法初選尤當認眞調查合格人數必須遵奉章程第三第六兩條去取各有準繩會紳廿二開會華婁兩縣同行紳學商界齊到公推調查之人查就按名造册次第上達憲庭定額頒布下來便可開選造成入選得有言權非博尋常科名調查卽有未到並許自行登明前經曉諭照會遍達城鄉紳矜兹懼不及周知特再明示諄諄事關通省全局實有益於民生並非查户派捐務祈一體凛遵 
　　又由該縣紳士撰成華婁預備選舉調查會通告淺説分給各處 
[江蘇寗屬（江寗上元）]  
　　元寗兩邑紳士本月初七日假夫子廟敎育會地方開會籌議輔助地方 
 
 

Page 19

 
 
官選舉調查事務紳商學界到者二百餘人議定設立事務所以選舉人名册告成後即行撤銷并請地方官爲監督每縣公舉正所長一人副所長一人調查員二十人書記二人庶務二人經投票舉定周紳鐵顧紳希曾爲江寗正副所長陶紳保晋孫紳啟椿爲上元正副所長調查員則各就地方情形熟悉者自行承認簽名書記庶務即舉敎育會中原有之書記庶務兼任之陶紳因病體未愈極力辭職全體慰留公請力任其艱旋議定次日復假商園開會聯絡商界諸人選舉調查職員 
[浙江（喜屬秀水）]  
　　嘉興府秀水縣諮議局籌備選舉經商會勸學所合同發起於本月初九日上午借座宏文館傳集各團體開特别會議計到會者共二百餘人首由褚君慧僧宣布開會秩序次公推商會總理高子辛君爲臨時議長高君以選舉期近調查從速刊有調查摘要數則請清鄉各董担任即倩書記員馬君息深朗誦章程一通嗣經公决辦法各條如下（一）職官署缺宜與實任並列（一）文武生員未被告發皆有選舉權（一）卒業生凡實業巡警各學生由高等小學送入者與中學同（一）不動産田地每畝作二十元房屋以五釐作息以此計算遞推（一）嘉秀聯合辦理調查分别縣界選舉歸於統一惟屬地屬人（指外籍者）一説各有主張期以杭府章程爲斷調查事務所暫行分設除嘉邑已定縣署外秀邑則在商會云 
專件 
[江蘇諮議局調查會孟庸生致金壇陳傳君書]  
　　敬復者奉大示敬悉一一想見熱心公益佩服無量拙箸公民必讀二册敬即封去至關於諮議局事印刷品甚多前已封寄貴會今來示未提及想未達覽敬再附呈即祈察入其中所擬辦法皆切實可行他州縣業已倣辦成績頗著幸執事留意今日申報所載論説及時報所載批評似頗不滿意於尊處蓋報館激刺之意。惟望吾江蘇三十六州縣。同時並進。不致因一縣落後。牽掣他處。吾輩幸逢參政盛典。似不可不努力。亦當深體此意。此間調查三十六州縣。將次竣事者已十之六七。廿一日申報時報所載江蘇籌辦諮議局進行表。已可知其大概。近又得各處報告。如江震金山等處。皆已着手。則已十之七八矣。尊處與溧陽毘連能設法一催否各州縣皆欲赶明年正月十五初選舉如尊處能赶十一月望日調查完畢尙來得及不然。恐各州縣對於尊處士民。不能無怨望之詞也。省垣設立籌辦處之後已行文各縣貴邑尊當已奉文矣幸即圖之赶緊辦則三十日可了檢閲印刷品自知手此敬請公安仍希玉復 
本埠新聞 
[靑陽江賽船之將來]  
　　崑縣靑陽港賽船華官未能阻止曾由江督允再通融一次電飭滬道轉致駐滬領袖及英總領事立案以後不得援例在案詎領袖領事與英領事迄今未將認可情形照復滬道江督昨又電致滬道略謂此事如或領袖與英領再不函復作爲默認現聞蔡觀察又復函請二領事查核 
[浙學會函知留學生抵歐]  
　　浙江派赴英國學生胡祖同徐新陸包光鏞葉樹梁丁紫芳錢寳琮並赴比生胡文耀翁文灝孫文耀九人及林蕭二生於九月九日隨李昌祚君由滬放洋昨日浙江旅滬學會接到該生等來電謂西歷十一月五號（卽中歷十月十二日）十一點五分鐘已安抵北京其赴英生卽於次日可達倫敦業由學會備函轉知各該生家屬矣 
[元源錢莊倒閉四誌]  
　　南市元源莊倒閉後縣尊李大令已遵道諭先將該莊經手沈上之住宅發封現查得沈姓及趙松屏别處尙有産業惟市房百餘幢均有住客未便并封故仍着各差及十六鋪地甲調查沈趙究有産業若干明白禀復以便禀道吊案備抵 
[移復閔行花捐]  
　　上月底浦東鄉民抵制花捐聚衆滋閙滬道移文松滬釐局查詢因何加捐情形兹悉松滬捐局移復到道謂木棉一項自二十一年欽奉上諭將土産攺爲統捐征收之後曾經議定白花衣每担捐錢六百文白花子捐錢一百八十文黄花衣錢一百四十文黄子花捐錢二百廿文一捐之後通省照免祗因近年以來每届新花上市各水卡司巡各顧門面互相私自減折招徠釐務因此不旺是以由局切實嚴禁各釐卡此次重申舊章勸諭各商按則照完乃該鄉民等竟以偶爾私見視爲永減以致悮會加捐胆敢聚衆滋閙殊爲不法除移復外應飭各釐卡查照舊章征收一面札行上海縣迅卽示諭各鄉民須知此次所收之捐係照定章征收並非加捐務各照完不得誤會聚衆滋擾致干提究 
[便宜著名地販]  
　　已故和昌成報關行主王益甫之妾王周氏因與自稱入日斯巴居亞籍之金劬觀私姘捲産逃逸並　著名地販陸道生謊騙三千元一案迭誌本報昨日復訊陸仍由愛理司律師上堂代辯中西官以陸冒官串騙實屬可惡本應嚴究姑念年老法外從寛判陸罰銀一千兩充公限一月内將事了清逐出租界 
[北四川路自造土路]  
　　工部局近擬在北四川路添築支路警局夏叅事官以西人若築此路則巡警往來殊爲阻碍不如自造土路俾免流弊昨特禀陳滬道請示辦法蔡觀察察核所禀甚以爲然已批飭該參事官妥籌辦理 
[西商賽馬停止跳浜]  
　　文滙報云今日本爲西人賽馬跳浜之期兹聞各西商以連日天雨擬卽停止云 
城内 
[道轅賊]  
　　道憲蔡觀察訪聞署内土地祠前日被竊物件顯見司閽人平時漫不經心况道署重地閑人豈得任意出入除傳門皂申斥外面諭李管帶留心哂緝 
[衣店賊]  
　　王仁生控告夥趙福生捲逃一案由警局游巡官審訊王供稱向在姚家弄開成衣店用趙福生爲夥竊去新綢衣十一件逃逸後追獲當票三張求究趙供認竊四件餘不知情判趙收押當票飭王先行具領旋據王仁生禀稱趙情愿出外理楚懇求開釋經周子堂到局保出 
 
 

Page 20

 
 
[局批]  
　　一路一區巡警局批職商朱宗濓禀云據俞阿森租借該職房屋開設俞森泰嫁粧店每月租金二十四元從五月起至九月止積欠租金一百二十元之多掯不付給再三催取置諸不理如果屬實殊屬不合仰候飭押查明諭令從速措繳否則勒令遷讓究追不貸又批商民張永餘等禀據禀已悉案經批令族親公同具禀來局聽候核辦以昭覈實而端風化兹據該民人等公稱陶桂榮實係孫張氏入贅爲嗣前因徐寳生等出而干涉曾經禀控巡警局及上海縣有案張氏故後該徐寳生等又復串同周氏屢與陶桂榮爲難實惭無理取閙仰候提案訊明分别究辦該民人等又即來案備質以彰公道又批商民張少霞禀前據禀控雷文成圖吞靛銀除收尙欠二百十三兩業經批飭邀憑同行理處按月拔還了事以息訟累兹該商民稱該雷文成匿不見面不遵調處實屬不知自愛著即提案訊追倘再故違立予送縣嚴追 
[官事]  
　　貨捐局總辦候補知府金兆蕃會辦候補知縣向傳桂昨日均到道拜謁記名軍機章京内閣中書胡樹同赴京辭行道轅洋務偵探員候補知縣楊繩武昨日到道轅請假二十天並赴皖省 
南市 
[啞子敢摸票乎]  
　　湖北人姚公錦控啞子摸去二十千之錢票二十張當場批獲票已傳給别人求追陳叅軍訊無供詞判交偵探帶出詰查 
[産婦可保店也]  
　　總工程局飭探往封益大字號備抵魯森行定貨不出虧欠兹悉該探去後查得號内尙有别户房客以及甫産孕婦未便驟封已據情禀復局董以便照復道台及英廨查照 
[領女]  
　　婦人安方氏前被徐洪生控追欠欵退婚一案當奉訊判該氏交還將安女蓉錦留局在案昨遵交投領到案由孫明府判女交該氏覔保具領繳洋存候傳徐具領 
[尋媳]  
　　林阿德偕証龔某扭控沈關林於四月十四日誘領伊媳求追陳參軍訊供不認判限半月押交 
閘北 
[未免罪過]  
　　東洋車夫揚照榮朱云香范阿四前日被閘北三路二區巡士指爲竊賊私刑弔打復解巡警總局昨由孫大令提訊據楊朱二人供稱向范索取飯錢被巡士拘局私刑弔打現均受傷求鑒大令判仍還押候查明澈究 
[是何用意]  
　　三路一區巡士盛子刊與湯子大串同粤人家婢女解送總局訊究判盛押改過局半年湯押三月分别懲儆 
英租界 
[亦是拐常技]  
　　候李氏陸朱氏串拐勞合路林施氏之四歲小孩獲解訊押在案昨日復訊判還押候下禮拜五再訊 
[不知租界規矩]  
　　沈錦廷帶刀在租界行走爲捕查獲解訊據供爲人代辦判罰洋一元自向捕房取刀 
[眞好手叚]  
　　劉鄭氏控著名流氓張福生即醫生麻皮串騙巨欵訊押在案昨又解究張延律師上堂求保准爲交保候查楊永坤控姚阿岳倪桂泉陸瑶卿趙炳卿串拐伊之養媳秀珍由探將各人拿獲解究判姚押三月倪押六禮拜趙陸無干開釋女交楊具領完案 
[是何心肝]  
　　唐祿春與朱唐氏倪黄郎串同虐斃養媳奚鳳金拿獲解究據禀已在上海縣涉訟判分别押候函致縣署弔卷再訊 
[此仇未報]  
　　周如桂金裕生因在引翔港東街毆斃小工訊押在案昨日復訊判仍還押候會商再核 
[此貨未出]  
　　孫棣三向英商裕昌洋行定貨不出昨日傳案判交保候訂期會訊 
[已清理矣]  
　　坤和洋行控梁吉堂欠銀一案昨晨由探解訊據供所欠銀兩現已浦理求鑒判梁開釋 
[仍未結也]  
　　董榮生控流氓姚龍龍紏黨拆梢由探解究以人証未齊判姚押候於下禮拜三再訊 
[好大胆]  
　　新閘平橋路吉祥小客棧主邵松濤因將病斃棧客張阿三移尸由捕查見將邵拘押捕房解究判押兩禮拜 
[獲小賊]  
　　李何氏控孩子揚長生陳阿毛剪竊伊孩手鐲由捕查獲訊明判兩孩各押兩禮拜期滿著其父母來案具領 
[駕車難]  
　　聘白爾電車公司司機人周榮汀顧阿開前日在楊樹浦駛車不愼以致互撞各有損壞被稽查電車西人查見當將二人一并解送捕房昨日解究判合賠修費洋十六元再押二禮拜 
[担保難]  
　　趙明齋爲康寳甫担保積欠義商安利泰香烟公司銀兩不理被控傳案判趙交保候訂期會訊 
[拐人妻]  
　　郁桂林控王張氏陸金甫串拐伊妻楊氏由探查獲昨晨解訊據供係陶連生所誘判陸金甫王張氏分别押候查明補提人証再訊 
[騙人衣]  
　　莊如松因騙仁濟公司西衣被控往傳不到判再傳不到改提 
[無確據]  
　　潘和尙因被趙仁甫控拐小孩訊押在案昨日復訊仍無確據判交保候查 
[無原告]  
　　黄陌阡符蘭生串竊朱勝華之金表金戒由探拿獲請究以原告不到判一并還押於下禮拜三再訊 
[竊金飾]  
　　西崽汪易松倪金蘭串竊洋人克來登金飾各物將贜寄匿於恩慶里雉妓周阿寳妓父周蓮卿妻王金寳由探查獲昨解公堂復訊判汪押西牢二年半期滿逐出租界周蓮卿押一年周阿寳發棲流所半年擇配倪金蘭王金寳無干開釋 
[瑣案]  
　　沈陳氏控楊玉林騙洋三十五元訊供屬實判楊押二月王桂生竊取榮叙生衣物判押二月出境西婦控侍者劉榮生行竊值價西帽判劉遞回寗波卅山原籍張李氏控陳張氏騙洋五十元供不承認判交保候查明再訊英商愛而得控許海泉欠銀不理判交保候訂期會訊胡駱氏控薛根記圖賴存洋昨日傳案判過堂候訊過犯張祥林行竊王正榮衣物判押西牢半年逐出 
美租界 
[拐子]  
　　昨有某騙子至戎啓茂鞋店購鞋數雙囑戎同往取洋行至西華得路騙子諉稱須至同仁醫院看友戎久候不出當向該院詢問並無此人始知受騙戎即報請捕房飭探查辦 
[逃妾]  
　　趙順金之妾唐氏住居西華得路突於前日捲去衣飾而逃趙卽報捕飭查捕頭允之 
[撤尿]  
　　粤人歐阿大在斐倫路違章不便爲九十八號暗捕向拘不服反被兇毆常即拘入捕房捕頭飭候單傳訊罰 
[擺賭]  
　　粤人林阿開昨在黄浦路擺設賭攤由一百七十三號拘入捕房押辦 
法租界 
[諸押犯感恩私室]  
　　捕房查得前經公廨判發改過局及本捕房之押犯内有期滿者昨由麥總巡命即一併開釋 
[衆車夫服從新章]  
　　捕房以邇來車洋車夫每有年邁力衰及年未弱冠衣衫不潔者頗碍衛生現由麥總巡重頒新章諭令探捕凡有前項邁老稚幼及衣履不整之人力車夫一併拘拿罰辦 
[幸獲如許好頭顱]  
　　流氓朱樓根專在新老北門城河浜一帶行搶途人帽子爲包探抄出頭帽念餘隻一併拘解捕房奉判管押候訊 
[可憐一個小孩子]  
　　蕩婦朱楊氏拐匿王某家之小孩被控拘獲捕頭命押候解訊 
[布衣] 　　 
　　王元源偷某姓家布衣數件正向某押鋪求質爲探查見一併拘解押候訊究新租界 
[出軌]  
　　前晚十點餘鐘有聘白耳二十九號電車駛至新閘路三角場西首馳出軌外旋由他車拖入軌内 
[吃麵]  
　　木工王阿桃李阿六等七人前晚十一點鐘在新閘路趙榮興糕糰店内吃麵一言不合將玻璃窗碗盆擊毁由店主趙阿榮換捕將王等拘入捕房捕頭飭王等賠償各物洋一元數角一并斥釋 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[王省三觀察倡議電謝美國減收賠欵意見書]  
　　恭讀光緒三十四年六月二十四日上諭美國與中國立約以來邦交素篤此次减收賠欵尤徵友誼敦睦允宜遣便致謝用酬嘉惠奉天巡撫唐紹儀着賞加尙書銜充專使大臣前往美國致謝欽此外務部恭錄諭旨刷印原奏咨由各督撫札行各屬俾衆咸知謹繹諭旨有曰用酬嘉惠其用意何等深厚蓋我朝以美國減收賠欵即爲我國民稍弛担負此遣使致謝之舉所由來也兹逢提議杭城警察地方公益事宜緣將美國减收賠欵與我國民有密切之關係者願爲諸君附述之 
　　立競爭劇烈之世界所以分優勝劣敗之界綫者曰貧曰富富則强强則存貧則弱弱則亡此天演之公理上而國下而家舉不外是我中國貧弱之原因僉曰國債問何募國債則曰爲賠欵故計戊戌年前後新舊國債皆爲賠欵而募甲午二百兆兩庚子四百五十兆兩計共六百五十兆兩統計至光緒六十九年還訖再加年息八百四十八兆餘兩兩共木息一千五百三十兆餘兩磅虧尙不在内皆擲於無復之地位中國安得不貧今日不必統論新舊國債祗以庚子一役計正欵四百五十兆兩自第一年起至還清之年止約計年息五百九十兆兩内償還美國賠欵三千二百九十三萬九千零五十五萬兩再加一倍多息尙不在内已合美金二千四百四十萬元今美國實受美金一千三百六十五萬五千四百九十二元减收美金一千零七十四萬四千五百零八元連息同减照近日市價約英洋二千一百四十八萬九千餘元又四釐年息與正欵同減應至光緒六十九年還訖止其息約英洋二千七八百萬元左右兩合减計英洋四千九百萬元左右爲數不爲不鉅中國爲債欵故海關税常關税鹽税三項不足以抵應還之數於是每年秒省攤派一千八百萬兩即如浙江一省而論攤派磅虧不計外每年應派賠欵一百四十萬兩約合作一百九十萬元如以今日美國所减本息賠欵以英洋四千九百萬元計之可以免浙江二十四五年應攤之担負（以浙江一省二千三四百萬人民計之每人可得洋二元餘（今試問美國何愛於中國而肯減讓如許鉅欵言人人殊或謂逆知中國無力還清而爲此舉或謂名爲市恩於我其實自有特别政策必將取償於我似也而不知非也觀美國此次願減之欵聲明專助中國興學之費或作海陸軍費不得移挪别用其無惡意可知矣不然中國振興學務於美回益中國振興海陸軍又於美何益以是知人言之未當也豐鎬常游歷歐美略知美國人民之性質其殷富甲五洲固不待言而其人皆有好名譽及慈善心腸絜以英國猶有所不及其餘德法日等國無論矣故美國首創減欵其性質之優美實有以致之也雖然文明之國究竟不獨一美美創於前安知别國獨讓美國專美於世界豐鎬早料及此而不敢言不意近閲西字報載英國議院亦已提議减收中國賠欵於是爲我四萬萬同胞喜而不寐者累日且又仰見皇太后皇上明燭萬國特於美減賠欵格外鄭重其事遣大臣往謝不獨爲我民喜債負之暫輕而又足使萬邦觀感聞風興起也凡屬臣民安可不體君父之心以爲心一伸其致謝之意義哉况中國立憲伊邇人民程度亦漸高尙政治思想不比前數年間毫不感觸故每遇國際交涉苟有一國以無禮加我者必聯合團體相訾議相抵制如二辰丸事不一而足不知者謂與個人何干何必與人多事殊不知外人已敬而懼之矣謂我中國人民自今以後不可漫以無禮相加矣反是以觀則人以美意待我如美國減欵一事苟不一致其謝忱則於好惡之心猶有缺點蓋惡者惡之而好者不好外人其謂我何諸君子不聞北京商會乎公推黄愼之殿撰送匾至美使館致謝輦轂之下首創是舉而外省尙無繼起其奚以風動中外乎然則致謝如何豐鎬意不必舖張只須公擬一電文直電我駐美星使并求唐大臣爲我國民於抵美時向美政府致聲謝意使外國知我中國君民一德一心足以興起萬國之觀感胥在是也諸君子熱心愛國厪念同胞誰不如我儻表同情賛成電謝希各簽名擇日實行可也小説 
[偵探小説意外之奇案（十九）]  
　　泰勒斯者細察此兩造之情形。乃不能臆决勃雷博士之果爲凶手 
第見勃雷博士之狀態。目光悚然。若有恐懼之意。泰勒斯乃大疑。自念此勃雷博士旣非案内之罪人。胡以内懾。至於如是。或有不可告人之秘密。泰勒斯正徘徊博士之門左。忽見一六七歲之童子。衣服破碎。至於極地。手中持一至垢膩之信封。疾行至勃雷博士之門外。遽止。立引其目左右瞻。顧舉武瑟縮。若欲入門而不敢者。泰勒斯竊視其封面之字跡。則致勃雷博士之函也。字跡惡劣。且至潦草。并勃雷克倫姓名之首一字。亦作小寫。可見其爲下等社會之書法。泰勒斯見此。覺忽有一事。觸其神經。若電光石火之相激。影嚮至捷。私念彼麗亞克身旁之足迹。有一人之足印。靴底大損。爲下流人物之靴印無疑。今吾觀勃雷博士之情形。似有内疚之狀。而此之一函。適爲下等社會中人之書法。書中之要領。或將因此而得矣。思旣。乃立至童子之左。出其至和婉之音。吐謂之曰。君手中所執之一函。得毋欲授諸克倫勃雷博士否。童子喜曰然君何以知之。泰勒斯曰。吾爲勃雷博士之至友。君手中之函。盍以授我。童子瞑目摇首曰。否否。此不能。否父命我必致諸勃雷博士之手中。苟冒昧以授諸他入者。歸且笞我。泰勒斯曰。然則汝亦識彼勃雷博士之面乎。　子曰。識之。因彼常與吾父共語。吾乃得識其面目。泰勒斯又曰。汝父居何處。能以汝父之居址相告者。吾當贈汝以一金磅。童子乃喜曰。一金磅乎。吾平生乃未見金磅之面。 
 
 

Page 27

 
 
　　先生苟眞與我以一金磅者。我必以吾父之居址告君。童子言已。乃立伸其手。欲索泰勒斯之金磅。狀至可笑。泰勒斯即探手衣袋中出一金磅。納諸童子手中。童子旣得金磅。乃審視良久。謂泰勒斯曰。此即名金磅乎。吾視之。乃不如辨士之大。先生勿誑我。 
國外新國 
[塔孚脱獲選總統三誌]  
　　泰晤士報載十一日紐約電云今夜各晚報之方論皆謂此次選舉之結果足證國民現仍推許羅斯佛君創立之政策此舉非特可見塔孚脱君之得衆且可顯羅斯佛君已得全國之信任云云據目下之情形而觀塔孚脱可獲選票二百九十八張惟共和黨選舉運動會會長希區考克君則謂可獲三百二十五票刻下塔孚脱接各處賀電甚多裴乃安則神氣沮失默然而退曼克君及民政黨選舉運動會各領　等本抱奢望今竟大遭失敗咸驚愕不知所爲獨立黨候選總統希斯干君於各處選票皆遭失敗聞福納君將獲新組織下議院議長之席歐洲各報聞塔孚脱君被選信咸爲欣忭謂此舉於經濟上之利益將有佳望下議院議員之席共和黨獲一百九十八名民政黨獲一百六十三名惟三十處詳報尚未傳到羅斯佛君謂今此選舉之結果可爲戰勝激進派之奏凱云民政黨選舉會度支員曼克君謂裴乃安君之失利彼不能分任其咎蓋裴君於選舉運動終始不能免人指謪塔孚脱君之成功於美國商業利益將必受危曼君又謂民政黨各要部將固結至一千九百十二年預備下次選舉張其勢力云十二日紐約電云塔孚脱君謂各報代表余曰之獲選無關黨派蓋全國實業人民皆舉余也余當謹謝全國農工商民爲余之助力羅斯佛總統曰此次選舉結果竟如余之所料裴乃安君不允於哇哈愛哇印提拉開恩賽斯各省選舉未揭曉前有所宣述羅馬敎皇致電歡賀塔孚脱之獲選塔孚脱君聲言此次選舉之結果可以增進國家隆治之運且以見共和黨農工商業之得人信任今日惟有盡力承繼羅斯佛總統之政策舍此别無良圖云下議院議員共和黨共得一百七十七席民政黨獲一百三十九席上議院議員共和黨獲十五席民政黨獲十一席據最後揭曉塔孚脱君共獲選票二百九十八張字林報十一日華盛頓電云裴乃安因萊勃拉斯茄之結果滿意深爲喜悦裴君以尙有佳機可以自臻美境藉此自慰並望能施其材力改革各舉且因自後可以脱役自由意殊自得惟於其失敗之原由則緘口不肯告人十二日東京電云塔孚脱獲選日本大爲歡迎國民新聞謂塔君獲選不特美人滿意日人亦爲滿意蓋美將獲一佳總統而日則獲一良友也該報復詳述塔君與桂太郎首相之私交十二日倫敦電云紐約經濟界因塔君操勝大爲欣忭各種股票業已漲價社會黨大爲失望聞彼黨之候選總統台勃斯預期可獲票百萬不料僅獲五十萬云獨立黨候選總統希斯干君情形頗爲狼狽 
[法德斐洲交涉中止]  
　　十二日倫敦電云法德茄塞勃倫開交涉現已中止因法國不允於移交此案由海牙和平會公斷之前向德國服禮也法國各報因茄塞勃倫開交涉中止大爲激昂謂德國復向法國要求服禮實欲藉此分德人注意德皇談片問題之觀念耳 
[德國政界近事]  
　　十二日倫敦電云西九月九號所載德國增税議案現已呈入議院新入欵將增至二千三百五十萬磅首相蒲羅親王退職之風潮現已平靖勃洛克黨各首領因内政責任綦重故不欲輕施更動以上譯字林報 
[德國地震]  
　　十二日栢林電云德國中央及巴希米亞帶近遭地震 
[德國試驗飛船]  
　　十二日柏林電云德國派司凡爾市長所造飛船近已試驗告竣即由政府收買 
[近東大變局二十九誌]  
　　十二日柏林電云據土京君士坦丁消息奥國專使約於下星期内可以抵土 
[德皇出獵]  
　　十二日栢林電云德皇已赴奥國邊陲伊茄脱索地方游獵 
[法德斐洲交涉續聞]  
　　十二日栢靈電云法德茄塞勃倫開之交涉現仍協商結斷之策法國謂德國復起新要求之言實屬誤會德政府自事起之日即欲法道歉且信此爲調停該問題難免之舉云云十三日倫敦電云據栢林消息法德之齟齬無足爲慮並據巴黎半官報宣稱該問題爲難之處不致加厲云 
[英國商標問題]  
　　十三日倫敦電云英國外務部大臣葛雷在下議院答告自由黨議員腦勃斯登謂英國商標問題英政府已與日政府交涉據日政府決議觀之目下頗爲滿意現仍與日政府交涉以便訂定條約保護在華之商標以上譯文涵報 
[路股報告]  
[宿遷寳徐莊經招蘇路股份單]  
　　鈕白震三百股殷書紳二百股張愼齋源記義記朱采藻張漢雲各一百股　複亭玉記范廷方各五十股少記三十股豫記福記殷大成棟記各二十股財記　甸安朱魁元李貴田恆各十股武瑞高沈正宜朱錦堂田苞新各五股王繼淑二股徐正開一股李滌生沈少甫各一股 
[宿遷日新書社經招]  
　　王景龍二十股高彦甫十五股趙蘊珍十股卓化南六股興莊五股蔡鐃　四股陳光明蔡鳳翱蔡克儆蔡紹綸康謹達各二股 
[徐州張仁普經招]  
　　張鴻軒一千五百股張襄九二百股王黼廷六十股鄭紫英四十股曹維恭鋆泰樓各二十股李閬仙十股張銘良五股孫炳燦孫漢墀各一股 
[羅店商會經招]  
　　趙芝亭二十股壽鏡澄錦泰各十股同福昌十股李鳳翔陸順昌北元　嚴茂汀各五股姚福興三股陳合泰施生華各二股王祥生一股 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
