# 1911 - 294 - 4913909

 

Page 1

 
 
   
 
 

Page 2

 
 
評論 
[革命大勢說（無名）]  
　　自武。漢革命軍起事後。不半月間。而已得湖北湖南江西四川陜西雲南貴州七省之地。其外山西安徽福建廣東甘肅五省。巳得與否。尚在疑似。而江蘇浙江兩省。又有。搖搖。欲動之勢。其所未下者。不過河南山東直隷廣西四省而已。是中國本部之十八行省。可謂大局已全定。也而况未下之四省中。河南現爲戰地。王天縱復有出掠許鄭之信。山東亦有起事者。廣西亦聞已經歸附直。隷爲政府根本。而天津保。定又屢有失守起事之傳。是十八行。省者。固無一不在革命之旋渦中也。 
而此十八行省之中。無論已得未得。而其重要之點則惟二處。其一爲革命軍之新根本地。卽今之湖北是也。其一爲政府之舊根本地。即直隷之北京是也。故武漢之根本地固。則革命之事業成。北京之根本地失。則政府之大事去。其次之重要地。則爲湖南與河南。湖南旣爲。革命軍所得。則革命軍無南顧之憂。河南官軍不能守。則革命軍有長驅之勢再其次之重要地。 
 
 
 

Page 3

 
 
則爲江蘇與廣東。江蘇爲長江之門户。門户一啟長江出入可以自。由廣東爲。南洋。門户廣東一得。則海外之。革命黨人。可以併爲一氣。而全部之血氣已活。雖欲不成而不可得矣。 
若其餘各地。得與不得。無關大局者。 
[專電]  
　　盛宣懷昨日奉諭革職永不叙用郵傳部大臣以唐紹怡補授籌賑大臣以陳邦瑞補授 
　　資政院彈劾郵傳大臣摺昨已入遞 
　　盛宣懷具奏自請罷黜 
　　内閣總協理大臣因資政院彈劾自請議處 
　　監國面允鄂亂大定後即以袁世凱爲内閣總理大臣以孚衆望 
　　資政院昨日（初六）集議順人心以固國本案内分緊要四欵（一）另簡賢才組織内閣（一）編纂憲法許民協賛（一）開釋黨禁以示寛大（一）嚴懲肇亂各員以平民憤并請明年卽開國會 
　　明年開設國會政府擬准今日開閣議 
　　度支部解餉至淄川縣界（山東境）被汴匪王天縱全數刦去政府得報大震 
電寄湘無余誠格迅速統兵克復長沙以圖自贖 
　　薩鎭冰電内閣艦隊現駐小孤山 
　　度支部請借款三千萬兩專作軍餉之用并懇予袁世凱全權均經監國允准 
　　岑春煊電奏病勢依然當勉力入川以圖報効惟川省兵力太弱應速招練請撥欵二百萬應用有旨著度支部轉飭大清銀行先撥百萬 
　　魯撫電奏國家財政竭蹶現因鄂亂人民紛紛提現懇飭各省一律行用紙幣藉資流通并飭各督撫速加維持 
　　上海各領事電請駐京公使將上海作爲中立口岸各公使皆不許可以爲目下尚非其時（以上北京） 
　　廕昌被剌係參謀官易迺謙所爲易與黎元洪有戚誼 
　　初四夜北軍參謀易迺謙進謁蔭昌告以軍食且盡開戰無期將作何計蔭不語易謂將束手待斃耶蔭仍不答易大怒擬開鎗擊之遍索手槍不得遂拔刀向前猛刺并大呼我殺蔭昌一時軍心大亂逃降革軍者無數 
　　初三晚廕軍配給子彈旗兵每人二百五千彈漢兵每人二百彈漢兵大鼓噪廕懼有變改作隊官裝束急避砲隊營内北軍軍心遂不固 
　　薩鎭冰水師歸降革軍者計有一千餘人 
　　軍政府昨日電致香港汕頭祁某鄺某謂我軍大勝請尊處速起義兵來漢協助并請某某速來 
　　長沙内政公舉湘人唐覺主持其軍務由焦昱主持歸武昌黎都督遙制 
　　華僑募集革命經費美金三百萬元准初十日可運送至漢 
　　長沙陷後湘撫余誠格求死革軍不許請保之出城余亦不顧現居新民政署傍屋余隨身有二僕一女一侄餘眷逃散尚無下落 
　　有某某二國商人向革軍政府攬印中華銀行紙幣因價昂尚未定議 
　　聞袁世凱於初四日赴湖北（以上漢口） 
　　傳聞開封亦失守防軍并未抗敵革軍 
　　鎭江城内居民忽傳革命軍至紛紛逃避土匪乘勢搶刦秩序大亂（鎭江） 
 
 

Page 4

 
 
　　福州革軍現有七千餘人惟軍械極少今日（初五）有急電至黎都督處求濟（福州） 
　　山東省城確有亂髦撫藩署一部分被焚惟非革黨所爲已有禁衛軍一營馳抵省外（濟南） 
　　粤省消息愈緊傳言粤督張鳴岐已逃 
　　粤城駐防因憤鳳山炸斃架砲觀音山頂轟擊城外居民毁屋千餘椽死萬餘人（以上廣州） 
　　浙省現銀奇缺電請度支部借新銀幣百萬得復不准商民大憤向浙撫抗爭增撫現允改運現銀三十萬赴寗兌換幣來杭濟急阍發臨時紙幣三十萬由撫藩商會蓋印准六個月後收還商已認可 
　　錢業明日開市議辦公店以維危局（以上杭州） 
　　此間盛傳蔭昌參謀官易迺謙與部下之兵隊業已離貳易乃湖北人革軍都督黎元洪之戚（初六日北京電） 
　　英國已派滅魚雷艇兩艘赴華（初六日倫敦電） 
　　蕪湖地面安靜惟謠言頗盛或言安慶已陷其說似非全無根據（初六日蕪湖電） 
　　據北京電稱攝政王已急召梁敦彥回京 
（初五日柏林電） 
　　今日上諭准資政院之要求將盛宣懹開缺唐紹怡補授郵傳部大臣諭中並謂鐵路國有政策照常不變並讉責慶親王那桐徐世昌等之誤國此舉足爲政府之完全屈伏蓋政府希望歸罪盛宣懹以免國人之射的惟政府往日偏執不可言喻今竟有此退讓實中國歷史上罕有之舉資政院并要求三事（一）爲减削滿洲親王之大權恐尚將黜其高位（二）爲明年召集國會（三）爲組織責任内閣以漢員充内阁總理大臣政府顯已知革命之亂不能以威力平之故不得不從資政院之要求以保朝廷云 
　　據可靠消息政府舉動足爲簡袁世凱爲内閣總理之前提唐紹怡爲袁之私人今忽信用足見政府欲以内閣總理畀袁冀其與革黨議和商訂滿意之改革辦法以平亂事而保朝廷也此雖近乎懸揣然極合理想證以種種之見聞可知其不誣蓋各國對於中國大局之態度頗關重要彼等不能久視此紛亂之局而漠然置之料各國中贊成保全滿洲朝廷以袁世凱組織改革之政府者必居多數蓋革黨新成之朝初必紊亂而無秩序不如仍存舊朝而加以改革也各國對於政府及革黨兩方面均操大權因中國目下需款孔急以興内政加以此次亂事消耗甚巨各省之入稅今復停繳將來勢必借用外債然無日後政府之承認則銀行必不允借出於是政府亦不得不依各國之要求矣總之清政府如现再與革黨戰則朝廷必不可保如政府退讓辦理革黨當無不樂從也各使館皆以政府所處之地位爲極危險云聞唐紹怡已由滬赴津其允否赴任頗爲人所注意外人對於盛之黜任頗爲惋惜蓋以其代政府受罪也 
　　粤督電告政府北京派赴南方之新軍皆有異志　　外務部宣言官軍已進抵孝感蔭昌已隨先鋒隊而行連日惟見小戰俟軍隊到齊後再圖大戰 
 
 

Page 5

 
 
　　政府聞薩軍兵變急電人心大亂國務大臣逃走者頗多（以上初五日北京電） 
　　革軍現佔西安南昌等處聲勢僡大到武昌投効者絡繹不絶 
　　蔭昌現以信陽州爲根據地外築溝壘甚固惟軍火不足蔭已電請政府速濟砲鎗子彈並派援兵（以上初四日北京電） 
　　今日兩軍開砲互擊革軍稍退官軍亦不能前進兩面死傷不多（初三日漢口電由無湖轉） 
　　鳳山之屍在墻下覔獲已少一臂其面目及兩腿焦爛不可辨認當塲拘獲三人聞有一人業已承認并株連革黨二十七人爲炸彈爆烈時大起騷亂死傷者共六十餘人（初五日香港電） 
　　奉天安靜如常並無日人派兵之事（初五日奉天電） 
　　據官塲消息河南開封業已失守星期二日革軍進攻該城防軍稍示拒敵卽行降伏此信果確則宫軍大勢去矣（初五日東京電） 
　　據某日報載稱横濱正金銀行已允以銀五百萬兩借與中政府雖經官塲告戒此係危險之投資該行竟不之顧 
　　揚子江一带革亂蔓延漸廣駐華日本各領事接續報告政府請多派兵艦赴華保護日本利益聞政府已决意派巡洋艦右艘開往中國（以上譯西報電） 
[官電]  
寗藩復蘇紳電 
　　鄂事初起祥即面禀安帥謂我江南新軍忠義防軍果毅萬無一失惟賑務必力辦市面必維持民心商業國家之本根本固而外患無慮矣帥意正典鄙見相同茲接冬電慮周藻密不勝佩仰吾寗官紳一心軍民一德應辦之事儘力做去二督憲與祥之本志也祥江 
滬道接各處電 
　　上海劉道台微電悉閩省安謐特復壽魚印 
　　上海劉觀察鑒皖蕪安逹麻 
　　上海劉道台鑒微電悉閩安體魚 
本埠電局接各處電 
　　本日接安慶南京蕪湖鄭州遞來公電均稱平安 
要聞一 
[漢口戰報（六）]  
　　二十七日之役頃探得瑞薩致閣部電一件頗有鋪張戰績并開脫張彪歸罪北軍之處明眼人見之不值一哂也内閣軍諮府海軍部度支部郵傳部洪竊二十七六鐘津兵第二起坐火車到站尚未下車突有匪黨二三千人逕撲劉家廟車站希圖抄襲津兵張彪立率湘豫鄂各軍迎𠞰� 
擊斃悍匪二三百人無辮者居其大半奪獲大砲六尊鎗械無算匪黨敗走我軍傷亡二十餘人時鎭冰督率兵艦雷艇防護江岸以杜省匪接應瑞澂在楚豫兵輪遊弋江岸接應突有匪黨砲隊由武昌江岸開砲轟擊楚豫兵輪意在制瑞澂死命楚豫開砲還擊連中兩砲匪隊始退惟因我軍兵力甚單不能痛追仍飭照舊嚴密防守不料三鐘後匪黨大股擁至内有快砲二三十尊彈落如雨北洋砲隊未到步隊全軍遽向灄口退去衆軍因之奪氣亦各退却鎭冰兵艦因恐誤擊我軍轉向後湖用砲擊匪後路共放三十餘出傷斃匪黨不少七鐘後張彪探得劉家廟駐匪無多復率湘豫鄂各軍回攻擊敗匪黨仍將劉家廟佔駐惟津兵不奉命令竟不肯前進此我軍擊敗匪黨並劉家廟失而復得之情形也伏查此次匪黨先乘津兵初到逕撲車站其謀極爲狡悍幸得當時擊退津兵毫無損傷午後復起大股礮隊來攻勢甚兇猛津兵砲隊未到步隊輙行先退以致各軍奪氣幸張彪奮不顧身復率湘豫鄂諸軍乘夜回攻 
 
 

Page 6

 
 
仍將劉家廟佔住惟本日傷人甚衆兵力愈單津兵退回别無援應瑞澂等惟有督率將士竭盡血誠能守一日劉家廟即盡一日之責惟陸軍旣單兵輪又無煤米澂之船更無米無油勢成坐困危在旦夕仰懇天恩迅催蔭昌立即前來或派礮隊先至救此危局不勝迫切待命之至謹請代奏瑞澂鎭冰叩勘 
　　瑞澂會同薩提電奏後二十九日又有電奏到京意欲卸去退至九江之咎略謂如果北軍用命漢陽雖不能收復漢口必可奪回又謂匪黨以諮議局爲機關以各報館爲煽惑各處響應其謀甚狡現在瑞澂身畔只有軍隊二千人北軍又不聽命令退回灄口情形甚危張彪雖有敢死之心無如兵力單薄不能有爲而軍艦又無煤無米無油不得已商明薩鎭冰暫將楚豫兵艦開往九江（船去而人不去乎）並謂武昌縣大冶縣黄州田家鎭一带皆有匪黨請飭張勳以駐紥浦口所部毅軍之半（二十四營）從武穴溯江而上逐節助勦以免長江梗塞并聲明此電即由九江所發并謂漢陽水師已叛漢陽鎭某已經從逆已屬程允和設法招撫云云　　又探得革黨之計劃甚爲周備（甲）兵勢除原有兵十二萬外新招之兵三萬勤加訓練近已能施射擊其原有之兵已分爲四大隊以劉元棟孫武胡瑛陳鎭藩率之一出黄州以圖江西即與薩軍開戰者也一出湘水經新堤岳州以圖湖南所過州縣如沔陽等處因無官兵防守大半望風附黨又由臨湘分兵以趨歸州與四川亂黨接應一出漢水以圖襄陽鄖陽進規陜西與漢中府匪黨聯合一出孝感以規河南即與官軍開載之隊也（乙）軍權軍用手票旣爲外交團信用又得袁勵隼解鑄新幣之一百二十萬及藩庫二百四十萬之兩宗現銀金融遂固所需軍糧不敷則於所到之處設因糧局就地徵發因之軍餉尚不見缺（丙）軍械革軍原有野戰砲過山砲七十二尊（内有克蘇魯管退砲數十尊彈力甚大）又得漢陽廠新砲二十餘尊又在某國購來快砲數十尊而漢陽廠晝夜修造一禮拜可出砲一尊原有鎗三萬餘枝又得漢陽廠一萬餘枝而漢陽廠加工修造一禮拜可出六百餘枝火藥除原有外漢陽廠一禮拜可得若干斛又先期在某國購運武漢兩處寺萬餘箱十八日吳公館所發覺者只三十餘箱其餘則此時正供革黨之用矣 
[再紀九江失守情形]  
　　昨得九江訪友快信云九江革軍起事時係在初二夜七句鐘道署㕑房及警務公所均被焚防軍無抵抗者至夜十二時即全城失守惟街市安靜如常並未如何擾亂九江府璞良係旗員被革軍所殺九江道保恆匿于租界當晚乘隆和輪船十一號房艙逃往上海（該輪初四日晨過蕪）現九江新軍已推標統馬某爲首領初三日市面仍照常貿易租界亦甚安靜惟土匪乘機在某某兩處搶刦經革軍前往驅散初三下午湖口又爲革軍所佔領現已遍樹白旗矣 
[本埠之鄂亂觀]  
 
 

Page 7

 
 
　　昨日本埠各處牆上忽發見黎元洪佈告一通殊可詫異爰錄之 
中華民國軍政府鄂軍都督黎佈告今奉軍政府命告我國民知之凡我義軍到處爾等勿用猜疑我爲救民而起並非貪功自私拔爾等於水火補爾等之瘡痍爾等前此受虐甚於苦海沈迷只因異族專制故此棄爾如遺須知今日滿奴非我漢人家兒縱有衝天義憤報復竟無所施我今爲此不忍赫然首舉義旗第一爲民除害與衆戮　　　所有漢奸民賊不許殘息久支賊昔食我之肉我今寢賊之皮有人急於大義宜速執鞭來歸　圖光复事業漢家中興立期建立中華民國同胞無所差池士農工商爾衆必定同逐蠻夷軍行素有紀徫一體相待不欺願我親愛同胞人人敬聽我詞黄帝紀元四千六百零九年八月日 
 
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[資政院議事記（一）]  
　　九月初一日爲資政院第二届常會之期内閣恊理那桐徐世昌外務大臣鄒嘉來民政大臣桂春度支大臣澤公學務大臣唐景崇海軍大臣洵貝勒司法大臣紹昌農工商大臣倫貝子郵傳大臣盛宣懹理藩大臣肅王俱蒞會是日下午一鐘四十五分開議議長就坐謂昨日第二次開會恭奉諭旨訓勉當委託議員四位恭擬陳謝摺稿茲已擬就由秘書長朗讀讀畢議長詢諸議員有無異議衆呼無異議秘書官承議長命報告文件畢李素謂去年提議申明資政院立法範圍議案何以今日不報告趙椿年謂去年該案付審查後未具報告書故未列入李素謂議案朝廷可以取消本院不當自行取消果爾則本院似不能成立蓋據改訂院章觀之如議事日表本院不能更改總要得政府之同意國務大臣有侵權違法之事非得議員三分之二以上之同意不得議决實有限制議員保護政府之意余邦華贊成李議員說議長宣告現在開議按今日議事日表第一係選舉專任股員查上年成案因决算未成立經衆議决仍將該股照額舉定帮辦預算今年仍無决算事件是否仍照　年例辦理黎尚雯謂此事可緩去年本院具奏案留中者多至十六件殊失議會議决之權議案裁可雖屬君主究不應留中今年仍須將去年留中案件再行具春趙椿年謂去年具奏事件有交行政衙門核辦者非全留中也議長謂去年議决案件雖未奉裁可今歲仍可再行提出現在當照議事日表第一選舉專任股員章宗元謂今年仍無决算事件該股股員可仍照去年選舉陳懋鼎和之議長謂章陳二議員所議諸君有無異議衆呼無異議多數起立議長謂即認爲多數贊成請諸君至股員室選舉專任股員現在暫行中止議事時二點十五分下午三點四十五分鐘續行開議議長謂專任股員均已選定現由秘書長當場報告秘書長承命報告當選人名（見公報）議長謂現當按議事日表第二提議請將改訂資政院章交院協贊具奏案請提議議員說明主旨牟議員登台說今年修正院章係奉特旨議員多數以爲凡屬法律事件當由立法機關議决方有效力資政院章程固議員所確認爲法律者也本院爲立法機關則認爲法律之院章自當由院議决修改前次議長開談話會時曾指定起草員五人本議員居其一研究起草大意僉謂修改院章之根據在認定院章爲法律旣爲法律自應交議蓋院章第一條明言資政院爲上下議院基礎且前欽奉上諭資政院院章與諮議局章程實相表裡即爲將來上下議院法之始基是本院有議决院章之權毫無疑羲起草大義如此于邦華謂朝廷若認資政院爲立法機關則以後議决案皆有效力此案旣由起草員報告大旨當得多數贊成請議長付表决議長付表决多數起立贊成易宗夔請議長從速上奏議長韙之并宣告今日議事已畢散會時下午四點十五分鐘 
九月初四日下午一鐘議事預告第一覆議修正結社集會律法律案（政府提出會議）第一修正承發吏職務章程（政府提出）第三廣東禁賭條例法律案（政府提出初讀）第四提議爲内憂外患懇請本標兼治以救危亡具奏案（議員提出會議）第五提議部臣違法侵權激生變亂并有跋扈不臣之迹恭懇懲治具奏案（議員提出會議） 
[魯省亦有亂耗]  
　　八月二十七日魯省藩署及撫署一部份突被焚燬居民大形騷擾其原因尚未探知然據外間傳聞謂係革黨所爲軍諮府接電後以近畿兵隊調往湖北者已有二鎭留防已屬不敷惟濟南關係重要未便置之不理三十日特撥禁衞軍一骨前往助勦 
[皖公山草木皆兵]  
　　皖垣於初三下午接到九江急電云九江業已失守民間聞此消息遷避者較前尤甚而撫署幕友亦一律請假送眷回里朱中丞亦無法攔阻由是官民眷屬紛紛出城轂擊肩摩途爲之塞直至晚間閉城方止朱中丞見人心惶恐一切籌畫防範較前更爲周備傳集司道在督練公所會議聞巡警道全興曁首府豫咸均請開缺中丞不許仍責令全道督飭各區區官多派警兵巡邏分班日夜梭巡又令豫首府會同商團巡查街道并派小輪二隻於下水各輪船到埠時認眞稽查有無匪徒涵跡其間日飭巡防營劉統領利貞多派兵士於夜間持械梭巡登城眺矚以備　虞並將東門外之巡防第一營全數移駐城内城防公所卽舊日之中參衙署以距撫轅咫尺易於調遣所有撫轅圍墻前後更棚均派衞隊以資防守而六十一標第三營已於日昨開拔駐紥英山境界聞日内尚須再撥六十二標一營前往霍山駐紥藉資防堵 
[鄂亂中之蕪湖現象]  
　　蕪湖江干停泊之日本秋津洲兵艦係奉該國政府命令 
傳遞外務省無線電以便刺探軍情上月二十九日下午三句鐘該艦接漢口該國兵艦無線電云革軍獲勝三十日晚秋津金陵恐有意外之變該爁遂於是 
 
 

Page 11

 
 
晚開往南京本月初一日蕪湖關道趙觀察因上月二十七日接鄂督瑞澂電飭辦鄂省軍米一萬石趙觀察以蕪關無款遂電度支部請示竟不答復後又電皖撫至初一日得復電亦以無從措墊爲辭聞此項軍米招商輪不願代運刻擬商諸日清公司運至九江至薩軍門各兵艦退至九江後急需煤斤（各兵艦悉用萍鄉煤）初一日特派建威艦由九江來蕪運煤八十噸初三日上駛因蕪局亦乏萍薌煤也惟安慶近日謠言甚多居民已紛紛遷徙傳聞革命軍已有多人赴省運動響應皖撫朱中丞迭次向各標營演說詞意極爲快痛郵部李伯行侍郎之眷屬業已遷往上海如聞風聲更緊即當遷往新加坡因該處李氏置有房產頗多鐵路國有政策係伊一人主謀故頗危懼更有余小莊者爲前撫恩忠愍幕友連甲在皖藩任内與余交情最厚此次武昌失守連甲乘泰生輪濳逃來蕪藏匿余空連下輪時政界中人見其狼狽情形紛紛傳播闔埠皆知連恐累余即於夜間改裝出城乘輪下駛余畏後患亦即携眷遷避現在蕪埠金融恐慌已逹極點錢業公議槪不提現本洋牌價蕪平二七銀已掛九錢八分龍洋亦須七錢四五凡有存欵數千金者欲提洋數十元難辦到卽予通融每洋亦須照牌價勒加一錢六七分不等各種鈔票早經不能通用矣 
[度部無力救浙窘]  
　　杭州全市現洋僅餘十餘萬以致前月抄日幾乎罷市嗣幸大清銀行運濟三十萬得以暫支危局一面公呈撫院電懇度支部請就南洋運濟滬市新幣四百萬中分撥一百萬業蒙中丞許可兩　電部請示現聞度支部已於昨晚復院大致因鄂亂蔓延軍餉厅絀部庫自顧不遑滬市亦祗允二百萬萬無餘力再濟浙窘等因今日商會總協理奉中丞傳見並示部電據情傳知致全體商人異常憤激即刻召集各業議董僉謂杭市危機一髮設無大清接濟全局糜爛竟可不待𡨥至今度部嚴詞拒絕是否敝屣我浙江衆口一詞要求總協理晉謁撫院協去抗爭 
[嘉善又有閙荒風潮]  
　　嘉善閙荒風潮自紹府楊太守到善後已漸平靖不料初一日又有西北鄕鄉民千餘人到縣署要求免租停漕幸袁大令早已預備派營勇環立二門不許進内至下午鄕民將石磚抛擲營勇亦放空鎗以嚇之兵民互傷數人後經袁大令出外曉諭准予詳請停漕始各散去按此日鄕民來城一般劣紳衙蠹復施故技唆令打毁各局所鄕民云前次上汝等當閙成巨禍我等祗要停漕免租並非與各團體爲難也劣紳衙蠹亦遂技窮 
[官督民團之公憤]  
　　杭垣因鄂亂日劇人心騷動某巨紳組織民團業在師範學堂開會决設全省民團總局舉湯蟄仙爲團長某紳副之一面囑令某某發起杭屬支部因與商界意見衝突憤而分立昨假仁錢自治會開會組織舉定陳漢第爲總團長汪嶔爲恊團長詎陳漢第係撫署新政幕府頗得增中丞知遇意欲献媚官廳倡言紳民辦團必請官廳督辦並須節制商團始允出而任事等語函復該會致發起諸士紳大動公憤羣起反抗復於初五日下午臨時召集緊急會議公籌對付一面推舉潘鳳洲馮暢亭二紳親蒞商會調和前日之風潮仍請同心合辦並説明陳漢第主張官督及節制商團之荒謬其時各商董因他事會議聞而大譁反對尤激即向潘馮二紳婉辭謝絕好刻電召各業董到會决議迅速赶辦（總商會原定初五日開現因他事改定初七日）嚴君少山草擬辦法十四條改守望會爲保衛局衆意未妥决定用臨時商團四字額定六百名招用已裁杭府四營兵丁挑選保證月餉從優一切開辦服裝費用每名約需五元鎗械在外當塲由各業認捐異常踴躍瞬集七千餘元其經常費按店之大小分爲四等至小者每月繳捐二角另定特别捐一種亦經各業自認按月籌解如布業五百元錢業一千元綢業四百元共計三十餘業（以入會繳費者爲限）不入會者槪以勸募爲主出否聽便不擾居民决議初七日再開成立大會 
各埠通信東三省 
[包修馬路之交涉]  
　　商人高鴻飛去歲曾在長春包修日站馬路工程被志歧組日人白石利一傾累鉅萬迭向日領事控告迄未清理此次日領裁判竟據日人一面之詞凡雙方所訂各契約槪置弗理高不甘服曾禀請西南路道孟觀察轉向日領談判聞孟觀察已據情照會日領查照矣 
[倡辦幸天大鐵廠之先聲]  
　　前有商人陳某禀請勸業道署招募股本五萬元特於省垣設立鐵工廠專造各種鐵器聞蕭觀察以東省鐵礦豐富開辦工廠誠爲要務惟資本不足則出貨不多而獲利因以不厚擬請督帥於東省辦理實業項下撥銀五十萬元開一奉天大鐵廠倣照漢陽鐵廠 
 
 

Page 12

 
 
辦法鑄造一切鐵器及鐵路需用之軌道等物以興實業而利民生 
[長春大清銀行設立分行]  
　　長春大清銀行總理葉蓮舟君爲擴充營業起見曾於海參威設立分行現在又擬於公主領設立分行一處以資流通而謀發逹聞前派司事王仲三君前往調查現已完竣日内即行試辨云 
陜西 
[家丁勒索皮行]  
　　興安守丁溥印遣二差至各皮行需索牛皮四張云爲本府做皮箱該行以向來並無此例哀懇求免溥云須折銀二十兩該行等遂向自治公所及商會報告該守大怒立飭差將各皮行傳案堂訊罰錢五百串文劉茂盛皮行牛屠户也素寵於傳鎭軍殿魁遂托傅代爲緩頰傅遂向太守言皮行甚苦求免不允皮行復請商會總理詹天斌往求亦不允旋經再懇允减罰一百二十串始得寢事 
[勒賠崗燈罷市]  
　　商南縣前因通街崗燈一夜盡行熄滅翌日縣令責打燈左右舖商勒令賠償商民以旣經出錢又復受累通衢罷市經該縣某典史解和始爲了結 
雲南 
[滇西邊境之情形]  
　　滇緬之界昔年構設八關即所請銅壁萬仞神護巨石鐵壁虎踞天馬漢龍是也銅壁關西至洗帕河五十里緬甸界虎踞關乾隆間爲野人占據由龍川土司派人管理俟劃界清還舊址天馬漢龍兩關乾隆間亦爲野人占遽八關外又有四關馬名關亦名歸回關一名馬面隘在永昌城西北二百五十里古永關猛連關合澤關皆在内地自設八關後四關乃廢四關以外又有全勝關在分水嶺後以盞西當之今日英軍據片馬若不澈退由八關經盞西及馬面至東方潞江一带以及西地界全劃於英地積約有七千四百二十三方哩此地界金沙杉栗黃連橡樹等物産不少一旦失去禍害蔓延瀾滄江西亦或不守矣 
廣西 
[遺存逼碼之原因]  
　　宣代鹽埠街陳伯勤家因其父陳恩湛前在遷江任内購置逼碼以爲辦匪之用缷任後遺存至今未及　銷日前爲區官雷雨臣偵悉暗使人向陳購買陳以係父購備且係無用之物儘可沽賣以資家用當由挑夫某運出雷區官即攔獲送府追究嗣由楊令隨至陳寓查搜所存無多實係伊父在遷江任内因辦匪備價購置回復方守以旣係備價購存此亦政界常事非同私購可比着將起獲逼碼繳局註銷餘毋庸議惟該挑夫則尙未省釋云 
[增加猪之風潮]  
　　柳城縣屬之東泉墟城方近因自治無欵於該處屠猪捐項下增加捐欵商人不允彼此衝突竟將自治所及學堂槪行毁壞該墟罷市數日居民群向縣令買米縣官無奈每人給洋二角以慰之並囑以若係買米須向鄰家去取居民悮會爲林家頃刻之間蜂擁入林家攫取衣物銀錢一空因林某係該處兩等小學校長云 
直隸 
[津浦路入欵記數]  
　　津浦鐵路鹽斤加價四文自宣統元年起是年共收加價欵十九萬二千三百五十四兩九分宣統二年共收加價銀五十八萬零二百二十九兩一分宣統三年收欵應俟年終方能核算又該路所收商股自光緖三十四年起結至本年閠六月底共招入商股銀二十二萬六千八百七十兩正 
[鄂督衞隊起行]  
　　初一晨天津兵備處總辦張士鈺督率新募之袁慰帥衛隊二百餘人赴彰德以備衛護慰帥起程云 
[民食抬價之宜懲]  
　　天津賑撫局設立各路平糶局於湧源公司購糧交易多年現經委派周委員向該公司議價定購該公司當開批單玉米每石六元一角小米每石七元九角脚力在内嗣有梁君文彬開承攬單玉米每石五元六角小米每石七元七角脚力在内並呈驗貨物該局飭派周委員將米樣價單赴商會呈驗並請商會邀集米商董事及各糧行經理人并湧源公司經理人到會詢語該公司價值較貴具何理由倘係無故抬價應處以相當之罰以儆效尤而紓民困云 
福建 
[厦門砲臺戒嚴]  
　　厦門爲通商口岸孫提督聞鄂亂蔓延昨特電行中營飭令砲臺各營小心戒嚴並發子藥以防不測 
[議員因事除名]  
　　議員鄒含英因攻訐諮議局於去年開會時經全體公决除名已由督院抄錄全案電訽内閣茲探得覆電照錄於左内閣馬電開據議員鄒含英禀訐議局請爲判斷並該議員應否除名請先電示等因查鄒含英身爲議員議事時自可發表意見惟案經公决照章應即服從多數斷不能以個人名義輒向本省督撫禀訐且查原禀五條均由爭執意見而起旣據該局申後並無違法情事實與訴訟事件不同而鄒含英前後禀詞一意攻訐全體旣經該局臨時會照章以全體議决除名未便因有禀訐准予取銷議決所有該局員缺額應即遵章補選其禀訐各條亦毋庸再行判斷希轉飭遵照 
廣東 
[種桂可獲重利]  
　　嘉應黃紳鈞選提倡種桂近據　定州商務分會職商陳作謀等報告該處種桂大利如下羅定州各山多種桂四據土人自述其利益謂每畆能種桂六百株初種時約需桂秧人工銀十元遞年種草兩次約工銀二元第三年摘葉蒸油出售約行出息銀七八元（桂油每斤值銀七八元）以後遞年出息有加無减惟第七八年後葉漸稀疏則伐其老枝沽佑藥材留其中幹間十年後另發新枝其葉復茂盛如前矣其最爲得宜者不需肥料不妨旱潦不限土質但求生草之地便可種植近年各屬荒山閒地甚多若各處能多提倡集欵廣種其利實非淺鮮云 
[壟尾鄉願捐提欵] 　 
　　澄海屬打鐵州提决衆議按田畝派欵修復有壟尾鄉某紳反對持議未决茲經確實調查知該堤决口百餘止經鄉人與工人議定修工銀七百員另購辦杉料沙囊等物共銀一千餘員因打鐵州鄉最迫近其田二百五六十畝每畝派銀二員鷗汀壟頭洋稍近其田二千餘畝每派銀四角統計有千三百餘元欵已敷用十七日經起工塡築至壟尾鄉相距已遠有田三百畝若接壟頭所派减半每畝二角自可派銀六十元惟鄉民以攤派維艱願總捐助銀五十元各鄉人遂滋議論其實該鄉實非反對修堤云云 
安徽 
[陸軍小學堂之特色]  
　　皖省各學校學近因鄂亂全行回籍勢如瓦解惟陸軍小學堂學生安靜如常每日仍照常上課極力講求軍人資格足見該堂　學之功爲皖省之特色惟經濟問題時形竭蹶全賴庶務員張羅補苴聞近日市面交通阻滞該堂大有炊烟不繼之勢誠可嘆也 
[獎勵保護圩堤之兵士]  
　　皖省各屬圩堤堤被水冲潰者不知凡幾獨省城之廣濟珏至今未遭水患得以保金皆由朱中丞劉統領利貞督率防營兵士竭力保護之功現在水已退落歸漕各防兵盡數回營城卿紳民口碑載道朱中丞亦深爲嘉許聞　分别酌給獎品以示鼓勵云 
蘇州 
[營餉換給銀元]  
　　蘇省銀洋缺乏市面周轉不靈各情迭記前報茲悉新軍混成協四十五六爾標各營應領餉項向在蘇藩庫領銀赴莊換洋散給乃本届八月分之餉於八月二下八日領到現銀後竟至無處換洋若散放遲緩又恐各兵士吵閙旋由艾協統與督練公所吳　議官禀明撫藩請示辦理旋經允准由藩庫換給銀元而目下市面銀元每元須合湘平七錢九分以外若照此數換給又恐軍士吃虧太甚又經再三商酌特允准照七月分之銀價（以湘平七錢一分九厘合洋一元）換給已於日昨轉銀運赴藩庫換領銀元散放矣而巡防隊陸師各營統領陳有珍聞此消息亦面禀撫藩請由藩庫換領銀元聞已由左方伯允准換給惟係舊軍須照市價合洋給發云 
[暫停不急新政]  
　　聞蘇省清理財政局接奉度支部電以軍餉急迫庫欵支絀已奏明飭令各省將不急各項新政暫行停辦騰出欵項撥充餉需等情電飭查明將不急各項可以停辦者開明復部云云已刷局分移本省各署局一體查明復局彙核辦理矣 
[清談（東吳）]  
　　先聞革黨起繼聞武漢陷又繼聞北軍敗又繼聞湘贛川陜等處失守又繼聞陸軍大臣蔭昌刺斃。嗚呼大事去矣 
　　政府直至今日而始裭革盛宣懷。下永不叙用之詔。。夫卽永永千萬年。不復召用盛宣懷。亦何濟耶。. 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[鄂亂影響]  
　　北京義國使館特派弁兵三十員往漢鎭義國領事署保護已於前日由京抵滬即日乘坐南陽丸輪往漢保護矣 
　　典業董事公議知照南北同業凡有小民典質物件者以四元爲限多則槪不收當以免銀根窘迫昨聞滬南王家馬頭及小普陀橋典質兩舖均有暫停收當之事果爾則小民乏此轉運窘狀難堪值此米珠薪桂交易現購之際貧民生計維艱刻聞已由商董等出爲維持設法流通云 
　　閘北巡警總局局長姚太守以現將給發八月份薪餉之際昨日特出牌示一遒略云自鄂亂以來本埠金融恐慌各銀行錢莊均不出票十元以上卽難兌現此次以銀易洋大費周折所易現洋均在八錢四分以上值此時艱各長警格外勤苦進款反减本局長殊抱不安現與各課長區長等議妥今届所發餉項除官記薪水公費照市扣價毌庸賠貼外凡各區隊長警等統照八錢核給以示體恤云 
[衙門中必無吸烟者]  
　　蘇省禁烟公所以蘇省文武各衙門幕友書吏丁役有無沾染嗜好曾否一律戒凈是何姓名前奉憲飭查造册報通行飭遵爲日已久各署類多更調自應以一年爲度復查一次以昭嚴密茲因立待彙報爰於昨日咨催滬道查造幕僚書役有無嗜好表册送所核辦云 
[滬西商團之内容]  
　　滬西商團組織以來月餘矣内部已臻完全擬日内開操特於前日開會並舉識員如下　會長　朱鑑堂　呂耀廷　隊長　江政卿　司庫　吳仲樂　高永清　書記　嚴性初　葉驤雲　糾察　金振楣　陳叔樹　潘世義　評議　周豹元　曹式如　馮少山　沈靜軒　沈志萬　張賢清　黃瑞生　王永康　理事　田寳林　金福春　張筱園　金源深　過文亮　高麗生　王伯炎　張洛生 
[沈仲禮駁張竹君女士書]  
　　閲九月初五日民立報登有張竹君女士致鄙人書所以敎督鄙人者用意甚厚惜乎其言之無徵也鄙人之辦紅十字會始於光緖二十九年冬間俄日之戰其時戰地華人遭池魚之殃企足以待援救而中國尙未同瑞士紅十字總會締盟照日來弗條約所載未能懸挂紅十字旗以施戰地救護之方法不得已商之旅滬西人公同辦理創設上海萬國紅十字會推舉中西董事十二人鄙人與其列皆紳也光緖三十年中國政府允鄙人與各紳士之請遣使臣張德彜至瑞士締盟入會由是中國得援用日來弗條約設立正式之紅十字會爲總董者鄙人與任逢辛施子英兩觀察皆紳也中國之有紅十字會於今八年國家承認全球承認而始終不離乎紳辦本無所掩更何所謂變乎武漢事起部人蒐集物品添聘人員勸募捐欵未嘗有一日之息初三開會初五成行自問可告無罪以女士之宏亮當知此事非咄嗟可辦而顧言之輕易若是豈以數十女生數千經費即可盡戰地救護之能事乎鄙人之偑女士有年矣俄日之役女士顧念同胞抱冰而至適值兩國將次議和鄙人在事言事婉言謝之初非有區分省界之心自頃以來女士在上海興女學辦醫院聲望日隆今者慧海慈航乘風西上鄙人瞻望幛麾香花以祝初不料開罪已在八年前也鄙人辦理慈善事業雖募欵三百餘萬未嘗經理銀錢紅十字會財政歷由會計總董施子英觀察主持逐年帳目具在所以不即造報銷者因遼瀋救護之後即以餘欵建築會所及醫院學堂年來締造經營由漸而進所建之割症剖解房熱度光線旣貴適宜觚式棛形尤爲繁複新瑞和洋行承造此項房屋完工未久醫院甫於前月開幕紅十字會之規模於今粗具面用欵亦始有結束施觀察正在趕造報銷以副中外捐户樂觀厥成之意造竣後自當刋册宣布女士拭目俟之可矣鄙人才短竭蹶女士若以辦事遲緩責鄙人鄙人當悚息聽命今以報銷責鄙人是敎鄙人以越俎也鄙人不敢也鄙人之於紅十字會薪水夫馬綠毫無所敢本非圖利而來硜硜之愚且不能見信 
於女干更何足以欺世盜名乎承女士敎督在鄙人非不樂受盡言但旣布之報章恐閲者不察有傷中外慈善家飢溺之懷故敬布區區以求諒於女士者求諒於天下三光在上實鑒此心非好爲無意識之爭辯也沈敦和敬白 
[滬道爲義賑會名譽董事]  
　　華洋義賑會中西董維禮德伍秩庸等致函滬道云敬啓者長江數千里流域之兩岸本爲中國民庶物阜精華所在之區宇奈歷年以來昊天不吊领鸰荐臻致使紣地錦天一變爲荒原澤國哀鴻遍野凡具仁心者見之靡不潛然而淚下也於是福開森沈仲禮二君約同諸善士組織華洋義振會爲拯救斯民之舉竭力籌募前後共得欵計一百四十餘萬涓滴到災厥功不可謂不偉矣豈知今年淫雨屢月寗蘇皖湘水患之甚幾有陸沉之槪近查得皖屬之巢湖寗蘇之江北一带被災更甚待振尤急非有鉅資不敷施濟現福開森沈仲禮二君均以有事離滬振務不能兼顧敝同人復組織新董事中外十人承接其事惟任重責鉅深恐貽譏隕越思欲聯合各省官紳通力合作以爲將伯之助敝同人等素稔我公痌瘝在抱飢溺爲懷爰敢推舉爲敝會名譽董事嗣後一切辦賑事宜均求隨時賜敎固不獨敝同人等遵循有自感激同深即百萬灾黎當亦馨香而頂禮者也瑣聞 
[城内]  
　　协所供給不起犯人○滬市近日人數更多以致米價日漸昂貴本縣田大令有鑒於斯昨特傳諭各房書將各押犯案卷一併檢呈擇罪孽較輕者將卷一併理出勸勉保釋情罪重者如以鐐拷前晚委帮審承明府升座花廳飭將在押之姦拐張金和之女招弟案内之小馬夫計鳳祥時春桃等到案諭訊一過分别交保開釋 
　　賣姘婦之寡媳○南京人爲木匠之王嘉佑被姘婦孫王氏控伊拐賣寡媳孫陳氏一案前將原被傳提到案質訊不認判孫陳氏發當留養王嘉佑收押候查再核在案孫王氏心不能甘茲赴道轅上控前晚由縣暑帮審承明府升座花廳提出在押之王嘉佑研訊據供南京人十歲時到滬學做木器手藝七月十二日孫陳氏之夫病故向小的借洋四十餘元買棺代爲成殮嗣知陳氏已姘南京人嚴大寳向論伊説我不能養活自願從嚴而不的工苦薪微實在乏力供養聽其自主議得身價洋八十元除去費用祇剩三十九元送交小的作保伊夫死時所借棺殮之欵乞鑒明府得供判仍還押候孫王氏到案再行質訊核奪 
　　壞東西一大羣○船户徐秀泉被搶案内之盜匪張寳興即黃德興一名又浦東洋　鎭沈大金家被竊案内之竊犯小銀山一名又成記公司經理毛子洪控張金濤抵地不贖一案又艾選青控金大林佔田一案又行兇案内之兇手奚阿林一名又拐孩案内之拐匪干景雲委廣義二名於前晚均奉帮審承明府升座花廳分别提案訊判張寳興即黃德興供仍不認奚阿林亦不供實干景雲季廣義一味狡展同黨張二仍未交出張奚干季四犯分别還押再訊小銀山具改過結開釋張金濤限九月底理處金大林交差看管復訊再核 
　　道批○中國醫院研究會會員姚允中禀批據呈救疫藥方經本道函遂中國公立時疫醫院邀集最有學識聲望之華醫細心評議僉謂此方不過香燥開泄一偏之法力量甚薄以治霍亂痧脹重症斷難見效且淫藥太多以治核疫喉痧等熱疫不惟無益而反有書蓋旣曰一切時疫則偏寒偏熱種類各異萬無可以籠統施治之理今該會員於一切時疫之上加以專治二字實於從古治疫成書未經查者果係良藥試有成效必有 
 
 

Page 19

 
 
求藥之口磚同志者之贊成可証今觀其以個人名義具禀其爲未經研究會全體之贊成無疑所請毋庸議 
　　道轅紀事○直隸候補道程文葆昨日詣道拜會府經歷范熙澤禀安 
[南市]  
　　控宿欠○法租界公館馬路鉅康小錢莊夥韓士璋在裁判所控老北門外洋貸店夥裘德成因伊父在日於十數年前曾向嬸母李氏借洋一百念二元已收過十元後因裘父故後分撥應將該欠歸伊理直已立據言明分四期拔還現竟不睬求請追給湯裁判訊得裘供由先父大茂在日所借已還洋十四元又取去物具作抵求鑒官判折還洋一百元予限二十日先還二十元餘則每月拔還洋兩元 
　　僕婦陞爲主婦○無鍚人徐聽泉之媳張氏夫故多年於光緖三十四年間來申在南市瑞和土行内帮傭旋被行主鄭某涎其姿色勾引覇佔爲妾氏復薦徐之内姪胡鳴九至該行爲夥近被徐來申偵悉前情將胡扭至裁判所控其串匿訊之胡供去年九月間由張氏來函薦往今年二月間徐向行中借洋不遂今又來硬借遽被誣控至張氏被其主人奸佔實出不知官判交保出外傳諭該氏趧緊投案質訊 
　　汪開勤尋妻○鹽碼頭新泰缸貸店夥皖人汪開勤今届七月間央媒説合贅至西鄉華涇鎭陳姓家爲婿先行過門不料於是月二十日陳之乘母女臥病未起私行逃逸後即偵知被杜家行陳王氏　匿昨適相遇於小輪船將氏扭控裁判所控追經陳裁判訊得氏供該女係婦人之外甥女因七月二十日來家收取地價洋十五元後即乘輪船開至汪處現在不知下落汪供陳氏女並未來家官判陳王氏交保赶將陳氏女帮尋交安候訊 
　　限交房租○通如泰客棧主陳義林前將仁安里餘屋一間轉租與潘某居住潘又轉租與甬人祝春海近被祝欠去房租洋二十六元九角久不歸楚潘亦回甬未返昨將祝扭控裁判所經湯裁判提訊供認欠租不諱官判交保限本月二十日繳洋十六元遷去 
[閘北]  
　　巡警總局批示二則○前地保談異祥禀批案經飭提應即投局侯質以憑核斷何得以一紙訴詞希圖搪塞不准抄據擲還○民人姜福元禀批流氓姚小土子高小大子李三張子等本總局訪拿已久仰司法課𨑙派偵探隊分頭查拿務獲解案立予重辦� 
决不寛貸　　 
　　不實不盡○張子明投總局禀控夏金榮於三十三年份由夏金氏爲中以一畝田單押去洋一百五十元求請追贖等情昨經陳裁判集訊以張所控諸多不實斥不准理 
　　公館控傭婦○洪公館主人遣家丁石升投四路分司控傭婦王金氏行竊金綠眼鏡衣服等件該傭婦係陳侯氏傅周氏薦保請予追究昨經蕭區長提案質訊判侯周二氏合賠洋十二元金氏還押候辦 
[英租界]  
　　大閙公堂案这餘波○光緖三十二年冬間大閙公堂案内之流氓徐炳發（即錢炳發）前經公共公堂訊實判押西牢五年期滿再核在安槛届期滿由捕房將錢解廨請示奉中西官判仍還押候下禮拜一带堂再核 
　　賭徒受罰○賭徒俞連生等三十七人前晚在北江西路一百五十八號房屋聚賭牌九並吸食洋煙被美捕房捕頭偵悉密飭中西探捕前往掩捕當將各人並烟賭具一併查獲带入捕房昨晨併解公堂請究經寳讞員會同英康副領事訊供屬實判爲首之俞連生罰洋二十元餘人各罰洋五元與抄獲之大小洋等一併充公煙賭具銷燬 
　　流氓定案○流氓王天寳錢桂生蔡泉生（即朱阿七）前年因在公共租界持刀截刦馮文逹顧仁生等衣洋由探將三人獲　公堂於宣統元年十二月間解送上海縣嚴懲迭經縣主田大令訊供均不承認日昨由縣將三人發回公廨寳讞員因會商英領判各押三年示儆 
　　騙鑽戒○南京路利喴亨逹利等洋行控無領事管束之西之考司脱冐西洋公館名義騙取鑽戒各物一案由廨判將該西人發押捕房候核在案昨解公堂請爲復訊判仍带回捕房轉交西洋領事核奪 
　　騙銀子○潘澄波控阮國英騙銀四千二百二十兩由廨訊判交保候訊在案昨由捕房將阮解廨訊追奉判押候下禮拜五訊奪 
　　私售燈吃○住居虹口湯恩路三十三號許永坤因私售燈吃被　查獲於昨日傳案訊實判罰洋五元充公無洋改押七天煙具銷燬 
　　拐一○廣西路五百九號婦人潘錢氏控流氓陳金生王阿三串拐其十分歲領女紅蘭價賣浦東近復誘押廣西路一百三十四號門牌摀婦王小寳雉妓院内爲娼等情昨由捕房將陳王二人與女並王　一併獲解公堂訊供一過判王　開釋女與陳王二人分别押候移提供出之人到案訊核　　拐二○李金氏控無賴陸阿桃在浙江路誘拐其十三歳男孩福林至某小客棧内硬剝衣褲質錢使用等情昨由捕房將陸獲解公堂王襄讞會同英翰副領事訊供屬實判陸押兩禮拜福林交氏領回 
　　迷路一○女孩李阿貞因在虹口迷途由捕查見带入捕房轉送公廨昨由官媒解訊女供年十二歳原籍廣東餘語含糊奉判暫留幼女所候核 
　　迷路二○男孩張錫君因不辨路徑由捕带入捕房解送公堂盤　據供年九歲居住火車站附近父名張小春拉包車度日奉判派差送交其父收管 
　　印度人放債○印度人拉白生控自來火公司内小工陳阿發不還借洋五十元一案昨奉公堂傳訊據被告供稱名王阿四並非陳阿發亦從未向該印人借洋等語官以姓名不符判令將案注銷 
　　漆匠店失火○前晚十時三馬路九十一號門牌漆匠店後樓忽爾火發幸覺察尚早當即扑滅 
　　在押患病○英商業新公司控羅堃甫抵單不贖一案由廨訊判押追在杂茲維在押患病日見沉重昨經看役查悉以羅勢將垂危禀奉寳讞員諭候官醫藍醫生察驗病情禀候核奪 
　　胡閙何爲○公共公廨男押所押犯曾聖惠吳勝泉曹全福劉岳清等均因在押胡閙於前日晚堂王襄讞命將曾等四人提案逐一申斥仍着還押候傳原告聽候提訊察核如再胡閙定即改押捕房懋儆 
　　供詞各執○恆記畿號主孫松年控萬利花行主俞麟書担保日商益泰定貨不交一案前晚堂期泰王襄讞提訊因雨造供詞各執判原被一併押候傳齊人証再訊 
美租界 
　　小火斃小孩○華特路二十二號樓上韓德慶家前日下午忽然失火適韓夫婦均不在家以致焚斃四歲男孩一口呴小毛六歲女孩受傷甚重現在同仁院醫治由救火會到塲救熄惟燬樓面一間昨日下午經地保報請捕廳劉少尉涖驗收殮 
　　激沈烏山船○前日下午有烏山船一艘停泊招商北棧對面適遇某商輪出口該船被浪激沉幸未傷人 
　　乞丐則邊死○百老匯路日昇里工部局坑則旁昨有乞丐一名倒斃於地由捕房飭傳地保查明收殮 
　　鄉民遭巨竊○老朱家宅鄉民瞿某昨報捕房前晚失竊衣物值百餘元請爲查緝　　傭歸騙工洋○北四川路仁智里一百六十號麥囝囝昨報捕房云被傭婦王氏騙去一月工洋而逃請爲查究捕頭准之 
法租界 
　　强搶被拘○徐開亮前日紏同黨羽在華洋交界山東會館相近强搶陳大高家衣物銀錢並將陳拒捕毆傷當即閧散行經租界徐爲安南捕拘住餘黨逃去昨日解廨請究聶司馬商之白副領事以事出界外判徐送工程局訊辦 
　　頑童可惡○童孩汪裕祥向學裁縫因不肯專心學習致被辭歇前日見陳王氏之八歲幼子在街購買粢飯汪以捉蟋蟀爲由邀往荒僻地方剝去衣服事後報知捕房拘獲送究判押候該童父母來案核辦 
　　過犯無容身之地○英法兩捕房近因凡逐出案犯往往此逐匿彼擾害治安曾商議以後不問在何地界見有犯案逐出者拘獲後一律照過犯辦理昨日捕房將英界逐出匿跡法界之犯顧阿三送廨請辦聶司馬以此事尚未宣布從寛判押三月示儆 
　　積竊判押西牢○積竊張桂榮歷經公堂懲辦計有十餘次詎仍不恔改又因行竊馮吉一家衣物被獲送捕解究中西官會商判枷一月押西牢五年 
 
 

Page 20

 
 
[海上閒談]  
　　本埠自受。鄂亂影響以來。金融恐慌。幸經官商極力維持。各銀行鈔票。已一律通用。而一般愚民。猶預備遷移。或向長生庫質錢。或將金飾兌換現洋。此等舉動。可笑亦復可憐。獨恨各銀樓。藉口銀根窘迫。狠心獵利。向例兌換金飾。進出之間。每兩差一二元。而近日金價進出。竟差至十元之巨。訽之該業中人。則曰迫於時勢。然而跡近居奇。尚望主持商業者。設法維持。顧全大局也。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部奏試辦宣統四年全國預算繕表呈鋻并瀝陳辦理情形摺]  
　　奏爲試辦宣統四年全國預算謹繕呈總表並瀝陳辦理情形恭摺仰祈聖鑒事本年正月間臣部擬定試辦全國預算暫行章程並主管預算各衙門事項奏請飭下京外各衙門一體遵辦奉旨允准通行在案竊維預算爲列邦憲政最重之端實與周官制用漢典上計隱隱相通而我國今日則同創舉上年試辦雖具規模有限於歷年習慣分署分省究與預算成法未盡相符蓋必於全國出入得提綱挈要之規而後可籌全國財政應付之緩急是以本年改定辦法入欵則以田賦鹽務等爲綱出欵則以外交民政財政軍政等爲綱眉目釐然漸合繩尺於歲入之疏漏錯誤者則電知各省逐加釐正俾歸翔實於歲出之浮多增冒者則會商各部權衡緩急冀免虚糜計國家歲入庫平銀二萬三千三百九十五萬六千六百五十五兩較宣統三年全國歲入二萬九千六百九十六萬二千七百二十二兩雖有短絀惟係無閏之年收入之例少者當在千萬左右而交通四政提歸特别會計者約四千萬土藥停捐賭餉議抵所短又約千數百萬加以本年劃作地方歲入者又二千五百九十五萬五千八百七十五兩合併比較有盈無絀此覆核全國歲入預算之數目也全國歲出共庫平銀二萬一千八百九十一萬九千五百九十兩較資政院核定宣統三年國家歲出二萬一千三百八十八萬八千三百六十六兩雖有增加而以宣統四年國家歲入比較尚盈一千五百三萬七千六十五兩惟稅項旣分則地方之虧短宜補擬撥補助經費一千二百六十五萬四千八百十五兩事變無定則額外之支出宜籌擬提預備金六百萬兩二者併計不過虧三百六十一萬七千七百五十兩此臣部覆核全國預算歲出之數目也各國預算實以其政策爲依歸無論趨重何項有逐次進行之預算即有逐年增籌之歲支故其舉事也無中輟之虞而於預算也亦無慮收支不合我國近年民力竭蹶歲出自必以歲入爲衡而上年資政院核定之數各省至今奏陳不已其謂難於照减者少者十數萬多者且主數百萬大率持之有故言之成理今雖與主管各部往復磋商定有支出之數然非聖明主持於上則各省藉口事實有礙破壤　難此應陳明者一也本年災寝之多已至十省川廣湖北各省動有兵虞支出者旣有賑欵軍費之增收入者將有蠲緩停减之　則現定歲入歲出亦難恃爲一成不易之規但將來實收實支仍須俟之决算以後而現造歲入歲出之數皆與各省各部幾經商摧而後定有互相維持之意無各分畛域之心旣非閉門而造車自可執中以爲式此應陳明者又一也總之時局艱危至今而極欲籌補救非自財政入手不可自上年辦預算以來京外用財雖不敢云盡皆核實而制節謹度已立初基細核各册欵有定名員有定額宂差宂費淘汰已鑫無端超出者可執案而從删有所追加者先電明而後動而頟庫之外銷各屬之規費舉百十年所未清釐者亦多造報而無隱視夫前數年之支用無藝不可究詰者蓋撙節已不知凡幾此京外諸臣仰體朝廷節用愛人之心所由漸規於收支適合也但能守此以進無費無撓於財政時局當有裨補至於要政待舉經支歲有所增外負已多抵償將難爲繼此次附册所列約四千三百餘萬兩如司法軍政多係必不可少之數前此曾奏辦印花稅上年又請將所得稅等交議但有可籌措之方臣等必當勉任其難惟力是視昔齊秦之强以商與農而漢文景之富則以慈惠恭儉今英之拓殖遍於五洲日本之廪祿嗇於我國又見爲疾用舒中外不易固預算本源所在實成立憲政之基臣等所頋與諸臣共矢公忠力圖攸濟者也至欲收支之涓滴無漏則在國庫之推行得宜欲稽核之條理精嚴則在會計法之編定此皆臣部職掌所在必宜次第辦理者也謹繕具宣統四年試辦全國預算歲出入總表一分恭呈御覧請旨飭下内閣集議奏交資政院核議以符定章除將總分各表咨送内閣辦理外所有試辦宣統四年全國預算情形理合恭摺具陳伏乞皇上聖鑒謹奏宣統三年八月二十七日欽奉諭旨度支部奏試辦宣統四年全國預算繕表呈覧並瀝陳辦理情形一摺著内閣會議具奏欽此 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[瑞澂救命王書（愛）]  
仿與韓荆州書 
　　澂聞天下逃官相聚而言曰。生不用封萬户侯。但願一遇救命王。何令人之京慕。一至於此。豈不以周公之風。躬吐握之事。使海内懼怯。奔走而歸之。一返鬼門。則臭氣十倍。所以貪生怕死之徒。皆欲求廕受庇於大王。大王不以貪鄙而擯之。殘酷而却之。則三千之中有毛遂使之香脫頴而出。卽其人焉。澂長白布衣。總督楚漢。十九遇革黨。徧歷艱險二十上兵輪。求護外人。雖官已至一品。而膽若小兒。皆官吏軍民。共所目覩。此眼前事跡。安敢不盡於大王哉。大王慈悲若觀普。憐憫同活佛。超拔埀死。普渡衆生。顧開張心顏。不以長揖見拒。必若延之以殘喘。縱之以深壑。雖日。磕千頭。倚馬可待。今天下以大王爲性命之保障。生死之關頭。一經留神。便可壽世。而今大王何惜階前盈尺之地。不使澂隱身避難終逃顯戮耶。昔曹阿瞞據北魏。未秉鈞。即釋陳公台。旣秉鈞。又釋彌正平。孔明鎭蜀中。甄拔三十餘人。或爲侍中尚書。先代所美。而大王亦一庇趙屠户。仍爲封疆吏中間高凌霨。王履康。連甲。鐵忠之徒。或以末職見恕。或以隱匿見赦。每觀其對影撫躬抱慚無地。澂以此默察。知王有大度。納羣小於腹中。所以不求他人而願躱身肘下。倘急難有懇。乞保微軀且人非堯舜。誰能盡善。自遁逃籌　。安能自飾。至於惡跡積成卷軸。則欲塵穢視聽。想狡滑小技正合大人若賜觀供招。請給紙筆兼之書人。然後退歸私室。繕寫呈上。庶佞臣滑吏長價於操莽之門。幸推下流大開方便。唯大王圖之。 
[舍予解嘲談（舍予）]  
　　予名舍予。每友燕會。皆無我。予問友曰。何獨舍予乎。客曰。君名舍予。不舍君而舍。誰乎。予因是恨以舍予名。且種種舍予之事。不一而足卽寄。稿各報或舍予或不舍予。無乃因予名舍予而舍予乎。予思改名未得。有佳於舍予者。客又曰舍予二字。非舒之分乎。君何不合舍予而爲舒。乎且舒字也。舒泰也。舒暢也。皆人人。得意之詞。君若改名爲舒。則一切事。可使君舒安也。舒泰也。舒暢。也不至使君嘆舍予也予曰否否。當今之世。苟於無知無識之人不。仁不義之事。盡能舍予。是誠予之舒安也。舒泰也。舒暢也。予苟合舍予爲舒。安知人又不荆舒是懲也。予亦何樂不舍予哉予錄之自由談。名固仍是舍予。予不知自由談舍予不舍予。 
海外奇談 
[世界大戰艦] [  掩耳]  
　　英國現建造戰艦兩艘。載重二萬九千三百噸。世界最大之戰艦也。聞美國海軍至大之艦。爲鈕約與的士皆二萬七千噸。去年美政府曾擬建造二萬八千五百噸之大戰艦二艘。迄今尚未成就。今英國所造之新艦。其鋼甲之厚爲向所未有。其軍備與鈕約的士同。皆裝十四寸口大砲十門。各海軍大炮專門家。見英之新。艦將逹三萬噸。議裝十六寸口大炮。然若裝以十六寸口大礮十門。則其艦必三萬五千噸。始能抵各大砲之。反動力也。 
[尊聞閣詞選]  
　　昔人有滿城風雨近重陽詩句。說者謂因催科相擾。未能竟作。上傳一句。予寂坐無聊。不恤狗屬續貂之銷。爰此句。按漁樵耕讀。成七絶四首。又將此句。排在第一第二第三第四句。亦成七絶四首。予弟舍予。亦襲此句。按近日武昌事成五首。不計工拙。錄以登報。俾供諸君一噱。 
[漁] [  諧隱]  
　　滿城風雨近重陽野岸漁燈映水光。泥滑板橋人跡少。一罾斜挂水雲鄉。 
[樵]  
　　滿城風雨近重陽。遠跳寒林葉半黄。石俓烟 
米樵子路。蒼茫難。辦小山莊。 
[耕]  
　　滿城思雨近重陽。晚稻盈疇色已黄。惟冀天公晴日出。村村又見阿農忙。 
[讀] 　　 
　　滿城風雨近重陽。谷吏催科詩竟忘。有約登高逢雅興。幽齋獨賞菊花黄。 
[其一]  
　　滿城風雨近重陽。準擬持螯入醉鄉。沽酒前村人着屐。也應爲賞菊花黄。 
[其二]  
　　遠戍寒雲掩日光。滿城風雨近重陽。登高猶憶闪人事。落帽龍山興致狂。 
[其三]  
　　年來時事日相促。我爲斯民流涕哭。滿城風雨近重陽。家家又悉𤇺烟迫。� 
[其四]  
　　一年容易又秋光。客裏思鄉覺夜長。正是桂花香歇候。滿城風雨近重陽。 
[詠武昌事五首] [  舍予]  
　　滿城風雨近重陽。黄鶴樓前革黨忙。嚇走瑞澂如逐狗苹喬逖聽喜洋洋。 
　　滿城風雨近重陽。革黨威聲震外邦。各國俱存中立意。也知復漢理應當。 
　　滿城風雨近重陽。直北官軍下武昌怎奈人心思復。漢恐難用命鬥彊場。 
　　滿城風雨近重陽。聞說官兵氣不掦鏖戰三時終退讓。革軍勢欲徧長江。 
　　滿城風雨近重陽。戰氣盤空掩日光。清漢紛爭何日已。持螯先醉菊花黄。 
瞎費心思 
 
 

Page 35

 
 
[鄂亂中之雜聲（緊追）]  
　　哄嚨。撥呑。革軍與官軍接仗時槍砲之聲也。 
殺！殺！！追！追。！！官軍敗北時。革軍司令之聲也。 
劈劈。拍拍。革軍戰勝後拍手之聲也。 
逃！逃！！逃。！！！官吏與避難人民之聲也。 
險！險！！險！！！旗人逃出革命軍手之聲也。 
快！快！！快。！！！政府促袁世凱速到任之聲也。 
不用。不用各處不用鈔票之聲也。 
天乎。天乎。攝政王嘆鄂省亂事之聲也。 
吧哩。吧哩。濤貝勒號咷大哭之聲也。 
得意。歡喜。第一貴人之妻與楊小樓之聲也。 
[代政府謀退革命軍策（省吾）]  
　　近日政府。因鄂亂不能平。終日憂憤。一籌莫展。或欲促袁世凱。速出或欲即派馮國璋臨陣。至於漢奸竟欲借外國之。兵力是等計畫。皆不可恃。且非和平辦法。恐益觸國民之怒而速其亡。故余爲政府再四思維。莫如用美人計以退敵。昔有施。被伐獻妹喜而。桀亡。勾踐受圍。進西施而。越大。其明證也。或曰革命軍性質剛悍睥睨一。世有直。取黄龍之勢無顚倒紅粉之心。則此計恐未必售曰。昔項王有拔山蓋世之氣。而至死尚戀虞姬。劉備有興漢討賊之志。而幾。溺情於孫氏。古之大英雄若此。謂革軍絶不喜色。諒未必然。或又曰。此計太醜。似非堂堂政府所宜出此不知清初之囗囗。曾下嫁於囗囗囗。今日囗囗之妻。又私從夫。楊小樓未聞政府以爲恥。今行此計可退敵人。可保種。族恥亦何妨。故依我愚見。宜速發宫女數百。及親王貴胃之婦女。使洵濤兩貝勒帥。之卽日改裝就道。以貢獻於。革軍之前。呼號而求休兵則黎元洪雖或不爲其所惑。而兵士必因之解體矣救急。之方。莫妙於是。政府果具採擇施行乎。大清幸甚。滿族幸甚 
心直口快 
[五矣（愛）]  
　　前時。皖湘江。浙水災。滋重内宫無一毛之拔。今事已。過矣情已遷矣於軍事百忙中。忽有内帑。之頒於此欲市民心。恐已晚。矣 
　　欲借充。軍餉之外債。欲借保京畿之外力。素號堂堂上。國至有事之秋。兵力財力内容。其若是乎。出乖露。醜於以知當軸。之筋力盡。矣　　貴族。有人才何必起岑。袁貴族。非人才何必遣。洵朗海陸軍大。臣恐之不。懼而以貝勒兩字恐之。當今之世。虚聲之。不適於實用。也久矣海陸軍大臣不。勝已精華發盡。矣復遣袁岑。洵朗添附枝葉。以繼其後之數人較現任之海陸軍大臣之實力如何。試觀其將來可矣。百官。謀隱匿。謀避謀告假。謀開缺謀藏。妻子謀提現銀。謀宿衙外。謀庇外人。謀逃。往外國謀暫往東省。政府謀起廢員。謀下罪已詔。謀募漢人作前驅。謀誅。漢人罪魁謝天下。情形紊亂心膽慌矣 
[戲攷] [  （吳下健兒）]  
　　高平關。一名借人頭。五代殘唐時。老將高行周智勇兼全。精神。矍鑠又有。子懷德懷梁英雄蓋。世佔據高平。遠近憚之。周世宗柴榮擬取高平而畏其威武。不敢造次知趙匡胤之父。與高有親。乃僞以趙之家屬下獄。逼侌趙往高平。取行周之頭以贖罪。趙未至高平。行周仰觀天象。見已星爲客星所掩。知氣運不久。咨嗟歎息。忽報趙至行周迎入。趙哭訴其事。行周。毫無。難色但要其何以報德。趙許封懷德等。高官厚爵。親立筆。據交於行周。行周以爲涫爵吾所固有。不煩假手。嫌其報施甚輕。怒摔筆據於。地必吾女爲爾妻。爾妹爲吾媳始。可否則惟有坐。視也。趙俱允之。高遂自刎而死。趙乃携頭率懷德懷染歸世宗。此劇唱極宂長。又多急板煞費力量各伶多偷懶從趙入城演起。惟劉永春。自升帳。叮嚀諸將及二子起。且力大聲雄。到底不懈。畢竟勝人一籌。宜其克享盛名也 
小說 
[理想小說痴人夢（八）]  
　　海陸軍。完全之。後即廣設學堂。大小學校二百餘萬。無一不人才濟濟。然多農工商路礦。等實業。學堂而少。美術學堂。若文科學校。則幾無。之生怪而致。問王歎曰。吾國。古時文學爲世界冠卒以國民文弱幾亡其國大革命。之後舉國視咬文嚼字者。爲仇。黜文崇質禁民酷效支離破碎之古文而以白話文爲通行故全國語言一致能言語者無一不能爲文若總統之詔敕。官長之文。牘皆以白話。故雖一。介小民。咸曉然於國家之法。制政府之。命令營業之。暇無不手一報紙。故尤能同悉世。界大勢至於實。業者。立國。之根本也。吾國無人不執業。雖有。大富翁不以財產。遺子孫長其惰慢。坐食而受國蠹之。誚國中徧。設幼童敎育院。無論。貧富。生兒。卽送入院。中撫。養漸長爲之讀書轉送實。業學堂。扭業而父母。無須顧問。之富者將死則以所有財產。盡捐爲。院中。經費故敎。育院。日見。增加。國民。皆從此中。出身幼時受同。等之。道德敎育。不知。世界有怠惰傲。慢陰賊險。狠偷竊刦。掠之事。故吾國之治。安由於根本敎育不假强爲者也先生試觀以下諸畫。種種人物中。有一如。貴國之警察與偵探者否。蓋道德。心已悻極點固無須。此等。以盜賊待民。之與動。也生聞言有。所感。觸不覺淚下王曰。先生眞有心人。哉請勿悲貴國距此。時期。亦不遠矣遂偕生。瀏覧。以下。諸畫無非描。寫軍。備之嚴　交通之完善。礦產之豐饒農工。商品之佳。美民生之富足風俗之。淳樸衞生之周至人壽之。綿長無待詳述。有一老人年已五百餘歲猶能駕駛飛行艇。與人比賽殊爲。可羨。 
 
 

Page 36

 
 
   
 
