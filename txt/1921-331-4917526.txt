# 1921 - 331 - 4917526

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[放棄租借地（）冷]  
　　法國願放棄廣州灣租借地英國亦願放棄威海崴租借地雖不知將來之實行如何然已先他國而倡始則法英二國其立意之可貴已與人以可信矣　　然則青島問題日本又何必多所會議以曠費時日而使人轉多疑慮哉苟能亦如法英之所爲無所要求片言而决則列國亦咸知日本今日之誠意而中日間之障碍亦可漸次清除其所得益又豈使人不平之青島權利所可同日語哉　　抑我更有爲華會言者樹益務滋去患務盡苟誠爲太平洋和平與對於中國之公道計則每事咸宜澈底爲之則其結果更能使人深信而無惑耳命令 
十二月二日大總統令陸軍總長蔡成勲呈請任命白文琳爲熱河都統署軍務課課長應照准此令　　又令陸軍總長蔡成勲呈請任命李猷爲陸軍第十八師副官長華禮爲陸軍第十八師正軍械官均照准此令　　又令陸軍總長蔡成勲呈請任命李永康爲陸軍第十八混成旅步兵第一圑圑附安福魁爲第一圑第一營營長王長玉爲第二營營長馬廷福爲第二圑第二營營長張明全爲第三營營長均准此令國外專電 
華盛頓電美休士英貝爾福定今日午後開山東會議徐東藩黃郛隨施顧王出席休士貝爾福退席後朱邇典藍浦森LAMPSON代表英國麥克墨立MACMURRAY貝爾EDWARDELL代表美國參與中日代表會議中國要求條件分類如下（一）駐魯軍隊（二）鐵路（三）礦産（四）互换公文（五）電報郵政航務（六）佔膠州後之設備（一日） 
　　華盛頓電北京屢請勿單獨談判魯案此案曾經提出但時機不熟因日軍在魯在满之地位問題因以發生也英美現願從中幹旋調處久而未决之局此次談判非僅以中日代表爲限今日第一次會議休士與貝爾福皆出席勸雙方爲顧全和平計以友好精神解决魯案雙方皆允每次集議英美代表得隨中日代表與議最後結查無論成敗須向遠東全體委員會報告以此次談判係由大會發起之故英代表參與談判者爲朱爾典與藍浦森美代表爲麥克墨立與貝爾第一次會議加藤爲日代表領袖聞中代表抱定無條件交還之原議日本尚未切實說明其地位此間華人輿論以此爲單獨談判甚爲激昻海軍争論未畢魯案又起此爲大會最吃緊時日英國聲稱願縮减海軍不隨陸地軍備爲轉移英美代表皆稱現無可抱悲觀或慮大會破裂之理由大會似有佳兆（二日） 
　　華盛頓電美國言論界大多數贊成伍德將軍調查菲列濱之報告指菲島立卽獨立爲不智（二日）國内專電 
北京電部急電美京三全權中國各路營業收入足敷償還各路債務希在會宣布說者謂軍人不提欵路局不濫發免票本是够還債務某洋員日前赴津見頭二等車購票者五人不購票者二十五人以此例之各路損失可驚　　北京電魯案休士與貝爾福介紹中日全權在美京談判吾全權聲明苟不能如我期望仍保留提出大會自由英美代表以中日先爲非正式談判至發生争議時則彼兩國可以爲相當的調停今尚未談判英美不便插手故二日中日代表圑由英美代表介紹携手吾國希望以和約研究會之八條爲範圍蓋日本曾認爲中國密示者聞英美對膠濟路有助我一臂勢但結果必不是收還而爲共管　　北京電財部對關稅問題决定關稅值百抽十二五裁釐照辦惟專供實業用改爲用途六項（一）用爲實業基金（二）用爲收贖無抵押品之内外債（三）整理公債基金卽可減除鹽餘上一千四百萬元負擔（四）統一後建設費（五）中央行政費（六）敎育基金（四日下午八鐘） 
　　北京電府院問題尚待調解昨府有通電促進統一事前未告靳靳頗恚經秘長力勸免致太議影響又關外來電對破壞金融責任問題似有所指因某閣員曾建議下停兌令爲府打消故内容甚複雜且有未便形諸文字者在　　北京電近日院局各議機關爲支薪衝突日有所聞兹彚一語曰打窮架（四日下午一鐘） 
　　北京電張壽齡因抑勒烟酒欵三十萬存某銀行不肯交政府動用靳訴短於徐徐諷張辭現張已赴津决定以汪士元繼任但張弧袁乃寛二人競争甚烈結果尚難知（四日下午七鐘） 
　　北京電梅爾思要求收贖滬寗路餘利憑票部覆本部似可贊同惟須先將該路總管理處及洋總管概行撤銷始能照辦梅大憤謂裁洋總管須還清債時行之 
　　北京電崴范其光電部俄人房主因欠房金勒吾遷屋請速滙欵以便遣散員司並撤銷運輸監管兩處代表（四日下午八鐘） 
　　北京電英使爲湘省銅元充斥曾對外部質問部覆業已停鑄現英使調查並未停鑄前日又提質問　　北京電交部派徐墀林凱爲國際聨盟會内國際交通陪審官另有勞工陪審官二人農部以派人前往諸多困難電唐使在英義兩館就近選派（四日上午十二鐘） 
　　北京電東省鐵路督辦公所致交部函據公司復稱查公司與路局每遇更换首領人員向章先提出董事會通過再請政府核准至核准之權仍屬於政府故董事會之提議與政府之核准其權各不相侵應請仍照向章辦理（四日上午十二鐘） 
　　北京電交部將中東路剿匪護路辦法電三全權令在會宣布並保證决不再有意外（四日下午一鐘） 
　　北京電交部提京綏資産債劵百萬向某銀行押五十萬（四日下午一鐘） 
　　北京電唐使電告義國完全贊成吾提案但要求加入新銀圑如英美日法同盟義亦有加入必要　　北京電靳明夕招美使等在宅茶話（四日下午一鐘） 
　　北京電昨午丹使見顔談海線與太議問題（四日下午一鐘） 
　　北京電陜馮電第七師沁（二十七）克復秦嶺勘（二十八）向黃牛舗進攻　　北京電魯田電吳佩孚冬（二日）午前到濟聞陜局變亂下午四時卽乘車回洛陽（四日下午七鐘） 
　　北京電交通銀行改組梁士詒派葉恭綽赴奉請張作霖入股　　北京電川軍第一路爲但懋辛第二路喻培棣第三路楊森集大軍於䕫府預備反攻劉湘近在重慶開軍事會議籌備停攻接濟餉械辦法川商俱不满此舉惟鹽商則贊成擬量助軍餉因欲復鄂岸銷地（四日上午十二鐘） 
　　北京電院覆馮玉祥東電悉陳逆向秦嶺進攻經于圑擊退至慰查陜西鎮守張寶麟甘心附逆派遣第五圑及第六圑之一營來侵除交部議懲外迅令第七師尅日痛剿務克復邠永（四日下午一鐘） 
　　北京電贛議會電院反對蔡樹楷以延長南潯路向日本興業會社借欵謂潯路已添贛民每年數十萬之保息負擔今更舉大債是亡路亡省請速阻止院將電轉蔡　　北京電日武員東乙彦照會云日陸軍大學對貴國學生敎育設備完畢日久未聞派遣消息請的惟見復（四日下午一鐘） 
　　天津電省議會支（四日）開全體大會到八十八人議决延會二十天討論特别區問題及重要議事　　天津電門羅博士江（三日）晚十二時赴奉參觀學校約二三日返津並訂青（九日）與津學界討論敎育問題（以上四日下午十一鐘） 
　　哈爾濱電崴電白黨起事佔領距驛满站十俄里之母拔夫夜夫阿穆爾斯克站紅黨不戰而退烏蘇利至驛满河已無紅黨足跡伯力一帶紅黨亦頗狼狽（四日上午十二鐘） 
　　滁州電老安武軍第四旅長邱昌錦逝世張督馬帮辦保第一圑長高世讀繼任　　滁州電張督率新武軍三營今夜三時過此赴省向許省長索欠餉（以上四日下午八鐘） 
　　漢口電聞吳因湘局有變定陽（七日） 
由濟返保隹（九日）南下灰（十日）可到漢　　漢口電聞川鄂軍尚相持於施南城東十五里龍泉河川軍駐河西鄂軍駐河東前哨時有衝突 
 
 

Page 7

 
 
漢口電宜昌各圑體請將駐宜軍隊撤退恢復商業孫允將四十八旅調往荆沙　　漢口電陜馮派張驥到鄂商會剿陳樹藩　　漢口電張履　春辭辭職已准劉委周英杰暫兼江漢道尹　漢口電高師校發生不信任敎員暗潮校長譚錫恩赴京請辭學生恐根本摇動又電京挽留　　漢口電蕭令財廳十日内籌足三十萬元發餉　　漢口電湘訊沈部據瀏陽前綫抵樟樹橋湘軍分防永安一帶東（一日） 
曉接火互有死傷現沈軍電請湘趙给餉二十萬軍衣一萬一千套卽可不戰而退聞沈鴻英已赴滬全部由黃鴻猷統率（以上四日下午七鐘） 
　　香港電孫擬日内校閱各軍唐繼堯昨由港抵梧將入桂晤孫　　香港電桂散兵土匪陷思恩百色等縣陳炯明飭葉舉痛剿　　香港電廣西禁牛出口　　　以上四日下午十鐘 
特約路透太議專電 
四日華盛頓電公報云顧維鈞博士昨向遠東委員會說明各租借地之歷史結語謂英法皆以遠東勢力平衡之必要爲其要求租借地之根據近二十年情勢全變德禍旣除特别生要之擾亂分子遂不存在俄羅斯今亦云亡满廷失政亦早消滅而美京現開大會以期得相互之諒解尤增維持勢力平衡已非必要之理由原來列强之要求租借地固以有維持勢力之必要爲根據也是以中代表確信今日時機已到列强應取銷租借地之管理權此種租借地之存在大損中國土地上與行政上完全因租借地盡在險要處也且租借地之存在無異在中國造成一國内又有一國之局勢礙及國務之事業不僅此也各租借者利益之衝突輒將中國牽入糾　　　　俄國占據旅順而有俄日戰争歐洲戰争因膠州而延至遠東即其證也列强間有利用租借地以期獲有附近絶大區中域之經濟支配權憑此以發展其勢力範圍而不顧及各國工商業均等機會之原則者中代表不獨爲中國利益計且爲各國利益計尤爲遠東和平計故請及早註銷租約並請於未註銷租約時解除租借地之軍事設備承租者須擔任不得以租借地爲海陸軍事之用途中代表知所負義務他日租約取銷中國定準備尊重列强在此種區域内所合法投入之利益而何護之法代表維維亞尼氏稱法政府準備交還其租借地祗須中法兩政府立約規定交還細則日代表埴原稱日本未向中國直接取得租借地但以人民與資財之犧牲得爲他國之繼産人關東得諸俄國膠州和諸德國日本已聲明其交還膠州之願意此事現方在談判中日本現無意抛棄在旅順依法獲得之重要權利其地爲毗連日本之區域一部在經濟生活及國家安寗上日本與此有極重大關係也英美法政府已承認此種事實並於組織國際銀行圑時給予保護該區域内日本重要利益之保證視關東所植立之利益爲日本經濟生活之必要部分英代表貝爾福氏稱租借地之保持其情形極不相同英國有兩租借地其所立之地位各異曾有人詰問曰九龍租借地何以有認爲須與香港處於同樣治權下之必要乎要知苟無九龍租借地香港將完全無從防衛一旦戰作香港將受敵人新式利砲之摧殘也保衛香港不僅爲英國利益且亦與世界有關因香港乃世界第一口岸之一也貝爾福氏取美政府所頒中國商務手册節讀其議論一段以證明香港在世界中奇特無匹之地位貝爾福氏又稱香港爲東方之金融中心點設發生事件可擾各國利用香港之信用者則誠大不幸也尤就租借地與其他租借地不能同列一類故必另以一種精神考慮之未可與完全不同之目的而獲得之租借地並論也威海衛係於各國紛紛向中國索取租借地時取得者英政府此舉其志願在抵拒他國在華經濟支配權維持勢力平衡並欲藉此以阻遏德俄之掠奪行爲而維持開放門户之政策也貝爾福氏末謂英國之租借威海威並未獲有經濟權利　　四日華盛頓電法代表圑通知遠東委員 
會謂法國擬以租借地交還中國而與各國一致進行惟交還之詳則須由中政府與有關係之各政府訂約規定之聞日本已允討論交還所享满洲土地上許多特别權利中代表對於三大國慷慨之建議大爲欣悅英國讓步尤大　　三日倫敦電泰晤士報華盛頓訪員稱大會下届全體會議休士氏或將預示種轉移英日盟約之辦法　　三日倫敦電泰晤士報載稱華盛頓現有日本將修改其主力艦噸位（百分之七十）要求之徵象日代表數人曾言日本從未有此要求不過用爲海軍談判中日本辯論之資料日代表此言顯指日本從未正式提出要求而言此種討價還價之方法在美人目光中觀之殊不能增進日本道義上之地位蓋美人關心大會甚爲熱切也日人所傳日本接受五五三海軍比例之說如果確實則大约將以太平洋中海軍根據地撤除防禦工程之條件爲轉移至於山東問題雖非無明告中代表彼等所取之策略亦使人愛莫能助之必要但日來已稍有進步矣惟藉華會以得改善中國現狀應用之基礎今已較前益有希望他日海軍争論告畢時中國之大勢或亦可較爲明瞭也交通大學四日無線電 
華盛頓電日代表告遠東委員會旅順權和係由俄國取得且得美法英同意故不欲放棄之但日本願照前議與中國協定交還膠州租借地之辦法　　華盛頓電今日討論海軍問題顯已至大會開幕以來之最美满階級現候東京覆電三大國已開議退還在華若租借地之臨時協定表面發展尚未更變海軍討論之地位但漸有一種印象以爲三大國現正考慮臨時議定可接受五五三比例並辦理太平洋砲壘及若干遠東問題切實行爲尚須待諸數日後各代表須候本國關於今後發展之覆示三大國代表今夜顯信東京必有美满之覆電惟立即協定尚不可能因細則迄未决定也英日盟約問題現愈臻顯著美英日代表言及此事皆愼重其詞英日欲美國加入一種新約美國則不願加入類於盟約之任何協約而日本亦不願以可削弱日本地位之協约代替英日盟约衆信太平洋砲壘與海軍比例可同時議决但此兩問題或將合以單獨協定書規定之美國以爲砲壘之辦法將爲决定稚泊島地位之協約之一部世界路透電 
[華會期間之中日魯案會議]  
　　三日華盛頓電二日中日代表開第一次魯案會議加藤男爵發言後（已見昨報）施肇基起稱魯案問題與中國至有關係承休士氏　爾福氏厚意出而幹旋以期得公允解决無任感謝關於該問題之葛藤已盡人皆知無庸贅述至於條件之不满意已爲衆所承認今宜速求能饜中國志願之公正解决方法日本承認中政府關於解决該問題方法遭遇之困難中國殊爲欣慰中國以有此困難故不得不信賴今日之手續此即由休士氏與貝爾福氏代表其本國政府居間幹旋所發生者也　　午後續開會議由德川公爵代加藤男爵與與雙方代表圑互允計論魯案不以理想之觀察點而以確切之事實爲根據此項基礎專以增進兩國之了解與鄰誼爲目的而不予人以猜度之餘地以爲此項討論乃以中日兩國及他國間所争論之條約協定爲根據雙方交缼關於膠濟鐵路問題之意見後互允十二月五日續開會議　　三日華盛頓電中日代表討論膠州鐵路問題時中代表請完全交還該路而願以相當之財政報酬予日本日代表之答辯極言中日合管該路之利益聞三大國討論海軍建議案時日代表堅欲保留新艦陸奥號故太平洋中美國防禦工程問題已入於新發展 
[華會中之中國租借地]  
　　三日華盛頓電聞英日法三國已允交還在華許多租借地附有條件豫料中國將加承認聞日本已允放棄山東租借權法代表維維亞尼氏聲明法國願交還廣州灣英國亦允交還威海衛 
[華會擬請會外各國參與]  
　　三日華盛頓電美國深信裁减軍備會議將决定應請會外何國參與華會結束之談判一節在一星期已悉政府要員以爲應請德國等數國加入大國所議定之任何協約 
[召集國際聨合法庭]  
　　三日日内瓦電國際法庭定於一九二二年一月三十日召集公電 
西安來電各報館並轉各法圑均鑒聞財部烟酒借欵三千萬合同第二項係以陜豫閩皖四省貨物稅作抵押品行將簽字當經急電中央及外交圑聲明此項非法借債人民誓不承認在案兹奉國務院川電略稱財部新訂烟酒借欵合同以該省釐稅作抵不特無此事實抑且不近情理希勿輕信謡傳而財政部𧰟電又謂美欵展期尚未定議四省貨物稅作抵一節舊美欵合同已有此項規定此次展期原押品當然繼續無可更改各等因詳譯院部電文詞涉兩歧若不相謀就部電論則院電所謂不近情理者已成事實矣所謂謡傳者實自欺欺人語耳且院爲部之集合體如此重大事件舉國沸騰而院中人尚充耳不聞袞袞諸公究何所事國之不振有以也夫况財部所謂舊美欵者借於何時所謂原押品者孰爲承許中央更易一官且須探詢各方意旨募集内債尚待國會議决何獨於借美債至三千萬金抵押合四省稅收竟公然一再爲之不與國人以共見亡清末造不敢出此揆其用意殆欲以已成之局絶國人之望且以視國人反抗之强弱爲簽字與否之定議耳夫一國之中政府恃借債以利私圖不惜舉各省利權暗中押輸於外人之手而各省爲自存計日防政府如盜賊惟恐其賣已情勢至此欲國不亡寗可得耶伏望我政府俯從民意立廢此項合同母再發生類此情事更望各省各界諸君子念同胞之誼休戚相關愓唇齒之危協電力争除將往來電文另郵寄呈外特此電懇即希垂陜焉省議會敎育會商會農會實業會自治協進會江國外要聞 
[留美學生華盛頓會議後援會之由來及組織（續）]  
　　吳之椿君宣告鮑君約彼入其私黨並許彼將來赴華盛頓辦事月給以一百五十元之薪水鮑君辭窮支吾不能掩飾衆大憤當經動議應取消鮑君在十一人委員會中之委員資格由大會通過另選哈佛大學何德奎君任之當塲通過决議三條表示其意見如下（一）關於華盛頓會議事留美中國學生總會當採獨立行動不得倚附任何機關作其支部（二）凡總會會長與任何機關之接洽使總會爲其支部者認爲無效（三）總會關於華盛頓會議之行動當依然照在美全體中國學生之公意　　第四次討論大會未開會以前即由十一人委員會於十三日下午徵求公共竟見先求各種意見充分之發表以謀歸納而擬成具體組織之方法參與委員會者有劉湛恩彭丕昕林鳳岐董時李濟錢端升查良釗諸君丁懋英丁素筠唐玉瑞李昻楊葆康諸女士等數十人討論歷時甚久十四日委員會自晨至夜均開會鄭重討論組織問题草就具體議案在十五日大會中提出其大綱如下（一）所擬作之事務關於以後中國學生援救祖國之活動徵集各方面意見以爲實有效在可能範圍以内者不外影響友邦輿論及監督與援助中國代表兩大部分（甲）輿論方面欲謀中國之眞正民意逹於友邦之輿論則不能不有靈敏之動作（一）中國僑胞與學生之間當首先有靈通之聲氣逹此目的辦法如下（A）定期出版品專載華盛頓會議及中國關於該會議之消息並中國僑胞與學生在各處之計畫與行動以謀呼應（B）不定期出版品隨時發行少册子及傳單等宣傳各種問題（C）通信互相報告與商酌一切事務（二）美國輿論方面苟能作切實援助必由我國民時時訴以正義明以利害所取態度當以争公理愛人道之心爲衡不爲乞憐不示報復（A）公共文件如宣言請願書等（B）接洽此事可分兩類如左1圑體的如商會工黨敎堂青年會女子俱樂部朝鮮同志機關及各學校等2個人的如新聞記者大學敎授及政治與社會上之重要人物等（C）示威運動於中國在會議重要關鍵時作游行開大會散傳單等舉動（三）與國内及他處僑胞學生互通消息A國内如學生聨合會各界聨合會商會工會敎育會省議會及各報館等（B）他處僑胞及學生1美洲如坎拿大拉丁美洲等處2歐洲如英法意諸國3他處如南洋羣島等處（乙）代表方面欲保存中國應有之權利與他國争生存中國之僑胞及學生近在美國者對於我國代表不能不有相當之援助及監督合全體在美國之中國人開誠協力赴義防害（一）與代表交接消息與意見（二）以研究所得交於代表通力協作與他國周旋謀全國國民之幸福與生存（三）持正義以嚴重監督代表（二）所擬定之組織欲應付國家如此重大問題不能不有特殊適當之組織以已有之組織而論名義上似可用留美中國學生總會委員會已再三注意及此徵求公共意見時亦特别注意此點大會中復屢次討論最後之結論認爲總會機關有根本不能適用之處（一）總會之組織原非爲辦理此等特殊之國事而設故根上不適宜（二）商議事務大不靈便評議員五十餘人分散各處固不易接洽而不經評議部則任少數辦事人隨意措旋危害全體之名譽與信用况評議會並無自身之組織即有提案尚須假手於執行之機關（三）總會會員不過六七百人而留美學生數及二千並不足以包括全體亦不足以代表全體顧名思施能不自知（四）總會信用歷來不强經大衆疲視不去過問常爲政客把持如此次鮑君竟敢以總會作其他私人機關之支部尤爲有血氣而明眞相者有所不能承認改组織會非一時所能就緒况將來監督代表等事尤須有公正鯾直爲大衆所信仰之人萬不能託於卑劣政客之手 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞 
[北京通信（穆）]  
　　噫魯案承受調停矣 
魯案問題華會方面之調停趨勢及北京方面之曾外解决說愚前信已述之矣據今觀察會外之英美調停殆已成事實而我代表之提出大會似在調停說發生時即已中止蓋昨今兩日皆有宣傳式之半官電到京而最後兩電二十八日發者則言我代表以國際之地位不能不容納英美之意思二十九日發者則謂顧問諮議會之結果决定兩事一通告會外調停仍保留再提大會之權一先提條件公同討論其允認調停之事已昭然若揭加以在京之日人通信機關大言英美有直接交涉之强硬勸告我國之某報一般人向認爲代外部說話者雖駁日人之論據而亦承認英美之調停且勸日人勿徒争空言體面問題引起我國民之反響則政府方面之空氣又可據以推知矣　　自二十九日以來政府中之行動亦有大略可述者二十八日外部已得三代表之密電述魯案之形勢極詳電中要點爲三代表與美代表休士英代表巴爾佛之談話即英美兩國勸就調停之内容語其大概係以爲中國如提大會則日人必將發表一種宣言在華會中成一莫大之争執與會各國中又難保無左袒日本者於大會之前途頗爲不利不如暫勿提出先由英美兩國出任調停好在兩國對於魯案之辦法觀迭次節略意見已不過相遠可以互讓而解决之三代表以輿論爲詞說明不可不提之國内形勢巴爾佛及休士又許以保留提案權允俟調停不得結果時再行提出電文之末代表並就華會形勢有意見之附述二十九日閣議即曾報告討論無甚結果然察其趨勢則不受調停必須提案者在議席上並無此主張也二十九日晚顔招太平洋會議籌備處各顧問在私宅會餐又報告此事所商如何外間不得悉三十日英美兩使到外部對於魯案有請先付調停之表示其態度是否强硬如日人通信機關之所言詢諸外部亦難證明至一日閣議又討論此案對於英美之調停决定承受但於手續上有所研究其辦法爲由我先提大會或大會擱置由英美出而介紹談判或由大會組特别委員會於中日代表之外加入調人談判得有結果即向大會報告之作爲解决如無結查則我固已提大會大會當然不能不問據某當局所言此爲雙方兼顧之辦法然亦有主張只求有濟不妨隨機變通者外部方面已於今日訓電三代表依此决定之手續進行蓋勢不能不受調停而又欲表示調停之非我本意也　　總之承受調停會外解决已成今日之定案京中人士亦莫不確認爲事實然北京之外交圑體太平洋　體無慮數十皆自命爲華會之後盾者對於魯案推代表向當局表示已若干次今會外解决消息之傳來已將一星期觀自二十九日以後之政府所爲又已决定承受則所謂國民外交圑體意見如何後盾何在實爲吾人所應探求之材料然過去之數日中則非常沈寂未見有開大會謁當局之表示惟聞有二三圑體將於四日開會學生聨合會亦定於四日討論意者近數日内尚在細密研究中歟然當千鈞一髮之際不容有徘徊瞻顧之餘地况會外解决之趨勢又早在人意中耶故論者對於沉静之國民氣非常疑訝也但考一般人之議論則認會外解决爲不可避免且認有英美調停即非直接交涉爲差强人意者朝野固頗有其人且占有勢力而以會外解决爲危險以不提出大會爲不可且認政府昨所决定近於滑稽而預料並先提大會亦不可得者亦爲大部分之輿情並有某滑稽家對會外解决之趨勢評以一千回百折有志竟成八字焉亦可見人心之趨向矣（十二月二日） 
[魯案會外磋議之别報]  
　　國聞通訊社一日華盛頓電云中日代表各三人今日（一日）下午三時在大美利堅聨會會塲交换魯案意見許士白爾福參列此後會議英由朱爾典雷丕孫二人美由麥高萊勃爾二人列席討論結果當報告於全委員會又二日華盛頓特電云今日（二日）下午在大美利堅聨會討論魯案與議者我國三代表及黃郛徐東藩等秘書三員日本德川埴原等英美四代表中坐左中右日我代表聲明今日討論絶非根據以前中日間及日本與任何國間之何種條約純從事實問題著論日代表亦承認日代表欲以九月七日節略爲根據我代表反對作爲自由討論首提膠濟路日仍主合辦我國堅持收回未結議延至五日再開又同日華盛頓電云昨（一日）全權發通電宣示魯案會議方式略云上月陷（三十日）先在大會提出經過主席許士演說英美兩國調停之舉另组委員會英美各派代表二人與議當時日代表並無一言開會三日美主席許士英代表白爾福均到會先發表誠懇調停之志願中日代表皆有演詞均主從速解决日本方面亦表示轉圜態度現此案係受調停美意决取四國合議方式　　北京晨報消息云前月二十五日美首席代表休士氏偕英首席代表貝爾福氏同訪日本代表加藤氏爲長時間之談話後又訪中國首席代表施肇基氏首由休士氏發言謂山東問題提出後恐與爲求平和之華府會議以不良之結果是以深望由中日兩國自行解决英美可任調停之責施代表當面謝其好意並謂俟請示本國政府後再爲答覆及英美二代表辭去後施代表即邀集其他代表從詳討議並致電外交部請示是否允許英美之調停與日本在華盛顿直接交涉此電於前月二十七日到京後顔惠慶即報告靳雲鵬並於是日下午在部開緊急會議從事討論至本月一日之閣議席上顔惠慶又將施肇基等連日關於此事來電提出傳觀隨即討論辦法結果已有所决定散會後即由外部密致施肇基等一電囑其依照進行探其内容大致以英美善意調停未便峻拒但此時似尚未至承受調停之時機仍應根據原定計畫先行提出大會届時察看各方情勢及調停方法如何再行相機辦理以示本案不由大會討議確係尊重調停國之好意非出我國之自動的也至調停結果仍須經過大會之可决俾免别生枝節又據接近外交當局者之傳述外部對於英美之善意調停確有承受之意但調停之結果若由中日兩國在會外直接交涉則無論如何决不承認必不得已亦須特别組織委員會除中日代表列席之外更由調述國派員參加以期公平解决云云又據另一消息則本月一日起已由中日兩國全權開始直接交涉矣 
[梁任公在津青年會之演說]  
　　梁啓超氏本月三日晚七時在天津青年會演說太平洋會議中兩種外論闢謬其詞如下我對於太平洋會議本來不敢希望他有多大的成績只求不閙出别的岔子已屬萬幸所以幾個月以來對於這件事不肯多說話即偶爾說說亦不過從消極自衛方面立論不願意瞎唱高調今天所演講仍是這種態度因爲近來有些外國報紙在那裏極力製造空氣鼓吹兩種謬論大不利於我國我不能不向世界人辨明一番兼要令中國人知道警醒第一種是重畫中國疆域說說中國疆域應限於長城以内的十八省這是日本有名的幾家大報館同時鼓吹而且在華盛頓議塲内外到處放空氣第二種是國際共管中國說說中國財政要破産了中國人没有自己統治自己的能力外國人應協同共管這也是日本報界半年以來常說的而上海英國半官報之字林西報鼓吹尤力中國也有一部分人希望他實現這兩種謬說本來都毫無價值而且斷斷不會成爲事實但人家旣放出這些空氣來不能說他絶無影響所以我覺得我有加以糾正的責任日本人所倡第一種謬說是從他们幾年來倡的甚麽（满蒙除外）更進一步他的用意不外是要把東三省收作自己囊中物遂借此送一個秋波給英國呌他去打西藏的主意我们中華民國現在的疆域都是多年來從歷史上傳下來這些歷史事實都是天下共見也不必我逐個逐個地方來背履歷但對於日本人耽耽垂涎的東三省我却要把歷史上證據搬出來請全世界人評一評原來中國文化起於北部五千年開國的黃帝他的京城在涿鹿就是現在張家口附近的涿鹿縣因爲如此所以勢力先從北方進展長江一帶還未開闢的時候關外地方早已入中國版圖了據說堯舜時代的幽州營州就是現在東三省地方但這些代遠年湮的事我也不必多引我们從正史上最確實證據知道當戰國時（西曆紀元前四百年以後）奉天全省及朝鮮都是當時那七大國中燕國的領土燕國是紀元前一一三四年受封下來初封之君是周文王的兒子是中華民族的血脈燕國的領土當然就是中華民族的領土了當秦始皇滅六國時燕王喜兵敗還把他的國都搬到奉天去支持了五年這是紀元前二二六年至二二二年的事秦漢統一後這塊地方就二千多年長爲中國的郡縣中間偶然有些武人割據獨立或者外族偶然侵入占據總是不久就依然收回這種原是中國歷史上常有的事内地十八省那一省没有經過這種沿革難道可以說十八省不是中國疆域嗎這些小小波折我不必細談請將二千二三百年來這地方的建置列一個表如下一西紀前二二一年（秦始皇二十六年）置遼東遼西二郡一○七年（漢元封四年）平朝鮮增置眞番臨屯樂浪玄莬四郡合秦所置遼東遼西共爲六郡統屬於幽州八二年（漢始元五年）省眞番臨屯入玄莬藥浪共爲四郡紀元一二○年（漢永寗元年）增置遼東屬國都尉二○一至二三七年公孫氏據遼後自稱燕王二三九年（魏景初三年）分置遼東昌黎樂浪玄莬帶方五郡統屬於平州復置東夷校尉洽襄平三一九年至三六九年（晉太興二年以後）慕容廆據之稱燕王此爲南北朝四二○年至六二五年（魏至隋）屬營州剌史所管六四五年（唐貞觀十九年）增置蓋遼巖三州六七七年（唐總章元年）高麗平置安東都護統九都督四十二州九一七年至一一二五年爲契丹所據一一二六年至一二三三年爲金所據一二六九年（元至元六年（置遼陽等處行中書省統七路二三七一年（明洪武四年）置定遼都衛一三七六年（明洪武八年）改爲遼東都指揮使司統二十五衛一四○九年（明永樂七年）復置安東自在二州這是從秦漢到明朝的沿革大略清朝以後便是現在的東三省那歷史人人共知不必我細說了其實我說的都是廢話這些歷史日本人何嘗不知道不過想借此騙騙那不懂東方情形的歐美人罷了其實這種不近情理之談我也敢斷定歐美人不至受他的騙郤是另有一　段話我不能不向歐美人提醒歐美人看見日本年年向美洲澳洲檀香山等處輸出許多勞工現在屢屢提出甚麽人種平等問題糾纒不已有些人說日本人口過剩總須讓他一條出路不如把满蒙送給他消納他一部分苦力免得他们來和白人搶麵包吃我說這是完全看错了苦力勞工總是往工價高的地方跑满蒙工價比日本低下數倍如何能消納他们不信你看日本近二十年來得了一個臺灣又得了一個朝鮮他的面積加增了一倍有多試問他们的苦力移了多少出去那苦力不是依舊一年一年的往美洲澳洲送嗎郤是他得了這兩大塊富源資本主義越加發逹到處做歐美人的勁敵往後他若是在满蒙方面完全逹到目的自然也是蹈襲從前的故技苦力呢還是一船一船的裝着經過太平洋或多島海往外送他郤是在大陸上多搶得幾萬里的富源多統治千來萬的人口恐怕那時歐美人纔眞頭痛呢日本人這種無理的野心我们自然是誓死抵抗我還警告歐美人千萬别要上這個當吧第二種謬諭說的甚麽國際共管這問題郤不像頭一種那麽簡單狠有幾家有力量的報紙說得來像是持之有故言之成理事實上郤也有打算實行的徵兆尤其可痛者中國國内並且有一部分人還是比較上有智識有地位的人也跟着在那裏附和我對於這種邪說本來還要詳詳細細做一篇文去闢他今晚時間有限且說個大略罷了頭一件我要問他们共管是管些什麽怎麽個管法據他们的論調像是只管財政不管别的政治那麽我且問關稅鹽稅都已管了進一步還管些什麽自然是烟酒稅咧印花稅咧釐金咧錢糧地丁咧一攬干包都要來請你想想海關設在通商口岸自然是外國人要管便管得下鹽稅雖然稍爲艱難些但是鹽塲有定派稽核還是勉强辦到至於烟酒印花釐金錢糧地丁等等他那性質是各府各縣各埠各鄕零碎散布那共管機關若要派洋員來稽核最少非把十幾個省長一千多個縣知事都换成洋人不可這還是專就收入講呀管財政不管支出那管法能算澈底嗎這樣說來中外大小衙署的會計科乃至各軍隊的軍需費都要插入個把洋員這種事辦得到辦不到另一問題倘若如此還能說是管財政不管政治嗎須知財政和别的政治絶對不能分離共管財政老實說就是統治權移轉罷了第二件我要問他们共管是怎麽個共法其得下來其不下來其管的先例我们在近世歐洲外交史上也曾看見幾件埃及咧摩洛哥咧波斯咧都因爲是有兩個或兩個以上的國家在這些地方競争權利相持不下其後千回百折商量出共管或類似於共管的法子來圖解决結果總是閙得不歡而散或促成一國獨吞的機會或種出國際戰争的遠因這種過去遠隔的事咧我且不必多徵引據我所知道眼面前一件事京漢鐵路修理黃河橋的事聚起幾國人來投標承辦他们彼此閙意見閙得個落花流水還在西文報紙上互相攻擊去了許多醜你想這不過一件極小的事又專限於技術範圍尚且閙出恁麽大笑話倘若聚了許多利害不相容的國各各派出若干名縱横捭闔的政客來其管别一個國的政治你說會和衷共濟嗎鼓吹共管的人請想一想啊第三件我要問他们這共管欲用什麽程序取得管不下來又怎麽樣海關管理權是在前清用皇帝批准的程序取得鹽政管理權是在袁世覬全盛時代用大總統批准的程序取得那時候那批准人的威令確能行於全國所以取得這權的人就可以行使人這權行使經過若干年變成歷史的關係所以這礶直到今日還能行得下去然而管鹽權比起管關權已差一層你看現在奉天雲南等處的鹽稅不是紛紛截留嗎稽核總所有甚麽辦法如今你们提倡共管難道在華盛頓度上幾個國私商議决不管我们承諾不承諾就實行起來恐怕天下没有這種情理吧若要經過承諾程序就要問甚麽人配承諾甚麽機關配承諾我想各國若要找出承諾的人和機關頭一度難關是没有人肯第二度難關是没有人敢第三度難關就讓一步說有人肯了有人敢了他所承諾還是一句空話假令各國提出一個共管案什麽北政府南政府替你簽上一個字你拿著這個權到各省去監督烟酒稅烟酒商不理去監督釐金或印花稅一般商民不理去監督田賦農民不理去監督鐵路收入鐵路員不理責成地方官壓迫他们地方官不理試問這共管圑憄麽辦我想只有一個法子是派遣大兵遍地駐防彈壓請問這件事辦得到辦不到辦到之後中國人對於他们的感情如何他们彼此相互　權力軋　又如何請主張共管的人細想一想阿 
[北京通信（吹萬）]  
　　府院暗　中之内閣 
　　自潘復下臺而後靳系中人羣注全力於倒張（小松）以爲潘報復府院之争繼續不已據知内幕者言潘之下台與日來靳派之攻張其原因實爲烟酒借欵該借欵以舊改新雖政府無所獲而經手人之回扣乃有一百餘萬之多府院方面均思染指烟酒署之張壽齡本爲公府方面人借欵若成其回扣當然由張與府院方面得其大部分潘爲鹽署長當然難以染指潘欲争該欵乃語阿卜脫謂烟酒收入恐不足恃以現時所有烟酒稅皆爲軍人所扣留恐不足以償債息必以鹽餘爲仲擔保品方可萬全阿氏頗以爲然遂如潘言提出要求因是財長與鹽署長反可得大部分該借欵若成潘與院方面可得八十萬是不啻奪諸徐張之手也徐不能甘因倒潘潘倒而財鹽均入公府方面靳亦不願此欵之悉入於府則力謀倒張而張壽齡乃大危　　潘之去也以直吳之反對力爲最巨在靳系中人之袒潘者言則謂吳氏之電初非出於本意乃爲公府方面所運動而來者此時中央政府完全聽命於武人則欲倒張亦非請武人援助不可故乞援於奉張因有前日奉張請免張壽齡之電張業已表示辭職矣徐對於張之辭亦已不堅持然對於後任則亦未肯放任潘復頗思得該席而公府反對甚力謂寗犧牲總統决不令潘復得該席曾遣人說張弧欲調彼至烟酒署蓋因張之華法華比兩銀行刻日向烟酒署索債本月當還者合共四十萬而烟酒署之收入則甚有限無以爲應張到署則與彼有關係之銀行當然可以對付張亦知其意拒不允刻下靳决擬與屈文六但公府方面尚未肯表示满意　　内閣刻又殘缺不完之局董康之司法已表示不幹敎育亦無辦法而海陸軍亦在活動之列其勢實有迫靳下臺而改組内閣之勢然靳向人言謂彼决不先徐下野即至無可如何彼必曳徐同時下野故非有外來壓迫使之萬不能幹者靳尚必幹因是又有局部改組之說敎次一席恐將屬之湯中湯與郭則澐善與楊帮辦容祥亦復有舊府院方面皆有間接關係可以通過而此時敎育有資格者又莫肯來此席殆舍湯莫屬矣　　董之易江府方面亦可同意海陸軍一時得人不易財政無辦法内閣恐終不易完全也　　高財長與資本家素少往來故借欵能力比較薄弱而直曹方面則方注意於征南征南之最要者厥惟籌餉高已表示不能籌巨大之軍費但能維持現狀對直不負籌餉責直果有能人彼願避位曹因遣人訪張弧請出維危局張謝絶之據張氏語人云中央財政在武人勢力之下决無辦法縱可設法籌得巨欵不過使國家多傷幾分元氣使兵更難裁而已如果太平洋會議之結果中國陸軍亦在限制之列全國實行裁兵則財政尚可有爲否則舍趨於破産一途外無辦法余不於此時出長财政云云以是日來高頗有久幹之意其舊日同憭多有電招來京者大約一星期中財部内部恐不免小有變動耳　　政府已電曹請來京解决大局内閣問題固爲一重大問題而國會正南諸問題亦欲提出討論曹張業允來京一行但以爲此時尚非時機張氏之來約在下月曹當然不能先張獨來則此諸重要問題恐待下月方能解决而靳閣之運命又可維持一月届時太會形勢已有眉目國内諸問題亦可較有把握時局之變化恐即在陽曆年開時也惟說者謂府院意見方深難保不無他種意外問題促靳下台耳 
[北京通信（景平）]  
　　陳樹藩突然攻陜之詳情 
　　盤馬彎弓久未出現之陳樹藩今竟興師動衆與陜西督軍馮玉祥所部對壘開戰從此新聞界又多一戰事資料矣值此金融緊急國窮民困之時陳樹藩出此搗亂政策此中固自有作用且與馮玉祥開釁者係靖國軍胡景翼部尚非陳之本部尤見陳于携手之明證試進而詳言之查陳樹藩自離陜任久已蓄志爲難各報已多有記載祇以時機未到一時未敢發動自馮玉祥接任陜督與省長劉鎮華爲籌措軍餉問題雙方意見不甚和洽蓋馮目孔甚小又無應付手段遂致日陷窮促且馮近因勒令各縣增收捐稅與地方紳士亦無善感可言而各處軍隊以餉銀屢欠軍心又摇摇欲動平日對於各師旅長復多自尊自大之狀態不能統率人心有此種種原因陳樹藩以爲有隙可乘遂决定進攻之策今竟突然發現於上月二十七日起已與馮玉祥開戰至今雖勝負未分仍在激戰中但形勢固已緊急今日某機關接馮玉祥東日來電二件其第一電略稱攘第七師師長吳新田報陳樹藩召集舊部在各要隘處處設防二十七日晨天尚未明敵軍第十四旅與盤踞秦嶺之敵軍乘霧分路龔攻向我軍猛擊我軍奮勇抵抗已激戰一晝夜現仍在激戰中查敵之正面敵軍係前陜南鎮守使張寶麟所部之第五圑及第六圑之兩營云云其第二電略謂陜西第一師第一旅長岳維峻希圖破壞陜局自由行動其所部駐紥乾縣之二千餘人突於二十七日晨分三路進攻邠縣與駐邠第二路統領郭金榜所部已鏖戰兩晝夜郭以兵力單弱業已退守邠城現被敵人圍攻危急萬分業已飛飭二十師阎師長火速撥隊前往協助並電甘督請其派隊進駐長武一帶以資協剿云云觀此二電所述可知西路南路兩處進攻同時發現其非预先謀定决不能如此迅速又可知陳樹藩方面其一鼓作氣洶洶之勢大可令人注意决非句日間所能了事記者又於他方面聞得消息此次陳之出動與川軍總司令劉湘但懋辛等雙方又訂有密約以牽制直派軍隊爲陳之惟一任務此次吳佩孚回保迭開軍事會議意欲增調直軍開赴鄂防再與川軍决最後之勝負昨日吳由保而津而濟南而徐州而洛陽無非籌商軍隊以赴前敵川軍現正力圖反攻如吳佩孚計劃實行則直軍以全力威脅川軍劉湘但懋辛必將失敗所以預约陳樹藩乘吳佩孚援軍未開以前陜中先行發動則吳爲顧全洛陽根本計不能不留主力軍以爲萬一之計故陳之此舉實可爲先發制人聞陳部實在力量尚有二萬餘加以靖國軍岳維峻一部不啻三萬餘决非馮之力量所能抵禦吳在洛陽尚不能不分若干兵力以助之吳之力不能兼顧鄂西於是陜局取相持之勢而川軍得以全力再行反攻宜昌至劉存厚方面聞陳已請孔繁錦密爲牽制可無後顧之憂果爾則西南北伐政策或將由陜中逐漸發展亦未可知也（十二月二日） 
[各國在華之郵局]  
　　　以日爲多獨反對撤廢 
　　此次華盛頓會議我國代表提出之撤廢客郵案各國已與以贊成查此問題發端於去年十月在瑪德利開萬國郵政大會時我國代表劉符诚氏曾對英美法三國代表提議撤廢在華外國郵局當時英美法三國代表均表示好意嗣後以有種種原因遂擱置至今現各國除日本外已正式承認於民國十二年一月一日實行撤廢則目下各國在華所設之郵政亟宜調查兹據調查所得錄之於次（一）英國厦門廣州烟台福州漢口海口寗波上海汕頭天津威海衛喀什噶爾此外西藏亦有三處（二）法國厦門廣州烟台漢口梧州蒙自寗波北海北京上海天津雲南重慶（三）日本厦門福州烟台長沙镇江杭州漢口九江南京牛莊北京山海關沙市上海蘇州汕頭天津塘沽蕪湖膠州濟南（東三省之日本郵局不在内）（四）德國九一七年三月十五日止有郵局十七所對德宣戰之結果已全部封閉（五）俄國俄國亦有二十八個郵局自我國否認俄國駐華公使及領事資格後同時封閉（六）美國僅上海一所　　日本對於一九二三年起撤廢客郵案尚未表示同意兹錄上月二十九日大阪每日新聞所載如下以見彼國藉口之一斑華盛頓會議遠東委員會以曩日决定魯特氏之四大原則爲根據已漸次進行討論該大體案現聞且已承認撤廢在華外國郵局之原則查中國之外國郵局始於英國於一八四二年依南京條约而獲得設置權而起日本則自一八七六年以來在中國設立郵局現在共有五十餘所之郵局焉又法美德等國均有設置權惟該各國均無何等政治的意義祗因各國官憲之執行職務及産業上之通信事務不能信賴不完全之中國通信事業之不得已之必要而起日本政府從來於主義上旣已贊成撤廢故於中國恢復國權之主義言之對於其要求撤廢之地位有充分之理解與同情惟此際當然成 
 
 

Page 11

 
 
爲問題者則與領事裁判權之問題相同如中國内部依舊繼續其混亂且其通信事務依舊如今日之不完全狀態則列國亦不能信賴故撤廢之條件務須要求中國自身鎮定内地之兵亂以期郵政事業之完備並宜有充分之補助一俟此等條件能表满足則日本無論何時均不反對撤廢也 
[京敎育界之經費問題]  
　　京師敎育經費每月二十二萬元經四月三十日閣議通過由交通部直接撥交面日前交部忽致函財部請改由財部在稅關項下撥給經敎務討論會致函詢問復由敎育部備函催促交部始於本月一日將直接撥交覆文咨逹敎部惟内稱經費已撥至十月份一層詢諸敎育界中人謂僅撥至九月份蓋十月份雖有支票到敎部實屬一紙空文不能支欵再内稱係暫代財部墊撥亦與四月三十日閣議所謂在財政部未確實籌得的欵或敎育基金以前永遠有效事實頗不相符亦可見交部對敎育經費並未切實负責而八校七月份下半月十月及十一月經費不知何日始能撥付也兹將交部覆敎部原文登誌如下逕復者迭准貴部九月三十日十月二十五日來函以每月京師敎育經費二十二萬元請由本部逕撥一事各校要求將逕撥辦法爲文書之答覆請即查照見復以憑轉知而昭大信等因查前項每月京敎育經費本部原係暫代財部墊撥交由財政部轉交嗣准國務院及貴部來函即經自本年八月分起改用逕撥辦法用公文逕撥貴部並經撥至十月分在案兹准前因所有暫代財政部逕撥辦法本部自應勉爲籌維除應與財政部會商辦法另咨財政部外相應函復貴部查照　　前日午後五時八校敎職員代表開百零一次聨席會議首由主席尹炎武報告最近情形略謂七月欠薪及十月十一月經費至今無着其最大原因係敎部無人負責向交部催取又據交部秘書報告該部直接撥欵公文業已發出送往敎部敎部未收第一次因全部罷工收文無人第二次送往馬次長私宅馬氏又以現正辭職不理部務不收等語各代表異常憤懑决定再呈府院速派負責敎育當局呈稿即用法專代表擬就者略加修改繕發次報告法專寗代表來函辭職衆决定覆函該校自行慰留或另舉代表出席又次醫專孫代表提議年節在邇各校舊例放寒假兩星期本年應如何辦理美術武代表聲明本會議前經决定縮短寒假爲一星期主張維持原案高師何鍾兩代表均主張維持惟各校情形不同儘可斟酌伸縮辦理隨决定自十二月二十六日起放寒假若干日並將議决此案函告校務討論會遂散會 
[旅京魯人反對田中玉借債]  
　　上府院呈文 
　　田中玉向坎拿大銀公司借欵六百萬元屢遭魯人反對日前旅京同鄕會又分呈府院力請禁阻原文如下竊聞由東督軍兼省長田中玉由天津坎拿大公司借美金三百五十萬折合中洋六百萬元業已密訂草約以地畝附捐及地方公債票爲抵押統按九扣以兩個月爲交欵之期分作十年償還現在汲汲進行蘄逹其成立之目的查該督借欵之理由不外乎河工緊要需欵浩繁庫帑空虚籌措維艱非借外債不足以濟急需假借美名　誘人民之認可其用意亦狡矣河工之急須塞堵錫鉞等亦知萬艱淹緩然以前年濮陽河工而論其經費係由直魯豫三省分擔東省决口事同一律成例具在安 
能獨使東省認籌且連年東省人民非死於災即死於匪瘡痍满目慘不忍言該督不知籌畫遽借大宗外債上損國家威權下增人民負擔飲鴆止渴毫無顧忌是惟恐破産之不速而故甚之若非喪心病狂何至於此此不能承認者一也查山東省議會暫行法凡屬地方借欵必須議會通過始能有效現在第三届議會　已召集該督不俟交議遽行訂借實屬藐視民意違法已極此不能承認者二也且該督當衆怨沸騰各界人民及省京議員揭控之際罪狀昭著無可掩飾稍有天良亦應痛自懺悔略减人民之痛苦以蓋前愆乃竟變本加厲訂借鉅欵顯係希圖回扣别有作用且國際借欵向用實業爲名此次獨以河工立約其中必有層層暗幕喪失權利之處敢斷言者此不能承認者三也總之該督在東信用已失人民旣不信任斷無承認其借欵之理倘不迅將借欵取消勢必愈激衆憤演出意外之變錫鉞等爲主權計爲人民計禍患將至缄默難安不得不懇請速將該督撤懲並將借欵取消以救民命而减負擔不勝環泣請命之至山東旅京同鄕會龍锡鉞郭光烈趙正印孔令煦 
[閩學生質問海後灘案]  
　　昨日（二日）下午旅京福建學生聨合會代表楊慶霖謝毅往外部質問海後灘案最近交涉情形適顔總長會見外賓派秘書王懷芬代爲接見該代表問前承鈞部答稱已向英使抗議英使允電厦領查明事實再議迄今已隔一週未悉鈞部曾否向英使交涉王秘書答前日英使來部顔總長請先撤退軍艦停止工程英公使請先取銷抵制態度非常强硬辯論多時終無結果現部中已發三電一與李厚基二與王馮兩交涉員令向厦門英領交涉該代表謂此案係英人强權武力興工厦民憤激非常若不及早解决恐國民外交之手段不能盡如政府從容之態度一旦釀成重大事變則此案更難收拾交涉益覺困難希轉請總長再向英使嚴重交涉一面退艦停工一面由中英同派專員到厦會勘就地解决旣可緩和雙方争執之破裂亦可催促此案交涉之速了後王秘書允爲轉珇總長照此方針進行辦理該代表始　出 
[廣東之舗底問題]  
　　廣東之舖底問題争議已久爲商界第一注目之事商界領袖以争議無法解决特發起一舗底研究會藉便雙方研究一折中辦法兹將總商會與省長往來函稿錄下總商會呈省長函云竊查廣州市舗底頂手歷久相沿主客向皆安業自上年有人提出争議始由市廳開會計論所提條件未盡適且渥蒙鈞座俯恤商情准由人民從長計議莫名欽佩原夫舗業所有權當然屬诸業主惟旣批與商店營業則承租之客出資頂手以及歷年投資裝修成爲舗底甚或火後代建則舗底尤重因而舗客對於該舗附有債權關係而美主所有權遂不能完全占有敝商會同人皆有舗批租亦有租舗營業原是主客相關調處息争無非熟權利害並顧兼籌維持舖底即所以維持商業今謹將舗底不能遽然取銷者爲我省長縷晰陳之營業之盛衰恒視舗位爲得失遷地則弗良故優美舖位不惜重資承頂復投鉅欵裝修舖底所值常有倍於業價迨舖位取得營業之發逹可期舖底旣重而信用昭著凡賖貨信揭皆視舗底爲一種保證金即被倒欠亦不能席捲而逃可將舗底傢私投頂攤派不致損失無歸在舗客有舗底頂手不虞業主之無故取舗中途被其勒遷推倒則舖客自可安心營業舗客之關係者如此其重者夫業主之利更比舗客爲優舗旣批租應如何裝修堅固如何粉飾華麗並以後歷年修補皆由舖客負擔業主雖有扣租補貼無幾更有爛舖吉地批與舗客完全修建業主概置弗理者是業主祇知收租管業而舖客兼任修舗納租與外埠之舖或由業主修築完好舗客祇任納租義務者情形不同或遇該店閉歇則看舖工資悉由舗客或債權人支理迨將舖底投頂得價無論欠租多寡計至新人接頂之日優先扣除有餘乃攤别債後與新舗客訂立新批更可增加租項雖敝總會有酌加三成之標凖係指雙方争持投會調處者而言不得不雙方維係然主客自由訂允常有加至六七成或加倍以外之租亦視地點優劣爲衡耳何得概謂商會爲限制倘或猝遭回禄及遇天災倒塌多由舗客出資建復照常收租如舗係祖嘗留祭以及寡婦養口居鄕管業者便利尤多若無舖底之舗則反是矣雖曰業主自由招租儘可隨意加索然亦未可概論如地當繁盛則承頂新人需舗正殷即有舖底亦不以加三爲限常見加至倍數或轉批加租者有如上述倘係偏僻之地久置空閒亦復無人過問遑論濫索多租在表面上以爲舗底妨害業權而事實則主客兩方受益更何剥奪之有默察業主心理多數願有舗底所持反對論調者實爲少數人之主張希望高抬租值轉賣圖利如香港所謂炒舗一種無益商業終害業權故香港政府有鑒前車特定不得無故加租取舗儼然取法廣州用以維持商埠吾人豈可棄長取短竟將舗底取銷不啻摧倒商塲影響稅收公私交受其害况承地方凋敝之後正值凱旋整埋内政之秋咸望來蘇藉興商業固知憲明洞察不致感於浮言也敝商會爲保全大多數公益計爰體盛竟飭令赴邕代表回粤從長討論之諭業經大集各圑體議决在愛育善堂内設主客舗底研究會由各圑體舉出籌辦員籌備召集本市眞正業主舖客公同研究何者應行照舊維持何者應予酌量改善統由業主舗客和衷商榷務使雙方得平以副電示保護民業不能偏枯之旨俟有解决辦法再當呈候核示遵行合將舗底關於主客雙方利益以及現在議决辦理情形具陳鈞鑒伏乞察核俯念舗底爲商塲命脈所關主客雙方受益順從民意准其開會秉公研究以洽輿情是否有當仍候訓示祇遵實爲德便廣州總商會正副會長陳廉伯黃鷺塘省署函復云頃展來函詳述舗底頂手各節均已誦悉此事迭經令行市審兩廳徵集衆論原欲從長計議來函主客權利不至偏枯等語可謂片言握要一俟雙方討論終結擬覆到日自當持平辦理斷不使牽及商場獨令商民受虧損也 
[香港之中法存欵人會]  
　　香港華字日報載稱昨報港人存欵於中法銀行者有倡議組織貯欵人會與上海交趾等處各會社取一致行動刻探悉此事已引起衆人之注意將於日間集合本港該分行之貯欵人及債主舉行聨合大會以考慮應持之方針少數之貯欵人曾於昨晚叙會其議决之辦法擬爲將來大會討論之基礎以待公决至該會首先討論之件當爲滬上華法貯欵人會所致法總理之電此電於附家及債主叙會後拍發力促法政府從速實施處理該行事業之計畫厥後又發長電一通致法内閣總理議員及各大報館略謂觀於法政府之毅然負責與遠東法代表之宣言債權人信任法政府盡其義務將與法國威望最有關係之中法銀行事業速謀解决云云又德臣西報訪員昨謁彌弼士君探詢該支行之情形彌君爲該行臨時清理人據云如實行發出收盤命令則處置該行資産之問題繼之而起該行所得之合法資産即限定正式債權人方准分沾利益亦不足以支給多於極少數之利息云 
[南京快信]  
　　吳佩孚由濟南到蚌晤張文生接洽援贛事齊督昨派參議鄭長庚赴蚌謁吳有所接洽徐州鎮守使陳調元來電報告隨吳由徐來蚌　　省議會昨日無大會今日星期仍休會明日（五日）開審查會六日開第三次大會議事　　省議員顔作賓提出省署對於本會議决令行財實兩廳遴員澈查本省實業機關實况造册宣示案延不實行質問書董增傳等提出振　處對於冬振春振如何辦理質問書顧寶瑛提出江南水利局何以延不疏濬白茆河南叚質問書昨由會咨請省署於五日内答復　　省議員戴谷墟原名海齡字谷墟此届選舉調查時誤以字列入册昨特由會函省署請援照成案轉咨内務部更正原名　　嚴财廳長赴滬避壽昨日早車回寗　　住上乘庵四號門牌居民吳榮昌前充新安武軍副官現以保險烟土爲業（烟販由滬漢運士來寗事前電知届時吳即帶護兵數名到車站迎接盤查軍警見吳帶有護兵名片係安武軍副官故不敢檢查事後烟販計值酬謝）兩年以來獲資數萬頗爲匪人垂涎前日黎明忽有兩人敲門吳弟慶昌啓門兩匪衝進即掩其口吳將其手指咬斷一匪用刀戳傷吳腿部家人聞警即鳴警笛劉軍師橋警察派出所聞聲趕至在途捕獲一匪手指流血據供姓馮名子恒同去爲王得沅係向吳處女傭方氏要錢致起争釁巡長趙玉田昨已將該匪解廳訊辦 
[杭州快信]  
　　省議會提出地方實業銀行收歸官辦後進行程序案手續繁重特務審查兩次開會尚未决定昨又開第三次審查會仍無結果　　浙江省參事會將成事實議員中之希望當選參事者日來運動甚力每選一員合計票價需銀萬金左右　　上年採辦平米息借銀行欵洋四十萬元一案至前月止已撥還洋三十四萬元現財政廳已將此案結束由省庫劃還本洋六萬元曁息洋一萬數千元就此清結所有黃巖天台兩縣尚欠米欵一千數百元昨飛合催解歸墊　　内務部昨頒到警官計鎮洋何簡修等二十五員任命狀省署已發交警務處轉給　　前鎮海縣知事馮秉乾缷任時被警佐王志韶毆辱省令現任知事陶鏞查辦現陶以同城官佐聲請廻避改委鄰封指令照准　　實業雲廳長奉部令轉函杭總商會請查杭州紙箔交易所同行共若干家是否多數贊同昨總商會查得杭州紙行共二十四家有十九家贊同箔業共二十五家十八家贊同已佔同業多數　　今日（四日）清晨此間大霧城内亦隔岸不相見約二小時之久爲近年來所未有地方通信 
[蘇州]  
　　東吳與金陵之足球潮本月三號（即星期六）南京金陵大學球隊與東吳大學比賽足球在東吳球場舉行二時半開始由强生君爲公正員銀角一鳴兩方竭力攻守前半時雙方互勝一球後半時東吳又攻進金陵一球結果遂爲二與一之比東吳獲勝惟東吳球隊之守門者翁林閣及守二門子陳恩豪均受重傷翁君受傷四次尤不能動彈　　屠稅風潮已解决蘇城屠宰稅經龔卿認定後其規則中有一條須每日清晨俟該認商派員加戳猪身方可出售以致肉業全體反對於一日起實行罷市兹悉昨日（四號）已經商會解决電請省長官將標認原案撤銷維持屠肆營業一面勸各店開市其致省署及財政廳電文如下南京省長財政廳長鈞鑒蘇城屠宰稅自龔黼卿標認開辦苛訂征收辦法濫派員司查聞激起肉業反對東日全體停市查各業貨稅認捐業外包攬向干禁駁誠以多一間接征收機關即多一從中漁利之人稅務商情兩均窒礙屠户小本經紀今予設標招認業外溢額濫扳遽定種種苛罰酷例激成停宰風潮值以年關冬令市面治安關係匪細除由會勸告各屠肄趕速開市以維秩序外合亟電陳鈞署迅賜電令吳縣知事撤銷標認原案另招妥商認繳無任迫禱蘇州總商會冬印　　籌賑會幹事會議江蘇水災蘇州籌賑會昨日假總商會聞成立會下午一時鎮道及警廳長先後到會由龐會長蔣市董等陪同將籌賑辦法大畧討論後即分道回署及四時各界被聘幹事陸續到齊振鈴開會推龐天笙爲主席宣布蘇州水災情形及募捐方法兹將所議各事錄下（一）每業中有幹事數人分任者所送募啟應併送公所公會以資接洽（一）請各銀行及錢莊擔任代收捐欵所需代收牌子及收據由本會送去（一）張吳氏助捐洋一千五百元杭君伯華經募（一）潘璧臣助捐洋一千元貝哉安君經募（一）陸伸英君認捐一千元實通公司認捐三百元吳樹德棧認捐二百元（一）華興印書局認助本會需用印刷品全份顔心介君經募（一）本縣雖非受賑之區惟各鄕低區圩岸坍　日多此次籌得之欵應請截留數成請雨會長轉呈省長核准充作修葺圩岸之用　　外跨鎮又來難民婁門外外跨塘鎮昨日又來湖南安化難民二百九十餘人到處滋　硬搶食物木柴兇横異常其中並有頭目劉某拿出名片上印前任參議員及某區總董等名目合鎮居民頗受驚駭後幸唯亭警區得悉立派長警數名來鎮將該難民押往車站向西而去 
[無錫]  
　　澄錫地震情形本月一日晚間六點四十五分時無錫忽然地震約數杪鐘即止江陰亦於同時地震但較錫爲甚房屋等均格　作響 
[揚州]  
　　添開鎮泗間小輸陵揚班（南京至揚州）華商泰豐輪船公司近擬添開鎮泗班（鎮江至瓜洲十二圩泗源溝）與舊有之輪班啣接藉便行旅已呈經鎮陵兩閱核准擇日開行惟以瓜泗地屬江部特呈請縣署備案以昭愼重　　請照運米平糶濱江中洲鄕夏聨甫等天伏洲夏伯周等均以各該鄕水災之後民食匱乏分呈縣署請照赴丹泰等縣各購米二百石運回開辦平糶以濟貧民 
[清江]  
　　淮陰匪訊昨日（三十一日）淮陰王家營北圩外楊姓（渾名楊二麻子）汕行内有泗陽縣人宋某（名二秃子）在行賣油至下午三四點鐘忽有駐紥黃河灘二師七圑二營兵士多人將該油行門關起入内搜查當將宋某扭住謂有人在鎮守使署控告旋即將宋帶往營部訊問大約因宋被人告其爲匪也又去王營之北丁家集地方當晚到有土匪數十人抬去沈姓幼童一人年才七嵗現沈姓正四處派人查察下落預備備錢回贖　　鉗口壩工走動淮陰場家莊鉗口壩工自興築以來計全工共十六丈刻已築成十三丈餘尚有三丈未成以故未能合龍兹據督運局消息三十一日夜間該壩壩工忽然走動凡壩口兩邊已成之工現均走勢倘日内不即將所餘工程辦齊恐已成之十三丈工難保不生意外也 
[嘉興]  
　　客民償租辦法嘉興今秋風雨成災田禾歉收疊經地方耆紳及各圑體先後呈請省縣豁免糧賦當經省吏派委楊陸兩委蒞禾查勘現蠲緩糧賦成色尚未經官廳核定公布故紹興湖南等客籍佃户對於各業户之納租辦法有先還三成者有先還四成者决定俟災歉成色公布後再行結算清償以昭公允　　請禁挑掘泥土嘉興北鄕一帶汉港紛歧窰墩櫛比附近利民於農事閒暇之時挑掘田岸泥土製成磚坯售諸窰户獲鄕尚鉅因是該處一帶田地日就低陷一遇水患即遭淹没若不亟謀救濟後患不堪設想現由公民朱姚昌等具呈縣署請求示禁鄕民挑掘泥土以利農田汪知事據呈後已令飭警所嚴行查禁矣雜評一 
[蘇議會中之義務敎育（默）]  
　　義務敎育爲救國惟一之急要藥亦爲人類立命之惟一要素凡生而爲人無一不當受相當之敎育即無一人不當提倡此義務敎育中國至今日而始提倡此義務敎育已覺提倡之遲而蘇議會中尚有反對之者滋可怪也議員之反對貨物稅帶徵意不過謂體恤商艱耳然我知商人亦必能權衡敎育與金錢之輕重議員視金錢爲第一生命可以不要敎育商人則未必如議員之心理視金錢重於敎育也議員之子弟可以不讀書商人之子弟則未必不要讀書也年來北京政府種種搜括創行種種新捐稅以供軍政之濫用商民縱極憤慨結果猶且稍稍承認之豈有爲自己子弟謀敎育且所增負擔甚微而反不承認之理議員以此體恤商艱吾知商人必笑而不受蓋今日商人之知識决不如高踞議席諸公之卑陋也　　更可駭者視此案爲借敎育美名以敲詐人民又有人以年荒爲藉口此種口脗眞不知敎育爲何物嗚呼以此等議員而代表江蘇吾誠不能不爲江蘇敎育前途　吾更不　爲江蘇敎育前途憂矣 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[魯案及廿一條之民意表示]  
　　（一）各圑體對政府之嚴重表示 
　　速提魯案及二十一條籌畫示威運動　　魯案及二十一條日前接余蔣兩代表來電以政府代表遲遲不提害將何極來電報告美國情形及商敎聨合會議駐滬事務所轉電各省圑體國民情形迭誌本報昨日午後五時上海九圑體在總商會開會首先報告余蔣兩代表先後來電十六次業經次第披露現在時機急迫政府代表如此遲遲不决時機稍縱不可復回究應如何以資挽救旋經公同討論决定立即發電北京政府及施顧王三代表擬稿後即簽名拍發并分途與各圑接洽其致府電云一北京外交部鈞鑒魯案及二十一條係全國民意决定在本會必提之條件今聞大會將於耶蘇誕前閉會而政府派代表尚遷延觀望未敢提出勢將坐失良機輿論憤慨謂由政府受日箝制暗中授意顯係違反民意若不速催施顧王代表立即提出國民將有嚴重表示特此警告上海總商會江蘇省敎育會上海縣敎育會上海各路商界總聨合會上海縣商會其致華盛頓施顧王三代表電云一魯案及二十一條係全國民意决定在太會必提之條件今聞太會將於耶蘇誕前閉會而貴代表尚遷延觀望未敢提出勢將坐失良機輿論憤慨謂由政府受日箝制暗中授意顯係違反民意若不速提國民將有嚴重表示特此警告（具名同致政府電）又有人提議此次太會距華較遠我一般國民不能得詳速之報告今魯案及二十一條如此緊急設不速於上海爲一種表示恐木已成舟挽回無術故爲急則治標計惟有即由國民舉行示威運動如游行提燈及發印刷品宣傳之類此事卽行籌議以便亟速進行並有人謂我國商學等各界不乏愛國志士覩此狀况斷不致束手待斃而怠於自動則對於魯案及二十一條將有一種轟轟烈烈之表示也 
[（二）上海學生會議之結果]  
　　定八日開國民大會否認中日直接交涉 
　　要求魯案及二十一條提交太會　　昨日本埠復旦大學章益東吳第二中學滕圭滬江大學朱福康中西女學趙敏淑陳紀彛東吳法科蔣保釐丁正鈞商科大學夜校馬愼餘神州女學李仲昭楊若柟交通大學楊立惠曁上海學生聨合會舊職員會青年會幹事朱懋澄晏陽初李峻華等在四川路青年會開會首先推舉主席及書記結果章益當選爲主席朱福康當選爲書記繼由主席報告略謂迭來太會情形日見險惡山東問題已有直接交涉之趨勢二十一條閱久仍未提出討論此關係吾國前途國人不可不加以注意深盼諸君咸能一致以作後援則幸甚矣故諸君如願爲太會代表効力者請起立當由全體立起少頃主席命坐更謂諸君旣具此决心則現可討論辦法後經衆詳細討論議决各案列后（一）推舉執行委員九人以聨絡本埠各圑體若青年會商會省敎育會學生會等請其加入示威運動（二）推舉委員結果爲朱懋澄晏陽初章益朱福康陳紀彛及李君許君江君等九人當選（三）擇定本月八日（即本星期四）下午二時開國民大會並須游行其地點由執行委員規定之（四）國民大會目的以否認中日直接交涉要求山東問題及二十一條件提交太會公道解决爲限（五）致電太會各國代表及本國代表（六）要求各商界圑體通告各商店一停市一天二懸白旗以示民意其字句由各商店自行規定之（七）聨絡本埠大小各學校請其一體加入（八）致函各報館請其極力鼓吹至六時始散會聞上海學生聨合會特召集大會以討論此問題云　　（三）南京路商界之緊急會議 
　　議决懸旗示威致電華盛頓力争主權 
　　南京路商界聨合會於前晚八時開緊急會議到者沈小亭哈二松费杏莊陳錫璋祝雲章等十餘人當由正會長方椒伯君主席蔣芸君紀錄主席略云外交風雲緊急本案請提議人王廉方君發表意旨王謂頃讀各報太會消息日趨險惡而生死存亡之魯案及二十一條密約等華代表尚未提出該會各國均不肯實力提携且會期將有縮短種種惡耗吾人非常恐慌明知政府之不足恃我國民非强有力一致對外不足以救危亡將來之痛苦亦我國民所先嘗應請速電華代表力争主權並電全國各圑體速醒一致對外云云蔣君主張加電休士主持公道余華龍王才運等互有討論議决（一）速製旗幟凖後日一早分送各號懸掛（二）致函各會員等勸募國民代表經費（三）拍電休士表示民意（四）拍電中國代表力争主權（五）通電全國各圑體請其一致行動兹將其函電錄下（一）致本路各商店書謹啓者此次太平洋會議與我國存亡關係至爲密切近據警電傳來英代表旣有共同管理中國財政之提議魯案及二十一條更遲遲無提案之望瞬間會期告終我國即將陷於危亡之境而不復能自救局勢危急已逹極點苟國民猶不死力抗拒則國亡眞無日矣本會鑒天下興亡匹夫有責之義特於三日晚召集全體職員會議開緊急會議一致議决懸掛旗幟以表示國民之眞意一面拍電華會力争主權一面通電全國各公圑體起而爲同樣之行動效果如何雖未敢必然不奮鬥决無勝理務祈一致堅持致爲感禱惟此次外交失敗半由宣傳不力之故宣傳不力則由於經濟缺乏所致欲圖挽救首宜募集經費本會前曾發起籌募太會國民代表經費如能量力捐助敬祈直接匯存東陸銀行代收專解總商會一俟集有成數再行匯寄此項捐欵以一星期爲限兹附上旗幟一件乞即日懸掛店前以表民意愛國愛民人同此心想執事素熱心國是必能贊同此議也臨書無任企馳之至專上即頌公安南京路商界聨合會十二月五日（二）致太會國民代表電華國民代表余蔣二君鑒電悉外交形勢危急全國驚憤五日懸旗示威一致力争魯案及二十一條請促政府代表速提誓死勿屈國民當爲後援否則羞與相見南京路商界聨合會（三）致太會休士電太平洋會休士君鑒魯案及二十一條與世界永久和平主旨相背敝國國民一致希望貴會協助請據理提議公判以維公理上海南京路商界聨合會（四）致全國各圑體快郵代電全國各公圑公鑒頃據余蔣代表來電太會會期急促我國魯案及二十一條遲未提案局勢已陷於危鲺若不據理力争决無勝理請一致鼓吹示威運動誓死力争以表民意而爲代表後援臨電盼切上海南京路商界聨合會　　（四）商界總聨合會再争魯案 
　　　最後以血忱相見　　國聞通信社云勞合路上海各路商界總聨合會於前日曾電致華盛頓余蔣兩代表力争魯案兹聞該總聨合會昨日又發一電云華盛頓中國使館轉施顧王三使鑒前電諒逹魯案如果與日本直接交涉違反全國民意三使回國我上海全體商民當以血忱相見望速圖之上海各路商界總聨合會　　（五）花邊聨合會致余蔣兩代表電 
　　　促魯案速提大會 
　　中國花邊同業聨合會各地同業不下一百三十萬餘人昨興利花邊廠沈卓吾捐洋五十元棲霞合盛花邊廠李錦泉廣東振華廠郭鵬各捐洋二十五元致華盛頓一電云華盛頓中國使館蔣夢麔余日章魯案嚴促速提大會反對會外解决某國倡議共管我國財政鐵路有無其事乞覆中國花邊聨合會　　右電昨由郭鵬經手拍發並由李錦泉分電山東烟台濟南天津汕頭廣州各處同業就地再逕電太會以爲後盾　　（六）陳家寶致北京電　　北京徐菊人靳翼青二公鈞鑒中日會外直接交涉國民誓死反對速電施顧王使提交太會陳家寶歌 
[國民外交大會明日開大會]  
　　國聞通信社云國民外交大會事務所昨日發出通告定於今日下午一時開執行委員會明日下午一時開代表全體大會提議對外緊急事件地點均假愛文義路一號聖彼得堂至代表續到者有紹興國民後援會徐以蓀福建惠安縣商會陳蓉光云 
[上海改良港口之方針確定]  
　　濬挖銅沙期以十年 
　　浚浦局召集之美法英荷瑞日各國工程專家在局會議改良上海港口問題業已終了現正繕具報告以便呈請政府核奪惟探諸某方面謂此次各專家數四調查攷察杭州灣之水道雖美但建築碼頭開挖水道種種費用總在七百萬元以上一時無此財力且開挖該灣需時十年未經竣工不能利用是開築期中純屬投資時期甚爲困難故開築杭州灣一層當局先經否决繼商吳淞口築閘事此事工程之大用費之巨猶在其次而最困難者（一）於農田不無關係（二）於利用潮汐航行之船隻一經築閘水止不動自感不便（三）浦江水勢過大於滬埠陰溝之水恐不能外洩因之此層亦經議决作罷於是歸結於吳淞口外挖沙一層但北段挖沙工程浩大不得已惟有濬挖南段之銅沙（又名活沙）此沙綿長約二十英里就現在之眼光推測十年以後則通過太平洋之航船吃水當在三十三四英尺挖此銅沙可逐年濬挖例如甲年平均濬一尺乙年再平均濬一尺如此世界航業逐次進步而此沙亦逐次挖深且一面濬深一面並不妨碍航業其費亦不甚鉅期間預定十年權衡利害此爲最優故遂决定辦此事祗須定製現在世界新式之挖泥機船兩艘便可從事此機定自歐美每具約需銀二百萬一俟工竣不難與巴拿瑪蘇彛士兩河並駕齊驅東西媲美矣 
[反對展收附加振捐之擴大]  
　　官廳硬要錢商民苦不勝言 
　　附加振捐展期事昨已第四日仍未解决各業商對於稅所暫行記賬手續始終堅拒誓不承認河下各貨萬分擁積一時不能起缷船遭停頓延擱阻滯情頗惶急稅所亦無切實之表示商家船户同受困難即偶有起貨輙爲稅所扣阻勒令照納附加振捐於是山東帮船商本擬邀集該業數十人同赴稅所要求確切對付之法事爲沙船號商業董與油豆餅業董所知深恐集衆登岸别滋事故不免發生風潮遂急爲阻止並向該船帮切實勸導静候消息旣而該董等深知此事頗多危險關係重要不能再事延緩昨特分發通告邀集號商船商曁油豆餅同業等人於午後一時在大東門龍王廟内開緊急會議到者號商方面同業三十餘人油豆餅同業十餘人首由董事張樂君商表示和平對待之方法婉勸船商切勿操切致生意外一面商榷先赴稅所面謁俞所長陳明種種困難情形請求迅行解决以免各種貨船連日鵠候云云衆皆贊成旋同至稅所時適俞所長已因此案親自赴寗謁見財廳面陳種切隨由該所總務科長王選卿出而接洽經該董等陳述原因繼得王科長示以此事關係全省通案祇宜查照上届成案辦理暫行記賬所有河下船貨當然隨到隨騐絶不致留難等語各董聲明本届與上届情形不同所以記賬辦法衆皆决意否認末後王科長始允爲拍發急電到寗將現在狀况一併上逹所長聽候回電到滬再行商榷云云衆始退出復順道至上海縣商僵面晤會長據情陳述一切仍請妥爲維持云 
[二次抽籤禁閉妓寮明日舉行]  
　　麥警務長諭令派探照料 
　　明日（六號）爲公共租界工部局在南京路議事廳舉行第二次抽籖禁閉界内妓寮之期麥警務長以届時塲中人衆特諭令該管老閘捕房捕頭督同中西幹探前往照料以維秩序 
[勤工儉學圑之近况]  
　　各方面之態度學生圑之希望　　國聞通信社云勤工儉學圑近日在滬進行之情形頗陷悲觀前夜交涉署縣署到各旅館催各生歸家後各生因須等候行李或在特别原因之下不能如官廳方面之意即時歸家官廳因此不負旅館費館主又催逼還賬異常吃緊學生旣病且贫無可告訴只有忍受然各館主逼賬志在必得恐不日即有不可思議之消息發生昨日報載該圑學生周澤原等已在滬覓得工作等情尚有未符周澤原並未在青年會當敎習係因青年會幹事介紹在某君家敎英文林萬選在全國道路協會係替人代庖歐陽淑木模工亦須在此星期二方能定奪云兹將讠圑對各方面接洽詳情及學生圑内部實况分誌如下　　各方面接洽之情形（一）交涉署方面日來派員連赴各旅館催逼回家限於昨日十點鐘前到上海縣知事署報名以便送回原籍其不報名者官廳不負任何責任（二聶雲台方面連日該圑均派有代表與聶君接洽聶君仍堅持前議請各生從速歸家其他問題不能擔任個人亦無能力（三）李登輝方面尚無確實可靠消息（四）徐乾麟方面徐君須聶雲台君出來主持然後始允出來帮忙（五）王正廷方面連日代表往晤均未遇前日由王代表蔡某轉逹王君意見要該圑代表與黃任之沈信卿諸君商量（六）黃任之沈信卿方面昨日該圑接到江蘇省敎育會一函勸各生各向同鄕設法回家將來求學問題則望考入相當學校其他有公函求助者均未有如何表示與答覆　　學生圑内部之實况官廳旣下限期禮拜日十點以前報名起程回家之令學生能否如令回家已成該圑極重要之問題實則該圑能歸家者如浙江之毛顯球王景岐湖北之劉萬秩已不待官廳代償棧費發給路費已早自行歸家其餘昨前兩日回家者亦有數人惟大部分不能即時回家其緣因確有數種（一）爲必待行李者其所值旣巨而官廳並無具體辦法可以認清各人行李擔保交給本人（二）爲欲設法求學者該生等在法時並不曾預備此次被迫回國其中有省縣津貼可望成功者如安徽津貼確於最近成立）有本可向家庭親友設法繼續求學者但無論爲省縣爲親友必經幾度之請求確商方能定奪（三）爲無家可歸者此類學生多爲不知此次歸來能否見諒於家庭苟萬不得已而求活於社會亦非倉卒數日所可辦也職是之故該圑學生頗鑒於十餘日來之進行大半爲目前生活棧主索債病人治療等問題疲於奔命而對於如何生活如何求學等事反未暇顧及苟長此以往學生立即歸家旣不可能官廳雖日日催促仍未能脫離關係此項時間彼此費於無用之中故該圑多數不能即歸者頗望得一短期勾留之約定在此期内學生則致全力以謀生活求學等問題之解决如函電各省縣及派出代表直接呼籲等類各個人亦即致函親友以望早得答復决定行止如此則在約定時期之内諒可得解决之方所值甚巨之行李亦可望寄到云 
[閘北交涉案之近訊]  
　　可得諒解静候解决 
　　閘北東新民路來安里東首土地被越界築路一案現經本埠各當道嚴重交涉屢紀本報兹聞領袖總領事曁工部局總董先後返滬前日各圑體又召集開會議决仍請總代表徐乾麟君面謁交涉員故昨日徐君前往會晤據云現已積極進行磋商數次已可得該二氏之諒解不日當可解决煩轉致各圑體各公民静候解决萬勿暴動以維地方云 
[船津日領來滬訊]  
　　四日上海日日新聞云船津總領事定於六日午後二時從天津啓程搭乘津浦車南下就上海總領任日人方面已接此項電報云 
[參觀箱根丸紀]  
　　日本郵船會社新造之箱根丸於昨日午後二時許邀請本埠中西各界人士至該輪參觀一工发來賓到者甚多由船長關根豐作及各職員等一一招待導引參觀各級艙位及引擎機器等項並備啤酒茶點欵待來賓參觀者以西人爲多此船爲新造日歐華航路内三輪之一計净噸爲一萬四百二十三噸長五百十五尺闊六十二尺深三十七尺頭等室一百十六間二等五十五間三等一百五十八間有書報室吸烟間大食堂等均用厚毯鋪地布置頗爲精美該輪在日歐華線内之使用船中艙量獨大而行將落成之箱崎丸椿名丸兩輪與箱根丸爲姊妹船今將其新編定之歐洲航路行駛各船錄紀如下（船名）箱根丸箱崎丸椿名丸各一○四二三噸吉野丸九○○三噸熱田丸北野丸加茂丸三島丸各七九五○噸静岡丸横濱丸伊預丸各○○○噸（航路）横濱神户門司上海香港星加坡澳門檳概嶼哥倫布蘇彛士波賽馬賽倫敦盎威斯　　箱根丸小影 
[全國道路建設協會消息]  
　　徵求大會開幕有期各處函詢章程計畫 
　　聨合通信社云中華全國道路建設協會第一届徵求大會初擬假凡爾登花園展覽會會塲開幕嗣因該地電費工役開支甚鉅更兼會中職員人少事繁不敷分配昨由職員會議議决十二月十日午后八時假西藏路寧波同鄕會四樓舉行開幕慶典該處交通適中新建洋樓宏廠清潔更兼該會幹事異常熱心公益願爲道路協會盡力布置會塲務極莊嚴燦爛以促國人注意提振各隊精神青年會幹事兼任道路會徵求總務主任陳維新與稽核主任許長卿磋商定於今日由許君前往惠兒院軍樂隊及伶工學校中華音樂會等各主任接洽請其届時赴會襄助盛舉並請各界委派代表到會指導一切務求全國道路早日貫通民國經濟早能發展云　　该會昨日所得各處公函如下（一）徐州隴海東路工程總管理處周言芬函云貴會對於全國道路熱心提倡建設碩畫鴻圖無任欽佩我邦人士果能共謀改進羣策羣力將見舉國康莊商旅無裏足之患全球互市中外鮮隔膜之虞貴會旣規定我國同胞皆爲會員下風逖聽欣慰奚如鄙人份屬國民厠身路界對於交通前途不無喁喁之望敢乞擲下章程一份俾便繳納全費共襄盛舉進行會務幸觀厥成不勝盼禱之至（二）上海商科大學米鎮崙函云吾國交通阻滯所在皆然而尤以黔滇川諸省爲甚普通由貴陽來滬計費時將近一月路費約需百元漢口以上之行程荆棘載道步履維艱所感困難不一而足此鄙人往嵗由黔到寗留學時所親歷者也貴會爲全國謀幸福統籌道路建設事宜熱心公益至堪欽佩近來想對於各省幹支各路之建設當有具體規畫用特函逹請將貴會計畫書及貴會組織章程寄下一份轉寄至敝省（貴州）當道并從事鼓吹輿論唤醒人民羣皆注意及此幸甚幸甚（三）唐山交通大學土木工程學會調查部函云我國土工程事業雖未盛興而顯著成效足爲人取法者亦復不少本會擬發行學校内設工程消息一欄專爲傳播土木工程之建設計畫以供社會上之採用而備研究工業者之資料特請惠寄最近工程告及圖樣各一份倘蒙賜著作更不勝歡迎之至 
[房客聨合總會委員會紀]  
　　推定常務委員與會計委員　　上海各路房客聨合合總會昨日下午二時開第二次委員會共到李俊杜博文杜博愛張蘭生李吉順徐樹融周秋林陳新記馮經逹馮經道陳芳卿邱儀珊邵博强陳香雪蔡濟平顧伯華蔣國雄黃江甫等委員二十餘人由委員長明潤身主席報告本會近日對於房東加租事極力進行謀解决方法會務日見繁要請大衆速將常務委員舉出以利進行又會計委員現由委員長兼任事關本會出納似宜推出專員以免顧此失彼次又報告新加入總會之中虹橋芝罘路慶餘里三處會員及一星期内所發出收入之函件經委員長報告畢當即公推顧伯華爲常務委員杜博文爲會計委員時已六時遂散會 
[新康里房主提出辦法]  
　　國聞通信社云新閘新康里房客聨合會前因會審公廨英副領事關會審官之調解致函新康洋行協商加租問題兹得該行代表律師哈華托復函提出五條如下（一）十月初一日起加（二）一樓一底减去三元（三）雙幢在本年三個月内可减三元明年正月起仍然照加（四）店面不减（五）二年以内不再加租聞該聨合會方面因雙幢店面應一律待遇尚不能满意允許云 
[資本家議組資産維持會]  
　　房客聨合會之反響　　近聞有某資本家等發起资産維持會内容大概以抵制本埠房客聨合會刻正籌備進行擬定草綱並翻成英文之後召集本埠有資産者首繳入會網兩元常年費分五元十元五十元一百元二百元五等以此欵作爲會中基本金大約在陰曆本月十一日起開始召集每日上午九時至十二時以此基金除本會開支外餘辦商業學校及大商店云其主旨則在以資産家互助之力抵制房客聨合會爲最重且將推及内地云 
[投機事業影響及於銀行矣]  
　　公共租界今春新開之某銀行行長陸某近因捲入投機漩渦與各交易所之有連帶關係者頗衆自本月一號起中外等交易所停市之後市面震動前日下午有某錢莊向該銀行收票一紙計二萬餘兩該行以禮拜六下午爲詞拒却未付該莊將票退回原主致各錢莊聞此消息紛紛退票至晚間十時尚未盡了雖昨日禮拜銀行例須休息然市上對於該行之信用已不如前矣 
[船户被刦後之籲請保護]  
　　時届冬令船隻經過各水道每多被匪搶刦澱山河四 
 
 

Page 15

 
 
江口四通八逹港　紛歧日前有小麥船金玉林等被搶五日之内連刦兩船是以各船户咸有戒心前日經各貨船米船領帮周春生汪友良在新民社籌議僉謂初冬時候以至嵗闌貨物裝船來往正多若早宿遲行各船犧牲利益不知幾許自應呈請水陸官廳防維以安商業經衆議决請行家代懇公所函呈商會轉請水陸警察及蘇省上級官廳飭屬嚴行保護以保航商 
[禾興坊暗殺案再誌]  
　　死者名倪金生係九次過犯 
　　昨報所載丸江路禾興坊三百四十七號門牌内於前晚九句餘鐘發現暗殺年约二十餘嵗之某甲一節兹查悉死者名倪金生（綽號小麻雀金生）係九次過犯家居楊樹浦年來以不正當手段在烟土内獲錢不貲是屋由地保楊鶴亭等開設總會死者正在聚义麻雀忽有二人在樓下唤其下樓甫至樓梯一人突出手槍向倪開放兩槍均中要害旋卽身死昨由老閘捕房捕頭諭飭華探目黃潤甫包探沈阿岳姚錫卿協同西探往將尸體舁入虹口斐倫路驗尸所報請公共公廨中西官於今日蒞驗並於下午經該探等將楊鶴亭與李三囝及董徐二人拘至冩字間詳詢當時情形以便着手偵查至稱拘押婦女二人一說係屬不確云 
[盜匪槍殺陳廣忠夫婦案近聞]  
　　胡大甫張玉林均已供認 
　　山東人張玉林（又名張有祥）鎮江人胡大甫因形跡可疑爲華探目陳雲忠邵和鈞先後捕獲嗣查該兩人均與戈登路捕房三百四十四號三道頭華捕陳廣忠陳楊氏夫婦被盜搶刦金鐲開搶拒斃一案有關解由公共公廨押候查究等情迭誌本報兹悉張胡兩人經承辦此案之中西包探在捕房屢次盤問對於此案實情據聞胡已承認當時與在逃之某某等兩人搶刦陳楊氏金鐲並開放手槍不諱張亦供認隨同前往故該探等已錄取供單呈由博頭飭令譯員譯就西文以便公廨開審時將中西文供詞呈請公堂察核 
[一週間洋布運往各埠之調查]  
　　本星期中運往各埠之洋布計有原色市布白布等運往内地各埠者共計二十萬零九千二百二十二疋計運往寧波四千零四十九疋鎮江三千四百七十疋南京三千八百五十疋蕪湖四千七百九十六疋九江四千一百三十疋漢口二萬四千二百零五疋宜昌重慶四百二十四疋高州一萬一千五百疋烟台一萬三千九百零四疋天津四萬一千五百九十四疋牛莊三萬八千四百四十一疋大連一千二百零七疋福州二千零二十疋香港六百七十三疋日本七百零四疋蘇州四千零八十五疋本地三萬一千八百八十疋其餘别處一萬八千二百九十疋云 
[昨日滬杭車運來之現洋]  
　　滬杭甬鐵路上海南站昨日（五號）由杭開滬之早快車在杭州造幣廠裝來現洋六萬元分裝十二箱係上海中國銀行四萬元鹽業銀行二萬元又松江信餘運交上海致祥現洋二千元又松江甡源運交上海鴻祥六千元又楓涇棣華運交衡通現洋一千元又嘉興泰隆運交上海德豐現洋五千元以上共計運到現洋七萬四千元均運抵上海南站缷車 
[合作銀行正式開幕]  
　　上海合作銀行於昨日正式開幕各界來賓到者數百人該行因優待存户起見在開幕期内特給週息七釐故存欵者頗形踴躍聞存欵總數已逹十萬元之譜該行特點存户除例定利息外更得享紅利實爲中國銀行界之破天荒現尚可陸續入股云 
[十一月未上海物價指數表]  
　　物價同見軟弱 
　　財政部駐滬調查貨價處十一月末上海物價指數云本月指數爲一○八六比上月又跌去百分之一七比前月跌去百分之二六比八月跌去百分之三按本年物價以八月份爲最高自是以後逐步下落迄今兩月相去已逹三十有三點似上次循環式變遷之預料或竟成爲事實亦未可知且本月份物價之疲勢尤有一特殊之徵象則本表主要五大類指數竟呈同一之趨是也夫物價之變動其原因各個不同或由於供求之作用或由於季節之關係其他若成本工資捐稅風尚等等其　響於各種物價之分量與方向者亦難期一致是故本表每月指數常爲各類指數增减相殺之結果而非各類指數共同加減之總和特本月中旬適值中交擠兌本埠銀根異常緊急又以投機事業膨脹過度之故以致進出口又業銷路清淡市面頓現呆木之象此或本月物價同見軟弱之主因歟本月指數表列下　　　（本表以八年九月物價作爲百分） 
　　期間　　　　去年 
　　　　　十一月末　　前月末　　十一月末 
類别 
糧　　食　　一一六三　　一一七九　　九八六 
其　他　食　物一一一二　一一二七　　　一一二五疋頭及其原料　一○四八　一○七八　　　九三二 
金　　屬　　　一○六五　一○六八　　　一○九九 
　　燃　　料　　九四八　　九二九　　　一○二四　 
雜建築材料　　一一五八　　一二三三　　一一八六 
　工業用品　　　九六一　　　九七三　　一一三四　 
货其他物品　　　一一一一　　一○九二　一○○四 
　　雜貨平均　　一○四四　　一○五七　一○八七 
總　平　均　　　一○八六　　一一○二　一○四六 
[浦東顧家宅之謀財害命案]  
　　被害者爲一老寡婦損失若干尚未悉 
　　浦東高橋鎮迤西二里許顧家宅鄕民范順銓于去嵗逝世所遗二女均已嫁出其妻鍾氏年逾五旬紡織度日近欲葬上祖浮厝棺木於上月間售去田一畝得價七十千文又收會欵錢六十餘千詎於日前夜半時被盜謀斃翌日始經鄰人發覺入内視察見該氏頸項被勒皮弦口中塞有棉花兩目紮有紗布情狀極慘氏之赌物究竟損失若干外人不得而知當由三十七圖地保吳友根報請管淞滬警察六區二分署派警看守一面投實山縣公署報請相騐 
[學術研究會開評議會]  
　　昨日學術研究會總開評議會成立會首由副理事長李大年報告選舉經過謂本會會員皆散處於歐美日本及内以各省前次用通信投票法現集合紐約倫敦巴黎廣州長沙各分會選舉票决算丘哲當選理事長鄙人當選副理事長喻育之李培天朱侣雲何飛雄潘涇丘仰飛胡希瑗諸君當選爲評議員現朱何李三君雖不在滬已有函電委托李石岑林讓圍柳飛雄全權代表人數已足法定應請諸君互選議長選舉結果喻育之當選爲評議長喻君就席略有謙遜繼謂評議會旣經成立執行部職員可否即選衆可决選舉調查主任陸福震交際主任孫鐵人文牘主任謝曉鐘會計兼庶務主任林讓園民鐸雜誌編輯長李石岑選舉畢喻育之謂今日可否議事衆謂須先有議事細則方可衆推喻育之起草李大年謂以後當評議例會時應集合在滬會員聚餐或旅行及其他有興味之游戲衆極贊成遂散會 
[辛酉與澄衷之賽球辛酉社勝]  
　　東西華德路辛酉社足球部昨日（四日）下午三時與澄衷中學足球隊比賽地點在澄衷操場請陳君爲公正人结果爲三與一之比辛酉社勝聞該社前曾與精开會及南洋路礦學校比賽均獲勝利云 
[通惠與中法之賽球通惠學校勝]  
　　星期六下午二時通惠學校乙組足球隊與中法學堂足球隊在中法公園（即前德國公園）操塲比賽公正人爲范鴻疇君第一時爲二與零之比第二時爲四與零之比通惠全勝該校經法國體育家莎樂之敎授學生双努力練習將來之體育必大有希望也 
[音樂跳舞大會預紀]  
　　爲博文女學籌募建築基金 
　　法租界打鐵浜博文女學因籌募建築基金特開音樂跳舞曾該校校董聶雲台太夫人瞿淑珪王季魯及學生家屬孫梅嶺敎員李毓華等均踴躍從事定於本月十日（星期六）晚假西藏路寗波旅滬同鄕會所舉行節目如下兒童洲戲（博文初等生）跳舞（女操校）拳術（博文初等生）三絃拉戲京調（李霞圑君）絃樂（陳公哲君卓寶文女士盧煒昌君）火棍（女操校）技擊（精武會）跳舞（女操校）梵鈴獨奏（陳公哲君）鋼琴獨奏（城東女　楊雪玖女） 
士）謝歌（博文初等生）粤樂（中華音樂會）單絃崑曲蘇灘小調（李霞圑君）跳舞（趙敬良鄧志學兩女士）精武體育會中華音樂會女操校三圑體前表演於市政廳時來賓以座满見遺者甚多精神成續早爲社會稱許而李霞圑之三絃拉戲亦不同凡響届時想必有一番熱閙也 
[神州女校演劇且賑紀]  
　　北四川路神州女校於前晚七時假青年會開游藝大會籌欵救災到會者逹一千餘人該校長特派學生多名在塲招待鐘嗚八下先由該校敎員報告開會宗旨及籌振詳情座客深表同情掌聲雷動報告畢先唱英歌次西班牙舞再次散花舞繼由该校學生說明古裝新劇孟子見梁惠王一幕因佈置尚未就緒以致不能開演祗以魔衛相代繼演雙雙簧新劇美的人生再次則該校特請伶工學校的西樂合凑以及太平洋夢等劇觀者無不稱贊末由羣學會主任陸露沙演講羣學會宗旨與音樂的首要種種節目頗爲詳細至十二時始盡歡而散 
[勵羣公學演劇籌欵]  
　　馬立師勵羣公學素重三育創設五年成績昭然刻因擴充校舍推廣學額於二十日（即星期六）假天蟾舞臺演劇籌欵並蒙夢衡公子客串又代請久記社著名鬚生何芥園合演武家坡以助公益公子素善青衣花旦前在新世界劇塲客串三日頗受各界歡迎云 
[泗陽學生關懷桑梓敎育]  
　　泗陽旅滬學生會以該縣連年匪患實基於敎育缺乏前日特開評議會議决提倡義務敎育發起該縣旅外學生寒暑假義務學校昨已分函各處該縣學生會徵求同意兹將其議决之義校草章錄後（一命名命名爲泗陽旅外學生寒暑假義務學校（二）校址各就附近公共機關設立（三）經費由旅外學生各人籌募（四）學額以校址容積之大小爲標準（五）修業期暑假五十日寒假三十日 
[五河查振員報告災情]  
　　上海羲賑協會接五河查振員報告云五河地近尾閭極形窪下淮澮淙　沱衆水交滙尤爲特别災區據該縣官紳面稱自夏　秋暴風淫雨兩月有奇四境之内無尺寸乾土淺者數尺深者丈餘浮屍倒屋無算全境幾於陸沈盛漲時人民盡猱屋升樹遇船往救幸免死亡入南山樵薪爲活現未歸耕者尚萬餘人高處積水全消種麥逾半惟堤埝冲刷過多倘春水微生即虞淹没地方與論極願移振作工忍飢待麥並謂土工一興可養流亡歸復災民而振友自鄕區查回俱云體察災民非振不活已議决先儘三萬元散放冬振即日開查預定大口兩元小口一元地方官紳仍以流亡太多力請春振至將來如何辦法應以所得振欵之多少爲衡此時尚難預定也云云 
[浦東同人會職員會紀]  
　　浦東同人會昨日上午十時開職員會議决事件錄下（一）有人正在破壞本圑名譽問題衆議有歷届議案及各種各項章程本圑向來照案照章執行暫可置諸不理（二）擬另舉企業圑經理及添舉一會計秋季會曾提議衆謂暫可不必舉（三）組織徵求會委員會名額十一人互舉一委員長爲籌備徵求會而設俟徵求會成立即行解散旋推舉委員十一人遂午餐而散 
[杭屬八縣同鄕會大會紀]  
　　昨日（四號）下午二時杭屬八縣同鄕會假座錢江會館開第三届大會到會者一百八十餘人公推劉襄孫爲臨時主席由副會長報告第一第二兩届經過會務及帳略提議修改會章討論徵求會員辦法并舉行選舉會長會董結果正會長孫慕韓副會長徐博泉徐申如均連任會董亦多數連任散會時已五點餘鐘矣 
[律師公會再定開大會期]  
　　上海律師公會昨致各會員函云逕啓者本會前於十一月二十七日依據會章特開定期總會因不足法定人數未經正式開會即於翌日召集評議會議决再定於十二月十八日仍假西門外林蔭路口江蘇省敎育會下午一時重開大會務請貴會員准時蒞會萬勿缺席爲幸 
[茶葉交易所開發起人會]  
　　本埠茶葉交易所於前日下午二時在該籌備處開發起人會到會者四十餘人公推柏文蔚爲臨時主席俞去塵紀錄其開會秩序一摇鈴開會二宣佈開會宗旨三報告籌備經過情形四籌備主任代表仍以陳少芸君出席五提議發起人脫離改補事六報告繳預定金數目七提議預定金及股欵繳納展期事項八討論籌備處簡章九提議籌備員每日到會時間十摇鈴散會自二時討論至五時而散 
[神州醫學十週紀念]  
　　國聞通信社云提倡中醫中藥之神州醫藥總會成立已來已經十載兹聞該會定期於十二月二十日舉行十週紀念大會已電召各省分會代表届時山該會所辦之神州醫藥專門學校學生部表演剖解種種手術及編演新劇以助餘興云 
[滬北工巡捐局消息]  
　　滬北工巡捐局致函淞滬四區警署云據公益里衆商來函以菜塲旁邊張某設攤賣布阻碍交通請予撤除等情查該處菜場相近設攤甚多該商來函獨捐張某一攤而言不免挾嫌所致惟沿路設攤本干例禁公益里一帶人烟稠密凡有碍交通及在人行道違章設攤者均應在取締之例請煩轉飭一分署專派長警將該處應行取締之攤一律驅除以利交通而肅路政至紉公誼云云又批向金華呈請朱家灣設立渡船云呈悉該民人擬在朱家灣地方設立渡船等情經飭查明該處並無相當地點可設渡埠且與小沙渡距離甚近無添設渡船之必要所請應母庸議此批 
[狩獵人聽者不得在人烟稠密處及租界附近狩獵]  
　　江蘇淞滬警察廳昨發布告云照得本廳所發狩獵證書領受者應遵照狩獵法之規定不得違犯業經載明證書以内乃查有持第一百十四號狩獵證　之人於狩獵時竟將沙彈射入人園中雖未傷人已違背第四條之禁例除將該證書註銷外嗣後各狩獵人等不得稍有違犯並不准在人烟稠密之處曁租界附近之地從事狩獵以防危險合行布告仰各狩獵人等一體遵照倘敢故違一經查出或被人告發定即按法懲罰决不姑寛云云 
[水警派船保護稅卡]  
　　江蘇水警第一區沈區長近以時届冬令正值匪盜蠢動之際今嵗秋間各處風雨爲災逃荒南下之飢民尤多誠恐被匪誘入聚黨搶刦防範益宜愼密所有各港口常駐巡船在此冬防期内應由巡官各就防汎督率登岸通宵梭巡其暫編之游巡隊責令隊長擇要派船分段遊弋除已通令於本月一日起認眞梭巡以重防務外昨日又令所屬各隊長凡管轄區域内設有稅卡者應再加派師船一艘以資保護 
[華商電車加鋪雙軌工程之進行]  
　　華商電車公司現在高昌廟地方加舗雙軌開工迄今已將匝月於望道橋起至南車站前門爲止之雙軌已於前日鋪竣昨日通車行駛其車站至薛家浜之雙軌亦於昨日經飭匠鋪築矣 
[包探調差]  
　　美捕房包探劉幹泉昨奉五十號西探總目安姆斯脫郎諭調戈登路捕房當差業已到差辦公 
[日人僞造廿萬元之支票]  
　　四日上海日日新聞云日本人堀部某僞造名古屋某銀行之二十萬元支票前晚經虹口捕房捕拘昨日移送日本總領事館矣 
[徐鍾田受騙案近聞林正吳應行查緝]  
　　淞滬警察廳徐廳長昨致上海慈善圑公函云逕啟者案准上海地方檢察廳片開洋水巡捕頭梅羅片送自行投河徐鍾田一名到廳訊據供稱（详情見上月二十六日本報）各語詰以滬上有無親友林之寓所能否認識則又茫然該民已在壯年自無習藝之必要察核其所供被騙事實則情殊堪矜倘再任其自由恐於生命發生危害因念貴圑扶危濟困胞與爲懷爲特將徐鍾田一名備函送上敬祈查收安置或予資遣無量功德又錄慈善圑復函云奉台函並徐鍾田一名囑爲設法資遣等因查徐鍾田所述各節備受謀財害命之慘痛似未便遽以資遣了事兹特備函送回應請發回地方檢察廳量予安插一面設法查緝或可昭雪冤情俟案有端倪再由敝堂担任資遣可也伏祈察照是荷 
[失妻扭控鄰居之訊判交保協同找尋]  
　　住居閘北龔家宅之趙小元前日扭鄰居蔡金根至五區二分所控拐匿其妻經米署員質訊一過轉解司法科昨由段科員判蔡交保協同找尋 
[尋獲失妻控究拐子]  
　　鹽城人夏世傑住閘北新民路隆與里其妻董氏年十七嵗於今年六月間失踪前日由夏在美租界狄思威路某烟紙店樓上尋獲領回後盤問之下始知被住居漢中路之徐李氏王吉祥串同在逃之戴寶南拐賣與印度人某甲得洋二百餘元昨將徐王扭控四區郝代署長諭令暫押候補提載寶南到案併究 
[日商力保朱小毛]  
　　電燈公司小工袁少廷王樹森前遭仇人在軍工路用斧砍傷當送同仁醫院醫治無效而死曾經上海地檢廳檢騐明確並將嫌疑犯朱小毛拘獲引渡法庭經訊判押即經屍屬代表祁鎮國梁如卿等到案禀請伸雪檢察官質訊之下判朱犯釘鐐收押候辦在案兹查該犯朱小毛爲日商用人連日據日商松本等到廳要求將朱小毛交保出外候審等因問官以所犯刑事關係重要所請交保碍難照准即行拒却前日復經某洋商據情禀明該管領事署照會地檢縣請將朱小毛從速取保出外詞中殊多嚴厲黃用中檢察長業已批准交保昨星期日已經覓保到廳具保矣 
[縱火犯不服上訴]  
　　悅來街竹器店主陳和貴控伙俞慶生於今十月三號挾嫌縱火以致店房被焚損失頗鉅請求訊究等情二十八號經地方審判廳判處俞慶生監禁十二年以儆詎俞之家屬奉判不服提出理由聲請上訴當奉核准已於前日奉諭備文派警將俞犯押解蘇州高等廳訊核 
[聚賭兼竟烟罰六十元]  
　　王瑞松在法租界私設烟榻容人在内燈吃並聚賭抽頭爲探目沈德福偵悉前晚禀明西探同往抄出烟槍賭具等物甚夥帶入捕房諭令交保昨日傳至法公堂請究先由西探上堂禀明前情並將烟賭具呈鑒詰之王供認聚賭私賣燈吃不諱中西官判王罰洋六十元充公烟賭具銷燬 
[借洋又竊鞋押一個月]  
　　鞋子店主孫桂福昨投法公堂控稱商人前用魏榮艾爲夥日前魏向商人借去工資洋十一元後又竊取鞋子數雙私行逃逸至今始在途遇見故此扭案請求追究詰之魏供認欠洋竊鞋今無力措置求宥中西官判以魏旣無力歸還着押西牢月以儆 
[陳甲懷形跡可疑]  
　　宿遷人陳甲懷前晚與在逃之甲乙二人各挑空菜籃行經胡家木橋崗警見其形跡可疑喝住盤詰甲乙二人棄擔逸去惟將陳甲懷拘入五區三分所據供曾充緝私營兵士餘語支吾昨解司法科核辦 
[三竊案之關係人]  
　　滬西静安寺路亨茂汽車公司失竊值洋四百元之修車零件業由新閘捕房包探何正喜緝獲關係人張萬春解經公共公廨押候查究在案前日該探查得愛多亞路三興汽車公司對於此案亦有關係當將該公司之張如卿傳至捕房由捕頭詰問一過候解公堂訊核　　王錫根王木生均與滬西安南路七百五十四號門牌嚴則方家失竊值洋九百餘元之金飾等物一案有關前日經静安寺捕房華探目陳雲忠協同西探將兩王拘押候解公堂訊辦　　張成裕投戈登路捕房指控趙有高趙恒串竊值洋四十元之衣物等情昨由包探毛伊文將兩被告拘押候解公堂訊究尚有本埠新聞公布欄等轉入後頁 
雜評二 
[魯案與二十一條（无用）]  
　　魯案存則山東去二十一條存則中國去山東去則中國半身不遂中國去則國民將安所寄託此國民所以反對魯案直接交涉而生主張取消二十一條也　　太平洋會議開幕我國人驩然慶祝慶其能謀世界之和平祝其能主遠東之公道也乃開會二十餘日緊急之魯案延擱不提重要之二十一條置諸不問其果代表諸君之意邪是爲代表失職政府授意邪是爲政府失職國民漠視而不起督促也是爲國民失職　　此次太會之邀我加入果爲分裂之政府歟抑爲統一之國民歟天下興亡匹夫有責奔走呼號匪異人任政府之力旣如彼其庸劣而心又如彼其叵測也使國民果有愛山東焉則魯案直交應反對到底有爱中國焉則二十一條取消應主張到底此種眞意向可保留於心裏者今當發表於身外俾舉世咸知我國國民公意之所在若游行若提燈誠不可緩矣顧有欲爲當局進者此種游行提燈純爲督促世界和平遠東和平而起用意與發起太會及贊成太會者正同幸母疑將妨害治安而有所阻梗更欲爲國民進者魯案與二十一條我於太會之所重視者也乃據各方報告魯案雖有會外接洽之訊而二十一條未聞議及得母避重就輕僅就魯案磋商而餘則適如滬諺所謂不管三七二十一歟養一指而失肩背政府容或有此成心國民其竟爲所瞒過乎　　吾爲此言吾不必求國民爲何種之確答吾姑拭目以觀此後國民對於兩案之行動 
 
 

Page 16

 
 
本埠新聞二 
[顧鴻蓀家刧案續聞]  
　　滬城老縣前醫生顧鴻蓀家被刦報警請緝一案兹悉各長警與偵探等奉諭後先至顧姓處詢問據稱該匪共來三名皆操天津北京口音形似革警模樣是以各警探分投調查昨午在九畝地等處拘獲形跡可疑者五名先送警局往傳事主前往辨認 
[攫洋禁押三月]  
　　邁婦李王氏前日在法大馬路某洋貨内購布當由該店找出洋三元一角置在櫃檯上詎突來匪徒王阿四上前將洋攫取飛奔逃逸當經該氏大聲喊捕適有包探王榮生巡緝到來上前將王人贜追獲帶入捕房昨解法公堂請究先由原告李王氏投訴被控情形詰之王供認攫洋不諱中西官判王押西牢三個月以儆贜洋給原告領去 
[法公廨竊洋兩則]  
　　竊車輛案徐光仁串同陳國法沈壽高兩人竊取王者興之黃包車一輛後由包探將沈陳兩人拘獲解經法公堂判各押二月外補緝徐光仁在案昨由捕房將徐拘獲解送法公堂請究先由原告投稱車子被竊後徐至商人處聲稱須出酬勞洋三十元始肯將車交出顯見串竊求請訊究詰之徐供認串竊不諱中西官判徐押西牢四個月以儆　　竊鉛皮案潘榮記作塲昨投法公堂控工人顧金生竊取鉛皮若干張後即托計阿林代爲銷售現始查悉故此扭案求究詰之顧供認行竊計供民人祗代銷售求宥中西官判以查得計係屬過犯此次復來犯案着押西牢四個月期满仍永遠逐出租界顯押一月以儆 
[誌謝]  
　　昨承中華圖書館惠贈第一三八期禮拜六兩册謝謝 
[中華職業敎育社通訊]  
　　校址　上海西門外方斜路三四八號 
[學生設計農作之美談]  
　　美國僑其亞州GEORGIA花式司FORSYTH地方有一黑人學校其職業的農業部在三年前舉辦設計農作第一年農産值美金五千零六十元第二年一萬零七十六元三角九分上年竟逹一萬零九百元此三年中之純利益共五千八百七十六元零二分　　所有此種農産均歸農業部學生先訂一種設計契約經其家屬簽字允以農産收入除開銷外悉歸學生各生自備銀行往來帳據該部敎員言一九二○年一日之統計學生在本地銀行之存欵都美金六千元　　有數生在第一年已能以其自己之收入購置田産海李司ＨＥＲＭ 
ＡＮＨＥＲＲＩＳ兄弟買得七英畝地其上並有屋一所今仍入學讀書以其産賃於人又有一生其所蓄足以購十英畝之農田　　花式司市人僉以爲此種敎育授之黑人子弟正足以發展其節儉勤奮之習慣直接養成良農間接改進地方農業且此項學生作事認眞待遇牲畜異常謹愼颇爲白人之業農者所樂於僱用以此之故該校常能得地方黑白人共同之熱誠贊助可以農業部物質上之設備證明之農業部所佔有兩室一敎室一實騐室均有完備之器械與表演材料去年新造工塲一所有農塲三十三英畝皆市人所供给也設註農作初辦時敎員出外巡視用馬車市人以爲太緩贈以汽車此外嘗有人捐助光學器一副最近又有贈以活動冩眞器者　　至其所以成功之故則全恃敎員之熱心毅力設計之完善事前先訂定契約取得學生家屬之協作事後復審愼視察勤加指導故自始即無困難　　一九二○年之農産爲西瓜六百六十一枚花核一萬一千二百九七五磅棉花十八包玉蜀黍一千二百四十二斛甘薯九百十九斛大麥六十一斛雀麥一百十五斛豌豆一百七十斛糖漿九百三十三咖倫牛乳八百六十八咖倫牛油三百五十二磅乾草五噸萊　值美金二百十八元其他菜蔬值六百四十九元九角五分足以表示幾種稳健之農作物　　本年設計農作較前益進其最有趣味者以嫩豆專售於阿鐵束人與紐約市擬種豆二十五英畝其消納地即上述兩市之旅館也　　成績旣卓著學者　至敎員不遑照顧本年始另聘一人爲助手美國職業敎育局聞之亟令喬其亞農業視察員報告其事以上即視察員杞浦門PANLCHAPMNN所記而刊載於該局月報職要聞者也來件 
[萬國抿土會河南分會停辦宣言書]  
　　上海各報館轉各省軍民長官曁各圑體及中外諸人士鈞鑒爲宣言停辦事本會自民國八年十一月十四日正式成立以來仰蒙軍省兩長警察廳憲兵營各官署各界人士或則捐資佽助或則實力贊襄敝同人等感奮之餘積極進行二年之間歷辦拒毒事宜大之如請准修正嗎啡治罪法請求實行禁烟公約限制毒質藥品入口勸禁本省私種烟苗等項小之在省垣内外偵發烟毒案件二百八十餘起其間立法政軍農商各界無不盡有其他凡可以輔助烟禁之事項無不竭力舉辦惟是偵發案件旣多則營私者之嫉視亦愈甚初則軍人阻撓繼則警察退縮詳細情形已載在各期報告書中兹不贅述近更飛短流長淆亂觀聽以引起各級官署之疑慮致發生阻礙進行之事實而本會勇往直前不畏强禦之初心如故惟木會偵查烟毒案件祗有舉發之義務并無處分之實權所有會警偵獲各案皆係交由區警解送警廳轉送法廳訊辦亦間有警廳自行判處者此歷來相沿之手續也方期淬厲前進藉以貫澈初志詎於本年十一月九日拋偵查員報告頃間會同省城東區警察在用新店後前敎經胡同張宅偵發余得勝等售賣烟土一案常即獲犯余得勝劉全三二名併烟土兩包共計毛重六十三兩帶交東區警察署查騐以便轉送懲辦正在秤騐烟土之際突有該宅張明經赴區滋閙聲言自係馬三營副官何物拒土會竟敢㧓我烟土即由區署人員出爲安撫並電禀警察廳請示辦法旋由東區署長張學古飭警向偵查員詢曰此案議由區署罰洋二十元了結烟土交還原主能否如此辦理偵查答稱此非偵查職權不敢主張須回會報告嗣又出詢據云並非將土交還原主係留區自行焚燒可否如此辦理偵查仍答不敢主張須回會報告此中情節離奇不待分辦智者自明旣經據報前情當即函請東區警署依法辦理并請將此項烟土封送到會以便彚案騐燬用昭鑒戒候至翌午未准函復復經備函催詢一面推舉中西代表二人謁見督軍面陳一切直至十一日方接到東區復函據云已將烟土解送警察廳收存嗣經詳細調查始悉已由警廳廳長龍敏修將此項烟土送還原主并由廳託人來會說情云係案關軍界迫不得已已將烟土送還請寢此案莫再追究等語試思警廳所司何事對於販賣烟土之案不惟不自行舉發反將本會會警偵獲之鴉片烟土送還原主則本會偵發烟案實屬無謂之舉當於本月二十二日召集全體會議共同討論僉以警廳此種處分認爲毫無誠意執行職務且破壞拒毒事務之進行加以各種事實皆有使本會趨於停頓之勢長此辦理不惟難效果抑且貽譏中外應即聲明停辦以謝國人當經一致表决在案除分别繕具中西信件函請北京總會各公便核辦及函告各省拒土會並呈請各省軍省兩署聽候指示並將停辦情節登載中外報紙以期共諒所有本届歷辦事件趕印第四期報告書實行結束恐未周知特此宣言來函 
[米錦官致運河局函]  
　　江蘇運河工程總局督辦張季直先生會辦韓紫石先生曁東台鹽城興化各農會各法國均鑒敝會頃奉縣署函發張季直先生治河商榷書并通告各法圑從速計議出具意見書等因原書從開挖王家港著手誠爲治標急策惟其中計里一層以裁小灣爲主同人等則以爲不可謹略具芻言以供研究按裁小灣之害有四（一）小灣能防海水倒灌查往年海水漲時竟有比河水高至四五尺者設非有灣以蓄之勢將汜入農田農田經過海水禾苗即枯（民國三年東興兩縣及吾泰北境即有海水醃斃田苗之事事尚未遠查問即知）其害豈堪設想（二）小灣能防淮水直衝查淮水爲下河灌溉農田之源生命所寄苟非此水五州縣之農田皆現旱枯之象百萬生靈仰屋興嗟其害且較今年水患爲更巨今雖水大秋成尚未全損若弄成旱象栽插無水流離失所者不知幾千萬人（三）新河易塌裁灣取直必開新河新開之河更易淤塞（四）閘不可恃閘有失修之時而颶風海潮不可測渡設當閘壞之時海潮　漲修之不及農田之損失已不可算况農田一經海水非遲至五六年後鹹氣不除不能栽種敝會區區之愚以爲小灣萬不可裁至如何辦法則以就原道浚深加闊爲妥水性就下浚深之則流無不暢敝會對於原商榷書參議多處除已逕覆張先生外特將此最關生要之點擇略奉佈以備采擇事關公共利害務希從長計議爲幸泰縣婁莊鄕農會會長米錦官公布欄 
[江蘇高等審判廳]  
　　民庭判决倪建候爲利息涉訟不服崇明縣知事命令抗告一案（决定主文）原命令撤銷本案應由本應合併於陳華春控訴案内一同審判殷一善爲田土糾葛聲請更正一案（决定主文）本件聲請駁回莊夏氏與莊金榮爲同居糾葛控訴一案（判决主文）本案控訴駁回控訴訟費歸控訴人負擔吳周氏爲瞻養涉訟不服如臯縣知事批示抗告一案（决定主文）本案抗告駁回抗告訟費歸抗告人負擔　　批示左成相呈一件爲柏成記抗告一案陳明事實請鑒核由呈悉查本廳並無柏成記抗告案件據稱各節仰候令飭江寗地審廳迅予查核依法辦理此批入鮑大椿等呈一件爲與袁黼臣等貨欵一案聲請飭縣依法執行由呈悉准即檢發副呈飭縣迅予辦結此批陸塗卿呈一件爲恒永盛案内保人林巧男抗告一案請予發還原卷由呈悉查本案卷宗已於本年十一月二十一日發交上海地方審判廳照轉仰即知照此批以上十二月二號 
[江蘇高等檢察廳]  
　　批示徐公勉據訴已悉候青浦縣知事送齋卷宗再行核辦此批蔣包氏狀悉本案究係如何情形仰候令行江都縣知事秉公法辦所請提訊之處應母庸議此批陸文元狀悉准再令行南通縣知事迅予依法核辦并具復核奪此批王學富狀悉仰候調卷核奪批陳洪狀悉查此案前據王貫三提起再抗告業大理院將原决定撤銷由同級廳决定將本案發還武　縣知事更爲審　裁判在案　即知照此批沈宗權（即忠權）據稽請求指定管轄核與刑訴律草案第十八條各欵規定情形不符至訴陳警佐違法一節如果確有實據　向金山縣公署訴請核　仰即知照此批蔣水雲狀悉本案准令該縣知事秉公法辦已於蔣包氏狀内四白批示矣即即知照此批喬鼎等據訴各節是否屬實仰　令行川沙縣知事查明依法辦理此批徐國楨狀　仰候調卷核奪此批張李氏據訴已　准再令議南通縣知事從速依法判决此批黃少林狀悉候調卷核寗此批謝永康等對於桂老五案請求查核筆錄并謂令縣調查等情呈遞一狀唐有寛對於沈小安子案爲沈回均係要犯請求依法論抵呈遞一狀張子山不服吳縣　示提起抗告呈遞一狀以三狀業經本應查閱函送同級審判廳核　仰即知照此示以上十二月二　　　批示王汝良上訴狀曁理由書附件均悉本件再審業經江寗地方審判　受理在案因同案孟伯金不服原判始而控訴繼而上責復由大理院發還更審是一項卷宗尚有同級審判廳審理之中以致本件再實一案無從核辦此係實在事實並非有憲遲延因此提起非常上告於法不合該民旣經出獄祗在有罪無罪之裁判與回復自由權無關終有完結之一日静候孟伯金之案終了後江寗地方審判廳自能調卷核辦仰即知照此批諸時狀悉查本案前由沈樹珊聲明控訴已令縣調卷奏仰即知照此批邱克静狀悉仍候令催南通　知事送卷到廳再行核奪此批司阿華狀悉本案准子上告　於判詞送遠後速四補具理由可也此批石渭周狀悉本案由本廳調卷核閱後仍發還江都縣法辦矣仰即知照此批朱耀堂對於杜廣田案聲明理由呈遞一狀梁貴長即王子卿交呈照片乞查騐眞相以雪冤獄呈遞一狀武世忠等爲不服高審廳决定聲明再抗告呈遞一狀陳錫武提出抗告理由呈遞一狀徐海籌續呈理由并粘圖說清供敬祈察核等情呈遞一狀翁鈐爲朱子英案交呈證據呈遞一狀蔣盤發等對於莊炳策案搜集證　以供參考呈遞一狀胡鶴卿對於王敏行案委朱輔臣辯護呈遞一狀蔣南衡等對於蔣炳策案聲明時隔久遠錯　交欵日期呈遞一狀顧竹軒對於沈小安子案聲明障碍請求免傳呈遞一狀王大成對於萬倫芳案聲明被人誣陷請求俯念沉冤宣告無罪呈遞一狀以上十一狀業經本廳查閱函送同級審判廳核辦仰即知照此示朱健臣補具上告理由呈遞一狀業經本廳查閱候呈送總檢察廳核辦仰即知照此示以上十二月三號 
[上海地方審判廳]  
　　公示送逹（全文在本廳揭示塲公布）第一六四號（民一庭）一件陳　似等與張景福因欠欵糾葛一案兹本廳定於本月九日上午十時爲公開寗理日期仰該被傳人張景福依期到廳候訊母違特示右仰彼傳人張景福遵照　　判决主文（民一庭）一件决定張平山與孫驥雄因貨欽糾葛一案主文本件窒碍之聲明照准一件决定薛自忠與丁貴卿欠粗及租屋糾葛一案主文本件窒碍之聲明照准（民二庭）一件判决馮鳳林訴虞正祥爲置欵涉訟一案主文虞正祥廳償還馮鳳林倍欵洋七十元訟費歸虞正祥負擔一件决定葉鴻章與薛阿根爲欠欵涉訟一案主文本案訴訟准予註銷訟費歸原告人負擔　　批示一件李謝氏狀交履勘費由准交此批一件戴保三狀請追繳案欵由狀悉張永等情願於一星期内將案欵交廳俟交齊後再予傳案訊辦此批一件未錦榮狀請函縣協助執行由狀悉着即來案候諭此批一件單生生狀交訟費由准交此批一件張韓氏狀請銷案由狀悉准予銷案此批一件周銘之狀領賬簿契據由准領此批一件吳英君狀請催繳由狀悉候飭吏追繳給領此批一件包永生狀　給領由狀悉查本案卷宗因朱錦榮對於本廳本年十一月四日之决定提起抗告業經呈送江蘇高等审判廳核辦矣所請應從緩議此批一件嚴戊生狀交欵洋由准交此批以上十二月二日　　判决主文（民二庭）一件决定沈抑洪與徐黃氏爲田土糾葛控訴聲请受理一案主文本廳民國十年十一月三十日之决定更正之本案聽候本廳定期審理　　批示一件王積狀卿撤銷並請開釋王履谷由狀悉着即來廳候諭此批一件王陳氏狀悉准即傳案執行此批一件曹愼齋狀請救濟由據狀已悉此批一件沈錢氏狀　集訊由狀悉着即將案欵交廳母得藉詞狡赖致滋訟累此批一件胡松濤狀交案欵由准交此批一件王梓濂狀請函縣協助執行由狀悉准即函請安徽滁縣知事協助執行此批一件王積卿狀領餘欵洋由准領此批一件吳鶴齡狀請執行由狀悉准予傳案執行此批一件孫隆源狀交查封費由准交此批一件顔順狀請執行由狀悉准予函請寶山縣知事查照辦理此批一件顧嗚鶴等狀請啓封由狀悉已飭吏啓封矣此批一件張瑞亭狀請執行由狀悉查本案業據朱習生提起控訴所請應從緩國此批一件金松山狀交案欵訟費由准交此批一件徐裕卿狀請傳案由狀悉業已當庭諭知矣此批一件嚴戊生狀領單據由准領此批一件王季林狀請銷案由狀悉准予銷案此批以上十二月三日 
[上海地方檢察廳]  
　　批示王天保狀悉夏某如有誘拐爾妻情事仰即就近地扭交巡警帶廳訊辦可也母庸先行立案此批王連岐狀悉張王氏家被盜搶刦事係屬實該民前係被警送案自難認爲憑空誣陷現在案早終結仰即息事寗人母再　訟此批楊春儀狀悉仰即來廳候訊此批葉偑麟狀悉仰即來廳具領此批張傳慶狀悉案已起訴静候判决可也此批張信揚狀悉爾妻潛回母家屢接不返雖係違反夫妻間同居之義務然與刑事無關本廳碍難受理此批楊增和案經起訴静候公判此批陳覆氏案經訴辦並候查明爾子下落再行給領至李金香旣無共犯情事何得率行牽累所請補提之處碍難照准此批以上十二月二日朱兆生辯訴曁委任狀均悉案正偵查所請委任辯護人之處應母庸議此批臧汝鑫狀悉限七日内補具控訴理由書以憑核送此批湯鄧氏狀悉旣據聲明不服　候轉送高等檢察廳核辦此批王勤金　中醜事豈能揚之户外據訴情節殊難索解特斥不准此批姚根記狀悉母庸先行備案此批陳家龍狀悉候訊明核辦此批楊全林狀悉仰覓妥保來廳以憑核辦此批陳八所請不准此批朱瑞三狀悉候送江蘇高等檢察廳核辦此批丁海洲狀悉候呈送江蘇高等檢察廳核辦此批臧汝鑫查刑事原告爲檢察官豈有反訴之辦法即使楊而墨等有誣告侮辱情事亦非本廳管轄所舉司法部省長公署高等檢察廳道尹公署電報局爲爾作證人尤屬可　爾任管獄員有年何竟毫無法律知識特斥不准此批以上十二月三日 
 
 

Page 17

 
 
自由談 
閑話 
[旅美雜談] [  吕碧城]  
　　紐約繁盛汽車之多較滬上奚止十倍然傷人之事則不多見其開駛之度甚緩不與步行者争先余初抵紐約見汽車之多頗形畏懼每爲同行者所訕笑又每當横越馬路時見汽車至則佇立以待汽車夫每揮手令余先行一日於街心下電車而往來汔車擁擠無路可避乃佇立不動惟舉手以示之一汽車夫顧而笑曰汝何用舉手吾有目在固不汝傷也余嘗嘆曰設滬上皆爲西人而無華人者敢斷言汽車開駛决不横肆蓋華人之生命賤儘可蹂躪之耳然開車者大抵皆華人華人而自賤其同類夫復何言　　諺云入國問禁入境問俗誠爲旅行者所當注意紐約地底火車榜曰唾痰於車中罰洋五百元或監禁一年或罰欵與禁錮並行設有外人不識英文者因唾痰被此生罰豈不冤煞　　每入街市輒生兩種感慨一則往來行人皆衣冠齊楚微論無袒背跣足者即求一敝衣垢面者亦不可得（有之惟泥水匠漆匠等皆携其所用之器用衣服手臂爲泥水顔料所染又常見大學中圖畫敎員授課時着白布外衣爲顔料所染雜色斑爛狀若污垢之工人）回憶故國每值暑季販夫走卒多赤膊跣足即店舖中之商人亦成羣袒背密如肉林極不雅觀彼等居之自若也此間街市但聞車聲不聞人聲法律固不禁行人之談笑且路旁多花圑草地備置長椅任人憩息閱報顧行者坐者皆守静默不若中國之市聲雜以喧譁也設有外人初入中國境者但就耳目所及已概其餘不必調查探訪而始知其眞象此爲有志改良社會者所應注意也　　余嘗詢一美人（其人曾游中國）此間以何銀行爲稳妥其人笑曰無不妥者汝以爲若中國之銀行耶此間銀行等皆在强有力之政府管轄之下必有確實擔保物産SECUTLTY其值日須過於收入民間之欵及發出鈔票之數方准其開設此乃大概情形至於法律保障之嚴密則非局外人所能詳述云云所聞如是未知然否　　繁盛之區每爲罪惡淵藪紐約爲北美第一巨鎮各國人士　集多於土著其言語文字之不同者有二十六種其複雜情形可以想見而盜賊極夥且多衣裝整齊容貌文秀之人某女客曾與余同庽一旅館睹余之彩繡中國衣而豔羡之一夕叩余室門求視余拒不納而偵探之耳目亦極靈敏約十分鐘内即來查問且告余曰彼意在刧奪汝衣吾將偵緝之云余嘗言吾華人道德甚高盜賊皆未受敎育之下等人且必饑寒交迫始鋌而走險上等人之盜竊行爲必惑於重利不以區區衣物而喪失廉防也美人聞之亦不以爲忤 
筆記 
[倫變記（上）] [  石壽]  
　　嘗見爲父母者聲色凛然誡其子弟因淫朋以友　　　　交之有損而無益子宜絶之夫虎狼獸中之猛者性殘忍好噬人故人皆畏之淫朋佚友亦人也何能與猛獸相媲哉不知淫朋佚友其奸險惡毒實較猛獸爲烈當其初交時也一見傾心披肝瀝膽互傾衷腸大有相見恨晚之概及其相交旣稔習與俱化昔日高尚之人格純潔之天性胥受春薰染而湮滅如瑾瑜之沾微瑕終身不能去之矣甚至設陷穽營欺詐使人傾家蕩産而堪其慾壑可不懼乎且猛獸之噬人也利爪銳齒有形有聲故人得而防之淫朋佚友之害人也和顔悅色言甜語蜜無聲且無形故人不易防之以其不易防之故受禍之烈較猛獸爲尤甚爲父者僅以比之爲虎狼以告誡其子弟我惟見其閱歷之淺耳中表戚陳梅　閩之興化人桂圓賈者也興化本以産龍眼著於世故梅　時以桑梓珍品輾輸於三吳楚蜀之間獲利倍蓰至清季宣統元二年間積資已萬數梅　年亦四旬矣家居休養衣豐食足旁人視之似極人生之一樂矣不知其家庭之間時生詬誶蓋梅　早年娶妻數載忽賦悼亡妻殁遺有一子名曰詠苔年方數齡赖祖母撫育得免無母之歎梅　亦深賴慈萱之力輾轉江湖得免内顧憂忽忽十餘年梅　母亡時詠苔已成丁矣乃從父爲賈奔波馳逐於閩滬之間 
影戲談 
[記李大少（上）] [  嚴芙孫]  
　　予近嗜電影尤喜觀中國自製之新片如閻瑞生死好賭柴房女等片均已寓目日昨新愛倫映演李大少該片亦爲商務印書館所攝情節述一紈袴子李大少娶梅亦仙爲室一日李外行出獵暈於荒郊有某窮漢潛易其衣帽地保以李死報官檢殮移時李醒呼援適有二三農人聞而啓棺李得返寓在李理想中必以亦仙倘知已之死耗寓中必已满佈孝幃亦仙且悲不自勝矣詎甫入門即見亦仙與友人某甲並肩小坐喁喁情話李憤不可遏某甲見李衣衫檻樓反誣李圖竊報警待捕李俟警來詳述始末并指某甲强佔人妻警莫能决兩造悉解法庭焉是片寓意以青樓中人楊花水性爲不足恃足爲寵妾者下一捧喝惟略有數端願與同嗜者一商榷焉（一）吾國自製之片究因光線不足有時模糊莫辨深願該館精益求精一洗此弊庶爲吾國影戲放一異彩亦未始非藝術界之好現象也 
雜錄 
[月明華屋聨話（二）] [  長風]  
　　嘗見趙撝叔先生爲先五叔曾祖書聨云於此江流得浮石爰將由輦作吾亭又越縵老人集句書贈某云柯條仙李分花蕚德性嘉禾種子孫又陶子貞書聨云醉裏千篇風雨速胸中九淵蛟龍蟠是三聨均存督祖處名人眞蹟良足珍賞余家舊藏名人書畫甚多而越縵老人與先曾祖之書札尤夥惜先大父游宦滇贛家藏書畫古玩奴僕盜竊殆盡今所存者不及百之十一嘗於叔祖處見有越縵老人爲先曾祖跋紹興某寺碑文一幅考證至詳其他流散者不知多少祖物彫零記者志痛　　杭州大世界共和廳有聨云大千世界第一湖山尚佳餘所懸聨均無足觀者　　茶居聨佳者至少嘗見杭州第一樓茶居聨云到底人情濃必淡從來世味苦回甘用意雙關甚佳 
小說 
[劇賊胠篋記（六八）] [  一圭]  
　　第八章錯誤 
　　辣弗里司道這個算得甚麽難道我的本領你還不曉得麽他嘴裏說這話脚下已跨進門限我也跟他進去躡手躡脚走到客堂凝神聽聽並没一些動静我心下奇怪那些守門人往那裏去了怎麽一個也没有呢難道偷着去睡了不成辣弗里司走進客堂見並無響動心中更覺舒坦就再走過廻廊到了樓梯間辣弗里司向我道我们二樓去罷樓上必有值錢的東西我道依我看來就在樓下拿他幾樣算是不曾空手回去也就罷了辣弗里司不響祇管走上樓梯我也祇好跟他上去不提防剛正把梯樓走過踏上樓板我本在辣弗里司後面忽聽得前面有狗呌的聲音而且不止一只狗辣弗里司早已回轉身來拉着我直往樓下跑又聽得樓下也有狗呌的聲音我们知道不好那敢逗留就一口氣跑出大門到了園裏園裏也有幾只狗本在那兒汪口亂呌及至見了我们就追了上來我们雖不怕狗但恐狗把人呌醒也追了出來和我们大爲不利當下我们拚命的跑出園門跨上脚踏車一直從原路回去後來我们到了家裏辣弗里司纔對我說當他方纔走上樓時忽然旁邊跑出一只狗向他亂呌這只狗呌還不要緊却又惹出幾只狗來一齊亂呌那麽焉得不逃呢我抱冤他道我本出呌你不必出去你却偏要出去第一處交了惡運也就可回來了你又說空手偏不回來定要再去吃這一塲虚驚如今還是空手回來自費精神眞不值得辣弗里司無精打采的道你也不必多說我自認是我差錯罷了 
餘瀋[  石征鴻]  
　　晋書阮籍傳隣家有處子有才色嫁而卒籍逕往哭　 
之哀盡而返快哉此公令人羡煞或曰籍之哭也當非無因是則以腐鼠意鵷雛者烏足以言阮步兵知已耶 
 
 

Page 18

 
 
常識 
常評 
[罷與不肯罷] [  覺]  
　　自京校敎職員因索取欠薪而同盟罷工不久而敎育部之部員繼之今則司法部參謀部陸軍部内務部亦將接踵而起京中各部幾無一不在罷工醖釀中矣局外者亦孰不爲之惻然動念曰政治生活而至於如此罷了罷了　　雖然考其所以無一不罷工之原因則由一事無成一籌莫展之政府尚忝然尸位而决不肯罷也因其不肯罷而反對者之聲聲北伐亦决不肯罷相持不下而彼各部中可憐之部員其目的在養家活口而寄生於垂斃之政府者雖欲不罷工而不得矣　　吾以爲此等罷工雖屬可憐而正國家之轉機也果北京之各行政機關無一不陷於罷工之悲境則彼决不肯罷者亦且雖欲不罷而不能水盡山窮或將豁然開朗有清明之政治出現而彼向來無工可做坐耗天地資糧之部員亦可幡然改悔人人覺悟另覓正當之生活矣復何至一錄事而掛名兼薪逹千元以上哉剥極而復此其時乎 
道德 
[宗敎與道德之關繫] [  瘦梅]  
　　西人以宗敎爲道德之根源故欲培養道德必先信仰宗敎今我國舊道德破壞無遺而不道德之頽風以逆倫爲極無怪乎耶敎勢力幾有普遍全國之勢若挾門户之見以非難耶敎何以耶敎之信徒不獨無家庭巨變逆倫案之發生即蕩檢踰閑之事如癖烟嗜賭者亦皆懺除盡浄以是言之雖國家法律森嚴然有時不能濟道德之窮而宗敎之感化力實足以補助法律之不逮焉　　然我四千年古國之精神存乎孔敎孔子之道以忠恕爲一貫提倡孔敎亦奚不可以培植道德之基第以至聖之道大經訓高深愚淺者不能深知默會記者謂合近時求濟之法要以竭力提倡良心主義爲第一　　夫良心與天理相因良心上過得去即於天理上對得去王陽明之致良知亦不過敎人致其愛親敬長固有之知識而已良心主義即良知學說之淺顯者也居今之世欲維繫世道人心化除萬惡即此一念神聖不可侵犯之良心已足以變齊至魯變魯王道而有餘是謂無宗敎之名而有道德之實若造惡已成始用法律以繩其後嗚乎晚矣（乙種酬） 
[西方格言（二二三）] [  謝介子選譯]  
　　箭旣離弦則難言堅持矣（何蘭谚） 
　　直木必有盤根（英吉利諺） 
　　途徑熟者始能馳聘（意大利諺） 
　　理可服人（英吉利諺） 
　　欲得幸福當思勤儉（富蘭克林）ＬＦＲＡＮＫＬＩＮ 
　　佳婦爲至真至密之友（薩威基）ＳＡＶＧＥ 
　　洪濶如海亦有静時（意大利諺） 
　　作恶之人恒畏反省（英吉利諺） 
　　能竊蛋者必且盜牛（德意志諺） 
　　勇而母妄勇（英吉利諺） 
衛生 
[郤老要訣] [  靖亞]  
　　張本斯五湖漫聞云余嘗於都太僕坐上見張翁一百十三嵗普福寺見王灜洲一百三十嵗毛閒翁一百零三嵗楊南峯八十九嵗沈石田八十四嵗吳白樓八十五嵗毛礪菴八十二嵗諸公至老精敏不衰升降如儀問之皆不飲酒若文衡翁施東岡葉如巖耄耋動静與壯年不異亦不飲酒陸敬安冷廬雜誌載松江李玉如大耋猶健步行四十餘里或問以養生之術曰七情之中惟怒難制我能不怒而已吾邑皇甫凱承耄年矍鑠能於燈下作細字卒年九十六余嘗叩以何術攝生曰無他五十嵗後不御内生平不使腹受餓嘗携佩囊置食物飢即啖之余按唐柳公度年八十餘有疆力嘗云吾初無術但未嘗以氣海暖冷物熟生物不以元氣佐喜怒耳孟詵年雖晚暮志力如壯嘗謂所親曰若能保身養性須要善言莫離口良藥莫離手此皆可爲郤老要該（乙種） 
酬 
法制 
[誣告罪成立之要件] [  吳子雍]  
　　犯罪之成立除應備能力意思行爲三要件外尤應備各犯罪特定之要件此古今中外所公認之定理也我國新刑律所列之誣告罪其特定之重要條件有三（一）告發人之報告爲有意之陷害（二）告發人之報告爲虚僞之事實（三）告發人之報告爲刑事之處分或懲戒之處分有上言之三要件則告發人應受誣告之處分若任缺其一皆不能成立誣告罪蓋非有意則告發人無陷害之意思不合於律文所謂意圖二字之義非虚僞則被告者自有應得之罪又何誣告之可云非刑事處分或懲戒處分則屬於民事案件而非刑事之案件更不得科以誣告罪是以誣告罪之成立必完具此三要件而後可也（乙種酬） 
經濟 
[廢除飾物] [  莫雲秋]  
　　今日中國之社會眞可謂（人貧世富）餘姑不論祗以婦女飾物一項言之一婦女之身所帶之珠翠鑽石寶金等糜費之大自數金至數萬金富者則費此區區之數尚不爲病而一般貧者即數金亦已難辦矣不得已而向人租借以爲非此等飾物點綴之則不足以爲美而不可以出風頭也要知人之醜好本於天然無可掩飾非可藉金銀珠翠而成美其所以使然者要皆婦女乏敎育知識所致我獨不解自命解放之新女子何亦以飾物相尚也　　飾物旣耗費金錢又極危險爲人覬觎之焦點海上蓮英可爲前車之鑒且廢除飾物可輕男子之擔負蓋中國社會中之生利者每家大都祇一二男子也　　兹余引一廢除飾物之婦女以爲證嘉興李氏徐志强之妻也徐喪後李氏一無所依遂以所有飾物變賣五百餘金持欵貯錢莊數年來子母相權已成小康此乃廢除飾物之酬報也（乙種酬） 
科學 
[電氱之價值] [  陳樹滋]  
　　電氱氣西名ＯＺＯＮＥ係氣之變形近人考知此氣之生發實植物開花時之感化而成此氣辟穢之性甚猛凡傳染病之流行全因空氣中電氱缺乏或雖有而其量太少所致北方於冬季温暖之時最危險因值物腐爛時旣不沍凍又無電氱以消除所發傳染之毒故美國丁納細州衛生部嘗於此問題悉心研究知松柏等亦並不能助電氱之成於衛生實全無效用惟雷雨則能增加電氱甚多暑天多雷雨則傳染疫之患較少其明證也費雷特爾費亞博士麥强姆竭力發明開花之值物與電氱之關係甚大而於衛生極相宜之說入西人室中恒多植清潔之花草也（乙種酬） 
雜錄 
[近代不可思議之交通] [  養氣]  
　　上窮碧落下及黃泉不過古人之幻想或爲小說家悠渺之談耳世界進化科學日新而此不可思議之交通方法乃竟於吾身親見之焉 
（一）空際之交通（甲）輕氣球自一七八三年法物理家查理士ＭＣＨＡＬＯＧ改良蒙氏ＭＯＮＴＧＯＬＮＥＲ之熱氣球而爲輕氣球之創製有魯其挨者ＲＯＺＬＥＲ乘之升高至五百呎而下降斯爲氣球乘人之嚆矢其後英美各國轉相傳播升高可至九千餘呎行遠可横斷海峽十八世紀末遂應用于軍事上而一八七○年普法之戰爲尤著是乃空際交通之初步（乙）飛艇與飛機自一八七二年法人都白得路易Ｄ 
ＯＢＵＹＤＥＬＯＵＩＳ所造之舵行氣球告成而開飛艇製造之先河厥後又有飛機之製作奇思異巧日新月變二十世紀以來法有布勞列ＢＬＥＩＯＴ等善製飛機德有徐柏林ＺＥＰ 
ＰＥＬＩＮ等善造飛艇歐戰時旣用爲軍事上之利器而近且用以遞郵即吾國北京濟南間亦實行飛機郵便矣（丙）飛車ＲＬＹＩＮＧＴＲＡＩＮ即空中鐵道爲英國拔查賴特ＢＡＣＨＥＬＥＴ 
所發明法以車懸于空氣之中以磁石之拒力及吸力拉引之其速率一小時可三百哩云　　（二）水中之交通自一七七五年美人濮虚曼發明潛水艇列强相繼建造歐戰中德用以摧毁敵船每小時速度二十浬而近來美人馬爾頓ＭＡＲＴＯＮ發明無線電駕駛潛艇之法使該艇受電浪之指揮在水中進行又有發明海底坦克ＴＡＮＬＥ能自由馳騁於海底者古人所謂入龍宫探蛟穴殆可見諸實事矣　　（三）地中之交通歐美大都會如倫敦巴黎紐約等自十九世紀末即有地道車之設置其隧道皆環行地中凡重要市街必有出入口其法以鐵材構成筒形管形之骨架埋陷土中再砌築成堅壁以完其管筒之作用牆壁皆砌以白油磁磚電燈萬盞照耀如畫歐戰時倫敦人民避飛機之襲擊且終日循行於地下焉　　（四）水底之交通倫敦太晤士江底有大隧道數處車馬行人往來其間者日有數萬近則不惟江底隧道習見不鮮而海底隧道亦將開鑿英法間之多維爾海峽兩岸相距二十二哩現擬於海底築二平行隧道深處在海面下二百六十呎淺處一百六十五呎他若蘇格蘭福斯河口歐非間直布羅陀海峽　亦皆有海底隧道之規畫云若夫高架鐵道穿山隧道等其交通不離乎地面者抑又不足奇矣（乙種酬） 
[木之年輪] [  軼羣]  
　　木材之有種種之花紋者皆因年輪之關係也今試横斷木本植物之幹則見其上有重疊之環紋是名年輪蓋因年長一輪之故也考年輪之發生乃因春夏與秋冬時所生之木質細胞有大小之虽且導管有多少之差也春夏二季植物生機旺盛所生之木質細胞大導管多木材較粗鬆入秋則生機漸减成長頗遲其所生之木質細胞小導管少木材較緻密至冬則生機完全停止至來年春季生機復動如是春秋相間木材之粗者與緻密者顯然易見即成年輪縱斷之爲板則現美麗之花紋 
　　如熱帶諸國周年氣温無大變更者則因降雨期與乾燥期亦常發生年輪（乙種酬） 
 
