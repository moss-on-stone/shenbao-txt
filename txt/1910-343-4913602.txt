# 1910 - 343 - 4913602

 

Page 1

 
 
   
 
 

Page 2

 
 
上諭 
　　監國攝政王鈐章　十一月十六日内閣奉 
　　上諭吏部右叅議著裕隆補授欽此　軍機大臣署名奕劻毓 
　　朗那桐徐世昌 
　　宫門抄　十一月十六日　召見軍機　李國杰　德裕　錢能訓　俞明晨 
論說 
[駁勞乃宣反對新刑律之根據　（復）]  
　　勞乃宣於法政常識。原無程度之可言。然於舊學。則固研究有素。似其人。亦非絶無頭腦者。何對於新刑律。蓄志破壞。極口狂吠。反對於憲政館不足。又反對於資政院。反對於資政院猶恐不勝。至出其酒内徵逐主義。籠絡一班無意識之議員。以冀貫澈其破壞之宗旨。一若新律實行。與巳有大不利者。說者謂勞氏此舉。非眞出於本心。不過受外人之運動。爲虎作倀巳耳。夫使新律實。行則吾國刑法巳取世界主義。按諸條約。外國領事裁判權。當然撤銷。毫無疑義。外人因欲保存其巳得之權利。而運動破壞。亦外交術中應有之事。惟勞氏是否爲外人運動。事無左證。記者更不欲以不肖待人。故今兹所論。亦惟有就事論事而巳。 
　　勞氏於新律。所期期以爲不可者。惟藉口於保存禮敎四字。而其反對最力者。則在子孫違犯敎令。與無夫奸兩罪之删除。此兩般事實。在吾國社會中。本視爲風化倫常之大蠧凡自號爲名敎中人者。莫不同然。而勞氏實爲之代表。然此種思想言論。存於社會。未嘗不可以檢年少者之身心。若明著於律章。則反足以阻羣演之進化。社會非一成而不變。有階級焉。有程序焉。由圖騰而宗法。由宗法而軍國。其蜕化無窮。其遞進亦無窮。而政敎法律。又最爲牽掣蜕化。驅促遞進之利器。吾國社會旣不能常囿宗法。之違世界之傾向。則宗法社會之舊律。自不能適用於新舊方蛻之交。與夫演進軍國之日。天演大例。社會之。進也。必先撼其政制。而後社會由之而蛻。未有舊制不裂。而新社會能演進者也。故勞氏所持兩事。雖爲宗法社會之精神。而在軍國社會中法制上實無保存之必要。又豈第不保存而巳。其前一事。乃所當亟廢者也。何則宗法社會。以一族爲單位。宗子。對於餘子。有生殺之特權。敎督禁制。惟意所欲。故有所謂家法焉。有所謂敎令焉。皆宗子代君主約束人民之法制。迨後君權日尊。宗法漸替。而家族制度。乃乘時代位。而一家之長。若父若兄。遂享有宗子之權利。對於家人。敎誨督責。如宗子之於餘子。而父兄之敎。令遂明定於法文。犯者國者常典。蓋所以統一家之尊。以維繫家族制度。於不墜耳。此宗法社會則然。至社會巳出宗法。而入軍國。則人民對於國家。巳直接負有權利義務。其個人之行動。在在皆受國家直接處分。而不必有人焉。介居其間。以增一重之隔閡。故軍國社會。子弟除未成年外。皆應直接受國法之制裁。而國法之外。法律上不宜别有所謂敎令。盖使其行事而善。本母庸父兄之干涉。其行事而不善。則國有刑章。自可按律科斷。更無待父兄之敎令。立法司法。係君主之大權。國家所特有。不當縱任他人羼入而攘奪之。以破壞統治權也。歐西列邦。當宗法時代。宗子家長之權柄。廣漠無垠。殆甚於吾國。然而遞嬗至今。此種親權。僅能。行於未成年之幼子。蓋君權日尊。國家思想日著。人人有獨立之能力。即人人爲權利義務之主體。必不許父兄再壓抑其上以。損害子弟之國民資格。時會所趨。政策所重。夫亦順羣演之大例而巳。吾國。社會而强使不進於軍國也則巳。如進於軍國。則此條文之當廢有斷然。者何也宗法社會之精神。與軍國社會之精神。相衝突而不。並立也。　　　（未完） 
要件 
 
 
 

Page 3

 
 
[度支部試辦宣統三年各省各衙門豫算總說明書　　（六續） <]  
　　江蘇江北　謹案江北預算。宣統三年。歲入共銀一百五十萬七千兩有奇。歲出共銀一百五十六萬五千兩有奇。出入比較。不敷銀五萬有奇。歲入各類以協餉爲最鉅。當全數十分之八。釐金次之。田賦及雜收入又次之。官業爲最少。歲出各類。以軍政費爲最鉅。當全十分之七。工程費次之。行政總費及財政費又次之。至民政司法典禮實業交通等費均。居少數。蓋江北本兩江總督轄地。提督所管事務。僅以軍政河工爲大宗。故歲計出入止有此數。據該提督咨稱若無災賑之事。軍政之需。則臨時一費。或可從省便能出入相抵等語。本部詳加覆覈。其入欵之足資整頓者。曰清葦蕩釐漕捐。查灘租。擴鹽業其出欵之亟宜清釐者。曰簡軍伍。覈工需。汰冗費。通盤籌畫。當可歲贏數十萬金。前經臚舉辦法七條。咨行該提督酌覈。現據覆稱或遽難照辦。或正在籌商。兹特摘叙理由。分别各類說明書中以備考覈。又收支糧餉兩局。及豐濟倉。均令照財政統一辦法。歸併河庫。電允照辦。雖撙節之數。尚未確定。爲數當亦不少。是江北財政。果能認眞整理。於彌補不敷之外。仍可望其盈餘。初不僅收支適合巳也。 
　　安徽　謹案安徽省預算。歲入共四百九十九萬七千八百餘兩。歲出共六百七十五萬三千餘兩。出入相抵不敷一百七十五萬五千一百餘兩。預備金二十三萬三千四百餘兩在外。又三年應辦之事。約估經費十六萬九千二百餘兩。尚無的欵。則亦爲不敷之數矣。考其歲入。凡九類以田賦爲大宗。釐捐次之。占額。三百三十四萬有奇。歲出凡十六類。解欵協欵巳居三百二十一萬之數。是入欵可供本省之用者。僅一百七十六萬而巳宜其不敷之鉅。本部權衡出入。量擬可增可减之欵。各得三十餘萬。電商皖撫認增者十九萬數千兩。認减者五萬七千餘兩。共得二十五萬有奇。其餘尚未覈議定案。出入猶復相懸。惟光緒三十四年年報實在項下。尚有結存銀一百五十三萬餘兩。縱逐年消耗。或當不至過半。若將預算歲出臨時門。内公債及預備金兩。欵暫以存項抵。補卽可緩籌銀六十四萬六千七百餘兩。則不敷之數實爲一百十五萬兩。而三年應辦之事不與焉。竊綜安徽全局而論。富庶雖不逮寗蘇。以方甘新黔桂。則架而上之。襟江帶淮。夙稱形勝之地。乃謂開源節流之無其術。守土者誠不得辭其責巳。 
　　江西　謹案江西預算。宣統三年。歲入共銀六百九十二萬六千三百四十兩有奇。歲出共銀九百四十七萬四千八百一十五兩有奇。預備金在外。出入比較。凡不敷銀二百五十四萬八千四百九十五兩有奇。總歲入各類。以田賦釐捐爲最。鉅當全數三分之二。鹽茶課稅及正雜各稅次之。雜收入官業收入及捐輸各欵等又次之。歲出以解欵協欵爲大宗。當歲出十分之五五。當歲入十分之七六。軍政費爲數亦鉅。公債協欵次之。行政財政民政司法敎育實業官業等費又次之。工程費最少。本部詳覈各册。電商該省。於歲入之田賦鹽茶課稅正雜各稅。釐捐正雜各捐。雜收入等類。例以元年實收之數。不足者補之。漏列者加之。計擬增者一百四十萬有奇。於歲出之財政司法民政敎育軍政公債諸費。汰其冗稪。區其緩急。擬減者九十一萬有奇。據覆歲入勉爲擴充。視原册增加者二十三萬兩有奇。内有九江關稅九萬兩。劃歸關册。列增實增銀十三萬七千兩。歲出力爲裁併。視原册可節者一百三萬六千兩有奇。（内遵部電指欵减裁者八十六萬三千九百餘兩又令該省自行减裁者十七萬二千餘兩）另由部補列軍諮處經費四萬兩。增减相抵。實節。銀九十九萬。六千餘兩。又稱統稅改定洋碼。年增四五十萬兩。並請免解協餉。四十餘萬兩。以補不足。查協餉關係全局。未便輕議减免。至統稅改洋碼一層。如能辦到。並益以業經認定增入减出之一百六十七萬數千兩。計共約二百十餘萬之譜。尚不敷五六十萬兩。而三年籌備所需各欵。尚不與焉。擬仍令查照本部擬增之數。切實覈辦。該省控引江湖。交通稱便。物産豐阜。遺利尚多。果能力濬財源。嚴杜欺隱。當無不給之慮。再原册另列預算宣統三年籌備事宜經費分表不在歲出入總數之内。兹仍一併附列。以備稽考。此覆覈江西預算之大畧也。　　　　（未完） 
專電 
[電一（北京）]  
　　御史世恂奏憲政實行宜寛選舉權嚴被選舉資格以消聯合而杜營謀奉硃批憲政館知道 
[電二（北京）]  
　　又奏各部人員壅滯請量予疏通以後部員俸满亦請疏通内用奉硃批吏部議奏 
[電三（北京）]  
　　各樞臣憤恨錫督屢請早開國會情近要挾擬密派人員往查該省情勢如並不十分急迫卽行參劾 
[電四（北京）]  
　東督錫良電致姜桂題毅軍雖勁但巳舊難鎭攝請另行籌撥 
[電五（北京）]  
滇督李經羲電奏騰越鐵路南叚某國甚爲垂涎請速籌對付方法 
 
 

Page 4

 
 
[電六（北京）]  
　　洵貝勒奏祟陵工程因天氣嚴寒暫時停止奉旨知道 
[電七（東京）]  
　　朝鮮京城電稱駐日中國公使旅行朝鮮之目的有三（一）視察中國居留地一切事宜（二）决定國境問題（三）商議關於中日兩國陸上貿易事件 
緊要新聞一 
[浙議員籲請保全商律北京] 　○農工商部議員李厚祐葉璋呈農工商部文云自先帝注重實業破除三百年抑末舊習而大部遂爲特制大部集思廣益雖以厚祐璋之檮昧商學財政肄焉未精亦荷先後委充議員迄無以副詢芻采菲之盛意愧疚無旣顧厚祐璋浙人也浙路股東也全浙鐵路於光緒三十二年七月浙人巳故大學士王文韶等主持巳故翰林院侍讀學士黄紹箕等集全浙紳商公舉湯壽濳爲總理呈請大部奏奉特准商辦賞以卿銜頒給關防三四年間浙人集股逾一千萬成路及三四百里庶幾遵守商律今郵傳部以浙路不願借欵銜之又以商股愈多借欵愈少借湯壽濳電劾盛宣懷七月十九日請上諭革職復不准干預路事浙人非浙人據商律以爭八月二十一日片奏復不准援用商律中外益譁然矣商律者大清之商律大部之商律郵部請革遵守商律之總理一誤自知請革亦不合商律並不會商而事後妄以命令擅改再誤其片奏云公司律第七十七條所稱總辦或司理人等由董事局選派開除係專指商業性質無關官治之公司而言路政關繫國權何得妄爲比附等語查鐵路遵用公司商律如新寗鐵路奏定章程第十一條申明遵照公司律辦理江西鐵路奏定章程第六章第六項申明遵照商律辦理福建鐵路奏定章程第一條申明遵照商律蘇省鐵路奏定章程第一節申明遵照公司律辦理各公司總理無一非民選遵用公司商律無一非奏案其他中葡廣澳鐵路合同四省預籌津浦商股公司章程均奏明遵照商律不勝枚舉郵部雖借欵事忙未能悉記並不聞有何條應遵何條不應遵之區别事後以命令改之可乎顧以上猶指他路他公司言也即該部奏訂江浙公司存欵章程第二條明認江浙兩公司完全商辦並無變更郵傳部仍與他商辦公司一律看待第十一條明認兩公司自有遵照之商律夫豈大部所言之商律與該部所言之商律該部前所言之商律與該部後所言之商律文有歧異該部忽以爲應守忽以爲不應守將令全國人民重足側目何適之從苟無律何有國何有部更何有議郵部尚侍倒行逆施其心目中何嘗計有大部如猶瞻顧郵部之情面而不顧本部之法律假令郵部復隨時擅改他條則如何他部窺郵部蔑視大部而置不問羣以爲易與亦起而擅改又如何浙路股東厚祐璋以浙人濫竽大部議員不能妄參末議援商律以自保浙路商律何用議員何用强迫北來籲求大部據情奏請宸斷以保欽定頒布之商律以保大部特有之主權以保遵守商律之總理無任感荷屏營之至 
[新粤督主張速劃中央地方之分際北京] 　○新簡粤督張堅帥日前覆滇東鄂三督曁各省電云仲帥並清莘兩帥電示先後敬悉外官分級編制辦法仲憲所諭極爲精當岐在都向憲政館諸公所陳意見大致相同稿成甚顧附驥惟鄙見官制由政務而生若不趁此將中央與地方之行政權限劃分清唽恐官制雖改仍不免牽掣錯誤督撫一官將來應作爲中央之官抑作爲地方之官館中議論尚未一致岐愚以爲應作爲地方之官不宜列入國務大臣之内按照各國所分五類行政支配中央與地方之權責内務行政包括最廣其事亦屬於地方行政範圍者居多此類事權宜專屬諸督撫中央但受其權不爲牽掣其中間有應屬國家行政範圍者則以中央之命令委任督撫行之外務各國皆視爲國家行政此類宜照各國通例集權中央不隸督撫如以領事租界之故外省不可無應付之人則各省新設之交涉使儘可直接内部司法純是國家行政亦應集權中央不𨽻督撫惟就地正法四字旣爲目前事實所萬不能廢即爲督撫所必爭然此四字當歸入軍事範圍不當屬之司法是督撫不干涉司法之權於事無損財務行政爲目今内外交爭最烈之事然正坐權限未清之故耳若劃清何者爲國家稅何者爲地方稅國家稅提歸國庫以供國家行政之支用地方稅留存省庫以供地方行政之支用夫而後各省乃得各就其財力之盈虚以爲辦事多寡緩急之標準何有於爭至徵收國家稅之權或委任督撫行之或特設度支司直隷中央以專管之均無不可軍事行政亦今日内外交爭之事岐謂果是軍隊自係國家行政必應集權中央欲明外省是否應爭當先問所爭者是否軍隊夫軍隊者其性質均獨立對外近日所練新軍是也各省所爭者實非負國防責任之新軍乃係負省防責任之巡防隊此種營隊專在彈壓地方緝捕土匪只可名爲一種特别巡警不得謂之軍隊若將新軍之權集之中央巡防隊留與外省亦何爭之有再不能將巡防隊屬之巡警仍令屬之軍隊以歸入國家行政範圍亦可暫時劃出此一部分之權委任督撫管理此與就地正法一項均係權宜辦法照此劃分似與新官制權限尚無窒碍以上所述岐在都亦爲憲政館陳之是否有當仍求敎示 
[資政院通過彈劾軍機摺稿情形北京] 　○初九 
 
 

Page 5

 
 
日下午一時半資政院開第二十二次議會議員到者日五十一人開會入座後于邦華易宗夔首請宣讀彈劾軍機奏案議長謂俟報告收受各件畢後即宣讀當由秘書官報告收受文件共二十一種畢秘書長金邦平宣讀彈劾奏案多數議員一句一鼓掌讀畢奏案起草員孟昭常登臺說明本員對於此案非常鄭重起草三次修正三次蓋軍機不負責任便與無政府同無政府則無國家國家猶舟船政府猶舵工行洪濤巨浪之中而舵工毫無主張則舟船必淪胥以亡矣此案非如都察院代人呈奏乃本院議長率各議員代表國民的意見非如官與官互爲糾叅乃立法機關維持行政機關非如御史風聞之事乃本院法律上之正當行爲故措詞宜嚴重不可浮泛宜博大不可𤨏碎宜顧大局不可落邊際此案爲吾國有史以來第一案諸君巳聽過朗讀本員略爲說明請各注意吳賜齡登台發言此案奏稿博大精深本員佩服無似惟與前次彈劾案表决之宗旨不符須知此案係由滇桂兩案交鹽政處民政部察核而發生實劾現在之樞臣不負責任並非單請速設内閣以免軍機大臣不負責任之意近聞政府巳組織此項内閣章程本院此奏雖可裨且高深然與前案表决不符未免語言無味云云議長宣告奏案付表决贊成者竟得多數遂開議承發吏職務章程曁運送章程兩案均一一通過休息三十分鐘入座次修正報律案三讀汪龍光提議二十四條係個人名譽與漏洩軍情國事同罰未免輕重失平且與刑律牴牾可改處十元以上百元以下之罰金删去有期徒刑等語憲政館特派員顧鼇請議長准發言行至議台引刑律等等辨非輕重失平嘵嘵不休易宗夔言特派員可以簡單說明不必如老學究講備旨議員等非學生决不耐聽全塲鼓掌顧面色如赤土喃喃數語而罷議長以汪提議付表决然贊成者寥寥遂通過餘案均付審查及指定特任股員時六鐘散會 
[行政裁判院章程將次發布北京] 　○憲政編查館編訂各官制章程業巳脫稿内有行政裁判院該院係掌管全國行政各官因辦事違法致被控訴者無論公共團體與個人爭持及行政官與公共團體並個人爭持事件皆由該院審判設正使副使各一人其應管裁判之權限（一）奉旨特交裁判事件（二）關於徵納租稅及各項公費事件（三）關於水利及土木事件（四）關於區劃官民田地事件（五）關於准駁營業事件凡内而各部院外而將軍督撫及欽差等官遇有呈控事件必須先赴各該行政長官衙門申訴如不得直方可到行政裁判院上控現巳將章程擬定不日出奏 
[京師剪髮風雲之日緊北京] 　○初四日下午陸軍部正大臣廕午樓副大臣壽怡卿會商部制及任用人員辦法擬定非陸軍留學畢業生不予差遺旋提及剪辫問題據廕午樓之政見决計奏請先由本部入手以爲各部倡導壽怡卿贊成定於日内入奏並擬召見時尚須面陳又聞海軍部正大臣洵貝勒亦表同情擬與陸軍部同時具奏 
　軍機處日前代遞東督錫清帥電奏一道内容係條陳割辫之種種利益監國覽畢頗爲嘉許 
　　聞外務部尚侍各堂日前亦會議剪髮事宜僉謂陸軍部改革官制服制行將發表本部亦不宜落後而髮辫問題尤關緊要擬先由出使各國使臣及參賛領事起點推及於各省交涉使然後本部人員再一律實行各堂均甚贊成業巳飭司辦稿以備下期值日入奏並聞撍内聲明如蒙俞允卽由臣部電知各欽使及參賛以下等官並咨行各督撫札飭各交涉使均於電札到日即可剪去 
　　又據内廷消息監國日前曾諭交樞臣略謂現在披覽報章外間自行剪髮之事甚形踴躍且資政院亦有剪髮之議案此事固可允行惟詳細思維將來剪髮之命令必須先由軍界施行本監國代表皇上爲海陸軍大元帥原係軍界上之第一人將來是否應由本監國肇始或暫行從緩須交政務處詳加核議具摺奏聞以憑裁奪 
樞垣諸大老日前議及資政院會議剪髮易服一事謂此事祖制攸關所繫匪淺决定俟該院摺上時奏請開御前會議以昭愼重 
[鹽商破除引岸之大恐慌再誌杭州] 　○資政院提議整頓全國鹽法改爲就塲征稅破除引岸一事全國商人數百年窟穴一朝驟撤以致羣起反抗並由長蘆綱商發起紛電各省謀結團體力爲抵制兩浙鹽商得耗較遲恐慌尤甚業由浙西衆商先舉蔣君孟蘋代表入都浙東亦經汪甲商似祖發起於十五日在省寓開會經引肩綱各地到者四十餘人公推金君松友爲二十四地代表即日赴津會議另舉四人坐省作代表後盾一切經費及預備運動等欵擬按引先派洋二元（按浙東念四地認引約二十餘萬如數籌出其數當有可觀）並由發起人宣布蘆商公函兹録原稿於下　敬啟者前爲就塲征稅一案接奉復電願列尊銜當即按照各省復電八省聯名具禀於十月初三日呈遞督辦鹽政處初五日呈遞度支部至今均未奉批現訪聞資政院對於此件巳由審查股員審查完畢擬咨行政衙門辦理復經議員李文熙提議得三十人贊成仍作議案刻尚開議將來若何解决雖不能逆料大約容易通過前電各省時本擬在資政院上陳請書嗣經約會各省鹽商之有他事在京者詳細研究查院章第二十六條陳請事件載有其經審查批駁 
 
 

Page 6

 
 
者在本會期内不得再行投遞或另向他處投遞一項因此遲疑不敢輕易上書兹將禀稿寄呈查閱以後如何消息自應繼續奉聞更願不時賜函指示方針用匡不逮再者此時未奉批示本可稍安勿躁惟事體重大上關國稅正供下繫生命財産應如何進行敝綱同人難於獨斷如蒙各本省公舉代表來津籌商一切藉以聯合團體尤於大局多所裨益肅此奉佈敬請公安蘆綱同人公啓 
[京師近事]  
　　農工商部前會咨行晋撫請飭蒲州府將永濟等屬所産煤礦詳細查勘設法集股開採以供將來同蒲行車之用現尚未接咨覆因於日昨復經咨催以便迅速查覆籌擬辦法俾免利棄於地 
　　自資政開後政府懾於民黨之氣熖日謀所以抵制之於是政府派之議員乃有組織政府機關報之議聞主其事者爲汪榮寳陸宗輿及一般與政府有淵源之人所籌股本甚爲豐足現巳集有二十餘萬兩之多其主筆者爲素來辦報之某某兩君其報名爲囗囗日報巳於民政部存案届時與民黨機關報挑戰定有一番鉅觀也 
　　奉天鹽運使熊希齡日前有條陳一件呈遞鹽政處探係條陳整頓全國鹽政辦法大指謂整頓鹽政必須廢去鹽商改爲就塲征稅每年可獲四午萬惟此利於國家利於竈户而不利鹽商洋洋數千言均爲整頓鹽政之要點未悉督辦大臣能採擇施行否 
　　理藩部近議新官制施行後即將事務輕簡之理刑徠遠兩司一律裁撤另添殖産邊衛兩司辦理一切要政惟該司人員無論满漢須經考試後方可任用 
　　聞政府現爲節省經費起見議將全國各官立學校敎員薪金一律八折支銷准明年由京師辦起然後漸次推及各省京師大學現亦巳决定照辦 
　　南洋華僑代表田君桐於日昨來京徧謁外務部農工商部各堂官陳述該埠華僑被荷國虐待各情力懇該兩部設法保護又往謁學部各堂懇請派員到該埠籌辦華僑學堂 
　　樞府近因德國皇太子將次游歷來華本年濤貝勒考查過德時頗蒙該國異常欵待此次德太子來遊不可不格外歡迎以聯與國除將集靈囿地方工程從速趕造以備賓館外所有一切陳設俱選用吾國上等古玩一概不用洋式裝飾各部衙門預派熟諳外交禮節人員以便臨時招待民政部更特派前充駐德參贊内城總廳行政處僉事馮玉潛觀察專司招待事宜凡德太子所經各馬路預爲修築平坦并舖黄土郵傳部又飭京奉京漢各路特造花車以備太子乘座一切欵待禮節均按本國皇禮現在各該衙門預備接待頗形忙碌 
　　樞垣近日來連次籌議新内官制辦法聞一切大綱巳經具有端倪惟内務府制其中關係於皇室御用之處甚多如何裁訂尚未籌有相當辦法聞日前提議時有主張改成專部者有主張不成專部仍從府制者磋商良久迄未决定擬仍須詳細會議 
時評 
　　其一 
　　勇哉東督。偉哉。東三省之人民。　 
　　於國會風雲。消散澌滅之。時而東督與其人民。猶激昻忼慨。百折不回。作第四次之。繼續請願不可謂非。中國前途之。幸矣。　　而回視在京之請願。代表或方。忙碌於請用康梁。或方奔走於權門貴邸。爲個人之運。動又環顧各省之督撫與其人民。或方歡欣鼓舞於三年之縮短。而大開歡祝會。或方懾於諭旨之嚴厲。而不敢引頸長鳴。如若輩者。對於東省之踴躍請願。寗不愧死。 
　　其二　 
　　異哉。憲政館之敷衍憲政。欺罔朝。廷竟至此極也。 
　　今日各省督撫以至府廳州縣。之辦理憲政。其因循草率塗飾耳目者。比比皆是非嚴切查參。大加淘汰。不足以寒若輩之膽乃憲。政館於調查各。省憲政一事。初則僅。派三數館員。分赴各省。而此三數館。員則相率視爲例差。除酬。應官塲外。不聞有切實密。查以自盡其職務者。及調查旣竣。則又草。草報告。而憲政館。之王大臣。則又草草據以入奏。夫以各省之廣。官吏之多。而僅僅奏。參此三數人員。又安足以作若輩之棒。喝也哉。 
　　嗚呼。彼被參革。職之三數人員何其不幸之甚也。 
　　其三 
　　近日資政院所注目之事。一爲剪髮問題。一爲刑律問題。夫剪髮議案。與新刑律案。皆經多數議員賛成者也。而彼少數之守舊頑錮黨猶堅持反對。期期以爲不可。 
　　記者曰。今反對剪髮者。巳倡議將設保辫會矣。彼反對新刑律者。何不設一保存舊刑律會。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[順直禁烟分會成立大會兩紀天津] 　○初三日午後順直禁烟分會諸同志借南開私立第一中學堂開成立大會官紳學報工商各界到者約及千人禮堂座位巳满後到者竟無插足地（凡是日到會簽名以及從前來函贊成者統認爲爲員）會塲由張伯苓嚴約敏宋則久華午勤周少熙諸君照料一切丁子良温支英沈虎臣諸君爲臨時書記三點開會首由張伯苓登台報告一切舉諮議局議長閻瑞庭爲臨時會長次閻議長登台演說又次張伯苓登台演說並宣讀擬訂之簡章是否合宜公同討論許久次又選舉任事各職員初擬薦舉法各舉所知嗣沈虎臣等發議宜先儘發起諸人舉爲職員以次再爲推薦衆贊成於是將發起諸君姓名書於粉版上丁義華張伯苓胡玉蓀吳芷州劉伯年嚴範蓀丁子良杜竹軒宋則久仲子鳳任星聯紀管涔嚴約敏王夢臣華午勤周少熙王厚齋朱藎臣王叔屹沈虎臣梁著鄉錢金聲郭宗漢閻春台李致道錢仲彩共二十六人繼又由發起諸人公舉者爲袁靜庵王竹林温支英王伯臣梁庭華李玉蓀王邦屏顧叔度張其密寗喻齋張紹山宋楨辛仲英潘雲巢王少連李芹洲林墨卿李子久周敬侯李桐崗等二十人繼又由衆會員公舉者爲曹潤田張靜宜劉少垣楊熙如張雲洲韓錫璋邢懋德黄雲樵徐連山姚君涵沈連和等十一人以上共五十七員皆公舉爲職員凡認爲職員者每星期内開職員會一次必須到會擔負職任如有事故不願擔認者須來函聲明以便由會員中再行選補次又公舉張伯苓爲會長宋則久爲副會長次由温支英報告近日收入之捐欵及王袁工觀察當日捐入之欵衆皆鼓掌次又由禁烟局總辦袁靜庵登台演說商會總理王竹林登臺演說皆言簡意賅痛快淋漓鼓掌之聲不絶於耳至五點半鐘演說始畢會長宣告閉會聞是日認捐經費者頗爲踴躍王竹林捐助一百兩袁靜庵捐助二百元迨宣告後當塲認捐者則有三五元或一二元不等皆爭前恐後云 
　　初五日晚該會又在南開私立中學堂開職員會籌議内部辦法除職員全體到會外並有來賓多人於八鐘開會决定分設六部一編輯部二書記部三會計部四調查部五交際部六庶務部各部分配職員用薦舉自認兩法（一人可兼任二三部）兹將各部分配之職員録下　編輯部嚴範蓀顧叔度辛仲英梁子春杜竹軒邵玉華丁子良劉伯年　書記部分華文英文兩門（華文）陳澤圃王輔三劉漸逵嚴約敏（英文）丁義華伍星聯王夢臣　會計部華午晴沈虎臣紀管涔劉蘭軒　調查部李芹洲邢辛農温支英周敏侯寗喻齋韓錫璋宋維周劉少垣徐𢡟岩張雲洲田星北沈連合張退安楊熙如　交際部王伯辰沈省三曹潤田沈虎臣張退安李玉孫邢辛農王輔三辛仲英　庶務部張紹山姚君涵郭東潮劉翊廷隨由王竹林起立謂辦事須以經費爲重要問題應别設一籌欵部其部員可由衆人自認衆贊成當又舉定籌欵部部員九人分投籌辦其姓名録下　王竹林李桐岡李芹洲徐懋岩王叔屹陳澤圃劉伯年韓錫璋姚君涵王少蓮部員舉定後當塲議定赶擬組織各州縣分會章程於初七日晚假議事會塲開職員會討論此項章程以使定稿定於初十日下午二點鐘仍假議事會塲開正式大會以速進行並决定此後即以南開中學堂爲事務所每逢會期卽借用議事會塲爲會所云 
[哀哉满洲里罹疫之華人黑龍江] 　○满洲里俄人近因戒防鼠疫將華人圈入瓦罐車　每車自二十名至三十名不等每名日給白麫一甫子半（即十八兩）白米四兩俄兵管車者設有頭目多人竟將麵米扣留十分之三以致車内病人多苦不飽甚有因而餓死者現在俄商會之十八家中國商號巳向理事會陳說 
　　瓦罐車内病民日前一夜又斃華人十名前數夜斃命至二三名不等嗟乎吾民何日得免此厄 
　　哈爾濱秦家崗西何家溝地方俄國病栅（病栅二字係由俄語譯出即防疫處所）停有紅色火車二十輛近日拘禁之無病華人共七百二十五名有因在本埠與病人同室而居者有因由他處與病人同車而來者均被拘留查騐必須满五日限期方能釋放 
　　東路各小站近有華工多名因冬寒停工紛紛謀歸各站長因無人檢驗恐其中有染疫者竟一概不准登車現在流落無歸者有數百餘人 
另一函云满洲里自瘟疫發現以來華人因防疫受虐而死者巳三百人數十里間啼飢號寒哀聲徧地不忍聽聞至十月二十二日疫症斷絶人慶更生不意二十四日早四鐘俄又將各街巷口堵塞華人除在俄商會註册十八家不圈外所有各業商人一律驅往車站商民三千餘婦女四十餘踉蹌號哭奔走稍遲鞭箠立下或以鎗剌亂砍俄兵鼓掌大笑至站後解衣驗病裸立荒野至晚十鐘始畢仍趕入瓦罐車當日凍斃者四人死而轉甦者四十餘人婦女赤體懼羞多以手自掩俄兵舉槍暴打祇得埀手僵立（後俄員發給白布一條准圍下體）近十八家巨商鑒此情形特開會議謂華人窘辱至此而官不聞問三千餘同胞非盡死不止議請俄員派人赴站查看應用食物由華人設法供給所費若干全市均攤幸得該俄官許可昨巳實行矣 
[西報譯要]  
　　满洲近事片片録　字林報載初七日東京通信云關東總督大島赴東京時有往謁之者據稱中國現在满洲招募新軍殊爲忙碌蓋華　深 
 
 

Page 11

 
 
疑日本併韓之舉謂爲有圖满之意焉　又日本近在奉天舉行秋操時中國亦欲在彼舉行大操後因日本照會中國謂中日兩軍如起衝突須由中國擔負責任故華官遂罷此舉　新民府逐出之韓人中國巳允償付日洋四千圓本月六號奉天日本總領事巳將此欵分給韓人五十餘名　初八日又函云南满洲鐵路公司擬於明年設立醫學堂一所敎授中國學生　近有撫順所出之煤一百五十　運往横濱查該礦之煤運往横濱者以此爲第一次　中國前議將撫順之煤運至吉林者每百抽稅五釐經長春道與日本總領事會商未妥現由吉撫與該處日領事議决以該煤運赴吉林爲數無幾故並不與日本之出品有所損礙云 
　　英皇召見中國公使　文匯報載十六日倫敦電云英皇巳在培京漢宫召見卸任華使李經方及新任華使劉玉麟 
分類新聞 
政界 
[鄂藩提倡通用浙江龍元武昌] ○浙省茶商聶立富等刻携浙江銀元局鑄造之龍洋一萬餘元來鄂購買茶葉詎非貼水不能通用該商乃具禀鄂藩求示諭武漢商人破除省界一律通用以免虧耗署藩馬方伯以各省製造龍洋原爲便利商民以輔金融之不足兹據該茶商所禀各情不惟不便商民且實阻碍商務殊屬不法昨特出示曉諭武漢各大小茶店及各錢鋪市面一律通用兌換其價值高低均照本省核算不准故爲抑勒以維圜法而恤商艱 
[皖藩實心任事之一斑安慶] 　○皖藩連方伯前次蒞皖未幾以憂去彼都人士頗深歎惋此次舊地重來皖人喜出望外聞方伯視事之日卽向撫院請假無論何人概不接見且一切欵項均不發給惟晝夜在署將舊贖悉心查閱務得要領日昨印刷局提調張煇進謁方伯時摺呈局中用欵十分困難請欵接濟並請撥給隊勇以資保護當被方伯呵之曰此局是商業性質汝假官塲牌號將民膏民脂供養私人局用安得不窘日此局旣附設署中又誰來搶刼汝要隊勇係何作用於是提筆將摺中所列冗　及小隊一齊勾消張惶恐以退愼重公欵於此己見一斑 
[皖北道籌濟民食政策安慶] 　○皖北道近以皖北水災較重米糧缺乏民食堪慮若不設法補救難濟民食昨特呈請撫院擬將進口米糧免稅三個月所有出口以及境内販運糧食均仍照章征收以重國課而濟民食 
外交 
[增署督尚知堅持國籍條例廣東] 　○粤督前准北海領事照會畧謂龔雩雲係靈山縣人巳入德籍現因在該縣與人控爭産業請飭地方官訊辦等情當以該民何時改籍並未據呈報出籍碍難照德屬民辦理駁復去後兹復接該領事照會内稱查該民之父龔學海本生長在本國地方其祖父母亦均早巳屬隸德民何况龔雩雲純然德屬民人自不待言其原未入中國籍何有出籍之說而該民國籍即與本領事無異自無庸按條例辦理且此項條例本國政府並未允准本領事并未奉上憲飭遵明文更無所用其置議云云增督准此現再駁復謂查中國國家頒行條例係中國自有主權斷無須由貴國政府允行之理亦無須貴領事官置議惟龔雩雲國籍旣係與貴領事官無異何以該商又在縣屬與人控爭産業按照條約德商祇得在通商口岸貿易永租舖屋居住不得在内地有所置産業候本部堂查明該商在縣屬與何人互爭産業若一經查出該商確有産業自當仍照華民辦理等情巳抄稿行知該地方官迅速查明禀復矣 
軍界 
[申明私梟拒捕格殺勿論之軍令鎭江] 　○江督張制軍近聞淮南北各路私販逐隊成羣明目張胆無所顧忌一遇營勇不服查拿往往動輒恃衆拒捕並敢携鎗放彈如對敵然大爲震怒以私梟拒捕例准格殺勿論除札行蘇提法司分别移行淮揚海各府州縣遵照外一面飛飭駐鎭新勝水陸緝私各營曁兩淮緝私各統領迅速切實辦理 
[鎭道辦理冬防之嚴密鎭江] 　○署鎭道陳子聲觀察以現届冬令亟宜舉辦冬防况饑民紛紛南下恐有匪徒混迹其間滋生事端特咨商駐鎭巡防隊統領陸如仙協戎撥派勇隊分駐要隘以資防堵其駐紥地方共分八處一大覺寺一張王廟一城隍山一德星宫一官塘橋一高資鎭一三里崗一京峴山 
[位置海軍機關學生之籌商武昌] 　○鄂省陸軍特别學堂附設海軍機關班學生卒業後因無事位置派在兵工厰見習學非所用前由鄂督電商海軍處擬將該生送入南洋海軍學堂附學在案兹准海軍部復電以鄂省機關生擬撥入江南學堂一事經本部電商江督兹准復電稱奉震電飭據海軍學堂蔣監督禀復鄂省機關生該堂因齋房講堂不敷分佈礙難照收各生學習有年藝術定巳純熟棄之殊覺可惜不如分撥各省機器官厰兼習各藝將來海軍各艦如有需用機匠之時隨時察看傳補則前此之敎育將不至廢棄後此之出路亦尚無相妨等情乞察照核辦等因本部現巳電詢江南船廠能否容納俟復到再以電聞云云至與機關班同時卒業之海軍駕駛班各生前因要求派事據堂不出經鄂督將該生等分派各巡防隊差遣每月給薪餉八兩兹該卒業生方策等因聞傳言云海軍部添設港口需人在即昨特禀懇鄂督給予咨文以憑赴部投効鄂督以該生旣經派在防營自應勤厥職務何得見異思遷况海軍部尚未議定添設港口此時即令咨送仍歸無效似此要求無厭特批斥不准以免澆凟 
[兵備處呈請秋操奬勵新軍杭州] 　○浙省兵備處日前呈請浙撫謂浙省新軍此次在海寗州地方自行演習正值天氣驟寒風雨交作各將校指揮活潑始終無倦各目兵奮勇耐勞頗有精神初次演習成績巳著足見平日操練得法擬請略加奬賞以資鼓勵所有兩標六營每營奬洋一百圓馬砲工各隊共奬洋一百圓陸軍警察隊奬洋十六圓請飭藩司發交四十一協楊統領查收轉給 
學務 
[翼中女學運動會詳情無錫] 　○無錫翼中女學於本月十四日開冬季運動會巳詳前報兹悉是日運動秩序共分四十節一開會歌二歡迎歌三三人三球竿四直竿操五恢復疆土六四人木環七啞鈴操八綴棉競爭九球竿十彩圈操十一方舞（斯夸挨堂司）十二啞鈴操十三童 
 
 

Page 12

 
 
舞十四歡視國會十五二人一球竿十六徒手操十七朗酸斯十八二人二球竿十九女界自由權二十烹飪競爭（持螯賞菊）二一執旗操二二競算（比例）二三競算（命分）二四對舞（孔缺來堂司）二五最新木環操二六雄飛世界二七競畫二八競畫二九縫級競爭三十消滅鼠疫二一最新美容術二二五洲一統三三仕女球三四二分間體操三五畫旗競爭三六女子要求選舉權三七曲竿操三八挽回利權三九校歌四十散會歌聞該校由楊女士玉如獨力創辦巳歷三載每年約費千餘金敎員有薛君仲雄鮑君少仲等男女職敎員共十二人學生共百餘人是日運動會會塲分四大部一女學生部二女賓部三男學生部四男賓部幹事糾察招待員共百餘人錫金各校男女生及來賓有七千餘人兩邑令亦到塲觀覽云 
[普通敎育進行之規畫杭州] 　○浙撫增中丞近接學部來咨略云普通司案呈准咨開籌備該省普通敎育事宜表等因並表到部查該省籌備普通敎育事宜小學一項註重整頓巳設之學堂辦法尚無不合惟初等小學待至宣統四年始行推廣高等小學待至宣統六年始行推廣未免太遲初等小學關係最爲重要非逐年增加不足以宏敎育應由該省提學司一面暫照所籌各節切實進行一面將擴充小學提前辦法詳晰籌定以收　日程功之效至各府中學堂該省是否遵章設齊表内只稱就巳設足者實行整頓並未詳明校數究竟該省現在共有中學若干各校現辦情形如何應飭該司另文聲叙以資考核相應咨行貴撫查照飭遵業經札行提學司知照矣 
實業 
[杭垣商會對於路事之淡膜杭州] 　○浙路總理因言獲咎人心憤激經嘉商會發起要求杭州總會通告七府於七月二十八日開特别大會公舉林式言褚輔成二君爲代表入京爭存商律詎杭總會藉口甬會復文未來遲徊瞻顧音問俱沓致林代表憤而辭職及股東六代表連轡北上詢之該會仍云甬復未來以故褚代表昨又繼續告辭日前該會協理王君湘泉又自京質問始　復云北京大慶元票號轉王湘泉君鑒浙路代表衆意乞公兼任呈文現電甬會復到即寄請稍待事畢速回 
[運漕鎭創設商務分會安徽] 　○含山縣運漕地方爲水陸通衢商務極盛惟商務分會至今未能創設殊不足以維持商政兹經該鎭商董聯合同志集議遵照部章公舉總理擬訂規則設立分會凡遇商務應行應革各事宜均遵章實力提倡俾重商務刻巳禀請勸業道核准轉詳撫台懇予咨部矣 
雜記 
[張文襄又將建石像矣漢口] 　○漢冶萍公司漢陽鐵廠經理人李一琴部郎現以該廠爲南皮張文襄所創建挽回利權不少豐功偉業實堪崇拜爰擬提取公積金在漢陽本廠大冶鐵礦廠萍鄉煤礦廠三處各爲文襄建一石像以表愛戴不忘不忱業巳在上海聘來德國造像技師一名繪定圖形身長三丈聞該技師索價二萬八千金須十個月方能告竣且索每月送薪水六百元李部郎以其索價太巨故尚未訂合同云 
[速記生之厄運何如武昌] 　○湖北諮議局本年開會由資政院派來速記學堂卒業生四人足敷紀録一切之用嗣又派來速記卒業生吳國瑛等五名因無事安插乃派在諮議局候補不給薪水兹該生等以手頭拮据困苦不堪禀懇鄂督撥給薪氷以示體恤瑞制軍以此項薪水須列入諮議局追加預算惟前准部咨尚擬核减諮議局經費現即不能照减亦難陸續追加且畢業者設再絡繹而來諮議局非有大庇寒十之廣厦查資政院原咨及來電云云此項學生似應專交諮議局委用本部堂爲體恤寒畯起見特於札内聲明各官廳有需用該生之時得以酌量調遣將來如由他處調用自應給薪現在所請應勿庸議 
[黄羡欽是否無媿循良耶杭州] 　○金華合屬士紳前湖南綏寗縣知縣黄濟川等日前聯名具禀撫院以金華縣黄令羡欽治行卓著盛德難喧謹略舉政績附呈圖表公懇據情奏奬以勵循良而順輿情各等語到院兹奉中座批飭藩司查黄令羡欽蒞政廉明遇事奮勉紳民頗深愛戴業經本部院於本年五月間奏奉上諭傳旨嘉奬在案所請奏明優奬之處應候酌核辦理仰布政司轉飭金華府即飭該縣傳知士紳知照 
[清談]  
[松江紳界之一蠧物]  
　　松郡今年雖號稱中稔然晨民收入。巳不逮去年之豐。故城鄉各業主之收租普通例。每石納租八斗。或七斗八升獨有刻薄。成家之仇紳等。竟徵至八斗三升。兑價則漲至六。元四五角。稍有拖欠。則輒壓以官勢。（仇姓等向來如此非今年始然）晨民吞聲飲泣。而不敢抗也久矣。竊謂此等刻待佃户。爲地方之一巨蠧地方士紳宜羣起干涉之逼令與大。　一律地方官。長宜嚴。詞訓。　之。而不代爲追欠。如此。始可以。保全。其生命否則將來。必爲鄉民咬死。 
[浙西水利之紙上談]  
　　官吏以牧民。也而今日則專以馭民爲心志。剥民爲事業。其於有益民生關係甚巨之水利。匪曰尚未就緒。即謂設法另嚮。而究。之所設者何法。所就者何緒。窮年莫。殫累世莫究。徒成紙上空談。以相與爲敷。衍因循之政。策如浙省大吏之劄局公議浙西水利。案是。 
　　雖然吾思浙西。吾更。不忘吾蘇。導淮之。議案矣築隄則奏牘紛。陳歸海。則議案絡繹。若曾文正左文。襄之事業。羣將於今日竟其緒者。然至於今。則淡然也。寂然也。而導淮二字之名詞。竟若隨流水秋風以俱近者。嗚呼異矣。 
[紀事　（二）]  
[墨國獨立百年華僑助慶會記]  
　　九月十二號。本京值理接到黄君來電。稱彼等與學生所乘專車。依晚候八時可抵墨悮。同人届時預備馬車十五輛。前往車站迎接無何。前途有。阻值理等候至。十時。該单方到。則見該學生等乘來。之車兩旁。用三。色旗張盖。中央以西文。書中國有美學校數字。車之上則以龍旗墨旗。交加斜豎。甚爲壯觀。計該車偕。來者。内有男學生。二十五女學生四。漢文西班牙文。英文音樂敎習各。一校長監督各。一幹事員二偕來觀會。者五共四十二人下車。後卽馳往。客棧安歇住宿。各值理方握别而歸。翌日爲十三號。停歇一日。 
　　拾肆號爲墨國。獨立　人地打哥舉行紀念禮式。慶典。几各國來賀之兵士與本國各校學生。排隊出游有美校全班學生敎員亦與偕遊是日出。游出學校旗當先。（該校旗係由大埠辦來者。以洋金線綉龍獅配花洋鏡横書西文有美學校直書漢文有美學校四字另有最華麗之頂蓋旗帶最爲大觀）次以二人扛一花圈。各學生戎裝急帽。排隊跟隨。最後則爲。敎員監督。校長。俱皆禮服隨行。是日所經之路。程先由利分馬起首。直落山寛沙市哥街。從皇后正面之大花園。轉左而入天主敎堂之右門。復由左門而。出轉循。皇后正面而過。轉右而經。總督。衙之前。各執鮮花一團。舉趾有則。步伐整齊凌駕乎各國之兵隊。（此爲西報訪事對我國譚代辦面贊者也。）因是之故。每到一站。最受歡迎觀者。擊掌如雷。喝彩不絶于耳。甚有以花毬抛擲者。當經過皇宫時則總統與各部大。臣列坐二樓窗外。華童經過時。各舉手以軍。禮賀之。該總統與各大臣。俱皆回禮作答。并鼓掌贊羡不置。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政館奏遵限考核京外各衙門第三年]  
[第一次籌備憲政成績摺（四續）]  
　　吉林除省城及長春成立最早外如延吉等處均於上年成立依　寗安濱江三埠現巳籌欵有著定於本年一律成立黑龍江高等審判及龍江府地方以下各廳巳於上年十月提前成立呼蘭約於九月内開辦綏化府屬欵尚無著直隸天津原辦各廳現均按照法院編制法爲準的妥議改良高等地方兩廳刻巳工竣初級廳亦照章籌設至張家口漸成繁盛現巳派員勘估廣西則稱高等及桂林地方曁臨桂初級各廳内均分設民刑各一庭省城審判檢察各廳巳於六月内一律開辦山西省城審判各廳巳於四月内一律開廳試辦河南所建高等地方及檢察各廳湖北高等地方初級及漢口商埠初級各廳均巳先後工竣此外如山東安徽江蘇江西廣東四川貴州陜西甘肅等省均據報稱刻期赶辦俟修造工竣即行開廳期符部限浙江則稱因經費迭次核减僅將前經動工之初級廳擴充作爲高等併附杭州府地方廳於其内省城應設之仁錢初級二廳及拱宸橋商埠酌設之初級一廳現均分别赶造湖南前經奏准展限三個月嗣復改定由長沙府設地方檢察各一廳長善兩縣即免分設並據江蘇奏稱鎭江商埠所設地方初級各一廳巳購置民房修改上海商埠應設各廳祗能就租界外設立巳由臬司會同上海道詳請咨商籌辦此籌備之關乎司法者也以上各項業據京外各衙門臚列奏陳咨報到館臣等竊以籌備憲政其事理則極爲繁賾其期限則遞相賡續臣等綜核歷次奏報各案内往往有籌備在他省之先其始也未嘗無成績之可言馴至日積月累轉致退居人後無他無實力以盾其後其初基未有不墮者臣等歷次辦理考核京外各衙門奏報成績率皆據事直陳並不得以稱述在前或致廻護於後此次臣等督率考核專科各員嚴行比較綜計自治巡警兩項則以四川爲較勝識字學塾一項則以直隸浙江湖北三省人數爲最多審判一項則以奉天吉林黑龍江成立爲較早其餘京外各衙門尚能照章辦理此臣館歷據京外各衙門奏報成績實在考核之情形也至所辦事項究竟能否與奏報相符臣館於第一届考核各省成績摺内聲稱隨時派員抽查等因業於本年夏間派員分赴交通便利如奉天直隸吉林黑龍江山東山西河南江蘇安徽江西湖北浙江福建廣東各省實地調查現巳陸續回京臣等正在彙核容即奏陳請旨辦理以昭實際而重憲政除雲南一省尙未報到擬由臣館電催外所有臣館遵限考核京外各衙門第三年第一次籌辦憲政成績曁補核第二年第二次續辦各緣由理合恭摺具陳伏乞皇上聖鑒訓示謹奏 
本埠新聞 
[滬道飭拿流氓] 　○滬道劉觀察訪悉著名流氓牛皮友根專在城内冒充偵探招摇撞騙昨特嚴諭縣局密查拿辦 
[嚴斥行夥盜用欵項] 　○法租界洋行街郭德順土行夥孫善祥串通同事件弊吞用洋數千元經行主郭瑞庭控奉公堂押追迄巳經年抗不料理前日郭又囑令其子投案請追並稱被吞乙銀内有二千五百兩係潮州會館之存欵萬難含糊須請追交訊之孫一味刁狡堅稱無力料理聶司馬怒甚斥曰爾之欵項係是偷盜應照刑事案辦理與别項錢債不同爾勿夢想幸逃法網前有昌大典當夥陸瑞林亦因監守自盜判押西牢甫届一年遂即瘐斃爾正當年力富强之時不可天良喪盡步陸後塵速宜猛省孫又訴稱妻母處尚有存欵竭力拼湊可得五百金判限七天先交銀一千兩再行核辦 
[購買空盤股票之餘毒] 　○蒲石律師昨至法公堂訴稱華人周萬甫曾托掮客洋人沙美代購股票於三月間竟獲盈餘銀五千兩於是又託代購除將票價劃去外另代周銀二千六百兩後又托購六月期橡皮股票及藍格志股票共一百四十股虧銀一萬七千兩向周索取周忽推稱係是空盤交易堅不承認惟旣是空盤所有初次盈餘銀兩不應收去應請堂上追繳訊之周供盈餘銀兩因是空盤故未收足且定票之後商人亦即轉售他人價銀亦未收到須俟將來收到再行照解惟四月間亦因股東糾葛在英廨涉訟以致店號倒閉巳經破産求察判周交保候再訊奪 
[縣差之可畏如是乎] 　○湖北婦人畢汪氏控董金喜謀斃伊夫畢順雲並價賣伊女案内之證人董福庭由縣保出後因董匿居租界屢傳不到業奉田大令移請公共公廨將董福庭傳案因董係德商用人奉諭退去候再查核在案昨晨復由捕房將董傳至公堂請示董偕洋東投稱畢汪氏控董金喜謀斃伊夫一案由縣傳案作證訊諭交保當由鄭和生保出曾被縣差索去保費洋六七元今實無洋使用不願再到縣堂寳讞員商之德師副領事判董且退候函商上海縣俟復到再核 
[電車撞傷行人] 　○常州人沈學甫年巳花甲向在新閘成都路廣仁善堂爲可事前日上午行經寗波路浙江路轉角被四十六號電車撞倒跌傷頭額等處當由七百三十一號華捕查見將沈車入老閘捕房經捕頭詢知受傷尚輕飭控顧阿根將沈車送該善堂自行醫治 
[批斥荳業公所圖佔公産] 　○滬道劉觀察批米業董事張嘉年禀云都邑名勝之區必應留一寛廣之塲供人游玩廟園各隙地均屬公産從前旣立有石碑永禁侵佔則三穗堂前隙地事同一律何能以分承經管遽行圈進視爲荳業公所一業之産况照路政章程道路祗准放闊不准收狹逋行巳久更不容稍有違背仰上海縣迅遵前批會同總工程局切實禁阻以符定案而順輿情至來禀謂堂前時有流丐賣技演唱花鼓引人聚觀擁擠傾跌如若輩果有違犯警章儘可隨時報明該區警官照章查禁并即傳諭知之圖存原禀抄發　又批邑廟商店古香閣禀云現據張嘉年來禀巳批縣切實禁阻圈佔仰上海縣遵照另批辦理原禀抄粘一併抄發 
[縣署押所又起衝突] 　○縣署内外監獄奉諭改造尚未竣工昨有 
 
 

Page 19

 
 
寄押自新所之監犯與所中押犯因爭食起釁大起衝突各用糞桶便壺互相爭鬭當由看役急禀本官因田大令在寗未回卽奉内諭着值日差將在所爭鬭之沈哭寳陳掌全王阿三陳春生等各犯一併帶案候究 
[船户報告遇盜] 　○船户徐秀全昨至縣署報稱小的承裝純華絲廠經絲五担由南潯開行來滬至本邑西鄉三十保五圖内莊家涇地方忽來盜匪十餘人跳至船上將經絲五担及船夥之舖蓋四個又現洋衣服等物悉行搶去求請勘騐當奉内諭委水利廳孫少尹帶同差役前往勘驗 
[限期領取挑膏新照] 　○城自治公所昨日出示云爲佈告事案奉上海縣田照會内開奉蘇省禁烟公所憲札以禁烟要政首重調查各縣設禁烟分公所選舉公正紳董相助爲理等因並奉發章程規則當經遴舉正副董事借官契局爲禁烟分公所並分别照會一面示諭吸户速自赴所報告照會認眞辦理等因並抄粘到本公所正在核辦間復准禁烟分公所來函並小票請爲轉發各區以各吸户領有舊照者可於領照時將舊照倒換新照從前未經領照者概行填給小票儘十一月底查竣交下以憑轉報等因准此查此次調查必須領有執照始可挑膏吸烟各吸户自量一時未能戒盡從前未經領有吸烟牌照者城内赴中區城外赴東南西區報告各領取小票以便彙送禁烟分公所換領新照儘十一月底爲限過期不再補給各吸户切勿自悮 
[比寒足球大勝捷] 　○郵傳部上海高等實業學堂運動素著昨日與約翰大學比賽足球全勝五次各比賽者精神奮發而尤以陸品琳黄灝爲最吾國體育前途不患無人記者謹拭目俟之 
[店夥縱火行竊] 　○鞋匠桑桂林陳金海紀德福同在四川路張蓮青鞋店内爲夥前日串同縱火竊取緞鞋絨靴等物寄匿南市友人處經張查悉報請捕房將三人查獲昨解公堂請究德襄讞商之德裴繙譯官判仍還押候移吊原贓並查明縱火情形於下禮拜六訊辦 
[城内]  
[末路乞憐] ○滬道劉觀察批聶炳奎禀云據禀爾故父在滬供差多年身後蕭索衣棺巳屬借貸旅櫬無力歸還如果情眞殊爲可憫仰上海縣查明具復酌奪 
[親戚挑唆] ○住居城内北張家弄之蕭樹恭與同居之親戚張福堂深夜在家爭閙崗巡勸阻不服蕭即扭張至一路巡局經德正巡官審訊蕭供　與叔母蕭朱氏同居所有家産尚未分派惟叔母撫有螟蛉子蕭樹基亦應分得産業不科有遠房蕭樹菊希圖謀産聽信親戚張福堂夫婦唆使因此與張理論詰之張福堂供詞含混巡官曰爾等家事須邀公正親族調處毋須爭閙惟張福堂旣爲至戚自應解勸不應從中播弄大加申斥而退 
[巡獲賊] ○昨有王阿四手携包裹行經小東門内站崗見其形跡可疑帶回局中經德正巡官訊據供稱係由陸姓家竊來内有銅茶托二十隻小鐵表一只花布兩塊當票七張判押候失主來案再行核奪 
[拐犯病斃] ○拐犯龔甫甫前晚在縣署押所内病故由看役禀奉内詢將　移至頭門白虎殿聽候禀請道憲派委相驗旋由屍妻龔徐氏禀准免驗自行收殮 
[官事] ○護解法官試卷委員雲南補用府經歷劉邦基　改過局委員馬鍾珣　太陽廟巡防局委員汪鴻銓昨均到道禀見　一路巡警分局正巡官德清到道禀謝奉委督催蒲肇河工差 
[南市]  
[私運白硝] ○永利小輪船庖丁魯阿狗昨日肩負白硝一包約二十餘斤在途行走被八號巡士查知違禁拘至工程局未幾又有甬興輪船庖丁李文明亦雇小車運硝五包約二百餘斤解至局中經陳裁判提訊李供此貨由舟山某爆竹店囑託小的在滬北老垃圾橋貽德里官硝局内帶運至金陵　供略同判將硝一併留局着各交保候查明核奪 
[小工兇惡] ○匯德豐駁船小工頭朱學文　運芝麻在大逹馬頭起運忽被小工杜松林（混名小杭州）及孔信甫等乘機割袋偷竊向之喝阻反被紏衆兇毆受傷後有巡士到來一併　至工程局旋在孔處搜出銀飾當票知非安分之徒判孔笞責二百下杜責三百下鎖示馬頭示衆兩天 
[不甘守寡] ○揚州婦人王趙氏昨將寡媳趙氏扭至工程局控稱媳婦不肯守寡聽唆圖逃求究訊之趙氏供年三十一歲因夫故貧迫是以出外傭工判留候伊母具領如果再醮即着繳洋四十元爲氏夫葬費 
[閘北]  
[展限交人] ○宋君賢布廠因收買棲流所工藝塲工人朱根寳竊來之洋紗五包由所董函請四路分局黄正巡官飭提未獲遂將宋之姘婦包阿鳳逮案訊判交保限交宋君賢在案昨日阿鳳復又具禀求請寛限奉批再限三天將宋尋交到案聽候核辦 
[含糊了事] ○張福堂前將東洋車租於顔金生被顔盜賣於潘文和由張尋見扭至四路分局控訴判將車存局候查在案前晚忽有自稱現充三路分局巡長之江北人孫瑞定帶同張潘二人投局禀稱此案巳經巡長從中調處令張償還洋四元請將存案之車給張領回巡官准之 
[男女啜茗] ○崇明人袁阿三昨與某姓婦在川虹路口某茶館吃茶該處崗巡見其形迹可疑將袁拘入四路分局暫押候訊 
[毆辱尊長] ○住居瞿家灣之鄉民徐仁順昨至四路分局控被外甥管阿毛毆打伊妻沈氏求請提究黄正巡官諭徐先赴四路四區控訴候再解究 
[船户違章] ○船户艾金海昨因停船違章由水巡隊將其夥李阿奎拘解四路分局拘留三小時以示薄懲 
[英租界]  
[債臺高築] ○無領事管束洋人君特又名克而興特因欠繳工部局捐欵並欠德商高士活皮酒價銀又欠俄商涉寗貨銀均不清理昨由西探將該洋人傳至公堂　爲追究被告延律師梅吉言到堂代表工部局亦債捕房刑事檢查員上堂　追判被告退去候下禮拜一午後二時半會訊核奪 
[弔查婚帖] ○老閘捕房巳革五百六十九號華捕劉榮根（混名糖食店小開）奸佔江北人張國仁之未婚妻金如意子昨由捕房將劉拘獲與金女併解公堂請究張國仁投稱金女自幼過門爲養媳於光緒三十二年間被妻父金德明帶至上海賣於雉妓院内爲娼今始偵悉控奉閘北巡警局移請將金氏與劉並獲求　嚴究訊之金女供與張素不相識劉供係出資娶來並非私佔判金女與劉分别　候查明於下禮拜六再訊並著張將婚帖呈案候核 
[自應另嫁] ○顧春林之女蘭英自幼許於馬諸氏家爲養媳兹因氏子病故福又將女領回意欲另嫁經氏查悉控奉公廨將顧傳案諭令交保候下禮拜六訊核 
[洋商追欠] ○德商公易控杜順才即楊文元不還贖單銀兩等情昨由包探將杜傳至公堂交保候訊 
[抵單不贖] ○奥婦喬斯登控沈和尚抵單不贖昨由差探將沈傳至公堂諭令交保候訂期會訊 
[質舖收贓] ○永源匯源兩質舖櫃夥陸應生吳辰伯因收質竊賊高阿二之贓物被捕查悉昨將陸吳兩人傳至公堂訊明屬實判各罰洋二十元充公 
[控行竊] ○王受之控陳桂吳小三竊取紅木茶儿等物昨由包探將兩人拘解公堂訊據供稱茶儿等物係因王虧欠工洋自行 
 
 

Page 20

 
 
付當中西官以原告未到諭令陳吳二人且退候傳王到案於下禮拜六質訊 
[不認行竊] ○俞仁林顧來生竊取王張氏吳阿根等衣物由探查獲昨將二人併解公堂訊供不認判押候查明於下禮拜六再訊 
[違背烟禁] ○福建路普慶里五十四號濮桂福九十一號黄阿六兩妓院及月桂里徐永生客棧内均私售燈吃由捕查獲昨將三人傳至公廨訊明判濮黄各罰洋十元充公徐押七天烟具銷燬 
[失於敎養] ○頑童王萬仁張小明子王小三子因串竊洋人德律風箱子及銅器等物由探一併查獲昨解公堂請究判押候補傳收贓人到案於下禮拜六再　 
[姘婦無良] ○李王氏與徐洪泉之父姘識近因徐父病劇忽於前日私取值洋七百餘元之衣箱並帶同伊女李阿珍圖逃被徐查悉報知捕房將氏母女二人拘獲昨解公堂訊實判氏押女所一月女暫留棲流所俟其母期满給領衣箱當堂交徐領回 
[冒探索費] ○殷寳根冒充包探以代查失物爲由向趙根林圖索規費昨由捕房得悉派探將殷拘解公堂訊明屬實判押一月以儆 
[男女串竊] ○張子卿陳永廷王桂軒與婦人揚大寳串竊某洋人燈芯及孫陳氏等之衣物由探將陳等各人與收贓人張鍾林一併查獲解至公堂訊判張鍾林罰洋三十元充公開釋餘人分别押候查辦在案昨日復訊屬實判張子卿押西牢兩年陳押半年王押一年楊婦押女所一月期满均逐出租界 
[乘間串竊] ○四川咱二百三十一號中西首飾店主梁利生控王桂生李浦雨二人以兌飾爲由乘間串竊金飾昨由捕房將王李二人拘解公堂訊明均係過犯判各押兩月期满均逐出租界 
[美租界]  
[霸匿婦女] ○浦東人曹子山昨至捕房報告伊妻葛氏逃至上海今在鄧脫路某西人家尋見向領不放反遭毆逐請爲究辦捕頭命赴公廨禀控 
[俄人欠洋] ○許彩琴昨報捕房稱被茂海路某俄人欠修爐灶洋二十元向討無着請爲追繳捕頭命赴俄領事署控告 
[手鎗何來] ○俞來順昨携手鎗在途行走被二白九十八號印捕拘入捕房押候查辦 
[隊長違章] ○某營隊長黄應龍昨日身穿軍服腰懸指揮刀行經百老匯路被捕拘入捕房經捕頭詢知黄欲乘輪他往從寛開釋 
[傭婦被毆] ○吳王氏在南潯路十四號　西人家帮傭昨投捕房控被洋東毆辱捕頭諭赴該管領事署控訴 
[法租界]  
[窮極無聊] ○金寳初控朱春江不還存洋二百元經公堂迭次訊追判令保人陸順發與朱各交洋一百元在案兹陸巳遵交朱仍挺押昨又提訊朱稱實無産業可變求恩寛恕聶司馬商之西官姑寛開釋並諭原告如查明被告尚有家産繼再禀請核示 
[交保料理] ○三泰外國蔬菜店主施純英虧欠大昌洋行貨銀一百七十餘兩控奉公堂提訊施供店巳閉歇惟查此店實由伯父與張文才合開須令張帮仝料理判施交保出外自行理處 
海上閒談 
　　英美租界請減房租之問題未經解决。而南市與法界之請求又起。夫自英美租界求减租金以來。巳歷數月矣。其力巳盡。其計巳窮。然而隔牆哀鳴。各房東猶可爲佯若不聞也。者故此事終不得其要領。記者謂宜用直接。手叚以交涉之。由租户全體推舉代表數人。或由事務所出名。筵請各房。東直接聚商。將種種困苦情形。與其减否之利害。面陳於各房東。之前。此時各房東旣迫於大義。又碍於見面之情意。自必無詞推。諉而容有逹到目的之一日。否則。日日呼號。雖聲嘶力竭無當也。 
來函 
　　愼食衛生會來函 
　　啓者本會仍於十七日即本星期兩句鐘在愛文義路一百號伍侍郎寓所開第八次會議並不改期因前章程誤刋十七爲十九合亟更正再伍會長並未進京特此佈聞又上次巳有女賓蒞會本會一體接待屢接函詢附此統覆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[農工商部四五等議員李厚祐葉璋呈資政院說帖（續）] 　　據浙路代表弟一次謁見郵傳部問答沈侍郎云本年二月間英公司巳向外部提議廢合同借欵存倫敦滙豐銀行郵傳部無權提取是一方面英公司願廢合同一方面浙人願廢章程然則所不願廢者獨有郵傳部獨有郵傳部之鐵路局長梁士詒耳又據浙路代表第二次謁見郵傳部問答盛侍郎云章程理應作廢從前奏稱草議應廢今日又面稱章程應廢然則謂不應廢者獨鐵路局長梁士詒耳道路藉藉均謂鐵路局欵項虧挪甚巨滬杭甬之欵實由梁士詒在倫敦挪移顯係郵傳部不負責任聽鐵路局上下其手利歸於個人害及於全國人民雖有担任納稅之義務安有爲鐵路局長個人擔任虧耗之理由浙人巳身被切膚之痛不指其害該部有借無還勢必借欵盡而全國鐵路亦與俱盡所以喋喋者爲大局不僅爲浙人也抑厚祐與璋等之在浙路所受之痛視尋常有更甚者浙路巳及一千萬除副理劉錦藻外璋　爲最大數之股東即厚祐并家族計所附所勸亦居大宗初以鐵路爲國家主權土地權之所繫仰體先帝提倡之德意總理湯壽潛等甚至枵腹以爲之故感奮附股市面雖緊而各盡其義務豈眞無業可營必投巨資以希郵傳部之奬勵不敢望奬勵也但不過事侵壓方將竭蹶以竣全浙之　杭甬共六七百里何足以難浙人該部正恐集股愈多借欵愈少忽風忽潮如煎如熬遵旨附股而恐恐焉慮大禍之至自食趨公而革職且不准干預路事今將立憲而進於帝國主義該部倒行逆施不第全國解體亦慮外人騰笑非荷鈞院轉逹寃抑請皇上赫然震怒鐵路局一日不澈查梁士詒一日不去職全國之虧耗無所終極在外人以鐵路自强中國且以鐵路自戕而浙人之寃抑猶其小焉者矣尤有說焉厚祐與璋均浙之寗波人也象山港於光緒三十三年夏間前浙江撫臣張曾敭奏奉政務處核准上年夏間洵郡王冒暑蒞勘旣奏定爲軍港厚祐曾以自辦之益智中學堂校舍校具餘地等項估值洋銀十萬元禀請作爲海軍學堂幸蒙嘉納浙人方以表海自豪夫軍港必顧後路後路展接而至外欵所築之鐵路展接與不展接同有軍港與無軍港同該部旣任交通卽不爲浙路計亦應爲象山軍港計乃百計以破壞浙路者破壞軍港誠不測該部居心何等矣所有借欵章程逾期作廢係恪奉先旨作廢係郵傳部先自作廢浙人惟有遵旨完全商辦與全國人民同守法律奏案緣由謹遵院章第六章第二十五條理合繕具說帖呈請鈞院付議公决施行謹呈 
來稿 
[蒙藏回敎育方針議　（徐敬熙稿）]  
　　蒙藏回敎育急宜籌備固無待言然究以何方針爲進行之依據首當研究者也欲解决此重大問題必先于蒙藏回之與中國關係又中國之與蒙藏回關係兩方面研究而始得正當確實之解决夫蒙藏回之與中國關係固與满漢諸民族同受治于一主權之下以形成亞東一大陸帝國中國之所以自處與外人之所以處中國蒙藏回固不能舍中國别自成其所謂蒙藏回中國亦不能舍蒙藏回又有所謂中國故國家主義奉爲有一無二方針以進行順之則治背之則亂居之則安舍之則危也持此以語　藏回行政方針則同化主義爲國家主義之所自出再持此以語蒙藏回敎育行政方針則語文統一又爲同化主義之所有事一以政治言之語文統一爲國家結合要素一室之中豈容胡越異語蒙藏回之于中國猶一室也無論中國之于蒙藏回關係斷不容蒙藏回各語其語各文其文致啓異日四分五裂之兆即以蒙藏回之于中國關係言之言語不通情意各異永無融合之日弊一條敎號令語文既殊解釋亦異弊二國會成立語文齟齬選舉權利享受者尠弊三以外來政治上之紛擾者猶難縷述再以敎育言之欲以蒙藏回文敎授勢不得不造就蒙藏回文師範是于陶鑄蒙藏回人以先多一陶鑄蒙藏回以外之人之迂徑耗財費時所喪不貲且以間接敎授所得効果以視直接敎授所得効果其差異不可以道里計况國家根本上敎育其最重者國民敎育國民敎育乃養成完全國民資格而語文統一又其最也或疑蒙藏回類多游牧民族興學之初欲其語文統一情形不無窒礙然游牧民族興學之難别爲問題非語文關係今即不以國文國語其餘他科敎授豈能遽信其易如反掌况内屬蒙旗同化者多外屬蒙旗以迄藏回亦有由駐防大臣設立初級師範學堂及兩等小學堂國語講習所亦復不少皆以國文國語敎授今忽令其易爲蒙藏回文政令豈容歧異或又取折衷主義謂先以蒙藏回文敎授後以國文敎授不知國民敎育正在初等敎育之時不于此時統一其語文初等以後即非國權所能强迫且先入者爲主前賢有言成人在始敎育初基烏可弗愼故謂先以國文後以蒙藏回文則可謂先以蒙藏回文後以國文則不可必欲折衷至當與其謂以蒙藏回文爲主母寗謂以蒙藏回文爲輔也此以敎育上言之而語文尤不容以不統一也然此第舉其大端而言之耳他如雜居貿易婚姻等類人民與人民相互關係語文之當統一更僕難數方針旣定而後可言籌備之道一爲學校敎育一面先設外藩學堂于京師令蒙藏回子弟來習師範法政實業等科爲異日謀完全敎育地步一面通飭邊外廣設初等小學其敎授法通用國文國語限初等小學前四學期輔以蒙藏回文又令其别設師範講習所及國語講習所以輔學校力之有所未逮故國家不興敎育則巳敎一國民卽當收一國民之效此定理也二爲學校外敎育專爲游牧部落集散無常之民而設由部編譯漢蒙藏回文合璧體勒爲簡易讀本及白話册報進以國民所必要之智識俾其于學校外亦可受相當之敎育是亦敎育上補助之一法也當今憲政誕生國家主義一以促進立憲國民之精神一以範圍立憲國民之意志蒙藏回行政方針皆當取同化主義而語文統一尤爲敎育上基礎至論蒙藏回文亦有研究價值請俟諸文學上專門研究而非所語于初等敎育時也 
小說 
[義俠小說盜俠　（二十八）]  
 
 

Page 27

 
 
凡地球上之人類。嗜好風俗雖殊。悲喜之感情則一。坐視其至愛之情人。入於仇敵之手。而束手不能救。天下悲凉之事。蓋無過於此者矣。在堯克歇萊之林中有一少年之壯士佩刀挾弓矢仰面　咍時夕陽西墜日光之倒影返射林中。映此克。萊茵。河之河水。絲絲縷。縷摇動不巳。林中多數之歸鳥。振翼而鳴。格傑可聽。此少年之壯士。見歸鳥旋轉於大林之上。則張弓彀矢注之。弦聲一鳴。毛羽紛飛而墜。一時之頃。鳥之飲羽而殞者多至數十。從者奔而取鳥。悉納諸巨囊之中。此壯士昻首四顧目光愀然。且頓足切齒。力握其拳。似有所恨讀者諸公。當知魯賓阿德。今日情景之難堪矣。如是懑恨之。事較諸。死别生離。尤爲苦酷。以魯賓阿德之英雄。安能忍此。計非立决仇人之。脰者。即引刀自。剚耳。然魯賓阿德深體羅蘭之意。强忍不發。惟輾轉自恨。椎胸不巳。懑極無可爲計。則挾弓矢。至克萊茵河畔。力取羣鳥。以解心房之摧挫。似此天上之飛鳥。即爲腦門豆。貴族所化射得。一鳥即似死一腦。門豆人。自日中至於日昃。得禽至夥。魯賓阿德見。日色巳暮。始怏怏而返晚饍之。頃喉吻中似有物爲。梗咽不能進。遽起入寢室閉户而臥。然侍皆猶聞室中。魯賓阿德之履聲。自夜逹曉。未嘗少止。距此事之六月。魯賓阿德大病初愈。面上猶作慘白色。獨坐書室之中。面向窗外之草地。若有所思。其所思爲何事。他人雖不之知。而著者則知之。蓋魯賓阿德。自羅蘭嫁後。長日咄咄自語。深念羅蘭。而羅蘭之小影。亦長日深印於魯賓阿德之腦中。彷彿間似見一藍睛金。髮之女郎。凝笑注視。匿電光之一瞥。即又不見。 
國外新聞 
[大西洋小島之暴動] 　○十五日倫敦電云據買台拉芬乞爾電稱昨夜阿淑爾斯島桑塔克納兹忽起暴動當時官軍曾開鎗驅逐亂民現有暴動人二十名巳覊押獄中 
[土爾其暴動續誌] 　○十五日倫敦電云據桀納賽萊姆電稱西十二月十二號所報培毒印暴動似較前所述益形猖獗其暴動原由係因士兵欲圖查搜居民軍裝民人不服乃舉號以攻士兵奪獲大砲十六尊戕害政府官員多人 
[德國戰艦互撞] 　○十五日倫敦電云德國戰艦伊爾薩斯號與虚韋班號在基爾灣互撞聞伊爾薩斯號撞裂大砲兩尊虚韋班號受傷亦重（以上譯字林報） 
[美國陸軍大臣之報告] 　○十六日鈕約電云美總統塔孚脫巳命陸軍部大臣狄金生君收回擬呈國會之報告（該報告陳述美國陸軍防務之單薄）蓋恐該報告宣布後國人將有恐慌並有礙財政之政綱 
[墨西哥軍士被控] 　○十六日鈕約電云墨西哥軍士爲總統狄愛士决戰者現被控殘殺俘囚 
[澳門新總督辭職] 　○十六日澳門電云澳門新總督維逹爾博士業巳辭職前充澳門勘界大臣馬沙都博士之子己繼此任 
[日本武員入印陸軍] 　○十六日倫敦電云日本大使館武隨員某氏巳由倫敦啟程赴英入印度陸軍本部　（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
