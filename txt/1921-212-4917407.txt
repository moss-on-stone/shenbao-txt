# 1921 - 212 - 4917407

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[恐慌之豫言（二）（老圃）]  
　　（爲農商部及地方當局言之） 
　　農商部所爲何事固非代表軍閥爲出席内閣計也亦非專收註册費爲籌欵計也亦非專工留難爲操縱商人計也凡經濟界有恐慌等事農商部當防之於事前及破裂後爲補救之計則已晚矣故緩和恐慌者農商部之專職易言之則凡足以引起恐慌者農商部當預阻之此其應盡之責也 
　　農商部所定之交易所法交易所之開閉皆操縱於農商部此其法未嘗不是然農商部不能行也試問已經註册之交易所是否悉遵交易所法其註册時是否以運動力爲標準藉日不受運動何以一區一所之限制與一所一物品之限制至今不能實行滬上交易所蜂起是否一紙官樣文章即能禁止何以官樣文章之外别無動作同業爭設交易所農商部是否有漁人之意何以不能强制合并强制解散凡此問題農商部當能一一解答此亦應盡之責也 
　　抑更有言者交易所爲農商範圍非軍事機關所應註册交易所爲中國公司非外國官衙所應註册地方當局爲巿面計當協助農商部遏止投機或促進農商部遏止投機此亦應盡之責也 
 
 
 

Page 8

 
 
   
 
 

Page 9

 
 
   
 
 

Page 10

 
 
[命令]  
　　八月六日大總統令財政次長代理部務潘復呈請將潼關監督余詒免去本職余詒准免本職此令 
　　又令任命米材棟爲潼關監督此令 
　　又令國務總理靳雲鵬呈請將秘書廳僉事秦樹忠免去本職應照准此令 
　　又令國務總理靳雲鵬呈請任命李光榛試署秘書廳僉事應照准此令 
　　又令陸軍總長蔡成勲呈請授查燿爲陸軍步兵中校應照准此令 
　　又令陸軍總長蔡成動呈准正藍旗滿洲都統志錡咨請以富明阿王廉陞補印務參領崇峻松煜陞補參領英璞長春陞補副參領德瑛榮秀陞補印務章京均照准此令 
　　又令儒尚沙多給予一等大綬嘉禾章此令 
　　又令吳懸臯晋給二等嘉禾章俞肇桐金富有均晋給三等嘉禾章吳敦義趙子和陳南恭均晋給四等嘉禾章此令　　又令彭超銜晋給三等嘉禾章徐國瑞姚金鏞均給予四等嘉禾章此令 
　　又令胡浩如嶺兆徵均給予三等嘉禾章徐家璞給予四等寶光嘉禾章劉恩廉晋給四等嘉禾章此令 
　　又令郭泰勝晋給三等文虎章張課熙晋給四等文虎章此令 
　　又令石毓琦晉給四等嘉禾章此令 
[國内專電]  
　　北京電　王通電蕭以援師未集不肯進兵元無法維持辭職 
　　北京電　府議明令罷王（七日下午二鐘） 
　　北京電　政府昨晚今晨連接鄂省戰報變化極速憂形於色交參陸處轉曹催援（六日下午二鐘） 
　　北京電　鄂王歌日（五日）通電我軍與敵激戰八晝夜疲困異常鄂已無兵可調蕭耀南到漢多日不肯督師進援靳旅雖已開抵茶菴嶺亦未加入戰鬭占元不敢殘民以保保人地盤業已電請辭職蕭耀南坐鎭武漢必能保桑梓順民治又電據孫傳芳報歌日前線戰鬭愈烈敵軍增加十倍我軍又傷亡官兵二分之一前線動摇危在旦夕等語已飭暫退蒲城以保實力（六日下午七鐘） 
　　北京電　陳光遠電餉彈爲行軍命脈非空言籌撥所能濟事仍請速撥以利戎機（六日下午七鐘） 
　　北京電　陸部因欠餉已至一萬萬以上無術清理議將京外營産全數變賣（六日下午二鐘） 
　　北京電　曹錕派員赴財部坐索直軍開拔費四十萬限今日交現部無以應（六日下午二鐘） 
　　北京電　洛吳電請滬何將扣留桂械移交蕭師何復留在海關未便過問况爲公團監視亦無法偷運（六日下午二鐘） 
　　北京電　張文生電請發欠餉俾編制援鄂軍隊向前方開拔 
　　北京電　赤塔沈領電赤政府因庫恰克復多日中國軍隊尚未前往接防人心浮動恐生誤會使兩國邦交發生枝節照會轉達中央速發大軍往接便赤軍撤退用符前約接收手續亦請規定 
　　北京電　六日閣議（一）都林布署奉天洮昌道尹（二）于駟興調黑敎廳長（三）美日兩國罹災决助賑欵各中幣五萬元（六日下午四鐘） 
　　北京電　浙沈電浙江省憲告成公民激烈氣勢略定盧督屢欲引退足知决心爲國中央倘能虚心與之周旋或可借重自治爲謀統一實現惟粤桂戰後湘鄂風雲復起浙屬新學潮流又將一變請托在野名流政客挽盧勿去並宜早定湘鄂和平辦法大局庶可挽回（六日下午八鐘） 
　　北京電　陳籙電美召太平洋會議事日程大致解决標題旣爲縮減軍備决無更改我國爲軍政棼亂之一應速定出整頓陸海軍案兼定派出席人員惟整軍案先由全國同情始無反對列席代表無論人數多寡亦應舉國同選期與召集會議宗旨相同（六日下午八鐘） 
　　天津電　曹錕電令德州工廠日夜加班趕鑄械彈供給援鄂軍 
　　天津電　熊希齡魚日（六日）南下與長江各省商湘鄂事（以上六日下午十一鐘） 
　　漢口電　王督魚日（六日）午後二時召武陽夏軍警長官到署謂余眷送津决計不幹微（五日）夜已電京請速派員接替在替人未到前武漢治安仍由余負責並諭陳介告領事團勿驚慌（七日上午二鐘） 
　　漢口電　王督調豫軍入城維持治安豫軍司令部設兩湖師範内蕭師九十七團定陽（七日）往紙坊蕭司令部移設文昌門外織布局 
　　漢口電　微（五日）晚鄂軍讓過茶菴嶺守蒲圻縣城通城通山兩邑知事已回省崇陽咸寗嘉魚均告警現蒲圻方面已停戰孫傳芳微晚返省（以上七日下午五鐘） 
[國外專電]  
　　倫敦電　泰晤士報今日載一日人投稿題曰中國之騷亂華盛頓難題之一其文略曰中國之前途何如乎太平洋會議行將召集其骨髓卽爲中國但中國現處於騷亂地位並無中央政府北京政府不能行其命令各省多宣告獨立督軍公然造反他日太平洋大會集議時人將提出問題曰將何以對付之乎英報現已發問曰列强能同意撤除治外法權勢力範圍稅關郵電管理權乎果撤除之則外人生命之安寗與財政商業之穩固將何如乎威爾遜自决主義已引起歐洲埃及印度之大糾紛中國土地完全門户開放機會均等之主義亦必發生同樣紛擾之結果云云此種論調吾邦人讀之不知將作何感想其速作統一南北推翻軍閥之運動如是則吾國在華盛頓大會方可佔勝（四日） 
世界路透電 
[英帝國會議之報告]  
　　五日倫敦電官塲發表帝國大會經過之簡略報告謂對外政策之討論最有結果各方面對於主要方針意見一致並深知帝國宜注重在外事上之一致了解與共同行動英國以外事消息通告各殖民地之方法曾經審愼考慮各方面意見皆以爲海外代表苟不時與帝政府接洽共商定應行之道則帝國政策不能充分代表民意此次會議之價值爲與會者全體所深悉故主張應時常召集同樣會議大會議定帝國各部對於賠欵之支配法以百分計算英國得八八·八五小殖民地○·八○加拿大與澳洲各四·五五紐絲綸○·七五南斐○·六○紐芳蘭○·一○印度一·二○至於英屬印人在帝國中之地位則有下述之决議案「本會承認英帝國各部各享有全權以支配其本部人民之組合而限制任何他部人民之移入但印度爲帝國内平等份子之地位與英屬印人在帝國他處不能合法安居之事實本會認此二者剌謬不合故爲鞏固帝國團體起見本會之意以爲宜承認此種印人有公民之權」南斐代表因南斐聯邦之大部分有特殊情形故聲明不能接受此議案之歉忱印度代表致詞極注意於印人在南斐之地位希望印度與南斐間之磋商早獲更美滿之結果大會雖甚重視帝國各部間之時常商榷將來交通改良各方面即可隨意互徵意見但大會對於一九一七年帝國戰事大會所提議召集之憲法大會一層則决定不開此會以無益可得也惟大會中發表一種意見以爲殖民地首相應以每年會議一次爲目的最後一條議决案係殖民地對於英相等表示謝忱並聲明此次大會已澄清國事與外交上共同行動之方針且已格外固定帝國各部人民之自由合作 
[俄饑賑災記]  
　　六日巴黎電波蘭黨魁柯方蒂氏擬往倫敦但駐法英使署奉政府命不照給護照 
　　六日倫敦電現在倫敦之俄代表今日見英相喬治氏言俄國災情英政府所擬振濟方法内有將接濟出口貿易金融辦法推用於俄國一層 
　　六日日内瓦電萬國紅十字會發出請書定本月十六日開會擬組織國際總機關辦理俄國散賑事宜 
　　六日華沙電波蘭政府决計加入美國賀佛氏之俄災賑濟會 
　　六日倫敦電勞農俄國外交總長通告各國政府謂俄政府願接受任何方面之賑助不問現有之政治關係政府承認有災之省其數有十計其人民都一千八百萬天氣亢旱農事無收或收百分之十至十五减半口糧以養災民亦須需外食一百萬噸始能維持災民並無騷擾舉動 
　　七日倫敦電前俄皇之姪阿爾登堡親王投稿報紙爲俄國一千八百萬災民乞賑謂災疫相侵困苦已極際此時局一切政治觀念務宜擱置 
[英工商界與罷工影響]  
　　六日倫敦電　孟郤斯德著名商行賴倫德父子公司發表週年報告内稱最近六個月内損失英金一百二十六萬三千鎊近來商業暴落之影響於此可見一斑 
　　六日倫敦電　煤礦罷工風潮全息後失業人數漸見减少現與七月初相較失業者已减少三十八萬六千人 
[西班牙之摩洛哥軍]  
　　六日倫敦電西班牙京城來電稱摩洛哥西軍今雖戰敗但深信可以恢復所失之土地惟據巴黎消息近由伐倫西亞開往摩洛哥之運兵船一艘船中所載新兵曾譁曾譁經驅逐艦兩艘壓平之目下運兵船渡地中海者現均由護送之驅逐艦駕砲向之 
　　六日瑪德里電摩洛哥時局已引起西班牙之内閣風潮豫料摩拉氏將組織新内閣 
[各國近事記]  
　　六日倫敦電據有責任日人方面消息英國對於華盛頓會議之熱心與公允雖經衆承認然仍有一種意見不以美國建議爲然蓋美國建議在理想上雖可視爲受各國之完全贊成但恐未必能收實際之效果據謂此乃日人對於華盛頓會議所抱之意見 
　　六日倫敦電政府决議無條件開釋在拘禁中之新芬黨國會議員蓋依從首相約言竭力利便現所進行謀求和局之計畫也 
　　六日巴黎電　君士坦丁電稱土耳其國民黨已决議委棄案哥拉 
　　六日倫敦電大阪商船會社之蘇門答臘丸前傳在泊里姆起火今已駛抵阿典 
[太平洋路透電]  
　　六日漢口電王占元已於今晨將政權交讓蕭耀南 
　　六日東京電美國代使今晨照會外相内田伯爵謂太平洋會議定於十一月十一日休戰節日在華盛頓開會日外相已贊成開會日期與地點豫料首相原敬氏回京後日政府將發表正式接受文 
　　七日海參崴電濱海省因春季苦昌行將歉收 
　　七日海參崴電海參崴臨時政府已宣布謝米諾夫氏叛國之罪因謝謀抗政府且與中國匪徒勾結也 
國外要聞 
[德國特約通信（王光祈六月二十五日）]  
　　履行最後通牒與左右兩派 
　　德國政黨左右兩派（左爲新派右爲舊派）之利害旣各有不同故對於履行最後通牒之意見亦因而互異關於此點記者已於前數次通信略爲報告最近一月以來兩派短兵相接愈趨愈激據一般人推測恐在最近期間德國或將發生最激烈之階級戰爭也 
　　德國有大政黨七若以資産階級勞動階級爲分别標準則屬於資産階級者爲（一）國性民黨（二）國民黨（三）民主黨三黨屬於勞動階級者爲（一）社會民主黨（二）獨立社會民主黨（三）共産黨三黨中央黨爲舊敎徒所組織舊敎徒中有資本家有勞動家故中央黨之中亦分左右兩派因而中央黨在德國各大政黨中嘗居於左右調和之地位自革命以來社會民主黨等左派在國内雖大得勢力而國性民黨等右派起而與之相抗其力亦殊不弱左派之武器爲同盟罷工右派之武器爲軍隊爲資本此兩種勢力在德國政治上可謂勢均力敵去年三月軍閥派占領柏林即爲右派暴發之表現今年三月共産黨騷動全國則爲左派暴發之表現然而兩次暴發均未成功不久即歸消滅其原因何在蓋右派三黨雖同係資産階級然國性民黨與國民黨兩黨係主張帝制民主黨則主張共和故資産階級各黨之意見不能歸於一致左派三黨亦然社會民主黨主張重要産業社會化（如礦山國有之類）而獨立社會民主黨與共産黨兩黨則主張一切産業社會化（如一切工業皆歸國有之類）故勞動階級各黨之意見亦不能歸於一致中央黨則調和其間倡言社會主義固不能實行而資本主義亦早已破産吾人當體貼基督愛人之意化除階級以趨平等故該黨領袖愛爾池擺耳改Ｅrzbergn曾提出「國家困難犧牲」案Ｒeichgnotcpfer通過於一九一九年之國民會議若照此案實行則所有德國資本家皆將於無形之中消滅（詳情見後文）總之中央黨欲用一種社會改良主義以化除階級戰爭關於此種緩進政策頗與近來主張持重之社會民主黨有相同之點故年來中央黨與社會民主黨在政治上常常携手自革命後德國政治雖左黨日占優勢而終未能將右黨勢力完全取而代之者實係中央黨與社會民主黨主張緩進有以致之欲以不流血之手段而漸次將右黨之勢力消滅此革命以來迄於今日德國左右兩派相持之情形也 
　　今日則何如協約國致德最後通牒至矣因履行最後通牒而發生資本與勞動兩階級應如何分擔責任之問題矣因分擔責任問題而不得不發生階級戰爭矣所有前次左右兩派相持不下因而趨於緩進之現象至是不能再維持下去矣自獨立社會民主黨重要人物喀乃時Ｇareis被剌後所有左派三黨（社會民主黨獨立社會民主黨共産黨）知事機已迫不能再緩於是互相聯絡各除意見取同一步調以抵制舊派而舊派各黨亦勢逼處此不能不互相結合以抵制新新派月前民主黨主張邀約國民黨加入内閣否則民主黨即自行退出内閣此即爲民主黨與國民黨携手之證至於國性民黨與國民黨則向來宗旨相近其相互結託自不待言故就現在德國政黨變遷之大勢觀之將成爲兩大政黨一曰右黨國性民黨國民黨民主黨屬之一曰左黨社會民主黨獨立社會民主黨共産黨屬之至於中央黨中向來即有左右兩派已如上文所述其所以尚能維持原狀者全恃宗敎相同之一點關係然宗敎關係究不若經濟關係之密切故中央黨之兩派將來不歸於社會民主黨等所組織之左黨必歸於國性民黨等所組織之右黨於是乎德國階級對抗之形勢遂完全明瞭矣此皆最後通牒一紙書之影響也 
　　雖然履行最後通牒何以必引起階級戰爭其故安在或亦爲讀吾通信之諸君急欲相問者也記者現在姑舉兩例以證吾說最後通牒中最重要之問題有二一爲解除軍備問題一爲賠償問題請先言解除軍備問題（未完） 
國内要聞 
[北京通信（吹萬）]  
　　敎育經費之二度恐慌與維持 
　　北京敎潮自調停了結後各方面皆以爲可從此告一結束不謂事隔數日政府即失信用當敎潮未了之前關於敎育經費一項財部輙儘先撥付及了結而後財部迄未撥付一文六月經費本定於七月二十六日發給迨二十六日僅開給支票支票期爲八月一日至期各校派人赴銀行取欵銀行方面謂未得財政部通知且財部亦未將此欵撥存銀行故不能代付校長乃請敎育部與財部交涉結果仍令往支付至二日復派員至銀行支取銀行方面謂已與財部接洽財部令勿付銀行當然不能照付於是敎育界之恐慌又生 
　　當敎潮之初了也各學校皆着手於擴充事業至是遂皆停手而從事於爭敎育經費一面請敎育部與財部交涉六月經費一面請范源濂氏由津來京代爲交涉潘代長告范氏謂敎育費二十二萬本早已籌定於七月底撥存銀行以便開付不意湖北事起軍費急於星火鄂王代表在部坐索復與各銀行接洽知財部有欵即强逼以去而敎育經費二十二萬亦遂爲王所取去以後苟能得一欵項下來即首撥敎育經費必不使敎育復陷於悲境其言亦甚可聽校長等知財部於每月經費恐難如期撥付乃問乃保證國庫劵二百萬仍由范氏代問財部謂尚未印就一經印就即行交與敎育部校長團復與銀行界接洽以二百萬國庫劵抵借欵項銀行方面謂空言以鹽餘作抵仍不能取信必請稽核所洋員簽字方能有效否則國庫劵亦同廢紙校長又請范氏交涉結果如何現尚未悉也 
　　財部與震義銀行所借之欵一千萬義金今日交欵此欵約合華金一百萬校長方面聞訊即請范氏交涉至晚尚無得允許撥欵之訊大約潘氏有欵儘先之說又失約矣敎職員復於今日（五日）上午開會討論關於經費問題之辦法結果以爲宜與調人交涉請調人令政府履行條約當塲推出王兆榮譚熙鴻二君往見調人問以數事（一）四五兩月臨時費財部已撥爲馬鄰翼所移用馬前告各校長謂欵在部中可速往取各校長派人往取而部中謂部庫如洗無欵可付是馬之手段亦同政府專以欺人爲事當責馬從速交出（二）六七兩月經費問題每月經費二十二萬原約由交通部特地别協欵項下撥付六七兩月在交部允與協欵之時期内其欵之已付財部可以無疑胡爲未見撥付是否政府故意不履行條約或財部不顧政府與敎育界之約竟自移用請調人責問政府促履行條約并告以交部協欵按月撥付政府於敎育費不按月撥付政府即爲違約（三）準備金二百萬之國庫劵當速發出此國庫劵之以鹽餘作保當請敎育部有股本而復管理鹽欵之道勝銀行爲中保以後可以之抵借欵項到期不還可由道勝於鹽欵中代扣亦請 
 
 
 

Page 11

 
 
調人與政府交涉調人爲責任問題已允代爲力爭矣敎職員會本爲辭職敎職員臨時機關經費問題解决即告結束現又决定繼續開會權緩解散至於該會前此所調停之北師風潮與清華風潮二事經偵查結果北師事另有原因惟有不管清華事則責在校長仍以敎職員全體名義請汪伯棠與金校長商務令取消前此之辦法業已公函汪伯棠氏請爲交涉如果金氏固執成見則敎育界當有相當之對付也 
[湘鄂軍戰事記]  
　　鄂軍節節敗退沙宜亦已動摇 
　　漢口消息云據軍界消息北軍大隊於三日晨在茶菴嶺與湘軍鏖戰歷三時之久適逢大雨滂沱北軍不諳地勢兼之路滑泥濕南軍善於步履因之北軍大遭挫折茶庵嶺遂被南軍佔領旋由孫傳芳調派大隊援助南軍乃就該地扼守刻下兩軍尚在調集大軍定三日晚再行接戰又據交通界消息是日早六時宋鶴庚所部之第一團長鄭鴻海率領全部即向北軍第一旅孟昭月挑釁孟旅長當命第二團長陳宣愷帶砲兵一連在茶庵嶺附近荆港舖韓家山等處迎戰約戰三小時擊斃北軍團附顧學志砲兵排長任某兵士傷亡一百三十餘名孟旅長聞該團失利又加派第一團二營前往協助鄭團長亦猛力抵禦各有勝負中午時分鄂軍司令夏斗寅所部第二梯團之第三營長杜啓榮率隊向北軍東路音峯嶺繞道金錢腦夾攻陳團長根據地之荆港舖韓家山等又血戰兩小時之久北軍砲兵連長翟連輝先行潰逃無踪所有砲兵均棄械而遁南軍乘勝追擊奪獲山砲四尊砲彈二十七箱陳團長所部兵士見砲兵潰逃遂無鬥志節節敗退荆港舖韓家山等處一時許完全被南軍佔領北軍則退至墨斗山一面呈請孫傳芳總指揮加隊協助蒲圻北軍前敵西路要塞紫金嶺爲蒲圻西路之咽喉駐有劉躍龍之步兵補充團三營防範極周不料三號午十二時宋鶴庚所部騎兵團第一營長關建仁親率全營騎兵盡力攻擊北軍全行敗逃關營長率隊追擊七里許將該營長擊傷甚重兵士傷亡過半奪獲器械甚夥即行佔領紫金嶺嚴密防範一面呈報行營總指揮查照矣 
　　湘鄂兩軍近日在蒲圻所屬羊樓峒方面激戰兩方互有勝負惟湘軍異常奮勇節節進逼而鄂軍所賴以禦敵者惟原有之乾力機關槍九架因鄂軍素用水力機關槍對於此種乾力者不能應用均已完全破壞已於三日運送回省聞前方情形益見緊急湘軍一面進逼蒲圻縣城一面又分路進逼咸寗所屬之汀泗橋勢頗猛烈軍署迭據該處防軍來電告急現正擬再調得力軍隊設法赴前敵阞堵按汀泗而本一要緊車站距武昌鮎鮩套車站僅一百二十里故王占元對此特别注意現已嚴令各機關實行戒備至武漢三鎭更特别戒湘軍攻鄂自二十九開火後逐日交綏北軍防禦本極週密子彈充實而南軍攻擊異常兇猛敢死隊前仆後繼以故趙李橋之頭道火線力不能支孫傳芳遂令各軍退回蒲圻以待援軍聞有山砲二尊被湘軍奪去前日羊樓司一戰潘團長中彈殞命第二混成旅第四團團長劉占標在前方督戰亦被流彈將左足自膝以下擊斷已抬回醫治外傳斃命者誤昨有因照料傷兵返省者談及此次禦敵於蒲圻方面之北軍極無紀律又復均無鬭志每逢出戰官長恒以便衣統率弟兄臨陣旋即不見其人官長去後其弟兄們亦即四處逃避求免危險督隊長官無從查悉即令查知亦莫可如何如此軍紀不敗何待 
　　孔庚自灃州進攻公安與第八師防軍發生劇戰孔氏曾小有挫失乃前日忽又猛力進攻該防軍倉皇迎敵孔氏前部拚命進攻該軍敗退數里孔氏大勝共計獲米三十袋巨砲一尊子彈十餘箱蓋該地爲八師屯駐之地軍實頗多又據岳陽來人云南軍副司令孔庚於三十一日奪取公安八月一日奪取石首北軍聞風逃竄不戰而退現已進逼沙巿與北軍隔江對峙有進趨江陵之勢 
　　川軍前敵總司令但懋辛於八月一日進攻宜昌與北軍趙榮華軍隊大戰三小時之久北軍敗退四十餘里燒營而去宜昌已爲川軍佔據聞但司令入城後即撫慰商民整理秩序（此說確否待查）昨有宜昌返省之某軍官云川總司令劉湘前派兩混成旅來宜初云來宜任務原係保護川商不料近日見湘鄂戰事發生大有喧賓奪主逐我而代之勢我鄂荆宜鎭守使趙榮華氏現正竭力備戰並請餉援以資救助云云 
　　上海日人某通訊社六日漢口電云昨日蒲圻新堤方面之南北軍互以激烈之砲火交戰入夜湖北軍遂大敗敗兵皆陸續向武昌開拔今日督軍署開緊急會議結果武昌之秩序决由蕭耀南維持王占元將退出武昌赴上海又七日漢口電云王督軍擬待中央命令以决去就現在武昌河南軍在城内直隸軍在城外擔任維持秩序 
[鄂戰中之雜訊]  
　　王占元之起身砲王占元見湘軍節節進攻蒲圻失守咸寗方面又非常緊急計程不過百里即可直抵武昌焦灼萬分曾囑官錢局長郭幹卿將從前未經燬去之舊票與現在所印之新票同時發出巿面上已有查出者但均不敢聲張王并於昨日（三日）將所有現欵行李等件一律運出省城統計銀錢箱一百六十口衣物箱八十口行李百餘件聞係運往上海者此後并在工廠内趕造大木箱百餘口裝載各種古董玩器及督鄂九年來之德政紀念品如壽屏壽幛各種對聯及名人字畫等其家眷擬於日内即行離鄂王氏則相機而行昨聞另由漢口謙祥益號兌回數百萬銀洋至由東館陶原籍則王氏之去鄂爲期當不遠矣 
　　潘團長陣亡之追述鄂軍七十二團潘團長守貞日前與湘軍在羊樓司激戰時因夜間率所部兩營赴湘軍大本營偷營以所部一營留守羊樓司其餘兩營皆隨其後不料此種計劃有人報知湘軍湘軍先將步兵一團三面埋伏中留空路潘軍一往直前不知湘軍有備迨行至中路忽被湘軍四面包圍其後路由左右埋伏軍分途抄襲潘團長及所部兩營四面受敵無路可逃被湘軍開砲轟擊死傷殆盡最後只餘軍士五名將潘團長搶回抬運回省其左右兩膀均被湘軍以利刃割下情形甚慘在省醫治無效逝世之後王督甚爲哀悼昨三日與各級軍官在潘氏靈前慟悼良久並以激勵各出戰兵士努力効勞云 
　　王占元槍斃劉英鄂籍舊國會議員劉英字丹書居住漢口法國租界近因湘鄂事起王督特向領事交涉將該員引渡至鄂交由軍法處訊辦此八月二日事也不料引渡之後程漢卿處長略爲訊問一次即予收押對於該員行動究竟有無不軌情事毫未證實王督貿然即以圖謀不軌罪名加之於四日早在軍法處執行槍斃說者謂王占元對於國會議員尚敢如此摧殘倘再不去鄂鄂人無噍類矣 
[湘鄂决戰中之直派動作]  
　　此次湘鄂戰事直派有舉足重輕之勢其態度最可注意保定方面自開對鄂會議後曹錕即派天津鎭守使趙玉珂來京昨日（五日）上午遄赴公府報告會議情形聞其大要（一）認湘軍進攻爲局部之侵犯决不牽涉西南全局（二）此次攻湘以鄂軍及直豫軍爲主力軍其他如奉贛等軍擔任後路（三）疏解鄂省不能解决之一切重大問題俾戰事不使延長（四）向西南各省爲一種正式聲明俾免誤會（五）所有出發援鄂軍隊均歸蕭耀南指揮受鄂王節制（六）此次援鄂軍費定爲二百萬元係由借貸而來决定撙節開支（七）每省軍隊無論數目多寡每軍祗准設司令一員皆聽總司令之指揮又聞曹錕以鄂防危急除已加派二十四師所部一旅開拔赴援外據前方連日軍報似兵力仍嫌不足因於支日急電政府請再由陸部抽調一旅赴鄂協助並以直軍紛紛南下直豫土匪難保不乘機蠢動特令駐正定第十二旅開駐彰德並令第十四旅塡駐正定藉資鎭懾 
　　又據外交方面消息趙恒惕已提出妥協條件六項託某商會代表交付吳佩孚内容如下（一）王占元即日退職孫傳芳宋大霈劉躍龍孟昭月軍隊一律裁撤及曾經兵變之軍隊亦一律裁撤（二）湖北總司令爲何人省長爲何人湘省决不參預但需湖北人民有充分參政權有自治權（三）直隸軍之蕭師張福來之一旅駐鄂湘省無異言但靳旅及趙傑之宏威軍與山東之張克瑶旅均應退出鄂境（四）湘軍完全退保湘境鄂民軍仍駐羊樓司通城一帶（五）南北各省實行召集國民會議先制定自治法進而爲制定憲法（六）召集聯省自治會議於漢口每省公推代表五人解决時局及裁兵案以上六項如蒙贊成即應棄戰言和若北方以王占元一人之關係而令全國鼎沸則湘軍當從川黔滇浙之後以與軍閥相周旋惟公圖之等語聞吳氏對此尚無表示 
[軍事聲中之財政部]  
　　陜西問題發生之後政府已撥未撥之欵共約三百萬征蒙軍費已撥者達六七百萬中央財力已竭突然湖北事變發生各軍援鄂需欵自因之愈多昨據財政部方面云自鄂事發生後中央自五萬起至二十萬止已經撥出七八批約及百萬至目下待撥及急需者計鄂直豫魯贛六省約有一千三百萬上下其中宜急速撥付者計有八百萬且各督軍省長拍電派員非常急切一則謂事關大局非發清欠餉及開拔費不能開拔一則謂軍事倥偬欠餉不發一旦發生與武宜同樣之事變誰負其責蓋其中開拔軍費實占一半面要求發欠餉者實占大一半也聞直曹除領去三四十萬日昨來電請預備百萬王占元及湖北各軍除領去六七十萬刻已來電索餉約及百萬贛督陳光遠因萍鄕緊迫及援鄂問題日昨亦來電謂非一百五十萬不能濟事此外田中玉索六十萬趙倜索五十萬張文生索三十萬其餘如閩熱陜蘇所索之總額亦達二百數十萬連日財政部七拚八凑雖十萬五萬二萬三萬之欵亦且挪移蓋已盡全力爲之故潘代長謂非速發十年公債不足度此難關然銀行公會方面之反對聲浪尚未低落雖經竭力疏通仍須遲延日期有此諸種原因各機關一律停發薪水公費之議將不日見諸實行中秋節前大約各機關將一律不能發薪若湘鄂戰事延長或蒙古仍須進兵財政前途實有不堪設想者聞潘復日昨向明華銀行借到四十萬商業銀行借到三百五十萬佛郎折合不及一百萬元俱已用盡此外分途籌借之欵大小共計四十餘批均尚未有成議 
[張作霖出兵援鄂聲]  
　　奉天消息云蒙邊問題尚未結果湘鄂戰事又相逼而來政府前已來電徵詢張使意見以資挽救兹聞張使昨又電陳政府内容約分數項（一）湘省加兵於鄂無非意在倒王中央應爲王後援（二）豫省須有重兵駐防以免北窺腹背受敵致北省陷於孤立地位（三）必要時奉省可隨時出兵其電中並謂湘兵侵鄂誠由於鄂民之反對王督但王督欲辭職以安民心中央即准王督辭職湘軍能不北犯乎况官長之更動原非輕易後任者果能使兵餉不虧軍隊永不譁變乎何如速下討湘令將趙督拿獲治罪遺缺由政府簡任以平定兩湖之爲愈也云云現聞張使出兵南下之策擬出兩師一旅先令駐紥廊房之奉軍第六旅南下援鄂其駐紥南苑之奉軍第二旅亦令預備南下並已擬定將來該旅開拔後以新添之第九旅接替 
[優林與張作霖之談判]  
　　奉天消息優林到奉後王大中副官長以汽車迎迓入城與張使會議優林所提條件内容如下（一）赤塔政府尊重中國之主權故以無條件歸還庫倫（二）現駐中國領土之赤衛軍一律撤退（三）保障赤衛軍往後不再侵入中國領土（四）中俄遵照從前辦法開始通商中國官府應即承認無論何方均不受條文的束縳優林氏日間入城夜深出城下榻於西大和旅館昨三日張使又派電車三輛到該旅館迎優林等入城並導游東陵至張氏所提對案現尚未悉 
[濱江通訊（鴻）]  
　　張作相過哈紀 
　　蒙事糜爛至此東三省未出一兵征蒙經略使發表後張尚遲疑不决不敢輕進迨中央敦促再三始允親征其實欲報銷已經領到手中之巨額征蒙費自不能不發一卒遺一矢也本埠爲赴滿海各站必由之路自得張將親征並有小駐數日之說乃爲籌備行轅將道尹公署及吉林交涉局騰出大加修葺以俟大帥之惠臨而大街及車站高紥松枝牌樓十餘座曾掛專車十輛專爲往山裏採折松枝之用其鋪張揚厲類若此征蒙軍隊已於上月十五前後陸續出發現皆集中滿洲里計步兵萬餘名騎兵五千名一切招待悉由地方官預爲籌備該軍隊出發時沿途並未下車故亦未聞有何惡名惟滿站於草料一項購置不便馬食草料日需五萬斤以上則辦差者頗爲困難耳張使行期本定上月十八日由奉啓節旋以種種設備未周改期二十三孫吉督於十九來哈候駕街談巷議皆以爲張使素以坐享成功爲能必不肯輕於出馬疑親征之說未必確實然觀於籌備歡迎者之忙碌則又似有可信正於此時忽來恰庫已爲俄新黨佔據之電訊而中止親征之機動又得長江形勢發生變化消息而中止親征之事决并電召孫吳兩督赴奉會議征蒙事件决派總參議張作相先赴滿站相機行事次議由右參議李垣與赤塔政府交涉收回事宜即以集中滿站之奉軍塡防蒙邊此層能否樂觀尚未可知張總參議以八月一日午後六時偕同孫吳兩督抵哈軍警機關政學工商各界均到站歡迎外賓亦有數十人即以預備歡迎經略者歡迎之鐵路局爲尊重征蒙軍起見由機務處長看車頭工務處長看道說者謂此乃俄皇出巡之特例張作相何修得此張等下車後略與各界歡迎人員周旋旋即乘坐摩托車赴吉林交涉局晚餐交通爲之斷絶行人苦之隨從寥寥數員護兵亦無多惟花車之前掛有裝甲車一列當晚十鐘即同吳督北行俟到滿站再籌進行方略恰庫能無條件收回否此時未可預料而沿途籌備歡迎之損失已不在少數矣 
[皖省近事]  
　　六二學潮案内有刀傷四處之學生周肇基於八月一日嘔出瘀血數碗二四五等日連吐不止生命極危是晚地檢廳張檢察官往驗塡具傷單載明委係因重傷瘀血蓄積肺部至今復噴等語查姜高琦因傷斃命戴文秀腦骨已成殘廢今周君又吐血不止垂在旦夕可謂慘矣 
　　五號夜十時許突有自稱監視團程慶福姜笠夫潘惠齋程先達等率領數百人圍攻縣署新任林觀成知事無法制止遂電話請警備隊解散後林至省署精神昏迷語無倫次省長詢其情節林曰老兄吾不知所爲何來旋由政務李廳長令人扶其回署休息聞省長以其受脅迫過甚精神喪失將另委人接替 
　　安慶社刋報經理胡祝如被程慶福控告一案地廳提起公訴今日（六日）午刻該廳宣判處以罰金該報比聲明不服申請上訴 
[南京快信]  
　　旅寗鄂同鄕會電京請速撤王占元以弭戰禍 
　　張文生派李傅業率一旅赴鄂應援昨已由蕪開拔 
　　魯軍旅長張克瑶派杜淮波在浦辦理兵站籌備援鄂軍運輸事宜 
　　鄂豫兩省督長因大小爲災昨均來電乞賑 
　　各縣公民電省控告新當選之省議員資格不合及有嗜好者已有十餘起王省長批令逕向司法衙門依法起訴 
　　江寗旗紳趙培元等呈軍民兩署以旗民生計日蹙亟宜拯濟請予矜卹兩長批云八卦洲事定章由官廳派員管理以杜紛爭所有租收原係專備旗民生計之用此次承恩收回辦理應繳年租雖以四萬八千元爲比額如有盈餘據經聲明仍儘數照繳實與商包情形不同據呈前情究竟該旗民生計處辦理是否妥善八卦洲每年租欵收入究有若干有無弊混特令委季明善切實查明具復以憑核辦 
　　省署昨日牌示現署淮隂縣知事朱光瑩飭赴鹽城縣本任委現代鹽城縣知事趙邦彦署淮隂縣知事又署六合縣知事金彭年因病請假委承審員徐某暫行代理又實業廳呈准委蔣肇灝充省立第二工塲場長王省長委王爲毅兼充省署諮議任用縣知事于景清赴沛縣公署助理一切財廳委錢鵬年赴常熟催追丁漕 
　　駐寗美領事戴偉士昨携眷赴九江牯嶺避暑 
　　財部派楊壽柟來蘇調查財政昨抵寗 
[杭州快信]  
　　杭縣敎育農商各會代表定八日上午在城自治公所取决省選問題計共代表二十一人主張辦選者居多數　　 
　　舊湖屬第三區複選監督鄒可權（浙江薦任職警務處秘書長）昨回省報告已將複選辦竣計選出蔣玉麟凌福鏡等十五人當選 
　　各法團聯合會七日上午開各舊府屬選舉會幹事會到會者唐世濰許倬雲等三十人推許壬主席討論事件如下（一）各法團代表資格依補充條欵規定由各幹事審查免生爭議（二）由事務所登報通告九日上午選舉路遠各屬得展期舉行（三）資格審查確定後先給選舉證憑證入塲換取選舉票（四）未繳會費各縣領取選舉證時補繳 
　　全浙農會聯合會今日（七日）行閉會式附設之憲法研究會准明日成立代表中如爲第三屆省選初選當選人者均不得有選舉及被選舉權 
　　省敎育會七日上午開評議會討論本會選舉省憲法會議員方法决定由評議會選舉須由本人出席以九日上午九時爲選舉時間 
　　杭總商會定十四日下午選舉省憲會議議員 
　　省憲法會議議員黃羣因内部反對者衆已通函辭職 
　　財政廳昨委王岱充海鹽統捐局長朱綸充武康統捐局長王元挺充新巿統捐局長吳琳充雙林統捐局長魏佑孚充菱湖統捐局長 
　　尚有要聞二及地方通信轉入後頁 
雜評一 
[鄂戰局之第一幕（默）]  
　　吳佩孚之派軍援鄂也鄂人紛紛電阻責其援王之非其實受吳佩孚之愚今之鄂人當已恍然悟矣 
　　蕭耀南之率兵赴鄂也王占元盡力歡迎信其有援助之意其實受蕭耀南之愚今則王占元亦已大悟 
　　王占元之兵旣已筋疲力盡援軍又坐觀成敗不肯前進王占元至此已陷於無法應付之地位勢不得不逃觀其致京歌電怨蕭之心見於辭色而在鄂亦爲出走之預備則是驅王第一幕已將告一段落矣惟是驅王之後奉軍凖備南下之師果以不及救援而中止出動否如不中止出動則第二幕之戰事仍將隨之開始鄂人及他方面對於蕭之代王果皆無異言而表示妥協否如尚未能妥協則第二幕之戰事仍恐不能消滅是故吾人之觀戰劇第一幕已歎觀止急欲知第二幕之變化何如也 
 
 
 

Page 12

 
 
國内要聞二 
[京綏路捐局尚無撤銷希望]  
　　京綏路捐局商民死力反對停運半月政府雖有轉圜之意苦無下臺地步而顔世清更聳動政府言商民祇有五分鐘熱度請政府勿遽撤銷詎前日察哈爾都統張景惠又拍致院部通電一件痛陳此捐關係西北商業人民生活上種種問題絶對不能存在洋洋千餘言電末措詞尤爲憤激略言爲地方治安計爲西北大局計應請當機立斷將該捐局即行撤銷以平商憤而維地方如竟不能獲諒釀出事變景惠非但不敢員責亦惟有順從民意暫將捐局先行封閉藉維治安區區之衷尚希亮察特此電達並盼速覆張景惠東印當局接到此電如空中下一霹非常惶恐當即召顔氏會商對付辦法顔沉吟半嚮即言張氏武人頭腦簡單性又貪鄙今竟借此題目欲出風頭討好商民祗須略出手段便可弄之股掌之上可將此捐交其承辦彼必中計政府即由此下臺而商民集矢之的轉歸諸張氏身上况借武人之力此捐當可辦成財政當局其韙其議遂開會决定此捐劃歸張氏管連辦理一俟徵得張氏同意即可發表日來外問所傳財政會議决定撤消此捐即係此誤傳云 
[香港討論蓄婢問題之大會（續）]  
　　楊君又言頃聞主席所說香港賣婢是寫立送帖者與内地之寫立開身契者不同蓋本港例禁買賣人口也惟鄙人之意以爲寫送帖與寫賣契表面雖不同實際則無異其易賣契爲送帖者不過爲規避禁例耳養婢之習實於國家之强弱有關中國地大物博人又至衆何爲一弱至此此無他有人格之人少無人格之人多耳婢女失敎育無學識自由旣被剥奪人格所存者幾何其所生之子女以嫡庶關係不能享平等之權利是亦不能完成其人格是則養婢陃習實足使中國一部份人喪失其人格也國中有此多數奴顔婢膝喪失人格之人其國又安得不弱雖養婢者間亦有送入書塾敎之讀書者然此特少數之又少數耳基於上述之各種原因則婢制之不可復存亦已彰彰明甚矣即爲自已子孫計亦不宜使婢制之復存蓋人不能保其永代殷富今日之子孫雖不爲他人之婢女難保他日之子孫不爲他人之婢女也我旣不願已之子孫作他人之婢女則不當復以他人之子孫作自已婢女若以經濟問題爲言謂中國人生計困難貧家之女有因不能自養至投之深淵者若禁之鬻女是不啻迫之以死此說自表面觀之亦似有理雖然世間之買賣婢女者其立意果眞欲救此無衣無食之弱女哉彼實爲自已便宜計耳蓋彼買婢者以爲僱人作工猶尚有違抗使令之事若婢女則無之也即讓一步言之謂買婢爲救濟貧民係屬於慈善事業不知買婢實乖人道吾人斷不能將此有乖人道之事以作慈善事業抑今日之賣女者豈盡因貧窮所致其因賭敗而賣者亦往往有之故我華人爲本身利害計爲國家體面計皆當將此婢制革除我願諸君從大者遠者著想母從小者近者著想鄙人今敢請主席將意見呈明政府立將婢制革除則造福人羣不鮮次景源印務工社主席勞榮光起言謂英國旣有動議禁止本港養婢吾人極爲贊成即請劉何二紳轉達政府禁絶買賣人口之事次黃錦英顔君裕馮偃修相繼發言其意皆主張革除婢制又次黃廣田起言謂在座諸君各發揮偉論皆以爲養婢在當禁之列鄙人之意則與大衆有異蓋以爲凡事預則立不預則廢無論講到問題如何利害皆當胸有成竹不能一味以口講便算了事今日所討論養婢問題利害相衡尤當思及處置辦法諸君煌煌偉論主張禁絶買賣婢女計誠得矣其如内地之婢女何其如現在本港數萬口之婢女何内地貧民旣有夫婦吾人不能設法阻止令其不行夫婦禮（衆哄堂）若不能阻止則生生不已貧民無錢養育又將如何試問香港現時有養正院收留婢女乎吾人以爲請政府頒行禁例易將來處置婢女難此數萬婢女究竟將來置諸何地試問敎會中人肯擔任贍養此數萬婢女否正說到興高彩烈之際座中有耶敎中人操英語駁之秩序稍亂主席亟摇鈴制止乃以今日討論之問題五條逐一付衆表决（一）養婢者是否係養育以爲妓女主席曰此一條座中如果以我華人爲有此事者請舉手商業維持會司理劉子平大呼曰有認此一條問題者爲龜公誰人肯認龜公即舉手）座中舉手者三人（二）爲婢者是否爲奴此問題並無人答覆亦無人舉手（三）爲婢者是否供男主人取樂之後到厭棄時即轉賣别人座中皆否認（四）養婢之習慣中國曾例禁否當時有何麗臣王愛棠牧師等共四人舉手少數無效（五）爲婢者其主人是否可任意將其難爲此問題亦無人舉手此五問題遂作爲並無其事照此答覆英廷最後由黃廣田倡議設立一維持會以輔助保良局之進行湯壽山和議全體贊成通過議至六點二十分鐘方散會 
地方通信 
[松江]  
　　廳令息借冬漕財政廳以庫欵支絀又令縣署照歴年成例息借冬漕附來辦法兩條（一）以各縣實徵數十分之三爲預借標準（二）利息週年一分計算於繳時先行扣除借期以六個月爲限自本年八月十五日起至次年二月十五爲止縣署奉令復業已分函各機關及地方紳士請各廣行勸借並訂本月七日至縣欵産處集議接洽聞本邑派借之數計銀九萬元 
　　景賢女中復活私立景賢女中校由沈瑞賢女士獨力剏辦數年以來頗著聲譽近以經費支絀决意停辦邑人錢選青吳伯庚廳厭閣錢江春朱叔建等因本邑祇有女中校一所聽其消滅殊爲可惜爰集該校舊董商定與各界熱心之士分任經費繼續進行仍請沈女士主持校務聞該校新訂章程學費減收每半年八元宿費免收 
[蘇州]  
　　建築縣立圖書館吳縣縣立圖書館現由旅滬澄商奚鶴銘之夫人捐資建築並由吳縣敎育會長　耕禹及富商貝潤生等組織委員會經辦其事購定王廢基空地二十餘畝爲基址圖樣早經繪就已由郁姓工頭承攬建造計需價四萬九千五百元連同二十年内之修理費概歸奚夫人擔任至書籍應用器具等則由委員會另行籌欵置備現已開始動工建築矣 
　　學界反對减費吳縣二十八巿鄕小學經費向在地方附稅内支撥去年曾有减發之議旋經查悉此項附稅爲温知事劃入省欵挪用一空後經勸學所潘振霄所長一再交涉始允墊付三成近聞温知事以此項附稅確爲省署提去似非飽入私囊可比况敎育會迭次列名控告不肯稍留餘地未便再事墊付特知照第三科决自暑假開學後所有小學經費一律以七成發給事爲各巿鄕敎員所聞以吴縣學費僅占附稅三分之一韓省長去任時曾有敎育經費不得移作他用通飭此次如果減發尤爲違法故已預備召集各巿鄕敎員公開會議以便對付 
[鎭江]  
　　運河水勢疊漲江北運河水勢浩大迭見前報兹悉近日西風大作洪湖又漲上游來源亦湧水學堤平高郵誌椿已續漲至一丈五尺以外堤壩各工危險堪虞聞沿河各縣知事曁水利局員擬先開車　壩以資宣洩免堤工崩决之虞一面將水勢迭漲情形電呈省署核辦 
　　鎭城時疫流行　郡一帶近日時疫流行　染迅遠死亡相繼日昨大校塲左近王某東門張姓周姓均患急痧而死又六日金山河左姓夫婦二人亦同患腹痛登時殞命 
　　棉紗巿面見疲近日棉紗巿面見疲蓋由於湘鄂戰事時局不靖銀根奇緊致各客帮辦貨均甚衡少巿價亦見疲落刻下十二支魁星紗已由二百五十元逐跌至二百三十元 
[揚州]  
　　輪局擴充航線鎭江通濟輪局組設之初祇開瓜洲七濠口等處近擬擴充航線租定隆勝輪船一艘由鎭行駛瓜揚邵高淮清各埠已呈經稅務司轉呈江海關核准并由淮揚胡道尹轉令江高寶淮各縣一體保護矣 
　　米價已逾十元揚城米價以青黃不接來源稀少供不應求每石已漲至十元二角次米亦須九元以外 
[清江]  
　　灘地繳價重提淮隂洪湖黃河各灘地前經官産處呈部核准分别繳價當由本縣各業户具呈申述不能繳價之理由雖官産處逐條批斥限期勒繳然絶無應者事隔三年已不啻無形消滅近註處孫處長又復呈請督軍省長思供重兵力以爲脅迫之地馬鎭守使旣奉省令不得不有所表示日昨特就孫處長呈請原文略加說明出一通例告示以爲敦促將來效果何如不難逆覩也 
　　灌雲大水成災近日以來隂雨連綿灌雲一邑除東南一帶地勢較高於農業尚無妨礙外其他各處窪地秋禾固已失收高梁玉蜀黍復受損傷即大小麥之已收割者亦無晴日可碾大半未能入倉而大批糧粟仍然出口以致糧價飛漲南米每石五十餘千小麥每石二十千左右乾麵每斤八十餘文小民呌苦連天咸有米珠薪桂之歎而大雨聲中房屋倒塌壓斃人畜者時有所聞前日板浦東街方姓烟店祖母及孫女二人方食午餐因房屋坍倒同時畢命於瓦礫中店主適赴友人之約聞信大驚返至中途一慟而絶霎時三命洵慘劇也 
[嘉興]  
　　落帆亭將修築嘉興北門外山青閘之落帆亭爲未邑燒酒業所建造亦鴛湖名勝之一每屆夏令游人如織現該亭房屋因年久失修坍損不堪吳劍安等擬將該亭重行修築定於日内召集酒業同人規畫修築方法並酌量認繳欵項尅日興修以保勝景 
　　早稻已成旱災本邑四鄕農民近年改種早稻者約佔十分之四今歲下種時適值霉雨連綿經農民竭力防護尚不爲患刻下天久不雨烈日當空鄕間早稻已多枯黃雖全力戽水亦屬無濟加之本月一號狂風大作將近放花之禾稻吹折者頗多據調查所得鄕間早稻災象已成他日收成又將減色矣 
[南昌]  
　　江西省會選舉辦竣江西省議會覆選第一區於一日上午九時在南昌縣署舉行投票現已揭曉計選票三百三十九張以得十二票爲當選南昌鄒祖祥奉新張嘉猷均得十七票南昌熊元錫十六票南昌李克昌蔡方璿胡廷校王廷獻修水章國華新建毛大鵬十五票銅鼓盧日藻王秉文新建陶緒泰李凝進賢饒澍十四票武寗葛第春新建胡薰十三票王名德十二票均當選爲議員當選候補李中正萬賢根陳祖怡匡世德何煥奎廖雨民六人二日下午二時再投候補議員票其各縣電告尚未到省 
[厦門]  
　　日人採購大批檽米近有日商自台灣來者密與厦門磁街乾泰號打鐵渡頭源盛號兩米郊接洽定購糯米三萬包每擔價洋十八元統價三十六萬元兩號各辦其半日昨已交付定金成立契約訂期交貨以便運往日本該兩號以糯米夏地所剩無多恐不能符此數乃各派夥往漳屬内地採糴到夏春礱後如期交付漳屬各地米郊見厦埠遣人來糴每擔價格已由七元餘漲至卜元左右彼採糴者仍不見其昂責至日人所以需此鉅額者以該回今年麥收大歉製造啤酒者以糯米代麥酒味無異而成本較廉也但米榖出洋早已懸爲厲禁故厦人反對之聲已暄騰社會矣 
 
 
 

Page 13

 
 
   
 
 

Page 14

 
 
本埠新聞 
[蘇督長電請院部取締交易所]  
　　齊督王省長以上海交易所風發泉涌日出不窮若不嚴行取締不足以保商業安全昨特會銜致北京國務院農商部電云查蘇省地方治安之藉以維持者全在商業滬上爲南北商業樞紐近年因受歐戰影響金鎊漲落不定損失已多米價騰貴百貨滯銷商巿外强中乾早呈杌隉不安之象黠者咸競逐於投機事業乃利用證劵交易所及物品交易所條例之公布以冀遂其壟斷僥倖之私而所謂交易所者遂風發泉湧日出不窮觀滬報所登幾令閱者目迷五色夫交易所爲調劑盈虚平準巿價而設在東西各國（一）須經辦者道德高尚不涉詐欺行爲（二）須赴所交易者知識優美熟悉商巿情形（三）須由官廳隨時實行監督具此三大要素雖害少利多然尚難必其僅有利而無害今滬上各交易所一經組織即將本所股票故昻其值誘人爭購發起人資本旣已不皆雄厚祇以攫取金錢爲目的而一般商民於物品産銷之數額及巿面之趨勢又復茫然不知徒見他人因購交易所股份而獲利本其好賭習慣乃亦相率效尤不惜孤注之一擲舉國若狂大半盲從至各交易所設立地點多在租界官廳監督已感不便况法公董局近且出有布告凡交易所均須赴法公堂註册工部局領取營業執照月納費銀百兩即可自由營業准駁取締之權反在外人而不操自我國似此各國交易所所謂之三大要素者我竟無一而備根本上之不穩固誠屬無可諱言綜計各交易所及各信託公司曾經轉呈有案者合已未核准共有二十餘處之多其資本總數已達四千餘萬此外無案可稽僅見滬報所登廣告者又不下七八千萬查各交易所現收股欵率祗四分之一爲數每股不過十餘元而票價或漲至七八十元甚或超過百元即平均照原額加增一倍計亦將加增一萬餘萬此項票面外增加之巨欵如盡屬空虚購股者固將受無窮之損害即本屬實在而證劵物品之流通於巿面者數額本自有定前項巨欵之無故驟增出自何人歸於何處業此者之必將隂受其弊亦無待言查十餘年前滬上因受一橡皮股票之影響巿面幾一蹶不振今日各交易所不啻數十百橡皮公司不特此也自交易所信託公司等名目發現以來頗聞發起者不皆眞正殷實商人一旦巿面空虚發生意外金融恐慌之象何可預料兩署迭據公正紳商函牘紛陳請求禁止或面述危險情狀燮元等同負地方責任每一念及寢饋難安爰於月之十八日召集在省兩署重要職員開會討論僉以此項交易所於本省治安前途關係至巨并據實業廳長抄陳關於取締交易所之貴部令文一件知所謂藉端招股私圖漁利巧立名目淆惑觀聽直係一種欺騙不法行爲者貴部亦已早見及此惟上海各交易所之已經核准者現已有六處可否責令各該發起人趕緊整理以免遷延日久股票輾轉售賣負責無人其業據呈請尚未核准者務請貴部照章從嚴核辦以示限制而杜流弊至並未呈請註册擅自開業者除令行各廳道嚴行禁止並令江蘇特派交涉員向駐滬領事團交涉外應請轉咨外交部與駐京各使直接磋商飭知駐滬各國領事嚴行取締並請法使飭知上海法公董局將所出布告迅予取消以維租界巿面而保商業安全再現在交易所流弊已成各處信託公司又復乘時蠭起貴部籌訂信託法規一節務希從緩頒行曲突徙薪諒有同情爲布區區惟希鑒察 
[湘鄂戰爭有調停說]  
　　旅滬某湘紳昨午得漢口電湘鄂戰爭現由某牧師出面請雙方暫行停戰黎黃陂熊鳳凰均有擔任調停之說又訊有多數鄂軍推蔣作賓爲總司令暫攝軍民兩政王占元願下野以謝鄂人云 
[旅滬鄂人諷王占元退職電]  
　　旅滬湖北公民自治會諷勸王占元退職電云武昌王督軍鈞鑒戰雲四起血肉横飛風聲鶴唳草木皆兵吾鄂何辜遭此浩刼頃聞自治軍興宣言共覩有公朝退職彼夕還兵可見鄂民對於公怨毒已深察之情形無可諱言若在明哲已早退隱何致今朝聲言驅逐伏念公管鄂八載富雖未稱敵國早已刮盡民財官已至於督軍居然號稱軍閥已足自豪尚何戀戀以一人之利祿而驅百萬之沙場爲仁者所不爲志者所不忍設更以一身而牽動全局以一省而波及四方從此干戈滿地不獨國無寗日且及與汝偕亡興言及此不寒而慄識時務者爲俊傑爲公計何不宣言暫隱以謝國人化干戈爲玉帛在於一身弭大患之未來藉圖晚蓋爲國爲身莫妙於此悲天憫人一盡忠告採納與否所不敢計也云云 
[武漢商民紛紛來滬]  
　　湘鄂發生問題戰端已啓前敵鄂軍迭傳不利武漢一帶商民大起恐慌連日乘輪至滬以避兵災者甚多故本埠旅館生涯大爲起色操湖北口音之寓客幾無一家不有云 
[平民社電阻張文生援鄂]  
　　文生先生鑒執事出兵援鄂意在維持軍閥見好於王甚非鄂皖兩省人民之所願也倘必倒行逆施甘府衆怨則軍費一節應由執事與事占元共同負擔斷不當慷他人之慨向皖庫勒索六十六萬元爲慘殺同胞之代價數年以來内亂不已嗟我小民之脂膏士卒之肝腦舉不能用於正當之一途祗惟供武僚之支配同類相殘强鄰思逞祖國前途何堪設想願執事懸崖知返即岸回頭猶不失爲識時之俊傑也幸三思之中華平民社上海本部叩陽 
[出口毛茶減輕稅率之公函]  
　　上海總商會昨致茶業會館函云案准江蘇實業廳函開案奉農商部訓令第八一號開准稅務處咨開甌海關毛茶减輕稅率並各關如查有類似甌産之毛茶亦准呈明辦理一案節經本處於九年七月十日及十月十五日先後會同籌辦並分咨貴部各在案嗣於本年六月間杭州關監督來呈請將杭州出口毛茶援甌海關成案减輕稅率等情當經本處指令該監督遵照分令稅務司轉令各關稅務司遵辦各在案兹據總稅務司來呈以各口所出毛茶請援照甌茶成案減輕稅率者除杭州關外尚有浙海九江江海關等關亦據各該關稅務司先後據情呈請鑒核轉呈到署應彚案呈請鑒核施行並稱在總稅務司之意莫若將各關毛茶出口正稅及復進口半稅並應納之常關稅一律按照甌海關新訂完稅辦法核减以昭畫一等情前來本處查總稅務司原呈内所請各節核與本處前令用意相符應准照辦嗣後各關遇有報運出口毛茶均即按照甌海關减輕稅率辦法改爲每擔徵出口正稅銀七錢其抵他通商口岸所應行之復進口半稅以及運經五十里内常關所應徵之常稅並即比照海關出口徵稅七錢數目折半徵收以歸一律而恤商艱除分行外請查照轉行知照等因准此除通行各省區實業廳曁各茶葉會館知照并咨復外合亟令仰該廳轉行知照等因奉此相應函達貴會即希轉知各茶商一體知照等由并於同日奉江蘇省長公署令同前因相應備函奉達即請查照轉致各同業爲荷 
[長興煤礦公司之進行計畫]  
　　本埠江西路十四號長興煤礦公司於民國二年經長興鍾學書發起繼即推讓於劉長蔭接辦招足股本二百萬本年春又續添二十萬合計二百二十萬礦區在浙屬湖州長興縣合溪鄕四畝墩地方共計面積四十餘里經營數載現已達到大煤兩層其厚度第一層四尺五寸至五尺以上第二層七尺五寸至八尺以上皆係上等烟煤出産極富據工程師預算自第一年起每日夜出煤二百五十噸逐年遞增至第五年後每日夜出煤一千五百噸實足供百年開採而不窮惟以地處僻壤交通尚多示便自礦區以達合溪鎭河埠計程三十里概用人工搬運再由船運以達上海該處河道淺窄之處甚多水旱之年船運殊多窒礙故目下經該公司董事會議决准由礦區自造輕便鐵道直達五里橋計程五十里約須建築費五十萬元再加各種車輛及礦内應需器具房屋工廠等費三十餘萬元共計八十餘萬元現聞此項鐵道工程業已著手進行約在本年冬間即可竣工目下該煤運費每噸須洋四元俟改車運後每噸僅須運費三元左右平均計算每煤一噸約須成本十元左右較諸其他本國産煤之價似覺稍廉近來招商太古兩公司曾經改用該廠之煤謂爲火力旣足尤復耐燒實駕東煤而上之惟因轉運遲滯致有供不應求之勢現該公司内容暫設文牘會計庶務三科尚有營業一科須俟鐵道竣工再行添設現以鄂商劉萬青爲總經理常駐公司督理一切以徐雲九充副經理以徐暢生充文牘科長以胡襄臣充會計科長以佘客光充庶務科長每科各設助理員二三人視事之繁簡有差云 
[浙江省憲協進會消息]  
　　昨日浙江省憲協進會因有人濫用同鄕會名義特發通告云屢於報端發見浙江旅滬同鄕會致浙省盧督及北京同鄕及府院各電報并有徐存仁周澤等具名對於省選省憲各有極端主張具見關懷桑梓同深欽佩惟言論自由個人儘有發表餘地無容假借同鄕名義徧查上海並無浙江旅滬同鄕會之名徐君等旣屢次發電自當負責因無處訪問特發通告望同鄕諸君注意并請徐周諸君於三日内將浙江旅滬同鄕會住址及會長何人於何年月日成立詳細示復否則我旅滬浙人决不能任少數人濫竊同鄕會之名當以正當之法律解决浙江省憲協進會啓 
[旅滬浙人公電一束]  
　　鄭文瑞等致府院電北京大總統國務院鈞鑒旅滬浙人麻電主請罷免盧永祥任命陳樂山督浙中央如果准行浙人誓不承認查陳與范毓靈沆瀣一氣范之玩弄盧督違法越權上怒政府下結民怨即係陳覬覦浙督之隂謀浙與盧督並無惡感但求不干選政保境安民克踐前言浙局無恙便爲大幸請垂察浙江公民鄭文瑞馬慕周陳祖貽丁維翰等叩陽 
　　馬在常等致北京同鄕電北京下斜街全浙同鄕會孫會長曁諸鄕先生公鑒盧督豓電停選剥奪民權前經在常等電述概略諒已台洽惟此中尚有重大關係督署參謀長范毓靈串通周繼瀠借制憲停選以禍浙所謂直接倒沈間接倒盧者蓋欲乘盧得罪中央下結民怨然後推陳師長樂山作督屆時客軍交戰浙民茶毒何堪爲謀士者内有實業廳長雲韶外有周繼瀠褚輔成同惡相濟現盧督如困垓下耳目失其聰明函電報章必經范毓靈檢查而始達左右多范私黨無異港憲當年厝火積薪燎原不遠停止民選即其肇端盧督雖踰越法權尚蒙取决民意之假面范則僞傳盧意電令省外駐軍强迫罷選周本訟棍出身金錢外無目的褚乃共進會首急欲爲粤中效力至不恤擾亂桑梓近日藉口制憲騙取滬商洋四萬元恃此廣收黨羽派人四出阻撓選政五毒不除浙難必作在常等公權被奪原不足較所痛者全省千數百萬同胞不啻魚游沸鼎舍迫切泣述於諸鄕先生前别無救禍之策政府如更動盧督適墮五毒計中陳有兵權急亦生變惟去范雲以杜狡謀並將周褚驅除庶免浙人禍浙不出代議士不納租稅英倫成例吾浙人已有覺心况黑幕揭開摧民權並危民命浙人何辜陡遭厄運丁此民力幼稚惟諸鄕先生身處高明及今尚可援手務懇詳達政府弭患未萌浙果保全有裨大局之統一還我民權重睹天日惟諸鄕先生是賴再浙中郵電檢查甚嚴改由申發鄕晚馬在常方淦潘介毅王瑞叩支 
　　張炳焜致省長電杭州沈省長鈞鑒盧督艶電停止省選選民公權剥奪凈盡公爲一省民政長官省選係民政範圍豈武人所得干涉以公太懦爲所輕視致有直接奪公職權間接奪我民權之舉公浙人也幾經浙人奔走呼號始得長浙原期治浙成績優於客卿不謂三届改選竟敗壞於公之長浙期間公旣無以對浙人浙人亦豈能爲公諒請速依法舉辦覆選母再瞻　斷送我浙議會而爲浙人所共棄張炳焜叩虞 
　　陳庸甫等致浙軍官電杭州張師長潘師長夏處長均鑒盧督信讒干與選政沈長無能放棄責任我民何辜盡三年四千萬納稅義務而不能一日行使省選公權公等浙人手握軍警大權不聞爲我民出而力爭反縱令屬下旅長盛開第服從范毓靈僞傳私電用武力壓迫選塲但求自保祿位不惜摧殘民意機關公等居心竊所不解如果天良未泯應請婉陳盧督撤銷艶電非法主張並請嚴飭部屬絶對不准干與選政無任企盼旅滬浙人陳庸甫徐靖周鈞弼等叩魚 
　　許信誠等致各覆選監督電杭州嘉興寗波紹興温州衢州海門麗水各覆選監督均鑒吾浙省選金嚴湖三區覆選均依法辦理完竣具見該三監督能於法令範圍内行使職權至堪欽佩公等同一職位何以未能同一辦竣查官吏服務令第二條長官所發命令有違法令之規定者屬官無服從之義務又第三條主管長官與兼管長官同時所發命令以主管長官爲準盧督旣非主管長官艶電又非合法命令當然無服從之必要應請根據省選法即日舉行覆選以盡職權而重選政浙江旅滬公民許信誠王宗羲周濤陳敬宜孫仰中同叩魚 
[皖民協進會之公電]  
　　北京大總統國務院鈞鑒頃聞聶憲藩辭職中央擬吕調元繼任查聶憲藩庸而且貪去不足惜惟吕調元前次長皖違法納賄亂政病民皖人迄今猶有餘痛近吕與倪道烺馬聯甲結合以十二萬金運動長皖倪任運動費半數吕以壓迫學潮爲報酬全皖人士惶駭萬狀倘政府不顧民意使吕長皖實現是政府絶皖人皖人惟有出於自救之一途鄂中近事可爲寒心惶遽陳詞幸垂鑒納皖民協進會叩陽 
[約翰一九一三年同學之宴會]  
　　約翰一九一三年同學會前日假愚園路宋家園中開歡送會友虞君振庸大會（虞君爲美國意利諾大學農科學士現任北京清華學校生理學敎員曾在該校服務六年之久今由該校給假一年赴美游學以便繼續研究其平素心得）先由會長勞君兆興致歡迎詞繼由虞君答詞後有茶點跳舞列席者數十人盡歡而散 
　　又該年級同學牛惠生牛惠霖醫生於本月五日晚七時設宴歡送本届清華學生護送員趙月潭夫人及何林一君因趙何二君亦均該校校友至十時始散 
[國語講習所講演記]  
　　昨日（八月七日）商務印書館附設國語講習所請前敎育次長袁觀瀾君及南高敎授張子高君演講袁君演題爲「戰後之歐美敎育」其要點如下一歐美之義務敎育美國之義務敎育年限最多者爲八年開闢稍晚之省則五·六·七·八年不等歐洲則以英之蘇格蘭爲最多規定義務敎育爲十年德法二國各八年意大利最少然全國亦不劃一五年六年者不等最少之區則規定三年餘如補習敎育　亦增加二年屬於强迫的二新敎育之發展（甲）心理測量法之應用於職業敎育體育等（乙）自動敎授法列舉美國之設計敎授法英國之開耳斯里小學意之蒙鐵梭利小學德之來勃斯虚女學之最新敎授（丙）天才敎育法舉德之天才學校及美之哥倫比亞大學附屬荷蘭斯曼學校之對於天才兒童之特殊訓練三一般的敎育情形分訓練體育敎授修身識字作文理科圖書體操等種種改良之點其辭甚長不及畢錄張君之演題爲「科學學人生」注重科學精神及其方法科學之精神爲忍耐與創造科學之方法爲實驗有此精神與方法故新發明新發現日有所聞人類之生活方克逐漸圓滿云云 
[高廳定期開審逆倫案之滬聞]  
　　張欣生毒斃親父張駕雲一案前經上海地力廳開棺檢驗實係用毒藥致死曾判張欣生朱健臣各處死刑朱潮生無期徒刑趙杏臣亦處有期徒刑經各該犯不服判决先後提起控訴而承辦是案之原審郭檢察官對於審廳刑庭處置朱潮生之無期徒刑亦有未服亦曾向蘇高等廳提起上訴各在案兹聞各該犯自由　廳解蘇後業經高廳刑庭長彭棨定期本月二十五日開庭審理昨已函致滬廳飭傳本案一干人證依期到蘇候質並通知各該犯之辯護律師云 
[鄞慈鎭交通協濟會宴客紀]  
　　寗波鄞縣慈溪鎭海三縣壤地相接商務日漸發達惟交通尚嫌不便近由旅滬甬商虞洽卿洪承祁洪枕珊等爲籌設該三縣長途汽車發起鄞慈鎭交通協濟會昨日午刻假座南京路大東旅社紅綃廳宴請紳商報界經該會主任洪枕珊君一一招待來賓有周泰素鄭子襄周孝庵周培峯等洪君席間演說略謂各該縣近日風氣開通商務日進現集資一百餘萬創設長途汽車以謀交通便利云云至二時許始盡歡散兹錄該會章程於下（一）名稱鄞慈鎭交通恊濟會（二）宗旨本會以謀鄞慈鎭三縣交通事業之發展籌設長途汽車爲宗旨（三）任務本會之任務如左（一）規劃路線（二）組織公司（三）徵求贊同（四）調查業務（五）設定計劃（六）聯絡各界（四）會員凡在原籍或旅居外埠之三縣同鄕贊成本會宗旨者皆得入會爲會員（五）職員本會就會員中推定幹事若干人由幹事中公推總主任一人副主任四人常駐幹事一人辦理本會一切事務（六）經費本會經費由會員酌量負擔無定額（七）總分會本會設總會於上海鄞慈鎭三縣地方得擇要設立分會由就地人士組織之（八）附則本章程如有未盡事宜得由總會公决修正之 
[華商電車加築雙軌之近訊]  
　　華商電車公司業將中華路加築雙軌自開工以來現已由小東門築起經大東門至小南門工程告竣可以行駛電車惟小南門至老西門一段因須趕速完工故由該公司分作小南門至新西門及老西門至新西門兩頭接築以期尅日告成并限令舊歴七月望前務將中華路全路雙軌一律工竣將來添駛電車可與華法毘連之民國路電車往返時刻相似以便乘客又老西門至高昌廟之電車亦由該公司規定由黃家闕路起至地方廳止加鋪雙軌惟南車站後門迤東經滬軍營舊址越過鐵路軌道折回車站前門一段因馬路面積僅約三丈寛闊碍難鋪築雙軌然查該處電車爲滬杭路旅客往來衝要之路綫實有鋪築雙軌之必要兹該公司陸總理擬向路局要求請將鐵路旁之小浜一道准予塡出數尺俾得展寛路面以便工作未知路局能允准否 
　　華商電車公司原有電車拖車共計三十餘輛現尚不敷行駛故該公司總理陸伯鴻業向美國訂造八輪長式電車六輛之車底現已由美運滬惟車栅座位窗格電箱等件因途中輸運不便爰擬就地裝配現交求新廠配置一俟黃家闕路及中華路並薛家浜至望道橋等處雙軌鋪竣後每路即可各添電車二輛俾得開行迅速而免乘客守候云 
[前晚颶風之損失]  
　　前晚夜半本埠忽起颶風來勢凶險浦江中所泊大小貨船及駁船渡船等因預防不愼被風吹翻與舟子墮浦者頗多海關水巡揷房淞滬警廳水巡隊及輔元堂救生局等聞警先後發出信號飭派各等巡船四出救護八長渡各處義渡船皆停載渡客其有急欲過江者咸雇蕩漿划船過渡該划船户因此勒索重價每次每人非小洋五六角不可事爲水巡隊訪悉以似此冒險實與渡客生命有關立時傳諭禁止至於城廂内外原有破舊房屋及失修墻垣此次爲風吹倒者不計其數幸無壓斃人命淞滬警察廳長徐國樑已於昨午通令所屬各區所於該管區域以内有無坍屋及壓傷人口之事據實具報云 
　　又函云前晚夜半颶風大作時楊樹浦沿浦灘各碼頭所泊之船隻我朋走錨斷纜者大花園等處之花房玻璃窗遭風震碎者甚多嘉興路北華租交界處江淮客民所蓋之草棚遭風吹塌者亦有多處捕房現正派探調查損失云 
[中國證劵交易所開幕記]  
　　昨日爲中國證劵交易所正式開幕之期所址在法租界天主堂街九十三號來賓頗多上午十時行開幕式該所理事監察人科長所員經紀人及來賓入席後全體向國旗行三鞠躬禮首由該所理事長陸叔同述開幕詞次爲來賓頌詞次爲律師逖百克演說次爲該所常務理事吳敬臣胡方錦答詞禮畢請來賓茶點盡歡而散時已十二時矣 
[雜糧油餅交易所股東會紀]  
　　雜糧油餅交易所昨日午後假縣商會開股東大會到各般東經紀人各職員四百餘人當由主席報告開業以來營業狀况及收支賬略與各項經過情形兹將其議案錄下一購置房産及添　巿塲事項本所房屋去年與麵粉交易所等合資購置在愛多亞路二洋涇橋共洋房五幢原價四十五萬兩現值七十萬兩可盈餘二十六萬餘兩二呈部註册給照手續本所於去年八月間立案後於本年六月十七日奉到營業執照又於二十一日奉到各經紀人執照省長實業廳及當地各官廳均已備案法工部局執照亦早經領到三營業狀况本所營業開辦之始尚稱清淡自四月起非常發達每日經手費可收入千數百兩四收支賬略收入共計二十五萬一千八百元支出經常費開業至今共三萬二千四百餘元特别費用計七千餘元收支相抵純益二十一萬二千四百餘元議定開收新股時先發半年股息五加股辦法案朱允長代表經紀人會各股東之意起立申說理事會所議加股辦法爲數太巨財力有關請爲變更辦法當經股東劉春圃等多數贊成每股票面改爲二十元添六萬股股銀總額仍爲二百萬元即經投票表决其表决如左主張二十二萬股者書甲字主張十萬股改票面爲二十元者書乙字當塲舉檢票員四人劉春圃朱允長陸竹坪陳挺芳當衆檢得票權數如左書甲字者一千七百零五權書乙字者二萬三千七百四十權查見共到二萬五千四百四十五權是贊成變更辦法者大多數六新股支配方法每一股得一新股共四萬股尚餘二萬股照原議支配經紀人每人一百股均不加價惟須保存所中以一年爲期如中途退出照票面二十元給還原銀不得取出再理事會及各項人員派得之優待股一律照此法辦理均不加價一年之内均不得取出 
[浙繭運滬之結束]  
　　滬杭甬鐵路車運本年浙屬夏繭由滙通轉運公司由各站陸續裝運來滬至七月二十一日止來數均誌本報兹將七月二十二日起至月底止先後來滬繭數分列如下二十三日由閘口運到夏繭二百六十三包二十六日由嘉興運來夏繭九十九包二十八日由楓涇運到夏繭一百五十四包二十九日由硤石運到夏繭四十三包至七月份止共運到一千五百三十七包並聞浙屬夏繭現將終結故日來均無來貨本年與上年相較不到半數今年春夏二繭均減去十分之六云 
[上月下旬由浙運滬之箱茶]  
　　本年浙屬産出箱茶來滬運銷外洋經由滬杭甬鐵路茂明泰轉運公司陸續由閘口報裝先後到滬至七月二十一日止共計到數二萬九千九百七十二箱均誌本報兹將七月二十二日起至月底止逐日由閘口運來箱茶之數列下七月二十二二千一百九十四箱二十三四箱二十四二百五十箱二十五八百四十五箱二十六七箱二十七一百六十三箱二十八一千一百七十箱二十九一千二百十九箱三十六百三十四箱三十一二箱共計六千四百八十八箱連前統計三萬六千零六箱此項箱茶均由閘口站運抵上海南站卸存貨棧由海關洋員查騐後即由該路運送處裝入塌車送往滬北信記洋棧然後報關出口 
[夜汽車任意疾馳之危險]  
　　汽車傷人固由汽車天司機不愼或開快車所致然行道者苟自已留意亦可減少危險故公共工部局前曾迭次發出各種通俗簡單之文告貼於各馬路電桿上俾行人見而知警各走路旁該局復於本月四號公佈取締汽車夫開駛快車之文告連日以來各汽車行主及置有汽車之人雖遵照捕房通知囑令汽車夫不得開駛快車免干咎房但當此新秋將屆夜來金風拂暑之時一般喜出風頭之年輕男女多乘坐汽車通宵出外兜風經過繁盛之處汽車夫因凛遵上項文告尚不敢任意疾馳一至行人稍少之地雖汽車夫不願開快而乘客因欲招風之故堅令其加增速率頗有一般人士希望當局對此加以注意方不負一片保護人民生命之心云 
[暑期勸化隊游行紀]  
　　上海工商友誼會暑期衛生勸化隊於昨晚（星期六）八時由金隆街提燈出發隊員二十餘人係童理璋督隊其游行經過地點山東路望平街二馬路西藏路愛多亞路江西路廣東路福建路漢口路山西路四馬路麥家圈交通路河南路金隆街等處沿途分送傳單并排旗二面一書「上海工商友誼會暑期勸化隊」一書「山東路商界聯合會暑期施診所」由隊員錢朝陞石祥生徐蔚文喬雲劉維戾彭子成沿途勸化大致謂勿赤膞勿貪凉勿夜臥馬路勿迷打醮勿將西瓜皮丢在路上勿將垃圾倒出簡外勤檢食品防蚊蟲蒼蠅以免傳疫提倡善舉興辦學校施醫給藥等事歸會後始行散隊亦善舉也 
 
 
 

Page 15

 
 
[警廳取締赤膞陋習之布告]  
　　淞滬警察廳徐廳長昨發布告云爲布告事案奉松滬護軍使署訓令内開准江蘇交涉公署函開（與致縣商會函同已載七月十六日本報從略）擬請行知警廳按照警律預申誥誡並限期實行取締以期漸革澆風獲躋大同之盛軌似於國際地位不無裨益除函致淞滬警察廳及上海總商會縣商會外相應函陳採擇施行等因准此合行令仰該廳長遵照妥爲辦理爲要此令等因奉此並准江蘇交涉公署函同前由查袒裼裸裎本爲地方陋習旣違警律復碍觀瞻現在世界大同競求進化此種不良習慣自應力謀剷除除通令各屬認眞勸禁外爲此布告仰地方商民人等一體遂照自後務各父誡其子兄誡其弟切勿再有袒裼裸裎情事倘敢故違則是有意自輕身分本廳定當按照警律究懲决不寛假以肅觀瞻而端俗尚切切懍遵特此布告 
[學校消息兩則]  
　　中華職業學校中華職業學校本屆錄取新生已誌昨報兹該校又披露錄取乙種鈕扣科學生八名附誌姓名如左楊爕才邢士章吳灝胡舜年金錫昌黃士良何一驥俞述祖 
　　女子英文專門夜校梅白格路女子英文專門夜校應辦手續均已就緒昨日下午特開敎職員談話會列席者有仲子通陳子俊張濯塵朱長林梅頌先黃滌之等由仲君主席略云女子英文夜校事屬創舉在社會方面必甚注意吾人旣創其事必須謹愼從事庶幾不致隕越繼由黃君主張招生須從嚴格當抱寗缺無濫之宗旨繼由張君主張敎授當採自動主義因晚間來校求學者大抵爲自好之女子其餘諸君對於校務進行都有討論並聞該校自即日起上午八時至十二時爲報名時間開學則定於九月一日云 
[邑廟豫園商業聯合會開會紀]  
　　邑廟豫園商業聯合會昨日上午十時特開第二次會員大會到者百餘人公推陳潤生主席程沛如記錄首由主席宣佈開會宗旨爲會員陳葆康被誣調解請審查科報告隨由王榮堂謂查七月十四晚十時許有馬治文在萃秀堂邊大便被對面周興泰夥嚴某用石擊傷頭額致馬某不問情由將鄰振記經理陳葆康毒毆受傷兩造扭送警廳區員誤謂互毆移送地檢廳以兩造有傷各判拘役十天昨日期滿釋出本會因陳君無故被誣深堪痛憤兹特邀集周興泰店主周蓮甫及馬治文到會應如何公平和解請諸君討論葉錫昌謂周興泰已歇夥嚴某因對門時有人便溺臭穢難聞致當晚因憤馬某在該處出恭始有此事發生該店夥嚴某因肇禍出店追原禍始實由嚴某所致應向陳葆康馬治文伏禮道歉當由該店主周蓮甫自願代店夥嚴某表示承認即日實行次會員潘德春謂馬治文與周蓮甫雖非本會會員然亦屬地方鄰居之一敝人憑公道講馬治文因出恭而被傷妨碍公衆衛生咎由自取誣及無辜應登報向陳葆康道歉恢復陳君名譽當由馬文治表示承認即日登報遂由主席宣告散會 
[愛多亞路聯合會成立有期]  
　　上海愛多亞路商界聯合會自去年由童理璋等發起因内部乏人辦事以致遲至今日始行選出職員議决擇期開正式成立大會該會正會長穆抒齋副會長洪承祁魯廷建名譽董事黃磋玖等均表示就職兹聞該會已定本月十日即隂暦七月初七日（星期三）下午一時假座老北門外浸會堂開正式成立大會業已致函法租界當道陳明開會宗旨云 
[天馬會展覽會續紀]  
　　天馬會第四屆繪畫展覽會開幕已四日中外人士到會參觀者甚衆有唐志良君購去二十一二十二號國畫二頓王君購去四十四十一號國畫二幀山崗君購去五十四號西洋畫一幀徐君購一百二十號大油畫一幀嵇君購八號晋昌購三號姚君購三十九號國畫共七幀日人飯島政男君購五號指畫四幀價值都在數十元以上 
[茂生行棕欖皂贈奬揭曉]  
　　茂生洋行爲推銷棕欖香皂起見曾以瓶貯豆使購者試猜其粒數中者贈奬應試者頗不乏人昨日下午三時該行假座半淞園開瓶數豆以便贈奬先期函請公證人並備車輛及時列席待揭曉者甚衆由該行馬伯樂職員等照料一切其後開瓶數豆確爲二萬四千八百九十九料獲首奬者爲三六一一八號無錫交通銀行許秀夫其餘中奬者該行將於今日登報報告七時始散 
[被指刦案嫌疑人候送法庭訊辦]  
　　胡家木橋日生昌店主沈鴻章被眼線邢小三子指爲搶刦源豐衣莊之嫌疑犯訊押淞滬警廳由胡家木橋商界聯合會投廳公禀爲沈剖白奉諭候示在案兹悉此案連日奉該科劉科長提案研訊沈堅稱遭邢挾嫌誣扳質之邢堅稱沈實爲源豐刦犯問官以供詞各執判冷分别收押復派員詣胡家木橋一帶調查亦無確城返廳禀復奉諭備文候發發地檢廳訊究 
[滬城小火警]  
　　城内小橋靜土路二號門牌沈樹生所開之牛角作昨日午炊失愼即經鄰居撲滅事後由淞滬警察三區二分駐所錢伯賢警佐查悉飭傳該作主沈樹生到所判罰洋三元示儆 
[汽車碾傷幼童]  
　　江北人馬殿奎之子年約十二三歲前日被蔡文元所駕之汽車撞倒碾傷當由崗警將汽車夫拘入四區二分所收押昨晨轉解司法科傷孩由馬自行延醫療治聽候傷愈再核 
[男婦械鬭案續誌]  
　　放生局附近婦人仲陳氏因被勒遷房屋起釁同子仲阿四伸金聲並糾同江北流氓等與山東帮流氓互相鬭毆兩造各受損傷當塲由警拘獲男婦十七名併送地檢廳訊辦當奉該廳郭檢察官派警實地偵查以兩造俱有不合禀復到案前日午刻奉郭君諭飭將在押各人提案研訊之下判將北帮之崔金福楊瑞鳳王希貞趙煥章等四名南帮之仲阿四楊三等二名分别押候究懲餘如白金鎖白福田王達喜徐亞基方萬春杜仲才唐鳳山陳作松仲金聲仲陳氏等一干人證分别交保省釋凶器存案候示 
[前晚薈芳茶樓之武劇]  
　　湖北路福州路口薈芳茶樓上南面於前晚八時半有多數泥水匠聚吃講茶評理一言不合遂起爭執先惟喧閙繼乃動武擲碎茶壺茶盃數件聲聞於途由該處站崗之九百四十三號九百五十三號兩華捕及二百七十九號印捕一同上樓若輩仍不息爭致被當場抓住三四人旋經隔座身穿醬色香芸拷短衫褲之某甲出爲說情願以扛架者犧牲六十壺之茶資了事該華印各捕遂釋手下樓云 
[鄰居行兇罰鍰]  
　　住居法租界吕班路文德里四十三號門牌之畢凱喜昨投法公堂控稱前晚有貼鄰王錫年妻子某氏在商人門前洗衣向伊阻止詎王因此懷恨於次日糾同伊弟王才林等二十餘人到來不問情由將商人扭住痛毆受傷甚重後幸巡捕到來將王等拘案請求訊究繼由畢宗杭上堂聲稱是晚商人聞得胞弟被人毆打前往察看亦被王等扭住兇毆請求懲究並據見證顧文生劉施氏等上堂證明王等行兇情形兩被告由律師代辯聲稱被告等在某總會爲西崽向來規矩日前因原告赤身露體在自來水上洗澡而被告王錫年之妻亦至自來水上洗衣曯畢凱喜讓開詎畢竟口出不遜並敢動手將王妻毆打是以旁人代抱不平將毆打請求訊核詰之王等同供實因原告先將妻子毆打故此報復中西讞員判兩被告罰洋十五元外再賠償原告損失十五元醫費亦歸被告負擔完案 
[藥店發封請再訊]  
　　滬城太平街餘德堂藥店主馮揆卿前投地審廳控藥材行李伯賢等糾衆來店勒令歸還前店主所欠二百九十四元致被取去洋一百元心不甘服請求訊究云云奉諭傳齊人證到廳審理以馮理屈判令押候取保復將餘德堂發封候示在案兹馮以旣遭敗訴又被發封心更不甘邀請律師又投審廳繼續起訴狀内並牽涉司法官有違法殃民等語現此案業奉錢聲敎推事承受定於本月十三號審理而李伯賢等控馮揆卿貨欵糾葛則由施霖推事辦理定於本月九號審理 
[尋獲拐逃男婦]  
　　在滬寗火車上當司機之揚州人季老二昨扭其弟季永才及婦人任張氏至四區控稱民弟於上月下旬由南京誘拐任張氏逃來上海刻由該氏家屬在原籍地方廳告發民母已被官廳收押今將弟及該氏尋獲請求移解南京歸案訊辦云云奉諭暫押候核 
[私賣鴉片分别科罰]  
　　彭玉林周阿寶郭阿美徐阿四朱金倫陸貴川徐阿弟張范氏等八人在法租界新老兩租界分别私設烟榻容人在内私吸洋烟又張文春顧榮周連生王金記等私賣洋烟現爲探目沈德福徐阿東偵悉報告西探長脫雷沙克君於前晚同至各該處抄出烟槍烟具烟膏烟土等物甚夥帶入捕房諭各交保候究昨日傳至法公堂請究經西探長上堂禀明前情詰之彭等供認私賣不諱中西讞員會商之下判張顧兩人各罰一百元周連生罰四十元王金記罰二十元餘均罰洋三十五元充公烟具烟膏没收 
[竊賊在獄失明之發落]  
　　寗波人陳阿方因犯竊案解由公共公廨判押西牢一年期滿逐出租界在案兹陳之刑期屆滿惟雙目在獄失明經獄官將其送往承辦竊案之新閘捕房以陳旣成瞽者執行驅逐將無生路爰禀由公廨備函於昨將陳送往旅滬寗波同鄕會請該會資遣回籍 
[開旅館冒名頂替之傳究]  
　　天津路（即後馬路）一百零四號門牌致遠旅館原爲姚養泉所開嗣轉盤與湖州人沈懋坤營業姚未將營業執照持至工部局捐務處繳銷沈亦未另捐執照即以姚之執照冐名頂替事爲該管捕房包探汪竹生查悉以沈違章禀由捕頭請公共公廨出單傳究 
[各被告交保候訊]  
　　葡商陳品梅在公共公廨呈控周桂松不理方單抵借銀五千兩又美克司洋行呈控梁東生不理欠銀一千三百兩又婦人凌錢氏呈控鄭陸氏不理欠洋各案均由駐廨包探將各被告先後傳案諭飭照章交保候訊 
[酒店深夜賣酒]  
　　寗波人楊萬邦在勞合路五十三號門牌開設酒店因於深夜賣酒違章由一百九十三號巡捕查見將酒器帶回捕房捕頭諭候轉請公共公廨出單傳究 
[攫取衣包之查獲]  
　　王阿根前日在北蘇州路攫取内河小輪抵埠時某乘客之衣包一個當爲包探吳如熊查見將人贓一併帶入捕房禀明捕頭押候解廨請究 
[竊取貨棧絲繭]  
　　王寶生於前日天明黎明時串同在逃某甲在北蘇州路五十六號貨棧後面擊碎玻璃窗竊去值價洋八十元之絲繭五十磅消贓於閘北華界某舊貨攤經該棧西人海斐察出報由該管捕房派探陸連奎將王緝獲帶入捕房押候弔贓解究 
中華職業敎育社通訊 
[徵求社員外埠各隊揭曉]  
　　本社本年徵求社員所有本埠各隊已經結束外埠各隊昨日爲最後揭曉之期各處熱心同志無不樂於贊助但以時期適當夏令兼之水旱兵戎所在多有如廣州厦門哈爾濱長春等地則路途寫遠郵訊稽遲尚有未及如期報告者兹將已報告各隊之分數披露如下天津隊隊長嚴智怡君共得一百零六分松江隊隊長陸規亮君共得十分南京第一隊隊長王伯秋君共得二百十三分南京第二隊隊長朱鶴臯君共得七百三十八分南京第三隊隊長陶知行君得二百十二分南昌隊隊長熊育錫君共得四十六分常州隊隊長于定一君共得一百分揚州第一隊隊長李荃君共得二十四分揚州第二隊隊長馬士杰君共得七百四十分無錫第一隊隊長唐昌言君共得五十分無錫第二隊隊長榮宗銓君共得七十二分鎭海隊隊長李光玷君共得一百十分蘇州第二隊隊長楊鄂聯君共得六百五十三分統計三千零七十四分查最多數爲揚州第二隊馬士杰君次爲南京第二隊朱鶴臯君又次爲蘇州第二隊楊鄂聯君云 
專件 
[邵松年等致太湖水利局王督辦書]  
　　昨讀貴督辦答江浙聯合會同人書印本以胡君雨人對於貴局計畫多所駁難爰就胡君主要諸說逐加商榷並排印龐君芝符答胡君書一并附送金君松岑復有專函致松年聲明貴局原定計畫不能因胡君反對即行噤聲理由具見貴督辦曁在局諸君言論一致富於責任之盛心莫名欽佩松年等伏處故閭水利之學素少研究於水勢高下潮流緩急利害癥結所在固不能胸羅全局確有主張然於白茆之亟應浚治證以在昔情形現時事實固大多數贊成胡君之說而認來書所持之理由爲不甚充足事關全邑利益旣非於胡君之所執持盲從阿附亦不能因貴局計畫堅定噤不敢聲請得略陳其愚惟貴督辦曁在局諸君子平心察之案查興修水利應以水潦盛漲時易於宣洩爲第一問題白茆自民國三年疏濬以來去水之速遠過往歲本年霪雨爲災吾邑東南低區淹没殆盡然而五日之内水退二尺以上田禾尚得略施補救較之辛亥以前時逾一月退未及尺者遲速懸殊然則胡君之所謂小潦小效大潦大效者不特爲近地人民所周知實全邑多數士紳所公認特當時以經費支絀徐家浜以上未能一律深開致妨礙交通宣洩未暢不免有功虧一簣之恨今方幸胡君之說成立可竟全功而顧指爲小小十數圩之利益此同人所不敢附和者一也又水利要工應先從利於宣洩之區著手查胡君調查報告謂白茆翕受上游之水不待人湖由内河逕歸之者有丹徒以下七縣旣入湖中分出望亭之沙墩港以歸之者有金壇以下六縣實占全湖流域各縣三分之一有餘松年等於胡君所言雖不能爲確切之指證然其文中所指各縣大都居吾邑之西西來之水憑高下注實在白茆之上游則固盡人而能知也本年　雨爲災雨量視已未年爲孫然邑中素不被水之西北各區如塘橋田莊港口等處被淹没者兩日流急之時至不能行西上之舟此蓋常鎭宜錫等縣同時盛張水勢束趨如建瓴直瀉（來水皆清流而絶無渾潮夾入）白茆以西雖有奚浦三丈浦等江口口外俱有淤沙難於分洩必須遶達尾閭至於白茆始能洩出故有此等現狀循是以觀則胡君所謂白茆獨受諸邑之水固信而有徵矣且查此次水災實以吾邑爲最重而常州無錫次之吳江以南則不聞有沈災之告此可見西下之水實以吾邑爲尾閭而浚茆之急於浚泖不辯自明乃必持異同之見悉力反對此同人所不敢附和者二也又讀督辦來書謂江潮之力能種刷而成大港亦能淤墊而成平陸並舉王澐之詩以爲不啻爲常熟人詠龐君芝符則又張大其詞以爲江潮倒灌設遇盛漲將使常熟爲造成新湖之島一若禍變至鉅不可不愼重考慮然自同人視之則直滑稽之談耳何則督辦久居崇明文中所舉似者又寶山之故實兩邑地濱大海海潮洶湧誠不免有此異變而白茆非其倫也無論疏浚以來絶不聞有江潮倒灌之事即本年長江水勢號爲盛漲然大雨之後白茆口門外水爲内水所扼有時潮不得上清水直瀉至支塘以下其出水速率視平時潮落速且加倍所謂江潮倒灌者適得其反竊謂近年江溜北趨南岸沙灘日就增漲常隂沙南北兩夾有淤成沙灘之趨勢而於同在南岸之白茆獨有陸沉之慮此豈非杞人之憂乎况據土人報告白茆口外實有攔門沙影則其魚之說寗非過計且旣以倒灌爲憂復以淤墊爲慮一彼一此純出臆測並不準確更可想見督辦來書於胡君之澱泖奪流横决田産則以爲故作驚人之論而於江潮倒灌之說顯於事實違反者亦復好爲河漢無極之談以相抵制但有爭勝筆端之意頗失平情論事之心此同人所不敢附和者三也（未完） 
來函 
[葉氏來函]  
　　敬啓者氏於本月五號乘七點四十五分鐘頭班二等車赴常車過石塘灣未幾忽見查票員押一年約十四五歲之鄕童據云未曾買票氏意欲代爲購票傍有侍者云鐵路定章自有辦法可以不必豈料未逾三五分鐘該童因受查票員之恫嚇情急懼禍故行至門次忽然躍下跌斃當時該員並不鳴警停車救護可謂殘忍已極氏思該查票員理應照章扭交隨車警察看管何得任彼躍下釀此慘劇哀哉除通告滬寗路車務總管查辦外素仰貴主筆維持人道主義請登入來函一門以代死者鳴寃老靶子路東壽坊葉氏謹上八月七號 
雜評二 
[浙之省選問題（訥）]  
　　自浙盧豪電發表後浙人即有省憲省選之爭至今日而其爭愈烈贊成盧者旣有派别之不同反對盧者亦有門户之各異於是浙之内部糾紛錯雜紊亂影響及於全省其實浙人對此問題當處以鎭靜須知省憲之辦不辦省選之停不停全視浙人自身之能力如何浙人果一致主張辦而停者雖迫以省長之命令無所用果一致主張不辦不停者雖刼以督軍之武力亦無所用吾之此言非爲浙盧辨蓋盧非眞心自治固不無可攻之點然以如此攻盧非攻盧也實浙人之自相攻耳盧之主張固不免爲左右所利用然浙人如此舉動亦適以自暴其爲人利用浙在今日爲南北注目之省環境所迫不容稍忽浙人處此情勢之下當先固結内部自謀一立足地若爲此問題而爭訌不啻自撤藩籬適中野心家之計也浙人盍亦愼其所發乎 
公布欄 
[江蘇高等檢察廳]  
　　批示李其明狀曁附件均悉　民爲本案原告訴人依法已無上告權兹乃提起控告尤於訴訟程序不合所請應無庸議此批陳世榮狀悉仰候提卷核辦此批王慶甫據訴已悉此批倪陳氏狀悉案經送監執行所請不准此批以上八月七日 
[上海地方審判廳]  
　　判决主文（民一庭）一件决定張順卿與唐桂卿　田涉訟聲請再審一案主文本件聲請照准一一件决定周裕興等與　　　爲抵欵　松聲明　礙一案主文本件窒礙之聲明照准（民二廳）一件判决顧鏡清與賈天習等因租屋糾葛一案主文賣天習廳將租住之陸家浜宜字六十五號平房一問劉順高應將租住之陸家浜德字五十六號平房一間小閣一問王文秀廳將租住之陸家浜德字五十八號平房一間披廂一間交還顧鏡清接收賈天習並應償　房租洋十三元及自隂歷六月二十六日起至出屋時止按每月三元六角計算之房租劉順高應償還房租洋九元及自隂暦七月一日起至出屋時止按每月二元計算之房租王文秀應償還房租洋三十元及自隂暦七月一日起至出屋時止按每月四元六角計算之房租顧鏡清關於房租假執行之請求駁回訟費歸賈天習負擔十分之三劉順高負擔十分之二王文秀負擔十分之五以上八月五日 
　　判决主文（民二庭）一件判决周承齡訴江雲峰爲租地租金涉訟一案主文被告人租借新盛公司所有本邑閘北光復路空地一方應即日交還被告人應償還新盛公司本年五月份租洋二十元其六月初一日以後之租金仍須照約每月以二十元計算付至出屋之日爲止訴訟費用歸被告人負擔一件判决何文彬等與季德龍因贖田糾葛控訴一案主文本件控訴駁回本審訟費歸控訴人等負擔一件判决徐國瀛訴孔兆和爲車租涉訟一案主文被告人應給付原告人小洋二十八角銅元一十七枚原告人其餘之請求駁回訴訟費用原告人負擔十分之七被告人負擔十分之三一件决定丁春濤與顧子青等租屋糾葛聲請假處分一案主文本件聲請回聲請訟費歸聲請人負擔一件判决宋志南訴周王生因貨欵糾葛一案主文周王生　償還宋志南洋四百六十一元四角一分二釐訟費歸周王生負擔一件决定黃希榮爲與王子賢票據糾葛不服海門縣知事公署庭諭一案主文原庭諭撤銷本案應屬海門縣知事公署爲第一審之管轄 
　　批示一件吳爕堂狀保胡伯仁由准保此批一件方福年等聲請抄錄續訴狀由查方黃氏並無續訴狀所請抄錄之處應毋庸議抄錄費洋一元發還此批一件周德標狀請執行由狀悉仰即來廳候諭此批一件吳鶴富狀請執行由狀悉着即同吏指拘陳在慶到案訊追此批一件陳華春狀請執行由狀悉准予繼續執行此批一件虞萬才狀請摘釋由狀悉已於本月四日當庭明白諭知矣着即遵照前諭辦理可也此批一件李喜堂等狀領　據欵洋由准領此批一件鞏效奎狀領訟費由准領此批一件張阿福狀交欵洋由據交已悉惟查本案卷宗已因汪榮慶與馮天祥欠欵涉訟一案呈送江蘇高等審判廳核辦矣所請給領借據一節應俟原卷發回時再予核辦仰即知照此批一件陸沈氏狀領欵洋由准領此批一件馬湘恒等狀請執行由狀悉候照判執行此批一件陸根寶狀交欵洋由准交此批一件葛督莊狀領契據由准領此批一件陳順山狀領房票由准領此批一件陳順山狀請銷案由狀悉准予銷案此批一件姜阿訓狀領欵洋由准領此批一件凌根寶狀交欵洋由准交此批一件劉督良狀交欵洋由准交此批一件王象寶狀交查封費由准交此批一件章子楓狀保王阿堂由准保此批一件趙連中狀保王阿堂由據吏查報該民並無店舖礙難准予具保此批以上八月六日 
[上海地方檢察廳]  
　　批示朱妹珍據訴被告人在嘉定縣屬居住自應赴嘉定縣知事公署告訴本　碍難受理此批顧文卿湯張氏訴爾等將伊夫拔去藏匿業於同日據情批斥乃爾以沈金川夫婦毆傷媒人朱顧氏如果非虚何以不自來告訴其中顯有别情總之彼此均非善類如再揑詞朦訴定即雙方提究凛之此批張永年承發吏旣有報告在卷不得事後翻異至律師係爾之辯護人不能作證多瀆無益此批唐頌清候查無瀆此批吳和玉據訴案關婚姻着自向同級廳具訴本廳礙難准理此批周伯嘵候分别傳訊此批朱　邦狀悉業予拘攝仰即知照此批朱崇德狀悉案正澈究仰邀蔡藻生等到案候訊此批嚴春山狀悉業予票傳仰即知照此批謝增榮狀悉仰即遵傳到案候訊此批黃成狀悉仰即覓保來廳聽候核辦此批徐中和狀悉該居所訴究爲傷害案抑爲自縊案仰即聲叙明白以憑核辦此批周養餘狀悉案已起訴候送同級審判廳核辦此批李財興狀悉業已證明廳候訴辦此批夏德生狀悉案已偵查明白提起公訴矣仰即知照此批態熊錢氏狀悉本案因證據薄弱已不起訴仰即知照此批楊登明狀悉案已傳訊仰即依期到廳此批周根桃狀悉候送高等廳核辦此批徐澄惠狀悉候送高等廳核辦此批以上八月五日 
[上海縣公署]  
　　批示梱保楊聘儒呈爲奉批呈復催　路墓一案批來呈閱悉查此項古墓確於上年九月間由勸學所呈請變售當經本公署指令保留並分令引翔港鄕經董第一區學務委員查復在案迄今尚未覆到據呈各節仍候令行該鄕經董一區學務委員查明復奪仰即知照此批宣時敏等呈爲工廠出盤請予備案由批呈悉查該工塲依照股份兩合公司條例組織設立曾於民國六年呈轉農商部註册此次因營選未能發逹出盤是否得金體股東同意清算解散應即造具財産目錄及借貸對照表各五分呈請解散註册隨繳註册費銀一元以符定章併即知照此批浦東　泥渡蕩漿划船劉榮康等呈爲公舉領袖請求立案由批呈悉該蕩漿划船公舉領袖係爲約東各船户安分守業起見如果並無爭執情事無庸過虚備案仰即知照此批 
[淞滬警察廳]  
　　批示一件恒升景批來呈已悉查仁昌染坊劉長根藉端扣留染照旣據一區二分所傳訊有案仰候令行該所知會一區分所傳案按照前諭辦理可也此批一件洪吉林批呈悉查陳會根及姜阿四之妻四姑娘藉口欠債乘該民人不在店内之時强將生財器具搬取而去此種行徑殊屬妨害安寗　候發交該管警區查追給領依法懲處可也此批一件德大行　批據呈已悉查戴和尚等白畫糾衆攫磚拒捕傷人果如所呈殊堪駭異仰候令行該管警區上緊拘拿解候訊究可也此批一件唐日新批呈及失單均閱悉准予發交偵緝隊派探偵查爾妾鄭彩英逃匿所在以憑拘辦可也此批一件張炳仝批呈悉姑准發還執業以示體恤仰連來廳出具永不租賃開設茶　　　　　博切　再信啓　可也　　 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[檀島旅行記] [  朽木]  
　　（十三）聯太平洋協會之發展及最近兩大會議十餘年前夏威夷民政長佛里爾ＷＦＦrear召集聯太平洋各國代表會議於檀山是時美京華盛頓適有聯亞美利加協會之成立於是美人感於環居太平洋各國及太平洋中各島均有互相聯絡之必要而聯太平協會ＰanPacificUnion之組織亦漸次完備就從前之皇家旅館設立事務所以美人扶阿德ＡＨＦord爲常駐幹事一九一七年曾由藍氏ＦＫＬane代表總統威爾遜到檀參與會議新錫蘭ＮcwZealand亦正式加入其機關報紙爲每月刋行之聯太平洋雜誌ＭidPacficMagazine凡各邦重要人物均先後羅致爲名譽會長或副會長最近中國總統及日本首相原氏均允充名譽會長之職其正式會長爲本島民政長麥卡地ＣＪＭecarthy副會長即前民政長佛里爾其餘名譽會員均美中日之有名人物去歲秋季上海聯太平洋協會亦告成立會長爲唐紹儀氏旦經各會員擔任中國進行事宜如擴張敎育開闢道路等項北京各界自總統以下如葉恭綽氏亦允任爲名譽副會長該協會進行之目的大要可分爲以下數項（一）隨時召集聯太平洋各國代表開會商議關於各國利益上之進行事宜（二）在夏威夷設立通信及敎育機關凡關凡關於聯太平洋各國及各島之發展隨時編輯報告并對於游歷太平洋之旅客極力提倡并求增進其利便（三）對於太平洋之各國各島互助其解釋誤會並增進各種族間協助之利益（四）襄助各種族在各地方之事業（五）設置聯太平洋之商務博物館及美術院（六）聯太平洋敎育之書籍品物隨時搜集任人觀覽（七）設置一大學院敎授土地商業種族地理歷史等并設一商業圖書館增進各地人民商業上高等知識（八）要求聯邦政府各邦商會地方政府敎育機關及個人等爲協助上之進行（九）關於阿拉斯加Ａlaska夏威夷菲律濱之經濟商業尤以特别方法提倡其進步 
筆記 
[笑侣記（下）] [  汪珠]  
　　自是伴有人歸有家適然自安未忖歸誰家伴誰人耳桂俟朝暾上止於途屏息待榜發超乘從之紉迎眸得之勞其愿又一笑桂揖常爲最覿禮焉視女食輙粒數而盞計之食不多憂之靳笑意焉女涕則鞭影涙絲嗚咽聲頻女悅則指揮雲樹以怡之視女息更一笑若致别如是兼旬委綴百里未嘗通聲欬其品詣固倜乎遠矣假在近兹漫說舍騎雙載可寖棄舟雙騎亦可噫眞情只一笑若一言一簡下矣遑論兩字自由開桑濮之門哉舟騎雙催旣至家紉入室伏謝余以不良於宦已歸酷憫之出勞弟與耳語弟訒入房報可視紉容盡赤蓋玉成笑侣早經閣議通過期近紉頻蹙非佯羞者婦語曰焭焭累弟良　弟君子人壹是以戚誼爲念乃幸余亦憮然曰吾弟可憐人也正以非偶爲嫌察妹不安有慮之乎婦急白其非曰傷心人别有懷抱也旣成禮覿賓覩狀笑憶前事曳婦曰爾日者余妹之若亦小語叔之今皆不與度之笑底鴛鴦未許吐馨於人前儘儲笑於枕畔然歟笑言之一時羞暈競紅婦粲然入夜余别有關心捉婦私聽之聞弟訇聲作啞啞終不吐婦疑問瘖耳余慘然不言婦自言曰有所隱怪道莫語通焉繼之唷唷聆之非弟戲呼婦妹亦瘖耶婦奪臂悻然曰豈非天哉余始悟笑之爲啞也頃啞偶來挈其小啞小非啞因其雛沿以啞之重憶前因戲爲之記 
劇談 
[老伶工列傳] [  老琴]  
　　李棣香天津人二十年前抵申隸金桂部工唱青衫兼善小生各劇（販馬記）之探監一場情文兼至摹繪得神最稱傑作餘如（牧羊卷）（桑園會）（金水橋）及（探母）之四夫人（黃鶴樓）之周瑜（狀元譜）之陳大觀等亦唱串俱佳非尋常正旦小生所可同日語也 
　　汪笑儂名僢旗人耽吟詠且工八股古氣磅礴或言其曾舉 
於鄕然莫詳其科分至其人爲讀書種子則固無疑義生平喜讀紅樓夢愛林瀟湘葬花詩因以笑儂二字名初至滬隸周鳳林所開之丹桂以嗓音太狹不足動流俗之耳鬱鬱不得志而去至蘇至寗皆如之庚子後重復抵申隸天仙部得武林連夢性君所撰之（黨人碑）全部脚本汪與同班盡心排演時適良梁黨獄大作汪串謝瓊仙酒樓碎碑等塲慷慨激昻觀者罔不擊節於是名始大噪所演拿手各戲（黨人碑）之外有自製曲文之劇二一爲（馬嵬坡）一爲（縷金箱）一洗京調不通惡習餘如（駡閻羅）（青梅宴）（哭祖廟）等自成一派戞戞獨造非庸伶所可望其項背在滬時曾賃廡德人里顔曰天下寄廬往來多詩酒風雅之士以是有伶隱之目蓋梨園中之别有懷抱人也成午秋没未滬惜哉 
銷夏雜載 
[西湖新誌] [  鄒仁達]  
　　四舫 
　　湖中游艇約分三種一大號官船二銅桿篷船三尋常划子大號官船宜於韵士雅姬焚香俊童捧釣啜茗清談臨流賦詩誠足樂也現時半雜巿兒官役半雜塗脂嫫母一雅一俗相去遠矣銅桿篷船宜於士女紅裝綠襯旣幽旣艶殺是可觀尋常划子則等於扁舟一葉雅俗共宜吾人試登西園或在湖畔憑欄遥矚鱗如　景狀萬千雖未游湖而湖已在望彷彿吳仲圭畫山水縮本烟雲糺縵已别有神味至游湖川舫各因所好不敢輕斷以余論之銅桿篷船最爲雅適仰視俯察各極其致風飄吹衣舟划輕颺當月則濯魄冰壺當兩則潑墨欲狂晨夕取色可夷猶烟波春秋取景可悅目賞心放生池湖心亭亦空亦古更堪停泊也近年好事者復於舫尾藉用汽力軋軋作聲私幸異彩實則多事矣 
小說 
[社會小說衆醉獨醒（四○二）] [  瞻廬]  
　　第六十回舞木棒吕詩婆發顚擁繡衾劉貞婦裝病那時的翠娥倐的跨下床來洗去臉上荷葉水重對圓冰輕匀雪粉又把青絲抺得光光的嫣然一笑和吟香噥噥喞喞快刀割不斷般的情話依着翠娥的主意只要掩飾三五個月撑腸拄膓的東西和自已脫離關係那時回到劉公館依舊是鐵錚錚的一個貞婦人前人後說得嘴響三貞不曾少一貞九烈不曾缺半烈將來的貞烈牌坊高高轟起問那個牽拽得倒然而有這一問編書的便給他一個答覆道翠娥翠娥你的貞烈牌坊不久便要拽倒了（急轉直下）俗語道得好福無雙至禍不單行這幾天的劉公館裏竟是警報重重禍事疊疊直把這位頣指氣使腦滿腸肥的劉富翁困在垓心有四面楚歌之苦千頭萬緒說來話長編書的只好撮要言之第一個警報便是邦平創辦的織布廠經理人虐待工人閙出極大的亂子經理王子實對待工人素抱嚴厲主義去年冬間爲着廠裏一部分女工要求增加工價子實向邦平那邊請示邦平只敎他放大膽子拒絶要求（見第一回）子實的膽子本來不小又吃了幾粒放膽丸益加暴戾恣睢不堪言狀女工們要求不遂忍氣吞聲没奈何只索罷了子實見風潮平伏便自信使用的手段委實適宜曾在邦平面前唱一齣丑表功巴巴地來討賞賜可憐女士們不曾增加得分文工資子實的薪水郤按月增加了二十元（苦樂不均往往如此）然而比來的時代銅元越賤米價越貴洋價越肥麫包越瘦子實對於工價上的要求可用着强權把廠裏的女工征服女工對於生活上的要求郤不能用着强權把肚裏的蛔蟲壓平先是肚裏嘰嘰咕三蟈蟲大閙了饑荒女工們處於被動的地位不得不不俯受蝟蟲的驅策向經理人要求增加工資（世之閙工風潮未有不由蝟蟲爲之主動者也哀哉）要求不遂正待相約罷工做那最後的對付 
餘瀋[  吳秉恬]  
　　依賴之性不可有而攀附之心尤不可有依賴者不過因人成事而已攀附則於依賴之中又有種種之動作凡一切可插可鄙之事無不爲之幾令天壤間無復有廉恥事矣昔人詠蟬詩云謂爾清超誰信得也曾攀附最高枝是足爲熱心富貴者下一鍼砭也 
 
 
 

Page 19

 
 
   
 
 

Page 20

 
 
常識 
常評 
[政府對於人民之心理] [  箴]  
　　山東河决或告於内務總長請籌救濟内務總長曰無欵可籌只好聽其自死此雖傳聞之言大足以代表今日政府對於人民之心理 
　　人民無論如何痛苦苟政府常存一聽其自死之心雖有欵可籌吾知其亦不免於死也而况無欵可籌 
　　然而人民之欲此政府冋爲乎苟政府不若今日之浪用者未至於無欵可籌也而吾又未嘗見政府有一日不在籌欵中也吾恐其所籌之欵愈　而人民之死愈速矣 
　　或曰如彼内務總長之言尚是今日之良心話也彼口口聲聲欲籌欵以救民之死而吞没賑欵爲西人所攻擊者至一千六百萬元之吾人試一思之死於若輩之良心喪盡者可以數計乎 
衛生 
[清潔内地街道之鄙見] [  紓庵]  
内地街巷如在夏秋則蘆粟皮瓜皮珍珠米梗隨處皆是益以旣無厠所又少溺溝下流社會沿途溲便凡此數吏皆爲引致蒼蠅之媒介而警廳所雇清潔夫寥寥幾日除堆積垃圾尚虞不給安有餘暇打掃街道街道污穢旣無清潔之人則臭氣與蒼蠅日見其甚試問行人與居户處此污境何能消受苟不寺而發生時疫則其爲禍之烈速於置郵以是清潔街道乃夏日之急務官廳旣不可恃惟有各居户自起而清潔之假能實行一舉而數善備焉今試述之 
　　（一）自治大家小户晨起必清庭院隨手掃除門前穢物納入垃圾箱中每日一二次家家如此則街道不潔而自潔今日官廳辦事皆　足恃人民力所能及急宜起而自代一舉手之勞實爲表示吾人自治能力 
　　（一）毆蠅門前旣無穢物蚊蠅自難容足毒菌媒介絶跡時疫當然肅清此一舉手之勞撲滅穢氣驅除蒼蠅於人於已皆有功德 
　　（一）公德繁巿僻巷皆能自掃門前垃圾旣雅觀瞻又至凈潔此乃個人之衛生實亦關係乎公德 
　　不費金錢不費工夫將有害無益之門前齷齪除去去無異剿滅人類大敵願各家主羣起爲之勿以瑣屑而忽略之嘗聞游美歸客言謂美人有自除門前垃圾之習慣故街衢無塵清潔異常此種美德國人亟當效之勿怠（乙種酬） 
[結核病之防禦（五）] [  鳳賓]  
　　年齡與結核關係頗鉅幼年爲易染之時且攖此者較難治痊即青年在二十歲左右亦不易措手惟中年與老年時得此病者每能延長其歲月究其原因肺中之組織大抵愈柔嫩即愈易攻擊肺之組織在中年或老年時有範圍其病區之能力不致散蔓無覊且兒童好動而惡靜成人好休憩年齡愈老則愈思靜養攖斯疾者固宜以恬靜克之也 
　　肺癆病之濳伏期久暫不等得病之後每不遽發有經年累月而始爲患大抵抵抗力薄弱之時其病乃勃然而起今吾人爲已染癆菌或未染癆菌恒不自知覺故防預之法不可一日忽之 
　　患結核病而末臻全愈者不宜與之締結婚姻若締結之則病者勢必加劇未病者終至傳染而後已在旣婚之後設或發見肺癆即宜分室而居以資休養 
　　居室與結核亦有關係蠻野之民無居屋遊牧之人恒露宿而結核病不能侵染及至團聚成巿構屋而居則向之不染結核者今亦罹之而大感其困苦矣 
[夏日洗滌宜自置浴具] [  照古]  
　　時當夏令浴身關係衛生實爲人人所必需然若至浴堂洗滌則有一事亟宜注意者即浴巾所染之菌毒是也余去年嘗至某盆湯園洗滌回家後胸前及兩股際發有無數猩紅斑點奇癢難忍用手搔爬癢愈痛生越日而紅點加大并成一片且出水焉亟走詢某軍醫告以故醫謂浴時澡巾必　爲花柳症者所擦巾上傳有菌毒故染此症與以藥水擦服三日始愈時予所浴者爲上等之浴堂且爲特等之官盆尚有此症傳染下至混堂及普通盆湯之處爲下流社會所集合人類更加混雜身上或患梅毒或染疫症堂中浴巾經其揩擦其傳染疾病也必更易而速矣故夏日之洗澡最好能於家中另備浴堂自置浴盆否則房屋偪仄浴室不能另設浴盆一項所費不過數元總可自購的至自購浴盆在家中洗澡則浴巾亦宜分兩條一批上身一擦下體雖自已一身無傳染病之虞究有上下身之别（外問浴堂之害處在共一浴巾擦上下身凡人患花柳等症俱先由下體發生）無論中下人家苟能自置浴具旣可節省金錢又可免染病之危險一舉兩得亦何憚而不爲也若照此辦法再能將浴堂省下之費購買夏令必需之各種中西藥品分施鄰近貧人不但一已可免傳染病症更可救人之疾病其餘澤所沾潤也抑又遠矣（乙種酬） 
道德 
[穩健與成功] [  蔡行素]  
　　穩健二字表面上觀之不能如急激進取之可得速效愛争激者恒嫌穩健主義之遲緩不屑措意然而事業之成功要非一蹴可幾其中難關須步步踏實層層打破抱急激主義者其志銳其進速恒有蹉跌之患蹉跌之後再期回復再欲猛進須費若干心思才力方可復到原步而時日之耗費事業之消磨且有因蹉跌而不能再如其願望者故與其蹈虚不如崇實與其急激而遭傾躓不如穩健以奏膚功商業界人以謀利爲目的而其成功之幸福什九付諸穩健者　穩健者之步驟目光恒注於可有把握之地縱使稍逢挫折不難以更精密之心思更堅忍之毅力挽救頽運扶植元氣此種策畫權操自我進取避免一以自已穩健之精神出之成功縱或需時獲利定可操劵若今之投機者旣非必需之策畫亦失正當之行爲充其貪圖速利之心希冀非分之念實有類於賭博而暴貧暴富倐起倐落擾動商業秩序之安寗 
引起商業經濟之恐慌有似懷抱急激主義而更失其自主者一朝蹉跌後悔奚追則何如以穩健方法作正當行爲可望最後成功之爲愈乎（乙種酬） 
[西方格言（一七三）] [  謝介子選譯]  
　　法律愈煩苛犯者轉愈衆（英吉利諺） 
　　謟媚者爲罪惡之乳母（德意志諺） 
　　胃貪必致味薄（英吉利） 
　　美名猶遺産也（德意志諺） 
　　對於難免之憂傷而流涙是爲無益（荷馬）（Ｈomel） 
　　鄰劣爲禍佳爲福（海沙特）（ＨeSiod） 
　　人各覓得其樂（法蘭西諺） 
　　愚者之饒舌亦足爲智者之敎訓（英吉利諺） 
　　使人人樂是爲難事（荷蘭諺） 
　　誨人而自誨（英吉利諺） 
法制 
[逮捕與監禁之意義及其區别] [  逸盦]  
　　逮捕與監禁常人謂係加人身以物質之力而拘束其自由並驅遣之引致之使向一定塲所而行並使其不能出一定區劃之外之有形的行爲也不知法文上（刑律第二九條）所謂逮捕監禁不問行爲之手段爲有形或無形凡以不法束拘者無一不包在内例如詐發令狀引人使入山林深處雖未嘗加人身以物質力而仍成爲逮捕罪又如昔時德國有一婦人浴於澡室有人奪去其衣歸此婦遂不得出澡室外一步當時德國大審院判其人爲監禁罪並無人非難之蓋雖未嘗鎖户扃室爲有形之拘禁而其行爲已拘束婦之自由矣可知逮捕與監禁不問行爲之有形或無形而要以不法拘束人之自由其區别僅一在迫之使行一在迫之使止耳 
　　竊慨夫今世道德淪落人心譎詐法權消蝕私擅及濫權逮捕監禁之事時聞細民不諳法意往往受人無形之加害而不覺爰摭拾法文以敬告焉（乙種酬） 
經濟 
[拆城築路議] [  守書]  
　　省縣道興修之必要余嘗於常識樣有所論列矣顧事非金錢莫舉今省縣道籌備機關雖已組織就緒而實地設施之經費究從何出是亦留心路政者所亟宜研究之問題也當局籌措計畫當不外增加稅收與移撥他項經費二法以前者而論之則以今日民力實有所未逮以後者而論之則一業未舉一事先廢俱非善法也以余意觀之修築道路莫如取其費於拆城拆城一事非創聞也上海行於先南通繼之丹徒今亦有實行之議估價六十萬苟他邑均一律繼起賣價所得悉充築路之需至便之事也其理由如下 
　　（一）城垣一物在火器未精時代視爲攻守成敗之劵今則槍砲精利無堅不摧雖有如無勝負之劵已不在此雖不爲築路計亦有拆之之必要 
　　（二）所貴築路爲便交通城垣一物實巿鄕交通之一大障礙特吾人習焉不察耳故推築路之用意亟宜拆去城垣 
　　（三）垣雖無用之物價值甚鉅修道雖必要之事所費不貲互相利用一舉兩得 
　　（四）理在辦法什之幾用之省道什之幾用之縣道若干用以經始若干儲備修理則常得交通便利之益永無經費告竭之虞（乙種酬） 
問答 
[問捐欵於慈善事業以何爲妥] [  蘭陵穆氏]  
　　鄙人來滬數年經營商業幸獲蠃利兹計算除頣養餘年及還鄕一切旅雜各費外尚盈餘數千元不欲爲兒孫作馬牛擬悉數捐作慈善事業但聞慈善機關每有黑幕自已又不能親身營辦敬懇仁人君子指示務求欵不虚糜妥善有濟不勝感盼 
　　答捐欵於慈善事業以注重工作而兼施敎育之機關爲最妥如中華職業學校之類（隨） 
[交易所要覽三版出書]  
　　本書内容豐富約十萬言首載政府各種交易所法令條例及施行細則附屬規則等次載上海著名各交易所章程及營業細則等次載名人對於交易所之學說評論各稿凡辦理交易所研究交易所者不可不購閱此書以供參考洋裝一册定價七角門售七折上海棋盤街文明書局發行各省中華書局代售 
 
 
