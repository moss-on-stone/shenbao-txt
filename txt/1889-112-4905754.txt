# 1889 - 112 - 4905754

 

Page 1

 
 
[重印尺牘集錦出售] [  申報舘主人啓]  
尺牘集錦計有雙桂軒夢花亭蓬萊舘三種或駢四而儷六或拙秘而騁妍雖皆贈答往還之作而其戛戛獨造簇簇生新固是有目共賞特用路板重印纸色潔净字蹟分明每部二本價洋一角五分卽日出書售處仍照曩例 
[石印四書撮言發售] [  點石齋代啓]  
四書撮言一書閩省蓉芝胡氏采衆説會羣言於朱註中逐字逐句爬剔疏證繁簡適中洵足翼聖經而啓來學其是閩省督學使者爲河間紀文逹公閲是書大加奬賞立付開雕惜所印無多故所傳未廣兹倩善作宋體字者一律繕正付之石印分裝十本外加綢套售處在廣東潮州府前街文林閣發兌此佈 
[精選巧搭大覲出售] [  點石齋代啓] 　 
童子習爲八股以應試惟無情搭截題爲最難苟非心手靈敏書卷紛披之人遇此便自束手是集廣收精采諸色具備分裝十六本價洋八元本埠售處在愼記書莊及各書坊外埠則向分莊購用可也此佈 
[增廣賦海大全出售] [  點石齋代啓]  
賦向無巨刻雞跖集而外寥寥矣近年石印行亦頗有人彚而刻之或分類或分韻未嘗不風行一時而猶未若是編之美富焉分訂十二本價洋六元八角本埠在三馬路愼記書莊及各書坊發售外埠均設外莊諸士商就近購取可也此佈 
[理財説]  
富强之術儒者所弗道治國家而務財用者非獨爲王道所必斥且目之爲小人之尢抑知理財固自有道歟泰西立法首重商務其取之於民者雖若瑣屑煩苛而每歳量八爲出損有餘以補不足民固不以爲病也卽如英國財賦之用多出於關税地租每歲均有上下議院權衡出入斟酌損益議納於國家視國家缓急爲輕重無有定額若遇戰事則貸國債而國中賦税亦驟增一百　十年前所徴不過金錢八九百萬磅而已自一用兵於米利堅再决戰於法朗西曾增至二千八百萬逮至一千八百三年至十六年竟增至七千六百八十三萬當是時度支猶未足用仍借國債於民間至一千八百四十八年積共七萬九千萬是歳之息凡出二千八百十四萬越二年又溢至二千八百四十八萬亦可謂鉅矣然國家初不以爲病也計每歳國用有時出浮於人若歳入有餘則以償國債之存本而輕其息其國中所有關税進口則茶葉糖如非酒烟等物出口則皮革煤等物地租則取之於民間也甚薄上之所徴於下者雖條欵煩多具大要有八請言其目一曰關稅則取之於商人貨物所出入者也二曰地租則農家種植田畝以維正之供上輪國家者也三曰印票錢國財貸出入及民間借貸交易悉以官印爲憑無憑印卽謂之私官不與之伸理且議罰有差四曰户産錢每户屋中所有玻璃窓片則必計其多少家中所蓄狗馬等物亦必核計而歳徴其餉五曰田房産丁户租税六曰信局錢凡民間書札往來悉由官遞歸於驛務司而取其值七曰林木官地租税八曰火輪車雜税欵項凡一歳所入若干則所出亦若干也入之數鉅　　遺刊登日報著之令甲涓滴歸公經收者母得稍有染指焉故國有大事雖多取之民而民不怨中國重農而輕商以田賦爲本而以關税爲末伊古至今其弊紛繁不勝枚舉侵漁耗蝕積習相沿其歸於國家者不過十之若于耳故其利上不在國下不在民咸中飽於官史胥役之手一旦欲擴而清之豈易事哉然理財之道不可不先爲講求一曰設官銀號先由各省藩庫撥存欵項而仍令富商承充入股今如江蘇山東各錢肆多用錢票錢籌民間以其取携甚便咸喜行使流轉殊捷然恐其一有折閲立致閉歇則貧民受虧無窮至官銀號則無慮此也山西票號多坐擁厚貲常代　匯劃雖數千里之遥不少爽約而藉此以獲費用便利無比今旣有官銀號之設則此可以自辦各直省解餉進京者只須數行書札照會之足矣此外信照泰西之例製造鈔票一律通行溢息必饒倘國家有緩急之需亦可向其借貸按例給息始期交付以示之信如是權自我操利不外溢民足而國亦富公私兩便上下咸宜矣一曰立驛務司今天下設有驛站建立房舍者上有驛丞下有驛卒以專司厥事馳送文書則有驛馬爲之投遞雖經風雨而無阻法固至善也顧法積久而弊生媮惰遲誤開折遺失在所不免又惟用之於官塲而不能行之於民間泰西譯政之設視爲重務凡在國中無論路之遠近信貲只取二十錢而已朝發夕至不爽晷刻出至境外雖數萬里之遠亦不過白餘青蚨而已無多取也價廉而事便無逾於此設使中國仿而行之其獲利豈淺鮮哉今聞當軸者擬於各省沿海通商口岸由海關洋人先行試辦或慮驛務一設則中國所有大小各信局必皆有失業之嗟必至無數窮民無所得食不知水陸經由之處登記也整齊也分致也仍須由若輩爲之料理不過驛務總其成而若輩爲之供奔走而已又何失業之有一曰行憑印纸按照中國向例凡民間開設當鋪行棧必禀官請帖亦有所費以納於公田畝房屋賣買出入必得由官蓋印謂之紅契否則以私論交易者不敢相授受也泰西之例亦復小異而大同惟民間借貸銀錢必先納貲於官而鏨印於劵契成千或萬視其多寡而抽取焉行店貨物出入亦粘貼印紙爲憑前英官創行此例於香港一歳中所獲無算蓋積少成多固不可以尋常測算也余同旅日本見雇用僕婢皆用印紙格式有一定繊毫之利悉歸於官民以取具所赢固無所怨咨焉中國誠能仿之而行豈無小補哉以上三者日本皆已倣傚西法毅然而爲之以成维新之治民反稱便始頒鈔幣之時尙與現錢判赢縮久之而兩者相抵各持其平無他誠信不欺果决能斷不惑於浮言不淆於群議不游移於讒説故也此不過其小者近者而已若夫理財之道自有大者遠者在吾將徐起而言之當軸者勿等諸豐干饒舌則幸甚 
[本舘接奉電音]  
　　昨接在京友人發來電音有本月二十七日諭旨二道敬謹譯登○三月二十七日奉 
上諭寍夏副都統常星阿於咸豎年間帶兵剿賊轉戰直隷河南陜西湖北江西安徽等省在營二十餘年疉受重傷戰功卓著洊升京旗副都統調補寗夏副都統均能勤愼供職前因病請假調理兹聞溘逝軫惜殊深加恩著煦副都統例賜卹賜銀一千兩由甘肅藩庫給發任内一切處分悉子開復應得卹典該衙門察例具奏欽此同日奉硃筆稽察正黄旗漢卓旗務着恩蠧去欽此 
 
 

Page 2

 
 
[豫章雜紀] 　 
　　江西豫章書院仍聘徐紫紋太史兆瀾爲掌教每年束修六百金三月初九日開舘中丞行謁聖謁師禮畢復筆諸生有謁師禮命題開課文題爲政以德譬如北辰居其所詩題萬國衣冠拜冕艈得冠字補考題使於四方不辱有命詩題牧童遥指杏花村得村字又經訓書院本年聘定宋小墅宫保延春爲掌教束修亦六百金初九日開舘由臬憲行謁　聖謁師禮復率諸生行謁師禮中丞命題開課題爲關洩多狃解擬謝希逸求賢表相人偶賦以以人意相存問之言爲韻擬陶淵明癸卯歳始春懐古田舍二首○南昌新建二縣爲附郭首邑向係同日開考以杜跨考諸弊十二日頭塲題爲曰如斯而已乎曰修已以安人次題而又有天子薦之者是日風雨交加諸童中有貧苦者不能雇用肩輿出塲入塲未免拖泥帶水矣○春水方生行舟者最宜戒愼市　地方離省城約百里一大埠頭也月之初旬風浪大作船多失事有一大船業已停泊不料半夜走锚被風吹向波心頃刻沈没人貨無一存者亦慘矣哉○近有某弁留心汛地因飭渡船不許多載人數船雙不許灣泊外港日夜巡查一二次違者笞責如此心存利濟亦武弁中特出者矣○江省油價大漲二月間每簍至六兩三錢卽漲至七兩而市儈尙有居奇不售者不意價高貨集永幾跌至六兩左右而多財市儈益事居奇價較舊冬仍覺昻貴貧民未免苦累惟聞廣信贑州各屬茶油囤積極多袁州瑞州各屬參油囤積亦不少卽外江之油亦可漸次運來想若輩終不能壟斷也 
[斷路遇救] 　 
　　寍郡某姓女傭數日前乘航船歸家及船抵岸時已昏黑女傭上岸　　獨行未免胆怯突有二人自後追赶而來一人將衣帶緊扣其頸一人在懷中摸索一無所得隨手將其包袱奪去女傭咽喉氣塞已不能言正在危急幸有人携燈前來二人始釋手飛奔而去女傭始漸漸醒來若携燈人遲到片刻不幾斷送殘生哉按日來寗郡四鄉廟會衆多賭風大盛斷路剪經之流半由於此欲除盗患先禁賭風賢有司可以知所從事矣 
[演戯熱閙] 　 
　　鎭江北岸七濠口浙寗會舘於本月二十二日起至二十四日止演劇三日袍笏登塲笙簫齋奏遠近男婦成羣結隊而往大有連袂成帷揮汗如雨之槪京口居人亦皆渡江而往小划義渡滿載開行倍增其利所幸風姨不惡作劇得無意外之事云 
[上海四馬路陳春記號内協助奉賑公所廿六日接到楊殿臣先生諸君信] 　 
　　竹坪少欽詠南逢辛心如蓮山子萱蕃甫紹勤澄衷純齋 * 
葆三春瀾諸善長仁大人閣下二月廿九日自營口布泐元號寸函諒已逹覽辰維籌祉順遂時祺佳亨爲頌海咎地屬低窪遭災極見兹已分路編查惟是遍野鴻嗷飢饉備至村無炊食之烟羅掘草根殆盡鳩形鵠面目撃心傷昨日培自晉省回牛得朱叔梧翁曉山潘介眉三兄由營來函言及海屬西南田莊台一帶地接牛莊罹災亦甚去歳冬賑歸山海關道憲督同章幼樵可馬等自行查放散給紅糧共賑有一萬二千餘户現今春撫急宜接濟等因培明目親同黄鑑湖梅詠芝等至田莊台擇尤查放第海邑地方遼闊縱横四百里被災尤重人口繁多去歳冬賑因驟遭水厄或離散他方或逃走在外尚有未盡周沾之處今放春撫則當有更甚於冬賑矣培所帶第六批庫平銀三萬兩備海城一縣春撫尙屬不敷二萬金更有遼盖等縣嗷嗷垂斃望賑孔殷而春撫亦萬不可緩也惟祈諸執事一視同仁全力籌顧得以源源解濟庶免溝壑之填並望海内大善士心存惻隠普發兹航解囊助活命之錢積德造無量之福代爲哀鴻白叩曷勝切禱之至不盡之言餘容續告肅此布泐敬請籌安惟希公鑒不備愚弟楊培頓首三月十九日自牛莊發第二號○各公所諸善長大人鈞鑒前日楊殿翁到營備悉種種奉省奇荒幸蒙諸公所善長同心協助拯救垂斃災民殊深欽佩惟春撫較冬賑尤重且廣應亟籌鉅欵接濟以救數十萬民命謹爲諸善長一一陳之查冬賑六萬金僅敷牛蓋遼陽等處擇極貧者散放其餘各州縣因欵絀向隅此次春賑理應徧及去年所謂次貧有今數月以來羅掘一空變爲極貧亦應散給帶來三萬金只敷牛莊一區現在田莊台官賑因欵不敷已停止弟等近在咫尺目覩三萬餘災民勢難歧視公議俟牛莊放竣卽查田莊台其災情與牛莊相仿亦需三萬金次之海蓋遼陽約五萬金尙有十餘州縣約十萬金以敷衍昨日賈雨田由兄牛莊回營述及災區較去冬更甚現在草根已食盡無可充飢沿途餓死者不少甚至拆毁房屋作柴易錢以延殘喘小孩呌賣無人顧問去年尙有聚衆吃富户近來稍有錢者已遷移遠避而飢民更無所得食各省水旱偏災不過一二府從未有如奉災之重且廣者弟等再聞目見災區慘狀雖鐡石人亦應下涙况人心肉做誰無惻隠之心不得不效秦廷之泣尙祈諸善長大發慈悲設法廣募源源接濟以解倒懸之急多籌一金卽多救一命官賑早停全賴義賑若南無鉅欵來奉援救則懦者塡於溝壑强者挺而走險隠患可虞杞憂殊切東三省爲根本重地不得不作無厭之號呼謹代災黎百叩求救迫切禱祀之至專此奉懇敬請道安惟照不莊[  愚教弟楊培翁正修朱福春潘成榮頓首三月廿二日]  
[引咎自責] 　 
　　皖垣入春以來雨多睛少清明已過氣尙寒陳大中丞引爲已咎出示曉諭黏貼東西轅門外今將憲示照録於左安徽巡撫部院示本部阮德薄位尊力小任重受事以來災祲迭告兢兢業業於今三年矣自去臘至今正膏澤頻施頗兾豐登可卜乃驚蟄雨十日先聞雷聲嗣後雷雨之中或夾以雪霰近日雨後祁寒清明已過尙須披裘冬行春令不惟疾病易生亦恐隂陽不時歳事未可知也本部院行且有期而隠憂倍切易曰風雷益君子以見善則遷有過則改願諸僚友深思其故民隠有不能上逹者舉措有不能洽於公論者悉以來告俾思所以改之至於愚民無知賴士君子爲之倡率近日風氣本部院亦不欲深言但願諸君子於　聖諭十六條内完錢糧以省催科和鄉黨以息爭訟十四字及論語君子喻於義小人喻於利十字書之萬本誦之萬徧足以修已治人而有餘人心一正自召天和本部院幸甚全省幸甚特示 
[宫保蒞皖] 　 
　　兵部尙書彭雪琴宫保於三月二十日午後四點鐘行抵皖境首縣陳雲溪明府先期飭盖協同地保在迎賓舘搭蓋官廠鋪設一新水陸兵丁連日在江干鵠立以俟是日遥見憲舟臨境卽放鎗克恭迎而憲舟不在是處停泊駛往西門外大王廟官碼頭奇椗陳六舟中丞阿嘯山方伯張竹晨廉訪先後迎謁此外各官並未接見宫保是夜卽宿舟次次日十點鐘乘輿晉城答拜各官嗣在黄泥曲公舘小作勾留卽當回里養疴云 
[江甘試事] 　 
　　揚屬江都甘泉兩邑考試文童已於本月廿一日竣事其正案批首江都縣係蕭淞甘泉縣係王錫侯並聞接考武童擇本月廿二日取齋二十四開考連日各武童均在西門外大校塲習演盤馬往来馳驟甚熱閙也 
[學憲將臨] 　 
　　楊蓉圃文宗於二十六日午刻由太倉起馬業經奉差將高脚牌遞至松郡本城府縣教官等已陸續出境恭迓憲旌矣 
[馬戯到厦續述] 　 
　　車利尼馬戯本定於三月初旬抵厦在鼓浪嶼賴厝澳地方開演前報業已登録漳州石碼海澄同安等處居民一聞馬戯將到爭先搭船來厦欲擴眼界嗣聞該戯班至三月二十日始到厦門二十一日開演往觀者數以千計其價起碼二角半按昨日本報載車利尼馬戯在厦門演畢卽當來滬開演然則海濵士女又當拭目以俟正不徒居厦之人獨飽眼福也 
[驅逐流娼] 　 
　　厦門各客棧向有流娼寄住引誘過客貽害商旅雖屢經地方官下令驅逐而有司者往往以護花鈴自居若輩遂肆無忌憚視禁令若弁髦差役地保反以此爲生財之計此次道憲令出維行認眞嚴禁已飭厦防廳差將所有流娼攆逐出境從此淫污藪澤變爲清净道塲旅客往來保全不少 
[典型未遠] 　 
　　侯選員外郎蔣篆雲副郎芳於正月間在籍病故三月十八日設奠江省各大憲及各紳士無不前往奠醊十九日發靷親 
 
 

Page 3

 
 
友執紼而送者絡繹於途不下數百人備極生榮死哀之盛副郎以書法名重西江名公鉅卿鐫碑贈額必得其手筆以爲快副郎於顏柳歐蘇無不擅長而尤於柳歐酷肖嘗謂人曰臨帖初仿其間架凡大小輕重照帖書去覆置帖上絲毫不差則功夫得半矣次仿其神韻凡風度骨格亦照帖書去覆置壁上絲毫不差則功夫始到矣卽此數言可見其書法之精妙矣 
[戲園發封]  
　　蘇城外洪福戲園爲伶人王喜壽所開於前月邀訂外國人來蘇演西國戲法事爲吳縣及保甲局所聞卽行禁止未及登臺開演日前護撫院黄大中丞接到上海道龔觀察禀報外國人係王喜壽邀令赴蘇並非遊歴云云中丞怒該伶之多事也飭縣查提究辦吳縣馬漁珊湖府奉札後卽將該戲園發封立土喜壽到案訊辦如何發洛容俟續録 
[示禁賣禁]  
　　蘇護撫院黄子壽中丞下車以來政令一新爲民造福示日聞蘇城内外之販之賣吕宋票者紛紛不一殊干例禁遂諭三首縣嚴行示禁長元吳三邑俟旋卽曉示通銜略云販賣吕宋票情同賭博與誑騙人財無異自示之後倘再敢售賣定卽照例嚴懲决不姑寛云云卽此一端已足見中丞之痌瘝在抱澤及閭閻矣 
[本埠换季日期]  
　　本埠各衙門於昨日牌示四月初一日換戴凉帽 
[滬北火警]  
　　昨日午後點鐘時滬北潮陽里西首之永定至口朝東樓房失愼一時延燒對面鳳臨里口之新造樓房當時各捕房洋龍紛紛馳救無如火勢甚猛各西人極力施救至四點餘鐘始息直至六點鐘各洋龍尙在該虚灌滅餘燼約讦焚去樓房一百餘幢被災者雲龍聚仙樓茶舘烟問京貨店蠟燭店對面粥店及天津人住家等其起火之處聞係木匠作内火熾時英會審員蔡太守督令羊役彈壓麥總巡捕頭帶同英印華包探巡捕分叚梭巡見有携帶物件形跡可疑之人立卽拘至捕房問明的係已物始行釋放其搶火者押候解送公堂訊辦其餘細情容俟續録 
[妓女受驚]  
　　昨日午後永定里火警時有某西人戴銅冠衣紅乘四輪馬車由三馬路自東而西迅馳至外國墳山口適望平街有一四輪馬車自南而北陡與西人之車相撞車中坐二妓女一傭婦二妓一時妝一東洋妝幸兩車均無大損旋卽整理分馳而去惟兩車相撞時車中人均魂飛天外面如土色矣 
[續獲盜犯]  
　　引翔港地方周和記而庄邱恒昌烟膏鋪被盜行刼該盜等携贓至英租界外虹口由中西捕拿獲魏德勝劉勝等五名有一長大肥壯之人已經獲在被其割辫脱逃等情均列前報兹悉捕役趙金帶領通班副役緝拿餘犯捕房各包探亦西處購線訪拿旋由包探王阿二覓得眼綫知有形跡可疑者三人從吳淞來該所探卽告知捕頭帶同眼線指獲張永長一名的係齊根割去髮辫之人起出洋烟筒七枝并在身畔搜出剌刀一把又獲土兆富一名搜出洋槍上所用铜帽子一包又獲李振川一名昨晨一併解送英公堂該抱探申訴前情并稱張永長的係日前割辫逃遁之八剌刀或卽割辫所用王兆富有铜帽一包惟李振川毫無凶器贓物張永長供清江浦人年四十三歳向曾當勇洋烟筒係自已置辦刀非我之物蔡太守問何以割辫奔逃荅稱並無其事我患病髮秃故無辫太守騐明髮辫的係割卜且有洋烟筒贓証確鑿豈容狡賴張永長又稱如有失主不妨令其指認太守再加究詰支吾如前土兆富供宿遷縣人年四十二歳侄兒王義富現在吳淞第八棚礮隊營當勇會往探視及回時在操塲上拾得铜帽子一包不敢爲非李振川供桃源縣人年二十六歳現在滬上作小工餬口從未犯事太守商之古繙譯謂此係經案應移送上海縣併案訊究遂飭備文移縣該包探獲盜有功理合獎賞以示鼓勵此英界包探續獲盜犯之情形也前晚上海縣裴邑尊將前次所獲盜犯提來覆訊事主周宴如邱丹崖楊百生解訴稱當晚二鼓時店中人均已安睡忽聞門外人聲該盜等突然毁門而入約有二十人聲勢甚厲卽在兩店帳檯内搜索一番听有錢洋衣服盡被取去恒昌店除烟膏大土之外尙有零星物件被刼叩求究辦劉魏張王各盜供詞狡展邑尊謂爾等前已供認何又抵賴飭令一一上架踏槓該盜方照前供認邑尊問爾黨究有幾人在港作何勾當答稱共有二三十人都在楊樹浦充當小工度日邑尊問當晚同去行刼者尙有幾人答稱尙有畢雲上黄有科戴玉堂等數人邑尊問小工頭爲誰答稱是王長林及胡姓共兩人邑尊飭將各盜一併鎖練還押事主飭退昨晨捕役柴樛趙金緝捕餘黨並傳小工頭訊究柴趙二人卽在楊樹浦同王長林到某燒餅攤將畢黄戴三人拘解到案四下鐘時邑尊升坐大堂訊究土稱小的是小工頭伊等因貧苦不能度活在小的名下充當小工實不知伊等胆敢行刼殊爲駭異今日捕役前來小的卽領往拘拿畢等堅不承認邑尊飭將魏劉各盜帶出令其當堂質對仍不吐實邑尊謂畢曰爾辫因何用刀割斷答稱恐被误拘受苦邑尊喝令上架鞭背二百下始供認是晚同去黄戴亦上架鞭背二百下亦稱實因困迫所致邑尊飭令一併釘鐐鎖練管押並諭王長林曰爾旣爲小工頭自應將伊等約束何得任其横行不法今着爾將餘黨數名一一指交捕役解案訊辦方可釋爾之罪王稱情願奉諭遵辦惟小的僅在日間督令工作夜間四散住宿實難防範邑尊遂退堂富訊問時觀者甚衆有老者與少年爭閙邑尊飭令二人跪在案旁俟問案畢乃將二人斥逐此縣署審訊各盜之情形也惟續獲之三人姓名互異豈到堂時任意妄供耶抑所聞異詞耶存而不論可也 
[嚴辦女堂]  
　　英法兩租界有女堂倌名目向奉憲示禁邇來法租界地方有故智復萌者由法會審員葛同轉查辦若輩不敢如前此之明目張胆遂爲去此適彼之計在英租界尙麟里一帶仍理故轍英會番員蔡太守奉上憲札飭查辦卽飭捕房拿究麥總巡捕頭飭包探先行知照開烟舘之人如有用女堂倌令其閉歇或將女堂倌辭去孰意若輩仍陽奉隂違藐視禁令前晚由西包探紀林華包探顧阿六唐清山唐寳榮及秦少卿沈金隆先後拿獲二家將店主及女堂一併移送英公堂昨晨審訊顧阿六禀稱同西包探等往拿開宏泰烟舘之李費氏卽金寳女堂倌陸吳氏卽愛寳徐謝氏卽如意蔣秀寳卽秀珍及徐阿銀解案請訊秦少卿禀稱拿獲開復興隆烟舘之紀傳氏女堂倌朱周氏卽大小妹及紀愛寳今特送案李费氏供蘇州人年三十歳姘夫阿全開設宏泰烟舘惟求施恩陸吳氏卽愛寳供蘇州人年廿一歳因貧苦帮傭度日徐謝氏卽如意供松江人年十九歳蔣秀寳供上海人年十五歳徐阿銀供蘇州人年十五歲均求恩典紀傳氏供蘇州人年四十歳姘夫阿才開設復興隆烟舘愛寳是女兒朱傳氏是親戚紀愛寳供年十八歲餘供與紀傳氏同朱傳氏供蘇州人年二十九歲與紀傳氏是親戚太守謂女堂倌早經示禁爾等胆敢違犯藐法已極今奉上憲訪查若不嚴行懲辦不足以儆將來判開宏泰之李費氏開復興隆之紀傳氏各枷一月發該店門口示衆再將該兩店發封陸吳氏徐謝氏徐阿銀蔣秀寳朱傳氏紀爱寳等均發棲流公所之女所收管俟李費氏等枷號期滿解案發落自經此次懲辦若輩當不敢以身試法爲避東就西之計矣 
[坊主管押]  
　　昨報列朱森庭明府傳法租界内各油坊主諭話一節昨晨經法包探傳到惇大坊主顧一峯成大坊主程彩琴松茂坊主沈煥雲朱明府先問各功之年貫並何時開設顧稱三十八歳浦東川沙人廰坊于去年八月間開設程稱三十八歳寗波慈溪縣人坊于去年六月開銀沈稱五十一歳蘇州府吳縣人坊於本年二月開設又問向來坊中所售係豆油抑係棉花油各坊主同稱荳油花油兼售又問油價每斤若十答稱豆油每斤九十四花油每斤七十二又問假如有人來購豆油坊間以花油搪塞有之乎答稱並無此弊昨日已奉上海縣主傳諭同行公議嗣後專售花油之售豆油朱明府謂縣中所辦公事與本公堂不涉本公堂查辦此事自有酌斷爾等旣稱售油無弊本分府已親自至惇大 
 
 

Page 4

 
 
成大松筏三坊購取有發票每斤錢九卜四油色甚好迨携回熬試均是花油其氣觸鼻又親至各醬園購買計萬隆萬順萬和及城内鼎新共四 * 
家擕回熬试均是臣油四家之中惟鼎新之油最好隨將所購各發票給顧等閲看顧等尙稱並無以僞亂眞之弊明府大怒喝令家丁將所購七 * 
家之油取來計七瓶每瓶上書明某家所購字様並帶有小風爐銅鍋等當堂熬試以分眞僞惇大成大松茂三坊所購者均是花油其氣甚惡與 * 
豆油大相逕庭鼎新萬隆萬順萬和均是豆油三坊主始語塞明府又問垷在各坊有存貨若十答稱店小並無存貨隨榨隨售又問各坊均有榨 * 
床乎答稱均有又問油内究鑲樂水抑石灰答稱用石灰點花澄清並無别物明府得供後謂爾等如此趁錢豈不視人命爲兒戲乎棉油性本熱 * 
再加石灰性燥倘遇痧痘喉症員之十死八九核其情罪與謀財害命者何異隨問各坊主曰此事有冤杜乎均答不冤杜隨飭將顧一峯程彩琴 * 
沈煥雲管押並着包探土榮培李云發郁定湘至各坊吊取榨床石灰等物到案究辦明府之辦事認眞惠及小民宜乎頌聲載道也 
[伶人荷校]  
　　法捕解送李潤榮丁何氏丁張氏土鐡兒四人請訊據李潤榮供蘇州人現在上海貿易挈眷住居法界去年十一月間 * 
忽有妻之表妹丁張氏水滬其時適因小兒出痘留其在家照料至本年二月小兒又出痧子陸續留住在家丁張氏素與王鐡兒相識二月後王 * 
常來喚丁張氏出外我寫信至蘇催伊姑丁何氏來申將媳領去丁何氏於昨日到申王鐡兒霸阻不容領去爲此鳴捕請究朱明府訊丁何氏供 * 
稱辰洲縣人媳婦張氏在蘇時常住母家兄子慶祥人甚忠厚去年十一月間媳婦忽然不見正在托人尋找三月廿三日接得申地信隨卽趁船 * 
到申餘供與李同丁張氏供二十三　與李妻係表姊妹質之王鐡兒供北京人現在天仙園唱戲餘供狡展旋據陳通事禀稱土鐡兄前曾在蘇 * 
唱戯丁張氏常至戯園觀劇因之認識旋爲王誘拐來申王鐡兄尙欲置辯朱明府謂爾等唱戯人誘拐良家婦女已屬可惡尙敢嘵嘵置辦着將 * 
王鐡兒笞一百板荷校一月丁張氏不守婦道本應重辦姑念年輕着掌責二十下交丁何氏領回管束李潤榮省釋完案 
[法界公堂瑣案]  
　　○有恒洋行收租人張金順控吳研全積欠房租洋二十四元朱明府隨問張金順每月租洋幾元答稱每月房租洋九 * 
元于上年十二月間搬進今年正月起租除收過三元外尙欠二十四元吳供搬進時付三元今年二月付過五元祗少二十元明府以兩造所説 * 
洋數不符着包探查明再訊○法包探在小東門獲住竊布之傳禮金送案請究據稱在傳身畔搜出押票二紙一計布五疋質錢六百又一計四 * 
疋質錢五百文訊之傳禮金供浦東六灶人布不是竊來父親仕六灶開設協記布莊携布來申本欲售與竹行碼頭恒盛布莊後因身無衣服故 * 
質錢置衣明府詰其上海有相識之人否合稱伯又傳竹卿在恒盛布莊内明府著將傳禮金管押飭包探查明核辦○陳仁寳以鐡棍毆打周仁 * 
德由捕解案請訊周仁德供鎭海人陳仁寳是我姊夫不務止業姊氏無奈於八年前來滬開花烟舘度日陳仁寳每日要來取錢使用稍不遂意 * 
動輒行凶昨日又來索錢不滿其屈見以鐡棍毆我陳妻周氏供與周同陳仁寳供並無索錢事我妻實於八年前逃出找尋無看本月初十日來 * 
滬尋見明府謂妻逃逸已八年何以從前並不尋找顯係師詞着將深仁寳掌責四十下以儆其凶毆之罪周仁德陳周氏逐出 
[桃儀助賑]  
　　蛟川葉成忠太守秉性好善慷慨樂施滬上創籌華洋合賑太守曾重其成且首輸巨金洋商慕義於是捐欵源源而來厥 * 
功甚懋今歳委夏之望爲太守五旬懸弧令誕同人以時值炎暑擬於四月間擇期預祝太守謙懷彌甚一再堅辭又念奉東災賑孔殷不獲已乞 * 
以桃儀移助　濟爲諸有造　等云良　欽佩凡我同人與太守有戚反之誼禮尙之雅有當此哀鴻遍野嗷嗷待援之際咸宜仰體太守德意不 * 
妨從　致敬並請逕迭四馬路陳春記内協助奉賑公所塡給收票彚解災區散放壽人壽世一舉而兼善備焉　施善昌任錫汾徐士愷經元善 * 
葛繩孝等公啓 
[送還金表謝洋折四分之一移賑]  
　　啓者廿四日中報告曰登興隆里徐公舘失金表一隻并帶金練條拾取者送還酬洋四十元云云 * 
昨晚十點鐘時有成衣司林彩　至敝所説此表爲渠拾得敝所勸具曷不送還原主可得酬資且勸助些賑捐庶乎一舉而三善備林司唯諾而 * 
退今晨携表復來估悉　表價值白餘金卽關照徐公舘由孔君來所認明無訛以四十洋贖去林司當助賑十元訖敝所以林可心存知足復能 * 
助振頗明人義佩服殊深想徐有以四十洋贖回金表者當必能慨念災民大沛厚澤也不禁跂予望之　上海四馬路陳春記號内奉天籌賑公 * 
所謹啓三月廿八日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　一百九十九號華捕稱昨見夏壽福阿南等五六人在路調戲婦女喝阻不依反將我毆打拘獲夏壽福夏阿南二人送案夏壽福供在捕房爲侍者别人調戲與我不涉更不邮與捕爲難夏阿南供在捕房爲廚司不敢滋事蔡太守商之古繙譯判夏壽福夏阿南名押七天所有工資着捕房扣罰○包探稱緝獲積竊胡阿全起到衣物甚多失主係沈心福等五户今已投案沈心福鍾才松李阿和唐仁興等各報失竊衣物請爲給領胡阿全供認疉次犯竊蔡太守判胡阿全笞責二百板發捕房管押六個月起案之贓交各失主分别認領○顧新榮稱兄顧嘉雲被葉阿根打傷現在仁濟醫院不能投質今將葉阿根送案請辦葉阿根供上海人年十八歳不敢行兇蔡太守飭將葉阿根押候受傷人到案再行訊辦○姜全坤稱推小車度日偶不小心將車推翻致坐車之婦人跌佧突被朱桂林插身扭打頭面等處受傷幸經巡捕拘獲朱桂林送案請爲騐傷究辦朱桂林供湖北人年二十二歳見車夫有意翻車代抱不平蔡太守騐得姜全坤受傷屬實朱桂林多事逞凶枷號七天發頭門示衆再罰洋貳元給姜全坤養傷○曹阿連稱向以檯轎爲業置有轎子一頂被錢福全借用伊竟將轎提洋爲此報捕拘案錢福全供上海人年三十六歳另有阿二起意向曹借轎押與沈友福得洋三元沈友福供上海人年六十五歳種田度日錢將轎子向我押洋三元確有阿二擔保今請追還銀洋蔡太守判錢福全管押二十一天并着措還沈友福抵借之洋轎歸阿連領去 
[船資助賑更正前報]  
　　啓者本月廿四日嚴佑之廣文同伴十位下人四名坐豐順輪船赴烟臺查放山東災賑承招商局捐免客艙水脚用登報端以彰德惠再昨報登起解第二批東賑欵内與昌公所實係規元三千一百六十五兩悮作三千六百五十兩合亟聲明更正文報局内山東賑捐收解處同人謹啓 
[湯餅移賑]  
　　謹啓者僕於前月得舉一男猥荷諸好友厚賜多珍感謝無已自應廣張湯餅燕樂嘉賓惟念目下東省飢荒待賑孔急敬將筵資折洋七十元送交文報局改作賑捐以代諸公邀福明知杯水車薪聊表緒君厚意云耳謹登報端以鳴謝悃餘姚陳福保頓首謹啓三月廿七日 
[報謝册捐再求佽助]  
　　謹啓者敝堂咸有一德册捐專濟貧病醫藥之費本月二十一至二十五日蒙粤東鎭江如臯江西蘇垣杭省羅店無錫各處善墕交到十五册共收洋九十一元八角半錢二千零八十文銅洋兩元仰荷諸善長痌瘝在抱遠道集資情殷匡濟不惟飲和食德者歡聲雷動共頌萬家之生佛敝同人亦同聲感戴遥祝獲福於無窮惟是敝堂施醫給藥每期求診者現有五百餘號之多轉瞬夏令勢必紛至沓來經費之鉅已可概見恒産毫無全賴捐助不得已册捐勸募藉以接濟雖蒙各善士不分畛域慷慨樂輸現今共收二千四百餘金核之敝堂常年施給之費目前集成之數不敷半年開支爲特再呼將伯冀邀公鑒前此隨報分送之捐册萬扣現在僅僅交還五百五十四册不到十分之一持再叩求仁紳義商執有捐册者大發慈悲廣開宏願或迅解善囊或代爲勸募急集厚資共勷美舉俾貧病殘生共躋春臺恩同再造且積厚流光獲報靡涯無任叩禱之至謹申報牘布告同仁[  上海六馬路仁濟善堂董事施善昌等謹啓]  
[遥和涵碧樓主林湘君詞史冬夜卽事元均録請高昌寒食生點鐡]  
　　忽觸監池興蠻箋信手拈今魂飛海上結想到眉尖遥隔波千里 
凉篩月一簾樓臺歌押歇曾否檢牙籖[  已丑孟春識梅舘主筱柟稿於東安廨]  
[上海三馬路與昌協賑公所陳竹坪經收奉天山東河南皖北賑捐三月廿二日第一千三百四十五次清單]  
　　湖南慶記每月捐賑正月分捐列報章此次並二月分共助洋廿元○百川通寳號王玉山先生來由貴州匯來元一伯兩作規元一百六兩五錢零六厘山東無力道人助洋五十元紅杏主人祝母病愈洋一元唐席珍聊盡心人二户各兩角共來五十一元二角正和糖行十元長記號五元仁記二元韓　記三元席岳記洋一元周儀記朱幼記金王氏三户各三角孫福記一角共八人洋十二元蘇州陶大昌由通順局交到高穉卿善翁募十二元蘇省章春廷病愈完愿十元浴佛子助蘇皖六元山東捐昌記絲棧交到周懐仁堂十元汪映月軒六元湯敦仁堂五元曾三省堂四元俞寗遠堂四元湯陸氏五元求腿愈周寳慶堂江敦仁堂陳惠遠堂三户各二元無名乙洋五角陳心遠堂乙洋昌記銅洋廿一元無民銅一元無名一元共來洋四十三元五角又銅洋廿三元又顧孫泉洋五元又李作齋二元謝汝勳乙洋謝起蓉五角厲瑞生三角任永二角共四元蛟川何不名爲因子病愈後許愿送善書今多移賑洋四元蛟西陳不名病愈銅洋二元同仁昌魚行洋七元銅十三元東册世德堂金洋三元箴銘堂觀復堂萬龔潤甫三户各一元蕉山書屋兩角五户共六洋兩角又周子英鄭照拱合兩洋又册有心無力子求病愈注乙洋又丁少山洋乙洋五角成昌乙洋成泰愼記一元洪次山求生母程士冥福洋兩元東册免得燒香等五户合一元又樊松臬乙洋無名士太太洋一元五角又積微子洋一元九歳童子虚對一個又陳愼齋沈蔚生二人各錢二百四十郁文哉朱純煕席步清蔡恭甫沈源記各錢一伯廿來洋一元又册嘉應謝鏡帆五角郭善慶三角樂善見義册當湖張太原氏等十一户共洋一元一角山東册味尊堂祈求平安一元又册蕙黄氏陳鄧氏各錢四百宋黄氏二百文葛石蒙一百文來洋一元錢四十文又册黄育才劉姚氏三角鄭張氏一角鄭斗生一百文共來洋一元三角錢一百文又册久和日本洋四元又册鄭信茂三元洪記號林順全徐松成徐發四户合洋二元又册侣竹居陸等五户一元又册無名氏三元錢二伯六十又册王紫鶴二元王新三二元又册三泰經募二元又册何葛氏二元又册何葛氏三元又册趙培生等七户小洋四角錢三伯廿無名氏五角無名氏廿元平安氏二元吉利氏二角無名氏二元隠名氏一元錢選卿二元無名氏二元韓鳳蓮還愿一元陳杏頣一元一角陳篤卿醫資移振一元山東册無名氏一元又册無名子五角嚴鑑池二角彭麗生二角陳逹良一角四户合洋一元又册無名氏二角又册秋水氏銅洋一元又册無力子三角五錫詔二角求母平安一角無名氏虚對洋一個免害他人銅洋二元東册松口潤生局來趙翰章一元又册周浦日生局吳興其謝芝記等四户小洋五角太倉牌樓鎭由寳順局來洪域亭一元昨日鄭不留名之金戒今售見洋十元同冀獲利人英五月分吕宋票一條一萬五千三伯十四號○○本日洪收英洋二伯八十元規銀一百六兩五錢另六厘虚對洋二個小洋五十六角銅洋四十一元錢六伯六十六文英五月吕宋票一條合併聲明 
[振　捐清吕]  
　　啓者本處經理華洋合勸振捐有上年十二月起所有捐欵均經華洋董事禀蒙南洋商憲示准公議會商江海關道臺隨到隨解災區待命窮黎渥露惠澤功德無量現據各埠將捐户開報前來其捐欵雖久經彚解散放仍應照單登報以供衆覽兹特開列於後計開新金山是華會舘英洋二千零六元七角華商昭一會舘英洋二千零六元七角寗陽會舘英洋一千六百七十二元三角罔州會舘英洋一千零三元三角五分陽和會舘英洋一千零三元三角五分合和會舘英洋六百六十八元九角肇慶會舘英洋二百六十七元六角人和會舘英洋二百六十七元六角三邑會舘規銀八百兩[  上海辦理蘇皖賑捐事務處啓]  
[上海虹口寳順里元濟善堂經收捐欵三月十七起至廿二日止第二次清單]  
　　韓肇記周履豐翟梅坡周宗耀履頣渭泉八户合四元四角樂山氏葉伯氏何　記楊榆紀何聲氏五户合一元招商局北棧來曹永拍衛蘭春李增桂徐德純范開芝周端慶江德亮沈常泰徐傳根王維亭十户合一元周榖民狄賡之懷孫閏申蔭甘五户合二元隠名氏保安氏二户合一元二角施鴻來朱元生二户合一元全盛和記信局來泰來公積記三元寳順信局來增益居延陵氏三元正源信局來不留名無民氏樂輙氏不留名雲林氏姚繼堂無名氏程匯川公户合二元明知無益齋祝母病痊許我登瀛氏三户合一元二角致大信局來福緣氏良立錫寳二户合二元怡和絲棲來屈晴谷春源糖行來無名氏二户各五元蘭雲卿嘉定永義旭局夾無名氏冰壼舘求合家平安求父身體康强合家平安四户各四元無名氏十位三元蕪湖愶與昌信局來隆泰昌李樹東李俊田三户合三元信昌泰三元銅洋七元松江廣大來有心無力三角悦昌文來無名一元一角五分曹義發一元二角陳腰元鄭瑶山無名通裕大信局來存心堂晋義莊五户各二元鋤梅書屋通順信局來俞長春無名繩武堂珍川人雲間道敏堂丁乃文力微言輕亷溪後裔善記謝鏡風孫善本德孚堂履泰大新京兆氏十五户各一元孫湘趙翰二户合五角董畊書屋二角十一齡女婢求老主母病愈錢四百文半譚秋水軒學易山莊月影草廬三户合錢四百文○以上洪收規元三百兩英洋三百六十五元八角五分銅洋七元大錢八百文連上次共實收規元一千五十兩英洋一千六百零一元八角五分銅洋七元錢八百合併聲明仗四方之簽助俾善事之舉行謹列清單伏希○公鑒 
 
 
 

Page 10

 
 
   
 
 

Page 11

 
 
[光十五年三月廿一日京報全録]  
　　宫門抄○諭旨一道録前○發抄硃批四道○分缺單○大學士額等奏爲請旨摺○東撫張奏爲知府因病出缺請旨而放摺○直督李　奏爲直境糧缺請仍准商船就近販運摺○湘撫王奏爲委署道員片○又奏甄别知縣片○又奏爲招募親軍以補原額片○將軍恭奏爲檄飭通判赴任片○浙撫崧奏揀補要缺知府摺○疆撫劉奏委署知縣夾片○三月二十一日禮部宗人府欽天監正黄旗值日户部三庫引見二十名禮部一名廂白滿六名廂監漢九名○肅王等謝加級　恩○額中堂等謝寛免處分恩○陸潤庠謝仍在南書房行走恩○孫毓汶假滿請安○吉和病痊請安遘浙江乍浦協副將陳旭謝恩○福建參將竇壯齡謝恩○桂祥續假十日○盛昱請假十日禮部奏請覆試日期旨着於二十七日○又奏派稽察中左門派出崇禮○景善奏請開缺○召見軍機麟書吉和竇壯齡○光緒十五年三月分缺單知州貴廣順張陞雲病○縣肅甘寗朔吳樹德修墓貴州仁懷鼎勳湖北大冶廣祥俱丁○巡檢湖南寗遠王德鴻故○發抄張矅奏各屬新案交代已未結起數奉硃批户部議奏單併發欽此○又嵩武營採製軍裝等項請飭部核銷奉硃批户部知道欽此○德馨奏永寗令謝若潮等調署泰和令各缺奉硃批吏部知道欽此○又司道各庫徴收丁漕比較數目奉硃批户部知道單併發欽此○○經筵講官太子太保大學士管理兵部事務臣額勒和布等謹奏爲請旨事本年文會試摥内彈壓副都統一本三月初六日奉旨這塲内督理稽察着左翼副都統英信右翼副都統承綬去欽此查臣部此次題派彈壓副都統先期咨取職名嗣復咨查有無陞遷出差等項事故各在案正黄旗蒙古副都統承綬前據該旗咨報並無事故是以將該副都統銜名開列現查右翼副都統承綬業經奉旨調補江寍事都統不能入塲彈壓自應另行奏請　簡派謹將應行開列副都统銜名另繕清單恭請　欽點副都統一員卽日帶同該旗參領章京入塲彈壓爲此謹奏請旨奉旨已録○○太子少保頭晶頂戴出東巡撫臣張曜蛫奏爲知府因病出缺請旨簡放以重職守恭摺仰祈聖鑒事竊據泰安縣知縣楊倬雲申報泰安府知府全志偶患痰喘醫治罔效於正月初八日因病出缺等情查該府管轄七州縣地方遼闊彈壓撫綏在在均關緊要亟應委員接署臣督同藩臬兩司查有候補知府吉燦陞樸誠明幹堪以署理除檄遵照並將該府全志出缺日期另行恭疏題報外所遺泰安府知府係要缺相應請　旨簡放以重職守謹恭摺具奏伏乞皇上聖鑒訓示謹奏奉硃批已有旨欽此○○大學士直隸總督一等伯臣李鴻章跪奏爲直境糧缺價昻民虞乏食懇恩飭下奉省將西路錦州一帶無災之處高梁粟仍准就近販連以資接濟恭摺仰祈聖鑒事竊據天津道胡燏棻等詳稱直地土瘠薄雖值豐年産糧亦少向賴商販奉糧以有餘補不足奉民得銀直民得食彼此稱便上年奉天南路被水經將軍府尹奏請暫禁高梁粟米出境以致直省糧無來路市價日漲民食維艱又值山東濟武登萊等屬歉收商民來直爭購價益增昂轉瞬存糧罄盡閭閻無米爲炊甚屬可慮據順天天津等府屬各州　紳商土民以奉省産糧素饒縱有偏災不致缺乏紛紛禀懇奏請弛禁前來臣查直户口極煩産糧不敷民食加以頻年水旱更乏盖藏上年雖稱中稔而窪區仍有水災南來米石價高路遠北人亦不慣食向所仰給者惟奉豫兩省粗粮乃豫省旣先告災奉省又禁出境來源已絶粮價騰貴尤甚該紳民所禀各節皆係實情奉省沃壤千里地廣人稀省南各處居民籍直東者十之八九省西以及邊外等處况土著亦幾過半平時耕種旣藉直東客民之力而畝收數石往往小康之家多有積粮至千百石者今該省以偶值偏災奏明禁糶固爲陪都積儲起見惟與直省唇齬相依必須通融兼顧且聞被水不過省南一帶省西之錦州昌圖吉林各屬均有收成錦州北近邊外蒙古尤爲米粟廣聚之區出某餘粮尙足以救直民之困乏溯查同治十三年奉省禁粮出境經臣於是年五月間奏奉上諭仍准直商民就近販運源源接濟等因欽遵有案誠以該省高梁粟米出産本多販運又便直民向食奉粮非此無以資周轉現在直東兩省均糧缺價昻山東已奏請酌量弛禁並由登萊青道派員用輪船採運直省爲畿　重地民訜關繋緊要尤宜及時調劑庶免乏食之虞相應仰懇天恩俯念近畿同有偏災現丄青黄不接民間需糧甚殷勅下奉天將軍府尹除南路暫禁外其西路錦州一帶無災之處高梁粟米卽子弛禁仍准直東商船一體採運以便流通而濟民食洵於時局有裨理合恭摺由驛具陳伏乞皇上聖鑒訓示施行謹奏奉硃批上年直收成中稔奉省被災甚重刻下錦州一帶糧石是否可以弛禁出境着李鴻章咨行定安等商酌辦理欽此○○王文韶片再查湖南長永沅靜道何樞欽奉諭旨補授四川按察使所遺該道篆務應行委員接署以便何樞交缷起程查有候補道但湘良老成穏練熟悉情形堪以署理除檄飭遵照外理合附片陳明伏乞皇上聖鑒謹奏奉硃批知道了欽此○○王文韶片再查定例道府州縣保歸候補人員子限一年察看　别等因歴經遵辦在案兹查有花翎候補班偶缺儘先卽補知州上官心廣年四十五歳河南光山縣監生於光緒十三年十二月二十二日到省扣至光緒十四年十二月二十二日一年期滿例應甄别據湖南布政使兼署按察使孫翼謀詳請具奏前來臣詳加察看該員上官心廣年力强盛堪以留省照例補用除咨吏部查照外謹會同湖廣總督臣裕初附片具陳伏乞聖鑒謹奏奉硃批吏部知道欽此○○王文韶片再總兵戴名山守備李燾分帶親軍左右兩哨駐札省城上年七月間陞任閩浙督臣卞寳第隨帶左哨百人赴閩其口糧由湘發至九月阍止臣到任後接辦文武鄉試並因冬防緊要彈壓需人陸續招募百名以補左哨原額卽令管帶不哨之李燾兼帶以專責成口糧統於十月初一日起接發於湘省防軍人數餉數並無出入理合遵照部章附片具陳伏乞聖鑒謹奏奉硃批該部知道欽此○○恭鏜等得再新選綏化廳通判文貴業於光緒十五年二月初四日到省應卽飭赴本橇以重職守其在任聞計丁憂之通判毓衔俟將代清楚結報後再行給咨回旂除分别檄飭外理合附片陳明伏乞聖鑒謹奏奉硃批吏部知道欽此○○浙江巡撫奴才崧駿跪奏爲揀員調補杭州府省會要缺知府以資治理恭摺奏祈聖鑒事竊杭州府知府陳文驟丁憂於光緒十四年十月初四日奉上諭浙江杭州府知府員缺緊要着該撫於通省知府内揀員調補所遺員缺着鶴由補授欽此欽遵在案查銓選例開首郡政務最爲繁重經前撫臣衛榮交督同藩臬兩司在於通省正途知府内逐加遴選查得嚴州府知府李士彬年五十二歳湖北蘄州人由同治乙丑科進士改翰林院庶吉士散舘以主事用簽分刑部考補軍機章京丁憂回籍服滿起復到部補福建司主事歴補安徽司員外郎四川司郎中記名以御史用補江南道監察御史校刊聖訓保准俟升四品後加三品銜轉掌江南道監察御史光緒八年京察一等記名以道府用是年充壬午科陜西副考官光緒九年三月簡放浙江杭州府遺缺知府飿憑到省補授嚴州府知府光緒九年九月初三日到任據布政使許應鑅按察使廖壽豐查得李士彬穏練有爲實心任事以之調補杭州府省會要缺知府實堪勝任與例亦屬相符前撫臣衛榮光查得李士彬篤實穏練吏治留心堪以調補杭州府知府因值交缷未及具奏移交前來合無仰懇天恩俯准以嚴州府知府李士彬調補杭州府要缺知府以資治理如蒙俞允該員係現任知府調補知府母庸送部引見亦母庸核計參罰所遺嚴州府知府一缺遵旨卽以鶴山補授合併陳明理合會同閩浙總督臣卞寳策恭摺具奏伏乞皇上聖鑒勅部議覆施行謹奏奉硃批吏部議奏钦此○○劉錦棠片再署伊梨府綏安縣知縣羅正湘撤任遺缺查有直州知州明徴堪以委署據新疆布政使魏光燾兼按察使銜鎭迪道恩綸會詳前來除由臣批飭給委外謹會同陜總督臣譚鍾麟伊梨將軍臣色楞額附片具奏伏乞聖鑒謹奏奉硃批吏部知道欽此 
 
 

Page 12

 
 
[光緒十五年三月廿日京報全録]  
宫門抄○諭旨一道録前○货抄硃批四道○浙撫崧奏爲揀補選缺道員摺○又奏報海運漕船頭批開行日期摺○護蘇撫黄奏報海運冬漕頭批放洋日期摺○大臣國奏爲循例請補協摺○浙撫崧奏爲委署道員片○三月二十二　兵部太常寺太僕寺正白旗值日無引見○德公謝署公中佐領恩○黄永安等謝加級恩○景善專摺謝准其開缺恩○福建總兵李占春到京請安○克們泰服滿請安○召見軍機海緒高釗中李占春皇上明日用膳辦事後至奉先殿○壽皇殿行禮畢還宫更衣後出順貞門神武門出西安門阜成門至頣和園龍王廟等處拈香畢仍由舊路至南海○發抄倪文尉奏閿鄉令孫叔謙與虞城令哀清漣對調奉硃批吏部議奏欽此○張矅奏桃汎險工搶修平穏情形奉硃批知道了欽此○又搶護險工出力之道員李清和賞戴花翎奉硃批着照所請該部知道钦此○又積欠部硝採辦爲難請每年仍解一批奉硃批蔀議奏欽此○○浙江巡撫奴才崧駿跪奏爲揀員請補選缺道員以資事恭摺具奏仰祈聖鑒事竊照浙江金街嚴道聯綬於光緒十四年十二月二十七日在任病故所遺員缺係冲難中缺業經聲請扣留外補在案伏查銓選例載道府同知直州知州如係奉旨命往或督撫題明留於該省候補並試用人員因軍營出力保奏歸候補班補用者均無論應題應調應選之缺令該督撫酌量才具擇其人地相宜者悉准補用如係選缺遇告病病故休致所遺應先儘候補班前酌補一人次候補正班酌補一人又扣留外補選缺如坐補原缺無人應先儘裁缺卽用次用廻避卽用又次用留省另補均不積各項班次之缺如均無人方准以各項班次請補又道府直州知州遇應用候補時先儘科甲出身人員如不合例或人地不宜應令詳細聲明方准以别項人員請補又鄭工新例銓補章程内開道府陞調所遺及告病病故休致留補選缺無論何項至班先儘用鄭工新班遇缺先二人海防新班先一人如無人用鄭工遇缺先人員抵補至第四缺海防卽海防先分班輪用一人海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項輪用班次一人以五缺爲一週各等因浙江金衢嚴道一缺省城克復後另起序補班次係第一次留補今查坐補原缺裁缺卽用廻避卽用留省另補均無人鄭工新班遇缺先海防新班先新班卽及舊例銀捐遇缺先銀捐遇缺亦俱無人輪應候補班前到班新例候補儘先及舊例銀捐常捐各儘先均無人應用勞績儘先人員查有勞績候補班前補用道唐樹森年六十二歳湖南善化縣廪貢由捐納分缺先訓導湖南砲船局務出力保爲同知儘先選用加捐道員指分浙江試用同治五年二月十四日引見奉旨着照例發往欽此二十日給照四月二十日到省試看期滿留省以煩缺補用海寗繞城石塘出力保加鹽運使銜攻克苗巢及收復城池出力同治十年四月初七日奉上諭着留於原省歸候補班前先補用欽此按五日後行文扣至五月初九日接到部文之日起作爲勞績候補班前到省口期辦理中防石塘出力保加按察使銜東中兩防石塘出力保加二品頂戴蘇晥賑捐案内捐戴花翎經前撫臣衛榮光查得該道唐樹木樸誠穏練奮勉有爲堪以請補卽經行司詳補去後兹據布政使許應鑅按察使廖壽豐會查得該道唐樹森老成穏練辦事精詳堪以請補金衢嚴道缺是班内並無科甲出身之員以之請補與例相符會詳前來奴才到任未及三月例不加考惟查候補班補用道唐樹森請補是缺與例相符合無仰懇天恩俯准　候補班前補用道唐樹森補授浙江金　　道員缺以資治理如蒙俞允該員係由領照到省試用道保歸候補班前補用今請補道員銜缺相當母庸送部引見再金衢國道聯綬於光祐十四年十二月二十七日在任病故應以本日作爲開缺日期十五年正月初七日報省應勒歸十四年十二月分之缺十五年正月補行截缺二月初一日起派辦補並未遲逾理合會同閩浙總督臣卡寳第恭摺循例附驛具奏伏乞皇上聖鑒勅部覈覆施行謹奏奉硃批吏部議奏钦此○○浙江巡撫奴才崧駿跪奏爲恭報海運漕船頭批開行日期仰祈望鑒事竊照浙江省光緒十五年起運十四年分漕曰交倉正耗等米五十二萬三百餘石業經前撫臣衞榮光奏明仍由海運徑交通壩以期妥速兹據海運滬局委員候補知府徐士霖禀稱本屇海運漕曰糧米分作三批放洋現在頭批米石已據各州縣剥運到滬經該員等會督斛手逐日交兑計起運漕白交倉正耗並商耗等米二十五萬八千八百餘石内輪船裝運米一十三萬一千一百餘石高船四十六隻裝運米一十二萬七千百餘石定於二月初一日飭令各船陸續開至崇明十滧地方候風放洋等情前來除飛咨江蘇山東直各督撫臣轉飭沿海水師實力迎護並飭將二三批糧米迅速運兑接續放洋外理合循案恭摺由驛具奏伏乞皇上聖鑒謹奏奉硃批户部知道欽此○○護理江蘇巡撫布政使臣黄彭年跪奏爲恭報蘇省海運冬漕米頭批放洋日期專摺具陳仰祈聖鑒事竊照江蘇蘇松等五府州屬光緒十五年起運十四年分徴收漕曰二糧仍由海運業經臣酌定辦理章程開單會摺奏報一面飭催各屬上緊徴收並令折色縣分妥速辦齊米石提前運滬盤騐兑裝各在案兹據署蘇州藩司田國俊署臬司朱之榛糧道景星會詳據海運滬局委員詳稱本年蘇省起運米石遵經招雇沙衞東船取具承攬結據核給修船經費飭令赶緊修艌務須堅固排泊以候兑裝嗣據各屬陸續剥運漕曰糧米到滬除曰糧全數並分撥漕糧正耗米石交招商局輪船裝運外其餘漕糧就已到者隨時督飭斛兑配撥沙衞各船承裝現計已經兑竣頭批米船八十隻共裝交倉漕糧正耗米一十八萬五千六百三石零並隨裝經剥倉耗等三欵米四千九百五十石零沙船耗米一萬四千八百風十八石零當卽發給水脚等銀取具該船户等領狀　保實裝米數各結並查明水手籍貫准其携帶器械填給聯單遵於二月初八日起委員押運陸續開出吳淞駛三崇明十滧海口候風放洋等情轉詳請奏前來臣查本屇蘇省海運漕曰糧米照案招雇沙衞各船並分撥招商局輪船分運承裝抵津後仍由南省糧道自行運通交兑所有由津雇剥轉運一切事務煩重均應提前趕辦俾　如期運兑無誤交倉兹據詳報頭批放洋日期應卽照案咨會總理輪船長江提督虑李成謀派撥輪船出洋巡護雇儧並分咨本省隣省沿海水師按叚防護仍飭滬局催提其餘米石赶緊剥運兑裝接續放洋並催令招商局　緊分批裝運開駛外謹將海運漕米頭批放洋日則會同兩江總督臣曾國荃漕運總督李瀚章恭摺由驛五百里驰奏伏乞皇上聖鑒謹奏奉硃批户部知道钦此○○奴才國俊跪奏爲協領員缺循例請補恭摺祈聖鑒事竊奴才所管之密雲廂黄旂正白滿洲蒙古二旂協領格國肯於光緒十四年十二月二十七日因病出缺惟查現有卽補協領廂黄旗滿洲佐領增祺前經辦理東三省練兵事宣欽差大臣定安奏調辦理文案該員於光緒十年十一月間在防禦任内經前任黑龍江將軍文緒等以剿辦隣境全股逆匪出力　奏俟医補佐領後以協領卽補先換頂戴等因奉諭旨欽遵在案嗣於光緒十二年正月坐補廂黄旗滿洲佐領又於是年七月間復經前任將軍文緒等以該員驅辦灣河金匪尤爲出力保奏俟補協領後加副都統銜等因奉到諭旨欽遵亦在案旋於光緒十四年十二月　准兵部咨開本部於十一月二十六日將密雲卽補協領補缺後加副都統銜之坐補佐領增祺帶領引見奉硃批圈出着准其補授照例用欽此欽遵咨行前來各在案今格圖肯所出左翼協領員缺自應照例將卽補協領廂黄滿洲佐領增祺奏請坐補如蒙俞允查該員曾經引見母庸再行送部其協領關防應由奴才另行揀員奏請署理以專責成所有徝例請補協領　由理合恭摺具奏伏乞皇上聖鑒謹其請旨奉硃批着照所請該衙門知道钦此○○崧駿再查接管卷内金衢嚴道聯綬據報於光緒十四年十二月二十七日在任病故徐另行恭疏題報開缺外所遺之缺經前撫臣衛榮光查得候補道王景澄老成諳練任事奮勤堪以委署卽經檄委赴任在案因值交缷未及核辦移交前來謹會同閩浙總督臣卞寳第附片陳明伏乞聖鑒再所遺金衢嚴道係選缺浙江省現有應補人員應請扣留照例揀員請補合併陳明謹奏奉硃批吏部知道欽此 
 
