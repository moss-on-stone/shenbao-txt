# 1911 - 36 - 4913651

 

Page 1

 
 
   
 
 

Page 2

 
 
論說 
[聞東督電奏感言（嘉言）]  
　　嗟夫。處今日有强權無公理之世界。孰不曰此疆彼界之得以伸張勢力者。全恃國權以爲抵禦哉。是故國權而强也。靡論國際的交涉。個人的交涉。無不受人之尊榮。而佔其優勝。國權而弱也。靡論同種的强鄰。異種的强鄰。無不可加我以踐踏。而受其蹂躪。此今日之勢力之消長榮枯。所以必視國權之强弱以爲正比例也。雖然。國權之强弱。又視乎政府之强弱以爲率。以一二疆吏之勢力。而敵一國之勢力。縱不畏彊禦。以强硬聞。猶非可以云敵。而謂可以佔外交。之勝利者乎。是以疆吏卽國權之代表。政府卽國權之具體。國權之所以立。賴有政府。政府之所由展布。賴有國權。國權不存。惟有政府。而精神已喪。政府存而國權無所屬。雖有疆吏之賢明。而國權終無由伸。勢力日以縮而微弱。而根本不能牢固。以此而欲與勢力伸張。國權澎漲之强國相遇。抑何往而不棘手也耶。 
　　日前本報專電。東督錫良奏黑河交涉繁難。勢甚劇烈。請速飭外務部。妥籌善後辦法。又奏東省軍政交涉。屢電外務陸軍兩部無一答覆似此延攔。兩部實負責任云云。嗚呼。夫以東督錫良之怵然於國權之不能伸。而慨然發憤。固已情現乎詞矣。我不能不爲政府告曰。諸公對於此案。其忍。視喪權辱國。而不爲之一策乎。外人以我政府之易與也。於是外侮交迫。紛至沓來。一涉國際。縱於理不直者。然以勢强術巧。而終有所獲。於理長者。然以不欲多事。而終有所損。故一方之交涉未了。而一方之風潮又起。數年以來。我國外交之歷史。豈非諸公昔日之大度。有以召今日之因乎。今日之果。前旣爲之因。則今日之果後日。復爲之因矣。若再假作痴聾。而不之問。在諸公固可以偷一時之清閒。而不知後此一切之交涉起一次。國權則必喪失一次我國其堪再問乎象至巨也羣蟻聚而蝕之久之必斃。矧今日外人之聚而謀我攘我侵我者之逈非蟻之現象哉。吾不知諸公奈之何其弗思也。 
　　必謂諸公欲媚外以自固。此非體貼人情之言。吾亦奚忍刻責。或者怵於外人勢力之强。非我國力所能敵。國際上爭論之餘。無最後之武力以爲之勁。亦奚以可。失望於疆吏。疆吏不過怨之憤之責之而已矣。失歡於外人。若仍無術以善其後。則勢必有啓衂召侮之憂。以此與其失歡於外人。毋寗失望於疆吏。此則諸公心理中。殆必有之觀念。非我之臆測焉矣。雖然。有可恃之公理。可用之疆吏。而一任其喪權而辱國。而若不聞也者。此果何以故也。夫黑河與軍政兩大交涉。非極東重要之事件。猶可言也。迺重要者。而輕忽視之。此不可解也。嗟夫前途茫茫。來日大難。似此苟安旦。 
 
 
 

Page 3

 
 
夕之政府。豈能久於倖免。今日對外之力。旣無可恃。萬一失敗。疆吏固不能辭其責。而政府又何難。以不自咎者。而咎疆吏之不不於外交。以自文其過。而加罪於人也噫。 
要件 
[變相侵略論法國大學公法總敎習貝林述甘著駐和一等書記官陳廣平筆述（六續）]  
　　第六節借殖民地保護之名隂圖佔據　　查國際保護内。往往被保護國受保護國之完全節制。而卒不免於變相侵略又有殖民地保護辦法。亦隂圖佔據。無主土地之一策。不過實行佔據。爲時較遲耳。 
　　主殖民地保護之策者。其國初不願擔實行佔據之責任。及其義務。而又慮該地或爲他國所覬觎。因設法以杜絶之。蓋預留實行佔據地步待時而動也。其辦法先慫恿人民。前往該地設立公司。辦理拓殖。俟有成績。乃公認之。否則其政府固不肯遽允保護也。該殖民公司。旣由政府承認保護。而該公司開墾地方之酋長。未經國際公法公認爲國主。則是彼無國家資格。自未便待以被保護之例。故佔據無主之土地。並無國際上必須訂約情形。且其地旣非全行佔據。暫時亦無須設官理事。但欲預爲後日之圖。則臥榻之前。再難容他人鼾睡。此亦勢之所不得不爾者。然此種辦法。細思之不免自相矛盾。一國旣不願他國佔據兹土。又不自爲計。設立行政官。管理地方。實行佔據。甚至對待本國公司。亦弛其擔負之義務。此種殖民地。保護之策。實與公法不合。據此辦法。斷難持久。且有意外之虞。故非實行佔據。不能杜覬觎而弭競爭。而佔據之策之最善者。莫如訂界線協約。界線一定。則維持國際均勢。可以無他虞矣。查以上之變相保護。數見不鮮。德國經營斐洲。卽用此策。其初内分兩黨。甲黨欲恃强權公行拓殖。乙黨欲遠赴海外。擴充新地。以求並無把握之效果。時德相俾士麥克。固不願擴充新地。於是德政府僅允准公司或個人自行辦理。並未設官。如此則國家所費無幾。遇事棘手。可隨時收回保護之成命。並由德公司及拓殖地方政府。注意他國之有殖民地者與之訂約。規定範圍。雖俾士麥克不以此舉爲然。而德政府以勢已至此。欲罷不能。故未幾亦公然設官干預其事。即如東斐洲及澳洲等屬地。均用此種政策。而卓著成效者也。 
專電 
[電一（北京）]  
　　柯劭忞奏籌備憲政於用人行政最關緊要宜愼防弊病奉旨會議政務處憲政館知道 
[電二（北京）]  
　　謀剌恭邸之太監已定罪杖八十發充黑龍江 
[電三（北京）]  
　　外部以英軍入滇昨與駐京英使交涉英使藉口巡撫英僑事畢即退 
[電四（北京）]  
　　攝政王面諭外部改訂某項約章劉玉麟所奏甚妥速與英使磋商明年實行 
[電五（北京）]  
　　川滇邊防議有端緒俟川督到京商決聞開印後卽須大舉 
[電六（北京）]  
　　增祺定十五日請安并專商澳門香洲事宜 
[公電無錫]  
　　申報館轉各報館鑒金匱梅村鎭各賭棍白曰謀斃人命乞伸公論北下鄕公叩 
緊要新聞一 
[中英滇邊交涉之異詞北京]  
　　雲南邊境與英屬緬甸接壞之地有克斯塔者本在中國地界之内而官吏以爲邊境荒地漠不經意於是雲南緬甸之匪人匿跡其間時出擾害邊民英公使前曾照會我外部謂其擾亂緬甸治安如雲南官吏不速勦此匪則英國當越爼代勦乃外部正與磋商而英兵已逕赴該處滇督李仲帥入告後外部復與英使交涉已漸有頭緒據外部人云若雲南官吏能實力將該處土匪肅清則外部即可此將事辦結也 
　　另函云外務部近日與英使交涉極爲忙碌並聞英人有極嚴重之要求惟該部甚爲密秘莫得其詳或云卽係因雲南邊界戌兵問題（去年我國曾由雲南邊界發見一與西藏交通之地即派兵駐紥其地爲無定山族所居英人指爲英國領土之一部亦由緬甸派兵駐其處）臘末滇督曾有急電到京現此事益加棘手不知確否 
 
 

Page 4

 
 
又函云雲南地方久爲法人所垂涎不意迤西一帶英人忽派兵數千由緬甸入騰越地方已至片馬意在侵占百姓驚慌迤西道遂將英人進兵情形電逹滇督請速與英交涉滇督接電後深爲慌恐一面照會英領飭其出界並一面電逹外部請示辦法滇省官紳亦各竭力以籌對付之策此去年臘月中旬事也現在京該省同鄕官已呈請外部主持矣 
[慶邸與政黨不兩立北京]  
　　軍機領袖大臣慶親王對於各親貴組織政黨一舉大不謂然日來曾迭次誥誡那邸等速將此項組織解散否則定以大員立黨結會條例奏劾 
[留學生之曲學阿世者北京]  
　　有西洋學生項驤某科編修也頃發表組織内閣之意見其文大爲政府所賞識聞憲政館所草定之内閣官制卽以之爲藍本其中最投合政府之心理者（一）設副總理大臣二人（二）閣員不負聯帶責任内閣倒時各員仍可留任（三）凡未規定定於法律之明文者名曰蟄伏權政府可以隨時運用之不受議會之詰青現在政府决定設副總理二人且不著明聯帶責任卽本項說另一訪函云組織内閣屢奉旨提前赶辦現聞大綱業已成立内閣總理大臣一員副總理二員弼德院正總裁一員副總裁一員另設大臣十八員約開印後即可發表聞政務處於初五日午後一點特開加班會議卽係奉監國交諭會議新内閣制及各院章制事 
[預算案之三大疑問北京]  
　　宣統三年預算案曾由資政院議决上奏去歲十二月二十八已奉明諭裁奪惟據政界傳聞該預算有不能成立之原因數種（一）其不能削减者仍可由各衙門逕行奏明請旨辦理（二）資政院所最注重者爲裁汰綠防各營今仍由陸軍部會同督撫具奏（三）公費一事度支部詳議之於前度支部細核之於後聞所定數目頗稱允洽今仍俟編訂官俸時一律施行有此三者故本年預算成立與否實屬疑問云 
[劉廷琛大出鋒鋩北京]  
　　去臘二十五日大學堂總監督劉廷琛曾上密摺一件内有攝政王遇事不應與軍機大臣商酌當總攬統治大權否則今日攝政王無政可攝則異日皇上亦將無政可親等語攝政王覽畢留中現劉又擬一摺遍參樞臣疆吏辦事不力無論内政外交皆互相諉御似此不負責任殊屬不成政體請旨嚴行申飭云云惟尚未入奏大約内外大臣又將不得安靜矣 
[此果梁尚書愜當之演說乎]  
　　西報載前任外務部尚書梁敦彦在美演說辭比將原文譯錄如下今日之中國人人心理中祗有立憲一事其他非所知也然此期限之過速與否余不得而知此事之難在於預備目下人心有若飛輪憑人轉動無自主之力蓋此爲國勢進步之階無論若何余亦以爲然夫中國之改革其端發於中東戰爭之後自一八九四年起派學生留學日本其數之最盛時有三萬之譜蓋因日本費用最爲廉省之故吾以爲僅至日本而不至歐美留學殊爲可惜現在中國文字大有變動皆因有日本名詞灌輸之故中國報紙日漸發逹而報紙之内容未見愜當北京一切情形大有變動各處人民聞風興起皆知注意官界中之賄賂公行現中國預備加增陸軍三十六鎭所缺少者資本耳吾思此事不久定可無慮但中國所缺少者製造之工藝廠也吾知不久必要用汽車一物前訂之馬凱條約第八條吾可預决其通行蓋以第八條中載裁釐加稅之事也此事現只美國與日本許可中國經濟恐慌逹於極點通行之值百抽五細算之亦不爲多吾思名國公議必須加增至值百抽十而烟酒之稅再當較此數加征則中國或可稍舒其困乎 
[果有適用法律之人材耶北京]  
　　沈侍郎家本日前上一封奏其内容略云有最新之刑法必賴有好刑事訴訟法尤貴有適用法律之人材現中國司法獨立係屬創始苟不得人則良法徒存亦屬無益故此次所任用之法官必優給薪俸重其考成庶人知自愛而司法前途方有可望也 
[鄂督奏請乞休之内容北京]  
　　去年底鄂督瑞制軍以病未就痊仍請開缺已奉硃批慰留兹探悉其封奏之内容略云前者因病電請軍機大臣先後奏請病假蒙恩均准如所請乃入冬以來痰喘大作飲食銳减僚屬因公來見亦必延至臥室似此病莫能興若再請假遷延不以直陳則是自欺並欺皇上也惟有仰懇天恩開去總督本任另簡賢能以重職守 
[異哉葉恭綽又回京矣北京]  
　　葉恭綽中道折回京師已喧傳都下聞葉在長江輪船實與李經芳侍郎同船避而不面故李不及知及抵漢口搭車入京復與李侍郎載賦同行葉之同行者僅有一人李則只帶長隨三人故彼此又未交通抵京後葉並不到部有謂其爲梁士詒電催回京者因二人在鐵路局平日關係甚多梁恐盛尚書萬一摘發其奸必無從對付故不得不先事籌防現聞盛已探悉其事有追繳葉恭綽留學費之說以杜奸利而節虚糜 
[密雲彭大堃謀殺案將銷滅矣北京]  
　　順天府密雲縣彭大堃謀殺彭大宗命案及劣紳寗權贓官熊濟熙得財私合并 
 
 

Page 5

 
 
寗權在京運動各情已風傳都下兹聞寗權已託自治局員張君曾號子沂（係廣東人前貴州主考張夢輿佳公子）爲之運動一切以其父爲某大吏之師其力必偉也但聞張君素行甚正允之郤之尚不可知現在寗權又令彭大堃出銀四萬兩作爲運動之費自治局學員何燕秋（名桂馨）曾在福音堂宣講以彭大堃謀殺彭大宗命案自治局應行干預並有邵某等多人贊成遂與之交涉不料寗權竟派巡警振祥肆行打罵勒令解散該縣工房書吏余沐卿係寗權心腹所有寗權一切惡劣行爲概伊爲之主谋聞順天府已於年前咨行直隸提法司提集全案人証認眞訊辦但此案似以運動置之不問矣又聞年前屍親姊爲其胞弟彭大宗具禀鳴寃而寗權又由縣中請派侯印喬玉亭二人勒令說和今將其原禀錄下具喊呈已故彭大宗胞姊張尹彭氏抱告表兄吳廣義呈爲賄買凶徒謀殺人命毁屍刴手遍體札傷懇恩速緝逃凶以慰幽魂而免含寃泉下事竊氏有胞弟彭大宗於本年二月初九日被惡富彭大堃賄買凶徒楊老等謀殺毁屍等情一案所有人犯雖未全行拿獲差役密爲探訪至四月訪明的確業將楊老田福拿獲到案仰蒙堂訊該犯直言不諱彭大堃如何賄買囑田福等如何起意如何找人下手某處如何謀殺致命如何刴去左手以爲憑証如何在京交割銀兩種種實跡全數招承不惟錄有供單抑且耳目昭彰合縣閧然無人不曉當將嚴押在案嚴緝逃凶氏感戴天恩如同再造以爲氏弟大寃可報大堃重辟難逃乃至今已届年終逃犯或有遠颺緝獲不易而大堃近在咫尺竟法外逍遥屍妻郭氏漠不關心屍弟大順亦毫不介意氏與大宗同胞情切坐視慘死天理何存只得含涙匍匐來案叩乞仁明大老爺電鑒施恩速緝認眞究辦庶不致兇殘漏網白骨含寃不惟氏等感戴鴻慈卽已故寃魂亦感大恩於泉下矣 
[又有中日同盟之說北京]  
　　前印度總督科爾遜在蘇格蘭都城克拉斯科大學演說謂瓜分中國問題照現在情形觀之恐將消滅現在此種問題應宜研究者卽中國與日本聯盟是否占遠東優勢云哥爾遜中日聯盟對峙遠東之說係前數日路透電報所報現對於此事加以批評謂哥氏所說據中國名報觀之毫無贊成此事之意至中國因此事欲有所得更不知所得之爲何事若謂指滿洲利益而言在中國恐亦無此舉動據日本報紙觀之並未有懷抱野心聯絡中國搆成此舉之意然則哥爾遜云云未知何所根據也按此消息已見前報 
[北京防疫紀]  
　　東督電奏之内容東督初四日致軍機處電云竊准日本南滿鐵道會社總裁中村是公函云三省疫癘流行死亡枕藉致煩宵旰憂勞伏讀諭旨凡在臣民莫不憂勤惕厲南滿會社在貴國營業有年食毛踐土憂樂共時物呈日金十五萬圓爲補助防疫藥餌之資以上體大皇帝視民如傷之宸慮藉報聖恩於萬一等語良查國際往還有救災睦隣之誼疫病防範各國本不分畛域此次南滿會社於治疫以來沿鐵道各處廣設醫院療治中日商民所費已不資兹復投贈藥資語出至誠似示便辭謝擬請旨準予收受並懇天恩飭贈該會社防疫經費奉天通用銀元二十萬元以示投報是否可行乞代奏錫良叩支 
　　東督乞憐于慈善巨擘正月初一郵傳部尚書盛宫保接東督來電云奉省疫病現又蔓延法庫開原兩廳縣吉林全省傳染業已及半中外醫官疫斃者十餘人用欵直如泥沙不知如何結束統三省計之即使目前疫氣撲滅已在二三百萬兩上下僅恃部欵恐亦窮於應付籌辦賑捐一節誠如尊示緩不濟急然舍此無長策我公恫瘝飢溺爲海内兹善巨擘敬乞垂念東省災重可否先在賑欵内設法挪借以濟急需一面附入皖豫賑捐之内俾得接濟百叩懇禱鵠盻籌示良豔未知盛尚書將何以答覆之也 
　　天津防疫種種本埠官紳於防疫事非常致力聞日前督憲發欵二十萬兩交衛生局爲臨時防疫經費故該局添募苦力營掃除佈灰等事至内部進行如何外間尚不得知又二十二日南開私立第一中學堂開會研究防疫事倡議者爲嚴範孫侍郎并本埠士紳及軍醫學堂監督徐華清觀察并中外醫士籌設一切是晚由徐觀察孫仲英君上院謁見督憲請撥官欵并各紳自行捐助創立醫院又有提用光緒二十七年保衛醫院餘欵之說又各紳以租界防疫嚴厲如華人不克任受擬令遷出租界移至河北各馬路蓋該房産公司刻有空房二千餘間亦可權宜暫時租住（此爲預議如疫不甚可作罷論）又本縣城議事會昨日開臨時會以衛生局應在自治範圍有防疫專責刻聞該會尚無經費擬由該會申請該局認眞防維切莫盡仿西法以免人心驚擾而至妨碍治安再公舉正副議長及會員數人爲該會代表與第一中學堂及商學公會南北各紳接洽共商一切又北洋商學公會於二十四日下午三點仍假浙江會館大開會議聞各紳此次辦理防疫过旨擬官紳籌欵自立醫院治法雖兼採中西然仍以華人習慣爲主體以免驚擾 
[西報譯要]  
 
 

Page 6

 
 
[英議院問答鴉片問題]  
　　十一日倫敦電云自由黨議員李巨君在下議院質問政府曾以何法免除中國容納鴉片人口之條約義務外務部次官胡特君答稱中政府雖迄今未將减栽鶯粟及减熬烟膏之證據呈出而我國政府及印度政府已實行减少出口之烟土現在駐華公使正與中政府開議此事願以寛大之意徇中政府之所請云 
[滿洲日俄鐵路定期通車]  
　　十一日東京電云滿洲日俄兩國之鐵路定期西三月一號互通貨車客車 
[朝鮮患疫消息]  
　　十一日東京電云滿洲疫症已侵入朝鮮 
[京師近事]  
　　樞府因外官制雖經簡派錫良瑞澂陳夔龍張人駿李經羲五督參預仍恐各省情形不同現又通電各省督撫徵求意見令其從遠各就本省情形切寶條陳以備採擇施行 
　　度支部改設五廳一節早誌本報兹聞其現已定議其原有之鹽政財政稅務三處承政參議兩廳概與十司一同裁撤所掌各事歸併五廳辦理至其額定薪水原議以八成支領現已定議改爲九成支領聞印後即可發表 
　　陸軍部自改革官制以來觀瞻一新惟聞軍牧司獨改其名而未改其實凡自司長徐致善起至於錄事全司無一粗曉牧政之人外間已不無疑義自副大臣壽勲奉命兼充崇文門副監督照例崇文門正副監督均得奏委人去冬壽復以徐致善充數故外間人言嘖嘖云 
　　聞振貝子赴英賀英皇加冕之隨員現已派定數員内中有外務部丞堂周自齊廖鳳書及農工商部參議趙福瀛李忠等 
　　濤貝勒前月由俄購有新馬數匹身大性悍不能騎乘聞日來在邸内新建馬塲一處特延日本馬隊留學畢業生中之長于馬術而明白騎理者余範傳袁華選范熙績楊翼等四人每日在邸内調敎貝勒一同騎乘借以練習馬術而習勞告貝勒素以善騎聞前年在外國考察時其馬術甚爲各國所稱許云 
　　去臘下旬湘撫楊文鼎電告樞府云有多數革命黨濳入湘境圖謀起事當奉覆電令其嚴密防範 
時評 
[巧哉日政府之對清策]  
　　日本對付中國國民之方法有二。其在言論界。一方而則每以。華人排外等詞挑撥之。一方面則以種種好友之甘言利誘之而其作用。一方面則欲挾中政府之力以壓制之。一方面則以。種種牢籠之手叚敷衍之。此日本對清之慣技也。 
　　資政院去歲連開秘密會。日人卽有所疑懼。藉口於有礙邦交。起而與我政府交涉。是蓋欲藉政府以壓抑我議員。也今日本帝國議會。忽有招待我資政院議員之舉。其將以籠絡我議員耶。抑眞熱心於中國政體之改良。借以示我同文同種之睦誼也。 
[異哉新内閣之副大臣]  
　　新内閣設副大臣之議。發自項驤。其理由則曰事務過繁。非一人所能勝任。其先例則曰德有副首相。美有副總統。記者曰。内閣政務。必總理大臣事事躬親也。則雖設副大臣。仍不能盡其責。舉其事。若不過總其成而已。則一總理大臣而已足。且世界立憲國亦多矣。何中國獨於此事。而採德美兩國視同綴旒之制。謂非迎合政府位置私人之見誰信之哉。 
[慘哉東三省之染疫地]  
　　哀哉東三省之同胞。自日俄開戰而東三省之民。一厄於兵禍。自發現鼠疫而東三省之民。又厄於天災。兵禍之後。繼以天災。東民已不堪其苦。乃天災未已。而同時復以人禍厄之。是天眞欲喪我斯民也。 
　　俄人以滿州里鼠疫之故。圈禁華人於瓦罐。死亡相籍。焚毁全街財産房屋。又不略償損失。以故該處人民之幸而生者。亦均流離失所。慘不忍覩。嗚呼。俄人此舉。豈眞防鼠疫哉。直欲滅我種耳。同胞其何以堪此。 
[貧哉新中國之文學家]  
　　東西洋各國。文人身分最高。而境遇亦最貧。非坐擁厚資者。恒不願子弟習文學。而吾中國五千年來學問。有經學史學性理學。然範圍不出乎文學。其結果至現今日全國窘迫之象。然則各國文人貧其身。而吾國以全國僅文人之故。而貧其國。雖然。今日猶有精於文學。而据高位享厚俸者。有長於科學而求錄用無門徑者。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[葉縣陶令縱役毁學之駭聞河南]  
　　葉縣陶令門丁王席珍之子於去年冬月十五日率内隊四人出城隍廟門適有敎育會公立高等小學堂學生二人因進廟足跡偶相衝突學生方陪禮間王等厲聲曰洋狗無眼睛耶學生與之理論詎内隊狐假虎威不惟辱駡兼又毆打並喝令内隊送署内是時沿街商人知係學堂學生力爲勸解王言卽王爺侯爺亦非責押不可商人憤甚强將學生解散彼時陶令他適學董黃佩蘭聞之當即轉央刑幕設法挽救乃陶令冋署偏聽王門丁言傳諭學董速送交學生以便懲辦學董言學生傷痕尚在若不查明曲直遽行治罪豈不寃上加寃耶陶令拍案憤怒謂不送學生顯係有意袒護内隊俱係無賴之徒倘有不法舉動本縣决難過問學董大懼又央城紳耆老求救仍未允准十七下午忽有内隊多人竟執刀槍謾罵至公學門首學生將門緊閉破壁逃去該隊用刀劈門擁入遂將器具課本盡行撕毁衣物銀錢刼掠一空怒仍未洩又執刀沿街搜尋適遇巡警敎練所學生陳廷蘭直追至所内該所學生亦皆濳匿幸未遭其毒手自是無論何校學生該隊皆視爲仇敵而陶令竟不之問也嗣後内隊於每日間各執刀槍尋覓數次至二十一日辰刻内隊張連陞等遇自治研究所學生丁克儉卽行追赶復邀蠧役張喜旺等二十餘人直抵研究所内不論敎員學生一齊毆打並用刀將敎員董燦间頭砍破腦漿流出命在呼吸又用石墩將丁克儉兩腿砸斷所有器具衣物銀錢盡行勦毁出研究所又遇官立高等小學堂學生陳冠宇用刀背混身亂打亦幾斃命各校學生東逃西躱慘酷之狀人人寒心現葉邑各界人等均已呼寃上憲羣謂學生有過自有應得處分如實係紏衆滋事卽全體革退亦不爲怪獨怪陶令不論是非不問曲直一任其内隊差役妄行暴横以致毁學堂毆學生演出此暗無天日之慘狀耳 
[王府管莊竟如是不法耶直隸]  
　　永清縣自治預備會會長孟緝熙會員姚翼唐等於客臘十九日上書某邸云本年十二月十五日本會接到鄕民說帖數件據言王府管理莊園處嵩泰帶差下鄕找地苛暴騷擾在所不免本會逐件調查皆有實據本地莠民聳恿煽惑從中取利嵩泰受其愚弄致有種種不合謹爲我賢王縷覼陳之一嵩泰在外自立公堂稍不如意肆行鞭楚一誘使村正副誣指地户不承意旨立卽拘押一無論有何確實契據概指爲揑造擅自勾抺一迫令一人認地一叚即任意株連均指爲府地以上各節皆嵩泰在永找地實在情事現時傳集十數村村正副拘押多人殊未能仰體我賢王愛民之素心及遣嵩泰找地之本意伏思失落産業本應追究然盜賣王産乃庄頭非愚民愚民無知何自得王産而盜賣之查究失産不擾民人此中必有兩全之法用特懇請王爺俯念民命另派妥員確查嵩泰有無不合舉動就便經理失産之事俾愚民出水火而登袵席則合邑紳民感戴靡涯埃肅禀具陳伏乞垂鑒 
[滇蜀鐵路工程開始著手雲南]  
　　滇蜀鐵路一線關係重大該省官紳已設立滇蜀鐵路公司辦理一切現已聘用美國工程師二名（總工程師多華君副工程師哈克士君）測勘路線以至於昭通府查滇蜀路有東西兩線各有利害正在討議東線則自省城南門外南校塲（擬設車站之地址）經百金廠板橋楊林等各驛沿嵩明河至尋甸州經宣威州（屬曲靖府）入黔省威寗寗州西折經滇省昭通府之魯甸州更北向過大關鎮老鴉灘遂逹川省叙州府西線則由省垣起經尋甸州飲馬川至功山渡沿禮河逹東川府更過卡狼阱三道溝至江底沿硝廠河（牛瀾江枝流）入魯甸州直抵昭通府與東線合查東線由省城至宣威間地勢平衍工程較易只宣威至昭通間高山重疊不便施工然西線由功山渡以北一帶深入險阻彌望皆高山間有銳削如劍者實爲天下奇觀惟牛瀾江之險江水磅礴激蕩而山勢峻聳爲滇蜀路第一險要足證施工之難然沿路物産多饒例如東川之鉛銅沿線之煤較之東線不可同日而語故二線一時頗難决定至滇蜀路欵英法兩國爭願投資聞英國願取息七釐借欵而法則六厘遂激成競爭美國旣由該路聘有工程師因與該路關繫匪淺亦願借欵不取利息然該路現已由滇省官紳定爲商辦招股開工不借外欵矣 
[浙藩要求退職之原因杭州]  
　　浙藩吳方伯自去秋抵任後因見浙庫之空虚甚爲懊喪嗣因盤查底庫凡運糧各庫以及各路捐局歷年均有欠解司庫之欵爲數甚巨如能悉數照解尚足敷衍故一面勉爲其難一面要求撫院通飭催解乃入冬以後各項支出之欵皆須各期照放而其應有之收入轉不能及原定十分之三故上届臘底司庫中竟如荆天棘地一般無從整理方伯已因此寢饋不安現聞方伯之意以司庫旣如此空匱萬難再事因循特於新正第二次上院時面向中座乞退前日復具呈要求代奏其理由約分爲三（一）司庫中現僅存銀十萬待放之欵約十三倍於兹（二）年前因無以週轉已透用本年五月底之欵無從預備（三）照本年預算已不敷銀六十五萬理須提前趕辦憲政又須增加均無着落并以病體不克勝任爲詞不知中丞將 
 
 

Page 11

 
 
如何對付也 
分類新聞政界 
[珠葑鎭自治選舉揭曉松江]  
　　青浦縣屬之珠街閣聯葑薁塘爲一區調查人口數逹五萬以上定爲鎭自治應選議員遵章於新正初六日乙級投票初七日開票初九日甲級投票初十日開票均由蔣大令蒞會監督會塲秩序頗爲整肅辦理各員亦極周密（乙級議員十名）朱家翔三十九票吳權二十四票高藴玉二十票俞桂祥二十票徐可均十九票李鴻怡十九票席裕壽十票王文麟八票唐念勲七票金潤七票（甲級議員十名）吳運昌五票愼迺憲四票諸光四票金福康四票金世襄四票賴元楨三票張家桂三票朱寶光三票周昌鎬三票汪國光三票 
[滸關鎭自治甲級選舉蘇州]  
　　滸關鎭自治選民甲級於初九日在陳相公廟内投票選舉部章甲級選民應選議員十名詎是日甲級選民到所投票者僅有四人初十日十下鐘開票未及足額照章以乙級内次多數者補入（當選議員四名）朱祖培一票吳恩培一票羅申錫一票陸渭欽一票（補缺議員六名）吳尚仁三票侯心德二票徐方苞二票朱明初二票朱伯二票許寶福二票 
[有職員生犯事後特别優待辦法湖北]  
　　鄂督及各商埠各級審判廳應各設手守所一所因建築尚未工竣現暫以從前州縣監卡拘留所借辦凡民刑案件未經判决應行拘置人犯統歸各處看守所營收惟法司梅廉訪以向來職官及舉貢生員犯事尚未參革者例由行政官署看管若一律收入看守所未免與齊民漫無區别是以詳請督院擬嗣後凡職官及舉貢生員犯事未經參革者除本身犯命盜重案得由法庭隨時酌收看守所外其餘尋常案件仍舊交由行政官廳或發學看管其已經參革歸案訊辦者均發交看守所收管以清界限 
[札行審檢廳丞長座次武昌]  
　　鄂督日前准法部咨開各省高等審判廳廳丞檢察廳檢察長均經奏請簡放所有丞長班次亟應規定現定爲丞長晋督撫衙門入司道官廳座在司道之次檢長又座在廳丞之次刻瑞制軍已札行提法司照會梅廳丞黃檢長遵照矣 
軍界 
[崇統領禀請改編防隊湖北]  
　　後路巡防營統領崇歡客臘因改編巡防隊上禀莘帥大致以前後左右四路巡防隊未能盡歸實用擬將前路歸併後路共成兩大路並添設帮統各一員使其兼帶一營不另支薪至各營衣褲費用卽由每棚裁去正兵一名以裁存之欵充作該棚衣褲靴履之用但營哨各官薪餉則須酌增俾肯盡心訓練云云當經莘帥飭知兵備處會同藩司核議矣 
[防營管帶拿獲巨匪紀詳安徽]  
　　皖省中路右翼巡防第四營楊管帶世元自上年奉朱中丞飭派督率弁兵前赴皖北被災各屬州縣扼要分縶會同地方文武有司嚴密巡緝該管帶覓購眼線分赴各州縣交界緊要之處改裝易服在合肥定遠等稱拿獲帮徒不下十數起去臘該管帶巡至壽州鳳台交界地方偵悉匪首沈青草鵝糾集黨羽到處搶掠行旅往來咸　戒心居民舖户亦大有風鶴相驚之狀當經該管帶督率弁兵前往捕拿該匪等竟敢紏衆關槍拒捕彼此鏖戰數小時之久匪勢始行窮蹶殺斃王多見一名拿獲首魁鄒三聾孜沈青草鵝等十一名并奪獲快槍子彈等件均經交壽州嚴訊詳辦報明皖撫查考矣 
[訓練陸軍警察隊先聲安徽]  
　　陸軍部上年咨行到皖以皖省陸軍已經編練成立所有陸軍警察隊至今尚未籌練不足以資監視兹特由部揀派陸軍警察畢業學員金洪亮長恩等二員到皖籌辦編練並請朱中丞一俟該員到皖後即飭迅速妥籌經費就新軍内挑選兵士實行訓練俾得早日觀成以符章制等因朱撫軍當於准咨後卽移督練公所轉飭兵備處總辦唐道啓堯遵照部咨妥速籌辦矣 
學務 
[清眞學堂改革之失當安徽]  
　　皖垣清眞兩等小學堂去歲因與警界爭收牛捐致釀風潮事平後該堂堂長鄭君子惠卽决計乞休當由公衆舉定馬君德樹爲堂長馬君任事伊始大改前轍專事舖陳以壯觀瞻就管理室而論本應設在學生出入之孔道以便紏察勤惰而肅堂規乃馬君遷管理室於高初兩等敎室自修室之後進改敎員預備室於學生出入之孔道管理室内古玩書畫墨床茶灶陳列一新大有嘉道間名士之概職員除堂長外復另設敎務長一員督率各科敎員之勤惰凡各科講義有不明之處皆歸敎務長解釋云 
[浙提學定期覆試畢業學生浙江]  
　　浙省提學司日昨出有牌示略謂宣統二年下學期各屬中學堂畢業各生兹經由司酌定本月初十日齊集省城十二日考試卽於上年年内分别函電知照各府并牌示傳知在案兹已届期所有排定考試科目日期合行宣示十二日上午國文下午經學十四日上午歷史下午地理十五日上午博物圖畫下午英文十六日上午物理化學下午法制理財其浙省各屬程度在二年以上之初級師範簡易科宣統二年下學期畢業及上届畢業未經赴省復試各生亦定於本月十二日起至十五日止分塲覆試十二日上午修身下午算學十三日上午國文下午敎育十四日上午歷史下午地理十五日上午圖畫下午格致仰應行覆試各生一體遵照科目按日來轅聽候點名給卷示題覆試并令先期隨帶畢業文憑及四寸半身相片赴學務公所報名投考其畢業文憑一項應由本署司核塡覆試分數加蓋戳記各該生務須遵章呈驗母得違悮 
[女子師範學生建築有期長沙]  
　　湘省官立蒙養院並附設模範初等小學堂自去年三月被亂民焚燬後已另賃五堆口民房暫行開辦現擬將該校改爲女子師範學堂附屬幼稚園另擇南城古稻田内菜園爲基址已於去臘將附近民房一律遷徙並將應用磚石購備儲積大約今正燈節前後卽當興工建築云 
[高等鐵路學堂招收學生長沙]  
　　湘省公立高等鐵路學堂以現在長洙一叚旣已竣工而長岳洙郴各叚又當隨時興築將來辦理各項事務在在須人必須早爲儲備擬就本校添招預科一班又中等建築營業機械科各一班每班定額八十名即於本年上學期開辦昨將招學簡章遍貼城廂内外矣 
實業 
 
 

Page 12

 
 
[鄂督維持茶業之政見湖北]  
　　鄂督瑞莘帥以中國去歲出口茶數愈形短少鄂省如通山柏墩島口陽邏各處雖産茶甚富惟製造鮮良亦少起色似此守舊不變必將絶迹於歐美巿塲特飭勸業道照會商會勸令商人力求進步以保利權 
[湘省工業總曾業已成立長沙]  
　　湘省士紳張君國維等擬就省城設立工業總會一所並附設長善兩縣分會已經禀奉大憲批准並將禀定各項章程商請王壬秋太史審訂頗蒙嘉賞樂予賛成現由該會發布公啓謂江南各省工會已著成效湘省事同一律自應仿照辦理且我省敎育農商各界均已成立惟工業立會尚付缺如因而發起會商工界人等創立湖南工業總分各會衆論僉同前經禀奉各憲批奬以農工商部奏定分年籌備事宜單内本年應編設工會規則一俟頒到即行會詳奏咨立案出示曉諭通飭遵照現因縮短國會年限已奉上諭所有籌辦事宜尤應提前趕辦會議試辦章程具禀通報並賃定省城司馬橋昭忠禍權爲會所如擇有適中之地另當報告先立總會附設長善兩縣分會合研究勸工所爲一處以節糜費籌辦一切尚需時日並墊欵應用以爲開辦之資 
[湘路議設收股處長沙]  
　　湘省鐵路現在長昭洙昭一叚已經告成其長岳洙郴各叚又須隨時興築正在需欵甚殷現據桃源縣具禀大吏請就各屬設立鐵路收股處以便隨時勸募有所責成聞大吏已通飭各州縣照會紳董一律照辦矣 
[磁業公司推廣之規畫長沙]  
　　醴陵縣湖南磁業公司因此次南洋賽會得有奏奬一時名譽甚盛惜乎資本不充亟須續招股份已公推龍研仙觀察爲新總理前經熊秉三都轉回省後會集省城諸紳議定擴充辦法由新總理龍觀察會同舊總理羅煥章觀察各自擔任招股昨二十三日龍觀察偕同該公司坐辦羅錦章大令由省赴醴陵總廠考查普與協理沈象乾大令籌商一切以便從新整理 
雜記 
[慈善界竟有騙術乎浙江]  
　　杭俗慈善家每值臘底慨念貧民度日維艱分别購贈米票絮襖等物上年銀根緊急此項手續絶無僅有不料某日忽有自稱太平門直街蒲塲巷口同善集刋發公啓下具幹事員姓名若干人附以米票十紙或二十紙其數自二升以迄五斗不等略稱同人等發起斯會原擬開設四隅粥廠因時日迫促預備不及公議改發米票深慮見聞不廣未能一律普及爲特備函附送尊處代爲施舍以惠窮黎等語遍致城廂各商店隔日即有衣冠濟楚狐裘皇皇者三四人登門募捐色足恭而詞温婉受函商舖因昨來米票業已次第舍去情不可却有捐一元或三四元者不等城廂内外踵謁殆遍洎念八九等日得票貧民紛紛向該處招尋所謂同善集者搜索累日不得或云想係歲闌歸去詎至正初五六等日貧民之持票支米者尤絡繹於道昨日又有老婦三四人各持五斗米票若干紙席地痛哭詢其故據云係出價購來好事者惻然憐之出資購其僞票其事始寢 
[司庫房緣何濳蹤耶杭州]  
　　浙省財政困難司庫如洗舊臘吳福茨方伯統籌全局應解京協防新各餉以及新舊賠欵等項不敷逹百萬以上而尤以宣統三年正月分英德俄法解欵一種爲尤急數鉅期迫文電交催如不設法萬難應付不得已禀商中座准將大庫存帑借撥應急（藩司大庫房杭諺謂之太平庫非兵事糧餉或緊急要需平時均不得擅動）即於上年二十六日親督開提發放若干萬别無何種破綻惟當時尚有某某兩欵未解原擬除夕復開致庫總書朱宛生情虚惶窘突於是日濳踪遠避迄今兼旬聞問俱杳家人已四出追尋了無下落云 
[行路人進退惟谷矣江西]  
　　贛省九江地方濱臨髭江因江輪上下擁擠不堪以故各公司輪船到埠時熙來攘往者絡繹於途無論官艙房艙統艙幾無立足之地一般藉綹竊爲生涯者殊令人防不勝防而被竊去物件者不知凡幾日昨某公司輪船由滬抵潯有一操北地口音之人甚形狼狽聞因川資及要信一封藏至身上晚間睡覺時忽然失去告知船中司事人等亦無從追尋惟失者係奉主命來贛索取官塲欵項者刻下人地生疎大有進退維谷之勢 
清談 
[說是非一]  
　　天下之患。莫大於是非之不明。而大吏之好惡。往往與輿論互相牴牾。互相排擊。因之遂各是。其所是。各非。其所非。以寖成一。上下暌離。之世界。雖曰大吏之爲此。夫亦有所不得已者在。也然蚩蚩之氓。不必曲喻在上之苦衷。而惟知爲好人之所惡。惡人之所好矣。然而今。日一二佼佼自鳴之大吏。竟有借是以爲綏。安之政策者。嗚呼其於邦交則得矣。雖然果如國是何哉。 
[說是非二]  
　　天下事下之所爲是者。未必即上之所爲是。上之所爲非者。亦未必即下之所爲非。苟其人不。得於民。斯獲於政府矣。在下愈見爲庸。劣。在上彌切其眷注。否則徒形其苦惱。徒增其。排沮。日處於𠙦𠙦孤立之中。卒不免意懶。而心。灰耳。 
　　夫不。觀於某大吏乎。在東省。盛名錚錚。在鄂省。政聲卓卓。然皆不得乎上。以去而之他。今日者。輿論之傾向漸不如前。而朝廷所倚。反日見其隆禮有加。汲汲於大用矣。 
　　嗚呼其斯以爲今日之是非與觀於此則彼徇從代表請願爲之痛哭代奏之大臣。宜乎其不悅於政府。而事。事爲之掣肘焉耳。 
宦海紀聞 
[官塲之醜歷史]  
　　近日某省鹽運使某。有女公子與某姓女相友善因訂金蘭之盟。過從頻數。時留公署。某涎其色逼與私。去冬十一月。竟留署中。不令歸。女家知之。控諸官。某督怒。擬即登諸白簡。某懼。極力運動得免。女家屈於勢。不敢再控。事遂寢。未幾女竟備位小星由膩友而作女公子之庶母行矣。近其事爲樞府所聞。擬引他事開去某缺。某如欲保其位置。當又有一番手續也。記者曰。此又一官塲齷齪史之資料也。 
雜紀 
[獄中生趣（續）]  
　　嘉耐始轉憂無喜。且曰。須築小屋以置之。自是雖寒夜不熱於薪火。積所得薪。造一小屋。以蔽此。僻克。司星老。時見其向日傾心。如中國之葵花。又見大風之日。歛其瓣。縮其莖。若能預知風雨。者自思未入獄時。未嘗。細玩。及此。數日後。嘉耐燃。木爲炭。留其燼。和以清水一勺。而爲。墨水。復以細柳爲筆。記其獄中。之事。甚自得也。比入夏。而所栽。之小樹。葉茂花妍矣。越時漸久。蕚蕊飄零。灌溉。雖勤。卒於無效。蓋庭前之石。阻其生長。也然葉雖去。而葉猶未枯。嘉耐思所以保存。之者。必去其兩。旁之石。然獄律森嚴。豈能爲此。輾轉思維。苦無善策擬聞其事于君。庶幾可以保存。遂毅然以柳炭書其巾逹。於拿坡崙。嘉遂於獄中久俟之。幸得恩允。遂去石以保。存其小樹焉。事聞於宫院。皇后見其所書之巾。哀感動人。爲乞于。君而釋之出獄。以一念之生意。卒食美善之報。至今法人猶相傳。爲佳話云。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[魯撫孫寶琦奏審明濫刑斃命之濮州牧蔣兹等定擬摺（續）]  
　　旋據該府王賡廷以委查委騐等情倒填日期補禀請揭欽奉諭旨著濮州知州蔣兹革職歸案審辦曹州府知府王賡廷一併革職聽候查辦等因欽此遵卽飭據該道委提人卷悉心研鞫據各供悉前情不諱詰無起衅别故亦無挾嫌故勘情事案無遁飾解經提法使胡建樞覆審無異就近提訊蔣兹供詞任意狡避按照衆供確鑿定擬查律載監臨官因公事非法毆打致死者徒三年聽使下手之人减一等各等語此案已革前署濮州知州蔣兹於該州文童蕭春旺呈報伊妻蕭李氏因縫衣口角自縊身死並據屍親李雲升誣告同謀勒斃一案當經該革員親詣騐訊蕭李氏委係自縊身死當塲取具屍親李雲升及地隣人等供結是蕭李氏死由自盡與人無尤蕭春旺律得勿論乃該革員於驗訊之後差傳蕭春旺到案根究蕭李氏因何自縊五日之内拷訊兩次用荆條互擊脊背三百用皮掌互擊腮頰三百疊責兩腿一千六百板致蕭春旺因傷斃命又借因公進省挪改蕭春旺身死月日揑稱在押病故經代行吏目禀請曹州府檄委觀城縣知縣謝宗夏騐明蕭春旺因傷身死取具圖結據實禀詳該革員於公回後復揑塡觀城縣與該州仵作騐報蕭春旺因病身死騐單增補文卷希圖規避實屬不法業經電參奉旨革職已革署濮州知州蔣兹應請發往軍臺効力贖罪照律追埋葬銀一十兩給付屍親具領皂役黃金魁田富順申玉山於本官喝令非法毆打並不禀阻輙聽從下手拷傷蕭春旺身死自應按律問擬黃金魁田富順申玉山合依非法毆打致死聽使下手之人减一等律應於蔣兹滿徒罪上减一等各擬徒二年半黃金魁據供母老丁單係衙役行杖致斃人命不准留養均分别革役遵照新章收所習藝限滿釋放看役郭起祥於蕭春五在押因傷身死後聽從本官補遞病禀挪改月日揑報病故亦屬不合應照不應重律處八等罰仍革役已革曹州府知府王賡廷於屬員有濫刑斃命重案先經委查查驗具得實情並不立時禀揭嗣據屍父蕭其伸三次赴府控告求爲伸寃該府均不收呈准理後經該道查明電禀始據該府倒塡日期具禀請揭洵屬徇私溺職業已參革應請毋庸置議屍親李雲升誣告蕭春旺與王郭氏同謀勒死本年應得之罪惟查該革員騐明蕭李氏自縊身死屍親李雲升業已當塲具結豈復能以勒斃重情誣告人罪迨該革員兩次提訊李雲升但稱蕭李氏身死含寃亦無誣指蕭春旺謀害之語現經該道提審據李雲升供明誤聽人言情急妄告於未經騐屍之前實非始終誣執者比况蕭春旺受刑身死實由於該革員之拷訊而非由於李雲升之誣告罪坐所由李雲升應請從寛免議仵作范玉田訊無增减屍傷情事應與聽從本官掌責王郭氏革勇毛紹堂均毋庸議在逃皂役王玉成飭州革役緝獲另結除將供招分咨部院外理合恭摺具陳伏乞皇上聖鑒敕院覆判施行謹奏宣統二年十二月二十一日奉硃批大理院覆判具奏欽此 
本埠新聞 
[集議裁釐認捐問題]  
　　蘇省釐金改歸各業商家承認繳納一事曾由滬道照會滬南商務分會請將本埠認捐事宜商明具復兹悉該會董事業於前日邀齊各業領袖及商董等特開大會公同籌議當據各業報告釐捐一項每年共約銀三百萬兩惟向來陸路捐務雖由捐局主持大半已歸商家酌量認繳辦理多年頗稱便利至水路捐務較之陵地尤爲散漫稽查實非易事議再各籌善策妥愼進行議畢遂各散會俟再訂期續行開議 
[部頒巡警要旨（續）]  
　　十三於非常事變時常知其職守原與軍人相同不可不有以一死報國之决心如遇頑梗兇徒逞强抗拒者務當奮勇活潑盡其職責不可怯懦失體致損巡警畏嚴 
　　十四語云凡煖不可以酒温之於湯故職在監護人民之巡警其知識程度不可較低於人民凡百職上所需之學術當以辦事餘暇勤加講習以期增益 
　　十五其身不正雖令不從若任警察者先自行檢有虧則保以服衆是以操守不可不嚴品格不可不保養之當在平時履簿臨深時加矜愼 
　　十六巡警之職務貴乎公平心中目中不可有貧賤富貴之别平素當愼以交人潔以持已凡有影響於公務易招管内人民輕傷之事决不可有十七巡警殆無事不當知者蓋凡事熟悉其情形即能預知危害之原因於未發故語言不可輕出毁譽不可濫加平時養若木雞遇事疾同飛隼十八巡警者爲人民所倚賴人民能起倚賴心實爲崇信巡警之基礎故平素務宜儉樸持躬不可率舉債項致滋家累若有家屬者自應和睦持家其衣食住三項開銷外務求循分適度免受他人指摘 
　　十九敬禮者所以正上下之序表尊敬之式不特外貌當有敬容而心中尤當盡其敬意 
　　二十著制定之服裝時不可不遵照定式而行敬禮 
　　二十一容裝者於保持本職之尊嚴大有關係自當常常留意不可有失體之事 
　　二十二著用制定之服裝時如表練或其他物件等不可露出於外面 
　　二十三舖蓋衣服以及一切用具務求潔淨有塵垢或污染之時可速掃滌之有破損時可速修補之 
　　二十四佩刀乃抗行職務時供護身之用非遇有左開各項不得任意拔刀（甲）遇有挾持兇器對於人之身體財産加强暴行爲者除拔刀外别無他術可以保護時（乙）遇人以兇器相逼身瀕險境除拔刀外别無防禦之術時（丙）於拘捕罪犯及追捕逃囚之際遇有持兇器以抗拒除拔刀外别無防禦之術時 
　　二十五於上開情事雖准其不得已而拔刀然兇人有畏服之態卽當乘勢以靈穩之手段撲執隨時深加注意不致令有負傷等情 
　　二十六旣拔刀之時不問其曾否傷人須速將其情形報明於官長 
 
 

Page 19

 
 
二十七佩刀當注意於佩帶之法不可柄頭傾向於後部於護送囚人拘捕罪犯等時尤當注意嚴防以免猝被奪刀等事 
二十八佩刀以外不准携帶其他之護身器具 
二十九佩刀及皮帶須愼重保存必時常擦磨不使銷蝕 
[英辦聚賭抽頭之護勇]  
　　公共公廨護勇王標（即老王）袁吉即老新）丁慶等三人因招集外人在住所内聚賭抽頭已被寶讞員查悉將王袁兩勇收押候辦在案昨又帶案訊供不諱判王袁即行斥革並各押捕房兩禮拜以示懲儆丁慶因出差未回後再訊辦 
[病斃與毆斃之出入]  
　　剃頭匠高阿三之妻高王氏被顔寶林奸拐出外賄托李福壽帶往湖北由高在輪船上截獲控經工程局湯裁判員判顔發押改過局一年高王氏給高領回李則具結斥退並未責押前日高阿三以李串拐伊妻未經懲辦心有不甘復糾唐松林孔阿狗等在高昌廟相近將李毆傷嗣經李妻丁氏托人抬至高昌廟巡局喊求驗究詎因傷勢甚重未及騐訊即行斃命該局員慌亂失措命將死屍抬縣請驗時適田大令赴寗水回卽奉内諭札委捕廳趙少尉代爲騐訊昨日午後飭傳念四保十二圖地保徐永生到案並提高阿三高王氏先行詰問阿三祗認紏合唐等拘局控告並不毆打因李患有痧症是以斃命等語少尉立即帶同刑仵書役人等至頭門白虎殿將尸相驗旋據喝報委係病斃少慰親視無訛即飭塡明屍格諭飭李丁氏收殮領棺高阿三高王氏分别收押飭保趕將帮兇之唐松林孔阿狗等拿獲到案再行訊究 
[公共公廨停訊四天]  
　　今日爲皇上萬壽聖節明日適逢星期後日又值元宵十六日爲孝欽顯皇后曁德宗景皇帝國制釋服日期公共公廨寶讞員昨先照會英美德三國領事停理讞政四天以昭誠敬 
[法界衛生政策之進步]  
　　法租界内向無公設坑厠無知之徒往往在城河邊及街頭里巷任意便溺新租界一帶荒地上尤爲蹧蹋雖由捕房屢次拘罰終難禁絶兹經工部局各董會議准在新老兩租界内繁盛之處擇地建造四門汀大小便坑厠各一所業已繪圖貼說行將估丄從事矣 
[妓院關閉婦女]  
　　伶人張惠芳之妻陳氏因欠湖北路迎春坊二弄第二百十七號門牌妓院内龜奴胡寶生鴇婦胡劉氏之房飯費洋一百五十元被胡等誘入院内關閉幽室並將在張處學唱戲曲之女子田小巧藏匿於馬霍路九百九十八號屋内由張報知老閘捕房派探將該龜鴇查獲昨解公堂經寶讞員會同英副領事康君訊悉前情以兩造均有不實之處一併斥釋自行理處 
[城内]  
　　仍不闊綽○本月初五夜老北門内鼎泰昌布號失慎已誌前報弱悉該號貼鄰珠寶掮客金順泉因定期初八日嫁女欲裝體面預向揚天祥等各珠寶店租賃珍珠頭面及古玩玉器等物所值甚鉅當該布號失火之時因在深夜不及搬出致將所租之珠寶玉器及紅木妝匲全副盡付一炬事後金謂該布號有意縱火要挾索償業已屢開談判矣准演影戲○褚慶雲等具禀城自治公所略謂商等擬在邑廟花園内聽雨樓茶肆開演電光影戲並無妨碍治安敗壞風化等情事請爲給照按月遵繳執照費洋十元等語業已批准給照開演所定取締章程如下一男女不准混雜二不得有淫褻之影片三停塲時刻至遲以十二鐘爲限四准巡警隨時查察五此照不准頂替執用 
[南巿]  
　　澈查火案○去臘鹽馬頭泰豐蔴袋店棧房失愼後曾由工程局裁判員飭令棧主馮國楨繳到帳簿移送商務分會查明定斷在案兹陳裁判接到救火聯合會函稱該棧保有火險存貨無多須請澈究等語爰又另飭偵探詳查起火實情及存貨確數以憑定讞各執一詞○粤人歐陽卓昨將隆盛草貨店主翁英華扭至工程局控被欠去硝皮工洋七十餘元曾憑公正人勸過折還六十元出立期票詎到期仍不照付一味游約求請追給訊之翁則堅不承認裁判員以兩鵠各執一詞無從臆斷判交原告帶出自行赴縣控追 
　　限期理債○向操布業之通州人許子英昨被同業李陶甫張子德任蘭生陳建初等扭至工程局控稱被許欠去貨銀二百四十兩洋三百七十二元久不歸還請爲追繳經陳裁判訊供屬實判許交保限二月底一併理楚 
[閘北]  
　　追交媳婦○潭子灣鄕民侯永亭之媳金氏去年背夫私逃控奉四路分局黃正巡官訊明判發棲流所管押三月給夫侯小毛領回管束在案今正該氏之母金潘氏兄嫂金唐氏忽投四區控稱金氏被翁姑賣於浦東請爲查究前日由張副巡官飭提永亭父子到案移送分局經黃巡官提訊據供媳婦由親戚陳談氏薦出帮傭並無他意判侯交保限五天將媳交出再行核斷 
　　愈掉愈自○鐵馬路劉順興機器店主劉星根之女來巧因與學徒徐阿四馬光道先後私姘被徐紏衆捉姦致女吞金圖盡等情已誌　報兹悉劉妻余氏以禍由阿四爭風而起其女雖已救愈情寶難甘故又至三路分局控徐紏衆圖刦請爲提究巡官諭氏退去聽候查核 
　　巡士捉賭○川虹路仁康當舖隔璧弄内某姓家前晚有陳洪才程生子王五沈二等在内聚賭被巡士查悉將陳等四人一併拘入四路分避押候訊辦 
[英租界]  
　　巡捕揑控○匯山捕房八百九十二號華捕賀春林控小工頭周榮生搶取銀表昨由包探王寶生將周查獲並傳同見証王謝氏解至公廨經中西官訊明因賭起釁判周交保候查明澈究 
　　舟子被控○某洋人控舟子朱阿福撑船不慎擅沉游船並行竊船上蓬櫓等物昨由包探將朱拘解公堂略訊一過判朱押候查明於下禮拜三訊奪 
　　仍未定斷○英商怡德洋行控張秉鈞孫鳳來不理定貨虧損銀兩一案昨經公堂復訊原被均延律師到堂代辯判張孫均交原保候下禮拜三再行訊奪 
　　差夥勒索○毛蔡氏控公廨差夥子林克元二人勒索車費等情昨經公廨寶讞員諭將子林帶案略訊情由判押候交到克元一併訊究 
　　串騙身價○向居松江路之蘇婦蔡陳氏近將已嫁女見朱蔡氏托鄕婦俞王氏俞顧氏爲媒另嫁於俞喜孟之子俞萬明爲妻得洋九十元成婚後未及一月朱蔡氏即逃回母家經俞偵悉報由匯四捕房將一千人証查獲昨解公堂經德襄讞會同英潘副領事訊悉前情以蔡氏母女情同串放白鴿判各押限七天交還茶禮洋九十元再行核辦顧王兩氏各押一禮拜期滿交保開釋 
　　訊明拐案○王夏氏控沈阿來與姘婦楊陳氏串拐伊女金鳳賣於南匯人王姓得洋十六元由廨提訊判沈交保陳氏押候查辦在　昨由南匯縣地保將女送廨經中西官詰明實情判沈開釋楊陳　押女所半年女交王夏氏領回完案 
　　婦人私逃○江灣婦人陳張氏私逃來滬被捕查獲送留公廨昨由官媒將氏解業訊悉前情判留候派差送至江灣詢交其夫陳根濤領回管束 
 
 

Page 20

 
 
黑人酗酒○黑種洋人派司搿亞洛石因醉雇乘王阿四之東洋車不給車資反將王毆傷被捕拘入捕房存洋保出昨經公堂傳案訊明以該黑人不應酗酒滋事判罰洋八元充公再給王醫費洋兩元開釋 
　　失竊鉅贓○李姓家失竊傎洋六千餘元之珠飾鈔票等物疑係張惠壽所竊報知新閘捕房將張拘押昨解公堂訊供推諉判張押候查明於下禮拜五訊奪 
　　追獲騙子○過犯王金寶在匯豐銀行内騙取王根福之票銀二百兩圖逃被捕追獲昨解公堂訊供屬實判王押西牢九月期滿再逐出境 
　　串搶無憑○某洋人控瞿金雲張阿仁串搶衣物一案昨經公堂復訊毫無憑証判均開釋 
　　尚有賊黨○張小弟計栢榮串竊某姓衣物由探拘解公堂收押在案昨日復訊中西官以尚有同黨逃匿平湖判張計二人還押候移詢平湖縣俟復到再核 
[美租界]  
　　幸未保險○西華得路一千二百八十五號門牌龔阿二所開之粥店後門口屢有火油碎紙等引火之物發現跡近種火前晚被鄰衆學察報告浦房將店夥阿榮逮案經捕頭詢得並未保險斥釋候查 
　　是否圖姦○前晚有王阿三闖入茂海路葛徐氏家被氏扭入捕房控王圖姦經捕頭詢明所控不實分别斥退 
　　賭興太濃○海寗路張海山家每晚紏衆聚賭不厭不倦昨經捕房查明屬實禀請公堂傳案究辦 
　　碾傷小孩○小孩王阿根昨在百老匯路被二百三十七號汽車撞跌碾傷當由乘車西人報告捕房送院醫治 
[法租界]  
　　祇可通融○法公堂自年節停訊以來已閱多日而各捕房每日解至大自鳴鐘之待訊押犯亦日漸加多若待開堂解訊尚須多日因此麥總巡通融從事先將情節較輕已押多日之案犯從寛開釋以免擁擠 
　　嚴查賭博○捕房麥總巡訪知近有無業流氓輙以新年爲辭紏集黨類抽頭聚賭實爲閭閻之害爰在出差班内挑選强壯得力之巡捕若干名於晚間上差時注重查賭以紹根株 
　　故態復萌○張三順前在輪船上串竊上海縣家丁之行李什物經捕房送縣懲辦開釋未久兹又匿跡法界串竊某輪船搭客物件被探獲住送入捕房押候解廨嚴辦 
[海上閒談]  
　　文者社會之人之心理也。觀一代名人之文。而其時社會之人之心理。可以推測。世變繁劇。文人之神經過敏。則有慷慨激烈之詞。運會隆泰。文人之氣象發舒。則有雍容和平之作。取戰國兩漢及明季國初之文比而觀之。其迹可見。盖非各適於社會之人之心理。則不爲其時所歡迎。今人每喜觀明季詩文。舊家佚稿。翻刻殆遍。亦可見近時人心理之一斑。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[長春鼠疫治療法彚錄]  
　　自治施醫處之公啟啟者竊查時疫之症現已發見本會謹遵地方自治章程衛生條欵擇於城西四道街醫學研究所舊院設立自治施醫處一所專以施醫爲宗旨酌選明逹醫生研究方藥針法兩門應症施醫並預備救急藥品按藥施醫以爲消除疫症之一助除擬具簡章呈報府憲轉詳立案外亟應刋發公啓以便週知凡府城内外如有患病者無分時疫雜病速速赴自治施醫處診治愼勿自悮生命是爲切禱此佈 
　　針法治疫之妙用診治人時疫多專取效於方藥而針法一門尤爲最神速之妙術兹訪知直隸程君占峯治時疫針穴十餘處取效神速標題於後以爲治時疫之指南云 
　　風池二穴　　風府一穴 
　　風門二穴 
　　肺俞二穴　　鳩尾一穴 
　　巨闕二穴 
　　上腕一穴　　中腕一穴 
　　百會一穴牘剌 
　　尺澤一穴放血　委中一穴放血　 
　　手足十二井放血 
　　以上針穴明針法者幸取擇之當收奇效决無貽悮 
　　治鼠疫咳吐血鼠疫治法非主於瀉火即主於破血果能按經下藥對症調方未始不能保全於萬一稍不及檢炳殺人藥尤殺人其濫用香燥温補者更不足掛齒頰害何可勝言哉自鼠疫之作也時而檢万書時而按諸醫脉理藥理病理相與研究而融貫之因得一良法著爲方論焉夫以冬青爲君者以其榮於冬至枯於夏至與鼠疫爲起訖而能通經絡活血脉此症之以類從治也以麥冬天冬爲臣者滋潤肺經直入心包絡而清其火此藥之以化從治也以大小生地爲之佐者取其滋隂而不使之過補取其降火而不使之過瀉此藥之以相制相成從治也澤夕瀉火而補腎有元參引之以歸源柴胡平肝而助肺有梔子清之以袪熱而大黃降實火蓮子心清心胃以石膏輔之柴胡導之腸胃之病可立去也名曰三冬雙生湯救鼠疫吐血咳之急症當以斯爲上品列其方如左冬青一兩　麥冬六錢全鬚心　天門冬六錢全鬚心　大生地瀉者用五錢不瀉用二錢　小生地瀉者用二錢不瀉用五錢　柴有二錢　梔子二錢　木通三錢　澤夕四錢　蓮子心四錢　生草三錢　大黃三錢　元參三錢　軟石膏五錢　燈心竹葉引水煎服　中醫官朱渭珊擬 
　　廣東求益社之公啓耑啓者近日時疫流行最易傳染究其病原以蟲蝕肺部爲害最烈朝發夕死危險萬狀僕承乏吉長鐵路車務事因上下員役患是症者環請療治用特悉心研究製就二方先後按服幸皆手到病除知於斯症確有把握敢徇同人之請將所擬方詳列於左願病家按方照服愼勿視爲平庸是則僕區區之苦衷也 
　　第一方　生韮白五錢　川練肉三錢　桃仁三錢　薄荷梗一錢五分　業苑三錢　生苡仁七錢　木通三錢　鬱金一錢　白微三錢　黃苓三錢　清水煎服 
　　第二方　大黃炭三錢　黃苓三錢　白微三分　竹茹四錢　天花粉三錢　清水煎服 
　　如見頭重頭痛熱發冷心腹疼痛或吐血可照第一方用藥以三碗水煎至一碗温服即小便通利與及出汗其症便輕旋服第二方以通大便自可全愈如症重者可服二劑務以大小便通利爲度愈後如見肚餓方可啜稀粥一二日之後方可食飯至要廣東全省醫學求益社員梁懋孫謹啓 
小說 
[軍情小說湘纍怨（三十三）]  
　　只就着你們諸位切身的利害而論。你們做了皇上家的百姓。只要不犯國法。不蹈刑章大家都是安安穩穩的。没有什麽危險。要是歸入了革命黨。他却不是呌你助餉。就是逼你當兵。就使將來竟得成功。你們還不過是個平等的百姓。没有什麽格外的利益。要是一個不得成功。那便連著自已的身家性命。一齊都抛到東洋大海去了。你們自已想想。這個革命黨。做他可有什麽好處。那班父老聽了王大老爺一番曉諭的話兒。想著這話不錯。便把想要革命的念頭。都减了幾分。王大老爺又道。如今本縣和管帶趙大老爺兩個人。在這裡設法防堵革黨。你們大家到了那個時候。千萬不要騷擾輕動。萬一個輕舉妄動。被人當作革命黨拿了。那時本縣就庇護你們不來了。說罷。便又好好的撫慰一番。打發那班人去了。一面又派了二十名可靠的差役呌他小心巡察自已也帶著親兵出去四面梭巡。專等省城裡頭的救兵。那知到了十九上午。省城裡頭的救兵。還不見來。連回電也没有。那派去探訪事情的幾個偵探。郤一個個都回來了。都探聽得確確實實的。說今天晚間。那班革命軍一定要到。王大老爺見省城裡救兵不到。心上也有些發毛起來。暗想我十六晚上發的電報。算起來當天晚上。就可以接到。十七上午發兵。早則昨天晚上。遲則今天早上。救兵一定趕到的了。怎麽到了這個時候。救兵還不見來。這是個什麽原故。不要樓中丞接了我的電報。竟是糊裡糊塗的没有發兵罷。又想 
 
 

Page 27

 
 
道這是重要軍事斷没有延不發兵的道理姑且再等一回兒或者就是這個時候到了也是不可知的想著又等了好一回已經到了下午三點多鐘的時候那救兵竟似斷了線的風箏一般連一些兒蹤影都没有王大老爺到了這個時候方才心上大大的發起急來暗想這個時候救兵還不見到是今天不來的了今天救兵不到這個醴陵縣是保守不住的了但是我也忝爲一縣的父母難道竟坐視這個地方給革命黨占去麽畢竟要想個解救的法兒才好也見得我姓王的是個英雄不是個尋常無用的人物 
國外新聞 
[英皇出游印度豫聞]  
　　十一日倫敦電云路透社得有消息英皇加冕受賀禮將於西十二月十二號舉行或於此期左右惟總在麻化納姆節期之前至皇與皇后出游之路程今尚未定將來大約由孟買登岸逕赴台爾希（卽在該處舉行受賀禮）受賀旣畢將往里配爾歸途擬至喀爾喀脫一游明年正月初旬乘輪回京 
[英派海底濳行艇赴東]  
　　十一日倫敦電云據樸資茅消息現有海底濳行艇三艘開往香港 
[日本探極船行蹤别報]  
　　十一日東京電云日本南極探險船已行抵鈕西蘭之威林頓船員均安（以上譯字林報） 
[朝鮮博覽會之提議]  
　　十一日漢城電云聞有人擬呈遞議案於日本國會請在漢城舉行朝鮮博覽會利用西四月間日本朝鮮商會在漢城舉行聯合大會之時機 
[德儲將次離印]  
　　十一日柏林電云德國皇太子將由孟買乘英國輪船阿拉伯號起程赴埃 
[銀行會計員盜欵定罪]  
　　十二日倫敦電云華俄銀行鈕約支行之會計員挾欵私逃後經拘獲現已判定監禁九年之罪期滿後仍須逮案控以他罪 
[波斯攝政王回京]  
　　十二日倫敦電云據德黑蘭電稱攝政王賴塞賴爾末爾克業已回京 
[德皇不豫]  
　　十二日倫敦電云德皇連日因患寒疾未出室門惟並未發熱 
[英首相宣告政務]  
　　十二日倫敦電云首相愛愛斯奎士君在下議院宣稱倫敦公告書及海軍捕虜品議案須俟御前會議討議後再行辯論如下議院反對倫敦公布書則不復勸令英皇批准云（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
[不要嗆死　定能治你咳嗽]  
以此商標爲記　肺病至最爲可且因得靈 
常患極重之咳嗽不時將痰嗆出是非但要斷送了本身性命且使家人亦爲之不甯應立即設法救止之人誰不欲活至百年試執途人而問之曰汝欲早死否彼必痛詈之若然則何不自己保重身體既有絶妙之治法胡尚甘心吃苦而不欲醫痊自己之病無論何人苟患喉與恃以爲治者其惟此司各脫油乎人之喉與肺苟或能力薄弱即易致常須費錢以治之如用司各脫油依法服騐便可使肺轉弱爲强而不之百病叢生矣油係用鰵魚肝精油及灰與青塩攙和而成此等良方力者以其能入病之根據地而剗除之擒賊擒王洵屬要著以較他藥爲快味亦甜美今天試服一瓶便立效數瓶而後便能治君之病而淨絶根株矣君今日向素識之藥舖中購一瓶但須牢記司各脫油有漁父荷魚商標爲記他種油則無此項商標也倘藥舗中人係誠實君子必據實相告謂是有漁父荷魚商標者乃眞頂上之鰵魚肝油也 
各大藥房俱有出售 
[牛皮商鑒]  
生牛皮一項最易虫蛀往往運至外洋已成廢物致生枝節本藥房精製生牛皮辟虫藥經驗三十餘年奇效卓著誠爲此項出口貿易必需之品且售價極廉請君一試便知言之不謬也 
大馬路三十七號德商科發藥房啓 
[新發明肺治藥]  
吉益醫院院長吉益東洞先生於肺臟諸病久爲患者崇信著手成春之名譽已定評於世人之口碑今又新發明塗擦布之新藥液此係外用之藥左記之病名已醫好數十人實驗之成効卓著肺炎一天三四塗擦布三四天後保全愈肺結核二三星期塗布熱解咳嗽鎭靜體力增加保全愈　他如肋膜炎　氣管枝炎百日咳以及呼吸諸病著有奇騐此等布液藥料乃係外用之藥毫無些須恐怕之處中華諸賢君子倘有罹害以上所記之諸病症者望早來敝院一浴此新發明藥液之福音是爲至禱 
本院虹口西華德路第二號德律風一六零九號分院英界四馬路一品香對過德律風一四九八吉益醫院理事謹白 
[寄售機器]  
啓者本行今有大號印書車一部六石架一付織布機器十四部蕩干一部軋床一部小車床一部引擎一部電燈電力磨一部貴客如欲辦者請至四川路一百十一號本行面看可也此佈　寳和洋行告白 
[（警船告示）]  
大清各口巡工司戴　查江粤海關稅務司所屬界内大蠔洲西邊地方創設燈桿一架合將其情形度勢開列於左　計開　一廣州府番禺縣大蠔洲西邊地方創設標桿一架上置六等透鏡聨閃明滅白光燈一個每十六秒時明滅兩次即明十秒滅二秒復明二秒復滅二秒週而復始燈火距水面在潮漲時高三丈四尺晴時映照二十八里有零訂於本年正月初三日開點　宣統三年　正月初六日　第五百號示 
[頂上甜酒　上海泗涇路百司洋行謹啓]  
NUYENSCDISTILAFEURSBDRBEAUXFRANDE 
DUBBOBANGECURACAOYUYENSCWHITELIOUEUR 
本行今到此老牌現貨口立沙酒其貨價亷物美特出心裁秘製且有衛生之益比别種眞相天淵之本埠暢銷經已目的 
論本行不寒暑有時常備如蒙　賜顧價格從亷以廣招徠而副雅意恐未週知特此登報廣吿 
[百司洋行　百司洋行]  
REVELPEEEAFILSLYONS　ＲＥＶＥＬ　ＰＥＲＥ　Ｅ　ＦＩＬＳ　ＬＹＯＮＳ 
ＡＵＤＩＮＥＴ　ＬＡＣＲＯＩＸCIESHAHGHAI 
本行專辦男女時式花調粗細各色洋傘揀選上等工料物堅價亷中外久已馳名倘蒙　貴商賜顧定講者請認明此牌號爲記庶不致悞　上海泗涇路八號 
[招充華捕]  
法捕房現欲招充華捕願充者於即日起下午二點鐘自投大自鳴鐘捕房廳候本總巡驗看合格者充當○一須身長法尺一尺六寸半○一須本租界店舖保單○一須知中國文字○一最妙能知法國語言○每月薪水銀七兩一年之後如能謹愼辦公者加銀一兩倘有誤公情事斥革 
[諸君請看]  
啓者本行開設二十餘年精巧故大照像電光影相如蒙諸君光顧價亦從廉或出外晚下電光照像亦可每禮拜亦開門今三樓照像一切交與佐藤氏並請上等名師兼用上等紙料并且永遠不變色祈蒙　諸君駕臨電話一千一百六十六號　美泰洋行佐藤氏啓五十三號 
 
 

Page 32

 
 
   
 
