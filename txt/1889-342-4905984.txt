# 1889 - 342 - 4905984

 

Page 1

 
 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
墨寳巨觀[  申報館協振所謹啓]  
兹有京麻隱名氏念江浙水災飢民困苦特用上品宣紙一百幅遞求諸大名公法書或屏或聯大小不一龍跳虎臥蔚爲巨觀現托本舘恊賑所代爲出售悉數充入賑捐計對聯每副洋銀半元堂幅五角此係助賑價特從廉諸君子欲廣種福田并得墨寶者尙其移玉惠臨隨意選購乎 
[賑物求售] [  申報售協振所謹啓]  
　　本舘自籌辦賑捐以來屢承諸善士以書籍珍奇助賑廉泉分惠感泐五中現計積有初印藝文備覽全部剡原文鈔十部金綱經墨蹟一部漢玉鐲一隻壽字中堂一軸士女中堂一軸金石屑一部泰西美談一部津門雜記一部原榻萬年宫碑玄秘塔碑銘靈飛經三種伏望諸君子慷慨解囊速臨購取庶幾楊枝一滴得以灑遍蒼生乎 
[廣工賑說]  
　　古人有以工代賑之法所謂工者特城郭河渠橋梁道路溝洫堤圩及一切衙署廟社耳此必官爲之督率經理出國帑以貸飢民率飢民以從事焉而後可以收以工代賑之效也今則天庾告匱國帑常虚設有大工大役猶虞其不足於用而必藉洋債爲轉輸乂安得以賑飢之故而遽籌此鉅欵以從事於不急之務乎時有不可勢有不能不待智者而後知之也然則以工代賑之法獨不可施之於今乎曰可夫以工代賑之法莫善於聽民自爲而官不問聽民自爲而官不問者猶不獨城郭河渠橋梁道路溝洫堤圩及一切衙署廟社之工已也凡事之出於官者工必鉅費必重而受其施者有限事之出於民者其爲工也瑣碎拉雜不可指名其爲費也輕而易舉散而易集而蒙其惠者無窮故以工代賑之法自官爲之不若自民爲之之爲得也江浙兩省爲天下財賦之巨擘世家鉅族當賈豪商車載斗量不可勝數生其地者雖流離乞丐孑然一身而從無凍餒之患邊省瘠土之民輒望而羡之以爲如嫏嬛福地然今歲霪雨爲災禾棉受害偏災較重誰曰不然告災辦賑之舉誠有所不得已者然其家徒四壁無食無衣載道流離嗷嗷待哺者不過　廂貧户無計謀生鄉野農家無從覓食耳若世家鉅族富賈豪商則猶是也彼世家鉅族富賈豪商素爲鄉里中表率誰無友誼誰無姻親耳聞啼號之聲目覩顚連之狀其又能掩耳無聞瞠目無覩而不一援手救乎苟其心存利濟見義勇爲樂善好施孜孜不倦必將傾其囊篋出其倉箱如于文之毁家紓難可知也顧吾謂捐資助賑非不甚美然必心存利濟見義勇爲樂善好施孜孜不倦者優爲之若中人以下慳吝鄙﨏之徒則不能矣不若令其多興工役除地方公事以外如治官室修墳墓及瑣碎拉雜不可指名之事及時興作多用人夫按日計工給錢授食得古人以工代賑之遺意夫捐資助振損已以益人者也多興工役則人受其益而已無所損卽中人以下慳吝鄙嗇之徒亦皆樂於從事矣昔吾鄉人某工會計善經營値江北荒年逃荒難民延及蘇松千百成羣詣官求食官令富民分别給領以畜之待明春遣之歸耕某家領歸男婦四口皆蠢蠢如鹿豕問所能曰無能也間所業曰無業也某不得已購在磚數百方日令其用力磨擦務極光潔迨難民旣去某遂築精舍一楹用方磚嵌壁見者稱其光澤可鏡如此精美得未曾有他家之畜難民者館食嬉游無所事事或且招徭過巿滋生事端而某獨課其葍惰均其勞逸難民樂爲之用而無怨其相去得失爲何如此卽以工代賑之效也顧或謂飢民之業農而兼業工者能有幾人斷不能强之以所不習而責之以必有功成若多興工役或爲飢民所不能爲必仍令工人爲之彼工人非待賑之飢民了忏﨎工人生業隆盛腰槖充盈而飢民曾無所得食又安得謂之以工代賑乎余曰不然多興工役者本非令飢民爲之仍令工人爲之可矣及時興作多用人夫按日計工給錢授食雖若無與於飢民而工人得錢以去未必皆積而守之窖而藏之也或以買物或以置産或多所浮費或别有正需或因他事而挪移或爲他人所借貸種種用度不可勝窮輾轉流通無或停滯飢民遂由是而謀生較易覓食匪艱各有所爲自食其力孟子所謂通功易事以羡補不足其理大抵如是謂非得古人以工代賑之遺意乎此其意西人其知之矣西人不以節儉爲美德亦不以奢侈爲惡俗意謂銀錢爲通行之物不宜積而不散窒而不行自當任意揮霍無所吝惜俾貧民得以蒙其惠而享其餘向使富民皆尙　儉而禁奢侈則貧民無所望矣西人之所見如此吾蓋帥其意以作廣工賑說 
[本舘接奉電音]  
　　昨由京友電傳上諭四道敬謹譯登○十一月二十日奉上諭湖南提督着鄭紹忠補授未到任以前着邵友濂暫行兼署欽此同日奉上諭廣東高州鎭總兵員缺着左寳貴補授欽此同日奉上諭馮南斌着調補浙江提督未到任以前着崧駿暫行兼署欽此同日奉旨三姓副都統着克什克圖補授欽此 
[日下紀聞]  
　　刑部於初八日晨八點鐘提出斬立决人犯十四多當堂點騐綁缚後裝入囚車每車一犯内外差役四人把守該犯雖繩綁加鎖尙復一路高歌由巡捕京營調派弁兵爲之護送由刑部街迤邐出宣武門抵菜巿口法塲行刑聞皆侮搶刼之犯云○廂藍旗恩護軍統領普以該旗現懸副護軍叅領二缺照章一補一放除齡山所遺之缺俟咨取各項到齊定期揀選外其福謙所遺副護軍叅領之缺查有同治十一年南苑　操出力經神機營奏保以副護軍叅領卽補先戴翎枝世襲騎都尉保安應行奏補是缺已行文本旗滿洲固山查明保安現在有無事故咨覆以憑覈辦並諭知繕摺護軍校海謙赶爲繕寫奏補清字摺以備呈遞○喀爾沁　薩克多羅勒熙凌阿現欲請假冋旗祭掃由侍衞處據情代奏奉旨賞假四個月回旗欽此熙貝勒擇於本月初八日進内請安陛辭後携眷啓程回喀爾沁旗○正白滿印務叅領等以本旗弁兵應領十一月季甲米經户部咨開輪應由海運倉支領禀請本管都統定期赴倉領米當經伯邸諭於十一日前往該倉領米遂田該旗備文知照海運倉監督等至期開倉以備支米○步軍統領 
 
 

Page 2

 
 
衙門内女監上月杪有犯婦一口於是夜用刀自刎而死除移坊詣騐屍身是否自刎外已經該司員提訊禁子人等矼究確情以憑送部懲辦說者謂婦與其外甥有染携甥拐逃被其甥之父追獲控官其甥畏累吞烟斃命婦聞此信遽萌短見倫紀已乖廉恥喪盡世風不古可勝概哉○吏部爲示傳事所有光緒十五年十一月分分發州同李曾林等三十七員於本月十一日已刻給照相應示傳該員等務於是日親身赴部領取執照勿違○塔爾巴哈台地方自光緒八年與俄羅斯勘明交界後已成重鎭遂撤叅贊各缺設伊犁副都統分駐其間以聯聲勢而資防守是處極邊毗連俄屬修築城池最關緊要所有塔爾巴哈台城怀切工程現由額副都統爾慶額請由甘省籌撥的欵以便興修庶有控制而裨邊防奉 
硃批卽着咨行楊昌濬查明籌撥應用欽此○吏部示傳所有籖掣國史館漢謄錄蔡濟清馮學彰沈福源恩齡籖掣方略館漢謄錄　熙齡吳蔭培籖擊會典館漢謄錄王瑤等限五日内取具六品以上同鄉京官印結左領圖結塡寫履歴親供親身赴部騐到以憑咨送各館勿違○營理八旗官學大臣徐蔭縣協揆潘伯寅司空以此次考試學習内閣中書風聞各學官學生報名送考者十居八九其中繙寫可觀者歴歴可數此外有不曉繙譯且於清書不知不筆者難保無代倩搶冐等弊擬俟進塲前期將八旗官學生報名送考者逐名面試　譯清字果能　寫唯其入試其不能者咨明吏部將名扣除以找眞才而杜倖　○禮部爲咨行事祠祭司案呈本部具奏十二月初八日佛郔日此一日虔誠齋戒禁止屠宰不理刑名照常辦事等因奉旨知道了欽此欽遵到部相　咨行順天府轉飭　屬州縣一體出示曉諭軍民人等遵照可也 
[鐵路傳聞]  
　　中國創造鐵路一舉兹聞京内各大員或謂宜借洋債徐圖拔還或謂不宜借洋債當自籌欵議論紛如莫衷一是大約須俟張香帥抵兩　任後察看情形再與李傅相會商然後定奪也 
[軍火精良]  
　　李傅相令德商滿德購辦栗色火藥前已列報兹聞此項火藥到華後近經發交各營旋據各營禀稱燃放極爲得力頗見精良是以傅相亦深嘉許以爲委任非虚也 
[東報彚譯]  
　　上月廿二號内閣會議是日午前十點鐘起計到山縣大山西鄉松方山田榎本七大臣議至午後三點鐘分散所議之事據京報停係現任農商務大臣井上伯爵進退之事云○皇族中自有棲川親王始以及伏見閑院小松山階華頂各親王皆有賜邸於東京惟西京之久爾親王未邀盛典此次日皇瞻顧宗室誼重親親亦賜邸地於東京○横濵開設英國洒三尢魯公司經手人某出字願買日本整理公債紙幣三千萬圓據言金圓受授當來自英京倫敦一應運送金圓之費須日本政府擔保此事上申後已經大藏省國債局員協議諒不拒絶查得該公司係英人洒三尤魯所設其中股分均係歐洲各國紳富所購而以法人洛雌氣耀羅爲巨擘現可稱世界上第一大腹賈也○東京新報紀十一月廿二號彦朝親王之第四女名飛吕子仙逝王告假十日行反服禮此外晁親王及彰仁貞愛能久三殿下各假三日更素服守正殿下假二十日又廿四號從二品伊逹宗紀公作古公今年百歲精神矍鑠善書畫法鄭板橋董其昌夏初朝廷頒發憲法曾受養老盛典銅後足跡的屋顯爵達官皆大開視宴惟耳已重聽日皇於問事時每以筆宣示恩寵有加今忽溘逝訃至日皇特旨卄叙正二品士大夫無不爲之哀悼 
[閩中瑣誌]  
　　出南關里許有某烟館生意頗佳前數日晚間突有地棍十餘人前來將烟館中某甲扭住飽以老拳旋欲拉去以爲勒贖地步甲大聲喊救幸經里人出爲援助地棍始將甲釋放匪類如此横行是亦地方之憂也○近來小票店不下二三十家前月聞倒閉數家一時票條皆不通行有某字號開在北門尙未匝月聞又席捲倒閉别家亦因之摇動此種零星票張多出於貧苦之家一朝倒閉變爲廢　貽害正自不淺也 
[蜀岡寒色]  
　　江西正主考沈星使源深文闈事竣起節回京於本月十四日傍晚駛過揚州在城文武各員曁鹽塲等營均至碼頭恭迓憲舟暫在河干寄泊至翌日起程○揚州燈草行街道修理未竣磚石欹斜易於碍足某晚有傭工某氏入巿購物偶爲磚石絆倒皮破血流膀臂受傷尢爲沈重盖骨已跌斷支出皮外耆約寸許矣旋來一老者將其灌醒敷以刀圭並用綢重重包裹少頃始能言有識耆謂此叟素精歧黄云○妙手空空兒有於清晨趁人家雙扉甫啓乘機掩入竊物而逃者彼中切口謂之露水若昏黄以後上燈之前隱身行竊者則謂之燈花近日天氣　寒此輩伺隙試其伎俩一日彌勒菴橋某姓家拘獲燈花賊陳於隆扭送保甲局局員訊明情節痛加笞責並令荷校犯事地方蓋亦懲一儆百之意也 
[甌江試事瑣述]  
　　浙江學政潘嶧琴大宗師於初七日未刻抵甌隨乘織呢大轎排導入城直進考棚闔屬文武員弁曁各學教官呈遞手版禀安傳見提調官畢卽行封門關防極其嚴密示期初九日經古初十日考闔屬生員出經古案十一日考各學教官優生　補欠考十二日考樂瑞文童出闔屬一等寰十三日覆經古十四日考永嘉縣文童出招覆一等生員十六日考平泰玉文童出永嘉招覆案十七日提覆樂瑞十八日提覆永嘉出平泰玉招覆案十九日校閱武童步箭約在二十四日考竣二十五日卽可起馬也○十二日考樂瑞正塲有瑞安童生蔡毓芬被衆廪保揮之門外阻不令考緣該童爲革書蔡珍之子素不睦於里黨初從池某游因抗欠束修毆辱師長被池呈控本　復延陳某在家授讀日給修脯錢七十文上午到館先付卅五文下午放學再行找足如半日不到則下午之三十五文靳不與也未閱兩月陳又遭其毆禀訴琴堂經瑞安縣楊在令傳訊僅罰洋銀一百二十翼以充賑捐而池陳兩業師概置不理由是士論不平咸以師道有玷堅不許其入塲故點名時羣　而攻竟標諸大門之外○初十日奉督學院牌示訪聞平陽學武生姜蔣椿王鳳翺兩名恃符妄爲遇事生風殊屬有玷膠庠均着斥革○温屬歲試不列等生員兹計共有十名或因文理荒謬或因文不對題或因抄襲雷同均着降廪爲增飭學訓斥○本科搜檢極嚴片紙不能　帶十四日考永嘉正塲有某　擅將文章藏在褲襠靴底以圖僥倖夾帶迨經搜獲尙敢與承差爭毆學憲大加申斥着卽驅逐出塲並卽揭牌未衆　儆來者 
[鷺島寒濤]  
　　每屆嚴冬北洋致遠等兵船均由丁禹廷軍門統帶南來巡閱洋面駐泊厦門月餘添裝煤炭前　年均由招商局葉某經手嗣因葉某作古各輪船卽向厦門業煤者購取其間可沾微利聞今年業煤者雇定夾扳船前往基隆定購煤斤運載來厦以備兵輪到厦時出售○厦門稱吕宋票爲天財票而各店招牌則又書寄售吕宋地里票近數年來頗有中彩是以購者日多每月約售千餘張近日忽有人懸掛招牌大書寄售日本發財票仿照吕宋樂票數每張十號售洋一角頭彩得洋八百元二三四彩照此折算票聞由福省寄厦分售月前金順利貢行夥陳某向某甲購得日本小票五張計五十號竟中頭彩陳近日正擬娶妻得此意外之財不覺喜極持票向甲取銀甲遷延推諉不數日濳往福州陳某心有不甘欲向地方官呈控又恐違禁買票　干咎戾中俐默爾而息甲遂得逍遙無事矣○厦門一島風氣索稱樸實卽家資數十萬者居恒布衣糲食不識紬綾爲何物同治年間民間穿紬綾者尙不多見自光緒元年靈應殿與鳳儀宫迎賽神會遣人在上海福州製辦各種綢縀裝扮檯閣居人眼界始爲之一擴其後浙人胡紳雪岩派人開設阜康悅來官銀號其中夥友衣服率皆華美本地合興合記慶昌者深各　號夥爭相尤效其時厦門仍無綢縀店鋪不過信局内寄售而已至光緒七年春間始有開設呢羽洋布兼售綢綾之鋪厦門男婦服飾爲之一變甲申年法人倡擾台灣厦門爲渡臺必經之路官商雲集有浙紹人擔負綢綾冋各署售賣名爲紹興綢縀担專售綢綾衣料頗有利益近來每年到厦者不下數十餘担因係肩挑負販不完稅厘今春有某某等特糾股分在厦港仔口開設慶雲綢縀顧繡庄專辦蘇浙綢綾繡貨以奪紹興担之利 
 
 

Page 3

 
 
權貲本旣鉅貨色亦隹遠近之人爭相購取樸實之風一變而爲繁華有心人不能無今昔之感矣○德國某商船於十月初四日在新加坡裝載貨物并有搭客四百五六十名開駛來厦迄今四十餘日尙未到來搭客之親族友朋幾欲望穿秋水聞有由安南回厦者謂該船業已失事船主大副及搭客數人經别船救起帶往某海島云云未知　否傳聞如此姑照錄之 
[析津寒汎]  
　　編查保甲所以清盜之源然必實力奉行事前澈底清查事後認眞考核盜賊方無自潛蹤若以一紙門牌張貼了事良法美意成爲具文嗚呼是豈舉辦保甲之初意哉天津城廂内外地分十八段由段員編查保甲門牌硃墨爛然一新然祗註房认姓名籍貫行業户口其同居者祗有姓名而無人數或並姓名一概抺煞竟有一家十數户而門牌上註不過男女數人者委員深居簡出假手吏胥而吏胥不讅門牌之用意云何協保到門苟且了事如此辦法試問有何實濟或謂津城五方雜處人類繁多若必一一清查又恐轉形滋擾是說也余未之信○楊柳青有蘭若俗名大寺前面炊烟萬户後有地形如釜底積潦不消卽村人之所謂後坑也坑旁三三五五多係蔀屋人家有霍某者附坑而居向以挑水爲生有子兩人長子克承弓冶次子某甲以父兄之業爲不足爲游手好閑無所事事霍積銖累寸均已爲之授室矣甲不知稼穡之艱天倫之樂遂棄家鷄而愛野鶩婦不能堪脫輻之占匪伊朝夕猶未至自經溝瀆也月初某日甲載外婦歸家婦以臥楊之旁豈容他人鼾睡大肆詬誶甲袒外婦遂棄室家男女雙雙護持而去婦人之量至狹而妬亦最深甲妻至此遂若有不共戴天之仇潛於夜靜投後坑而死翌晨甲父與兄投保報案天津縣片請委員相騐委係自尋短見釁由甲起不能任其逍遥事外遂將甲與外婦捉將官裏去未知如何發落也○三義廟附近某家月初不戒於火同居之兩寡婦當火熾時一經逃出一婦被火燒傷體無完膚宛轉悲啼勢將就斃經救火者赶於火中提出四肢暴縮自頂至踵遍沁黄脂閱兩日夜而婦始死抑何慘歟 
[蕪湖近事]  
　　本月十六日清晨雲貴總督王夔石制軍之瀛眷由珂鄉赴任所道出蕪湖文武各員均向江邊恭迓至亭午卽解維○皖南鎭史念修鎭軍因公赴省取道鳩江屬下員弁勇丁恭送出口旌旗蔽日頗極如荼如火之觀○十六日爲關道憲成端甫觀察之太夫人八旬華誕就署中設筵慶賀以盡歡忱○麥邊躉船西人亨白因病逝世妻子在滬江接得電報赶急馳至蕪湖當殮時英領事署及洋關下半旗以誌哀悼聞亨白年未知命性躭麯蘖早年曾在香港某西報舘主筆政云○金陵及鎭江兩處倒去錢鋪數家蕪湖各錢庄有與之往來者聞信之餘無不慄慄危懼故日内凡有匯票皆視同惡物不肯兌付現銀云○日前建平縣解來盜犯三名聞卽前年在楊村刼掠某户者成觀祭親提嚴訊該犯均直認不諱隨令畫供發交原差解回卽日正法 
[聘請山長]  
　　九江濂溪書院山長張蓮舫明府於九月間歸道山曾列前報現經九江府曹朗川太守聘定李烈堂大令大緒主講濂溪書院按李大令以名孝廉歴任四川湖南等省知縣卓著政聲兹因年老解組怡養林泉此次延主講席彼都人士必當爭自濯磨以無負春風化雨也 
[宗師抵潯]  
　　江西學院龍大宗師由南康試竣起馬於十四日一點鐘時抵潯九江鎭道府縣遊守等員均至大碼頭舟次迎接文宗以次接見隨乘緑呢大轎用全副儀仗呵殿入城直入考棚甫抵儀門卽出轎將閱卷諸幕友迎入隨從武巡捕及書差人等一一點進不準擅自出外至每日公事僅派内外文武巡捕在儀門接送署内書差不得過川堂一步門斗書役不得踰頭門其挑水夫當小開門時身懸腰牌　十人魚貫而進不得與署中人交頭接耳違者枷示關防之嚴於此可見一斑 
[浙撫閱操]  
　　浙江巡撫崧振帥於十一月十五日清晨七下鐘時親臨錢塘門外小校塲閱視八旗駐防操演一時刀鎗雪亮旗幟雲屯鎗砲之聲絡繹不絶弓馬精良嫻熟士類超羣振帥顧而樂之或賞銀牌或頒美酒至鐘鳴兩下始命駕回轅至十八日復赴羅本營大閱耀威武而揚赫濯亦不讓細柳軍容云 
[武林火患]  
　　某日下午杭州下城焦營巷内某作坊遺火於茅柴堆中一時紅燄冲霄黑烟冪地幸經隣人竭力撲救祝融氏遂退避不遑事後罰作主施放瑜珈燄口一堂以儆其疎忽之咎 
[蘇臺小誌]  
　　前浙江寍紹台道顧子山觀察致仕還鄉優游林下孫曾繞膝壽享期頤富貴神仙遐邇同深艷羡今秋偶患腹瀉臥病兩月有餘本月十六日竟歸道山擇於十九日含殮當道諸巨公及與觀察有交誼者均往吊奠一時素車白馬絡繹於途生榮死哀觀察有焉○撫憲剛子良中丞親自下鄉勘荒已於十六日回轅屬下各官均往碼頭恭迓如儀○宜興縣張星榆大令到任未久近聞以不洽輿情奉藩轅牌示撤省察看遺缺以前署荆溪縣劉大令誥署理 
[美人拐案]  
　　有美國人名格拉亨專以拐騙爲事日前至隆茂洋行拐洋一百餘元經巡捕獲住解送駐滬美總領事署於前昨兩日審問二次查出尙拐中西各店鋪許多物件現定於下禮拜一再行訊問 
[牽涉盜案]  
　　蘇省大憲派員來滬飭提捕役柴樛等情已列前報兹接省垣來信謂上海縣捕役柴樛經蘇臬憲訪聞有通盜分贓等事札委周弼臣大令來滬訪拿現在大令已將柴捕解司當經發縣看管不知訊供後如何辦理也 
[躬親瑣務]  
　　每逢冬令巡防格外嚴密本埠西門外日暉港一帶蘆葦如林匪類易於濳蹤日前經巡防局員朱森庭明府飭該處地保知照鄉人一律割去免爲逋逃淵藪明府親自帶領勇丁十數人各帶割草刀往該處查察見有未盡割去者卽着勇丁代爲割去明府之躬親瑣務有如此者以視深居簡出置諸事於不問者固有間矣 
[邑尊騐屍]  
　　昨報列褚家橋西首四明公所新會館門首有一無名屍經該圖地保報縣請騐云云前日下午四點半鐘經上海縣裴邑親詣屍塲相騐其時西門外保甲局員朱森庭明府帶領勇丁在屍塲彈壓邑尊升座飭仵作將屍身周圍檢騐旋據報稱騐得屍身並無傷處惟胸前略有針痕數處確係急痧斃命袋丙有折洋線一團桑葉白菊花一包邑尊親視無訛卽飭該圖地保知照四明公所收殮標記召認一面將差役工食錢當塲給發旋據四圖重事禀稱建造之洋龍公所在老八仙橋北首開工在卽請往察看邑尊隨邀同朱明府至該處閱看畢時已五點半鐘矣 
[虧空續訊]  
　　平和洋行控買辦殷愼夫虧空脫逃傳訊伊父殷少齊諭令查緝一案已列前報旋經平和行東赴公堂聲明查得有錦章買存本棧之洋毯兩箱現被殷愼夫竊出寄留沙遜棧房周蓮塘處曾報巡捕房提出暫留捕房因此貨係憑均記寄存是以昨日傳到均記東人朱達夫到案奉蔡太守會同賈副領事訊據朱稱貨共有五箱係七月十七日先由殷愼夫托培發行邵全壽拍賣先無受主由我每箱出銀一百九十八兩向邵全壽買來寄存沙遜棧房先後已提賣三箱旋知貨被巡捕房暫留因卽將所存之二箱退還培發銀已收回此後可與我無涉培發買辦邵全壽投案聲明此貨玉箱向與殷愼夫往來是以經手賣與均記除消去提存兩箱外原已退還惟一時無銀　將退回之棧單抵在俞協興始得歸還均記當以棧單在俞協興處卽飭傳俞協興東人俞友堂帶同棧單質明實由邵全壽暫抵銀二百兩閱過原數確有五箱堂諭 
 
 

Page 4

 
 
恐非錦章所存原貨是以仍淮沙遜行周蓮塘存棧冉候查察 
[縣案彚錄]  
　　毛彩狗喊　石坤和掯阻押租叩求提追前晚經裴邑尊卄堂集訊毛稱小的祖石大東門外楊家渡弄内浴堂開張纔四個月生意虧本遂致停歇石將押租洋七十元捐租不付叩求追給石稱毛租時議定三年爲期每月房錢四千文生財租錢八千文小的一切裝潢約洋四百元毛租開祗四月租錢分文不付是以將押租扣住叩求明鑒邑尊謂據爾所供理無不合惟毛情境頗窘本縣衡情酌斷爾措繳洋三十元　毛完案毋庸多瀆石稱毛尙租小的新閘鎭浴堂積欠租欵甚鉅邑尊謂爾當遵繳銀洋以了此案至新閘浴堂候飭傅地保到案查明核辦○蔡阿榮控陳咸林搶奪扛挑生意並遭毆傷一案經裴邑尊訊令夫頭裘四等理處在案前晚經邑尊升堂訊究裘四稱小的已勸令陳貼還蔡養傷費兩造均已允許嗣後各分地叚承挑决不敢再生爭端蔡陳供與同色尊諭令各具切結完案○潘順園控何阿福延宕欠欵一案迭紀前報前晚經裴邑尊升堂訊究潘稱此欵業由地甲等理處明白何先繳洋三十元其餘俟明年　續拔清小的情願領洋叩求銷案何繳洋三十元邑尊乃令潘具結領洋完案○前日有劉三在城内穿心街某飯舘飽啖一餐分文不付正在滋閙適値魘邑尊道經該處停輿訊問飯館主伸訴情由邑尊飭差將劉帶回晚堂訊供笞責八十板鎖示頭門候知悔開釋 
[英界公堂瑣案]  
　　在城内開木梳店之周卞氏失去金帥等件由包探查明係店夥徐福隆行竊當經該氏禀明福隆之母徐蔣氏曾許賠償洋三十元等情已列前報嗣據周卞氏禀稱徐蔣氏延不賠　請爲追究遂由包探將徐福隆及徐蔣氏傳案徐福隆仍執前詞徐蔣氏供冗子福隆不務止業墮入下流曾經送案請辦旋有人薦在周卞氏所開木梳店爲夥周卞　失去金銀首節疑係兒子行竊兒子不認周卞氏因一生積畜一旦蕩然忿不欲生意圖自盡經人勸我認償洋三十元以安該氏之心然我實在無力賠償今旣破案惟請將兒子重辦如定要小婦人賠償只得承認惟求作爲借項按月一分加息俟有力措辦銀洋再還此欵太守謂徐福隆甘爲下　殊屬可惡判押六個月以儆徐蔣氏所訴情形殊堪憐憫着毋庸議○張某控陳長生陳阿三王阿生等剥衣質錢由探陳阿九拘陳長生等解同供另有李小寳將張衣剥下質錢蔡太守判陳長生等各押十四天飭包探查拿李小寳再訊往案昨由該包探提到李小寳卄將陳長生等一併送案原告稱　　有分陳長生等仍供的係李小寳爲首李小寳堅不承認包探禀李屢犯拆梢蔡太守判將李小寳管押二月期滿笞責二百板陳長生等照原斷管押期滿開釋 
[月泉有閩海之行桐蔭主人集句贈行棖觸予懷爲集短句以誌别忱卽請高昌寒食生夢惋生太痴知白同政]  
　　自三難爲别非今獨黯然一言予有贈四海儘流連洗眼看輕薄虚懷任倒顚三山懷謝朓萬里仰高賢横笛驚征鴈舉杯笑向天再　鵬激水一舉鶴冲烟去矣休淹滯離杯借共傳寒山轉蒼翠風正一帆懸[  己丑大雪後七日司香侍者集稿]  
[昨偕夢畹生司香侍者飲於觴詠樓并折柬招桐蓀頃之欣欣然來喜形於色詢知是日得雙麟之慶以賀之卽請夢畹香尉正和 
閒來無計埽愁勝侣招邀倒玉巵最是當筵欣善甚雙麟瑞兆茂桐枝[  鶴沙浮槎仙吏草於滬北寓齋]  
[蘇省撫轅抄]  
　　十一月初八日候補同知吳恆禀知奉委籌賑局卽百到差又傳懷祖禀知奉撫憲札委兼辦皖署清訟事宜候帥通判沈樂賢禀知奉委海運津局差巡檢秦兆勲禀知奉江寗藩憲委署泰興縣黄橋司巡檢事新任江南織造文巳於十月廿一日抵寗廿二日卯刻接　○初九日欽差出使大臣三品京堂薛辭行候補府羅章禀辭回金陵婁縣張金山縣夏均禀到○初十日新陽縣周禀到婁縣張金山縣夏均禀辭縣丞洪錫璜禀辭赴滬隨薛欽使文巡捕差○十一日候補同知黄　禀知奉飭分寗差委請補奉賢縣金元烺由滬領運官硝回卽用縣劉允恭從九姜應芳均禀知奉飭派蘇差委府經歴彭烐禀知辭奉臬憲委赴淮安緝捕差○十二日江西正主考沈源深浙江人由江西來卽辭行北上候補同知朱文熙候補縣韓國楹巡儉程廷獻均禀知奉飭派蘇差委荆溪縣薛禀到候補縣林殷臣禀知奉撫憲委兼辦清訟局差又周相輔禀知辭奉臬憲委赴上海公幹咨補太倉州七浦司巡檢楊儒慶禀辭赴任 
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海經募湖州賑捐十一月十九日收到共十三户台銜以左]  
　　裕茂和兩元萬愼祥一元久記兩元復茂一元寳康一元益記一元成豐一元振和一元正裕兩元福記兩元正茂順一元裕生祥兩元無名氏三元共計英洋二十元由成順泰絲棧匯湖潘寅卿謹啓 
[横濵邵結萍經募州賑捐十一月十九日由源記匯到共三十一户台銜以左]  
　　鮑芳昭三元殷世常兩元協泰源兩元蘇傑生五元陳敏陛兩　東同泰三元鮑雨亭五元古瑞堂一元福和二元張光殿五元文經號兩元關靜臣五元吳飛傑四元昌犯號兩元黄渭清一元包煒昭五元陳坤田二元徐寳山五員陳碧瑜二員廣萬泰二元源興號一員無名氏一員鄭雅亭一員方瑞軒二員盧景川二員恩信堂一員鐘潤庚二員孔雲生一員俊盛二員胡忠萊二員萬泰五員共計英洋八十員由成順泰絲棧匯湖[  潘寅卿謹啓]  
[和張郁周茂才見贈元韻]  
　　先施雅誼荷詞壇一曲陽春頓解寒　筆滌來冰雪凈酒杯舉向海天寛尋梅舊侣重申約傾葢新知共結歡博物張華名久播何時把袂倚勾欄[  甬東小樓主人甫稿]  
[申報舘恊賑所經收江浙賑濟十一月十六至二十日止第十一次清單]  
　　十六日無名氏洋一元同仁輔元分局來隱名氏答賀代筵洋五十元竹西邨氏洋十元霅溪張氏未子仝室求病愈洋六元節省堂本洋三元默祝子求妻子病速愈洋五元雙延壽堂洋十元又洋四元公餪江夏餘欵洋四元汪餘廷洋四角泰和豐洋五角張吉祥洋五角正有洋五角萬昌洋一元恆新洋一元兆貞洋二角恆裕義洋二角吳漢英洋五角無名氏洋一元恕呼氏洋五角萬信順洋四角魁兆泰洋一元公泰園洋五角張德高洋五角泰源洋五角裕生洋五角童廷貴洋二角周致和洋三角無名氏洋二角周際華洋五角毛祥麟洋四角萬達甫洋二角無名氏洋二角顯臣祝洋角無名氏洋五角萬春誠五角同福昌洋五角無名氏洋二角徐仁壽洋四角胡師洛洋一元陳鏡秋洋五角復十甡洋五角徐友三五角王茂春洋五角敦厚堂柴洋五角鮑恆春洋二元有心無力子洋一元姜作禮洋一元敦懋堂洋五角金有氏洋五角周紹又洋五角無名氏洋五角無名氏洋五角洋五角慶軒洋五角惜陰軒洋一元陳佐卿洋五角夢益子洋五角陳茂潤洋一元無名氏洋五角隱名氏洋一角鎭洋　子助十一月份吕宋票一條第一萬另四百六十五號蔡睛溪洋三角○十七日李永藏洋壳一個玉器售洋十五元五角二分無名氏洋一元銅洋二元無名氏次銀三兩六錢聽濤客求船平安洋二元省過齋主人洋五元無名氏求合家平安洋五元又無名氏求合家平安洋五元何呆菴洋六元何應氏洋四元伊樂山房花洋二元居正堂花洋二元言馨　花洋一元厚德堂花洋一元信義成花洋二元書帶草堂花洋一元奎映書屋花洋一元靜安書屋花洋一元仁裕合花洋二元順天昌花洋二元無名氏洋一元王叔蕃交來閩藩署花洋四元薛應和洋一元薛學雲洋一元無名氏洋一元又洋一元隱名氏洋一元洋泰木號洋二元不留名洋三角無名氏洋一角又一角又二角又一角不留名洋二角無名氏洋十角朱裕隆洋三角莆楊林銀七錢又三錢六分三山林銀三錢六分又三錢六分以上四户來日木洋二元小四角五分錢九文萃和糖行交來浙湖糖北貨衆商洋一百元周浦無名氏洋一元永　堂郎洋一元唐謂吉洋五角方士南洋四角楊履之洋二角任晋三洋二角曹元　洋二角枚晉卿洋二角邵姓洋二角蓉城補過軒洋三十元槐蔭堂洋四十元吟香室洋五元舜民氏洋十元楊弼卿洋一元○十八日琴川挹青樓俞洋一元梁溪有心無力子洋二元惲西農洋一元惲兆興洋一元盛春林洋五角周天爵洋五角　順康洋五角主槐銘　五角劉沛然洋乙元程蔣氏洋二元姚明恕洋三元無名氏銅洋四元劉延生日本花洋二元古彭飛醉居士錢五千碧樹主人錢一千無名氏錢一千彭城居士錢二千有容堂錢一千以上五户來銀六兩四錢一分五厘慈邑世德堂徐求平安洋乙元盛澤張雲卿銅洋一元○十九日可久堂陳洋四元江雲記洋五角胡桂記洋五角劉義棣　五角宜洋五角葉吉甫洋乙元當稅署海關洋兩元沈厚　堂洋三元厘捐分局龔桂坪洋一元　似卿洋五角高薊杳五角金振庭洋五角包少卿洋五角楊步青洋三角倪雲樵洋五角不書名洋一元濟源典一元洪記十元銅洋一元無名氏四元　力氏因得小孫九七八平銀廿兩申九八元廿一兩三錢八分恊和信票號交到噻灣再生子元一百兩無名氏洋三元葛善士洋三元劉善士洋三十元嘉定大花記洋一　邵鄉陳　善堂洋十元○二十日悅昌文洋三元聊以補過子洋五角汪舜田洋一元友生一洋五角剪亭逸客洋五角寡過未能氏洋一元桃潭子洋一元求俞累串子一元汪子久太守英金十磅匯合洋六十元另四角隴西舘中名心善士節省朝點心洋一元吳麗光洋三角無名氏洋一角五分○共收九八元一百廿七兩七錢九分五釐次銀三兩六錢英洋五百廿五元四角二分日本洋二元花洋廿一元本洋三元銅洋八元洋壳一個錢九文吕宋票乙條○第九次清單所載苕溪自求齋主人節省費用洋十元取去剡原文鈔一部其所取之剡原文鈔另交夾價洋五角合併聲明 
[上海四馬路文報局内恊賑公所經收東浙蘇賑捐十一月上旬清單]  
　　初一二三日本埠廣水誠號來香港東華醫院撥助第一批江浙賑洋銀二千元原合實收規元一千四百四十兩○寗波招商局錢樸人翁來戴孝廉募同年團拜費移賑王振玉馬佩先兩孝兼各洋三元揚州朱佑亭翁募愼行堂洋三元○素心人小洋四角蘇城醬業公所潘仲溪翁來第七批封溪子募長元吳鹽公堂洋二元成德洋一元容記求病卽愈錢一千文成德錢七旦文壽震毓震兩户各錢一百文少伯翁募洋五角沙員外無名氏潘純嘏無名氏温并如玉五户各洋三角許可記錢一百文以上實收洋七元初二日福州電局來洪竹翁經交寓閩紫司馬五旬大慶將壽延並申謝酒席費一併移賑以答諸一造　　八十元又經募慧生番洋十元李懷德堂琴韻　屋洪兩户各番洋四元平陽氏倚石山房樹德堂王行素居李明記留餘堂柴六户各洋三元以上實收英洋廿七元二角七分三厘○初三日高郵武廟賑所丁玉軒翁　某氏求解釋逆産指助浙江洋六十元又募存性堂洋四元厦門賜錦堂善士爲吐紅之症許願獲全指助棉衣洋三十元九元安慶招商局梁麗泉翁經交劉玉峰善士爲母病求速全洋二十一○仙鎭王陶庵翁募求母消災降福人容記兩户各洋五元蘇城恆孚銀樓來十月下旬點兒桶内錢四百九十五文又募鈞鏊鏐翁爲母求速全洋十元王鑑記洋五風雲客洋一元太氏錢二百文修燈錢一百廿五文吳錢氏吳氏兩户各錢一百文以上實收洋十七元錢五文○南尋陳與昌號交來頴園小主人爲爲内子求病速全洋五元泉州電報局總辦周經交壽萱室完願洋五元○三日共收規元千四百四十兩英洋二百八十三元二角七分三厘小洋四角錢五文合併聲明 
 
 
