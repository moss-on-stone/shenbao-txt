# 1934 - 82 - 4908599

 

Page 1

 
 
[增註目耕齋本初二三集告成○評點小題正鵠全集] [  圖書集成局代啓]  
　　是書風行尸久海内之士莫不奉爲　杲無如坊間本板宋利註釋近來雖出石印購省者嫌字細有損目力兹有天祿書局將是書重復校　增評加註倩平　甲大子鑄　加入圈點上眉評旁線批後附總評　釋　蹟潰　　緒分明讀本盡善盡美之書以潔紙上墨印成六大本碼洋七角七折劃一如單購註釋目耕齋小題折實一角八分評點小題正鵠初二三集後附訓蒙草養正草字跡與目耕齋同碼洋六角七折劃一購者認明本　圖記以免魚目混　由三馬　南晝錦里天祿晝局南京天祿閣發兌及各省皆有代售 
[王氏潛齋書二種○脉學四種] [  圖書集成局代啓]  
　　海寗王孟芙先生所著潛齋醫書五種首　案霍亂詢等縱談古今之向異百家之得失滔滔滚滚折衷悉當一案一方發明病源莫不崇論閎讓樓晣條分久爲醫家寳笈前印五百部早經售聲今倩本户二次重印每部八本定價佯一元半○校印脉學四種每部四本洋六角寄上海三洋經椥緯文閣發售 
[書兩湖總督張香帥緩征値百抽十之税並改存儲關棧章程奏稿後]  
榷署所議内地機器製造貨物征税章程時務報中已駁之詳矣作閱本報所載兩湖總督張香帥一摺亦有奏請緩征値百抽十之税並改存儲關棧章程其意與時務報大略相同通商民被困之情陳榷署畫計之失洋洋二千言較時務報尤爲詳盡執筆人讀之固無庸以一辭爲贊矣而亦有不能已於言者其故有三一　有所喜一則有所慮一則有所望喜者奈何蓋喜我中國之大有人也夫國家政令所出必由内外臣工之獻可替否而後頒一條教盡善盡美在下者不以爲困皆能踴躍樂從輸將恐後若其策不甚善則雖號已發令已行而猶必挽回補救之勿使朝廷有苛於待下之憾而民間有咨嗟歎息之聲然非明體逹用具有大學識大經濟不能周知疾苦言之剴切而詳明香帥老謀深識知値百抽十之法行華商則交受其困洋商則轉受其利矣存儲關棧之制定華商之生機則甚滯洋商之銷路則轉暢矣欲求富國適以病商病商猶可言也病商而將使洋商獲其益則誰復肯爲商乎是非徒國不能富益將日見其貧矣嘉謨入告所以不得從緩也然此非香帥一人之卓見也蓋嘗與蘇撫趙展如浙撫廖榖似兩中丞往返電商均以暫緩加税爲保護華商之至計然則我封疆大臣類皆能灼知其非策故香帥能敷奏以言而爲皇上一挽之也此余所以喜也至於慮則慮我中國之或不能從而仍守原議也前年中東一戰我中國之度支竭矣財賦盡矣今者賠欵之鉅按期相逼重整武備在在需錢恐朝廷中於先入之言以爲非此則税項所入少一大宗而國不能驟富舉凡一切振興之事需欵行之者皆將阻於無財而不能次第舉辦於是不計商民之困但爲足國之謀祇圖目前之利益可沾不知日後之歸於消亡折閱以先征華商爲可塞洋商之口及至苛政不行洋商之貨則祗能値百而抽其七五而華商則必須値百抽十掊克我民惟恐不盡閭閻之脂膏盡工商之怨咨作君卽足矣而百姓不足人心渙散國將何以圖存况乎遵此而行君亦未必能足而乃以國用空虚仰屋無術徒惑於加重税則之語希冀帑項之可以倍增而此敷陳親切之言反漠然不聽是不亦可慮乎且更曷言乎有所望也則以我中國内地用機器製造貨物風氣初開必力爲之保護而勿使一蹶不振視若畏途致商務因之大壤然後可將中國已失之利徐圖收回而機器亦愈推愈廣可林立於中國二十一行省中如是則成貨多成貨多則財用足財用足則國無不富夫兩國通商所定税則必重其外而輕其内未聞有重其内而輕其外者曩時我與泰西各國通商之始以不諳公法洋貨土貨收税如一我已有受虧之處今又從而加厲之華商其將何恃以牟利哉矧復立存儲關棧之法則一出一入皆有阻礙一舉一動皆有節制不便之甚孰過於是商民皆將因此之故而相率歇業尙何肯出巨資購機器考求工作以興辦各物乎若必如二者之法將見華商雖有機器製造貨物之名而税重物貴不敵洋商所造之貨轉因之而耗折其貲華商有存儲關棧之例而窒礙多方不能如洋商之運行無滯恐華人皆畏折本無有欲經營商務者矣香帥以方今招商設局廣爲製造商民莫不感慨奮發集股籌貲思與洋商爭利若從而抑勒之牽掣之非所以爲商計卽非所以爲國計也有國者知商民之惴惴於此深思其弊之所在幡然改之是則天下所引領而望者也至其立法未善不可遵行之故香帥奏中言之已盡而時務報所駁又剔抉無遺余故不盡言第言香帥之能陳其困與夫國家之恐不能從而商民之必欲其從於是乎書 
[諭旨恭錄]  
　　二月十六日奉上諭巡視北城御史文博等奏遵保拿獲迭次行刦得贓盜犯之出力司坊紳董開單請奬一摺著吏部議奏單併發欽此十七日奉旨此次京察一等覆帶引見各員内除楊樹李佩銘朱福詵崔永安徐受廉陸鍾琦葉昌熾啓綏恩浩樂平紹彝恩良崇恩延淸緒良無庸記名外宗室英慈著仍以四五品京堂補用宗室崇壽著以四五品京堂補用宗室麒德着仍以五品京堂補用德元靈椿英華薛浚李昭煒陳秉和文煥高賡恩　炳年李桂林胡湘林葉大遵黄紹箕陳景鎏張亨嘉周爰諏許葉芬恩祥張星吉豐紳布繩恩延熙延譽戴錫鈞李澐范廣衡鄂芳和爾賡額毓秀孚琦英琦如銓余九榖孫毓駿啓約增厚馮汝騤刑桐存善郭曾炘惪齡曾銜羅文彬恩聨恩澍劉尙偷信勤濮子潼英瑞英啓文超熊起磻林星賡潘江玉貴瑞徴松寛謝文翹端方松墀惠裕錫倫志崇當英趙爾震福潤慶秀榮凱福敏志全恭額褚成博桂年繼恒齊蘭恩順逹椿厭鴻書陳其璋管廷獻裴維侒麟趾致澤寳棻李紹芬成慶常淸均著交軍機處記名以道府用欽此同日奉原筆熙元補授國子監祭酒欽此同日奉上諭孫家鼐等奏請以覇州知州沈宗謨升補北路同知一摺著吏部議奏欽此 
[天街錦繡]  
　　京師采訪友人云元宵佳節打磨廠觀音閣大放花燈翦紙裁筠爭妍門麗蓮花朶朶招　空中更幻成蒼龍迴舞磐旋金鱗耀目紅男緑女結隊往觀翠煖珠香風流美满夜已深矣某氏婦尙樂而不歸忽來一妙手空空兒伸手攫其簪珥迨婦駭而狂喊而其人不知去向無可追尋矣○去冬臘月二十五日延壽寺街順天昌錢店封閉後虧累五萬餘金北城正指揮某君拘獲執事人鄧姓收入獄中某日提訊口供支離特甚乃判令掌頰二十下所虧之項責令照賠 
[土希近事]  
　　本月二十四日倫敦來電云某日土耳其匪人又殺斃僑居多格埠之希臘敎人约一百名駐土京各國使臣咸以此事上逹土君言詞甚厲俄意兩國之兵日内已行抵克拉脫島德奥兩國目下尙未厲兵秣馬將來調兵與否尙未能知也 
[呂宋電音]  
　　駐上海日斯巴尼亞總領事官接本月二十三日小吕宋島來電云加維的省所屬伊母斯郡已 
 
 

Page 2

 
 
由官兵收復此外各地皆被大火所焚按此省爲吕島扼要之區以後如有捷音再行譯錄可也 
[鳩兹春漲]  
　　蕪湖訪事人云長江水師提督駐節太平府年例秉節出巡上下江一次以重操防本屆新任水師提督黄芍巖宫保初次蒐軍定於二月十五日由姑孰起程先自本標中營起循裕溪蕪湖挨次查閱各營故沿江水師杉板先期會集日夕訓練自太平金柱關至東西梁山裕溪口一帶江面舳艣櫛比旌斾飛楊准備軍麾蒞止不意是日適逢陰雨旗幟皆濕帥節亦未出轅蕪湖水師營遊撃彭迪菴遊戎督領所屬砲船二三十艘排泊江心鵠候迎迓引領至一晝夜未見棨戟遥臨知須俟雨師返斾然後按臨鵲岸校閱操演矣按長江水師共二十四營設立都守千把外委七百五十員每員杉板一艘外予以坐船一艘俾棲眷屬屈計應有船一千五百艘分隷提鎭五標其下計六副將十八叅遊皆各築壇建節帶領營員分守於長江五千餘里並湖河港　三十年來商船估舶胥赖弭患於無形惟是講求新政者每以變長江水師杉板爲小輪船衝鋒禦侮較勝一籌爲言經彭剛直公上疏力諍以小輪船雖較迅疾而一船之費十倍杉板縱能駐於大江而湖河港　斷非小輪船所能周布至今仍舊皆剛直公之力也老謀碩畫非後進所能相與頡頏然水師將弁未必能仰體剛直公創設初心不致廢弛軍事是以黄宫保此次按營查閱聞將切實搜剔整頓戎行苟有習氣深錮泄沓成風者皆須裁汰標下各將弁故不免惴惴於心云○東西梁山爲江皖上下關鍵兩山夾峙砲壘富衝向駐有精健前營以資防守本屆新任皖撫鄧小赤中丞講求武備百度更新特委省防營務處潘作卿觀察於月之十二日乘輪赴是處查閱砲臺察騐軍實觀察仰體憲意道出鳩兹不露圭角是日午後卽至該營時營帶陸副戎正在調集大隊訓練操演比及聞知觀察已步行入營卽於演武廳升座吊閱兵册按名點卯傳令各試洋鎗打靶一番軍士三百悉皆精悍驍勇技藝嫻熟繼偕副戎查閱軍裝鎗砲各房令將車砲每尊各放數門亦皆手法明捷旋轉奔馳均合法度至此天色已晚乃卽收隊就營小憇翌晨復偕副戎周騐砲臺雖砲門皆如新修而墙身碍石剝落已多且江流變遷西岸山嘴接續長堤連年崩塌近已卸至砲臺墻根苟不請欵急修恐將來風浪所激必致全臺傾瀉觀察亦深以爲然允爲回省禀命請修山頭本　有萬斤大砲數尊觀察卽命試放一聲轟震烟燄迷大良久見下游十餘里江面所設水鼓由江底數起數落觀察面加稱賞遂命駕至蕪湖點騐精健中營軍士三百旣無缺額軍事亦不廢弛騐畢卽拜會關道袁觀　及諸當道擬於詰朝回皖嗣因袁觀察盛意投轄粤帮諸米商殷勤接待遂在江口廣肇公所小駐一夕於十五日剩招商輪船回皖各官皆至江干恭送以盡地主之誼○王議和妓寮有校書名小瘦者花貌玉質聰慧絶倫綺歳能文嘗與諸名流聨風雅之會酒龍詩虎照　鳩兹江上有某甲者番禺人也一見心傾欲以千金爲之脫籍甲故爲太古大通輪船買辦豪富多資嫁有日矣不料好事多磨甲妻本河東獅子王聞夫欲納小星撲地大吼幾令陳季常瞻折心驚不得已遂爲李十郎之負心頓乖前約小瘦待之旣久音問沓然數作書遺之而甲終不報今春復寄以書情緒凄楚惻惻動人不知方山子見之亦將乾綱獨奮毁閫範以自立耶抑仍背棄盟好忍令骨化形銷耶錄其原書以誌靑樓佳話其略曰某某足下游蹤闊絶寤寐遥思屢逹　緘惠風不報豈浮沈之數殷羡不操將罔極之詩二三其德也自别温其久屏膏沐淸輝夜减荏弱不支翠袖天寒綺華欲逝中宵夢遠静日魂飛臨江雙涙蜀水爲之增棲望隴迴腸秦川於以幽咽由今方古曷足言旃夫溷茵殊質介石不渝條支之布浣以火而逾鮮幽壑之蠶困以冰而始繭乃妙蓮燦現靑泥之所未淄佳句隨流紅葉爲之冩約男兒意氣乃蹀躞於溝頭公子目成顧侘傺於郢路枕稜啼血渾是雕鎪羅幕春風祗困雛髻凄凄腸斷欵欵心長南浦緑波不見巴猿之泣西山黄竹難迴漢帝之驂言念及斯伊其蹙矣倘君惠顧前好不食舊盟成艤舟江上申珠槃之誓言或　鳥雲來錫金鈿之信物不勝大願無任區私努力春華莫忘歡樂臨頴於邑如何可言 
[焦山仙跡]  
　　鎭江訪事人云龍華佛會在七濠西鄉居民皆以藝桃爲業自七濠至鎭上迤邐四五里紅霞萬樹錦繡成堆每年二三月間裙履簪裾如雲如水郎騎欵叚妾乘香車鬢影衣香　光眉黛方之古人淸明拾翠上已湔裙旖旎風光當無多遜鎭後有一蘭若禪房雲掩佛殿鐘沈老潔郎數十人於此焚修習静十九日爲開寺之第一日鎭郡人士咸往隨喜以故車水馬龍益復往來如蟻彼姝者子淡妝素服稽首蓮臺絮語喃喃爲意中人祝無量福壽迨夫崦嵫日墮扶婢歸來掩映於紅霞錦浪中髣髴天然圖畫也○瓜洲四里鋪運河地方爲南北行船必經之路近因陰雨連綿土岸倒塌十七日有湖船縴夫一人行經是處偶一不愼失足瀉下竟赴澤國與伍大夫游又有某甲年纔二十餘爲人擔士築牆偶偷片刻之閒至小划船稍憇適睡魔纏擾仰臥艄上一展側間已墮入水晶宫裏有一人年近不惑手提破鞋貿貿然來臨流濯足正爲滄浪孺子之欲意氣洋洋怡然自得不料龍女多情曳之以去水懦易溺古人誠不余欺哉○南門外觀音山每逢二月十九日爲大士誕辰鄉人集資迎賽燈會藉以點綴昇平灑揚枝之法雨本屆各鄉村人因去秋稼穑豐收愈覺興高采烈紥成各色燈彩裁雲鏤月巧奪天工迨十九日曜靈西墜皎月東升各燈一律拂齊惟見千枝蠟鳳大放光明洵可爲國號長春城開不夜前導除旗鑼傘扇外有玻璃牌燈十餘對後有鳳凰八仙燈　魚燈螃蟹燈八卦燈五彩花籃燈玻璃梯子燈盡熊極妍鈎心　角望之如長虹一道亦奇觀也此外爲獅子燈以紙糊繡毬沿途滚舞殿以采蓮船高蹺會及明僮所分虧劇鬚眉巾幗見者幾不知鳥之蜼雄又樣馬一匹上座龍士太子頭戴雉尾身穿灑花紅袍以年約十四五小孩扮演後面鼓亭一座雲燈數十架靑龍二條龍身各十三節鱗皆彩畫廻舞盤旋其餘各色燈景並皆佳妙是晚游遍城廂凡經過之處玉樓麗質金谷才人携手銅街往來如織各叚保甲局員及丹徒縣水利廳各官恐靑皮滋生事端親率差勇各投彈壓是以一片承平雅頌聲無復有蜂喧蝶閙咸稱頌賢長官與民同樂之意云○二月十五日爲致祭關聖之期丹徒縣王大令預飭辦差家丁將關帝廟收拾整潔鋪陳一新黎明時闔城又武印委各官先後戾止在官廳稍憩均詣大殿前排班行三跪九叩禮衣冠蹌濟穆穆皇皇誠盛典也 
[漢皋話雨]  
　　漢口采訪友人云本月初二日以來晴少雨多横潦載道屐聲槖槖行者苦之因之生意塲中大爲减色聞之老於農事者言刻下雨水過多匪特來牟無望卽茶絲麻諸項亦將不利於收成也○漢口善堂林立當仁不讓見義勇爲洵可嘉也惟路燈一事自培心創興後無有步其後塵者目下春雨連緜一至深宵卽路滑如油黑暗中無從涉足鎭中好善士盍倡爲捐欵廣開方便之門乎○本月十八日爲仙源文社開課之期首事者仍在會館中扄門課試生題夫人不言言必有中童題盈科而後進詩題賦得道是春風及第花得花字○新年已過失業者貧無聊賴每糾人聚賭以博衣食之資僻巷幽街盧雉聲通宵不絶苟或三戰三北則習爲雞鳴狗盜幾視禁令如弁髦亦地方之隠患也 
[潯水春鱗]  
　　九江訪事人云入春以來晴少雨多蔬菜麥苗均有所損山茗亦不甚佳業茶者較去年略减惟愿碧翁翁早放晴光則茶市庶有轉機焉○辦理二套口厘卡張振之明府奉藩憲檄飭赴石城縣新任所遺卡務以石灰窑厘卡陳少英明府調辦而委張正甫明府先行代理已登前報兹悉張正甫明府於十六日到潯拜謁鎭道府以及各寅好十七日買棹至套口十八日接辦卡事○前報暴風大作江上浪湧如山竟使輪船不能開駛兹悉新壩爛板橋地方被風吹折房屋四間并壓傷老嫗一口勢甚沈重恐難免性命之憂也○潯城錢價日昻銀價日趺刻下銀一兩僅易錢一千二百十五文英洋一元換錢八百二十文人咸謂新茶將次上市銀價有跌無起云 
[方伯回轅]  
　　蘇州訪事友人來函云江蘇藩司聶仲芳方伯於本月初八日因公赴金陵謁見劉制憲後於十九日剩輪抵滬均紀前報穌州官塲於廿二日上午接電知方伯於廿一日之晚由申啓輪回蘇地方文武官員齊赴胥門外官馬頭鵠候至下午方伯舟抵馬頭各官競上 
 
 

Page 3

 
 
手版方伯一一接見後卽乘輿排導回轅 
[電謝振捐]  
　　昨日印度格拉格打埠總督電致駐上海英總領事韓君致謝在滬英人募捐以振滬上已募寄振捐四萬一千盧比韓君之意尙須續行願募至五萬盧比爲止所少只九千枚想不難一呼卽應本館蓋深望於中西之樂善君子也 
[示期集議]  
　　今歳爲英皇維多利亞踐阼後六十年各地同申慶祝兹者駐上海英總領事韓君出有告示著在滬英人於禮拜三卽夲月二十九日午後四下鐘齊集領事署以定慶祝之儀 
[星軺將至]  
　　本埠接得京電悉欽差出使英國大臣張樵野星使將於日内來滬上海縣黄大令已飭辦差人等在馬頭准備一切以便恭迎使節 
[續錄儲材學堂傳考]  
　　儲材學堂傳考各生昨已錄登於報尚存永盡登者合再續登○十五日傳見陳次元陳厚高陳聲被魯德新劉源淼吳振麟沈家駿陳良玖徐文漪樊隆琪○十六日傳見席志才湯心泰蔣鑑陸景怡許先逹陳咸淸 
[查捐被撃]  
　　駮船户金阿福前日爲宋姓客人裝載豆油數十件駛往湖州未經到局報捐被貨捐局巡丁查知始至船中細查一切阿福恃强不允膽收將船上竹篙向巡丁作當頭棒喝不料撃破頭顱血流如注後經巡丁奔至局中禀知不知將如何辦理也 
[諭董示價]  
　　本埠　辦鐵路日前奉到督憲諭示令將建路之處經過民田逐一估値照定章給領不得任意居奇查所經之處係虹口頭二圖爲嚴多是處地近租界恐業户等無知增價故上海縣黄愛棠大令飭將圖董地甲人等至案給以硃諭一通著董等至鄉間勸諭各宜照官估定給價毋得居奇違諭董等已奉諭往鄉逐一開道矣 
[神會定期]  
　　本城西門外之淡并廟及南門外之陳涇廟每至淸明節或前或後由各會首迎神賽會習以爲常刻下將近淸明淡井廟會首擇於本月二十七日陳涇廟擇於二十九日赛會想屆時天公做美一定有一番熱閙也 
[賭徒漏網]  
　　浦東廿四保二十二圖有流氓洪小狗前晚糾集各賭徒在家爲五木戲正呼么喝六被爛泥渡巡防局員訪知卽飭勇丁立往拘拿各賭徒消息甚靈及局勇到門早已紛紛逃逸闃寂無聲只得徒手而回以待嚴緝 
[渴吻難消]  
　　上海爲五方雜處良莠不齊城廂内外茶坊酒肆往往男女雜坐廉恥毫無雖經各當道禁止奈若輩陽奉陰違不改故態如花園内之春風得意樓湖心亭等處每至下午時有輕薄少年携女啜茗流氓等見之戲言相謔以致口角之事時有所聞昨日本城水利廳孫立幹二尹傳諭各處地保人等以後不准婦女入内吃茶如敢故違匿而不報定當照例重究各地甲奉諭諾諾而退 
[英界午堂瑣案]  
　　薛彩招控惡鴇覇阻從良前日午後屠别駕升堂研訊薛倡訴稱小婦人年二十二歳蘇州府屬吳縣人自幼經父母許字金姓過門童養迨父母先後物故小婦人已有十七歳由姑擇吉完婚不料實命不猶至秋間夫卽病歿家計維艱不得已請薦頭朱阿秀卽王張氏薦出傭工不料氏見小婦人懦弱誘至上海偪入東棋盛街花　所開么二倡院賣倡至十月初三日又被調往治下四馬路長三倡院迄今已二載有餘賺得纏頭資不下二千餘金另購一良家女年甫十歳方延烏師教以彈唱兹者小婦人恐年華老大憔悴天涯急欲擇良而事無奈朱鴇居心很毒責令代還伊所欠洋銀千餘元始允脫籍不得已奔投案下求大老爺援出火坑别駕喟然曰爾何以至本廨咕控係何人指引笞稱小婦人曾隨某大少坐馬車路經憲署得以認明因於正月十九日囑龜傭某氏雇坐東洋車佯稱赴泥城橋五聖廟進香經過署前該娘姨奔案控訴别駕謂爾意中欲嫁何人答稱小婦人並無意中人乞大老爺公斷可也龜傭蔡韓氏王阿大同供稱小婦人及小的均蘇州府屬某邑人上年秋間至彩招小姐處傭工小姐以狎客寥寥令小婦人及小的代借洋銀各一百五十元至今正生涯更淡不料其竟昧盡天良奔案下喊控現在惟求大老爺向小姐追繳帶擋洋銀别駕怒曰爾等旣有洋銀何事不可爲而定欲爲龜奴龜婦耶本分府觀該倡並無洋銀可繳爾等思仍舊領回偪令賣娼還債耶混帳胡塗一至於此氏等聞之咸縮頭不敢語别駕復訊朱供稱彩招小姐實虧欠洋銀一千二百餘圓今旣來案惟乞施恩别駕著薛倡具自願擇良婚配甘結鴇等亦各具遵斷聽從擇配切結隨飭將薛娼暫押官媒處候示○張向隆控徐乾麟王範舫吞銀一案已紀報端前日午後别駕提案訊詰張訴原籍浙江寗波府屬某邑人向在日本某口岸貿易上年由唐静蘭介紹從日本匯寄洋銀一千圓存放王徐兩人處係樂壽山過付兹聞王徐虧空成訟樂現在日本已迭次函追來滬矣唐供稱小的雖曾介紹然由樂交付王供稱此項洋銀一千圓乃監生等與樂合租輪船貿易以致虧空有帳可查今樂遠在日本非到案不能明白徐所供相同别駕著張赶緊將樂追到再行訊理王徐仍還押○毛陳氏偕從姪毛元善控吳陳氏押女爲娼前日午後别駕升堂提訊毛陳氏訴稱小婦人係蘇州府屬某邑人傭工爲活女兒阿順幼時許字吳陳氏之子吳某爲室童養吳家上年忽聞被吳陳氏押入上海野鷄倡院内賣娼向論不承爰倩毛元詳加察訪始知在王張氏倡院中詢知由毛趙氏薦引今奉質訊求詰問阿順便知阿順訴稱小婦人年十有四上年被婆婆押入王鴇兄張氏家野鷄倡院逼令賣娼聞取去洋銀四十圓小婦人出自良家不願作此淫賤之事求大老爺施恩吳陳氏供詞一味支吾訪事者未經備錄毛趙氏供稱此事係吳張氏所託否則小婦人斷不敢作此勾當别駕叱令將吳陳氏掌頰二百五十下毛趙氏掌頰二百下著同具改過切結阿順交其母先陳氏頂回俟及笄時准吳子　娶王長氏洋銀不追押候覆訊核奪 
[法界公堂瑣案]  
　　光緒二十年某教士由漢口回滬在元和輪船失去金十字架金練條等報捕查緝迄未弋獲此次拘獲長江積竊小三　卽萬玉堂供　行竊是案金練一根交與陶楊氏鑿開分押各當鋪經鄭大令提陶楊氏訊問以無實據父人保出包探復又拘到同黨之張福生徐行意許錫恩周高琪及窩頓竊賊之張順潮經大令分别研訊押候復核昨禮拜六堂期蘭繙譯另有要公不及到堂會訊由鄭大令升座獨判命提周高琪至案周供小的爲眼線拘獲各竊業已結怨不能回去願在案下報効求賞差使包探禀金陵移提之竊犯王有才窩頓張順潮處請向嚴追質之張順潮抵死不認大令謂爾瞻敢窩留竊賊實屬目無法紀況前次犯案曾經遞籍著帶回捕房嚴比又問萬玉堂爾與大林子等同黨犯竊從實供明所竊金十字架究藏何處萬供實係陶陽氏經手當洋三百元小的分用二百四十元大令得供著將萬玉堂徐得意張福生張順潮一併帶回捕房拍照存留各責三百板許錫恩交人保出著赶緊回籍周高琪姑念緝捕勒能著留捕房差遣周叩謝而退○寗波人錢阿鳳承包招商局洋人密爾敦在浦東塡泥與張阿生合股轉包與方財榮將泥挑平定價洋三百八十元工竣之後向索不歸有心圖賴方投公堂據情控訴鄭大令准詞出禀飭提詎錢避匿不見旋被原告在寳善街撞見扭送英廨昨日堂期由英公堂移送至廨包探將原被一併解案請訊方禀稱承挑爛泥二千方定價洋二百八十元立有承攬質之錢阿鳳供承包招商局塡泥共有一萬一千餘方轉包與張阿生有帳呈閱張供錢將挑泥工程轉包與方財榮由小的介紹早已完工分文不給錢所呈之帳係小的開出並未收過二人在堂嘵嘵爭辯大令謂張曰爾旣與錢阿鳳合股承包著押候三日内將所該之欵赶緊淸理延十追比○包探禀稱竊賊張阿五卽小廣東供出翁阿耀得賄洋五元并有金約指當票一紙寄存翁處拘案請訊質之翁阿耀供爲控夥在途遇見張阿五賄洋五元屬實據稱英界各夥亦有得賄情事大令得供以探夥不應得賄縱 
 
 

Page 4

 
 
竊著押候嚴比○陳芝生陳隆生二人同禀在城河浜某土店爲學徒被馬洪元攫去洋銀兩元追至河浜拘獲人贓反被咬破手指送案請究質之馬洪元供松江人洋在櫃檯之外小的貪小拾得求恩從寛大令著押候笞責三百板贓還失主○包探禀稱沈雲才劉德勝二人在金利源碼頭竊煤爲巡丁拘獲送案請辦質之沈劉二人同供爲野鷄扛夫不敢犯竊大令著押候各笞一百板○張高氏禀稱在菜市街開設小飯店張阿榮陳舟生二人同來果腹共需飯資錢三百餘文分文不付反將大錢一千攫去當塲拿獲送案請訊質之張陳二人同供入内果腹只錢九十餘文以給錢不合致與爭論旋被毆傷小的等素來安分求恩明察大令恐有不盡不實之事著押候查明禀復核奪○小東門花烟館龜奴孫金海出洋六十元買有夫之婦王俞氏爲妓因不願爲娼潛行逃逸孫尋獲後送入捕房解經大令訊供著發堂留養並傳到孫金海供出蟻媒陳富連收去洋三十元有老協成烟館堂倌趙阿三目覩昨日堂期包探將孫金海陳富連一併解案請訊陳富連供不作中亦未分用銀錢二人在堂爭論大令謂爾等均非善類著一併押候嚴辦○陳正大皮箱店因聚賭遞案經鄭大令判罰洋三百元店主陳正全呈繳洋二百元倩沈文炳呈遞禀詞求免大令以其一再苦求格外從寛免其繳洋著具改過切結送案存堂 
[美界捕房瑣案]  
　　本邑人王銀壽家於裏虹口第八百六十號門牌前晚因事出外家中人偶失防閑致被陸阿萬王阿生張阿林諸偷兒潛入屋中竊去財神龕一座迨王回家覺察卽投報捕房請爲查緝昨日捕頭遣包探石金榮將諸偷兒一併拘獲押候吊出原贓然後解送公堂禀請懲辦○銅工陳阿火浙江寗波府屬某邑人向在天潼路茂盛發銅錫鋪作工邇因揮霍過度逋負如山以致竊取鋪中銅數十斤昨爲鋪主察破立卽投報捕房捕頭遣包探石金榮拘獲押候查吊原贓解送公堂禀請懲辦○竊犯屠桂才前曾破獲解請屠别駕訊懲甫經釋出又於前晚竊取某姓家衣被携至某質鋪銷贓適包探竇如海巡緝至此屠情虚欲遁經竇探飛步追獲連贓送入捕房捕頭令押候解送公堂禀請嚴究○中虹橋左近居民某姓家有一幼子年甫數齡昨日出外嬉戲行至百老匯路歸路頓迷東奔西撞四百四十六號華捕見而詢之語甚含糊遂送入捕房捕頭令留候親屬前來認領○滬上惡丐素麕集英法兩界之鄭家木橋一帶彼中切口謂壁山帮適有帮中著名惡丐混名老黄牛者姓顧名阿金糾得閔阿虎小浦東等十餘人繕成會帖數十副强向虹口天后宫前各食物攤分派月索銀蚨一二翼各攤主惡之商諸查文華張國止等人爲首控諸捕房捕頭大怒立遣各包探馳往拘拿至則小浦東業已聞風逃逸祇將顧閔拘解捕房押候解送公堂禀請重辦 
[救災恤難]  
　　鄂垣被水川蜀大荒餓殍盈途實堪憫惻不法者遂有嘯聚豪强蠢然欲動之意本館協振所正愁告歉之書急於羽檄而源源接濟籌措爲難兹承祈安氏善士求合家平安助洋五十元又求事平安助洋五十元蔡竹聲善士恭祝朱葆翁五旬大慶助洋一元慨擲囊金以蘇涸鮒爲善者未必求報而家庭和靄福壽緜長有左劵可操者蓋卽書所謂作善降之百祥也爰代災黎代伸謝悃 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探秦少卿解捕房管理押所之華捕許春亭至案禀稱此捕奉捕頭之令看管捕房押犯日前爲所押竊犯許阿友秦小屋遞函至某處借得洋銀若干事後許秦以洋銀兩圓託伊代購食物伊僅購小洋銀四五角以致爭閙不付事爲麥捕頭查知以其旣犯定章且更從中漁利故時令小的解請嚴懲許秦二竊犯同供稱小的　皆浦東人因案管押捕房繕成一信囑巡捕寄往鄉間借得洋銀三十圓卽以兩圓交巡捕囑　食物　　　　　此微小的等向之理說致被捕頭察知許捕禀稱小的供役多年向來自知謹愼此次實因許秦二犯再三央懇是以代購食物然並未得錢恩宥屠别駕據情商諸單繙譯官然後判令枷號大禮拜發巡捕房示衆○包探沈金隆禀稱竊犯林榮生案積如山破獲後解經大老爺懲辦已不下數十次今又連竊王阿四張志乾兩家布衣布裤等物報捕後捕頭令小的緝獲人贓解案請究王張兩失主先後投案領贓林供稱小的係浙江寗波府屬奉化縣人前蒙大老爺懲辦後自應改過自新無如在籍患病多時無資餬口不得已仍來滬上作　模生涯别駕判令笞責二百板營押兩月期满之後遞解回籍○包探黄四福禀稱常州府屬無錫縣人顧阿根前因特械詐錢解經大老爺判令營押半年期满之後遞解回籍乃未幾又來滬上依然横行無忌無惡不爲昨日適經小的所見因卽拘入捕房兹捕頭令解案請辦顧供稱小的不敢爲非求恩寛宥别駕飭黄探帶回捕房營押大箇月然後遞解回籍○包探趙銀河禀稱竊犯沈根裕係彼黨中之老斷輪手前經大老爺懲辦數次捕房留有照相近日收得一徒姓朱名阿二授以穿窬伎倆串同竊取張仁卿朱范氏等大家綢布衣服金銀首飾以及銅錫諸器經小的拘獲吊出原贓内有錫燭臺一對詰知竊自張家售與某姓未幾又向某姓家竊出今兩失主均在案候質張等紛紛投案領贓沈供稱小的係太倉州屬崇明縣人小的患病已久此案實非小的所爲惟從中略得銀錢而巳朱供稱小的亦崇明縣人行竊得贓後與沈俵分如蒙恩宥自當改過自新别駕判令將沈笞責二百板管押二年期满之後遞解回籍朱笞責二百板遞解回籍錫燭臺給張具領餘贓分别給各失主領去○包探施奎江禀稱華盛紡紗廠女工張工氏竊取廠内棉紗數磅携之出門適爲守門人所見扭送捕房捕頭令小　解案請究華盛執事人某甲遣家丁特名片投案禀請訊懲陳王氏供稱小婦人係浙江寗波府屬某邑人貪小糊塗以致若此叩乞開恩别駕判令掌頰一百下○包探石金榮禀稱流氓王阿三向張根郎唐文忠勒索洋銀二圓事經小的所見拘入捕房捕頭令送請究辦張唐同投案下訴稱小的等與王素不相識不料竟籍端拆梢今旣到案請卽訊懲王供稱小的行路時伊等二人忽然磕碰故與爭論並未拆梢别駕判令笞責二百板枷號三禮拜○奥斯地亞商人康銘瑞洋行主控華商泰來申洋貨號主某甲定貨不出去年别駕與奥官會審判令今年西歷三月十三號將所定洋布八百匹陸續出淸延至於今仍不提出因於昨日傳泰來申司帳人章玉田至案康銘瑞行主投案訴稱泰來申所定之貨允於三月十二號出淸故於日前遣人往催伊竟置之不睬章供稱號中所定洋布並非不出實知其與原樣不符且長短亦叅差不一康銘瑞行主稱旣不相符理應早說别駕着將章暫押候出貨 
 
 
 

Page 10

 
 
   
 
 

Page 11

 
 
[光緒二十三年二月十六日京報全錄]  
　　宫門抄○諭旨一道錄前○粤督譚奏報解粤海關第四批京餉起程摺○湖督張奏錢缺民艱籌欵購機製造以廣錢弊摺○江督劉奏揀員借補陸路都司員缺摺○二月十六日户部通政司詹事府鑲白旗値日吏部引見五十七名○爛公色楞額各假满　安○鳳鳴前往西陵查工請○倫貝子續假十日○召見軍機陳學棻○○太子少保頭品頂戴兩廣總督臣譚鍾麟跪奏爲報解粤海關第四批京餉委員起程日期恭摺仰祈聖鑒事案准户部咨光緒二十二年分京餉奏撥粤海關洋税銀十萬兩新增盈餘銀六萬兩又東北邊防經費撥粤海關六成洋税銀十二銀兩又籌備餉需撥粤海關四成洋税銀十二萬兩六成洋税銀二十萬兩又加放俸餉於粤海關四成洋税每結提銀六千兩又另欵加復俸餉每年粤海關應解銀四萬兩又造辦處米艇銀三萬兩内務府廣儲　公用每年撥粤海關税銀三十萬兩業經三次報解在案兹第四批籌解光緒二十二年分京餉銀二萬五千兩另加平銀三百七十五兩飯銀七百二十五兩又新增盈餘銀一萬五千兩另加平銀二百二十五兩飯銀四百三十五兩又東北邊防經費銀三萬兩又籌備餉需四成洋税銀三萬兩又加放俸餉六千兩又光緒二十年分另欵加復俸餉銀一萬兩光緒二十二年造辦處米艇銀三萬兩另加平銀四百五十兩又新增歸公加平銀七百五十兩又冬季廣儲公司用銀七萬五千兩加平銀一千一百二十五兩新增歸公加平銀一千八百七十五兩抬費用項銀六百兩共銀七萬八千六百兩内除還怡和銀號第七期洋欵本息五萬二千五百五兩並撥解户部墊欵銀一萬外實應解銀一萬六千九十五兩統共銀十六萬五千五十兩飭由西商志成信協成乾兩號先行墊解由廣東布政使張人駿遴委候選縣丞聶鴻慈等領齎匯單各批於光緒二十二年十月二十九日起程進京支取銀兩前赴户部内務府分别交納所有奉撥光緒二十二年京餉及東北邊防經費並籌備餉需四成洋税項下銀兩曁例解加放俸餉廣儲司公用造辦處米艇各銀兩已依限解淸除分咨查照外謹會同粤海關監督臣文珮合詞恭摺具奏伏乞皇上聖鑒謹奏奉硃批該衙門知道欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲湖北省錢缺民艱籌欵購機製造以廣錢弊而濟民用恭摺具奏仰祈聖鑒事竊照近年以來制錢缺乏市價日增湖北寳武局自光緒十三年奏明鼓鑄一年以後旋卽停止錢無來源又兼鄰近各省錢價俱貴紛紛禁錢出境彼此不能流通以致商民益形艱困查湖北爲長江中權南北綰毂之地商賈走集利在流通斷不能如他省之閉關嚴禁自顧一隅且丁漕厘課等項官民需錢爲最多非廣鑄制錢不能濟用亟應開局鼓鑄用欵補救並可輔明銀元疊經多方考騐查核舊案並用土法試鑄錢式旣屬粗劣虧折又復甚鉅合計舊案動支内銷外銷各欵虧折約係二成且彼時銅鉛之價當年洋銅每百斤僅銀十二兩零洋白鉛每百斤僅銀五兩數錢前年冬間可鑄錢之洋銅長至二十兩數錢目前長至二十一兩以外白鉛價長至七兩内外若用土法虧賠必過三成萬難舉辦大率土法銅色又較低銅劑又較少而人工太費斷不能如機器所鑄之工精用省且土錢積弊樣錢式尙可觀實在流行民間者不免粗惡是以先行籌欵購運銅鉛咨解廣東錢局附鑄援照上年六月户部議覆兩江督臣劉坤一奏請每錢一文重七分奉旨允准成案鄂省附鑄之錢亦以每文七分爲率鑄成分批解鄂惟粤局附鑄者不止一省每日所出之錢匀攤分解鄂省所得無多仍不足以濟民用且由滬購運銅鉛赴　　錢装運回鄂往返運費不免折耗自不若湖北購機自鑄較有相宜雖目前機廠所費較多　此後一勞永逸源源鼓鑄銀元銅錢子母相權輕重相劑其益無窮臣等督同司道詳加籌畫撙節變通之法因查臣繼洵前於兼護督臣任内曾奏明由外籌欵購備製造後膛抬槍劈山砲　器現因機器尙未全備添購所需尙鉅此項槍砲擬暫緩造可作鑄錢之用其應添配各件擬令槍砲廠鐵廠先行墊欵代造精大者始向外洋購買零星者向上海洋廠就近添購庶幾費不鉅而事可集飭據熟諳機器之員估計應用各項機器應配爐座料件並卽在武昌省城鐵政局西偏餘地舊日寳武局基地建造鑄銅錢局所有需用機器各項飭委湖北候補知縣張淸千總黄福華前赴上海詳細訪查考究兹據張淸黄福華禀稱在滬逐件講求英德造錢機器均不及美國新城之速現在茂生洋行向美國漢立克納浦廠購定春餅機壓字機翦牀搖光簫及供此各項之馬力汽機刻字鋼模以上各件價値連運保費共銀三萬二千三百六十餘兩限六個月到鄂又需用大小車牀抽水機鎔銅罐由上海洋廠製造價銀一千七百兩此外尙需銷爐及供輾片等項之馬力汽機及各廠車軸架輪皮帶等件卽在前次購存製造後膛抬槍劈山砲機器内移用至壓鋼模機銀元局尙有存者其輾銅片之熟輾冷輾烘牀鐵水櫃鑄銅生鐵槽架等項由槍砲廠墊欵製造其儲水池並水營各爐鐵料由鐵廠代　暫時尙可不需現欵應俟錢局造成以後從容算明籌還此項配造機器每日可出錢四百串覆核價値與江南四川等省所購者比較尙屬相宜輕飭付定銀向外洋赶造又估計修造廠屋鑪應機墩烟囱一切等項工料約需銀一萬六千餘兩合計購機造廠價値工費等項除其中機器有就存件移用及由槍砲廠鐵廠墊欵代造暫可不計外約共需現銀五萬餘兩查從前寳武局停鑄成本監道庫當存有銀一萬五千九百六十餘兩錢五千四百八十四串零銀錢併計約合銀二萬餘兩又查光緒十二年鑄錢成案其鑄錢工本係奏明借撥海防餉類及士藥税銀兹酌照成案於厘金項下借撥銀三萬兩以爲添補購機運廠之需由官局傾鎔項下分爲五年籌還現在一面購機一面造廠其鑄錢式樣卽查照户部誰定每文七分奏案辦理至粤局鑄錢銅鉛成本係銀元局所籌粤錢現已陸續運到卽發銀元局行銷以之專收本局所造之銀元民間見銀元可取現錢自然樂於行用銷出銀兩卽以購運鉛接續鑄造轆轤用轉足可接濟不窮無須另籌鑄本草購辦鑄錢全分機器多到八九萬金少亦五六萬金兹經多方湊集分向外洋及滬廠鄂廠購造所省已多至機器製造較之土法鼓鑄可少攤人工之質銅鉛成本折耗無多與先局用一切均查照舊案仍由外籌補不動正欵而其輕重精粗始終一律市肆不致淆惑工役無從倫減官用民用一歸大同開鑄以後可與銀元相輔而行於商務民生均有裨益據湖北布政使王之春署鹽法武昌道朱其煊曁善後銀元兩局司道會詳請奏前來臣等覆核無異所有湖北省購機建廠廣造制錢以濟民用緣由謹合詞恭摺具陳伏乞皇上聖鑒謹奏奉硃批著照所請户部知道欽此○○頂品頂戴兩江總督臣劉坤一跳奏爲揀員借補陸路都司質缺恭摺仰祈聖鑒事竊安徽毫州營都司梁新元叅革遺缺接准部咨係題補第二輪第一缺輪用儘先人員請補行令迅揀合例人員請補等因伏查是缺都司駐紮毫州有城守倉獄之責該處爲南北通衢民情强悍督率巡防均關緊要非精明强幹熟悉地方形情之員不足以資表率臣加儘先各員内逐加遴選查有副將銜兩江儘先補用遊撃劉吉榮年五十二歳安徽望江縣人由武童投効軍營轉戰江蘇浙江安徽等眷洊保以都司儘先補用復於克復湖州長興廣德各城案内出力保奏同治五年八月二十九日奉上諭著以遊撃儘先補用欽此光緒十三年由兵部給文發歸兩江候補是年六月到標旋請假赴河南措貧投効鄭州河工大工合龍案内出力奏保以遊撃本班前先卽補普加副將銜經部核准前於光緒十五年八月初五日奉旨依議欽此欽遵十六年咨送回標候補二十一年復經前署督臣張之洞以該員出力最久於兩江地方情形極爲熟悉奏請以原官仍留兩江前先卽補經部　准各在案該員年力强健營務動明以之借補是缺都司洵堪勝任合無仰懇天恩　准以兩江儘先補用遊撃劉吉榮借補安懲毫州營都司實於營伍地方均有裨益如　俞允俟部療至日卽行給咨送部引見恭候欽定除飭取履歷及前在他省寳無叅革朦保印結送部查核　　會同安徽巡撫臣鄧華熙恭摺具陳伏乞皇上聖鑒訓示謹奏奉硃批兵部議奏欽此 
[昨接二月十六十七日東報先行照登尙有十四五等日京報二本容俟接到卽當補錄] [  本館附誌]  
 
 

Page 12

 
 
[光緒二十三年二月十七日京報全錄]  
宫門抄○諭旨三道錄前○南北洋大臣奏爲機器局運船年久損壤重建新船摺○陜撫魏奏爲呈請更正底銜片○又奏爲甄别知縣片○黔撫嵩奏爲已故道員在籍辦圑積勞病故懇恩賜卹摺○江督劉奏爲騐看襲裔期满循例送部引見片○湘撫陳奏爲調署知縣片○又奏爲留員辦理礦務片○二月十七日禮部宗人府欽天監　紅旗値日吏部引見四十八名○載瀛溥侗裕興各續假十日○瑞洵鍑照各續假五日○召見軍機胡燏棻堃岫○○頭品頂戴直隷總督臣王文韶頭品頂戴兩江總督臣劉坤一跪奏爲金陵機器局装運軍火料物平底常船年久損壤釘造新船以資轉運恭摺仰祈聖鑒事難照金陵機器局向來設有平底常船以爲搏運車火機器料物之用光緒十年間因船舊不堪行駛換造兩號歷今十有餘載常年往來長江裝受重載雨淋日晒船身木料業巴　朽底板龍骨亦復腐蝕軓檣槳槽繩索及隨帶脚划二隻亦均損壤逐細察勘實屬不堪修理駛船爲轉運所需亟須另造以資應用經局員督匠核實估計照式換造兩號需銀一千七百四十九兩有奇舊船估變可得價銀一百十餘兩以之抵用計尙實需銀一千六百三十四兩有奇照案由南北洋各半分撥濟用稟請奏咨立案前來臣等覆核無異除批飭照式釘造並將支用經費據實造報曁分咨户部兵部工部查照外謹合詞恭摺具陳伏乞皇上聖鑒敕部查照謹奏奉硃批該部知道欽此○○魏光燾片再湘軍總理營務嚴金淸上年三月經臣隨摺奏請由新疆補用知府保以道員仍留原省補用並戴花翎奉旨照准在案兹據該員稟稱前於新疆城署各工案内由新疆補用同知保俟補缺後以知府在任候補此次底銜應作爲補缺後補用知府新疆補同知等情呈請更正前來臣前于西寗營次隨摺奉保各員其時嚴金淸已率隊追勦靑海餘匪該員底衔係由臣幕代開軍事迫促未能查悉至九月底該員回陜聲明始知前開底銜致有漏叙此剿撫西寗逆回及肅淸靑海全境該員不避艱險卓著勛勞合無仰懇天恩俯准將補缺後補用知府新疆補用同知嚴金淸免補同知知府各本班仍以道員留於原省補用並飭部將底銜更正之處出自鴻慈除履歷咨部查核外理合附片具奏伏乞聖鑒謹奏奉硃批吏部知道欽此○○魏光　片再前准部咨道府州縣無論何項勞績保奏歸入候補班人員到省予限一年察看才具分别補用等因兹查有候袜知縣陳膺臻於光緒二十一年十一月到省扣至二十二年十一月試看一年期满例應照章甄别據藩臬兩司具詳前來臣查該員陳膺臻明幹穏愼堪以留陜照例補用謹會同陜甘督臣陶　附片具陳伏乞聖鑒謹奏奉硃批吏部知道欽此○○頭品頂戴貴州巡撫奴才嵩崑跪奏爲已故道員在籍辦圑禦宼紓難毁家積勞病故民不能忘籲懇天恩俯准賜卹並將事實宣付史館立傳以彰忠盡而順輿情恭摺具奏仰祈聖鑒事竊據布政使邵積誠詳據署貴陽府知府陳廷樑轉據署貴筑縣張正煃申據縣屬紳　在籍廣四候補知府石承霖東河候補同知鄭希濓前河南羅山縣知縣熊湛英前廣西陸川縣知縣徐步鑾前福建詔安縣知縣厲家修等呈稱已故布政使銜分省補用道高以廉籍隷貴筑縣由監生報捐鹽連副咸豐三年粤西宼起經前巡撫蔣蔚遠奏明與前漕運總督朱㴻等在籍辦理圑練五年改捐鹽課司提舉指分雲南試用時値苗教各匪相繼倡亂省城戒嚴該故糾編保甲籌防守製器械練鄉兵遇附近有警出以兵撃之輒獲勝賊遣間謹至保甲嚴輒被獲省城恃以無恐而該故紳以此得略血症旋於防守出力保俟到省後不論繁簡遇缺卽補六年復於黔紳辦理圑練已著成效案内以該故紳老成諳練衆心悅服保以同知仍歸雲南補用是年御史蕭時馥奏請籌辦捐輸以助防守該故紳卽首先捐助以爲之倡黔省案稱瘠苦各省協餉多不繼日形匱之賊鋒愈熾該故紳銀捐榖捐屢輪不吝典産鬻屋室爲一空不之顧也時同辦圑紳之朱澍等相繼　殁該故紳不辭勞怨獨力恃晝淸户口夜巡城堞風雨寒暑無間商籌防勦悉恊機宜有不便於民者必力爭可而後止不爲利害動亦不稍涉遷就九年該故紳以保衛省垣非出外聨圑不可乃自備資斧周歷數千百里勸聨一百餘圑器械芻糧各自爲備有力不逮者仍典鬻以助之共創義倉八十八廠樍榖二萬餘石鑄砲一百六十尊挑揀能戰鄉兵一千數百名偵探四出遇有警輒帶往援靡不勝應給口糧奬銀並不取之於公經前巡撫將　遠以捐貲聨圑募練剿匪保以知府歸雲南補用並戴花翎維時賊氛稍戢有勸以乘時赴滇者該故紳曰作官豈爲一身一家哉築梓之邦逆焰未消不可去也末幾粤匪竄黔省復戒嚴該故紳籌辦防守如往日經前署巡撫韓超以辦理城防始終不懈保加道銜並以城防任重非該故紳莫屬奏留辦圑練司治三年苗匪陷踞黄平嚴門等處糧道阻塞省城之食因廣順州爲産米之區議往糴適偵探髮匪石逹開引衆數十萬自粤取道過蜀將就食於州事甚急總督勞崇光署巡撫張亮基以該故紳素叨大義深得人心派令星夜馳往勸諭紳民移粟入省免齎盜糧而願根本辦理甫就緒賊卽至因糧欲踞春巖爲襲省計春嚴鉅省僅數十里地勢險要爲省城門户以該故紳勤勞多智派雲南前署糧儲道樊希棣帶兵往援激勵士卒督圑練奮撃並出重金募死士以碉剿　斃賊酋二斬餘賊數十級賊始退省城得無恙旋以撃退逼省逆匪保俟補缺後以道員用四年帶練援剿淸鎭踞匪隨同官軍克復縣城五年署巡撫張亮基奏保免其赴補道員爲掣省分補用由部議駁當經覆奏該故紳董辦城防圑練十有餘載聨圑禦侮紓難毁家勞怨不辭心勞力瘁頻年賊氛逼近省垣該故紳督率圑丁晝夜巡防先後盤獲奸匪不下數十名上年復帶練援剿淸鎭踞匪克復縣城核其勞績卓著實較攻克城池斬擒要逆尤爲過之仍照原保免其赴補以道員另掣省分補用七年克復龍里貴定兩縣城池保加按察使銜十三年攻克興義府及新城各城全黔甫定保加布政使銜光緒四年因先後辦理防剿積勞成疾咯血逾甚於是年六月三十日在籍病故伏查該故紳高以亷秉性謙和持躬孝友辦理城防垂三十年其聨圑禦宼紓難毁家事事實心固已不遺餘力且於軍書旁午之際凡周恤宗族振興學校化導愚頑解釋爭訟以及施粥米以活流亡置義塚以掩骸骨莫不隨時爲之尤爲人所難能鄉里至今稱道弗衰實屬功德及於桑梓遺愛在人民不能忘理合公同造具事實淸册呈請核轉等情由該縣府查明申司轉詳請照軍營積勞病故例奏　並懇立傳前　奴才覆查無異合無仰懇　天恩俯准將巳故布政使銜分省補用道高以廉照軍營立功後積勞病故例賜卹並將該故員事實宣副國史館立傳以彰忠藎而順輿情之處出自逾格鴻慈除册結分咨查照外是否有當謹恭摺具陳伏乞皇上聖鑒訓示謹奏奉硃批另有旨欽此○○劉坤一片再襲裔吳繼周係安徽六安州人伊父儘先補用副將吳占鰲於光緒二十年六月三十一日乘坐輪船赴援朝鮮陣亡經前直隷督臣李鴻章齊請賜卹經兵部議照總兵陣亡例從優給予駭都尉世職襲次完時給予恩騎尉世襲罔替等因轉行遵照在案該襲裔吳繼周係故員吳占鰲嫡長子現年二十九歳例應承襲經該州取造宗　册結聲明該故員歷次保案詳請騐看給咨赴部等情前來臣騐看得吳繼周年力正壯人才可觀除照例給咨送部引見恭候欽定並將宗圖册結咨部查核外理合會同安徽巡撫臣鄧華熙附片陳明伏乞聖鑒請奏奉硃批具部知道欽此○○○陳寳箴片再湖南稀山縣知縣缺查有現署畏沙縣事零陵縣知縣姜鍾琇才具開展治事敬愼堪以調署據藩司何　臬司桂中行會詳前來險批飭　　外謹會同湖廣總督臣張之洞附片具陳伏乞聖　謹奏奉硃批吏部知道欽此○○陳寳箴片再湖南開游礦務在省城設立礦務總歷曾經奏明委候補　鞏總辦嗣以吳錦章因病尙未銷假除先後　委候補遵劉鎭奉乃煌充當總辦在籍福建候補道朱彝充當會辦分省補用知縣邵代鈞候選　導黄篤恭充當提調　　　　江西在籍工部候補生事喻兆巷志意堅車爲守兼優當此礦訪推行漸廣事務日繁合無仰懇天恩俯　該主事暫留湖南礦務總局會同辦理以資得力出自　　　　　　除咨部查　外理合附生具陳伏乞聖轉　奏奉硃批　　所　該部諸道欽此 
 
