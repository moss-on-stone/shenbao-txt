# 1895 - 352 - 4908146

 

Page 1

 
 
[續印王肯堂六科準繩出售] [  圖書集成局啓]  
　　六科準繩一書醫科之大成係金壇王肯堂先生所輯其中諭　無微不燭有美畢　本届前出之書蒙　者爭購幾同帋貴洛陽今仍以新　鉛李續印行列井然紙色潔凈盛以錦套每部四十本仍售實洋五元五角卽日出書有欲探索枕秘者請移三至三馬路申報舘帳房及申昌嘗　各　坊外埠則向申昌書室售報處購取爲盼 
[重印四百號全部畫報出售] [  點石齋主人啓]  
　　本齋畫報自創始迄今己歴十餘年四海風行早己不脛而走惟其間一再重印多寡不均不免有　　　殘之憾前年因徇諸君子之請管　元　至三百號配齊百部荷蒙雅賞不久卽己銷罄迄今又益三年閱時旣久缺數更多卽歴年賜顧諸君不意珍藏亦往往有顧此失彼之慮欲竊全約盖戞戞乎其難之本齋志在玉成是用不惜工本再將元號起至四百號止細查缺漏逐一補齊其中如淞隠漫録功臣鬧風箏誤閨媛叢録等有磯皆臻無圖不備裝潢精雅釘成全套定價洋二十元正海内賞鑒家知必有以全璧爲幸者近來官塲不乏同好如購以持贈自必相宜仍由本埠分清及各省分局出售先來預定者價當格外克己此佈 
[與客論黎蒓齋觀察因病去官事]  
本報兩紀川東道黎蒓齋觀察憂悶成疾近日語言動靜更比尋常有異痰迷心竅藥石無功署中日行公事皆由重　府王太守代拆代行後上憲以關道一缺有榷課通商諸要務未可任其久懸乃檄令觀察解任而以建南道張觀察綢署有客見之踵尊聞閣之門語於執筆人曰觀察曷爲而竟有此疾哉觀察曷爲而竟因此疾去官哉夫觀察之秉節川東也見川之人山野僻居見聞尚囿乃爲之講求洋務開設西學堂招集聰慧子弟數十人課以西學算學延寓淪英　智能之士皋比坐擁善誘循循更取法泰西創爲盲啞院收養貧民之殘廢者教以藝術俾得果腹有資此外如書院　廉俸慨捐水會則豫儲機器凡兹善政川之人皆尸祝弗諼獨奈何忽染沈疴致川東數百萬民人一旦如失慈父母哉執筆人曰子何見之小也子僅爲川之人惜其少此好官僕則以爲中日和戰之轉機皆於觀察乎是賴何則觀察前　奉使日本先後凡六年日人見其學間淵深心焉佩服文人學士無不奉以爲師卽朝中執政諸大臣亦皆異常敬禮故今歲馬關之約旣定署南洋大臣南皮張制軍卽密奏觀察老成持重兩次出使日本熟悉情形若藉其舊日聲名奉使而往斷不致爲彼國所輕天子聖明洞見數千里外電召觀察北上面詢事宜適川中教案繁興英美各國使臣咨請總理衙門奏留觀察保護觀察遂不得交缷而去依然駐節川東此皆見諸報牘令人歎爲坐失事機者也及賠欵　償遼東返地日人方汲汲於蘇州杭州沙巿重慶四埠開辦租界事宜在蘇杭無甚經營界務想不致多所轇轕沙巿與不見外人蹤蹟日人心恒惴惴商略亦易成功獨重慶素號巖疆爲全蜀門户自准英人開埠生涯鼎盛獲利頗豐日人久己垂涎自必專注於此是以日總領事珍田氏暫置蘇杭二處己於日前携同繙譯官泝江而上會商一切事宜而豐商務省所派屬員江口氏諸人先己前往探訪商務好在觀察素與日人相稔洞知彼中虚實情形使與之壇坫周旋定能不亢不卑事理曲當雖日人於戰勝之後趾高氣揚至此亦當心折氣平易於就範奈之何日官尚未戾止而觀察己引疾歸田然則中日交涉諸大端不因觀察之去官而多所曲折乎客曰僕僅爲川之人惜觀察之去任子獨以中日交涉爲念誠可謂能見其大矣然今者日人己言歸於好但使繼觀察之任者折衝樽爼能以誠信相孚則辦理闢界通　諸要圖亦非難事而西學堂盲啞院書院水會諸處逐加整頓毋廢成規則觀察雖養疴家居當亦聞而無憾翹瞻雲機能無企望夫後之人蕭規曹隨乎因一揖興辭握手而别嗟乎僕與觀察雖分隔雲泥猶記薄游江户時謁觀察於霞關節署深蒙青睞以江蘇名士呼之自是而放棹　沱之江聨詩紅葉之館鞭絲帽影盡日追隨文字之交由來有素洎觀察分巡東蜀而不通尺素者己四閱星霜驟聞示疾去官能不中心悵惘因略紀與客問答語綴諸報端至於憂國臺民則自有大人先生在僕何敢僭焉 
[本館接奉電音]  
　　昨日午前京師飛電傳來上諭二道敬謹譯登○十一月初五日奉上諭吉林副都統著富爾丹調補寗古塔副都統著沙克都林札布調補欽此同日奉上諭軍機章京刑部郎中陳邦瑞著聞缺註銷記名御史以五品京堂候補欽此 
[會匪成擒]  
　　蕪湖采訪友人云長江一帶哥老會匪經各省協力搜捕得以羽黨飄散頭目伏誅然終未盡絶根株也上月某日蕪通保甲緝捕委員李葆林總戎訪聞下游又有新立山堂之匪首張澤安溷跡蕪湖遂派勇偵知藏匿江口五顯廟附近某飯鋪立卽帶線往捕則己移匿河南麥邊洋棚乃急追蹤掩而就途次擒獲搜其身畔帶有解刀四柄或插於靴桶或籠於袖底又於行李内搜出腰刀兩柄長單刀一柄皆鋒芒犀利光如冷月隨解送蕪湖　會同李邑尊升堂研訊張供稱小的係四川人向在原籍入張雨臣大爺所開聚寳山授有鐵頭老么名號後投宜昌騰字右　充當什長今春調至通州駐紥九月初由通告假回四川路過十二圩遇正龍頭李漢川在太古洋行側邊巷内孫姓　館講道理議事因會黨蘇玉成犯會規令小的並陳老五田老六曹老九等五人押上小划船盪出江心用刀戳死抛　江中後隨升陳老五爲大爺田老六爲當家老三小的升老五曹老九升老六訊以李漢川是何頭目供稱近年在十二圩自開金龍山玉金堂正龍頭手下徒黨約千人大半鎭江一帶鹽梟訊以所帶大小刀七柄是否殺人所用張匪自　案下揀出大小各一柄云卽殺蘇所用刀背尚有血痕刀柄下垂有紅布小條上書斬人二字會黨老五卽專司殺人之職今小的同張金元來蕪不料金元在某戲館竊取對時表犯案押在縣内正恐走漏風聲擬卽他適乃被李大人帶　擒獲小的非會黨頭目尚乞施恩餘供尚多不能盡記邑尊命當堂釘上脚鐐收禁獄中録供申詳道憲當途次就擒　尚有羽黨一名乘間逃去訊之供係小的之姪名占銀會中之雛無關緊要聞道憲俟親提解勘後卽擬密拿李漢川等龍頭庶無貽他日爲虺爲蛇之患云 
[廉訪到皖]  
　　新授安徽臬憲趙爾巽廉訪進京陛見日前官塲接得電音知廉訪早己出都特派吉安差　往白下迎接縣尊吳明府飭差役就南關高搭彩棚恭迎憲駕月之初一日辰刻憲舟蒞止兩岸砲船燃砲致敬排隊　丁亦槍砲齊鳴憲舟下椗後屬僚紛紛呈遞手版廉訪均殷殷接見隨卽乘輿進小南門走高井頭由三步兩橋西轉進署聞己諏吉於初三日接任云 
[試事傳新]  
　　沙巿訪事人函云初三日龐學憲考試松枝宜文童正塲松滋人數多於枝宜兩縣學憲則分松 
 
 

Page 2

 
 
邑於西號而併枝宜於東原以杜混雜搶冐之弊不爲不善有松滋孫某者去歲人泮今歲挈弟某乙應試以弟銀樣蠟槍頭不足横掃千軍意　捉刀且年貎籍貫一一脗合弗虞人之攻發也挺身應名接卷入號經衆童向廪保說知據情面禀學憲令承差往尋未獲僅將姓名坐號查記　某知事不諧欲爲金蟬脫壳計遂越西號穿大堂踰東家牆眼光四射見有某童衣服燦若神色黯然知其可誑逡巡而前假爲尋號問童里姓　曰枝江胡姓漸與欵洽遂近身言曰僕本爲松滋童倩代庖者該童暴病未入塲今與君天假之緣君如有意僕當效勞榮入　宫得賜資斧廿　足償僕願胡聞言喜形於色問隔東西何答以换卷間筆迹不符何答以僕善學書君書數行僕效之必惟妙惟肖胡曰事諧矣君善爲之吾當　君孫某伺其去卽將考具收拾垂其頭捧其腹至點名廳稱疾納卷而逸胡某易號後猶憒憒在夢中及題出將孫卷　掇成篇上堂交納丞差日受學憲意旨守候清查見其坐號卽蜂擁而前帶以木披肩挂以鐵朝珠胡某極口呼冤學憲以孫某事歴詰之始恍然爲孫所賣急欲剖辯又　本身顯雇槍替言之恐罪加甚只得隠容受虧學憲飭巡捕每日帶該童游歴學道巷前後一週仍枷示龍門以昭炯戒俟考畢發落而孫某己　匿無蹤如胡童者是謂求榮而反辱○龐學憲考試文童嚴杜擁擠鎗冒諸弊特捐廉造黄紅紫藍白帋如卷袋式黏貼卷袋上或一二十牌共一色視牌數多寡爲斷一望了然先期令各學書手標應試姓名牌數於帋上付各派保發給諸童點名時或捐壞或持手中者罰令長跪無則逐出又於龍門檐下設栅欄低檐二尺許將五色紙燈依次上懸每易燈　鳴砲如第一燈鳴一砲第二燈鳴兩砲其餘以次遞加俾諸童有所見聞　牌燈魚貫而入點名處落落疏疏廪保易於辨認有違礙者許諸童攻訏照例懲辦初四日爲公石監三縣正塲之期監利文童某以應點遺失所給白紙擯諸門外初六日江陵正塲赴考者約二千餘人有胡某冒夏生名挺身直入經認保史伯謙扭禀學憲卽持鐵練繫左臂發提調枷示　街塲後奬賞史伯謙家藏書一部點至文童廖姓係武昌籍尚禾應名諸童傳說聞於學憲著扭來前幸廖向外狂奔得免試武童亦發五色紙　寫亦同特黏貼褡連　挂腰邊束帶間耳 
[鳩兹火警]  
　　無湖采訪友人云上月二十人夜麗譙方轉二鼓河南岸楊泗廟下首河濱忽報失火燭龍百道天際飛揚返照通紅宛若朱霞映水北岸保衛營及昇平百家驛各洋龍銜尾渡河飛馳赴求無奈火勢己熾非人力所可换回約歴一時始得消滅計燬去茅屋二十八家率皆食力貧民及江上弄潮兒災後露坐通宵男啼女哭殊可憐己次晨經積善堂司事按户散給蘆席十張關道袁觀察又每户給以　蚨千　各災民始得焚香掃地重結團焦 
[火未成災]  
　　金陵儲子營陳廚行家於初一日清晨不戒於火遺烟煤在棉花内逾時相因燃著火勢幾穿屋頂幸鄰右染坊人衆力多夁同撲滅得以不致成災云 
[大風覆舟]  
　　蘇州采訪友人云省城收租各棧每值三限己過佃户之欠租未納者卽派司帳人下郷收取以免延遲上月二十七日潘姓收租船正欲開出婁門行至昌善局前適狂風怒號船遂蕩漾波心隨風旋轉舟子無可支拄輙唤奈何俄聞騞然一聲櫓己折而爲二船卽覆没司帳人某甲曁數舟子一併隨波逐流猶幸昌善局中人見之急放小船援救得以誕登彼岸然值此嚴寒澈骨己事免寒粟生朋矣 
[覆舟又見]  
　　松江訪事人云天氣嚴寒朔風猛厲舟行者咸有戒心不期上月二十八日午後二點鐘時華亭縣境得勝港口有浙撫廖大中丞之公子乘坐無錫官舫用小火輪拖帶由申江道經其地詎一陣旋風該舫繩索遽爾中斷船不由舵顛簸萬分倉卒間人力難施頓遭　覆小輪急爲施救莫可奈何旋經某甲奮勇直前將公子負之出險然己衣服淋漓體冷於冰矣幸卡上急進薑湯爲之取煖竟得轉危爲安葛明府驚悉情由隨飭家丁以狐裘袍褂飛送到彼且飭供張慰勞至再並聞同時又有某馬頭船亦揚帆而過同遭封家姨之厄緣救者不及兼顧舟中三人均占滅頂可慨也己至前報所登覆舟釀命一則兹悉該航船係金山轄地吕巷來松者搭客七八人實死其二一爲西郊張姓醫生一爲某處郷民 
[裁兵不易]  
　　福建訪事人函云閩省水陸五十餘營分布各處原爲保衛地方起見現奉部議裁兵意在騰餉原有去七留三之說實　不得己之舉己經藩臬司道等一再會議專留練軍巡兵其餘原營各兵概行裁撤約只留陸軍十三營水師二營以資操練仰體部章不謂不善其奈若輩執戟多年一朝失業生計何依統而計之不下萬幾千人不但於地方猝有事故招集良難且游民日多反爲桑梓之害閩人士聞知此事無不惄然憂之幸督帥邊制軍關心民瘼尚未批惟己檄局道轉飭轄營遵照妥籌覆辦萬家生佛吾知司馬温公復見今日矣 
[斃僧述聞]  
　　金陵訪事友人云十月廿九日清凉寺忽有遊方僧赢縢履蹻贸贸然來時天氣向晚就寺内掛單囑道人爲之安排臥榻携有二箱籠並囑移置榻下道人一舉手覺分兩甚重力不能勝心知眦中有奇貨復向雨傘套内伸指摸索則纍纍者盡爲元寳心異之而未敢問出語人曰不識何處秃驢今日來此掛單其囊槖充盈殆有鉅萬詎寺外屯紥營勇一棚聞此語遂商之道人云事果屬實我等夜深當至爾盍啓户以待計議己定夜三更許營勇果一擁而進直奔寢室向僧盤詰並指問銀兩參差半晌俄頃聲勢洶洶彼此互鬭該僧强悍異常振臂一呼揪住四人髮　捽跌於地營勇有自後擊其背者亦被用力牽捉夾於左右兩脇下繼以稍不介意右臂爲勇砍斷力遂難支又猝受一刀適中要害僧仆而死將其箱籠打破則滿儲朱提合傘套内元寳八只爲數誠鉅至僧銀來歴究莫得而知維時衆旣殪僧東方漸曙本寺住持懼而他逸小沙彌唤同地甲赴遜報案禀請相騐上元王伯芳大令隨傳齊書差隷役併仟作人等鳴騶出署親詣漢西門清凉山地方騐勘至此案作何訊結以後情形俟聞續　 
[淛水官塲紀事]  
　　杭州采訪友人云撫轅牌示照得藩司交代例應盤庫兹本部院於十月二十八日按臨藩庫察盤爲此仰管庫員役一體遵照毋違○十月二十九日藩轅牌示於潛縣典史缺委試用從九翟志榮桐廬縣典史缺委試用典史俞懋材麗水縣典史缺委試用未入流葉滋泉均署理定海廳同知趙惟崳調省差委遺缺委蘭谿縣朱啓鳳署理遞遺蘭谿縣缺委請補餘杭縣舒鉅祥署理平陽縣沈懋嘉調省差委遺缺以候補知縣巢鳳儀署理黄巖縣長浦巡檢缺委烏程縣南潯巡檢蘇應培調署德清縣缺現定以卽用本班儘先知縣黄大華請補○撫標中軍叅將署近己坍塌不堪趙蘭亭叅戎禀請派員修理旋由防軍局委候補府照磨金叅軍勘定工程卽日修葺○省城洋貨落地捐　差經上憲委余司馬乾耀辦理○候補府向子冕太守人冠前由藩司委赴乍浦騐收新築砲臺工程旋於十月二十九日回省銷差 
[白下官塲紀事]  
　　金陵采訪友人云省垣向例冬初開辦冬防之後卽料理粥廠事宜設廠之期以三閱月爲率自十一月初一日起至來歲正月杪止刻下北風凛冽寒氣砭肌加之米價甚昻無業窮民艱於謀食飢寒交迫情狀可憐大憲軫念民依飭善後局散給棉襖　復飭藩憲遴委各員赶緊開廠煮粥散放今將承辦各局員姓名列後候選同知許司馬錫霖候補通判楊别駕和堦委通濟門粥廠差候補知縣丁明府楨常明府桂馥均委聚寳門粥廠差查明府宗仁曁湯别駕官賢均委江東門粥廠差羅明府宗美委儀鳳門粥廠差○候補知州汪刺史喬年經張香帥派委查勘鐵路事宜刺史奉札後卽詣轅叩謝禀陳一毁隨於十月二十四日辭赴沿途查勘○張香帥禮延德國練兵教習多人在省訓練營勇但洋操繙譯僅一二人馬步隊中難以分派以致出操時不能指揮如意爰咨請北洋大臣王夔帥就天津武備學堂中挑選優等學生赴　詳充當繙譯十月二十五日奉調至江寗詣轅禀到計五品頂戴劉君士俊沈君珍馮君錫庚劉君維驥香帥同時傳見隨飭充馬步隊繙譯　 
 
 

Page 3

 
 
諸君皆寓居城北遊府署○候補知縣王明府樹相施明府焕奉札解軍火赴甘肅於十月二十六日詣督署禀辭就道○統領兩江督標親軍等營新授山西大同鎭劉鎭軍光才經香帥牌示飭赴任所鎭軍卽趨轅叩謝禀辭赴任 
[古潤官塲紀事]  
　　鎭江采訪友人云前任蘇州織造榮尚衣於日前乘坐官舫帶以小火輪船由内河行駛十月二十九日上午行抵鎭江停泊洋浮橋碼頭先一日丹徒縣宗大令預飭辦差人在是處搭蓋綵棚届時水陸營勇振旅而出齊赴江皋列隊旌旗五色映日鮮明槍砲之聲響震山谷闔城文武各官弁聞信後咸赴碼頭登船晉謁尚衣一一接見略叙寒暄本月初一日午前十點鐘時尚衣乘輿入城往文武各衙謝步午後卽揚帆渡江聞憲舟進瓜州口由運河逕赴袁公浦然後遵陸赴都覆命○常鎭通海道吕鏡宇觀察前經兩江總督張香帥檄飭赴維揚盤查運庫事畢於十月二十七日清晨用小火輪船帶坐船南渡向晚五點鐘時行抵潤州舟泊官碼頭新兵各營勇在江于排列隊伍鳴鎗迎迓俄而府縣印委各官亦紛紛戾止登舟投手版求見觀察接見後卽命駕入轅 
[百粤叢談]  
　　廣東采訪友人云廣西候補道傳廣遇缺簡放道周榮曜均曾充補海關庫吏侵蝕餉項富甲一方現爲某侍御所知奏請查辦摺中稱侵吞公欵至百餘萬之多可謂巨矣日前督憲接奉部文後卽傳諭關庫廳傳傅周看管候查噫劉學詢之案刻下尚無法彌縫而傅周又疉掛彈章致勞查究何粤中巨案煩興若此耶○河口厘廠總辦爲厘差中之最優者現届更换之期大憲札委候補府尹太守恭保前往接辦按太守前曾辦過是差今又奉檄而往何上憲之破格垂青乃爾○入冬以來雨少晴多天時和暖迨十月二十一日隂雲密布日色無光風伯雨師聨鑣而至翌日早起寒沍異常寒暑表陡降至四十一二度雖衣重裘居密室仍覺鷺肩雙聳瑟縮可憐彼貧民之無食無衣者露處街頭勢將垂斃安得各善堂施衣給食源源而來乎 
[茸江寒意]  
　　茸城府署東首某姓女郎許字客籍人某甲爲室百兩旣將六禮具備筮吉十月十三爲完姻之期松俗結褵後次晨新郎抵女家拜謁岳父母然後禮會至戚謂之上宅若親迎時祗禮見泰山泰水謂爲轎前上宅所以從其使也今某姓家惟一女一弟有意體諒嬌客　許禮擇其使不意似親非親者登堂謁見絡繹不休甲心殊厭其煩乃附女宅某使之耳囑爲轉逹内庭請勿再見無如某使回言不善一時孟浪舉手批其頰某使抱屈方待詰駁而甲己怱怱乘轎而而矣○九月團臍十月尖此所謂一經品題聲價十倍者也騷人韵士每届黄花時節便訪無腸公子處芳何以爲朶頣地步今歲松江出蟹尚屬不少而業此爲生者往往販售上洋轉運出口是以松地價值前年每斤制錢百文者今則幾增其半日來天氣寒冷霧淞又大一燈如豆郭索漸稀以致吳中巿上聲價益高凡欲效畢尚書之持螯風味者望望然而去之不敢問鼎焉 
[伺候拜牌]  
　　今日爲長至令節文武各官例詣萬壽宫行朝賀禮本縣黄大令預飭辦差人役在西門内萬壽宫灑掃潔凈陳設整齊伺候各官舉行大禮該差奉飭之下立將宫之内外懸掛燈彩裝飾一新矣 
[飭查丁憂]  
　　本縣黄大令接奉府憲恩太守行文内開轉奉上憲准大部咨准兩廣督院李移稱廣東豐順縣留隍司巡檢孫頣係山西代州人氏於光緒二十年九月二十五日接到家信知本生母顧氏於二十年九月初八日在江蘇寓所病故該員自幼過繼胞伯爲嗣應丁降服憂並無經手未完事件擬於二十一年十二月十五日起程前赴江蘇扶柩回籍應准其治喪至員缺應否准留本部咨明江蘇巡撫俟該員奔喪到省時卽飭令扶柩回籍守制查該員孫頣在江蘇何縣丁憂未奉指明無從查憲札飭查復等因黄大令奉文後卽飭聽事吏於三日内訪查明確以便申復 
[跴緝逃梟]  
　　奉賢縣楊鹿亭明府行文上海縣内開鹽梟金關記與同伴瞿季常拒捕擊傷緝私營巡勇王永昌身死一案當經相騐獲犯金關記訊供屬實收禁申詳上憲核辦在案不料該犯於本年八月廿七日乘間脫逃至今尙未弋獲誠恐潛蹤海上移請飭差協緝等由並送賞格如能緝獲眞犯者賞洋六十元黄大令准文後飭差赶緊跴緝矣 
[滬城火警詳述]  
　　滬城火警昨報巳紀其略兹悉起火之家爲恒興頭繩店後進堂樓上學徒潑翻火油燈於頭繩堆内時當北風狂大千萬燧牛東奔西突穿牆破壁銳不可當遂延燒南首吳姓等家門面兩幢樓房三十餘間值至沿浜爲止比鄰雙鳳臺茶館春和飯館雖未　及池魚而扒坍牆垣己損壞不堪矣惟蠟燭店依然無恙其時關道憲黄觀察上海縣黄大令皆因公出城未及臨塲督救提右營廖叅戎率同城汛李千戎守備程守戎保甲總巡曹明府以及各巡防委員縣丞吕二尹主簿林少尹先後到塲彈壓 
[搶火示衆]  
　　日前本城喬家栅相姓家失愼時有搶火匪徒　周雨卿乘間搶物經保甲總巡曹荃生明府飭差拘拿帶局訊供之下不敢辯賴笞責二百板枷號兩月發二十鋪犯事地方示衆 
[肇火照罰二則]  
　　法界火災己紀昨報昨日堂期包探將起火之貫器店主王阿二卽砲手阿二解案請訊王供小的向當差使是日爲兒子完烟親朋畢集無心失火叩求恩施大令謂起火理應判罰與祁君會商姑念無心著從寛罰洋十元王連連叩首將罰欵如數繳案而退○同盛米店遣夥周華卿投案呈繳遺火罰款卽期票銀一百兩聲稱保險銀二千五百兩尚未收到店中貨物焚燬一空求恩减罰大令謂本委業己斷定罰銀二百五十兩毋庸多瀆著補繳銀一百五十兩存候充公 
[烟膏普捐]  
　　兩江督憲張香帥札飭上海縣並派委員在申設立烟膏捐局屢紀前報兹聞董其事者定於本月朔日爲始本邑四郷各鎭烟間亦擬一律開捐 
[牝賊妄供]  
　　姑蘇人錢士標　英捕房控牝賊顧陸氏行竊金銀珠翠首飾一案經包探陳阿九吊起原贓拘解公堂會訊前己詳紀報章至晚屠别駕升堂覆訊錢訴稱小的家在蘇州卜居治下有年現在開設老儀和客棧家眷借居安康里隣人翁俞氏引顧陸氏來家教習女兒針　未及數日乘間竊去金銀珠翠首飾約值數百金小的向翁俞氏理論翁俞氏尋至顧陸氏家顧陸氏刁猾異常僅交出珠壓髮簪銀挖耳簪及銀手　各一餘物匿不肯交小的不得己投訴捕房捕頭派包探陳阿九至顧陸氏家吊出原贓珠荷花辦珠押髮簪珠挖耳簪等物尚有珠穿小聚寳盆一枚老光珠一串及銀手鐲共四件仍掯匿不交今奉覆訊伏乞究追翁俞氏供稱小婦人原籍寗波生長營口上年日人事起遷居來滬與顧陸氏結爲手帕交日前顧陸氏向小婦人道及家計貧寒丈夫失業己久生計全無意欲覓傭工之所小婦人信以爲眞引領至錢家教習針　不料顧陸氏見財起意未及數日卽乘間竊取金銀珠翠首飾而逃及小婦人前往理論顧陸氏僅交出銀手鐲等物後經錢赴捕房報失捕頭派包探至顧陸氏家吊出原贓獲案請訊顧陸氏供稱小婦人年十七歲原籍蘇州父親現在寳善街開設炒麫店丈夫顧幹臣前在臺　局辦文案現就申報館辦事之役小婦人先與翁俞氏相識後薦引至錢宅教女兒針　所有珠翠首飾均由翁愈氏竊取寄藏小婦人處别駕謂令己人贓並獲務須從實供明顧陸氏仍狡賴不承别駕大怒命掌頰二百下復加詰間氏仍一味支吾别駕著再掌頰一百五十下氏始供認行竊不諱并稱尚少銀手　等物小婦人實不知情别駕向錢開導一番著具結銷案願陸氏交官媒收管待其丈夫來案具結領回翁俞氏無干省釋按本館從無顧幹臣其人乃顧陸氏竟敢在公堂上信口混供其眞無賴之尤哉附筆聲名閱者共鑒 
[動粗賠禮]  
　　本城清道局收捐人某甲前日向新北門内昇古齋古玩店收捐店夥未免簡慢甲以夥輕視己也不覺怒從心起口角之 
 
 

Page 4

 
 
餘竟至彼此揪扭移時甲之口鼻被夥擊傷鮮血淋漓不肯于休急奔回局邀同各司事及地甲復到該店理論欲將該夥送官究辦店中見勢不佳　罰和事酒一席並賠打失捐洋一元服禮而散 
[英界公堂瑣案]  
　　包探竇如海禀稱張小和在耶松船廠當小工日前竊取廠中經理洋人之銀表一枚表練一條銅機器上龍頭一具經小的拘獲人贓送請究辦耶松洋人投案領贓並稱廠中時時失物務請嚴辦以儆效尤張供稱銀表一枚在地上拾得龍頭確係貪小竊取屠别駕據情商諸單繙譯官然後判令笞責二百板管押兩月○包探石金和禀稱昨日鯉門輪船火夫霍金松盧啓英將五圓之香港鈔票塗改五十圓十圓者塗改一百圓分兌與盈記久孚兩錢莊後由莊夥察知投報捕房捕頭令小的將霍盧投案請究盈記錢莊主徐盈記久孚錢莊主姚九如投案訴稱伊等將鈔票上數目用肥皂水洗去然後改書持至小的等錢莊混兌小的等一時不察悞行收下霍盧同供稱小的等同係粤東人在鯉門輪船當火夫香港鈔票兩紙賭博赢得不知究係何人所改别駕判令發回捕頭各管押一年○渡船户徐永友時載人至浦中賭博經美界捕房黎副捕頭訪知派包探倪順泉解案請判徐供稱小的係寗波人小本營生向不作水面生涯此船係叔父徐阿元所駕阿元棄世後　日小的至船中燒化冥鏹卽被誤拘别駕判令管押三日○案犯周載明卽周得明前因犯事解回寗波原籍日前來滬由包探顧阿六拘解到　别駕判令交人保出前日清晨仍在公廨前行走經包探黄四福拘入捕房昨晨解案周供稱職員前雖犯事業己改過自新旣蒙大老爷恩准　保不敢再犯事端矣别駕著驅逐出境○包探黄四福解遞解復來之案犯范皆林請判范供稱小的係寍波人前因被人誣控以致遞解此次　滬在己革道員張叔和花園當庖丁安分營生不敢犯事别駕問爾主人肯保爾乎答稱肯保遂判令押候交張保去○前晚本邑人李逹隆至　恒隆陳阿三二烟館内竊烟鎗二枝報捕後捕頭派包探黄四福拘獲人贓昨晨解案蕭陳投案訴請領贓李供稱小的失業無聊飢寒交近不得己而行竊叩乞施恩别駕判令笞責一百板○昨晨馬夫秦阿福駕車飛駛經二百七十三號華捕拘解到案秦俯首求恩别駕判罰洋銀三圓 
[善緣雙結]  
　　日曨本館恊振所承平安勉力子助欵捐洋銀二十圓又藝蘭閣主助棉衣價三十圓值此冰　雪虐災民困苦顛連二君子挹彼兼泉賙兹溝瘠而旣得黄綿以蔽體又欣紅粟之充腸拜賜銘恩淪肌浹髓矣謹陳崖略以表謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美界捕房紀事]  
　　江北人　阿順昨午一點鐘在北蘇州路振昌鐵棧内竊得生鐵七十餘斤中途爲　探倪順泉查獲人贓拿解捕房捕頭令押候解送英公堂訊究○寍波人王阿生昨午十二點鐘潛至斐倫路義茂柴行内竊取棉被一條負至新虹橋相近經包探竇如海拘解捕房詰問知此賊竊案甚多命押候送廨訊辦○賭徒王福生日在天后宫廟塲設攤聚賭藉以餬口昨日上午經四百四十四號華捕將王拿獲扭解捕房捕頭略詰原委知聚賭屬實命押候送請英讞員訊辦○楊樹浦第六百零一號門牌居民彭玉庭昨晨投楊樹浦捕房訴稱昨晚被偷兒撬門入内竊去衣服首飾等件爲數甚鉅費副捕頭准詞卽由德律風咨照美捕房捕頭派包探代行查緝 
[法公堂案]  
　　十六鋪元豐恒羊毛店爲湖北人吳松庭向日商岩田熊吉代賖縐布一百八十六疋運至漢口銷售兌换猪毛來申寄棧鴻安公司將棧單抵押布欵被湖北訟棍吳子峯唆便吳松庭串出葉姓認爲貨主向羊毛店索還棧單以事不近理爲十六鋪局員斥逐出境繼又扭至法捕房二次爲捕頭驅逐旋又輾轉托人遞禀讞員鄭大令准詞出票至十六鋪協同地甲將羊毛店主謝蕙庭提押捕房昨禮拜六堂期鄭大令祁繙譯會訊原告葉登山遞禀謝弟蕙卿亦遞禀伸訴捕頭以此事早經捕房斥逐何得　擾不休旋據包探禀稱原被均非租界以帮訟之吳子峯住寳興里唆使葉姓將捐票呈控查吳素非安分捕房有案大令閱視兩造禀詞與祁君會商謂此案旣在十六鋪著將原禀擲還一并逐出不理詎葉吳退出仍將謝蕙庭扭住不釋經巡街捕拉入捕房將葉禁押片時令謝先歸然後釋放○因鴇劉張氏有妓名彩雲調至法界顧王氏花烟間内得帶擋洋一百四十元該妓爲劉張氏之婿誘領潛逃顧王氏具詞控訴昨日堂期提到劉張氏並蟻媒萬載春任德炳解請研訊原告顧王氏投案呈帶擋憑據伸訴前情求追質之劉張氏供江北人在英界開花烟館壻名王四係廣東人並無誘領妓女之事顧王氏稱其壻係揚州人名老三今又改爲王四倩向研詰劉張氏供妓名彩雲係揚州人由其丈夫趙松庭托萬載春任德炳賣來至七月間又轉押於顧王氏任德炳供女之丈夫住揚州東門在家有病倩萬載春轉托小的押爲烟娼其夫現在江北沙上劉張氏供實係其夫與萬任二人賣來大令閱視筆據謂此係其姑趙宣氏出名並非丈夫顧王氏又供妓女逸後小婦人急往找尋詎劉張氏避不見面據云住鐵馬路桃源坊大令得供著將任德炳押候交人保出限三日找尋彩雲到案顧王氏又禀尚有票洋六十元在劉張氏處求請追給大令著與萬載春一并禁押俟交到彩雲復核原告斥退○陳金榮禀稱在治開長安客寓前晚有彭飛虎同張海三來寓投宿由彭先給寓資迨後彭使張出外沽酒將夾被裹在身上潛逃爲此將彭拘案請追質之彭飛虎供與張同一房間並不認識棧主稱屢失竊欲向小的敲詐被取去洋銀五元陳稱並無具事二人在堂爭辨各執一詞大令問有無見証彭供棧中人均知大令著押候查明復核○包探禀稱積竊顧和尚屢次犯案遞籍今又來滬行竊爲此拘案請辦質之顧和尚供浦東張江栅人向爲挑夫不敢犯竊大令著押候笞笞責二百板○名利棧執事孫明山呈繳賠欵洋二十元人令著存候失主具領○張熈漁控榮根泉圖賴棉花欵銀一百十六兩上月十二日堂期經大令訊供交保理處昨張投案求請銷案大令命會同榮根泉到案求銷○彩視街恊興館欠租逃避豫新房主　收租人某甲投案請將屋内生財訂期拍賣作抵大令著先登申報告白三天准予拍賣○裕茂酒店主投案請保天福茶園武春山之保人莊如川出外理處大令准之限十日内如數繳銀延干追究○楊祥記玻璃店主控韓子卿調换玻璃一案業己理處明白呈求銷案大令准之 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年十月二十四日京報全録]  
　　宫門抄○諭告五道録前○恭親王等奏請旨簡派大員督辦鐵路工程並詳陳辦法摺○皖撫福奏練軍回防撤添募勇丁停橃漕折銀兩摺○又奏更换防營管帶員弁片○又奏特叅營將緣由片○又奏總兵因病請開缺片○兼護湖督譚奏都司呈請更名片○十月二十四日工部鴻臚寺正白旗值日吏部引見四十名侍衛處十一名鑾儀衛十八名廂白漢四名○記名總兵李福興謝恩○卓公續假五日○吏部奏派騐看月官派出熈敬長萃堃岫吳廷芬李端棻壽昌良培張英麟洪良品本貴載存張仲炘易俊和福恩涌慶祥○召見軍機廖壽恒李福興皇上明日用膳辦事後至南海皇太后前請安畢還宫○○臣奕訴臣奕劻等跪奏爲請旨簡派大員督辦鐵路工程並詳陳辦法恭摺仰祈聖鑒事竊臣等前經面奉諭旨以鐵路工程亟宜舉辦當飭　　臬司胡燏棻先將津蘆一帶情形詳細查勘去後兹據該臬司禀稱己督同洋員切實勘估自天津起循北運之西岸迤邐而北繞越○南苑以逹於蘆溝橋計共二百一十六里民田廬墓均無關礙此路造成商務必形暢旺自應修築雙軌現因經費難籌姑擬先造單路鐵軌而購地填土修橋築堤開通涵洞水溝蓋造房屋車輛均須預爲雙軌地步加以鋼鐵木石之工料委員司事學生工匠夫役之薪貲統共需銀二百四十餘萬兩倘於年内購是地基催齊物料春融赶緊開辦約計一年可以完工俟將來運脚充裕擬再添置雙軌卽由養路司工隨時修造所加經費祗須原估四分之一等語並繪呈圖說前來臣等公同核議竊設鐵路一舉關係大局提綱挈領自蘆漢幹路爲樞紐惟自蘆溝橋至漢口約計三千六百餘里地叚綿長工費浩大一時未易告成必須南北兩路分頭舉辦而一切材料器具無不購自外洋由津至蘆轉運艱阻故擬先將此路造成以固始基而省運費且冀利源旣濬各省殷富紳商聞風興起集股或當較易一面遴選妥員查勘蘆漢幹路逐漸經營愈推愈廣四五年間可期一律告竣開辦伊始端緒紛紜應請特簡大員專司其事查廣西臬司胡燏棻明幹有爲結實可靠可否仰懇天恩卽派胡燏棻督辦鐵路工程准其專摺奏事以崇事宜至應用經費擬由户部及北洋各任其半請飭北洋大臣王文韶先籌借銀一百萬兩交胡燏棻收領以便動工餘由户部陸續籌撥一俟股分招齊先行歸還胡燏棻原呈圖式合併呈覽所有臣等請旨簡派大員督辦鐵路工程並詳陳辦法各緣由是否有當伏乞　聖鑒訓示謹奏奉旨己録○○尚書銜安徽巡撫奴才福潤跪奏爲安徽省練軍回防裁撤添募勇丁停撥漕折銀兩恭摺仰祈聖鑒事竊准欽差大臣正任兩江督臣劉坤一咨統領安徽練軍江西九江鎭總兵宋朝儒入都陛見該軍卽日回皖派委記名提督周雲田代統飭自山海關防次約束各營拔隊起程馬隊二起仍由山東驛站行走步隊四營撥招商局輪船載送等因八月二十二十一等日先據周雲田督率步隊由海道到皖沿途安靜飭仍在省駐紥認顚訓練巡防並詢明馬隊於八月十三日起行計日亦將可到奴才查上年該軍出省遠戌當經酌定加給行餉復設長夫時值餉力艱難先由藩司籌墊銀四萬兩俾利遄行並奏准動撥藩庫漕折銀每月一萬兩以供支放步隊己發至八月底止馬隊己發至八月底止現飭將加餉長夫及宋朝儒禀請增添各項一律停支裁撤步隊自九月起馬隊自十月起各照奏案改歸本省練軍餉章支給又當練軍調出之始省防空虚先經募勇六百名立爲威靖前後兩營駐省填紥嗣以海警頻聞整備江防兼顧皖北將威靖精健卓勝等防勇十三營原係三百名爲一營者飭各添募二百名又議增馬勇二百四十名因臕壯口馬選購難齊威靖卓勝兩軍各先募集四十名應需糧餉馬乾艱於籌措續請每月添撥漕折銀一萬三千兩以資接濟所添新勇奏明俟練軍回皖卽行遣撤現在練軍旣回由奴才札飭各該統領逐加挑選去弱留强每營各裁减二百名共二千六百名仍以三百名爲一營應遣各勇發給九月分一月餉銀俾作川資妥爲遣散飭各回籍歸農以期撙節惟南北各省遣勇絡繹於途宜隨時彈壓巡查禁止稽留生事寒冬將届尤應多派步隊伍分叚扼駐通力周巡原添之威靖前後兩營步勇六百名曁新增之威靖卓勝馬勇各四十名擬仍暫留俾資分布請俟各防事竣冉由奴才體察情形奏報全撤至先後准撥漕折銀兩己由藩司解至九月分止請自十月起停止撥解以重帑項除咨户部兵部查照外理合恭摺具陳伏乞皇上聖鑒謹奏奉硃批該部知道欽此○○福潤片再安徽省防營管帶員弁遇有更换或移紥他處歴經欽遵光緒十五年十月十八日諭旨隨時奏　聞在案兹查兼統澄清營水師長江安慶恊副將譚鴻聲本營沿江營汛事務殷繁無庸統防外所遺澄清營水師查有管帶淮河水師長字前營都司徐華鼎堪以統帶徐華鼎所遺長字前營查有管帶精健後營叅將徐印川堪以接管遞遺精健後營查有副將唐生玉堪以接管又統領威靖練軍等營兼帶威靖前營提督韓大武據報丁憂給假百日業經奴才奏明委員代統所遺兼帶威靖前營查有守備周維新堪以接管又據統領練軍江西九江鎭總兵宋朝儒申報該軍管帶左營遊擊吳振鈞帶隊調赴直隷殁於營次所遺練軍左營遴委叅將范洪傑接管又據皖北防軍營務處鳳潁六泗道王定安申報管帶步小隊總兵程得秀另有差委所遺步小隊遴委遊擊余思坤接管現在調出練軍己自山海關撤防回皖令與澄清等營各駐原處勤愼操防認眞巡緝除分檄飭遵並咨部查照外謹附片具陳伏乞聖鑒謹奏奉硃批兵部知道欽此○○福潤片再安徽練軍奉調北上之時隊伍整齊尚無缺額情弊現由記名提督周雲田管帶回皖奴才訪聞兵數不足隨卽派委營務處署安廬滁和道潘汝杰親詣各該營調册按名點驗該道票覆遵赴營次按册點名該軍步隊四營内左後兩營缺數無多左營次之前營更次之究詢其故稱因前在防次各營兵丁均有病故未及就地募補此次航海遠歸途中亦有病者所缺額尚非無因等情當此整頓營伍之時首以足額爲要義奴才當卽飭令將疲病各兵核實淘汰在於裁減威靖前後兩營新勇之中挑選壯健收入兵籍速將該四營虚伍全數補齊至其缺額之由雖之查明或有故病尚屬有因右後左三營所缺無多亦猶可諒惟周雲田身充統帶查察旣疏且係兼帶前營缺額較甚顯有乘機滋弊情事違法營私言動欺罔未便稍事姑容相應請旨將記名提督周雲田卽行革職以示懲儆而肅軍紀所有特叅營將缘由　片具陳伏乞聖鑒訓示謹 
奏奉硃批另有旨欽此○○福潤片再准河南河北鎭總兵劉盛休呈稱盛休前統銘字客營在軍次　傷舉發不能乘駒帮辦軍務四川提督臣宋慶查驗屬實給假就醫旋奉北洋大臣直隷總督臣李鴻章照會附片具奏光緒二十年十二月初八日准總理衙門來電奉旨本日據李鴻章片奏劉盛休骽傷給假就醫己電商宋慶改派姜桂題接管等因盛休遵將銘軍交缷清楚於本年正月二十二日回抵合肥縣原籍本期骽傷早愈卽行馳赴宋慶軍營聽候　看不意數月以來口不收時流黄水步履艱難據醫云久在海邊歴受風濕過重非一時所能全愈思維再四目前大局雖安朝廷整頓武備正在選將練兵之際要缺不便久懸相恐籲懇 
天恩俯准開去河南河北鎭總兵實缺另行簡放賢員以免貽悞等情呈請代奏前來奴才謹據情附片代陳伏乞聖鑒訓示謹　奏奉硃批另有旨欽此○○譚繼洵片再前准署湖南提督陳海鵬咨據古丈坪營都司余世友禀稱湖南常德府武陵縣人由行伍奉派出師勦賊歴保花翎儘先都司升用遊擊嗣因軍務肅清遣撤歸標蒙補今職本年春間族久重修家謂始悉本名實碍遠祖名諱自應改避擬請更名希昱二字邀同族長出具甘結缮造履歴親供禀請轉咨覈奏等因當查該都司遠祖究係幾世祖人名諱所犯何字行令聲覆覈辦去後兹准湖南提督婁雲慶咨飭據該都司余世友呈覆祖籍江西豐城時於順治初年遷居武陵縣己歴十二世因代遠年湮自幼命名未及稽考祖諱兹以族人修譜始知有碍本支二世祖友經六世祖世　各　呈請咨覆前來臣查光緒十一年三月内准兵部通行奏定章程内開遊擊以下實缺人員如有更名等項均令取具印甘各結由該管督撫奏明辦理等　今余世友係實缺人員旣據呈明與本支二世祖友經六世祖世鎧之名各有一字相同由該管提督查明事造　歴親供甘結咨請更名希昱核與定章相符除將履歴親供甘結咨送兵部外謹曾同湖南巡撫臣吳大澂湖南提督臣婁雲慶　　具　伏之聖鑒謹奏奉 
硃批兵部知道欽此 
 
