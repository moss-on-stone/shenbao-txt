# 1887 - 252 - 4905180

 

Page 1

 
 
[古今圖書嚴成告白] [  圖書集成印書局啓]  
　　啓者本局所印圖書集成七月底止禾印者只存一百八十八本排印事件將次竣工當爲有股諸君所共慰也此佈 
[新印曾文正公書札出售] [  申報館啓]  
　　曾文正公勛業文章彪炳寰字觥觥大集久付棗梨本舘前將向未刋出之家書一種印行海内鴻儒爭先購致兹又經景賢書屋覓得公之書札以新鑄鉿字印成中皆次名公鉅卿之函或講戎機或闡理學或詳漕政或考鹺綱要皆確切精詳原原本本而校對之心細印釘之工良尤爲有美畢臻衆目共賞計二十七卷都二千八百四十一首又續鈔大卷都二百九十一首垷巳告竣定於八月初四日出售每部分裝二十本價洋一元大負諸君子有先覩爲快者至本埠申昌書畫室各書坊及外埠各申昌購取可也如欲躉購則請至本舘帳房面議 
[更正佩文韵府悞頁按股分送告白] [  點石齋啓]  
　　本齋代晉記所印佩文韵府一書印成後杳悉其中尙有未盡善處本齋不肯含湖了事諱過悞人因卽詳登報章情願自備貲斧復加校勘指錄懷處更正重印此早經布告四方君子者也現竭數月之力逐旬逐字詳細讎校計共得五十一頁○上平四頁○下平十二頁○上書六頁○去聲十九頁○人聲十頁一律改印另釘一本隨書附送其原書業經取去者只須將　灰第一頁割下封寄長順晋號以爲執照卽可向取從此盡粤　美較别本尤爲精緻矣茲准於八月初十日竣工所望股友速問　記取書無稍遲延幸甚此佈 
[論爲人貴有一誠字]  
　　天下之事紛紜繁頣何止千端萬彚然察其成敗得失之機一皆由於誠僞之分而已以發於國政則公私之别也以見於　品則善惡之判也以顯於學術則邪正之區也以著於工藝則巧拙之異也推而致於君臣父子夫婦昆弟友爾之間其忠佞孝逆和乖悌忤信詐無不立見今夫木之大者凌霄漢戰風雨蒼皮黛色千年尙新然期其始則一粒種子托根於地中者而已川之洪者漑田野泛艨艟萬古不息百折不絶然探其源則一道活泉坌湧而出耳是知種子者木之誠也活泉香川之誠也惟其有是誠所以成其大於物且然而况人乎哉人苟有一片之誠存於胸中則雖若甚微不可見而實爲萬事之根源可以修藝事可以植學識可以治民人可以交紳明以之事君則忠以之事父則孝以之處夫婦則順以之處昆弟則愛以之交朋友則信而不欺敬而可久五倫之中人可終身無事君之日然其忠君愛國之心見仇敵愾之念無一日不往來於胸懷無他由其誠之素具也其餘則皆盡人之所同有也必也父父子子兄兄弟弟夫夫婦婦而後家道克正非由誠之一字磅礴鬱積貫於中而發於外安能之哉友朋一道直與此數者而並重孚之以信卽浹之以誠也慨自交道之衰人心之險平日酒食游戱相欲逐不必臨利害遇事變小有不慊杯酒未乾謗毁之來已不爲之少留餘地幾於傍之通衢藉以快其私臆嗚呼此翟公之所以署門劉孝裸所以著廣絶交之論也夫朋友有過面規之可也卽或獲罪於己明告之而與之割席使彼愧而自悔斯不失爲三代直道之風如出於含沙射影復奚詈哉誠之外所以佐之者曰慈曰信曰剛毅南方之人多慈和西方之人多信慤北方之人多剛毅蓋其秉性然也或曰北方天氣沍寒土地磽确非勤勉則不得食故軀幹堅實而性情剛毅者居多此事容或有之而亦未必盡然是由其原質實勝於人竊謂一人之身與其有才不如有學才則由於天授學則因乎己修學足以變化氣質有才之美而又有學之純以　之斯才乃兄貴矣昔人有言才自誠出斯爲眞才才不出於誠不得謂之才有誠斯有才今人不患無才惟患誠之不至斯言也可爲世間才人作淸夜百八之鐘聲誠之功效其著於日用行爲者曰强忍曰自勉曰謹俠小心曰着乘機會曰不忽小事曰自能解悟功業由此成棖基於以立推其本不外乎一誠之所發而已何謂强忍欺侮之迭乘摧辱之屢至艱難貧賤之常值危疑讒謗之頻來我惟順受之甘處之斯則能忍矣何謂自勉處困而志益奮處屈而掖益勵阨窮而不姦自修顚連而不喪所守自勉之功也何謂謹愼小心不以有得而誇不以處安而懈不以有所恃而疎間何謂着來機會事之將發曰機機不可失時之偶值曰會會不再來能善乘之事半功倍何謂不忽小事才大者不屑謹小謹遠者不及愼微天下事往往忽於幾微瑣屑之間而致敗於埀成小事不忽則才識密矣何謂自能解悟此從眞積歴久而得一旦豁然貫通之效而所至無所窒碍無所凝滯矣非誠何能致是哉爲士而能誠雖以文人學士下爲伀務敗業無所耻也趙岐賣餅於北海巿中沈麟士織簾讀書手口不輟天下後世不惟不輕之反臾重之爲吏而能誠雖以高才盛德而必俯就其所司而不敢廢其職守昔程明道命書鎭南判官筦庫袖務無不盡心屢平反重獄蘇子瞻僉書風翔府判官意其文人不以吏事責之子瞻盡心其職老史畏伏二公之賢於是乎益見非隨時隨地充裕之以一誠安能如是哉誠也者持躬處世之要待人馭物之宜無不從此出焉世間一切事苟非有誠之一字以貫乎其中則所謂交際之道心僞而已矣爾室周旋僅同世故暫時暌隔已昧生平以至於送迎晉接離合悲歡旗亨之餞遠浦之行天涯地角之重逢絶塞深閨之久别苟非以誠與之纒綿而往復則笑啼均僞歌哭非眞將同磈礧之登塲有類優伶之演劇則將所謂境也遇也情也三者無一非僞也何則以無誠以將之也苟無誠焉則將所謂忠臣孝子悌弟賢妻良朋密友皆僞焉而已矣故爲人貴有一誠則可以格天地驚鬼神貫金石孚豚魚以之立朝右處家庭行乎鄉黨州里無不雍容和協輯洽優游卽有時有所難處者亦必爲其所感化惟天下之至誠能使僞者當前見之而知愧悔狡詐之行潜消於不覺默弭於無形久之則如入芝蘭之室與之俱化蓋已入乎薰陶涵養之中也誠之爲用中庸一書言之詳矣此不過言爲人之一端也 
[備銀挖洞]  
　　外洋新聞紙云美國現擬預備英金二千萬磅緣欲在地中挖一洞必須深窮其底工程浩大聞列陣圖兵弁等均須調用相助爲理此實聞所未聞之事也 
[官塲要電]  
　　昨接天津電報云出使德意奧等國大臣洪文卿星使秉節抵津後扣於本月初一日率同隨員僕從等人乘海定輪船鼓輪至滬遠水浮仙棹寒星伴使東禦外侮而宣國威不禁於星使望之矣至署兩江總督南洋通商大臣裕壽山制軍則已擇定海晏輪船於初二日乘之南下云 
[入告災象]  
　　前報紀新疆某地近被水災雹患云云兹聞被災處係温宿直隷州所轄拜城縣境内當經劉毅 
 
 

Page 2

 
 
齋中丞飭屬委員妥爲撫恤毋令蕩析離居其應如何妥籌賑撫已飛章入告龥乞聖恩矣 
[京華麗日]  
　　步軍統領衙門咨行各旗營稱現出有步軍校等缺應行各旗營於驍騎校前鋒校親軍校空銜花翎護軍校島槍護聿校擇其年力强壯當差勤愼者保送數員出具切實考語造具履歴淸册並備木牌三分一併咨送本衙門以便傳期揀選○兵丁軍政經欽派子大臣訂期分棚考騐云云迭登前報兹聞南池子五龍亭左右翼兩棚欽派大臣於七月二十一日辰刻入座校閱每處四堂輪流考騐左翼考騐十有一排計兵五百數十名馬步全中者在四成以上記以雙圈其次則單圈亦在三成以上馬箭射中地毬而步射一矢未中者易圈以點至右翼考騐雙圈單圈則在四成之譜云○内廷總管傳諭景運門傳至内右門中正殿蒼震門啓祥門等處值班官兵嚴行盤察内監人等不准私帶蘇拉進内倘值班官兵用情瞻徇不爲嚴禁一經察出定卽叅革懲治不貸葢奉懿旨也○奶子府地方有一賭局呼盧喝雉已歴多年一日夕陽時突來多人一擁而入詎局内預伏雄糾糾者數人一聞喧嚷卽掣出利刃向之亂剌諸徒膽怯紛紛遁逃衆人入局卽將銀錢搶掠一空一哄而散事後瞻悟匪人假作官兵藉捉賭而行搶劫祗以爲非犯法隱忍不敢報官○散秩大臣全佑前因二豎爲灾延主某日而逝當經家屬逞報該大臣前奉派社稷壇分獻之差現經侍衛處備文知照太常寺另行奏派云○阜成門迤北馬井胡同某甲以比鄰某乙之子調戱其女尋乙理論彼此爭吵經鄰右從中勸散甲與乙僅隔一牆晚間乘醉詬詈甲出門與闘乙亦出門拒之無奈力不能敵以致龜甲老拳旋互扭至正黃蒙六甲官廳涉訟鄰右多人出爲調處而兩造各不相下迨呈送北署收禁數日甲乙皆後悔莫追當堂和息○奉准出洋游歴之禮部主事李主政秉瑞經總理各國事務衙門派往印度及英法兩國并英法所屬西南洋各地游歴至兵部主事劉主政啓彤亦經總署掣派是處云 
[搶船閙事]  
　　保大輪船之失事也在烟臺附近成山洋面觸礁而損該處係山東永淸縣境傍海居民見有損船蜂擁而上竟將船中貢料搶攫一空縣尊聞知卽率差捕民壯百餘名前往彈壓因路途窵遠不能卽行返城遂於是處廟中暫住該處鄉民兇悍性成藐視官長當夜約集十七保鄉民二三千人圍繞縣尊百般挾制縣尊知勢不能敵從衆所請視筆書壞船失物之事與此地鄉民不涉云云衆言尙不足憑非蓋印不可縣尊諭以此次非帶印公出安得有印可蓋衆言若是則請印手模或足跡否則不放回城縣尊無法與之婉商飭家丁回城取印來蓋衆始散去然已被困二天百般凌辱矣回城立赴烟臺向道憲哭訴道憲大怒飭發道標兵兩哨往查鄉民見兵數不多與之抗拒杳辦之員見勢不佳恐成大禍遂飭退標兵電達道憲道憲知事不得了事請旅順口駐札之宋里門發隊在查軍門得電卽發一管前去鄉民又謡言謂今有大兵來此剿洗十七保人民遂驚惶無措各自奔逃甚至伶仃婦女有投井有有自縊服毒有不知此事如何了結也 
[憲示彚登]  
　　寗波疫氣流行死亡相繼謡言四起謂本月之朔瘟神下降各家皆須閉戶安居云云愚民無知紛紛傳述薛紜叔觀察朱友笙大令深恐匪徒乘間生事遂各出示安民邇日本埠亦有此種謡傳識者固一笑置之而無識之流不免互相驚懼今讀此示當亦恍然以悟不復惑于　語以致如醉如痴矣其示曰寗紹台道薛爲出示曉諭事照得本年霉雨過久朝濕鬱蒸夏凉秋燥釀成時疫雖謂事比天災亦由犯者於平日飲食寒暖不愼所致聞此症傳染各省不僅一處今届秋凉氣候漸正自可日就安謐乃現聞城廂謡傳以八月初一日瘟神下降晝須閉戶夜須鳴鑼謂可禳疫紛紛徧貼字紙語甚不經以致巿面人情洶洶動色相戒殊不成事要知天災流行死生有數此等無稽之談或恐奸人播弄思乘間逞其狡謀本道已嚴密布置酌派弁勇知會營汛周歴巡防并查拏造謡煽惑之人照律懲究外本道仍於初一日黎明會同父武詣廟拈香若果有災患須由本道等身任之爾等亦可恍然悟矣合亟出示曉諭爲此示仰城廂内外軍民鋪戶人等一體知悉爾等仍照常生理各自安業切勿聽信訛言張星謡惑自貽伊戚凛遵毋違特示○鄞縣正堂朱爲出示曉諭事照得本年人秋以來寒煖不堂致各處均有時氣疵傳寗郡地方亦被傳染業經本縣齋戒焚疏隨同府憲詣郡邑城隍神前代民䖍求一經感召天和自能地方安謐今訪聞有外來游民揑造謡言用黃紙徧貼通衢謂八月初一早上不官開門並有董大人京中帶來之言等語實屬無稽妄談意存煽惑致居民懷疑不安大爲民書亟應密拏重辦兹本縣定於八月初一日黎明出署詣各廟拈香斷無邪崇之事爾居民當此氣候不正祗須冷煖飲食格外小心照常行事自然無病無災切勿爲其所惑除密訪查拏外合行出示曉諭爲此示仰軍民鋪戶人等知悉懔遵毋違特示 
[泖東淸話]  
　　松江某甲充當西門外丐頭齷齪錢高積如山居然夜郎自大日前與妻勇某乙誘拐某鄉婦深臧密室將以野鶩爲家鷄婦家偵知指名控諸婁縣張篠筠邑尊提訊之下婦不知廉恥掌頰數十下兩靨起紅幾如著雨夭桃旋交其父母領回管束甲乙口供狡詐各鞭背數千○金山衛某甲漁人子也一日在河干汲水見一浣衣女風致嫣然入以游詞亦不甚拒正在調戱間忽被某營兵所見嗔甲無禮飽以老拳甲踉蹌逃歸竟夕而卒家族以被兵擊傷致命報諸縣官華亭縣楊超亭邑尊准詞往騐而屍塲中已聚衆盈千譁譓不靖騐有兩處微傷始各安然而散 
[再遣難民]  
　　九江桑落鄉難民經地方官捐廉貲遣已列前報目下又到有各水鄉難民男婦老幼約有有三千人盤踞九江郡城内外蓬首垢面號寒啼飢困苦流離厥狀甚慘令人目不忍覩李亦靑觀祭鍾澤生明府深慮該難民久踞府城男婦混雜穢氣薰蒸易患時症且易滋生事端又恐恃其人衆强討惡索爲地方商賈之累因又捐廉飭差弁攔住九華門要隘每名給大錢百二十文領訖隨雇大船或送回原籍補種秋粮或裝往異地分路逃生觀是流離瑣尾之情有非鄭監門流民圖所能盡繪者矣 
[請假省親]  
　　兩淮泰屬何垜塲大使劉紫垣鹺户莅日斯缺已將十易星霜其堂上椿萱皆在湖南原籍鹺尹屢欲以板輿迎養俾　朝夕承歡兩老以路途遥遠執意不從近接家報知倚閭之望甚切鹺尸遂於上月某日據情禀懇該管上司請假三個月歸省聞上游現已批准約日内卽可交卸起程至所遺之缺現委陳鹺尹憲暫爲代理云 
[僅得微雨]  
　　九江一帶外無雨澤經地方官迭次誠求僅得微雨數次近日天氣亢暘四鄉棉花粟秫等類均已枯槁見火欲燃農民無　 
不望天呌苦且物燥風高祝融氏易於稅駕至霍亂吐瀉等症多有朝不保暮者現在九江鎭道府縣各員又於上月二十三日嚴禁屠宰䖍誠齋戒在府城隍廟晨夕拈香設壇禱雨爲民請命至二十五日午後忽陰雲密布甘雨飛來簷溜聲喧約一點鐘之久依然雲淡風淸田土雖未深透禾苗頗覺滋潤天氣亦凉爽但願此後雨暘應時不致有碍秋收則三農之大幸也 
[秋賽定期]  
　　本埠西人今年預定秋季賽馬之訂定在九月十八十九二十三天每日跑八次屈指重陽節後秋高馬肥跑馬塲中又有一番勝會也 
[暫緩赴蘇]  
　　壟仰蘧觀察有將赴吳門之説現因者兩江總督裕壽山制軍將次蒞申是以不果前日懸牌頭門八月初三日祭一先師孔聖致齋兩日不理刑名初四日祭社稷壇同日祭神祗壇致齋三日不理刑名初八日祭龍神初十日祭文昌致齋兩日不理刑名同日祭昭忠祠二十四日祭關聖致齋兩日不理刑名二十七日祭賢良祠聞在庠諸生於今日在大成殿演祭俾道憲行禮時儀又不失循常例也 
 
 

Page 3

 
 
[遠迎新令]  
　　正任上海縣裴浩亭大令引見出都乘輪來滬赴蘇省謁見各憲等情已登前報兹聞大令接篆約在中秋前後上海縣署總書龔友春先已到省恭迎各差目則均於昨日雇舟赴省云 
[打傷送縣]  
　　昨報列阿松在花烟館被打一節捕房將向押之毛阿囡陸東林兩人解訊受傷人阿松到案稱姓丁在提標右管衙門養馬匹卽上海縣差馬亦是小的經辦前月二十五日在小東門適值大雨躱避時有烟妓名桂林冋與認識會見之下伊向我借洋其時適有收下之洋一元一角當卽付彼伊云要付房租實屬不敷爲此再借洋一元與彼奈天雨不止桂林謂不如在此住一宵明日再走我卽住在彼處於次日黎明卽走至二十八日有名東林者約我畷茗然與伊素不認識至一枝春茶肆時已八點鐘東林稱還我桂林所借之洋二元一角其宵並無洋元但憑口説而已不料伊預糾流氓二三十人將我　在地下拳打脚踏並有用鐵尺者以致臉囬身背均被打傷臂上現靑紫色衫褲撕破彼等將凳擲來茶肆中被毁物件不少幸巡捕二人到始拘獲兩人送案聞茶肆中經彼等挽人前去認賠物件故不到案王司馬着將毛阿囡帶出詰之陞東林據供太倉人在滬住禇家橋賣魚爲業翅會日曾租伊馬未曾付錢前日在小東門外遇見阿松時已大醉向我索錢答以明日伊不允説今日定要還錢將我攔住我順手將伊一推跌在餅攤上以致臉面跌破餘無别事况與毛阿囡不相認識干司馬着將七帶進據供是本地人作打鐵生意爲尋東洋車故到小東門彼等打架我在旁觀有捕來亦將我捉進况我與阿松認識司馬謂爾不過在旁觀看何致布衫上有血跡且後背均有泥汚何謂不打架毛稱短衫托在臂上墮於地下致染泥汚血跡司馬謂是日天雨氣凉爾穿衫未必嫌熱隨謂丁阿松爾旣打傷應送縣騐傷立案設有不虞卽是人命官司着將陸東林毛阿囡兩人送縣辦理丁阿松自行投訴 
[禁售淫書]  
　　前日上海縣蒯大令出示略謂淫書淫詞例禁綦嚴訪聞近有不肖之徒改紅樓夢爲幻夢記改倭袍爲果報錄而且繪圖題詞精其板式廣爲消售有少年子弟見之適啓其淫蕩之心員爲世風之害前奉藩臬憲會札諭禁兹循舊案凡各書坊存有此種淫書着卽消燬其刻板繳同仁輔元堂消燬自示之後如再玩法私售查廿從嚴處治 
[欠戶又控]  
　　前有王屈氏遣抱王雲祥投上海縣控管船夥胡道荃謀吞沙船兩號求請提究等情時莫直剌綰上海縣篆當經准詞提胡到案訊明該氏故夫王子石在日欠欵甚多均有票據由胡經手王殁後胡在天津賣去沙船一號以師各欠尙有廿七戶共欠欵二千餘兩無從措歸當經直剌斷將所剩沙船一號再行變賣將其銀均派各債戶内抽兩成爲該氏作養膳費原被各遵斷具結嗣該沙船賣洋一千三百元胡遵諭將二成抽歸該氏餘洋均攤廿七戶各戶均領洋而去惟有石新發一戶欠洋一百餘元石以虧折太多不肯承領於前日控經蒯大令請帮審委員吳司馬訊究之下以石所控有不實不盡之處候提胡道荃質訊核辦 
[英界公堂瑣案]  
　　包探顧阿六禀稱上月初一日草紙公所司事姚九栢投捕房報稱携洋一百七十六元從小東門外雇坐東門外雇坐東洋車將洋放在坐墊旁及至總曾門首有友人招呼下車閒話車夫見財起意拉車脱逃請爲杳緝當經小的查獲陳阿照搜出原洋祗剩九元均有圖章與所報有符合詰其餘洋何在據言得後返里將八十元借與友人旋來滬上置辦衣服逗遛花烟館中花銷不少是以祗剩如許當傳失主認明失贓是實又向花烟館稽查據言陳果來玩耍今將人賊送案姚申訴前情并稱職員携洋至二擺渡兌銀失去後報捕獲陳搜出贓洋有圖書可証陳供小的前在自來水公司爲挑水夫積下洋銀現以拉東洋申爲業並天載過姚客更無取洋逃遁花銷情事宋二尹謂陳已在捕房承認且洋有圖章証據鑿鑿豈容抵賴夏止領事問姚洋在何處失去是否英界答稱甫過洋涇橋在紙會門首失去二天隨飭將明押候過堂究追起案之洋暫存候領○粤人楊阿昭向招商局各小工歛錢由小工控諸英公懈蔡二源太守飭差提楊到案昨由宋二尹訊供楊稱並未歛錢亦未做過小工頭目二尹飭押俟傳諸小工集訊察斷○應時來訴稱小的在西人處爲夥失竊銅筒一个報由捕房緝獲人贓送案請究竊犯張老四認竊求恩鉛捕頭稱張係積竊請爲重辦宋二尹判發捕房管押二月起案之贓交應領去○王雲仁訴稱失去衣物等件報由捕房緝獲人贓解案請究竊犯張士元不認犯竊宋二尹謂人贓並獲豈容狡賴姑念初犯格外從寛判發捕房管押二十八天起案之贓交王領去○金尙衍訴稱職員帶同管房人曹雲卿向租戶收取房租有木作積欠房租四月因往釘門比隣牛皮作夥陶士守等竟敢行兇將曹毆擊受傷遂報明捕房送曹至仁濟醫院醫治一面拘陶等請辦曹供訴前因并稱遭毆時失去錢二千九百文請爲追繳陶供伊等向木作索租釘門口角小的實不相干何敢行兇毆擊陶紀東陶紀泉同供也是牛皮作夥不敢助陶毆擊收租人蔡鴻濤稱係牛皮作主曾向木作轉租房屋豈知木作積欠房金致被釘門然我逐月照付並未拖欠分毫因向理説紛爭夥等並不逞蠻毆擊曹堅指陶爲首行凶宋二尹謂牛皮作向木作轉租房屋而木作積欠房金致被釘門則牛皮作應向木作理説豈容向房主饒舌至曹所訴失去錢文諒牛皮作夥亦不致攫取殊難憑信姑判陶士守笞責五十板紀東紀泉交蔡保去如再肇事定干重處及行杖時士守大呼别人之事如何笞我二尹怒謂爾胆敢在公堂之上若此咆哮殊見在外横行不法喝再重笞一百板押候覓妥人保釋 
[法界公堂瑣案]  
　　田正福金山人在鄭家木橋西洋涇浜等一帶爲賭檯望風人上月二十七日被法包探李雲發拘獲二十八日解案研訊供認日得錢數十文判笞責四十板二十九日王司馬莅捕房將田正福責後放出當日午後又去望風復經李雲發拘到昨日解案王司馬以其怙惡不悛判笞一百板枷號一個月○烟館夥宋朝建安徽人投案訴稱有陳采毓者來店吸烟已有三個多月每日吸一百數十文奈伊脾氣不好結欠找尾共二千一百餘文未付昨日又來吸烟因伊前欠不還故未開燈伊卽吵閙並毁什物因之鳴捕將伊送案王司馬詰之陳采毓據供順天人在滬上戱園中生意在彼吸烟已有多月欠伊烟錢一千五百四十文約待月初園中領到洋元卽行歸淸昨日去時竟開燈故與爭閙伊卽嗚捕土司馬謂宋朝建伊吸烟有三個多月諒是老主顧所欠之錢伊又不賴爾今不肯開燈難道所欠之錢卽不要乎宋稱情願不要求大老爺論其不再來肇事于司馬謂爾有錢不論何店均可吸烟現在伊已將爾所欠之錢不要嗣後不准冉往倘再不遵那時拘案不能從寛着一併退去○酒店夥汪印玉寍波人訴稱有四人來店飲酒計錢五十四文尙有一盆蟹十四文不算士二寳取出八開一个找還伊錢時詎土二寳定要作一百零六文因之齟齬彼竟逞凶實卽拆梢王二寳供是江北人昨日四人去飲酒彼店恃强不論理將我押在捕房王司馬謂汪印玉彼等來飲酒並不尋爾事若謂拆梢伊不過飲數十文酒菜尙取出八開一个交明是不來尋氣爾等做生意人總須和平切不可如此着一併斥退○昨報列楊周氏控福昌洋貨店夥恃强將車夫楊春耀割斷臂筋一節送仁濟醫館等情昨日堂期楊周氏投案請究王司馬以不知楊春耀之傷是刀割或玻璃所破爲作函詢問該醫院醫士法包探持函去後昨日携原片呈案王司馬閱見片上無字並不言及如何傷勢隨謂楊周氏爾今自去醫院問明爾丈夫究竟是刀割抑玻璃傷如被刀傷可到地方官衙署呌喊○前晚法捕房巡街捕見一人赤身手中携木面盆一隻飲得爛醉不知人事當卽拘入捕房管押一宵次晨巡捕頭研問其人宿醒未醒言語不倫因於昨日解案王司馬詰問之下據供名沈采芹寍波慈谿人在寍多説話故來滬住英大馬路某蠟燭店中伊等囑我閒游致將銀錢衣服弄完伊等又白眼待我昨日向伊等借錢二百文非但不肯竟將面盆擲我被我取來司馬詰其來滬作何事答稱到江天碼頭尋友人朱亮金不曾尋到司馬見沈似有瘋狀着將旧盆存捕房沈卽釋放 
 
 

Page 4

 
 
諸同人公餞意琴室主於式燕堂余早至獨坐無聊不覺别緒縈懷因索紙筆賦詩一章卽用意琴留别原韻錄呈同席諸君教正○也知對酒可忘憂無奈離懷逐柁樓惆悵難除文士習遲回應爲故人留停雲落月俄千里冷露凄風况九秋愁絶不堪思往事宵深分韻賦淸遊高昌寒食生待删草 
余將之吳意琴室主綺禪盫主各以大箸贈行秋聲館主高昌寒食生更以箴言相錫情深誼重感何可言賦此留别並請海上諸吟侶同政○處世無奇落落胸詩壇酒國日相從天涯從此分岐去意琴之閩綺禪之杭珍重箴言法魯恭[  徐園百花祠香尉稿]  
[崑山道中錄請秋聲館主高昌寒食生意琴同政]  
　　陣雲潑墨降游龍夭矯迷離接翠峯遠寺鐘聲篷背雨夜闌飛夢遶吳淞懴情稿 
[意琴室主有閩江之行余東瀛滯跡未獲躬送行旌敬次元韻率賦兩章以寓臨别贈言之意云耳錄呈諸大吟壇斧政]  
　　昔我行時君代憂東瀛萬呈駭蜃樓敢誇壯志鞭先着纔讀新詩墨已留驛路三山茅店月濤聲八月海門秋驪歌折到旗亭柳笑問何人餞此遊時事關心素軫憂春申江上獨登樓人歌南　銷魂句我愧東瀛作客留萬里波濤飄一葉八閩雲樹憶三秋鳳凰棲托梧桐後鯉信頻通慰遠游掄花館主待定草 
[江督轅門抄]  
　　七月十六日選鋒右營朱連勝知州張兆鹿均銷假○十七日知縣林之蘅理問沈敦和辭赴吳淞江陰公幹○十八日葉懋本禀知丁母憂巡檢蔭毓衡裏　　 
知事司委署廣通司○十九日州判楊士普辭赴江北公　○二十日同知邵熙恩禀知奉委南一叚保甲差巡檢徐寶源禀知由蘇州分寗知縣張華書禀知知縣藍源病故○廿一日江西知縣劃滌淵禀辭回湖南○廿二日知府嚴錫康上海來○廿三日通判姚廷標禀知奉委辭赴江浦縣勘灾署嚴通司蔭毓衡禀辭赴任縣丞慶多禀知奉委會辦滿城保甲 
[蘇省撫轅抄]  
　　廿三日金壇縣陳要到並謝奉飭知准調吳江縣缺巡檢胡肇棊謝委署奉賢縣典史事○廿四日候補同知翁慶龍江北緝捕回通判管淸佐禀知奉灌筆札委管解管五批制錢赴都委署震澤縣震澤司巡檢霍正坤禀辭赴任○廿五日廕生知縣朱念祖江西人由滬來赴金陵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年七月二十二日京報全錄]  
　　宮門抄○諭旨一道錄前○發抄旨五道○大臣福奏遵獎獲盜出力員弁摺○豫撫邊奏查明通判中邪自戕摺○又奏委解採辦汴綢等片○又奏委解南陽縐等片○又奏武弁毆斃期親服叔定擬摺○又奏特叅處决秋審絞犯誤行處斬員弁議處摺子○河督成奏查明五月分各斷存水尺寸摺七月二十二日禮部宗人府欽天監八旗兩翼值日無引見○錫俟假滿請安○長麟謝授起居注官恩○貴州總兵蘇元瑞請訓並請假兩個月○召見軍機敬信蘇元瑞長麟良泰○發抄潘霨奏知　革審奉硃批覃端模着卽革職審辦該部知道欽此○譚鈞培奏翁壽籛署迤東道奉硃批吏部知道欽此○卞寳第奏請將庇護家丁之吏目革職奉硃批楊宗濬着卽行革職餘依議欽此○又彚奏審結案件奉硃批刑部知道欽此○又支發防協餉章彚報奉硃批戶部知道欽此○奴才宗室福錕等謹奏爲遵旨保獎拿獲隣境游勇鹽梟夥刼巨盜出力員弁籲懇恩施破格奬勵以昭激勸恭摺仰祈聖鑒事竊奴才等前因地面不靖時有巨盜盤踞結夥行强訪係各省遣勇游蕩無歸流而爲盜去歲曾經營員緝　巨盜杖洛五等多名奏交刑部審辦仍督飭旗營員弁隨時嚴密緝拿此次又據北營叅將王山寛等督飭守備王漢池千總邢安把總張成等會同左翼龔尉連祥南營叅將張殿魁曁司坊紳董等在京畿昌平州等處並越境前往山東東阿等縣地方將聚衆搶刧擾害地方之游勇鹽梟職保元等巨盜十五名先後拿獲經奴才衙門研訊供招於本年六月十八日請旨交刑部審辦並附片懇恩准由奴才等將拿獲此案出力員弁先行擇尢保奏均奉旨依議欽此仰荷聖主恩施微勞必錄奴才等自應遵 
旨保奬以勵人材謹將尢爲出力之營翼員弁酌　請賞翎枝升銜升階以昭激勸隨同獲盜出力員弁由奴才衙門存記以應升之階升用陶同獲盜司坊紳董及州縣地古官　咨行各該衙門自請獎勵謹分繕淸單恭呈御覽再此次拿獲之盜犯較尋常搶刼之案情形綦重因該員等破獲多名是以擬保從優請旨可否飭下兵部毋庸照章核减出自皇太后皇上逾格鴻慈謹將酌保獲盜人員恭指具陳伏乞慈鑒訓示遵行謹奏奉旨已錄○○頭品頂戴河南巡撫臣邊寳泉跪奏爲查明通判中邪自戕恭摺仰祈聖鑒事竊據祥符縣騐報試用通判劉奉旭在寓中邪自戕身死等情當經批飭查訊去後兹據署臬司鞠捷昌會同藩司劉瑞祺轉據署開封府知府陳桂芬署祥符縣知縣朱升吉查訊明確詳覆前來臣覆加查核緣劉春旭籍隷安徽阜陽縣由試用通判來豫候補光緖十三年閏四月十四日夜劉春旭忽爾中邪自言自語旋卽安睡家丁邢俊亦卽歇息十五日早邢俊聽聞劉春旭喊呌赶往查看劉春旭巳用小刀連扎傷在右手大指心坎肚腹邢俊赶攏將刀拔出救治詎劉春旭傷重旋卽殞命報縣騐訊通詳關傳屍子劉樹勳訊與原報相符由府司查無起釁别故詳覆前來查試用通判劉春旭委因中邪自戕身死與人無尤應無庸議家丁邢俊救阻不及亦免置議無于省釋屍棺飭領理葬除供看咨部外理合恭摺具陳伏乞皇太后皇上聖鑒謹奏奉硃批該部知道欽此○○邊寳泉片再光緖十二年六月初五日准總管内務府咨奏派河南採辦各色汴綢三百疋汴綾三百疋汴縐三百疋本色棉綢三百疋大布三千疋等因當經行司遵辦兹據布政使劉瑞祺派員先採辦得各色汴綢二百疋汴綾二百疋汴縐二百疋本色棉綢二百疋大布二千疋作爲頭一兩批定於本年七月初十日委員管解起程前赴内務府衙問交納並開具色樣價值淸摺呈送前來除淸摺咨送内務府查照仍催令藩司轉飭辦齊續解外理合附片陳明伏乞聖鑒謹奏奉硃批該衙門知道欽此○邊寳泉片再光緖十二年正月二十日准戶部咨奏派豫省採辦南陽縐一千疋汴綢一千疋解庫交納等因當經行司遵辦兹據布政使劉瑞祺派員採辦齊全定於本　七月初十日委員管解起程赴部交納並開具色樣價值淸摺呈送前來除淸摺咨部外理合附片陳明伏乞聖鑒謹奏奉硃批戶部知道欽此○○頭品頂戴河南巡撫臣邊寳泉跪奏爲審明武弁毆斃期税服叔按律定擬恭摺具陳仰祈聖鑒事竊據祥符縣詳　過客留陜補用　擊張鴻逵毆傷期親服叔張壽松身死一案當囚情節重大將該弁奏叅革職飭發開封府審明按擬由臬司邵友濓覆審解勘前來臣親提研鞫　張鴻逵籍隷江蘇上海縣與期親服叔張壽松素睦無嫌咸豐十一年間張鴻逵　納監生領有部監各照旋投老湘營効力隨同克復甘肅金積堡及西寗府鳥魯木齊瑪訥斯城等處出力遞保花翎遊擊留陜儘先補用道路遥遠未涌家信其母楊氏庶母馬氏並弟妹於同治六年八月及七八年間先後在河南府寓病故均經張壽松買棺殮埋光緖十一年張鴻逵隨嵩武軍進京告假十二年八月來豫探知張壽松在西華縣境逍遥集鹽店帮工前往詢悉情由邀允張壽松同赴河南府省墓十月十九日張鴻逵與張壽松進省投寓李乾心客店二十一日早張壽松令取保札查看張鴻逵隨手檢出保舉把總千總獎札張壽松疑係冒充　擊喝駡誤將保札撕破張鴻逵分辯頂撞赶攏奪取獎札張壽松拿取鐡槍頭撲扎張鴻逵用手奪住鎗頭張壽松低頭齩手致鎗頭碰傷其上唇脗張鴻逵奪過鎗頭張壽松扭拉張鴻逵髮辮撳毆張鴻逵掙不脫身用鎗頭向上搪抵　傷張壽松鼻梁左石太陽張壽松仍不放手張鴻逵又連向嚇扎適傷張壽松心坎肚腹並劃傷其左手中指鬆手倒地經李乾　喝住詎張壽松傷重移時殞命報騐詳經臣將該犯奏叅革職飭發開封府審明由臬司邵友濂覆審解勘前來訊據供認前情不諱詰係有心干犯並無起釁别故及在塲帮毆之人矢口不移案無遁飾查律載姪毆叔至署斬等語此案已革花翎留陜補用遊擊張鴻逵因期親服叔張壽松誤撕獎札爭角輙敢奪鎗將張壽松毆傷身死自應按律問擬張鴻逵合依姪毆叔至死者斬律擬斬立决先行刺字該犯遊擊獎札前已追繳餘札撕破遺失無存請免著追李乾心勸阻不及應毋庸議無干省釋屍棺飭埋所有審擬緣由李理恭摺具陳伏乞皇太后皇上聖鑒勅部議覆施行謹奏奉硃批刑部速議具奏欽此○○頭品頂戴河南巡撫臣邊寳泉跪奏爲特叅處决秋審絞犯誤行處斬員弁請旨交部議處恭摺仰祈聖鑒事竊據臨漳縣知縣徐本立禀稱光緖十二年十一月二十日奉文處决秋審情實絞犯張羊仔一名遵卽會同臨漳汛千總王廷楊監提張羊仔押赴巿曹不意行刑兵丁孫坤飲醉悞將該犯處斬等情臣恐有揑飾别情飭提兵役人等來省發交開封府訊與該縣所報相符正核辦間又據該縣徐本立禀稱孫坤悞斬係營弁主廷揚喝令處斬所致等語復提王廷揚到省發該府集訊實係孫坤飲醉悞斬該弁並無喝令情事將孫坤比例擬以由著臬司鞠捷昌會同藩司劉瑞祺審明會詳前來查監刑係該縣專責乃營兵悞斬尙不引咎復敢砌詞凟陳意存推諉該弁不能認眞監視致所轄兵丁悞行處斬均非尋常玩忽可比相應請旨將臨漳縣知縣徐本立臨漳汛千總王廷揚交部分别議處以示懲儆除供卷咨部外理合恭摺具陳伏乞皇太后皇上聖鑒訓示謹奏奉硃批另有旨欽此○○頭品頂戴河東河道總督奴才覺羅成孚跪奏爲查明本年五月分各湖存水尺寸謹繕淸單恭摺仰祈聖鑒事案查嘉慶十九年六月内欽奉上諭湖水所收尺寸每月查開淸單具奏一次等因欽此所有本年閏四月分湖水尺寸業經繕單具奏在案兹據運河道陸仁愷將五月分各湖存水尺寸禀報前來奴才查微山湖定誌收水在一丈四尺以内因豐工漫水灌注量騐湖底積受新淤不敷濟運奏准加收一尺以誌椿存水一丈五尺爲度本年閏四月分存水九尺八寸五月内消水四寸實存水九尺四寸較上年五月水大二尺三寸此外馬塲一湖長水二寸其餘昭陽等六湖消水四寸及七寸並九寸計昭陽湖存水三尺二寸南陽湖存水三尺四寸南旺湖仔水二尺九寸獨山湖仔水三尺八寸馬塲湖存水一尺三寸蜀山湖存水五尺七寸馬踏湖存水四尺六寸以上各湖存水尺寸比較上年五月分昭陽南陽南旺獨山四湖水大一寸及二尺五寸馬場蜀山馬踏三湖水小一寸及七寸並二尺七寸查五月間漕船行至運河廳屬汶上縣境正值天時亢旱汶源微弱運河之水不敷浮送當經嚴飭司湖廳汛閘員等酌放蜀山馬踏等湖接濟並倒塘托送甫得連檣北上嗣届庚伏運河一帶雖得雨澤來源較旺而各湖所進之水仍因晒風颺酌放濟連通盤核計率皆不敷所出稍見消落間有略報增長現已節交大暑大雨時行山泉可期暢旺奴才仍當督飭道廳汛閘各員乘時收蓄不任涓滴旁洩以濟回空而資明歲漕運以仰副聖主廣蓄湖潴利濟漕運之至意所有五月分各湖存水尺寸謹繕淸單恭摺具陳伏乞皇太后皇上聖鑒謹奏奉硃批工部知道單併發欽此 
 
 

Page 12

 
 
[贈霧裏看花客]  
　　騷壇拔幟敢誰先大局扶持賴斡旋曾讀好詩堪下酒從今端不羡登仙[  浦左龍沙葉增銘惠鈞甫拜稿]  
[贈高昌寒食生]  
　　水部才華薄海知十年慕藺夢形馳不期秋雨樽前醉得識春風笑語時[  浦左龍沙葉增銘惠鈞甫拜稿]  
[贈意琴室主]  
　　河陽家世裕淸才藉藉聲名海上來到處留題傳誦遍六朝山色一齊開[  浦左龍沙葉增銘惠鈞甫拜稿]  
[意琴室主將之閩中賦詩留别敬步元均聊當折柳錄請詞壇點定]  
　　東勞西燕勳人憂余與香尉先期他往蒙君設錢話别同登玳瑁樓瀛海波濤孤艇發滬江風月一囊留閒情聊寄梅花塢福州藤山有梅花塢植梅萬本冬月探梅者不絶於道得意回思桂子秋此去楊帆天水闊高吟快向八閩游[  龍山擅夢生倚裝草]  
意琴室主於春申浦上邂逅相逢一見如故方幸鴻才乍遇誰知驪唱旋聞因特敬和元韻率成兩章用誌遇遲别早之恨焉耳錄呈諸大 
[吟壇郢政]  
　　唱出驪歌解積憂此行更上一層樓懷才欲向三山去拼飲何妨十日留妙筆露垂珠玉潤錦帆風順海天秋他年聲價高　 
儕輩走馬長安次第游思量何物足消憂頻倚江南賣酒樓劎在匣中難久住花看海上厭稽留月圓帆影明如畫風急砧聲冷逼秋閩嶠古稱名勝地羡君此去快遨遊[  城北生未是草]  
[送意琴室主之閩卽步留别原均錄請正謬]  
　　時淸不用賈生憂大好狂歌醉玉樓我輩心情耽嘯傲天涯足蹟慣勾留白雲嶺接榕城廻黃浦江寒菊圃秋同是少年覊旅客會當裘馬五陵游[  愚弟朱榮棣拜手]  
意琴室主人將作閩遊賦詩留别而百花祠香尉又有吳中之行别緖離愁不能自已長歌當哭想知已者當能默喻其衷耳錄呈弢園先 
[生霧裏看花客高昌寒食生留香室主均正并呈龍山擅夢生點鐵]  
　　暮雲慘澹斜陽暝玉笛聲悽不可聽裒草黏天柳葉黃西風蕭瑟離愁併潘郎矯矯人中龍畢卓多情量有容意氣豪雄性眞率目空斯世皆凡庸胸中荆芥消除盡霽月光風古人近瀟灑丰神想碧霄纒綿心地憐紅粉紅粉靑衫第一流天涯文酒愛交遊黃金仗義胸懷古白社論詩氣味投投分聯交同角勝等閒又把將離贈采蓮涇近茘鄉遥此去何時緣再證出門惘惘盡風波慘聽驪龍一曲歌長吉龔中詩卷富仲宣襟上淚痕多淚多怕向長亭送此後餐眠望珍重寄遠傳將錦字緘啼妝凉煞香屏夢離情别緖可憐生江上蒲帆十幅横絮語萬千言不盡大家相對各吞聲[  瘦鶴詞人初聲]  
[上海四馬路高易公舘内籌賑所李秋坪經收直順山東六月廿六廿七日賑欵淸單]  
　　廿六日康字册榮記洋六角馨記四角幹記省吾居各錢三百文安記錢二百文林吉記一百廿文敬記生記樑記各一百文共捐洋一元錢一千二百廿文○康字册七十二沽琴樵子洋二元○薛寶書四角○康字册梅玉書張森泰張旭東永祥泰各二角梅翰卿張谷香雲懷室主張雲亭王質香張蓮圃護花吟舘主袁太山堂姜書垣梅妹琴梅月溪蔡明欽共洋二元○康字册王禮堂洋一元譚始瑞譚瑞臣黃敬全各二角共洋一元六角○康字册有心無力子洋一元裕泰行半元王順利夏天興各二角共洋一元九角又靈字册有心無力子洋一元裕泰行半元○永義昶局交來康字册太倉源長等七戶洋一元○寶順周交來康字册無錫曹樹德堂知非子求病愈各洋一元共二元○吳午樓洋九角○潘繁春翁交來康字九千九百十六號册寗新甫洋四元立生祥衆夥節省八月半酒席三元立生祥潘繁春名二元鄧岳峰潘錦堂各一元林步丹潘恩祥王藝林李慶元各半元共洋十五元○天水太原女史神前立願求雙目復明洋五十元○恊源局交來康字海昌月湖書屋陸洋一元意山氏錢二百四十文萬桂元蔡國勳各錢二百文虞連陞馬炎明俞長奎蔣寶珠各錢一百文共洋一元錢一千零四十文伸洋一元○福興潤局交來康字册漢口王松記洋一元張朗記八百四十文胡學記吳展記劉南記張立記許福記李竹坡鄭幼臣戚竹生王餘三劉子記胡宗銀鍾本香各錢二百文共捐洋一元錢三千二百四十　伸洋三元○正源局交來康字册長安餐花軒主滌署草堂善與人同各一元氷心居二角兵燹餘生海屋添籌知難氏吳興居士各錢二百東海室西爽齋荆襄子各錢一百共捐洋三元二角錢一千一百○壽字册汪鴻裁張鼎臣各京錢三千汪立柱戴漢臣戴錫堂葉德基宋鳴聲李宗勤各京錢二千周育和葉懋康李春明佩山氏益盛號萬順棧利盛行德潤氏殷畹香汪大熙秦文倫程瀚亭孫顯祖嘉善堂葉惠泉各京錢一千共捐三十三千伸洋十五元七角○廿七日康字册同盛號春記各洋一元寶記淸記各半元文琴書屋三角淸記錢六百廿張柏盛錢七百陶漳興益標銀福蔣云龍各錢五百李長興錢四百子記錦記郭友高陳巧邵梅吳松岩各錢三百心記文寶宜壽雙今應元發楊福爾丁老明張東橋各錢二百錢金標李勝寶張允吉各錢一百共捐洋三元三角錢七千四百廿伸洋七元○黎永昌洋十元○恊泰昌局交來康字六千二百八十五號册唐獻鈞爲來母郤病延年洋四元吳範中爲求孫三員吳序賢爲内病愈二員共洋九員○福潤局交來康字册雨花菴無名氏各一員又交來使君受福康字册各一本力不足者銀一兩四錢伸規一兩四錢七分九厘不書名代沽烟灰洋二員○太古晋記局交來九江謙愼安募蕭漱記洋一員○寶順局交來康字册隱名氏不留名無名氏各洋二員有心無力人棉力子各一員隱名氏本洋一員勉力子銅洋三員共捐英洋八員本洋一員銅洋三員○裕德當交來建福三省曾經募康字册壽字册各一本建安號建茂號各一員曾浴沂錢六百林子祥林蓉亭隱名氏各錢五百曾海莊錢三百楊澄淸傅武傳各錢二百楊再添錢一百共捐洋二員錢二千九百○政大源局交來康字册椿萱並茂棣萼同榮軒洋二員○王月宕洋一員○順成局交來康字册萬同順洋一員萬順駱恆昌顧嘉會惟德堂各半員李錞穳培蓀張掬月張半秋邱永順金恩棠蔣達君夏譪瑞陳吟香徐子良李少記顧世悳各錢二百不留名錢一百六十施仲記錢一百四十共捐洋三員錢二千七百○浩然子醫金移賑洋一員二角○康字七百九十六號册劉宜之洋四員潔已主人三員尤子明二員聚賢堂一員共洋十員○福潤局來壽字册高壽山二員徐壽昌虚對開一員○全泰盛局交來康字錢五千零廿四緣未了儉省然各洋一員共洋二員○全泰盛局交來寶應樂善堂同人洋二員級銀一兩八錢五分伸規元一兩九錢五分九厘○永和局交來嘉興張沙里朱順心募作善降祥册徽國一世祖祠建文公祠舜臣公遺資朱遠堂玉文煜朱筆山朱凎朱徐賢奉遺命朱樹德各洋一員茶院十世祖朱仲理公春草主人朱春浦等周在渭奉遺命許慶培命孫助各洋半員徐宗葉公六角竹蛇先師栢廬先師朱漁珊張賡盤各洋三角朱其鈺朱秋岩朱其鎔張吉葊汪樹南等各洋二角漢買臣先師宋一甄先師朱恩榮朱伯達季常公叔莊公椒堂公黃梅舫婢袁氏桂寶鍾廷楫鶴秀善各一角朱連生等銅洋三員共捐洋十五員銅洋二員○以上兩日統共收規圓三兩四錢三分八厘英洋一百八十六員七角本洋一員虚對開一員銅洋六員錢七千九百二十文 
[登報伸謝]  
　　僕於七月初十日曾送直賑洋四十元巳蒙登七月二十日報章五十賤辰迭蒙友人續賜厚儀洋四十八元僕則敬酬筵資洋五十二元合成期頣之數卽乞彚入直東賑項另將諸友台銜開列於左統祈附入報章庶鴻貺寵頒不致虚糜於筵宴而鯫生酬答胥歸實濟於災區用副諸君樂善之雅意云爾計開劉保之翁洋四元馬系珊翁洋二元艾瑞廷翁洋二元宛厚臣翁洋二元楊鑑庭翁洋二元豫昌盛寶號洋二元頊瑞舟翁洋二元趙潤生翁洋二元李鼎臣翁洋二元卓國卿翁洋二元滕吉甫翁洋一元馮筱泉翁洋一元何仰蟾翁洋一元黃幼玉翁洋一元周　堂翁洋一元李延生翁洋一元李東海翁洋一元張潤之翁洋一元金梅生翁洋一元陳厚文翁洋一元　寶堂翁洋一元韓友增翁洋一元馬薇莊翁洋一元胡恭和翁洋一元謝筠亭翁洋一元楊璞生翁洋一元陳廷桂翁洋一元烏人煜翁洋一元佘詠裳翁洋一元張啓堂翁洋一元柏炳南翁洋一元鄭秋寶翁洋一元錢秉衡翁洋一元張靜山翁洋一元廖風人翁洋一元劉麟書翁洋半元柳靄如翁洋半元寄呈絲業會舘籥賑公所少欽善長大人賜覽壽萱室主人頓首拜謝七月廿三 
[上海三馬路與昌恊賑公所陳竹坪經收山東直隸賑捐七月十二日第七百四十四次淸單]  
　　靈册本埠恊同慶寶號交來茂范懷德堂張洋十元張達卿王吉人張允記權淸記王西記五戶各洋兩元侯美齋王鳳儕方叔平平王純堂方安甫雲甫六戶各洋一元以上共洋廿六元○又册平湖通濟通濟號寄來同興典二元徐寶榢堂銅洋三元○又册機字第一百十四號義記恆號寄來穎叔子輔記求平安巧記還願穎季氏四戶合洋兩元○又册本埠裕通恆報關行交來黃久之翁雲卿合洋一元丁春翹錢二百王文珍金才鍾茂林傅潤滄沈榮祥李子卿錦芳葉遴芳余榮貴俞玉溪周洪生各一百文陳阿松金老二各五十以上共洋一元錢一千四百文○又册方彩峰鄭宸猷各二百文莊鶴齡一百五十周琴仙濟心居沈各一百文朱阿康張明球周牡峰翁雨林沈寶田各五十文翁振文經鐸各三十以上共洋一元○各埠黃泰隆號交來南京黃東記布庽因上月廿七晚金陵府前街失愼延燒數十家隣居逼近幸賴神祐轉危爲安洋十元洞庭裕仁求消灾免晦家眷平安洋五元泗安知不足齋爲子發驚默禱神前卽獲就痊完願洋二元安定席求人口　安生意順遂二元陸少嚴先生交來南橋韓氏求孫男患病速愈先助洋五元○竹石主人十元陳繼高求孫男該嗽遠愈十元修本爲父完愿四元省過子爲夏天不吃藥一元迎接軒求保產平安五元草倉氏一元陳笠菴畫潤移賑洋三角七分半○本日共收英洋八十六元銅洋四元小洋三角七分半錢一千四百文合併聲明 
 
 
