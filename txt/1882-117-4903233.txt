# 1882 - 117 - 4903233

 

Page 1

 
 
[論城中草房易致火患]  
　　省會地方五方雜處一尺之土價值千金宜其無地廣人稀之患然亦有不盡然者蓋民居舗户雖甚稠密往往在大街閙市之中而街巷之僻靜者則不免有隙地焉且近城之處輙多牧地爲緑營游牧之用不由首縣徵糧而由藩司給發甸照歲完甸租有租户而無業主不得契買此亦例定之事也顧租甸之人報請給照之後仍不能建造房屋不過近此一帶之民房限於基址欲推擴以爲場圃耳不敢公然起造也且卽認佃亦不得佔及城隅必離城堞文許原以備有事時遣營兵登陴守禦往來上下之用者也故省城之中輙有近城之空地爲民居所難侵佔者其他街巷非屢遭回祿業主不能復建或年深屋舊𡮦朽傾圮業主無力及遠在他省則斷無空無人居之基　惟兵燹之後焚燬之餘一望荆榛徧地瓦礫迨城池克復而故主飄零久而未歸官不能徴又恐其子孫終必回籍然後聽其空曠此粤匪擾攘之後各處皆然也嘗聞人言江西省城自宋時金人陷洪州之後從未被兵八百年來民居日益稠密房屋不敷居住至於貼城起屋此則地方之最完善者東南數省所不能及可知地址之空　由於兵燹者多也顧地旣空曠而五方雜處之人克復以來仍覺愈聚愈多其上者出資以賃屋固自不難若貧苦食力之輩不能例視也因而有於隙地之上私葢草屋以居者初不甚多但於墻脚之不結茅一二尺地旋以蓋造旣久無人知覺業主不問鄰人不察乃多搆數間而展轉賃租以取其息或有地主不在原籍地已承糧託其親友經理者則此等草房亦歲取租金以貼錢漕於是爭相效尤而草房之多幾於别成村落彌望皆是火患頻仍居民驚懾亦一大可慮之事也鄙人世居浙省故居未燬於兵地近城隅承平時左右之屋曾爲火毁業户無力復造又以街道冷僻租價不昻之故恐竭蹶摒擋無所取息一二十年依然瓦礫合之後面係緑營牧地是以前臨街而三面空焉不意同治七年間附近皆葢草房靠墻貼壁居然有隣其人皆粗蠢食力者流兼之貪利　租一家各造五七八間月得租錢亦有數千文詢其地主則皆納地租而非有侵佔私用者夫有地出租起造草房曾無異於瓦屋彼業主不居其旁縱蘆根稻耙日燥風枯易於引火街隣時致不安而彼則無所關繫也不知其害惟知其利而謂是處之隣居與之商量請其復絶租地之人拆去草屋以除火患彼固不肯也不特火患也凡居草房者未必皆有家眷放租之家或整租一二間或借置一二榻皆其生計之所在卽不間其爲何如人窩奸窩賭以及夥竊之賊藏垢納污無不會聚於此放火搶火小偷臺基犯案纍纍保甲不能查門牌不能給此尤足爲地方之患者也且火患起於倉卒更夫報警深夜之中尙不辨其爲瓦房爲草屋一時烟焰烈騰望者震駭各集水龍　期會而至官府亦必出而彈壓乃人臨火塲而朽敗之草亦旣灰飛燼滅豈不使救火諸人徒爲此僕僕之勞耶其或遠處義集探聽弗詳急足而來輾轉間詢始知火之所在而驟然無所用救設將來瓦房失火木性之堅硬不若草質之空朽比閭相接易於延燒而遠處之水龍亦謂是草房失火赴救不及竟聽之而不出則少一水龍卽失一解救豈非屢次虚驚之所悞哉至於文武員弁僕僕道途臨塲督救者猶屬分内事也竊謂城市之中本不應有草屋以地主貪利放租貧民便于棲息之故而使附近居民旦暮不安地方官之過也聞得蘇省大憲現欲將閶門外一帶從前閙市基地現未起造者一律令業主報明由官給價葢屋以租息抵還定予年限仍歸舊主此法最爲妥善惜乎如杭州之空地者不可以頃數計斷無此項大經費可以令民間領造而旣不能驅逐貧户使勿居於城中又不能傳訊業主使勿收此租息則亦聽草房之日增日多而時驚失火而已詎有良法哉雖然地方官苟爲民事雖衆怨而勿辭吾謂此等草房造者居者决無上等之人其勢不敢與官抗押遷押拆且諭令業主止准租造瓦屋不許賃葢草房當亦權之所得行而無庸疑慮者也縱言及此願有地方之責者思之 
[本館自已接到電音]  
　　本館於昨日接到在津友人專發電音到本館有三月十三日諭旨一道敬謹譯登○三月十三日奉旨耀年景瑞容貴着管理神機營事務欽此 
[搭輪被竊]  
　　近有一楚友自潯附搭上海輪船赴漢述及船上有一天津人於途間喧嚷稱被剪去時辰表翡翠墜值洋兩枚言未已又有一上海至漢之徽人忽亦喧閙稱失去上海所購之花夏布三疋并時辰表一只意欲統船搜查經旁人勸謂船已泊過武穴碼頭安有不上坡者兩人乃止惟懊恨而已并聞有一人於新年由福建到上海搭怡和行之泰和船赴漢途中失枕箱一只内洋十七元并物件共值二十餘金迨過九江方悉而已無可搜查輪船上被竊如是之多不深爲行旅之患哉 
[興築堤塍]  
　　鄂省各屬田園皆頼堤塍爲保障有堤之處種作方克有成否則地勢低窪一經水漫則徒勞東作矣月初省垣迤北紅關右首財神廟一帶興工築堤逐日數百人担土挑運該處田地素稱不毛今得築堤行將變爲膏腴矣但事屬創始將來廣袤若干刻尙難計也 
[宿娼詳述]  
　　前報列某明府在温州三官殿巷土娼家内住宿被本夫捉獲一節今復得來信似較詳細據云某明府性成慳吝因算交代故僑寓在甌三官殿巷土娼係樓新福之妻其夫向充某門丁三使該氏名喚阿采靑樓世家雖許樓某仍作倚門生意今樓某在楚軍正中營充當茶房緑帽簑衣久已披戴惟不肯顯爲承認而已其妻終日設香餌以釣金鱗故狂蜂游蝶圍繞其門二月十三晚某明府之長隨引主人往彼住宿五鼓時樓新福適回彼此撞見輙擒獲投保理處遂着某明府書寫息據並罰白鏹千二百兩樓某因恐無人作中致生翻悔故某明府卽着伊僕往邀庄夥曾某時夜已深該僕諒曾某未必肯來故就近邀同事某門丁代作中人一面赴永嘉縣署求救張邑尊因念誼屬同寅遂看親信家人帶同親兵差役逕赴樓某家故意使某明府由後門溜出卽將樓某帶回本署管押兹聞某明府出洋三百元將息據贖囘樓某許以了結故二十晚張邑尊已將樓某帶出當堂模糊斷結云 
[祈保平安]  
　　温郡春間街衢均有祈保合竟平安等事俗名攔街福本年二月十五夜百里坊口起至西門止二里之遙排設猪羊祭禮延請羽士施放燄口相離十家光景復有神廠奇花異卉羅列殆遍及至三港廟前街中設一 
 
 

Page 2

 
 
極大斛食高十餘丈四圍約有兩三丈廣闊以米粉爲團不計其數中有錦簇人物装點戱文頂有彩紮八角亭四面懸燈其時人山人海擁擠不開三月初一晚大街年例太平福自大南門起至北門止亦有四五里之遙均燈燭輝煌明如白晝其熱閙雖同而燈彩實高出百里坊云　 
[蘇垣官報]  
　　前報郜荻洲觀察奉蘇撫憲檄委督辦釐局云云嗣悉係傳者之訛隨卽更正在報兹聞觀察卸署蘇臬後卽奉蘇撫札委總辦洋務局善後局忠義局三處事務其委札係靜帥于謁見時面交者一時憲眷之隆官塲羡爲僅遇而觀察操守之廉介辦事之公正實爲近時監司中所難得足見靜帥之遴拔自有眞也觀察卸篆後卽赴金陵謁見左俟相旋于十二日回蘇接辦各局差務其原辦牙釐總局之汪耕餘觀察並未調動云 
[吳中近事]  
　　三月初二日紫陽書院譚方伯官課計在院報考者仍有一千餘卷當方伯入貢院時儀門大開諸生一擁而入各占坐號方伯飭縣驅諸生仍出儀門外然後陞座點名超特等及一等前六十名在中路親點餘則分左右聽點雖不免擁擠喧譁然尙魚貫而入不至越次及點畢有某孝廉已將號板掃除坐定書包考籃安置妥貼適離號數武有一外府生入號竟將書卷移開公然佔爲已有孝廉返號與之理論始而角口繼而角手於是衆生喧嚷聲徹堂上長邑尊萬明府下堂排勸辨其曲直當領外府生至别處另尋坐號始得解散是日文題子曰雍也詩題緑楊并作兩家春得春字○徐貴子橋夏姓以機業致小康上年夏某死遺一妻及嗣子婦同居本月初夏某週年家廷羽士追薦其媳因紙錠無袋爲買麥柴庫數隻夏某之婦以爲浪費申斥數語此亦婦姑之常情原不爲怪詎午炊旣熟呼其媳共飯不應登樓尋之不見繼覔至床背後子孫弄内其媳乃面壁而跪椽上懸一丈二尺腰帶一條頸上並未打結駭極呼衆撫之氣息已絶解帶灌救不復活矣事已至此當卽報知親族棺殮媳之母家係紙作坊聞訃卽率男婦二三十人名乘轎至夏家將其宅内傢伙什物打爲虀粉喧嚷怒駡不絶于耳不得已卽報長洲縣經邑尊帶仵相驗並無餘傷實係自縊身死且有遇祟之狀邑尊仍飭殯殮並温諭媳家無得吵攘于是衆人始散然夏氏所費已不貲矣○蘇城水龍雖多而洋龍絶少每當救火時人衆擁擠水力極微近年添置兩條稍足壯觀前月金獅巷唐姓失愼在撫轅之後適值衛中丞新涖斯任詢知洋龍尙少卽泒員赴滬辦頂大洋龍一具費約千金其號衣水斗旗籠等件飭派標營兵勇自備以爲保護各衙門起見將來此龍救火當必水勢噴激非尋常者所可比也○連日民家門上之灌洋油遺火種者不一而足其最著者富成坊巷瑞記布店聞門外窸窣聲開視之見有三四人俱衣黑衣逸去追之至巷内空地上復有黑衣者五六人因不敢追而返又北局空基上有一人登厠見對面屋上有人影依稀有一火星當卽呼衆皆開門出視其人始遁又通關坊王廢基一帶時有匪衆往來因之各店户梭巡喧擾數天云蒂師蓮橋有三人手執香燭香已點著在街上行走地保以爲形迹可疑問之言語支吾當卽送長洲縣訊辦前因果巷失火時有江北婦人搶火者撲火而入竟不延燒復有知者據云其裙衫皆有鹽滷浸過可謂小人之智矣惜當時不能擒獲苟驗其衣服當無從置辨豈非快事以後如有此等之人出入火中須留心弋獲眞憑實據隨時可驗不難一鞫而服也○蘇垣三月初旬以來乍晴乍雨輕暖輕寒山光欲滴水色如油正合暮春天氣惟稍嫌寒冷耳初十晚漸放陽曦十一日淑氣頻催惠風和暢遊山玩水者携摺扇飄輕裾焉十二日天亦晴朗更形蒸熱忽於十二點鐘西風大起陡覺寒冷寒暑表漸降至十餘度一日之間炎凉迥異至夜月色淸淡凄切之氣宛如秋景十三日淸晨萬家屋瓦一白凝霜頗有月落烏啼之景諺稱榖雨斷霜竟成虚語矣○蘇城鐵瓶巷後爲尙書里其地幽僻人跡稀少有某婦喜其閒靜獨行巷中忽有一男子尾之而行將近身伸手將其首飾攫取詎某婦首飾數件皆用線繞插堅不得拔某婦當卽驚呼救命隨將男子扭住其地係任顧諸紳後門各出觀視巷口係護龍街亦有人聞聲奔救當將男子掌頰數下始行釋去○木瀆某甲夫婦開設裝潢店一日某甲出外有法雲庵僧至其舖内公然上座寒暄數語僧忽問曰爾欲用洋錢乎卽取洋三枚與之甲妻以爲生意主顧姑應而受焉某僧旋去迨甲歸妻吿之甲殊茫然追而問之意欲還其洋詎僧卽以手批某甲之頰甲大怒喝衆將僧痛下老拳釋之去僧歸訴之其師其師至分防處申禀隨卽飭差將甲提押經里鄰呈明緣由始將甲釋回云 
[書斗弊竇]  
　　江西友教書院本月初二日由邊潤民方伯親臨考棚扃試計日當可出榜山長聞係聘定龍主政文賓吉安府永新縣人以名進士而作師表將來到院其人材之振興自不必說惟該院書斗獘竇叢生更僕難數書院甄别及補考大約錄送生童七百餘卷而有膏火者一百五十名每名一兩二錢花紅另由各憲酌奬每月官課一次師課兩次師課無膏火有花紅得者共五十五名自一兩起至四錢止計年終每卷出息極佳者朱提二十而已此皆由書斗之弊太多故雖有佳文無從獲利書斗之作弊有甲乙兩人其弊之大者厥有三端一曰挖榜蓋彼於收卷後擇其向考在前者另以卷錄其文復用素不見取之卷而盜其名遂將該文該名兩卷槪匿不交貼榜必先經其手如所錄文已取貼榜時卽挖去此名使人不能查考至被匿兩卷則爲照句點完卷面亦不書名次無聲無臭於下課接卷時發還本人而其故則在榜不全寫但書前列之得銀者故其弊得以肆行無忌也一曰賣卷或有甄别無名課題一出遇舊稿無卷可錄彼處則有賣者卽三五十本亦不難得盖隨向册上盜名應之長買者每卷三千零買者四百旣而將被盜賣名字及買之者兩卷皆匿不納亦照上辦理了事故有終歲名不登榜收回課卷視之惟咎閱者之不識文不知卷實未得繳也一曰尅扣按膏火銀係庫平一兩二錢而彼與人用市平僅一兩零八分間猶不及此數奬銀亦是九扣發給師課固以類推也外此報案有費送膏火有費送奬銀有費一而再再而三無異於借名勒索甲居中料事乙在外張羅書院膏火幾欲盡肥已嚢今幸天奪其魄忽自爲蠻觸之爭乙愚蠢而甲識之無乙度不敵服阿芙蓉斃命經監院呈報將甲亦斥革云 
[福州火災]  
　　福州南門外祖廟後一帶民居大半板屋鱗編櫛比雞犬聲喧素稱人烟稠密之所二月十六夜三更時有煮甘蔗者遺火於地延及竹壁遂焚去民屋十餘間大有燎原之勢幸茶行洋行水龍齊到羣相撲救始獲熄滅九塊石以外均未災及是亦幸矣 
[售産續聞]  
　　昨得萸庵退叟來函謂本報前錄售産輸捐一節尙有微悞謹按潘君冶山名兆蓉華亭廪貢生同治中奉母命發願查松郡忠孝節義建造昭忠祠所費不貲墊欵甚多博太守籌欵集捐奈所用者與估工之數不符現將蕆事不得已將房屋售去以付造祠磚瓦木料神主匠工各項一俟報銷之後籲請博太守撥捐歸欸並非助充公費然其孝思不匱一秉至公誠爲今人中所僅見至纂修松江府志於光緒六年四月開局博太守泒七縣各籌欸二千千文川沙廳籌欸一千千文計錢一萬五千千文以備總纂分纂采訪收掌校對束修月費曁總局火食雜用刻字之需竣工後尙有盈餘何必别籌捐欸且潘君在志局中司婁縣采訪之事自開局半年卽已吿竣豈有以已産變賣將價捐入府志局助充公費之理尙祈貴館更止云云伏思退叟爲雲間鄉望所言目必確實用亟照登之以正前言之悞 
[賽馬再誌]  
　　本埠西商第一日賽馬情形業經列報昨爲第二日照向例多賽一次故共有九次其勝者首次爲三保瀛二次爲畢德衛三次爲小飛輪諸西商暫憩食點心至三點鐘賽第四次六馬同跑怡和行之馬首到第五次七馬以海琛之馬爲捷足第六次十馬又係畢德衛之馬先至第七次七馬公茂洋行得彩第八次五馬跑全圈勃來泰獨出頭地第九次七馬順全隆爲魁昨日亦天氣晴明往觀者擁擠不開跑馬 
 
 

Page 3

 
 
廳前至無駐足之地今日爲跳洪跳花箕架之期想必更增熱鬧也 
[騐屍續述]  
　　昨報本埠命案條内所述曹金奎自首一案其間尙有未盡特補錄之聞莫邑尊臨公濟醫院騐曹徐氏之傷騐得其左肩之上頸間有一刀痕右臂上著兩刀手上亦有傷諒係奪刀所致該氏尙供與徐得文通姦有家中老姑及七歲之親子均知之此事先由房東周雲峯及周子阿金通信與丈夫曹金奎十三日晚三人一同捉姦當破門入内時徐得文已逃出天井爲周姓父子拉轉乃被砍斃并將其首割下小婦人死在旦夕句句眞言邑尊得供後詢醫院曹徐氏能醫愈否女醫稱該氏受傷甚重幸食管未斷刀至喉骨而止如能進飲食可保無碍否則不能救也邑尊以該氏尙牽涉周姓故昨晨着地保報捕房將周雲峯提到并嚴查買棺之人地保禀稱此由徐得文同店友人湊資購買彼等不肯上堂據云徐得文之家屬在寍波明日可以到申等語昨晚邑尊已提曹金奎周雲峯研訊因爲時已晚其訊供情形不及登報容俟續錄曹徐氏所供之老姑及幼子聞現在不知去向至該氏牽涉周姓或因挾讐扳及亦未可知也 
[飾詞被斥]  
　　婦人葛阿三昨投法界會審公堂訴稱住居法界德興里前晚送女親串到十六舖行至小東門外租界遇見一人攔路竟將我帶銀鐲捋去爲此　捕拘拿等情太守問前晚何時被搶答稱在夜間二點鐘時及詰之解案之人供名陳阿才向作木匠現在南市沈小毛家做工是夕前往收帪取得錢文行經小東門彼拉我去吃花烟不允致相毆扭被拉脫鈕扣所有錢千文光景現在捕房翁太守詰其事在何時亦稱夜間兩點鐘翁太守謂爾等各有不實殊屬無恥葛阿三稱於夜間兩點時送親戚决無之事陳阿才謂在二點鐘收帪更屬糊塗本應均加懲辦今姑從寛免責飭令一併逐去 
[租地成訟]  
　　法界會審公堂據馬松記朱公遞呈訴稱曾在法租界吉祥街租西人地基建屋出租已有多年今歲四月十五日租地期滿現經曹淸章王三福加價接租然四月十五日之前所有各户房租應仍歸松記公記收取以後方歸曹王兩人經管目今計算到期尙有匝月而曹王兩人竟預在吉祥街懸掛拆屋吿白以致各租户不肯納租甚至有藉口而遷移去者寛分文不付現計各户共欠松記名下租洋八百三十九元七角公記名下一千一百九十二元零請爲訊理等語翁太守准詞飭傳被吿不到昨日着包探持禀往傳始行投案並有一西人到堂聽審曹呈供素在滬地包造房屋現租定西人地基兩塊一係三月二十八日爲始一係四月十五日爲始因恐租户中有欲定造式様者故早出吿白在西人且有二三月前出吿白者翁太守謂爾是華人何必述及西人旣未到期何得早行掛牌曹王兩人稱請爲公斷于繙繹官謂租地曾否立契曹稱有之卽向身畔取出西字契呈案于君閱畢遞給聽審之西人謂此係英租界之契曹復從身畔再取出一紙豈知仍然不是第三次再呈仍屬不是翁太守笑曰爾自已之事尙不明曰乎卽斷謂租户有百餘户所欠有二千餘元今並不要爾認償限爾三日助彼等收淸餘無别斷曹淸章又稱倘有去年積欠則不干我事翁太守諭馬松記朱公記開呈各户花名並分晰新陳各欠以憑核辦曹王交保 
[滬上喜晤王弢園居士]  
　　茫茫人海兩迂癡曾畫蛾眉未入時七子詩名說前後一編世務究華夷花爭滕薛評難愜洒決赢劉醉不辭　 
且自浮沈忘寵辱散人同號陸天隨[  童鷗居士李士棻求和稿]  
[贈胡虎臣明府]  
　　虎臣老兄同年一官去國萬卷隨身相見申江貺予所撰讀史碎金錄予嘗讀介侯先生諸述作尙友其人君今之介侯 
[也由湘返肅歸志浩然予之慕之不啻晝錦占詩贈别待誦報章]  
　　邊州人物抗中州想見當時張介侯靑史古今羅衆製白頭南北望淸流故山松菊荒三徑歸路圖書壓一舟老識同年休恨晚賢於曠世但神游[  千午三月望日芋仙弟李士棻拜稿]  
[如月宜春日與周丈朗亭重訪楊柳靑眉史於東市歸賦二律錄呈郢政]  
　　訪艶連番夜叩門銀燈對坐話温存海棠却帶三分病雨露遲培一寸根深幸有緣逢白傅謂　亭丈祗愁無力坐黄昏記曾相憶不相見幻境迷離擾夢魂○淸談娓娓態娟娟紫玉風流碧玉年吹氣不殊蘭馥郁舞腰應比蜨蹁躚尋春難得延名士賭酒何妨作醉仙同是鍾情休妒我六郎未必貌如蓮調張君緑橘軒主榮勳未焚草 
[送彭叙之觀察歸鄂城卽請正和]  
　　怕見長堤柳靑靑送遠行無言惟有淚爲爾動離情歸帆去何速極目悵天涯惟願如明月隨君過我家[  楚北周河淸潤田氏未定草]  
[送璇用從兄榮昉至京師]  
　　征帆高挂夕陽邊去去燕臺路幾千方插茱萸同醉酒又攀楊柳餞離延弟非高蹈甘淪落兄是奇才莫棄捐倘得雲程終不隔相逢當在大羅天記得蘇臺打槳行挑燈夜話到殘更僅多淸興尋詩料那有閒情縱酒兵六載離愁消未盡三秋别恨復交并臨歧各灑千行淚祖道應難遣此情 
[再遊頣園]  
　　傑棟危欄結搆工凌雲對立小橋通數竿瀟灑墻邊竹一樹玲瓏月下挏曲沼波廻杯泛緑畵樓歌罷燭搖紅笑予素抱林泉濟兩度高吟立晚風○一觴一詠任流連脩到淸閒不羡仙萱草北堂春不老園中有壽萱草堂又名頣園取頣養慈母之意梅花東閣月長圓藏嬌新結鴛鴦侣茗香新納一寵好客頻開玳瑁筵從此雙谿餘勝境每逢佳日好分箋[  烏鎭緑橘軒主吉仙甫未定草]  
[照錄上海電報局代收江北救命墩捐二月念一日至三月十五日止第二十二單]  
　　陳曉記捐洋一百元海鹽菡萏室主人捐洋五十元潘荻洲糧道王反約軒稊歸余英仲蜀東宋王氏四户各捐洋四十八元孫歗巷祈子病愈捐洋三十元錢心耕用東弟一橋人節壽席資武林汪戴福堂鄭炳鄭炳劭五户各捐洋廿四元大快活王豫昌瑞豐綢莊二户各捐洋廿元連芬舘捐洋十二元蘇州府畢怡芸山舘家口安寧讜記無名氏四户各捐洋十元陳鳳鳴孫大淵蘇州衞謝讀畵山房蔚泰厚荊楚無名氏五户各捐六元逸隠居陳雲圃祈腰痛病愈西寨山樵楚北信天民軼記五户各捐洋五元隠君子志成信愼餘堂荆楚撫名氏日昇昌嶺南思素廬陳陸氏七户各捐洋四元鄂渚無名氏浠川舊友二户各捐洋三元湖城江淦　 
求妻病愈世德堂徐陳萱蔭夏壽泉陳夏氏陳許氏修省軒補還前愿人楚北無名氏安裕楚北囂囂子倪植三王毓峰寳聚源履安堂亁發源長泰裕太原女士十八户各捐洋二元恆通莊楚北守拙子曹小泉白苑耐三氏追荐故父張甫卿吳保卿焦潤生兩義堂無名氏無名氏十户各捐洋一元○以上收洋七百十九元換見規銀五百念一兩二錢七分五厘除刻印賑捐救命墩捐勸啓收票范公隄圖等並泒友往常昭帮辦查賑薪水往來盤川以及輪船裝儎棉衣水脚往來信力一切等費自始至終共開支規銀二百八十六兩六分三厘本旬淨收規銀二百三十五兩二錢一分二厘如數解交經辦江北堤工沈榖成太史嚴佑之明經以工代賑收解核銷○再敝處自光緖七年七月上旬起至本年三月十五日止代司收解通泰江陰賑捐江北救命墩捐先後登報二十二單大共本局計收規銀一邁四千八百十一兩四分九厘英洋二萬一千四百五十一元五角八分八厘新棉衣大小四千三百三十件○又收蘇局解來規銀三千九百三十一兩八錢三分七厘英洋九百四十四元舊棉衣一千件○又收天津籌賑局解來申公砝銀九千兩規銀五千三百五十七兩○又收庄息規銀六百五十五兩五錢四分四厘○大共開除一支製新棉褲五千條規銀一千六百三十兩一支修合丸散膏丹等藥英洋三百四十元四分二厘一支撥助果育堂施米票規銀一百兩一支經費規銀二百八十六兩六分三厘○除過大共一解江陰周筱堂廣文楊殿臣潘二江諸君申公砝銀四千兩規銀一千六百廿二兩六厘英洋三千八百四十九元九角四分莊息規銀一百十六兩二錢四分三厘新棉衣四千三十件新棉褲一千條○一解江北嚴明經及沈太史申公砝銀五千兩規銀二萬四百六十一兩八錢一分七厘英洋一萬八千二百五元六角六厘莊息規銀五百三十九兩三錢一厘新棉衣一千三百件新棉褲四千條藥料兩處分解訖現在敝局因奉新章裁減人手實未暇兼司收解同人公議於本日停止代收倘各處好善君子尙有募而未繳救命墩捐欵上海可送交後馬路興隆里沈太史公館或逕寄揚州花園巷嚴佑之明經公館照收聞左俟相憫念濱海灶民欲墩隄並築捐欵正多多益善也○再所有敝處經收捐户台街數目均詳登歴次申報不另刊徵信錄以省冗費伏乞鑒核合併聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申禁牙行示]  
　　欽加同知銜署理漢陽縣事准補保康縣正堂加三級紀錄十次陳爲再出示曉諭事案奉藩憲札委補用知縣袁下縣查驗漢陽縣漢鎭及各鄉鎭市開設牙行如有頂替朋充覆開總行私移埠頭等事查明照例治罪等因奉此曾於上年十一月出示曉諭在案因值年終未及查辦兹已開篆並准委員移催前來除飭差前往傳驗外合再出示曉諭爲此示仰漢陽漢鎭及各鄉鎭市牙行人等知悉爾等務各携帶部帖前赴委員公館聽候查騐盖戳給還安貿如有未經請帖者亦卽呈明趕緊遵章揭請勿得頂替朋充覆開總行私移埠頭倘有違犯一經委員查出移縣定卽拘拿該牙正身照例禀辦决不姑寛各宜凛遵毋違特示 
[騙局破露]  
　　拐騙之徒花様百出昨聞寍郡南門外半街有寡婦某氏其母家居於段塘日前下午有某甲突至氏適與隣女釬黹甲大聲曰汝尙安然不知乎汝父昨夜急病身死矣氏卽慌忙無措隨大哭關鎖門户與甲同行至半途氏見改塘人道及父病身死緣由其人曰今早尙在田間何昨夜身死耶甲見機關已破急欲奔逃當經追獲衆鄉人帮同痛毆始釋之去 
[母女奇病]  
　　寍波張監橋俞姓素有食鉛粉之病每日約食六七塊其女所嗜亦同每日亦食鉛粉斤許據醫家云此由腹中有虫所致然婦已年老想腹中之虫勢難醫治若其女則尙可爲力也 
[洋燈悮事]  
　　楊州舊城大街某姓棉花店專作抄發大鋪也一日忽不開門隣衆問之始知昨夜二鼓時一夥因欲吿假回家趕緊工作旁有小徒爲添洋燈油而誤潑于桌急取布來拭不意桌油接着燈焰一吸皆着夥急取盆水澆之洋油見水益然幸夥計衆多合力奮救得未損傷房屋而彈成之花已燒去數百斤未彈者燒去兩大包云 
[瓦匠遇魔]  
　　掦州舊城觀音庵爲地不大而後樓獨高相傳爲阮文達公夫人所建髮賊焚之不燃故得無恙前因修葺一瓦工年二十許忽大呌一聲自樓屋跌下所奇者並非滾落乃從空飛墮如被風吹起者倒地已死雚救良久方醒口作　語呼張二哥不置論者謂其遇魔障生死尙未定云 
[醉後卽事柬灌海棠使者]  
　　醉眼朦朧酒興闌樵靑解事煮龍團一枝飄忽風搖柳滿座芬芳氣吐蘭却喜病容消盡易其如密語欲通難志和亦是鍾情者如此名花許共看[  辛已春仲烏鎭緑桔軒主呈草]  
[游頣園賦呈徐茗香農部煥藻聽松司馬煥奎]  
　　新闢小林泉來游亦訊緣亭臺工結綺池沼靜增妍桂子秋風綻黄花晚節堅當庭開一色吟賞夕陽天○久坐不知暮淸談滿座凉病軀怯衣薄詩興入秋長城北門楣舊劍南手澤荒白眉遺稿在讀罷淚成行君叔弟緑窻與予交最深年未三旬遽赴玉樓召記誦遺稿不禁黯然[  烏鎭緑桔軒主榮勳草]  
 
 
 

Page 10

 
 
[光緖八年三月初二日京報全錄]  
　　宫門抄○諭旨七道錄前○發抄旨四道○太僕寺卿吳奏敬陳管見摺○又奏恭報由省起程前赴寍古塔日期摺閩撫岑奏叅革縣丞訊辦片○廣西撫慶奏察看試用期滿各員片○鄂撫彭奏拿獲搶犯審明分别懲辦摺○大臣溥奏爲奏聞片○三月初二日理藩院鑾儀衛光祿寺八旗兩翼值日無引見○瑞聨由東陵回京請安○陸廷黻謝放甘肅學政恩○前湖南布政使崇福到京請安○繼良徐承煜預備召見○載鶴續假五日○召見軍機繼良徐承煜○發抄閻敬銘奏瀝陳下悃請收回成命奉旨覽奏已悉着仍遵前旨卽行來京供職所請收回成命之處着毋庸議欽此○崇綺等奏請將康平令劉楙勛革訊奉旨着照所請兵部議奏欽此○又將奉化令錢開震撤任察看通判王爲澂署奉化令奉旨知道了欽此○張樹聲等奏請以儘先都司黄福補瓊州鎭左管都司奉旨兵部議奏欽此○○督辦寍古塔等處事宜太僕寺卿臣吳大澂跪奏爲敬陳管見仰祈聖鑒事竊維吏治之廢興視乎人才之賢否而任用之權操之大吏大吏秉公考察實力講求則賢者皆得盡其才能中材亦各知所趨向若拘泥定章而叙補輒多遷就或變通舊例而去留轉涉偏私皆於吏治有損而無益臣以爲國家立法所以防流弊而舉劾之典存乎其人公諭有是非宸衷亦有權衡苟於地方利獘有關部臣守經而疆吏達權但求其於事有濟耳查吉林舊設理事同通三廳添設賓州五常二廳敦化一縣將軍銘安又於上年十一月内奏請添設吉林道缺擬改吉林同知爲知府並於伊通河添設知州一缺此外如寍姓琿三城尙有應添道府廳縣各缺實因地方遼　耳目難周緝匪安民須圖久遠奉添各缺事事均須開創非爲守兼優寔心任事之員不能措置裕如就揀發到省及奏調差委各員兩途並用尙可輪流署補爲地擇人現准吏部議覆吉林將軍銘安等請補各缺定章一摺准其伤照奉天章程奏請揀發曾任實缺正途人員不分滿漢酌量請補並中缺知縣一項仍以候補委用兩項相間輪補又請查照奉天停止秦調成案嗣後不准奏留奏調他省候補候選人員差委補用以歸畫一如在此次奉旨以後奏留奏調到部者臣卽行議駁奉旨允准之件仍應請旨更正以示限制等因於光緖七年九月二十九日具奏奉旨依議欽此由部轉行欽遵在案臣持議本係援案奏請毋庸再行瀆陳惟吉省情形正需才孔亟之時遴選稍寛尙可拔十得五實因邊地苦寒賢才裏足指省分發人員並無指分吉林之人奏調各員必平日略知梗槪到省旣久歴經考驗始擇其人地相宜者酌量秦留亦極周詳愼重若一槪拘以成案則從前奏調差委中有得力之員亦將格於部議棄而不用是不免因噎廢食於邊省用人之途似多窒碍臣之愚見擬請飭部察度情形再行核議或於奏調奏留一節酌予年限俾新設各缺均可得人而理俟地方布置漸有規模風俗民情悉臻安謐三五年後再行援照奉天成案請停奏調庶目前可收指臂之助日久亦無冗濫之員似於吉省吏治大有關係臣身任邊防才疎識陋於官方民瘼亦不敢稍存畛域之心旣有所見不能不據實上陳是否有當謹繕摺具奏伏乞皇太后皇上聖鑒訓示謹奏軍機大臣奉旨吏部議奏欽此○○督辦寍古塔等處事宜太僕寺卿臣吳大澂跪奏爲恭報微臣由省啓程前赴寍古塔日期恭摺陳明仰祈聖鑒事竊匪於光緖七年十二月初二日由三姓旋省與吉林將軍臣銘安籌商撙節防餉試辦屯田各事宜前經具摺奏明在案查寍古塔距省六百餘里中隔張廣才嶺山路崎嶇久未修理春融凍解則節節皆有窪　水深泥陷車馬難行轉運糧餉軍火時有艱阻之虞上年夏秋間由臣泒員雇用民工略加培墊建造大小木橋二十餘座功未及半現擬趁此河冰未泮之時親自履勘調撥甯古塔駐紥各營分改督修酌建橋梁添設渡船以利運道臣定於正月二十六日由省啓程赴塔一路察看情形卽飭鳩工俻料次第興修並擬前赴穆楞河一帶察看三岔口往來道路爲設屯開墾之計以後臣當常駐塔城就近督飭防軍認眞操演不令日久懈生名城報墾事宜亦可兼籌並顧遇有要務仍與將軍臣銘安往復酌商以期周密無間共濟時艱所有微臣由省啓程日期理合繕摺具陳伏乞皇太后皇上聖鑒謹奏軍機大臣奉旨知道了欽此○○岑毓英片再據臺灣道劉璈詳稱訪聞試用縣丞毛　藻前来臺灣措資逗遛日久有拐帶婦女潛逃情事當卽督同臺灣府縣飭傳查追去後旋據臺灣縣學生員吳綸言呈控毛文藻將該生員之胞妹施吳氏等二人及使女二名雇工婦人一名引誘潛逃並將銀物衣箱約値番銀千餘元一併拐帶於本年十月二十九　搭坐外國商輪船逃往厦門經該生員等泒人尾追至厦門之鼓浪嶼始行追獲懇請提究等情已由道委員前往提解一面詳請奏叅前來臣查試用縣丞毛文藻胆敢誘拐民間婦女駭人聽聞實屬官場敗類相應請旨將該縣丞毛文藻　職俟提訊明確按律懲辦以儆官邪除批飭該道催提審辦外謹附片具陳伏乞聖鑒訓示謹奏軍機大臣奉旨毛文藻着卽革職提訊按律懲辦欽此○○慶裕片再定例未經筮仕人員如捐過班分發簽發各省令該督撫詳加察看試用一年期滿如果才堪勝任卽據實奏　遇有相當缺出酌量題補兹查廣西試用知府黄鴻藻儘先補用知縣許盛貽均　試用一年期滿據藩臬兩司出具考語詳請留省補用前來臣查試用知府黄鴻藻才其開展辦事穏練儘先補用知縣許盛貽年富才明辦事認眞歴經差委均無貽悞應請留於廣西遇有缺出照例按班補用除將各員履歴咨部外謹會同兩廣總督臣張樹聲附片陳明伏乞聖鑒訓示謹奏軍機大臣奉旨吏部知道欽此○○湖北巡撫臣彭祖賢跪奏爲拿獲拒捕傷人首從搶犯審明分别懲辦恭摺仰祈聖鑒事竊據利川縣知縣陳國棟詳報民人李恆發於光緖五年十月二十日在川省貿易歸家　帶銀兩中途被匪攔搶佢傷會營勘騐等情一案批飭緝窕去後旋據該縣恊同四川奉節縣差役拿獲匪犯賀諸玉曁兵役拿獲李大漢李五喜三犯訊供通詳審明解經施南府知府王庭棋提訊犯供翻異報委恩施縣知縣李增榮會審隨據該縣續獲周潰喜楊洸揮二犯並起獲贓銀到案傳同事主解府經縣等會同研審各供認夥同攔搶不諱詳經批飭將周潰喜楊洸揮二犯就地正法賀諸玉等三犯照例擬解在案兹據該縣等錄叙全案供招議擬由府解經湖北按察使蒯德標覆審轉詳前來臣覆加查核緣周潰喜楊洸揮賀諸玉李五喜卽李老么李大漢卽李後挑各籍隷四川奉節東鄕與湖北恩施利川等縣游蕩傭工度日光緖五年十月十九日周潰喜會遇素識之楊洸揮賀諸玉李五喜李大漢共道貧難周潰喜起意邀允行搶卽於二十日晨早周潰喜楊洸揮各帶尖刀餘俱徒手一共五人偕至攔子坪地方樹林内僻處適有四川實易轉回之李恆發一人行過周潰喜楊洸揮瞥見卽將李恆發撳按倒地用刀向嚇索取銀兩李恆發喊捕周潰喜用刀戳傷其左骽並劃傷其右手腕楊洸揮用刀砍傷其偏左李恆發負痛躭臥周潰喜楊洸揮同在其身邊搜得銀五十餘兩與賀諸玉等擕至僻處周潰喜當取銀一錠賣與不知姓名人得錢分用餘銀四錠周潰喜楊洸揮二人分藏約俟事冷換錢俵分周潰喜之尖刀卽交賀諸玉收存各散李恆發投保報經該縣陳國棟提騐會營詣勘詳報差緝旋據兵役恊同四川奉節縣差役拿獲賀諸玉並起獲尖刀移解到縣又據兵役拿獲李五喜李大漢到案訊供通詳批飭緝審擬解旋據審擬解府提訊犯　翻異報委署恩施縣知縣李增榮會審該縣陳國棟續獲周潰喜楊洸揮並在該犯等名下起獲贓銀四錠傳同李恆發領贓解府會同訊悉前情錄供通詳批飭覆審懲辦李增榮卸事兹據該恩施縣劉鑑會同提審無異遵批將周潰喜楊洸揮就地正法賀諸玉等三名照例議擬解由湖北按察使蒯德標覆審核議轉詳前來臣覆核無異查定例搶奪之案結夥至三人以上持械威嚇按捺並傷事主者爲首及在塲動手之犯照强盜律擬斬立决爲從在塲並未動手者發遣新疆給官兵爲奴等語又湖北省奏定章程拿獲搶刧罪干斬决各犯地方官于訊明後禀請就地正法歴經照　在案此案周潰喜起意糾夥楊洸揮等持械攔搶該犯周潰喜與楊洸揮同將事主李恆發按地刃傷搜取銀兩實屬同惡相濟兇暴顯著自應按例問擬周潰喜楊洸揮均合依搶奪之案結夥三人以上持械威嚇按捺並傷事主者爲首及在塲動手之犯照强盜律擬斬立决例擬斬立决已就地正法應無庸議賀諸玉等各聽從攔搶分贓在塲助勢並未動手亦應按例問撥賀諸玉李五喜卽李老么李大漢卽李後桃均合依爲從在塲並未動手者發遣新疆給官兵爲奴例擬發新疆給官兵爲奴仍遵名例改發極邊烟瘴充軍以足四千里爲限到配後鎖帶鐵桿二年事犯到官在　逢光緖七年五月十四日恩詔以前係搶奪夥犯不准援減照例刺字解配此案首野五人疎防及二叅限内全獲邊免開叅所有首先拿獲隣省擬遣犯一名應叙職名係四川　州府奉節縣知縣耿士偉相應開報是否允恊除全案供招送部外理合會同湖席總督臣李瀚章恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○溥亷等片再查永濟倉收發之員定章係二年更換一次其有差務重要之時曾經隨時奏明派員接管奴才等前曾奏請撥借銀兩重修厫座已於年前動土今春開工係派原管郎中德衡額員外郎懿綿承辦本年輪值更換之期未便遽易生手奴才等公同酌擬仍令該二員兼辦截漕轉運一切事宜一届以期妥善而重倉務謹附片奏聞軍機大臣奉旨知道了欽此 
 
