# 1923 - 329 - 4918239

 

Page 1

 
 
第一萬八千二百三十九號;中華民國十二年 西曆一千九百二十三年十二月四號
星期二 * *   
 
 

Page 2

 
 
第一萬八千二百三十九號;中華民國十二年 西曆一千九百二十三年十二月四號
星期二 * *   
 
 

Page 3

 
 
第一萬八千二百三十九號;中華民國十二年 西曆一千九百二十三年十二月四號
星期二 * *時評 
[無可指摘] [  （冷）]  
　　無可指摘善之善者也然而今日中國之政局亦無可指摘矣非善也旣無所事事則無可指摘旣無復希望則亦無可指摘我以爲於今政局中人必泰然自足白少聞反對之聲矣必其才足以服人也否則必其力足以脅人也而實不知其大謬也夫人之反對或抗拒者必以敵體之人相視也若旣知其無可與言復知其不久自斃則人即熱心論事亦烏用此妄費之心思哉故人之不反對亦即無可指摘之意所謂自檜以下無譏也 
　　孔子有云惟上智與下愚不移人之待上智與下愚之法固有相同也 
[國内專電]  
　　北京電高方二次傳出辭職消息且謂王克敏主張總辭實則王今日尚赴幣制局就督辦職原來幣制督辦係遙領性質王克敏并此不放鬆到幣局就職又有王世澂建議王克敏實行兼任幣制督辦查辦張英華故今日王到張不到局（三日下午八鐘） 
　　北京電中立派議員陳子斌等提案質問謂公民團係現閣指使憲政黨尤有異謀是否當局欲解散國會限三日内答覆（三日下午八鐘） 
　　北京電洛訊·吳對國會自殺决不表示已令駐京辦公處轉陳當局 
　　北京電鄂蕭對新新國會謂第一屆滿應爲二屆新新是三屆二屆安福非法不能以三屆凑數應依法召集二屆國會趕辦選舉（三日下午二鐘） 
　　北京電地檢官爲銅元票案拘高朔誤拘高穰朔蘇人穰閩人同爲律師結果高朔逃高穰送回李閣老胡同本宅道歉（三日下午二鐘） 
　　北京電美商部長告施使在華美商因中國内亂匪患損失約三千萬元請注意保護美商苟現狀安定美可不請賠償損失（三日下午三鐘） 
　　北京電京漢局呈陜軍第一師自發換車票證今旣允取消近仍請軍隊乘車以公函爲憑殊屬不合請令照章領取部照爲憑（三日下午三鐘） 
　　北京電無線台交涉美政府不願美日合辦並不願國際管理只須履行菲德里合同日政府仍不允抛棄三十年專利權當局計算三井合同可以備價收還每年須八十萬元但目前無欵日本則不贊成吾借他國欵還三井謂如借美欵贖回三井合同則日本優先權還在此案仍停頓 
　　北京電江（三日）路電會議議軍士無票乘車及軍隊包運貨物與僞充軍用要求免運等禁止案（三日下午八鐘） 
　　北京電衆院會計科長赫文蘇秘書陳鍾甫檢廳允保釋（三日下午八鐘） 
　　北京電英使照會大東大北海線發陸權希望中政府與該兩公司即日開議辦法（三日下午八鐘） 
　　北京電張錫元訂張庫汽車路工捐規十三條通知駐張口領事查照 
　　北京電江（三日）午英參贊安立德見顧談某項交涉（三日下午八鐘） 
　　北京電王廣圻電荷民持有奥發債票荷政府電歐使請政府照付本息 
　　北京電中東路輸送難民費七萬零九百二十二元要政府付還 
　　北京電財部電蘇皖魯豫剿匪司令云司令部經費近三個月由津浦路墊發十二月起應由蘇皖魯豫財政廳按月分擔籌撥照數抵解（三日下午二鐘） 
　　北京電江（三日）曹銳出京（三日下午八鐘） 
　　北京電曹鍈赴津王占元赴洛 
　　北京電交吳呈曹請通令各省勿再截留路電欵因有借欵關係故　 
　　北京電直王調二十三師四十五旅護津浦路軍衣靑色旅長爲王少箴 
　　北京電奉訊·張擬定明年三省電政費增十萬先延長長途電線添設複線並普設電報電話局已令知電政監督周大文又吉林舒蘭兩電局現兼營長途電話（二日下午一鐘） 
　　天津電省署准外部咨使團立約禁售軍用品於中國倘違犯此項公約准由該犯事官廳提付使團按照國際公法從嚴懲處 
　　天津電聞呂調元將免職以馬聯甲兼省長財敎兩廳撤換 
　　天津電東京帝國大學敎授岡博士來津由日總領事介紹與當局晤會博士昨赴靑島遊覽 
　　天津電王克敏建議高凌霨院執事人員超過民二幾二十倍應痛加裁汰或語王董康覆轍可鑑王答已密請軍警隨時保護　 
　　天津電王克敏因金佛郎案定六七兩日宴中外銀行界并要求墊撥一千五百萬應付時局（以上三日下午四鐘） 
　　天津電興利公債擬於删（十五）日發行 
　　天津電魯熊調任長直消息傳說甚盛 
　　天津電文安等縣代表陳佩珍二次請願查辦趙英漢（以上三日下午十一鐘） 
　　濟南電鄭士琦以法敎士出險派侯副官前往慰問並以二十團剿捕營救異常出力頒賞五千元 
　　濟南電濟南道尹許鍾璐調膠東遺缺以唐仰杜繼已有冬（二日）日發表說（以上三日下午五鐘） 
　　吉林電東北巨匪宮聲武等經馮旅長占元楊團長崇山招降編爲吉林游擊騎兵第一總隊共三營七八百人宮充副總隊長第一營長李治國第二營長陳子峯第三營長孫緝武已編竣宮布告安民仍駐方正一帶 
　　吉林電東邊道尹王理堂辭廖彭繼 
　　吉林電參謀長吉興奉召赴奉商軍政 
　　吉林電張通令舉薦軍事外交政治財政法律交通專門人材 
（以上三日上午十二鐘） 
　　哈爾濱電朱慶瀾定支（四日）晚由奉行大連日民政長同來哈 
　　哈爾濱電海拉爾俄僑倪佛洛受紅黨託捐俄富商欵濟俄經警獲送呼倫督辦究懲 
　　哈爾濱電諳俄文同志議組會審查中俄譯名（以上三日下午七鐘） 
　　蘭州電聶守仁等力攻知事浮收巨欵同林鄭三股攤分案 
　　蘭州電政廳洪延祺委赴寗夏查案　　蘭州電甲工風潮益烈學生校長勢不兩立有解散學生說（以上二日下午九鐘） 
　　漢口電萬縣援川總司令部電劉督存厚感（二十七）到萬勘（二十八）開軍事會議决分三路攻渝當電知袁總司令楊總指揮及宋張兩旅長艶（二十九）總攻擊又宋大霈電告二十七克大竹 
　　漢口電老洋人尚據鄖西縣城知事陳聯鶚在羊角尾集合團警待援蕭東（一日）急電張聯陞火速派隊往剿又隨匪劉心惠襲攻唐縣鎭擊斃防軍三十餘奪去槍五十支彈萬發旋陷安居鎭擄去肉票百餘人 
　　漢口電張聯棻現調軍署參議陷由京電蕭俟當局傳見後即過洛返鄂辦交代蕭一日覆電安慰（以上二日下午十鐘） 
　　漢口電楊森東電陷（三十）克涪州 
　　漢口電吳因巡使經手事件尚須鉅欵清結派宋芝田與蕭接洽故蕭就職又無期 
　　漢口電傳政廳長鄧振璣漢警廳長蘇霽將撤任已定竇明超王縉繼任竇王均來鄂 
　　漢口電漢口各團聯合會冬（二日）議决魚（六日）舉行平民敎育大游行 
　　漢口電蕭電張聯陞潘守蒸分鄂北爲四區剿匪並電陜豫派隊協剿 
　　漢口電何東病愈冬（二日）始見客擬日內答宴商界及銀團領袖昨語往訪某君深信國内和平不出一年必可實現因現方從事武力之人物其心中已興和平傾向若國民能乘機爲大規模和平運動則和平可計日實現（以上三日下午八鐘） 
　　長沙電鐵路警備司令歐陽任赴衡張輔部第三十九團抵省 
　　長沙電戒嚴司令劉銏因居民報刧案者過多特布告制止搶刧辦法六項㈠編隊伍配步哨晚八時出發擇地配置偏僻地尤關重要至天明時撤回㈡通令駐省各軍夜間點名後不准兵士外出違者拿辦但持有總部通行證者在例外㈢重賞拿獲搶犯之巡查軍隊㈣令警廳遇有刧案崗警飛報附近步哨遲延不報重懲㈤崗警如無力制止刧案應跟縱尾追不得畏縮㈥布告諸色人等若能舉發搶犯地點及贓物即以所得贓物十分之三給獎 
　　長沙電商會選出黃藻奇王尹衡爲正副會長（以上三日上午十鐘） 
　　長沙電鄒序彬專任第八路指揮决辭榷運局長兼職鄒部第三十九團抵省將奉令擔任長沙清鄕之責臨湘匪勢大盛 
　　長沙電龔團長仁傑攻克辰谿沈鴻英之一二六旅均抵藍山就地提撥田賦充軍餉 
　　長沙電趙電北京鹽務處湘省前因餉絀借商欵兼及淮商刻正分期籌還即前次擬借未消鹽斤爲流通軍用券準備亦經指定米捐收入籌還與勸捐勒借不同軍用券現未實行此問題暫置緩議特電奉覆 
　　長沙電唐生智將進駐郴縣湘東安仁攸縣迭告匪警趙令唐生智撥兵往剿 
　　長沙電省議會江開協議會（以上二日下午三鐘） 
　　長沙電省軍三十二團長龔仁傑電省陷日收復辰谿蔣旅鋤歐自永州開往新寗武岡堵截蔡軍一日已開㧞 
　　長沙電趙以省城連次發生搶案特令副官處仍照蔡軍在對河時辦法飭各差遣通夜巡街戒嚴司令亦定有制止辦法六條並派隊通夜巡邏 
　　長沙電商會二日補選正副會長以黄藻奇王尹衡當選葉德輝運動失敗 
　　長沙電軍隊濫提鹽欵已釀交涉趙已通令嚴禁（以上三日下午五鐘） 
　　香港電聯軍許劉部宥（二十六）入石龍勘（二十八）復開到大隊滇豫軍因商民於粤軍入龍時燃砲歡迎將商團槍枝繳去二百餘並大掠全埠居民恐慌白晝亦閉門該處紳商勘電孫請飭各軍長維持（三日下午八鐘） 
　　香港電趙成樑陷（三十）電稱北虜以四混旅計萬餘人入寇自儉（二十八）在白廟接觸激戰一晝夜敵屢施攻擊迄不稍搖湘軍魯總指揮曁職部韋旅同時包圍敵左右翼艶（二十九）全線施以衝鋒敵勢頓挫本日將始興城完全佔領其繳步槍七百餘俘五百餘現仍追擊 
　　香港電孫准朱和中辭兵工廠長任馬超俊繼 
　　香港電孫任鄭潤琦爲肇慶西江警備司令 
　　香港電東江戰事沉寂因聯軍抽調一部赴北江未敢猛進粤軍亦未反攻呈相持狀態惟滇軍兵站部東（一日）佈告我軍進至樟木頭敵向惠州退 
　　香港電袁帶乘朱卓文調兵拒林警魂艶（二十九）率民軍攻佔小欖 
　　香港電孫令各財政機關籌十萬賞滇軍攻克石龍增城（以上三日下午六鐘） 
　　福州電王永泉派副官王鳳章赴贛李生春部又在台江封船備發 
　　褔州電閩垣定於支（四日）日開辦烟燈捐（以上三日下午六鐘） 
[國外專電]  
　　荷京Ｓgravenhago電連日張孝若在荷考查水利工程人造絲飛艇機器各廠在亞姆司特登·落得登各城受地方行政長官銀行實業家盛大之歡迎昨午（一日）華僑學生茶會晚間中荷協會宴會張均有演說今日（二日）赴德京（十二月二日） 
特約路透電 
[北京政聞記]  
　　三日北京電安徽消息蕪湖一埠恐爲土匪襲擊實際已處戒嚴令下現當道檢查函電搜查旅館甚爲認眞並增加防兵軍事當道已以電話接通廣德宣城蕪湖 
　　三日北京電倒吳派於前星期六日圖以所謂公民團阻止吳景濓及吳黨入衆院未達目的今擬藉憲政黨之助反對吳氏亦未償願憲政黨現主守中立 
　　三日北京電據確實消息内閣通電各省主張在京召集各省代表會議考慮統一辦法西南各省亦有電去 
[南方戰訊]  
　　一日廣州電孫中山現將大本營移至石龍楊希閔現赴石灘防備陳炯明由惠州進攻北江譚延闓之湘軍報告在南雄附近擊敗北軍 
[來因分立派之政府]  
　　二日巴黎電據柯白倫斯消息來因倫共和國臨時政府已准茂士氏及麥台斯氏辭職並一致决定任道登爲政府領袖兼公共事務總長烏爾衡氏爲副總統設政府於愛姆斯因柯白倫斯之公署已爲協約國委員團占用 
[柏林失業騷]  
　　二日巴黎電柏林失業工人刦掠商店恰沙丹堡與斯特里丹商店被焚就逮者十二人萊浦齊有劇烈之衝突傷警察四名 
[魯爾近狀]  
　　二日巴黎電魯爾境内之措施已覩成效外國報紙遂以外佔爲慮法報乃重伸法國和平之旨並說明法國態度之理由巴黎迥聲報稱一俟消極抵抗完全销滅後現行之嚴峻計畫即可解除但必德國不信義之表示皆立即廢止然後始可放棄約束德國之工具法政府將任命台柯特　軍於其認爲適當之時亦宣佈消極抵抗之銷滅云 
[英報之選舉預測]  
　　三日倫敦電泰晤士報預測選舉之結果謂據有經騐之帝觀者推測此次選舉現政府可得多數議員較敵黨併合之人數爲多但現政府欲行救濟失業調和時局之權則其所得之多數必實在而後可 
[意西記事]  
　　二日羅馬電意大利西班牙與南美諸共和國擬退出國際盟聯會之說現由半官文告認爲全無根據 
　　二日巴塞洛那電西班牙王對此間防軍將亦演說具言曰無論後事如何陸軍人民與余必須始終團結因西班牙之前途正在未定之秋吾人不可不佔先　也 
 
 

Page 4

 
 
第一萬八千二百三十九號;中華民國十二年 西曆一千九百二十三年十二月四號
星期二 * *   
 
 

Page 5

 
 
第一萬八千二百三十九號;中華民國十二年 西曆一千九百二十三年十二月四號
星期二 * *   
 
 

Page 6

 
 
第一萬八千二百三十九號;中華民國十二年 西曆一千九百二十三年十二月四號
星期二 * *特約路透電二 
[美國航業]  
　　二日華盛頓電美國航業部常年報告書謂航業部現仍施行其减政主義去年已裁減人員一千六百十二人節省二百六十二萬三千元又謂一年内共售出鋼質船一百四十五艘重八十七萬八千噸木船二百三十七艘重八十五萬五千噸共得美金三千萬元 
[波蘭赦犯]  
　　二日巴黎電莫斯科消息亞特滿氏與美克萊諾氏前被控參與煽動東加里西亞脫離波蘭陰謀今均開釋 
[意國大雨爲災]  
　　二日羅馬電意大利北部倍嘉摩省大雨傾盆格倫諾湖决堤村莊工廠橋樑鐵路盡爲水冲去生命喪失不少目前有六百人失蹤 
　　二日倍嘉摩電湖堤决口大水冲入有三鎭盡沒水中冲毀電力廠五所淹斃居民六百估計損失約意幣數百兆呂耳大塊農地現成一片汪洋此次之災乃異常大雨所致台索河因湖堤崩裂同時溢流水深三十呎交通全阻施救爲難 
[法飛機失事]  
　　二日巴黎電海上飛機一架試飛時在查堡墜落海中機上有軍官三水兵五遇救者四死者一軍官其他三人不知下落想已溺死 
[公電]  
　　高密來電編輯部法敎士經軍隊在諸城水西莊　救出險並斃巨匪王冠卿魯密分社江 
國内要聞 
[公民團阻止京衆院開會]  
　　無聊之末策 
　　衆院大武劇後吳派又發出日程繼續於昨一日開會蓋内幕中吳派布置已頗得勢反吳派亦知在院中活動武力不敵臨時必吃大虧迺爲院外之活動於是議定派人四出雇集鳩形鵠面之車夫乞丐槓夫等約千人左右號稱公民在衆院請願每名發給飯錢若干人各手執白旗上書攻擊吳景濓之種種文字於十二時後麕集象坊橋東口阻止議員入塲後台指揮者乘汽車臨時上陣交通爲之隔斷中立派議員到會者見勢不佳多被阻折回軍警機關聞訊各派軍警彈壓至二時餘開始驅逐吳景濓於下午二時率領武裝衛士分乘汽車兩輛於西溝沿繞道到院遂搖鈴開會當時出席人數寥寥乃延長兩次時間至三時十分吳乃報告簽到已有三百零一人已足法定人數但到塲人數無幾遂閉門令秘書查點人數畢報告在塲二百二十七人不足法定人數劉冠三主張再延長三十分鐘彭漢遺主張延會並請發給出席證衆均贊成遂發出席證換給支付證有人謂見休息室人數尚多請催入場尚可開會馬驤等以爲不可主席遂宣告延會時方三點五十分 
　　另一消息當反吳派接到吳景濓發出議程時偵悉衆院門内凖備力甚厚因而改取院外行動求助於官中人物前晚曾有若干代表分謁高凌霨及程克乞向法庭說話以高氏憾吳之深初不無藉此一試手段終以膽量較怯不敢放手做去即如要求撤換袒吳之某法官程克亦以司法獨立不便干涉却之外傳前日某方面大發支票在東城某行支付二百四十元認爲以金錢資助交戰團實則支付云云蓋即借支歲費也反吳派之計旣不克如願又恐會果開成閣案果通過則後方之援益虚對方之勢力亦益可畏無論如何决不讓其成會昨日（一日）早遂由錢姓招得大批槓房每人代價以五毛爲最高額普通則僅得六十枚雇定時先給三十枚完事後再找三十枚每人掮着白旗上書「公民請願」「違法之吳景濓還配主席嗎」「滿任議長還能發通知嗎」最大面者則　「公民護憲團」與「吳景濓違憲議員諸公不要盲從今日不能開違憲會議違憲者自棄於國人」等類之旗幟由代表吳某劉某等率之向象坊橋前進人數在二千左右隨後並有三輛汽車趕至指揮衆夥計向前闖去卒爲院警所格汽車停在三叉路口亦爲警士勒令駛開經此造作非吳派之來此赴會者各折轅而去秘書廳見此情勢當即電請吳示一面以電話通知軍警機關派兵警前來彈壓一面將院西後門偷開通知吳派議員由此闖入吳亦於下午二時匆匆自後門入院反吳派遂不能在院内　足吳遂入議長席坐至數十分鐘之久先搖鈴開會旋又報告人數不足宣言延會 
[京五校一日開課]  
　　北京國立五校自停閉以來經八校同人積極奔走之結果敎育當局已允於最短期間籌撥少數經費爲五校開門之用該五校敎職員臨時救濟會遂於前（三十）日通告五校由五校自行召集會議先行討論一次至昨日（一日）上午八時救濟會又召集臨時緊急會議經審愼研究之後一致議决以學生學業爲重即日五校同時恢復原狀并發表宣言宣告五校開課之經過又即日解散臨時救濟會另組五校敎職員代表聯合會共同維持并始終尊重八校聯席會議停閉十二日之國立五校至昨日遂復舊觀不可謂非敎育界之幸地茲錄五校開課宣言如下我北京國立師範大學農業大學工業大學美術專門女子高等師範五校因政府積欠經費過鉅事實上無法維持於十一月十九日遵照八校敎職員代表聯席會議全體之議决同時停閉事勢所廹同人等亦無暇求諒於邦人也顧同人等職責所在豈忍坐使艱難締造之學校由是淪亡目擊遠道負笈來京之靑年於茲失學爰於是月二十二日倉卒組織聯合臨時救濟會儘棉力之所及晝夜四出奔走竭誠請求敎育當局從速設法恢復原狀一面實行五校公開交換講演期學生學業不至盡廢旬日以來幸勉隕越茲蒙敎育總長黃膺白先生鼎力匡護允以責任人格担保限期籌發少數經費爲目前暫維現狀之用以後仍當盡力維持俾免再有停頓深盼各校尅日恢復原狀復以萬數同學環請設法早日開課情意殷拳同人等深信黃總長必能言行一致敎育前途猶存一縷希望而靑年學業關繫尤鉅公誼私情均難　置縱㣲力不足以言維持然救濟目前旣有保障自應仍本向所懷抱勉竭棉薄共起維護藉延國脈於一綫謹于本月一日宣告五校一律同時開課五校敎職員代表聯合臨時救濟會亦於即日解散惟五校此次不幸停閉雖勉力恢復而善後諸事待商正多不得不共同維持爰組織五校敎職員代表聯合會以策進行至於八校敎職員代表聯席會議同人等始終尊重並恪守職務擁護學校凡屬職責以外於學校本身無關之事槪不與聞區區之愚惟邦人君子鑒之中華民國十二年十二月一日 
[相持中之護路問題]  
　　交部之提議設立護路督辦所以對付外人非眞欲整理護路事項故甚欲存其名而略其實乃外人方面日以護路案爲題發出警告政府不得已乃决定以二旅歸護路而劃路警歸交部此案定後識者已知唐在禮不肯就職蓋護路之事範圍旣大責任復重此二旅兵力實不足調用况此二旅一爲王承斌二十三師之四十五旅一爲吳佩孚之第三師皆直系嫡系親軍外人萬難調遣故此舉之成不過爲吳王平分津浦京漢二路而使之多一番保障耳於護路究有何補唐氏當然不肯他人受其實惠而自身當其難任此護路通過閣議後唐氏之所以遲不拜命也現唐在禮雖未宣告就職而對於職權内應辦各事已着着進行其所擬警備條例亦經呈送院方交由法制局審核昨聞法制局審核該項條例内容尚有應行另擬之處第一條例内定有設立一廳三處等語與直隷國務院各機關之先例不合須删改爲三科第二帮辦以護路軍之兩旅長充之亦有不妥第三經費一節院内直轄各機關向無逕由交部提用之例以上三項法制局認爲須行另議現已照上述理由呈覆院方聞唐氏現正另擬條例已將上述三點細行改訂矣 
[裁員中之各機關現狀]  
　　大舉裁員之後發放欠薪實爲一重要問題各部欠薪有自兩三個月至八九個月甚至年餘不等有新近被裁者亦有從前被裁而欠薪迄未結清者總合新舊被裁人員之欠薪爲數殊屬不資聞政府第一步辦法擬由國務院設立一欠薪調查處或名欠薪清理處先從調查欠薪總數入手待確知切實數目之後再行設法籌欵視籌集欵項之多寡决定發現之成數倘有不足或不免出於另發公債劵等以爲補救之一法云茲將昨日續聞各機關之正在裁員與准備支村欠薪之大略情形分述於後 
　　財政部財政部大批裁員後忽發現兩種新名目一曰帮秘書一曰帮辦科長在局外人推測以爲此項人員當然如百六十人聽候差委之掃　吃飯相同距三百七十八號部令發表此項帮辦科長薪水竟月至二月六十元之鉅聞者莫不深爲詫異一方面被裁各員聞王克敏對於被裁者之欠薪并未明白表示如何辦法深恐王氏無處籌欵因循不發則留京不得回里不能現有林某陳某王某等發起被裁各員定下星期三日在中央公園開索薪大會以便向王氏交涉云 
　　交通部交部昨又在交通博物館大客廳開會討論裁員辦法關防至爲嚴秘探聞該部各主管長官之意均以本部自民國以來各司即無所謂會辦帮辦行走任事等名目考試一項薪水無多甄用合格不過十員即分發一項亦不過七八十人其薪津均係援照顏署閣時代内務部提議之薪等議决辦法批給比較八年度分發津貼項下尚未超過惟現在調部辦事員名額稍多自應酌量裁減結果議决遵照明令以八年度預算爲範圍凡屬超過八年度開支即實行裁减以符合預算云 
　　統一會國務院附屬之統一善後委員會現奉明令裁撤該會前後欠薪計達二十餘萬爲數甚鉅現聞該會全體人員擬呈當局請求撥給欠薪現金以作回籍川資至於發給十三年公債票則表示拒絕不受云 
　　幣制局幣制局自裁員令頒布後亦着手籌畫照令實行聞張英華於前日起每日均親行到局會同林副總裁曁各參事廳長處等籌備一切結果先從本局入手除將各項行走辦事等名目一律取消外一面分令各省造幣廠及各官錢局迅即遵照明令實行裁减冗員 
　　外交委員會外交委員會乃黃郛長外時代所設現該會委員長一席有改任顧維鈞之說刻正籌商一切改組手續并聞有歸併外部之議該會原有領薪最少之事務員及辦事員等暫不更動其遙領巨薪之委員顧問等則須大加裁汰刻下黃委員長郛正在預備交代云 
[無線電臺問題英法要求加入]  
　　中日美三國間之無線電臺合同問題自三國合辦之擬議失敗以來美國方面忽又堅持須中國政府承認其即日在上海興工建築之要求日本方面亦依然主張其三十年獨占權當然有效雙方爭持迄無解决希望最近雖有中國方面擬收回雙橋無線電臺之說然日本方面將要求中國須聲明承認其合同全部有效始允移交故亦無實現之望乃在此三國爭持最烈之時英法兩國忽然藉口華府會議之决議謂無線電事業非可由一二國獨占專有者爲助長中國富源之開發及變通通信機關之發達起見英法兩國亦應加入於經營之中業於日前非正式的向中美日三國當局有所交涉外傳法國聲明保留加入權利之說實即爲要求加入之意據日人方面得東京上月二十九日電云關於此事美國尚在考慮之中無承諾與否之表示日本則以華府會議召集以前之旣得權該會議旣有不溯及旣往之議定則將來縱與列國共同經營日本之旣得權在妥協主義上亦須中美兩國表示承認始能進行惟中國政府以本案解决至爲困難對於美日之主張迄未表可否之意預料將來結局當依英法兩國之協議解决之也又現爲此問題爭議焦點之三井洋行與海軍部之秘密合同覓錄其全文如下關於中國大無線電臺建設之一千九百十八年二月二十一日之本合同及追加合同基於當事者間交換之各種公函經國務會議之决議確認於當事者間已到達左記之諒解本合同第四條記載之三十個年間中國政府以海外通信之目的不許他人或他公司在中國國内爲大無線電臺之建設并政府（中國政府）亦不自行建設右諒解爲本合同之一部同合同第十七條於右諒解事項均適用之第十七條云本合同以英文及中國文作成之但有異議或爭議時僅其合同原本得拘束兩當事者一千九百十八年三月五日海軍總長劉冠雄三井代表大村得太郎按三井與海軍部之本合同十七條附帶合同八條附屬換文三件其日期均爲一千九百十八年二月二十一日獨秘密諒解一件爲三月五日 
　　據外交方面確息日本三井洋行無線電合同日本公使現仍繼續與顧維鈞討論日公使堅持該合同必須履行照合同規定予以三十年之專利中國方面對於此種要求則向日使答稱美國費德無線電公司之合司業經中國閣議討論通過允許該公司先在上海設立電臺交通部與該公司接洽妥協擬在上海選擇地點爲該公司建設電臺之用云云 
[外交團會議二要事]  
　　粤海關及限制江輪 
　　近日外交上有二重大事項一爲廣東海關之改爲自由港案一爲外交部禁止外僑入長江上游之照會緣我國之海關稅係由外人保管外人扣出借欵後將其餘數交政府謂之關餘當孫岑在廣州建立西南政府時曾由伍廷芳與各國交涉將粤海關所入撥歸西南當時各國即允撥關餘百分之十三年約二百餘萬元民九孫岑决裂西南解體而此百分十三之關餘亦遂入北京政府手中今年孫中山返粤又將舊事重提向各國要求此百分十三關餘之撥付不意竟被拒絕孫文一時氣憤遂出於兩敗俱傷之一途决將粤海關改爲自由港不收口稅以使南北俱無所得並有將海關人員全體驅逐之消息至第二事則發生已多日川戰起後時因軍隊槍擊外人引起交涉漢口交涉員與外交部曾照會駐京各國代表謂萬縣以上戰事未息外國輪船祈勿駛過該點以免遭遇意外駐京各公使接得此種照會後當即覆文略稱外輪旣有游行長江之權即不得稍受此種限制並願中國政府負地方安寗之責等語此二事外交團以其與各國俱甚有關係特於昨（一日）晨十一點召集會議討論當由荷蘭公使歐登科主席會議結果關於第一項外交團因與善後借欵有莫大之妨碍對於此事詳加研究又與善後借欵有關係之三國日前曾有一度之會議均表示嚴厲之反對其議决案於昨日提出外交團會議業經通過此種議案不日當可照會中國政府該案係由英公使起草嚴重抗議請其設法阻止此事實現但不知北京當局果有此實力否也 
[留美日學生之窘狀]  
　　施肇基電留美學生經費早已積欠經年幸經使館代爲籌備尚不至斷炊惟此項借欵多係短期未能拖欠過久茲駐美公使施肇基來電謂迭次借欵籌付留學經費已達美金六萬元債權人以一再延期催索甚急應請政府迅予籌欵撥還而經費積欠過多學生難以安心向學亦當速籌根本解决之法現學生以衣食均不能維持恐辱國體有相率回國之說應請政府注意 
　　施履本電外部昨接駐日施履本代辦來電略謂留日學生因欠費久無撥還之期近被旅館驅逐舞法維持羣聚使館包圍不散要求寄宿供給飲食大肆滋擾經履本一再勸慰先向中央電催急匯該生等限於一星期内發給一月欠費否則將再來館寄宿情勢緊迫請中央速於日内電匯五萬元來東否則無法應付惟有卸責免辱國體 
[日災急振會開會]  
　　被殺華僑已查明者四百七十餘人 
　　中華留日同胞被災急賑會十一月二十九日在石駙馬大街該會事務所開會首由王佐臣君報告在東放賑情形略謂伊等到東後學生已回國者四百餘人其未歸者對於賑欵有主張平均分攤者有主張照災情輕重支配者旋由各省代表等組織一學生救災協會所有放賑標準及手續均由該會開會通過然後實行凡受災者照據標準由會發給領賑票持向使館領欵計已收得之欵本會三萬七千餘元江蘇八千元山東五千元勞之常經手三千元合共五萬餘元除已發放者外現在照全體計算尚差二萬餘元須速設法籌措匯東以便補發而免向隅至華僑以無表册調查較難在横濱死於震災者當在一千名以上財產損失當在數十萬又華工在大島被日人慘害者共一百七十餘人其故由於日人仇視華工工資低廉奪彼生計震災發生時乃乘機雪憤演此慘劇至同人等此次東渡對於賑欵並無要求支配情事亦未對於江翊雲君有所攻擊不過江君在東三天來去怱促留學界不免對伊有所誤會耳次何侃君謂學生回國現已陸續東渡凡合放標者賑欵務須補發救濟協會因此特函請使館籌欵施代辦則希望政府及本會爲之設法此層務請本會妥爲進行爲要至華僑此次被日人殺死現已查明者共四百七十餘人日人亦已承認吉林學生王希天當地震時往大島調查華工狀况被警署扣留旋送戒嚴司令部未幾復送還警署遂無下落此事學生總會極爲重視本會亦應加以注意此外對於日華學會理事細川侯爵山井格太郎諸君救濟留日同人頗具熱忱請本會去函致謝等語至六時散會 
[北間島日人設警多處]  
　　共二十九處 
　　日本政府前三年藉口琿春事件設置日警察署於北間島中國政府以妨害主權屢次提出抗議要求撤退日當局藉稱各種理由不但不肯撤退年年漸次增設警署致中國内地變與日本領土無異現住北間島一帶韓人總數有八九十萬之多日當局復藉口彼等有獨立思想爲防止彼等計設置多數警署其實韓人業農者十居八九其餘皆敎徒與業商者也且以琿春事項言之日人雖推諉於韓黨與馬賊其實日軍界曾暗使浪人加入馬賊惹生事端時有發露不過藉爲口實而已現下北間島日使警署共二十九處其所駐地點如下甲延吉縣管内九處㈠頭道溝㈡局子街㈢龍井市㈣天寳山㈤依蘭溝㈥銅佛寺㈦八道溝㈧蛤蟆塘㈨老道溝外三處乙琿春縣管内五處㈠琿春街㈡東溝㈢黑頂子㈣密江㈣刀龍牌丙旺清縣管内四處㈠旺清街㈡凉水泉子㈢嘎牙河㈣大旺清丁和龍縣管内八處㈠和龍街㈡三道溝㈢稽查處㈣開山屯㈤馬牌㈥外三道溝㈦懷清街㈧八道河子 
[法國允撥浦口商埠經費]  
　　匯理鹽餘之第三批因尚須條件妥協故尚未正當解决此事是否與金佛郎案有關頗難斷定但法國方面實在欲藉此與我表示若干好感以爲轉圜之地昨據某使館報告謂法政府對於浦口商埠經費現亦不持異議已飭中法銀行將來如數照撥等語法國之一再讓步亦大可研究者也 
[吳佩孚不爲憲政憲政黨理事]  
　　甘石橋大選餘黨所組織之憲政黨自第一次籌備會開成之後寂無所聞查其原因實緣内部意見紛歧不易一致故迄今未能進行該黨本擬推吳佩孚爲理事託某司令函徵吳意見大意謂憲政黨業已成立全體閣員均行加入僉擬推我公爲理事務乞俯就云云吳得電大怒立命秘書覆軍駁斥謂彼向來不知黨爲何物現時政局尚未統一豈可便行組黨閣員入黨尤相宜云云該黨得此消息頗覺爲難故一切黨務均暫停頓熊炳琦本亦爲該黨拉攏之一人而熊則亦以軍人不可入黨辭吳毓麟雖得理事然亦因派别不同有脫黨之說聞推常耀奎兼黨務部主任劉彭壽兼政務部主任尚欲大張旗鼓向前做去但靠金錢結合之朋黨一旦失勢便烟消霧散即在有權時期而權利分配稍不平均亦可反目其前途如何不言而喻 
[召集全國財政會議]  
　　財政界消息政府現擬仿照路電聯席會議辦法召集全國財政大會討論一切整理方案業由國務院財政部聯銜通電各省區軍民長官囑令遴派代表來京與會其第一次開會日期並已確定本月十日又聞財長王克敏因 
 
 

Page 7

 
 
第一萬八千二百三十九號;中華民國十二年 西曆一千九百二十三年十二月四號
星期二 * *此次曹錕壽辰各省區均派有代表來京祝嘏刻下尚未出京昨特發出請柬多分定於今（二日）日下午二時在國務院招待各代表即席報告財政現狀請其轉達各該長官 
[財部公司債編内外債欵表之說明（九）]  
　　（十六）震義銀行債額洋一百○八萬一千二百○六元六角六分應還九六票額六十八萬一千一百六十元八四折洋五十七萬二千一百七十四元四角餘欠洋五十萬○九千○三十二元二角六分此欵原　係義金一千二百萬呂耳（十七）華豐盛記債額洋三十三萬八千四百六十七元七角四分應還九六票額二十一萬三千二百三十元八四折洋十七萬九千一百十三元二角餘欠洋十五萬九千三百五十四元五角四分此欵原借係法金二百五十萬佛郎（十八）華北華法兩銀行債額洋二百九十四萬八千八百○三元八角五分應還九六票額一百八十五萬七千七百四十元八四折洋一百五十六萬○五百○一元六角餘欠洋一百三十八萬八千三百○二元二角五分此欵原借係法金二千三百萬佛郎（十九）華法銀行債額洋三十三萬元應還九六票額二十萬○七千九日元八四折洋十七萬四千六百三十六元餘欠洋十五萬五千三百六十四元（二十）通記債額洋七十九萬三千九百七十八元五角應還九六票額五十萬○○二百元八四折洋四十二萬○一百六十八元餘欠洋三十七萬三千八百十元○五角此欵原借係法金八百萬佛郎（二十一）元記公司債額洋九十四萬八千六百四十五元二角應還九六票額一百十二萬九千三百三十元八四折洋九十四萬八千六百三十七元二角餘欠洋八元此欵原借一百萬元僅還過百分之五而以九六債票按八四折十足發還（二十二）華法銀行債額洋七十四萬○八千三百八十四元六角一分應還九六票額四十四萬六千二百八十元八四折洋三十七萬四千八百七十五元二角餘欠洋三十三萬二千五百○九元四角一分此欵原借係法金五百五十萬佛郎（二十三）和記公司債額洋十七萬七千七百十八元二角四分應還九六票額十一萬一千九百六十元八四折洋九萬四千○四十六元四角餘欠洋八萬三千六百七十一元八角四分此欵原借係日金三十萬元（二十四）通商銀行債額洋四十七萬三千元應還九六票額二十九萬七千九百九十元八四折洋廿五萬○三百十一元六角　欠洋廿二萬二千六百八十八元四角（二十五）泰記農商銀行債額洋十七萬九千○四十二元八角六分應還九六票額十一萬二千七百九十元八四折洋九萬四千七百四十三元六角餘欠洋八萬四千二百九十九元二角六分此欵原借係法金一百五十五萬佛郎（二十六）通商四明兩銀行債額洋一百○四萬五千元應還九六票額六十五萬八千三百五十元八四折洋五十五萬三千○十四元餘欠洋四十九萬一千九百八十六元（二十七）勸業銀行債額洋四十八萬元應還九六票額三十萬○二千四百元八四折洋二十五萬四千○十六元餘欠洋廿二萬五千九百八十四元（二十八）勸業銀行債額洋三十一萬五千八百四十元應還九六票額十九萬八千九百七十元八四折洋十六萬七千一百三十四元八角餘欠洋十四萬八千七百○五元二角此欵原借係日金四十萬元（二十九）中華儲蓄銀行債額洋五十萬○八千八百元應還九六票額三十二萬○五百四十元八四折洋二十六萬九千二百五十三元六角餘欠二十三萬九千五百四十六元四角（三十）中華儲蓄銀行債額洋八萬五千二百元應還九六票額五萬三千六百七十元八四折洋四萬五千○八十二元八角餘欠四萬○一百十七元二角（三十一）上海絲綢商業銀行債額洋八萬八千六百三十二元六角應還九六票額五萬五千八百三十元八四折洋四萬六千八百九十七元二角餘欠洋四萬一千七百三十五元四角（三十二）保商銀行債額洋四十三萬三千一百元應還九六票額二十七萬二千八百五十元八四折洋二十二萬九千一百九十四元餘欠洋二十萬○三千九百○六元（三十三）保商銀行債額洋三萬○三百三十元○二角六分應還九六票額一萬九千一百元八四折洋一萬六千○四十四元餘欠洋一萬四千二百八十六元二角六分此欵原借係法金二百四十萬佛郎 
[孫吳到奉後之重要會議] [  花]  
　　奉直議和條件又有修改重提說 
　　東三省對内對外各項重要問題亟待解决者極多本月初孫吳兩督在奉時張即擬開三省會議解决各種問題惟彼時預定在十二月中旬今提前舉行者實因此奉直和議之催促故急電孫吳兩督尅日來奉協議一切孫業於二十五日夜十一時到省翌日早七時許吳亦蒞奉二十六日晚張在總司令部設讌爲孫吳洗塵除邀政軍各要人作陪外並有朱慶瀾司令張煥相鎭守使劉香久旅長及吉黑兩省省議會議長等二十七人席間關於會議有所討論因議題過繁短時間不能解决乃定自二十七日起至二十九日止會議三日嗣提及奉直問題張略述半月來直方謀和情形席間各要人略有發言惟並未加以討論二十七日上午十時許各要人齊集總司令部開正式會議第一問題即爲奉直和議張首先發言謂予持保境息民之旨保衛東三省治安任何方面皆不欲發生政治關係與軍事行動故一年以來奉直間謠言屢起誤會頻生四七兩月間形勢尤惡幾將以炮火相向而卒未决裂者一因予本無舉兵攻直之心無論直方如何虚張聲勢予皆不爲所動所謂見怪不怪其怪自絕是也一因直方實無攻奉之可能直方對予固甚不慊但因牽制於對南軍事不瑕與奉啓　再樹勁敵陸錦馮玉祥王懷慶輩主張又不與洛吳一致僅彭壽莘一人孤掌難鳴又何足慮予對和戰向無成見惟知依所處之時會相臨時之機宜以行吾心之所安而最後之取决仍以三省公民意見爲依歸茲直方代表尚在奉天靜候答復以今日三省所處之地位與形勢是否仍以保守現狀爲宜請諸君爲我决之孫贊堯謂直方旣誠心求和未便再加峻拒且有國會弭兵會兩團體出任調停尤當加以尊重但亦須先立一確定之標準直方允許始可與之開誠磋商否則仍保守東三省一年來之原狀所謂確定標準者即爲奉天前此向直提出之條件雖因時局變遷不無應加修正之處而大體則不宜變動云云王永江謂贊帥主張極表贊同奉天今日果再堅持前議拒絕和議未免不情若遽予遷就亦不免示弱將遭各方之蔑視今根據前提條件加以修正俾昭平允旣足全各調人之顏面並足表奉天態度之光明洵屬妥善可行云云吳亦極力附和其他各要人亦多表同情張遂命某秘書將前擬條件案卷檢出當衆核議擬將要求賠償軍費一條完全删去因近日與調人磋商要求直方先還擄獲品直方如能承諾則軍費即亦可不索償對三區接交之手續雙方軍隊撤退之限度三省鹽欵存繳數目之核算均有所討論大致均不過略加修正大體仍未變動議决後即討論答復辦法擬請調人將奉天所提條件之範圍轉達直方請其確實答復如能爲槪括的承認始可繼續磋商否則和議即不便再提此時天色已曉不能再議他項問題遂散會（十一月二十八日晚十一時） 
[魯廳長易人消息王宗元首先有人反對]  
　　據省署傳出消息謂各廳易人之命令昨晚（一日）即可頒下財政廳爲王宗元（即王亦柳）舊廳長王洪調任福建廈門關監督政務廳長以實業廳長田步蟾調任所遺實業廳長一缺以陳藻繼任敎育廳長爲于元芳舊廳長王訥專任課吏館坐辦舊政務廳長兼濟南道尹許鍾璐仍回濟南道本任除王宗元之財政廳事前稍有所聞外餘均突如其來與近來各報所喧傳者絕不相同茲將新任各廳長之姓名履歷及其黨系略誌如下㈠敎育廳于元芳灘縣人大選議員中之最出力者極爲熊炳琦所賞識政務廳早已許之只以本省國會議員及民治社議員反對遂改授敎廳于係誠社人物該社首領張公制宋傳典極力爲之捧塲故終獲敎廳一席然失馬得鹿于氏殊不滿意㈠財政廳王宗元壽光人前清太史現充省署秘書長雖與民治社接近然與其他各政黨亦無所好惡可名之曰騎牆派惟熊炳琦前以未得本省國會議員同意即欲更換財政兩廳致國會議員大起攻擊事後疏通奔走王氏之力居多熊氏即甚德之故終獲財廳一席㈠政務廳田步蟾江蘇人與田中玉關係最深所以實業廳一職連任五六年之久未有能去之者田與熊原立相對地位惡感極深此次之得任政廳係由某方之力保然實業廳每年可有一萬元之盈餘政務廳月薪只四百元且職類承宣毫無實權熊之位置田氏純爲敷衍某方面子惟聞議會方面不欲以外省人爲山東政務廳將通電反對田氏恐尚不能一帆風順也㈠實業廳陳藻靑州人純粹民治社人物前任省會市政廳坐辦以被彈劾去職今次之得膺實廳職當然係民治社力量政局之變動雖如上述然四廳長中無一濟社人物該社有省議員六十二人幾佔全體議員之半數雖平素本黨之中亦時常發生意見然當此緊急之秋决不能不一致對外三五日後必將有反對各新貴之電報發出可斷言也 
　　另一消息省署秘書王宗元于熊氏在濟時議長政務廳未成現已由王毓芝保薦長財政廳業已提出閣議明令發表誠濟兩社議員聞將通電反對其理由爲王乃安福時代金錢賄買之會議員現央高審廳中案猶未了且王在原籍壽光又代土匪運動督署發給免死票前此戒嚴司令部捕獲土匪供詞猶連王氏此種人萬不能令其長財云云民治社議員對於王之長財聞亦嫌其爲周自齊殘黨不甚贊同是魯省三大政黨無一社滿意於王宗元也 
[靑島市場風潮已解决]  
　　靑島市塲罷市一節已屢誌本報其後由中日兩國人士居間調停罷市風潮始告一段落該市塲已於日昨由兩國官憲監視開門照常營業茲將市場所要求之調停條件開列於下㈠市場於問題解决之前應恢復罷市以前之狀　仍　　始營業㈡本問題之解决應在督辦公署或中日相當之機關協議决定之㈢財政局應取消二十條管理之規則㈣中日官府於問題解决之前應諒解左記之事項（甲）對於市塲不加干涉（乙）露店地租由財政局直接徵收但掃地費夜警（即更夫）電燈水道等費每月實用若干由財政局支發（丙）市塲房租日金六百五十元歸財政局徵收（丁）露店營業應遵重舊例㈤撤退軍警以上各條件已由中日雙方委員簽字仍舊開市矣又警察廳關於市塲風潮解决後之佈告照錄如下爲布告事照得市塲之設原爲講求市政振興商務起見本埠第一市塲租期屆滿前經督辦公署根據條約令准財政局接收意在减輕全體負擔乃中日商人不明本旨别生誤會迭經明白開導雖露店各商照常營業而塲内各商踟蹰觀望者仍未開市本廳有維持地方保護商民之責豈容長此糾紛坐視商業蕭條已將各商誤會之點轉呈督辦公署不咎旣往並酌定公開辦法以期始終貫澈格外體恤商艱之至意業經呈奉督辦公署令准照辦所有擬定辦法除市塲樓房露店租價仍照舊章辦理外所用水電及夜巡掃夫各項必需之費每月實用若干每户應攤若干按月挨户通知分别照攤詳細開列榜示均由本廳會同財政局派員並准中日各商代表數人帮同辦理以示大公所有從前公共雜費一律免除爲此布告市場商人一體知悉自布告後務須回復原狀各安生業勿得藉端阻擾致干查究云云 
[湘局粗定中之湘議會] [  （粹）]  
　　選舉議長會尚不能開 
　　湘省局面湘南各屬完全已無問題湘西趙軍近亦極爲得手如無特别變化陽曆年内必可全部作一結束惟此次興師係標名護憲於憲法上佔重要地位之省議會究竟如何不能不一爲述及查議會三議長林支宇以奔走和平久居漢上近以種種障碍未允回湘已併將眷屬遷至之滬濱並屢次來函辭職林之正議長此際蓋已不成問題雷鑄寰則隨從譚延闓尤絕對不能復職孔昭綬則臥病家園數月未經蒞省以議會政治旗幟下之省議會竟至羣龍無首亦殊不成局面故各議員屢次提議開會並多數主張選舉臨時議長於是乃有第五次臨時會之開幕不意開會以後於選舉臨時議長屢次流會前此由各議員推舉之臨時主席何國琦且至憤而辭職此五次臨時會遂至無形閉幕數日之前各議員以議會久久停滯終屬不成體統乃再開協議會决定由主張選舉臨時議長各議員自行署名蓋章送交議事課如足法定人數即定期開選舉會此辦法决定後歷四五日之久署名蓋章者尚祗七十餘人經各議員多方疏通始足八十四人之過半數及人數旣足又有慮署名諸人或爲同人勉强拉入於開會之際仍不肯出席致再成流會者因又主張俟再行拉人數人然後開會選舉因此該會之選舉會遂又遙遙無期省議員周天爵陳小元劉沅葆　鴻鈞等以似此情形選舉會將終無成立之望本會亦將終無開會之期一再籌商惟有請孔副議長來省主持會務始可解此糾紛爰聯名致電孔氏請即蒞會主持頃孔氏已有覆函允於一星期内外蒞省負荆孔氏旣允來省則臨時議長選舉會或有開成之望昨王克家何紹元等因本會目下並無特别要案自可俟孔副議長來省再說無須急急開會贊成此說者人數頗多大約十二月初間省議會即可正式開會矣 
[趙軍佔領郴州後之騷擾]  
　　字林西報湖南郴州通信云譚延關於十一月十二日由郴州啓程赴粤次日有兵士數人撞開數巨肆之門將肆刦掠事爲軍官所悉當將滋事兵士捕獲二人人民於此極爲驚恐以爲全城將受大刦掠十四日夜九時許外間發現槍聲人人均以爲大刦掠即將開始後知非是乃係趙軍開到是時城内所留譚軍數百人即行逃去譚軍之退往廣東由此間通過者計有萬餘人日夜陸續開過其多數僅在此停留一餐而去其責令人民供給餐宿自爲當然之事實拉夫及凌辱婦女之事亦所不免自十四號以後本城即爲趙軍所有當時以爲趙軍到後地方情形當可較佳詎知乃益形惡劣趙軍行爲之惡實爲記者所罕見該軍入城之後即打開監獄獄囚未及着衣便爲驅出衙署監獄遂被占領同時縱容軍士在街市任意刦掠行人物品軍士等又入民居刦物屋角室隅搜索殆偏凡有心欲之品即持之而去至今吾人猶見有持其所刦之物在路上往來夫刦人以供已用已極罪惡而彼輩以所得物作爲包裹從郵局寄回其家中人民方面曾派代表向軍官要求請其約束部下但軍官報以無可爲力現在人民所有已刦掠殆盡或則衣服竟至不足禦寒晚間至以稻草覆身取暖而軍士並有將稻草亦持之去者至地方商業今已停頓數星期之久米糧無購處人民大半恃菜蔬爲活然以鄕民不　入城即此菜蔬亦不易購得商業團體因軍隊向之提出種種嚴酷要求不敢進行業務地方人民領袖亦多逃匿今日湖南東南隅蓋盡已在無法者權力之下惟有任其蹂躪距此十五英里之大西嶺礦於本月十四日到有武裝兵士六人向該礦西人威廉士脅索洋一千元結果得洋三百元金戒兩只而去此兵士似係譚軍中之已變爲匪者據頃間所得之消息又刦距此六十里之摺嶺地方郵局凡局内所有郵票銀錢及局員鋪蓋均被刦去 
[豫匪擾鄂慘狀老河口附近等處焚斃多人]  
　　老河口函云此次老洋人股謀竄入川取道河口全埠爲之震動當匪未至河口先一日張鎭守使巡防至黑龍集附近突與匪遇遂率隊猛攻悍匪亦以死力接戰戰線延長至十五六里交戰一日夜匪始潰敗而西逼近河口駐防王團聞警乃率隊出城迎剿與匪激戰於距城十餘里之九里岡該匪前後受敵因折向泰山廟潰去旋攻破李官橋等處沿途焚掠一空屠殺極慘該處團兵傷亡極衆槍支悉爲刧去現匪股已竄至均屬之賈家寨急欲渡河肆擾鄖竹而鄖屬著名桿匪吳大個亦乘機竊發與豫匪　爲聲援烏合之衆已糾集在五千以上官軍雖從後尾追而前方無堵截之得力軍隊以故所過悉爲丘墟至老河口　局以商旅聞警裹足而上游防軍又遮斷交通不准船隻通過故近日稅收極受影響大有叫苦不迭之勢 
　　泰晤士報云寓居荆紫關之西人於二十一日來函報告老洋人匪軍刧掠李官橋詳情函云據最近消息老洋人軍隊於一次槍擊未能斃命之人民分隊繫於一處將油蠟澆浸其衣服縱火將其焚斃所斃人數旣衆乃掘一坑將無人認領之屍首咸棄其中凡負屍者每具給錢一千匪軍之占此城係越城而進以電桿縛繩作梯而登老洋人發出怖告謂凡有違抗者當以慘刑治死聞其所殺人中有以鐮刀割死者現軍隊已由襄河開到云云又某方接到老河口十一月二十日寄來私函云現在時世極惡傳敎會往來避難已兩星期於茲前乘船至襄陽昨由襄陽返老河口匪軍於老河口戰敗退至李官橋全鎭被焚人民死傷者約二千人敎會學校被焚敎師擄去二人敎會長老亦被擒去後以不能負重被擊釋放敎士現多數避至老河口云云 
[紀豫省一師學潮]  
　　劉齋務長卒被驅逐　秦校長由警護送回校 
　　河南省立學校自署假開學以來風潮迭起敎廳一味壓迫不從事實着想致潮流益形澎湃最近又有省立第一師範驅逐校長事爰紀其詳情如下河南第一師範歷來爲各派爭奪之焦點本年暑假前曾由豫師韓某擔任校長暑假期内北高派之一部份包圍敎廳要求撤換敎廳即調信陽三師校長北高派秦某擔任秦接事後頭緒紛亂新聘敎務齋務兩主任至開學一月方始到校各科敎員零落不全校長終日不到致學生嘖有繁言新到敎務齋務任事二週自知力不勝任相繼引退多方拉攏始聘得北高周某及劉某充敎務及齋務主任而各科敎師以學力不足及敎授無方先後退換致零落不全如故該校學生爲學業前途計忍無可忍遂於本（十一）月二十六晚議决實行驅逐校長定二十七午前十時整隊敎廳請願詎爲齋務劉某所悉學生遂又變計即晚起事劉某素來不洽輿情新近以敎授新班算術成績不佳致遭學生之反對至是先將劉某逐出校外以校長久未到校乃將校長衣服被包裹送出一面由代表前赴敎廳請求另委校長次日敎廳長偕警務處長帶警到校訓話廳長措詞嚴厲有雖解散而不足惜等語警務處長一面勸諭一面威嚇然學生方面毫不爲動同日且發出傳單稱校長因循誤事·吸食洋烟·在職納妾·等等一面由代表商議進行一面仍請敎員到堂上課秩序尚好直至次日下午官廳以學生仍不迎回校長遂帶同警察護送入校並召集學生訓話如再有抗議即從嚴辦理同時將領袖學生開除單示衆藉以威嚇學生鑒於積威之下只好忍氣呑聲　求息事查此次風潮純爲學業前途及校務改良起見而官廳辦理此事亦非爲保秦氏地位實爲維持官廳威信即校長不得人總不肯以學生要求遽爾被動撤換聞秦校長以辦理棘手將自行告退擬由北高某優秀份子接任 
[旅粤贛人函請保存公產]  
　　旅粤贛人喻士英爲拍賣江西會館事致函李烈鈞云協公鈞鑒此間迭接反對拍賣江西會館之傳單及公函等英初以若輩含有詐欺行爲久未理會但來粤供職後外事絲毫不聞任何同鄕向不走訪惟關於江西產業忝屬贛人應當過問然產業拍賣與否就我個人之從違亦必依良心上之主張而决定斷不能因人反對而反對亦不因人贊成而贊成嗣據外間所傳說此回拍賣會館我公亦有所知英甚疑惑究竟鈞意若何亦能以一言見示否在英之意產業之創造難敗壞易我　有此鉅產多半由挨貿易辛苦籌來之資本所成其中提創者不知經幾何年代幾何熱心之人始成此基業一旦賣之分諸衆人所得無幾若欲再集此鉅欵談何容易故英對於主張賣會館之人不能不視爲詐取財物之行爲不但主張賣者可惡即贊成拍賣亦非善類抱此蠢見想爲吾贛諸先覺所諒也若公對此會館能表示一二英當尊重鈞意採取正當之意見以從事非然者有英在任何强有力者不得盜賣我贛公產之寸土寸石夫張勛乃最不講理之人尚能出私囊建造北京會館至今猶令同鄕口碑頌其愛鄕之功德豈吾人之私德果在老張之下乎英此次對於會館之意見可謂本諸良心亦不問有作用者加我以何辭也此種苦心不求人知只求不自欺足矣以公達人又爲軍界前輩故匆匆草此手此謹頌勛祺尚希示復後學同鄕喻士英謹啓 
[樂博士在閩演述種烟大害（禹衡）]  
　　福州通信上海全國基督敎協進會代表美人樂靈生博士來閩調查禁種烟苗事萬國拒土會福建支會於日前在台靑年會開會歡迎由英人恒會督報告開會趣旨後樂氏即出而演述鴉片之大　洋洋數千言茲節譯其大意如下現在受烟毒之國甚多拒土之問題爲萬國問題美國烟毒亦年甚一年今欲解决此問題凡受此危險各國均須聯盟剗除之其他國人偷運烟土關係極大須萬國協同阻止中國爲萬國聯盟會之一分子故聯盟國對於中國之拒土一事尤當協力撑拒烟毒的根本在夫種烟中國所可危者一千九百零五年產出鴉片三萬攤後十餘年漸减又後數年乃復蔓延大盛至去年出產至萬五千攤非外國强迫中國栽種者則今日之拒土又可謂爲中國的問題回憶自千九百零七年　千九百十七年中國禁烟成績大可爲萬國模範惜此成績中國不能保持雖目下環境困難而吾人仍當積極進行蓋尚有數方面好處直未可輕棄也第一鴉片爲中國法律所不許故犯烟禁者爲罪人第二中國輿論確是反對鴉片特受壓抑而不能宣達吾於此甚盼中國再作萬國改良的模範苟能回憶當時爲何原因而有此效果自必瞭然於禁絕之非難今若努力爲之則國民之道德與輿論仍然存在彼操法律者雖自犯法律而我人仍不可弛此拒絕鴉片之責任我敎會亦有應擔責任須由各地敎士研究本地方的實境發表反對意見他人違禁亦宜舉發而不可稍　我敎會之總機關中華基督敎協進會對於拒土一事决予援助現已組織一般委辦於北京專辦茲事委辦之幹事全紹武將來福建支會一察煙禁近况而吾協進會總幹事前曾由會派其往萬國聯盟會調查情形明年當再來中國當可與全君同來閩省是亦拒土前途之一希望也 
[浙紳商再開和平運動會議]  
　　　决定添派代表 
　　江浙兩省邇來謠諑朋興甚有整軍備戰之說浙中紳商以傳言雖不足信保持東南和平實爲各省人民所願於是召集各法團領袖以個人資格在杭總商會開一會議决定運動和平方法並推祝紹箕爲赴滬接洽代表業詳本報茲悉紳商高雲麟等以謠言可畏亟宣積極進行遂於三日下午四時仍在杭總商會召集各法團領袖續開保持和平會議到金百順王祖耀沈靄如陸佑之　松慶顧乃斌高雲麟徐宗溥阮性存祝紹箕王錫榮等十餘人討論良久僉以時局嚴重希望破壤者大有人在前議聯合蘇皖贛閩各省在滬力謀保持和平未可稍緩赴滬代表祝君允於明後日起程並加推代表顧乃斌王錫榮徐宗溥三君赴北一行與旅京津之諸鄕老商榷一切共策進行乃散會 
 
 

Page 8

 
 
第一萬八千二百三十九號;中華民國十二年 西曆一千九百二十三年十二月四號
星期二 * *自由談 
[一知半解] [  清溪夢魚]  
　　密蜂在工作的時候無論何物不能引誘之改變其意志 
[說茶] [  鍾劍公]  
　　蒙古人謂茶只堪與酪作奴亦有人謂飲茶爲水厄者是誠愴夫口吻顧茶宜靜坐品之冒巢民曰茶之香味不先不後太早不足稍緩已逝是則個中况味固非披氈飲酪者所得而領略者也 
　　酒餘茶罷一甌已足若七椀風生與燕市酒徒之驢飲亦復何殊吾不知玉川當日津津樂道之其趣果安在也 
茶烟㣲颺瓶花欲笑濤聲在耳夢境益適故烹茶點綴幽牕情景正復不少 
　　茶以產於山中者爲佳蓋得風露清虚之氣多也若產平地受土氣較重則其質不免帶濁 
　　巴蜀山中多產野茶猿猴窟宅其中人不能往采則以竹筐盛果實投崖上猴得果而以茶實筐中擲還於人土人名之曰猴茶味頗甘香可稱逸品 
　　東坡於茶有同嗜焉故咏茶之詩集中見不一見活水還須活火烹煎茶之妙盡於此矣至從來佳茗似佳人尤爲茶之定評 
　　色香味並著者尚已然不可多得退而思其次則得味爲上得香次之得色又次之皖中茶商多以赭石着茶上增其色艶以致香濁味苦西人且謂有毒遂禁止　色華茶入口國際貿易大受打擊駔儈技倆眞足令人齒冷 
[秋窗瑣記] [  李鏡安]  
　　黃某江都人以丹靑爲業家有老母年近六十某年冬病卒召陰陽生擇期收殮陰陽生曰此數日中均不利無已其惟七日乎掦俗凡殮日有冲煞寗延長時期不可遷就蓋恐其不利於子孫也况黃母之喪又在冬日無慮屍變惟陳屍榻上夜須有人看守乃請司殯匠多人輪流値宿如是者已數日矣卒無他異及殯殮之前一夕他匠多往前進作葉子戲只留其徒名獃兒者伴屍而坐時至深夜屍忽坐起獃兒大呼無一應者不得已將屍　下孰知屍身力與之抗且大喊曰我活了我活了屍愈喊則獃兒愈膽怯狂叫打聲黃聞之知有他故急奔屍所果見其母仍如前言遂以已易獃兒令其往前進告知他匠詎意他匠得信早已遠遁獃兒至此亦即奔回然已汗下如雨臥床三日神經遂從此錯亂後有人調查黃母確係復活遂商之黃母仍穿殮時衣服至獃兒榻前告以復活之故獃兒始愈 
　　江都王竺杉先生清諸生天才也工詩文善滑稽性復嗜酒惟不修邊幅常囚首垢面着破靴行吟於郊外身旁無他物只載酒一瓶而已先生所遇雖不偶而門下弟子輒顯貴招之往亦不就嘗曰吾素喜放浪安能鬱鬱居人下哉先生有子曰武祿頭㣲欹先生嘗戲以詩有暢聽天邊雁雞看壁上蟲一聯惟妙惟肖令人拍案叫絕某年上已適値清明是日不但賽會又逢閲兵大典冶春詩社同人即以此命題各賦一詩請先生月旦先生閲之無一佳者乃狂草二十八字徧示同人曰必如此而後可請之詩其詩云薺菜花兒楊柳靑須知上已即清明勸郎莫看三皇會且出西門看閲兵清詞麗句美不勝收先生晚年著作益富境遇益窘以致鬱鬱而沒其最膾炙人口者如所著奶奶經舅舅理等書惜乎無力付刋因而散失悲夫 
[成語新解] [  懺因]  
　　衣冠禽獸衣冠二字要作動詞用衣冠禽獸是衣禽冠獸的意思現在的人夏天要穿羽毛紗外國爭奇眩異的衣服用鳥羽製成的狠多這不是衣禽嗎至於冠獸冬天戴的銀鼠獺皮帽子就是一個例子 
　　疾惡若讐這句話的意思是得了惡疾之人别人看見他如同仇人一樣譬如現在有一位害楊梅瘡的人或是染猩紅熱的人我們看他沒有不掩鼻而趨　的誰高興和他親熱攀談呢豈不是對待惡疾的人同仇人一樣嗎 
[憐花蝶] [  孝若]  
　　秋寒秋暮殘蝶殘花海上多睱爲詩憐之 
　　前日枝頭爛熳看一朝風雨太無端若非　見嬌狂舞不惜今宵片片殘 
　　 
[中國今日之三權] [  可南]  
　　秋風秋雨釀秋寒欲晚花飛照畫欄不見護花崔處士却從月下看花殘 
　　池柳蔭濃漸合圍垂絲嫋嫋更依依傷心最是秋殘蝶猶向人前撲撲飛 
　　滿園花事不勝悲但見途窮日暮時低樹猶能笑風雨狂吹先到最高枝 
　　良辰美景是耶非大好風光易夕暉莫笑秋寒蝶命短明年春到又飛飛 
　　秋色園中不厭看宵來倚遍碧欄干歲寒獨挺靑葱色不管花飛更蝶殘 
　　飽看園林興已賒我今破浪向天涯海天何處尋秋色不定波濤比蝶花 
[記新影片『情海輪迴』] [  周世勳]  
　　「情海輪迴」一片爲寰球公司最近新片全劇十一本價値美金二百萬爲沂來歐美影戲界最大之影片主演者爲新進明星惱門開萊（ＮormanＫernu）與蔓蘭菲賓（ＭaruＰhilbin）惱門在影戲界素有第二范朋克之稱即蔓蘭之表情與動作亦不亞於黎琳之演賴婚故此片初出映於美國夏令配克戲院時即博得彼邦人士之歡迎報紙爭傳咸多讚美之詞該片情節爲叙一伯爵戀愛一遊戲塲管機器跑馬之女郎心心相印卒成就彼等之美滿姻緣然其初女郎已先有情人伯爵亦早已有妻二人經幾許困難始得成爲眷屬情節之曲折頗有趣味該片以「機器跑馬」定名蓋美人名此機爲（Ｍerrygoround）意謂茫茫情海輪𢌞自有定數一如此機之旋轉不休始終不誤其軌道觀此片而思其意實不啻情塲之明鏡少年之南針也 
社會小說 
[人間地獄（二二八）] [  娑婆生]  
　　第五十八回憔悴花枝哀　啼野塜飄零書劍古驛弔斜陽 
　　秋波見阿毛的床和他併在一起膽子頓時壯起來了阿毛也重新睡下問秋波道剛纔你爲什麽兩脚對床亂踢秋波喘了一口氣道剛剛正是嚇煞我了於是便將剛纔夢境和聽見窗外鬼叫的一番話一一的告訴阿毛阿毛道鬼叫呢恐怕是你瞎疑心秋波道不是的的確確是鬼呌那種怪聲從來沒有聽見過的阿毛道恐怕是什麽怪鳥的聲音罷秋波搖搖頭道不是鳥的聲音我聽了不由得週身澆下冷水阿毛道這是你的瞎疑心罷了秋波又停了一停道那末那一個夢呢恐怕不是好兆頭罷阿毛道做夢全是心上的事你一心一意時時刻刻牽記三少因此合眼做夢也只瞧見三少秋波道牽記管牽記那末又有鬧出什麽玫瑰花和桑樹來呢阿毛道這個恐怕也是心裏隨隨便便的想着什麽夢什麽了我想也嘸啥道理秋波道我這幾天病也病得死脫快說我心中想着三少那還有點影子什麽玫瑰花桑樹我從來沒一些沒有想着呀怎麽會憑空的入夢呢阿毛道你也太煩了做一個夢啥稀奇你要這樣纒弗清爽我又不是詳夢先生我怎麽解釋得出改一天候你病好了到三馬路大舞臺去問那唱堂樓詳夢的　子就可以明白了這句話却引得秋波也笑了阿毛又道時候不早了睡罷不可再胡思亂想疑神見鬼横緊三少明天一定來的你再問問他今天夜裏可曾轉著玫瑰花來送你果眞兩邊有一樣的夢那麽這種夢算得稀奇了說罷阿毛翻轉身去閉目不響秋波道喂你不要拿背心朝我㖸阿毛道我也不是來坐你的堂唱爲什麽一定要面孔對你背心也是一樣的呢 
三言兩語[  商女]  
　　中央經濟的困難達到極點了所以府院有裁員的提倡伹 
是像財政部這樣的裁法那末我說越裁越窮了爲什麽呢一方面算清舊欠一方面暗挿地位不是裁一回多一回費嗎某學者說的好裁員如剃頭剃者剃長者長再剃再長但是我還要引申一句話就是剃一回要出一回剪髮費末了髮依然長出來而國家的經濟可要被這樣剃髮剃完了哈哈 
 
 
 

Page 9

 
 
第一萬八千二百三十九號;中華民國十二年 西曆一千九百二十三年十二月四號
星期二 * *   
 
 

Page 10

 
 
第一萬八千二百三十九號;中華民國十二年 西曆一千九百二十三年十二月四號
星期二 * *國内要聞二 
[浙議員質問脫離中央辦法]  
　　浙江省議員五侃等因關於舊𨽻中央政府行政司法權有何辦法事項昨向省公署提出質問云北京政變以後盧督辦先後通電主持正義貴省長亦有支電之主張嗣曹氏賄選告成入京正位我浙公報遂停止登載非法總統之命令是事實上已經表示脫離中央關係所有行政司法等權向隸於中央政府者亦因而中斷矣迺數月以來未聞有何種辦法宣佈揆諸貴省長保境安民之旨實多疑義茲特條舉如左㈠對外交涉向屬中央行政權此次日本大地震本省溫處兩屬留日華工被日人慘殺者數達三百餘人急須向日政府嚴重交涉以伸國權而重民命惟本省旣經脫離中央關係此項交涉决不再仰仗於北京之非法政府自忘獨立省之身分前以美國關於克門一案死者僅一人對於我國提出交涉如何嚴重此次被日人慘殺之華工人數數百倍於克門者本省政府未聞有如何之主張豈以此數百慘死之小民爲無足重輕耶此其疑問者一㈡本省地丁抵補金菸酒印花及各項稅捐向來徵解中央者每年數達一千萬元以上現旣脫離中央關係一切國稅之收入當然由本省截留惟此等稅捐皆徵自人民人民旣有納稅之義務應有與知政府支出之權利上列各稅究竟如何處置未經貴省長宣佈此其疑問者二㈢我國司法制度向爲四級三審制凡民刑訴訟不服案件高等審判廳之第二審判决者皆得依法上告於大理院現在我浙旣經脫離中央政府關係則對於上述之民刑訴訟案件本省又無受理之機關而訴訟當事人豈非陷於危險之地位耶貴省長負有監督司法之責對於大理院管轄之上告案件究竟有無救濟方法此其疑問者三㈣人民對於地方最高級行政官署違法處分損害權利者得提起訴訟於平政院此行政訴訟法第一條所規定也又同法第三十三條規定行政訴訟裁决第對於主管官署違法處分應取銷或變更者由平政院長呈請大總統批令主管官署行之貴公署爲一省之最高級行政機關對於全省人民此項訴訟爲事實上所不免如平政院之裁决經現在非法批令貴公署執行貴省長能否遵奉若以我浙現在脫離中央關係認平政院之裁决無拘束效力則約法第十條之規定我浙人民均不得享有矣此其疑問者四以上四項均屬本省現時之緊要問題議員等忝列人民代表不敢緘默用特依法具書質問請貴省長於三日内逐條明白答復無任企盼提出者王侃連署者孫躍·王潤·鄔榮鉞·王敖仁·曹維翰·侯亦白·賈　贏·梁成·潘紹岳·吳鑑·楊振炘·陳國俊·謝譚·王承祖 
[浙議會紀事沈定一除名問題之爭執]  
　　三日午後一時浙江省議會開議事會出席議員朱章寳等八十九人政務委員徐懋來等六人由沈議長主席宣讀議事日程畢林茂修云法律審查股因股長未產出各案均未審查亟應設法補救王潤云審查會通告天天至下午五時嗣後仍改上午九時惟選舉股長通告及審查議案通告應同時並發庶不足三分二時可先審查議案衆然其說丁仁云請議長依大會决定轉致辦事處照辦許國楨依議事細則第六十九條之規定動議沈定一已出洋旣不正式請假係屬無故不到會應依暫行法第三十三條辦理章于大王承祖均起立附議葉向陽云議員除名係屬懲戒動議應依議事細則第一百五十六條有十人以上之赞成王潤云沈定一人已出洋與議會脫離關係本席亦贊成除名查人偉云除名爲懲罰之一種自應依議事細則第一百五十六條辦理任鳳岡云許議員動議旣云沈君出洋係屬有故自不能作無故論蔣玉麟云議員除名應付特别審查以昭鄭重顧紹鈞云凡與沈定一情形相同者應查明一併除名王侃云沈定一應否除名請付表决如三分二以上贊同當然除名許祖謙云本屆同人或槍斃或監禁自已又閙意氣太覺可憐時議員紛紛出議塲因人數不足遂散會 
[杭州快信]  
　　杭縣律師公會今日（三日）下午三時開評議會對時局問題有所討論並提議高審廳來函等事件 
　　蘇省第二農校昆　系主任費穀詳前日來杭對除螟問題將有表示浙農會今日開會歡迎實業王廳長明午柬請飲讌 
　　浙菸酒第五分局長沈灝有與第三分局長蕭增浩對　　　早晚即將發表 
　　台屬庚申振餘欵上月三十日經路振董事會及旅杭同鄕會開聯席會議决定分配辦法並推代表包某等赴省請願明日（四日）在癸亥籌振會續開會議後即實行 
　　浙實業廳自雲韶抵任後委任諮議顧問甚多現王廳長擬實行考察大加裁汰 
　　省市棉花飛漲已售至每洋一斤八兩 
[南京快信]  
　　曹電兩長已聘王士珍汪大夑何東張一藝等爲和平籌備員在滬組織和會請對於和平統一發表意見 
　　法專校長王甸伯昨呈省署准予籌備改建大學韓省長聞將指倒批准 
　　省署昨日牌示署興化縣知事姚霆武調省遺缺委林炳勳署理原任蕭縣知事張景渠調省遺缺委劉延祺署理原任鹽城縣知事錢豫調省遺缺委王壽炯署理 
　　嘉定公民張勛華等呈控該縣知事販賣烟土 
　　海軍總司令署電懼杜錫珪返寗聞杜昨已出京 
　　警察廳通令各區署注意冬防手槍隊内之自由車隊自昨日起乘車晝夜梭巡 
　　捲菸特稅俟投標人於限内繳齊保證金後即定期開始征收 
　　近聞各縣發現在理會純係秘密集合不正當之組織韓省長通令各縣嚴密防禁 
　　實廳通令上海各交易所視察員已奉令裁撤以後各所納稅事宜仍由廳辦理 
　　海軍部派軍衡司長何品璋來寗與司令署接洽西南海軍北歸處置問題 
　　日本陸軍少將佐籐昨來寗由日領介紹晋謁齊督 
　　童子軍昨在一中開成立大會韓省長曁各機關長官均到參觀 
　　解樹强徐果人朱紹文陳琛等數十人因隴海路督辦張祖廉主張終段在海州現部委來寗解等仍主張南段在崇明昨在河海工程學校開會公决一致力爭 
　　商聯會昨開正式大會表决審查各案件　六時散 
　　淮揚通各屬旅寗士紳昨（二日）開會組織隴海鐵路南綫維持會公舉張季直爲理事長張相文解樹强等爲理事 
　　熊希齡二日午到寗下榻大方旅社當即往晤齊韓 
地方通信 
[松江]  
　　市議會第三次大會紀松江市議會於二日下午開第三次大會延至四點餘鐘始到議員胡常惠·顧爾鎭·張福孫·吳前樞·周廷珍·陳文虎·張孔瑛·聶朝宗·陳銘桂·吳維和十人適足法定人數振鈴開會由吳議長主席依照前發議事日程續議（第七案）董會交議第五國民小學借居内部本所辦公不敷布置請議遷讓案公决請董會派員查察酌量遷讓（第八案）董會交議敎育委員倪世昌函稱市立第十八校曁四德女校擬添敎室所需經費除學費抵用外請予設法補助案公决保留俟與敎育局權限劃清後再行討論（第九案）聶議員朝宗提議改造平橋以通車行振興商業案與（第十案）聶議員請修理街道橋梁並通溝案（第十一）顧議員爾鎭提議請修理郭家橋案（第十二）董會交議公民俞宗彝等請撥欵興修東門内東明橋石墩案（第十三）董會交議公民陳夑卿等估修南外十圖茶亭案五案合併討論結果决請董會先調查後再行核辦（第十四）聶議員提議請添清道夫並取締露坑案公决函致董會與公共衛生會權限劃清後再行核辦（第十五）胡議員常惠提議取締本市警察並要求警察所長提交預决算案决與本所預算案審查報告合併討論（第十六）胡議員提議督促電燈公司補裝路燈案與（第十七）聶議員提議長橋南街添設路燈案合併討論决付審查推定張福孫聶朝宗吳維和胡常惠四人爲審查員（第十八）請設戒烟局案由聶議員自行撤回議至此因已天晚休會用膳旋又繼續開議（第十九）聶議員提議請禁馳馬案與（第二十）請禁賭博案（第二十一）請禁師巫太保案併案討論公决由會函知董會轉請縣署出示嚴禁以維風化（第二十二）聶議員提議請收谷水道院崇善房屋餘地案由提案人說明理由討論結果以該地向歸市有旣聞有盜賣情事應先請董會詳細調查俟報告第再行核奪（第二十三）公民陸規亮等請議拆卸三秀橋改築平橋案與（第二十五）公民吳葆誠等請議拆平三秀橋案合併討論公决照第九案先請董會派員調查俟報告後再行核辦（第二十四）市敎育會會長朱萃請議增加小學敎員薪修案决照第八案保留（第二十六）聶議員提議清絜河遊案公决先由本會函請董會派員調查是否侵占公地再行核奪（第二十七）閔總董交議輔德案决與預算審查報告合併討論（第二十八）公民徐貴臣等請議維持第五校校舍案衆以與第七案同屬一事無討論尚有（第二十九）之預算審查報告及（第三十）之收回米捐審查報告兩要案因時已八點多鐘乃由主席宣告散會定三日下午三時再議 
　　欵產經理處董事常會二日下午二時松江縣地方欵產經理處開董事會常會出席者七人耿葆煃主席提議縣署交議亭林市張委員呈請撥欵六百元修理亭林鎭道路橋梁案决議此案前以混言全鎭未將某路某橋開列明晣是以復請行查茲據繪圖貼說呈由縣署令行核議前來查亭市附稅積存尚多所請之數自可照撥俾照原定計劃動工興修以肅市政而便行旅 
　　一區巡官實行撤調省警務處令飭撤任之一區巡官李惠忠已於二日由警察所正式發表改以現任新橋巡官馬培驊調充至前委新橋未到任之陸亮則令回警所助理員原職所有新橋遺缺改委富士仁充任　 
　　縣議員籌備總選之現狀松市應行補選之縣議員兩人已由董會製就選舉票證計全市四千六百十三張定四日開調查主任會議按段散給惟競爭此縣議員者刻下已有三人現正各展手段以期必得因其中必有一人落選故四日散票時即可定若輩當選與否之命運至投票期已定六日並即於翌日開票揭曉云 
　　搶刦油車之呈報松屬四十一保二十八圖油浜地方費金達與費婿顧杏全之油車内於二日晚間被江北音之盜匪二十餘人撞開大門入室肆刦計失贓物約値五百餘金業已報由縣公署咨行警所派委勘緝矣 
[蘇州]  
　　全蘇商團會議冬防購槍紀蘇州商團公會因商團各支部團員冬防出勤在即各支部原有槍械多數均已銹舊不全亟須分别添購以資舉備冬防故商團團本部現特依據蘇州總商會議决案於昨日（二日）下午三時分　召集蘇城内外商團十二支部部長即在西百花巷西口總商會附設之商團公會事務所内開冬防籌備會議到會列席者有商團公會團正鄒椿如團副姚清溪商團議事會議事長顏心介商團總司令魏旭東曁二三四六七八九十等商團八支部部長開會由鄒團正主席報告開會宗旨旋提籌備冬防購添槍械一案付衆討論當時即有二部五部兩部長起立承認欲添購槍械集議結果其餘各支部欲購槍與否均須定期自行召集本部職員開會决議後再行函覆團部進行次附議各支部需添購手槍一事議决由各支部認定欲購手槍若干枝自行籌募欵項須先繳半數於團部轉交商會由商會彙集購添餘半數槍價公决由團本部函請總商會代墊議畢散會時已鐘鳴五下矣 
　　市鄕籌備縣議員補選忙碌吳縣補選缺額縣議會議員之期明日（四日）已届日前市公所議會蘇市應設之三區投票所城内已由市總董蔣季和在舊元署市公所籌設投票所城外閶胥盤區已由馬路公社長劉正康在閶門馬路三六灣寳蓮寺内籌設投票所城外婁齊葑區已由婁江公社長潘萃靑在婁門外韓蘄王廟内籌設投票所　三投票所現已由蔣劉潘等派員分别籌備佈置大致就緒至縣屬各市鄕投票所邇來亦經各市鄕董派員在鄕設立聞住居城内之市鄕董事因縣選投票之期已届辦理選政在在均須派員充任前昨皆已先期下鄕辦理佈置一切矣 
　　商品陳列所定期開成立會蘇州總商會即在本會籌設商品陳列所推定李殿春爲該所所長徵集本外埠商品陳列各節已迭誌前報茲悉總商會昨日又分函該會各會董及各業代表原函文云逕啓者本會籌備商品陳列所前已去函通告徵集出品在案茲定於舊曆十一月初二日開成立會查各項出品雖多陸續送到而遺漏者亦復不少爲再函催貴處希各檢備出品儘本月内送所陳列以免罣漏向隅至爲盼幸此致台鑒蘇州總商會啓 
　　縣署遺失借漕收據吳縣知事公署今年遵照財政廳令向各富紳息借冬漕共計一百二十一户曾塡給由廳所發收條一百二十一紙上次結束時郭知事業將該收據存根及塡廢空白收據四紙又未用收據七十五紙呈繳財政廳核銷旋奉指令失少未用之收據一紙仰即查送等因郭知事即呈復當初繳廳時檢點清楚並無上項情事財廳仍令查明送銷今縣署無從查尋特於今日（三日）錄令布告聲明遺失收據作廢並將各借户收據號數及姓名借率抄附布告之後以免糾葛 
 
 

Page 11

 
 
第一萬八千二百三十九號;中華民國十二年 西曆一千九百二十三年十二月四號
星期二 * *[金山]  
　　公團請禁查山採石該縣士紳姚後超等一日致電省中云南京不蘇省長韓財政廳長嚴敎育廳長將實業廳長張官產處長曾均鑒金山縣之查山爲有數名跡蔣來山上於敎育實業皆可經營非無發展之地且墳墓極多毀掘可憫今聞有人呈請承領採石但圖目前之利破壞永久之美萬不可行伏祈勿予核准並即飭縣禁止爲幸金山縣參事員兼敎育局董事姚後超修志局總纂高夑張堰市議長姚後效市農會長高煌商會長李澄煥同叩東 
　　囚犯慘遭虐斃金山監獄黑暗已久獄中有名籠頭者犯重罪而監禁多年者也新犯入監必須孝敬自十元至二三十元不等不遂所欲施以種種私刑目童建模來典斯獄雖加以整頓而積重難返古曆十月初九日有判决監禁八個月刑期之曹來泉進監執行該籠頭逼勒巨欵曹以無力不肯應承即於夜間用麻繩反縛懸吊空間身壓巨石十二夜仍用前刑並有踢以足者適中要害斃命鄧知事得報後親往檢騐見曹屍週身傷痕怒不可遏立將看守人等加以斥責連日提出籠頭等犯從嚴訊鞫聞須究出正兇治以國法 
　　衛鄕平民學校開學狀况金山第四區金山衛鄕籌備平民夜學校業已竣事計招到學生約六十人校舍借西門廣益校内經費全由該鄕警官林達擔任敎務則由大觀道南廣益三校敎員分任上月三十日午後六時行創校式首由校長劉鎏報告創校經過情形次由敎育局長張本載縣視學沈世騏大觀敎員奚至正相繼演說林區官亦凖時到校訓話本地紳商學界觀禮者亦　多本月一日起即行正式上課云 
[常熟]  
　　高檢官蒞常審訊漕弊案本邑公民席品純謝宗澤赴蘇高檢廳呈控本邑漕弊經高檢廳特委檢察官周伯眉偕同書記官姚人麟於一日下午三時在署開庭審理此案票傳原被到庭原告席品純謝宗澤被告程君芍（李紫圩代表）王鳳梧俱到庭質訊問官先問席品純呈控之一切證據席謂㈠銀米數不符請封存民四以後之卷宗㈡移轉管轄區域繼據謝稱有荒團造册收糧證據旋由問官諭令赴蘇正式呈狀候核即宣告退庭時已鐘鳴五下矣 
　　市民公社聯合會緊急會議一日下午本邑市民公社聯合會續開緊急會議各區代表到者計十二區仍由虞東張冠恒主席其議决案錄下㈠進行自動調查案議决未經函報自動調查員各區（除藕葉虞東琴北城北北區五區已報外）再行去函催報請於七日内函復㈡臨時動議海虞市調查户籍事宜案議决除已經調查户口各圖外其未經辦理者應仍由各本區市民公社協同警察所繼續進行至有未經成立公社各圖由本會委託鄰近區域各公社協同辦理㈢對於縣批自動調查員未便核准案議决另函聲明前批誤會及所以自動調查的理由議畢散會 
[無錫]  
　　商團冬季演習紀略昨日（三日）下午一時商團基本隊備補隊全體團員集合於商團本部由統監楊翰西君在本部訓話畢即命令配備東西兩軍分路出發東軍由漢昌路·進光復門·至公園走東西大街直至西門外公共體育塲集合西軍由通惠路走惠泉山達靑山灣集合演習至三時餘東西兩軍開始攻擊雙方開槍宛如臨敵軍容整肅成續尚佳至四時餘始畢各界觀者數千人莫不稱美當夜全軍露宿於惠山之麓 
　　救火會函請加入聯合會無錫光復門外天三圖救火會創立將及一載成續尚著刻該會長吳麗耕·龔海琴·朱子文評議長石濟時·王文卿等致函救火聯合會請求註册以重火政云云 
[常州]  
　　四鄕公所全體大會紀武邑四鄕公所二日下午四時開全體大會到二十七鄕共二十九有白幹事長主席開會情形㈠幹事長報告公所改組及開源節流情形㈡報告本公所辦事細則全案通過公决除通知各董外呈縣備案以資遵守㈢公决縣議會所議茶館牌照捐規定甲乙兩種鄕鎭小本經營負擬過重請縣署交會覆議酌减所增捐欵應歸各市鄕分别撥用㈣公决縣署公布劃分捐稅由本公所專函縣署請示實行時期俟覆到後再行通知各市鄕㈤公决請縣署發給籌辦省選經費以資應用選民總數由各鄕隨時呈報五時許散會 
　　敎育局董事會紀武進敎育局於二日上午十時開董事會到莊百俞·莊仲希·郭次汾諸君議决事項㈠討論審查各校决算規則議决照案通過呈報官廳施行㈡討論董事保管敎育財產規則議决照案通過呈報官廳施行㈢貧兒院租用龍城書院規字田五畝零每畝出租金二元議决似太輕薄每畝作十元計全年五十元作爲敎育局補助該院常年經費㈣汪詩禪請發還何福記房屋議决董事會祇有保管公產之責並無處分公產之權惟汪姓一再請願不不察酌辦理公推劉苟白趙頌平許劍虹三人檢查關於該案各項文件並察核現在情形擬具意見交董事會核議施行議畢散會 
[鎭江]  
　　市議會定期開冬季常會丹徒縣市議會現屆冬季常會刻已發出通告擇定自本月五日起至十九日止共十五日每日下午二時開議業經呈報縣署届期求前往監視矣 
　　調查在日受害人民之佈告丹徒翁知事日昨（二日）發出布告云本年十一月二十七日奉鎭不江關監督兼交涉員賈宥代電開頃奉外交部敬電開政府現派委員前往日本調查僑日學生商工人等因災受害情形期得其確實憑據以爲交涉之根據該省有無在日受害人民仰即設法調取案據或有被難回國人民目覩他人受害清狀者或著有報告及日記統限於半月内從速彙案送部以憑轉送赴日委員團以便接洽而　參考等因合即佈告如有前項受害人民希臚陳事實即日送縣以憑彙轉云 
[揚州]  
　　縣參兩會函縣撥費江都縣議參兩會查中資捐及契稅附加已邀准實行年納一萬四千元原案專充自治茲就現狀論縣會月需一百八十元（議員公費在外）參會三百二十元自應按月劃撥第中資附加一時尚難抵支昨（一日）聯函縣署先在水利備用畝捐項下挪撥以前項收抵藉維兩會現狀曹知事已令欵產處查照辦理　　 
　　提寄敎育議案敎育行政人員提出議案四件於一日繕寄寗垣以供第七届省敎育行政會議討論㈠變更縣視學制度以資整頓小學而利義務進行㈠原充敎育之欵不得移作他用㈠敎育經费事項應力求消弭隔閡㈠規定敎育局與市鄕議董會接洽方式 
[南通]  
　　鎭守使閲軍返通通海鎭守使兼七十六混成旅旅長張鏡湖於上月二十六日親赴泰興靖江兩縣檢閲駐防軍隊成績並視察布防情形隨行者有參謀長顧翰屏·參謀周子宋·副官王鳳樓等業經分别視察竣事於二日晨乘内河小輪返通隨即呈報督署核奪 
　　敎育界近事併紀（一）南通理科研究會於二日就縣敎育會開會議决設立自然敎材研究委員會推舉委員二十人徵求各校對於自然科敎材之意見以便編訂敎材細目又討論公共理科敎室與通俗敎育館分合問題决請敎育局共同籌欵進行又議請各會員撰擬稿件備印一出版物是日主席爲尤愼銘到者二十餘人㈡縣敎育局二日上午十時開董事會計到顧澤軒等五人由邢局長報告案件次將提案分别討論未得結果定二日繼續會議 
[淮安]  
　　冒名督署特派騷擾行旅該處旅外學生會郵來一日代電云上海申報館轉南京齊督軍·韓省長省議會·及各機關·各團體公鑒鄙會學生高廕祖昨（三十）日由滬返淮携有行李書籍等經過城門時該生持名片請軍警盤查所檢查後經軍警查訖正欲行時突來一身着便服無標記之人口稱左某爲督署特派駐淮檢查欲再行詳細檢察高生當復請其檢查不意左某見高生箱中有鈔票一捲暗欲取去當爲高生察破左乃惱羞成怒將高生扭入第四駐在所内强迫高生出錢了事繼復喚來馬營兵士數名槍刀手足齊下將高生痛毆受傷甚重復用繩將高生兩手捆縛牽至街中繼復牽回强令高生具保釋出視此汚辱斯文欺侮良　暗無天日吾淮三千學生目睹情形心實不某特懇我省軍民長官嚴爲懲辦以安行旅淮安旅外學生會叩東 
[南京]  
　　學生聯合會贊成捲烟特稅申報館轉蘇省各界均鑒紙烟之爲害於人人人皆知禁之之法治本則爲不准製造不准購買否則亦當加以重稅以期漸禁上年蘇省議會通過捲烟特稅庽　於徽且以所得補助敎育用意至善凡我學生無不贊同願與各界興起以助其成南京學生聯合會副會長沈价叩 
[嘉興]  
　　掉用新印花票浙省所用印花因多由鄰省混入致印花銷數减色現浙省已自製新印花其顏色與舊印花相同惟花紋各異業已行銷各地禾地商號已多購貼新印花以免處罰其購存之舊時印花票面有浙字戳記者可向就地支發行所掉換新印花以便貼用云 
　　敎聯會之會議事項嘉興城區小學敎職員聯合會於日昨召集全體敎職員開聯席會議到者二十餘人茲將議决事項錄下㈠鄕村小茶肆已由縣會决議停閉所有茶捐之充小學經費者已歸無着因請趙學務委員籌欵維持㈡小學經費頗形竭蹶因請趙委員另籌的欵補充㈢本會鈐記即日呈報啓用㈣敎育月刋改爲敎育彙刋由各股職員共同負責㈤十三年會費在一月份開會時缴納㈥年假日期决定十二月三十一日起至一月三日止共假四天 
　　上忙丁銀加罰十二年上忙丁銀早屆征收期滿縣署以今歲田禾被災故呈准上峯展緩加罰以示體恤現限期又滿故上忙丁銀已於前日起實行加罰每兩加收滯納罰金洋一角五分縣署除諭令兩櫃經征人照辦外並佈告各業户一體知悉矣 
　　發封項憲記紙烟棧誌略本省自捲烟特稅實行後外商根據條約歷經交涉尚無結果禾地本設有項憲記紙烟棧存儲英美公司各種紙烟向由各經理報騐現因特稅局以到貨不報殊於稅收有關奉總局長電令發封貨倉傳案罰辦已於今晨（三號）　崔警佐執行烟棧主任項憲章適因公在申聞已請總公司交涉未知如何結果也 
[嘉善]  
　　學東火災學東錢華袞堂於二號夜午不戒於火頓時烈熖熊熊延及下岸幸經各區水龍馳至奮力撲救始得熄滅計被燬者上岸三個門面錢華袞前埭棉花店則遭拆損下岸四個門面恒和襪廠·沈三餘轎坊·胡姓等數家損失約達萬餘金云 
　　坑厠之孩頭某糞夫昨（二日）在亭橋北首坑厠中發見血頭一顆一時觀者叢集見該頭刀㾗宛然血漬沁沁似爲纔經出世遭人割落者後經坊役埋之土中不知爲誰氏之寃魂也 
[平湖]  
　　公民會議山地租借案情形平湖公團爲乍浦山地沙田租借案定於二日下午召集各界公民在明倫堂開會集議對付辦法已誌前報茲悉是日到會者有縣議會·縣參事會·縣敎育會·縣商會·縣農會·各區自治辦公處·敎育會·商會·農會·各學校代表·及各界公民二百餘人二時振鈴開會楊鍚鰲君報告開會宗旨畢公推崔梅圃君主席即請徐清揚報告該案經過情形歷一點十分之久（大旨已迭見本報）嗣由衆發表意見議論頗多高曉蘭·張玉成·張勉成·沈琴怡·劉棣華·伊隱樵諸君各有討論最後决定一致力爭不允外人永久租借六里沙爿亦不得畫入在内並議定辦法二種㈠由各法團各推代表一人赴省向督辦請灝㈡發電力爭電稿由眉蓀君擬就拍發 
[湖州]  
　　新印花開始行銷吳興印花稅票槪歸商會辦理今浙省發行之新印花稅票該會早經頒到本應即將原有舊票尅日停銷惟當斯新舊更易之際其間轉輾手續甚爲複雜故直延至今日（一日）方始行銷 
　　反對清鄕督會辦去冬湖屬六邑匪氛猖獗異常前經省會議决舉辦清鄕現聞已由軍民二長委任王鎭使爲清鄕督辦朱統帶爲帮辦但邑紳聞訊一致否認因此等官僚本負治匪之專責何庸另加官銜徒糜人民血汗昨經縉紳邱冰忱等聯名電省反對特不知當局能顧念民意否 
來函 
[膠澳小學敎職員聯合會來函]  
　　敬啓者膠澳不幸學潮頓生推厥原始實由於前視學員董星五蹂躪敎育激起公憤敝會同人忍無可忍聯名具呈督辦公署請求撤懲董星五知難幸免詭計復生竟赴檢廳呈控　師學務股長徐昌言有所唆使業經檢廳堂訊明確該視學所控純係理想毫無實據在案查我國敎育法令以尊重道德敎育爲主旨董星五控告乃師其破壞道德敎育已屬荒蹘之至而公署不論是非曲直徐董並撤似此處理不公其何以勵道德而維敎育敝會同人爲保持敎育宗旨計爲挽救正義人心計再三面請坐辦顧全道德敎育另予處分乃一味搪塞迄無圓滿答覆同人等迫不獲已共同表决誓本良心主張作正義奮鬭恐各界不明眞相有所誤會特述原委懇祈貴報館重視輿論主持義敎育前途幸甚膠澳學子幸甚此上申報台鑒膠澳小學敎職員聯合會 
謹啓十二月一日 
 
 

Page 12

 
 
第一萬八千二百三十九號;中華民國十二年 西曆一千九百二十三年十二月四號
星期二 * *   
 
 

Page 13

 
 
第一萬八千二百三十九號;中華民國十二年 西曆一千九百二十三年十二月四號
星期二 * *[本埠新聞]  
[關於警廳長問題之函稿]  
　　韓省長復何護軍使之兩函（其一）茂如軍使大鑒辱承惠書（原函紀上月二十七日本報）承示委署淞滬警察廳長之所依據並敎督以所不及就法律以定是非自是解决糾紛惟一要義敬佩旡斁但就來函論恉徵諸案牘按諸法令猶有不能不再與執事商榷者查淞滬警察廳之成立固鈞前在巡按使任内之事其時任徐國樑爲廳長實亦出自鄙意電商鄭前鎭守使贊同會電中央保薦初非由鄭發起更非鄭逕電中央往來函電貴署均有案可稽至徐前廳長就職以後有仍按照法定手續由省署咨部任命可見用人行政權有專屬無所用其爭執也尊論又謂淞滬警廳不受滬海道尹及江蘇警務處之管轄直接𨽻屬於省長護軍使乃查蘇省設立警務處之原案止有淞滬警廳仍由省公署直接管轄之明文未見有護軍使統轄該廳之規定此見於九年率署九三○號之通令案牘具在皆可復按警察爲内務行政廳長係薦任警官省署以職權所在薦申繼任而猶疑爲偏執違法非所敢承也鈞自維德薄能鮮故任事以來對於用人行政悉本公開主義任何方面推薦人才果有可用無不延納期收同寅協恭之效惟於法律上之權限實不敢輕自放棄以重罪戾該廳旣非貴署直轄而廳長竟由貴署薦任此例一開全省何以爲治執事所敎督者在此地方所責望者在此鈞所硜硜自守者亦在此此所以不憚詞費一再奉商仍請依法解决也敬布腹心再祈亮察專肅順頌勳祺韓國鈞敬啓十二月一日（其二）茂如軍使大鑒昨肅一函計登籖掌旁皇中夜意猶未伸更爲公縷晰陳之淞滬警察廳長繼任問題尊函主旨在不肯諉卸職權所持以爲職權之根據者不外乎該廳成立之歷史查三年成案任徐國樑爲廳長係出鄙意前函略已陳明六年一月敝署電准國務院删電内開淞滬警察廳自應直隸省長以專責成等語復准内務部艶電内開淞滬警察廳擬照官制規定直隷於省長業由國務院電准在案所有該廳警察事宜除應直接由省長監督外遇有特别事故仍應由護軍使就近指揮等語九年三月王桂林被任江蘇全省警務處處長時並由敝署聲明淞滬警廳仍由省公署直接管轄等語均經先後咨明貴署在案來函謂成案具在事實昭然顧尊處所援引者爲民國三年之成案而六年九年之成案具在事實亦甚昭然法令以後者爲有效此無俟鈞之多言有謂六年内務部艶電有遇特别事故仍應由護軍使就近指揮一語遂於職權上不無研究夫淞滬警廳以區域上之關係護軍使自應有指揮之權顧所謂指揮權者是否即爲任免權應更無俟鈞之多言矣鈞自問實非好逞意氣之人徒以淞滬警廳管轄職權經頻年之明白規定責任所寄稍一諉卸何以對國家何以對地方尊函謂天下後世論定有時鈞之斤斤以職權爲重蓋即深檁乎此言也鈞與我公情感素深絕不肯以廳長一職之關係致捐夙好惟如何而可於同寅協恭之中不使鈞蒙正論之非難則鈞所至感至盼者也臨頴悵惘不盡神馳此請動安韓國鈞敬啓十二月三日 
　　公民陸渠等之通函上海各報館轉本省父老兄弟均鑒自淞滬徐廳長被狙陸科長繼任數旬以來警界帖然商民安謐夫所賴有警察者以衛地方也地方亦旣安矣必欲易其人以治之非爲位置私人計即爲競爭權力計其於惠愛地方之意蓋亦微矣近見張君仲仁致蘇同人函以調解無效怪何護軍使執政府之電令而置法律事實於不顧夫以法律言督軍也護軍使也皆在應裁之列若護軍使一日不裁則政府付與之權責一日不能放棄外此無所謂法律也以事實言淞滬警察四千餘名皆徐氏舊部北人申振剛素不相習能入而爲之長乎警界傳有罷崗或解散之宣言果能免於衝突乎苟有衝突則地方人民將受其殃此事實上可爲危懼者張君乃置之不顧何也又見省議員諸君通電齗齗於蘇人治蘇夫使韓省長而果愛我蘇人者一年以來何不將全省警務處警備隊而畀之蘇人乎最近蘇警廳長出缺何以畀之非蘇人乎又近水警區長出缺何又畀之非蘇人乎獨至淞滬問題發生乃委一申振剛者以移蘇人之目光而資輿論之口實庸詎知我民之心理不暇問蘇人非蘇人先問地方之治安與否即如前此有吳光新督蘇·李厚基長蘇之風說我民竭力拒之彼雖蘇人不欲以易現在之安寗也凖是而淞滬問題非有慊於申振剛特不欲於已安者擾之不安耳今請正告韓省長曰實行軍民分治實行蘇人治蘇當自警務處警備隊始若於淞滬一隅挾一軍閥與一軍閥爭而貽吾民以恐慌夫亦可以已矣又請正告我父老史弟曰實行憲法廢去督軍廢去護軍使選舉省務員由省務員互選院長以趣地方自治之正軌區區之警察廳長而必爲之左右袒抑亦可以已矣淞滬公民陸渠·姚天一·林欽照·唐人傑·張信孚·徐宗　·汪良·杜衡 
[閩孫攻浙聲中之和平運動]  
　　商界推代表赴杭 
　　國聞通信社云閩孫攻浙日來進行甚急商界方面現亦已有所聞本埠某重要商業團體曾於前晚開會董會討論此事席間某君報告并謂閩孫軍隊一部且已開抵浙邊其形勢已甚接近討論結果以時届年關商界關係甚重倘有戰事影響極大故即推代表謝君往杭向浙處接洽請求弭兵聞謝業已動身赴杭蘇紳張一　亦已赴杭即爲此事旅滬浙紳已迭電浙省會副議長祝紹箕等來滬商議此事微聞彼等意旨擬分頭向齊盧接洽請其來滬面晤表示携手但恐事實上極難辦到而又一部商界分子意見以現在局面北方係自閩進兵倘僅爲蘇浙和平之謀則閩省發動以後浙地糜爛仍不能免故擬直接着手制止孫傳芳軍事行動云 
[贛商對於和平公約之意見]  
　　聯合通信社云江浙·浙皖和平公約成立後各方商民均幸得所保障雖有謠諑地方仍較前安靜日來忽有閩贛出兵之耗贛省人民極爲恐慌曾推舉代表分赴不浙請求當局締結新約本埠贛商呂靜齋·黃保祥·張占五等得九江商界來電委托對於和平公約共同進行日前呂靜齋等已兩次開會討論辦法僉以贛省旣推有代表旅滬贛商自應力爲後盾昨特分電江浙皖各當局陳述意見電文如下南京齊督軍·韓省長·杭州盧督辦·張省長·蚌埠馬督理·安慶呂省長·龍華何護軍· 
使鈞鑒自江浙皖和平公約告成各省商民私相慶幸僉謂兵凶戰危賢長官酷愛和平一以保境安民爲宗旨凡隸帡幪均得安居樂業如天之福感激同深但日來謠諑繁興所最恐者無聊政客以挑撥爲生涯軍事當局或有恃而無恐萬一變出非常商民困苦流離一紙空文和平二字殊不足以制止一切惟有仰懇各當局勿信浮言本愛民如子之誠體天地好生之德務以息事寗人始終以維持和平爲目的此則我贛三千萬人民所託命而馨香禱祝者耳急不擇言諸希鑒核旅滬贛商呂靜齋等同叩江 
[使團重申私售軍械禁令]  
　　聯合通信社云本埠各領署昨接北京使館消息云公使團以近來在華各國商人私將軍火軍械售給中國軍人及匪黨之事迭次發現非特有碍中國之統一且破壞各國不得將軍械售與中國之協議日昨（上月二十九）特召集各國公使會議决定重申此項禁令並將武器之範圍詳加規定㈠槍枝砲位及子彈㈡艦艇及魚雷㈢爆製彈及電管㈣供軍事使用之飛機㈤供軍事使用之鐵甲汽車㈥製彈機器及製槍機器㈦工兵使用鍬鏟㈧供防禦工程之器具㈨軍事使用之服裝上列各項不得再有私售云云 
[路刦五十萬公債票案之昨訊]  
　　法租界吊贓之經過 
　　公共租界北京路通易信託公司於日前被盜匪搶刦去五十萬之金融公債票各情迭紀前報茲由英補房中西包探查得被刦之贓現藏法租界打鐵浜婦唐楊氏家故於前日投報法捕房由探目任水揚協同至楊氏家抄出公債票數十萬當將氏及公債票一併帶入捕房昨晨解送法公堂先由英捕房　西包探投訴前情經聶讞員商之法正領事德君判准予將人贓一併交來探帶去歸案訊辦 
[彙紀前昨所出之越貨案]  
　　徐家匯路案已獲盜匪數人 
　　徐家匯路昨日上午十一時餘有盜匪十餘人雇乘三五六二號汽車兩輛至法新租界徐家滙路某姓家各出手槍嚇禁聲張當被搶刧去價値頗巨之物件一皮箱而逸當由事主報告捕房立由偵探督察員黃金榮·探目任水揚當塲追獲盜匪數名帶入捕房聽候補緝同黨到案究辦 
　　錢家塘法新租界錢家塘（未釘門牌）某雜貨店於前晚九時餘突來盜匪十餘名以購物爲由擁入店堂内袖出手槍嚇禁聲張當由櫃檯上賣入之洋銀搶取後復又至對門雜貨店内搶刧兩户共計被搶去洋一百餘元而逸後由偵探督察員黃金榮·探目任水揚等聞悉到來兜拿匪已遠颺當向事主詢明該匪等面貌服色回禀捕頭諭令務獲該匪等到案究辦 
　　牯嶺路新閘牯嶺路餘　里一百七十一號婦人許方氏家於前晚七句餘鐘突來盜匪五人碰門入内出示手槍嚇禁聲張兩盜把守前後門户三盜逕至内室當被搜刦去鈔票現洋六百五十元金戒兩隻而去迨新閘捕房聞警立飭通班中西探捕馳往兜拿該盜等已早携贓遠遁矣 
　　榆林路楊樹浦老公茂紗廠對面新關之榆林路怡和里二弄一家第二百二十八號門牌季立茂小雜貨店於前日傍晚六時半特來口操山東音之盜匪五人一匪在外望風四匪入内各出手槍向店夥等嚇禁聲張强將　台抽屜内大洋一百零七元小洋一百零六角銅元八百枚攫取而逸事後由店主季懷友投報該管捕房請緝捕頭立飭中西包探前往該店勘查一過並向店夥詳詢盜匪服色面貌通知各捕房一律跴緝云 
[勞勃生路刧案四盜判解軍署]  
　　滬西勞勃生路三百六十九號門牌朱達奎家於上月十八號上午被盜持械入室劫去値洋二百九十元之衣物金戒報由戈登中捕房業經華探毛伊文·包探沈崇禮·協同西探先後緝獲盜匪郭云龍·姜招安（即姜北海）·龍四毛·李連奎·等四人連同案證婦人劉郭氏一併解奉公共公廨諭着分别押候訊辦在案昨晨關讞員會同英馬副領事升座第一刑庭研訊即據中西包探相繼投案訴明前情並稱被告等已在捕房供認錄有中西文供單言至此將中西文供單及吊到之衣物金戒等原贓呈案請察並據事主朱連奎禀稱當有盜匪六人來家第一被告郭云龍執有小刀將我右臂戳傷致被刧去衣物云云又據事主婦朱趙氏投訴第二被告姜招安將我指上金戒捋去第三四被告當亦在塲等語又據張姓見證供稱當時聞盜刦欲思出外喊捕被第四被告李連奎阻止口稱爾要出去即開槍將爾擊死因之不敢聲張堂上得禀並察閲所呈供單一過諭謂各被告云爾等在捕房均已供認搶刦是否實在被告等咸稱所供確實惟當時並未帶有手槍亦未刀傷事主乞宥中西官核供以被告等已供認搶刦强盜罪已成立判被告四人一併押候備文錄供詳解護軍使署按例懲辦劉郭氏開釋起案之衣物金戒等贓交事主領去 
[海寗路刦案盜匪之定罪]  
　　海寗路一千六百五十三號門牌居民盧子厚家於上月十二號夜被盜匪紏黨持械侵入刦去綢皮衣服嗣由通司捕房探目陸連奎緝獲嫌疑人許阿三·李春生兩名解經公共公廨諭令押候查明訊核已誌前報茲由該探目查得許阿三曾於上月八號晚在浙江路清和坊弄内糾黨攔刦婦人馮氏之金鐲一隻變價分肥而李春生又係過犯昨晨傳同事主將許李兩被告解廨首由中西探目上堂禀明調查情形繼由盧子厚之傭婦沈王氏投案證明其主人家被刦狀况而對於盜匪之而貌則稱記憶不清難以指認又由馮氏上堂聲稱被許搶刦金鐲情形質之兩被告均否認搶刦李襄讞核供商之英韋副領事以許阿三一名已經證實判决監禁西牢兩年李春生對於刦案雖無佐證但旣係過犯亦非善類着即逐出租界不准逗留 
[亞爾培路刦案之判結]  
　　盜匪分别押儆 
　　盜匪周駿功·吳開宜等於本年九月九號糾同在逃之周三·宋二·小其子·潘其芳等同至法新租界亞爾培路三百零九號門牌曾景南家搶刦金銀珠飾等巨贓後由偵探督察員黃金榮探目任水揚·潘瑞福·包探吳炳泉·吳藝芳等偵悉將周吳兩人及同黨嚴濤劉子新·劉周氏·並嫌疑人倪光叡·陳凱新·周道元·劉德芳等九名一併拘獲當在周氏家抄出白郎林手槍一支帶入捕房昨解法公堂請究先由原告遣傭人王煥炳投訴被搶情形詰之周駿功供認由周三起意糾同民人前往搶刦手槍係周三所給事後分用洋二十元吳開宜供由周三約民人同往搶刦民人在外把風是實嚴濤供民人並未往搶事後由周三托民人將珠花銷售分用銀洋求宥劉子新供是晚搶刦時適民人病臥在牀故未同往事後分用洋二十元云云劉周氏供婦人向與周三姘識搶刦之事婦人毫不知情今姘夫已至蘇州地方質之倪光叡·陳凱新·周道元·劉德芳四人同供民人等雖與吳開宜同居實不知有搶刦之事請求查察聶讞員商之法正領事德君判周駿功·吳開宜兩人各押西牢五年期滿帶堂再核劉押五年嚴押三年惟法正領事德君在西文案單上簽判周押西牢十五年吳押十年劉周氏押滿四十天出境倪等四人着永遠逐出租界 
[盜匪身懷利器之拘獲]  
　　昨日下午有住租界馬霍路之著名流氓陸榮生携帶手槍與同類季鍾林·湯義龍·陳土生等各帶利斧欲至彭浦鄕新橋地方向鄕民吳留留圖刦行經太陽廟後被四區第二派駐所巡長楊文堂·劉樹田·巡警于呈祥等查見以其形跡可疑盤詰之下抄出手槍一支子彈六粒餘人正欲脫逃由該鄕保衛團帮同截獲抄出斧頭二柄並傳事主吳留留一併解區劉署長略訊一過押候究辦 
[陸榮籛飭屬造送文卷]  
　　淞滬警察陸廳長以本廳各署所隊長官警佐長警名册及文案卷宗均應接收備考刻因未據造送昨日分令所屬各署所隊着將官長員警名册及卷宗一切各造清册二分以一份存留以一份送廳備查藉以稽考云 
[徐宅治喪之昨聞徐柩定十日運津]  
　　徐自立堂治喪事務所以舊曆十一月初一日爲徐故廳長題主之期點主官現已議决請前山西省長沈銘昌昨經發柬敦請所有廳門口之彩牌樓甚爲高大東西轅門吹皷亭等均由竹匠趕紥築成並須裝置臨時電燈是以函致華商電汽公司速爲飭匠趕裝以便届時燃點云 
　　又徐自立堂治喪事務所已决定十二月十日（舊曆十一月初三日）出殯當夜由十一點三十五分特别快車由滬寗路運回天津原籍安葬何護軍使特電請交部轉飭滬寗津浦兩路妥爲備辦車輛届時聽候治喪處備用並請通知沿途各站路警一體認眞保護徐氏家屬以慰幽魂云 
[葉恭綽之廣州關稅問題談]  
　　公債基金動搖北方應負其責 
　　國聞通信社云近來北京盛傳孫中山將改廣州爲自由港影響於關稅收入甚大更將牽動公債基金北京外交團曾開會討論本埠總商會·銀行公會等亦曾電粤阻止國聞社記者昨特將此問題向由粤來滬之廣州政府財政部長葉恭綽氏叩其意見據葉氏所談如下 
　　查開放廣州爲自由貿易港之說僅爲一種議論初未達於實行之域即令見諸實施亦係執政者之一種政策殊未見有何等苛虐可言况此等重大之變革亦斷不至輕易實施至於公債基金原本定以三種充之㈠關餘㈡鹽餘㈢交通餘利而關欵指撥之次第本分三種㈠還賠洋欵㈡公債基金㈢政府指撥特欵此中如政府指撥之欵本有伸縮餘地基金有不足者儘可以政府指撥之欵充之如關欵不敷亦可加撥鹽餘今北京政府賴鹽餘以供政費將交通餘利供軍閥之侵占致基金不敷是皆明明犯害公債基金何以置之不問獨於廣州政府欲撥用關餘乃羣相責難殊覺不公蓋關鹽餘欵之浪費交通收入之減少因而累及公債基金固完全係北京政府應負之責任也云云 
[彭瀛過滬赴閩任保安分局局長]  
　　海軍部前以福州各縣設有保安局曾派楚同軍艦艦長李孟斌兼任保安局局長近因該局事務殷繁由部加派南京海軍總司令公署諮議彭瀛爲分局長俾資襄助彭奉委後昨已由寗到滬候輪轉道入閩矣 
[護法議員通告開會星期四下午]  
　　國聞通信社云護法議員通訊處昨發通告定於後日（星期四）下午二時開會有重要事待議云 
[大來七世界輪開航訊]  
　　美商大來洋行新關世界班輪航線每艘以四百萬之代價向美航部購得原歸合衆郵船公司駛行大西洋班之總統輪七艘各輪業經航務部移交大來修理將竣昨日紐約總公司發急電到滬報告該世界班輪之班期航線業已派定因開期在邇令上海籌備擴充營業故大來將提督之運輸客貨部從今日併入大來行内移出江西路南京路口之提督辦事處供客票間擴充部份茲將遠東定期世界班輪之創航種種之情形彙紀如後 
　　「甲」航路之規劃此線航路實遠東客輪中之最遠者須經行美國·巴拿馬·古巴·日本·中國·南洋羣島·海峽· 
殖民地·埃及·意·法·與北菲等十一國而經行埠則自紐約開出從哈維那·可倫巴爾勃愛·洛杉磯·舊金山·火奴魯魯·神户·上海·香港·小呂宋·而廻航再從新嘉坡·檳榔嶼·復經蘇彝士河波賽·亞歷山大里亞·及納布爾·日内瓦·馬賽·波斯頓至紐約共歷二十一大埠故每輪往來一班須經一百零五天各輪到申須停留三天遠東方面以小呂宋爲最後一埠云 
　　「乙」郵船之編派此路中之七郵船英文原名仍用總統號華名則另有擬定茲據電告派出之班次輪名如下 
　　（輪名）　（由美開）　（到滬日）　（開行期） 
　　海烈森總統　一月五日　二十九日　二月一日 
　　海士總統　二月二日　　二十十六日　二十九日 
　　亞丹總統　二月七日　三月二十五日　二十八日 
　　喬菲爾總統　二月二十一日　四月八日　十一日 
　　波洛開總統　三月六日　二十二日　二十五日 
　　孟魯總統　三月二二十日　五月六日　五月九日 
　　范白倫總統　四月二十七日　六月六日　六月九日 
　　頭二輪由舊金山開出故班次京未排凖從亞丹總統號起開正式班以後限定由紐約啓行每十四天必有一輪到申聞由滬乘七輪赴美國紐約須美金二百元又加收九十八金鎊云 
　　「丙」合併之忙碌昨日起提督公司之水脚部已遷至廣東路大來洋行今日起運輸主任唐鈺軒君即率領全部辦事員一律至大來行内故昨日搬遷至爲忙碌而客票間内之華主任凌世民君刻下將大添職員力行擴充云 
 
 

Page 14

 
 
第一萬八千二百三十九號;中華民國十二年 西曆一千九百二十三年十二月四號
星期二 * *[航業要訊]  
　　港粤間海盜充斥據航業界云香港廣東間之海盜邇來更行充斥招商局及廣東·澳門輪均遭刦搶上　山下公司之大圖丸亦受盜刦日清公司之蘆山丸在十一月二十日於距廣州四浬之海面擱淺當時亦有海盜欲往圖刦後因日本派駐馬公之驅逐艦摼號·松號赶　始得無事現在又有中國船中華號亦在該處遭攔　此輪　住後即有大帮海盜上輪刦搶船内水手船員曾否傷害現尚無續訊來申因船無無缐電云 
　　厦汕間積貨待運此間招商局接行廈分局電告謂厦汕間貨件擁擠尤以運至營口等埠爲多故擬請總局調派一輪至厦門開行厦·汕·營口·上海之特别班間此事尚在籌議中 
　　英輪公司運貨訊大英輪船公司之克里杜尼號十月三十日在滬載去湖絲昨有電來報告十二月一日已將運往馬賽之湖絲安然起卸又該公司近因中國水泥運入孟買者頗多故於昨日起特加訂運費水脚價計每噸由滬裝至孟銀十五兩云 
　　日海員罷工損失此間日郵社得總社電告上月該社之二十五輪海員罷工綜計損失費如减收水脚·多用燃料等等現已查明計四十萬元云 
　　長江上游輪還滬行駛揚子江上游輪之停班者刻已陸續到滬計已來有大來游·福源·福和·慶和·隆茂江慶·美川·美仁等八艘 
[總商會登錄委員會組織就緒]  
　　上海總商會擬設商號登錄委員會辦理商號登錄事宜業經二十四期會董常會通過章程並推定委員早誌本報因所有簿册手續甚繁故各處來函請求登錄者皆以俟簿册印就後再行通告答復之茲悉聲請書及章程等項業已印就故昨日業將聲請書發給請求人依式照塡以便開始登錄云 
[總商會今日開評議員會]  
　　上海總商會商事公斷處設有評議部凡遇商店請求公斷及官廳對於商事習慣有所諮詢公斷處處長認爲重大者即交評議部會議茲悉該處因有應行評議事件特定於今日（星期二）下午開評議員會昨日已分發通知單遍邀各評議員準時蒞會矣 
[請酌改同樣牌號之復音]  
　　異地營業　不允更改 
　　本埠美華利前因廈門近來有人開設美華利且其營業種類與之相同曾請上海總商會轉函廈門商會請向前途婉勸將牌號酌加更改昨日接該會復函謂轉函去後茲據復稱商人通例第十九條載同一城鎭鄕内他人旣經註册之商號不得仿用以營同一之商業現該號一在滬埠一在廈埠營業雖同地點實異與商例自無不合似無變更之必要云云 
[美商興學正在計畫中]  
　　美商老勃大來君久存興學之心曾於西曆一千九百二十一年時欲創設學校於浦東白蓮涇口地方旋因急於回國未見實行此次到滬志在必成前日由省敎育會黃任之博士會同高崧甫君會見大來君面談敎育計畫業已擬就辦法送交大來君採擇施行云 
[美華克博物院徵絲之通知]  
　　上海絲業會館昨接駐美紐約輯里絲業代表李佑仁函云上次絲綢展覽會與賽之輯里絲樣經佑仁賃屋陳設已有三月今春伊華克博物院開絲樣賽會時曾向索取輯里各絲樣以備冬季陳設其時適有贈送菲城博物院之議致未果行茲因華克博物院定於明年一月起專賽中國及東方各種物品約時三月迭承商索業經面允預備將各號輯里絲樣及春間存餘之說明書檢齊送往陳列倘上海各絲號願將各絲樣贈送該博物院作爲永久陳設之用者即請示知否則此後對於與賽之各絲樣如何處置亦望明示以便遵辦等因該會館當即錄函分致各絲號查照矣 
[日本地震紗廠所受損失數]  
　　字林報云萬國棉業聯合會曾接大阪日本紗廠聯合會　電報告日本地震紗廠所受損失實數及因以减少之棉花銷耗數其電文如下紗廠十家共有四十八萬五千三百六十三錠子及布機三百架完全被毀另有紗廠十四家一部分被毀内有四十一萬六千五百九十六錠子及布機四千七百八十五架已不能用以上紗廠二十四家共有九十萬一千九百六十四錠子布機五千零八十五架今工作者僅三萬錠子豫計明年初約有二十萬錠子重行開工十二月止之四個月内所减棉花銷耗數約計如下美棉五萬六千包他棉四萬四千包共十萬包云 
[電汽車廠代表與美領之談話]  
　　本埠美國總領事克銀漢君注意中國自製電汽車函約創製人胡國光君晤談曾誌本報日昨由該廠創辦人張維鏞·朱其清·胡國光三君前往美領署當由美總領克君接見略事寒暄即由克君詢問車中主要部份如發動機·蓄電池之類是否自外輸入抑係自製速率如何售價若干現在進行狀况可否見告當由三君分别答覆略謂敝車主要各部均係自已設計完全在本地製造速率每小時可行五十華里二人坐一種每輛售銀不過三百兩四人坐一種每輛售銀不過五百兩前此係屬試製期中資本僅有數萬出品不多價値尚不能十分低廉現正籌維大規模之組織一以目下敝國各地正在提倡修路需車極多亟應設法供應一以各省埠人力拉車日見增加於人道經濟兩方均屬缺憾尤　謀一適當代物敝廠所製二人坐車車身輕便將來大規模之組織成立售價必廉用爲人力車之代物於人道經濟兩方之缺憾定可彌補克君聞此極爲滿意并謂願祝諸君進行順利復謂貴廠如有需要特别機件爲擴充廠務之用鄙人當盡力調查爲萬一之助談畢又由張君詢以每歲美國進口車輛總數及製造電汽車情形克君允爲調查即日函告計晤談約一時餘之久云 
[開平礦務公司營業狀况通告]  
　　開平礦務有限公司將於本年十二月十日在倫敦開股東常會茲將該公司通告照錄於下爲通告事本公司訂於一千九百二十三年十二月十日在倫敦開股東常年大會彼時董事之報告及結至一日千九百二十三年六月三十日止一年之帳略一併彙交查核茲將董事之報告摘錄於下查本年營業之盈虧帳項下收入結數共英金十三萬四千一百九十九鎊所得算式列下開　礦務局餘利項下所得成分計英金四十二萬二千一百零二鎊㈠在歐洲之利息英金五千零四十四鎊㈠代理處經費英金六千鎊㈠雜項進欵英金一百四十六鎊㈠上屆移來結數英金五千九百四十五鎊以上共計英金四十三萬九千二百三十七鎊應除去之數㈠歐洲經費英金一萬五千七百六十八鎊㈠股票及新息票英金三千四百十二鎊㈠董事規費英金四千二百鎊㈠滙兌費英金一萬二千四百四十四鎊㈠所得稅英金十四萬零一百十四鎊㈠公司盈餘捐欵英金二萬四千一百鎊㈠餘付股利（一九二三年五月三十日）英金十萬零五千鎊兩相抵除外凈餘英金十三萬四千一百九十九鎊董事部擬按下開數目分攤末次股利百分之八五（免交所得稅）英金十一萬九千鎊㈠董事應得成分英金四千六百六十二鎊㈠轉入下屆帳内之結數計英金十三萬四千一百九十九鎊 
[同源號帆船被刧之訴追]  
　　本埠南市同源號所有之奚順利帆船一艘曾於前日（二十八）由滬起椗赴粤運裝雜貨不料駛至銅沙洋面突遇海盜截刦計損失一千餘元並擄去舵工鍾才興一名該號自得警報後昨已推派代表赴浙江外海水上警察廳投訴要求派艦追緝云 
[函查華僑在日被害證據]  
　　溫州旅滬同鄕會前接上海總商會來函謂有瑞安人王金榮函稱在日曾目覩其兄王金明於地震時被日人戕害但來信聲叙不甚明瞭請代詳查等情已誌本報茲悉該會以日人慘殺華僑一案早經函請溫處各同鄕詳查被害確證以便交涉王金榮原函未將被害地點確實指明將來未便提出故昨特專函瑞安縣三十二都對川地方請王君將其兄被害地點及日期時刻詳細函復以憑澈究云 
[温州同鄕會呈外交部文]  
　　續報僑日被害人調查表 
　　温州旅滬同鄕會日前因補具僑日被殺華人調查表續呈北京外交部云呈爲補具温處在日被害人調查表呈請鑒核迅賜續提交涉事竊敝會對於日人慘殺華僑案前就返國災僑調查報告溫處兩屬在日僑胞被殺者計共三百六十九人曾經列表詳呈大部業蒙提出嚴重交涉在案茲續據調查報告被害者彙計六十四人爲前表所未曾列舉者理合備文粘具人名表呈祈察核續提交涉以雪寃抑而保國權至被害人家屬清單曾經函達甌海道尹請求分飭各縣知事曁各公團調查清晰尅日報告一俟彙齊當再抄呈藉供撫恤之根據云云 
[我國派遣出席萬國紅會代表]  
　　請駐法公使就近出席 
　　萬國紅十字會第三届大會將於明春在法京巴黎舉行吾國亦應派遣代表本埠紅會總辦事處接萬國紅會來函通知後即轉北京總會總會復電業載昨報茲聞該會於前日午後常會時討論派遣代表事項並電致北京總會報告原電云北京中國紅十字會汪蔡會長鈞鑒東電（一日）敬悉萬國紅會第三届大會事關重要敬請鈞會迅電我國駐法公使就近出席是所叩禱謹復總辦事處冬（二日） 
[今晨有大批甬女工到滬]  
　　本埠寗紹商輪公司昨接寗波來電謂四日即（今日）晨甬興輪由甬到申時乘有女工百六十餘人請爲照料等語此項女工均係寗波山北一帶鄕婦此次來滬係應本埠日商新創某大紗廠之招雇云 
[日海軍司令今日回滬]  
　　日政府新任駐華海軍第一遣外艦隊司令官野村少將上月來華後即赴長江上流視察現已公畢定今日乘對馬號旗艦回滬下午一時進口明後兩日招待中外各國海陸軍領袖六日下午答拜各國官員七日檢閲伏見·比良兩軍艦十三日起程赴北京視察該國海軍云 
[縣聯會召集大會之通函]  
　　致各縣議參兩會 
　　江蘇縣議會聯合會前日開委員常會時爲警費問題議决召集六十縣縣議會代表在滬開大會公决等情已誌昨報茲悉該會通告各縣議參兩會函云敬啓者地方警察自光復後各縣次第舉辦所有經費由省支給每年全省計費七十餘萬元迨三年自治停辦各縣警費由縣知事挪移自治經費充用本屬權宜之計今自治業已恢復各縣應辦自治事業正待進行此項移欵當然回復原狀支配自治用途本會早經請議省議會延未議决茲據吳江等縣議會函請建議省長將各縣警費仍歸省欵支給事關全省各縣自治經費問題業經委員會議决訂於本月十五日（即陰曆十一月初六日）下午一時在上海南市凝和路也是園召集全省六十縣縣議會代表大會討論辦法另有其他緊要事件合併討論屆時務請貴會代表准時撥冗蒞會共策進行無任企禱云云 
[市議會定期開會六日]  
　　上海市議事會於前月二十九日開冬季常會後次日繼續開審查會所有提議案之限制殯房·及收買民田關作公園派保挨户迫賣兩案因文字上審查未能清晣由各審查員實地審查完畢報告到會該會已定期本月六日續行開會討論云 
[水電廠估價之昨聞現正在測量中]  
　　閘北水電廠測量估價一事昨聞張實業廳長派技術員俞孟涵到滬會同許特派交涉員所派之陳世光科長偕往工部局電氣處接洽據聞戴工程師稱現正測量一俟完畢再行繼續估價倘無意外發生約兩星期可以告竣云 
[軍署鎗斃劇盜李棟奎之佈告]  
　　松滬護軍使署於昨午後槍决劇盜李棟奎一名茲錄布告於下爲布告事案據公共公廨獲解持槍行刦源昌成珠寳店飾物之盜犯李棟奎（即陶得勝）一名請訊辦到署並據法公廨來呈以該盜另在法租界犯有夥刦順興客棧得贓並槍傷棧夥王老二身死之案請予併案懲辦前來當經飭課傳集探捕及事主人證詳加研訊據李棟奎（即陶得勝）供認伊於上年十月二十九日（即舊歷九月初十日）晚間六時許夥同在逃之楊漢臣·嚴春林（即間春林）等分執刀槍侵入英租界三馬路源昌成珠寳店搶得鑽戒珠環等物又於同年十一月九日（即舊曆九月二十一日）晚間七時許夥同在逃之楊漢臣·嚴春林（即　春林）等持槍侵入法租界愛多亞路順興客棧搶得金鐲一隻當因棧夥王老二大聲喊捕即開槍將其擊傷身死事後身藏手槍在大舞台觀　致被捕獲手指上所帶之鑽戒即係搶得源成昌店内原贓亦被起案各等情不諱查該犯李棟奎（即陶得勝）兩次結夥持槍侵入商店行刦得贓並敢開槍殺人業經供証確鑿無可諱飾已觸犯刑徫第三百七十三條第一二兩欵及刑律第三百七十六條之罪應即分别按照懲治盜匪法第二條及第三條之規定科以兩個死刑依照刑律第二十三條第一欵執行其一除飭提該犯李棟奎（即陶得勝）一名騐明正身押赴刑塲執行槍斃以昭炯戒外合行布告俾彖咸知　 
此布 
[之大旅滬同學會消息]  
　　杭州之江大學旅滬同學會於前日正午假座金陵春聚餐舉行常會先在老北門浸會堂合攝一影餐時由會長包傳賢君主席餐終由各部主任報告經過情形繼由司庘洪瑞祥君提出補助母校辦法係用儲蓄方法迨儲至五百金將該欵借給中學畢業生之經濟困難不能升入大學者待其畢業後再行歸　全體均表贊同繼討論如何歡迎來滬參預與約翰大學演說競賽之母校代表至三時許始盡歡而散 
　　之江大學旅滬同學會會友攝影（南京路抛球塲心心照相館攝） 
[白漾弄之挾嫌行兇案]  
　　張長根李炳一均受刀傷 
　　大東門内白漾弄二十六號門牌開鳥籠作之張長根近來營業異常發達遭附近同業唐鎖子等所妬忌前日上燈後被此在應公祠路互撞因此頓觸前𨻶唐即糾合流氓十餘人各處找尋欲得� 
張而甘心未幾得張於該處弄口不由分說扭張毆打張夥李炳一上前排解亦復被毆唐等復袖出利刃亂戳致張長根右腿及後臀各受刀傷一處李炳一肚腹右腿左臀等處共受刀傷三處當由陳小來子爲見證報告崗警號召隣崗分投往拘將唐鎖子劉得桃拿獲餘均逃逸當塲抄獲木棍一根凶刀已被抛棄無着押送到署昨晨由牛署員函送地檢廳當由檢察官提案騐訊之下據唐供稱凶刀爲張等所有問官騐明張李受傷屬實判送新普充堂醫治唐劉押候原告傷愈再核 
[尚有本埠新聞等轉入後頁]  
 
 

Page 15

 
 
第一萬八千二百三十九號;中華民國十二年 西曆一千九百二十三年十二月四號
星期二 * *本埠新聞二 
[民立將開二十週年紀念會]  
　　同時重組校友會 
　　大南門民立中學成立已十十年茲定於民國十三年元旦起舉行二十週年紀念大會三天已組定總務·游藝·編輯·三部籌備一切昨致新舊校友函如下 
　　逕啓者母校念週紀念開會伊邇而吾校友會久未舉行竊念吾人處世立案首貴合羣矧我同硯尤應聲氣相通庶有機綠互助値茲母校盛典理宜躬逢乘時重行組織誠一舉而兩得爰集同人於十一月十日之晚宴集雅叙圍共商進行同學到者四十五人議决推舉籌備委員七人蔣正誼·蘇康·六劉同嘉·周瘦鵑·張剛夫·葉德軫·蔣保　·以多數當選復於同月十三日之晚假座大東爲前會長顧珊臣君祖錢席間即開委員會討論各項問題公推蔣正誼周瘦鵑二人起草起草竣事經委員會討論通過並議决各項辦法詳細另有記載茲附呈志願書五張本人請即塡寫並請立時進行徵求介紹隨時塡就寄下爲禱如有不敷請即函示隨時寄奉現擬定本年陽歷十二月二十日截止（雖期後亦可隨時加入然不得不暫定一結束之期以便正式開大會）即開會商略母校二十周年慶祝事宜籌備委員會設母校内可隨時通訊至爲歡迎上海民立中學校友籌備委員會謹啓 
[友華銀行滙市報告]  
　　昨日友華銀行滙市報告云星期六日倫敦大條銀價近期縮一八七五遠期長○六二五紐約銀價落至六角四分一二五倫敦紐約間滙價長至四元三角四分半今日此間滙價掛牌悉照星期六日未動惟因投機家購入市况頗弱英鎊旋縮爲三先令三辦士美金七十元半日金長至六十八兩半其他匯價亦隨以俱動晨初英鎊成交價近期三先令三辦士七五十二月一月份三先令二辦士六二五美金成交價近期七十二元十二月份七十一元二五一月份七十元产旣而照此價購入才頗踴市况大平收盤時英鎊售價近期不能過三先令三辦士三七五十二月份三先令二辦士八七五一月份三先令二辦士三七五美金最長之售價近期七十元○二五十二月份七十元○七五一月份六十九元七五日金售價近期六十七兩二五十二月份六十七兩七五一月份六十八兩二五銀行近期滙票定價英滙三先令四辦士美滙七十三元一月份英滙三先令三辦士半美匯七十二元二五遠期英滙有以三先令三辦士之價購入者遠期美滙購價七十二元法滙近期一三六○枚遠期一三五○枚星期六日倫敦銀市印度購入中國售出收盤市况穩定紐約市無交易 
[上海商業市况彙錄]  
　　金融 
　　昨日銀幣上午價爲七錢二分二釐比較上日小去一厘二毫五午市收盤仍爲七錢二分二厘較上午無上落麥加利銀行由香港裝來英洋五十萬元交通銀行裝往長春洋二十萬元其餘無進出口 
　　銀拆午前息價三錢八分較前日又漲九分午市收盤回落價二錢五比較共小去四分匯豐收欵四十萬兩麥加利有利道勝花旗正金等收欵五十萬兩交通由南京運來洋二十四萬兩又由杭州運來銀十六萬兩中國由杭州運來銀十八萬兩中國又由南京來二十二萬兩又各銀行大條烊出銀七十萬兩入庫 
　　昨晚止各銀行查倉庫存現銀一千二百三十三萬兩現洋二千三百○五萬元大條三千○六十條日本銀洋一百九十三萬元各莊存現銀一百六十萬兩現洋四百三十萬元 
　　公債票 
　　昨（三日）各項公債交易似稍活動惟因户較旺致價反趨疲　金融公債現貨大票初時成交價爲六十六元角比上週末縮小三角其後賣户繼價格不肯遷就致未繼續做開十二月期開盤六十六元三然期後曾高至六十六元五角半收盤又回縮二角比上週共跌落三角五分元月期前市成交價由六十六元六角高至六十七元後市因近期趨軟票價隨而鬆動收盤六十六元九角計小三角二月期結果比上週小三角最後價爲六十七元三角整六現貨開盤四十八九角收盤跌至四十八元六角五分比上週退去二角半十二月期全市價交多在四十九元三五角之間收盤四十九元三角計小三角五分元月期初漲後跌結果比上週末小四角收盤價爲四十九元七角五分二月期最後價五十元零一角半計跌五角七年長期價計四十八元五年小票五十元零九角比上週末市價均見鬆動償還八厘前市毫無交易後市由十四元四角跌至十四元較上月秒退去一元以外此票賣户尚旺受主無多趨勢殊難望漲云 
　　國内滙兌 
　　昨（三日）國内滙兌據上海銀行公會報告各埠滙貼水紛紛趨漲北京人砝價爲一千零四十四兩天津行化爲一千零五十二兩比上週末各漲三兩銀元同漲五元七角五分北京銀元爲一千零十六元天津銀元計一千零十五元烟台烟估改張二兩半價爲一千零二十八兩銀元仍爲一千元漢口洋例價掛一千零三十一兩半比上週好起三兩二錢五分銀元改高四元二角半價爲一千零九元二角半九江南昌銀元各漲一元掛牌價同爲九元蘭鋊銀元不動已久迨昨日忽改長七元計每千元貼十二元萬縣九七平銀大五兩價　一千零四十五兩銀元同增五元價掛一千零四十五元按各埠滙水漲高原因完全由商業發展用欵增多所致此後商况當益趨活潑是則滙水仍以漲勢占優云上海商業儲畜銀行國内匯兌三日行市報告云今日津滙市俱漲計漢電爲九百七十一兩二錢五分申市掛牌洋例每千合規元一千○三十一兩五錢長二兩二錢五分洋滙爲一千○○七元漲起三元津電行化爲一千○五十二兩長三兩洋滙驟漲五元爲一千○十二元京匯銀市略同計公砝每千兩合規元一千○四十四兩長三兩洋滙漲起四元爲一千○十二元保定唐山亦各漲起四元爲一千○十二元宜昌沙市各漲二元同爲一千○十七元長沙常德各漲五元同爲一千○二二元濟南滙市未動烟台票價提漲三兩二錢半計烟估每千兩合現元一千○三十一兩二錢五分洋匯國幣漲起四元爲一千○二十元如滙英洋可以不收滙水此外浙之蘭鋊跌落五元爲一千○十元蘇之南通跌落二角爲一千○○二元八角餘如昨盤云 
　　外幣 
　　昨日各種外幣交易雖無若何起色惟因標金趨硬故票價　而增高英票價買八三元角五分日票買九角二分二釐坡票爲九角六分半比上週末漲高五釐荷票好起一分價買六角七分　票買九角六分計漲三釐馬克提高五分爲一元六角萬元票馬克現底單薄各莊叫價四分五分不一法票受主毫無買價反跌二厘爲一角零二厘華票及羅卜各票均無改變云 
　　金市與匯價 
　　昨日星期一大條銀例無報告元月份標金開盤三百二十八兩五錢較上日小去一錢在毛盤時人心穩定故祇四五錢之上落計開盤後小至三百二十八兩一錢又高至三百二十八錢六兩未開先令時略小至三百二十八兩三錢迨先令揭曉係縮二五餘有印滙小二羅比法滙小十五法郎美滙弗動東滙大半分嗬滙小一盾新滙大半分香俄匯未動斯時標金爲三百二十八兩五錢旋即小至三百二十八兩「爲最小價」各滙市况惟美滙仍與星期六收盤相等先令用東滙因掛牌縮故亦略軟計銀行賣出元月份行令價三先令二辦士五六二五買進三先令二辦士六八七五又賣出元月份美匯價七十元零二五買進七十元零半又賣出元月份東滙價六錢八分買進六錢七分七五是時人心頗堅故標金買者亦多金價乃漲至三百二十九兩一錢嗣又略小至三百二十八兩九錢旋因買户仍暢價遂高至三百二十九兩五錢後因匯市趨硬計銀行賣出元月份先令價三先令二辦士六八七五至三先令二辦士七五買進價爲三先令二辦士八一二五至三先令二辦士八七五又賣出元月份美滙價七十元零三七五買進七十元零六二五又賣出元月份東滙價六錢七分八七五至六錢七分七五買進六錢七分六二五至六錢七分半以致標金又小至三百二十八兩六錢惟是時先令交易同業中略有扖者計成六十餘萬磅至十一時許先令改縮半辦士其餘如印滙小二羅比七五法匯小十五法郎美滙因初時先令揭曉未動故小去一元二五東滙大一分嗬滙小二盾半新滙大一盾斯時標金亦趨漲至三百二十九兩五錢各滙市價亦因而變遷計銀行賣出元月份先令價三先令二辦士半買進三先令二辦士六二五又賣出元月份美滙價七十元零一二五買進七十元零三七五又賣出元月份東匯價爲六錢八分二五買進六錢八分致標金最高漲至三百三十兩零四錢以後上落無幾市况與前相仿惟東滙較鬆一二五計銀行賣出價爲六錢八分一二五買進六錢七分八七五標金爲三百三十兩零三錢收盤午後標金開盤三百三十兩零三錢未開先令略好至三百三十兩零五錢先令揭曉弗動價爲三百三十兩零三錢最小至三百二十九兩七錢銀行賣出元月份先令價三先令二辦士四三七五買進三先令二辦士五六二五又賣出元月份美滙價七十元進七十元零二五又賣出元月份東滙價六錢八分一二五買進六錢七分八七五標金高起數錢價爲三百三十兩零二錢以後市况相等標金亦立定在三百三十兩零二三錢之間嗣後滙市轉軟銀行賣出元月份先令價三先令二辦士三七五買進三先令二辦士半又賣出元月份美匯價六十九元八七五買進七十元零一二五又賣出元月份東滙價六錢八分二五買進六錢八分以致標金即高至三百三十兩零八錢旋因東洋滙兌來電謂小去零六二五所以又小至三百三十兩零三錢惟其時買進標金仍多故又高至二百三十兩零九錢後爲三百三十零八錢收盤總計全市最高低相差爲二兩八錢其收盤較上日收盤價計好起二兩二錢云 
[紗花]  
　　昨日星期一棉紗市面平穩客帮現貨買價午前無甚上落午後略形帶軟日紗平平各客帮交易不少計有二千包左右尤以天津帮買進爲多總共天津汕頭江西野鷄等四帮買進本紗三三百包日紗一千五六百包公會小包成交本紗三四十包各交易所標準紗價本月份漲銀三錢遠期皆跌八九錢至一兩不等三品紗大阪來電較上星期六小去日幣四五元美棉現期漲三十個磅音遠期漲三十八個磅音印棉電報月搿而跌十七羅比奥浮辣跌十六羅比白洛處跌二十羅比鴻裕紗廠開出十支寳鼎大包二百包價一百六十兩扣　本月份期其他各廠無開出市面稍形見軟 
　　昨日棉業交易所通州棉花標準一月份小去一二錢十二月三月份均無甚升降據紗廠聯合會報告内外廠買進現貨送廠渭南花八百　價五十兩三井買現貨送打包廠火機花五百包價四十六兩五錢江商買進現貨棧交陜西花一百件價四十九兩七錢五 
[一週間洋布市况]  
　　商情通訊社譯瑞和洋行市况週云上週布市因本週銀根緊急異常出貨情形大見減色且棉價漲高市面亦受影響不少本週售出之花色疋數共二萬七千九百四十五疋其花色及疋數錄如下原色市布七·一○四疋剪絨二五○疋白市布一○·三○八疋元斜紋布一二·二○疋組布五○○疋斜羽綢九○疋紅布一·二六○疋泰西緞一·七三二疋元素羽綢六·一八○疋羽毛○一○疋花色羽綢一五○疋·嗶嘰○一二○疋毛羽綾○二○疋 
[昨日運來之銀洋約計十餘萬元]  
　　昨日（三日）滬甯路頭班快車到　時大通運洋公司爲各銀行及錢莊由鎭江·常州運來銀洋二十餘箱約計十餘萬元云 
[滬寗快車遲到原因]  
　　昨日（三日）滬寗中下午四時南京開行之特别快車因在寗等候載津浦路通車搭客故抵滬時約慢二十分鐘云 
[南滙朱子灝逝世]  
　　南滙紳士朱子灝於十一月初患心悸病杜門謝客已歷多日至十一月二十五日晨因誤服安神樂片八片病狀遂瀕危境醫治不及於前日晨胛時逝世朱君現任上海交通事務局局長修志局分籌等職云 
[東方藝術學校將成立]  
　　法租界蒲柏路東方藝術研究會設立一年會中設備如石膏像畫室·人體畫室·速寫畫室·靜物畫室·塑造室·音樂敎室俱已美備其中塑造一科尤爲國内之特色曾　除國内各省外從朝鮮日晒南洋來會研究者亦有十餘人總計已違八十餘人近因各地學子要求擴充已在南京設立東方藝術研究會分會并已决定在上海原有地址添設東方藝術學校聞校章業已草定不日發布敎育員除原有外亦已聘定陳望　（敎務長兼美學敎授）·沈仲九（現代文學敎授）·沈雁冰（現代文學敎授）·顾　　（社會學心理學敎授）等多人　於寒假期内即行招生云 
[漆匠風潮尚在堅持中]  
　　南北市漆業　作工人要求增薪不遂罷工已有二十三天調停情形迭誌本報茲悉作主代表劉錫芝等與業董鴻松閩商定每工增加洋五分曾於上星期六具呈縣長請求傳　各工人等即日工作並請備案給示保護各工人等因作主所議增加工薪並未預先知照工人代表因此大不滿意亦於是日開會討論决定至少要每洋二工（即三角三分三厘一工）如若作主再不允許决計各自另謀生計除由工人代表金國祥偕同各工人等於昨日（三日到縣請求外並　具呈文再請縣長維持　沈縣丰胭公至護軍使署並未傳見而散　 
[商團改期試砲之通知]  
　　松滬護軍使署昨致上海寳山兩縣知事公函云逕啓者前以上海萬國商團中華隊在吳淞海灘試砲改期曾經函達在案頃復接該隊司令函稱奉本團總司令戈登君訓令略　本團一砲隊演習一案前因十一月十八日天氣不佳未能演習業經函陳在案並擬改於十二月十六日（即星期日）上午前往吳淞演習囑爲轉呈等因合特專呈鈞使請煩查照前案批准通飭經過地方軍警曁路局知照無任感禱等因除分行外相應函達查照即希於該隊演習附近地點仍先期出示佈告俾　週知以免驚凝爲要上海縣沈知事奉函後已遵照辦理矣 
[歙縣旅滬同鄕會職員會紀]  
　　昨日嵩山路歙縣旅滬同鄕會開職員會由副會長許伯龍主席吳蔭槐記錄所議事項如下㈠會計報告十一月份開支共洋六十四元二角㈡主席報告辦理圖書館經過情形㈢本邑汪胡氏寃案接陳家蔭來函以如何援救見詢議决由本會函請安徽同鄕會徽寗同鄕鄕協同設法緩助㈣推舉下屆籌備選幹事十三人議决公推吳詠霓爲正主任吳蔭槐爲副主任徐雲松·許士騏·羅純山·汪景夫·吳潤生·許聲甫·曹德聰·孫星三·汪蔭庭·汪俊臣·朱志卿爲幹事定五號開籌備下屆選舉幹事會討論一切㈤預備本年報告書事議决公推吳詠霓·汪景山·徐雲松三人　準、 
[東北城商聯會常會紀]  
　　東北城商業聯合會於前晚八時舉行職員常會正會長陳天生因事未到由評議長程蓮蓀代爲主席首將函件逐一報告畢當由會員振大昌號主洪潤生起立聲稱本號租屋主店已歷數十餘年賓主向稱和洽不料近忽得房主通告限令本店於十一月底遷讓爲此懇求本會援助云云經衆討論議决由本會去函調解次書記趙紫垣提議本會第一任會長陸彙泉病殁廣東任所現其家憆定於下月初一日在報本堂領帖本會應如何表示議决届時由本會全體職員前往公祭以誌哀思外再擇日舉行追悼大會藉伸欽仰議畢即由主席宣告散會 
[文監師路商聯會常會紀]  
　　保護本路新張店舖　陳請查禁弦相彩票 
　　文監師路商聯會於前日下午三時并常會議决各案如下㈠會員報告工部局注意懸掛招牌事議調查工部局是否訂有專章再行核遵㈡本路廣興里房屋業已落成亟應徵求新店入會議决一面派員接洽一面囑將會証牌懸釘店門以示與非會員之區别㈢保護本路新張店舖因恐於開張時被江湖流氓乞丐强行索費應設法保護議决函請巡捕房於是日加派探捕以加保護㈣變相彩票　害無窮當茲陸警　長履新之際應謂其力爲查禁議决請文牘起稿將變相彩票利害關係陳明廳長及各當道請爲查禁迨議事畢至五時散會 
[滬北商聯會評幹會紀]  
　　昨日下午七時滬北五區商業聯合會因援助攤商案特開緊急會到評幹兩部職員六十餘人各攤商家族男女二百餘人由評議長蔣介民主席首由文牘員宣讀攤商哀求書（詞長從略）畢復由攤商代表李宏全·陳殿如·繆德成·黃　春等四人導衆攤商家族入内致詞乞援經各職員討論之下僉以邢家宅路葷素菜攤　設已閲多年居户商舖甚爲便利且是處馬路較闊亦非繁盛之區於交通上殊無大碍况旣設有清道夫清掃垃圾又於衛生無碍工巡捐局突然下令驅逐不惟與貧民生計有關且與是處市面有盛衰關係公决去函代爲呼籲倘不能如願再籌方法議畢復由文牘員報告振康料器廠來函略謂上海稅務總公所分設之小沙渡潭子口卡局於玻璃運銷過卡按章祇能收捐四角乃竟浮收至二元二角不可理喻請與交涉云云公决致函上海稅務所詰問理由俟覆到核辦云 
[閘北十一路商聯會臨時會紀]  
　　創設義校定期施醫 
　　閘北十一路商界聯合會昨日下午在蒙古路會所開臨時會到二十餘人正會長佘錫品主席議案如下㈠主席報告歡迎董事就職典禮在擬夏曆十一月三日假慈善團舉行茲准該團王彬彥君復謂是日適有其他事故請改爲初九日云云議决改期初九仍假該團舉行公推白公璧·蔡洽　君·劉兆驤·俞靜波等分任籌辦一切㈡敎務主任白　公璧報告籌備中西義務夜校業已就緒定額五十名每晚七時半至九時半授中西文各一小封年齡不限以達普及商業敎育之旨公决即日張貼廣告定夏曆十一月一日開學㈢中醫主任臧退庵·西醫主任丁振亞報告籌備中西施診醫院就緒請擇日開幕公决仁義校同日舉行㈣主席報告續聘戴槐生·黄展雲·黄棣覊·俞榮昌·戚　根·陸文彬·程享九·謝榴生·陸寳泉·陸寳琛等爲會董全體歡迎㈤蔡洽君 
[漣水學生會常紀]  
　　昨日漣水旅滬學生會假愛多亞路東方公學舉行第三届常會首由會丰　　報告本會經過情形及將來進行計劃次由蔣行化·朱仰菴·卜超·朱光·愚蔣師愚等　繼演說大致均以團結精神策勵桑梓各種公共事業並提議於縣中創工圖書館俾市民得　通智識以補社會敎育之不及云選舉正副幹事各一人書記一人庶務一人會　　　　　州路　　　一　解密交錫願　鄕誼之　云云 
[民國路商聯會改選職員揭曉]  
　　民國路商聯會前日下午開選舉會結果如下正會長吳亮生副會長周新初·崔奇峰評議長蔡志權斡事丰徐運新交際員凌仲甫·　季英文牘員李慰蒼書記員李步白會計員葉葆生　務員杜昌祥調查員邵寳興·傅在高庶務員張雨田·陳寳生評議員田季恒·宋松齡·劉康樂·劉紫英·劉玉書·林大茂·蕭維卿·尤維之·陶叔平·汪幼倫等十人 
[諸曁旅滬同鄕會斡事會記]  
　　諸曁旅滬同鄕會於昨晚七時開斡事會議由總斡事黃莫華主席㈠報告經過情形略謂救濟·介紹學藝三部草章業已修正應即付梓布發藉資進行㈡會費問題議决凡已入會而未納人會費者由會計唐仲鏞斡事王淡虚分頭催繳㈢討論進行方針僉謂以實利主義抱互助精神造福同鄕散會已十時矣 
[楊樹浦外灘添設水浸捕房消息]  
　　海關水巡捕房在楊樹浦怡和絲廠外灘分設捕房定於十三年一月一號開辦等情曾誌前報茲悉梅捕頭以該分捕房一切編制均　照老捕房辦法内置副捕頭一人西捕十餘人包探一人（係華共充當）華捕六人業已招募就緒分派老捕房行先行實習所有副捕頭名胡達夫係英人前在會審公廨辦事業已到差視事至包探擬以門差葛瑞卿升誜門差遺缺以二號華捕王珊林升充即將定期分别交替云 
警廳發給得獎人員獎章 
　　淞滬警察前徐廳長曾以廳署長杜金釗等三十八員保衛地方治安異常出力造具履歷呈由省公署咨請北京内務部核奬在案茲由部將獎章獎照領單等件一併開明清單咨送江蘇省長於日前轉發到廳因徐廳丰遭菲狙擊殞命出缺未及核辦陸廳長蒞事後特將各員應得獎章於是昨分别核發茲將給奬員名曁獎章等級　誌於下江蘇任用薦任職淞滬警察廳署長杜金釗試署警正嚴善增·商埠警察局局長顏玉璨直隸任用薦任識淞滬警察廳高等助理員錢傑·顧問夏紹庭·外交顧問顧同藻·姚善衡·諮議裴方以上八員給予一等三級警察獎章淞滬警察廳學習警佐郝樹林·偵緝隊員趙幹生以上二員各晉給二等二級警察奬章巡官楊廷發晋給二等一級警察奬章淞滬警察廳學習警佐趙玉珂·葉家傳以上二員各超給二等二級警察奬章淞滬警察廳署員焦福履·科員侯玉琳·張品卿·王金鏞·助理員朱鳳昌顧藩以上各員均給二等三級警察奬章水巡隊巡官李壽山晋給三等二級警察奬章又稽查員郝文翰超給三等一級警察奬章淞滬警察廳偵緝隊探員張愼德楊庭越·張福·周根瑞·厲明發·蘇升費湘舟·丁德豐·丁寳山·沈柞和以上十員超給三等一級警察奬章巡長顧文濤·周海山·巡警何玉福·楊景山·張心莊各給三等三級警察奬章 
[小西門大興街之火警]  
　　昨日午後一時小西門外大興街晋成里第二横弄十四號門牌張順林家灶披中不戒於火一時焚及木花柴即將樓梯燒斷致樓上男婦聞警不及逃出感從樓窗躍下均各跌傷各區火會皆蒞塲施救旋即救熄延燒十三號樓面共燬樓房上下三間二區一分署牛署員飭警將起火之張順林拘　訊明罰辦究其失火之由係午炊不愼遺火薪中所致云 
[謀斃陶阿榮之嫌疑人]  
　　住居虹口昆明路之陶阿榮於上月十一號被人謀斃凶手未獲前日經滙山捕房包探何慶恩調查得浦東人丁阿毛對於本案大有關係將丁拘獲昨晨解送公共公廨以調查手續未竣請求延期開審當由中西官核准展期一禮拜審　丁仍着該探帶回捕房收押 
[店夥跳電車跌傷]  
　　本城小西門内尚文書店之學徒名小麻子者昨日因事出外乘華商電車至大南門相近車未停穩小麻子急即跳下跌傷足骨經人雇車送至店内因見傷勢頗重當送南市上海醫院請爲醫治云 
[塌車撞傷小孩]  
　　昨有顧生和所駕之塌車經過恒豐路偶不小心撞傷江北婦人周顧氏家六歲男孩周丫頭之足部由四區二分所巡警解案倪　佐飭將傷孩送醫院醫治顧暫押候核 
[控拐逃女兒案移檢廳核辦]  
　　住居閘北長安路振德里之楊州婦人黃裴氏前在地檢廳訴同鄕徐廣斌·黃生福串同徐鶴高拐逃伊女海兒經檢察官德到徐廣斌預審暫押候查核辦在案前日下午由廣斌之妻徐曹氏·生福之母黃徐氏偵知海兒係裴氏藏匿在家鳴警將其母女及女兄黃振幹扭控四區經劉署長研訊據海兒供因被母及兄嫂時常凌虐故逃走出外投兄友徐鶴高處棲鶴高不敢容留勸我歸來此事係我自已主張與他人毫無關係云云判裴氏旣在法庭起訴因將一干人傳解警移送地檢廳歸案核辦 
[呈請續辦宰牛捐之照准]  
　　在滬南工巡捐局承認宰牛捐之鍾史記現因承辦期滿虧耗甚鉅特謀補救方法是以具呈該局請求准予繼續承辦等情昨經姚慕蓮局長批示云呈請加捐續辦認宰捐由批呈悉據稱承辦期内虧耗各節尚屬實在情形業經據情呈奉松滬護軍使令准每月加繳捐洋二十元續辦一年在案仰候給諭承辦事也此批 
[警廳聽差無票乘電車]  
　　華商電車公司對於警察乘車早經訂有簡章凡便衣不穿制服者應照常人例一律買票如穿警裝者祇能站在月臺旁以示區别旋因時有不遵公司定章或有混冒故意不肯買票致生齟齬前經淞滬警察徐故廳長布告嚴禁在案不意前日又有警廳内聽差某甲乘坐第三十五號電車至小東門經十六號賣票人向之取資買票甲不允相與爭論旋由三號查票員登車查票聞知前情勸令補票仍不允許到站溜下突持路旁石片向車上猛擲幸未損害車輛當經該查票員喚到崗警詢悉原委將甲拘入一區二分駐所經署員問明起　之由着拘留候示 
[寳山偵探移提盜匪]  
　　寳山縣公署前日派偵探持票至法捕房報稱有盜匪周小毛糾黨在寳山縣地方搶刦陳伯林家之巨贓請求協拿訊辦等語當由捕頭飭派探目任水楊協同前往將周拘獲帶入捕房昨解法公堂請究先由來探禀明前情詰之周供詞支吾中西官判准予來探帶去歸案訊辦 
[汽車傷人四則]  
　　二千九百七十一號汽車於昨日上午九時駛經吳淞路撞倒馬姓婦人頭足等處受傷由虹口捕房五百五十三號華捕到來抄錄汽車號碼押令載送受傷人往同仁醫院醫治旋即帶汽車夫入捕房禀假捕頭發落又有一千七百十九號汽車於昨日上午十時許駛經海寗路撞倒少婦譚喬氏頭部受傷由該汽車送入同仁醫院醫治又有揚州人張友梓於昨日下午一時許在新閘路行走被汽車撞倒跌傷頭頭等處經新閘捕房一千二百五十四號華捕到來將汽車號碼抄錄另雇車送受傷人往仁濟醫院醫治一面歸報捕頭請究又昨日是午四時許某號汽車駛經北京中撞倒江北人俞文坎碾傷足部由新閘捕房一千二百八十四號華捕將汽車號碼錄另雇車送受傷人往仁濟醫院醫治即將傷狀單呈報捕頭候示 
[私帶烟土之獲究]  
　　水巡隊巡警昨午在大達碼頭大吉輪船上查獲私帶烟土之　鴻恩抄獲私土四兩解隊移送地檢廳又五區警署在北車站查獲私帶烟土三十兩之張二大連　由署移送法庭罰辦 
[搶衣包案候查失主]  
　　江北人王家富於本月一號下午二時許在北河南路　取黃包車上乘客之衣服一包飛奔而逃被包探　步祥查獲檢點包内有直貢呢裙·嗶嘰而駱駝絨裹之女襖以及女褲女衫洋襪等件帶入捕房昨解公共公廨中西官質訊之下判王押候查明失主下禮拜一再訊 
[三拐匪各押一年]  
　　周順卿周小弟陳阿榮因在甯波地方串拐王金寳之十九歲髮妻小金鈴帶至北京得洋三百五十元價賣與該處妓院内爲娼茲王得到其妻函告並偵悉周等匿居公共租界來滬報請老閘捕房於前日派令中西包探協往將被告三人查獲押至昨晨解送公共公廨經中西官訊實判被告三人各押西牢一年示儆諭令原告退候函請北京地方官移提小金鈴來廨再核 
[公共公廨訊案彙錄]  
　　昨日公共公廨訊理之民事訟案彙誌如下㈠腦威商上海啤酒公司訴白根洋行主華人曹裕章不理由四達利轉運公司及浱勝烟廠擔保所欠之啤酒價洋二萬零八百八十元五角案被告代表律師聲明被告承認控數惟以貨係林復初出去請求將被告開釋俾帮同原告向林追欵而原告之律師則要求將林亦加入被告地位堂諭被告俟接得原告致檢察處函准具結出外負向原告料理之責林復初加入被告地位並飭到案交保㈡俄人文娜葛弱達夫延費森律師訴招商輪船局不爲延醫診治因公跌傷身體請追損失及所欠薪水銀四萬九千兩案審訊情形已誌前報茲係續審由見證新銘輪船大副上堂證明當時原告跌傷情形所言與前報紀載略同堂諭改期再訊㈢少婦黃筱明訴與張邦達脫離親戚關係並追贍養費洋三千元及存欵一千元曁珠鑽飾物案原告代表朱斯芾律師以被告娶原告爲妻時謂向未有妻故原告始嫁嗣悉被告實已有妻當時係屬騙婚本案未開審之前請令被告按月給予日用之資云云被告代表樊克令律師辯稱原告係屬被告之妾因其與男子看戲爲被告所見故原告遂自離開今原告請求臨時膽養費一層被告反對云云堂諭本案未判决以前原告之住所衣食暫由被告供給㈣婦人徐吳氏與徐火生爭奪遺產案茲因分地問題由氏之代表台維斯律師與徐火生之代表佑尼干帮辦施乃德律師到堂辯論之下堂諭徐吳氏照和解合同第四條地東北角劃分與徐火生契约上並未載明道路地址故應由徐吳氏指明即於十四日内作圖表明該地及出路之地點着即照交此判㈤源昌公司訴翁蘭山積欠房租延不出屋案堂諭着被告於一個月内出屋遷護免租一月繳案房租由原告領去㈥裘子怡延甘維露律師訴洪錫卿不理地皮押欵案堂諭准隔日公示申新兩報十四天傳達第一被告到案再核㈦德商開利公司訴陳繼茂定貨不出請追損失案被告延台維斯律師辯護否認負定貨責任堂諭本案提前排審㈧瞿宏聲訴陳永林邱竹筠不理合資營業之借欵案堂諭准予改期訊理 
[誌謝]  
　　昨承商務印書館惠贈第四二五號「英語週刋」及第八卷七號「兒童世界」各一册謝謝 
 
 

Page 16

 
 
第一萬八千二百三十九號;中華民國十二年 西曆一千九百二十三年十二月四號
星期二 * *   
 
 

Page 17

 
 
第一萬八千二百三十九號;中華民國十二年 西曆一千九百二十三年十二月四號
星期二 * *本埠新聞三 
[明月照相館不日開會]  
　　六馬路敬勝里口·明月照相館爲程瑞森君所創設不日即將開幕自二寸以至八寸之照片價皆一元云 
[國民商店發行玩具]  
　　南京路山東路西·國民商店前日開幕出售各種德國出品兒童玩具最多如各式奇巧馬羊鳴聲與豢養者無異五金製應用品亦有出售云 
[機器拉羢廠之創設]  
　　打狗橋源泰里·中國機器拉絨廠係甬商洪華良君集股創設呢羢大衣及駱駝羢袍褂等之羢毛因脫落或洗壞者整理後可煥然一新云 
[華生廠製造電器機械]  
　　華生電器製造廠製售國貨電氣機械銷路甚旺外埠直接向該廠訂購者尤多最近有烏鎭·儀徵十二圩·揚州·無錫·淮陰·江陰·常州·鎭海·各埠電燈公司絡續向該廠定造發電機·變壓器·電流限制表等本埠則有先施公司·物華絲織廠合興機器廠等又該廠近代南市華商電氣公司造三百開未安高壓變壓器一具工程甚鉅云 
[華盛頓運來新鐘表]  
　　南京路中市華盛頓鐘表公司此次正式開幕第精選各式鐘表劃一市價又運到大批新貨可作耶誕送禮之用云 
[中華進德會將預祝耶誕]  
　　中華書局同人進德會週會職員於昨七時半開會到者馬潤卿徐矅堃·袁聚英·顧光祖·翁國勳等十餘人决於本月二十二日加入靑年會預祝耶誕秩序爲演說·國樂·唱歌·雙簧·國技現正在預備云 
[新到針線具及羢帽]  
　　先施公司二樓花邊部昨由德國新到針線具每件裝有方匣可作贈送婦女之禮品匣内陳設白銅剪刀鍍鎳引線針筒織針鈎針針頂及繡花針三包每件自八角五分至五元五角又西裝部由英國運來孩童羢線帽質佳帽上用絲挑花夾裡用白羢製又有全白羢織成者用絲繡邊顏色各别每頂售一元二角五分至一元八角半另有一種全用絲缐鉤成裡子則用羢線尤爲特色每頂四元五角云 
[源興昌運售呢羢]  
　　法租界大馬路寳興里口·源興昌呢絨洋貨號開幕將及一月營業頗旺經理趙君向外洋軍到純毛大衣呢·純毛車毯·華達呢·駝絨毯以及閃色條子絲絨等甚夥餘如化妝品·毛織品亦多運到云 
[志順呢羢號又到新貨]  
　　寗波路顧家衖口·志順呢絨洋貨號經理劉君除向英美各洋行定購呢絨疋頭外又向法商吉利洋行購定厚薄毛貨以及上等軍用毛毯第一第二兩批毛毯已到滬銷售一空昨又有第三批到埠即日可以出貨每條分一兩二錢·一兩一錢半·一兩一錢一兩零五分云 
[祝生記毛織品廉價]  
　　北四川路靶子路口·祝生記洋貨號日昨起舉行紀念廉價運到新毛織品如下衛生褲每件一元二角半至一元六角毛絨手套一元至一元二角半絨領巾一元四角至二元毛襪六角半至一元二角半半毛羢小人帽五角至九角車毯四元二角半至十四元呢帽一元五角半至六元半云 
[化妝品等之廉售]  
　　四馬路中西大藥房廉價以來門市頗盛每日售出各貨約有數千元之譜其中尤以雪白霜·益肺露等銷售最多大半預爲購作冬至禮物該藥房經理係周邦俊醫生云 
[出版界消息]  
　　北浙江路寗安坊通字念六號明星書局總發行之「李涵秋」君全傳出版未及旬日初版已將告罄現在籌備再版每册定價大洋八角各書局均代銷門售可稍有折扣優待云 
　　南京路抛球場心心照相館編售「心聲雜誌」第二卷第九號及新出之第十號内有名家詩文小說及字畫小影視前益多精采九號所附程艶秋·安舒元·王連浦之戲裝照片金少梅之字十號所附菊仙·及名伶劉天紅之妹照片亦均可觀每期售洋三角云 
[郵信截止時間表]  
　　來往地點　火車或輪船　平信　掛號信 
　　汕頭　四川　今晨（四日）七時半　七時 
　　香港廣州（包裹）　四川晨七時半　七時 
　　愛　（取道浦口哈爾濱）　火車　上午十一時　十一時 
　　俄國歐洲（註明由浦口西伯利亞墨斯科往者）　火車　又又 
　　西伯利亞（取通浦口赤　）　火車　又　又 
　　威海衛烟台天津　順天　下午一時半　一時 
　　日本（取道長崎）　長崎丸　晚八時　七時半 
　　汕頭　德生　晚九時　九時 
　　香港廣州（包裹）　德生　晚九時　九時 
　　烟台天津　泰生　晚九時　　九時 
[球戰歡聲]  
　　檯球日暉橋南洋中學自組織檯球會以來會員勤於練習成績斐然而五年級尤多檯球健將前星期三起連日作各級錦標比賽結果爲五年級獲勝錦標遂屬該級云 
　　浦東中學近學期來對於檯球隊組織非常踴躍前日下午二時崇明檯球隊與松金檯球隊作友誼比賽二方技均可觀崇明方面以攻守得宜卒爲三十二分與二十六分之比勝松金云 
　　足球前日（星期日）靑年會日校足球隊與美亞保險公司足球隊作友誼之比賽於靑年會操塲上午十時開始比賽雙方均甚勇猛而日校傳球敏捷尤爲可觀未幾即攻進三球美亞亦奮勇盤進一球遂休息十分再易地而賽美亞疲甚被日校又進二球結果爲五與一之比日校獲勝云 
　　上星期日上午十時滬濱英文專修學校與浦東上海縣立二高學校足球隊作友誼之比賽雙方隊員甚爲奮勇結果爲七與零之比勝利遂屬滬濱云 
　　籃球大同大學籃球隊前日赴浦東中學操塲與該校作友誼之比賽雙方球術均極活潑可觀結果爲二十二分與十二分之比浦東勝云 
　　又尚文門第二師範籃球隊最近一星期内連與體育塲·中華職業·大同三處籃球隊作友誼比賽其日期及結果記之如下㈠與體育塲乙組於上星期一下午三時半起賽結果爲二十九與十九之比二師勝㈡與中華職業於上星期三下午四時起賽結果爲三十二與十三之比勝亦屬二師㈢與大同於上星期六下午三時起賽結果爲二十三與二十之比二師又獲勝利聞大同與二師比賽此爲第一次俟後將隨時練習以敦友誼云 
　　曼麗畢克福爲電影界最負盛名之明星艶容嬌態處處生姿凡觀過其影戲者皆譽之曰電影之后近有詩家范思佩爾亭ＦaithＢaldrjn者作詩四首贈與曼麗詩中除形容其姿容外又謂我人之方寸皆隨曼麗之行止而定曼麗止我心亦止曼麗動我心亦動且讚其嬌艶之容如放苞之花又加其徽號曰電影世界之公主蓋公主較后穉所以繪曼麗之美與其演戲天才人稱之曰電影皇后亦譽之也 
[紐約電影及戲劇觀衆之統計]  
　　平均每人每星期赴此等場所一次 
　　美國紐約一埠共分梅漢登（Ｍanhattan）·勃洛克林（Ｂrooklyn）·勃克斯（Ｂronx-）·昆司（Ｑueens）·及立去蒙（Ｒicdmond）五區劇塲戲院林立蓋美國最繁盛之地也茲據其戲院收執局報告謂紐約城共有影戲院五百七十八家而劇塲則僅一百八十四家耳統計赴此等塲所以爲消遣者每日計六十七萬七千八百四十人云按紐約全埠共有人口約四百七十六萬七千有奇則平均每日每七人中必有一人往劇塲影院者矣換言之即每人平均每星期赴此等塲所一次也至此五區之劇塲影戲院及其坐位多寡之比較列表如下 
　　區名　劇場　劇場坐位　影戲院　影戲院坐位 
　　梅漢登　一二○　一八七·四一六　一八三　一三七·三七一 
　　勃洛克林　四五　二九·○五九　二三八　一七○·一三七 
　　勃龍克司　九　一七·二六七　七七　六二·九八○ 
　　昆司　七　一二·五五六　七一　五四·五三一 
　　立去蒙　三　二·六一六　九　三·九○七 
合計五區共有劇塲坐位二四八九一四座影戲院坐位則有四二八九二六座共得領取執照費七五四·八三六·七四元而該局之費用支出僅此數三之一即二一六·二一九·一三元可謂一種鉅大之收入矣（虎頭） 
[評「百合花」影片]  
　　近在上海大戲院開映之「百合花」一劇爲名女伶麥茂蘭之傑構該伶美豐姿工表情尤擅舞蹈術輕盈倩麗令人目眩雅有世界第一舞蹈家之譽其影片之到滬者雖祇有「孔雀女」「迷魂舞」等三四片而滬人士莫不知電影界中有一蹁躚善舞之麥茂蘭也麥旣擅此絕技故所演之影片大都以舞蹈爲主由其夫黎恩耐德爲之導演黎恩富有美術思想所導之片皆深含美術觀念美具難并愈覺生色 
　　麥於斯劇中飾一百老滙路俱樂部中之名花百合花者即劇中人之芳名也明眸皓齒艶絕人世一時五孫公子莫不親承色笑傾倒於石榴裙下有富家子坎林登者尤爲傾心一夕百合花登塲奏藝悅一少年蕃恒蕃恒風度翩翩遠居鄕間此來蓋爲其未婚妻辦訂婚指環也旣見百合花涎其色後見渠星眸流盼穌胸半袒嬌媚之態若不勝情益顛倒不自持從此盤桓於妝台之間兩情繾綣不能自已百合花亦芳心可可默默含情每當花前月下輒作白頭之想而蕃恒薄倖性成其對百合花也初不過以閒花野草視之迨日久生厭漸放浪酒色棄之如遺至是百合花始悔所託非人柔腸百𢌞玉顏消瘦非復當年容華矣而坎林登仍戀� 
戀如昔始終不諭百合花身當此境追今撫昔彌增惆悵又復家境見迫不得已重現色相蕃恒見百合花與坎二人過從日密不禁爐火中燒懷槍以伺遂起奮鬭後蕃恒向之發槍欲得而甘心乃一發不中心驚如裂百合花亦不願重收覆水匿身於坎林登家中盤桓日久知坎非負情者深悔前之失身於蕃而坎不計前咎遂締良烟云（懷麟）（待續） 
[「銀漢紅牆」之評論]  
　　「銀漢紅牆」爲羅克精心傑搆劇中記一戀愛事羅克飾一少年因愛一少女故不惜以性命相搏冀償其願致備嘗險阻卒抵於成片雖滑稽實兼含愛情也此劇初映時羅克鵠立鐵栅之内伸手與情人握别狀至懊喪不知者幾疑羅克身禁囹圄也抵城後在布疋店内獲得一夥友職位晚則棲於小屋旣而購一金心以悅所愛𦓐房主突來索租時囊金已盡不得已匿身於大衣之� 
中觀之令人失笑星期六得薪金後欣角自得過餐館異香撲鼻思嘗一臠忽見肆旁懸一金鏈式樣精 
美忽念前購金心無鏈欲得之以成守璧而囊金所剩無多適足一鍊之値而飢腸轆轆又無可忍躇躊久之决忍餓購鏈及得鏈後則雙目炯炯注視菜盆空咽　涎而已此幕表演入神爲之捧腹至公司後見已誤時乃躡足入内見檢察員危然上坐不敢驟入乃匍匐而入形至奇突後潛入櫃内應酬顧客忽來一富婦欲購花布選擇百餘種均不合意後乃擇最初選之一種剪取樣布而去羅克憤怒異常此段寓意極深在公司中見未婚妻來訪即另換神色佯作總理態度妙不可言在經理室中冒稱經理應付裕如不露急色被其愚弄者而不自覺益見生趣後爬至屋頂每至一層心遇一危險如白鴿之纒繞旗桿之中斷跌入大鐘握住長針等令人驚心彌覺其險末後竟達目的與情人作一甜蜜之吻携手同歸而全劇亦告終焉總觀斯劇無一處落人窠臼皆想入非非不令人捧腹不止可稱傑作也（澹菊） 
 
 

Page 18

 
 
第一萬八千二百三十九號;中華民國十二年 西曆一千九百二十三年十二月四號
星期二 * *[萬國競走舉行在邇]  
　　本月十五日下午···由靜安寺路出發 
本埠之萬國競走大比賽曾於十餘年前舉行一次彼時中國方面亦曾加入本年度由英人方面重行發起滬上各國人士均已報名加入惟中國人尚付缺如茲聞四川路靑年會特爲此事請有西人從事敎練刻下赴該會報名者尚極寥寥該會幹事張天培君以中國忝屬地主如不加入實於國家體面有關故現正設法聯絡體育界務使此次中國不致缺席比賽時間係本月十五日下午地點在靜安寺路出發距離爲十八英哩云 
[儉德會增設武技班]  
　　儉德儲蓄會近聘公共體育塲武技敎授劉德勝君敎授拳術及各種技藝會員學習者槪不取費時間爲每星期一至五下午七時至九時現報名學習者已有二十餘人准於本星期三開始敎授尚有餘額云 
[十人團昨追悼汪濤]  
　　中華救國十人團昨日假三馬路慕爾堂爲已故理事汪濤開追悼會到會團體有洋務職業會·華民學校·市西公學·志誠儲蓄會·曁該會會員數百人由邱稼禾主席市西公學學生唱追悼歌次家族錢楚玉報告任矜蘋等致哀辭讀祭文畢全體行致祭禮家族致謝詞再由市西學生唱追悼歌散會云 
[美專紀念展覽會閉幕]  
　　上海美術專門學校十二週年紀念展覽會情形疊誌本報總計三日參觀者不下一萬五千人所得批評極多如趙岑秋·章伯寅·郭竹庵·邱方雄·鄧春澍·邢穀福·丁義民·趙吟秋君等均有佳評云 
[南洋中學校友開聚餐會]  
　　南洋中學校友會前日假一枝香開聚餐會商量會務會員到者如趙師復·朱少屏·于基泰·張定澄·金祥鳳等三十餘人吳蘊齋會長主席述開會詞鄭初年書記報告校友廳捐欵事宜郭步陶·朱少屏·錢福渠·相繼演說盡歡而散下次聚餐會定於明年一月云 
　　南洋中學校友會之聚餐會（南京路抛球塲心心照相館攝） 
[記中國女體育校之新戲]  
　　劇名···「復活的玫瑰」 
　　中國女子體育學校前晚假四川路中央大會堂開游藝會七時舉行節目甚多有音樂如鋼琴獨奏及合奏·英文歌·與慶祝歌等跳舞如英國土風舞·馬來舞·贊花舞·對舞等國技如潭腿·功力拳·單刀·節鞭等並有黑人唱歌與體操獨幕劇「我來做做仙人看」趣劇「斷命郎中」等突梯滑稽頗饒興趣殿以正劇「復活的玫瑰」 
　　正劇之劇情大致述一好學靑年名余曉星者戀女生林秀雲心心相印者久矣豈知秀雲之母强廹將女嫁與曉星之表弟李心靈而曉星之母則又欲强其子娶心靈之妹（即曉星表妹）爲妻於是雙方精神上皆感受極深之痛苦秀雲日夜哭泣且起意自殺卒未成乃退婚焉回母家後滿腔悲哀無處發洩因至故父墳前哭訴一番跳河自盡恰値曉星旅行是處急趨前相求相見之下悲喜交集乃互訴心曲並唱玫瑰之歌祝其復活蓋寓意於團圓之意也 
　　是劇開幕時飾曉星者穿西服戴小帽方在園中對一枯而復活之玫瑰寫生其同學林天健從後掩至以巾遮其晴並假裝乃妹秀雲聲音以開玩笑蓋乃兄心中早已願作阿舅矣後秀雲來神色極不快樂天健詢之秀雲哭述伊將嫁與一不相識少年爲妻並痛陳舊禮敎與黑暗勢力之可惡悲哀神情演來尚佳秀雲與天健下塲後曉星尚木立痴看適其表弟李心靈手提雀籠口唱二簧而上告曉星將娶秀雲爲妻面有得色而曉星則悲痛極矣 
　　次幕心靈與秀雲結婚飾心靈者表演無賴子之神氣尚不差惟坐立不定動作太多且彼係常熟口音而飾其父若愚者則「其拉」「阿拉」滿口寗波土白此處亦應改良第三幕曉星焚燒情書且對秀雲照片悲嘆却被其父好古看見責其不應如是林天健來申述其妹出嫁係母親作主並告以强廹訂婚之經過遂大談婚姻問題頗有中肯之處惜不能佐以激昂之表情耳 
　　李家來報信說秀雲自殺天健即怱忙作别曉星神經大亂伏案痛哭其母聞聲出視並不勸慰一味拍手拍脚極似村婦第四幕述秀雲傷已痊愈及退婚二親家打駡而散平平無可議處末幕樵夫閑話一段穿挿不加亦可秀雲到墳前哭訴頗能表出滿腔哀情及遇曉星時悲喜交集之神氣亦佳最後唱復活的玫瑰歌時爲全劇最有精采處飾曉星者於是處方見其佳蓋不特歌聲婉轉動聽即手勢姿態無一不引人入勝也茲錄其歌詞如下 
　　他憔悴了他憔悴了怎禁得這樣的狂風怎禁得這樣的暴雨飄飄搖搖花落了香消了可憐他憔悴了可憐他憔悴了被踐踏了愛的人啊快把你的血淚洒向這憔悴的他被踐踏的他他於是又復活了他開着嬌艶的花他生着嫩綠的葉子暗香藉㣲風送着美麗啊心情醉了和靄的陽光清歌的小鳥可愛的他復活了 
[廣舞臺新演滑稽劇二齣（二）]  
　　是晚演至兩人鬭法爲止全豹未窺誠屬憾事諒限於時間關係也貔貅蘇去打雀佬雖不不能望容伶項背而神情冷雋解頣亦正不弱墳前對答一場一段慢中板異常清晣遇鬼時之倉皇態度維抄維肖得病時形容病人氣促談吐含糊之態若有氣無力者妙絕尤以「我都話唔好咯你話怕也嘢呀」最使人絕倒牡丹蘇去女鬼工力悉敵墳前哭夫歌詼趣之極顧表情少些刻毒手段未免美中不足銀蝴蝶之程月娥描摹處女神氣口吻無人能及且絕無矯猱做作之弊如聞國元云「雙生貴子·大家都係咁話」一副又羞又急之色神妙極矣蘇桂丹之男子亦能對付風流處正而不譎次齣「亞蘭賣猪」按此劇實不成爲正戲粤垣於正戲演罷尚餘有暇時者輒以此戲來敷衍若新劇正戲之前每加插一趣劇然此戲塲子極簡單不用鑼鼓與新戲同劇情略謂有何亞蘭者性絕笨而好賭嘗以賣布之錢付諸一擲其妻怒施以夏楚亞蘭甘受之無怨色一日妻命渠鬻猪於市慮其不識數目乃屈指示之多則售少則否亞蘭如其言途次値其二友名六叔與七叔欲騙得其猪七叔詢價幾何亞蘭曰「你還多「終身大事」····中華公學新劇之一幕（三馬路小花園北首時芳照相誰攝） 
少呢」七叔答以一千並屈一指示之亞蘭因一指太少不允已而六叔給價八百示以指八亞蘭睹指多乃售之七叔牽猪去亞蘭向六叔討錢六叔許以傳授技擊用以對付其妻亞蘭喜甚以不討猪値爲報迨旣學會回家盛氣向其妻妻毆之渠亦還擊結果亞蘭被妻綑縛於柱子以裙裹其首撻之蘭痛甚頻喚六叔七叔忽有一駝背和尚經此聞呼救聲亟解其縛蘭誆之謂能治背駝但須照樣縛於柱子方可醫治僧信如其言蘭趁勢遁去無何其妻復出以爲蘭也撻之如前及揭裙視之始知誤忙逃入僧亦隨下此劇之亞蘭六叔七叔駝背等向例俱以丑脚承乏今乃以文武生之曾瑞英去亞蘭小武細林去駝背僧花旦特丹蘇與梁麗珠去六叔及七叔實開菊部未有之創舉予不敢謂彼輩破壞成規而亦可謂滑稽之極矣或曰此與京班封箱戲之顛串倒演同一意義也其然豈其然乎（光磊室主） 
[梅蘭芳今晚抵滬陰曆卅夜登臺]  
　　梅蘭芳業已起程南下計今晚十時可抵滬准於陰曆本月三十夜登臺與王鳳卿合演「武家坡」言菊朋則唱「空城計」十一月初一夜蘭芳與菊朋合演「南天門」初二爲星期日日間梅與王鳳卿演「御碑亭」言菊朋唱「烏盆計」夜間王唱「殊砂痣」梅與言則演「珠連寨」楊小樓確不同來陳德霖與龔雲甫則有遲兩兩星期來滬之說云 
[集會表]  
　　陽曆本月時間　地點　召集者　事由 
　　四日下午四時　租界納稅華人會　租界納稅華人會　　事會 
時 
　　四日　霞飛路　道路恊會　執行董事會 
　　四日　天后宮總商會　水利協會　審查會 
　　四日晚八時梵皇渡約翰大學　滬江與約翰　華人籃球隊之奪標比賽 
　　四日晚八時　四川路靑年會　全白與體育　比賽籃球 
　　五日　寗波同鄕會　對日外交市民大會　友誼會 
　　六日午　三馬路聯華總會　扶輪社　常會 
　　六日　九畝地　國貨維持會　選舉評議員之揭曉 
[今日晴冷多雲]  
　　昨日午後四時三十分徐家匯天文臺氣豫報云天多雲而晴冷北海濱有自南至西之㣲黃海南有新起之時令風頗强本埠温度在午後三時前之二十四小時内最商五四·七最低三六·○去年同日最高六八·一最低三七·○云 
 
 

Page 19

 
 
第一萬八千二百三十九號;中華民國十二年 西曆一千九百二十三年十二月四號
星期二 * *常識 
常談 
[母服之變遷] [  漸]  
　　今人好談男女平等觀母服之變遷而男女固已漸趨平等矣 
　　周公制喪服父在爲母服期至唐高宗時從則天后武氏之請父在爲母齊衰三年然猶與父服之斬衰三年略有差别明太祖時命宋濂等修孝慈錄定子爲父母庶子爲其母皆斬衰三年而人子報恩之義對於父母乃毫無輕重自明至今未之有改也 
　　武氏之請改母服張女權也後遂以周代唐洪武之再改母服欲使諸子爲貴妃孫氏服期乃定子爲父母同服斬衰之制而後子爲庶母服期不覺其僭也此所謂有位無德而制禮蓋發於一時之私心而未可爲訓故顧氏日知錄深譏之然竟能沿襲至今無人復議其非者則以其不遠乎人情耳若主張男女平等之時代則更無問題矣 
[衛生]  
[節閒食即所以保健康] [  淡泊]  
　　吾友某君喜進閒食其在校中也手不離糖菓之屬上課時任意大嚼津津有味即於睡覺時枕畔亦藏瓜子花生以備半夜不時之需吾嘗細檢其衣袋則碎屑盈掬者盡食餘也吾曾力戒之顧吾友終弗能聽久之竟成爲癖無論稠人廣座間亦徐徐探囊了食尤以在電車中大嚼甘蔗爲最難堪因積習旣深改革不易一日不得閒食若吸烟者之不能過癮然至於一日規定之三餐有時反對之而不能舉箸矣如斯者一年吾友病作胸膈煩悶異常醫言積食過多非滌盡餘垢不能治良以其進食非時而臨睡大啖不能消化爲其最大之原因也靜養凡三月體始復原然已瘠甚禍患常忽於細㣲信夫 
　　諺云病從口入多食而不能消化猶之負石登山也即就經濟而論一日二角不爲多十日則爲二元一月非六元耶吾謂節閒食即所以保健康實有感於上而云然（乙種酬） 
[經濟]  
[十一旅之種菜記] [  趙義民]  
　　溯自民國六年八月第六師隨李故督秀山移防南京第十一旅即駐紮城内舊敎育團該敎育團週圍均係甎墻高約六尺内有樓房約三百間瓦房二百餘間地之爲數約在二百畝左右除各營所需操塲外尚餘空地六七十畝惟該旅自到寗後逐日練習學術課餘則踢球唱歌並不時宣講軍人精神講話及軍紀風紀等項實未遑計及他事迨至九年孟夏各官兵目覩荒地可惜遂相商於課餘之時實行開墾荒田撥種菜蔬並於操塲週圍及樓房之下遍植樹木俾資衛生而行之未及一載於十年三月二十一團又奉令移防徐州矣所幸接駐者係本師二十四團而該團官兵亦能勤於種作並於舊有樹木以外復栽樹木多顆時時加意培植居然蒼翠可觀矣至本年六月二十一團復奉令回寗仍駐原地二十四團亦移回原防該團旣回目覩所植樹木曁各處菜園不惟未至荒蕪並且較昔可觀而二十二團之菜蔬樹木亦皆蔚然可羡遂大興工作浚井開渠田於課餘種菜擔水習以爲常並且歡欣鼓舞始終無懈其樂於種作之心槪可想見至於所種菜蔬春冬則以小白菜居多夏秋則以各種瓜菜居多所省菜價每連每日約一元其所駐軍隊計十八連每日約省十八元全月計算省五百四十元全年計算即省數千元矣長此以往不惟節省無數金錢而亦可藉以養成目兵勤勞性質俟日後退伍之時即可自食其力决不至流爲游民而遺害社會並聞該旅長官前已提議購辦各種機器實行研究工藝令各連目兵逐漸學習紡織縫紉將來此事果能辦到其有裨於軍士更爲大矣以上所述皆余所親見親聞故能知之詳而言之確也是爲記（不受酬） 
道德 
[靑年婦女之模範] [  錫仁]  
　　朱淑英女士靑年婦女之模範也女士幼曾受學校敎育讀書以明義理見稱於師長惜因家事輟學知女士者咸爲惜之然女士不因此自懈其求學之志得閒仍勤讀不怠因是所學日有進步能舉古今名人善士之言行爲家人親友勗婦孺因此受感者頗多其學行如此 
　　女士雖身離學校然於母校有益之集會贊助甚力如於贖路游藝會振災勸募會勸用國貨會等女士皆躬任勞苦從事提倡其熱心服務社會如此 
　　女士今秋于歸余友戴君潤生戴君執業商界所入甚㣲因是婚後常以家計爲慮憂能傷人竟至失紅繼又兼染時疫病勢頗重女士爲出私蓄請醫購藥躬任看護親治藥食一身數役如是兼句從無怨容且常以愉色婉言力勸戴君勿以家計爲慮云自已能以手工針織助家用不足即入工廠做工並將工資餘蓄以爲肄業職業學校之費用其自立與好學之志如此 
　　戴君之病得女士勸解精神上之快慰自勝於物質上之享受憂愁因之日少病勢因之日減女士常出已資購滋養之物與戴君食之女士富於衛生常識因是調護得當嘗云即化飾物助病費亦所心願其明於義理如此 
　　戴君在家無事喜飲酒吸捲烟亦喜弄竹葉女士論述其害勸戴君戒除戴君常無菜飲酒女士見之必購菜與戴君食之言白酒傷人不可飲戴君自問不安竟因是立志戒酒其善成夫志如此 
　　戴君早年習商讀書不我女士常舉書報中商人之賢者爲戴君勗並引證某地某某非家寒之人乎今竟顯達某某非商人乎今竟有賢名又如某某非富家之子乎今竟貧窮某某非貴家子乎今竟敗落結語云可見事在人爲而爲人第一要有志因乘機勸戴君苦心讀書其見解如此 
　　女土之父母以勤儉起家女士仰體親心故於妝奩力請父母從簡省云自甘儉樸不喜奢費其不與人爭虚榮如此 
　　女土之美德甚多曾有聞者因感泣悔其感人之深如此 
　　錫仁曰吾於女士父母之家庭無葭莩之親且從未識面祇以平日衆口一詞交稱女士賢而徵之事實如上述故述之以爲女界靑年勗（乙種酬） 
科學 
[煤鐵] [  篤齋]  
　　近世科學日進凡昔日人力所作之事多以機械代之於是煤鐵之需用日益推廣瞻一國之富裕每以其國產煤鐵之多寡爲轉移法之力爭魯爾日之經營山東蓋一則富煤一則多鐵茲將煤鐵礦分類論之 
　　（甲）煤礦煤爲古代植物經數十萬年之熱力壓力將水分排去而成 
　　（子）土煤（Ｐeat）含水分自七成至八成囑乾後切成大塊始能供燃燒之用 
　　（丑）褐煤（ＬigniteＣoal）成分與土煤略同惟 
揮發物（ＶolatileＭatter）及灰較少 
　　（寅）油煤（ＢituminousＣoal）凡含揮發物二成以上者均謂之油煤其用最廣吾輩日常所見之煤均此類也其燃燒力較上列二種爲强 
　　（卯）無烟煤（Ａnthracite）含炭質八成以上燃燒時温度極高消煤又最慢故頗宜於家用 
　　（乙）鐵鑛其來源不一非深研地質者不能道也　　（子）赤鐵鑛（ＨematiteＦe２Ｏ３）此項鑛質開採最多除用以鍊鐵外可以製染料 
　　（丑）磁鐵鑛（ＭagnetiteＦe3O4）含鐵質多而純冶鍊極易 
　　（寅）黃鐵鑛（PytiteFeS2）此鑛用以鍊鐵較上二種爲難故多用以製硫酸又此鑛常含金銀銅頗爲鑛師所貴（乙種酬） 
雜錄 
[裝用電燈者注意] [  豈]  
　　近年以來電燈之用漸已普及於内地而點用電燈者多未悉其用法電球電線之優劣耗電之多少價格之高下用費之奢儉往往無所取準甚或用之不合其法致有觸電而喪其生者或走電而燬其室者此缺乏電燈上之常識故也爰撮叙其要點如次願裝有電燈者留意爲幸 
　　㈠電線之種類銅絲暴露於外者謂之裸線僅用於道旁之架空線非人家所宜用外包橡皮者有二種一外包黑色橡皮而内裝粗銅線一條者謂之膠皮線一外包橡皮復羅織紗線於表面而内藏織細之銅絲若干條者謂之花線膠皮線固定於牆壁屋頂花線則用以垂下燈球 
　　㈡膠皮線應注意之點膠皮缐之優劣雖亦關於銅質之純否然普通用者殆皆依膠皮之優劣定價格之高下膠皮之用在乎隔電隔電之程度視其對於電氣之抵抗抵抗之標凖數謂之歐謨（Ｏhm商品上恒以　字爲符號　即希臘文之　讀如Omeca)市售品有所謂六百歐謨或三百歐謨者即前者之隔電能力强於後者之一倍不易漏電也但其價格較昂頗有以三百歐謨之膠皮線冒充六百歐謨之用者燈户未悉奥竅常受其愚不可不注意也　如某處擬裝電燈甲店估價百元乙店不過一十元則其所用之膠皮線必乙劣於甲矣（通用之膠皮即橡皮中加入硫黃以强其隔電力而防暑天之軟化者也但硫黃甚易侵蝕銅質化成黑色之硫化銅乃燈用電線所常見者此種缺點雖不能盡去然黑色層過於濃厚即爲膠皮不良之徵） 
　　㈢膠皮線之粗細與燈球之多少有關按電燈章程凡十八號之膠皮線一路分出之燈球如爲三十二支燭光者以十盞以内爲限因燈球多則耗電亦多過多之電流非十八號電線所能負荷將發熱而鎔化膠皮也設一户而欲裝設二十左右之燈球則膠皮線宜加粗或分而爲兩路又如改用一百支燭光之燈球則宜閉熄他燈以調節之否則易致危險今之焚燬燈球或電線走電釀成大禍者用電量不與電線之粗細相當亦其一原因也 
　　㈣膠皮線之裝訂法宜平行而緊張不可任兒童攀引屈曲至於交　錯雜故宜覆以木片其藏在天花板内者亦然否則鼠子嚙破膠皮易致漏電釀成火災 
　　（五）花　應注意之點花線之優劣與膠皮線同要以柔性者爲貴但亦不宜時加屈曲防膠皮之破損與細銅絲之絞捩時當夏季尤應防禦蠅類之羣集蠅類之特性最喜駐足於繼條且脫糞至勤糞斑着於花線又雜以塵埃甚易腐蝕膠皮大减其隔電能力故宜卷繞紙條於線外以保護之如用彩色紙條繞作螺旋形亦美觀也（乙種酬） 
 
 

Page 20

 
 
第一萬八千二百三十九號;中華民國十二年 西曆一千九百二十三年十二月四號
星期二 * *   
 
