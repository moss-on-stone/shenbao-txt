# 1883 - 287 - 4903762

 

Page 1

 
 
[新印風月夢出售] [  申報館主人啓]  
　　邦上蒙人著有風月夢庋藏行篋未肯輕以示人盖皆其身所經歴目所親覩者現知本舘有活字版可以代人排印因諄託刋刷同世族恣無事偶一　閱誠足奬醒痴迷不僅爲紅粉靑衫冩照也兹定於念七日出書每部三十二回訂成四本價洋三角正售處照　 
[搜書]  
　　本齋現欲購覔十三經註疏及三通兩書務須殿板初印白紙者海内藏書家如肯割愛祈先抽一三本携交本齋　價遼處　固封由信局寄來亦可此布[  上海北市老閘上點石齋主人啓]  
[招股縮印古今圖書集成啓]  
　　國朝康熙年間廷臣搜輯載籍將以分門别類彚成一編以爲慈林之大觀五易塞暑始蕆事進呈乙覽賜名古今圖書集成仍命個臣　　　校越十餘年未就雍正時復詔虞山蔣文肅廷錫督在事諸臣成之凡爲目四十爲卷一萬爲器五千二十爲函五百三十二上自歴象下至方興　　明倫博物理學經濟靡不畢備圖則鏤銅爲板字用内府珍藏之銅活板排成共印六十都頒賜諸王大臣外餘以分談名山石室洵漙内之鉅　　迄今諸友邦聞之均驚駭讚數以爲卷帙繁多當以是書爲首屈一指誠哉中國爲文治之邦也惜當年竭諸臣之才力　内庫之全錢而所刷印者　此數十部茲已事隔百餘年剥蝕消沈流傳漸少若再越數世恐　存其名而盡歸磨滅豈非一大　事哉因思本齋現有歴相石印之法　將此書　　照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規　一百　十兩分三次收取其第一年收銀五十兩第二年再收五十兩至出書時再收五十兩每次敢銀照數掣發收據俟三年完工每股取書一部本齋談　　外　不多印一部現在附股者雖源源而來而尚未滿額務望速來掛　以便早日開工至開工後不再收股欲入股者請先將銀五十兩交至申　　　由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙簡收單附閱將來此書開印版口之大小　　　原樣紙其字已較點石齋所印之康熙字典放大蓋取便於翻閱也如遠盛諸君亦願入股其股集可由票　匯來收單卽交原票　帶回轉寄當亦經　也再本齋所印各書均選用極品之墨字跡能歴久不磨雖越千百年來而墨色仍如初外洋亦有古時石印書盡流傳今取閱之從無　漫澌減等　　石印書籍與照相理同而事異其中工料大　逕庭故照相年久國有落色而石印書籍則可無此處也緘恐　君不察用　附汲 
[論鄉徵擾累恭注二十五日] 諭旨後 
　　各省州縣徵收錢糧規矩不同而弊端百出則各處皆然雖有廉明之官長莫能禁胥役之刁猾小民終歲勸苦餘資無幾乃盡飽若輩之私囊而寃忿至於無可愬良足嘆也嘗與主州縣錢穀者論及徵糧情弊謂欲絶弊端莫如在大堂設櫃令花戸自封投納而惜乎此法行之者不過十之三不可行者則有十之七蓋通各省而計之州縣之煩衝者本不及半其間地方繁華民俗富庶全縣四鄉周圍數十里而又道途坦平河流通貫車行舟載自鄉至城往返一半日此則可令鄉民帶銀入城自行完納譬如浙之嘉湖吳之蘇松皆可行也若地方廣長城鄉統轄有至一二百里村落蕭疏民居零寂山嶺錯雜崎嶇不易行或大江廻環平沙浩渺所屬之境則較大於煩衝之區而土瘠民貧形勢散漫錢糧之額信少於他處而徵收更難此而令民自完吾恐山野之農有終年不入城者矣且山僻之境風俗刁頑保無因官府耳目攤周胥善絶不下鄉頓萌其玩抗之意終於不完者其餘邊省重巒疉嶂瘴雨蠻烟猺猓雜居土司分轄者則縣治之設地在數百里外更無論其勢有勿及矣故大堂設櫃之舉不盡可行也可設之處其民必循良不可設之處其俗多　悍此又理之相因而事之一定者然則催科之政將以何法爲宜乎意者分設鄉櫃最爲布置妥帖矣然一設鄉櫃而其害有不可勝言者譚御史所奏江西吉安贑州建昌等府錢糧書差擾索各情盖卽鄉櫃之流弊也以余所知誠如摺中云云且尤有甚於此者盖縣衙中刑錢兩席尊重已極帳房書啓各有所司下則徵收一席核算各糧書戸册銀數較有關　惟鄉圖分散完納最旺之時各書捧册而入斷非一人所能鈎稽而向來此席束修至多不過十金少則六金因每年兩忙及奏銷時與分陋規以至災蠲恩豁諸案亦沾盈餘其數大凡半錢席而公攤之故州縣自挂牌禀謝之日薦牘紛紛擇其情不可郤者而備關與聘大縣多或十人小縣少亦三四人此等幕友不與大席並列因而人品亦至不齊而鄉櫃中往往由東泒遣明畀以督責書役之名暗撥以輔佐家丁之實僚友羣居互相推諉或不肯下鄉託詞以謝居停或以有事爲滎自分承居停之愛敬欣然就道其間賢不肖亦可想見而其到鄉後之作爲并可預知矣鄉櫃之設或假廟宇或賃民居由保甲辦差自床榻桌凳以及零星日用罔不供億此項本非例定官給錢文帳房早已支銷而同幕友去者必有一信任之家丁幕友不知其乾没迨事畢回署固無從摘發其奸卽老於爲此知其將官發之錢盡數入己亦不肯府怨於小人向居停而揭其隱甚有向家丁分肥而朋比爲奸者一月兩月之間保甲供應不遑悉倍派於花戸而糧之多者更須斗酒隻雞孝敬師爺且有家丁爲之揄揚某師爺若何見信若何有權此次之來乃主人特加倚畀云云因而鄉人有訟案未結者百計營斡託其周旋賄賂公行丁幕匀分全不知恥遇有糧多而未完者旬日半月之後標簽拘拿嚴押勒釋及至公私兩清則一二金之條糧其費輒數十倍蕩産傾家賣妻鬻子均在不顧凡鄉鎭花戸零星者以完不成數且希罕入城往返不便每歸總十宗祠由族房長彚繳本可責成勿千零戸乃幕丁串通營私急急周詢差保某家有資其糧未完則置族房長而專尋本戸肆其狼貪雖尺布隻雌亦令餽獻而後已如此騷擾幾至臥不安枕坐不暖席於是富紳房族等人搜羅拚湊將其合鄉合族之糧綜算鉅欵一筆勾銷而幕丁猶逡巡不去檢查舊册或有某戸欠糧尚欲取盈否則仍標簽差催不已必待紳族之餽送然後命駕而歸賢父母稽其催科之數慶勞洗塵詡詡得意以爲知人用人不失其權互鄉逋賦居然掃數清完爲我多致平餘數百兩而不知官多數百兩民實耗至千金矣雖然人有賢愚風有馴悍設櫃於鄉亦有竟不完分厘者此等處所貪無所濟顧吾以爲頑民少而良民多天下大矣如吉贛建昌之擾累者不知凡幾嗤嗤之民其何以生活也 
[法越和約續聞]  
　　法越和約前已譯錄在報兹閱西貢堅地邊丹法字新報謂西歴八月二十五日在順化所立之和約實共有二十七欵兹得其稿用再刊登第一款云越南旣認法國爲保護主嗣後歐洲往來文憑事件悉聽法人司理凡與中國及外邦往來相交越廷不得專擅必須移咨法國爲之察奪第二款云越南應將邊丹一省割與法人管轄第三欵云附近崇基拿地角之鷹山法國永遠派兵駐守其寍安及順化河口各炮台曰海丹曰地蘭海曰大塘曰地蘭梁曰合鎭曰羅度曰寥梅現經兵燹多所毁壞將來修復所有費用均歸法國支理第四欵云自立約後越廷應將 
 
 
 
 
 
 
 
 
 
 
 
 [ 
 
 

Page 2

 
 
駐紥東京之兵卽行撤回以共守太平之局第五欵云越廷於立約後卽須傅諭東京官員各回本任照舊供職若有遺缺越廷可揀員補充勿使要缺久懸惟所揀之員雖孚衆望且須由法人察奪批准乃能補授第六欵云自邊丹省北境以至東京所有地方文武官員不須聽法人所管束惟遇事關稅廠及與法國相涉者仍當與法官會商辦理第七欵云越廷所許各地口岸俱准西國通商其建安租倫新地三處未經越廷所許亦須開設口岸使利益得以均沾如此後查有可以開設口岸有益於法越二國者仍須次第商辦且須畫定租界俾法人得以安居樂業免生事端至保護法人之處俟法國駐順化公使妥爲裁决第八欵云華尼剌及巴逹蘭曁波羅施沙三處地角須擇一處建設燈塔俟法國官員及司理機器人議定章程然後建造俾使船艘往來第九欵云越廷須遵此次所立和約修葺由河内以往西貢之路俾便於車馬往來費用則由越南公項支給至各橋梁則由法國委機器司修葺第十欵云現擬建造電線由河内遞至西貢工役由法人委用收得信資擬將一分交與越廷以便沿途設電線局第十一欵云法廷於簡派公使駐越外另委一大臣駐順化都城以保護辦事各人員此大臣並不涉理政事而仍歸法國駐越全權公使管轄蓋公使之權可辦理越南與外國交涉之事亦可以其權委駐順化大臣代理也此大臣可隨時往見越王以期情誼相通無少隔閡越王不得托故相拒不見第十二欵云法人在河内海防二城各設官一員辦理事務又在近海各郡縣設官而於各省中擇一城池最大者設大員一人以辦理法越交涉之事俾管轄各郡縣之官及隨時察看情形添設各官第十三欵云駐劄各處法官若果事務紛繁一人不能獨理可隨時請員往資贊助至護衞之處則以妥恊爲要無論法越兵俱可設爲護衞焉此稿未完 
[法軍近耗]  
　　現有人從海防回港據傳十六日法人又整兵馬往攻黑旂彼此交綏士殊死戰皆有不獲勝仗弗肯收隊之意詎鎗炮齊施旣閱多時藥彈匱乏遂以短兵接戰法軍馬隊冲出勢如潮湧黑旗卽張左右翼俟馬隊深入陣中而以飛石擊其人以短棍仆其馬法軍猝出不意易進難退自相蹂躪黑旗合而蹙之計此役法軍三百人其得回營者蓋爲數無多云說見循環報 
[將軍新政]  
　　江寍駐防善將軍莅任後勾稽部下田地房屋各項産業與管領者年分遠近毋得苦樂不均故式微勛裔尤爲感激涕零現在又嚴禁駐防婦女蹀躞街頭以表天潢體統亂後二十年旗務至此煥然一新云 
[閩中近事]  
　　泉漳二郡以械鬥爲常事見者不必色變聞者又何容心驚前月間同安縣屬之後溪楊姓珩頭林姓與姜嶼鄉許姓蘇營鄉蘇姓列械爭闘日夜不休經斃二命受傷者不計其數雖文武各官赴鄉彈壓而鄉人志在必鬥非一頂紗帽所能壓服同安縣黄明府於念五日到鄉見事不佳卽諭公親等調處於念七日回署該鄉以官旣回署不服公親調處後又鬥斃二命官先不敢理諭紳又不能調息輾轉報復何時已乎又聞同安縣城外之葉厝鄉同宗相鬥紀厝鄉又與林邊鄉相鬥均斃數命云○漳州府屬龍溪縣之江東分司地方與同安縣毘連有錦宅鄉黄姓於五月間無端被同宗人毆斃意欲滅屍適被地保窺見事不能隱旋有鄉紳某某爲之調停縣官雖不究兇手而下僚未吏有知此事之底細者欲作不平之鳴刻已具禀道憲矣○厦門一帶於上月初七日已刻起風其勢頗猛入夜卽息至初八日午刻風聲又作樹雖未拔而屋瓦已摇摇欲飛終夜怒號令人不能安寢濔來抱感暑之恙者極多醫藥不易見效至日内而愈者逾半殆亦天氣使然也但閩省素無良藥厦門更難得鮮明飲　寄語良賈盍於此中謀三倍利乎○厦門今年茶市頭春各庄略見微利似比去年稍有轉機乃二春又折閱者多少頭春之贏餘不足供二春之虧空三春現雖行情未定但茶色不住而屯積者又慄慄危懼竊恐今年所得者終不償所失耳○福州船局創設將及二十年其前後學堂所教學生將及百人除出洋之十餘名外其在前學堂者則司繪圖製造及管理繪事院事務其在後學堂者則隨時派出輪船或爲管駕之任或爲大副二副或派赴天津差遣似覺人才濟濟可濟時艱但查各輪船管駕均有吸食洋烟之弊其成癮者固有三五人卽未成癮而將成癮者亦有五六人下至司理各事人等及水手砲手無不如是查各輪船自駕弁以至水手薪俸頗厚原欲以鼓勵人才今乃以飽暖之故而漸入於放辟邪侈委靡不振則是國家歲糜數十萬金錢曾不收一船一人之效可慨也夫○龍岩洲産蘭多素心每盆約價匹五元眞素心亦不易得也然居其地者或託士人留意覓之恒有　種現聞某官購得眞素心蘭百餘盆將以贈當道之愛蘭者令人想見雅人深致查龍岩洲與永春州相近其毘連地方皆産蘭而永蘭終遜龍蘭之清貴價亦減半殆地氣使然歟此係花賈傳說 
[吳中近事]  
　　譚方伯之訪拿地棍也有著名已革秀才費渭川經中路總巡李明府首先密拿詎費羽翼甚多早已聞風而逸矣上月念五日中路局中逸去已枷棍徒一名明府正在忿怒忽覺心怦怦然似費渭川卽可弋獲也者遂飭差至費家搜捉差以費已久逸且鄉間巢穴甚多豈有復返之理明府謂姑往試之遂帶幹役三五人會同東路總巡至婁門新橋巷往探蹤跡適費自上海搭船回家鮮衣華服揚揚得意差役素識其面一見卽拿其妻聞知此事尋死覓活嘷啕一室而差已挾費到局矣明府大喜立子優賞卽解費至藩轅方伯親坐堂皇細爲研訊着暫管押擬吊前斥革案再行定罪明府仍以逸去枷犯請處方伯謂逸彼小醜獲此巨魁罪不掩功不惟不加譴責而且深加奬勵是役也吳人亦多以手加額者可見費之稔惡深矣○有甲乙丙丁四人各騎駿馬飛駛出葑門外有米鋪夥與丁相識欵留備至四人遂下馬叙談夥本年少素有馬癖不覺　癢因謂丁曰秋郊試馬人生一樂况此馬神駿子盍假我先著一鞭乎丁許之夥與三人復上錦鞍始猶按轡徐行繼欲顯其縱送之技躍馬爭先至一大橋馬忽卓立不行怒鞭之盤旋不已彼三人者馬蹄得得已上浮梁而登彼岸矣夥旣愧且憤策馬益急馬負痛跳躍忽驚嘶一聲負夥奔入河中復翻身水底四蹄向天而夥已足離雙鐙飄飄入黄天蕩矣三人見此情景手援莫及勒馬回橋見馬已凌兢上岸惟一足已蹶三人急回店述其事店主人卽遣人往救但見十里烟波一望無際復雇漁舟撈取三日絶無蹤跡想已葬魚腹中矣○南園尼姑庵及兵馬司橋烟館兩案聞左侯相嚴札疉催勒限緝獲然烟膏店案早經獲到首從三人緣該店於上年臘月底有匪徒多人白晝入店攫去首飾等物當經地保隣人等獲住周萬順一名旋由東路總巡張明府購線跴緝於正月初九日親往香花橋獲到爲首之木匠老王一名又會同總捕㕔續獲徐廣發一名一倂訊實解歸元和縣懲治嗣於四月間忽將該犯作爲竊賊一倂釋放兹奉大憲嚴催想釋放時必有保證自可根尋弋獲惟南園之事案懸已久杳無影跡未易暗中摸索耳 
[水晶和尚]  
　　六合縣有成衣匠抱痼疾十餘年抗不能俯上年娶一少婦雖雙足白於鳬而人面桃花殊與紙閣蘆簾不稱近處有小　黎瞯婦貌美以爲燕婉之求蘧除不殄遂欲效佛法之慈悲婦亦以遇人不淑爲恨往來旣稔卽成莫逆交成衣者每清晨必持刀尺出爲人傭僧卽瞯其亡也而往一日僧與婦纔擕手陽臺成衣忽冒昧入室室中素暗外視則了了若由外入則眼翳不辨烏焉僧因此得由床下穿從戸限而逸怱遽間僅曳外罩諸衣未遑携　正在一步一顧彌縫破綻詎衣係葛絺衣底所有長短畢露如一片冰心之在玉壺適廉捕鹵簿過見僧狀知必如高唐賦所謂朝爲行雲也者呵止之僧聞聲長跪廉捕命揭其衣未及笞而乳鉢乳鎚一齊出現乃令荷枷而立於市中好事者遂謂水晶和尚云 
 
 
 
 
 
 
 
 
 
 
 
 
駐 
 
 

Page 3

 
 
[本埠換季]  
　　本埠各衙門牌示擇於九月初一日換戴煖帽云 
[漆匠受傷]  
　　甯人孫招林向以漆匠爲業前日在浦東祥生廠做工偶與鐵匠廣東人某甲口角甲卽持手中鐵榔頭打傷孫下體當時痛暈倒地旋雇舢板送到虹口同仁醫館調治未識能無恙否 
[路斃堪憐]  
　　蘇人方某年五十餘素業帽鋪生理近因失業患病暫寓謝家橋觀誠齋帽舖中嗣念寄人籬下終非久計憶有族叔在浦東高家行開店欲往依之隨於前日向觀誠齋主人借錢五百文惘惘出門　行步艱難爰在引鳳樓茶館啜茗小憩日旣向夕天又降雨而茶館又將閉門只得挣力出外緣墻捫壁艱苦殊甚及至某姓嫁粧鋪門口手摸其門該鋪門雖掩而未經扃閉至此乃豁然洞開不覺頭輕脚重跌扑於地登時氣絶隣人見之駭異呼某姓家出視茫無頭緒不知跌斃者何人也當報捕房由三道頭西捕察看情形以該處街道窄狹横屍碍路隨傳二圓地保一面雇工是屍至左近之久興里以俟地保查明有無屍親然觀者甚夥觀誠齋主人亦已聞信前來始知跌斃者卽係方某隨商之同業馬瑞生帽鋪以方失業窮苦願爲湊資備棺成殮云 
[指獲盜犯]  
　　昨日午後二點鐘時法馬路益泰烟館内有人吸烟經會捕局曹景堂陳桂荃顧阿榮查訪的係盜犯隨恊捕捉獲　光炳一人暫押捕房聞係羅家灣殺人放火及搶成茂雜貨店之盜犯云 
[搶案訊供]  
　　成茂雜貨店被搶一案聞上月二十八日經捕役等在小東門外客寓中拿獲吳清華一犯係湖南人并獲對買一人解縣黎邑尊於是晚在三堂審訊而對買者實係誑騙之人無從細究據吳清華供認搶雜貨店共有八人均係游勇現尚逗遛滬地我但分得錢一千文當搶刼之時恐人手不敷另往某處商同某人帮同刼奪邑尊以供詞確鑿姑俟將别犯獲到再行核辦 
[法界公堂瑣案]  
　　小票一案昨晨翁太守臨捕房時復將管押之四人提問而太守已查得搜出之帳簿有松記葉記眞記等戸名且收到銀洋均付松記及詰該四人均稱不知太守謂查檢帳簿自三月間做起而昨據該原告稱從二月間買起然閱簿中三月到七月得洋不滿百元七月到八月竟有洋二百餘元查得所住之處係在六月間搬往六月以前究在何處存頓門首有幻隱廬三字亦頗有深意爾等不妨直供而陳水清王金生顧阿高等均不承認太守着法包探查明於下期傳到正和通裕恊源全盛太古生等信局到案覆訊○法巡捕在洋涇浜遇見一人手持竹杆一丈上掛鐵圈而兩手有外國手銬當卽拘押昨翁太守臨捕房時據其人供姓楊名芳蘭川沙東北之合慶鎭人在家種田度日於本年二月間染病之後有地保奚榮發送來手銬一副我兄楊鳳蘭將我銬住詰其滬地有無親人答稱有母舅秦增增在大東門鐵店等語翁太守見其有痴癲之狀着爲暫押如有人來認當子保釋否則下期送公堂核斷 
[照錄餘姚王君佳垚致沈君竹亭詳述紹災書]  
　　竹亭老叔大人閣下二十二日申刻接奉手教述滬上諸善長一片婆心囑查沿海東邊一帶被災底細福卽晚乘划船往探詎料地面廣闊無從下手次日得遇滸山蔣君寸田淹浦沈君子彬二位代爲招集塘長及各處地保導引就勝山頭勘起隣近難民皆風飱露宿滿目凄凉一聞有人來查卽蟻附而聚將福團團圍住哀號之聲不絶於耳其鳩形鵠而幾令人目不忍覩幸塘長地保等從傍解說此係初來探聽之人不久有賑來放暫且等耐勿譁再四譬喻方始蹩𨇾散去一路自勝山頭東北東六西六滸山歴山鳴山堰馬家路一帶起至洋浦一横數十村落計程五六十里尚有滸字竈以及天元市對落一溜共約計冲破圩隄氽壤花地一二十萬畆民居村舍器皿衣服皆漂没無存此外自永清塘起至利濟塘十里雖未潰决而潮進潮出塘外亦一無收成矣淹斃人數每村多者七八十人少者四五十人祇能約其大略再東至三管姚慈交界松浦司鳴鶴塲一帶亦氽壞花地三四萬畆過西夏盖山謝家墟對落及接連會稽南匯歴海所地界聞亦遭災不少因未查示往探係得自傳聞未曾查到現在災區年壯之人皆逃入内地所剩者婦女老少大約以姚邑氽壞花地核計每一人種地十畆已有二萬餘人此年壯者無欵可以不賑又每家有老幼二三人此無路可逃者已有五六萬人皆奄奄垂斃之餘若無好善君子急籌撫卹轉瞬嚴冬勢必盡作餓殍此福目擊情形謹以飛布伏乞轉達全賴老叔大人會同甬滬諸鄉台各路諸善長普發慈悲大善疾呼亟亟賑濟已恐援十得七遲則死亡更多施當於厄正在此時語曰救人一命勝造七級浮屠天之困厄斯人正天之裁成善士也無任代飢民九叩百拜　祀以求之專肅敬請德安晚生王安福頓首八月二十六日 
右係甬江沈君竹亭寄來謹登報章以供公鑒同鄉諸君已蒙發心勸募者乞速賜集欵交下以便彚解查放爲幸[  浙紹同人公啓]  
[上海陳家木橋賑捐公所公啓]  
　　啓者頃接天津局報知嚴紫屏梁資卿兩君已帶第一批銀五千兩前赴順天所屬武清縣助賑金苕翁卽日回津邀留薛君霽堂同辦天津河間災賑並囑此後賑欵分濟順直災況非常等因現於八月三十日起解嚴梁兩君第二批銀三千兩一俟金公回津與薛君開辦天河等賑又須急籌解濟直災情形非常迫切務祈好善君子迅速解囊以速爲貴再八月念五六日接濟寍局報云施君子英十九到東寓縣東巷福興棧佑翁辦齊河振翁辦利津等因又囑轉致其尊人少欽先生云佑之係辦齊東有意兼辦惠民縣男等成辦齊河念五准走有欵卽解潘二汀望卽來等因除轉致施君外具見東省待賑亦尚嗷嗷如有善士樂助亦祈卽日解囊約計潘振翁嚴佑翁兩處解欵亦將告罄必須續籌接濟也施惠當厄功德無量所願與溝壑餘生禱祀求之謹啓 
[嘉定被災勸募施賑啓]  
　　謹啓者嘉定瀕海沙瘠素産木棉種稻不過十分之二凡遇木棉歉收官紳無不恊力禀請蠲減今年四月初旬霪雨兼旬二麥無收鄉民種本無着衣物盡歸質庫兼之雨多晴少花没於艸工本數倍詎七月初風潮大作木棉開花正盛全行脫落惟爲時尚早或兾略有收成乃七月下旬風潮連日比初次更甚已成花者盡行打落未成花者嫩枝吹斷竟成絶望兼之稻近開花受傷過重有穗皆　向來棉花收成以每畞百斤爲中稔今不過十斤左右工本從何取償現所收之花隨手賣去爲剜補肉瘡之計至十月後勢必衣食無着論者謂今年之荒比道光二十九年大水咸豐六年旱蝗更甚本邑素有備莊公欵必待大憲准災合例方許發倉施賑然恐緩不濟急兹擬先訂願簿一百本每本一百願每願五百文卽在本邑城鄉勸募或發至他邑集腋成裘懌被災最重之處或立粥廠或施棉衣或按口給錢暫延窮黎殘喘如蒙上憲提款施賑儘可擴充辦理伏乞四方仁人君子量力捐輸多多益善闔邑幸甚同人公啓 
[各埠代收直隷順天山東賑捐]  
　　啓者敝會館六月初四日登報經收震澤貸米賑捐至七月初一日震捐告止初二日接收山東賑捐八月二十日加收直隷順天兼收善士指捐汀浙等處風潮水災賑捐照解賑局按日登報藉供衆覽疉接各埠諸大善士來函據速賑捐洋信由同轉寄殊多週折請將捐册寄交各埠代募經收卽掣收票取其便捷彚解喪申等因具見好義急公感佩之至日前各業平淡勸捐不易順天首善重地放賑又刻不待緩仰蒙諸君慨允代墓足徵善與人同所有前後寄出捐册函托各埠諸大善士不惜齒芬多多益善謹將台銜登明於左○杭州金元直侍御沈恊軒封翁杭州城内沈公館○蘇州金山如司馬蘇州城内西美巷卽補分府錢唐金公館○湖州[  姚守梅封翁丁]  
 
 
 
 
 
 
 
 
 
 
 
 [ 
 
 

Page 4

 
 
小舫司馬韋吉人上舍湖城仁濟善堂紳董○寍波盧君其清甬江新關○漢口黄君小舫漢口鎭四官殿下首永吉錢庄○九江李君耐三九江同源和茶棧○盛澤王星伯孝廉沈奏雲孝廉盛澤鎭敦仁里王公館○閔行顧君秋園吳君虞臣閔行普安堂紳董○嘉善沈君襄卿○南潯龎芸皋内翰蔣書箴孝廉南潯育嬰堂紳董○震澤談任齋善士周旨先孝廉沈君芝生徐君子貞○江孚輪船帳房朱照庭徐梅臣施紫卿上海北市盆湯弄絲業會館主施善昌少欽氏敬托 
[題仇淵泉先生獨立圖]  
　　君自瑯環福地來手持一卷到塵埃箇中妙諦先參透笑立風前萬象該胸無芥帝量恢宏眼界空靈倩玉晶爲現廬山眞面目不教靉靆障光明一代中流砥柱人光前裕後丈夫身交遊有道知音廣不佞欣爲恰比隣申江寄跡等萍蹤習俗移人愼所從世事紛紜心澹定超然道學重儒宗[  董實菴待定稿]  
[蘇省撫轅抄]  
　　八月二十八日候選員外郎金長庚辭行赴都知府用候補直隷州叚學歐服關禀到通判孫毓驥禀知丁母憂震澤縣張禀到並謝調補寳山縣缺　補縣過湘禀辭委赴盛澤厘局差楊鑑禀知奉藩憲委辦義倉田租差同知銜分發江蘇分缺先補用知縣王延年湖北人由京騐放來省禀到候補布庫大使張篤　知奉委咨送松滬局差遣候補按經歴孫毓棻禀知聞訃丁母憂從九申士林禀知奉委接辦閶門水關兼北路夏防差未入阮士傑缷署靖江縣典史事回 
 
 
 
 
 
 
 
 
 
 
 
 
小 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[秋景六首]  
　　秋風園林蕭瑟動秋聲桐觸金颷一葉驚隱約飄來砧韻遠抑揚吹　笛音清遥迎鴈陣千行字富送鵰飛萬里程旅邸可能禁不入恐教引起故鄉情○秋雨廉纎小雨送輕寒竊滴苔階溽暑闌靜室頓嫌羅綺　深閨應怯繡衾單潤沾篤　頻生翠聽到荷衣不厭殘曾否海棠秋睡足披襟端合倚欄看○秋雲剩得奇峯未盡收隨時舒卷目輕柔銀河掩映終宵淡碧宇空描數縷浮羅影斜拖三兩尺錦紋組織淺深秋爲裳得借天孫力長御金風任去留○秋日日色高懸爽氣生雲峯歛盡徹秋晴微紅曉暈扶桑淨片白初升若木明炫燿光含餘火德輝煌影襯借金精中天自爾無私照不敵今時分外清○秋月入暮秋光透碧香清凉月色一天描輝澄銀漢三千界彩尉金河念四橋霜冷愈形蟾窟爭桂香彌覺兎宫饒淡他星斗渾無彩贏得清輝萬里遥○秋露秋深露氣轉輕匀脂若瓊漿味自醇成蜜幾番調婺女如珠反誤泫鮫人楓林積潤紅生淺菊徑含膏艶吐新承入彩囊誇五色好將靈液答皇仁[  金陵覺痴道人甫稿]  
[贈王松年司馬]  
　　得逢佳士便香薰一顧難空冀北羣詩句儘堪消俗累洒兵誰敢敵將軍多情知己聯花月有約重申盼　雲十載交游稱莫逆素心晨夕孰如君[  酒國將軍初稿]  
[贈吳仲耆覲]  
　　幸獲相親意氣投偶離一日卽三秋登樓聽雨邀新賞入座吟風訴舊愁目極江天鴻鴈彭魂銷客路鳳鸞儔論交到處須撙酒快我平生汗漫遊[  酒國將軍拜稿]  
[贈陳茂才]  
　　關山風雨欲何之落魄江湖好待時妙手揮　書近古眞草隷篆無一不工靈心鐫處石爭奇兼善鐵筆才高　爲聰明誤運到無嫌際遇遲江左風流名　擅停蹤海上幾人知[  酒國將軍幼稿]  
[贈王立山太守]  
　　世態炎凉總不平聊將詩酒寄浮生消除客感杯類舉說到人情劍欲鳴波潤直同江水遠雲來好向海天横羡君豪氣眞超俗相識由來盡盛名[  酒國將軍初稿]  
敬啓者法租界鄭家木橋南首奉憲設立同善普元局於三月十六日延請内外科醫生施診給藥五月之久全活甚衆茲於中秋節後已停給藥仍延請内外科醫生常年施診前蒙樂善士商諸君來局助以藥味並一切痧藥曁本局司事謹募捐资曾刻徵信錄敬送外仰懇貴報舘照數登報以昭核實諸善士所助經費開列於左○餘慶堂徒助藥一百怗張培豐助藥一百五十怗莊源茂助藥五十怗老沙遜帳房助藥五十怗而康堂梁助甘露茶五百包邇遐齋助甘露茶三百包又助痧藥三百瓶亷敬書屋助痧藥三百瓶大古昌助痧藥一百瓶建昌生助痧藥一百瓶同善氏鄭芝泉敬募助洋四元延陵氏助洋二元九柳草堂助洋四元抱膝居助洋二元江姓敬募杭綢業公所助洋二元譚煥　堂助洋一元陳裕源助洋一元衆竹業助洋一元吳芳增助洋一元范雲卿助洋一元繙譯公事館助洋一元同善普元局司董謹啓 
[接錄上海陳家木橋金州礦務局内直隷山東賑捐公所經收八月廿九日第十三次賑捐清單]  
　　錢逹記因病愈還愿二員吳門入六壽婦積存針指亦香齋主人來十員儀徵十二　太　洋棚褚順喜求合家平安五員山隂寫經書屋王求母却病延年三員隱名氏捐棉衣五十件折價洋三十五員淞江朱梧林求母手足瘋疾速痊愈五　寳山王勤業堂因曾孫鍾琦咳瘡痢紅自積押歲洋求病速痊永保平安五員瑞記二員清和不留名求妾病速痊愈二員柘湖讀左小學生十員丁小愷求合家平安三元又爐坯一元又四開小洋二個嘉定縣署内無　氏二元山東雲間朱小蓉二元金陵田朱氏四元汪蓮緣經募衆善士先墊五十元潤記規銀三十兩春雨氏爲求濟燃眉事一百元聲聞九皋氏十元隱名氏二元慶陽魏公舘痧疫保和丸共七百五十瓶○隱名氏禱椿萱茂十元指捐常州鎭江 
[八月二十九日代收順天山東賑捐第五十七次清單]  
　　直宛無名氏由日昇昌票號交來規銀五十兩蘇州無名氏舊病已痊完愿由本埠洋藥局内鄭鏡蓉交來洋十八元四開四元安徽巴道明求子十元唐得麒求合家　吉二元唐均甫求免病二元以上三戸由唐崑華交來徵記二十元求免病生二十元理記十元筠記十元退思居求子讀書有進十元補賑不足生五元肇記二元幼記一元雅記一元不留名一元以上十戸由嘉善孫襄卿交元康庄來黟愚溪五元羅申祿堂五圓應熊氏求保胎安産一圓浙寗盛氏一元無名氏由晉生庄來一圓袁節之都戎二圓又指賑順天二圓又指捐鎭江沙州二圓又指捐靖江二圓直宛無名氏由日昇昌票號交來規銀五十兩指捐順天合併陳明[  上海北市盆湯弄絲業會館主施少欽謹啓]  
 
 
 
 
 
 
 
 
 
 
 
 
 [ 
 
 

Page 12

 
 
[光緒九年八月二十日京報全錄]  
　　宫門抄○諭旨八道錄前○發抄旨四道○浙撫劉奏分别勘辦被風各屬摺○川督丁奏勸辦積穀情形摺○署湖督卞奏請建運司專祠摺○閩督何奏遴補守備摺○八月二十日吏部翰林院侍衛處值日吏部引見四十四名正白漢二名○桂公假滿請安○吏部奏派管理官學之大臣派出徐桐延煦○内閣奏派騐放之主大臣派出肅王延煦許應騤張澐卿○召見軍機許應騤○發抄崇綺奏新選連州牧文魁留省學習奉旨知道了欽此○陳士杰奏遵查登萊靑道方汝翼被叅各欵並無其事請將不知檢束之候選同知張鶴軒革職奉旨着照所請該部知道欽此○又解京員津貼奉旨戸部知道欽此○慶裕　淮安關稅一年期滿虧知實在情形奉旨戸部議奏欽此○○頭品頂戴浙江巡撫臣劉秉璋跪奏爲沿海各屬陡　颶風適值潮汛旺盛漫决塘堤低窪之區間有受傷現在分别委勘籌辦恭摺仰祈聖鑒事竊浙省本年春雨過多春花蠶絲收成歉薄業經奏報在案入夏以後雨暘尚稱時若六月下旬高區間有望雨之處不意七月初二日夜間忽起狂風暴雨異常猛烈晝夜不息斷續至初六日清晨始行開霽腹裏地方尚無大碍而錢塘江已有覆舟之事臣正慮沿海地方或致成災飭司委員查勘間卽據海甯州禀報該州大小山圩及頭二圩碎石塘冲决數處田廬民舍多被淹浸又據海鹽縣官紳禀稱該縣魚鱗石塘勢當頂冲本有坍圯惟賴土備塘護石抵禦七月初二三四等日忽遭大風海潮直射土塘冲决十餘丈鹹潮倒灌一片汪洋居民紛紛走竄淹斃小口數人當於備塘基外赶緊築柴盪暫障潮頭急請委員勘估興修又據寍波府禀報所屬之鄞縣鎭海慈谿奉化象山各屬沿河一帶同時均被風災間有淹斃人口之事已分委妥員前往查勘　籌辦理等語此外各屬被風之處輕重不等伏查此次狂風大雨數日之久全謂數十年未見之事沿海一帶民舍田廬不無受傷雖祗一隅中之一限而海灘窮民素無盖藏驟遭水患　止無所乏食堪虞亟應設法調劑數日目前海寍海鹽兩處塘工尤關緊要已飭司分委幹員馳往查勘尅日興辦俾力作貧民得以赶工度日以免别籌賑濟惟海鹽工程浩大鉅費難籌祗能擇　前需緩之工先行開辦其餘各屬已飭該地方官認眞查看妥爲安撫如有必須賑恤之處速行籌辦毋任一夫失所以副聖主惠愛黎民之至意目下杭嘉湖等屬晚禾長發葱茂但得暘雨應時秋成可望有收浙東各郡早稻將次封割晚禾揚花收成亦可無虞惟沿海沙地所種木棉正在結茨之際究爲大風吹落收成無望民間少此大宗花息與糧賦亦有關　通省各價互有增減民情均尚安謐除修築塘工籌定經費專案奏報　俟秋稼登塲飭司委員分往各屬勘明災熟實在情形核實籲懇恩施外謹將沿海被風分别勘辦緣由恭摺具奏伏乞皇太后皇上聖鑒訓示謹奏軍機大臣奉旨覽奏均悉此次浙省沿海州縣猝遇風潮漫决塘堤田廬受傷情形甚重殊深厪念所有冲塌塘工着卽迅速籌欵修築以資保衞其被災地方應行撫恤之處並着查明辦理欽此○○太子少保頭品頂戴四川總督臣丁寳楨跪奏爲川省初次勸辦積谷收齊上倉並二次三次續辦積谷收有成數恭摺具奏仰祈聖鑒事竊查川省山多田少戸鮮葢藏生齒日繁民無蓄積卽比歲豐收尚恐人多糧少不敷食用一遇水旱偏災更有不堪設想者臣於光緒三年到省目擊情形深爲顧慮當經通飭各屬一律勸辦積谷以備荒歉業將勸辦大概情形奏報在案又因川北一帶不産谷米積谷爲難復奏明酌撥鹽厘銀兩發給綿州三台等十一州縣分别買谷存倉以資備禦嗣據各該廳州縣先後禀報共捐集倉斗谷七十三萬一千九百石零又撥發鹽厘共採買倉斗谷二萬七千六百三十八石零隨卽遴委賢員分往各屬查騐均係乾圓潔淨堪以經久會同各該地方官取具經管紳首實收切結存案嗣於七人兩年連慶豐收糧價較減臣察看情形尚可續辦積谷以期圖匱於豐爲有備無患之計先後通行各屬體察地方情形酌量勸辦仍照土屇　程百分捐一不許格外苛派抑勒該大小糧戸亦以上屇辦理並無紛慶所積谷石均由該绅糧等自行經管絶　弊混均各欣然樂從爭先恐後實非意料所及除邊瘠州縣及偶被偏災收成歉薄之區免辦外旋據各廳州縣陸續禀報二次共收倉斗谷二十九萬二千七百七十一石七斗零三次共收倉斗谷一十六萬六千四百三十六石九斗零復經臣委員　往查明實存在倉取結禀報其餘己捐未收之谷爲數無幾或因收成較歉或因谷質不佳均限本年秋收後完納容俟收齊上倉再行奏　除將各廳州縣捐谷數目分别按年造册送部查核外所有川省初次積谷收齊上倉並二次三次續辦積谷收有成數各緣由理合恭摺其奏伏乞皇太后皇上聖鑒訓示再六年初辦積谷各州縣禀報收數倉斗市斗不一現在一律折合倉斗是以數目與前奏已收之數不符合倂聲明謹奏軍機大臣奉旨知道了欽此○○署湖廣總督湖南巡撫臣卞寳第跪奏爲已故運司　功桑梓據情籲懇天恩准於原籍捐建專祠以彰崇報恭摺仰祈聖鑒事竊據清泉縣知縣朱益濬禀據該紳士布政使銜湖北候補道魏棟按察使銜記名道馮邦棟等聯名呈稱布政使銜原任兩廣鹽運使叚起湖南清泉縣人咸豐四年由監生投効廣西軍營奉前廣西巡撫勞崇光委帶保勇五年悍賊數萬圍攻全州分隊剿掠湖南永州府屬之東安祁陽零陵各鄉境一夕數驚衡州震動土匪李嗣濮等復於衡陽洪洛市煽衆遥應逆燄更張叚起以全州兵事關係湖南大局力請率所部以行血戰數晝夜全州圍解别賊朱鴻英鄧止高等復謀乘虛襲永州進竄衡州叚起探聞賊情急請設計招降先後單騎馳赴賊營開誠布公反覆譬諭賊衆棄戈投誠湘境得以安堵咸豐六年江西地方糜　所在均有賊蹤江西與湖南接壤如岳州府屬平江之界義寍長沙府屬瀏陽之界萬載醴陵之界萍鄉攸縣茶陵之界蓮花廳永新衡州府屬酃縣郴州府屬永興之界吉安西南各境時時有驚竄剽掠之虞叚起桑梓厪懷深慮湖南有警餉源且竭全局根本關係匪輕禀請率所部赴援江西軍過衡州餉需不濟毁家資以助饟比以衡陽清泉土匪時時竊發駐軍衡州城南月餘密陳道府訪拿渠魁次第懲辦諸匪徒以有所攝而不敢逞自抵江西隷前兩江總督曾國藩麾下隨同攻剿瑞州臨江袁州吉安各屬每大捷大後必請分枝抄賊前力遏西竄之路所以章江以西各城先後克復而湖南東境　受燎原之害皆段起身在行間熟識賊情地勢實力防衞之力也嗣後江西肅清所部欠餉悉以捐廣郡邑學額自江西粮道解任積存俸餘爲族人設立義莊縣南土瘠民貧窮簷生女多不育郡城育嬰堂勢難遍及叚起捐資於適中之地設立育嬰分局又於郡城設立補恤堂捐田租千餘石歲賑孤貧五百石庚午衡州大飢清泉南鄉飢饉尤甚諸不軌無所得謀聚爲亂叚起會商紳富捐設粥廠合力稽查防範公請開倉平糶又獨出巨資採買穀石分設賑局按口授糧全活數萬雖飢荒逾月而卒少餓莩鄉之人至今嘖嘖稱頌近聞兩廣總督張樹聲於叚起在兩廣鹽運使任内病故後臚陳其生平戰功政績請于立功地方建立專祠奉旨允准在案惟該故運使叚起自投効以來轉戰十餘年其關心桑梓捍衞楚境之力實多兼以仗義捐資澤及兩邑人心思慕愛戴洎没世而更殷擬請援案准廣于衡州本籍建立專祠等情由縣轉請核辦前來臣查叚起折衝有道殊勳久著于戎行仁勇兼施遺愛尤深于鄉里合無仰懇天恩俯准在該員原籍衡州府城由紳士等捐建專祠以順輿情而彰崇報出自逾恪鴻施謹恭摺具奏伏乞皇太后皇上聖鑒訓示謹奏軍機大臣奉旨着照所清該部知道欽此○○閩浙總督臣何璟跪奏爲遴員請補外海水師守備員缺忝摺仰祈聖鑒事竊照浙江乍浦恊左營守備王鳳三因病出缺所遺係外海水師題補之缺接准部咨輪用儘先人員行令揀補等因定例武職各官奉旨以應升这缺卽行升用並遇缺卽　儘先升用者遇有該　題推缺出卽行題補又儘先各官按奉旨先後挨次補用如實在員缺緊要必須將名次在前各員按名指實於此缺何項不宜方准將名次在後之員聲明請補各等語臣隨在浙省已收標外海水師儘先守備内詳加遴選雖有名次在前之林維三陳漢江輝等三員俱保留閩浙補用現在福建標營候補與是缺人地未宜自應照章先儘本省人員揀補茲查有儘先補用守備林寳璋年四十歲浙江黄巖縣人由雲騎尉世職潑摽學習期滿給咨引見旋折於閩盗閑入浙洋全股殄滅案内出力保奬以守備儘先補用光緒二年二月二十三日奉旨着照所請欽此該員年强緝勤槍砲亦嫻以之補授斯缺洵堪勝任核例相符合無仰懇天恩俯念外海水師員缺緊要准以該員林寳璋補授浙江乍浦恊左營守備以　職守仍俟奏准部覆將該買獲盜保奬之案一供給咨送部引見恭候欽定除飭取履歴咨部外謹會同浙江巡撫臣劉秉璋浙江提督臣歐陽利見合詞恭摺奏乞皇太后皇上聖鑒勅部議覆施行謹奏軍機大臣奉旨兵部　奉欽此 
 
