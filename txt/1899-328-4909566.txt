# 1899 - 328 - 4909566

 

Page 1

 
 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人載有精抄稿本一部友人勸付石印以公同好首自預定三百部原期工省成速嗣見印出様本字跡太小　覧剌目難以翻閱復商放火字體改托本局用大號新字排印廣延名宿悉心校對方輿紀要三月間早已成書郡國利病士月工竣用上等連泗紙邱訂精緻准於八月初七日出書共釘六十本外加　木箱每部售洋十二元賞鑒家認明封而後有二林齋校本庶不誤購仍存上海文瑞樓蘇州緣蔭堂蕪湖河南文苑山房均可購取二林齋售出股票請諸君憑　找洋向經　處取書 
[廣學會新譯李傅相歴聘歐美記每部三角五分○又出售新著富國眞理說教雪] [  圖書集成局代啓[  ]  
　　前年要傅相奉使至俄旋　聘歐美各輿國衆皆以傅相本中國偉人充外洋貴使爭見顏色自幸光榮各報館更遣人日何行臺記動記言歸登報簡廣學會林樂知先生以爲中國關繫之大莫甚於此爰與蔡君芝紱詳譯華文藉作星軺日記更博選西報論議附譯於後是皆華人不可不知之事卽屬不付不讀之書今託本局以鉛字印成筆畫分明圈點允當卽在棋盤街老巡捕房對門廣學會總局曁各省西士售賣處分别出售○富國眞理爲前任厦門英領事賈君所著中國今正患貧誠取是書而仿行之朝野上下間吾知其必有合也每部三角○說教書爲王君煜初所著盖惜彭君光譽　教之誣而雪之也每部一角半○附售學古堂文集二角售處皆同前 
[論徵收米捐宜變通辦理]  
　　釐捐爲國家不得已之粃政當軍興之際大部以餉源不裕倡議徵收原冀承平之後次第裁汰以蘇商困嗣以各省善後各事在在需貲而國庫日益告遺舍此别無挹注之方坐是年復一年雖屢經言官奏請停撤而議不果行相沿至今設卡愈多病商愈甚委員旣視此爲利藪巡丁司事更如狼似虎牙爪四張需索留難之風到處皆是商民受困怨讟頻興四十年來侵漁中飽之弊固已不可究詰矣然民間相安成習不敢稍有違言者則以我國家深仁厚澤浹髓淪肌時事艱難固爲薄海人民所共諒所惜者民脂民膏搜括殆盡而飽私囊者十之七歸國用者不過十之三耳前者欽命查辦事件大臣剛子良中堂駐節白門曾有裁併釐局之議商賈皆額手相慶以爲朝廷取民有制榷稅之道貴核實不貴煩苛今而後庶可稍免蠧役吹求之累矣然則曷爲而至今日忽又徵收米麥雜糧捐哉曰國家以每年抵還洋債銀一百二十萬兩自上年免徵米釐歲短銀四十餘萬無可籌補是以查照成案仍復開徵亦猶甲午中日之役軍餉無出藉此稍濟時艱一俟事平卽當加恩豁免也夫時勢當無可如何之際小民食毛踐土具有天良自宜踴躍輸將以急公家之難事非創舉昔旣遵章輸納今何必過事抗違哉不知前年雖有兵戎之禍而内地年豐物阜民力尚充故卽竭力捐輸人無怨色今則倉箱匱乏之餘各處多頼蘇常産米之區以濟民食一旦驟令經過一卡每米一石完釐五十文到處覊延層層盤剝而又巡丁司事刻意誅求得賄則以多報少不得則以少報多或稍與爭持則勒令將米起岸盤查雖幸得辯明而已廢時失業况一卡已過他卡復然此輩上下其手其技百出而不窮商人鑒於前車痛心疾首於是一倡百和相率不肯開艙前數日滬上存米無多人心皇皇大有朝不保暮之勢江海關道余晉墹觀察鑒察商情出示勸諭略謂此項米捐係由督撫憲遵旨札飭興辦事在必行不得稍有抗延致于重戾倘慮一經開捐日後來滬米船或被沿途巡役苛索擾累儘可瀝禀松滬捐局妥定善章委曲詳明動中肯綮宜乎人之樂於遵從未幾松滬釐捐總局憲錢怡甫觀察發出示諭亦謂爾等如慮卡捐中途留難冀欲改章簡便儘可隨後從容禀商祗要於捐項無磚本局自當體恤爾等爲難情形禀商督撫憲另籌妥善章程以期有利無弊而止是釐卡積弊各憲早已灼見周知故此次米商雖跡近把持亦不復苛求許令變通辦理乃不意墨蹟猶新而弊端已起本邑南卡扦手某甲竟敢横行如故勒索米船蓋甲因見船户龔阿華由西鄉裝運白米一百四十石前來遂向索洋銀二元不遂所求老羞成怒飾詞朦報將船扣留其勢燄可謂咄咄偪人矣幸龔亦非懦弱之流不甘隱忍立時投控貨捐局經總辦王旭莊太守准詞移知督辦飭提嚴究事經數日尚未悉如何訊懲豈若輩手叚通天竟得倖逃法網乎夫以南卡近在咫尺值此因捐齟齬之候尚敢肆行鬼蜮技倆若在鄉僻之處官憲耳目難周其尚有所顧忌耶亦無怪授人以口實也竊謂本年蘇松一帶收成不甚豐穰滬上本產木棉端賴隨時接濟設法招徠猶恐不及乃任令各處釐卡巡役索詐之技層出無窮安得不令人聞而裹足乎夫國家之征此米捐以抵償洋債也今商民旣非不樂捐輸則此欵自歸有著與其多設釐卡徒供中飽致令商民飲恨吞聲何如斟酌盡善釐定每米一石總捐錢若干連落地捐由滬收取彼運米而至者能免許多騷擾皆將感激不遑安敢稍有非議且可撙節一切浮費於公欵絲毫無損於商民受益良多是亦何憚而不爲哉或謂重徵出口稅亦可取盈或謂由商認繳較爲便易二說似皆有理然不若併徵之簡而易行公而利溥也略抒管見質諸當軸未知有當萬一否 
[本館接奉電音]  
　　昨日午前京師飛電傳來上諭一道旨二道敬謹譯登○十月二十六日奉上諭御史余誠格奏進士截取知縣選補無期請飭量爲變通一摺著吏部議奏欽此同日奉旨兵丁等借支庫銀内應扣本年十二月次年正月庫利　著加恩展限兩月欽此同日奉旨著派載漣裕德崇禮懷塔布看視奬賞欽此 
[英國借船]  
　　天津國聞報云英國自與搭人開戰以來轉餉運兵輪帆相屬近又向大西洋輪船公司借用輪船六十七艘事經傳至美利堅美之漕運公司立時失措水脚卽加收五成 
[英俄交誼]  
　　天津國聞報譯登駐俄京聖彼得羅堡友人來信云俄英兩國之於東亞幾如就炭不相容然其於歐洲也交情親密靡有扞格之虞前者英艦之抵窩的沙也俄人欵待周至後至些巴斯度波爾亦然某日英國議政院長派甲乙丙三議員前往木斯哥察視商業俄民皆歐迎道左說者謂俄國貨物以行銷德國者爲最多英國次之故俄與英人一時雖意見未融久後終不致於决裂也 
[前席陳詞]  
　　廣州中西報譯倫敦某報云日前英京中國會中人延請駐京使臣竇納諾君讌飲會長舉杯頌竇君康健竇君起而言曰辱承諸公雅愛銘謝奚如僕素不痒詞偶爾陳言願諸公垂聽焉僕近三四載奉命駐華就所知各事論之外人之訾議本國政府者實屬不公蓋本國所獲各益爲數不貲如開廣東西江各埠畫定緬甸界址添闢各通商口岸准内地江河通行輪船并得各處礦務鐵路之利雖承貴會長歸功於僕然實賴貴會贊助以成此後我國應竭力振興并留意將來或可别有所獲語至此聽者咸大聲讚美竇君又言曰據鄙人之意如將各項利益斟酌妥善 
 
 
] 

Page 2

 
 
行之不特中國大有裨益卽環球之上亦莫不如是時諸客又稱善不置竇君曰外人多謂中國雖准擴張各項利益然究竟辦理失宜惟近來欵待襄助中國之各國人均極優渥其殆漸知顧及中國利源歟至内地行駛輪船章程人皆謂其頗多窒碍總稅務司赫德君曾致函使署辯論再三大略言内地通行輪船本不與各省常稅及内地華人生意有碍故華官照各省情形釐定章程於理頗合然西人則恐華官定章有窒碍處華官又恐西人辦法有妨稅務故不得不别立新章以節制之其實兩家均虚有此意也抑僕曾閱北京福公司所延礦師格拉斯具報各事知格君前充印度工程局總營造司時曾勘騐福公司所得礦地多處與各處土人往還酬酢從無鹵莽無禮之事且於各事頗甚關注各官亦殷勤欵待皆謂中國將來開通鐵路裨益不淺卽屬員脫威斯氏所到之處官民亦十分優待惟目下廣東江西盜風甚熾總署各大臣均欲設法敉平余未離京師時曾詢僕以懲治之法僕言最善者責成本省官員言至此座客咸大笑竇君又云以中國目前大勢而論若不極力整頓恐西國必自行辦理致失威本有之權固思僕與總署各大臣辦事時頗極公平慶親王尤爲和洽然英人在華欲獲利益宜各自盡其心力不能全委之政府諸臣方爲得體至本國在華各領事凡事尚能出力僕承臂助不少如漢口廣州上海各處事務均經哲璧霍三領事辦理得宜此又同志諸君所共曉者也 
[意謀難逞]  
　　天津訪事友人云意大利國自索我浙之三門灣不遂所求卽肆行要挾並派鐵甲兵船游弋南北洋虚聲恫喝必償其奢願而後已皇太后皇上懲前　後謂意人無端啓釁意圖割我巖疆若再曲予周旋日後各國爭相效尤我地易窮彼欲難厭將何以徧給其求因之廣運廟謨毅然决絶而意國勢成騎虎亦不肯貿然袖手而歸於是海内憂時之士旴衡大局謂恐不免易玉帛而相見以戎衣矣 
[法人無理]  
　　天津訪事友人云法人之賃我廣州灣也眈眈逐逐欲於定界之外强佔百餘里致與士人大啓齟齬朝廷恐滋事變特派廣西提督蘇子熙宫保持節前往勘畫界址俾得弭患無形不意法人突向土民挑釁槍砲並舉致斃土民數十人法兵亦斃其三乃猶不自引咎反謂土人之敢於拒敵者營勇實左右之冀向中國責償憮卹費無理取閙識者齒爲之冷已 
[浙海呈圖]  
　　金陵訪事友人魚書云南洋大臣所轄地方極爲窵遠閩粤江浙皆在掌握之中自意人要索浙省三門灣南洋大臣劉峴帥籌備海防不遺餘力曾咨請浙江撫憲劉景韓中丞派員測量浙江海道海口繪圖貼說送候存查中丞接咨後卽派熟諳海道之員選擇精於繪事摹者繪浙海全圖裝成卷册委朱通剌正元齎送江寗本月二十一日通剌行裝甫卸卽趨詣督轅面呈峴帥從此運籌帷幄當不憂把握全無矣 
[奏留節鉞]  
　　金陵訪事友來函云統領督標親軍等旗劉華軒軍門於甲午年欽承恩命補授山西大同鎭總兵本擬卽時赴任嗣因兩江督憲劉峴帥一再留統諸軍是以軍麾尚遲遲未發邇者迭奉大部飭催赴任而外侮日迫江防戒嚴統將需材干城未可遽捨峴帥爰復專摺奏留仍令統率諸軍以資防禦一俟防務稍弛卽當飭赴大同爲地擇人想定邀九重兪允也 
[蕭州教案]  
　　天津國聞報云甘肅省中近又有回匪蠢動有傳教之某牧師並一西員均在是處慘遭戕斃現在陜西邉界已奉命密設嚴防矣 
[持槍有禁]  
　　廣州中西報云洋槍爲軍中利器平民欲購以備宼恒不易得蓋格於例禁之嚴也然亡命之徒殺人越貨無不持有手槍噫彼果何從而得之哉是必有暗中興販者矣日前鎭守廣州將軍宗室壽軍帥太子少保頭品頂戴兵部尚書兩廣總督譚制軍頭品頂戴廣東巡撫德中丞會銜示禁曰照得洋槍爲行軍利器非平人所應携帶粤東無賴匪徒多持洋槍逞兇滋事除通飭查拿外合亟出示嚴禁嗣後如有身帶洋槍外出游行者一經查獲無論何項人等卽照游勇懲辦决不寛貸懔切特示廣東保甲總避按察使司吳廉訪廣東補用道蔣觀察亦出示嚴禁曰照得洋槍爲奉禁之物民問不准私藏豈可隨身佩帶乃近來不法匪徒往往暗帶洋槍遊行城巿若非意圖搶劫卽係有心滋事迭經諄諄告誡依然置若罔聞亟應嚴密查拿從重懲辦以昭法紀而靖地方爲此示仰諸色人等知悉嗣後除兵勇巡緝外如有身帶洋槍者無論何人均准更練勇丁栅夫人等一體查拿送官究辦决不寛貸其各凛遵毋違特示 
[保商開局]  
　　金陵訪事友人手簡云南洋通商大臣兩江總督劉峴帥高目時難以振興商務爲亟月前曾檄令湖北候補道劉觀察世珩爲商務局總辦稽查物產聨絡商情旋又欽奉上諭設局保商俾我海外華人思歸中土者不致懼受欺凌望故鄉而卻步查閩省厦門保商局創辦在先爰特遣員至彼錄取章程委江寗藩司恩藝棠方伯會同商務局劉觀察辦理保商事務方伯奉飭後卽與觀察議定在金陵設總局一所上海設分局一所金陵局設於中正大街已於本月二十二日開辦一切事宜旋由方伯曁觀察趨詣督轅禀知開局日期所有局中各項章程均以閩局爲法 
[通飭廻避]  
　　金陵訪事人云省垣之大無過秣陵聽鼓人員亦較他省爲夥督姪甥舅翁婿之同在一省者大而監司小而佐雜幾於無一不有江蘇撫憲鹿芝圃中丞前次節蒞曰門接見現任及候補壏官察知道員中有叔姪二人同官一省者以爲監司大員猶復不知廻避則府廳州縣以下類此者自必更多爰飭江寗藩司恩藝棠方伯通查寗屬各官其有應廻避而不廻避者一槪造册呈報方伯乃通飭寗屬各府查察具報以便轉報撫轅近日各府次第將例應廻避之員開報約計有一百四十餘人之多刻已有由方伯備文詳請中丞核辦想各員均須改省需次矣 
[賢令親民]  
　　宜昌訪事友來函云新任東湖縣夏明府蒞任以來頗能留心民事近在縣署大堂之側建屋一間顏曰親民廳每日在内辦公小民凡有寃抑可以立時申訴某日復出示遍貼各城門所列各欵照錄於左一差役因事下鄉不得向居民需索分文如敢不遵任其捆送嚴辦一不准人私作狀紙如有繕作詞稿之人務須當堂投考報名考取官代書方准充數一告狀之人如非官代書所作詞紙須要做狀之人與告狀之人一併上堂聽審如果有寃情雖十紙不爲過否則照訟棍辦理一婦女不准夜行查出惟夫家是問一小男幼女不准在街道遊撞一街道務須潔淨不准堆積渣滓一不准鷄豚狗彘污穢街衢一紳衿士子宜讀書上進不准武斷鄉曲把持公事一烟館媒婆送人引婆過往囤户拐販熬糖蒸酒等人嚴行查禁不許逗留似此告誡諄諄想宜郡王民當可撥雲霧而覩天日矣 
[甬江火警]  
　　寗波訪事友人云本月二十五日上午十一點鐘時北門外某木行不戒於火立兆焚如時適朔風恕號祝融氏勢益猖獗迨寗防局洋龍與各水龍馳往圍噴始得次第熄滅至被燬房屋若干及如何起火急切尚未訪知也 
[三峽寒濤]  
　　宜昌訪事友人來函云某夜東湖縣夏明府巡至河邊見有棍徒數人相聚賭博因飭拘至輿前各責千餘板以示懲儆○河下米糧來源甚少以是價值日昻現在中等之米每石須錢四千數百文升斗小民謀生頗不易易也○現在私錢查禁甚嚴日前有某店查出小錢一串正欲議罰店主云此錢係換自他處現擬剔出調換者本店則從不敢販私牟利地方官乃衡情酌斷從寛釋出然同業各家已相戒不敢復犯矣 
 
 

Page 3

 
 
[茸城寒柝]  
　　松江訪事友來函云西江人胡得勝向係細柳營中人近因事斥革以致流爲匪類本月十九夜潛至華亭縣署南首琴橋堍楊明經家竊取蚊帳衣物携之而遁事主跟蹤掩捕適巡防勇丁鳴角而至隨卽拘住翌晨解入縣署縣主委典史徐少尉研訊飭笞三百板收押化莠所○本月二十夜城東拘獲小竊一名解經華亭縣王大令訊鞫供稱向充執爨之役失業後貧病交侵不得已流爲竊賊然瞻小力弱迄無所獲尚求寛宥大令判笞臀二百板睡押化莠所○松城西門外巿面日盛其信滬式之大烟館近已鼎足而三東獄廟中兩廡店鋪幾如棋布星羅毫如隙地同舫茶肆邇因房屋賃期已滿擬成工改建開設烟館衣莊聞之深於閱歴者謂各業生涯大不如賊擾以前而裝潢則踵事增華互矜富麗是亦外强中乾之一端也○婁縣屈吉士大令籌貲添募巡勇四十名分隷東西兩巡局合之前雇者共得百名本月二十日親詣西門外巡局點騐 
[軍門蒞滬]  
　　昨日統領駐紥揚州五臺山南字等旗勇丁之吳軍門恒山因公過滬午後命駕進城赴文武各衙門拜會至敬業書院藍雲峯大令公館時大令飭丁擋駕 
[飭緝臺基]  
　　滬上臺基林立專誘良家婦女與輕薄惡少作無恥勾當敗俗傷風莫此爲甚自經前英美租界公廨讞員蔡二源太守拘獲開設臺基之松江老嫗從嚴懲辦瘐斃上海縣署獄中此風爲之稍息近則日久玩生城廂内外臺基之多幾於觸目皆是江海關監督蘇松太兵備道余晉珊觀察慨然以整頓風化爲已任除出示嚴禁外並札飭縣委一體嚴查前日英美租界讞員马笠漁直剌接奉札文立卽飭差恊同包探嚴密查緝務獲究懲不知差探能實力奉行不再肆其朦蔽之術否 
[諭禁頑童]  
　　上海縣藍雲峯大令查悉城垣刻已修葺一新不能任無右頑童在雉堞間往來遊戲爰諭令差役地甲隨處留心如敢違犯咎在父兄准卽從嚴拿辦 
[籖提流掍]  
　　浦東一帶向多流棍擾害鄉間日前南匯縣鄉民陸火金携帶帶銀數十元往浦左四灶港李家橋左近購取棉花途遇流棍陳玉松閔雲樓等多人見財起意向之欄阻聲稱爾前者被人控告我等代爲設法費去烟飯資若干今須付還以了此帳言已突出利刃向之恐嚇陸懼出洋銀數元付之陳等尚不滿意褫其身上之衣事後陸告之圖董閔連堂地保李寶金投控上海縣署縣主藍雲峯大令准之刻已簽差緝捕矣 
[原案帶回]  
　　日前潮州人黄阿三强姦所雇女奴徐阿寶控經法界讞員朱森庭明府訊得眞情移送上海縣署縣主藍雲峯大令以情節重大派差看管正欲升堂研訊忽有法租界包探持某西官名片投縣請將案内原被帶回大令告以原被均屬華民與西官無涉且案已訊明例應通詳各大憲按律擬辦萬不能任爾帶回包探乃廢然而返未幾朱明府乘輿而至與大令面談良久隨將案内各人帶去究竟作何辦理外人不得而知也 
[押店窩贓]  
　　本邑城廂内外及英美法和租界中小押店棋布星羅日增月盛不獨重利盤剝貽害閭閻抑且專收賊贓與賊互相狼狽前日包探竇如海查得新泰押店有赤金一條僅押洋銀十五元信興押店有赤金練一條僅押洋銀二元高興押店有赤金一小條僅押洋銀五元均係某姓失贓及往查吊新泰夥直認不諱卽將原贓交出信興高興兩店夥則多方掩飾言語支吾迨竊賊將押票寄還失主始得吊出隨於昨晨傳齊各押店夥連贓物解送英美租界公堂禀稱此案賊犯尚待查緝今先解請訊懲新泰夥某甲供稱鋪中所收金條確係從輕估價因來押者稱有急需暫押數日故也今已恔出叩乞恩寛信興高興兩押店夥一味含糊同求恩曲讞員翁笠漁直剌據情商之梅繙譯官謂新泰雖收賊贓姑念往吊時立卽交出情尚可原信興高興隱匿贓物尚敢飾詞朦混咎實難辭送判罰洋銀十五元給償新泰押本以示勸懲各押店夥皆叩謝而退 
[女童待領]  
　　昨有女童二口在法租界浦灘往來彳亍包探知其迷失路途帶入捕房请爲安揷捕頭詰問之下知一名春香年一十有一一名發四年一十有四乃命暫留捕房候失主認領 
[上海巡局紀事]  
　　前晚十六鋪巡防中局委員文斌臣二尹督勇巡至老白渡步入黄雲記小烟館查點人數照門牌多山若于名且深夜尚不息燈因將小主人黄春生拘入局中管押候訊○有龔子卿者傭于南巿德記花衣行前日冐主人某甲之名往親串姚文卿家借得皮袍一件赴某押店質錢比姚得悉控之二十三七鋪巡防局局員邱友齡二尹提訊管押限繳原物旋卽呈出質票一紙甲前籲求史究二尹乃將龔釋出○南巿二十三七鋪叚董姜君笠漁目上月某日病故後業經上海縣主藍雲峯大令照會沈君瀾接辦昨日沈君赴局禀知局員某君以便遇有公事互相商辦 
[英美租界公堂瑣案]  
　　包探陸阿九解送竊賊陳阿榮到案禀稱此人竊取靜安寺左近愚園内綢衣三件銅鍋五口經小的緝獲人贓送請訊辦愚園主人遣夥萬洪春投案領贓陳認竊求恩讞員翁笠漁直剌商之梅繙譯官判責三百板管押一月○包探費阿銀解送流氓顧長福到案禀稱此人日在虹口一帶行兇訛詐解經歴任大老爺懲辦終於怙惡不悛前日向鄉人王阿慶勒索不遂扭住逞兇適經小的查見是以拘送請究王投案申訴前情顧供小的係寗波府屬某邑人不敢訛詐叩乞恩施直剌判責二百板押候遞解回籍○包探劉升堂解送竊賊李阿木王桂生到案禀稱此二人串竊劉阿土車内布衣三件經小的緝獲送請究辦陳投案領贓李王同供布衣由小的等在途閒拾得並非竊贓直剌判各責一百板枷號一禮拜○包探朱阿高解送歹人曹阿二到案禀稱此人在正豐街攫取行人善金元之皮帽經小的拘獲送請究懲姜投案申訴前情曹供小的窮苦無聊不得已而爲此行險徼倖之事尚乞矜全直剌判責五十板○包探趙銀河解送竊賊韓甫英到案禀稱此人竊取張阿四家綢衣兩件經小的緝獲人贓送請究辦張投案領贓韓認竊不諱直剌判責二百板 
[美租界捕房紀事]  
　　前晚某西人醉態酕醄行至閔行路捕房門外恣情胡閙某號巡街捕見之恐釀事端因卽解入捕房捕頭令押候酒醒時釋之使去○甬人李阿福與同鄉人楊陳氏之女結露水緣似漆如膠匪伊朝夕前日氏頓起不良之心令女席卷李之衣物而逃事後李偵尋無著因卽奔至捕房聲訴捕頭派包探劉光震將楊陳氏拘入捕房氏懼願將李之衣物悉數繳還捕頭乃令釋出○積竊陳木生前曾犯事被包探拘送公堂讞員翁笠漁直剌訊實供詞判令笞責管押捕經釋出依然怙惡不悛昨晨闖入楊樹浦路第一千一百一十號門牌甬人周保生家竊取衣服携之而出適爲三十四號西捕所見拘入捕房捕頭令押候解送公堂禀請究辦○昨晨東洋車夫陳阿二掩入篷路第十號門牌某姓家竊取衣服携至某押鋪求質適爲五百七十號華捕所見卽將人贓帶入捕房捕頭令押候解送公堂禀請訊辦 
[同仁醫院紀事]  
　　浦東人陳勝林年甫十八膂力方剛在外虹口和豐廠工作昨日午前偶不經心忽被皮帶截去其臂霎時血肉横飛不省人事經人舁送同仁醫院求治醫生騐得傷勢甚重謂難保全性命云○葉某賃居西華德路菜巿對面隆慶里第七百八十二號門牌屋内生有一子年已成丁不務正業前日葉略加訓斥其子羞憤難容濳購紫霞膏吞服及葉察知送往同仁醫院醫治無奈受毒已深旋卽斃命吁慘矣 
 
 

Page 4

 
 
   
 
 

Page 5

 
 
   
 
 

Page 6

 
 
[華來賜票澳門彩普閏堂票江南義賑票長江一帶統歸鎮江益成票行經理平價批售]  
匯兌檀香山澳門佛山銀兩○承接人壽保險 
[英商瑞樂洋行]  
上海英大馬路轉角江西路三十號門牌 
啓者本行向設英京倫敦五十餘年馳名環海現因中國廣興商務製造特設分行於上海駐有精明熟悉之機器師專司承辦歐洲各種鍋爐引擎及煤氣煤油各車與各機器局内所用之車鑽鑤鋸各床並輪軸機油皮帶一切五金雜貨又專辦名厰紡織機器造槍造彈造藥煉鋼鑄洋造紙造磚造糖春米磨麥製茶製油造燭造皂造冰造荷蘭水印書挖泥耕田等項機器又專辦查礦機器礦内抽水起物機器用鐵繩拉吊坐人裝貨各車之機器又專辦水力汽力電力人力起重之機器與辦理鐵厰築造鐵路鐵橋所用各種機器及火車船隝各項工程物料又代人查察各種機器與岸用船用之鍋爐等至外洋經手悉係著名極大之厰如辦鐵甲兵船水雷魚雷快艇大小商輪則有向造英廷水師船艦之泰姆司船厰辦大引擎鍋爐則有阿喜敦厰其餘各種新式機器如瑞樂克紡織機本厰朋泰來勤克生造紙機厰威林羅司滅火抽水機厰淮泰海岱磚瓦機厰皆歸本行在華一家經售如蒙貴官紳商賜顧均照外洋實價辦理以廣招徠此佈 
[上洋采芝堂虔修景岳百補大全鹿丸]  
謹擇是月初九日天醫良辰百補全鹿丸十月十五日發售 
按眞正梅花北鹿乃仙獸其性純陽故其身皆有大益將全鹿修合成丸其功用盡載景岳全書有返老還童延年益壽高明者均已鑒及不必細爲鋪叙矣本堂不惜重資按古法製成全鹿丸出以問世又監製飲片杜煎虎鹿龜驢諸膠四時沙甑花露揀選高麗人參官燕鹿茸務求眞正道地濟世利人本堂主人向在關東親自採辦人參鹿茸全虎全鹿諸上品自運來申拆售不圖厚利聊盡寸心本月初一起常日照碼雙九扣每逢朔望現錢三九折賜顧者請認明本堂招牌不悞開設英大馬路抛球塲石庫門内便是 
[明察秋毫]  
署蕪湖縣張筱山朝府下車以來姜政不勝枚舉而於聽斷尤爲擅長遇案不必提訊就禀詞中所叙情形卽能於批示中逕判曲直如照妖錢如燃犀燭幽隱畢露不能遁形矣近有潮帮與本帮因土業水龍公所一案當初人心惶惶幾懷大事明府察悉其情於兩造禀詞中批飭暫行停工令本街六帮會同廣潮兩帮紳重調處批示一出人心盡皆翕服浪靜波平靜至各帮秉公調處宣聖所謂片言折獄者非明府孰能當之茲將兩造批示錄後　本帮黄泰和等批據禀各節查黄泰和等多年土業安置水龍創建公所有事則防患救災無事則聚會讌飤係屬廣潮與土地各鋪同業相契起見曰今起造公所理應將經理土業先後人等公同籌商務祈允恊所有土業在事人等自無參差齟齬之見乃郭先甲經理在前置之不理竟令梅少卿獨任其事以致郭先甲俠嫌起釁始則禀報繼則衝毁磚石等件是郭先中蠻横離奇殊屬不法抑由黄泰和等激之使然此案因公所造房搆釁應令賞泰和等暫行停工仰本街六帮董事會同廣潮兩帮董事妥爲理處俾日後公所相處和衷共濟不得以率請提訊致蹈凶終隙末之嫌凛之愼之　漸帮莊成安批據禀并附呈榻印土業水龍公所碑記一紙水龍由　業置造土業實爲水龍之根源在前以土業水龍公所題額確有深義存乎其間公所爲秉公之地公則不偏公則無私乃郭先甲其禀祇知有水龍公所黄泰和等具禀止知有千業公所請無偏見私見其誰信之本縣準情酌理查前此土業各鋪安置水龍創建公所有事則防患救災無事則聚會讌飲係屬同業相契起見目今起造公所理應將經理土業先後人等公同籌商務期允恊所有土業在事人等自無參差齟齬之見乃郭先甲經理在前置之不理竟令梅少卿獨任其事以致郭先甲挾嫌起通始則禀控繼又衝毁磚石等件是郭先甲蠻横離奇殊屬不法抑由黄泰和等激之使然此案因公所造房搆釁應令黄泰相等暫且停工仰廣潮兩帮董事會同本街六帮董事妥爲和衷共濟顧全大局於商務大有俾益也　傍觀獨醒人抄錄並誌 
[人參鹿茸靈芝野术海狗腎興陽種子補身酒]  
天下馳名廣東老益三堂鋪分上洋自來水橋北首雙間門面有匾額六方爲記○左近匪棍巧立三益堂假藥欺人托友代購至囑留神 
此酒得自仙傳有天地日月五行陰陽之精氣摘山海百草之瓊漿内用天生靈芝仙草黃山野术眞正人參鹿茸海狗腎並各種滋補之品藥性和平不燥不熱四時宜飲專治陽痿不舉精薄無子未交精泄或泄而不射諸虛百損五癆七傷夢遺白濁四肢痿軟服卽立愈雖白髮老翁極弱之身體將酒略飲最奇者服後一刻鐘週身發煖筋絡舒暢陽物雄壯堅如鐵石任意房事百戰百勝緣酒内重用參茸芝术海狗腎可以誓天日而證神明故而功效如此神速况酒性最能助陽凡頭面手足骨節無所不至常服煖丹田益氣血補命門塡玉池開胃健脾强筋健骨烏鬚黑髮轉老還童多子多壽却病延年補身種子興陽第一功大瓶四元小瓶二元○大山人參鹿茸海狗腎壯陽生精吉祥種子丸服之立刻煖腎壯陽堅舉無比屢稱奥妙種子無雙每料廿兩卅六元每兩二元單料一元○白帶丸一元○煖腎壯陽種子膏每張七角雙元二功能煖丹田補命門培元固本養　長精百戰百勝○近多串通信夥假藥影射函購二元附送藥書一册否逢十查明清單可服 
[奇藥出世]  
泰西必達醫生創製戒烟救苦水大瓶十元中瓶二元小瓶一元函購信力自理近多假冒請認明牌號地址方免魚目混珠 
本醫士戒烟救苦水自徐園問世以來服此而除癮者多如恆河沙數一時名聲大振幾有不脛而走之勢然尚有種種寄效使服過者莫不拍手稱奇五體投地故再擇尤略陳以告沉淪苦海者○一久年老癮體弱多病服之不但夙癮全除且身體轉强百病盡愈○一吸烟陽痿乏嗣者服此立能精神煥發臨事堅久不倦一索得男○一婦女吸烟旣多不能生育者服此能調經止帶受孕安胎○凡吸烟人面黑肌瘦日夕思睡懶於行動腰酸腿軟者服此立刻神清氣爽容貌光昌且有力如虎步履如飛○凡性愛吃烟不肯戒除每晨冲服少許則終日身體爽快如公務忙碌偶然不吃亦臺無難過○一吃烟人氣喘多痰咳嗽不止者服此則順氣止喘痰化咳止○凡吃烟人感受風寒傷風不愈者服此卽愈○凡夏天早晚冲服永無發痧及傳染時疫之症○凡吸烟人飯量减少常常胞悶服此卽開胃消食肌膚豐滿○一此水甘香適口性極和平隨吸隨戒故能不出毛病消患無形與巿上之用烟灰製成丸藥服之不得吃烟不服又思吃烟以致百病叢生判若天淵○一吸烟人咳血痰血吐血嘔血等症急用清利童便將水和服二錢包可起死回生永不再發　上海老閘橋北首唐家衖徐家花園帳房經售 
[天仙茶園]  
十月廿八日演 
潼台關　定軍山　二進寒宫　藏梅寺　白水灘　販馬記　奇雙會　藥茶計　新戲大悲樓 
夜演 
缷甲封王　五雷陣　火燒連營　滾紅燈　華容道　遺翠花　九本燈彩戲鐵公鷄 
[叙樂茶園]  
十月廿八夜演 
成套　臥龍太子走國尾本 
昨晩演之臥龍走國蒙諸君稱賞橋叚新奇故特於今晩續演至臥龍乞食後登位封臣結局團圓止並用齊全班名角合演 
[天寳茶園]  
十月廿八日演 
鴈門關　清官册　新軿全本文武連檯新彩戲調頭悖頭 
夜演 
戰太平　丑表功　鼎足三分擒取張任城都　雙龍烏院　代殺媳　新排新戲聊齋誌異　陸判 
[丹桂茶園]  
十月廿八夜演 
火焚棉山　捉曹放操　盜取仙草　燒骨爲記　戰翼州城　斷橋相會　新排八本新戲查潘鬥勝　移花接木　弄假成眞　速報照彰　中原得勝 
[桂仙茶園]  
十月廿八夜演 
莊王擂鼓　大四杰村　羣臣大晏　崔子弑齊　打子放逃　眼前速報　割髮代首　大戰皖城　盜戟誅嬸　燈戲　白雀寺　大香山　遊十殿 
[禮拜四拍賣]  
准於廿八日十點鐘在本行拍賣東洋顧繡屏風花瓶地毯色絨毯皮馬車毯及檯椅床廚另星什物不計此佈瑞和洋行啓 
[禮拜四拍賣]  
啓者本行每逢禮拜四十點半鐘不限價拍賣羽毛嗶嘰小呢羽綾羽綢市布原布洋標細布細斜粗布漂布等貨所有各貨列明拍賣部内屆時請到本行面拍可也此佈元芳洋行啓 
[禮拜四拍賣]  
准於廿八日二點半鐘本行拍賣各色毛帶廿箱絲襪一箱火爐占八十八條上等吕宋烟七百箱水漬洋紙三包大小衣夾紅絨毯碎硍光香皂二箱百音琴三事件錫器什物不計此佈　倍發行啓 
 
 

Page 7

 
 
   
 
 

Page 8

 
 
   
 
 

Page 9

 
 
[示設路燈]  
　　天津道佘爲出示曉諭事照得津郡五方雜處時屇冬令宵小最易潛滋前因城廂内外道車緜辰　有　面居民稠密之區雖有三營練軍守夜足資鎭懾而偏僻胡同若僅如往年設立更燈寥寥無幾殊不足以壯聲勢當經前督　　津縣保甲局傳諭各鄉甲局董事各就地叚情形勸諭商富紳士添設更燈並酌定整頓章程五條飭遵在案津郡紳商士庶均能顧全大局一律遵辦去年冬防安謐頗著成效現在城廂内外被竊之案層見迭出津郡地方遼闊尤難保無匪類溷淆各叚更燈已派天津縣保甲局員查照章程辦理定於十月初一日舉行各該紳富務須益加奮勉慷慨從事所捐經費自數文至百文止所費甚屬有限而鼠竊狗偷得以斂跡實於地方大有裨益須知此項更燈係爲保衛閭閻而設每日捐項均由各商董經理並不假委員吏胥之手按月將收支各欵開具細數榜示通衢俾衆周知並令造具月捐支發清册送道考查以昭核實除分札天津縣保甲局鄉甲局遵辦外仰闔郡商民人等一體遵照毋違特示 
[上海縣署瑣案]  
　　前者閔行鎭某圖地保張金榮投河自盡由副保王慕生報請縣主藍雲峯大令蒞騐前晚大令在敬業書院公館中升座提訊王慕生禀稱小的查有張張氏者赴黄浦司署控其子阿桃忤逆旋由金榮懇姜海和保出姜曾墊用洋銀六元本月十二日向之索返致金榮自盡或云屍妻胡氏與夫口角以致氣忿投河兩說未知孰是姜海和供金榮央小的至黄浦司署具保阿桃卽張瑞金小的確曾墊用洋銀六元惟並未向之逼索嗣聞黄浦司某老爺將案申詳到縣縣差往提張瑞金時曾赴金榮家一次實因夫妻口角氣忿自盡屍妻胡氏供稱小婦人並未與丈夫口角本月十二日姜海和來向丈夫索還所墊洋銀丈夫不付晚間喚姜丈夫出外任情威逼致丈夫投河自盡求卽伸寃屍子張啓祥所供與母相同大令問有見証否答稱事在晚間無人目見大令著將姜海和交差看管候再質訊核辦○今夏某日本邑西門外羅家灣民人金鶴昌謀斃沈根全抛屍河内報經前任上海縣王欣甫大令訊明收禁前晚藍大令提案覆訊金鶴昌供小的與沈根全誼屬比鄰沈誣指小的佔伊出路時來索詐並被擲毁碗　不少五月二十五日小的行至八字橋與沈相遇不禁怒從心起信手拾取碎磚掣伊一下黄昏時又來索取洋銀十元聲稱如不照付則欲將小的及兩子一併結果性命小的許以次日付銀伊始回去事後小的尋思與伊勢不兩立不如將伊致死免貽後患因伊住堂姊王沈氏家遂取繩兩條前往王沈氏家叩門聲稱來付洋銀伊卽開門而出小的乘其不備將繩套住頸項負之百走迨放下已氣絶乃令康阿松帮同將屍舁至河畔縛以忌之抛入河中所供是實叩乞開恩康阿松供小的與金鶴昌素來相識金在八字橋擊傷沈根全時小的與之同行旋卽回家至夜半被金喚往王沈氏家門前見沈已死央令小的帮同扛屍小的不允金百般恐嚇因同扛至河邊抛棄叩求恩宥大令飭將金還标内監康還押所候再研訊詳辦 
[英美租界晚堂瑣案]  
　　本地人高海榮前曾串同厲楚卿陶少泉至滬南鹹瓜街阜昌參店冐騙燕啻控經讞員翁笠漁直剌訊押前日有朱如如者投案禀控高海榮串同地保范全楨將田單抵押洋銀掯不取贖直剌倩襄讞委員張柄樞司馬將高椗至案前研訊朱誅稱小的於光緒二十二年五月因有急需將田單向高抵借洋銀五十元按月二分起息迄今數載無力贖回今年七月高賄串地保范全楨將田單轉向他處押借洋銀二千元小的知之卽向贖取高竟勒令小的寫立賣契願貼洋銀三百元時小的孤掌難鳴祗得暫允後取過洋銀一百五十元現在小的仍欲贖回而高竟恃强掯勒無奈來案禀控求卽訊追高供小的向在新馬路開設乾豐泰花衣行今已閉歇前者朱將田單押與小的取去洋銀五百元迄今四年有餘僅收利息洋銀五元屢次催贖終於延約今年七月小的因亦拮据將田單轉押與元昌棧得洋銀二千元當時與朱說妥貼伊洋銀三百元旋於八月初二日付給一百五十元今者朱忽聽人唆使悔議涉訟求恩明鑒范供朱將田單押與高處小的知之惟未知曾收洋銀若干求恩明鑒司馬查得高范二人供詞不實難保無串通私押之弊著各掌贋一百下限朱如如於若干日内備價贖還隨將高還押范叱之使退○李景恒湘南人去年三月由張姓推薦至棲流公所當司事前日偶乘暇晷至公廨觀訊案東瞻西望誤入上房庖人吳炳和見之以其非本署中人向之盤詰李面紅耳赤言語支吾因告知司閽人轉禀翁直剌直剌飭交值日差看管前晚倩張司馬研訊李稱小的無知誤入求賜恩寛司馬著交差收管候資遣回籍 
[法租界捕房瑣案]  
　　流氓董阿元周丫頭向蟻媒陳永福分肥不遂行兇毆擊控經讞員朱森庭明府訊共已登前報昨禮拜三明府蒞捕房發落時命提至案著各責四百板○陳金泉孫金元竊取某輪船物件被包探拘獲解經明府訊供著枷號半個月期滿責釋○積竊楊阿寶犯案責押甫經釋出卽在海琛輪船行竊皮箱被包探拘獲解經明府訊供著枷號二個月期滿責釋○偷兒陸禮法竊取招商局棉花王阿六竊取某公司童牛經明府訊供著各責二百板○流氓洪成雁姦佔四十九號華捕湯九寶之妻顧氏控經明府訊共著押候分别笞責昨日命提至案著將洪枷號一個月期滿責釋湯開呈失單稱被氏帶去皮箱二口内儲各衣寄存四十四號門牌某姓家求恩追給明府著將氏從重掌頰二百下復鞭背二百下交湯領回管束湯求發堂留養待改過後領回明府命押候過堂復核○細崽李阿五乘間竊取某洋貨店烙鐵一枚當塲追獲解經明府訊供判責二百板押候取保開釋○鴇婦錢朱氏欠龜奴張仲山帶擋洋銀二百五十元被張控告明府訊供之下氏爯小婦人已將洋銀交與保人及提保人詰訊並無其事爰著掌頰四十下欠欵不理○偷兒王阿寶行竊太古棧白蠟被巡丁拘獲解經明府訊供判令荷枷半月昨已期滿命責二百板釋出○竊犯朱順林梁阿桂前經明府訊明判令將朱枷半個月梁枷七日昨均期滿命開去所荷之枷責朱三百板梁一百板一併斥釋 
[衣被蒼生]  
　　西風驟起身曲如弓本埠地接海濵寒信較早數月之中失業貧民求得諸善士字條投敝所食宿者尤形　踵目擊心傷何能拒却且衣之食之誠爲敝所分内之事矣如巿情清淡展布爲難正在照章籌備寒衣之際欣奉與時堂大善士賜到新製藍色重棉寒衣褲五十套對使拜嘉何樂如之且知善士樂善不倦歴屇嚴冬必製棉衣交善堂分给相應錄請登報以揚大德想滬江南北不少多財樂善之家如能垂念失業貧民之苦量力樂輸是不特敝所免無未難炊之嘆而獲報之厚實可預爲操豢也此啓[  滬北棲流公所司董謹啓]  
[同種福田]  
　　吳蔭庭善士今屆五旬榮慶之時諸舊雨同申介祝吳君本擬設筵酬謝因念敝堂施粥經費毐絀特將筵資移助藉爲諸君造福計交到洋一百元又屠君景山施君子英一爲文郎完娶一因淑緩于歸各以謝筵資移助粥捐計每位洋一百元東山不書名湯餅資移助洋二十元禮隆報饗不須水陸紛陳誼重振飢恰喜轉移有術乞登報尾奉揚仁風[  上海六馬路仁濟 
善堂董事嚴信厚楊廷臬黄宗憲朱佩珍施則敬劉芬謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年十月十九日京報全錄]  
　　宫門抄○諭旨三道錄前○吳撫鹿奏爲二次查辦王存善叅案據實覆陳摺○江督劉奏爲知縣留蘇學習片○十月十九日兵部太常寺太僕寺八旗兩翼值日無引見○剛中堂吊廣東回京請安○溥葵謝承襲輔國公恩○富侯假滿請○吳重　謝交軍機處存記恩○值年旗代奏八旗兵丁謝當半月錢糧恩○壽公續假十五日○鈕楞額續假五日○召見軍機吳重憙○○頭品頂戴調補江蘇巡撫廣東巡撫臣鹿傳霖跪奏爲二次查辦王存善叅案及另片各節恭摺覆陳仰祈聖鑒事竊臣前次奉旨查辦道員大存善被叅各欵甫經查明正繕摺具奏間七月二十一日復奉軍機大臣字寄光緒二十五年六月二十三日奉上諭有人奏横東候補知府王存善盤踞釐局包餉欠餉中飽甚鉅其收受陋規勒罰商民均有確據請飭嚴查等語該員前次被叅各欵曾經諭令鹿傳霖查辦卽著歸入前案秉公確查據實具奏毋稍徇隱另片奏廣東營務廢馳張琮募湘勇謀爲統帶在校塲聽選之始槍斃土人以致罷巿趙奪錦冒充副將委署南韶連遊擊經部查出咨拿潛逃未獲總兵曾維成均係賄買補署上下欺朦匪徒混迹又片奏候補同知潘燦倚勢招摇各等語均著該撫一併確切查明覆奏原摺一件片二件均著鈔給閱看戕此諭令知之欽此遵查所叅王存善各欵多係前廣東藩司岑春煊禀揭業經督臣查奏議結之事當飭厘金總局再行逐欵確查臣復加諮訪考核謹再爲皇太后皇上詳陳之如原叅該員盤踞厘局包厘謝儀欠餉回頭數十萬此種欠餉厘金總局不下八九十萬等語查廣東包釐皆係坐賈共計三十九行照數繳餉歴年零星尾欠共計僅千餘金仍隨時追繳惟甎窰一行歴欠一萬四千餘兩因窰户虧折閉歇一時催繳未清並無積欠八九十萬之多若商人謝儀聞凡經手包釐者往往皆有則王存善自亦不免臣前摺謂其巧取商人謝儀者卽指此然此等謝儀出自商人情願而諱莫如深萬難得其實據未便以傳聞之辭科斷至王存善經手所包之釐查祗有條絲烟火水油兩項並無欠餉自無私得回頭又原叅火水油釐串通夻蝕一節查此項包釐商人王繼棠預繳押餉二十八萬迨因事革退飭令補抽局帶收時尚欠該商押餉六萬八千餘兩王存善禀明招商陳復昌代辦所徵厘銀三萬餘兩除支銷二萬餘撥還舊商押餉一萬餘均係陳復昌自行册報並非該員准銷似非串通吞蝕業經厘局駁斥該商謹准支銷九干零餘均撥還舊商押餉矣又原叅輪船拖渡收受陋規及自發印簿一節查該員禀請給發印簿有案尚非私發惟弁勇收受陋規年久毫無覺察實難辭咎其經手之局勇彭振在逃已飭緝務獲確訊究辦又原叅士綢季册清摺不符且一成津貼給商四釐信釐不等其餘六釐二釐若爲經費何又另有支銷一節查土綢提一成爲商人津貼該員前禀稱季册開報向係除去津貼一成清摺則示除津貼是以不符曾派員核業查算所言相符惟歴年零數仍不符一百餘兩據該員稱係繕寫錯誤故飭令如數繳出至提支一成以八釐津貼商人二厘彌補洋商不完厘之貨前委員王秉恩禀准有案王存善接辦後以三聨單盛行有擬釐收請以四釐給商而撥四釐作緝私賞需卽可設法向華商補收二釐則照舊辦理其另有支銷添募司事巡船等項係屬局費各有各用前委員禀准有案該員接辦照支尚非多立名目意圖欺侵也又原叅私土私米變價及利濟公司罰欵各節查緝獲私土變價一半充賞一半充公當時充公私土解繳釐局後復領出變價解領之際接交示清致短件數該員事前並未陳明而變價較少是以飭令賠繳足數尚非變價侵暪追繳可比私米估價六千餘兩則以一半發還商人其一半充公内又除充賞一半祗應解繳一千餘兩尚無侵蝕其利濟公司罰欵兩次均已解清並無短少又原叅該員出資與黎中配夥立平安公司與民爭利致稅釐短絀一節查梧州通商因恐利歸外溢由釐局札委該員會同都司黎中配督辦招商何順成等集資設立平安公司另行設卡核收該公司輪拖之貨試行月餘辦理不甚丁宜旋由該員禀請撤卡仍歸各關廠經收釐稅上年復以總稅務司議准内河行駛小輪無庸官督商辦仍聽該商自便駛行厘局皆有案可稽查非該員出資夥立詢之知府陳望曾亦無拿獲乞釋之事以上各欵臣復詳細逐一查核尚無顧見侵蝕確據惟王存善辦理補抽釐金有年於所用弁勇收受陋規積至數千兩之多平日毫無覺察雖彭振在逃訊無知情故縱實據卽科以失察亦實非尋常疏忽失察可比相應請旨飭部再行查例議處以示儆懲又片　湖南匪徒張琮趙奪錦慫恿督蔬裁安勇募湘勇在校塲聽選之始槍斃土人以致罷巿又擊傷挑柴老民罷巿七日各節查無張琮趙奪錦之名祗有守備張鍾甘肅人都司趙奪標湖南人自係字音訛誤訪聞光緒二十一年督臣甫任廣東時該員等在校塲募勇觀者擁擠誤撞幼孩因而民勇鬥爭幸未傷人旋卽彈壓解散並未罷巿又二十三年因湘勇挑柴誤撞路人致勇民口角激而放槍相持鋪户畏累關門閉栅當經出示彈壓照常安謐亦無罷巿七日之事嗣有人劾奏飭查經前撫臣許振褘查覆將營官張鍾革職有案趙奪標並未冐充副將係以都司委署南韶　遊擊嗣因查其僅有千總保案都司保而未准卽撤任因籍所稱咨拿潛逃徧查無此項部文總兵曾維成係揀發來粤之員其無假冐可知現亦病故副將戴恒由光緒六年卽投効來粤歴奉差委後經奏留今補授三江協副將計已兩年均未聞有假冐賄補情事又總兵武萬才帶勇在化州辦匪卷查其迭次禀報獲匪三百餘名交文員訊明正法者一百七十餘名皆分别輕重辦理曾經奏明有案並無慘殺無辜三百餘人之事惟該總兵約束勇丁不嚴有騷擾村民情事經督臣查明撤委飭令回籍凡此皆係前數年舊事目下營伍尚非廢弛惟慣盜曾匪水陸肆刼因由地方文武緝捕不力亦由奉文裁撤兵勇太多不敷巡緝近復逐漸添募而防邊洋務在在需營不能專力巡緝仍覺匪衆勇單臣前於清理詞訟摺内附奏在案並隨時商之督臣嚴飭文武緝拿雖時獲匪懲辦盜風仍未止息負罪實深又片奏候補同知潘燦倚勢招摇一節查潘燦係候選同知向就福建督幕經督臣譚鍾麟隨帶來粤仍在署襄辦刑錢兼充文案委員其蘆包緝私一差向係督署文案兼理前任督臣李瀚章卽以　友鄭仁壽兼充故運司亦循照札委潘燦兼充此差專辦文件但支薪水並不到廠另有帮辦委員在廠經理臣查潘燦向不出督署亦不與官塲往來實無招摇勒索情弊取有各鹽商切結存案至督署書辦因賭斥革另皆由督臣親行考取充當亦非潘燦所得賄賣候袜鹽經歴李賡唐　充洋務繙譯委員多年縣丞陶永成亦曾在督署帮辦文案雖均與潘燦識面查無在外招攬之事外馬之名係書吏在外攬事之稱曾經督臣查逐其假牌誑騙紙行一案係督署書吏何永隆與商人陳壽山通行作弊經督臣查出發縣訊辦何永隆先期逃逸飭拿未獲陳壽山取供後旋固病取保在店醫治未愈身故當經該縣騐明取具醫生等切結其子偉臣領屍安理查無毒斃滅口之事其供詞具在亦與潘燦無涉臣逐細查舫證以人言均屬相符除戕釐金總避逐欵查覆詳細情形咨呈軍機處備查外理合據實恭摺覆陳伏乞皇太后皇上聖鑒訓示謹奏奉硃批吏部知道欽此○○劉坤一等片再新選昭文縣知縣張瀛於光緒二十五年七月十三日到省繳憑該員初膺外任昭文正值清查田賦未便遽易生手自應暫行留省飭赴發審局學習以資歴練俟田賦查明再飭赴任據署蘇州藩司陸元鼎會同署臬司朱之榛詳情具奏前來臣等覆查無異除批飭遵照外謹合詞附片陳明伏乞聖鑒謹奏奉硃批吏部知道欽此 
 
