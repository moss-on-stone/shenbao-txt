# 1901 - 254 - 4910276

 

Page 1

 
 
[開售九通股票] [  上海圖書集成局啟]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歳科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作盲人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彥通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定襩三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校　完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[新印湯蟄仙太史重校熙朝政紀出書] [  圖書集成局啓]  
　　是書爲閩縣王文勤公所箸又名石渠餘記文勤公爲道咸間名臣所見官書旣夥因將開國以來　猷茂績旁稽博考勒成一編誠掌故之淵海而政事之綱領也從前甯鄉黄氏攸縣龍氏皆有刻本惜流傳甚少學者購覓爲難今本局覓得山隂湯蟄仙太史精校本亟用新鑄大號鉛字潔白連史排印成書裝訂四本碼洋六角世有留心掌故政治之學者請速臨上海三馬路申報館申昌書室購取可也此佈 
[勸人不裹足不如勸人不吸烟說]  
　　裹足非美事也窒氣血傷筋骨礙操作艱行動無事時其害已彰明較著一至事變猝起欲趨避則無人扶掖欲居家而難免喪亡去年拳匪突興京津殉難之人婦女倍多于男子其往事已可鑒矣顧猶曰害僅在于婦女與男子不相干若吸烟則聚千萬萬有用之人才無論士農工商一經陷溺其中胥無從超脫苦海貲財爲之竭精髓爲之枯功業爲之荒時日爲之廢馴至黄　若溝中瘠而藥石不足以延年嗟乎嗟乎何妖卉之流毒若斯其害不更深于裹足十倍哉特是裹足之害人皆知之而欲勸人除之吸烟之害知之者十有二三而勸人除之者多在泰西戒烟會中人華人反絶無僅有是何以故豈害之淺者人易見而害之深者轉難明歟抑婦女知自惜其身而男子轉不知自愛歟夫亦相沿旣久而無人焉爲之提撕警覺使之自拔于迷津耳不佞以爲婦女卽將裹足之事戒除亦惟深閉閨中雖有才華祇以操持中饋爲事萬不能如歐美諸國以婦女而效男子之所爲彼謂不裹足則女學可興女學興則男女得平權不至沈理于巾幗此特拾康梁諸逆牙後慧恣爲炫異矜奇試間爲此說者果能使閨中人不避嫌疑日與男子互相徵逐乎抑泰西卽有男女平權之說曾見有婦女而入議政院或仕于朝而顯親揚名者乎此以知裹足之尚無關重輕而不若吸烟之坑陷我中國二十一行省中數萬萬人性命也然則中國何爲而不禁吸烟曰欲禁吸烟必先禁種烟與販烟并須爲民戒烟今者鴉片烟土之來華海關旣定有稅則每年二千數百萬金之貨稅金所入數已不貲加之各省所收　粟　數且八九倍于洋土卽使戒烟會中人請禁英國國家亦願禁而中國驟然失此貨稅其將何以裕度支矧欲禁洋土之來華必先禁華人之蓻鶯粟鶯粟之利數倍于木棉禾槄卽使朝廷下禁種之詔令官吏頒禁種之文告而利之所在小民必玩法而爲之徒飽吏役之貪囊終必弁髦夫禁令若夫市上所售戒烟之藥大都以土皮烟灰入丸劑甚且攙入極毒至烈之馬而非癮未戒除而身已虧捐是戒之而反以促壽命人亦何樂而欲戒烟耶僕以爲禁之不如其勸之當無錫薛叔耘京卿銜命駐英時英國戒烟會中人反覆剖陳請下禁烟之令謂中朝如禁烟土入境我英决不以一磅金買藥彈與之從事于疆塲今當剴切詳明殷殷勸誡痛陳吸烟則土荒于誦讀農廢于耕耘商怠十懋遷工懈于製造中國旣貧且弱時時見侮于外人使烟之流毒不清必致再歴數十百年無一人不吸烟而國不將可以爲國不吸烟則日本一彈丸地而奮興祇三十餘載富强之效即已㜶美歐西俾二十一行省民人憮然以嗟憬然以悟痛加懲艾猛省回頭則不必禁洋土之來華不必禁華人之蓺鶯粟不必蠲海關之十稅不必以戒烟丸劑頒給民間而民人之已吸者自必樂爲戒除未吸者决不使之上癮百餘年沈痼一旦掃除彼勸之者之隂功其食報詎有涯涘哉若夫裹足與否利害惟關于婦女任婦女自勸之而自除之我輩宜亟其所亟閨中瑣屑事胡刺刺不休爲 
[美國軍需]  
　　美京華盛頓來信云美國豫計西歴一千九百零三年水師經費共需銀九千九百萬元因是年須定製鐵甲巨艦三艘鋼甲巡船兩艘及修築某船塢須銀二千萬元以故出欵若此之巨也 
[俄探金礦]  
　　日本西字報云俄國西伯利亞產金之處向未經人詳考即俄人亦尚未周知邇有俄學士弗　頓者游歴其間歸而著成一書極言其地金礦之富略謂西伯利亞產金之處約共八十八萬英方里其中分爲六處一爲烏拉爾約六萬英方里一爲哀尼孫約二十八萬英方里一爲南貝加爾約二萬英方里一爲北貝加爾約十六萬英方里一爲阿穆爾約三十六萬英方里如用美國新機器開採三十年内每年可得銀二億圓 
[長林被火]  
　　西字報云西歴十月之杪琿春附近忽爾野火延燒以致長林豐草之間蔓延無際計荒地之化爲灰燼者廣　數西里之遥是亦可謂巨災矣 
[簡員築路]  
　　香港循環日報云上月下旬某日欽奉上諭大學士王文韶外務部尚書瞿鴻禨著督辦關内外京榆鐵路一切事宜仍著張翼會同辦理欽此謹按京榆鐵路本派外務部徐晉齋侍郎督辦後侍　因病逝世以故廷旨特簡王瞿二公與張燕謀京卿代庖也 
[約束練勇]  
　　京師夜巡密嚴已登昨日報章旋又得本館訪事友來函錄示順天府五城察院街道察院所訂約束練勇章程十條因卽照登於左一明火搶案每在上燈時候各鋪住户各設小鑼銅器等件陡然有警鳴　爲號弁勇聞聲吹哨聚集圍捕庶不至呑舟漏網一不准民間無故放槍違者拿究至於各局查夜必遇有明火盜犯方准施槍如無故放槍查明從車懲辦一每夜十一點鐘後不准行人來往違者以犯夜論如請醫接穩准其一二人提官銜鋪號及住户姓名燈籠以便察查如遇三人同行亦以犯夜論一練勇紥街不准數人聚談不准入鋪閒坐不准穿 
 
 

Page 2

 
 
用長衣不准老弱代班不准曠誤疏防有一於此准紳商密告各局查明責革一練勇上下班巡街時勤催各土車水車不准偷閒各胡同口不准任積髒物傾倒髒水如查該叚有污穢地面情事惟練勇是責一練勇於前後夜巡街時勤催查點燭枝照章點亮如官燈民燈有滅火之處馳告點燈哨官及住户鋪户點燈勿得延遲如敢借催燈之事索詐民財枷杖不貸一街道兩旁不准私培陌岸利已碍人務必中間隆起兩旁稍窪雨後不准用石塊木植攔阻車路以致車歸中間行易壞轍一人烟稠密之區如菜市口一帶各攤准其排設中間兩旁務留一往一來車路勿得將各攤佔排一邊車路只行一邊致有擁擠不堪情事一木廠磚店缸鋪只准在檐下排設一層不准任便侵佔官街致礙行路一以上諸節責成巡街練勇認眞遵辦如有失查抑或詐財查明卽行責革 
[民教胥安]  
　　香港循環日報云駐廣州口美國領事欲平民教爭端擬定善後章程五條函致廣州教主兹照譯之以供衆覽其文云本領事近與粤督陶制軍法國哈領事酌議數次議得章程數條以作將來法美兩國教士在兩粤傳教之規例另抄一分移送法領事轉送法主教詢其是否有當閱兩禮拜接法領事覆函言渠與法主教均以此章程爲然吾美在羊城之長老會敎士妥君亦頗是之因此送呈制軍請爲鑒閱制軍來信盛稱此項章程盡善盡美并欲通飭各屬出示以此章程列入俾衆周知今特移送以後凡吾美國教會在兩粤者均當遵照此章法圖哈領事固以此章爲然者今亦已照會其主教遵守所定章程如下一此後凡有訟事如兩造均是華人教士不得干預二凡華教士與教民等彼此均須以和氣待人不得無理取閙設遇有齟齬之事先求本處紳耆調處以和平了結爲是不能則禀諸該地方官如再不能秉公辦理將事之起訖各節詳細告諸各該管教士候教士查明聚集公議以了其事凡兩教教民涉訟之案果爲教中之事而起則照以上之法辦理否則無論何事一槪不涉三凡有兩族械鬥情事各教士均須力勸教民不得干預不聽則由教士重責之蓋不法教民往往因此敗壞本教聲名也 
四凡有教民實因入教之故被人虐待應由敎士以禮禀明地方官總以係彼此不失體面而爲主如地方官不肯秉公訊辦則由教士詳禀領事辦理五陶制軍親言粤屬每有盜匪凶手以避罪故自標於門言房屋教堂之産以圖免究各教士以後亦應細心查察如果有之則須設法阻止并將其事與各教民講解如查有盗賊冐稱敎堂之事卽須立禀地方官及美領事嚴究 
[瓊州礦務]  
　　香港循環日報云廣東瓊州府地方廣漠山嶺縱横五金之礦甚多向未經人開采兹者儋州知州王剌史之翰詢之彼處紳民知離州城七十里之南井河及長春里之便羅河又附近那大之那金村三處多產金苗擬就錢糧項内提出銀五百兩呈請大憲試行煎煉如有成效然後酌定開采章程 
[斟酌加徵]  
　　武昌訪事人云湖廣總督張香濤制軍以國家革故鼎新需用孔亟與撫憲端午橋中丞及司道各官一再籌商擬按畝抽捐以資補助藩司瞿賡甫方伯糧道譚伯成觀察僉謂畝捐迹近加賦且恐地方官辦理不善或至擾累閭閻查鄂省地丁徵銀徵錢章程本不一律現擬通飭各屬一體折作制錢每銀一兩作錢二千八百文以八百文提充賠欵至冬漕章程係胡文忠公手定每米一石徵錢四千文至六七千文不等應查照原定數目斟酌其間如向來多徵者由額内籌提不復加派否則每石加錢數百文俾得裘成集腋照此辦理每年可多收五六十萬金現已申詳請示矣 
[擬改租界]  
　　厦門訪事人云此間鼓浪嶼一島本擬作爲萬國公共地旣而駐厦英領事蒲君以章程未盡妥洽致不果行月前道憲延少山觀察特委稅釐總局提調鄭霽霖别駕至省面禀督憲許筠帥請示機宜兹者别駕已返厦門觀察遂與各國領事互相商議擬改稱租界以昭核實不知領事以爲何如 
[關稅改章]  
　　厦門訪事人云此間常關所收百貨稅銀日見减少道憲延少山觀察爰擬改歸商辦近有某紳者具禀道轅願每年認缴洋銀八萬元未知觀察如何批示也 
[閩中大閱]  
　　厦門訪事人云今歳係閩省大閱之期閩浙總督憲許筠帥定於本月十一日出轅巡閱漳泉二府各營伍邇者各營勇每日合操槍砲之聲訇砰不絶殆亦如秀才臨塲温習時藝歟嘻 
[示催繳餉]  
　　揚州訪事人云兩漼四岸運商認繳募勇餉銀二萬二千數百兩原定五月終一律繳清詎知逾限已久尚未遵繳淮南局員以餉需孔亟出示局門略云該商等認繳餉銀截至目下止雖已據繳呈一萬六千餘兩尚少六千數百兩未據繳齊殊屬延宕今本局與該商等約自出示日起限以五日一律繳清如再遲延本局惟有按照冋章飭令錢莊先行墊解將來由欠繳之商認息歸還云云想各商旣已慨認於前自可輸將踴躍也 
[奉飭眞除]  
　　杭州訪事友人云署兩浙仁和塲鹽大使邊　堂鹺尹前經上憲詳請補授斯缺兹奉吏部覆准遂由運司黄幼農都轉下札飭知 
[擬添輪舶]  
　　武昌訪事人云武漢二處試行官輪船已經兩月商民樂其便捷爭先附之惟船身太小載客無多偶遇風濤即須停駛現又由某商醵資改賃大輪船擬俟生意稍佳再添製輪船一二艘常川往來俾喚渡者不至臨流久待不特便行旅而廣招徠亦可藉以振興商務也 
[鉅案解回]  
　　蘇州采訪友人云前者寗波咸德錢莊執事人馮珊林倒欠上海震源泳錢莊鉅欵經震源泳主人黄鎭心輾轉上控署江蘇臬司朱竹石廉訪飭將馮提至省垣發交蘇州府研訊收禁長洲縣獄案懸十餘載近始經上海巨紳嚴姓出爲調處除馮將家產抵償及陸續繳案外核計尚少銀五千兩而放出之欵亦復不少蘇州府向子振太守爰禀請廉訪將馮解回上海交殷實號商保出向各欠户收欵繳還以便銷案本月十一日已鑒去脚鐐旋於十三日派差起解矣 
[會稽盜案]  
　　紹興訪事人云離浙江紹興府屬會稽縣城二十里有地名蕭井者一小市集也集中徐姓素著富名匪類垂涎已非一日本月某日之夜二鼓後突有身穿號褂狀似勇丁之壯漢四五十人明火執仗破扉而入徐姓家無男子祇孀婦幼孩數口恐遭辱害避匿暗陬傭工亦蝟縮隅不敢與抗任其翻箱倒篋肆意搜羅直至天明始呼嘯而去檢點所失約值萬金當卽開列失單禀報縣署縣主俞振巖大令立即親臨勘視允爲飭捕　查 
[厦島天時]  
　　厦門訪事人云此間天時亢旱久不見屏翳惠臨至本月初二日午後烏雲四合大雨滂沱次日天卽晴霽各鄉老農無不喜形於色 
[漳州火警]  
　　厦門訪事人云本月初一日之晚三更時福建漳州府城公府街戴公館中人潑翻燈内火油以致肇禍霎時烈燄飛揚穿屋直上街鄰聞警悉出救援無如風狂如月黑星稀虎祝融氏遂東衝西突銳不可當房屋數十間悉成灰燼婢女一口不及奔避葬身火窟之中誠慘矣哉 
[厦島官塲紀事]  
　　厦門訪事人云新任福建同安縣黄大令逢年於上月二十九日乘舟戾止擇吉三十日接篆視事○調署提標中軍 
 
 

Page 3

 
 
李叅戎祥麟於上月抄來厦趨赴提轅禀到旋擇吉十月初二日接篆 
[皖省官塲紀事]  
　　安慶訪事人云安徽太平縣梁大令濤觀病故遺缺經藩憲湯筱秋方伯札委候補通判張别駕煥楨署理○前辦和州釐卡安徽候補直隸州左承伯直刺邇因太夫人仙逝飭丁赴各憲轅禀報丁艱○前月某日安徽牙釐局銀錢所委員張子常少尹因病逝世遺差經藩憲湯篠秋方伯札委候補通判孔别駕接辦 
[鎭郡官塲紀事]  
　　鎭江訪事人云此間自十月初一日起興辦冬防每晚二鼓後常鎭通海道長久山觀察微服出轅督同小隊在洋馬路及大街各處梭巡水陸總巡保甲冬防各委員見觀察如此認眞亦不敢稍存怠忽是以柝聲風送燈火宵明羣不逞之徒無從托足矣○帮辦江安海運事宜之張明府學緒辦理上届冬漕業已告竣定於月之初二日撤局初三日由鎭江附招商局協和輪船押解尾批漕米數萬石取道申江航海北上○上月某日署鎭江府許東畬太守命駕出轅赴溧陽金壇各鄉查勘秋收豐歉兹事已畢於月之初五日返鎭屬下各員均詣南門外恭迓○十月初十日恭逢皇太后萬壽聖節鎭城文武各官均赴西門内萬壽宫祝釐江中所泊各兵船亦高張五色彩旗恭申慶祝 
[南屏晚錄]  
　　杭州訪事友人云浙省自遭粤匪之亂屈迄今已閱四十年當時殉難諸忠骸經掩埋局雇人埋諸西湖南北二山之麓邇來省中好義士廣集巨貲自本月朔爲始延僧禮懴七日超度孤魂所募冥　計五百萬掛所費亦云巨矣○省中自交冬令天時亢旱異常至本月初七日午後忽得大雨入夜始息次日卽放晴光○時届冬令冷僻街巷每有匪人擺設賭攤誘人入局愚民無知頗受其害保甲局憲鄒渭清觀察稔知其弊特飭各叚巡員嚴加查禁本月初七日下城分巡某二尹訪知青巷街某甲家抽頭聚賭特於夜間帶同差役勇丁排闥而入獲住三人帶回研訊飭將爲首之張和尚重責五百板枷號兩月此外二人各責二百板枷號一月 
[苎蘿訪艷]  
　　紹興訪事人云浙江紹興府屬諸曁縣民風强悍邇來迭次閙教幾釀禍端幸府縣各官允將所毁教堂一律修建併移請陸仲賢守戎帶勇護衛教士始不復有後言兹者省憲札飭候補縣周大令錫康來諸料理一切俾積案得以早日清釐○紹人之前赴嘉湖等處經商者所帶洋銀每被强徒刼奪天荆地棘行旅咸有戒心孝豐縣趙鑄伯大令訪知除飭圑勇晝夜梭巡并選幹捕嚴加追緝外近復在梅谿市設局凡商旅帶有洋銀准交與局中給一憑條至縣支取盜匪無所垂涎萑苻因之絶迹嘉惠商民誠可謂無微不至矣○署理嵊縣徐紫若大令見縣境地居偏僻士子見聞不廣人才無由振興爰特沛廉泉倡設時務學堂以資造就亦革故鼎新之要政也○諸曁縣境大銀山所產煤質試之甚佳前經程滁雲觀察議開未果兹又有某商延聘西礦師深入山中悉心勘騐紳耆深恐山中人少見多怪或致滋生事端特諭以婉言出而阻止亦弭患無形之意也 
[上海官塲紀事]  
　　江蘇候補道鄭耀臣觀察撫標滬軍營管帶龍葆珊遊戎保甲總巡朱森庭明府均於昨日詣上海縣署拜會縣主汪瑶庭大令茗談片刻旋即興辭 
[花販須知]  
　　特授松江府上海縣正堂汪欽加四品銜總辦閔行釐局江蘇卽補州正堂趙爲出示曉諭事照得油車碼頭從前設有稽查分巡嗣以子花認捐由公所自行查騐將該處分巡撤去本届子花退認花衣捐奉飭不歸南市花業扣除自應照案禀明撫局憲復設分巡扼要稽查棉花一項自二十二年改辦統捐照章無論何處裝運應先在就近各卡報完產地一捐方准起運乃鄉販挑越航船包攬任意隱漏東洋軋車各鄉鎮日見其多出花不少產地捐所收寥寥方今庫儲萬緊爾商民宜如何踴躍輸將合行出示曉諭爲此示仰商民鄉販船户人等一體知悉爾等裝載棉花行經油車碼頭務各遵章聽候查騐倘未經產地各卡報完准在該分巡補捐如敢抗違闖越恃衆滋生事端貨則照案充公罰辦人則立予提案重懲毋貽後悔凛之切切特示 
[勸捐興學]  
　　長江水師提督程從周軍門創辦安徽潁郡新學堂捐助巨欵並委令某觀察取道滬江航海北上聞擬向各同鄉官斟酌勸捐以資補助也 
[因傷斃命]  
　　前者流氓朱連生迭釀持刀傷人之案上海縣主汪瑶庭大令訪悉飭差往拘朱竟敢率同羽黨錢毛毛卽大眼睛毛毛等人持械拒捕迨縣差奪刀還砍始得就擒大令察得朱已受傷飭送某善堂醫治日來傷勢沈重由家屬舁歸療治至前晚因傷斃命地保知之卽投縣署禀請核示 
[協提兇棍]  
　　前晚本邑法界工部局自來水廠工人顧阿木行經南市南馬頭湯罐弄附近突被棍徒六七人扭住毒毆並攫取囊中洋銀二十餘元而逸事後告知經理西人函致法界曁南市捕房旣而顧復投二十三七鋪巡防局禀訴前情昨日法界讞員杜枝園大令飭包探沈阿五至南市協同十二圖地保詣南馬頭張姓小烟館内拘獲爲首行兇之張成生李阿生二名解至巡局局員邱友林二尹卽交沈探帶回公堂歸案辦理 
[英美租界晚堂瑣案]  
　　李金福徐堯山控夏泉賚積欠貨價洋銀七十九元延不清理等情旣而夏泉賚以店主金小景诬良爲竊呑没所存洋銀一百十五元等詞具控前晚讞員張柄樞司馬飭提兩造質訊李徐同稱被欠洋銀七十九元向收無著叩乞究追夏泉賚供小的在金小景所開同康煤號爲夥金失去洋銀一百五十元誣指小的所竊責令賠償隨將所存洋銀一百十五元扣留叩求訊斷金供此項洋銀實被夏竊後由友人排解折賠司馬令金小景將夏所存洋銀除劃還李七十九元外找給二十元兩造遵斷具結而退○出售戒烟藥之蕭杏農控協興昌信局夥朱阿四張阿新乾没外埠寄來購藥之洋銀八十元以假藥朦混等情司馬未及訊斷協瑞興昌局主請董事調處照賠了事蕭允之前晚投案禀訴前情司馬飭提朱阿四張阿新復訊朱張同供稱此事已經董事調處明白務乞開恩司馬判罰洋銀若干充作善舉○流妓王小寳在福州路中强拉行客被捕拘解公堂司馬從寛斥釋王小寳以皮内生涯終非久計不願隨鴇婦王陸氏回家王鴇强曳之歸王小寳大聲呼救司馬聞之提案訊明發堂擇配并令王鴇具結呈案 
[英美租界公堂會訊案]  
　　前者和濟彩票公司執事西人投英美租界公廨控王亮卿積欠洋銀疉經讞員張柄樞司馬與德總領事署佛繙譯官會訊判令以七折歸還應付洋銀一千二百元王僅付六百元原告以保以張愼齋不能理處聲請提訊押追前日司馬提到張姪會同佛君質訊兩造仍供詞各執司馬飭將王押候下禮拜六提張訊追 
[申報館協振所經收順直陝西振捐十月初一日至初十日止第二十八清單]  
　　初一日無名氏銅洋七元安不忘危氏洋三元銀一兩兌見洋一元三角五分張順記銅洋四元同餘莊交來小伊山人助棉衣洋一百元俞武鼐求事必應解危洋五元朱手交來退一步　老人助棉衣洋一百元○初二日崑山縣署洋一元五角無名氏銅小洋四角榮記銅洋五元○初三日裕豐洋廿元又銅洋一元○初四日姚錫漢求合家平安洋一百元○初五日張蕙蓀銅洋九元○初七日仁壽主人銅洋十元零二角初八日口岸永慶公所銅洋八元周魁洋一元陳薰洋十一元○初九日新安汪自勳助棉衣洋廿元章存德堂助棉衣洋一百元○初十日有心無力子洋三元以上總共收洋四百六十五元八角五分銅洋四十四元六角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者虹口人徐某氏呑烟斃命報經縣主汪瑶庭大令蒞騐時屍夫弟徐二具結求免事後大令查得有汪少卿等人關涉此事遂移文英美租界公廨提解到案至晚升堂研訊汪供生員在虹口設館訓蒙與徐某氏爲鄰某日徐某氏與同居之王氏口角生員勸令王氏遷居至次日徐某氏糾同近鄰不知姓之有根串出包探劉光震將王氏軋至某茶館羅　其時生員確亦在塲徐某氏理屈回家自尋短見大令飭交人保出候補提有根並傳劉探到案質訊○前有寄居新閘之江北人朱陳氏被人謡傳與同鄉小車夫洪壽言犯姦洪父聞之將洪責讓以致各呑洋烟圖盡洪經救活氏則毒發殞命報請大令騐明禀詳各大憲府尊余石蓀太守以此案情節支離飭嚴詰確情錄供詳辦等因大令遵卽提洪研訊洪供小的與朱陳氏並無犯姦之事大令問旣不犯姦何至同時呑烟自盡供小的浪費錢文被父親嚴責所致大令喝責藤條八十下復上天平架良久始稱小的時與陳氏閒談以致啓人疑竇陳氏被母責駡因之服毒斃命適小的被父親嚴責遂亦呑烟其實兩不干涉大令盤詰至再執定此供因飭收押所中候錄供通詳上憲核示○前者震源泳錢莊倒閉後莊主黄鎭心控寗波咸德錢莊執事人馮珊林積欠銀十三萬五千兩由縣關提解省久禁獄中兹臬憲查咸德莊尚有被他人積欠之欵爰將馮發回原縣飭覓妥人保出收銀歸欠前日押解到申大令即於晚上提訊供稱咸德莊被諸客欠銀數萬尚可收取求恩交保大令曰震源泳一欵必須赶緊清理不得再延如尚有他欠亦須及早理清免被續控馮唯唯遵諭大令著交原差帶出覓妥實保人具狀保去 
[英租界捕房紀事]  
　　龔瑞生龔毛毛二偷兒行竊廣西路某西人家洋銀數十元昨被包探張寳成拘獲帶入捕房捕頭著押候解送公堂禀請讞員張柄樞司馬究辦○某店主王紀茂扭楊品山至捕房訴稱楊來店混用銅質僞洋銀請爲懲辦捕頭著包探張寳成往查實無此事遂一併逐出不予准理○王春山在江西路中安放木器有碍行人捕頭惡之屢傳不到因令某包探投公廨禀請出信牌昨日將王提到押候解送公堂禀請訊究 
[法租界捕房紀事]  
　　竊賊李阿三陳阿二在某處竊取衣服十餘件携入租界中被包探查獲連原贓解送捕房捕頭令押候堂期解請讞員杜枝園大令訊究○前晚專竊行駛長江各輪船搭客衣物之小喜仔張小勝二偷兒混入太古公司鄱陽輪船圖竊適包探巡緝至此一并拘送捕房捕頭令押候堂期解請訊辦○有偷兒混號崇明阿四者不知其姓前晚濳入某姓家竊取釘鞋衣服等物報捕查獲連原贓解送捕房捕頭令押候解送公堂禀請訊究 
[美租界捕房紀事]  
　　昨晨甬人趙榮生乘脚踏車至篷路中有沈益秋者肩挑磁器迎面而來不及避讓將擔撞翻　碎碗數十口二百十六號印捕見之拘趙入捕房趙願償銀洋五元捕頭遂從寛釋出○昨晨跑攤賊彭惟福王金廷掩入公和祥碼頭貨棧中行竊洋紗數十磅適爲一百五十六號巡捕所見連贓帶入捕房捕頭令押候解送公堂禀請讞員張柄樞司馬訊辦○前晚偷兒倪阿榮行竊倪阿三家金戒指一枚包探劉阿炳查獲拘入捕房捕頭令押候解送公堂禀請懲辦○昨晨某輪船水手徐海尺扭木匠王慶來至捕房訴稱僑居虹口東桂芳里娶妻史氏年已二十四歳被王設計誘逃請爲查緝捕頭以事涉暗昧令自投公堂禀控 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　吏部片再准行在臣部咨送内閣抄出前護理直隸總督廷杰奏稱宣化縣知縣陳本調補天津縣知縣開缺所遺係衝煩難要缺例應在外調補於選缺知縣内逐加遴選查有肥鄉縣知縣張丙嘉老成練達盡心民事以之調補宣化縣知縣銜缺相當毋庸送部引見所遺肥鄉縣知縣選缺直隸現有應補人員應請扣留外補等因光緒二十六年閏八月十二日奉硃批吏部議奏欽此欽遵抄出到部查肥鄉縣知縣張丙嘉於光緒二十七年三月十一日奉上諭著卽行革職等因欽此所請調補宣化縣知縣之處應毋庸議其宣化縣知縣要缺應令該督另行揀選請補理合附片陳明謹奏奉硃批依議欽此 
吏部謹奏爲遵旨議奏事准行在臣部咨送内閣鈔出山東巡撫袁世凱奏稱榮成縣知縣趙昉熙病故開缺查有新海防遇缺先補用知縣劉應忠才具尚優心地明白合無仰懇天恩俯准以劉應忠補授榮成縣知縣等因光緒二十六年十一月二十六日奉硃批吏部議奏欽此欽遵鈔出到部查定例各省知縣遇告病病故休致三項缺出係應歸月選者准其將一缺題補各項候補並進士即用之員以一缺題補本班大挑舉人又會議鄭工捐例内開道府以及佐雜等官毋論何項到班先用鄭工遇缺先二人海防先一人無人用鄭工遇缺先人員抵補至第四缺海防卽海防先分班輪用一人第一輪用海防卽第二輪用海防先海防先無人仍用海防卽海防卽無人用舊例遇缺先如無人用舊例遇缺再無人過班即接用各項班次一人知縣一項於本班中先用正途出身及曾任知縣曾任實缺應升知縣者二人再用各項出身者一人又會議新海防章程内開鄭工遇缺先花樣改爲新海防遇缺先所有報捐新海防遇缺先分缺先分缺開各項本班儘先人員仍照鄭工事例跟接次數卯數分别銓補於光緒十五年十一月二十九日奉旨依議欽此欽遵在案今山東榮成縣知縣趙昉熙於光緒二十六年七月初七日病故又德平縣知縣徐麟石於光緒二十六年七月二十七日病故均應以本日作爲開缺日期以上二缺俱係月選之缺先經扣留外補均歸二十六年七月分截缺係屬同月應行簽掣先後序補兹據該撫聲稱德平縣知縣製得第一缺請以留省另補知縣張鴻鈞補授臣部另行辦理核准外今榮成縣知縣掣得第二缺查該省病故休遺缺知縣一項上次用至候補班先並留省另補止今此一缺查鄭工遇缺先無人新海防遇缺先正途及曾任知縣曾任應升知縣亦無人應用各項出身之人兹據該撫奏請以新海防遇缺先補用知縣劉應忠補授欽奉硃批交臣部議奏臣等查劉應忠湖北監生由山東新海防試用知縣光緒二十五年正月初七日到省復加捐遇缺先補用免試用臣部過班知照於二十五年十月二十日行文山東省照限三十日减半計算應以十一月初四日接到部文之日作爲新海防遇缺先到省日期與請補之例相符相應奏明請旨准將山東新海防遇缺先知縣劉應忠補授榮成縣知縣銜缺相當毋庸送部引見再該員係捐納之員應令試俸三年謹將臣等遵旨議奏緣由繕摺具奏伏乞皇太后皇上聖鑒謹奏奉硃批依議欽此 
吏部謹奏爲遵旨議奏事准行在臣部咨送内閣鈔出兼署雲貴總督調任雲南巡撫丁振鐸奏稱麗江井大使農嘉祥病故開缺係要缺例應在外揀選調補查有黑鹽井大使鄒兆先年壯才明辦事穩愼合無仰懇天恩俯准以鄒兆先調補麗江井大使實於鹽政有裨所遺黑鹽井大使選缺係升調遺第一咨缺本應照章送選惟查鹽大使一項滇省人多缺少現值部中停選已久擬請將此缺暫行借留外補以免員缺久懸俟將來仍將應留之缺送選一次以昭平允等因光緒二十七年五月初三日奉硃批吏部議奏欽此欽遵鈔出到部查定例各省佐雜要缺令該督撫於現任人員内揀選調補又鹽庫等大使有欽奉特旨以及奏奉諭旨升遷等項應行開缺者以奉旨之日開缺至科鈔應行議覆者每月二十一日以前到部於本月内具題請旨作本月之缺其在二十二日以後到部者即作下月之缺各等語今雲南麗江井大使農嘉祥於光緒二十六年十一月二十七日病故應以本日作爲開缺日期歸二十六年十一月分截缺係調缺例應在外揀選兹據該兼署督奏請以黑鹽井大使鄒兆先調補欽奉硃批交臣部議奏臣等查鄒兆先江西監生由新海防遇缺先選用鹽大使選授雲南黑鹽井大使光緒二十一年八月二十八日到任業經銷去試俸在案查該員任内並無展叅例關降調之案核與調補之例相符相應奏明請 
旨准將雲南黑鹽井大使鄒兆先調補麗江井大使銜缺相當毋庸送部引見所遺黑鹽井大使一缺按照奏定章程升調遺缺係第一次出缺應歸部選照例歸於月分揀補所有該兼署督奏請將遺缺借留外補之處應毋庸議謹將臣等遵旨議奏緣由繕摺具奏伏乞 
皇太后皇上聖鑒謹奏奉硃批依議欽此 
吏部謹奏爲遵旨議奏事准行在臣部咨送内閣鈔出前任山西巡撫錫良奏稱安邑縣知縣王廷英革職開缺所遺係冲煩難兼三要缺例應在外揀員題補該縣地當冲要政務殷煩非勤能幹練之員難期勝任晉省雖有曾任實缺候補並進士即用知縣非人地未宜即初登仕版應升佐貳中亦無堪勝斯缺之員惟查有芮城縣知縣劉瀛才長心細實意愛民以之調補安邑縣知縣實堪勝任仰懇天恩府准以劉瀛調補洵於地方有裨銜缺相當毋庸送部引見所遺苪城縣知縣係簡缺晉省現有應補人員應請扣留外補等因光緒二十七年二月十九日奉硃批吏部議奏欽此欽遵鈔出到部查山西安邑縣知縣王廷英革職遺缺於光緒二十六年十二月初九日奉旨坐十四日行文按該省照限三十日減半計算扣至是月二十八日接到部文之日作爲開缺日期係冲煩難要缺例應在外揀選兹據該撫奏請以芮城縣知縣劉瀛調補欽奉硃批交臣部議奏臣等查劉○福建進士由山西卽用知縣題補芮城縣知縣光緒二十一年六月初二日到任歴俸已滿三年查該員任内並無三叅限滿已起四叅例關降調之案今請調補安邑縣知縣該撫摺内已將曾任實缺候補並進士卽用知縣非人地未宜卽初登仕版應升佐貳中亦無堪勝斯缺之員詳細聲叙核與調補之例相符相應奏明請旨准將山西芮城縣知縣劉瀛調補安邑縣要缺知縣銜缺相當毋庸送部引見所遺芮城縣知縣選缺准其留於該省照例請補謹將臣等遵旨議奏緣由繕摺具奏伏乞 
皇太后皇上聖鑒謹奏奉硃批依議欽此 
吏部謹奏爲遵旨議奏事准行在臣部咨送内閣鈔出閩浙總督許應騤奏稱江隂塲鹽大使陳本橒病故開缺所遺煩缺於通省塲員中逐一遴選查有福清塲鹽大使胡壽臨才具明晰以之調補江隂塲鹽大使銜缺相當毋庸送部引見所遺福清塲簡缺閩省現有應補人員俟奉部覆另行遴員請補等因光緒二十七年四月十七日奉硃批吏部議奏欽此於十八日鈔出到部查江隂塲鹽大使陳本橒於光緒二十六年二月初三日病故遺缺應以本日作爲開缺日期歸二月分截缺係佐雜要缺例應在外揀選兹據該督奏請以福清塲鹽大使胡壽臨調補欽奉硃批交臣部議奏臣等查胡壽臨浙江監生由鄭工遇缺先選用鹽大使選授福清塲鹽大使於光緒十五年七月初七日到任業經銷去試俸在案今請調補江隂塲鹽大使查該員任内並無例關展叅降調之案核與調補之例相符相應奏明請旨准將福建福清塲鹽大使胡壽臨調補江隂塲鹽大使銜缺相當毋庸送部引見所遺福清塲鹽大使選缺准其留於該省另行請補謹將臣等遵旨議奏緣由繕摺具奏伏乞皇太后皇上聖鑒謹奏奉硃批依議欽此 
 
