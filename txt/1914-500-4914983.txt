# 1914 - 500 - 4914983

 

Page 1

 
 
   
 
 

Page 2

 
 
時評 
[實業家與時局（冷）]  
　　本報前戟美人查客蓀所著戰局與糖業一篇　者其亦有動於中乎 
　　昨日德文報電謂日本八大商家游歴中國調查德奥商業將以日貨代之讀者聞之其亦有動於中乎 
　　凡世界大事之發生苟與世界有關係者必有受害之處亦必有得利之處智者避其害而就其利愚者受其害而不知避舍其利而不知求故智者常得利而愚者常受害也勤者知其害而力避之知其利而力就之情者知其害而不避知其利而不就故勤者常得利而惰者常受害也凡事利害之所由分智愚勤惰分之也 
　　戰事與我國之實業影響何如矣他國之人有爲我國忠告者有先我調查者我國實業家他且勿問曾一用必戰事起後若貨價增若貨價減若貨可用若貨代若貨急宜自造　有所計劃者乎此則非我國弱而不能爲者也不爲之而能使我國更弱者也實業家其勿棄此責任 
[命令]  
　　十月二十三日大總統策令　任命玉揖唐督辦江皖壽賑事宜此令 
　　又令　王鶚給予四等嘉禾章此令 
　　又令　伍觀祺給予四等文虎章此令 
　　又令　財政部呈據江蘇財政廳廳長蔣　　詳報蘇省驗契開辦至今徵收報解之欵至二百萬三千餘元洵　任事實心成續昭著擬請奬　等語此次該省辦理驗契徵收欵項爲數甚鉅該財政廳廳長蔣林熙督征得力應照額外增加奬　條例第二條給予四等金質雙鶴章以昭激勸餘均如所擬辦理此令 
　　又令　甘肅巡按使張廣建呈請將試騐及格分發甘肅之知事張業廣試署東樂縣知事姚家琳試署鹽池縣知事蔡鎭西試署金塔縣知事劉步瀛試署漳縣知事應照准此令 
　　又令　陸軍部呈請將黃金桂授　陸軍步兵中校楊文彦加陸軍步兵中校銜陳錦文傅存懷均授爲陸軍步兵少校文海王廣吉均加陸軍步兵少校銜潘懷瑜加陸軍騎兵少校銜武世臣加陸軍炮兵少校銜謝鈞授爲陸軍三等軍需正應照准此令 
又令陸軍部呈校准署綏遠都統潘矩　咨擬以尙納春　　倭什本補防禦德佈賀文慶崇恩桐華　昌補　騎校請予准補等　應照准此令 
戰事要電 
[其一（本館特電）]  
　　北京電　自歡歸者去柏林自戰後三日物價騰貴鹽糖皆五倍於常價政府出示限制他處多同 
　　北京電　新嘉坡各公司停付工費近將華工二千餘練爲警備兵令看守水池其信用似在印兵之上印兵每人僅給彈二枚 
　　北京電　日使館人前稱重砲未到齊今其公報稱已到似猛攻之日不遠日軍連日由膠州方面乘火車西行至十七日共有兵車四九輛約兵千餘日軍時赴第五師署措詞紛擾張師長擬設司令部城内 
[其二（英人路透電）]  
　　倫敦電　據巴黎公報宣稱昨有德國勁旅出現戰地自北海至拉巴塞運河間全地我軍曾受極猛烈之攻擊聯軍之地位均經守住我軍縱於數地點讓步然巳於其他地點前進敵軍似圖沿全綫大部分用生力兵一軍團重行進攻而尤注重北海與瓦斯河間之一部分該軍團之兵老幼參半其軍官及下士官均由各處軍隊選出者亞拉境内及松姆河一帶之敵軍大爲活動我軍已在松姆河南北得有進步尤以洛西愛爾桑桑台爾境内爲最我軍已在凡爾登及邦太摩松得有一部分之勝利前敵其餘各處均無戰情（二十三日） 
　　巴黎電　據今晚十一時公報宣稱左翼戰局大致未變亞拉拉巴塞亞曼蒂愛爾周圍一帶仍有鏖戰聯軍已於拉巴塞周圍數地點退步然已於亞曼蒂愛爾之東進步總之前敵是一部分戰局未變我軍炮隧曾在愛恩河北轟毁德砲三排（二十三日） 
　　倫敦電　英軍大本營内之公報局辦事員報告目覩戰事情形謂英軍現戰于兩處一沿愛恩河一自尼曷濮特向南兩處戰事雖未分勝負而均完全滿意愛恩河我軍左翼巳面勁敵而深入右翼則仍在進逼本月十日至十六日之戰情大致與前數日相同惟連日因有霧而砲火稍弱且夜攻僅有一次歷時甚短我軍斥候夜以鎗刺衝鋒頗有功績北方之戰事僅係預備性質刻方進行該處大半爲工業之區與英國之黑鄕相若有沼池藩籬溝渠植蔴之地錯雜其間（二十三日） 
　　倫敦電　海軍少將　蒂來文謂巡洋艦萊翁號開砲兩排其效力極堪嘉尙維時海有霧氣萊翁號駛行之速力每小時可二十八海里敵艦正由右角向萊翁號急進也據杜佛消息鐵甲艦雪文號之海軍少佐華愛斯等之死乃因砲彈後炸之故（二十三日） 
　　紐約電　德國巡艦卡爾羅希號擊沉以下船隻斯特拉塞洛伊號那泊爾不　痴號海倫和樸號英特拉尼號里哇伊格蘇號法恩號瑪利德拉林加號奈斯土德拉林加號塞文資號考尼施錫迪號樸魯資號康德號林格安號各船之人已由克里福爾德號載往台尼里夫登岸以上係本埠揚子保險公司所接之電（二十三日） 
　　（按德艦卡爾羅希號乃護甲巡艦排水量四千九百噸裝有四寸口徑大砲十二尊及水底魚雷管兩具）斯特拉塞洛伊號四三三六噸一九○九年造成那泊爾不蘭痴號四三三八噸一九○五年造成海倫和　號五一五○噸一九○三年造成英特拉尼號五七○六噸一九一二年造成里哇伊格蘇號三八一七噸一八九八年造成法恩號四三九三噸一九一○年造成瑪利德拉林加號四○一八噸一八九八年造成奈斯土德拉林加號五○一八噸一九一二年造成塞文資號四六三五噸一八九五年造成考尼施錫迪號三八一六噸一九○六年造成樸魯資號四四○八噸一九○五年造成廉德號三○五三噸一八九三年造成林格恩號三三八四噸一九○七年造成 
　　拉斯巴爾瑪斯電　德艦卡爾羅希號在大西洋中擊沉商船十三艘共六萬噸各船乘客刻由商船克里福爾德小號載至此間船克里福爾德小號載至此間 
　　（拉斯巴爾瑪斯爲大西洋中加那列羣島之首府）（二十三日） 
　　倫敦電　海軍部今夜宣稱德國巡洋艦在大洋中者共九艦現有聯軍巡洋艦七十艘（内有英國最快之巡洋艦數艘）搜覓之因洋面甚廣且有島嶼無數故發見敵艦而擊毁之乃遲早之事如持之以堅忍必有相遇之一日英艦迄今曾　極重要護送之責今則從事搜覓之艦數行將陸續增加海軍部之訓令巳嚴厲實行諸商船必遵守之英國商船共有四千艘今被擊沉者共二十一艘保險費已由五其尼減至二其尼各商船航行共九千回遇險者僅千分之五以故今無庸含怨抱憂且德國航海貿易全停此尤可慰藉衆心者也（二十三日） 
　　北京電　彼得格勒電社華沙訪員電稱德國俘囚絡繹抵此内有哥塞克兵所擒之德將一員該將携有德皇犒勞全軍之物（二十四日） 
　　彼約格勒電　官報謂德軍繼續退走故渡維斯土拉河而往戰地之俄軍奮力進行未遇抗拒俄兵於伊文格洛之下濠溝中獲得大宗　火爲德預備隊後防軍於倉猝退走時所遺棄者奥軍仍在以下各處力戰維斯土拉河蘇爾資之下桑河泊里齊米塞爾之南惟東普魯斯未有戰情（二十三日） 
　　哈爾濱電　彼得格勒電社之西汀其訪員電稱數日以來奥軍以勁旅力攻孟軍但處處失敗死傷頗衆奥軍數次欲衝散孟軍右翼但無效果孟軍於兩日戰爭中射出砲彈一千七百八十枚奥軍在加里洛維克方面進攻者爲孟軍所圍遂向杜石洛波爾方面退走秩序紊亂受創甚重孟塞聯軍在洛夫眞山上於二十日繼續轟擊開太洛砲台頗得得利（二十三日） 
　　　爾格勒特（塞舊都）電　二十一日下午有奥國飛機於　爾格勒特距地一千五百邁當之高地向西爾米亞進發擲下炸彈兩枚落於城心未釀禍端塞兵以來福槍擊之無效（二十三日） 
　　倫敦電紐芬蘭急備軍巳抵英國（二十三日） 
　　柯班哈干（丹麥京城）電　普魯斯國會提出議案准政府發行國庫劵馬克五百兆枚（約合英金一百五十兆枚）提四百兆賠償東普魯斯省人民戰事所受之損失柏林大格白拉報謂德國麫包之價仍在高漲現用山薯粉代麥粉製麫包該報勸德人勿輕視山薯收成且　現比國人民湏以一百五十萬噸之麥飬之故德國之地位益覺困難云（二十三日） 
　　東京電　據官中宣稱日本巡洋艦高千穗號之沉現信乃由德國魚雷艇Ｓ九十號發出之水雷中其軍火庫之故（二十四日） 
[其三（德人德文報專電）]  
　　紐約電　法國德軍左翼堅守聖米葉爾之地位以拒法軍進攻且豫料凡爾登炮台現經重砲轟擊兩星期内必陷（二十三日） 
　　紐約電　法國德軍右翼現於列里及海峽之間緩緩向西進攻（二十三日） 
　　紐約電　德國現造鐵甲運送快艦三十艘（二十三日） 
　　紐約電　奥軍已克復白柯維拉省首府克碩洛維茲現於泊里齊米塞爾南特尼斯特河支流斯特里維亞茲河前進（二十三日） 
　　舊金山電據德軍右翼消息旦夕將在列里大决戰（二十三日） 
　　舊金山電　英國魚雷驅逐艦一艘在蘇格蘭海濱外觸礁據英國海軍部宣布關於八月二十八日希里戈倫海戰公報觀之失戰鬬力之英國巡洋艦亞里塞薩號菲亞萊斯號及諸魚雷驅逐艦正在危急之際幸有英國奪雷諾特式巡洋艦駛抵乃得保全（二十三日） 
　　舊金山電　德國巡洋艦卞爾斯羅希號曾在南大西洋轟沉英國商船十三艘至本月五日止已轟沉七艘合計之得二十艘（二十三日） 
　　紐約電　德國巡洋艦卡爾斯羅希號在南大西洋擊沉英國商船十三艘共計六萬噸（二十三日） 
　　烟台電　日兵之態度確已不若前之興奮自信日兵旣受重創乃知靑島難下遠出初料今確悉九月二十三日一役日兵共失一千七百人（二十四日） 
　　北京電　北京憲兵五百名將赴濟南協助維持治安山東已設立紅十字分會八所 
 
 
 

Page 3

 
 
其地點如下靑島海陽卽　高密膠州平度萊陽烟台（二十四日） 
　　北京電　據英文北京日報載稱魯省華員報告政府謂自參政院提出質問書後關東都督已密派軍官多員至魯調查華軍之行動及中政府在魯所行各舉（二十四日） 
[其四（英人字林報專電）]  
　　北京電　中政府接濰縣官員報告一奇異之事端謂有日兵一名夜入濰縣城圖入華兵營内爲一巡哨兵所阻日人卽向開鎗而逃旋率同伴三十人回至營前開鎗哨兵伏地避之並未囘擊黎明時日兵乃逃華員後向當地日兵司令詰問北事該司令承認日兵一名曾到華營惟否認開槍之舉（二十三日） 
　　哈爾濱電　俄軍聚其特别之力以保華沙免受轟擊之危德軍進攻頗猛俄軍於關係戰畧之際甚至與德軍肉搏觀於近數日内俄軍所得榮耀之成續可證前說之確俄軍獲德國公文知德軍志在攻陷華沙西比利亞第十五十七兩軍團大受華沙歡迎曼斯克里哇夫斯基森林一役彼等持短兵衝鋒重創德國第十七二十兩軍團柯西里茲之哥薩克兵曾在白洛諾與德兵爭奪村落多所殺敵甚衆泊里齋米塞爾以南白羅西洛夫將軍所統之俄軍仍在乘勝進攻日搜獲戰倦之德奥兵一隊而俘之（二十三日） 
[東方通信社電（日本大組織）]  
　　東京電　日本海軍重砲隊全部上陸巳於本月七日畢事本隊係　橫須賀砲術學校挑選此次上陸由高密紆廻越山涉險困難已極所有運送重炮車輛係利用日俄戰役攻擊旅順時重炮隊指揮官黑井中佐（現　少將）所發明之重砲搬運車（此車現尙保存佐世保軍港　庫以爲紀念）故其行動能如預定之期至二十日已將全部重砲安置　竣旋即發其威力攻擊敵軍現在膠州灣内德艦殆皆隱伏日前驅逐艦Ｓ九十號逃出卽此故也該重砲遂刻已嚴備以待總攻擊云（二十四日） 
　　東京電　海軍省今日發表云軍艦高千穗號沈没之原因綜合諸種理由可　係爲Ｓ九十號發射之水雷所中（二十四日） 
　　東京電　亞魯德島德國知事美魯枝氏等定於二十五日赴滬之說未確當暫留日本（二十四日） 
[戰事快信]  
　　濟南函　日軍守護鐵路隊指揮官金澤氏二十號午刻帶兵士一百餘人由濰乘火車來濟駐靑島美領事　本不願離靑現因事機日迫德國駐膠總督與日軍交涉將美領送出戰線由日兵保護來濟　將赴天津 
　　平度所駐之兵現調往紅石崖等處所餘之兵無多 
日軍巳在沙子口附近建築砲台掩護步兵進攻靑島各砲台發砲稍疎防守力似巳較弱 
　　聞十七日兩軍繼續開仗砲聲徹夜不絶勝負似尙未决 
要聞一 
[英報之比境戰事談]  
　　字林報云昨晚客有以比利時最初之戰况告本館代表者其言極堪動聽客於九月十二日離比今赴北方道出上海客　目覩不魯塞爾之失陷　　比京所乘之火車幾爲最後之一輛其赴哇斯丹也則以老馬駕車逶遲上道客謂（中略）以比民今最恐怖之事即絶糧是也田苗盡毁撮握無收德兵之志殆在陷比民於絶地而自然樂就德人之範圍耳開戰之初法兵遲遲不抵比人最爲失望迨聞聯軍退走巴黎全國爲之震動比人直至七月未日未　夢想及於戰事以爲比國之中立必爲人所尊重也客日八月二日　余永不能去懷者吾人於是日六點鐘時接德國最後通牒民心之激昂不能以言語形容德國限吾人十二小時内答覆而翌日之夜巳聞鎭村數處被擄矣於是德人即國管理比境之鐵路然比人巳先炸毁橋梁拆斷　軌德兵乃迫令比民五千日夜修理若輩之勞碌當然不得工値德兵且以築成之橋梁　亞森運入比境里愛巨之陷比民閉之羣爲驚詫惟德國所付之代價當亦永不之忘　遇德兵數名聞其言及里愛巨砲台砲火之劇烈一若猶　餘怖焉者德兵之進攻里愛亘以大隊往聞一兵旣仆則有五兵豫備繼之諸砲台間德兵死者不計其數積屍之高之聞幾不信以爲實那幕　之陷實比國之大不幸據某軍官告余是役簡直乃駭人之舉耳德軍全賴新式攻城大砲奏功其炮置於砲台砲線之外直注砲台轟擊其射距離約六英里之遙彈由天空墜落其力極猛該軍官率兵若干人伏於濠内有砲彈一枚炸於近處土石四飛濠爲之滿埋死者過半至是客又追述不魯塞爾之事謂德軍巳於該城管理各項公務重要屋室守以哨兵火車站等處稽查尤嚴德軍入城之際比民觀者甚衆居民曾奉命供飬將士　見有一屋兩室之家容有二十一人之多比民奉命維謹無敢　所詢問德軍步隊奔波多日迨抵不魯塞爾疲乏不堪大半皆苦足痛且面受日炙色殊黯黑其砲隊則軍容頗壯客又語及由歐赴美之旅途情况謂船中乘客殊擁擠頭等室乃在貨艙内特造者乘客中回美之德人約佔百分之九十五若輩在船凡得英人一方面之新聞皆不之信謂船抵紐約可得確報若輩所信者惟德軍之獲勝耳迨抵紐約所得之確報轉較豫料者爲惡蓋即　軍已在萊姆堡獲勝也若輩聞之大驚且有一滑稽者守於埠頭告知若輩謂大軍已入巴黎若　乃急　奏功之情形是人答日俘囚耳德人確信英國不守中立當開戰之初且信不久德人可擄巴黎而肆意要求矣客復絶對否認洛文婦女以　油沸水潑澆德兵之說其結語日戰爭之影響甚爲可怖如上海一地之居民不能想及其慘狀也 
雜評一 
[戰事盲談（四十八）（無名）]  
　　此次戰事之鉅礮德國天文家裝爾麥氏　每發一　地軸實爲之震動而移其地位各國天文家多信此說苟戰事延長而礮力加鉅則或有一發而地球失其　位者强弱或同歸於盡也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央敎育進行之動機]  
　　本報旅行記者抱一 
　　比年以來内國治安問題財政問題外交問題軍事問題烈烈轟轟喧騰萬口至於敎育問題早巳置諸腦後一般望風承旨之徒至創爲廢學校說敎育行政當局者絶不敢有所作爲惟日以維持現狀四字安定人心俾無沮喪而巳不意時勢逼人殷憂啓智自靑島事件發生外交困難　於極點於文書雪片中忽夾出幾道關於敎育之文告發見於政府公報此殆全國敎育界所夢想不到者也其一湯總長誥誡全國學子文見於九月二十三號敎育部通飭大意在喚起國民自覺心與愛國心其緊要語（必有獨立之學問始能成獨立之國家勿空托熱心勿妄自消阻）云云蓋應於時勢之要求而發雖僅一紙文章未見著有根據此義實施訓話之方法（憶　歲日本伊藤侯被刺日皇令於其行國葬禮之日全國學校舉行訓話關於伊藤氏之歷史與被刺事實同一利用機會而實際上影響更大）然湯總長肫切之用心天下共見之矣 
　　其二雙十節大總統於閱兵禮成後施行對於小學兒童之訓話記者適旅京師是日夫甫明親見各小學兒童一一整隊入場是舉也不僅僅以一紙文書爲循例之通令不召集大學校生徒而召集小學校兒童重念國民基礎敎育一反向日政府但知大學卑視小學之積習以大總統之威崇紓尊以向十齡内外羣兒親施訓勉此眞空前之舉已 
　　記者方詫政府近日舉動何以超越常軌過天津某要人爲余言一日總统語左右（現在外交困難到如此地步國民敎育倒底是根本你們總須　個法兒纔好）於是湯總長洋洋汩汩之文機應運而大作而樓臺近水之京師千百兒童遂得與無數赳赳桓桓之軍人蹌濟禮場同其瞻對焉此某要人者夙熱心敎育且負重望於中央者也 
　　敎科書事件爲近頃一般敎育界所深致感歎者先是敎育總長巳以書婉曲拒却某國人之要求而外交部復以是爲請遂有十月三號之申令要之申令中（國民敎育飬成任重致遠之人才）及（豈容飬成慮憍之風失敦睦邦交之恉）數語宜重讀蓋國民敎育爲方今上下所盡力提倡但共見之文字總以不惹起外交問題爲斷此中界限甚微凡負敎授編輯審查之責者皆宜深思而明辨之非可一筆抹煞者若夫不與國民以實際上之智識與能力而專務激起其虚憍心即以敎育論亦以爲未可敎育部比方研究修改各項敎育法令深冀全國敎育界對於現行法令有所陳說敎育總長則每日上午親閱北京各學校此中央敎育行政機關之近况也 
　　孟子日無敵國外患者國恒亡吾今益信斯言夫治不探其本不亡何待因外患之亟而重念立國根本之國民敎育苟迎此機而善導之補牢未晚抱佛何傷但願天祚中國早紓外禍願異日當局者勿因外禍稍紓而此重念治本之一心與之俱息也 
[中立條規釋例之告成]  
　　内務部僉事王揚賓主事胡存忠編成局外中立條規釋例一書内分三部（一）總論（二）各論（三）先例巳請由部代呈總統鑒核其禀文略謂揚賓等前留學日本觀夫彼邦學子　懷國事大凡法令之頒行必爲詳明之疏論蓋一則　國家創制之精神一則作實際設施之參證是以政治日臻進步而學問亦日底深微近自奥塞失和全國不靖大總統内正國是外輯邦交公布命令宣告中立條規井然允宜遵守揚賓等末學淺識曷敢妄有敷陳繼以承奉部飭公同研究爰就條規所列博稽羣籍悉心探討編成釋例内分總論各論先例三部總論講述中立定議及其略史種類與權利義務之所在以揭大綱各論發揮條規原理及其依據參以例外與處分之手續以資實用先例蒐羅千五百八十八年土西戰爭迄千九百四年日俄之役其間中立國與交戰國權利義務關係之成案以備參照此外並彚集陸海戰中立條約陸地戰例條約紅十字條約及其推行於海戰條約並海戰法規倫敦宣言等重要約章另編附綠蓋嘗聞之國際公法爲國家獨立主權上對外行爲之準則平時交際禮讓往還無論矣若遇友邦之衝突相見兵戎其時國際間行動之傾向立於第三之地位者局外中立是已然局外中立之權利義務關係較之一般之國際關係地位旣非尋常範圍尤屬緊要自虎哥倡導以後學者之研求雖派别各有不同而國家間主張權利義務之時際每每根源學說爲事實之應援是以歐美各國經歷一次之戰爭國際上必增進絶偉之法則此篇所輯類皆依循條規　舉學理實例鈎稽參論期爲法制精神之表揚而爲學術攻求之輔益匝月以來奮勉從事現已告竣議將繕本禀請鑒核轉呈等語據聞此書已由内務部據情上達留備考證矣 
[嚴幾道新提出之立國精神建議案]  
　　嚴幾道君昨在參政院提出建議案一件題日導揚中華民國立國精神建議案說明書洋洋數千言歷舉英美德法俄日諸國立國精神而以忠孝廉節爲吾中華民族之特性謂宜以此爲楨幹而後保邦制治之事得所附以爲施並擬定辦法數條以爲施行次第（一）標舉羣經聖哲垂訓採取史書傳記所紀忠孝節義之事擇譯外國名人言行足以感發興起合羣愛國觀念者編入師範生及小學堂課本中以爲講誦傳習之具（一）以歷史忠孝節義事實擇其中正逼眞者製爲通俗歌曲或編成戲劇製爲圖畫俾令人民演唱觀　（一）各地方之忠孝節義祠堂坊表一律條理整齊以爲公衆游觀之所每年由地方公議定一二員　資在祠舉行祭典及開廟會一）人民男婦不論貴　貧富巳卒生存其有奇節卓行爲地方機關所公認代爲呈請表章者查明屬實由大總統酌予榮典褒章（一）治製雖殊而砥節首功之義不　故忠於代表國家之元首無異忠於國家此義關於民國之治亂存亡甚鉅亟宜廣集經說詮釋精義勒爲專書布在學校傳諸民間以袪天下之惑（一舊有專記說部或今人新編西籍撰著其有關於忠孝節義事實者宜加編譯刋布以廣流傳 
[戰事起後之廣東]  
　　特約員平生 
　　自歐洲戰事發生以來粤省受其影響最大粤地瀕海商人長袖善舞經營海外商業者最多近則莊口一律停辦貨物出口貨無人過問昔之著名商店今巳門可羅雀其失業者不知凡幾矣而因商業停滯之故出口貨物絶無收入金融亦大受影響省港貿易往來向來港紙高水不過數元即當前歲變亂時最高之率亦不過十元左右惟今則　高至十七元零昂貴極矣故凡業洋貨者皆疾首　額引爲大苦轉瞬年關一届則商業倒盆者必居多數至改良土貨提倡實業此亦多屬空言所謂土貨除土織各種布土製火柴皆日用所必需者也然實則原料仍多來自外洋故自戰務發生以來土布原料供不及求近則紝織者將有停機之患火柴行所需藥料全靠德國由港進口現此項藥料無從轉運營業者不得不停歇從前火柴每盒僅値銅錢三文者近日漲至銅錢十文雖加起兩倍而仍有市絶之患至於造幣廠購買生銀必需港紙因港紙價昂所購生銀成本極重幾無贏利之可言故近日亦頗爲竭蹶兵工廠則軍用所關然近亦將工人酌爲裁去蓋因歐戰影響凡製造原料各國多禁止發行故也昨李巡按使特與實業科長羅惇景籌議辦法略以鉛銻樟腦硝磺爲製造原料之大宗而吾粤皆有出産擬將兵工廠存欵撥出經營各礦則所有製造原料無須外求計每年可溢利二百三十萬元於實業財政兩方面均有裨益此雖補牢之策然非目前所能見效也 
　　粤省商務疲困巳極而華僑回國者又紛至杳來先後扺省者不下二十餘萬人省城旣由警廳特編警隊專司保衛及查察此外如潮州惠州韶州瓊州等皆特設華工事務所專司招待然此　華僑無業者實居多數抵省以後旣由當道用交通巡船送還原籍然在籍一無生業亦非地方之福也調查華僑回國者以南洋羣島爲最多而在南洋當工者以惠州爲最盛今惠州各縣失業華僑舉目皆是博羅縣知事裘錫釗曾一再詳請派兵到縣防護又電請嚴防土棍勾結黨人起事而惠陽縣三洲田地方又喧傳有外來黨人預備起事其事雖無實據但此多數失業者屯聚於此實爲可慮也若言振興實業以安插僑民刻下惟興築大沙頭一事巳見諸實行其他如　營香洲商埠　關東沙島開採廣西富賀煤礦均屬畫餅充飢無甚條緒也（未完） 
[湖北商會聯合會通函]  
　　爲山東交涉事 
　　湖北商會聯合會致各省商會聯合會通函云敬啓者查連日報載日軍在山東種種舉動旣巳破壞我國中立又復摧殘我國商業人心憤激輿論　然竊謂日政府爲維持遠東和平起見致有圍困靑島德人之舉我國嚴守局部中立早爲各國所共認今若日軍於劃定戰　區域以外爲自由之行動不特違背國際公法且使兩國商務同受影響以中日邦交素稱親睦而日本尤以商務爲重現在我國政府旣巳與之嚴重交涉當可和平解决我　在商言商自應靜候但念交涉多延一日即兩國商務多受一日之害因擬先用全國商會聯合會名義電達日本商業會議所請其轉懇日政府力主和平速爲解决萬一不能轉圜則我商民亦國民分子之一微論身命財産俱有關係而責任所在自不能不預爲計畫以盾其後惟茲事體大端賴羣策羣力以期一致進行諸君子愛國熱忱久深佩仰用特專函奉達如荷贊同務祈迅賜逕電上海總事務所以便取决辦理一面惠復無任翹　 
[浙垣破獲黨人案續聞]  
　　前夜軍署分飭軍隊破獲黨人各機關共捕黨人三十餘名昨晨已將罪案重大供證確實者八名鎗斃各節昨報巳述梗槪茲錄詳情如下 
　　訊辦之情形　聞黨人向軍署軍法課供稱渠等陸續來杭已將及五十人起事期定於廿二號十二句鐘一面放火焚燬官署一面焚搶珠寳巷淸河坊等商店事成則宣布政府罪狀不成則飽載搶擄各物由餘杭臨安等處竄往皖境以便隨處騷　聞在軍署訊問時又供出章家橋道院巷第卅一號門牌阮姓寄宿舍内（或云單姓寓客陳董二人頗有關係當派調查員會同該管第五分署前往　查陳董已逃避無蹤僅在行李中搜出形似糕餅之乾點三大盒外拌白糖上貼申江稻香村字號招紙某警察見而生疑用手搯少許納口試騐味甚甘甜尙未下咽而面發靑色噤不能言即雇輿送回就醫幸今已痊愈一面將該物送呈軍署曾在巷内隙地復試燃之以火其燄猛烈確爲炸藥中含有燐質之一種除帶法一人并跟究阮姓勒交陳董二人到案外仍派警輪流看守 
　　罪狀之宣布　日昨上午十一時軍督府特傳某連排長率同兵士一排押解黨人八名赴淸波門外執行鎗斃旋由朱軍督宣布罪狀茲錄如下　興武將軍朱爲示知事案照近日迭據探報上海亂黨首要　都督夏之麒僞總司令夏爾嶼密派死黨來杭謀亂等情當經分　嚴密防範偵　先後在城隍山金剛寺巷登雲橋城站等處緝獲亂黨多名並搜出僞委任狀志願書炸藥等件分别嚴行訊　據何子祥何振漢王文揚薛如軒周開木李友儀張廷南謝熊飛等各供認均受夏逆派　來杭謀亂不諱均應判處死刑於本月二十三日上午一律執行鎗斃以昭烔戒而安人心云云 
　　嫌疑之破獲　金剛寺巷破獲大批黨人後軍警兩界偵騎四出同時又在馬坡巷官立法政學校對面古鏡菴内搜獲嫌疑犯十一名内有年輕女犯二人一係前獲案鎗斃羅振剛之妻搜出證據多件星夜解送軍督府訊辦又聞　場巷附近之長官弄亦於前日捕獲嫌疑犯四人 
　　事後之防範　近爲黨人蠢動省垣雖迭破機關業已鎗斃八名而謠言未靖杭滬爲交通最要地點此次黨人之來皆由黨首夏某等所主使誠恐魚目混珠或有夾帶秘密違禁等物茲據探報又有裝載機車煤箱之謠不可不防朱軍督特電飭甬嘉鐵路鍾局長立時派員密查并嚴行取締外又傳令各站稽查員遇緊要時得以特别會同該局實行非常檢查而附近步哨線内亦添派雙崗檢查嚴密以防不測 
[各省縣佐之新分發]  
　　内務部近以挑取各縣佐分發省分特發出通示其文略謂此次挑取縣佐及改就縣佐各員現經本部照章分發省分合行開列示知各該員等務於十月二十七日下午一時親身赴部領取縣佐憑照分發憑照並繳照費四元印花稅一元仰即遵照云云茲錄分發各省員名如下分發京兆縣佐一員趙士　江蘇常熟分發直隷縣佐十員劉鎭華直隷鹽山劉奪元直隷深澤張仲炎直隷安新姚澄直隷永淸趙象文直隷交河王欣然直隷磁縣冀鴻勳直隷浹水王恩祺奉天莊河胡福謙山東日照許良祺安徽歙縣分發奉天縣佐三員恩祿山東旗籍楊宗立直隷建平裴煥星奉天法庫分發吉林縣佐三員趙景明京兆永清王書麟奉天北鎭宋炎奉天旗籍分發山東縣佐十二員周堃京兆薊縣李成林京兆寳坻郭夢庚山東齊東楊鎭淸山東陽穀彭芝芳山東聊城潘泰臨山東臨淸杜繩之山東聊城劉淸如山東高唐葛雲賽江蘇如臯趙邦翰江蘇淮安孫　藩安徽壽縣王鵬舉浙江山陰分發山西縣佐六員郭兆麒山西洪洞田如琇直隷昌黎梁在岐直隷　縣邵贊釆山東歷城杜　鑑山西孝義雷愼德山西猗氏分發河南縣佐十二員于瑞麟直隷平　邊玉珍直隷滿城紀鳴先山東即墨楊思温河南洛陽杜召棠河南林縣何葆淸河南睢縣孔慶雲河南郟縣趙本蔭河南羅山劉克昌河南杞縣趙汝楠河南孟縣李昌釗江蘇金壇傅鈞藻湖北黃陂分發江蘇縣佐十三　宋富春山東廣饒李鳳標山東海陽王廷珍河南林縣許觀光河南杞縣張蔭穀江蘇南通韋維靑江蘇鹽城徐雲江蘇江陰秦勳元江蘇松江朱乃庚安徽南陵方川浙江義鳥劉釆其湖北漢川蕭毓模湖北漢陽劉國楨湖南長沙分發安徽縣佐八員高祖幕河南南陽陳鍾瑜河南南陽李毓岱河南　城程濱遺安徽懷寗楊效山安徽桐城陳恩蓉浙江天台陳偉賢浙江鎭海楊材達湖北廣濟分發江西縣佐一員飽銓生江蘇宿遷何子魁安徽宿松熊斯志江西新建易振　江西宜春吳定章江西餘千李朝璧江西新建裘文珏江西新建劉堃江西吉安何鳳升浙江紹興王中立廣東莞東分發福建縣佐五員蘇亮寅福建永定董仁昌福建閩侯郭榮福建閩侯林汝楫福建閩侯梁金鰲廣東東莞分發浙江縣佐十二員汪　鰲安徽　源黃培椿安徽休寗劉燕嘉浙江杭縣唐演　浙江蘭谿余時登浙江衢縣傅光華浙江諸曁孫增大浙江富陽　鍚璣浙江蕭山劉贊文浙江泰順吳石福建仙游林祖　福建閩侯蔡之韶貴州赤水分發陜西縣佐一員張世垣四川屏山分發湖北縣佐十三員趙庭鼎河南　陽徐任河南臨汝宋　雲河南鎭平潘子　江蘇宜興陳辰安徽懷寗賴芳江西吉水趙國芳湖北庶城明映　湖北鄂城劉兆魁湖北黃安　震湖北陽新尹彬湖南寳慶李丙元湖南長沙黎先璋湖南長沙分發湖南縣佐十一員喩滋樹河南羅山陳光業江西永修王鼎江西安福周炳翰廣西桂林王鏡海湖北黃梅謝　聲湖南沅江劉楚雄湖南衡山蔣栩湖南東安龍之瑞湖南湘鄕　維翰湖南瀏陽王兆虎湖南武岡分發廣東縣佐十員邱應雲福建龍　張中士福建屏南勞騰瀾廣東南海林捷標廣東惠來蔡邦獻廣東澄邁黃載　廣東化縣張承　廣東梅縣司徒芝廣東開平陳鍾英廣東文昌許崇勳雲南宜良分發廣西縣佐十員葉日亭廣東陽山梁燧焜廣東茂名蔡鳳　廣東萬寗陳邦魁廣東寳安錢朝祥廣西懷集陸壽書廣西平南陳鴻彬廣西岑溪陳瀚初湖北漢川石金固湖南寳慶滕　杰湖南麻陽分發四川縣佐九員金維翰浙江山陰易澤慰湖南臨湘丁希　貴州　安李鳳池貴州平壩翟孝緒貴州貴筑張濟民四川三臺張質四川璧山翟廷珖四川遂寗陳　章四川靑神分發雲南縣佐二員楊宋勳雲南洱源王　才雲南黎縣分發貴州縣佐三員韋遂賢廣西滕縣顔昌孔湖南興寗度鑑衡貴州遵義 
地方通信 
[蘇州]  
　　田會開議情形　蘇城吳縣田會於十月二十二號下午在元妙觀李眞人殿内開會各士紳各業户到者二百餘人所議事項兩種（一）本年雨水不均高底田畝互有歉收理應格外　米議决普通減讓以每畝一斗爲標凖各棧即有參差視此爲界限多數贊成（二）請免水利捐議决具禀縣署訴說苦衷務達目的而後已公推宋叔琴王世韾二君爲起草員各棧東如有高見請提出意見書交會發起草員採擇　以一星期爲限逾期不收全體贊成散會時巳萬家星火矣 
　　錢莊倒閉案飭追　飬育巷晉源錢莊經理陶德齋乘光復之際捲取公私各欵十餘萬藉匿近處當被巡警拘獲送前吳縣地方廳訊追乃該廳僅將公欵及軍界數萬元理淸其餘虧欠各存户十二萬有餘置之不理迨後地方廳取消移送吳縣知事署陶德齋又乘楊前知事交卸之際極力運動朦禀楊前知事批准保釋逃回鎭江現經存户姚廷桂等探悉陶在鎭江又置買田産置欠欵於不顧故由姚等多人具禀蘇常道　道尹核示奉批云據禀該公民等被晋源莊倒呑巨欵一萬數日元該莊經理陶德齋雖經地方廳押追日久應償之欵仍歸烏有並朦准保出已回原籍置買田産等情所禀如果屬實殊於債務債權頗有違悖法律之關係候飭行吳縣知事查案辦理 
　　帶征水利捐將實行　蘇省五局水利總局徐壽茲君日前召集各縣代表到蘇會議情形巳紀前報茲聞此項水利局仿前淸水利總局章制而行徐君之意擬將每畝帶征水利費三分改爲二分以四年爲期雖各縣紳民反對置之不問日内即將備文詳明巡按使核准後從本年起征又聞吳縣知事署巳將帶征紅　刋就發交稽征員首先實行 
[鎭江]  
　　預備劉總長南下　海軍部劉總長冠雄覆勘長江要隘巳紀前報茲聞劉總長已於本月二十日由京啓行偕同長江張巡閱使乘津浦車南下海軍總司令李鼎新昨飭派兵繼兩艘駛過鎭江赴浦口下　以備劉張兩君乘坐查勘長江要隘現鎭郡軍政各界均預備歡迎矣 
　　最廉價之小輪發現　近聞有某商在南京下關股辦大昌小 
 
 
 

Page 7

 
 
　公司行駛揚鎭淸淮等處現巳購辦快輪　　駛抵下關專待　　關稅司發給關單卽行往來寗鎭淮揚營業又聞該公司所　搭客水脚價目甚廉無論往來何埠僅取銅元八枚 
　　　電飭保存賠欵自歐事發生以來各省攤認之洋賠欵均未　解茲聞財政部以此項賠欵關係外國信用雖目下各交戰國　便按約付還而我國信義素孚不得不預爲儲蓄昨特電飭各　關監督將本關所認賠欵數目按期交由中國分銀行保存儲蓄一俟戰事終局當即照數付交現鎭關袁監督巳奉文遵照矣 
[揚州]  
　　派員專收牛捐　前江都知事温尙楨任内查出大儀集學警兩項欵内所收牛捐甚鉅均由該集董事蘇定義兪道鑑等經收不免侵蝕迭次追繳不答亦未停止徵收現經謝知事察出特委　澐前往設局專收每月包解學警兩項經費一千元即日開辦　　委員採辦軍衣　江都警務長張芷津君（現改任警佐）前因各區警士雨衣皆巳朽壞且不完全當與知事謝君籌定欵項派員赴滬購買因係軍用物件路上轉運不便特詳宣武上將軍府請給護照以免沿途關卡留難刻縣署巳奉上將軍飭頒護照昨（二十一日）特轉發張警佐交委往　矣 
[南京]  
　　下關房捐之暗潮　下關商埠自去歲兵燹所有房屋被燬無存今雖次第興築而　　尙未復原所有舖户外觀華麗其實内容如洗加之歐戰影響金融阻滯益甚日前警廳諭繳房捐各商舖相率認繳每租金一元捐洋五分一俟歐戰和平仍照定章遵繳乃本月十六日忽有收取房捐司事復挨户散給捐照聲稱限五日以内淸繳捐欵到縣逾限莫怪封閉舖門拘罰不貨云云各商舖聞此情形遂開特别商會有擬於日内一律罷市者並有電禀袁大總統施恩之說者未知將來若何了結也 
　　師範學校運動會預聞　門帘橋省立第四師範學校開辦有年成續昭著茲以體育爲當務之急特定於本月二十五日在本校舉行第一次運動大會巳分發傳單邀請各界蒞場參觀 
雜評二 
[中立條規釋例感言（默）]  
王胡作中立條規釋例歷舉中立定　略史種類與權利義務參以例外及處分手續等等　哉搜討　亦我國中立以來之一成續品也雖然中立果僅恃解釋乎哉夫維持中立者莫不日外交也然外交必有物焉以盾其後外交所依據者莫不日國際法也然國際法必有物焉以擁護其間無物以盾與擁護則外交無效國際法無效而此千言萬語之解釋不過爲我片面之效用善乎英儒華濱海之言日中立國欲防禦交戰國之侵犯殆舍武裝無由（見新出版之局外中立法精義）吾所謂物即武裝是也自十七世紀中立名詞出現以來每遇一次之戰爭則中立法必經一度之討論增一度之改訂學者斷　然幾於無微不至然而一遇實際上之困難則無不取决於武裝所謂一七八零年第一次之武裝中立同盟一八零零年第二次之武裝中立同盟皆爲利用武裝中立之　矢嗣是而後言中立者無不以此爲根據而一部修訂完備之中立條規不過視爲第三國應具之裝飾品而巳然則今日王胡二君勤勤搜討殆亦爲我國盡心以裝飾此中立也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美博士李佳白呈袁總統請復自治國文]  
　　爲謹陳管見請復自治而開議會以固國本事竊佳白生長美洲久居中土不自量度思效　　三十年來猶此誠悃茲因貴國本根之計思貢個人一得之愚雖明知凡所欲陳　經洞鑒或正在參政籌議之中第思在野之見聞或足以仰補高深於萬一不辭固陋謹略陳之竊維國無論君主共和政無論專制立憲當共開創之際每慮統一之難故非輩固中央必不足以收統一之效民國草創三載於茲大總統擘畫周詳神謨默運凡所以親理萬幾者要無非爲輩固中央統一全國　見今幸基礎巳立　紀漸張薄海人民喁喁望治藉非大總統之宏謀偉略安得至此第國家旣經一番之大改革人民必有一種之新希望若不於根本上策其治安恐仍於根本上發生危險是故鞏固中央之手續旣於此得告成功則發舒全體之效能當於此即爲開始自治制度與代議政治者立憲國之本體尤共和國之要素也 
　　大總統旣力謀治權之統一於前尤宜謀民志之統一於後則恢復自治制與國會制此其時矣蓋以非此則無以副立憲共和之名即無以收統一民志之效内無以舒民氣而長團結之力即外無以揚國譽而弭窺伺之心此佳白揆時度勢竊以爲今日實有恢復自治　與國會制之必要也風　自治　正在修必佳白逖在南省無由詳悉惟念貴國經濟竭　籌措維艱竊以爲爲節省經費　洽輿情起見　如庽自治制於商會中中國各地方無論省會城鎭久已莫不有商會之成立雖董其事者盡爲商界所推舉然亦多爲衆望所孚誠使斟酌其問就各地方商會所原有之董事會再按選舉法另選商界外各界自治議員若干員以附　於商會中俾其　負自治之責如此則經費有着而手續不繁新舊交融而輿情亦順似於自治前途大有裨益至國會制關係國家命脈尤非穩健不爲功佳白竊以爲以中國版國之大户口之繁　不可無如前淸諮議局或前時省議會之組織以爲之階級其選舉法亦可參酌諮議局省議會之舊由人民直接選舉第人數無取乎多可視各省户口之多寡以爲比例大率以一百至二百人爲限蓋以本省之人議本省之事見聞較確信託亦深於以上承國會下接自治會　爲居間必要之機關也旣有此項機關之設立則國會應有之民選議員即當以此爲從出之途而從事組織其選額亦惟其愼不惟其多藉以爲國會之主體第人民直接選舉國會議員權可倣美民直接選舉上議員之法暫行從緩蓋美國雖爲共和之先進國會之立已百數十年然甫於今歲許人民直接選舉上議院員華民旣先有直接選舉省議會員之權於取得國會議員選舉權固無庸亟亟也至省會之選舉法固應取嚴格主義然要不可以别一宗敎之故而與以限制致貽人以不廣之　亦不可以舊日黨派之嫌而終忀猜疑致絶人以自新之路是尤爲調和宣洩之要著而必不可以感少者其他各項被選資格前淸成法之可採者大抵居十之七八取而損益之固未見有若何之危險也此佳白以爲今日如實行恢復自治制與國會制又有仿照成法酌是變通之必要也（未完） 
[中立處注意租界防軍之增減]  
　　上海中立辦事分處昨接中央中立辦事處來電略謂本處辦理中立事宜凡關於各交戰國中立國於租界内防軍有無增減情事仰即注意隨時電報以資查考至要等因　中立分處巳分别咨照查核以憑電復中央云 
[闞鈞不認與暗殺案有關]  
　　滬海道尹楊小川君訪悉與上年朱祖謙暗殺案内有關之闞鈞現匿法新租界地方移請法領事轉飭捕房派探沈德福前往將闞提案解送法公堂請訊據供安徽合肥縣人向在軍隊當差於光復時在南京三十五旅當營長至民國元年十月間銷差十一月間往安徽省城辦理禁烟事務至二年六月間因事來申於今年二月間往日本至七月三十號又回上海與朱祖謙並不相　暗殺之案毫無干涉請察聶讞員商之法副領事德君判管押候查明再核 
[研訊暗殺范鴻仙案之嫌疑人]  
　　九月十九號住居法新租界葛羅路三十九號門牌内之范鴻仙被陸開金暗殺當由探捕將陸拘獲解送法公堂判决申解鎭守使署照律鎗斃尙有嫌疑犯李鑑泉華明玉等三人判管押候查再核等情迭誌前報昨由捕房將李等三人復解公堂請訊李供與范鴻仙（即范光啟）向不認識與范之胞弟范光君素來相識鴻仙因何被害實不得悉惟有某甲與我言過有乙丙等商議如能將鴻仙暗殺可得巨金等語現在甲等逃匿何處實不得知我與范鴻仙之案實無關係求察華等兩人未訊聶讞員判李等一併還押再候澈究 
[製造局附近竟敢設黨人機關耶]  
　　某營某某兩排長偵悉製造局西栅門外空洋房内於本月十五日有黨人租居在内設立機關意圖連動軍隊從事擾亂當即密報鎭守使經鄭君於前日嚴飭軍警前往搜捕當場捕獲黨人三名巳交軍法課提訊兩次該黨人堅不吐實現仍押候調查實情再行辦理故日來該局附近入夜防務又復加嚴 
[熊壽鵬爲子求免究追]  
　　上海鎭守使署前據公民熊壽鵬禀稱伊子熊仁前因受愚致與黨案牽涉現已深知悔改請求免予究追等情昨經鄭君批示云據禀已悉查爾子熊仁因於去年在鎭江有充當討袁軍總司令參謀長之嫌嗣在滬上被拘騙逐出境來禀謂係挾嫌孕恨殊與原案不符惟念去年黃逆在寗倡亂時各處軍警雖一時受其愚惑然不久即行取消略可原情如爾子熊仁之　不過一時迷悟無識盲從究與首謀倡亂者情形有别旣據禀稱爾子現已深知侮悟且查寗亂以後爾子並無再犯謀亂情事姑准據情轉詳宣武上將軍援照五月三日大總統命令酌核辦理仰即　靜候示道此批 
[通電嚴辦抛贓陷害之偵探]  
　　上海鄭鎭守使接宣武馮上將軍通電謂接政事堂通電各省已經撤革之偵探稽查兵士人等近日　有　同匪徒僞造黨人委狀信件等證據抛贓圖害良民以爲希功邀賞之計此等行爲實爲人道蟊賊嗣後遇有緝獲黨人證據務必詳細查騐研訊確情毌稍含混致滋寃濫倘有前項情弊務將指報之眼線拘捕之偵探從重懲辦以儆效尤飭即遵辦等因鄭鎭守使奉電後昨已轉飭所屬軍警一體遵照辦理矣 
[荒地設砲之預備]  
　　砲兵第四團陳團長以製造局四圍祗有東西兩處　門南北一帶荒地甚多中間雖有小浜攔阻然均淤塞不深可謂並無阻隔本軍有防守之職應杳勘荒隙地點設械防禦故特挑選精於測繪之目兵十餘名隨帶測繪器具在於製造局一帶繪畫地圖俾便安設砲械以資保衛 
[緝拿盜黨]  
　　上海鎭守使署軍法處訊得浦東張惠洲家被刧案内之盜犯顧杏生陸金林黃本生等供認共同往搶得贓表分惟起意爲首之張順全顧妙福顧阿生等現尙在逃等語故於前日禀由鄭鎭守使飭上海縣知事警察長飭探嚴緝在逃之張順全等到案訊辦 
[訊判塘山路刦案之盜匪]  
　　盜匪陳阿二王成鳥高阿福於本月十六號夜半糾黨搶刧塘山路華洋交界處居民張壽生家値洋二百餘元之衣飾携贓逃入租界當被美捕房中西包探將陳王高三盜攔獲並搜出凶刀原贓解經公共公廨訊供押候補提在逃同黨到案併究在案茲因緝提無着昨晨復由捕房將該三盜解廨請究先由中西包探上堂禀明拿獲情形　據事主張壽生投訴是晚夜半陳等三盜與在逃同黨三人擊開後門突入臥室各出刀械嚇禁聲張致被刦去衣飾當時認明確係獲案三人爲首請爲嚴懲訊之陳等三盜供詞互推聶襄讞得供商之德領裴君以贓證確鑿未便狡賴判陳王兩盜各押西牢三年高押兩年期滿均逐出租界起案贓物交原告具領仍飭緝提在逃同黨解究 
[盜匪應按軍律懲辦]  
　　著名盜匪倪小和仔前在閘北等處糾衆行刦犯案甚多嗣由警廳拘送地方檢察廳派員預審明確押候核辦在案茲悉此案業經汪檢察長調查得倪小和仔迭次犯刧按照懲治盜匪條例應歸軍法範圍懲辦是以於昨日午後備文派警將倪小和仔押送鎭守使署發交軍法科訊懲 
[盜匪圖刦未成之刑期]  
　　盜匪宋懷良等前因聚衆在本邑西鄉徐家匯附近婦人趙范氏家等圖刦未成爲警局訪悉飭警分投追獲宋懷良等九名解由地方檢察廳預審屬實起訴審判廳辯論終結聽候宣判在案昨日午後三時許經曹劉推檢兩官公開第三庭命提宋等到案宣判宋監禁二年零一個月並罰金三十元周三監禁二年零一個月王秀山朱桂山各監禁二年零二個月楊金文王紹林王金榮沈金標朱德山等各監禁五個月零二十天判畢仍命還押候上訴届滿發檢察廳送監執行詎宋等在庭大肆咆哮聲稱不服判决問官謂旣經不服赴檢廳上訴可也於是退庭 
[兩處同時火警]  
　　昨日薄暮五下半鐘時英租界浙江略牛莊路口五百四十二號門牌某汽油燈店因加　四令汽油不愼頓時上炎油性猛烈立即冒穿屋頂延燒南北兩店鄰六也亭台灣茶食餅店飯店米店等房屋捕房得悉即鳴鐘告警由救火會西人驅皮帶拆屋車到場灌救奈火勢猛烈一時難以撲滅直焚至牛莊路口約麽一小時之久始漸漸告熄當火盛時捕房瞭望台警鐘忽又亂鳴知係虹口元芳路某店同時失愼救火會西人至此大有願此失彼之勢幸美捕房驅皮帶車臨場灌救得以灌熄焚屋若干容再續錄 
[學徒玩火幾肇禍端]  
　　昨日午刻滬南王家馬頭某餅攤學徒汪介信以燒紅之　釬將板壁烙穿孔穴其比鄰某銅作學徒吳元才亦將燒紅火　從孔中透過互爲戲弄不料火星墜於棉被堆中尙未覺察俄而烟霧迷騰幾致　禍幸經鄰人察知設法救熄不致成災事爲第十崗守望警察所知將汪吳兩徒帶至第一分署詢悉情形又傳兩店主諸子沛朱善興到來斥其約朿不嚴着諸罰洋兩元朱罰一元充公兩徒交諸朱分别領回管東 
[救火會取用法租界自來水之商妥]  
　　上海救火聯合會因拆城築路完工之後與法租界毗連之處尙未埋設水管凡遇發生火警取水較遠恐誤事機是以函請法公董局華　陸伯鴻吳懷疚兩君轉商法水公司以後如遇毗連法租界之華界火警准由中國救火會取用法租界之自來水施救其水價援照英界救火會同一價値等情茲悉陸吳兩君已向法水公司商妥前日接法水公司復函云逕啓者前承垂詢華界救火便遇火警時擬用法界自來水並如何辦法等因敝公司願照英界遇火警時用敝處自來水同一價値定價計每法尺二十邁當立方取水價銀一兩大槪每一龍頭每點鐘約用水法尺十八　當立方即每一龍頭每點鐘救火會須出水價銀九錢遇發生火警時祗須電話咨照敝公司後即可取水所有法公董局方面巳由敝公司接治妥貼祗須另由救火會正式致信彼處後即可照辦云云現聞該會正在預備遇警用水繳價及種種辦法一俟議妥呈報官廳後即行通告各救火會查照辦理矣 
[印花染業衝突後之餘聞]  
　　取消經董之名稱　本埠印花染業大小兩行因舉經董衝突迭次在行政司法各署互相控告牽涉法警徐震甲有得賄情事經汪檢察長預審明確起訴審判廳判决徐震甲並過付賄洋之蔣三寳各拘役十天小行行頭勞文榮徐如龍罰洋五元或三元了案自判决後勞文榮等以小行素無經董名目自近年設立經董後大小兩行頓生惡感現在大行與多數小行皆不認謝選爲經董不如將該經董撤消小行一方面應辦各事悉照舊章仍歸小行行頭經理於前日聯名具禀縣人署請示經洪知事諭候查案批示飭遵 
　　歇夥病死之枝節　日前有小行歇夥田全坤向來寄居於大南門外大行盛寳元所開印花坊中至前日忽因病身死盛無家屬該坊正欲備棺收殮不料小行中人出爲攔阻聲稱身死不明因此尸擱多日延不成殮當由盛投地方檢察廳請騐由汪檢察長飭警查無别情以田滬上旣無家屬着盛備棺收殮候屬認領 
　　大行加價之要求　大行營業自歐戰發生後洋靛價値增漲數倍之多各印花坊因此均向各主顧加增染價不允所請日昨各坊主發佈知單知照同業擬於即日停止工作以要求各主顧准加染價云 
[業主須與工程員接洽]  
　　上海工巡捐局朱局長前奉鄭鎭守使飭築西門外斜徐路斜土路等馬路其沿路線之民間房屋廬墓着令給價遷讓在案茲悉各該業主近均開明地畆房屋廬墓細數呈請朱局長照給官價當由朱局長　以此項路線早經規定爾等各業主務須親自與工程員接洽應需地畝若干及應遷讓廬墓或拆遷房屋實數若干候工程員開呈酌核再行布告日期召集給價承領云云各該業户均遵照而退 
[演說婆羅門敎之行事]  
　　法租界寳昌略尙賢堂敎務會於今日下午四時半開會由李佳白博士演說婆羅門敎之行事有益於人世按婆羅門敎之理該堂巳於上星期開會說明其梗槪矣今聞由虚理而徵諸實事是該敎務會研究敎理之熱誠也研究宗敎之士盍往聽之 
[呈驗白契之貼用印花稅率]  
　　上海縣知事公署昨出示諭云案奉江蘇財政廳飭開奉財政部飭開查浙江驗契施行章程第十條凡呈騐各契時如有白契及　産析産與其他各種字樣均須查照印花稅章程囑契主購買印花稅粘貼等語經本部核准飭遵在案茲據湖北財政廳詳據蒲圻縣知事詳稱民間未稅白契僅憑一驗即可免稅已屬取巧責令貼用印花在民間所繳甚微而國庫收入甚鉅且於推行印花稅法並無窒礙擬請批飭准予貼用至已稅紅契應否一律補貼併乞示遵等情到廳查買賣契據印花稅法並無貼用印花明文惟未稅舊契雖呈騐時照章免稅究未能爲適法之契據補貼印花以求適法辦法尙屬正當擬請在白契免納契稅期内所有呈騐之白契即比照印花稅法第二類累進稅率按其契價貼用印花至已稅紅契巳屬合法憑證自可毌庸補貼倘蒙核准即當分别通飭遵辦祈示遵等因前來查各省騐契在免納契稅期而於民間白契僅憑一騐即予免稅殊屬過寛該廳長所請於免稅期内民間所有白契查照印花稅法第二類累進稅率按照價値責令粘貼印花民間所繳甚微而於推行印花不無裨益辦法甚當除批飭該廳長准予照辦外合行通飭讠廳長仿照辦理並轉飭所屬一律　辦可也此飭等因奉此查本省騐契每契一纸貼印花二分經前國稅廳籌備處電奉財政部核准照辦旋據豐縣孫知事詳請採用累進法正在陳部請示接奉前因除通行外合亟飭知該縣即便遵照省有騐契免稅期内之白契應於呈騐時查照後開稅率粘貼印花文到即出示諭母稍違延此飭等因奉此合行出示曉諭仰即一體遵照此示契價五十元以下者貼印花二分五十元以上百元以下者貼印花六分百元以上五百元以下者貼印花一角五百元以上千元以下者貼印花三角千元以上五千元以下者貼印花七角五千元以上一萬元以下者貼印花一元一萬元以上貼印花二元每契價錢一千三百文作銀一元每銀一兩作銀一元五角 
[盜黨妻驅逐出界]  
　　法新租界鉅豐押店被匪徒李根行糾黨持械强搶洋銀後由包探將李拘獲供出同黨王德慶前往拘拿已經逸去故將伊妻王劉氏拘解法公堂與李質訊後奉判李解鎭守使署懲辦劉氏管押核辦在案昨由捕房將劉氏解廨請示據供於上年四月間因原籍荒年丈夫偕同婦人來申小本營生丈夫是否與趙同黨及現匿何處均不得知判驅逐出界 
[星期六各銀行查倉單]  
　　中國銀一百四十八萬洋三百七十一萬　交通银四十四萬洋九十八萬　麥加利銀二百十九萬洋一百八十萬　滙豐銀二千三百四十七萬洋三百九十六萬　德華銀十四萬洋十萬　正金銀五百二十四萬洋二百十四萬　道勝銀二百十六萬洋六十三萬　通商銀三十萬洋二十萬　東方銀三百零六萬洋二十二萬　花旗銀七百八十八萬洋二百五十萬　華比銀一百三十七萬洋八十萬　和囒銀一百三十九萬洋一百二十九萬　臺灣銀七十萬洋六十萬　本街銀三十萬洋一百六十八萬　共銀五千零十二萬洋二千零九十一萬 
[公堂上擅講英語之受虧]  
　　某轉運公司前遣嚴漢卿投法公堂控稱托褡和公報關行報關於上年八月間共付銀六百餘兩八月底開來結單餘存銀二百零四兩向索不還求追等情裕和公經理戴敦煌供向與該公司總理徐友蘭接洽開結單之後尙有交易未曾除去並無存銀之事奉判兩造各呈賬簿察閱候核在案昨日徐友蘭（即祁友蘭）自行到案呈上賬簿稱實被欠所控之數戴亦呈賬簿到案稱照商人賬上祁須找還銀三十九兩聶讞員以兩造所呈賬目糾葛甚多判送商會算明核　祁稱請堂上訊斷不願移送商會聶讞員不准祁自恃精通英文遂操英語向法副領事德君强辯德君大怒謂公堂向章華人涉訟須講中國語言今擅講英語實屬違犯定章遂判將案註銷並着原告交出堂費 
[索債者紛至沓來]  
　　安徽人江吉甫（即汪吉甫）近合事李　廷等在滬城舊校場地方股開陸稿　火腿肉莊所用各貨均係向外間賒欠以致負債纍纍日前長源猪行執事許維釗等向索补欠貨洋無着遂將汪吉甫扭控地方審判廳請追經該廳訊判交保出外限理昨日復有萬有全火腿店執事姚錦齋等聯名到廳具禀請求附追被欠貨洋數百元袁廳長准諭候追 
[領回被騙銀洋]  
　　紹興人徐裕田前因騙取江西路義昌錢莊内現洋數十元逃匿經該莊經理關沛林控由捕房禀請公共公廨呈請滬海道尹備文派探往紹興原籍移提未獲茲悉此事巳由徐兄央人理勸並將所騙之洋繳由該處地方官廳移交道尹公署轉發到廨故昨日該莊經理關沛林投廨聲請給領關讞員商之德領師君准予具結領回 
[夏子明不認天裕股東]  
　　巳閉裕洋貨號經理陳永康（即陳履康）虧欠英商興利洋行定貨及損失銀一萬七千四百三十兩零七錢七分避匿不理經該洋行控由該管領事照請公共公廨飭傳該號股東及經理陳永康去後原告買辦指傳住居滬南王家碼頭之夏子明到案指爲天裕號股東之一案經會訊因夏供不承認並經原告帶同前在天裕習業之恒祥洋貨號學徒　富庭亦到堂作證不能切實確指判夏交五千兩人銀並保候核在案前日午後聶　讞會同英領康君升座復訊兩造仍各由律師到堂代辯並經公廨管現洋務傳提事宜之三十五號西探上堂證明由原告派人指傳被告到案時被告並未聲明非天裕號股東情形訊之夏仍堅不承認並由代表律師辯護多時中西官核供以原告控被告爲天裕號股東並無實在證據因即會判姑候兩個月後如原告再無實在證據可以證實被告夏子明確爲天裕號股東即將控案註銷 
[閘北烟土案彚誌]  
　　閘北檢察分庭前日將各警署所移烟土犯訊實起訴經孫推　分别判决陳建銀帶土八兩罰洋一百元李二頭帶土皮丸藥四兩八錢罰洋二十元華子仁帶烟具並灰五錢罰洋一百五十元任揆標帶土十五兩罰洋二百元陳傑帶土二兩罰洋三十元張丹生帶烟泡數枚罰洋六十元朱阿般帶土五兩半解送地方檢察廳核辦 
　　五區警署前日又獲烟土犯張得祥王鍚昌張永軒石玉堦陳元祥翁子翼李子卿張彚如汪金生張尙福等十名抄出膏土丸藥七十餘兩及烟具嗎啡針等件一併移送檢察分庭候辦 
　　烟土犯梁錦堂前經閘北審檢分庭判决罰洋五百元當因無力淸繳尙少洋二百五十元由鎭守使署偵探員江漢亭郭子英二人串同九畝地慶豐新衣店主解雲濤趙益吾等投案具保該新衣店蓋有保戳詎梁保出後延不繳洋江郭二人亦早避匿前日李檢察官派法警將解趙逮案訊問一過判押候繳欵再核 
[公共公堂瑣案]  
　　馬夫陳長榮前日在靜安寺路駕車不愼將人力車夫兪囝囝撞倒跌傷由捕查見將陳拘入捕房准飭存洋三十元保出兪送醫院醫治昨由捕房將陳傳案請究原告傷勢未愈由其母兪周氏偕證陳阿大上堂證明前情判兪仍存洋交保候原告傷　再核 
　　張金榮控汽車夫馬連生在新閘路駛車不愼將其撞傷等情由捕將馬拘解公堂訊知被告係德商用人判令存洋三百元候原告傷愈再訊在案昨晨復由捕房將馬傳案請究因原告傷尙未愈判馬仍存洋交保候下禮拜六再訊 
　　過犯宋寳奎在湖北路人力車内竊取楊阿二洋傘又天津人許松亭行竊南京路三百十七號某洋貨店内値洋六十五元之羽綢一疋又劉雲卿在南京路寳成銀樓門首摸竊錢阿裕銀表均經包探查獲於昨併解公堂分别訊明奉判宋押西牢九月期滿仍逐出租界許押三月劉押半年示儆 
　　流氓張阿金前日在北河南路搶取王蔣氏金挖耳圖逃當時由捕追獲昨解公堂訊供不諱判張押兩月示儆 
　　住居嘉興路華洋交界處之婦人陸蔣氏因向人索取欠洋三十元無着反被行兇毆辱以致氣憤投河圖盡由捕見救解由公堂訊諭暫留候傳其夫到堂再核在案昨晨氏夫陸梅卿投案聲請給領中西官准即判氏交陸領回諭後勿再輕生 
[贈書誌謝]  
　　昨承中華圖書館惠贈游戲雜誌第八期及禮拜六小說第二十一册各兩本書此誌謝 
雜評三 
[自治與商會（）]  
　　恢復自治之聲早已發動於中央然一探其草案内容權皆操於官廳實際上仍不外官治而巳今美博士李佳白上書請復自治則主張以自治附麗於商會之中其意以商會爲主體而附以各界之議員是乃所謂商治也官治失獨立之精神商治亦失自治之眞意吾謂中國而不行自治　也則巳苟實行者爲費絀故寗縮小其規模不可有他種性質混合其間此非外視商界也蓋商會與自治效用各别範　各異勉强附合非特兩失其本能且將來於事實上不免有衝突之　故非吾人所敢表同意焉雖然以僑庽中國一美民而殷殷爲我民謀福利意固可　也 
 
 
 

Page 11

 
 
   
 
 

Page 12

 
 
   
 
 

Page 13

 
 
自由談 
游戲文章 
[擬口舌呈腦府辨訴文] [  老范]  
　　（手足控口舌原文見十月二十日申報自由談）呈爲橫被控告情非無因理可申辨據實陳訴事竊被告人口舌自胎生後便與手足同爲人身之一分子即同是人身之主人翁蓋人身全體譬如一國而手足興中舌則同爲國民本來血　聯貫痛癢相關自應共同扶持不分黨派詎料手足不顧大局所見甚小斤斤爭個人義務權利之得失揑控口舌爲飬尊處優賦性最懶不知賦性懶惰之人身必由於手足弗肯運動平居袖手而觀蹺足而坐以致精神不振氣血不舒全體遂覺虚弱腹有中飽之象喉無　入之資口舌復安能獨享權利實是手足累及口舌口舌久不得食人身必然餓死國且不存民將焉附乃手足見不到此昧然心懷不平一似手足恒盡義務而口舌慣貪權利豈知義利二字當兼權互衡知所分辨蓋國有大小强弱之判别人身亦有貧富勞逸之不同貧而勞者手足盡義務處多口舌享權利甚薄富而逸者口舌享權利誠　手足盡義務甚輕衰多益寡兩得其平復何所用其爭競例如農民藝徒車夫小工胼手胝足不遺餘力手足誠苦矣而此等人身生平所食者不過靑　豆腐百葉　筋蘿　乾發芽豆甚有常吃辣椒辣火辣得要命或有好吃臭乳腐臭鹽菜臭大蒜臭得薫天口舌厭苦不可名狀而此苦又將誰訴富而逸者每日甜糖蜜果旨酒嘉殽五華三燕山珍海味東洋料理西洋大餐誠哉口舌得恣大嚼已而此等人身出門則黃包車也電車也馬車也汽車也快船駿馬也脚　車且不要登何有於步行居室則氣　也　榻也外國牀也醉翁椅也皮褥錦枕也坐臥可以過一天何時曾起立是足先不盡義務矣其人大都文士不習武藝幾曾　鎗使棒舞劍操刀到老家居不喜旅行何嘗提壺挈瓶挑箱負　手所勤者偶然弄筆而已然文人考試或請代搶富翁登賬必延書記手又何　稍盡義務而手足因此賦閒翻與口舌來討閒氣誰知富厚之人非藉口舌以資營飬外强中乾形神枯槁縱有手足亦必亡身是口舌有功於人身者甚大且口舌所享權利全由自盡義務得來例如演說家登壇演說說得舌敝口乾乃博得此微之茶點滑稽派　日笑談談到眉飛色舞乃騙得鑲邊之酒席他如敎習之上課書先生之說書律師之出庭辯護政客之入京游說取得金錢購買食物何莫非口舌之效力資以供飬夫復何媿等諸乞賑寗不可憐乃手足猶不見諒曉曉以惡覇强索募捐乾没爲辭其禀詞中有恃强役使勒責常供一飲一啄必令身等親自烹　之語　之更深詫異請　百歲老人五洲游客那見有足能上竈烹調之事至於手之善烹　者必著名之廚夫或能佐中　之婦女而口舌與該手同在一　　熟親嘗必先染指畢竟手先得利即用口舌辨嘗實係辨别　淡仍是義務熱極不免燙痛刀頭容易誤傷危險何堪設想手足若不相信情願讓他代庖至若捐募勒索乾没等名詞口舌尤不甘受一切飲料食品口舌從未留戀不過假道貢輸以供中央政府之用偏使口舌虚被惡名得母寃甚在口舌具有天良何嘗不知隨時得食胥藉同胞之助力惟於手足卻無甚關係蓋有時專喫白食狼呑虎咽全仗一副老　皮有時喜嘗異昧分午别臭全仗一個鼻子有時貪喫肉食噉筋咬骨全仗幾對好牙齒彼等專力帮忙向不分惠急應請求 
　　腦府縱不可分以實利似必當假以虚榮面皮最厚上連及額似應給以匾額之榮典鼻子居中易生梅毒似應贈與保險之證書牙齒到老逐漸脫豁似應凖杖鄕杖國之年而頒賜金質或銀質之剔牙杖以代　章出处逾格鴻慈無任代爲感激又應　懇腦府　議關迅發電令速飭手足毌　恃蠻逞强致召内亂蓋手足窮兇極惡尙有拳打脚踢之能在口舌以柔克剛並不長　然緣是漲脈僨興必致擾害全體事關緊要不敢緘默爲特據實陳訴伏候腦府裁奪施行謹呈（三） 
曲選 
[南正宮題淚珠緣說部] [  冷泉伏民]  
　　玉芙蓉 
　　情根懺不休淚債難償　說紅樓夢後繼起無　東西府第承餘蔭金玉因緣不自由莫　有出了個太常仙蝶要把這風流公案一筆銷勾 
　　前腔 
　　章回布局周影子隨身後借悲歡離合伏線藏　一個怕姻親中表猜嫌久一個誤烟水空濛身浪投狐疑久終久把葫蘆打破全虧得香閨　友算奇謀 
　　傾杯序 
　　　樓别離恨記蘇州不如意十分九從來佳人才子老天嫉姤醜奴獃漢偃蹇偏脩空寃枉媧皇煉石精禽塡海願總難酬是何福破天荒共樂關鳩 
　　朱奴插芙蓉 
　　寫出幾家的興衰翻覆幾家的淸華豪富情　愛障描　透筆尖兒一絲絲扣休當作閒情賦芳心　　抽須當他茫茫人海渡迷舟 
　　尾聲 
　　　個文章有價雞林售參造化非空　我願普天下有怚人團圓了齊拍手 
　　按本曲系從風雲會楔子塡詞核之九宮大成譜所收各體諸多不合伏民素擅詞曲乃以客次無書可考遂沿風雲會之誤然詞意特佳要不可以聲調爲病惟風雲會傳奇膾炙人中巳久而其舛誤之點乃亦如是足知前賢著作索意爲之者正不獨玉茗輩也依樣畫葫蘆殆不可畫書此抑以見譜曲之難天虚我生　 
筆記 
[竇榮光傳] [  錢基博博撰]  
　　無鍚竇榮光淸道咸間大俠也巨　廣　爲人甚魁碩有力飯以銅箸長　盈尺然持擊刺人無不中要害雖壯夫立蹶頗以此自雄挾伎游山左山左地處南北衝要民情佼桀多業盜往往張肆僻地誘過客宿伺夜半殺之而取其貲無得脫者土人謂之黑店榮光作客久頗曉其情僞能刺得黑店所在僞宿伺有變輒設計誅盜而火其居如是者非一矣輒未嘗遇害頗輕盜爲無足當意一日道泰山下日曛睹當路有肆心異其僻處而無畏盜意黑店也就宿焉入其肆見門左一老叟箕踞計櫃鬚雪白蔽胸前一目似眇而髮齒盡脫落涎流頣外語模糊不可辨疑老病不任事　夥數人趨走侍客似亦無大異人者遂道榮光入視僅二室門東西　西室兩女子居之長者綫廿許人幼者甚稚齒當不逾年十四五燕音度其舉止似類繩妓湖海賣伎者東室巳居僧一狀頗　健榮光男子與僧俱舍旣定備逐問客飯未女子言道食不斯須可毌飯轉問東室客僧日肉十斤麫倍榮光半僧食傭具如二人指僧且食且目視榮光久之日出家人誠自漸善飯抑客食何多榮光漫應日半和尙耳僧日客頃知危乎榮光瞿然日信黑店乎然似絶寡武勇者日君不見計櫃一老翁此劇盜甚非細敵也榮光乃甚自誇詡日雖非細敵何害予殲盜多矣顧怯一殘　老儢之垂斃叟乎僧笑日客故非常人然今夕無彊與人事乃佳榮光殊疑弗信然察僧似伉勇出己上而言若此心不能無動旣寢竟不能成寐而僧寢鼾自如夜半大風起户外户震撼有聲僧寤一　離牀起俯户隙窺久之掖榮光起日客視之視之他無所睹惟見庭中光縷縷閃　似電剽忽不可端倪蓋劍光也（未完） 
小說 
[滑稽小說魔玉（續）] [  卓呆]  
　　二 
　　定一每每暗想大人最爲自由没有什麽學校又不須上課又不須攷試天天和朋友們談談天喝喝酒要睡就睡要行動就行動在家中飽食終日無所用心并且欺大嚇小人人都要服從他的命令豈非極自由的麽定一將要走進交親書房暗道他要肯把零用費增加　好走進了門父親對他一看便笑盈盈的道你就要動身了麽放假的日期太長反致引人怠慢你此去須振作精神纔是你去罷寒煖自己當心定一道父親時候尙早還有十五分鐘光景頑人道不行火車是不來等你的還是早一點去的好定一道我呌的車子還没有來咧頑公聽了跳將起來怒道怎麽如此慢呑呑說罷再向室後呌道快去催車子定一慢慢的道不打緊早得很咧我在這室内靜待便了定一說畢將桌上一盆西瓜子移近自己身旁頑公没精打采的道你喜歡吃瓜子只管拿去我還有事與你再會罷頑公說完背着臉在桌上收拾東西頑公以爲如此冷淡對待他必定自己願意出去了所以頑公假裝有事一味在桌上亂　那知定一只知吃西瓜子其餘的事全不在他心上吃了一回忽然民中　起悲傷的事來了我若一進校門一點雜食也不能吃咧記得有一次避着舍監之眼在牀上偷吃炒蠶豆把被頭蓋在頭上幾乎悶死這一次回得家來又是不能長久如此想想更不願意往校中去暗道吃這西瓜子也只有目下一刻了此時頑公見他依然不動反任意亂嚼即大聲喝道你還在此做什麽說着向盆内一看瓜子巳吃去十分之八九便　睜兩目呌道小孩子好没規矩怎麽見了果子就吃定一聽了即戰戰兢兢站立一旁他並非自知過失怕父親資罰不過從幼時的習慣上得來的凡是父親發怒之時就是自已有理也只得勉强服從這是母親敎他的避雷法若照實際講來父親此刻訓斥他的話他先不服這句話確是不合論理學定一因爲是小孩子所以見了果子就吃倘若定一答道老頭子好没規矩見了酒就喝頑公非但不能對答還可以明白自己方纔說錯了話咧定一立在旁邊父親便把天天反覆的那些忍耐克己　話嘮嘮叨叨講個不了定一依舊用避雷法聽着這時候隱隱聽得樓上冬冬彈琴之聲琴這件東西在今日本來不覺得有甚興味不過頑公很喜女兒彈琴女兒便迎合父意時時彈着其實父親並非眞的愛琴不過一種陳腐的虚榮心而巳以爲琴是高尙的娛樂品能彈琴的便是高尙人物此事與頑公書房内所掛的書畫同一意思他所藏的書畫盡是　鼎他也不管書畫之優劣只消落欵淸楚和假托的人有名便了頑公說了半晌不免疲倦起來就此禁口不言宛如雷雨乍過岑寂無聲本來做父親的最喜兒子尊敬他他見說了一番兒子權立靜聽恭恭敬敬絶無半點反抗之意父親即如鬥勝的雄雞一般得意揚揚以爲幸虧得我一場敎訓把他降服了定一見敵兵有隙可乘即插嘴道父親給我一點零用錢（未完） 
[短篇社會小說小學敎員] [  禹甸]  
　　　陽西下淸風徐來公餘無事約二三子過署傍公園亭上小憇鳥語花香游人畢集學童數十踢球爲戲或　或跌時聚時散東西奔馳汗流涔涔尙不知熱一若公園是戰場互奮精神而爭此五分鐘之勝負洵可觀也 
　　有二女郎携手珊珊由西栅門而入園中風姿綽約衣服華麗宛若大家閨秀見游人擁擠遂北向而登假山同立於樹陰之下風吹雲　似蝴蝶點花翩翩欲舞一女郎以手遙指踢球學童似評其優劣 
　　時有小學敎員與余同坐亭上及女郎入忽而起立即追蹤尾隨同登假山立於女郎之傍二目灼灼直視不轉且時以手作勢意使女郎知而回顧而女郎殊落落大方毫不介意至學童興盡游人散去女郎始仍携手緩步下山循冬靑而行至南栅門適有數童子在栅外　蟋蟀遂佇立而觀 
　　小學敎員見女郎不顧而去形容甚爲懊喪木立移時忽而目笑似有所　急入茅亭鬼崇多時始亦下山步出南欄門由女郎前經過 
　　余友葉子急謂余日此人有一物失落在女郎之前矣余問何物日似一白紙女郎似見而不抬取何也余固好奇而亦好事者遂　葉子前往拾取乃一楷片用鉛筆書日明日下午三句鐘在江北岸四明鶴陽樓專候二位女士駕臨云云始知此人之入茅亭乃爲此耳時去尙未遠回視見楷片爲我等所得遂向南直趨而　而二女郎亦折回向西而去 
　　禹甸日身爲敎員其知識程度自必與常人異而乃行爲反常人之不若亦可見世風之澆薄社會之黑暗矣 
 
 
 

Page 14

 
 
   
 
