# 1905 - 73 - 4911464

 

Page 1

 
 
   
 
 

Page 2

 
 
[懸擬日俄戰後之結果]  
　　日俄之决裂己一歳有餘矣當其開戰之初中四人士之評議者僉謂日國小民寡俄地大兵强勝負之數殊難逆料中國之聯日聯俄兩派黨人議論蠭起沸騰朝野今則旅順陷落海軍熸矣奉天潰退陸師覆矣旭日之旗幟飛掦於白山黑水間金鷲之徽章瑟縮於雪窖冰天外於是歐西各日報於日軍則極力讚掦譽之不去諸口於俄將則盡情譏誚詆之不遺餘力勝敗之數優劣之形己彰彰在人耳目而不可掩而聨俄者尙欲冀幸於萬一者則以海參威之根據地猶未失守波羅的海之舊艦隊猶可東來耳然聞海埠出入之港口已爲日軍艦所封鎖嚴查接濟勢將坐困波羅的海艦隊已行過紅海懼爲日軍邀擊意欲折回然則俄之兵力實已情見勢絀一蹶而不可復振况乎内亂日熾全國震動鳴自由鐘揭獨立旗者雲集響應兵無鬥志民有亂心其不能與日本爭鋒固可逆料而得當此兵連禍結欲罷不能苟各大國出而調停議和之期當亦不遠矣雖然俄虎狼之國也自大彼得而後常欲肆其囊括四海并吞八荒之心第因黑海艦隊不能越君士坦丁一步故阻於西者改而東封今雖遠東之勢力一時不能施展而東西悉比利土耳其斯坦各屬地無一不與吾犬牙相錯鯨吞蠶食在在可憂近來新疆伊犁蒙古各處之邊境時有俄兵侵入鎮守該處各官已屢次飛章告警其在盛京之哥薩克兵隊又時時侵犯中立地界與馬玉崑所部相衝突勾結鬍匪招引馬賊焚毁搶劫藉端與官吏爲難又誣指中國破壞中立若干條欵宣告各國推其意不過將來議和之後欲取償於中國故借端挑釁爲要索之地步耳其計誠狡矣哉若夫日本者素稱與中國同種同文有脣齒之關係者也然而扶桑三島地隘人稠日思關地殖民以擴張其權勢去歳與高麗立約認爲日本之保護國三韓之地固已盡在日本勢力圈中然使旣得高麗而旅大仍爲俄據則處處皆爲牽掣必不能掉臂遊行故遼東半島爲日本所必爭甲午之役旣茹而復吐日人引爲大恨處心積慮　欲一逞此次取之俄人其不肯復歸於我亦其勢使估惟開戰之時卽倡言仗義執言不分割吾土地若公然據爲已有又懼列强藉爲口實羣起爲難則又不能不陽子中國歸地之虚名而陰握該地政權之實利此所以允中國派員至東三省商議善後事宜也近者中國政府己擬派趙爾巽前往與大山巖商辦一切那桐又往晤日公使議交還遼東之問題其如何定議不得而知然當此國權堕落喧賓奪主之時而欲藉此收復主權其勢固有所萬難耳前日某報紀俄人聲言如與日本議和須向中國索賠兵費五百兆又因中國不剿馬賊日向外務部詰責有令使臣加國示决絶之意此等風說雖爲俄人恫喝之常技未必實見諸施行然亦可見和戰倘有結果無論日勝俄敗或俄勝日敗必至移禍中國非失地卽償金二者必居一於此無可倖免夫以中國有盡之地供列强無壓之求勢不至瓜分豆剖不止袞袞諸公猶以爲嚴守中立可保中國之無恙抑知吾雖磪守中立彼將破壞我中立以爲開釁之地乎故爲今日中國計惟有上下一心急急以抵禦外侮爲目的去依賴之性質奮獨立之精神人人有軍國民之資格以與歐風美雨相馳逐則二十世紀之後或有黄人立足之地否則醉生夢死奄忽以盡一日俄之戰禍已足扼吾之喉况有無數之日俾戰禍接踵而起以躡我之後其不爲印度波蘭之續者幾希凡吾同胞兵共勉之 
[葡政府緩議中葡商約之由特别訪函]  
　　去年中葡兩國新修商約經兩國議約使臣商定繕稿畫押後葡使於西歴正月十八日抵國時葡國上下議院將易議員停止議事須俟至西四月間重開議院方能將中葡所修商約開院會議也 
[鐵嶺附近之戰情本館東京專電]  
　　十三日午後大本營接電軍報云十二日我一部隊在遼河右岸將敵軍有砲兵之騎兵約八中隊驅逐於鐵嶺之北我軍卽占據其遼河右岸之砲兵陣地至日前我軍又對向孤家子（鐵嶺北約十五華里）及勞邊（譯音）退却之敵步兵約一師圑騎兵約十中隊砲擊據捕　之敵兵言初十日在鐵嶺南方抵抗我軍之敵兵約有三師圑初九日鐵嶺附近柯將軍曾在此指揮戰鬥云 
[日仍整備軍事本館東京專電]  
　　十三日午後東京來電去日内海外謠傅請和之風說日本雖頗爲留意整備軍事仍不稍暇云 
[英將回國]  
　　新加坡實得力太晤士報接至英京發來特電英國大將衣安更美敦奉命隨駐日營赴滿洲觀戰此次歸國順道抵日蒙日皇賜以寳星日本海軍大臣山本男爵亦代日軍以寶劍一口爲贈迨啟節回英之際日延文武大臣均往送行當時首相桂伯爵亦在其列此次歸途行至架刺吉利打往晤印度陸軍元帥 
芝拿面商軍政然後旋英 
[皇儲巡印備欵]  
　　新加坡實得力太晤士報接英京來電英皇太子偕同元妃定於本年間往巡印度一節英廷業已備欵二萬 
 
 
 

Page 3

 
 
金磅以供費用至沿路在水程中所需欵均在所備海軍項下支銷 
[華聘美員]  
　　美之稍頓枯打省西報去有著名武弁鶯技利士現由華政府聘爲教習至華訓練兵法近有美人多向某報詳詢該弁履歴某報答稱彼原英籍其先世累出將材早受兵家教育現年五十餘歳形容峭厲膚革充盈重約一百五十餘磅而度僅五尺七寸大有武家潰風是以宦途無不仰慕盛名至於美洲南北開仗之時該弁曾廁身其間屢經戰事今中國畀以重權可謂知人善任 
[德人殺死華兵案定罪濟南來電]  
　　日前德人黑德耳用美耶二名在炸山傷死華兵一案聞該國領事定罪美耶監禁十三個月黑德耳監禁七個月 
[前溪縣被圍本館廣州]  
　　正月杪有匪徒二千餘人圍攻遂溪縣閉城數日附近村莊被刦一空聞海康徐聞二縣盗匪亦甚猖獗 
[責成桂撫辦理善後廣州]  
　　粤督岑帥奏西省肅清所有善後事宜請責成挂撫李經羲辦理 
[昭舊驗看北京]  
　　前吏部擬各項正雜人員一槪捐免驗看兹悉户部復將此舉議駁將來騐看人員悉用舊例無復更張云 
[魏午帥運動宗旨京師]  
　　魏午帥雖無作事之本能而頗有陞官發財之思想去歳由兩江調閩浙總督午帥以閩浙不及兩江心頗不懌今開缺入都志在得南北洋大臣聞已雨託某大吏未識可償其願否 
[閩督徣制軍抵汴開封來電]  
　　昨日開封來電云閩浙總督徣制軍於十四日行抵汴梁 
[蘇省撥充各學堂經費表蘇州]  
　　去年蘇撫端中丞遵旨籌辦小城各學堂並飭省外各屬辦學堂於銅元局盈餘項下提出一成銀三十萬兩於乙已年起撥充各學堂經費日前由護撫效中丞札飭學務處分别移行遵照日前省内省外各學堂均已接到此項移文矣兹將撥充各學堂經費列表如下 
蘇州省城師範學堂現定常年費六萬元將來推廣學額及附屬蒙　養學堂應增經費二萬元常年費共八萬元 
高等學堂現有經費一萬八千元推廣攺良應增經費四萬一千元　常年费共六萬元 
武備學堂現有經費約一萬二千元推廣改良應增經費三萬八千　元常年费共五萬元 
蘇州府中學堂現有經費約一萬七千元卽須推廣改良將來卽爲　師範學堂附屬之中學堂以備高等師範生實際習練教授之用　應增經費一萬二千元常年費共三萬元 
實業學堂計農工兩科開辦費一萬二千元常年費三萬元二千元師範學堂附設小學校卽師範小學校建築開辦費七千元常年費　四千元 
初等小學堂四十所開辦費每所三百兩共一萬二千兩常年費共　一萬二千兩 
編譯圖書常年費八千元 
又小外常州松江兩府中學堂每年應各撥銀一萬二千兩 
鎮江府中學堂應撥銀六千兩 
太倉州中學堂應撥银八千兩 
　　以上通計共需洋二十八萬三千元除現己有經費四萬七千　　元外計尙需洋二十三萬六千元 
又蘇省初等小學四十所及常鎮松太四府州學堂共銀六萬二千兩 
　　以上共需銀三十萬兩自乙已年起在於銅元局盈餘項下撥　 
　　銀三十萬兩以爲各學堂之用如用有餘欵應卽存儲學務處　　備撥 
[浙省録取武備速成科學生姓氏録杭州]  
　　浙省武備學堂速成科定章期年軍業今歳由各屬保送到省各生已奉總辦伍蘭生太守校試後將合格者録取榜示初十日一律進堂應課兹將所取各生姓氏列後 
駐防七名愛仁雙慶哈楚顯福喜隆培裕泰連俊提標二名許耀明　賈振聲 
撫標左營二名黄瑊璣　杜錫恩 
撫標右營四名蔣懋功　周樹春　項元漸　陳庚宇 
杭協城守營一名張焯 
中營水師二名吳殿揚　孫華 
温州協一名吳承恩 
紹協左營二名楊恩慶　文定祿 
省防常備軍二名成建藩　沙漢清 
衢州精勝營四名賈劭康　周慶萱　方春華　劉少坤 
武備練營三名胡鴻勛　陳芸齋　陳維藩 
撫院護隊營六名傅映庚　陳得標　文林　陳六如　邵成秉　陳啓明 
[學界紀聞江西]  
　　江西小城某姓去冬設立高等小學堂而自爲董事新正某日開學有學生江某因事呼供役宋福之名宋大怒斥其狂妄掦言將與學生爲難學生懼且憤告教習轉告董事送警察局笞宋二百板事已了矣乃某日董事忽請教習往番菜館讌飲教習不知其計坦然而往不料宋己先在見教習卽扭住痛毆由董事調處勸教習出錢十千文始保無事次日宋復扭學生二人痛毆不止亦由董事調處勸出錢二十千文始得釋　各學生見其主僕串詐一再不休遂一閧而散二月朔日已將高等小學堂　額取去矣嗚呼借學堂之美名行敲詐之手叚其計甚工其事可笑　人則殺 
[漢陽鐵廠之虧折漢口]  
　　漢陽鐵廠自開辦以來 
 
 

Page 4

 
 
虧折之鉅不下二百數十萬兩督辦盛宫保因去臘該廠積欠漢口某洋行借欵四十餘萬兩深滋不悅故今歳　將該廠各爐暫停工作僅餘鎔鐵爐一處照常開工一切經費亦槪從撙節并聞鐵欽使在京擬設法籌欵維持此廠未知磪否 
[觀察眞除漢口]  
　　委署武昌鹽　道梁星海觀察兹經督憲張香壽宫保專銜入奏請補斯缺聞已准如所請矣 
[攺委提調蘇州]  
　　辦理銅元局新舊兩廠正副提調候補知府陸太守桂星近以不暇兼顧禀請銷去新廠副提調差上憲准如所請叧委候選直𨽻州張直刺紹承乏并兼新廠總文案事於本月初十日到差矣 
[鹽務彚誌揚州]  
　　淮北產鹽除銷淮寍四岸及五河正陽關外其豫省邊境各縣間亦購食淮鹽近年蘆漢鐵路通行凡火車經過之處居户日增生涯日盛淮鹽銷市自必日上蒸蒸乃聞諸鹾務中人謂彼處近來銷數反滞經當道委員密探知爲鄰私侵佔以致淮行滞銷現孱各憲籌議擬禀明督鹽憲在彼處擇地設局派委稽查以重國課而顧官銷○淮北各塲產鹽與淮南不同淮北係晒晾而成卽俗所呼大子鹽也質堅而味厚滷耗亦輕每歳額銷計二十九萬八千餘引按綱遞運年終由該管分司依限詳請督鹽憲奏銷不容延緩光緖二十九年分銷數極旺釐課皆增運司恩都轉以淮北自昔年風潮爲患產歉銷疲己非一日今得此一振鹾務或可由此轉機因禀請督鹽憲奏准將淮北額銷加增五萬引自光緖三十年起招商試辦兹有從公路浦來者謂淮北去年銷數銳减非惟新增之引未運卽本綱亦銷未足額目下西壩新關運字殘綱尙有六七十萬包都轉聞之不禁震怒隨札海分司方分轉迅速設法銷運限三月内竣事以便詳請督憲具報奏銷 
[鹽價驟漲江西]  
　　江西官鹽價值向係每引十九兩數錢近以再四議漲今年碎鹽漲至二十八兩二錢塊鹽漲至三十兩零一錢五分所以各鹽店每斤向係四十八文者因官漲十文銀價漲六文已漲矣六十四文仍屬不敷欲再漲四文幸鐵路局尙未加價否則官漲四文商漲四文共合七十二文官鹽太貴不但平民受累且恐私鹽充斥官亦不免受累云　 
[飭查私鑄九江]  
　　護理贛撫周中丞承准兵部火票遞到政務處咨開本處遵旨整頓幣制設廠鑄造銀銅各圓原爲國家獨有之權自應統歸官辦以期劃一風聞各省近有奸民購買外國鑄成銅餅及手搖機器私鑄影射以僞亂真實於園法大有妨害應由貴部院飭屬訪拿從嚴懲辦如在租界亦須查訪明磪照會該領事等設法拿禁等因中丞已查照飭屬辦理矣 
[馬路估工漢口]  
　　後城創設馬路已紀前報兹經丈見上自喬口下至花橋計長十五里一切經費需銀五萬兩當由馬路工程局總辦周崧甫太守禀销督憲核奪 
[京兆失竊北京]  
　　正月杪順天府尹沈大京兆赴南城拜客僕夫將所乘西式轎車暫卸於驟馬市某車廠比臨行則車上衣包　知去向包内衣服外有洋圓百餘枚或云有人與該店掌櫃有隙故竊之以嫁禍不知磪否然車店則己十字雙封矣 
[靈櫬沈江金陵]  
　　已故江安督糧道胡硯蓀觀察旅櫬寄頓於省垣水西門外莫愁湖已閱數月本月初九日甫經其夫人雇江船一艘率長公子少夫人及數齡之幼子男女僕婢輩扶櫬回籍船行甫將出江適逢春水發生船如激箭致與惠民橋椿木相撞全船破覆靈柩人口財物悉數漂流出江闔船二十餘人獲救者僅少夫人與幼公子其夫人長公子與觀察靈柩打撈無著財物更不待問矣 
[商部商務隨員表]  
英 
陳貽範二十九年十一月咨報 
法 
張人傑二十九年十月咨報 
水钧詔　周維廉　以上二員帮辦三十年三月咨報 
俄 
無 
德 
無 
美 
孫士頤蘇銳釗二十九年十月咨報 
日本 
王克敏　梁居實二十九年九月咨報 
奥 
莫鎮疆三十年五月咨報 
義 
許沐鑅二十九年十月咨報 
比 
沈瑞麟　劉錫昌三十年七年咨報 
韓 
無 
[商部商務議員表]  
直𨽻� 
黄璟農務局總辦三十年八月札派 
周學熙工藝局總辦三十年八月札派 
江南 
劉世珩商務局總辦三十年九月札派 
 
 

Page 5

 
 
江西 
周　浩農工商礦局總辦三十年八月札派 
安徽 
陳永懋商務局總辦三十年九月札派 
河南 
胡翔林商務農工局總辦三十年八月札派 
湖南 
王銘忠商務局總董三十年十二月札派 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬蘇分段工程司伊富斯呈]  
[總管理處文牘洋] [  洋文譯稿]  
　　敬禀者切伊富斯於本月十八日卽二十三號往閱第一叚工程查得寳　縣境十二圖六圖及嘉定縣境十三圖十八圖等處所有河溝於近數日内被鄉民私行開闊此事係在該處地畝己經交割與鐵路收管之後也副工程口曾經詢問開河之鄉民並囑其停工據鄉民云係奉中國官府之命飭爲開闊不肯停工伊富斯昨至嘉定縣境十三圖十八圖閱視該處河溝因事傅呼地保無如徧覓不得轉讬鄉民代尋不獨不肯往覓並不肯將地保住址告知伊富斯並據副工程司面稱每遇有事故欲覔該處地保亦屬始終不肯前來云云惟伊富斯在工辦事凡該處應造路工橋樑大小闊狹各項情形伊富斯本擬親向該地鄉民地保等明白相告俾衆咸知奈該處鄉民地保均避匿不面伊富斯無從告知卽鄉民有事亦從未有向伊富斯直告者查現在各處開闊河溝將來欲建鐵路橋樑及先時安設之各便橋等均須添增經費蓋以河道旣經加寛橋樑亦卽須加長也伊富斯曾在上海閱得該處鄉民禀詞謂鐵路將河溝堵塞等情並非磪有此事實因鄉民不肯向副工程司處詢明情由并不准在工小工等在該河溝左近作工也該地保故意刁難殊屬可惡應請嚴行責罰以警效尤並請示諭鄉民人等倘有事故可逕向副工程司面陳一切自當由伊富斯處詳審核辦以順輿情也專此敬頌鈞祺 
[札飭嚴定考試松江]  
　　江蘇學政唐春卿宗師准管學大臣咨轉札松江府略謂准學務總理大臣咨行奏定學堂章程戴學堂未畢業學生不准應鄉會試歳科考及各項考試誠以各學堂畢業學生已定有出身與科舉無異所有該屬學堂肄業生童均應欽遵辦理以符新章倘查出定卽扣考合行札飭遵辦等因到府府尊田紹白太守已卽轉札華婁兩大令日内當出示暁論矣 
[華婁縣試三誌松江]  
　　華婁兩縣於初十日縣試二覆十二日孫黎兩大令先後懸牌摘覆華取三十二名婁取四十名兹將前列十名録下華亭錢起鳳趙增煒朱基樹郭飛顧曾慰吳寶琛馮翰孫錦裳唐幡盛家肅婁縣患朝瑩唐長華夏墀吳仁戴鳌王壽民朱彭壽葉應　沈錫首潘爾昌 
[教育研究會簡章]  
第一章定名及會所一本會定名爲教育研究　會二會所隨時酌定三暫借上海西門内二　十二铺小學堂爲事務所 
第二章宗旨及辦法一研究社曾之情狀以施　相當之教育二研究世界之情勢以求教育之　進步三會員於學務有經驗者各發表其所心　得於會中四會員於教科有心得者隨時抉擇　教科書之優劣報告於本會五會中會外之人　有合教員之格經會員兩人以上之報告者另刊　教員格按格填寫本會隨時登記遇有相當之位　置酌量介紹六經費稍充卽刊行雜志七教育以外之事會中槪不提議 
第三章會員一凡入會者必由會員介紹并經　會長之認可二會員之姓名年歳　貫職業住　址及人會年月均填明於入會劵其劵由本會刊　送如住址更動須報告於本會三會員如欲出　會須報告其事由於本會四會員或損壞名譽　經評議員决議爲並非受誣者卽不認爲會員 
　五凡有名望之人扶持本會者經職員之公認推　爲名譽贊成員 
第四章職員一會長一人幹事三人評議員十　人中一人均由會員公舉二會長一年一舉幹　事及評議員均半年一舉三幹事之責任曰庶　務暫定爲二人曰會計暫定爲一人四延書記　一人或二人酌送薪水須經職員之公認五職　員因事不到會必須請代會長請代以幹事爲限　幹事請代以職員以外之會員爲限評議員請代　仍以評議員爲限惟每人所代以一人爲限均由　請代者擔其責任 
第五章會期一大會一年二次定五月十一月　常會除正月六七月十二月外一月一次定每月　　第三星期午後二點鐘起四點鐘止二有要　事提議開特别會 
第六章經費一發起人以東游考察費餘銀四　百兩作爲本會經費二每年第一次開會會員　各繳年費一元如一次繳至二十元以外者以後　無需再缴會費三凡樂捐經費物品於本會者　録登姓氏永存記念 
第七章餘例一本章如有應行增改之處隨時　酌議發起人沈恩孚袁希濤葉景澐 
　夏日璈現舉職員會長袁希濤幹事 
　吳　馨王納善楊保恒評議員姚文相 
 
 

Page 10

 
 
沈恩孚　項文瑞　龔傑　夏清貽　姚明煇 
[邗江官事]  
　　署通州分司王瑞卿分轉桂芬客臘抵任後今春正擬遣人赴都門迎太夫人來署侍奉晨昏詎本月某日太夫人忽因病逝世分轉接電當卽禀報丁憂至所遺通分司缺委署何人刻尙未見明文也○丄任淮安府調署揚州府知府張太守慶勛於本月初六日晚抵郡初八日在湖南會館接印任事○揚州營城守守備孫守戎客臘因事撤任經劉叅戎暫檄城守千總沈千戎庖代兹上游已檄委候補守備諸守戎接署昨已抵揚禀到擇於本月初八日接篆視事○准南總局會辦鄭分轉琦委署泰壩所遺會辦委巡警營提調胡分轉光國接辦遞遺提調差委焦山總巡林分轉之蓀辦理所遺總巡現委武分轉元統接辦 
[蘇州官事]  
　　初七日護撫憲效述帥傅見兩江儘先補用副將徐仁熊縱談營務約一點餘鐘聞不日當委以要差矣管带蘇撫標飛划副左旗王玉田因麾下親兵槍斃商民撤差護撫憲效述帥札委本轅武巡捕朱大彬承其之 
[蘇州]  
　　蘇州府官醫唐是琳因府監盗犯患病傅唤不到由府知事禀請府尊許子元太守吊回憑照懸示斥退委元和縣官醫劉題接充○蘇州横涇鎮張同豐米酒行於本月初四夜突來盗匪多名肆行劫掠計攫去洋銀四千數百元當行劫時甲乙丙三夥與之搞拒均被棍傷翌日事主張某繕單來省投吳縣署請緝○去年崐山城内某米行被盗行劫洋銀八百餘元報由縣主保大令履勘飭緝旋卽獲得金廣興等盗犯四名訊實申詳現奉督撫憲批飭就地正法大令已遵照辦理矣○本月初四夜蘇鄉西新橋釐卡突來盗匪多人明火報杖入内行劫幸所收稅銀已於先一日解歸總局故所剩銀錢殊屬寥寥盗以並無所得卽將司事巡丁衣服鋪蓋悉數刦去翌日經委員某君報請長洲縣蘇靜菴大令勘緝○前上海拘獲解省之劇盗葉仔紅及行劫寳山縣治某當鋪之盗首李老久楊坆源等三犯經蘇府許太守訊實口供詳經督撫憲批飭就地正法於本月初六日頒到批示卽押赴北市法塲斬决惟解犯到府時元署巡勇站立堂下忽仆地殞命見者譁然○青陽地二馬路某花烟館於本月初三夜有一形似工匠之某甲睡至夜半忽爾斃命龜鴇擬招屍屬私行調處未識能免報案否○上年有失業機匠沈阿狗向表兄林某硬借不遂持刀行兇被林某控奉吳縣李大令判押流氓公所一年現已期滿由母舅程松亭取保開釋初二日元和縣盗犯丁二在監病斃上憲委鄰縣蘇靜菴大令相驗通知體善堂收殮發封○民人陸慶生投府署禀控元和縣差趙慶串通胞兄陸桂生將妻胡氏强逼爲娼等情當奉許太守批示據禀元和縣差保趙慶串通爾兄陸桂生將氏私押强逼爲娼如果屬實大爲不合候札飭元和縣立提該差保趙慶到案察辦可也 
[整頓營務]  
　　江督周玉帥近准欽差鐵侍郎咨令將所屬水陸各營大加整頓等因昨經電致江南提台楊軍門轉札水埠提右營　子安叅戎一體整頓 
[諭具領結]  
　　上海道袁觀察近以所屬各員及各巡防局員等將正月分薪水一律領去後大半未出具領結因諭令從速出結呈候酌辦 
[逃艦攝影]  
　　奏調南洋差遣候補道劉荔生觀察前奉江督周玉山制軍札很來滬察看俄兵滋事情形日前觀察偕羅誠伯觀察及照相人會同浦東保甲總巡謝岳松明府詣楊家渡浦江將駐泊之俄逃艦兩艘攝成小影其時艦上兵士皆站隊以迎觀察等上艦閱視一周而返現聞擬將俄艦小影携至金陵面呈制軍閱視並留以備查云 
[本邑文童縣試正案]  
　　諸壽康　王兆魁　何焕其　 
王暉　鈕建桐　周競　周焯　周元清　朱　翁大銓　陳錕　陳忠鉅　楊景斌　戴仁　楊傑奚維塤　陳泰來　高士心　郁崑　顧昕　沈聨桂顧型　陸鴻基　瞿文彬　王臨堅　施福森　王文翰陳晉鋆　陳樹基　徐震東　吳樹基　樊書瑞　曹堅翁翔　顧鏡清　張佐辰　楊心正　張鍾嶽　朱昌麟夏建藩　龐傑　樊書勳　樊書文　朱祥　曹錫思朱起鳳　李國瑞　倪增梅　朱榮錦　唐祖烈　黄亮梅堅　唐志鵬　張之翰　唐書坤　胡鵬祥　楊書瑞裴邦藩　朱東海　喬國英　徐震万　王恩祐　蔣繼藩曹復　陸燿章　孫祖康　孫有容　朱繼雲　宁念祖張鑅　孫良　王承尭　陸潤餘　謝家實　倪锺澄金宗祥　耿宗鎮　何琦　顧文衡　王紹祖　李翼清朱涭章　陸耀樞　孫鷗　杜翔聲　吳克勤　徐世達梅萼　陸增禄　周傅澄　吳肇修　陳鈁　丁承謨余慶瀏　周承德　夏鼎彝　陳殿邦　陸企文　楊垂紳張懷仁　徐毓驥　吳維第　周樹棠　凌希曾　鄒子湘姚斗南　曹保滋　奚熙　楊兆一　王承義　袁錢莊介康　朱學培　沈克一　勞克昱　陳珍　錢樹奎范曾煜　曹鳴上　曹鴻　趙銓　盛朝爵　潘俊張士瑾　劉青照　嚴賓　楊光裕　潘樹滋　徐寶璜楊綬青　崔銠高　樊書玉　陳湘楹　王式炎　朱汝楨徐繼曾　顧溥淵　石鴻吉　丁元鈞　施晉賢　王寶善楊邦彥　陳洪勳　蔣藻　夏建安　張啟賢　沈丙昌張之綸　奚鋆　陸熙元　秦加斌　顧鴻　王文藻嚴有章　楊春膏　王典　陳慕庭　張孟言　孫文秀朱開烈　王承　　吳恭瑩　高國幹　朱賡謨　鈕長慶何翰　夏建章　金日新　康永年　丁元賢　錢仁陸鴻基　惲傑　黄漢清　鈕建容 
[連劫鉅案]  
木邑虹橋鎮有益茂代步月之初三日夜突來盗匪三四十人明火執仗破門而進夥劫衣飾錢洋復閩人後進顧姓住宅翻箱倒箧搶掠一空繼又連劫顧姓彝族二家始各　載而 
 
 

Page 11

 
 
夫當被劫時事十見盗黨手持槍械不敢聲張故未傷人口聞事主顧鏡清已開具失單赴案禀求飭緝矣 
[協緝盗犯]  
　　青浦縣境金汝礪家於本月初八夜盗劫去銀洋等物當經報由該縣飭緝未獲昨經縣主田大令出有賞格移請本縣汪大令一體飭捕恊緝 
[修整電杆]  
　　浦東陸家渡沿浦各洋商住宅前德律風電線桿前晚被風吹折當卽知照德律風公司派人裝换 
[提訊船牙]  
　　上海縣汪　庭大令查悉内河船牙任福生每遇官憲過境承辦要差任情疲玩因於前日派差至南市提回署中聴候訊辦 
[上海官事]  
　　委送新任蘇撫陸春帥赴杭之救生局委員陳蓉鏡别駕嵩屏現己公畢回滬昨投道轅銷差○蘇州府許子元太守祐身前日由寗來滬住北市鼎陞棧昨午乘舟回蘇○新委奉賢縣知縣陳介卿明府其壽昨日由蘇領憑來申投道禀見並呈覆歴○上海道袁觀察本定於昨午後四下鐘拜會駐滬美總領事古納君晤商要公偶有違和不克往謁飭丁前往知照攺期再謁○太陽廟巡局委員章二尹昨已病痊投道禀銷病假○本縣東廰沈恩湛二尹自日前因病請假迄今仍未痊愈故於昨日復投道轅禀請假三天○卸任閩浙總督魏午帥来滬各情已載前報兹悉午帥定期十五日起程回籍行李一切已諭袁觀察咨關放行前午六下鐘午帥赴吕吳兩欽使之席袁觀察黄觀察均另有要公未往陪座 
[馬路士程局事]  
南市米業萬牛同發宏源同泰等執事扭控元盛米店主徐樹琦誑騙米石一案經總辦翁子文太守倩襄讞委員黄衡堂二尹提訊供詞各執斷令交保出外邀董理處詎徐挻押不理昨日太守備函移送上海縣署請汪大令訊斷○前日丹陽人景國忠扭控族人景順卿毆傷伊弟福增身死脫逃來滬請爲管押常奉翁太守諭飭赴上海縣禀控國忠抗不遵諭爰命備函移送 
[察東局收留轉送縣署審]  
　　馬路工程局翁子文太守查得毛家弄馬頭萃豐馬頭兩處起岸水馬頭年久坍壞不便行人爰諭水巡捕頭李鴻發查明業主兹據查明毛家弄馬頭係夏姓之產由和泰豆行經理萃豐馬頭係奚姓寶喜堂之產大約須傅諭修葺也 
[公共廨晚堂案]  
　　蔡忠義控程連福圖賴貨欵　三百七十餘元前晚奉讞員關絅之司馬研訊蔡供向開麻店與程父交易有年陸續積欠洋二百數十元迨程父故後分文未付去年連福名下又欠百餘元求訊追程供蔡處舊欠父親與忠義面商情讓小的所欠之欵因去冬蔡勒料不送故不顧付洋司馬判程連福交保限一個月内繳洋三百元給蔡銷帳各具遵斷切結完案 
[公共公廨紀事]  
　　上年德商泰來克控倪桂　售地反悔請追定銀五百兩經前讞員黄司馬提訊判桂華之兄榮華分期歸還榮華供有中人詹紀林許士坪陳承林周茂等四人曾向桂華借去銀二百五十兩司馬准另案控追在案日前榮華具呈請追司馬卽飭差傅詹等訊究上禮拜六由原告泰來克偕同詹許投案請示新任關司馬商之德繙譯麥君著靜候傅同原告倪榮華等質訊核奪○公共公廨所押之女犯王顧氏蔡陳氏金陸氏朱王氏秦李氏五口先後患病經前讞員黄司馬發棲流所醫治現經　事查悉該女犯等病已痊愈遂於昨日將王顧氏等五口送還公廨應禁○華捕拘解形跡可疑之女郎由捕頭詰得該女郎爲施藕芬年十四歳崇明人本在某姓家爲婢前日因事逃出捕頭著送公廨管押候解案訊明發落○去年妓女蘭雲閣以被胞兄葛春華竊去金水烟袋等飾物由包探竇如海將葛拿獲吊出各贓解奉前　員黄司馬會同英副領事德君提訊判葛發押本牢一年兹德君以見証陳小卿所供各語均係蘭雲閣教唆因卽照會讞員關絅之司馬查核案巻會商核奪 
[英界捕房紀事]  
　　包探陳金標拘獲在松江路强行攫取沈阿五衣服之瞿阿二林阿二兩人至捕房捕頭略訊數語飭卽押候解送公堂請辦○西歴十五號四川路某妓院有俄人投宿臨去遺有信函并洋　二百元後經該俄人往取隨卽檢還不料該俄人另以别事投控英捕房捕融飭探將該妓女李阿翠拘入捕房候訊○某華捕在南京路拘獲溜韁馬車一輛其馬夫已在車上跌下碾傷脚骨捕融飭將馬夫送醫院療治馬車扣留再核 
[法捕房事]  
　　廣濟戒烟局司事陳子賢去年冒充善堂董事在法界新街同富里租賃石庫門房屋一幢另立恊濟善堂冒充同仁堂分局刊刻圖章置備捐簿回各處勸捐受其愚者甚衆　底　各善姓兜攬米票收取米洋僞造米票欺騙贫民近爲同仁堂司董查知投報　房旋經包探偵知徐在同富里一弄興德客棧與姘婦徐陸氏同居立卽前往拘拿陳已聞風逃逸當將司帳子少　及周秋甫徐陸氏並搜出捐簿圖章一併送入捕房捕房命分别管押候補提徐及各同　到案解送公堂嚴辦○周德咸控包車夫王杏榮行竊皮箱奉大令訊供除吊到原贓先行給領尙有當票等件寄存車主人夏炳生處昨日原告禀請讞員陳大令出票將夏提入捕房押候解堂訊究扛夫某甲與同業某乙口角爭毆將乙之頭顧擊破血流如注爲巡街捕所見一併拘入捕房捕頭騐明傷痕飭送仁濟警院療治甲候解送公常請懲 
[美捕房事]  
　　小工祝阿木投捕房内控　昨夜失去洋銀十元疑係同居趙世六所竊向論不服至黎明時乘我熟睡用石炭袋捐我兩目衣爲究辦捕頭飭探將趙拘獲送入捕房押解公堂請辦○貨車夫某甲曳車至兆豐路將行人董紀寶撞倒碾傷足背血流如注爲四捕所見一拼带入捕房捕頭令甲償養傷費若干從寛釋放○小工王榮章行竊公和祥碼頭棧房内洋布一件值銀二百五十兩經洋東查知報捕將王拘入捕房押解公堂請辦○昨早粤人鄧定榮投捕房内報稱夜間失竊綢布衣服多件請爲查緝捕頭允之○前晚有美兵輪水手乘醉在密勒路行兇滋事爲捕拘送捕房押至酒醒時釋放○流氓顧毛毛在吳淞路調戲某絲厰女工沈阿桃並將沈洋傘搶碎爲沈扭入捕房捕頭令押送公堂請辦 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
脫落結穗稀疏查看收成殊形歉薄疉由各屬禀請勘辦卽經督飭藩司遵照部章移行該管道據州親履督勘認真釐剔以杜　混兹據兼蘇州布政使蘇松糧道陸鍾琦署江安糧道穆克登布轉　該管府州履畝覆勘按照地方情形請分别蠲减緩徴由該司道體察屬寶詳請具奏前來臣等復查蘇省自經兵燹以後田多抛荒疉經飭召客佃翻墾祇以頻年水旱失調旋墾旋棄報熟無多前年設局清印田賦所有查出蘇州鎮江二府屬歴年匿報墾熟及短徴熟田業已剔歸原復熟田一律啓徴本年欽奉諭旨禁革例災名目遵復通飭各屬痛除錮習嚴擠虚荒核實徴解並由臣等督飭司道按照各屬禀報秋歉情形嚴行釐剔不准稍　揑飾以裕正賦所有光緖二十八九兩年新墾田畝應徴銀米仍照奏定清糧章程俟免糧年满再行遞年啓徴以符原議其餘成熟田畝本年應徴錢漕體察情形除太湖奉賢上海南匯川沙嘉定寶山七廰縣額田銀　崇明縣額田條銀華亭金山武進陽湖無錫金匱江陰宜興荆溪靖江鎮洋等十縣原熟田銀米崑山新陽婁縣青浦新陽金壇溧陽太倉八州縣原復熟田米銀新陽縣届徴光緖二十六七兩年新墾田銀米婁縣金山青浦武進陽湖無錫金匱宜興荆溪金壇太倉等十一州縣届徴光緖二十七年新墾田銀米金山青浦武進陽湖江陰宜興荆溪丹徒金壇溧陽太倉鎮洋十一州縣光緖三十年查報墾熟田銀米丹徒縣原熟田漕米金壇縣歉收田　忙條銀崑山新陽二縣成熟蘆價田條銀常熟靖江丹陽二縣成熟蘆田課銀收成尙稱中稔均請照額全徴毋庸再乞恩施外其餘各屬田地高阜低區秋成减歉不一自應核實酌定等差分别徴蠲减緩以恤民隠合無仰墾天恩俯准將長洲元和吳縣吳江震澤常熟昭文崑山新陽華亭婁縣金山青浦武進陽湖無錫金匱江陰宜興荆溪丹陽金壇溧陽太倉鎮　等二十六州縣抛荒坍廢等田銀米崑山新陽二縣抛荒蘆價田條銀靖江縣被歉無收漕田米銀蘆田課銀丹徒縣被旱歉收田下忙條银及漕米一律全行蠲免吳江昭文二縣原復熟田丹陽縣歉收田銀米各减免二釐長洲元和吳縣震澤四縣原復熟田銀米各減免二釐四毫常熟及届徴光緖二十七年新升田同光绪三十年查報墾熟各田銀米减免二釐五亳溧陽縣被旱歉收田銀米减免三釐震澤縣歉收田銀米减免一成五釐常熟縣被旱歉收田婁縣節年被水未種及光緖三十年查勘報墾熟各田無錫金匱二縣三十年查報墾熟田銀米各减免二成丹徒縣成漕屯田條銀及被旱歉收田上忙條銀並蘆田課减免三成金匱金壇二縣被旱歉收田下忙條銀及漕米减免五成常熟縣本年被歉蘆課田銀緩至三十一年秋後察看徴辦至各該縣減成項下應徴本年地漕鹽課學租正雜正耗錢糧歸公官租等銀以及南漕行贈局卹米豆並清賦增徴銀米應請按分蠲减徴收蘇州太倉鎮海金山鎮江五衛幫奉旨裁汰已委各州縣兼署應徴本年屯漕錢糧暫循舊案啓徴所有蘇州太倉鎮海金山等西衛帮屯漕錢糧各照坐落地方民田分别蠲减又鎮江衛屯坐各州縣錢糧查照民田蠲減泰州酌徴五成五厘泰興江都二縣各酌徴四成甘泉縣酌徴一成七釐丹陽縣酌徴四成七釐此外徴剩錢糧同上年請緩之常熟縣被歉蘆田課銀以及各屬舊欠項下自光緖十四年起各年原緩民欠錢糧坐落本年歉區已歴　奏銷各欵均請查照分徴成案緩至光緖三十一年後由遠及近以次带征各屬成熟田地項下應征本年銀米各按地方情形分别核算征解現經臣　嚴飭各州廰縣革除積弊杜絶浮　無分紳民一律輪納赶速分别運解以供天庾而濟餉需至白糧米石冋不蠲减本年征漕各州縣蠲缺白糧仍於漕糧内昭額揀選辦運其减屬條银如上忙己經完納者卽將應减分數於下忙錢糧内扣除或上下兩忙均已全完其溢完銀兩照例流抵光緖二十一年上忙新賦由各該州縣分别刊刻免單備載恩减分數銀數及流抵新賦字様查明按户付執爲流抵磪據所有現在赴櫃完納之户槪子串票粘鈐號戳記註明實征銀　俾歸簡易並飭令將蠲減區圖銀米一體明白出示曉諭核實稽查於征册内註明查照災蠲成案辦理以杜弊混凡蠲缺官役俸工廪膳祭祀等欵統於司庫正項銀内撥補卹孤米石在於南糧項下籌撥除飭查照蠲减徴緩銀米各數細册咨部查核外謹會同署理漕運總督臣恩壽恭摺由驛五百里具奏伏乞皇太后皇上聖鑒訓示謹奏奉硃批户部議奏钦此宫門抄十一日文璞假滿請安松公續假五日崇壽續假十日車王續假十五日欽天監呈進月蝕圖召見軍機 
　　　四川總督錫奏爲川省京協各饟需用甚鉅援案再辦光緖三十一年按糧津貼以資接擠摺 
頭品頂戴四川總督奴才錫良跪奏爲川省京協各饟需用甚鉅援案再辦光緖三十一年按糧津貼以資接擠恭摺仰祈聖鑒事竊查川省自咸豐年間經前督臣奏准辦理津貼每糧一兩津貼银一兩隨糧交納歴經户部指撥京饟兵饟在案兹據布政使許涵度詳稱光緖三十年自開徴起至十月底止各屬徴解津貼銀兩均已撥解京恊各饟及防剿經費之用統歸另案報銷所收捐輪釐金歴係供撥外省及本省各饟毫無積存綜計收支各數實屬入不敷出來年奉撥京外各欵爲數尤鉅若不預爲籌備深恐貽誤要需擬請援照歴届成案於光緒三十一年再行勸辦按糧津貼每糧一兩仍收津貼庫平銀一兩於開徴時隨糧交納出司刊刻告示徧貼曉諭除川北川南兩路酌留夫馬一二成照章隨糧攤收外其餘夫馬早已裁撤一切雜派經費槪行禁革不准私立名目日加派絲毫所有邊瘠之汶川梓潼廣元昭化劍州蘆州青　松潘茂州峨邊屏山馬邊雷波越　鹽源石泉綦江理番石硅天全筠連興文高縣琪縣叙永永寗榮經大寗清溪會理等三十廰州縣均照章免徴津貼此外被災各州縣如有應行减免者當隨時查明酌辦以示體恤其設局薪水饟鞘運費分别程途遠近查照向章辦理一　收解全完綜計銀數再行加廣中額以昭激勸等情詳請具奏前來奴才查川省年收津貼歴經户部指撥京饟源源接濟舍此津貼之外無欵可籌不得不援案辦理以免貽誤仍當恪遵　諭旨嚴飭各屬實徴實解不准浮收分毫及另立别項名目如有前項情弊立卽嚴參懲辦以仰副聖主軫念民依之至意理合恭招具陳伏乞皇太后皇上聖鑒訓示謹奏奉硃批户部知道钦此 
　　陝甘總督崧奏爲遵旨查明貴德廰差役格斃拒捕番僧據供定擬摺 
頭品頂載陝甘總督奴才崧蕃跪奏爲遵旨查明貴德廳差役格斃拒捕番僧據供定擬恭摺仰祈聖鑒事竊奴才於光緖三十年九月初五日承准軍機大臣字寄西密辦事大臣準良奏職官戕斃番僧激變番俗一摺八月十九日奉硃批著崧蕃 
 
 

Page 16

 
 
秉公查辦片併發钦此钦遵奴才巻查此案前據署貴德廰同知余鼎銘禀報生番古哇喇嘛弟兄率衆在廰屬搶劫官商民人　案非一起執甚兇惡該廰到任後率兵役往捕被番衆放搶拒傷民兵李存禄身死砍傷廰差馬榮華民人黨萬安古哇喇嘛並其弟塔秀亦被格傷身死捉獲番匪甘都完的一名番衆竄回誠恐紏約餘黨報復會營加意防範等情奴才以牽涉番案當飭本管西寗道府妥爲查辦並咨商西甯辦事大臣準民就近察核辦理免釀事端詎番衆以頭目死於非命衆情　服屢次　衆索仇滋擾余鼎銘前後　報情節多不相符準良接報卽親往查辦以前情具奏奴才亦飭兩司將余鼎銘先行撤任委員接岩嗣奉硃批著崧蕃秉公查辦欽此奴才仍咨會準良並飭西寗府道等提案審訊詳報兹據西寗道胡乎駿知府慶霖督同署西寗縣知縣張成周審明案情請照番規議結奴才覆加查核緣西寗府所屬地連戈壁蒙古之外有生番熟番兩種熟番有田地蘆舍其頭目番僧有額支衣軍日糧遇有搶案地方官差派通丁持諭開導飭令該管番僧查出正賊眞贜送案究冶大都經年累月延抗不交問有傅到頞件仍由通　往返調處照番規議賠結案至於生番插帳游物逐衣草而居並無一定住址搶奪近邊漢民牲畜曁往來貿易商民是其惯技被害之家赴内地近番廰縣控告竟至無從查究此西寗府屬各廰縣歴辦番案之情形也現查番僧古哇及其弟塔秀有寺院三處所管生番撒回衆多平日不能約束以致搶奪頻仍客商紳民畏兇銜恨候補通判余鼎銘署理貴德廰道出河州卽經漢加紳商以古哇弟兄雄居一方縱番刧搶坐地分贓等情攔路呈訴抵任後又有紳民控告曁己革武學姚尙志貢生祁之燦等可在番地貿易知古哇弟兄惡劣屢以除害向余鼎銘呈請該員年力精壯逞才喜事卽派兵役設法搶獲以致拒斃兵差古哇塔秀亦被格傷先後　命據該管道府禀報曾有古哇弟兄身死遠近稱快之語是該喇嘛等素非良善已可槪見現據古哇管事小頭目甘都完的供　一切搶案皆係古哇屬番所爲不能指出各姓案多贓重其頭目已死永照番規結案邀免全賠從此誠心歸化請給衣單口糧另舉　派千百户分叚管束安分游牧不敢爲非其已死古哇塔秀擬猜斷給經資超度等語該西甯道府以番地情形不同歴年命盗各案均係賠償議結若照内地例案辦理往返傅查延宕日久永無結案之期旣經甘都完的請照番規了結擬卽府如　請具詳銷　奴才與準良涵牘交商意見相同惟已往旣難追求此後宜籌善策今據該番目甘都完的供稱求給口糧另舉頭目應飭查明古哇寺完坐落地址與所管番衆人數及游牧地叚分起各舉頭目管束以專責成儻所屬再有搶奪情事卽惟該管頭目是問已逐細批飭西寗道府查明立案届時由青海大臣衙門發給鈐記執照具領衣單口糧另案辦理會詳銷案前來奴才查此案起衅雖由古哇喇嘛等不能約束番衆搶奪擾民而該管地方官應先查明案情禀候批示照辦乃余鼎銘到任未久並未查訪磪實卽派差往拿　傷數名以致激怒生番聚衆滋事若非準良聞報查解迅速幾釀鉅案實屬操切僨事僅予撤任不足示敞應將甘肅候補通判余　銘再行停委五年以示薄懲而資歴練年有查明貴德廰差格斃拒捕番僧議結銷案緣由是否有當理合會同西甯辦事大臣奴才準良恭摺覆陳伏乞皇太后皇上聖鑒訓示謹奏奉硃批著照所請該部知道欽此 
宫鬥抄睿王續假五日徐郙請假五日棍貝子請假十日色楞額續假十日召見軍機皇上明日午正至紫光閣入宗親宴本曰已刻總稅務司赫德主教林懋德劉克明覲見賀年 
　川總督錫奏爲甄别庸劣各員請旨懲處以期澄叙官方摺 
頭品頂戴四川總督奴才錫良跪奏爲甄别庸劣各員請旨懲處以期澄叙官方恭摺仰祈聖鑒事竊維莠草不去則嘉禾不生賢否混淆則政事不肅川省吏治積疲節經奴才認眞查核先後舉劾奏明在案兹查有試用道唐鴻學年少輕浮閱歴甚淺候補知府牛瑗聲名平常難資表率前署叙永廰同知准補成都府水利同知李忠鑑探守難信怨讟繁興署理番廰同知陳邦圻信用劣幕形同傀儡署羅江縣知縣本任石泉縣知縣胡永榮治獄草率玩視民命前署慶符縣知縣候補知縣解開奇縱盜殃民辦事荒謬候補知縣劉鵬才質粗疏胆大謬妄候補知縣陳啓昌庸劣無能心地昏憒前署璧山縣知縣大挑試用知縣范廷芝才欠開展馭下不嚴試用縣丞黄以　一意管私試用從九吳鍾堉假公漁利試用未入流沈福基有心弊混應請旨將試用道唐鴻學勒回原籍學習三年再准回川當差俾資歴練候補知府牛瑗以通判歸部銓選淮補成都府知府水利同知李忠鑑試用同知陳邦圻署羅江縣知縣本任石泉縣知縣胡永榮候補知縣解開奇劉鵬陳啓昌均一併革職大挑試用知縣范廷芝文理尙優以教職銓選試用縣丞黄以清試用從九吳鍾堉試用未入流沈福基並請均行革職以端吏治所遺成都府水利同知石泉縣知縣員缺川省現有應補人員應請扣留外補所有甄别庸劣不職各員請旨懲處緣由是否有當理合恭摺具陳伏乞皇太后皇上聖鑒訓示謹奏奉硃批另有旨欽此 
[盛京將軍增等奏爲籌辦奉天振捐情形摺]  
　　奴才增祺廷杰跪奏爲籌辦奉天振捐情形恭摺縷陳仰祈聖鑒事竊前以奉天災巨欵絀懇恩開辦實官捐並非推廣旗宫以濟振需各等情於光绪三十年十一月十九日電奏在案旋於二十二日欽奉電旨增祺等電奏悉所謂開捐助振各節户部速議欽此現准户部咨開廣西現收各項花樣及七項應升捐欵准其暫收仍照廣西成案收足一百萬兩卽行停止旗營武職自防禦以至藍翎長從　收捐有案自應准其開復此次推及防守尉佐領兩項亦擬一併照准均按八成實銀上兌專由奉天旗營領催馬甲兵丁　捐卽歸該省補用京旗及外省駐防均不准收捐所請統减一成及無實官者報捐並以二百萬兩爲止各節均應無庸置議廣西現收各項數目奇零易致弊混應照部庫現收成數四品以上統按五成實銀五品以下統按四成實銀收捐以歸一律至遇缺先一項應按九成實銀取捐均不准折减如蒙俞允俟該將軍等奏到日再行詳定章程會同共部辦理各等因於光緖三十年十一月二十六日具奏奉旨依議欽此欽遵知照前來查奉天現因振欵奇絀奏請開捐本屬萬不得已之舉近年各省捐務早成弩末若不變通盡善勢必窒礙難行除各項花樣及各項應升槪照廣西成案成數統按此次部議辦理外其旗營武職 
 
