# 1921 - 2 - 4917197

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[内政與外交（冷）]  
　　中國今日之内政方入於紛亂之域甚難整理矣所望今後勿再以外交之故牽及内政而益使之紛亂也 
　　大抵内政未修之國决不能於外交上佔重要之地位故人之視之也雖有或迎或拒之表示不能據此以自信何也情勢萬變苟無本身之力量以　付之必至人得其利而我受其害也歐洲參戰之役幸相去之地之較遠耳故雖無所得尙不必大有所失 
　　今者美日風雲又在醖釀中矣事之成否雖不可知然而我之政府與人民不可不深思熟慮而知所以自處也勿貪功勿近利視已之力毌受人之愚是我所望也 
命令 
　　十二月三十一日大總統令耀武上將軍督辦粤邊防務勳一位陸榮廷久領疆圻勳猷懋著匡持大局功在邦家特頒給九獅軍力一柄以昭殊績此令 
　　又令此次全川底定悉賴各將領深明大義協力同心捍衛地方鞏固疆圻宜加懋賞用勵成勞四川督軍劉存厚着傳令嘉獎省長熊克武特授以勳三位重慶護軍使劉湘晉授勳四位其餘在事出力各將士着該管院部查明功績分别呈請獎勵以示本大總統激勵勳勤之至意此令 
　　又令特授譚浩明以勳三位此令 
　　又令特授李靜誠以勳四位此令 
　　又令陳萬林李壽庚王國幹均授爲陸軍步兵上校此令 
　　又令兼署陸軍總長靳雲鵬呈請授夏得卿爲陸軍步兵中校增福爲陸軍步兵少校均照准此令 
　　又令張弧晉結一等大綬寶光嘉禾章此令 
　　又令陳炳焜給予一等大綬寶光嘉禾章此令 
　　又令沈化榮晉結二等嘉禾章此令 
　　又令陳冠晉結二等嘉禾章此令 
　　又令李文芳給予三等文虎章此令 
　　一月一日大總統令地方自治爲民政之要端前經明令切實籌備顧兹事體大且與國家行政有關擘畫設有未周推行難期盡利允宜博采羣言折衷至當應由内務部組織地方行政會議通行各省省長遴派洞逹治理者一人並轉行各該省議會推舉一人其特别區域由各該長官派員一人迅速來京公同討論詳擬辦法呈候采擇施行所冀各抒讜論共策新猷用副本大總統尊主民　之心而慰薄海喁喁之望此令 
　　又令上年春夏之交雨啺愆時京幾及直隸山東河南山西陜西等省亢旱爲災年穀不熟入秋以後浙江湖南各屬風災水患人民蕩析繼以西北地震甘省尤甚城郭坍陷災情甚重一歲之中偏災屢吿自維薄德不足以感召天和循省藐躬實滋慙疚雖經迭令院部曁各該省長官切籌拯濟並特設賑務處董理其事惟是災區過廣民困已深補救常恐後時振恤或難徧逮現距麥秋爲時尙遠若不迅籌綏輯旣慮禦冬無術更恐有誤春耕兹當履端復始眷懷民瘼益深警懼應由内務部賑務處會商各該省長官分别督飭所屬安集流亡妥爲撫恤於隆冬衣食之計春耕耔種之需遇事早爲籌維勿任失所失時除籌定賑欵應行核實開支散放外并由財政部即日特撥帑六萬元交内務部賑務處就被災各省區分配搭放以恤災黎用副本大總統嘉惠元元之至意此令 
　　又令兩廣巡閱使龍濟光呈請辭職龍濟光准免本職此令 
　　又令特任龍濟光爲隆威上將軍此令 
　　又令特授顔惠慶以勳四位此令 
　　又令何煜徐世章均晉給二等大綬嘉禾章劉式訓汪士元潘復徐振鵬均給予二等大綬寶光嘉禾章何恩溥給予二等寶光嘉禾章王章祜高凌霨均晉給二等大綬嘉禾章此令 
　　又令曹秉章劉體乾均晉給一等大綬嘉禾章此令 
　　又令王壽彭呉璆沈祖憲馬吉樟孫潤宇張聯棻均給予二等大綬寶光嘉禾章王文藻李和均給予二等寶光嘉禾章呉闓生王杜何瑞章周詒春葛應龍方更生張學顔饒鳳璜均給予三等寶光嘉禾章呉嘉福給予四等寶光嘉禾章此令 
　　又令于冲漢給予二等寶光嘉禾章此令 
　　又令董士恩晉給二等寶光嘉禾章此令 
　　又令陸增煒楊葆益王遇申五恩貴范書田張靑林均給予二等大綬嘉禾章馬丕緒朱寶人童杰羅澤韋何其愼路孝忱周正朝劉錫鈞均給予二等嘉禾章李秉元葉景莘王齊勳周翊清趙顧德呉祜貞王鈺錦均給予三等嘉禾章劉超韓誠許玉峯林肇民馮遵均給予四等嘉禾章此令 
　　又令宋小濂給予二等寶光嘉禾章此令 
　　又令田鴻恩劉保鴻徐光志楊開甲均給予二等文虎章李恩重給予三等文虎章王懋宫給予四等文虎章此令 
專電 
　　北京電英使署息英商某某欲調停中日山東問題請日將膠澳權利儘量讓予之限度先示調人並請中國將能承受之程度亦吿調人有人以此吿徐徐曰魯案在聯盟剛聲明保留此時無斡旋餘地（二日下午二鐘） 
　　北京電外息日政府訓令小幡謂日美戰爭漸形接近中日有連帶關係兩國應速謀互助令與我政府愼密决策務取一致（三十一日下午四鐘） 
　　北京電政府接駐日胡使電風聞日内閣因日美惡感日深對於我國傾向有重大關係故擬琿春交涉讓步以謀恢復感情并已訓令小幡駐駐使内容甚秘無從探悉又電宥日准外務省函現地延琿日軍擬陸續撤退地方秩序請華軍維持并希開始談判應請迅示方針俾資遵守（三十一日午四鐘） 
　　北京電外部電胡使對日提出交涉（一）延琿華人損失日須賠償（二）以後勿再有此項行動（二日下午三鐘） 
　　北京電元旦公府九點受賀派靳顔招待外交團徐照例演說略謂和平統一敦睦邦交順世界化勵行民治院則十一點在純一齋團拜閣員在靜遠堂照相幕僚在含和堂照相（　日下午二鐘） 
　　北京電張作霖　　保于冲漢遇省長儘先補（二日下午　鐘） 
　　北京電某總裁媚曹　　將滄石路向中英公司借千萬　　墊欵助選舉副座（二日下午二鐘） 
　　北京電本日令特任張廣建　威將軍着卽來京供職又令　　祥爲綏遠都統（一日下午八鐘） 
　　北京電靳對魯長仍主田暫兼（二日下午三鐘） 
　　北京電二批罪魁光雲錦陸部以曾充定國軍參贊擬組軍法會審（二日下午三鐘） 
　　北京電港探電陳炯明勒索粤商會助餉二百萬羣情憤激將罷巿（二日下午三鐘） 
　　北京電直曹電催各師旅十二月餉（二日下午三鐘） 
　　北京電京銀行公會訂庚（八日）宴新聞界（二日下午三鐘） 
　　北京電某要人言熊克武迄無取消自主電對督長問題亦無直接表示現頗盼熊對省長有謝電川局方算穏（二日下午八鐘） 
　　北京電院東（一）（日）電桂譚吿督長已任命所有鎭守使道尹各缺望早日遴員呈請以便發表（二日下午八鐘） 
　　北京電旅潯皖人電請任許世英長皖（二日下午八鐘） 
　　北京電旅滬閩同鄉電訐閩李聯粤自固濫造紙幣銀銅元請派員查辦（二日下午八鐘） 
　　北京電閩各界聯合會卅一電謂閩省議會係元年選出不足代表現時民意請速改選（二日下午三鐘） 
　　北京電駐比公使電吿比政府贊成在比設大學願擔任經費一半（二日下午三鐘） 
　　北京電宋小濂電府院伊滿交通未便久阻擬定臨時辦法六條呈請核示（一）先通貨車救濟華僑及德奥俘虜惟須明定每週内開車次數（二）在華俄交界八十六號小站地方設軍事檢查所由護路軍擔任並由哈滿軍事務處派員協同辦理（三）滿站俄海關及後貝加爾鐵路之公廠應限令遷出境外（四）該公廠一時不能遷移應由我暫行保管停止工作並將所有工手等一律運送出境（五）俄路車輛到滿站裝卸後須卽時開回俄境　能在滿停留（六）滿站路務由東　　持貝加爾路不得干涉（三十一日下午八鐘） 
　　北京電院卅一通電北方五省謂據華　　振會函災區退伍兵及土匪　　妨碍外人放振應設法防止　　任保護（二日下午三鐘） 
　　北京電九年度鹽稅收入逹九千萬比較上屆增近一成（二日下午十一鐘） 
　　北京電湯廷光林永謨來電上海和會海軍代表饒鳴鑾軍政府撤消並未另派如有僞稱代表混向各處接洽無論何事槪作無效（一日下午三鐘） 
　　北京電川桂兩省取消自主代價命下前一日始議定（一）善後費川百二十萬桂五十萬均先付半數（一）月餉川四十五萬桂二十三萬按月協濟（一日下午三鐘） 
　　北京電蘇省會彈齊案經皖聶查復齊並無違法營私事應卽免議惟兪紀琦在招物議交會懲戒（二日上午十一鐘） 
　　北京電財周自求長魯借此下台靳初不許現經魯議員關說有允意並有潘次坐升說（二日上午十一鐘） 
　　北京電英美日等八國宜昌兵變損失約二十四萬鎊前已提出要求賠償案外部口頭吿知英使須俟政府專員調查報吿到後方能覆核卅一八國使署委員到西班牙使館討論嫌華調查太慢主再催日員以彼損失較鉅謂此回交涉必須中國政府擔保今後不再有刦搶商埠之事（二日下午二鐘） 
　　北京電庫商會電活佛前次獨立濫封爵賞致各王公有爵無地勾結俄匪煽亂請責任陳使籌辦善後（二日下午五鐘） 
　　北京電顧使報吿日内瓦設常駐機關請滙會費二萬五千元（一日下午三鐘） 
　　北京電邵恒濬電漾日捕獲路工錢凌漢一名身畔搜獲印刷書籍六十餘本據稱此項印品係其友區鐵侯託其代分當請俄警捕區詎已潛逃查崴埠華僑衆多而無識商民易爲激黨所煽惑請卽派探數員監視僑民至錢凌漢擬押解歸國交吉省訊辦（三十一日下午四鐘） 
 
 

Page 5

 
 
   
 
 

Page 6

 
 
專電二 
　　北京電敎部百萬借欵昨經道勝承認擔保第一批先交四十萬午後收到部校欠薪當晚發出一個半月（一日下午三鐘） 
　　北京電電令川劉熊轉勸盧燾早日表示擁護中央誠意（一日下午三鐘） 
　　北京電電派兪鳳韶爲中央政府代表向港督交涉返還港存關餘（一日下午三鐘） 
　　北京電陳遐齡電請通緝劉贊廷（一日下午三鐘） 
　　北京電閩李電福建陸軍第一師裁撤改編爲陸軍第一混成旅任張清汝爲旅長師長姚建屏改委爲省防司令（二日下午五鐘） 
　　北京電蔡成勳督甘兼省長未到任前陳誾暫護令已下（一日下午十鐘） 
　　北京電蔡成勳擬率第一師往甘先令現駐榆林之李支隊開固原甘人甚反對（二日下午三鐘） 
　　北京電甘人私函述此次地震固原秦安秦水沙溝等處城陷山崩地坼湧水死者數十萬災情奇重（二日下午三鐘） 
　　北京電此間金融界經中交兩行會商外國銀行出任維持表面稍覺鎭定惟溤氏所設華孚及山東帮震豐合志通已停止營業（二日上午十一鐘） 
　　北京電林葆懌辭海軍上將銜批令該中將久奠海疆勳勤夙著允膺懋典毌得固辭（二日上午十一鐘） 
　　北京電京衛戍部與提署將合併爲軍統仍以王懷慶接任現官制草案已由法制局提出（三十日下午六鐘） 
　　北京電現内閣閣員雙十節曾晉勳一次故本屆年終攷績除外顔外不再授給（二日上午十一鐘） 
　　北京電史蒂芬今晨遍訪各使館暫不會客（二日下午二鐘） 
世界路透電 
[德國解除軍備問題]  
　　三十一日倫敦電路透電社巴黎飭員電報法總理昨與駐巴黎英意兩國大使會商德國解除軍備問題福煦上將所繕凡爾塞和約陸　天空條欵履行情形之報吿昨已提交大使大會法總理今日曾與福煦上將談此報吿事大約法國將請協約國續開大會儘速解决解除軍備問題昨日英内閣亦開會議討論德國規避條約義務事英國駐柏林大使逹白倫貴族及維爾森上將亦與會小巴黎人報探悉英内閣决議助法反對德國保留武裝保安警隊並决議贊成法國日後所取强制德國履行條約義務之任何行動每日紀聞報則謂英内閣並未有何議須俟接德政府關於協約國抗議之覆文後再定主張據路透電社柏林訪員電稱德政府已答覆十二月二十九日協約國國際監督委員團所提出關於解除軍備問題之抗議文中駁絕德國於警務有違背凡爾塞和約行動之說並要求公允裁判末謂德國解除軍備計畫完全依照和約 
[英國之英日同盟說明]  
　　三十日倫敦電泰昭士報載有社論謂美人所接關於英日聯盟之憂慮實由愚昧所致許多美人以爲英國爲條約所拘束遇日美戰事須助日攻美此種見解大爲妄謬當知該約之條欵曾於一九一一年審愼修改志在免除將來負此義務之可能性此乃與英殖民地諸大臣一再商榷而後定者彼殖民地大臣决無被誘仇美之理實爲盡人所知至於英美公斷條約未經賡續則盟約中免除義務之條欵即不能發生效力之說亦屬過慮蓋英國固嘗以英國視一九一四年英美條約爲普通公斷條約照會日本矣 
[法國社會黨之分裂]  
　　一日巴黎電都爾社會黨大會因加入莫斯科萬國勞工會問題分裂後反對共産主義之三團（卽反對加入莫斯科勞工會者）組織新社會黨以代舊社會黨新黨决定於都爾另開會議擬舉泊萊斯瑪勒氏爲主席新黨員一致舉定福勒氏爲秘書福勒氏已發表宣言書聲明新黨示旨 
　　三十一日巴黎電衆院以四百五十一票對五十四票通過贊同内務總長昨在衆院所發宣言之動議内務總長宣布德國革命黨齊金氏突臨都爾社會黨大會並謂法政府决計遏制法國一切革命陰謀驅逐國内不正當之外人出境 
[英俄通商之波折]  
　　三十日倫敦電莫斯科無線電稱駐倫敦勞農政府代表克拉新氏已被召回與其政府會商英國規避關於與俄通商義務事路透電社得悉英政府與克拉新氏之談判昨日仍在進行中且定明日續議並未聞克氏已被召回消息英政府否認英國欲違背本年六月間所訂條約規定之條欵之說 
　　一日纽約電共同通訊社倫敦訪員電稱據莫斯科無綫電報云該處預料日本與遠東民國不日將互相往來兩國之商務現已開始日本不日且將與勞農俄羅斯開始談判恢復通商事 
[阜姆降服條件]  
　　三十一日羅馬電意政府所提出阜姆降服條件内有（一）開釋俘虜（二）交出所奪意兵之軍械子彈等品（三）逹氏舊部除本地居民外限五日内離境（四）立即退讓維格里亞及亞白島（五）逹氏不得逗遛阜姆預料阜姆攝政院將接受此項條件 
[各國近事記]  
　　三十日華盛頓電加州請願國會代表團曾開會討論日僑置地法未决定切實方針已展期續開會議 
　　三十日倫敦電建設國際永遠法庭之公約已由二十二國簽定此爲法定必要之數葡萄牙·瑞士·倫瑪克·薩爾伐杜四國並簽定强制裁判公約 
　　三十一日士麥那電希臘大敎長今日謁見士麥那土耳其國民黨領袖數人建議當地希民土民　聯合組織新政府以反對雅典政府土人答稱今不必有此結合因信協約國不久將以士麥那交還土國也 
　　三十一日海牙電派兵參與監督維爾拉公民大會之議案曾交下院股員會審查兹據報吿多數會員反對甚力因恐荷蘭陷入國際紛爭之故 
　　三十一日華盛頓電某出版公司願以十五萬元爲酬請威爾遜總統撰著一文聞威氏　一文代價從無若是之巨婉詞謝絕又聞以此事干求威氏者現有多人 
太平洋路透電 
[中俄商約之否認]  
　　三十一日北京電昨日國際通訊社北京訪員謁見外交部某員談及中俄商約事據該員聲稱外間　傳中俄已訂定商約之說實屬不確又謂張壽齡乃由段祺瑞黨派往俄國與恢復中俄通商事無關中政府近曾批准新疆督軍與俄國土耳其斯坦代表於本年初訂定之暫行商約有人建議商訂同樣性質之暫行條約以利便中俄邊界之商務者内閣曾討論此事如優林氏所代表之政府能證明力能履行關於保護西比利亞華人利益之質言則中政府或將與優林代表團討論商訂同樣商約問題云 
[交通之工賑鐵路]  
　　三十一日北京電交通部以長文致路透電社詳述烟濰鐵路已往現在將來之事業並開明提用災民之總數又稱全線已測量吿竣土堤一段業已完工沿河車部工程正在建築中 
[南方近事記]  
　　二十七日廣東電近數星期内廣州查獲私鹽及私鹽船値洋二百萬元不日將付拍賣一月一日此間將開大會提倡内國自由貿易發起人希望他埠亦有此項行動廣州派絲商三人前往紐約參與絲品博覽會已於十二月二十五日啓程 
國内要聞 
[北京通信（生公）]  
　　山東省長問題日來頗盛傳都下總之約有三說一爲張志一爲周自齊一爲張一麔張一麔氏出於呉某之保薦張自身未之知也呉之薦張含有兩種作用以張在各省區自治聯合會頗佔勢力拒王之事張有力焉張去則王士珍就任之阻力可以減此其一聯合會经蘇鄂爲發起省分而山東則各團體早已加八亦爲中間重要分子魯人治魯固魯人所主張也魯人對於張氏頗爲推重然張而爲魯長則大背魯人治魯之義可以減魯人對張之信仰而自治聯合會之主張乃因而打破其團體亦將因以瓦解廢督廢巡閱之運動自此可受一大打擊顧張氏前此曾力拒蘇人之推戴似於魯長一席决無希冀卽使政府採納呉某主張而張亦未必肯就故成問題者僅張志與周省議會方面頗贊成張志張爲留日學生歸後曾爲魯省法官今爲魯檢察長而在京之國會議員則擬另推他人日前議員王逹等赴周宅探詢周氏對於魯長之意見周謂現今自治潮流瀰漫全國决不能逆潮以趨本省人士誠宜於此盡力爲地方故縱犧牲一己亦不當顧王等出後以爲周有意返魯遂與周之姪結合在京議員爲周活動於是周氏之說以起昨日王等謁某要人請以周長魯某要人未之允謂中央現不願以位高望重者爲省長今後任命長官卽决以第二流人才能爲地方辦事者任之此中有兩種作用蓋中央現對各省督軍號令不行無可諱言所以尙能保持地位者幸各省省長尙肯聽命借令省長皆爲資深望重之人則中央必更指揮不靈且規時中央之實力諸君所知也任一官吏不能保地方及各方面之無反對任資深望重者爲省長而招反對即非特中央威信矣墜即其人亦受犧牲矣王士珍之事可爲前車若令第二流人物往則縱受反對亦尙無傷况周現在財部頗能盡力周去則財政負責無人我亦幹不下去議員謂潘次長才能出衆周去可以潘改正於財政方面當不至影響某要人謂馨航誠一能員確能辦事惟外間皆以爲我之人提出閣議恐通不過周氏在馨航尙能發展其才知以爲我助周去恐馨航并次長亦不能幹且財政一席爲各方所注目子廙若去財長必另提他人各方互競或政因一財長而搖動内閣此事萬不能辦即周亦未必肯去也王等見某要人意堅决遂出聞擬報吿同人再定辦法故就現勢觀政府方面殆已决定張志惟聞此次省長問題實含有選舉問題在内兩派之爭似未易即因此而止即在周自齊本人亦似有願舍財長赴魯之意以周現在財部實無實權又以庫空如洗借欵難成雅不願保此鷄肋而出長魯省尙較字閑辦理選舉更可爲本派助力故周系之運動今尙未已將來鹿死誰手尙未可知也 
[國際移民委員會設立原因]  
　　一九一九年華盛頓國際勞工會議曾議决一案謂「議决由國際勞工局執行部組織一國際委員會研究關於工人移殖事務及保護僑居國外工人之利益各問題籌擬辦法報吿各國惟於各國主權應予以尊重歐洲各國代表總數以該會委員全額之半爲限一九二○年國際會議開會時由該會提出報吿」國際勞工局執行部依照此項决議特設一國際移民委員會額定委員十八人其中雇主代表六人工人代表六人政府人表六人中國應派政府代表一人執行部議决請英政府代表一人爲該委員會會長意大利政府代表一人爲副會長並派魯意法雷君爲秘書定於一九二一年三月在日來佛開會上年（一九二○年）十月間該會曾函知我國政府請派代表列席並於移民事項有所諮詢政府以事關僑民利害應與各國合力進行除届期派遣代表與會外並設國際移民研究會於國務院僑工事務局研究辦法以供代表提案及答案之資料僑工局對於保護僑民一事籌畫已久以國際關係未獲實施至爲可惜此次派遣代表列席國際移民委員會可以提案建議實爲改良僑民待遇之絕好機會移民研究會即係僑局人員所組成不難收駕輕就熟之效聞該會連日開會討論關於提案一節業　大體議定不外提倡移殖革除苛例及改良僑民待遇諸端並已函致各機關徵集關於移民各項書報文件以便編制統計送交代表但列席會議代表極關重要必以熟悉僑情長於外交者方能勝任甚願政府愼加選擇弗以濫竽充數也 
[閣議中之中俄通商條約（二續）]  
　　修正之草案 
　　（第十六條）兩國互應保護僑民令其安居樂業如遭欺淩擾害或有匪徒放火搶掠等情該地方官吏應立即查拿嚴辦（第十七條）兩國人民因債務糾葛不清呈訴到官之時兩國官吏應從速追清（第十八條）兩國商船准在各通商口岸往來運貨貿易如到非通商口岸貿易希圖走私其船中所載貨物一併入官但查拿此等船貨之前須事先通知領事官（第十九條）兩國互准船隻進口之時雇覔引水之人完清關稅之後出口之時亦可雇覔引水之人帶其出口（第二十條）凡通商口岸遇有中國商船或比國商船到口之時稅務官得派妥役或警察一二名到船看守稽查偷漏該差役或警察准其在船看守監視惟不得因此索賄如有此項情事應即從嚴懲辦並將所受賄追還（第二十一條）凡商船進口之後在十二小時之内並無阻碍其船主或貨主或商人應將船牌貨單等件交付所屬之領事官該領事官應於接到船牌貨單後一日内即將船名及船之噸數所載貨物之噸數開一詳細之單交與稅關若船主怠慢於進口之後未即報吿所屬領事每逾一日罰欵八十元入官但所罰之數不得過二百五十元迨領事官知照稅關須俟稅關發給開艙單始能卸貨如有未領開艙單而即卸貨者查出罰欵五百元所卸之貨全數入官（第二十二條）如有貨船進口尙未開艙卸貨即欲開往他處在二日之内准其出口不必納稅倘逾二日亦須一律納稅不得藉口開往他處遂不輸納（第二十三條）凡兩國商船一進能商口岸卽須納稅但僅在此口卸幾分准照所卸之數納稅其餘貨物欲帶往别處口岸均聽其便其在别處口岸卸賣者即在所卸口岸納稅（第二十四條）凡剩貨若非經稅官特准不得私自剩運貨物如違者除郵務信件之外所有私自剩運之貨一律入官（第二十五條）兩國商人無論上貨下貨均須報吿稅務官領有准單如數裝卸如違者即將所裝或卸各貨一律入官（第二十六條）兩國商人因卸貨上貨等事准其自雇一船剝運各貨其雇價若干均聽其自行議定且不限定額數惟不得有走私漏稅等弊查出重罰 
[裘汾麟之遠東情形談]  
　　我國派駐海蘭泡之領事裘汾麟氏近因病請假回京華俄通訊社社員某君前日特訪之於私第與談遠東情形甚詳其談話要點如下（一）某君問阿穆爾省政治狀况若何裘領事答稱阿穆爾省現歸赤塔遠東共和國政府管轄重大事件均在赤塔解决阿穆爾地方政府不過一自治之機關而已該自治機關重要職員槪係共産黨黨員首領布叔衣夫氏卽阿省共産黨黨魁人極明白知共産主義行於遠東之期未至故所持政策頗趨和緩此人與農民感情至厚就愚見所及阿省政治前途大有希望也（二）某君問阿省經濟狀况若何裘領事答稱阿省本爲富饒之區連年兵變百業爲之廢止所有物品均仰給中國而以舊政府屯積之黃金爲代價一年間黃金輸入中國者在一千五百蒲以上（每蒲約三十六磅）政府深知坐食非計遂竭力振興農工礦業招致外人投資阿省天産無窮民衆勤樸機敏政府勵之於上人民奮之於下實業自必日新月盛也（三）某君問中俄通商問題近况若何皳領事答稱中俄土壤連接邦交素厚通商問題之急應解决自無煩贅言近日進行稍覺遲緩之原因在中國對於優林氏所允之條件未敢信其准能實行且要求遠東共和國履行所允之條件後再開正式談判優林旣爲遠東各政府公認之代表對於此等重大交涉必不輕於承認首肯之後亦萬無不能履行之理昨聞中俄商約業已起草其内容各報已載其梗槪看來中俄通商問題不久卽可解决兩國種種關係亦必因此而日見親密也云云 
[京聞零拾]  
　　三十日閣議情形三十日星期四國務會議海長薩鎭冰請假由徐次列席其他閣員及靳均於正午十二時入席下午一時散會由財長周自齊入府報吿其議决案件據院秘書廳之公布祗有一起戊通航業有限公司前因航權重要商力不支迭請給予補助嗣由該公司臨時股東會公决請歸國有具呈請願現經農交兩部會議擬改爲官商合辦對於該公司原有商股五十萬元悉仍其舊另由交通部設法籌加官股一百五十萬元議决照辦 
　　甘督擬任蔡成勛甘督張廣建因受本省人民之反對又與馬福祥等積不相能政府方面久已有意撤換惟以未能覓到相當人物致喧傳日久尙未實見頃聞當局擬定经綏遠都統蔡成勛繼任甘肅督軍馬福祥升任綏遠都統至張廣建則調京另候任用此項辦法似已内定 
　　禍首特赦未成熟安福禍首運動特赦之說久已喧傳兹據某方面消息禍首中以段芝貴運動特赦最力並聞某當局業已允許援助惟特赦慣例向須司法總長呈請明令發表有人曾將此項消息探詢董總長董氏極端否認並謂在職一日絕不使此項事實發生於司法方面云云但他方面關於此事似已醖釀甚久以司法部不肯提出擬用敏捷手段由陸法兩部合組特别法庭審判禍首以期特赦之實現云 
　　唐山礦案將抗議唐山礦工慘斃多命一案順直省議會以據各界聯合會請願書認係該礦英籍礦師明知危險强令開掘致演成從來未有之慘劇特備文咨由直隸省公署轉請中央向駐京英使嚴重交涉聞上次閣議席上農商王總長已將此案提出討論結果以該礦師玩忽業務致有慘斃礦工逹五百餘人之多實屬無可辭咎自應依照順直省議會陳請交由外交農商兩部會同審核卽日根據部員調查情形向駐京英使提出抗議務期按律治礦師以應得之罪並須優卹死者家屬以重民命 
[鄂同鄉反對王占元苛歛]  
　　自各報披露王占元苛歛民財移作軍餉之密陳後各地鄂人羣起反對尤以武漢兩地商民爲激烈連日各團體發出反對此事通電已有六十餘起之多旅京湖北同鄉前曾去電質問夏省長是否知情夏氏昨有覆電到京聲明未曾預聞此事電未有諸公關懷桑梓熱忱毅力欽佩殊深壽康忝長斯邦如果力量所及亦决不敢遽甘放任之語此外鄂省要人方面黎黃陂曾親筆致同鄉會一長函表示反對增加人民負擔之態度同鄉會會長周樹模氏日前晤見王占元代表尹同愈金鼎等時曾語王氏代表云王督軍此種苛歛計劃如果屬實湖北全省人民縱都贊成余（周氏自稱）一人亦當反對云云『夏壽康致同鄉會電』同鄉諸公鑒寢電敬悉就鄂籌餉大槪前由魏財廳長過漢晤談偶一提及壽康因兹事重大且關涉種種方面亦未經王督咨函當以頗多妨礙等語略示意見越日軍署會議提出加價加徵各節當經劉議長婉言打消只以爲客軍欠餉甚鉅急宜懇中央撥欵救濟擬即由各界同派代表入都請求維持省議會不願與聞故除督署及武漢商外省署特加派馬君海饒隨同北上代表等所負責任只有索欠餉調客軍兩事並無他項職務馬君到京多日想諸公必早與接談皆邀洞鑒來電密陳中央之說有無其事壽康實未聞知諸公關懷桑梓熱忱毅力欽佩殊深壽康忝長鄉邦如果力量及亦决不敢遽甘放任也知注謹覆壽康咸印（黎元洪致同鄉會函）湖北旅京同鄉會諸君鑒頃據湖北各界聯合會等馬電稱探聞鄂督藉口軍餉開會議决加發湖北官票一千萬串另加湖北常年軍費四百萬餘元已派尹同愈金鼎等晋京要准實行等語復據鄉人來寓吿哀元洪素不預時政即鄉事亦從未創議此事關繫甚鉅不忍不言前清鄂軍一鎭一混成協彼時協餉尙無確欵民國元二之交軍多得力然且顧全地方力圖減裁嗣後段前督定爲一師一混成旅近來原軍解除泰半多係客軍改編已不符鄂軍名實鄂省當浩刦之餘瘡痍滿目勉任此餉已屬困難至於王督所轄各軍向歸中央發餉其由川湘退鄂之軍與鄂尤不相涉步時墊餉久受隠痛軍財屬國家行政中央自有統一辦法使得其平果如所言則是國軍變爲省軍部餉變爲省餉鄂民何辜增此數百萬常年負擔至官錢局底本有限元洪前離鄂時約計票額祗三千五百萬串銀票三十餘萬元局産値時價五百餘萬兩各處押借七百餘萬兩南抵僅虧四五百萬串改革之費悉在其内若收回代墊中央軍需六十餘萬所虧無幾道路相傳謂現時押欵産業多已改變票額加印已至七八千萬串商民周知早呈險象若再加印千萬名爲維持適於驚擾不特全省破産且至搖動大局鹽斤屢加貧民已不堪命再與軍票印花等費同時並舉無一非鄂人負擔 
 
 

Page 7

 
 
鄂民亦中央政府之民政府何忍出此論者謂鄂督見好政府與軍隊以制鄂人雖未敢遽信然此等計劃實爲存亡所關内閣愛護鄂人素所心感决不至爲德不卒應請同鄉諸君與樸老煥老共同討論陳請政府另籌辦法不勝跂盼鄂人火熱水深已逹極點軍隊無餉其實鄂督以外之我尙多筮仕未久而坐擁百數十萬者何莫非鄂人所出危急之時復索商民墊餉屢墊屢變屢變屢墊明傷暗損不知幾極當亦政府所惻然也黎元洪啓 
[鄂當局籌議援湘]  
　　長岳風雲此間以距離較遠交通梗阻之故所聞不無出入兹據軍界消息長沙喋血慘劇死者僅李仲麟瞿惟臧曹光燧張自雄葉隆柯蕭澤沅易象張化龍等數人至外傳林支宇仇鰲被戕之說均屬無稽目前長沙秩序雖漸恢復但程派軍力仍未完全消滅其在岳州之魯滌平廖周昌兩部現正集中於桃林寺方面且有不日返攻長沙之說因是人心甚爲慌恐交通不易恢復二十七日趙恒惕總司令急電來鄂請念湘鄂唇齒相關派軍援助並請防堵下竄潰兵鄂東警備司令寇英傑蒲通鎭使劉躍龍亦有電報吿長岳危險情形請示辦法王督以趙氏有意北附未便拒絕其請且湘鄂毗連已又膺巡閱兩湖之責任故於二十八日下午在署集議結果除電令寇英傑劉躍龍相機防堵潰兵外對於趙氏請援一節擬俟請示中央後再爲辦理業已分别電復據聞政府對於援湘一事已有决心現在赴贛過漢之張宗昌師長昨又接到京電令速返袁州原防調度該部入湘張昨晚特謁王督密商一切擬即離漢至駐嘉魚閻相文之二十師亦爲中央指定援湘之軍隊聞已得中央來電並商得趙恒惕之同意於二十八日開始移駐岳州而武岳中間之蒲通等處增添鄂軍亦有一旅之衆是湘中無事則已否則政府收復湘省之計畫必乘此時發動也武長路車頭車輛被湘扣留者已有十分之六且長岳間形勢尙屬混沌故車輛不敢再駛入湘日來僅在鄂境開短票車至羊樓司下之趙李橋爲止聞顔局長以受損失過巨已電交部請示辦法矣（十二月三十日） 
[湘城又生變亂詳情]  
　　湘城於昨二十四日晚二句鐘後忽聞槍聲數響而止四時左右槍聲續起亦僅數響而止記者居臨街巿起自門隙窺之則巿尾街頭兵士均已布滿各荷槍實彈紅布纒臂間語多荆楚音蓋鄂軍也旣曙則巿無菜傭往來者除臂纒紅布之軍人外悉本街巿民相顧不敢交譚蓋自二句鐘後由鄂軍團發出步哨卽到處斷絕交通無口號者皆不能通過本巿之人皆不明所以惟據往來軍人所言知其確爲對付二旅旅長廖家棟並知二旅四團之補充營長曹廣燧已被戕殺屍尙陳營部附近之巿上（營部在府團後）十時許二旅旅長兼戒嚴司令部始出有布吿蓋旅長兼戒嚴司令職已非廖家棟而改任該旅三團團長葉開鑫此布吿卽報吿就職者十二時前後總司令部亦出布吿謂第一師二旅四團因少數士兵受奸人搆煽發生危亂經令行在省各軍官將該團解散兹據戒嚴司令葉開鑫·副司令夏斗寅·十一區司令唐榮陽等呈稱業將該團分别繳械遣散毫無驚擾等情合行布吿仰各安生業毌用驚恐云云又聞六區司令李仲麟已經被殺頭懸多佛寺無何又移往瀏陽門又以一師軍法正蕭澤沅·爲李仲麟一系人物故同時亦被戕殺 
　　一月以來湘省政局之變遷可謂極蜩螗沸羹之能事矣乃者又有二十四晚之變動此中因果大有紀述之價値試詳言如下先是倒譚之役出力最多者舊國會議員周某而外厥糾李仲麟李爲民黨中人舊隸程潛部下現任第六區司令分防醴陵瀏陽攸縣茶陵安仁各地方與譚延闓案多隔膜殊無美感故周某欲將湘省納於滇系勢力範圍之下首商之于李李極端贊成而又引張郭兩團以壯聲勢譚氏旣倒周李即以爲已吿成功不意趙氏登台不能使周李如願趙以曾任桂省軍官與桂系頗接近當駐湘南之際與呉佩孚感情又極濃厚自直與桂合趙呉關係更深一層故趙旣繼任總司令與呉氏及鄂王贛陳等信使往還絡繹不絕因此惹起滇系之注意而有十二月五日之兵變厥後趙氏熊度雖趨重於滇然不過虚與委蛇無甚誠意滇系在湘要人如李仲麟瞿維臧（第四團團長）等乃更謀再舉務必擠趙下台昨二十二日李藉同里祀祖爲由乘長萍火車來省寓瀏陽門六區司令部二十四日午後即在衣舖街兵站清理部集合滇系人物密開會議共商倒趙事宜决定於二十六日舉事並將倒趙辦法籌商定妥不意事機不密爲趙偵知當此之時李烈鈞所部滇黔各軍旣向湘西各屬猛力攻打二三日間迭佔晃黔等縣進至洪江而與林修梅在湘西同揭援粤旗幟之王育寅又死灰復燃一舉而佔桑植進攻大庸石門其爲互有定約殆無可疑於是駐在西南二路之區司令不約而同主張極端拒絕又偵得李仲麟於此亦經與謀且不久即有異動遂由九區司令聯銜密電趙氏請除害馬故李仲麟一到省城趙氏卽特别注意及偵得果有陰謀乃立時派隊往捕至則彼等業已散會各空手而回趙更絕不濡滯分兵數起一起至瀏陽門殺李仲麟一起至南正街二旅司令部拿廖家棟一起往殺瞿維臧一起分往各處殺曹廣燧張自雄（菸酒事務局長）易象（前往政務廳長）蕭澤元（一師軍法正）葉隆柯（湖田局長）等又派重兵兩起一起往北門外及舊貢院解散四團一三兩營一起携帶現洋五萬元往醴陵解散李仲麟所部均立時分途出發該兵等至六區司令部時其馬弁等尙極力抗拒尋槍斃馬弁多人始將李仲麟殺死廖家棟見大隊兵至方思由屋頂逃遁以來兵過多致被拿獲現在業已監禁聽候發落瞿維臧聞在某妓户搜出拖至瀏陽門東慶街槍斃其餘諸人均殺死於各處街巿刻二團團長已委劉重威四團團長已委鄒鵬振總司令部並出布吿宣布李瞿罪狀云照得湘省頻年用兵瘡痍未復亟應整飭軍政以蘇民困而維治安乃近日以來時有不逞之徒陰謀煽惑軍隊破壞大局甚至擾亂省垣肆無忌憚玩法倒行莫此爲甚飭經通行一體嚴拿防範在案兹據各旅團長曁各區司令迭次密電呈稱第六區司令李仲麟·第四團團長瞿維臧等陰相勾結嗾使第四團駐省一三兩營密謀舉事不惜糜爛地方以圖一逞際兹戒嚴期間該司令團長等應如何以身作則同遵正軌竟敢犯上作亂危害閭閻倘再姑息湘局何堪設想本總司令懲前毖後不得不力去害羣以奠桑梓而維法紀除將該李仲麟等明正典刑用昭炯戒外爲此宣布罪狀仰軍民人等一體知悉此布 
[歸南說盛行中之李厚基]  
　　閩省歸南之說雖盛然李厚基於表面上頗持鎭定之態度日前曾對某要人言云外間盛傳吾已决意歸南實則孫中山只知搗亂而不知建設與吾宗旨不合陳炯明之勢力亦不出粤城吾焉有此事並於箇日致電中央及各省督軍省長稱　有人對於閩省揑造謠言實深詫異閩處海疆重地厚素以服從中央爲心任職以來計逾七載雖迭經事變而抱定宗旨終始不易事實俱在當爲全國所共見聞現在閩省安堵如常此種毫無影響之謠言本不値識者一笑恐傳播愈廣誤會滋生特電奉陳敬祈垂察等語李厚基之表示如此然閩人尙不甚深信謂其暫取騎牆態度也 
[蕪湖快信]  
　　蕪湖總商會以印花變更稅額貨物附加一成並所得新稅三項前日開特别大會一致否認於豔日電呈國務院財政部農商部稅務處請收回成命否則惟有停業待斃等語 
　　皖南絲繭公所九年上春在各地採辦運滬之乾繭至今僅售出十分之三繭商因此虧累甚鉅該公所董事陳夑堂等擬將存滬之貨陸續轉運來蕪預備用木車抽絲分售内地已租定南岸厚餘堆棧倉房一所現正築灶招工不日即可開車 
　　皖省衆議院覆選監督現由聶省長確定一區黃元楨駐懷寗二區龔慶雲駐合肥三區王潛剛駐鳳陽四區李維源駐阜陽五區鄭學　駐歙縣六區祝從恩駐宣城七區竇以莊駐貴池八區王華寅駐當塗 
　　陸軍部採辦軍米局長錢坦如二十九日由寗來蕪擬在蕪採辦軍米兩萬石 
　　皖省陸軍糧餉局局長陳旨章前日由安慶乘輪來蕪在中交兩銀行提撥餉洋二十餘箱運赴蚌埠 
　　蕪湖學界近接南高王衍康來函稱陶知行先生以往皖省演講之便特先期來蕪演講聞陶君演題係「我對於安徽敎育改造的意見」本埠縣敎育會謝景平已預備歡迎一切手續矣 
[陽曆新年之南京]  
　　軍政界陽曆新年各機關循例自二十八日起一月三日止停止辦公七天軍民兩署大門均紥牌樓添設臨時電燈數十盞大堂紥松柏樓一座暖閣安設禮堂縣旗結彩設公案備香燭二堂以内各門均懸燈掛彩元旦日早十點軍民兩署·及各機關員司（軍界少校以上政界荐任職以上）齊集軍署大堂行團拜禮武職穿大禮服或軍常服文職穿大禮服或常禮服先向國旗行三鞠躬禮次各員向軍民兩長行兩鞠躬禮又次文武各員分東西序列（文西武東）相對互行一鞠躬禮禮成攝影團拜畢各員均齊集西花園會議廳會餐（冷餐）是日接待各國領事自上午十一時至十二時止備有烟酒茶點 
　　省議會臨時會行開會禮後議員多已回里昨日調查在省議員祇有五十餘人現定四日開大會已發議程錢議長昨又飛電分促回籍各議員來省免誤會期惟省參事會條例通過後各屬議員均奔走運動希冀當選在省議員連日均以金陵春第一旅館第一春等酒館爲聚合所將來必又有一番劇烈競爭也 
　　商學界商界均沿舊習慣對於陽曆新年無甚點綴結賬收賬均以舊曆年底爲止連日雨雪連綿生意非常冷落各學校新年停課三日不日將放寒假高師附中金陵大學南中等校均擬於寒假前開演新劇游藝會募賬所售票資全數捐助北省災賬 
[南京快信]  
　　省議會昨開審查會定一月四日開大會已函電分促回籍各議員來省免誤會期 
　　省議員黃炎培提議分函六十縣農商會徵集對於廢止取締繭行條例意見緊急動議案朱紹文重提江蘇省修治道路條例案葛錦城提議請逕咨省長查辦前灌雲知事陶士英緊急　議案即列議程付大會公决張福增提出對於禁米查　查獲堃發記運米若干運者何人已否懲辦質　書　由會咨請省署於五日内答復 
　　發行省　債四百萬將不日咨交省議會議决 
　　嘉定肉業代表汪錦文電省議會請維持屠稅 
　　王省長昨已　派五人分赴各屬考察吏治 
　　十二月份軍費屠　　已全數撥解軍署 
　　商會聯合會議决組　之委員會定一月六日在寗成立即附設於南京總商會 
　　浦口商埠督辦孫多鈓昨因公赴京 
　　李厚基代表史忠志昨由甯北上 
[杭州快信]  
　　元旦省城軍警各界上午八時詣督署九時詣　署分别行慶祝禮今日（二號）沈省長上午十時命駕赴督署道賀并逼向各櫗　投刺 
　　複選事務設省署第二科辦公室樓上本以該科科長鄭維章兼充所長現鄭辭不願就有委胡某充　說 
高檢廳今日（二號）委邵聯英爲杭地檢廳紀錄科書記官李銓劉家東爲金華地檢廳書記官秦綬章爲鄞縣地檢廳書記官周籀爲永嘉地檢廳書記官 
　　有人假天台某議員名義電致該縣勒造選民調查員陳立樹指爲妨礙選政電省查辦已令該知事自聲覆今日（二號）省垣得雪由陰處約見寸許 
　　西湖湖心亭暗殺一師校官王民皥妻徐氏身死凶犯曾充連附之徐剛·及帮凶周康等案發後經杭地審廳刑庭預審决定照刑律第三百十一條辦理徐等向高等廳提起抗吿致礙進行現奉駁回定十三日移付公判 
　　永康縣屬各鹽號向承認警　兩捐由各號分攤負擔視資本大小定捐率多寡曾經列入預算現同業因改號爭執致生異議已令縣設法勸導切實維持 
地方通信 
[松江]  
　　省議員請嚴米禁電南京王省長鑒日昨旋里道經滬上聞悉米價貴逹十元曷勝驚駭顯有奸商販運出口囤積居奇去冬米價不及七元今夏靑黃不接時貴至二十元幾釀米荒風潮現當冬藏之際米貴若此明年不知如何江蘇雖屬産米之區儘出不已終必有吿罄之日小民生計艱難鋋而走險禍患無窮四鄉盗案迭出未始非米貴之故務祈迅飭禁米機關嚴審查禁報載奸商混運浙江出口并乞咨請浙省長一體嚴禁以維民食是所至感省議員朱世瑾叩卅一印 
[蘇州]  
　　官紳賀年紀略呉縣温知事奉道尹而諭陽曆元旦令節仍照歷年成例假遂園舉行團拜當經通函在城文武各機關曁各團體知照是日九時餘道尹鎭守使以次各長官均先後蒞臨即於十時向國旗行三鞠躬禮蹌濟盈庭備極一時之盛 
　　香業請禁加薪蘇垣香業工人前以生計艱難聚衆罷工要求店主加價旋經一再調停允加每次折葷餞十文折節錢二十文風潮始息現店主方面以民國以來該業工價已五次議加由一百文遞加至一百八十文長此增加殊覺難乎爲繼且爲首之馮某等四人曾分赴城鄉各處香作搆煽罷工誠恐滋蔓難圖爰山賀信之等聯名具呈警廳縣署請予飭屬嚴加防範昨聞警廳已令五區警署遵照縣知事署亦已咨行警察所轉飭各分所長一體注意矣 
[鎭江]  
　　派委視察學校金陵胡道尹以學期將滿特派學務委員王君分赴鎭屬徒陽壇溧揚五縣視察各校昨已蒞鎭 
　　鎭人籌欵放粥鎭郡紳董朱中孚楊貽甫等以時交隆冬在鎭貧民衆多凍餒堪虞擬就城外冬賑局開放粥廠惟此項經費例由各商捐助爰於昨日邀集各業董等假座商會籌議聞此欵至少須七八千元方敷濟用 
　　呈請禁米出境本年被災各省區至江北高寶一帶購運米穀過多民間存儲有限春荒實屬堪虞並聞有假辦賑爲名私行裝運出口情事現經高寶兩縣公民王朱等呈請省憲飭縣查禁出境以維民食 
[揚州]  
　　陽曆新年狀况本屆陽曆新年各機關官署均停止辦公三日並張燈升旗慶祝新年軍隊則循例休操並由長官捐廉犒勞各中高小學校亦均放假第五師範除集敎職員學生慶祝外並舉行聚餐會鹽業中國交通三銀行門前各以松柏紥成歡迎門嵌以恭賀新年字樣亦停止滙兌三日錢業議停午巿行情一次餘則俗尙舊曆並無點綴 
　　舉定敎育會長江都縣敎育會於三十一日假第二高校選舉會長及幹事員出席會員計二百五十七人並邀王知事到場監晒用計名投票選舉結果李豫曾得一百七十三票葉維善得八十票胡子　得八十二票張麗齋得一百零八票遂定李張爲正副長其幹事員訂一日繼續唱名 
[南京]  
　　財政廳之新組織財政廳長嚴家熾接事以來整理財政不遺餘力近對於本廳各科人員亦大加甄别從新改組兹　其職名如下總務科長兪文麟征榷科長葉增濤制用科長何嘉澍總務科員褚銘泰劉海智盧光鼎郭瑞生包鎔周紹豐朱家瑛汪綸元鄭孝頣丁毓枬許熙亮助理員金正熙陳祖溶楊和禮征榷科員呉銘常李端褘李欲仁張　呉兆麟孫迺治杜廷賀史之泮五塏晏宗愷袁冠英劉玉衡胡振翼助理員包毓祺姚廷枚施蔭芬言家振支懋炘朱福齡費銳孫制用科員楊念棨唐文源趙芝年汪綸瀛胡傳燈包銠包祖燿錢聖何元欽楊家驊周俊潘傳銘清理交代處科員陶噡洪徐治桓虎秉鎔張世榮陸費燏王慶震助理員兪樹勳趙元龍王錫蕃胡榮凎李鼎 
　　贛同鄉電推省長旅寗贛同鄉自驅戚運動發動後即與京滬同鄉一致進行通電主張贛人治贛惟對於繼任人物頗不一致日前有一部分人用贛同鄉會名義電京請以呉鈁繼任贛省長此電發出後又有一部分在寧候補之贛同鄉以事前未得同意表示反對亦以同鄉會名義京請以蔡需楷胡思義擇一任用 
[安慶]  
　　鄉董熱心興學歙縣地處山隅民風樸素自有清創辦學校以來雖有省立之中學及縣立之高等國民等校然因五里一村十里一鎭之故國民學校無力多設各村灣學幼童咸有不便之苦於是邑西汪君道澤慨然獨資創立汪氏學校於湖田成績昭著又有曹君錫山念徽人之出外謀生者乏商業知識乃於柘林設立岑山學校徐君容生爲該校發起之人初在校中襄助一切課務極爲嚴緊繼之者爲曹君巨卿亦能辦事開學之始即有男女學生三十餘人 
　　知事無力禁烟自禁烟期滿以來外人屢加勸誡政府亦屢頒嚴令責成各地官長早日清滅烟毒然歙縣旱南一帶尙多私種煙苗觸目皆是現任知事無力嚴禁復有私運洋藥及嗎啡針徧售鄉閒無知愚民受其害者甚多 
[九江]  
　　潯商會改選之内幕潯商會新選董事原訂二十六號改選正副會長嗣因招商局總辦鄭官桂曁前任會長金至大等出而調停以會董定额原有六十名現僅選出四十六名其餘十四名則讓歸徽帮（即現代會長辜葆誠一派）遴選以示讓步并電實業廳長鄰日煃親自來潯解决一切以故是日改選中止惟辜派尚不滿意已訂十年一月十號實行改選董事將來兩派董事選出該會不啻分而爲二更不知鬧至何等地步也 
　　宣布選民總數九江國會初選選民刻經各鄉調查員調查竣事知事王濬道爰於昨日邀集地方紳學界到署當衆宣佈選民總數爲二十萬九千四百八十八名旋即據實報吿省長公署未識省長能否核准也 
[嘉興]  
　　慶祝元旦元旦日學校及軍政各團體均休息慶祝其司法機關亦停止辦公一天郵電局及銀行均於是日升旗慶祝又省立第二中校全體學生是日午後在講演廳試演新劇兩齣所得劇資悉數移充災賑惟商界方面對於元旦除二三大商號懸掛國旗外無輟業休息之舉動 
雜評一 
[統一之前途（默）]  
　　民國九年終北京政府所急急者籌辦統一一事而已然以吾觀之政府所籌辦之統一尙在抵消之中北方以桂省取消自主而任命官吏南方亦以閩省南歸而委任官吏是桂閩方面之相抵消也川省任官之命令方發表而熊克武劉湘等之京代表卽忽遽出京是川省方面尙未可恃也湘省收復之活動方着手而滇派之激烈反抗已起是湘局尙未可知也北方方謀局部妥協而滇粤仍堅持恢復對等和議北方方議辦新國會選舉而南方仍擬集非常國會是北方九年終所急急焉籌辦之統一預備爲民國十年生色者乃竟無一不有相抵消之形跡况乎南北間糾紛未解而甘肅馬福祥等宣言獨立以爲民國九年之尾聲然則民國十年統一之前途將又如九年之空忙而一無結果耶抑　另開一統一之新局面耶吾不敢知矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各界慶祝元旦之盛况]  
　　前日爲民國十年元旦本埠各界慶祝情形彙紀如下 
　　軍界滬南海軍總司令藍建樞率同參謀長何品璋及闔署全體官佐曁駐泊浦江各艦艇長陸戰隊等在署前隙地舉行閱兵式賀歲禮是日桅桿更換新國旗海陸軍旗適値宿雨初霽晴光眏照國旗飄揚大有歲朝之新氣象當時軍樂悠揚由禮官導引各官於旗桿下繞行一匝則立正向國旗行三鞠躬並三呼萬歲禮畢各官即入署休憇各進茶點而散駐滬京師憲兵第三營營長汪毅於黎明六點半時率領第九第十那朱二連長各排長曁軍佐目兵均穿制服佩掛軍刀齊集營部恭設國旗並總統肖像排班舉行三鞠躬禮並呼民國萬歲以誌慶賀 
　　政界駐滬各國領事於元旦上午十一時許乘坐汽車相繼至靜安寺路江蘇特派交涉公署道賀由許交涉員率同交際科長等迎入禮堂欵以茶點互逹賀忱握手而别許君旋卽分往各領署答拜如儀公共公廨正副會審官關兪李張陸五君於元旦上午乘坐馬車前詣護軍使署道尹公署交涉使署上海縣知事署審檢兩廳道賀並在交署與許交涉使接待外賓法會審公廨讞員聶榕卿陳介卿兩君亦乘馬車詣各署道賀並至法領事署向總領事賀喜法捕房總巡費沃利君及副總巡石維也君曁各捕房正副捕頭均各我裝至法總領事署道賀上海縣沈知事前日上午率同本署各課職員及警察所各辦事員在署内大堂行團拜禮禮畢沈知事即分詣滬海道尹公署交涉公署地方審檢兩廳分投道賀新禧上海地方審檢廳戚譚二廳長亦於是日上午各在本廳内舉行團賀之禮名剌互投頗形熱鬧 
　　各商店本城内外及閘北商舖如綢緞顧繡洋貨皮貨衣莊銀樓等店均於是日休業一天其他如烟纸食物等店照常營業各店門前均懸國旗間有雜以白旗上書「尊重約法反對苛稅」字樣以示反對加稅之决心法租界商店亦有於國旗之外掛此項白旗者虹口西華德路呉淞路北四川路等處各僑商所設之洋行店舖亦均休業一天公共租界内各商號於元旦休息者當推南京路爲一致除吃食店水菒攤外均於門首粘「陽曆元旦休息一天」之白地紅字紙條五色國旗迎風招展次爲河南路亦頗整齊其餘各處休息之家未能一致惟各工廠則一律休息而駐滬防兵亦得護軍使命准放假以故路上行人得此兩種加入稍爲擁擠然午後天雨游人之興見減茶察酒肆因此生涯頓盛各戲館亦都加演日戲賣座不惡電車公司之各路電車收入亦較常爲多 
　　商界團體上海各路商界總聯合會慶祝中華民國十年元旦除各路商店休業一天升旂慶祝外各職董於是日上午九時起次第蒞會向國旂行禮並約定晚間七時假東亞酒樓開叙餐會届時到者三十餘人先由呂靜齋起言請兪君國珍報吿一年來所經過情形兪君起立謂本會經過事實在坐諸君當能記憶現在於週刋未出版以前已印就一種簡單報吿書每次會期所議决實行事件報吿書中已撮其要諸君一看便明並希帶回翻印分發各會員以明本會之眞相云云衆鼓掌鄭鷓鴣云報吿之成績宜歸功於各路分會希望各路分會多推舉有熱心有道德有常識者出席於總會共同進行民國十年之進步更無限量云衆鼓掌鄔志豪云去年發生反對總聯合會事其作用眞相價値皆已明白可以不提第總聯合會乃各分會推出出席代表組織而成鄭君所云總聯合會之成績功在分會此言極是反而言之即有缺點亦責在分會希望從今日起特於出席董事分會愼選之總會愼查之庶可消弭種種誤會衆鼓掌呂靜齋云本會應作之事甚多我等責任何等重大務望同心協力和衷共濟拿定方針進行衆鼓掌迨散席時鐘逾十時矣北城商業聯合會於元旦日下午一時在會所舉行慶祝會并歡迎新會員到者三百餘人由會長馮志卿主席張玉麔紀錄（一）報吿開會宗旨及一年來會務之成績（二）舉行慶祝禮全體起立向國旗行三鞠躬禮並三呼萬歲（三）歡迎新會員舊會員全體起立鼓掌歡迎並行相見禮一鞠躬（四）主席報吿徵求隊經過情形即頒給金銀獎章計得獎者爲宰我隊童醉公屠心一子游隊朱少漁等（五）新舊會員陳笑淵王家祥童醉公屠心一等相繼演說大致均注重商業道德·普及敎育·從事社會事業·研究地方自治等語（六）攝影末尙有國樂社絲竹助興至茶點散會已六時矣東北城商業聯合會於元旦日在會中舉行職會員團拜禮下午二時會員中除正會長陸彙泉因公遠出外到會者有副會長趙景忠張瑞生及職會員並團體代表來賓等百數十人臨時公推陳覺初爲主席當由主席述明開會宗旨及民國十年之希望並勉勵職會員須同德同心共維團體以策進會務之發逹等語繼由會員馮秋心陸紫來姜昌年陳天生趙紫垣等相繼演說大致皆述九年以來之困苦期望國運由十年内逐漸進步云云後即全體起立除向國徽行三鞠躬禮外並互相對立行團拜禮畢三乎中華民國萬歲即由主席宣布散會各用茶點而散入晚八時復開全體同樂大會其中秩序計有蔡明正之本灘尤玉生之雙簧陸雙福之魔術朱柏如之京調丁愼卿之崑曲陳仲良之絲竹朱筱田之紹興小曲嚴少雲之糊塗演說鄔錫昌之三絃拉戲趙秋心之大套琵琶等等一時笙簧迭奏頗爲熱鬧迨至散時已十二餘鐘矣浙江路商界聯合會於元旦上午八時在該路事務所開慶祝大會門前懸國旗會旗上書「新年進步」「希望無量」該路商號懸旗休業者亦占多數會員蒞會者逹一百餘人由總幹事長孫鏡湖庶務員余衆孚鼓壽柏敎務員朱迺釗招待鐘鳴九下由朱一笙宋祥三兩會長及全體會員排班對國旗行三鞠躬禮會員相對行一鞠躬禮畢由會長蔣榮夫起立致祝詞大意謂十年肇始希望諸君努力謀社會幸福謀國家富强謀自治精神謀商業發逹謀本會進行是鄙人切禱者也（拍掌）繼請丁靜波兪文逹張奎庭李梓靑劉松柏幹事長次第演說隨分餉茶點散會已正午矣法租界商業聯合會會員及義務學校學生等於元旦下午全體開慶祝會三時許振鈴開會正副會長衆會員曁學生等向國旗行三鞠躬禮錢士湧演說改用陽曆由來係取世界大同意義希冀以後一律從陽曆弗再陰陽並用並勉勵學生奮志向學爲將來改良社會之助又分給學生餅果畢向會長會員行一鞠躬而退旋由正會長葉貺辰度席沈問師紀錄（一）報吿上届議决徵求會員業將簡章擬就逐條宣讀由衆略事更改全體通過（一）汪醒齋提議報載閩省學生被捕事如該學生旣無犯罪證據應請各團體據理力爭互相援救决議函請檢察廳留申審理弗予轉解免累無辜（一）陳韻松方善甫等提議彩劵形同賭博何以本租界尙在銷售近見報章法公董局雖有九年終止售消息未識能否實行議决應函致陸華董處請即提議禁止（一）江錦春提議近見各報喧傳財部向某捲烟公司借欵五百萬元予以特别權利雖烟酒本爲消耗品然一經洋商專利即置本國烟商　死地應函請設法遏止誓不承認衆俱爲然議畢茶點至五時餘始散會 
　　家庭日新會與兒童同樂會江蘇省敎育會元旦中午聚餐後下午三時開家庭日新會交誼會首由沈信卿報吿開會宗旨次黃任之介紹男女來賓演說技（一）湯愛琳女士講家庭問題對於起居飲食各項言之綦詳並歷述歐美家庭狀况（二）袁希濤講歐美敎育（三）蘇少卿之音樂（四）唐英女士之琵琶（五）穆抒齋公子家德家玖之拳術刀劍（六）余佩臯女士講南洋敎育狀况（七）沈商耆演說（八）開演商務書館影戲而散前日（一日）靑年會商業夜校學生會國民義務學校兒童自治會以慶祝元旦故特假上海公學開兒童同業大會各團體及男女來賓甚衆由該校職員姜維良陶笑舫下毓英余鵬等殷勤招待九時開會（一）全體向國旗行禮（二）校長孫道勝宣佈開會宗旨報吿該校以前經過歷史以後進行方針（三）學生唱慶祝歌及歡迎歌（四）唐家李澤源二君演說（五）學生演說競爭由敎務長任矜蘋及唐豪李澤源三君會同評定甲乙中以陳渭泉張振爲最佳（六）星期通俗演講會演講員李衡石君演講同樂之眞意（七）學生雙簧（八）學生短笛和歌（九）學生警世新劇「鬩牆」（十）學生操連環陳（十）（一）學生謝詞（十）（二）學生謝賓歌十二時散會又聞靑年會日夜校校長朱樹翹君以該校學生所演新劇頗有　彩已約定於是日下午五時在小東門内敬思學校表演以慶祝元旦云 
　　各學校元旦下午二時河南路商界聯合會義務夜校假座城内豫園荳米業商業學校校址開慶祝大會該校同學會亦即於此時成立來賓甚衆首由同學會會長馬勛報吿開會宗旨畢次來賓童理璋及豫園商業聯合會穆君演說次該校長邵仲輝君解釋同學會的要旨次有來賓靑年會陳天生·山西路代表顧肯夫·荳餅業夜校潘德春及張炳鑫等均登台演講大意是慶祝之意義敎育之重要與夫商業之重要云來賓演說畢又有該會會員徐肇祥呉善慶兪毅等相繼報吿該會組織情形與夫經過種種其中間爲該校學生游藝尤以該校學生徐進對客書八言對聯最爲難得其後由該校學生將此次所印「學生作品」分送來賓該會會員並攝影以誌紀念至六時始散寶山路國民公學公學陽曆年假除變通俗例放假三日外並於元旦日上午邀集師生家屬行新式賀年禮下午整隊至各校賀年晚間演說舊曆新舊西曆之異同利弊並有劉鑄錯孫湛然兩君之滑稽笑話雙簧唱歌等助興派克路養性女學校於元旦上午十時開慶祝會學生到者一百六十餘人校門懸五色紙燈並國旗校旗首由校長袁學孟女士率同全體學生向國旗行三鞠躬禮並同聲高呼中華民國萬歲繼由該校長登壇演說次由高等生潘經玉李玄英趙英傑等相繼演說畢由該校長欵留茶點而散虹口梧州路九九九號基督公學因提倡推行新曆除照例給假外復於門内外懸旗結綵燃放鞭砲並命全校生徒彼此往來行賀年禮以爲社會之倡復於午時舉行敎職員年宴以資紀念閘北寶山路口培本小學校元旦上午九時舉行慶祝式禮堂内交又國旗各敎職員曁求賓學生等先向國旗行三鞠躬禮次全體學生唱慶祝歌次朱校長演講改用陽曆之便利下午繼以各種游藝以雙簧魔術爲最佳 
[閩省學生被拘之新問題]  
　　福建學生劉開祥陳國瑞江秀淸林壽昌王希昂陳晉昌林佑民劉友賢許世雄等九名被拘後靜候福建來文再核在案而租界公共捕房則以劉等九生住居租界被誘拘捕禀請公堂出票將閩省委員高予崙等拘押捕房並向華官開始交涉各情已紀前報兹悉該案譚檢察長尙未接有福建來文而公共公堂請將劉等九學生送歸公堂訊理之公文則已投到譚君以此案關係重大究應如何辦理除據情電逹閩省長官核示外前日又據情詳報蘇州高等廳卽日電逹北京政府候部文　覆飭遵云 
　　又據福建消息云福建閩侯地檢廳派書記官一人到滬將陳國瑞等拘獲後業由該書記於上月二十七日電閩即由閩侯地檢廳呈請省長派省署警備隊長楊永清（江蘇揚州人）帶警備隊一排同該廳司法巡長搭輪來滬提解歸案訊辦云 
[閩同鄉營救被捕學生函電]  
　　致北京電北京大總統國務院司法部總檢廳鑒閩省抵制日貨全由學生主動無可諱言此次旅滬學生劉開祥等九人突破誘捕指爲與刺殺販賣日貨者有關本會祥查此中黑幕必另有唆使及主持之人謹縷陳如左（一）該生等本住租界嗣被誘往華界捕去若該生等果有殺人嫌疑何不徑請會審公廨協提安用此違法手續致貽外人口實現誘捕學生之高時　王兗已爲公廨拘禁（二）誘捕學生眼線之王兗爲被捕學生王希昂胞弟閩檢廳書記官高時鑒爲王希昂姊壻可謂倫常大變且高以法官資格敢爲違法之事苟非受人唆使及重大酬報誰肯忍心害理至此（三）閩檢廳捕此學生係受李督指令李素仇學該生若解閩必成冤獄（四）被捕學生劉開祥等於台江案内曾受日人毆傷有案可稽綜之以觀拘捕學生之官吏已自違法被拘且有受賄嫌疑閩之最高級官廳又因仇學感情用事此案解閩審理繼難持平并恐牽及外交關係查刑訴律第十九條有聲請移轉管轄之規定又查法院編制法第一百條總檢廳有將各該管區域内檢察官之事務移於别廳檢察官之權本案救濟方法惟有籲請鈞座將全案移轉於上海地方檢察廳公平辦理以彰公道而順輿情旅滬福建同鄉會叩東 
　　致滬檢廳函敬啓者敝省學生劉開祥等九名因陳鳴岐謝翔高被人暗殺案内牽涉奉押貴廳候閩迎提一事案關貴廳行使職權敝會無干涉權利更無代人辯護之資格日前敝會會員聲請開會謂此案被害人爲暢售日貨之人被吿者爲提倡排斥日貨之人今全國排斥日貨者除學生數萬人之外萬衆一心若指排斥日貨者卽爲暗殺暢售日貨者之嫌疑吿訴人已　輕妄官廳非受脅迫繼不至拂全國人民之心理會員中與該生或係至親或係相識認爲必無之事并云解閩審理恐有偏頗請以敝會全體名義代爲剖雪等情敞會凛司法之尊嚴初以爲犯罪必依證據不願輕置一言致蹈干涉司法嫌疑頃查閩省來文内有該生等係屬鐵血團一說是福建官廳亦因指該生等有暗殺人犯罪之行爲并無確證特加以鐵血團之名使被吿人入於土匪條例範圍且所謂該生均係鐵血團有何憑證敝會以法律應保公平司法應保獨立此次指學生爲鐵血團輕行逮捕必非閩省檢察廳之本意現該生等旣被拘禁若再解閩司法官廳雖持平審繼亦有所不能深仰貴廳賢明能持不畏强禦之精神對此莘莘學子又豈忍其無罪就死敝會見聞較確爰敢函陳伏懇貴廳愼重辦理至紉公誼旅滬福建同鄉會啓 
[一年來各公司航業之調查（一）]  
　　歐美各國自大戰終結以後咸急急於發展對外貿易然以甲國之貨輸運至乙國者必藉輪船之裝儎故航業之盛衰足可硯進出口貨之多寡焉上海爲中外通商大埠輪舶往來年來日見其盛爰將一年來各公司之航業狀况查誌於次倘亦爲留心航務者所樂聞歟 
　　甲歐洲 
　　（一）藍烟囱公司（卽老太古外洋輪船公司）本埠行駛歐洲航線之商輪公司多至十餘家其中噸量較巨船隻較多者當以太古公司經理之藍烟囱輪船爲最該公司在中國經行之商輪計分海洋輪船公司ＰheOeeanＳ·Ｓ·Ｃo及中國互助航輪公司ＣhinaMutaISNＣo兩家海洋公司共有商輪四十五艘其中一萬五千噸以下一萬噸以上者五艘七千噸以上九千噸以下者二十艘餘均爲六千噸至四千噸之貨輪中國互助航輪公司共有商輪二十五艘各輪噸量自一萬二千噸至五千噸爲止兩公司所有之船除梅特賽Ｍedusa及守思號Ｃire兩輪不至上海外其餘六十八輪均須輪流至中國惟線雖有一定之規訂而輪船並無專班之屬派以故全部船隻均須互相分配焉該公司各輪船開發之主埠以英國之利物浦爲第一倫敦爲第二星加坡爲第三而以上海爲第四埠至於駛行航路凡經駛上海者約略可分十路（一）中歐線（即利物浦至上海）（二）中日南洋歐洲線（自横濱神户上海經星加坡而至英德荷有時兼赴比國之　凡爾）（三）中日線（自上海至横濱神户並長崎門司）（四）上海至打狗大連線（五）南洋中日線（六）楊子線（從英國至漢口天津等處）（七）南洋至上海線（自檳榔嶼星加坡直至上海）（八）利物浦至日内瓦及哈佛線（亦須經行上海）（九）中央法線（十）瑞士至上海線此外尙有「歐洲至海參崴」「日本至南洋」「西雅圖至　濱）等路因不經上海故從略第一路之由利物浦行駛者大約一月中至少有五輪往來而第二路之中日歐洲南洋航線中則以倫敦爲主要埠每月有輪船六七艘行駛至中日線爲歐輪兼航之路若上海至打狗大連者一月中亦恒有三輪或兩輪也其揚子線係分倫敦至漢口與利物浦至漢口之兩類大約每月中各有一輪往來而在上海駛往之船則不與也若南洋至上海間之輪船誠不下於歐洲有時或且過之至利物浦至日内瓦哈佛其取道中國者大都至哈佛之輪月有三艘至日内瓦者一月中不過一輪此外更有中·英·法·一路自利物浦開行至馬賽爲止其間經歷上海香港及日本南洋與瑞士至上海航輪均不過月派一輪耳去年海洋輪船公司以航路日多營業日見發逹幾使原航各輪不敷支配遂議於一九二一年决再擴增運貨噸量五萬五千噸添造一萬噸商輪二艘七千噸商輪五艘各新輪現均在建築中在去年十二月上旬已有「曼穹」號Macbaon一輪先出廠行駛現已臨時派定行駛南洋日本一路該輪爲七千噸中新船之一其餘六輪聞在本年春間亦可次第出廠兹將六新輪之噸量·名稱錄後（一）卡梨巧斯CoIohas載重一萬噸（二）芬銘斯Phemins載重一萬噸（三）巴沙斯Persus（四）格蘭卡司GIaucus（五）歐曼斯Eumaens（六）屈羅斯TroiIus以上四輪均七千噸之載重云 
[本星期疋頭運往各埠之調查]  
　　本星期中運往各埠之英美日本本廠疋頭花色計有原色白色巿布·粗細斜紋布·標布·漂白標布·紅布·法蘭絨·羽綢·羽綾·羽緞·泰西緞·印花布等共計十二萬七千三百三十七疋運往各埠之細數計甯波二千九百三十五疋鎭江四千四百六十一疋南京七千八百零一疋湖蕪二千零三十二疋九江三千零七十二疋漢口一萬零九百五十一疋宜昌重慶九百九十疋膠州五千九百零七疋烟台五千二百八十八疋天津二千六百八十三疋大連二千一百三十七疋福州二千九百七十五疋香港七百零五疋孟買六疋蘇州四千一百八十五疋本地五萬零零四十疋其餘他處二萬一千一百八十九疋而牛莊温州則無運往云 
[本星期華棉出口之調查]  
　　本星期（元月一日止）出口之華棉共計五千一百七十八擔其中運往日本者計七百六十九擔内地各埠四千三百七十九擔其餘别處三十擔自九月至今出口總數共計十三萬零五百三十六擔（去年同時十七萬七千二百五十九擔）其中運往安的斯伯八十四擔去（ 
年無）波斯頓十九擔（去年無）紐約四千九百三十九擔（去年三萬二千三百五十八擔）香港一千七百二十八擔（去年九百三十擔）日本四萬五千五百三十二擔（去年七萬七千七百四十六擔）里物浦一千零三十九擔（去年五千三百六十三擔）倫敦無（去年二千二百五十七擔）馬賽無（去年一千五百六十七擔）内地各埠七萬四千四百零一擔（去年五萬三千三百三十三擔）其餘别處二千七百九十九擔（去年三千七百零五擔） 
[茶絲兩業之窘况]  
　　茶商有停業說近來茶巿之疲歷年未有本埠存茶毫無走動英美方面去年運往之華茶聞尙未銷動故雖滙價低落絕少動辦去電詢問亦無回音本埠紅絲茶如大盤珍眉珠眉平水絲茶祁門兩湖紅茶統計全年到貨銷去不過二分之一陽曆年關雖過巿面尙少起色之望轉眼陰曆年關一過初春新茶上巿到貨加多陳茶若仍不動巿面破裂更將不堪設想故本埠茶商莫不異常焦急以爲明年非全體停業一年使存茶稍稍走動實不足以挽救巿面聞祁門紅茶因存茶量豐困難最堪對於明年罷業之議大有必欲實行之勢云 
　　絲巿仍無起色絲巿疲弱已久絲廠停工者不乏繼起前星期絲巿略形活動聞洋莊頗有動辦絲帮中人莫不喜形於色均望新年之後巿面定能稍起兹據本星期消息謂絲巿仍毫無起色前星期某美莊買進之特别條份廠絲二百擔（金雙鷹日鶴圖等牌）價八百數十兩係怡和洋行賣出並非廠家賣出云於此更可見絲巿之疲矣又據絲業中人云目下本埠銀根緊急絲商大都存現無多存絲都做押欵故即有交易向棧屋出貨尙須整頓最爲困難云 
[土布免稅續展一年之部批]  
　　上海　商會日前呈請北京農商渐請轉咨財政部因土布免稅准賜展期等由兹奉財部批示云呈悉查手工所織土布及棉織物品自七年一月起豁免内地稅釐原案聲明以三年爲限現計截至本年十二月底期限届滿本應仍照原章徵收惟來呈聲稱物力維艱商民交困尙係實情所有前項土布等免徵稅釐原案姑准再展一年即自十年一月起扣至十二月底止爲限滿以示體恤除分行外合卽批仰知照此批 
[烟酒聯合會之臨時緊急會議]  
　　中國烟酒聯合會昨因烟酒借欵事特開臨時緊急會議適逢大雪而各業領袖仍各冒雪而至午後二時到者已六十餘人乃搖鈴開會首由主席陳良玉報吿自得五百萬烟酒借欵消息以來本會已疊電政府阻止并經上海總商會工商研究會國貨維持會華僑聯合會馬路聯合會等各團體協電爭阻本會接財政部勘日復電有報載烟酒借欵係屬訛傳絕無其事等語然證諸各方面消息則周自齊仍在暗中積極進行安徽全省烟酒聯合會等亦來函報吿并表示一致反對事關全國兩業數千萬工商農民生計究應如何辦理請衆公决魏慶祥裘景雲等起言查財政部係二十八日來電何以某報專電仍有烟草合辦約昨日簽字之說周於二十九日下午入府面呈會同等語如此看來則周之依然秘密進行可想而知我同業不得不速籌救濟之策兪葆康起言證諸年來政府作用凡關締結借約等事一方面聲明否認一方面暗中進行以掩人耳目從前之各種秘密條約政府不嘗否認乎密啓峯張績成趙漢璋等僉謂一紙電文恐不可信宜績極同籌良策以逹自救目的沈子卿馬金桂等起言現在上海及安徽兩處得信最早此外各埠恐尙未得悉應通電全國一致力爭金印侯附議主席付表决全塲一致通過并經决定先致電漢口福州蘭州南昌等省總商會并用快電至南京杭州山東河南等省各商會轉致本會各分會及各同業厥後金拜仁提出此約若果成立只有某方法對付之衆情贊同并决定借約苟不打消即通電全國一致進行直至六　半始搖鈴散會兹將其通電原稿附錄於下漢口福州蘭州安慶宜昌等各總商會轉烟酒各分會各同業均鑒報載政府與英美烟公司借欵五百萬訂有條件内容爲種植專利便利運輸减輕稅率及他處販賣烟草政府均加取締等語全體商民惶急萬分以爲此約實行全國烟業胥歸外商壟斷從此國人旣不能自由種植更不能自由販賣侮辱國民權利剷絕農商命脈自殺政策莫此爲甚至減輕稅率一節是外國烟稅可輕中國烟稅獨重已足制我烟業死命又加以他處販賣烟草政府均加取締一條此後全國烟業該分司大權獨攪不啻將我全國種烟農民製烟工人販烟商人賣烟商店數千萬人民置之死地雖財部日電否認而各報專電此項借欵仍在暗中積極進行歷觀頻年政府喪權借欵屢守秘密倘有諫阻每自辯其無及借約已簽欵已用罄則以不了了之由彼例此報載决非謠諑事關國家主權商民命摇除由滬上各團體等通電政府力爭外夙仰貴總商會恤商衛國乞一致迅電政府取消此項借欵以固國本而維商命中國烟酒聯合會中華工商研究會叩東 
 
 

Page 11

 
 
[甬商會電詢對付附加賑捐法]  
　　上海總商會縣商會接甯波總商會來電云（銜略）北方賑欵增加捐稅一成甬商均不承認滬埠曾否實行各業抱何宗旨乞速電復盼切寗波總商會東 
[兩商會開會查阻運米出口]  
　　上海總商會縣商會日前同接上海縣沈知事函開奉省令開據太倉商會函報上海某某等米廠米商等囤積米糧打包上棧以圖私運出口請即飭屬查明設法禁止以維民食等情查私運米糧出口早經嚴禁在案如果有人打包上棧囤積情事應卽會同米董從嚴勸阻等因該會奉函後訂於今日（三日）午後四時會同各米董開會以便討論實行查明方法云 
[旅滬豫商加入總商會]  
　　旅滬豫商聚興公協盛全杜盛興三成申同和裕鴻生長四德蛋廠森源蛋廠森昌永信昌銀號中本蛋廠萬豐銀號等以上海總商會自聶泰兩會長當選會務煥然一新而聶會長自海外歸來尤多偉畫爰於本年元旦起一致加入以表景仰　厚團結當由該會竭誠歡迎云 
[紀上海婦女會開成立大會]  
　　上星期五（九年十二月三十一日）午後四時上海婦女會假本館三樓會議室開成立會先由臨時會長朱庭祺夫人宣佈開會並報吿該會之緣起及經過情形次爲投票選舉正式職員結果如左正會長石美玉醫生副會長李觀森夫人與蕭智吉夫人會計黃佐庭夫人英文書記王瑞嫻女士中文書記程婉珍女士另設秩序·廣吿·探望·會員·交際·國語研究六部各部長誌下秩序部長朱庭祺夫人梅夫人與張黃冰佩女士副之廣吿部長朱美琳女士探望部長楊錫珍女士會員部長徐婉珊女士陳招悅女士與呉玉芳女士副之交際部長孔融之夫人國語部長呉玉芳女士所以設此六部之理由小外乎賴以推廣會務進行及奮發會員精神二事兹以各部之職務略述之秩序部爲籌備每次開會秩序廣吿部專以會務登載各報使各界人得知會中情形探望部則親自至不到會之會員處探望俾知不到之緣由會員部從事於徵求會員交際部平時則爲會員計畫娱樂良法如遇國外名人道經本埠時則籌劃歡迎方法至國語研究部之設因鑒於中國無統一之國語每遇外省人士多有不通言語之患故於集會時可習練國語末由女子社會服務社長黃佐庭夫人略述該社經過情形並請求以該社加入上海婦女會衆無異議後無要事即於六時三刻散會兹聞婦女會將於元宵日開游藝大會云 
[女子社會服務社消息]  
　　加入上海婦女會 
　　女子社會服務社成立以來五載於兹以推廣敎育故良社會爲宗旨第因鑒於今日因家境困難而失學者衆故設義學九所學生綜計二百五十餘人學費槪免所授科目切於實用家用手工縫紉等科尤爲注重畢業學生已有十五人内中黃秀弟者現在晏摩氏女學校肄業各義學地址二在嘉興路華盛頓里六十四號一在朱家木橋合安里八百五十七號一在提籃橋桃源里千四百十四號二在法租界呂班路文德里三十六號一在崑山路東呉第二中學内談道室樓上二在楊樹浦橋　滬東公社内該社董事爲王佐庭夫人朱庭祺夫人呉玉芳女士席德炯夫人韋增佩女士程婉珍女士王瑞嫻女士陳景韓夫人張繼英女士胡宣明夫人包王文寗女士張明錫女士徐維繪夫人張愛珍女士孫邦堯女士張庭榮夫人孫聞遠夫人李觀森夫人顧蔭亭夫人席德炳夫人沈均女士等二十一人名譽董事爲聶太夫人與唐少川夫人近因該社董事均爲上海婦女會中會員或職員且婦女會亦以改良社會宗旨故於上海婦女會上次集會時經該社董事報吿該社經過情形並述明願以本社加入婦女會之種種理由經該會會衆贊成通過因之嗣後女子社會服務社爲上海婦女會之一部分矣 
[發起學生監視選舉宣講團]  
　　東呉大學第二中學校周世勳陳昌君等發起組織「學生監視選舉宣講團」以促醒國民監視選舉爲宗旨爲會員者不分男女均可報名加入會中一切經費由會員擔任其事務分二種（一）分隊各地演講（二）發刋報紙演講日期每逢星期六日及佳節假日會所俟成立後擇定暫設通信處於崑山路二十號交周世勳收其外會中詳章及應行之事荷成立大會後再行議定云 
[又一請懲王桂林電]  
　　江蘇公民龐淞等昨致南京電云南京王省長鈞鑒警廳長王桂林挾議會查辦之嫌嗾使莠民毆辱議員罪證鑿鑿見諸公牘乃事越多日未加懲儆仍尸原職往者謂有同惡相濟之齊耀琳爲之庇護致稽顯罰猶可說也今齊去公繼已經旬矣公素以公正廉明聞奈何任此溺職殃民兇頑不法者仍逍遙於省長統治權之下而綰全省警務中樞說者謂公非爲軍政方面所掣肘而不克行使職權卽受小人蠱惑而衡鑒失其均平以公剛直想不至貶節如是之速務祈俯順輿情迅將王桂林撤差懲治以儆兇頑而平民怨無任翹企江蘇公民龐淞趙承慤朱芾葛英崔雁冰呉相融沈礪姚流砥張鑑千盛世煜叩冬 
[米價日見增漲]  
　　昨日南北巿米業内地蘇松常錫靑角松江各埠米船來滬者甚少故巿上廠機高白米價又漲每石售開九元九角五分此一星期間共漲起五六角米店及巿上已售十元年内恐不能進關一至明年米價不知又將漲至若干也 
　　昨日滬上米業中接唯亭來信述及該處近日有上海唐某携資在巿物價收買三四日間已被買去八千餘石打包雇民船裝至鎭江轉卸輪船運往濟南靑島等埠販賣故巿價漲上四五角鄉人有貨者居爲奇貨不肯出糶現唐某尙在搜買聞共欲收買二萬石致巿面尙看昂貴云 
[逃犯加長刑期]  
　　行使大小僞幣之王金福陸明園二犯前奉法庭訊明判决各監禁三年迨送監執行時王即中途脫逃越日復被獲案審訊終結候判在案去年十二月三十一日下午奉地方廳沈刑庭長會同鄭檢察官開庭飭提王金福至案略詰一過判處脫逃罪一年六個月應共執行刑期四年六個月判畢飭令還押聽候送監執行 
[兩馬路實行更換名稱]  
　　滬西有兩處馬路（一）愛多亞路孟納拉路接連處至海格路之一段長浜路（二）徐家滙路其地點均介於英法兩租界之間陽曆去年經兩租界工部局議决其一段之長浜路改名福煦路而徐家滙路則改名爲海格路統俟西曆一千九百二十一年一月一號實行故今年元旦起該兩路已更換名稱矣 
[留美學生熱心助賑]  
　　穆婉珍女士近接其友人由美來信云中國學生爲助北方災民起見近在詩家谷特開助振大會内設演講·音樂·演劇·遊戲·與販賣諸部集得美金千五百元聞除開支用度外餘則悉充賑災云 
[蘇省公民爲北省災民乞振電]  
　　江蘇公民汪沐昌等致京内外各機關各團體電云大總統國務總理各總長振務督辦會辦坐辦各省區軍民長官議會各機關各公共團體各報館政軍學商農工實業各界同仁鈞鑒本年西北各省災情甚重災區甚廣災民至數千萬之多竭力籌振尙虞不及稍存觀望貽害何堪設想乃近見上海中西各報對於此次辦振頗多疑襄至謂有利用交通加收振欵競爭選舉之說飛短流長諒屬無稽但以訛傳訛藉爲口實雖有熱心公益之人力與剖辯　懷疑者仍未釋然誠恐因一二人之瞻顧貽害數千萬生靈民命所關萬難忽視夫堯湯水旱盛時亦或不免惟能竭誠救患自得億兆歸心即各區所選議員本係國民代表必由公意推舉方爲名實相符本無須矜尙權謀侈言操縱至於共和國家政府與人民一體果因關係國民實有重大利害或裁冗兵興實業及軍警餉項敎育行政等費之積欠政府爲補救時局爲維持治安爲保全人民生命財産實在必需應用減無可減者果無織芥隠飾亦儘可開誠布公劉切吿諭舉政府萬不得已之苦心與全國人民以共見相與熟權利害斟酌緩急力圖設法救濟想中外明逹各省賢豪必能諒政府之艱困予以助力决不致秦越相視故意爲難惟此次大災爲四十年來所未有現在辦理急振需欵至鉅籌集至艱舉凡郵路征權因振加捐及各機關經募或籌借專辦災振之欵必須涓滴皆用於災民並收入支出一切詳晰宣佈不可有絲粟含湖俾全國同胞洞明振務之實情與災區之苦况咸懷救焚拯溺之念不難節衣縮食以供數千萬災民庶有生望此沐昌等所籲懇於政府者也近見字林報載泰西慈善家由直隸正定通訊言該處慈善會收養飢民甚多尙難普及災民仍有合家數口閉門自縊者又有先將其五子殺死然後夫婦投續自盡者並有　夫携其幼女至巿欲賣三元往返數次無人過問餓極難顧掘坑活埋之其女極力抵抗父即以鋤轚斃之者又載山東通訊言該處居民年壯者均出外求乞家中僅存老稚無力自活故溺斃小兒等事日有所聞亦有全家逃荒沿途賣兒後因困苦太甚不能再加兒累乃將未賣去之嬰孩投棄路井中者據云各處井中滿投小孩尸體水盡汚濁不堪吸飲等語查該報所載不過被災省分之一二處所舉災民情狀亦不過一二端而其慘烈已如此雖鐵石心腸亦當爲之墮涙北通冬令奇寒徹骨行旅偶然經過尙不能堪况値此鉅災浩劫草木幾盡廬舍一空災民無衣無食安能延命勢必僵斃無算吾人幸未生於災區得保身家幸免飢寒對於被災之同胞但可竭力設法詎忍稍存膜視不爲援手竊意此後各項捐欵吾人皆當顧念災民稍可勉强務祈忍苦相助不必爭執懷疑須知諸君多一日之遲延災區即多無數之餓莩此時慷慨解囊雖或小有所損但災區多得苦干金錢即可多救苦干生命止須請求政府公布用途或由京津最大之救災會議振會中推舉中西名人公同監督迅速往振務求實惠災黎則造福無量所全實多較之他項用欵其輕重不可以道里計况外國樂善諸君亦不分畛域捐金助振吾人對於本國同胞苦猶徘徊顧慮不肯踴躍輪助何以對友邦同人豈不貽羞萬國此沐昌專所籲懇於全國各界者也總之拯救從來未有之大災籌辦從來未有之鉅振必須羣策羣力一致進行方能救遺民於溝壑沐昌等旣不募捐亦無黨派止因悲憫災區慘苦蒿目傷心敬代數千萬災民呼號於我國鉅人長德之前叩求實施援拯情勢危迫急不擇言倘有毫髮之私神明共殛務懇俯垂亮察取其意而略其詞立沛恩膏速行救濟飢凍垂斃之區或可稍蘇臨穎不勝激切待命之至公民汪沐昌許鑑靑蔡濟平方家麟顧提安殳九組張朝鏞楊敬涵翁葆之汪樾許文彬童善常楊輅張維獄王濟左仁昌王光吉陸欽　王采珊潘祖仁劉鵬程費樹璋李朝模龐鴻儒劉傳元兪振聲朱守善周樹聲藍宗瀛繆德雍李振基劉杰王鳴鳳呉尙廉許漢德龐麟祥朱瑞軫王文嘉郁珉趙熙績華國昌李漢傑等公叩沁 
[何軍使對於直魯工賑之意見]  
　　松滬護軍使何豐林昨爲直魯兩省工賑事電北京交通部云奉勘電關於直魯兩省工賑事項詢及蒭蕘具紉大部軫念子遺之至意欽佩莫名查築路初議呉副使及京滬同鄉報吿路線係由烟台逹濟南需欵約三百萬旋忽改爲烟灘其變更原因敝處不甚明瞭惟路線旣經縮短即工欵亦可减少究竟滄石煙灘兩路實需工欵苦干全國路電郵附收賑捐一年可得苦干除兩路工欵外有無分配他省餘力敝處不悉底藴無從置議大都通盤籌劃旣有賬册公布似可將各種收支預算刊印報吿書分送各界則羣疑自釋報章云云或於公布賬册未盡寓目或疑附收賑捐别有用途悠悠之口究不能違大多數之公意與政府爲意氣之爭年來人事不减天降奇災値此歲　天寒哀鴻遍野雖屢用劍及救災猶恐不遑工賑是否爲最良之法本無問題已非從容坐論之時惟有一應崻注意之點鄉人有來滬者述及烟灘路工僅容災民數百人居全省災民總數萬分之一是魯省災民居受賑之名而無受賑之實雖現在施工伊始而將來之不能容納多數已可逆覩夫工賑含有慈善性質如其他受僱工人同是貧民原可不分畛域非然者必求生産力與代價之相當則有失工賑本旨此層亟應注意改良想爲大部所樂於采訪亦豐林所馨香禱祝者也特電奉復諸惟鑒照何豐林印東 
[淞滬糧食維持會訂期開會]  
　　淞滬糧食維持會昨通吿各團體商號云敬啓者本會緣各令米價增高爲從來所未見於國家大局於人民生計皆受莫大之影響欲平巿價非迭向他省購運糧食　滬平糶不足以制奸商之期望也兹訂於十年一月四日（星期二）即陰曆十一月二十六日下午二時假新閘大通路西新康里一弄二百二十七號新閘路商界聯合會内開聯席會議討論進行方法報吿詳細情形素仰貴團體商號熱腸在抱公益爲懷届時務請推派代表依時蒞會共同籌議各抒卓見至紉公誼盼切禱切 
[國民大會策進會評議會紀]  
　　一月一日國民大會策進會開第三十二次評議常會公推徐子航主席盧煒昌紀錄主席報吿出發寗波代表朱定一唐豪於星期四回滬請兩君將在甬情形報吿當經朱唐二君先後報吿經過情形并謂寗波國民大會策進會係合三十餘團體組織其章程與上海相同該會已舉定金臻庠汪起鳳爲來滬代表寗波因歷史地理上關係實足以代表浙東故定代表爲浙東代表云主席并報吿韓鏡湖即日起赴津演講此後評幹兩部須常開聯席會議并謂到滬各省區代表參預以便討論各種提案而免隔閡至七時散會 
[火車撞損汽車三誌]  
　　一千九百三十號汽車上月二十九日下午六點餘時駛經日暉橋附近被火車撞損情形已兩紀前報兹據另一報吿謂該汽車係駐滬混成第六旅第一第二兩團軍需官季王二君所雇是日由龍華軍署領載餉銀回來行經該處時已黑夜而是段馬路適値日暉橋西塊之灣角旁有小浜一道路局雖安設栅門惟僅設在浜口並不在鐵路中間平時汽車往來稍一不愼每易駛入軌内該號汽車亦因此致誤季王二軍需官曁同坐之軍署張稽查員三人見車已入軌一併下車汽車夫正擬設法使汽車移出軌道而由杭駛來之火車已風馳電掣而至乃該處管理栅門之路局扳軌夫役並不預示紅燈該火車頭當然向前開行勢甚猛烈轟然一聲該汽車立被火車頭冲至對浜田内汽車夫亦受重傷惟餉銀因係鈔票且爲二軍需官携帶下車未致遺失現季王二軍需業將肇禍情形並聲明咎由鐵路扳軌夫役不先懸示紅燈以致火車撞損汽車則一切損失應向交涉各節據情禀陳該二團劉主二團長昨已轉呈何護軍使核辦矣 
[本埠昨日降雪]  
　　本埠於陽曆元旦下午北風陡起彤雲密佈細雨濛濛入夜風聲怒號至昨晨而風猶未息繼以雪花紛飛下午雪下更大一般老農以爲雪兆豐年欣然色喜 
[旅滬潮州學生會開交際會]  
　　旅滬潮州學生會於本月一日下午二時在南巿潮惠會館開交際會來賓及男女生到會者共五十餘人先行拍照後由會長鄭麔主席報吿開會理由次潮州會館代表黃少巖大埔同鄉會代表劉秀南相繼演說大致以今日學生對於國家社會負有重大責任應謀精神團結以資應付相勗勉又次補選交際員四人當選者爲黃大闢（三育）胡天奇（大同）黃顯浩（同濟）郭文琴（安子中學）嗣用茶點同時并由各會員以音樂技擊笑話助興云 
[天馬會展覽會展期一天]  
　　天馬會於元旦日在寰球中國學生會舉行第三届繪畫展覽會中西男女來賓參觀者計二千有餘會中中國畫部分有三室西洋畫部亦有三室全場共六室佈置整齊於第三室中置國旗與會徽於一壁其中作品大可代表我國現時美術之狀况第四室中有該會宣言數則表明該會抱藝術公開主義及本届審查會之經過原定於今日（三日）下午九時閉幕兹以連日來賓擁擠准即展期至明日（四日）下午八時閉會往觀者仍無需入塲劵云 
[江寗旅滬同鄉會選舉會紀]  
　　元旦日下午一句鐘江寗六縣旅滬同鄉會開會選舉民國十年正副會長曁理事長與各職員開票後劉然靑得三百四票當選爲正會長史量　得二百八十八票李悅生得二百四十票均當選爲副會長陳伯恭得一百七十八票當選爲理事長其餘如夏逸齋翁叔和孫月三易潤芝杭國治常慶三許元亮呉錦章哈少夫周樹三陳彦清翁季平黃　君戴質夫蔣元鏞馬乙棠陳錫君張耀庭李覲臣王立功黃春泉葉致中周炳生張鏛來王仲衡穆希直等均得十票以上當選爲職員聞俟擇定日期歐迎正副會長并召集本届被舉各人推定各股職員云 
[廣吿公會定期開會]  
　　中國廣吿公會定於本月六號（星期四）下午五點半在四川路靑年會開會由愼昌洋行包德君講演第一年之廣吿費十萬元如何分派於各項廣吿用途及中國各部包君旅居中國有年熟悉風俗人情於廣吿事業尤有經騐關心廣吿者盍住撼之 
[雲南宣敎師出發典禮紀]  
　　昨日下午三時四川路靑年會殉道堂舉行送别第三團雲南宣敎師出發典禮開會秩序如下（一）　　有　玉女醫士會報吿（二）國歌（上海靑年會中學唱歌隊）（三）祈禱（四）湯藹琳女士胡宣明夫人唱歌（五）聶雲台先生演說（六）潘玉梅女士鋼琴獨奏（七）宣數敎師李慕貞女士張崇信牧師張耿光先生述志（八）湯藹琳女士胡宣明夫人唱歌（九）執行委員代表江長川牧師致送詞（十）會衆歌詩（皈依基督）（十一）來賓演說（十二）祝福閉會 
[天安堂重選職員紀]  
　　麥家圈天安堂於本月一號晚八時重選職員（一）正會長倪錫純因事赴京故由副會長金邦平主席（二）李福江牧師領禱（三）會長報吿上年經過情形（四）全體舊職員退（五）公請李福江牧師爲臨時主席張耆齡爲臨時書記周生發張敏鑒爲檢票員當衆遂一選舉揭曉正會長倪錫純副會長金邦平牛惠霖書記陳文經書啓張元士司庫徐子恭稽核彭少雲（六）新職員入席（七）焦子芳牧師祝福散會 
[紅會擬編救護隊赴湘]  
　　湖南戰事又起中國紅十字會總辦事處擬編救護隊出發已着手預備矣 
[緩遠正劵開獎紀]  
　　昨爲第十次緩遠工賑善後有獎正券開獎之期仍在南巿久大碼頭該公司内舉行自上午十時至午後半時止兹將五大獎號碼及經銷各票號錄下頭獎第一萬二千七百六十七號（揚州五洲藥房）二獎第一萬三千四百九十號（杭州協記公司）三獎第八千四百五十一號（本埠善利全）四獎第七千九百三十九號（本埠萬利公司）又四獎第二萬三千四百九十六號（本埠大有利）五獎第一萬九千一百八十一號（本埠善利全）又五獎第二萬二千四百五十九號（杭州億中） 
[德國眼科專家來滬]  
　　德國醫學博士寶克斯（Ｄrpaukstat係德國眼科惠家來華有年與華人感情甚洽向在天津應診備受歡迎北地人士無不知寶醫生者兹因本埠同濟大學聘爲敎務主任由津來滬現因友人之請於課餘之暇特設診所於四川路一百三十四號每日下午三時至五時門診聞博士治眼手術極佳能於最短時間使砂眼（Ｔrachom）繼根博士不獨擅長眼科兼爲光學專家用德國新法騐目極準又爲人和藹對於貧人之病從不計較聞定於今日開診云 
[巡工司之曉示]  
　　各口巡工司額出曉示云本巡工司查鎭江關稅務司所屬界内長江海北港沙水道附近地方暫開新水道一條作爲白晝行駛之深水道並創設警船浮四個合將其情形度勢開列於左計開一長江海北港沙水道現時變更不定故於江之右邊暫開水道一條名爲得末多士（譯音）即自長山起循流而至劉海沙内作爲白晝行駛之深水道並創設警船浮四個係爲指示該暫開新水道之東西兩口一現爲指示行駛東口起見特於東口北邊創設紅色尖圓式浮一個自浮視大樹椿爲北三十七度西相距英海里二里又百分之十五又東口南邊創設黑色球式浮一個自浮視大樹椿爲北二十四度西相距英海里二里又百分之三十六凡船隻行駛東口務宜謹愼因該口北邊水道内有陡陂其可供行駛之處寛不過九十丈一現爲指示行駛西口起見特於西口南邊創設黑色尖圓式浮一個自浮視長山椿爲南五度三十分西相距四百八十丈又西口北邊創設紅色球式浮一個自浮視長山椿爲南三十三度十五分西相距英海里一里又百分之二十一凡船隻行駛西口尤宜謹愼因該口沿南邊一帶水道内有陡陂並有喑沙再得末多士新水道之東口行駛者如兩船來往相遇應讓順水船隻先行凡行駛内港船並他項淺水船等仍用海北港沙水道因得末多士水道係專爲航海深水輪船之　（注意）得末多士水道情形即係本巡工司處所繪海道圖說之第十二號其圖綫自段山角至逵成洲如需此項圖說可到本巡工司處購閱 
[信局船遇盗案之水警廳批詞]  
　　浦東大團鎭日生寶順兩信局信船在尖廟地方被刦巨贓一案迄未破獲而寄銀之各商店與該珦信局交涉要求賠償問題亦未解决兹將水上警察廳趙廳長批該商業聯合會詞錄下呈報局船被刦請求嚴緝依法懲治以靖地方由來牘閱悉查該盗等擔敢在交通咽喉地段攔刦信船實屬愍不畏法惟該鎭旣駐有水警應負保護之責乃竟任令飽掠遠颺亦屬巡緝不力候轉飭第一區嚴令該管第四隊督率所屬上緊跴緝務將此案贓盗併獲解究案經分呈仍候省長批示祗遵 
[法總巡獎勵得力探捕]  
　　法總巡警沃利君以試用包探尙元章高阿大二人辦公勤愼着升拔爲十六號十二號實用包探又霞飛路捕房七十四號華捕添加一道頭金線包探王榮生李友生唐雲卿各加頭等薪俸以示獎勵 
[汽車傷人兩則]  
　　元旦日下午有江北人王阿素在浦灘行走被某號汽車撞跌受傷頗劇由老巡捕房九百十八號華捕瞥見即前來抄錄汽車號碼另雇車送受傷人投仁濟醫院醫治一面歸報捕頭候示又晚間七時許有廣東人朱開福行經派克路遇有某號汽車駛來避讓不及遭撞倒地昏暈不省人事當經新閘捕房八十六號印度捕到來抄錄汽車號碼另雇車送朱開福往仁濟醫院醫治即持傷單呈報捕頭請究 
[輪船查獲烟土之舊案重提]  
　　某輪船今年舊曆三月初四日由福建汕頭等處開駛來申當被海關扦巡洋員查獲大宗烟土七百二十磅當將該輪買辦兪受安拘送上海地方審檢廳奉訊明確判决監禁三年並科罰金五百元該烟土由水巡捕房送往海關焚燬因兪奉判不服聲請上訴奉諭申送蘇州高等廳審訊去後迄未判决兪因在蘇押候審訊而其母唐氏妻甘氏姑媳二人則仍同居白克路同福里五百三十六號門牌昨將前爲該輪水手頭目現爲另一輪船掛得買司之江金樹扭至一區二分署警局請究請爲此案主要王警佐訊得地方廳有案判將兩造併送地檢廳訊辦江到廳後禀稱前項烟土實兪一人所爲自兪在押該氏姑媳時來向我稱貸今日又向小民借洋二十元不遂將我由法租界誘入華界然後扭局送案求察當奉譚檢察長諭令收押候示 
[洋貨掮客虧欵潛避]  
　　本年先令滙率漲落無常以致業洋貨五金呢絨疋頭等貨者大受直接影響而爲此業之掮客亦受間接之虧耗昨聞該業中人云此届陽曆年關不能彌補者實繁有徒有住居本城九畝地之郭某於前日避匿計虧欠一萬餘金又住居北火車站之馮某亦因虧欠逃遁又住居南巿陸家浜之張某亦於前晚携眷逃逸至陰曆年底不能支持者不知又有幾許也 
[假莊票串騙毛巾之押儆]  
　　浙江路清和坊四十號門牌同慶公棧内之東升泰字號係山東人秦道生串同在逃之朱姓虚設日前因將假莊票向中華織襪廠騙取値價銀二十九兩之毛巾四十五打經該廠經理杜震和察破報捕飭探將秦拘解公共公廨訊押查究在案上星期五公堂復訊被吿堅不承認係該號股東謂係朱姓與陳介安開設與伊無干等語李襄讞核供商之英包副領事以證據確鑿豈容狡賴判秦押西牢二月如能還銀准予減輕刑期一月 
[攫金環人贓并獲]  
　　住居閘北興順里之紹興婦人陳蔣氏前日出外購物被甬人王新發攫去金環一副由崗警帮同追　抄出原贓解經顔署長質訊一過轉解司法科核辦 
[俄人酗酒滋事之科罰]  
　　俄國人近洛由金爾因在虹口呉淞路飲酒過量胡鬧不休經二百四十二號巡捕喝阻反將該捕行兇打失手套等物經他捕帮同拘入捕房又將値洋五元五角之便桶搗毁旋解由公共公廨命押候領袖總領事派員到堂會審再核在案兹悉領袖英總領事業已派俄國人麥拉夫氏（即已經中政府取消領事資格之俄副領事）蒞廨會同陸襄讞訊明該俄人酗酒滋事搗毁捕房物件證據充足科罰洋五十元充公無力改押西牢四禮拜所有損壞物件着令照數賠償 
[誌謝]  
　　河南路商界聯合會義務夜校近將學生作品印刷出版昨承惠贈二册誌此謹謝 
雜評二 
[應時命令（訥）]  
　　每年元旦各省各機關之通例爲懸旗結綵開會慶祝演說幾句應時希望語而新年之能事畢矣中央政府之通例則排班覲賀分宴外賓頒給大批動位勳章發一二堂皇冠冕之應時命令而新年之能事畢矣 
　　今年元旦之自治賑災兩令亦卽點綴新年之應時命令也此應時命令固皆所以爲民然於自治命令有殷殷尊重民治之意而於賑災命令則藐躬薄德嘉惠元元等名詞滿紙皆是仍是前清專制時代之君主口脗與尊重民治之意不類耳然則應時命令措詞亦尙未斟酌歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[民國十年] [  碧梧]  
　　民國十年已到了那戰火硝烟凄風苦雨的民國九年好容易捱了過去回想那一年中所發生的事有的可恨有的可憐有的又可怕却也有的可喜如今我大槪說出幾件事做個民國九年的紀念和民國十年的新希望 
　　人人痛恨的安福部旣經推翻後來的軍人政客就當借鑒前車以國家爲重然而爭權奪利你傾我軋仍和先前一樣幾年來和北方對敵的軍政府旣經推翻後來的軍人政客就當同心協力統一國家然而仍舊固執黨見各不相下人民經了戰事的蹂躪没得着一此好結果這不是可恨的事麽北方八省荒收赤地千里飢民遍野妻號子哭這不是可憐的事麽軍人政客擾攘個不休各處軍隊又在那兒譁變人民簡直没有安寗的日子再則强鄰窺伺氣燄副人照這樣的内憂外患還成甚麽國家細想將來委會可怕至於可喜的事也有幾種如廢督裁兵恢復自治等皆是但是督還未廢反添出此巡閱使來兵非但未裁還有人倒想招兵恢復自治有許多惡官僚想法子來破壞所以一時還難恢復如此說來可喜的一事件也未曾實現那可恨可憐可怕的事人民却件件身受那麽這民國九年實在是個不幸之年了 
　　我但願那此可恨可憐可怕的事隨着這民國九年以俱去那可喜的事却隨着這民國十年以俱來 
諧著 
[鷄猴問答] [  紓庵]  
　　（猴）···老弟你來了你來司里十年你須要十分努力將你分内事弄得十全十美方好 
　　（鷄）···猴兄我來哩承你叮嚀我立誓盡職保管在這一年中無論甚麽事都能十分發逹如十大罪魁無疾而終如十室皆空之户轉貧爲富如十目所視十手所指的軍閥回心轉意十分情願愛國如十叩柴扉九不開的借債絕耳無聞如十年生聚十年敎訓能在今年一一實現又如民氣十成團結外交十分滿意商人十分獲利農夫十足收穫總而言之我將盡我一年之力使這弱小的國一躍而爲十洲世界之首 
　　（猴）···老弟你别說大話 
　　（鷄）···猴兄誰跟你說大話你看我振吭一呼天下皆白這便是雄飛世界的預兆但是我要問你你在民國九年一年中幹了些甚麽好事說與我聽 
　　（猴）···慚愧慚愧去年一年簡直被我弄得一塌糊塗因爲那些掮槍弄捧小猢猴似的遍地皆是平日吃了些麵疙瘩一個個發瘋似的搗亂横豎樹倒了一株又發生一株不愁没有搗亂的機會與地位以致天怒人怨旱災咧水荒咧地震咧瘟疫咧没有一片平安樂土說着吊下涙來 
　　（鷄）···别哭哭之我不慣　這些喪氣模樣但你讓那些東西横行不法不加拘束你眞是個渾蛋 
　　（猴）···老弟你别責我我但祝你一帆風順平安無恙說完鞠躬而退 
　　（鷄）···這個自然我必引吭高唱警醒軍人的迷夢使這殘缺多難的中國轉危爲安十分圓滿因亦合十而送九年之猴 
雜錄 
[民國於今已十春] [  极隠]  
　　民國肇基倐已十載回憶此十載中政出多門幾等於十羊九牧民生憔悴無不歎十室九空軍閥弄權而十鬍九騷之勢力遍於域中饑饉薦至而十年九荒之諺言幾成讖語屈指三百六十旬内無日不在驚濤駭浪之中歷數四十次蟾圓中（連閏在内）隨在皆屬怵目傷心之境兹幸舊歲方過新年伊始國是庶亦有除舊布新之象乎爰成俚唱以當祝辭 
　　民國於今已十春千門萬戶運重新前途希望應無盡天道已經大變更（語云天道五年一小變十年一大變） 
　　民國於今已十春崢嵘頭角看羣嬰呱呱墮地猶如昨轉瞬已交就傳齡（禮記十年出就外傳） 
　　民國於今已十春武人各自戢威淫大功一旦隳堪惜深望羣公保令名（古語十年之功隳於一旦） 
[破浪乘風圖] [  ]  
　　民國於今已十春殷頑復辟免勞心風池聲價雖然貴一姓須知不再興（杜詩十年身到鳳凰池） 
　　民國於今已十春佇看敎育放光明菁莪棫樸成材衆樹木何如更樹人（管子十年之計樹木百年之計樹人） 
　　民國於今已十春振興實業厚民生從來富敎分先從生聚當爲敎訓根（左傳越十年生聚而十年敎訓） 
　　民國於今已十春靑年幸各愛光陰焚膏繼晷　荒怠勿效攸之遺恨深（沈攸之傳恨不十年讀書） 
　　民國於今已十春文人投稿起貪心經研都練才都妙擲地當爲金石聲（左思傳賦三都構思十年又文心雕龍張衡研就以十年） 
新聞拾遺 
[捉住黑狗] [  呉秉恬]  
　　皮南通龍王橋某姓家前日之夕戶忘未扃聞有推門入者以火燭之有大黑犬伏地作蛇行以巨棍猛擊其身犬忽長號直立而奔大駭追　之則一矮小之人周身蒙以犬皮蓋竊賊也主人不欲　　於小人遽釋之去僅留其皮視之有密扣數十如天衣之無縫云 
[打破餛飩擔] [  警世人]  
　　北浙江路信昌里路燈缺少以故入晚則黑暗如漆昨晚有一賣餛飩者正負擔彳亍而出適一輛黃包車載一華服女郎疾行而入雙方均因暗未見致彼此相撞砰然一聲餛飩擔作玉山之頽矣女郎全身滿染湯汁遽下車與賣餛飩者　　欲令賠償衣服車夫知已肇禍乘機拖車狂奔而逸賣餛飩者自地匍匐而起欲扭車夫出氣不意已失所在復見全擔蕩然女郎又向之破口大駡不禁悲從中來號哭不已行人集觀生憐羣勸女郎罷休女郎遂含怒而去　由一人向觀者募得銅圆七十餘枚給助賣餛飩垎賣餛飩方收涙向衆叩謝檢拾殘餘舁之而去亦可憐已 
小說 
[社會小說衆醉獨醒（二三六）] [  瞻廬]  
　　第三十八回登講壇侈談敎育訪吟朋僞託文明 
　　程度較高的學生都說眞個蹙眉頭倒胃口那裏跑來的茫司探人不像人鬼不像鬼怎配我們去歡迎年齡幼稚的學生都說這個怪東西倒也好頑要是天天來演講我們倒也天天有好戲看這時中將女公子張女權覺得這個怪物似乎在那裏見過一面搔頭摸耳想了一會子便拍手笑道我可想着了幾個月前我打從學校裏坐轎回去曾見這個怪物立在學校門口舒頭探腦般張望吃我家裏的衛隊重重的給他一下嘴巴把眼鏡都打去了衆人聽着又都好笑起來單人慧姑心裏納悶這魔物倒也神通廣大怎會跑到學校裏來胡鬧虧得一星期内我便要畢業離校憑他怎樣胡鬧都不與我相干再說校長安女士得了捐欵便替翠娥預備一份畢業證書分數單上胡亂造些分數專待給憑的一天再行知照翠娥隨着衆人一體受憑若說翠娥做些甚麽事可曾在學校裏預備功課那天一百零一人的歡迎大會可有翠娥在内編書的郤說不曾不曾自從四月裏請了長假直到今朝翠娥的足跡從不曾踏到平江女學校他攏總在學校裏肄業不過半個月光景居然取得畢業資格况且夫壻劉琪又在大學校裏畢業不日便要南歸宴爾新婚即在目前重重疊疊的喜事併在一塊兒論理也該快活然而翠娥的心頭郤鄒得似春水一般揉得和亂髮無二重重疊疊的喜事彷彿都和自己没甚關係一來賄買文憑提前畢業都是邦平娘子在那裏串戲翠娥自己尙没知曉二來劉琪那邊並無隻字覆音翠娥心裏怎不惱恨他想劉琪和我有夫婦的關係不該寄了二十多封書札一字不覆便算没有訂婚看那表兄妹分上也不該只有去雁没有來鴻可見他早存了甚麽野心不知在外面幹些甚麽事（可謂以己之心度人之心 
自由談之自由談 
[記昨日所見] [  鵑]  
　　昨日觀光天馬會中西畫紛然雜陳琳瑯滿壁燦若茶火掬天下人物景色之妙一一納之尺幅中誠大觀也吾邦人士多乏美術觀念寄情行樂率趣於不正當之途安得時以美術展其襟枹俾知寄情行樂之當趣於正哉吾谫天馬會諸子有厚望焉 
大昌煙公司徵文揭曉（丁等） 
[大小嬰孩牌香烟題詞（改良拜新年）] [  石書] 　　 
　　正月呀初一是呀是新年脫帽鞠躬大哥前賀你哥哥年哎哎唷賀賀你哥哥年大哥呀起立含笑來相見你我兄弟賀什麽年坐坐吸枝烟哎哎唷坐坐吸枝煙 
　　弟問呀哥哥這是什麽煙氣味芬芳滋味甜要問個細根源哎哎唷要問個細根源哥答呀弟弟這是小嬰孩上海大昌製造來還有個大嬰孩哎哎唷還有個大嬰孩 
　　提倡呀商業你我要心堅說到香烟這一件漏巵不勝言哎哎唷漏巵不勝言大昌呀公司急起又直追製造精良價目廉批發更從權哎哎唷批發更從權 
　　說起呀大昌開過羣嬰會上海小囝一齊來實在鬧不開哎哎唷實在鬧不開挑選呀嬰孩個個貌翩翩大昌獎賞金鎖片懸掛在胸前哎哎唷懸掛在胸前 
 
 

Page 15

 
 
   
 
 

Page 16

 
 
常識 
常評 
[稅與捐] [  箴]  
　　稅義務也而捐則有自由之性質若强制徵收則稅而非捐矣 
　　今政府之俯收賑捐是以附加稅之實冒捐之名旣未經立法機關議决雖竊善舉之美名國民不應爲所欺也商民反對之而幾欲罷工罷巿可謂略有程度矣此誠國民知識進步之表現也 
　　使政府此舉而出於無心也是無常識也使政府明知之而故以是欺民也是不特無常識也其心不可問也况附收賑捐之用途又有運動選舉之謠言乎 
　　吾以爲不特賑捐爲自由之性質不應强制徵收即分所應納之稅亦常取得監督財政之權利而後可盡相當之義務否則國民已自棄其主權何從納政府於軌道蓋國民旣視稅如捐無怪政府之視捐如稅矣 
國民常識 
[新人與新年] [  雪存]  
　　光陰迅捷早又一年過去是民國十年的新年了許多新人物迥溯一年以來做了幾許新事業年來一篇新聲當中曾喚醒幾許舊頑梗許多熱忱志士一意創造新國家洗刷舊社會抛棄了幾許金錢犧牲了幾許光陰國家腐敗仍如昨社會黑暗又如此人人言新處處仍舊如運米出洋是新社會的舊賊借債給餉是新官僚的舊法處處言刷新政治廢督裁兵而大督小兵仍舊未去與言新國國何以新吾謂蒞新吾國必先有新民衆擎易舉多設學校敎養國民提倡實業收蓄游惰嚴查私設烟燈繼絕毒害組織演講團到處喚醒社會皆爲新人物應盡之新義務現在是第十年的新年要在吾個人預計今年决守須做成幾件新事業要實行我這一個新思想從新年做起不要換了一件新衣服就算我是個新人物就同舊房屋偶然一粉刷就算新家庭凡人事不論巨細都從實際上從新做起務逹刷新底一個地步譬如舊年爲人狠不規則浪蕩化費今年要做個新人立意要向正路上走去儉樸勤奮做個好國民即此亦是出舊入新的一個好法兒有益於社會的我提倡來做一人如此人人如此是社會可以日新月盛了不要辜負此好新年抛棄了黃金歲月再糊裏湖塗的過去願我同胞共勉諸（未蓋章） 
道德叢話 
[陽曆新年的感想] [  金可莊]  
　　「爆竹一聲桃符更新」這兩句話斷斷不適用於陽曆新年是盡人皆知的但是陽曆新年雖然没有這種熱鬧的點綴在下却發生一種特别的感想 
　　「以前種種譬如昨日死以後種種譬如今日生」這兩句話含有好人改過的意思現在陽曆新年正是改過的絕好時機我希望凡是從前有過失的人趕緊改行爲善 
　　「來日苦少去日苦多」這兩句話彷佛勉勵年長的人努力前進切莫虚度光陰我希望凡是年長的人千萬别把這兩句話借作荒惰嬉戲的資料應當積極的奮發有爲 
　　「少莊不努力老大徒傷悲」這兩句話是策進少年人的良藥現在陽曆新年大家又增加一歲了快快努力前進别使到了老大徒然傷悲 
　　「日日新又日新」這兩句話是對於守舊的頑固的自滿的提起一種警吿彷彿說民國十年的新年到了大家别再不知不覺把保守現在便算得計快快新呀快快新呀 
　　在下的感想如此諸位以爲怎樣（乙種酬） 
[西方格言（八三）] [  謝介子選譯]  
　　新者恒美（意大利諺） 
　　學以善問而博（英吉利諺） 
　　流動之水不含毒質（意大利諺） 
　　智者與羣愚居或轉見視爲可哂（英吉利諺） 
　　備戰爲求和之捷徑（福克斯）（Ｆox） 
　　裁判不可無知慧（佛朗呆）（Ｆrondo） 
　　旅行之得良件猶乘迅速之驛車（法蘭西諺） 
　　佳婦與健康爲夫之至寶（英吉利諺） 
　　購者百眼猶少售者一目已足（意大利諺） 
　　金錢不爲君役則將役君（英吉利諺） 
商業常識 
[改良月份牌畫歷届選舉醜態以喚醒國民] [  佑賢]  
　　每逢新年滬上公司工廠及藥房等各大商家均贈送時妝美女名人古畫等類之月份牌五彩精印美麗非常俱足令人悅目賞心其所以不惜工本印送此等月份牌者一欲使人常知其商標牌號藉以推廣營業一欲使人便於考查月大月小不致玩弄抛棄俾常懸壁上深印腦筋其用意之深可謂極矣惟際此世風日下人心不古美女古畫大可改良即選舉一事弊端百出或以金錢賣買或以武力威脅歷届黑幕書不勝書今第三届國會省會選舉又將舉行矣各公司等倘能以畫美女古畫之工資而畫歷届選舉之醜態及如何爲可恥如何爲正當用白話註明解釋以資警吿照例印送則此等月份牌不特於營業前途毫無損害且於世道人心獲益非鮮蓋懸諸壁上朝夕感觸足以引起其良心上之愧悔於選舉前途或有裨益且以此等圖畫喚醒國民不但易於覺悟并可使婦孺咸知選舉運動舞弊之可恥現届新歲正將刋印之時各公司等熱心救國之士如不河漢斯　伏望急起而改良之是所企禱（乙種酬） 
經濟 
[組織禁烟同志會之提議] [  杜芝良]  
　　吿今之反對烟草借欵者 
　　我中國受烟之害亦云深矣始則雅片流行被其害者幾八十年國民體格爲之摧戕國家財源爲之枯竭積弱不振以至於今不謂雅片之遺毒未盡而紙烟之害又起金錢外溢歲數萬萬近者政府且向製烟公司訂借大宗借欵予以減稅運輸等種種特權該公司如許鉅欵自何而來莫非取諸中國外人旣將中國金錢吸去復用以借與中國使中國人民受其種種條件束縛譬如操刀授人以柄推原禍始實惟「吸烟」 
　　人不衣則寒不食則饑然不吸煙萬不至死則烟非必需之品也且烟含毒質有損無益化學家醫學家已經證　烟曁非必需之品又爲有害之物而人必歲擲如許金錢以購食之者不過囿於時俗而已孰知其害之　於此 
　　爲今日計要求政府取消借欵固是也但非根本辦法根本辦法莫若集合同志組織禁烟會勸吿國民禁吸紙烟已吸者勸其戒絕未吸者永遠不吸以期改易習俗使人以吸烟爲恥庶幾烟毒可盡利權可挽否則民當日減國力日竭就令政府今日取消借欵將來欵無所出安保其不飲鴆止渴而爲秘密借欵乎故吾人不欲根本取消烟草借欵則已苟欲根本取消之莫名從速組織禁烟同志會海内同志以爲然否謹此提議以待商榷（未蓋章） 
 
[金錢果然是萬惡的麽] [  鵬]  
時箴 
[靑年女子擇婚靑年男子應該注意的幾點] [  鯤]  
　　世界文明男女平等故男子有擇婚女子之權女子亦即有擇婚男子之權也男子擇婚女子時應注意之幾點老圃先生已詳言之而女子擇婚男子時應注意者爲何尙未言及夫以中國習慣言之男子不重責操結婚後仍有絕對的自由而女子則婚約一經訂定即須終身不改稍一不愼即一世在地獄中生活矣故女子於擇婚時尤不可不加倍留意今就余所見者述之於左 
　　（一）勿婚喜灑香水好搽雪花之男子因此輩近於所謂「小白臉」之流大都心意薄弱伏無大志 
　　（一）勿婚不通國學亦無西學根底而好妄談新思想新主義者蓋此輩專務「時髦」不僅不學無術即其人格亦甚卑鄙 
　　（一）勿婚好游蕩馬路跟隨輕年女子任意品評之男子此輩好「胡調」之男子輕視女子之人格以女子爲玩物亦即自失其人格矣 
　　（一）勿婚好談論人家閨　之男子此輩心猿意馬將來愛情决不能專一 
　　（一）勿婚弱不禁風之男子此事可以鼓勵男子從事運動一洗「東方病夫」之恥辱 
　　（一）勿婚好吸香烟之男子因香烟一物不獨有害身體且每年使中國數千萬金錢外溢也 
　　（一）勿婚不孝父母成弟兄不睦之男子夫彼對於父母兄弟且如此則對於敵等之妻豈能有情耶（乙種酬） 
科學常識 
[留聲機之說明] [  程星槎]  
　　按留聲機有留聲放聲兩種今普通所謂留聲機者實放聲機也今將其歷史構造等說明於后 
　　歷史爲美國愛迭孫（ＴhomasAIvaEIison）氏所發明初用錫箔附於蠟筒次祗用蠟筒後乃改良蠟板其譜線初爲凹凸之直溝但易爲鋼鍼所傷復改爲个之波形曲線矣 
　　構造留聲機之構造分爲二部即留聲及放聲也以蠟板爲要部此板質堅而硬載旋轉盒上依盒内時計裝置或電動機而旋轉旋轉之速度務均機軸之摩擦音務靜蠟梎之上裝以喇叭式之放音盞盞之底部張以雲母片片下附裝鋼鍼適觸板面 
　　鋼鍼留聲時鋼鍼較銳蓋以刻譜線於板面放聲時鋼鍼較鈍而圓滑蓋以滑動譜線之内而振動（或用象牙鍼竹鍼及寶石鍼等普通以鋼鍼爲多） 
　　留聲之理裝鋼鍼於放音盞之底部旋轉蠟板使鍼尖行過板面成旋渦狀同時向放音盞發聲則聲波衝突盞底薄片鋼鍼隨之振動即能依聲波之大小刻曲線於板面而聲波乃留入製爲譜板（片子） 
　　放聲之理裝譜板於盒上旋轉之用鋼鍼滑過曲線中則薄片又起振動而發聲與留入原聲波相適應而原聲再能放出 
　　效用吾國以留聲機爲娱樂品而在他國則不然或紀名人演說或紀錄罪人口供等今中華書局用以傳佈注音字母實爲中國利用留聲機之創舉也 
　　趣史愛氏首製成之一機欲借報紙傳佈又嫌廣吿費大乃携之各報館試騐機中能言（ＧoodMonrningHowdoYoudo？）等語愛氏自進至出不發一言館中均以爲狂將情形登之報端遠近聞之留聲機乃得以傳佈矣（乙種酬） 
雜錄 
[迷信底下的算命先生] [  敲月]  
　　迷信是一件很壞的風俗大槪可分三項那三項呢就是算命先生風水先生泥菩薩内中三項以算命先生爲最壞所以我單講這算命先生 
　　算命先生大槪是瞎子他們拿了一根明枚無論巿鎭鄉村都要售他的技俩所以他的害人很普及的凡是男的女的老的小的窮的富的有了懷疑的地方難决的事情總要請敎算命先生來算一算决一决算命先生敎他東他們就東走敎他西他們就西走當算命先生的話是天經地義金科玉律不可更改的但是因爲絕對的服從就生出了許多弊端來吾姑舉一椿事情來做個對證 
　　吾鄉張某很有家産生養兩個兒子大的愚善可欺小的異常狡點他見哥兒愚善希望老子的家産給他獨有但是兄弟兩個事實上是做不到的他就想了一條妙計知道老子很信算命先生於是先串通了一個認識的算命先生敎他如此這般他就向老子要求算命老子許了他他就請那個認識的算命先生前來先排他老子的八字一派是恭維語捱次排那他哥兒的八字那算命先生故意驚訝說非常强硬非但尅老的還要尅兄弟那張某聽了一嚇說什麽是我的兒子竟是我的對頭如何了得算命先生說要他不尅是容易的恐伯你老人家拾不得張某說他旣是我的對頭那有拾不得的道理算命先生說你老人家旣然拾得就送他到廟裏去做和尙那就不妨事了張某說這個道理不错我就依你行罷這張某小的計畫竟完全佔勝利了 
　　我上面舉的一椿事豈不希　麽還有諸如此類的事很多我也不能一椿一椿的舉出來不過希望我們终要打破這魔王不要再存在二十世紀上做文化的障礙物（乙種酬） 
 
 
