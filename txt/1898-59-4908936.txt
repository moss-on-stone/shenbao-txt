# 1898 - 59 - 4908936

 

Page 1

 
 
[另延訪事] [  申報館主人啓]  
　　本館所延紹興采訪友人不甚得力擬另延他友承乏如有世居蘭亭禹穴間熟悉官塲事宜民風土俗涵情誠實文理清通者請郵寄新聞數則并詳示住址姓名合格則卽當修函訂定不合恕不作答此佈 
[出售廣學新譯中國度支考○仍寄售中東戰紀本末初續編文學興國策每套兩圓] [  圖書集成局代啓]  
　　中國每歲度支出納之數向無刊布清册上海英正領事哲特就户部曁各省奏報中關係錢縠之數者積三載之句稽抉摘成中國度支考一書呈英政府轉發議院核准刊行於中國財賦之所出與夫一歲支發之欵逐項羅列旣簡且明廣學會譯作華文交本局代印精本卽托申報館帳房申昌書畫室出售每册洋銀一角五分所有前印之中東戰紀初續編連文學興國策并售拆售均有定碼專及泰西新史攬要仍并寄售上海英大馬路泥城橋東堍廣學會總局及美華書館格致書室古香閣文瑞樓飛鴻閣大吉樓外埠敎士售書處曁各書坊皆有出售諸君請分别賜顧可也 
[葡人尋獲印度記]  
　　駐滬葡萄牙國總領事華德師君前曾頒發告示令國人聚議於西歴本年五月中在各屬地及國人薈萃之處舉行　典蓋因當日尋獲印度迄今已歴四百年也本月初七日午後五下二刻葡萄牙民人約二百名齊集西洋總會華德師有登臺演說情由旋舉有聲望之十餘人董理其事顧人或未知尋獲印度之緣起本館四爲之旁搜博采詳哉言之先是約五百年前歐羅巴洲日斯巴尼亞國及葡萄牙國君臣士庶深喜航海求新地各奪智力鬥勝爭奇漸知地毬上大西洋之外有印度焉當希臘强盛時已有人言其大略但其風俗疆宇皆未詳知亦不悉如何取道而往迨西歴一千四百九十二年日廷遣其臣谷隆波氏往尋谷隆波由大西洋直西行以致失道忽見一地其人民皆黑色疑以爲卽印度也欣然而歸奏陳其事及後細查始悉其爲亞美利加洲國人以枉費巨資大失所望葡墨佐亨氏聞之躍躍欲試以夙聞印度地極富饒寳石精金取之無盡也特恐航海程途模糊莫辨擬改由陸地往求於是派其臣谷惟侖及白衣烏阿二人前往行至埃及國境白衣烏阿染疾而亡谷惟侖遂兹自進發沿途偵訪僉稱印度繁富甲天下因即據情奏達葡廷旣而道出阿非利加洲被黑人所拘下之於獄尋亦病殁佐亨皇遲之又久不得二人消息而尋地之意仍不稍衰擬由海道自阿非利加洲望南前進或者可抵印度乃命其臣地亞士乘舟就道而舟身過小行至好望角海波壁立竟不能前不得已折回面陳所見佐亨皇曰是畏思耳安有不可行之海道哉且吾國苟不奮勇而往則日後印度必爲日國所得吾烏可不先著祖鞭爰令改造三巨船以便乘風破浪工未竣佐亨皇卽駕崩太子馬糯而嗣立踐阼之始卽以繼述前皇之緒爲志下詔速將三巨船製就而在廷諸人多者諫止者危言莊論累牘連篇馬糯而皇宸衷獨斷不爲浮言所動俟三巨船告竣卽遍察羣臣中有能勝此任者在廷諸臣各舉所知剡童競進馬糯而皇皆未洽於心一日方理萬幾忽有一官入宫求見遥望之厥身頎然髯作紫褐色叩以姓則爲搭加馬氏而名曰法司哥同年幾何以三十有八對加覺深合上意急令從宫宣至御案前諭以朕有一事頗極危難卿己知之否朕有三巨船已整備齊全欲帶人乘之船出亞非利加洲直南尋印度地再三柭卜無有一能耐勞耐苦可肩此巨任者惟卿堅忍不磨前與他國交爭十勝八九今以此事宙卿擔倚航海長行此後得地而回足增本國光榮卿亦名垂世宙卿其願之乎法司哥聞言頗有受寵若驚之意奏稱厷皇帝綸言臣已一一恭聆誓當以身報國馬糯而皇曰今船有三號卿一人焉能乘必舉二人爲副法司哥遂舉且兄保羅及其友貴禄副之船中水手等人則馬糯而皇令法司哥自行選擇法司哥爰選定水手一百五十名數以鐡木諸工及縫製衣服諸技習之有效始擇日啓行然三船祗各容一百二十墩貨物資糧積儲已滿猶恐不敷所用另購一舊船添裝遂於西歴一千四百九十七年三月中旬某日揚帆而去馬糯而皇及國内臣民皆赴海漘相遂及泛乎洪濤漭瀁中或遇順風則駛如箭發或風色不順則顛簸不堪時或見窘於黑人更覺艱苦萬狀至西歴一千四百九十八年五月二十日始抵印度之加釐哥埠則船已失去其二緣途中舊船所載資糧已盡爰將繩索等運回新船而駁其舊船以免累墜又一日惡浪奔騰新船復毁壞一號也泊岸後見地方繁盛實不亞於所聞及謁印酋亦待之有加禮乃出臨行時所携珍物獻之印酋復分贈各官印酋亦以珍物酬之小住數月詳知一切物産民情始　印酋辭别然後流歴沿海各處洎一千四百九十九年九月某日乃回至本國而行程已二年有半矣馬糯而皇大悅錫賚有加嗣是卽輸有備人往來印度漸及於中國日本南海諸處而印人之嫉之者不免與葡人爭鬥法司哥復奉命前往料理一次及第三次簡爲印度總督時年已六十有六中年勞苦精力漸頺蒞任甫三月餘卽攖派而逝幸赴任時挈其二子而往得　視含殮扶其柩歸 
[入覲龍光]  
　　每歲新春皇上准各國使臣分班入覲通商以後著爲定章本年正月二十五日爲入覲之期中外各報章議論横生咸謂各國使臣以爲期距元旦太遥不願舉行此禮其議實創之奥國使臣本館以其　涉　稽察敢率爾登報兹閱正月二十五日邸報悉是見皇上其文華殿准美國使臣田貝日國使臣葛絡幹英國使臣　納樂德國使臣海靖奥國使臣齊幹日本國使臣矢野文雄和國使臣克羅伯比國使臣費葛俄國署使臣巴布羅福德國署使臣薩瓦爾葛法國署使臣吕班同時覲見若是則中外交誼依然式好無尤而益知浮言之不足取信矣至諸使臣班次以到京之先後爲衡惟署使則位居於末此亦各國之通例也 
[借欵畫諾]  
　　西字報云此次中國政府所貸之欵擬以海關稅銀餘項及厘金作抵華歴本月初九日已在京師畫諾將議定以長江一帶及浙江省各卡厘金改歸赫總稅務司經理以便逐次清償 
[詢間行程]  
　　香港循環日報云英國駐香港將軍布勒氏麾下某弁致函德親王亨利問此行過香港否登岸時其儀節照親王歟抑照水師提督歟務乞早日告知以便屆時迎迓然迄今尙未接覆音也 
[築路風傳]  
　　香港循環日報云傳聞英國欲將緬甸鐡路通入中國界已向　中朝商議矣日本報則云頃得京師電音謂英國欲增鐡路由緬疆直抵四川成都府然　中朝允准與否尙未有　文也 
[俄復調船]  
　　香港循環日報云俄國現又檄調鐡甲巨艦名四腮威里忌者赴中國海上英國問之亦議添　鐡甲船名孖葫蘆者東來並令差期已滿之柯蘭杜及咽架兩戰舶仍泊中國海中查俄國現在東方之船已成勁旅加以羅思亞巨艦甫　而華的馬文那麥一艦亦已鼓輪就道今復調四腮威里忌東行則俄之水師雖不能首屈一指亦 
 
 

Page 2

 
 
足以自壯聲威矣按四腮威里忌製於西歴一千八百九十四年春季長英度三百四十八尺廣六十六尺有六寸入水深二十有四尺册載八于八百八十墩帶甲厚十五寸有奇首尾各設砲臺一座分置十二寸口大砲各兩尊機器抵馬力八千五百匹每一點鐘時行十六海里艙中能貯煤五百五十墩若時每點鐘行十海里計之可供五千咪路之用又聞俄國復檄調鐡甲戰船名那華連者東來與諸船聯絡此船册載九千七百四十六墩製於一千八百九十一年價值英金七十七萬磅船中置十二寸口五十二墩大砲四尊機器快砲甚多船艙載煤一千二百墩每點鐘可行十六海里觀其陸續增船皇皇汲汲究不知是何居心也 
[民教失和續述]  
　　前報曾紀諸曁縣境有民教失和事兹得紹興采訪友人續函云曁陽某姓族大人多中有某甲者近忽崇奉天主教二月初二日爲查卺之期族中人責令祀神謁祖甲以教中人無行之者堅不依允族衆咸忿怒與之爲難甲更口出不遜之言族衆益恨之將甲置之死地旋向教堂滋閙或云堂屋已被拆毁或云並無其事曁陽距郡治窵遠頗難得其確情惟聞省垣大吏旣得電音如電飭紹興府委左營陸守戎會稽縣孫大令前往秉公辦理此案日内已相約啓行矣 
[鼓鑄有資]  
　　天津訪事友人來函云前者中國某大員向日本購買銅片以備製造器械之用嗣經精于化學者細察銅中含鉛質不適於用遂暫爲收儲頃北濤鑄錢局所存廢棄鉛銅已將用罄此銅正合鑄錢之用爰擬改鑄鐡文天下無棄材節此可見已 
[機模達至]  
　　蕪湖訪事人云皖省大憲前因制錢短絀特委淮作卿觀察創設鑄造銀元局並先於客秋出示諭令通省官商士庶一俟本省五等銀元鑄出卽與墨西哥銀及鄂粤兩局已行之銀元一體通用不得稍有低昻兹聞鑄造機器及大水鋼模均已運到不日卽可開爐鼓鑄是以燕漓縣吳大令已奉憲檄與蕪地錢業董事議定每月遥看共繳現銀三千兩請領本省所鑄大小龍銀頒行市上俾濟圜法之不足而民生得利賴於無窮也 
[輪船通蜀]  
　　宜昌訪事人云立德洋行新造小輪船一艘開往渝城并在宜昌鎭署請一紅船保護已於上月二十五日開往并雇三板船一艘沿路拖帶行主立德夫婦卽乘之而往瞿塘瀝澦問不知能暢行無礙否 
[喜報眞除]  
　　杭州訪事人函云調補錢塘縣陳吉士大令已奉部覆准其補授某日藩憲牌示飭赴新任前署錢塘縣之吳小村大令則飭回西安縣本任供職 
[衆怒難犯]  
　　粤省米價日昻論者謂由奸商私販出洋所致雖經各善堂紳董禀請大憲嚴爲禁止而此風迄未稍息頃得廣州訪事友來函云東莞山龍鹺魚欄街晉豐隆米行專販出洋之米重積最多上月廿七日有鄉民百餘人至行求平糶行主不允旋以違例出洋應當充公等請要挾之勢甚洶洶大有不肯干休之意比鄰宏益郡號亦係同行見此情形恐遭波及督率夥伴開槍恐嚇不意機關甫動立卽轟斃一人於是衆情忿激轉向宏得利店一擁而進將存米千餘石全行刼去雜物亦毁壞一空忙亂之際跌斃二人鄉民將屍身拽入店内赴地方有司禀請詣騐翌日石龍墟尾又有鄉民數百人蜂擁至德安及晉豐隆信和三米行肆行搶掠其餘門市米店一無所擾古語稱衆怒難犯多藏厚亡豈不然哉 
[盜匪横行]  
　　廣州訪事友來函云省垣盜賊之多久已駭人聽聞邇來勢更猖獗夜行者咸有戒心上月廿八日吉祥坊安勇什長程某於晚間申友人邀往叙話至三鼓時始回行至十五鋪有數匪人尾隨其後程知非善類早爲隄防及至旋源橋十六鋪一匪忽欲近身被程順手一揮隨倒於地一匪復躍而進亦被程推跌丈餘二匪知非所敵抱頭鼠竄而去程以未帶刀械不敢窮追廿九晚黄沙安勇營管帶某弁赴友人處飲酒至二更後回營行至梯雲橋忽有三匪開槍恐嚇將弁挾入横巷肆其要刼弁無奈脫衣而遁回營後糾衆往追而匪已不知去向矣省垣之内匪徒如此横行不亦深可駭哉 
[萑苻充斥]  
　　嘉興訪事人云嘉善縣東門外鄉間范姓家於某日之晚突來强徒撞門而入刦未贓物甚鉅並槍傷事主范某翌日投縣禀報江邑尊卽會同營弁前往踏勘飭捕嚴緝事主則延傷科醫治據云傷勢尙輕當不致有礙性命也又嘉屬薄要涇鄉間某姓亦於某晚遇盜惟所失不多投縣禀報後卽經邑尊下鄉勘視飭捕查緝未識均能弋獲否 
[武童釀禍]  
　　前報曾紀紹興捉賭事一事兹得采訪友人續函云某日山陰縣某大令會同營弁分帶兵役往捉將與賭之某武童帶回途中被赳赳者奪去營兵某甲當無事時在郡城水澄橋下作魚行經紀武童以其曾與捉賭之役恨之刺骨時思有以報復之一日傍晚方在大街買線粉頭充飢突有三四武童路過仇人相遇忿火中燒推仆于途出利刃連刺七下雖未致命然已血液淋漓擾攘間武童卽乘機逸去甲欲赴官衙控訴苦于莫得主名大約祗能默爾而息矣 
[粤東近學]  
　　廣東訪事人云十二鋪横塘基某宅有幼孩在門前嬉戲被匪人强負而逃幸家人覺察追回衆欲解官請辦主人因已得珠還不欲多事惟交更練處薄責而釋之○城中吳宅於去臘二十七日午餐之時一女僕入廚卽覺頭暈而倒不能語言婢聞聲往視亦隨倒地迨主婦入廚見而驚異旋亦覺頭昏眼花卽回房酣睡及至翌晨主人返家敲門無有應者借梯越墻而入喚醒主婦始知一切而廚房僕婢二人尚倒臥於地多方灌救始得清醒問之亦不自知何故惟云週身奇癢異常有謂恐係匪人用迷藥薰人然當時並未失物至今春某日始有被刼之事刻已由西關汛高守戎懸賞購拿矣○廣州城隍廟香火極甚司祝每年出息竟以萬計今春天氣清明進香者每日如蟻附羶司事多至五六十人尙有應接不暇之勢聞僅一月而所獲已有五千兩之數矣 
[厦門瑣事]  
　　厦門訪事友人來函云四君子賭攤自周子迪觀察嚴禁後久已響絶音沈本年忽死灰復然輸贏甚巨有地方之責者易其奈何弗禁○核症之疫泉漳二府各鄉互相傳染死亡甚多臘杪春初流傳至漳州府城外北溪一帶竟有一家五口相繼死亡靡有孑遺者天災流行亦可慘矣○港仔口街素推五興號爲巨擘每年所設天宫堂憂其華麗自五興閉歇港子口一帶竟無人爲首舉行是亦數十年來未有之事也○日本人在鼓浪嶼龍頭船塢旁租地搭臺演試弄缸走索等戲術上等坐位每人五角中等二角半演一禮拜後卽减半價都人土之乘興往觀者頗極車水馬龍之盛 
[峽江春漲]  
　　宜昌訪事友人來函云宜地自入新年天時和煦日日晴明至二十日以外醖釀春陰忽寒忽暖二十五日之夜雷聲訇砰電光閃爍雨師風伯相繼並臨自是以後連日陰晴靡定至二十九日寒風料峭重裘不温入夜雪花亂飛大幾如掌至次日所下之雪半已消融惟見遠山一白如銀尚有一尺餘厚云○近日風雨嚴寒河下米船到者甚少以致米價每石又漲數百文市上菜蔬亦無不翔貴涉足市廛者殊覺景况蕭條惟烟館則有增無减大有日長炎炎之勢○新正已過賭禁漸嚴日前有委員巡至龍王廟下首見有某嫗在某宅門前與人作葉子戲飭差拿問掌頰若干嫗暗囑差役輕責願醜錢八百文事後差向嫗索錢忽思狡賴旋以復行拘究等詞恐嚇之始如數給之而去 
[龍眠畫意]  
　　安慶采訪友人云鄧小赤大中丞示期二月初二日甄别敬敷書院肄業生黎明親蒞貢院點名給卷迨命題後始排導回 
 
 

Page 3

 
 
衙委安慶府方太守連軫監謀是日文題能治其國家誰敢侮之詩題賦得雷起雙龍萬物春得春字○本月初三日爲上丁擇菜之期　寗　　明府及府縣廣文先生咸於先一日率同助祭諸生演習禮樂迨是日黎明鄧大中丞以下各員親詣大成殿陳設俎豆敬謹將事駿奔趨走肅靜無譁誠大典也○安徽提督學政徐季和大宗師通飭各屬一律舉行　試懷寗縣袁大令接奉憲檄卽頒發紅諭定期二月二十一日縣考仰各童於先三日取齊○二月初二日市中各肆一律懸牌名之曰大開張先一夕各就店中結綵懸燈肆筵設席歡呼拇戰達旦通宵迨天明爆竹之聲幾似春雷百而店主衣冠整肅拜祝財神然後輿馬往來互相道賀所惜雨絲風片鎭日連綿以致三市六街拖泥帶水櫃上交易未免寥落若晨星云 
[白門柳色]  
　　金陵采訪友人來函云有湯翁者家住城内九兒巷膏腴坐擁富甲一鄉文孫某玉貌翩翩年將弱冠紅鸞未照尚待委禽適江寍縣趙小帆大　有女及笄蘭質蕙心猶然待字遂由氷上人作合締此良姻於去年秋季下玉臺之聘禮儀豐盛鄉里稱榮兹筮吉本月初四日行親迎之禮雲擁鸞軿星輝鳳燭兩家喜氣洋溢門楣是亦坤靈扇底不可多得之良緣也○金陵城内某甲癖嗜摴蒱好作劉盤龍戲無如五木無靈屢次敗北以致負欠纍纍索逋者相逼而至點金乏術避債無臺不得已潛購阿芙蓉膏背人吞服幸爲旁人知覺急延某善士設法灌救始得殘喘重延世之嗜賭者曷勿引爲前車之鑒哉 
[邗水柔漪]  
　　揚州訪事人云前報紀儀　提調兼督辦淮南總局許星畬分轉曁甘泉縣程仙舫大令先後赴省叩謁各大憲面禀要公兹悉許分轉業於上月廿八日公畢管旋程大令亦於三十日回署○揚城自獻歲以來天氣温和晴多雨少至正月下旬始見雨絲風片釀作春陰迨至二月朔日更北風怒吼雲壓天低俄而片片雪花隨風飄墜雖未堆成瓊瑶世界然氣候已不减三冬凛冽寒威砭人肌骨入夜硯池茗椀皆結層冰次晨風猶未息酷冷依然聞舊城石塔寺西某姓老嫗是夜因絮被單薄竟爾凍斃亦可憫矣或謂節逾雨水尙復如此嚴寒實爲罕覯麥畦菜隴恐亦不免有損也○二月二日俗傳爲福德神誕好事者必糾資將本坊土地祠彩畫一新陳設牲牢爲祝嘏之舉並懸掛紅紙小燈任人攫取謂取回懸諸寢釀定可朕兆宣男不經之談不價識者一笑本屆依舊舉行北河下某土地祠未及黄昏紙燈已被人攫取殆盡僅存一盞某甲正欲携車忽被某乙從後搶去甲不服以致互相扭毆甲之頭顱被乙毆破鮮血淋漓衣襟盡赤多人排解甲定不依隨將乙扭向東去不知所終 
[雪間鶴唳]  
　　松江訪事友人云華亭文童盧姓偕倪姓閒行於貢院左近失去銀對時表等物當向捕役詰問捕役遲遲未有以報盧乃偕同伴至府署鳴鼓請究府經歴孫叅軍出問盧等又未肯將姓名居址實說後訪知姓氏面禀府憲恩太守奉諭考童失物飭縣追緝鳴鼓肆擾姑俟考畢發落○貢院本東某姓家某衆賭博牧猪奴一流人大半隸名細柳有楚人某甲因銅洋糾葛與某武生爲難旋卽號召同伴欲得武生而甘心焉適在某店鋪前邂逅相遇遂扭住攅毆雖經人勸阻而武生已餉受老拳矣當夜卽赴縣署喊控旋至某代書處補繕禀詞呈案請究蚌鷸相爭不知如何了局也 
[預備致祭]  
　　本月十三日爲致祭文昌之期昨午上海縣黄愛棠大令諭飭辦差人役虔備牲牢等物並飭二十鋪地甲往也是園文昌殿打掃清潔以便屆期致祭 
[阻止建屋]  
　　滬南十六鋪外灘建造馬路後兩旁餘地由地方官出示曉諭著各業户繳價承租去冬先繳六成其餘四成限定今春一律繳楚迄今繳者寥寥而營建房屋者則已有所見關道憲蔡和甫觀察得悉其事以租價尙未繳清何得先行建屋遂札飭上海縣赶緊示諭並飭差役前後種止大令奉札　業已遵照辦理矣 
[門丁送歸]  
　　上月晦日之晚保甲總巡鍾受百明府在滬城劉公祠畔蔡關通家捉賭一事已將前後情形縷紀報章前日之晚上海縣黄愛棠大令夥飭差役將日前明府生來之提標營兵邢阿毛一名送往提右營署請廖楚材叅戎懲辦到轅後叅戎諭令收營候究此外李阿心胡金福曹長林三犯仍中縣差看管昨午大令諭差役將總巡局門丁李順生送歸發落李乘二人中轎上披花紅游行叅府守備等署然後至局經過老處沿途觀者甚衆 
[懲責訛索]  
　　本邑南市薛家浜橋堍榮樂園牛肉莊主吕長榮日前因招集無賴聚賭抽頭爲二十三七鋪巡防局委員邵子怡二尹訪聞親帶勇丁連夜前　拘獲賭徒八名解局分别處治並將店主吕長榮枷號一月期滿後卽行開釋事後二十七鋪地甲陶昇之夥榮金忽向吕婪索洋銀七元吕卽據情奔赴局中喊控二尹飭傳榮金到案研訊榮金供認索賄祗求恩宥二尹以榮金膽敢藉端婪索實屬目無法紀判令笞責一百板著將所索所洋繳案交吕長榮具領復傳陶昇到局以其身充地甲所用夥役竟敢在外向人訛詐實屬不成事體特令斥退另覓妥愼之人來局辦公如仍踵前弊惟爾是問陶奉諭連聲諾諾而退 
[控追貼票]  
　　昨有揚少谷者扭俞蘭生至上海縣訴稱現居大東門外與俞相識去年冬間俞將小錢莊票數紙貼去現洋二千六百元屆期往收莊已倒閉向俞追索一味游移無奈扭案請追俞供稱並無如許之多黄大令飭分别管押候訊 
[供詞互歧]  
　　前有孟蘭君者投法界公廨控嚴愼卿借洋二百元圖賴不還求請追給等情經讞員鄭大令提訊飭將嚴愼卿交保著原告邀同中證聽候復訊昨禮拜四堂期大令會飭何繙譯升座孟偕范子卿范錫嘉孔彩卿等投案據范錫嘉供嚴由捕房保出之後其妻托小的調處願還洋一百元范子卿供光緒廿二年八月某日在大東門内暢叙樓茶館由嚴先與孟蘭君說明復倩人繕就借據托小的爲中當塲畫押交洋尙有孔彩卿在場單擊大令問借票上究係何人出名范語塞大令謂旣經目見豈有不知票上所書之名此票顯係僞造爾實通同作弊范供此項借欵嚴先在清芬堂還過四十元至去年十二月廿三日又在天成昌烟館會議還洋一百六十元其時小的亦在塲嚴供在四馬路開高陞樓書場並未向孟姓借洋實係硬向小的拆梢求鑒孔彩卿供係申證其時范子卿並不在塲大令以孔范所供互異顯有不合著與嚴愼卿一併分别還押飭探至清芬堂天成昌二烟館查明各節禀覆核奪 
[掩骼埋胔]  
　　昨日本報紀本邑南市大東門外洞庭山碼頭某姓坑厠内倒斃無名男屍一具由坑主告知十六鋪地甲裘鎭令轉報同仁輔元堂派司事前往查得死者約三十餘歲身穿藍布短衫褲周身無傷形似流丐並無親族認領遂卽照章於昨日午後給棺收殮發壇暫厝 
[船户不端]  
　　南市大東門外萬聚碼頭正義隆米行内司事人王石山日前代江北某客以花生二百五十包至本城詹姓處抵押洋銀若干元雇定陸福金之駁船將貨如數裝運至招商局碼頭起卸陸頓起貪心竊去十五包售與鹹瓜街某雜貨店客知之向船主理論船主一味挺撞藉詞諉卸後由王將情訴知渡未頭目阿貞到來理說聞每包值價一元有餘其中所虧甚鉅想須大費唇舌也 
[虹橋柳色]  
　　裏虹口第四百八十三號門牌江北某邑人胡某生有子女各一前日其女不知因何私購阿芙蓉膏服之至傍晚時胡因事上樓見女僵卧生牀呼之不應探手胸前則已體如冰冷矣噫是豈有不得已之苦衷而欲遁入闇浮世界耶安得起死者而問之○昨有某號船載客數人駛至蘇州河河南路大橋西首甫繫纜一客急欲登岸奮力一躍墮入河中載沈載浮如鳬狎浪船户情急喚人設法救援旋有車夫 
 
 

Page 4

 
 
入水援起得慶更生然衣衫已淋漓盡致矣 
[美界捕房紀事]  
　　前晚有衣衫藍縷年約而立之江北某邑人某甲躑躅于虹口元芳路旋入某弄中東張西望某號巡街捕以其形跡可疑拘入捕房告知捕頭押候查明送究○前日午後虹口公和祥碼頭江北甲乙兩小工爭攬運貨致起釁端口角之餘竟相打架旋復互扭至捕房捕頭著一併押入乞丐牢中歴一宵始開釋 
 
 
 

Page 5

 
 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[海利行請看容易發財]  
本行新到美國著名電師創製之雷利毛士壳機器一副該機器能將各畫照演如生內有李中堂遊歴美國片數種儀仗車馬之走動中西各官之相貌均鬚眉畢肖令閱者如親歴其境誠中國千載難逢一大觀也貴客購買此機遍遊內地演放則其利誠如本行所言發財如拾芥也一切章程請臨本行訽看方知本行言之不謬餘外各種金銀打鐄等錶及寳石首飾不及細載價比别家格外克巳新到留聲機器樣式甚多價由六十兩至四百兩不等預時均可臨本行細看 
　我永安保人險公司者乃首次承保中人之一公司又適出華文新譯章程之一公司也兹有告者本公司必欲使盡人皆知平日與他公司之顯有區别者微特辦法異而交涉無且尤有莫惑於聽睹者因近查有他公司中辦事之人當聲言該公司與本公司如出一轍甚有謂本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據内書特派人之名姓未又相以本公司中總理人漢密登監理人朱葆三之簽字故凡有欲向天下至大且穩之公司投保人當先認明上海黄浦灘第六號門牌便是庶免差錯否則設有其人以假亂眞甚或冒稱本公司中辦事之人在外招搖過市諸公可詳加審視或問以果持何據而至是如是則其人苟無據之可呈者卽屬子虚斷不可以輕信噫嘻秦鏡温犀在此一舉閲者察之 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[耆年碩德]  
　　九江訪事友來函云萬清軒徵君斛泉專講宋儒之學方領矩步自謂得程朱薪傳湖北學使龍杜雨文宗及胡文虑曾文正涂制府諸公曾將其人品學術先後上達宸聰蒙欽賜國子監五縣博士歴主湖北之崇正勺亭江蘇之紫陽上海之龍門各書院講席士林仰望丰裁有若泰山北斗現年九十有一尙深思好學神明不衰今歲署興國州汪春宇刺史復延聘主講本籍之疊山書院從此講舍弦歌又添幾許佳話矣 
[訪拿土棍]  
　　杭州訪事友人云省垣拱宸橋一帶自歸日本租界後市肆日益繁盛五方雜處良莠不齊本處痞棍外來流氓率多混迹其間往往結黨成羣藉端訛詐大爲商民之累前經巡防局委員程大令飭差查拿而若輩消息靈通早已聞風避堪僅獲混名小霸王之某甲一名移送仁和縣究辦縣尊蕭大令訊出羽黨十餘人爰將甲先行收禁會同錢塘縣吳大令特出訪牌飭差役至是處訪查務獲并移知巡防局恊同嚴拿想按圖索驥若輩必不能法外逍遥也 
[上海巡局紀事]  
　　本邑人阿蘭者南市王家碼頭某姓荳腐店學徒也有素識之小流氓葉　發者時糾同類至店中取飲菽乳從未給錢日前爲店主姚某所知以目下荳價頗昻倘任若輩相率來飲不但隠虧微利且成羣結隊恐肇事端爰向之婉言相却葉等老羞變怒謂爾旣不容取飲須告貸洋銀一枚否則斷不干休嗣經阿蘭告以略緩數日仍不允從定欲褫其所束之腰裙質　以償所欲阿蘭惶急無策遂潛往某紳處歴訴情由某紳飭家丁持名片赴十六鋪巡防南局請爲提究局員鍾偉臣二尹飭地甲迅卽查拿拘解以便訊懲前日已由地甲將葉阿發拘獲解局禀知鍾二尹著看管候訊其餘四人令一併從速拘拿毋得賄縱干咎○南市大東門外勤補里協利興廣東雜貨行内前晚被偷兒穴洞而入竊去皮袍一件曁水烟袋等物約值洋銀三十餘元翌晨知覺卽開具失單報知十六鋪巡防中局局員潘仲泉二尹立傅汛捕陳金到局令協同地甲前往勘視然後諭令趕緊跴緝毋得玩延干咎 
[英界晚堂瑣案]  
　　命婦陳談氏遣其子陳星煌呈控庶子陳幹臣擅賣祖遺田産前晚讞員張賡三直刺倩襄理讞政之邵虎伯太令提訊星煌訴稱原籍廣東某邑昆季八人僑居上海者五人庶弟幹臣擅自將産業售銀九千兩盡行吞没發乞究追幹臣供稱此項田地因無力升科是以商之昆季行售得銀七千兩除去升科費及轉道契費尙餘銀四千兩而廣東亦有田産被昆季行押去求諭令廣肇公所董事照帳剖分大令准之○葛文龍控金子恩稱貸不還前晚大令提案研訊葛訴稱世居滬上向藉行醫餬口金轉租房屋被欠租金兩月計洋銀四圓八角另借去洋銀七圓向索不還控求追給金供稱小的係浙江寗波府屬某邑人在某輪船執役轉租葛之房屋以便眷屬棲遲計至本月二十四日共欠兩月房租連所借七圓願到期一併還訖大令著具限狀存案交保出外料理 
[英界公堂瑣案]  
　　包探趙銀河解賊犯張阿翠至案禀稱此人不知在何處竊得烟槍一枝經小的查獲扭入捕房詰以失主爲誰堅不指實今者捕頭令解請訊懲張供稱小的係浙江寗波府屬某邑人天業頻年異鄉流落烟槍實取自友人家現在友人並不在滬襄理讞政之邵虎伯大令商諸衛繙譯官然後判令笞責五十板贓存待失主具領○某號華捕解曹紀生陳財生二流氓至案禀伊等在路扭住周阿鶴兇毆適經小的所見帶入捕房今者捕頭令解請究辦周申訴被毆情形曹陳同供小的等因口角起釁不敢行兇求准恩寛誓當改過大令判令各笞責一百板○八十九號印度捕解馬夫李阿生至案禀稱此人不善執轡妄思鬥捷爭先恐肇禍端送請訊究李供稱小的並非有意疾馳實由馬性不馴之故大令判令枷號一禮拜○錢福壽扭賊犯王阿珠至案禀稱此人竊取小的家木板兩方送請究辦王供稱小的見有木板抛棄門外是以取歸大令判令笞責一百板○包探倪順泉解賊犯潘王氏及張阿春至案禀稱伊等男婦二人串竊王賢賢家布衣兩件報捕後捕頭令小的緝獲吊出原贓解請究辦王投案領贓潘王氏及張同供稱小的及小婦人串竊情眞叩求恩宥大令判令將氏掌頰五十下張笞臀一百板○包探竇如海解沈子明朱　生至案禀稱小的見伊等二人在路兇毆沈金法致將衣服撕破是以帶入捕房今者捕頭令送請究辦金法投案申訴前情子明供稱小的偶一失手撕破其衣然未行兇毆擊大令判令賠洋銀五角朱管押三日○包探金阿三解賊犯曹茂桃至案禀稱此人竊取老公茂紡紗廠中棉花若干報捕後捕頭令小的拘獲送請究懲老公茂夥某甲投案領贓曹供稱小的初次犯竊尙乞原情大令判令笞責五十板 
[法界公堂瑣案]  
　　日前有龔正流者投公廨控李夢溷借洋二百元立有借票爲憑向索不還求請追給鄭大令准詞飭提李夢鯤到案昨日堂期傳同原告質訊龔伸訴前情李夢鯤供此欵小的爲中代邑廟住持曹劍華借用只有一百五十元大令謂借票二百元係爾親手畫押何得抵賴李求交保出外理處大令准之限五日内理明延干未便○徐長發禀稱去年十月間有厚泰小錢莊主夏尙榮將空票貼去現洋三百元未幾莊卽倒閉圖賴不還求請追給夏供小的亦係代貼求請鑒察大令以其飾詞推諉獲押候復訊○吳阿德禀稱去年十月間劉阿四以某小錢莊空票向小的抵押洋三百元未幾莊卽閉歇屢索不還求請追給劉阿四供此項貼票小的亦係代人經手早已另立借票以會項作抵了結吳因口角忿恨借端誣控大令謂旣經了結何以不將票據收回顯見飾詞圖賴著押候嚴追○徐文秀禀稱去年十月間李錦廷向小的借洋一百元屢索不還經小的具詞呈控始交洋六十元今奉提訊將洋交案請追大令著押候交保限二日内歸楚○工部局收捐西人柏禮才控程福田等揑契押銀案内牽涉之朱濟雲經鄭大令訊供著將楊秋濤交保出外尋朱到案前日楊已將朱濟雲尋到昨日堂期包探將朱解案請訊朱供小的與程福田俞錫生等均不認識因親戚葉杏坤轉托擔保實受其愚當時小的得洋銀二十元楊秋濤亦向小的借用洋十五元大令謂爾爲保人理應根究來歴何以通同作僞所抵銀八百兩惟爾是問著押候嚴追○顧根香禀稱在城河浜顧鼎元舊貨店爲夥前日張阿三來店買對時表一枚值洋十元並不還價挾之而遁當塲追獲送案請辦張供酒後悞犯求恩寛宥大令判責二百板贓交失主領回○包探禀稱積竊王阿五屢次犯案經英界公廨遞回原籍今又來滬上向各輪船行竊拘案請辦王阿三供在浦東爛泥渡陸敬福處爲　工並不犯竊大令著押候查明復核○包探禀稱偷兒楊少顯常在各輪船行竊身畔搜出當票數張解案請訊楊供在華盛紗廠爲小工送信至輪船托友人帶回寗波並不犯竊大令判押七天○包探禀稱偷兒陳阿元在江天輪船竊取蚊帳一頂拘案請訊大令判責二百板○包探禀稱小偷李長福在金利源碼頭竊取板木三塊售與南市爲巡丁查獲送案請辦大令判責二百板飭探帶　吊贓復核○李陶氏禀稱胞弟陶某竊去金圈金戒金鑲籐鐲等物值洋一百餘元偕弟婦逃遁經小婦人將弟婦陶俞氏尋回送案請追陶俞氏供此係丈夫所爲小婦人並不知悉大令謂爾夫與李陶氏係骨肉之親不能以盜賊比例爾夫究竟何在不妨直說俞氏供稱已往鄉間大令著　候交保找尋其夫到案再核 
 
 

Page 10

 
 
   
 
 

Page 11

 
 
   
 
 

Page 12

 
 
   
 
