# 1914 - 481 - 4914964

 

Page 1

 
 
遊記 
[羗海雜誌（四十二）] [  生入]  
　　拉安族之南爲和碩特西後旗牧旗主台吉沙拉氏名額博多果 
地界東北一帶至水溝西南一帶至當哈拉伊瑪圖山東西約距五十餘里南北百餘里周約三百餘里在西寗之西五百里青海西南岸百五十里由海南西往柴違木之路 
山川當哈拉伊瑪圖山系積石山脈地勢全境爲高平原土地肥美水草豐餘與拉安族毗連而地土之肥瘠顯然有别 
　　物產穀種最宜而爲種者西南之森林當哈拉山產百草甚富 
　　天氣冬初如邊邑極寒時候聞春夏秋三時和暖宜人 
　　人民本旗氏三百餘户皆游牧漢番亦有附之者約百餘户皆游獵 
　　由此循大山折而東爲希拉山有古壨舊址墩卡尙完好名柴的龍卡爾山嶺高者皆有俄博俄博者巨木圍如栅中挿樹枝枝上繋紅白布如旗如號帶滿畫藏文以爲標識凡近寺院之處或大山嶺或交界處及沿海高峯皆有之希拉之東爲江拉山山下卽額勒登諾爾亦係沙淖額勒登蒙語沙也時涸時溢牛馬不飲又北爲貢尕諾爾僅有積水耳其前爲大沙窝周百餘里沙子碎石寸步難行一帶皆和碩特南右翼末旗之西境爲海南最磽瘠之區行旅過此須用竹筒木桶盛淡水以行以防日暮在半途挿帳也 
　　蒙古謂大山爲鄂博亦曰俄博水曰鳥蘇河爲郭勒亦曰薩勒池泊海子謂淖爾或作廋爾亦曰賴爾或作那爾或作諾爾或作腦爾沙曰額勒登亦曰額勒蘇皆音之轉也 
　　江拉希拉之間皆重巖複澗深林密篝野獸種類無數斑鹿香麝之類尤多獵者重披毳裘着皮帽革韓負火鎗腰刀械藥彈糗糒伏處崖谷風餐露宿鮮火食山有何種獸迹見其遺毛矢溺遽能辨别有麝之山其香特異凡荒山深壑有三種香味毒瘴一也草藥二也麝香三也寒瘴不香熱瘴微香毒瘴最香瘴愈毒香愈烈惟其香帶塵土氣野花山藥其香氤氲而有味聞之精神軒爽若麝香之味遠聞之香烈而略帶腥忽隱忽現若卽若離麝穴愈近而其腥愈不可聞循其味而尋之百不失一麝臍最穢常流血液天日晴時必仰臥於草地而曝其臍臍眼凸出大如鉢腥臭異常蚊蠅蟻蚋飛集蝕之臍眼突然縮入微蟲碾如虀粉一日數次脂漸凝厚此爲草頭麝藥肆常用之品也曾吸入蜂蠍蜈蚣毒蟲類者臍有硃紅點謂之紅頭麝其品已高最貴者曰蛇頭麝毒蛇吮其臍麝驚痛而力吸跳踔狂奔蛇身伸屈盤結堅不可脫須臾蛇身截然而斷首即腐爛於内矣臍有雙紅珠是爲蛇眼得此配藥其香經久不散醫治毒症功效無比麝捷足每遇人追急自搯臍眼使破知爲焚身之累也獵之能者四散伏而捕之聲東擊西使之無暇自搯受傷爲人追及猶伏地哀鳴而掩其臍或四蹄緊抱之其壯可憫麝多俗名麝熟麝少俗名麝荒麝熟之年藥商西來收買茶十斤可易其一較内地之價直數十之一耳鹿茸一種天下盛稱關東其實製法以北產爲良品質不及西產之厚了然西產製法亦未嘗不佳最上者亦曰旋茸其法得一生鹿閉於栅衆圍之而呼噪鹿性躁驚距奮擲足無停趾其體純陽兩角更甚數小時約其熱度達於極點有力者猝入以利刃斷其首長桿丈餘上穿銕環綴八尺之鐵鍊而以鹿角繫其端極力搖而旋轉之甲疲乙易乙疲甲易不知其幾千萬轉其精血靈活和匀無孔不入無竅不通稍停則精血凝滯之處易生微蟲精血不到之處元氣不足非全材矣獵者規約極嚴山林樹幟爲界越界者格殺勿論如甲户用紅旗乙户用藍旗丙户用黑旗紅圍擊傷之鹿而逸入藍圍者甲户不准越界捕之俟乙户獲鹿而與甲户均分之其或被傷於紅圍又逸過藍圍而入黑圍者丙户能獲之即與甲户兩分之乙户不得過問稍有違言此輂擴鷙成性便以槍械從事如是人亦莫敢犯矣而不知猶有所謂盜獵者此種盜户必附獵者以行亦標一色旗爲號騐之鄰圍有鹿黠而捷者伺間探知口號夜深匍匐而進尋得鹿穴亦無力捕其生蛇行入力握鹿角而截之負以還途遇邏者惟前奔無返顧出界同伴擁之以去其或力盡而踣則一人先解其角歸擊於桿面旋轉之明晨鄰圍獵者相見無怒容無惡言猶以彼爲能者也 
　　犀黃有家黃野黃二種家畜無論犛牛揙牛黃牛皆能生黃牛腹有黃食草不貪行走不捷日漸　立兩眼泡皆黃色計其吐黃之期須終日按其脈而伺之仰繫之則不吐俯繫之則隨吐隨食必俯繫之而以牛舌不能及地爲率又須防其蹄踐也吐黃以後牛體膘健逾恒如逾期不吐牛必倒斃剖腹取之黃無精氣更非上品凡藥肆之常有者大抵皆家畜所吐及剖腹所得者爲多然亦難得矣其眞犀黃則惟於岩穴叢箐中遇之犀角長而無枝獨角者罕見力猛可與虎豹角在山一人不能禦獵户驗知山有犀迹嘗四五人偕持鋼叉鐵錘以入沿途擇地勢可負嵎者以備藏身犀見人趨如風張牙撲人人以叉尾抵於石又鋒迎其口出不意錘其要害殺之驗其腹又往往無黃探其穴藉草之下有土光滑可鑑者掘之始有犀牛吐黃亦隨吐隨食惟吐於藉草之上吮食不凈餘液下漏沈入土中也然探其穴又得之不多家牛黃色淡黃紋理細眞者金黃色紋理粗暑天蚊蟲不集湯初沸時捻末少許撒之沸湯頓無巨泡矣其他試驗之法獵户藥商類皆鑿鑿言之瑣屑者皆不載 
 
 
 

Page 2

 
 
時評 
[非結約說] [  （冷）]  
　　中國今又許日本以管理膠濟路矣是中國之對於日人可謂無一不退讓日本之於中國尚不何求耶奈何又有日本將派專使與中國結約之說也 
　　夫中國弱國也弱國之遇强國以强力處分之無可如何也若以好意相待則在事實而不在條約也有條約而無强力以爲之後盾則條約僅爲强者所利用而已故政府若遇强力無論若何退讓我國民無他言也以弱非一時所能强也若以弱之故而一時苟且圖安以與强者立約無論其約之若何有利我國民决不許也何則我國苟亡我民　亡於人之力不願亡於已之心也蓋我未嘗與人訂　而亡則我心清白而無他也 
　　前者中日讓定書之風說起我嘗作非協約說以警醒政府今日又有日本派專使以與中國結約之說故我又以前意作非結約說我非不納日本之善意也日本而誠有善意者不結約庸何傷 
[命令]  
　　十月三日大總統策令朱家寳蔡儒楷張廣建陳廷傑金永齊　琳戚揚呂調元張鳴岐均給予二等嘉禾章此令又令煕宗給予二等嘉禾章此令 
又令李盛鐸姚錫光陳鈺最復均給予二等嘉禾章此 
又令詹天佑給邓二等嘉禾章此令 
又令章宗元給邓三等嘉禾章此令 
又令金邦平伍朝樞張國溶均給予四等嘉禾章此令 
又令翼育麒給予四等嘉禾章此令 
又令海軍部呈請任命林葆綸爲司長咸德元魏春泉爲副官陳寳菁　警察周光祖周克盛羅之彥魏子浩林國賡林鑑殷爲科長應照准此令 
　　又令蒙驟院呈擬將僉事劉正雅叙列五等等語應照准此令 
又令陸軍部呈請將新疆援阿出力軍官王任英禹寳山均授爲陸軍騎兵少校並加陸軍騎兵中校衘馬生榮馬致和王心平均授爲陸軍騎兵少校應照准此令 
又令陸軍部呈請將山東拿獲匪黨出力之鄧其沛授爲陸軍步兵少校應照准此令 
又令陸軍部呈請將熱防勦匪出力之朱其昌授爲陸軍步兵少校蓋　榮加陸軍步兵少校街陳松林王鴻翰姬鳳林孫文勝黃金榜均加陸軍騎兵少校衘應照准此令 
又令内務部呈准文官高等懲戒委員會議决四川巡按使陳廷　紏劾前暑彰明縣知事季滿朋比痞棍縱盜殃民一案核與知事懲戒條例第六條第二欵第十一欵相符應受第三條第一種第一欵褫職處分等語李灜著准如所請即行褫職此令 
　　又令内務部呈准文官高等懲戒委員會議决廣西巡按使張鳴岐糾劾前君柳城縣知事朱錫畛縱匪殃民一案核與知事懲戒條例第六條第十一欵相符應受第三條第一種第一欵之褫職處分等語朱錫畛著准照所議即行褫職此令 
戰事要電 
[其一（英人字林報專電）]  
　　北京電中日政府已商定管理山東鐵路之潢意辦法該路現暫歸日人管理以華人司理行車事務而以日人爲車長此次交涉得臻和平之解决駐京日使與辦理交涉之華員皆足多也（四日） 
　　北京電參政院已以質問書致與政府質問將以何法保全國體對付日本其文頗長對於外交家無稱許之語且言英國在歐之戰乃爲維持比國中立而其同盟國今反破壞中國之中立情理何在參政之中有陸軍派數人曾主以武力對付惟此種激昻之態度無庸重視之參政院今必乘此時機以示國人有發言之權如失此時機則國中必有倡異議謂目下之制度於時勢危急之際不能保全國家者而要求召集國會之聲亦將隨以俱起矣當局者皆知中國如與日本决裂則將不可收拾故竭力抑制山東等處之輿情以止衝突目下正與日本磋商佔據德國鐵路問題之和平解决方法可望有成日本答覆中國之抗議謂該路實係德國國有之產業日本理應佔據且爲戰畧上之故必須佔據中國則不承認其說中國覆日本之公文將重申日本現侵犯中國中立之說且不承認日本所云不能阻止德人再用此路或此路乃膠州租借地一部分之說 
　　東京電據由舊金山轉來之倫敦電稱聨軍仍在德軍左右翼從事抄攻謠傳德國陸軍參謀部已離盧森堡赴美的俄德皆稱在蘇華爾基獲勝尼愛們河潢浮俄德兵之屍德軍進攻者已抵彼得洛柯夫及基愛爾士今正據壕而守俄軍已進據太爾洛（克拉柯之不）今正攻擊拉巴河奥軍防地聞英法艦隧現合攻亞德里亞海奥國卜拉口岸聞奥國預備遷都至泊萊格（維也納西北近德邊三日） 
　　倫敦電羅馬來電謂據俄國大使署宣稱德軍在俄國波蘭洛特慈省及蘇華基省大戰德軍被逼棄蘇華爾基哇沙維慈諸地而走遺棄軍裝甚夥德兵皆棄鎗而逃大澤中遺有行李槍砲無算另據俄京電稱德軍死者三萬人受傷就擒者二萬人（二日） 
　　倫敦電羅馬接彼得洛格勒電稱德軍現退離俄境有數聨隧全數溺斃於尼愛們河德軍且失攻城炮隊據傳德皇逃時大受艱辛（三日） 
　　倫敦電意大利特里白拉報載有塞國新都專電謂塞軍渡騒河佔據塞姆林後奪獲奥軍大砲及子彈等物擊毀砲台繼乃滿載戰利品回抵舊都（三日） 
　　倫敦電印軍大隊已在法國馬賽登岸居接待極形歡奮其熱閙爲馬赛歷史上所未有英皇所致勉勵該軍之電文大受歡迎印兵運船航行極爲安寧（三日） 
[其二（德人德文報專電）]  
　　北京電北京政界現悉日兵由濰縣西發直趨濟南中國軍界反對日人之公憤日見其甚（四日） 
　　濟南電青島戍軍於自二日至三日之夜襲擊長山（譯音伊爾的斯堡砲台東邊之村）殊爲得利德兵死一人傷三人赫士堡伯爵及亞東海軍分隊之兵二十五人夜戰之後均未囘營不知不落日兵今未續進 
　　濟南電德國炮船桀茄號及滅魚雷艇Ｓ九十號近數日曾參與戰事桀茄號中彈數處均非要害Ｓ九十號已安然駛回港内（德文報記）者按此可見日人所傳擊沉Ｓ九十號之說之不確英國巡洋艦特拉愛芬號現參與轟擊青島（五日） 
[（其三日本人東方通信社電）]  
　　東京電公報云二日之夜德軍約三百餘人乘夜襲擊我軍右翼方面卽經我軍逆擊德軍將校一員陣没並遺棄死屍四十七爲我軍捕虜者七人我軍死傷十三名（五日） 
　　東京電日英聨軍凖備攻擊着着進步德軍砲擊不絕希圖妨碍然形勢毫無變化（五日） 
　　烟台電據由膠州灣某地點入港之某汽船船長言我軍掃海隊因遭風浪及機械水雷致犠牲掃海船三艘然作業之進步仍甚勤勉其結果已逹我艦隊可以進出砲擊有效距離地位之程度而飛行機下瞰亦得明瞭其餘機械水雷所在之處均可分明此後艦隊可無顧慮得以開始有效炮擊云（五日） 
　　烟台電據日本陸軍飛行機之偵察見奥艦蓋薩林耶利薩彼蘇號（四千六十噸）船體之側面已受傷損現泊浮船塢附近船已傾斜（五日） 
　　東京電門司電話二十八日之戰負傷於二十九日送回之日本右翼隊某將校言敵之海軍炮盛向我軍側背猛射我軍在散兵線掘壕隱蔽敵彈殆無效力又鐵條網多備通流電因用銅絲之部分甚多我攻擊軍將其切斷較鐵條網爲易又該將校曾携二十珊口徑以上之砲彈而回以作紀念云（五日） 
　　東京電中國政府昨已命將膠濟鐵道沿線守備兵撤退（五日） 
[其四（英人特約透電）]  
　　東京電據官中宣稱德兵三百五十人由青島乘夜出攻爲日兵擊敗死四十七人日兵死五人傷八人日本重砲曾擊中伊爾的斯號砲船該船乃退砲線之外（五日） 
　　巴黎電今晚十一時據官中宣稱聨軍左翼亞拉境内仍在大戰未分勝負安克洛河上游與松姆河之間及松姆河與瓦斯河之間戰事已不若前之激烈我軍已在蘇瓦松境内得有進步佔據該處敵軍之戰壕戰線其餘各處皆仍沉靜惟我軍已在亞泊納芒與末斯河間之華愛佛境内及在呂特瑪稍得進步（四日） 
　　巴黎電據公報宣稱我軍左翼擊退進攻之敵軍後我軍即於各地點取攻勢我軍他處之地位現均固守（四月） 
　　倫敦電據公報宣稱戰地中軍地位毫未變動亞貢山境内之敵軍已怱遽向北退走我軍現於華愛佛南境緩緩進行勞蘭及伏斯巨兩處大局依然未變（四日） 
　　盎凡爾電據公報宣稱大局無變象（四月） 
　　盎凡爾電據今晚十一時發布之公報宣稱兩軍終日交轟大局並未變動（四日） 
　　亞姆斯特丹電德軍已佔據比國西北邊界附近之拉那康鎭（距瑪斯特里克西北三英里）荷蘭汽船一艘在北海爲水雷炸沉船中之人悉得救（四月） 
　　彼得洛格勒電據官中宣稱哇格斯土伏大戰已於三日告終德軍完全敗北向東普魯斯省邊界逃亡俄軍正追擊之（四日） 
　　北京電俄使署通告路透電社謂昨日俄政府發表公報如下德軍由東普魯斯省攻入俄境至尼愛們河特里蘇克尼基及哇沙維慈爲止我軍與之激戰十日後已完全敗之德軍現棄傷兵子彈鎗砲而逃死亡甚衆故蘇華爾基及洛瑪兩地均無敵兵蹝跡我軍今正在追敵（五日） 
　　哈爾濱電運兵之際東清鐵路區咞 
域内禁售烈酒哈爾濱亦在其内滿洲邊界附近貝加爾鐵路之上曾有身死不明者 
 
 
 

Page 3

 
 
[第三版]  
數人當道正在調查該案（五日） 
彼得洛格勒電德皇已離白來斯洛赴丹堡德國對於東陲戰局頗爲憂慮巴凡利亞國民因贊助帝國犧牲頗重漸有怨聲（四日） 
　　西汀其電孟軍數師血戰之後已佔據薩拉其伏至加里洛維克之陣地薩拉其伏（巴斯里亞首府）供給軍需之路已斷萬不能守塞軍已估據佛拉西尼柴故戰於克羅巴尼之奥軍歸路已斷奥軍於其他陣地死亡頗衆各軍現由炮台重炮掩護奥軍曾攻擊尼虛伏尼克至洛尼太（恐爲拉虛尼柴之誤）陣地爲塞軍擊退死亡甚衆惟奥軍現正轟擊沙巴士及米沙爾（四日） 
　　波爾多電據官中宣稱卜橫加爾總統偕首相維維亞尼陸軍大臣米蘭同赴戰地慰勞諸軍卜橫加爾總統欲作此行久矣陸軍當道以爲適宜之時尙未至故延至今日始行啓程（四日） 
　　白查萊斯特電據官中宣稱羅馬尼亞首相保守黨領袖交換意見後羅政府即發公報謂政府决議目下召集國會不合時宜羅馬尼宣現在之政策未便更動首相曾以决議書呈王裁奪（四日） 
　　紐約電美國全國各敎堂應美總統之請悉於昨日祈禱和平（四日） 
[快信]  
　　羅縣函日軍所捕濰站德人五名已由張樹元師長交涉釋放目于日軍尙守紀律似、 
無前赴濟南之意 
　　黃縣函日軍確於九月二十六日開始攻擊青烏德軍已退至羅家營地方惟兩軍死亡不多尙無大勝負英軍約近千人二十七日由卽墨屬勞山灣登岸即日赴流亭會合日本大軍進攻 
　　　縣又函濰河以東至高密一帶鐵路各段均有日軍工程隊把守修理白狼橋工將次完竣指日卽可通車昌樂益都靑州間鐵路被德人炸燬數段以防日軍由濰西進要聞一 
[危機一髮之時局（十月三日）] [  遠生]  
　　自九月二十五夜日軍佔領濰縣以來全局震動蓋此舉雖久在吾人一種杞憂之中（見記者九月十九日通信而寳出當局者意計之外蓋當局者於劃定戰區之時深信日本外交界之口頭宣言决不越濰縣以西之說以爲可安枕無慮也 
　　日本外交界與當局者如何約朿以吾所知若其加籐外相對於駐日陸公使宣言謂中日兩國推誠相與日本决無野心若日本前代理公使現任使館一等書記官小幡氏於劃定戰區之時對外交部當局口頭陳說謂日本决無佔領山東及侵略其他領土種種野心若我國宣告劃定戰區之時僅有德國抗議日本對此則有回文已表同意種種者皆是由今日本舉動若此誠在當局者過信之外某日日本某有力者招待此間少數記者出席而特以日本公使館員作陪余以病未出席然館員某氏語同業某君謂此事兩方面均有理由在日本方面則不越濰縣以西云者今即佔領濰縣亦併未到濰縣以西云云此乃一種隨口應答之語其正式說明之理由則决不在此 
　　外交部對此除二十六日曹次長口頭抗議外並提出正式文書與該使館交涉及電令駐日陸公使與其外務大臣直接交涉此等公文中外交部已將自已之昏憒庸闇情形確實自白如致日使照會云膠澳在東濰縣在西非行軍必須之路前經聲明濰縣不在戰區之内已經貴政府同意該地軍民亦經屢次曉論令勿驚疑今貴國軍隊突有此舉使我政府失信於軍民不知是何用意蓋其爲他人所操縱愚弄如玩孺子於股掌之上者即此已是一紙絕好供招也 
　　二十九日置公使到部與孫總長談話甚久其大意略見於外部所發陸使專電（已見本報專電）大旨謂奉本國訓令膠濟路爲德人所經營戰爭前後輸運軍糧今濰東一帶雖在日手而濰西一帶仍由德人暗中使用殊於日本行軍不便以是佔領之但决不侵害中立云云將前項對於戰爭區域已經同意之事絕對不提而其佔路理由有二（一）該路係德人所經當　賞則按照膠濟鐵路條約華股甚多）無論其說有紙記令完全爲德國國家所有若照國際公法必交戰國有權强奪在中立國已經解除武裝之敵國之軍艦軍械或捕獲敵人而後日人乃能有權佔領此路（二）謂德國利用此路此乃事寳上之所絕蓋吾國在膠濟路曾扣留德國軍械百餘箱政府至今未肯發表其嚴正如此且縱有此事按照外交手續當然先有一種確實之抗議俟對手國明白答復而不滿意後再取敵對的行爲豈能自由行動如此自由行動如此而謂並不侵害中立蓋其視我之不國也抑已久矣 
　　按日置氏所稱訓令之意旣混稱膠濟則日本之意非直逹濟南不可已無疑意故官中雖至今尙無確報而日軍確已到青州及日人報皆稱濟南日人凖備歡迎日師又濟南德領凖備來京皆足證明此說外交上之抗議其能齋得何等結果以告吾國民乎 
　　連日各報對於外交部之失信問題痛加攻擊外交總長孫寳琦氏内不自安行且辭職且内部尤有種種責言如山東靳將軍雲　即電責外交部甚切而張師長且有憤請辭職之說云然可駭之消息尙不止此據東京消息日本政府將脌朝鮮都督寺内正毅爲正使及著名之敏腕家後籐新平爲副使來京將有重大之使命（按寺内已新自朝鮮回東）在中國今日地位及情形决無與人國特别提携之理由及方法豈中日議定書之計畫傳之者未必非其眞耶 
　　此時所應研究者爲英國之態并合攻膠澳者爲英日兩國而違反中立侵佔路線才僅日本一軍則英國對於此等行爲是否已經表示同意頗有一種風說謂英日已訂密約英日兩國以中國南北爲界互相默許者其言旣無確實證明有謂英美兩國已經提出抗議者亦爲風說而止昨日參政院激發埀暮之餘氣開會提出質問共分六項另詳本報 
雜評一 
[戰事盲談（二十九）] [  無]  
　　西歟之消息數星期内無内甚變動比境戰事昨日稍稍活動而今電則又謂無變動矣今所足以注目者則歐東之戰局也若奥若塞若孟其有戰報域勝域敗人亦多不注目之所注意者德俄之戰而德俄之戰其消息則勝敗大殊今後所第一研究者在此點也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參政院提出質問案之詳情]  
　　參政院代行立法院於中華民國三年十月二日奉行第十五次會議下午二時五十分　搖鈴開會議長黎主席議長云現已足法定人數開議今日議事日程嗎啡治罪條例請求追認案寗查報告請審查員說明理由十五號梁啟超言本席根據約法第三十一條立法院之職權第八項提出關於政治上之疑義要求大總統答覆云云本院現在卽代行立法院之職權當然可以提出政治上之疑義要求大總統答覆現在外交上日本英國在山東種種行爲關係重大故本席對於此事疑提出質問書要求政府答覆擬請議長變更議事日程先議此事附議者在五人以上議長云梁參政提議變更議事日程贊成者請舉手衆舉手議長言全體十七號（王家襄）言應請梁參政發表意見十五號（梁啓超）言自歐洲戰事發生我國外交上經過情形大總統會召集本院同人到府報告一次當時對於大總統所報告固尙有不甚滿意之處而以中國現在之地位時局政府措施若此已覺不易故同人對於大總統所報告亦認爲相對的同意日來據各方面經過情形與前大異覺從前所報告皆無確實之保　來日方長距前二十日情事已一變若此則未來者尙復何堪設忽至政府外交方面固不種種秘密不能全分宣布而本院會代行立法院即爲代表國民現在全國人民對於此次事變卽已非常憤激本院即不能不代表國民將懐疑之點及希望政府進行情形提出疑義於政府請求大總統答覆據本席觀之應質問之點甚多茲擇其最要者略說明之從前外交部最初通告將戰爭區域盡定外交部通告有三次最初宣布完全中立及日德宣戰不能不宣告局部中立已而日兵登陸不得已而展長戰線指定龍口萊州當時外交部通告各交戰國之文書不　不稍爲含混其範圑但究竟不無憑據想外交部於畫定區域之後决不能無文書或口頭之通告於交戰國也現日兵在山東種種溢出範圍舉動前數日日兵已將濰縣車站佔據徵之中外文字之記載如順天時報特電日本在濟南僑民因第八聯隊將佔膠濟鐵路預備歡迎又北京英文日報所載日使以私人資格告我外交部表示其將佔領膠濟鐵路此等雖爲新聞之言而順天時報是何處之機關報恐盡人皆知北京英文報亦是外人所辦所載料非全屬子虚再據各方面報告日兵向西行不止試閣濰縣以西無一德兵日本不向目的地之膠州進行乃向濰縣以西究係何理以地理上觀之自萊州龍口登岸越平度而至膠州地勢正順並無德兵防阻日兵何不出此先時外交部之通告只准日兵在萊州龍口行動實不得已之辦法現日兵溢出範圍之舉動我外部亦曾聞見否耶日兵若斯舉動其注意决非只膠州一地蓋將以山東全省爲其軍隊根據地爲第二之東三省也此等心理洵屬路人共見政府已通告於先日本竟有此等行動亦曾與之交涉否耶再此次山東方面日本兵隊固居多數然日本與英爲同盟國故日本對於膠州舉動事前必與英商酌而後進行則日本現在山東種種之行動英國當然不能不分據責任因其有連帶之關係也况英國對於歐洲戰事所以加戰圑者實係爲尊重比利時之中立且據英國首相在議會演說眩國此次加入戰國並無他意實係爲尊重公法尊重人道尊重世界文明起見我蓋向來對於英人此種主義即甚崇拜此次尤加欽佩乃不意該國在歐洲則行此主義在東方則以聨軍在我山東作種種破壞我中立舉動與其在歐洲行爲適相反對究竟係何道理我政府辦理交涉除對日本抗議外對於英國一面是否亦曾一問訊耶現在日本在山東地方種種不法行爲雖據該省一方面人民所具公呈惟因日本向來以文明國自命我奪對其此種情形固不敢遽信然現在具公呈人民之籍貫姓名及被害地方情形言之鑿鑿我政府究竟已有所聞否耶此種哀哀之呈訴政府已曾見之否耶雖云在戰爭地面之人民稍受損失固　小事伹不可不注意者爲此種舉動實爲不認我爲國家如果以平等國相待斷不出此而日英聯軍竟有此種舉動究竟是何居心耶猶憶去歲南京我國因平定内亂用兵之時不日人圍入戰線被我軍誤傷日本遂要求將該管軍統免職並使我素有名譽之軍隊向彼謝罪此並非重提舊怨誠以日本果稍有尊重中國國家之心即不應有如此舉動我政府果知有保護人民之賣對於此種舉動即不能坐視故必須質問政府究竟曾知此事與否曾想有辦法與否聞日本在山東曾發許多軍用票按各國在交戰時代對於其暫時佔領之地可將本國種種强　力施行用臨時貨幣今我對　本在山東不過因情勢之不得已暫行假道與彼究竟彼有何權利將此種紙幣强制發行究竟此種紙幣將來有無兌現之時回想從前日俄戰爭時日本在奉天發行軍用鈔票五千餘萬後雖換成正金銀行兌換劵實則一文不能兌換日本此種舉動實不費一錢使我中國物價騰貴生計恐慌試問我國民尙有知覺能否承認政府又能否袖手旁觀本席對於此種種非常懐疑且此種懐疑恐不只本席個人想國民全體亦當同此懐疑同此憤激若謂任人蹂躝無法抵抗在他人可作此言在政府當局諸人絕不能作此言以卸責本席意見一面質問政府請其將懐疑之點明白答覆一面由本院斟酌建議催促政府進行且此次事情與日本交涉固爲重要而對於英國之舉動懐疑尤甚該國何以對於比利時之中立如彼對於中國中立如此政府對於日本實有抗議何以對於英國無之故一面質問政府一二將本院之主張請政府從速進行以表示中國國家機關對於此事非常願負責任此次但得政府肯負責任本院代表民意機關無論如何必與政府一致倘政府辦事冷淡則專靠代表民意機恐斷不能作事本席意見如此倘本院同人皆以爲然則應如何質問如何建議之處尙請大家討論衆鼓掌議長曰諸君對於梁參政提議有無討論 
　　二十四號鄧鎔言本席對於梁參政之動議極表贊成溯歐洲戰事發生之時吾圑恐爲所影響政府發布中立條例然議者早知其不能逹到完全目的至後情事變遷大總統曾集本院全體到府開臨時茶話會說明不能不爲局部中立之原因現在國家内政尙待整理完全對外不能持强硬　度此等情形匯特本院同人應爲政府諒即全國人民亦不能不爲政府諒政府不得已始照日俄戰爭之例畫定區域以通牒各國俄國軍隊撤至黃　面止以保　我黃維兩縣之生靈乃日來消息日軍節節西行大有佔傾膠濟議路全部之勢據報載山東人民有公呈列舉日軍種種不法行動究竟政府對此有無辦法本院代表人民旣知此事豈齒絨默至於質問範圍適間染參政所产張甚爲正當惟本席尙有意見聨以膠濟鐵路原係中德兩國商辦非德國國家鐵路可比且並不防害戰事日本即無佔據之理由此亦可以向政府聲明至梁參政之提議照本院組織法有十人以上之連署即可提出但若以全院名義行之更爲鄭重　請議長指定起草員起草表决再行咨送政府較普通質問尤覺鄭重也 
　　二十二號黎淵言本席贊成鄧參政之說二十六號朱文劭言適間染　政所提議不特本院同人均表同情即全國人民當亦同意似無何等討論應請議長即指定起草員起草表决以便從速咨送政府附議者在五人以上 
　　議長言朱參政提議贊成者請舉手衆舉手議長言全體現由本席指定梁啓超君陳國祥君熊希齡君王家襄君寳煕君五人爲起草員 
　　議長言現在休息三十分鐘時下午三點二十五分議事中止下午四時十五分繼續開會議長言現請起草員報告十五號梁啓超言請陳國祥國祥君代爲報告 
　　二十四號陳國祥言現諮詢書業經起草朗讀一遍議長言諸君對於諮詢書有無討論三十一號蔡鐲言諮詢書全體係簡直對於政府外交上之質問要知國家外交純以軍事爲後盾若無軍實則外交手段無論如何均歸黨效此人人所知但此次青島之役日本所持之熊度亦盡人所知其無非欲施行其近二十年之大陸政策蓋日本原爲島國非在大陸上活動實難以展其野心所謂其大陸政策非在大陸上活動不可質此言之即呑併我中國之政策也故第一次甲午之役即佔我台灣至於遼東半島雖已退出其實係俄法德合力從其口中取出忍氣呑聲至於今日第二次則侵略南滿現南滿雖仍爲中國所有實與日本之領土無異現則爲其施行大陸政策第三次之機會其因在東三省不能大爲活動故趁此好機藉青島問題與德開釁佔領膠濟鐵路其目的所在無非思於媾和條件中提出取得津浦北段鐵路之權其目前雖視其兵力所到之區爲中國本土將來施行大陸政策之結果恐以山東爲第二之南滿此第一層可慮者第二層歐洲戰事非一二年所能了德如破法必轉戈以相向所以日本趕於一年以内竭其全力從事於東方而爲所欲爲以施行其二三十年來所抱定之大陸政策苟日本有此兩種情事對於中國試問我政府將何以自處我中國向來立國方針以及外交當局所持以爲交鄰之手段莫非苟延殘喘或聨甲國以制乙國或聨乙國以制甲國使其互相　製及今歐洲戰事發生均勢之局已破全不能致力於東方致東方舞台爲日本人所獨占現稍有餘力者惟美國一國而已美國少軍雖素稱精强較勝於日然當日美戰爭時曾有某軍官列表比較謂美之海軍實數倍於日美軍百萬日軍不過五十餘萬但美國雖有如是之海軍　須比若干數駐於墨西哥以若干數留備本國之保護即將來能到東方者約七八十餘萬且須於東方取得有軍港否則即有易於從事但美國在東方本有菲律濱領地可以集合其實該處亦無甚良好之軍　日本若乘其勢力未逹東方之前以三十萬兵來集中國亦已足矣　令將來美之軍隊逮到東方而主客異形勞師製遠不戰而　且美國爲合衆國不若日本之統一其人種雜　有所謂拉丁人種及紅色人種等故其愛國心亦有若日本之强海軍究龍勝於日本未敢操劵中國今日所希望者惟美一國而美國在現時實不能爲我中國外交上之援助况羅斯福旣退職而咸爾遜繼任從前政策一槪更變專講保守主義絕不敢輕舉而來助中國處此時代較庚子甲午及光復之際尤加十倍危險如處今日之中國欲謀國家之保存外交旣不可恃惟有全仗己國現所提之諮詢書自是毫無義疑義至於軍事財政究竟如何籌備萬一日本以山東爲第二之南滿實施行其大陸政策政府究竟如何對常此國家存亡危急之秋非合全國之力以謀之不可必須上下一心或者政府對於現諮詢之處已有辦法實亦本院所樂聞至本員所提及各意見能否合併質問當請諸君討　 
　　三十三號徐紹楨言本席對於蔡參政之說極爲贊成今日誠爲中國危急存亡秋日本自甲子以後時存并呑中國之心而中國所以能安全者皆列强均勢主義有以互相牽掣互相維繫實非外交手段之完密有以致之而時至今日則不足以爲恃蓋今日歐洲戰爭震動全球歐洲諸國之損失與歐洲諸之諸殘敗不可思議已受損失與已遭殘破之國固無力以謀中國即載勝之國亦須經營本國之事其力亦不致及於中國大槪今日歐洲諸國之戰事耗費金錢必不在少數無論何國均不堪設想故今日之戰事直可謂爲金錢之戰鬭其結果必有貧困而莫能堪者此後所謂互相牽製互相維繫必爲必無之事日本於此時機恰好對於中國逞其野心故中國之在今日爲最緊急爲最逼迫誠恐不惟占據膠濟鐵道以佔取山東而中國全部亦恐不能保其安全政府爲民國擔負國家之重任其貴甚大總宜爲國民謀安全蔡參政之所謂上下一心尤爲扼要此次本院所提之質問書内容種種想政府必早有一定之見解本院如有所知亦當補助政府共救危亡第二次自無不可以提出也 
　　四十二號趙惟煕言此種質問書本席贊成不過外交以兵力民氣爲後盾以現在中國兵力而論誠不敢自翎然所恃者即是民氣從前中國與外國交戰每多失敗全國無愛國心現在中國人愛國心日形發逹何以徵之即徵之於此次公債票當政府初發表公債政策之時在一般不逹事情者皆以爲上次公債必不見推行本席當時曾說過此次公債票必可推行無阻果然不出一月即募集逾額此就中國方面言之也再就日本方面言之日本一小國耳區區三島二十年中用兵三次中國古語有云兵猶火也不戢將自焚夫以法國拿破崙雄才大略屢戰屢勝然窮兵驗武終敗於滑鐵盧一役可見兵若常用終不可靠日本於甲午一役尙有中國之賠欵以爲補助日俄一役元氣大傷其勢已成强弩之末且其兵氣甚驕驕則必敗中國現在旣有如此愛國心若與日本相較安見有把握問適問蔡參政請中國要貴自立本席甚贊成不遇自立要不自立之法本席一介書生未習兵事然於兵事亦稍知一二自立之法即不敢惜命是也政府若萬一外交决裂本席不才願犧牲一身想吾等愛國心盛决無愛惜生命者此次諮詢書咨送後大家可以詳細討論進行辦法庶中國有振典之一日中國人民十倍於日本但使人民有愛國心不願爲奴隷犬馬焉見堂堂大國不足以自立如其甘受辱於日本　生不如死矣（衆鼓掌） 
　　三十四號王揖唐云蔡參政意思甚喜本院質問者在外交但外交以軍事爲後盾應當一次質問或兩次質間皆庶詳細討論據趙參政之言慷慨激昂令人驚心　魄本席以爲先將此次諮詢書咨送政府不必將他話加入俟政府答覆後再討論進行方法 
　　二十七號王印川言梁參政所提出之質閣案固極重大要但蔡參政所提議者關係更屬重大蓋以軍事財政爲外交之後盾如軍事上財政上不爲準備則對外交涉仍然不免失敗失敗後失敗前途實不堪設想旣在日本已佔領膠濟鐵路該鐵路純係居中立範圍之内乃日本竟自認爲戰利品試問在中立範圍内者何一不可以之爲戰利品凡國家立於地球上必須從根本上計書在今日我國根本計盡及永久計畫皆緩不濟急就目前而論救急辦法萬不能不早爲之備蔡參政所提議者第一是軍事問題第二是財政問題均屬緊要事件亟須研究準備方法我國之兵力雖云不及外國然而强鄰逼處與其坐以待斃不如背城借一戰亦亡不戰亦亡戰而後亡亦有名譽存在世間但是必先有此預備而後可言背城借一寗爲玉碎不爲瓦全勢必先有玉之資格而後可言玉碎對軍事上爲最要之預備而預備軍事非勛政不可所以軍事財政二者非大加籌畫不可而最大之因難須人人要有責任心國勢始能維持現當危急之時非利用人民愛國心不可據適間蔡　政提議軍事上財政上之計畫應從速向政府質問本席極表贊成但我國國家嘗此危急存亡之秋非上下一心努力維持萬不足以救此危亡耳 
　　二十號汪有齡言本席意思可先將此咨文付表决至政府於軍事財政如何計劃俟明日開一大會詳細討論再行質問衆呼贊成議長言諮詢書已由起草員朗讀贊成者請舉手全體舉手議長言本日議事日程喁啡治罪條例請求追認案尙須報告否二十三號陳國祥言本日提議之案至爲重要故得變更議事日程至於此案應請緩議議長言現在是否即開秘密會議衆請付表决議長言贊成即開秘密會議者請舉手钱體舉手議長言現在即開秘密會議請旁聽人退席時下午四時五十分 
[青島問題之京訊]  
　　美人爲山東不平美博士丁義華答復大隈伯公函云大日本内閣總理大隈伯爵閣下敬啓者前星期義華爲中國山東人民請命一書諒必已逹埀鑒日昨見九月二十六號牛紐字林西報載八月念四日伯爵電致美國國民通告書得讀之餘一腔和平眞誠溢於言表惟人情萬變機械百出之時有非閣下耳目所能及者鄙人當撮要答復之（書内云日本爲願恤條約的名譽信實起見）按此言足表貴國以名譽與信實爲重夫如是如果日兵在中國山東有碍國家名譽之行爲諒亦不合閣下之心理進而言之無論何國兵將在外不盡服從義務不遵國家命令此不僅名譽有碍即本國根基亦有危險之隱憂（堪又云此次舉動决非自有所圖）按此言　之當初未攻青島以前一則曰保守東亞和平再則曰收回青島歸還中國决非有甩自圖美國人民原屬深信但現在山東來電日兵已到濰縣佔據鐵道車站往西進發試問該處車站與往西地點於攻青島有何關係縣係有意破壞中國中立令美國不能不製貴國欲行侵略山東土地主義務請閣下三思速電在中國山東兵將幸勿軼出開戰地點有傷友邦之和閣下以和平會長自命即乞母負和平二字（書又云日本决無他意决無拓土之心决無懐及中國或其他國家之念也）按此言光明磊落足可表白於天下然而日兵在中國山東行爲與閣下所言背道而趨天下豈盡盲者伹信空言不求實事一證明乎第思此事與閣下名譽攸關非淺旣忝道義之交未便安於緘默務祈主持和平亡羊補牢猶稱未晚蓋如荷嘉納則大公無私之榮譽當全球贊美不置矣茲奉通告前因用特臚陳並請崇安駐華萬　改良會代表丁義華上書 
　　九月三十號改良會丁君義華因屢得報告日兵在山東行爲有意破壞中國和平特電本國大總統威爾遜君電云美國華盛頓大總統威爾遜君鑒日兵在山東不公平舉動確係破壞中國中立速求吾美國家設法維持保護中國和平丁義華 
　　解决商權報案日前北京報界同志會具禀内務部曰禀爲懇請電詢廣東巡按使解决商權報被封一案事竊本會查九月二十五日路透電報載廣東巡按使李國筠封閉廣州商權報社顯係因日本總領事出而抵抗該報社評論反對日本在山東之舉動等語伏思目下時局危迫外侮可虞報紙負代表與論之責任對於國事有立言之天職即偶有失當之處其存心亦屬可原况民氣實爲外交之後盾例證顯然彰彰可考當此之時尤不宜再有搉抑民氣之擧動電文簡略類未未詳擬懇鈞部致電廣東巡按使詢問如該報被封罪案僅爲反對日本在山東之行動而並無其他刑事上之犯罪似應卽予恢復其營業俾得照常出版以示維持民氣之意本曾各報同人開會計論衆議僉同所有懇請電詢廣東巡按使解决商權　封一案緣由理合具文禀請鈞鑒施行謹禀 
[張勳到京之一夕話]  
　　長江巡閱使張勳業已來京於前日（初一日）上午九時覲見總統面陳機宜聞是日下午四時又蒙總統傳見一次縬此次來京總統優褸相待到府之先即命花舟應侯於新華門内此舟尊備接待外國公使及副總統所用者以此待張禮至隆也到府由阮斗瞻内史引進照例謁見總統須候之於招待室總統不俟張入招待室即迎之於階前相見至爲歡洽張見總統仍行跪拜禮所談之事雖不得知但總統勉　及稱贊之語甚多張臨退之際在總統前聲明擬叩見清皇帝略謂前次出京係因奉命此次進來雖無所謂覆命似應去一躺可以去否請示遵行總統諭曰往見亦無不可你去與徐相國及世伯軒商量聞於昨日着前清制服入宮叩見其請安摺則不書官銜只落一臣字欵張嘗謂人 
 
 
 

Page 7

 
 
曰大總統知遇公咸不可忘舊日君臣之義亦不可忘張寓南池子本宅其到京時自車站以至私宅沿途皆有軍警鎭衞而江西旅京同郷定於今晨（三日）假坐李　拐斜街某處開會歡迎或云入覲總統後不久即便首途赴魯 
[旅大新消息化險通訊]  
　　張榕弟報仇未遂關外革命鉅子張榕烈士辛亥歲曾充奉天急進會會長與張根仁柳大年趙大鵠藍天蔚等謀傾覆滿清之革命事未成長榕等爲當時奉天防營統領張作霖氏所殺事後奉督趙爾巽又没抄其家產雖民國成立後經稽勳局陳請發還然歸無下落者尙多其家中兄弟妻子日抱不平之志思報載天之仇乃奉天省城軍警森　下手殊非易易日前張師長作霖以關東福督東旋來旅訪别而張榕之弟（失其名）以爲有機可乘提手槍抰炸彈先期潛伏旅大　謀暗殺乃師長抵旅日大連民政署早已將黨人一槪驅逐或拘禁一日事實上可保無意外之虞矣在張榕之弟亦預料可决然一擲以報兄仇於萬一不意張作霖之軍隊多有改服來連保護者沿途探察張榕弟之形跡可疑報入民政署經該署派警拘獲送旅訊鞠聞張榕弟直認思報兄仇不諱至如何結何結案尙未明悉按日署對於此事極守秘密故今日外間始有人知覺者 
　　日官民迎新送舊關東都督中村氏一號抵連即日赴旅履任九時集高等官吏於陸軍部行新任禮中村新督登壇宣言畢赴白玉山忠魂碑參拜該地爲中村氏當日俄戰役任白　隊長時其部下戰死者多歸葬是地故中村氏先行參拜蓋其感慨所致也下山後歷訪青木要塞司令官川島要港司令官午後一時在民政部與福島前督交代卸任六時青木中將川島中將西川　謀長宇木軍醫正田村參謀千田副官各課長秘書長各參事官公宴新舊督都席畢旅順陸軍全體由陸軍部要塞司令部步兵第三十聨隊衛戍病院關東憲兵隊倉庫器械廠等處選出精隊排列左右翼公送舊都督赴連一時軍　喧騰迎新送舊極一時之盛云 
[江西財政廳賄案敗露紀俠仲]  
　　江西財政廳自王廳長蒞任後任用各卡稅員不滿與論竟有量缺定價之說地方紳士於將軍及巡按使前雖有所言然不得證據無如何也近來道路傳聞人言益雜將軍乃特派可靠人員秘密偵查　　偵探客棧偵探員某卽受命遂從事訪察知省城西大街羣賢居客棧棧主許某爲財廳門户介紹過付多經其手而許又省中之一無賴也即蹴居該棧漸與許狎佯告許以此次來省實挾巨資欲有所營幹奈道路不熟迄不得當許卽慨謂某日他非所知如欲謀稅差能不靳値者則彼此交好當以曹邱自任保可如願某固關事須愼密一有蹉跌徒喪資財許謂何至於斯彼都昌稅卡陳鵬者曾出價三千元葉已到差非予所經手者耶並云廳外之機關爲予廳内則有張科員無須廳長直接電 
　　逮捕科員偵探員卽得此稱確耗回府報告即經將軍派兵圍棧拘獲棧主許某並搜得與張科員往來信札語多含混不解將軍恐其中有　匪情復派員到財政廳將張科員逮捕到府 
　　廳長恐慌廳長見許張被捕知係都昌事發關係甚大一面電告都昌稅員趕緊辭職一面竭戚巡按使告訴是時戚使已知底藴當即電逹政府旋得政事堂復電陳稅員張科員事關賊案應交法庭訊辦云云 
　　稅員駭死將軍見政府復電亦電告政府謂許實巨匪該廳與匪來往秘密殊爲危險據張科員信中所言陳鵬之事又語多含混則陳稅員亦難保無通匪情事復一面派參謀官提兵赴都昌捕拿陳鵬詎陳因患病回樂平故財廳辭職之令亦未實行參謀官當將該卡會計拘獲同往樂平縣捕陳到樂平時陳病僅稍痊陡聞凶耗驚駭而逝兵至樂平遂會同縣知事驗明屍身將該會計及陳兄交樂平知事管押現聞中央已特派專員來赣查辦結果若何且看下文可也按年來赴省營謀之士被騙喪資者比比皆是有見陳鵬等所幹獲售方資美慕不知失馬之福也况陳家雖小康而此三千元亦半由借貸而來都昌又係小卡故到任後如入窮郷方自悔恨不料即因此購得一身債務复送去一條生命炙緣之士可以鑒矣 
地方通信 
[北京]  
　　南苑之軍人宣講所總統府决議於南苑設一軍人宣講所派出講員八人輪流講演敎以古今英雄名將各軼事及軍人護術國家之天職據聞第一日之講題一爲關壯繆一爲岳武穆第二日之講題一爲保國衞民便是忠臣一爲建功作官便是孝子其講演之稿本均係海内名流所草創者所中之主任即係直隷王金綬君 
[南京]  
　　馮上將因病請假馮上將軍前以時令驟寒致舊疾觸發政躬小有不豫特電呈奉總統令准給假十五日安心調理所有本署日行公事飭委江寗王鎭守使代拆代行遇有重要事件仍由上將軍躬親辦理即於本日分别呈咨飭委矣 
　　賠欵發放有期寗垣損失賠欵通知書業已散竣惟遷移各户未報告者及有底册無通知書有通知書而無底册者均限於三日内至事務所聲叙明白仍由調查員按户散給至發放欵項日期聞已定於本月六日實行 
　　電詢公債情形馮上將軍頃以陽曆九月三十日乃内國公債票欵第一期收彚成數之日亟應查明詳報中央昨飭財政廳電詢申江殖邊銀行經理李幾亭曁公債股股長王文典迅將第一期所收公債票欸若干一一造册呈報 
[杭州]  
　　嚴戒知事自陳政續州縣侈陳致續爲前清惡習民國肇興此風仍不少泯屈巡按使以當此天災人禍民困未蘇爲政者宜如何媿　不邊乃自任事以來屢有知事自陳政續妄冀邀獎甚至運勳地方紳蒙聯名代請者此等居功自滿之票習若不嚴行禁止吏治不堪設想昨特嚴申諾　飭由各道尹轉飭各縣知事一體知照 
　　楊乃武身後之悲劇大名鼎鼎之楊武於上月二十六日在籍病故享年七十有八有自餘杭來者去楊殁時其孫媳何氏因身懐六甲悲痛之餘遽爾小產乃翁素忠瘋顚因媳產後多病貿然診治遂致殞命何族以女身死不明大興間罪運師翁情急赴縣呼寃承審官以事無左　尙未定　 
[武昌]  
　　愼重外交近聞鄂當道近因嚴守中立對於保筱外人極爲認眞凡往來武漢之外邦人沿途由崗警按段接送如第一崗送交第二崗輪流送至其所在往地面止以防交戰國人晤面互起衝突一以防黨人之加害挑起外置聞前日有俄國人一百行至省垣閱馬廠崗警護送俄人持出護照阻之該警云此乃敝國保護外人新章職務未敢廢棄遂仍尾隨如故呂逾按以關於中立事務日益繁重特委任前湖北外交司第一科長姚於仁爲本署外交秘書 
　　維持市面辦法近届陰曆中秋爲商界結束賬務之期漢市銀報奇緊呂巡按復以武漢紙幣擁滯刻値比期全賴現欵靈活爰於日昨會商官錢局督辦財政廳長造幣廠長漢口交通銀行經理武漢商會總理等設法維持其結果由官錢局運出銅元一百餘箱及交通銀行在造幣廠附鐫銀元若干於昨解送交通經理會同商會專做商貨押欵以保商市 
[安慶]  
　　知事　保縣佐皖北肝胎縣寗知事以縣佐官制中央刻已發表日前乃上呈巡按使　列縣署職員徐祖昶等多人辦事成續請以縣佐注册委用倪巡按以該知事冒昧引荐殊屬荒謬特嚴詞批駁不准 
　　嚴禁嗎啡辦法安徽倪巡按使接司部咨開以嗎啡爲害甚於鴉片業經陳述禁例呈奉總統批准咨商内財兩部贊同嗣後凡遇嗎啡治罪應處罰金者一律準用烟案罰金充賞辦法之規定云云當即通飭六十縣曁各警察　署一律遵照辦理 
[濟南]  
　　視察學務委員之改派巡案使公署前派省視學李賜驥視察膠東各屬學務曾誌本報現在因膠東各屬被水阻隔未能遠行已由公署改派李君先就省垣公私立各級學校詳細調查據實詳報矣 
雜評二 
[參政院大會議（默）]  
　　以奄奄一息之參政院而其提議之激昂如此各員所發表之言驚心動魄如此此非大足令人感慨之事耶夫讓必有讓之限度忍必有忍之止境天下事至讓無可讓忍無可忍必將不顧一切不計利害而　起抗之此在人民普通之心理然也而國際間之交涉亦然今參政院之抗議如此所以表示其不能再讓與不能再忍也一方面不能再讓與再忍而一方面相逼不已則邦交上之危機以起前數日所傳之消息皆日趨於危之時而今日忽得膠濟路和平解决之西電意者天不欲使中日邦交終淪於危境故有此轉而爲安之機耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[米占元受驚後之防備]  
　　江寗駐滬偵探長米占元自上月二十二號午後在芝罘路勞合路轉角被人抛擲炸彈傷及馬夫倪榮才並從人米雲瑞高榮奎後即請捕房派華印捕各一名常川在鴻興里住宅週圍巡邏並出入多帶隨從至晚復加派手下之人在該里内查察以免挾怨之人混入圖害前晚有在滬南開設　州菜館之皖人章某至彼處探望親友被米探從人米雲瑞所見以其深夜在衖内徘徊定非良善上前詰周章以到此探望親友並悉米非捕房探捕不服盤詰致相爭執被米扭至老閘捕房經捕頭詰悉前情以該里内非祇米探一家出入人衆不得任意拘捕一拼斥釋不理 
[又一防範黨人之京電]  
　　江寗宜武上將軍接准統率辦事處來電略謂近日又據探報偵悉前曾逃避海外之各黨人紛紛回國皆穿洋裝僞充某國售藥商人携帶炸藥藏入食物洋鐵罐内偷運各省接濟同黨應請通知稅務處分飭各海關稅　凡外洋商輪如由某國駛來者須嚴飭扦手人等詳細搜儉以杜偷運危險品物所有各省鐵路車站亦應由駐紮軍隊愼密稽查以弭隱患等情除分致交通部稅務處飭遵外希即分飭所屬各關盈督及各軍隊一愷遵照辦理等因馮上將軍接電後已於前日飭行滬關監督曁滬鎭守使遵辦矣 
[王巡官跴緝嫌疑黨人]  
　　松滬警察廳派駐閘北之保安隊巡官王廷貴偵知黨人張開臣祁坤三在滬北租界地方混迹暗設機關行蹝詭秘昨日午後五句鐘時適張祁二人往南市華界被王巡官跟蹤至十六舖太平碼頭外灘見其步入該處望江第一樓茶肆啜茗王即恊同是處碼頭上防護之偵緝隊士將二人拘獲立即解入第一區警察署禀明前情經署長董希賢將兩人帶至樓上辦事處秘密詰問張供安徽人前於民軍起義時浑過某營隊長現已解散久不預聞政事祁供安徽人現在公共租界某客棧内爲接客夥與張交好今日至南市尋覓友人向來並無通同黨人之事盤詰再三矢口不認董署長以事關重要立即撥派警察數名隨同王巡官押解警廳司法科聽候預審聞張狀貎魁偉衣服亦頗華應云 
[沈仲華被拘]  
　　淞滬警察廳偵探偵悉黨人沈仲華此次潛來上海若居閘北意在運動下流社會及退伍軍人希國擾亂治安當將沈設法拿獲解送淞滬警廳於前日（即四號）派警押解鎭守使署發交軍法處訊曾 
[協緝在押脫逃之黨人]  
　　蘇省齊巡按使接江西戚巡按使咨開據南昌縣報告前奉發押贛省逆首李烈鈞擾亂案内之要犯汪昆南現於九月二十四日在押脫逃當飭法警四廳偵　無獲報請通咨各省一體恊緝脫逃黨匪汪昆南務獲解贛歸案　辦等因除分别　飭查緝外咨請飭行所屬嚴密偵緝等因案業經齊巡按使能飭滬上軍警各機關一體嚴緝矣 
[徐廳長對於偵緝隊之誥誡]  
　　淞滬警察廳長徐轉洲君以本廳所編之偵緝隊係將各　署原有偵探歸併而成該隊士月得薪餉每名或十餘元或二十餘元不等惟南北兩處按月共計已需餉銀八百數十元前日領餉之時徐廳長特按名查騐有無嗜好並諄諄調誠大旨謂偵緝隊成立至今並未見實力從事凡盜賊等案獲破維艱其爲曠廢職守已可概見若謂汝等各有家室區區薪餉不足爲仰畜之供本廳長亦所深諒惟須各盡厥職赶將重要各案破獲自當論功行賞量予優擢倘有貪圖賄賂營私包庇罔顧名譽者一經察出定當按照軍律從嚴懲辦汝等各宜凛之各隊士咸唯唯遵命而退 
[陸軍部軍械科長蒞滬]  
　　陸軍部以上海製造局各廠皆須開工特派軍械科科長韓芳辰君春麟來滬監察現韓君已於本月三號乘坐火車抵滬暫以英租界孟淵旅社爲寓所昨赴製造局謁見鄭鎭守使商辦一切 
[抽調海軍陸戰隊赴粤]  
　　粤省西江緝捕權自歐洲開戰後已向英人收回由粤省自行巡緝當經海軍次長李和會同龍上將軍等籌備一切惟西江航路甚長誠恐防範難周現經龍上將軍電請海軍劉總長飭調海軍陸戰隊一隊赴粤以資巡緝已奉劉總長核准電飭駐滬海軍總司令李鼎新君遵照辦理李司令奉電後當在駐紮製造局之海軍陸戰隊内抽調三百名定於今晨附搭招商局泰順商輪開往粤省聽候調遺 
[祝家橋土匪械鬥]  
　　南匯縣境祝家橋地方近有土匪趙恒芳等因奪售私鹽糾同梟匪土棍三四百名於前日持械聚鬥商民震驚昨經該地方紳董來申投鎭守使署禀請派兵鎭懾以保治安云 
[尙賢堂祈禱會之盛况]  
　　四日爲美總統通令全國開祈禱和平會之日本埠尙賢堂係中外聨合機關本以和平爲宗旨故由該堂敎務聨合會發起於同日下午四時半開同式祈禱會除回敎末至外由其督敎李提摩太君道敎張曉初君德敎士普勃斯君猶太敎怡生君孔敎伍廷芳君姚菊坡君等主席其餘中外來寳極盛届時先由該堂總理李佳白博士報告開會緣由大意以本會之開純粹爲悲憫戰事起見故以誠心祈禱和平爲唯一宗旨而絕無偏好之私即各敎演說亦不過各抒該敎企想和平之理而仍恪守該會不互相誹薄之成規云云報告畢即誦鄭鎭守使來函略謂近接來信知貴國大總紈請各敎士於本禮拜特開祈　和平會貴堂亦於同日聨合各敎開同式會並請鄙人蒞會演說和平甚爲感佩惟鄙人以公務叢繁不克來前與會甚爲歉仄但鄙人對於和平實具無上之盼望具不獨爲歐洲中國禱並爲全世界禱并望吾人祈禱之目的得以從速違到云嗣由美國某女士彈西絃一曲即請猶太波斯二敎演說繼復由德國某夫人唱歌一闋即請孔道佛回耶各敎演說說畢即行祈禱儀式末復由美國某士女歌曲某女校學生唱愛國歌以終其事一時人心甚爲感動會後並聞特電總統以表斷向云茲採錄祈禱文大意如下　一求眞宰感化列强使各國之大皇帝大總統大君主及有權位能力智識之人變其殺伐之心生其慈悲之念庶幾世界之和平得有挽回之望庶幾人民之幸福得有重享之時一求眞宰解免兵兇使各國之軍官士卒早離戰場脫去危險庶幾各國人民之至親骨肉得有重聚生還之慶而無寡獨孤苦之悲庶幾各國人民之財產田園得有安居樂業之時而無殘破凶荒之慘一求眞眷顧中華使此亞東新造之邦内亂不生外患不作庶幾四百兆人民之元氣得以養休生息終收生聚敎訓之功庶幾二萬里大好之河山得以馭外宅中終現化日光天之象 
[江北大盜之罪案]  
　　滬西華界徐家滙路徐志良家被刦案内之盜犯江玉昆平寳善翁長城吳賢成經靜安寺捕房拘獲解由公其公廨訊明轉定今日引渡已誌前報茲悉該盜江玉昆原名馬大炳双名馬炳堂係　城人寳爲江北大盜時常往來於江北上海等處本年法租界福康祥烟膏店及浦東其昌棧附近某姓家兩次刧案皆有該盜在内前月曾在清江聚衆肆刧放火焚燬兩村莊經被害居民四十餘家指名環控該處官廳已將其一妻一妾子女三口逮案嚴辦並由清江鎭守使縣賞千金通電購緝在案該盜因江北一帶偵緝甚嚴遂遠近來滬不意甫到滬地又糾衆行刦仍被捕獲亦可謂惡贯滿盈矣 
[盜匪即日起解]  
　　盜匪于金生王玉生李王生鄧榮發賈發友等曾於上月二十六號夜半紏黨持械搶刧虹口老朱家宅宋文奎家衣飾並拒傷　婦張陳氏當經美捕房中西包探與閘北警署將于等五盜拿獲業已解送公共公廨訊供不諱判一併押候備文錄供申送道尹公署轉解鎭守使署懲辦在案茲悉關讞員已飭承將全案卷宗綠就於前日發交捕房着令即日起解矣 
[孀婦不甘受欺]  
　　浦東二十四保十八圖丁家宅地方孀婦丁蔡氏夫故迄今將届四載遺有一女現年十歲不料邇有遠房夫兄丁文玉串通蟻棍逼令該氏再醀不從遽將該氏田內所種之菉荳悉數欋去並言如不再醮緩日定當驅逐云云該氏情急於前日至上海地方檢察廳禀控汪廳長立派法警邵子青隨同丁蔡氏下郷指提迨抵該處丁文玉與妻丁曹氏並姊陸丁氏等正在田中工作邵警即上前將丁拘獲詎丁不服喝令丁曹氏陸丁氏等拒捕扭毆丁文玉即乘隙逃逸該警遂將丁曹氏陸丁氏拘解回廳禀復汪檢察長諭飭分别收押候訊 
[車夫誘拐小孩]  
　　東洋車夫邱泰昨在高昌廟地方誘得吳正隆之子处甫八歲乳名樟仔載入車内往望道橋飛奔當爲步兵第七旅王參軍所見以其形跡可疑立飭途人陸釆寳追至車站附近截獲乃將邱泰及小孩樟仔一併解送海陸軍警察隊略訊一過判送警察第二署訊究 
[六誌印花染業之衝突]  
　　印花染業小行各工司覇持停工迄已多日由上海縣洪知事論傳小行董事謝選等到案候訊在案昨據大行各坊主偕大行董事楊嘉悌等到縣禀稱自奉諭將謝傳案之後所有爲首聚衆滋事之袁德寳田阿虎等已聞風避匿因此各坊工司昨已一律開工但二星期内被覇停工各坊主損失頗鉅爲此呈請核示洪君論候傳案質訊核斷 
[水爐同業又起齟齬]  
　　城廂内外水爐同業（即老虎灶向無大小行名稱前經該業中訂定規則禀奉前上海縣吳知事出示公布一律遵守大案茲有薛萬煜等爲首發起另立小行名目所有該業夥友均列入小行邇因各店主苛待夥友抑勒工資擬於日内一律停工要求加増工資該業公所領袖徐順卿等昨日特赴上海縣公署具禀請示洪知事諭候批示辦理 
[華法接通電車之實行]  
　　華法兩界電車經雙方議妥通行派匠接線定期五號開車各情已紀本報茲悉昨日清晨六點餘鐘兩界電車公司已各派電車互相搭客矣 
[再紀鷄翅生爪謠言]  
　　鷄翅生爪謠傳多日淞滬警察廳長徐轉州君已飭探警分投　察在案昨又盛傳大南門内及南市生義弄一帶居民所畜之雞有人騐看果在翅中生爪或一指或二三指不等並有人故意造謠謂生滿五爪其毒最烈云 
[小工毆斃同伴之結果]  
　　邱阿道所開水木工作場小工沈和尙前因小工張阿其私取木花將伊毆打一拳未幾斃命經邱得悉報捕將沈拘獲並將尸送同仁輔元分堂報由地方廳田檢察官帶同檢驗吏會同法公堂聶讞員蒞場相騐委係毆傷肚腹致命旣傳尸父張茂生將沈解送公堂訊供認毆判押候商辦在案茲尸父張茂生因患病沉重不能到堂倩邱阿道代表投廨請爲將沈究辦訊之沈供事出無心懸求因典中西官官判沈禁押六個月了案 
[印捕擊傷同類案近聞]  
　　新閘捕房六十號印捕顧賴星於上月十七號午後在靜安寺路别克登西飯店門首被八十八號印捕開鎗擊傷左肩賞送同仁醫院醫治行兇之八十八號印捕拘押候究在案茲悉顧賴星左肩下秘受鎗珠已經西醫設法鉗出傷勢漸輕大約本星期内可以全愈故由印捕正巡官裴立脫君於昨諭令新閘捕房捕頭派探傳齊見證預備解送英臬司署訊究 
[高等廳飭傳當事人]  
　　何鎗棣與趙杏生等因事紏葛控經地方審判廳訊明判决何因不服赴蘇州高等廳上探已奉批准昨日飭令上海地方檢察廳汪廳長飭派法警往西門外並荳讪街往傳趙杏生劉秉誠等到案以便解送高等廳等廳歸案訊斷 
[法總巡酌選包探]  
　　本埠各絲廠及各輪船碼頭小工自歐洲開戰第後因商貨停滯大都失業茲聞法捕房代理總巡石維也君以若輩失業後遊手好　難保無夥刧情事除原有包探分别派往華法交界處嚴寗梭巡外所有新租界包探現尙不敷調派故擬在華捕中酌選數人前往巡緝云 
[法公廨補行節徦]  
　　陽曆十月四號即中秋節適逢星期日各公署均停辦公事一天所有法公堂星期一堂期聶讞員以應補秋節休假一天特知照法副領事德君轉致捕房暫停解訊所有各案統於星期三解案訊斷 
[錢債民事又將開訊]  
　　法副領事德君前因歐西戰爭公務紛繁特商准聶讞員將錢債民事各案暫停解訊六星期經紀前報茲已逾期德君特知照總捕房專管文牘西員查明錢債民事各案轉飭包探分别往傳於星期三解廨會判 
[艒艒船限期遷移]  
　　太陽廟後有江北客民所停之艒艒船二餘只前日由滬寗鐵路公司函請淞滬警顧徐廳長派警驅逐當經四區薛署長飭傳十一圖地保恊同長警前往傳諭限期一律遷移 
[殃及比鄰]  
　　前晚十句餘鐘福建路寗波路轉角第三百二十二號門牌黃瑞馨烟紙香燭店内忽兆焚如延及比鄰裕豐慶昌兩押店樓面共燬房星四間事後捕房恐有别情飭探往查起火原由禀候核奪 
[警署又獲煙犯]  
　　前日四區三分署查獲私帶烟土之趙雲彩抄出土三十六兩又五區警署查獲禇世輔陳竹卿王紀三史信安炮阿福李榮生周炳榮李思金謝兩山等九名抄出膏土藥丸三十餘兩一併移送檢察分庭預訊還押聽候起訴公判 
[來其豆腐乾亦不賺錢]  
　　陳蓮春至閘北審判分庭訴稱與仲聚富合股開設來其豆腐乾公司虧本甚鉅仲之股本尙未交下經孫推事開庭集訊判仲交保限期繳洋七十五元 
[開革干預閒事之巡捕]  
　　匯山捕房六百九十四號華捕徐阿桂因帮同蔣恒坤在楊樹浦搶取江北婦人蘇　氏之女蘇小福仔已由公堂訊寳押辦在案昨經該捕房捕頭將情禀奉代理華捕正巡官惠爾生君着將徐捕卯名開除以力肅警規 
[馬夫駕車疾馳]  
　　馬夫包原甫前日在白克路駕車疾馳違背定章由捕查見將包帶入房飭令存洋十元保出聽候公堂傳訊 
[匪徒攫取首飾]  
　　湖北路清和坊三弄妓女盈盈之跟局大姐老五前晚十一時行經廣西路德仁里附近突被甲乙兩匪攫去金挖耳一支當即嗚捕將甲匪追獲帶入捕房押候解廨訊究 
[竊賊手段不靈]  
　　蔣維川昨在福建路摸竊馮長生袋中皮夾被馮察悉鳴捕將蔣拘入捕房押候解送公堂請究 
[捕頭銷假]  
　　駐廨八十四號西捕頭惠勒請假一月赴内地遊歴業已返滬於前日禀明張代總巡銷假辦事 
[英人與婦永訣]  
　　英人某甲住居密勒路五百三十號門樓上年約六旬於昨晨病故由甲餅議之某粤婦投報捕房將屍車送騐屍所候禀英領事再行核奪 
[乞人倒斃]  
　　新閘橋西光復路前日有年約二十餘歲之乞丐一名倒斃道勞由四區　警查見飭傳十四地保報堂收殮 
[美租界捕房瑣事]  
　　包探湯榮生昨晨在吳淞路黑暗處查獲形迹可疑之某甲一名拘押捕房聽候查辦 
　　包探張阿林昨在蓬路菜場查獲一人摸竊買菜人身畔銀錢當即拘送捕房押候究辦 
　　金阿順昨與李財寳在西華得路互相肆毆被捕一併拘入聽候核辦 
　　更正本報前日載絲業獨受維持之惠一則茲接絲業總會來函謂此項借欵爲維持絲廠工資並非爲絲廠往來脹項之開銷現因手續未完備並未向中或交通兩銀行提取此欵云云前說當係傳聞之誤特此更正 
雜評三 
[今日之社會] [  （訥）]  
　　處困窮而鑒其奪興之志者非有爲之士也迫危境而喪其獨立之精神者非有爲之國也中國社會狀况自感戰事影響以來志氣頽唐相聚嗟歎絕不聞有人焉力圖振興於艱危困苦中提倡一二卓絕之事業謀國家根本上之補救此最可悲之事也從前之民氣患囂張但知一閧而不顧前後今日之民氣患喪沮昏如醉夢而不知所圖是豈國家之細故哉 
專件 
[審計法十月二日公布]  
　　第一條審計院除法令規定之大總統副歲費政府機密費外應行審定者如左一總决算二各官署每月之收支計算三特别會計之收支計算四官有物之收支計算五由政府發給補助費或特與保證之收支計算洋法令特定爲應經審計院審定之收支計算 
　　第二條審計院法令審定各種决算應就左列事項編制審計報告書呈報大總統一總决算及各主管官署决算報告書之金額與金庫出納之計算金額是否相符二歲入之徴收歲出之支用官有物之買賣讓與及利用是否與法令之規定及預算相符三有無超過預算及預算外之支出 
　　第三條審計院應將每會計年度審計之成續呈報大統其認爲法令上或行政上有應行改正事項得併呈其意見於大總統 
　　第四條經管徴稅或他項收入之各官署每月經過後應編造上月收入計算書送審計院審查所有收入證據應由各該官署保存前頂各官署保存之證據計院得隨時檢查之 
　　第五條各官署每月經過後應編造上月支出計算書連同證憑單據送審計院審查伹因國家營業之便利及其他有特别情事者其證憑單據得由各該官署保存前項各官署保存之證據審計院得隨時檢查之 
　　第六條審計院審查各官署每月計算書如有疑義得行文查詢各官署𨕘有前頂之查詢須於一定之期限内答覆其期限由審計院酌定 
　　第七條審計院因審計上之必要得向各官署調閱證據或該主管長官之證明書 
　　第八條審計院之審查以總會議或廳會議决定之審計院會議規則另定之 
　　第九條審計院審查各官署之支出計算書及證明單據議决爲正當者應發給核准狀解除出納官吏之責任議决爲不正當者應通知該主管長官執行處分但出納官吏得捷出辦明書請求審計院再議 
　　第十條審計院議决爲應負賠償之資者應通知該主營長官限期追繳除大總統特免外該主管長官不得爲之減免前頂賠償事件之重大者應由審計院呈報大總統行之 
　　第十一條審計院得編定關於審計上之各種證明規則及書式 
　　第十二條各官署故意違背審計院所定計算書之送違期限及查詢書之答覆期限時得通知該主管長官執行處分其故意違背審計院所定各種證明之規則及書式者亦同 
　　第十三條各官署現行會計章程應送審計院備案其會計章程有與審計法規低觸者應通知各官署修正之 
　　第十四條各官署現用簿記審計院得派員檢查其有認爲不合者應通知各官署更正之 
　　第十五條審計院對於審查完竣事頂自議决之日起五年内發見棋其中有錯誤逍漏重複等情事者得爲再審查若發見詐僞之證據雖經過五年後亦得爲再審查 
　　第十六條審計院對於審查事項認爲必要時得行委託審查受委託之官署須報報告其審查情形於審計院 
　　第十七條關於債用途之審計程序依特别規則行之 
　　第十八條本法施行規則以敎令定之 
　　第十九條本法自公布日施行 
會計法十月二日公布 
[第一章總則]  
　　第一條政府會計年度以每年七月一日開始次年六月三十日終止 
　　第二條每年度歲入歲出之出納事務其整理完結之期不得逾次年度十二月三十一日　 
　　第三條國家之租稅及其他收入爲歲入一切經費爲歲出歲入歲出均應編入總預算 
　　第四條各年度歲出定額不得移充他年度之經費 
　　第五條各官署除法令有特别規定外不得另有儲金 
[第二章預算]  
　　第六條歲入歲出總預算應於上年度提交立法院除因必不可免之經費及本於法津或契約所必需之經費致生不足外不得提出追加預算 
　　第七條歲入歲出總預算分經常臨時二門每門須分欵分項總預算於提出立法院時附送參照書類如左一各官署所管歲入預計書區分爲欵項目二各官署主管歲出預計書區分爲欵項目劌前會計年度之歲入歲出現計書但以能於上年六月三十日截止者爲限 
　　第八條預算中應設左列預備金第一預備金第三預備金預算内所生不足之數係必不可免者以第一預備金充之遇有預算外必需之費用以第二預備金充之 
　　第九條支用預備金須於次年度立法院開會時求其承諾 
　　第十條政府於歲計必要時得發行短期國庫證劵短期國庫證劵發行程序以敎令定之 
[第三章收入]  
　　第十一條國家之租稅及其他收入依法令之規定徴收或收納之無法令上確定之該管官吏資格者不得徴收國家之租稅或收納其他之收入 
　　第十二條各年度歲計有剩餘時應將剩餘之欵轉入次年度歲入出納完結年度之收入及其他預算外一切收入均編入現年度歲入 
　　第十三條因誤付透付及依法令預付估付墊付所繳還之欵在出納期完結以前仍歸入原經費定額骱在出納期完結後編入現年度歲入 
　　第十四條各官署所管一切歲入統由國庫收入之 
[第四章支出]  
　　第十五條每會計年度内政府應支一切經費之定額以該年度歲入充之 
　　第十六條各官署長官不得於預算所定用途外使用定額或將各項定額彼此流用但各官署因特别情事有流用各頂定額之必要時應聲叙事由呈請大總統核辦經大總統認爲必要准其流用者不在此限各官署所管一切歲入不得於未交國庫以前先行使用伹法令有特别規定者不在此限 
　　第十七條預算定額之使用由財政部對於國庫發支付飭審財政部依法令之規定得委任相當之官署發支付飭書 
　　第十八條支付飭書違背法令者國庫不得支付 
　　第十九條財政部及其所委任之官署非對於國家之正當債權人或其代理人不得發支付飭　 
　　第二十條左列各欵經費由財政部委任主務官署及政府指定之銀行發給現欵時得發預付之支付飭書一國債之本利二軍隊軍機或官有船船經費三在外各公署之經費四前欵以外凡在外國支付之經費五交通有便地方及 
 
 
 

Page 11

 
 
未設立國庫地方所支付之經費六各官　常用雜欵　年不滿五千元之經費七無確定地點之辦公處所　之經費八各官　　接自辦工程上之經费但一主　官以　一萬元爲限 
　　第二十一條凡經費定額爲預算内許其展至次年度使用者及一年度内應完竣之工程製造因變故遲延在該年并内不能支乾者均得轉入次年度使用 
　　第二十二條工程製造及其他寧業必須數年竣工定有斷續費之總額者每年度支出剩餘之數得遞次展用至完工年度爲止 
　　第二三條各官署所管一切歲出統由國庫支付之 
[第五章决算]  
　　第二十四條總决算先經　計院審定後提交立法院其分門及欵頂之次序與總預算同並須開具左列各　項之計算（歲入部）歲入預算額查定歲入額已收訖歲入額歲入虧短額未收訖歲入額（歲出部歲出預算額預算决定後增加歲出額支付飭書已發之歲出額轉入次年度歲出額歲出剩餘額 
　　第二十五條總决算提出立法院時附送審計院之審計報告書並左列書類一各官署所管歲入决算報告書二各官署主管歲出决算報告書三各官署主管特别會計决算報告書四國債計算書（未完） 
來函 
[松江趙師甲來函]  
　　本月二號貴報松江通信栽浙江處州人徐連貴因鈕儀生　　任狀被軍隊執送鎭署執法處派人會同警察赴趙姓家搜查一事末裁會搜之某松人順手掠去存洋一元二角待晤查當日搜查祇有軍警並無闌雜之松人在内見無他項證據逐將翻檢各物一一位置原處實無被掠洋之事應請貴主筆先生登入來函一門更正是幸 
 
 
 

Page 12

 
 
   
 
 

Page 13

 
 
自由談 
游戲文章 
[戲擬玉皇大帝命令] [  楊紀庚]  
　　太上無極至尊玉皇大帝命令照得下界中國習俗相傳每至中秋天誕捱家排户例有祝賀之舉雖祇紅燭清香糕餅水菓未犯儉德會第四條不必以酒肉微逐之規則但中國人數至多姑以四萬萬計合四人爲一家一家費小銀元一角統而算之其數已違一千萬元之鉅且本大玉帝乃神仙之袓不吃烟火食者已十萬萬年鉅欵虚擲甚無謂也顧在承平之時奉行此舉縱事屬　費尙虔心可嘉今者圖庫空虚全憑外債歐戰發生借欵無着开 
本大玉帝心　　之願將茲次祝賀壽儀捐作圖家急需以護人道聊盡天責　到之日仰各該民人家卽將此買香燭購餅菓这資緞納各該營縣知事公署彚解各該省轉匯中央俾濟燃眉之急免興枵腹　　　各該知事竭盡心力咄嗟之間能徴集巨欵者本大玉帝當奬給月餅金章以表其功倘或因循坐誤　視天命則本大玉帝　予褫革永不錄用至各該民人家或弁髦威令仍行私祝者即以逆天定罪籍各該管縣知事立即捕拿就地正法以儆效尤而　國用本大玉帝有厚望焉急急如律令發貼中國全境 
詞選 
[臨江仙九秋吟九（再續）] [  東園]  
　　聽秋 
　　滿架豆花開正好何來風信　其籬根悄立轉　疑凝神桐外側耳已多時不是小樓春夜雨盈盈偏觸離思哀蟬落葉抱悉嘶斷綿連復　畢筧怨伊誰 
　　知秋 
　　不識西來徽少旨閉門終是枯吟春光虚度已難尋新添涼一味詊我賞清音底　井梧称葉落小圓頓減渡陰露華圑玉菊霏金高山流水池洴入伯牙琴 
　　昧秋 
　　記得咬春謀雅集　多燕謔　嘲流光轉瞬換盲　鱋香專萊碧是否太莫調憔有西風差解事新涼到處能招夜　知我讀書勞譚醰紅豆結長　伴清寥 
　　夢秋 
　　惆悵悶懐無着處巫山一枕惺忪疎亷細雨過吳淞朝騰何處是郷在黑甜中滿釜黃梁炊未熟邯　宦味誰濃歷生驚醒一聲鐘浮生都若此遮莫怨西風 
　　送秋 
　　報道西君歸去也小園分外荒涼離筵祖錢贈萸　　魚備别思鴻雁警行裝渺渺長途誰作伴王孫草亦還郷寒潮鳴咽古河梁銷魂三徑月殘夢一天霜 
筆記 
[徐節婦傳] [  謝强夫撰]  
　　節婦姓徐氏茲谿望族元興公之女也年十七歸同邑蔣君名德意嫁甫一月伉儷甚篤蔣君世業商適歲暮赴滬清結賬務一日倔車外出道逢驚馬奔衝其車車覆身仆　腦部醫治罔效翌嚴遽殞喪歸節婦痛不欲生　以身殉姑諭之曰汝夫死矣余心己傷何忍再見爾之死乎况年邁人風中之燭汝若棄余安能久存於匱雖有爾叔在經商於滬即使在左右又安能蹀躩作婦人行耶汝其母死婦曰唯遂起治喪葬事姑孝敬盡禮郷里稱之越六載叔姒生男蓋夫之昆弟四長次早亡夫居三叔德貴即在滬經商者娶某氏生子名志則三載離乳姑念孫情切命德貴携之回里範婦見之喜曰此吾兒也遂立爲夫後親鞠之婦固知書日抱於膝敎之識字從此仰事俯畜家庭之間怡怡　也不數年姑病親奉湯藥臥不解衣無如高年决疾竟不起節婦哭之慟喪畢又欲死夫弟及姒極力勸諭不解姒乃呼兒來前曰嫂獨不念此呱呱者乎蔣氏昆季四人惟此一線今旣爲爾子而可使之失恃乎且爾撫之有年兒亦視爾如母竟不知爲我之所出者矣况余多病不再育即不病亦安能爲爾作保母耶且人之生死當權其輕重試思從姑於地下於蔣氏何益古之人所以重撫孤者延宗祧也嫂其審諸於是節婦收涙謝之　卽畢外治家政内課幼兒卽長使之就傅志剛之得以長成洞明世故爲商界巨子者皆賴節婦之敎育有方余與志剛交有年矣平自見其爲人動容中禮始信古昔之忠臣孝子得自母敎者多面西俗亦以保母爲重二者皆不虚也今年夏志剛以其母之節孝事實請於大吏逹諸政府得邀旌門之典志剛又以其狀乞傳於余辭弗獲乃按其狀而傳之然節婦之從一而終視死如歸欲殉夫殉姑者此亦婦德之恒名家女固應爾也猶有落落數大端爲人所罕及則不得不欽仰之矣節婦不僅以孝聞而且深明大義慷慨好施鄰里有緩急向之求靡弗應歲飢荒疾疫典釵環以振之施藥餌以濟之無分軫域故遜邇感誦稱賢母焉嗟乎以今之世風日偷名節擩地安知所謂仁義有與長樂老相等不甘爲一姓効忠者又不視同姓宗族爲路人不得登其門者比比然矣報層若是邊周巾惘今觀節婦之行誠足爲女中之寇宜乎蒼蒼者報之以賢子孫也 
劇談 
[觀新劇馬介甫感言] [  鳳]  
　　　昔之夜民興社演馬介甫劇觀者莫不欺息痛恨於懦夫　萬石而惜悍婦尹氏之被毆不死吾儕婦女亦且竊竊議尹氏之伸張女權爲太過不以同類而祖之可知公道在今日尤未完全泯滅也夫男女相合而爲夫婦夫正位乎外國家社會之事業賴焉婦正位乎内衣食門户相夫敎子賴馬夫若無薄藝徴長獲瑣關茸終日蜷伏於家内者是爲不夫婦若不諳烹調縫紉夫遇不知勸子頑不知敎伹務驕奢淫佚終日奔逐於閫外乾是爲不婦夫與婦義務相等權利亦相等荀不相等而夫婦之難作焉吾舊身歷乎學堂矣見凡同學志高氣揚羣居以擇壻之能相誇尙或曰吾非得美少年而月伴在三百金以上者不嫁或曰吾母欲以吾身許某少年然彼少年烏能壻我彼所入月祇八十金曾有足供我一人之零用耳鳴呼爲此言者其僅知嫁夫爲享權利而不知有所謂義務也又嘗聞窶人子以詭計謀得富家女一衣一食胥仰給於床頭人奴顏婢膝所不恤一念不自足輙復在外偷雞摸狗此等男子本爲婦人雇用之奴隷奴隷叛主人宜受主人之鞭捷也若楊萬石者卯給其妻與否不可知然其關茸無恥固已無可諱飾乃猶不自忖最貿然蓄妾宜乎尹氏之憤憤矣惟尹氏者不知禮義不以善言勸諫軏　爲扯耳嗣跪摛腿笞背之弄甚至逼令嘗糞究之於事何濟徒長其無恥耳且尹氏之洩憤應及於萬石而止豈可遷怒感叔　娣於姪且復操杖以捷風燭殘年之老翁荒謬絕倫至此而極吾於是知萬石之娶妾尹氏實不自取之道咎非全在萬石也要而言之凡爲夫婦宜相助而不宜相責爲夫者宜以愛護其妻爲心不宜以苦工勞役相責爲婦者宜以勞苦助夫爲心不宜以供給奢華相責夫然後夫樂不其婦婦樂有其夫婦常以笑容向夫而夫乃視家庭爲安樂之國夫常以美德自勉而婦乃視夫如希望之神故天地間貴有夫婦非然者女子無相夫之能不嫁亦藏拙之一道男子　養妻之力不娶亦免辱之一法 
小說 
[花木蘭傳奇] [  天虛我生]  
第十三齣俠應（再續） 
　（武生）衆兄弟旣經决意動王俺相自領偏師倒不如向軍前投効（衆白）大哥話雖不差但不知現下統兵的是何等樣人（武生）俺昨日下山去來知道聖旨下來是拜老千户花弧之子爲平虜大將軍（淨）阿哈　花弧敢不是宰箭手花榮的兄弟（中淨笑介）哥哥又來取笑（武丑）俺却知道花弧也是倜百步穿楊的好手（武旦）那將門之子自是不凡的了（武丑）咱家却未能十分明白且待俺下山去探廳一遭再來定奪如何（衆白）此意甚妥便請出案一行（武生）兒郎們帶馬過來（雜授鞭）（武生接鞭唱） 
（前腔）明珠還繫驪龍敢則去誤投黑海無羰葬送俺貔貅自擁不貪血食微俸倘爲孺子弄滅盡大王風綠林中只甘爲如己當做馬牛使用（下）（淨仰面大笑介）哈哈哈哈（衆周介）哥哥爲何發此大笑（淨）俺笑們儀了半世强盜却攪不下多錢前去助餉倒讓那些狗官儘多的弄着寃錢却又不肯拿出來助餉可不是那些狗官還比俺們强盜不如（衆笑介）（武丑）吓哥哥小弟倒想過來（淨）你想怎麽個來（武丑）俺想咱們前去投軍帶領還些兒郎們少不得也有五千人萬一軍中糧餉不敷當官不發給俺們可不是白白地餓死（淨）照　（中淨）兄弟秷有个主意（淨）怎麽个主意（中淨）俺想俺門今日還没把這做强盜的印靶子交卸咱們何不下山去搶他娘的一注兒來多少是好（武旦）這个使不得（武丑）唉女兒家知道什麽俺也想着這麽主意好好許大哥咱和你兩个走一躺去（中淨武丑同下）（武旦）阿吓這个去不得（淨）哈哈這有什麽什打緊（武旦）吓你那裏知道方纔方誓動王便該改邪歸正倘或闖下个辭子岭大哥轉來怎生發付快索讓我趕他兩个轉來者（凈欲扯）（武旦疾下）（凈）哈哈倒仔細他兄妹們閙翻了俺少不得跟隨前去看者（吓）（未完） 
[家庭小說嫣紅刧] [  常覺小蝶合譯天虚我生潤文]  
第二章　（五續） 
　　老人此時則於爐火光中揣見嫣紅之顏色知其情感之深已入肺腑則曰吾可愛之女郎此事果爲汝所深願則吾必當徇汝之請即汝母亦必許汝蓋彼固重好禮倍登之爲人特恐其後不免有憂患之來耳嫣紅毅然曰憂患乎此．．．昨日之阿父不嘗告我以．．．嫣紅之言至此則已不禁展頫而現微笑旣而曰阿父不言憂患之樂實能鼓勵凡人之志氣而其人之身亦且日與上帝接近今吾之身固願與上帝接近者也豈反爲阿父所不許耶老人喟然曰誠哉吾之曩言苦爲甘之始危爲安之機天下惟曾經憂患之人其後乃能安樂吾女誠能善體吾言雖然汝二人之婚事吾人非必爲梗然則目前即舉行婚禮耶抑能稍稍寗耐以待吉日之至耶嫣紅赧然而摩格來得進曰門外雪深盈寸矣密昔司太梯笑曰老人乃能絮絮不倦然吾倦矣茲事旣已承汝之諾今時已晏要不必取决於一時嫣紅乎汝當深長思之明晨汝當有以報汝父之命而並及於好禮倍登言次老人爲之　然讀吾書者欲知明日之日嫣紅果有如何之表示也耶在理吾書當爲詳述然而讀吾書者必將岌岌焉不復能耐則吾不如簡括其辭以告讀者蓋二百八十三鎊之歲入在老人視之固慮其不給也而在毫無經騐之女郎心目占則覺已爲不薄而於是密司嫣紅之稱在吾書後章開場之時即當改稱爲密昔司好禮倍登矣 
　　右第二章寫嫣紅與好禮倍登相處倐已一年其間情事槪從簡略正所以大别於寫情小說之體裁好禮倍登與老牧師談話中看似平淡其實皆爲後文張本非泛筆也惟密昔司太梯同在餐室之中原書始終不使旁贊一辭開場寫景天將大雪及至終篇亦無一筆顧及似皆不無欠缺爰就己意　入一二以補其罅天虚我生識 
儉德會 
　　儉德會規則一不狎邪二不賭博三不必以酒食結交四不必華服五不輕寒素 
　　入會者山陰朱鑫泉　朱再春　朱心佩　朱朗仙　陳錦山高祥茂　高驛如　尹滌甫　孫幼祥　沈子堅　尹其昌　馮榮春　金子昂　餘姚汪福田　丹徒俞子桓　張翰如　吳西園　江都成步餘 
 
 
 

Page 14

 
 
   
 
