# 1881 - 194 - 4902952

 

Page 1

 
 
[書秘智和約後]  
　　秘魯智利皆南亞美利加西偏之國也兩國之地安達斯山脉貫乎其中而西面太平洋跨山臨水形勝適相將是為立國之基柢盖安達斯山自危地馬拉界內為煙山絕脉過巴拿馬極狹之處卽又起脉直至麥哲論港口與鐵耳聶離依休句相　綿亘三千里不啻南亞美利加之地脊故秘魯智利皆得依以立國秘則南北五千餘里智則南北四千餘里惟東西則智狹於秘著不過四分之一以南亞美利加地形如人股之著肥袴愈下愈創秘北而智南股以四境截補算之秘大於智數倍地處荒遠不興他洲通道草昧未開獉狉如故野番黑醜而又蠢　渾敦不能自開風氣且平昔不興他國往來戰爭之事亦不經見雖凶很猛鷙出於性生而器具未有製造懾於火攻西班牙始闢可侖比亞在明中葉旣而聞秘魯出銀豓而攻之遂取其地又利智利之土而益南侵入不能下終明之世僅以所得寸地附於秘魯直至　國朝乾隆中始滅而有之然不數十年而拿坡倫出西班牙被困諸藩多叛秘智遂合力拒之於是西人始退而兩國皆復自立時北亞美利加華盛頓亦起而拒英墨西哥相繼恢復全洲皆不為歐洲所屬矣自此百年以來各守疆土君國子民興利立法恢恢乎有餘也顧以人文未盛才智者不多出終不能興米利堅比隆夫亦天運地氣限之也然就秘智較之則智雖小於秘而風俗政教實有過之蓋秘智皆以銀礦之多為西班牙所羨前此土人不知其利迨西人富強思　而自取之然兩國地多山瘠而面海之處土脉沃饒蠶桑耕種利出自然正不必惟礦是務乃秘人徒事礦利而不知他圖智則以農功為重不沾沾於舍本逐末人情國俗微有不同豈不以為礦本我有前此不解取法今乃經他人之挖掘數十百年以後而復自取之無乃以他人之唾棄者還而珍貴之乎則亦未免為他人所竊笑矣故不若自務其本而第以　務補以人力之不足為不至棄本而從末也相傳智利兼金三品歲得銀八十餘萬兩金値銀又五十餘萬而紅銅尤多其地利亦厚矣有如此之利而不專管其利必使民間勤於稼穡則其為國計民生者實智出人上也今與秘人交兵不以地狹之故為秘所弱轉使秘人受盟而去智人何其雄也夫兩國之爭無過封疆交涉之事秘人實為戎首今之和約如此其為秘曲而智直可知兵費則償矣防兵則屯矣秘所恃以為利之鳥糞且歸智人管理矣秘茍無自知理屈而懾服於人之心其肯事事允之耶夫乃知國勢之強弱正不在地之大小也前數年間西洋招工之館盛於澳門誘賣華人而諱其事曰招工廠去之後而賤其名曰猪仔　有被脫逃回者詢其到秘魯何作則山中捉鳥糞而已蓋安達斯山占地最多山之東西尚多曠土則山無居人矣禽鳥游翔之處必皆峻阪絕壁磴道不通驅而上之風餐露宿豈能早登而暮歸者而地當赤道之南炎蒸溽棲作於臭穢之中尤所難堪而秘人乃以此為生計之所在貴之如金銀故汲汲於攻礦之餘而　我華人充其役也聞之此山鳥糞聚如邱垤取而汏之錬而如瓷可以制器南北土人日用所需皆出於此故其利大也夫草昧之地開闢為宜禽鳥錯跡山無居人烈而焚之豈不一勞永逸猶以鳥糞為利而爭取之會亦思地無不毛之土茍禽　逃匿山之所產豈無大於糞者乎何秘人之蠢陋穢俗若是也以視智利之所為宜其國之居人下矣四洲諸國之名以西語譯華字成曰魯曰智本無文義今觀兩國之風俗政教而秘魯之為魯智利之為智直確切不移焉嗚呼國無大 
小在得人而治之吾於秘智之和約見之矣 
[電音彚錄] ○本月二十一日倫敦傳來電報言土耳其近日發鐵甲船數艘駛往的里巴里地方該處興多尼思相近故在多境之法船欲觀土人動靜以為之備焉又云有一地名思法思者近為法國人所奪取又云美國總統日內漸見痊可又云美國五百五十人為烈日曝射致死又云德國皇后日前玉體原和近日已占匆藥矣以上皆電報所述拉雜譯錄以供衆　 
[誤傷墨人] ○晉源報戰墨西哥國內近有華人用槍擊斃該處土人一名死於華人所開店鋪內係誤傷並非有心致死現在該華人業經遠　　墨西哥人署名往查緝倘為緝獲則該華人恐亦不能逃死也 
[巴西招募華人] ○美國新聞報紙言巴西近來遣人至美國招募華人三千三百名往該國種植加非華人從未到過巴西巴西人以為華人於種植等事實所擅長故急欲雇用如美國不能　三千三百只數尙須至香港添募吾知自是以後華人之往巴西者將有源源不絕者矣 
[汕事續聞] ○汕頭華商因新稅務司查騐貨物必須逐漸細察諸多不便在會館中集議不得租用西人船隻等情已列前包茲閱西字報言此事一時未能了結其首事之人華官行將懲辦云 
[嚴查海盜] ○德國阿細敦帆船被盜一節前已列報茲悉德相已致書於德國駐京公使知照華官卽速嚴密查緝務獲其廣東之德領事亦接到德國公文着令趕緊訪緝故請飭一兵船　來以便相助緝獲盖天下之惡一也固當無分中外上緊獲案以憑盡法　辦也 
[金陵官報] ○奏調來寍總辦籌訪局事務江西候補道賀芷瀾觀察元彬現經江西李大中丞奏請調回江西接銅江軍水師所有籌防局事務已委江蘇候補道楊子通觀察儒接辦又金陵內外軍械所已委江蘇候補道朱子清觀察澂兼辦 
[皖垣官報] ○藩轅牌示請補徽州府經袁上　廣德直　州判胡淑緒等現奉部覆准補着卽赴新任供職經太縣丞一缺委候補縣丞孫烆宿松縣典史矣缺委候補從九楊毓英均署理 
[皖垣近聞] ○皖垣各營餘丁經營官考校送往撫轅后輒由裕中丞親騐並不委員校閱所謂餘丁者乃情願富勇之人投營學習各技候出額時選補者也本月十五日又逢挑選之期各營守備把總帶同餘丁赴內箭道伺候中丞點騐畢因見餘丁多薙髮者嚴加查問則惟防江一營未薙其餘左右標及城守三營均經薙髮中丞大發雷 
 
 

Page 2

 
 
霆將為重辦經弁兵等跪演武廳再四哀求中丞恩施格外　將薙髮餘丁各責三百軍棍左右標守備把總暨城守把總均行摘去頂戴云○皖垣葛家橋石家巷某姓夫婦年踰三旬無嗣尙有祖母已古稀外母年半百餘某向當長隨有阿芙蓉癖以故所入不敷所出今春無事拮据萬狀其祖母祖父還有市房一所在大南門內入出典與某姓得價四百餘緡　是其祖母謂之曰此屋本　抵我與爾母身後之費今視爾日坐愁城予心何忍爾姑售之以濟目前某卽托人覔主遂於四月間售去除還典價尙餘四百餘千得潤涸轍詎料五月間某患虛症醫藥罔效止其祖姑及姑且哭且勸令媳少睡片刻再行料理婦人入房時許不出訝而入視則已僵臥榻上肢體盡冷二老人尤深慘慟央隣翁代營一切該婦人死與某僅隔一時許亦係異事想因比翼情深誓相從于地下故心死而魂卽離耶或係自盡而人未察耶然而不易覯矣 
[庵寺雜誌] ○蘇城兵燹后廢并頹垣荊榛瓦礫所在多有蓋士農工商力不能恢故址者比比也獨至庵觀寺院十復八九皆輝煌壯麗人謂佛力無邊神通廣大其實緣佞佛之流兾登極樂致長生不施不吝耳蘇郡元妙觀前柴河頭舊有觀音庵今剩屋一椽此外都成廢基月初有行腳僧褂單其中終日　魚誦佛不數日遂有進香者求　者許願者絡繹不絕不知何以致此僧以地窖不能供餋諸天菩薩遂設立緣薄廣募檀越以　集資起屋乃旬日間施銀錢送磚石者已屬不少現已庀材與工矣噫民問漏巵此其一大端也惟日來以護撫　禁止婦女燒香該庵奉保甲局給示粘貼不敢　禁無婦女入廟云○蘇城白善橋觀音堂素著靈應遠近居人往祈仙方許願還愿者摩肩接踵實繁有徒堂中老僧年逾花甲雖并不守清規苐舍却清修而專事事故酬應善男信女皈依受戒者咸以老佛稱之以故香火旣盛布施尤廣日來護撫禁止婦女入廟燒香老僧竟敢不遵禁令遂為巡查局拘拿立卽枷號山門示儆惟老僧　薙頭頂上圓光　呈妙相方盤托出西瓜眞應時及景云 
[將錯就錯] ○前報登蘇人某甲誘姦幼女一節茲悉甲有胞弟某乙者人素誠謹鄉里皆知乙尤篤於手足知兄犯此不端罪在不宥乃親向女之父母再四求情其父母以女集被玷死甲亦無益不如將錯就錯卽以女嫁之令其從一而終乙一力承當領女回家養傷兼為其兄過禮定聘一俟及年卽行完婚縣中亦不興深究諒鑒乙友於情深聽其調處也 
[神誕彚誌] ○二十三日為火神誕期本埠每年分叚視獻火神廟之東西南北各店鋪均掛簷燈誌賀今歲秒中正修大殿兼之念一夜間大東內大遭回祿故此舉極為減色掛燈者亦屬寥寥昨日為雷祖誕辰城中之丹鳳樓也是園等處均誦經拜懴燒香者絡繹於途甚為熱鬧而英界新橋之三茅宮亦供有雷祖火神及王天君婦女燒香甚衆頗形擁擠時處恒和等店亦掛簷燈前晚竟通宵　待云 
[假票騙洋] ○有周質甫者假刻均吉莊園章狂騙得洋六百八十元業由英包探陳阿九將周緝獲管押原告尙未投到訊供情形俟探再錄 
[遺失珠翠近聞] ○前有賣珠寶婦蔣氏遺珠翠包二个於東陽車上卽被遁去其物　値洋二三千元報案訪緝無蹤會經列報昨英公堂據包探徐少亭禀稱查得竊蔣氏包者係車夫鄭渭川會　與車主孔阿春帶往寍波銷售嗣鄭向孔索價則稱物已還諸原主祇得原主謝洋五元鄭同其父鄭招林尋孔爭鬧不休並知孔住寍波係邀吳阿才同去我同包探姚阿二將一起人緝獲並傳蔣氏之夫蔣彩亭到案請理陳太守問蔣彩亭汝妻何不投質曾否認過車夫稱包探知照後我妻已前往認過確是此車夫鄭渭川供認取包交孔各情其父鄭招林據云事隔半年何以今始因爭敗露乞恩明察吳阿才供並未同孔赴寍珠翠包事絕不知情陳太守再四研詰各執如前乃飭將鄭渭川孔阿春吳阿才三人發捕房營押鄭招林斥釋並　如逢傳換卽須投案候訊云 
[私刑奪贓] ○英公堂據包探沈阿德禀稱鐘竹溪家被賊穿穴竊去衣包二個內衣七件報案今緝獲竊犯顧阿金據稱　在鄭阿林處又獲鄭搜出原　衣五件一倂送案請辦失主鐘竹溪供詞與同竊犯顧阿金認竊並稱路遇鄭阿林被拖至家用藤條痛毆祇得將衣交彼籠罩者本屬穿窬妙手前會當西包探夥故胆敢如此作為也 
[控追房租] ○沙遜洋行經收房租人周蓮塘投英公堂訴稱被租戶開烟館之潘廣紀積欠租洋八十餘元向索無付竟圖逃逸經我知覺訴捕將潘拘案求為究追潘廣紀供稱租住沙遜房屋有年茲因生意清淡積欠房租是實陳太守飭將潘廣紀營押俟過堂訊追去 
[竊案待究] ○新北門外東與聖街口城河浜道生南貨店經手人沈洪伯昨投法公堂訴稱念四點鐘時店中披屋內有烟冒出衆人起視見有糖包遮盖銀洋箱烟從此出係用煤油澆灌燃着遂撲滅之此箱向藏于櫃內均經落鎖況尙有十數年之夥唐順初睡於櫃上何得在外當時查騐櫃鎖依然開櫃則箱不在內查得失去大洋一百七十九元對開洋念三元四開洋一百十九元八開洋一百四十六元十六開洋九元實銀兩雙金印手戒一雙押髪一雙均金四錢餘押包洋約十元時將大門緊閉鳴報捕房不頭飭法包探到來查看據稱並非外賊所竊卽向各處搜檢夥友之鋪蓋箱籠均為搜到無著迨後在空屋內板桌下釘靴中搜出檢點少八開洋一百元大洋四元金戒一雙重四錢四分不知係何人所竊故將做糕餅之俞來發做蠟燭之洪慶全睡於櫃箱之上康順初睡於店堂中之包咸眞四人送案求究包探將銀洋釘靴及燬壞之小箱等呈騐翁大守研詰四人據俞來發供稱在道生店做糕每夜於一點鐘起身磨粉至三四點鐘再睡夜夜如是昨黎明時見彼屋中出煙驚而呌喊衆人起視幫同撲滅他俱不知洪慶全康順初包咸眞三人亦同供不知何人竊及小箱如何取去太守問沈洪伯搜出時四人可在旁否釘靴系何人之物沈稱釘靴乃洪慶全者而靴統上槃有長繩似圖運出者搜出時祇包咸眞立于板桌旁太守謂康順初旣睡櫃箱上何以有人開鎖毫無察覺殊堪詫異康仍稱實情不知法包探又禀云洋元本係一百元包今搜出時已分作五十元一包矣太守謂必係夥竊故改包以便分贓今姑念生意人中人着卽供出何人起意尙可從寬否則當予嚴比四人仍執如前太守飭將該四人管押再訊實銀兩只及大小洋元金簪等件交沈洪伯領去 
[嚴辦女堂倌] ○租界烟館中之女堂倌屢次申禁究難絕跡前有人控告鑫淼閣永和祥永順祥永興祥四戶經法公堂傳到該四戶到案嚴為訓飭再三開導着令具結備查乃事未數日法包探又獲到在梨園內為女堂倌之王周氏王林氏兩人松江樓上松盛烟館內之胡周氏春城園之女大姐徐巧珠榮記烟館內之朱馬氏等均係在小東門外查獲尙有後新街硯香閣內周陳氏共計六人倂解公堂翁太守逐 
 
 

Page 3

 
 
為詰詢店主何人租屋幾間此等生涯作有幾時而王周氏等或供甫經到此探望親串或稱　供洗衣煮飯並不敢作女堂倌求請寬宥翁太守復將逐人細詰並飭法包探　頌眉將各店主傳案當卽傳到硯香閣之許老八榮記之郭趙氏春城園之張李氏梨園之胡顧氏松盛之王戴氏等太守謂早經嚴禁何敢復蹈舊輙本當懲今姑從輕酌罰設再陽奉陰違一經訪查屬實或被告發定予從重究辦噬臍莫及今照烟舖多寡判罰許老八家查有十三張燈舖着罰洋十三元郭趙氏罰六元張李氏罰十二元胡顧氏罰十二元王戴氏罰八元均着交保繳洋至為女堂倌之王周氏等六人着於捕房管押一日至下午釋放按女堂倌經此次辦後庶幾知所畏懼不敢再櫻法網然英租界二馬路等處亦有此等煙館數家若能照此訪查究辦可使世界一清願有責者思之 
[紏黨尋仇案又訊] ○二十二日報糾黨尋仇一案昨日捕房又將已經嚴比之馮阿金解訊而原告高余氏偕傭婦沈王氏亦投案候示翁太守嚴加訊詰馮工人由林尋　去報復翁太守與商之白繙繹官謂此案實由林阿彩李阿巧肇衅而高余氏家被毀物件屬實須提林等到案乃可核結白繙繹官亦以為然故飭將解案之馮阿金仍帶回捕房管押俟提到林等再辦 
[更正] ○昨報查辦煙館一節內載查辦者為彩衣街巡防局朱君茲悉實係老北門內穿心街巡防局朱君也 
[光緒七年六月十三日京報全錄]  
　　宮門抄○發抄　旨四道○諭旨六道錄前○將軍銘等　奏擬請添委滿漢文武教習並　撥費用夾片○將軍岐　奏請　陛見摺子○粵督張等　奏審明按律辦理摺子○江督劉等　奏調署知縣夾片○杭織造廣　奏查明接受交代緣由摺子○大臣豊等　奏為奏　聞夾片○六月十三日吏部翰林院正紅旗值日無引　見○志和假滿請　安○召見軍機　○發抄　左宗棠奏覆陳開挖河道工作就緒奉　旨知道了張之洞張佩綸均着毋庸派往欽此○李瀚章等奏署黃安令凌心垣徵收錢糧全完請獎奉　旨着照所請該部知道欽此○又上年秋冬季收支牙厘數目奉　旨戶部知道欽此○楊昌濬等奏請將日事嬉游之副將軍革職奉　旨周文翔着卽行革職該部知道欽此　○○銘安玉亮片　再吉林省城原設兩翼滿官學白山書院漢官學及各外城滿官學自軍與後漸就廢弛經前任將軍富明阿重加整頓奏請添設各外城滿文教習六員白山書院漢文教習一員各予升途用資鼓勵奉部議准通飭照辦在案奴才等到任以來勤加考察從學旗童雖多而成効尚未甚著伏念吉林為　國家根本重地清語騎射請求宜在童時允當極力振興以冀人材蔚起當飭道府委員及協領等官認眞籌辦去後茲據稟稱各官學教習原定月費錢文僅敷餬口不免室家之累安望教育有成且從學旗童家道更多貧且寠雖無束修之費尚有膏火之需若不格外體恤往往半途而廢查省城漢官學原有教習一員學童多至數十人教導難期周顧擬再添委漢教習二員仍由署內當差水手營正丁貼書及該營生員內考委隨同原設教習實力教授將來原設教習缺出卽由添委教習內揀補其兩翼漢官學原設助教官二員每翼從學生徒不下一百餘名功課亦難周顧擬於每翼各添委滿教習三名均由各旂擇其品格端方滿文優長者揀用與原設助教官一體教導每翼仍由各旂揀委武教習二名專司教騎射所有兩翼文武委教習或係領催披甲或係聞散均屬各旗當差之人並非添設之缺三年內如果訓迪有方實著成効者請以各該應升之缺拔補或有功課荒疏始勤終惰者請卽隨時撤換至原設助教滿漢教習及添委文武教習等日需之費均須寬為籌給俾得俯仰有資以期專心督課從學生徒亦須助膏火使其家中但覺從學之益而不費絲毫自然歡欣鼓舞日起由功並各學柴炭終年所費不資亦應一併籌給等情稟請核辦前來奴才等詳查該委員等所擬各節均屬實在情形與旂僕根本大有裨益應照所請辦理惟議增師徒膏火之需較前加至數倍現當支絀未敢率請正欸應由奴才等設法籌撥卽飭興辦並不時派員赴學考察功課以免日久懈生除飭屬一體認真照辦外理合附片陳明伏乞　聖鑒謹　奏軍機大臣奉　旨知道了欽此　○○奴才岐元跪　　奏為歷任復屆三年期滿墾請　陛見恭摺仰旂　聖鑒事竊照盛京將軍五部侍郎自到任之日起每屆三年期滿例應奏請　陛見查奴才由內閣學士蒙　恩簡授盛京戶部侍郎於光緒元年八月二十六日到任至四年八月二十六日三年任滿先期奏請奉　旨岐元着毋庸來見前已有旨令署將軍矣欽此嗣於五年十一月十八日復荷　聖恩補授盛京將軍雖本任未滿三年而於戶部侍郎任內奏請以後復屆三年期滿戀　　情殷惟有仰墾　天恩俯准奴才入都　陛見跪聆　聖訓俾有遵循於地方公事不無裨益理合恭摺其奏伏乞　皇太后　皇上聖鑒謹奏奉　旨已錄　○○兩廣總督臣張樹聲廣東巡撫臣裕寬跪　奏為審明蔑倫重犯按律辦理恭摺仰祈　聖鑒事竊照東菀縣民張楊換因瘋　致傷親母老張黃氏身死一案經該縣盧樂戍訪問飭差查拿據報詣驗提訊張楊換目瞪神呆不能取供傳集犯親族隣連犯解省聲明犯弟張亞波年幼請免解質等情經臣等飭府確訊茲據代理廣州府知府饒世貞查驗張楊換瘋病醫治稍愈言語明晰提集審擬由梟司倪文蔚覆勘前來臣等率同司道親提研訊緣張楊換籍隸廣東菀縣係老張黃氏親子同屋居住張楊換向患瘋病時發時愈經族隣張炳光張亞潰囑老張黃氏　官鎖錮老張黃氏因張楊換素無觸忤滋事不忍稟報央求容陰將張楊換關禁空房自行看管光緒七年二月十五日犯妻小張黃氏往母家未回犯妾張王氏探親外出犯弟張亞波赴隣鄉讀書常住書館該犯母子二人在家是日午侯老張黃氏在房睡歇張楊換瘋病復發掇開房門走出廳上拾取菜刀跳舞老張黃氏醒起赶出瞥見上前奪刀瘋迷將刀亂砍致傷老張黃氏頂心接連腦後左腮　接連左耳根並　傷扁右左右眼胞左手大指倒地張楊換舉刀亂舞大笑出門老張黃氏呌喊張亞潰聞聲赶至喊同張炳光將張楊換連刀拿獲向老張黃氏問明情由同治小張黃氏趕回延醫治詎老張黃氏傷重卽於是夜身死經該縣盧樂戍訪拿據犯妻小張黃氏報騐並據族隣將兇捆送提騐張楊換目瞪神呆不能取供收禁飭醫傳集犯親族隣連犯解省飭府確審查驗張楊換瘋病稍愈提集審擬由司解勘提審供認前情不諱詰無另有別情及裝瘋抵飾情斃究鞫不移案無遁飾查律載子毆母殺者淩遲處死又例載子毆殺母之案無論是否因瘋悉照本律問擬如距省再三百里以內無江河阻隔者於審明後卽恭請　王命委員會同地方官押赴犯事地方卽行正法若距省再三百里以外卽在省垣正法仍將首級解回犯事地方梟示又瘋病之人親屬隣佑容隱不報致殺他人者照知人謀害他人不卽阻當報律杖一百各等語此案張楊換因瘋致傷其母老張黃氏身死雖非有心肆逆惟案關蔑倫自應照律問擬杖楊換合依子毆母殺者淩遲處死律淩遲處死該犯情罪重大未便稽誅查東莞縣距省雖在三百里以內惟有江河阻隔並無陸路可通臣等於審明後恭請　王命飭委按察使倪文蔚署撫標中軍恭將余大　將該犯張楊換綁赴市曹淩遲處死仍將首級解回犯事地方縣杆示眾以昭炯戒族鄰張炳光張亞潰知張楊換瘋病因老張黃氏不忍稟報隨同容隱致　逆倫重案亦屬不合張炳光張亞潰均合依瘋病之鄰佑容隱不報致殺他人者照知人謀害他人不卽阻當首報律杖一百例擬杖一百張炳光年逾八十照律勿論張亞潰折實發落犯妻小張黃氏犯妾張王氏 
 
 

Page 4

 
 
明訊均未在場請免置　兇刀飭毀除供招咨部外所有審辦蔑偷重犯緣由臣等謹恭摺具陳伏乞　皇太后　皇上聖鑒勅部查照施行謹　奉軍機大臣奉　旨刑部知道欽此　○○劉坤一等片　再鎭洋縣知縣譚明經因母年老呈請終養餘另行題報開缺外所遺鎭洋縣雖係簡缺第該縣政務殷煩現值上忙開徵之際　字催科胥關緊要必須精明穩練之員　署方足以資直隸查有選授金山縣　縣人煥奎安詳篤實堪以調署據藩梟兩司會詳前來除批飭遵照外謹合詞附片陳明伏乞　聖鑒謹　奏軍機大臣奉　旨知道了欽此　○○杭州織造奴才廣英跪　奏為查明現存庫欸並接受交代緣由恭摺仰祈　聖鑒事竊奴才蒙　恩簡放杭州織造業將到任接印日期恭摺具奏再案茲准前任織造文桂將庫儲錢糧收支冊擋移交前來奴才按冊盤查內除解消粵海關勻派緞綢存銀九兩三錢三分八厘九毫係另欸存儲不計外差得現存辦運正項銀三萬六百兩九錢六分五厘九毫九絲五忽藩庫令撥項下存銀一千八百六十四兩五錢一分八厘四毫九絲八忽與冊存數目相符奴才業已接受所有前織造任內辦過活計用過銀兩　經造報至光緒七年三月分止再案惟本年運務尚未開辦並尚有工部傳派　典禮要件亟需赶辦查經前任織造約估銀兩先行咨請籌撥迄今未准解到所需絲戶各項價值向由地方官查報除光緒五年十一月間戶部咨行成案咨上撫臣飭屬查明轉報另行奏辦外所有奴才查明現存庫欸並接受交代緣由理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○廣英片　再查奴才衙門辦公申餘項下除前任織造文桂任內並無借支外查有前織造德生文治動辦　誥勅制帛綵綢等項及墊辦長蘆分派紗定先後借支工料銀兩除解還外核計浙江藩欠解銀一萬六百五十餘兩長蘆鹽政欠解銀三千七百五兩二錢五厘查經歷鉛製造於移交時奏咨有案又查光緒二年七月間經前織造舒麟解內務府派辦緞綾紡絲等件及工部派辦羅緞等件共需料工銀一萬四千五百七十一兩四錢七分八厘三毫亦係暫由申餘項下借墊給發業經造冊奏報在案應由藩司解還歸欸除分別咨催外謹附片陳明伏乞　聖鑒謹　奉軍機大臣奉　旨知道了欽此　○○豊紳等片　再奴才等所屬土默特右翼族中佐領丹津札布因病出缺詳查該故員族中並無應署佐領之員奴才等照例揀派異姓驍騎校巴達爾戶暫行署理其所遺族中佐領員缺另行揀選送部核辦承襲外理合附片奏　聞伏乞　聖鑒謹　奉軍機大臣奉　旨知道了欽此 
[江督轅門抄] ○六月十五日管帶靖遠輪船陳毓崧　青山營守備孫光恩均見　○十六日候補道賀元彬　知縣章寅到奉蘇州牙厘局委解餉來卽辭　方臻辭回周圩　厘捐　○十　日宿遷縣峒峿司巡檢蔡錫祉稟到　○十八日提督陳章貴總兵唐學盛均謝委營務處差　副將周國泰叩謝轅下先鋒官　○十九日知縣葉戀本解銀赴高郵　候補道李家驊辭回皖南茶厘捐局　○二十日同知阮祖棠稟知奉梟詳准給勞績班拔委署一次　知州陸銑銷代辦樊　厘捐局差　委署太倉州同俞克猷辭赴任銷水厘查收差並謝給酌委州縣一次　副將程炳煥到奉漕臺委赴貴州公幹　督轅牌示蘇松滕鎭現已丁憂回籍治喪遺缺查有操練輪船營務處記名總兵吳安康暫署又青山營守備孫廣恩請假回籍遺缺以廣德營千總章宗瀚署理 
[浙省撫轅抄] ○六月十六日調署諸暨縣范　義知署臨安縣事來省稟到叩見卽辭赴任　○十七日同知何毓祥稟知糧道委守催海寧州並程安德三縣漕白銀兩差補用縣鄧喧稟知藩司委解金州戰船木料等差　○十八日何毓祥赴海寧程安德催漕白銀兩差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
