# 1914 - 402 - 4914885

 

Page 1

 
 
   
 
 

Page 2

 
 
時評 
[本省人爲本省官（抱）] 　 
　　本省人爲本省官論者慮其牽於感情爲地方計不爲中央計也故有禁顧按之事實乃大不然 
　　惟本省人爲都督乃盡力摧殘本省之敎育惟本省人爲巡按使爲財政廳長乃提前提取本省附加稅不待正式部文到達先期通飭實行惟本省人爲巡按使爲財政廳長乃創爲事實上不可行之稅章以重困本省商民特地重違天良冀貢此區區苦心以維持本省人爲本省官之制度亦云至矣而猶不盡見諒何也 
命令 
　　七月十六日大總統策令薩鎭氷王士珍均給予二等嘉禾章此令 
又令膠濟鐵路總巡洋員司得賜給予四等嘉禾章此令又令安仁給予四等嘉禾章此令 
又令張耀將給予四等文虎章韋肇隆給予五等文虎章此令又令楊紹寅授爲陸軍少將此令 
又令任命戚朝卿兼任熱河都統署審判處處長此令 
又令内務總長朱啓鈐呈請任命祝書元爲司長應照准此令又令内務總長朱啓鈐呈准江蘇巡按使韓國鈞咨請任命温朝詒爲江蘇水上警察第一廳廳長趙會鵬爲江蘇水上警察第二廳廳長應照准此令又令財政總長周自齊呈請將粤省驗契徵收得力人員照章給予奬勵等語廣東潮陽縣知事周景薰騐契報收六萬元以上電白縣知事曹桂林報收二萬元以上南海縣知事陳嵩澶順德縣知事鄧彦遠香山縣知事殷紹章廣寗縣知事周學仕開平縣知事龍志澤揭陽縣知事顧石蓀普寗縣知事周奠安吉浦縣知事馮洧酵靈山縣知事李璠宙欽縣知事謝搢防城縣知事劉殿臣陽江縣知事張錦芳各報收一萬元以上均屬克著成效應准各給予五等金質單鶴章以昭激勸餘如所請辦理此令 
又令據内務總長朱啓鈐呈准奉天兼署巡按使張錫鑾咨陳前任蓋平縣知事汪鳴鶴政績據情懇請嘉奬等語該縣地當衝要前年兵亂之際該知事獨能運籌擘畫化險爲夷其辦理交涉事宜尤能遇事持平保全權利實屬勤政愛民汪鳴鶴　卽傳令嘉奬即由該部轉行知照此令 
又令内務總長朱啓鈐呈准直隸巡按使朱家寳咨據天津警察廳長楊以德稱現因裁减經費請將行政科科長王方灜免去本官等語王方瀛准免本官此令 
　　又令内務總長朱啓鈐呈准文官高等懲戒委員會議决前署四川温江縣知事陳驥藉案違法朋比縱容一案依照知事懲戒條例應受第三條第一種第一欵褫職處分其濫刑致斃二命係涉刑事範圍應仍提交法院審訊等語陳驥准照所議卽行褫職並提交法院審訊按律究治以肅法紀此令 
又令内務總長朱啓鈐呈准文官高等懲戒委員會議决前四川民政長陳廷傑糾劾署梓潼縣知事陳大年署大邑縣知事孫玉堂署德陽縣知事喻經權署安縣知事胡德棻等一案依照知事懲戒條例增應受第三條第一種第一欵褫職處分其陳大年一員並有勒贓濫刑情事涉及刑事範圍應提交法院審訊等語陳大年孫玉堂喻經權胡德棻著准照所擬褫職陳大年即交法庭從嚴審訊按律究辦以儆貪婪而申法紀此令 
又令署察哈爾都統何宗蓮呈據鑲黃旗總管顔色埒克們德報稱本旗副參領兼公中佐領巴扎爾前被庫匪擄去年餘之久竟不設法脫離回旗實屬曠廢職務請卽將該巴扎爾之副參領及所兼公中佐領員缺一併褫革以肅官方等語應照准此令　又令陸軍總長段褀瑞呈核准吉林巡按使齊耀琳咨陳請補拉林正白旗驍騎校員缺一案應准以擬正之劉金綍借補此令七月十六日大總申令茲修正熱河都統署歸綏都統署審判處暫行條例公布之此令 
專電 
[烟台電]  
　　登州沿海近來大帮黨匪匪 
　　携有快鎗佔據地面與官軍對禦勢頗猖獗聞該匪由大連用船運來並有某國人在内人心非常恐慌 
[開封電]  
　　近日各處勦匪未見接有重要報告惟聞匪復有西竄之耗想官軍以天熱未能奮力從事 
[北京電]  
　　參政院昨三讀通過行政訴訟糾彈訴願三法糾彈法十一條大總統核定後認爲應交平政院審理者特交平政院審理十二條此項事件有應付懲戒或屬司法審判者由該院呈明總統分别主管官署行之是大理院平政院權限之爭自此結束然平政院評事等尙擬呈袁請交覆議 
[北京電]  
　　周總長昨晤五國圑代表於滙豐行商談借欵事甚久要求最後囘答其結果仍不外前電所云 
[北京電]  
　　有一外報記者語人謂第二次革命時克虜伯炮廠請求華政府准其於京張鐵路沿線之沙河鎭建一製造軍械廠去臘以德政府後援訂結密約借欵二千五百萬馬克以成之由德國供給機器及技師全部當於九月興工 
[北京電]  
　　政界要人否認周學熙　　來京說謂彼日前尙有函致參政院謂須俟秋凉後來 
[北京電]  
　　喧傳肅政廳對於梁士詒等三人將有大彈劾案出現至投標運米事確已令肅政史密查 
[北京電]  
　　近來各省軍用費雖迭經嚴　　示限止然仍有以臨時費未經中央核准事後擅列報銷者殊於軍費統計前途大有關碍陸軍部特再通電以後如有臨時添購服裝須先請示中央核准 
[山海關電]  
　　中國擬在葫蘆島建築軍港已逐漸興辦聞日前忽來日本軍艦四艘抵港要求登陸考查一切聞地方官已呈報中央請示應否拒絶 
[西安電]  
　　陸將軍已在舊督署内攺 
組將軍府一切人員悉行更易輿論甚爲不洽 
[南京電]  
　　淮揚道陳光憲甌海道　　左杕周有對調消息 
[南京電]  
　　審計分處附設簿記講 
　　習所昨考試畢業甲等易鍾瀛等三十名乙等金揆章等七十名丙等李雨卿等二十五名 
[南京電]  
　　韓巡按使電飭蘇警廳　　七月份經費准暫減二千元下月應照部飭裁減八成 
[南京電]  
　　蘇省免試知事徐慶元王　　垚章家駒白廣厚段士璋范鍾湘等業經巡按使電請中央核准 
[南京電]  
　　造幣廠長潘斯熾准日内 
由京囘寗 
特約路透電 
[北京電]  
　　北方沿海一帶海盜日盛當道頗以爲慮樂定縣及灤州之漁稅局鹽稅局近均爲盜刧且爲擄去數官要求贖欵海盜且勒令漁戶繳納月捐自二元至十元不等違者多遭毒手當道現派礟船巡緝海濱華報並載吳淞附近亦有海盜出没 
[北京電]  
　　外交部聲稱陳貽範已率隨員由西謨拉　　啟程來華中政府現望日後由外交部與英公使交涉解决西藏問題 
[北京電]  
　　聞中政府擬將全國分爲五軍區馮國璋將爲軍區長之一而以鄭汝成繼之 
[張家口電]  
　　陸軍次長徐樹錚至張家口遣散何宗蓮之衛隊先令聚集某處公聽演說以免携械反抗迨到齊後乃拘禁之惟聲明除遣散外不加懲罰此間人民豫料何宗蓮將調他處軍官之遷調者已有數員 
[廣州電]  
　　各報聞英國砲船五艘駛入西江之說皆頗震駭指爲違背條約惟英國炮船駐廣州口巳數年之久粤人殆因英政府近會向中政府提議改革西江巡緝辦法故起驚疑英總領事曾告路透訪員謂英國炮船並無特别舉動 
[東京電]  
　　海軍納賄案牽涉三井公司職員今定讞如下飯田監禁十八個月長谷監禁四個月松野加納各監禁三個月展緩三年實行岩原松尾各監禁兩年山本監禁十八個月卽時實行 
譯電 
[北京電]  
　　英美公使今日（十六日）向外交部正式抗議浙江巡按使違約征收貨稅蕪湖英領事近全安慶後已將當道征收不規則之稅數事商决 
[北京電]  
　　新疆將軍電稱俄兵一千六进名巳由喀什噶爾退至伊里愛斯克英兵亦由和闐退至阿富斯汗 
[北京電]  
　　袁總統懸重賞擒拿白狼宋老年並　　命各省當道撫卹受匪害之人民 
[北京電]  
　　參政院因天氣炎熱停議四星期各部　　現僅於晨間辦公外交部已准各員輪流告假三星期 
[北京電]  
　　北京附近八縣因遭大雨全爲水淹 
[柏林電]  
　　據薩瑪克康特消息伐雅伯爵探險隊巳過蒙古安抵土耳其斯坦 
[柏林電]  
　　齊泊林陸軍飛船一艘悮過俄國邊　　界俄人開鎗擊之乃急駛回得免受損　　根杜夫男爵有簡任駐華公使之望或以現駐墨西哥公使興子君調任 
[墨京電]  
　　現有火車二輛滿載立憲黨軍隊向京　　城進發約於今夜可抵卡蘭柴將軍聲稱官軍須於談判之前一律投降不得要求條件立憲黨將軍戈柴爾斯率軍六十八火車開往南方薩爾的洛衆頗注意此舉新總統卡巴茄爾命即開釋政治犯 
[華盛頓電]  
　　墨西哥卡巴茄爾總統自稱願退讓　　卡蘭柴將軍美國國務卿白乃安君極讚卡巴茄爾尊重和平 
[倫敦電]  
　　英國各報對於墨西哥烏爾太總統辭　　職後該國能否即底和平頗存疑慮且料尙將續起糾葛 
要聞一 
[參政院中三法案之二讀通過]  
　　昨日（十四）參政院午後二時開會至二時四十分始到三十六人剛足法定人數其議案爲行政訴訟法糾彈法訴願法三案審查報告黎院長主席三案以次討論均通過二讀會王揖唐云除第三案外其第一第二兩案文字間尙須修正者甚多請明日由原審查員詳細討論議長卽交原審查員陳國祥等再行審查文字即宣告散會時已五時五分矣茲卽議場討論各案情形分誌如下 
[行政訴訟法案]  
　　議長宣告請審查員報告　　行政訴訟法修正案審查長孫毓筠請假未出席由陳國祥代理報告云本審查會修正之理由有三一以權限有不甚明晰之處二以文字有不甚妥協之處三以疏漏之處亦不少本法係爲保障人民權利而設第一條原文從審理上着想似與本法之精神不合故改爲從人民權利着想而其文曰人民對於左列各欵之事件除法令别有規定外得提起行政訴訟於平政院而以原案第一條第三欵改爲第二條者以提起行政訴訟有二種一由人民一由肅政史第一條旣專規定人民提起行政訴訟之權利則肅政史不得不另條規定第五條即原案上之第四條除地方最高級行政官署之行政訴訟外一語意義不甚明瞭故加爲被告三字第十二條第二欵因訴願法有非行政官署之違法處分不得提起行政訴訟之晤原案不提行政訴訟四字界限不清故特加入第四條之修正似較原文明了第十九條改爲非經平政院許可不得撤消者以示鄭重之意第二十條以原文第十九條稍涉空泛故易之第二十二條係以第二十條之第二項提出另爲一條取其眉目清醒第二十八條第四項意義太不明了而第二項可以包括故删之至原文第三十五條全行删去者以行政訴訟之目的在保護人民之權利而其結果僅能至取消或變更行政官署之命令或處分而止若此外應付懲戒或應付司法審判均非本法所應規定之範圍故删之以清權限本審查會之意見如此還請諸君詳細討論議長問對於陳君之報告有無質問胡鈞起立謂本員對於本案有意見擬提出修正案請議長准其說明胡鈞甫至演臺議長以最小之聲與胡說一二語胡忽退下歸本席議長乃問應付二讀否如贊成付二讀者畢手舉手者多數此時胡鈞乃重上演臺謂本員提出修正案之理由有三（一）本法第一條規定最高級三字自係京内指各部京外指各省有違法之處分方可提起行政訴訟在政府起草員之意見以爲有訴願法第一條第二項可以救濟本員以訴願與訴訟絶無關係譤願祗能爲監督行政之方法訴訟乃能保護人民權利日本雖用一審制然並未限定最高級（二）直接違法損害人民權利者多係親民之官如財政廳長榷運局長及縣知事又多係中下級官署而最高級者甚少（三）本法第十三條即原案第十二條肅政史對於中央或地方行政官署違法之命令或處分約於六十日内提起行政訴訟何以不限制最高級且肅政史對於行政官署違法之命亦可提起行政訴訟而一般人民何以不能於未實行違法處分之先提起行政訴訟者故本員主張删去第一條第一項最高級三字而於違法之下加命令或三字使與第十三條同而第二項以與訴願法第三條重復不如改爲由訴願法第三條之規定者議長問胡鈞君之修正案諸君贊成否胡請朗讀林秘審長朗讀一遍後朱文劭正報號起立發言議長謂胡君修正案尙只四人連署不足法定人數即以第一章標題表决多數贊成林秘書長朗讀第一條表决通過及讀 
 
 
 

Page 3

 
 
　　第二條付表决朱文劭謂第二條與第十二條第十三條相關聯請合併表决遂由林秘書長朗讀　舉汪有齡謂第十三條已在糾彈法中規定不必重複可以删去若留此條肅政史於六十日期限内提起行政訴訟而人民亦同時提起難免衝突朱文劭謂本員請同時表决者正與汪參政之意同黎問有贊成汪說者否其時有報某號附議者數人胡鈞反對謂留此條則最高級官署外有違法處分者尙有訴訟之望朱文劭云胡君之說未免誤會議長以汪說付表决舉手者十九人多數通過以次表决第十二條第二條第四條第五條均通過當第五條表决時　復起欲發言因報號在多數舉手之後議長謂已表决林秘書長逐條朗讀表决至第十條均無異議忽由汪有齡動議謂照議事規則可由議長併條討論以省時間議長謂此案重要仍應逐條表决林繼續朗讀至第十七條第二項誤將告訴二字讀作訴狀即有人謂是告訴自此以下逐條表决均以無異議通過議長問即開三讀會否朱文云今日接開第二案之二讀會至三讀會可另定期日以法案文字尙有待修改者此時約有二三分鐘議場上寂然無所聞 
[糾彈法案]  
　　議長請審查員報告第二案糾彈法程樹德登台報告曰孫審查長未到委托某某代理本法之規定係根據於約法第四十三條而第一條之原文未及約法故特加入第一欵改爲違反法令較原文僅言憲法一種似較賅括第二欵仍舊三四兩欵改爲營私舞獘及溺職殃民以視原文比較的廣漠紏彈不外三種一大總統特交二人民告發三肅政史自行糾彈第四條對於特交第七條對於告發均定肅政史之人數獨肅政史自行糾彈不定人數未免疏漏至定爲得由肅政史一人行之者以免掣肘且卽二人以上亦無不可較爲活動第三條删肅政廳上平政院三字者以他處均不冠此三字且免遇事必由平政院經過手續太煩第十二條另爲規定者以原案係規定交平政院審理權規定旣未周密且軼出本法範圍之外故特删去另定肅政史得派員或屬託司法官署行政官署調查證據者蓋查辦與審查事件往往有調查證據之必要事關重大者由肅政廳派肅政史自行往查至輕微事件則屬托司法或行政官署代爲調查原案未有規定故特補入審查理由如此請大家討論黎問有提出修正案者否趙惟熙起立謂本員有修正案議長又問應開二讀會否表决多數惟熙登台說明提出修正案之理由云前此審查會時本員即主張凡有行賄舞獘者非現職官吏亦得糾彈大總統設肅政廳之意亦在於是法學家以爲不合卒未通過其實不然官吏違法固應糾彈而擾害地方之人如前清所謂紳士人民及地方官皆不敢告發者若不糾彈將何以除莠安良况前清科道有八十員而現設之肅政史十六人正慮耳目難周若並此權利而不與之恐難收美果如謂糾彈法祗可糾彈行政官　本法並未指明爲糾彈官吏法若謂肅政史者係整肅政綢凡關擾害地方之事何二不影　於政治總要請大家討論云云議長旋按議事規則詢間有幾人以上之連署副署人數旣足孫多森云趙君提出之修正案本員極表贊成惟文字間似宜修正議長因宣告先表决審查案其時政府委員忽起立云政府提案意見本注重違反憲法其憲法未成立以前卽爲有同等效力之約法若審查案改爲法令法係何種法律令有大總統令及省令道令縣令恐滋誤解本員意見不必取文字之整齊儘可改爲二款一違反憲法二違反大總統命令轉覺直接了當一望而知請諸君注意汪有齡亦云法令令字包括省道縣等令若不明白規定難免將來不生誤解黎淵主張攺爲違反憲法或其他法律而大總命令不必加入且以下三欵即可保護人民權利胡鈞主張攺爲違憲違法事件劉若曾主張改爲違反憲法法及其他法律事件黎淵又云宜改及字爲或字胡鈞云意正相同不過文字之修改而已王揖唐云各持一說莫衷一是請議長表决一個再行修正議長於是以胡鈞之說表決多數因以第一條令文付表决王揖唐云尙有修正案此時孫多森王家襄均有計論王揖唐則謂王參政家襄之主張本員極贊成云云黎淵提出質問謂第二項用意頗善惟非現職官吏範圍如何請趙君答復趙云即係退職人員前清所謂紳士者民國雖無所謂紳士而曾任官吏者一般人民每以官目之故往往有武斷鄉曲之事黎謂民國公例在職爲官退職爲民民可受普通法庭裁判至趙君之說明書謂議員亦可糾彈恐各國均無此先例趙云各國雖無此法律各國亦無所謂肅政史黎君之說未免法律之見太深黎又云此並非法律學說因議員處於立法地位决不在行政統系之下當然不能受行政官之支配在君主國且如此何况共和大總統爲行政部首長且不能處罰議員更何論受大總統委任之肅政史議長决之公議贊成趙案者十九人趙云本員但求其將此項加入文字之間如何規定均無不可王揖唐云本員亦贊成趙案之一份子但此項文字易滋誤會修正時非格外愼重不可陳國祥云決無人民違反憲法者二三兩欵雖可有人民在内然亦不能離官吏至第四欵溺職殃民則民更無職可溺且不能以民殃民已經表决無可如何不過條文總須另定表决巳至第六條劉若曾曰不如改爲第五條第二項黎淵又曰此時不能議及文字於是逐條表决至第十二條汪有齡對於删去原案頗示反對朱文劭謂平政院與懲戒會何必劃分汪云平政院與懲戒會已各立機關界線非常分明議長以汪說表决多數迨表决不删第十三條少數王揖唐謂不删原案第十二條已經通過而不删原案第十三條又不通過本員看來此兩條頗有關聯此時發言者頗多爭持良久寳熙請照議事規則用反證表决法議長遂以反證表决少數遂通過其附則第十三條因遞推改爲第十四條表决亦通過而糾彈法案亦遂成立 
[訴願法案]  
　　議長請審查員報告訴願法　　案陳國祥登台說明理由後議長問有無修正可否即開二讀會表决多數秘書長林朗讀畢全案通過 
[總統府議禮紀聞]  
　　總統府今日（十五）特召外交内務敎育各總長及大禮官與各顧問會商大禮探其所商者二事一爲總統壽辰慶典總統之生日本爲陰曆八月二十四日而依此推算照陽曆言則爲九月十六日故以八月二十四日爲家慶日而以九月十六日爲國慶日此兩慶典之說所由來也現在距壽辰之期雖遠然各外國人亦有提議慶祝者今日之會議蓋預備之以免臨時張皇也一爲總統四公子成婚一事蓋四公子定婚已經多日本年八九月間即屆親迎之期苟非先時預備則婚禮如何舉行臨時亦有大費磋商者現在關於此事之研究據聞分爲二派一派所主張者係接見外賓用鞠躬禮而叩謁家長及祖先則用叩首禮其又一派人則頗反對謂一種婚禮不應用兩種禮節未識今日會議時其結果如何也 
[站長中飽之嚴懲]  
　　新調京奉鐵路南滿站站長顔錦堂有人控之於交通部謂其需索無厭隱匿票費等語於是路政局嚴詞飭局查復並將該員即行撤差以後不得更名復充以警貪頑茲聞京奉路局已具復到部其内容略謂案奉總務科所發第十六號鈞飭内開有人控告該路新調南滿站站長顔錦堂需索本站員司賄賂並囑令行李員隱匿行李票費歸該站長等中飽各情形業經派員密查屬實似此營私舞弊敗壞路譽殊堪痛恨仰即將該站長顔錦堂卽行撤差以後不得更名復充並仰將該站長籍貫年歲呈復以便分行各路不准錄用副站長楊昌琦於顔錦堂索賄舞獘旣不勸阻又未舉發保無同謀情事應降調小站罰减薪水以示薄懲仍隨時察看若復不知愧悔即予斥革除俟送到籍貫年歲分行各路不得錄用顔錦堂外仰即轉飭車務處遵照再奉站接近南滿站務繁劇務宜愼選廉能之員充任以資整飭是爲至要等因奉此遵飭車務處將顔錦堂即行撤差副站長楊昌琦降調小站南滿站務查有天津總站副站長梁翹厦廉潔勤能堪以補充云云 
雜評一（抱） 
　　英美公使竟正式抗議違約徵收貨稅矣旣失民心又失國體今政府所爲類此者豈少也哉 
　　往往一事焉爲人民所雅不欲陳請罷斥至再至三而不見聽未幾而鄰國有言矣即非正式交涉僅以報紙發抒其爲民請命之主張一推而一挽巳足盡騙民心以外向而况乎眞爲正式交涉也 
違則失民心從則失國體吾不識常道何以處此 
 
 
 

Page 4

 
 
   
 
 

Page 5

 
 
   
 
 

Page 6

 
 
韓國鈞調任譚（岐逸） 
　　韓國鈞氏以十六日奉令調皖江蘇宦海之波瀾忽爲之湧起千丈頓呈奇詭之觀吾曹頗苦材料缺乏韓齊之交替實予吾曹以機會也韓氏在任一載其治績可得而言者如次 
　　凡人評論韓之治蘇成績其首屈一指者厥惟財政而韓之得總統寵任者亦惟財政是賴是則觀察韓之理財成績之程度即足以表示其全體之成績矣理財策中卓縈可指者一爲三角術在張壽齡任期忙漕每兩加徵銀三角是也二爲徵收費各縣忙漕征收手續費照省會議案不得過於百分之四韓改爲最高百分之六最低百分之四又將徵收費提爲省有令縣知事另籌征收費則百分之六者變而爲百分之十二矣完每兩須銀元二元三角二分較前年增加倍數江蘇忙漕之重素冠各省茲又得本省人之韓國鈞張壽齡二公爲之鞭菙而農民更無告矣三地方附稅之搜羅省會議决案地方附加税專爲地方公共之用韓氏除敎育費外概提爲各縣知事署支配俾可减縮國稅之支出以上三端其理賭治績之最大者也至若驗契費之催徵釐局比較之增加最近之産銷並征莫非韓氏理財策之餘潘所波及有如上種種因緣江蘇乃得以喪亂之殘生除關鹽二千萬撥歸中央軍費七百萬元政費四百萬元由蘇支放外每年仍能解欵中央三百七十五萬元前星期攤派賠欵之議起聞韓氏又可以擔負百萬元電請中央矣此韓氏財政治績之彰著者 
敎育及實業二政一則徒能守護已有之成效一則端拱無爲不能謂治績實業中大事爲巴拿馬出品協會撥五萬元爲經費水利特設專處江北淮泗間河工查勘方竣尙未動工以上數者皆韓氏力有未逮之處吏治若捕蝗則韓氏之最熱心政策也吏治中韓氏所視爲最重要者征收忙漕尅期解省驗契之實力進行仍與財政相關連至若懲治貪污彈劾不法終其任無一焉捕蝗則徒紙上文章極縇染五采之致實效未睹其詳載前次通信蝗禍篇中韓氏治蘇成績之能言者僅此 
他若粉飾太平則有修繕莫愁湖開濬秦淮河之舉惠及孤寒則有征文懸賞施粥放米之行其賠償商民損失發給債票卹歀一事尤爲韓氏躊躇滿志之作現值散放之期韓氏行矣其留吾民紀念者舍此則大索而不可得也 
　　韓蘇之江北人也韓汲蔣懋熙蔣蘇之蘇人也故韓任中松寗常鎭派稍稍失勢蘇州派江北派吐氣昂眉之時也公債票案至與地方派有關則韓蔣關係可以窺知韓自去年九月十日奉命來蘇至七月十六日爲時十月有半廻顧蘇民之疾苦蘇醒否社會之風化進步否生計商業敎育農工各種要政一一舉辦否韓氏自思有負於桑梓乎抑有功於桑梓乎 
[南京卹欵散放準備紀（岐逸）]  
　　江蘇巡按使署關於卹欵散放之準備業已討論終止將次分别實行其第一步爲基於前次會議之結果遴派財政廳科員張維驤巡按署科員汪安士地方紳士顧琪同赴北京具領卹欵債票一百一十萬元顧琪以他事所覊改委陶保晋定十六日啓行一星期内嘗可領到回寧之期約在本月下旬散放須延至八月矣 
寗民損失之總數調查之手續全係去年江寗善後局所辦先期由局發給印文之損失表於各警署分段散給民人據實塡註仍交警署彚呈善後局嗣後改送振撫局當即派員調查三次每次門牌上均粘有調查證並將調查確實之戶名列搒宣示另發一種調查證券於各損失人收執現當散放期限已届之際其如何辦法應悉與初發生之事實相呼應方免施行掣肘之獘聞某討論中别爲三項如次 
（一）印領款證中列戶名欵數分債票若干現欵若干先期發交各警署按照調查確實之戶册分段散放其中有一困難之點如戶主他往者無確實憑證者或調查時戶主在甯居住而現巳爲房客者若斯種種則領欵證易起紏葛紛擾如不用領欵證則領欵際以何爲憑此層頗有研究之價值又有須出保證書者則更爲繁擾矣唯有各戶主預先委託確實代表人或以調查劵爲交換領欵證之憑然弊端終不能免故尙在躊躇未定之中 
（二）發欵地點時日應按照原來調查時之各區劃分抑爲統一的地點此項則各有利弊在各區散放則支配欵數多一番手續在一處散放則不免有遠近不匀之弊大約領欵證解决後則發領欵證者爲各區發欵者爲一定地點庶免紛擾 
（三）發欵時日分日散放先期支配定妥列榜宣示發欵地點未定一說在警察廳取其地址適中警衛森嚴無雜亂之獘一說在中國銀行由領欵人持領欵證遵照榜示日期赴該行具領然銀行爲營業計則每日不能容多數人之喧雜也又有以舊貢院爲散放地點者以上三說大約以警廳散放爲决也 
　　陶保晉等三員回寗時所帶債票爲十元五元兩種總數一百一十萬元其現欵三十萬元亦已準備惟散放之際有角分之零數故分配極爲困難頃正在竭力準備中散放完了之時在九月下旬廻億損失之時則正可爲一年紀念矣 
[黔中水灾後之造謡案續詳]  
　　貴陽通信員希禹　　黔中自被水灾後謡言紛起尤以傳送藥單簧惑人民至速且普警顯雖拘獲刻字匠及邦工數十人首犯無從清查此輩每月工資極菲薄有僅獲銀數錢而賴以養家活口者不料突遭拘禁家屬嗷嗷待哺紛紛呈請取保　廳均不准行社會大現恐慌巡按使有見於此特於六月底布告開釋被惑人犯而此段公案遂從此結束矣其布告略云前因奸人揑造京電謂天師傳云某某月人民將死去若干等語無識者被其摇惑便將原件印刷四處張貼當以此種妖言實足淆亂衆聽曾令警察廳從嚴拿辦乃近日訪查學校中聞亦有校長敎員居然深信不疑或則登臺演說或命學生抄送無論居心是否向善要皆有害人心風俗查吾國開化最早聖人迭出天地鬼神之故言之極詳而聖人中又能集其大成者莫若吾孔子然吾孔子之言曰未能事人焉能事鬼又曰天生德於予桓魋其如予何又曰獲罪於天無所禱也由此觀之可見爲人之道不分智愚男女其緊要切實處卽在人事上盡力降祥降殃亦係平日積累所致並非臨時可以倖得倖免吾國何幸有一孔子留此至理名言以貽後人今於聖人之言不加體念反迷信此等怪誕不經之說豈非至愚夫所謂在人事上盡力亦非難事其爲人也但能於孝弟忠信禮義廉恥八字看得分明做得踏實其處事也但能於敬事而信一語時刻不忘此外如遇國家地方有危難時有公益時各量其力之大小竭忱與共如此存心行己旣無所虧不必求福而福自至不必務好善之名自能得好善之實較之誤入迷途終日營以求者其得失豈可以道里計耶至此次揑電煽亂之首犯除通令警察廳及地方官拿獲訊明嚴行懲辦外所有被其摇惑之人姑從寛一律免究以後如再有此造謡生事之行爲國示具在至不能再事優容也 
[子午峪狼禍之客述]  
　　陜西省垣東關火柴公司向在子午峪口設有分廠其司帳郗某日昨回省報告謂前次狼匪竄峪未至之先該廠即將所有麥籽銀錢並同夥衣物等預行分别掩埋方畢而匪猝至合廠人皆被執匪因奔逃饑餓勒索糧食衆答以無有則刀鎗立加並向郗胸部轟擊幸僅中臂部衆不得已以實告當將麥籽盡數檢出每人分得升許一閧而散郗乃舁至城中請救世堂調治次日有人訪之郗復將詳情告之茲略紀如下郗曰余臂部受鎗初不覺甚痛時匪黨紛紛至廠君言此次本欲入大峪口逃回豫省被官軍埋伏截擊不得已竄入子午峪中云云平日本已乏糧咸有饑色入山見男婦老幼卽副令速爲覓食否則刀鎗交加匪中最悍者皆一人牽騾馬數頭滿䭾所掠烟土銀兩無騾馬者用行囊背負勒令人民代爲轉運然山路崎嶇稍息肩則立以鞭棒從事雖婦稚莫或免其殘暴若此是時匪蹤滿峪余恐再被執即難倖生乃從某溝口下坡登嶺暫匿樹林中臂血滴瀝不止無法救治力竭神疲倒臥林内惟聽峪中哭泣聲與山上野獸聲交相應答吹送耳鼓怯懼之極轉入夢鄉不知淨生之尙存也夜半忽酲口渴思飲天黑如墨匍匐前行六七里呼居民無一應者黑影中瞥覩凶匪四五人幸卽蹲伏草際得免匪旣過仍行里許天屆明遇夥友始知匪被官軍跟追去峪已遠扶掖回廠途中見峪内房屋焚燬者十之七八人畜死亡棄擲縱横殊爲傷慘眞浩刦也又云山中有黃彪虎一種身大於牛專覓小獸而食時往來高嶺之上人遠見卽避否則無倖免者更有一種大熊身肥而力健常攀樹枝故使墮地土人謂之跌膘葢愈跌則食物愈消而肌肉愈壯其他怪獸甚多惟此二物爲人所常見當余遇夥友時天將微明步行嶺下遥望嶺顛野獸呼嘯聲震林木衆咸梀懼不敢行余令取蒿草一束燃而焚之獸遂遠竄自是倉皇逃命始獲更生 
[借賠各欵之新舊觀]  
五月份大借欵項下之支出審計處咨財政部云前准函稱五月分善後借欵項下支出各欵用途清册送處核對見覆並將原册交還以便發登公報等因當經核對相符由外債室華洋稽核員簽字茲將原册送還卽希察入云云茲將其清册内容錄下財政部印刷局領新旗昌裝設大樓機器價經費公砝三萬四千六百四十四兩四錢三分四九四五二四八 
財政部漢口造紙廠李佩記承修接水池第三批及草料棧 
財政部漢口造紙廠黃根記續訂合同承修廠屋應付第 * 
一批工程欵經費洋例銀三千兩四二○○○○財政部漢口造紙廠通和洋行自去年十二月起監工費洋例銀三千一百七十九兩六錢四分四四五一五○財政部漢口造紙廠四月份經費五四四一二○財政部印刷局領華勝公司旣成工程欵京足一萬兩正一三八八八八九財政部印制局華勝公司續訂合同應付第三批工程欵經費京足二萬一千二百七十六兩正二九五五○○○財政部印刷局華勝公司續訂合同旣成工程欵經費京足三千零三十一兩正四二○九七二財政部漢口造紙廠黃根記承造機械修理房應付第一批工程費經費漢口銀一千五百兩正二一○○○○財政部八旗各營五月份餉一一六八九四七吉林省　裁軍隊欠餉三一二二一○○○吉林省擬裁軍隊裁遣費二五三一二八○○三年五月三十一日止共支洋七千一百九十八萬三千一百二十二元三角四分 
財政部四年度債欵之調查民國目下之歲　以債欵之償還爲一大宗茲當編計四年度預算之際關於此項已由財政部調查由本年七月至明年六月應償還債欵額之種類如下（一）庚子賠欵二千零七十六萬兩（二）前清時代所借各欵元利之攤還額三千零八十八萬零九百二十四兩（三）善後大借欵一百二十五萬鎊（四）三年度未償之短期内外債六千六百八十七萬元（五）各短期債之元利七百五十四萬三千元（六）其餘零星雜借欵四百二十四萬三千六百元即拆合銀元共一億六千一百一十五萬六千六百元 
[另組織新銀圑代表之風說]  
　　外交圑消息　　外國資本家現以五國團之承借中國債欵太覺留難故擬另組新銀行團以應中國借欵之運動近聞此項運動極有進步而允諾參加之圑體者已有花旗銀行中法實業銀行麥加利銀行等中國之交通中國兩銀行亦有參加之意閉當此運動之中堅者爲財政部某次長若此圑果告成立則各國對於中國之投資必又開一新紀元然確否未敢斷也 
[第一批革合賠償之交付]  
　　第一次之革命　　直接損害業於上月開始審核其審核確實後卽陸續分别賠償唯目下巳屆夏伏各使署人員例多爲避暑旅行此項審核至伏後方能繼續辦理所有審定賠償之第一批已交付者合計八十一件金額計八十四萬七千四百零五元列表如左（以元爲單位） 
　　國别損害件數賠償金額 
　　德國（二七）五五○五二一 
　　英國（二一）一一二五四 
　　荷蘭（一四）一六一一二 
　　俄國（九）八九八二一 
　　美國（五）一六九十七 
　　意國（三）五○一六 
　　奥國（三）八四五一 
　　合計（八二）八四七四○五 
[丁振鐸到京後之出處]  
[辭職之呈文]  
　　審計院長丁振鐸君來京晋謁總　　統表示辭職其辭職原因聞以審計事宜責在監督財政關係綦重恐不勝任除而辭未邀允准外並於日前具呈總統爲正式之辭職其呈文略謂爲恭謝鴻慈並懇劇任事五月二十七日恭承鈞令丁某充參政院長參政又於六月十九日特任審計院院長等因奉此在籍聞命感悚莫名竊維量而後入必先審己以程能責有攸歸詎可素餐而尸位鐸之庸暗况巳衰頽參政備員已慚無補審計重任尤所難勝夫周髀算經　非諳習商高銖累難遽會通正昔人所謂與一把算子不知顛倒者何可濫膺審計伏懇收回成命審計院長一職另簡賢能庶綜核可期縝密而振鐸亦免滋隕越矣不勝悚切以待云云聞總統於接呈之後已决意不允其請並飭國務卿竭力代爲勸駕云 
[進退之二說]  
　　審計院皖長丁振鐸君抵京已十餘　　日至今尙未到院視事而副院長聞確巳於十一號履新據個中人云丁君因某事有辭職之意又因院務重要故徐副院長先行視事說者謂徐君有升任院長之希望所遺之副院長一職大約屬吳君鼎昌云云又一說云審計院院長丁振鐸業已到京因於審計事宜實非所長恐爲外間譏誚擬不就任故先使徐副院長履新主持院務然後告丁謂院務自有徐副長主持院長不過對於總統公布命令署名及院令鈐印而已丁已决意日内到院矣此關丁氏進退之傳聞異辭也 
[高等廳三次公開陳繩案]  
　　高等審判廳日昨（十四）上午十點零五分鐘公開審訊陳繩被害案先是該廳因鑒於上次旁聽劵之缺憾乃改定最良好之辦法係在守衛處設置賬薄編列號碼凡旁聽人須按號數署名領劵然後放入其額以五十人爲限蓋因計座定額云斯時陰雨忽緩忽急而旁聽人竟滿其額亦足見社會對於此案之注目矣開庭後審判長仍爲潘恩培檢察官仍係馬德潤董升董珍之辯護律師鄧爾班審判長首提董升上堂問其有子幾人及年齡入學等事董升答其子曾經入學問畢遂提添傳之李媽該人爲陳璧之女僕年逾六十性極能鍾上堂後審判長以其爲重要證人故先向其宣證人關　畢乃令其具結李媽不肯具結審判長迫之再三伊始按一　 
印然猶負氣不巳審判長遂問伺候陳繩情形答每晨僅送洗臉水一次餘不用我伺候又問你們大六爺房中喚你時他的聲音你在房内能聽見否答聽不見又問你們大六爺死的那天早晨聽誰說是住班去呢答是二少奶奶說的又問大六爺時常進内院去否李媽語稍遲乃答曰去不去我不知道問畢另提添傳之平安平安者爲陳繩故妻之陪嫁使女後來伺候二太及姨太兩人移時有一老媪扶掖平安上堂呻吟不已聞其聲似患傷寒病觀其行步又似半身不遂髮辮蓬鬈垂眉閉目及詢係何病答係水火裹食此病時常發犯此次已犯病十餘日尙未愈云云審判長究問多時而所答之詞語含糊　判長遂另提陳繩胞弟陳伯基上堂係一十三歲學童審判長以最和靄之詞色詳問其兄生前瑣細事問至死之頭天晚上何人找你六哥來答我四哥跟我六哥學算法（未完） 
[湖北匪禍近聞]  
[仙桃鎭剿匪詳情]  
　　漢川縣麥旺嘴本月一　　日有會匪揭竿起事巳紀本報聞晚該地附近之仙桃鎭（沔陽縣屬）同時亦有大股匪滋擾幸駐防憲兵司令鄧賢才戒備嚴緊立時撲滅先是有該鎭行順魚行派夥往西湖裝魚探聞該處有多數匪黨集合謡傳季雨霖之弟季爽軒由申運欵潛回招致敢死軍數團爲劉鐵復仇云云當報告商務分會召集各商妥商保衛而憲兵鄧司令亦得警耗急諭商圑梭巡巿面而自率所部整備出剿乃布置未完而距鎭北三千迷達之處已砲聲隆隆有大股土匪持刀負鎗直撲前來鄧急馳馬至該哨線督隊迎擊開鎗一排該匪盡係刀矛土砲鳥槍戰門力甚弱然抵抗至二小時之久傷斃甚多餘匪始分途潰遁憲兵扼險追擊奮勇異常至天明無一匪蹤始行收隊當調查是夜槍斃匪徒實五十餘名溺水而死者尤多傷而未死者三名次日復擒獲九名奪得白布旗四方上書總制陸軍季及第口團司令官字樣又土砲刀矛數十件由鄧司令收存不日起解來省至擒獲各匪經鄧訊供京山天門人入夥者甚多惟不肯供出首領及老巢傳言有匪約七八百名恐係虚張聲勢未敢信實鄧司令現仍飭商圑警察不分晝夜梭巡巿面並督率所部於四周要隘嚴布哨線又分派兩連往附近跟追逸匪聞刻已電准段將軍令飭襄河上下防軍一體嚴密剿緝現在仙桃鎭巿面安靜如常商民亦未遭損失云 
[光化縣匪擾幸免]  
　　近日白匪回竄陜汴　　所有鄂北毗連陜汴各邑人民莫不大爲恐慌尤以光化縣爲最蓋光化北接淅鄧由荊紫關順流而下相距僅三百餘里一日夜即可抵光兼以天久不雨秋收又將失望於是衆心惶惶匪患天災相逼而來幾無生存之趣幸段將軍預派有北軍一圑出防河口已經赶先開到故白匪竄入丹水之李 
 
 
 

Page 7

 
 
　　官橋鎭北（距光化境傼三十里以有　未敢復擾且連日天作雲兩禾苗漸見滋生於是天禍人殃一時可　轉機該縣人民愁眉始爲一屢云 
[湘省政軍界近事]  
[湯巡按出巡先聲]  
　　湖南湯巡按使以地方政治之不良多由於官方敗壞湘省各屬吏治雖經極力整頓猶恐未能齊一現在使署改組及一切内政均已就緒擬俟將軍署新任程參謀長抵湘卽將親赴省外各縣屬巡視一周藉以考察吏治之臧否以爲將來舉動張本並聞程君來湘之期當在一星期内云 
[曹司令赴鄂原因]  
　　駐岳長江上游警備總司令　　曹琨於本司令部及各處行轅均巳組設就緒曾經來省嚮辦水警事宜現因　於新堤及沙巿宜昌等家軍隊一切布置須與鄂省叚將軍商議故已於日昨由省埠乘輪往赴鄂垣矣 
[陸軍學員分派到湘]  
　　保定軍官學堂已經畢業　　者共計步騎炮工輜三百二十六名均經陸軍部考試評定分數分列等第派赴各省任用其步科張樹等三十四名均分派湘省陸軍各營儘先委用其未派差以前每名月給洋銀十元以資津貼該員等巳於日昨乘沅江輪船抵湘謁見湯將軍當派招待劉君送往各營分駐矣 
[鄂省派員採購湘米]  
　　鄂省段呂兩公以該省近　　月以來晴雨不時四鄉收穫已無豐稔之望加以大水爲災湘　禁運出口致鄂中米價騰貴異常每石需錢十千以外人民日食維艱現擬由公家開辦平糶以資救濟昨已電咨來湘並派委專員周拓疆陳大均兩君携欵二十萬乘楚裕官輪來湘採購但不卜能邀湯公之允許否也 
[浙省運財兩界新紀事]  
[軍府之改名]  
　　自都督改爲將軍一切編制尙未奉中央頒布惟舊日名稱當然不適於用聞已由參謀處通告各機關及本府各課人員以後對於朱將軍均稱爲軍督不得再以都督名稱自相抵觸又軍府遷移旗營一時不能就緒所有都督府名義已於十五日實行取銷昨奉朱將軍令暫將頭門竪額改懸興武將軍督理浙江軍務字樣云 
[金庫之移交]  
　　浙省金庫自光復後卽由浙江銀行代　　理自中銀行在浙江設立分行卽議將金庫接管前財政司以浙江銀行尙有墊欵商諸中央暫緩移交本年四月間張前司長因財政會議在京與部中主管司接洽以緩至明年一月移交爲約司中人漫應之而未决定也嗣因會計年度七月開始部意於前後交收宜就此截清而在總行一方面亦以浙分行成立已久亟須釐正權限會商旣定電飭限七月一日移交副行長金潤泉因與財政廳訂定移撥墊欵辦法四條除接收時付墊欵三十萬元歸償浙江銀行外每月尙須墊發二十萬元其餘事宜亦頗受浙江銀行之牽制於是財部及總行均不　然嚴飭取消另行改訂惟移交時之三十萬元照辦此外多有變更　　　金君以前未接管金軍不設正行長）本可升　　止行　　丙此另委金　　　　　　　云　浙　金　　　　　　稽歸浙　　　　　　　理茲悉財　部以金庫改歸中國銀行應行商　事件甚繁茲特派管理國庫處長周君作民尅日南下與財政廳長協議一切辦法云 
地方通信 
[蘇州]  
　潘律師被拘律師潘承　於七月十七晚被吳縣知事署警鎖拿而去士民見之大爲詫異茲聞此事因潘律師家有女僕之女某氏被人在吳江縣知事署控告拘押經潘保出現吳江知事丁君移文來蘇傳提保人故縣警往拘伹以案情論似尙不至鎖拿未知究竟何事容俟續探再登 
[鎭江]  
稅關嚴查私土鎭江關稅務司近查各輪船水手往往在各處口岸夾帶私土勾結内地商人秘密販賣於是詳准北京總稅務司嗣後如遇有私運印土案件果係該輪船水手或他項船上人等帮同私連者即由稅務司將犯案人等逕送地方官懲辦如係外國輪船即請領事送地方官懲辦並按照千八百五十八年天津條約第三十七欵一面責成各船主如有船上人等私運烟土除將該犯分别送官外另照約議船主以相當之罰欵刻巳通逾週知矣 
公送牌巳　　位前駐鎭武衛前運閻肇興中軍之弟閻肇麙爲上　　　時率隊攻城陣亡茲閻中軍來鎭特將乃弟肇慶　　神位一座擇定十六號舁至北五省會館安設饗堂鎭城軍政警學商各界右恭送到會館沿途軍樂隊伍頗形熱閙 
整頓學務十條丹徒勸學所總董日昨會同縣敎育會會長邀集學界中人會議整頓學務當經酌定辦法數條如下（一）實行停止私塾（二）實行調查兒童學齡（三）酌抽公欵補助辦學經費（四）創辦實業學校（五）創辦女子高等小學（六）酌籌單級養成所經費（七）創辦保姆學校（八）實行分劃學區（九）推廣小學（十）組織勸學報 
[揚州]  
營兵退伍駐揚陸軍第一百五十一圑步隊第一營趙營長奉飭將巳裁一百五十二圑三營二連官佐目兵點收入營即將本營老弱汰去一連以符定制一事當即禀准陳圑是將第二連連長張林園所部發給恩餉全數令其退伍矣 
規復義渡江邑霍家橋地方原設有大小渡船三艘於前清時由寗帮米木商人提釐設置光復以後該處董事以自治名義攘歸鄉董承辦寗商亦以攔禁託詞不肯照繳釐欵義渡因之廢弛現謝知事以義渡便利行人未便任其停歇刻已飭董徐廣和會商寗帮米木行寛籌經費照舊設置矣 
勸驗刧案江都縣謝知事於十二號准眞武廟農民鄭源興禀報伊家於前夜突來匪徒三四十人手持器械撞門而入並用火油棉花炮烙鄭之家屬無一免者且受傷甚重損失亦鉅謝知事問明情形立派承審委員孫君帶隊赴鄉勘驗 
[杭州]  
懷新女學行畢業式嘉興王店鎭敎育稱盛惟女子小學寥若晨星民國元年審徐君懷新始創辦懐新女子小學校聘林君辛曜擔任完全敎科所招插班生於本學年終修業期滿考查畢業成績列入甲等者計徐織雲俞婉清兩人本月十七日舉行畢業禮式來賓參觀者約二三百人各圑禮致詞致歌均極懇墊至四句餘鐘始　云 
[南京]  
注重蘇州防務之要電韓巡按於十四日致蘇州殷道尹電云蘇防重要接元電良慰馳系仍希會同軍隊督飭警廳加意防範蘇警廳經費迫於部核預算不容不滅巳另飭該廳本月暫准先減二千元餘俟下月籌減同日又致蘇州孫廳長　云元電悉蘇地防務緊要殷道尹現巳旋蘇一切偵查防範事宜應秉承該道尹妥爲布置並與水警軍隊聯合會商切實防堵水陸一氣勿消疏風至陔應經費照部核數應減至八成茲姑暫准本月分減領銀二千元下月仍應縣裁節該應長勇於任事必能顧全大局妥速受緒也 
[安慶]  
六霍接展電線皖北六霍一帶爲南北來往孔道近因狼患不請傳遞軍情宣告政令純恃電信通達以期酃密頃安慶電報局奉交通部指令前往六霍兩縣境接展電綫當經該局經理攜帶工人並電料器具一面呈請倪巡按頒給護照並令飭沿途地方官保護 
殘殺案之爭執皖垣湘洲别墅棧内有廬江縣人陳得勝赴北署報告該縣逃犯宋承殷曾充該縣圑防局長殘殺三命現在潛逃省垣匿　張家拐寗廣學舍請求署長逮捕當由該署長將宋　捕到署惟宋堅不承認並謂此案係該縣民圑長熊某一人之事與我無涉北署以該民人兩造爭執且案關刑事遂將二人解送審廳核辦矣 
[陜西]  
三鼎亟應保存洋縣武廟所存古鼎相傳爲漢武鄉侯遺物高三尺面積四方尺有奇圓柱體三足峙立烏金質瓜皮色左右兩耳隆起周圍花紋精美光澤玲瓏射人眉宇洵古物也上刻漢章武三字隱然可見前清時有利其厚值者議欲出售涉訟始寢後遂舁送縣署寄庫珍藏上年反正時又有人欲暗中行竊者卒以保衛甚嚴得無恙近中央通令保存古物以守國粹故刻已將此鼎妥爲安置矣 
雜評二默 
審計院之職掌本極重要然一取事後監督制則所謂重要者巳不重要矣而丁振鐸氏猶堅以不勝任辭呈文引昔人語謂予一把算子而不知顛倒者何可濫膺審計斯言母乃過謙蓋今日財政界能識算子之顛倒者有幾人耶其號稱善括民財以貢獻於政府創行所謂三角術者算法必精矣然而試問民之財果有幾何民之力果能堪否我知必茫然也是仍不知算子之顛倒也其主持全國財政者預料某捐某稅可加若干某政某費可減若干是又深得加減法者算術必精矣然而試問行之果無窒礙否他日果能如願以償否我知其無以應也是亦不知算子之顚倒也嗚呼今日 
瑶財政策之顛倒者亦多矣左握算右持籌之輩大概皆　頇昏憒者耳丁氏斯言自謙歟抑以諷若輩耶 
　黔中自大水後怪誕不經之謡言蠭起謂天師傳諭當死人若干於是紛紛抄送藥單四城張貼校長敎員演說傳播二若大禍之將至可哂抑何甚也然程度低下之社會一遇災害每有此種現象蓋當恐慌時人心不定易爲邪說所乘或亦爲急於免禍之心所驅迫此其例已見不一見無足怪也所可異者文化開通之省官吏一遇旱象卽設壇祈雨祈兩不已則延僧誦經迎神賽會则人事之應修反置之不問焉此其心雖不可厚非而其事則與黔中之舉動無所分别苟以黔巡按之布告言之皆所謂於人事上不盡力而誤入迷途者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[僑商自建赴美賽會巿貨塲]  
　　舊金山僑商廣東黃耀臣君以美國巴拿馬萬國博覽會賽會時吾華工商家赴賽者必極踴躍正可乘此發展貿易特與同志集資二十萬組織振黃賽會公司夜巿場内建最美麗之華式樓閣以備賃與華商陳列銷售華貨計佔地前廣一百英尺中廣一百六十六英尺長二百五十英尺高塔凌霄層樓聳日四周皆設電燈裝飾美備並經博覽會總理允許免收入場費將來營業其間必占優勝現巳由廣東出品會將章程圖說函請江蘇出口協會爲之提倡聞巳轉請上海商務總會將該公司章程圖說分送各大工商家知照矣所有緣起簡章錄左 
[緣起]  
　　美國巴拿馬河成特開萬國博覽會於金山大埠　　五洲品物輪軌畢臻我國政府敦篤邦交業經派員蒞美擇地建築陳列場撥欵助慶各省紳商亦均設立出品協會以備搜羅宏富彚齊赴賽誠鉅舉也惟查各國赴會旣由政府建築陳列場以交換智識又須由商人建築巿貨場以日廣銷流蓋一則爲遠大之圖一則惟目前之利二者互相維繫缺一不可者也本公司總理黃耀臣等曾赴（博葫蘆）（聖路易）等埠賽會其中利獘得失之原因自信頗有經騐於是組織振黃公司先事運動該會總理邀准在會場内游樂繁盛之區特别建築華商賽會場一座崇樓　閣高矗雲霄所有巿貨場戲院餐館茶居旅館悉層列其間其巿貨場分别等級以便華商赴會租賃使貨物易於銷流以博取西人利權以輔助政府陳列場所未逮實爲向來華商赴會之特色復蒙工商部批准立案並電知該會總理特許本公司正式赴會及依美國嘉省公司律註册集股開辦特設事務分所於廣州大新街四十六號如有出品赴會欲租巿貨場者請到本公司事務所面商一切可也 
[簡章]  
　　一本公司專辦理赴美國巴拿馬賽會事宜自行建築巿貨場以便華商赴會租賃貿易一本公司事務分所設在廣州大新街四十六號如有出品赴會欲先租巿貨場者易於接洽一本公司會場設在賽會場内之游樂場該處爲全會最繁盛之區遊客往來必經之地兼開夜巿與陳列場之入夜閉門者不同况本公司之巿貨場特商該會總理准本會場有免收入場劵之權自然遊客如雲貨物消流百倍一本公司會場第一層爲租賃巿貨場第二層爲餐館第三層爲茶居樓之後爲旅館精心結構裝飾輝煌俱用中國欵鏵内則鋪陳順繡雕木古玩外則製造銅人石像四圍裝設電燈光彩奪目大雅不羣足令人有遊目騁懐之樂一本公司之巿貨場有特别之權利二焉一各陳列場上午十時開門下午六時閉門本會場則日夜不息二各陳列場售出貨物須俟散會後方准納稅交貨本會場則隨時取携任便是在本公司之會場貿易者有此特别權利將來華商赴會租賃本公司巿貨場貿易者其獲利之豐自可想見一本公司巿貨場分爲七等一等租銀一千七百五十元二等租銀一千五百元三等一千元四等九百五十元五等八百五十元六等六百元七等五百元凡租賃者以十個月爲期一本公司巿貨場内問格電燈由本公司安設齊備如欲再加裝飾者由租客自理 
[推舉赴美代表之往來函]  
[稿]  
[農商總長張致沈仲禮君函]  
　　敬啓者中美兩　　國位於太平洋東西兩岸平日邦交素稱輯睦而美之商務於中國尤有關係自巴拿馬運河開關後交通益形便利貿易自愈擴張國勢商情更宜互相維繫前清宣統二年南洋勸業會開會美國商圑來華　觀周歷各省到滬之後復與我國紳商訂議合辦興業事宜旋議組織報聘圑往遊彼邦以爲酬答彼亦竭誠歡迎願　鉅金預備優待美之重視此舉可以推見惜籌備甫有端緒軍事忽興此事遂寢今美國巴拿馬賽會將於來春開幕集圑往觀重申前約雖係國家交際上應有之酬酢抑亦國民外交上難得之遭逢擬由政府提倡組織圑體愼選全國工商業界實力經營成績卓著者若干人作爲圑員量予補助以壯厥行樹海外貿易先聲爲國内賽會前導聯友邦之情誼促商業之進行數善畢臻裨益匪淺夙稔執事殫精實業望實兼隆無愧代表之選擬請屆期枉駕一行共襄盛舉擯擴見聞於異城收福利於將來將於此行卜之惟計日孔迫籌備需時用特修柬奉邀倘荷同意尙祈速惠德音以便接洽並籌商一切無任翹企之至 
[沈君復函]  
　　頃奉大函以美國巴拿馬賽會來春開幕　　由政府提倡組織圑體愼選圑員前往赴賽並蒙徵及菲才知遇之感莫可言罄况此舉聯友邦之情誼促商業之進行凡屬商民宜如何殫精竭誠贊翊鴻業惟是敦和蒲柳之質望秋先零溯自本年春間全國商會聯合會開會敦和奔走其間稍形勞瘁迨至閉會時期即已舉發腦筯舊症據西醫診視云係積勞所致非擺脫塵俗難期速痊爰往廬山就醫不值復旋滬上現惟閉戶養疴日事休息且向辦之紅十字會恤兵賑災本爲天職近來狼禍蔓延晋秦告警湘粤各省水患頻仍日事籌捐心力交瘁加以往歲上海鼠疫幾釀風潮敦和住復磋商娓婉交涉始獲於租界以内伸我醫權故公立醫院之成立不惜犧牲全力擔任義務凡所以爲保衛公安計也顧敦和對於防疫問題無時可懈而外人之以此責望於敦和者亦無時或釋責任繁頣萬難偶離至爲敦和商業所覊尤其小焉者也爲敢披瀝謹辭尙祈俯賜鑒諒然旣承盛囑敦和謹將素所研究之仿古磁品及臨摹宋元明畫幅以備將來赴賽庶得此戔戔藉以壯吾國之光而盡芻獻之意當亦爲大君子所樂許乎敦和於摹仿舊磁臨摹古書考究有年向爲外人所稱許歷赴比義兩國賽會均獲最優等奬勵頃拉日本大正博覽會大部特派員胡宗瀛君函稱以此次會場敦和仿古磁品頗受日人奬譽其仿雍正窯花瓶一件已爲日皇購去一時東京報紙極力揄揚不但敦和個人之名譽實中國磁業全體之榮施也云云然則籌備仿舊磁件赴賽敦和似尙稍有把握合併敬聞臨風負負不盡欲言 
[通濟艦砲藥爆發六誌]  
　　海軍部劉總長以通濟練習艦火藥爆發傷斃多人究竟是否爲無烟藥炸斃抑係無烟藥炸後震動别項藥彈以致炸傷旣經請由醫生逐一勘驗則醫生自能辨别爲何種火藥轟傷蓋因各有顔色應於醫單内註明所騐傷處被灼形式考其究爲何藥所傷應發現何種顔色此節自宜詳細調查並以兵艦之火藥艙關於全船官兵性命平日防範應何等愼重乃竟漫不經心致肇巨禍亟應責令該艦長查詢管理鎗砲大副及該艦砲弁職員迅將因何炸發情形據實報告以便研究核辦聞已於前日電令駐滬海軍李總司令遵照辦理矣 
[海軍部澈究謡言之由來]  
某艦兵士頭目錢玉坤陳貴二人前因誤聽謡言謂有黨人雇備小輪裝載水雷炸彈等物潛赴南黃浦攻擊海軍各艦等語遽行報告海軍司令部請爲也範嗣因查無其事李總司令以該目兵等不應虚言揑報謡惑軍心飭將錢陳二目兵拘押旋又查得錢玉坤之報告係由伊友向業成衣之裴茂春傳說並非錢有心揑造是以即將錢玉坤開釋復還原職惟裴茂春謊報軍情定有主唆故將裴緝獲聽候研鞫陳貴則因涉嫌疑仍飭管押在案詎陳貴心不甘服鬱極縊斃故由海軍李總司令將此案始末情由呈報海軍部請爲查核茲奉部批以裴茂春揑稱亂黨攻轚軍艦必係受惑於黨人冀達擾亂軍心之目的彼輩乃可乘間蠢動現旣拿獲自應澈底研鞫究受何人主唆着仍由部派之趙姚二科員會訊明確擬議詳辦 
[嚴緝暗助黨人之軍官]  
　　上海鎭守使署昨奉宣武上將軍督理江蘇軍務府飭第二七一號内開奉大總統令據昌武將軍督理江西軍務李純電稱逆黨蔣鴻斌同謀案内查有陸軍步兵少校褚煥章陶守勝高學珠陸軍步兵少校銜上尉劉功臣及彚案請奬之陸軍上尉任天佑等五名同惡相濟暗助逆謀與蔣鴻斌實有密切關係正擬拿辦間乃竟先後潛逃益見情虚畏罪擬請立予褫革通令嚴緝等語贛省禍亂頻仍民不堪命此次蔣鴻斌密謀内叛幸發覺尙早未致復燃褚煥章等身爲軍官輒敢陰附逆謀擾亂民國旣據探查明確實屬罪無可寛褚焕章等五名應由各省將軍巡按使及統兵各長官一體嚴拿務獲按例究辦以肅軍紀而絶亂萌此令等因奉此除分行外合亟飭行該鎭守使仰即一體嚴拿務獲解究 
[勒裁浦江船隻事務所]  
　　上海鄭鎭守使昨飭上海縣洪知事文云爲飭遵事查船牙一役久爲行商之害至徐良佐之種種惡劣本使亦早巳訪聞前以該縣所設之浦江船隻事務所正與工巡捐局之巿舶所相同縣知事官制旣無征收雜捐之條經巳函商江蘇巡按使韓并飭行該縣即將所設之浦江船隻事務所裁撤在案不謂竟未遵行今復經商民金長興等（按此係淮揚猪酒船帮）禀揭前來合再飭知該知事即將取銷該所日期詳報如徐良佐仍再倚勢横行本使定將該牙役提案嚴辦（下略） 
[償還浙路零股之手續]  
　　浙路股欵清算處前經股東會議决零股提前償還此次辦理清算因由該處長葉葵初君商明交通梁總長俾給發有期證劵不致錯誤部爲此事電派鍾局長於昨日由滬赴杭與部員巢功贊周作霖接治一切　 
[偵探報告之浦東機關]  
　　江甯宣武上將軍府近據探報上海浦東某處有黨人暗設機關私造軍火情事特飭駐滬稽查員李某等至上海鎭守使署禀請派員會查當經鄭鎭守使加派稽查員羅嘉佑沈某等兩人協同李稽查等於昨日午後一時乘坐小輪前往該處調查有無其事禀候核辦 
[偵緝隊長獲奬]  
　　淞滬警察廳偵緝隊隊長程錦驥前在閘北廳當差時於偵緝小沙渡黨人機關一案頗爲出力現聞袁總統以該　辦事得力著賞給二等二級奬章以示鼓勵云 
[卜顧問謁見鎭守使]  
　　滬海道尹楊小川君昨委本署交際科科長陳世光伴同警察順同卜羅斯赴滬南製造局謁見鄭鎭守使面商要公晤談良久始握手而别 
[法租界增添包探]  
　　上海推放法租界其訂定條件業經發表將次實行惟擴充地段之範圍遼闊所有法捕房原有包探二十五名不敷差遣其二號包探張永順斥退後亦未拔補故由法總巡藍維藹君與西探目石維也君商定准將試用包探程金和升補二號包探另再添設四名即將試用包探許福卿升爲二十六號包探王德貴升爲二十七號包探王世禎升爲二十八號包探曹福昌升爲二十九號包探該探等升補後藍石二君即在各華捕内揀選勤愼當差者五名補充試用包探 
[私造鈔票之牽涉]  
　　寓居九江路之湖南人譚經與住居愛而近路之揚州婦人王顧氏均因法捕房破獲私造鈔票案牽涉昨經法包探協同英捕房中西包探前往該處將兩人拘獲旋解公共公堂經聶襄讞會同德領裴君略詰　過判均分别還押候法公堂補送提票到廨再行訊核 
[私鑄鉛質小銀元]  
　　閩人林福江諸金寳江宗興丁根四與在逃之某某等三人同在江西路十三號屋内私鑄鉛質小洋被新閘捕房包探馬阿美偵悉前日禀明捕頭協同西探前往將林等四人拿獲抄出粉模多副僞四開小洋十一枚八開小洋八枚一併帶回捕房昨解公共公堂經中西官逐一研訊明唽判林諸各押四牢四月江丁各押一月抄獲僞造器具一併銷燬 
[是殆有神經病者]  
　　淞滬警察廳浦東第三區第二分署境内前日有一人身著紅色衣褲頭裹紅巾左執長刀右持小旗旗上大書天下第一太平山字樣前有一人爲之鳴鑼開道招摇過巿經崗巡查見一併拘至該分署轉解應署司法科分别管押聽候提究 
[小工挾嫌回害]  
　　浦東某廠已歇小工湯金松季六壽與該廠工頭有隙昨日湯等挾帶硝磺及一切引火之物混入該廠希圖抛擲當爲廠中司事瞥見立將湯季獲住抄出硝磺洋火棉花等物送至該處警區解送警廳司法科經科長略詰一過送即備文移送地方檢察應由檢察官飭提湯季兩人預審之下判令分别收押候究證物暫存 
[審判廳拒却警署信函]  
　　南滙人王才生娶陳氏爲一巳届三載邇來陳氏因與夫不睦回至滬城小南門外母家居住昨日王才生前往岳家囑令回家陳氏不允遂致爭閙經守望巡警到場將王並該氏一併帶至一區三分署當經　員研詰王供自與陳氏成婚以來相安無異不料近來不守婦道私回母家現向理論非伹不服反稱定欲離婚求察陳氏供自成親之後丈夫置家用於不顧約有二年之多所有衣飾典質已盡因此暫回母家過活現下旣巳抛頭露面實不願再與王才生完聚請求斷離置員以離婚案件本署無判斷之權立即備函併送地方審判廳審理而袁廳長則以王陳氏與夫王才生離婚不能憑該署一紙信片即可審判如若兩造同意離婚須提出離婚條件正式來廳起訴方可受理遂將解到之一千人及原函一併拒却交原警帶回該署辦理 
[流氓聞風逃遁]  
　　淞滬警察廳司法課據民人曹順根禀控浦東高家行著名流氓秦阿海拐匿伊妻妹阿六不知去向請求提案究追當經科長李佑之核准飭派偵緝隊士廖樹生會同保安隊前往拘提秦阿海早已聞風遠遁廖隊士等遂在其家搜出洋鎗一桿手鎗子彈十餘粒煙膏一大缸烟鎗兩支烟具全副連同秦母余氏帶課禀明前情李課長諭飭收押候訊 
[東家冒犯大姐]  
　　海寗路住戶陳某控大姐張弟子吵閙等情昨晨由探將張女拘解公共公廨訊究原告投訴前情訊之張女供稱主人深夜回家扣門女子啓戶時即乘間摸索是以吵閙復據陳供悮碰有之並非有意判將案註銷被告開釋 
[匪徒藉端嚇詐]  
　　前日有婦人王顧氏私帶烟土十二包被匪徒胡樹　偵知冒充偵探向之嚇詐事經淞滬警察　偵緝隊查知遂將胡與該氏拘獲連同烟土解經司法課預審一過飭送地方檢察廳訊明罰辦 
[長警搜獲烟土]  
　　朱光斗張子華周德奎王德興曹三保五人前日身　煙土欲搭滬甯火車他往被五區長警查獲搜出烟土移送檢察分庭由李庭長預訊起訴審判分庭經沈庭長判决張周二人各罰洋六十元王罰洋四十元曹罰洋三十元惟朱光斗帶至八十二兩之多據供係代友人携帶並非自行販賣判押限七天内尋交託帶之人再行究辦 
[假土抵欵之糾纏]  
　　九江人朱吉人串　黃益春崔振卿以假土向源大錢莊賈賽甫騙抵銀兩被控拘解公共公堂訊據供稱係向棋盤街永康土棧購來不知是僞判候飭傳該土棧主鄭贊庭到案候質並函送洋藥公所驗明委係攙有僞質飭令分别存銀交保候再復訊在案前日午後由廨復訊兩造仍各延律師互辯良久王　讞商之德領裴君判被告仍各交原保候傳齊人證再行訊核 
[警察署召領衣包]  
　　南巿第一區警察署出示略云據崗警楊雲卿於前晚一點鐘時報稱頃在陸家石橋地方合得衣包一個當即帶署檢視内有洋灰色蓆法布一個花絨布約二丈呢大袍一件洋緞馬褂一件黑洋緞棉袍一件白夏布長衫一件雲紗褲兩條白布褲褂二套白洋紗長衫一件藍布褲三條黑布褲一條藍竹布二個夏布背心一件當飭一併暫存本署仰該失主速來認領 
[巡官不復專權]  
　　淞滬警察廳長徐輔洲君以各區發生違警案件均由巡官等主持難保不任意苛罰爰特擬改章程嗣後如有違警事件發生概歸署長署員親自審問判罰其罰欵及經辦各案務須按旬塡表呈報以便彚案轉呈巡按使存查 
[道尹公署調用公役]  
　　滬海道尹公署邇因本署遇有轉解人犯等事須派人押送且將設立上訴機關尤需人傳達特向淞滬警廳徐廳長調用前充警廳偵探之羅某等四人以便遣使 
[旁觀之義憤]  
　　寗波人崔小鶴　滬販賣生絲綢前日行經閘北沿河華洋交界之處忽來甲乙二人向購元色生絲正論價間甲即攫取一疋而逸約值洋九元崔以小本營業遭此不幸大哭不止當有史阿四目睹其情且識甲係永順里柴店主孫苞學之子自願作爲見證偕崔同投四區警署報告薛署長立飭探警往拘甲已遠颺惟將其父逮案移送檢察分庭預訊押候交到其子訊究 
[眞偵探查獲假偵探]  
　　近有胡樹鵬冐充偵探在外招謡前日由淞滬警廳偵緝隊隊士查獲解送司法科研訊一過判移地方檢察廳按律懲治 
[革警大閙花烟間]  
　　朱省三前充某局巡警因事斥革後逗遛租界前晚不知如何與花烟間鴇婦高邱氏衝突經人勸散詎至二句鐘時朱又登樓硬欲吸烟一言不合即將該鴇痛毆旋由巡街捕將朱拘住昨解法公堂請究高邱氏訴被朱吵閙不休並將傭婦陳氏左眼泡打腫求請究辦訊之朱供實被烟妓硬拉入内住宿餘言支吾間官以行兇屬實判押二禮拜以儆 
[索取包銀之武劇]  
　　大舞台伶人錢少棠即小如意與法租界鳳舞台伶人周福全即四盞燈之弟周成福董瑞亭等因索取包銀起釁前晚各邀同業錢少春劉鳳生等多人在汕頭路八十六號屋内互毆由捕查見一併拘入捕房旋由各舞台主先後保釋昨經公共公堂傳案訊明以打架均屬違章判各罰洋一元充公如有錢債糾葛着另行具禀歸民事案起訴 
[行賄與受賄並究]  
　　新閘温州路一百三十七號門牌車寓主王九金借妻朱氏控新閘捕房二百五十五號華捕王羅祥四百九十八號華捕蔣湧泉撬取車照索賄洋二元五角等情昨由捕房將王蔣兩捕一併拘解公堂請究原告偕證徐阿營陳阿初沈福林等上堂證明前情訊之兩捕供詞支吾孫裏讞商之　海副領事以王九金夫婦行賄阻止辦公遣行亦有不合着各罰洋六元充公王蔣兩捕候知照捕頭各押一禮拜示儆 
[索詐與索債之爭辯]  
　　蘇州人陳莘耕即陳筱舫與醫生王壽民同控陳服卿馮文彬周阿根在湖北路萬國春番菜館内藉端拆梢洋四百元因訊據被告陳服卿供稱陳王二原告係著名翻戲陳於前清宣統元年四月間化名嚴心根興王串同陸加寳在蘇向伊戚尤泰臻用倒脫靴法局賭騙洋二萬元後雖還過洋四千五百元餘欵出立期票到期避匿不付故曾由尤控經前清吳縣將陸拘案押辦而陳王二人曾經出票懸賞緝提有案此次由尤託向索討前欵並非拆梢乃原告不認局騙祗認前曾與陸加寳同向尤泰臻偕洋五千元業已還過洋四千五百元等語兩造供詞各執並各延律師到堂代辯判候復訊在案前日午後由孫襄讞會同英領卓君復訊先由被告代表律師上堂譯稱此案應請堂上先行研究原告等有無尤泰臻處之欠欵即可解决如確有欠欵則債權人儘可隨意託人向索决不能指代向索債之人爲拆梢且以敝律師爲比例如敝律師因受人委託代行債權職務函向債務人索討能否指爲拆梢請察卽據原告代表律師辯稱此案因有兩層原因故索取債務乃係託詞所有兩層原因一係據被告聲稱祗須有洋一千元至少如有洋四百元分送伊等亦即可了否則拘送捕房可見並非實在索債不然焉有索取二萬金之鉅欵祗須送伊等洋四百元可以了結之理顯係有意嚇詐取財一則如果確係索債何以無證據交出應請明察問官即命原告王壽民上堂詰據證明本月八號傍晚六時許由被告周阿根至伊家中邀往萬國春番菜館大餐與被告陳服卿等會晤以及希圖勒索並於翌日投報捕房各情並稱與尤六岩（即尤泰臻）素來交奸當時因須歸債結欠陳莘耕在蘇所開之致和錢莊欠欵故曾向尤借洋一千五百元然祗借一月即行付還至於尤與陸加寳前因欠欵洋五百元在蘇州吳縣涉訟後來判决因從中有賭博情事故將涉訟之五百元追繳充公且併陸加寳前還之一千五百元亦須罰出云云繼由捕房西探上堂禀明兩造至捕房由伊詰問情形復據陳莘耕之用人沈福生並王之用人王子卿先後上堂證明是日傍晚由被告周阿根前往邀請情形又據萬國春番菜館西崽沈阿小上堂供稱本月八號傍晚六點鐘時見陳王二人同來在十四號房間内而陳服卿等係在對面三號房間後來同在房間外面互相招呼即同在十四號房間内叙談云云復經被告律師逐一盤詰之下兩造律師又互辯移時因天色巳晚宣佈退堂判候下禮拜一下午兩時半再行復訊核奪 
[復訊汽車公司訟案]  
　　上海汽車公司經理德商乃爾生控該公司股東李孟章顧潤齊周榮記殷靜之副經理方瑞文串同汽車夫擅將汽車五部駛往華界等處藏匿等情由廨將被告各人傳案迭經會訊詳情屢誌前報昨晨由廨復訊兩造均延律師到堂辯護據華經理辛和祥供爲木作頭與該公司裝修一切計工料價銀五百兩迨完工後向之索討由方瑞文與我商酌據稱公司無銀應付勸將價銀劃入股份請我爲總理嗣於四月十三日各股東在萬國春番菜館集議果舉我爲總理故與訂立合同惟殷靜之當時未到後於四月廿九日由方陪至李孟章家内與李會面李亦贊成卽請德商乃爾生爲洋經理合同由我與方瑞文所訂乃爾生即於五月一號實行辦事帳房係李孟章之親戚王竹山銀錢亦歸王管理前後共墊付銀一千七百餘兩洋一千三百餘元外間尙欠洋一千餘元詎至五月廿九日上午李孟章首先將汽車兩部駛往他處至下午　潤齋周榮記亦將所存汽車駛去方瑞文又冒我之名至我家内將帳簿二十本一併騙去除我墊銀外惟李阿根有股銀五百兩餘均以汽車作股方瑞文處無車無銀等語並由各代表律師向辛盤詰良久聶襄讞諭謂原告洋人之合同係辛和祥方瑞文所訂今日應將辛與方瑞文收押至原告請求諭派查帳員但查帳係民事性質今各股東私將汽車駛去雖不能稍爲偷竊然已違背合同諭畢商之德領裴君判將刑事案註銷至該公司股份糾葛着兩造補具禀將歸民事案另行訂期會訊各汽車夫一併開釋 
[朋友一再賠累]  
　　蘇人姜起梅扭張用林至法公堂控稱商人與張素來交好前因伊賦閑薦至某號爲跑街夥東家甚爲器重不料伊從中作獘陸續用空貨洋二百九十二元避居家中旋向追索張即親書復信實係自錯如能將生意蟬聯定即如數歸清是以商人憑陸姓友人爲證照數賠還該號東取有收洋字據仍令接做　張接做未 
 
 
 

Page 11

 
 
久又挪用洋二百元人　逃　號東仍責令商人賠還祗得　忍歸清昨在法馬路擅見向之理論張反逞兇是以　交捕房訴明兩次賠累情形今　解安呈上張之復函請求追究中西官將復函披閱後詰據張供用空號内貨洋不錯惟巳還過姜洋五十元並無收據小民自知用空累及薦保求恩寛限日期陸續拔還讞員聶君商之代理會審西官花君判張交五百元人洋並保出外限一月如數照繳如違押追 
[引渡越獄逃犯]  
　　盜匪陳石卿（卽陳妙生）前因犯事經上海縣知事署拘案訊押嗣被越獄脫逃近與其同黨朱錦初匿居公共租界經洪知事偵悉移請公共公廨轉飭捕房將二人拘解公堂訊押候究在案昨晨由廨復訊之下判將陳朱兩人併交來警帶回歸案訊辦 
[英國另設升砲行禮台]  
　　海軍總司令李鼎新君昨飭浙海各兵艦云奉海軍部飭知准外交部咨准駐英朱使咨稱准本國外部大臣稱現於百爾慕他島另設升砲行禮台此台祗在國會開議及本國大皇帝萬壽等日鳴砲行禮其尋常與兵艦行禮仍由意斯砲台而行等因屬爲轉達前來合行達知查照等因准此除行知練習艦隊司令飭屬遵照外仰該總司令轉飭所屬一體遵照等因奉此除分行外合亟飭知該艦遵照 
[德商控告華人彚誌]  
德商順利洋行控和昌盛號主陸成齋出售冒牌汗衫一案昨經公共公堂傳訊先由原告代表律師上堂聲稱奉傳被告未到堂被告陸成齋年已衰老不能到堂且店事均由經理人蔚松年主持請傳該經理到堂令其存銀五百兩交保候訊繼由被告代表律師投稱前項汗衫係由日本運滬等語中西官諭候飭傳被告到堂質訊 
德商美汽車公司控謝寳生之汽車在缸口撞壞伊車等情昨由捕將將謝與汽車夫胡記會傳至公共公廨原告汽車夫陳文奎上堂澄明被撞情形訊之胡供詞推諉中西官會商之下判謝交保限三天繳銀一百兩胡罰洋十五元充公 
德商捷成洋行控田九香不理欠欵案内之　秋方昨由捕房傳至公堂中西官諭唐退去候示又德商福來德控龔文彪定貨虧銀又德商鈕門控李仲卿不遵堂諭繳銀等案昨由捕房將龔李兩人傳案判龔交保候訊李交原保着照原斷辦理 
[星期六各銀行查倉單]  
　　中國銀一百零五萬洋一百六十五萬折交通銀三十五萬洋一百二十二萬折麥如利銀三百四十八萬洋一百六十七萬折　豐銀一千六百九十七萬洋三百九十九萬折德華銀五百八十二萬洋三百二十二萬折正金銀七百六十二萬洋七十四萬折道勝銀五百四十六萬洋七十萬折通商銀二十萬洋四十萬折東方銀三百五十二萬洋二十五萬折花旗銀一百二十二萬洋四十五萬折華比銀七十六萬洋七十九萬折和囑銀一百二十四萬洋一百零二萬折台灣銀一百零三萬洋五十五萬折本街銀五十八萬洋一百九十一萬共銀四千九百三十萬洋一千八百五十六萬折 
[誌謝]  
　　上海美華利鐘表總行近在杭州羊巿街城站設立分行業巳開幕昨承惠贈紀念摺屬五把書此誌謝 
雜評三 
[是亦一疑圑]  
　　近日滬上聞又發現揭貼於電桿上謂某日將舉事救火會聞亦接有匿名信謂此次舉事當用火不可出救等語此種恐嚇手段施之巳屢固不足聳人聞聽然究係何等人所爲意究何在則殊不可測黨人之無聊歟或冒託黨人者妄思擾亂以圖刦掠歟抑利用黨人者有意張皇以示徵實歟滬上名偵探　集有能探得眞因一破社會上之疑圑否 
來件 
[贛南鎭守使李廷玉掠抄尋鄔縣民邱任巨曹如松家産之慘狀]  
　　江西同鄉諸公鈞鑒本年陰曆三月十七日（即陽曆四月十二日）下午李鎭守使派參謀梁炳書來尋鄔初到宋連長處密議宋卽將名片先傳城内正紳范立邦何其美二君謂有公事相商范何二君旋即赴連長處即行拘留衆皆不知旋即帶兵百餘名圍城東仁智兩小學校將該校職員在校者盡行拿去城内居民異常惶恐十八（卽陽曆四月十三）日早晨又帶兵百餘名至圖合村及岡上村圍任巨房屋幸任巨外出免遭毒手是晚十二句鐘又率兵復圍任巨家將鄰居民温金上温石四王賤妹邱金聲四人拿去勒索多金始行釋放十九日黎明（卽陽曆四月十四日）遂統兵至上田背村（距離圖合村約四里）圍如松房屋適如松祀祖未回身未被害當即鎖拿房親曹人端曹金陵曹人輝曹榮昌四人拘押數天勒洋百餘元始行釋放（聞是日將前拿去之正紳潘國楨謝虚佐劉振勳等十三人解府梁炳書亦同往）至二十日（卽陽曆四月十五日）復派排長帶兵到邱曹兩家將新舊房屋概行查封四月初二日（卽陽曆四月二十六日）梁炳書復來尋鄔統兵百餘名駐紮圖合村任巨房屋設參謀處並將邱曹兩家家産銀錢稻穀器具物件概行抄去約值萬餘元之譜陽曆五月四日梁祭謀官會同宋連長譚知事出佈告列後復肆行無忌携帶本邑土娼多人至邱家住宿各贈以形重物品胥役王亮復爲梁參謀羽翼梁又贈以名數磁器錫器各項梁又與任巨本村流痞邱廷龍相交贈以茶山四處其餘邱曹器具物件精美者解府粗樸者概行拍賣又有佈告爲憑列後並拿去兩姓房親二十餘人佃戶數十名酷刑迫交邱任巨曹如松到案並報明産業若干戚友株連者指不勝屈（現聞釋放）陰曆五月初四日即陽曆五月二十八日本邑有人勸任巨胞弟石磷送席至梁參處可以求返各人之産業不料送席到後即將石磷送席到梁保領勒去洋邊百餘元遂於陰曆五月初九日解府兩村居民異常惶恐紛紛逃避至十餘天之久任巨如松兩家老幼男女並雇傭八十餘口流離失所至今未歸存亡莫卜此當日邱曹兩姓遭慘實在之情形也伏念任巨如松僻處山邑平日耕讀爲業祗因家資稍足曾辦公益遂以毫無證據之事突然加以亂黨之名受此不白之寛呼號無路現逃竄來京除遣家屬至本省禀　將軍巡按使及在京遞呈陸軍部外伏乞同鄉諸公顧桑梓之誼念無辜之禍同伸公憤設法昭雪以案閶閻而全善類不勝感激之至附佈告二件 
贛南鎭守府中校參謀官梁第二旅四圑二營五連連長宋尋歸縣知事譚 
第一次佈告照得亂黨邱任巨曹如松二犯在逃巳舉鎭守使命令將該犯等家産查抄充公在案現在清查該犯等田地所有耕種該邱曹二犯田畝各佃戶應准照原承耕交租但須親自來案報明以杜隱匿合行佈告爲此仰承種邱曹二犯各佃戶人等知悉爾等於何年月日領種該邱曹二犯田畝各若干每年交租若干限五日内親自來圖合村本參謀處報告以便按戶註册屆期收租倘敢逾限隱匿不報定即查拘究追並治隱匿之罪其各凛遵母違此佈民國三年五月初四日 
[第二次佈告]  
　　照得亂黨邱任巨曹如松在逃業奉鎭守使命　　令將該犯家産查抄充公在案所有抄出該犯等房屋田地稻穀以及器具物件亟應拍賣以免損失朽壞合行佈告爲此仰合邑諸色人等知悉爾等如願承買該犯等房屋田地稻穀物件即赴圖合村本參謀處以便引看拍賣價格從廉幸勿自誤自佈告之日起定每日早九點起至下午二點止爲拍賣時間限十日賣畢其各遵照母違此佈民國三年五月六日 
[計開邱姓被抄物件列後]  
　　早番穀約計千餘石（每石平均計價二元五六角約三千元之譜）　存貯洋邊四千餘元皮箱七只（其中衣服價值再查）錫器銅器磁器共十五擔玉石杯十只鼎杯六只磁器石榴桃子水仙花等項十盤銅錫器百餘件百餘斤古傳頂好碗碟五桌繡金堂廉二副金簪子三條金耳環十副 
滿身大鏡二座珠砂大瓶一對珠砂小瓶二對圍屏三副紫檀木茶几八張石山三座蘇州竹燈二對二十六盞火雪燈一對玻璃燈六對沙金對聯五對婦人銀手飾數百樣漆桌櫈六七十張鍍金面架四只棺材三口皮長衫三條皮背心五件寗綢線縐紗袍套數十件員頭漆櫈三十張扛盒十二架古傳銅面盆五只大銅錢三百餘串木箱十五只（其中衣服被帳價值再查）使女四口錫鶴壺一對祖手遺下古字畫中堂大小共五六十對紫銅兎子獅子牛馬十只象牙筷子五桌好磁碗碟廿桌金手鉗一對金戒指五只玉手鉗二對中等鏡二座珠砂中瓶一對玉石屏三座大理石椅八張大理石坑桌子一對 
良水銅馬二座三十六盞火大雪燈一盞十六盞火雪燈一對磁器對聯五對瑪瑙珠五串大小鐘表八個花床六張書籍數百部好皮袍套五身皮褂子六件女人皮衫五件圍手椅二十張香几桌七張鷄籠酒罇架二堂 
　　　以上記其大略餘尙未詳 
　　曹家被抄物件列後 
　　點糯彀穀早番共四百餘石（挑出城内一百餘石其餘本村發賣）皮箱四只（其中衣服價值再查）錫器三百餘斤女人銀首飾數十件鐵農器約四百餘斤猪六只鷄鴨數十只 
洋邊五百餘元木箱十二只（其中衣服被帳價值再查）大小鐘表八只水牛三只騾子一只木梓油三百餘斤　　　以上僅記大略餘尙未詳 
　　　　　　　　　　尋鄔被害人邱任巨曹如松啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[寓言小說自由夢（五）（接十二日）] [  蔚雲]  
　　第二椿便是有名無實無論甚麽事情總等不及考求實祭只消名兒好聽便冐冐失失做將起來及至　糟了事情倘可彌縫花　個錢没有過不去的就使弄到無可收拾主任的便想出法兒硬借一個名詞唐塞這一下子上頭便也眼開眼閉將錯就錯模模糊糊的一椿事就算結咧若說他們不明事理他們郤樣會做也絶大的文章發出極精的議論說什麽事關大局不厭求詳事前應該如何如何的審愼事後應該如何如何的處置辦的好便有如何如何的奬勵以昭激勸辦的不好便有如何如何的懲戒以儆隋偷　表面　來豈非統籌全局成竹在　藻密慮周無瑕可擊骨子郤　值一個　屁循名核實千篇一例所以名詞上雖說君權無上實際上却是大柄勞落名詞上雖說說意維新實　　却時極力守舊名詞上雖說取法立憲實際上却是厲行專　名詞上雖說地方目治實際上却是中央集權名詞上雖說司法獨立實際上郤是行政萬能名詞上雖說培植眞才實際上郤　摧殘學校名詞上雖說涎勵實業實際上却是剝奪商權名詞上雖說尊重輿論實際上却是拑制報館名詞上雖說澄清吏治實際上郤是污濫仁途名詞上雖說砥礪廢隅實際上郤是苞苴競進名詞上雖說破除門戶實際上却是爭樹朋黨名詞上雖說庶政勤勞實際上却是百務廢弛名詞上雖說紀律嚴肅實際上却是將卒驕悍名詞上雖說務仔寛大實際上却是仍事刻覈名詞上雖說母許株累實際上却是任意羅織名詞上雖說安民恤　實際上却是巧取豪奪名詞上雖說狎作大備實際上却是綱紀蕩然名詞上雖說柣序恢復實際上却是盜賊蜂起名詞雖說開誠布公實際上却是爾虞我詐名詞上雖說信賞必罰實際上却是朝令暮改名詞　雖說提倡公益實際上却是攘奪私利就這有名無實四個字便造民足蟲國致病的近因而且從這病因却又變出兩種病象甲種是内外相猜他信不過我我也信不過　　疑我掉他的鎗花我也防他拆我的壁脚况且他旣撒下了瞞天的大　總當我和他是一個樣兒便免不了同行嫉妬我　然弄下玄虚也怕他議磗底裏暗地葬送好好的飯碗便要打碎在他手裏這呌做賊人心虚疑心生暗鬼因此面子上大家似乎極力的拉攏極力的敷衍背地裏却你防備　我我防備着你雖然同船合命却斷不會和衷共濟的乙種是上下交征上邊不論何事總把私利兩字當做前提自然上行下效捷於影響誰肯舉這不關痛癢的公益兩字放在心　雖然這公益兩字現在時代知狠爲流行辦事的不能不時時借重於他但是只可當他談話象頭一種名詞口中說說罷了若還　舟求劍膠柱鼓瑟實事求是的提倡贊助便與私利問題大大的發生阻力識時務者方爲俊傑這舍己芸人的勾當只好謹謝不敏上邊旣然放出手段變着放去直　間　來　　他們的汁液他們說不得他只好放出手段變着方法直接間接去愛放下邊的脂膏我這足　　　說窮到怎樣然　　　地大物博土　氏衆所謂百足之　死面不　在命名的也早巳想到這裏了伹是他們受了上邊的　　便取償於下邊却苔了一般老百姓受了吸收可没有取償的地方只好努力着和天産　殻去算吸及至供應償了大家都當倣老例他們拿去揮霍也罷不揮霍也罷至於怎樣用送怎樣　銷簡直不去間訊然而就要間訊他們可也没有好多的精神來對付你却因爲你侵我蝕貧多務得利益不能均沾便閧爭起來丢却正事不管終　裏成羣結黨傾軋恨復激戰一個不得了直關到國勢岌岌不可救藥你想找這足蟲國有這許多的病因這許多的病象這老大病夫四字並非虚銜見是實缺古人道得好人必自傷而後侮之國必自伐而後人伐之禍福無門惟人自召這就怪不得他們挖苦了 
譯叢 
[世界最小之畫] [  佛影]  
　　荷蘭某畫家所作之風車圖其圖中有車一輛馬一匹農夫三人畫法極精細一見即可知其爲風車圖也其大僅以一粒之麥足覆被其全體矣 
[賃核公司]  
　　美國習俗喜弄核子視如掌上珠其家無嬰兒者則借之親友倘借之不獲就其家而提抱之言笑之華華小倦如好古玩如嗜烟酒莫之或釋遂成風氣頃創設一賃孩公司訂每孩每日賃費一磅十仙令孩之父母得磅　公司經紀得十仙令孩自六閱月至四歲爲合格公司與賃者詳定條約其期限或一日或一禮拜不等　久不得逾一月凡有孩者不須雇用乳嫗又得賃費云 
[慈善之醫士] [  覺迷]  
烏利佛地方戈爾斯密士者博學能文可歌可泣之著作不少心地慈善苟有所得輙　給貧民以是逐恒赤貧戈又邃於醫學一日有貧婦造戈門請其往診　砧謂病人已食不下咽矣戈隨婦往略一診察知其人乃病貧也覺其家中窘困特甚糧食似已斷絶病人雖欲食末由致也診　戈謂婦曰今夕至予處將給汝以治病人之藥劑至夕歸如其主抵戈氏門戈給小紙匣並謂婦曰此藥必能療汝去病但非抵家切弗輕啓婦詢曰有服法否戈曰匣中有服法也婦取歸就夫牀側啓之則纍纍然錢幣他面有一紙文曰用之於不得不用之時而戈實巳罄其所有云 
詩選 
[琵琶] [  程習鵬]  
　　泠泠珠玉走中盤手把檀槽醉眼看此曲覺成千古恨美人剛稱六么彈傳神雅有春燈熱遮面能生翠袖寒一種風懐聽各别幾人悲淚幾人歡 
　　　絃一撥翠眉低心事　通點犀倚燭聲情愁寒卷上簾風月豓街西淹留檀板尊前思催促籌筱馬上啼司馬靑衫眞欲濕賞音當爲擊銀篦 
　　鳳前别觀籠天涯腸斷中山賣酒家一手邊聲矜雁柱千年怨語人龍沙　涼淚溢横淚目掩抑愁工解語花遮莫當場勞物色人間　笛只堪譁 
鬱輪袍曲未堪聽一夢名場有醉醒　板何人歌跌宕紅牙初按影娉婷曉風楊柳悲遲折上岸蘆花怨早零底事屏山催子夜肯數絃索換瓏玲 
　　贈諸友從軍 
　　山息文章泣女蘿不能餓死且　　存徒身世枯同　　七光　　　　判裏年　靑雙在　邊心　綺懐多風雲一解神州恨　日還須念　阿 
　　大漠高秋牧馬吟卞册楓　　家　羣　擾擾　新局内野紛紛望捷音燈火夜深遊子夢　　天外故人心何時得勒蕪然返　社會修輪還林 
　　酒旗與趙二分詠 
麴杳三月酒初温遥指靑帘颺遠村綱兩疎疎籠草舍輕陰漠漠鎖烟痕緑絲楊柳風齊捲糽板江橋日正昏野店沙頭人寂寞一竿猶自挂柴門 
[警志兼箴近日一般盜名欺世放誕浮夸學子] [  嘯霞]  
　　學入不自克　嗟無知己知己姑徐論返躬顙欲泚涔蹄坐見涸乃詫長河水寸木豈有陰乃傲連抱梓持此蝑蜓頭謬人珍珠巿不售理固然憤胡乃爾海若方見笑腴哉莊生旨 
　　金穴如可尋天地竭材力仙鄉如可昇人人生羽翼方寸一有感枕席布荆棘眞丹惟寡營至寳在無得運　術以養生類是生之賊澄心止水旁天眞免　蝕 
　　瓠落雖可悲擅附亦徒辱勢利太熱　趨風爭捷　翻被跛者笑以捷致顛覆中懷苟澒洞豈作窮途獘盆花入朱門本性已揉曲何似由中花枝枝眞面目 
詞選 
[江南好] [  東園]  
　　滄海　大暮白雲飛乍雨乍晴海熱候輕寒輕煖麥秋時别恨只花知 
[歸自遥]  
　　野衲自燕雲晋豫歸中原文獻徵稿必多將來新樂府不知添多少資料經過處東望嵩雲西華雨琴囊書　饒佳趣秦　燕筑新詞　歸時路可堪何首津門衛 
[看花回二闋（寄野枘甲江用柳耆卿韻）]  
　　待到南行有定期載酒追隨放翁　扇今多少想晝工墨潑花　飛飛 
栖　徒笑我老大何爲結緑靑萍賞識稀何處揚眉荆州盈尺階前地珊瑚玉樹交枝龍門聲價　衆望攸歸 
心與龜蒙萬古期名著天隨（陸龜蒙目號犬　犬子）看山不吝靑錢費數往來千　蚨飛閒雲將野鶴清凈無爲春老香叢蝶漸稀纎柳如眉　人無限纒綿意眼中駱馬楊枝少文眞絶俗五　游歸 
[沁園春述淮東之災象]  
天氣蟲蟲海氣　　災區海東看蝗飛荻港泥漿沙黑蜩鳴槐巿火　雲紅有草皆枯無苗不槁滷水封河六月中　謂海水反漲溢入運河自今年正　至六月民不能汲田不能灌名曰滷水封河）空想像那阜財解愠琴譜薰風去年今日傳烽任瑣尾流離百姓窮又閭閻伏莽　駝荆棘道途名梗鐵騎葭蓬灞水六年野蛇萬戶民獨何辜降鞠凶談新政奈苛同益虎怨集嗷鴻 
自由談話會 
　　剽竊抄襲最爲文士之　習凡　知自愛者决不敢不易一字將他人之文字據爲巳有者也與其冒竊而見哂於人不如揮扇靜坐之爲愈何必費紙費墨自取其咎乎讀某　小品署名治琴之老馬語一則及閨門新刑律一則皆鄙人曾登自由談游戲文章之舊作無一人不觀覽者也今竟蒙治琴君不易一字送登某報掩耳盜鈴可哂孰甚在報館秉筆每　不能記憶作者之　名來而錄之者却無可怪獨有意　竊者明知其爲他人文字　易以己名　　暮人或未及見不加讀責　　　　衾影抱慚其處水竊他人文字不逢明　入嘗函見　也乎嗚呼一念及此可以知所返奥[  愛樓]  
　　頃閱貴報見鈍　先生赤　一則甚蓄甚籌愼不可以一己之心論之當思及彼　商人每月停金不滿十番一家大小尙賴以過活所處店鋪皆屋少而人多終日忙碌無時或息當此炎暑之日何能不赤哉不若君等處高大之屋裝電氣風扇入其室覺淸風徐來滿體生凉尙何須赤　爲哉中國四萬萬同胞赤　者居多數而君以爲蠟燭母乃過乎[  愧儂投稿]  
鈍根曰愧儂之言可謂赤　淚之健者然而無理甚矣若謂商人停金不滿十番故必赤　則凡俸金不滿五元者須并赤其下體矣若謂終日忙碌時當炎暑故必赤　則何田間之　夫曝烈日中耘其稻禾未腎赤　也若謂屋少人多故必赤　則凡臨街之店櫃楹以内地位較寛何亦以赤　向人也要之不赤　爲强制工夫即有電風扇亦不免汗透重衫所以不赤　者爲自重耳愧儂君在内室不妨赤　惟在店堂靠櫃　應客時大衆觀瞻所系萬萬不可赤　愧儂又謂中國四萬萬同胞赤　者居多數此 
大謬予得以滑稽之言駁之夫四萬萬人中二萬萬爲女女子赤　者予絶未嘗見舍此二萬萬已去全數之半愧儂即能運勤全國男子皆使赤　惟予不肯赤　則不赤　者巳爲二萬萬零一人而赤　者祗一萬九千九百九十九萬九千九百九十九人愧儂居多之言敗矣况不赤　者又不止予一人哉 
又有一函自稱裸體會會長言多鄙陋不屑登矣 
儉德會 
　　鈍根發起儉德會余甚贊成以其有警惕社會勸化世人之慈心每見紈袴子弟於五條規則絶對不贊成狎　焉賭博焉靡不梁習然不知狎邪即喪身之利器賭博乃傾家之媒介直接如此問接以至於下流盜賊無不從此造成至於穿華服豐飲食輕寒　乃小焉者也寄語富家子弟盍速回首（楓涇俞益三） 
儉德會規則一不狎邪二不賭博三不必以酒肉結交 
四不必華服五不輕寒素 
入曾者楓涇俞益三 
[輓了靑先生] [  天白]  
　　生前淪落同天白死後文章屬鈍根千載婁塘（婁塘在嘉定）嗚咽水茫茫何處弔詩魂 
[輓徐了靑先生] [  天台劉介玉]  
　　著書立說繼袁公作綱鑑並傳了凡千古了靑千古 
憤世嫉時與屈子投汨羅同哭初五一人初十一人 
[輓表兄了靑業師] [  史少家]  
才堪名世學可匡時溯半生載酒從遊只道　葭能倚玉 
子未讀書　猶侍字遽旦鳴琴絶嘗變番剪紙爲招魂 
輓了靑君詩文聯語極多不及備載祇將作者名氏彚錄於左以誌感謝 
虞卜民紹縣哀我室主袁江談大眞州趙子餘嘉定楊凡公崇明沈琴蕭見賢思齊 
　　二十一號爲了靑家領弔之期海内司文如有輓奠儀請卽直寄嘉定南門大街七十六號自由談上之追悼會卽以二十一號爲止 
 
 
 

Page 15

 
 
   
 
 

Page 16

 
 
   
 
