# 1898 - 309 - 4909185

 

Page 1

 
 
[重印二十四史出售] [  圖集成局啓]  
　　二十四史一書上下五千年縱　九　　　中治　興衰之故盈　　長之　　　源　　　　月　　　考　得　　林也方今風會大開振興實學士人　日　讀尤須兼備三長是以本局特將原板重　　印　訂三百九十二本分　三箱因邇來紙價過鉅略爲加增　　　　洋五十六元箱不外加卽日在申報館及中　　　室發售此佈 
[新印曾文正公奏議告成] [  圖書集成局代啓]  
　　曾文正公爲中興一代偉人當　逆披猶　　　　　　平　　嘉猷碩　亘古不刋奏　一編直可與陸宣　　　江左書林　本　　　　字排印成書紙張潔白校讐精良裝訂四本　價　洋七角江左書林及滬上各書坊均有發售欲購者請就便移玉　取可也此佈 
[廣學會譯著新學彚編中國度支考英興記正續中東戰紀本末文學興國策時事新論出售]  
　　明詔迭下實學浡興吏治儒脩　時　　不　新籍曷豁靈禁上海廣學　諸君洞　外情周知華故著書十載信足端風　而　　言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報　舉出納言外深其惋惜使君於此不凡一角半○英興記二卷英后在位花甲一周政通人和雲　霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圖半續編七角文學興國策二角三書併售二圓均與先譯乏泰西新史攬要時事新論等書傳誦士林無勞述讚○時事新諭六角○上海廣學會總局申報舘及各書坊出售外埠書坊及敎士售書處亦可向購　書集成局啓 
[中國宜參用泰西律法諭]  
　　中西刑律迴乎不同西人每謂中國刑法太嚴自殊死以至笞杖枷責在上者大率皆逞刑以求而下情不得婉曲上達以致訟獄類多寃抑而不得其平此雖由司牧者任情枉法然亦未始非立法之未能盡善也泰西則聽訟不專主一人而亦無刑求之事故下皆得盡其情而上不能枉其法同異之間優劣以判西人之爲此說者要亦非揚西抑中之談顧余謂西人律法之美善自近百年來始耳當英國初時刑法甚爲酷虐贓滿英金二磅者論死乞人偶竊微物悉人木籠俄國於一千八百六十二年刑法極壞竟有定案不在公堂而在私室者賄賂公行權勢相壓俄主亞立山德憫之廼創立陪審之員訟得其平而上控亦遂以少法國於一千七百十九年國人攻破巴士大獄於是將昔之苛政盡行刪除可知西人律法其始亦甚繁苛自後屢經刪定寛嚴乃得其當中國刑法上古甚簡而後世則繁間嘗考之史册魏晉之律密於兩漢唐之律又密於魏晉明之律又密於唐至於我大清律例則又密於明積世愈多立法愈密事變所趨蓋亦有不得不然之勢也雖然中國之律密矣密則不免失之於嚴而因此反有所屈抑語曰泰山不讓土壤河海不擇　流又曰芻蕘之語聖人採焉是則泰西律法有足輔我不逮者不妨一爲取法也一曰設立陪審人員夫中國定讞必以犯人之自招爲斷原其故蓋恐問官之語不足憑信也不信問官之語西律亦爾惟中國不信問官而問宫得法外行威以求其自招西國則不信問官而以陪審員判案故寃獄少而犯人亦難肆其狡展翻供之謀今宜選立公正人員數人爲陪審員遇有重案分别傳審或本地紳士或鄉間耆老皆可充之問官聽訟畢將案中情節申論明白令陪審員判之是非曲直視陪審員可否之人數多寡以爲定是猶孟子國人皆曰可殺然後殺之之意也雖西法而實古義也一曰延訂律師夫鄉愚畏見官長公庭對簿大都囁嚅不出委曲不能盡陳而桀黠狡詐者雖三尺當前猶能論辯以故問官半爲所愚而奸胥劣幕又得以問官不甚熟諳律法輒肆上下之手以行其賄賂之謀今宜延明於律法者以爲律師代兩　申訴按律辯論辯而得直訟自理長律師不居功也辯而不直訟自理短律師不任各也似此則案情不揣摩於斗室之中而顯達於公堂之上賄賂之弊旣可以除而挑唆之風亦不能肆此取足以昭公允也一曰酌定罰工按中國律法除死罪外有軍流徒杖及監禁等諸罪名而無罰鍰之例惟或准出資贖罪西例則罰鍰及軍流等祀依其所限年分罰作苦工以自贖而無出資贖罪者其有素習工藝如捆屨織席等使各理舊業其頑蠢罪重者則充　　方　　賤如除　築路修橋營壘等役今宜仿照此法將各犯貫以鐵索策以健役使之作工則除穢　路修橋營壘等事　可無須雇各而各犯亦得有自贖之方且復酌給辛工俾將來釋放之目稍有蓄積以營生不至重蹈故轍爲非仆歹旣治此應得之罪復予以遷善之資其法最爲美善凡此三者皆俯採西律有利於民而爲中國所宜仿行者也至笞責刑求則旣設陪員以聽訟復延律師以申辯是濫用非刑屈抑成招之事固無庸爲之顧慮矣質之當世之操政枘者其亦以斯言爲可採否 
[本館接奉電音]  
　　昨日上午京師飛電傳來上諭一道敬謹譯登○九月二十三日奉上諭山西大同府知府員缺著李桂林補授欽此 
[帝心簡在]  
　　天津訪事友人來函云出使德國大臣許竹　侍郎景澄任滿回華後卽請假辰　尙未入京覆命侍郎熟悉洋務秉節歐西閱歴愈深見聞愈廣本月某日欽奉廷寄促令來京陛見十七日秉節到津裕壽帥率屬寄請　聖安侍郎並不勾留卽乘火車赴京入覲楓宸聽候簡用 
[購地章程]  
　　天津國聞報云奉天俄國鐵路公司前在營口左近買地極爲棘手今者公司帮辦人紀利司滿會同周軍門與盛京將軍公擬地價由旅順達瀋陽吉林分爲三等上等地價每畝十金中等每畝八金下等每畝六金凡遇民間墳墓廬舍必曲爲繞越如有緊要之處亦必設法繞道决不强佔倘實係繞無可繞越無可越者則給以善價每墓一座無拘貧富給銀十兩刻已由奉天將軍及府尹會銜出示矣至於稻粱菽稷尙未刈穫者按糧之精粗每斗給錢若干文 
[軍門移節]  
　　漢口訪事友人云鄂省麻城縣民教爭地一案漸次敉平惟鹽梟蹤跡出没無常管帶武功營方翰卿軍門現已奉調來鄂而麻城重地仍未能防守稍疏張香濤制軍因札飭管帶升字右營記名提督吳軍門建實移駐是地 
[軍麾駐鄂]  
　　漢口訪事人云管理田家鎭砲臺鄧軍門玉峯於某日赴省謁見張香帥香帥因近日謠言未息人心惶恐遂飭軍門暫駐省垣藉壯軍威而資保衛是亦有備無患之意也 
[浙學出轅]  
　　杭州訪事友人來函云新任浙江提督學政唐春卿宗師於本月二十日已刻排導出轅迤　至江干登舟東渡按臨台州舉行歲試杭州府林迪臣太守曁仁和縣蕭明府錢塘縣陳明府并三學教官均恭送至馬頭 
 
 

Page 2

 
 
江防統領鮑副戎特派師船二艘送至西興然後遄返 
[情殷借宼]  
　　姑蘇友人來簡云江蘇候補知府劉子貞太守慶汾總理省垣洋務局已歴多年任怨任勞久爲上游所器重今夏奎樂帥以使才保薦遂於七月初奉召入都蒙恩著在總理各國事務衙門章京上行走時蘇州開埠通商諸事尙多經手未完乃卽請假兩月南旋以便逐漸料理迨本月初卽擬束裝北上忽於十二日接奉德大中丞札知内開據紳商公禀籲請奏留俾得將蘇州商務振興實屬有裨大局業經入告須恭候上諭再定去留說者謂太守久充駐東使署譯員曾任箱館理事官兼參使節熟於彼中情事凡有交涉類能和衷商榷不亢不卑此次蘇埠開自日人故必須借重大才始得從容辦理也 
[禀准鑄錢]  
　　天津訪事友來函云天津錢根短絀雖經東局開爐鼓鑄仍復不敷周轉因是錢價日昻私錢充斥震泰成錢號爲個中巨擘所出錢帖有每紙百千者自前歲現錢缺少所有取帖者悉二八搭付蓋以二成現錢八成外帖發給也現擬開源節流之法禀請當道自行鼓鑄現錢以補官鑄之不足議定每文約重八分旣免銅本之虧並免奸商之燬於圜法不無裨益已由道憲批准施行卽在河東大王莊安設爐座日夜鼓鑄矣鑄成之錢每千文約重四斤十兩左右 
[舉辦河工]  
　　天津訪事友人云海水淺隘輪船行駛諸多未便西人曾禀請前北洋大臣王夔帥撥欵興修未及舉行卽已交卸比榮中堂到任有利必興無弊不革議定十六萬金倩西人代辦及榮中堂卸事裕壽帥繼之一切皆蕭規曹隨於開濬河水以便商旅尤爲留意現當潦盡潭清之際飭西人卽日興工西人相彼流泉已於下游畚挶從事矣 
[水患已平]  
　　杭州訪事友人來函云浙省紹興府屬之曹娥江向恃三江閘爲洩水之處本年八月間因秋潮盛漲致將各洞淤塞水勢逆流屋舍田疇岌岌可慮省中大憲得信後立卽行文紹興府著速行開濬熊太守黽勉從事昕夕勤勞現聞各口均已疏通水勢漸行退盡惟未刈之稻不免小有損傷矣 
[佛山火警]  
　　廣州博聞報云上月二十八日之晚佛山對面鷹沙尾缸瓦欄左近李姓蛋婦家失於謹愼以致火焚延及各蛋戶所支板屋四五十家并西慶街店鋪十餘家是處乃蛋戶薈萃之區其人大都日則沿街縫補舊衣以求口食當火起時倉猝不遑遷避遂致破耗甚多殊可憫也 
[浙省官塲紀事]  
　　杭州訪事友來函云本月十八日浙江藩憲惲方伯懸有牌示云處州府同知缺委候補同知黄昌甲署理寗波府通判缺委試用同知王傑署理常山縣缺委候補知縣袁學灝署理○浙省前奉諭旨裁汰冗員廖中丞與藩臬兩司悉心商酌擬將同通佐貳教職裁去二百餘員刻下接到京電業已奉旨緩裁凡列仕版者一聞此言無不欣然色喜○浙省裁撤武員前由廖中丞會同督憲奏請自叅遊以及額外共二百數十員凡被裁者照前次補缺先後按名序補千把以上各給半俸外委額外則照馬步兵糧給發以示體恤現已奉旨兪允柳營將士歡忭同聲○瓶窰鎭爲三府通衢時有盜匪匿跡現經撫憲札飭統領李鎭軍分撥防軍一營駐紥其間以安閭里○保甲提調郭太守懐珠以現屆冬令巡查更宜加密時飭各巡員認眞辦理凡稽查保甲必須逐戶親查不得敷衍了事○候補縣丞殷二尹兆鍠於本月十九日接奉藩憲飭知現已詳請咨補常山縣縣丞缺二尹奉札後卽赴各上憲衙門禀謝○請補西安縣縣丞沈二尹振銓現奉部覆核准日前接奉藩憲惲方伯飭知俟有牌示卽當束裝履新 
[東海濤聲]  
　　烟臺訪事友來函云本屆科試由大宗師行文登州府屬著於月之二十七日舉行府試各縣文童一聞此信擔　負　齊集郡城期於童子軍中一試奪標手叚○匪人拐帶幼孩售賣遠方致人骨肉離散核其情罪實不容誅近有楊姓子被匪拐去尋覔無蹤越日又有某銅匠之弟亦罹是厄拐匪横行至於此極有地方之責者所當嚴密拘懲俾閭閻得以安枕也○南門内劉某年近而立因病溘逝其妻杜氏痛不欲生親視棺殮後卽服阿芙蓉膏以殉上月之十四日發引雙槥並舉遠近往觀者無不嘖嘖稱嘆○飛雲輪船於上月杪開赴旅順口中流被風幾遭不測及至出險回烟於月之十五六日在福建會館天后聖母前演戲二檯以酬神佑 
[八閩雜爼]  
　　福州訪事友人來函云調署水師協統領福靖全軍劉毓仲協戎萬鍾宦閩有年聲威卓著邇忽偶感風寒方謂天相吉人卽當痊可不意膏肓深人藥石無靈竟於本月十九日下午遽爾溘逝一時噩耗傳來官紳士庶無不衷悼異常○福州省會地方遼闊良莠不齊每屆冬令宵小尤易竊發邇經升任臬司余晉珊廉訪加意整頓冬防時於夜間親自出署巡查保甲局提調張大令元鼎保甲總辦宋司馬尊爵等亦能仰體憲意率同兵役早晚巡緝極爲認眞遠近匪徒無不肅然屏迹○福州將軍增軍憲現因奉旨兼權督篆於本月十八日辰刻親詣東校塲校閱滿洲八旗並水師旗營及軍標各官兵族旗炫彩槍砲宣威荼火軍容固自可畏○閩侯兩縣童試已於本月十六日發案閩縣共取二千名案首係蔣姓傳者逸其名侯官共取一千八百五十名案首係何泉樳二塲覆試巳定於二十一日想童子軍又當磨勱以須一試奪標手叚矣 
[鷺江晴如]  
　　厦門訪事友來函云興化帮有一種貨船到厦後不入正港專行鄉僻小路藉省海關一切規費本月初二日有一興化船艘滿裝煤油荳餅等貨希圖繞越被海關巡丁拿獲科罰洋銀二千元此可爲貪小利者鑒矣○厦門荳子進口厘金爲入欵一大宗每年約收銀一萬四五千兩乃本年僅解數千元不及往年之半日前藩司特飭督辦嚴定比較章程每年必解一萬五千金方爲足額否則須將委員記過停委想經此整頓厘捐當日有起色矣○小刀會黨於月之初二日午後在島美路頭常稅海關前與大　船中水手帮械鬥彼此各執刀槍并開砲攻擊附近店鋪恐遭波累相率閉門格鬥移時小刀會中人勢漸不支有三人逃入某洋行被行中人拿交領事官轉送地方官懲辦○潮州大埔人某甲向開成衣店於土崎近因賭負甚巨無力抵償爰將臺北林姓所交衣料押洋三百餘元逃回原籍林偵知之亦無如何賭之害人如此可勝慨暵○本月初六日厦門又遭風雨之災山中樹木房屋倒坍者甚多幸未壓斃居民然受傷者亦頗不少聞之天文家謂此風由小吕宋而來海中船舶失事者諒必難免也 
[豫章新雁]  
　　江西訪事友來函云南昌新建彭澤三縣田畝因被旱災秋收大减經有司及災民次第赴撫轅具禀翁小山中丞批飭南昌府九江府分别督同地方官赶卽踏勘明確據實詳覆想議蠲議緩當必能斟酌盡善也○日前法國郎主教守信偕方教士遂志由滬來江拜會護撫憲翁小山中丞中丞旋卽答拜如禮聞因今春南新兩縣主會同謝教士安東等商定購置永和門内空地爲了結前年筷子巷之案當時主教嫌地稍偏僻與原有天主堂相距太遠欲另覓善地未果兹特又來面請未識能如願以償否 
[星使行轅紀事]  
　　昨日午後二點半鐘駐滬日本總領事小田切君乘四輪馬車至出使行轅拜會前任出使日本大臣裕朗西星　茗談良久始興辭而出○出使日本大臣裕星使定於今日傍晚五點鐘時由天后宫行轅起節至招商局金利源碼頭乘江孚輪船赴鎭江換坐民船赴揚州公幹大約勾留數日卽可回申 
 
 

Page 3

 
 
[上海官塲紀事]  
　　升任江蘇臬司陸春江廉訪於月前入都階見兹已南下將次蒞申上海縣王欣甫大令接到電音卽飭辦差丁役前赴碼頭整備迎迓○上海縣王欣甫大令探悉江寍藩司袁爽秋方伯日内將次出都道經滬上因飭丁役預備恭迎○江西巡撫松鶴齡大中丞陛見出都道經滬上假法租界萬安樓客棧暫駐行族前日午前十點鐘時長江水師提督黄芍巖宫保江南提督李壽亭軍門前蘇松太兵備道黄幼農觀察各乘馬車前往拜謁中丞延入客廳茗談片刻始各興辭旋於昨晚乘招商局江孚輪船赴九江換船至江西履任○日前江南提督李壽亭軍門因公至滬前晚二點鐘命駕回松瀕行時浦江中停泊兵艦各鳴砲以送 
[嚴究奸商]  
　　前者正任上海縣黄愛棠大令查得本埠米商私將食米販運出口因飭差役全順薛貴嚴密稽查兹查悉有某米行通同奸商將米打包裝運天津致兩日内每石價漲至一元以外應否查提究辦禀請核示遵行王欣甫大令諭飭查明拘案嚴懲此後更宜加意詳查毋稍疏怠 
[飭查店鋪]  
　　南市沿浦灘新馬路告竣後一切均仿租界章程經費頗爲不貲馬路工程局總辦朱森庭明府據情禀明關道憲蔡觀察請設法籌措以冀振興市面觀察札飭開辦店鋪捐先行造册詳報明府奉札後於前日午後帶同地甲書役人等自十六鋪橋起迤邐直達南馬頭之先農壇將各店鋪房屋一律勘丈詳細造册聽候具報核奪 
[買地轇轕]  
　　前者蔡梅春以祖遺地基一方賈與地販陳阿松轉售與英商愛爾德管業已有年矣兹由升科局總辦許朗軒太守查得此地蔡姓並無方單呈騐因卽充公旋賣與日本商人執管愛爾德聞知此事以出錢買地執有方單何得被升科局擅賣與人以致一地兩主遂禀明英領事照會蘇松太道請核蔡觀察轉飭上海縣丈明王大令奉札之下查得地在新閘二十七保十圖寳昌公司後面昨已會同會丈局前往丈勘矣 
[被竊確情]  
　　本月十九日報登徐州某守戎之家丁失銀三千兩云云兹悉此事實係徐州府全盛记鏢局師陳福在蘇州承保怡和土號日昇昌會票三紙計銀三千兩至周家口向日昇昌照收八月二十七日路經上海在太古洋行安慶輪船上被賊竊去旋由怡和土號登明申報告白并向各衙門禀請存案一面又投報法界捕房與某守戎實不干涉也 
[研訊冐充包探案]  
　　滬上一隅流氓充斥往往冐稱局差或包探在外訛詐鄉愚前日新閘巡防保甲局委員張杏農二尹訪知其事飭勇拿獲劉桂生王順卿奚瑞生李桂泉張阿金顧順德等六名研訊之下以事關冐詐遂移解總巡局至晚戴明府升堂研鞫劉桂生供稱小的係浙江寍波人旅滬多年向在四馬路靑蓮閣及五層樓爲茶博士本年八月素識之李雲言及近奉總巡老爺之諭令招人充當新閘一帶包探專查流氓拆梢之類每月給辛資十八兩因慫惥小的墊洋二百五十元承充包探正身小的當卽允從將洋如數付給後卽發下諭單一紙小的目不識丁不知所書何語據稱此單刻尙不作爲憑且待數日面見總巡老爺尙有憑據發給小的欣然允諾時有蔣阿林者願在小的處爲夥役因卽租賃福照里樓房一幢另雇漆匠阿金等四人爲夥自九月朔起連次往謁新閘巡防局員張老爺迄未得見後在道途相遇小的卽將承充包探之事據實禀陳其時張老爺允許小的撥兵四名協辦自後小的卽在此處查辦公事至九月十五日張老爺因小的向人訛詐拘獲訊究旋卽解送案下小的實在一時糊塗致受其愚刻已悔之無及務求大老爺格外成全明府判令從重笞責五百板枷號十五鋪示衆候補提餘黨再行訊究王順卿供稱向爲小工本月十五日小的在三家園小酒館内與表弟飲酒消遣卽被巡防局勇誤拘叩求恩宥奚瑞生供係川沙　人向習漆工與劉桂生並不相識李桂泉供與劉桂生向來認識明府謂爾等均非善類命交地甲暫行收管候訊地保　梅亭禀稱小的知劉桂生每日帶領多人至新閘榮華樓茶館聚會據稱是大老爺所派包探小的不敢過問明府謂爾旣當地保應卽查問伊等來歴何竟聽其招搖並不來此禀報實屬咎有難辭判令重責二百板斥退至次晚復提顧順德研訊供年二十五歲向業泥水匠前日友人曹金山托小的帶衣　往新閘卽　劉桂生拘住懸吊空屋中求恩伸雪張阿金供川沙人住山家園前日在小茶館内鬥牌聞顧順德被人吊打因往解勸突被劉桂生訛詐洋十元不遂其欲亦被吊打叩求恩鑒明府命將一干人交地保帶往看管靜候覆訊核辦 
[賭徒受責]  
　　昨日賭徒張福仁在南市泉漳會館新馬路旁擺設賭攤誘人入局事爲馬路工程局差役所見拘至捕房由捕頭王榮培解赴工程局局員朱森庭明府提訊之下判責二百板身畔搜獲之小洋七角給該差爲酬營資 
[法界捕房紀事]  
　　首善里失火後碎瓦頽垣堆積如阜日前地主雇工挑運掘斷自來火管以致穢氣薰蒸人皆掩鼻捕頭知之遂飭包探咨照匠頭先行修理匠頭唯唯而退○後新街張姓孩年僅十二昨至弄口小遺適途人某甲亦溺於是處致被濺濕衣襟互相口角旋拾碎　擲傷甲之頭顱血流如注巡街捕見之拘入捕房捕頭飭將受傷人送醫院療治孩則暫准交保俟甲傷痊再核 
[記逆犯康有爲緣起]  
　　康有爲原名祖詒通藉後始攺今名南海西樵山人也以難廕肄業成均居京師數年挾詩文遍干公卿頗邀名譽而康素行固無賴挾妓狎優罔知顧忌日遨遊平康菊部閒率皆不名一錢吾鄉某學士時方奉督學浙西之命耳其名聘之入幕關書甫送借劵已來學士愕然爲贈百金婉辭謝之久之債劵山積計無所施遁而南旋道出滬上故態復作一如在京所爲狼狽返粤授徒自給知不爲清議所容乃創新學以炫庸衆復剽竊前明焦氏之說作僞經考狂妄少年半爲所惑由是生徒日衆名譽益張康計得甚因其自號長素遂僭擬長於素王别立超回軼賜勝由邁參等名目以名其弟子其意蓋謂康氏之學將奪郤尼山一席下此如濂洛關閩輩更卑卑不足道也未幾舉孝廉成進士康思得大魁以張其學賄通要津意在必得事爲吾鄉李仲約侍郎所知侍郎固嫉惡若仇者也適爲閱卷大臣抑其卷不進呈康志不得逞遂銜侍郎刺骨通籍後藉其聲譽益事招搖尤好唆人興訟俾得從中漁利遇碩腹賈則折枝砥痔惟恐不及嘗聞其奬論吾粤人才云在港得一人焉曰某某在澳得一人焉曰某某跡其人則固賭匪挾有多資而曾假以數千金者也中日之役償金割地爲中國一大詬病康乘人心之憤懣也剏興强學會凡入會者人輸十金其時上則大人先生思開風氣捐欵創興下則輿舎隸卒輸金濯汚亦得濫列其中名强中國實便私圖會中捐資爲數甚鉅及會散祗餘七百金未幾開辦報館復集巨欵所出報紙獲利甚豐盈餘之資悉歸其黨徒揮霍凡康之歛財聚衆結黨營私大率類是筆難殫述至自召見後迄謀逆事已詳各報兹不具載論曰康以一無賴子於西學尤非所長而天下土大夫之談維新者舉欲攀鱗附翼翕然奉爲宗主不亦異哉假令逆謀不露邪說得行震旦文明之邦不幾淪爲無父無君之國乎嗚呼幸矣方康聲名赫赫時客有問於余者曰康有爲何如人哉余曰昔蘇老泉斷王安石曰凡事不近人情者鮮不爲大奸慝余則反其說以斷康有爲曰凡事太近人情者亦鮮不爲大奸慝於何見之漁色一也圖富貴二也能爲諛談三也背道徇俗而以西學炫世四也至學問乖僻議論狂誕凡其所以誣世惑民者皆足以喪身亡國者也曾幾何時不幸言而中已雖然使康而俛首受刑視死如歸凡厥黨徒猶得藉爲口實乃狡兎營窟竟恃鄰國爲奥授猘犬狂嘷欲煽潢池之凶燄逆書一首孽等於洪秀全罪浮於吕留良血氣之倫靡不知其罪大惡極而喪心病狂之徒猶復恃有護符羽翼其說不識綱常不顧名教不惜性命心中目中口中祗知有一康有爲是不亦大可哀哉[  香山徐可大撰]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署紀事]  
　　流氓徐丫頭曾因犯事經前縣署襄理讞員李二尹訊明枷號在案兹者枷期屆滿原差禀明請示發落王大令批示查得該犯迭次滋事未便輕縱飭發攺過所禁押半年再行察看○前晚本城縣橋南首紳士姚文倬家被梁上君子所算竊去綢皮衣服二十餘件昨晨繕具禀詞開明失單投上海縣請飭捕嚴緝王欣甫大令立飭捕役分投查緝 
[上海巡局紀事]  
　　裏虹口九圖流氓殷蘭坪范坤榮二人專在鄉間拆梢訛詐朋比爲奸日前向本圖鄉民莊阿虎藉端硬借　一百六十元莊畏其兇横先湊付二十元餘約期續付甫逾二日殷范又至莊處催逼吵閙並於一百六十元之外索添洋四十元聲稱如不應允定欲與之爲難莊無可如何奔至圓通寺巡防局喊控局員劉穆庭二尹立飭差勇恊同地保將二人提至局中略訊數語卽移送縣署請王欣甫大令懲辦○十三圖鄉民吳鳳山至裏虹口圓通寺巡防局控嚴吳氏恃强奪産局員劉穆庭二尹立傳該圖地保將氏提局審訊之下姑念女流再三　導氏一味恃蠻抗不遵斷二尹飭二圖地保徐土義出外從公調處仍不允從遂備文移送上海縣署請斷○南市茶館弄張姓前被偷兒竊去各物所值甚鉅因卽開具失單投二十三七鋪巡防局報明請緝局員盛雨村二尹傳令役限日將竊犯拘獲究辦昨日二尹以案懸多日仍未破獲遂傳汛捕役吳根到局判令重責二百板限三日内將竊犯解案如再延緩定行血比○小流氓潘阿四專在街坊向人訛詐屢經縣署及各局嚴拿懲辦出後依舊怙惡不悛近怱賃屋大東門外毛家弄與山東人瞿慶林同居慶林有一女小字阿綵年甫十五齡昨晨慶林偕其妻某氏至外馬路售黄芽菜留其女應門阿四色膽包天濳至樓上向阿綵誘姦阿綵不從遂按住榻上意圖用强阿綵駭極狂呼對門某姓聞聲而至阿四躱避榻下慶林之叔炳樹聞家中有人吵閙飛步赶回將阿四擒獲遣人告知慶林卽糾同趙有進入内將阿四曳至街心突取利刃向腿際猛戳三下痛極仆地一息奄奄十六鋪巡防中局委員潘仲泉二尹聞信後急率勇往查當塲將慶林炳樹趙有進等三人解局看管一面飭地甲雇傷科如法敷治著家屬舁赴上海縣署請驗更將拘獲之一干人派勇甲護送至縣請王欣甫大令辦理 
[英界公堂瑣案]  
　　怡和紡紗廠執事人控小工徐長君楊三　串竊棉紗十五絞昨由包探王金山拘獲送案徐供此紗在怡和廠門首拾得楊供此紗由徐交與小的並非串竊求恩鑒察鄭大令商之梅繙譯判各責二百板發回捕房管押一個月以示懲儆○一百坥十三號華捕禀稱王有芬陳阿高乘脚踏車在大馬路人叢中疾馳恐其肇事請爲究辦大令判各罰洋五元撥充善舉○包探倪順泉禀稱金蓮生在蕪湖路竊取王祥元之綢褲一條經小的拘獲起出原贓送案請辦金供與王祥元素來相識暫時借用並非竊取叩求明鑒大令判責二百板發回捕房管押一月○西婦愛而登控陳眉郎糾同陳韓氏奚陳氏陳張氏陳徐　王桂珍高寳珍陳周氏等霸阻築墻一百七十一號印捕驅逐不依反敢毆擊是以一倂送案請辦陳眉郎供耕種爲生洋人擅將小的所立之界石拔去佔地築牆長約六丈半闊約一尺向其理論反言逞凶陳韓氏等七人均係前後鄰並不干涉當小的樹立石界之時地保王阿大曾目見其事求恩明察大令飭將陳眉郎管押候傳地保王阿大至案復訊陳韓氏等旣不干涉一倂開釋○李學政控陳得林竊取綢長衫由包探顧福其送案訊究已列前報昨日經鄭大令復訊包探秦少卿禀稱李學政卽李洲橋六月二十六日騙取潘凈橋之姪潘某所佩銀表二枚曾經拘獲解請大老爺訊供屬實後原告不欲多事投案求銷故未究辦大令謂李旣非安分之徒指控陳得林竊衣亦無實據著一倂逐出不予准理○永達仁絲棧夥朱坤元控邵仁生拐騙湖絲抵押洋銀經包探倪順泉送案請究鄭大令予限三天將銀繳案如違枷責已誌前報昨日邵繳洋二百五十元供稱餘欵巳與原告商妥出外清理朱投案呈請銷案大令謂邵係騙子未便輕釋著還押將押欵銀八百兩繳案再核○妓女林黛玉乘公順車行之象皮輪馬車在泥城外往來馳驟包探顧阿六見之恐釀事端喝阻不服乃將御者陳增初拘入捕房轉送公廨鄭大令略訊情由判令將陳枷號七日○協隆紗廠執事人控工人宋桂林身帶自來火不合廠中規矩經鄭大令訊得係陳和尙之物將陳拘案訊問之下陳供自來火雖係小的之物然宋桂林身畔亦時常預備以供吸烟之用大令判將宋陳二人各枷號一月 
[美界捕房紀事]  
　　武昌路三百零三號門牌粤人某姓家有一婢女年甫及笄前晚不知何故忽然自縊身死事爲捕頭所聞立飭二十三號西探會同華探費阿銀前往詳查確係無端自縊並無别故遂令備棺成殮舁向會館停寄○吳淞路穿虹浜畔有地一區前由鄉民顧姓售與某西婦爲業西婦自購地後卽雇工建造大洋房一所竟將浜口公路佔塞此處爲張陳二姓鄉民聚居心不能平遂唆使婦女十餘人將西婦所掘牆溝毁去事爲一百六十一號印捕所見出爲驅逐諸婦女謂曲在西婦何得再將我等毆辱遂羣起將印捕圍毆致略傷頭面日捕歸而訴諸捕頭立飭中西各包探往拘當塲拘得鄉民四人婦女七口解赴公堂訊究○昨午閘北綸華繅絲廠内各女工因欲加添工資聚衆至廠　滋擾廠中司事人喝阻不依立由德律風告知虹口捕房請飭捕彈壓捕頭飭中西各包探帶同華捕多名前往驅逐並將肇車之女工數十人帶回捕房押候送公堂訊明核辦○昨晨小竊王阿二至北蘇州路某姓水菓行内竊取絲緜被一條旋由包探劉阿炳拘獲解送捕房押候轉解公堂禀明訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年九月十六日京報全錄]  
　　宫門抄○諭旨兩道錄前○江督劉奏爲遵旨設立江南省府縣各學堂摺○又奏爲考試知縣留省照章補署片○又奏爲委員接署知府片○齊撫張奏爲災區寬廣援案截留本年新漕以資散放摺○九月十六日兵部太常寺太僕寺八旗兩　值日無引見甘肅提督董福祥到京請安○那福謝授廣西思恩府知府恩○嵩崑謝授伯都訥副都統恩陜西叅將祝鑑廷謝恩○熙敬貴昌壽昌各請假十日○梁仲衡續假十日豫王遞遣摺○内閣呈進勾到本兵部奏派磨看箭册派出闊普通武準良○又奏派護宴派出鈕楞額○召見軍機董福祥那福嵩崑祝鑑廷○○頭品頂戴兩江總督臣劉坤一跪奏爲遵旨設立江南省府縣各學堂謹將籌辦情形恭摺具陳仰祈聖鑒事竊臣恭閱邸鈔光緒二十四年五月二十二日奉上諭前經降旨開辦京師大學堂入堂肄業者由中學小學以次而升必有成效可觀惟各省中學小學尙未一律開辦總計各直省省會及府廳州縣無不各有書院著各該督撫督飭地方官各將所屬書院坐落處所經費數目限兩個月詳查具奏卽將各省府廳州縣現有之大小書院一律攺爲兼習中學西學之學校至於學校等級自應以省會之大書院爲高等學郡城之書院爲中等學州縣之書院爲小學堂皆頒給京師大學堂章程令其仿照辦理其地方自行捐辦之義學社學等亦令一律中西兼習以廣造就至各書院需用經費如上海電報局招商局及廣東闈姓規費頗有溢欵此外陋規濫費當亦不少著該督撫儘數提作各學堂經費各省紳民如能捐建學堂或廣爲勸募准各督撫按照籌捐數目酌量奏請給奬其有獨力措捐鉅欵者朕必予以破格之賞所有中學小學應讀之書仍遵前諭由官設書局編譯中外西書頒發遵行至於民間祠廟其有不在祀典者著由地方官曉諭民間一律攺爲學堂以節糜費而隆教育似此實力振興庶幾風氣徧開人無不學學無不實用副朝廷愛養成材至意將此通諭知之欽此復於七月初四日奉電傳諭旨前於五月二十二日降旨諭令各省開辦學堂限兩個月覆奏現在限期將屆各省　辦情形若何著和督撫迅卽電奏欽此并准總理衙門將大學堂章程咨送前來竊惟學堂之設爲自强根本要圖我皇上作育人才孜孜求治屢發明詔於京師創立大學堂特派管學大臣妥議章程尅期舉辦諭令各省一體實力奉行洵足立當代之楷模新斯民之觀聽臣受恩深重圖報情殷何敢稍涉因循自蹈咎戾惟是造端伊始考覈不厭精詳經費有常籌畫尤須審愼兹遵照大學堂定章斟酌變通就江寗城先行開辦以期迅速集事謹將籌擬情形爲皇上詳陳之查江寍地方爲東南一大都會向來江蘇安徽兩省於兹合闈鄉試此次設立學堂係爲科舉之梯航俾知學術之階級則兩省士子自應一視同仁擬設江南學堂一區爲高等省學堂江寍府統轄七屬上元江寗兩縣本係同城擬設中等小學府縣學堂各一區與京師大學堂一氣貫注層累遞進以符書升掄秀之規通詳學堂三處員司教習薪水學生飯食書籍紙筆月課奬賞以及各項雜支每年非八九萬金不足敷用而開辦之初如經營學舍延聘教習購買中外書籍圖册儀器等項又非十餘萬金不辦當兹費絀用宏度支告匱如此鉅欵實苦羅掘無從而地方應辦事宜更何敢輕言請欵伏思江南舊有儲材學堂原議分設交涉農政工藝商務四大綱學額以一百二十名爲止又以學生未解西書不得不以語言文字爲塗徑現在所學僅英法德日四國語言文字卽使三年有成不過備譯人之選而於律例賦稅輿圖繙書種植水利畜牧農務化學汽機礦務工程各國商務中國土貨錢幣貨物諸學均未講求仍須俟諸數年之後定額旣少收效又遲且與大學堂章程多不能相應方今朝廷勵精圖治百度維新各省徧設學堂一洗空疏積習宏規茂矩體用兼資不患無繙譯之才而患無會通之士臣之至愚應迅設省府縣各學堂以植其本另設農工商等學堂以造其精旣爲溥通學先立始基卽爲專門學豫籌進境庶幾人才輩出不致遲緩費時擬將儲材學堂攺爲江南學堂推廣學額多延教習其舊有學生嚴加考覈分别去留並將舊有之鍾山尊經惜陰文正鳳池奎光六書院並攺爲府縣各學堂所有各該學堂書院經　悉數撥給濟用至開辦經費儲材學堂連年節省尙有數萬金可以提撥如有不敷容臣另行籌欵現已派委道員蒯光典總司其事次第舉行此　辦江南省府縣各學堂之實在情形也若夫外府州縣雖己有數處設立中西學堂而辦理未能畫一章程難免叅差兹幸圭臬有資自應敬謹遵守惟各屬學額之多寡須視地方廣狹經費之優絀以爲衡礙難遽爲懸定業經臣將大學堂章程刊印分發嚴飭各該地方官查照速辦將本有之書院一倂攺爲學堂經費不敷均著就地籌欵依限於一年之内一律告成其有紳耆好義或捐資獨建學堂或合力分設學塾俱照新章分别奏請奬勵總期漸推漸廣日起有功仰副聖主殷殷誥誠振興實學之至意所有遵旨設立江南省府縣各學堂緣由理合恭摺具奏伏乞皇上聖鑒訓示謹奏奉硃批管理大學堂大臣並該衙門知道片一件倂發欽此○○劉坤一片再部定新章凡由俊秀監生出身　員無論捐納勞績均應一體考試等因兹據江寍藩司將派在江寍差委各員詳送考試前來經臣考試將候補知縣曾鳳祺試用知縣張義澍　列一等試用通判何希江試用知縣唐樹取列二等試用知縣沈啓宇候補知縣周瑞麟取列三等以上六員應准留省照章補署差委除咨部查照外謹會同升任四川總督江蘇巡撫臣奎俊附片具陳伏乞聖鑒謹奏奉硃批吏部知道欽此○○劉坤一片再前淮安府知　張球因病出缺應行委員接署查有候補知府羅章堪以署理據藩臬兩司會詳前來除批飭遵照外理合會同漕運總督臣松椿升任四川總督　　巡撫臣奎俊附生陳明伏乞聖鑒冉淮安府係衝繁疲難四項要缺容俟奉准藿缺後另行揀員請補合倂聲明謹奏奉硃批吏部知道欽此○○頭品頂戴山東巡撫臣張汝梅跪奏爲災區寬廣需賑孔殷援安請截留本年新漕以資散放恭摺仰祈聖鑒事竊照本年伏汛期内黃流盛漲異常加以霪雨連綿坡水山泉同時匯注河身不能容納以致壽張東阿歴城濟陽等縣大隄及濮州壽張東阿平陰肥城長清等處民埝先後漫决南北運河亦以洪流漲溢村莊多有淹浸業經臣飭局遴委妥員擇其最重村莊極苦戶口分投查放急賑並將籌欵堵築各處漫口情形專摺奏明　案所有被水州縣共計三十餘處災情輕重不等且係連年積歉之區民困未蘇今復猝罹昏墊蕩析離居深堪憐惻急賑已將次放竣而災區較廣哀鴻遍野嗷嗷待哺轉瞬隆冬飢寒交迫必須預籌賑濟來春靑黄不接爲日甚長又應再加撫恤現在籌堵漫口招集附近災民以工代賑約計工賑兩項同時並舉非有大宗的欵斷難措手請發部帑之外不敷尙鉅東省賑捐收數寥寥久巳勢成弩末義賑來源枯竭勸募亦無把握臣與司道等悉心商酌連年籌辦海防河工庫欵羅掘一空洋債旣須認還防營未能盡裁支撥浩繁時虞匱乏而又增長意外賑需更屬無從設措再四思維惟有援照光緒十五十八二十一等年截漕成案籲懇天恩俯念災區需賑孔殷准將東省本年新漕除扣蠲免緩徵及撥兌例不缺額照東陵西陵等處駐防兵米外下餘運通米石悉數截留備賑隨漕輕齎等欵並請按數扣支第恐本年蠲緩過多截漕之項設有不敷冉當奏懇　恩施則億兆災黎得免流離失所皆出自聖慈再造矣是否有當謹恭摺具陳伏乞皇上聖鑒訓示謹奏奉硃批另有旨欽此 
 
