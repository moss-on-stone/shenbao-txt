# 1911 - 174 - 4913789

 

Page 1

 
 
   
 
 

Page 2

 
 
上諭 
[六月初三日内閣奉]  
　　上諭周彪著開缺雲南鶴麗鎭總兵員缺著張繼良署理欽此 
　　上諭山西平陽府知府員缺著耆昌補授欽此監國攝政王鈐章奕劻那桐徐世昌署名 
宫門抄 
初三日召見内閣總協理大臣方履中 
交旨 
[五月二十七日欽奉]  
　　諭旨内閣會奏議覆侍讀文華奏學堂畢業生授職請按照所學科目分部補用一摺知道了欽此又奉 
　　諭旨憲政編查館奏考核第三年第二届續報各省籌備憲政成績一摺知道了欽此又奉諭旨憲政編查館奏議覆張　岐奏籌辦審判期限區域請酌量變通一摺着依議欽此 
論說 
[祝憲友會之成立（審宜）]  
　　數年以來。組織政黨之聲。喧騰朝野間迄無宣告成立者。自請願國會問題解决後。駐京代表即有組織政黨之說。自資政院閉會後。各省議員又有發起政黨之議。均未見諸實行。此次憲友會宣布政綱。議决成立。實爲吾國誕生政黨之起點。自是而後。風起雲蔚。後先競起。同謀憲政之進行。其於吾國前途裨益豈尠也耶。而政友會實開其端。當此成立伊始。關係匪淺。記者敢竭其一得之愚。忠告當局。亦私衷歡祝之微意也。 
　　原夫政黨之。効力不外兩端。一在轉移政府之政策。一在引起人民之輿論。能達此目的。而後庶無負政黨之天職。吾國憲政籌備未竟。政黨發軔方始固未足以語。此然烏得不以此自期。則循序漸進。日起有功將來必有達我目的之一日也。茲特申說政黨之効力如左。 
　　一國之政事。頭緒紛繁。措置維艱。以政府少數人物王持其間。思慮難周材力有限。斷不能悉臻妥愜無虞失敗。且置身當局。種種政務紛至沓來。每有蔽聰塞。明之慮而旁觀者身處事外。無所掩飾。見理較明。防患較周。此政府執行政務所以必賴政黨之議論從旁鼓吹。以爲集思廣益之助 
 
 

Page 3

 
 
也。蓋立憲國雖有議會輔助政。府然其議事範圍。偏重立法殊難插入行政之區域。且議員議事之効力。僅在開會期内。舍此則雖欲有所獻納終覺其道之無由。平時偶有議員質問政府之事。然効力微薄。往往不能損益政府之政見。能得其從實答覆。已稱爲萬幸矣。可見議員之。權力僅在開會期内可發生其作用。必不能隨時發生効力者也。惟政黨則不然苟其立有主體。定有宗旨。合多數人之智力。推測國運之趨勢。斟酌施政之所宜。時常開會。表明意見。登諸報章。宣諸演說。則政府斷難充耳不聞悍然不顧。自必就各種政務。參酌輿論之所歸。而定其施行之方針也。如此上下相濟。彼此互和。則國家行政何難得良美之効果。故東西各立憲國政黨勢力之偉大者。其議論之聲價。往往超過政府之計議及議員之討論。而全國一切政務幾有暗爲操縱之勢。政府議會不過處於被動之地位而已浸漬久之。遂有政黨内閣政黨議會之發生。於是國家政務更彰明顯著。爲某政黨某政黨所主持矣。其各種政黨宗旨行動。雖未必從同然爲謀國事之進步則一也。故偶有衝突排斥之事。而仍無損於大局。此亦袪私顧公之所致耳。我國政黨當此發生之初。人數不多。勢力尚微。且異類政府不生。又無比較競爭之益。一時殊難得偉大之効果然認定宗旨。力圖進取。光大而發揚之正當局所應夙夜孜孜。黽勉不懈者也 
　　立憲國最後之作用。又在喚起全。國多數人民之輿論。以謀國政之進行若全國人民均置國。事於不問。徒卸責於政府議會一部分之人物。冀其爲全國人民代謀幸福。恐利害關係不甚密切。其所計畫。終不能充分誠摯備極周詳故欲求一國之内政外交。悉臻妥善。確有利於國家人民。非全國人民同謀國事不爲功。雖不能盡人而入政府議會。各効其力。然平日洞見内政外交之得失。發爲議論。以備政府議會之借鑑。作爲討論施行之助。則政府眞爲代表人民行政之機關。議會眞爲代表人民議事之機關。而後立法行政盡合規範。乃得立憲之神。髓矣然一國之人民良莠不齊。智愚各殊。其主見其議論。必不能同出於一途。若彼此糅雜莫衷壹是。則在政府議會亦何從而取决輿論。以爲行政議事之張本哉勢必由彼少數人物之意見作爲楷模。亦固其所此輿論之所以無價値也。然輿論之不能統一誠所難免斷非一時人力所能轉移者。由繁而簡。由異而同。使避紛歧而歸統一。其責實在政黨。故政黨不發生則已。苟能團結多人。宣告成立。則宜認定宗旨借言語文字之力。鼓吹本黨之政見。以爲引起輿論之準備。此乃政黨唯一應盡之職務。政友會成立之初。亟宜力持此意。勉爲其難。否則將來之効力不能偉大也。深願當局者其注意於斯。 
要件 
[内閣會奏酌擬内閣屬官官制曁内閣法制院官制摺（併單）]  
　　奏爲酌擬内閣屬官官制曁内閣法制院官制繕單具奏恭摺仰祈聖鑒事。竊臣等前於遵擬内閣官制摺内。聲明内閣屬官官制。已由臣館草擬就緒。俟妥酌後。即行照章會同奏明請旨辦理在案。現在内閣業經設立亟應將屬官官制詳爲擬訂以資贊佐而便遵守。查東西各國内閣。制度不同有專設官署者。有不設官署者。且有僅設秘書官一二人者。惟日本自書記官長而外。設有法制統計賞勳印刷各局。規制特詳。中國漢晋宰相及三公等府官屬多至百數十人。分曹且逾十數。唐宋三省。如吏兵等房舍人。及左右司郎中之類屬官亦多。元代又有參議中書省事等官。蓋由機務殷繁。必得官盛。任使始足以裨庶政現以舊設内閣及軍機處會議政務處併於新設内閣。而憲政編查館與吏部亦當爲内閣職掌所賅舉凡應辦諸務。事體重大頭緒繁多。斷非設立專署不可。擬卽參酌日本内閣屬官辦法。折衷現在情形。分别釐定計。設承宣廳一制誥局叙官局統計局印鑄局各一。設閣丞以總各廳局之事。設廳長局長以下各官。分治各廳局之事。别設法制院釐定法制。設院使以下各官專治院事。各司其職。以重責成。所有參議僉事以下各官額缺。擬由内閣總理大臣妥愼擬定。另案奏明辦理。現議釐定官制。凡官品官等各項尚擬參酌古今。另訂合宜辦法此次擬設各官。均暫令以原品治事。俟官品官等辦法奏請欽定後。再行遵照施行。謹將酌擬内閣屬官官制曁内閣法制院官制缮具淸單恭呈御覽。至内閣各廳局及法制院設立後。憲政編查館及吏部自應一律候旨裁撤。惟吏部原管事件甚爲繁冗。擬請旨派員督率淸理歸併以期簡捷。至中書科衙門。職掌無多。已規定於制誥印鑄兩局之内應與事項最簡之稽察欽奉上諭事件處批本處一併請裁。并將禮部鑄印局及各衙門應行劃歸事項併入辦理。其舊設内閣之撰擬繕寫關於祀典及無關於行政各事宜。應劃歸翰林院及典禮衙門分别管理。舊隷於軍機大臣之繙書房。所管事項以譯繕翰林院撰擬事件爲最多。擬請改隷於翰林院庶足昭整齊劃一之規。而免權限參差之弊。再内閣辦事暫行章程。旣設有協理大臣則此項官制内。凡稱總理大臣各條。協理大臣皆得適。用俾免窒礙其官俸章程未訂以前。各項屬官均須暫定公費。應由内閣總協理大臣另行奏定。藉資辦公。所有酌擬内閣屬官官制曁内閣法制院官制繕單具奏各緣由謹恭摺會陳伏乞皇上聖鑒訓示謹奏宣統三年五月二十七日奉上諭錄前 
 
 

Page 4

 
 
[謹擬内閣屬官官制]  
第一條　内閣屬官如左　一閣丞（簡任）　二廳長（簡任）三局長（簡任）四副廳長（簡任）　五副局長（簡任）　六僉事（奏任）　七印鑄局藝師（奏任）　八印鑄局藝士（委任）　九錄事（委任） 
第二條　閣丞承内閣總理大臣之命管理閣務監督指揮各廳局並進退本閣委任各官 
閣丞有事故時由承宣廳廳長代理 
第三條　廳長承内閣總理大臣之命掌機要文件管理承宣廳事務並監督指揮本廳各官 
第四條　副廳長佐廳長之職務廳長有事故時由副廳長代理 
第五條　局長承内閣總理大臣之命管理局務並監督指揮本局各官 
第六條　副局長佐局長之職務局長有事故時由副局長代理 
第七條　承宣廳掌事務如左　一頒發諭旨及法律命令　二典地諭旨及法德命令　三收發呈遞摺奏事件　四閣議事件　五請用御寳　六收掌閣印　七本閣公牘文件八本閣會計庶務　九編纂本閣擋案　十管理本閣圖籍 
第八條　制誥局掌事務如左　一進擬徽號及尊訟廟號　二恭進尊藏實錄　三進擬制詔誥敕　四進呈賀表賀本　五勳封藩封世爵世職之封賞承襲事件　六恩賞封賞卹廕諡號勇號事件　七頒賞勳章寳星事件　八外國勳章寳星受領佩帶事件　九庸勳會議事件 
第九條　叙官局掌事務如左　一内外簡任奏任各官履歷稽核存儲事件　二内外簡任各官開單請簡事件　三内外奏任各官資格審查事件其條目如左（一）關於任用事項（二）關於升轉事項（三）關於俸給事項　四關於品級事項　四内外委任各官叩報及履歷存儲事件　五關於文官考試事件　六關於文官處分事件 
第十條　統計局掌事務如左　一统一各部統計事件　二辦理不屬各部统計事件　三刋行統計年鑑及報告事件　四交換各國統計表事件　五統計會議事件 
第十一條　印鑄局掌事務如左　一官報及法令全書職官錄之編輯發行事件　二官報等及其他官文書印刷事件　三册寳印信關防圖記等鑄造頒發事件 
第十二條　僉事承閣丞及廳長局長之命分任各廳局事務 
第十三條　藝師承局長之命辦理印鑄事務 
第十四條　藝士承上官之命辦理印鑄事務 
第十五條　錄事承上官之命繕寫文件辦理庶務 
[謹擬内閣法制院官制]  
第一條　法制院直隷内閣總理大臣掌事務如左　一法律命令案撰擬事件　二法律命令增删改廢事件　三各部所擬法律命令案審查覆核事件　四現行法律命令解釋事件　五各項法規編纂整理事件　六其餘關於法制統一事件 
第二條　法制院設官如左　一院使（簡任）　二副使（簡任）　三參議（簡任）　四參事（奏任）　五僉事（奏任）　六錄事（委任） 
第三條　院使承内閣總理大臣之命管理院務並監督指揮本院各官 
第四條　本院奏任官以上之進退由院使具狀陳由内閣總理大臣辦理委任官之進退院使專行之 
第五條　副使佐院使之職務院使有事故時由副使代理 
第六條　參議及參事承院使及副使之命掌第一條所列事件 
第七條　僉事承院使及副使之命掌文牘會計及一應庶務 
第八條　錄事承上官之命繕寫文件辦理庶務 
第九條　附則　憲法未頒以前按照籌備淸單關於憲政編查館承辦事件一律歸併内閣法制院辦理 
專電 
[電一（北京）]  
　　内閣電駐俄薩使俟陸徵祥到速妥籌中俄商約毋損主權 
[電二（北京）]  
　　監國昨日面諭慶邸内閣各廳局初立務須督率該廳局正副長實心辦事毋負委任 
[電三（北京）]  
　　聯合會以二次爭皇族内閣無效特發電各團體籌最後辦法并擬展期閉會 
[電四（北京）]  
　　片馬租借問題内閣以滇人爭持甚力不敢驟允俟得振貝子覆電再定辦法昨已電令滇督嚴防意外 
[電五（北京）]  
　　陸軍部委員已查明保定火藥庫兩次失愼並無匪黨縱火情事 
[電六（北京）]  
　　肅邸以蒙古民智閉塞如故昨又面商理藩部奏派通曉自治及學務人員前往調查民俗以便着手月内須實行 
緊要新聞一 
[聯合會最後之一著]  
　　攔輿亦是無效直省聯合會第二次反對皇族内閣公呈已經都察院於二十六日代奏又未奉諭發表諸會員以受人民付托之重一再呈請均歸無効大有無面目回見江東父老之慨故日來甚爲焦急昨又會議有暫俟數日看其究竟有無結果如果仍不得請即全體攔監國之輿面訴屢次陳請之理由云 
[比國又要投資二千萬]  
　　然而比國外又有他國也比國以我國籌借外債日英德美五國均享有絶大權利而該國獨未加入未免向隅刻正運動盛尚書所需粤漢鐵路漢口至武昌建橋經費向該國借欵二千萬元并包修橋工聞盛已有允意惟須商之督辦大臣端方始能定議 
[又一主張借欵之功臣]  
　　徐庶薦諸葛亮當張文襄主張借欵時全係湖北候補道員王孝繩爲之畫策文襄病死借款未成王入郵傳部丞參上行走兼川粤漢鐵路籌辦處總辦去年曾派赴湘鄂查款歸來力詆集股之無效自盛宣懐長郵部王得鄭孝胥之紹介受盛賞識復王借款一切秘密文牘多係王之手筆自端方授督辦大臣後王又入端幕府有王大都督之稱 
[四國大債票發售之現狀]  
 
 

Page 5

 
 
川粤漢鐵路債票政府與四國代表會同議訂於上月十九日起在四國京城發售四國代表又與政府議訂將該路債票在北京於上月底開始招募其内容債票每張英金一百磅并附常年五釐利息每半年應附利息之息票定於每年西歷六月十五號及十二月十五號附給其第一期息票每張英金兩磅十先令定於西歷一千九百十一年十二月十五號附給借欵本利之還附在北京上海等處照銀行買進現期英德法美市價以銀合金附還承購債票日每張附英金二十五磅宣統三年六月初八日每張附給英金五十磅同年七月初六日每張附給英金二十五磅十先令共附英金一百磅十先令又駐京德華銀行匯豐銀行東方匯理銀行花旗銀行經售以上債票可用公砝平足銀如在上海規銀照附德京英京法京美京電匯市價核算如所認償票數目在派給債票之日不敷分派祗能按照成數派給所存餘欵以補應附下期之欵如附欵到期不交可將前附之款罰去此項借欵俟債票發售之日起以四十年爲期俟第十一年起每年還本利英金三十九萬零八磅十二先令十本志又聞在美國發售之債票現已滿額每一百磅加色一磅 
　　四國借欵之償還法聞郵傳大臣盛宣懐擬發行一部分公債此公債劵已由郵傳部鈐印不日卽將發行其常年利息爲六釐至八釐云 
[愼防爭路風潮之廷寄]  
　　前日湘撫楊文鼎因該省爭路一事又致電内閣略謂紳商抵制收路風潮兪閙愈烈百勸不能解靜觀大勢斷難和平鎭攝懇速明示辦法等語聞當日卽有廷寄着該撫妥籌善法愼防暴動除隨時電聞外并着隨時電商鄂督决定機宜 
　　内閣昨又電致川鄂湘粤各督撫訊問四省人民於確定收還路股辦法後能否就範有無他項舉動聞川督已有覆電内容如何尚須續探 
[日築吉會鐵路之議又起]  
　　聞代理駐日公使吳振麟日前有電到京稱日政府修築吉會鐵路之議又起連日與朝鮮總督往復電商此路由朝鮮會寗至我國吉林若告成功關係我國主權實非淺鮮擬請設法抵制以固邊圉内閣譯閱後即電致東督趙爾巽吉撫陳昭常速派通曉路政人員查勘由吉垣至會寗一帶地勢一面於日内在政事堂開議籌商對待方法 
[片馬租借案仍未通過]  
　　此正危機一髮時也片馬交涉英人要求議結日前外務部將全案文件送交内閣閣臣主張退讓者居大多數惟肅邸洵邸不肯盡諾各節已錄前報昨日政事堂又會議該問題肅洵仍堅持前議學務大臣唐景崇仍極力贊成洵肅之說略謂如將片馬割讓英人則法人必持利益均沾之語要求割與廣西邊地西南半壁將非我有危險所極必有不堪設想者故此案仍未通過也 
　　片馬問題滇督李仲帥曾請交海牙和平會萬國公議解决政府恐未能致勝故未舉辦現政府因振貝子在英恭賀加冕俟禮畢擬即飭其就近與英外務部協商解决勿傷兩國友邦敦睦之誼故政府已片交各部院迅將片馬交涉據其確實理由擬具說帖送閣以便裁奪 
　　滇議局昨又有電到京謂外務部若將片馬割讓與英則滇人必不能承認現已籌議種種對待之法如張段兩代表到京無效即將實行並邀請旅京滇人合力死拒又謂片馬明明爲吾滇省之土地滇人之生命可以犧牲滇省之土地不可割讓其激昻如此 
[閣制發表後得意失意之人物]  
　　李殿林　内閣屬官制發表吏部同日裁撤侍郎于式枚榮勳均着聽候簡任而吏尚李殿林獨不提及表面上頗難爲情然聞個中消息則謂確係尊崇起見並非冷淡之結果且于榮不過虚面子而李中堂决須另簡前日閣議時本擬與閣官制同日發表畀以弼德院顧問大臣嗣某閣老意以李係中堂且係監國師傅若同日予以顧問轉嫌褻凟遂决議稍遲幾日先簡顧問俟翰林院官制發表時予以該院大學士以崇體制更俟行政審判院成立後將崇以院長之職故李中堂將來事情正忙而李亦參透此中曲折故對於此事不介意云 
　　趙廷珍昨日所簡内閣屬官知名者不少惟承宣廳廳長趙廷珍位極重要而人却無所表見以尋常之幫領班章京而忽膺此命頗覺出人意表或謂别有奥援此說殆信并聞承宣廳原擬卽用秘書廳嗣因與資政院秘書廳名目重複故易今名略仿各部承政廳 
 
 

Page 6

 
 
而崇其官階藉取承上接下之意 
　　華世奎閣丞一席原擬確是寳熙忽被華世奎攫去外間莫不詫怪據聞此中曲折極多因慶邸本極賞識寳熙故關於閣制之組織莫不與寳熙商榷而寳熙亦直任不辭外間之擬議即因是起然同時又屬意於華世奎因華向辦官報局與樞府有密切關係不能不予以重要位置二人均難割愛頗覺躊躇前此閣制不即發表即其一因嗣據學部唐大臣之意以爲本部要緊人物向推寳熙李家駒二人李去則學部一切惟寳是賴使寳又他去則大失臂助慶邸以爲然而於是寳熙遂絶望矣然邸意甚過不去聞將發表時向之道歉且告以實在苦衷并聞寳因無法挽回索性慷慨謂原係憲政館人員即有効力之處本屬分所當爲不敢奢望故前日查看内閣署址一若毫不介意云 
　　張國淦閣制上諭未發表時總協理各出其夾袋中人才互相位置各部大臣亦多推薦度支部澤大臣聞亦推薦二三人统計局副局長張國淦即其一也 
[張謇主張聯美之措詞]  
　　張修撰謇來京奉旨召見監國埀詢及奏對各節早誌前報聞其奏對時并力陳國際現勢非聯與國不足以圖存列强之中惟美國之捫羅主義至今未變對於我國無侵略土地之心而其富雄足爲我國之援助巴拿馬運河將次開通又與我交通漸近我國今日欲與聯絡宜崇商務入手故謇此次行爲辦理中美銀行事竭盡精神監國甚然其說并勉勵數語云 
　　此次張殿撰來京注重中美銀行發行鈔票請部立案一事以必成爲職志無如此事於中國國家銀行鈔票大有關係故連日在度支部磋商尚未大定 
　　按張殿撰主張聯美已見前報惟此則言之較詳耳 
[京師近事]  
　　弼德院衙署現經陸榮兩院長與政府决定將東華門内譯學館附近之光祿寺舊署地方改建不仿西式建築已派田智枚太史勘估需銀十五萬兩有奇陸榮兩堂主持大加核减至多不得逾四萬金自此消息傳出洋商運動包修者皆裹足矣 
　　舊例京官以車赴衙門者必由衙門中代給飯錢其豐菲則視其衙之肥瘠而定無定額也弼德院成立勢不能獨異因大張示諭定以馬車來者給十六吊以轎來者給三十二吊說者謂此爲弼德院成立後第善政 
　　幣制局澤盛兩大臣議實行統一國幣限制各限錢商號自發銀元鈔票現已札行轉諭京師總商會飭各銀錢號以六月爲始承領大淸國幣紙幣一律通行聞總商會於接到此項札諭後已於二十六日邀集各該商籌議一切 
　　預備立憲公會在京會員姓氏已錄前報茲該會因張季直鄭蘇戡兩會長均在京定於二十九日下午在八角琉璃井事務所邀集在京會員開會并爲陳伯潛鄭蘇戡兩君送行 
　　月前奉諭旨本日引見之辦學期滿翰林院編修嵇荃孫着以編修用惟是日引見單中無嵇之名又嵇向在度支部有烏布未曾辦學後經人調查始知是日翰林院奏嵇某學習期滿請賞編修而是日翰林院有十九人引見以致有此悞云 
　　保定火藥庫本年曾失愼一次念五晚迅雷暴雨該處火藥庫又突然炸發損失甚鉅陸軍部廕大臣據報後以該藥庫屢次失愼雖事出不虞然管理疏忽可見一斑已派員馳赴保陽密查實情以憑核奪 
時評（希夷） 
[其一]  
　　今日之所稱爲大名士者。平居在社會上演說。必痛罵官塲腐敗。其所主張。以預備立憲。培植法政人材相號召。思想偉大皇皇乎有民黨魁首之望。三年前某在安塏第演說曰。今日吾人欲做事業。社會上尚可着手。肈者聞其言而壯之。乃曾幾何時而亦入府政彀中矣。 
　　然而彼必曰。吾輩豈受政府年籠。特欲藉以抒我懐抱行我政見耳。 
　　嗚呼豈彼至今日。始翻然大悟。社會上實無事業可辦而官塲尚可着手奏功耶。然吾敢謂其政見抱負之不能施於社會者而欲假手奏功於政府。抑亦難矣。 
[其二]  
　　嗚呼湘人。眞所謂窮無復之矣。 
　　楊撫則曰。萬一牽動全局。將惟衆議員是問。黄提學則曰。一經本司查出惟各監督堂長是問資政院曰。非本院所應核議。亦未便轉達閣部。將袖手旁觀於其後。嗚呼湘人。今日尚欲爭路耶。曷勿三復張伯烈之呻吟語。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤諮議局之二大質問]  
　　又放馬後砲了粤省諮議局日前提出質問書兩件呈請督院批答茲據粤友函述揭錄如左 
　　官銀號借債問題本省官銀錢局發行紙幣通用有年突於月之十六七等日持票兌現者絡繹於途以譌傳譌幾致釀成金融恐慌查官銀錢局屬於官營業範圍其基本金確實與否於國家信用社會經濟自有絶大關係故本局於本年臨時會時會爲慮及業經當塲質問監督蒙賜明答基金充足萬無危險本局正爲粤省財政慶乃此次風潮據報紙記載計連日紙幣兌換不過百萬有奇何至即形支絀與監督所答言大相逕庭矧復因此商借外債五百萬兩雖現時借債以利轉輸將來履行債務决非責成粤民共同擔負然粤民仍多過慮日昨省中各團體竟以此次訂借外債五百萬兩日後如何籌還是否由粤共擔有無交局議决等詞貽書詰問本局職司輿論代表人民旣有疑義自應遵照局章第二十六條具呈質問藉釋羣疑爲此呈請督院察核乞迅將此次官銀錢局基本缺少之故與商借外債一切辦法詳爲批答再前由藩司商借日本正金銀行六十萬元一款經由本局請示用法迄未奉復並請一併宣示實爲公便 
　　查封亂黨賃屋問題竊照本年三月二十九日之變亂黨預日潛槍械匿跡省垣乘機竊發以致焚燬院署幾釀巨禍追原禍始固由各業户漫不加察以房屋租賃亂黨使得藉爲藏匿之資事後查封以示懲儆似亦法所應然然當時同城營警於亂黨運械布黨窮年累月同一罔覺且亂黨賃屋皆有警局遷單似其失察尤在業户之上乃事後論功行賞一律優殊或者營警欲取先與以退爲進别懐私策庸未可知而輿論轉謂營警不能先事預防又復漫無覺察反蒙不次之賞而業主偶然失察則已受累無窮果何異於竊鈎者誅耶於情於理似均不可謂平連日各處來書紛紛詰責本局代表輿論謹援照局章第二十六條請督部堂將此件查封房屋事件明白批示以釋羣疑此案經五月二十二日常駐議員協會議决理合具呈督部堂察核批示施行 
[延長油礦接續擴充之成績]  
　　險些收歸國有陜省開辦延長油礦於光緒三十三年第一井兒油發見後迭經部派專員洋工到陜測勘運道考騐井廠以爲路礦兼營大舉興工之計迺以財力不繼嗣准部咨仍歸本省試辦當經秦撫督同勸業道詳晰規畫設法擴充暫由司庫籌撥銀二十萬兩以爲提倡開辦資本選派委員出洋購辦開井煉油各機器並派學生前往越後油廠實地練習雇聘日本著名技師技手鐵木工匠馳赴礦廠歷將油苗顯露之區逐一測勘計勘定礦區面積約英度二千八百八十九萬餘方尺測定井穴不下數百號之多分晰繪圖編輯報告隨於宣統二年十月開工運料安機併力興作本年正月第二井設置完備即行開鑿當飭管理各員督率工匠晝夜加班進取至二月下旬掘至三百二十尺始得見油安管吸取每日可得油四千餘觔確加考騐允爲上等油質現仍督飭開鑿務期達於極旺之油層爲止一面仍鳩工庀材經 
營推廣建築第三井之櫓台拓定第四井之基址通籌並舉計日程功預算續開五井均可於本年一律告成惟是地處北山岡嶺叢沓建修鐵軌財力旣有未遑長恃路運挽載亦多不易查該處地瀕黄河計惟有改由水運較爲利便業經選派熟悉地勢人員實測黄河運路將圪鍼灘至潼關一路水勢灘險船量運費等情詳加調查一俟各井落成出油暢旺即速改道試辦以利轉輸日前秦撫恩中丞據勸業道光昭詳請奏咨前來除咨部查照外即日專摺具陳五月二十三日奉硃批該部知道欽此 
[東省通信]  
　　奉天日鹽充斥趙督到東後卽與熊都轉籌商辦法日前據情電達鹽政處大致謂漁鹽爲天然之利國庫恃爲大宗入款惟奉天一帶日鹽充斥色美價廉民多喜賤而惡貴喜美而惡劣故日鹽銷售愈多我鹽銷路愈隘究其原因我鹽向視爲純正稅源有鹽稅鹽釐鹽斤加價種種之徵收日鹽輸入係商業問題外洋均有保商政策出口稅輕於進口稅政府爲之提倡領事爲之保護故其價與我價有天壤之别若非設法整頓於國課民生損失匪淺現飭員弁認眞嚴查口岸緝捕私運惟有懇請鈞處速即設法統籌全局是否重訂鹽章鹽課之處伏望鈞裁 
　　俄蒙通商條約俄人貨物輸入蒙地後除到關稅外此外消行全蒙内地一概免稅又於蒙俄接境五十俄里地帶内亦免稅其他烏蘇里江松花江及黑龍江通商皆受有特别優待之權據最近之調查西歷一千九百十年由俄國輸入中國之貨物價値爲一千五百九十萬盧布由中國輸出俄國者僅六百七十萬盧布至千九百八年俄國由陸路輸入者價値一千四百萬盧布而中國輸出者僅四百萬盧布兩 
 
 

Page 11

 
 
相比較中商之劣敗可見一斑 
　　東三省屯墾總局日前業已從事調查其决定之移民開墾地計在黑龍江者分四區　中央區　綏化府　龍江府　安達廳墨爾根　黑龍江岸區　由湯汪河至松花江左岸一帶　由漠河至松花江口愛琿地方　西部區　海拉爾　額爾格訥河右岸　蒙古區娕江流域　杜爾伯特　北郭爾羅斯　札賚特　札薩克圖吉林亦分四颧　密山區　密山府　興凱湖全部　烏蘇里江左岸一帶臨江區　臨江府　富錦縣　由松花江至烏蘇里江口　黑龍江右岸　琿春區　延吉廳　間島　豆滿江流域　蒙古區　南郭爾羅斯 
[西報譯要]  
　　海圻艦將游歷德國　宇林報云據柏林某報載稱參列英皇加冕大典之中國海圻兵艦於未回國以前將偕同現在英建造之中國巡洋艦兩艘前往德國齊爾及丹維等海口游歷 
　　日本攷察中國農務　東京電云日本農商務省下岡農務局長於本星期二日起程赴朝鮮奉天哈爾濱營口天津北京漢口等處考察農業情形 
　　美使啟行回國　北京電云駐華美公使考羅恩君請假回國於西歷本月二十七號由京起程道經巴黎倫敦 
　　端督辦赴漢　北京電云川粤漢督辦大臣端方本擬於初二日赴漢口今改於初四日起行由豐台經保定府前往漢口 
分類新聞政界 
[邑令玩視法價之呼籲松江]  
　　南匯紳耆電禀蘇撫蘇藩文云邑令匿示骩法櫃洋漕糧作一一八（一千一百八十）雜稅一一七（一千一百七十）帶銅元一一一櫃摺呈府核准上忙四月十一開徵派卯催繳朘削何堪籲請檄遵法價以蘇民困南匯縣紳耆夏祖庚秦始基等同叩 
[武陽城議事會第三次常會常州]  
　　武陽城議事會夏季開常會二次已誌前報茲聞二十九日政进三時又開第三次常會其議題如下（一）董事會請議報領荒地分等定價案（二）董事會請議丈量道路案以上二案交審案（三）審查會審查金監督諭行酌提官契價錢俾資經書辦公案報告（四）審查會審查監督諭行本省諮議局知會恊助江北興辦貧民勸工所案報告（五）審查會審查董事會規定推廣敎育辦法及預定普及年限案報告（六）審查會審查張士雙提議試辦醫院案報告（七）審查會審查張士雙提議劃淸警察捐案報告（八）董事會報告朱秉銓捐特别捐洋一百元以上六案均通過 
[會議廳參事會内容紀要杭州]  
　　撫院會議廳參事科現因廳州縣自治進行及取締食米漏海各案請示議長訂期初二日續開第十次特會提議大綱（甲）地方自治籌辦處禀浙江府廳州縣地方自治章程施行細則（乙）藩司詳送遵議江干過塘米穀章程（丙）臨時提議事件五案惟府廳州縣自治細則十七條業由該處逐條說明理由詳送撫院略稱府廳州縣地方自治章程第百零五條本章程施行細則由督撫酌定仍咨民政部存案等語是此項細則自應由本處預爲擬訂呈請憲台酌定當經本處訂入本年籌辦地方自治進行表内列爲四月分應辦事項茲謹擬呈府廳州縣自治章程施行細則十七條繕呈察核再查憲政編查館議復考察憲政大臣于式枚奏陳諮議局章程權限各節摺内開各地方自治等章程施行細則之類凡根本於國家法律之單行章程規則屬於督撫權限内自應由諮議局參與以收集思廣益之效等語惟浙省廳州縣自治現在已有提前籌辦者諮議局本年常會距離尚遠此項施行細則似未便從緩擬俟憲台酌定後即由本處札發各屬暫行遵照 
[三羅酒捐又有小風潮廣東]  
　三羅酒捐公司在都城開辦由商會勸諭各店俱已遵抽獨致祥和酒店梁濟川抗不遵辦公司禀官請究詎二十一日突有無賴數百人擁至酒捐公司將所有牆壁屋瓦什物盡行毁拆公司中人紛紛由瓦面逃走並有三人略受微傷聞風潮未起之先該處有無賴莫吉山已散佈謡言謂開會抵制定期二十左右滋事現已由官勘明被拆情形嚴拿莫梁數人懲辦矣 
西湖江巡隊裁撤後之隱患杭州 
　　杭垣西湖濱之工巡局向設工巡隊三隊當時招募半以游勇地痞充數約束不嚴時有不法舉動本年全浙預算案成立該局經費議裁承辦紳董無可挹注卽將工巡隊遣散兩隊致此輩謀生乏術流而爲匪前月某公館被竊軟進硬出失贓甚鉅事後由地方官禀明警道嚴飭探訪隊會同就近警區拿獲窩匪王楚華一名曾充工巡隊什長照章移送審判廳歸案澈究初二日忽有已撤工巡隊正副目兵尹淸華等二十九人（均湖南籍）聯名具訴審判廳代王什長辯誣謂係挾仇誣攀要求保釋尚未悉法庭如何批答云 
[三省定期會勦邊匪之規畫廣東]  
　　粤督昨准長沙楊撫電開前准幼帥電以東事已平三省會辦邊匪一案請仍訂期預約等因當即電行張統領其鍠約沈電復前據禀稱擬於六月初十日在連山上草墟會齊特電奉聞祈迅飭各該文武知照如期會集電復爲盼張督接電隨即致長沙楊撫桂林沈撫電云俊帥筱電悉三省會辦邊匪旣已定期當即電飭副將雷鎭縠准於六月初十日在連山上草墟會集請幼帥電飭陳統領遵照矣 
學務 
[華婁高小畢業生核准給奬松江]  
　　華婁高等小學業於光緒三十四年舉行初届畢業雖經提學使於成績優美各生奬給師範講義以資鼓勵然遲遲數年尚未奉部核奬茲樊學使奉蘇撫札准學部咨該堂學生除學期未滿各生祗准升學外所有最優等之錢鈞駟顧人范兩名奬給廪生中等吳三多王龍翔夏時華徐承恩張鉞五名奬給附生下等姜文佑張鈞奬給佾生准用頂戴以示鼓勵等情日前行知到松中華婁 
 
 

Page 12

 
 
兩縣照會該堂矣 
[秦提學嘉奬東關模範小學廣東]  
　　上月念三日秦提學巡視東關一帶簡易識字學塾及至東關小學堂聞該堂共有學生三百餘人平日於管理敎授頗能如法業由前學司改爲東關模範小學是日蒞堂後不取閱各生所作國文及所繪炭筆鉛筆毛筆水彩通草等各圖書嘉許不置 
實業 
[蘇釐員扣留浙省絲斤之紏葛江寗]  
　　南京緞商向硤石鎭浙商買成白絲五百四十包由船運至蘇州車站被稽查員勒索不遂竟以分量不符盡行扣留經浙撫電致蘇省撫藩騐放等情日昨江寗總商會又致蘇州藩司電云蘇州藩台鈞鑒據寗垣緞商全體公呈在硤辦絲向章係十七兩六錢公秤外除繩索包袋每包六斤納繳統捐請領護照沿途騐放歷經遵辦無異蘇滬商採辦浙絲莫不皆然此次寗辦頭班新絲五百四十包運至蘇省被鐵路釐局曁陸路稽查不諳浙章朦禀扣留刻届陳絲早罄停工日久新絲忽又被阻値此米珠薪桂十數萬工人徒手坐食岌岌可危且資本數十萬之鉅陰雨霉爛在在堪虞設有損折誰當重咎因此羣情惶恐迫求電請蘇藩憲立飭釐局先行騐放一面咨查浙省是否向章如此再行核辦等情查該業全體公呈據稱此次運絲確係遵照浙省歷辦章程尚無不合茲被扣留工人徒手坐食人數太衆資本數十萬危險堪虞均係實在情形應請先行騐放一面再行咨查浙省如有違章希圖漏捐之處不難罰辦敝會應即同負責任伏候示遵江寗總商會叩沁 
[廣澳鐵路公司不久開辦廣東]  
　　廣澳鐵路經郵部奏派梁雲逵承辦後聞京中附股者均甚踴躍茲探得梁已奉札南返日間當可抵港想該公司開辦之期當不遠矣 
[官銀錢局風潮之大定廣東]  
　　粤省官銀錢局前數日持銀紙到換現銀者途爲之塞該局門前用衛隊兵勇把守走攏限放數十人入門卽行關住銀紙多爲汗濕透旣換者由源豐潤出自念三日以後換者漸稀門前已不關走攏隨到隨換亦不擠擁日昨換者更少該局存款極多前借各銀行之欵擬欲退回云 
雜記 
[官商生辰之醉紅偎綠南昌]  
　　贛省卸辦湖口統稅委員陶道在銘於五月念二日生辰大開東閣賭興甚豪麻雀必五百元一底公子輩爲娛親計當筵先呌局十二名以助熱閙是日官幕紳商到者數十人呌局甚多輸贏頗巨聞其公子即上年冬間在馬盈昌土棧大賭牌九而贏一萬數千金者今年在和樂里娶一揚妓三銀子價値三千金乃九江大淸銀行擋手趙硯卿君亦於日前生辰各行商賈均爲稱祝頗極熱閙大排筵宴數十席聞是日和樂里之揚妓均被呌缺卽各客棧所寓之一般流娼亦爲一空每來一妓壽翁付轎資一串文計費三百餘串即有不乘輿而往者亦必照給輿資以詡豪舉無怪潯陽江上之流娼聯袂而來羣以若輩爲護符矣 
[黄花岡上之紅顔白骨廣東]  
　　七十二革黨叢葬黄花岡好事之徒每携隻鷄斗酒登臨憑弔此鸚鵡名士之結習非必持何種王義也上月念五日復有少女四五十人乘坐肩輿携帶花圈花球無數由大南門入城出東門直達黄花岡羣以花圈花球置塜前行鞠躬禮欷歔流涕徘徊約一小時始行聯袂歸去時觀者見諸婦女淡裝素服如不勝情中有西婦五六人疑皆大家閨秀云 
[賣藥和尚之笑臉啼痕湖北]  
　　上月二十六日下午五時鄂垣有一和尚在閱馬廠路旁擺攤賣藥正與同類四人閒談之際適有某學堂剪髮學生多人經此均着洋布衫未戴帽該和尚等見而大笑復私語曰此是和尚未做成者詎語聲過高爲學生等聞知大怒當將藥攤打毁並將各和尚扭住大肆毆辱擲置路旁汚泥内並有一和尚頭顱打破血流被面幸經路人極力勸解方始歇手該秃顱等已汚泥滿身互相嫉怨旋卽將藥攤收畢同赴長湖堤洗濯而去 
淸談 
[嗚呼立憲前途]  
　　他人鼎新。吾國亦鼎新。他人革故。吾國亦革故。其在十年以前猶是獨立不倚之中國也至於今日則心醉。東西洋亦步亦趨風從而響應矣。編訂憲法也。改設内閣也又宛乎一立憲國之模型耳。 
　　雖然。他人之政策。必經議院協贊而後定。而今日所皇皇然自詡爲確定之政策者。則果何如。他人之輿論。必折衷於下級之議院而後定。而今日所卓卓然自詡先導之國會者則又何如。 
　　顧或者曰此殆羽毛未豐之現象耳。然而記者不敏。彰往以察來。微顯以闡幽。竊不禁爲立憲前途悲矣。 
史乘 
[和坤訊供各單]  
　　嘉慶初權相和坤抄。家其單爲知不足齋叢書所搜刻。今見某旬報所錄供詞。與叢書所載各異。爰照錄之。是亦研求掌故者所有事也。 
　　一紙係奉旨　問事件。凡兩條。 
　　一問和坤現在查抄你家產。所蓋楠木房屋。僭侈踰制。並有多寳閣。及隔段樣式。皆仿照寗壽宫安設。如此僭妄不法。是何居心。 
　　一問和坤。昨將抄出你所藏珠寳進呈。珍珠　　。有二百餘串之多。大内所貯珠串。尚祇六十餘串。你家轉多至兩三倍。並有大珠一顆。較之御用冠頂蒼龍敎子大珠更大。又眞寳石頂十餘個。並非你應戴之物。何以收貯如許之多。而整塊大寳石。尤不計其數。且有極大爲内府所無者。豈不是你貪　証據麽。 
　　一紙係和坤供詞。凡三條。 
　　奴才城内。原不該　楠木房子。多寳閣及隔段式樣。是奴才打發太監胡什圖。到寗壽宫看的式樣。仿照蓋造的。至楠木都是奴才自已買的。玻璃柱子内陳設。都是有的。總是奴才糊塗該死。 
　　又珍珠手串。有福康安海蘭察李侍堯給的。珠帽頂一個。也是海蘭察給的。此外珍珠手串。原有二百餘串。其饋送之人。一時記不淸楚。寳石頂子。奴才將小些的。給了豐紳殷德幾個。（豐紳殷德。爲和坤子。即尚和孝公主者）其大些的。有福康安給的。至大珠頂。是奴才用四千餘兩銀子。給佛寗額爾登布代買的。亦有福康安海蘭察給的。鑲珠帶頭。是　　額給的。藍寳石帶頭。係富綱給的。 
　　又家中銀子。有吏部郎中和精額。於奴才女人死時。送過五百兩。此外寅著伊齡阿都送過。不記數目。其送銀的人甚多。自數百兩至千餘兩不等。實在一時不能記憶。再永錫襲爵時。彼時藴住原有承重孫。永錫係藴住之姪恐。不能襲王曾給過奴才前門外舗面房兩所。彼時外間不平之人。紛紛議論。此事奴才也知道。此上俱是有的。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[追繳義善源外欠之爲難]  
　　北市義善源票號虧倒後曾經滬道劉觀察查得該號被欠各户共有六十餘家均係官紳巨商極有體面之人當經擬定辦法大綱三條開單札飭公共公廨按户嚴追如有抗違准卽提案押繳茲悉滬上虧欠該號款項者祗有十餘户其餘均在外埠除金琴孫一户因已遭暗殺家屬未經知悉驟難追繳外餘如某某等十餘户雖均認欠亦皆延不淸理聞劉觀察昨乂札廨按户嚴催矣 
[城東女校之進行]  
　　南市竹行弄城東女學社定於初十日下午一時爲速成手工科行第一次畢業式并爲高等小學行　三次畢業式其速成手工一科下學期照章續辦兼招小學　班生（高等三四年級初等一二年級均可插班）凡在該校畢業者願入速成手工科學費照小學例又聞該社主任者以暑假後夏日舒長又逢閏月虚擲此五六十日之光陰良爲可惜爰循去年之例設討論會講習種種切實應用文字及古近體詩歌藉資研究其期限自六月二十日起至閏月三十日止每日兩小時（上午八時至十時）凡國文淸通及略識字義者均可入會分作兩班各繳會費一元如須膳宿照該校定章繳費 
[塘工局請撥漲灘之批詞]  
　　浦東塘工局董謝朱二紳禀奉滬道批云來禀閱悉候照案函催至塘基繳價向供該處路工一應要需惟上寳兩邑報升之灘地價値曾奉奏明撥爲閘北築路工需嗣因緩不濟急禀准先撥商部生息存欵俟收有升庫銀兩陸續歸墊在案似與别屬沿海漲灘情形不同現在塘外餘地八分九釐一毫是否沿海漲灘所請連同塘基地價一併發局收撥能否照辦仰上海縣查明議復再行察奪禀抄發 
[博山玻璃公司之成效]  
　　山東博山玻璃公司開辦以來爲振興實業挽回利權起見精益求精卓著成效其所出之平片玻璃匀淨透澈久已廣銷海上各種酒瓶荷㘓水瓶亦較外洋來貨得佔優勝約計歷年訂購者已不下數十萬更有一種精美可觀之玻璃淨白細絲製成堂幅掛屏等類嵌以名人書畫無不組織天成光彩奪目其餘一應出品亦均精良無比宜乎泰東西各報咸贊美不置也 
[福佑門内之新氣象]  
　　本城新闢福佑門（俗呼新東門）以内之天官牌樓係南北往來要道前經北一舖十舖兩救火會會員龔秦諸君集議改良街道下設九寸瓦筒旁接六寸溝頭並開陰井勘估工程約需八百餘金歸該兩舖各半籌募惟北三舖貧户居多籌欵匪易曾由城自治公所補助欵項已於前月開工刻將工竣惟該路兩旁住户每將雜物堆積門外有礙交通秦龔兩君爰特函告救火聯合會轉請巡警局分投傳諭不得再將雜物堆積門外阻礙行人刻已一律遵辦矣 
[仍是未經開化之世界]  
　　西門内亭橋路一帶住户以工藝中人及下流社會居多每日慣將垃圾堆積街衢迨至夜間又各在門首傾倒溺器並在街心撩衣小便反將公家所設之垃圾桶小便處棄置不用該處崗巡見若輩舉動野蠻不敢過問特不知有改良路政之責者其亦有所聞見否耶 
[女子自認糊塗]  
　　女子朱秋新係洞庭山人前被無賴畢亮人拐至浙省蘭溪地方圖賣未成仍回滬上被該女乘隙扭至縣署經襄讞承明府訊明判將該女發堂留養在案旋由該女之姑母王朱氏偕同甥婿楊金新到縣求請給領送回原籍昨經承明府集訊據該女子供稱向住洞庭東山家有寡母前由姑母函招來申即在小南門外鈎玉弄姑母王朱氏家學習針綉後由姑母薦至北市垃圾橋王姓家敎習針綉詎被畢亮人不時勾引女子一時糊塗隨往浙省蘭溪地方詎竟圖賣幸被堂叔窺破畢即挈女回滬因此到案喊寃蒙恩發堂王朱氏供稱求請將姪女給領送回原籍交還伊母收管楊金新供在大東門内北貨店爲夥因奉舅母之命來案作保承明府諭曰爾等領去之後是否可靠楊又答稱如有意外之事均惟商人是問可也明府遂判將朱女給予王朱氏楊金新當堂具領完案 
[串吞妓院帶擋]  
　　雲南路精勤坊四百三十四號妓院内龜奴王阿狗與傭婦周吳氏談沈氏徐錢氏錢吳氏環控妓女迷樓與跟局大姐方阿秀（混名强盗阿秀）串同探夥沈金泉混名外國人）覇吞帶擋洋四百八十元與姘夫小良匿居汕頭路等情昨由捕房將一干人証查獲解送公共公堂經德襄讞會同英翰副領事訊明判妓與阿秀均交妥保限一禮先繳洋二百四十元尚有二百四十元限中秋節歸還沈金泉收押兩月以儆 
[漁户死裡逃生]  
　　聞有漁夫十名均係汕頭人近日同駕一舟在洋面捕魚被開往美國之某輪船撞沉幸有自外洋回滬之丹商英定輪船經過是處當塲救起六人其餘四人漂失無蹤昨日英定抵埠報由丹國領事照請滬道轉飭公共公廨派役前往楊樹浦附近某碼頭將六漁夫一併帶回留候詢明再核 
[浦江渡船失事續紀]  
　　浦東楊家渡馬頭渡船户張林生於初一日夜間違章貪載渡客招商局棧房小工三十餘人在大達馬頭傾覆溺斃十三人經裁判所將張拘解縣署請爲訊究一面趕飭夫頭打撈屍身詳情已紀昨報茲悉昨日極力打撈僅獲屍身一具帶至浦灘即由家屬認領棺殮其餘屍身尚無下落又聞城自治公所各董事以八長渡渡船從前亦有深夜貪載之弊自歸公所管轄之後已經逐漸整頓惟張林生之船是否隷歸八長渡名下亟應查究故已飭傳渡船夫頭到局詰問矣又據城内訪友報告渡船户張長林卽林生）昨晚經本縣田大令提訊張供是晚天色昏暗星月無光又値潮長之時水流甚急其時搭客甚多船身吃重以致挽推不轉誤撞沙船錨鏈上陡然傾覆實出無心全船之人除已救起二十餘人外尚有十三人現已托人打撈求宥判仍還押候再訊究 
 
 

Page 19

 
 
[年輕貌美四字之價値]  
　　有混名園地長卿者探知蔡錦順喪偶已久頗思續弦日前串同媒婆沈氏向蔡謊稱有崇明女子王小姐年輕貌美汝若肯費洋二百元包可爲汝作伐蔡以急難籌措商允减至一百二十元詎如數交付之後長卿等即置之不睬向論蠻賴蔡知受播弄遂將長卿及沈氏一併扭至南三區轉解一路分局請究德區長以案關串騙移送上海縣訊辦 
[電車公司建設電箱]  
　　法界電車公司前在善鐘路購買民地一方近擬在該處建設大號電箱一座已由該公司工程員羅福來君禀奉法總領事喇伯第君委派譯員徐仁才會同會丈局員曾明府前往勘明禀復核奪 
[草房坍塌之禍端]  
　　川虹路北首陸家庄四十八間空地上江北客民所蓋之草屋前日下午忽然坍倒時有韓天忠王二王黄氏三人未及逃出均被壓傷當由四路二區崗巡回報龔區官卽飭巡長前往查明禀復核奪 
[鐵行主不認收贓]  
　　虹口梧州路恊泰源鐵行主龔梅根（混名蠟燭小開一專收華洋各廠所失舊鐵茲因收買竊賊張阿三海林成周三余阿才阿大郎張德星黄泰和等所竊日淸公司等各家之舊鐵由探將張等各竊及龔與龔妻朱氏婦人兪錢氏陳汪氏（即汪小妹）等一併拘解公堂判龔夫婦繳存捕房洋二百元交保餘人分别押候查究在案昨日復由捕房將一干人證解廨請訊先由華洋各原告公延之古柏律師偕捕房代表律師侃克上堂聲明龔專收竊贓舊鐵各物各原告所失甚巨請爲澈究訊之龔倩洋人羅白與華人朱丙榮周曹氏等爲見証力辯被誣並延哈華托律師辯護寳讞員商之英德兩副領事康師兩君判龔夫婦仍存洋作保餘人分别還押候今晨前往會勘形跡復訊核奪 
城内 
[思患預防]  
　　城自治公所中區董事　得城内煎賣臭荳腐乾各店舖每將油鍋擺設門外車夫行人撞翻爭閙之事無日無之現在天氣炎熱設有孩童赤身經過城撞燙傷不堪設想若不勸令遷進非特有碍治安且與警章不合爰於昨日函請一路一區德區長出示諭　並着各地甲分投傳諭各店鋪一體遵辦 
[道轅紀事]  
　　本縣田大令昨奉滬道傳見分省　補知縣陳祖瀚到道禀知奉委會考體操學堂事竣銷差滬軍營管帶洪遹聲禀知赴各防卡查察江西試用縣丞張星垣禀見 
[所託非人]  
　　浦東洋涇鄉民黄林泉幼失怙恃寄養姑夫傳順順家其父遺有價値千餘元之田單一紙並現洋三百餘元當時言明將息抵膳不動存本親族咸知其事不料傳心懐叵測倚仗某鄉董設計圖吞黄訴諸親族咸抱不平昨已投縣控訴矣 
南市 
[查獲贓賊]  
　　南馬頭三角街協大押店於前日天未黎明時被賊從後門挖進將鐵箱内現洋二百五十元鈔票二百元匯票五十元銀錠一枚小洋一百六十角金戒寳戒三枚及銅元等偷竊逃出被店主張致祥聞悉追捕該賊僅將銅元棄下挾贓而逸張即報告南區請爲查緝後由區探查獲蔡源記舊貨店歇夥張省三即阿關）及同黨陸可三（混名火燒阿三）兩名解區盤詰供認原　藏於陸家灶下遂即一併起出由失主到案認領一面即由區長命將張陸二人解送裁判所訊究 
[凌虐學徒]  
　　十六舖新街六十一號門牌成衣店主何林生將學徒任意毒虐被隣人王祖德葉春樵報告裁判所派探往查何同伊妻童氏又出爲抗拒旋由該探據情回報立即加差將何夫婦拘案惟該徒已被匿去昨經陳裁判提訊何供實非學徒係小的之外甥姓鄔名月亭現年十一歲父母俱亡於六歲時招留撫養不料逃往漢口今始尋回是以略加訓責詰之童氏供亦相同判何拘留着將該孩交案質訊氏交保候查 
[探夥獲賊]  
　　朱阿虎李金生張方大三人昨將戲衣兩件携至大碼頭某典舖質錢某探夥見其形跡可疑拘至裁判所訊究供係迎貴園管箱人金法富囑託付責判朱張二人暫留飭李邀金來案再　旋聞該戲園因已查知失竊即將李送捕押辦一面報知裁判所經湯裁判飭提朱張二人復訊一過判留候公廨移提訊究 
[限期繳洋]  
　　法租界洋行街萬同興土行執事馮萬生控南市萬順柴行主孫炳奎於今年三月間代客購去川土付下本票一紙計洋一百元到期無着控奉裁判所傳訊判孫交保限廿日繳洋一百元着馮繳票領洋 
閘北 
[造就巡警]  
　　巡警總局近日添設巡警傳習所一所專敎未曾進過警察學堂之巡警俾得明白警章諳練操法前日已由吳淞送來巡警廿六名敎操一席由四路一區巡長黄土瀛兼理 
[幸未燎原]  
　　德生里華三家於前晚九句餘鐘忽然起火幸經鄰衆帮同救熄僅燬蚊帳等物房屋未損 
[限期算帳]  
　　周椒生至四路分局控告愼泰打米廠經理周林峯欠洋七百餘元屢討不還經蕭區長訊判候查在案昨日覆訊供仍各執判兩造出外算淸帳目限三天禀復再核 
英租界 
[减價了事]  
　　美商怡昌洋行控森森泰玻璃號主楊坤山定貨不出由廨判邀公正人估計價値再核在案前日午後由廨復訊原告代表費信惇律師投稱被告所定玻璃業由台維洋行西人栢爾生估計照原價减讓銀一千一百八十八兩五錢三分估價單呈 
電請爲公斷質之楊由莫肅律師辯稱雖已减價因貨色甚次恐難脫手孫襄讞商之美盖副領事以旣由公正人估計减價自應息事判楊交原保令歸原告銀三千四百零六兩七錢限兩禮拜内出貨 
[關提盗匪]  
　　匪徒沈寳昌夥刦長洲縣境紅塔地方某尼菴贓物逃至滬上匿跡虹口被探查獲解送公堂訊供收押在案昨由该縣派差投文聲請提回中西官准交來差帶回歸案訊辦 
[養媳何往]  
　　陸許氏之十七歳養媳阿素近忽走失疑係孔繁孔繁瑞玉孔陳氏等串匿控由捕房昨派包探將孔等男女三人併解公堂訊無實據判一併交保候查 
[自投羅網]  
　　粤人王阿秋向在五馬路祥和鐘表店内爲夥去夏因竊取店主鍾道生洋一千五百元逃往直隷茲王回滬被探查獲於昨晨解送公堂經寳讞員會同英康副領事訊供不諱判王押西牢一年半如能於限内繳洋准予隨時酌核 
[保人賠累]  
　　南京路義利外國點心店控用八方阿榮私收客帳一案昨日由廨復訊方之保人王之寳代繳洋二百元到案判方收押四月洋交原告具領 
[串竊洋布]  
　　匯德豐公司控秦寳玉施壽生王徐郎姚會郎楊小雲等串竊値銀四百兩之洋布十七疋昨由水巡捕房將各人拘解公堂經中西官研訊一過判一併押候查明於卜禮拜三再訊 
[兇犯入獄]  
　　雲南路三百零二號門牌雉妓高銀寳控姘夫丁阿坤挖目圖害一案昨經公廨中西官復訊屬實判丁押西牢九月 
[藏垢納汚]  
　　松江路四百三十二號小客棧主許靄堂因容留流氓張阿寳等九人住宿昨由捕房將許徇解公堂訊實判罰洋三十元充公無洋改押兩禮拜 
[行兇無憑]  
　　英國人老玄控十三號電車上三十三號賣票人唐梅生無故行兇等情昨經公堂傳訊原告投訴唐行兇各節唐由電車公司代表律師哈華托代爲辯護中西 
 
 

Page 20

 
 
官以原告所供証憑判唐斥釋 
[虧欠鉅欵]  
　　陳春林因虧空德商利德洋行鉅欵被該洋行控由該管領事照會公廨於昨日將陳提案押候禮拜六訊理 
[混用銅洋]  
　　李連生前日將銅洋九元持至新閘路蔡財聚酒店内混用當被察出鳴捕拘獲昨解公堂請究判押候查辦 
美租界 
[查究起火]  
　　乍浦路中間阿而盤弄九號洋房樓上於前晚九時忽然起火由救火會到塲救熄焚燬屋頂扶梯及器物等件嗣經捕房查得該洋人曾保火險特派中西巡捕前往看守並飭十五號西探目查明起火情形再行核奪 
[匪徒攫物]  
　　楊徐氏前晚行經北河南路蘇州路口被匪徒搶去金環一對當報捕房請爲查緝 
[覺察已遲]  
　　某印人昨持銅質鍍金鈕扣三粒何天潼路聚昌押店押洋六元迨經店主覺察業已違颺遂報捕房請爲查緝 
[家庭不睦]  
　　住店唐山路一千八百三十七號門牌之陳阿生昨至捕房報稱媳婦劉氏不守婦道時常外出劉氏之母反來尋釁請爲究辦捕頭飭赴公廨具控 
[特别權利]  
　　周楊氏住居唐山路七百零三號門牌昨至捕房控稱姘夫陳蘭發前將二歲女孩賣去今又欲賣年未及週之幼女向之勸導反遭兇毆等情捕頭諭令該氏自將陳蘭發扭案究辦 
法租界 
[宣布堂諭]  
　　黄包車公司洋東怡羅控買辦朱晉裕違背合同一案茲經公堂中西官商就堂諭於昨傳齊原被人証當堂宣佈諭曰此案朱晉裕之保單係龔鳳樓作弊與寳興公司及王賢章均不相關所有王存捕房之一千兩保銀應即發還朱晉裕不應串龔作弊欺騙洋東着押捕房四月應償交洋東洋一千二百廿二元限一月交淸如能在七天内交楚則押期减輕一月龔押捕房三月 
[無知課犯]  
　　馬夫王金生前日駕車在途違章疾馳由某號華捕奮力追獲送捕解廨請究王供因初來上海不諳章程以致悞違聶司馬姑念初犯從寛着罰洋一元充公 
[祇可放棄]  
　　新瑞和公司房客張二寳欠租不付且時與收租人口角滋閙當被報知捕房傳至公廨判張交保理處在案詎在押多日無人作保原告昨復投案請予押遷免追欠欵聶司馬准之判張開釋限三天遷讓 
海上閒談 
　　滬上之應時品。又出現矣。亨白花園也留園也。種種夜花園。將接踵而起。 
　　吾不知今年之夜花園。又將演出幾多之醜歷史。以供我報紙之材料。 
來函 
[神户吳錦堂來函]  
　　寗紹輪船公司全體股東諸位鄉長大人鈞鑒敬啓者昨日神户東源號轉來尊電敬譯種切前年三公司軋價之際同鄉諸君倡立寗紹航業維持會謬舉鄙人爲會長遠居異域濫竽年餘無補於事惟助經費洋八百元會中經理各事皆仰同人之力故於去冬早已告辭當去夏公司開會時適鄙人在申據維持會諸同事皆願設法代招股欵擔認二萬元以爲鼓動人心囑鄙人代表告明於衆維持會諸公擔認萬元故祈接洽今已商懇李光泰君竭力在神相招積有若干另容奉報蒙諸君謬舉鄙人爲董事鄙人愧無才德且遠隔重洋萬難當此巨任還望别舉賢能共興大業公司幸甚鄙人幸甚 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[廷試游學生分部分省掣簽名單]  
　　外務部　主事一員　余紹宋　小京官三十員　張德憲　汪汝梅　孔紹堯　郁華　陳襄廷　周秉鈞　陳模　陳英　盧柱生　鍾寳華　龍靈　陳彥彬　陳履潔　高贊鼎　沈鴻　李廷斌　楊耀卿姚潤仁　劉鏡淸　黄宗麟　歐陽景東　方忠源　周衡　周英　胡薰　童顯漢　酆更　岳秀華　薛良　張淑岑 
　　法部　員外郎　但燾　主事一員　周翰　小京官二十八員　林祖繩　何陶　馬英俊　郭恩澤　李維翰　鄺維楨　李鶴經　何超　孫世偉　熊彥　李柯　田汝翼　孫德震　沈復　張炳星　滕驥　蕭露華　石福籛　馬有恒　陳國鏞　何蔚　雷寳森　馬有略錢崇固　黄耀鳳　徐金熊　盧尚同　瞿翔 
　　民政部　郎中一員　張鴻鼎　主事一員　凌肇倫　小京官三十員　田煜璠　周達壽　　范潤書　楊同穰　陳希曾　鄭文易　劉健　徐元誥　周鴻熙　徐觀　黄德馨　洪榮圻　劉炤　吳灼昭　黄永孚　馬柱　邱開駿　夏國賓　楊光球　關和鈞　張福照　仇預　孫景賢　劉大魁　楊悌　尹耕莘　劉蕃　董森　馮霈　戴棣齡 
　　度支部　主事七員　徐造鳳　邵長光　梅詒穀　程愚　吳在章　談荔孫　高彤墀　小京官二十九員　錢鴻鈞　熊㠏　王邦屏陳受中　蕭鴻烈　林瑩　胡善思　晏才傑　李國珍　金其堡　黄紹儁　陳翺　鄭際平　宋仲佳　漆運鈞　高巨瑗　魏斯炅　孫鐘　蹇先驄　劉桐　李協中　蔣道南　何焯時　孫壽恩　冀鼎鉉劉石蓀　黄傳綸　張淸槐　蕭增秀 
　　農工商部　郎中二員　薛宜瑺　朱斯芾　主事七員　汪爔芝金泰　郭寳慈　李宣諫　范磊　唐在章　向瑞琨　小京官四十九員　余名銓　鄒樹聲　韓殿琦　陳煦　兪道喧　杜雲程　胡懌鄒延棻　李盛鏳　程家潁　王鍾駪　駱繼漢　胡光晉　羅家衡殷汝熊　張明綸　楊熙光　鄭桓　杜愼媿　許文光　黄公邁　吳錫忠　倪紹雯　楊兆鵬　吳爕　胡光普　瞿祖熊　何壽彭　楊剛　錢均　徐家瑞　余煥東　施霖　武濬源　韓榮昌　祝長慶　張繼業　諸人龍　李邦燦　陳佐漢　汪廷襄　錢懋勛　李士烱　張冕光　胡源鴻　李涵眞　周寳鑾　張金燦　張國棟 
　　郵傳部　員外郎一員　蔣瑩英　主事三員　李燿忠　陳訓旭周錫經　小京官二十九員　張嘈　　潘大道　屈曦　張競勇　伍學澧　葉瑞棻　張恩綬　謝家鴻　余和治　薛光鍔　袁家普　葉諄然　丁鑑修　蔣羲明　陳佑淸　陳藻　沈秉鍇　孫慶澤　孫嘉祿　姚履亨　楊汝驤　曾牖　葉昌燾　陳日平　袁栴　張競立　楊蔭喬　張家享　周藎臣 
　　陸軍部　小京官一員　鮑鑅　 
　　海軍部　主事一員　張大椿　小京官五員　萬嘉璧　方興楚 
王靖先　邵文鎔　劉導 
　　理藩部　小京官二員　啓彬　玉潤 
　　學部　主事十二員　張廷霖　彭淸鵬　金曾澄　翁敬棠　徐维震　吳鐸　汪行恕　蔣履曾　張正坊　張聯魁　何長祺　李澂小京官二十五員　曹位康　郭登瀚　王鑄　許壽裳　張萬田　陳榮鏡　李培鑾　王海鑄　黄以仁　朱文熊　鄧瑞槃　張邦華　胡樹楷　廖世功　何竣業　嚴式超　榮陞　胡國臣　周澤春　王麟書　朱顯邦　岑兆麟　李景鎬　秦銘傅　鄔肇元 
　　奉天　知縣一員　李培業 
　　吉林　知縣三員　李惠人　李鍾濂　邵箴 
　　黑龍江　知縣一員　吳玉成 
　　直隷　知縣五員　叚世垣　董榮光　李昀　申鍾嶽　王懋昭　　江蘇　知縣四員　馬光蘐　光晟　祝撰望　鄭隆驤 
　　安徽　知府一員　趙之騟　知縣七員　莊浩　吳會英　黄如棟鄭汝璋　黄甲　汪炳南　鍾銑 
　　山東　知縣六員　嚴少陵　周大鈞　王毓芳　唐士杰　夏嵩劉傑夫 
　　山西　知縣三員　金元潤　周步瑛　胡傳恩 
　　河南　知縣十一員　黄行藻　廖恩煦　謝正權　張藎臣　劉啓晴　朱其振　嚴愼修　羅仁博　程鵬年　顧寳瑚　陳福民 
　　陜西　知縣七員　雷震　梁同愷　郝文燦　吳秉成　袁鳳曦黄鳳翔　邱冠棻 
　　甘肅　知縣五員　黄謇　任秉璋　郭襄臣　王光鼎　黄中愷 
　　浙江　知縣六員　溤期欒　王邕　徐炳成　葉大榮　張燿　陸家薡 
　　福建　知縣一員　曹楨 
　　江西　知縣五員　吳懿　高國煐　倪啓瑞　王道昌　潘光祖 
　　湖北　知縣三員　李慶芳　龍圖　張德潢 
　　湖南　知縣六員　巫德源　王澄淸　嚴端　張友棟　梁光輔鄭憲武 
　　廣東　知縣六員　黄炳言　熊兆周　楊拱　曾彥　池文藻　劉 
光笏 
　　廣西　知縣四員　顧時濟　張振鏞　趙恒默　楊彥淸 
　　四川　知縣六員　徐麟祥　唐文晉　蔡元康　党積齡　歐陽啟勳　萬勗忠 
　　貴州　知縣七員　陳文中曹廣涵　成祚　王曉東　袁本貴 
 
 

Page 27

 
 
劉安欽　王英濰 
　　雲南　知縣三員　后大經　蘇壽松　黄寳森 
國外新聞 
[德國贊助橡皮博覽會]  
　　柏林電云倫敦萬國橡皮博覽會現已開會德國竭力贊助 
 
[義國發現時疫]  
　　栢林電云義大利之納泊爾現有霍亂症發現業已派醫員查騐凡駛近該處各輪船之搭客 
[奥國首相易人]  
　　柏林電云奥國首相比愛納爾君現已辭職繼任者爲前奥内閣首相佛蘭克塞男爵 
[德員爭退法兵]  
　　柏林電云克薩伯倫卡附近之德國屬地現被法國兵隊所佔據但經德領事起而反對後該兵隊已遷去 
[德日商約問題近聞]  
　　栢林電云德國總商會定於明日（二十八號）開議德日新商約聞定可批准云 
[土耳其亂事餘聞]  
　　倫敦電云土耳其王現再展期兩星期使阿爾木尼亞之瑪利蘇立族人自行投降 
[德大臣定期出游]  
　　柏林電云德國藩務大臣林德克斯君定於西歷十月間往西南阿非利加考察 
[英國名人受傷]  
　　倫敦電云英國著名游歷及探險家并西藏風俗一書之著作者楊赫斯本君因折傷一腿現在法國佛維爾地方醫院療治 
[英國罷工風潮之蔓延]  
　　倫敦電云英國轉運夫役罷工以表同情於水手現已推廣至各處 
[法國政界近事]  
　　倫敦電云法國新首相開魯君所提出各案内有劃分香賓酒區域及改良選舉等議案又聞達爾聞斯將留任海軍大臣之缺 
小說 
[殖民小說華僑淚（五十五）]  
　　范鳳洲被他排揎了幾句。只得笑道。旣然如此。我就遵命不說套話。只請問尊駕的來意如何。究竟有什麽事兒。要和我商議。莊仲山道。我要和你商議的事兒。等回兒自然慢慢的和你說。但是我先要調查你們那班華僑的現在情形。究竟是怎樣的一個現象。先要知道了你們華僑的現象。方才可以和你研究這個救種的問題。范鳳洲聽了大喜道。果然英雄所見略同。我們這個救種的問題。已經在數年之前。竭力研究過的。莊仲山聽了。頓了一頓。方才問道。旣然你們數年前就研究救種問題。如今想來已經見過實效的了。請問你們的研究。是從那一方面着手的呢。范鳳洲便反先從製造農業上着手。再以法律作爲補助品的話。一一和他說了一遍。又把這數年以來的實效。也細細述了一番。莊仲山聽了。點一點頭道。你們下手的方法。雖是不差。但是究竟還不是根本上的辦法。范鳳洲聽了。心上有些不以爲然。便道。據你老哥看起來。要怎樣的才算根本上的辦法呢。莊仲山笑道。和你說過不用客套。乍麽又老哥老弟的閙起來。如今這一層根本不根本的問題。我們且撇開不講。我只先要問你南洋各埠華僑的財力。究竟充足不充足呢。范鳳洲道。財力是充足的。但是究竟還有倚賴外人的性質。没有完全獨立的財政機關。莊仲山又道合南洋各埠的華僑。每年的入欵。除抵銷出欵之外。究竟還有若干盈餘呢。范鳳洲低着頭。屈指算了一算。沈吟一便道。我們中國人居留在南洋各埠的。合着香港澳門呂宋安南暹羅星加坡婆羅洲巽他羣島馬尼刺羣島澳洲各島算起來。約有四百五十餘萬人。貧富男女。平均合計。每年每人大約可以餘金一磅。合起來。這一筆欵項。却也不少。莊仲山道。旣然如此。我們這些華僑在南洋各埠的財產。究竟有多少呢。范鳳洲道。合算起來。大約總在二千兆之外。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[駐美商務委員調查美國服飾條陳]  
　　謹查美國服飾男子尚樸冬月用黑夏月用白均用羊毛絨近則夏月間有用中國山東灰絲者較我國官民公私衣服尤簡若女子服飾年月百變同一茶會跳舞女子數百人衣服鮮有同樣者蓋美國女服花樣摩仿法京巴黎而小變云每衣服一襲自帽及肩帔手袋皮裘上衣下裳各有特别新製彼稍同式者女工人粗服而已委員至西人女服店調查西人街市如井田棋盤衣服店多夾街角門首玻璃爲牆牆内作長方箱塑女子面首偶像手足兼備被之以衣裳巾帽肩帔手囊衣飾各别標識物價縱覽待沽華商繡貨店亦有購西女面首偶像披以華人衣裳或並華人儿桌餐具瓷器繡花几茵陳之舖廂以動沽物者之歆羡此皆百數十元之衣服而已若女服之寳貴者西商陳列層樓之内罩以玻璃小長廂令偶像披立或飾以珠寳或緣以皮裘或間以組織或參以數幅之蟬翼或疉以數級之重裙每一服各有一形其價値美金自一二百元至四五百元不等此非有衣服大公司由其高等工藝師游歷詳考或備購陳列或繪圖拍照以爲摹造於摹造時又能揣合西人婦女用此衣服時宜之心理未易能與西人競勝也日人繡畫工巧其於此等禮服不能與之爭利惟變通其衣式略仿中國女服制度襟袖之間參以西人新樣衣料輕而繡畫工其於家内褻服尤極銷流美人於我中國繡衣多用作外褂鞱其服嘗見紐約大戲院有一羣女隊演劇百數十人皆穿中國大花邊外褂長衣闊袖對襟繡畫甚丅謂之遠東裝查由日本定製仿中國衣式者此我中國應收回之利權也竊思西婦禮服未易遽行仿製若外褂亦有亟宜改良以投其喜好而擴我商務者謹就調查所及按條詳說如左綢緞美國富家婦女衣服每年更新日人知其然也繡花每用輕薄綢緞質輕故利厚我國綢貨以緞爲最美觀寗綢次之宜用輕薄料女蟒服亦有用密地紗者近日夏間西女有用我國雪靑及白紡綢作衣裳者但非繡花式樣西婦禮服茶會看戲赴寓各有其式非我國女工師今日程度所能仿製惟我旗裝婦女衣可以當外褂西人男女衣服均有外褂即西衣稱爲長大褸者是也短衣不甚銷售當照旗裝女服長衣當胸開正襟袖勿過長手腕西式男女另有皮或絲掌套故也西女服袖有撤開如馬蹄袖者日人仿之使袖口齊撒開不加馬蹄袖之前長後短耳衫要有領西婦衣領後須略高緣以緞中繡以花若仿中國命婦蟒服十襲中宜製三四件大襟者以存中國裝之本色也（未完） 
上海惜陰公會簡章 
[第一章總則]  
一定名　本會定名上海惜陰公會 
一宗旨　本會以愛惜光陰補助敎育爲宗旨 
一會所　本會會所設在英大馬路虹廟對門三層樓洋房 
[第二章會員]  
一資格　以年在十六歲以上無不端行爲者爲合格 
一入會　凡入本會者須有本會會員介紹 
一責任　本會會員咸有輔助本會發達之責任 
一權利　甲有選舉及被選舉之權利 
　　　　乙有提議事件及决議事件之權利 
　　　　丙有閱看本會書報之權利 
　　　　丁有學費减半之權利 
一會費　本會會費計分左列四項由會員量力自認按月繳納（甲）二元以上（乙）一元以上（丙）五角以上（丁）二角以上 
一出會　（甲）會員如有不得已事故須出會者本會當允其出會（乙） 
如會員有不名譽事本會得令其出會 
[第三章職任]  
一職員　（甲）會長一人主持全會事務（乙）副會長一人輔助會長辦理全會事務（丙）總幹事兼會計一人禀承正副會長司理本會収支及一切事務（丁）幹事員八人分任本會各種事務（戊）評議員若干（每會員五人中公舉一人）評議本會興革事宜（已）書記員二人司理本會一切信札文件 
一選任　本會職員由會員公舉一年一任連舉連任 
[第四章會務]  
一會務　本會會務計分左列六種由本會職員隨時酌量興辦（甲）設立學校（乙）採集書報（丙）刋行雜誌（丁）研究學術（戊）請名人演說（已）附設各種有益游戲 
[第五章經費]  
一特捐　即會員與非會員之特别捐欵 
一月費　即會員按月繳納之會費 
[第六章開會]  
一常會　（甲）年會每年舉行一次宣布成績報告收支選舉職員提議事件（乙）月會卽職員會每月舉行一次討論會務研究進行會員亦可與會 
一特會　（甲）臨時會（乙）演說會（丙）研究會（丁）辯論會（戊）交誼會（已）音樂會 
[第七章名譽職]  
一名譽董事 
一名譽贊成員 
一名譽會員 
[附則]  
本會章有不完備之處當隨時公决修改 
 
 

Page 35

 
 
   
 
 

Page 36

 
 
   
 
