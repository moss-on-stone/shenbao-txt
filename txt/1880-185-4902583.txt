# 1880 - 185 - 4902583

 

Page 1

 
 
[國朝閨秀香咳集出售] [  本館謹啟]  
　　任城許山　先生夔臣還　　初以至今日閨秀各詩詞其得四百餘眾都為一集名之曰香咳讀之覺珠啼粉笑香韻如新兼之鐘　大　謹可衙官屈朱哀然成　真香　之大觀也爰以聚珍板印之每部裝成四冊收回價洋三角正定於六月初二日就本舘申昌書壽室發兌請　請卽　關為盼 
[閱張制軍裕中丞批賑董稟詞書後]  
　　粵省今歲忽遭水災被禍甚巨本舘已屢列於報想被災之民倉皇　救嗷嗷待哺之情形仁人君子觸於見聞必將思以援之果也自督憲張制軍捐廉四千兩撫壽裕中永捐廉三千此外踴躍輸助者藩運兩憲以及府憲捐銀皆以千計下　富商巨室莫不急切梓桑心殷施施濟或數十元或百數元樂輸者不以而足三日之間集銀三萬不禁為被災之民稍釋癙憂然集貲則見其易而辦賑則殊見為難何則粵地濱海全賴圍圩以障外水設有小决尚可設法抵禦今一日陡遭大决如南海之良作圍素稱鞏固而亦决至一百三十餘文則其他如　化三水順德以及四會高要高明新與等縣之為其冲突者更可知矣故當各縣紳士紛紛稟報地方官委員四出勘驗議救議堵議捐議賑而皆不得不責成於紳董盖粵中各大憲亦正有所見而云然也近年以來被旱被水之處屢見疊出捨財發粟　朝廷已大沛恩膏勸賑截漕官府办殫竭心慮然往往賑務由官經理民多不得實惠盖旣經官手官又委之吏胥於是以善舉為利籔而肥私囊者有之把持播弄而嚝日持久以致貽悞民命者有之官以吏胥為腹心之倚吏胥卽以飢民為肝腦之盬而民不特不受其惠抑且轉被其累則官辦之不可恃也明矣至於各處紳士或有出財或有出力以至江浙諸義士當仁不讓見義必為廣集鉅貲不辭勞猝歷數寒暑而蒙犯霜雪若忘其苦披戴星月意舍其生大有飢由已飢溺由已溺氣象而　查　放無所還亦無所濫私弊悉去寔惠均沾合燕秦晉豫無數哀鴻莫不同聲　戴口碑盈於道路心香　於里閭凡此情形早為粵中各大憲所耳熟願心儀者也故官辦與紳辦其利弊灼然况江浙諸義士並不關乎桑梓之誼祗以惻隱之念所擴而充而居然不分畛域急於拯濟如此今粵中紳富不遜於他省愛育堂董李賀齡何天和等乃以力有為逮為辭是不亦與大憲期望之心有深相拂逆者乎然董事之稟亦眞情也當其呈稟之時大憲但有札飭令其辦理賑務而各董事空空妙手豈能為無米之炊迨旣得制軍中承慨捐鉅欸而後有所藉口可以各處勸募有所　手可以漸次設施故吾以為眾董之稟亦實有不得已之情也願吾觀於張裕二公之批則知二公之識見有高人數售者先為之倡欲人之樂於輸捐也責之以義使紳董無所退阻也委以集欸欲廣其仁恩也慮該董等有難為之事須借力於地方官者力為任之使之無所疑慮專意於善舉也專任紳董而不肯假手於胥吏願實惠之及民勿致有屯膏之咎也飭以妥善辦理必須身親其事蓋愼之又愼惟恐輾轉托人或致貽誤民命也制軍之批與中永之批如出一轍是亦可見救災施德均有同心粵省雖災諒不為害又安得不為災民額首頌之乎想飭董辦賑之外又必飛章入告請蠲請緩發粟發銀乃大惠粵東災黎以廣朝廷滂沛之恩可知也而或者乃以為大臣謀國必當致治於未亂保邦于未危徒事煦煦孑孑仁義以噢休而嫗育之非為政之要也唐之季年大臣不能謀國是而但以撫恤窮民為事有宰相入朝載錢于車散給沿路窮民者以致宰臣一出門而鶉衣鴣面之人十百成羣呼擁于興之前後而國事終無所補今粵中大憲不能消災患於未形而亟亟以辦賑為務得毋類於是乎不知水利隄圍平日固應防範而當此猝不及措之時則又官隨時拯救以免死亡所謂急則治其標醫人通於醫國也張裕二公急於援溺而計慮周詳如此又可厚非乎哉 
[恭錄　諭旨] ○五月二十二日奉　上諭載治奏假期已滿病仍未痊懇請開去差使一摺載治着再賞假兩個月安心調理毋庸開去差使欽此　○二十三日奉　旨載治現在賞假所管正白旗蒙古都統着廣壽　理欽此　同日奉　旨周德潤補授司經局洗馬欽此同日奉　上諭恭親王之嫡福晉薨逝着派總管內務府大臣師會前往照料一切喪儀著照親王福晉之例宮為辦理欽此　○二十四日奉　旨載澂現在穿孝所管正紅旗蒙古都統着景壽署理欽此同日奉　上諭宗人府銀庫印錀着奕劻署理欽此　　 
[英將除官傳言] ○日本西字報云戈登之來華也　中朝命為總理參賛軍務大臣聞中國初有是　命戈登不肯受又聘泰西著名武員亦不肯允盖調並無專權必致受華官之節制也按此信已踰十日而戈登已來則亦係傳聞之詞耳 
[妄語可笑] ○廣東有沿街賣新聞者近有人購得一紙譯登字林報閱之殊可笑也內云此係中俄交涉之極新事件探聞中國與俄已開兵衅俄人皮里多管带俄兵離天津不遠左李兩軍水陸攻之業已數次今俄向中華索銀八百萬兩若不照付和議不成左李兩中堂將情奏之於　朝恭親王醇親王皆怒謂中國無害於俄俄乃藉詞挾制索賠巨欸應請各外國與中國幷力攻俄而分取其地　皇太后又諭恭親王傳旨令會　俟與各國商議又令 
 
 

Page 2

 
 
各宰相會商整頓兵士添募新兵又令各省督撫預備軍營中粮食器械如能邀各國與中幷力圖俄俄雖　大何懼之有哉 
[西人記港雨] ○今年香港之雨多於往年計西六月內得雨二十八寸零六厘去年此月則十一寸餘前年十五寸再前一年則九寸七分七厘云 
[津郡多雨] ○天津於前月間雨水極多自端陽後隔日卽雨甚至無日不雨打稻家家趁晚晴現在不晴而雨來雖登場絕鞭打晒　堆場圃雖不遭漂沒而半已萌芽津人於五六月雨謂之連陰天農謠又有五月連陰六月旱七戶八月食絕飯之等則似於大愁有厚望也 
[宮保行程] ○巡閱長江水師彭宮保日前道出章江昨已列報茲悉上月二十五日辰刻憲駕到皖舟泊西門外　王廟並皖垣文武均出城謁見統帶水師胡協戎排列伞隊升炮恭迎十點鍾時正欲入城拜客行至司下坡前適裕中承出城拜會兩即下轎略叙寒暄　同至撫轅小叙幷聞宮保於二十七日辰刻閱操後卽辭赴下游云 
[時雨均沾] ○半月前接安慶來信稱久不得雨而江流每日又驟漲三四尺不等故低處田畝旣虞泛溢高處復不能施種米價暴　鄉農皆紛紛報荒地方官隨出示禁屠定於五月二十一日設壇求雨昨接五月二十五日信知二十二日以後疊沛甘霖四野沾足江漲亦平一律均堪　種米商觀此情形市價頓落現在零買之上熟米每担不過二千三四百文其餘食物價亦便宜云 
[章門氣候] ○五月雨水頗盛天氣因之過寒迫初十日以後始開晴霽然見日之少究不若見雨之多近於念一日始煥然大晴熱亦驟增而長褂盡換葛布矣 
[南昌决犯] ○上月二十日由南昌監內提犯一名年三十餘體亁巨偉腹尤幡然頸　如斗卽經崔明府押赴德勝門外處决臨刑時亦無兄弟妻子來送聞此犯乃毆斃母舅論决者云 
[雨中搶親] ○上月二十七日下午方大雨如注蘇閭外上津橋地方有女伴數人自茶葉棧揀茶囘歸突有紹興人多名將一女郎　然搶去擁入小舟該處居人不知其故共相詮異意欲向前追奪旋聞爆竹一聲乃知為搶親起見聽其載諸壻家合　成禮女之父母聞知其事略具妝　卽于翌日送去遂為翁壻如常前嫌悉冺云 
[捉姦釀命] ○寍波西鄰石塘地方某姓婦素與某甲有私而其夫不問也今春婦之夫死日用皆仰給於甲婦因許嫁之雖有日矣而又與某乙有私將尋甲衅有告於甲者甲紏數人破扉入捉婦因無顏對甲投水而死婦之戚属痛婦情　報於鄞署陳邑尊先飭差往查想必有以處之矣 
[老鴇逞凶] ○寧波有老鴇土愛林者素以販賣女口為生頗有積蓄慣放錢債年前有董某曾借該鴇洋銀十餘元議明陸續拨付無如董貧不能償日前老鴇雇用多人將董之床廚什物搬擄一空董不得已赴縣控告未知陳邑尊作何辦理也 
[制憲過境] ○禮拜二晚江督劉峴莊制軍坐中華兵船過吳淞口外部入滬境卽往金陵進發矣 
[上海求志書院庚辰夏季題目] ○經學題　田獲三品解　赤刀大訓解　西南其戶解　魚須文竹解○史學題　蕭何以文無害為沛主吏掾論　于定國父子並為獄吏郡決曹論　尹翁歸為市吏百賈畏之論　朱邑為桐鄉嗇夫論　○掌故題　博學鴻詞科考　呂氏鄉約四條書後　安插山居棚民策　修造橋樑法○　算學題　弦和和弦較較弦和弦較任以兩數相乘所得之數其公理皆為大數冪內減去小數冪試證之　以句弦和或較開平方等於半股弦和之方根加半股弦較之方根或減去半股弦較之方根以代數演之　設如兩數相乘等於兩數之冪相減則兩數為首中率而兩數之較為末率試會其理　有三十度正切求半弧正切法正切半徑和為一率正切為二率餘切半徑較為三率得四率為十五度正切試為圓解○　地題　兩山之間必有水說　北水多稱河南水多　江說　閻百詩讀古書言地理者舉東可該南舉西可該北試　舉以證之　漢高燒絕棧道論○詞章題　焚香禮進士賦以事汾唐代語出歐詩為韻　分龍雨　送梅雨　二題各七律一首　擬夏至夜婦女祭始影星祝詞 
[虎出於柙] ○近有一西人從厦门獲一小虎來滬置於跑馬場邊之怡和行住宅內觀者甚多禮拜一晚虎忽私逃出柙適有一馬　花園中虎在馬四圍跳躍意甚得也旣而忽　馬之後足驚痛而踢以蹄一中虎身一中虎首虎傷而暈旣而復蘇逃入狗房管馬西人惠脫直前擒之虎與人爭爪破其衣惠脫按虎於地數馬夫相助共擒仍入於柙查此虎斑文環眼頗壯觀瞻初來時尚小今已高至三尺人與之戲素不覺危險今日長一日卽日險一日矣 
[違章議屬] ○病馬駕車以及倒懸雞鴨出售均違工部局章程久于例禁日昨毛阿友仍將傷馬拖車為補察見送案經陳司馬驗實著毛罰洋二元撥充醫院經費馬飭餵養又鄉人李三倒挑二鴨喊賣亦被捕獲解歸公堂司馬知係鄉愚無知姑弗深究飭仍將鴨給還斥釋 
[訛人被控] ○粵人某甲至英公堂稱前曾在宛城泰烟舘探友遇見婦人王丁氏遂與繾綣　知彼有嗜毒傳染立意絕交王丁氏屢次來家邀請旋竟老羞變怒致將我短衫扯破故訟捕拘究王丁氏稟稱丈夫出外貿易因彼借去金戒指一只無還深恐丈夫回家盤問故向彼催索豈其反以污言敗我名節心實難甘求恩訊追陳司馬以兩造供詞均有不盡不實至金戒指亦無証據着王丁氏以後不得再去吵鬧一併斥退 
[查獲賊贓] ○包探陳阿九緝得竊犯吳阿保鄭阿四知曾在法租界呂義泰水烟筒店偷得二馬車水烟袋十三隻今起到原臟十隻 
 
 

Page 3

 
 
其餘三隻已押去有押票爲據昨將人贓一併解案呂義泰店夥戴某投案聲稱共失烟袋二十一隻今　起案外尚少八隻云云吳鄭二竊犯同供從披屋由樓窓進竊拿下來時落去幾隻是實陳司馬以呂義泰既開店在法租界姑將竊犯與贓移送法會審公堂着戴自投候質具領 
[賊贓待領] ○包探陳阿九在英公堂稱奉發判押捕房三月之竊犯潘錦三前因脫逃今已緝獲其手中尚有白羅衫一件問其來歷初稱在城裏友人處携來繼稱在蘇州帶到請訊潘供在押脫逃原是該死至羅衫係文班內伶人之子者並非竊贓陳司馬隨判押潘六月羅衫存捕房俟失主認領 
[竊妻狡展] ○前報列衣匠劉錦田藏匿李陳氏一案禮拜三孫明府又至捕房提訊劉矢口稱誣復吊鐘三對質鐘三歷供情由孫明府喝責劉錦田仍無實供昨復解訊孫明府謂劉既已受責若將李妻繳案當卽釋放劉錦田低頭不語鐘三叩請從寬釋出官謂劉錦田狡展異常明日當子再比始終務取實供也 
[捕夥不法] ○近來城內捕役夥往往在法界私自拘人昨日法公堂據人稟稱小東門外金盤露茶館夥因有需用故擬將衣質押祇碍於顔面藏之而出詎遇捕班夥計稱係竊贓不問情由拉進城內因此眾人不服請爲查辦繙譯官謂租界拘人當先照會簽票然後拘提今乃平空誣陷更不知拉去作何辦法此風斷不可長當由公堂信致縣署請將人証一併交來　訊云 
[欠債還錢] ○前報列自稱母舅一案孫明府着令出外調處乃江清卿自居親長况無憑據立意不認余秋蟾則謂代借程稻孫之三十元確有可憑遂無可理說昨日原被仍集公堂孫明府謂江清卿曰我奉委到此訊理中外一切案件破除情面一秉至公所最惡者夤　　說汝既不借彼錢洋何以託人來說曾經斷過出洋二十元完結云云欠債還錢毋庸饒舌又謂余秋蟾曰若僅二十元則似乎太少今當堂斷定着江出洋五十元給汝領歸銷案否則自向縣署控追可也兩造遵諭願於禮拜六繳洋至公堂余具領狀呈領完結云 
[勸襄賑粵東水災啓] ○蓋聞行道有福本古訓之昭垂救災卹隣固義舉之難緩兹悉粵東廣州府之南海三水從化花縣肇慶府之四會高要高明等縣因霪雨爲災經旬不已江水驟發山泉交流以致沖决基圍淹沒田宇試登高阜一望汪洋凡屬漥區胥成澤國尤以從化花縣兩邑被災爲最重縣城之不沒者祇餘三版災民之待賑者何止萬家禾稻既淹浸無收廬舍則飄搖欲動或以一椽莫庇老弱惟仰天而嗟或以半叔難求少壯亦望洋興歎逼人水氣入夏疑秋中澤鴻嗷非飢卽病其中之死亡相繼蕩析離居者已不可勝計矣自齊晉豫燕諸省疊遭旱潦備極流離荷蒙各路諸君子廣勸同人屢籌鉅欵藉資接濟得慶再生今則粵東亦遘偏災亟宜周濟夫入井呼援者惻隱之心同也拯災必捷者急難之義切也僕儋石無儲寒氈坐擁廿年燈火虛度韶華萬卷詩書敢誇涉獵不求甚解聊以自娛雖存利物之心恨乏點金之術謹節日用倡助脩資自愧酸寒聊襄善舉明知輿薪杯水不過少盡微忱所望推倉解衣還須求諸同志伏念仁人君子或簪纓世第或閥閱家聲或名重儒林或身游泮水同具致　君澤民之志應存扶危濟困之心一視同仁急所先務捐者固無待於勸故解囊不計頻仍勸者或無力於捐卽啓口亦爲功德不拘多寡共發慈悲惟期惠澤覃施定卜名經早列門前桃李先開及第之花月裏姮娥預纎登科之錄　　芻蕘之啓幸勿河漢斯曾 
　　庚辰五月下浣上海一介書生拜啓 
[閒情四首] ○碧玉居然出小家忍將紅豆記年華倚妝素鏡常嗟影拜月空欄底惜花定有因緣逢石上肯　淪落去天涯須知挾彈呼鷹輩一味尋春到狹斜　也饒惆悵也相思欲訴微波枉費詞燭暗畫簾人去後淚凝甤枕夢醒時凰求鳳合真無那李代桃僵或有之却笑行雲蹤跡幻襄王臺下雨如絲　羅鳥分張事可哀紅樓孤鳳獨徘徊殘盃炙酒添寒思冷笛橫烟起暮埃祇有心靈容我乞漫將手語報郎猜傷心阿母屏風底豈是崑崙劫得來　不爲詩狂爲酒狂美人心事費評量綺窗寒雨難消夢故國梅花易斷腸一別我原漸杜牧再來卿恐嫁　昌江頭只此盈盈水莫更經春賺阮郎 
　　漚　外史戲稿 
[庚辰天中節偕陳君九峰游普寍禪寺奉贈本慧上人法鑒卽請政和] ○禪房風景劇清幽一見能消旅客愁眼　　山環四壁胸中　壑足千秋談經不媿花生舌說法還教石點頭自笑　人真草草無端槖筆賦遨遊　海昌飯顆山樵晋卿氏題於玉山庽齋　團香社詩會　篆刻助賑潤目　○題詠　葛隱　曾萍孄蔡紫黻絕句每首一角律句每首兩角古風每首五角以百字爲率多則遞加　　　作○書　浦九韶蘇侶笙　夢　張希棠居少農　仲　扇册一角　條三尺四尺四角五尺六角六尺八角以上四體合景均加倍楹聯三尺一角四尺一角五尺二角六尺三角　式約一尺見方每字兩角○　王春　社　臣朱麗孫紈摺扇册一角○篆刻　曾孄萍李淡平石章每字五分牙章每字一角○以上均實洋計算各件由小　門內馬姚弄　祥雲香粉店內吳寓　付　七日取件所　潤資悉充賑欵　蘇州桃花塢江浙同人經收直賑五月下旬　單　○發册蘇撫憲提督　　憲牙厘局憲發欵同里厘捐局憲錢洋十元四百六十五號蘇城六門厘捐局憲錢太守捐五十元又　四百六十六四百六十七四百六十八四百六十九號四册　一百五十元出口厘局　　封入一百十一千文　　　　　一　元又募七十六號册　順堂徐五十元無名氏補過　兩戶各六元靜宜書室五元周　樂四元存心堂許晋記兩戶各二元姚龍記　禧堂樂　堂華吉　單凝遠朱凝遠　　　　　　羅仁德九戶各一元鄧樂　吳培德　戶各五角又募七十七號册倪春　三十元倪祥霖十五元倪雲桂十元　渡厘捐局　捐　水十元又募四百五十八號留餘　屋二元留防大湖水師中營萬先得易高煌張鶴鳴　元　四戶各一元小西山　世賢堂兩戶各一元又募四百五十九號王啓泰王　　十千文無名氏一千文曹錦泉朱献亭王　　蔣星橋潘潤芝曹恆益六戶各二元董　榮楊敦厚　曹　古蔣啓堂不　名裕大號無名氏潘東林無名氏九戶各一元公義祥　公正兩戶各五角　門厘卡委員李　梅花書屋三十元四百七十號本　厘局募無名氏一圓四百三十五文張　元頤正堂王胡萬元正昌仁洪元　張孝友萬森同裕仁海鹽陳琴恆來衣蔣恆益　烟作　成泰庄方萬利一　同和布庄恆生徐乾利廣茂油坊徐福昌　　堂陳　　　無名氏李廣順豐　布庄永和公典　畏堂知碩堂廿七戶各一圓錢燕翼　　　泰　益　恆慎昌張同豐俊昌　詒豐　嘉會堂油坊九戶各兩圓棉布業四圓　　布店　　兩戶各五角陳成　　一圓又五百文蘭亭書屋張七百另五文一元號裕隆衣莊顧恆茂三戶各八百文無名氏一千文　豐徐　生坊　成祥同茂盛四戶各六百文　 
 
 

Page 4

 
 
利五百文湯　厚存心堂元記夏布庄敦厚堂求病愈五戶各四百文木　厘局又募四百七十　號德壽堂周十圓三槐堂王六十　提標親兵營唐鳴盛一百圓又　　　十二　○浙册杭州同善堂轉交到籌賑司道憲發欵第七批銀五千兩 
[光緒六年五月二十一日京報補錄]  
　　○○新授兩廣總督廣西巡撫臣張樹聲跪　奏爲要缺直隸州知州需員籲懇　天恩俯准揀員補授以稗地方事竊照鬱林直隸州知州李學恂於光緒六年正月二十六日病故應歸正月三十日截缺所遺員缺係冲煩難兼三要缺例應由外揀員請補該州管轄四縣政務　煩　潯梧兩府及廣東高廉兩府緊相毗連匪徒出沒緝捕撫綏均關緊要非精明幹練之員弗克勝任臣與藩臬兩司於應升應補人員內　　　選查有儘先補用同知直隸州知州本任臨桂縣知縣何昭然年三十六歲四川資州直隸州人由附生中式同治甲子科並補行辛酉科舉人考取宗學教習同治五年捐免歷俸引　見奉　旨以知縣用欽此七年五月照例呈請分發簽掣廣西六月初十日蒙　欽派王大臣騐放奉　旨照例發往廣西試用欽此是月二十五日領照起程七年九月二十七日到省　題補灌陽縣知縣十三年二月二十二日到任調補臨桂縣知縣委令先赴署理光緒二年二月二十九日到任旋於是年五月二十五日奉文准其調補嗣因越南軍務及歷辦土匪案內出力保奏請以同知直隸州儘先補用奉　旨着照所請獎勵欽此調署貴縣橫州等州縣該員爲守兼優勤勞卓著以之請補鬱林直隸州知州實屬人地相宜與例亦符據藩司范梁臬司崧駿會詳前來相應籲懇　天恩俯念員缺緊要准以該員何昭然補授鬱林直隸州知州可收得人之効如蒙　俞允俟該員經手事竣照例給　送部引　見至該員係軍務出力保舉奉　旨以同知直隸州知州儘先補用之員　請補斯缺銜缺　當例免查叙參罰所遺臨桂縣知縣員缺係省會首邑冲煩難兼三要缺例應由外揀員調補俟奉准部覆再行遴員請補合併陳明謹會同兼署兩廣總督臣裕寬恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏欽此　○○張樹聲片　再臣因清厘命盜積案查有遷江縣民覃　齊具呈該民有姪女覃氏　觀嫁韋成玉爲妻於光緒二年四月被夫嫂羅氏毆死縣役貢明妄拿該民　覃扶保解案逼　強姦打死一案節經飭行該管思恩府催提人証切實根究去後兹據　府稟稱提齊一干要証確　質訊韋覃氏　觀實係韋羅氏毆斃前任遷江縣周蕃未能細心訪察研鞫以致差役貢明誣拿平人拖累無辜等情由兩司揭參前來除飭將該差役照例嚴辦外應請　旨將遷江縣知縣周蕃先行革職以爲玩視命盜濫及無辜者戎謹附片具奏伏乞　聖鑒訓示謹　奏軍機大臣奉　旨着照所請該部知道欽此　○○張樹聲片　再卸署鎮安協副將董家祥在署任不能得力臣去年到粵後卽有所聞當經撤任　員接署在案兹據　署該協副將何沅恕稟稱董家祥在營時有與該協中軍都司陸朝普右營左哨千總范　茂請領兵餉未盡發給情事適右江鎮李維述因公來省臣卽咨行該鎮查詢實在情形去後旋據以該卸署副將董家祥語多含混請先行奏參究辦前來臣查董家祥人本庸劣都司陸朝普千總范　茂皆聲名平常　　臣先後撤省此次爲接署副將以餉事稟許自應澈查以期水落石出　應請　旨將卸署鎮安協副將升用副將候補參將董家祥該協中軍都司陸朝普右營左哨千總范　茂均予革職一面提省督飭藩臬兩司集訊澈查嚴行究懲以　營伍再鎮安協中軍都司一缺西省現有應補人員應請扣留外補謹附片具陳伏乞　聖鑒訓示謹　奏軍機大臣奉　旨着照所請該部知道欽此　○○新授兩廣總督廣西巡撫臣張樹聲跪　奏爲恭報微臣交卸撫篆日期仰祈　聖鑒事竊臣前准部咨欽奉　上諭兩廣總督著張樹聲補授慶裕着補授廣西巡撫等因欽此當卽恭摺叩謝　天恩並籲懇　陛見奉　旨毋庸來見欽此欽遵在案兹新任撫臣慶裕行抵粵　臣謹於本月二十九日將廣西巡撫關防　王命　牌文卷等件派委署桂林府知府秦煥署撫標中軍參將土世清齎交慶裕接收任事臣卽於是日卸篆趕緊束裝起程赴東除循例　題報外謹恭摺具奏伏乞　皇太后　皇上聖鑒謹　奏軍機大臣奉　旨知道了欽此　 
[光緒六年五月二十二日京報全錄]  
　　宮門　○上諭一道錄前○雲貴督劉等　奏爲議覆已革參將擅殺盜犯加等問擬摺子○副都統同　奏爲任事期滿奏請　陛見摺子○署皖藩胡　奏爲恭報交卸藩篆仍回臬司本任日期摺子○新授皖藩羅　奏爲恭報接印日期摺子○蘇織造立　奏爲四年分動用辦差銀兩報銷摺子○又　奏請　飭部指欵赶辦活計夾片○又　奏請再　留庫使等夾片○五月二十二日戶部通政司詹事府鑲黃旗值日無引　見○孫詒經請假十日○　貝勒奏請開去差使○倉場奏漕船五日　空○召見軍機　○○雲貴總督臣劉長佑雲南巡撫臣杜瑞聯跪　奏爲議覆已革參將張潤擅殺盜犯加等問擬恭摺具奏仰祈　聖鑒事竊臣等　准刑部咨已覆前奏審明已革武職擅殺盜犯分別按律議擬一摺已於光緒五年八月十三日軍機大臣奉　旨該部議奏經刑部查核該革將張潤奉派出巡會哨清查盜賊路經牛街知事衙門擅將羈禁盜犯左老六張海亭二名正法又將共謀爲盜　時畏懼不行事後亦未分贓之王四人等四名釋放似此胆大妄爲實屬目無法紀豈得藉詞於軍營盜犯曾由統帶訊明正法希圖爲開脫地步率將該革將張潤援　擅殺應死罪人問擬罪名殊未允協碍難率覆相應請　旨飭下覆核案情　繹律意妥擬具奏不得稍涉輕縱以伸法律光緒五年十一月十七日奏奉　旨依議欽此咨行到臣等因准此當卽行　欽遵辦理並通行遵照去後兹據雲南按察使李德莪會同布政使　泰詳據雲南府知府　慶麟詳稱遵卽率同　局委員補用知州吳裕昆等覆查已革鎮雄營參將張潤擅殺羈禁牛街知事衙門之盜犯左老六張海亭二名並取保釋放之王四大李三大彭九大王老么四名均經鎮雄州陳謐於夥犯孫三大等病故詣驗之便提訊明確左老六實係紏劫王顏氏家得贓拒傷王聯芳身死首犯張海亭實係紏劫陳大宗家得贓遠遁聞拿拒捕首犯均罪犯應死其王四大等四名委係共謀爲盜臨時畏懼不行事後亦未分贓之犯罪均滿杖已由州錄供通報嗣犯病醫痊該牛街知事馮桂森聞有匪等待劫之謠正調團協同兵役起解　適該革將張潤奉派出巡會哨路經該處因王顏氏赴營喊　　 
 
 

Page 5

 
 
　已見既不知會該州亦不聽知事勸阻擅將左老六張海亭二名提訊正法又將王四大等四名釋放誠如部議實屬膽大妄爲目無法紀因律例無治罪專條是以援照擅殺應死罪人本律問擬兹奉部駮應請將該革將張潤於擅殺應死罪人杖一百罪上加一等擬杖六十徒一年係職官請發往軍臺効力贖罪以示懲儆等情詳經該司等覆核會詳請奏　來臣等悉心覆查該革將本係雲南練頭　仗出力歷保記名總兵借　鎮雄營參將到任未久罔知法律核具所犯案情頗　誠未便稍涉輕縱兹照部議詳繹律意加等擬以發往軍臺効力似尚足以伸法律而示懲儆除原審供招前經咨部不叙外所　覆核加等議擬緣由謹台词恭摺具奏伏乞　皇太后　皇上聖鑒勅部核覆施行謹　奏軍機大臣奉　旨刑部議奏欽此　○○奴才同吉跪　奏爲到任三年期滿邊防　定奏請　陛見恭摺仰祈　聖鑒事竊查道光十二年正月初七日奉　上諭　降旨將各省將軍都統副都統等奏請年班進京之　停止均於到任之日起扣滿三年奏請陛見欽此欽遵在案竊奴才於光緒三年七月十三日蒙　恩簡放興京副都統遵卽望　闕叩謝　天恩旋准前署將軍崇厚咨開興京副都統兼充將軍　營翼長　在東邊設官安民邊防諸務尚需督飭治理奏請先令赴任緩期進京請　訓奉　旨着照所請欽此咨行前來奴才當卽繕　叩謝　天恩奏報到任日期所有任內奉派詳勘邊外　龍崗劃清界限栽椿查禁章程以及興京邊防各事宜隨時稟承將軍核覆辦理業經　臻就緒今奴才自三年八月二十九日到任連　計　本年七月二十九日現届三年期滿理宜遵例先期奏請　陛見合無仰懇　天恩可否准　奴才赴都趨謁　闕廷跪聆　聖訓　得有所遵循理合恭摺具奏伏乞　皇太后　皇上聖鑒訓示遵行謹　奏軍機大臣奉　旨毋庸來見欽此　 
　　○○布政使銜安徽按察使臣胡玉坦跪　奏爲泰報微臣交制藩篆仍回臬司本任日期叩謝　天恩仰祈　聖鑒事竊藩司盧士杰於光緒六年四月二十一日　皖　接奉署督臣　元炳撫臣裕祿行知飭回臬司本任遵於是月二十四日　藩司印信文卷及庫儲錢糧移送盧士杰接受卽准　署臬司安盧　和道覺羅成允將臬司印信文卷移交前來臣恭設香案望　闕叩頭祇　任事伏念臣一介庸愚毫無知　忝司風紀時殷惕　之忱　綰　條愧乏　埃之報撫衷巡　正切悚惶茲復臬專仍陳皋凡綏良戢　　吏　民在在均關緊要才　任重益　冰兢臣備有勉竭駑駘倍加　慎隨時秉承督撫臣　心經理　冀仰答　高厚鴻慈於萬一所有微臣交卸藩篆回任日期及感激下忱謹　摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○新授安徽布政使臣羅士杰跪　奏爲　　微臣接印任事日期叩謝　天恩仰祈　聖鑒事竊臣欽奉　諭旨調補安徽布政使遵經恭摺具謝陳請　謁示旋於光緒六年四月十四日　　賚回原摺內開軍機大臣奉　旨着毋庸來見毋庸迴避欽此遵　束裝啓行於　十一日馳抵安徽省城奉撫臣　祿飭知赴任於二十四日准署藩司安徽按察使胡玉坦將印信文卷等件移交前來臣當卽恭設香案望　闕叩頭祇　任事伏念安徽居　要之區藩　有旬宣之　舉凡課吏安民理財　餉諸務胥關緊要臣自顧材　懼弗勝任惟有隨時秉承督撫臣　心經理以期仰答　高厚鴻慈於萬一所有微臣接印任事日期及感激下忱理合繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○蘇州織造奴才　出　　奏爲奏銷光緒四年分動用辦差銀兩　　　册　　御覽恭摺仰祈　聖鑒事竊查奴才衙門每年奉內務府造辦處傳辦　上用一切活計　由滸　關盈餘　下動支銀三萬兩　　加增銀二千五百兩以備應用　　關稅停　辦差無欵經前任織造錫祉奏准於蘇藩庫　數撥用　年遵　　　並遵黃　專摺奏銷在案奴才伏查　管　　光緒三年分報銷截至四年二月止今自光緒四年三月接　　至五年二月止扣足一年由藩庫撥到銀三萬兩又上届報銷存賸銀一萬三千二百九十八兩五錢三分四厘陸續辦　綉緞文帶花大荷包小荷包帛匣竹　等項活計共計料工　一萬四千四百六十三兩四錢又裝盛解費等銀一千二百六十五兩六錢七分六厘計餘賸銀二萬　千五百六十九兩四錢五分八厘以上奉傳各項活計於解　時造册咨　內務府查核至前項餘賸銀二萬七千五百六十九兩四錢五分八厘業經奴才奏奉　諭旨撥歸巳卯大運添辦內庫緞綢在案所有光緒四年分動用辦差銀兩除　倒造册咨送內務府造辦處核銷外理合　造黃册恭摺奏呈　御覽伏乞　皇太后　皇上聖鑒謹　奏軍機大臣奉　旨該衙門知道册併發欽此　○○立山片　再准戶部專派本届庚辰大運　紗二千疋並催前欠粧緞錦緞五百九十疋又　寅大運各色緞一千二百疋迅卽如數辦解毋許絲毫拖欠恭錄　諭旨行令遵照前來除奉派庚辰大運緞紗俟催齊藩庫撥欵卽行　辦其　寅欠解緞　業經呈明戶部動支巳卯大運工需儘欵織辦外奴才卷查光緒三年三月戶部專案奏派粧緞錦緞一千疋經撫臣吳元炳奏明騰挪是年應辦戶部大運銀三萬餘兩先其所急儘欵辦解前任織造萬順遵卽儘銀織辦四百一十疋解部交納餘欠五百九十疋迄今無欵辦解　奉奏催自應趕緊遵辦照減定絲價　原辦　　　實估計共需工料銀四萬六千兩　織庫既無存欵本届大運工需又有本欵待用未便仍前騰挪致令顧此失彼奴才伏查此項粧緞錦緞本係年例大運之外另奉奏派之欵自應另行籌辦相應請　旨飭下戶部指撥　項行令　臣迅速籌解以便　工而免貽悞謹此附片具　伏乞　聖鑒訓示鑒奏軍機大臣奉　旨戶部知道欽此　○○立山片　再奴才衙門司庫庫使　帖式等員向例五年任滿呈報內務府揀員更替今查庫使文熙係於光緒元年六月到任扣至本年六月巳届五年又司庫銘佑前於光緒四年六月任滿經前任織造萬順奏留二年扣至本年六月亦巳届滿均應呈報更替惟查該員等在任有年熟悉織務當差均各勤謹司庫銘佑尤能任勞任怨爲織局工匠所畏服奴才到任未久一切情形尚難盡悉深賴該員等隨同辦理藉收指　之助　易生手誠恐難期得力合無仰懇　天恩　准將該二員暫留二年俾資熟手奴才爲慎重工程起見是否有當恭候　圣裁謹此附片具奏伏乞　聖鑒訓示鑒　奏軍機大臣奉　旨着照所請該衙門知道欽此　 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
