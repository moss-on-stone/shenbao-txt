# 1910 - 62 - 4913321

 

Page 1

 
 
   
 
 

Page 2

 
 
   
 
 

Page 3

 
 
交旨 
　　二十五日軍機大臣欽奉 
　　諭旨陸軍部奏議覆趙爾巽等奏甯遠淺山夷務肅清請奬一摺建昌鎭總兵田振邦著賞給提督銜餘依議欽此 
論說 
[論限用部編敎科書有妨敎育之進步（續）]  
　　編纂敎科書之難。合用敎科書之少。已如上述。各地興辦學堂。情形至爲不一。敎習之見解旣。殊學生之性質亦異。就上舉各種敎科書。而一一按其程度。檢其體裁。擇一相當合宜者。以供敎授之用。在實際上猶恐仍有阻格難行之處。當此之時。在部臣學司爲提倡敎育計。正宜詳定編輯小學敎科書章程。頒行各省。奬勵民間。從事編輯。或由書局承印。或由官購回版權。飭發書局印行。冀收集思廣益之效。而爲改良進步之助事固莫急於此者也。今部臣學司置此不顧。一面由官編輯。一面聽民間自由編輯。各行其是。不相聞問。我國之小學敎科書。烏有改良進步之望哉。蘇學司不於此而有所建議。反縮小其範圍。通飭各屬限用部編敎科書。推其用心。將置現今通行之各種敎科書於不顧。而惟部編者是用。此雖爲整齊學級之謀。其亦思專用部編敎科書有種種之損害乎。在不知底藴者猶將斥爲趨承學部之舉。但在學部本無限用部編敎科書之意。即在各省學司。亦無限用部編敎科書之意。然則此舉也。蘇學司首先發難。深恐上不見好於學部。下不見諒於學界。而於公私均有不利。且限用部編敎科書之令。僅行於蘇省。爲害猶淺。倘各省學司羣起而效尤之。則我國敎育之前途。尚堪設想耶。蘇省之學務。人輙稱爲各省之冠。近年來蕭索無生氣。大有着着退步之勢。操敎育權者。不亟亟謀挽救之方。而徒爲此不急無益之舉。摧根本而灌枝葉。胡有濟耶。豈改用部編敎科書後。蘇省之學務。即能煥然一新。有蒸蒸日上之氣象乎。恐亦未可必也。 
　　凡事以比較而有競爭。以競争而有進步。固一定不易之理也。今使各省學司同有限用部編敎科書之通飭。或部臣不察其損害之所在。徒惑於統一學級之說。貿然頒一律遵用部編敎科書之令。則民間所編之敎科書。勢必束諸高閣。等於廢紙。以前編輯者。旣歸無用。後此更有何人從事編輯。於是通國之小學堂。不問合用與否。惟部編敎科書是用。試問萬一達此目的。則於敎育事業上果有利乎。抑有害乎。且民間旣不編輯。則民編敎科書之比較競爭之機已絶。在民間固永無良好之敎科書出現於世矣。而在學部之編輯員。亦以無所借鏡。徒事盲心暗索。其能保所編之敎科書盡合於實用乎。抑學部之編輯員燭照萬方。能爲全國着想敎材。而保其所編輯者各地均必合用乎。吾敢斷其必不能也。且民間所編之敎科書。曾經學部審定者。爲數亦已不少。旣經審定。即與部編者無異。使早有統用部編敎科書之議。則亦何必有此審定之例。蓋在部臣本無此意。不過由於學司之趨迎附會耳。而在敎育之實際上則已暗受其害矣不亦重可慨哉。 
　　或者曰。限用部編敎科書。爲統一學級。不容稍緩之舉。我國興學已久。各屬學級。參差殊甚。不可謂非所用敎科書。未能劃一。有以致之也。子乃嘵嘵多辯。不將貽通人之譏笑乎。應之曰。余所論者。亦惟就目下各處學界情形而痛陳其不便耳。絶未計及將來也。倘數年後。敎育已臻普及。學級漸歸一致。各種敎科書。紛然雜出。其程度體裁。已有整齊劃一之觀。然後再爲統一全國學制之謀。由官備資收回民編敎科書之版權。更由學部斟酌於各種程度體裁之間。編纂相當之小學敎科全書。俟一律告成後。乃下令專用部編敎科書。以爲統一學制之基。届時勢已無阻。事或有效亦未可知。若在今日驟頒此令。則誠有害而無益者也。日本在明治四五年初興學校之時。文部省亦有敎科書之編纂。然以限於財力。局於智力之故。一面聽民間自由編輯。加以檢定。通行全國。初未聞限用部編敎科書也。至明治三十六七年間。全國敎育旣已大盛。學制亦復統一。於是文部省乃頒劃一敎科書之令。此固相其時機之所宜而爲之者。在我國今日正未可以日本爲例者也。吾國若欲劃一敎科書。證諸日本故事。必在十年以後。乃能有效。當局者正不必亟亟焉惟此是謀也。 
　　要之劃一敎。科書之令。若實行於今日。則各地學堂不能按其特别情形。擇用合宜之敎科書。必致全國敎育界毫無活動之氣象。且旣專用部編敎科書。則民間已編者歸諸無用。續編者　焉。不聞旣乏比較競爭之機。安有改良進步之望。我國敎科書將從此闇然無生色矣。嗚呼人謀不臧。貽害無窮。尚望部臣熟察現在之實情。默揣將來之趨勢。毅然定計。嚴飭蘇學司取消前議。并通飭各省學司不得隨同附和。以免妨礙敎育之進步。尤望蘇省學界諸君子審其利害得失之關。係公上意見書。於學部督撫諸衙門。以冀挽回成局。當此敎育萌芽時代。培植難而摧殘易。始基不慎。後患堪慮。幸勿默爾而息也。 
 
 
 

Page 4

 
 
專電 
[電一（北京）]  
　　攝政王以慶邸鹿中堂均已銷假諭與各樞臣速將西藏善後事宜妥議施行 
[電二（北京）]  
　　速記學堂即日招考開校膳宿自備不收學費 
[電三（北京）]  
　　魯撫奏覆張蓮芬等並無嗜好 
[電四（北京）]  
　　濤貝勒此次出洋由津乘仁記洋行輪船定本月十七日到日本勾留十日即渡太平洋前往美國考察 
[電五（北京）]  
　　樞府擬於李家駒鄒嘉來二人中擇一派充政務處 
提調那相注意李 
[電六（北京）]  
　　吳軍機面奏資政院第一次開院關係重要請速簡有名望之大員充當漢總裁攝政王允與倫貝子商定 
[電七（北京）]  
　　海軍大臣洵貝勒赴日美兩國考察軍政准期秋間啓行 
[電八（杭州）]  
　　今日（初一）已刻藩署前大火殃及一百十餘家燬屋八百餘幢焚斃小孩二口 
[電九（杭州）]  
　　杭州出品協會展覽會今日（初一）開成立會到者極盛正式開幕式定初十日舉行 
[電十（東京）]  
　　日本政府决定募集第二次借換内債之公債一億圖其條件與第一次同 
[電十一（東京）]  
　　日本貴族院議長德川家達公爵列席日英博覽會於陽歷三月十三日起程赴英 
[電十二（東京）]  
　　日本外務書記官赤塚衆議院書記官宇津并曁貴衆兩院議員數名乘巡洋艦伊駒號赴阿然丁國參與獨立百年祭典 
緊要新聞一 
[美日爭持滿洲問題日亟]  
　　字林報載二十九日倫敦電云據斯丹達報紐約訪事電稱美國消息靈通各界咸信美日及美俄關於滿洲商業情形之交涉日來以極正當之外交方法秘密協議現已漸瀕危境其要端係因日本不欲他國在滿商人享同等之權利而乘機以行其偏惠日本商務之政策蓋日本主此政策已非一日故也美國 
中國名畫 
王小梅人物畫之七 
今已决意設法保全　商業利益無論何種代價不稍顧惜紐約時報載有極長之社說痛戒日本對滿之行爲紐約世界報戴華盛頓通信員消息謂美國官塲咸存大局危急之觀念財政界中人皆不信日本無力開戰之說咸譞此事不可妄斷世界報並稱有美人某氏已秘密覔得日本攻美之策畫其計一面以日本艦隊之一部分封鎖太平洋以阻美國艦隊一面以陸軍進攻美國　稱日本之宗旨係欲　壞美國遠東優上之權 
　　文匯報載初一日倫敦電云有美　數種借用斯气甫君之演說以爲攻 
 
 

Page 5

 
 
詆日本及英國　詐之基礎惟和平之報均寂然無詞 
[全臺奏請揭示言事方針北京]  
　　給事中忠廉等奏臣等恭讀本月十九日上諭（見二十日本報）欽此綸綍昭垂臣等何敢瀆請惟臣等所論者非一人之去留乃　台之職掌亦非一官之存廢乃舉國之安危請就我國現在情形參酌中外古今設官分職之理敬爲我皇上陳之天生民而立之君以爲民也君不能以獨治設官以分治之而用人不能必其皆賢也於是設御史臺以監察行政彈劾官邪綱紀相維上下皆受治於法律之中故吏稱其職民安其業而天下治矣其在東西立憲各國有國會以糾察政府通達民情又有行政裁判院以司行政之訴訟左右維持勢無偏重理有同然也我列祖列宗以來許臺臣風聞言事者深念民人疾苦非是無以周知官吏貪横非是無以禁止法良意美行之二百餘年儻彈劾大臣而即謂其懷挾私見則彈劾小臣必又以爲毛舉細故且言路爲衆怨所歸勢不得不發人之私攻人之過若概以爲汚衊則將來進言者其將何以措詞一人不能爲惡欲揭其行私納賄之由不得不牽涉其黨若概以爲羅織則將來進言者又何以自明其跡是都察院之性質全失矣而國會未開行政裁判院未立司法之權與行政相混合會計之事無專司以檢查一切大權皆付諸内外行政大臣之手並舊日都察院之性質亦歸於有名無實陛下能必所用之人皆無過舉乎儻不幸而巧立名目剥削百姓輦金私室集怨公朝如是則民受其害矣更不幸而排斥異已任用私人威立勢成相顧結舌天子號令不出一城孤立無援竟同尾大如是則君受其害矣且也九年籌備事體紛繁萬一徒飾其名不求其實大臣以一紙空文報諸政府政府以數言奬語稱爲攷覈從虚文觀之則百廢具舉就實事考之則百舉具廢無人糾發陛下終無由知之如是則不免上下相蒙大臣之巧黠者甚且託名辦事斂費閭閻其實則輸賄要津已收其利而所辦之事全虚也上旣許民人以立憲之福下反受官吏立憲之禍如是則不免上下相疑民猶水也載舟者水覆舟者亦水不堪其虐鋌而走險如是則不免上下相衝夫至於上下相衝考諸英法歷史或十餘年或數十年肝腦塗地竭全國之力僅僅底定波蘭則以内部肇亂外人乘之遂召分析之禍其原皆由於行政專横之所致也臣等以兹事關係重大不敢緘黩應請明降諭旨飭令建言諸臣仍遵欽定臺規歷奉列聖諭旨辦理臣等全臺會議意見相同聯銜具陳伏乞皇上聖鑒宣統二年正月二十三日奉上諭已録 
[關於江春霖事彚誌北京]  
　　日前召見軍機時攝政王忽問江春霖各摺何以尚未見政治官報印出那中堂出即令傳知憲政編查館故即日全行使登出 
　　全台上奏請旨宣示建言方法一摺台官列名者殆五十七人人台　張英麟　不謂　頗爲勸解之詞列名者奮然謂若有處分吾輩當自任之不干台長之事乃竟上之 
　　江侍御春霖奉旨回原衙門行走後各御史聯名上奏堅請收回成命某軍機曾面奏監國略謂預備立憲時代博釆羣言尤恐有所不及若遽加言官以懲處殊爲輿論阻力監國大爲動容惟因諭旨已下頗多碍難之處須稍遲數月當予侍御以相當之位置也 
　　江侍御春霖居京二十餘年曾未擕有眷屬寓宅規模亦頗宏敞皆爲授徒之用日昨有某君拜訪適值侍御授課某君坐客廳傾耳而聽則忠君愛國之言聲聲入耳末聞其演講國家現勢極爲痛切約一時許始出晤某君談及國事慨然曰此正孤臣泣血之秋某君爲之聳然 
[關於藏事片片録]  
　　聞某國人云大吉嶺佛敎徒對於中國處分達賴一事頗動公憤近開大會决議向中國請求復還達賴名號撤退拉薩等處一軍隊並將駐藏大臣聯豫撤換以安人心 
　　樞府王大臣連日會議整頓西藏及印藏通商事宜擬派民部尚書肅邸爲駐藏全權大臣分區設官爲改建行省之預備又聞肅邸遺缺以朗貝勒或林紹年繼任 
　　日來政府王大臣每于接到駐藏大臣密電後隨時開議聞某大臣建議西藏地處鷹瞵虎視之區早應改設行省以固邊圉祇因用欵甚鉅籌措爲難以致遷延至今查達賴雖無行政權而專理敎務實具有鼓煽藏民能力此時除改建行省外别無善後之策自應趕辦至所需各欵擬由各部院及各督撫協力籌措一時贊成者頗居多數聞將電商各省矣 
[湯提學奏參憲政館續聞北京]  
　　湯學使參奏憲政編查館已紀前報兹探得湯之所奏以今日各署辦事權限不分爲主腦謂憲政編查館本係編制憲法而旁及買賣人口之事度支部本以度量出入而支應之乃派監理干涉各督撫行政並參學部奬勵留學生太苦其實東洋留學生自稱賢人西洋留學生自稱聖人賢之至則無父聖之極則無君流毒所及實可寒心云云 
[資政院議員之競爭與放棄者北京]  
　　此次資政院選舉章程七品小京官有選舉權而七品筆帖式無選舉權現有某某筆政於日前在八旗會館邀集同官擬具呈資政院請問略謂七品小京官係優拔出身七品筆帖式係舉人出身或係三品廕生出身何以筆帖 
 
 

Page 6

 
 
式轉不如小京官請明白批答 
　　聞外務部右參議陳楙鼎　心資政院議員大爲運動投票凡本署司員有選舉權者均須舉陳不得利權外溢而各司員亦以參議意旨難違無不唯唯應命 
　　各衙門咨送碩學通儒刻已經學部彚齊於二十五日截止咨送資政院以備開單奏請欽定漢員中以湯壽濳梁鼎芬程明超栗最多旂員則僅有延鴻李家駒二員且票數亦少恐難入選 
都察院選舉章程並無内務府人員外間頗爲不解而内務府人員亦放棄權利付之不聞不問亦可異已 
[外人對於粤漢路債最後之意見]  
　　字林報載二十九日倫敦電云據華盛頓電稱美國外務部次官韋爾生君聲稱法德美三國　允會銜照會英政府提出關於中國中央鐵路借欵（英金六百萬磅）最後之意見以冀英國收回四國分輸之抗議 
[九廣鐵路工程近狀]  
　　文滙報載二十九日香港電云港督羅茄特今日在議政局宣稱九廣鐵路英國所築之叚原估經費八百萬圓現用之費須在一千二百二十萬圓以上開鑿山洞之費已需原估經費百分之七十三有奇該路於本年西十二月間可以告竣 
[京師近事]  
　　吳偉若軍機此次入直之原因前報謂出於特簡兹悉實不盡然聞亦係開單請派前次開單係戴軍機第一吳第二此次單上亦列四名一鄒嘉來二汪大爕三陳邦瑞（有曰係楊士琦者）而吳居末及單上乃特蒙點出推其原因蓋以吳軍機向充政務處提調當監國在政府時已稔知之故也 
　　分科大學二十四日考試入學新生計格致科受驗者二人商科三十餘人法政科十餘人農工科各數人經科文科各二三十人統共人數甚爲寥寥 
時評 
[異哉英員之論藏事]  
　　異哉英員之論藏事也。 
　　謂華兵進拉薩。與尼泊爾等三部距離較近益便華人煽惑。與英携貳。則我華人何嘗有煽惑該三部之舉。且中國進兵西藏於該三部無與。何必用其煽惑之謀。此不可解者一。 
　　又謂尼泊爾等與中國日益親密。必引起政治上之葛藤。則親密乃交際上之要素。何論對於領屬。對於鄰拜均爲必上不可少之手續。乃反謂足以引藏。而即不許與我國交通。則世界亦無此公理起政治上之葛藤。此其不可解者二。 
[試看西報日美之消息]  
　　日美對於滿洲問題之爭持。日益危險矣。兩方面之言論。漸漸激烈。作戰之計畫。漸漸流露。萬一决裂則我國所處之地位正大可慮也。此爲今日關於中國。關於世界。最大最要最可注目之問題。我國上下。亟宜注意於此。 
 
 
 

Page 7

 
 
   
 
 

Page 8

 
 
得律風三千零十二號 
準於二月初二日上午十點鐘在本行拍賣外國木器房間書樓椅大小鐵床五斗櫃梳粧檯面湯檯山扒檯大菜檯火爐鏡大椅沙法衣架方檯打璜金表銀表皮鞋蔴線大菜式另星什物不計此佈亞洛洋行啓 
[禮拜一拍賣中國上等古董]  
魯意歸摩洋行始創自同治十三年即英一千八百七十四年 
准於初四日十點鐘並下午二點半在本行内拍賣歷代並本朝康熙雍正乾隆道光各窰古磁花瓶香爐插屏神佛鼻烟瓶圍屏盆碗一應文玩陳設及古銅玉石等類並細巧雕花寗波大床一只等貨不計各客可於初一初二初三日先請觀看此佈魯意師摩洋行啓 
[壳件洋行禮拜一拍賣奉上海道憲諭鎭江造紙公司]  
本行今奉上海道憲諭准於二月初四日下午四點鐘在本行拍賣鎭江造紙公司地基廠屋機器均歸一庄拍賣貴客欲知詳細請來小行詢問可也此佈 
[禮拜一拍賣]  
魯意師摩洋行始創自同治十三年即英一千八百七十四年 
於初四日二點半鐘在寗波路本棧拍賣好時四杰　元羽綢瑞記名妓勝景糜夫人元泰西緞五虎平四彩邊元羽綢地亞士二美轅門射戟卐花羽綢金錢豹瓦文花緞克魯森成金圖錦地花緞花標灰印哈味灰色絲絨色芝麻呢裕昌家中佛聚寳盆俠女雙鳳還釧竹報三多廻龍閣太平橋湖山亭等花羽綢天界寺金花羽綢賣花圖色素縐天界寺家中佛樂善好施孝親圖大得彩　秃天青雜色素羽綢秃玫瑰白花羽綢豐泰狀元紅色素羽綢富貴榮華花羽綢八榮海棠格羽綢花瓶牡丹元羽綢稍漬念支印度棉紗等貨此佈魯意師摩洋行啓 
[禮拜一拍賣淨漬貨瑞和洋行]  
准於初四日下午二點半鐘在本行棧内拍賣白頭浪姆酒一百箱可也克酒一百箱白蘭地酒五十箱紅酒十香餅酒二箱衣料一箱鉛絲玻璃七箱日光玻璃五箱各色玻璃二箱棗子十箱大小天秤十三只船壳一只以及派更桅燈另物不計此佈 
[禮拜一拍賣萬康關店生財木器寳和洋行]  
准於初四日下午二點半鐘在英大馬路三百九十號小菜塲東首拍賣帳檯櫃檯來路銀箱玻璃櫉窻並一應生財木器另星雜物等貨不計此佈 
[壳件洋行（拍賣預告）]  
今承漢口球場總會囑小行拍賣漢口打球場地約一百念五畝該地坐落漢口大吉門外近鐵路車站在法國租界之後址界東北至北京路南至百福路接連新坟山地該地在漢口德國公館註册並無糾葛等事所有拍賣之日再行登報如在拍賣之前售去該地即不拍賣貴客欲知詳細及看圖樣者請駕臨小行可也特此先行佈告壳件洋行啓 
[禮拜一拍賣]  
魯意師摩洋行始創自同治十三年即英一千八百七十四年 
准於初四日十點鐘在泥城外長浜路第廿五號拍賣一應上等書樓大菜間房間廚房木器洋琴紅木傢生電燈電氣風琴紗房子蕩磁浴缸電車初二初三日可看此佈魯意師摩洋行啓 
[禮拜一拍賣公信貨]  
准於二月初四日十一點鐘在本棧房拍賣三磅半至八磅軟硬槳岳陽樓官誥圖綠蝴蝶羊牌綠氣球馬牌各種洋紅布四邊彩八仙官船元羽綢本邊彩孔雀雙美人泰西緞潇湘館色泰西緞七星虎立巴子富貴平安羽綢等餘貨不計此佈各貨均限二禮拜内出清此啓老公茂洋行 
[（聲明拍賣）]  
茲有英界台灣路滿春坊一衖底第十○半號韓位儀所開乾大亨字號於去年十月底止積欠房租四月韓位儀商於本帳房因該號遷移他處乏銀付租將生財并洋燭暫爲作抵言明限五天持洋取贖過期已久屢次追討誘約不付迄逾數月仍不理楚特此登報再限三天如再不來理楚即將生財等物拍賣以抵租金倘若不敷仍向原主追償又由韓位儀介紹源成永楊某仍租本公司第十零半號樓房一幢於去臘初一日起租當收定洋五元該號並不開市營生迄今已久積欠房金兩月夥友逃避向收無着今限三天内如不將房金付清即將所有另星生財一併拍賣以抵租金倘有不敷再向介紹人韓位儀賠償合併聲明英商貿業公司經租帳房啓 
[大法捕房諭]  
照得本捕房于西歷一千九百零八年十一月十八號起至一千九百零九年十二月卅一號止所有一切銅錫物件衣服等尙無失主前來認領者限於華二月初一至初十日爲止每日下午二點至四點鐘可至總巡捕房認領過限照例拍賣此諭 
[尋人]  
茲於元月初九夜被南匯六團姚家廟和尙名青華帶同男女二人進香不知何處男孫會生年四十二歲面赤黑帶尖身穿元色布棉襖馬甲藍布兜褲言語　不懂川沙口音女年廿二歲桃紅四方面身空白花布衫大脚着浦東鞋羅店人氏至今杳無音信如有仁人君子知風報信因而尋獲者一定重謝决不食言信送上海南布公議碼頭公議茶園可也 
[華通紙烟公司招盤]  
啓者敝公司有彈絲製烟車兩部烘烟滾筒車兩部　烟車兩部磨刀車乙部引擎機器全部爐鍋全具并一切應用器件以及生財各物自愿召盤如欲頂盤者請至該公司面看估價可也特此佈告 
[催柩回籍]  
本堂卅四年二月底以前進厰之柩今已兩年期滿現定於二月中旬將餘上新　四邑滿期柩盤歸餘姚莫家嶺安葬又山會諸蕭四邑滿期柩盤歸山陰偏門外木栅安葬倘有眷屬親友在申速即至堂領去又卅四年份以前經留過限之柩務祈速來堂轉票或先期領去否則清明汎送埋浦東白蓮涇義地切勿延悞特此廣告浙紹永錫堂謹啓 
[磨障去翳多則十天奏效]  
本醫士世業岐黃於眼科一門除瞳神損壞外俾可尅日復明無論紅白翳障仗此靈藥三天見效多則十天患目疾者其試之美界鐵馬路桃源坊西三弄馬鏡清啓另售每盒五角 
[咽喉救命藥]  
咽喉有病生死之關六淫七情總可使或閉塞或腐臭重則如楊梅結毒走馬牙疳時疫濕温白喉紅腫痛苦非常其變幻有七十二種習生死相關者有此六七散吹上便能立時起死回生故自上年創辦以來傳播四方已蒙海内　同胞歡迎用者均稱效如進思齋葛製吹喉六七散響應無不驚奇實救咽喉一大緊要之藥也本齋志在救人并不漁利精選藥料以濟四時危急今仍劃一不二每瓶大洋一元十瓶以外者九折有力者購藥數瓶有備無患或救一方疾厄其功甚偉也欲知詳細請閱仿單　本齋開設上海英界致遠街中五福衖隨安里六十號門牌 
[（盤店聲明）]  
茲福建路復泰衣莊生財店面盤與源大衣莊開張一切往來與源大無涉源大衣莊白 
[遺失棧單]  
今遺失順全隆　22棧單一紙FA唛10612號疳積糖五箱已與前途說明無論中外人等拾得作爲廢紙望各　寳行號切弗收用此佈新昌記啓 
[（出售）]  
茲有好大新式五人氣車一輛皮蓬兩面蓬張銅油燈電粉燈各一對皮喇叭及小件傢生具全批車不過年半開行捷速快車因主人下月欲往外國願減價一千三百兩如欲買者請向三十二號北蘇州路德律風五百八十號領試坐亦可 
[聲明]  
僕適有急需央中徐朱火金老二錢火全沈老四等將祖遺寳邑結頭圖外育圩道契基地一畝一分四厘七毫愛而得掛號第六百四十四號去年十二月廿九定據賣於方姓處所得定洋二百元言明本年正月二十限期立契　價寫明過期之後以作費用目下已過拾天置諸不問所以將此產另售别處特此聲明倪關林告白 
[（聲明）]  
本行因虧氂耗收歇凡有憑圖章作保押貸等事一概作廢所有各作並船户車頭等户所該本行新陳各賬統歸德記行代收此佈裕記磚灰行白 
[圖章股票被竊]  
啓者正月廿八日晚往老閘橋灣被竊去小箱一個内有本號圖章恐有在外冐取銀洋貨物等項今特另換圖記前章作廢並有粤漢股票一帋計予筆記十股係明宇四千五百九十四號今已向該公司掛失祈各寳莊切勿受抵以及圖章支取等情概與本號無涉特此聲明干啓泰樸記白 
[（招請買辦）]  
茲有殷實洋行欵請買辦一位經理各事惟須有資本洋三千元始爲合格事務可靠出息甚豐願就此職者請致函五十號西人接洽函由申報館轉交可也 
[（遺失莊摺）]  
今在途遺失恆興莊往來摺一扣已向該莊說明另補新摺别人拾得概作廢摺恐未周知特此登報聲明怡興告白 
[聲明祖產糾葛]  
今因小南門内念五保十一圖花園衖内中叚祖遺屋產平房十六間二廂内有池河樹木天井共計地二畝有另又有念五保十六圖火神廟前直街坐東朝西門面二幢披二幢後有住房一所計三幢二披街房二幢連披歸天房管業以上二處祖上已在縣署有案歸周孟雄執業近聞有人在外招搖盗賣抵押等情故特登報聲明非地人房周孟雄到　僉押爲証若無周孟雄扞押以作盗業恐得業人受愚人房　雄兼祧地房特此登申新兩報　敦德堂地人房周孟雄啓住英界大馬路坭城橋福源里四十七號門牌 
[（吉屋招租）]  
英界後馬路福綏里内有石庫門五幢二廂三平屋三幢三廂三平屋二所又北首山東路紅磚洋式門面樓房四幢一廂一門樓一所如欲租者請至後馬路乾記衖姚慕記帳房面議可也 
[聲明]  
啓者茲有南京路龍泉園路第八十二號門牌德鐘道院房客現在避匿訪尋無着刻因該基有人來租茲將　生財器　會同　兄眼同檢點暫儲别室　一禮拜速來取　如逾限不取日後　　等情與本公司無涉特此佈告靜　公司啓 
[（推盤聲明）]  
啓者本店去歲虧絀鉅欵因經手人方光茂用夥不當有劣夥沈大來等私竊店貨爲數不少已蒙公堂拘辦經手方光茂始則早出夜歸置不理帳近因查出私宕多欵及弊竇多端現亦逃避無蹤今經各東會議已將生財貨底盤與乾大生後東爲業凡後有與各寳號往來等情與前東無涉特此登報聲明乾大生前東啓 
[（盤店聲明）]  
茲者泰昌祥在五馬路開張現已各東不願另就别業歸與公記出盤與集新開張倘有各行來往帳目等情前東自行直與集新無涉特此佈告集新白 
[王喬松遷移]  
寓三馬路晝錦里劉潤記綢緞號門内敬演大六壬課子平命理合婚選吉　宅　水 
[上洋同源洽記銀爐廣告]  
本號開設在北市盆湯弄通德里後衖專收各路原當金銀首飾雜紋等如蒙惠顧自當格外平允以廣招徠此佈 
[京都天寳齋嫩面玉容散]  
此散治男女面上油膩黑氣烟色酒刺雀斑暗晦等患每晨搽擦自然嫩嬌滋潤清秀眞整顏妙品也每瓶大洋二角每洋照拆六瓶雙料每瓶四角每洋三瓶舖分上海二馬路中市西鼎新里口 
[滙通保險公司廣告]  
英國士葛治佑寗火險公司資本金規元四千五百萬兩前由公信洋行經理已三十餘年賠欵迅速久蒙紳商嘉許現歸小行經理倘承惠顧請移玉五馬路本帳房洽接可也總經理英商華田謹啓 
 
 

Page 9

 
 
   
 
 

Page 10

 
 
緊要新聞二 
[熊成基臨刑時紀聞吉林]  
　　安徽兵變首犯熊成基于十八日伏法已誌前報是日早晨六鐘時在獄中先欵以洋酒有江蘇同鄉某某相陪熊談笑自若飮盡一盞謂同鄉曰蒙君送别感何可言言已出獄熊欲照相照畢擁之出巴爾虎門兵隊四面兜圍如防大敵臨刑熊演說曰　非盜犯乃欲爲民倡義不遂而死之首領也今生已矣我死願中國之富强日進一日庶幾瞑矣劊手使熊跪熊不肯跪力按之刀起而頭落矣旋縫其首置之棺中棺值錢八十吊是役也官府悉採用文明辦法 
東省鐵路問題 
[齊昂鐵路]  
　　德國某洋行承攬江省齊昂鐵路修築工程前定合同限定去年四月全路工竣倘若逾期當按應得利息加倍認罰乃此項工程竟至去歲八月始竣而軌路工料又不堅實屢經齊昂鐵路公所向該行理諭始終堅不認罰日昨撫帥又飭該所速與該行切實交涉將罰欵爭出未知能達其目的否 
[南滿鐵路]  
　　日前交涉司接准日領事照會轉准南滿鐵路公司開稱前俄國之廢線地畝並未作准未便遽行收回等情交涉司當即照覆以該廢線之地若未成交則三家子車站豈能換接其餘各處如我國亦未成交俄國何由改築自有一定之理在焉不待言而自明仍請照依半價由我國收回以省週折尚未知能邀日領允准否 
[錦齊鐵路]  
　　錦齊鐵路定借美金一千萬元開　建築迭紀前報其督辦一差去臘經錫帥奏派鄭京卿孝胥充任京卿决意堅辭惟此項路工介在日俄兩國之勢力範圍非選交涉熟手之員不足以資任使故至今尚未派定現鄧孝先司使自京回錫帥擬先奏簡鄧爲該路總辦並委金仍珠觀察還爲帮辦駐紥上海經理轉運採辦工料事宜聞已繕摺不日卽可發表 
　　又聞自錦齊問題發生後哈爾濱俄員極爲注意以爲此番所定條約必需宣布與俄國權利毫無窒碍方能作准至俄國報章之議論多謂俄國建築東清鐵路所費欵項甚鉅然目有此路後滿洲一帶得以逐漸振興巿面日盛故此路於中國前途誠大有利益而於俄國則轉未享受特别利益無非悉照條約保守應有之利權還觀日人則目下著著進步事事要求相形之下殊有天壤之别此種議論俄官公文及平常晤對時亦往往流露焉 
[詳紀東省禁止糧食出口交涉吉林]  
　　延琿　屬農産糧石向以琿春爲銷塲緣琿春地處圖們江口便於轉運故嵗埠華洋各商雲集該地購買後直放小輪至江口裝載而去現時　　甯道　示予限禁止糧食出口延理各糧行日夜雇車裝運冀將洋商預訂之糧趕緊運交故延吉府刻已派員調查日韓糧商前向粮行　購之數以防奸商藉洋商出口假立契約朦混輸運駐延日領則照會府署謂禁糧出口一事本領事須接到駐京使臣或駐奉領事認可公文察看延　所産之糧足敷貴國民食與否再行商酌核辦 
　　聞東省禁止糧食出口之故因去歲歉收洋商收賣轉運出口過多以致價值飛漲督撫有鑒於此即按照升任督臣徐菊帥奏定歲歉禁糧出口前案禁止出口乃各洋商竟起而反抗要求駐在領事與東省大吏交涉謂元豆小麥係屬雜糧應一律弛禁准其販運我國旅居海參嵗之僑民一聞此信頗爲憂憤特於商會開會集議維持東省糧食辦法當日到會僑商約有四十餘家聞擬妥辦法後即發單傳知各埠聯名發電至京請外部與外人嚴重交涉以期保守東省内政之主權 
　　有英國商人某前在長春所屬購買糧石若干未經顔道允許嗣賣主未能將糧交齊該商卽請該國領事向長春道交涉現顔觀察已將該商先後購糧情形呈明督撫憲核辦外並據情電請外部立案 
[旅温日人因庇賭閙事杭州]  
　　温郡永嘉縣伊大令象昂近日具禀洋務局略謂温州小南門内有日本商人佐田繁治開設島根藥水店正月初七夜其雇用華人在店内聚賭適警局巡官陳霖帶巡士巡夜見而查禁突被店主日人出而庇護兇毆巡官拘留關禁並奪去軍帽佩刀巡士前進保護因與雇用華人互毆略有碰倒器物日人乘勢自行毁物圖詐經知縣聞信即往彈壓其時日人三人及雇用華人正在拖拉巡官巡士互扭出店突見日人開　致傷知縣之家丁顔福手心經知縣分别保護解散當由巡士獲住華人沈子周并奪獲未經開放之手鎗一支連同賭具由局解送來署不想沈子周又被日人奪回兹由知縣查勘得店内櫃樹倒翻有碎破玻璃數塊破損藥水數瓶此外毫無損失並騐明巡官毆傷左助家丁手心鎗傷子彈未出現正設法醫治該日人如此兇暴惟有禀請憲台照會日總領事拘回懲治並令交出犯賭及奪回之沈子周以便究辦 
[川邊武職請不拘成例補用四川]  
　　川督趙制軍奏前因籌辦川邊猓夷用人爲難請將沿邊各廳州縣援照廣西成案不拘常例分别補用經部議准在案查規畫邊務保路屯兵武職同一重要而緑營員弁屢經裁汰求其銜缺相當並能勝任愉快者尤難其選值此生夷初附巡防撫輯責重事繁但期人地相需自未便拘泥成例文武事 
 
 

Page 11

 
 
同一律任用未可兩歧所有沿邊之馬邊協副將一缺會　　嶲峨邊普安等營參將四缺建昌中左靖邊會鹽等營游擊四缺懷　冕山保安安阜甯越等營都司七缺瀘甯永定會川越嶲建昌中左峨邊左營馬邊存城右營普安左右靖邊等營守備十二缺駐紥地面壤接夷巢均極緊要擬請援照文職補用章程不拘常例量才任用實於邊務大有裨益奉硃批該衙門議奏 
分類新聞 
政界 
[提法司分科辦事之佈置杭州]  
　　浙臬李廉訪以提法司分科辦事由大部擬定事宜額定員數奏准施行今年爲按察司改提法司之年亟宜預爲佈置以免臨時竭蹶計分總務民刑典獄三科各設科長一員一等科長三員二等科員十員書記長三員書記十二員差弁一員警衛十名號房一名公役八名廚役二名茶使三名總務科内分籌備考核會稽收發四所民刑科内分一二三四所典獄科内編制稽查二所提法司公費以及各員役薪水共計銀三萬三千一百十兩四錢此外筆墨油燭茶水電話等雜費印刷紙張夏季凉蓬冬季煤炭額外預備房屋修繕等共計銀六千九百兩此謂經常及臨時費也其科長視五品一等科員視六品二等科員視七品書記長視八品書記視九品科長將來由書記遞升以符司法官之制現已擬請院示矣 
[各衙署實行劃一簿記吉林]  
　　東三省清理財政局監督熊秉三京卿前經擬定整理財政條陳呈明督撫帥曁度支部照准在案内有劃一各衙署收支出入簿記一條准于宣統二年正月初實行其簿記約分爲兩類一爲主要之簿記一爲補助之簿記主要簿記共有九種補助簿記亦分九種並定登記規例四十條悉照此例以資統一主要簿記九種刻已由財政局招商承印一萬八千餘册送請度支司蓋用騎縫關防以杜扯換之弊補助簿記九種祇印二千册爲樣本將來分發各衙署自行仿照刋印惟主要簿記不得自行添改均須備價赴度支司領用按出入欵項之繁簡酌定册數之多寡定價每册小洋三角八分兹聞度支司業將各種簿記蓋用關防存儲候領並將前項情形曁定價呈報督撫憲察核聞已由奉天咨行到吉矣 
[粤省去年籌辦地方自治之用費廣東]  
　　去年爲籌備憲政之第二年照章各省應籌辦地方自治吾粤去年經設立地方自治籌辦處規畫全省地方自治事宜所需經費由藩運二庫籌撥兹聞上年連同省城地方自治研究所並計共支用銀二萬九千六百餘兩云 
交涉 
[德人徵收鹽課之交涉山東]  
　　即墨縣某鹽灘本未劃入德國租界每年鹽課銀五百兩向歸該縣徵收去年有天主敎民某甲攘該鹽灘利權乃與灘主在青島德臬憲署興訟德人當將該項課銀收爲已有即上届課銀之已繳即墨縣者亦被德人索去一切詳情該縣亦絶未禀報昨經該縣紳士具禀撫憲切實查辦以清租界而保主權魯撫當卽札委劉太守元禧前往會同該縣詳晰查勘以憑核辦現經查明禀覆此項鹽灘確未劃入租界之内鹽課經該縣徵收劃界後德人亦向無異言不應突向鹽灘收受課銀惟當時租界訂約時究竟如何規定請查照辦理魯撫以此項洋文條約存於外務部本省無可查考昨電外務部請查檢租界合同照抄一分寄東以憑核辦 
[限制游蒙洋員辦法吉林]  
　　東督吉撫分札哈爾濱新城各屬謂吉省西面疆域毗連蒙藩爲往來之衝要外商游歷需照章保護刻下蒙古交涉日繁各國商民之游歷者不可漫無限制刻外部已與各國駐使磋商凡赴蒙游歷洋員必須請領護照限定人數日期更須檢查有無擕帶測繪器具一切違禁之品方可聽令前往應通飭一體知照云 
軍界 
[防緣各營須遞保不吸煙册結廣東]  
　　粤省防緑各營前經奉准陸軍部電催速將各營管長以次層遞不吸烟册以憑查出違犯者挨次撤究惟粤省防緑共百餘營且離省遠近不一現水陸提特擬定分别防緑保結辦法以資慎密凡防營均由統帶出結保管帶由管帶保哨弁由哨弁保什長由什長保正勇至緑營亦由提鎭副參游都守千把外委以次遞保出具不吸烟册結聞各營現已紛紛造送禀繳督院彚案咨報矣 
[江省陸軍經費之困難墨龍江]  
　　江省公署前准陸軍部軍部咨催籌練陸軍所需之經費昨聞少帥與民政司趙司使預算每年約需八十餘萬兩惟江省庫帑支絀實難全數自籌現准奉吉兩省每年協撥二十萬兩其餘六十萬兩尚無著落故現擬具摺入奏請飭度支部常年撥欵若干其餘再自行籌畫云 
[駐奉淮軍爲盜紀聞奉天]  
　　日前開原縣境盜刦槍斃事主郭萬成一案事後緝獲訊係淮軍正兵焦正清李長勝二名夤夜串通私烟館之戴姓劉黑瞎子在塲行刦該軍王統領旋將焦李二兵研訊供証確鑿當經不動聲色詳請令箭就地正法而將戴姓送縣押覊劉犯已乘隙遠颺業由省憲札飭開原縣並檄各鄉鎭警局嚴緝逸犯再行定讞 
學務 
[唐山客籍學堂請欵直隷]  
　　直督據楊道善慶具禀唐山客籍高等小學畢業續招新班請飭照撥經費等情當經批示據禀已悉唐山客籍高等小學畢業擬請續招新班仍飭京奉鐵路開平礦務兩局照舊撥欵接濟學務成局若因乏欵隳棄亦殊可惜能否照舊協濟仰候分飭該局等核議詳覆飭遵已於日前分札京奉開平兩局遵照矣 
[敎育成績品展覽會之物議杭州]  
　　全浙敎育成績品展覽會原定正月二十一日至二十五日爲男賓展覽之期二十六七兩日爲女賓展覽之期定章原稱井井乃二十五日係男賓展覽期而會塲内竟有年少婦女七八人與會員某談笑外來視覽者嘖有煩言或云旣係男女混雜何必分期展覽或云城隍山茶室尚分男女座今開敎育成績品展覽會旣有定章男女分期觀覽何以違背如此詢諸會中人云此輩婦女皆係某會員之親友眷屬是以暫爲通融云 
[族學同室操戈之糾葛杭州]  
　　紹屬諸曁學界沈煥然等因互爭族中公産辦學釀成訟累糾纒半年疊查　復日前該貢生復又　禀撫 
 
 

Page 12

 
 
憲有糾匪擄搶形同械鬥各情本日奉增帥批飭學司謂此案前據該貢生呈禀以控詞未經聲叙勸學所復奪情形無從查斷及沈炳麟擅收墊租朦請縣諭壓制客節詞近含糊曾飭司復核在案兹又控沈炳麟於去年除夕指揮窰匪强擄倉榖並有開槍呼哨情事似此不法情形如果屬實亟應拿辦惟縣批據沈炳麟等亦有糾搶學租具控究竟兩造孰爲情眞學欵非私肥之具祀産非爭執之媒藉學而爭欵則學務之虚飾可知因産而爭管則該姓之祖宗抱恫可想仰提學司嚴飭該縣并案澈查 
[鹺務小學之達杭州]  
　　浙西鹺務兩等小學堂堂長鍾寅賓君自開辦迄今已届五載曾有改辦中等商校之議嗣以比年浙鹽銷路不旺未能大加擴充不得已僅就高等三四年級添插商科去冬即增聘嚴倉鐵道畢業祝麟閣君敎授簿記今正開學更擬添聘中國商業史商業地理等科以爲實用　線該校普通科學亦甚注意尤以國文成績爲特長以是今春招考插班報名者異常踴躍全堂學生人數已達一百九十餘名之多續來者往往以講室不能容婉辭而去 
實業 
[津浦行車之現狀天津]  
　　津浦鐵路現已由陳塘莊開車至山東登州惟印票機器尚未運到故現在之車票如電車票式用簿紙又該車行至各站如無上下客人車便不停蓋非正式也又該路線經過北營門之天桂茶園有應拆讓者刻聞該園尚擬禀請繞越未知能否邀准也 
[省城實行開埠之先聲吉林]  
　　吉林省商埠原定巴爾虎門外以吉長鐵路車站將設建於此故商埠亦於此劃定地點及至去冬吉長鐵路線圖旣定省城車站移設於大東小東門之間昌邑屯之南於是商埠亦祇能就車站所在將巴爾虎門外原地棄去重行勘測省城開埠局曾與長春開埠局合聘澤工程師鄧藝偉一員局長傳冩忱直刺遂飭該工程師於東門外沿江一帶至吉長鐵路車站止就中測勘該地開設商埠極爲相宜一俟春暖凍融將從事舉辦矣 
[部委查勘浙路錢江之電音杭州]  
　　郵傳部日前電浙撫云浙路錢江造橋一案奉旨會勘現在本部遴派郎中周嵩堯候選道衛興武會同尊處所派人員逐細查勘除咨達外先此電聞 
[永康商會准予成立杭州]  
　　浙省勸業道具詳撫院以據永康縣崔令詳稱海禁大開商戰日急前奉大部頒發簡章行令各屬次第設立永邑界連台處營業尚稱繁庶照章應設商務分會以資聯絡疊經集議興辦而土客各商意見未齊互相衝突嗣經府憲親蒞勸諭組織開會公舉應紳聚發爲總理及會董各員詳送核轉前來署道查核所呈簡章十條尚屬簡明應請憲核轉咨農工商部加札給戳以資信守 
[創辦漁業公司松江]  
　　南滙六灶鎭區董張雛聲君發起創辦漁業公司集一萬五千股每股大洋兩角養魚十萬尾現已布置完備行將放養魚身人皆謂三年之後可獲利不資云 
雜記 
[淫婦三嫁悍殺之眞相蘇州]  
　　浙江人王姓前充常熟釐卡司事姘近卡某氏女爲妻帶至蘇州寄居盤門外已育一子詎氏性淫蕩又與第二營哨官田姓私姘爲王識破勒田出洋一百元賣給爲妻未幾病故王又將某氏收回由胥門外大日暉橋開柴行之王阿毛勾引復與開舊板廠湖南人楊姓往來通姦王聞之時往滋閙即由王阿毛等出爲調停令楊出洋三百元由王出筆據將某氏又賣與楊爲妻事成後王因洋被王阿毛等分去心有不甘即以被捲珠飾值價千元等情控告經吳縣陳大令提訊斷令楊再出洋一百元給王寢事乃某氏歸楊後時將楊姓前妻之女（年十九歲未字）百般凌虐終朝毒打楊則寵愛性成置之不問上月二十七日某氏又以女不善侍奉任意痛打徹夜不休哭喊之聲達於户外至二十八日午後氣絶聲死一時閧傳該氏毆死前妻之女觀看之人擁擠不堪楊姓及氏均言女係吞烟斃命聞衆鄰不服有報官請驗代爲伸雪之說未知若何了結也 
[尼菴殺人案業已審定蘇州]  
　　蘇州盤門内鳳池菴内尼姑妙蓮與黄豆芽阿六等數人通姦爭風妬姦殺死人命一事迭紀前報兹聞此事業由吳縣陳大令審定擬罪以黄豆芽阿六等三人同謀殺死人命擬以斬絞之罪該尼妙蓮則並未知情更未同謀從輕擬以枷杖之罪業已上禀各憲核示矣 
清談 
[調查户口]  
　　凡民可與樂成難與圖始。民情易猜。猜則生忌。忌則忿恨之心生。而暴動之事作矣。 
　　是故善治國者譬之治水去其障礙焉。决其壅蔽焉。務導之于易知易能。使民共曉然于大經大法所昭垂。異日者新政之流行。風動日宣。罔有杆格。如水之。盈　後進放乎四海者然書曰。無偏無黨王道蕩蕩。無黨無偏。王道平平。 
　　夫然而吾乃深不解夫近日之調查户口者。 
[鼓鑄銅元]  
　　比歲以來。銅元充斥蠹國病民。上焉則有徵不敷解之提議。下焉則有設法施救之請願。殆哉岌岌。不可終日。問具故。則曰銅元使然各省之銅元鼓鑄無藝使然。 
　　曾幾何時。而銅元又不足矣。粤省請鑄。卾省請鑄。汴湘等省。亦附卾搭鑄。若非此不足以補救巿面遏絶　私焉者。然而銅元之貶價也如故。小民之疾首蹙額銅元也亦如故。 
或曰。銅元之鼓鑄。此其中官有大利存焉。故主持其事者。昔日則以餘銅未盡爲藉口。今日則又以不敷兌換。隣私允斥爲口實。 
嗚呼信期言也。官有利。民無命矣。 
文苑 
[追悼誤斃新軍哀詞六拍]  
（調依醉花陰湖上周郎日） 
　　百粤男兒身手好。　送東原草。恩怨不分明。祈父初來。悔請纓偏早最憐春。暮慈烏老。驀地傳凶耗。入眼總凄凉怕看墻頭。剥落泥金報。 
　　滿腔熱血權今洩。化作土花碧。話到惡名兒旛影歸魂。火樣眦雙裂。生生世世離軍籍漫把君恩說。還有别時羞。俏語封俟。錯對閨中月。 
　　小妹嬌痴羣弟弱。訝爽歸期約。此恨九京知。客略迢迢。訴夢悲無著。　算情始信官家薄。替涙雙雙落。往事試回頭。緩束征。袍辜負低聲莫。 
　　痛飮黄龍今已矣。三　空狂許。憶學上雕鞍。十里櫻花。香送從軍驥。里門。譒寫招魂字慘淡春光裏。何日始歸元。前度今番同是傷心事。 
　　　角交深人有幾。涙墜從今始。欒布待西來。血洒蒿蓬。噩夢飛千里。悔翻攬勸澄清轡。結局偏如此。。三字慣埋冤。抺煞英雄。報國精忠志 
　　我本楚狂人不識。愛作狂歌客。慷慨獨鐙前。欲寫哀詞。悶壓城東北。郊行卓千春無色。殺氣連天。黑寃雪問何年豐碣芳留。輿論成功日。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
譯件 
[日本議會之一面觀（續㬅陀）]  
　　初四日午前十時開會坂口宮古淺羽等議員質問　太島（據樸知麥條約由俄國割歸日本者）之價值如何　太民政長官平岡氏曰論者每謂　太爲荒島置諸不議不論之列實則　太之産物氣候較之内地固多遜色然比之世界諸殖民地亦不甚劣也到處有大森林雖無珍木而亦不失爲材藪惜樹多野生拳曲臃腫廢不中理若加裁培滋生必茂故森林地均宜官有今冬鐵路枕木取材此地除三井組外尚有四五組略有事繁人少之感其中物産煤礦甚富誠爲亡盡之藏其他如銅鐵諸礦雖未踏查明白然據各地報告度不甚少地味沃衍晨産甚佳惜河渠未奠時多水菑去年氣候較和大麻燕麥裸麥茄子麻枲等收穫甚豐土著皆農民漁民數百户來往無定有遠出勘察加浦潮者漁業農業共在夏季十月以後則開放海面矣所獲魚以鰊鮭爲多政府事業如水産農業試驗塲及煤礦採掘等興業太多有似攘奪民業然漁塲向例除一二自然發達間歸民有外從無歸私有者至煤礦之採掘因雇有多人使坐食以嬉不如從事採掘非孜孜與小民爭利也 
　　初五日照例開會桂大藏（度支部）大臣揚揚登壇彌有得色演說此次公債改借之故略謂本大臣去年定財政整理方針用以爲則編成預算旣得諸君之贊同幸近時歐美各國金融界之狀况漸次佳好使我國公債價格有隆無殺經濟界之信用得以鞏固此本大臣所大喜也但多國公債自日俄戰後增加無數使漸次改借換以底廉之利率庶國民負擔可藉此少减此戰後財政整理上之一大關鍵也幸國内金融亦極緩漫諸銀行存欵利息酌議低减乘此時機故將公債改借之議匆匆發佈其補加預算亦不日提出諸君幸協贊之至國外公債之利率亦須酌減也云云衆拍手贊成 
　　午前預算第一分科會小村外務大臣因病告假桂首相石井外務次官等皆出席大石正已氏質問對清外交及滿洲經營之方針事關機密遂作秘密會論禁止旁聽聞其主要項目爲滿洲鐵道中立提議及日本之回答始末並對於前項事實帝國今後之方針并滿洲經營之前途等 
　　初六初七兩日無甚要事姑從略 
　　初八日夜九點鐘政友會開代議士會始由原及松田兩總理報告與政府妥約之條項（一）地租減輕案政府認减八釐（二）官吏增俸案政友會主張加二折半（三）經政友會代議士會議决削减之各預算案求翻前議之三條也報告方完各代議士互有辨難謂政府提出之官吏增俸案其所需經費旣由政府籌措或可勉從至政友會提出之地租減輕案祇减八釐未免太少黨議不能一致延至夜半松田與原總理暫就别室命團體中再選委員重行協商至夜將曙協商略定重開代議士會投票公决由多數决定始將妥約條項全部承認惟預算案中已經削除諸項目由此次妥約或可變更一二惟商務官派遣費議員歲費等十條斷難通融政友會與政府旣有妥約想下議院中不難通過因下議院議員額政友會實占過半數也 
本埠新聞 
[閔行農業學校開學續紀]  
　　本縣田大令學師杜廣文於上月二十四日偕紳董顧丹泉吳畹九朱福田等同往閔行鎭農業學校行開校禮曾誌前報兹將頌詞答詞補録如左 
[田邑尊頌詞]  
　　中國古時士與農合故有孝弟力田之科有務本抑末之訓秦漢以降士與農分農者不學學者不農而農學之說以絶近年來世運文明歐化東漸識時之彦有志之士羣致力於學校並注意於實業洵爲救時之策識要之圖滬上學堂林立爲全省冠獨實業學校尚屬寥寥光緒三十三年勸學所總協董姚劉諸紳創議設工校於城設農校於鄉因地制宜捉綱絜領光緒三十四年工校成立復公舉顧紳李紳黄紳籌辦農校鳩工庀材竭力經營於邑之西南　閔行鎭建築農業中學堂於新正二十四日開校實榮以不學之軀承乏是邦得逢其盛惟祝學堂根基鞏固日見發達不特爲本邑四鄉表率并資内地各處觀摩且望在學諸生邃心農學日新月異他日學成致用改良墾闢樹藝畜牧諸務以　歐美富强之盛以復三代士與農合之隆軌庶不負諸君籌辦一片苦心也寳榮實有厚望焉 
[校董李祖錫等答詞]  
　　吾中國數千年重本抑末以農立國乃土地非不開闢田野非盡荒蕪何以賦稅日絀民生重困病在乎鄙農爲細事一任習故蹈常地有遺利從無有發明新理逐漸改良者方今朝廷注重實業内則設農工商部外則設各省勸業道此正今日變法圖强之急務而亦自治立憲之始基也祖錫等生長本邑興學風氣較早他方誠知普通之後繼以實業首在務農惟兹事體大未敢冒昧相從幸荷陸紳子欣倡捐於前毛紳子堅王紳省三鈕紳惕生踵起續捐復荷新裕木行捐助校址又蒙我春霆大公祖熱心提倡敎養兼隆爰於閔行鎭西偏鳩工庀材建築校舍招集生徒先辦豫科次辦本科學級分明循序漸進今届開幕之期大公祖旌麾卜賁俯賜頌詞感激之餘無任惶悚且復再三策勵期底於成祖錫等取不黽勉從事以冀事有實效欵不虚糜惟此日之規模粗具嗣後之經濟彌繁猶賴大公祖藎謀碩畫子惠部民源源接濟不令爲無米之炊祖錫等自當竭其縣薄仰體大公祖提倡之盛心從此風氣大開當强立致豈不懿歟 
[小南門亦須擴張]  
　　本邑地方公益研究會董事以老北門及小東門城闉均已加高放寛惟小南門尚未議及該處爲南巿一帶商家出入要道亦須一體擴張以興巿面因擬將外門改向朝東免再曲折聞已估定連翻造吊橋共需工料洋一千元左右擇三月間動工業已繪圖貼說函請總工程局轉禀滬道核准移營會勘矣 
[塗改湖北官銀號銀票]  
　　湖南人周蘭春持湖北官銀號銀票兩紙向大碼頭德泰小錢莊兌換被莊夥何永壽察係一元塗改十元立即扭至工程局由陳副裁判提訊何供前次已經受愚詰之周供來申找尋 
 
 

Page 19

 
 
在某營當勇之外甥張二寶又遇友人王漢聲給來銀票囑代兌換旋又在周之鞋店内搜出三紙亦係塗改判戒責二百下押候補提同黨訊究該票存候銷毁 
[匠頭祇得受虧]  
　　滬道蔡觀察昨爲匠頭蔣鴻泰控告洋人圖賴欵項一案出有牌示云照得該匠頭控追美商翹奇圖賴包造牛皮廠工料一案上年十月初九曁十二月十五等日據該匠頭先後來呈疉經本道照請美總領事轉致查追在案兹准美總領事維照復准經轉請本國按察使查核去後兹准復稱蔣鴻泰控翹奇一案業經斷定被告還銀在案倘原告於本司裁判權所及之處能查出被告有可抵之産業不妨投報即可召變抵還原欠至翹奇究正何處非本司所得而知但料其不在中國地面總而言之如原告能於中國查出翹奇之産業可以抵其應繳之歇者本司將來必代爲設法變價備抵照復查照飭知前來合行牌示爲此示仰該匠頭知照 
[麫店聚賭肇禍]  
　　閘北南公益里口（與美租界毗連）源順麵館主丁阿三前晚邀集賭徒數十人聚賭抽頭被某號印捕查悉入内捕拿各賭徒即跳窓逃逸詎店夥章四寶於跳下時忽被招牌鐵鈎戳破太陽穴倒臥地上迨送至醫院早已氣絶旋由四路二區將該店主丁阿三拘送一區轉解總局押候訊辦並飭二圖地保報縣請驗 
[呈復理勸漁户涉訟情形]  
　　漁團局總董蔡正蒙郭廷鉁呈復上海縣文云去年十二月初六日奉照會内開據漁户熊長榮周福元等控鹽城帮領袖沈裕馨肆行强横（中略）奉此查沈裕馨年老誠實自熊長榮等公舉充當鹽城帮漁船頭目後迄已五年並無肆行强横動輙欺人亦無斂錢情事此次意見參差係因鹽城原籍家務細故起見以致互相訐控董等於去年十二月十七日邀集各漁户理勸原告未到十二月二十日又邀理勸被告未到今年正月二十八日兩造及沈裕馨均到董等再三開導倘各分一帮各立領袖必致兩帮對峙易起釁端是以勸得兩造各安本分認眞捕魚爲謀生之本其漁船頭目由沈裕馨續辦一年仍由熊長達陳文祥趙文龍三人帮理和衷共濟各釋前嫌兩造均願遵勸了結原被各漁户親筆簽字而去緣奉飭查爲將查明勸結情形呈復伏祈俯賜鑒核銷案 
[强盜和尚將次起解]  
　　僧人新有在甯波鄞縣南鄉南塘頭地方夥刦董昌頤家衣飾逃至滬上其同黨僧人清祥及撑駕盜船之徐阿六經鄞縣緝獲訊知新有匿居虹口移請公共公廨派差協探將該僧及收買金表等贓之僧人净乾先後緝獲解廨收押在案昨由捕房將新有净乾兩僧解廨復訊净乾供與新有素來認識不知金表等係是贓物向伊買來求鑒訊之新有仍供朝珠金表等物係永禪和尚所贈並非贓物判净乾交保開釋新有押候備文連贓解送縣歸案訊辦 
[謀殺親夫案三誌]  
　　女子小陳石氐串通姦夫朱阿六謀死未婚夫陳和尚抛尸浦中經伊姑陳曹氏偕祖姑大陳石氏投縣控告已兩紀本報兹悉本縣田大令昨已函致救生局請派小輪帮同打撈一面諭令差役王順及十六舖地甲裘鎭帶同尸屬雇舟撈取未知能撈獲否 
城内 
[賴債蠻横]  
　　薛寶卿投縣控稱隣人王某前向小的借洋一百元向索蠻横因將借據呈案求請提究襄讞德明府諭候查明飭理 
[展限理處]  
　　趙福記控周賴氏吞賴造屋工料價洋由縣將氏子周漢卿押追在案昨日復訊供求寛限料理判仍還押再限七天還楚 
[累及保人]  
　　楊孔春欠欵被控央汪清泉保出後避匿不理昨日由縣傳汪詰問汪供楊往九江措資未回判限十天追楊到案 
[醫生不端]  
　　溥東總巡局函解羅阿桃控告蔣晉發等拐妻一案到縣經襄審德明府提訊羅供浦東人向爲木匠今正十四日往川沙做工至二十一日由隣婦顧丁氏寄信來稱小的之妻被蔣晉發同伊姘婦黄顧氏於十六日領出不回小的回家根究蔣等諉賴求請追究顧丁氏供羅妻由黄顧氏領出後顧氏獨自歸家向問羅妻下落一味支吾爲此寄信與羅蔣供今正與張金標在高家行設攤行醫並不拐賣婦人訊之黄顧氏初亦狡展不認及喝令掌頰五十下始稱丈夫已故遺有二女前延蔣　發醫病致被勾引成姦近欲將女價賣婦人不允遂令婦人誘領羅妻出外帶往川沙出賣得洋質之蔣仍抵賴亦令掌頰一百下又訊張金標供同蔣行醫此事並不預聞判蔣張及顧氏管押丁氏交保候再審訊 
[官事]  
　　候選員外郎劉崇斌奉賢縣知縣　黻鴻昨均到道拜謁安徽候補知縣馮奎文禀辭回皖浙江補用巡檢趙其昌禀辭回杭 
南巿 
[私收客帳]  
　　胡萬美茶葉店已歇學徒方壽根前曾掮去茶葉二簍賣於北巿泰昌隆得洋五十七元被方私收吞用昨日扭至工程局訊供屬實判交保理處 
[匪徒攫物]  
　　寳山婦人蘇張氏前日携皮衣及短衫二件行至西門外萬生橋突被匪徒楊阿二等多人攫取逃逸旋由巡士追獲拘至西區解送工程局訊實判戒責二百下押一月贓給該氏領回 
[拐匿小孩]  
　　薙髮匠汪敬華失去五歲男孩毛弟及七歲女孩連弟疑係同業干景雲所拐扭至西區解送工程局訊究干供小的聞由吳老三所拐判一併送縣嚴辦 
閘北 
[貪得無厭]  
　　寡婦金胡氏昨至三路一區控稱婦人與夫兄兩房均無子以姪婿全金龍爲嗣兹有祖遺基地一畝一分售得洋四千餘元因全係外姓議定分給地價十份之四詎全祇交半價餘　吞没求請核斷當由德正巡官解送總局經孫裁判集訊判全繳洋五十元給氏具領了案 
[賭棍狡賴]  
　　賭棍王阿文曾於光緒三十一年份在川沙聚賭戳斃柘林營兵某甲在逃未獲近又濳回浦東被二路分局汪正巡官密飭長警拿獲解送總局昨經孫裁判提訊王狡賴不認判押候札飭川沙廳吊查案卷再行覆訊 
[愍不畏法]  
　　金鳳岐去冬在眞茹鎭私開烟館由四路三區拘解一區訊明懲辦有案詎近又陽奉陰違愍不畏法前日被該區巡長王闌生訪查得實禀明畢副巡官將金逮案並搜獲烟具兩副烟膏兩缸解局訊供不諱判解一區押候究辦 
[子媳違忤]  
　　龎巧生住居巿浜橋泰德里内其妻錢氏素性悍潑前晚與姑口色龎竟帮同其妻將母李氏肆毆後從樓梯上推跌至地隣居羣抱不平立即代報捕房請辦 
英租界 
[失火罰鍰]  
　　三馬路雅誼樓小蓬萊兩菜館推諉起火一案昨由捕房將雅誼樓股東許正光陳芝祥宋志耀一併傳至公廨復訊許等供稱前兩次係小蓬萊煤灶内起火曾向理論並報過捕房寶讞員商之英領判罰洋二百元充公一併帶回捕房勒令繳洋再行開釋 
[押犯圖逃]  
　　流氓夏錫林因搶取王劍露金戒由廨判押哈爾濱捕捕在案詎夏在押挖洞圖逃被西捕查見禀明捕頭昨解公堂訊得夏係六次過犯原名華德林判押西牢 
 
 

Page 20

 
 
兩年半期滿再逐出界 
[婦人無恥]  
　　趙學林之妻陳氏被陳林文奸佔並將趙之八歳女孩許人爲養媳由趙報知捕房派探將陳與氏一併查獲昨解公堂請究氏供女已許配與徐如文家爲養媳婦人與陳姘識已久求宥訊之陳林文供認和奸屬實德襄讞商之西官判陳押一禮拜女孩旣已許人從寛免究氏交趙領回管束 
[調戲無憑]  
　　孫鳳池因調戲婦人王陳氏被控昨由印捕解廨經中西官訊無証據判孫交保開釋 
[拐婦解局]  
　　孫阿毛在滬南工程局控告住居虹口之張王氏王徐氏夏陳氏串拐伊女毛狗一案業已由局移請公廨將三氏拘獲一併收押昨由官媒解廨復訊判送工程局訊明後仍送回公廨懲辦 
[拐匪入獄]  
　　曹再利控周長生拐匿六歲女孩阿毛由探將周與孩一併查獲昨解公堂訊實判周押西牢二年孩交曹領回 
[尚有同黨]  
　　林星寶串拐陳紀春之小孩被探查獲昨解公堂請究陳供林有同黨二人已奉上海縣訊明收押判林押候函詢上海縣俟復到再核 
[有女同行]  
　　雉妓王老六鴇婦張老大前晚在四馬路與狎客同行被巡捕指爲拉客一併拘入捕房詢明住址暫行開釋昨晨傳至公廨由該妓供明前情判令暫釋著邀見証到案於下禮拜一訊核 
[違章受罰]  
　　石維城出售牛乳未捐執照被工部局西人查獲昨將石傳至公堂請爲訊究判罰洋十五元充公 
[無一好人]  
　　胡開林控被陳桂連用刀戳傷一案昨經公堂訊得兩造均非善類且原告控多不實判胡陳各押一禮拜示儆 
[美商追欠]  
　　美商茂生洋行控湯子章不理欠銀一案昨由包探將湯傳至公堂交差候訊 
[要証到案]  
　　奥商新拔維晏洋行控徐硯生欠銀案内之証人陳灝泉昨由包探傳至公堂交保候訊 
[懲辦搶匪]  
　　施阿榮控徐金富搶取棉被由探將徐緝獲昨解公廨訊實判押三月期滿驅逐出境 
[串搶首飾]  
　　流氓劉和尚楊大毛趙金生串搶金王氏金押髮等物由探一併查獲　晨解廨請究劉等供係小連生所搶判一併還押候補提同黨到案再訊 
[曾否串竊]  
　　洋貨店夥徐炳榮控趙慶山串黨行竊花緞一案昨日由廨復訊德襄讞與英廓繙譯官以趙供多不實判押滿三禮拜開釋 
美租界 
[無可追究]  
　　蓬路一百八十一號門牌雜貨店主李生慶昨與某日本婦人同至捕房李稱今晨該日婦以日本紙幣二十五元兌去小洋二百六十三角旋又來店稱多付五元强欲索還捕頭詢得事無確據一併斥退 
[沿途賣酒]  
　　昨有住居北四川路四百二十九號屋内之日本人林芳造雇車運載洋酒在途兜售由捕拘入捕房禀奉捕頭飭林退去候再傳訊 
[數見不鮮]  
　　周春虎昨乘六十七號電車在元芳路口下車跌傷頭額由捕車送同仁醫院請爲醫治 
[庽客猝斃]  
　　小工某甲住宿漢璧禮路四百六十一號小客棧内前晚忽患腹痛身死報由捕房傳諭地保查傳家屬收殮 
[撞傷行人]  
某洋行出店張某昨日行經北四川路被某號貨車撞倒碾傷足骨由捕將張及車夫一併帶入捕房轉送同仁醫院療治再核 
法租界 
[自投羅網]  
　　前在法馬路開設爕理齋鐘表店之陸榮齋曾欠烏利文利喴瑞記等洋行往來貨欵自該店因被他案封閉後人即避匿前日陸忽來申被該行偵知拘入捕房交保出外昨日傳至公堂訊究烏利文洋東禀稱被陸欠去洋四百零五元利喴洋東稱被欠一千餘元除收過鐘表劃抵外實欠洋九百三十五元瑞記行代表稱被欠洋四百二十餘元質之陸供所欠各行貨欵數均無訛惟一時難以理楚求請寛宥判交保出外妥爲料理 
[又被查獲]  
　　逐出租界之竊賊萬裕明逗遛境内肆行故技兹又被探撞見吊到原贓解廨請究判枷示一月期滿再押一年 
[亦非善類]  
　　王阿三唐阿順在輪船上偷竊搭客物件由探一併獲住解廨訊究王俯首求宥唐不認竊聶司馬以唐旣與爲伍决非善類判押捕房七天王枷一月押二月 
[作頭違章]  
　　作頭王世卿承包工部局修理街道工程堆積淤泥約有數丈之高至　僅燃紅燈三盞搪塞了事捕房以工部局定章泥堆每高一丈須點燈一盞故令再加數盞免與行人無礙詎王抗不遵照因於昨日傳至公廨罰洋五元充公 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[東三省總督錫良奉天巡撫程德全奏通籌全省獄政請變通成法摺]  
　　奏爲通籌全省獄政擬請變通成法次第舉辦恭摺具陳仰祈聖鑒事案查宣統元年九月准法部咨該部於九月初一日奏陳第二年第一届籌辦成績摺内奏准各省建築模範監獄統限宣統三年以前一律告竣府廳州縣舊有監獄以各省新築之監獄爲模範於單開推廣各府廳州縣審判廳年限期内一併改築行令查照辦理並繪圖貼說將豫算成立之期報部等因咨行到臣當飭奉天提法司吳鈁查照辦理去後謹按獄政之良否係平法之名譽奉省模範監獄早經奏報成立年來省外人犯因監獄不完請寄省監者甚多頗形便利其故因省監經費較充管理較善方今各屬財政奇窘獄吏未備並舊獄而無之安望其更築新獄臣等通盤籌晝似非變通辦理不可謹就現擬辦法五事爲我皇上陳之一規定飭建監獄之地域也奉屬州縣新設治者多無監獄近年各屬議辦罪犯習藝所拘留人犯使之習藝以代監獄其意甚善而其法不完且習藝所者監獄之工塲也以獄制而兼設工塲令人犯習藝則可以習藝所名義而聚囚人於一塲以覊禁之則不可然設習藝所易設監獄難擬就府廳城治先築監獄其有習藝所者均飭併入監獄管理以期經費减省獄制整齊計應設監獄者九處曰興京曰錦州曰新民曰營口曰鳳凰曰昌圖曰海龍曰洮南曰長白其獄中以足容人犯三百人爲準令收管近鄰曁所屬之重罪人犯長白尚未設治仍擬緩設其承德遼陽鐵嶺開原東溪遼中法庫等處人犯則令就近寄禁省監蓋交通易則解送亦不致爲難也一擴充看守所之範圍也各屬重罪人犯旣總滙於省府廳治其未决犯及輕罪人等亦宜有以處之現在奉省各屬收禁人犯之處名目猥多辦法凌亂吏緣爲奸弊害實甚查日本獄制輕罪重罪異地以禁已决未决分房而居日本獄内有民事勞役塲德國獄内有民事監哈埠俄國監獄亦合輕重罪各犯於一處而分禁之不獨節費亦易管理是宜化散爲整仿法部奏定各審判廳内設看守所收管未决人犯之制而變通之於各州縣各設看守所一收管本境内民刑事未决人犯凡刑期在一年以内曁巡警局違警人犯皆得入之建築可以從儉習藝可以隨意該所不必隷於審判廳凡舊有獄署封房習藝所看守所待質所等處地方可以改設者均令改設置所官一以董其事各屬旣有此項看守所嗣後各審判廳成立廳内卽母庸附設看守所以省經費並擬通行奉天高等以下各廳悉令將看守所裁撤緣各國裁判所内拘留人犯不過二十四點鐘逾期則必送入監獄倘以二十四點鐘之拘留人犯而設所設官以管理之未免太費以奉省論即須歲糜十餘萬金萬萬無此財力不如去之爲愈依此辦理費去大半獄政益肅庶可以維持司法制度一管獄之吏宜規定也光緒三十二年七月法部議覆改良監獄摺内稱獄務人員與司法人才同一重要官卑不足彈壓　薄無以養廉省城監獄置正典獄官秩從五副官秩從六上年王大臣釐定官制草案於各州縣置典獄員法部奏定各審判廳看守所設五品以下所官慎獄分職不厭求詳奉省模範監獄已於上年奏設正管獄官一員聲明副官緩設查省城罪犯習藝所分禁輕罪人犯數在五百人以上爲省城第二監獄其各府廳監獄容囚至三百人各州縣看守所拘留人犯多者亦在百人以土不可不設官以治之擬聲明模範監獄設官成案添設省監副管獄官一員秩從六品令駐罪犯習藝所中經理該所事務設各府廳監獄管獄官各一秩正七品均作爲奏補之缺設各州縣看守所所官各一秩正八品作爲咨補之缺各監獄曁看守所成立之年所有管獄之經歷司獄吏目典史等官應一併另案奏裁以一職掌即以裁缺之廉俸津貼移作新設各缺之用一經費待籌畫也現擬籌設各處監獄除長白外爲獄凡八爲看守所凡四十餘看守所擬飭地方官就地籌欵監獄經費歲需十餘萬金現正飭司切實核計籌欵並無把握而要政期在必行容俟臣等察酌隨時奏明辦理一獄官宜造就也改良獄政求材爲難需材别爲二類一職員一看守將來獄制完備職員需百餘人看守需數百人舊日獄吏不嫻獄務其吏役積弊太深亟宜淘汰加之敎練現擬飭司就法政學堂添設獄務一科慎選學員派員敎授以備異日任使其録用辦法俟該科届畢業時再由臣等别案奏明辦理據提法司吳鈁呈請奏咨立案前來臣等覆核無異除咨部外所有通籌全省獄政擬請變通成法次第舉辦緣由謹恭摺具陳伏乞皇上聖鑒訓示謹奏宣統二年正月十八日奏硃批該衙門議奏欽此 
小說 
[官塲小說玉樹花（二十六）]  
　　第七回　　一响温柔書齋圓好夢　兩雄並立雲雨起中阿 
　　吕太守又逼一句道。你老哥的意思究竟怎麽樣。胡甲生聽了想要答應。又實在說不出話來。心上只覺一上一下的跳個不住。好似那虎邱山上的弔桶打水一般。吕太守看了這般模樣。索性立起身來。走到胡甲生身旁。拍著胡甲生的肩膀。口中悄悄的說道。你只顧放心。你的差使。和一切事情。都在我姓吕的一個人身上。你是個明白人。想來没有不知道的。說著。便握著胡甲生的手。斜着眼睛。仔仔細細的瞅他瞅了一回。不由得嘖嘖嘆賞道。眞是潘安再世。衛玠重生。我吕澤仁居然會遇著你這樣的一個人。眞個是意想不到的。一面說著一面便拉拉扯扯的。大不老成起來說也奇怪。這位胡大令。到了這個時候。平日那一付鬚眉男子的氣概。不知到那裡去了。竟好像那未出閨門的女孩兒一般斂目垂眉。低頭袖手嬌羞融冶。春意惺忪。坐在那裡。一言不發憑着這位吕太守。手舞足蹈的做作。這些情節。在下做書的人。却没有躱在後面去窺探他們。究竟他們兩個怎樣的成交。那般的拉扯在下做書的。實在不知道。只好隨隨便便 
 
 

Page 27

 
 
的說上幾句。把正經文字。付之缺如的了。只說胡甲生和吕太守談了一回。吕太守千叮萬囑的。呌他把行李搬到公館裡頭來住。胡甲生自然應允。吕太守又留他吃了晚飯。方才手拉手的送他出去。柳喜跟在吕太守背後。對着胡甲生。做眉。做眼的扮着鬼臉胡甲生覺得十分不好意思。却又無可如何。只得當作没有看見走了出去。到了明天。吕太守打發柳喜帶着四五名親兵。到胡甲生家來。要和他搬行李過去。柳喜見了胡甲生笑嘻嘻的深深打了一恭。口中說道。恭喜恭喜。如今你老哥和我們是一家人了。將來在大人面前。還要請你老哥講幾句好話。 
國外新聞 
[安重根行刑日期預聞]  
　　二十九日東京電云安重根行刑之期大約在西三月二十五號 
[日本又將募債還債]  
　　二十九日東京電云西四月間日本又將開募債欵調換内國公債劵日洋一百兆元及贖回五釐起息債劵日洋五十兆元 
[日本貴胄行抵西班牙]  
　　二十九日倫敦電云日本伏見宮親王及夫人已行抵西班牙塞維爾地方西皇及皇后均在該處接見 
[奥國將募巨債]  
　　二十九日倫敦電云據維也納電稱奥政府已請下議院准其募借英金七百五十八萬磅聞因併吞巴爾幹二州時預備軍事庫欵已撥用一空云 
[英皇行蹤續聞]  
　　二十九日倫敦電云英皇愛德華已抵法國皮阿里慈地方 
[英國海軍預算大綱]  
　　二十九日倫敦電云英國海軍預算綜計共英金四千零六萬三千七百磅較之前届預算共增英金五百五十五萬一千磅其中造艦及配裝軍械共占英金五百萬磅按以上新艦築造費共英金一千三百二十七萬九千八百三十磅内有英金一千一百八十五萬零七百九十磅係用於目下未完工之艦又英金一百四十二萬九千零四十磅係用以添造新艦計大鐵甲艦五艘裝甲巡洋艦五艘滅魚雷艇二十艘海底潛行艇若干艘同日又電云海軍預算案序引之内謂至西四月一號開工興造之軍艦計有戰艦七艘鐵甲巡洋艦三艘裝甲巡洋艦九艘尋常巡洋艦二艘滅魚雷艇三十七艘海底潜行艇九艘英國自由黨議員排爾斯君在下議院質問謂德相於西三月六號所發之議論與英國海軍預算是否有關即據海軍大臣麥肯萊君答稱德相之演說措詞和平吾人亦可以和平之詞覆之吾英海軍預算惟以保全海軍權力爲主至他國存心與英不睦或英國存心與他國不睦與此絶不相關云（以上譯字林報） 
來函 
[蘇路公司致松滬總局函（爲五庫卡員爭索免票事）]  
　　謹啓者去歲因五庫卡員商令請設寫字檯并索取免票語多無禮移准貴局復允俟見該令再爲勸告等情在案兹又接該令來函照録呈鑒查閱原函該令盛稱其初次公文之無他而微媿其二次公文之失當尚非一味文過者可比進德勇猛甚善甚善庸敢再布區區似亦愛人以德之道也至謂敝公司欲以壓力相加則該令亦過於撝謙公司不過一公共營業耳何力可以壓人此次商訂合同似以部章爲根據該令則持禀請爲居功合同條欵由貴局與敞公司訂定該令强謂有過問是否有效之權凡此無關得失不欲詢其究竟忽云合同非國際條約不必待蓋用關防而始行無論其擬不於倫并似關防爲無足重輕在官言官宜如此耶爲官而復恨官自尋煩惱夫復誰尤時不解何以自甘降格而爲此可恨之官腐敗非佳名必舉官塲與公司兩兩對勘似競爽濟美然者該令誠别有會心貪小圖便敝公司不欲執此相疑而該令乃自翹於人誠中形外有若是者免票一紙敝公司理應致送一紙以上即係額外簡單數目諒易通曉該令果爲敝公司念及營業之不發達則良法美意何致轉滋流弊不肖者又爲公司職員此則該令所當致憾者也氣燄偪人祇有言語聲勢之虚象受者爲站員行客無從指實姓名苟涉實害敝公司雖不過公共營業亦不能袖手坐視巡丁騷擾見諸貴局與敝公司往來之文牘該令倘非塞耳蔽聰不應毫無聞見語曰人必自侮然後人侮之該令甘爲反唇相譏其智可見要之寫字檯應准照設免票不能多送務請貴局剴切傳知免令纒擾無已若該令不知進退猶欲自炫其長則上海報館林立該令自能投遞固無勞敝公司之轉送也奉瀆母任主臣敬請台安蘇路公司謹啓 
[滬甯火車開行時刻表]  
[滬杭火車開行時刻表]  
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
