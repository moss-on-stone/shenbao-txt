# 1885 - 166 - 4904378

 

Page 1

 
 
[四十二號畫報出售] [  申報舘主人啓]  
　　新寄幽險之境海外居多亞洲極南地方有柔物一部風土人情迥與中西不同該處陸居者名曰土民山居穴處專以獵獸而食水居者名曰海民　家泛宅一以捕魚爲業他若鳥道蠶叢鯨波蛟窟尤非尋常畫筆所能曲盡其妙茲倩能手分繪水陸兩圖以供衆覽閱是　者若不啻親歴其境目覩其人矣兩圖俱編入此次四十二號畫報准於本月初六日出售附送畫譜兩圖均係任君伯年所繪一係山水一係人物筆致蒼勁雅韵欲流畫親仍　九圖後仍附淞隱漫錄圖說一則閱者鑒之此佈 
[皇淸經解石印精本出書] [  點石齋主人啓]  
　　皇淸經解全書爲儀徵阮文達相國選刻解經各家書於學海堂計一千四百卷通志堂後又一鉅觀也咸豐丁已燬於兵庚申善化勞文毅督兩　　刋之又續刻八卷共訂成三百六十册卷帙繁重繙閱較難携帶舟車尤多不便本齋不措重價購得阮文達初印善本付諸照相石印又取勞文　　刻八卷補抄附入共計七十四家得書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱寒暑　　成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精編印　簡而又簡居則易於繙閱行則便於取携於重規疉矩之中得挈領提綱这妙以此問世更無並駕齊驅者矣好古家宜各置一編以俻稽考惟本　　印無多恐不敷海内士林購取譬如逐鹿捷足者得尙其先覩爲快乎現已躉數售出欲購者請至上洋新北門外新昌泰行法大馬路南申昌號蹶辦六堂書坊面訂可也此　 
[經藝淵海出書] [  點石齋啓]  
　　縮本精選經藝淵海爲吳下常安室主人選定交本齋縮印工竣已久海内諸君咸來問訊爭欲購致而主人謹愼周詳將是書印成之樣重加校勘凡小有舛誤錯落必攺正重印是以稍稽時日兹已一律告成准於五月十二日出售定價每部實洋七元不折不扣如有躉售者請至上海棋盤街福瀛書局面議其餘三馬路及法馬路申昌書畫室並各埠申昌號均有發售惟所印無多有志場屋之士勿以筌蹄視之而爲捷足者先得也特此佈告 
[論工部局稽查租界華人丁口事]  
　　中國通商各口岸不下二十餘處而其間之稱富麗號繁盛者則以上海爲首屈一指上海不過斗大一孤城耳租界亦不過一彈丸地耳而外可通大海内可達長江北可至燕都南可抵閩粤爲萬方之輻輳實四達之通衢歐洲人旣挈資財携妻子航海七八萬里家于斯商于斯以博蠅頭之利華人之忠逐什一者亦無不成羣結隊不遠千萬里而來生意旣多人烟自密人烟旣密則賢否不齊正邪各别奸淫誘拐竊盜詐訛之習卽由此而興華官視爲西人之地莫或過而問鼎卽創設公堂遴員會審亦惟理華人之雀角而已西人則啞然曰我惟租其地以興貿易何嘗欲奪其土宇籍其人民故一任其生齒日繁伎倆百出曾未思倣城鄉保甲之法淸查戶口覈其人丁以爲正本淸源之道直至數年前工部局諸董事始思有以整頓之稽察之創爲編造人丁册之舉顧人丁册非始於歐羅巴人也周禮大司徒設爲版籍以籍人數孔子見負版者必憑軾而敬之盖當時之重民數有若是之必誠必敬者至近世而此事祗視爲具文三五年一造僅憑地保一手册籍挨戶請書人必給以錢五文或七文其在搢紳之家或不敢公然收受一至鄉間則地保且聲大於牛多方嚇詐憶十年前我鄉某圖地保於編造人丁册之外聲言又須編造牛口册鄉民畜牛一頭堅索靑蚨七十翼子聞而大怒欲將地保捆送請懲然僅索錢數文至數十文猶事之小焉者也中國愚民往往恐國家有事將行抽丁之法故人口年歲不肯據實注明朝廷雖視爲至要之圖仍不得覈其實數西國則不然國家一舉一動無不實力奉行雖獸畜之繁樹林之茂皆有人焉專司其事討論精明况乎生齒大事而肯輕心以掉虚與委蛇乎嘗見其錄各國生齒也雖窮鄉僻壤喑癃　躃之人亦無不歴歴詳明無稍遺漏閱五年十年則又逐處淸查再爲登記以核其盈絀之數多寡之殊誠以有人斯有土有土斯有財西人旣以財利爲要圖則人口之繁昌不得不視爲急務也上海雖不隸歐洲版圖然歐人旣租以爲貿易場托身處之則凡此租界内之民人歐人當無不休戚相關西友嘗語子曰一千八百七十六年工部局創造人丁册計英美兩租界西人一千六百七十三名口華人共八萬五千五十六名口内男五萬三千六百三名女一萬八千五百三十口小孩一萬二千九百二十三口至一千八百八十年再造則西人二千二百九十七名口華人男女共九萬九千二百一名口内男五萬八千一百三十名女二萬一千五百四十四口小孩一萬九知五百二十七口蓋四年之中已多至一萬四千一百四十五名口矣西友侈述其事以爲人口之多由於西人治理之善一若不勝欣幸者然而我則竊有感焉自古人滿之爲患更甚於曠土之不毛上世禮樂兵農秩然有序故四民皆各安其牛業而無相侵凌然旣庶且富聖人猶不能不以教化進之絃誦鼓歌誠治民之急要也至後世教化日衰而民數愈多卽囂陵愈甚黃巾之禍闖献这災安知非人類過繁故上蒼降大亂以漸减其數然晚近雖不及皇初而僻壤遐陬猶或相孚以信義至小民一入租界而放僻邪侈罔或不爲盜賊奸淫無惡不作雖同在九洲之内而無法無天直無殊於化外矣向猶以人數不多謀食較易小民猶或安分守業樂此餘年比歲以來生意塲中大爲减色而各省之來覓就者近或數百里遠且數千里皆襆被而至營營於租界之中苟得一枝之借斯已耳否則他鄉落魄衣食不周欲遄歸而旅費已空欲久住而三餐不給有欲不爲匪類而不得者今得工部局核數之簿　之庶名姓有所稽查而匪類自不敢恣肆且不惟此也滬上舞榭歌樓甲於天下雛姬鴉婢多若繁星蟻媒水販之流往往拐自他方載來牟利則此人丁册中誠不少苦海永淪火坑悮墮者欲求現一朶靑蓮花而終身不得自經此次淸查庶水販蟻媒無從匿跡而荏弱小妮或可有日超昇一舉而數善備其此之謂歟聞此册日内又將重造定於本月十四日向英美兩租界鋪戶民居按號給發空白紙囑令核實塡明於十九日淸晨收取並不需索分文亦無另設丁捐之事本報後登有告白倘法界亦仿而行之或城中華官亦以此事認眞舉辦城鄉一律淸查則按戶可稽匪類無從混跡不亦與古大司徒之法有深合者哉 
[電告水災]  
　　梅雨兼旬各屬皆苦霪霖爲患昨日下午廣東訪事友人發來電信云該處亦淫雨成災河渠頓溢致低葉之處街上水深數尺安得碧翁之速故晴曦俾不致有其魚之歎印 
[漢市火警]  
　　本月初二日薄暮時大興巷内帳簿鋪忽報火警當有水龍灌救文武官亦來彈壓計延烧左有 
 
 

Page 2

 
 
隣五六家旋卽樸滅云 
[茶市近狀]  
　　漢市茶信自四月二十八日至五月初三日止共來湖茶九百五十五字計額五十六萬四十一百四十箱業經沽出九百四十三字額計五十四萬九千餘箱尙存漢河一萬五千餘箱以時令較之比舊年短七萬七千餘箱後來雖曰無量惟刻下節逾端陽山價聽漲恐短額則將定之矣至於甯祁茶亦於初三日止共來八百七十三字計額廿九萬九千餘箱業已沽出八百三十字額計念八萬九千餘箱付申者計十二字二千零八十八箱尙存漢江七千餘箱比上年祇短三千餘箱按寗祁茶歴年規炬頭春末字必由潯付申從未有運來漢口者今因見兩湖茶短均運至漢臯出售此頭春尾帮大約三四萬箱之譜約計今年甯祁茶亦較上年短三四萬箱曩年不到之茶已經湊數則缺額不更多乎兩湖茶頭春尾帮現雖尙有續來但恐不滿萬箱也查今年兩湖寗祁茶頭春及尾帮共短拾萬有奇箱前兩禮拜内各茶行情寗祁茶以十二兩二錢五分至念一兩二錢五分河口茶以十二兩至十六兩湖北茶以十一兩至十八兩湖南荼以十兩零八錢五分至十五兩安化茶以十一兩六錢至二十一兩湘潭茶以九兩至十兩零三錢漢江今年共到外洋運茶輪船十有八艘自開頭船至今已共放去十六艘現存漢江者祗英船一艘俄船一艘皆受載八九分其開放之期大約在一二日内初四日查漢江到有甯州二春茶樣兩字據茶師云評其色味亦好較勝往年至於兩湖二春茶日内亦可抵漢再前禮拜聞得怡和行所放頭船旣到蘇彞士河因該處河道近忽淺塞不敢逕行漢口所續開之茶船均亦啣尾而至概不能飛渡須少待數日俟疏濬後方可暢行也 
[鳳城雜綴]  
　　宛平縣城隍神於四月二十二日出巡此常例也神像乘八人大轎儀仗鼓樂簇簇生新會中人鬥麗爭妍殊覺花樣百出最奇者所扮犯人男婦老幼錯雜其間或披枷帶鎖或手銬脚鐐或身著赭衣或項繫鐵索甚有揷耳箭者以數百計或左右肐膊用繩穿皮膚間下繫牛角大燈由廟中至縣署繞廠橋出護國寺沿大街往南進馬狀元胡同沿皇城根回廟迤邐七里許觀者如堵萬人空巷鬥新妝不足喻其熱閙也○上月二十四日皇上卯正由内乘轎出内右門至西苑門降輿乘馬入南海至德昌門下騎步行入内自在觀辦事用膳召見大臣後赴崇雅殿引見侍衛畢所有御前大臣王公大臣侍衛官員均退出南海至未正冉赴南海伺候隨駕還宮王事勤勞　遑啓處此之謂天○是日淸晨巡捕緑營三成隊練兵在德勝門外教塲操演各式新陣並演刀矛籐牌各項技藝及幼丁小過堂槍操其聲隆隆幾至雲乘海立洵勁旅也○旗兵某甲家在德勝門外小關地方數兩餉銀不敷贍養公餘遂以打鼓兒爲謀生計月初忽爲賊所誣扳幾延縲　幸司坊官洞鑒其寃爲之超雪然資本已歸烏有嗷嗷八口待哺維殷因於前日潜吞阿芙蓉膏迨子知覺當卽灌救而一縷遊魂已難復返矣哀哉○上月二十三日已刻惇邸中南海復入内廷進隆宗門出景運門見乾淸内左内右三門值班滿漢侍衛寥寥無幾當諭該侍衛班領云汝等因皇上未在内廷疎懈如此尙復成何事體班領禀稱值班侍衛皆赴茶房吃飯遂直令蘇拉喚到點查見三門值班尚有四員未到惇邸遂去越日淸晨三旗侍衛章京謁見惇邸時諭以嗣後值班不准似此疎懈違于奏叅二旗章京諾諾連聲而退 
[直北官報]  
　　順天府鄭魯南治中沂告假遺缺委以涿州知州查如江刺史光泰署理已於上月二十二日接任視事調署宛平縣正任東安縣知縣王邑侯益壽現已到京調署通州知州正任宛平縣知縣蔡邑侯壽臻於上月二十七日交卸王邑侯卽於是日接印履新云 
[竹西碎錄]  
　　揚城東營多寳巷口某姓花烟舘内一九歲女孩名翠蘭一日在門前嬉戲不知所之其假母以失錢樹子惶急異常雇人偵探不吝厚酬迄無所見或謂此女恐非匪徒誘拐必有見其墮落烟花意良不忍故出之水火而登之袵蓆也然乎否乎○邗上賭風歴經嚴禁雖不敢明目張胆然密室之中仍有引類呼朋爭勝負於一擲者日前有張某被劉姓嚴姓等設局誘騙所負甚鉅嗣因分贓不匀事遂洩露吳柏莊觀察聞之卽飭江甘兩縣會提嚴辦並出示曉諭諸色人等不准再蹈前轍云○節屇天中持籌握算者頗有應接不暇之勢揚城轅門橋一帶擁擠逾異而小偷剪綹之輩遂得乘間竊取有某甲從東臺來携洋數十枚至永恒祥綢縀鋪購貨入門時將洋包置放櫃上只顧揀選顔色迨各貨配齊洋已化蚨飛去其時人多手雜無從查問惟有自呼負負而已 
[鳩江近事]  
　　蕪湖道梁小若觀察上月杪自皖垣回署各官吏均在碼頭迎迓極衣冠之盛○各土棧因加捐洋藥進口稅釐致將土價抬高買者遂以洋行土價較廉土棧生意致爲洋行所奪聞該帮首事商擬公同禀請監督憲倣照鎭江上海兩處章程辦理未審邀允否○節屆天中各經紀人爭趨道左或紥艾爲旗或削蒲爲劍以及鍾馗之小像道士之靈符鋪戶居民無不爭先購致而携筐挈榼贈餽賓朋者尤覺相錯於道荆楚風俗本如是也○每歲五月五日例有競渡之戲近已狼烟已息鯨浪　生蕪人爭掉一葉扁舟盪漾中流船之首尾肖龍形船内坐二三十人擊鼓鳴金並無音樂花彩兩傍置短槳二十餘衝波而去疾於飛鳥計龍王廟及各碼頭龍舟共十餘艘均于五月朔一律下河至初五日比賽士女之往觀者跨公子之靑驄賽佳人之翠舫眞有堤畔畫船堤上馬之盛也○初二日北京輪船抵埠尙未下椗各划船爭先傍攏攬載客人有一人立足未穩墮入波心幸素諳水性得以游泳而出不致從屈大夫游也 
[虎林近事]  
　　上月二十四日杭垣府署前忽來鄉民數十人後隨一僧用麻繩捆綁以門板舁之而行據鄉人云昨日上㵎埠地方到和尙十餘人或云雲遊或云朝山便道過此口音與皖楚相近而身材精悍拳勇絶偷似皆從少林寺出身者衆咸知非善類然無敢輕犯者不意至半夜後該僧等竟各挾利刃叩門而入恃强嚇詐略與爭論卽拔刀相向有某店主駡爲賊盜首先飲刃傷及咽喉聞係要害之處恐性命難保也鄉人見勢不佳鳴鑼呼救遠近奔集僧見人衆始各散走該僧尤爲驍健人多辟易幸暗中爲人刺傷小腿始得就擒云云錢唐縣卽於次早親往踏勘且驗事主傷痕一面嚴飭差捕密拿餘黨冉行科罪○某觀察以親老乞歸奉母家居優遊泉石迨其太夫人服闋後則以老疾自陳决意不復作出山想故居在洋市街相近第宅雲連垣墻高峻望而知爲世族然旣居城市之中則一切當道之往來縉紳之宴會皆有未能免俗之勢觀察家居儉約性躭沈靜雅不欲以荐紳先生自居爰於武林門外之留下鄉構地數弓築一别墅挈眷以居庶可滌塵煩而免酬應居之已有年所頗稱安樂不料上月二十四夜忽來匪徒十餘人各執刀仗打門而入嚇禁聲張有一僕婦呼喚當被刺傷遂任其盡情搜括而去次早命家人報官并請踏勘時錢邑尊以出鄉相騐未回尙須略待半日也○二十七日半夜後艮山門外忽報火災是時大雨傾盆街衢冲溢兼以嚴城下鎖垤澤難呼是以各集水龍均不啓行約半點鐘後火光始熄嗣經查悉艮山門外之沙河　地方烟館中起火延及鄰居四五家幸雨師竭力澆潑赤帝子遂淋漓而返否則是處又係閙市必將殃及池魚也又二十八日薄暮時候日色初沈忽見城東紅光燭天恍若赤城霞起約炊許卽熄知爲慶春門外燒去草屋數椽卽時熄滅也○吳山雄踞城垣俯瞰市井近山四面皆有石級可登藩署對面名粮道山坡上有一賭錢攤終年不息風雨無間其爲首者皆藩署及道署中人呼吸相通共有二百餘股勝負日以數百金計歴經官憲訪拿而此處往往漏網前日上中下城三總巡帶同親兵十二人突往拿獲賭徒九名中有著名積棍四人立卽重辦荷雙連枷示衆以儆其餘○竹竿巷之天長禪寺創自東晉盛於南宋爲武林 
 
 

Page 3

 
 
一選佛大塲亂宼後盡燬於火嗣經各紳富倡募巨欵創造大殿規模具備其所塐之二十四諸天及韋䭾金剛諸護法神於二十八日開點神光住持僧先期禮懴三日至期請各檀越拈香禮拜如赴龍華會上也又望江門外海潮寺亦著名之巨刹近有大護法自上海來者於寺中啓建道場於廿五日作無遮大會齋供千僧以滿善願是日遠近僧徒聞風畢集不知能滿千數否而山門已不勝擁塞矣 
[宜昌碎錄]  
　　毛某者年三十餘素不安分與同村某婦有染情好甚篤有胡姓者憾之因譖於婦曰汝勿與毛暱彼將拐汝婦信之遂以閉門羹待毛於是毛恨胡入骨欲得胡而甘心胡年五十餘素居南門外後街每日淸晨胡之婦必上街賣菜並無子女惟胡一人在家上月二十八日早毛乘胡婦上街突往叩門胡聞剝喙聲不知其爲毛也披衣啓之去遽以利刃連刺胡面項又將腕筋割斷胡倒地大喊隣右聞聲齊出將毛捆送縣署兇器呈案不知若何定讞也○李某所住屋於庚午年遇水倒塌厥後未加修整房廊頗多近忽有鬼物作祟擲鞋抛盌不一而足左右隣戶惴惴不安遠近相驚以怪聞風往看者竟有千餘人李厭之遂將前後門扃閉後來者遂不得其門而入甚矣人之好怪也○鎭川門下新開一麵舘裝設甲於他處人皆趨之每晚八點鐘後食物均已告罄何老饔之多也○烟館之禁雖嚴仍不免陽奉陰違於是府縣憲重申禁令如再查獲卽子著實重辦想作奸犯科者當稍知警懼矣 
[不愧名將]  
　　近聞嵩武軍自關外到京隊伍係分起行走沿途秋毫無犯至涿州琉璃河駐紥兩月士卒精壯軍律尤爲嚴整居民貿易輻輳營旁兵民相安實所罕見其分統者爲孫軍門劉軍門王軍門皆能治兵能愛民眞將才也 
[擠坍水閣]  
　　秣陵五月以來無日不雨初五日早細雨溟濛晴曦微露水西門外小划船帮紥成龍船一艘於十點鐘時鳴鉦繫鼓打槳入城經過護城橋下橋傍有茶社一座後進有水閣一間尤極幽雅惟時啜茗之人甚多一聞龍船將到群起擠入後進水閣忽聞轟然一聲立時坍塌閣下本繫有小船一艘亦被壓覆墜下者約有五六十人河快見之卽雇人前往撈救聞僅救起六人其餘皆被房壓住不能脫身嗚呼慘矣是故知命者不立乎巖墻之下 
[吳淞紀事]  
　　小沙背添築炮臺於昨日動工營務處朱觀察會同各統領致濟龍神並祀陳忠愍公曁原任蘇松游擊楊天相等○淞鎭開米鋪之趙某與隣人談某素稱莫逆前晚趙至談家被談持刀亂搠趙不及防致傷腰肋鮮血淋滴負痛回家當由地保將談送縣聽候辦理 
[鋼艦已竣]  
　　本埠製造局所製鋼板兵輪取名保民刻已刻已裝脩告竣擬於日内展輪試用矣 
[屍親投案]  
　　唐伏龍被毆致斃經莫邑尊相騐等情早列前報兹悉屍母唐樂氏屍妻唐陳氏昨晨由原籍抵滬投縣喊控邑尊飭將該屍屬等傳案諭以唐被毆致斃本縣已經騐明業已緝兇究辦爾等在外務須靜候毋得喧閙該屍屬等唯唯而退 
[打架涉訟]  
　　引翔港地方踏布坊中前日有打架之事内有唐金桂被敺受傷旋即投縣喴控莫邑尊卽泒差捕六名往提肇事人到案究辦 
[海運局示]  
　　總辦江蘇海運滬局爲出示嚴禁事照得海運糧米漕糧每石給耗米八升白粮每石耗米一斗原爲到津交卸恐有拆耗短缺以之彌補候交兌有餘由津作價收買杜虧短而重正供定章極爲周密嗣因日久弊生有不肖耆舵往往向各州縣解米丁書商通折價或在沿途私行糶變又經嚴定章程留提三成附入聯單隨正交兌由津局收買在案惟查近來沙船到津仍有掛欠雖經追足補交難保無私行折價售變等弊實屬有違定例本屇攬運商船業經照會董事取具五船連環保結送候查騐泒裝外合亟剴切曉諭仰各商船耆舵人等知悉爾等應得耗米務須隨正兌收不得顆粒短少所有餘米應候津局給價收買倘敢私行售賣或勾通折價到津交不足數定提該船主及耆舵人等從嚴辦决不寬貸一經裝足請領水脚聯單隨卽開行一帆直達赴津沿途不准逗留停均各凛遵毋違特示光緒十一年五月日 
[英捕在逃]  
　　英捕房前從香港雇得身材長大之西人數十名在滬充當巡捕均立有年限言明工資詎若輩往往不願當差借端逃脫前日以有西捕三名不告而去偵騎四出蹝影全無諒已乘輪返國矣 
[坍屋傷人]  
　　英界鄭家木橋北首大坑厠傍小屋一椽年久失修本多朽壞兼之連日大雨屋漏淋淋前日午後驀然坍倒有一人正欲登坑猝被壓傷勢甚沉重經人舁歸醫治據稱恐難保其無性命之憂矣 
[超脫火坑]  
　　前有本關雲投英公廨控稱妓女周交香向惜洋二百元由其母周王氏立據向索圖賴呈據請追黃太守飭差傳周王氏及文香到堂周王氏稱並未借洋周文香供認欠洋屬實惟緣無力交還太守判將文香發堂擇配從良欠洋免追昨由李惠生投案具禀訴稱文香係小的之妻前遭匪人誘入娼寮刻小的訪知因負債涉訟在案爲特前來託人料理債戶乞恩准領回家太守准如所請惟着覓的實保人嗣後不得再縱妻爲娼違于提究從此宜家宜室琴瑟重調火坑中現一朶靑蓮花當合十而頌賢使君之德矣 
[願繳欠租]  
　　前有酒舘司月聽月樓人和舘兩家遣夥徐某投上海縣控稱邑廟豫園内有酒舘公所房屋向租與錢墨書開設緑波廊茶肆積欠租錢五十餘千回索遷延爲特投案請追莫邑　准詞飭提去後前日午堂由帮審委員王鴈臣司馬訊理原告伸訢前因並稱租房時由高步舟爲中曾付頂首錢一百七址千業已盡數住淸此外尙欠租錢五十一千有奇向索不付現願免追被欠之錢惟求押令遷讓錢稱前由高步舟爲中租賃酒館公所之房開設緑波廊茶肆房租按月歸淸不稍拖欠邇因生意欠佳以致租金無着求請寬緩赶緊措歸司馬傳高上堂據供錢賃酒館公所房屋確由小的作中至以後欠租等情小的未經知悉司馬復謂錢日爾現在可能將欠項料理抑願遷讓是房答稱情愿照數措繳司馬謂爾仍欲租用該房須將原議之顶首錢一百七十千措交該公所積欠之房金五十一千有奇亦須如數歸還俾可照常貿易否則速將房屋遷讓答稱求請寛限半月赶緊淸釐司馬謂半月之期太遠限十日内繳淸着令具限交保 
[法界公堂瑣案]  
　　前月曹萬全控稱兒子年甫十齡忽被匪人拐去閱三日自行回家詰問之餘兒子尚能記憶住址當卽帶同前往指明投報捕房捉獲拐匪楊慶和卽楊文一經研詰卽供認孩於三月二十九日由同居之湯阿喜領來小住三日旋於四月初二日領去翁太守以楊係著名拐匪當卽管押捕房着卽將湯交案以上節略前報早已錄登嗣有薛朱氏投案訴稱在楊家傭工家中物件無故被人搬去叩請將楊保出以便收管物件小婦人現欲停歇回家太守准卽保楊出外後旋將鍾學正蒯得行二人交案因初四日投案時鎖匙交與蒯鍾係退婚女壻查得諸物是伊所搬太守研訊之下鍾共認取去木櫃一對畫眉鳥一頭蒯稱鎖匙早已交還不干小的之事楊稱所失物件甚多定是鍾蒯兩人所竊太守因令押追楊尙有本案未了着仍交保嗣經鐵店主婦顧陳氏保去至昨日太守飭包探嚴頌眉傳保着交楊文到案顧陳氏請偕往傳提及至楊家據稱楊於前月杪有事往揚州去薛朱氏則仍在家中該包探因將顧陳氏薛朱氏一併傳案并將在押之鍾蒯兩人及吊到之銅杓一把衣一件解到顧薛二人同稱楊往揚州約半月方回主守謂薛朱氏曰爾前稱急欲回籍業今仍在楊家楊反不在現吊到之物暫存捕房碍 
 
 

Page 4

 
 
難給汝領去又問鍾等物伴如何蒯稱並未取物現在患病求請開釋鍾稱畫眉已交還櫃可取到太守謂楊終必到申着顧陳氏辟朱氏兩人出外同鍾將櫃取到後連蒯一併釋放○日前王桂控訴元和縣解米到滬短少五十七石由翁太守傳葉南堂訊追等情疉登前報葉交保出外後繳過洋元所虧尙鉅王復投案請追太守准卽傳葉押繳昨晨太守蒞捕房着提葉到案斥其逞刁挺撞葉稱解米到船由丁姓立有承攬且王桂尙應給付水脚俟算帳後該繳若干卽當措繳太守謂　乃糧米豈能由爾延遲卽使爾與丁有帳可算現丁不在案斷難憑爾一面之詞卽時俯准王桂旣已屢次請追爾因何不趕緊了結葉一味挺撞求請送縣太守喝掌頰四十下着仍管押比追 
[江督轅門抄]  
　　五月初一日署海州分司項晋藩到見禀知秦飭知接署○初二　分省知縣瞿鴻錫湖南來卽辭進京赴部請分發○初三日直隸州謝陶禀知由滬採辦洋木洋鐵回○初四日山東機器局委員候選縣丞謝立衮見 
[蘇省撫轅抄]  
　　五月初七日候補通判曾熙鈞禀銷木瀆釐局差並奉飭知部文復准廻避攺發浙江補用 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[通州官塲類誌]  
　　大通橋漢監督前請以西倉監督麟光調補經吏部議駁另揀太平倉監督吳傳縉調補○高邑尊擬於考差辦竣後卽行交卸赴趙州新任遺缺經大憲檄令宛平縣蔡大令署理○通永道薛觀察於四月二十日入都謁見尹憲面禀地方事宜○漕運通判丁崇欽因人地不宜由倉憲調省另候差委遺缺未便久懸已咨請李傅相揀員對調以重職守○山東督糧道福觀察於四月十九日抵通寓鼓樓後白馬關帝廟臨東前幫票米六十票全行抵壩上月二十日開驗每日提騐二十票三日騐訖○東路廳郝近垣司馬之公子於四月廿二日完姻親迎之時儀仗整肅鼓樂喧闐公子少年翩翩端坐緑呢八轎後隨紅轎一肩觀者如水如雲途爲之塞 
[鄂省官報]  
　　四月廿三日候補縣章壽康汪瑞曾俱奉兼辦通志局督理刊刻差梁家鈺奉臬憲委城外總查事務廿四日陞授廣東按察使湖北荆宜施道于蔭霖荆州府　太尊均夾省候補縣張樞奉營務處委往廣東偵探候補縣丞程福淸奉委辦水口厘局差宜昌關委員候補同知聶元龍解京餉並解安徽經費銀兩回省廿五日武昌府李赴督轅謝委關事候補道李臨馴奉兩江督憲委緝私襄陽道盛荆門州陸佑勤候補道丁中和俱來省廿六日藩憲牌示漢陽縣禮智巡檢缺以崇陽縣典史謝廷榮陞補廿七日候補同知章嘉謀通判杜煥章俱禀見奉藩憲委解第四批兵餉往兩院禀知候補縣丞曾紀符赴督轅禀見奉委充當督轅文巡捕差廿八日署湖北提台吳鳳柱來省拜會候補道張奉委督查事務禀謝是日文武官員俱禀賀督憲進署同日調補撫中衡蔣澤斌禀知任事署中衡孫長鐸缷事 
[醉後闖禍]  
　　初五日下午大雨稍霽有甯人四名在嘉興東塘灣街聚順店前水果攤上買批杷四人皆有醉意隨揀隨啖後以講價不合掦長竟去欲由恒利席店後瘦下船擺攤之老嫗近索錢文四人不但不給且將嫗推倒在地恒利席店見之喝令速去謂人家門首豈容汝等打架遂將後門關閉四人遂遷怒於該席店號召同船之數人携械登岸搗破後門並將房主砍傷三處左右店鋪見而不平攘臂爭出打成一片各店恐遭池魚之禍多有閉門者一面喊巡防局勇及地保棧司將肇事之四人拘送秀水縣署經朱邑尊訊得四人均係象山縣人平時以種荒爲業是日打架實因酒醉所　邑尊喝令各責千板收押次日將二人枷示頭門二人枷示犯事地方示衆 
[上海北市絲業會舘籌賑公所施少欽經收山東賑捐五月初二三四五日第六百七十七八九八十八十一次淸單]  
　　陳氏求母月月平安九八元二十兩九江張義塤爲母週年移懺資保冥福二十元吳慶生求病卽愈十元武肅後人病愈完愿十元天生求病愈完愿十元黎柏軒五元梯雲生五元楊益記節省酒席移助五元平湖無力孤兒完愿四元壽水生三元陳建堂保妻病卽愈二元元大伸二元湖州無名氏求内子臂病速痊一元江寗朱賜九求病卽愈一元叔水氏一元黄如來求妻病卽愈一元以上初一日○一酉書屋求父病平愈一百元皖北椒陵衍慶堂酬愿一百元蘭　天水氏求患病卽愈身躬康泰二十元務本堂保平安二十元唐鴻鎭子惠基患外症求卽愈十二元張聲匏十元楊曉亭爲亡親資冥福四元隱名氏三元　岑書屋二元旌陽補過人爲子腹痛求卽愈二元朱敦記求諸事順遂二元施文卿求妻病愈二元陳卓雲一元郭氏一元東湖無名氏紋銀六兩二錢○杭城金君在廷募昌冊二千五百四十六號義門氏三元昇霖二元陳春岩高又韓馬兆祥錢福康趙否　吳　卿程士荄周子宣曹惠連顧俊夫十戶各一元余疇胡磐山徐成立錢梅莊何堯章悅來行張礪莊湯子脩胡駿之周子全十戶各五角以上廿二戶共來洋二十元○求痊得痊客月捐第二次二元以上初二日○安徽太平縣王煥章求卻病延年一百元由巨豐莊合來九八規元七十四兩零五分王槐蔭求　病速除一百元秀水屠胡粟十五元十齡童子陳玉寳麫資移助十元吳雲溪求家宅平安十元南村人因孫病愈完愿十元武邑酬愿人一元飛布山莊十二元南潯無名氏一元南潯無名氏四開一元海寗朱肇寅爲弟同寅心病求卽愈虛對開一元有心無力子求化險爲夷一元李劉氏一元錢四百八十文○杭州同善堂經募無名氏五元林陽氏祈合家平安四元無名女氏四元以上三戶共來洋十三元以上初三日○揚州厚生莊來無名氏九八元十二兩八錢八分九厘李瑞記求病速痊銀錠一隻計重一兩八錢蘇州胡居氏求子智慧兩元求安生虛對開一元四開一元以上初四日○隱名氏求保合家平安二元陳鴻芳求父病速痊一元○高郵丁君鏡齋第十九次募張少臣一千文久存心一千文綺于五百文不留名一百文四戶合來洋三元餘錢俟捐戶花名寄來再行登報合併聲明○蘇州太湖救生局嚴保之孫嶼之二君經募蘭陵無名氏五十元王翰城二十元不留名二十元無名氏二十元宏脩氏洪淸堂無名氏蘭陵伯子無名氏除韻珊求妻病愈六戶各十元無名氏九元有心無力人五元顧熙復昌號二戶各四元戈　氏三元錢六百五十文壽童勤補堂問竹主人三戶各三元汪慈慶陸汪氏張仁記胡孫蟾丁滋樹誼記心農裕源莊永祥莊潘金護胡仲華無名氏楊四知崇禮堂陶來泰十五戶各二元王少卿孫順記陶記程炳中悔過氏陳吳氏汪程懺初居　沈問燕化嶼祝息記宋錢氏盛福亭胡仲記姚陳氏隸川閨秀陳壽生陳金生謝新燕葛少仲陸遠甫沈渚雲金松嶺孫敬益味根堂趙怡麟翁慧淑馬心言胡少卿愈痰病黃胡氏忻高氏郁氏劉西疇病餘生黃慶麟黃玉麟沈長麟再生氏慧嚴餘生士黃鴻翥益記永源泰蔣行妙童行頤行眞童行佩行璘敬脩堂洽記四十九戶各一元陶行安范行恆姚行玉蕭行端沈九畹宋子記宋祝氏宋沈氏洪三端碧梧書屋趙愼齋十一戶各半元朱錫杓朱汪氏二戶各五千文汪黃氏五百五十文無名氏五百文吳以紹無名氏蘇梓敬喻行德四戶各四百文霞記陶曾記陶麟記三戶各三百文錢金宜翁慧性吳吟杳吳福記吳壽記五戶各二百文棠蔭小舘紋銀九兩一錢共一百十戶合來洋三百零一元虛對開一元八開一元錢八百文紋銀九兩二錢○江孚船來隱名氏股圖書集成份票一張計銀五十兩以上初五日 
 
 
 

Page 10

 
 
[光緒十一年五月初一日京報全錄]  
　　宮門抄○旨兩道錄前○尚書彭奏請飭春秋致祭片○東撫陳奏委署總兵片○又奏挑挖河道酌發津貼銀兩摺○江撫德奏甄别知府片○皖撫盧奏請旌表夾片○將軍希奏請暫停會哨緣由夾片○五月初一日兵部太常寺太樸寺八旗兩翼值日無引見○閆中堂假滿請安○内閣奏派騐放之大臣派出崑岡文碩童華薛允升○吏部奏派考試漢廕生之大臣 
派出貴　周德潤沈源深○又呈進月宮卷○倉塲奏漕船五日回空○召見軍機○派出擬題翁同龢工○○彭玉麟片再臣本籍衡陽十紳奉前學臣朱逌然面諭創建船山書院於南城外擇師主講已閱一年因院地逼近城市湫隘囂塵殊不足以安絃誦復由臣捐資攺建於湘水中之東洲查船山爲前明遺臣王夫之隱居地在衡陽蒸水左岸夫之爲崇禎十五年舉人逢亂未赴會試明年流賊張獻忠陷衡州迫脅士類從亂不降者投之湘江夫之走匿南嶽賊執其父朝聘爲質以索之夫之因自剌兩臂作重創舁往易父賊乃俱免之順治三年明桂藩子永明王由榔稱號肇慶其大學士瞿式耜疏荐夫之於桂授行人司行人屢疏劾王化澄等幾蹈不測康熙十八年吳三柱僣號於衡覔夫之作勸進表夫之潜逃去後乃隱居石船山築土室著書其中學者稱船山先生聖淸大定巡撫鄭端聞夫之曾拒僞命又爲我朝員士屬郡守餽粟帛請見夫之受粟返帛辭不見年七十四卒所著書四百餘卷其論學以　儒爲門戶以宋五子爲堂奥尤神契張載之說作正蒙釋義與所著思問錄内外篇互相發明論者謂我朝鉅儒輩出或攻良知捷獲之說或辨易圖之鑿或詳考名物訓詁音韻正詩集傳之疏或修補三禮時享之儀號爲卓絶而夫之皆已發之於前與後賢若合符契不愧命世獨立之君子臣案夫之當時海内碩儒北有孫奇逢西有李中孚東南則黃宗羲顧炎武雖皆肥遯自甘力辭徵辟然荐紳多從之游著述亦行於世名稱稍彰獨夫之匿跡韜聲不欲身隱而文著故世亦鮮知之者没後四十年督學潘宗洛稍訪求其遺書洎乾隆中四車館開而夫之所著易詩書春秋諸經釋疏始俻著錄聖朝闡幽崇賢浚列夫之儒林傅於是天下始知其名學臣朱逌然旣倡立書院期講明夫之之學兩江督臣曾國荃復將家藏所刻船山遺書三百二十二卷板片捐置書院又捐助膏獎銀兩嘉惠來學臣與夫之生同里閈親讀其書私淑其人敢不勉竭棉薄力任重建書院之舉惟是該書院係集衡永郴桂府州所屬舉貢生監肄業其中則凡延聘師儒甄别生徒整飭院規給發膏獎皆應歸衡州分巡道主持其事其肄業生先由巡道札飭各府縣及各學公同詳愼舉報出具切寔考語送道應試每年期定二月初旬由道甄别一次覆試以定錄取課分超特一三等限定額無多載在章程内俟經費稍足再行推廣至書院掌教山長應聘何人不以借才苏地爲嫌及外省籍貫皆可惟擇學問品望素優者由本籍士紳商請巡道關聘仍由巡道轉達學政不得徇私由人濫荐亦不得掌教不到院致送乾修以昭愼重而節虛糜當此海氛不靖異教龎雜補救之術惟在扶植人才出膺艱鉅而人才之賢否端賴學校之陶成臣以諸生遭際聖明忝竊踰分無濟時艱所望二三豪俊景仰鄉賢乘時奮勉養其正氣儲爲通才是臣區區之私心所竊願者可否仰懇天恩餾湖南撫臣學臣札行衡永道實力將船山書院一切應辦事宜妥速議定舉行實於皇上興學育才之道不無裨益其南城書院舊址攺作船山祠宇祀夫之栗主其中可否請旨飭有司春秋致祭俾士民有所觀感而昭激勸之處出自逾格恩施除將所擬船山書院章程咨部存案外所有微臣攺建船山書院及明遺臣王夫之事跡緣由理合附片具陳再船山書院延師獎士動用經費由衡永郴桂士紳捐集書院則由臣買地攺建業已告成未支公款應請恩免造册報部合併聲明伏乞皇太后皇上聖鑒謹奏軍機大臣奉旨禮部議奏欽此○○陳士杰片再臣准兵部咨光緒十一年三月十二日奉上諭山東登州鎭總兵蔡國祥着開缺送部引見欽此十三日又欽奉上諭山東登州鎭總兵員缺着章高元補授欽此欽遵咨行到東臣伏查章高元現在福建帶勇到任需時所有登州鎭總兵員缺應先遴員接署俾蔡國祥得以交卸遵旨送部引見兹查有記名總兵濮州營游擊現署臨淸營副將李楹穩練老成素稱樸勇曾署登榮水師協副將於海疆情形尤爲熟悉堪以署理遞遺臨淸營副將員缺查有副將銜儘先叅將嚴永興諳練勤謹操防認眞堪以接署除分别咨行飭遵並咨部外理合附片陳明伏乞聖鑒謹奏軍機大臣奉旨兵部知道欽此○○山東巡撫臣陳士杰跪奏爲挑挖海豐縣境内河道酌發津貼辦理恭摺仰祈聖鑒事竊臣上年准直隸督臣李鴻章咨聞山東海豐縣境内之鬲津河爲直隸宣惠河入海尾閭現在該處籌辦挑挖囑卽一體興挑以資宣洩等因當經臣委員前往會同地方官查勘辦理旋因時值農忙積水匯注紳民人等禀由印委各員轉請緩至秋後再行施工迨十月間正擬集夫挑挖又准直隸督臣委天津道季邦楨等前來覆勘估計自直境入海豐界起至包家莊止應挑十叚長四千八百丈口寬挑八九丈不等深二尺餘至三尺餘不等共計出土九萬八千餘方每方需銀一錢合銀九千八百二兩二錢二分咨請俟開春後如式疏濬復經臣札飭該地方官遵照辦理據稱此河兩岸遼闊雖有淤淺叚落而上流湧至海潮突來均堪容納民間無關利害皆不樂於從事臣以直省水利所關再三嚴飭該縣勸諭興挑並委候補知州張樹勳前往帮同照料現據禀報齊集人夫卽行動工所需經费銀九千八百餘兩爲數稍多東省庫欵支絀擬先發給銀三千兩酌量津贴民去藉資糊口由藩庫地丁項下動用如以後實有不敷再行隨時添發以昭核實除咨部查照外理合恭摺具陳伏乞皇太后皇上聖鑒謹奏軍機大臣奉旨該部知道欽此○○德馨片再奉部咨嗣後道府州縣等官無論捐納勞績各項人員應於到省一年後蔡看考核分别補用等因兹查有捐納分發試用知府孫孚侃試看一年期滿應行照章甄别據藩臬兩司詳請留省照例補用前來臣詳加　看捐納分發試用知府孫孚侃才具明練堪以知府留於江西補用相應請旨留省照例補用謹會同兩江督臣曾國荃附片具奏伏乞聖鑒謹奏軍機大臣奉旨吏部知道欽此○○盧士杰片再據調署蕪湖縣知縣鄒鍾駿等聯名禀稱同鄉五品封職徐濟時係江蘇無錫縣人咸豐十年游幕安徽寍國府適值粤匪竄擾樸犯府城隨同地方官顏培文等襄　防剿事宜同守七十餘日是年八月十二日城陷時興賊格殺被戕死難時年五十四歲又江蘇無錫縣文童沈保和于咸豐八年投効金陵大營練習軍事十年粤匪下犯常州辭歸本藉襄辦鄉圑四月初十日縣城失陷保和在北鄉胡家渡地方率圑抵禦力竭被獲駡賊受戕身死時年二十七歲又節婦沈汪氏卽沈保和之妻二十歲於歸保和死難時氏年二十九歲誓以身殉翁姑諭以侍親撫孤大義始勉承命兵火之際家况艱難賴十指以供甘旨並自教育二子均臻成立困苦備嘗現年五十四歲計守節二十六年又節婦吳張氏係江蘇無錫縣儒童吳漢章之妻咸豐四年于歸五年　章病故時氏年二十歲痛不欲生親長朂以上有舅姑不可重傷親心始强起以苦節自勵奉養俻極艱辛現年四十九歲計守節三十年該家屬均寓居皖省原籍無人呈報職等誼屬梓桑見聞眞切不忍聽其湮没造具事實册結援案禀請具奏前來臣查徐濟時沈保和沈汪氏吳張氏四名口或因賊至捐軀能舍生以取義或以夫亡勵節久茹苦而含辛與歴辦成案相符宜上沐旌揚盛典合無仰懇天恩俯准勅部照例旌表以彰節義而維風化出自鴻慈除册結咨部查核外謹會同兩江總督臣曾國荃安徽學政臣徐郙附片具陳伏乞聖鑒訓示謹奏軍機大臣奉旨徐濟時等均著准其旌表禮部知道欽此○○希元等片再查吉林寗古塔三姓各該副都統每屆夏季循例親督官兵進山巡查属界產參各山藉便搜巡塔姓接連之蜂蜜山子地方曾哨巡查一次前因馬賊滋擾防戰吃緊飭派練軍統領督帶馬步各隊淮山搜捕並咨札各副都統協領等一體　兵會合兜拿暫停會哨各等因屢經奏陳奉旨允准欽遵辦理在案茲屆本年夏令會哨之期查各城山塲遼濶雖盜匪較前平靖仍恐有未盡餘孼伏處潜藏是以奴才等諫派統領二品頂戴　名副都統花翎佐領喜常阿督帶馬步官兵入山認眞搜捕並咨札各副都統協領等一體派兵會合兜拿務期凈絕根株以淸邊圉所有吉林寗古塔三姓各副都統本年夏季循例入山會哨查之差苦今分帶將兵前往仍恐隊伍不敷分撥地方旣覺空虛餉需亦難支應相應援案請旨仍令副都統等暫停會哨以節虛糜而資巡緝是否有當謹附片具陳伏乞聖鑒謹奏軍機大臣奉旨該部知道欽此 
 
