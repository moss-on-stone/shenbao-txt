# 1934 - 81 - 4908598

 

Page 1

 
 
[諭旨告成]  
　　光緒二十二年冬季諭旨本館旣由電報傳來敬謹譯登于報兹又校以邸抄循章排印成帙装釘齊全每本收回工料洋銀六分寰海臣民有欲敬耿綸　者請移玉本館購取可也 
[增註目耕齋精本初二三集告成○評點小題正鵠全集] 　[  圖書集成局代啓]  
　　是書風行巳久海内之士莫不奉爲圭臬無如坊間木板未刋註釋近來雖石印購者皆嫌字細有損目力兹有天祿書局將是書重復校警增評加註倩本扁用大字鑄板加入圈點上眉評旁線批後附總評註釋字蹟淸朗條緒分明據讀本盡善盡美之書以潔纸上墨印成六大本碼洋七角七折劃一如單購註釋日耕齋小題折實一角八分評點小題正鵠初二三集後附訓蒙草養正草字跡與目耕齋同碼洋六角七折劃一購者認明本局圖記以免魚目混珠由三馬南晝錦里天祿書局南京天祿閣發兌及各省皆有代售 
[乞賑篇]  
　　嗚呼天下流離之苦莫甚於兵燹天下窮餓之苦莫甚於災荒鰥寡孤獨疾病死亡猶一家之災一身之災耳而古昔聖王尙戚然憂之至於水旱頻仍民無粒食大則數千里小則數百里地若不毛人無粒食幾使數千里數百里内之人民均受鰥寡孤獨之苦成惟疾病死亡之災能不目見而驚心耳聞而隨涙者乎自十餘年前晉豫奇荒而後各省灾荒於今迭見若順直若山東若廣西若湖南若營口雖屬偏災而人民之苦籌賑之難雖罄南山之竹已書不勝書受災之處如此之廣天心似亦可以厭禍矣不意川鄂又患奇災豈天災流行國家代有而該處會逢其適耶抑該處人民應遭此厄耶閱本報錄鄂災電音云宜屬七州縣自去年七月川水陡注田廬盡遭淹没雜糧一律霉爛災民飢饉相望甚有全家自縊者奇慘實不忍聞雖行平糶之法而窮鄉僻壤米不能到且災區較廣勢難遍及二月初二日又接川東道任逢辛觀察來電云巫山大寗等處有人民相食井云大寗西境有人携錢三串米數斗行經其地爲乞丐羣聚搶去并將其人割食他處尙無此慘又云川米每石重四百斤左右價約十一二兩灾狀之慘災民之多庫欵早竭富户力盡日盼南省接濟刻不容緩遲則不堪設想又接宜昌義賑公所來函云宜郡七屬被災甚重毗連之施鄖各境及巴東興山等處多以草根樹皮和士而食且樹皮草根業將食盡飢民載道竟有朝不保暮之勢深山之中死亡相繼又函云巴東之西北山鄉周歷二三百里十室九亡沿山一帶飢民日以觀音土卽白石脂充飢此土堅硬難化小兒食之半多漲死壯者食之亦旋患二便閉塞不數日亦斃其沿途迤東入鼠口卽長峯各路山高險阻歳只紅芊一熟該處飢民苟延殘喘者均各面無人色望米之殷有如望歳此川鄂災荒之實在情形也自來財賦之美首推東南故連年災　之區無不藉此爲浥注而目下尤以上海最爲繁盛富商大賈麕聚於斯雖欵項不皆出之上海而上海爲五方總彚之所集之較易故各處一有欵項之需皆维上海是賴曺賑捐尤爲急欵故告急之書紛如羽檄待救之象急若燃眉猶憶晉豫荒時上海沿街繪圖設桶以待人之自投其中無論婦女之金銀首飾過客之錢洋古玩不數日間無不充牣除各賑局籌捐而外此項投捐之物亦不可謂非一大欵項可見滬上行善之多人民之富雖賑捐各處皆有而滬上不得不推爲巨　也無如近年以來無歳無告災之處東南財力已竭而上海亦形支絀雖各賑所竭力籌捐終不免杯水車薪之患因念災區如此之廣受災如此之慘當此靑黄不接刻不可緩之時能多籌一分之捐卽多全一人之命非但不能不賑而且不能緩賑滬上雖亦在支絀之時而究爲繁華之地一席之費或數千或數十千山海珍錯雜陳於前而下箸猶嫌其無味者其亦念災民之食樹皮而樹皮旦將盡乎香車絡釋寳馬紛紜楚館秦樓弦歌逹旦燈紅酒緑競擲纏頭其亦念災民之流離失所將塡溝壑乎卽極之一茶之資一燈一費無不皆爲可省之資苟能節省以輸捐自易成裘而集腋宋儒云天下之人均爲天地之子凡天下之疲癃殘疾瘝寡孤獨皆吾兄弟之顚連而無告者也當以吾之有餘濟彼之不足自古及今能以惠卹爲念其子孫必昌其門户必興蓋困窮之民人雖忽之而天地之心則未嘗不憫之也能以天地之心爲心則必獲天地之佑此一定之理今川鄂如此奇荒四方君子能各解囊爲子孫積德止不嫌河海之細流泰山之土壤俾籌賑諸君亦不致無米爲炊是所厚望焉 
[皇州春色]  
　　京師訪事人云前門内東城垣下舊有高麗使館爲每年高使來京公車駐足之地屋宇甚爲宏敞今正忽然拆毁一空訪諸居人僉云近以高使不來泰西某國呈請購去不日將於此地大興土木起造洋樓刻下墙宇無存一望遼闊惟北面尙缺一隅未免有缺陷之憾缺處向係某家私産客歳被台基廠德源玻璃店某富商購去蓋某商側聞泰西購買此館量度斯房適富其缺故出重貲購之窺其隠衷將奇貨居之也○歷屆京察保送一等京官吏部於二月初一至初四日分班帶領此見至初六日卽原筆圈出凡奉圈出者本署吏役爲之叩喜今年初五六日引見未畢至初七日始　原筆圈出詎初六日户部某司一吏突然上堂向邱藁二君叩喜二君愕然繼而向吏曰尙未圈出爾叩何喜吏汗顔而退闔署之人無不爲之棒腹○沈君松亭浙江人僑居京師前門外炭兒胡同已歷有年初爲農曹吏吏满致富百萬光緒初以籌餉補長蘆運同在任數載蒞事精勤蒙前直督李爵相靑睞旋丁内艱解綬還都服闋後改觀察歸部候選並捐加二品銜一品封典洵儕輩中之矯矯者也新正二日因病殂謝年七旬有二可謂福壽兩全矣匝月以來其飾終典禮吊客往來豐備美满不勝縷舉二月六日爲發引之期按一品例用六十四人大槓駕靈柩上罩以天靑金　縀圍儀仗鹵簿鼓吹音樂自宅門外耕至二里許觀者夾道靡中嗟歎路經煤市橋大栅欄前門大街諸通衢閙市車馬行人爲之擁擠經兩時許更有德政牌十數對萬民傘數柄張於靈輿之前皆公任鹺務時商民恭送者其遺惠在民可以想見矣 
[南海珠光]  
　　廣東訪事人云廣東學政惲文宗按試嘉應業已完竣正月廿六日起桯赴惠州府於本月初八九日抵郡示期開考應試諸君無不各展其才以入文宗焚香之選惟不知誰是錦標奪得耳○南海縣董廣糧廳鑫關庫廳唐均於初六日接印視事新猷矞駿拭目俟之○闈姓公司萬安孚信兩堂前曾具結如期不能繳足情甘革充係指革去該商承充而言並無將報効之銀全行充公之意連日率同各子廠人等約有五十人繕就禀詞向各憲衙門呈遞先至撫署後至善後局將軍署督署投禀初七日督憲批示云職商鄭錦福等禀批圍姓事本部堂現已據實奏聞另抄摺片行知該商等力小謀大延不繳捐革退實由自取大局具呈請示曾有外間謡言或云革退或云充公之語而詭以結内革充二字曲爲狡飾殊屬刁健且户部奏覆御史楊崇伊整頓圍捐摺内聲明年内繳足百萬正月繳六十萬如 
 
 

Page 2

 
 
繳不足數卽將已繳之欵充公等語已奉旨依議當經轉飭遵照現至正月底百萬尙未繳足自應遵旨充公豈能倖免本部堂煌煌牌示禁絶使費商等冥頑不靈輙敢聽羅安撞騙多金與受同科自問當得何罪豈革退猶未甘耶子廠謝教係該商等自理之事毋庸飭瀆仰廣東善後局傳諭知照稟抄均發○近日番攤林立西關一帶開設白鴿票行者竟有七家想因南海縣新舊交卸不及理此瑣事想一申禁令定富弊絶風淸也○黄沙修元精舍左近建有房屋頗爲華麗賊匪久已垂涎前夜四更時有外國所設之朱女館被匪數人在後門外穴隙適巡更者經過瞥見之下立卽呼喚賊匪逃遁無蹤僅存老者負墙而立更夫將其拘回經官審訊直認不諱因飢不得食寒不得衣故水得已而爲此詢之在逃之三人則皆劉景　之豚犬也官以賊年六十餘龍鍾之狀殊爲可憐且行竊未成姑從寛典略加薄責縱之使去○菜欄街合記猪肉店因年久失修大有棟折榱崩之勢近以雨水過多遂於某晨七點鐘時忽然坍塌波及後蓑衣街某店亦遭倒卸未經傷人亦云幸矣○南海小攬鄉富户林立久爲賊匪所屬目而該鄉整飭提防極爲嚴備本月初二晚忽有賊匪數十人持械直入欲行刼掠鄉圑聞信不動聲色潜携槍械至村外狙伏於路俟其出轟撃之賊不知有備以爲鄉人畏懼而逃挨户搜索提携而出行近要路鄉圖各放抬槍連環不絶當被撃斃八名傷者不計其數棄物而逃輕此懲創想從此不敢覬觎矣 
[析木星光]  
　　天津訪事人云河北關上下混混械門拆毁　面已將孫二林起山等四犯處决示衆曾紀前報兹悉保甲局憲李少雲太守猶恐若輩怙惡不悛仍有械門之事騷擾地方遂飭六叚保甲局勇務將河北關上混混在逃未獲之營二王成周九王大嘴等一併嚴拿務獲懲辦局憲疾惡如仇安良除暴誠地方之福也○辦理營務處前大順廣道吳贊臣觀察廷斌於本月初六日上院謝委代理天津水利局務差准補通永道沈子眉觀察能虎乘招商局輪船於初七日抵津○月之初七日進口輪船招商局爲新裕海晏普濟三艘怡和行爲北直隷順和怡生景星連陞五艘太古行爲通州重慶武昌三艘礦務局爲北平永平兩艘其到埠者爲盛京新裕其餘或擱淺於白塘口上下或駐於塘沽 
[松門溼翠]  
　　江西采訪友人云自入新正雨雪過多道途滑撻林深箐密處時間鳩喚晴聲不料二月初十日復氷雪交加寒氣偪人錦衾不煖適逢學憲按試各鋪因雨雪阻滯生意淸寥而時事關心者更恐將來濕症難弭惟祝蒼蒼默佑得以福庇下民耳○新建縣署有傳　之弊前經嚴仲籛明府出示嚴禁尙未盡絶根株乃孟紫卿明府履新實力示禁並勒石永遠禁革以冀弊絶風淸其示曰爲勒石永禁傳呈以除民害事照得民間果有命盜冤抑重情原准隨時呈報其餘尋常事故向有三八告期按期當堂投遞聽候核情批示初無傳呈名目乃不法訟棍往往串同不肖書役輙謂傳呈隨遞隨准巧言播弄鄉愚設法詐取使費殊不知呈詞之准駁須憑情卽之眞僞斷不因期呈而故爲駁飭亦不因傳呈而致受欺朦是傳呈一項徒飽若輩貪囊耗絶小民資産貽害匪輕實堪痛恨曩者本縣三載於斯曾經剴切曉諭勒石嚴禁在案兹蒙憲恩復權斯篆飭查前項禁碑據書吏禀稱因文前縣修葺衙署遺失無存自應重申禁令以杜故智復萌合再出示勒石永遠禁止爲此示仰闔邑諸色車民書役人等知悉嗣後除實有急切重情如命盜等事許其隨時咕控外凡遇户婚田土錢債等項細故只准於三八日告期來縣當堂具呈所有傳呈名目永遠嚴禁槪不收閱倘敢故違立捉傳遞人嚴究主唆從重併辦决不姑寛其各凛遵毋違特示 
[柳浪聞鶯]  
　　杭州訪事友人來函云本月初六日爲浙省詁經精舍甄别之期精舍創於阮文逹公在杭西湖照膽臺之西月課經解詞賦前列者優給膏奬崧振靑中丞撫浙時每當鄉試之年則改經解爲經文廖榖似中丞以經解則未免鈔胥八股則拘於繩墨高才生不能暢所欲言擬試策論一道是以此次命题又改經文爲論說題目附錄於後劉晏理財論中原將帥憶廉頗賦以安得猛士兮守四方爲韵賦得桃李一溪紅白花得溪字七言八韵限三日繳卷○本月十五日爲浙江藩憲丁潛生方伯壽誕之辰方伯先期傳諭門丁凡有致送禮物者一槪壁謝并不准私收門包等費至十四日省中文武各憲以及紳士各僚屬均詣憲署頂祝署中設立壽堂敬備麫食欵待一時輿馬往來不絶於道途爲之塞次日方伯排道出轅親往各處謝壽○布政使司丁示臨海縣知縣以新海防本班卽用儘先知縣王家驥請補歸安縣漣市巡檢委新市巡檢汪丙照調署德淸縣新市巡檢缺委正任島程縣大錢巡檢于儉署理長興縣泗安巡檢飭准補是缺之周文炳赴任孝豐縣訓導缺委舉人就職教諭陸費照署理慈谿縣訓導委坐還瑞安縣教諭孫壽芝署理○浙省東城講舍向來朔課由一府兩縣輪考去年林迪臣太守於考試之時另出策論題目准各士子自行備卷投考限五日繳卷優給奬洋不在正課之列今年因將東城經費提作格致書院之用東城一院遂致廢置現在林太守擬將講舍改作時務書院每月考試策論一課額取百名每課捐亷百淁以作加奬惟僅准三學士子報名限一日繳齊院中事宜向由皺典三廣文經理今則改歸邵祟伯茂才事司其事刻已出示曉諭由書斗代爲塡册限十七日截止至甄别日期聞定於二十四日考試云○浙省撫標四塋開印後例行祭　禮前因雨霽遲至二月初三日舉行是日辰牌時分杭恊叚副戎中恊趙叅戎城守張都戎及左右兩營守備率同子把外委等耕隊出望江門詣羅本營行禮一路旗幟鮮明刀槍森列所過之處紅男緑女觀者如雲回營後軍士各營官亦互相慶賀輿馬往來　絶於道○武林自春以來天寒料峭雨雲過多凡作小本營生者無不虧折至二月初四日南風驟起躁悶非常年後黑雲重布未　先瞑入夜大雨領盐俄而阿香車駕臨爲今歳聞雷之始翌日下午天始放晴聞之父老云雷不出地恐難望久晴也 
[  四明山色]  
　　寗波訪事人云二月二十六日黄昏後忽聞雷聲大震電光閃風伯雨師並轡而至移時霹靂一聲人皆心驚膽戰而雨亦旋止次日哄傳西間外某處被雷撃碑石板竟成粉虀或謂其下必有毒物潛藏故干天怒然乎否乎○南門外某中　潮兒也烟水浮家僅堪餬口日前因賭負數金無可歸償竟吞阿芙蓉膏自盡迨家人知覺覓藥灌救則已毒入臓腑不可救治矣賭之害人甚矣哉 
[接錄安徽何潤生大令條陳徽屬茶務]  
　　論者謂一准徽商經由杭嘉内河用小輪抛帶到申則寗之　關卽少出口洋税議由改歸　局代收撥解寗關等詔恐未盡妥查出口洋税雖歸關督經理實則税務司主持之非通商口岸不能派設税口且出口洋税單非由税司簽字　能照驗放行因難代收其税至洋關税單西語曰拍司論者又謂恐徽茶准由杭嘉行運難免奸商夾帶内錄之茶混雜其間然内銷之茶與外錄之茶判若天壤外銷洋莊箱罐装潢成本極重色味又屬兩途内銷装儲盡屬簍袋炮製異宜况洋莊在徽起運卽須完納落地總税内销各茶逢卡抽釐若舍釐之輕而就税之重愚者弗爲兼之茶船過卡例須查驗驗明果係洋莊與落地茶引相符始准放行設有夾帶仍可令其照章完釐雖有夾帶亦奚裨也總之洋莊茶非完出口全税執有拍司税司不准裝載出口法至嚴矣今准徽茶改行杭嘉内河徑逹申江該茶商到申必須在江海新關完納出口洋税得有拍司方能售賣何庸慮及洋税之偷漏也各關出口税則向無輕重亦無趨避况洋税係儘征儘解之欵又非若本關常税各關督有包征賠累之責可比且茶之出口洋税不完於寗海關卽湏完於江海關毫無區别也一徽屬産茶各縣向無山捐箱捐名目現在亦無善堂書院各項外銷捐欵惟婺源縣書院每年膏火銀四百兩屯溪嬰堂每月經費銀六十兩係由茶局於所收落地總税内提撥分給院堂充作公用歷經遵辦在案遵查部議飭將茶捐外銷欵目立子全裁俟此次查照倏陳切實核議分别舉行試辦一二年如果難有把握卽將各該省所收茶釐數目奏請核减以成興復茶務之盛舉等因在大部統籌兼顧　知華茶非减輕成本不利行銷因爾先准全裁外銷捐欵以試其端若果行無把握仍准奏减捐釐原不欲過事累商致廢茶務仰見苦心孤詣足令中外商民歡聲雷動一齊俯首但徽茶垷無外銷捐欵莫 
 
 

Page 3

 
 
可議减與其俟試辦一二年難有把握再行核减勢必衰敗更甚所謂臨渴掘井何如未雨綢繆第今當公款支絀之時又烏可妄議求减應否先將上年每引暫加之捐銀三錢六分一欵及浙省威坪卡每引續增之捐銀八分一欵或予量减或予全裁使各商暫甦瑞息責令精研採製暢其銷路奪回利源將來不再核减亦屬曲突徙薪之請能舒一分商力卽暢一分銷路疏銷之法不外减輕成本裕課之方不外體念商艱也抑更有請者如茶朴一項本屬内銷之物前經茶局仿照洋莊茶式提捐落地總税一二年每年計引無多論者謂恐奸商偷運充作洋莊意固周矣第洋莊與内錄裝潢迥别斷難混淆查茶朴係茶中渣滓所値無多能於揀淨茶卽純品各商因揀出茶朴仍須提完一二成總税貪利小商往往怠於提揀茶品未能純美茶價卽難增色亟應减免茶朴提引之税俾可責令認眞挑選之工未始非精益求精整頓之一策也一查各商將茶装箱後赴局報捐局中必提出一箱令其拆口去茶稱騐箱罐輕重如一箱有若干觔則衆箱凖此爲法名曰去皮凡行過關卡均如斯辦法在當局以爲簡便實則各商已苦煩苛須知洋莊茶箱本有定式無所高下此後各箱須遵定式頒行各關卡箱凡三等曰二五雙箱去皮若干觔曰三七箱去皮若十觔曰大方箱去皮若干觔永爲去皮定章卽有提箱過稱之煩較更簡便至應完出口洋税之關仍循舊提箱去皮事旣無礙於大局而隠便商民實非淺鮮如江西姑塘常關連皮收税及沿途各扃卡司巡需索等斃壘經該商等控奉督憲批飭查禁有案無如日久難免玩生且更換一員則後來各司巡茫然不知前禁率多故態復萌莫若將禁令勒石各關卡處所則人人得觸目警心從此百弊悉除是亦曲體下情之一道也果能悉遵部議之可行者實力而行之局員又用當其職何患有病於茶者病不去有利於茶者利不興以上各層或得之於諮訪或察之於商情或參之於愚見未知當否伏乞採擇核議施行 
[更正]  
　　前報紀杭州綢業會館公議减價一節今又接訪事人來函云此事實係各小綢莊因存貨滯銷减價求　非會館中之公議也至會館集議因上年絲價騰貴聞尙欲加漲本館有聞必錄合亟更正以存其實 
[上海官場紀事]  
　　江南海關道兼製造局總辦劉康侯觀察昨日下午一點鐘命駕出城赴滬北西洋領事署拜會華得四君面談要務○駐滬美國領事納尼干君因有要公於前日照會關道憲劉康侯觀察約期於昨日三下鐘至署拜會觀察以是日適有公事出轅故照會在滬北泥城橋之洋務處會晤 
[疏通溝水]  
　　上海縣東西街道因天雨過多致溝中穢水溢出該處民人店鋪曾經禀請修挖現復由縣西街森茂茶食店主葉運吉等聨名赴善堂請將陰溝修理堂董以道途石板損斷則善堂修整惟陰溝向與善堂無干婉言辭却葉等因向附近左右鄰酌量助費自行雇工修理現聞上海縣差薛貴情願除所捐之資倘有缺少歸伊一人墊補業經據情禀明黄愛棠大令擇於二十五日修挖矣 
[縣批照錄]  
　　上海縣黄愛棠大令發出批示二道照錄於左職員干城禀批查該職串賣無糧官地奉升科局憲發縣究辦迨經訊據供稱情願每畝認繳價洋五百五十元本縣再三代爲懇求始蒙局憲格外成全恩准所請具結在案兹限期將满忽稱無力繳價禀求召賣實屬不知自愛藐法已極着赶急設法依限如數呈繳毋得藉延干究如再延宕定卽從嚴究辦○又姜潼禀批該職家被竊之案據稱已由包探獲解英公堂　究係爾之堂弟姜雨子串同藩吉生行竊旣經押追仍應赴廨呈追毋庸聲請移提著卽知照 
[江南儲材學堂傳見考試單]  
　　欽加二品銜隨辦南洋洋務督辦江南儲材學堂存記出使軍機處記名江蘇候補道楊爲招考事照得本道於本年正月初六日出示招選各省身家淸白年幼聰頴子弟入江南儲材學堂肄業报名者約一百六七十人應照江寗考試程式每日傳見十人察貌問話每人約十分時然後命題試文除王涯許先逹羅子建馬樹棠蔣錫恩孫箾張輔仁翟宗藩周秉炎王鴻儀許葆英孫必榮季善謨陳炳勳等十四人就近在寗已試歸入此案辦理外爲此示仰各報名生童知悉自三月初一日起至十六日止爾等務各認明後開日斯卽於是日午刻携帶筆墨至大馬路盆湯弄絲業會館聽候面試其各遵照毋得遲延自悮切切特示○三月初一日傳見華鼎石襄經王鎭功張永泉史國彬杜元庚嚴坤明李廷俊沈士英王祖銓○初二日傳見俞延齡土文光朱蔭森周敦福艾文虎吳寳禮洪基周墠庭金逵華毓麒○初三日傳見王釗功周慶舫曹德馨沈家熊吳廼海吳大楨朱衍紀朱家祥王元林玉衡○初四日傳見王文庠吳寳豫宋衍科王利居賡宸　國　鄭國瑞毛士驥張汝鎬查文魁○初五日傳見黄毓驥孫毅許葆彝沈熙鄭目施鴻翔張玉生陳應洙宋英李道鏞○初六日傳見史國楨毛士鵬楊崟吳勤訓吳宗熙何乃斌張一鴻陶榮年貝祖年蘇以莊○初七日傳見錢厚德張一鳴岳照熥貝富年恩壽方志鍾張錫同潘安鼎黄秉鈞陳天駟○初八日傳見吳鏡奎汪銘笏包頌煌丁家榜李家杰蘇以昭潘安豐周殿元華鳴岐沈秉彝○初九日傳見徐崇欽吳肇鑫崔福鈞汪克峻丁不塤陳申元蔣祖蔭錢兆綱趙錫恩徐琳○初十日傳見陳綱金蘭胡文蔚朱祥綸陳福壽章宗元秦秋鑑凌希曾徐瑨董昌騤○十一日傳見金鍾秀陳方瀚劉錫昌王晶詔阮鼎新秦仁鑑陳道濂徐琮凌企曾周鴻鈞○十二日傳見徐寳書戈鈕璜李文英袁希濂張文錦趙錦章沈家騠朱學恕沈繼祖楊韻珂○十三日傳見席志賢方炳文奚景斯秦福鑑沈錫嘏阮炳星吳寳義沈家騤朱學愼周金聲○十四日傳見何國材蔣簡書湯心豫蔣中覺王銓選任宗城張錫麟范熙祥向道生陸文彬 
[上海巡局瑣事]  
　　砲船勇丁沈福祥昨日至滬南大關前元泰押店典押雨傘一柄不知因何與押鋪中人口角繼復聲勢洶洶欲肆其赳赳之勇遂被旁人扭至十六鋪中局禀控季蘭史二尹審訊之下以該勇膽敢行兇本擬照例判責姑念亦係當差之人命持片送至管帶處懲辦○趙阿順楊行全蔡春林前晚至南市荷花池左近俟有君開設之小烟館内吸烟趙等本從飲酒而來醉後輕狂出言無狀誣侯爲開設臺基以致互相毆打天明侯至十六鋪南局禀控鍾偉臣二尹卽飭甲勇將趙等三人一併拿局升座審訊察得趙楊蔡三人供侯開設臺基似非無因之事遂飭一併解送總巡處察辦○某姓婦浦東産也曾在滬北某洋行爲女傭與細崽某甲有私日前婦與甲同剩小車經本城西門外之斜橋地方途中適爲婦父某乙所見卽扭赴總巡局控稱婦前因私逃屢次找尋無着現旣遇見故將姘夫一併查獲扭案請訊鍾壽伯明府飭將婦與甲一併看營候核○正月間十六鋪汛捕陳金之夥趙明生在泉漳會館前與閩廣各賭徒扭毆一案曾由總巡鍾壽百明府訊問懲辦已紀前報前日突有無賴林夢久身帶利刃糾合林小九林鐵亭等至南市與林永寳林永裕等尋仇林永寳等勢不能敵被其毆打後遂投總巡局禀請提訊鍾明府准詞飭局差將爲首之林夢久林小九林鐵亭等拘獲解局前晚明府升坐訊問先據林永寳林永裕同供正月初旬趙明生糾合無賴與閩廣帮賭徒爭門已蒙大老爺訊懲斷結林夢久等係趙之羽黨以前次之事爲小的播弄所致故糾合林小九等持刀尋仇求請訊究林夢久林小九林鐵亭同供並無持刀尋仇之事實被誣指求請明察明府得供以原被均非善類將林永寳林永裕大加申斥逐出局外要夢久重責四百板林小九林鐵亭各責二百板飭差送請上海縣轉發待質所寄押候再行訊辦 
[法界捕房發落案]  
　　昨禮拜五鄭大令蒞捕房會同代副捕頭發落各案命提竊取日升小客棧銀環茶壺之湖北人彭學山及竊取車照之許道士照原斷各責五十板一併釋出○積竊劉阿虎屢次犯案遞籍日前潛來滬上爲包探拘獲解經鄭大令訊供著照原斷重笞二百板復研究各竊案劉矢口不承大合著還押嚴比○張阿五卽小廣東釋出未幾至小東門王陳氏茶烟間内行竊衣服控經大令訊供著照原斷先 
 
 

Page 4

 
 
行枷號一月期满責放贓著失主自行備本取贖○姚阿三沈心毛吳榮華互相毆撃爲巡街捕拘獲並起到鐵尺一根解經大令訊供著照原斷將沈吳二人各責三百板姚則姑念　受傷痕從寛免負沈供姚向小的之友拆梢洋五元實係著名流氓若不懲辦小的等心不甘服大令以均非善類亦著笞責三百板一併還押覓保其安分切結○五鳳慺茶館店主邵中方呈遞保單代其姊周邵氏領發堂之幼女王朝桂爲螟蛉大令諭以領回之後不准凌虐爾係保人日後惟爾是問邵稱姊婿在英界盆湯弄開設雕花作素有身家大令准之又諭王朝桂如果有凌虐情事准爾咕控提案究辦○陳范氏控車夫沈連富吞没皮馬甲一件經大令訊供押候賠償昨日包探禀稱此衣爲小廣東搶去現在車寓主余居安呈繳洋六元請將車夫釋出大令准之交到之洋飭失主領回○魏同源有地一方坐落新閘租與陳胡氏建屋業已满期轉租與他人堆積煤炭催令出屋延不允從控經大令訊供昨日陳胡氏投案禀陳願繳洋五十元限二月底歸地大令謂爾尙欠地租洋四百餘元如何料理氏稱無力歸償求諭地主寛情大令著將所建之屋抵償地租諭令具結完案○同人堂藥店執事馬三義徐杏堂投案具保同昌泰店主徐松堂出外大令謂比案欠銀甚鉅須殷實店户人銀兩保方准保出旋命提在押之徐松堂訊問諭以赶緊淸理徐口若懸河嘵嘵置辨大令以其刁狡喝令重責徐叩首求恩大令著交的實保人限卽理楚延子追比 
[美界捕房紀事]  
　　北河南路洪餘慶藥鋪前晚十點鐘時出成某甲正在收市不意除卸招牌之際偶一不愼悮觸無賴王河六之頭額略受微傷王竟藉端索詐大肆咆哮呼集同類數輩軋甲至某小茶館罰令備筵郁禮正紛擾間鋪中執事聞信而至再三解勸堅不聽從乃鳴諸五百零五號華捕扭送捕房捕頭以細故逞兇嚴加申斥姑念行詐未成從寛開釋○寗波老嫗某氏剩北京輪船由籍來滬抵埠後卽雇挑夫某中挑運衣箱等件至虹口某親串處詎嫗人地生疎一轉瞬間忽失所在挑夫尋找無著恐遭拖累自將各物送入捕房捕頭諭令暫存候原主認領再核○崇明人張根郎　以駕舟爲業昨自原籍載貨來滬停泊蘇州河内詎有同鄉流氓唐文忠土阿三見張愚儒可欺相約至船藉端勒索致被詐去英餅若干事後張心不服報捕請究捕頭准詞當飭石包探將唐王一并拘入捕房押候送廨懲辦○昨有磚瓦船主屠阿五奔投水巡捕處控稱昨自某處載貨來滬行經新閘港中突被蘇州河中某西人之遊船撞覆船貨全行沉没人則由鄰船救起遊船已不知去向爲此求爲查辦水巡捕以肇事在租界之外未便越爼代謀飭赴近處地方衙門控究屠遂快快而退○昨有某西人不知在何處沽飲酩酊大醉東倒西歪在百老匯路沿途滋擾行人見而大譁喚五十二號印捕扭送捕房捕頭見其酒容可掬諭令押候醒時核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
