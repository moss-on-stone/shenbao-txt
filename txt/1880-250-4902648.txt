# 1880 - 250 - 4902648

 

Page 1

 
 
[格致彙編出售] [  申報館主啓]  
　　傅　雅先生所輯第三年之第七卷格致彙編現已由本館印齊裝訂出售　中仍　述格致釋器與夫電氣鍍金及化學衛生等事每本收回　工錢一百文伏祁回原處購取為盼　 
[論虐待女婢]  
　　主僕名分本在五倫之外蓋與臺僕隸事同服役而職亦官司古人不以為奴僕之流卽煇庖翟閽亦各有職掌列於天官之屬女工亦然男為人臣女為人妾正指此也是三代以來奴僕之名未嘗有之其人亦不甚下賤也春秋權臣專柄氣焰赫張亦有家臣而無僕役秦伯嫁女勝者三千人實紀綱之僕此卽男勝也亦非若後世之奴僕也既無奴僕之名卽無主僕之分是以聖人垂教五倫之中不數主僕不然君臣朋友皆以異性而以義合者也主僕以義兼恩何獨不數乎此可知主僕之名非三代所有也後世士大夫之家無有世祿而中國一統封建陵夷設官分職其數不能如古之多於是士夫無家臣而凡執事皆漸降為賤役自好者所不屑為因之主人之名分愈尊而僕從之名稱愈褻至有以價買作奴世世服役子孫不得與齊民齒茍有出仕經商人輒起而攻訐之矣雖然奴僕之執事一也而其間亦有辨焉自幼典鬻投身為奴者終身執役非主人廝養恩深許其自贖不得出門并不得改依他人既贖以後則可自主惟主人有事仍應服役并不能　列仕籍若非幼鬻於人由荐保引至人家者謂之雇工則雖為奴僕之事而無主僕之分已身服役其婦子仍不聽主人驅使在搢紳之家則為長隨在鄉之處卽為幫忙司閽也庖亦大率類是統名雇工而已然宦家體制差嚴執奴僕之禮甚卑以故去留可以由己而茍有濫冐衣冠朦混考試諸　則與鬻身之奴僕從同大抵主僕之分　鬻身者足以當之蓋一則　賤而一則本良也至於生女而投人為婢則女賤而其父母仍良也且女婢與男僕不同女婢年長由主人配合良家卽為良家婦或主人收置作妾又為大家婦幼賤而長不賤也然其身分之高下又悉聽主人之喜怒焉主人愛之視若子女幸也主人悍毒日施撻楚不幸也一則以為將來可以為良而善視之一則以為出身既屬下賤而虐待之雖然賤則賤矣虐之以至於死法亦不宥也故殺奴婢律有明條豈以其價買而姑容之哉撻男僕至死此為僅見之事虐女婢至死乃時時有之則丈夫與女子之分也女子天性柔順而教化不行於閫內則積柔順為陰險而又終年居內日事瑣屑苛察羣下勢所必然故主婦之虐婢十之八九寬以馭下者直罕見焉耳此以知女婢之命尤艱於男僕也南北風氣不同南中富饒田不足耕乃行貿易人之謀生恒易故衣食豐足必多雇人以供役北方瘠苦貧富相懸窶人子女鬻於巨室故鬻身者多而雇工少焉此風俗之大概也然南方沿海處又多鬻者閩人多蓄男僕粵人好納女婢亦習俗使然然而待僕婢者寬嚴異焉前日有粵婦虐待女婢為公堂創懲荷校游示卽此一事已可見女婢之虐死於主人者不勝數計本報常見告白登招貼者類皆粵人走失女婢夫女婢茍樂受主人之癢亦復何樂而逃其未逃時之情形已可揣測也觀於此而知蓄女婢者皆暴虐之人也然人生不幸作女子身又不幸為鬻於人之女子身所幸者其年既長而賤者猶可良也奈何賤視其身而并其性命亦賤之也嗚呼是尚有人心哉然而欲天下無虐待奴婢之人必使天下無鬻為奴婢之子女安得復見三代之風也哉 
[日高交涉近事] ○泰西各國屢催高麗開岸通商曾遣使問諸李伯相伯相未之决也高麗以中國未足深恃顧而之日本請問保護海口之策因遣使至橫濱乃使臣不諳外務難於措詞而日本則待之有加禮想可使高麗不以開通商口岸為失計亦 
[電線中斷] ○廈門海旁所設之電線前日忽爾中斷想修理又需時日也 
[尼案集訓] ○溫州海關西人拐尼一案茲聞寍波美領事將於西歷本月二十七日提審溫觀察延上海狀師哈華托剖訴案情被告則延亨特生狀師伸訴云　 
[領事往津] ○上海美領事於前日附船而至天津聞為李伯相延致其因何事故則局外人不能詳也 
[查辦帮丁] ○前報漕督譚憲過揚訪拿數人交府懲辦內有漕務帮丁二名叧札揚州衛拿解漕署限以一月內解到如遲候恭近聞已由衛守戎黃君拿獲親自押赴袁浦據各帮中云此二人平日於公事極熟素有體面者此次被訪誠不知為何事也 
[臬憲過揚] ○淮海揚兵備道升授湖北臬使龎廉訪昨聞於上月念九日行抵維揚次早渡江卽搭坐輪船赴楚揚城兩縣均送至瓜州渡口云 
[地棍遊街] ○地棍酗酒滋事施諸良懦之輩尚可隱忍自安若行諸勢力之家則未有不盡法嚴懲者前月杪蘇城養育巷某姓酒肆有地匪甲乙等四人酒後與某候補少君爭毆至於擊破頭顱大受凌辱比傳地保拘拿四　 
 
 

Page 2

 
 
人已逸其三僅將某甲送官令其荷校遊街以示懲嚴云 
[茶館坍塌] ○蘇閶外湖田老錦谷茶館關閉已久今夏重新修葺開張所費頗鉅乃開未一月忽於初一日三更時驟然坍塌店主及堂倌三人略受微傷幸不致命然杯椀器皿固已摧毀無餘矣 
[細故致傷] ○都中瓜果市在正陽門外布巷之南夏日城內外售蔬果看每於早七點鐘雲集前月十八日　有販賣蔬果之甲乙二人俱向果行買果甲見乙販價較廉因欲仿照購取而果與乙異行夥不允彼此爭毆行中他夥見甲用武殊抱不平以扁担相助不意適中甲額血如箭激急用藥敷傷處血仍不止復請醫敷治而人已暈倒醫者灌之使醒許其無害甲一家數口專藉甲力負販養贍今被打傷不能生理故現在家用以及醫藥之費皆由行中為之料理云 
[錄嚴君佑之七月二十七日文安來信] ○滬上諸善長大人閣下十九日具上二十七號信諒塵青覽辰惟籌祉佳勝為頌昨有人自益州來經過河間各屬乾旱異常秋嫁盡皆枯槁通扯不過二三分收成直省十數年來非旱卽水人民何辜而遭此大刦上年水災猶幸各處豐收糧價甚賤災民逃至外縣還可覓食求生今歲秋收歉薄入冬糧價必貴孑遺之民何以堪之所亟望者八月內各屬得一透雨播種秋麥遲至九月雖得雨亦不能種北方地寒與南路迥異秋麥若不能種明春又須辦旱災矣人心不悛天不悔禍　國計民生真有不堪設想者南中捐項至再至三實亦難乎為繼弟等不敢為無厭之請然目睹情形又不忍不為諸善長告江浙連年豐稔豈非善氣感召而來天或假手於諸君子以拯救直省災黎未可知也臨楮不勝禱切盼切正繕信間接奉盛杏翁來函云南四府及河間所屬旱災已成紛紛禀報請賑杏翁着急無米為炊擬水鄉從减只放官米而不放錢弟以救人救徹上年水鄉災民猶可往外今則乞食無處矣弟意將現存之欵歸六縣水賑以後捐欵歸旱賑用惟望諸善長竭力勸募源源接濟弟生死不忘大德否則弟等目擊心傷空手無策區區之命難保生還早知如此恨不當日忍心脫手回南也情急之詞尚希原諒 
[嚴禁私設臺基示] ○欽加布政使銜江南分巡蘇松太兵備道劉為出示嚴禁事據租界會審委員孫令禀稱法租界所有花鼓戲女堂倌均已遵飭隨時禁止惟查開設臺基尤為閭閻之害蓋男女雖有私情或　於家人之防範或碍於隣右之耳目得以保全名節今有臺基便能　其防範蔽其耳目且又引誘良家婦女致令失節每有抱忿輕生其少年子弟一入臺基流蕩失業落魄難歸亦多喪命况復連　共室白書宣淫廉恥喪盡殊堪髮指若不嚴行懲辦何以力挽頹風當卽告知法繙譯官轉商法總領事賈僉謂有關風化亟宜查禁茲已查明法租界內開設臺基者計十五戶假名客寓跡類臺基者計十二戶惟恐尚有遺漏除仍令隨時查報外稟祈示禁並照會各國領事暨會審公廨上海縣一體嚴禁等情到道據此查開設臺基最為地方風俗之大害節經由道督飭縣委隨時查禁懲辦在案據稟前情除照會各領事並飭縣委各員一體嚴禁外合行曉諭為此示仰軍民諸色人等知悉自示之後如敢仍蹈前轍開設臺基一經訪聞或被告發定卽從嚴懲辦决不寬貸其各凜遵毋違特示 
[敬業書院師課題] ○生題　斐然成章　註中文理指在內說勿錯用文采等字眼成就言體段已成也　童題　乃倉　詩題　山意向秋多得多字 
[上海官報] ○湖北鹽道程觀察春藻於前日抵滬行轅在英租界長發棧云 
[移提拐案] ○新關洋人妻廣婦阿林之婢女翠蘭前被胡九　誘至餘姚縣蘭峯鄉候補道吳望周家經陳司馬禀由道憲移文札縣飭差提翠蘭解案辦理等因壘經列報茲悉翠蘭業已移送到道發交會審衙門昨日傳同原告到案據翠蘭供年十六歲三月間遭主母毆打私自逃逸適逢稍識之胡九　留住伊家數日卽為我易去廣服登舟至紹興吳家吳給洋三十元胡得洋十九元其餘十一元有二三人分用胡供前有一廣婦偕翠蘭來家令我寄往他鄉並非誘拐陳司馬商之夏譒譯飭將翠蘭交原告收領胡九　押　患病仍押候核辦 
[詐傷] ○前日有推水車之莊阿昌經過五福弄撞翻唐鄭氏家門口之竹椅扭至捕房惠捕頭令候解案核斷昨晨唐鄭氏投案莊用板門扛抬到堂聲稱受傷沉重惠捕頭謂昨已騐得無傷顯係詐偽陳司馬問其傷在何處稱在右腰貼有膏藥迨揭去察看並無傷痕隨諭莊阿昌推車不慎尚敢裝傷圖詐本應責懲姑念傭工度日之人從寬不究 
[討債] ○意大利公館廚司熊德昌控曾為生號肉莊主朱三喜保與匯豐長錢莊往來結欠錢十五千零屢索無着現在該莊逼令賠償求請飭提訊追當由陳司馬飭差傳朱到案朱稱欠錢屬實惟照算不過十三千零陳司馬令開細帳候斷 
[虧銀發封] ○前報小東門外源長裕號沈亦照虧銀鉅萬一案孫明府一再限期清理所有店中貨物據原告錢豆業等禀稱值價尚鉅恐有遺失請派西捕看門今事將兩月捕房擬撤囘該捕今日又值限期故原告畢集候訊惟被告並未到案孫明府謂明日二點鐘捕房准將西　撤囘爾等可自己雇人看守沈亦照當於禮拜二傳案送縣原告復聲稱我等雇人分原應得但彼係廣人恐有枝節設來搬物亦不能彈壓不住中外會審官調此等事果屬有之當由公堂發封待縣署斷結再行開鎖原告稱謝而退 
[妓夫獲釋] ○前報列煙妓控夫一案當經孫明府押候李長興到案核辦昨日法捕房復將高爾霖解訊高愛林陳張氏原中方正榮亦投案候質據高雨霖稱李長興於前月在縣署涉訟釋出後不知去向孫明府謂此案終須李長興到堂方能明白從寬暫釋高出待找到李長興扭交再訊　 
 
 

Page 3

 
 
[光緒六年七月念五日京報補錄]  
　　○○發抄　杜瑞聯奏考試文職各員奉　旨吏部知道欽此○又通判蕭開熙知縣何堃試用期滿奉　旨吏部知道欽此　○左宗棠奏馬連桂妄拿斃命案審擬奉　旨刑部議奏片併發欽此○又請將守備童鳳保革職奉　旨着照所請兵部知道欽此○又請將已革總兵更名更正易連桂奉　旨覽欽此○○岑毓英片　再臣承准軍機大臣字寄光緒六年四月初八日奉　上諭貴州安順府知府汪炳璈着岑毓英悉心察看如竟不能勝任卽行據實恭奏毋稍遷就等因欽此仰見　聖主澄叙官方曷深悚惶臣查汪炳璈在安順府本任並前署大定銅仁鎮遠各府事尚能表率屬僚體恤百姓惟性情稍有偏執近來精力亦衰該員經前撫臣曾璧光保薦卓異又八年俸滿奉部調取引　見業經給咨進京理合附片覆陳伏乞　聖鑒謹奏奉　旨已錄　○○四品頂戴署理四川總督臣丁寶楨跪　奏為揀員請補資州眉州兩直隸州以資治理恭摺仰祁　聖鑒事竊臣　吏部咨光緒六年正月二十一日奉　旨資州直隸州知州孫元超着卽革職等因欽此　扣至三月初六日作為開缺日期係冲煩中缺應歸酌量毋庸　摯簽前經報部　案查例　各省同知直隸州知州如係奉　旨命往及督撫題明留於該省候補者無論應題應調應選缺　出令該督撫酌量才具擇其人地相宜者悉准先儘補用又題調要缺酌量候補人員請補時應先　記名分發人員酌量補用如實係人地不宜始准聲叙以各項候補人員請補各等因查資州路當孔道政務殷煩且管轄四　縣有表率之責非精明幹練為守兼優之員不足以資治理　於通省現任直隸州知州內逐加遴選非現居要缺卽人地未宜實無堪調之員其記名分　發及科甲出身候補直隸州與各項勞績應升人員俱與是缺不甚相宜惟查有在任候補直隸州知州西充縣知縣高培榖年四十二歲貴州貴筑縣附生遵籌餉例報捐知縣指發四川加捐同知銜軍功保舉　花翎題補梓潼縣知縣丁憂服滿遵例報捐分發指省四川遇缺先補用同治十一年三月初十日蒙　欽派　大臣驗放覆奏奉　旨依議　此六月二十二日到省因前　貴州克復安南普安各城出力保奏十二年九月二十八日欽奉　上諭着俟補缺後以直隸州　欽此是年題補西充縣知縣十月初一日到任又克復與義新城各城出力保奏光緒元年正月十六日奉　上諭着補直隸州後以知府用先　頂戴欽此二年　銷試俸大計保荐卓異調署綿竹縣知縣現署大邑縣知縣係在任候補直隸州例得請補該員高培榖心細才明達於政治歷任地方均能認真整飭治理裕如任內並無降革留任展恭案件及承緝盜案五起以上未結詞訟五十起以上經徵錢糧不及七分一切　因公處分例免核計以　之請補資州直隸州知州堪以勝任又眉州直隸州知州劉啓　於光緒六年正月二十一日奉　上諭革職遺缺扣至三月初六日作為開缺日期係冲煩中　缺地濱大江水陸交冲夙稱難治且兼轄三縣必須廉明公正堪資表率之員方期勝任復查通省現任直隸州知州內一時仍乏可調之員記名分發及科甲出身直隸州內亦無與此缺相宜之人惟有曾任實缺軍功候補直隸州知州毛隆恩年四十三歲係江西豐城縣人由議叙同知改捐知縣指發四川分缺間前補用題補蒼溪縣知縣　同治十三年十一月初一日到任因剿峩邊蠻匪及防剿　　出力保奏是年十一月二十日奉　旨着以直隸州知州在任候補欽此丁憂服滿應歸直隸州補用請咨赴部光緒五年七月初一日蒙王大臣驗放覆奏奉　旨依議欽此領照起程於是年十月初十日限內到省係曾任實缺之員　不甄別核計到省在先缺出在後例准序補該員毛隆恩才具開展　事結實向未在川流　寓寄藉置產經商游　亦無例應廻避之人及捐免廻避情事以之請補眉州直隸州實堪勝任據藩司程豫臬司黎培敬詳請奏補前來臣查該員高培穀才明守正勤奮有為毛隆恩心思細密事理詳明均與奏補之例相符合無仰懇　天恩俯　員缺緊要　以在任候補直隸州知州西充縣知縣高培穀補授資州直隸州知州並以候補直隸州知州毛隆恩補授眉州直隸州知州均與地方大有裨益如蒙　俞允該員高培穀俟　　部覆再行送部引　見所遺西充縣係選缺川省現有應補人員應請扣留外補該員毛隆恩原係候補直隸州知州銜缺相當毋庸送部引　見亦毋庸聞叙恭罰　另請實授是否有當理合會同成都將軍宗室恒訓合詞恭摺具奏伏乞　皇太后　皇上聖鑒訓示再此案均扣至六月十一日限滿合併陳明謹　奏軍機大臣奉　旨吏部議奏欽此 
[光緒六年七月二十八日京報仐錄]  
　　宮門抄○旨一道錄前○發抄　旨五道○陝督左　奏為遵　旨續查據實覆陳摺子○湖督李　奏提督巡閱上江及起椗赴江皖緣由夾片○滇撫杜　奏委署知府夾片○又　奏特恭管獄有獄各官摺子○七月二十八日工部鴻臚寺廂黃旗值日無引　見○烏拉喜崇阿等考試滿漢教習覆　命○嵩山彈壓覆　命○召見軍機　○發抄　岑毓英奏紳董詹懷清在保服毒殞命朱傳薪潛行脫逃奉　旨知道了欽此○劉坤一奏請將紳士周彬倡捐義榖議叙奉　旨着照所請該部知道欽此○又請　孝婦吳劉氏奉　旨着准其旌表禮部知道欽此○又請將儘先千總丁華玉斥革奉　旨着照所請兵部知道欽此○曾國荃奏總兵何鳴高等懇免騎射奉　旨着照所請兵部知道欽此　○○欽差大臣大學士督辦新疆軍務陝甘總督二等恪靖侯加一等輕車都尉臣左宗棠跪　奏為遵　旨續查伊犁塔爾巴哈台各城歷年陣亡殉難各員弁死事情形據實恭摺具陳仰祁　聖鑒事竊臣前准吏部咨開光緒四年二月十四日內閣奉　上諭前據左宗棠等奏克復南路各城回疆一律肅清業將領兵大臣等分別加恩用酬勞　因思新疆自逆回叛亂以來於今十有餘載從前辦理軍務各員或勦賊出力臨陣捐軀或効死守城見危授命茲當囘疆底定大功告成追念前勞殊深矜憫着左宗棠將歷年關外各城陣亡殉難各員詳細查明具奏候旨施恩欽此欽遵分行飭查去後前准伊犁將軍金順已將伊犁各城陣亡殉難各員死事地方情形轉咨到營業經臣兩次奏請議卹在案茲准金順咨稱查得伊犁滿營正白旗驍騎校格　德同治八年奉派赴青格里一帶偵探於是年五月十七日突遇賊匪　困打仗力竭身受重　 
 
 

Page 4

 
 
傷陣亡又前塔爾巴哈台領隊大臣副都統銜諾奇巴圖魯世襲雲騎尉博勒果素於同治四年正月間該處逆回變亂時因彈壓逆眾前赴禮拜寺被害其妻哈期胡哩氏同治五年二月間塔城失陷時殉難其子勝福係錫伯營廂監旗驍騎校同治三年十一月間由伊犁奉派前赴塔城公幹四年正月間逆回變亂時守城打仗至五年二月塔城失陷殉難其胞侄二品廕生額爾崇額於咸豐九年四月間隨同博勒果素前赴塔城至同治五年二月塔城失陷殉難又正紅旗藍翎佐領法依當阿緣事降三級調用原任副總管卽補放禦庫楚特依巴圖魯瑪克塔春廂白旂藍翎委官尼克布均因逆回叛亂守城打仗於同治五年二月間塔城失陷同時殉難正白旗驍騎校吉拉敏由伊犁泒赴塔爾巴哈台換防回匪變亂時打仗中砲子陣亡廂黃旗藍翎前鋒伊綿布逆回變亂時隨同領隊大臣和色本以及各旗兵丁共六十八名均於同治元年由伊犁派赴塔爾巴哈台換防至四年正月間該處逆回變亂或登陴守城出隊打仗均於五年二月城陷時打仗陣亡正白旂防禦札綳阿廂黃等旗馬甲拉普當阿以及各旂領催兵丁共二百十七名均於同治二年由伊犁派赴喀什噶爾換防三年該處逆囘變亂喀城失陷時均皆守城殉難廂黃旗馬中德西以及各旂領催前鋒兵丁共一百零四名同治三年由伊犁派赴喀什噶爾換防行至阿克蘇地方遇賊打仗均皆陣亡廂黃旗馬甲通喜以及各旗前鋒兵丁共十一名同治三年由伊犁派赴庫爾喀喇烏蘇救援俱在該處與賊打仗陣亡正藍旗藍翎佐領舒昌阿同治三年十月間伊犁逆囘變亂時奉派帶兵與賊打仗頗有擒斬至四年四月三十日帶兵出隊在地窩鋪地方遇賊打仗中砲子陣亡正藍旗六品藍翎實缺空藍翎伊勒爾圖藍翎領催伊勒噶春二名同治三年十月間伊犁逆匪變亂時出隊打仗均有擒斬於十一月二十七日隨同大隊在地窩舖地方遇賊打仗陣亡正白旗藍翎領催姜安太同治三年十月伊犁回匪變亂於十一月間奉派提調額魯兵行至哈勝地方遇賊打仗陣亡廂黃旗藍翎領催蘇　春同治三年十月間伊犁逆回變亂時出隊打仗頗有擒斬至四年八月十四日回匪攻樸該旂營墻與賊打仗陣亡正黃旗已革驍騎校巴彥查滾同治四年七月二十八日回匪攻樸該旗營墻隨同出隊與賊打仗陣亡廂黃旗馬甲納木津以及各旗委員領催前鋒兵丁共五百九十九名於同治三年十月間自伊犁逆回變亂以來均因派令出隊與賊打仗陣亡正紅旂藍翎委筆帖式蘇　　同治三年十月間伊犁逆囘變亂派令出隊於同治四年五月初六日隨同大隊救援綏定城因奮勇出力曾經前任伊犁將軍明緒保奏　賞戴六品藍翎於十一年十一月派赴庫爾喀喇烏蘇地方防堵十三年正月初九日出隊在奎屯地方遇賊打仗陣亡以上各員弁兵丁均經查明造冊咨送前來臣維新疆自逆囘變亂以來其大節凜然昭昭在人耳目者續行查明業經臣分則奏請　賜卹顯就現在查明冊造各員弁兵丁或臨陣捐軀或受傷殞命或防堵被害或巷戰陣亡更有全家殉難者忠貞節烈洵足光史牒而振綱常茲當回疆底定復蒙　恩諭追念前勞仰惟　教忠之典不替有加血氣之倫孰不感激思奮應請　飭部分別從優議卹以彰忠　而慰幽魂俟各處訪查報到由臣陸續奏明請　旨除將送到各員名死事地方年月日期清冊咨部查核外所有續查伊犁塔爾巴哈台各城歷年陣亡殉難各員名死事情形理合恭摺具奏伏乞　皇太后　皇上聖鑒訓示施行謹　奏軍機大臣奉　旨格琿德等均着交部分別從優議卹欽此　○○李瀚章片　再長江水師定章提督以半年駐下江半年駐上江週歷　閲察看弁兵勤惰半年四月間長江　臣李成謀由皖至鄂察看水師營伍卽自鄂起程前赴岳州駐扎業經臣附片奏明在案茲李成謀已將上游各營巡閱完竣六月初六日至省　於初八日仍帶師船沿江東下前往江皖各省察看營伍所有巡閱上江及起椗下赴江皖各　由　會同長江水師提督臣李成謀附片具陳伏乞　聖鑒謹奏軍機大臣奉　旨知道了欽此　○○杜瑞聯片　再曲靖府知府陳彝捐升道員並捐離知府本任已奉文覆准開缺在案所遺曲靖府知府員缺查有候補知府舒之翹才識明練熟悉情形堪以署理又新選陸凉州知州劉啓同已到滇繳憑應卽飭赴新任以重職守據藩臬兩司先後會詳前來除分檄飭遵外理合會同雲貴總督臣劉長佑附片具陳伏乞　聖鑒謹奏軍機大臣奉　旨知道了欽此　○○雲南巡撫臣杜瑞聯跪　奏為特恭疏防監犯反獄之管獄有獄各官請　旨分別革審　處恭摺仰祈　聖鑒事竊照　省搶刧等案前因善後未竣經臣奏准仍照懲辦土匪章程辦理在案惟該盜犯等既監禁在獄卽屬重囚該管獄有獄官應如何嚴加防節豈容稍有疏　茲據署錄　　知縣劉琪　稟報與史楊在堃報稱光緒六年三月三十日夜　更後風雨交作監內圍牆傾圯禁卒謝洪升等赶去防護有已　搶刧束以芢等家內盗犯陳在沅陳洪　劉正洪劉正和王小喜張開沅黃洪發曹汝鈺共八名乘　拆毀　　扭斷刑具結夥　獄並散收外監待質之拐犯周起汝一併　同逃出該禁卒等赶攏阻拉被陳在沅等各　扳拆　木將禁卒謝洪升陳貴及陳貴之幼女陳招弟更夫陳小貴等四名均各毆傷身死等情當經該縣　營赶詣監所勘明並騐明謝洪升等尸身一面卷查陳在沅陳洪發劉正洪劉正和王小喜五犯均係聽從已先拿獲王發之王小八強刧得賊拒傷事主束　　平復張開沅黃洪發二犯係糾搶得　殺傷事主曾一盛身死曹汝鈺一犯係強刧得賊拒傷事主張開順平復先後獲犯均已訊供　報聽候委員覆審均應擬斬照章就地正法之犯又周起　一犯係被控姦拐金方氏案內因該氏未　無憑定供暫行散收外監待質之犯隨卽會營督同該典中當將陳在沅劉正洪劉正和王小喜四名拿獲陳洪發等並待質之周起汝共五犯因該縣城垣現甫　修尚未完工致該犯等已由缺口處逃出追捕無蹤　格禀報等　當經臣批司嚴限　拿並飭查勘去後茲據該管道府揭由藩司升　臬司李德莪會詳請恭前來臣查該　　職司監獄當此盜刧重犯多名囚禁在監自應加意防守嚴密　查乃敢漫不經心以致該盜等持械毆殺禁更結夥反獄至八名之多及散收外監待質之犯因而乘間一併逃逸雖均係未定罪名並當時已拿獲四犯惟在逃人犯尚多　視獄務　非尋常疏忽可比該縣未能先事防範　亦　　相應　　旨將營獄官祿豐縣　史楊在堃革職拿問有獄官署祿豐縣事卽用知縣劉琪　先行交部嚴議俟限滿分別有無獲犯並查取武弁疏防職名另行恭辦除委員前往會提現　之犯陳在沅等四犯騐明覆審為首幫毆及有無拒傷官弁情事照章辦理一面摘取該典史鈐記委員　署提同　監兵丁及刑　等來省分別研訊議擬究辦並仍　拿逃犯陳洪發等務獲究報外謹會同雲貴總督臣劉長佑恭摺具陳伏乞　皇太后　皇上聖鑒謹　奏奉　旨已錄　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
