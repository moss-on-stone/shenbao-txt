# 1886 - 37 - 4904607

 

Page 1

 
 
[夢華廬賦海告白] [  點石齋主人啓]  
　　古學之作本朝極盛惟近時選家祗取式程未極宏麗操觚者憾焉主人積數載之辛勤廣搜各省院課上則詞林鉅製下則名士窗作　異摽折　得一萬篇分爲四集集各二千五百篇名曰夢華廬賦海交本齋石印本齊轉延能手依次傳抄敦請高手細加校勘銀鈎鐵畫無魯魚亥　之訛朱　班香慰景星慶雲之覩至字跡分明紙張潔白則有目共賞矣惟卷帙繁重未易告就先將初集問世定於本年正月底出書託上海文瑞　及各書　各埠申昌發售如欲躉買請至棋盤街文瑞樓面議格外從亷二三四集續出再行登報 
[六十六號畫報出售] [  申報舘主人啓]  
　　顔君永京出其遊歴海外各國名勝畫片爲影戲以助賑觀者趾錯於門而未經寓目者不知凡幾本齋特倩吳君友如一手繪成十六輻俾留此喜　鴻爪與海内君子同觀焉又敬送着色一家春圖一幅係田君子琳所繪妍麗異常可裱立軸附訂畫報之首畫譜暫爲停送後附淞隱漫錄　說一　准於新正初六日出售此佈 
[論王底母自述之言]  
　　有非常之材智而後能成非常之功有非常之憂勤而後能　非常之變曰仁曰慈曰恭曰儉皆古來稱頌君德之嗣然仁非一於煦嫗也慈非一於姑息也恭非以拘謹儉非以刻苦也雨露爲仁霜雷何嘗不仁耶怙冐爲慈撻伐何嘗不慈耶深居高拱爲恭而朝乾夕陽何莫非恭澣衣减膳爲儉而袞冕玉食何莫非儉耶乃十底母自述之言有靜不好動爲信佛之好人云云此不知欲爲君盡君道者宜乎國滅身俘而猶不自覺悟也試申其說古之自信仁慈　莫如吳下老公迹其爲民懴罪三次捨身同泰寺羣臣以千百萬金贖請還宫宗廟犧牲代之以麵爲其多殺生命并祖宗尢已不血食郗后悍虐死後變蟒托夢現形爰作梁皇寶懴以資冥福卒爲侯景所偪餓死臺城夫身爲天子丕冐海隅當使内外臣民瞻之如天就之如日兢兢業業一日二日萬幾天工人代久道化成庶足以統萬方而包六合豈惟是姝姝鬻弼高語無爲云爾哉若王底母者何足以與此恭儉固爲美德然帝王之恭儉與士庶異無敢戲豫無敢馳驅惟以法祖勤民恭默而思道者帝王之恭也漢文帝欲建一露臺需費百金以中人十家之産而遂輟可云儉矣而實非巿王之所謂儉耳至陳後主唐莊宗一則迷於押客玉樹後庭花歌聲未歇而韓擒虎兵馬渡江一則溺於伶官卒死諸優之手至以樂器焚身漢武帝始喜開邊繼修方術任用桑宏羊卜式舟車榷算鹽鐵均輸見利者秋毫必析輸臺一詔雖悔何追巫蠱迭興皇后儲君相連波及歸來望思二臺卽自怨自艾而無可挽救唐明皇侈心一萌豔妃煽處秦韓虢二夫人出入宫圍爭爲奢麗李林甫楊國忠先後作相軋犖山一叛　關失守蜀道乘鑾馬嵬驛宛轉尺組長恨成歌辛李郭功　兩京旋復而興衰之迹如懸金鑑於千秋此數君者律以恭儉二字奚啻天淵亦不足以例土底母特以其自述之曾推類及之且夫王底母之亾其國也使謂爲不仁不慈不恭儉彼固不服然卽謂爲仁慈恭儉則自古木有仁慈恭偷而亾其國者如明懷宗所云朕非亾國之君諸臣皆亾國之臣者實由於剛戾很復人苦不自知耳度土底母者亦猶是耳然則何以亾殆悮認靜不好動爲信佛之好人云太阿之柄豈可倒　戴拿何人一任其把持朝政挑釁强鄰言戰言和茫無主宰而猶藉口於靜不好動水似靜也然不動則腐矣火宜靜也然不動則燼矣水火爲無情之物尚不可以靜而不動况儼然稱一國之王哉不知戴拿之爲賊臣而悮用之而悮信之待其潰敗决裂不可收拾猶鰓鰓然語人曰靜不好動是直土木偶人耳卽使英不發難國亦非其國矣明知戴拿之爲賊臣而姑用之而姑信之至於宗社邱攎妻孥轉徙尚自諉爲信佛之好人其佛之無靈歟其人之自爲歟要之靜不好動猶晋惠公之弱不好弄也爲信彿之好人猶簡文帝之講老子陳霸先之講佛經也小邦孱主弑奪相尋國非一姓殊不足深責特惜具稱歴一千二百餘年而六與蓼滅不祀忽諸則公信來薇之感伯封離黍之悲能不爲之欷　而憑弔哉嗟乎爲人君者不能奮發自强勵精　治僅侈談夫仁慈恭儉有虚名而無寔效其不爲王底母也者幾希與其靜不好動無若動而不靜孜孜焉翼翼焉事必躬親權無旁落而又非興兵搆怨操切瑣碎以爲動斯　之矣至以信佛爲好人更蠻夷愚妄之談可不必論 
[諭旨恭錄]  
　　十二月十三日欽奉慈禱端佑康頤照豫莊誠皇太后懿旨本日據神機營土大臣奏抽調旗兵更番教練並節省銀兩作爲調練經費各摺片已依議行矣八旗向稱勁旅自俸餉減成後久未認眞操練現已降言將俸餉全數放給該官兵等若不激發天良勤加練習必至糜餉辜恩毫無實濟該王大臣擬於八旗滿洲蒙古漢車驍騎營分别人數按月調取更換演習所籌甚是卽着揀派專操大臣各帶所營得力官弁切實訓練毋得視爲具文具　旗緑各營亦當湔除積習由各該管官隨時督飭精練總期一兵得一兵之用此次全放俸餉係爲體恤兵丁力顧根本起見各該管大臣務當仰體朝廷實事求是之意振刷精詘實力整頓以期營務日有起色鉅帑不至虚糜勿得日久懈生致于咎戾欽此同日奉上諭前據户部奏八旗所造兵丁餉册舛錯浮領將本年二月至九月逐名追查當經降旨允准兹據該部查明旗兵浮領庫項情形詳悉膺陳旣已查有端倪自應核對確實着各旗都統等按照户部咨查各　速卽自行查明將數目花名逐一分晰咨覆該部分别核議奏明辦理餘依議欽此同日奉上諭朝廷制節謹度各　用欵總以核實爲主内務府承辦及傳辦各事慶經諄諄誥誡不准稍有虚冒乃積習相沿罔知悛改辦理要務往往將工料銀兩籠統開報其中浮冒不知凡幾每遇一差鑽營瞻徇上下相蒙具於傳辦之件有意遲延藉端漁利不實不盡積弊極多甚至勾通織造等衙門書吏輾轉朦混虚糜帑項實堪痛恨着總管内務府大臣破除情面務將種種弊端切實禁止並嚴定章程迅速覆奏以資遵守經此次訓諭之後如再有前項情事一經查出定惟該大臣等是問欽此○十四日軍機大臣面奉諭旨御史吳恊中奏請旌表節婦等語高潘氏趙劉氏毛徐氏陳王氏陳倪氏解楊氏高李氏王程氏柴凌氏傅楊氏毛梁氏均着准其旌表禮部知道欽此○十五日奉上諭有人奏理藩院司員平日于蒙文多未肄習每遇蒙古襲職等事任聽書吏藉端勒索以致弊竇叢生殊屬不成事體卽着理藩院堂官隨時稽察認眞整頓督飭司員等勤習公事將書吏勒索朦混種種獘端嚴行禁絶嗣後如再查有前項情事卽行從嚴叅辦勿稍徇隱用副清厘積弊體恤藩部至意欽此○十六日奉上諭前因京師入冬以來得雪稀少朕迭次親詣大高殿拈香並派惇親王奕誴等分詣時應宫等處拈香同申祈禱現已得沛祥霙麥田滋潤仰荷昊慈垂佑寅感實深本月十八日朕親 
 
 

Page 2

 
 
詣大高殿拈香時應宫着派惇親王奕誴昭顯廟着派惠郡王奕詳宣仁廟着派貝子弈謨凝和廟着派貝勒載漪同於是日分詣拈香用申報謝欽此○十七日奉上諭李鴻章奏續叅交代虧短各員一摺直隸丁憂知縣袁啓濵等虧短正雜欵項米石迭經嚴追迄未完繳實屬玩延丁憂知縣袁啓濵李壽民邱對欣改捐郎中王鏞改教知縣彭慶颺降補知縣李燾改官知縣王賓已故知州玉簡劉錫榖已故知縣同煊張焯嵇文堉章淡如王懋勲周洵葉希濂李金堂方焜唐世祿張灼英俊黃其恕蘇汝謙均着卽行革職與另案叅革之知縣王恩照王元起張雲霈王崧翰大計叅劾之知縣潘麗疇分别查提本員及該家屬嚴訊勒追並着飭查袁啓濵等二十八員任所寓所有無資財寄頓嚴密查抄其各核員本旂本籍家産卽着該督撫都統一律查封備抵並迅提本員及該家麗解往直隸訊追以重庫欵該部知道欽此同日太常寺題元旦祭太廟後殿奉旨遣魁斌行禮欽此同日又題正月初七日祭祈榖壇奉旨遣載敦恭代欽此同日又題正月初十日孟春時享太廟奉旨遣本格恭代後殿遣隆懃行禮東廡遣載瀛西廡遣立瑞各分献欽此同日又題同日祭太歲壇奉旨遣魁斌行禮兩廡遣邵曰濂豐烈各分獻欽此同日又題二月初三日祭文昌帝君廟奉旨遣載敦行禮後殿遣續昌行禮欽此同日又題二月初四日祭社稷壇奉旨遣世鐸恭代欽此同日又題同日祭昆明湖龍神祠奉旨遣師曾行禮欽此同日又題同日祭事濟祠河神廟奉旨遣巴克坦布行禮欽此同日又題二月初六日祭關聖帝君廟奉旨遣晉祺行禮後殿遣徐致祥行禮欽此同日又題二月初十日祭先醫廟奉旨遣敬信行禮兩廡遣周之楨莊守和各分獻欽此同日又題二月十三日祭文昌帝君廟奉旨遣魁斌行禮後殿遣邵曰濂行禮欽此同日太常寺題二月初三日祭先師孔子廟奉旨遣恩承行禮兩廡遣翰林官二員各分獻崇聖祠遣盛昱行禮欽此○十八日奉上諭御史慶祥奏部院書吏朦混當差請飭稽查一摺各部院招募書吏藉供役使例應取具保結並於役滿時押令回籍立法本極嚴密若如所奏該書吏等巧於舞弊朦混濫充甚至盤踞京師揑造僞籍竇屬不成事體着各部院堂官認眞整頓如查有前項情事卽着從嚴徵辦欽此同日奉旨都察院所題註册錯悮之吏部堂司各官察議一本恩承徐桐松溎許應騤熙敬仍着察議餘依議其齋戒期内呈遞刑名處分摺件察議一本恩承徐桐松溎熙敬連前罰俸四個月李鴻藻罰俸三個月俱着註於紀錄抵銷餘依議欽此○二十二十一日奉上諭劉秉璋奏廟神靈應懇頒匾額一摺浙江海鹽縣敕海廟觀音大士素著靈異凡遇海患迭顯神功光緒九年間兩次風潮大作各塘均有險工經地方官紳詣禱仰賴神靈轉危爲安實深寅感着南書房翰林恭書匾額一方交劉秉璋祗領敬謹懸挂以答神庥欽此同日奉上諭慶裕等奏特叅交代虧欠屢催未完各員一摺奉天已故甯遠州知州劉杞前任蓋平縣知縣杜芳前任義州知州稚爾杭阿候補知縣全祿錦縣知縣王德榮均着卽行革職分别查提該員等家屬嚴訊勒追飭查歴過任所寓所有無寄頓資財查抄備抵並着浙江巡撫滿洲廂黃正紅各旂都統順天府府尹將該員等本旗本籍家産一併查封備抵迅提該家屬解往奉天訊追以重庫欵該部知道欽此○二十二二十三日奉上諭户部奏正供錢糧缺額過多厘剔官吏經微積弊又核對民欠請頒微信册並擬章程式册呈覽及立蠲緩徵信册各摺片錢粮爲國家正供小民具有天良無不爭先輸納其偶有抗欠者不過千百中之一二全在封疆大吏督飭藩司各道認眞考核力杜官吏中飽之弊上不虧短國課下不朘削民生户部綜理度支通權出入自以清厘正賦爲國用之大經現據詳晰查明正雜粮項賦稅每年短徵在一千一百萬兩以外推求其故報荒不實報灾不確揑完作欠徵存不解交代延宕以上五弊屢經該部陳奏通行乃各直省錮習成風因循怠玩錢粮弊竇愈積愈潔若不嚴申禁令痛除宿弊年復一年伊於何底近年各省短徵之數據奏以安徽及江蘇之江甯爲最多蘇州江西次之河南又次之其餘各省除四川全完外均虧缺一二分不等此次該部摺内旣指出致弊之由復縷陳除弊之法着各該督撫查照該部所籌辦法各節嚴飭所屬逐一整頓實心寔力期在必行用人理財爲疆吏專責果能政事侈明財用不患不足倘以簿書爲故事視誥誡爲具文經徵錢粮仍前弊混該管上司相率徇庇卽着該部將該督撫藩司粮道指名嚴叅决不姑容其揑造民欠一節蚩蚩愚氓莫可控訴允宜定一簡便之法俾民問共知共曉該部所擬民欠及蠲緩徵信各册立法已爲詳備然有治法賴有治人若循頒發之名無稽查之實則一紙文書仍無實濟著各直省督撫飭令該管道府州分散徵信册必須設法確付鄕閭勿令稍有隔閡仍不時下鄕按册抽查總期與民相親不憚糗瑣庶窮簷百姓報上之忱纎悉必逹一切侵挪影射之弊不難盡行革除我朝政崇寛大大兵大役從未加賦於民自錢糧收不足數不得已而榷貨抽厘物價增昻民用不裕朝廷念切痌瘝豈忍迫以追呼致失愛民如傷之隱現在清厘錢糧專杜貪吏侵欺之弊毫不擾累閭閻倘有不肖州縣巧立名目藉端苛斂或刁劣紳士造言煽惑包攬把持均着執法嚴懲以挽澆風而裕正課但得錢糧漸次足額厘金卽可量減酌裁與民休息是爲殷盻至每年因災蠲緩一經督撫奏到無不立沛恩施而所叙災區蠲緩各節前後套搭動輙牽混適開胥吏舞弊之端嗣後各省奏請蠲緩務將各屬銀米等項分縣開單俟降旨允准後卽照單開數目刊刻謄黃徧行曉諭庶使識字農夫一覧蹌然應蠲應緩絲毫無混用副體恤民艱實事求是之至意餘均照該部所議行將此通諭知之單册併發欽此同日奉上諭昨日在道旁叩閽之護軍恒明着交刑部嚴行審訊欽此 
[金山近信]  
　　美國舊金山有西人來函謂有舊金山某官晋都城謁見總統並言驅禁華人之事總統艴然不悅諭以此後不得傷害華人繼而某官辭出謁見某大員某大員亦告以前者美國有兩處禁害華人燬壞一切物産現在中國已有細帳開示均須索償於我國故驅禁華傭之事刻下未可輕舉比見各員亦均言華人不可輕易驅逐故近來舊金山諸人集衆議禁華人之事業已諭令停止前此私造炸　欲轟燬華人之匪徒現已拘獲行將查辦矣然尚有煽惑於衆者言諸農人請勿用華工農人不允謂現須多種水果倘無華工則水果不能多種遂不之聽又言諸烟作烟作人聽之乃辭去華工而由紐約地方延雇德國及奥國人以代其役又言於鞋鋪鞋鋪亦不允謂西人製鞋固佳然用華工其所製之鞋亦可令與西人所製彷彿而每鞋一雙可以便宜洋三元故以華工爲便也由此觀之該處華人或可稍免摧辱矣 
[除夕風災]  
　　香港西字報言去年除夕港中忽起大風飛沙走石勢極猛迅港中大小駁船被刮沈溺者不計其數有一小火輪亦遭覆沈一駁船逕入水底又有一載垃圾之駁船將垃圾傾棄後不能駛回用小火輪拖帶俄而纜繩中斷小火輪在驚風駭浪中不能施救該駁船　風飄去至今尚無下落不知是否沈下抑係漂流他處船中計有五人恐難保生全也港地年例每於除少作夜巿燈燭輝煌任人購物是晚因風勢太猛人多不敢出頭以致生意較往年大爲減色云 
[行期已改]  
　　昨報閩浙總督楊石泉制軍定於初九日赴臺灣一節兹聞制軍因接劉省三爵中丞公函知省帥於初七日由臺抵閩會同制軍赴臺澎等處巡閱營伍是以制軍先赴厦澎再往各路巡閱業已通飭水陸各營遵照撫標中軍某員已往長門迎接省帥憲旌矣兹將制軍札稿附錄於左爲飭遵事照得本部堂遵旨巡閱營伍官兵已定來年正月初九日出省校閱通行知照在案兹接准劉爵撫院函稱有新正晉省同赴臺澎一閱之語自應稍候先由海道前赴厦澎會同察看商辦一切本部堂抵厦之後卽將厦標水提各營及調集之金湄南銅四鎭營水陸各操順便校閱以肅營政餘俟由澎旋省再行定期前赴各路巡閱爲此通飭水陸各標鎭協臺遵照預備毋違 
[三吳佳氣]  
　　吳官來翰云元旦日黎明遥見東南方紅光燭天佳氣鬱鬱占騐家目爲五色雲現迨瑞旭東升天無雲翳下午南風驟緊 
 
 

Page 3

 
 
微下雪珠入夜好雨知時旣霑旣足初二終日未停初三則隂沍終朝似有釀雪之意賀年客及小本經營者方竊竊憂至初四晨復晴藹麗天盎然春色是日街衢輿馬如梭紛飛紅柬午後元妙觀前人山人海擁擠不堪有婦女墮釵珥者有小兒失鐶鐲者有困信垓心而高乎救命者　跌倒地面而踐踏受傷者其有妖嬈女子過巿招摇地方無賴必故意圈住任情搶攫甚至花容狼狽蓬首而歸亦惡習也當齊　　甚寺原大　店墻壁坍下磚泥錯落幸未大傷人口然亦險矣初五六日連朝暢晴遊人更多茶坊酒肆滿谷滿坑觀内外一切小經紀無不利巿三倍元都香巿尤爲羽流一歲之冠京班各戲園座客常滿當鑼鼓喧闐之際樓上下闌干楹柱格磔有聲觀者咸惴惴焉設或不愼其爲禍詎勝言哉論者謂本年吳下氣象之佳半由於天公做美半由于巿道稍蘇但祝繼自今兵氣永銷豐年屢兆則三吳富庶之區不難盡復嘉道舊觀矣 
[武漢火灾麕誌]  
　　客臘二十四日晚鼉更三下鄂省城外忽聞火警約焚二點餘鐘吳回氏始氣衰而退天曙查悉火起於望山門外是處多係竹籬茅舍燬及一百零大家之多因某姓深夜抺牌致肇燎原之禍云○漢皋堤街中閘一帶人烟寥落地近荒蕪客臘之望晚飯後中閘下首某姓住宅不戒於火立刻烟燄迷天幸隣人俱未安眼得以麕集救鳥然鄰舍已受虚驚矣○十九日晚五點鐘時鑼聲報驚紛至沓來龍局諸人正蜷伏被窩中畏寒瑟縮迨各龍到廠火已蔓延其夕屋瓦積雪尚多盡被炎威消化是處爲新碼頭斜對新開河口雖無鉅商碩賈亦正茅屋如鱗約焚一點餘鐘燬及六七十户迨火滅煙消已六點鐘後矣查得焚斃男子一名屍棺一具 
[剃匠逞横]  
　　港報言去臘三十晚九龍地方有剃髮匠四人至某酒店賖酒該店以年關例當收帳不肯再賖拒之甚力剃匠等遂出邀多人向之滋閙擲石碎其玻璃窗旋經巡捕聞知立將該剃匠四人拘獲於新正初二日訊斷罰該四人各監禁兩月并作苦工 
[綜譯日報]  
　　日廷以北海道人民稀少荒野遼闊界聯俄疆擬就日本北海道地方擇要添設鎭臺編爲第七軍營所屬兵士平時從事開懇名之曰屯田兵以助軍餉○日本有棲川親王左大臣兼陸軍大將之親父幟仁親王薨於東京邸第故擇於正月二十九日午後一點鐘送葬在朝文武百官及各國公使咸往行禮各國公署下半旗以志哀恍并電傳各通商口岸各鎭有炮臺地方一體升哀炮二十一門以申弔奠是以各口岸駐紥之領事衙門於得報後亦一體下半旗也○西報稱法國之與馬逹加師加一島從事數年未能全操勝算亦可謂筋疲力盡矣今聞得與馬島女主商立保護條約言歸于好由馬島認賠法國軍餉一千萬佛郎克草草成盟而退其所言保護者盖掩耳盜鈴也○朝鮮國政府現輿總商嚮納洋行立約於五年之間所有國内各處貢米運至漢城者概由該洋商裝運包載該洋商允借朝鮮政府國債一百萬元云○朝鮮政府以日本通商日繁言語不通諸形不便近就漢城設立日本語學校聘請教師數人前往教習○日廷此次節省經費卽就内閣一署每年可省二十萬元餘可類推辦公時刻向來每日只辦六點鐘時今則改增至人點鐘在辦公限内不准吸烟不准擅離辦公房設稽查簿以查勤惰永以爲例拜副島種臣伊知地正治爲一等宫内省顧問官以西村茂樹爲三等顧問官以元田永孚爲一等侍講以吉井友實爲宫内省侍郎○日本勵精圖治仿效泰西不惜重費所遣親王前往歐洲遊歴各强國前年派出之伏見貞愛親王前往英國嗣轉德國今又奉廷命轉赴澳國兹因幟仁親王之薨就德國成服後再赴澳國復派農商大臣前陸軍谷提督出洋察勘兵制以期回國時有所裨益○日廷向來每年按季輪流派遣叅事院議官分赴各處察訪民間疾苦今參事院已慶擬遣巡按某官就宫内省各顧問中選派大約三月間動身○日廷前與朝鮮政府商妥設立仁川至釜山電報不久當可架設現已由遞信大臣派定該省司員山内堤靈爲委員前往會同韓官妥商辦理矣○西報載日廷夙有獨攬自主之權欲與各國改立條約擬將所有各國寄居商民倘有犯法統歸地方官審斷准各國人民雜居散處無奈各國公使意見不合或正使回國抑與國政府無暇所以遲至今日然其條欵皆已繕好只候德國公使到東卽行會議妥改但未悉果否夏初抵任設抵任後尚有他國未允亦所難料也○兵庫縣下川邊郡地方原設日本銀行分庄就彼徵收地丁正雜各稅統歸該銀行收納後由該銀行上解日本銀行正庄乃忽於上月二十五日收稅官吏將所有金幣貯于鐵匣内計金一萬七千七百元外包以包袱盖印封固後就近交與伊丹巡捕房收置向以爲例至二十六日早收稅吏往取金匣外所封之包袱已經扯破該吏殊爲駭異當堂開拆點檢失去金弊七千元之多其餘無恙當卽通禀嚴緝雖各處加緊嚴查尚無下落不知將來作何辦理 
[學軺將至]  
　　出使英俄大臣劉芝田星使節抵金陵已列前報昨日本埠官塲探知星使行將蒞滬業已准備迎接英會審員羅太守因此飭差知照捕房停解一日公事 
[滬北瑣聞]  
　　前日薄暮有雙馬拉空車向四馬路飛馳而來及至華衆會門前適有妓院大姐坐東洋車上猝不及避致被帶傷車夫　傷胸前此外受傷者尚自男女三人馬車仍向東而去當由巡捕將受傷較重者舁送醫院一面追赶馬車不知以後如何四馬路一帶平時轂　肩擊值此新年更極擁擠行路者尚其時時留意乎○臘尾春頭有三十左右之人口操紹興音衣服鮮艶狀似痴獃用梅紅片紙寫許光緒三字並用黃紙寫不倫不類之語遍貼通街觀者甚夥致礙道路現由巡捕將此人拘送英會審公廨押候發落○三馬路陳與昌絲棧門首昨午後有逃荒者二十餘人鳩形鵠面情狀堪憐詢其從何處來據云是川沙以東人問其在此何爲則云此間陳善士施濟爲懷故來求食後聞陳君酌量給子資斧始紛紛而去 
[起出私鐵]  
　　去臘二十八日法包探在小東門外陸家石橋北堍獲到私販小錢之羅阿三吳渭寶二人翌日解歸法公堂由翁太守訊供移送上海縣署管押前日提訊二人同供我等向以小販爲生不敢販售私錢此次實被誤拘邑尊謂爾等如不販私斷無憑空拘爾之理况現有贓物可憑何得狡賴起案之小錢究從何處購來作何去路答從乞丐處陸續購換希圖漁利邑尊又問除起案外家中有無藏匿兩人同稱無有邑尊着將羅吳二人暫行管押一面飭差協同地甲赴二人家中查明有無私藏少頃由原差禀稱搜到新砂錢七千並厚子錢一千八百文邑尊着暫行儲庫再候覆訊 
[旡妄之災]  
　　有趙某者向在本城曲尺灣地方開設趙宏懋銀匠店前晚與妻某氏因事口角喧閙之聲逹於户外當有隆興聚帽舖夥陳某過此聞聲入視趙惡而詈之曰我夫婦口角何與外人事而來逼視耶且出穢言陳不服反唇相稽繼以毆鬥兩造均重傷經人解散後趙不肯干休倩人舁至上海縣喊請騐傷莫邑尊卽飭開明節略呈候核辦 
[瘋子殺妻]  
　　川少人顧德三者年約四十左右在官輪船充當教習家中本有妻子赭宼擾亂時顧隨水營當差復納某氏爲婦亦生一子現已娶媳與顧姪名金泉者同住老八仙橋西首近因輪船將往山東顧欲挈某氏同去某氏以其媳分娩在卽故不願去顧本有瘋病至此不無忿忿前日下船至夜半忽又回家向　纒擾昨午十二點鐘時忽欲將婦殺却尋刀不得卽携檀木棍向前欲擊婦驚極而奔及至老人仙橋北堍竟被追及奮力一擊婦頭顱已破腦漿迸流立卽倒斃近處衆人將顧拘住交與四圖地保將顧鎭在樹上卽禀明八仙橋巡防局經鄧委員令 
 
 

Page 4

 
 
將顧之子姪等尋到赴上海縣署報案聞已求請自行棺殮不知以後如何也 
[法界捕房瑣案]  
　　劉旭齋拘送擲石灰包之湖南人田榮貴到案訊究已登昨報昨晨復經翁太守提訊謂昨日供姓田今日何以改姓李昨供在砲隊營前哨六篷哨官與篷頭是何名姓答稱哨官黃起雲篷頭許起鳳並無擲灰搶物之事太守謂旣在營中何不穿號衣答稱新年不穿太守謂當勇不穿號衣是何人定章田又稱掛號者出來着號衣不掛號者不着太守謂然則爾私自出營着將田暫押俟往營中查明再核○法包探嚴頌眉禀稱昨晚有人拉進一入稱是被搶帽子帽却未見今日原告亦未至翁太守詰之解案人據方起鴻供湖南桂陽人今年二十八歲在福建老中營當勇營官朱明亮去年九月下旬撤營後到滬住鄭家木橋並不搶帽悮被捉來太守詰其現欲何爲答稱於初八日由新北門委員開報名字說有輪船可送到漢口卽能回籍囑我於今日四點鐘前去討信太守着將方起鴻送往新北門城關查問○前日將晚時新北門相近有東洋車一輛中坐十三四歲女郎驀然喊呌路人疑而詰間適巡捕至當將人車一併拘入捕房法捕頭研詰之下據女稱住英租界潮陽縷某烟館中爲人家養媳車夫日在店中吸烟騙我出外遊玩在途恐被人見將車篷放下等語該車夫亦無言捕頭着暫留捕房昨最該烟舘主得信到捕房認領法捕頭以彼等住居英界着法包探協同西捕將人車送英捕房辦理 
[贈匾鳴謝]  
　　去年各直省偏災屢告各處善士設法勸捐心力交瘁嗣由上海文報局禀請李傅相分給匾額以示奬勵猥以本館代登收解清單不無微勞蒙書懷仁憬集四字由文報局飭工鏤嵌於昨日交到敬謹懸挂竊念本館職司紀載凡於善舉無不襄勸亦祗盡乎分所當爲乃承傳相及文報局寵施逾格拜賜之下感悚交并敬綴數言以鳴謝悃 
[丙戌人日同人醵貲設宴爲霧裏看花客祝嘏高昌寒食生賦詩索和敬步原韻錄呈均政]  
　　花滿瓊筵酒滿巵好從醉裏賦新詩百年人日難如此四座高朋盡舊知漢水題襟差可擬香山結社未嫌遲殷勤更向東風祝勸盡千觴君莫辭[  潄蘭室主呈稿]  
[丙戌人日同人宴集聚豐園祝昕伯兄五十有四令誕高昌寒食生卽席成詩依均奉和卽請指疵]  
　　漫折花枝照酒巵堂開春雨且題詩懽聯蘭室宜鳩聚春入梅竊有鶴知金石文羣君自壽岡陵頌禱我偏遲明年再侍龍門宴奮筆先摛下里辭[  上海黃協塤拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十二月十三日京報全錄]  
　　宫門抄○上諭三道錄前○發抄旨五道○川督丁奏請議卹摺○滇撫張奏修開風硐緣由片○蘇撫衛奏藩臬各飭回本任片○大臣明奏追完革員公欵擬請結案緣由摺○又奏請隨案開知復府片○大臣謙奏會查圍界均無侵礙正圍緣由摺○十二月十三日吏部翰林院正黃旗值日吏部引見二十七名理藩院三名○崇光假滿請安○汪鳴鑾謝授閣學恩○召見軍機○發抄譚鍾麟奏蘭州道饒應麒等飭赴本任奉旨史部知道欽此○又候補守安福等署凉州守等缺奉旨吏部知道欽此○又候補直隸州姚定基補安西牧奉旨吏部議奏欽此○又陽平關都司邱得因病出缺奉旨兵部知道欽此○又漢中鎭游擊魏春林留壩營　擊王金錫對調奉旨兵部議奏欽此○○太子少保頭品項戴降三級留任四川總督臣丁寶楨跪奏爲候補知　張世康在營積勞病故請予議卹恭摺其奏仰祈聖鑒事據籌餉報銷局司道詳稱統帶逹字左副兩營道員用儘先補用知府張世康籍隸貴州遵義　中束髮受書卽知大義爲鄕里重同治元年黔匪倡亂髮逆石逹開相繼入黔遵郡適當具鋒鄕里舉其充當里正築堡自衛保太就而賊至攻堡甚急而保内僅數百人該員晝夜設法守禦並出奇攻擊以助官兵相持六日賊匪敗退於是府縣知其能委帶鄕勇扼要　巢鄕里賴　稍　七年入　管帶越舊土勇旋帶安吉前營赴黔援剿由桐梓遵義節節掃盪連克清黃平越等城嗣改安吉前營爲逹字左營隨同逹字全軍進紥清平轉戰苗疆事竣旋川該員先於貴州捐局由監生加捐雙月候選通判加鹽提舉銜經前任貴州撫　於援剿桐梓等縣出力案内保以通判儘先選用並帶花翎十年防堵陜甘竄匪十一年剿辦峨邊夷務該員不畏險阻督隊先驅連戰皆捷夷衆折服經前督臣吳棠保以直隸州知州留川補用十三年進攻滇邊九絲寨踞匪該員先斷外援以孤其勢繼謀攻取立破堅巢復保知府留川卽補至光緒元年雷波夷匪大股出巢恃險不服該員督勇披荆進剿奪其險哭殲其渠魁使其畏威乞降又經保奏賞給富隆阿巴圖魯勇號並加鹽運使銜嗣後剿辦穆坪土匪撫綏松茂番夷出没於蠻煙瘴雨者時歴年所始獲藏事六年娥邊夷匪復行蠶動因其路險巢深負嵎阬拒該員設法解其脅從一面縋幽鑿險深入不毛痛加懲創于是遠近各夷聞風歸服經臣彚案　奏俟補缺後以道員用迄今雷馬各夷畏威帖服不敢復叛滇邊各匪得其巡防亦皆歛跡現經委辦天全礦務該員防微杜漸部署精詳闔廠亦極清肅祗以滇歴年勤勞過度獲疾已深致於光緒十一年四月初九日病故等情詳請奏咨議卹前來臣覆查該員張世康樸誠勇往辦事認眞二十年來身經百戰襲堅巢殄悍匪靡不親臨前敵所向克捷正當爲國宣勤之日詎其久經戰陣過事辛勞近年從事夷疆又多戰於氷天雪地之中以致積勞成疾日益增劇遂致不起伏念該員戰功素著均經奏明有案今因積勞病故該與軍營立功後病故之例相符合無仰懇天恩俯准勅部將已故道員用儘先補用知府張世康照軍營立功後病故例議卹以彰藎績出自逾格鴻慈除咨部外理合恭摺具奏伏乞皇太后皇上聖鑒訓示謹奏軍機大臣奉旨張世康着照軍管立功後病故例議卹該部知道欽此○○張凱嵩片再據黑鹽井提舉蕭培基禀稱所管永濟一井向係採礦煎鹽本年六月十九日礦硐内烟霧迷漫砂丁入内昏倒設法救出旋斃三人查係悶風所致始猶待其消散乃十餘日來時悶時開採礦僅得十分之二非另開風硐勢必停煎請籌欵興修等情臣查煎鹽關係正課豈能稍任停滯當經檄飭司道委員迅往確勘去後兹據署藩司史念祖鹽法道鍾念祖會詳稱據委員補用同知李忠鑑禀覆勘明該井因硐日益深遠紆廻曲折距早年風硐水塘勢若隔絶本年夏間復隂雨連綿水浸入硐濕氣無由透逹外風入内凝結隂霾中人卽死非上開風硐下鑿水池使水有所歸而氣乃能宣洩應於就近礦尖處所修開風硐二百丈零水塘一百五十丈零估計二料每丈需銀二十五兩零共需銀八千九百三十兩由司核實刪减請由鹽課項下撥發銀五千三百五十八兩勒令該提舉星夜督工興修事竣造册清銷一面設法趲煎足額務令正課無虧至以前短煎若干應如何勒限䟎補查明確　另核辦等情會詳請奏前來臣覆查無異除咨部查照外謹會同雲貴總督臣岑毓英附片具陳伏乞聖鑒訓示謹奏軍機大臣奉旨該部知道欽此○○衛榮光片再蘇州布政使譚鈞培前奉諭旨護理撫篆所遺藩司篆務當經奏委臬司李嘉樂署理並委候補道朱之榛署理臬司篆務在案兹臣赴台查辦事件完竣現已抵蘇接印譚鈞培自應飭同藩司本任其正任江蘇臬司李嘉樂亦應飭令仍回臬司本任各專責成除分札飭遵照外謹會同兩江督臣曾國荃附片陳明伏乞聖鑒謹奏軍機大臣奉旨知道了欽此○○奴才明春跪奏爲已革同知文秀侵盜公款銀兩追賠完竣擬請結案恭摺仰祈聖鑒事竊奴才於光緒九年十二月内查出支應委員花翎候補同知文秀侵盜公欵銀九千四百四十　兩當經奏叅革職交哈密廳管押追交於光緒十年二月十六日奉旨之日起限至九月内陸續呈交銀五千兩隨卽咨明户部查核在案下欠銀四千四百四十一兩除革員周士适繳還私借銀八百兩其餘銀三千六百四十一兩仍應在文秀名下着追本年六月内該革員又交現銀一千八百兩嗣據署哈密通判婁紹豫詳稱革員文秀下欠虧欵寔係無力完繳請將現存衣物等項悉數變價呈繳等語奴才批准照辦去後旋據該廳將衣物變價銀一千一百三兩九錢三分呈繳前來尚短交銀七百三十七兩七分復將該革員自置店房兩所連鋪面共三十二間原置價銀八百一十兩懇請抵交以完前案奴才伏查該革員實係無力完交現銀卽批飭該廳赶緊人官變賣歸欵隨據接任署通判馮森楷申稱遵將文秀所交店房兩所鋪面房間點收清楚惟一時無有售主請由該廳妥爲經理如有售主卽行變賣等情前來奴才亦卽批准在案現時奴才馳赴塔爾巴哈台新任　有革員文秀呈繳虧短公欵連店房作抵足符原數應卽結案查例載監守自盜倉庫錢粮一千兩以上者擬斬監候勒限一年追完如限内全完死罪减二等發落若不完再限一年勒追全完者死罪減一等發落等語查文秀侵挪公欵銀九千餘兩該員承辦支應卽係監守自盜今已追交全完應卽照例定擬發落該革員呈繳追欵係召二年限内全完應如何減等之處奴才未敢擅擬相應請旨飭下刑部核覆前　奴才遵照辦理除咨明户部刑部外謹將革員文秀侵盜公欵追賠完竣擬請結案緣由恭摺中驛馳奏伏乞皇太后皇上聖鑒訓示謹奏軍機大臣奉旨該部議奏片併發欽此○○明春片再奴才於奏叅革員文秀侵盜公欵案内查出離營委員花翎鹽運使銜候選知府周士适串通文秀私借公欵銀八百兩合夥開設生意並經奴才於上年五月内奏叅革職追交在案該革員業將私借公欵銀八百兩分爲兩次如數繳清歸於文秀虧空案内收欵訖應請一併結案可否將已革花翎鹽運使銜候選知府周士适隨案開復原官之處出自逾格鴻恩謹附片具陳伏乞皇上聖鑒訓示謹奏軍機大臣奉旨覽欽此○○奴才宗室謙禧跪奏爲委員會查圍界均無侵碍恭摺具陳仰祈聖鑒事竊查前任都統崇綺具奏圍塲應辦事宜章程内開四塲未放已騰及已放免騰各地方分歸總管同知管轄其名交界處所若不實力稽查誠恐有侵碍正圍情事擬請責成總管同知各按四季巡查結報每年秋間由都統揀委妥員會同周查一次事竣查核奏報並咨部備案經部議准行知遵辦在案兹屆秋季應　會查之期經奴才揀委佐領斌忠會同總管同知遵照奏定竟程前往認眞巡查有無侵碍正圍出具切結呈送查核去後旋據該佐領斌忠圍塲總管玉連粮捕同知英順詳稱會同在於圍塲已放免騰毗連内圍未放已騰各交處所親加履勘均無侵碍正圍情事出具印結詳送前來奴才覆核無異除仍飭總管同知隨時認眞稽查不准稍有疏懈並將印結咨送户部備案外所有委員會查圍界均無侵碍正圍緣由理合恭摺具陳伏乞皇上聖鑒謹奏軍機大臣奉旨知道了欽此 
 
 

Page 10

 
 
[格致書院擬以藝文考試章程]  
　　格致兩字所包者廣一切西學無不從格致中來而以格致爲之基顧論其精微學者每苦其難若擴而充之舉凡富國强兵開礦理財製械造器皆於格致中講求而出而格致無不可以兼賅並貫今聞院内中西董事擬以文藝課士先出一題請遠近之儒就題論事彚齊之後則延請名宿定其甲乙分其優劣列于前茅者例有賞賚用又鼓舞而興起之亦格致之緒餘而講西學者之不可廢者也昨中西董事出其章程見示用先登之海内有志之士當以早覩爲快想必各抒其所見鬥心兵排筆陣以爭雄角勝于詞壇之上也章程列左一本書院課藝仿照上海道憲求志書院章程每年春夏秋冬分爲四課夏課四月秋課七月冬課十月惟春課則在二月均以朔日爲定期散題分課題目卽登申報以便遐邇皆知一自散題日爲始無論路程遠近均以六十日爲限交卷春課以三月杪截止夏課以五月杪爲止秋課以八月杪爲止冬課以十一月杪爲止逾期一律不收一課卷用白摺子均由考者自備每行二十字卷面各塡註住址姓名另開别號以爲發刊地步將卷寄至上海六馬路格致書院内帳房接收掣取收條將來憑條領取花紅惟信貲均須自理一課卷收齊後將卷面姓名彌封編號盖甲圖章然後送掌教閱看評定甲乙將前列三名佳卷里外號刊登申滬兩報將來另編成集刊行問世一取定前列佳卷擬各致送花紅内課第一名送銀十兩第二名送銀七兩第三名送銀五兩其餘奬額多寡視卷數而定大約以每十卷取一爲率隨時再議增添一課題仿照策問體裁以洋務爲主旁及富國强兵製械籌餉之類惟刊登申報不列眞姓名以免有所顧忌一課卷不可苟簡然亦不宜冗長每題以三千字爲率每次出題一道將來俟考數興旺再議增添一考者無論已入仕途或遠就幕府以及舉貢生監均可投考本書院只論文字優劣不問官階崇卑某眞姓名若未經本身應許終不刊列一各卷彚齊後或送當代鉅公或送又壇名宿評閱去取例不致送修金一前列佳卷刊登新報不拘何家擬勸報舘主人捐送刊貲以襄盛舉惟書院中有事需登告白自可不在此例光緒十二年正月格致書院中西董事公議 
[竊案沐聞]  
　　江蘇海運滬局新正初五晚被賊竊去英洋三百五十一元並有高麗參十六支當由局員報縣請勘前日將局中雇用之剃髮匠及更夫兩人送請比訊帮審委員王司馬提訊之下兩人堅執不承司馬以時值新年未便刑訊遂將兩人送回局中再侯核奪 
[仍不叶實]  
　　戮傷西捕一案訊理情由詳　前報前日庭訊時據奚長興供出有方其章在内此人住城内翁太守卽飭法包探等帶同奚長興入城拘人及到方姓家方其章適他出據伊堂兄方省三稱此間不是其章家内伊無住處去冬到今未曾來過法包探隨將方省三帶出暫押昨晨翁太守臨法捕房包探將情禀明太守飭將方省三提問據供住老北門内十二鋪其章是堂房弟兄習銀樓生意在後墮入下流父母均殁有時到我家吃些飯食並不同居太守謂爾作何業其章旣不住爾處究在何處答稱我在邑廟花園中作刻字生意其章並無住處去冬到今不曾來過太守見案下尚跪一人問係何人方省三答稱是父親方寶觀太守謂然則其章是爾姪現在何處當爲交出方寶觀稱業已遣人找尋俟尋到卽行送案太守謂須要限期方寶觀請奶三日太守允之令　退去覓保將方省三保出限期交到方具章法包探將方省三帶出後法捕頭將受傷之二十九號西捕喚到該捕傷已痊愈太守先詰被戮之處據稱戳傷右脇後面刀從背後戳來太守將在押之山東人田友福南京人任鄭芝巡勇李建洪前日到案之文阿五卽文阿和奚長興沈阿狗等六人　案着　西捕認明何人逞兇該捕卽將六人熟視禀報法捕頭由通事轉逹謂其時有一穿紅邊馬褂之兵勇在内今該勇未着號　却又模糊尚　一人不在其内太守詰李建洪號褂何在李稱穿在裏面旋着將褂穿好令認該西捕指李最爲逞兇太守謂李今日尚有何說　詰任鄭芝牛肉店人是何名字任仍不認及詰田友福供認事由我起打架有之刀却不是我物並未將捕戮傷太守謂爾等不必抵賴該捕共已傷　實供當從寛辦理田稱打架時巡捕拉三人髮辮太守又詰田友福爾可在捕之後面田稱我在巡捕之前文奚等三人眼見　奚等稱撳巡捕嘴　是牛肉店中人何人有刀戳捕我等不見惟見向西去之人有穿長衣者亦有短衣者太守詢法句探伊等三人如何拘來嚴頌眉答稱文等等與　鄭芝相議祗追今日解案故在洪春樓茶舘吃茶觀看至沈阿狗則副捉任鄭芝時通信領捉者太守又詰沈阿狗爾昨日　　任所戮可是眼見　稱戳捕時我不在塲至翌晨廿外吃早茶至石皮　老虎灶上聽見有人說是任所戮外面多如此說及詰任鄭芝仍稱出外　醬瓜卽進　北門太守詰　奚等人有混名牛皋　可曾見彼行兇答稱牛亦在塲伊在邑廟賣過拳頭見其夾在吃茶太守又詰田方　爾當日尚說刀有幾許長短何以知任所爲答稱亦　曾見惟聞任鄭芝在馬路所說太守　將六人分别管押爾等自去細思下期不認當爲比究 
 
 

Page 11

 
 
[丙戌元旦立春口占試筆錄奉薄海内外諸大吟擅鑒正]  
　　我生三值歳朝春猶是吟風弄月身仕隱何堪判榮辱恩仇　報太因循若論閱歴空今古博得牢騷邁等倫飲罷　蘇恣嘯傲六旬詩叟四朝民[  倉山舊主初稿]  
[調寄賀新凉賦呈倉山舊主拍正]  
　　吾愛倉山老繼淵源舊家詩學名傳江表萬里乘嗟腰脚健踏偏十洲三島遂歸日忘機鷗鳥教篤朋歡留滬瀆羡滿城冠盖傾心早眞　忝寓公號高樓小築登臨好隔垂楊衣香鬢影芳園古道修　幾生情靜福冋　隱囊紗帽　臥酒吞花嘯傲一席風騷推極盛愧微吟也許窺堂奥尊齒　採芝皓[  蘇台太痴生瑩擬稿于金玉同○室]  
[松堂司馬曾有小樓吟歙圖名流題詠甚夥聞將裝潢成册余不敢藏拙謹元韻順逆步成二律請雅政]  
　　勝境向勞别處尋勾留樓畔整衣襟酒腸似海輸君飲詩胆如天伴客吟豪嫓　龍刪　　仁　司馬濟時心便思附驥情　基　句漸無戞玉音翰墨囚緣結賞音詩成三百愜君心衆人醉矣　須醒予弟依然　好吟舍弟子琛曾　尊圖海角烟花營夢轂樓頭風月滌煩襟於今擬放申江棹願識荆州挈伴尋[  肖春徐佐清初稿]  
[上海三馬路與昌絲撬陳竹坪經募山東沙洲江寗賑捐棉衣十二月廿五六日第一百九十九至二百次清單]  
　　杭州萬承志堂經募昌字五百六十一册萱壽堂洋一百元與人同居善善逸民樂善主人寄寄　主隱　士祈合家康寧無名氏　兒孫　災六名助太乙救疫丹五百錠○常州孫雨亭十元○籌州孫冕臣大善士經募　字一千五百五十八册慈康主人慈健主人二户各本洋十六元孫學稼堂本洋五元餘慶堂本洋四元王元堂本洋三元不留名明遠閣無名氏三户各本洋二元永世堂種德堂五福堂雙桂書屋知足主人砥壽堂高敬勝堂孫寶儉堂孫居易堂安定主人必應主人松眞閣世　堂靜生堂隨心如願必得主人世憂堂所求必應有心無力樂善堂聚賢堂無名氏主人福祿堂定安主人求窮齊不空主人慶壽堂萬利堂隨心齋聚豐主人無力主人力不足無力氏不書名積善堂了草齋一步室敬心堂永慶堂無名氏棣萼堂得意主人聚寶堂明遠堂不足主人世德堂定得主人樂安主人同心堂永發堂賜福堂量力主人五十二户各本洋一元以上六十户共來本洋一百零二元○武穴通裕鹽倉孫善士經募昌字一千六百七十二册通裕衆友洋四元通裕恆記同興發公和昌四户各洋二元以上五户共來洋十二元○寗波茂昌寶號經募昌字二千四百五十六册成記號洋五元成漿棧思義堂馬乾記號三户各洋三元嘉興大同漿棧誠佑堂馬二户各洋二元無名氏仁德堂陳二户各洋一元以上八户共來洋念元○張綠初先生書潤移助洋五角○無名氏銅洋八元源利湯蓉卿吳勝昌沈何氏四户各銅洋一元○　日共收洋二　五十四元　有本洋一百零二元銅洋　二元小洋五角合併聲明 
 
 
 

Page 12

 
 
[光緒十一年十二月十四日京報全錄]  
　　宫門抄○諭旨七道錄前○將軍文奏交代印鑰日期摺○川督丁奏病請開缺摺○粤東撫倪奏正副考官請賞假回籍摺○提督鮑奏請議卹片○將軍希等奏副都統接任日期片○粤督張等奏知府應行廻避揀員對調摺○署黔撫番奏審明定擬摺○十二月十四日户部通政司詹事府正白旗值日無引見○謙光假滿請安○京口副都統鍾澐請訓　廣東知府吳錫璋謝恩○穆圖善續假十日○龔照瑗預備召見○召見軍機鍾澐吳錫璋龔照瑗○○奴才文緒跪奏爲交代將軍印鑰日期恭摺仰祈聖鑒事竊奴才前因肝疾復犯甚劇難以支持恭摺請假調理等因於十月十五日接到回摺軍機大臣奉旨文緒著賞假一月黑龍江將軍着祿彭護理欽此遵將將軍印鑰及一切文卷練軍餉項各事宜一併移交副都統祿彭護理恭摺具陳伏乞皇太后皇上聖鑒謹奏軍機大臣奉旨知道了欽此○○太子少保頭品頂戴條三級留任四川總督臣丁寶楨跪奏爲微臣病勢增劇未能依期銷假而川少任重事繁病軀實難勝任謹懇天恩賞准開缺回籍就　恭摺仰祈醫聖鑒事竊臣前因在闈中舊病忽發手足拘攣動轉不靈兼舌本木强語言蹇澀頭日昏彚難支不得已奏懇賞假四十日以便醫治原冀可以速痊刻卽鎖假詎自請假後逐口延醫診視至九月二十二日病勢不惟未見稍減而兩骽骨愈加疼痛且漸形浮腫兩膝痛如針剌稍一站立卽覺颭摇不能舉步舌本益加遲鈍語言至三四句後便難出聲復加肝氣大作腰脇脹痛牽連心腹勢同怔忡頭彚轉甚醫者云寒濕漸積已久深入筋絡肝脾大虧心氣耗竭據此情形斷非一半年間所能調理見效臣自揣病勢心急如焚竊念川省地廣事繁雖在無病之時儘全力以赴之猶形竭蹶兹若以病軀尸位必致貽悮厥咎匪輕中心惴惴不得不叩懇天恩俯念臣病勢已深准其開缺俾可回籍加意調理倘稍得痊俞卽當趨詣闕廷叩求賞給差使臣自維受恩深重犬馬餘生當此時勢多艱苟可勉力撑拄斷不敢自耽安逸實因病勢無可如何若再因循必成痿痺勢將終身成廢辜負天恩至臣現在未能銷假而辦事輙形恍惚實難力疾只得仍委藩司代行代拆一面籲懇天恩迅賜簡放督臣來川任事以重地方感戴鴻慈實無旣極臣不勝悚切待命之至所有微臣因病懇請開缺並請另簡督臣以專責成各緣由謹恭摺具陳伏乞皇太后皇上聖鑒訓示謹奏軍機大臣奉旨着賞假兩個月安心調理毋庸開缺欽此○○廣東巡撫臣倪文蔚跪奏爲正副考官秋闈事畢懇恩賞假回籍省墓省親據情恭摺具奏仰祈聖鑒事竊臣准廣東正考官内閣學士錢桂森函稱竊桂森奉命典試來粤揭曉事竣卽應回京供職惟自光緒乙亥奉諱旋里後戊寅入都供職迄今又歴八年南望松楸感深霜露兹值回京驛路所經道出本籍徐州府境故鄕密邇擬懇天恩賞假兩個月冋籍省墓又准副考官翰林院編修周鑾詒函稱竊鑾詒自幼承繼胞叔母氏雖迎養在都而本生母尚居湖南省城自壬午入都供職倐逾三稔門閭南望莫遂烏私湘粤相距匪遥擬懇天恩賞假兩個月回籍省親均稱一俟假滿卽行回京覆命不敢稍事耽延　情各請代爲具奏前來臣謹恭摺由驛代陳伏乞皇上聖鑒訓示再該考官錢桂森周鑾詒仍遵例限先行由粤起程合併陳明謹奏軍機大臣奉旨錢桂森周蠻詒均着賞假兩個月此次摺件該撫中驛馳奏殊屬非是嗣後非地方要務不得率發驛遞欽此○○鮑超片再奴才此次從征文武員弁病故者已兩次附奏請卹均荷天恩俞准在案曷敢再三煩瀆聖聽惟自霑益至瀘州又據營務處道員何應鍾彚案禀報叅將唐東朗湖南長沙人叅將銜遊擊張秀春四川合州人都司徐順發湖北黃陂人從九品涂炳堃湖北漢陽人武生何三傑四川資州人武生張騰蛟四川奉節人均因在營感受烟瘴服藥罔效在途病故寔堪憫惻合無仰懇天恩仍照軍營立功後病故例賞賜卹典以廣皇仁而免向隅出自逾格鴻施是否有當謹附片陳明伏乞聖鑒訓示謹奏軍機大臣奉旨唐東朗等均着照軍營立功後病故例議卹該部知道欽此○○希元等片再查阿勒楚喀副都統富和由京陛見冋省當卽今其回任以重職守旋據該副都統報稱已於十月初二日馳抵阿勒楚喀卽於是日接印任　等因前來奴才查照向章凡新授及陛見回城之各外城副都統等到任應由將軍衙門將接任日期隨時具奏兹據咨報接任日期除由該副都統專摺叩謝天恩外謹附片陳明伏乞聖鑒謹奏車機大臣奉旨知道了欽此○○兩廣總督臣張之洞廣東巡撫臣倪文蔚跪奏爲知府應行廻避原籍照例揀員對調恭摺具奏仰祈聖鑒事竊照定例各省地方員缺在原籍五百里乞内者俱行廻避如係知府缺則以本府屬交界地方至本人原籍住址計算至升選之員領憑赴任時未及周知到任後查明始知原籍僻徑小路與任所在五百里以内者准卽詳明督撫酌量改調廻避人員無論指缺對調及留省另補仍俱准行等因兹查高州府知府李璲係廣西梧州府蒼梧縣進士祖居府城中刑部湖廣司郎中光緒七年記名以御史用八年截取記名以繁缺知府用補陜西道監察御史轉掌江南道監察御史十年二月十九日奉旨補授今職於是年八月初六日到任到任後查得府屬信宜縣邊界之丕根與廣西岑奚縣接壞之雞卵地方起至岑溪縣馬嶺樟木墟五十五里樟木墟至藤縣太平莊八十五里太平莊至蒼梧縣戎墟七十里均係陸路戎墟至蒼梧城三十里係水道俱　僻小徑統中高州府轄屬交蜀地方起至該府原籍梧州府蒼梧縣城内住址計程共二百三十五里係在五百里以内例應廻避禀經藩臬兩司查明屬實自應照例於本省知府相當缺内揀員對調兹查有惠州府知府楊霽年四十八歲止紅旗漢軍恒泰署佐領下人中翰林院編修歴充教習庶吉士實錄舘纂修光緒二年京察一等記名以道府用三年補授江蘇松江府知府去赴任丁母憂服滿補授山西平陽府知府六年六月到任七月丁父憂冋旂服滿起復八年十一月十九日奉旨補授今職於九年四月二十日到任該員識卓才優體用俱備惠州府與高州府缺均係請旨簡用冲煩難三字要缺以之　調洵屬人地相宜合無仰懇天恩俯准以惠州府知府楊霽調補高州府知府所遺惠州府知府員缺卽以李璲調補如蒙俞允該員等均係現任要缺知府遵例對調銜缺相當毋庸送部引見據藩臬兩司會詳前來臣等謹合詞恭摺具奏伏乞皇太后皇上聖鑒訓示再本案該員李璲係光緒十年十月二十九日禀報到司因飭行確查覆到詳辦又該員先經調署廉州府知府合併陳明謹奏軍機大臣奉旨吏部議奏欽此○○署貴州巡撫臣潘霨跪奏審明殺死一家二命兇犯按例定擬恭摺仰祈聖鑒事竊照接管卷内據署永甯州知州何德馨詳報民人賀平因索欠爭閙殺死吳仕榮及其子吳長生一家二命一案當經前署撫臣李用清批飭審解去後兹據該署州審明議擬由安順府知府蒲　枚解經署按察使吳自發覆審解勘前來李用清未及提訊卸事臣到任接交親提研鞫綠賀平籍隸永甯州與已死吳仕榮吳長牛均無嫌隙吴仕榮冋佃賀平田土耕種該欠租榖石八斗屢索未償光緒十一年五月二十　　賀平復法索欠吳仕　央緩賀平斥其騙賴吳仕榮不依謾駡賀平回詈吳仕榮卽拿桌上尖刀向戮賀平閃側奪刀過手吳仕榮撲攏奪刀賀平用刀嚇戳不期適傷　左乳倒地吳仕榮之子吳長牛上前救護拉住賀平衣襟稱欲送官究治賀平掙不脫身一時氣忿起意將吳長生致死遂用刀狠戳傷其左乳穿透左後肋鬆手倒地李文炳路過瞥見赶攏喝阻查看吳仕榮吳長生均已不能言語旋各因傷殞命當向賀平訊悉情由賀平逃走李文炳通知吳仕榮之妻楊氏赶回看明報經該署州何德馨詣騐獲犯訊詳解審不諱詰無起釁别故及另有在塲　毆之人矢口　移案無遁飾查例載致死一家二命係一故一鬥者擬斬立决奏請定奪等語此案賀平因索欠爭閙奪刀戳傷吳仕榮倒地後被吳長牛拉住衣襟稱欲送究復起意將其故殺均各因傷身死吳長生係吳仕榮之子係屬一家自應按例關擬賀平合依致死一家二命係一故一鬥者擬斬例擬斬立决奏請　奪照例剌字李文炳救阻不及應毋庸議吳仕榮所欠租榖身死勿徵田土飭令另行　佃耕種無干經州省釋屍棺已據飭埋兇刀發回存庫案結彚報除全案供招咨部查核外是否允協謹將審明定擬緣由恭摺具奏伏乞皇太后皇上聖鑒勅部核覆施行謹奏軍機大臣奉旨刑部速議具奏欽此 
 
