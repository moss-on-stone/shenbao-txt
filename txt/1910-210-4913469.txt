# 1910 - 210 - 4913469

 

Page 1

 
 
   
 
 

Page 2

 
 
上諭 
　　監國攝政王鈐章七月初二日内閣奉 
上諭杭州將軍瑞興著開缺欽此 
上諭安徽按察使著吳品珩補授欽此 
上諭湖北荆宜道員缺著卓復孝補授欽此 
上諭浙江杭州府知府員缺緊要著該撫於通省知府内揀員調補所遺　員缺著楊兆麟捕授欽此軍機大臣署名奕劻世續鹿傳霖假那桐　吳郁生 
　　宮門鈔七月初二日召見軍機憲章壽者長慶 
論說 
[論中央官制改革之希望（寒）（續）]  
　　第二各部長官 
　　各部長官。爲行政官廳之最高者。輔弼君主而負其責任。且有副署於法律勅令及。關於其餘國務之詔勅之權限。此爲各立憲國之通則。蓋爲國務大臣之各部長官。一方爲各部長官。掌管一部行政之官廳也。行政官廳。以各。部長官。爲行政最高之官廳。恒依官制或其他法令。而採事務分掌之制。各依其分配之行政事務而擔任其一部。就其所分配之事務。則固亘於全國而有其職權。也 
　　各部長官。爲行政官。廳有命令及處分之權限。外國以各部長官之命令爲省令。就其主任之事。務得依其職權或特别委任。而發省令。在論歐洲之國法者。或以爲各部長官。無發。命令之權。然如日晒憲法上。以磊權發。 
 
 
 

Page 3

 
 
　　命令之權。委之官廳。而明定之矣。惟不得與法律及勅令。相抵觸而已。蓋無此則行。政官。廳缺其活。動之作用也。 
各部長官。位於通。國之。地方官廳而爲之長。如日本各省官制通則。規定。各省長官。得就。其主任之事務。而對於警視總監北海道廳長。官府縣知事。下指令。或訓令。又就上列各官之命令或處分。認爲有違。成法有害公益。且有。犯權。限者。有停止。或取消之權限。此各部大臣之所以爲上級官廳也。惟吾國督撫之權限。重於日本。之知事各官。等量並觀。事難一例。使稍稍張大。之而留一省政府之地位焉。固無不可。要在當局者愼取之而已。 
又如日本各省官制通則各。省大臣。有統督其所部之官吏。及關於其進退及叙位叙勳之權限。如判任官以下之進退。得專行之。此即屬於大權任免之官吏。以其任免。委任各省。長官而代掌之也。蓋不如此。則一部人員。無以甄别其。賢良。而行政上不免乏敏捷之效。流弊所極。僨事誤國。在在可虞。要非天下之細故矣。 
以上爲通各部長官皆有之權限也。但各部長官。依事務分掌之制度。各就。事務實。質而分劃其職。務權限。如外務内務度支陸海軍司法學務農工商。務及郵傳等是也。就其事務之一種。而隸。於一部者謂之主任事務至主任。事務之界。不甚明瞭。有關涉於二部以上。者則提出於。閣議。而定。其主任。此爲通。例 
　　各部長官。皆爲一人。所謂單獨制之官廳也。各部長官有故。則他部之長官。得臨。時攝。任或承命而管理其事務。次官雖得臨時代理其行政事務惟不得。擅發省。令且不得列於閣議。此次官之地位。所以與長官不可以並論也。然其爲各部長官之補助機關。位置極重。佐長官而整理部務。且掌理公文。書類。及成案文書之接受發送。而指揮監督之次官之外。復置局長參事官秘書官書記。屬等之補助官吏焉。 
　　外國中央之官制。其最重要者。大凡。如此。蓋一部長官。綰一部行政之總。而内閣又復綰各部行政之總。改訂官制。而不主重於内閣。官制不得而善美也。各部長官。與内閣無指使臂助之效。官制仍不。得而善美也。嗟乎豈惟官制。將大之。爲通國之政令。小之爲一地方之施。設而寗有一是耶。相與參觀外制。使吾國於此。得取資之益焉。則記者之大。願。也 
專電 
[電一（北京）]  
　　攝政王日昨面諭廷尙書林侍郎謂貪贜應嚴辦賣官更應嚴辦此次吏部陸軍部員司賣官各案應嚴加澈究廷林奏黃祖詒案顯係王憲章等所爲尙易查實惟陸軍部冒襲難蔭一案年久册繁恐驟難查出王諭總須認眞破除情面 
[電二（北京）]  
　　廷林兩大臣以六月念六日明諭定查辦考成黃祖詒案斷難含糊擬結因嚴審王瑞等王仍狡不承認兩大臣無法特奏請將王瑞等暫行革職歸案審辦惠解任備質當由吏部將惠等解交法部日昨復訊王仍不供認判收禁再訊 
[電三（北京）]  
　　樞垣會議中葡勘界事勢難再緩惟須内外協力始能有濟粤督袁樹勛於此次葡兵捕盜事放棄主權必難得力决議請旨調換賢員然後開議 
[電四（北京）]  
　　豫撫奏定該省公費巡撫每年四萬二千兩藩司三萬六千兩提學司一萬兩臬司九千六百兩以下分别有差每年共支銀一百零七萬照 
[電五（北京）]  
　　法部議定法官報考於七月初十日起至八月初十日止每名納費二元 
緊要新聞一 
[萊陽民變風潮十六誌山東]  
　　李總兵前派馬探四　　名赴萊被害今已訪悉被害者係哨官一員藍旗二名什長一名前日拿一店主指爲計陷馬探者該店主並未招供卽被殺斃事後李鎭恐其寃魂不散特在萊陽西關高搭彩棚延僧超度並卹其家屬銀二百兩聞者莫不惡其殘殺鄙其愚魯謂中國軍界之程度如此無怪爲外人所竊笑也 
　　現有常備軍三營駐紥萊城並於各鄉設卡馬探到處巡查名爲盤詰奸宄實則擾害善良故居民一聞官兵無不毛骨悚然烟台道委派之何祝二令刻下尙在萊陽辦理善後外間謂曲詩文已經拿獲者此說確係謡傳又謂其已經逃往靑島及高密卽墨等處或又謂其尙在萊境藏匿亦均臆度之辭殊難憑信也 
　　魯撫孫寳琦用人不明處事失當雖一死尙不足以謝萊人王侍御所指參者尙不過其枝節昨直督陳小石制軍已委袁祚廙查辦此事因袁前查山西一案尙稱平允是以派委該員現已前 
 
 

Page 4

 
 
往該縣秘密查辦矣 
[易州苛捐激變之詳情天津]  
　　直隸易州僻處山隅 
風氣閉塞當咸同年間即屢有抗捐抗稅之事近年該州因辦理學堂警務自治等事加捐籌欵民情久已憤恨山民屢思反抗賴公正紳耆極力調解迄未滋事該州知州唐則瑀人本糊塗近更患精神病時常不省人事省中亦並不委員另署僅徇唐牧病中之請以唐牧堂姪尙未引見之雙月知州唐鴻猷代理鴻猷貪劣素著不恤民隱專知搜括民財一切新政全憑三五劣紳把持民怨愈沸而該州自治局開辦後局紳張某祖某竟將義倉積穀盡行出售共得津錢三萬餘吊又陸續勒捐兩萬餘吊藉口措充自治經費實則分飽私囊上月初旬局紳張某等又借調查戶口爲名按戶歛錢鄉民以天久不雨秋收無望自顧不暇堅不肯納張某因大言恐嚇謂頑民阻撓新政非送官究辦不可各鄉民旣憤且懼遂託詞求雨糾衆進城向州署要求免再攤派自治經費該州牧匿不見面相持數日之久亦無人出而調停衆怒愈激二十一日又糾衆進城該牧仍不出署解散鄉民適見城中開元寺佛像盡被自治局消毁民愚無知以爲久旱不雨皆自治員警董等之毁棄佛像所致遂蜂擁至自治局閧閙局紳均聞風逃竄鄉民怒不可遏遂焚燒自治局並該州中學堂等廣厦百間盡付一炬當鄉民之進城閧閙也城内居民驚慌無措紛紛逃避因而失棄財物者甚多而代理知州唐鴻猷前數日一聞消息即將印信交還則瑀接管以故事起時鴻猷置身事外則瑀又病不能支不能出署彈壓鄉民遂得肆行無忌後則瑀知事急因急電省垣請兵陳小帥接電後即電飭李天保帶步隊一營馳往相機勦撫藩司凌方伯又派王直剌縉帶領巡警百名前往彈壓並派惠司馬年查辦起事原因現均已抵易惟鄉民等以此次暴動實係官紳逼迫所致要求八欵如能辦到則立時解散否則寗死不散聞所要求之八欵（一）歸還義倉積穀（二）不再派歛錢文（三）將自治員警務董治以死罪（四）永不許若輩再辦學堂巡警等事（五）速將開元寺佛像歸還原位（六）地方官須速速爲民請命虔誠祈雨以渥沛甘霖爲率（七）各劣紳所吞學欵自治欵均須加倍吐出（其八未詳）聞刻下該州淶水一帶鐵路被水衝壞火車停開往來行人旣苦不便又值民變運兵轉餉尤多不便該處地方官焦灼萬狀恐 
風潮尙未易平也 
[資政院預備開會片片錄北京]  
仍請添派總裁資政院總裁倫貝子昨與政府會商孫文正公所遺該院總裁一席迄今尙未簡放現在開幕在邇事務繁重仍應請派大臣一員補授是缺 
[事務所之組織]  
　　資政院在西城西斜街設立事務所一處總裁倫貝子及提調協理秘書官長等員皆在該處辦理一切事宜惟遇有重要事件則定於每旬三九日會議决定 
[修飾假定議塲]  
　　資政院工程未及告竣以前奉旨暫借法律學堂充作議塲早誌報端茲經倫貝子將開議時所有政務大臣及議員等會議廳歇息室等處繪就圖樣諭飭商廠照圖修理限於八月中旬一律完竣 
[編制會議細則]  
　　資政院總裁倫貝子詐飭提調等員將該院開議時所有議員議事之各項細則逐節編制以期有所遵循而免紊亂務在中秋節前編成以便發表 
[議員預先研究]  
　　資政院欽選互選之議員等現在寓京者已有三分之一聞該議員因資政院開議在爾所有一切會議規則恐臨時未能合法有失聯絡現已擬定設立資政院開議研究會一處由各議員預將會議法度形式等項探討研究以期臨時秩序井然又借定順治門内東城根化石橋迤東石橋别業暫爲研究處及議員到京報名處以便調查 
[預備藩封議案]  
　　理藩部致東三省總督吉林巡撫黑龍江巡撫熱河都統察哈爾都统綏遠城將軍直隸提督烏里雅蘇台將軍伊犁將軍寗夏將軍塔爾巴哈台參贊大臣科布多參贊大臣　事大臣庫倫大臣西寗辦事大臣駐藏辦事大臣陜甘總督新疆巡撫四川總督甘肅提督電云爲通電事宣統二年六月初一日由軍機處鈔交本年四月初一日内閣奉上諭前奉先朝諭旨設立資政院所有議案應由運機大臣或各部行政大臣先期擬定具奏請旨於開會時交議等語現在開會有期此項議案應由各衙門查照院章先期擬定以備届期請旨交議爲此片交貴部查明辦理等因前來現在各衙門業經遵旨於本部所轄事項先期準備議案以便臨時奏交會議本部綜領藩務所有蒙藏回疆各處利弊并各路將軍都統大臣平日籌畫政䇿必須通知本部以備臨時出席與各項議員互相討論其間應興應革與應須整頓之端必擇其事關重要有裨民生及向來積習不能便民必須化除究竟各處實已舉辦者若干事業經籌備而未及舉辦者若干事實係必須籌辦而情形不無窒礙未能卽時舉辦者又若干事務祈詳細開列速電本部以便分别事類預定辦法於開院前奏請交議事關特旨交辦事件本部立待具奏萬勿刻延是爲至盼理藩部馬印 
[通諭督撫嚴察州縣之主動北京]  
　　上月二十五日欽奉上諭責成各省督撫嚴於察吏不准借端抑勒釀成事變固爲山東萊陽亂事而發也茲聞是日上諭又因趙侍御炳麟呈遞封奏痛言不肖州縣添籌捐欵挾私自肥以至怨讟叢生恃强抗阻請飭下各疆臣愼 
 
 

Page 5

 
 
　　選牧令不得事後參劾以爲卸責之地等語疏上攝政王頗爲動容故卽降諭以爲正本清源之計 
[石侍御奏參賄賣世職之確據北京]  
　　石侍御長 
　　信奏參吏部及陸軍部賄賣世職經紀前報茲探其内容謂有賀映藜者父名守忠爲安徽桐城人業經襲職詎有賀靖然者父名萬程係安徽宿松縣人復頂映藜之名襲職而其三代人名籍貫均不相同該部等所以任其頂冒者其故可知云 
[度支部議覆趙王兩摺之諉卸北京]  
　　趙御史炳麟王方伯乃徵瀝陳立憲事宜兩摺大都注重財政業經奉旨均交度支部議奏茲聞該部覆摺謂年來内外庫欵無不奇絀卽就現在而論出入相抵不敷已巨爲目前計自不能不量入爲出除臣部竭力撙節外各部各省應如何通盤籌畫俾不背力行憲政之宗旨又不使欵項無著自應由各部各省自行設法臣部無從代擬云云 
[議减度支部經費之公論北京]  
　　度支部因各部經　　費浩繁飭令核減否則部中無欵以應聞各部堂司商議以各部經費舉不及度支部之浩繁即如該部各司差使及鹽政處不下九百餘員津貼豐富他處莫及如令各部核减須由度支部爲始否則難以折服人心故現在度支部亦有裁减差使之議各司員均異常慌恐 
[政務處會議編練陸軍問題北京]  
　　軍諮大臣朗　　貝勒前在政務處提議陸軍三十六鎭本限宣統四年成立現届宣統二 
年始成十八鎭有餘此一二年間各省若仍懈怠恐難如期成立惟查各省所以遲延不辦者皆藉口財政困難度支部若能認籌則如期練成當亦不難旋經澤尙書詢問共需欵項若干朗貝勒云至少尙需六七千萬澤尙書謂一時無法籌措奈何此時各大臣莫不躊躇滿志嗣經决議仍嚴催各省督撫設法自籌務必如期成鎭免坐貽誤要政之罪 
[董太監祇得謂之不知北京]  
　　景運門值班大臣具奏　　拿獲暗帶洋鎗欲入禁門人犯賈振泉一案茲經大理院審明覆奏謂賈振泉代董太監取送高糧米麺至膳房備用隨將所存洋槍裝入麫袋進城希圖托人售賣因送麫慌張忘將鎗枝取出輒背負走至西華門栅欄内被獲律無作何治罪明文查西華門即屬禁門該犯雖未入門限惟洋鎗究與尋常器械不同自應比律從重問擬賈振泉除私藏洋鎗輕罪不議外今比依不係宿衛應直合帶兵仗之人但持寸刃入紫禁城門内者流三千里律擬以流三千里據供寡母丁單犯係常赦所得原應准留養照例咨由順天府查明辦理董太監僅令賈振泉取送米麵並不知携帶洋鎗等情應與未到之張姓均免傳省累德興碓房借給賈振泉緯帽並無不合應免置議洋槍案結存庫六月二十四日奉旨依議 
西報譯要 
[美國議開禁烟會草案]  
　　字林報載初一日北京電云中　　政府前接美國來文詢問能否豫備於西九月間在海牙開會籌議禁烟問題近已備文照覆謂須至西十一月間始能備竣聞美政府所擬會議草案共有十四欵内有數欵摘要如下畫一管理輸運鴉片及其同質物之律例搜查疑載禁品船隻之互有權禁止停種篤粟之國之再種阻止以鴉片輸入禁烟之國强逼停運鴉片章程頒行寓華外人採用藥方律畫一犯罪刑罰等欵 
[英法對於藏事之評論]  
　　又載同日倫敦電云楊赫斯本　　第二次致書泰晤士報謂英俄兩國對於藏務莫不謹守轉使華人獨獲其利今日所急宜詢問者究竟此等地位仍須保守與否至藏人僅願聽其自治此種觀念務須廢棄蓋藏民曾請俄國及吾英保護若輩之故也文滙報載初二日倫敦電云法國時報討論西藏間題謂中國對藏之政策以表面觀之確有以西藏爲其附庸之意此事之影響將不利於鄰邦今欲起而挽救有效與否猶在不可必之間云 
[美人對於錦愛路事之態度]  
　　又載西七月九號鈕　　約通信云有謂美國已撤銷築造錦愛鐵路之議者近據美國財政團中之某員報告謂此議實屬言過其實設此路爲事勢所逼竟不能築則吾人亦不復進圖一切且就現勢而觀此路似必建築止多一年想能興工從事至英國外務部之地位與吾人全不相關其反對與否皆不足計現在中政府已將興築該路之諭簽定其所以未經宣布者係因暫時尙有困難别無可慮之處故吾人深信此舉必能告成云 
[東督擬濬遼河之風說]  
　　又載東京通信云傳聞東督錫 
　　良擬開濬遼河維持牛莊商務藉以抵制日本滿韓鐵路於鴨緑江交接之舉並於日俄人民之外招納外國移民入滿聞該督已將此議陳告外務部並飭各員竭力排拒韓人云 
[撫順煤礦交涉續聞]  
　　又云中國委員要求撫順煤礦所 
　　出之煤如運銷滿洲境外須納出口稅一節可由日本允諾按照英德在華之例辦理惟開礦稅應自戰後起算一節日本將不承認至要求日本退讓該礦警權則因關於安奉鐵路區域内同一問題頗難商妥云 
 
 

Page 6

 
 
[京師近事]  
政府以陸軍部辦理各事毫無成效擬俟廕昌到任後卽派濤邸管理該部事宜以期畧有起色 
洵貝勒自奉派諭叅預政務大臣後特在海軍處選擇幹員數人派充議員即在處内開一議會令將各項政務詳細研究逐條列議俾胸有把握以備顧問 
監國於六月十九日赴長春宮面奏皇太后嗣後凡皇上在毓慶宮讀書所用課本均請由監國攝政王親加擇定鈐章進呈其餘他項書籍暫請毌庸呈用以免紛紜歧誤 
外務部近日最有權力者爲曹侍郎汝霖事無大小諮之後行故侍郎在部中有當家人之稱其丞參各員不過畫諾而已至丞參行走各員除每月領薪水三百金外更毫無所事云 
近郵傳部大權盡落沈雨人侍郎之手徐相不過聽命而已雖調人任用各事亦必沈先承諾徐始照辦其餘各事更可想見惟沈有心腹唐某極不悅於徐相云 
近年理藩部未辦一事惟實行其哄蒙政策以圖自利近復添設諮議官以示自强然亦不過推其哄蒙之心以哄人而已近忽有籌辦蒙古森林之議業經行文農工商部咨取森林章程昨得覆文計分調查伐木保護賞罰六章二十餘條聞已查照核議矣 
各省財政困難情形大抵相同現均紛紛向度支部請欵度支部亦無對付之法大有疆臣埋怨部臣部臣埋怨疆臣之概惟桂撫張鳴歧奏報預算情形度支部深爲稱賞以其主義專重節流云 
庫倫活佛不滿意於三六橋大臣運動去位已有成議聞繼三大臣之後者爲額勒琿並聞樞府擬將三大臣位置於伊犁某缺不日揭曉時評 
　　其一 
　　俄兵入蒙。英兵入藏。試問今日之外交。風雲何若是變幻也。 
雖然一事之來。有其果。必有其因。今茲之洪流。必淵源于。一勺之。活水。我且不聞此後外部之交涉若何。英俄之退步若何。東西之列。强是否均勢。是否協謀。是否要求。利益均霑。而第觀英俄之舉動。已令人愕眙驚。駭而不能已已。 
嗚呼。是殆日。俄協約後第一番之。新紀念。 
　　其二 
　　昔日之財政。總於疆臣。藩司一官不過以職守所在。執行其地丁一部分耳。今日之財政。總於部臣。藩司實掌其筦鑰焉。主其出納焉。總一省之所有。以奉之於一司之身。而督撫大吏。絲毫不得過問。位甚優。責甚專也。 
洵若是。藩司一缺。宜若可爲。矣顧何。以各省藩。司紛紛籲請開缺而不已也。 
說者曰。是蓋有不可告人之隱衷在。夫亦以見。物之察察者不祥焉耳。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[民政部爲劃定自治區域與各省往來電]  
[民政部致各督撫電]  
　　籌辦地方自治各省責成甚重所有劃定处治區域一節迭經本部咨催並電促迅速辦理在案現准山東河南湖北四川等省所報或有表無圖或有圖表而全省區哉不全廣西僅有兩縣區域表新疆僅有全省地名單大率參差不齊自應與其餘未報各省一律按照本年四月十五日本部通行區域表式分别繪圖造册咨送過部以憑核定而重憲政希先電覆民政部敬 
[直督覆電]  
　　直省自治區域自應遵照貴部通行表式分别繪圖造册咨送業已飭局迅速遵辦龍宥 
[皖撫覆電]  
　　自治區域圖式上年曾飭籌辦處擬定刋發嗣以各屬分區主多主少辦法不同均隨時駁正更造惟各屬繪送一分僅敷備案已飭籌辦處照各屬原圖依式照繪呈候咨送至大部所頒區域表式甫經寄到正在刋發併飭遵辦謹先電覆寳宥 
[東督覆電]  
　　奉省全境城廂自治會曁承德遼陽海城鐵領鳳凰蓋平　　寗遠西安昌圖等屬城鎭鄉同時舉辦自治會均限八月間一律成立現各屬正在紛紛呈報其區域圖一節前經籌辦處製成開方圖格並圖例通飭會呈日内已陸續報齊惟有繪不合法者數處迭經經駁回更正邊遠交通不使往返需時應俟一律更正完訖立將該圖隨同塡正部頒各表飛速咨呈約中秋節前可到部謹先電覆良勘 
[江督覆電]  
　　前准四月二十五日大咨並表式十四件業已分行各該管處所遵照塡寫仍由敝處隨時督催覆人駿儉 
[蘇撫覆電]  
　　自治區域圖表及册已飭籌辦處遵照迅速造送俟送即咨呈德全儉 
[川督覆電]  
　　川省自治區域圖表迭經勒限嚴催惟因各廳州縣辦理未合駁回另造者實居多數是以稍遲除本年二月已送四十三分外五月後續送三十三分在途約計七月内當可彙齊通行表式已照刋分飭造報至已送各表容再飭照塡補咨存案希即查照巽豓 
[豫撫覆電]  
　　奉敬電即飭自治籌辦處遵照通行區域表式分别繪貝圖册再行咨送惟據稱豫省地面遼闊詳測繪圖實須寛假時日謹先特覆棻世 
[署粤督覆電]  
　　前准敬電當飭廣東地方自治籌辦處遵照毌得漏畧落後去後茲據該處司道禀稱本處業經擬訂調查戶口圖表册式並細則通飭各屬分劃城鎭鄉自治區域調查人口總數刻日禀繳現各屬已將自治區域圖表清册禀繳到處者有五十七起　餘三十七廳州縣未據繳到復經電飭該管府州派員守催在案茲轉奉前因除將繳到自治區域圖表清册存候奉到通頒區域表式卽遵照先行繪圖造册仍一面嚴催各屬赶速造繳以憑遵式一律繪造彚齊詳請咨送核辦等情前來謹據奉覆樹勛江 
[吉撫覆電]  
　　劃定自治區域一事前奉咨電迭經轉飭各屬遵照辦理並由籌辦處擬定圖例遵飭在案現據各屬送到圖表等件所作區域非大小失當即與定章多所誤會均由籌辦處逐細指斥駁回另造邊省文報稽遲往返動需旬月是以至今迄未報齊加以吉省昨今兩年添改府廳州縣各缺該管區域胥待劃分又無完善地圖堪資依據故劃定自治區域極爲困難茲奉前因惟有先將現已送到各屬遵照前次通行表式繪圖造册先行咨報其未到各屬容即嚴催俟送到後再行彚咨庶免延誤至於甫經設治各缺草萊初闢人民未集祇能暫時從闕而已謹此電覆昭常支 
[鄂省學界之大衝突又起湖北]  
　　鄂垣學界黨派極 
　　紛常起爭端高澤畲學使資望甚淺徒擁虚名以故不能攝服去秋爲排擠敎育總會副會長姚晋圻事劉紳邦驥（陸軍學堂監督）竟令學生排隊負槍來會名爲評議比賽理化學科實則欲以戎衣相見經前督陳制軍極力解散而餘怒至今未息茲因學欵支絀各級學校悉收束塲面裁敎員减經費失意之人甚衆其未裁之管敎各員又議定减去年暑雨假薪水而月支薪水在四十元以上者並有八折發給之說惟操敎育行政之學務公所各科長科員等不特不减年暑假新水所紛紛添得兼差刻各堂管敎員與被裁無事之人悉心存不平以爲同屬辦學何分軒輊且有被裁乏事者揚言須與一身現當數差者比試科學紛紛擾擾萬口同聲並有李霖舫者具名印發學務平議傳單邀集學界定期會議以求平允又有不具名之揭帖欲驅逐外籍辦學務人員鄂省學界呈此現象恐尙有極劇烈之風潮也 
[鎭郡大水紀詳鎭江]  
　　鎭郡於上月二十九晚七點鐘時　　風雷暴水相繼偕來夜間雨勢更大銀河倒瀉直至翌晨七時始止計平地得雨一尺有餘江潮陡漲數尺沿江隄岸岌岌可危鎭城西門外一帶因水勢下注洶湧異常如大街山巷小街萬家巷小馬頭新河街姚一灣等低窪之處均已淹没水深二尺許行人斷絶七濠沿江大壩亦於是夜爲洪水冲坍鄉民以該壩關乎紅橋施家橋等十餘村田禾利害當即鳴鑼傳集農民攔救得告無事至瓜洲順江新老太平各州坪濱江之處因江潮倒灌儲水甚深淹没稻田不計其數被災小民蕩析離居嗷嗷遍野慘不忍聞當雨勢傾盆時上游溧水地方陡發蛟水附近數十里沖壞房屋不少下游泗源港一帶亦因是夜山洪暴發水勢奔騰圍内田廬盡成澤國其居民數千戶均削樹皮拔草根以爲食見者慘然大水以後句容高資溧水等斗米千錢人民之困於飢餓者到處皆然米價之騰責正未 
 
 

Page 11

 
 
　　有艾哀哀窮黎何以堪此又聞當是夜雷雨交加時小馬頭有一十五歲之女孩觸電致斃額爛頭焦是亦慘矣 
[浙東各州縣紛紛告水杭州]  
　　嵊縣境内於上月念　　四日驟遭蛟水爲災田廬冲坍人畜淹斃慘死無數當經紹府包太守嵊縣施大令電禀上　迅賜撥欵散賑顔方伯刻即詳請撫轅在該郡釐金項下挪動洋五千元委候補知縣洪大令禧星夜前往災區賑撫矣茲將往來電文錄下 
[紹興府禀省憲電]  
撫藩糧憲鈞鑒據嵊縣施令禀報驟遭蛟水日廬冲坍人畜淹斃請速委辦賑撥等情已由府委員　往查勘應請迅賜撥欵散放急賑以救民命事關災變合先電聞餘候委勘明　再行禀辦知府發　曫叩感 
[嵊縣禀省憲電]  
　　撫藩糧憲鈞鑒嵊縣二十三四連日大雨蛟水驟發二十五　刻幾没城門廬舍冲坍人畜漂流慘斃無數即捐廉救撈一面施粥恐後難繼請速委勘辦知縣榮復叩寢印 
[撫藩復紹興府縣電]  
　　紹興包守轉嵊縣施令同鑒該守感電施令寢電並悉嵊邑猝被水災淹斃人口冲坍田廬情形甚重潣惻殊深已由委員前往勘辦一面應准其在於該郡厘金項下先行借動洋五千元星夜賫往災區交由施令會紳赶緊查戶散放急賑欵如不敷即由該守電請續撥仍將被災戶口並淹斃冲坍人口田廬確數及辦理情形迅速查明電聞院藩印 
　　東陽義烏一帶於上月念三念四等日連夜大雨蛟水齊發沿溪之田禾盡被淹没東陽南馬歌山二處大石橋須費六七萬或十餘萬始能造成者均被冲坍義烏縣域水皆平樓近谿有樓姓一村莊竟成澤國無復一椽一瓦之遺聞此次山水暴發係念四夜二更時候人不及防致漂没之人口以數百計卽耕牛之被流去者亦有盈百之數死者死亡者亡悽愴流離不堪言狀父老傳說謂實近數十年未有之巨災云茲將官塲往來電文錄下 
[金華府禀省憲電]  
　　撫藩臭憲均鑒廿四五等日狂風大雨東義兩縣蛟水驟發田廬牲畜被冲不少兼傷人口金蘭沿谿一帶亦被殃及情甚可憫應否賑撥現在已派委會縣勘明禀辦連叩儉印 
[顔方伯復金華府電]  
　　金華嵩太守鑒儉電悉昨據東陽廖令電禀已飭蘭谿局沈守酌借二千元交該守遴委妥爲振撫矣仍候由司委員發往查辦藩印 
諸曁於上月念四日下午起直至次日黎明大雨傾盆頃刻不息念五日午前卽江流奔騰洪水氾濫南鄉楊湖堤决二三十丈（按楊湖自去年迄今已倒决三次）東鄉江東畈堤岸共倒五處約百數十丈東南北三鄉湖田一片汪洋盡成澤國五月間重種禾苗目下始行長達手胼足胝者莫不望滿篝滿箱在此一與無奈天降巨災雖地屬高阜亦不免狂風摧折倒地霉爛尤可痛者湖田畝數居合邑之大半當此節近秋令即能搜括穀種播種於氣候亦不相宜不知將何術以收東隅之失也 
分類新聞政界 
[華婁籌辦自治之進行松江]  
　　初一日下午一鐘華婁張劉兩大　　令會同兩縣士紳借座嶽廟東房會議舉辦縣自治事宜推定陳紳菊生爲正所長謝紳宰平張紳嘯眉爲副所長吳紳伯庚等十人爲城廂參議員另舉南北鄉士紳各二十人爲參議員按朔望到城參議事務先借兩縣漕餘各五百千爲經費暫借敎育會事務所後進爲籌備所吳紳挹珊爲書記員另就城鄉士紳中各舉一人爲常川駐所員次由監督所長來賓以次演說旋議定鄉鎭自治所亟宜先聘宣講員逐處講演以開民智爲將來鄉自治之基礎 
[鎭郡開辦審判廳計畫鎭江]  
　　蘇撫日前札飭鎭郡地方官開辦　　審判廳現經道府縣各官會同自治公所紳董商酌城内宜設立審判廳一所查千秋橋下道署舊址有荒地十餘畝地處適中堪以爲建造審判廳之用至西城外店鋪林立戶口繁盛詞訟案件極多且附近租界時有交涉之事亦宜設立審判廳一所其地址則擇定寳蓋山下寳鳳茶園舊址聞出月初旬即一律興工築造矣 
[浙省實行訴訟印花稅杭州]  
　　浙省創辦官紙局發行狀紙呈禀及種種印刷物勒迫專賣與商爭利而官狀紙定價三角尤爲病民迭經諮議局决議請裁更名印刷所改歸學司管轄並將狀紙酌中定價祗售銅幣十枚而外府州縣之重價勒賣如故控者接踵復經各屬議員具呈質問臬司李廉請有鑒於此亟圖改良並奉到法部咨頒訴訟印花章程無論民刑詞訟每張自五角起至二十元爲限况官狀紙等近已改歸臬司主政遂定期七月初五日爲始一律實行專在司署大堂特設發賣所派員專司主管所有道府印花責成同城知縣兼售云 
軍界 
[郭道不肯輕撥欽邊防營廣州]  
　　羅定地方匪擾經袁督電郭道人漳酌撥欽防三營赴羅會勦郭道允調兩營嗣爲袁督往返電商始允再撥一營相繼前進當復電云廉欽界連越地民情浮動大亂之後元氣未復尤須防營扼紥鎭懾職道所以猶預不敢遽行　撥者實恐抽調之後又壞已安之局也今迭奉明諭敢不勉爲設法調足三營以副憲命惟以後廉欽或稍有蠢動應懇恩准調回以免顧此失彼云 
[湘撫電催王統領返湘湖南]  
　　湘撫楊俊帥以益陽源江各縣匪　　勢猖獗人心皇皇雖有照軍分駐各處彈壓而王芝椿協統因事返鄂迄未返湘誠恐變起倉促軍士漫無統率殊屬可慮特於日昨電催該協統迅速往湘鎭攝以備不虞並一面另電瑞督擬奏留鄂軍十五協駐湘防守一年瑞督復電已允現正往復電商薪餉由鄂發湘發辦法以免湖北獨受虧累 
[電請派兵協拿要匪安慶]  
　　皖撫近接亳州忻牧來電州境近有匪首王二桂劉二天爺率同黨羽百餘人明火執械燒殺刦掠迨經官軍緝捕竟敢開槍拒捕致傷弁兵三名勢甚洶湧幸經該州會同營隊奮力攻擊匪勢窮蹶已往交界河南山東等省所屬商邱等縣分途竄逸朱中丞據情後即分電各省飛飭所屬合力協拿並飭所屬調派營隊前往交界之區一體迎擊所有巡防營傷亡弁兵三名飭由宅州按名墊發撫卹銀五十兩以示體卹 
 
 

Page 12

 
 
學務 
[李學司限制敎員曠課揚州]  
　　揚州府奉寗提學李文宗札准清　　理財政局移稱兩江法政學堂敎員薪水前經詳定按照授課鐘點多寡變通支給計每點鐘支給銀一兩三錢四釐按月結算多則照加少則照扣專爲限制敎員曠課起見等因查寗屬各學堂報册有堂長自稱名譽而仍坐支薪水者有敎習而兼充文案者未免心涉紛歧甚至以一人而充數學堂之敎師每星期不過數點鐘功課而優給薪金心力旣分曠誤必多况當財政支絀之秋更非實事求是之道法政學堂以敎授鐘點多寡定敎員薪水自係爲限制曠課起見欵不虚糜法良意美洵可通行咨請通行札府轉飭所屬各學堂一體遵照 
[法政講習科畢業生准揷别科浙江]  
　　法政學堂前三次講習科　　畢業生要求仍回本堂願揷别科經許鄧藍督面請撫憲電咨學部法部昨奉學部電覆業已核准現定七月初十前先行到堂報名以中等以上畢業者爲限學部覆電如左杭州撫台鑒霰電悉法政講習科畢業生旣經加習課程准插入别科第二年級惟查報部表册從前去習格算體操各科應飭一律補習以符學制學部宥 
實業 
[啓封當塗繭行原因安徽]  
　　職商張守業前在當塗縣開設繭行被控封閉曾紀前報茲經勸業道一再查明該繭行並非私運出洋亦於金陵緞業毫無妨礙禀由皖撫轉咨江省准予啓封開設在案茲聞江督業已核准行知江南商務局並移復遵照矣 
[開礦勾串洋商之殷鑒安徽]  
　　皖省礦務局以職商李鋆開辦涇縣煤礦因勾串洋商附股經蕪湖道飭縣查明封禁所有該礦界内自應充作公地歸入礦局接續開採惟恐以後再爲商人朦詳開辦致滋紏葛昨特移請勸業道轉飭該縣查照立案 
雜記 
[梁節蕜熱心講學湖北]  
　　督署學科文案陳太守樹屏爲前臬司　　梁節菴廉訪辦理學務最倚重之員二十六日辰刻廉訪忽乘坐人力車造訪太守暢談學務至兩句鐘之久始興盡而返於學務以外概不涉及一語足見廉訪講學之心至今尙熱也 
[莊鏡蓉熬刑翻供鎭江]  
　　鎭郡楊家巷監生莊鏡蓉姦媳不從勒　　斃一案自經省憲將莊犯提省後迭次訊問盡翻前供雖經重責七百仍然毫不承認昨由發審局會同蘇州府何太守飭提原驗莊張氏之仵作某甲及原告張善昌張藻文等到省質訊供仍如前及對質時莊又無言可答當被掌頰百下發押候訊連日又復提堂仍無的供該仵作等當各具切結存案由發審局飭回原籍候提質訊云 
[生員形同上匪浙江]  
　　台屬太平縣劣生張菊庭恃衿不法形同　　痞匪去冬屢向該處泰濟典當借錢不遂致成積嫌某日持藍衫小珠等件硬質洋二十元櫃夥估計僅值錢三五貫畏其兇熖免强允當十四元冀得安靜詎該生怒其違命立刻糾同營兵張阿壽等六人闖進典房將櫃夥林光照毆傷垂斃控辦提辦該生愈憤突於除夕三更時糾集地痞張思四等三十餘人硬當破衣爲由口角起釁用石擊碎當櫃並各持糞穢潑洒典夥王鶴池等被辱不甘迭次來省上控詎居停金某畏累求縣免究致該劣生惡勢愈張近日故態復作屢與該典爲難日前全體夥友續又控奉臬憲批案此謂前據陳潘藩等控經本司飭縣查辦迄未復到仰台州府速飭太平縣先行錄案詳奪一面勒提張菊庭及營兵張阿壽等到案按照控情嚴究詳辦 
[議員也有兼差浙江]  
　　金華東陽縣議員吳英把持學務與勸學　　所董趙某朋比爲奸劣跡昭著日前經該邑學界王景行學生李鎭鵬等先後控奉撫學各憲籲請查辦撤換等情茲奉增中丞批飭藩學二司謂該邑議員吳英品卑才庸並未指出確據惟該議員一身數差均係重要職務無論其不能兼顧且旣爲諮議局議員何以尙充小學校長兼任敎員核與諮議局章第八條現充小學堂敎員者停止其被選舉權顯相違背又稱吳英管理公欵公産甚多如果屬實即不應充清查董事仰布政司迅飭金華府確速查明詳復並移知提學司遵照 
[時乘]  
　　演連珠四首 
　　中國一大考試國也。自黃閣元老。以至白衣秀才。莫不由學政主考閉門扄試而來。歐化東漸。考試寖微。比年以來。此風復振。舉貢也。優拔也。留學生也。法官也。無人不考。無官不試。釋褐之數。倍逾疇昔。臨塲點綴。無異昔。時嗚呼其以是爲魯陽之返。照乎。而亦。斯文未墜。而嚼火微。明欲駕日。月而上之乎。斯皆匪所測矣。聊抒胸臆。以演連珠。 
舉貢蓋聞文能亂國。曹操曾舉孝廉。生不逢辰。供奉居然貢士。是以賢書一紙。不銷烽火之光。經　兩萹。綽似氍觎之戲。 
優拔蓋聞宰相秀才。同有白衣之號。科名生命。允符黃絹之文。是以冠蓋長安。范文正丰裁半世。風雲水滸。王寨主潦倒終身。 
留學生蓋聞當貴人生之夢。朝夕難違。安貧儒者之修。英雄豈慣。是以小僧無恙。黃梁爲證佛之塲。志士依然。白眼入迷魂之局。 
法官蓋聞名法專家。久屈蓮花幕客。高官受驗。譬之梅夢占魁。是以四牡皇華。居然監臨主。試三塲撤棘。大好春會秋鄉。 
[說宛]  
　　地球滅亡之豫言（四） 
　　至此雖天文學者。亦不容不恐懼矣。何則。假令地球與彗星衝突。克免大損害。若彗星合有多量一酸化　　。（按一酸化炭素。爲無色氣體。燃於空氣中。發靑色熖。其毒頗劇。（則人類到底。不能免於窒息以死。 
旣而各處工場。從生理學者之忠告紛紛製造呼吸用之假面。此假面覆於面上。而背中配置樽瓶。供給酸素。便避毒也。又爲一般無力購買假。面之貧民。建築避難房屋。其房屋是密閉門戶。以受酸。素之供給者。不數日。嘉奥里臣可山天文毫電話來曰 
　　我地球將與新彗星之頭部衝突彗星頭部。比地球直徑大三十倍彗星漸近。其形愈大。 
據天文家言。此彗星大於地球三十倍。當其通過地球與月。球間。其頭不特與地球衝突。且將與月球撞。觸最後三個月間。羣見此彗星夜夜現形天空。愈現愈大。噫嘻。行見其與地球衝突矣。然則如之何而後可。 
新月之夜。彗星愈與地。球接。近次第表現空際。其視力强健。之人。能望見南。銀河畔。隱隱有靑色薄雲影。即所謂。最可恐怖之新彗星也。至次夜。愈近愈大。世人望見之者。已達半數以上。人類中。除有目疾之人。均能見之。大野居民羣。張皇狂呌。喧擾非常。未幾。以望遠鏡得辨認新彗星之本體。又未幾。而見。其尾。分數條。作扇子形。光輝。燭空及月滿之頃。晴雨針陡然降下。低氣壓之。中心。點大起　風。從大西洋襲往英吉利。至十二日。晝間黑雲。如墨。全蔽歐羅巴。并此光芒。萬丈。之彗星。亦怱忽不見。十三日。又大放晴。光空中無一。點雲翳。旭日朣　。刺目　。朗全歐。羅巴人從朝坐待日没。以覘彗星之　。體云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
　　 
[廣西巡撫張鳴岐奏試辦宣統三年預算告竣并瀝陳艱窘情形摺]  
奏爲廣西省試辦宣統三年預算依限告竣並瀝陳艱窘情形請旨飭下部處核議恭摺仰祈聖鑒事竊查度支部奏定清理財政章程第十四條内開各省文武大小衙門局所自宣統二年起預算次年出入欵項編造清册於二月内送清理財政局彚編全省預算報告册呈由督撫於五月内咨送到部又第三十一條内開廣西省每年預算報告册得展限至六月十五日以前到部各等因伏查此次試辦各省預算爲試辦全國預算之張本而試辦全國預算又爲確定全國預算向議院提議之張本關係憲政前途爲至重要領事屬創始頭緒紛繁不爲先事之經營難免臨時之竭蹶臣於上年九月卽經飭令清理財政局移行全省文武大小衙門局所各就主管事項預算宣統三年出入欵目造具草案送由藩司彚造總册呈送臣署開會議廳邀同正副監理官召集主管各員將預算出入各欵逐一審查切實删减計初次呈到草案歲出歲入兩項比較不敷至三百數十萬之多迭經磋議或就欵核减或因事節縮先後剔除出欵二百餘萬兩反復搜求實已無可再減隨於本年三月准度支部將預算册式頒發到桂並准度支部電令將宣統三年以前已辦之事已有之欵宣統三年應辦之事可籌之欵均各分别歲出歲入於册表末列一總數等因當卽督飭清理財政局遵照辦理將總分各表册妥速編纂現已依限造竣統計廣西省宣統三年分經常歲入庫平足銀三百九十八萬八千三十九兩六錢八分一釐臨時歲入庫平足銀五十四萬七千五十四兩三錢三分七釐共歲入庫平足銀四百五十三萬五千九十四兩一錢一分八釐國家行政經常歲出庫平足銀四百九十八萬一千六百九兩三錢一分六釐臨時歲出庫平足銀六萬二千一十三兩六錢五分五釐地方行政經常歲出庫平足銀七十二萬九百一十四兩八錢三分一釐臨時歲出庫平足銀八萬六百八十兩二錢二分一釐共歲出庫平足銀五百八十四萬五千二百一十八兩二分三釐收支比較不敷銀一百三十一萬一百二十四兩五釐是爲預算之正册又宣統三年應辦事項國家行政歲出庫平足銀四十四萬四千五百二十四兩四錢五分四釐地方行政歲出庫平足銀四十一萬六千五百三十兩九錢七分七釐所需欵項皆尙無着計共不敷銀八十六萬一千五十五兩四錢三分一釐是爲預算之附册合正附兩册併計共不敷銀二百一十七萬一千一百七十九兩四錢三分六釐臣查此次試辦預算迭奉部行總以量入爲出收支適合爲主桂省著手之初未嘗不本此宗旨期在必行但有可節之欵無不力圖撙節乃數月以來殫精竭慮再四磋磨全册告成不敷仍屬甚鉅其故何也蓋正册不敷之一百三十餘萬雖其中原因不一而其犖犖大端則要不外乎入欵之銳减解欵之驟增如截留之新舊賠欵照舊撥解而入欵歲少五十二萬七千五百兩土藥統稅遞减二成而入欵又歲少約七萬兩籌辦海軍廣西認解開辦經常各費而解欵歲增一十九萬餘兩卽此三端一出入間所虧已將八十萬兩此八十萬兩者卽宣統三年以前已辦之事原有之欵今事實旣不容中輟而收支又必求適合雖有智者何以爲計查度支部奏定清理財政章程第十六條内開各省欵項若有不足於每年編訂預算報告册時由各該督撫商同臣部設法籌措等語誠以試辦預算乃合全國之財力以覘其盈虚不難以甲省之有餘補乙章之不足此中權衡酌劑全賴部臣擬請飭下度支部通盤籌畫將廣西應解各欵或酌量停解或另行改撥約以六七十萬兩爲度其尙不敷之六七十萬兩則由本省竭力籌措並隨時隨事格外撙節縱不能出入相抵亦或冀不甚懸殊稍可自立至附册不敷之八十六萬餘兩按其事項或屢司法或屬巡警或屬敎育或屬實業皆九年籌備宣統三年應辦之事且已極力收縮若按之籌備清單猶多未能完備如明年應籌備鄉鎭巡警而現册所載僅有廳縣巡警明年應籌辦府廳州縣城治各級審判廳而現册所載僅限於南寗龍州兩屬明年應續辦廳州縣及城鎭鄉地方自治而現册未載此項經費是事實之所缺尙多而欵項之不敷已鉅廣西民貧地瘠羅掘已空正册不敷之六七十萬雖擬另籌尙無把握再益此八十餘萬民力斷不能支體察情形非分别展緩應辦事項不足以紓民困度支部前奏試辦預算亟應先行籌措摺内亦諄諄以酌財用之盈虚審當務之緩急爲言惟是一切新政皆分隸於各部部臣各顧考成言乎展緩則莫不仍以理財行政責成疆吏兼顧統籌惟有仰懇聖明主持飭下會議政務處通籌全局分别某事可暫行展緩某事應逐漸設施準措置之後先爲庫儲之質劑使財力可以支拄即憲政不蹈空虚正不獨廣西一省之幸也以上兩端後之一端關乎全局前之一端與廣西來年之局關係尤爲迫切合無籲懇天恩俯賜飭下度支部會議政務處核議施行不勝激切屏營之至除將預算總分各表册咨部查照外所有廣西省試辦宣統三年預算告竣並瀝陳艱窘情形緣由理合恭摺具陳伏乞皇上聖鑒訓示謹奏宣統二年六月二十日奉硃批該衙門議奏欽此 
本埠新聞 
[商會爲捕房分送失單事再移滬道文]  
　　案據南北巿銀樓董事桂芬略稱竊本年四月間經同業老慶雲等十四家合詞聲稱三月初七起總巡捕署於每禮拜向各家分送失單囑將照開各件核對有否來兌俾同業按圖索驥見有可疑之人易於發露其嚴防竊盜保衛閭閻之心自當共諒惟同業安分營生每恐拖累乃失單踵至於巿門贓物日懸於方寸勢必至以防賊之念紛擾其營業之心惟有抱定立案舊章於收換金銀一層按章於六日後入爐鎔化業已檢呈告示禀蒙移請道憲設法阻止旋奉抄示道憲復文内開查租界禁令祗能行於租界如有關涉通埠劃一之處必須經道縣核准方可作爲定章此項捕房諭告華商可置 
 
 

Page 19

 
 
　　勿理其屬在租界店舖如有不便儘可查案請律師提議或由本道照會租界領袖領事來文所請未便照辦等因同業等祇奉之下同深凛遵惟近來巿境蕭條盜賊溷跡租界實繁有徒何能盡人盤詰吊贜之事不一而足即如五月間某當爲誤當失物之案且行罰欵充公同業等風聞之餘膽識更爲薄弱或謂捕署將以待押當之法待諸銀樓衆情惶惑永無寗日不得已爲再瀝情伸訴伏乞迅賜移請道憲恩准照會租界領袖領事查照向章辦理諭飭總巡捕署幸勿再送失單以安商業而釋疑懼等情據此查此事前准貴道移復已極明晰總巡捕房於每禮拜分送失單不過使可疑之人易於發露欲令阻止勿送恐難辦到惟該銀樓等前定章程六條曾由律師函致領袖領事查照立案並經該同業禀請貴署及縣廨給示曉諭歷次遵辦有案今各銀樓因五月間某當誤當失物亦被罰欵充公深恐捕房以待押當之法待諸銀樓心懷惴惴一再呈請轉懇設法阻止前來可否俯准札行公廨於銀樓收買舊飾案件仍照舊章辦理並賜照會領袖領事轉飭捕房一體遵辦以省擾累之處相應備文移 
請爲此合移貴道請煩察奪見復施行 
[臬委覆審改過局逃犯]  
　　蘇臬左廉訪札委發審局讞員紀濟堂　　明府嘉垓來滬訊案已紀昨報前晚復在縣署飭提改過局逃犯周小林黃增祥丁湘舟胡和尙張阿金李學甫王阿毛陳壽生等八人審訊先據周供此次逃逸彼此均無存心實因所給飯食每天不滿念兩又無菜蔬不能充饑宿舍又潮濕異常易患脚腫在押病死者每月必有數人至於搶刧軍械實爲防身所用係由在逃之馬老九楊先生在押之沈七仔陶松林已斃之潘發高等五人所携求鑒黃增祥供向業成衣在親戚陸友蘭所開之順昌祥爲夥後在隆順昌成衣店做工被賊某甲將衣服寄在小的處致被臘武松等供出由英廨解縣收押三天初入同字號後調路字號此次實非有心欲逃求鑒訊之丁湘舟等六人供詞相同判還押候示 
[索還出品奬牌證明書]  
　　上海出品所前奉南洋大臣張制軍頒發各業奬牌證明書由所董照單分别塡給所有英租界林大成布號應得之奬牌證明書因悮送至附近之林大成玉記號内致該號未經收到事後由所傳諭給還不允刻由董事函請公共公廨寳讞員飭差傳知玉記號迅將該牌及證明書交出如延干咎 
[斷結索洋扣貨案]  
　　羅福祥等控任祥茂木器店主任仲蘭與胡 
子霞等索洋扣貨一案昨由捕房解送公堂請爲復訊中西官以此案詳情已悉毌庸再訊判任押限十天交還原告銀七百兩如違將該店生財拍賣抵償胡從寛斥釋 
[謀斃西妓案尙待調查]  
　　戚阿康陳洪泉均在虹口斐倫路二百三十二號某西妓家爲侍者該妓被人謀斃後即由包探將戚陳二人及形跡可疑之無領事管束洋人密軋卡拉卡一併拘解公堂分别押候查辦在案昨由捕房將三人併解公堂覆訊寳讞員商之德師副領事判仍 
還押候查明實情於下禮拜六再訊 
城内 
[拐匪送縣]  
　　王菜生王阿弟楊太寳三人串拐某姓家十五歲之女子由浦東巡局解縣請爲訊究田大令諭飭值日差看管候訊 
[直認不辭]  
　　塘灣鄉董函送賭棍彭阿連翁德炎陳紀忠等三人到縣前晚經田大令提訊彭等三人承認聚賭抽頭不諱判押候秋凉再行枷發犯示處示衆 
[開會選舉]  
　　滬城體操會昨假醫學研究所選舉職員議定章程招收商界中人爲新班操員並由會長顧賓秋邀請蔡山泉鄭雲芳吳芹甫徐馥蓀錢廣甫王星泉等諸紳商爲該會董事 
[道批兩則]  
　　陶尙卿禀批許悅堂控情不實節據來呈批斥在案所請備案之處應毌庸議曹爕卿禀批爾被控定貨不交旣經由縣飭提應著逕行赴縣申訴聽候查核辦理毌得率行越瀆抄黏姑附 
[厘局批詞]  
　　號商寅大等禀批據禀已悉此項沙衛等船百貨出口捐該商等願照比額增加八千串共計錢五萬五千串舉董承認似於公家不無裨益惟究竟是否可行仰出口兼布捐局妥議禀候核奪此批 
南巿 
[失火罰鍰]  
　　潮州人陳俊英在董家渡西首開設森泰烟紙店樓上前晚因傾翻洋油燈幾肇焚如嗣被南區訪悉將陳解至工程局訊究陳供樓上轉租他人居住業已赶逐判罰洋五元充公 
[合股結局]  
　　甬人李慶生將同鄉人何宗海扭至工程局控稱商人在閘北股開悅記肥皂廠由何父子三人經理廠務其長子虧空洋百餘元次子吞用洋千餘元逃逸何亦欲返原籍求請究追訊之何供廠中虧本小的亦有股本洋二百元判何交保尋交次子來案訊核 
[壓傷小孩]  
　　小車夫陶阿二承運電燈公司物件行至篾竹街車忽翻跌壓傷蘇婦顧巧生之小孩胸部經巡士拘至工程局訊明判孩送醫院醫治着陶給洋兩元交保俟傷痊再訊 
[分期措還]  
　　楊源發水菓行夥顧元福與　　徐阿四同扭沙船夥陸老虎至工程局控被欠去生姜價銀六十八兩又欠徐代賒醃蛋洋八十四元延不歸楚求請追還判陸交保限七八兩月各還洋六十元餘限九月還清閘北 
[拐匪狡謀]  
　　施粥廠隔壁姚福寳茶館樓　　上容留拐匪張雲春等及被拐婦人黃楊氏又小孩四人一案昨由姚福寳將張榮生陸應海二人送交四路分局經黃正巡官詳細覆訊該氏本夫黃鑑堂投案供稱昨由張等遣人來家送信謂妻子私逃至閘北幸由張等遇見阻住現被警局妄拿曯身保出身聞信赶來始知彼等均係拐匪求恩嚴辦質之陸張等供仍狡展判陸與二張各先責三百板姚福寳候查明有無别情再行核辦楊氏及小孩交黃領回管束被告各人一併交保開釋 
[姦佔婦女]  
　　沈雪珍之媳張氏與金笠樵私姘賃居天保里陸陳氏家昨被沈偵知控奉四路二區拘送一區經黃正巡官訊明屬實判金責五百板還押張氏交沈領回管束 
[印人酗酒]  
　　前日下午有酒醉印人在閘北施粥廠一帶毆打行人被崗巡拘局暫押數小時黃正巡官恐其出外再滋事端特派巡長押送出境 
英租界 
[曾否挑唆]  
　　向爲書業之崑山人王守知 
　　之妻趙氏曾在某女校爲敎習茲王由籍挈同趙氏及子寳士女寳珍來滬寄庽四馬路永康中客棧内趙氏素吸洋烟前日王勸氏戒除言多激烈氏以其夫素性和平疑被棧主婦張王氏挑唆一時怨憤吞烟圖盡當經子女察覺奔訴總巡捕房派探將氏送請仁濟醫院設法救愈昨又派探將王及棧主婦一併傳至公堂請究中西官以張王氏不應袖手旁觀判押女所一禮拜趙氏與子女交王領回原藉完案 
[拐賣婦女]  
　　崇明人高彩郎徐兆良串拐同鄉婦人張陳氏來滬圖賣被探查獲昨解公堂訊明判一併解送海門廳訊辦 
 
 

Page 20

 
 
[無恥已極]  
　　王金生王寳林深夜在黃浦灘引誘西人雞奸被捕查獲昨解公堂訊明判各押七天期滿驅逐出境 
[限交竊賊]  
　　徐有順控夏橋芳竊取洋五百三十九元綢衣十五件昨由捕房解廨請究據供係許榮生所竊判夏交保限兩禮拜交許到案訊核 
[移提淫棍]  
　　無錫人李文元控同鄉老婦錢邵氏誘匿伊妻王氏由廨判氏交保帮尋在案昨日復訊氏供李妻與王姓姘識現王在嘉興某浴堂内扞脚曾與李同往找尋與王遇見旋被逃脫求鑒判氏押候移提王到案再行訊核 
[串竊球竿]  
　　陳杏林張和尙張連文沈金　　林胡金初等潜入抛球總會内串竊洋人米司𠰧特之打球竿被探一併查獲昨解公堂� 
訊明判陳先枷七天再押兩月餘人各枷二天期滿各押三禮押 
[無此能力]  
　　唐薛氏控粤婦陳阿蘇竊取金鐲由廨判將陳婦押繳洋二百零四元在案昨日復訊據供無力繳洋判仍還押如果無力繳洋改押女所四月期滿再核 
美租界 
[私留婦女]  
　　陸阿三向在乍浦路一百零一號洋房内爲侍者因私留婦女在内姦宿事爲洋東查知交捕拘入捕房斩候核奪 
[日人兇横]  
　　吳淞路四百零四號居民陳雲桂曾將餘屋租於日人居住被欠房租二十天向索無着反被兇毆陳卽投報捕房捕頭飭赴日署控告 
[車夫行竊]  
　　蓬路某日人家被車夫陳會　行竊雜物當場人贓並獲鳴交印捕拘入捕房押候究辦 
法租界 
[拐騙婢女]  
　　王黃氏串通備婦趙施氏誘拐隣人蕭朝詩家之婢女東香寄往蕪湖經公堂判將施氏收押黃氏交保着將東香尋交在案茲由黃氏函致蕪湖送還交案經聶司馬詰問東香供由施氏騙出先寄崇明某姓家後仍回申復送蕪湖黃氏之姊處暫寄所帶金飾已被騙去司馬以兩氏串拐無疑判施氏押捕房六月黃氏押三月再令償還金飾洋三十元婢給蕭具領詎該婢恐被凌虐放聲大哭司馬令蕭具不准虐待切結始准領去 
[期票雖靠]  
　　朱杏卿控季煥章圖賴牛皮貨洋經公堂斷定找還杏卿洋三百四十元詎届限季仍不交反求核减聶司馬不准諭照前斷寛限三天交案再違須連保人一同押追前日煥章籌洋一百元及八月十六日之期票一紙交案原告以期票難靠不肯收領請仍追交現洋司馬以季叔姪實屬刁詐判將現洋存案餘限禮拜一交清如違連同保人押追 
[强搶手釧]  
　　成衣匠董阿金失業無聊前日在途窺見莊郭氏手抱之小孩帶有手釧不問情由上前攫搶旋經途人帮同獲住送捕解廨訊實判枷一月示儆 
[尋親不遇]  
　　蔡根耀不辨路徑由捕送廨請爲安插據供年十六歲家住杭州現在原籍鳳山門外愼記木行内爲學徒父名炳榮在上海四馬路巡捕房充當巡捕因尋父不遇以致迷路聶司馬查有包探因公往杭卽着順便將蔡帶往杭州交家屬認領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[蘇藩司擬財政統一辦法草案（續）]  
　　第三章局所之裁併 
　　第十一條蘇省財政局所一蘇省牙釐局二淞滬捐釐局三房捐局四善後局溯自開辦以來多則三四十年少亦十年欵目糾紛案牘繁重改革之始不厭詳求擬以七月爲限一律裁撤 
　　第十二條蘇滬兩釐局捐稅章程及征收方法各就轄地之情勢習慣斟酌損益著爲定章辦法不同勢難强爲牽合今雖統隸公所仍應分爲兩項庶無牽掣窒碍之虞 
　　第十三條松滬釐捐所轄分局多在松太兩屬境内距省較遠稽察難周蘇釐分局散布蘇常鎭三府屬境内局卡旣多捐務亦較繁重公所範圍甚重非從前總局之專司稽征可比茲擬於公所筦榷科增設總稽查二員一曰蘇常鎭釐務總稽查一曰松滬釐務總稽查執行當日總局所設提調總巡之事務原設滬寗鐵路旱卡總稽查一員亦應仍舊以資巡察 
　　第十四條蘇滬兩局貨釐改歸稅司代征抵還洋欵向由兩總局按期併解稅司交付兩局裁併以後貨釐洋欵均應劃歸司庫經理咨明度支部立案以昭統一 
　　第十五條釐金捐稅各種單票等件一律改用藩司坐銜應即訂式刋印通發領用並明定新舊截換日期以免參差而便準備 
　　第十六條蘇牙釐局附設之水利局自應一律裁撤歸藩司衙門民政事項彚辦 
　　第十七條善後局所轄之軍裝局應劃歸巡防營務處管理惟各縣請領軍火繳價應解歸司庫收儲 
　　第四章改良收支之預備 
　　第十八條司庫財政備極紛煩而舊制相承凡有出納欵項必須指定於是騰挪借墊由此而生一切障碍愈積愈深查直隸財政監理官條陳辦法八條奉部摘錄通行各省參考有案今旣删除舊例自應將某事動某欵之界限酌量變通雖目前國稅地方稅及行政費尙未劃分確定亦應暫定科目擇其重要者區分數類欵目愈簡要則愈分明應會同清理財政局審訂核辦 
　　第十九條司庫欵目名稱無慮數百計有事務早經變更而名稱歷久不改者如簾員帮貼錄遺經費等欵是也有名稱煩細已甚而民間完納實茫無所知者如科塲蓆舍鄉飲酒席及其他編征俸工各欵是也他如行月恤米各欵冠以節省餘剩之名撥補釐金各欵猶留裁節兵餉歲貢建坊之名明係一欵而分爲兩事收支雜糅於事實上毫無關係均應逐一查明開單送交清理財政局彚辦 
　　第二十條司庫旣爲全省財政總機關則本省財政事項除關糧各道外一切承轉領解之欵自應概歸司庫直接各行政署局所從事勢之便利有徑收徑支或代領劃領或轉撥轉解各欵亦應逐一報告由司庫核作收放以符統一之義 
　　第二十一條司庫出納向定三八堂期且有投文騐批劄庫懸牌各項文法原爲愼重庫儲起見惟司局合併以後欵目旣繁不能不時有收放應改定簡易辦法一切委曲繁重事項均可斟酌删除 
　　第五章附則 
　　第二十二條以上各條約舉概要所有詳細節目及未盡事宜俟開立時由各科審愼核定 
小說 
[言情小說玫瑰淚（二十七）]  
　　露弟復哂曰密司脫尼喀。吾確知君之有妻。何待證據。君必欲證據者。但問聖惹安街一百七十五號之密昔司尼喀爲何人。華福初聞露弟之語。躁怒至於極地。以爲露弟有意誣已。至此乃恍然悟知。露弟所以誤指之故。頃間之盛怒。立時銷釋至於無有。笑謂露弟曰。露弟汝言若此。則汝誤矣。且大誤矣。所謂聖惹安街一百七十五號之密昔司尼喀者。乃吾弟洛賓尼喀之妻麥林喬治。與我無一絲一毫之涉。汝乃誤以彼爲吾婦。差謬直至於萬里矣。今吾弟洛賓猶在倫敦汝不信者。吾當令汝與吾弟婦密昔司尼喀相見。斯時之露弟。乃至不信華福尼喀之言。聞之兀然無動曰。君勿誑我。吾受君一誑已足。君欲吾再信君之誑語。吾亦不如是之愚。君言彼密昔司尼喀爲君弟婦。顧何以。平日之頃。不言君之有弟。亦不言君之胞弟。向在何許。似此消息。我乃一不之知。即君爾日之出。亦絶無一言語我天下安有身爲人婦。而懵然不識夫家之親屬者。又安有兄弟天親。而不告其法律之妻者。密司脫尼喀此理安在。請君明以告我。君至今日。尙欲以游語愚我耶。聽君妄語。吾决不汝信。語旣不期淚又續續而下。以手扶頭哭曰。吾爲此事。被楚至矣。華福尼喀至此。已周知露弟所以濳行不。返之故。蓋萬愛情之仇敵所窘。憤極至於寗棄其法律之夫於不顧。而不顧再見其人。譬諸人有最愛之一物。忽爲他人奪去。輾轉無策。則寗以刀斧力碎此物爲塵屑。而决不願目見其淪入他人之手中。方諸爾日之露弟。蓋萬。肖矣。華福尼喀思之旣審。頃間之憤怒。乃不知遁入何許。立變其嚴厲之容爲。温和之色覺。露弟之遁惟。愛已至殷所。以出此下策。轉痛咎己之粗率。不應不告其人。致有此意外之變局。乃笑謂露弟曰。露弟勿怒。此非我之咎。由於汝之誤會。大抵汝之所以誤會者。亦自有故。蓋以我素無兄弟。爲汝所知。何以刹那之頃。不特有弟。且有弟婦。是爲我之妄語無疑。諸如此類。形跡至怪斷。不能令汝無惑。 
 
 

Page 27

 
 
國外新聞 
[英民紀念前皇]  
　　初一日倫敦電云倫敦城提議紀念前皇愛德　　華第七世辦法其最大之兩端爲購買水晶宮及重建白京漢宮而購買水晶宮一節將更爲輿情所歡迎 
[西班牙敎務問題]  
　　初一日倫敦電云曼特利特路透訪事電稱　　天主敎徒聞共和黨將阻遏示威之信益形憤怒蓋因民政部大臣已禁止示威故也現有大軍豫備一切候命開往聖西巴斯的安 
[英國欵待日艦將士]  
　　初一日倫敦電云日本巡洋艦生駨號已扺樸資茅其士官兵卒均經海軍官員及巿政局盡禮欵待明日有俄國巡洋艦四艘駛抵該港將與日艦同受欵侍 
[里勃利亞借欵已定]  
　　初一日倫敦電云里勃利亞共和邦之借　　欵計英金四十萬磅將由美英法德銀行家匀攤輸借該借欵係由該邦之稅關部擔保按里勃利亞稅關係由英國假與之員管理一千零八年計收稅英金七萬七千磅 
[土國購買戰艦]  
　　初一日倫敦電云土政府除向英國阿姆斯屈郎轄愛脫公司定購新戰艦一艘外復向德國購買勃蘭丹堡式之戰艦四艘此舉蓋爲抵制希臘定購德國新巡洋艦一艘而起 
[日員病殁於英]  
　　初一日倫敦電云泰晤士報已宣布井上子爵噩耗按井上子爵生於一八四三年久任日本鐵路總裁旋於一八入 
三年辭職近乘生駒巡洋艦抵英蓋爲國會圑之一也 
[荷蘭貴受傷]  
　　二十九日柏靈電云荷蘭女王之夫近乘自由車出游因車翻仆地致碎頸骨 
[葡君擬赴羅馬]  
　　二十九日柏靈電云據屈里勃拉報載稱葡君擬於明春出游羅馬（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
