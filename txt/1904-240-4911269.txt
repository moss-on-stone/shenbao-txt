# 1904 - 240 - 4911269

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳千十三經注疏一書其次若五經備旨則疏解五經語意雖各樹一幟而其　發精義類皆詳盡無遺本齋前將此二書讐校情詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經楷旨每部定價洋銀七角○十七史商搉一書爲王西莊先生　輯詳論超卓者墀詳明論世知人折衷至常有志史學者不可不加意講求兹亦用頭等潔白連史紙印成每部定價洋銀五角即日出售 
[書李勉林中丞覆奏道員被參各欵摺後]  
　　考察屬員地方大吏之責也凡一省中道府州縣各官何者貪污何者廉潔何者勤愼何者浮囂爲大憲者於平日自宜考其言詢其事應奬勵者奬勵之應參劾者參劾之然後足以澄叙官方而下僚亦不至毫無忌憚至自不能察轉爲言官所訪門飛章彈劾已不免有蒙蔽之誚而貽昏庸之譏然或毫無成心秉公查辦則失之東隅者亦尚可收之桑榆乃自來大吏之查辦案件者大抵以事出有因查無實據了之事則避重而就輕官則縱大而劾小此種覆奏之摺千篇一律如有師承推原其故凡被人參劾之員其平日聲氣必甚廣賄路必大通消息必罹靈彌縫必極巧督撫大吏固善爲结納即内而幕僚外而胥吏亦無不融洽一氣互爲奥援故一經被人嚴參合力同心爲之掩飾此不能秉公查辦之原因一也督撫有察吏之責使所查而事事皆實則失察之咎其何能辭故每遇參案多方爲之洗刷蓋不如是則牽涉必多窒礙未甚不特被參者固難免咎且親臨上司所司何事而竟任令屬吏之妄作妄爲其將自請議處乎抑將故作癡　乎種種爲難覆奏殊無從下筆故不得不含糊了結藉便其私此不能秉公查辦之原因二也有此二端故自來覆查叅案從未聞有一次破除私情澈底根究者卽如此次署閩浙總督江西巡撫李勉林中丞覆查浙江候補道許貞幹被參各欵一摺第一欵爲在省城設立乩壇廣爲號召夫浙俗之迷信鬼神久已成爲習慣官塲每逢朔望拈香石厂幾若視爲要公冠蓋往來恬不爲怪許貞幹之設乩問卜在彼方自以爲尋常之事並無所謂玷辱官箴而中丞覆奏乩壇非許所設自無待許爲之號召又謂地方官有無到壇訪查並無實在蹤跡夫以共見共聞之事閭閻議論早已有口皆碑不知所謂實在蹤跡者果如何而始爲可信乎第一欵爲開設飯莊書寫聚寳園匾額夫近來官場之徵逐於茶坊酒肆酣嬉　妓院博塲相習成風保嘗有所顧忌許貞幹之僅僅爲飯莊書寫匾額猶事之小焉者耳乃中丞謂聚寳園已於本年三月因虧本閉歇從前匾額是否貞幹署名無從查得確據夫此次查辦上諭降於三月二十八日許侍御之奏必在三月中旬而聚寳園閉歇　在是時其因預得風聲故爲此舉固亦較著彰明而中丞反以此立言欲蓋彌彰不亦大可發嘔哉至第三欵之納賄關說事屬　秘欲得實據固亦甚難第四欵之勒罰巨金爲杭州紳士逼令吐出覆奏委其過於候補鹽大使且謂此欵已陸續國紅十字會並善堂學堂經費先後報明浙江巡撫批准有案夫罰欵在本年正月紅十字會則尚在其後其爲不得已而移爲捐助不問可知總觀此次參案共有四欵大約侍御所注意者必在末一欵蓋同福醬園既認罰巨金而又心不甘服故設法由侍御列入彈章惟僅此一欵似太露形迹故以前三欵爲陪襯要之其事皆毫無假借决非等諸烏有子虚中丞既奉查辦之命自應一一澈究從實奏聞乃祇徇私情爲之展轉掩飾且謂辦事尚有才幹代爲乞恩夫名列仕版者有德而才始可用若許貞幹之貪污卑鄙物議沸騰果使有才亦不足取况所謂才者尚在渺茫不可知之數耶嗟乎上下相蒙官塲久成積習然抑知朝廷可欺斯民果不可欺耶吾是以反覆辯論而不禁深有感也 
[本館接奉電音]  
　　昨日午後二下鐘越十分時京師飛電傳來上諭二道敬謹譯登○七月十九日内閣抄奉上諭本日召見之山東補用道朱鐘祺著以道員用留於原省　補仍交軍機處存記欽此同日奉上諭朕欽奉慈禧端佑康頣昭豫莊誠籌恭欽獻崇熙皇太后懿旨户部奏内務府傅辦九江關磁器一摺當此時局多艱財用匱乏本年萬壽慶典業經降旨不准鋪張所有傳辦磁器著即行停止欽此 
[電傳宫門抄]  
　　昨日午後二下鐘越十分時京師友人專電告知本館云七月十九日皇上召見軍機大臣及朱鐘祺 
[譯西報記德國阿臘皮亞輪船在海參威被獲事]  
　　華歴六月初十日被海參威俄國艦隊拘捕之德國輪船阿臘皮亞已於上禮拜日晨駛抵吳淞即於前日晨入浦椗泊楊子碼頭旋於昨晨復行開往日本方其由海參威抵申時船上經理人禮和洋行及某船主羅求司上船詢問海參威及被拘一切情形甚詳蓋阿臘皮亞係一重量二千八百六十八墩之輪船於華歴五月二十日由波德蘭城啓行載貨往横濱香港等處駛近離横濱一百四十英里之海面忽遇俄國巡洋艦三艘其時俄艦在東京灣左右尚未十分狼狽也當時遂令停輪一俄員上船查檢因見有運往俄國水師提督處交卸之貨旋派俄員五人水手等四十五人上輪導往海參威船中有中國水手十四名則使居俄艦中途次經過薩哈連之高薩各夫地方曾發電通知海參威則當時海岸一帶已無日艦形跡可知矣至海參威之日係華歴六月十六日抵埠後三日方許船主水手搭客登岸俄人相待甚優始終未受困難至二十一日開捕物檢判所斷以所 
 
 

Page 2

 
 
載麫紛二萬包鐵路貨車七十一乘爲戰時禁止品作爲充公餘貨釋放開行方阿臘皮亞未行時於二十八日復拘得藍烟囱商輪一艘名鉛耳確司載貨中有麫粉木料等物并未經檢判所之裁斷即以充公乃向例所未聞者該輪並有帶往日本之郵件九十包亦一并捕去當即托阿臘皮亞帶來上海以待送往日本另有爲俄艦所捕獲船只吳阿臘皮亞同時在塢者計五艘即阿蘭湯鉛耳確司及日本雙桅船一艘其他略小者　　更有德船徐亚上之船主水手等均已乘阿臘皮亚來申因其途中無故爲俄艦所撃身受七彈當與一輪名乃脫康漫頭者同時受傷極重但其船中尚存煤炭敷八日之用或能駛往海參威亦未可知目下海參威戰事情形無大更動火車仍每日照常開行阿立克雪夫總督已重回此地市上時見兵士往來食物甚廉惟糖烟二物則無處可買即有價亦甚昻也方亚臘皮亚雖埠時見俄艦羅細亚及軋洛牀巴二艘巡洋而旋雖不能詳視但觀其情形均狼狽不堪想又須數禮拜方能重行出海也我船來申時一路平靜并未復遇兵艦查搜 
[旅順戰耗]  
　　華歴七月二十日烟臺來電云本月十六日俄文璃維克雷報云日軍於十三十四十五等日曾猛攻旅順第一第二第二十二各砲臺而於十四日之攻尤爲猛烈惟均經設法撃退日人損失無算其退走時砲兵又自相轟撃目下旅順情形並無十分更動我色維司脫波耳兵艦亦未觸碍水雷今碇泊塢中毫無損傷日人自華歴五月十八日以來共計戰斃者三萬人受傷者一萬六千人俄軍則戰死者祇三千五百人耳 
[俄將陣亡]  
　　華歴七月二十日英京路透來電云俄京聖彼得堡訪事來電據稱俄國西比利亚第一聯隊司令官羅鐵哥司其提督及提扯愛勃參將均於退走遼陽時戰死 
[俄人棄砲]  
　　華歴七月十九日倫敦來電云俄京聖彼得堡訪事人來信謂俄提督苦洛拔托金部將薩哈洛夫氏於華歴本月十七日來電報稱禮拜五之戰俄軍退走時委棄巨砲六尊 
[俄人重傷]  
　　華歴七月十九日倫敦來電云前日之戰俄軍傷失尚無確數大約在一千五百以外其傷者之身均現有短刀槍尖之痕是亦可見當時血肉相薄之情形矣 
[俄人退守]  
　　華歴七月十九日倫敦來電云日軍現已更其舉動并放砲連綿不絶故俄人已退守他地矣 
[旅順近情]  
　　華歴七月十九日烟臺來電云目下旅順頗形安謐惟聞圍攻旅順之日軍已得旅順北路及海軍之援矣 
[滿洲商情]  
　　華歴七月十九日烟臺來電去現今滿洲之華民甚不滿意於日人蓋因彼處商權皆爲日人所獨攬也 
[英艦巡洋]  
　　華歴七月二十日英京倫敦來電雲有英國巡洋艦五艘及砲艦一艘現在南斐洲洋面搜尋俄國勇艦隊云 
[日使貽書]  
　　華歴七月十九日英京路透來電云駐美京華盛頓日使頃以日廷致列强之書呈諸美國書記大臣略謂上海俄艦若不立即拆卸軍械日本勢須行其所見以保其固有之利權云云聞美國書記大臣回文並未將美政府意見宣露但云甚願中國中立之局得以延續耳 
[印度造砲]  
　　華歴七月十九日英京倫敦來電云由阿耳豆畜脫註譯音來電據稱印度現在英國武耳維去廠定造十八磅半之快砲二十尊且囑飛速造就解往應用 
[奏緩裁兵]  
　　廣州友人來信云前者兩廣總督岑雲帥奏請將廣東綠營兵悉行裁撤旋忽中止人多心焉疑之兹有悉其前後原因者謂政務處籌辦此事深恐操之過急易滋事端因之具摺奏請暫緩施行其摺稿云奏爲遵旨議奏仰祈聖鑒事四月初九日准軍機處抄交署兩廣總督岑春煊請裁廣東綠營官兵騰出餉項專供本省練兵一摺奉硃批政務處議奏欽此查原奏内稱廣東地勢重要必須多練海陸精兵然欲練兵必先籌欵歲欵入不敷出無可别籌惟有全裁綠營騰出餉項各等語所言自是實在情形緑營虚糜餉項屢奉諭旨飭裁該署督前在山西巡撫任内將綠營全行裁撤辦理尚爲認眞及調任兩廣又將廣西綠營會同撫臣柯逢時奏裁此次援案請裁廣東綠營俾得騰出餉項改練新軍所擬辦法三端改設武職官缺變通處分舊例兩條係援照山西辦法均應准其暫行試辦其改募土勇一節經籌定欵項辦理應有把握惟廣東盜風素熾又值西匪未靖地方情形與山西迥不相同營汛全行裁撤未免空虚新募之勇是否足資彈壓應督飭各州縣認眞招募足額不得虚應故事致涉疎虞山西裁兵係分兩次首尾將及一年此次具奏則云本年六月初一日起悉裁全數並不分期竊恐操之過促該署督等必須通盤籌畫詳愼妥辦免滋後患至所練常備續備等軍如何改編内河外海水師如何分配官缺如何改設土勇如何飭募暨緝捕功過章程均應分别詳晣具奏俟奏到日再行請旨辦理所有臣等遵議緣田是否有當謹繕摺具陳伏乞皇太后皇上聖鑒訓示謹奏旋即咨行到粤略謂本處遵旨議覆署兩廣總督岑等奏請裁廣東綠營騰餉專供本省練兵一摺於本年五月二十五日具奏奉旨依議欽此相應抄錄原奏咨行貴督查照辦理可也 
[欽使隨員銜名單]  
　　燕都報云欽命練兵大臣鐵侍郎良奉旨南下所帶隨員都統壽統制勳户部司員程君利川管君象頤刑部司員錫君嘏内閣中書朱内翰彭壽徐内翰致善某省候補道蔡觀察匯滄譚觀察鼎和京旗常備軍參謀官良君弼筆帖式毓筆政喆直隸補用州判楊州剌葆元京旗常備軍隊官來君羣松君森計共一十三員 
[奏請開捐]  
　　廣州訪事人云兩廣督憲岑制軍前以西征軍餉甚爲支絀奏請開捐實官兹已欽奉廷寄允准用十成開捐即在廣東設局收欵俟數滿百萬即行停止 
[限制奬額]  
　　京師訪事人云前者學務大臣會同鄂督張香濤制軍訂定學堂章程内有一則言各省學堂員紳教習每屇五年准照從前同文館成案擇尤保奬云云邇者慶親王以委員教習保奬須以造就學堂人數爲限現在各省甫經開辦成就無多應越五年察看情形酌定奬額刻己附片具陳奉旨依議矣 
[嘉應水災]  
　　廣州訪事人云日前廣東嘉應州屬大埔豐順等縣山水暴發淹斃千數百人其被牆屋壓傷者亦復不少目下水勢汪洋幾成澤國災民流離失所慘不忍言大憲聞之特派妥員前往振撫 
[甬上官塲紀事]  
　　寗波訪事人云象山縣戈子京大令現由上憲調補平湖縣缺遞遺象山縣缺遴委何員接署刻尚未見明文也○餘 
 
 

Page 3

 
 
姚縣胡大令日昨來寗赴各當道署晉謁說者謂上月餘姚縣城内某當鋪曾被盜搶劫失贓頗巨現此案尚未破獲大令蓋將謁見各憲設法彌縫也 
[蘇省官楊紀事]  
　　姑蘇訪事人云吳江縣知縣馮大令汝禧署事期滿經上憲撤回所遺員缺經藩憲效述堂方伯酌委試用知縣范大令守佑署理於本月十七日懸牌矣○調署元和縣郭大令曾程於上月二十日交卸江陰縣篆回省卽詣上憲衙門請假一月回籍省親兹已事畢言旋筮期本月二十四日接印任事○委署太倉州州同臧直剌毓麒於本月十五日詣各憲轅禀辭旋附某輪船詣申江謁見蘇松太兵備道袁海觀觀察然後赴太倉履任○直隸候補道施觀察則敬候選知府施太守肇基吏部員外郎文部郎鉅均於本月十六日由滬來蘇謁見撫憲端中丞面禀要公○署嘉定縣知縣吳大令鏡沆瓜期已届遺缺經藩憲效述棠方伯於本月十六日懸牌以即用知縣李明府樂善署理 
[金焦秋黛]  
　　鎭江訪事人云丹徒縣楊襟山大令以小學堂學生缺額甚多特於日前出示招考如有身家清白並無嗜好通解經史能作策論者限於月之初二日以前赴縣報名造册聽候示期扃試○自夏徂秋氣候不正民間疏於衞生即爲二豎子所祟西鄉各處病者尤多連日各鄉民議舁瘟神出游藉驅疫癘士女之赴廟膜拜者亦不絶於途愚人之愚眞不可及 
[吳郡瑣譚]  
　　姑蘇訪事人云吳江縣馮延雲大令以治下象字圩朱福春家盜案日久未獲繕成賞格頒發各處大旨謂無論軍民人等能將是案全獲者賞洋銀二百五十元首犯每名賞洋銀五十元夥犯每名賞洋銀二十元○蘇州府許子元太守以迎神賽會最爲無益有害因札飭長元吳三縣出示禁止略謂迎神賽會本干例禁蘇垣近更踵事增華雜以高蹺並有演扮淫戯等事傷風敗俗莫此爲甚自應一律禁止惟上中下三元令節府縣城隍姑准仍前迎賽亦祇用清道不准任意奢靡如敢故違定當提究不貸是以本月十五日中元節會僅舁一府三縣城隍神偶家至閶門外虎邱厲壇焚化冥　旋即回城 
[欽使行轅紀事]  
　　欽差大臣鐵寳臣侍郎於昨日由津抵滬駐節天后宫側出使行轅昨晨江南提督楊鏡巖軍門蘇松太兵備道袁海觀觀察均至行轅禀見招商局總辦顧觀察肇熙製造局總辦魏觀察允恭釐捐局總辦陳觀察叔璜四品京堂楊京卿士琦浙西鹽捕營統領孫統領金彪駐滬查察商務委員席觀察匯湘均詣行轅禀安聞欽使所携隨員均不准出轅文武各員之進謁者亦不准僕役在前竊聽言語其關防誠可謂非常嚴密矣 
[軍節來申]  
　　昨日江南全省提督楊鏡巖軍門由松郡節轅乘舟來滬泊舟南巿董家渡本邑各防營管帶均往舟剌晉謁 
[上海官場紀事]  
　　出使奥國欽差吳煥其星使昨日入城赴各署辭行○緝私鹽捕營管帶吳福海游戎飛划營哨弁凌秉忠沈葆義均於昨日詣縣署禀見○寳山縣王緯辰大令於昨日來申至上海縣會縣主汪瑶庭大令大令迎入花廳晤談良久始别 
[按畝帶徵]  
　　寳山縣境西塘前曾出險工估勘興修需費甚鉅寳山縣主王大令禀由前江蘇巡撫恩中丞批俟奏明請旨辦理在案兹已奉諭旨准在蘇松太受益熟田項下攤徵以濟要工等因現已擬定每畝帶徵錢二十文分二忙帶徵於本年下忙起業由撫憲端午帥中丞飭各屬一體遵辦在案縣主汪瑶庭大令奉到府尊札文已遵照辦理矣 
[飭繳房捐]  
　　上海縣主汪瑶庭大令以各鋪地甲所收本年六月分房捐尚未繳清爰飭差知照各地甲赶將應收捐欵迅即繳櫃以便彚解省垣 
[飭演大砲]  
　　本邑江南機器製造局總辦魏蕃實觀察昨飭砲隊營帮帶張雨春千戎率各兵丁將營中大砲如法操演盖因欽差大臣鐵葆臣侍郎將蒞廠查閱故爲此先行預備也 
[流氓行兇]  
　　沈某家住法租界蘭芳里左近即在里口擺設盌攤前晚有流氓某甲糾同黨羽二十餘人各持兇械蜂擁至沈某家叩門入内將沈夫婦曳至街中用刀亂戳血流如注巡街捕聞聲追至衆流氓一閧而散祗拘獲帮兇之某乙連受傷人一併送入捕房捕頭騐明傷痕飭送仁濟醫館療治乙則押候嚴拿各犯解送公堂請間官訊辦 
[水手溺斃]  
　　日前南巿輪船救生局巡船在浦江中查獲溺屍一具查知係法國兵艦水手遂送交兵頭妥爲收殮 
[控無實據]  
　　本年正月間立大蛋行夥郎明華與同鄉人陸阿新賭博輸去洋銀三百餘元除現付外尚欠洋銀十八元屢索不還前日陸兄瑞廷以郎欠洋銀一百七十元圖賴不還等詞投法界公廨呈控讞員陳楚生大令提案訊問之下郎供訴前情命押候查明再核兹查得原告所控毫無實據郎准子交保聽候傳訊 
[上海縣署紀事]  
　　彩衣街泰亨鐘表店係江寗人李老五所開日前李忽將各主顧託修之鐘表及縣尊汪瑶庭大令飭修之八音琴金表等一併捲逃事爲大令訪知前日飭差恊同十五鋪地甲至店中將所遺雜物一併取回縣署暫貯庫中○著名流氓大小弟之親戚吳阿和刻奉汪大令飭差拘拿前日已經獲到禀知大令命飭收所候訊 
[英美等國租界公廨會訊案]  
　　前者謙和洋行呈控華人鄒位禧圖賴房租等情讞員黄耀宿司馬准詞於前日早堂將鄒提案時因原告未到經司馬與英總領事署繙譯官德爲門君訂於午後傅到原告再訊鐘鳴三下德君涖廨會同黄司馬升堂原告謙和洋東帶同買辦某甲收租人某乙投案禀稱鄒賃居本行虹口東桂芳里之房屋一椽每月租金三元積欠本年正二兩月房租計洋銀六元鄒自己不付租欵又阻止别家不付致本行租欵短收不少求請將鄒嚴行究辦質之鄒供江北人充當小工餬口賃居此屋己經九載並未欠伊租洋兹將五月分房票呈騐如正二兩月不付何能將五月房票付下求鑒買辦某甲禀稱收租一事於本年三月將移交德和行辦理該行接收三月分租金時鄒向欠本行正二兩月房租鄒見新舊交接藉此圖賴如鄒謂不欠房租請著其將正二兩月房票呈驗司馬得悉情由著鄒照繳兩月房租洋六元違則懲辦○朝鮮商人金亨玉控華商同吉昌號主余愼齋圖吞參價一案經中西官會訊之下判余繳銀一千二百兩在案惟余屢次推托延不交銀哈華托帮辦賀律師於　日午前十一點鐘投案聲稱余應繳之欵延不遵繳實屬玩視公堂請治其應得之咎讞員黄司馬會同美總領事署繙譯官白保羅君將余提案余稱此項銀兩不應商人交出昨已接到金亨玉來信帳已在東洋結算清楚祗須呈繳銀六百兩况謝世昌亦經回華兹已投案賀律師稱此種信函何能作準總須先交現銀六百兩期票銀六百兩存堂俟金亨玉實信至申再行咨照司馬隨著余於二十二日先交現銀六百兩票銀六百兩如至期不交定干未便余稱此欵須商人自己出外措交司馬著將保人代押 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[清完糧賦條陳]  
　　南昌訪事人云贑省糧賦向未清完近人上清完糧賦於上憲頗有見地因照錄之其文曰查江西每年額征起運地丁銀一百五十五萬三千餘兩漕米七十六萬七千餘石向來地丁則銀錢並收漕米則本折兼納要皆浮收繁重習爲固然揆其致弊之由則以州縣捐攤公費及餽贈陋規爲數浩繁不得不借浮收以應支銷自同治元年曾正文公奏請豁免江西奏派州縣攤捐各欵而漕章一正同治七年劉忠誠公奏請江西丁漕减價而漕章又一正夫以江西丁漕科則輕於蘇皖各省又經各前憲酌定征數折收錢文休養生息無微不至民自應踴躍輸將以伸急公奉上之忱乃光緒十一年四月二十四日上諭江西短銀五百餘萬兩有奇二十七年藩憲示諭江西全省額征地丁銀二百萬兩漕折銀一百萬兩近年實征之數地丁不及百萬漕折幾八十萬經制之賦無從足額其何以爲國用地乎前撫憲李將丁漕積疲情狀奏懇天恩寛其既往以後設立清賦局逐縣鈎稽按月比較前年十二月經護撫憲以各廳州縣公事疲玩異常催征錢糧尤爲疲緩甚或延不報解任意虧空並派委赴各州縣稽查催解實因庫欵支絀不得不竭力整頓也整頓之法有謂欠在於官宜除官之弊者有謂欠在於民宜除民之弊者有謂受賄包抗宜除差役之弊者有謂恃符攬抗宜除紳衿之弊者不知國勢阽危帑項空虚比較急切而考成又極森嚴地方官身任催科萬不敢以正供所關致干咎戻惟恃强逞詐之刁民舞弊營私之蠧胥武斷鄉曲之濫紳朋比把持挾制官長拖欠錢糧以爲得計稍事嚴催則蠱衆抗衡官吏恐得辦理不善之咎不得不隠忍遷就於是抗欠日多收數日絀其弊有難以遽鋤者爲今之計惟有造清簿册設立義圖爲斯時切要之端至設立之限逾限加價猶膚末之論也何以明之江西自咸豐兵燹之後檔案多遭焚燬推收實征册籍皆未認眞查造書吏因緣爲奸上下其手賣田者不知過糧置産者並不立户欺隠詭害穿圖漏甲無從究詰每有田在此而糧在彼者亦有田已賣而糧不除者户書圖差無從催追賠欵國課每年不少是必平日留心簿書各圖各都清查糧户完欠分明則按籍可稽書差難以舞弊糧户難以隠瞞催追自有把握此簿册之不可不造也江西從前完納丁漕民間向有義圖之法按鄉按圖各自設立首士皆地方公正紳耆公舉輪充且有總催滾催户頭各縣各目不同完納期限不一嚴立條規互相勸勉屆期掃數完清鮮有違誤兵燹以後惟靖安高安新昌臨川宜春萬載玉山廣豐瑞昌等縣均有義圖或每年丁漕全數報完或及九分以上此外各縣若能均舉義圖則成效必有可睹較之官長親身下鄉向有糧户勸諭完納其勞逸迥殊也 
[上海縣署瑣案]  
　　道署某幕友之戚丁榮生前日在西門内某茶肆啜茗忽有汛捕張慶帶領多人上前盤詰既又帶至家中私刑毆打並將其翡翠斑指攫去丁大呼救命適縣差經過聞聲入内詢悉情由遂將丁張一併帶至縣署縣主汪瑶庭大令提案研訊丁供稱與張素不相識前日在西門某茶肆啜茗誣指小的爲積竊私刑吊打將翡翠斑指攫去求請究追張供充當九鋪及十二鋪汛捕丁前在上海犯過竊案腿上尚有板花前日在街頭遇見向彼盤問並無攫物之事大令判張捕重責六百板交差限令速將斑指交出如違血比○前日張陸氏投縣控丈夫張桂生寵妾虐妻亦經汪大令提訊張陸氏供年二十五歲嫁張多年丈夫常將婦人欺凌無奈避回母家去冬丈夫娶一妓女爲妾將婦人凌虐更甚因此今春又向母家居住夫竟置之不睬直至四月間母親央人送氏回家夫竟不收爲此求請恩斷張供家住虹口在有恒洋行收租妻子多年不育常回母家祖母無人侍奉故將婢女收房作妾並不敢將妻凌虐實遭誣控求鑒大令判令張夫婦當堂互相叩頭并飭張具不再寵庶滅嫡切結存案然後領妻回家○浦東地保陳步雲控計掌春尋仇滋閙前晚亦經大令提訊陳供前有腐豆店夥計辛囡被流氓徐姓等戳斃後由小的獲到帮兇之計福生解奉訊押在案詎伊父掌春因此挾嫌時與小的尋釁爲特控請究懲大令查得此案已閱多時陳保並不將正兇緝獲反累無辜殊爲可惡判重責四百板原差責二百板飭令速將徐姓正兇拿案 
[馬路工程局瑣案]  
　　昨日三和米行夥沈乾生投馬路工程局控朱毛頭積欠貨欵洋銀一百三十元請爲追償總辦翁子文太守批飭善爲調處○前日南巿泉漳會館前同和裕麻袋店執事張子卿雇楊高扣之小車裝貨被張福上前爭奪不遂肆意兇毆并將車曳去張子卿投報捕房捕頭拘獲一干人解至馬路工程局總辦翁子文太守倩襄讞委員黄衡堂二尹研訊之下判張福責一百板予限將小車交還楊傷著自行醫治 
[英美等國租界公廨晚堂瑣案]  
　　前日如皋縣人陳寳林投廨控女兒愛林於去年逃逸兹已尋獲求請給領司馬商之德爲門君俟過堂覆訊至晚司馬升座研鞫先提陳愛林至案禀稱小女子係如皋縣人十五歲時由父陳寳林自原籍帶往蘇州抵押與鴇婦羅天平家得有洋銀若干元言明四月爲滿至去年二月羅鴇因生意不佳將妓院閉歇送小女子至申江萃秀里開和家取去帶擋洋銀一百元今春小女子有病不能應客由充當四百零一號華捕之友人孔阿四出洋銀六十元代小女子贖身孔又代還欠帳併藥餌之費統計洋銀二百元由陳阿榮李蘭亭爲媒即於六月二十九日立據嫁孔此次父親又欲前來取錢無以應命是以架詞朦控求察孔阿四投案呈投婚據司馬將各據並寳林之禀詞一一檢閱提陳寳林至案謂爾既將女兒許字於沙坤何得又將其押入妓院爾現在如欲領女須將孔之洋銀二百元償還如不領女即將愛林交孔領去完案寳林供尚有女婿在家務求恩典司馬著將陳愛林暫交四百零一號華捕孔阿四帶去著寳林傳同伊婿沙坤來案再核○前者何庚堂控全安棧夥陳瑞高吞没寄存衣箱兩隻前晚司馬提案覆訊何呈遞禀詞申訴一切陳瑞高供上次奉訊後中外日報登有堂供妄稱全安棧將何庚堂寄存之衣箱用石灰磚塊掉換衣物等語此紙傳出本棧主人與各股東見之有壞本棧聲名是以將小的生意辭歇兹將該館妄列之報粘呈電求鑒察司馬謂何曰本分府衡情酌奪著陳瑞堂酌量賠償以了此案何稱請大老爺寛限時日著其帮同查緝原贜如若斷償銀兩則職員箱中尚有窗稿及曾文正遺稿實難估價司馬得供著何具結存案即著陳瑞高帮同認眞查緝候獲日再核○前日施廣法控稱在虹口胡家木橋被張生福范羅漢刀傷腿際等情當經襄讞委員王松丞刺史訊得事無佐証碍難照辦是以商之德爲門君將張范交保著施交到見証人再行核辦前晚經保人持保單呈案讞員黄耀宿司馬又將各情詳細研詰將張范交保人當堂保去著以後不准多事張范諾諾而去 
[英美等國租界公堂瑣案]  
　　有恒洋行控李景昌孫崔氏胡王氏等積欠房租讞員黄耀宿司馬准即簽差將李等於昨日傳案司馬會同美總領事署繙譯官白保羅君研鞫有恒行經租人某甲聲稱孫崔氏積欠房租洋銀十五元李景昌積欠十二元胡王氏積欠二十五元請爲追究維時胡王氏當堂將租錢如數遵繳孫李同供小的等逐月照章付租奈彼不肯收逼令遷去求鑒某甲復稱彼處房屋現欲翻造所有房客均己遷讓彼等遲遲不遷尚求飭令速即遷移司馬隨判孫李赶將房租交案並速即遷讓延干提究胡王氏著當堂開釋○日前山東人曹友明以教授戲術爲名誘陳仁生至棧中乘間將身畔所携洋銀十一元騙去事後陳投老巡捕房控告捕頭派包探何阿春偕陳至棧將原贜搜獲但已少去一元何包探即將曹拘入捕房並起到德律風皮帶等物昨日解案請究司馬著將起案之原贜十元交陳領去曹友明帶回捕房管押五 
 
 

Page 10

 
 
天以示薄懲○李福生持鉛質銀鎖片至方光明押鋪求質洋銀六角爲方當塲察出喚六百七十五號華捕將李拘入捕房昨晨解案請懲司馬商之白君判責李一百板假鎖片銷燬○謝寳樹偕妻某氏僑居垃圾橋北首英華街沈汪氏房屋内日前謝夫婦入城至親戚處暫住數日迨回家見大床一張箱子二只已失所在詢諸汪氏稱已爲賣去謝忿甚投訴捕房捕頭派包探邊槐舟將沈汪氏拘入捕房昨晨解案請究謝偕妻投案申訴前情司馬判將沈汪氏戒責手心一百下俟將謝之物件交還再核 
[美租界捕房紀事]  
　　前日傍晚時提籃橋百老匯路轉角處電燈木一根忽然倒下横置路旁以致行人出入殊多不便事爲捕房所聞捕頭令五百四十二號巡捕前往看守以防歹人乘間竊去○昨晨偷兒史金生潛至華順馬頭陳阿大家行竊棉花若干携之而出爲包探張才寳所見連贓帶入捕房捕頭今押候解送公堂禀請讞員黄耀宿司馬懲辦○前晚甬人張彭桂手提玻璃瓶行經斐倫路偶不留神忽然仆地以致碎瓶嵌入腿際血流如注痛極呼號爲一百八十七號巡捕所見送入捕房捕頭令轉送同仁醫院醫治○前晚瘋婦潘氏闖入斐倫路江北人王阿三家恣行胡閙被王扭入捕房捕頭令轉送公堂請黄司馬安插○昨晨有形似水手之某西人不知在何處飲酒過醉乘坐東洋車令曳至有恒路停車向索車資非但無著反被兇毆傷及頭顱血流不止爲二百三十六號巡捕所見一併帶入捕房捕頭令送同仁醫院療治甲押解至該管領事署禀請訊辦 
[䢴江官報]  
　　七月初五日方鹺尹乘鈞銷北鹽差初六日善鹺尹澍由西岸來黄鹺尹霖由泰屬來周鹺尉積康辭回淮北朱鹺尹廷華辭回十二圩差次胡鹺尹仲和辭解南京餉起程初七日欽翰林范太史昌梯過揚初八日譚分轉信鈞委鄂岸聽差林分轉之蓀辭回焦山卡堤工局總辦范觀察德培由工次到揚新任督中恊李恊戎祥椿過揚初九日李分轉脩鎔由淮北公幹回初十日葛鹺尹培源銷北鹽潘鹺尉鴻鈞辭回舊港彈壓差初十日儀徵淮鹽總棧蒯觀察光典公幹到揚十一日朱分轉煦辭回姜埝　許鹺尹星淦辭回十二圩十二日通判潘别駕恩霖棧委北鹽吕鹺尉桂芬辭回丁埝卡李鹺尹恩藻銷北鹽十三日郭鹺尹集琨由省回十四日朱鹺尹蘭由仙六卡來江蘇巡檢韓少尹秉國禀奉府委三橋保甲團練差 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
慶升管帶又長門統領親兵及福毅中右祥勝軍正中副中左右前後等八營經前兼署總督臣奏明改編常備軍右鎭步隊三標九營砲隊一營計一營委福甯鎮總兵曹志忠統領併兼帶砲隊營及第一標嗣因該鎮委署水師提篆所有常備軍右鎮及福毅前左兩營並長門各砲台统領事務卸交候補道孫道仁暫行兼統並將砲隊營弁勇由長門調省改爲警察兵其第一標第一營委補用副將江雲山管帶一標第二營委候補都司易桂英管帶該管弁勇由長門拔赴興化巡防一標第三營委儘先守備鄒雲彪管帶又第二標委候補遊撃吳邦棟分統並令兼帶二標第一營其二標第一營委花翎遊撃易洪勝管帶二標第三營委花翎遊撃顔福海管帶又第三標委候補遊撃徐鏡清分統並令兼帶三標第一營其三標第二營委儘先遊撃李福安管帶嗣後將該營弁勇由長門調省改爲警察兵又三標第三營委儘先守備蔣河清管帶又統領常備軍左右鎭添部屬文案清書七員名於二十九年二月初一日起支旋於十月初一日裁文案一員以上常備軍兩鎮皆照先定軍制辦理臣到任後曾奏明將常備軍改爲左右兩鎮各統步隊兩標各三營又各分統砲隊一營工程一營計合軍十四營所有正兵與舊制二十一營之數無異而大裁其統領部屬各弁兵計歲節省銀九萬餘兩已於光緒二十九年十二月三十日飭由統領左鎭兼統右鎮之候補道孫道仁一律編改成軍應歸入三十年春季分另奏立案以清眉目又督操營務處自二十年七月初六日開操起添文案教習清書八員名於十一月初一日裁撤又原駐福寗之福强軍前路左營弁勇調赴泉州巡防其福寗防務改調原駐長門之祥勝軍右營前往駐紥又福毅左營管帶補用總兵黄其華因久病難期振作改委補用副將熊星元接帶又统領厦門福健軍及各砲臺兼帶中營事務水師提督楊岐珍病故由護理提篆之海壇恊副將朱必成接統迨委署提督曹志忠到任即卸交該提督接收統帶又管帶厦門道署衞隊親兵儘先都司宋金標請假回籍卸交儘先叅將李福堂接帶又福州口金牌獺石金牌山烟臺山烟墩各砲臺管帶補用副將江雲山因委帶常備軍右鎭一標一營將砲臺事務卸交補用都司曹志忠接帶又梅花港崖口砲臺管帶官補用叅將孔憲盈因准補同安營叅將案内給咨晉引卸交儘先都司何其彪接帶又厦門罄石砲臺管帶官候補守備耿玉保另有差委卸交升用守備鄭長城接管旋復改派補用總兵彭桂堂接帶據福建財政局司道具詳前來臣覆核無異除咨部外謹具摺陳明伏乞皇太后皇上聖鑒謹奏奉硃批兵部知道欽此 
[雲南巡撫林奏爲揀員調補要缺大使摺初二日]  
雲南巡撫林紹年跪奏爲揀員調補要缺大使恭摺仰祈聖鑒事竊查准補按板井鹽大使蒲榮嵩於光緒三十年二月十九日在省寓病故當經奏請開缺聲明所遺按板井鹽大使係烟瘴三年俸滿撤回内地候升題調要缺例應在外揀選調補照例以該員病故本日作爲開缺日期歸於二月底截缺係屬要缺毋庸掣簽業經詳咨截缺日期在案查定例各省烟瘴苗疆員缺邊遠例應撤回候升者遇有缺出令該督撫照例於現任人員内揀選熟習風土能耐烟瘴之員題咨調補不得以候補初任人員補用等語臣等於通省應調人員内逐加遴選查有麗江井鹽大使鄒兆先年三十六歲係江西高安縣監生由候選員外郎遵新海防例報捐鹽大使遇缺先選用光緒十九年正月投供候選十月選授雲南黑鹽井大使二十年二月二十日引見奉旨著照例用欽此領憑到滇二十一年八月二十八日到任試俸期滿報銷調補麗江井鹽大使奉文覆准飭赴調任二十八年四月初一日到任初次六年俸滿驗看詳咨甄别留任臣等查該員鄒兆先才猷幹練辦事愼勤並無叅罰案件能耐烟瘴以之調補按板井鹽大使實屬人地相宜洵堪勝任與例亦符據藩司劉春霖署臬司陳燦鹽道普津會詳前來合無仰懇天恩俯准以麗江井鹽大使鄒兆先調補按板井鹽大使實於鹽政有裨如蒙俞允該員係現任鹽大使今請調補鹽大使銜缺相當毋庸送部引見所遺麗江井鹽大使係屬要缺例應在外揀補俟奉覆准另行遴員調補除咨部查照外謹會同署雲貴總督臣丁振鐸恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[雲南巡撫林等奏爲遵旨籌備派欵謹就滇省現在籌辦情形先行覆陳摺初二日]  
雲貴總督丁振鐸雲南巡撫林紹年跪奏爲遵旨籌備派欵謹就滇省現在籌辦情形先行覆陳恭摺仰祈聖鑒事竊臣等接准軍機大臣字寄光緒二十九年十一月初六日奉上諭現在國步艱難百度待舉而庫儲一空如洗無米何能爲炊若不設法經營將大局日危上下交困後患何堪設想著自光緒三十年始責成各督撫將所屬優差浮收欵目澈底確查酌提歸公並將田房稅契切實整頓歲增之欵各按省分派定額數源源報解雲南省應派十萬兩各省地方實有爲難准其在本省各項原有中飽陋規内酌量籌補必須籌足定額爲度不准稍有短欠欽此又奉上諭百度之興端資經費現值帑藏大絀理財籌欵尤爲救時急務據直隸總督袁世凱奏抽烟洒兩稅歲入八十餘萬責成各將軍督撫一體倣行派定雲南每年十萬兩欽此並疉准户部咨本部遵旨籌餉酌擬十條一摺又議覆御史崇祿奏練兵籌餉請飭各省督撫釐剔濫支各欵一摺均奏奉諭旨飭即欽遵辦理各等因咨行到滇仰見朝廷整軍經武恤民固本之至意跪聆之下欽佩莫名當即督飭司道欽遵籌辦去後兹據布政使劉春霖署糧儲道郭燦鹽法道普津暨善後釐金兩局司道詳稱雲南係缺額省分地方本屬瘠苦近歲沿邊一帶疉被游匪點匪蹂躪上年鎮邊　匪個舊廠匪相繼滋事元氣未復物力彌艱居今日而言理財自以剔中飽裁冗費爲第一要義各省陋規大率在錢糧稅契雜稅而滇處邊瘠迥殊腹地原額應徵條公官莊等銀三十萬兩零稅秋米麥菽等項二十餘萬石兵燹後减成徵收屢經嚴查勒墾已及九成不足即偶遇偏灾蠲緩實欠在民按數可稽不似他省之動逾數萬或數十萬之鉅良以民貧賦薄尚無敢揑完作欠私徵吞災者州縣開徵當堂設櫃花户納銀必五錢以下畸零散數始照巿折價不然納銀納錢仍聽民使近復搭收鄂蜀龍圓尤鮮包納等弊田房稅契數益寥寥歲入不過一二萬兩無論銀數多頒尾粘並發循環印簿層遞稽核光緒二十八年曾經整頓詳定每契價一兩納例稅銀三分州縣官吏准取心紅紙筆銀一分五釐藉資辦公些須之數亦極有限乃自二十七年奉派賠欵凡從前隠 
 
