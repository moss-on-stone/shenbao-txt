# 1904 - 305 - 4911334

 

Page 1

 
 
[勸捐萬國紅十字會經費] [  申報館恊振所謹啓]  
　　俄日興兵生靈塗炭曠日持久尚無己時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫下昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而来日大難亟須補助所望寰中義士海内仁人各解囊金拯民氷火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盼慈害敬叩善安伏維垂鑒 
[論山東巡撫周玉山中丞調署兩江總督事]  
　　中國二十一行省總督之缺凡八而兩江總督政務之繁規模之大實爲首屈一指蓋以兩江地連三省察吏安民練兵籌餉而外兼管南洋通商事宜内政旣極紛繁外交尤關緊要自非名望卓著才識練達之疆吏不足以措置裕如粤逆平後曾文正以湘鄉碩望總制兩江繼其任者爲左文襄曾忠襄劉忠誠諸公亦皆籍隸湖南雖中間亦參以他省之人然不久旋卽去位良由髮逆之平湘人之力居多且長江一帶遊勇會匪又多係三湘之子弟非以湘人震懾之不免有蠢然思動之慮故兩江總督一缺幾視爲湘人之世職劉忠誠薨後魏李二公相繼受事旣而魏午帥調赴閩浙李勉帥今又騎箕而去屈指各省疆吏之籍隸湖南者惟浙江巡撫聶仲芳中丞頗負時望惜近被言官參劾朝廷周詳審愼未敢遽以重任畀之此外疆臣之不隸湘省而聲望煊赫者若湖廣總督張香濤制軍兩廣總督岑雲階制軍或坐鎭要區或方辦軍務皆未便遽爾移易於是特降諭旨調山東巡撫周玉山中丞署理兩江總督綸音所布中外人士無不仰朝廷之知人善任而論者或疑周中丞並非籍隸湖南恐與從前成例似不甚合不知軍興以後江督之所以歴用湘人者慮游勇會匪布滿長江非此或不足以鎭撫耳然軍興迄今己四十餘年舊時散勇大半無存新附之黨勢己衰息滋蔓難圖之事似可無虞今昔情形不同固不必膠守從前之見而以爲兩江非湘人不能治也或又謂江督統轄江蘇安徽江西三省周中丞皖人也以本省之人而兼治本省從前李文忠公及現督兩廣之岑制軍雖曾有此事然皆在軍務吃緊之際不得不出以權宜今兩江雖號難治然並非有軍務之省何必特破成例必以本省之人爲兼轄本省之官不知方今國家注重之事淮在外交江督旣兼管南洋通商事宜各國官商之因事交涉者紛至疉来日必數十起因應苟不得當外人卽易啓猜疑况俄日戰事尚未弭平滬上時有戰國兵艦闌入之事文移往復辯詰殊難辦理棘手情形較之軍務而無分軒輊周中丞從事李文忠者久前任津海關道時襄辦外交極稱妥治庚子請和之役中丞從李文忠後亦頗著勛勞及乎巡撫山東時德人方辦膠濟鐵路中丞周旋其際應允者允之應爭者爭之不亢不卑頗能泯無形之釁隙此外興工藝開學堂凡屬新政所應行無不措施之悉當蓋中丞以豁達之才而處事頗精細故能聲施爛然功效大著也今朝廷仿李文忠之成迹俾之鎭撫兩江又得端午帥以爲之輔佐和衷共濟札得益彰舉凡察吏安民練兵籌餉與夫興學育才諸要政必能次第舉辦式煥新猷而外交遣策一秉李文忠成規措置亦必能得當然則朝廷之破格用人固自有深意存乎其間而初不必以忽破成違爲疑也承曾李之遺徽爲東南之柱石三省士民固翹盼良深而海隅鯫生亦將珥筆雍容待紀宏猷之炳耀矣 
[本館接奉電音]  
　　昨晚七點鐘越二十分時京師飛電傳来上諭一道敬謹譯登○九月二十六日内閣抄奉上諭馬亮奏領隊大臣因病懇請休致一摺錫伯營領隊大臣色楞西賢著准其開缺以原品休致欽此 
[電傳宮門抄]  
　　昨晚七點鐘越二十分時京師友人專電告知本館云九月二十六日皇上召見軍機大臣 
[監視俄艦]  
　　華歴九月二十五日英京倫敦来電云英國海軍副提督白而文衞爾苟所統之巡洋艦隊本停泊拉阿羅沙灣註在西班牙西北海岸附近維果地方自俄艦啓行亦卽開駛而去據云係隨俄艦之後察其舉動情形 
[遣使陳詞]  
　　華歴九月二十五日日本東京来電云日本曾遣使往法蘭西丹麥二國陳說一切及行文告諸西班牙政府令其確守中立不得助俄 
[奉天軍情]  
　　華歴九月二十五日日本東京来電云日本陸軍提督黑木之左軍於本月二十二日在里臺岑屯及漢山臺地方與俄軍一大隊鏖戰當即將其擊退且傷失甚巨而日軍祇微有損傷耳此外日軍曾奪得張艮坡附近之村莊旋即付之一炬 
[德廷要索]  
　　華歴九月二十四日德京柏林来電云俄國波羅的海艦隊曾擊沈德國漁船一艘兹德政府己開一單呈諸俄廷要索賠償價值 
[限禁交涉]  
　　華歴九月二十五日英京倫敦来電云英相蘭斯唐於昨晚宣布一說謂俄國波羅的海艦隊於駛離維果之前不得與中立國之商務有所交涉 
[甬浦地陷]  
　　某西字報紀華歴九月十七日甬江来信云數日前寗波竭浦地方初無朕兆其海口一方忽陷入於水上有屋宇店鋪二十餘家亦盡墮入大海雖然如此大災溺斃者祗一人而己豈非幸哉蓋其遇此事時適在下午三點鐘居民之在室中者聞木柱戞戞有聲卽盡遁往安固之處故傷命殊鮮也倘沈陷之際適當晚間則必不堪設 
 
 

Page 2

 
 
想矣其沈陷之由以意揣之似因堤岸被潮流衝激歴年久逺岸土漸鬆遂致淪陷惟在愚民視之則猶之遇他項巨灾彼此妄相推度信以爲天譴神怒　己蓋據民之意以爲鄰近海中所泊兵船時時操練大砲驚擾龍宫致有數龍避来竭浦興此禍事以示災殃但所陷之地其水甚深量之約有　代以外使世果有龍己確足爲其安身之處矣惟出事之後該處地方官及居民等尚毫無把握以防覆轍所行者不過照例鳴鑼擊鼓日夜喧　　延羽士多人建壇設醮以敬所犯之神耳 
[備迎護督]  
　　金陵訪事人云原任兩江總督李勉林制軍因病薨逝後江寗藩司黄花農方伯卽禀請欽差查辦事件大臣鐵寳臣星使據情代奏二十四日接奉電傳上諭兩江總督著山東巡撫周玉山中丞署理未到任以前著江蘇巡撫端午橋中丞暫行護理等因旋又接蘇垣來電知端中丞奉到電諭己定於二十六日交卸撫篆卽日乘輪船来省二十八日接印方伯聞信赶卽派員前往迎迓一而預備供張 
[議爭路權]  
　　廣州訪事人云粤省紳士擬爭回粤漢鐵路權利九月十五日爲第四次會議之期到者千餘人鐵汁堂幾無容足地是日提議三事一爲座中紳商簽名認可二爲刊佈通省傳單此兩事本經前期提議惟恐未及週知故於是日再行决定三爲商議籌欵事宜各紳商以事體繁重座中各抒所見恐不能詳故請在座者將籌欵辦法詳細開列函達公所以便從衆决定又議定刊佈傳單而外更由五善堂分電外洋各埠粤商電文云粤省議爭回粤漢鐵路自辦請各埠協力信詳迨十七日復在商務局會議温欽甫觀察將該路始末情形及現在辦法詳細備陳略謂路權之爭由於美人轉售比國美人轉售比國由於資本不繼資本不繼由於與合興公司原定合約按入四千萬金洋分四期清付以小票作抵每小票金洋一百元每月行息五毫收到若干欵卽發若干小票由中國駐美公使簽押嗣因英杜之戰俄日之戰均懸重息借欵故美國資本家不願再付資本於該路俄法二國向謀敷設粤漢路權而不得適見有機可乘遂用比人出名不惜重資向合興公司多購小票而合興公司僅持經濟主義亦樂得攫利轉讓近己權操比人盛督辦以美人背約且支欵又無細數而各洋工程司復時時滋事苛待華人特電梁星使不可簽押小票路工之停實緣於此外間疑因爭路起議者非也該路貫通南北爲中國全部之脊路權去則政權隨之而去今彼旣背約停工正吾國民爭回自辦之絶好時機旣欲爭回自辦不能不先贖己成之路應電告鄧小帥面詢盛督辦費去若干電覆合力籌措估計總不出四五百萬如籌有贖路的欵則築路之欵可不勞而得查築成之路枝路三十五英里幹路十二英里每年收入車費約共得五十萬暢行時可望七八十萬除每年糜費尚餘數十萬若將現在所收之車費支作接築之路費不五年間由粤城至坪石六百六十華里之路線可以次第告竣以闔省之力籌四五百萬之欵想當無難衆皆鼓掌稱善隨議定致鄧小帥電文云粤省紳商議爭路權一事甚爲踴躍現成之路己費若干乞面詢盛宮保覆以憑核值預籌備贖 
[江蘇巡撫端中丞奏試辦蘇州工藝局片]  
　　再查各國致富資生多由工藝蘇州户口繁庶貧民生計維艱尤不可不早爲籌計因集官紳詳籌妥議但期無業之民皆能各習一藝自食其力旣可免入流惰自足開闢利源查得元和縣有舊廢倉房地勢寛敝堪以改建工藝局所當經委員會同地方官勘估興辦將舊有平屋一百十九間葺補修整添建樓房五十間東西大廠四座品評院兢進院各一所委員司事辦公各處所通計共用工料銀一萬七百兩一而贖定機具延訂教習招集工徒一百五十人入廠習業製造土貨如織常熟布花素縀顧繡等類仿造洋貨如織毛巾絨毯地席洋襪汗衫以及造皂捲烟等類均民生日用所需易於運售之物先行試辦俟有明效再行擴充其一切經費僅就地勸集捐欵銀四千五百五十兩開辦曁常年所需以及工本等項每年約需銀三萬餘兩先由司庫核實動支造報除飭先行試辦並將詳細章程隨時考訂妥恊咨部查核外據蘇藩司效曾具詳請奏前来奴才覆核無異謹會同兩江總督臣魏光燾附片具陳伏乞聖鑒謹奏 
[鶯遷志喜]  
　　蘇州訪事人云原任兩江總督兼南洋通商大臣李勉林制軍自本月二十二日薨逝後遺缺奉命以山東巡撫周玉山中丞署理未到任以前著江蘇巡撫端午橋中丞暫行署理遞遺江蘇巡撫著江蘇布政使效述堂方伯護理二十四日蘇省接奉綸音織造榮尚衣及署臬憲朱廉訪以次文武印委各員咸詣撫藩二轅道賀 
[憲旌過潤]  
　　鎭江訪事人云調補江寗布政使正任山東布政使胡寳臣方伯交卸山東藩篆後挈同瀛眷赴寗履新本月二十二日道出潤州舟泊六吉園碼頭時鎭城文武各官咸赴江干迎迓至二十三日方伯乘舟帶以小輪船赴蘇謁見撫憲端午橋中丞面商要公惟方伯旣己奉諭署理山東巡撫想須卽回東省不再往石頭城下矣 
[星使蒞寗二誌]  
　　金陵訪事人云欽差查辦事件大臣鐵寳臣侍郎秉節抵白門後於十三十四兩日與將軍織造督憲李勉林制軍往来旋以隂雨連綿並未出轅亦不接見賓客至二十日爲勉帥壽誕鄂贛皖等岸督銷局總辦皆来省祝嘏嗣以制軍禁止晉謁不敢投謁督轅遂齊集行轅面呈册籍是日各國駐甯領事亦先後詣行轅晉謁星使均以禮欵之 
[太守條告]  
　　蘇州訪事人云日前府尊許子元太守示諭投呈禀詞不准條欵十條照錄於左一禀詞不具名近匿名揭帖者不准一有職人員及老幼婦女殘廢無抱告者不准一有夫男而令婦女出頭者不准一齊民及胥役人等混用抱告者不准一事不千己拾摭浮詞妄控者不准一爭繼爭產不粘宗圖者不准一尋常案件不赴州縣衙門控告輙来府越瀆者不准一禀詞内抱告不註明歇家保人者不准一舊案堂斷批語抄黏不全者不有准如有删改朦混者除不准外尚須處以謬妄之罪一命案倚恃屍親不候相驗盜案倚恃事主不候勘報輙行来府越控者不准 
[劣弁宜懲]  
　　寗波訪事人云寗郡右營額外武弁金錫宗許芝熊等恃在提署充當戈什在外庇娼滋事無惡不爲近爲提憲吕道生軍門所聞立命傳案略詰數語飭各責軍棍若干下發交參將某參戎懲辦聞己擬將功名斥革以肅營規矣 
[營兵爲盜]  
　　寗波訪事人云前者餘姚縣屬同慶當鋪被盜行劫一案報經縣宰胡大令簽差嚴緝旋偵悉駐紥鎭海之某營中有何金奎者係是案夥盜出其不意突然禽獲扭解来鄞日前縣主高子勛大令飭差遞解餘姚歸案訊辦 
[琴堂鞫盜]  
　　寗波訪事人云邇来鄞縣轄境劫案壘出雖經縣主高子勛大令嚴飭差捕分投躧緝而破獲者寥寥無幾旋由某捕在象山縣境某姓家拘獲甲乙丙三盜並起出贓物若干件扭解鄞縣署高大令當堂推鞫甲等供稱小的等小本營生寄宿彼處當差捕入内搜緝之際盜等己乘機逃避叩求明察大令遂飭一併收禁候再訊懲 
 
 

Page 3

 
 
[甬江近事]  
　　寗波訪事人云鄞縣南鄉横溪左近大賚當鋪被盜一案刼去二萬餘金報經縣主高子勛大令勘騐屬實嚴飭差捕跴緝迄今尚未弋獲○寗波府屬慈谿縣北小橋頭地方與餘姚交界之處現有著名賭棍孫文德韓小開等糾合羽黨在彼開設花會明目張膽爲害民生近經彼處紳士聯名投道府署呈請拿辦己蒙批飭嚴行緝捕矣○鎭海某號緝捕船自本年四月間在洋遭風之後頗多傷損經浙江提督吕道生軍門委員往查因船身己大半朽壞擬卽撥欵修葺日前札委趙游戎會同寗波府喻太守請委某君同往騐估一俟禀覆卽須開工矣○近来鄞邑境内劫案疉出雖經縣主高子勛大令嚴飭差捕分投跴緝迄無破獲日前寗海縣某營汛弁緝獲許某等二盜送縣研訊供認係搶劫鄞縣某姓案内之犯大令聞之遂禀知浙江提督吕道生軍門委甬江汛弁袁副戎帶領勇丁二十名前往關提歸案訊辦○寗波府慈谿縣屬鳴鶴塲有書吏葉文逺者前因賄庇賭棍孫文德等開設花會經彼處紳士聯名控諸道府二署旋蒙批飭拘案懲辦葉己聞風避匿現聞地方官有派兵會拿之說未知確否 
[吳苑客譚]  
　　姑蘇訪事人云本年三月十一夜宜興縣治和橋鎭任復濟當鋪被刼一案經縣主莊大令會同現任張大令先後緝獲周老六等十一犯訊實解省府憲許太守偕發審局員許司馬等迭次研究各犯直認不諱爰卽詳請撫憲端中丞批飭將周老六李星發羅錦山曾洪亮廖老四楊法大秦永免姚景三姚二小九名與投營効力之著名劇盜李夜壺嘴卽李祥一併就地正法以昭炯戚○蘇捕營管帶胡豐齋游戎於本月十八日在吳江縣治之某鄉緝獲賭匪甲乙丙丁四名及槍械賭具等件一併解回省垣禀經撫憲端午帥飭交蘇州府訊辦許子元太尊飭將四犯發長元吳三縣分别收禁候示期提訊聞四犯中有一犯係該黨中之副頭目卽箇中人呼爲小老大者是也○著名梟魁董道富之羽黨董禮信王鈞義湯老窩子汪小和子四人於本月十八日經蘇捕營管帶胡游戎在奉賢縣境某鄉緝獲當連軍械等件一併解回省垣禀經撫憲端午帥飭發蘇州府訊辦○撫憲端午帥訪得閶門外馬路中高王氏所開妓院有窩留匪類之事因飭標下某武弁於本月二十日至該妓院將氏及娼婦高桂香狎客周培芝二併拘解至蘇州府署謂府尊許子元太守訊究○去年崇明縣布商陸少江等赴省上控江海關扦手毛姓及總書羅詔潤賄囑委員扶同朦禀掩飾浮征一案業經撫憲檄道遴派委員秉公查辦羅聞悉後恐一經澈究定干未便因卽挽人請出布商領袖某某等從中講和自願以從前浮征照數賠出收還實據並許免該商一年欠稅現下均首肯己赴省禀請銷案矣 
[上海官場紀事]  
　　候補同知左劬孫司馬念慈近奉藩憲懸牌委署川沙廳撫民同知司馬奉札後立卽赴蘇趨藩轅謝委刻由蘇起程於昨日到申赴縣署拜會縣主汪大令○前廣西學政吳菊農文宗敬修於昨日到滬詣縣署辭行卽日北上○文報局總辦曾詠周觀察廣祚調署袁浦東塲大使車笠橋二尹基樹木捐局委員吳翼鴻參軍瓛委查黄銅元事宜曾省吾明府紀㻐昨日均至縣署拜會汪大令 
[慶賀日節]  
　　昨爲日本國明治皇帝萬壽之期卽日人所謂天長節是也虹口武昌路碼頭駐滬日本總領事署張燈結彩陳設一新午前十點鐘時總領事小田切君率同本國商人在署中供奉御容行叩賀禮旣而小田切君假外大橋堍禮查西客寓預備大餐片請商約大臣吕鏡宇尚書盛杏蓀宮保電政大臣吳仲懌侍郎以及商約各隨員蘇松太兵備道袁海觀觀察招商局總辦顧觀察上海縣汪瑶庭大令英美等國公共租界讞員黄耀宿司馬駐滬各國正副領事宴會入晚八點鐘時更邀請中西各官商赴泥城外斜橋總會内觀跳舞之戲是日庽滬日本商人均在門前高揭徽章以申敬意 
[點騐勇丁]  
　　九畝地滬軍親兵營管帶鐵松巖太守前奉道憲袁觀察飭令挑選勇丁一百名帶赴道轅聽候點騐學習警察一切事務昨日太守如數挑就派哨弁於午後二點鐘時帶至道轅請觀察點騐畢委出洋畢業生劉君景沂爲警察教習月給束修洋銀一百元 
[貨捐防弊]  
　　本邑南巿籌餉貨捐局總辦揭述淵太守查悉近日己革輪船水手張阿五朱阿坤等在外冐充巡丁向行商鋪户索取陋規不遂所求輒敢行兇串詐當卽出示曉諭略謂嗣後商業人等運貨到滬儘可赴局報捐不得任聽欺騙如敢故違定提究罰張阿五等如再不知斂跡招摇撞騙一經查獲嚴究不貸 
[招告流氓]  
　　昨日上海縣汪大令發出招告流氓華錦成卽小鐵墩示諭一道照錄於下爲出示招告事案准巡防中局函道著名流氓華錦成卽小鐵墩送請訊究等因到縣准經提訊該犯供稱從前年輕不安本分近年悔過自新貿易營生並不犯事等語查該犯係屬著名流氓難保非恃無質証狡供避就合行出示招告爲此示仰軍民諸色人等知悉爾等如有被流氓訛詐受害者許卽指明被詐實在情形據實呈縣以憑訊明究辦一訊卽釋决不拖累亦不得無故妄控致干咎戾切切特示 
[閘北火灾]  
　　新閘北首西沿河文安坊内金姓家於前晚二下鐘時忽肇祝融之禍一時火勢甚猛延燒右鄰某棉花棧當經閘北巡防局委員章二尹飭丁帮同施救旋卽息滅計共焚去樓房八幢 
[秋賽三志]  
　　昨爲本埠西人第三日秋賽之期初次二十二馬順全隆勝馬白色衣黄黑色帽黄色第二次四馬沙遜士也勝馬棗騮衣帽俱紅色第三次十八馬祥茂小白克而代禪臣勝馬黄色衣白紅色帽花色第四次十五馬順全隆勝馬白色衣黑黄色帽黄色第五次十八馬麥軋利軋勝馬青色衣紅色帽黑色第六次十一馬揚子克明代平和立台而勝馬白色衣醬色帽白色引七次二十馬密四李代怡和勝馬白色衣帽俱黑色第八次十二馬沙遜士也勝馬棗騮衣紅黑色帽黑色第九次十七馬密四李代怡和勝馬花衣帽俱黑色 
[壽儀移助]  
　　施子英觀察於月之二十七日爲五秩攬揆之辰同人等滿擬登堂祝嘏略展微忱而施公謙抑爲懷雅不欲以無謂之周旋重煩戚友爰擬將壽份移充紅十字會棉衣經費庶幾與者咸覺心安理得而善舉中得此挹注不無裨補計此次收到壽儀曾少卿洋二十元邢厚莊洋十六元邢植之洋十元徐硯雲十二元邢穗軒聚之合十元施紫卿十元徐眉泉六元胡芝青郁庚菴張雪堂王松丞倪順寳謝子楠各四元除敝堂掣付收照外併特登報奉聞[  仁濟堂同人公啓]  
[萬國紅十字會来函]  
　　啓者本會昨承駐美欽差梁星使交来駐紐夏領事經募華商一百十户美銀一千元合来規元一千六百十兩捐户清單隨後續登駐秘長參贊駐利馬嘉里約陳領事合募美銀九百七十五元六角一分陜西潼商道臺錫觀察募助陜議平銀一千八百十四兩八錢九分内除補平匯費共實銀一千七百四十六兩三錢九分合来規元一千八百三十五兩四錢際此烽火倉皇戰事吃繫之際遼瀋災民瘡痍滿目蒙諸大君子在遠不遺鼎力募助而在美各華商睠念梓桑踴躍輸將且有以婦女出資佽助實足與西國婦女之扶翼紅十字會者媲美引企之餘曷勝欽敬除分掣收照並函復外謹乞登報奉揚伏希公鑒[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣小志]  
　　武昌訪事人云日前廣西巡撫李仲仙丞行文到鄂咨調王邦泰連捷二員前赴桂林用備差遣二員奉調後聞己卽日東裝起程矣○鄂中大憲特委劉君鴻藻前往均州一帶招募常備軍五百名惟挑選甚苛合格者少故一時殊難成軍昨有電音到鄂請稍展綏時日○湖北學務處邇經督憲張香帥釐訂新章竭力整頓另委黄伯雨汪芸台兩太守承充帮辦總提調之職以外添設游學晉通諸科由查玉階王扦鄭等經理各專責成門丁等亦悉數更動杜絶需索諸弊○連日風雨大作河水又復大漲往来江中各艇覆没頗多計兩日中傾資煤船二艘此餘渡江小划船更不可以數計殊可警也 
[耶溪問俗]  
　　紹興訪事人云越郡警察雖曾一再籌議奈因經費無著迄未果行兹者瞬屇冬令宵小繁滋府尊熊再青太守爰隧飭各屬循例舉辦保甲冬防外飭城鎭一律創設圑防局遴選壯丁輪流巡緝倘遇匪警鳴鈍告急務各互相策應俾匪類無自潛蹤○紹屬土產之布本爲民生利益之大宗邇因銷場疲滯故有某富紳等籌集資本采辦日本之木質人力織布新襍育藥不日卽可運到設廠試職每機按日出布十餘礦殊覺便捷俟有成效尚須設法推廣以挽利權○家山縣孤懸海外雖物產豐饒而民俗强悍且多海盜夙稱難治自戈幼三大令履任後力求整頓舉辦清鄉圑防民情頗稱寗謐因是爲上游器重適平和縣缺卽以戈大令調補己奉部覆核准矣○邇来紳士因見鄉民耕植懼守古法收穫不能豐穰由徐君等編輯農學白話報月出三紙俾皆知所適從誠富强之本也○武康縣教諭因事出缺己奉翁筱山方伯札委副貢就職教諭謝廣文補袞署理刻己下札飭知矣○浙湖梟患自月前由泗安統領姚育泉副戎嚴加痛剿并擒首犯吳瀚章置之重典當時各匪黨雖暫時歛跡迨防軍返營復又嘯聚月之某日水師營營帶張蓉妆游戎偵知匪集湖郡南門外之長超埠當卽調集師船往剿各匪恃衆拒敵酣鬥至晚匪力不能支而逸計傷兵士八名死二名此外雙林鎭等處亦有兵匪交鬨槍斃甚衆聞上憲擬以姚副戎等兼統水陸各營分頭圍剿予限肅清并嚴行扼要防守以杜匪氛復熾○湖郡兩首縣公設程安小學堂於秋季招考開課時各以章程不妥咸不願往總理姚紳廉泉知不滿於衆口刻己自行乞退由當事者另延王孝廉樹榮承乏矣○那屬各釐局收數甚旺夙稱優差兹届期滿均不准蟬聯南溥局己委鄧大令嘉禾新市局己委尹大令象昂分往接辦此二員皆課吏館考列一等者故得邀拔委以昭大公也 
[上海縣署瑣案]  
　　蘇松太兵備道袁海觀觀察訪得己經伏誅梟匪鄧海青之羽黨陳廣生卽陳老六混跡滬江因札縣密飭捕頭緝拿到案前晚縣主汪瑶庭大令提案研訊陳供稱小的係湖北人曾在鄧海清處駕船二年餘隨同販賣私鹽去歳鄧與南帮梟目凌得勝糾黨互鬥小的被凌禽獲抉去右目始得釋出本年六月間被杜統領麾下弁勇拿獲送案遞回原籍鄧於七月聞被拿伏誅小的時己起解今復来滬謀事被拘到案求恩大令盤詰再四矢口不移判卽釘鐐收禁外監候禀詳道憲核辦○張阿四駕一小舟冐稱水更夫在蘇州河一帶向往来船雙勒索陋規爲好稅務司訪悉飭水巡捕往拿張己脫逃祗獲船其夥謝寳和並在舟中搜得告示旗燈等物旋由埠頭沈俊卿代求釋出好稅務司將沈謝兩人連舟及物一併送縣亦奉汪大令提訊謝供稱去年臘月受張阿四之雇每晚看守小膛晨則登岸至四馬路張阿四所開妓院内司執炊之役大令詰以此舟作何用處告示旗燈亦作何用謝均回稱不知大令喝令笞責二百板仍然狡賴沈供向爲埠頭昨在匯水樓啜茗謝寳和来稱船被水巡捕拘去求爲設法小的念其苦求同往關上求釋致被併送到案大令判謝沈一并收押候究小舟飭人看管○前日唐舜卿扭控方阿三拆毁圍牆等情前晚由大令提訊唐供小的家住城内畫錦牌樓左近前月鄰屑某煤炭店先火致遭殃及至今月餘甫經雇工起造因後有一牆與金姓爲界小的依限砌牆分毫不佔突被方阿三勒令小的讓地一尺將墻拆毁叩求公斷大令諭候派差查明禀復核奪 
[馬路工程局紀事]  
　　前日南市廣大參號姜佑棠遞禀馬路工程局經總辦翁子文本太守批示曰登票爲進出貨物之據豈可因人囑託憑空借給所禀卽使屬實其爲徇情作弊己可慨見現據徐正甫来局具禀此外究竟有無别情候飭差恊保復奪○日前裕豐米行主金光照因夥楊紹基竊取洋銀一百元逃逸無蹤將原薦人蔡一鳴扭訴捕房經捕頭交人保出限交楊訊辦旣而金又投局遞禀總辦程子又太守批其牘尾曰楊紹基竊洋脫逃自應向薦保追究何以蔡一鳴竟置之不理其中有無别情候飭差查明復奪 
[南市捕房紀事]  
　　前日馬路工程局小工頭某甲在久大馬頭查見湯高坤竊取局内所積之泥沙當卽拘入捕房捕頭令押候丞局禀請總辦翁子文太守訊究○窰貨認捐董事某甲因白蓮涇收捐之船業己更易而近日孔春華仍盤踞船上任情滋摀因於昨日將孔扭入捕房據情聲訴捕頭令押候解送工程局禀請翁太守訊究 
[英美租界公堂瑣案]  
　　洋人白富控侍者徐德寳私竊銀酒杯請爲查究經包探王寳生查得酒杯質於某押店得洋銀五元吊贓送究襄讞委員孫耳三明府與美副領事白保羅君會訊之下徐供稱係同事陳金龍囑押現陳己往膠州求恩寛宥復據玉探禀稱租界押鋪不能抵押洋人所用器物徐初持往押鋪不允受押徐復覔保始押去洋銀五元是以押鋪並無不合應追還押本明府以囑押之人己不在滬姑不深求著徐罰洋銀五元以償押本完案○吳干氏傭於某署前晚十一下鐘時在某處取得大紅湖縐十碼由大馬路自東而　流氓袁阿東見之以爲婦女可欺攫之而逸氏大聲呼喊爲七百三十八號華捕所聞將袁拘入捕房解案請辦明府著責三百板管押捕房二月湖縐交氏領去○陳煥章投案供稱小的家住松江路二百二十五號屋内前晚有王芝山者前来圖竊當塲獲住扭交二百九十一號巡捕兹奉解案請爲訊辦貿之王芝山供詞抵賴明府判責一百板○甬人龔鴻甫與陳某令股營生邇因虧本爲陳姓所逼不得己於前日購得阿芙蓉膏在新閘路第二千一百六十九號屋内背人吞服幸爲旁人知覺施救得生事爲包探錢少蘭所聞昨日將龔送案請究錢𢷂禀訴前情襲供稱實因催偪甚迫並被陳將身上衣服褫去無顏立於人世是以輕生求鑒明府憫之賞給川資兩元派差送至寗波輪船俾卽回籍龔叩謝而去○積竊季永泰掩入張芝山李寳林等二家行竊烟槍銅鍋銅壺市衣等物報由包探陳三林資獲吊贓送究張李投案領贓明府判將季責二百板管押二月贓交失堃具領○大馬路陸稿薦肉店常以臭穢之水傾倒門前昨爲某號華捕所見拘案請究明府判罰洋銀兩元○某號華捕解乞兒江長桂龔和尚呈案禀稱江龔二丐沿途行乞有違定章請爲究辦訊之江供十四歳寗波人龔供十三歳蘇州人明府著一併送棲流所留養○包探錢榮堂解陳谷寓至案禀稱陳在某輪船行竊青船六塊售與王紀順請爲追究明府以原告未到著將陳押候傳原告到案再行訊辦○王岳氏禀稱鄰居陸葉氏前来竊去銀手釧一雙質得洋銀五元報由包探沈阿岳拘案請辦明府判實手心二百下 
[法租界捕房紀事]  
　　順和米店夥吳少齋因虧客帳洋銀數十元潛行逃逸經店主將原薦人趙仁甫扭入捕房捕頭准交人保出限令赶將吳交到以憑押辦○前晚煤炭船夥柴某向船主支得工值洋銀四元至小東門外某花烟館尋歡不知如何被鴇拒而不訥柴怒大肆咆哮 
 
 

Page 10

 
 
以致扭入捕房捕頭向之盤詰以其語無倫次狀類瘋癲命押候解送公堂禀請讞員陳楚生大令訊究○某肉莊夥某甲以未經宰牲公司蓋印之肉入巿混售經公司中人查悉拘入捕房捕頭命押候解送公堂禀請究罰 
[美租界捕房紀事]  
　　前晚甬人沈書林投捕房訴稱僑居茂海路第三百四十八號門牌屋内妻子某氏與鄰人某甲口角扭毆致被江北流氓名道生者乘間攫去金耳環一枚請爲究追捕頭令包探前往查明再行核辦○昨晨茂海路橋堍及公平路曠地上各有孩屍一具由七百三十九號四百三十九號二華捕先後投報捕房捕頭令傳是圖地保轉報某善堂備棺收殮○昨日江北人朱桂仔投捕房報稱僑居裏虹口竹行橋相近生有一子年祇二齡忽然走失請爲查緝捕頭允之 
[邗江官報]  
　　十三日尹鹺尹融銷三江營差黄鹺尹熾昌委總局華習許鹺尹調元由泰屬来○十四日鄭鹺尹關　謝鹺尹恭靖均委總局學習曾鹺尹索彥由惟北来某科翰林沈太史雲沛過揚程鹺尹鎔齡銷北鹽○十五日署河染塲朱鹺尹之櫝卸事回新城卡孫鹺尹務本銷南京餉差 
 
 
 

Page 11

 
 
   
 
 

Page 12

 
 
具陳伏乞聖覽訓示謹奏奉硃批著照所請禮部知道欽此 
[陜西巡撫升奏爲請署知縣以裨地方摺十一日]  
　　頭品頂戴尚書銜陜西巡撫奴才升允跪奏爲請署知縣以裨地方恭摺仰祈聖鑒事竊查雒南縣知縣張淑瀾於光緒三十年四月二十七日在任病故宜川縣知縣高涵和於三十年四月三十九日在省病故均應以病故本日作爲開缺日期俱係四月所出之缺缺項相當例應掣簽宜川縣掣得第一雒南縣掣得第三自應照依掣定先後按班序補當將簽掣第一之宜川縣知縣一缺以曾任實缺丁憂服滿分發候補知縣張世恩請補在案簽掣第二之雒南縣知縣一缺查坐補原缺裁缺卽用廻避卽用新選新補之留省另補各知縣均無人新章先儘請補之曾任實缺丁　服滿分發候補知縣班内除候補知縣劉世昌請假措資不在陜省候補知縣田應達請假回籍修墓二員應行擬補外此項再無合例人員鄭工新海防遇缺先海防新班先新班卽舊例銀捐遇缺先遇缺各知縣亦無人輪應大挑儘先到班查上次大挑儘先知縣用至新海防止此次舊海防鄭工大挑儘先知縣均無人仍應以新海防大挑儘先知縣名次在先之童錫笙請署該員現年四十六歳湖南寗鄉縣人由優廪生中式光緒乙酉科本省鄉試舉人己丑科考取覺羅官學漢教習戊戌科會試後經欽派大臣挑取一等吏部帶領引見奉旨以知縣用欽此簽掣山西二十四年五月初十日到省二十五年九月在直隸遵新海防例捐離山西改指陜西並捐大挑班本班儘先補用奉文作爲是年十一月十七日到省試用一年期滿加考甄别堪以知縣留陜補用嗣因委辦振務出力案内俟補知縣後以直隸州知州用先換頂戴據署布政使樊增祥署按察使嚴金清會詳請署前来奴才查該員文章爾雅治行循良以之請署雒南縣知縣與例相符堪以勝任合無仰懇天恩俯准該員童錫笙試署雒南縣知縣以裨地方俟試署期滿如果稱職再行實授該員係知縣請補知縣銜缺相當毋庸送部引見合併陳明除咨吏部外所有請署知縣緣由謹會同陜甘總督臣崧蕃恭摺具陳伏乞皇太后皇上聖鑒敕部核覆謹奏奉硃批吏部議奏欽此 
[陜西巡撫升奏爲遵旨確查陜省光緒二十九年被灾各區並無揑報情弊摺十一日]  
　　頭品頂戴尚書銜陜西巡撫奴才升允跪奏爲遵旨確查陜省光緒二十九年被灾各區並無揑報情弊恭摺覆陳仰祈聖鑒事竊奴才於本年二月二十八日開單具奏查明陜省各屬上年被水被電地畝分别重輕酌籌振撫並懇豁緩銀糧草束租錢一摺於三月二十三日奉硃批著遵前旨確查具奏欽此當卽欽遵飭司按照單開各廳州縣分移該管道欽遵確查去後兹據署布政使樊增祥詳稱准督糧潼商陜安延榆綏各道移覆督同所屬各府州按照上年報災之處逐一覆查實係被水被雹均與原勘情形無異查陜省地方水雹偏災原屬歳所時有然或輕或重其情形固不能一一相同地方官禀報各災非親勘得實亦不敢遽請委騐等情詳　覆奏前来奴才再四確查陜省各廳州縣並未有揑報災情積弊上年夏秋被水被電各區均係實在情形合無仰懇天恩俯准仍照原報各災區分别豁緩民糧等項以紓民困而廣皇仁所有遵旨確查緣由謹繕摺覆陳伏乞皇太后皇上聖鑒訓示謹奏奉硃批户部議奏欽此 
[恊辦大學士敬奏爲假期又滿病難速痊仍懇天恩俯准開缺調理摺十一日]  
　　奴才宗室敬信跪奏爲假期又滿病難速痊仍懇天恩俯准開缺調理恭摺瀝陳仰祈聖鑒事竊奴才前因感冒未愈於八月初八日具摺奏請開缺本日奉上諭敬信奏假期又滿病仍未痊懇請開缺一摺敬信著賞假一個月安心調理毋庸開缺欽此奴才跪聆之下感激涕零伏念恩施逾格奴才具有天良何敢自甘暴棄無如感冐牽動風痰半身麻木不惟跪拜維艱數步之外卽須扶杖月餘以来迄未少痊計假又滿自恨病勢纒綿屢負優容之德更慮復元無期難免溺職之愆再四思維惟有據實瀝陳仍懇天恩俯准開去一切差使俾得安心調理一俟病痊卽當泥首宮門求賞差使萬不敢稍耽安逸致負生成所有奴才假期又滿病難速痊仍懇開缺緣由謹恭摺具陳伏乞皇太后皇上聖鑒謹奏請旨奉旨欽此 
[江西巡撫夏奏爲江西先後籌提報効練兵經費先行騰挪墊解以應要需摺十一日]  
　　頭品頂戴署理江西巡撫陜西布政使臣夏皆跪奏爲江西先後籌提報効練兵經費先行騰挪墊解以應要需恭摺具奏仰祈聖鑒事竊前承准軍機大臣字寄光緒二十九年十一月初六日奉上諭近年銀價低落向以制錢折徵丁漕各州縣浮收甚多而應徵之房田稅契報解者什不及一著自三十年爲始將所屬優缺優差浮收欵目澈底確查酌提歸公並將房田契稅切實整頓歳增之欵派江西省每年二十萬兩不准稍有短欠又奉上諭倣行直隸辦理烟酒兩稅章程江西省每年應派三十萬兩各等因欽此遵旨寄信到臣遵卽與各司道悉心籌畫議提州縣丁漕錢價盈餘漕糧脚耗等欵銀八萬兩烟酒正加稅釐銀四萬兩共銀十二萬兩解濟練兵要需奏奉硃批户部知道欽此嗣于三十年六月間承准軍機大臣字寄欽奉密旨各就本省財力騰挪外銷釐剔中飽歸併局所裁汰冗員清提陋規力除糜費每年匀出的欵以爲練兵之用等因又經臣與司道再四籌商江西省實無中飽可提陋規可革議由臣與司道府各員各州縣自本年月月起每年報効銀八萬兩亦經奏覆各在案昨准户部　　又經行司籌墊提掃解去後兹據布政使周浩詳稱兩次認籌練兵經費銀兩均係甫經議辦初提地丁錢價平餘解到無幾漕米錢價平餘及脚耗銀米須俟九十月間各屬開徵新漕始能提解續議報効銀兩亦非一時可以集事現奉部電催解自應田司　墊以濟急需惟司庫入不敷出支絀異常兹於無可設法之中在於司庫各欵内竭力羅掘騰挪如數湊集銀二十萬兩分作兩批以爲江西省籌解光緒三十年分練兵經費一俟原籌各欵籌集足數卽行提還以清庫欵遴委補用知縣李壽森試用直隸州州判姚彭年等領解第一批銀十萬兩又委教習知縣張奇成試用知縣馬維翰等領解第二批銀十萬兩又於委員解費内提出隨解户 
 
