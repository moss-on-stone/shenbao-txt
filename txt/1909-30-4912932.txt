# 1909 - 30 - 4912932

 

Page 1

 
 
   
 
 

Page 2

 
 
   
 
 

Page 3

 
 
交旨 
[正月初三日軍機大臣欽奉]  
　　諭旨西陵梁格莊行宮正殿恭備大行皇帝梓宮暫安所有該處工程着派承修崇陵程大臣迅速查勘修理欽此 
[初四日軍機大臣欽奉]  
　　諭旨前經降旨桂祥賈食入八分輔國公俸着度支部照雙俸支給欽此軍機大臣欽奉諭旨本日徐世昌等奏事附片餘紙有倒置書寫字迹實屬疏 
忽著傳旨申飭欽此 
　　初六日軍機大臣欽奉 
諭旨載洵奏前赴西陵梁格莊行宮查看工程一摺知道了欽此 
初九日軍機大臣欽奉 
諭旨慶親十奕劻奏菩陀峪定東陵工程用過錢糧數目奏銷摺單各一件依議又片奉本工所餘六分平餘銀兩繳還度支部等語知道了又片奏本工出力人員可否奬叙等語著 
准其分别保奬欽此 
初十日軍機大臣欽奉 
諭旨載洵奏查勘西陵梁格莊行宮工程情形繪圖呈覽一摺著迅速開工妥愼修理圖留覽欽此 
論說 
[再論立憲國攝政之地位（再）（續）（邨）]  
　　第四攝政之就任及解除 
（一）置攝政之事由 
（甲）君主未成年者（一）天皇滿十八年爲成年（二）此謂當攝政之順位者乃得卽其位（三）君主登御之際皇胤在胎内之際得準如君主之未成時 
　　（乙）君主久亘於故障者（一）故障爲事實上絶對之無能力者非任意之故障（二）久亘云者謂爲故障亘久之時或其時間永續之時（三）或學者有謂久亘故障云者爲不能親裁大政之絶對的故障於時日之長短毫無關係然不能親裁大政即爲絶對的故障不得以其上之久亘字樣解爲絶對的故障（四）於此不可不俟皇族會議及樞密顧問之議决此議决是否可置攝焉即决定是否久亘於故障也 
　　按此表記載置攝政之事由。有甲乙兩端。乙爲久亘於故障之。時由皇族會議及樞密顧問之議决而置之。而在未成年之時。則當攝政之順位者。有當然卽其位之權利。我國雖未布憲法。而有我大行兩宮之遺命以定之。尤足見我。攝政醇親王又有當然即其攝政之位之權利。天潢之貴。依次當及。與立憲國之良制。尤暗合矣。 
（二）攝政者之資格 
（一）達於成年者 
（二）無故障者 
　　攝政之資格。各國通例。限於成年者與無故障者而已。况我攝政醇親王曾銜命赴德與德。君臣酬酢往還。夙著風度。自入軍機。多所贊襄。而憲政尤藉以成立者乎。 
（三）任攝政之順位 
（一）皇太子皇太孫 
（二）不有皇太子皇太孫雖有而或爲未成年者則爲親王及王等任之（三）日本皇室典範第二一二四一五條 
攝政之順位。皇太子及皇太孫外。首載親王及王。天然之順序也。我攝政醇親王與我大行皇帝爲昆仲。而今上尤係攝政醇親王之所出無論爲法理上爲習俗上爲事實上。以我攝政醇親王當攝政之任。可謂仁至義盡矣。 
（四）攝政之解除 
　　第一解除攝政之時如未成年之君主達於成年及君主除去故障等是也 
　　第二喪失攝政地位之時如攝政發生事故及讓任並其他歐洲有辭任之制度則凡居攝政之地位者須宣誓拒絶 
　　攝政之解除。朝議以。今上達於成年。能自親政爲限度。則今上未　　達成年之十餘載間。賴攝政王代。今上行天子之大權。以福吾民。以固我邦。我輩當听夕祝之矣。 
專電 
[電一（北京）]  
　　陳璧參案那相孫中堂派曾楊恆殷等四部員分查因事繁查未及半然已查實數欵聞陳璧革有 
 
 

Page 4

 
 
餘辜溥頲紹英桂春等三人可免議力鈞等四人一併革職月内可覆奏 
[電二（北京）]  
　　盛宣懷有召令來京消息 
[電三（北京）]  
黔撫龐奏陸軍部奏定黔省應練新軍一鎭現僅練成一標歲入祗六十餘萬即他事停辦尙不足用擬先練一協懇飭部撥濟或將應攤賠欵二十萬扣留備用奉批該部議奏 
[公電（湖北）]  
　　各報館鑒敝報被夏口廳封禁謂揷畫汚衊各憲拘編輯鄭難希作畫向炎生請申公論湖北日報同人公啓删 
緊要新聞 
[萬國禁烟大會紀事四]  
　　萬國禁烟大會各專員昨晨復在匯中旅館會所集議午後續議二小時由美國專員柏蘭脫主敎爲主席提議之要點爲會中議事規則及舉派幹事員等事 
[參案之種種]  
　　樞府以近日言路廣開各侍御糾叅摺件日益滋多擬自今年元旦日起所有京外大小官員被劾無論查辦覆奏與否均須隨時開具節略按月彚齊列表呈進存查 
　　東督徐世昌近又被言官奏參謂其用欵過多毫無實效徐督聞之大爲負氣刻已具摺請退詞氣之間頗覺憤憤云 
　　翰林院侍講學士周爰諏去歲十二月中奏參京師官立女子師範學堂辦理不善摺中有壞有别之敎潰倫理之防等語刻聞某相國以我國女學現當萌芽之際惟有極力勸誘日求改良以期啓發民智進於完全不宜以一事之微求全責備致生阻力故此摺頗不欲宣布云 
　　前有某侍御奏劾審判廳訊案受賄奉旨交大理院嚴密查辦聞此案係因致美樓飯館與陽春居因帳目興訟承審官係奕部郎現經大理院查明並無受賄實據訊斷亦無不合曰内即將具摺覆奏 
　　辦喪大臣倫貝子以御前侍衛當差不勤特查出曠班侍衛數名上摺 
奏請懲辦 
[整頓稅厘彚聞北京]  
　　攝政王前因開辦印花稅深恐轉滋苛歛屢與度支部澤尙書等籌商擬從緩辦以恤民艱而澤尙書以庫欵支絀又兼辦理要務靡不需欵孔急且膏士捐减撤正可以印花稅抵補其欵所有緩辦之處實屬爲難攝政王遂囑愼重從事現度支部各堂已飭令司員預備開辦一切章程　 
　　度支部以各省財政久已調查詳細其弊病以釐稅爲最重擬先清理各省釐局以蘇商困 
　　度支部各堂日前會同政務處議辦稅釐已誌前報聞該部丞參各堂曾會同該處提調官等擬訂稅釐獨立法入手辦法擬先調查各直省歷年奏報釐金收數後再行稽核常洋各關額徵稅課正欵以憑分定兩項正課 
　　會議政務處曾於上年十二月間通飭各省督撫及諸駐防邊疆大吏列表咨報各該省常年徵收十藥厘稅確數及預計土藥禁種後有無彌補正項等事近聞該處昨奉慶邸諭交令再致電飭催統限兩個月内咨報並諭咨查度支部序儲各案先行預爲核辦 
[開辦分科大學之佈置北京]  
　　監國攝政王對於組織分科大學一事極爲注重初五初六兩日各軍機大臣散値後特留張相國面議該學堂一切辦法 
　　分科大學學部已决議於今年開辦四科惟經科大學敎員固須物色老師宿儒然非泛泛科舉人才所能濫竽充數張榮兩中堂虚心諮訪保舉湘潭王壬秋太史闓運爲最多數屢次電聘堅辭不來其餘著名經師雖已搜羅七八名然或高臥名山迭徵不起或宦途顯達懼上講壇此項師資較在外國延聘科學敎員尤爲難得云 
　　安定門外八旗操塲建築分科大學早已於去年開工將地勢舗平後卽停工度歲現聞部議今年必須開學以取新君登極嘉惠士林之意故已派大學堂内庶務提調劉部郎經澤督催工程全校觀成之期當不在遠大約本年七八月間即可開辦四科 
　　舊有之大學堂師範預備兩科畢業考試已於去臘告竣業經劉總監督牌示擬除將師範各生自願盡義務者外餘悉升入分科大學預科之英文生派入工科大學德文生派入格致科大學師範生派入經科及文科大學各生均已填具願書文聞大學預科仍在馬神廟原有之大學堂 
 
 

Page 5

 
 
開辦各省咨送各生已於初五日約同報到惟師範科則擬暫不續辦 
[滇督禁烟之嚴厲]  
　　字林報載十三日雲南訪事電去今日晉謁雲貴總督錫清帥據稱滇省鶯粟現已减去將達十分之九鴉片銷數亦減其半現並札飭各處釐卡自本年爲始不許鴉片過卡出口如有挾帶者一并抄没至去年未在稅關報驗之鴉片悉將查抄銷燬其於上年年底以前在本地稅關報稅者則限於西四月二十號裝出滇省過期則須抄燬目下全省已嚴禁吸食鴉片裁種鶯粟違者按律治罪且將鶯粟拔棄不稍寛貨全省農人現均遵守鴉片禁令違者甚屬寥寥僅有官吏兩員蓮抗而已烟鎗之抄没者疊千積萬現皆用以裝飾各處城門錫督自信此次禁烟大功已遂無復慮有阻力之發生錫督施行禁令勇往直前不稍顧忌其剛毅果决大可令人欽佩錫督並謂鄰近各省大宜取法滇省夫滇省風氣頑固爲各省冠今滇而能此則各省自無不能之理也錫督又深讚美國對於鴉片問題能持正論切盼英國亦能與中國協力共拒烟患云 
[京師近事]  
　　内務府大臣等已於日前將内廷御用經費撙節核定每年由部庫領銀一百二十萬兩恭備茶膳衣冠一切御用已蒙攝政王照允 
　　豫親王𢡟林前因尙未滿歲擅自遞摺奏請當差奉旨交宗人府議處當罰九年半俸處分現聞今年元旦有特發之恩旨已令其學習當差 
　　資政院孫相國現以年老多病不能兼任多差資政院關係憲政前途尤爲重要日前面語某大臣擬奏請開去資政院總裁并舉兪廉三丁振鐸兩大臣以自代 
　　日前新疆巡撫電致政府云恭逢恩詔監禁之官犯高爾嘉等可否援免請示辦理等語聞政府諸公因高爾嘉等係奉旨發遣監禁人犯與尋常事犯不同未便准其援免業已電覆新疆矣 
　　北京報界公會聯名赴外城總廳保釋京話日報主筆彭翼仲曁中華報主筆唐繼星兩君恭逢恩赦請行援免兹聞外總廳以彭唐兩君所擬之罪係法部順天府辦理該廳不能干預故令報界公會赴法部順天府呈請 
　　日前慶邸那相與梁崧生尙書在部議定期照會駐京英德法等各國公使議商撤退使館衞兵駐防軍隊事宜聞已定於廿四日會談矣 
　　郵傳部自西正月一號已接收京漢鐵路由總辦鄭清接管聞現定章程　月將出入各欵開列四柱清册報部并密派委員多人分途稽查以重要路 
　　吉長鐵路借欵日前已由梁尙書與駐京日使伊集院君簽押現由該路總辦呈請將所借洋欵數目及如何有利無害情形發單宣布曉諭全國以袪疑慮 
　　江督端午帥昨以已故廣東欽廉道陸心源所著湻園總集計六百餘卷咨送國史館以憑核列文苑傳表彰實 
　　昨日外務部致駐美欽使伍廷芳電云前准電稱各節現已咨查度支部例案兹據復稱該部財政向無購辦銀兩之例其出入各欵數目載在海關貿易册可以稽考相應電覆貴大臣查照 
　　雲貴縐督錫清帥電奏中英會勘滇緬界務業經和平辦結應請將在事文武各員給予奬勵奉旨著酌奬數名母許冒濫 
[廣東大沙頭花艇火刦詳情廣州]  
　　初九晚十點半鐘東濠口大沙頭各花艇大火燒斃飲客妓女丅伴三四百人各種船艇三四十號誠鉅刦也兹將各詳情分類錄下以供衆覽 
　　起火之原因大沙頭花艇原爲榖埠合昌水鬼三檔彼此相離各約二三十丈是晚十點鐘大沙頭財記艇大櫃後第二房因跌下火水燈起火船上人紛紛以清水灌救愈救愈猛不可收拾妓女飲客皆自顧性命繞船亂走擁壓不通故財記内之飲客妓女及工伴十死其九連日未火之前滿記艇已報火兩次因俱在廳起火易於撲滅故不成災此次起火時尙有巫者爲之禱送而不圖大刦之即在當夜也 
　　延燒之情形財記起火後不一息燒折船欄向澄花艇一邊傾倒澄花即全艇皆火轉瞬而同泊之艇無不延及又轉瞬而延及對面之一派當起火時有賣食物小艇公婆二人係泊在花艇環泊之中者急於逃走抽去橋板以冀逃脫故近起火之一排大艇所有飲客妓女無橋可渡斃人獨多而此公婆賣物艇掉出海心忽爲火力吸回卒被於難亦可見利已損人之無益也又合昌兩順艇離火本遠因恐被累獨自解纜開往亦被風吹至火塲付之一炬當延燒時各小艇以火勢太猛不敢赴救水巡又多派警船防止附近小艇藉端搶火當塲拿獲艇家十餘人故赴救益少海珠正局警船救回十餘人三局救回三十餘人此外救人者多係泊近花舫之沙艇其未遇救者俱跳下水内哭聲震天萬頭攅湧附近各艇以搭鈎救回者亦有數十其岸上水車離火太遠有三架開放亦因不能射及望洋而返當時火勢之烈直如夜燒赤壁不及现點鐘即將各艇一掃而空現所存者僅有合昌數艇水鬼氹數艇而已 
 
 

Page 6

 
 
　　飲客死傷之約之約數　此次飲客被禍以外省人爲最多現查行西號新泰厚當手閻某一人忠誠信四人蔚泰厚二人恊同慶王仰西等三人厚德一人協成乾王某等四人又大清銀行管事孫西龍一人其餘政界則花捐委員鄧廷楨之子某廣粮廳胡通守之子某前善後局支應廣府審案委員陳繼曾前四會縣任玉衡之二子某某廣西營務處會辦李道益智（西撫派來迎提軍火者）廣東某處總辦易道又一不知名候補道均與於難此外粤中紳富不下數十名艇伴不下數十 
　　妓女死傷之約數大沙頭妓女共五百六十七人是夜天氣澄清各廳幾乎開盡只餘一頭廳二尾廳未開飲客約二三百人（園頭篷不計）連工役當在千數之外據彼中人言現在各艇妓女已查知著落者僅百餘人餘或死或逃或被擄去死亡當在二百以上 
　　被燒之艇名被燒各艇計財記蓉花香海（舊惠和）匯源滿澄花妹泗合亞月兩合巢鳳生記小舫另合昌兩順及廚艇四隻住家艇小艇十餘只鹽船一只共三十餘隻各紫洞艇以走動容易全未殃及 
　　撈屍之數目合計海珠沙地警局左便三處停屍塲至昨日三點鐘計共撈得男屍六十二具女屍一百三十七具已影相者一百三十餘具已報領者六七十具因爲時太晚不能影相者十餘具溺死者十之九燒死者十之一其餘陸續撈起者尙多大約男女斃命總在三四百人以外也死傷之慘狀大火之後其艇面旣爲灰燼艇仍繋於水中當檢屍之時其灰燼與屍身混合焦黑不可逼視有無頭者有頭破而見腦者有燒去十指留骨如雞爪者有滿面鮮血者有全身枯黑者奇異情形慘不忍覩女屍大半皆衣飾華麗其餘若執役鴇母之流男屍則穿皮衣緩鞭及新薙髮者居其半數又有一少年手尙緊執水烟袋不脫云又妓女溺死之最著名者爲肥水月華泗合春花某艇金嬌金仔銀仔等數人其金嬌一屍已由其相好馮某飭人棺殮 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
來稿 
[讀去臘十七日某報鐵尚書論書後（藏年室稿）]  
　　今上御極之年項城罷政那相繼位於是外間傳言報章論說遂有將來津要盡用滿人之疑未幾而某報内復有鐵尙書再入軍機三不可論亦滿漢之見也凡事始於相疑繼則相激終至潰敗决裂不可收拾吾華承積弱之後猝逢國恤外患日亟内訌未平凡我同胞應厪同舟吳越之憂而念披髮纓冠之義在上者以天下爲量在下者同率土之心私見悉除團體固結定傾扶危其在是乎故朝廷用人不宜有滿漢之分吾輩論人尤不宜存滿漢之見此次那相由外部而登樞軸猶之昔日項城以樞軸而兼外部其爲外交主義而非滿漢主義可不煩言而解即如鐵尙書不避勞怨果於任事固今日滿漢大臣中卓卓表見者不然朝貴多矣而播諸衆口何獨一尙書耶某報所指三不可按諸事實未免失當夫報館之責在主持公道此數年間鐵歷樞要筦度支綜軍政督榷務觀其措注平正詳審亦可謂潔已庄人小心謹愼者矣乃某報反痛詆之恐閱者不察誤以爲别受意指於報界聲名大有關碍否則因其滿人故爲苛論致開黨派攻撃之端恐將來影響及於朝列竟成相疑相激潰敗决裂之禍一人之毁譽不足惜如公論何如大局何因據所見書其事實以待有心人之考證或亦明是非和滿漢之一助乎 
　　如某報云鐵本閣學自庚子後項城督畿輔主張揀兵引爲同調急加拔擢即已位至卿貳方練兵處設立項城以此爲其位置鐵獲兵柄乃自叛離以自表見二三其德一節按甲午之役京師設督辦軍務處時鐵以京堂充翼長袁以候補道充委員是爲袁鐵訂交之始庚子以後袁督畿輔鐵已曰閣學兼副都統署兵部侍郎矣事均練兵以前迨赴保定訓練京旗常備軍次年充練兵處襄辦大臣與袁同辦軍事者二三年恊恭和衷不聞異議直至入樞府長户部清釐積案嚴核出入而北洋銷欵之鉅爲諸省最不合常例者甚多稍加駁查而局所人員大爲不悅設詞搆之遂爲袁鐵間隙之始夫論入者必綜其前後事蹟切實考證而後眞際出焉數年以來項城聲光魄力已臻極盛其攀鱗附翼由末秩而躋顯貴者何可勝道若鐵之於袁當練兵之始一爲總督一爲侍郎官階非甚懸絶其轉峻秩膺重寄主知可結詎自疆臣推挽而來即其主國計嚴核銷因公生嫌又豈私情反覆可比何得謂之叛離况今日政界習爲泄沓皆以遇事模棱爲取容保位之地而鐵以愼重公幣之故乃與大力者背馳於仕宦前途自生種種障碍洎乎項城秉政人爲之危猶守拙如前不知變計亦其愚不可及矣 
　　又某報云外人對於項城之罷已視政府爲擾亂和平彼念念不忘庚子遇有感觸即以爲將演排外之劇蓋外人久有剛鐵並稱之口禪以鐵之情狀頗似剛一節按項城之罷乃個人之原因與國際無涉即庚子之變孰主排外孰主欵約亦昭昭在人耳目間主排外者端邸端領處神管而剛爲之副主欵約者慶邸慶領神機營而鐵爲翼長氣類之分宗旨之别判然兩途迨後欵約定新政興鐵首上封事請練新軍仿效東西成法並自赴日本觀操以其考察所得歸陳政府遂有練兵處之設及至總持戎政迭派海陸軍學生新軍官長出洋就學考查待其回國隨事諮詢量才任用以資效法而示提倡所有軍事規畫漸合於東西各邦文明之制近日各國海陸軍大臣多投竿牘以　情愫駐京公使及武員尤形欵洽固未聞有剛鐵並稱之口禪也 
　　又某報去中央集權之謬論出鐵實主張之又躬冒不韓南下搜括膏擇遂竭今見新元舉措已不勝滿漢之疑况又以躬行朘削之人置諸政府出治之地則不疑朝廷再行中央集權以演種族巨禍亦必疑將厲已而更事追呼一節按鐵尙書前往江南調查財政亦因省關局所出入欵目轇轕叢弊是以恪遵朝旨按册清查以期核實未嘗增一徵求提一欵項也案牘具在可考而知迨後尙書長户部每謂民窮財匮務宜休養生息故於南省疆吏加賦之議則以民不堪命一再核駁又各省自造銅元規利多鑄日益充斥商民交困則奏併局所限額鼓鑄以調劑之是尙書嚴於核官帑寛於恤民生朘削之謗恐在官不在民也至中央集權之說談新政者多主張之詎得專屬諸鐵試觀軍部歷訂章制均以部臣司法疆臣行政不相攙越爲宗旨此乃通行條件千人共見者即部轄之近畿四鎭亦以司法不兼行政奏設專司訓練大臣領之而部權成爲間接可以就其事跡知其命意矣總之滿漢相疑爲今日政界最惡之因即將來大局最惡之果尙書滿人也乃陸軍部丞叅四人而漢人則居其三良弼哈漢章同爲陸軍學生之傑出者而哈先進用第即此一端而論尙書滿漢之情感爲何如此亦環球所共知而共見也 
分類新聞 
正界 
[江督裁節屬員薪水南京]  
　　江督端午帥札財政局文云查本部堂衙門統轄三省兼南洋通商兩淮鹽務舉凡章奏咨移批札函電等件事體重要頭緒紛繁所有原派各委員要皆昕夕從公不辭勞瘁其次者亦各有日行應辦之事並無濫竽充數之人惟旣欽奉諭旨誥誡諄諄自不能不於無可設法之中力加裁併應卽將學務委員田道吳炤原領月薪銀二百兩洋務委員鄭道汝騤原領月薪銀二百兩温道秉忠原領月薪銀一百兩文案委員張令之銳原領月薪銀一百兩張令祖翼原領月薪銀八十兩蔣倅有榮原領月薪銀八十兩金牧煥章原領月薪銀六十兩于丞柏齡原領月薪銀三十兩徐令之棫原領月薪銀四十兩李縣丞書麟原領月薪銀四十兩黄縣丞廷榮原領月薪銀洋三十元又銀十二兩管縣丞琳原領月薪銀洋四十元主簿札克丹原領月薪銀五十兩貢生陳汝玉原領月薪銀三十兩文巡捕吳邁原領月薪銀五十六兩武巡捕夏鳴臯原領月薪銀三十六兩以上十六員所領薪水即自二月爲始一律停支以節縻費又另有辦理章奏文牘委員楊守鍾羲現已調補江寗府知府員缺其原領月薪二百四十兩禀請停支亦卽以二月爲始照其所請母庸支給又辦理軍界學界委員鄭臬司原送月薪銀四百兩迭次固辭　已將銀兩按月繳還此後自應停送所有繳到月薪銀兩一併發交該局歸欵合亟札飭札到該局即便遵照辦理 
 
 

Page 11

 
 
[要事須用電禀之撫批安慶]  
　　蕪湖警務公所去臘因經費支絀巡士度歲無欵發餉禀請皖撫飭司借領現奉朱中丞批云此欵幸經巡警道面禀當即預飭發給來禀廿九日始行到院若待批示始能照發已屬遲悮嗣後該公所遇有要事務須隨時發電或由郵局馳禀免悮要公 
[電飭扣留已參各員浙江]  
　　浙藩顔方伯電飭温處嘉湖四府文云此次增中丞叅劾各員如玉環同知范慶頣臨安縣蕭逢源太平縣羅濟美歸安縣林基逵長興縣丅惟晋龍泉縣陳海梅署縉雲縣葉大章慶元縣凃道康宣平縣張煊等前已飭令交卸深恐交案結後揑稱回省措解任意逃避以致正欵無著望卽逐員扣留嚴繳以重交欵 
[咨送警察詳明地圖武昌]  
　　鄂督陳小師刻據巡警道詳送武漢警察地圖頗爲精細所有總局分局及關於衛生之厠房便桶營業之菜市塲交通之停車處以及路燈水池無不詳細標明各有記號當經核准咨送民政部備考 
[限期補解漕欵浙江]  
　　浙江糧道李觀察日前會商藩司以舊年浙省留辦平糶米石前奉大部核准飭分三年陸續買補舊届冬漕例應補連三分之一已飭承運各屬運滬父兌此項糶價現查解清者僅三屬其餘未據具報滬局開辦已久運期緊迫勢難任令延玩現擬遴派幹員分赴各屬嚴催統限正月底止一律解清免誤要公 
[開辦地方自治傳習所長沙]  
　　湘省善化縣唐紳以紳以現在預備立憲已有年限而諮議局正在籌辦亦已尅期成立所有本省人士若不解地方自治之法將來舉行憲政必至無從措手爰特邀集同志於大古道巷求是學堂舊址開辦地方自治研究所以一月爲畢業之期聞近日入所研究者頗不乏人 
交涉 
[楊柳灣敎案之交涉安慶]  
　　皖撫接天主堂費司鐸善騫來函略云英山楊柳灣敎堂一案迄今尙未議結姚主敎欲請駐京欽使核辦騫以皖省上年多事婃言商緩兹接英霍兩縣敎士來函謂此案久久不了以致謠言紛起敎民恐慌應請迅將前案　速議結並飭嚴禁謡言以防肇釁若果此案遷延不結將來或有奸民滋事致生禍端恐貴部院與騫均難辭咎等語旋經朱中丞答復謂此事前已札飭許道鼎霖在滬就近與議嗣以安慶兵變故未飭催現在該道已回通州原籍度歲除飛飭許道赶即赶滬務於元宵後妥速議結一面札飭洋務局轉行英霍兩縣查拿造謠滋事之人從嚴懲辦外合先肅復希即電達貴主敎查照俾免久懸而敦睦誼 
[禀請禁阻保險公司]  
　　近有日人在清江浦租賃房屋設立康寗人壽保險公司經清河縣查悉以清江係屬内地洋商照章不得開設行棧特電禀鎭關道劉觀察照會該管領事禁阻以免滋事 
[派兵保護敎堂鎭江]  
　　鎭道劉觀察以每逢新年天主穌各敎堂均須開堂宣講福音自届新正歇業人多恐滋生事端特咨商巡防隊統領周錦堂恊戎凡城内外及各鄉鎭有敎堂處所均須派兵妥爲防護免　交涉 
軍界 
[江南陸軍退伍確期鎭江]  
　　江南新軍就地應徵者只十分之四其餘均係從前楚勇挑選秋操後即擬退伍嗣因禀承陸軍部往返需時未及實行刻已籌備定妥准於二月初旬分别退伍歸農駐鎭三十五標李統帶已奉札遵照矣 
[審訊尅扣餉糈之軍需長武昌]  
　　鄂軍三十一標一營之軍需長某去臘　餉時高抬銀價乂巧立名目私自折扣以致全營兵弁大譁事爲十五協協統王得勝所聞於初十日在恊司令處調集所屬兩標軍官目兵排立開軍法審判飭提該軍需長及管帶郝翔宸當衆審訊該軍需長扣餉屬實郝管帶雖無串同情弊未免知情故蹤當判將軍需長發押自新所候禀請張統制核示懲辦 
[胥口鎭請加派師船蘇州]  
　　蘇鄉胥口鎭張董家被盜嗣該鎭附近某尼菴於初八日又遭盜刦該董張家良持赴清鄉公所具禀以胥口爲太湖口門帮匪易於出没似此迭遭搶刦小民實難安居務乞加派師船赴鎭駐紥巡防以保治安旋奉蘇藩瑞方伯批云此案前據營獲盜犯兪維卿等訊係蘇中路巡緝隊勇當將該隊官方壽山按照軍令正法在案據禀前情候照會飛划營陳統領速撥師船開往該鎭梭巡駐防以懾匪胆而保治安 
[陸軍學生補授軍職安慶]  
　　直隷陸軍速成學堂三班學生去有臘已考試卒業即經陸軍部照章奏請補授軍校等職分發皖省者共計七人日昨皖撫接准部咨並頒札七道當即註册分别飭遵 
[通緝被竊千總奬札安慶]  
　　有某營千總顔桂廷由漢口乘坐火車行至鄭州被賊將行李衣物并歷保奬札全行竊去當即報明該處地方官查拿並禀豫撫通咨各省飭緝日昨皖撫接准來咨即行札飭臬司通飭緝拿務獲解究 
[派員赴襄樊募兵武昌]  
　　鄂軍第八鎭張虎臣統制因本鎭各標逃亡目兵一百餘人亟應招補兹特派第十一標砲隊左營隊官朱鵬舉赴襄樊一帶徵募身體强壯文理優長之土人以補其額 
[柴内搜起快鎗安慶]  
　　皖省西門外有柴販某甲肩柴一束行經城門適遇警局巡兵瞥見柴梱甚重并有一人跟隨形跡可疑爰即喝住解開搜尋果藏快鎗兩枝當經該巡兵等將柴夫及後跟之人拘獲連同查出鎗枝一併解送警局聽候訊辦 
學務 
[各屬催報考拔鎭江]  
　　今届考拔上年經蘇提學司札飭五屬府廳州縣照章查造册籍在案現因爲時將近乂奉樊學司札飭現各屬已曉諭本學優廪增附各生如願赴考者迅即開具三代履歷入學年歲到學具報以備造册呈送學轅 
[法政講習所變辦法常州]  
　　常州法政講習所開辦一載已届畢業今年變通辦法半年畢業專以養成自治人才定額一百六十名計每縣定額二十名仍聘梅介節君爲主任敎員 
 
 

Page 12

 
 
[公學添設電報科揚州]  
　　揚州舊城三元巷丹徒旅揚公學開辦以來尙屬發達兹由該校長會同該籍商董於今年添設電報一科以備英文生之出路現已刋發廣告亦學界一特色也 
[初等小學招考常州]  
　　武楊城内東南西北四區初等小學及南郊果郊北郊三小學均由勸學所經理發貼廣告招考每月收學費兩角每校定額五十名惟聞日内報考者甚形寥落 
[擬辦玉泉初等小學寗波]  
　　玉泉塲大使以新充東西兩舍灶户鄭通德鄭世鹤頗知公益各於認繳課釐之外每年捐助學堂經費四十千文兩共八十千文當即商同就地辦學紳董暫假縣城姜忠公祠爲校舍名曰玉泉塲官立初等小學堂招生四十名每各年收學費二元藉資彌補此外不敷隨時另籌接濟一面延請已在師範傳習所領有修業証書人員充當校長曁科學敎習訂明半盡義務分别酌送修薪堂中課程規則遵照奏定章程參酌就地情形妥訂簡明規條至修葺齋舍置備校具一切開辦經費均有大使捐廉應付 
實業 
[上海府海公司奏歸官辦浙江]  
　　浙撫增中丞且奏略謂查光緒三十年間浙西鹽商禀請招集商股在上海租界設立府海公司年忍正課帑課五千餘引是年准户部咨練兵籌餉各條内開上海租界居民逾三百餘萬以人日食鹽二錢計之約歲可銷四萬引該省所報祗銷五千餘引未免過於短絀等語節經前任撫臣督飭該商認眞整頓籌議擴充迄今未見效果奴才到任後擬將兩浙鹽法切實改良而上海租界食鹽尤應澈查銷數庶免自棄利權該府海公司僅認課五千餘引誠如户部駁查不免過於短絀且公司名目亦經部中駁斥不合應即裁撤改歸官辦經奴才督司鹽運使妥商籌議遴委浙紳候選道朱佩珍總辦官運事官即就利界設局收買私鹽暢銷官引總期運一引之鹽即增一引之課剔除中飽挽回利權 
[擬設八旗工藝廠鎭江]  
　　京口副都統奎仲連統制擬在本營設立工藝廠一區專收八旗貧苦婦女俾得謀生惟用欵甚鉅籌畫維艱特禀請清留守酌撥公頃未知能邀允准否也 
雜記 
[私造正金銀行鈔票案擬結蘇州]  
　　川沙廳陳司馬復審周秋堂等聽從私造日本正金銀行鈔票一案特將擬結情形通詳各憲略謂周秋堂即周銀寳陸德昌姚金桂分隸寳山南匯等縣均先未爲匪光緒三十一年間周秋堂與素識在逃之陸仲甫及已故之馬士良遇各道貧難陸仲甫與馬士良起意製造外國假鈔票騙錢分用馬士良因無本錢邀周秋堂湊錢入夥周秋堂貪利允從自備洋銀十元又向姚金桂轉借二十元言明停過四五日加倍歸還周秋堂當將洋元一併交付馬士良買紙應用因無地方做票借與餘屋寄居刻刷日本正金銀行假鈔票一百餘張分給周秋堂六十四張餘票俱由陸仲甫等携去周秋堂當將假票四張付還姚金桂收用姚金桂携往老閘地方米店兌換當被察出不收退還周秋堂另換現洋付訖周秋堂復至寳山縣境天通菴地方行用被人看破與姚金桂先後拘押捕房改押西牢周秋堂被獲後因票板及餘票尙存家内寄信伊妻周沈氏燒燬周沈氏留存十張於三十二年二月初二日交付陸德昌收買洋紗賺錢酬謝陸德昌隨至川沙境陸續在周振華店内購買洋紗先後用去假鈔票五張後又往購察出不收當經前署廳左丞念慈訪聞獲案訊供通詳兹經提同周秋堂等復審明確查修訂法律大臣奏准凡僞造外國銀元行使無論贓數多寡爲首及匠人均於奏定私鑄銀幣章程絞罪上减一等擬以流三千里爲從减一等仍照章收入習藝所工作等語此案周秋堂即周銀寳聽從已故之馬士良及在逃之陸仲甫湊錢入夥並借屋居住刻刷仿製日本正金銀行紙幣行使即屬爲從合依奏定僞造外國銀幣爲首流罪上减一等擬杖一百徒三年其陸德昌姚金桂二犯一係受雇行使一係知情行用均應分别科减自應比照三十一年刑部奏定私鑄中國銀幣治罪專案内受雇及知情買使杖一百徒三年罪上量减爲杖九十徒二年半仍照章收所習藝工作該犯等據供聽從陸仲甫等合夥仿造是否避重就輕仍俟查獲陸仲甫到案訊明果有避就情事另請更正以昭核實 
[崑新商會重舉總理蘇州]  
　　蘇屬崑新兩縣商務分會成立已届兩年所有總理等員例應照章重舉業於上年臘底投票以得票最多之方還爲總理當即禀請崑新兩縣及蘇州商會懇乞申請上憲立案以重商務 
清談 
說虎 
　　虎惡獸也。政苛曰猛虎。市井之無賴者曰假虎威。胥吏之暴横者曰負虎皮。有敢與之抗者曰捋虎鬚。蹈虎尾。與之抗而彼猶有所恃者。曰負虎隅。添虎翼。虎之可畏也若是。不謂今日之虎。徧布於各部。陳尙書之參案也。郵部有龍虎將之名。陸尙書之密查也。吏部有五虎將之目。（事均見昨日本報）嗚呼。虎何若是之多耶。宜我國民無焦類矣。 
小說 
[潘傑小史英國梅撰著泖瀞四郎信譯]  
　　（一）白玫瑰（六） 
詎料孫奪生偶感風寒。竟致不起。及易簀之際。未有未命將財産付託於人。僕亦斷不能以他人之財産。據爲已有。不得已乃修書與英國孫君之律師。嗣據復書。謂孫奪生財産及色福爾倉場。均歸僕有。無用多讓。此眞意外之遭逢。實非僕之所逆料。揆之於　有所不安。亦度之於義有所不取。惟孫君外無期功强近之親。僕有數載相知之雅。是用不揣非分。况握財産所有權矣。僕思異地棲遲。不若故鄉安適。因而束裝就道。遄返梓鄉。將與二三舊友徜徉於三島間誠藥事也顧僕獨居無偶誰與言歡。好求之思。能無戀戀。密司其有意乎密司之聲音笑貌。常印於僕腦筋間。而如僕之不肖。密司尙能記憶否耶。猶憶僕去國時。遇密司於。園中。時密司年僅十有六歲。以羞花落雁之。容濟以英爽明决之氣。亭亭鵠立。一手玩弄令妹之總髻一手招僕與語。迄今已閱十五年。人事變遷。今昔殊異而此景此情。未甞一日去諸懷也。僕曾患病寒熱。孫奪生侍奉茶水。一如僕之侍奉彼時。感激之情。無時或已。及病廖。彼語僕曰僕病甚事口中猶呐呐語密司事不置。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長調查]  
　　安徽（穎州太和） 
太和縣昨以遵辦選舉調查事務所曁延紳姓名清册申報皖撫當奉朱經師批云查選舉事宜爲異日諮議局成立基礎選舉之能否得人視此時調查之是否確實以爲斷將來即以辦理之勤惰定各牧令功過本部院對於此事奚啻三令五申該縣奉文已久始行申報已屬逾限察閱來文僅延紳二人設立選舉事務所至如何籌欵如何分職如何辦法均未確定方針詳悉臚列實屬疏玩合行申飭現在應行籌辦事宜已由籌辦處劃分期限另文飭遵該令務即廣延素有聲望之紳會同查照札發各端依次舉辦勿得再事延宕致干咎戾切切仰籌辦處轉飭知照再此等公牘應用詳禀該令逕用申文亦屬不合 
[士民動議調查]  
　　湖南（長沙湘潭） 
湘章縣黄芙初大令自接奉省垣諮議局籌辦處札發選舉調查各項章程並選舉票式簿式投票匭名册各式飭於邑中設立選舉調查事務所以爲初選之預備大令奉札後遵卽照會地方自治周紳董並會集七堂七幫各紳籌議一切辦法聞各紳均以此係創辦之件事體重大未可稍涉輕忽惟省憲來文内稱限文到五日内即將開辦情形及辦事各員紳名銜先行呈報限期甚爲迫促似此茫無頭緒恐難如期舉行去云聞日來該縣事務所尙未成立約俟燈節前後始能妥議遵行 
專件 
[廣東咨議局籌辦處簡章（續）]  
　　第四條本處設編查二員專司檢察各屬選舉名册並編造表册簿籍等事文案二員專司撰擬一切公牘稿件庶務二員管理庶務乃支應收發事宜以上各項人員除庶務應專委本省候補官外其編查文案宜因材選任務求各稱其職不拘候補候選正佐官階如紳士中有能勝任者亦可派充　　第五條司選無定員爲派赴各區幫同地方官辦理選舉之用專任紳士由議紳公舉 
　　第六條總會辦提調坐辦由總督派委議紳由總督備文延請編查以下各員由本處總會辦詳委司選員紳舉官定由本處札委 
　　第七條總辦提調爲現任官議紳爲名譽所推有義務之責均不支薪水其候補官自會辦以至庶務各員分别酌給薪夫司選員俟派往各區時再行酌給 
　　第八條駐防專額議員照章由本省辦理所有選舉事宜應由本處協同旗官督飭地方官籌辦仍由總督會商將軍都統核定 
　　第九條本處應刋木質關防一顆文曰廣東諮議局籌辦處關防以昭信守 
　　第十條本處一切公牘稿件由總會辦畫行上申下行一律照辦 
　　第十一條以上各條爲本處辦法大綱其餘辦事詳細規則以及應備書識夫役曁一切經費等項由總會辦酌議詳辦 
　　第十二條本處俟諮選局成立即遵章裁撤 
[奉天諮議局籌辦處札發辦事規則文]  
　　照得本處呈請委派司選員分赴各屬講演章程協助選舉一案奉督撫憲批示據呈司選員額數擬照複選區配定辦法甚是規則亦尚妥洽應即如呈辦理其司選員薪津候飭度支司籌撥繳規則存等因奉此兹查有揀選知縣王玉泉儘先補用知縣袁金鎧法政畢業生薜翹如王澄華孫甲東劉鼎臣張翹漢黄世芳任連芳李蓉鏡齊奎馬希駟侯伯方承厚姜毓英王紹曾等十六員堪以派充是差每員每月給夫馬雜費五十兩自十二月起支該員須知司選員係辦理講演章程協助選舉事宜關係重大與定章所載管理監察各項人員責行權限逈然不同母得互相侵越推諉至誤要公是所至要除呈報曁分行外合行抄錄辦事規則及分派區域清單一併札發札到該員即便遵照迅赴派定區域妥善辦理母負委任 
[附司選員辦事規則]  
　　第一條本處按奏定諮議局章程所定之複選區爲　準以定派遣司選員之額數如左奉天府三名昌圖府二名新氏府一名海龍府二名錦州府三名鳳凰廳二名興京廳二名洮南府一名　　第二條本處司選員以曾習法政及於新政有經騐之士紳爲限 
　　第三條同選員分赴本處所指定之地域講演諮議局章程議員選舉章程及關於選舉一切方法 
　　第四條司選員須協助各該府廳州縣官籌計關於選舉事宜以爲該地方官之顧問 
　　第五條司選員須隨時視察各該府廳州官能否按照本處所定辦事期限清單舉辦並得要求各該府直隸廳州催促各屬按期辦理 
　　第六條司選員須隨時將所視察各該府直隸廳州及各屬舉辦選舉情形按旬報告本處並須將該員所辦事項逐日登記一併呈核 
　　第七條司選員無論以何種名義不得於本處所給之薪水外收受一切供應餽贈 
　　第八條司選員不得干預選舉以外之事項及擅離本處所分派之地域 
　　第九條司選員辦事日期以複選舉終了之後爲止 
　　第十條凡司選員有辦事秉公成績昭著者本處得呈請督撫憲優奬　　第十一條凡司選員有品行不端汚辱體面及違反定章之行爲者得由本處呈請督撫憲撤銷懲治如有過犯重大者則呈明督撫憲奏參永不錄用 
本埠新聞 
[三誌工部局竪立界石之交涉]  
　　工部局在四 
 
 

Page 19

 
 
路二區境内竪立界石已兩紀前報兹悉該處新造房屋均係公益公司之産此段馬路亦由記公司自行興築前日蕭副巡官因傳該公司經理楊耿之到局詢問有無將此路賣於工部局等情據該經理聲稱並無其事若日後查有上項情弊惟本公司是問云云昨蕭巡官已將情禀明總辦汪觀察請示核辦矣 
[江督派員襄辦商務]  
　　江督端午帥現委虞洽卿觀察和德帮同滬道辦理商務自本年二月分起每月支給薪水夫馬規銀二百兩 
[工程局移請免收房捐] 　　 
　　經收房捐委員陳明府去臘移文總工程局詢問南市沿浦一帶市房應收房捐應從何月開始現由工程局董事移復謂查得南市沿浦一帶市房於光緒二十四年分開辦馬路工程局之後祗收舗捐係按照房捐抽收一成以作修路之用嗣於二十八年開辦房捐經曾前辦房捐委員翁守以南市沿浦房屋已繳舗捐禀奉道憲批准免繳迨工程局改歸紳辦董等即將舗捐改爲月捐仍充養路之用刻下不敷甚巨所擬抽收南市房捐一節實因向未徵收應請免議 
[選舉錢業董事之爲難]  
　　錢業會商處復商務總會函云敝業董事因去年市面艱難責任重大自舊董先後告退雖歷經邀衆集議公同選舉乃彼選各董視爲畏途力辭再四堅不肯任惟敝業應有代表兩人向於各董中舉出今各董旣未承允無從呈報專此奉復 
[電車撞斃洋員]  
　　德領事署書記員瑞慕前晚坐自行車至美租界百老匯路兆豐路口被二十一號電車撞翻跌破腦門血流不止由捕車送捕房轉送公濟醫院醫治無效昨晨斃命捕房昨即派探將該電車司機人張渭池拘入押候解廨訊辦 
[顧問官回寗]  
　　兩江兩湖顧問官延興阿君（係德國人）近隨南洋大臣端午帥來滬昨日赴德領事署謝步晚間即附輪回寗 
[禀請選派警察畢業生]  
　　英美工部局近以租界遼闊原有西捕不敷分布因特禀請英政府選派英京巡警畢業生十四名附輪來滬聽候分撥各捕房當差 
[呈報勳臣後裔]  
　　去年五月問曾奉上諭飭查咸同年間髮捻匪擾案内勳臣後裔有無官職兹北新涇巡防委員候補通判何紹先以曾祖何文貞公昔在安徽英山縣殉難現奉聖恩調查應即呈報因于前日禀請滬道給假十天以便赴皖呈報 
[續撥築路經費]  
　　巡警總局添築閘北一帶馬路所需經費曾經汪總辦禀奉江督批飭滬道在商部發存生息欵内借支業已撥過規銀六萬兩兹工程處續請添撥購辦材料又撥規銀一萬兩備用 
[謝贈]  
　　昨承華通水火保險公司惠贈月份牌二張書此誌謝 
[城内]  
　　索取賭規○一路東二區巡士左碧超私向邑廟賭檯索取陋規講定每檯送洋一百角刻被該區巡長姜明坤等六人查悉禀知該區金副巡官將左解至一路分局訊究左供收過小洋一百角葉已用罄判責二百板收押拘留所聽候禀請總辦核示 
　　騙子交保○騙子陳總順由縣收押在案兹因患病交保出外醫治 
　　施種牛痘○醫學研究所衛生處定於二月分起每逢三六九日午一時至三時播種牛痘並不收費 
　　官事○候補通判趙鴻藻到這禀知奉寗紹台道札委駐滬偵探私運軍火差巡警局書記課員景崧李廷聚禀銷江督行轅文武巡捕差張江栅巡防局員韓邦佐出缺遺差委姚　接辦十六到差 
[南市]  
　　坍屋續誌○祥記碼頭猪棧舊屋由大達輪步公司雇工拆卸壓傷多人已紀昨報兹悉當日該處兩面房屋同時坍下以致行人不及奔避現由工程局送至醫院後聞内有鄉人某甲傷及腰際又有乞丐一名壓斷肩膊均甚危險其餕兩人則受傷甚微已令回去 
　　地位不同○總工程局裁判所昨因節届元宵停訊一天而警務處則因查拿賭博頗爲忙碌 
　　拐匪解縣○拐婦揚小妹（即陳黄氏）串同王阿文將小孩五名分寄顧王氏葉王氏家由南區拘解工程局收押在案兹孫明府查得楊等均係著名拐匪爰即一併送縣按律嚴辦至顧王氏葉王氏則判令各押一月期滿責釋各孩留堂候領 
　　不認誘匿○自來水廠小工何五何六控車夫張羅育誘匿寡嫂向論行兇由南區解至工程局請究張不承認判交保帮尋 
[閘北]  
　　流氓横行○寶山縣罵快前日至三路一區禀稱探聞有搶刦引翔港某米店之案犯張阿四　居境内請爲協緝經德正巡官諭飭緝拿去後忽有鄉人至寳山路口報告站崗巡士王紹仁李金生云有租界流氓十餘人將江北人張阿四軋至王家宅朱家廟内私刑吊打王李二巡士奔往喝阻抗拒不　巡士寡不敵衆回局禀報中途適遇張副　官遂即禀明一同往捕詎該流氓等已將張阿四刦往鄉間追赶不及昨德正巡官因又飭派巡警人等嚴拿究辦 
　　車夫倒斃○東洋車夫劉其昨在德生里弄内因病倒斃由巡士報知四路一區飭傳地保報堂收殮 
[新租界]  
　　一羣賭棍○前晚十時成都路李連元家紏人聚賭由捕查悉報知捕房飭探拘獲賭徒李金元王阿根陳士奎王渭臣等卅餘人並搜出銀洋等物一併解回押候解廨訊究 
[英租界]  
　　旣失復得○趙指雲前日由平湖乘輪來滬在河南路鐵大橋堍雇一小車載運行李詎至中途忽然車失趙即投報捕房飭探至某輪船局查獲原物帶回捕房留候具領 
　　庽客失竊○杭州人楊見心因事來滬假庽廣東路秦安機十六號房内昨口失竊莊票兩紙計洋三千二百元又現洋五十餘元並議單等物楊即投報捕房飭探勘緝 
　　烟舘聚賭○西棋盤街第一香烟間主林鼎順前晚紏同賭徒數十人聚賭抽頭被華印兩捕查悉常場拿獲賭棍朱連生陸河狗張順裕王阿林錢阿全王阿五等多人一併拘入捕房飭各存洋保出聽候公堂傳訊　　　傳訊鄰證○西大路十四號門牌皮毛　客葛楚香（即葛初記保險縱火經公堂判）令存洋二千元保出在案昨捕頭復飭包探傳鄰證各人著候美領堂期到廨質訊 
　　緝獲賊黨○巨竊章毛豐之同黨葉瑞卿匿居法界昨由中西包探前往緝獲寄押法捕房旋即回禀捕頭請廨出票移提訊辦　　雉妓違章○雉妓王巧仙前晚在馬路違章拉客由捕查見拘入捕房經捕頭詰明住址暫行釋出聽候公堂傳訊 
　　更正○初九日報載武弁章豹文軍服佩刀經過揚樹捕地方被印捕查拿一則兹悉被拘者係淞滬巡防第五營護兵當時該護兵即將章管帶名片呈閱述明原委嗣經章知會公堂遂於翌口領還合行更正 
　　華捕可敬○公共捕房總巡卜羅斯昨日出示略云上禮拜五本總巡出獵回滬始知華捕毛久康於西歷正月二十一號晚間被匪戕斃本總巡甚爲悼恤所有該捕家囑工部局極願好爲照顧本總巡亦樂聞該捕可敬之名也 
 
 

Page 20

 
 
　　法網難逃○張阿三前犯搶案由西虹口捕房收押五年西牢旋於西歷一千八百另八年八月七號戳傷印人越獄逃逸經公共總巡捕房發出該犯小照並懸賞五十元在案前晚十二點鎖該犯又紏黨持刀在直隷路搶刦行人周忠山之衣服被探拿獲拘入捕房押候究辦 
[美租界]  
　　洋人覓死○某洋人前晚乘醉至狄思威路何邊意欲投河覓死由捕阻止帶入捕房押至昨晨開釋 
　　續獲賭徒○黄浦路某洋員傭人串同賭徒四十餘人聚賭已紀昨報兹　當時獲住徐伯林應利生二名送入捕房旋由某西人保去昨日中西探續獲姚性華唐阿友王竹生陳成生洪金生等五名押候解廨訊究 
　　工人被拘○周祥春向在英公司輪船執役近因抛工逃遁由船主禀請英署出票拘入捕房押候送辦 
[法租界]  
　　工人跌斃○電燈公司工人魯阿仁前日下午在大自嗚鐘水龍間門前修理電線將手搭在電車線上忽然跌下頓時斃命其同業張某亦隨後跌下幸跌在魯之身上尙無大得捕房得報後立即飭探將魯屍送往輔元分堂候再報縣旋由魯之表叔孫阿泉禀准免驗自行棺殮 
　　公司遷移○帶鈎橋堍電燈公司前因房屋狹小由各董事於上年議定併入羅家灣電車公司兹已布置妥貼於前日遷往新屋　　收藏獲咎○趙許氏王宏郎收買徐瑞生木作内失竊之木植十餘根由管作人報知捕房一併拘獲解廨請究據稱由不知姓名之人掮來售賣判各交保著將竊賊交出再行訊辦 
　　本性難移○丐孩李阿三動輒持刀搶物上年經公堂判送普育堂留養後於秋間釋出仍盤踞界内兇横如故兹又出探拘獲拍照備查驅逐出境 
善舉 
[客冬經收施衣米捐清單]  
　　懷德堂洋七百五十元韻卿氏洋一百四十元朱葆翁祝蘭翁龔靜齋翁嚴子翁韓山翁許春翁何錦豐號寗商總會錢業會舘祝太太周太太葉老太太葉三太太湧興裕公餘孫君不書名孫姓平安補過子以上十七户各户洋一百元袁鎭源堂洋六十元李震氏洋六十元王竹翁任炳翁莊菱翁陳可翁無名氏公利行大成祥無名氏以上八百各户洋五十元邵順浦項正興德潤堂涂以上三户各户洋四十元丁介候翁九七元念五兩葉勉翁陳甘翁顔慶翁鄧仁翁張鴻翁戴生昌千復泰公記焦樂翁不書名春和茶棧厚德堂無名氏共十三户各户洋三十元周湘翁朱衡翁戴嘉翁恆心人共四户各户洋念五元　菊翁周仰翁同益莊朱共三户各户洋念四元源昌周姓洋廿四元八角始寗天水氏顧敬翁何立翁傳筱翁何丹翁退思主人劉東翁沈寶翁袁恆翁孫復翁費鴻翁蔣錫翁陳子翁樂俊記金幼梅商順記同益莊陶姓新義紀兆豐莊金利源聚意豐程謹記蘇成記以上廿三户各户洋念元趙馥翁應和翁瑞大莊志大莊共四户各户洋十五元衆小販洋十二元沈仲翁金松翁杜庭翁姚雲翁姚錫翁章竹翁王瑞翁　官翁陳孟翁李雪翁沈忠有麥果森錢坤翁袁聲翁廬光翁遠之翁曹昌　周步翁葉勤房趙仁翁康錫翁周仰翁陳泮翁賈典翁王福翁沈察翁范泉翁葉鴻翁柳鈺翁張延翁將仰翁王紹翁魏廷翁通裕號可熾順章久裕樹德堂隠名氏趙同記俞順利振華堂裕慶堂敏愼堂譚同興升大莊志記天生記陸金翁同普會洪鍾美老誠濟信昌隆禮和行以上五十三户各户洋十元程善氏洋八元四角存濟堂無名氏李震氏共三户各户洋六元佘詠翁郡志翁馬善士陳順興北恒茂唐虞翁恒安會楊彭翁盧玉翁大昌德道信號嚴少翁陳桂翁王福翁同興號以上十五户各户洋五元無名氏凌少山兩户各户洋四元李翼堂翁洋三元無名氏王甫齡不留名羅芝翁無名氏盛大金氏無名氏以上八户各户洋二元以上共収英洋四千九百六十八元二角九八元念五兩脩德氏棉衣一百十套葉子翁洋布一百十疋祝以翁飛花七百斤與時堂棉衣八十件周太太棉衣五十件沈善士孩衣裙廿件徐貫翁孩衣八套　　滬北廣益善堂司董祝大椿朱佩珍葉貽釗等謹誌 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[官場小說衣冠影（二十六）]  
　　第八回飛夏楚族長記前仇博功名孝廉施巧計 
且說金三緘雖然胆大究竟還是個没有出過書房門的孩子那裡禁得起嚇給金士明這樣的一來早已嚇得滿面通紅一言不發金士明見了心中暗暗得意便又高聲對衆人說道你們衆位看着這件事兒該應怎一的辦法還是把他革出祠堂去呢還是就在這裏請出家法來責治他樣頓呢說着便乂喝金三緘道快些朝上跪下金三緘聽得金士明說話利害心上也狠覺有些七上八下的不得主意見金士明喝他跪下還在那裏延挨早有幾個人齊聲喝道跪下跪下角曉得這裡是什麽地方還敢倔强麽又有幾個人嚷道他不肯認錯就先把他革出祠堂再送官懲辦金三緘聽了憑你再是胆大到了這個時候由不得自家做主便不知不覺的跪了下來金士明便在神案上取過一枝預備的戒尺拿在手中對着衆人說道只要叫他知道愧悔儆戒他的下次輕輕的打他幾下就是了說罷便叫兩個人一邊一個拿住了金三緘的手放在棹子上金士明提起戒尺就打下來雖然口中一面說有輕輕的打却依舊咬牙切齒的打得十分結實起先金三緘還勉强忍住了不哭打到後來打得熬不住了便哭着嚷道我父親没有死的時候從没能這般下死勁的打過我父親死了我們孤兒寡婦没有飯吃没有錢用的時候不聽見說有什麽族長如今打我倒有了族長出來就算我假寫了一封武進縣的書信也是爲了父親的靈柩金三緘一面說一面哭金士明聽得金三緘說話刻薄梟了他的痛瘡心上更加大怒打得越發重些金夫人坐在那裡看了金士明打他兒子不覺一陣心酸想著金伯友在的時候這兩個兒子就是他的寳貝那個敢來動他們一個指頭如今死的人伸腿去了遺下兩個兒子受着這船的糟塌不敢放一個屁兒想到這裡忍不住涙如泉湧只得狠着心腸背過臉去不去看他聽丁金三緘這般哭叫又怕金士明打壞了他勉强忍着心痛對他說道你父親死了二叙叔是族長管敎你是應該的你不許多說惹著二叔叔生氣一面說著那眼内的涙就如斷線珍珠一般直滾下來 
國外新聞 
[日本立憲二十年紀念]  
　　十四日東京電云本月二十一日爲日本立憲二十年紀念日政府國會東京市政局及商務總會現已决議同於是日舉行慶典 
[印度親王陛見日皇]  
　　十四日東京電云印度尤親王明日將由駐日英國大使竇樂爾引見日皇 
[俄革命黨逃往日本]  
　　十四日倫敦電云據俄京聖彼得傳稱已革警務偵探愛齊夫已於數前日由海參威逃往日本 
[南斐洲聯合問題]  
　　十四日倫敦電云南斐洲國民大會現已商定以開浦鎭爲立法部以比勒托利亞爲行法部南斐洲聯合一舉於一千九百零十年可望實行 
[斐洲士人之暴戾]  
　　十四日倫敦電云斐洲里其利亞省沙克維拉地方近有土人千名携帶軍器攻刦英德勘界委員之官庫十二月初二初四兩日英德軍隊曾與土人大戰卒致敗績英德兩軍死傷者共二十四人内有德國委員一人受傷頗重 
[開省各報排斥總統]  
　　十四日紐約雲云開列福利亞全省各報現均著論排斥羅總統措詞頗爲忿厲 
[議員袒護總統]  
　　十四日紐約電云萊凡達省上議院議員李克桑君近與羅總統會商後即電告萊凡達省立法部謂該省所議詰責羅總統干涉開列福利亞省排日事宜並促從速將排亞議衆通過一節殊違羅總統與日本修好之祈嚮請將放恣各言即行更正 
[開省排亞議案轉圜]  
　　十五日倫敦電云開列福利亞省立法部已將禁止外人購置地産議案駁斥故與合衆政府爲難各舉已有失敗之象 
[駐法俄國大使辭職]  
　　十四日柏靈電云俄國駐法大使納里獨因與武員洛斯的士齟齬現已辭職 
[美國海軍政務近聞]  
　　十五日倫敦電云倫敦日報載稱外間謠傳有内閣大臣三員辭職之說實屬不確惟各大臣對於海軍事務之政見頗有異同大藏大臣喬治商務大臣屈其爾印度大臣勃萊克本國務大臣包恩士現均反對海郓部之策畫 
 
 
 

Page 27

 
 
   
 
 

Page 28

 
 
   
 
