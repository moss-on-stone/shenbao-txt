# 1923 - 204 - 4918114

 

Page 1

 
 
第一萬八千一百十四號;中華民國十二年 西曆一千九百二十三年八月一號
星期三 * *   
 
 

Page 2

 
 
第一萬八千一百十四號;中華民國十二年 西曆一千九百二十三年八月一號
星期三 * *   
 
 

Page 3

 
 
第一萬八千一百十四號;中華民國十二年 西曆一千九百二十三年八月一號
星期三 * *   
 
 

Page 4

 
 
第一萬八千一百十四號;中華民國十二年 西曆一千九百二十三年八月一號
星期三 * *時論（本館特約） 
[民國以後之建設] [  心史]  
　　近日舟車所至恒有人相聚而談國事至此得有非常之敎訓則誠然矣然受敎訓爲一事國民旣受敎訓之後是否終須有一立國之情式以互相庇護於其間則是否應少作快心之談且於無可建設之中勉思草草建設之道爲此說者决非爲大選作說客也語重心長聞聲而辨爲老成憂世之旨旣承埀問輒貢所見答之 
　　謂今日爲國民已受敎訓則視敎訓之程度爲甚淺是猶纔辨書本爲板片所印成而自命爲讀破萬卷也其與立國形式之關係即是敎訓之逐漸實施立國有形式固爲敎訓立國不在形式敎訓尤大今日之建設尙非建設立國形式之時而正爲建設立國精神之日立國之精神何在曰在民族之自决此在吾國古代不易以口語揭穿恒待數十百年而自顯黃帝子孫惟有自保其文化之决心其間侵凌占據迭興迭亡仍留四千年來之信仰不自認爲有異族之攙越也而世界各國則已視此爲解决紛爭之最大原理有亡國數十百年民族不與所受征服之國同化卒得復其疆索者有國土與數國相交錯界址不易清畫而以住民之投票從其志願以定其歸屬何國者故民主之說非人力造成法制上之分别乃世界進化以後天然用爲立國之根本準的者也今軍閥竊據南北對峙握政權者日以求統一爲口頭襌即明明自標其爲不統一之國然國際所派駐使在一首都豈有厚薄於南北之間亦曰通商貿易之便利只此已足行李之往來貨物之輸轉以好而來之推誠以惡而來之禦侮我國民絶不受軍閥割據之影響如身使臂如臂使指故政府以未統一自待而國民以本來統一示外人外人即亦以統一之形式處之由前此之統一不統一在我國民而不在政府即知後此之是否成一國家在有無國民而不在有無政府也此義爲世界所甚明而在吾國尙多有未瞭然者無論昏憒之軍閥官僚蔽於利慾而甘心與民意爲敵將造成國民以外之國家民意以外之政府即讀書識古今明治忽之上流人士猶且以舊時奉戴一尊之耳目誤認今日分寄全體之精神故欲復其舊來之形式而急思建設焉其自以爲已受敎訓正其尙待長時期之敎訓庶能漸變其印板之成見者也又或以世界先例欲變革一民主之首領爲委員制之研究其實最近時間之内卽或有委員制發生亦是迎受敎訓之一物供試驗以聽遷流作過渡時影戲之一幕决非有建設之可言立國之道非有藍本可襲即必無先例可援所可信者將來建設之確據必在魑魅魍魉以無所取利而自消除擁兵之禍隨軍閥之顚覆而漸縮官僚之毒隨國用之窮促而漸散猪仔之孽隨主顧之凋零而欲售無有受主於是國民之憤而放棄公權者重復興奮知行使公權爲可以救國之實事此時則敎訓有成之效也否則謂長此以往恐對世界爲無置身之地此即顧維鈞輩外交系之說客恐對政治爲有停頓之憂此即馮玉祥等大選派之說客又或空空言道德而借釋迦耶穌爲面具以爲信宗敎者必較具向善之心甚或以孔孟爲標榜道學爲頭銜則請視刻經之徐世昌念佛之段祺瑞葉恭綽張紹曾奉基督之馮玉祥籌辦曲阜大學之張琴所謂宗敎固今日魑魅魉之窟也 
國内專電 
　　北京電内閣改組或補綴非俟熊炳琦接洽保洛結果不能定奪某要人告曹某等支撑殘局原秉國會賦予之三個月攝政期限今期限過去一半盼新總統得以如期産生俾得奉還政權現在憲法渺茫財政竭蹶破壞者無所不用其極某等身當其衝固不能卸其責雖有賢者亦難善後云云聞顔將赴北戴河暫避（三十一日下午一鐘） 
　　北京電衆議院東（一日）提延長任期案閣員已備聲請延長任期謂新選舉趕辦不及舊議員有延長任期之必要擬今日送衆院高凌霨并招張魯泉等閱看咨文使之轉逹同人多多出席并可使南下議員見任期延長得以回京 
　　北京電熊炳琦到保後曹錕電囑曹銳由津轉長辛店折保銳世（卅一）晨五點過長辛店據某要人云曹銳赴保並無重要會議熊之意使憲選兩派趨於一致並與京津保系要人商定令洛吳出面解决時局熊或將赴洛一行（三十一日下午一鐘） 
　　北京電外部接到張元節二十六電詢國書交涉眞相已照公布之聲明電覆末謂甚盼東京政府訓示芳澤將國書送部或先送副本聲明何日補遞國書則吾政府甚願開誠招待况中日懸案孔多甚望兩國間早日有順調進行之途徑希將此意逹日外務省又聞出淵局長爲國書訪張元節一次談無結果（三十一日下午一鐘） 
　　北京電國書問題有人持調停說勸芳澤先以副本送中國外部將來補遞正本芳澤本擬照允顧維鈞以副本非正式者要求芳澤於送副本時須聲叙何日呈遞正式國書芳澤不允（三十一日下午一鐘） 
　　北京電陷（三十）夜邊守靖赴津晤曹銳後偕銳赴保（三十一日下午一鐘） 
　　北京電有人晤王士珍詢總統問題之見解王曰凡與人有仇可以不必駡他打他只要勸他當總統則仇自復矣（三十一日下午一鐘） 
　　北京電洛吳電院魯議會議長宋傳典稱交部有以烟濰路抵押借欵消息如果屬實務請打消仍請將烟濰汽車招商承辦（三十一日下午一鐘） 
　　北京電財部前發曹鋭法統紀念票券二百萬並普通印花五十萬曹銳囑部用公函商直隸省銀行由津造幣廠長王桂壽議妥以二百五十萬印花押現洋六十萬（三十一日下午一鐘） 
　　北京電馮玉祥自向聚義銀號借三萬又以部發銅元票向聚義押五萬均一個月期（三十一日下午一鐘） 
　　北京電陷（三十）財部全體人員在洋稽核韋爾敦家會議李景銘主張以後發薪先儘辦事者掛名者不發通過（三十一日下午一鐘） 
　　北京電曹錕艷（二十九）電院杜錫珪電開靖安運械赴閩中途駛入高昌廟該艦如此無非關係餉項此後海餉如尙遲緩以致軍心再生變動大局何堪六月份鹽餘懇鼎力主持迅令財部每月設法接濟（三十一日下午八鐘） 
　　北京電吳佩孚電院杜錫珪電開閩南戰事業已動作需欵甚殷請速撥六月鹽餘上之海餉交通部已允由津浦路每月助杜錫珪一千噸煤（三十一日下午八鐘） 
　　北京電河南宜溝兵變查係步馬各一連均隸河南第三旅駐溝馬旅長带隊往剿業已携槍光散車站無恙（三十一日下午八鐘） 
　　北京電美使函外部奉美政府訓令需得中國政府關於在中國輪船上所用之酒所頒發之法令請抄送兩份外部并無此項擋案函交通部查覆（三十一日下午一鐘） 
　　北京電張紹曾反對改組内閣如改組彼將拍通電自承業已奉總統命令免職故王毓芝回京仍主補充（三十一日下午八鐘） 
 
 

Page 5

 
 
第一萬八千一百十四號;中華民國十二年 西曆一千九百二十三年八月一號
星期三 * *   
 
 

Page 6

 
 
第一萬八千一百十四號;中華民國十二年 西曆一千九百二十三年八月一號
星期三 * *國内專電二 
　　北京電三十一日憲法會議到四百三十五人流會（三十一日下午八鐘） 
　　北京電使團得厦門電三十日下午一時艦隊與砲台對轟彈子飛到外人住所電請公使向政府交涉某某三國已派艦赴厦（三十一日下午八鐘） 
　　北京電英使今日申刻赴北戴河（三十一日下午八鐘） 
　　北京電高吳以吳景濓要求延長衆院會期不敢負責决將通電各省徵求各方意見（三十一日下午八鐘） 
　　北京電前晚王毓芝向各省區再進行攤欵事各代表以未接本省長官來電爲詞仍無結果而散（三十一日下午八鐘） 
　　北京電洛吳電聞政府以烟濰鐵路作抵押進行借欵有無其事希電覆（三十一日下午八鐘） 
　　北京電張紹曾在津參禪誦佛自稱無意復職張英華王典型輩確仍爲張紹曾活動（三十一日下午八鐘） 
　　天津電曹銳奉曹錕電召會商要政於三十早五點五十八分專車赴保（三十一日下午三鐘） 
　　天津電美按察使羅平傑氏來津審案事畢赴北京哈爾濱等處一行（三十一日下午三鐘） 
　　天津電奉張有以孫烈臣督奉朱慶瀾督吉張煥相任特區行政長官說（三十一日下午三鐘） 
　　天津電黎三十一正午宴湯漪姚震朱深烏澤聲等商决南下行期（三十一日下午三鐘） 
　　天津電二十九午後四時烏澤聲楊永泰等赴宮島街謁段談二小時（三十一日下午三鐘） 
　　天津電熊炳琦王毓芝曹銳先後赴保謁曹錕（三十一日下午三鐘） 
　　天津電三十一早王承斌專車赴保聞一日保定有重要會議故召王列席商决各事（三十一日下午十一鐘） 
　　天津電外顧函湯斐予决不替保方進行金佛郎案請轉告在津議員（三十一日下午十一鐘） 
　　天津電三十日日議員永井返津搭輪回國（三十一日下午十一鐘） 
　　天津電三十一早團體會代表劉雁賓等赴竹竿巷勸導退出同業各棉商與萬德成種突有邱子良誣報明火搶刼串同警察聚毆代表並揑造失單希圖抵賴拘去代表十四人（三十一日下午十一鐘） 
　　吉林電孫烈臣頃由長專車到省（二十九日下午四鐘） 
　　吉林電第二旅將擴充爲第二師旅長張學良升師長（二十九日下午四鐘） 
　　吉林電琿春對境俄民布告禁止俄人赴華（二十九日下午四鐘） 
　　濟南電議會續開茶話會對威海問題議决推三議長入京請願 
　濟南電議會聯會議定（一）地點上海（二）日期九日一日（三）每省議會推五人（三十一日下午七鐘） 
　　漢口電袁祖銘艷（二十九）電接王師長子培電稱沁（二十七）與但軍戰於内江附近至晚敵乘夜分三路猛攻我軍分三路應戰因地勢未嫺小挫天明加生力軍一團衝鋒敵敗潰十餘里（三十一日下午五鐘） 
　　漢口電川訊張冲敬（二十四）在合川中彈斃命傳夔州方面又混亂因電阻不詳（三十一日下午五鐘） 
　　漢口電湘代表首斌鄒禮來鄂乞援無結果陷（三十）晚同赴洛（三十一日下午五鐘） 
　　漢口電吳電召孫傳芳赴洛商時局孫行否未定（三十一日下午五鐘） 
　　漢口電日岡部入澤等陷（三十）晚車赴京（三十一日下午五鐘） 
　　漢口電全國敎育聯合會會議下月開會敎廳派葉光祖黃炳炎王介庵往列席（三十一日下午五鐘） 
　　漢口電湘訊譚延闓儉（二十八）抵宜昌由謝國光汪磊派隊護送至衡（三十一日下午五鐘） 
　　漢口電省署設外交辦事處派陳介鄧振瑬崔振魁周英杰爲辦事員蕭自任處長（三十一日下午五鐘） 
　　漢口電潘派鮑營長回鄂報告匪竄固始聯合宗萬林高保勝等桿三四千人此剿彼竄勢尙頑强軍隊現分三路進攻請陜豫派勁旅協剿蕭陷（三十）已電豫（三十一日下午五鐘） 
　　漢口電梅神甫函武昌天主堂近頗受匪輕侮並遭鞭扑兩次但精神與身體尙好孝感周家集土匪綁去周屠兩姓二十餘人索贖有多至萬緡者（三十一日下午五鐘） 
　　漢口電漢商會警察董事會陷（三十）正式成立票舉萬澤生董事長（三十一日下午五鐘） 
　　長沙電宋鶴庚辭職後發兩能電（一）致所屬旅團長謂此行多負病又湘西局部問題尙未解决事勢複雜易啓紛糾故乞養多病之身留待効報國之力然有不能已於言者護國護法戰役飽經薪餉衣食賞罰進退諸端時用疚心豈期寗息願莫償事變之來莫睹兵猶火也弗戢自焚川粤往事可爲寒心諸公幸鑒斯言今乞歸田更掬胸臆願圖利之（一）致各機關公團謂自治尙嫌孤立倘不尊重和平自治適以自亂庚謬總師干竭慮將來有如鑿枘體氣旣虧慮亂心煩此次原抱寗息主旨願尙未償焦灼萬分顚危莫補彼相焉爲逆耳終狂捫心多疚事變不可逆睹責備愈覺難寛自應引咎歸田以遂初服趙閱宋辭呈親加批留謂現值辰洪未靖之時尤賴共肩艱鉅清恙稍痊仍望早日回部所請辭職之處着無庸議魯滌平擬好辭呈不日投遞據湘鄕反省之省政府代表云宋確抱病已入私邸意態消極對於某方勸誘者亦經謝絶魯謂回省仍無辦法宋不回我何必回宋辭我不得不辭宋魯對省政府頗有餘情未斷之意 
　　長沙電議會對湘西事决通電維護省憲保障和平（三十一日下午二鐘） 
　　長沙電政府對外通電有議會通過討伐令語議會否認將提質問 
　　長沙電宋魯以和平無望堅不來省趙派楊績熙李祚輝赴粤疏解今日首塗（三十一日下午二鐘） 
　　長沙電嵯峨艦入湘聞係與安宅換防惟日水兵屢在省城對河民家滋擾交楊已提嚴重抗議施履本陷（三十）乘車北上（三十一日下午二鐘） 
　　長沙電伏見艦已於三十一日上午撤往漢口（三十一日下午五鐘） 
　　安慶電和尙港設卡徵收帆船米捐每石二角作爲地方收入已决定實行廬和兩屬各縣人士以苛歛重徵反對激烈呂調元持之甚堅（三十一日下午九鐘） 
　　香港電永翔艦昨駛返梧州監視馮葆初等軍（三十一日下午九鐘） 
　　香港電粤當局因蒙仁潛不服派員向蒙疏通（三十一日下午九鐘） 
　　香港電陸雲高電馮葆初云粤桂和平未妥定前人和以上治安由敝部負責人和以下由執事負責商船往來各不扣留（三十一日下午九鐘） 
　　香港電香港中國電局長沈子良今日醫愈出院（三十一日下午九鐘） 
　　香港電感（二十七）儉（二十八）援惠粤軍到約萬人分惠州博羅樟木頭龍門等路進行葉舉亦定期大舉反攻省報謂聯軍攻惠不下因惠仍能與馬鞍交通接濟糧彈易聯軍决先將此路打斷絶敵接濟 
　　香港電孫准陷（三十）由石龍赴博羅規劃一切昨電艷（二十九）已起程不確（三十一日下午八鐘） 
　　香港電聞連日大風雨東江水漲（三十一日下午八鐘） 
　　香港電孫擬調江防艦赴東江助戰陳策儉（二十八）乘東彝艦赴香山督戰袁带部在元欖岡一带掘壕築壘死守現雙方戰鬭甚劇 
　　香港電廣州瓊人推陳得平回瓊聞係主持瓊崖改省事（三十一日下午八鐘） 
　　香港電孫所委梧關監督黃建勳前日赴任因監督署被桂軍佔住不能履任昨黃返省報告（卅一日下午八鐘） 
　　夏門電海軍陷（三十）晚函總部限今午一點繳械並請商會轉勸免糜爛臧事前離夏由浙所派安參謀長提三項（一）厦門同安歸臧（二）漳州歸林虎（三）泉州歸王永泉無結果商會昨晚緊急會議鼓厦交通斷情形未詳下午有續到軍艦說泉漳消息頗惡（三十一日上午十二鐘） 
特約路透電 
[北京内閣之窮途]  
　　三十一日北京電曹錕令内閣注意孫傳芳回閩之必要並請内閣籌欵供給之 
　　三十一日北京電熊炳琦曹銳王毓芝同往保定今日各領袖將在該處開會議據某方面消息王將任財政總長 
　　三十一日北京電内閣久未補充足額財政現局日見惡劣聞馮玉祥能月得崇文門關稅十萬元充餉但京幾軍警各部職員等之餉俸均無着據華字報載稱本地銀行擬開會籌欵付軍警之餉但此說尙未徵實財政狀况雖不佳而内國公債價仍穏定 
[英實業家之對華議案]  
　　三十一日倫敦電英國實業家聯合會致書外交大臣克松侯爵請注意聯合會海外委員會通過之决議案該决議案堅促政府發起儘速召集華會條約簽押國之會議考慮應施何方法恢復中國之秩序聯合會書中述及以外員督率憲兵保護交通之建議謂就中國現勢觀之似非僅保護的計畫所能濟事 
[法比答英對德牒文]  
　　三十一日倫敦電聞比國覆英牒文贊成派專家委員會襄助賠償委員會估定應向德國要求賠欵數额之建議並提議依德將來付欵之多寡定撤退魯爾軍隊之名額謠傳法國半官界對於法比覆文所將引起英政府之感想甚抱悲觀 
　　三十日倫敦電法比覆英之文即將到英首相包爾温在下院告工黨領袖麥克唐納爾謂目前渠未能言可否公布覆文因渠恐此覆文僅係賡續談判之手續也 
　　三十日巴黎電半官消息稱法比聯合答覆因覆文内容業已雙方同意故也 
　　三十日倫敦電外相克松今日午後與意比德法大使輪流晤談關於對德覆文之問題聞德使之來晤與德國新提案無關不過陳述德國目前政治與經濟之險象而已又聞法比使已將答英覆文兩份送交外相兩國覆文實非同樣中有數點彼此互異也克松僅稱渠將提交明日内閣會議 
　　三十日比京電比國覆文仍堅持魯爾撤兵先須付欵及停止消極抵抗方可開議之主張但對於賠償一層續有討論比京政界以爲比覆文含有建設計畫之性質 
[魯爾狀况記]  
　　三十日柯白倫斯電協約國高等委員會之代表今日發出命令封閉史派爾之郵政總局因該局不允轉遞協約國官電也並有德員七人被逐 
　　三十日巴黎電據柯白倫斯電稱魯爾運動離德獨立者之領袖道登博士在來因地獨立黨大會對會衆七千人演說謂來因人民欲與法國和好但不願見併於法云大會通過詆責普魯斯報復政策之議案 
　　三十日巴黎電法比覆文已於今日午後由英大使送逹英外部昨日來因地人民數千在柯白倫斯舉道登博士爲來因共和國之領袖道登稱來因人民應盡其介於東西間維持歐洲和平之眞正任務云魯爾因缺乏通幣故發給工人工資極感困難 
[美總統病狀記]  
　　三十日舊金山電哈定總統之醫士沙葉氏稱總統之病起於食蟹時在船上尙未抵温武哥也蟹食海邊含有銅質之物致食之使人病未幾總病似霍然但抵西雅圖後酬應過多病乃增劇云今晨十一時沙葉醫士發表一公報謂總統夜眠尙安但病狀不輕病時演說不已用力太甚現須靜養云又九時公報云總统熱度一○一脈息一一八呼吸三三 
　　三十一日舊金山電據醫士云哈定總統病勢頗重右肺已發見腺腫肺炎之痕跡 
　　三十一日舊金山電昨晚發表之總統病情公報謂腺腫肺炎之徵象已以愛克斯光察見之現服滋養物腹部徵象則不顯著病勢雖重幸熱度不高尙能與病抵抗脈息體温呼吸與上届報告略同 
[新加坡軍港問題爭議]  
　　三十日倫敦電今日下院開會時復有反對黨評詆新加坡海軍根據地之計畫首相答自由黨議員藍白特氏之質問謂外間所傳日外相曾稱新根據地與華會條約精神相牴觸之說已經當局正式否認政府以爲與日政府討論此事實無裨益首相旋又聲明當華府會議進行時英國曾說明保留在新加坡行動之權與此有關之各政府皆了解此說至所傳日外相所發新加坡根據地迫近日本日本應取特别保衛計畫之文告彼並未見之云云 
　　三十日墨爾邦電前相許士氏今日在衆院抨擊現任首相白魯士氏近今之宣言謂澳洲防務必須依賴英政府之助力澳洲之責獻數當巨大新加坡根據地之計畫當加贊助白魯士氏未曾說明此節云 
[美土談判之進行]  
　　三十日洛桑電土美之談判仍在活動進行伊斯美氏與美國觀察員格魯氏甚至於夜半會議但關於美國要求土國賠償戰爭時所受損失問題已發生頓挫雙方討論此事三小時之久卒不能商得同意此事已移交專家考慮 
　　三十日巴黎電土美間之洛桑會議將在君士坦丁繼續進行美國要求某種財政上司法上利益及輸入學校醫院必要品槪免繳稅之權利 
[俄國使華委員]  
　　三十日里伐爾電莫斯科消息稱蘇俄政府已任加拉漢氏爲赴華特别委員團袖領據某俄報載稱苟日本政府不拒絶續行讓步而不使談判决裂則蘇俄政府不欲召回越飛氏 
[匈布兩國問題]  
　　三十日巴黎電今日西萊會議討論匈布兩國之問題對布已有應變之了解對匈决定遵守關於匈國借欵之大使會議第一次决議但三小協約國希望第一批付欵如能不用於軍備或宣傳則可予以某種便利後又討論國際聯盟下届會議議程 
[美國大水爲災]  
　　二十八日美國巴爾狄摩電昨日午後巴太勃斯柯河水泛濫冲云各處橋梁及建築物居民棄家避水損失數百萬元工廠被淹機器受損鐵路全毁在加羅爾區域内淹没房屋數百所 
公電 
　　南昌蔡成勳電各報館均鑒竊以憲法爲國家根本之大法民物軌範政治準繩胥在乎此上年法統重光賡續制憲全國上下延頸跂踵蘄望早觀厥成俾根本旣定則糾紛立解此固心理之所同而尤當務之不容緩者也頃讀曹巡閱使養電於促進制憲惓惓致意義正詞嚴並以憲法旣成當有恪守之誠心與實行之毅力而尤望於有立法之責者求其可以共守可以實行犖犖大端洞明癥結逖聽之下極表贊同國會同人英彦一堂痌癏在抱應請斟酌法理體察國情積極制憲俾大法早日頒布以饜喁望而時艱國家前途實利賴之就祈海内明逹一致主張共促進行曷勝禱跂蔡成勳沁印 
　　北京政治善後討論會電各報館轉國會議員諸公鑒民國一紀禍亂相尋固由黨派之紛歧亦憲法未定之咎也客歳國會重集我兩院同人咸以完成憲法爲惟一之職志即全國人民所殷殷屬望者亦以解决時局促成統一舍憲法外亦無他道不料議憲正在急晋之時而國會又不幸而分裂功虧一　業敗垂成此固同人等所最痛惜者也夫憲法爲國家根本大計根本旣定則 
 
 

Page 7

 
 
第一萬八千一百十四號;中華民國十二年 西曆一千九百二十三年八月一號
星期三 * *一切枝葉問題自可迎刃而解若必舍本而逐末徒斤斤於政治之紏紛則十年兵爭於國何益誠恐再歷數年而外人共管與内部割據　已見諸事實而政爭仍未已也諸公受國民付託之重深望捐棄小嫌速成憲典爲國家奠百年之業即爲人民樹遠大之基統一之盛事可期積歳之紛爭自解權衡輕重無待智者本會於一月以來迭經開討論咸以爲同人等十年共事患難相從念國本之飄搖冀同舟而共濟用陳胸臆藉當切磋諸公期逹幸起圖之政治善後討論會陷印 
　　宜昌王汝勤電各報館均鑒共和國家以憲法爲主要行憲一日不立則新政一日不行十載以來南北未能統一者何莫非大法未立致釀紏紛早爲海内所共鑒茲幸國會恢復法統重光凡我國民咸盼憲法之早期宣布俾萬衆得有依歸一切時事困難皆可因而解决孰意邇者制憲開便議席多虚長此遷延後患何堪設想昨讀曹巡閱使養日通電促成憲法語重心長凡有血氣莫不同此心理惟望國會諸公軫念時局之阽危勿負斯民之付託速成大法共濟艱難并懇海内諸公一致敦促以底於成謹布愚衷伏希亮察王汝勤叩艷印 
國外要聞 
[捷克通信] [  昭實]  
　　記萬國議院商務會議 
　　萬國議院商務會議發起於英下議院其宗旨爲求各國商律漸趨一致防止破壞信用投機市利等行險徼幸之舉一九一四年七月第一次大會在比京百流賽Bruxelles城舉行五九一六年未開會此後巴黎羅馬倫敦利施篷Lisbon各首都迭開大會每年有之至一九二三年五月第九大會特聚集於捷克斯烈夫首都之百衲Praha城捷克爲中歐諸新邦首領有此百衲會議亦足以見其外交地位日漸增高是會正式參加者凡十九國代表人數除捷克本國辦事員額特别增加外外來諸國以英匈義三者爲最多今依多寡序列計英吉利十五人匈牙利義大利各九人法國八人南斯裂夫六人比國五人日本四人奥國三人波蘭希臘葡萄牙羅美宜羅森堡立陶宛中華民國愛爾蘭澳大利保加利等或派二人或止一人又有西班牙美利堅知处冽土宜Lettonie四國未得議院代表出席僅臨時派有外交官或領事官一員出任政府代表是乃非正式參加併合前數共得二十三國二十一日午前十二時各國代表齊集百衲正中Staromestska　radnice古城市政廳市尹白曉Baxou博士致頌詞波蘭代表白瓏Brun即以全體名義致詞答謝嗣往展謁無名軍士之墓英義法波蘭南斯烈夫五代表相繼演說復由捷克斯烈夫國薛露微Syrovy將軍致詞答謝 
　　捷克國會捷語統稱之爲弩濤宮Rndolfmum弩濤爲奥皇太子之名聞在奥匈帝政時代在此大樓中分設畫廊galerie與音樂院并隨時開演奏之堂設展覽之會今則化爲民國議會之上下兩院而其下院即今百衲會議之議塲也來客過百衲或在威爾遜站NadraziWilsonovo下車或赴馬肅烈站Masarykovo　nadrazi登車祇須認定一號電車可得來往自如之便弩濤宮形式（如附圖）可以歐洲大戲館爲喻第一事相同處爲門前有過廊車輛自左方進必須向右方出旣壯觀瞻兼避風雨並非如尋常樓屋直穿進門第二事相同處爲議塲議長席高據正中外長裴禮怡DrBenes居之其後如神龕陳設大總統石像右爲副議長和理博士Dr　Uhlir都度納Stodola二君左爲秘書長培有正君EugenBaie及其他辦事職員諸君并有商部總長羅華蓋IngNovak衛生部總長施合美農部總長荷插博士郵部總長都其宜等據閣員席一長排足成全台布景台下正廳有小牌標列國名是爲各國代表席廂樓之上頗形擁擠外交官席居左新聞記者居右尋常聽衆廂坐則居議長席之對面大會議長本由商部總長羅華蓋繼任裴禮怡君乃名譽議長（未完） 
國内要聞 
[顔惠慶去就尙未决]  
　　怕張紹曾派作梗 
　　顔惠慶組閣之說昨晨（二十八）又有擱淺之勢查顔閣之發議實自二十六晚常宅會議始在座者有高凌霨吳毓麟吳景濓王克敏王毓芝及馮玉祥代表之薛篤弼等十餘人主人則爲熊炳琦首先提出以顔組閣者亦爲熊炳琦當初對於内閣問題聞有兩說其一生全部改組者其一主補充者討論结果以全部改組恐法律手續發生障碍不如補充較爲簡捷遂决定以顔爲農長兼代間揆當即於是夕（二十六夜）同赴顔宅勸駕由吳景濓代表發言除叙述上項意見外並表示各方期待之殷顔管謂余前在北戴河時曾接高（凌霨）王（克敏）聯電以整理内外債委員會事相屬彼時以此事關係全國財政命脈及對外信用倘能釐訂一具體辦法公示中外旣可以促開關稅會議復於將來會議席上我國以預有準備之故可以提出自動的整理之方案抵制外人任意宰割我國財政之提議故爲國計民生計爲對外信用計爲全國財政計隨願表示相助爲理之意因於日前回京今乃承諸公以國務就商美意至感惟個人實未嘗凖備及此對於大局亦未曾籌得一確實具體之辦法縱或有之是否能得各方之容納現均毫無把握此事似應從長計議至於中央局面最近少川就職財長發表大可維持已無如前時急待補苴之必要也云云吳等不得要領而去 
　　二十七日旃壇寺會議王懷慶首先提出顔代閣揆問題諮詢衆顔以王克敏就職爲前提如王可就職則彼自容易商量雖未明言承诺而言外可以就職之意已可推測而得而王克敏則以中行關係無法擺脫僅允在閣外帮忙因此未能確定至昨晨馮玉祥復託薛篤弼訪顔促其爲最後之確答顔始終『考慮』兩字搪塞馮見顔躊躇不决乃派劉之龍奔告熊炳琦望速設法敦勸熊以連日勸告業已舌敝唇焦再行促駕亦屬無益遂擬請保曹電勸或可挽回但未審顔之熊度果何若耳至王克敏雖經高凌霨等指令慰留昨日又上二次辭呈聞其辭意甚堅在時局未解决之前不能不與財政總長四字暫行告别王之態度果如是堅决則顔以此爲條件而入閣者恐亦難成事實矣微聞高吳熊諸人尙擬爲最後之努力大約今明日内顔之就否便可確定矣據深知政局内幕者云顔表面上雖以王克敏就職爲條件而内中則實恐就職後無實現其胸中計劃之機會故靜察各方眞意需要彼者是否容其有自由發揮之餘地在未能證實之前不能不有以待之也故謂顔閣即可實現者非眞相而謂顔閣决難成立者亦非眞相蓋根本上顔并非無意也如果顔閣不能成立則後繼誰以思所聞吳景濓仍主以王承斌組閣以遂其包攬政權之計唯王之入閣亦有種種難關未必遽能成爲事實耳 
　　總之北方政局非首先解决内閣問題則一切問題俱難解决財政上計畫尤關重要而今日直系可以拉攏之人物又祇有此數顔王俱不能實現則前途未免愈感困難矣 
　　又據另一消息云顔惠慶對於閣揆一席屢思捲土重來然終不能如願者則吳景濓反對之力居多惟此次顔閣吳景濓確未反對且居於有力贊助者之地位外間因泥於吳顔歷史上之關係仍盛傳吳對顔尙如何如何實係誤會且自顔閣問題發生後常宅幾次會議吳均曾列席前日保派各要人赴顔宅勸駕吳且首先發言即其明證至吳何以能抛棄前嫌其中雖難免無若干交換條件然吳對高五有所不滿不欲其久爲攝政首領遂欲另覔一人取而代之亦未嘗非其主因保方組閣人才顔當然首屈一指初惟恐吳氏反對今吳旣如此諒解自然樂與觀成本擬一得顔氏承诺即可正式發表不料前日與顔會談之後彼此交換意見顔認爲最當考慮者爲本身法律問題顔意本人兼代總理未免突兀萬一張紹曾發一通電否認豈非笑話且議會中之擁閣派現尚有運動張氏復職者若因本人登台更惹起一種糾紛更覺不值顔氏此語頗提醒一般勸駕要人大家亦謂敬輿近來態度委可注意彼在攝政内閣並未辭職亦未請假現忽在未得同意以先竟由閣員代總理派替人張縱因面子關係不便親自出面否認其手下好事之徒難免不借題發揮釀成風潮於是討論結果一面託人疏通張氏一面疏通國會之擁閣派昨日已着手進行現正靜候回音一方面並看張等有無反對表示然昨晚已經發現擁閣派之反對論由議員某某等起草標題曰「狡哉某派之補閣說」其主眼在攻擊某派其大要謂「内閣非一派一系之物大依法不能産出今日補閣先問其究竟依何法産生即降一格而言現内閣所缺者僅農敎二部總理不缺又何待補特不利於某派攘竊政權之計在直系亟有所圖不暇他及擬以外交爲首席閣員冀兼總揆因爲多數所不許乃更鼓吹顔氏署内務以兼攝揆席且把持農敎二部由某派代之是一轉移間直系内閣成爲某派内閣矣試思顧爲張閣提出今張不來京將誰爲合法提出者又聞某派議員對於張閣認爲已經辭職故張揆不能復來誠若是一開違法派署之惡例高吳程與張揆同一資格某派將進而行拔趙幟易漢幟之計矣次之以事實論爲今之計直系有人欲完成内閣使北京政府立於合法之上舍招張揆來京無二法矣云云其態度非常鮮明恐天津之張紹曾較此輩反易於疏通也 
[顧維鈞將清理外交積案]  
　　據接近顧維鈞者宣傳云顧維鈞定於下星期三在外交大樓宴請議員宣布外交上之大政方針已柬请各閣員作陪顔駿人沈瑞麟亦在被邀之列顧氏在部内已將國際間各種縣案卷宗調往總長室查看計全卷調往者（一）金佛郎案（二）延琿撤警及廟街案（三）德國賠欵案（四）長少六一案（五）中英片馬劃界案（六）接收威海衞案連日並與沈次長有所商酌聞顧氏以芳澤日使尙未呈遞國書未便提出交涉擬在此期間先將長沙六一案根據外部原擬辦法詳細調查以爲交涉之根據前日電逹湘交涉司飭傳致特派員施履本迅速查勘具報將來六一案延琿案顧氏之意擬均移歸中央交涉其中英片馬劃界案顧氏甚爲躊躇曾於日　有密電一通致唐繼　至其内容則未探悉至於金佛郎案顧氏連日向高凌霨等接洽部中人員亦尙不明眞相但微聞其中似含有政治作用預料將來或者以此責任移諸國會聽國解决也德國賠欵案顧氏擬向德使交涉由善後大借欵内扣抵但尙未着手交涉 
[津租界外土地永租權之交涉]  
　　據外交部消息現正蔓延於各地之『外國人在租界外之土地永租權問題』已成爲目下外交界最重大問題之一本問題先曾發生於厦門漢口哈爾濱上海等處迄今猶不能完全解决而最近則又發生於天津交涉亦最棘手先是天津通商條約本明白規定租界以外絶對不許外國人購買土地但外國人旣屢向租界外私購土地而中國地方官對於此事之交涉則多有始無終同時一二不尊重條約之列國駐華領事始則爲一味無理由之爭執繼又即援以爲例於是毘連租界之内地土地權在事實上遂有操諸外人手中者此至足引以爲遺憾之一事也唯往者之土地權在事實上雖有操諸外人之手者但在條約上或任何法令上皆未嘗着半點痕跡而今茲天津租界外土地所有權問題則有將在一種明文上着一深刻痕跡之危機先是天津視交涉員電呈財政部謂天津外國人近有在租界外自由購買土地者可否准其稅契應請核示等語財政部以此案與内務部有關即咨請内務部核覆内務部又認爲與外交部有關因咨請外交部解釋條約外交部當即咨復内務部謂天津條約無此規定但庚子以後不負責之地方官有竟在事實上予以通融而准其永租者唯條約旣無此規定則自應據約力爭以免内地土地權之漸次移歸外人掌握内務部當亦以事關土地主權當即覆文外財兩部謂條約旣無明文爲防微杜漸起見當然須據約力爭除復電祝交涉員外即請查照等語此兩月前事也論理祝交涉員得電後除按約力爭而外當不能再有他言乃祝交涉員不知何故竟於日前來一荒謬絶倫之電致財政部一則曰『遍查中國與各國所締結條約縱無』允准外人在租界之外之華界可以購地之明文然亦未有限制之規定』再則曰『按之約章成案諸難否認外人此種權利誠恐一將内務部原議提出外人必以違約相責殊難應付』最後結語且謂『内務部原議萬不能行』一若條約外之權利一經外人要求便須允許者現此事已由財政部再咨内部請研究辦法高凌霨亦已一面交主管科擬復一面於前日派周嘉琛司長與財部會商一切至其結果如何則須視内財兩部當局之意見據外交部某部員云此事關係雖稍複雜但總以根據條約以處理之約外讓步非吾等所敢與聞蓋條約大槪分爲三類㈠交换利益之條約即締約國處於平等地位之條約㈡權利條約即戰勝國所施於戰敗國之片面强迫條約㈢義務條約即戰敗國無條件而接受完全有利於人而無益於已之條約但無論何種條約無明文規定者不能發生權利或義務此則爲條約根本之精神蓋條約云者乃列舉權利義務之所在而爲一約束也如曰條約外無『應如此』之規定亦無『不應如此』之規定即可稱之爲兩可之事有如祝交涉員之所論則試問條約尙有何用處再簡明言之即條約上如規定『此處爲通商口岸』則此處以外即非通商口岸如規定『租界内准外國人購買土地』則租界以外即不准外國人購買土地無論如何皆無通融之餘地今之所謂『毘連租界』『無限制明文』『前此事實上如何者』皆不知條約爲何物者也 
[比使催付國際商學院經費]  
　　外交部爲萬國商事公會中商學院之經費問題昨日公函致參議院請予核辦原文如下逕啓者准駐京比艾使照稱萬國商事公會荷承本國大君主允任會長並十六國政府正式恊助早慶成立曾於一九二○年四月十日經貴國現任駐德魏宸組公使簽押代表中國政府入會在案茲爲該公會所請故將此情照會貴代總長查照是荷該公會於一九二一年春即開始服務計至今時貴國政府所允應盡協助尙未履行此協助者即各國承認通過之附此章程之第十四條所載之事也查中國係列入一等國是其每年會費則爲此國紙幣二萬五千佛郎正又按該章程之第十六條預載爲保該會事務順序進行起見如簽約國皆允於每年三個月内將應任會費付出如此計算中國政府已積欠一九二一·一九二二及一九二三年共三年會費計合此幣七萬五千佛郎正該公會常務情形及其每月發刋其報等事均已於每月二十日按期送至駐比中國使署請其轉寄北京在案茲特請考核此題並請愈速愈妙將其如何對待此事照復爲感等因查比使照内所稱萬國事公會核閱洋文即係國際商學院我國欠付該院攤費迭經駐比王公使函電催付曾經本部於上年九月三十日十二月七日先後函咨貴院核辦在案茲又准比艾使照會前來事關國際信用除函致衆議院外相應函逹貴院即希查照前案迅速核辦見復以　轉復可也此致參議院 
[孫潤宇質問食鹽出口案]  
　　食鹽出口一案外傳中國方而當事者有孫潤宇在内日昨孫氏特向攝政内閣提出質問并辯明自已並無關係茲錄原文如下爲食鹽出口關係民生謹依法提出質問事按食鹽出口本年春間閧傳一時事關民生至鉅本院有爲之提出質問書者有列入彈劾案者責備綦嚴事遂消滅及本月九日有閣議財政部遵擬華鹽出口辦法議决照辦之說京師各報濡筆發表問題復燃物議更沸因之李議員文熙提出質問焦議員易堂通電反對而最近二三日内更有所謂北京公團聯合會致王議員正廷函内有刻下經手負責之人中國方而爲先生（王正廷）與孫潤宇李松年等語褚議員輔成函致芳澤公使亦有同樣之措詞蜚語横飛名譽攸關披閱之餘殊甚駭怪本席對於華鹽出口以爲關係全國民食影響所及不堪回首根本上持有異議更何敢躬與其事此等讕言彷彿含血噴人顯係好人從中造謠無疑爲此依法質問左列各點請於三日内明白答復以資研究實紉公誼㈠對於食鹽出口辦法政府是否有此議决㈡政府若有議决案關全民生活上必需之日用品何以不於公報公布使人周知㈢政府議决時於李議員文熙等質問書内懷疑各點曾否慮及補救之方法若何㈣此案刻下已否實行若已實行是否有人呈請包辦此項起運之事㈤若有人呈請包辦應將呈請人臚列公布 
[京津報界爲同業聲援]  
　　二十六日晚北京警廳封閉京津晚報社並拘去編輯曾青雲及發行部員吳鳳鳴二人同日民治通信社亦被禁此發刋并將社長劉子任拘押此事於輿論界前途關係甚大昨日（二十八）正午由京津晚報社邀集同業在太平湖飯莊會餐討論對付之辦法到者有晨報黃報社會日報北京晚報五點鐘晚報大陸晚報寰球通信社神州通信社亞洲通信社民生通信社各代表及本報駐京特派員等數十人首由京津晚報代表林葆頤及民治通信社代表劉某等報告此次被封之經過情形畢次由寰球通信社長林衆可定一日報記者邱醒旦亞洲通信社長林超然黃報記者吳更始新華通信社記者詹辱生等相繼發言結果由衆公决七項辦法㈠由到會同業簽名赴地檢廳保釋京津晚報及民治通信社記者㈡用北京報界名義通電各省同業說明該社此次被封情形㈢公推代表赴警廳詢問㈣要求國會提出質問㈤輿論界應盡量登載關於此項之新聞㈥請求警廳恢復該兩社出版自由㈦請求警廳勿濫捕無責任之報社社員并公舉詹辱生林超然林衆可楊子遠廖楚洲邱醒旦陳博生周長憲秦墨晒倪叢青卓博公方夢超胡康彝等十二人爲代表分乘四輛汽車直赴警廳當由薛之珩接見首由林衆可發言略謂此次京津晚報並民治通訊社突然發生此種不幸之事是否完全出自總監之意抑係總監奉有上官命令而執行薛答謂余對於新聞界維護不遺餘力惟該兩社登載諸多失實經余警告多次總不見聽故不得已而出此林謂然則此事是完全出自警廳之意耶薛謂是林謂報館爲社會之喉舌縱有不實登載儘可函請更正以總監如此愛護報界尙有此種舉動實爲遺憾次由詹辱生林超然等對警廳布告所列二項反復辯駁關於法律之點且詳爲解釋薛聞言亦頗承認遂謂諸君以同業關係從中調處余亦極願帮忙惟方法如何應由諸君發表意思林謂鄙人現有二項調處辦法㈠停止出版係屬行政處分權在警廳總監旣肯和平了事應請將前令取消㈡被拘各記者究竟有無犯罪行爲須經法庭判决方能認定當茲未判决之時先由同人具結保出候訊薛謂關於後者余可做到請即由諸君具一公函附同保結送交本廳請保至關於前者須候法庭判决之後如果無罪余自當即刻撤封云云代表等遂即退出聞保結已於昨晚送廳本日爲星期日停止辦公恐曾某等至早亦須明日可保出也 
　　同時天津方面京津晚報社長王冷公在日租界熙來飯店於昨柬請在津議員及中外新聞界至該飯店西餐室會議援助辦法到者在津議員有湯漪吳宗慈烏澤聲張我華彭養光楊暢卿王大　王用賓等報界有劉眞愚何文林莊庶管等並有日本記者有留重利（東方通信社）山内令三郎（日本電報通信社）席間首由王冷公起立報告該館成立經過平日所持言論本於天職不敢稍有偏倚此次政變北京輿論界向爲直派機關紙姑勿論矣即平時稍有價值者亦多被收買諸君閱報當能鑒及本報受良心裁判不敢稍變主張詎遭當局所忌前一月間即有人向鄙人商酌意欲收買鄙人當然不能承認嗣又用威嚇手段囑改變論調鄙人仍堅持不允致有此結果輿論前途慈慈觀曷極鄙人現幸脫險吾舌尙存此志不易此後仍當再接再厲以與强權殘民意者相周旋至敝報被捕之曾吳二君現尙在獄即求保外亦難辦到此事實爲鄙人所痛心尙望諸公主持正義加以援助鄙人自當奮鬥到底以副諸君之望王君報告畢湯漪張我華王用賓烏澤聲先後演說大意均謂項城時代摧殘輿論尙假治安警察法爲詞亦不敢暴横若此說至沈痛處全塲鼓掌聲如雷嗣時言報記者莊庶管報告該報每日晚間均有軍警監視伊已被傳數次現避匿來津並云民治通信社主筆劉鳶如亦被捕去末湯漪又起立磋商援助辦法㈠向北京攝閣質問先將逮捕人釋放㈡通電全國請求援助㈢維持被逮者與其家屬誓抱犧牲精神以期逹到最終勝利午後三時始散 
[旅京魯代表報告臨案] [  尊庸]  
　　山東旅京同鄕會前因臨案發生特推代表管象坤趙志　　 
澄赴棗救票迨二代表回京報告後該同鄕會以尙接有同鄕來函言舊票仍有留贖在山未經全釋者羣情憤激要求該二代表作一書面報告以憑提出大會討論將向魯省當軸交涉并定於今日（二十九）在齊魯中學開會討論辦法茲將該代表報告書錄左 
　　本會因痛心於報載抱犢土匪慘殺難民爰組織臨案救濟團公推象坤志澄爲代表回東會商地方長官相機辦理六月六日至濟南向軍民兩長聲請須將中外新舊各票從速一律救出熊省長極表赞同并允設法接濟八日抵棗會見鄭帮辦意在先救臨城車上被刦之票舊票從緩辦理代表等極力抗爭伊遂無詞繼見美國人安迪生及江蘇交涉員温世珍等則專注重營救外票言其他各票有在山三四年者此时若新舊牽混恐於外票不利代表等極力辯駁外人意爲之動九日志澄赴濟南備辦衣服食物接濟難民十日蒙熊省長捐助麵粉二百袋袴褂三百套十一日志澄回棗莊十二日陳鎭守使調元吳旅長植美國人安迪生偕同代表等赴十里河莊（即上石河）將洋人全部及本國人四名釋放至此始知爲安迪生等暗將吳旅長及代表等交付土匪作質换出外票然亦無可如何亦冀可以逹極救舊票之目的遂亦安之十三日託人將衣服運至山内交孫美瑤散與難民時陳使在山與匪談判釋放中國新舊票問題匪要求甚奢因謠上海團體前與匪議有一百萬之說驟難就範後减至三十萬十五萬匪云無可再减陳使曾有仿照放洋票辦法每匪賞三十元數在八萬餘元之譜尙未定局陳使接温監督函有鄭帮辦誣其與匪分贓之說忿而扥故回任十五日志澄同陳使出山遂返濟南依陳使主張向軍民兩長商籌欵項營救餘票省長贊成照辦督軍堅持須陳氏負責辦理志澄急赴徐州請其返回在棗及山内各團體亦多有請齊督軍催促陳使返棗之電二十日志澄回棗此時象坤及吳旅長等已在山内扣留十數日矣困難情况筆難盡述終日與匪磋商釋放新舊票辦法匪感於象坤及吳旅長之熱誠漸有悔禍之心遂議定將票數人名籍貫開清由代表等審查相符再由土匪首領具結如後再有票事發生甘當重罪官府存案犒賞之數總在五萬元之内官府方面之欵衆推象坤負責因省長旣允許借撥且在山中多日又無可推諉之人只得承認至二十三日由吳旅長擔負放新票賞欵一萬元於二十四日釋放新票十八名吳旅長及象坤等出山二十七日志澄赴濟南請欵熊省長慨允議定交鄭帮辦辦理當即電知象坤三十日省長復與督軍會議立飭財廳撥欵當晚志澄返回與象坤同寓中興公司内（鄭帮辦亦住此處）是時土匪因賞欵數已確定無可希冀且恐受漏放之重罰連日自由陸續散放百餘人（新軍參謀長孫鴻圖面述）最可惜者吳旅長編練新軍甫將就緒又被鄭帮辦排斥以去致匪心驚疑老匪散去約千餘人手下之票携之而去爲此事最大之障礙七月三日電催省長速撥欵與鄭此數日内鄭等屢諷代表應從速離棗代表等因票尙未出目的未逹礙難返回五日志澄再赴濟南知省長赴京即來京面懇速辦省長立發急電至濟八日同鄕會又去電嚴催鄭帮辦速放舊票志澄回省後象坤留駐棗莊屢受該軍官恫嚇聲言土匪欲鄕象坤票第二十旅王綸閣團長觀其情形恐遭毒手故力任保護親送象坤出險赴濟寗十八日到京計此次爲臨案出京歷時四十餘日象坤除向官吏接洽外復被土匪扣留身陷匪穴至十三日之久對内對外對兵對匪苦口勸導晝夜調解冒險救人不計身命志澄奔走津浦道上至棗莊八次至濟南六次至徐州一次被留於匪穴者數日同力合作始能告蕆釋放洋票係以代表及吳旅長等爲質新票亦由代表及吳旅長多方疏通釋放舊票約定五萬元欵到即出已承省長允許交鄭帮辦是釋放已無問題冒暑冒險不敢言勞竭盡心力期勿負本會諸君子委任之盛意臨案救濟團之事可作一結束至報紙所載孫美瑤通電詆毁箇人名譽原可不辯唯聞仍有扣留不放之票良用疚心用將出京辦理此事始末於報紙所略者縷悉陳明究應如何辯正救濟之處恭候卓裁公决（七月二十九日） 
[皖南駐兵防浙與蚌馬之病况]  
　　安慶消息邇來國會議員紛紛南下浙盧反對直系態度顯明因此蘇皖當局汲汲凖備始意擬開五省聯防會議皖省軍官尙無表示而蘇省軍官如馬玉仁宮邦　等皆表明祇負保境安民之責以故遂打消五省聯防之計畫而縮小範圍改爲蘇皖聯防召集兩省軍官開一度之聯席會議蘇皖兩省均與浙江毘連皖浙接壤係在徽寗兩屬日前蚌馬連拍三電催促皖南鎭守使王普刻期到寗參與會議軍界消息此次會議結果一致防浙并以皖省方面僅恃王普所統之第三旅軍隊防禦浙江深恐力量不足决定加派二四兩旅全部開至皖南扼要布置此項消息已爲旅滬歙縣同鄕會探悉電致蚌馬阻止徽屬駐兵以免紛擾然計畫已定恐難變更 
　　蚌馬自升任餐督理皖尙未發生重大變故不期中央政變長江局勢漸趨嚴重心煩意亂用腦太過日前竟在南京陡起大病惟來勢雖重退病亦易皖垣醫生潘炳麟向充馬氏軍醫深得信任自馬氏在寗得病各隨員急用寗碼電報召潘赴寗潘接電以明碼電本譯出竟不成文遂將電報擱置旋晤軍界某要人謂督理有病爾何不去潘始告以接有一電不知所云某遂將該電携往省署譯出潘始倉皇就道復又得電謂馬病已稍愈二十六日乘車回蚌皖垣官廳方面去電蚌埠詢問病狀覆電謂無大礙觀此則可見馬氏仍在病中惟無大礙耳 
 
 

Page 8

 
 
第一萬八千一百十四號;中華民國十二年 西曆一千九百二十三年八月一號
星期三 * *自由談 
[一知半解] [  仁]  
　　鯨魚游泳之速度·每小時在十里或十二里之間· 
[郵票話] [  胡亞光]  
　　郵票一物世界各國均珍視之有郵票研究會之設郵票雜誌之發行愛之者廣搜博采等同拱璧余友蔡君酷愛成癖徵求得萬枚所費不資分門别類粘諸簿册詳注其若者爲某國之票若者因何種紀念而發行茶餘酒後偶一披閱歷史觀念油然而生因憶而錄之 
　　光復時南京政府尚未成立之際特於郵票上加蓋臨時中立四字字爲横色横列所印甚尠極珍貴聞每枚約值二百金云 
　　前年福州大風某輪行江中乘客均惶恐幾瀕於危各思　詢求援奈郵票不足支配因集得數百枚均二分者即剪分爲二對角截之另刻一方形圖章如郵票大粘貼後蓋之適成正方復經郵局蓋章照常通用輪乃遇救安然脫險此類已用過之舊票甚少好奇者爭覓之每枚亦值十二金 
　　民國成立時新郵票尙未印行即取大清帝國之舊郵票加蓋中華民國四字至今亦不多觀而尤以上字倒印者爲少值三金蓋聞千中僅得一枚也 
[隨見錄] [  楊小仲]  
　　丐婦衖巷裏排列整齊的石庫門房屋黑漆的大門深深的掩閉着在這炎夏的午時人聲是很靜悄了一個三十多歲的女丐左手挽着一隻破討飯籃右手攙了一個五歲的小孩全身精赤着被汚垢染滿了手裏拿了一個粗餅吃着他們在衖裏挨了門户東張西望不提妨小孩脚下一絆跌了頭碰在右尖上額前頓時流血大聲叫哭丐婦見了面上驟然緊張蹬蹬下去放了籃抱了孩子用手在傷痕上摩揉口裏不住的带着顫抖的聲音說「乖乖∶∶∶可憐∶傷心我的的兒∶」眼涙涔涔的滴下涙與血在此下併合了言時我正走了過去地下的涙與血覺得流到我的心上我感受到酸楚我看了丐婦一眼我想他眞是窮人一切却是窮的但是他没有因爲窮而失去他的心 
　　雪凛冽而勁的北風把雪從無極的天空中紛紛的灑落下來他們是多麽欣悅而歡舞着飄飄蕩蕩不自主的降落到地下偉大的勢力把全世界改變了顔色山巓上樹枝上梅花心蕊裏屋頂上田地上盡是他們佔據了陰溝裏糞窖裏衆人踐踏的街道中頓時消滅的烟囱裏枯井裹亦被他們掩蓋了在同一的出體散落下來而他們的遭遇誠不能免有自豪和自怨的兩派了天晴了暖日升在天空在上的亦鳥有了在下的亦消失了僅僅的這樣一塲雪我們可以參透人生了 
[梅蘭芳之藝術談（中）] [  人天]  
　　梅蘭芳之最可取者首在其本身之精神適合於演劇次在其肯以完全之精神貫注於所事三則其所剏造者能審美於戲劇之外以納之於戲劇之中 
　　何以言其本身之精神適合於演劇也夫美藝之中有文字有表演有繪畫有巧伎此四種之性情往往有聯带之關係而又决不能率長古人鄭虔三絶便足流芳於後來足知其兼長之不易梅蘭芳之是否長於文字固非吾之所知特文章者内發於心外形於筆梅蘭芳之筆吾不知而梅蘭芳之心爲文心則可斷言蓋自其表演者而觀之實知其高出於按絃應節以表演一班演員戲劇之優美文字結搆布景配角固屬並重而其文心之貫澈其文字者爲尤重則人人知之今梅蘭芳之表演竟能有絃節之外别以智慧逹其文心則其本身之有文心可知彼本無文心者無論以何種經騐何種能力可完全表演其戲文而决不能以表演編戲者之藝心梅固能之則知其於文字表演固天性中有特長之點不但工於學力而已也至於圖畫巧伎人頗有言其能書畫受習機械者余不知之姑不具論蓋即能之亦精神上所技蔓之能力於演劇無關不在本題範圍之内也 
[圓夢同床]  
[說大話與說小話] [  綺]  
　　說小話這個名詞是我杜撰的因爲普通只有說大話的名詞而說大話反面的名詞却没有現在我用到這反面的名詞了百思不得只好自已杜撰一個 
　　喝酒的人慣於說大話明明喝了半斤酒偏要說喝了三斤還不止 
　　抽鴉片的人慣於說小話明明每天要抽了二兩偏要說每天只抽二三分 
　　貧人初富慣於說大話明明只有二三百元的積蓄偏要說手頭常有三四千元 
　　富人初敗慣於說小話明明負債幾千偏說只有幾十元的債 
　　淺學的人慣於說大話明明常識也没有偏要裝出學貫中西的架子來 
　　博學的人慣於說小話明明博古通今偏要做着大智若愚少年流氓慣於說大話明明手無縛雞之力偏要說大力士也不是他的對手 
　　老學究慣於說小話明明汗流滿面偏要說心定自然凉好名的人慣於大話明明捐捐一元錢做慈善事業偏要說捐出了不止幾十次 
　　做賊的人慣於說小話明明是積犯偏在法官前說是初犯 
[征變小語（二）] [  征鴻]  
　　女子好妬信然然女子之妬僅限於所愛者施之男子則不然遇鶼　而過者側目而視接耳而議市并無賴更有甚於此者余無以名之名之曰無名之妬而已 
　　有才無行文人之病若夫女子之有貌無行則病之尤者也蘭心蕙質玉骨冰肌其光芒足以耀百世感六合者反之雖偶爾失足已爲白璧之玷矧夫暴棄自甘放浪形骸者雖受萬人之唾駡也宜矣 
　　使我所愛者而無鹽嫫母我又能愛之若此否耶我不得而知矣使我而爲蓬首垢面幙天席地之丐則愛我者又能愛之若此否耶我不得而知矣使我與若之財之色而相埒矣果能歷萬刼經百折而相愛不渝否耶我又不得而知矣 
社會小說 
[人間地獄（一三一）] [  娑婆生]  
　　第五十三回書痴金屋滿新詩逋客桐棺秋深蕭寺 
　　姚柯兩人正在談話之間忽的電話聲響柯蓮孫走過去接來一聽原來是秋波打來的秋波因爲蓮孫到他那裏去不曾見著不放心蘇玄曼的病狀因此打一電話來問問柯蓮孫先告訴了他到慈光醫院見及玄曼玄曼牽記他的一番情形秋波在電話筒内回道我明天有空那末你再陪我去瞧他一蹚罷柯蓮孫道你别忙我底下的話你還没聽見呢遂將等稚鳳來說玄曼已經作古的話向他說明秋波聽罷自是十分惋惜連呼可憐可憐忙問蓮孫你們幾時去磕頭我可能和你們一同去带兩掛銀錠燒給他柯蓮孫道你去是可以去的但是我們幾時去還没一定去的時候我再通知你罷秋波答應著催蓮孫將公事辦畢速來客人已全散了蓮孫也答應了掛上聽筒姚嘯秋笑道你們兩人眞可謂長時間的談話了旣然這樣何不見面再談呢蓮孫笑道秋波子細問我我不能不子細回答他並非我們愛說話此時電話機又響了姚嘯秋笑道秋波又是什麽話忘記了你快去聽　蓮孫趕過去聽原來不是秋波的乃是趙棲梧從慈光醫院打來的他報告到院以後正想撫屍大哭一塲發洩胸中的痛苦院裏的人不許哭說院中規則恐怕擾亂秩序只得吞聲暗泣心裏格外覺得悶塞了玄曼的棺木衣衾現在崇老那裏派了一個姓李的人來大約崇老可以完全擔任姓李的已回去報告崇老今夜必可預備齊全替玄曼入殮玄曼枕邊有一張紙頭紙上一行字歪歪斜斜寫了四個字是「僧服殮我」我和姓李的說了請他轉報崇老預備僧服殮他以成其志姓李的也答應了 
三言兩語[  鵑]  
　　唉北京的政界好似一個陷穽了國内多少優秀分子一個一個跌將下去不能自拔但看顧維鈞兀自在這陷穽旁邊兜圈兒一失脚可就跌了下去以後還有甚麽人跌下去那要看他的脚力如何要是他自甘堕落也就可憐不足惜了 
 
 
 

Page 9

 
 
第一萬八千一百十四號;中華民國十二年 西曆一千九百二十三年八月一號
星期三 * *   
 
 

Page 10

 
 
第一萬八千一百十四號;中華民國十二年 西曆一千九百二十三年八月一號
星期三 * *國内要聞二 
[使團所定臨案賠償内容]  
　　大陸報三十日北京電云頃從可靠方面探悉臨案西人賠償詳細辦法足補前次每人八千五百元報告之遺漏蓋現經各國代表同意之賠償數目係根據各人在擄日數分别等差按照下表計算計最初三日連被擄之舉在内每日賠償五百元共一千五百元第四日至第十日每日一百元共七百元第十一日至第十七日每日一百五十元共一千零五十元第十八日至第二十四日每日二百元共一千四百元第二十五日至三十一日每日二百五十元共一千七百五十元第三十二日至三十八日每日三百元共二千一百元總計三十八日之賠償額共八千五百元其數目係用累進法除被擄之賠償五百元外自第三日以後每歷一遇日增五十元照此辦法大陸報之李百斯氏在被擄後一兩小時内逸出當可得最小之賠償五百元蘇洛芒氏等八人被擄三十八日每人當可得八千五百元被擄諸婦女除維里亞夫人外皆於首三日内釋出每人當可得五百元或一千元據稱此次要救業經外交團各委員完全同意其所以遲遲未能送出者大半由於中政府無元首後所造成特殊之地位加以新日使芳澤氏尚未經外部正式承認各使此際自未便召集會議致令益增糾紛因此在芳澤與顧維鈞兩人爭執未解决以前此案將暫時擱置至各人所要求之私人損失精神上痛苦賠償及營業損失等俱不在前述之賠償額内而目下亦未正式發表 
　　上海泰晤士報二十八日北京通訊云各使館今日正在考量外交團委員會報告之臨案西人賠償建議按此次委員會所討論者僅及被擄之賠償一項蓋唯此問題外交團可以聯合討論若其餘種種賠償要求以各人數目不一各使館不能不分别酌定也至委員會之建議在各使館未有準備公衆討論之表示以前當不復提出於外交團全體（中略）此外各使館分别辦理之問題仍以賠償方面居多如車中被刦財物之損失如身體受傷之賠償如精神上感受痛苦問題如精神上感受損害問題如英人被戕問題以及被擄後營業上損失薪俸上損失等皆視諸人被擄之久暫而要求有輕重故各使於此將逐人分别提出也至外交團所聯合提出之要求除普通之賠償外尙有罷斥山東督軍及負責之軍事長官云 
[湘西赴京代表之湘局談] [  樵夫]  
　　戰禍勢不能免 
　　趙恒惕大勢已去 
　　日前有湘西蔡鉅猷代表某來京邀請旅京湘籍軍官回湘以圖合力驅趙現如前湘省師長陳某等預備赴湘西者聞已不少記者昨晤蔡之代表據其談話云中國受兵禍極大者以湘省爲最民國六七年時客軍近三十萬督軍之殃民者如湯薌銘傳良佐張敬堯等皆爲蹂躪湘省之大罪魁且皆括得湘省地皮數千百萬而去人民至今猶有餘恨迨趙恒惕得吳佩孚之助一躍而任湘省總司令兼省長若能乘此機會竭力整頓未始不可造福桑梓不料趙氏利已心太重一切行政多不公開以致軍民多不信仰治湘數載不獨無成績可言且土匪搶掠綁票之事遍地皆是各鎭守使旅長各覇一方各縣錢糧關稅聽有實力之軍人自行抽收知事稅差一任各有力者自行委任事後具一呈文以敷衍趙氏之面子而已而趙氏並無若何辦法一省之大事權不統一政治無頭緒焉有成績可言至於迫走程潛槍斃李仲麟解散陳家祐取消張輝瓚今又免蔡鉅猷職湘人因之甚不滿意蓋此輩雖屬政見不合或黨派不同然苟有靈敏之手腕以籠絡之未嘗不可收爲自已之助手近聞湘省各實力派已另有所結合自蔡鉅猷獨立後湘鄕之軍事會議表面上似極尋常實則大有作用皆因趙氏處置失當之所致也即如曩日奉直之戰趙氏一面與奉天代表朱某約要求奉天接濟子彈一百七十萬許與川豫合作攻吳一面接濟吳佩孚現欵五十萬元助吳攻奉現在又一面聯絡孫文許擁戴爲大總統一面則免蔡鉅猷職减少孫文在湘之實力並請吳佩孚出兵助剿蔡鉅猷此種滑頭政策未有不失敗者此次蔡氏抗趙實非蔡一人之主張聞寳慶之吳衡陽之謝皆有暗約常德之宋長沙之魯先表同情目下趙之心腹僅一葉開鑫近日命爲全省警備總司令又加戒嚴總司令試問一部分之實力能有幾何如趙能見機應趕速設法補救以弭兵禍否則奉身引退以讓賢能免致地方糜爛總之湘省旣號稱自治應聚全省人才爲一爐辦一事行一政必須適合全省人民心理而後行之無阻又必須具有自治之眞精神以免他人之藉口乃今日湘之自治僅豎自治之假招牌其他毫無表見故趙氏若不自行辭職即無此次湘西之風潮亦終必有人起而推翻之也（七月二十九日） 
[旅京贛人之驅蔡聲浪] [  侶樵]  
　　樂平慘殺案之返響 
　　旅京贛人因蔡成勳苛歛濫徵激成民變致樂平一縣無辜良民遭慘殺者多至數百人特於二十九日在宣武門外江西省館爲樂平被難同鄕開追悼大會到者四百餘人九時半開會公推朱念祖爲主席先向靈位行三鞠躬禮旋由朱氏報告追悼會發起之經過並言追悼會重於心而不在形樂平父老無辜慘死是江西省最可悲慘的事也是江西最光榮的事次有多人相繼演說主張驅蔡須積極進行最激者爲徐袁熊三君徐君主張今日追悼會應有所表示一直接致電蔡成勳此外如保如洛亦應各有電去袁君則大駡江西被蔡收買之國會議員謂他們是甘心做蔡的兒子蔡氏旣用盜賊的軍隊把我們樂平的父老打死我們當是要報仇但是對於蔡氏有軍權的人一時革起命來頗不容易吾們不如將他的兒子打死幾個用以償償吾們死難的父老的命徐則反對之謂此方法不好不如將被買之議員罪狀宣布出來讓他來打我們熊君則歷述江西議員對於驅蔡之不熱心並言前次代表交換意見時議員現出種種可惡的態度江西人格幾幾乎爲他們賣盡吾們應自家起來做一做電文雖屬空文但是不能不表示除電蔡電曹電吳外如上海如漢口江西人皆很多也應該有一電去旣報告本日開會情形並可請他們一致主張其次復有樂平新來之學生一人報告此次慘殺情形聞者酸鼻會員演說畢有來賓蔣君演說首述樂平父老之死是爲維持正義反抗强暴正義是人類所共具一地方人所應維持爲維持正義而死是人類進化史所必有的現象次言江西江蘇安徽之關係謂沿江七省其間情形相同者莫如贛蘇皖同病相憐尤應洒同情之涙末謂追悼會之本旨重在精神論語所謂子於是日哭則不歌我們散會以後能本哭而不歌的精神到處傳播使未到會場之人精神也乘其感動則潛勢力之大當過於十萬戈矛將來要把軍閥打倒也就在此一點次由主席宣布種種辦法有人提議取消致電蔡者多數贊成其餘各電則議定一律於二十九日午後拍發並决定將新製成之『旅京江西各團體驅蔡委員會』木牌掛出以示義無反顧之意散會攝影已十二時半矣（七月二十九日） 
[洛陽要訊] [  鎭]  
　　吳氏年來極注意於培植軍事人才前歲洛陽即有創設軍官學校之議嗣因故中止茲者吳氏重謀進行决計設立凖九月一日開學凡豫省各軍之下級軍官未經學校畢業者均須入校肄業速成科三月畢業現已飭保定軍官學校畢業生數百人分赴各地接替來校之軍官職務將來畢業後仍回原差 
　　湘省情形危急趙氏日日求救吳以湘省内部紛紜難窺底蘊昨特派巡署參謀黃敏熙赴湘黃湘人與趙氏有舊此次赴湘職務最要者爲調查湘軍實數派别若何及各軍駐紮地點次即調查此次吳劍學獨立原因其餘尙有多項職務惟均涉秘密未便詳探 
　　日來盛傳匪警駭人聽聞據報白沙附近有自豫北竄來大股土匪四五千人將掠觀音堂澠池新安並欲窺伺洛陽吳氏得報即飛電各駐防軍協同地方武裝警察及民團合力防剿昨午有人自觀音堂來洛云該處已發現土匪告示勒派商家及民間之富有者限日供給銀錢米麥及各項應用品運往二十里内之某山否則弟兄們一至鷄犬不留云云該處居民惶恐待死因駐在該處之軍隊祇有二連倘衆匪蠭至勢恐不敵按觀音堂距洛二百餘里火車兩小時可逹自觀音堂警耗傳來後此間頓形恐慌雖在强有力之吳使卵翼下而猶未能安枕可歎也（二十七日發） 
[長沙通信] [  華]  
　　混沌不明之湘局 
　　湘局近又有和平空氣惟此次發動係接近省政府之旅團長其條件有三㈠蔡鉅猷離職出省㈡阻止譚延闓回湘㈢省長問題之爭如有擁護省憲者大家亦擁護之然必現任省長依正式手續向省議會辭職省議會依法選舉正式省長始可若以非法手段圖奪省長大家當一致强硬對付提議人擬請省議會議長林支宇審計院長陳强持此條件與各方面磋商因此二十八日省署又開重要會議在省軍政各要人均列席聞趙之表示祇認定「擁護省憲整飭紀綱」八字並方如爲此八字而主戰無論到何地步不可抛棄主義如有人贊成此八字主義而欲得省長之地位者我願讓之蓋爲主義而戰非爲位置而戰也惟另一主和派之意見完全與此相左譚延闓回湘蔡鉅猷不能去職所謂省憲皆不成問題故雙方雖以和平爲號召而去和平日遠醞釀之後終不免有揭穿之一日也 
　　湘鄕面自謝吳兩鎭守使回衡寳原防後祇有宋魯兩師長仍未離去彼等與謝吳甚接近與省政府仍有藕斷絲連之形勢故未與謝吳同去亦不來省近聞宋魯迭來兩電一電述主和之由來謂謝吳堅主和平謝吳之向背繫於用兵不用兵彼等鑒此形勢不得不望省長曲予諒解以維湘局一電謂離省日久頗聞省政府對於我等不無隔閡究竟省政府眞意如何希示知以免誤會兩電皆致林議長陳院長者宋魯本爲省政府所派調停謝吳之人林陳則又調人之調人矣趙省長因免誤會計已派廖模往迎宋魯回省又有葉旅長開鑫派參謀長張雄輿賀旅長耀祖（賀已回益陽防）地派第一師副官長歐陽任同往湘鄕迎兩師長然宋忽又來一電謂舊病復發請假一星期假滿來省辭職云云可見宋魯陷於兩難之地位趙已加派第一師葛軍醫前往視疾然宋魯之不回省則爲意料中事也 
　　譚延闓之踪跡頗爲人所注意據許爲消息家所傳譚氏仍在湘粤邊境未入湘境惟聞譚已發布命令任命張輝贊爲第一師長陳嘉祐爲第二師長呂苾籌爲政務廳長姜濟寰爲財政廳長岳森爲警務處長兼警察廳長此消息是否可靠亦難指定姑誌之以備一說耳 
　　十七團長維持湘局通電大要已摘錄前報茲聞此電醒釀已久因函電往還徵求同意故延至二十五日始行發出並聞原稿措詞頗爲激烈後經到省各團長磋商修改始稍平和然項莊舞劍意固有所屬也茲將原電全文照錄如下長沙省長趙湘鄕師長宋師長魯鎭守使謝鎭守使吳衡州並送鎭守使謝長沙旅長葉旅長劉益陽旅長賀常德旅長唐灃州旅長唐速專送保靖統領陳溆浦旅長劉辰州旅長田鈞鑒總密師座鎭座巧電謹悉仰見主持正誼整飭紀綱凡在屬僚同深感佩團長等不學無術原不敢妄參末議惟旣辱蒙列座開誠布公不恥下問用敢不揣冒昧披瀝直陳乞垂察焉竊以爲吾湘處此環境險惡之秋約有數事亟待陳明吾湘爲西南團體之一分子絶對不附北方一也絶對擁護省憲二也同凡同德一致對外三也政府威信使紀綱得以整飭四也倘有野心家不顧地方之糜爛祇圖一已之權利離間内部袍澤意圖翻省憲則是三千萬人民之公敵即爲袍澤之仇讐團長一息尙存誓當禀承層峯合力驅除以維湘局而保安寗石爛海枯不移此志肅陳下悃乞予鑒原湘局情形如此果應如何挽救之處仍懇層峯主持大計迅賜解决以斬糾紛無任企禱團長鄭鴻海劉重威劉興鄒鵬振葉琪袁植謝煜濤李品仙唐生明汪磊蔣鋤歐唐振鐸朱耀華何健黃輝祖唐希忭戴岳同叩有印第二旅長唐生智覆電云總密奉讀有電敬悉諸兄維護湘局力持正義愛國愛鄕之誠躍然紙上所示四端均關至計佩服良深吾湘頻年變亂民力凋殘自省憲實施漸就蘇息維持現狀尤恐未遑更何能以艱難締造之湘局爲野心家攘奪權利之具惟望抱斯宏旨共作壯圖弟雖不才亦當竭其棉薄以隨諸兄之後臨穎迫切無任神馳生智叩宥申印 
[閩西南之現勢與將來（福州通信）]  
　　戰局與財政均陷危險 
　　閩省西南大局又一轉捩其情勢已略見前報茲據下游抵省者云第三師師長王獻臣前由上杭爲李協和所部之赖蘇兩旅圍困王親率第一營隊伍及參謀長岳汝欽前赴救援適陳炯明所部之林虎與李部之賴蘇接洽賴蘇允停戰十二日上杭之圍始解時雷旅援軍三營常師二團已到歸化周蔭人所部援軍又到清流王乃趕回長汀召集軍事會議又本月七八兩日討賊軍左翼張貞及臧致平軍隊曾由詔安進佔黃岡一面分兵襲取饒平鳳凰嶺右翼孫本戎則開赴饒平一带塡防並以陳肇英部伍駐守大埔高坡一带嗣地方人共憤嚮導粤軍攻擊張孫左右翼均敗左翼退至分水關右翼退至浮其二十七二十八兩團亦於十六十七兩日由大埔退駐平和十八日臧軍雖携有大宗餉械接濟勒令該團等尅日開赴前歒唯銳氣已喪逃亡者甚多最近周蔭人王獻臣及王永泉各方軍隊已决下總攻擊莆田已無南軍蹤跡臧勢大窘目下當已有戰事海軍此次派軍艦八艘率陸戰隊二千人赴敵不特楊砥中親往即楊樹莊司令亦與同行其目的將於下游佔大地蓋非徒爲軍政當局努力或云王永泉將於此戰事與粤陳聯絡並爲閩局統一之計劃而孫傳芳亦將於此次戰事之結果使王永泉就興泉永鎭守使而移王之實力於下游而自握省城方面之實權惟財廳方面以上游爲周蔭人王永彝所佔徵稅機關並無一毫收入解省下游落於臧致平之手目下軍事倥偬更不待言財政本已萬難而又有籌餉之大問題更形棘手聞日來正在計劃將閩安關收入作爲抵押品向某方面商借鉅欵以應軍需竊恐軍事未息而財政已陷於不可收拾之地位矣 
[惠州與閩邊戰訊]  
　　香港消息 
　　惠州附近聯軍圍攻惠城經已兩月迄未攻下七月十六日以蝦岭嶺砲臺工程竣遂舉行總攻擊分投撲攻府縣兩城劇戰竟日卒未得手劉震寰隨召集軍事會議决定於十八日舉行第二次總擊先由各部分别挑選敢死隊以便衝鋒遂由許崇智部選得五百名劉玉山盧師諦部各選得二百名劉震寰部選得四百二十名陳天太部選得一百五十名共得一千四百七十名於是晨各携短槍或炸彈分三隊前進每隊以一團長領隊由嘏嶺先燃放十五生的大砲掩護敢死隊衝鋒陳軍亦有凖備用水機關槍及葡萄砲向敢死隊射擊劇戰一點餘鐘聯軍卒不能逼及城下暫時退回擬再行挑選補充繼續進逼自十九日至二十二日均無甚劇戰二十三日陳軍以兩路援兵俱已開至即舉行反攻由河源開來之援隊係黃鳳綸陳炯光兩部由泰尾進逼博羅由三多祝平山開來之援隊係鄧本殷胡漢卿各一部由淡水龍岡進逼平湖惠州城内陳軍則反攻飛鵝饅頭各嶺同時駐龍華之熊練兩部亦由永清進逼正果戰爭甚烈結果正果被陳軍佔領飛鵝嶺之一部亦爲陳軍佔回惟是否事實刻尙未證明也 
　　閩粤邊境臧致平軍此聯合孫本戎張貞何成濬劉志逹陳肇英等部進攻聲勢頗烈雖饒平浮山等處相斷爲陳軍佔回然尙有反攻能力故乘林虎所部已進抵平和即舉行反攻將陳軍中路洪兆麟部困於饒平林虎部遂不得不返兵援救惟當林部未至以前洪部經已冐險衝出大受損失迨十七日洪部始復分兩路反攻一向浮山由是日拂曉開始接觸激戰竟日衝鋒七次始將臧軍擊破收復浮山一向蓮花山由尹驥督隊亦激戰數小時臧許軍不支向黃岡退却尹部跟踪追至錢東同日林部亦進至茂芝前十八日兩方皆略事休息並無戰爭陳軍方面遂定於十九日舉行第二次總攻擊改由林虎任中路洪黃二部任右翼劉志陸黃任寰二部任左翼以增厚兵力及十九日下午三時三路同時發動中路由茂芝前向平相進攻右翼進逼黃岡新寨左翼由楓朗雙溪前進夾擊平和之後劇戰一晝夜陳軍三路俱佔優勢平和遂爲林處佔領遂乘勝分兵追擊一向詔安一由小溪直趨南靖右翼收復黃岡追至分水關於是陳軍又改以王獻臣賴世璜蘇世安三部任左翼以王獻臣賴世璜任該路正副指揮餘二路仍舊惟劉志陸黃任寰二部則加入中路欲於十日内攻入漳厦據删日電訊謂厦門方面亦已發生戰事海軍亦已加入云云觀此則閩南軍事又漸趨緊急矣 
[川軍將領謀和說（成都通信）]  
　　川戰延長已經半年刻下川軍多半覺司羣謀一致對外劉湘之到叙府即爲接洽此事楊林與劉湘原有部屬關係容易商量賴心輝對劉湘亦無十分惡感劉湘表示擔任調解川軍因以日趨接近雙方前敵主要軍官旣無絶對不能相容之舉自易入手言和個中消息前此劉成勳宣布下野之時鄧與賴氏即擬推尊劉湘重總川軍當時劉湘辭以無辦法未能遽爾出臺現在各方軍隊所受損失過大戰爭仍不稍停接濟最感困難於是川軍棄嫌修好之意不謀而合劉湘得以從容進言賴心輝刻已領銜向全川各界宣言川省實行自治遵從甫公（劉湘）意旨停戰息爭一致對外該電首列川省軍界名宿銜名已將平素尊稱熊克武爲熊錦公或熊督理者改爲熊錦帆先生與劉周尹周諸前督平列無所軒輊文中申述楊森回川之戰謂爲誤堕洛吳狡計至對鄧陳亦多推愛語氣之間對於川軍全無敵意惟賴等要求北軍黔軍立刻出境條件太苛難於辦到聞楊林方面亦有要求熊但同時出境勢趨極端日來各方之所商議即屬此項問題劉文輝陳洪範等中立高級軍官對於調解之事亦有電報參列聞劉陳等主張川軍旣云重新結合熊但係川人一分子早已宣布下野未握重要職權可勿提在條件至北黔兩軍係國家軍隊雙方停戰以後可議撤回原地此時無提立刻出境之必要惟賴楊兩方因調解尙待商籌仍爲戰事凖備賴部軍隊於十一日由資中銀山鎭反攻即逹内江昨聞已由内江取攻勢楊部唐師於前三日由富順自流井方面進行對資中取監視勢雙方一面言好一面備戰均不示人以弱一俟條件商妥方能撤防云茲將賴等通電附錄於下四川省議會各法團各報館劉甫澄周　池尹碩權熊錦帆周吉珊曾煥如尹仲錫宋芸子駱驌趙堯生顔雍耆徐子修徐申甫諸先生·各師長各旅長各清鄕司令各道尹各縣局並轉北軍黔軍各將領鈞鑒四川自治倡於前總司令劉公甫澄雖内部迭起紛爭而政體初無更改良以大局未定意見紛歧一入南北漩渦必爲他人利用我惟主張自治乃能應付自如三年以來粤湘滇黔互爲提携上年甫公秉政主張援鄂義聲震於遐邇所謂乾侯之役雖敗猶榮自我楊軍退處鄂西洛吳乃大肆籠絡處凡積慮以圖川省於今一年蓋洛吳多行不義不容於北見絶於南以爲川省地大物博攫取以爲地盤則可以進取滇黔退聯關隴其所謂統一國家聲討熊但者皆其藉口之詞實則征服川省奴隸川民以遂其個人之欲而已我楊軍久客思蜀堕其計中勢本相需情有可諒然而開門揖盜今且盜憎主人况復拔茅連茹呼朋引類試看北軍黔軍猖獗如此彼楊子惠有無主權然則我甫公慘淡經營之自治省分將遂滅亡於北軍黔之手省格何在人格何存豈不寒心豈不痛心我軍當未與北黔軍接觸之先亦曾迭請甫公派員開導子惠說明洛吳狡謀與夫亡省慘痛不蒙明察戰禍遂開猶幸天佑吾川三戰三捷然我東路各縣上自簡陽下及永川皆爲敵軍蹂躏姦淫我婦女擄掠我錢財驅使人民有如馬牛拆去房屋以供薪爨赤地千里路斷人希耳不忍聞目不忍見北路鄧田陳等亦奉洛吳命令勾結陜軍擾我綿保各縣雖經我軍擊潰而荼毒地方戕賊人民其慘狀不亞東路至於陣亡戰士除敵軍外統計川軍死亡何止萬人而楊軍及鄧田陳等損失猶重此皆我川省之元氣也查洛吳以統一相號召今則驅逐元首矣何謂統一以援川爲美名今則荼毒川人矣何謂援川我川軍疾恨洛吳設計之毒利用川人亡川不得已爲省格而作戰爲人民而作戰以保全川土捍衛川人爲天職即只有一槍一彈亦必致死於外來敵軍驅之出境義無反顧至我前敵將士對於川軍無論其爲友軍與否皆視如一體情等弟兄無論何處相逢均不與之對敵冀得保存川軍元氣以免自相殘殺之譏如此後尙有川軍加入敵軍方面攻擊我軍者是甘心賣川亡省人民自有公論罪惡自有攸歸近聞甫公恐楊軍一誤再誤川省遂亡意在調解停戰並囑楊軍避免戰鬭共息内爭一致對外又接京電云黎段結合奉軍入關全國一致聲討曹吳孫大元帥亦屢電促令討賊大局變化即在目前我前敵將士以爲楊軍果有悔心之萌川省或有不亡之日故暫扼内江以覘行動凡北軍黔軍鑒於統一面具業已揭開及時覺司立刻出境仍不失爲親善萬一藉故逗劉再利用川人禍川則我前敵將士亦惟有拚命作戰謝我軍人特電宣言惟希查照賴心輝石青陽呂超余際唐喻培隸何光烈彭遠耀藍世鉦張冲鄭英陳萬仭張成孝王麗中劉國孝同叩寒 
[直軍南下聲中之浙防]  
　　自王承斌所部軍隊先派兩團南下於是江浙治安發生重大之影響盧督辦因得諸傳聞未便有所表示但爲保境安民起見不得不得稍爲準備除與高級軍警長官爲一度之會議外先將駐紮諸曁衛隊團第二營尅日撤回原防以資調遺此外對於嘉湖防務亦較前爲之注意並聞商界方面以現在謠言不靖由總商會會長金潤泉與上海總商會接洽兩省互保辦法一面由嘉屬各商會電請當局維持治安茲覔得原電如下杭州盧督辦鈞鑒時局緊張民心惶恐吾浙素守孟羅主義并荷帥座迭次宣言保境安民仁言利溥同深感戴惟環境變幻時切杞憂應請貫澈主張始終庇護毋任切禱嘉興縣商會嘉善縣商會平湖縣商會桐鄕縣商會乍浦鎭商會新塍鎭商會卅 
[杭州快信]  
　　國會議員褚輔成前日來杭與當道有所接洽已怱怱返滬聞尙有鄭際平沈鈞儒張復元王任化等亦將於日内來杭 
　　一師慘案定二日傳審各證人三日上午公開辯論爲俞爾衡辯護之筆師已改指胡祚璇聞即日宣判 
　　由滬獲解來杭之嵊匪袁煥祥判處死刑今午押赴望江門外執行槍斃袁嬉笑自若 
　　今晨八時軍民兩長率同各廳處長蒞壬戌水災會開結果會議紳商雲集九時散會共攝一影該會所定十日撤銷 
　　謙泰錢莊虧倒鉅欵案現經股東墊欵計有現欵六萬元昨已開始攤付依照債額祇及二成 
[南京快信]  
　　海軍部因靖安軍艦加入獨立海軍事昨日司長鄭寳菁來謁齊督曁杜總司令有所接洽 
　　海杜昨再電京催撥月餉外傳匯到四十萬不確 
　　國會議員白逾桓等十餘人昨過寗赴滬 
　　省議員侯兆圭等昨電津阻止王承斌調兵南下據齊督語人此說全係謠言 
　　韓省長病已痊愈現照常見客批閱公牘 
　　陸軍第二混成旅一團團長劉鳳圖密電偵得桿匪徐大鼻子趙成志等謀刦外人步孫美瑤之後塵兩長當令交交涉署轉知各國領事囑外人勿在野外閒游一面通令各軍警嚴密防範 
　　蘇督駐京辦事處長閻祖培由京來寗謁齊督報告京津各方最近情形 
　　日本駐滬總領事昨晨七時由滬抵寗由駐寗日領偕日僑數十人到站歡迎入城在日領署聚餐旋滬總領事至軍署會晤齊督談一小時辭出二時又至省署晤韓省長五時齊督親至日領署回謁六時返署日總領事亦即乘晚車回滬 
　　航政局成立後各處分局支局局長主任多半係一種買賣性質秘密交易局有肥瘠價有高低外面掮客有十餘人 
　　揚子江水道委員會測量隊昨已乘輪往蕪測量 
　　紙烟營業特稅尙在籌備期間警務處曾請撥給八十萬補助各縣警費旅京蘇同鄕又請於敎育費一百萬元外所餘十分之五撥充蘇省防災委員會經費將來支配難免困難 
　　武進拆城案地方紳民以形勝古蹟所關且經辦人又未公開投標紛紛電省反對已由兩長訓令武進縣知事查明復奪 
　　下關惠民橋不日工竣舉行落成式 
地方通信 
[松江]  
　　家政研究會開會紀七月三十日下午三松江家政研究會假座醉白池幼稚園開第五次常會到者男女會員六十餘人先由主席朱鶴孫報告會務次請徐亞蘭女士演說「主婦與家庭之關係」略謂女子出嫁後在家庭中第一對於翁姑當稍盡一點孝心第二對於妯娌要存互助心思至於家政方面責任多半在主婦身上嘗見南京地方男子在社會服務主婦在家裏打牌或是出外遊玩看戲這是最不好的事要知女子一爲主婦與家庭良惡有密切關係對於子女須有良好的訓朗一舉一動須爲子女模範否則子女在家時母敎旣與以不良影象將來雖受學校敎育總亦難得善果他若衛生經濟爲家庭健康報福所在亦當有積極的研究和規劃至對於用人尤應嚴密監察每見舊家庭婦女常以打牌遊玩忙於應酬一切都無暇整理致家政凌亂異常而新家庭婦女則又多醉心平等自由不甘束縛一爲社會服務對於老者又多棄置不顧實予子女以不良之影響此則不可不有以糾正者總之學問要維新道德不妨守舊一些云云次由新會員承遠軒警佐演述家政研究之點㈠家庭祭先方法㈡家庭道德㈢禮俗習慣㈣經濟制度㈤家庭衛生次由朱鶴孫提出「家庭署天衛生」爲現時切要請會員回家研究旋議會務陸規亮提議推舉會場臨時書記紀錄議案衆推舉錢劍石君乃議决（甲）會期確定每月一次於土曜日下午行之（乙）會費不收由熱心會務者自動捐輸（丙）公推張彬士主持財政（丁）公推翟健雄擔任通信事務（戊）陸方綠君提議八月份因值盛暑緩開一次通過（已）下屈由吳伯庚張彬士二君主會議畢各用茶點散會 
　　將開暑期講習會松江國語研究會以時當暑假期内正可講習國語特定於八月六日起開講習會一星期每日上午自八點鐘至十一點鐘講習三小時現已請定上海黎邵西汪一石葉紹鈞王理臣顧旭侯諸君爲講師演講「新敎育」「新文學」及「國語」諸問題其地點則假城内敎育局云 
　　張澤鄕恢復自治松江張澤鄕議會自奉令恢復後已由議長楊子凡鄕董徐同（原名侗）等籌備進行茲於七月二十八號特開談話會到者爲正副議長楊子凡徐躬厚議員王文元李思南徐元熙盛郁文封元善封宗仁與鄕董徐同等九名當即議决呈請縣公署發還鈐記卷宗以便即日集會查該鄕原有議員十二名除現存議員陳南崧因充任該鄕自治委員開會未到外尙有議員朱元鄕佐徐士瀛已經病故按照法數無須補選恢復自較他鄕爲易 
　　劇賊之游街判罪松江二區警局拿獲劇賊周元章即王振華一犯並由警所搜查窩頓該竊之振華旅館各情已誌二十七日本報茲悉該犯由警所判解四城游行後即送縣署訊辦三十日下午經藍承審開庭研鞫供認行竊萬鎭甫黃涵伯家金珠飾物不諱遂奉判處徒刑五年該犯即當庭聲明抛棄上訴權業已送監執行矣 
　　虐媳案檢騐紀詳奉賢胡家橋鎭尹阿三虐斃童養媳一案已誌二十一日本報茲悉自此案發覺後地保徐志高不即報縣後由屍母託其胞兄尹四大狀報縣署二十八下午由縣委令承審員錢江带作到鄕於塔廟義塜開棺相騐乃屍身已經腐爛非蒸檢不可當即預備一切檢得屍體腦壳有碎痕牙齒上面脫六枚下面脫四枚足證尹犯虐媳致斃無訛且屍之左手因被綁縛屈曲故檢騐時仍手在袖外現錢承審員已勒令地保交犯决與該女伸雪云 
 
 

Page 11

 
 
第一萬八千一百十四號;中華民國十二年 西曆一千九百二十三年八月一號
星期三 * *[蘇州]  
　　嫌疑犯解寗對質自蘇城拿獲謀亂犯沈錫麒以後鎭守使署曾嚴飭軍警緝獲嫌疑犯丁慕丈一名發交軍法處研究祇以該嫌疑犯供詞游移延至今日未能定讞據聞近已供認聽從沈錫麒謀亂不諱旋因害怕將沈之僞委狀燒燬等語鎭署以丁供旣如是非與沈犯質訊不可特派兵將丁解送督署呈候法究 
　　公民函請超豁姻妓胥門外馬路龜鴇藍鴻肅悶斃姻妓所育嬰孩一案經錢巡官拘獲後解由警區解送吳縣地方檢察廳偵查其時姻妓富保五保巧紅均有超豁之請求迨開偵查庭後檢察官仍將該三姻妓交保釋放胥江一带公民咸稱檢廳處分失當已聯名函請發交濟良所超豁矣 
　　修理監所獄犯潛逃此間地檢廳内看守所人犯擁擠商由監獄酌撥囚犯修理吳縣第二看守所舊址借用一節曾誌本報茲於二十九日有判處九個月之吳榮生及判處四個月之王阿二等二名乘間脫逃迨看守出覺察已不知去向 
　　一區敎育會年會紀吳縣第一學區敎育會於前（二十九）日上午九時開常年大會并改選會長職員等首由會長朱慰元報告開會宗旨曁一年來會務狀况旋有某會員提出意見二則㈠對於本會巡迴文庫之改進㈡對於編輯本届參觀團報告之意見請衆討論當經全體表决通過後即循例舉行改選結果蔣詠元孫宗城得票最多當選爲正副會長胡如玉陸恩榮朱慰元等四十八人均當選爲職員選畢散會 
[無錫]  
　　籌組博才英華中學錫邑中學不多升學者類多向隅近有江陰周君伯傑特集合當地士紳創辦初級中學一所注重國文英文並附設補習班以供初小畢業生之攻讀敎員多係中西碩士自七月三十一起即可隨到隨考現暫設籌備處於沙墳潭云 
　　川人監視覆騐之報告私立亞賓育蠶培育塲實習女員四川瀘縣劉廉彬慘死疑案經官廳兩次檢騐尙未宣佈茲將川同鄕寗代表任子雲君監視第二次檢騐報告寗同鄕會情形擇要錄下以供關心此案者之閱覽文云騐劉廉彬女士仰面屍體全部發變量身長三尺八寸肩膀寛一尺一寸半胸高七寸左眼閉左耳腫爛左臉高腫紫黑色（按此段在初騐時色係紫紅腫係捺掽傷非血癊也若論人死血停决不致腫此層大可注意「任註」）右眼睜突珠爛口開舌出門齒盈寸緊貼下齒致命咽喉有繩痕一道連貫耳根斜長七寸五分八字分交左手腕有細繩痕一道長約二寸左手五指甲有血癊大姆指稍起右手微握第四指有血癊肚腹膨脹陰户腐爛（按此段須參考血褲若縊斃血僅數點當日檢騐時褲上血跡爛然此亦不可忽視「任註」）兩腿微屈作八字分兩腿肚有火炙斑痕兩膝上有青色右足跟較左足跟短二寸八分合面大腸突出二寸餘餘無顯著痕跡當經請求黃檢廳長等飭吏宣布騐斷所得結果由張檢察官起立宣言此次覆騐疑點甚多尙須回廳參考關於檢騐各書後再行宣布復經同人邀請在塲長民同赴女士身死處所察戡當將床壁門窗逐一騐看若云自縊繩旣懸床姑無論床架微弱不能勝重即以身體面壁而論壁之上端應有抓扒痕壁之下端應有足踢痕當初騐時牆之上下并無些微痕跡而覆騐時即發現指印三處唯其色係水泥滲染自屬洗滌床舖時所致况女士兩手潔白何來泥沙顯係被告人裝飾再門閉難開窗非大力者難掩均經同人當塲質疑比經黃廳長認可且對賀康所指女士縊斃處所尤認爲不可能之事實足見女士之死情跡異常離奇茲就左面紫腫推想自出當日强姦時貼蓆捺拼成傷故眼亦隨閉（因壓在席上之故）且右眼睜突顯係抵抗無力怒視所致况左腕繩痕陰户腐爛下衣血淋種種鐵證非强姦而何綜上論斷女士之死實出强被姦汚受傷過重被告人醉心名譽後悔莫及不得不强以致死俾滅事跡可斷言也七月二十六日任子雲記述再此案原告方面尙有疑點四項之發表茲并錄如下㈠十五日未發三書絶無自殺之語祇深夜始添注三十年來清白等句㈡死時何以不在夜深人靜之候而在次晨㈢劉死之後賀康並未聲張鄰人亦均未知可見其用意之所在㈣死後並未立時報官電告屍屬尙僞言病亡可見其有不可告人之處得先事消滅其證據也但於假以鎭靜之中尙遺下劉女士所書親筆函件足見灭網之難逃也等語想此案官廳偵查完竣必當秉公判决也 
[鎭江]  
　　電話局長易人鎭埠電話局長王劍欣昨奉交通部令調充清江浦電報局長遺缺部委江蘇督軍署副官處馮副官補充定一日交接 
　　泰豐貨店倒閉鎭埠銀山門大街泰豐洋廣貨店（三十一日）忽然倒閉而上海債權人已於三十日派人來鎭索償計欠滬行欵有一萬六七千兩欠鎭莊欵有二千餘兩云 
　　組織誠豐錢莊鎭埠年來各業以錢莊最爲發逹近有某某等集資十萬委託王某經理租賃英界三馬路裕康莊南首怡和房屋開設誠豐錢莊現正從事收拾工竣擇吉開張上市云 
　　商會發選舉票本埠商會選舉訴訟和解已誌本報茲聞商會以訴訟和解昨特分發選舉票給在會各董俾於八月八日赴會投選正副新會長 
[清江]  
　　鄕民取贖肉票之手續淮陰三市鹽河北農民張士佳張士榮兄弟於月之一日夜被匪人抱去其二子（一名小和尙年十歲一名小羣子年三歲）已於二十七日經某甲紹介備洋八百元由邑之劉皮集贖回惟未贖之先先由張姓兄弟自書誓約書一紙給紹介人允許永不控訴並由紹介人出具保證書一紙給匪如果張姓訴官即以本人身家作保云 
[  嘉興]  
　　縣會又告延會嘉興縣會原一三十日上午開會决議縣署提出之出納員汪以鈞案及蔣議員提出之電話公司收歸公有案又陶議員因病出缺案嗣因天氣炎熱議員簽到者僅十三人不足法定數遂宣告延會 
　　早秈已經見樣嘉興四鄕所植早秈（俗名六十日頭）已届結實收割市上亦於前日見樣粒小性淡質亦不黏脂養料極薄弱故糶食者頗少多攙入於各種米石内銷售現市糙貨每石看頂七元然來貨不多市價勢難低落 
　　兩商聯會之籌備會東門商民陸某等發起組織東市商界聯合會已於日昨借座城東校開第一次籌備會到者頗多當推陸仲華爲臨時主席宣佈開會宗旨畢即由沈商臣等分别演說繼即　過簡則旋又推定宋景蓮姚際山何步高徐琴舫王伯明宋祖祁汪子卿汪孝壽沈南臣王玉汝等十六人爲籌備員籌備進行又南門外商號亦擬組織商界聯合會於三十日在南湖校開籌備會公推籌備員籌備一切矣 
來件 
[駐墨華橋團體總會之通告]  
　　駐墨華僑團體總會通告各支會云貴支會列位鄕先生鈞鑒公啓者頃奉駐墨使館第一號通告内開爲通告事僑民請照回國及前赴未市加利向例須有地方官證明書墨外部方肯簽字各處僑民深感不便紛紛來函請予交涉廢除此例會墨政府提議此後華僑回國及過埠須將護照送交出口地方移民局簽字日後方准復回墨境王公使因於本年一月乘機與墨外部交涉將貼附地方官證書之例免除磋議多次該部始允照辦并行支墨内部會商辦法各在案茲准墨外部來文已與内務部商定根據使署提議辦法改訂新章自六月一日起施行等語特爲撮要開列如下（一）此後華僑回國及過埠護照均無須備有地方官證書（二）所有回國及過埠護照於出口時須交該處移民局簽字凡本年六月一日以後所發護照出口時未經移民局簽字者將來復回墨國一槪不准登岸（三）移民局簽字不收分文費用所有眷屬及舊客等來墨仍照向例辦理此通告未能六月以前發出因墨外部來文上星期始行接到以上各節務各遵照辦理爲要等因奉此理合通告知照此致并頌公祺總理吳炳林鄭昌周馮俊三等謹啓中華民國十二年七月一日 
來函 
　　鎭江招商内河公司來函敬啓者昨閱貴報實應通信載運河招商輪船肇禍一節查敝公司往來班輪並無某甲落水之事想係遠道訪聞不實懸即查核更正以昭實在不勝感盼鎭江招商内河公司謹啓 
 
 

Page 12

 
 
第一萬八千一百十四號;中華民國十二年 西曆一千九百二十三年八月一號
星期三 * *   
 
 

Page 13

 
 
第一萬八千一百十四號;中華民國十二年 西曆一千九百二十三年八月一號
星期三 * *本埠新聞 
[肉業罷市風潮之解决]  
　　昨日縣署會議决定解决方法...仍由認商包認年繳三萬三千元...定明日一律開市 
　　滬寗蘇三帮肉業罷市至昨已十一天上海稅務所長俞琢吾奉省令會同上海縣沈知事南北商會會長猪業總董並省委金元潤與三帮代表等訂定昨日上午十時在縣公署會商解决方法已紀昨報昨日到者有縣商會正副會長姚紫若姚慕蓮總商會副會長方椒伯商董虞洽卿及滬寗蘇肉業南北市四鄕等處各代表等開會後首由主席俞所長與業董虞洽鄕略詢此次發生罷市之起點及數日間經過狀况次由姚紫若會長陳述肉業歷屈以來承辦屠稅之原案及連日會議勸導之情形俞稅所長云屠稅向由商會代呈此次唐黃之向金委員認包係直接辦理况唐黃曾由該同業公呈請爲退職其與同業感情不洽已可槪見現在惟有遵令另籌妥善辦法當與虞洽卿及各代表等互相籌商良久俞所長謂旣係三萬元爲定額則尙有带征之學費一成應照舊辦理每年共繳稅欵三萬三千元各代表等遂遵照允诺旣而俞所長令該代表與商董等明日起速即開市回復原狀該代表等聲稱若一旦開市無貨可賣亦屬徒然惟有再緩一日開市則可於先一日向行家秤貨發給各作坊宰後凖於明日（即八月二日）清晨一律開市等語俞所長遂將解决情形會同沈知事南北商會會長業董虞洽卿等電詳韓省長嚴財廳長等核示備查議畢各散時逾三鐘該代表等又在香雪堂公所再開會議召集同業公同會議征收稅欵進行之方針以便由同業中决定每猪征收稅欵若干然後通告全體同業於八月二日（即陰曆六月二十日）一律開市照常營業云 
　　又訪函云本埠肉業全體反對屠宰稅同盟罷市以來已届十一日昨日上午十時省長所委之上海稅務所俞所長曁屠宰稅所長金元潤南北商會姚方二會長並滬寗蘇三帮肉業代表及英法美三界肉業代表張寳坤楊維有等齊集上海縣公署會同沈知事籌商解决方法當由金委員交出合同一紙係民國八年分由滬寗蘇三帮榮銀和出面認包屠宰稅捐欵内爲黃文龍唐立成黃葉新四人與營合包載明永遠有效盈餘照派今因黃葉新謀奪另舉趙坤營出認又將唐立成黃文龍剔除致四人所訂之合同失其效力於本年四月一日認稅期滿後藉詞包稅虧蝕遽行退認迨至省長委令設所征收散稅之後又欲包稅鼓吹罷市皆係黃葉新暗中唆使云云次由俞所長會同姚方各會長磋商之下准予仍歸該業三帮包認年繳稅額三萬元另加敎育費三千元當由認商趙坤榮等具結承認始各分别辭退滬寗蘇三帮代表黃葉新等以屠宰稅一項旣奉上海縣沈知事等會商解决自當速謀全體開市日期即於昨日午後三點時在豫園香雪堂開會集議准定明日（即陰曆二十日）城市四鄕全體開市營業茲將提議事件彙誌於下㈠提議滬寗蘇三帮公舉屠宰稅總經理一員副經理五員（議决）趙坤勞爲總理榮銀和嚴維孝陳雲眉方顯筠黃葉新五員爲協理㈡現在開辦請三帮如何分認墊欵（議决）三帮公推先墊一萬元每帮各擔任三千三百三十三元三角三分三釐㈢現旣城市四鄕一律舉辦收稅數目應照三月分實在宰數爲標凖勿得瞞隠以期統一（議决）定期調查認攤㈣現照比較三萬三千元稅額應需實征每頭三角加敎育一成（議决）通過視二年後再定增㈤停市期内有違反破壞私宰售賣者如何對付（議决）當分等處罰㈥對於唐立成黃有根擾害同業荼毒四鄕應如何對付（議决）再行會議㈦四鄕收稅應舉代表十員請推派（議决）明日即十九日午後三時再行來所接洽以憑推舉云云議畢散會已鐘鳴六下矣 
　　又函云華界肉業同行因省中另委徵收屠宰稅委員以致激成罷市風潮相持十日迄未解决沈知事因恐官商相持激成他種變端故特於昨日下午二時函邀總商會方椒伯南商會姚紫若姚慕蓮虞洽卿金委員俞所長及滬寗蘇三帮肉業代表榮銀和黃葉新趙坤榮虞金甫張寳坤邵阿小楊維有等在縣署商議疏解方法至二時三十五分開會由俞所長主席報告本日邀議宗旨畢次由沈知事起言該同業所認稅欵三萬元附稅三千元共合三萬三千元較諸省定比較額四萬一千五百元之數所差亦不過八千餘元鄙意該同業如能照數認足亦不妨呈請省長收回成命仍由該認商包徵尙望各代表及早覺悟云云沈知事宣佈畢復由南北兩商會會長會董等從中疏勸會議結果肉業方面由虞洽卿君擔任勸導官中方同則由沈知事俞所長及南北商會會長列名呈請省長收回成命撤銷上海徵收屠宰稅所仍歸原認商榮銀和等認額包徵衆均贊成議畢即行散會 
[江浙皖三省之弭兵運動]  
　　不日將爲有力表示 
　　江浙人士因聞王承斌移師入蘇消息異常恐慌浙商會議會會長赴寗謁齊各節已見昨報茲悉金祝二君自寗返滬後即於前日晚車返杭至兩省人民弭兵運動之醞釀已就成熟决先由上海南京杭州三地總商會聯名發表通電請兩省當局維護和平并望兩省人民共起爲强有力之表示一俟此電發表後聞兩省紳學界重要分子即續發第二電表示一致主張和平之意又旅皖團體業與皖省本地團體協商妥定將通電皖馬及皖籍軍人馮玉祥等鄭重聲明皖南北軍隊不得參加任何方面戰爭以延長鄰省禍亂如違反此意即以停稅罷賦爲有力對待此項通電亦將發表至蘇浙當局態度浙盧已表明維護和平尙無調動軍隊之事蘇齊表示本人亦决堅持保境安民之主張云 
[長江形勢嚴重說]  
　　皖馬集兵徽州一带 
　　東南通信社云日來盛傳蘇浙將有軍事行動發生因之謠諑紛起人心惶惶昨有自皖來滬某商人告人云自北京政變後皖馬對直系舉動表示甚殷近日又將皖北安武軍紛紛集中徽州廣德建平（與浙境毘連）一带暗中添師備旅積極備戰風聲鶴唳一夕數驚似此情形長江發生新變化之說將不爲無因也 
[字林報對於戰謠之評論]  
　　字林報昨載社論題曰本埠戰謠略謂邇來外間疊起蘇浙行將開戰之謠但疊經當局切實否認惟靖安軍艦開抵上海頗有關係未可漠視該艦之宣布獨立實因直系命其開往閩省助戰之故而外間又有直系因恐齊燮元不願與浙開戰或阻止國會議員在滬集會現派兵至徐之說此亦未可恝然置之者吾人於此不得不重申往日劉坤一督蘇時保持東南半壁之箴言各官員皆知苟忘此言則將害及已身與國家自民國成立以來各督軍皆承認節故近年來李純齊爕元皆以竭力維持長江下游之治安爲務惟直系顯不滿於此擬利用齊之和平傾嚮以掩蔽其用兵江浙計畫如有必要將力逼與盧督决裂盧督向取穏健之政治手腕惟安福派之督軍今唯盧一人而已盧氏當然願迫直系陷於窘境第此種黨爭及督軍陰謀皆與吾人無關吾人所堅主者江浙萬不能用兵江浙之中立必加維持如北方下令在江浙開戰其逆命當勿遵行當此直系欲促成江浙戰事之際顧維鈞忽就北京無頭内閣外交總長之職據確實消息直系之欲顧長外交乃欲其與某獨立銀行團訂成借欵二百萬元擬用充戰費以武力壓倒反直派俾曹錕得登總統之位惟曹錕之總統恐難做成而此借欵亦必失敗無疑直系所希望僥倖成功者必出於戰爭之一途故上海中外商民當堅定主張力阻戰事波及上海奉直如再戰於長城附近吾人自無異議直視爲常年舉行之秋操孫中山陳炯明戰於粤省吾人亦僅視爲蝸角之鬥耳但若有人希圖用兵江浙則吾人未便嘿爾容諸必當取嚴厲行動以對付之兩省督軍之職務當各維持境内之治安而勿顧及直系或安福之政見無論何人甘爲戎首擾及地方治安則當首先排去之中國今已有强有力之民意矣江浙兩省中外人民對此問題之公意實毅然斷然也云云 
[總商會今日開會董常會]  
　　上海總商會定於今日下午開十六期常會昨已發出通告如下逕啓者七月二十一日第十五次常會因到會者未足法定人數未能開議茲因此項議案急待解决特將八月四日第十六次常會改於八月一日（即陰曆六月十九日星期三）下午四時提前舉行爲特具函奉邀務祈台駕準時撥冗惠臨免再延期至要至　再本期議案即係將上期未經討論各件提出付議早於上届先行刋送在案是以此次不再隨函分布合併聲明專泐即頌日社上海總商會啓 
　　本埠美倫公司中國土産出口華總經理陳雲鵬君（廣東香山人）昨日請上海總商會會董馮少山會員陳良玉二君介紹入會已備具信約及介紹書送至總商會該會擬俟今日（一日）下午開會董常會時提付表决云 
[黎紹芬女士等參觀本館紀]  
　　昨日下午六時半黎黃陂長女公子紹芬偕孫啓濓君及夫人孫阮春女士周淑清女士等臨本館參觀由本館職員張竹平君趙君豪君寰球中國學生會幹事朱少屏君等三人招待入座後隨意談話略進西點合攝一影以誌紀念乃由張君等導觀藏書室製版室總編輯部週刋室總理室總主筆室排字房紙版室及機器房等黎女士觀察各部復殷勤詢問不厭求詳最後至營業部觀覧一切參觀旣畢黎女士及孫君等乃乘馬車而去 
[總商會民治委員會開會紀]  
　　上海總商會民治委員會前日（七月三十日）下午五時開常務委員會到馮少山霍守華方椒伯等十餘人討論致全國各省區商會電稿以爲今日國家險象莫大於財政欲解救國危應付外患亦莫急於整理財政定九月十日在上海開全國整理財政會議請各省區商會届時推派代表來滬共商 
[蔣智由駁贊曹制憲通電]  
　　與先選後憲無異 
　　曹錕發制憲通電後直系軍人羣起附和昨蔣智由特加駁斥云自曹錕發電促憲和曹之電塵起夫憲之效非發於國人之信仰而之乎今以曹與僞國會制憲有國人之信行在乎無有也然則直以制憲收買人首憲法成自供狀以貽千古臭耳且先憲後選與夫先選後憲何以異昔有狙公養狙予狙栗朝三而暮四則衆狙怒狙公曰然則朝四而暮三則衆狙喜今先選後憲國人怒而曰吾將先憲而後選是曹爲狙公而以衆狙愚我國人也夫曹而必欲爲總統力政據位猶之可也何也是猶吳楚之僭王也舞文以欺世飾言而盜名則國人必嚴絶之首誅之何也是重操莽之僞行也孔子惡季氏謂君子疾夫舍曰欲之而必爲之辭曹欲總統而以制憲爲辭是孔子之所疾也大學之傳曰小人爲不善揜不善而著其善人之視如見其肺肝然以制憲揜不善而著善是使國人見曹之肺肝也蔣智由陷 
[國會消息]  
　　由京來滬議員四十餘人前發起在一品香開懇親會嗣以捕房干涉未成現悉該議員等以此會聯絡情誼實爲必要故擬在中國地段另覓塲所開會又昨日下午一時起在湖北會館發給七月份下半期公費一百五十元議員前往領取者有二百餘人又天津快信北京議員歲費迄未發給以故議員俱欲南下在津議員吳宗慈等業已搭船南下云 
[議員負責代表昨又推定兩人]  
　　河南張善與·華僑劉芷芬 
　　國會議員各省區負責代表昨日（三十一）報告推定者有河南張善與華僑劉芷芬原定三十一日全行推定現因亟切間趕辦不及其未推定各省區一二日内亦必一律推定云 
[旅滬粤人歡迎粤籍議員紀]  
　　旅滬粤團體昨假北四川路會元樓歡迎粤籍議員列席者馮自由李清源林伯和林樹椿李英銓王鴻龐吳洪煊李洪翰黃金聲孔昭晟彭建標易仁安何銓　李炳焜等十餘人下午三時入座由宣佈員陳廣海宣佈一切公推張炳榮主席湯抱眞記錄略謂同鄕議員諸君南下不爲利誘勢迫爲人民爭人格實可欽佩而吾人之所歡迎者尤在乎諸君尊重民意速爲制憲成功愼重選舉方不負吾粤三千萬人所委托此乃今日歡迎之要點云次張志餘宣讀歡迎詞畢議員李英銓發言謂今日南下得諸同鄕歡迎尤出乎出團盛意更深慚感溯自民國以還制憲方面尙未成功之故實因種種壓廹即如民二袁氏之先選後憲及五年八年之種種皆受軍閥壓廹解散故國家弄到今日地步甚至黎張下閩粤督理令尤爲破壞和平之先兆致今日北庭有政變結果馮自由謂吾人受國民付與之天職雖武力當前義當抵抗而曹錕之希圖大選實爲夢想試問有總統之資格否對於閩粤令後略見一斑其主張豈對閩粤爲然即對西南亦然倘仍在他勢力下制憲是否得合人民公意故彼雖用種種手段吾人决意南下集會以示不撓望諸君監視一切云云次孔昭晟林伯和黃金聲皆有發言大意勗國民自勉願本道德良心爲後盾次同鄕陳炳生黎國良徐禧羅炳陳鵬等皆有發言次茶點盡歡而散歡迎詞如下 
　　民國光復十二年於茲矣而國事糾紛層出不窮軍閥專横愈演愈烈而能本護法之精神奮鬭不息使軍閥輩有時稍戢氣燄者實爲議員是賴議員者民意之所寄托戰勝强權武力已成公例今軍閥曹氏專欲性成迺冀以武力攫奪大位囊括全國是與大法及民意爲敵也議員不爲威迫利誘相繼南下集會滬地各公團前旣歡迎矣諸君子爲吾粤代表與同人等更有桑梓之親關係自益密切用是聯同續行開會歡迎以叙鄕誼望諸君子本百折不撓之志貫澈永衷俾國命斯托民意斯揚豈特民國之幸亦吾粤之光也粤僑工界聯合會廣東自治會寳安同鄕會棧房聯合會聯義社同志相扶社曁海員工會上海支部上海機器工會南洋職工同志會勞工同盟會粤籍同人等謹上 
[國民黨歡迎議員大會展期]  
　　待京津奉議員到滬再定 
　　國民黨原定於本星期三舉行歡迎南下議員大會昨聞尙須待東省議員六十餘人及京津將次南下之一百餘人到滬後再行定期歡迎云 
[兩院議員致各法團函]  
　　本埠參衆兩院議員昨致各省各法團函云（銜略）天禍民國叛亂相循荏苒者十二年本院同人等流離播遷席不暇煖以身處暴力之下無行使職權餘地先後來滬於七月十四日集會海上以正誼爲保障奉民意爲依歸願從國人之後共籌弭亂安邦之策東隅雖失桑榆可收公等主持清議砥柱狂瀾覩武力之横行詎容默視掃攙槍之妖氣敢冀同仇緬英國之蔷薇革命乞援助於國民等荷蘭之議院播遷訴同情於化理謹奉對内對外宣言數份臨書憤激鵠候明敎又有致護法各省督長函措詞大略相同 
[航業要訊]  
　　軍事影響航輪招商船行駛長江輪船因恐軍隊扣留運兵故重宜綫内之江慶輪先已改懸法國旗今長江綫内各輪亦有改掛法旗之舉昨日該局得訊港滬班内之泰順號輪此次由滬赴港粤先在香港卸往廣東船至粤省即被軍隊扣留謂須令該輪裝載粤中軍隊之駐於北海者赴前敵故不令泰順裝貨客開滬招商局之駐粤分局聞訊之下急向南政府交涉請迅予放行一面於昨日發電到滬局云「政府留泰順輪往北海裝兵現正在求免中廣大亦已到省情形函詳」云云 
　　朝鮮郵船沉没昨日滬上接得確訊朝鮮郵船公司在中韓間行駛之昌原丸七月二十六號夜兩時行全朝鮮南部海面因天霧誤觸礁石船身立時破裂船内載有旅客貨件郵袋甚多失事後旅客大起恐慌紛紛奔集外艙甲板求救船身又漸漸下沉當十分危急之際幸日本郵社之辨天丸駛過即經船主命水手等上前援救始將旅客船員等援出險地然查檢旅客船員中已沉死一名船中所載郵件完全冲去旅客行李貨品亦皆無從打撈矣計目日郵社之横濱丸上月九由吳淞口外遇霧觸礁以來最近一個月中日本商輪郵船之擱淺與觸礁者前後共計有八輪而沉没者一爲山下之東鄕丸一即此昌原丸也 
　　新茶運印减價新茶上市以來現届運赴印度時期此間大英輪船公司接總行來電將由上海運入印度之孟買馬德里開力開爾開拉基德替可林倍奇笛特極逹别曉瑪化墨拉以及朋段亞白斯並錫蘭島之哥倫布等共十四埠之華茶運費現爲鼓勵出口額之增多並競爭航業起見從本日起照原額一律减百分之二十分及十五分不等云 
　　留學生之赴美本月四號花旗公司之搭夫脫總統號由滬赴美有留學美國學生十名動身翌日提督公司之麥堅尼總統輪出口亦有復旦大學生如卓乃超俞愉陳慶堂黃蕙祺李泰初湯彦頤等十一名其他另有五名學生亦乘此輪赴美云 
　　朝鮮防疫查輪朝鮮提督府已發出正式通告謂上海刻已發生時疫大連灣已首先檢查上海赴滿之商輪從八月一號起（本日）朝鮮各口岸對於中國之上海開往船舶無論何國國籍者均須實行檢驗以防疫症之傳染云 
　　日美世界輪訊美國柯爾公司前派代表羅斯福氏來滬與本埠東洋公司訂定合組世界班輪航行紐約遠東及太平洋大西洋之間現滬上東洋公司已接柯爾公司來電謂第一船從六月二十五號即已開出輪名蘇立西惠號一個月内可以抵滬其第二艘輪則歸東洋公司開派今已指定香洋丸接航又聞東洋公司之總社今以一百萬元之巨資特至德國定造資賽爾摩托引擎兩架每小時可行十八海哩至二十海哩者該二機建就後即預備移換現行之春洋丸及天津丸兩輪中云 
　　各輪雜訊一束招商局得大連來電該埠大雨嘉禾輪被雨阻至不能裝貨今天已晴可運貨來滬矣又大英公司之麥雪杜尼亞號昨自倫敦來申午刻進口載來大條一百餘根進口貨二千噸明日赴東洋又法公司之盎高爾號已由神户開出本日三時到滬停於黃浦碼頭定三號赴法上海有湖絲六百件運去 
 
 

Page 14

 
 
第一萬八千一百十四號;中華民國十二年 西曆一千九百二十三年八月一號
星期三 * *[美航部船舶將拆毁與出售]  
　　文匯報云頃得美航美航務部切實消息美政府擬將該部所有船舶拆毁六百艘約共五百萬噸之譜餘則售諸私家計劃先請數大私家公司協助經營部中各船咸由部酌給經費若干以供在指定航線上行船之用如獲盈餘除酌撥航務部若干外另行存儲俟滿該船時價百分之五十一即以該船所有權完全讓給公司至提督及花旗經理之十總統輪現料將爲大來及另一資本家法雷樞倍克氏合組之公司所承購該公司聞又將購大號貨船二十艘此事如經實行則遠東一線上花旗或將停駛載客輪船惟是十總統船他日果否能由大來法雷樞倍克公司承購經營抑將全歸提督經理目下猶在疑問中蓋聞提督亦欲承購該公司經理之各輪惟航務部究擬撥歸何人此時猶無從預測大來法雷樞倍克資本較爲充實計法雷樞倍克有三千萬美金而大來亦有其半額據墨費氏言航務部之損失近兩年來已由每月一千六百萬美金减至四百萬美金該部在新計劃之下僅須經營船伯二百五十艘而其所有船舶在拆毁六百艘後亦僅有八百五十艘云 
[海關布告毒物不准在滬裝船]  
　　江海關稅務司賴昨發布告云爲布告事現奉代理總稅務司令開凡有雅片嗎啡並他項禁運毒質物品一槪不准在上海口裝船轉運他處其有在該處起岸或轉船者如未先經核准領有執照一經查獲即予充公令仰布告各輪船公司曁各商人等知悉等因奉此合特布告仰各輪船公司曁各商人等一體周知此布　 
[滬杭路日貨車改期駛行]  
　　各列車亦變更時刻 
　　滬杭甬鐵路車務總管以近年來貨運營業異常發逹前曾召集本路運輪人員會議擬於八月一號起加開日班貨物車往返合一次並籌備車輛所有其他各列車亦有變更時刻等情已誌本報茲悉此項加開日班貨物車現因手續尙未完備故改於八月六日起實行計開上行車由閘開滬之二十一號在下午五時開下行車由滬開杭之二十二號在下午四時出發已於昨日通飭各站遵照其他各列車亦有變更時刻者計上海嘉興間之第一第十兩區間車及閘口嘉興段之第二第九兩區間車改爲快車江干區間車之第五十一號起至六十二號止以及上海龍華段之第十三號起至十六號止各列車改純粹客車第二十一號起至二十四號止之貨物車改爲零貨車Ｓ第二十五及Ｓ第二十八號臨時貨車之機車（即龍頭每日在上南新龍單駛接拖）上述各列車變更之時刻新表日内即可編定欲知其詳者可向各站問訊云 
[日當局調查抵制損失]  
　　上海泰晤士報云上海日當局刻已着手調查抵制日貨損失日總領事近發通告令本埠日僑儘八月十日以前將所蒙抵制損失詳報領事署云 
[赴菲律師會代表之祖餞]  
　　明日午刻···一品香 
　　汪有齡張一鵬二君定於明日（八月二日）午刻設宴一品香歡送赴菲國際律師協會出席代表云 
[張一鵬堅辭法治協進會理事]  
　　將以沙訓義遞補 
　　法治協進會理事張一鵬函請辭職該會於前日開常會時特推蔡倪培·王開疆二會員親至白克路張氏宅中再三懇切挽留張氏以事冗堅辭茲悉該會以張理事辭志堅决萬難强留現擬推沙訓義爲理事以補張缺聞將於下届常會時舉行云 
[省議員致縣聯會電]  
　　解釋補選與開會爲兩事 
　　江蘇省議員蔣丙華昨致江蘇縣議會聯合會電云縣議會聯合會公鑒查江蘇暫行縣制議員半數以上開議絶對不受缺額三分之一補選拘束頃閱報載省公署復上海沈知事哿代電於縣議會開議補遷旣係屬兩事不妨同時舉行又謂缺額逹三分之一以上應俟補遷後再行開議法理旣解釋錯誤詞旨亦自相矛盾應請貴會依法力爭以免官廳藉詞補遷延宕日期除電請省公署外謹此布逹即希裁察江蘇省議會議員蔣丙華叩陷縣聯會當即復電云陷電敬悉縣制第十四條曁第二十四條本屬兩事條文至爲明悉省令并爲一談顯係錯誤承電糾正深佩卓見敝會亦當依法力爭以免延宕知注謹復江蘇縣議會聯合會印世 
[各市鄕經董之恢復自治會議]  
　　上海地方欵産經理處總副董秦錫田沈周等以本縣地方各級自治業奉明令恢復其進行手續極應預爲規畫俾得全縣一致故於昨日下午二時邀集各市鄕經董特開聯席會議討論進行辦法各市鄕經董到會者爲顧文郁沈寳寅楊撰羣談壽基施其光趙光第盛福祥（王暉代表）張宗福錢椒（楊甸臣代表）張秀麒（楊福元代表）李鴻翥陸文麓穆湘瑤秦錫祺王銓運楊維幹趙履福（姚文逹代表）陶鴻翔（朱春生代表）秦錫田沈周等二十餘人由秦錫田主席開會後主席報告開會宗旨並討論進行等手續畢經衆公决辦法如左一議决本年十二月一日爲議員缺額之各市鄕舉行補選投票之期十三年一月一日爲各市鄕議事會一律恢復開會成立之期一議决各市鄕即行着手調查選民即無缺額之市鄕亦應同時舉行調查因省會明年選舉議員本縣先行調查即可作爲明年省議會初選舉人名册之用所需經費即行呈請縣公署查照上届辦法撥發應用 
[姚文枬今日宴客]  
　　國會議員姚文枬自此次政變返滬曾出席於國會集會式今日午刻假座也是園柬請省議員穆湘瑤黃申錫縣議會議長英錫綸李味青市議會議長賈豐臻吳寳地及各法團領袖計共數十人聞對於國事有所報告對於地方自治有所商榷云 
[絲廠女工呼籲後之省令]  
　　淞滬警察廳長上海寳山縣知事接省長訓令云案據上海絲繭女工團十三帮代表吳張氏等呈稱省令矛眉請再查照成案出示曉諭以援民命等情據此查此案前據全國工團工人自救會來電當經令行該廳長會同上海寳山縣知事妥爲辦理在案據呈前情除批呈悉此案前據淞滬警廳上海寳山兩縣知事呈保商惠工章程規定工作時間暫難遵辦等情會呈到署當經指令會商絲繭工所規定實行工作時間迅即出示報告在案候再令行該縣併案核辦具報此批揭示並分行外合行令仰該廳長知事迅即會同查明併案妥愼辦理具報此令 
[閩南軍隊退出莆田訊]  
　　旅滬閩人接莆田七月二十六日通函云二十三日晚駐莆城之南軍盡數開拔退向仙游永春據探報係開赴上杭及詔安等處北軍於二十四日下午三時由涵江集隊進城地方秩序安靜如常城内尙存林香峯鄒痴如兩部民軍已爲王永泉改編北軍安黃湘爲莆田縣長現尙未接篆云 
[總商會致華顧問函]  
　　爲虹口菜場食物攤地事 
　　總商會昨爲工部局命虹口小菜塲食物攤遷移攤地案特致函華顧問許建屏請向工部局力爭免使小販遷地後營業發生影響函云逕啓者本月三十日據在虹口設攤之各攤户陳金記趙福生等四十人連名聲稱竊民等自公共工部局在虹口三角地建築菜市以來皆在該菜塲擺設麵餛飩線粉油豆腐小炒·粢飯等各式食物攤迄今已有九載今歲四月工部局定章每攤每月須繳捐費洋五元民等亦均遵繳從無異議不意現忽令飭民等四十户老攤一律遷移至新菜塲三層樓上營業聞將民等之老攤基另組與新攤户用今於八月一日實行遷讓民等一玲此令深爲駭詫不寒而慄况新菜塲方始完工並無一攤遷進冷落異常而該局不惜民艱罔顧商情忽令民等老攤户遷入新菜場如果實行不啻入於荒凉之境蓋主顧人到塲買菜祇片刻之間買物旣畢焉有人再登三層樓覔食之理一經令調生意决然絶望囑爲向工部局力爭取消等語到會敝會查此項食物攤原爲應菜市顧客之需要而設與其他食物店不同質言之則不啻以菜市之顧客爲其顧客如果菜市在末一層而食攤在第三層顧客於菜蔬購就之後誰肯再多　涉以快朶頤是察其實行後之趨勢名爲遷上兩層實則爲勒停營業無異無怪該攤户之大地恐慌若謂爲整理衛生起見祇在食品檢查取締得宜不在劃分兩部嚴重隔離該攤户等旣已照納捐欵應享同等保護不應故分畛域致妨生計應請台端以華顧問名義向工部局力爭爲荷云云 
[又有華工被逐回國]  
　　有徐某患疫身死 
　　昨日又有赴日華工三十餘人被逐回滬在匯山碼頭登岸其中有多人因天熱生活艱苦均在中途染疾尙有徐某則因患疫身死云云 
[東亞興業會社收買虹口地産]  
　　旅滬日僑大多寄住於虹口吳淞路一带中西業主之租屋前因增加房租及翻造等曾發生極大交涉相持不下昨經日商東亞興業會社商准工部局出價二十四萬五千兩將吳淞路轉角住房五十四幢連地皮八畝一分餘全數收買業已在英國領事公署簽字并改正道契註册手續等現時加租等糾葛均可解决連日日僑居留民會約同業主東亞興業會社等會商改建房屋及修理馬路等辦法進行頗速云 
[日僑商會决定繼續開會]  
　　本月十日在青島舉行 
　　前次在滬開會之日僑全國商會聯合會閉幕後曾議决在青島繼續舉行各地日商會書記長會議爲討論執行大會議决案件等嗣因天津日商會出席代表未經决定以致開會日期未曾確定昨聞各地日商會業已接洽妥當已確定本月十日在青島開會大連奉天濟南上海等處之日商會書記長均將列席與議云 
[交涉員調動說不確]  
　　顧少川之代表楊景斌此次來滬外間傳聞除代顧氏接洽一切外並有充任江蘇交涉員之說日昨記者特往訪江蘇特派交涉員許秋颿君詢其究竟有無調任之事許君謂此種傳說外間頗盛因之友人之來詢問者日必數起今日（即昨日）則因西報亦有轉載故西友及領團友人亦有非正式之探詢實則此說完全無據北京現時政局雖紛亂已極然隨意更調官吏尙不致出此總之余（許君）可負責告君此事實係一種極薄弱之理想决非事實云 
[交部派員考查揚子江測量事]  
　　方維因 
　　揚子江水道討論委員會因辦理測量事宜函請交部調用技術人員前來考察交部允派工程師方維因前往限兩星期回部茲將該部覆函錄下 
　　逕復者准函開本會技術委員會辦理揚子江各項測量事宜自非邀派技術人員前往考察不足以期妥洽茲查貴部諮訽工程師方維因堪以前往擬請准予暫行調用兩星期一俟該員回京即令回部供職函請查照辦理希即轉飭遵照等因到部查該員事務殷繁未便久離職守准函前因即飭該員前往　久以兩星期爲限届期務請飭令速即回部供職以免貽悞要公爲荷相應函復貴會查照辦理可也 
[工部局游泳池增設保護員]  
　　工部局衛生課昨因新建游泳池特發出佈告警告各游泳人謹愼自防勿蹈危險又恐段告不周特於即日起增聘男女保護員數人分配男女游泳池充當保護之職遇有危險時俾就近救助云 
[大阪敎育視察團抵滬消息]  
　　大阪市敎育會視察團於前日抵滬團長爲大阪市視學武本謙吉團員共三十四人均下榻於萬歲館隨訪問日領事館昨參觀工部局及同文書院等校後赴城内遊覧並定今早赴蘇明早赴寗六日赴杭參觀各該地學校等十日乘長崎丸回國云 
[滬報界援助京報界被封訊]  
　　昨日一品香之宴會 
　　商榷兩項辦法 
　　北京民治通信社京津晚報被封後該兩社駐滬記者李十林比發艷電分致京津報界及政界要人請求竭力援助已見前報日昨上午李君在一品香宴請本埠報界到者二十餘人首經李君報告該兩社被封經過情形請本埠同業予以同情援助又云劉　如會青雲吳　　　　　　　　 
鳳鳴等雖已保釋·但報社仍未啓封言論自由尙未恢復擬一面電該兩社在京依法與摧殘者週旋一面希望本埠同業遙爲聲援以彰公道當經馮叔鸞周孝菴·嚴愼予戈公振等次第發言情詞懇切决議下列兩項辦法㈠由列席諸人簽名先行發電京津一致主張恢復該兩社言論權㈡公推戈公振君商請本埠日報公會共同援助以免全國言論界前途之危險茲將李君昨發世電兩則附錄於后（電一）天津熙來飯店王冷齋兄鑒感電奉讀幸甚本日宴請海上同業羣情憤激即有表示京電曾吳劉已出獄望依法週旋不屈不撓弟當竭棉遙助奮鬭林世（電二）北京棉花下三條劉　如兄轉曾吳兩君鑒入獄佳無恙遙慰本日宴報界主竭力援助即有表示望依法求直弟有餘榮林世 
[湯節之案之近訊]  
　　席上珍母呈催處置 
　　女子席上珍自縊身死案内被告湯節之前經庭訊明判决詐欺罪徒刑三年並追私訴洋五千元湯奉判不服迭次上訴上告飭歸原審衙門再行更審旋軍署以湯有過激嫌疑令飭解署訊辦等情均紀前報茲悉此案自湯申送軍署以來爲日已久昨日本案原告屍母席方氏遣代表投法庭具詞聲請被告湯節之目下軍署如何處置何日得能發回法庭依律進行請明白批示云 
[甬人驅逐甬妓之再接再厲]  
　　甬同鄕會警告各旅館 
　　寗波旅滬同鄕會爲取締旅館中容留甬妓事特致函南洋東方新旅社等各旅館其文如下 
　　運啓者茲據敝會會員張靜盧汪北平等函稱（上略）邇來本埠　　人所設之各旅館類多由甬移滬之娼妓寄寓其間好冾游者趨之若驚因喪資而捲逃者有之因染毒而自殺者有之其害之甚過於土娼蒙羞桑梓尤堪痛心滬上雖云巨埠然其繁盛乃在工商業之發逹各旅館招待賓客何心假力妓女反礙風化故工部局對於娼户正在嚴行取締而吾甬人何反任其移過江柬默無一言耶本會責任所在義無旁觀敢請致函各旅館先加勸告速驅甬妓不得容留設或不聽則竟呈請工部局嚴行諭禁派探密查湔羞惡而正風化等語前來素知貴執維持風化具有同情惟茶役人等或有貪利縱容情事應請查核辦理並希見復是荷云云又聞各旅館自得函後除東方甬江兩旅館昨日正式函復該會聲明向不容留甬妓外餘如新旅社孟淵旅館等璨已實行驅逐尙有二家均將甬妓之名牌改換希圖掩節一時事爲該會等所悉現已從事警告云 
[浚浦局挖泥請除障碍物]  
　　浚浦總局近定於八月一號起在南黃浦挖泥自工巡捐局門前起點向上游浚控昨致函滬南工巡捐局請將沿浦船雙曁障礙物迅予飭令遷移以免危險而妨工作云云 
[西報紀本月内茶市狀况]  
　　字林報云本月内各種紅茶市况尙爲活動上等底已見減少但因高貨缺乏成交有限惟近日頗有人注意最劣貨色照日前成交情形市價又見增漲綠茶銷路不如去年同時期之暢旺中次貨尙好美國僅照現價購進平水少許據内地最近報告此後到貨以各地不靖恐將不若預料之多 
[文滙報公司股東會紀]  
　　字林報云文滙報股份有限公司於昨日開二十三届股東年會據董事會報告去年營業除撥　上届虧耗董事查賬員夫馬費及　賬等外計虧二萬零七百九十一兩有奇又貸借對照表負債項下有欠正金銀行四萬八千二百兩又四千六百兩俱以房屋地基作抵另負雜債一萬三千三百十三兩有奇 
[滬海道屬敎育局長會議紀]  
　　上海縣育局局長李頌唐以各縣勸學所現均奉令改組敎育局所有滬海道屬十二縣勸學所聯合會之存廢問題亟行討論以謀解决訂於昨日上午十時在上海縣敎育局開會集議各縣敎育局長之到會者爲奉賢莊禮楷太倉洪保嬰川沙張志鶴金山張本載南滙徐守清松江張　勳上海李宗　等開會後由上海敎育局李局長宣布開會宗旨並述明聯合會有存在之必要惟名稱與會章須加修改以臻完善在席各人均表贊成討論結果决定辦法如左一件滬海道　聯合會應否斷續議决應改爲滬海道屬各縣敎育局聯合會一件修改會章議决第一條凡對於勸學所名稱均應改爲敎育局三字第五條本會常會之期改訂於三九兩月舉行議畢各縣敎育局長均在聯合會聚餐而散一面由聯合會將議案抄寄未經列席之各縣敎育局長查照辦理 
[曁南學校村近訊]  
　　組織經過 
　　委員名單 
　　國立曁南學校在眞如建築新校舍已誌本報茲聞該校創設之學校新村亦已着進行自該校第一次按照土地收用法收得校址二百餘畝外第二次復收用三四百畝以創辦該村自四月創辦學校付通發出後依照通告中旨趣所列之資格如敎育實業各界先後加入者共有一百三十五户至五月實行收地六月由學校草定學校村大綱着手組織委員會七月一日由校將大綱村友名單及學校村委員會選舉票寄與村友七月中旬復由趙校長革有學校村大綱草案之說明書各村友讀此書後對於創辦該村之意義得有澈底之了解現該村委員會投票選舉完竣七月三十號由校邀請岑德廣傳孟兩村友監視開票茲將各委員名單附下錢玉如沈志萬·任叔永黃任之袁觀瀾·甘　記錢貴三候補當選人高踐四朱經　陳廷銳表錫鈞·汪千仭葉扶霄廖孟昂 
[童子軍講習會閉會紀]  
　　昨日下午五時童子軍專科講習會在中華職業學校職工敎育館行閉會式首由委員章君疇報告大略謂此次會員雖少然出於自動的學習故各科成續優良可觀並歡迎考試藉瞻自已成續次李啓藩報告此次會員練習熱心不自滿足且人數不多講員指導亦較切實末後並勗各會員勿忘自已天職帮助他人亦須如此次練習功課之不自滿足次顧拯來報告謂此次聘請講員都係李章二君奔走之力各講員均有名之士如救護講員胡董戴三君經騐極富電學講員郁君極爲熱心公共衛生講員俞君講授詳明無線電講員韓君尤爲親切有味故會員成績均佳游泳駕駛各會員均視爲人生需要之技能故練習尤爲猛力惟所習者茲僅其初步尤望各會員精益求精次黃任之演說大意謂現在學校敎科須革命學校應以人生切要之功課授諸學生所謂切要之功課即常識常技及正當的娱樂而童子軍功課即在此三者範圍之内所以童子軍功課不僅童子軍應學習即一般兒童青年何獨不當學習二者之間不應有界限在敎育者和研究童子軍事業者應通力合作將二者打成一片使一般學子都能學到雖謂之敎育革命成功之日即童子軍事業普及之時亦無不可次沈信卿演說謂儒者本非在書本上用功夫从人从需實即人生需要之謂也童子軍功課即以人生需要爲目的故童子軍實卽儒之基礎故將來最好把三級功課分於各學科之中而辦學的人和任童子軍敎練的人尤須推誠相見使童子軍事業得以日漸推廣無所隔　次章伯寅演說謂黃沈二先生所述辦敎育的人和任童子軍敎練的人通力合作實爲要圖因如此則功課方面不致衝突再各會員對於此次所習功課宜繼續練習如有疑義將來不妨通信研究云云演說畢茶話散會時已逾七時矣 
[山東路商聯會常會記]  
　　山東路商界聯合會昨晚九時開職員常會錢龍章主席㈠報告暑期施診所近狀謂開辦以來貧病同胞按日增多故經費問題急待設法公决徽募特别費一次推何墨君起草㈡討論改選第四届職員案公决先行發給會員證善後改選㈢冬季義務夜校進行事宜公决校長辦理招生方法㈣主席報告神州醫藥會來函爲反對上海違禁藥品管理局强迫中藥店註册徽收註册費公决定期召集本路藥店同業會議以便得該局内幕底隠經推藥業職員吳茂林向各同業接洽旋即散會 
[紅會時疫醫院事務之忙碌]  
　　本埠津路三百十六號中國紅會之時疫醫院因日内天氣炎熱患急痧者多院内病房幾無𨻶地上年添建之兩大間亦形擁擠醫生及看護雖形忙碌均各竭誠服務凡患重症用注射鹽水法施治無不立效此法本該院發明近來設備益爲完全云 
[法探關提吳仲源未獲之回訴]  
　　安徽滁縣人吳仲源前被人在法公廨控告債務糾葛嗣因原告查得吳匿居原籍稟請公廨備文關提到案訊追日前由法捕房西探長戴蕯克君飭派包探魯錦臣高立德兩人持文投安徽滁縣請求將吳提回詎被該縣人民禁閉該處旋該兩探深夜脫逃奔走五十餘里始搭火車來申昨日稟明西探長戴君即將兩探带至法公廨請核當據魯高兩探稟稱包探等奉諭至滁縣關提人犯吳仲源豈知該縣縣長諉稱吳仲源在奔埠地方當至奔埠拘拿據稱已投滁縣故此復至滁縣吳仲源果在該縣當由縣長囑令包探等將吳犯带去包探等因時已晚間十一句鐘懇求縣長暫押至次日再提詎料縣長即將公文抛置於地怒稱我們不管求其派兵保護亦置不理故包探等無奈將吳犯带出縣署外詎有該處人民數百人將包探等圍住同至吳犯家中當據吳仲源稱如要打官司儘可至滁縣來控告可也等語旋即將包探等禁閉空房内至深夜時逃出是實聶　員商之法副領事葛君諭令魯高兩探詳細具詞到案聽候函致交涉使署核奪 
[友華銀行滙市報告]  
　　昨日友華銀行滙市報告云三十日倫敦大條銀價近遠期各縮零六二五紐約銀價落至六角二分半倫敦紐約間　價落至四元五角七分半今日此間　價掛牌僅佛郎落至一千一百七十五枚餘均弗動開盤市况舠定旣而轉硬晨初英鎊成交價七八月份三先令零三七五九月份三先令零三一二五違期三先令零二五美金成交價近遠期均六十九元三七五未幾照此價售出者頗多收盤市况呈堅象英鎊售價七八月份三先令零半便士九月份三先令四三七五十月份三先令零三七五美金售價近遠期均六十九元六二五日金售價七十兩零一二五遠期七十兩零二五銀行滙票定價英滙三先令一便士一二五美滙七十一元二五法滙一千二百二十五枚昨日倫敦銀市中國售出市况收盤舠定紐約市况照現價亦穏定 
　　尙有本埠新聞等轉入後頁 
 
 

Page 15

 
 
第一萬八千一百十四號;中華民國十二年 西曆一千九百二十三年八月一號
星期三 * *本埠新聞二 
[上海商業市况彙錄]  
　　金融 
　　昨日銀幣早市洋釐爲七錢二分○三毫七五午市七錢二分○分毫與上日收盤比較漲一毫二忽五麥加利銀行買進洋十五萬元嗬囒買進洋五萬元價照早市七錢二分○三七五中國銀行由無錫裝來洋五萬元又由南京裝來洋四萬元又由常州裝來洋二萬元各錢莊常州來洋五萬元又從嘉興來洋五萬元 
　　銀拆早市價一錢八分午市收盤一錢七分比上日午市小去三分 
　　昨晚止各銀行及本街查倉存現銀二千四百五十萬兩現洋三千四百三十一萬元大條六百四十二條 
　　公債票 
　　昨日各項公債市况呆滞市塲人心疲軟價格莫不趨跌金融公債現貨千元票前市祇做開一盤價計六十七元九角後市受主較多價略見高收盤計六十八元二角較交割前縮去四角八月期前市成交價當盤旋於六十八元至八元二角五分之間後市因現貨趨硬是以隨而增高最大價計六十八元半收盤復回縮一角比交割前退去四角九月期收盤六十八元五角計小二角五分整六現貨交易尙好惟以賣户暢盛致價由五十元另八角逐盤小至五十元另三角收盤雖回高至五十元另四角比交割前尙縮小二角八月期全市成交價常在五十元另二角至五十元另六角之間收盤價五十元另五角計小半元九月期結果比交割前退去三角收盤價爲五十元另七角五分償還八釐僅前市做出數盤價由二十五元小至五元五角比交割前跌去三角七年長期收盤四十六元六角五年大票爲五十六元半與日前市價相仿但交易非常清靜云 
　　國内滙兌 
　　上海商業儲蓄銀行國内滙兌三十一日行市報告云今據京津來電銀洋滙價稍見回漲計京銀爲一千○四十六兩津銀爲一千○五十四兩各漲五錢京洋爲一千○○一元五角津洋爲一千○○五角各漲五角漢電洋例九百六十九兩二錢五分每千兩合規元一千○三十三兩七錢五分較昨市亦漲起二錢五分洋滙仍爲一千○○五元此外西安滙價銀市提漲十一兩計議平每千兩合規元一千○三十八兩洋市漲五元爲一千○四十元查該埠爲皮貨生意居多目前已在發動時期惟交通上不甚便利向後滙水必須繼續提漲也餘市仍如昨盤 
　　外幣 
　　昨（三十一日）各種外幣市况甚和平華洋各商進出交易頗形熱閙標金初堅後疲所以市價祇能站定英金票價計九元二角美票爲一元九角八分日票價計九角七分二釐荷票七角四分半馬克買一元四角五分坡票計一元零四分半港票買一元零二分四釐法票價買一角二分羅卜一千元新票計二兩二百五十元票計一兩五元至二十五元票買價爲四兩五百元老票買三兩較之前日市價毫無變遷云 
　　金市 
　　昨日星期二大條近遠期均縮零六二五標金（九月份）開盤較上日價略漲一錢係三百四十三兩一錢最高者三百四十三兩二錢迨先令揭曉弗動餘價祇法滙漲五法郎餘價均未改動斯時金價爲三百四十三兩先令等市面初平後硬銀行賣出九月份三先令零一八七五買進三先令零二五又十月份先令賣出三先令零一二五買價三先令零一八七五美匯九月份賣出六十九元三七五買價六十九元半十月份美滙賣出六十九元二五買進六十九元三七五東滙九月份賣出七零五買進七零三七五又十月份賣出七零六二五買進七零五而期金賣出過旺致反小至三百四十二兩七錢移時先令等價微見鬆動銀行結出九月份三先令零三一二五買價三先令零三七五又十月份賣出三先令零二五買價三先令零三一二五美滙九月份結出六十九元半買進六十九元六二五又十月份美匯六十九元三七五買進六十九元半束滙賣出九月份七零二五買價七零一二五又十月份賣出七零三七五買價七零二五因之標金又小至三百四十一兩八錢嗣有大連帮稍形買進金價復漲高八九錢係三百四十二兩六錢至午刻滙票收盤價較前更硬九月份賣出三先令零三七五買價三先令零四三七五又十月份賣出三先令零三一二五買價三先令零三七五美滙九月份賣出六十九元六二五買價六十九元七五又十月份美滙賣出六十九元半買價六十九元六二五東滙九月份結出七零一二五買價七錢十月份賣出七零二五買者七零一二五於是九月份標金最小跌至三百四十一兩七錢後略有升縮然收盤仍小去三百四十一兩七錢午後標金開盤亦爲三百四十一兩七錢小至三百四十一兩五錢先令揚曉弗動標金又略小至三百四十一兩三錢先令美匯市况仍與午前先令零三七五買進三先令零四三七五又賣出十月份價三先令零三一二五買進三先令零三七五又賣出九月份美匯價六十九元六二五買進六十九元七五又賣出十月份價六十九元半買進六十九元六二五又賣出九月份束滙價七錢零二五買進七錢零一二五又賣出十月份價七錢零三七五買進七錢零二五是時東滙雖略緊而人心不振所以最小跌至三百四十兩六錢嗣後買者甚衆故標金又回高至三百四十一兩四錢至後市况又較趨硬銀行賣出九月份先令價三先令零四三七五買進三先令零半辦士又賣出十月份價三先令零三七五買進三先令零四三七五又賣出九月份美滙價六十九元七五買進六十九元八七五又賣出十月份價六十九元六二五買進六十九元七五又賣出九月份束滙價七錢零一二五買進七錢又賣出十月份價七錢零二五買進七錢零一二五以致標金又回跌至三百四十兩零八錢嗣後上落無幾高至三百四十一兩二錢後爲三百四十兩零八錢收盤總計全市有二兩六錢之升降云 
　　絲市 
　　昨日洋莊絲市漸呈活動綠歐美各莊對於黃白絲經需要繼起故交易頗暢惟廠絲期貨仍以歐市不振來價太小迄無大宗成交昨祇下等期貨法莊略有交易絲價依然疲賤七里乾經上等期貨紐約方面銷塲尙暢價遂堅定下等貨僅法莊稍有成交絲價平定烏鎭細貨里昂續有去路價無漲落陳貨大經及七里白絲亦各稍有談成市價與前相同四川黃　經及揚返黃經法莊進胃尤　昨日走銷續暢價亦堅定惟灰絲經交易毫無銷路停滞市勢仍趨疲軟云 
　　茶市 
　　昨日洋莊茶市各路紅綠箱茶交易略旺　源高莊珍眉天裕洋行業已開辦人心安定市勢平穏珍眉成交六百八十箱婺源北鄕之貨售盤七十四五兩屯溪遂安等路之貨售盤五十七八兩至六十二三兩土莊茶廠所製之貨售盤三十七八兩市價均頗堅硬貢熙市面仍穏固富林謙義等行搜買均不遺餘力茂興洋行又復開辦昨市成交九百○九箱土莊貨約佔十分之六惟來路莊貨到源與市上存底均屬無多故無大宗交易但售盤已由富林洋行提高至四十六七兩市價又較上星期見高大帮市面雖無重大進展然錦隆洋行需要仍股人心依然穏定昨市成交四百四十一箱　源段莘之貨售盤四十五兩其餘他路之菜售盤三十一兩至三十六兩市價均無漲縮祁寗兩路之紅菜與九江武寗等處之貨成交不下八百箱惟售價較前亦均無漲跌此外寗州花香昨市怡和洋行買進二百○五箱價自十四兩五錢至十七兩五錢市盤照前雖無比較但揆諸實際實不無沾潤云 
　　呌莊 
　　昨日爲星期二輪值英商公平洋行不限價拍賣之期排列各色羽綢泰西緞尺六元絨細布細斜紋市布原布紅標漂布等疋頭總共一百九十三件計八千三百七十疋與前届該行所拍之數比較少拍八十二件計四千○二十疋各客帮之往購者尙不　寞本街店舖買進有限天時盛暑以是皆不十分團躍故所拍成之價漲少跌多市面較爲疲軟云 
[棧業公會建築丙舍募捐發表]  
　　上海棧業公義會建築丙舍分隊徵求捐欵共分五十隊以山名爲號每隊定額一百分每分一元以五千分爲限昨日午後一時在事務所發表總捐分數並贈給獎品以資鼓勵茲將各山所得前十名贈品照錄於下特等贈品爲虎罇山隊胡天福君所得頭等贈口白虎山隊陸祖林·蔣佛頂山隊丁壽昌·三等飛虎山林桐生四等九賢山隊華金才五等虎罇山隊胡天福·六等折白关山隊張允甫七等飛虎山隊周桐榮·八等饅頭山隊竺生元九等太白山隊枊金甫等所得云 
[汽車碾斃老婦之騐訊]  
　　婦人王黃氏年五十三歲家居南朱家橋籌康里六十三號昨日上午十時因事赴親歲家行至拱宸門外民國路公厠附近忽有汽車夫陶文玉駕駛六千二百四十號汽車由南疾駛而來不及避讓將該氏撞跌碾傷立時斃命陶知肇禍端意欲脫逃爲崗警上前拘獲逾時屍子王阿福屍女王氏屍内姪黃阿金等聞耗趕到撫屍大働該屍屬將氏屍裝入汽車由警押令陶先至二區一分署王清河署員以王黃氏旣經傷斃判令原汽車將屍車送上海地檢廳稟請相騐車檢察長據報後於午刻立委鄭檢察官毛檢騐員蒞檢廳大門口外𨻶地相騐據王阿福供高郵人王黃氏因無子嗣即以民爲子婚今晨我母無端慘遭碾斃要求伸雪質之屍女王氏屍内姪黃阿金所供略同詰之陶文玉俯首求恩問官得供命毛檢騐員如法相騐先由小工從汽車中將王黃氏屍體舁放𨻶地詳細騐視則死者胸腹頭部各要害處均受傷致命而死　明屍格判屍子等備棺成殮陶文玉着收押聽候究辦 
[滬北藥業開談話會]  
　　滬北藥業同人前晚在本事務所開談話會由江下二君報告反對毒毒藥管理局註册一事前呈省長一文尙未批回討論許久經衆决定俟省長批文來滬再議進行辦法旋即散會 
[川沙救火會開會紀]  
　　川沙救火會於前晚八時開會厲雲鶴主席各會員首先討論裝修龍房間議定後通過董事會核奪辦理次議增添救護隊十二人俾便臨警之救護並議决組織委員會當即公舉厲雪鶴朱心　任汝鐸黃菊初陸振超毛學翔爲委員後經各員討論進行事宜而散 
[宰牛拒絶調查之衝突]  
　　自稱漢敎宰牛騐烙事務所稽查員徐繼清訪悉西門外盧家灣地方有劉飛星朱長和等私宰瘟牛到市混售有碍公衆衞生前晚八時許協同友人范義興前去調查劉朱一味否認堅稱徐來藉端索詐遂糾衆行凶徐乘間逸去報告巡警將劉朱拘送二區警署連同徐范於昨晨一併移送地檢廳訊辦 
[認包東南區清潔捐之局批]  
　　滬南工巡捐局以東南區清潔捐承辦人期滿在即現已由局另行招商投標由認商張生記認定月繳捐欵二千三百十元得標英局長諭令照案預繳常存捐欵並具　認保各結在案該商已遵章措繳並具呈各結到局請爲給諭承辦昨奉批示云呈及認保各結常存捐欵均悉候即分别呈咨給諭佈告可也此批認保各結附 
[滬杭路火油投標業已核准]  
　　滬杭甬鐵路每車所需之火油約計在五千聽之譜價值一萬元左右向歸美孚火油公司訂定承辦現聞此項合同業將滿期未提火油只餘八百聽左右曾經該管局長呈請交通部核示在案昨聞該路按奉部電云查火油一項係經常應用材料現旣期滿應即准如所擬投標方法辦理其開標結果仰即呈部核辦云云 
[違禁物品稽查處濫用人員之駁斥]  
　　松滬何護軍使前以本埠時有發生私軍烟土軍火案件特派吳崧壽爲松滬查禁私運違禁物品稽查員專司稽查禁品令飭設立辦公處頒發規章於本年五月聞辦在案茲據該員造呈編制員士名額及辦法情形不合定章故於昨日指令該員内云呈及名册均悉查核該處委用員役竟逹九十餘名之多超過組織章程額定之數甚逹且所列各股主任股員及艦長船長等名稱均出乎章程範圍之外而察其所委人員又多係聲名狼籍之輩雖據稱僅就原定經費　節開支不敢稍有逾越然其濫用人員毫無限制擅立名目徒事鋪張旣屬違背定章尤恐將來發生流弊於本署名譽關係匪輕駭員所司何事乃竟漫不經心至於如是實堪詫異合行令仰該員迅將此次編制人員立予取銷仍按照前訂組織章程另行改編具報其委用人員尤須嚴加考核是爲至要至該處開辦以來所有一切經費開支並應按月分别造册報銷所稱由該員籌墊　　應勿　議此令 
[十大團特别徵文]  
　　南陽橋中華救國十人團聯合會進行建築會所微募大會已屢誌前報茲悉該會於微募期内出紀念特刋一册内容除載該會敎育及服務社會種種圖片外並徵求他方言論其徵求函云（上略）敝會自五四成立進行救國事業始終勿渝近者武人創亂羣小弄法視前益甚陷國家於壨卵之危啓强鄰以　食之心敝會同人分屬國民應共戳力獨念基礎之不立無以努力於悠久爰有建築會所徵募大會之舉一方徵求同志一方募集築費摒除官僚之銅臭不求　人之贊助純以平民的能力造成光明爘爛之歷史素仰先生在言論界主張嚴正敬懇在敝會特刋中賜以宏論藉作南針之指云 
[警廳招領被拐男孩]  
　　淞滬警察廳昨收有男孩一口名唐阿福年十歲住無錫城内面貌長尖無錫言語衣藍條短衫裤草鞋并携带布鞋二雙現留養新普育堂聞因被拐來滬望家屬往領云 
[科罰花會航船]  
　　昨日晨間有甬人陳阿來條婦馬陳氏同來閘北誘人購買花會被四區二分所警查悉連証物一併解案經倪警佐訊問陳馬均供認爲花會航船判各罰洋十元以儆 
[九畝地火警]  
　　昨午後三點三十分鐘滬城九畝地新舞台東首五六號門牌何萬興糖食點心店因開煮油鍋不知如何失愼頓時　穿屋頂延燒左右市房由救火聯合會鳴鐘告警各區救火會咸蒞場施救直至四時許始得熄滅除萬與外被累者金興筆硯店泰豐香烟店長樂茶樓元和祥烟紙店京貨店等多家共燬去樓面十間東至開明東衖西至開明總衖爲止起火之家俱保火險二區一分署派警將萬興店主何蓮記拘署詰問何諉稱火由房客胡陸氏潘周氏等所起署中又將兩氏拘署則互相推諉王清河署員訊供各執於傍晚時一并申解警察廳發交司法科訊辦 
[行竊敗露自戕獲救]  
　　周芳海在元芳路三百五十六號門牌機器廠内習藝前晚忽持刀自殺經同事王和尙瞥見將刀奪下故僅受微傷由廠主王浩庭報告該管捕房派探錢光乾前往查得周自殺原因係欲行竊廠中機件敗露羞憤所致並在周之衣箱内抄出富票一束連周带回捕房捕頭命送醫院醫治昨解公共公廨請究廠主廷慕恩律师上堂述明案情請求派捕查吊周所當各物中西官向周質訊之下判押十四天示儆並派探查吊贓物再核　 
[竊賊與銷贓並儆]  
竊賊石鳳山於前月間至法新租界先後竊取俞靜波王阿林徐壽山等三户之銀杯皮袍等物銷贓與顧世建施樹根兩人將洋化用現爲法捕房包探王榮生查知將石拘獲吊出原贓連同收贓人一併带入捕房昨解法公堂請究先由捕頭稱原告俞靜波失去之銀杯當時俞誣指婢女喜子卿所竊於五月間解案判押婢女一個月今始查得是石所竊請核詰之石　山供是日該婢女敵因事出外民人乘𨻶入内竊取是實原告俞靜波稱實因婢女� 
承認行竊故此拘案等語中西官制石押西牢六個月願押押一月准予贖罪施罰洋二十五元充公贓給原告分别領去 
[被拐女子解科核辦]  
　　揚州人林星界住閘北新民路其未婚媳張新子去年十月與寡姐顧張氏同被匪徒拐來上海將新子賣入法界南京老二所開之雉妓院爲娼日前來閘北觀揚班戲被林遇見留在家中當經呈報四區警署請求備案一面函知該女子之兄張厚生及顧張氏夫家速即來滬根究拐賣匪徒在案前日法公堂派中西探投四區聲稱該妓院主已在法捕房控其妓女小紅被林拐匿請求引渡劉署長將林妻　氏及女新子傳訊因女歷訴被摀凌逼且騐得兩臂有毆傷痕及瘡毒不忍其再　火坑判解司法科昨經趙科長提訊亦憐該女之不幸解送淞滬警廳司法科核辦矣 
[售牛奶屢次作弊之懲罰]  
　　蔡全英在北四川路厚樂里聞設牛奶棚因將牛奶攙水並刮去奶油出售經衛生處西　騐出通知捕房稟請公共公廨出單昨晨將蔡傳案中西官訊得蔡作僞已非一次迭經罰辦尙不悛改應予重懲判罰洋一百元充公以儆 
[混用僞小洋之押儆]  
　　王大寳楊福弟孔束生不知何來鉛質小洋一百三十角希圖混用被包探張金龍查悉當將三人一併拘解公共公堂訊供收押在案昨晨由廨復訊即據張探上堂訴明前情並將僞小洋呈案請察訊之王第三人均供該小洋係在途拾得不知是僞乞鑒中西官核供以此項僞小洋雖非被告等僞造然拾物匿報捕房亦屬違法判各押西牢七天示儆僞小洋燬去 
[拘獲刦案匪犯]  
　　浦東遠北市第一鄕團團員於前夜出防在龍王廟東首長田岸地方查獲形跡可疑之黃順周一名带至團所適第七區警佐董仲光因公在團當將該犯研詰之下供稱洋涇人年三十四歲向在龍飛馬車行爲鐵匠今夜有某某等爲首糾集二十餘人擬往搶刦蔡童家等語並供認前月十六夜搶刦蔡經董家　爲把風云云奉飭押候解究 
[逃犯准予押解淮安]  
　　淮安公署法警王奎昨持文投浦東三區警署聲稱現有李錦堂在淮安縣犯案逃避來滬匿居浦東花園石橋附近請派警協同捕拿等語曾署長當即飭警協往將李獲解至署准予带回淮安歸案訊辦 
[拐匪及逃婦併拘]  
　　紹興婦人王張氏前日午後赴浦東三區警署訴稱因女吳王氏及弟媳張姜氏年均二十一歲　居閘北地方忽於本月夏歷初三日偕逃無蹤業經氏訪悉係被成衣匠湯桂珍及機匠夏阿福勾引成姦拐匿浦東海興路請求拘究等情當經曾署長飭警將湯夏連同被拐二女一併解署於午後押解地檢廳訊辦 
[身带假手槍被拘]  
　　嘉興人吳天　於前晚夜半身带假手槍一支及黑布朦面具等物在卡德路徘徊窺探似有不法行爲被六百另五號華捕查見向詰支吾並在吳軍畔搜出前項假手槍等物知非良善遂將吳拘入捕房昨解公共公堂即據包趙子仁偕西探投訴訽據被告聲稱爲洋貨　客現未調查明白請爲展期研訊等語中西官得稟判吳押候查明有無犯案再行訊核　 
[兩盜各押五年]  
　　唐家弄三百三十三號門牌居婦胡章氏家被盜糾黨持械刦去金飾由滙司捕房包探陸連奎劉永茂拘獲王子祥張均首兩名解經公共公廨押候查究已誌前報昨晨李襄　會同英威副領事續審據該探等上堂稟稱尙有同黨數名未獲等語並由事主偕證人王浩田阿福等到案証明當時盜刦狀况質之兩被告供係由在兆者相邀行刦請求寛宥中西官訊畢判决王張兩人各押西牢五年期滿逐出租界贓交原主領去 
[攫金戒禁押九月]  
　　山東人沙蓮生（即沙良生）前晚突入海寗路二千七百零七號門牌屋内攫取婦人李陳氏之金戒五枚被探捕房派探陸連奎將沙連贓緝獲昨解公共公廨中西官質訊之下判押西牢九月贓交原告領去 
[過犯搶飾押半年]  
　　江北人李阿二前日午後因在九江路攫取婦人朱祝氏值洋十三元之金控耳一支圖逃經氏鳴由包探王松泉带同追獲人贓一併带入捕房昨晨押解至公共公廨經陸襄讞會同美雅副領事訊實以李係過犯判押西牢半年期滿逐出租界贓交祝氏領去 
[婦人藏土罰三十元]  
　　有人向滙司捕房報告謂北山西路一千五百十二號屋内藏有鴉片烟土捕頭即率同包探費克倫馳往抄出烟土一磅連同藏土之婦人王徐氏拘押昨解公共公廨請究經中西官質訊之下判氏罰洋三十元充公烟土銷燬 
[花會賭徒各罰十元]  
　　花會賭徒王阿二金長泰戴云林因在新閘路一千四百三十六號屋内開設花會聽筒誘賭歛錢前日午後被新閘捕房六十七號西捕查悉經將王等三人連同賭博花會之字據並賭洋六十二元一併带入捕房昨解公共公廨經中西官訊明判王金兩人各罰洋十元與抄出之賭洋一併充公戴無干省釋花會字據燬去 
[汽車肇禍彙紀]  
　　一千四百七十三號汽車於昨日上午十時許駛經百老滙路茂海路撞倒婦人張高氏腿足受傷由捕房令汽車載送同仁醫院醫治旋即带該汽車夫入捕房稟候捕頭發落又有六千七百九十四號汽車於昨日下午二時二十分駛經北四川路天　路口撞倒行人潘平臂腿等處受傷當經虹口捕房五百零九號華捕將汽車扣留押令載送受傷人往同仁醫院醫治一面带汽車夫入捕房候示又有浦東人陳欽根昨日下午四時行經吳淞路遭汽車碾折腿骨經虹口捕房四百九十七號華捕將汽車號碼抄錄另雇車送受傷人投同仁醫院醫治又昨晚七時江北人陳泉友在愛文義路行走被汽車撞倒跌破頭顱血流被面由新閘捕房一千六百號華捕到來抄錄汽車號碼另雇車送陳泉友往仁濟醫院醫治一面報告捕頭候示 
[汽車撞傷路人]  
　　湖北人施小連住閘北永興路前晚在馬路上納凉被徐阿二駕四百二十三號汽車經過撞傷頭部由警拘入五區轉解司法科核辦 
[脚踏車撞傷小孩]  
　　住閘北蘭亭里江陰婦人姚邵氏之六歲子世才昨在門外散跑被揚州人張恒和所乘之脚踏車撞傷小腹由四區二分所巡警解案倪警佐飭將受傷小孩送同德醫院醫治張交妥保聽候傳訊 
[公共公廨訊案彙錄]  
　　昨晨公共公廨俞襄讞會同英威副領事訊理房主控房客欠租案數起彙記如下（一）業廣公司控陳才壽欠租洋九十二元陳延　維露律師到案聲明願先会一半餘俟房主將屋修理完備再付結果准被告先付半數其餘限十四天付清（二）沈幼寳蘇桂　孫了可成朱新明俞九和均被和泰洋行控追欠租結果着即照付否則發封（三）振華公司及陳阿林因欠通和洋行房租逃避結果發封房屋生財（四）通和洋行控聞裕春欠租結果先繳兩個月租金准原告領去其餘一月租金限十二日内付清 
　　又午後第一第四兩庭會訊華人之錢債案併誌如下（一）已閉彙昌洋行買辦邱　箎爲該洋行兩萬元之押欵糾葛延朱斯莆律師請求案結果本案俟英領堂期再核（二）邵志元訴宋國祥欠借洋案結果准被告其領出外自向原告理　（三）丁克明訴李少安欠租洋案結果改期再核 
[誌謝]  
　　無錫吳日永君近利侯子勸先生原批圈點孝經集註行世昨承見贈一卷書此誌謝 
專件 
[江蘇暫行縣市鄕制並選舉章程（續）]  
　　江蘇暫行市鄕制選舉章程 
　　（第五章罰則）第六十九條以詐術獲登選舉人名册或變更選舉人名册者處三元以上三十元以下罰金辦理選舉人員知情者處一月以上二月以下之監禁或三十元以上六十元以下之罰金第七十條冐用姓名投票者處一月以上六月以下之監禁附加五元以上三十元以下之罰金第七十一條以財物利誘選舉人或選舉人受財物之利誘及居中周旋說合者處一月以上二月以下之監禁或三十元以上六十元以下之罰金財物入官已用去者按價追繳第七十二條以暴行脅迫妨害選舉人及選舉關係人者處一月以上三月以下之監禁或三十元以下百元以下之罰金第七十三條選舉人及選舉關係人携带兇器者處一月以上二月以下之監禁兇器入官第七十四條加暴行於辦理選舉人員或騷擾投票所開票所或阻留毁奪選舉票投票匭及其他有關選舉文件者處一月以上六月以下之監禁附加五元以上三十元以下之罰金第七十五條辦理選舉人員漏洩選舉票上之姓名者處一月以上六月以下之監禁附加五元以上三十元以下之罰金其所漏洩非事實者罰同第七十六條辦理選舉人員違法干涉選舉人之投票者處一月以上三月以下之監禁或三十元以上百元以下之罰金違法擅開投票匭或取出投票匭中之選舉票者罰同第七十七條凡犯本則所定各條者於處罰後一年以上五年以下停止其選舉權及被選舉權第七十八條凡犯本則所定各條者由審判長審理執行 
　　（第六章附則）第七十九條本章程與市鄕制同時施行第八十條本章程應行增改照市鄕制第一百十條辦理第八十一條市鄕公所開辦時第一次議事會選舉所有辦理選舉人員應由縣知事遴派人員充之 
　　江蘇暫行市鄕制修正條文施行細則 
第一條江蘇暫行縣制修正條文施行細則第三條之規定本細則準用之 
來件 
[盛竹書青島遊行記（續）]  
　　惟往來輪舶祇有英法德日等國公司而日本公司尤占多數我中國商輪迄無問津每月統計百數十艘輪舶進口不見有五色旗在青島港中飄揚殊爲缺憾近聞港政局議有優待中國商輪方法以示招徠全埠各商界亦亟盼我中國商輪來青行駛因外國公司輪船趨重裝貨多半不能乘客即有乘客艙位種種不甚方便中國商輪如能常川來此旅青商人或乘客或裝貨無不爭相援助想我中國商輪公司對於航權上營業上當不至主悄久放棄也又調查膠濟鐵路情形所聞與所見大不相符查該路自我中國接收後即接續開車並未停駛一次日本時代均係日人管理歸我中國接管全路改用華人雖由各路調用均屬經驗有素然路綫不同未免諸感困難但自接開車以來並未大遭損失二月間黃旗堡南流橋坍塌亦因德國當年經營青島其注重在於軍港膠濟路綫當時商業尙未興旺不過備作運輪並不注意是以沿路橋　工程不甚堅固前次出險實不能歸咎於當局管理之不善現在該路車行凡過橋梁非常謹愼雖亦懲前毖後之意然究非永久保全之策所希望當局將該路收入欵項儘先修築橋梁俾圖久安而利行人且於該路業上亦大有關係旋又參觀該路工廠其設備之完美材料之豐富實爲各路工廠之冠内部辦事人員自廠長以下均係歐美畢業回國專門名家共督率工匠有條不紊比之德國日本時代有過之無不及又查該路營業狀况本年上半年度共計收入四百五十餘萬元比較去年上半年度日本時代溢收六十餘萬元二月間因修理橋梁收入尙屬減色五月份本係淡月收入亦有七十餘萬元較比去年五月份溢收二十餘萬元就該路收入上觀察該路營業頗抱樂觀而該路各部當局辦事上之精神亦可慨見惟該路旣歸民有凡我人民對於　路欵項固宜積極籌備而該路收入欵項尤宜嚴行監督庶不負華盛頓會議列席諸公之　力之苦心而我中華民國人民之人格之程度亦得爲列强所尊重矣總之青島之優點固在天時與地理而港之深碼頭之鞏固一切建築物之精工非其他各商埠所能企及至民情樸質風俗敦厚勞働家之耐苦尤覺不數數　也其商業如蕊含苞如日初升方興正未有艾倘經商國内及僑商外洋之資本家實業家聞風興起親往考察共圖發展不獨爲青島一隅商業前途幸併爲我中華民國全國商業前途幸也 
來函 
[上海總商會來函]  
　　涇啓者七月二十九日貴報本埠新聞攔所載民治委員會開會消息内有整理財政分治標治本兩層治標策擬再發通電請各友邦通告各僑商勿再借欵等語查與是日會議情形殊有未符請將此函登入來函門内以昭核實至爲感荷上海總商會啓七月三十一日 
[徐家滙路新萬春醬園來函]  
　　敬啓者敝處新萬春醬園開設法租界徐家滙路與萬琛醬棧比鄰而居此次該棧因鹽務瓜葛業經法公堂雙方罰辦在案讀舊歷六月十三日貴報（販賣私鹽之罰儆一則）内叙徐家滙路萬春醬樹於深夜時收買大批私鹽等語想係萬琛醬棧之誤筆敬乞登入來函一門逕賜更正敝園幸甚徐家滙路新萬春醬園敬上舊曆六月十八日 
公布欄 
[江蘇高等審判廳]  
　　民庭判决謝咸泉與徐東林因抵欵涉訟不服第二審判决上訴一案（判决主文）本件上訴駁斥第三審訟費由上訴人負擔　張俊鄕因與解金星擔保債務述訟不服駁斥假扣押聲請之裁抗呈一案（判决主文）本件抗告駁斥抗告費用由抗告人負擔　胡孫氏等　胡雲章因承　涉訟上訴一案（判决主文）原判廢棄被上訴入在第一番之請求駁斥訟費由被上訴人負擔　劉裕林等與劉松原因田租涉訟上訴一案（判决主文）本件上訴及附　上訴均予駁斥第三審訟費由上訴人員擔　朱志仁與郭紹南因墻基涉訟上訴一案（判决主文）本案兩造上訴均予駁斥第三審訟費由兩造各自負擔　汪張氏與王浩人等因債務涉訟抗告一案（裁决主文）原批示廢棄本　廳由松江縣知事公署依法執行　彭金順因虧欠公欵聲請移　管　一案（裁决主文）本件聲請駁斥聲請費用聲請人負擔　沙文藻與劉芳　爲借欵涉訟上訴一案（判决主文）本案上訴駁斥 
[上海地方審判廳]  
　　刑庭主文　一件胡文明竊盜一案（判决主文）胡文明竊盜之所爲處拘役四十日未决覊押日數准予折抵　一件張得勝竊盜一案（判决主文）張得勝竊盜之所爲處拘役三十日未决覊押日數准予折抵　一件余光海等傷害一案（判决主文）余光海輕微傷害人之所爲處拘役十日未决覊押日數准予折抵沈家福無罪竹扁擔一根没收　一件張成發傷害一案（判决主文）張成發輕微傷害李小同李　氏李新菊之所爲處三個有期徒刑各二月應執行有期徒刑四月未决覊押日數准予折抵斧頭一柄没收　一件陸少全玩忽業務傷害人致死一案（判决主文）陸少全共同玩忽業務上必要之注意致人死之所爲處罰金一百五十元如無力完納以一元易監禁一日未决覊押日數准以二日抵罰金一元羅運琪共同玩忽業務上必要之注意致人死之所爲處罰金一百五十元如無力完納以一元易監禁一日未决覊押日數准以二日抵制金一元一件趙雲祥鴉片烟一案（判决主文）趙雲祥意圖販賣而敢藏鴉片烟之所爲處五等有期徒刑三月　科罰金九十元未决覊押日數准予折抵如無力完納罰金以一元易以監禁鴉片烟土三十兩没收　一件張　榮竊盜一案（判决主文）張　榮竊盜之所爲處五等有期徒刑二月未决覊押日數准予折抵 
　　民庭主文　一件判决曹永清與王紀松因貨欵涉訟一案（主文）被告應償還原告銀六百二十三兩二錢原告其餘之請求駁斥本判决應于假執行訟費由原告負籌四分之三被告負擔四分之一　一件判决楊有付與毛王氏爲贖田涉訟上訴一案（主文）本案上訴駁斥第二審訟費由上訴人負擔　一件判决張餘德與　元吉爲田畝涉訟上訴一案（主文）原縣本年五月五日之判决廢棄被上訴人第一審對於上訴人吐還租地之請求駁斥上訴人餘上訴駁斥第二審訟費上訴人負擔十分之四被上訴人負擔十分之六　一件判决阮顧氏輿李薛氏爲債　涉訟上訴一案（主文）原縣民國十二年五月十八日之判决并前奉賢縣審檢　民國二年六月三十日之缺席判决關於李薛氏廳還顧阮氏借欵及訟費部分均廢棄李薛氏應還阮顧氏借欵一本一利洋二百四十元除與阮顧氏收取李薛氏租洋内抵鎗外尙銓租洋十一元小洋三十一角應田阮顧氏　還於李薛氏收受阮顧氏其餘之上訴及李薛氏在第一審其餘反訴之請求併予駁斥第一審訟費由李薛氏负擔第二審訟費由阮顧氏負擔　一件判决趙阿更與陳毛囝因抵欵涉訟一案（主文）陳毛囡應償還趙阿更本利洋三百元訟費歸陳毛囝負擔一件判决汪樂章與成紹榮因違約涉訟一案（主文）成紹榮應代鄭福華償還汪樂章水脚洋一百二十元並賠償違約金洋三十元訟費除陳籌林訴訟部分由汪樂章負擔三分之二外成紹榮負擔三分之一　以上七月三十一日 
 
 

Page 16

 
 
第一萬八千一百十四號;中華民國十二年 西曆一千九百二十三年八月一號
星期三 * *   
 
 

Page 17

 
 
第一萬八千一百十四號;中華民國十二年 西曆一千九百二十三年八月一號
星期三 * *本埠新聞三 
[茂德利舉行二十週紀念]  
　　南京路抛球場茂德利鐘表眼鏡號爲何君友蘭所創辦迄今二十載營業甚旺茲值二十週年舉行紀念將各項貨品一律碼云 
[膠版印刷器之創製]  
　　現有邵君感於毛筆版印法之不便特創造膠版印刷器其法用最良大條廣膠煎成平滑柔軟之膠板用時以原紙反貼其上以白紙在原紙上用羢刷輕輕刷過即成曾經實騐多次印法甚爲簡便字蹟亦較常清楚且定價低廉最大全副膠板取值二圓單購膠版尤廉並附有說明書籌辦處在西門内曹家橋宏濟堂云 
[惠羅夏季减價今日開始]  
　　南京路惠羅公司每至春夏二委例有大減價之舉聞此次夏季廉價即於今日起至本月三十一號止陳列各貨均係由該公司直接向英美名廠定購價目較平常自九折至對折不等且爲便利顧客觀選起見各物均標有原定價目及减價價目使人一目瞭然外埠主顧則可參閱新出樣本選擇直接通信與該公司接洽云 
[康納菜社兼售氷淇淋]  
　　北四川路靶子路以北之崇業里口由郁君等組織康納菜社一所内部布置頗爲清雅範圍雖不甚大而却别饒風趣其營業除西工菜以外兼營各種糖果並西點食諸類開幕以來營業發逹新近又兼售氷淇淋刨氷之類且氷淇淋置有劵每七張售洋一元各色刨氷每杯售洋一角氷淇淋每杯售洋兩角氷淇淋備有紙袋可携該社近數日於氷室部之收入爲數頗多云 
[閘北新建之菜塲卽將開市]  
　　閘北公興路新建之二層菜塲完全水泥建築一切皆仿租界之式爲閘北菜塲之最大者設置甚爲完備董素共三百餘攤定本月二十日（即明日）開市云 
[新表之廉售並加贈品]  
　　南京路石路口太平洋手表公司專售各式手表掛表式樣甚多機器亦堅太平洋本牌尤佳近值盛署爲優待主顧起見將於本月底除大廉價以外復加贈品其數目價值正在布置約於月杪即將舉行云 
[普益習藝所已展覽成績]  
　　普益習藝所成績展覽會已於上星期六開幕每日下午二時始至夜十二時止往觀者甚形擁擠該所各科成績品價廉物美購者甚衆其會塲點綴有桑梀臣君之電光珠彩園景清遠幽深佈置於味根草堂又有高逾三丈之電燈台閣中有倩笑迎人綵衣飛舞之妙女亭亭玉骨飄飄若仙立於蓮花叢裹相映增妍又聞該所自製新奇電舞焰火以會期前天雨連綿趕製不及現正日夜工作准於星期三（今日）可以施放云 
[「廿一條簡要說明習字帖」出版]  
　　二十一條之爲國恥稍有智識者莫不知之矣然叩以内容則多瞠目而不能對本年之國恥紀念日黃任之君著二十一條最簡要之說明發諸本報之端實亦有慨平此欲使國民人人能知其大要爾寗波路二七七號大中華印刷局主人今推此意特請大書家何寅菴君以此文書爲大楷書法挺秀有目共賞並附刋二十一條全文及交涉小史訂爲一册並請沈信卿君署面王鈍根君亦有　語謂該帖之著作者繕寫者與有版權才均志不在牟利但　小學生與店友等用爲範本念念不忘國恥而已如有愛國君子委託該局添印無任歡迎云云每册定價四角現廉售爲大洋二角四分總發行所即在該局總批發處在棋盤街中華圖書館云 
[曼麗畢克福幼年軼事之自述（五）]  
　　余（曼麗自稱）之夢想雖不能完全證實然其後卒在勃拉斯各公司中得一位置所差者祇每星期之薪俸僅二十五元耳旣入該公司以後經理勃拉斯各君即命余觀一劇名"TbeRoseofthe　Rancho"者且云觀此劇後彼將聽余之述說及此劇旣閉幕觀者亦退台上仍明亮如畫余乃一人在台上誦說余已覺竭我生平之力矣而經理仍不以爲然余駭甚恐將不取因而述已受過某敎授之指敎卒留任用在"TheWarrens　oiVirginia"一劇中飾「琶菂」惟上台之前囑余對於言語上須格外謹愼宜天然勿强作幃幕初開旣喜且懼余之服裝上穿短衣下御寛褲其時余之年齡已漸入自動地位覺此種服裝不甚雅觀因謂勃拉斯各曰苟肯以一玩偶見賜者則余覺對於表演上可略然勃因曰不知姑娘喜何種玩偶余因憶母親會語余彼幼時曾有一磁製玩偶面貌與常人無異耳鼻口目皆全因即以此種告勃拉斯各未幾勃拉斯各即特購一具授余至今尤存 
　　計在勃拉斯各公司中爲時約半年因所入甚微往來戲院中不論陰晴皆不乘車恒步行代之每逢開演日戲之日則往來步行者約四里計半年之中儲蓄得洋二百四十元之譜 
　　余之本意初無任事於電影办中之觀念後經母親屢次勸余乃至開敦（Kalem　Company）自薦乘一載貨之電梯至屋頂　無一人乃返復至白渥葛雷夫公司始登錄余之髮目顔色及一能游泳者然亦未得位置即前余在勃拉斯各公司中至芝加哥演"The　WarrensVirginia"時余與同院之某女士亦曾至衣撒乃公司投試一次亦不中 
　　三月份中復回紐約無所事事所可謀生者祗一演劇團其開演之地點有時或在露天於是决意不就寗再回電影界於是先决一計步行至百老匯然後搭車經十四道街再易一換車證於是至白渥葛雷夫公司然後再回家則所費祇美金五分耳於是即如法而行步行至不老匯不意此行即余一生之轉機矣今日之得享盛名即此行也旣至白渥葛雷夫公司當向自薦而公司中人即以余常聽聞之一語謂余曰「已無位置矣」不得已正欲返出用此換車證而返家忽見内室内門頓啓中有一人徐步而來先向余曰汝有舞台上之經騐否此何人此何人即當時白渥葛雷夫公司之唯一導演家葛雷菲士也（伯長）（待續） 
 
[曼麗畢克福之紀念品] 幼時受贈於戲院經理之玩偶 
[法國影戲院開映滑稽影戲]  
　　法租界三洋涇橋法國影戲院今日起開演卓别林之怕老婆汽車賽跑難民等滑稽片又有中國影片奉直大戰汕頭水災日戲開演八本夜戲又加演俠義警察第三四集四本共演十二本卓氏怕老婆一片在本埠僅映過一二次其表演之佳實不亞於逃犯等片云 
 
 

Page 18

 
 
第一萬八千一百十四號;中華民國十二年 西曆一千九百二十三年八月一號
星期三 * *[評愛麗斯塔之「情鐵」影片]  
　　情鐵一劇近映於卡爾登影戲院係美國米屈羅影片公司之出品原名爲"Hearts　are　Trurnps"由名女伶愛麗斯塔所主演愛麗斯塔天生美艷善於描　言情其影片之曾到滬者有盧宮秘史等數劇自兒女英雄一劇出其名大著此劇曲折有致表情亦極細膩亦女士得意之作也余曾往觀姑就其内容精采錄述於下 
　　戲情略述一女郎拉者私生子也其母妮福係富家閨秀悅一寒士梅簡爾兩相燕好産下此女妮福之父哈爾格者勢利小人也知其事赫然震怒將梅毒打梅負氣出走刻意經商不數年間頓成巨富因返家思續舊歡則哈爾格爲宵小所弄已蕩家壞産矣時女已成人姿容美秀肄業某校與名畫家佛萊登相愛好芳心可可兩相默許時有賭徒敎福特亦垂涎於女恨其愛有所屬因繪一半裸女子形如都提陳於美術展覽會中思破壞其名譽女見之羞憤交并遁身遠亡敎福特追踪於後將施强暴而劃師與梅亦踵至得以出險時梅與妮福亦相認女旣得父母復得愛壻喜可知已 
　　此劇情節略如上述内有　處頗足發人深省如哈爾格生性勢利專以收刮金錢爲事其人格卑賤已極厥後傾家蕩産以清宿債可見爲富不仁必有後殃也 
　　福特貌爲親善而心懷蛇蝎以狹詐手段騙友朋之財良心殆已喪盡後復强副良女逞其私慾而卒爲同伴刺死令人一快葛利潑專以收重利爲生與勃福特狼狽爲奸以陷人爲樂及後雪崩屋坍葬身冰窑可見天道好善報應不爽也梅蘭爾以見女之事致遭哈爾格毒打遍體麟傷可爲一般青年借鏡雖梅非儇薄者流然亦各由自取也劇中背景以雪山一幕爲最可觀大雪紛飛一片白色山巓冰塊雪團如潮而下一瀉千里洵奇觀也愛麗斯塔飾女郎都拉寓剛健於婀娜之中表情之佳逈異於昔與佛萊登朝夕過從柔情密意令人心醉在展覽會中見已身畫片時珠涙垂滴羞憤滿面繼乃反身回走前途茫茫欲去何從身世之感自然流露拒絶强暴一幕之表情爲全劇冠枊眉倒竪星眸含怒懍然不可犯所謂艷若桃李冷若冰霜者其此之謂也厥後出入於暴風大雪之中身僵血冰暈絶倒地爲之扼腕此劇得愛麗斯塔爲之表情生色不少也（澹菊） 
[美國電影新訊]  
　　范朋克之子年十三歲天才慧敏善於運動現已入拍拉門Paramount公司演劇第一片將爲TomSawyer雷麥女士Barbara　la　Marr與傑克JackDaugherty結婚赴歐作蜜月旅行將演一片名The　Eternal　City賈何根Jackie　Coogan演「皇帝萬歲」時飾一傲慢之童子乘自由車飛馳而前誤與一巨石相撞車覆人跌竟將前牙第三枚跌落血流如注痛苦萬狀但賈根或因此一跌而益增盛名矣 
　　柯林馬女士Colleen　Moore將與考密克John　Mo　Cormick訂婚現入第一影片公司Associated　First　NationalCo訂立合同三年其第一片將爲「獵婦」"The　Huntress"第二片名"Flaming　Youth" 
　　上月某影戲院映安搿林Margaret　Anglin之影片有三客默坐於後排椅中二男客一乃短而瘦者一則髮甚長一女客以帽遮其目黑暗中莫辯爲誰迨銀幕甫閉燈光大明後排中曼麗畢克福范朋克卓别靈之呼聲頓起蓋即是三客也一時觀客竟不散爭觀三客迨畢克福等出衆乃隨之而出而歡聲與拍掌聲仍不絶也電影名伶今年夏間多往歐洲游曆麗琳姊妹二人早在意大利蓓的康茂聲與蓓的白蘭Betty　Blythe亦早赴歐特耳頓Doroth　Dalton於上月動身約住四個月殷葛蘭氏Rex　Lngram聞亦將赴歐攝一片云（一塵） 
[郵信截止時間表]  
寄往地點　　　　火車或輪船　　　平信　　　　　　　　　掛號信 
香港廣州　　　　傑克森總統　　　今晨（一日）十時半　　十時馬克刺澳洲紐絲綸（取道香港）　克克森總統　晨十時半　　十時愛琿（取道浦口哈爾濱）　火車　上行十一時　十一時西伯利亞（取道浦口赤　）　　火車　上午十一時　十一時我國歐洲（註明由西伯利亞寄者）（取道浦口　　科）　火車　上午十一時　十一時福州　　寗興　晚七時　七時烟台天津　新銘　晚九時　九時天津　廣平　晚九時　九時青島　威升　晚九時　九時長江各埠　　火車與輪船　晚九時　九時威海衛烟台天津　　里　明晨（二日）十時半　十時青島大連　長平丸　下午一時半　一時馬尼刺澳洲紐絲緰（取道香港）　克萊蘭總統　晚八時　七時半日本（以道長崎）　長崎丸　晚八時　七時半香港廣州　克萊廳總統　晚九時　九時廈門　蘇州　晚九時　九時汕頭　綏陽　晚九時　九時香港廣州（包裹）　綏陽　晚九時　九時香港廣州（包裹）　蘇州　晚九時　九時 
[學務彙誌]  
　　敎育界之各項消息合誌如次 
　　敬業初中之内部編制小東門内縣立敬業初級中學依照蘇省新學制辦理内部組織由校長潘贊麟君編制二年級一班一年級分甲乙兩班計共一百餘人每班約四五十人二年級國文科敎師爲前敬業縣立學校校長葉君　文一年級兩班爲黃君殿臣張君仰蓮建築校舍頗爲寛敝用去建築費約二萬餘元將來即辦完全中學亦可敷用云 
　　安徽公學之遷移新址西門唐家灣旅滬安徽公學開辦兩載學生日多經皖省政府准予列入預算補助常年經費並由敎育廳轉呈敎育部備案現該校校長李振亞以原有校舍不敷應用特又覓得附近新造寛大樓房爲校舍以便暑後擴充班次該校現已實行遷移云 
　　南洋商校之夜校休業南洋高級商業學校自改編新學制以來竭力振刷故各地來學者日益衆多報名秋期肄者已有二百餘人刻該校校長吳君醒濓以學校改編伊始除添聘留學博士碩士擔任敎務外并定於六日搭輪赴日攷察該地商業敎育以資觀摩改進該校分設北江西路桃源坊晨夜學部於日昨舉行休業禮發給獎品及勤學證下學期定陽曆九月一日開學 
　　競雄女學之國學講演白克路競雄女學暑期補習科已於前日開課除正課外每日下午三時起六時止由陳佩忍君講授文學胡樸安君講授文字學葉楚傖君講授詩學於昨日起開講聽者以各女校敎員爲多此項講演男女均可入席聽講講期爲一昨琪有聽講員尙有餘額可補云 
　　留雲學校之計劃進行小南門外留雲學校年來大加整頓日形發逹該校校長王君志莘因事赴美經校董會議决請敎職員吳君耕莘全權代理其他校務仍分部由各敎員兼任悉照預定方針相機切實進行云 
　　商務暑校英語科畢業商務印書館暑期學校之英語正音科（即該館函授學社所辦之第五届英語正音會已於日昨畢業聽講者均各給證書一紙周君講解明晰頗爲學員所歡迎未畢業前咸要求延長講期以資實習乃因周君已應浙江暑期學校及杭州青年會聘於上海停講之翌日即須赴杭演講故不能延長日期僅於每日延長鐘點俾學員得以質疑問難而已故周君已於今晨偕函授社敎員劉志新君乘早車赴杭劉君此行專爲輔助周君接見杭垣之函授學社學員云 
　　國語暑校開同樂大會國語專修學校暑期學校已於上星期三開一小同樂會又在上星期日晚開第五次同樂大會到會除該校敎職員與學員共三百餘人外來賓約五六百人開會節目如下奏樂開會（留友）對國旗行禮國歌開會詞同樂會歌報告注音字母歌國語游藝（千里眼）國樂（珠聯璧合）表演（一雙半）雙簧（火星上的人演說）表情唱歌（月婆婆）模枋游戲（巷聲）趣劇（倒媒）國技（單刀）獨唱（快些來）國語游藝（心心相印）滑稽表演（還是醫生）歌劇（麻雀和小孩）雙簧（兩個豈有此理的博士）體育（火焜）國語游藝知音）表情唱歌（我看你）幻術（大八套）滑稽表演（怪姻緣）跳舞（單人舞）國語游藝（天眼通）獨幕趣劇（鄕下人）奏樂閉會 
[昨日之菜市]  
　　昨日南市菜價蔬菜較廉北市蝦價亦減各價如下 
北市　　　　　　　南市　　　　　北市　　　　　　　　南市　 
蝦每斤三角五分　　四百八十文　　甲魚每兩五十文　　　三十文青魚每洋三斤　　　　　　三斤　　　魚每兩五十文　　　十八文大黃魚每兩二十文　　　二十文　　　魚每兩五十文　　　三十文鹹蟹每兩三十文　　　　三十文　　　魚每兩六十文　五十至廿五文梅蛤每兩四十文　　　　四十文　　烏賊魚每兩十五文　　十八文牛肉每斤三角　　　　　二角半　　　魚每兩二十文　　二十二文羊肉每斤三角六分　　　　三角　　扁蒲每斤八十文　　百七十文鴨蛋每只四十五文　　　四十文　　雄雞每斤三角　　　三角六分　蛋每只三十文　　　　三十文　　鴨每只一元　　　　　　一元龍鬚笋每斤百二十文　百六十文　　蛤蜊每斤百十文　　百二十文　魚每兩二十文　　　　十六文　　　魚每兩三十五文　二十五文　子每只三角　　　　　二角半　　雌鷄每斤三角六分　　　四角冬瓜每斤三十文　　　　四十文　　黃瓜每斤八十文　　　八十文茄子每斤八十文　　　　八十文　　菠菜每斤六十文　　　八十文　菜每斤六十文　　　　六十文　　蛙肉每兩二十文　　　三十文　荳每斤一百二十文　百六十文　　春笋每斤一角六分　二百九十文元菜每斤五十文　　　　五十文　　夔白每斤四百八十文　二百五十　菜每斤一百文　　　　八十文　　葱每斤一百文　　　　八十文鹹香瓜每兩四十文　　　三十文　　南瓜每斤一百文　　　五十文黃荳芽每斤百四十文　　八十文　　辣茄每兩十五文芋艿每斤百六十文　　百六十文　　紅荳每斤百六十文　百二十文長　每斤一百二十文　　八十文　　青蟹每兩四十文　　　三十文雞　菜每斤八十文　　　六十文　　白菜每斤百六十文　　八十文 
[友聲旅行團交誼會紀]  
　　友聲旅行團醞釀於民國三年於九年始正式成立前星期日假西門外大吉路公共體育塲議事室開本年團員交誼會專以聯絡團員間之感情到會者七十餘人外埠團員如崇明蘇州等處者亦我不避炎暑准日到滬蒞會下午三時開會其開會時槪略情形如下（甲）主席孫春生君致辭並歡迎新團員略謂本團員皆屬抱信誓而來者我團主旨甚不願得團員錄之成績有許多大名鼎鼎之人物在内以資號召而希望有純粹之團員能眞誠互助者云云（乙）書記黃其則報告該團之歷史及成立以來之經過情形（丙）團員姚元幹發表該團此後之進取方針大旨以如何促進世界物質文明爲要歸旣畢助以餘興㈠葉亦成君之古琴獨奏「歸去來辭」㈡祝湘石君之祝琴獨奏採蓮曲祝琴係祝君將銅絲琴稍事改良者㈢陳道中君之三弦拉戲㈣國樂研究社之絲竹五音聯奏一時弦管今古並陳五時退席略用茶點即攝影散會云 
[中央大會堂建築已竣]  
　　北四川路横浜橋福德里中央大會堂現已竣工内容甚爲美備電燈采用最新式之廻光法演臺布置最佳上海各種會堂未有如此完備者開幕之期聞在年底然因應社會之要求有欲暫借爲結婚及慶典之用者現可借予云 
[集會表]  
陽歷本月時期　　地點　　　召集者　　　　　事由 
一日至十四日　　南市　　　普益習藝所　　　展賢會一日　　　　　　南市　　　地方自治研究會　正式會一日　　　西門林蔭路　　　江蘇省敎育會　　審查會一日晚　　　　復興　　　　順全隆洋行　　　五十週紀念宴二日下午　　　小花園　　　江蘇縣聯會　　　委員會三日晚七時　西門體育塲　　全省公共體育塲聯合會　選舉會三日晚八時　　四川路　　　青年會暑期學校　第二次同樂會四日　　　　　精武體育會　精武會體育師範同樂會　常會四日至六日下午　西門省敎育會　美術研究會　第四届大會五日下午一時　　金業交易所　金業六易所　　股東會五日下午二時　愛多亞路十五號　紗布交易所　股東會八日上午九時　西門省敎育會　中華博物學會　常年大會十日下午二時　天后宮總商會　華豐紡織公司　股東會十日晚八時　　四川路　　　　青年會暑期學校　第三次同樂會 
[今日天晴甚熱]  
　　徐家匯天文台昨日下午四時三十分氣預報云天晴甚熱揚子流域有雷雨沿海有南風太平洋上二颶風仍以西北西或西北之方向緩進行高麗將有低壓向在北東進行本埠温度在下午三時前之二十四小時内最高九七九最低七六五去年今日最高九四二最低七七五 
 
 

Page 19

 
 
第一萬八千一百十四號;中華民國十二年 西曆一千九百二十三年八月一號
星期三 * *常識 
常談 
[國民之冷靜] [  箴]  
　　或問國事如此危急國民之態度何以如此其冷靜或應之曰任何方面不足滿國民之意是以如此其冷靜也 
　　自非法攝政以來我國已明明無政府矣以冷靜之頭腦觀之但覺其作惡之能力减少於有政府時除商業不免停滞外一般國民固絲毫未受其影響雖有人藉口於外交無人辦理將發生國際之危險而毅然身當其衝自謂一心爲國超然於黨派之外而以冷靜之頭腦觀之則不暇問其言行之是否相符方慮有人當外交之衝反使毁法者多一賣國之機會不如無人辦理外交時尙得保持渾沌之態度而不致斷送國權也此又爲國民所不忍决其必然而尚冀其萬一不至於此者故又不得不暫持冷靜之態度耳 
　　冷靜冷靜其各方醞釀之時乎然而國民究何以自盡其主人之責任哉 
經濟 
[除蟲菊之種法與效用] [  頌平]  
　　除蟲菊爲有益於農家之植物也花分紅白二種紅花除蟲菊係波斯原産稱波斯種學名Cryasnthemnm　Roseum白花除蟲菊係奥國原産稱逹爾瑪細亞種學名Crysathomuu　Cinararufolium二種花均能製粉因其含有一種芳香物質對於侵襲人畜及蝕害植物之昆蟲等足以殺之有除去害蟲之功效故名除蟲菊農家常以此爲副業常栽培而自製藥粉供田園除蟲之用或售之於製粉者可增若干之收入此在農家固不必論即吾常人爲蚊蟲臭蟲所苦者亦蒙惠不淺也茲述其栽種法如次 
　　㈠適宜土地及時期乾燥園圃及砂質土壤新開墾地無不適宜但低濕之處非其所好不宜栽種每地一畝約可植五千餘株栽植時期通常宜於秋季不過天氣嚴寒之區如京津一带冬季有冰傷之虞故必於春季播種爲妥 
　　㈡播種及育苗方法（甲）播種擇高燥向陽之地预先犁耕粉碎土塊更用篩篩之以馬糞或堆肥等之細末與篩土互相混合輕壓以木板使土平坦均一再灌以水令表面泥土濕潤乃播下種子（每地一引約需種子一合）再篩細土其上以不見種子爲度敷稻划一層附土壞使乾燥（乙）育苗取去所敷稻草乾燥太甚時即灌以水雜草發生急須除去幼苗長至寸餘移植他處苗圃若爲春播者即以陽曆三月迄五月爲移植期播種於秋八月者則以九月移植越年春乃植于本圃當年可開許多之花 
　　此除蟲菊異於别種植物旣栽培之其收益自然逐年增加不必年年播種蓋斯種植物屬於菊科宿根植物性質强健繁殖力盛較能抵抗霜雪之寒威根株能逐年增殖倘能勤除雜草施以人糞木灰之類或牛糞鷄糞則必生長茂盛開花繁多可坐收其利矣（近年除蟲菊粉價奇昂） 
　　㈢除蟲菊之效用本菊之花摘下曬乾後可製粉末爲驅除各種植物害蟲之佳劑又可混合鋸木屑及他項物料製爲薰斃蚊蟲之藥料即其莖葉亦具除蟲之功乾煉之用薰室内蚊蟲遠勝普通綫香每年由某國輸入我國之蚊香及菊粉數以萬計願國人極力提倡廣行播種則旣杜漏　復蒙大利誠一舉而兩得也 
　　再除蟲菊種子上海仙樂種植園有出售栽植方法并可隨時函詢詳細（乙種酬） 
衛生 
[游泳之利益] [  羽]  
　　游泳運動是夏季最相宜的一種體育方法因爲體育上的效益非常偉大頭一樣是能夠促進深呼吸增高人身的新陳代謝機能人身的比重是一·○三五比海水重（太平洋水重一·○二四六）比河湖淡水更重自不待言但是深吸氣之後肺容積忽然增大肺裹面充滿了許多狠輕的空氣自然比重減輕了不少還因冷水刺戟皮膚的緣故呼吸格外深大故游泳術能夠健肺其次則因游泳時全身肌肉都要努力的勞動比安靜時的新陳代謝要增九倍比跑山時要增百分之十九物質的消費非常之大聯带的胃力也增進了所以對於全體俱有利益此外還能夠鍜鍊皮膚强壯心臓發逹肌肉改善姿勢養成勇敢决斷等精神說不盡的好處總之心身兩方面俱有良好影響的在夏天時候水温不高不低不至受感冒而且人在夏季每每飲食少進精神倦怠若到水内去游泳可以令人增加食量奮發精神一面因爲水温較氣温爲低之故（夏季水温約在二六七度）並可避暑熱又可以清潔皮膚吾人又何樂而不爲呢頂好是海水游泳如其在河湖裹面要留心上下流有没有患傳染病（如霍亂）的人如其有完美游泳池則爲更好然而初學的人傍邊總要有人監視着他否則便要發生危險了（乙種酬） 
道德 
[師友賊] [  S·W·Pun]  
　　苟子說「非我而當者吾師也是我而當者吾友也諂諛我者吾賊也君子隆師親友以致惡其賊」這幾句說話我們應當知道的而且應當實行的呀某人排斥我某人指摘我他所排斥我的理由和指摘我的事情與我實際方面所行過的件件針對了那末從此我可以得了敎訓知所改過然則排斥我指摘我的某人豈不是我的老師麽某人說我所做的事情是對了是合理的是有意識的在實際我所做的確是對了確是合理的確是有意識的更得某人讚同的那末我向善的意志愈加堅强了行善的能力愈加濃厚了然則是我而當者非吾友耶至於我狎妓他說我及時行樂我賭博他說我致富有道我弔膀子他說我擇婚自由甚至無論我做頂壞的事情他却說我是頂好我所做的愈加壞他稱讚我愈加着力終使我是非莫辨善惡難分你說此種人是我的老師麽是我的朋友麽其實此種人正是我的惡仇敵呀無論何人都知尊敬老師親愛朋友憎惡仇敵的然對於非我而當的老師反加憎惡諂諛我的仇敵反加尊敬豈不是有肉不食反要呑骨頭嗎是天下最愚笨的人呵（乙種酬） 
法制 
[領土之意義] [  遺生]  
　　一國之主權行使於一國領土之内夫人而知之矣然何者爲領土何者非領土乎吾恐一般之見解必以爲所謂領土者僅限於國境内人民棲息之陸地而不知領土二字意義甚廣除人民棲息之陸地外尙包括一部分之海洋空間而言茲略述於左以告閱者 
　　㈠領陸領　云者一國國境以内之土地也此即所謂狹義之領土 
　　㈡領海領海云者乾潮時距岸三海里以内之海洋也此領海沿海國有之亦一國領土之一部 
　　㈢領空領空云者領陸及領海以上之空間也凡一國之權力若何高度可及則其高度以下悉爲領空之範圍因領空亦爲一國主權行使之區域故亦領土之一部（乙種酬） 
科學 
[化學常識補] [  天夢]  
　　（六六）鉀之說明 
　　㈠名稱鉀 
　　㈡各種名稱拉丁和德國都叫做（Kalium）英國叫做(Potassium)日本叫做（加留姆カリヴム）我國舊譯叫做（𨦗）又叫做（鉀）現在决定名詞就叫他是（鉀） 
　　㈢符號Ｋ 
　　㈣存在存在地方狠廣常同别的物質化合没有單獨存在的礦物植物動物都有他化合在裹面就是海水裹面他也多量的存在 
　　㈤性質係一種銀白色而有光澤的金屬物柔軟如蠟可用刀割零度的時候狠脆六十二度的時候便熔融了不能直接空氣一遇空氣馬上化　而色變黑又不能碰着水一遇了水馬上把水分解自身變成鉀氫　（ＫＯＨ）發生氫同時又發生大熱氫又同了大熱相遇立刻發火而燃燒成紫色火燄 
　　㈥舉例燃燒植物的灰燼農人用他做肥料婦女把女瀘過了用他來洗濯衣服功用如同肥皂這都因爲植物的灰燼有多量的鉀在裹面 
　　㈦製取用電流分析法從衰化鉀或　化鉀裹面製取的便是要多量的製取可用炭末和炭　鉀混合灼熱了那時鉀便化爲蒸氣再冷却他的蒸氣便凝成純粹的鉀了方程式爲 
　　Ｋ２ＣＯ３＋２Ｃ＝３ＣＯ＋２Ｋ 
　　炭　鉀和炭成　化炭及鉀 
　　㈧總結鉀因不能直接遇着水和空氣所以貯藏的地方須在油類中（最好是石油）他方不起變化呢鉀的重要化合物如 
　　　化鉀供給製造玻璃和炭　鉀及肥料的用途 
　　溴化鉀碘化鉀供給醫樂及照相的用途 
　　氫　鉀（俗名苛性加里名稱從日本譯來）有强烈腐蝕性用爲腐蝕劑 
　　　　鉀供給醫藥及製造火柴烟火等用途次亞　　鉀用爲漂白劑 
　　硝酸鉀（即硝石）供給製造火藥及烟火的用途矽　鉀供給製造防火器械的原料及粘着畫壁的用途此外尙有多種也不及備述了總之鉀是極有用處的一種金屬物（乙種酬） 
家政 
[余君之家庭] [  右桓]  
　　同邑余君善南爲予總角交家境清寒早失怙恃遺弱弟妹各一人時余君僅十又六齡因生性温和謹愼爲父執所稱許分養其弟妹而遺君入縣立小學焉其後予北至京師與君判别匆匆九易寒暑今歲返里聞君已授室乃登門把晤大異曩昔房舍雖樸質然其清潔整齊遠在富貴人家上几案均光可鑒人童僕一人儼如中人子弟君復爲介紹其夫人時夫人衣藍布褂青紗裙和顔悅色舉止大方旣無奢華氣亦無鄙陋態談少頃君留予午餐夫人即入内治之不一小時童僕延入側室用膳予居席首君及夫人以次而童僕亦就席共食蔬菜數盤火腿雞卵各一碟皆清潔可口餐畢予即叩君近况君答現任本縣勸學所所長其夫人任女子高小敎員弟妹均已赴省城入學矣默爲君計每月所需至少在百元上後君謂每月薪金僅五十串（每串銅元百枚）其夫人僅二十串共七十串以之易銀幣不過三十五元予不禁驚問君具何能力而能若是之綽有餘裕君笑指其夫人曰是非余一人之力渠亦與有力焉渠來我家時有贈嫁錢二百串余即與之商分給弟妹入學其後渠任小學敎員余亦已爲勸學所所長乃與之計算每年弟妹學費若干吾二人衣食住費若干公共事業費若干於每月領薪時即照比例分配無論如何不互相通融故每年均能敷衍至家中所費亦有限蓋吾家除彼（指其童僕）外並無傭人一切事均由吾夫婦與彼三人分任寒暑二假弟妹歸家亦頗能爲嫂助云云予聆畢不勝佩服竊以家庭組織已爲我國今日之重要問題如余君之家庭洵不愧爲模範故爲之介紹於當世焉（乙種酬） 
雜錄 
[選擇居處之重要] [  騎]  
　　家庭爲社會之單位是吾人之居處豈特防風雨禦寒暑而已維持人體之健康以及訓誨子女使之有完全人格善良敎育皆與居處有莫大之關係焉爰述管見與海内同胞一商榷之 
　　（甲）關於衛生方面之標準 
　㈠地點高躁有充分之日光透射者 
　　㈡近傍空氣清鮮有適度之樹木者 
　　㈢距都會與劇塲工廠等地較遠者 
　　（乙）關於經濟方面之注意 
　　㈠交通便利者 
　　㈡日用所需物價低廉者 
　　㈢鄰近居户崇尙樸實者 
　　（丙）關於敎育方面之條件 
　　㈠對於子女施學校敎育便利者 
　　㈡鄰近之風俗習慣能使兒女受善良之感化者 
　　㈢該處環境能使兒童發生優美之觀念者（乙種酬） 
 
 

Page 20

 
 
第一萬八千一百十四號;中華民國十二年 西曆一千九百二十三年八月一號
星期三 * *   
 
