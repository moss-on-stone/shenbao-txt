# 1914 - 471 - 4914954

 

Page 1

 
 
遊記 
[羗海雜誌（三）（十）（二）（生入）]  
　　内惟爾加族獨有地界餘八族混在一處毎族百戸一人總屬於尕讓千戸千戸名吉亥買爾多吉副千戸名先巴郭密分上下二境在有却卜藏溝北接葉隆山南通黄河上下以此分界所謂下郭密者有二十餘莊大者曰尕讓莊賀爾加莊北至索羅格山接千布录界地瘠民貧土人半以遊獵爲生牛羊尚屬蕃息所謂上郭密者即曲乃亥哇立關是也哇立關不知古何地名而其古城之迹有三四處村莊共四十餘處大者曰郭密香卡郭密大莊膏腴之地不下數千頃漢番以耕以牧沿河一帶樹木成林可樵可獵南與千格和蒙古地相連大抵下郭密地段居十之三居民重牧不重耕上郭密地段居十之七居民耕牧並重西寗府屬及四川民人爭往墾荒河南無主之番亦往投之風俗介乎番漢者爲熟番衣冠語言雖異與漢民耦居無猜若散處游牧忽來忽去者爲生番其人眼突多鬚身短皮膚蒼而粗半係川滇玀猓種貪狠嗜殺無一不匪所謂番匪者此種最多千百戸不敢收納其衆間有收納者必得番民公認而後可漢人居其鄉者悉從其俗又有贅於番族者生子即變爲番種遂不復還漢籍矣惟回民絶跡其境間有之土番亦必百計驅之自西寗至此蒙番老民談及回民無不變色切齒若有不共戴天者怪而詢之乃前清回亂敗回竄入青海近邊蒙番均遭荼毒凡散旗小族因而絶滅者有之是以引爲深痛也民皆築屋以居碉舍星羅而牛羊繁盛之家亦常携鍋帳逐水草而牧似游牧非游牧似城郭非城郭介乎居國行國之間千百戸理民事有妻室而削髮爲刺麻或蓄髮爲紅敎僧似僧非僧似俗非俗介於在家出家之間是俗又一異來稿 
[敬告國人（東雷）]  
　　當日俄戰爭以前歐洲各國均勢之局已成國家膨脹之力不能復展播於西方乃移其凌厲無前之優勢而注於東亞之一隅時東亞大陸其不爲非洲之續也幾希迨德據膠州俄攫旅大英租威海法占廣灣羣雄棋布互相牽制於是歐人在東亞之勢力亦復無所偏頗藉以相安無事至日俄開戰公然以我國遼瀋爲戰場歐人在東亞均勢之局幾致破壞後日人獲勝斯拉夫人種遂瞻其馬首而西東方均勢之局仍能維持不壞於是歐亞之間風雲變色巴幹半島之戰卽爲今日歐洲大戰之先聲蓋歐洲列强蒐練軍實添造戰艦增高繼長昕夕不遑一二雄心之元首均有磨厲以須逐鹿中原之概故即無奥公爵斐迪南被刺一事導其火線識者早知戰禍已懸於眉睫非人力之可挽回者矣而果也因奥塞開釁俄德爭雄於是英法比日羣起而與德抗不旬日間此狂風駭浪已捲歐洲全土於旋渦其餘力且震撼於東亞大陸戰禍之烈横絶今古以我孱弱適丁斯會坐觀壁上聞鼙鼓而驚心起視域中覩旌旗而變色青島問題不能解决而中立之破壞 
 
 
 

Page 2

 
 
堪虞歐洲之戰不能速弭則商務之停滯可慮矧夫小民失業則　方　保治安黨人乘機大局尤虞震墈或匪徒獨亂擾及外族則生交涉之事端或國用告匱挹注無方則致行政之阻礙凡此種種皆我國往歐洲戰爭時必致之結果爲吾國人所不可不深恩熟慮預弭其禍害敬所見以告國人（未完） 
時評 
[敎訓（冷）]  
　　英人謂此次戰事必將與德人以敎訓余爲此敎訓二字廣其說 
　　世人之舉動萬無徼倖者實力與眞理有眞理無實力者難免爲實力之摧殘有實力無眞理者雖一時得以摧殘他人而永久必不能保其長勝有眞理有實力者决不摧殘他人亦决不爲他人摧殘則長勝可以永久 
　　蓋無論人與國家眞理乃心之所不可缺者實力又身之所不可缺者何謂不可缺蓋眞理與實力乃有生以來人人所盡具者也天旣付之而人乃或背之而棄之是謂違天違天者天必與以敎訓蓋人之敎訓或可免而天之敎訓不能逃也 
　　是故眞知天道者不以一時之强弱自豪而自棄守眞理求守力十年百年天必有以敎訓示人也 
[命令]  
　　九月二十四日大總統策令陸軍都呈請任命張仲鼎爲福建護軍使署副官長俞紹瀛爲福建護軍使署軍務科科長安鴻勛爲福建護軍使署軍需科科長應照准此令 
　　又令陸軍部呈覆核奉天巡按使張錫鑾咨鑾以玉　補永陵左翼翼長請予准補等語應照准此令 
　　同日大總統申令據安武將軍督理安徽軍務倪嗣冲呈據　縣知事王樹恩詳稱前省議會副議長王樹功於上年十月間因亂事嫌疑在會被逮經軍事執法處判决科以四等有期徒刑遞縣執行在案兹據公民楊敬道曁商務分會總理李文還等環陳該犯人頗樸誠當從前改革時組　民圑提倡鄉約維持秩序不遺餘力地方賴以安全即上年變亂之初該犯亦係先期回里彰彰在人耳目祗以身入國民黨不能抗拒脫離雖跡涉嫌疑而情猶可諒擬請援照江西前省議員胡庭校陳炳國成案懇予轉呈俯准特赦等語本大總統依約法第二十八條特赦王樹功免其執行交司法部查照此令 
　　又令兹制中國紅十字會條例公布之此令又令兹制定陸軍官佐補官令公布之此令 
　　又令兹制定高等分庭暫行條例公布之此令補錄二十二日大總統策令内務部呈准福建巡按使許世英咨請任命黄承璋爲廈門　案應　長應照准此令 
　　補錄二十二日大總統申令現在國基初定民生疾苦付養生聚責在有司各縣知事爲親民之官關係至爲重大本月十九日特頒明令凡所以爲縣知事者業已剴切言之特恐各該知事奉行不力着各巡按使都統通飭各屬遵錄前令製爲匾額懸掛大堂以資警惕各該長官均有察吏安民之責審端致力必從根本上切實整頓始能甦民困而鞏國基務各仰體此意督飭進行勿視爲具文致負本大總統諄諄誥誡之意此令 
　　又令據福建巡按使許世英電稱自歐洲搆釁以來南洋華工陸續被遣回國據報由廈門登路者甚夥萬里言旋飄流可憫擬請設法妥爲安挿等語該華工等遠離祖國生計艱難此次遣送回閩瑣尾流離依歸無所尤深軫念應由該巡按使迅飭財政應於該省暫存候撥項下提銀三萬元作爲賑卹閩省回國華工之用以資安集而示勞來一面仍飭各該地方官隨時稽查加以約朿母令滋事是爲至要此令 
　　又令都肅政史莊藴寛呈稱同族招摇之莊嚴冒充軍官私運烟土又莊巢雲附和亂徒謀覆軍艦請一併拿辦等語近來風氣敗壞匪黨莠人所在多有往往利用縉紳名家青年子弟藉爲護符該肅政史於同族不安本分之人首先舉發洵屬深明大體殊堪嘉許莊嚴莊巢雲兩犯已經拿獲交軍政執法處嚴訊懲辦嗣後無論何人倘有招摇及犯法情事一體嚴拿懲辦以申法紀而儆效尤此令 
　　補錄二十三日大總統策令寗祖貽給予五等文虎章此令 
　　又令本月十四日明保覲見之程建辦周禮單鎭黎榮耀段殷思胡遠燦許兆貴鄒日奎均著交政事堂存記之黎榮耀著交外交部酌量任用周禮仍發回山東由該省巡按使酌量任用此令又令江蘇巡按使齊耀琳保荐政務廳廳長人員呈請任命等語應准以俞紀琦爲江蘇巡按使署政務廳廳長此令 
戰事要電 
[其一（本館特電）]  
　　北京電昨日德華電雖稱日德兩軍僅在青島東北鄙之一村距第一防禦線尙遠之九水激戰而順天時報報已稱青島背面念里之村鎭已破壞德兵悉退入防備線内於第二防禦地點增設鐵條網及他項工程極惶恐德軍已知失守在　在戰區外之膠濟路線已悉歸中國看守云云 
　　北京電念日南京扣留德艦拆卸無線電機一事英領頗有責言兹馮交涉員已與德領交涉允將拆卸後存放領署之無線電檢出由馮等驗後用五木箱封固 
　　北京電東京毎日新聞論日卽不加入戰爭對東方本有發言權今卽加入而於西方仍無發言權且英以一小隊加入青島戰爭而均分日本固有之東方發言權措置可謂周到將來此事必爲大隈内閣與國民衝突而瓦解之點 
　　奉天電旅順刻已戒嚴華人非有特别護照或熟人介紹不准前往 
[其二（英人特約路透電）]  
　　巴黎電據今晚十一時公報宣稱大局仍無變動愛森河戰事其性質專屬炮台交綏與俄日戰時滿洲戰事情形相同惟炮火之激烈則不可同日語故進步不得不緩有時毎日僅得半基洛密逹至一基洛密逹之間（二十三日） 
　　巴黎電據今日下午公報宣稱我軍左翼已得進步日分隊已佔據班朗雖經敵軍猛攻仍能固守地位敵軍仍以大隊據塹堅守我軍於西北稍得進步中軍並無變動東進之敵軍仍在攻撃異常悍猛兩軍於各地點互有進退敵軍分隊復圖在南錫及伏斯巨境内攻入法境即被我軍擊退（二十四日） 
　　盎凡爾浦電星期二日夜有德國齊泊林式飛船一艘出現
於外砲台之上爲探海電燈發覺登時退回比兵一小隊助以護鐵甲之火車擊敗德兵二千五百人德兵死亡甚衆（二十四日） 
　　倫敦電據官中宣稱俄軍已抵維斯洛克逼近匈牙利之邊界此可見俄軍在加里西亞省進攻之迅速泊里齊米塞爾之戰事俄軍頗爲得利（二十三日） 
　　倫敦電俄軍仍向克拉柯進發（二十四日） 
　　倫敦電俄軍轟擊茄洛斯拉夫之前曾在泊里齊米塞爾之南拘獲有鐵甲庇護之火車一輛上置快炮多尊並在桑河攻陷鞏固之防線其防線一帶備有大炮及探海電燈（二十四日） 
　　北京電俄京二十五日發來官電如下俄軍在西南陣線奪取在芝施基非爾斯坦間掩護希羅夫之要塞又奪得在萊地米諾地方各炮台並全數之砲隊泊爾齊米塞爾之防兵自梅地克退走其東部復被追擊乃退至炮台線德軍陣前未有戰事（二十五日） 
　　瑪特拉斯電（印度）德國巡洋艦愛姆丹號今晚十一時向瑪特拉斯開砲九響擊中電報局水手俱樂部及港内之小輪又有二油池中彈起火城中戍兵亦發炮回擊該艦乃熄燈駛去計死印人兩名小孩一名城中居民極爲鎭靜（二十三日） 
　　亞姆斯特丹電據德人聲稱擊沉英國巡洋艦三艘者乃德國海底濳行艇宇字第九號該艇安危未悉艇中將士坧十人之姓名行將宣布（二十四日） 
　　亞姆斯特丹電德領事聲稱德國海底濳行艇宇字第九號已安然駛回德國口岸（二十四日） 
　　倫敦電據官中宣布英國三巡洋艦中魚雷沉没情形其得救之諸人中有亞巴克號之艦長特魯芒特海軍少佐山爾斯克萊雪號之海軍少佐尼曲爾生和格號之艦長尼曲爾生海軍少佐勞頓（二十四日） 
　　倫敦電據海軍部宣布三巡洋艦罹難及救起之軍官人數如下克萊雪號死十八員内有艦長約翰生救起十三員亞巴克號死十七員救起十五員和格號死八員救起二十三員（二十四日） 
　　米蘭（意大利）電奥國滅魚雷艇一艘魚雷艇二艘在奥國台爾瑪歇海濱之外觸水雷沉没 
（二十四日） 
　　倫敦電官報局今夜發出海軍大臣邱吉爾君之談片邱君謂戰局地位極可滿意德國商業已停止而英國商業仍進行無阻刻派兩萬水兵巡游世界各洋面英國濳行艇現方封鎖愛爾白河之咽喉開戰之初英國海軍優勢遠勝敵國幾有二與一之比不止十六與十二比若彼此損失相等則明年英國地位必更强矣英國最强最大之戰艦尙未遣出地中海英國海軍政策頗與意國相得若意國爲英國之同盟國則英國利益卽意國之利益也邱君又謂此種慘禍决無復生之機會黷武主義極爲横行不法吾人必敎誨之使其尊重國家法律也 
（二十四日） 
　　羅馬電據各報載稱敎皇曾致電德皇深以萊姆天主敎堂受損爲憾其言曰君毁上帝之敎堂激動天怒雖最强之陸軍亦不能保其權力云敎皇内閣各大臣對於致電德皇一事不肯告人是否確實（二十四日） 
　　倫敦電政府與各方面會商後决議儘速取銷摩拉托里曷姆律該律規定停以現金解付匯票零星債欵租金一條其實行期不復展長惟停以現金解付他項債欵一條其實行將展長一月（二十三日） 
　　北京電英國外交部二十五日來電如下南斐聨邦首相巴薩將軍已就戰地南斐陸軍統帶之職（二十五日） 
　　倫敦電鈕絲綸决議接續維持遠征軍之足數主軍出發後毎月擬派豫備兵一批開往前敵以補死傷缺額（二十四日） 
[其三（德人德文報專電）]  
　　紐約電德軍大砲轟擊法國特洛瓦容萊巴洛歇羅馬營里哇維爾炮台頗爲得手諸砲台皆在凡爾丹之南（二十四日） 
　　舊金山電德軍至九月二十四日止共死一萬一千名傷三萬九千名失蹤者一萬名共六萬名（二十四日） 
　　紐約電萊姆天主敎堂僅稍受損（二十四日） 
　　舊金山電英國滅魚雷艇蒲爾芬區號業已沉没（二十四日） 
　　舊金山電英國護甲巡艦三艘中魚雷沉没者共死一千二百人（二十四日） 
　　紐約電德國宇字第九號海底濳行艇已安然回港現悉英國巡洋艦配斯法愛恩特號並非觸水 
 
 
 

Page 3

 
 
　　雷沉没乃由宇字第二十一號海底濳行艇轟沉該艇亦安然駛回（二十四日） 
[其四（英人字林報專莊）]  
　　倫敦電（由紐約轉）據舊金山消息聨軍聲稱德軍右翼已有一部分被逼易其地位聨軍左翼已前進十英里德人則稱彼等現正緩而進聨軍所言已有實徵德皇之子已傷其四 
（二十四日） 
[特約路透電]  
　　倫敦電據泰晤士報載稱中政府與倫敦薩茂爾公司怡大公司乃其代理簽定借欵合同其數額爲英金一千萬鎊（二十四日） 
[譯電]  
　　北京電中政府籌欵洋六十萬元維持上海絲廠（二十四日） 
　　北京電新任駐英公便施肇基已於今日下午由京啓程（二十四日） 
[專電]  
　　北京電保送免考知事已逹千三百餘人合格者八百較試驗合格知事幾三倍兹定在京者由内務總長考詢在外者仍送覲以别流品 
　　北京電銓叙局調取各官履歷將發表品秩内定内現任總長皆授上卿 
　　北京電近傳各總長又有更動周樹模朱啓鈐對調孫辭梁調外部張辭梁代 
　　奉天電張將軍近患衰弱病辦事不能躬親政權已被武人牽制日前有某某縣知事缺均以革職軍官試署大受輿論攻擊張作霖馮麟閣二人對於張感情不基融洽　　張家口電中俄會議已開内外蒙劃界在卽綏遠察哈爾熱河各都統及奉天將軍各飭所屬測繪邊界詳圖以資查考 
[公電]  
　　公債局申明債欵收單權電中國銀行轉公債經理處牽凡包賣債票人皆向本局領取預約劵爲收欵之證據公債欵項亦惟領取預約劵者負其責任除各省財政廳經部局准其自發債欵三聨收單外其餘各包賣經理人及勸募員本局並未許何人有自出債欵收條之權特電聞希宣布週知財政部公債局敬印 
要聞一 
[青島戰事談（二十）]  
　　文匯報九月十七日即墨通信云今晨青島飛機又飛至此地偵察敵軍兵力約有半小時之久日兵開鎗擊之約費鎗彈二十枚飛機仍逍遥空際一無損傷青島膠州間鐵道橋梁已爲德軍轟去想上海早有所聞若日軍俟修好鐵路而復進攻則圍困之舉决不能如預料之迅速也兩方騎兵斥候仍接續小戰 
[青島歸客談]  
　　大陸報云日來出入於青島之間大非易事惟最近駐滬某君因有要事赶赴該地兹據其返申述稱自濟南府至膠州一路平順毫無阻梗惟附近膠州華界之軌道爲洪水衝壞者不可勝計故欲逹青島不得不坐舢板渡過膠灣然已虚耗一日中之大部分時間矣抵青島後居三日而返該三日中大雨傾盆晝夜不息渡過膠灣時見村落介於膠城與海岸之間者已成澤國涉行而過約須四小時水之深者往往至胸際在膠州時日本先鋒隊早已先到惟夜間旅店照常貿易行人仍可寄宿無擾翌晨離膠州時略受檢查之苦以日人對於旅客之行動不無猜疑也 
　　膠州之外鐵道軌線多爲洪水損壞汽車停行惟聞往濟南府者可由第二站照常開行該地並無他種運車祗得乘騾而行計一日方抵該站查悉汽車復已停行其照常行駛者乃以高密爲起點幸卒得一運車夫四人沿軌相推以逹高密由高密至濟南安然無事矣 
　　青島居民態度極爲沉靜無論何種變局彼輩固已預備承受現除美國領事大陸報訪員及看護婦外並無其他外國人留居青島不與戰事者故除上列各人外所有外人未有不著軍裝者華人留青者頗夥均係自願相安不動拉東洋車者尤衆此項生意似極發逹也 
　　日本飛艇日來一次足破靜候攻圍之岑寂來時翔行頗高環城一週必以炸彈爲贈品墜地時轟然作聲四野遍聞惟調查至前星期四日止所有墜彈並無效果飛艇來時往往距地太遠速率又高俯　鵠的殊難中肯探聞炸彈所墜之地多在無綫電機關及電氣廠附近一帶於此可見該飛行家注意所在矣傳說青島居民以德軍常以槍砲對待飛艇故對於日人之炸彈亦不十分爲意惟子彈望空而發多不中的反而墜地速更無比行人遇此殆矣有一車夫坐候於亨利飯店之前適遇一彈下墜穿袴入地某即拾歸聊作紀念青島前以啤酒缺乏軍士大不滿意聞此項供給現已設法彌補頗見充足 
　　從各方面觀察青島德人可謂極形踴躍自膠督以至於小兵莫不决心死戰不願投降且深信力能堅守數月惟多數難免死亡因此各處墳墓均已預備停妥以便掩埋然德人對於此節泰然處之視死如歸其斯之謂乎 
[外人之中日國交談]  
　　字林報十五日哈爾濱訪函云據此間華人言彼輩戚友之在龍口及附近村落一帶居住者自日軍登陸之後杳無音信可見日軍在魯省一切行爲不欲外播故將所有函件一概扣留付之一炬等語此項消息恐非確實華人現時奔散各地所有新聞係屬口述彼此互傳流布極速要之日人　於此事應較明白日人登此戰事舞台之後當作正劇中之角色斷不肯甘作小丑徒與村夫農民爲難也吾人歷觀東亞近來政局之潮流及其現狀　知日本政治家此時斷不欲失感於中華政府且百般設法固結邦交留心時務者不難一望而知也 
[戰事中之中國政府]  
　　大陸報二十日北京訪函云此間中外人士均注意於歐洲及青島戰事而於中國時事則置之腦後即京都新聞亦鮮有道及者華文各報於新聞欄内本難敷衍塡塞今則滿刋戰電以及外國報摘要之戰事新聞此外欲求别種消息罕如麟鳳即時評一門議論亦極稀少聞當道飭令報界對於交戰國之事不得發表激烈意見而於日本一方面尤須謹愼政府現時地位困難已極若復加入報界攻擊日本之潮流則糾葛紛擾更不可問矣 
　　德國代理公使近復向中國政府抗議計開四則如下 
　　（一）日軍登陸中國政府並朱正式抗議 
　　（二）戰鬭線並未清畫放任聨軍擇路行軍（三）日軍未在龍口登陸之前即須宣布戰地範圍以便德軍就地設法抵禦 
　　（四）日俄之役戰鬭線分劃明晰且交戰國雙方立於均勢地位惟現時情形不同不得與之相持並論 
末言中國破壞中立德人因此所蒙損害無論現在或將來德政府當有相機處理之權等語德代使現在與德國外交部信息不通德政府　於此事究有何種意見實難摸索故寗先持强硬態度爲柏林當道留一廣闊餘地此種見解却亦不錯惟抗議之詞帶有棒嚇臭味未免失策此項詞調不足驚亂華人且徒使聨軍國益信德國外交政策專以筆戰爲要素也革命時各國商家所受間接損失前曾由各國公使署向中國政府要求賠償原單所列計有二百五十萬鎊之多尙有英國使署等要求之數並未發青如中國應允賠償他國則英國等勢必接踵而至今各國均已收回此項要求惟法使署猶不肯近日亦已允作罷論中國因此所得利益當非淺鮮先是中國政府曾於五國圑借欵項下提存二百萬鎊留作抵償賠欵之用以現時市價計算約合華銀二千四百萬元左右今間接損失之賠償問題即法使署亦作最後之取銷其例應賠償者不過約在七百萬元之下是除此項賠償外餘款留存外國銀行者尙有千七百萬元左右財政部現擬與銀行圑磋商提作别種緊亟之用想可成議　爾則中國財政上之困難減輕不尠矣按中國借欵存放銀行而不用存欵所得之利息極微而借欵應納之子金殊鉅同一銀行圑同一欵項出入利率旣相懸殊若中國借以爲存豈不坐受虧折此項巨欵今旣不作抵償之用該銀行圑以應未便扣留也 
[德軍入俄談（譯華德日報）]  
　　德軍在法旣日有進步而在俄境亦　有捷報接踵而至據二十三日德文新報之紐約電稱興丹堡將軍率領德兵追擊俄軍至格洛要寨炮火之下始止　字林西報九月十八日之專電不曾言俄將倫恩卡姆蒲夫氏已禁阻德軍前驅出離東普魯斯之邊境乎今何以深入俄境矣而倫恩卡姆蒲夫將軍又安在哉何以絶不出而力阻一任德軍最驅直入也按格洛一地在由埃狄特庫恩赴維爾納越過尼們河之鐵路地點距離德邊約有七十啓羅密逹合中國一百三四十里之譜本鎭商市約有居民七萬五千人周圍設有炮　一圈甚形堅固距離商市有四啓羅密逹之遥尼們河岸約有七十密逹之高若就其巍巍乎之情形言則誠屬該市天然之保障其地屬波蘭者由來已久迨第三次分割波蘭　方爲俄有而先前則屬里恩然在十四世紀亦曾爲德人所有焉故德人向來呼之曰考恩也 
[歐洲和議一閃]  
　　日本某英文報載九月十四日紐約消息云美國調和紀錄已經在事諸員允准宣布其要略如下九月五日德國駐美大使彭斯杜夫伯爵與美國國務副卿斯特洛士討論媾和問題德使謂彼未接本國政府訓令惟彼得德首相消息德皇並不反對調和之舉斯洛士君經德使許可以此事告知國務卿白利安君白乃商諸威爾遜總統决議電告德外相茄戈君白復致電駐德美國大使徵明德皇曾向首相言願恢復和平之消息一而以此事通告駐美英法大使九月八日白利安君與英國大使會談翌日英外相葛雷爵士與駐英美國代表裴巨君會談英政府旋致電駐美英國大使　三協約國所願者乃歐洲永遠之和平非暫時之休戰也媾和問題如注重討論則當提出切實之條件英國必令德國以相當之款賠償比國損失云云英使接電卽通告白利安君九月十日駐美法國大使謁見白利安君同時駐法美國代表亦報告本國政府謂法國雖願媾和然非俟將德兵逐出法境及爲比國索得賠欵則不願受媾和之提議駐英美國代表裴巨君亦復以英外相之言電告政府謂英國非俟德國有害世界文明之黷武主義完全破裂後不願討論媾和問題是日美政府接法總統卜横加爾君來電乃關於德軍用特姆特姆毒彈一事也十一日威爾遜總統與白利安君會商决議須俟接德皇關於和議之覆電再行答覆法德兩國抗議用特姆特姆毒彈一事 
　　按威爾遜總統關於法德兩國抗議用特姆特姆毒彈一事已致電答覆兩國其要略載見前路透電社華盛頓電而美總統嘗自謂美國維持人道主義之能力已爲不合時宜之調和提議所妨礙是則調和兩字今已成泡影矣 
雜評一 
[戰事盲談（二十）（無名）]  
　　歐西之戰事無變動而已歐東之戰事進攻進攻而已海上之戰事觸水雷沉没而已或以兵艦邀擊商船或捕虜之而已空中之戰事以飛機擲炸彈而已一言蔽之近日之戰局均以詭秘决勝負堂堂之决戰未之有也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日人之青島戰事記]  
（譯日本東京朝日新聞） 
　　日陸軍之進行日本陸軍省於九月十四日公布云帝國陸軍於九月十日以騎兵進占平度同地附近不見敵軍卽墨附近則似有敵之馬兵駐屯十二日山東一帶天候已經恢復 
　　十五日電云我軍經蘭底進占高密 
　　同日陸軍省又公布云九月十二日我軍之騎兵將校斥候隊驅逐敵之騎兵占據卽墨自白沙河以北不見敵兵惟有飛行機飛來而已（按白沙河在德國租借地之北方） 
　　十六日又公布云我騎兵隊之主力於十四日抵卽墨其將校斥候於十三日在卽墨流亭間驅去敵騎約有十人傷其二又我騎兵斥候於同日進占膠州 
　　二飛行機之襲擊特派員函云我軍第一次之飛行偵察安穏成功大足寒敵人之膽而於六日又爲第二次之飛行據金子少佐等所述當時之實况實堪驚嘆其語云是日天氣險惡黑雲蔽空飛行者爲山田和田兩太尉及飯倉中尉三人同乘○○○○式之飛行機冲霄而昇先在敵人要塞之上縱横飛行政次時天候益惡氣壓高低不定因之舵機之操縱漸見困難同時有圑圑之黑雲與强烈之暴風結伴襲來機體遂包圍於可恐之黑雲之中致不辨咫尺迷失方向正驚駭間而機體已傾斜五六十度急轉直下衝雲而行旣逹於展開之區域在此轉瞬之間俯瞰下方不覺大驚蓋機體在灣頭之頂且將迫近於敵之哨艦及他之一小艇之檣上而此時之位置其低下已足以辨認敵兵之面貎乃急轉方向取上昇之舵始脫險而仍飛翔於空中此一刹那問雖豪膽之將校亦吃驚不淺矣如是見襲於黑雲者二次然仍不屈續試偵察及炸彈之投擲及至某砲台俯瞰時則見約一中隊之敵兵止在操練乃饗以一彈然未命中落於附近營舍之一角隨見白烟破壞其一部其外在無線電報所及兵營等處亦投擲數彈與以相當之損害以団我飛行隊之威力云 
　　又電日本軍之飛行機又飛行於青島要塞之上投數枚之炸彈其一在總督署内炸裂毁窗　玻璃衛軍曾向飛機猛烈射擊然彈不能逹安全飛去云 
　　又海軍省着電云十六日山田大尉大崎中尉行第四回之飛行偵察同乘一機飛行於青島之上偵察敵之港内之形勢且於無線電報所發電所及艦艇等加以炸彈之攻擊其中一彈確命中於大形之汽艇見有爆烟之上昇又同日和田大尉武部中尉亦另乘一機飛行於港口主要之海面上遂行有益之偵察云 
　　戰地雜記德國爲堅固防禦計自白沙河之鐵橋爲台至膠州之鐵橋均行破壞 
　　濟南中國鐵道事務員忽一變其態度對於德人之檢查非常嚴峻 
　　在勞山原住有德人之一小部落而今則已不見一人之影又勞山灣附近或有機械水雷之敷設而灣内則無一危險之物亦無一人之敵影 
　　據視察青島第一防禦線而歸之英人云守備兵之意氣不揚若日本軍之陸上包圍完成時則青島或卽降伏 
　　青島守備軍自奥國水兵及由各地潛來者加入後其數約增爲八千五百人而眞能從事於實戰者不過其半數膠督以之分爲三隊其一專使從事於警備區及青島之警察事務其一使分守各炮台其一則使之從事於防禦工事及水災後之復舊工事云 
我軍所發行之軍用鈔票一般之中國人尙未知其價值故流通稍欠敏活今在龍口銀行設兌换所後即有一萬餘圓之交换中國人之疑懼漸解而流通亦漸見圓滑又龍口不久將爲通商場故日本人會現在協議撰定居留地之事不欲逸此好機云 
[京訊中之青島消息]  
　　中立處會議維持連日各報所登黄縣等處日軍進行頗乖紀律日昨中立會議開會總統仍以維持東亞和平爲旨對於日軍騷獲人民應由外交總長迅與日本駐京公使據理交涉以重人道對於魯省治安擬調得力軍隊分駐要隘保護中外人民生命財産以固中立之範圍並聞有電調馮上將軍駐節濟南之說未知確否 
　　蔡巡按報告兩事山東蔡子賡巡按使有電致政事堂聞其内容略有兩端（一）係查明戰區以外鉅野荷澤鄆城單縣曹縣魚臺等處德國宣敎師住宅及敎堂已派中國軍警隨時認眞保護（一）係查明龍口日人所設臨時商店謂係租賃而來尙無强佔情事已令該縣知事出示曉諭居民遵守法律不得有違背中立舉動云云 
　　戰區中盜匪斂迹日前傳言山東戰區内如高密萊州即墨平度等縣有盜匪乘機起事等語政事堂以該省盜匪素多或爲意中之事故發電詢問蔡巡按使有無其事旋據復稱戰線以内各縣現有外國軍隊駐守加以中國軍隊防備之嚴盜匪斂迹地方甚爲安靖西字報有載稱八月二十九日萊州附近土匪行刦者查該處有官兵駐守豈容匪徒行刼且未見該縣知事詳報恐有訛傳云云 
　　龍口關員被迫離埠魯省來電云龍口分關日軍因戰事不便迫令關員離埠朱委員多方商阻無效不得已率同司巡携帶文卷離龍至烟并拘該關司事一人并有日輪來往該處日商之到該地近有千餘人現由江海關監督電逹外交部以所有因戰事停止稅收損失要求該國賠償以維主權又據烟臺來電探聞十五日龍口日軍憲兵伍長上田榮件陸軍通譯田吉次郎至龍口稅局稱率司令命令龍口已劃作戰區稅局與本軍不便限於兩日内離埠該局員多方商阻無效不得已率同司巡於昨日（二十一）至烟該局有通日語之司事一人被日人扣留該局員昨申請云龍口近日華商四散惟有日輪往來日本小販到者千餘人日貨不經查騐不納釐稅大小華商均無立足之地此時本無稅可收而其迫令本局離埠無非爲便利日貨起見或竟由日軍設關收稅亦不可擬請烟台交涉員向日領轉其司令交涉並聲明龍關因其假道迫令停止所有自停止至戰事終止之日稅欵損失應向日本索賠云云 
　　膠濟路經費問題膠濟鐵路自日德啓釁以來已歸中國暫時管理其經費亦由我國負擔聞此項經費暫時由交通部墊挪以後應歸財政部撥還至其經費之分配聞係區分四段自膠州至高密爲第一區高密至丈領爲二區丈嶺至濰縣爲三區濰縣至濟南爲四區又毎區之外附帶分區係沿路線三十里内之礦廠事項 
　　膠萊間居民安插膠萊戰線以内居民政府曾飭東省巡按使派員勸諭令其速行遷出戰地以外聞自膠州起西北兩面以琵琶河爲限東南兩面以海岸爲限在此限虔以内之住民皆有危險之慮自經東省官吏勸諭之後紳富之戸自願出者亦復不少惟苦於倉卒無處安身聞政府近已籌　安插即由承辦賑撫委員會同鄰近縣分先爲籌備多數房舍以便避難人民賃居故日來膠濟鐵路並不停駛車上並有警察護送領空權照會保護山東靳將軍蔡巡按使依照中立條規照會交戰各國大致在戰區以外不得有飛機翔駛以保中立國之領空云云 
[歐戰聲中之北京觀]  
　　梁總長咨商粤省梁總長於昨早進公府奉總統而諭粤省逼鄰港澳輪軌交通向爲亂黨淵藪在此中立時期自以嚴防内亂爲第一要義交通機關切須妥爲注意等語梁總長諭後擬定關於交通機關上弭患保安辦法數條日内即咨商龍上將軍李巡按使會同辦理　停駛廣九鐵路夜車並准暫歸本省管轄　廣九粤漢兩路從事檢查　檢查船客貨物行李　實行檢查郵電 
　　參謀部電告傳知政府以歐洲戰事消息時由駐歐各國公使用電報告較路透德華電所傳者爲眞確故此項戰事消息即由參謀部分電各省將軍轉飭各省軍官將電中情事宣告兵士俾得了然戰事之實際參謀部關於此項之電告已從事彚集即名之曰電告傅知 
　　各盟旗暫停會議奉天來電云哲里本盟各旗王公民國元年曁二年均由奉天吉林黑龍江都督召集在長春開會藉以商榷要政聨絡感情今年本應照舊開辦現因歐洲戰事方殷籌辦中立尤關重要各長官及蒙旗王公均未便暫離職守現擬暫停辦理俟時局稍定再行籌商 
[湯總長感於歐戰之訓飭]  
　　敎育部日昨通飭各學校云自歐洲戰禍波及遠東我國民鑒於世界之潮流與本國之現狀盱衡往復問深憂嘆此眞朝野内外困心衡慮之秋亦即我全體國民增進德慧術智之日繼自今往所宜發奮而黽勉者其事若何是所亟應研究者也世界戰爭肇端甚繁考諸近世則以國家主義之磅礴爲戰機接觸之一大原因以貫逹此主義之故而求解决於武力政策其所犧牲之物質數量與其所獲償之最後幸福乃適凖諸國家所容蓄之實力與其人民信仰國家之情感以爲等差公例旣著乃至國以内之職業社會學術社會無一不率循此主義以盾政府之後而與國家之武力政策爲一致之進行其結果則世界經一次戰爭各國之社會狀態與夫學術思想之趨勢即莫不增一次之經驗前者無以徵之則即於危弱後者無以赴之則蹶於時變徵之者何國民之愛國心是也赴之者何國民之自覺力是也所以徵之赴之者何國民適用此愛國心自覺力而淬其品性砥其才智能力盡瘁於社會事業以蘄貫逹夫吾人所信仰之國家主義而爲多數幸福之先劵者是也吾國新值改革之後承前清疲敝之餘創　迭經乃以相忍爲國猝有國仙或國際上之變一切恐怖杌楻之現象因之隨在發生國民恫於積弱淪於悲觀甚或訴諸感情否則激而厭世眞覺旣已客氣易憤前提已誤後顧何堪嗟我國民須知現時種種恐杌楻之惡因實爲前此數十百年之社會所應收之劣果迷而不復如何可言其在學界青年尤易躬蹈此弊遇有外界激刺輒至搶攘無聊甚或脫離本位高語政情植根彌磽　落彌速言念及此可危孰甚本總長職掌敎育大懼我國民震於事變墮其本能弗克締造於我國家尤懼夫我全國學子怵於國勢政局之危求其所以防衛之者而不得因以沮抑其志氣或則激而爲放僻乖戾以重我國民根本之禍用是本其憂思特申告戒在昔普法戰爭之際德人斐錫德對於國民之演說以自助不依他力爲振救屈辱國民之道逹此道之方術在改良敎育以圖國民生活之刷新同時豐播德警告柏林學子亦云吾國物質上所失誓以此精神敎育補救之西哲至言訓我已多我國現時幸能保持平和與列邦以至誠相見惟值此古今僅見之戰局其所貽留敎訓於我國人者至深且大我全國學子須深自省覺知處此國競時代必實有獨立之學問始能成獨立之國家勿空託熱心妄自消阻凡世界之問題須由吾人腦力解决之實力應付之方足植國家鞏固之基而與列邦並峙於競爭之域凡我國疊次所經之慘淡歷史精神物質雙方所受之苦痛終必有疏淪振起彌此缺憾之一日是在我全國界之黽勉而已至於此次戰爭業奉大總統迭次明令對於東西各友邦國民務愼守我中立國人民之態度一切國際待遇與夫言論交際必公必愼母或稍有偏激此又我學界人士所宜共體斯皆者也 
[進步黨職員會新提兩議案]  
　　本月二十號下午二時進步黨政務部開職員全體會到者二百餘人由孫洪伊君主席提出凡兩案 
　　（甲）由政務部外交研究會提出該黨對於時局之主張案其原案主張　對於各交戰國嚴守公平態度　爲逹前項之目的凡有侵犯我國中立者極端反對之　應萬衆一心防止内亂之猝發　以種種方法促進自衛能力以保東亞永遠之和平當由張君樹森逐一報告討論結果全醬贊成原案並决議由政務部移交理事會 
　　（乙）庶政研究會提出擬建議政府速開國會及回復地方自治意見書當由胡君家鳳報告經會員互相討論其爭議之點甚爲激烈最終由主席提議以爲此案根本主義無可摇動而其中詳細情形似尙有待商之處蓋先有立法院及國民會議後召集國會今已成爲事實未易輕於更動主張卽開國會於事實似乎稍遠至於此案根本主義政府與國民必須融成一體乃足立國於世界以今日世界之趨勢各國皆挾國民全體之力以競爭於外吾國受其壓迫亦必須集合國民全體之力以與之抵抗方能有濟其關鍵操之一二人而其實力則在於一般之國民已爲世界各國之通例面欲逹此目的則必有民意機關以爲上下勾通之樞紐此實根本主義無可動摇至其手續如何進行本案如何主張擬再交庶政研究會詳加討論如成此議者請起立起立者多數遂散會 
[政局拾聞]  
　　留學試驗特設機關政府近曾飭令畢業於各國大學校及高等專門學校之留學生回國時逕向政事堂公所報名以便詳加試騐俾供國用一事已見命令刻聞政事堂以辦理此事並非一時所能告竣係屬長期事務必須特設機關派員專司其事將於政事堂公所設一留學回國試騐報名處並派本堂簽事曹炳章向瑞彝等八人兼充該處辦事員籌辦一切 
　　新定官等實行確期民國之新定官等已於兩月前命令公布若何官職當列三卿若何官職當列大夫若何官職當列於士法典上雖有明文而人上問題同一職而服官之年月不同舊有之品級各異且時世改革吏部之譜籍缺略即個人之憑照部文札委亦多遺失澈底究查殊屬不易以故延遲至今尙未發表刻聞此種調查表册當於九月底可以完竣官爵之任命於十月初間一律宣布聞各部總長將一律授以上卿云 
　　車上衛生辦法九條頃聞交通部以伍醫生連德條陳車上衛生辦法九條通飭各路遵照辦理其事項如下（一）醫生救急用之藥綿藥品夾板托各材料於常行車内應備一分（二）頭等客車厠盆上木圈宜配以絞鏈令其起落靈活便於洗滌又厠盆旁宜添設一洋式瓦製溺器（三）二等客車宜分設男女厠所（四）三等客車宜設兩厠厠形宜作斜坡勢（五）各汽車上宜設法禁止吐痰及抛棄吸餘紙烟殘剩食品於車内（六）頭等餐堂車内備用之吐痰紙之銅架宜貼標識（七）沿路各大站之厠所宜令修改寛闊外懸木牌標識（八）北京天氣較内地沍寒凡北行客車宜改用複層玻璃窗以避寒氣（九）車上司機及站上司旗管閘人之目力與行車夷險大有密切關係宜聘眼科醫生時常施行檢驗 
[直隸提倡内國公債會成立紀]  
　　會場情形自都中提倡内國公債會成立以來天津之直隸提倡内國公債會亦接踵而生由紳商兩界發起業於二十日午後二鐘在天津東馬路宣講所開成立大會到會者數百人公推孫子文爲主席報告開會宗旨次由巡按使代表謝受祉財政廳長代表陳景炎巡警廳長楊敬林來賓趙可發起人魯嗣香楊臨齋卞月亭王伯辰等相繼演說均發揮盡致懇切動人會場秩序井然頗極一時之盛至六鐘閉會到會同人對於購買債票一事甚爲踴躍當場認購者計程敬林認購六千元卞月亭認購五千元劉履直認購五千元李渭占認購一百元籍亮儕認購三百元並聞有不滿十歲之童子亦當場買十元云 
　　簡章内容（一）本會以輔助國家勸募公債迅速滿額爲宗旨（二）本會由各界同志自行組織而成特定名爲直隸提倡内國公債會（三）本會地址暫假天津紅十字會内（四）本會員及職員均係名譽職并無薪水及車馬等費（五）凡贊成本會章程者均得爲本會會員不分省界亦無定額（六）所有會中經費概由發起人攤損（七）凡屬會員負有勸募之義務不代收欵（八）凡由本會勸募購買公債者須持本會勸募憑單自向直隸省銀行内國公債經募處交欵領據（九）購買公債悉遵照國家公債條例辦理所有關於回扣酬報等項本會概不收受（十）勸募之辦法如左（甲）按照公債條例編輯白話淺說（乙）廣託演說員隨時各處演說以期普徧（丙）公推專員向紳商軍警學工報館等界分别勸募鼓吹（丁）凡負勸募之責者但期有效不計數目之多寡（十）（一）凡經本會勸募欵項登記簿内并由本會按期登報俾衆週知（十）（二）本會以債額售滿之日解散（十）（三）本會章程如有未盡妥善之處得隨時公决修正 
[東三省之匪禍]  
　　（一）濛江之胡匪政界現接濛江縣李知事如棠來電報告巨匪劉大個子刻又帶同羽黨陳某等二百餘名由奉界柳河縣竄入境内勢甚猖獗業經分函磐石樺甸兩縣以及本縣軍警四出截堵惟該股匪熟悉山徑狡黠萬分此次復竄入境或又别有圖謀自未可以等閑視之等語聞孟巡按使現正籌畫防剿事宜以便飭知遵照 
　　（二）德惠之竄匪德惠縣界十三家子等處現由西夾荒竄來胡匪六十餘名軍械快利且均服陸軍服制人皆不能辨明是兵是匪聞係屬奉天某處之叛兵越界滋擾該處一帶受害甚巨全知事刻正督同額備各警嚴加防剿一面詳請省憲核奪 
　　（三　）本溪之餘匪本溪亂事現已粗平經知事史 
 
 
 

Page 7

 
 
　　心農到任後與外人尙爲輯睦惟該處沿南滿路線爲匪徒出没之處斷非數百巡警所能防堵聞張上將軍擬飭東邊鎭守使派巡防軍前往該處輪番駐守以資鎭懾 
[浙省維持現局譚]  
　　愼重外人游歷巡按使前據温州交涉員冒廣生電稱本月十五日有德人赫尼克等八名從厦門來除自行交出手鎗二枝存理船廳外查無違禁物品該洋人等即於十六日搭廣濟船往寗波杭州等處游歷等語當經屈使以我國現在宣布中立遇有交戰國人民往來中立區域均應特别注意以爲防微杜漸之計該德人赫尼克等旣無違禁物品自應與尋常游歷外人一律看待惟經過之處各該地方官長應密派幹員督飭長警妥愼保護并察其有無妨碍中立舉動隨時密報昨已通飭各屬遵照辦理并聞日前對於某國人遊歷一節亦同此辦理 
　　布置港口内情現在浙洋各港口已奉令嚴密布置然規畫情形猶未悉其内容昨聞耍塞陳總台官册報到省探悉本月以來水陸聯成一氣毎港口由水警派駐舢板二般輪流出巡遇有警信飛報該管分署轉電總廳及鄰近台官各駕輪出海詳加調查日以旗爲號夜以燈爲準至各砲台上添設守望兵備有電光測遠鏡取其消息靈捷并擬將各炮一律改換新式以重防務毎日薄暮則由各臺官督同封港以專責成 
　　飭防私運軍火内河水上警察廳長徐則恂君以現聞黨人有勾通内河各港漁船私運軍火情事昨特通飭各總署長轉飭所屬嚴加防範即來往商民船隻如在日間行駛一律須於桅桿上高懸戸籍旗幟夜間停泊亦當懸掛桅燈以便稽查 
地方通信 
[蘇州]  
　　契稅帶征四釐吳縣孫知事接奉財政廳蔣廳長通飭於征收田房契稅及牙戸業戸營業稅均帶收手數料四釐已出示通告定於九月念二號起實行帶收矣 
　　蘇垣又獲黨人蘇垣第二師司令部偵探探悉近有黨人潛來蘇垣暗中運動當將細情報告朱師長派副官一員率同憲兵及各探等前往葑門一帶按址密查在葑門内某小廟中拘獲梁詠山費玉夫二名搜出柏文蔚之委任狀等件立刻押送司令部收審聞梁費二人均係皖人梁乃柏部下之僞總稽查費乃僞稽查均來蘇暗設機關運動軍警因事機不密遂遭拘捕 
　　委代警廳長續誌蘇警廳長孫翊丁艱奉齊巡按核准給假委總務科長代拆代行等情已記前報兹悉此事蘇常道殷道尹不以爲然立即電復巡按使以黨人匪徒注意蘇城防務吃緊遽易生手關係匪輕請准予給假一月在廳守制所有職務即委該廳司法科長謝寶華暫行代理緊要事件仍由該廳長督飭指揮電請核示旋於九月念二號奉巡按使復電云效電悉孫廳長准給假一月在廳守制餘皆如所擬辦理當經殷道尹頒給委狀謝君遂於九月二十三號在廳接篆任事本廳各官長等均齊集道賀如儀 
[鎭江]  
　　旅長赴省消息鎭江要塞總司令第一旅旅長　青雲以歐戰事起我國嚴守中立長江下游要塞　鎭均爲衝要地點江隂已由海軍總長注意防堵特擬鎭江要塞中立辦法於日昨赴省謁見馮上將軍禀陳一切 
　　派委查換牙帖清查徒陽宜錫金五縣牙帖委員張丹徒縣知事劉昨會銜出示略云奉財政廳飭縣派員隨同委員前赴各處調查並酌帶憑證告示以便隨時塡用等因由本知事飭派委員酌帶長短期憑證告示隨同本委員訂於十月十日分赴城鄉各處切實調查隨時收稅換證 
　　答謝外人優待華民齊巡按使因迭接歐洲留學生電報謂此次歐洲各國互相戰鬥而對於中立國僑民留學生等均皆特别保護並無絲毫擾害情形等因故日昨特咨請外交員具文駐寗鎭蘇滬各領事答謝優待華民之盛意 
[揚州]  
　　隊長流而爲匪江邑宜陵鎭前充巡緝隊長之顧椿年聲名惡劣爲謝知事訪聞撤銷乃作惡不悛謝知事昨派探將其徒王如標等拘獲到案訊供白塔河等處搶案皆用顧之洋鎗馬匹及坐地分贓等情刻又將顧拿獲對質供認不諱當飭釘鐐收禁聽候詳辦 
　　霍家橋鄉民被刦江邑南鄉霍家橋地方居民王承和家前夜（即念一日）被匪搶刧雖損失衣物值洋無多惟王之頭部被匪擊破受傷甚重昨已抬至縣署請求勘騐 
[南京]  
　　請設女檢查處中立壽備處辦事員唐君擬於車站等地點設立檢查女客夾帶禁品處現已據情呈請軍民兩使核奪一俟批准即當實行 
　　又捕獲嫌疑犯憲兵司令部詳據所部一營營長轉據該營二連排長薛耀宗報稱唱經樓三生客棧住有該排長同鄉泗縣人王玨向在徐州當兵亂後充鳳陽同盟會支部長現來販運雞鴨毛並無銀錢貨物不無可疑遂借鄉誼假與周旋誘彼到營細探宗旨並詭稱可介紹入黨但必寫立志願書王玨果寫志願書有王鐵民鐵心堅忍自死無怨等語隨報告營部派兵往棧檢查只有行李並無他物訊據供認來省謀事遇薛排長詐誘入黨有錢可領一時貪圖遂遵寫志願書實非甘心從逆等情當奉上將軍批飭解送軍政執法處訊究矣又聞憲兵第二營昨在儀鳳門口某木作舖内捕獲嫌疑犯兩名並搜出軍刀軍服等件當經一併送交憲兵司令部暫行拘押候送軍政執法處研訊 
　　機業環請維持寗垣機業因歐戰影　絲絨緞綢銷路停滯昨有商界某君提議將各機戸存積之貨作爲押品商請中國交通兩銀行撥欵若干接濟各戸並設立押欵處以便週轉不令罷工而苦力之人亦有所歸聞已擬具說帖請商會設法進行矣 
[杭州]  
　　運司運副分轄鹽區財政總長兼鹽務署督辦周自齊君邇來對於兩浙鹽務力謀整頼方法查嘉興駐有緝私統領松江又有運副（已在命宋尊望）浙西及蘇五屬鹽務足資維持杭州運司可以移駐寗波管轄浙東沿海井場運道事宜以維産運而裕稅課聞俟新運副到任後陳運司再行遷移至金衙莊舊運署則改爲朱舜水祠云 
　　輪渡定期開駛錢塘江潮毎届舊曆八月獰猛異常凡江山義烏各船　於六和塔外停泊往來行人乘義渡者咸爲股栗前由杭紹紳商倡議改用輪渡遷延至今氨未實行現當　潮期近議决禀由官廳核准於江頭三朗　起至西興埠止備輪一艘先行試辦毎十分鐘來往一次毎客取渡　銅元二枚乘輪過渡收水脚一角定於明日二十五日開駛一星期不取渡資業已分布傳單通告矣 
　　通飭尊重令箭步兵第二十二旅旅長　保暄前據總稽查報告云本月十六日奉令稽查所遇官長士兵對於令箭有敬禮者有不敬禮者不知孰是孰非謹據所見報告等情當以令前爲軍令之憑據理應一體敬禮以表尊嚴若敬禮稍有參差不足以昭齊一特詳請葉師長通飭各屬嗣後途遇前項令前軍官則仍就行進之姿勢行禮士兵則停止行禮該手執令箭之人概不答禮以示區别 
[安慶]  
　　軍隊過湖遇險日前有武衛右軍右路排尾四五百人由巢湖乘船赴廬駐紮詎該船將至湖心陡遇風險覆船一隻比時副官儲莘勒令船上水手施救並懸重賞救起兵士八人船戸一人僅淹斃兵士二人船戸一人遺去軍裝等件繼至某廟又被風浪將民船擊毁幸未傷人現馬師長已電請倪將軍核辦聞倪將軍以事屬天灾且查巢湖此次大風爲五十年前所未有一概不給處分 
[長沙]  
　　鑛業之維持湯將軍日昨覆電駐京湘人王湘綺諸先生來電示誦悉具徵關懷大局無任佩仰查湘省土貨自歐戰起後滯銷誠如尊示所云薌銘前曾召集在省官紳討論維持救濟方法僉以湘省出口大宗貨物以鑛最著該商工若無流動資本礦工立有飢潰之虞經薌銘兼顧通籌急其大者而公帑奇窘支出爲難已飭由湖南銀行毎月撥借銀三十萬兩由官鑛經理處按照時價收買鑛砂並准鑛商以該鑛財圑向銀行抵押借欵業經分别核飭辦理在案至禁運現銀一節容與巡按劉公商籌措辦 
[吉林]  
　　吉省實業之曙光民生實進會於星期午後一鐘開會集議進行事宜是日到會者八十餘人兹將所議各事件錄下　議决附設組織鑛務研究所呈請公署立案爲利便鑛商發展鑛業妥擬禀文分呈巡按使公署曁鑛務監督署准予立案施行　議决整頓會務必以釐定職員始甄别其能否擔任厥職以免久不到會貽誤公益擬訂下期開會邀集各員到會簽名認可爲定衡並呈報公署存案　議决會中經費支絀必須由同人量予資助以免功廢半途以上各項均經公衆表决認可 
雜評二 
[領空（默）]  
　　領土内不容他人軍隊侵犯也於是有所謂領土權領海内不容他國軍艦駛入也於是有所謂領海權今之戰事於用軍隊軍艦外又有飛行機翺翔於空際於是乃有領空之名詞出現領空内不容有他國之飛行機飛行於是乃有保全領空權之獻議雖然中國之領土領海已紛紛被人侵入而不能保故所領土與海之權已成爲空權亦可謂之領空也况兹之領空勢更難避飛機之侵入則所謂領空權者眞空之又空也哉 
　　或曰中國主權無一不徒擁虚名一切皆作領空觀可也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[禁售和文支那分割論]  
　　流海道尹淞滬警廳上海縣知事奉江蘇巡按使公署通飭云准内務部咨開據京師警察廳詳稱據内左一區署詳稱本月一日查見二條胡同日本人澤山工程局售賣和文書題曰支那分割論此書係由日本發行寄至中國各埠售賣内容極爲悖謬將原書呈送核辦等情前來查原書内容所述辛亥革命之役及現時列强對於中國狀態其詞意無非擁戴孫黄破壞共和實於國家安全大有妨碍後附之十五章均係毁謗總統之詞語極悖謬顯係亂黨欲以此種悖文字爲煽惑人心之舉該件旣已輸入内地其發售場所恐不止日本人澤山工程局一處自應一體查禁以免流傳除通飭各區隊查禁外合將原書目次詳報鑒核等情到部查支那分割論一書旣據該廳查明内容悖謬顯係亂黨藉此作爲煽惑人心之舉若任其發賣或散布實於地方治安大有妨礙除批示外相應刷印原書目次咨請查照通飭所屬一體嚴禁可也此咨等因並附刷印原書目次一件到署准此合亟抄發原書目次一紙飭知該道尹廳長知事仰即一體查禁以遏亂萌此飭計抄發原書目次一件 
支那分割論 
　　附袁○○著者酒卷貞一郎 
　　目次發行所日本橋區本銀町三丁目二 
番是啓成社 
　　支那歷代之革命代表者遠藤國次郎 
　　辛亥仲秋之革命大正二年七月三十日發行 
　　中華民國之活力板權所有 
　　支那之分裂分割論禁漢譯 
　　列强分割支那之軍備 
　　附袁○○ 
　　袁○○爲人之如何袁出生時代之天下大勢韓國於袁之初舞臺日清戰爭之袁○○西太后與光緒皇帝戊戍政變之袁○○山東巡按之袁○○義和圑匪亂之袁○○直隷總督之袁○○軍機大臣之袁○○弑逆者之袁○○革命亂之袁○○一二民國大總統之袁○○民國將來之袁○○ 
[商船携帶食米之限制]  
　　江海關監督施理卿君奉巡按使電飭以歐洲開戰我圑嚴守中立糧米爲軍食所關亟應嚴禁出口所有商輪沙釣各船攜帶食米應即規定章程嚴爲限制以杜夾帶影射之獘等因施監督當即商同新關稅務司以各船搭客人數及航行日期之多寡爲準明定規則嚴加取締刻已一律實行矣 
[預防外人不服檢查]  
　　江寗宣武上將軍以吾國嚴守局外中立凡交通機關設有檢查所之處無分中外但有可疑之人均應照章檢查外人不得藉端不服業已飭令駐滬交涉員照會領袖領事凡洋商往内地游歷檢查所認爲必須檢查者該商不得藉端不服此爲吾國愼守中立無論何國國籍一律照章辦理希轉飭各商知照等因昨楊君已函逹外交圑查照矣 
[查覆日人招募華工之不確]  
　　上海鎭守使鄭汝成君近奉統率辦事處來電略謂日前報載日本軍官有在蘇州招募華工前往山東包辦工程須曾經充當兵士者一經報明應募即送來上海安置在汽船之上情事如果實有此種舉聊有碍中立希查明禁止並即電禾等因鄭鎭守使當飭本署偵緝處查檢去後兹據覆稱查得月前滬上確有此等謡言發生惟查無確實證據未便據爲事實昨鄭鎭守使已將查覆情形電覆統率辦事處查照矣 
[浙粤兩省請緝黨人]  
　　浙省與武將軍據探報告查有黨人陸口口周口口等於去年滬亂時隨同黨魁攻擊製造局事敗逃逸　已潛回上海密設機關專事勾結青紅帮匪派往杭嘉湖帶運動軍警希圖起事並已在滬私購手鎗等件藏於醬油渣内雇裝民船運往浙省請速密致駐滬各軍警嚴密查緝並飭由滬赴浙之水陸各關卡凡遇船車所裝貨物務須詳愼查驗以杜夾帶等情聞朱將軍除運飭浙省水陸軍警嚴查防緝外並已轉電松滬兩鎭守使迅飭所部各軍一體恊緝矣 
　　又聞黨首居正鄧鑑洪伯林等近在粤東運動軍警希圖起事嗣因辦事不密致爲龍上將軍訪悉飭拿未獲兹據偵探查悉居正等已由香港乘輪潛逃龍上將軍上海素爲黨人逋逃藪恐其潛逸來滬業已電由蘇省馮上將軍轉飭滬上軍警嚴密查緝矣 
[徒刑改遣之實行]  
　　上海鄭鎭守使因奉馮上將軍飭知司法部所頒新刑律徒刑改遣邊界凡判定一二三等有期徒刑者均應遣往黑龍江充軍嗣後所判徒刑應須發遣者着將人犯派員解寗暫禁聽候彙總起解發遣邊省等因故鄭鎭守使特將已定一等有期徒刑竊鎗案從犯周士揚及判定監禁十二年之黨人蕭玉書判定監禁六年零二個月之黨人蔣輔州判定一二等有期徒刑之黨人鮑蘭亭謝杰共五名於昨日特派管解員尹相陽率兵十二名由製造局碼頭押乘小輪開往又袋角登岸乘坐滬寗火車解送寗省將軍署聽候彙總發判黑龍江充軍 
[探捕携械梭巡]  
　　代理法總巡石維也君以本月二十一號起連日有匪徒携帶手鎗强搶新租界喇格納路鉅豐押店及格洛克路同豐押店並在白爾路强搶某鞋底作學徒所掮之鞋底一包又敢開放手鎗拒捕實屬駭人聽聞除飭各探捕嚴緝外並揀選幹探六名帶同年强力壯之暗差捕二十餘名各執器械毎晚分往新租界一帶從嚴查緝以絶匪蹤而衛居民云 
[中西官處治罪犯之不同意]  
　　法捕房前在新租界實昌路善鐘路福開森路等處拘獲嫌疑犯七十五人解經法公堂訊判潘少卿等六十五人分别交保驅逐開釋所有李洪毛和尙李金友楊裕興李福田沈長龍屈洪生鄭洪生譯福元陳寶山等十人解送鎭守使署訊明核辦後由鎭守使判决鎗斃事爲法總領事所聞以李等罪不至死概予鎗斃有乖人道主義故將李等重復提回管押西牢聽候究辦在案昨由捕房將李等十人覆解法公堂請示聶讞員以李洪毛和尙李金友三人係爲首之犯照中國法律須處無期徒刑法副領事德君則在解單上簽明李洪毛和尙李金友各押五年楊等七犯仍由中西官會判楊裕興李福田各押滿四年沈長龍屈洪生鄭洪生各押滿二年譚福元陳寶山各押滿六個月期滿均逐出租界至李洪毛和尙李金友三犯聶讞員仍判帶回管押候再訊核 
[部飭撤銷包售船票之機關]  
　　本埠普益公票總局專收招商太古怡和三公司各商輪船票歸其包售係於七月一號成立近該局將長江各輸統艙票價　至實收六元以致中下社會搭客頗示反對經漢口商會等電請交通部設法維持在案兹悉本埠招商局總理已接交通部來電飭將該局立即取銷船票仍照舊辦理太古洋行昨亦通知各該長江船買辦照奮妥辦惟怡和尙無所聞云 
[通用北洋銀元之知照]  
　　滬海道尹公署致上海總商會公函云案奉江蘇巡按使公署第二九八二號飭開案准財政部有電内開各省將軍巡按使鑒堂密各省銀元花紋成色極不一致紊亂市面莫此爲甚亟應改良劃一以爲實行新幣之基礎惟現在國幣新模尙未製成鑄幣欵項亦未籌足祗有暫由造幣總分各廠專造北洋銀元其餘各模一概停鑄以謀統一而資整理各省官欵及官營業收支均改用北洋銀元所有南洋湖北廣東各銀元暫准一律通用不得加水即希貴將軍巡按使轉飭所屬各收支實廳一體遵照辦理等因當經轉飭各收支官廳曁各銀行遵照去後兹據南京中國銀行函稱奉部飭辦自應切實遵行惟本行收進之欵旣照收北洋龍元放出欵項應亦以北洋乃炷體惟值此推行伊始各界容或未盡周知或且有諉爲不知而希圖破壞者擬懇咨請上將軍轉飭軍界各機關並通飭各警察廳各地方官出示曉諭俾衆感知一面由各地方官廳轉咨商會傳知各業一律通用北洋銀元不得稍有留難庶收放不致兩歧推行可期無阻函請查照等情前來除分别咨行外合行飭知該道尹即便轉飭所屬各地方官一體出示曉諭並轉咨各地商會遵照傳知切切此飭等因奉此除分行外相應函請查照傳知爲荷 
[謀財害命案之辯論]  
　　小輪船舵工周根和前被船夥陳寶興陳寶壽等見財起意設計謀斃毁尸滅迹嗣經尸妻周梁氏等將尸撈獲控奉地方檢察廳派員驗明即將寶興寶壽並陳順林張阿大等先後拘案迭次預審判押除陳寶興因病發堂醫治無效斃命外其餘各犯由該廳起訴審判廳於前日下午由端木棻推事官會同張寶康檢察官公開刑庭辯論周梁氏供年三十二歲南翔人家住鞱子路丈夫周根和向在西醫生之小輪船上爲舵工去年舊曆八月初三夜被陳寶興等串通將夫設計謀斃所有銀洋時表並身上所着雪青衫褲一併攫去復將尸身抛棄無蹤次日氏見夫不歸告知夫兄周生元四處找尋無着此時頗爲疑心嗣在蘇州河虞姬墩地方將夫尸撈獲忽有陳順林到來勸氏和解不必報官伊等願出洋一百五十元作爲氏夫棺殮之費氏因夫遭毒害堅執不允爲此到案報騐請求訊明按律究懲問官問曰當時和解之時爾可知有人以和解爲由從中取資否供稱氏祗知伊等出洋央人向我解勸不知伊等内容問官命證人盛金生上堂訊問盛供年十五歲亦在該船上生火問官曰爾應將周根和如何被害據實供明答稱是日上燈時陳寶興陳寶壽二人來舟喚周上岸吃茶周因事却之不去於是陳等在船中與周晚膳事畢就寢小民與寶壽同臥一處寶興與周同臥迨至深夜忽聞外面聲饗當時不以爲異及至次日起身周已不見餘不知悉問官命退在一旁提陳順林等研詰據順林供年二十七歲浦東人與周同船爲生去年八月初三因我妻臨産故於午後歸家船上之事並不知悉問官曰爾旣不與聞何以出而和解且所出之洋爾一人獨認五十元此節尤大有可疑答稱周根和與民人素稱莫逆此次死後民人見而憫之故願資助是實張阿大供年二十八歲蘇州人家住陸家嘴所有周根和遇害各情我不知悉問官曰去年十二月中檢察廳預審時爾已供明寶壽撳住周之身體寶興持刀將周砍斃爾則在旁帮助此事因周姦佔寶興之妹挾有仇隙所以由寶興起意等語今日何以諉稱不知張仍一味支吾陳寶壽供年二十四歲蘇州人家住虹口頭壩操舟爲生問官曰寶興與爾弟兄向來和好否答　素不和好况周根和被害一案發生時小民已因事往崇明故不知情問官曰檢廳預審筆錄爾等均已供明行兇各情且將小孩盛金生恐嚇如敢聲張必將盛置之死地等語此皆爲筆錄所記豈容抵賴張檢察官復將各犯所犯事實當庭起訴請爲公判被告所延律師乃出庭陳述爲之辯護並請堂上冉行偵查以定虚實又稱盛金生年尙幼小若爲此案證人實與案中稍有抵觸問官得供一再會商因爲時已晚判令周梁氏等暫行退去陳寶壽等仍命還押候秘請檢察廳再行派員詳細調查俟復到再行示期續關辯論於是退庭 
[發見受傷女屍續紀]  
　　戈登路捕房查見受傷女屍已記昨報昨日上午經公共公廨中西官蒞驗委係生前受刀傷三處致命旋由四百八十三號印捕禀稱是日巡遵至小沙渡地方荒地上見有遺棄之衣服因即上前詳察始發現該女屍结上尙有血跡一攤當即歸禀捕頭派探往查又檢獲七寸長之東洋刀一柄並據華醫生陳君報告曾至出事處察勘形跡實係被人謀害無疑問官因查無屍屬飭地保蔡福堂具結棺殮標封發壇聽候緝兇核辦 
[機器擊傷工人]  
　　楊樹浦怡和紗廠工人沈木成昨因作工不愼被機器擊傷左目當由工頭送入同仁醫院療治 
[夫婦離居之惡聲]  
　　浙江人張鳳池在北市某戲園演唱新戲其妻王氏匿居南市十六舖大成里内前晚有某藥材行夥陳寶生在内被張偵知進内捉獲喚同崗警一併獲至第一區警署氏供被張虐待是以出外另居張亦時來索錢張供被氏捲逃氨今數月署長飭送地方檢察廳訊究 
[陳律師被妻控告續誌]  
　　律師陳志剛控妻陳歐陽氏不守婦道潛回母屬陳母陳秦氏附控其媳捲逃而陳歐陽氏則控夫虐待並有外遇等情曾經公共公堂提訊由兩造律師到堂聲辯各節已據西報譯載昨報前日午後由廨復訊兩造仍由代表律師到堂辯護繼由陳歐陽氏之嫂及其母歐陽張氏相繼上堂證明歐陽氏之兄歐陽鐵梅因事至漢口於十三號夜其友鄔某（即陳所指與歐陽氏有染之鄔逹敏）在家閑談陳志剛忽糾人來家指鄔與歐陽氏有私挾上汽車至新閘捕房誣控云云並由新閘捕房一號副捕頭與七十六號西捕三百八十六號華捕等先後上堂禀明當時陳將歐陽氏與鄔車至捕房控訴各情俞代襄讞商之英領卓君以陳控歐陽氏與鄔犯奸並無充分證據不應有强迫之行爲着罰洋一百元充公至互控各節候再訂期研訊 
[學生會中今夜開會]  
　　寰球中國學生會近因舉行四次微求會員增廣特爲聯絡新舊同志情誼起見定於二十六號即今晚八時開歡迎大會請鍾文耀君主席王正廷君演說並備有中西音樂曁文明游藝等以娛來賓而佐興會現已遍發通告柬邀各會員到會矣 
[惜隂公會又將演說]  
　　英界南京路惜隂公會所設之英文夜校及商業補習日校均頗發逹並常請人演說以助社會知識兹聞該會於二十七號（即星期日）晚八時開第十三次演說會並贈送該會出版之民德報云 
[張天師明日演說]  
　　法租界實昌路尙賡堂敎務聯合會定於明日星期下午五時開當會請張曉初天師曁朱筱韻君演說道敎之理如何有益於和平道敎本以清靜無爲爲主義不尙競爭不言權利一切皆以和平了結爲歸宿當此殺機大熾有此玄音亦狂熱病之大凉劑也 
[茶食同業又起齟齬]  
　　本埠南北市茶食同業向有大小行之分前清時因有衝突曾經禀請上海縣禁阻在案前日又有該同業王仁和等數家至上海縣公署禀稱吾業於前清前上海縣李令任内禀請立案之後相安無事不料近來小行一方面又時常侵狠大行範圍以内之事爲此來案具禀請求阻止以免生事等因洪知事以該同業所陳各節詞出一而且檢查前卷並無此事所請碍難照准着仍照同業規定章程遵守辦理母得生事 
[史金德解浙訊辦]  
　　裘美根前在浙江一帶犯案潛逃經上海公共捕房拿獲解廨訊實送往浙省後被　保脫逃來申匿居法租界史金德家又爲該捕房偵探查明禀奉捕頭馳往拘獲一併解送公堂迭次訊供均紀前報前日公共公廨讞員關君將史金錄一名申送道尹公署轉發上海地方檢察廳收押候示昨午即由浙江興武將軍備文飭派守衛隊長帶同隊士等來派至該廳禀陳一切請將史金德給予解浙汪檢察長准如所請加派法警四名協同來員將史由押所提出加上鐐銬護送至滬楓火車站始由該隊長等押解赴杭歸案訊辦 
[革退吸烟地甲]  
　　前有公民戚緒元等在上海縣公署控三舖地甲陸升（即陸桂山）私食洋烟等情洪知事即飭催征吏范錫坤前往查詢兹據該吏查得陸確有烟癮尙未戒除據實具復洪君以該地甲旣有嗜好未便姑容業於昨日繕就革條發貼週知矣 
[違犯烟禁者何多]  
　　閘北檢察分庭前日起訴之私帶烟土犯昨經審判分庭孫推事判决朱杏榮帶烟泡數個罰洋二百元顧子雲帶土七兩半罰洋一百元陸少山帶烟丸五包罰洋一百元袁丫頭帶土三十五包罰洋七十元一併還押候繳洋開釋 
　　前日五區警署又獲王成林沈仲三謝兆祺王德興劉正春黄守中袁繼文朱阿四王二吳小松等十名抄獲土膏丸藥五十餘兩一併移送檢察分庭預訊屬實押候起訴公判 
[謊騙烟土]  
　　魏雲香前日購得值洋一百餘元之烟土寄於虹口克能海路一百七十九號門牌孫項氏家詎被氏之同居人王三桂得悉僞稱受魏委託向氏將烟土騙去迫魏自行往取始知其事即偕氏控請捕房將王拘押昨晨解至公共公廨經俞代襄讞會同英領卓君研訊屬實判王押西牢三月以儆 
[陸軍遺撫調查所紀事]  
　　陸軍遣撫調查所遣送第十二十三兩批受撫人初派陸軍步兵上校洪恪爲遣送員嗣因洪上校辦理所中庶務無暇他往由所長杜章兩君改派調查員陸軍騎兵上校朱元嶽妥爲遣送並派調查員陸軍騎兵上校楊大明監視各受撫　登輪均於昨晚乘太古公司鄱陽輪船啓行其第十四十五兩批受撫人亦已拍照定日内遣送回藉 
[馬夫撞壞電燈]  
　　南市三號電車昨晨由南駛北至王家碼頭附近適有陸家浜某馬房之馬夫魏福林牽馬兩匹經過軌道司機人雖急行倒車該馬夫已不及避讓兩馬亦即驚躍頓將車首之電汽燈撞破玻璃損壞旋由查票司事徐孔章將魏扣住喚同崗驚將兩馬及魏解至第一分署請究署員飭魏賠還損失洋兩元給該公司具領了事 
[以怨報德]  
　　李德林投法公堂控稱因王明順失業流落好意留伊躭擱數天並借給洋十一元又給伊廈門船票一紙詎王上船後行竊船中雜物被控迨由捕房釋出後又向商人强索船票商人因伊不端故不允從三反　捕房誣控躭擱在商人處時失竊衣服現由捕房查明誣告求請訊辦王供實因貧苦起見以李係生意人必然膽小一經被控易於出洋今被捕房查明自知該死判押七天期滿逐出租界 
[竹籃中藏匿小孩]  
　　粤人陳阿貴拐得男孩沈小四子一口藏在大竹籃内乘輪起行被探查知將陳拘獲孩從籃中携出一併解送法公堂請究沈孩供六合縣人年十一歲家有父母被陳在原籍拐帶來申後將我藏入籃中携登輪船是實訊之陳阿貴供認帶往廈門售賣不諱判押五年期滿逐出租界沈孩送救濟會遺回原籍 
[婦人拐賣小孩]  
　　南京婦人胡李氏近與在逃之張永萬在浦口串拐八歲男孩錢長友來滬將孩改名張德發領至虹口粤婦三姑四姑及北四川路沈陳氏等家圖賣被江北人余求得悉訴知包探周小弟將李究先由各見義上堂設明前情繼據該孩供稱父名錢少榮在浦口賣菜爲生被李氏誘上輪船來滬希圖價賣訊之胡李氏供稱係由楊姓帶來並非自已拐賣求宥中西官判該孩暫留濟良所李氏押候函請浦口警廳移傳孩父錢少榮到案再核 
[究竟是誰吵鬧]  
　　僑居虹口崑山路之英婦台維司前控鄰人關澤光之妻陳氏吵鬧行兇經公共公堂訊判被告具結於三個月内不准再往吵鬧如違罰洋五十元在案兹原告又以關陳氏吵鬧等情禀請捕房昨將關陳氏傳案請究即據氏夫關澤光上堂禀稱實係原告時常來家吵鬧陳氏從未前往滋擾乞鑒中西官以原告本人未到祗有見證上堂且據氏夫聲明陳氏從未至原告家内吵鬧遂判將案註銷被告開釋 
[西婦被控控人]  
　　紅帮衣匠陳永泉控江西路五十三號門牌無領事管東之西婦海特不付衣料工洋五十四元三角昨由捕房將該西婦傳至公共公堂質訊之下中西官以原告並無憑證判令將案註銷被告開釋而該西婦則偕証傭婦張李氏控西崽薛榮江將伊手指毆傷亦經中西官研訊據被告供稱因向索取工資無着反遭毆打原告手指自在木椅上碰碎問官以其不應行兇判薛押兩禮　以儆 
[保人應負責任]  
　　福來電燈公司夥鄧瑞清控益豐衣莊夥袁季英不理擔保福昌祥洋貨號主陳惠森電汽風扇價銀四十七兩五錢昨晨由公共公廨傳訊原告延律師容德上堂譯訴前情請追訊之袁供詞推諉中西官會商之下以袁旣爲保人應負責任着令將銀如數賠償完案 
[暂緩缺席判决]  
　　金記牛肉莊主控遠昌號主張子乾不付牛羊肉價洋一千二百餘元昨晨由公共公廨傳訊被告未到原告代青律師上堂聲請缺席判决中西官會商之下判候傳保着交如七天内被告再不到案着照原告所控之數繳洋 
[此追貨價彼索賠償]  
　　陸萬和主陸正才控四馬路某番菜館經理沈某不付貨價洋二百四十五元昨經公廨王襄讞會同美領博君研訊原告偕證羅裕庭並代表律師上堂禀明前情求追訊之被告供認欠洋二百十四元並稱原告因婚事於正月二十二日來定大餐間七間至期無人來飲且不預先知照致受損失洋二百八十元繼由賈春華許靄及賣難小販等上堂證明曾聞原告包定房間預備宴客而原告堅稱並無其事實係被告揑造中西官會商之下諭令原告折信被告洋一百四十元遂判被告交原保除扣去償欵外限一月還原告洋七十四元 
[美副領事回滬]  
　　駐滬美副領事詹森君前因請假歸國業已假滿昨乘日本郵船回滬視事 
[窩贓人先被拘獲]  
　　滬南萬興米行夥張根生私收帳洋一千五百二十九元逃匿旋將現洋六百元寄於住居南市之金阿大家金亦避居公共租界前日經該行主戴祖安與張之胞兄張壽生在途與金遇見鳴捕拘入捕房禀明前情捕頭飭將金管押昨解公共公堂經關讞員會同英副領事康君研訊一過判金押候補提人證再訊 
[閘北審檢分庭瑣案]  
　　徐奎友在警廳司法科控鮑仁甫陸阿三串竊小車一輛移送檢察分庭預訊鮑陸二人均不承認判暫行交保聽候查辦 
　　婦人謝秦氏之子謝賢華被塌車夫張仁卿撞倒碾傷其足控經檢察分庭騐明傷痕預訊一過判張還押候辦 
　　寶山路立興雜貨店主高任渭因將門市兌下之僞鈔票令學徒朱信發向榮豐泰烟紙店兌換致被察破由五區移送檢察分庭前日經李檢察官提起公訴孫推事判罰洋四十元以儆 
[公共公堂瑣案]  
　　瞿子明前晚竊取海防路十號門牌楊裕春家衣服一包携至新閘路某押店求質被探查獲當將人贓帶入捕房昨解公堂訊知瞿係過犯而瞿堅稱由江北原籍來滬祗有數天從未到過上海判押候查明如係過犯加等重辦 
　　怡怡黄包車公司控馮雪　不理擔保車租價洋四百餘元又黄寶琛控趙慶貽借洋五百餘元不還又全泰順控鄭阿明圖賴報關水脚銀兩昨由捕房將被告各人傳案判分别交保候訊 
[介紹新小說]  
　　中華圖書館小說週刋禮拜六第十七期業已出版昨承惠贈二册書此誌謝並告　　 
 
 
 

Page 11

 
 
雜評三（納） 
[今日之留學生]  
　　日前改府令留學生向政事堂報名爲預備將來錄用也今日湯總長感於歐事之調戒爲增長學生之學　也所以期望學生者厚矣然旣期望之則目前尤宜安其身心　留學徨所處地位正在進退維谷之時其留歐不回者宜速接濟其學費勿徒爲籌劃之空言其回國者宜安設以相當之學校勿令其廢諸半途此次南洋被遣之華工政府尙念其萬里言旋飄流可憫而飭妥爲安插矣今留學生之流離瑣尾豈在華工之下政府果嘉惠學生者其速設法安插之哉 
來件 
[改良棉種實驗書上海郁屏翰]  
　　夫棉之利被蒼生尙矣而美棉質良産巨亦爲世界所公認查美棉之絲長細光直可紡細紗可織上等布類其常年産額逹五千萬擔有奇約值銀一千五六百兆兩供給全球國賴以富此大較也其棉性開花結朶較遲恒在本棉一兩個月之後蓋昔年商會奉部令發子試種始知之且又土性不同一二年後棉質變劣今崇沙人稱爲洋花者是也上年蒙德國商人祁述爾先生敎以美棉本棉間埭　種過粉改良之法有若果木之接換然惜上年爲田丁所誤收效甚徵爰於本年三月二十六日榖雨節先下美棉種子五月十三日芒種節於留空埭中續下本棉種子果獲同時開花結朶馴至白露節前後採擷檢騐本棉之改良者竟十居三四過粉改良之說洵屬不誣而改良本棉之種性服本土年年復種要不至變劣良爲欣慰特將實騐收效情形登報布告公衆處業有共同改良更敎而進之幸甚再種旣改良下年布種須遠劣棉不則恐仍變劣欲覽改良棉樣者成績品存上海北商會欲購美棉種子者函寄南京金陵大學堂美國義義理先生可也 
[美博士李佳白之條件論斷譯九月二十五日大陸報]  
　　中國有數大事其發生於一千八百九十八年即光緒戊戍年間或在是年前後發生而輿有相連之跡者吾人皆當詳爲考訂而明晰其内容惟其中有輿本年在青島攻擊之舉極有關係者吾人要不得不特爲揭明之吾人屢聞各恊約國人之言論以爲中國前旣租青島於德並准其建築炮台實爲昏債懦弱这舉故對於今日他國之因攻擊該地而中立被破要無所用其愁苦也惟旣有此說　吾人對於一千八百九十八年即戊戍年之事及其關係深願研究而丁解之 
　　戊戍年之所以爲中國重要時代者以前清光緒帝曾於是年矢志維新曾頒發多數變法自强之詔旨而慈禧太后亦即於是年重握大權垂簾聽政也當時政府對外政策其出於新黨或舊黨之主持要不易根究惟中政府對於各國其時皆抱一敦睦主義以順從各國之要求而各國亦羣挾其擴張勢力主義以求得中國領土上之利權焉按余本意雅不欲對於中政府而有責言而要不能爲各國恕中政府當日之政策純粹爲輯睦邦交聯合中外其所以陷於不智者以不能勘破外情耳惟各國中有前旣以强權侵佔中國之領土今乃舉而詆毁之且以此爲藉口而再思侵入者實爲無過之尤也 
　　一千八百九十八年所立之約首爲中德膠州之約中政府之議約者爲李鴻章翁同龢其原因則以前年德在山東有二主敎被殺故該約内容曾許德在該地得以建立船廠船塢以便裝煤修造并得蓋砲台以保地棧各項護衛澳口在膠州灣内之各小島亦得蓋炮台以保護該處財産租借地内之面積週圍以百里爲限德國取得此項之利益皆經法律手續訂立條約其可議者惟强迫耳然若即此爲言當時各國要皆取同一之態度故以中國順從此項之要求爲軟弱爲不智終非當日效法德國行爲之各國所應有之譏評也 
　　其次則爲中俄旅順之約中政府之議約者爲李鴻章張蔭桓此地之讓與較前許德之膠州更爲得軍略上之便利且俄得此地本可先膠州而成因一千八百九十五年日本被逼退出遼東之役實爲俄所首創也按該約内容許俄以旅順口及附近之大連灣而積約八百方英里中國在該口原築有堅固之砲台若干所亦盡屬之該約原文有以該口旣專爲武備之口獨准華俄船隻享用云云所以不提及特蓋砲台者以砲台爲該口所原有無俟另提也然雖如此其第七條仍載有許俄得建立營盤砲台並在該地隨時隨意設立要塞之文俄自此年取得此項權利後至一千九百零五年乃悉被捉於日而原有之砲台固嶄然如故也 
　　其三則爲中英九龍威海衛之約當光緒帝下詔變法之時以英人要求保護香港故乃由李鴻章許應騤議約許其展拓九龍其後英人以求在北洋得有水師合宜之處並爲保　英國北洋貿易故於是又有威海衛租借之約由奕劻廖壽恒主其議該地本亦建有中國砲台與旅順口一律者不僅惟此按英人濮蘭德新出一書謂英於同時並要求有五條鐵路之建築權藉以保護英國在揚子江之勢力焉 
　　其四則爲中法廣州灣之約法國鑒於列强之舉動於一千八百九十九年之初乃要求立租借廣州灣之約立該約者爲蘇元春迨一千九百年而中國拳匪之亂作乃以有圍攻使館之舉焉 
中國戊戍年以來所立各約旣如上所述矣兹乃因本年之事以反證之以視其有無相　之點并爲之論斷焉 
　　（一）歐戰旣起中國所應承認許與各國之便利乃在許德英法日諸國於大連旅順青島威海衛九龍諸地得有暫時之主權與尋常通商口岸及中國他處之領土不同而與台灣香港相彷彿所不同者惟台灣香港爲永遠之讓與也（二）若兹數國在中國備戰自應以租借地爲範圍而不可或越過有戰事苟不出相當之戰線以外亦自與中國無關（三）交戰國之戰艦其在租借地之船隩内當然與在各通商口岸不同因此爲中國不負責任之地而與中立無關彼則爲責有攸歸之區而與中立有碍也（四）無論何國若在各租借地外之中國領土交戰或其戰艦入他項中立口岸過二十四小時而不退者即爲侵犯中立無疑（五）無論何方交戰國中國若輕與通融不加嚴阻雖足以表示厚誼於該國然以文明退讓之態度施之於列國兵爭之日必足以致後日之虧（六）若主張中國應行退讓聽人侵犯之說者以中國一八九八年之種種退讓爲藉口其對於中國已往及現在之利益實爲有蔑視之情（七）各交戰國中若有中正放棄其侵略主義而以保護中國之主權獨立爲職志者方爲中國唯一之良友也 
 
 
 

Page 12

 
 
   
 
 

Page 13

 
 
自由談 
游戲文章 
[湯婆子小傳] [  劍秋]  
　　湯婆子小字弄瓦父本陶姓世居瓦崗寨兄二曰碰曰缶並執業於瓶甏罐頭齊婆子年最幼面圑圑有長壽風因是兄輩戲以婆子呼而婆子亦受之而不怪耳食者等以太炎之黄臉妻丁悚之八十歲之未來夫人得母寃乎當　子發疫政府頒兵搜索瓶甏罐頭齋劃入戰線戰禍躉延父兄不知去向婆子子身無依凭焭焭然效瓦缶之嗚旋賴表兄孔方之力得遷居於湯溪人以是誤以婆子爲湯姓也婆子熱腸古道　禮勿視聽寡言笑無疾聲厲色偶遇知已則必傾談攖口滔滔如長江之直瀉盡吐無餘聞之者如提壺灌頂莫不爲之腰折設不遇知心雖十扣柴扉從不以片言相答復雖暴徒强制則寗爲玉碎母爲瓦全蓋婆子之鑒於世風澆薄不欲空抛熱血爲人齒冷不知者以婆子抱羞畏之本旨作尋常之兒女態實則婆子賞遍遊大江南北隻身遊塞　自旅宦以至於征夫無不與之有一面緣或相見問年或促膝暢叙或抱膝爲梁父之吟或連床合姜公之被靡不傾倒婆子以圖一宵之叙北地士夫仰慕尤篤有相見恨晚之概人或疑婆子之有類桑濮之行也婆子必臨晨而暢言之無事不談有懷盡吐以白其無他甚至效禰正平獻其清白之體其立身貞潔不欲　人以口舌有如此者嘗謂吾國女界之暗弱由於不知自由眞義往往以肉慾關係爲男子之玩好品故婆子堅守此志步某英雌十年不與男子相交接之後塵或謂某英雌言猶在耳而腹已便便而婆子仍儼然不可相犯守其如壁之身其高卑相去豈可以道里計耶吾友温柔鄉床帳鎭守使夢君素與婆子善非婆子在則席不暇暖今夏四月其内子竹夫人應時而至婆子曰此婢眼大而腹虚趨炎附熱羞與爲伍互留之不住穏身於杭之缸兒巷左竹右花清閑自得現因梧落荷枯而竹夫人之　忽衰夢君追念單衾送暖之情飭人迎玉則玉容泥污而首飛蓬憔悴音容足令人心惻也夢君衣以錦襖飲以醴泉行將篤好如初余昨因事往碗城夢君緬述婆子事　詳命余爲之傳因傳之如 
　　劍　曰吾國人正以血冷爲病安得婆子一一而療治之將熱血萬萬斛染盡世界版圖較自來血精神丸爲何爲 
詩選 
[悼紅吟]  
落花時節奈何天清涙難緘寄九泉蝴蝶夢回燈有影杜　啼血月沈烟河梁小别成長恨水榭留歡憶往年無限綺懷銷不得披衣起賦悼紅篇 
[新游仙] [  白沙一雁]  
　　如花天女　銀璫大會龍華跳舞場電氣温燈明月窟風琴法曲奏霓裳東西夷服雙成好窈窕震旗五色揚多恐琅函還誤讀謫敎斷髮走扶桑　 
　　舊是仙人夢綠華留音鈞樂聽無差自從墮地隨飛艇誰復朝天御實車鳥使不爲通電話餐台難與飯胡麻記曾小醉瓊漿後還試珈琲一　茶 
詞選 
[鷓鴣天] [  東園]  
　　列强搆釁波及亞東憂切杞人荆棘天地 
四顧茫茫結海氛歐風亞雨美洲雲祗愁楓落吳江冷秋色三分月二分錄鏑慘皷鼙聞鎭邊我憶李將軍碧瀛浪湧驚鷗睡青島塵飛唳　羣 
[高陽臺秋夜]  
　　紅豆慵拈碧梧倦倚秋來無限相思紫　芙蓉對花蓋說佳期數聲長留西風外早魂銷路馬楊枝夜昏黄蟾影東籬鷗影東池 
　　香叢一覺鴛鴛夢又銀釭黯黯玉漏遲遲潘髩勝簪無開猶照青絲眼中不信人都老一年年物換星移怕重吟恁十離詞恁四愁時 
自由談話會 
　　本月十九二十兩日粤人在愚園開謝賑大會會中備有茶點十九日秩序整齊來賓舉止亦極文明至翌日而愚園幾等賑濟所矣是日茶點尙未搬到檯上羣即上前爭取且用手巾包去如是者十餘次臨去時并檯上之花亦擬伸手携歸經阻始止來賓之程度如此可嘆亦可笑克瀛） 
劇談 
[二十三晚觀民興社劃] [  鈍根]  
　　是晚爲民興社開幕之第一　劇名芙蓉屏本出舊小說今古奇觀又經任天知增加節目遂令人如入山隂道上目不暇給 
　　劇中主人崔俊臣王幻身演之幻身本爲南洋公學高材生投身伶界初入大舞臺爲舊劇名王惠芬今乃加入民興社吾關其演新劇殊勝於舊劇也幻身天資聰頴貎亦都雅此後當專力於小生多讀言情小說舉動務瀟灑語言務清亮勿蹈劇外演說之惡習勿學油頭滑腦之神氣能如是也他日新劇界之小生幻身必占一席 
儂影女子也演崔夫人居然入設夫死江流身陷盜窟含垢忍辱圖報大仇及乎旣脫樊籠空門祝體以迄破鏡重圓一路演來嬌啼宛轉觀者多爲憐惜惟是語調未極抑揚徐疾之致儂影勉哉任天知演高御史語言工架處處老當崔俊臣論盜與郭慶春論畫應機觸發妙緒環生海　演郭慶春旗鼓相當亦自不弱 
　　蘇石痴演高夫人神氣儼然家常一夕話愛女壻　媳婦直把全中國老婦心理一齊表出眞好石痴人稱舊劇老旦必推龔雲甫吾今欲以新劇老旦推蘇石痴 
　　有最可發噱之一事蓋吳再人夫婦演陳伯善夫婦也戲中之夫婦即爲戲外之夫婦爲家庭中之夫婦久而不奇乃一躍而爲戲台上之夫婦其樂爲何此一對賢夫婦眞可謂清興不淺 
　　更有可笑之事則蘇石痴演高太太而以二子演高公子也昔有怪史母雞化爲雄今有怪史老子化爲娘 
　　曹龍鍾演高偰言語舉動處處得神室隅侍立時亦有一副慈喜神情在面孔上做戲惜觀者多忽之耳 
　　許靈隠演薛溥化甚諳官場禮數與平江縣論知縣二字慨乎言之貪官庸吏聞之當爲汗下天厄演平江縣亦佳 
　　民興社於布影頗能注意水景園景最爲出色書房景書畫陳設并然不俗吾於是知畫布景者當是雅人　 
　　新劇之有布景猶佳人之有紅紛佳人不需紅粉者世間有幾新劇不需布景者世間有幾吾故深望民興社不惜工本當於布景上精益求精也 
[小說花木蘭傳奇] [  天虚我生]  
　　第九齣喬探（再續） 
　　（旦）哈兄弟你講的果然不錯你却不知道爲兄的也有一雙耳孔呢小生）我只不信（旦）不信你看來（小生驚介）阿吓那有這等凑巧（向内介）姐姐那裏（木難笑上）兄弟什麽事大驚小怪（小生）哪哪這可不是我姐姐喬妝做的假哥哥麽（旦小旦互笑介）（小生）却怎的將我取笑兒來（旦）哪兄弟（梧桐葉）我喬妝是非因非因頑逗爲爺恩無可報酬待權充男之向沙場走改戎裝前去統貔貅向人稠怕敎識透向人稠怕敎識透 
　　因此且先喬扮着兄弟試認一認却不道連個林老丈也當做你有了眞哥哥願充我的火伴去呢（笑介）（小生）認雖果然認不破來只是我姐姐如此嬌柔怎能向千軍萬馬之中受那風沙顚撲去呀姐姐是去不得的呢（旦奮起介）阿吓兄弟你姐姐去不得難道倒敎我爹爹去得先前我還疑慮俺家是靠織機度日的如今有了安家餉項上可以奉養我爹爹下可以贍給你姐弟較勝似倒將着錢去買放的多多呀兄弟呀妹子你當你姐姐是　嬌弱女子　試看我可似那種殘廢的女子（内　鼓）（旦左右手　小旦小生作勢介） 
　　（尾聲）堅娥眉精神陡俺一　弓　踢倒山邱俺斬取个樓蘭來與你們做　球 
　　（大笑介）哈哈哈哈（同下） 
　　（評）木蘭改裝出場是男子口吻仍是女兒口吻中寫與咬兒對答一段讀者亦幾爲　倒而木蘭必先暗下防其忍笑不住也一問再問一認再認方始猛覺不先道破乃呼木難正顧全章法周密排場不然木難當不可再自上場收處左右手持木難咬兒奮然一譚實是令人眉飛色舞尾聲數語更肖兒女口吻大笑而下居然英雄色相 
[家庭小說嫣紅刧（六續）] [  常覺小蝶合譯天虚我生潤文]  
老人去後嫣紅乃面爐火而立於　鏡中照見自已之容色凝視久之乃以柔黄之手自理其黄金之髮其心在作何思想吾人雖不可如伹爲嫣紅必無修飾之心者亦未必然耳要乏天下女郎大都生有天然愛好之性顧影自憐正不必其心有所屬然而嫣紅此時實無絲毫之念及於修飾蓋亦不期然而然者殆亦所謂天萬之性耳老人之家　家政者雖爲老福郎昔司伹嫣紅實主其半老牧師於敎區中旣多貧民周恤撫間勞苦幾無暇晷而嫣紅母女亦嘗替其勘務焉故於此時嫣紅心中不期而又念及一事以爲吾家屋中果有一人而爲愛克敦之代者則吾人之日事不知又增幾許因而顧謂小福郎曰彼人之名氏吾乃聞而又忘之矣小福郎駭然曰阿姊所謂彼人者誰耶嫣紅不禁失笑乃曰　屋之客耳汝校中之敎員歟小福郎乃應之曰是人之姓爲好禮倍登伹爲何名吾亦未之知耳嫣紅頷之尋又笑曰吾今所疑慮者不識其人亦如密司脫愛克敦否也愛克敦所御之襪輙經洗滌而不易一新果如密司脫好禮倍登亦若是者則吾爲之補綴殆又不勝其煩以吾思之其人殆爲黄髮胎背之乾蠟老翁也小福郎應之曰然其人乃一碩大無朋矯而且老之老人嘗御藍邊之眼鏡徑可二寸步且蹣跚而不良於趾姊如見之殆無不駭伹吾非謂其人之老有類吾祖然而　　言至此止嫣紅已聲蹙曰其人乃比吾父之父然則至少亦八秩矣汝奚必以予屋告此可憎之老人夫愛克敦之老態已足令予作噦汝乃更爲抬致一老於老愛克敦者作賓吾家嗟乎吾弟汝誠多事小福郎曰汝以愛克敦爲可憎乎然使其人而與密司脫好禮倍登相向而立其相去直天壤藎密司脫愛克敦之高年僅不過五十已耳嫣紅曰否愛克敦者四十八歲之老人也已而又曰吾今日者悔不隨摩格來得往耳小福郎曰咄彼老媼者惟知吾妹與弟乃置吾人於度外吾必有以惡劇報之嫣紅笑曰吾弟休矣汝之年齡已漸長大詎能再預小女子修業式之會密昔司綺爾亨姆嘗與阿母言之素矣嫣紅言至此乃爲門前剥喙聲所中斷小福郎昔司乃圓睜其小眼曰阿姊聽之此叩門者吾意必密司脫好禮倍登來矣彼蓋未嘗約有確定之時間者嫣紅未答即有司　人導客而入嫣紅見其態度迴非小福郎所狀之人心中轉爲駭異蓋此來客乃一長身玉立之少年目光有如點漆面色白晳而文秀之氣盎於眉宇舉止俊逸直一美少年也（未完） 
 
 
 

Page 14

 
 
   
 
