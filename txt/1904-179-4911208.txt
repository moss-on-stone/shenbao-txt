# 1904 - 179 - 4911208

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[讀五月十四日上諭敬書於後]  
　　今天下有治民之官有治官之官夫所謂治民之官者何各省州縣是也凡徵收錢量斷　　訟以及現在新政中所謂闢學堂講種植興工藝辦巡警皆自州縣植其基州縣而賢能也則事事皆有實效而地方蒙其福否則或因循或敷衍甚或意存偏僻不樂舍舊謀新必致事皆廢弛不堪而地方永無振興之望故州縣官雖不甚尊而關係於民則甚重所謂治官之官者何各省督撫及藩臬道府是敢舉州縣所辦之事凡徵收錢糧斷理詞訟以及闢學堂講種植興工藝辦巡警皆須禀之於府於道於臬於藩然後詳之督撫考其治行年終則出具考語而上这於朝故州縣辦事之勒惰爲政之優劣爲大吏者宜無不了在於心目中然多一官則多一官之牽制鼓勵賢良之牧令則不足袓護貪劣之州縣則有餘故歷來疆吏考績之典無不舉行而治道終不能蒸蒸日上豈非欺蒙之弊深而核實之意微與今者皇太后皇上以州縣之設家與民相親而督撫及藩臬道府等官皆須董率牧令盡心民事爰著自本年爲始年終該督撫將各州縣開列姓名年歳藉貫清單註明何年月日補署到任經征錢糧完欠分數及有無命盜各案詞訟已結未結若干起監禁覊押各若干名著令據實開報其尋常公罪處分准予寛免不准諱飾任内創建學堂幾所種植工藝巡警諸要政是否舉辦一併分别優劣開列簡明事實不准出籠統考語奏到後著交政務處詳加查核分起具奏請旨懲勸並著將各省奏單刊入官報與衆共知以通下情而昭公論朝廷軫念民依洵屬無微不至夫各州縣既須將事實一一開明自不能如從前僅以含混之詞敷衍塞責且尋常公罪既子寛免則凡事亦可稍去其諱飾而不難據實直陳較之前此之上下相蒙者自不無一籌之勝然天下事有形式有精神形式可見者也精神不可見者也從前州縣本有月報季報之名目　錢糧完欠分數有無命盜各案詞訟已結未結若干起監禁覊押各若干名何嘗不按欵詳書造册呈報然試問所報者果能一一核實乎使果一無欺飾非特今天下之州縣能膺上考者無其人且恐姓名之掛彈章者將十人而八九矣今學堂種植工藝巡警諸事旣須逐一詳報試思偏州下邑何能舉各要政而一無所遺既已不能悉辦直陳之必干吏議則不得不委曲遷就以自避處分此亦事之所必至者不特此也凡辦一事必求有一事之成效卽以學堂種植工藝巡警諸事論各省之未及舉行者姑不必論其己見諸詳報已形之奏牘亦已不止一處試問學堂果足得人才乎種植果足興地利乎工藝果足濬利源乎巡警果足弭盜賊乎夫已經舉辦者尚無效騐之可言况意存粉飾圖免處分勢必至隨意塡冩部中徒多此一重之簿籍則亦何益之有哉此吾所以恭讀綸音而既喜振興之有機又懼積習之難改喜與懼交戰於中而殊不能已於言也 
[電傳宫門抄]  
　　昨日午後二下鐘時京師友人專電告知本館云五月十六日皇上召見軍機大臣及鮑琪豹熙瑛是日並無明降上諭 
[俄攻元山]  
　　今日子刻接東京來電云十七日上午四點半鐘有俄國水雷艇三艘駛至高麗元山海面迨上午五點鐘時又有俄國水雷艇三艘來會佐以俄兵艦三艘往來游弋同攻元山發砲猛擊致韓京至元山之電線被俄所斷消息不通 
[俄擊日界]  
　　昨晚十二點二刻鐘接日本東京專電云今晨六點三十分鐘俄艦駛至高麗之元山開砲擊沈寄泊是處之小輪船及帆船各一艘旋卽駛去日本租界亦被發砲攻擊約彈丸二百枚幸無大損日本僑民亦皆無恙 
[俄報戰務]  
　　華歷五月十六日英京倫敦來電云某日俄帥苦洛拔托金由電奏達本國朝廷略稱日兵於華歷五月十三日節節進攻日而得占摩天嶺太子嶺分水嶺三處我兵且戰且退所傷尚不甚多 
[日占三山]  
　　華歷五月十六日日本東京來電云禮拜日卽華歷五月十三日日軍自旅順後路進偪俄營俄人抵拒移時紛紛敗退日車遂進占三處山巓 
[勝負將分]  
　　華歷五月十六日英京倫敦來電云俄國陸軍大隊刻方營於大石橋附近各要隘俄京聖彼得羅堡之盱衡時局者咸謂日後其地必有一場惡戰俾兩國勝負由此而分云 
[述得利寺戰後情形]  
　　日本大阪某日報云東歷六月十五日得利寺之戰俄軍挫敗紛紛潰逃其正兵直退至大石橋餘尚在雙臺子熊岳城駐足兵士之或傷或死者多用火車載送遼陽日内蓋平迤南高家屯駐有敵軍約二千名係於得利寺戰時由各路添調而至聞之土人言是日敵軍之與於戰事者計逾一萬三千名死者約三千名士氣遂爲之沮喪第一隊管帶官岳倫岳洛司第一營統領官司他開路孛路岳皆於陣上負傷刻下方在遼陽醫療岳倫岳洛司傷在頭部經正副二軍醫抱上火車司他岳路孛路岳傷在右腕及足時方策馬臨陣突被彈丸所擊以致仆於沙塵中洎戰事旣終蓋平以南敵情忽幡然一變其向駐復州之兵士驀退至熊岳城附近各地方熊岳城則兵士寥寥所駐騎兵已會同鐵路護軍望海城南下先是蓋平一帶防衛頗嚴後以逼近海岸之雙臺易被日人攻擊而　巖營壘亦時虞日軍突如其來乃漸漸拔隊他往蓋俄之兵力已暗中移至海城以南矣 
 
 

Page 2

 
 
[俄法盟言]  
　　日本東京某日報登法京巴黎斯來電云此間沙滑路法文報言邇有俄國陸軍副將夫立其立苦男爵偕内閣人員行抵法京聲稱刻有中國武職大員似欲將滿洲所駐俄兵肆行攻擊若然則應請貴政府從中干涉援助我俄蓋俄廷所遣密使也沙滑路又言此一事也我法政府允俄所請誠理所當然刻下確己與之訂立盟誓矣嘻我中國既已聲明局外中立庸詎有前言頓食忽然助日攻携者俄誠多所猜疑然法之遽許相援其亦冐昧之甚者哉 
[威港防務]  
　　日本大阪某日報譯登露西亞烏愛獨木司幾俄文報云近日我俄於海參威防務益復加嚴如有日本艦隊來攻毫無所懼有法國某　館訪事人之深明彼處情事者謂目見其地陸上堡壘鞏固築有砲臺二十座安置六寸口至十一寸口之大砲約　　尊　砲約六十尊以外海軍則有巡洋艦四號運兵船數號二等水雷船及舊式大小水雷船共七號逆料日人但能用水雷艇來襲耳此外誠未見其有何妙術也 
[豫防陰害]  
　　日本東京某日報云凡兩國交戰時乘來往空際之飛船以及半空飛行之器將爆裂彈擲下敵陣中此荷蘭京都開設平和　時經萬國公議禁止者也　禁止之限祗有五年計至今歳西歷七月二十九號爲滿我恐限滿之後戰事如尚未了俄人必製就空中爆裂彈用以陰害我軍此誠不可不豫爲之備者爾 
[馬賊仇俄]  
　　日本大阪某日報云邇者遼東馬賊方嘯聚於狼頭山黄山家子一帶時時潛渡渾河出没於砂河及十里家子各地方陰圖將鐵路毁去俄人深以爲病飛飭駐防兵士昕夕戒嚴此外小孤山亦爲馬賊淵藪每至析木城七盤嶺等處恣意横行聞所俘俄弁言每值夜間巡哨之時馬賊輒銜枚來襲雖經兩次擊退然我巡哨隊所傷實多 
[俄剿馬賊]  
　　日本東京某日報登中國山海關來電云日前馬賊渠魁馮麟閣金秀三杜立山帶同手下　囉約九百名出自新民府迤北一百一十華里之彰武縣境羣向西家屯一帶四出横行先是數日前有俄兵開赴遼陽東北方相距八十華里之某地搜剿馬賊馬賊列隊與抗鏖戰良久俄兵之被其戕害者約三十名 
[俄雷自擊]  
　　日本大阪某日報云東歷六月二十一日東京大本營幕僚得海軍艦隊總統東鄉氏所發官電内開本日清晨八下鐘時我諸軍艦正在旅順海面封閉口門敵之第五滅水雷船突自港中駛出帶有一中國船内坐華人二名我艦見之立卽扣留詰問據稱三四日前敵人派出滅水雷船二艘駛至口外九華里許從事於安設水雷驀一水雷爆發將船炸沈船中人約計一百四十名同時殞命又有輪船名新泰平者亦於數日前在口外觸雷而碎 
[禁約猶人]  
　　日本東京某日報登中國烟臺來電云俄歷六月十號哈爾賓俄文報言刻下俄帥苦洛拔托金遍傳羽檄除商人之給有路劵者許其通行各地外所有滿洲諸城鎭凡歸俄國陸軍管轄之處嚴禁猶太人出入其間 
[密議軍機]  
　　日本東京某日報云東歷六月二十三日午後一下鐘時日皇警蹕親臨參謀本部召集内閣總理大臣桂氏陸軍大臣寺内氏海軍大臣山本氏參謀總長山縣氏次長長岡氏陸軍少將福島氏出征軍司令官大山氏參謀長兒玉氏籌議至急至要事機至四下鐘時諸臣始退值先是是日清晨九下鐘許内閣次官石本氏及宇佐川長岡外松各局長齊集官邸互商緊急事情特當局愼密異常外人究不知其所議何事也 
[沈雷妙術]  
　　日本大阪某日報譯登俄京聖彼得羅堡某俄文報云頃得法京巴黎斯訪事人來信言近日法國陸軍參將培路幾君發明以無綫電轟發水雷之法謂海中所沈之雷敵苟暗用機謀使之改易方向則恐浮游水面致有炸裂之虞必將引信通入港灣始免此種禍事然敵艦遇此則又危險萬分眞海戰時不可思議之妙術也 
[請戍伊犂]  
　　日本東京某日報登中國京師來電云中朝派赴俄京留學生某姓於日前禀請伊犁將軍某公電乞外務部代爲密奏略稱俄人於滿洲各處迭遭挫敗勢必轉而兼併伊犁俾通國人民免致以老師糜餉責政府查伊犁與俄國邊境犬牙相錯若不力籌兵備必致緩急胥無所恃兹當危急存亡之際務乞降旨添調步馬砲各軍五千名分戍伊犁及塔爾巴哈臺恰布圖諸要隘所需餉項應飭下各省督撫恊籌 
[馬賊駢誅]  
　　日本大阪某日報登中國遼陽來信云某日此間有馬賊七十名被華官俘獲未經訊鞫卽悉數處以殊首之刑按華例平時地方命盜重情必將人犯解赴奉天申請上臺判斷今見事機危急以故地方官廹不及待居然獨斷獨行也 
[榷憲啓行]  
　　寗波訪事人云浙江寗紹台兵備道兼浙海關監督惠樹滋觀察於上月二十六日交卸篆務本月十一日携眷附江天輪船至滬江然後折赴省垣履兩浙鹽運使新任寗郡各官齊集招商局碼頭衣冠恭送 
[飭懲劣弁]  
　　松江訪事人云江西人李懷清名滿斗人皆以李闕嘴呼之與本任江南提督李壽亭軍門同族人初至郡軍門卽委充正營哨弁未幾拔補外委尋遷某處把總擢升正營幫帶平時横行不法惡積如山當月前南門外兵民交鬨時管帶某君欲將爲首之王有雲嚴懲李昻然直入提轅竭力阻止横行不法以致民心不服市中一律閉門既又私佔張姓寡婦並載運軍火　青浦縣境朱家角售與私梟前月偶因細故威逼湘人王長根自盡受其害者以有護身符在莫敢　　邇者李軍門交卸軍符李遽失所恃適兩江總督南洋大臣魏午帥訪悉種種罪狀於本月初九日遞到排札開列十欵咨請新任楊鏡巖軍門按律重懲時楊軍門方秉節赴蘇垣勾當公務由提轅幕友發交謂中軍何雪門參戎看管聽候軍門裁奪十三日軍門札飭參戎按照十欵逐一訪查限五日内查明禀覆 
[銅圓何賤]  
　　松江訪事人云近歳錢荒日甚商民病之當道遂籌鑄當十銅圓以濟其乏一時江蘇江南廣東福建浙江安徽先後鼓鑄盈千累萬行之市中之桀黠之徒見其有利可圖不免效尤私鑄邇日謡傳有某蘇人運到銅圓極多向松城諸質庫諸巨鋪求售每百枚　需　銀一圓人以其值之廉也爭先購取果爾恐某人卽私鑄之流也 
[觸礁詳報]  
　　太古洋行黄河輪船觸礁失事前已從西報譯登大略情形兹得本館派赴厦門訪事人來函云黄河一船向往來泉州厦門諸處本月初二日午後六點鐘許田厦往泉入夜二點鐘時駛至五堡潭海洋突觸暗礁旋即沈没船中搭客以及水手人等共計五百餘名遇救得生者僅五六十人亦慘矣哉 
 
 

Page 3

 
 
[鄂省官塲紀事]  
　　漢口訪事人云湖北提督學政李大宗師業已試竣黄州准於本月望前按臨武昌舉行歳試彼都人士想早磨礪以須矣○　口淮鹽局總辦俞夢舟觀察已滿瓜期例須交替兩江督鹽憲魏午莊制軍札委曾觀察紀壽接辦第不知何日到差也○漢口籌餉局員楊直刺前辦漢川釐局時掃除積弊整頓新章所收陋規三萬千全數歸入公欵經各憲批飭提奬四成直刺念通省均已設學堂漢川獨無欵可籌尚未興辦乃慨然捐入學堂應用士紳劉邦驥陳遠鴻周宗槐王正彬等七十餘人感之爰於本月某日製備德政牌萬民傘衣冠致送以表微忱 
[瀼西新綠]  
　　宜昌訪事人云湖北荆宜施道余堯衢觀察查悉荆州各船户每届端陽節時舉行競渡之戲往往滋生事端爰查照向章札飭所屬各地方官一體申禁亦防患未然之道也○有地名紫貝淵者在潛江監利沔陽諸州縣交界處築有長堤以防水害農民因爭水利時起爭端聲勢洶洶如臨大敵近日荆宜施道余堯衢觀察親臨查勘或宣或塞務順民情亦杜漸防微之道也 
[夫思彌永]  
　　本邑城鄉各董以縣主汪瑶庭大令將次交卸公鐫去思碑一方以志德政前日整肅衣冠舁送至縣大令謙讓再三旋擇定大堂迤西建造碑亭以垂不朽入夜大冷設盛筵欵之 
[舄將臨]  
　　正任上海縣知縣汪瑶庭大令請假回籍掃墓所遺篆務藩憲效棕堂方伯札委元和縣鉹郮卿大令調署而令長洲縣知縣蘇靜菴大令兼理元和縣篆昨日縣署接蘇州來函知金大令將次來滬履新汪大令因飭各房書吏赶緊將案卷料理一清 
[嚴清道]  
　　昨日本邑清道局委員陳召亭明府飭役傳集南市二十三七鋪十六鋪各地甲到局諭以目今天氣炎熱積穢一不滌治卽致疫癘叢生乃近來南市各街仍有垃圾堆積殊非衛生之道所宜自後每日午前九點鐘時爾等須督同打掃夫一律糞除本委當派司事按叚稽查毋再疎懈 
[挑夫宜悉]  
　　上海各挑夫每當運物時邪詐之聲不絕於耳以爲非此則氣不宣洩必受内傷無稽之談殊爲可笑邇經租界工部局醫生騐得上海一隅患肺病而死者十居三四註肺病卽華人所謂癆瘵也此病因空中有一種細蟲爲微生物之類用數百倍之顯微鏡窺之迷漫天地間隨人呼吸而入肺經遂成此病今各挑夫翕張其口大聲而呼此項微生物必隨聲流入於肺釀成此難治之症以致促其天年若能使之閉口勿喧免染此疾亦未始好行其德之一端也 
[英美等國租界公堂會訊案]  
　　前者英商柯柏投本管總領事署控華人鍾洪南掯不付還屋價銀兩等情英總領事霍君准之備文照會公廨前日　員黄耀宿司馬簽差協同某包探將鍾傳到午後三點鐘時會同英繙譯官德君升堂研訊柯柏延律師瓊司聲稱中國光緒二十三年柯柏向鍾購定房屋先付洋銀一千四百元又中金二百五十元共一千六百五十元迨二十五年鍾忽悔議應請將所付追還鍾供所收屋　洋銀應卽繳出至中金二百五址元己由中人俵分碍難賠繳德君惡其嘵嘵置辯商請司馬押追鍾無奈繳呈洋銀一千四百元餘求措齊續繳司馬准之 
[詳記萬國紅十字會問答之詞]  
　　華歷五月十五日午後五下鐘時上海萬國紅十字會中西辦事總董特開一會中國總董沈　利任錫汾　則敬副總董兼總書記任鳳苞率同繙譯朱禮琦赴英總領事署樓上英援察使公事房西董到者爲威金生安德生麥尼而李提摩太寳隆葛纍及副書記李治是日推威金生主席先由副書記李治將上次會議時問答之詞宣讀後由威金生簽字李提摩太開言曰現在華人捐欵踴躍除恩帑十暪兩及各處官紳所捐鉅欵外卽如上海戲園四家亦各分班合演以所得戯資之半移助本會經費可見同心好善深爲可喜新民屯溝邦子山海關塘沽等處亦經袁宫保曁本會華總董遴派華董十六人前往開設分會牛莊旅順等處難民業已救出四千餘人可見會事頗有進境李提摩太言畢隨將德男爵司肯多福來信語意宣讀一遍大旨謂山東周撫臺之意以上海萬國紅十字會開辦多時雖經派人出關　分會然未深入戰地大約須用通曉俄國語言風俗之人前往方可有濟現有德男爵司肯多福熟悉俄國語言文字及東三省情形是以延請來滬與會董商議辦法司肯多福到滬卽函商日本領事小田切俄副將德希諾均婉辭以謝又面商俄領事至再至三始允備函交司肯多福帶往京師自向俄使商辦威金生沈吟良久宣言曰本會自開辦以來曾由中國政府商請俄日兩國承認俄以本國紅十字會敷用爲詞日以戰場之内不便婉謝嗣由中國總董再三商請謂本會宗旨重在救護難民出險並非欲在戰塲設立醫院醫車日俄迄今未復是並未明認本會在本會在東三省所辦各事兩國亦　掣肘得以措置裕如兹司肯多福男爵熟悉俄語承周撫臺雅意派來本會前赴東三省帮辦各事自無不可但請問到東三省後有何善法辦理司肯多福不諳英語問答均由寳隆傳述謂現在亦無着法祗能前往戰地相機行事威金生曰若司君能深入俄兵所佔之地辦理救濟補魏伯詩德所不及甚妙本會亦可函致魏伯詩德使其接洽惟究竟能否深入俄兵所佔之界司君到京見俄便自知李提摩太又將華總董並吕盛吳三大臣須竭力贊成司肯多福前往東三省並派中國會董同往之意宣小李提摩太手持魏伯詩德來電宣讀一遍大致謂開原遼陽盛京三處均開設醫院囑滬會迅購藥物寄往備用又將恩帑各半分領並將華董所交徐性模任啓人於十五日早赴奉天之電宣示沈敦和操英語問曰醫院固宜分設救濟不得偏廢牛莊醫院旣與救濟並行此外數處能否照辦李提摩太答曰容電致魏伯詩德相機辦理安德生曰現在華欵如此踴躍洋欵亦宜及時勸募若籌洋欵僅在上海一隅至多不過數萬金何濟於事宜在英京倫敦法京巴黎德京柏林等處勸募方可籌集鉅欵葛纍曰華董前撥存匯豐之二萬兩三月以來僅用五千餘兩尚存一萬五千餘兩中有洋欵八百餘兩若照現在情形勸募洋欵恐難踴躍沈敦和曰西董經手所用五千餘兩專爲購藥之用本會用欵以輪船火車電報爲重蒙袁宫保維持一律免費因之格外節省至北洋所辦各事一切開支及金州振濟難民之欵均未在内安德生曰若臨事籌欵深恐緩不濟急且由電勸捐情形未能詳述自宜先行函商倫敦巴黎柏林各善會勸募需欵時再行電達朱禮琦曰近據牛莊分會董事陳君來滬面述東三省荒歉地方長一千里寛六百里會欵目前似尚寛餘將來放振需欵浩繁必不敷用切宜及早籌備威金生曰此說當列入洋捐啓内此外尚有目前及將來情形須函詢魏伯詩德俟復到亦宜列入捐册始足動人觀聽李提摩太曰若在外洋勸捐須自上海倡始安特生曰我當首先捐助以爲之倡沈敦和曰東三省難民以金州復州海城蓋平四處爲最多最苦金州已由袁宫保飭撥日洋一萬五千元派張道臺辦理其復詶海城蓋平三處亦應往辦請問有何善法威金生曰牛莊遼陽盛京開原各處既經魏伯詩德辦有成效華董所指三處或尚在開辦自應電囑一併籌及會中存欵究有若十請於下次會議時詳示俾我等可有把握辦事議至此遂握手而散 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日劉少坤投縣訴請騐傷縣主汪瑶庭大令升堂訊究劉供小的在某京貨店爲　店内被朱某欠銀四百　兩端午節店主命小的向索朱竟出言不遜以致互相口角被朱毆傷叩求騐明提究大令飭仵役騐得傷痕鑿然諭令回家醫治靜候提朱訊辦○捕役徐文拘獲前經犯竊之張喜成解送至縣前晚大令升堂研詰張供小的前在蘇州　與歹人爲恒致被遞解來此久已改過自新捕役因見小的身穿綢短衫且有金戒指疑又犯竊拘解請懲其實父親在江西設磁窰上海放出帳欵甚多端午節令小的來此收得洋銀五十餘元因向胡悅來金鋪兌取金戒指一枚計洋銀三十五元餘欵置買綢衣叩求查察大令飭交的實人保出各物給還○徐坤舟控張作霖掯贖方單等情大令提張研訊徐供小的係浦東人同治某年伯母將坐落六里橋之地一方抵與張思智内有祖墳數處今由伯母之孫備齊本利托小的向張取贖張不允從查張歷年並不完糧尚求鑒核張供父親思智年老衰頺故遺小的投案備質此地久已由徐絕賣業經過户承糧大令核得抵押田畆已隔四十餘年例不准贖惟張延不完稅亦有不合遂申斥再三飭差押往糧櫃納稅徐不服强辯不休大令怒喝令笞責一百板○橷記五金公司主張鑑前控歇夥胡廷甫作弊等情大令訊詰之下著胡將所付瑞樂洋行貨欵逐一開明與底帳核對是否托符以憑訊奪前晚升堂復訊胡供奉斷之後小的卽往瑞樂查抄底帳所付洋欵逐一開明清單交與執事人朱玉峯轉交張核對朱混稱不符小的難以再抄尚求明鑒朱供胡所開虚帳計銀四五千兩之多數被主人辭歇奉諭向瑞樂洋行抄　伊並未住抄反敢砌詞朦禀大令飭將胡交差收管著再向瑞樂洋行明白抄帳呈候察核 
[上海保甲巡防局紀事]  
　　昨日南市十二圖汛捕錢川查獲竊取某姓家銅器衣服之賊犯周彩東解至二十三七鋪巡防局局員李伯屏二尹訊究之下周認竊不諱因命重責二百板驅逐出境贜存候失主具領○前者徐彭氏投二十三七鋪巡防局控胡兆坤積欠工值洋銀六元局員姚谷蓀二尹訊取口　千限措繳迄今胡置不理氏遂於昨日投局請追二尹命地甲傳胡　比○南市陸家浜左近張金卿所　　堂屢次有人滋事屋主楊立德禀請油東楊家渡巡防局派差押遷局員蕭馥亭二尹准之函請二十三七鋪局員李二尹飭張赶緊遷去既而蘇松太兵備道袁海觀觀察訪悉其事特傳姚李兩二尹到轅諭令限令將浴堂閉歇二尹乃飭二十七鋪地甲陶陞前往傳諭如再延緩定當送縣究懲○前晚保甲總巡朱森庭明府督率差役親歷城廂内外各叚嚴密巡查俾宵小潛蹤閭閻得安枕而臥○前日南市高巷頭衆流氓各懷兇器聲稱來自北市欲向某甲尋仇事爲十六鋪巡防中局委員黄衡堂二尹所知立卽據情禀知保甲總巡朱森庭明府請爲設法緝捕 
[英美等國租界公廨晚堂瑣案]  
　　孀婦查王氏控華星山串賴所保洋銀等情讞員黄耀宿司馬准詞　差協同某包探將華及曾經介紹之陸金官傳到前晚升堂研訊查王氏　案訴稱小婦人籍隸蘇詶府屬某縣年六十有一光緒二十三年冬華陸續借去洋銀一千三百元聲稱爲伊友仲雲寳趙曉峯所借由華宜有保據繼又借去洋銀四百元共計一千七百元結至今年二月祗付過洋　三十元米一石肉五十斤餘則分文無著小婦人與仲趙向不相識當時所借實由華一力擔承叩求追給司馬　閱借據自光緒二十三年十一月十六日起至二十一日止三次借去洋銀一各三百元因問氏曰爾何信華如此其深具中可有隱情氏答稱别無隱情華供稱此項洋銀係光緒二十三年貼票所欠氏貪圖重利自與仲趙往來嗣以惠康小錢莊突然倒閉致氏洋銀無著仲則於今年正月病故當未故之前何以並不控告總之此欵係仲趙所用據亦仲趙所立與小的何干叩求明察陸供所欠洋銀實卽貼票之欵今仲已逝世趙在天津是以小的無能爲力司馬將氏斥退不干深求華陸開　○前者陸樹藩控沈春和沈桂松沈紹祥賣地不交等情司馬研訊之下沈供小的有祖遺地若十餘由陸買去外尚餘八分有奇不願再售司馬謂沈既不願售未便勉强惟道契已在陸處姑著退去候再商核 
[英美國租界公堂瑣案]  
　　前者虹口怡和繅絲廠執事洋人控小工王阿福陳彭榮張月林乘間竊絲等情讞員黄耀宿司馬飭提訊鞫張供稱小的所竊之絲賣與城内曲尺灣義隆絲線店主陸炳坤因著押候簽差協同包探往吊昨日包探徐升堂將陸解案禀稱小的帶張查弗原贜始知陸與張並不相識及向陸詰問據云伊從未持絲來售還問諸張亦不能指實訪之彼處鄰人則均稱不知事今已將陸帶案請卽究追陸供小的安分營生不致收買贓物且與張素無一面之緣横被誣攀尚求明察襄讞委員王松丞刺史將張一再駁詰狡猾異常乃商之美總領事署繙譯官白保羅君判令將王責三百板枷號十日期滿之後管押捕房一年陳張各責二百板枷號一禮拜管押六個月　交人保出○朱周氏挈其刕可巧投案訴稱　婦人傭於厦門路一百二十七號門牌某姓家前晚主人所雇車夫汪阿　將女兒誘至新閘橋北姦宿一宵併欲頷回北蔡家内女兒深自愧悔遂購　生鴉片烟幸經某成衣匠送在仁濟醫館施救是生事後小婦人投訴捕房捕頭派包探方長華將汪拘獲今已解案務請重懲阿巧供稱奴年幼無知中汪詭計汪一言不發俯首求恩刺史飭將阿巧交其母領回管束汪責三百板管押九個月○某茶棧焙茶工人陳阿七　阿七近以天氣炎熱夜臥弄中歹人王阿福陳阿四張阿生冐充某包探夥致向之索詐不遂所欲恣意兇毆次日陳嚴意圖報復糾友四出搜尋適見成衣匠邵榮　貌頗似陳不辨是非突前毆擊後經邵之家人報知包探朱桂生始將王陳張一併拿獲解案　懲陳嚴伸訴前情邵供生的出外買物無端被毆心實不廿尚求重辦刺史判將王陳各責二百板管押半年張責二百板管押一月陳嚴各賞手心一百下○李蔡氏控陸銀桂圖姦不遂藏刀逞兇等情刺史著將陸押候過堂訊核 
[租界捕房瑣案]  
　　前日某西婦雇坐陳吉桃所駕馬車至某洋貨店購物迨下車遺物一包内有金烟匣及銀物若于件向索不選因將陳扭入捕房轉解公廨讞員陳楚生大令嚴加訊鞫陳矢口不承大令以原告不到無從質訊姑准交人保出俟傳同西婦質訊核斷○積竊陳桂香迭次犯案釋出未幾卽於前日糾同羽黨陳阿意王阿生行竊嚴煥之等家花瓶洋傘香爐諸物報　查獲解奉大令訊明著將張重責五百板押改過所二月陳王各責三百板○小竊王阿三行竊某姓家衣服一件持往某押店求質適爲包探所見拘解至案大　訊取口供著責一百板○王阿榮行竊某姓家香烟棉被等物被包探緝獲解奉大令訊明著重責三百板管押捕房半月 
[美租界捕房紀事]  
　　昨日流氓王阿福陳阿四張阿生冐充某包探所雇夥役向寓居逢路西華里之甬人陳阿七借端索詐包探朱桂生見之一併拘入捕房捕頭令押候解送公堂禀請讞員黄耀宿司馬訊明懲辦○昨日無賴周林慶在西華德路與李谷氏口角六百三十九號巡街捕喝阻不依遂一併帶入捕房捕頭詢得情山令自投公堂具控○前晚五十四號西捕巡行百老匯路見有某國兵船水手倚醉横行幾不知天地爲何物因卽拘送捕房捕頭令押至酒醒時釋出 
 
 

Page 10

 
 
   
 
 

Page 11

 
 
   
 
 

Page 12

 
 
　　黄旗貼横佐領下人由官學生於光緒十四年考中繙書房繙譯官址九年由繙書房議叙經吏部議准以筆貼式用二十一年經　吉林將軍　　調充吉林繙譯滿教習是年七月初一日到學連問扣至二十四年五月底止初次三年期滿經　將軍延茂奏　留學並請以内閣漢軍中書遇缺卽補截至二十七年四月底止二次三年期滿復經前將軍長順奏請留學並請俟補中書後在　以直隸　知州分省歸候補班補用嗣經吏部議奏改爲俟補中書後在任以同知選用在案兹計自二十七年五月初一日留學之日起連　扣至本年三月底止又届三次三年期滿理合是明等情據此奴才等查教扭世　品端學正教誨童蒙繙譯訓廸有方現届三次三年期滿本應咨送回京當　惟　繙譯學生等以該教習殷勤善誘相從日久受益良多擬請再行留學二年以資調導等情具懇前來合無仰懇天恩俯准將該教習陞用同知卽補　軍中書世泰仍請自本年四月初一日　再留吉林教讀二年俾　諸生愛戴之忱而資啓廸至該教習訓誨繙譯又滿三年成就不少不無微勞足錄並擬　賞加四品銜用昭激勸俟下届期滿則行咨送回京當差奴才等係爲愼重繙譯教習得人　見除將該教習世泰出身履歷分咨部旗杳核外是否有當理合附片具陳伏乞聖鑒訓示謹奏奉硃批著照所請該衙門知道欽此 
[吉林將軍富等奏爲軍營立功後積勞故之副都統等官彚案擬請照例賜卹摺初二日]  
　　奴才富順成　跪奏爲軍營立功後積勢病故之副都統　官彚案擬請照例賜卹慰忠魂恭摺仰祈聖鑒事竊查軍營立功後任積勞　故照例請卹　經循辦在案兹查花翎頭品頂戴黑龍江呼蘭副都統世襲　騎尉志勇巴圖魯果權係吉林滿　正藍旗行柱佐領下人於同治四年由披甲隨吉林馬隊奉調赴南苑駐紥嗣後　征奉天　犂　省疉著戰功左膀受頭等重傷一處　　花翎頭品頂戴記名簡放副都統志勇巴圖魯名號陞授伊犂錫伯營領隊人臣請假回旗奏請開缺後委充三省練兵行　翼長　奏派吉字　總統洊升呼蘭副都統光緒二十九年三月間因積勞觸發前在車營所受傷疾在任病故又花翎頭品頂戴賞穿黄馬褂記名副都統記名　領吉林滿洲廂白旗佐領　勇巴圖魯順喜於咸豐三年由披甲　征直隸山東湖北河南江南等省疉著　功歷保花翎頭品頂戴賞穿黄馬褂以副都統記各簡旅桓勇巴圖魯名號迨至　回旗後於光緒二十五年委充邊防後路　官二十九年間因觸發前在行營染受潮濕病證醫治罔效在旗　故各等情由各該營協領等該故員等生前戰　事蹟詳　呈請具奏前來奴才等查已故花翎頭品頂　呼蘭副都統果權花翎　品頂戴賞穿黄馬褂記名副都統記名恊領佐領順喜　壯　從戎轉戰各省疉克名城勳續卓著祗以　勞觸發軍營舊疾溘然長逝追溯前功殊堪憫惻合無仰懇 
天恩俯准將已故花翎頭品頂戴呼　副都統世襲尉志勇巴圖魯果權花翎頭品頂戴記名副都統記名協領佐領桓勇巴圖魯順喜均照　營立功後積勞病故例賜卹以慰忠魂而咨觀感出自鴻慈逾格　將各該員生前出身履歷分别造册咨韶查核外謹彚案恭摺具陳伏乞皇太后皇上聖鑒訓示謹奏奉硃批著照所請該部知道欽此 
[刑部尚書奎奏爲審明風憲官持摺索賄被控朦混入奏按律定擬摺初二日]  
　　刑部尚書臣奎俊等謹奏爲審明風憲官持摺索賄被控　朦混入奏　律定擬恭摺仰祈聖鑒事光緒三十年三月二十四日奉上諭工巡局奏聯官摺控言官錄取親供請旨辦理一摺事關言官被親持摺底到門索賄應行撤　署交刑部澈底　究務得實情按律定擬御史攀桂著先行解任歸案叅領滿　著聽候傳質本日攀桂尚具摺奏叅嵩靈尤　朦混胆大原摺擲還欽此經工巡局鈔錄原奏連御史攀桂等親供一併咨送過部當由臣部片行該　將該御史等傳案復經該局分咨准廂紅旗滿洲出　　片將叅領　靈並都察院派員將御史攀桂同日解交前來臣等當卽遴派司員詳加訊問遽　電親供係廂紅旗　洲德泉佐領下人充當本旗護軍叅領在　駙馬大街居住本年三月二十二日　九鐘時職出外回歸有家人　職　有一不認識都老爺來宅拜會伊回說主人不在家都老爺下車答稱不在家可以進屋少待我有話說隨同跟班到書房　坐等語職聞知卽進書房見這攀桂因向認識與他請安問　攀桂以爲職是僕人遂向稱說你老爺若在家須出　見我現在我安叅他說畢拿出白摺子給職　看　說這就是叅你們老爺摺底限他五日赶緊託出人來總得要够一句話職問够一句話　如何講够桂說總得有一千銀子方能了事職　敢與辯　意接過摺底回說就去我主人職隨走出赴巡捕叚喊說與人口角當有巡捕二人隨我至宅進屋職　　桂告說我就是嵩靈咱們我個地方評理去那跟班當卽逃跑巡捕卽將職同攀桂由四局轉送總局奏聞奉旨將職傳案至　桂供有西　天綽號並在永寗胡同開設帳局剥蝕兵米及在與水河胡同覇佔永春糧店各節職　無其事不敢匿避是　又據　桂親供稱伊因風聞有西覇天嵩二卽嵩靈在永寗胡同開設天福帳局剥蝕兵米又在石駙馬大街臭水河胡同覇佔永春　店等劣跡章京意欲一面訪查一面拜謁見面伊若恐懼再行索賄伊若　懼再行入奏遂于二月二十　日午前　事至石駙馬大街至其門首　訪嵩靈伊下人說主人未在家章京因有話說下車到屋少坐間嵩靈出來京視　下人當將摺稿交伊令其回明他主人說五日内卽要具奏　卽轉身出去領巡捕進屋聲言我卽姓嵩咱兩打官司遂糾扭至巡捕局委係實情並無索　子金之語章京被控後赶緊于二十三日具摺是希圖抵制之意等語臣等查覈兩造供詞尚屬合符惟索要千金一節攀桂並不承認自應添傳當日之跟班人張祿到案質訊隨據張祿供稱係在攀都老爺宅内服役本年三月二十二日九鐘時老爺令我跟去向西拜客我騎馬我老爺坐車一同到石駙馬大街一宅門我老爺令我持片稱說拜會那宅家人回稱伊老爺在家我老爺聽聞卽下　言說就不在家我有話說須坐一會我在車拿下烟袋跟我老爺一同進内不多一會有一人回來我老爺拿出　摺子給那人哨看稱說這是叅你老爺摺底跟他五日呌他託出人來總要够一句話那人問够一句話怎麽樣講我老爺說非一千銀不可若無信秘我就叅他郡人出去帶同巡捕向我们老爺說他就是嵩靈他將我們老爺扭住直工巡局我就騎馬跑回是實等語覈與嵩靈所供無異且攀桂供内有意欲往拜嵩靈見而時伊若恐懼再行索賄情形實已歷歷如繪案經連日質証似無遁飾應卽擬結查 
 
