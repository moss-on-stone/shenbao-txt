# 1880 - 33 - 4902431

 

Page 1

 
 
[點石齋印售書籍碑帖價目] [  齋主人美查啟]  
　　本齋於去年在泰西購得新式石印機器另用照相之法照印各種書畫皆能與元本不　鉅銖且神采更覺煥發至照成縮本尤極精工舟車携帶者可無累墜之處且行列井然不费目力誠天地間有數之奇事也今在申報館申昌售書室出售合將印成每種價目列左 
　　書籍○縮本字彚二角五○晚笑堂畫傳三角五○英字入門一角五○耕織圖五角○華英字典洋五角○聖諭像解五角○簡明目録七角五分○鴻雪因　閒记一元○廣治平略五角○歴代名媛圖說七角○華英通用要語一角五○狀元圖考一角二○於越先賢圖傳二角五○萬　盛興五角○華英文字合　二角五○黑　風十记二角五○華文譯英文字典八角绢面一元○汗简二角五○诗畵舫六角五 
　　碑帖○玄秘塔二角連裱六角○王夢樓墨踐一角五連裱三角五○董其昌成樂軒八分連裱一角六○玉版十三行一角連裱一角八○家廟碑一角五○九成宮一角五○張玉德崇仁寿碑一角五○成親王　邪公家傳八分連裱一角六○多寶塔一角八連裱三角八○徐昌緒書陳文恭語五分○黃庭經一角巳裱一角八○聖教序二角五紙裱五角五○米南宮虎邱詩一角二紙裱二角六○趙之謙書陳夫人家傳二角紙裱三角五○又琴皆一角二紙裱二角二○梅野人草書八分紙裱二角○何子貞上曾滌相詩七分連裱二角二○沈桐　書王右丞遺事七分裱加八分○表忠觀碑縮本一角裱加一角○近今翰林墨蹟三角連裱六角五分○爭坐位一角巳裱二角○趙子昂龍興寺一角巳裱二角五分○文徵明前赤壁賦墨蹟一角五分巳裱二角七分○董其昌𥞊蹟碑一角五分巳裱三角三分○梁文定公墨蹟七分巳裱一角五分○汪士鋐　風詩墨蹟一角巳裱二角二○虞恭公溫公碑一角五已裱三角加板面三角五○皇甫府君碑二角五已裱五角加板面五角五 
[叛案存疑]  
　　十月間盛傳浙江湯溪調度監督齋匪一案本館初亦得自傳聞謂事本細微並無關要經無知愚民謠惑大甚而縣令辦理又不得注以致激成此禍繼而由湯溪郵遞來滬殫述事之原委則大相逕庭矣本舘亦備列之見此報者於是而知逆　已著也逆徒巳眾也僞印僞符僞旂僞書僞封號僞官職一一有證也假令前見所述情形而竊竊私議湯溪令以爲辦理粗疏則由後證前亦可釋然矣在湯溪令因事關重大深恐傳說之訛故悉舉一切情事告之於人非僅爲湯溪也并可以知現花伏莽之多貧民愚而無知匪人哄誘紹聚成羣可頃刻而集數千人選事正自易易若地方官史隨地留心則禍早發覺勢尚不難撲滅卽此爲有地方之貴者進一思患預防之策亦未始不可也且其事迹顯著合郡皆知通禀各稿豈能舍糊其詞創謀叛逆之器物信函又豈能僞揑者故一月餘以來天下皆知金華有此一叚公案而因而服趙令之智勇兼備能不動聲色不曠時日而發直覆擒其眾也而孰知言者猶紛紛也前日杭友探聞案內各犯均經擒獲共有囚車三十扛并及婦人小兒數口且見應姓小孩獐頭豺面兩耳若鼠並非所云異表者此盖經縣令通禀之後搜獲餘黨及省中派撥莫鎮軍往捕按其僞信內所指各處分投而擒之者也經此番搜捕其黨大約可散矣卽使烏合之眾造言紏集四處皆有人焉至於遠至梳球亦有僞大人者其要結不爲不廣然自此亦止能理名匿跡革面洗心不敢出而爲匪也豈不曰齋匪一案就此了結乎行見奏聞保獎論功行賞矣乃人言喋喋竟謂該匪等結盟拜會事實有之特不過託神佛以惑眾招燒香以斂錢如游方僧之故智而已木印一方大抵佛法僧寳或覺王印文數字篆刻耳其印其符旗幟書函等仔皆非眞逆人所造也爲仇家所栽耳然則趙令所禀所获諸情節皆受人所愚也抑令故自裝點乎以理度之時際承平官場雖有求進一階而不易得耆然如趙令者豈作此想而妄以軍功自求升遷也湯溪山僻紳董無多卽不諳世務亦未必以此等謀叛之案紿其父母官也趙君曾隨會伯撫轉戰湘皖十餘年來數任煩劇雖在英年的非凡品與不閱時務之員大相區別以爲少年喜事則有之若謂任意妄爲則斷不至此誠何取乎是而興此一獄耶且案由官定供自犯招若憑空羅織何以服緒囚乎雖然人旣有些言矣而本舘初次探聞各情亦屬至輕至細似不能指爲誣及趙令之言試就其禀稿及一切證據之事平心揣之方事之發覺也由於紳士之走告謂爲訪聞者則公續之套話也聚眾至偏數郡之人毘連者閩省之同安遙應者海外之琉球南鄉雖僻詎無往來之人必待約日起事市始赴愬於官則紳衿平日亦木偶人矣知其聚在此處且知往必擒獲何若是之巧也可疑一也約期起事近在十五日而冒雨破巢乃在十二相去不過三日雖黨與四散知事洩而敗飛告別縣而相離五六日程之處並無一起事者豈皆知之而散乎自來草莽伏戎未及期而敗者黨援聞知卽不待至期而起蓋勢已成則不起亦不免於誅起則尚可徼萬一之幸此固人人所知之埋故道光中林淸之變餘黨之在山東境者聞林被獲而同時起也此次湯溪獨無一股猝發之賊豈其聞信而皆延頸以俟誅乎且如閩之同安必不能聞信於十五之前也可疑者二山頂茅篷數百人必難容足矧在雨中卽日屆期起事醜類聚處然其謀逆諸蹟未必薺置於篷內而乃印旗符信一搜卽是天下豈有如此逆謀而不善自隱匿故授人以憑證者乎不惟是也僞俟王日中等拒敵受傷何遽至不能取供當時縣中民團加以府撥弁兵城汛額卒不下六七 
 
 

Page 2

 
 
百人分半札營而其餘以之自衛何至不能防守三犯而慮其刼獄也乃不暇取供細訊其事之緣起而質明僞書中交通情節並妖僧小孩下落遽以紳士環求擅决要犯雖變起倉卒難於從容審理然犯供未確而卽正典刑究屬疏密刊疑者三有此三疑似乎人言之以爲輕事而重言之固非私謗縣令之語而亦並非偏惡紳士之論也姑存疑以俟之 
[大官回籍]  
　　○前任浙扛巡撫梅筱巖先生請假回籍兹悉於月之初十日由九江乘赍紅船抵江卷屬同至云 
[靈輀出殯]  
　　○已故臺澎　夏筱　先生靈旐抵籍曾列前報兹悉於月之初十日靈櫬由廣潤門進城走西大街轅門口洗馬池翠花街　塍上而至石條街卽入住宅儀從甚盛沿途觀者如堵十二日撫藩臬道府皆往用十三日則爲親友吊奠之期十四日家祭十五日出殯惜在雪後道路泥濘行動殊多不便云 
[章門又雪]  
　　○江省自本月以來雨雪交加未嘗稍　初十日酉刻陡覺風勢愈銳如濤奔如虎吼徹夜怒號門窗霹動次日晨起街道盡冰小雲霏微漸成花花世界迫午後則雪片如掌頃刻銀鋪玉琢大地光明直至十二日戍刻始止積深尺許想此次四境均沾農民可以慰望矣 
[得雪暢透]  
　　○蘇郡於臘月初起連日陰雨至初十後隨有六出齊飛自是或密或疎凡雨三日積雪三寸左右至十五日睛　雪猶凝聚未化農人咸謂此次雪在春前且四地野均已霑足來歲豐年已可預卜云 
[空中有聲]  
　　○蘇郡於十八日清晨有聲起於西南天際初則隱隱雷繼則賸隆如磨旋乃如數十里外連珠鎗炮一轟而絕閶胥兩門等處居人靡不聽聞或謂此係天愁語殊無理 
[拆毀煙房]  
　　○前報護撫譚中丞飭令各路巡查搜拿煙舘統獲十數起當時分別枷實發落其煙舘本應封禁惟查各處房屋大半在荒僻之區土墻茅屋旣與指巢牛圃無異蓋所有完整之房屋主俱以禁令森嚴不敢出賃現將瓦屋仍舊發封草屋則一律飭令拆毀以示懲戒云 
[田主苦累]  
　　○江寍縣　田地凡有業主者佃戶具領耕稱向有浮土王一說積習相沿由來已久推原其故蓋因承平日久丁多田少無田之佃欲領業田必向前佃先買浮士兌價立劵然後方能領種否則業圭雖欲招佃而無田之佃亦决不敢領種蓋恐前佃之向伊爭論也由是業主中執業完糧而田土悉被佃戶把持不能操縱由我故刁佃有所挾制遂致捎　　產首般刁狡業主懦弱者每致顆粒無收仍需按畝完糧卽稍有勢力者亦必送官懲辦花銷訟費得不償天有田之家莫不深受此累故江寍之田向來即不値錢亂後更無過而問者業主每有將祖遺之產情願充公或送入善堂及救生局者誠以無田尚可餬口有田反致受累致時論皆謂田乃富半之底實爲累字之頭其實皆因浮土之弊深受佃戶挾制之害也乃亂後雖田多佃少而浮土積習仍然照舊執業之累更甚於前蓋刁佃往往借開墾爲題必需業主讓租三年或四年五年不等及年跟旣滿　主不甚認眞聽其隨意交租不爭多寡尚可照常耕種若一認眞佃戶便托故拋荒又另向別主領田開墾前業主因其荒廢雖欲另招別佃別佃皆因有浮土不敢具領遂至熟田轉其復荒逐年仍照完國課其受累又較亂前更甚江甯顧邑尊蒞任以來深知此獘昨已出示嚴禁令鄉民墾荒者若業主在一年內認田每畝貼給　墾錢一千五百文二年內貼給一千文三年內貼給五百文三年以外照常交租不貼錢若業主收回田畝後佃耕　前佃不準借浮土之詞從中把拮此示一出業主莫不同聲感頌顧邑尊誠能知民疾苦興利除獘矣但浮土積習相沿已久今雖禁竊恐鄉民未必凜遵盖若輩未向業主領田必先議買浮土者一則懼前佃之向伊爭論一則恃有浮土方好挾制業主不得任其　換別佃有此兩意誰肯恪遵官示不要浮土而逕向業主領田乎顧邑尊中有心除獘終恐未必能除說者謂卻除此弊必一面將嚴禁告示在各鄉鎭市勒石永禁一面出示令各業主傳齊眾佃各具所領之由自己並無浮土倘欲換佃耕種聽主自便不得借詞浮土從中把持之領據交業主收執倘眾佃有不遵者准其禀官提究當堂立據如此辦理庶幾多作積獘一旦革除且人少田多之際鄉民已領之田皆係由荒墾熟已經讓租三年並未花過分文浮土價目者趁此嚴禁誠千載一時地會若再　數年生齒日繁人多田少鄉民非買浮土無田耕種彼時雖欲嚴禁而鄉愚無知實有花費重資購得浮土者一旦令其　如敝屣揆諸人情未免心有不甘更難望其風情弊絕矣 
[改賣姻膏]  
　　○揚城煙舘近已　逐淨盡總巡恐仍有暗中開設復嚴加搜緝是以若輩無可謀生現俱改賣姻膏向吸者出售惟不開燈設榻招人零吸耳蓋熬煙之法彼所熟悉嗜此者亦樂於價購也 
[冒雪沉舟]  
　　○漢皇龍王廟碼頭本爲濟渡之要道官渡以及小舟皆嶬泊於此本月初十日風雪交加午後有客四人不候官渡另喚小舟渡江甫經開打舟子知力不能勝與客說明計將轉舵豈風浪較猛爰卽吹覆聞主客無一人得救誠可爲好行險者鑒焉 
[防盜憲示]  
　　○欽命廣東等處提刑按察使司按察使兼管全省驛傳事務加十級紀錄二十次張爲出示曉諭事照視省垣城廂內外人姻稠密衢巷紛歧宵小易於潛蹤盜賊時虞竊發雖嚴飭整頓而搶掠之案仍復紛至沓來固由查街員弁未能認眞緝捕亦由各街鄰里並不互相救援遇曰盡肆搶則袖手旁觀聞昏夜行強亦閉門自衛一任匪徒明目張膽如取如携仲舊符所以不靖閭里所以難 
 
 

Page 3

 
 
安也查省城救火章程各街廟內置備水龍一架每舖派定工人一名救火之人本廟旣給工資失火之家事後又有酬謝遇有加祿爲災立即馳往救護眾悄極爲踴躍撲滅卽屬不難若強盜傷人性命刦人家私同是人類之相殘比較天災爲　烈乃竟視同秦越漠不關心薄俗澆風良可浩嘆如謂盜情輿火執迥異禦盜較救火更難火可一望而知盜則遠莫能救不知近處果號負救援遠者必聞風響　如謂強盜執持兇器恐致拒捕傷人不知眾人果協力齊心強盜必寒心喪胆又况　置嚴密防範認眞更可杜窺伺之端　未免失事之患際此冬令防範吃緊𠄸應及時講水合行出示曉諭爲此示諭城廂內舖戶商民人等知悉爾等須知眾志可以成城守望貴乎相助爾能急人之難人亦救爾之危務須傲照救火章程設立禦火絛欵卽以救火丁壯並充禦盜之人另制號衣添備器械遇有盜警立卽鳴鑼爲號近有跟蹤追拿遠者迎頭截捕如有當場獲盜者每名賞給花紅銀若干并被盜賊拒傷或因傷身死者每名賞給　　安葬銀各若干酌定數目標貼通衢以聯眾心而鼓眾志但能比鄰比戶共相防閑合約合街互和聯絡則內匪無能竊發外匪不敢窺伺地方　謐而民必　安本司實有厚望焉各宜凛遵毋違特示 
[歇業涉訟]  
　　○婦人姜顧氏控姪姜芹堂向來幫同配絲因不務正習入下流洋人不用故呌顧金福接手再因芹堂時來索借情愿再給洋八元令立不再纏擾筆據芹堂不允叩請訊斷姜芹堂供嬸母聽信內蛭顧金福之言致將我無端停歇如今要向借洋十挈妻回籍不願出與筆據情原具結可也姜湯氏供芹堂是我丈夫具有禀词呈閱陳司馬訊供之不隨著姜顧氏繳洋十元給姜芹堂具領挈妻回籍着芹堂具以後不得向嬸母借擾之結完案 
[再訊珠寳案]  
　　○珠寳案各情節經列報前日夜堂陳司馬飭將人证帶案訊追金汪氏供詞仍前支吾司馬喝掌頰百下仍不言銀洋存在別處司馬問汪少愚亦執如前司馬喝令除去大帽仍不認有通情存洋情事司馬又令復責金汪氏二十下而謂汪曰此二十下係金伍氏替汝受責者汪稱卽責金汪氏千萬不亦與監生無于至彼誣指我與金汪氏通情仔洋有何証據司馬部畢范氏之夫銀翰周具禀聲稱平湖人　爲衣莊生理因久病歇業以致所有衣物典押一空飢寒交迫　妻掮賣女兜手帕等物餬口兹缘妻被金汪氏诬指存洋是以再四詢問妻稱在主顧人家認識金汪氏旋因伊與汪少愚有私其夫金利川稍有風聞遂致反目金汪氏疑爲我妻通風故拖累到案及訢明汪少愚私情而挾嫌更深至金汪氏在浴堂　張陸氏處借房當汪娶妾啟遍送饅頭糕四隣感知可訪可查也司馬閱禀之下又問金利川汝妻與汪少愚通情汝知否可直說免再受刑答稱確有風聞乞恩嚴訊張陸氏可也張陸氏則仍前不認司馬再四研詰矢口不移陳司馬隨謂汪曰汝雖堅不承認但眾口一詞莫不謂汝與金汪氏通情串吞鉅欵金汪氏抗不將銀洋交案汝亦斷難置身事外令將人證分別管押着　翰周交保谕限三日查明金汪氏與汪少愚通情存洋之實在证據禀候核辦 
[打撈屍身]  
　　○虹口北鄉廣肇人因誤聞從賭奔跑至寳山縣境之殷家宅鄉人誤疑爲盜以致毆打各情節早經列報兹悉廣肇人實在尚少徐姓一名探聞實己毆斃故其親屬人遍貼字條如有人報信徐某屍身下落酬謝花紅洋若干等情業有風聞屍身拋棄在老吳淞港是以雇舟連日打撈尚未獲到云 
[招領男骸]  
　　○十九日有二十五保十四圖保正至同仁輔元堂報在鐵廠後墳脚邊有無名男屍一口年约五十歲外花鬚身穿蓝布對襟棉背心元色斜紋洋布棉𧝉藍布棉襖　藍布短衫藍布小脚梳褲藍布單褲白布夾襪元布厚底棉鞋新紅結帽子當卽督同工人騐無傷痕收殮埋葬倘有屍屬赴堂查明具領可也 
[私用賑欵]  
　　○益善堂董事朱紫佐投禀蘇松太道控司事王翔雲王電初鄧古泉徐雲溪等借公作弊招謑勒索私刻董事名片王翔雲等係董事顧麟接辦堂務時所專任等情劉觀察准詞着上海縣查辦經莫邑尊出示曉諭本報亦抄小列報今顧麟復　稟道署稱益善堂前是董事顧銘照經管而該堂司事有私用陳姓助賑欵項請爲追究業經劉道憲於十八日批示懸掛顯門云顧銘照早已退管堂務而該堂旣有私用陳姓賑款何得待朱紫佐控告王翔雲後方如訐告仍仰上海縣將該堂帳目澈底追查詳報云云想此事須俟開印後提辦矣 
[英商互控]  
　　○前報列履祥行與太古成因海帶之事涉訟法公堂疉次訊理後經孫明府斷着居間人顧老四將海帶估價核辦等悄今事懸多日尚未了結而履實行係　叻人所開設人於英籍太古成辦掛英商牌號故英公館信致法公舘如兩造之事未結　可着波等赴英公舘控告故前日太古成不步雲復向法公舘投禀時孫明府卽將情由諭知彼此均屬英商可赴英領事衙門請理卽將禀帖擲還王步雲遵諭而退 
[借錢自斃]  
　　○有某甲者素習下流家惟老母一人某甲與住居本埠南市紫霞殿相近之某姓家亦相認有年不常到某家措借錢洋而　家已應酬多次頗　白眼前日n又向告借不能如　某甲卽吞阿芙蓉膏恐嚇詎吞服過多旋救不效卽斃命於某姓家廚房某姓無可如何祇得挽十六舖地保周旋與屍親講和出洋三十元備棺豐殮又給其母養贍之　及一切開銷費已不資矣是眞所謂祇妄之災也 
 
 

Page 4

 
 
[茗叙行凶]  
　　○昨下午五點鐘時英界玉樓春茶舘來男婦二人飲茶口⾓之間男卽手出洋刀刺傷該婦手背及頭項三處當卽鮮血噴溢經華捕將男人拘入捕房婦則送入仁濟醫館醫治其如何起畔姑候探明再述 
[歲感懷]  
　　○滄桑人事幾經秋湖海飄零一敝裘阮籍猖狂悲失路仲宣感慨獨登樓身多挫折誰靑眼書寄平安慰白頭細數十餘年內事忘機輸與水中鷗　萬里塵衫東復丁埀楊無力緊輪蹄尊前看劍心猶壯醉後題詩字不　飄泊天涯增馬齒簿游海上證鴻泥浮蹤到處　蓬梗前路茫茫孰指迷　年華如駛去堂堂往事回思夢一場嚼蠟原知無意味飲冰從此覺心涼風塵僕僕精神減歲刀勞勞俗慮忙自笑一雙貧　手爲他人作嫁衣裳　漠漢濃雲掃雪天蕭條風景逼殘年關心漸覺頭　異轉眼俄驚歲月遷親典敝裘償酒債自呵凍墨寫春聯依人已作迎寅學回首鄉關厂愴然 
　　苕溪紅芭蕉齋土人子美陳鼎甫草 
[枕上誌悲]  
　　○明日知何日兒亡已十旬人間　卒歲地不解思親骨肉憐因果形骸付轉輪那堪風雨夜旅館昆究燐　慰情同繞膝怪我愛多偏遲暮無歸客人家未嫁年拈題惟哭女顧影但呼天倘許重相見甘心到九泉　苦海經千浪愁城進一層凄涼錄墜線慘臢澹寒燈錯字從何鑄賢聲恰有愚生天資佛力我欲倩高僧　大母垂遺訓堂前習禮嚴裁箋將字問　姊共鍼拈涙眼看雛燕痴心怪素蟾早知多呈礙休咎應須占　遠嫁　曾遠幽冥路始遙悲來偏有句老去更無聯命枉將絲續魂思剪衹招彭篯興猶不免積忿頓然消　自歎生爲女吾偏當作兒賢應　德曜才不羨交姬往牢思奚補無名病亦奇毫釐千里失消息得來遲　猶憶髻了雙休　待綠窗避兵兒命小航海浪聲撞風障無由證餘哀未肯降西河痴欲絕不忍過申江　維摩示疾身樂餌日橫陳剛喜爲人母旋教與鬼隣我猶　世網汝已斷根塵知否椿庭恨初添白叔新　我心雖鐵石提起總辛酸事每從頭問貧知餬口難婉言留小住曲意勸加餐說到家多故　余淚欲彈　天迸同誰論秋來禍有根奔馳驚歲序蚗憾此乾坤積咎將心忖彌留孰手援如何拋我去寂寂竟無言 
　　䅣仲承稿 
[光緒五年十一月三十日京報全錄]  
　　宮門抄○諭旨三首錄前○發抄　旨五道○黔撫岑　奏爲拿獲逆犯訊明正法家屬按律定擬摺子○湖督李　奏爲解淸本年餉銀片○大臣景　奏爲差竣回署摺了○熱河都統崇　奏爲籌擬口外巡防給獎片○大臣景　奏爲循例揀補摺子○十一月三十日理藩院　儀衛先祿寺廂白旗値日無引　見○榮祿謝准其開缺　恩○恩承謝授步軍統領　恩○長叙等各謝紀錄　恩○値年旗代奏八旗兵丁謝賞一月錢糧　恩○召見軍機　奎潤認發抄　銘安等奏徵收菸酒等稅循案核銷奉　旨該部知道欽此○雙請定各城稅額並酌提辦公津貼奉　旨着照所請該部知道欽此○又雙城堡總管清瑞接印日期奉　旨知道了欽此○李瀚章奏請州鄧弟武補靖州協副將奉　旨部議奏欽此○又請以符永茂借補　綏協守備奉　旨兵部議奏欽此　○○貴州巡撫臣岑毓英跪　奏爲訪聞哥老會匪已革總兵楊海　等謀爲不軌已將首要逆犯拿獲訊明正法家屬按律定擬現在地方安　恭摺由驛馳奏仰祈　聖鑒事竊臣於光緒五年十月初八日與該司道府縣等訪聞已革總兵楊海泰卽楊開泰等德歃血結盟拜會謀爲不軌之事當卽派前署臣標中車叅將平遠協副將何雄輝上紅協副將蕭肇富補用知州李宗誥補用千總湯志純等查拿旋據該府縣暨何雄輝簫肇富及各營員弁於初八初九十一十二等日先後拿獲楊海泰朱其相歐楊珍劉美六王潰張得勝卽　子金得勝龍進昌何泗海及楊海泰之妻楊彭氏並起獲號片旗幟軍器等件解案卽經飭發該司道督審詳辦去後兹據布政使林肇元按察使吳德溥粮儲道松長督同署貴陽府知府汪元慶署貴筑縣知縣楊執中並局員親提各犯研鞫　楊海泰皍楊開泰籍隸湖南湘鄉縣從前曾保總兵同治七年間因在湖南犯案革職發配到黔光緒元年遇　赧免罪卽在黔省指月堂賃屋居信朱其相卽朱鈺前曾投效軍營膾保府經歷縣丞升用知縣指省分發廣西與張得勝王潰均分隸貴州地施秉普安桐梓等　縣歐陽珍亦曾投劾軍營歷保都司與何泗海均籍隸廣東連州劉美六籍隸湖南祁陽龍進昌籍隸廣西南丹均在貴州或曾經當勇或唱戲營生與在逃　子張幅芝俱各認識往來楊海泰目不識丁與張幅芝謀爲才軌各犯俱係知情同謀朱其相兼爲楊海泰作書盡策光緒五年八月間張幅芝俻席邀現獲之楊海泰朱其相在逃之黃炳城曾雲漢同往城外冾廟商誶朱其與楊海泰爭爲頭子並說今歲年甲不利明年方可起事楊海泰不信到十月初三日楊海泰又約張幅芝察使吳德溥糧儲道松長督同署貴陽府知府汪元慶署貴筑縣知縣楊執中訊供明確連犯詳解到臣距復怔同該司道等親提各犯研鞫據各供認前情不諱再三究詰命供如一案無遁飾查律載謀反但共謀者不分首從皆凌離遲處死正犯之妻給付功臣之家爲奴又例載綠坐婦女發各省駐防給官員兵丁爲奴各等開此案發　已革總兵楊海泰與在逃之張幅芝謀爲不軌朱其相等知悄共謀均屬罪與在逃之武老大陳老么于樹昌金得勝等各逆到家歃血吃湭議定初九日夜俟各官在慶賀公所行禮時放砲爲號一齊動手派武老大陳老么帶二百人預伏公所後面　廟楊海泰興張幅芝自帶二十人混進公所放火殺人派現獲之何泗海龍進昌理伏西門在逃之羅老大伏於北門派現獲之歐陽珍劉美六王潰在逃之黃老大卽陳小靑夏少美　錦堂張華先馬莅才張超相各帶人分路接應又派現獲之金得勝與在逃之李合芢王樹昌黃得勝吳春亭祝老九黃炳城曾雲漢各帶千百人分伏城外要路議俟佔躍踞省城留張幅芝爲僞帥守貴州楊海泰卽帶人馬往　四川各犯正預備滋事卽經訪聞密飭查拿將楊海泰等先後獲案飭發審辦兹據布政使森肇元按 
 
 

Page 5

 
 
大惡極自應按律問擬楊海泰卽楊開泰朱其相卽朱鈺歐陽珍劉美六王潰張得勝龍進昌何泗海均應如該司等所擬合依謀反但共謀者不分首從習凌遲處死律　皆凌遲處死以上八犯情罪重大未便稍稽顯戮經臣於審明後恭請　王命飭委署貴陽府知府汪元慶現署臣標中軍叅將李景昌押赴市曹凌還處死以照烱戒楊彭氏係逆犯楊海泰之妻亦應如該司等所擬凝合依正犯之妻給付功臣之家爲奴律仍照綠坐婦女發各省駐防給官員兵丁爲奴例發各省駐防給官員兵丁爲奴該逆犯等有無家產飭查照例辦理呈號片旂幟案結銷燬軍器發管配爪逸犯張幅芝等仍飭嚴緝獲日另結案係訪聞該地方文武各官失察職名請照例免議再此案哥老會匪楊海泰等勾結頗眾謀爲不軌行蹤甚秘各員弁等能於五日內將首要逆犯獲案實爲異常出力除其次出力員弁兵役等由臣酌量外獎外其尤爲出力之員弁合無仰墾　天恩容臣另摺　尤請獎以昭激勸除全案供招咨部查核外所有訪聞拿獲哥老會匪首要逆犯已訊明正法現在地方安靖緣由謹會同雲貴總督臣劉長佑恭摺由驛馳奏伏乞　皇太后　皇上聖鑒訓示謹奏奉　旨已錄　○○李瀚章片　再前准戶部咨欽奉　上諭光緒五年內務府經費撥湖北　厘銀五萬兩陸續經解內務府交納等因欽此業經飭據湖北藩司　道　撥第一二三四批共銀四萬兩並平餘抬費等項銀兩委員管解赴京交納附片奏報在案兹據湖北布政使王大經　法武昌道蒯　標　撥第五批庫平銀一萬兩並遵　定章隨解平餘抬費布袋劈鞘等項銀三百三十兩飭委候補知縣劉震歐學浩會同管解赴京交納所有奉廢光緒五年分內務府經費銀五萬兩現巳如數解清等情詳請奏咨前來除　給咨文飭廢該員等小心管解並俟報起程日期另行咨部外　會同湖北巡撫臣　　附片具陳伏乞　聖鑒謹　奏軍機大臣奉　旨該衙門知道欽此　○○奴才景瑞跪奏爲兩處　萬年吉地現已工竣敬謹接收妥愼守衛儀仃樹株以次栽種奴才差竣回署恭摺具奏仰祈　聖鑒事恭照同治十二年兩處　萬年吉地開工經醇親主奏派奴才充當　菩陀峪萬年吉地監督常川駐工光緒元年欽奉　上諭菩陀峪萬年吉地工程着派副都統景瑞會同敬謹辦理欽此是年六月蒙　恩補放馬場蘭鎭總兵兼總管內務府大臣仍兼　菩陀峪萬年吉地承修夭臣差使各等因欽此奴才曾輕奏明在工次就近住止以便常川監工隨時進署辦率仰蒙　允准在案現在兩處　萬年吉地全工告竣經工程處奏准　照接收守衛並經惇親王醇親王等密咨妥愼守護奴才與守護　等敬　將一應承偵事宜並八旂禮邵兼管官員會同奏請遵辦擬泒所有　宮門迤內　寶城　殿廷等處係內務府專責典守最關愼重奴才巳酌擬擇派郞中德衡額達桑阿內管領德齡額景星等輸流値班敬謹守護並請將該員等免　升轉俾令常川承値以專責成等因具奏奉　旨着照所請該銜門知道欽此欽遵十月十九日經工程處將各處工程交接刻下　殿廷　宮門等處均按定制界限分晰責成値班守衛盡夜嚴密巡邏奴才等不時親詣稽查　宮門內外　栽儀行松樹遵吉栽種藩庫如將欵項　續解到今冬樹株約可栽齊現在工次事竣姣才后緣片擬於十一月十五日仍回總兵衙署住止伏查馬蘭鎭總兵舊署大半城房歷么失修房屋牆垣間有滲漏坍倒之處永　　備兩　無項川簪奴才抓捐將衙署略爲粘修補砌俾資栖比所有工次差竣奴才回署緣由理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○崇綺片　再查前任都統延煦於光緒四年十月請將駐防練軍朝陽練軍共兵四百名每屆冬令三个月弄於例支餉銀外每月加銀一兩由　課項下動支奏准辦理在案本年春間復由古北口添調練軍一百五十名駐札朝陽境內統計各項練軍共五百五十名　屆冬令若照系一體給亦須用銀一千六兩餘兩惟查闡課項下除今年春夏因公動撥外現在仔欵無多旣不敷此項開放且該練軍等若僅止巡邏會哨　　分　差使至口外地方較寒似宜寓體愼於激勸之中期於捕務有禆擬請自本年爲始凡遇冬令嚴寒之時診練軍等果能於一月之中剿捕人夥馬賊或拿獲著名巨盜及搶刦案犯除按照向章彙案給獎外查明出力兵丁每名給銀一兩以爲冒寒獲匪者勸其銀兩仍由　課項下動支報銷奴才爲愼車經費激勵練軍起見謹附片具陳伏乞　聖鑒謹　奏軍機大臣奏　旨着照所請該部知道欽此　○○奴才眾瑜跪　奏爲循例掛補茶房拜　　差缺恭摺奏　聞仰祈　聖鑒事恭查　　五年六月欽奉　諭旨　東陵　西陵所有應行送京引見之茶飯香　拜唐　等俱係徵木乏差道路遙遠往　不無糜費嗣後遇有缺出着交各該管大臣揀選奏補不必送京引見以示體恤等因欽此歡遵在案兹　孝东陵出有茶房拜唐阿一缺奴才揀選得闲散拜唐阿瑞昌又景陵出有茶房拜唐阿一缺揀選得闲散拜唐阿存忠均堪擬补俟　命奇下之日奴才照例分咨戶部內務府查照辦理谨循例恭摺奏　問伏乞　皇太后　皇上聖鉴谨　奏军機天臣奉旨知道了歡此 
[浙省撫轅事宜]  
　　○二一月十三日補用同知齊斐禀銷溫處掛資假並稟知闻訃丁母憂　通判謝　化奉藩司飭知請補南塘通判　謝　前署鎮海　史孫文濤交卸回省禀到巡槇朱爲章禀知　藩委署江　務天使叩謝　十四日候補府陳熾　交們　州　庫局務回省禀表觀電荷廪見　○十五晶陳　江干　仁薄湖　張鑑　硤石俱禀見禀知奉厘捐局　接辦厘局差州叩謝　杭州府經歷于禀知交卸　理江漲務大使署江漲務大使　爲　禀知受事　竹山巡檢陳錫智叩辭　　候補府經歷張職翼禀销安吉墾荒局差　朱入流李　　謝　委分湖差遣叩即辭　○十六日李宮交卸安昌厘卡回省禀到 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
