# 1903 - 103 - 4910774

 

Page 1

 
 
[正通志出書并發售新編九通全書目錄啓] [  圖書集曰 < [ 
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閲或多不便爰不惜重貲禮延通才博學將是書條分件繫編成九通目錄四十卷語節繁蕪事無渗漏提網挚領井然秩然現已付印不日出書定價每部大洋一元八角曾購本局九通股票者僅牧工料英洋一元以示區别諸君有欲購取者請於領正通志持缴洋預定掣給憑單侔正通致告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦　陳終始備舉靡遺方今崇尚實學朝野上下咸究心經世之務官書卷帙繁重購寘匪易私集事　　雜抉摘尤難是編總裒諸書采輯精要而芟類冗每條注明原書出處無敢增易一字讀者執偏見全引端振緖不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛定鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略矣外埠各坊均有出售此啓 
[書四川總督岑制軍奏設成都勸工局摺後]  
泰西以工商富國而工尤重於商人但見其貨物來華無不得倍蓰之利以去咸震驚其商務之旺以爲目今欲策富强莫商務若矣夫商務誠不可不講所以明物理之盈虚轉運之遲速得失之機誠非淺鮮明者益焉昧者損焉然利究不能徒手爭則當以工爲先西人商務未盛之先其勤於工藝已不可以歲月計以爲商務立其本故商務日見其盛使不求其本雖日日言商務奚益哉現在中國朝野上下皆知重商且皆知重商之必先重工於是各處設立勸工所收錄莠民教之養之誠善舉也而四川更擴大其規模川督岑雲帥奏設通省勸工局爲地十畝爲屋一百餘間可容八百人每四月一卒業計可敎二千四百人而費不滿萬金亦可謂本輕利重矣各省若仿而行之則統計一年可教數萬莠民可養數萬窮民弭亂之道莫善於此惟竊意尤又進焉泰西製造百貨出自手工者少成於機器者多以故貨積如山無參差不齊之弊且成物多而速工本簡而輕若僅恃人工無論其不能精卽精焉而不能多何以廣銷路必有機器而後人力所不能造者機器能造之十人百人之力所能造者一人之力能造之夫以一人而兼十人百人之工則所成之物必多矣以一人所爲抵十人百人所爲則其價必减而四方必爭購之矣此説見於薛叔耘星使日記中可謂名論不刊故竊謂中國不欲振興工藝則已欲振工藝非用機器不可華人聰明才力並不亞於泰西卽以手工而論亦有過之無不及從前一技之工見重於世者如陸子剛之治玉吕愛山之治金朱碧水之治銀鮑天成之治犀趙高壁之治錫王小溪之治瑪瑙蔣抱雲之治銅濮仲謙之雕竹姜千里之嵌螺甸楊塤之　倭漆無不鬥心鈎角少二寡雙無如　人所出之物旣不能多而又爲玩好之具非尋常日用所需雖精奚益使有以上諸人之技巧而佐之以機器其成物必多流傳必廣何至今日如廣陵之散故今日振興工藝宜購各種機器以爲之經費不足可由小而大人師難得可由粗而精泰西工藝之盛不過百年創之難因之易華人步武西法已有蹊徑可尋可收事半功倍之效苟能認眞仿習吾知不二三十年機器所成之物亦將徧行國中矣不觀之日本乎二十年來幾盡得西人之妙惟吝惜工本故貨物不無低昂之判若華人爲之必過於日本惟初仿之時祗能購彼機器用之俟能自造機器則工藝成矣若現在之工藝局不過爲教養窮民起見必謂能振興商務則恐猶未也然皆能如岑雲帥之認眞辦理亦未始非開豁民智綏輯地方之善政不能不爲朝廷慶得人矣 
[三館接奉電音]  
　　昨日午前京師飛電傳來上諭二道旨一道敬謹譯登○三月二十一日内閣抄奉上諭兩廣總督著岑春煊署理卽赴新任毋庸來京請訓錫良著調署四川總敊未到任以前著陳璚暫行護理欽此同日奉上諭閩浙總督著李興鋭署理張人駿著調補廣東巡撫河南巡撫著陳夔龍補授德壽著補授漕運總督欽此同日奉旨那桐現在出差所管正藍旗滿洲副都統著崇勳署理欽此 
[電傳行在宫門抄]  
　　昨日午前京師友人專電告知本館云三月二十一日皇上在團河行宫召見軍機大臣及楊士驤 
[英俄齟齬]  
　　西字報云近有英國商人之寄寓庫倫者俄領事諭令立卽他往不得已求英國使臣爲之保護英使以俄領事行其權於界限之外甚覺不快於心 
[猶人忿激]  
　　美國紐約克埠來電云前者俄廷忽恩綸下　准地方民庶各操自治之權一時通國人民驚喜欲狂謳歌遍野其猶太人之寄居俄境者向來叧訂法律壓制頗嚴此次雀躍驩呼咸以爲雨露無私當可同沾圖澤矣不料俄歴三月十六號突降詔勅大旨謂前者恩詔猶太人當分别辦理不能一體加恩不禁變喜爲憂頃刻怨咨交作刻下俄廷深恐若輩激而生變因之昕夕戒備嚴密非常尙未悉能免羣起譁擾否也 
[務計軍需]  
　　西字報云英國海軍部於本年西歴三月九號揭曉計一千九百零二年至一千九百零四年此一年之内海軍經費共需三億五千八百三十六萬八千四百一十圓較上午增三千二百零二萬圓其中二千二百三十六萬圓爲添製新艦及繕治舊艦之費自將領以迄士卒凡支領月俸口糧者共十二萬七千一百員名較上年增四千六百員名養船費一億七千八百二十萬七千二百圓新造戰船三十號鐵甲巡船四號偵探防護船二號逐水雷船 
 
 
] 

Page 2

 
 
十五號水雷艇十號防海巡洋船二號内河砲船一號遞信快船一號 
[開會展期]  
　　美國聖路易博覽會定於明年西歴五月舉行本館前已詳錄章程登諸報牘兹得美京華盛頓來信云美人於一切開會之事本已布置周詳後欲大啓規模另行計畫以致鋼鐵材木類皆不足備用所建房屋恐急切未克告成大約須展緩一年遲至一千九百二五年開會矣 
[批約定期]  
　　法京巴黎司來電云法國簡駐暹羅使臣迭請暹王將去年西歴十二月七號所訂約章批准暹王再三審度允於本年西歴十二月三十一號鈐印施行 
[俄减鹽稅]  
　　哈爾賓友人來信云由達路尼運往哈爾賓之食鹽俄員於西歴三月二十八號歴卽俄三月十五日出示曉諭將稅則大爲减輕尚未悉其命意之所在也 
[僞造日銀]  
　　日本某日報云有岡山縣屬和氣郡人林實太郎者寄居大坂西區三軒家紡續會社執事人處邇與在社中當鐵工之香川縣屬三豐郡人齋藤平吾及岡山縣屬阿哲郡人藤原某密謀警察西署留心伺察知齋藤購得鉛錫水銀交與林等私鑄每圓五角之僞銀錢携赴神户大販西京各處混用因拼闥而入在第二層樓上設爐之處搜出僞銀錢三枚及一切鑄銀器具遂於東歴四月八號將林及藤原拘入署中齋藤則方因他案管押曾崎警察署隨亦聲請帶回歸案訊鞫一面仍派令警部四出偵查 
[詳記粤東火藥庫失事]  
　　粤東藥庫被焚前已詳登大略昨得廣州采訪友人手書云自三元里火藥局失火之後大吏奏准遷往省垣北門外横枝岡攺名永濟藥局中設勇目一名庫丁十名旁駐安勇兩旗以資保護本月十三日午後二點鐘越十分時庫中忽轟然一聲火烈具舉城樓磚石四散紛飛時近淸明有赴附近山麓掃墓者或爲火氣灼傷或被飛石砸壞殘胔斷骼慘不忍觀有某姓者富家子也時適乘輿往某處行近其地驀遭災由輿中掀至道旁跌傷其面核計左右居民及在山麓掃墓者共斃六七人傷者不計其數縣宰呂明府聞警立卽親臨　騐并督勇舁水龍撲滅餘盡聞局中委員工匠約二十餘人連護局勇丁悉罹慘劫事後經駐紥北門之常備軍收拾火塲約得屍骸五六十具誠巨劫哉 
[示興墾務]  
　　九江訪事友人云日前署江西德化縣江雲卿明府出示曉諭曰賞戴花翎升用府在任候補直隸州計卓異調補鄱陽縣調署德化縣正堂隨帶加一級江爲出示勸諭墾種以興地利事案奉派辦政事處憲札開照得江省地方遼闊農民好逸惡勞不但荒山未墾且有田園菜地因水旱無常輕棄不治現値時事多艱民生彫敝舉凡興利除弊一切工圖皆應認眞辦理以收富强之效等因奉此查化邑荒山田地所在皆有或因人工不給棄之如遺或因户口逃亡無人顧問或爲界限互爭共相棄置任其荒蕪殊爲或惜當兹講求墾荒種植水利諸事自應勸諭盡力興辦除照會體仁保甲紳董在於城内設立總局并諭四鄉紳耆籌議舉辦外合亟示諭爲此示仰闔邑紳耆農業人等知悉凡有荒山田地或由自墾或租與人開墾其一姓公地或借族祠衆項墾種均望勤奮自興一律開闢多種桑麻茶桐柏樹樟樹務使野無曠土獲利何可勝言其有不願自墾者准予禀報招人墾種切不可視爲官樣文章置之緩圖惟舉辦墾荒則水利尤當講求現在天雨兼旬各水鄉堤　必須留心晝夜保護滲漏之處隨時補築其有堤身單薄者亦應糾工加高培厚各旱鄉則應多開塘堰溝渠或掘并以資灌漑舊有淤塞者亦宜濬深總期通力合作以興地利而裕蓋藏毋得觀望疑慮是爲至要其各勉旅勿違特示 
[蘇垣禁賭]  
　　蘇州訪事人云前者蘇州府向子振太守訪悉胥門内及道前街一帶各客棧有聚賭抽頭情事立飭各叚保甲委員督同差役嚴密查拿旋經某員查知此中最著名者爲來遠橋左近慶雲棧道前街同泰昌萬雲居東來陞等數家招集江震各處富家子弟及穹窿山羽士上方山僧人大開賭塲每夜所得頭資多者二三百少亦百餘金遂據情禀知太守太守立傳長元和三縣主諭令出示禁止蘇金林三大令奉諭之下遵卽會銜出示一面飭差明查暗訪務獲究懲 
[武林火警]  
　　杭州訪事人云本月初九日辰初拱宸橋左近平安里邱某家忽稅祝融之駕焚去房屋四十餘間至初十夜五鼓時大關左近小河里石闌兠陳阿生家又因燈煤遺火致兆焚如城外各水龍及關署洋龍疾馳往救湖墅總巡譚刺史亦率同差勇前往彈壓約歴一點鐘許始行救熄計焚去房屋十五間 
[浙省官塲紀事]  
　杭州訪事人云撫轅衞隊管帶朱都戎榮貴奉撫憲誠果泉大中丞札委調帶湖防左旗水師所遺衛隊管帶一差委陳都戎鑑接任○寗波府高嶼卿太守已過道班呈請開缺遺缺由藩憲翁筱山方伯委候補府葆太守謙接署○湖州府志秋宸金華府丁海鶴二太守俱於本月十七日因公至省赴撫轅禀見隨詣藩轅叩賀翁筱山方伯任禧○雲和縣缺現奉藩憲翁筱山方伯札委候補通判龔别駕親釗署理定海縣缺委候補知縣秦大令覲榮署理○署杭州府知府錢甘卿太守溯時因與新任藩憲翁筱山方伯爲兒女姻親例應呈請廻避遺缺由方伯札委候補府莊堅白太守人寳接署太守擇吉本月十七日子時接印任事○委署杭州城守營都司穆都戎同春接奉札文涓吉本月十七日未刻受篆 
[皖省官塲紀事]  
　　安慶訪事友人云簡任徽寗池太廣道童觀察德璋由京蒞皖於本月十六日赴憲轅禀到以城南名利客棧爲行轅○巡查大小南門街道委員某君瓜期已届局憲委候補巡檢齊少尹鳳樓接辦○候補知縣劉大令維垣奉撫憲委辦霍山縣茶釐大令奉委後於本月十七日禀辭赴差○委辦太曰釐卡張大令廷權已届瓜期大憲委候補知州黄刺史移建接辦 
[南浦波痕]  
　　南昌訪事人云閩中陳君精於機器之學邇者創一織布機器祗一人之力日可織布十二丈另有耕田器具亦頗靈捷異常事爲護撫柯遜菴中丞訪聞已電請來贑以便商酌一切製造之事○江西餘干縣紳士張某赴省禀請開采煤礦護撫柯中丞批飭派辦政事處委員黄大令兼湘親往查　甫抵境忽有無知愚民糾集數百人持械欄阻不許登山大令無可如何祗得據情禀覆中丞批飭會營帶勇彈壓如愚民再敢膽大妄爲准即查拿首要各犯懲治 
[白門選勝]  
　　金陵訪事友人云去歲秋冬異常亢旱至今春雨水過多寒煖失時閭巷居人病根隱伏迨本月中旬人多患疫岐黄家無不門庭如市然奏效者甚覺寥寥○新湘營統領錢琴齋觀察奉前署兩江總督張香濤宮保檄調來省所辦西江大學堂事宜未及交代治魏午莊制軍到任始請假赴贑將切經手之事交代清楚然後遄返白門某日趨詣督轅請領新湘營本月餉銀辭回象山防次○上憲大興墾務每 
 
 

Page 3

 
 
屬各設督懇局一所江寗府屬奉藩司李薌垣方伯委朱子文太守督辦太守查得府屬七縣荒廢田地甚多必需多派人員專司招懇因禀明上憲每縣委佐貳一員分投設局以期草萊盡闢地利大興○此間陸師學堂畢業學生十二名前經總辦兪恪士觀察禀奉署兩江總督張香濤宮保派赴德國游學洎宮保交卸回卾卽電飭將此項學生咨送鄂垣觀察當卽給以旅貲卽日就道○省垣陸師學堂某學生不知何事與某教習齟齬致被斥革出堂諸生環懇施恩監督堅不允許遂紏約四十人聨名辭退羣聚承恩寺九間房翌日瀝情公禀督轅叩求伸理督憲魏午莊制軍以監督辦理不善撤去差使飭總辦秉公查覆毋得稍涉偏私刻尙未悉如何辦理也　 
[虹橋枊影]  
　　揚州訪事人云上月某日東鄉圑練局勇在嘶馬鎮擒獲劇盜一名解赴江都縣署邑宰吳大令升堂研訊知其爲紅帮頭日生平犯案甚多爰錄供通詳各大憲恩藝棠大中丞以此案情節較重札委候補縣謝大令蘭軒會同地方官覆訊本月中旬某日大令業已到揚旋即會同府尊余太守升堂提勘備錄供詞禀候核辦○仙女鎮漕捐委員韓少鄉大令偶攖微疾延醫診治參术無靈未幾卽溘然長逝所遺漕捐一差現已由漕帥遴委候補同知謝司馬亮恭接辦矣○揚城頣良街道路坷坎街董聨名禀請准南總局轉懇運憲程雨亭都轉撥欵興修都轉准之餓卽擇日興工旣而大東門内經人挖取城磚勢將倒塌見者皆岌岌可危都轉聞之立飭將磚拆送頣良街用以鋪路是亦一舉兩得之事也 
[潤州雜誌]  
　　鎮江訪事友人云婦女入廟燒香有干例禁鎭郡南門外龍華寺每於暮春三月有等無知婦女往燒香並有住宿寺中以祈福庇者傷風敗俗莫此爲尤著丹徒縣洪鷺汀明府聞之特於日前出示嚴禁人旨謂自示之後務宜恪守婦道不准輕入寺門燒香宿廟倘敢故違定提該夫男到案究辦不貸○前者江南全省天主教主教姚宗李大司牧命駕赴鎭屬各處稽查教務刻已事畢於本月初九日之晚十點鐘時乘太古洋行紹興輪船順流而下道出鎮江鎭江天主堂司鐸施方禮君及租界總巡周錦堂恊戎登舟投刺大司牧接見之下茗談片刻迨興辭登岸卽鼓輪而東○南門外九里村爲劉盤龍一流人窟宅舟徒縣洪大令訪知飭差拘到甲已丙三人研訊之下各重笞八百板荷校游街矣 
[鹽犯發回]  
　　崇明人陸兆生前在太倉販賣私鹽與巡勇抗拒被解州署州尊謝桂鄉直剌訊實口供解送蘇松太兵備道　請道憲袁海觀觀察過堂勘訊發交上海縣寄禁前日午後觀察派差解回太倉監禁候示 
[劣差定罪]  
　　英美租界公廨劣差羊福卽羊阿寶前將黃介綬袁世梁二人管押訛詐經在滬各商人禀請蘇松太兵備道袁海觀觀察札飭革去卯名移歸上海縣辦理縣主汪瑤延大令訊鞫之下飭責三百板收押所中兹已科定枷號罪名大令遂於昨晚飭差從所中提出暫行看管聽候升堂發落以爲槖役害人者儆 
[尙賢堂課案]  
　　　美國進士李佳白先生於英界六馬路格致書院創立尙賢堂培植人才講求實學章程妥善遐邇咸知兹將堂中肄業生月課案照錄左方○品行黃德申吳天寶○各國約章司徒衍唐翊之○各國史學陳大經故詒芳○各國地理鄧寤生程毅孫○英文特班胡詒芳鄧寤生頭班沈鵬程許寳藜唐翊之二班黃德申陳經猷司徒衍三班吳增裕朱元愼四班唐輔之侯校五班曹俊新袁善初○英文文法沈鵬程劉季康○漢文勤學吳增裕唐輔之沈鵬程○特班算學胡詒芳鄧寤生頭班算學吳增裕曾志鈎○英文策論鄧寤生胡詒芳○漢文策論司徒衍吳增裕○體操沈鵬程黃德申秦百里 
[美界火警]  
　　昨日午前九點鐘逾十五分時西華德路永寶里第六百五十五號門牌和盛米店棧房不知緣何失火霎時冐穿厘頂勢甚炎炎瞭望臺上見之立卽鳴鐘告警救火會西人急驅皮帶車往救始得火滅烟消計延燒左右鄰第六百五十四號六百五十六號某某兩姓家樓房三幢 
[上海官塲紀事]  
　　昨日午前欽命商稅大臣呂鏡宇尙書命駕至道縣各署互議要公蘇松太兵備道袁海觀觀察上海縣知縣汪瑤庭大令均以禮接見○蘇州府向子振太守因公赴金陵謁見督憲魏午莊制軍昨日道經滬上命駕赴道轅謁見謁見道憲袁海觀觀察嗣至上海縣署投刺縣主汪大令延入花廰茗談良久而别聞太守定於卽晚乘某輪船赴江寗○昨日前江都縣知縣朱月耕明府因事來滬謁見道憲袁海觀觀察并赴縣署拜會○丙戌科翰林院庶吉士余筱泉太史於昨日至上海縣署投刺請見大令飭丁擋駕 
[浦東總巡局紀事]  
　　前日王張氏投保甲總巡局訴稱小婦人家住二十二保八圖前將故夫之棺寄厝近處兹忽被潘阿茂無端移去向論遭毆求提訊究總巡謝岳松明府准詞飭差提潘聽候訊明核辦○謝岳松明府以浦東各處近有外來匪徒攫取行人所携銀錢器物人均視爲畏途因於前日傳捕役到案諭令每晚勤加巡緝毋得疲玩 
[馬路工程局紀事]  
　　前日船户郭金標張得勝彭正高劉萬生酒醉後赴景星園浴堂洗澡不如因何與値堂人張阿大口角互扭至捕房捕頭轉解馬路工程局總辦翁子文太守倩襄讞委員黃衡堂二尹研訊郭等同供張爭索零錢故與口角張供被伊等撃毁茶杯二尹飭郭等合賠小洋銀二枚○經收船捐之陳愛華扭船户林鳥福到案禀稱伊逞强抗捐叩求究治林供小的不知章程故未照付二尹判掌頰二十下將捐照繳 
[移緩就急]  
　　　本館協振所昨承山東帮瑞蚨祥瑞生祥瑞林祥謙祥益慶祥隆祥各寶號助洋銀一百二十元勝以一函云月之二十三日恭逢天后聖母神誕敝帮向章傳班演戲以答神庥並於是晚設席邀請往來各業藉聨友誼自　歲東省水災將此欵移振以來歴年各省偏災奉行無替去年敝省又値黃河决口災區旣廣需欵尤多爰循向章將此欵洋銀送請登收代爲彚解散振云云拜領之餘具見好義急公與人爲善之至意謹書崖略以謝仁施 
[美意延年]  
　　啓者頃蒙甯波宓紳崇煥以今届太夫人六旬大慶賜助山東振捐庫平銀二千兩祗領之餘不禁爲齊魯飢民同聲感謝查宓紳之封翁彰孝公生平見義勇爲凡遇地方各項善舉無不鼎力維持光緖二十五年曾獨力創建義學計費八萬餘金經撫憲廖穀帥奏奉恩旨准其建坊給子樂善好施字樣　郡紳耆至今感頌今復慨捐鉅欵接濟振需上繼封翁好善之忱下慰黎庶更生之望其爲功德正未可量除照章給獎外謹鈔乞登報恭祝太夫人福壽綿長並以勸世之好行其德者上海北市絲業會館壽振公所施則敬謹誌　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　淮安府屬鹽城縣人王國寶在浦東陸家渡賃屋一椽　館教讀本月初八日被人戳斃報經縣主汪瑤庭大令親往騐明勒令捕役緝獲凶手迄今多日消息杳然前晚大令傳集房主鄰佑等人升堂訊究房主許阿龍供稱去年二月王國寳租小的廂房一間設館教讀共有學生十七人至本年二月初七日留淸江人彭　三同住至三月初八日清明節散學後彭出外不歸至十二日學生入塾讀書彭尙未返心知有異告知伊戚王阿大聞門入視牀上蚊帳鋪蓋均已無存後在牀下尋出屍身見太陽穴有傷諒係被彭謀斃至因何事肇釁實不知情王文高供彭前曾借宿小的胞兄家中至二月初七日由國寶招往同居嗣聞國寳有一風箱租賃與彭在馬頭上扇米每日收租値洋銀一角至此次是否被彭謀斃不敢臆斷地保嚴曉峯禀稱本月十二日浦東保甲總巡謝大老爺傳小的往看屍身因有傷痕報請蒞騐今衆口一詞指定被彭謀斃惟刻下彭已不知何往尙求明察大令飭將王文高交人保出帮同尋緝餘人均無干省釋○前日烟妓陸愛林王鳳林同投縣署求恩大令訊究之下陸供小婦人籍隷淸江於十四歲時至陸姓家爲童養媳次年未婚夫逝世後被姑帶至申江售與英租界致遠街鴇兒程寶姐所開花烟館爲娼時被凌虐受苦不堪爲此奔投案下求恩發堂擇配以免漂泊無依王供小婦人年二十有五江寗府人丈夫丁姓於前年病故旋被姑　與蟻媒販與寳姐家爲娼此次與陸相約脱逃叩求超豁大令飭暫交官媒收管○前者某姓家長隨翁子卿前行竊其主衣物被控到案經大令收押所中嗣因患病發堂醫治兹已病愈由堂中送回前晚大令研訊之下翁一再求恩大令判責二百板飭差驅逐出境○孟掌林前將李渭卿毆斃大令迭次研訊忽認忽翻前晚飭提至案前復訊孟供前因地保成如山將父親拘押小的無奈投案混供蒙恩將父親釋出其實並非小的所毆大令喝責籘條一百下仍不供認遂還禁候核 
[英美租界公廨晚堂案]  
　　打包工人季長春等環控趙富泉趙銀和趙春和勒索陋規讞員張柄樞司馬會同德张領事署繙譯官麥令豪君研訊一併交捕帶回管押勒令將所索洋銀付還燧日午前司馬倩襄讞委員魏蒓塢大令會同德君提案復詰趙等延雷律師投案聲稱各工人初入行持須納行規並非勒索大令與麥君會商良久飭將洋銀發回捕房傳季等具領趙等從寛開釋 
[英租界捕房紀事]  
　　有姚本金者不知何許人前日潛至新厦門路某姓家竊取衣服直餘件旋爲包探何阿春拘獲解入捕房捕頭令押候候送公堂禀請讞員張柄樞司馬訊辦○小竊陳阿二在虹口某姓家竊得衣物持赴英租界某押鋪質錢適爲某包探所見拘入捕房捕頭令押候解送公堂禀請究辦○偷兒陸忠文掩入某姓家竊取衣服若干件携之而出不虞爲包探張寳成所見拘入捕房捕頭令押候轉解公堂禀請訊辦 
[法租界捕房紀事]  
　　小東門外某客棧主之女及甲乙二養媳被范阿德及阿毛二人誘至寗波並携去衣服首飾値洋銀數十元昨日阿毛由寗波來滬經棧主偵悉扭入捕房捕頭令押候解送公堂禀請讞員孫建臣大令訊究○輪船積竊某甲竊得衣物若干質錢浪費昨爲包探查獲送入捕房捕頭命押候堂期解請訊辦○流氓某乙强搶某氏婦頭上金飾婦大聲呼救包探聞之將乙拿獲送入捕房捕頭令押候解送公堂禀請究辦 
[美租界捕房紀事]  
　　昨晨偷兒王阿寶潛入寄居天潼路之粤人某姓家行竊衣服適爲包探倪順泉所見拘入捕房捕頭令押候轉解公堂禀請讞員張柄樞司馬訊辦○昨日午前偷兒袁得全手持衣服金約指等物至西華德路某押鋪質錢適爲包探朱桂生所見向之詰問據稱竊自英界福州路某妓院中遂連臟帶入捕房捕頭令押候轉解公堂禀請懲辦 
　 
 
 

Page 10

 
 
   
 
 

Page 11

 
 
   
 
 

Page 12

 
 
　　　 
 
 

Page 13

 
 
   
 
 

Page 14

 
 
[光緖二十九年三月初十日京報全錄]  
　　宫門抄諭旨均錄正張○漕督陳奏淮安關監督因病出缺委員代理請旨迅賜簡放摺○東撫周奏變通辦理東省各屬庶務並遴選紳董舉辦保甲摺○直督袁奏爲天津縣額定書役人等名數並酌收民間訟費以濟工食摺○雲督崧奏爲調員教習大學堂片○豫撫張奏遴員總辦河工事宜片 
漕運總督臣陳夔龍跪奏爲淮安關監督因病出缺暫行委員代理循例由驛具陳請旨迅賜簡放以重職守仰祈聖鑒事竊臣於二月十六日接據署山陽縣知縣孫錢齡禀稱淮安關監督世綱舉發痰喘舊病於本月十五出缺等情並據該關協辦委員筆帖式玉海等會禀具報曁將關防庫鑰呈送前來臣查淮關税務緊要未便乏員經管從前該關監督出缺雖有暫委筆帖式護印代理之案惟近來内河輪船通行華洋各商貨物至關均須查照約章妥爲應付辦理稍有未恊致煩筆舌斷非筆帖式微員所能勝任當卽札委淮揚海道沈瑜慶馳往該關暫行兼護代理以昭愼重所有淮安關監督一缺應請旨迅賜簡放並飭速赴新任以重職守理合會同署兩江總督臣張之洞恭摺由驛具陳伏乞皇太后皇上聖鑒謹奏奉硃批叧有旨欽此 
頭品頂戴兵部尙書山東巡撫臣周馥跪奏爲東省各屬整頓庶務遴選紳董舉辦保甲以達民情而收治效謹將變通辦理緣由恭摺具陳　祈聖鑒事竊山東地　南北衝途幅　廣袤干有餘里教堂林立路鑛繁興保護防維不容稍懈而内地議辦新政端緖綦多提網挈領固賴地方官實力奉行而承上啓下尤賴各紳董相助爲理臣於上年到任後體察各屬情形民教尙屬相安盜風未能盡熄學堂商務並宜次第振興而民力拮据籌欵匪易欲期官民一氣庶政畢行必須先籌保甲通達民情以免隔閡臣遂與藩臬兩司叅酌保甲成法變通章程不貴造册懸牌吏胥查報之浮文專取安輯地方助行新政之實效舉其大端約有五條其一各州縣澤要設立保甲局遴選素孚鄉望之紳士充爲局董隨時見官面商境内應辦事宜其二本境如有窩匪豢盜之家准紳董隨時訪察報官拿辦其三平民教民細故爭執由局董邀集兩造親族妥爲調處倘有情重案件一面設法排解一面報官訊辦凡有教堂教士處所加意保護以期安輯無事其四開辦學堂及勸農通商惠工採鑛諸端或　延師教導或應集資設立公司地方官會同局董安籌舉行其餘應繳税課等項應行報官者恐官民隔絶滋弊亦准由局董代報其五民間户婚田債糾葛事件並准先由局董評理免致成訟其所需保甲局費卽在抽税項下酌提百分之十留作局中辦公之資以上五條業已行司通飭各府州縣一體辦理據各州縣陸續禀覆其認眞任事者頗不乏人亦有敷衍禀報之員臣即嚴加申飭以勵其餘至於在局紳董辦事應以三年爲限果能始終勤奮功效可記届時擬請援照光緖二十四年前都察院左都御史臣裕德奏准成案擇其尤爲出力者由臣奏請酌保數人不敢稍涉冐濫其次出力紳董酌給外奬以酬勞勩倘有假公濟私任性妄爲貽悞事機之局董按其官階核其情節輕則撤換重則叅革如此分别賞罰俾有觀感庶幾官紳聨絡民隱周知令無不行事無不舉各州縣如不實力奉行亦卽分别叅撤除將保甲詳細章程咨呈軍機處外務部外所有辦理緣由是否有當理合恭摺具陳伏乞皇太后皇上聖鑒訓示謹奏奉硃批知道了仍著妥爲辦理隨時考察務期有實效而無流弊欽此 
太子少保北江大臣直隷總督臣袁世凱跪奏爲天津縣額定書役人等名數並酌收民間訟費以濟工食謹將試辦情形籲懇勅部立案恭摺仰祈聖鑒事竊查光緖二十七年四月十七日奉上諭各州縣衙門書吏往往舞文弄法差役更百般擾害閭閻甚至一縣白役多至數百名著各督撫通飭所屬將額設書吏分别裁汰差役尤當痛加裁革等因仰見朝廷整飭紀綱除弊安民之至意欽服莫名嗣兩江總督臣劉坤一湖廣總督臣張之洞會奏條陳變　第二摺内亦以斯書役差役爲言其辦法則擬令各州縣選用生員以充稿書雇用讀書安分之書手以充清書叧行募勇以充役酌收訟費以養勇並經政務處咨行各省酌量仿照辦理在案臣查書役人等害民蠧政積弊最深而州縣事繁不能不需人差遣其劇邑大縣人少且不敷用例定役食爲數極薄勎難責其枵腹從公今若槪令收取訟費以資養　又慮繁苛滋擾熟籌審顧行之甚難惟天津承大亂之餘百度經營有同草創如趁交還地面之始革去宿弊書役人等力加裁併其萬不可减者逐細挑選酌定名數於應得役食外量給工食舉向來各項陋規差費一律禁革不准需索分文違者處以極刑嚴飭遵辦去後兹據署天津縣　燾禀稱縣署家丁書吏差役之衆甲於通省歴任以來所用不下三千餘人該令奉飭認眞整頓首先裁去門丁不用其司事家人照舊額减半使用五十餘名書吏則詳加考驗分别去留共用百名差役之積習過深者悉數選募壯勇六十名皂役四十名此外不許叧用散役一人勇役均改穿號衣懸挂腰牌俾民間易於識别應需工食銀兩酌收費訟按月開支訟費畫分三等上户限交制錢十千中户八千下户六千令理曲者當堂交納貧户酌量免繳和息案交錢十六千遇有控追欠債統按追出之數酌提一成作爲以費並將限定數目懸示曉諭俾衆周知以免額外需索民間樂於去弊且有定額莫不甘心輪納交口稱便自上年八月試辦起以迄今　官無廢同役無貪索民無擾累業已著有成效禀懇奏請勅部之案以資經久等情前來臣維官多一役則民多一害津邑號稱繁劇需用書役較衆一經認眞裁汰尙無不敷驅遣之時以之推行各屬當亦無所窒礙惟是津邑詞訟这繁亦爲各屬之冠以訟費開支工食自可不虞短絀他邑訟案繁簡不等能否提集訟費及訟費能否敷用尙難預定容臣通飭各屬各就地方情形詳訂章程察度辦理以期變通盡利流弊不滋所有天津縣額定書役人等名數並酌收訟費以濟工食緣由除叧咨政務處吏部户部查覆外理合先將試辦情形恭摺具陳伏乞皇太后皇上聖鑒勅查照立案謹奏奉硃批知道了欽此 
崧蕃片再甘肅開辦大學堂本省風氣未開無教習可聘前委候補知府楊增新就便於京津帶採訪通曉各國語言文字之員延聘來甘以便開學兹據楊守禀稱在京查訪有兵部遇缺卽補員外郎雙茀廂白旗　洲官學生派赴法國肄業期滿考騐發給憑照圖章精曉法國語言文字律例各種學問人亦穏練情願來甘充當教習寺情奴才查雙茀係候補部員合無仰懇天恩俯准將該員調赴甘肅充當大學堂法文教習免其扣資俟二年期滿教有成效再行奏咨請奬咨送回京供差奴才爲邊省陶育人才冀開風氣起見是否有當謹附片具陳伏乞聖鑒訓示謹奏奉硃批著照所請該部知道欽此 
張人駿片再升任撫臣錫良因地方事務殷繁未能以全力專注河工當卽奏委道員趙爾豐會同南北兩道總辦河工事宜經歴桃伏秋凌四汛深資得力兹趙爾豐經錫良調赴熱河當差河務關繫緊要應卽叧派妥買接辦以重修防查有調豫差委指分江蘇試用道袁照黎才長守潔任事實心於河防尤能洞悉機要堪以委令會同開歸河北一道總辦河工一切事宜用資臂助除檄飭遵照外理合附片陳明伏乞聖鑒謹奏奉硃批知道丁欽此 
 
