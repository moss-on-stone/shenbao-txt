# 1906 - 172 - 4911922

 

Page 1

 
 
   
 
 

Page 2

 
 
[再續唐學使奏立憲政策豫籌大要摺代論]  
　　一曰地方自治政策所以培成立憲基礎乃今日所最宜注重者也查東西各國商業之發達製造之精巧鐵道汽船之交通森林礦山之日闢以及學務兵務警務無不秩然有序進步文明何哉惟其民間富於地方自治力耳我國二十餘省中設官定例其大者如督撫如布政使按察使如各巡道次者如府廳州縣又次者如佐貳官無論其有庸庸溺職也卽使盡人而爲賢吏必事事責之於地方官而精神智憲亦斷斷乎未遑况當百務待興之際乎然則今日而欲創辦憲法舍國民自治其奚屬哉歐人有言立憲之國行政須從一小部分起又曰平野廣多之國有中央統治主義山岳羅列之國有地方分治主義中國幅隕面積有四百餘萬英里之多全國山脈爲阿爾泰崑崙希馬拉亞三大山故所在皆多山岳當以分治法爲宜夫分治者並非侵越中央政府貿然上攬其柄權也譬如一市焉一鄉焉一縣焉利當興者興弊當革者革而國力官力有所未逮者則分其力於個人分之旣多合無數之聰明才力興辦一方之公事結成鞏固之範圍推而至於一郡一省一國脈絡貫通上下一氣人人有捍衛桑梓建立事業顧全大局之精神卽今世界大通必不容外人之干涉如是内政修而外侮弭民心固而國勢强誠立憲之絕大根源哉惟自治制度各國互有異同論者謂英國條例複雜未能審察於利害之間美雖民主國地方自治講求最先然政治機關悉握於地方政府之掌中而中央毫無管轄此又斷難采行者似宜近采日本如府縣郡市町村之制選定市町村長市之行政府縣知事監督之再上内務大臣監督之町村之行政郡長監督之再上府縣知事監督之再上内務大臣監督之故内務大臣有解散市町村會之權但使無碍定章無妨公理一切悉聽民間自爲不必施以阻壓其意甚美而法頗良夫中國今日凡關於地方公舉何嘗不紳議其事官總其成似乎有自治模範矣然而恃符豪覇抗官擾民者所在不免故地方自治殊乏起色竊以爲及今施行憲法請先酌定區域之廣狹飭下地方興設議會凡各項應辦事宜許民間開會集議其有才識學行爲地方所公認者應由朝廷特予鄉官榮銜以示風勵以專議會責成而仍以地方官監督之至選舉鄉官之法當采日本市町村制用單選法郡制府縣制用複選法再由國家宣明定律如有把持武斷或蹈從前省紳行爲者當嚴懲不宥決不准有一人濫竽其間如此選格極嚴鄉政徧舉而憲法之始基眞安固不搖矣此自治政策之宜注重者四也以上四端略舉大要其間事理或互相貫通或互相維繫似爲今日立憲之本原總之各國憲法不同而得失未免參半臣維日本憲法其宏綱要旨無非上保皇室之尊榮下予人民以幸福施之我國至爲合宜伏望聖心權衡至當允執厥中先設法律院於京師特簡通達政體嚴明剛直學行俱懋之大臣爲高等司法官提綱挈領海内耳目一新此外行政各官即認定憲法遵行其有涉違憲奉行不力者由司法官糾正之大本旣端收效自捷憲法之完備誠駸駸乎冠冕全球矣臣爲將來頒布立憲政策豫籌大要起見是否有當恭候聖明采擇謹繕摺恭陳伏祈皇太后皇上聖訓示謹奏 
本館接到破産律第四十條暫緩實行專電初五日申刻到 
北京專電云日前商部奏定破産律其第四十條現又經商部奏請暫緩實行（孔） 
按破産律第四十條係指倒騙帑項公款本館接到直督奏派津鎭鐵路帮辦專電初五日酉刻到 
　　北京專電云直督袁世凱奏請派孫寶琦帮辦津鎭鐵路奉硃批著照所請（仁） 
[本館接到奏頒蘇省鐵路關防專電初五日未刻到]  
　　北京專電云商部奏請頒發蘇省商辦鐵路關防奉批依議（枝） 
本館接到奏准各省設立法政學堂專電初五日酉刻到 
　　北京專電云學部左丞喬樹柟奏請各省設立法政學堂奉旨學部知道（仁） 
[本館接到派員查察海關消息專電初五刻到]  
　　北京專電云近得消息謂稅務大臣鐵尚書唐侍郎有派員查察各省海關之議（交） 
本館接到商部奏新加坡商會請派總理專電初五日未刻到 
　　北京專電云新加坡中華商會昨經部繕摺具奏請派總理（枝） 
[日本開放大連灣爲自由貿易港]  
　　東報云自西七月一號起（卽五月初十日）大連灣當改爲自由貿易港凡貨物於日本租借該港期限内運往者概免納稅從前中國帆船運貨前往亦須完稅惟自下月起亦一概免繳譯文滙報 
[中日商議設立稅關]  
　　東報云傳聞中國己與日本當道磋商在靑泥窪設立稅關譯字林報 
[西人函述威海衛交還中國之說不確]  
　　初五日字林報載威海衛西人貝君于西六月十九號來函云外間遍傳英國豫籌將威海衛交還中國其實此等謠傳皆出之華人華報先載之要無公牘可引以爲證據西二月二十二號倫敦泰晤士 
 
 
 

Page 3

 
 
　　報所載英大員任薛門在下議院代外部大臣答覆某議員之問謂俄國以旅順租約讓于日本威海衛無庸因之而稍有變更故現對于此事並無他議由是觀之可見英政府當仍據守威海衛至租借滿期而後已威海衛大臣特諭令聲明威海衛交還中國之問題尚未提及至近來各報所載皆係傳聞之誤該大臣近時取道靑島前往濟南省城接照香港天津各西報所述則謂該大臣此行其目的有二一爲交還威海衛一爲建築鐵路事該大臣特命更正此等報告皆不的確此次該大臣往謁膠督東撫乃酬酢之常因東撫于去夏曾往威海衛通拜該大臣故也 
[甯蘇皖贛致學部禮部電［爲考優事］]  
　　前奉旨各省學政一律裁撤均著回京供職各該省學校事宜暫由各該督撫督飭學員妥爲經理等因又准禮部咨本屇各省考取優貢俟報齊後卽由各該提學使秉公甄錄等因查向例學政遇有事故離任新學政未到卽由巡撫接印代辦現各學政回京提學使未到所有一切學務遵旨由督撫辦理即用督撫之印各學政送來印信應卽封存繳部至考優一事應遵部文俟報齊後由提學使查照向章甄錄正備取再由督撫覆考江寗藩司所屬卽歸江督辦理蘇皖贛卽由各撫辦理是否如斯請示復（甲） 
[咨請嚴拿倡亂匪僧蘇州]  
　　南潯鎭慈蔭菴僧長慶因容畱婦女擾及學界致動衆怒該僧竟敢煽惑鄉民與學堂爲難當經該鎭通判孫籛將僧責逐去後茲聞另有多僧竄至震澤縣境九都地方出資煽誘鄉愚標列團民旗械意欲赴潯滋閙當經鎭紳禀請浙撫張筱帥電咨蘇撫飭縣嚴拿解散勿任滋事云（甲） 
[日僧干預租寺設學紹興]  
　　會稽樊江佛寺本係　　地方公産近由士紳組織毓秀學堂禀奉學務處批准立案奈乏校舍暫行租借該寺開辦住持僧佯爲允許以從衆議詎卽倩人介紹皈依於日本之眞宗本願寺冀藉外人勢力以拒學堂茲己有某日僧致函俞振巖大令謂被學界毁壞佛像請速保護等因未識俞令能不爲其所動否（早） 
[會匪私刋縣印金華]  
　　金郡集成堂刻字鋪中忽有人倩其代鐫金華縣印描摹畢肖當由舖主朱景山投縣密報因奉張申伯大令立派兵役偕朱尋獲解案研訊供稱住清遠門外姓尹名耕莘係欲僞造印票假照等在外冒收捐欵撞騙餘語支離訪知係會匪黨類己詳請大憲核示嚴辦矣（目） 
[鐵路公司與商部來往電文廣東]  
　　商部二 
十八日十一句鐘來電商會轉九善堂核電悉粤路於二十日奉旨本部敬電己恭錄知照應候岑宫保妥籌定奪前電是否達到希電復商部沁印北京商部貝子爺列憲鈞鑒沁電敬悉商等二十四日奉旨飭原舉各商妥籌辦理早日開工並奉岑宫保恭錄札遵接收路事以定人心昨復奉到鈞部敬電恭錄二十日諭旨均感旣收小股五十餘萬己遵旨接辦知厪念謹電陳廣東總商會九善堂七十二行商叩勘（署） 
[會議整頓閣務京師]  
　　 
[會議整頓閣務京師]  
　　上月二十九日内閣各堂憲會議以内閣爲各衙門總匯之區責任甚重自通政司歸併内閣關繫尤要現查侍讀中書等官頗有一人而兼數差者其中冗員不少擬將稽察房誥敕房收本房量爲歸併所有冗缺概行裁汰並須諭飭侍讀等各辦本處公事不得兼充他差以專責成而節糜費（諸） 
[盛京新官制議改述聞北京]  
　　盛京新官制各摺片已交政務處議奏一月有餘迄未議准或云須俟出洋考政大臣回國再定可否茲探得最近消息係樞府新柄政之某大臣以此項官制於中央集權主意頗有違礙且趙留守原奏謂參贊以下均歸行部大臣舉員請簡尤嫌外重内輕故遲遲不發託詞展緩據聞將來雖不全駁仍改四司一財政司二提學司三刑法司四巡警司以參賛参議分判十局之制度大約必不能行云（丙） 
[政務處擬咨考政治人員京師]  
　　日前政務處王大臣迭次會議謂政治館現將開辦需用人員甚多除知其才識者另文咨調到館不計外應咨各部寺院衙門保送才長心細司員聽候考試以定去亞（以） 
[奏准改補軍機章京北京]  
　　中書尹克昌辭退軍機章京己志前報現悉軍機大臣片奏略謂本處章京内閣中書尹克昌現據呈請辭退差使除飭回原衙門行走外所遺章京一缺應以工部候補主事張潤充補等語奉旨知道了（望） 
 [P滿漢大臣通婚天津> 
　　聞袁宫保擬與鐵尚書聯姻以開滿漢通婚之風氣惟此說得自傳述未知確否（陽） 
[政府不以鑄造金幣爲然京師]  
　　前者山東巡撫奏請鑄造金幣以期便行中外邇聞政府王大臣又公同核議均不以此舉爲然蓋因鄂督張香帥早經具摺條陳中國鼓鑄金幣利少害多言之頗中竅要故目下並不注重此事也（甘） 
[電告添募馬步軍隊京師]  
　　日前山西巡撫電致練兵處文云晋省前自客軍移撤省北地方空虚所募各軍不敷分佈現又添募續備軍步隊兩旗並招募口外續備軍馬隊數旗以便督飭認眞訓練俾資防守所需餉項仍在釐金及烟酒釐捐項一提支應卽電知貴處查照並請轉行飭部立案（存） 
[各使仍未允抽收漢口釐稅京師]  
　　去歲外務部各堂官以漢口爲通商大埠曾商之各國公使將漢口地方載貨輪船仿照上海辦法加抽稅厘各公使均不認可延擱至今近日王大臣又與各公使一再磋商仍未允諾但以緩緩再辦覆之想此舉甚難望其速成也（伯） 
[電告藏商因稅衝突並籌訂稅章京師]  
上月二十七日駐藏大臣電致政府謂因江孜地方巴勒布商人爲收稅事屢與唐古忒人互相衝突雖經派員時往彈壓誠恐日久齟 
 
 

Page 4

 
 
齬釀成巨禍除飭隨時勸導外亟宜妥訂稅章以免紛擾務請飭部先行存案云云（受） 
[咨飭速結商欠訟案北京]  
　　商部各堂官以各省商人因帳目涉訟之案迭經本部咨催從速識結迄今仍有未據咨覆報結者查其緣由難免官幕偏袒商會瞻徇情事本部提挈綱領原以保商衛民應再咨催各省督撫凡有商欠及倒騙案件務速札知議員調齊帳簿質對清楚秉公斷結以免延訟而省拖累（以） 
[蘇撫札查抽收米捐情形]  
　　日前滬道接奉蘇撫陳筱帥札文畧謂准署督部堂周咨照得前准户部來咨以江皖兩省所收米捐數目與從前奏案參差並行令將各口出入米數切實稽查似應酌提米捐解部等因卽經分别咨行在案查蕪湖鎭江所收義捐米釐雖較奏案略有參差然均係按照定章辦理　石各該處究竟各抽若干何年收起作何支用均應查報又上海所收米捐前已電奏留修中牢之用現在己叹若干亦應查報應派候補道張錫壽前往蕪湖鎭江上海等處確查分條詳細禀覆並向江藩司寗釐局查開歷年支用數目連同從前奏案一併彚抄呈報至支應籌防兩局曾否收此釐捐併由張錫壽往查彚報又鹽城等處有無抽收義捐及私販米粮至烟台口外出洋海州贛榆等處有無米榖出口曾否收捐應由金陵釐局派員確查禀覆以憑核辦（容） 
[中法議結南昌敎案合同原文]  
　　爲立合同事近因南昌滋事殺斃法人焚燬敎堂學堂一案 
大法國 
大清國政府均願將此案公平議結以期兩國交誼益敦和好已經商定各派委員會同查明辦理 
大法國欽差特派三等參贊官世襲子爵花翎頭品頂戴端貴大清國外務部奏派直隸津海關道花翎二品頂戴梁敦彦前往南昌詳細查明南昌縣知縣江召棠身故緣由本年正月二十九日南昌縣知縣江召棠到天主堂與法敎土王安之商議舊案彼此　意見不合以致江令憤急自刎乃因該令自刎之舉傳有毁謗法敎士之訛以致出有二月初三日暴動之事中國國家已自將有罪之人懲辦茲將外務部與駐京法國欽差議定各條開列於左免致嗣後彼此或生異詞 
第一條應給被害敎習五人家屬撫卹銀四萬兩另給一萬兩作爲後來新敎習等川資經費之用其欵應以庫平庫色兌交駐滬法國總領事收領 
第二條新昌等舊案所有被燬敎堂學堂養濟院等處及敎内之人房屋並一切物件總共賠償銀二十萬兩整交由敎堂提欵償補各案敎内之人之損失作爲一律了結 
第三條第二條所載庫平庫色銀二十萬兩分爲十次交付每三個月爲一期二萬兩交由法國主敎在九江收領第四條所有被燬敎堂各紅契應由地方官從速補給管業執照並在南昌縣城内借予敎堂房屋一所以待敎士蓋有房屋卽行遷移 
第五條江西巡撫應行從速出示曉諭其吿示底稿己經外務部與法國駐京欽差會訂 
以上五條分繕華文法文各四分其一存外務部一存駐京法使公署一存江西巡撫衙門一存九江天主堂 
大法欽差駐紥中國全權大臣佩帶榮光四等寶星巴押 
大清欽命大學士外部會辦大臣那押 
協辦大學士外務部尚書大臣瞿押 
外務部左侍郎聯押 
外務部右侍郎唐押 
西歷一千九百零六年六月二十號 
大清光緒三十二年閏四月二十九日印 
一面係法文法國欽使押火漆印 
[禮尚往來]  
　　初四日東京電云英國海軍中將慕爾君于今晚設筵答請日本人至水兵等當以跳舞等戲欵之 
[伊籐侯受驚]  
　　初四日東京電云伊籐侯于禮拜六晚乘火車將近韓京忽有人以石子擲擊其地于去年十一月間曾有此意外之事也現巳捕獲中年韓人一名此事頗有疑其與政治上有關繫者 
[伊籐侯無辭職之意]  
　　東報云伊籐侯接見日本紀事報代表人時告以外間所傳彼將辭退駐韓統鹽之事實係子虚且謂高麗近時暴動有傳聞失實處而歐洲尤甚 
[俄政府大員之政見]  
　　初四日倫敦電云俄政府某大員貽書日日電信報謂現在之國民院不能久存俄政府當徵用持重剛正之人俾其力任艱鉅云俄國民院决議不論何處如謠言將有慘殺之事當遣會員前往且彼等己接有訓條設法令居民皆安居樂業云 
[日本東鄉大將將游美國]  
　　東報云美國將請日本東鄉大將前往美國游歷以上譯字林報 
[美總統擬調查巴拿馬工程]  
　　初四日栢林電云美總統羅斯福擬親自調查巴拿瑪運河之工程 
[俄國民院又起風潮]  
　　初五日倫敦電云俄國國民院又大起風潮會員宣布政府之腐敗並證明政府以賑濟饑民之欵項盡入私囊致小民日即困窮當時内務省大臣亦謂饑饉薦臻小民誠大受其困惟于國民院指摘政府之處不允答覆該大臣因此爲衆人所呵斥衆皆譁言曰汝當解職愼毋侮蔑國民院也 
[協商約稿已由摩王簽押]  
　　法報云摩洛哥國丹其亞地方來電謂愛耳其西亞斯協商約稿業由摩洛哥國皇簽押 
[俄京麫包工人罷工]  
　　初四日栢林電云俄京做麫包工人一萬名相率罷工即黑色麫包亦不允烘製故現在陸軍需用之麫包工人甚形缺乏 
[俄國民院之意見]  
　　法報云聖彼得堡電稱俄國國民院創議不復倚賴政府當組織一與國民院相關之新内閣云 
[電車肇禍]  
　　初五日倫敦電云有電氣車一輛在倫敦亞溪魏路直　而下毁壞喪車一輛貨車一具單馬車一輛受損之處計有半英里搭客皆由車内躍下神色張皇共計死者三人傷者二十一人 
[愛俾西尼亞國開放門户]  
　　初四日栢林電云斐洲愛俾　尼亞國與英國所立之約提及自德及巴的耳至愛笛斯亞俾技鐵路之事業已定局法意兩　殆亦將與之訂的如是則愛俾西尼亞國之門户庶幾共開放乎譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奏派大員督辦東三省鹽務奉天]  
　　奉天趙次帥以東三省鹽務關係重要擬特派大員督辦以專責成日前特具摺奏陳云查奉天及吉江兩省鹽務經前將軍增祺以槯法疏畧擬設督銷總局籌議章程奏奉諭旨飭部議覆先行試辦在案嗣因兩鄰啓畔瀕海鹽　半遭蹂躙坐是延宕迄未實行現值時局漸平諸物待理財政爲百端之命脉鹺綱實不涸之利源值興廢絶續之交作規畫久遠之計籌邊裕餉舍是莫由查奉鹽從前專銷本省推行吉林黑龍江蒙古各地其區域較蘆淮引地爲廣比年客軍在境北路梗阻官運難通私販轉得居奇外鹽從而浸灌以致吉江鹽價奇昻官無詰禁之方民有淡食之慮若不統籌全局設法挽回不獨奉省之利權坐失必至吉江两省同受其弊奴才熟思審處三省蒙古之地旣係全銷奉鹽必須合三省蒙古之鹽統籌銷法在奉省必有大員總持全局始能提綱絜領區畫攸宜在吉江必有分局聯絡一氣始能酌盈劑虚展拓銷路查奉旨辦理賑撫事宜副都統銜史念祖本與鹽務利弊講求有素前以督銷局總辦候選道章樾於承辦督銷事宜不盡得法復經奴才令史念祖親往田莊台一帶灘地切實考查回省面陳辦法極合機宜現在所辦賑撫將次完竣擬卽委令督辦東三省鹽務其吉江兩省銷鹽之區應如何杜絕私販暢通官課卽飭由史念祖通盤籌畫遴員設局悉力維持以一事權而期整頓至本省沿海居民販私漁利實繁有徒將來開辦時難免不思阻抗應由奴才擇要嚴懲以儆效尤云云（丙） 
[福州因警兵肆擾罷市福州]  
　　福州城内達明里有葉源官成衣店開張有年其子字曰依細於上月二十三晚與警務三局巡兵綽號乞食者爭毆巡兵回至西城大樓上糾率巡兵二三十人年執兇械擁至葉店肆行毆擊并將葉源官拘去里右大爲不平羣至警務總局禀告提調倪堃立派員弁前來彈壓將各巡兵拘局重責總巡官周鍾翰再三勸諭一面飭親丁將葉源官放歸居民因巡兵如此妄爲各鋪户均行罷市後經府廳閩侯兩縣新臨開導並允將巡兵重辦所有搶毁物件照數償還衆始悅服仍舊開門交易（色） 
[請補遊擊江寗]  
　　江督周玉帥以安微　州營游擊員缺查有補用游擊何復勝堪以請補現己咨部核准矣（吉） 
[委代縣篆蘇州]  
　　鹽城縣知縣張祖綸因病禀請交卸遺缺由江寗藩可朱方伯札委卽用知縣藍鏞代理（吉） 
[蘇州官事]  
　　署理江南提督徐傳隆福山鎭鄭國俊蘇松鎭陳東暘狼山鎭李祥椿太湖恊韓元孔淞北恊易英和因現奉部文將綠營裁改辦理巡警一事特赴蘇垣面謁陳筱帥禀商一切○安東縣謝元洪經蘇藩司牌示調署丹陽縣事遺缺札委候補知縣堵煥辰接署代理宿遷縣萬立鈺調省另候差委遺缺酌委候補知縣黄在福署理均己分别飭遵矣（吉） 
[厦門官事]  
　　署興泉永道何觀察於上月二十八日設席署小召梨園子弟柬請洪馬兩軍門赴飲至晚八點鐘始散○署水陸提督馬麗生軍門交卸提篆後卽於上月二十八日夜乘飛捷輪船晋省謁見兼督崇制軍再回漳州鎭本任（中） 
[師範科畢業誌盛蕪湖]  
　　蕪湖安徽公學附設師範科於上月二十五日行卒業禮是日江寗學務處安徽學務處均派專員來蕪本地官紳各學堂代表曁各學生來堂觀禮者約五百餘人（九） 
[調停牙行爭執（福州）]  
　　福州蟶蛤行自王同善充當官牙後舊牙數十家生理被其壟斷大爲不平遇有蟶蛤到時彼此爭相招攬各雇壯丁數十人爲用武之計經官中彈壓始免釀禍現在斷定所有販來蟶蛤由新舊牙平分承售以均利權此後彼此可免爭執矣（色） 
[商會籌議經費蕪湖]  
　　蕪湖商會雖己成立然常年經費仍無的欵會中坐辦爲謝岷泉收支爲徐瀛仙其開辦經費係由總理李仲絜觀察向錢莊挪借六百金總理擬約日請各幫籌議常年經費（九） 
[捲物同逃蘇州]  
　　蘇垣會辦巡警總局朱觀察之女公子年約二十左右於某日乘觀察公出約同家丁某甲私自逃逸並捲去衣飾等物迨觀察歸查悉係轎夫護勇等代爲運送物伯隨將轎夫護勇等一併送交吳縣訊究據轎夫供出當時女公子與某甲皆換穿軍服裝扮學生式樣同逃轎夫等各得洋十元等語現已將轎夫護勇等三人管押其餘三人保出勒令查尋女公子下落（吉） 
[請釋無辜蘇州]  
　　蘇省鹽捕營管帶鍾堯堦大令麾下王哨弁在皖省緝獲董道奎一名自解蘇後屢經蘇州府發審局研訊董供稱從未到過蘇地與巨梟董道富亦同姓不宗並經皖民紛紛投皖撫轅具禀皖撫因電致蘇撫謂玉哨弁所獲之董道奎似屬妄拿無辜案關誣良望祈速飭幹員詳訊刻經撫憲陳筱帥傳發審局讞員詢問該匪所供情形殊與來電相同當由筱帥特派某營哨弁二三人砲船一艘命將董送回原藉惟誣良爲匪之王哨弁尚不知如何辦理也（舉） 
[研究司帳吞産蘇州]  
　　蘇城井義坊巷居民姚某有房屋三處姚向有事他往托木瀆鎭故紳馮某代爲經理茲因姚氏物故馮之司帳熊仁山頓起不良意圖吞没由姚戚施某等投蘇州府聯名具禀府尊孫展雲太守札派發審局委員葛恩元明府曾同長洲縣陳翌臣大令秉公訊斷日前由葛明府吊騐契據確係姚氏的産旋經當堂斷結令施某等將未經補稅之契赶速投稅以杜假冒（舉） 
[失竊巨贜蘇州]  
　　蘇垣盤門新橋巷内周公館同居之張姓於本月初一日晚被賊從屋上進院挖窗而入竊取衣服首飾等貴重物件約值一千餘金事後查得院内遺有挖窻所用之鐵絲及做成鎖匙式樣之鐵絲各一條現已報經西路巡警分局於初二日前往踏勘矣（吉） 
[移緝盜匪厦門]  
　　厦門隔水三十里海澄縣屬之浮宫墟有恊盛典當於上月某夜忽來盜匪三四十人刦去金銀衣飾等物爲數甚巨報經海澄縣易大令勘騐飭緝迄今尚未破獲現大公行文來厦請一體嚴緝並懸賞一道謂如獲盜訊實賞銀一百元（中） 
 
 

Page 10

 
 
來函 
[武宗社書記員報告]  
　　處州項琴舫來函敝地設立振武支社勸戒　片　　同志開會演　幸獲多數此等影響皆出公大仁之所賜鄙人等則聊盡國民天職步公後塵後畧平望樹聲學社　聖泉孫章甫來函并草樣簡章圖說拜簡欣感廿六日假本鎭城　廟爲會所開第一次特别大會三日前遍發傳單聯合同志今將贊成名譽員姓名呈請入册至簡章圖說爲開會演說分送之要需不揣冐昧乞再賜若干以資廣送　我公熱誠决不吝與也名　于後唐乃高凌　凌翔漢吳　成吳堯楝王景尊王元杰沈兆鴻○四川　縣周盛甫來函接由時報館寄來貴社戒烟簡章圖說誦閱之餘不勝欽　我公苦心孤詣爲同胞籌自强現擬廣勸親友俾流傳益廣并設法採靈草播送（後畧） 
[商會經收湖南水灾賑欵第七次清單]  
　　原任湖州府湖南傳少卿太守典郡浙東治侔蘇白甘棠遣愛有口皆礴今忽星隕長庚騎鯨西去共子茇生兄性成純孝以桑梓之鄉水灾甚　願　　褂數事售價助賑足見善承先志惻隱爲懷同深欽佩令將　茇兄送到傅少卿　守遺捐皮衣開列於後計藍緞面貂外套一件狐皮套一件猞猁猻馬褂一件狐皮袍子四件狐腿袍子一件貂帽沿两付收領之下除掣奉收照並俟變　彚解再　報告外合先登報以頌傅氏之忠孝仁義 
[商會經收舊金山款第二十九次清單]  
　　上海人　學社交到黄杰生十五元陳亨利一元陳　之一元蔡序東五元高浩文一元潘廷章五元　明階五元尤紹卿一元黄　棠十四元鄭紹光两元陳禮泉一元馮氏一元共計五十二元正合亟登報以揚仁風 
[上海六馬路仁濟善堂經收咸有一德醫贈葉一文愿册捐四月十一日至閏三拾日清單]  
　　姚君朝倫湯餅移助洋一百元黄晉蕃晉荃晉伸晉　奉母范太夫人遺命將節省殯　移助洋一百元楊玉崑董阜成楊玉崑各洋二元任長海　善初各洋一元忻　生等八户洋六元灌花居種竹軒合小洋十角隱名氏洋四元銅小洋四十角鄭吟梅修竹陳仲記叔記任福記姚益記喜記昌記僊設合洋三元念五角信善堂四合公積善堂無名氏王紹連忠恕堂董永壽崇德堂篤信堂合洋廿元無名氏洋十元常州惟康交來洋一元三十六角銅洋四元錢四百文薛沁齋吳錦記各銅洋二元無名氏安濟公醮　名氏毛　無名氏金龍無名氏新大豐各銅洋一元無名氏銅洋三元小洋五角無名氏銅洋廿元南記銅洋四元乾生銅洋五元共收洋二百五十二元七十一角錢四百文銅洋四十八元四十九角 
今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[無錫縣趙謹琪大令禀各憲文（爲繭商與采行互毆事）]  
　　敬禀者竊于光緒三十二年閏四月二十一日夜三更時署縣聞知開原鄉廿二七圖小尖地方有客帮繭商與本地米棧爭鬥清事時署縣在縣審案當卽派差往查彈壓據報業己解散二十二日早晨署縣又派人查知有被毆二人臥在該處泰孚米棧内正擬親詣勘問間即有浙江海寗州人沈元愷來署而遞節畧内稱伊爲上海德商福來德洋行買辦因辦繭來錫事竣將次回申本月二十一日黄昏與同帮各船停泊無錫小尖河埠在泰孚米棧左近因有秦楚仁向伊繭行冒領辛洋在泰孚为棧門外口　適有勤昌絲廠買辦湯心源從中解勸突被該米棧經手高菊亭父子喝令豪奴乘亂上船打搶將湯心源及伊行夥王幼村扭進棧房關閉吊打幸經劉樹滋孫景初唐再鶴呌開棧門懇求解釋所有湯心源手上鑽戒三隻藍寶戒一隻王幼村時表一隻均被該棧搶去又伊船上尚有被刦銀洋各物統俟查明呈報等情署縣隨卽親詣查辦勘得開原鄉廿二七圖小尖地方四面均係河道中有坐北朝南泰孚米棧一所棧西河下泊有小輪二艘座船小船共二十餘隻多係客帮繭商之船查看泰孚米棧内有湯心源王幼村二人睡臥帳房均稱受傷即據該棧司賬職員高鈺禀稱伊重楊紳在小尖上開設泰孚米棧由伊經理閏四月二十一日傍晚有輪船二艘拖帶座船二十餘隻停泊棧西河下飲酒喧譁查係繭業客商至十一點鐘伊將棧門關鎖睡臥後聞外面喧譁喊救之聲不絕伊遂喚子熊占開東後門出看問係沈商繭行與秦姓司事口角有小工頭王幼村剝取秦姓衣服在河沿彼此爭吵扭毆伊子上前勸阻詎王幼村等均己酒醉不由分說將伊子一併扭毆塲上看稻小工朱大明子等見伊子被毆卽向王幼村等聲告事與棧中無涉不可亂打誰知伊等蠻不講理朱大明子亦遭毆傷並將小工陸壬桂刦去被縛船中不得己伊亦披衣出棧喝阻黑暗之中卽被推跌伊見勢洶洶逃避進棧湯心源等一擁而進闖八賬房打失物件其時已交三更即喚同地保警察彈壓保護禀乞騐辦等情隨卽飭仵騐明高鈺右手心右肐肘各有擦傷一處皮損其子高熊占在肩甲脊背右後助各有拳傷一處紫赤色左手小指有咬傷一虔皮損又棧工朱大明子两乳各有拳傷一處紅　又湯心源額角有拳傷一處紅　右肩甲下及胸膛左右各有微傷一處肚腹亦有微傷又王幼村左肐肘有擦傷一處紅色左手背有劃傷一處左後肋有拳傷一處紅色分别塡單飭醫查看賬房並無打毁形迹邇時湯心源王幼村均仍臥在該棧處不去（未完） 
[學界與官場衝突福州]  
　　上月二十六日新授福建提學使司姚稷臣學使從厦門卸事到省由大橋入城時司道文武各員均在茶亭迎接全閩高等學堂學生等均穿操衣排隊至茶亭迎迓前導有龍旗二面又高等學堂旗一面學界歡迎旗一面所有來往轎馬均不准闖道時福防廳張仲華司馬因急欲入城輿經龍旗前頭班學生雖喚令下輿尚不致十分攔阻有輿近三班學生所立之處堅令司馬下輿司馬僕從見此情形下馬詢問各學生誤以爲尋毆也因之大起衝突以致司馬所坐之輿畧有損傷司馬另雇民輿入城謁見藩臬兩司並回明督憲福州府呂文起太守閩侯朱胡兩邑尊聞知卽至防署勸慰一面飭令學堂總理將三班學生斥革二人以示懲儆（其） 
[龍游舉辦警察衢州]  
　　衢屬龍游縣自秦大令蒞署後分别舉辦新政惟現因貧民閙米復多盜賊故先關辦警察定額四十名復提積榖一千石碾礱平糶俾安窮黎而衛閭閻云（目） 
[實行禁米出省江西]  
　　贛省以現在禁米出省凡商民販運米榖流通内地者自五月初一日起免抽釐稅一箇月已經司道會銜出示（本） 
[揚郡東鄉風灾揚州]  
　　揚屬東鄉七家汊張綱溝一帶於上月二十八夜雷雨交集陡起暴風居民房屋倒坍無數被壓受傷斃命者頗不乏人被災之處約有四五里江都陳大令聞報已親往履勘矣（詳） 
[飭查翻控盜賣山地案紹興]  
　　會稽監生丁忠永前曾投縣呈控族人丁世才將其祖遺山地潛行盜賣訊供不實業已斷結詎丁復又赴省　控撫轅翻異鳴寃當奉張　帥批司飭府查復畧謂查核此案係因出賣祖塋公山起衅何又揑串控爾聚賭情節己屬支離所稱集訊之時賄通丁役勒爾出結是否確有其事仰紹興府秉公查明核覆察奪母稍徇延云云（早） 
[創設保塋會蕪湖]  
　　蕪湖近有學界多人在河街龍王廟内創一保塋會上月二十六日爲開第二次會議到者約二千餘人其宗旨係合力保全本籍客籍諸墳塋之山擬禀請省憲札行地方官永禁奸民盜賣與洋商敎士（九） 
[艙長脫逃蘇州]  
　　金匱縣恒隆裕　行前被飛划右營弁勇人等擊毁物件並毆傷船户等情一案迭奉撫憲嚴檄勒令飛划營管帶米占元將領哨及艙長勇丁人等交出送縣究辦前日由營將領哨候補守備沈朝榮及艙長許　昭等解送到縣奉邑尊汪大令一併發押捕廳聽候提同質審禀請懲辦乃該領哨沈朝榮與許德昭二人乘捕廳不備私自脫逃幸該典史得悉較早立時派人四路追緝得將沈領哨追獲而許德昭己被逃脫無蹤當卽禀由汪大令通禀各憲核示（吉） 
[上海官事]  
　　江寗候補道虞洽卿觀察和德湖北補用知府金峙生太守鼎候選通判彭峨士别駕峨候補道許觀察炳榛補用同知周秋江司馬煦江督派滬隨辦交涉委員候補知縣羅明府忠銘補用知縣王明府繩羲候選道吳觀察馨滬軍營統帶龍葆珊鎭軍鎭國南市製造局會辦李叔倫觀察經叙製造司總辦魏蕃實觀察允恭閘北工程局總辦徐孝餘觀察乃斌南市工程局總董曾少卿觀察鑄又李平書明府鍾珏昨日均到道拜會○宏文學院普通卒業生陳音廉明治大學校警察卒業生曾廣澤寶山知縣王大令得庚試用巡檢徐少尹垣滬寗鐵路總稽查姚曾豫補用知縣周楨伯明府興内務府鑲黄旗人昨日分赴道縣二署禀辭北上○學政唐春卿文示景崇準於今日乘坐新裕輪船北上○新委滬寗鐵路總辦施省之觀察擇於本月初十日接差（父） 
[預備迎接考政隨員]  
　　端午帥之公子繼先等十員奉派赴外洋考察政治刻己公畢乘德公司船回華前日致電滬道準於卽日到埠觀察准卽飭縣速派夫子十餘人往德公司碼頭迎候（資） 
[日本駐華新使將次抵滬]  
　　日本新簡駐華公使林權助君已由神户乘德公司輪船西田號起程來華今明可以抵滬日總領事署當卽預備一切以便迎迓（似） 
[咨道騐放軍裝兩則]  
　　江寗督練公所前向外洋購　快砲曾咨請滬道届時咨關騐放等因瑞觀察接悉以此項快砲前已運 
 
 

Page 18

 
 
寗今又購運請放應候致函新關稅務司復候再核以重軍件○江蘇火藥局邇因缺乏洋硝製藥乃卽派委來滬向三井等行訂購洋硝一百墩以便運蘇應用外昨卽咨請滬道咨關騐放（資） 
[請修炮台]  
　　滬寗鐵路總管理處近以吳淞口砲合前大碼頭曾被去年風潮冲損特於前日據情函請滬道瑞觀察請飭局從速興修（資） 
[新輪又來]  
　　法商立興洋行前在外洋定造立茂立興二輪業己到埠開駛長江各埠昨日又到立大新輪一艘停泊浦中俟房艙裝竣卽行開往各埠（興） 
[滬道擬設偵探學堂]  
　　探聞上海道瑞觀察擬設立偵探學堂招生學習畢業後給予文憑准充包探如有犯案及已作流氓之人概不准入（尺） 
[總工程局遷移辦事]  
　　總工程局董前將水利局房屋接統設立男女班房及改設裁判所工程部採辦處路政處議事廳等刻已次第修竣擇今日一律遷移和内其當值員辦事處則遷設於前裁判所内（尺） 
[水嬉]  
　　蘇州河一帶每届端節競賽龍舟昨日南北兩幫共有龍舟九隻沿河兩岸觀者如堵閘北巡局新閘捕房均加派勇捕彈壓（孝） 
[房捐洋價]  
　　蘇省房捐局昨日發到閏四月份房捐洋價每元作錢九百九十五文汪大令飭櫃書遵照（宜） 
[英商用人暫押免送]  
　　胡小毛陸阿三前投捕房控朱富林在浦東勒詐洋三十四元解經讞員關司馬會同英德副領事提訊以犯事在界外未便訊斷判原被四人一併押送捕東總巡局訊辦昨午後德君以德律風通知公共公廨以有英商用人在内未便送去司馬飭暫押免送俟禮拜三會商訊辦（力） 
[會商密拿匪徒]  
　　前江督札滬道嚴拿不法匪徒己由道轉飭縣廨嚴密查拿公廨關司馬接札後卽照會領袖比總領事與英領事商議拿辦之法聞日間卽可簽字矣（則） 
[整頓公廨差役]  
　　衙署差役每於押犯期滿多有留難情事公共公廨讞員關司馬昨日發出原諭實貼大堂畧謂本廨會訊判押各犯以後應照判押滿准於滿期之日上午十二點鐘開釋不得或遲或早以歸一例該役等其各凛遵（則） 
[傳訊定貨行號]  
　　謙和洋行控林舸琴擔保買辦陳鵬飛定貨虧折一案經中西官會訊俟傳同定貨各家到案質訊昨由包探陳金標至二馬路宏順洋貨號傳其號主蔣德槐於禮拜三投案候訊（則） 
[寺産給價]  
　　南市電燈公司前經局董擬遷至紫霞殿卽小武當造屋設廠已紀本報茲悉住持僧奇圓一再求董另行擇地各董不允并查得廟基計共四畝照例給予價銀二千両令奇圓擇地遷往（尺） 
[提究染司罷工]  
　　本埠靑藍布莊前因各染司聽信工頭勞啟梅唆使索加酒資停工兩月之久曾由布業董事禀縣求究汪大令斷令以錢碼改易洋碼稍資津貼飭卽開工等因詎染司日在萬和茶樓集議仍然聚衆把持經巡士禀知總工程局當經派捕驅散旋又移至彩衣街晋陞樓爲茶會約會同業三百餘人硬向各布號勒加如故該商董又禀縣請究汪大公准提爲首五人重辦（宜） 
[騙綢破獲]  
　　顧顯庭自三月間陸續至三馬路何福祥綢縀莊　取衣料若干件昨爲莊夥察破扭送老巡捕房請辦捕頭飭探姜長明查吊原贓解辦（則） 
[上海縣案]  
　　專在西門外藉　歛錢之江北羽士徐福增陸長春等两人前日扮演太白星君至各户騙錢事爲巡避員拘獲轉解縣署請究汪大令提案訊問徐陸均供向爲道士前日由劉如廣等集資建醮三天並不滋事劉供出洋一元餘由該處居民六十餘户分出谷德昌供爲警察東局巡士徐陸係租小的房屋　住前日四家被拘乞鑒大令因徐等均非安分之徒判令徐陸各責四百板荷枷示衆劉責五十板斥退谷則交差往查是否請假公出再核○鍾昌　控沈東喬欠洋一千元請追一案前晚亦經汪大令傳訊沈供于廿九年分出資一萬餘元　汪姓經　開設書局現以虧折關閉帳目均未理明鍾欵求請寛限歸還大令核供判人洋並保從速理楚○前日浦東總巡獲解　梟鄭惠發有起出號衣四件刀械两件到縣請究汪大令訊供狡賴判責二百板押候再訊○專在浦東藉端生事之棍徒李萬有經上台訪明飭拿札縣併訊押查前晚汪大令提案畧訊由温長義投案願保大令准之○薄吳氏喊控被夫無端驅逐亦經大令訊究吳氏供嫁薄晉卿十餘年母親在日雖開妓院母死即行關閉今夫與流妓姘識反將婦人驅逐爲此控究大令判發堂候傳氏父到案訊奪（事） 
[總工程局紀案]  
　　南匯婦人高李氏在南京開設京貨店前日偕其胞弟李某有姊趙李氏由鄉間來滬途　流　王阿生軋至得月樓茶館敲詐後又擁往王家碼頭小烟　强剝李之衣服及將洋銀　去經氏控局提訊判王戒責三百押改過局六月○己閉榮昌米店主婦吳金氏扭欠洋二百十三元之掮販陳阿生至局控追經孫明府提訊陳供由張阿生經手承買除付外尚欠一百十五元明府判限三天繳洋一百十五元交保　楚再交張阿生究追○求新翻沙廠巡丁張四金扭控潘福生竊販鐵料一條明府提訊判戒責一百　贓給領○久記樹行馬夫陸靜生有洋傘一柄被鐘錶匠胡桂生指爲所失向索口角扭局禀控明府判陸領傘回去胡誣指陷人本應責究姑寛交保（尺） 
[公共公廨紀事]  
　　昨日新閘捕房捕頭飭六百二十九號華捕解送婦人周陳氏到廨請爲管押並稱尚有人証管押捕房俟今日解案訊供○浜北捕房包探陸恊庭禀請公廨拘拿惡鴇張褚氏因該氏己虐斃買女愛寳一口尚有三女私匿某處云云旋奉牌拘獲張褚氏至捕房訊供後即送廨管押俟今日解案會訊○英界九江路周子香烟館内有聚賭情事昨由包探投廨禀請傳單將周傳案判罰（則） 
[法租界捕房事]  
　　吳松挑陳晉發圖竊被巡丁拘入捕房後由某甲保陳晉發開釋○戴有德在招商碼頭偷竊樹柴被巡丁拘送捕房飭押二十四句鐘釋放○張恆卿在新租界拾得婦女衣包被探窺見拘入捕房○車夫江阿二日昨將坐客遣忘之洋傘在途求售被拘捕房捕頭諭令罰洋一元開釋○房新園行竊東洋車一輛經探詰問支吾拘入捕房候解廨訊究○陳阿六竊得錫噐雜物至押店求質爲探拘入捕房押候訊辦（臨） 
[美租界捕房事]  
　　沈阿二行經百老匯路被流氓里皮阿三等軋入茶肆誣竊拆梢不遂互相扭毆由沈嫂吳氏代報捕房飭探宋掌往查禀復以憑核辦○無賴張阿二陳阿成在西華德路互毆由捕一併拘入捕頭以各非善類斥出○羅　記張福氏王春山陳根寳等四户在西華得路華記路等處傾倒垃圾違章由工部局管理西人知照捕房函請公堂出單傳罰○陶阿二闖入漢壁禮路劉姓家圖竊由劉撞見扭入捕房奉飭押候查辦○季阿紅投捕房報稱家居麥　路前晚失去四齡男孩一口乳名子祥請爲飭查捕頭允之（似） 
 
