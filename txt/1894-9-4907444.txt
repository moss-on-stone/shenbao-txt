# 1894 - 9 - 4907444

 

Page 1

 
 
[妙售資助賑] [  申報啓]  
　　嘉定徐君聞　　寓金陵垂十餘年事以救治吞　生　爲事活人無算有　　　　　必　自　　　　　　　　　方　　　不著手成　　　諸善士　解　　　徐君煉　出售所得之價悉數助人賑捐昨承寄到一百二十瓶計病痊子江君助四十　卯金氏代病痊子許　助六十　于樂山得子助二十瓶由本舘恊賑所出售每瓶　銀五角業有成數立即彚解災區旣以　飢又堪　　一舉而二善備詎非莫大隂功乎敬　實　仁人尚其及早解　惠臨購取無　負諸君子施濟之　而亦以騐徐君之藥可　生焉　此布陳伏祈德鑒 
[新印各書籍發售] [  圖書集局啓]  
　　欽定二十四史全書實洋五十六元○欽定西史書實作四元○隨圉三十　實洋五元○刑　　覽實洋七元○　　　　華錄　洋二元五角○左文襄公奏疏碼洋四元○　　三　演義碼洋二元○駁案彚編碼洋二元○明季　史碼洋七角○明季南北略碼洋一元二角○欽定六部　分則例碼洋一元二角○補砫洗　錄碼洋六角○　鰥字典碼洋二元五角○臨謚　南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○六科準純六套實洋五元五角諸君欲購者請移玉申報館帳房可也此佈 
[防敵莫先於埋伏論]  
　　古之善用兵者三代以下首推韓淮隂而淮隂之用兵以十面埋伏敗西楚霸王爲功之第一至今人皆豔稱之惟淮隂以埋伏破敵非言防敵也古時防敵要在築城如秦始皇之築萬里長城張仁愿之築三受降城皆以防敵也迨乎今之世則與古不侔矣古者防之於陸拒之可也今者防之於水則拒之不勝其拒中國海口衆多無一處不可以兵船入口將沿海皆以重兵守之則無此兵力若專防一處則他處或有闌入者是防如不防也前者法人之擾所最宜防者爲長門金牌兩砲臺乃中其詭計竟聽其驅船入内至墮其計中中國兵船悉爲摧毁苟非揚武兵船一砲擊斃法帥則法人之藐視中國將不知何若然法人一戰之後急急出口不敢久駐不敢深入者恐我之絶其出路也故要隘之區敵人所却顧而我所以扼守之者尤宜預也顧今之所謂防敵者動輒以船載石鑿而沈之於口門以爲可使敵船不能入口殊不知敵船固不能入而我船亦不能出且又安知敵人之不可以舍船而登陸爾時再爲堅壁清野之計而宼己深入矣卽曰相地築臺置砲以扼敵人之衝瞭見卽遥擊之敵人何收輕入而不知明明有砲臺峙乎其間則敵人自知避就之方卽使仿西法所製之活砲臺可以東西南朔任我轉移隨敵船所至而擊之而終足以使敵人預作防備極好不過　敵船不敢過耳不能壞敵船也竊以爲防口岸之法莫妙於埋伏而埋伏之法尤莫妙於水雷古有地雷之製亦用以埋伏取勝今之戰事旣易陸而爲水則地雷之製自當改爲水雷以水雷置諸口岸敵船過而觸之立卽轟發全船糜爛並余見楊伯景先生所著先憂草言之極詳盖以水雷防口則可以省兵力可以節口糧可以誘敵人入我網中可以懼　人止於口外惟水雷之製則多係舊法未免數見不鮮前者聶仲方觀察總辦製局時曾以新意制爲龍雷聞頗精妙今劉康侯觀察命造六角水雷卽以楊君綜其事近己造成數具余前此僅見其書近乃獲觀其器蓋舊式水雷形如浮　正圓必敵船直撞雷身乃能激發令於圖面上製成六角角上置機如敵船斜排而過並未直撞而波濤所激雷隨水　自能左右旋觸敵船無論何角一經觸動立卽轟發其中機巧不可思議尤妙者平時置諸水中人不之覺倘不接以引電之線則雖撞觸而不害惟司雷之人則必知之今日有幾船衝水雷而過雖相去甚逺如目擊然盖室内置銅鈴不知用何機巧與水雷角上相呼應其角一動銅鈴響應故無不知之如當有事之秋則埋雷之處不必守之以人而敵船觸之銅鈴自能報信約銅鈴響處敵船己　粉矣其中一切製作皆　惕君指授工匠如法製作現擬添造多件以爲有備無患之計其用心可謂至矣夫以水雷埋伏於口岸以防敵人之深入此其較載石沈船之法相去何如論海防者謂防之於外不如防之於内防之於水不如方之於陸夫旣有此利器即防之於内固妙防之於外亦未嘗不妙也防之於　固有勝算之可操卽防之於水亦未嘗無勝算之可　也余嘗謂中國近年以来製造日精惟於制敵之器標則未免落人之後而於制勝之術猶有所未盡若自此精益求精則羣策羣力日新月異而歳不同誰謂中國之所以防敵有猶夫足以駕西人而上之哉雖然柔逺能邇古之善種也備預石虞政之　要也我但自爲之備而仍毋失其柔逺之經俾中國安於磐石不更萬世之益歟 
[上諭恭錄]  
　　十一月十六日奉上諭貝子綿由奉恩將軍承襲貝子歴任内大臣宗人府左右宗人正黄旗護軍統領滿洲副都統左翼總兵右翼前鋒統領正白旗領侍稱内大臣管理廂紅旗覺羅學内外火器營及圓明園八旗等處事務克盡厥職前因患病開缺賞食半俸兹聞溘逝軫惜殊深加恩著賞給陀羅經被派輔國公載澤帶領侍衞十員卽日前往奠醊賞銀五百兩由廣儲司給發任内一切處分悉子開復其餘飾終　禮該衙門察例具奏欽此 
[本館接奉電音]  
　　昨由京友電傳上諭六道敬謹譯登○十二月初二日奉上諭浙江巡撫著廖壽豐補授欽此同日奉硃筆李殿林補授司經局洗馬欽此同日奉上諭刑部奏審明革員假冐官階按律治罪一摺官犯何隆簡肆行欺罔藐法妄爲著依律斬監候秋後處决以昭炯戒欽此同日奉上諭河南布政使著劉樹堂調補浙江布政使著趙舒翹補授聶緝槼著補授浙江按察使欽此同日奉上諭兵部尚書許庚身忠勤恪愼練達老成由内　中書充補軍機章京蒙穆宗毅皇帝特達之知摧升卿寺朕御極後簡任侍郎命在軍機大臣上行走兼總理各國事務補授兵部尚書加太子少保銜迭掌文衡夙夜靖共深資倚畀近因偶感微疴賞假調理方冀醫治就痊長承恩嘗遽聞溘逝軫惜良深著賞給陀羅經被派貝勒載漪帶領侍衞十員卽日前往奠　賞銀二千兩治喪由廣儲司給發加愚晉贈太子太保銜照尚書例賜卹任内一切處分悉予開復應得卹典該衙門祭例具奏伊子内閣中書許之榮著賞給郎中俟服闋後分部學習行走一品廕生許之鵬著賞給舉人准其一體曾試伊孫許寳瑜著俟及歳時交部帶領引見其靈柩回籍時著沿途地方官妥爲照料用示篤念藎臣至意欽此同日奉上諭浙江巡撫竊駿由部屬外任道府海升漕運總督補授江蘇巡撫調任浙江巡撫老成練達辦事實心宣力有年克勤厥職兹聞溘逝軫惜殊深加恩著照巡撫例賜卹任内一切處分悉予開復應得卹興孩衙門察例具奏其靈柩回旗時著沿途地方官妥爲照料伊子户部郎中昆敬著服闋後以本部郎中卽補用示篤念盡臣至意欽此 
 
 

Page 2

 
 
[神京日記]  
　　吏部爲知照事查欽天監左副奎秀選補慕東陵員外郎遞遺滿右監副一缺前經揀得五官正連華擬止主簿桂山擬陪本部定於十一月十二日帶領引見相應知照欽天監飭知該正陪穿天青褂備帶補褂並佩帶對子荷包手巾於是日五鼓赴左翼門外本部朝房書到聽候帶領引見萬勿遲悞因用印不及徑行白片○理藩院爲咨取事現屇年班内外蒙古来京伊邇應行奏請更換稽察内外館監督之期查定例内館監督應由各部郎中員外郎内簡派一人外館監督應由滿洲科道中簡派一人以資彈壓一年期滿另行更换　應咨行六部都察院卽於郎中員外郎科道中各保送一員務於卽日開送過院以憑辦理○户部山東司示傳吉林請領防餉銀兩之知縣王壽麏等務於十一月十三日親身赴部當堂報到毋違○兵部爲知照事武選司案呈所有期滿漢三等侍衞殷攀龍本部於十一月初九日帶領引見本日奉硃筆圈出期滿漢三等侍衞殷攀龍著以遊擊用欽此欽遵到部相應知照貴領侍衞内大臣處查照○吏部爲曉諭事所有考試漢廕生廖世蔭等五員本部定於十一月十二日奏請欽派大臣在上諭館考試相應曉諭該員等務於是日黎明自帶筆墨前赴上諭館伺候點名考試母違○上虞備用處爲咨行事本處拜唐阿現在懸缺應行咨取親軍前鋒三品廕生恩騎尉藍翎長領催護軍馬甲以及大員子弟以憑揀選相應咨行貴衙門卽於前項人等擇其家道殷實年富力强者保送務於卽日造具三代姓氏履歴清册並本牌三分咨送本處以憑訂期考騐奏請欽派揀選○侍衞處爲知照事十一月十三日奉旨朕於明日辦事用膳畢卯初二刻由乾清宮檐前乘轎出乾清門走後左門升太和殿看視祝版禮成後仍走後左門進乾清門至乾清宮檐下降輿至養心殿召見大臣己正由乾清宮檐下乘禮轎出乾清門走後左門中左門出太和門午門端門天安門大清門正陽門進天壇門至皇穹宇拈香畢閱視犧牲爼豆畢乘轎還壇内齋宮欽此○考試漢廕生經吏部咨取滿漢各堂御史銜名分繕清單奏請欽派閱卷大臣監試御史各一摺於十一月十二日具奏本日奉硃筆圈出閱卷大臣著恊辦大學士吏部尚書麟書工部右侍郎徐會澧大理寺卿徐致祥去監試御史著烏爾慶額張仲炘去欽此宣旨後麟大恊揆等俟内廷散值卽先後抵上諭館將應考正二品漢廕生廖世蔭等五人點名給卷命題考試繳齊試卷由閱卷各堂評列等第於翌晨拆封宣示 
[北通州紀事]  
　　吏目程少尉家俊代理石壩督糧廳曾列前報刻奉憲檄以奏留海運會辦候補知縣賴刺史汝賢署理斯缺於十一月初三日辰刻接印循例拜印謝恩畢有本署書差及漕糧經紀正副役分班叩賀程少尉己回吏目本任矣○本邑新進文生二十三名吳　彬直刺定於十一月初六日送入學中届期諸生衣冠濟楚金頂輝煌齊集署内直刺特備菓席二桌宴於煖閣下酒酣席撒排齊全副執事鼓樂在前新生在後出州門口走大街進奎星樓至聖廟大成殿前直刺率諸生行三跪九叩禮禮畢諸生游泮池復至學署明倫堂謁見李王二廣文堂上備菓席二桌殷勤欵待直刺先行告辭少頃諸生亦魚貫而散○由津至通河道灣曲而香河縣碼頭及通州張家灣一帶灣曲尤甚以張家灣一處而論有地名三望沙孤堆舟楫過此須繞行三次始能駛出三老長年頗以爲不便聞河工總局擬俟明春開凍後截去灣曲開成直河此舉若成不特舟行稱便卽水患亦可預防矣○時届冬令宵小潛生右營王守戎奉上憲札飭在西街關帝廟設立緝捕總局每夜由營弁帶同兵丁分路巡查鎗聲隆隆不絶於耳亦弭盜安良之要務也○新城南門外晾米廠新建洋樓三座外觀己具惟屋中裝修尚未告竣近有無業游民入院竊取木料被守院者拘獲一賊持片送州署吳直刺將竊犯重責二百板枷號洋樓大門外示衆派差役二名看管差役因閒暇無事登樓逺眺枷犯乘間脫逃迨差役知覺早己望塵弗及矣○北門外大光樓前長堤爲倉憲颺米之地今夏河水漫隄塌陷十數叚近經倉憲籌欵雇夫一律高塡以備明年新漕到壩在此颺米○近聞某巷開設四門寳局招人聚賭有某甲年二十左右墮其籠中三單三北腰纒盡罄賭債盈千自念無面目歸家不如一死踢翻寳案仰臥中央一時激動衆怒拳足交加迨人勸阻己奄奄一息矣賭之爲害如此可不戒歟○道福社紳士前日下鄉按户稽查分别極貧次貧量給賑票近日貧民進城持票赴錢店店領取者絡繹於道○官賑己到州尊發商易錢請四街兩關鋪商恊同差役前往被災之區查照前此所寫賑票大口一百八十文小口减半分别散放彼受賜者有不歌功頌德哉 
[特撰秘電]  
　　出使英法義比大臣龔仰蘧星使照瑗以華洋每遇緊要事件向恃電報以通消息雖極靈捷猶不免有漏洩之虞方今電報暢行傳電字碼無分洋華文字皆刊印城書人人可以繙閱往往嚴密事件付諸電局傳遞字碼旣具或恐流播外間應卽另謀美善之方以昭嚴秘擬另爲編撰收發電報秘文一書共繕四本一存大内樞垣一存總理衙門一存北洋大臣一則携出外洋遇有要務照此傳電俾外間莫窺涯涘自免走漏風聲刻己奉蒙兪允星使遂專派一人於譯署秘室撰著 
[舟子慘斃]  
　　上月十八日十點鐘漢口鮑家巷河下有湖南衡州小駁船滿載貨物轉頭攏岸忽有江西舿子船順流而下一横一直舿子船頭適觸小駁船之前桅小駁船水手某甲恐其將桅竿觸壞遂以背倚桅午竭力撑拒不知舿子船大頭高来勢甚猛抵當不住竟將桅竿觸斷甲亦軋斃臓腑迸出傷心慘目不堪注視小駁船上人將舿子船扣留與之爲難旋有江西衡州駐漢會首出爲排解卒難轉圜聞兩　己在漢陽縣涉訟矣 
[江巴郵簡]  
　　宜昌南門外龍王廟自庚午年被水衝刷年久未修近来捐修正殿己經告竣由各首事捐鑄大鐘一口月前在天官橋寛闊地方設鑪鼓鑄善男信女各投銀錢及金銀首飾於鑪謂之結緣未幾鑄成據云約重千餘斤○日前沙市輪船鼓輪往漢行至荆州下首之新塲地方離天心洲不逺船忽擱淺當卽寄信回宜遣駁船前往駁運貨物俾船身輕浮奈邇日水涸仍不能出險只得暫泊俟江水稍漲方能行駛也○聞湖北巡撫卽日来宜地方官出示諭令城廂内外大小烟館一概停閉俟撫憲過境後再行開賣某日東湖縣出外巡查見烟館内有燃燈者善言開導諭令暫歇如仍有不遵者當予笞責如此雷厲風行各烟館亦當知所儆戒矣○某洋行由漢開来掛旗船載貨不少内有廣東藥材及洋油等件行至歸州下首碰於石上將船截爲兩半後半己沈前半直流至宜昌經人挽住船内惟藥材艙未動餘二艙所裝洋油己悉數失去不知在何處被人所取而該行賠補則己不貲矣○邇來天氣亢陽雨雪不至易肇火災有一船泊於西壩夜半不知謹愼以致失火全船焚燬幸未殃及池魚又後街某姓茅篷因煮早飯失愼火己暖穿屋頂赶急撲救得卽熄滅亦云幸矣○官塲近接乹信云荆宜施道周觀察不日卽可抵宜大約因湖北巡撫將到宜昌故特先期来此以便迎送也 
[豫章雪景]  
　　江西訪事人云夏間多雨少晴秋冬久晴不雨因之瘟疫叢生火患屢見冬至後五日同雲密布紅日韜光至上月廿一日始而濺玉跳珠繼而扯絮搓棉滕六君惠然戾止惟隨落隨融尚未成一片白地光明錦然花飛六出定卜来年有秋此爲今年江省得雪之始爰喜而誌之○章江上游南則贑河千餘里西則瑞河數百里下游則吳城屏風二百餘里自九月以来水勢漸退舟行阻滯三老長年無不怨痴龍之吝澤屯膏焉近日鄉人購取年貨苦於搬運艱難百物漸貴故多觀望不前淮盼天降雨雪快占晴霽市面庶有起色今祥霙己霈或者天從人願乎○江省客商之逺行者須向船行訂定船隻原所以杜盜賣客貨及意外之事使匪船無所容身客商有所依靠船行須領部帖載明境地不准移埠俾地方有所查究奸牙無從攙越南昌一縣船行兩户新建一縣船行八户各分境界各攬生意各當差使定章劃然近有某甲未領部帖在新建境内私開船行并越境侵奪經南昌兩船户禀請錢俊卿明府飭拿某甲究治並出示嚴禁私開想三尺法在若輩必不敢肆然罔顧也○ 
 
 

Page 3

 
 
府學前天后宮爲閩客會館現己拆卸將從新建造閩客財力充裕可以想見惟廟前向有字寳攤忽禁忽設終不能止近復終日有人圍繞攤旁看熱閙者作釣餌者嗜壓寳者不下數十人廟祝固得賄縱容首事亦故作痴聾究竟箇中情事若何誠有索解人而不可得者 
[匡廬寒瀑]  
　　署理九江總鎭周德泉鎭軍有才由省啓節坐官舫用紫電官輪拖帶於上月廿五日辰刻抵潯標下前營遊擊周梯山遊戎後營遊擊王東榮遊戎管帶新勁營范坤元遊戎砲臺營劉清泉遊戎以及丁如高楊石泉潘輔弼三營守府率領千把外委哨弁兵丁並文員等咸赴江干迎接鎭軍接見有差旋進城拜客隨回舟暫駐招商局馬頭俟何鎭軍金陵返斾卽行擇吉履任○上月廿五日酉刻九江接南昌電音湖口縣酌委萬秀峰明府世毓署理○府縣學宮前對匡廬文峯聳峙以蓮花池爲明堂一泓清水十畝芙藥小兒戲遊池畔婦女沈濯溪邊問有覆溺之事邵傅巖太守薛俊甫大令慮及於此乃與府縣四廣文商令紳董周圍安設石柱中鑿兩眼穿以横木庶免失足之虞現己一律告成矣○潯城木匠惟湖口人最多約計三四百人湖北之廣濟匠僅三十餘人前月廣濟匠爲某姓起造房屋湖口匠糾衆阻止幾釀禍端旋索廣濟匠每名輸入會錢二千四百文廣濟匠不允現己控訴琴堂矣 
[壩夫勒索]  
　　杭垣上下河水勢高低懸殊逐叚建築泥壩以鎖上河之水免致一洩無餘邇值天時久旱兩河之水一高一低相懸一丈三四尺船隻往来必須渡壩壩夫勒索亦過於尋常上月廿五日有裝船一艘内貯藥料船身頗重過姚家壩爭論壩錢多寡幾至用武適有無踢船往石門者尾其後見此情形出爲調停令裝船出錢二百文始得渡壩而去 
[網開一面]  
　　前報紀皖省拿獲會匪李錫九一名經承審各員提訊數堂堅不吐實云云兹聞該匪始爲該黨羽翼實係脅從而非首惡前年曾因犯案經地方有司懲辦收押數月旋卽釋放後己洗心革面經各紳耆聯名具保各大憲法外施仁俯允所請旋卽釋放矣 
[盤查運庫]  
　　兩淮運庫每届年終例由兩江總督派委司道大員一人赴揚州盤查以昭愼重今年督憲劉峴帥檄委常鎭道黄幼農觀察就近查騐觀察奉檄之下剪江北渡於十一月二十五日抵揚命駕入城拜會江都轉翌日卽升公座循例查騐詳加核對數目相符退入後廳烹茶小憇旋卽回舟聞小住一二日卽當回署云 
[憲體違和]  
　　江蘇督糧道吳廣涵觀察承潞於十一月中旬起被二䜿所侵當飭家丁詣憲轅請假延醫調治每日必延數醫擬方未甚見效至三十日延名醫七人悉心診治想吉人天相當可喜占勿藥也 
[湖北考信]  
　　向例湖北學憲於漢陽試竣後接試黄州今届孔少霑學憲試畢漢陽卽於十一月二十四日由漢陽起節渡江擬於本月十五日接試武昌蓋因黄州府試未畢是以先試武昌非故爲倒置也 
[粤東火警彚登]  
　　廣州訪事人云十一月二十一日之晚二鼓時東校塲畔某茶肆因作晚餐遺火在積薪中立兆焚如之象各水龍一聞警報咸如飛而至幾疑渴驥奔泉迨戰退祝融而茅屋三椽己成灰燼矣二十三日晚蓮漏將殘警鑼又報詢之知城西隔河某鄉失愼各水龍亟思赴救終苦盈盈一水欲渡無梁事後偵知某姓農民焚去板屋兩椽有耕牛一頭斃於火内意者内丁紳亦欲嘗太牢滋味耶二十五日上午河南龍導尾曹宅不知因何突兆飛災萬隊火鴉漫天飛舞幸青天白日人力易施且臨近大河取水便易閱一時卽撲滅僅燬住屋一楹鄰右人家皆獲無恙 
[醫院落成]  
　　天津訪事人云北洋醫院之旁起建西醫學堂八月間由津海關道盛杏蓀水師營務處羅衆臣兩觀察會委西醫馬根濟之弟子金姓航海至上海招致曾習中西文字之幼童分頭二班各十名赴津肄業十月初各幼童隨金姓赴津其時學堂亦己丹艧一新規模大啓因卽禀明李傅相擇吉十二日落成是日代理津海關道黄花農觀察大開讌筵邀集中西官宦同舉霞觴計在座者四十八人水陸雜陳笙管交作酒半命僕從燃放烟火以樂嘉賓聞掌院者係西醫伊爾文提調爲副醫官林麗棠云 
[補賀西節]  
　　西歴一千八百九十四年元旦本埠文武各員均往道賀惟關道憲聶觀察適有清恙委徐蘭齋司馬代達賀忱今觀察清恙己痊遂定於今日往駐滬各領事署補賀新禧 
[二尹回任]  
　　上海縣東廳吕慶堂二尹進京引見所遺篆務由吳階坪二尹接署己紀前報兹悉吕二尹出都南下己於前日到松謁見府憲聞擇於今日回滬接印視事 
[騐米有期]  
　　前報紀滬南江蘇海運局開辦一節兹悉外局現由海運紳董王介眉等定於本月初五日起辦事初七日騐米 
[美界火災]  
　　萬盞燈者京師名旦也丰神婉約麗冠梨園本邑老閘唐家弄申泰祥洋貨店比鄰紹興婦某氏貌與相同輕薄子遂借以爲混號昨日鐘鳴廿二下氏方作午餐不知如何遺火柴堆以致烟霧迷離熊熊上熾冐穿屋頂勢益披猖鄰居人見之急爲汲水灌救俄而諸捕房警鐘迭報各洋龍紛紛飛駛而来祗以路若羊腸兼無自来水可吸躊躇冉四有力難施只得拆去西首平屋五椽以斷火道洎救息己焚去平屋二椽矣徐氏雙清别墅近在咫尺間花木亭臺依然無恙當忙亂之際有某甲者攫得手爐一枚經包探拘入捕房押候解請蔡太守嚴辦 
[賭風甚熾]  
　　著名賭棍康阿松屢在浦東一帶開塲聚賭經上海縣訪拿究辦己非一次邇来日久玩生復糾諸賭棍及鹽臬等在浦東上南交界之三林塘地方開塲聚賭附近居民受其害者指不勝屈爲民上者何竟充耳不聞耶 
[准充汛捕]  
　　滬城小南門外廿三七鋪汛捕虚懸日久近有戴老和專在滬南薛家浜陸家浜兩處河道向各小船冐名勒索被捕頭柴樛查知特保丁桃接充是缺丁亦投縣具禀黄大令准如所請前日下午委帮審委員葉臨恭司馬當堂騐看丁稱本邑人熟悉捕務叩求給諭承充司馬卽將諭單當堂給發諭以此後小心辦公如再有人冐名勒索准爾隨時扭禀丁遵諭而退 
[車夫自盡]  
　　美捕房某號華捕巡至北河南路天后宮後厠中見一千三百十一號東洋車夫衣衫藍樓若丐雉經自盡急牽車至捕房禀陳捕頭飭二圖保甲查明報請某善堂給棺成殮 
[冐刻牌號]  
　　有朱某者在小東門内開設隆興水烟袋店時冐他店牌號有閩人某甲至朱處定造雙馬車水烟袋三十隻言明價值令朱冐刻同業葉全泰字樣朱允之至前日午後將貨送往甲處行至中途被葉全泰跑待夥某乙所見將貨扣住訴知該處地甲剖分曲直朱自知理屈一再懇求旋經地甲令朱將貨鎔毁再備香燭向葉全泰服禮始寢其事 
[唱歌肇禍]  
　　何萬榮不知作何事前晚從麴生游爛醉如泥復至南市洽興街東昌和烟館作烟霞供養餘興未闌高唱牧羊卷京調響遏行雲店主翁阿文以爲此間清凈地豈容任爾厮混向之喝阻何不但不依反將翁扭住飽以老拳頃刻將頭額擊破血流被面旁有蔡阿和爲之解勸亦被何擊破額角何尚餘勇可賈將烟槍擊斷翁不能再忍將何扭送十六鋪保甲北局喊控祝二尹尚未訊供己由王松三投局將何保出願爲調處二尹准之著赶緊理償毁物並爲翁蔡醫傷否則送縣訊辦 
[限日交銀]  
　　丁裕卿虧欠織布局銀一千七百兩由局備函到縣請追黄大令提丁到案訊供之下牽涉汪秋濤及鄧姓等大令判丁發 
 
 

Page 4

 
 
捕廳看管候提汪等到案再訊惟鄧業己病故無從傳提前日原差將汪及丁之經事楊品如解案由葉司馬研訊丁供稱織布局之銀小的祗欠五百餘兩汪欠六百餘兩鄧欠二百餘兩實非一人所欠楊供稱汪欠銀是實我在丁處爲執事汪供稱小的在丁處爲夥豈能虧欠如許之多此銀實係丁一人虧欠與小的無干司馬察閱帳簿並無汪秋濤欠銀字樣况帳簿數目不符丁堅稱汪欠銀是實司馬曰不管汪欠與不欠惟爾自認五百餘兩如何料理供稱尚求寛限司馬衡情判斷著限歳底交銀二百兩餘俟明春一併交清丁遵諭具結司馬仍著發所看管汪交保 
[養媳發堂]  
　　張羅氏挈子阿狗赴縣控楊陳氏糾衆搶刦養媳秀英一案前報己紀之矣前日午後黄大令請葉司馬提訊張羅氏訴稱嘉定人現住滬城小南門内丈夫於今年八月間病故兒子阿狗隨小婦人洗衣度日去年憑曹金甫爲媒聘定楊陳氏之孫女秀英爲童養媳於去年九月間付禮洋十月十一日過門童養今年十月三十日該氏忽領秀英回家小婦人迭次往領終不肯放不得己来案控告蒙黄大老爺斷將秀英給領回家感恩無旣今日小婦人在家煮飯不料楊陳氏糾合多人前来欲將秀英刼去爲此又来控告阿狗供與母同司馬謂曰爾領秀英去反多周折肇訟不己終非長策不如將秀英發堂留養俟成人後給爾母子領去完姻免致楊陳氏覬覦張羅氏俯首不語秀英供稱今日急於到案腹尚空空司馬著往廚房飽餐然後發堂該氏母子退去 
[原贓己獲]  
　　英界三馬路錦記綢莊被騙子某甲騙去杭寍綢十四送交法界近水坊蔡仁記報關行交洪雨田收下旣而所付銀票騐係贋鼎甲己逃逸無蹤遂知照法捕房將洪拘押以上情節己列報端昨日某包探帶夥役往各處偵尋見原贓在四馬路鴻源質鋪詢知仁記夥吳姓向質計取去洋銀一百元遂據情回禀克捕頭將贓吊出存候堂期解請葛同轉究懲 
[招認屍身]  
　　本月初一日在南碼頭外浦撈来男浮屍一具年約三十来歳身穿藍布作裙黑布棉馬褂白灰素綢棉襔黑布棉緊身白絨衫藍洋布單袴黑布小脚棉袴白短襪三根頭黑鬚辮線小袋一隻内有小米及牛角小匣一隻當經善堂殮理義塚如有親屬可赴同仁輔元堂認領 
[筵貲施粥]  
　　謹啓者頃奉到葆和糖行樂助施粥洋三十元該行時將歳闌歴年肆筵宴客誼聯賓主因念敝堂粥廠經費支絀鳩形鵠面食粥繁衆特將筵宴之貲移助而来爲客帮諸君造福旣免物命於刀七而作救飢之義舉轉移痱功德未可限量倘能聞風興起作善降祥自可操劵持附求登報章籍資觀感[  上海六馬路仁濟善堂董事施善昌等謹誌]  
[善氣彌綸]  
　　良朋復締良緣同心共濟厚德自膺厚福衆口交稱敝堂施粥循章經費正虞不給迺蒙陳雁初翁經募十六户計洋一百元祗領之餘仰瞻諸君子樂善好施當仁不讓恩推一飯垂史册以流芳算合百齡寫岡陵而進頌謹附乞登報簡藉展謝忱上海虹口元濟善堂同人等拜啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬南巷語]  
　　有吳姓者不知何許人住居滬南洗帚弄中前晚正在熟睡被妙手空空兒穴洞而入竊去錫燭臬　　二副綢袍子料一件白布二疋至曉披衣起視始知失竊遂投該處二十三七鋪巡防局請緝局員劉穆亭二尹准如所請立飭地甲傳捕役至諭令將所失之贓緝獲限五日爲期如敢故違定當比究○滬南二十三七鋪巡防局委員劉穆亭二尹以日来天氣嚴寒宵小每易竊發遂於昨日傳齊二十三七鋪各處栅夫到局諭令以後於二更時關栅如有人出入務須留心察視不准稍有疏虞各棚夫唯唯而退 
[英界公堂鎖案]  
　　范仁榮卽范惟海遞禀聲稱浙寍慈溪縣人以貨肉爲生向住菜巿街同方寳生卽方全清時向妻子丁氏調笑屢次面斥略不改悛近以顏面攸關移住虹口前日妻子赴親戚朱長興家喜筵方亦在座酒酣後百般戲謔口角之下反糾同伊妻尋釁致妻子被毆受傷其妻丁氏訴稱小婦人曾赴西醫院求治醫生言須調治一禮拜始得告痊方遞禀訴稱小的係寍波鎭海人現在治下開設萬森肉店素来安分不敢爲非前日朱家有喜事范丁氏亦往赴讌其時親朋畢集被此閒談不知如何觸怒丁氏以致忿爭范忽妄指小的調戲　妻一再尋釁小的並未兇毆現在范串出朱妻陳氏爲見証求恩澈底根求陳氏供稱丁氏及方均在小婦人家筵讌方將右足擱丁氏身上以致　顏丁氏又稱方將足高舉小婦人卽閃身避讓不料方反向伊妻誣說謂小婦人將足擱在伊之身上伊始將小婦人調戲小婦人並不較量伊妻聞之反向小婦人尋釁蔡太守問捕頭曾查過否丁氏傷勢究竟如何包探張阿五禀稱小的查得丁氏與方並坐丁氏將足擱在方之身畔方妻見而吵鬧至丁氏之傷聞須醫治一禮拜太守飭將方暫行管押俟丁氏傷痊再訊○某號華捕巡路時見衞竹林羅雲来沈連生互相打架拘請訊懲衞供稱羅沈均在某處看管木作塲某日雇小車載瓦礫小車夫不允遂妄指小的唆使其時小的在某茶肆卽被兇毆并將衣服拉碎羅沈同供稱小的等雇車載瓦礫言明每輛錢十六文正裝載間衞来唆使小車停載且言每輛須錢二十文小的以主人承包西商房屋工程緊要故與理論蔡太守謂此事與衞有可干涉而竟唆使停工羅沈同供稱先是衞曾来包載許以洋銀十四元伊索二十元故未定議及自雇小車裝運衞卽出而阻撓衞又稱小的先向包運議旣未成卽己作爲罷論並無阻止車夫停載之事蔡太守謂本分府須訊問車夫始可明白隨問車夫来否朱阿四孫良貴同稱小的等皆係車夫羅沈雇時言明每輛給錢十六文小的等向索竹籌以記數目待晚點籌計算羅沈不允小的等因不願運羅沈卽勒住車六輛迄今三日不能尋覔生涯並未每輛索加二十文衞亦無唆使停載之事羅沈又稱小的因車夫停載是以勒住伊車然衞唆便情眞蓋衞到作塲卽向車夫說話也太守判罰羅沈洋銀六元六角以三元六角給車夫二元充某處西醫院經費一元賠修撕破之衣被勒之車六輛著卽交還○某小飯店主劉阿慶訴稱王阿二意圖賒欠小的不依致生嫌隙昨日潛將穢物抛擲葷素菜盆中與論逞蠻不得己而報捕拘案王供稱伊自將穢物雜于菜内小的見而而說反將小的誣控如今只乞施恩蔡太守判令管押兩禮拜○張阿五朱銀生兩包探同稟稱小的等緝獲積竊嚴阿華詰之承認竊取唐和亭家及某處棧房中皮衣銅器雞鴨毛亂絲頭等物今己將銅器吊出皮衣售在新北門内亂絲頭賣在法租界未便往吊雞鴨毛賣與連次收贓之顧仁榮往吊不認是以一併送案唐家傭人某甲偕祝華亭兪順隆諸失主訴稱失竊後尚未知悉今由包探前来關照是以投案領贓嚴供稱小的係上海人前經犯竊自蒙大老爺懲辦卽己痛改前非並未行竊得贓安有將雞鴨毛出賣與顧之事顧供稱小的並不收買嚴之竊贓兩探又同禀稱嚴在捕房己自認行竊如今諒必與顧串供顧又供稱小的己央人至捕房留存洋銀二十元爲質蔡太守飭將嚴及銅器帶回捕房顧仍由捕房交人保出俟派差恊吊餘贓再行訊核○水巡捕向船婦李周氏收捐支節由捕拘氏送公堂蔡太守飭發官媒收管此己列諸報章矣昨日水巡捕顧德福禀稱小的向氏收取捐錢二百文非但不付反逞潑行兇李周氏供稱小婦人不敢恃蠻如今願將捐錢繳付蔡太守著卽行開釋○包探孔阿才禀稱小的緝獲積竊潘金洲吊出水烟袋二枝詰知竊自施連生錢仁紀兩家今特解送案下恐張尚犯他案容再細查施錢均投案領贓張供稱小的係松江人所犯竊案均己認明求沛恩膏曲全蟻命蔡太守飭將贓給兩失主分别認領張交孔帶回捕房嚴查别案如不另犯則笞責一百板遞解回籍 
[法界穢蹟]  
　　小東門外一枝春弄烟鴇巧雲烟脂虎也性成强悍人莫敢攖其鋒夙與九畝地營中鼓手某甲有私妾愛附羶郎躭逐臭雲頑雨劣其樂可知有姪女住在鹽城由其母挈往金陵陳王氏家倚門賣俏祗以鴛鴦嬌小未解風情三五少年絶少墜鞭入院者近遂携来滬上寄寓戲館街永順棧中棧主某甲蟻媒也見而涎之串同乙丙二人賣與一枝春弄惡鴇麻皮愛卿家得洋蚨一百七十七翼以八十元歸諸陳王氏餘則按股瓜分女乃墮入火坑永無出頭之日矣其母在淮安聞信附船来滬與巧雲商通同訪麻皮愛卿意欲將女領去愛卿答以領去必非難事惟價須歸償耳巧雲聞之登時處眼圓睜虎鬚倒竪恃有護身符在不覺大肆咆哮連日經龜董在小東門外新恊成烟館評論不知如何了結也○有某氏老嫗賃屋同安里開設臺基勾引蕩婦狂童藉收漁人之利某氏婦韶年玉貌艷冠春江與馬車某甲一見目成願薦宓妃之枕前晚鐘鳴九下相約至嫗處鴛鴦被底雙宿雙飛不圖好夢初圓禍機己發事爲藁砧所悉約集小流氓十餘輩擁至嫗家聲勢洶洶破扉直入築以巨索若牽豕羊一時東鄰西舍聚而觀者若堵牆嫗恐事發到官必蹈昔年松江老太婆之覆轍急央衆流氓爲之排解將甲簇擁至某茶樓穢語褻詞不堪聞聽訪事人急掩耳而走遂不知其所終 
[暫停發落]  
　　昨禮拜一爲法捕房發落之期葛同轉飭家丁持名片至捕房告以暫停判事 
[助賑摭要]  
　　災歉頻仍迄無己日兼之寒氣襲人彼無褐者禦之乏術飢腸屢轉蔽體難謀所賴濟世者廣種福田俯憐凍餓當亦拜仁風之嘘拂而感荷弗諼焉葆元堂劉大善士綿衣絝六百套合来洋六百元邳州曹湘芷善士因令郎患病十分危險許賑獲痊完愿由周蓉江翁来銀二百兩合規元二百十五兩九錢四分七厘汝南氏求病愈洋七十元徐氏子郁求病速痊由源豐潤號来洋五十元馬月記洋五十元無名氏由惠泰莊来楊平寳銀二十二兩六錢八分合規元三十五兩零六分六厘壽州鹽厘局戴崇甫翁募羡貊子羔裘資移助棉衣銀十兩委解災臨誼篤葆元情殷賙急倫常攸係瞻種德之彌勤疾病潛消羡培仁之靡盡棄羔裘而易價惠被綈袍撫蝸室之號寒暄迎黍谷藉增觀感用特表彰[  上海北市絲業會館籌賑公所施善昌謹誌]  
[廣東官報]  
　　十一月十五日　補通判彭厚源禀謝調辦北海洋務局差禀見候補縣蔡光岱禀辭往新會清理服滿回禀見甲子司趙之廉禀謝委禀見赴任○十六日番禹典史王禀知在本省報捐選甲縣丞並捐免離任○十八日准補歸善典史胡鋆禀銷蘆　厘廠差○十九日補用道林禀見禀知本日到製造局候補縣沈毓岱禀知委聰查南關保甲昌化典史崔禀到知事回○二十日准補台浦縣馮瑩委署海關庫廚聯芳俱禀謝禀見候補州判陳厚德禀到来来廣寗縣傳禀辭赴任 
[福建官報]  
　　十一月十五日同知開宋嶔禀明代理永春州任内交代各欵掃數解清知縣譚子悛禀銷　局並書局差禀亂赴南港釐局知縣李進祿禀銷白琳茶稅差試用縣吕渭英自京禀到巡檢葉振衡禀見禀辭赴任藩憲牌示照得漳溥縣張茂貴在任病故遺缺由府委令大挑知縣易簡代理應請卽委該員一手署理漳浦縣篆特示○十六日通判劉永安禀明丁生母憂候官縣典史包宗先禀謝回任飭知藩憲牌示照得新選邵武廟王琛又准補寗化縣泉上里縣丞葉學和各飭赴新任洪職特示○十七日知縣楊卓廉禀明奉委銅山門設釐局知縣宋時雍禀明奉委髹州深滬稅釐局典史車仲良禀明奉委建陽界首釐卡禀辭○十八日候官縣典史包宗光禀任事署侯官縣典史鄭英禀卸事 
[蘇省官報]  
　　十一月初九日藩轅牌示照得蘇州府知事缺以鎭江府知事張澤林調署遺缺卽以蘇州府知事戴爾恆對調署理○初十日候補道錢寳傳辭行回籍同知陳德濟由滬来銷閔行厘局差禀知奉委淞滬厘捐帮辦提調差青浦縣錢署六合縣姚德鈞均禀到知縣竇鎭山吳淞沙釣船捐局来朱璜由滬来指分江蘇試用知縣寗英湖南人由京引見到省從九唐彝德由京起服回省分發江蘇試用巡檢陳家壽安徽人由京騐看到省未人潘友成辭赴江隂縣帮辦保甲差○十一日知州蔣金生禀知奉委解餉赴金陵知縣竇鎭山辭回滬朱家壤上海綢捐局来六品銜候補知縣張沐慶禀知奉飭過知縣班並知奉委津局差銷婁齊葑分卡差縣丞王嘉懋禀知本日接辦虎邱厘卡差新選金山縣典史林杰又靖江縣典史瑞成均辭赴任試用巡檢黄光廷奉傳進署新章甄别考試○十二日留防太湖水師營務處筵帶中營道銜安徽卽補府李松榮辭赴松江一帶查哨直州文林禀知奉委嘉實金催提漕項差卽辭夏書紳謝飭知前署婁縣交代案内蒙給予酌委署事一次孫鼎禀知糧道委赴吳縣壇溧催提漕項差朱璜奉撫憲面諭仍回滬當差卽辭徐景寅辭赴鎭江見道憲從九晁貽澤銷虎邱分卡差並到調辦婁齊葑分卡差 
[邗江官報]  
　　廿四日角斜場陳鹺尹禀辭○廿五日高鹺尹雨委南掣聽差○朱鹺尹士良銷南京餉差○廿六日廣東副主考吳蔚泉太史江西副主考鄒詠春太史均過揚北上○許鹺尹廣成銷太平局差○海分司徐分轉由六合公幹回 
[申報館恊賑所經收順直賑捐十一月廿一日至十一月三十日止第三十五次清單]  
　　十一月二十一月二十一日無名氏洋十元沙溪永義昶来王祉甫經募七户洋一元四角虚對洋一元○廿二日南通州福潤興来無名氏求母親福壽精神並求元琴三女血症立止洋七元無名氏求合家平安生意興隆洋五元銅洋五元○廿三日逸名氏洋二角無名氏洋五角裕大號洋十元○二十四日吳清儉堂味仙女史瑞年女史計三户各洋一元○二十五日自得齋主人洋二十元慈水胡鏞堂洋廿三元○廿七日無錫寳順局来王傅琮洋十元惻隱氏虚對開洋一元無錢氏無力子隱名氏三户各洋一元○廿八日紹陶馬氏洋三元各善士十二户洋二元○以上總共收洋九十八元一角虚對開二元銅洋榮元 
[上海六馬路仁濟善堂籌賑公所施少欽經收順直山東山西賑捐八月初八至十六日清單]  
　　杜雲濤善士洋二十元汪珍卿十元嘯雲硯主梅記棧章錦記蘇惠鄧慶 
 
 

Page 10

 
 
震五各五元王凱平四元長合德豐泰和美隆興態溎亭各二元信利馮拔燊何耀垣馮昆鵬樂堂堂各一元黄小蘇蔡流芬高拔臣何鴻氏祝齡各五角厚生氏銀七兩二錢洋十元節省齋七兩二錢楊大八七兩楊少大人三兩永興號七錢二分孔德興吳琴階何子恩李翰芳各三錢六分見意堂仁鑑堂馮洪安何迺田各一錢八分以上均由百川通票號交来銀作洋共計一百廿四元四角江西裴根石紋銀一百兩裴澍根石氏續助二十兩程清逺堂兪榆林堂各二兩五錢陳德星堂規銀三十二兩二錢六分法記周耘文無名氏紹郡潭月軒主四户各洋一百元奚平壽堂龔梅岩無名氏三户各四十元通藝閣主得彩續助臨桂龍顧氏各三十元黄餘慶堂祈平安常熟無名氏求母病愈文記求消灾延年吳陵聱叟子病祈愈王養和五户各二十元泰州衆姓合助十九元五角海陽同人十五元姚江遺安堂十四元張延恩爲父完愿陳子勤妻林氏病祈愈林子鶴母壽　資宋禮和堂子病祈愈婁縣張宗賢求母無災無晦王顧氏金鄭氏均祈平安海鹽隱名氏李王氏均祈病愈嘉平祝壽蘐上虞陳肇紀彭存仁堂翽鳳堂裕昌米行早有此心人無名氏楊謝廷十七户各十元三晋源匯豐淮康厚康裕泰蔚泰同泰萬泰同茂同和祥豐十一户各六元徐郭氏求病愈梁唐氏求平安天水智佑妻產平安心餘記酬神愿王伯蓮爲女完愿劉錦澄西塘無名氏無名氏八户各五元聽濤樓主鄉試病阻塲費謝不書名求父身健謝不書名求兄得子無名氏求產平安祈外子在京平安人順記省餅木鄉處盧子福建梁濬豐祁河莊梅軒懋泰瑞和十二户各四元海陵天德巷公拒三元一角姜寳善妻病求愈葉慶德堂爲女完愿金介峰不守局規議罰無名氏無名氏益大各友萃升恆同茂同樂丸户各三元益記二元六角泰安里衆姓醮資二元五角茆江不留名二元四角李萬甫移居平安無名氏祈弟災退趙隱名女病求愈楊彝卿代募岡州有心無力人求母病愈嚴景華李二小姐均祈平安張姚氏兪良佐均祈病愈乾利興利源長葆泰隆合和祥隆泰昌德厚祥怡安昌恊泰森大成祥萬祥同豫利昌恆和豐和泰昌巨昌李益茂徐文翰高廷福謝棠青唐鳴球譚佩玉林伯禮張簡文林良基崔謙裕欽記蕭氏莫釐居士寡過未能士積腋堂李藥氏云記四十二户各二元李崔元一元五角程小泉爲妻弟五次完愿李廣明求病愈洪陳氏祈免災清河大祈平安吳鄒氏求病安陸建候周宏年朱振國徐福林廬起華李祝三余省新郭寳芝郭宗淵錢念椿徐竹書邵德才吳玉彩陸少泉陸半持洪觀善施豐泰徐玉衡福昌恆洪厚堂成昌略洛陽賈厚載堂蕪湖善姓醮國子記森記高星記王階記薌記蔚豐利昌鼎興謝陳氏孫華氏無名氏無名氏周隱名徐福林四十三户各一元王振太萬春源錢香亭錢翰記有心無力人敬業書院無名氏隱名氏八户各五角郭裕盛四角義順三角古夥女史程蕙華藻華均節針黹各三角張芝亭天泰昌不留名各二角唐和尚唐茅州唐關垣逢一角陳南山銅洋三元無善氏銅洋一元上城村錢五百文以上統共收洋一千三百四十九元二角紋銀一百廿五兩規銀三十二兩二錢八分銅洋四元錢五百文 
[上涨北市絲業會舘籌賑公所施少欽經收順直山東賑捐九月十一至十八日第三千七百零九次清單]  
　　十一日吳經昌求病速痊由東来升来洋二百元無名氏洋六十元希顏堂主人爲子病愈完願十元瀏河姚肇仁求子病速愈十元曲園主人賣文助賑由錢君硯翁来五元皖南舒心子求室人產育平安五元通州豫豐莊無名氏五元曲園主人賣文助賑由靖江縣署寄来五元南翔吳漱口山房求母病速愈四元山西無名氏求平安二元○十二日梁溪蕚輝堂洋五十元紹城宗泰彚求感冒平安十元浙東諸曁糧署李華婁爲祖妣期年懺資移助資冥福四元孫墍恆昌無名氏求母病速愈四元湖北氷廠友三元元圃不留名求病速全二元楊福菴保身體康健二元又求合家平安一元夏門陸氏還願一元硤石金惠傳求兒病愈一元陸姓銅洋一元○十三日平湖心心氏因母病就痊求保平安洋一百元南通州吳黄氏求夫冥福求己病速愈洋五十元蕪湖春記號移敬城隍尊神旗傘資洋廿五元鄭儉德堂由招商局来十元又鄭氏二元德清施墀笙求家屬平安十元曹朱氏求病愈十元曲園主人賣文助賑由蘇州童公館寄来十元曲園主人賣文助賑由青浦縣署寄来十元青浦徐桂記求妻病速愈及母以下均各平安二元松城張虔泉保父病愈一元王張氏保父病愈二元陳張氏夏張氏保父病愈一元柴正美一元唐太太一元東臺縣署王佐才一元恊昇莊鴻順莊銅洋三元蕪城華天益王半痴同募八月上旬中旬下旬捅捐錢四百四十文○十四日無名字爲繼室誥封夫人鄒氏乞病速愈洋一百元吳門馮氏洋四十元皖南信女汪潘氏祈佑男毓海並自身平安三十元柘湖余天元丁俊三余子山募顧楚卿求父病速愈三十元無名氏銀十兩合規元十雨零五錢六分趙氏病愈完願洋十元姚維祥求母病速痊十元又求弟病愈一元泰興無名氏五元曲園主人賣文助賑由吳縣署寄来五元太倉凌薪之四元無力不善吕二元周捕樂安氏銅洋一元○十五日無錫凌景叔由同康莊来洋三百元愼海堂由惠泰莊來洋一百元繼述堂求子病速愈助棉衣欵五十元胡秀記求病速痊三十元劉惠来劉德孫趙懋年三十元無錫顧謙谷募顧子才求寒熱速愈由同康莊来廿元羅秉剛求太平火燭十元浙湖安定朱氏求保生產平安合家清吉十元蘇城洗受龢求病愈士元四明德源氏求子病卽愈五元吳汪氏四元鳳林東記三元横涇李祥生三元槐蔭居士求平安二元顧守愚募周竹邨由無錫輔仁莊寄来二元又竹春齋各一元無名氏二元無名氏一元蘇州百順寒熱驚風求速愈一元長慶里劉五角杭州袁鍾祥求病愈銅洋四元南匯鞠永昌鞠文圃吳六太太各銅洋二元○十六日燕貽堂由信昌隆來洋一百元無錫顧謙谷代募求翁姑消災延壽由同康莊来十元厚德堂母壽承友愛賜代母敬求康健由寳和莊来十元力不足人一元○十七日日通州無名氏集寄由寳和莊来規元五百兩錢塘文濤氏爲男振濂祈保病速愈由愼餘莊来洋二百元鎭江補過子爲己及子病愈完願並利由震豐莊来洋一百零二元陳姓一留名由東臺信昌莊託惠泰莊来洋五十元鴻泰洋三十元坦直橋信昌典無名氏求叔病愈十元沙溪吳泰昌陸門吳氏求病安痊十元求病愈人由震豐莊来十元蘇州余崑如求母病速愈十元又募王子試一元吳興賫善子求合家平安十元曲園主人賣文助賑由無錫絲署寄来五元浙東一誠氏求母費氏康健延壽一元又保長男傳經病速愈消災延年丨元蘇州金鼎一元具瑋具龍珍各二角通州鼎元烟號求店業順利銅洋三元無名氏銅洋一元○十八日新篁厘局朱紹滋爲嚴病愈完願洋三十元馬純清爲子金榮病求速愈三十元沙溪吳泰昌陸門吳氏續助求病速愈廿元西江客寓求免災難人由蔚長厚来九三八平銀十一兩三錢合規元十二兩糧七分蕪湖義和泰同人節省酒席洋十元常昭鹽公堂募琴川衆善士洋十元南匯季福田求病速愈十元平湖隱名氏祈願洋十元曲園主人賣文助賑由嘉興縣王公館寄来洋五元敬善堂五元古夥子祈妻病早痊五元東来升龔劍芝求内人病體速痊四元蘭谿縣署張桂林二元四角錢二十文 
 
 
 

Page 11

 
 
   
 
 

Page 12

 
 
[光緒十九年十一月十六日京報全錄]  
　　宮門抄○諭旨一道錄前○大臣載奏交卸印篆日期摺○閩督譚奏遴補陸路都司摺○又奏游擊互相調補片○又奏總兵等留閩浙差委片○晉撫張奏籌解京餉銀兩片○閩督譚奏匯解各欵京餉摺○大臣依奏船隻修造完竣片○晉撫張奏陽曲等廳州縣夏麥秋禾被災歉收情形摺○十一月十六日刑部都察院大理寺正紅旂值日無引見○倫貝子承侯明安各假滿請安○懷塔布錫光各請假十日○奕年請假十五日○那公恩公各續假五日○勳貝子遞遺摺○召見軍機阿克丹壽昌○○奴才載遷跪奏爲交卸印篆事務日期恭摺奏聞仰祈聖鑒事竊奴才載遷於本年八月十二日據奴才志元咨稱八月初四日曾經奏請回京修墓一摺於初十日奉旨志元著賞假兩月總兵印鑰曁内務府關防着移交載遷暫署欽此欽遵奴才卽於八月十六日接署任事訖曾經奏報在案今奴才志元於本年十月三十日回任奴才卽將經手事件清厘於十一月初二日飭委中軍遊擊瑞凌掌關防員外郎富基等將總兵印鑰王命旂牌曁總管内務府大臣關防齎交奴才志元接佩任事訖奴才卽於是日卸事所有奴才交卸印篆日期謹恭摺具奏伏乞皇上聖鑒謹奏奉硃批知道了欽此○○頭品頂戴閩浙總督臣譚鍾麟跪奏爲遴員請補陸路都司恭摺仰祈聖鑒事竊照浙江平陽恊左營都司楊鳳成遺缺部咨應用儘先人員臣於浙江收標陸路儘先都司内詳加遴選名次在前之陳得勝禾考收標何見龍王得姜收標尚未核准未便請補惟查有儘先補用都司王毛興年五十三歳浙江鄞縣人由軍功遞保儘先守備於山東肅清案内保奬同治七年十一月二十八日奉上諭以都司儘先補用欽此光緒十四年二月收入浙江提標中營候補並因軍營打仗受傷奏免騎射改習槍砲在案該員營務熟悉以之補授斯缺洵堪勝任核例相符合無仰懇天恩俯准以王毛興補授平陽協左營都司於營伍地方均有裨益如蒙兪允俟部覆到日給咨送部引見除履歴另咨外謹會同浙江巡撫臣崧駿浙江提督臣馮南斌合詞恭摺具陳伏乞皇上聖鑒敕部議覆施行謹奏奉硃批兵部議奏欽此○○譚鍾麟片再據福建福寍鎭總兵曹志忠禀稱鎭標左營水師遊擊一缺駐扎三河海口洋面遼闊島嶼紛歧當閩浙海道之衝緝捕巡防最關緊要非精明勇敢之員難期勝任查本任該營遊擊劉振光廣東石城縣人由行伍隨軍剿匪迭保花翎叅將銜升用遊擊補授斯缺於光緒十三年三月領劄任事十七年六月調省察看飭與浙江海門鎭標右營遊擊彭保清互相調署該員赴浙署事己及一年地方相安又查彭保清湖南祁陽縣人由武童隨軍剿匪遞保花翎叅將銜儘先遊擊補授是缺于十六年閏二月領劄任事十八年十月調署福寍鎭摽左營遊擊該員認眞緝捕實力巡防於該處洋面甚爲熟悉禀請互相調補前来相應據情籲懇天恩俯准將浙江海門鎭標右營遊擊彭保清調補福建福寍鎭左營遊擊所遺員缺卽以福寍鎭標左營遊擊劉振光調補俾人地兩得其宜營伍洋防均有裨益如蒙兪允該員係對品調補毋庸送部引見除履歴咨部外謹會同浙江巡撫臣崧駿福建水師提督臣楊岐珍浙江提督臣馮南斌合詞恭摺具陳伏乞聖鑒謹奏奉硃批兵部議奏欽此○○譚鍾麟片再據臣標中軍副將萬起順禀稱花翎頭品頂戴提督銜留浙補用總兵業普肯巴圖魯徐萬福湖南長沙縣人由軍功遞保今職光緒十八年七月来閩禀到請留閩浙補用又花翎補用叅將余宏亮前經浙江象山恊副將調閩剿匪被叅革職光緒十八年九月十四日旨着加恩以叅將補用欽此臣照案咨部註册旋准部覆均令奏明辦理又花翎留陜儘先補用副將梁鴻盛湖南保靖縣人由武童隨軍剿匪歴保今職十九年六月来閩投効并據萬起順禀請改留閩浙補用又據署理福建澎湖鎭總兵王芝生禀花翎副將銜儘先補用叅將劉忠樑安徽合肥縣人由武舉隨軍勦匪迭保今職隨淮軍来閩援台請留閩浙補用又准台灣巡撫臣邵友濂咨藍翎游擊銜儘先都司馬長安安徽全椒縣人由淮揚水師勇目積功遞保今職光緒十一年隨軍援台駐防澎湖曾委代理澎湖水師左營守備請留閩浙水師補用各等因臣香總兵徐萬福等現在閩浙台灣差委於地方情形均能熟悉否仰懇天恩俯准將總兵徐萬福副將梁鴻盛叅將余宏亮劉忠樑均留閩浙差委補用都司馬長安留於閩浙水師補除飭取各履歴咨部外謹附片具陳伏乞聖鑒訓示謹奏奉硃批著照所請兵部知道欽此○○張煦片再前准部咨本年山西省先後奉撥京餉銀五十萬兩行令分批籌解等因業經陸續籌解劃撥過銀三十五萬兩分别奏咨在案兹據布政使胡聘之詳稱復於司庫光緒十九年地丁項下籌動銀一十萬兩差委候補同知閻繼宗管解於九月二十八日起程前赴户部交納等情請奏前来臣覆查無異除咨户部外理合附片具陳伏乞聖鑒謹奏奉硃批户部知道欽此○○頭品頂戴閩浙總督臣譚鍾麟跪奏爲匯解各欵京餉委員起程日期恭摺仰祈聖鑒事竊照光緒十九年分福建省部撥京餉業經分批委解先後具奏在案兹冉籌解内務府茶稅一萬兩户部茶稅一萬兩洋藥釐金一萬兩加放俸餉一萬兩籌解餉需一萬兩委布政使司經歴董榮督同號商進京投納定于十月初十日起程俟報到上庫日期再行由閩發還據善後稅釐局司道具詳前来除分咨外謹繕摺具陳伏乞皇上聖鑒謹奏奉硃批該衙門知道欽此○○依克唐阿等片再黑龍江鎭遊擊奏准添設水師營所需長龍杉板各船十隻前派都統銜記名簡放副都統花翎佐領德英阿花翎佐領恩玉等分年前往吉林修造曾經前後告竣現據該員等禀稱兩項船隻又於十七八兩年八月間前後一律修齊造具清册呈報前来奴才派員查騐尚稱完固當經飭委交水師營官德英阿領給到營以資操練伏查此項船隻常梭巡江面砲聲震動易於損壞前於立案内奏定章程分爲四年拆半小修八年一併大修每次應需工料價銀仍由正餉項下動用隨案造銷以重餉項所有船隻造竣呈報修齊日期除咨總理海軍事務衙門並　户工二部查照外理合附片具陳伏乞聖鑒謹奏奉硃批該衙門知道欽此○○頭品頂戴山西巡撫臣張煦跪奏爲查明陽曲等廳州縣夏麥秋禾被災歉收大概情形恭摺仰祈聖鑒事竊照晉省本年入夏以来北路各廳州縣雨水霑足收成中稔惟間有被雹被霜之處南路州縣夏末秋初間有缺雨處所以致收成歉薄兼有被水被雹被鹻之處先後疉據陽曲縣禀報嵐北等村秋禾被雹打傷太原縣禀報棘針等村曁城北馬等村被水漫淹南馬等村秋禾被雹打傷徐溝縣禀報桃花營等村秋禾被水淹没文水縣禀報宋家庄等連年積水雖涸地内生鹻不能種植興縣禀報後園上等村秋禾歉收臨汾縣禀報縣屬秋禾因旱歉收浮山縣禀報大義等九村連年歉收本年又復被旱應州禀報南河種村被水淹没田廬朔州禀報高家庄等村田禾被雹打傷曁州屬連年歉收沁源縣禀報交口等村秋禾被雹打傷保德州禀報唐子梁等連年歉收崔家堎等村秋禾被雹打傷河曲縣禀報樓子營等村夏麥被雹打傷稷山縣禀報范家庄被水冲没田廬河津縣禀報新莊等村秋禾被虫被旱垣曲縣禀報窰店河等村夏麥被雹州禀寺莊等村麥地被淹蒲縣禀報東關附城一帶及南溝等村被水冲淹田廬歸化城廳禀報大山後廠地吉圪速太等村及空間廠地内銀藎四旂廠地秋禾被霜遭凍清水河廳詳報東鄉黄花峁等村夏麥被水南鄉老窰子村秋禾被早北鄉老朱窰並鑲藍旂富民店等村秋禾被霜曁東西北各鄉石灣子柳青海子堰各等村秋收均歉薩拉齊廳禀報善岱等村秋禾被水朔州營等村秋禾被鹻又六成宮地内河東河西各局連年歉收各等情當經飭司分别移委該管道府州馳往履勘究竟是否成災歉收及成災實有幾分或應緩帶征舊賦或分别蠲緩新糧核實擬議詳覆另行彚案具奏一面查明如有乏食貧民先行開倉賑撫無任失所其被淹倒塌房屋酌給修費現在察看民情均尚安貼據布政使胡聘之詳請具奏前来臣覆查無異除仍飭各地方官妥爲撫恤並將應請分别蠲緩新舊錢糧俟議覆到日核明彚案奏懇恩施外所有陽曲等廳州縣夏麥秋禾被災歉收大概情形理合恭摺彚陳伏乞皇上聖鑒謹奏奉硃批知道了欽此 
 
 

Page 13

 
 
[光緒十九年十一月十七日京報全錄]  
　　宮門抄○諭旨一道錄前○大臣額奏爲遵旨議奏摺○新撫豐奏揀補通判摺○又奏同知等分别給委片○江督劉奏報江蘇外海水船廠修整船隻銀兩摺○楚督張等奏援案撥濟甘餉片○十一月十七日工部鴻臚寺廂白旗值日無引見○睿王怡王等由東陵西陵回京請安○克們泰假滿請安○肅土耆齡各續假十日○延侯兆伯各請假十日○桂公安興阿各續假五日○工部奏派東陵西陵歳修工程派出鳳鳴徐會灃○又奏派承修西陵專案工程派出陳學棻景善○召見軍機英年孫楫○○經筵講官太子太保大學士管理兵部事務臣額勒和布等謹奏爲遵旨議奏事光緒十九年十月初五日内閣抄出東陵承辦事務衙門光裕意普奏查陵寢向章儀行樹株歸内務府專司樹夫看守儀行樹株外卽爲海地應歸緑營專管八旂官兵有無管理樹株之責原無别例可稽溯查道光年間每次儀樹被竊之案該管官兵曾經得有處分惟此次據欽派大臣貴恒等查辦奏明八旗官兵並不管理樹株業經欽奉諭旨自行仍遵前奉　諭旨作爲定章未便冉行更易致相推諉除將道光十二年分界成案並陵寢圖說一併咨送兵部查照理合恭摺具陳等因光緒十九年九月二十九日奉硃批該部議奏欽此欽遵到部臣等伏查此案前據欽派大臣貴恒周德潤查明覆奏光緒十八年六月十三日欽奉諭旨陵寢樹株關係重要經管各員自應認眞看守著光裕意普英廉嚴飭内務府緑營於應管儀樹海樹查照例章劃清界限各專責成毋得稍有疏虞致滋推諉等因當經恭錄行知東陵承辦事務衙門曁馬蘭鎭總兵遵照辦理嗣據總兵英廉奏請申明定章該八旗值班官兵各於所管地叚儀行樹株仍應管理認眞巡查等語經臣部以此項樹株究應歸何員專管何員兼管八旗值班官兵有無管理儀行樹株之責請旨飭下該總兵仍遵前奉諭旨會同光裕意普詳細查明劃清界限繪具圖說畫一明定章程奏明辦理並將道光年間分界成案鈔錄送部以憑覈辦旋據總兵英廉咨稱恭查風水地面原有分定界限各有專責惟一孝陵神路計長十一里兩傍儀行樹株係歸孝陵内務府司官管理樹夫看守八旂值班官兵管理巡查其餘各陵儀樹係某鳳陵地面歸某陵内務府專司官專管樹夫看守八旗值班官兵管理巡查均歸各該總兵翼長兼管其海地樹株係某汛地面歸某汛弁兵專管看守巡查遊擊守備兼管此係向章未便更易相應將道光十二年分界成案曁道光四年十九年盜竊儀行樹株成案及前圈地面界限圖說一併抄錄送部查核各在案今據守護陵寢大臣光裕意普奏稱恭查陵寢向章儀行樹株係歸内務府專司樹夫看守八旗官兵有無管理儀樹之責原無别例可稽溯查道光年間每次儀樹被竊之案該管官兵等曾經得有處分惟此次欽派大臣貴恒等查辦奏奉諭旨自應作爲定章等語恭查該大臣總兵咨送陵寢圖說樹夫撥房計十九處八旗值房計二十四處其道光四年十九年儀樹被竊及十二年餑餑房失火成案該八旗值班官兵與内務府司員同干嚴譴十二年分界成案内亦無八旗弁兵不管樹株之語臣等謹按圖說參考舊章儀行樹株内務府管理看守責有專歸决難旁貸八旗弁兵雖不專管儀行樹株惟旣設立值班房二十四處則防範緝捕皆屬分所應爲但爲巡邏所及卽不得置身事外誠以該大臣等旣有守護之名所屬員弁均宜盡守護之職内務府職司主守八旗兼任遊巡責任雖有重輕防衞均難諉卸内務府司員與八旗值班章京均宜督率樹夫甲兵輪班駐守分叚巡查方足以重職守而昭敬愼擬請嗣後除海地樹株仍歸緑營專管外所有儀行樹株應歸内務府專管八旗兼管以專責成如蒙兪允敬祈明降諭旨著爲定章俾資遵守所有臣等議奏緣由是否有當伏乞聖鑒訓示遵行謹奏奉旨己錄○○頭品頂戴甘肅新疆巡撫臣陶模跪奏爲揀員請補通判要缺以裨地方恭摺仰祈聖鑒事竊據新疆布政使饒應祺署鎭迪道兼按察使銜黄光達會詳稱伊犂改設制裁霍爾果斯巡檢設伊犁府分防通判兼理事銜該處爲伊犂極西門户中俄往来要津又有索倫各旗分屯其地管理旗務並中外交涉督捕彈壓均關緊要應請定爲衝疲難三項要缺亟應遴員請補以重職守查伊犂改設各缺經前撫臣劉錦棠奏准倣照吉林新章由外揀補一次在案今改設霍爾果斯通判員缺查有花翎同知銜候補知縣罕札布年五十二歳京城廂曰旗滿洲七什佐領下人駐防甘肅莊浪咸豐六年由馬甲考准繙譯生員九年考取候補筆帖式十一年請咨赴部引見同治元年二月初十日經欽派王大臣騐放是年四月二十日奉旨候補凉州副都統衙門八品筆帖式嗣因凉州府城逆回勾襲變亂剿除殆盡案内彚保四年七月十二日奉上諭著賞加六品頂戴欽此十二年調赴肅州隨隊攻克堅城一律肅清案内彚保十三年七月十二日奉上諭著賞戴藍翎欽此是年調出關攻克防魯木齊昌吉阜康呼圖壁古牧地等城案内彚保光緒四年二月初四日奉上諭著以知縣留於甘肅歸候補班前先卽補並賞加同知銜欽此五年經部開去筆帖式缺飭歸甘肅候補是年三月二十三日晉省禀到六年經前督臣左宗棠調赴哈密行營差遣新疆南路諸軍五次剿平邊宼案内彚保七年五月二十日奉上諭著賞換花翎欽此九年五月十八日聞訃丁母憂回旗守制十一年八月十八日服滿起復回營供差十三年留省候補十五年代理喀喇沙爾直隸廳同知篆務五月二十一日到任十月二十日交卸查該員罕札布持躬勤愼辦事穏當在新疆年久邊情熟悉以之借補斯缺實堪勝任人地亦極相宜雖以知縣請補通判與定章稍有不符新疆例准變通辦理詳請具奏等情前来臣查罕札布年力富强辦事勤愼合無仰懇天恩俯念要缺需員准以該員罕札布借補霍爾果斯通判員缺洵於地方有裨如蒙兪允俟奉部覆卽行給咨送部引見以符定制再該員代理任内並無叅罰案件合併聲明謹會同伊犁將軍臣長庚陜甘總督臣楊昌濬恭摺具奏伏乞皇上聖鑒訓示謹奏奉硃批吏部議奏欽此○○陶模片再吐魯番直隸廳同知員缺前以補用知府朱冕榮借補經部覆准在案應卽飭赴本任以專責成又署喀喇沙爾直隸廳同知符瑞丁憂遺缺查有運同銜候補同知聞瑞蘭堪以委署阜康縣知縣賀培榮調署精河直隸廳同知所遺員缺查有候補知縣任兆觀堪以委署據新疆布政使饒應祺署鎭迪道兼按察使銜黄光達會詳前来除由臣批飭分别給委外謹會同陜甘總督臣楊昌濬附片具陳伏乞聖鑒謹奏奉硃批吏部知道欽此○○頭品頂戴兩江總督臣劉坤一跪奏爲江蘇外海水船廠修整船隻用過工料銀兩列爲第五案造册報銷恭摺仰祈聖鑒事竊江蘇省改設外海内洋裏河經制水師標營修造戰船動用經費截至光緒十六年十二月底止所有收支各欵按照長江水師修造船工准銷成案列爲第四案分晰造册奏銷在案兹據江蘇防營報銷處江寗布政使端璋等詳稱各該營修造船隻用過工料銀兩循照准銷成案核實文給飭據船廠委員造册詳報自光緒十七年正月起截至十二月底止舊管實仔銀九千七百二十九兩有奇新收松滬厘捐局金陵防營支應局撥解經費及修整船隻折釘鐵變價等項共銀五萬二千五百十二兩有奇開除修整船隻釘造礮架並修理廠棚及油艌經費口糧薪費等項共請銷銀五萬二千七百五十九兩有奇均係按照准銷成案核實支給並無浮冐實存銀九千四百八十三兩有奇以爲購備料物等項之用歸於後案滾接造報等情詳請具奏前来臣覆覈無異除飭將以後用欵按年接續造報並將清册咨送户部工部查核外謹會同江蘇巡撫臣奎俊恭摺具一奏伏乞皇上聖鑒敕部核銷施往謹奏奉硃批該部議奏欽此○○張之洞等片一再據總辦湖北善後局布政使王之春等詳稱湖北糧道庫存幫津水脚兌費等糧咸豐年間曾經奏准留充軍餉嗣於光緒九年經户部議奏儘數徵解如有緊要餉需由督撫專案奏明動撥等因遵照在案兹查湖北省應撥光緒十九年甘肅新餉銀三十三萬兩雖己勉籌解清尚應豫解二十年分頭批餉銀十萬兩加以京恊各餉均須同時籌解爲數較鉅綜核鹽課厘金收數實屬不符周轉甘餉爲關外要需未便延緩致滋貽悞擬於糧道庫動撥幫津水脚兌費銀七萬兩俾資湊解請專案奏明俟奉部覆准再行動撥等情請奏前来臣等查甘餉係應速解要欵從前曾因不敷湊解疉經前督撫臣奏明於幫津等欵内撥濟今該司道所請係屬援案辦理核與部章相符除咨户部查照外謹合詞祔片具陳伏乞聖鑒謹奏奉硃批户部知道欽此 
 
 

Page 14

 
 
[光緒十九年十一月十八日京報全錄]  
　　宮門抄○諭旨一道錄前○閩督譚奏知縣被控藉案詐贓訊明擬結摺○東撫福奏請撥河防經費摺○温州鎭張奏報接印日期摺○閩督譚奏武闈竣事出省校閱營伍日期摺○江督劉奏請旌表節孝片○東撫福奏甄别州縣片○十一月十八日内務府國子監廂紅旗值日無引見○漪貝勒假滿請安○出使外洋大臣龔照瑗請訓○浙江正考官殷如璋到京請安○浙江副考官周錫恩到京請安○李培元謝授右庶子恩○慶王祥普各續假五日○奕功請假十日○葆公成公各續假十日○召見軍機龔照瑗殷如璋周錫恩○○頭品頂戴閩浙總督臣譚鍾麟跪奏爲知縣被控藉案詐贓訊明擬結恭摺仰祈聖鑒事竊照福建漳平縣知縣顧芝調署福安縣任内被生員陳璇圖上控因繆得宗命案該縣勒索多贓由陳用中等過付陳姓黄姓門丁親收等詞當顧芝撤任飭府提集訊究限交家丁抗不交案經臣奏准將顧芝先行革職勒交訊辦繆得宗命案虚實並飭查覆去後兹據福寗府知府嚴良勳詳稱卷查民婦繆陳氏赴縣呈報伊子繆得宗因欠陳聚奎等租榖米未償於光緒十七年十二月二十七日被逼服毒自盡經縣批騐拘究繆陳氏旋以得宗係患痧證身故呈請免騐取結完案十八年三月由縣具禀穆洋地方收回教堂地基改建鄉塾有職員陳聚奎願捐洋銀六千五百兩擬卽興工四月間陳聚奎之姪陳璇圖上控繆得宗命案被勒索洋銀一萬四千七百元等由卷隨訊據陳璇圖供繆得宗欠伊租榖遣工人打鐵五往討繆得宗無力付還服毒自盡並無威逼繆陳氏控經縣官倩舉人李宸咨勒索於十八年正月初二日被勒洋銀一萬四千七百元由李宸咨陳用中楊奉薰經手分交繆陳氏及陳姓黄姓門丁親收陳聚奎在店生理先不知情據舉人李宸咨供經陳璇圖央託辭郤致被誣扳據繆陳氏供伊子繆得宗因欠租榖屢據逼討服毒身死報縣後陳璇圖託楊奉薰說和交伊洋銀三百三十元伊揑稱繆得宗係患痧證身故呈請免騐具結完案訊據楊奉薰供與繆陳氏同據陳用中供陳璇圖央向陳黄二丁關說陳黄二丁聲稱縣官穆洋應建鄉塾零用甚鉅罰捐輸陳璇圖洋銀一萬元遣工人鍾明春魏得文挑赴縣署交收其店夥陳維東在塲知悉質之陳維東鍾明春等各供相符又據穆洋紳董王化南供曾奉顧芝面諭將陳姓捐欵領造鄉塾伊知因案科罰未敢領用又書院紳董丁金鑾供曾奉顧芝撥給陳姓捐欵銀七百兩將林姓地基買歸縣城書院又給八百餘兩爲築墻等用據縣胥陳永成供陳璇圖許送筆費未得現銀縣差郭雄郭斌各供收受陳璇圖費銀三十元等語催據　芝以陳黄二丁逃匿無蹤實難交案未便因此宕延致原告人證日久覊累分别議擬由臬司張國正會同藩司黄毓恩核詳請奏前来臣查核此案繆得宗僅欠租欵如非威逼何致服毒自盡何必行賄私和其母繆陳氏得賄屬實應於子被殺母受賄私和不論贓數多寡杖一百例上酌减一等擬杖九十係婦女年逾七十照例收贖己革知縣顧芝藉案罰捐數在百兩以外於陳璇圖未控時己向紳董丁金鑾等告知此欵可作公用足見贓非入己但違例科罰且命案不卽騐報復聽賄和並失察丁役得贓均有不合業經革職應毋庸議附生陳璇圖爲富不仁威逼斃命央人賄託私和並赴縣行求致罰鉅欵復揑詞上控冀圖發還殊屬荒謬監生陳用中職員楊奉薰說事過付總無染指究不安分應飭查明楊奉薰是何職銜與陳璇圖陳用中一併斥革以警其餘縣役郭雄郭斌收受差費應革役枷責示懲縣書陳永成聽許筆費尚屬虚贓應卽革書舉人李宸咨供無干預說事之情陳用中等應與先不知情之陳聚奎均免置議陳璇圖所稱贓數多於縣禀應以過付陳用中等所供之數爲准與差費一併追繳入官仍充穆洋鄉塾等用陳姓黄姓家丁顧有得贓通飭嚴緝務獲究辦無干省釋除咨部查照外謹繕摺具陳伏乞皇上聖鑒勅部核覆施行謹奏奉硃批該部議奏欽此○○尚書銜山東巡撫奴才福潤跪奏爲請撥光緒二十年黄河防汛經費以資應用恭摺仰祈聖鑒事竊山東黄河防汛經費自奴才抵任以来力求撙節每年原續請撥銀六十五萬兩較之十五六兩年歳省二三十萬兩在從前並非虚糜良以工叚過長又無專管廳汛分派員弁雇募勇夫節節駐守用人稍多需欵因之亦鉅加以河身淺窄水行地上全恃隄埝掃壩以爲防掃叚愈密工料愈繁奴才督率各總辦道員裁减人數節省薪工銀兩至於正雜物料當用之需斷不能省近於險要各處添購石塊抛護堤根以免屢廂屢蟄多費稭料三載以来非各總辦講求修守悉心經理所請銀兩始得勉强敷用本年自凌汛以迄秋汛共報出險九十餘處幸料物充足員弁人等隨時竭力搶護千里長河安瀾獲慶奴才於工員開報各欵仍逐一稽核不准浮冐絲毫各該員尚能仰體時艱實事求是兹查上下游兩岸掃壩自經大汛淘刷必須擇要廂修趁此冬令尚平亦當赶緊採購以備来年之用現與河防局司道籌商所有光緒二十年防汛經費應照案請撥銀六十萬兩内由司道各庫共撥銀五十萬兩並將藩運兩庫應解籌備餉需銀各五萬兩存留備用仍當督飭覈實動支勿任稍涉糜費合無仰懇天恩俯准照數提撥以重修防出自鴻慈謹恭摺具陳伏乞皇上聖鑒訓示謹奏奉硃批户部知道欽此○○記名提督調補浙江温州鎭總兵奴才張其光跪奏爲恭報接印日期叩謝天恩仰祈聖鑒事竊奴才欽遵諭旨入都陛見仰蒙召見兩次聖訓周詳莫名欽感陛辭後出京南下道經杭州寗波謁見撫臣提臣旋奉閩浙督臣譚鍾麟照會飭赴調任於十月十一日行抵温州府城准温州鎭調補澎湖鎭總兵周振邦委令中軍遊擊胡碩功將欽頒嘉字五百十六號浙江温州鎭總兵官關防一顆並旂牌文卷等項移交前来奴才恭設香案望闕叩頭謝恩祗領任事伏念奴才庸愚毫無知識偏師忝領疉承雨露之恩舊地重臨倍切冰淵之懍查温州爲閩浙要區總兵有督操專責水陸巡防均關緊要奴才自維駑鈍深懼弗勝惟有恪遵宸訓勉謁愚誠隨時隨事禀咨督撫提臣認眞辦理以期地方安謐海字乂安仰答高厚鴻慈於萬一除奴才接印日期恭疏題報外所有感激下忱恭摺具奏叩謝天恩伏乞皇上聖鑒謹奏奉　硃批知道了欽此○○頭品頂戴閩浙總督臣譚鍾麟跪奏爲恭報武闈竣事出省校閱營伍日期仰祈聖鑒事竊照光緒十九年輪應查閱閩省營伍奉旨派臣校閱時值本届恩科文闈事竣接辦武闈例應由臣主試謹於十月初一日在南校塲開考校閱馬步箭弓刀石畢十二日内塲默寫武　十三日揭曉恭疏題報在案臣卽於十月二十五日帶印出省校閱興泉汀漳龍各府州屬營伍官兵並赴厦門校閱水師臣署日行公事飭委藩司黄毓恩代印代行緊要案件仍包封遞送行次自行核辦其通商事件向係隨到隨辦臣己咨商福州將軍臣希元暫行主稿核辦以免稽延所有微臣主試武闈業己事竣及巡閱營伍起程日期理合專摺具陳伏乞皇上聖鑒謹奏奉硃批知道了欽此○○劉坤一片再烈婦曹王氏係安徽廬江蘇附生王振聲之長女年十九適同邑管帶慶字左營記名總兵曹耀衢之長子儘先外委曹時彥爲室曹時彥在營効力積勞成疾該氏刲股和藥以進焚香禱祝願以身代本年三月二十三日曹時彥身故該氏誓以身殉絶粒三日時值氏翁曹耀衢亦復病危其父勉以大義止宜婦兼子職以慰親心該氏茹痛含辛忍死侍疾詎曹耀衢又於四月内繼逝該氏親視含殮盡哀盡禮將喪事料理完竣卽於五月十八日仰藥殞命時年二十一歳據同鄉官統領武毅春字營正任江南蘇松鎭總兵張景春等以誼關桑梓見聞較確該氏原籍無人呈報不忍聽其湮没造具事實册結禀請具奏前來臣查該烈婦曹王氏絶粒殉夫早懷死志因翁病危篤忍痛奉親迨翁殁後卒遂初衷節孝兩全深堪矜憫合無仰懇天恩俯淮將烈婦曹王氏敕部照例旌表以維風化除咨部外理合附片陳請伏乞聖鑒訓示謹奏奉硃批著照所請禮部知道欽此○○福潤片再勞續保舉人　應於到省後子限一年察看甄别兹查有沿河候補知州張思澄候補知州陳祁壽候補通判張芝祥候補知縣畢恩漙沿河候補知縣趙瀚霖到省均滿一年例應甄别據藩臬兩司會詳前来奴才詳加察看張思澄年富才明陳祁壽精明穏練張芝祥心地樸誠畢恩　才識優長趙瀚霖辦事愼勤堪以各本班留省補用除履歴清册咨部查照外謹附片具陳伏乞聖鑒謹奏奉硃批吏部知道欽此 
 
