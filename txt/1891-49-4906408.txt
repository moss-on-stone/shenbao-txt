# 1891 - 49 - 4906408

 

Page 1

 
 
[附送捐册]  
　　本埠廣益善堂設在虹口凡施醫藥以及育嬰等事靡不實力奉行惟該堂並無恆産是以籌募經費頗覺艱難兹因刋印捐册託本舘隨報分送務祈遠近諸同仁慨解囊金俾該堂得以源源接濟實有厚望焉 
[采票將完] [  申報舘協賑所謹啓]  
　　集腋社第二次籌賑采票自去冬印售後購者絡繹而來至新春祗存百餘紙昨又有某善士躉購數十紙現已將次售完當此火樹銀花金吾不禁新年行樂正在此時敬請略减買燈之資惠臨購票俾早日開采以濟飢民則涸鮒頓蘇卽本館亦感同身受已 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尚有未經來取者深恐因路遠所致未便遽爾充公是以再展限期遲至本年三月之杪若仍不來提取則定將提單作爲廢紙此後决不發書矣用先布知維祈　雅鑒 
[論丹徒縣懲幼童賭博事]  
　　古人有言勤有功戲無益故詩有之曰無敢戯豫由是而言戲之無益甚明焉然人終歳辛勤不敢休息值此新春多暇而猶拘之使不得及時行樂亦似乎不近人情禮曰藏焉修焉息焉遊焉修居其一藏息遊居其三豈必戲之無益不知戲亦有辨古之藏也以安其神也其息也以順其氣也其遊也以暢其情也非若今之所謂戲也今之人每至新年必　乘所爲從事於戲又不肯尋逸性怡情養神益志之戯而必以賭博爲第一要事夫以賭爲戲則不特無益已矣紙牌雖靜而終日凝坐筋脈不舒竹牌最爽而呌囂忿爭精神難養呼盧喝雉則手擲目注勞苦殊甚打攤押寳則勞心焦思氣血坐耗且得失各居其半勝負難以預期不幸而五木無　囊資告罄履端伊始困厄興差是不啻以行樂之地爲致苦之網矣然此猶其小者也賭之爲害可以傾人之家蕩人之産離人之骨肉陷人之性命其禍之烈非楮墨所能罄聞昔有蠡城有地名伯府其中廳事十有三處房廊曲折屋宇宏深入之者幾如登煬帝之迷樓不辨路徑一日該房主將廳事出租於人遂於此地開塲聚賭牌九之臬密如繁星設櫃臺立帳房削竹爲籌烙以印記入局者以洋易籌而後可以下注及賭畢出門則仍以籌易洋雖盈千累萬皆憑籌立付甚而携籌出門在各店鋪購買物件卽以此籌作價付給店鋪亦受之弗疑局中司帳司檯把風傳信諸人皆厚其值而雇之賣食物者荷擔提籃往來呌賣門前立高竿日則懸一小旗夜則懸燈以爲號使入局者一望而知其中有麵館有烟館有茶館皆賃屋一區屋價極昻亦不之靳蓋賭客衆多易於廊錢也明目張膽隨心任意如是者約有半年有某氏子年正弱冠家稱小康樂其縱適日夕往賭其母知之而無術以禁遂自縊而死其子聞信猶戀戀於天九地八而未肯卽歸其後卒至尺布寸絲皆償賭債餘無立錐入戲班爲優以自活此其害豈淺鮮哉然此事本干例禁旦名目繁多花樣百出非若起居食飲之可以不學而能而乃無人不愛無人不能幾若由於天授者則皆因新年弛禁之所致也人情亦忽於細微禍患常伏於不覺賭之爲害夫豈不知特以新止數日中士農工商各舍其業終日兀坐殊覺無聊得此消閒亦自可樂於是家庭無事則縱令子侄輩抺牌擲骰以相排遣彼子侄輩初不知何者爲盧何者爲雉何者爲贏何者爲輸則又指而教之卽曰子住馴良此數日後克不馳思於不同一色搯子開招而今年教會一端明年又教會一端漸而久焉賭中之訊不啻衣鉢於父兄而知識漸開貪痴頓見安知其後日不背父兄而私自爲之或竟呼朋引類漸入匪流則是坐使聰明子弟潛入迷途也彼今日之稱賭棍賭匪　九司務等名目者豈皆生而已然哉大抵皆幼時偶爾遣興或遇新年或赴戚家藉作玩具父兄不之禁親戚不之阻夫是以賭漸精而心日益粗胆日益壯迨至流蕩忘返不可救藥而後歸咎於家運遲矣晚矣故其始也不過謂逢塲作戲偶然一遭不知花骨頭厥性浮蕩最能勾魂攝魄使人沈溺於其中偶然又偶然漸漸入於佳境則始之視爲偶然後且以爲固然語云戒賭戒看看且不可而况偶一爲之乎前報載丹徒縣帥邑尊因事路經某處聞有賭博之聲飭差入内查看内僅賭博喧囂三五幼童擲骰爲樂由差帶至街心邑尊命笞責數百板以示炯戒論者謂笞責幼童事所罕見夫聲聞於路其中當不僅幼童特以本官現在無從逃避差人無可彌縫故以幼童塞責亦容有之然幼童聚賭亦何不可責之有毫毛不拔將尋斧柯失今不治將成痼疾苟其事在所當禁豈能以童子無知而故縱之耶因閱此事故縱論及之有援捕之癖者甚毋情新年爲護符而輕以身試法也 
[蘭臺餘話]  
　　京師正陽門外炭兒胡同寳興當鋪傭人於去臘二十二日清晨持幌子赴門前懸掛突見一人身穿官署所施灰布棉袄褲曉足科頭半身臥臺階上半身臥街旁近而視之目閉口張手如冰冷蓋已魂游墟墓間矣急告知掌櫃尋覔看街保甲囑其禀請地方官檢騐次日北城正指揮帶領仵作捕役前來騐得死者係乞丐委因飢凍而斃遂飭役領棺殮瘞不許向當鋪内索取錢文○醕賢親王創立神機營所有馬步槍砲各隊兵久泍　王恩淪肌凍髓當薨逝後卽由管隊大臣懇求禮親王據情代奏奉移日由管隊大臣隨帶六成隊護送金棺以盡感戴之意是以是日神機營六成馬步槍砲兵各按隊伍前後謹送甚屬嚴肅正齊事後　醕賢親王福晋每名賞給京蚨一千文○臘尾春頭灾民愈衆猪羊米麵罔不昻貴異常長安不易居古人眞非虚語也○韓毛兒年十六齡先在四喜班當打雜夥計去冬班中人因事散去以致無衣無食餬口維艱一日有痞棍某甲遇之曰汝若能舉刀砍傷自有生財之道毛兒曰可卽覓得菜刀一柄自向頭額連砍三下皮破血出面目模糊中笑曰汝怕痛若此豈欲效北宫黝之不肯挫一毫乎遂接過其刀向大腿膝蓋後重砍一下骨折筯斷疼痛難熬中隨邀得一人將毛兒舁置白興胡同某妓院門外龜子知係裝傷索財者大怒舉驢鞭飽捶無舁毛兒無奈據實央告云事由甲起意强令小子作苦肉計小子實不願爲也龜子令速覓甲已蹤跡全無因向毛兒云汝身上鞭傷我當爲汝醫愈至甲所砍汝者汝自尋甲醫之因給京蚨四千舁置更房調 
 
 

Page 2

 
 
養後又送入刷子市小店令其尋甲敷治刀傷越數日有人見其支木拐行街上蓋已成殘廢矣○有夫婦二人俱雙目失明由河間府避水入京妙手空空無以餬口一日買得舊皮鼓一面遂在街巷中沿門敲擊高唱村歌日得幾文藉以爲活某日同往宣武門外通眞寺乞施粥順手將鼓置身旁不期不翼而飛不知被何人竊取遂抱持痛哭幾不欲生後有好善者給與京錢十千夫婦始轉悲爲喜叩謝而去 
[厦門雜記]  
　　去冬十一月厦門厘卡委員潘少尉因索取番客鑽石戒指不遂所欲誣爲走私經番客赴總局控訴局總查明原委撤去是差十六日東川輪船入口港子口厘局巡丁攫取番客衣箱途人見之無不側目原　朝廷設卡抽厘所以助軍餉也彼負販肩挑之輩尚思邀　恩寛免俾得多賺數文錢何至數萬里海外回來而所帶洋貨些微尚不舍三錢五錢之厘稅乎卽曰厘稅不能减少則亦惟照例征槯以助餉需烏可任意取其零星致等於巧偷豪奪想關心民瘼者當必有善法以兩全之也○厦門地近南方天氣温和冬無冰雪至戊子十一月同安山上始有霜痕父老見之皆以爲異孰意天時亦有改變邇來竟時遇嚴寒每當竹屋紙窻吟扃雙聳爐煨榾柮猶苦十指欲僵去臘小除夕北風怒號峭寒驟至寒暑針降至四十四五度沿海一帶亦有降至三十三四度者瓦上霜華一白如雪貧民無衣無褐幾致瑟縮不堪海漧刣狗墓旁流丐窮氓凍至幾死覩此情狀殊覺可憐捐乎本地富紳向不知有施衣之事欲得殘棉敗絮竟至難若升天新正初一二日寒尤甚人日始晴光大放黄棉袄子居然衣被萬家矣○去冬十途生理均無起色淡水茶虧折尤多以致歳杪銀根甚緊又益北郊虧欠各莊洋銀五六萬圓以致閉歇其股東復開設匯昌錢莊經各兌局聯名控諸廳署管押候追匯昌遂於二十七日亦閉門停止生理○泉漳人以正月初九日爲玉皇上帝誕辰名曰天公誕人無論貧富家無論大小均於初八夜子時以五牲供獻謂之敬天公爆竹之聲徹夜不絶又於本街擇一店鋪暫停貿易陳設天宫堂結綵懸燈中奉玉皇上帝牌位輪流演戲至二月初始謝壇計一月中費至十餘萬金事近荒唐甚無謂也去歳提署前直街上下叚爭設天宫堂互相比賽梨園演戯日夜不停一閱月間竟花去七百數十元之譜目下北省待賑孔急各處呼籲頻聞竊願紳董中之明曉大善者出爲倡捐將演戲之資改作災民賑欵統閩厦以計當有萬餘金於賑務不無小補矣 
[粤東近事]  
　　立春之日方照軒軍門派委弁兵乘坐小輪船押解六匪至石井張王爺廟後處决中有一匪名劉小　王係下茅鄉人因鬥案被逮按照新章辦理餘爲江下棠溪等村人因前數年行刦官橋墟典肆憑綫偵緝訊供確鑿者當經各親屬將屍領回埋葬惟餘二屍無人認領由官殮而葬之○河南海幢寺例自元旦日起准人在寺擺賣什物半月爲期而無賴之徒卽乘機麕聚誘衆賭博時或滋生事端一日有某兵向若輩索規因而口角以致互鬥後經旁人排解始　○有一人手持名刺至河南岐興里某巨室賀禧家人視刺則屬家主相好敬主及便路與周旋詎乘衆不覺竟竊錫爐而去事後查知往爲訪問則並無其人始知係匪類狡計云○水師提督方軍門到省慶賀新禧冠蓋住來又有一番酬酢矣○劉中丞于去年蒞粤未帶親軍現由本標挑取諳練兵士五十名以當親軍之選擬於日間操演洋槍以打靶嫻熟者爲合式云○某中以販賣僞銀爲事受其書者不知凡幾近有人定購數百元議旣有成約於城西某烟館交易不料是人已預報營勇俟交兌時將甲及僞銀一併拿去解交南海縣訊究問其同夥何人寄頓何所甲供稱僅伊一人作此勾當向在某處寄寓遂飭押候覆訊然後核奪○城内四牌樓某估衣店除夕前數日着夥携狐裘數襲往某公館備選先是有外省人乘轎而來口稱某官令將裘送往迨該店夥如言抵公舘甲卽管裘携入許久未見答覆該夥疑而詰問館人峻拒弗納反責其錯認門徑店夥知非好意急與理論繼以口衆我寡迫得徒手回店該店東某孝廉獲悉其事以四牌樓地屬南海某公館則由番禺管轄乃具禀分呈兩縣憲　爲辦理縣憲移問某公卽茫然若不知其事者然繼查悉家丁某甲冐作官親行騙已遠颺異地莫可究追矣現公舘主人允如數賠抵以免該店受虧想卽由此了事云 
[江西脊語]  
　　德曉峰中丞服官江右由縣而府而道近旦六纛雙旌作章門之鎖鑰民人愛之如冬日凛之若秋霜蓋由寛猛兼施故刑賞皆令民悅服焉去冬六十有四夀辰僚屬紳耆仰斃鶴昇添籌稱觥以介中丞謙光彌下所餽禮物一槪璧辭○西山在省垣上游六十里之遙俗傳許眞君生長十斯盖亦無稽讕　也山中時有五色鵝卵石晶瑩光澤可愛可珍貧民往往拾取售錢向壚頭覓醉三蕉旣罄向人述眞君斬蛟事歴歴如在目前并有謂各縣治木牌樓上所刊爾倖爾祿民膏民脂下民易虐上天難欺四言箴出自眞君手製　東野語殊可哂也○殘冬風雪林木俱枯西山忽出一野猪鄉人逐之慕放豪箭射丈外被其傷者具痛難熬隨招集多人持械逼入水塘始得制其死命權之重五百餘斤亦可謂龎然自大者矣 
[湓城淑景]  
　　前　登九江訪舉人來函稱下游烏石磯現值水枯時節嶙嶙石齒有碍舟行德化縣張玉珊明府文報局任若如大令因督率工人用火藥轟去堅　數處並安設鐵柱及玻璃燈以便民船行至此間早知廻避兹又查悉所轟礁石在烏石磯下游俗名白石磯云○前德化縣鍾澤生明府於上年調署新喻聯時士庶紳耆多有賦詩以頌德政者此經明府分類彚錄出已資以付手民陣保嬰編柴桑傭錄等善分送各憲 
[宜昌讕語]  
　　某甲夫婦俱有潔癖某日之晚爲小孩洗澡畢抱置薰籠上以煖旣　因他事至别室孩坐之良久悞將薰籠踢翻墮入火盆中渾身焦灼甲夫婦聞聲奔入急將孩抱起則已壞爛不堪矣隨往藥店覓解毒藥敷之不數日竟殤斃○某姓家女孩　甫十二齡一日清晨上街購菜行經某飯店適店主婦傾棄鍋中沸水不先不後潑及女孩之頭登時肉爛皮開血流如箭激狼狽而返哭向父母告知父母欲與飯店爲難經祖母攔阻謂此事非彼婦有心但求吳寓獺皆得以敷愈即足矣饒舌何爲者事遂止○官塲接奉上游來札内開現在川鹽一包加抽厘金五百文以作賑欵云○城外防營月餉每至月杪由鎭憲散發去臘之杪鎭軍鳴鑼開道親赴各營支給是亦體恤人情之意也 
[示速領棺]  
　　欽加四品銜卽補清軍府署江寍府六合縣正堂徐爲示召認領事案照本年十一月十四日太古洋行上海輪舟駛至大河口江面被焚失事其情急投水溺斃之屍業經會同救生局設法網撈備棺裝殮除由各親族認明領去一百五十六具外尚存七十一具雖搭蓋蓬廠妥爲看管誠恐停放江干春潮一漲漂没堪虞爲此示仰各該親屬知悉如有與施善士所　圖像相待者務於十七年正月内赶赴大河口蓬廠領回歸葬倘逾正月不來認領本縣卽會同救生局將棺一律掩埋義塚造册立標免遭漂没特示　光緒十六年十二月二十日示 
[皖省叢談]  
　　某甲年甫三十餘素有疾病不良於行新正初二日早膳後往親串家賀年行至梓潼閣遞因一騎飛駛而來甲閃避不及遂被蹋傷當經是處居人見而救起甲已不知人事進以薑湯始能言語旋卽扶腋回家延至初八日斃命傷哉馬則絶塵而　無從追究矣○統領安慶練軍馬步各營宋珮珍軍門於初五日辰刻赴東門外大校塲行祭旗禮旋以羊酒犒賞三軍歡聲雷動○蕪湖道成端甫觀察於初九日行抵省城謁見署撫阿嘯山中丞拜賀新禧暫駐八旗會館勾留數日卽回任所 
[江上招魂]  
　　去冬有陳某者携僕　上海輪船赴皖突兆焚如致罹其厄比家人接得訃音前往收屍未獲嗣至鎭江洋棚内細認屍像依然形影全無魚腹藏身首邸難正傷心慘目槪可知已頃有知者云陳係某顯宦族姪籍隸興州年纔四十餘僑居邵伯家惟一母一女其母痛子慘死悲慟成疾雖已以衣冠虚殮然心中　覺慨然遂於日前倩人至失事處招魂並再爲象罔求珠之想第爲日已久恐骸骨早歸無何有之 
 
 

Page 3

 
 
鄉矣或有慰之者曰搭客遭刼者經滬上維揚諸善士次第撈起照像留存獨陳主僕蹤跡俱無意者漂至他方遇人救起乎果如其言豈非大孝 
[鵠候憲旌]  
　　本埠官塲探悉出使日本大臣黎欽憲任滿回華不日可蒞滬上上海縣陸邑尊業卽飭差在三菱公司馬頭伺候想届期輿從紛紜又多一番迎迓之勞也 
[鄉民賽燈]  
　　新閘附近一帶鄉民醵貲紥成龍燈自十四夜起遍遊各處雜以各種燈彩五色相宜八音迭奏此亦點綴昇平之一端也 
[氷人送案]  
　　鎭江人花桂炳在滬南爲整容匠家有一女許字本邑南鄉人江木坤爲媳諏吉本月二十六日嗣以花隂有悔志被江偵知遂於日前糾人作搶親之舉中途被兵勇模樣者攔阻等情此已見諸前報昨午江木坤將媒人周司務吳阿明扭至上海縣喊控陸邑尊飭令看管候訊 
[蠻童荷校]  
　　滬城有姚姓者居於縣署西首其子正在舞勺之年昨日上午約同隣孩數人在空地上牽放風筝旋因風筝墮落水利廳署屋面孩上屋拾取踏損瓦片旋被廳差拘獲禀知鄢二尹以其頑梗着令荷校發三鋪地方示衆 
[英界公堂瑣案]  
　　麥捕頭稱楊寳生投捕房訴稱被蔡阿狗誘至跑馬廳彈子房中賭錢輸洋九元被捋去金戒指一枚特來首告等語彈子房係公所平時雇王萬萬看管夜間扃鎖豈能任人賭博必係王萬萬得賄飭包探顧阿六往查見有李大慶及充華捕之張行行均在塲爲因一併拘案楊寳生申訴前情蔡阿狗供另有毛毛者邀同往賭向王萬萬說明賭後楊寳生輸洋初以金戒指作抵繼欲索還適王萬萬被索房費洋三元一角已將金戒指暫抵不得還楊至張行行是否在塲亦不知李大慶供與楊寳生同在公盛昌烟館吸烟蔡阿狗來邀去玩耍我未與伊同賭惟在彼觀看而已曾見張行行同賭先贏後輸王萬萬供小的看管彈子房伊等於前夜同來賭錢據說是毛毛喚來張行行雖在塲同賭與否確未看明張行行供充當華捕有年並未往賭平空被誣麥捕頭稱彈子房中尚有出店某甲看明况包探顧阿六往查時見蔡阿狗等在茶館　論張行行亦在其間某甲稱見張行行在塲此外到堂者皆曾與賭惟李大慶未賭張行行稱我在茶館因開漆匠店之杏村托我借洋二百元實與賭博無干杏村借票呈電蔡太守問包探顧阿六曰爾見張行行在茶館是否與蔡阿狗等同桌答稱張行行另與杏村啜茗捕頭又稱彈子房鎖匙由王萬萬掌管若不商通豈肯開門任伊等入内太守商之易副領事判蔡阿狗管押二十一天金戒指繳案充公王萬萬罰洋十五元無洋則枷號一月張行行罰洋十元無洋則管押二十一天楊寳生犯賭本當懲辦姑念出首從寛免辦金戒指不准追給李大慶旣未同賭從寛斥釋○包探何瑞福稱肅仲成由太倉來滬帶洋二百廿元欲換本洋與凌竹金之外甥某甲相識甲言托凌竹金兌換可得便宜蕭信之將洋交彼旋被携赴博塲將洋輸罄遂報捕房將凌竹金及其兄凌慶甫一併拘案蕭仲成申訴前情并稱籍隸安徽若帶英洋回鄉不能通行欲換本洋凌竹金言爾自去兌換英洋二百四十元祗兌本洋二百廿元我去兌換英洋二百廿元可換本洋二百廿元悞信其言致墮詭計供畢頓足大哭凌竹金供嘉定人在滬教讀願料理此事凌慶甫稱素來讀書竹金是我胞弟蔡太守飭將凌竹金凌慶甫押候過堂覆訊○前報紀粤婦王阿好控被路人擲石傷頭一節昨由包探陸阿祥拘獲擲石之梁阿皮送案王阿好甲訴前情梁阿皮供抛石傷伊實出無心蔡太守判笞梁阿皮一百板交保○開薙髮店之楊元仁被夥聶興芳紏人毆打一案昨由包探續獲汪德保與前各人一併解案楊元仁申訴前情並稱受傷甚重延醫調治急難痊愈藥方呈電聶興芳仍執前詞汪德保供不敢爲首行兇易副領事請將聶興芳等交保歸貴分府覆訊辦理蔡太守以爲然○包探何瑞福稱查得四馬路某店内夜間聚賭已有三天禀明捕頭派六號西包探等同去見有二十餘人聚賭當卽拘獲十七人餘被脫逃搜得賭具并洋三十餘元一併送案李阿華王阿全王春發張清泉余加福丁稱德李六亭羅順卿吳增卿華榮柏陳阿林秦鶴鶴楊文卿方雲卿趙中橋顔文津李子卿等同供皆是生意人元宵飲酒乘興賭錢惟求施恩蔡太守謂李阿華等不應聚衆賭博本當懲辦姑念均是生理人從寛判各罰洋十元連起案之洋撥充善舉賭具銷毁○包探陸阿祥稱粤婦黎楊氏稱有四歳女兒被同鄉人黄阿忠誘姦請爲拿究捕頭命拘黄阿忠查無行姦實據今特解案請訊黎楊氏申訴前情黄阿之堅稱忠無誘姦之事蔡太守商之易副領事謂該氏所控情節較重然無証據飭將黄阿忠交保如係規矩人必有妥保否則押候備文遞籍 
[法界公堂瑣案]  
　　昨晨葛同轉莅公堂訊案時繙譯官祁理恒偕代理繙譯官業國麟觀審先據趙王氏携幼子投案訴稱小婦人家住楊樹弄開設小烟館前日享午時因事上樓諸事令孩看管適有客前來過癮而烟膏鎖在箱中經他鋪烟客陸桂芳向孩索匙開鎖取烟孩年幼無知將匙交付及陸去後查點箱内金師被竊一空四出找尋毫無影響昨日始遇諸途中扭案請究同轉問陸曰爾將首飾藏在何處供稱小的常在伊家躭擱時　挑取烟膏從無錯悞此次失物後已隔三日忽誣小的行竊但小的稍知禮義何至貪此不義之財驀被賊名尚求湔洗同轉謂不用刑法諒不肯招着押候嚴行比究○薙髮匠張阿寳訴稱前日王三硬借不遂褫去棉衿幸某號巡捕到來帮同拘住王供稱小的在十六鋪當汛地夥張常與小竊爲伴曾經小的送懲挾此微嫌竟來　控葛同轉謂爾攫人之衣尚敢强辯乎着押候笞責八十板以爲兇横者儆○糧船夥王胡生訴稱前日小的在金利源天津碼頭監兌糧米時被竊賊某甲串同何雙喜竊去新棉褲一條破衣數件後在小東門外某烟館内見何身旁有破衣一包確係原贓將何扭案請究何供稱小的在彼吸烟過癮有不知姓名人携衣放在榻上隨被王等扭送來案葛同轉將贓給王領去何笞責一百二十板○某號巡捕送小東門外魚攤竊魚之胡李生請究葛同轉謂姑念原告不來略從寛宥笞責八十板以儆將來　通事稱朱和尚向在鄭家木橋堍聚賭爲生近日捕房禁令森嚴捕頭派西捕在彼邏察朱於途中見捕卽罵昨日適逢素諳華語之某捕將朱追獲送請究懲曷同轉詰訊之餘朱不承認同轉謂爾前曾犯案無用抵賴判令先枷半月期滿責釋○日新洋貨店夥陳桂生訴稱洪啓明前與胞弟同事後因犯竊與弟同時歇出不務正業無可棲身自光緒八年起至今被其借去洋銀共約一百數十元之譜目下又來硬借是以送案請懲洪供稱小的本與陳弟同事同陳弟竊取店中之貨約值價銀三百餘兩店主知覺將陳弟並小的辭歇小的被伊拖累向之理說許月給洋銀　元前已收取多年不料兹竟誣以硬借送押捕房葛同轉問爾與陳弟旣有此糾葛會立筆據否供稱一言爲憑毫無筆據同轉謂洪曰爾在夢中初醒耶着管押半月冉行訊辦○新同孚洋行收租洋人某甲偕華夥宋福山請追唐阿和劉雙林積欠租洋各三元五角葛同轉問唐劉爲何不早爲料理唐劉同稱小的等一時未及指借求限至月杪還清同轉謂本委限爾於二十四日還清前欠○全泰成鞋店夥徐阿寳訴稱昨有俞墨林者來店購鑲鞋一雙議定價洋一元一角令學徒隨往收取去候經半日未得分文旋圖騙物而逃經學徒呼捕追獲通事稱俞身畔搜出茂昌莊票五紙均係去年十二月廿一日期合銀二百兩並高麗參曁各押票共廿一張今特送案請究葛同轉問俞曰爾操何項生涯銀票是否僞造高麗叅何處得來俞供稱小的有胞兄勝卿在四馬路江浙賑捐局當司事參由兄囑小的持往估價銀票於去年十二月廿四日在途中拾得並非僞造押票所質均已物同轉飭包探查明再核鞋給徐領按邇來假託善局騙取資財之事時有所聞江浙賑捐久經告止何尚有其兄在局當司事其爲虚妄不問可知所望秦鏡高懸者有以燭其奸而懲其僞也○粥店夥王茂榮訴稱楊開明啜粥七文硬用砂壳錢三文向換不允反敢行兇竟持板凳擲破盆碗並鐵鍋兩口約值錢三千餘文今特開單請追楊供稱小的啜粥四文菜三文王換小錢許以少頃換付王不允喚同多人將 
 
 

Page 4

 
 
小的痛擊悞碎碗鍋非干小的之事葛同轉謂楊行兇屬實判令押候笞責一百板毁物不賠○顧愼濤訴稱同仁輔元堂西首房客王思福欠洋十九元六角徐老和欠洋六元四角顧照生欠洋八元四角屢索不還送案請斷王等均稱一時無錢可付求寛限期葛同轉着押候交人保出限一禮拜内還清○某西婦家庖丁徐小毛偕細崽張阿連投案由徐訴稱小的前遭主婦誣控竊洋今邀已歇細崽同來求大老爺細究葛同轉問張曰爾今年幾歳在西婦處當細崽幾何時月得工資多少因何歇業供稱小的今年十五歳去年西歴十二月十八號至此婦處當細崽每月工洋三元五角華正月初四日向主婦借錢不遂反被持棒猛擊碎及長衫是以不願執役問主婦控徐竊洋廿二元之事爾知之否供稱其時小的尚在此婦處其洋藏在何處無人得知是日正逢禮拜徐携錢出外購食物主婦從教堂返言桌上有絲巾一方被人竊去並未說及洋元事隔數天見此婦所用絲巾卽係報失之物顯見誣人行竊設心不良因卽索取工資意圖辭歇不料非但不付反被兇毆問今日誰喚爾來答稱小的因工資無着持來叩請傳追同轉謂祁繙譯官曰據兩人所訴情節相符請轉告該西婦令將工資如數算給可乎祁君曰可同轉遂令張等明日候示○王曉芳請追黄少齋欠洋二百元黄妻盛氏將靜芳閣烟膏烟灰帳呈閱葛同轉問爾夫如何不來供稱丈夫下鄉收帳未回問如何不繳欠欵供稱小婦人實無現洋須將吳兆熊處烟灰二百餘兩追回方可變價料理謂此案前經宋老爺斷令爾夫具限還洋並未有追灰字樣答稱吳由祥順木器店舉荐爲夥是以欠欵亦須會同料理同轉令包探王榮培押同盛氏並吳理明帳目禀覆候核王稱黄有意避匿並未下鄉同轉謂爾如遇見准卽扭來王叩謝而退 
[正悞]  
　　昨日本報首論係書十二日所登西信後誤作二十二日論中亦誤書廿二一時筆誤合卽自行檢舉以誌吾過 
[叩謝册捐]  
　　謹啓者今承貴館隨報分送咸有一德一文願施醫給藥捐册一萬二千扣蒙本埠紳商各寳號閱册慨解仁囊卽日絡續惠賜而來共接到捐册三十扣蒙助大小洋一百十元錢一千九百四十四文又兩扣慨許常捐三十願拜登之下莫名欽感善昌恭篆驅邪降福鎭宅靈符蒙捐一户奉贈一道並附送第一醒世勸孝歌一本仰答隆施今先登報謹代無告貧黎九頓叩謝清單另列再佈公鑒[  上海六馬路 
仁濟善堂董事施善昌等謹誌]  
[江督轅門抄]  
　　新正月元旦日通判李宗似辭赴力橋發厘捐差○初二日儀棧鹽厘候補道凌蔭廷候補道許知縣劉本　辭回蘇均見○初三日從九洪恩波謝委署海州州同缺卽辭○初四日新選如臯縣羅瓊章銷假○初五日新任兩江制臺劉到會候補道張銘堅謝委會辦支應善後局差○初六日通判盧宗清交卸南捕通判事○初七日前山西冀寗道王定安赴揚○初八日淮軍通判盧宗清禀辭回任○初九日清河縣崇樸知縣葛毓清吳漢東禀知今日開廠放米○初十日通州稅課何宗耀赴任知縣羅宗美兼謝委河南叚保甲局州吏目劉芳禀知任事 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
