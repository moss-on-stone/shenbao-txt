# 1901 - 212 - 4910234

 

Page 1

 
 
[開售九通股票] [  上海圖書集成局啟]  
　　自本年四月奉皇太后懿旨照博學鴻詞科例開經　　科旣而又降上諭以翰林院爲儲才重地令編檢以上各官　　　治有　之學不得仍以時文小楷爲工迨七月十六日又奉給音明廢八股鄕會試及生童歲科兩試均以中　氏治　事及各國政治　　　　考試試差庶吉士散館進士朝考殿試亦如之朝廷作　人才孜孜求治士生斯世誠不可不究心經濟以期收實效而宏遠謨　由古以　今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代興章歴朝　衛亦何以　　竟委見諸施行因思九通一書經累朝碩彥通儒增訂搜輯典章　術蔚爲大觀木板卷帙浩繁價值昻貴購者不易本局爰仿從前　書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部畫甫及一載而全書巳可告成股票所印無多售罄亦不再印有志經世者請從速購取愼毋貽他日交臂之悔也至是畫之帋墨精良校讎完密本局另有樣本可以隨　取　售票處上海在申報館申昌書局此外各處如江蘇蘇州女瑞樓書坊鎭江女成堂書莊揚州賓女閣書莊文樞堂書莊江甯詞源　書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左　記　局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異　出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[觀前報所登國犯難寛事推廣言之]  
　　八月二十五日本報轉錄新加坡某日報云某日有一德國輪船路經南亞美利加洲哥林比亞國境船中有哥人摩釐路者因國事犯法伺隙潛逃哥官知之立派巡差往捕船主不允就桅上高懸德國徽章拒之巡差堅欲上船船主乃將德旗鋪船橋上使不敢踐巡差竟踐之而登摩釐路情急以德旗繞其身以示已由德人保護之意卒被　差　之而去今者船主雖電逹德政府請詰其污辱國旗有違公法之咎而摩釐路則已身覊縲絏恐不能免於刑章矣執筆人　至此不禁咨嗟大息曰有是哉哥雖蕞爾一小邦其人竟强項若此哉嘗謂泰西公法斟酌損益務極持平惟於保護國事犯一條實有百思而不得其解者夫因國事而犯法紀非叛亂即篡弑耳將謂彼固激於公義不惜十犯王章故　其人而爲之庇護歟則從古亂臣賊子往往陽居爲任俠而陰肆其狡謀日惟逞其暴戾恣睢何所見爲公更安得　之義將謂彼旣窮無所歸有類喪家之狗故憐其人而姑子容留歟則天下大逆不道之人早已天良澌滅旣已甘心於君父豈獨於他人而反知感德懷恩卵而育之恐遭反噬然而泰西則固以保護爲常例矣見有不加保護者且非笑隨之矣且夫天下惟公與恕二者推諸四海而皆通在我有干犯國事之人誅戮必不能或緩乃我旣必加以誅戮而於他國之犯此者我反曲爲庇之是之謂不公我苟有干犯國事之人逃之他國我必欲向他國索回乃於他國干犯國事之人逃之我國而我反於其來索而堅辭之是之謂不恕泰西近百年來國政事事咸革故鼎新而獨於國事犯之容留有一成而不能移易者豈此其中尚别有見解耶夫亦於公與恕二者未免有違矣我乃觀於中國國事犯而益歎國勢之孱弱不堪焉當新疆回酋白彥虎逃至俄羅斯其時左文襄方親統六師收復新疆全境軍威茶火照耀西陲俄人雖不將白彥虎交還然一經曾襲侯據理以爭卽放諸俄邊離中國最遠之處嚴加禁錮使終其身不能爲患於新疆厥後孫文潛購軍裝謀在粤東作亂事發而遞時出没於歐美二洲迨被駐英大臣龔星使所禽雖英人執意索回然猶定限若干年不准回至香港洎戊戌歲而康梁諸逆謀圍頤和園偪勒皇太后一經敗露未及逃往外洋卽由英日兩國接上兵船一則載赴英倫一則送歸日本夫推原以上三者之罪白彥虎惟糾黨擾亂邊境孫文亦祗圖起東於粤東尚不致釀成篡弑之祻乃猶或加禁錮或限期不許近中華至康梁而罪惡彌天竟思推刃於我聖母勘其逆蹟實浮於白彥虎及孫文而其庇護於事先容隱於事後較白孫更懇至周詳豈前以我朝尚能威武奮揚兹則戰敗之餘原氣大損斷無餘力以向之堅索以故任情鄙薄視之反不如哥林比亞之黑子彈丸歟嗟乎公法有何一定國勢强則我可出於公法之外而强人以必遵公法而行國勢弱則我事事必遵公法而行而人猶或吹毛索瘢責我未嫺公法因論國事犯之事而推廣言之不禁大息咨嗟而深望中國之力致雄强愼毋拘公法而事事受人牽掣不特見鄙於泰西諸大國甚至欲步哥林比亞之後塵而不能也 
[硃筆恭錄]  
　　兵部奏補滿洲選缺員外郎一缺七月十四日奉硃筆兵部武選司滿洲選缺員外郎著世恒補授欽此同日又奏補滿洲筆帖式一缺奉硃筆蔭德賀著准其借補正黄旗滿洲筆帖式欽此○吏部奏補國子監司業一缺七月二十八日奉硃筆圈出朱福銑補授欽此同日又奏補詹事府右贊善一缺奉硃筆圈出趙汝翰補授欽此同日又奏吏部員外郎一缺李坦擬補奉硃筆著准其補授欽此同日又奏擬補兵部主事一缺奉硃筆圈出克昌補授欽此同日又奏截取内閣中書英銳國子監監丞高向瀛太常寺典簿謝汝梅各一摺均奉硃筆著照例用欽此 
[本館接奉電音]  
　　昨日午後由行在飛電傳來上諭一道敬謹譯登○八月二十九日行在内閣抄奉上諭李鴻章奏永定河凌伏秋三汛搶護平穩獲慶安瀾請將出力人員奬叙一摺直隸永定河本年二月以後氷凌甫解河水增漲伏秋汛内節次大雨險工迭出經該署河道竇廷馨督率各員修防得力卒能化險爲夷安瀾共慶本屇汛期適當兵燹之餘購料雇夫倍形掣肘其尤爲出力之員自應從優奬叙署石壩同知候補通判沈寳賢著以同知仍留北河補用署南岸同知候補同知韓傳琦著仍以同知遇缺卽補另片奏署永定河道竇廷馨督飭搶護節捐重欵有裨大局請開復處分等語花翎布政使銜降調直隸候補道竇廷馨著開復降三級調用處分及原銜翎枝仍以道員留於直隸補用免繳捐復銀兩以昭激勸餘著照所議辦理該部知道欽此 
[行在宫門抄]  
　　八月初一日御前大臣奏請派沿途預備賞銀牌大臣派出潤貝勒橚貝子桂公博迪蘇芬車廣西遇缺卽補道罼機處存記嚴震謝恩在任候選道四川資州直隸州沈秉堃伺候召見召見軍機及沈秉堃初三日孫家鼐因賞安徽原籍振銀謝恩新放蘇州織造榮銓謝恩發往湖北補用知府梁鼎芬謝恩陜西補用道嚴金清伺候召見召見軍機及嚴金清榮銓初四日薛允升因病續假十日分發甘肅補用道霍勒燡伺候召見召見軍機及霍勒燡初五日簽分湖北試用道陳庭淦伺候 
 
 

Page 2

 
 
召見召見軍機及陳庭淦 
[兵船遊歴]  
　　重慶訪事友人云英國武克兵輪船於七月初旬由淪城駛至嘉定府船中管駕官索瑪威華盛及重慶領事官韋禮敦英商聶克遵陸赴成都謁見制憲奎樂帥大約勾留數日仍由嘉定乘輪船返瀹 
[擬開銅礦]  
　　重慶訪事友人云英商立德洋行主訪知四川巫山縣縣境某礦出銅苗爰於七月某日親赴成都謁見各當道擬卽訂立合同集貲開挖 
[擬關煤礦]  
　　重慶訪事友人云川省煤礦雖多然求其煤質精良能供兵輪船之用者實屬罕　兹聞重慶府屬綦江縣某礦出煤甚佳曾運交各輪船試騐頗極合宜現有譚姓商人擬與某法商合股開挖據云法商願出資本六七千金果爾則綦江地方又將多一利藪矣 
[改奬銜封]  
　　武昌訪事友人云鄂省前經大府奏准開捐籌餉按照新海防例一體奬給實官凡在有志顯揚者罔不輸將恐後自奉旨停止捐納後督憲張香濤制軍體念紳民輸捐在先擬照原定章程核給奬叙電商兩江總督劉峴莊制軍聨銜電逹户部請將江南兩湖籌餉新捐展限四個月截數報部旋接行在户部來電以捐納旣奉特旨飭停欽限嚴緊未便展期凡已捐之欵如在限期以外請奬者應卽按照銀數改奬虚銜封典等因當即行知藩司瞿賡甫方伯轉飭各屬一體遵照 
[講求武備]  
　　武昌訪事友人云邇者湖廣總督張香濤制軍目擊時艱孜孜以講求武備爲務因念外洋軍火現已無可購求不得不令省中各局廠推廣鼓鑄以免竭蹶之虞上月二十四日命駕出轅會同湖北巡撫端午橋中丞親詣漢陽槍砲廠詳加稽察蓋亦未雨綢繆之至計也 
[匪人閙教]  
　　香港循環日報云八月下旬某日港中德國巴式教會傳教士某君得同志蕭路氏由廣東嘉應州來信大旨謂興寗縣境石馬小教堂刻被匪徒焚燬堂中原有本州司鐸宣播福音幸早脫逃得免於難某日匪黨與鄕勇遇互相攻戰勇敗績而奔至八月十九日匪黨大聚於太平埠聲言欲攻嘉應州城戕官仇教以致人心甚爲惶恐僉思避地圖存各商將貨物運上小船以冀免遭劫掠地方官毫無守禦之法刻尚未知結局如何也 
[批飭剿匪]  
　　廣東興寗縣屬土匪滋事大憲派勇往剿業已登諸報章兹閱香港循環曰報云上月某日又有嘉應州紳士王錦　等人以州屬盜匪猖獗民不聊生聨名遞禀督轅請遏亂萌以安閭里云云兩廣總督陶芷芳制軍批其禀牘曰據禀嘉應州境著匪何鍾五何鍾九等肆行搶刦形同化外亟應嚴行拿辦以遏亂萌現因興寍縣屬會匪滋事已電調石參將玉山督帶廣毅軍吳副將祥逹督帶喜勇信勇分路前往援剿候札飭該副將叅將等於興寗會辦肅清之後就近前往搜捕務盡根株仰廣東緝捕局移會惠潮嘉道轉飭嘉應州妥爲會同拿辦毋稍姑息隱飾 
[請兵巡哨]  
　　松江訪事友來函云朱家角爲青浦縣巨鎭人烟稠密估舶如林邇日忽有外來梟匪兩帮爭設賭攤幾以戎衣相見地方官聞之亟函請提標中營張華園叅戎撥兵一哨派某弁督同馳往四出巡哨以示之威 
[武寗振務]  
　　九江訪事友來函云前者江西武寗縣境蛟水泛溢　溪一帶受災甚重縣主楊少庭明府立即籌欵施振一面飛禀省垣兹者撫憲李勉林中丞發到振米一千石銀二千餘兩明府分别受災輕重按户散給災民遂得安謐無譁 
[潯陽决盜]  
　　九江訪事友來函云今夏九江東門外萬中梅家被盜行劫旋經胡寳林徐翰卿兩遊戎督帶丁把戎受恩吳把戎必大拿獲盜匪十八名解交德化縣署縣主沙珠垣明府研訊之下將爲首之司孝元王心平馬光榮三犯收禁縣獄錄供申詳迨明府去任上憲札委湖口縣倪樸齋明府兼理縣篆本月初七日接奉省憲釘封公文卽飭將司王馬三犯由獄提出騐明正身綁赴西門外老馬渡地方處决梟首懸竿示衆 
[整頓釐務]  
　　重慶訪事友人云淪城落地釐捐局創設迄今歴四十餘年迨後重慶開設洋關亦已歴十餘年定章除洋商掛旗船貨已納關稅者不計外其餘由上江至淪各土貨悉歸華商完納釐金今年各華商惑於某洋人之說以爲各貨旣由洋人報關儘可不納釐金以致釐務大爲减色現在上憲訪知其弊將各局員一律撤差另委賴張兩大令接辦兩大令到差後卽將漏完釐金之楊蔣二商人傳案訊追限日補繳各商聞之刻已照章完納不敢抗違矣 
[日關租界]  
　　重慶訪事友人云前者日本駐淪領事官在南岸王家沱指定地方闢爲租界重慶關道寳觀察商請稅務司飭理船廳某西人會同日領事逐叚勘量計推廣界址闊約一百丈長約三百五十餘丈惟日本現無商人在淪故並未出資租地大約須俟將來商務興旺時然後開設互市之塲 
[糧艘到鎭]  
　　鎭江訪事人云江安兩省河運漕糧現已奉旨改爲海運連日三河及高寳氾諸處漕剝滿載漕米十萬石駛往京江經襄辦海運事宜之恩楚香直刺帶同司事親自驗收水陸總巡周錦堂游戎及丹徒縣主簿張少尹煥文深恐匪徒滋生事端各派差勇赴江干照料 
[房捐府示]  
　　廣州友人函告云此間大憲舉辦房捐以補國用之不足凡在氓庶理宜恪遵憲諭竭力輸將乃自開捐以迄於今各户多未照繳廣州府施太守因於八月下旬某日出示曉諭曰照得房捐一案前奉兩院憲奏明當經札行設局委員開辦並擬定章程出示曉諭在案查此事原以和議告成兩宫廻鑾舉行新政皆需鉅欵如果事非緊要自當與民休息何忍重困吾民無如時局艱危萬不獲己大憲上籌國用下念民生從輕擬定抽數按月分繳於設法助餉之中仍寓體卹便民之意粤民向明尊君親上大義自必踴躍輸將乃開收已越兩旬城内各處抽繳已有端緒惟城外西關一帶人稠地廣其中紳富商賈尤多乃值理旣未舉定收數頗覺零星必須認眞設法辦理以期迅速而杜流弊查他項公欵向由吏役經手或例外浮收或需索脚費或藉詞平水或索取票錢暮夜追呼不堪其擾今房捐一事本府議由各街自舉值理經收實爲便民起見如不及時照此辦理將來流弊不可勝言悔之何及况房捐勢在必行决無可免刻奉大憲嚴切札催合行剴切勸諭爲此示諭紳商軍民人等知悉自示之後各街速卽舉定值理經手收捐於爾等諸多便益凡爾租客務必迅速代業户遵章抽繳並不費爾分文業户亦當赶緊照完征收從輕於爾所費無幾爾等須知五倫首重君臣若不顧君國之急卽是蔑倫之人切弗誤　摇惑吝此區區致貽他人笑柄本府有厚望焉 
[永禁婪索]  
　　廣州訪事友人云日前徐聞縣紳士駱克良等以彼處遇有命案報官相騐差役必多方勒索務飽私囊因聨名具禀督轅請卽永遠示禁督憲陶芷芳制軍批其牌尾曰相騐各項差費前經通飭禁革據稱該縣差役遇案勒索動　百金數百金不等此等惡習實堪痛恨亟應嚴行查禁今該紳等仍爲酌定飯食等項數目使書差不致枵腹從公自係爲久遠相安起見旣出自該紳民等公議本部堂不以定例相繩致有陽奉陰違之弊仰廣東按察司卽飭徐聞縣查照所議章程核明出示勒石如差役再敢違章需索卽行拿案從嚴懲辦該縣倘敢姑息縱容不加訪察一經發覺立卽撤叅禀及黏抄保領均發仍繳 
 
 

Page 3

 
 
[鳬舄雙飛]  
　　重慶訪事友人云江北廳霍幼梅大令於八月初二日交卸廳篆後卽赴大足縣新任所遺江北廳篆由上憲札委王大令署理刻下亦已接印視事矣 
[東甌火警]  
　　温州訪事友人云茶山五美園左近密印寺數百年前名勝也近日住持僧以殿庭殘毁雇匠興修時值天氣炎蒸工匠因惡蚊聲將鑤花舉火燃之藉資驅逐某日之夜偶不留意延及椽柱竟至一炬無遺嘻其眞諺所謂意外之祻乎 
[蜀中火警]  
　　重慶訪事友人云八月初十日午刻郡城過街樓春山園比鄰某皮箱鋪忽然失火延燒鋪户五六家幸在白晝易於撲滅不致釀成巨災 
[潯陽火警]  
　　九江訪事友來函云上月十一日九點鐘時城内正街宏大順南貨店突兆回祿之災警鑼旣鳴道鎮府廳營縣及保甲局各官親臨彈壓各水龍亦聞警馳至四圍噴激祝融氏始歛威而退僅焚去宏大順房屋一間及比鄰某茶肆房屋半間 
[浙省官塲紀事]  
　　杭州訪事友人云正任杭州府經歴陳叅軍之鏡奉上憲飭回本任已於上月二十四日接受鈐記○上月二十五日爲致祭海神之期撫憲任筱沅大中丞札委督糧道陸吾山觀察前往烏龍江恭代行禮○上月二十六日洒安新右軍统領左子異觀察因公赴省禀見撫憲任大中丞面商一切 
[潤郡官塲紀事]  
　　鎭江訪事人云丹徒縣張明府自奉上憲札飭開辦烟膏捐後按月派差出外徵收上月某日小馬頭某某兩烟館抗不遵繳明府飭提到案多方開導兩館主始如數繳清具呈切結而退○瓜洲一帶流氓麕聚弱肉强食習以爲常現經瓜洲鎮總兵高藎臣鎭軍嚴飭麾下各弁兵分布各要隘遇有此輩立卽拘送保甲局究懲○前者江勝全軍統領杜雲秋觀察謁見兩江總督兼南洋通商大臣劉峴帥禀商防務迨事畢於上月十四日午刻遄回 
[蘇省官塲紀事]  
　　蘇州訪事友人來函云蘇松太兵備道兼江海關監督袁海觀觀察於上月二十八日由滬乘某小輪船來蘇謁見撫憲聶仲芳大中丞禀陳公務○管糧通判劉别駕朝鸞近奉上憲委赴湖北樊城公幹中途感冐醫藥罔效延至本月二十三日遽在樊城病故當　家人發電來蘇嗣君卽飭丁赴各上憲衙門禀報○前任常熟縣知縣朱大令秉成奉江蘇撫憲聶仲芳大中丞委赴浙江勸辦秦晉振捐八月十九日行抵紹興忽得急病遽爾仙游家人接到訃電卽飭丁詣各上憲衙門禀報一面在公館設奠招魂○本月二十八日藩轅牌示昭文縣白茆司巡檢倪錫慶叅革遺缺前以遇缺先巡檢徐瓚請補當因在前請補槐樓司巡檢陳嘉樹業經病故應行遞推更補查有遇缺先巡檢程守謙更補太倉州甘草司巡檢陳輝昇叅革遺缺查有遇缺先巡檢方維城更補丹徒縣安港司巡檢許祖蔭叅革遺缺查有遇缺先巡檢張樹桂堪以更補 
[上海官塲紀事]  
　　昨日午後簡升江蘇臬司效述堂廉訪命駕入城分赴文武各衙門謝步至道轅時道憲袁海觀觀察飭家丁擋駕○松海防同知劉乙笙司馬英美租界會審公廨讞員張柄樞司馬均於昨日午前均赴道轅謁見旋又至上海縣署拜會縣主汪瑶庭大令○直隸候補道徐星曙觀察督標滬軍營管帶龍葆珊遊戎浙江某防營統領顏梓琴鎭軍北新涇巡防局員王青之二尹均於昨日至上海縣署投刺縣主汪瑶庭大令逐一接見茗談良久始各興辭○前日駐閔行鎭緝捕營管帶吳叅戎福海乘舟來滬小泊南市董家渡浦濱至晚上海縣汪瑶庭大令命駕詣舟刺拜會暢談良久而别○昨日午後本邑城廂内外保甲總巡朱森庭明府命駕至南市馬路工程局拜謁總辦翁子文太守互談要公良久始辭出 
[明刑衍教]  
　　昨日上海縣署接奉署理江蘇按察使朱竹石廉訪告示一通縣主汪瑶庭大令飭就通衢糊表懸掛其文曰欽命二品頂戴署江南江蘇等處提刑按察使司總理驛務遇缺題奏道朱爲出示曉諭事照得倚强擄人勒贖例與强盜同科棍徒擾害訛詐亦應軍戍立法綦嚴豈容干犯乃本年正月間吳江震澤一帶竟有棍徒蘇聚寳石秀林糾衆持械擄人勒贖以及搶孀訛詐搜刼資財情事鄕民扭獲蘇聚寳送案而夥黨楊阿四猶敢聚衆復仇揚言挾制種種藐法横行實屬形同化外豈知惡貫滿盈終遭誅戮自蘇聚寳獲辦後石秀林等亦先後擒獲現在蘇州府審明該犯作惡多端法不容寛開具供摺禀奉撫憲批飭將蘇聚寳石秀林楊阿四陳老大徐阿明等五名就地正法梟取首級解赴犯事地方懸竿示衆以昭炯戒惟近來匪黨充斥人心變詐此等擄掠之案各處皆有當其强梁自逞幾忘法律森嚴一旦身就顯戮後悔莫及本署司忝權臬篆明刑與弼敎兼重深恐蚩蚩愚民不鑒前車仍蹈覆轍爲此出示曉諭仰合屬軍民諸色人等知悉爾等須知攫掠詐擾均干法紀國憲斷難倖逃性命不可嘗試務各格面洗心及早勉爲善良毋投法網倘再執迷不悟一經獲案則律法具在不能稍從寛典其各凛遵切切特示 
[名姓不符]  
　　本邑源通官銀號被匪人僞繕道署支條支銀潛逸閱數日有人函致源通言銀在海國春番菜館夥余阿元處源通執事人卽持函投報捕房捕頭令某包探將余拘獲解送英美租界公廨轉送到縣前晚縣主汪瑶庭大令飭提研訊余稱小的實姓袁名沛仁常州人在滬謀食歴三十餘年冋來安分營生决不敢爲非理之事現在英界海國春執役同事中並無余阿元其人前日包探來拘時稱有匪人寄銀二千五百兩小的毫無頭緒諒被讐人陷害求恩明察大令飭暫行收押聽候查明再核 
[枷犯蒙恩]  
　　滬城清道局定有限期不准逾時傾倒垃圾日前薙髮匠王桂珍故犯章程被巡勇拘解上海縣署縣主汪瑶庭大令判令枷號游街三日以昭炯戒昨日期滿差役解案候示大令飭卽開枷申斥一番交店主保去勒令回籍不准逗留 
[薤露聲哀]  
　　前日本邑南市十六鋪地甲裘鎭行經大東門外某曲巷中見一年約四十左右之無名男子倒斃於地悉心查訪並無屍親因投報某善堂照章領棺殮瘞 
[英美租界公堂會訊案]  
　　德商順利洋行主控萬元祥洋貨號主胡啟泰私售僞牌肥皂等情本管總領事據情函致公廨讞員張柄樞司馬准之飭傳胡啟泰到案前日會同德繙譯官佛爾克君升堂研訊順利洋行主齎呈僞牌肥皂聲稱商人所製肥皂均印有順利牌號貨物甚佳不知胡啟泰因何私刊順利牌號印諸肥皂之上以圖魚自混珠請爲訊究胡啟泰供此項肥皂小的向日本人某姓購來不知眞假此後不敢再向購取矣叩求鑒宥司馬謂貨旣來自東洋顯非胡啟泰所製礙難貿然判罰遂商之佛君著胡具以後不再購僞牌肥皂切結並傳諭各洋貨號不得以東洋所製順利肥皂混充 
[安徽太平府當塗縣告災函]  
　　子萱子佩子英大善長大人閣下敝邑濵臨江滸多屬圩田五月中旬上游江水山洪忽焉陡注繼以狂風大雨交作連旬合境圩田盡成澤國衝潰者十之三漫没者十之七熟田六十九萬餘畝僅存山鄕十萬餘畝圩鄕幾及六十萬畝籽粒無收幸蒙大府於無可措欵中勉籌四千金撥撫滬善士劉蘭翁携振來放災廣人衆徧濟爲難無論四鄕仍一片汪洋補種莫望圩工春撫將來需欵不貲即今鳩形鵠面之壽待哺嗷嗷已將填於溝壑况轉瞬朔風頻起倘沿江匪類勾煽挺險迫於飢寒更何堪毁想素稔大善長具同仁雅量用特籲求大蒙慈雨分施廣資殘喘之延而弭未形之患則偕數十萬弱餘窮庶頂禮同深臨頴不勝待命之至吕耀軫頓首八月二十四日 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　某小輪船舵工錢阿毛將划船户王銀寳之妻殷氏及女鮑弟　　浦江淹斃報經縣主汪瑤庭大令飭提訉鞫錢供小的在某洋人處當小輪船舵工八月二十三日駛進吳淞江白大橋斯時潮水甚急突對面來一划船小的急放號簡業已不及致將划船上母女二人撞墮江中不及施救雖肇命案實出無心求恩赦免大令飭仍還押俟將屍屬傳案再行核辦○成衣匠張　興張舩　因爭田產在縣　控前晚大令飭提訊鞫鴻興供堂叔阿二病故已久迨去年四月初四日叔母瞿氏亦浙世因無後嗣應由小的兼祧不料家產見被叔父所撫螟蛉子舲舲霸佔求恩公斷舲舲供稱小的在襁褓中由義父張阿二撫以爲子義父故時小的曾爲之帶孝現在義母亦故祗遺屋一所田八分尚有祖父母父母妻子等柩五口未經營葬叩求電鑒瞿阿炳供小的係舲舲之母舅胞姊故後　田無幾棺木均未入土鴻興不應　產大令惡鴻興妄興訟端申斥至再判令將張阿二遺產交瞿阿炳售去俾得先將棺木埋葬如鴻興爭閙准子禀請究懲 
[上海巡局瑣案]  
　　日前本邑浦東洋涇鎭四十四圖地保姚順卿投保甲總巡局禀稱小的出外辦公無端被四十　圖地保曹桐生糾黨訛詐洋銀十三元求恩提究總巡朱森庭明府立卽函致洋涇鎭巡防局員葛鳳笙二尹提集一干人解回研訉知曹保因鄕婦曹王氏家被賊行竊勒令姚保賠給洋銀十三元實有不合遂判令掌頰一百下著具呈改過切結然後釋回○南市馬路工程局水巡捕頭陳向榮生有一子年僅三齡前晚被素識之沈稼生貿然抱去攫取臂上所籠銀釧然後棄諸大東門外　嘉泰糖果店中昨晨店主劉某見無人來領送至十六鋪巡防中局陳得悉赴局求恩給領局員黄衡堂二尹准之然沈已逃逸無蹤無從追緝矣○日前奚紹春楊桂林二人在南市陸家浜永　　鋪　塲中搜掘燼餘適被巡勇所見拘解二十三七鋪巡防局局員邱友林二尹研訊之下判令笞責示儆旋查知奚楊家居高巷頭係十六鋪所轄因卽移送巡防南局請局員某二尹發落 
[英美租界晚堂案]  
　　日前某煤炭店主平信扭周行德至公廨訴稱被欠往來洋銀十四元向索無著反敢兇毆前晚讞員張柄樞司馬升堂研訊周供小的積欠屬實惟爲數甚微何致遽爾扭控司馬諭令暫行管押限期措繳洋銀十元周不服大肆咆哮司馬怒喝令掌頰四十下欠欵免追 
[英租界捕房紀事]  
　　本邑南市某藥才行主陳寳芝置有犀角濂珠西洋參等貴重之品約值洋銀一千餘元前日被邵巨彬竊去匿蹟租界中咋經包探趙銀河查知拘解捕房捕頭令押候解送公堂禀請讞員張枘樞司馬訊究○前晚流氓章阿友朱榮生在漢口路强褫陳　康衣服陳大聲呼救包探張寳成及某號巡街捕聞聲而至一併拘入捕房捕頭令押候解送公堂禀請懲辦○前晚夏阿祥閒行福州路中被扒手彭根榮攫去所持象牙骨摺扇報經包探金立生拘獲解入捕房捕頭令押候解送公堂禀請究辦○前晚石阿二潛至廣西路王陳氏家竊取銅茶壺報經某包探拘入捕房捕頭令押候解送公堂禀請訊辦○前晚流妓楊三寳在福州路中拉曳行客被五百九十九號巡街捕拘入捕房捕頭令押候解送公堂禀請訊究 
[法租界捕房紀事]  
　　有剪綹賊渾名小紹興者曾於日前向途人某甲竊得洋銀兩元舟子某乙見之冐充包探向之恐嚇將洋銀悉數攫去旋被某包探查悉一併拘入捕房捕頭令押候解送公堂禀請讞員杜枝園大令究辦○會德豐駁船公司失去白塔油一百罐查知扛夫　丙所竊携往法界銷贓因卽報知捕房捕頭令某包探緝獲押候解送公堂禀請訉辦○前日有衣衫藍縷之某丁持皮衣四件向某典鋪求　巡街捕見其形蹟可疑拘入捕房捕頭向之研詰丁稱前隨主人由粤來滬假寓英界某客棧現因主人病殁擬將衣服質錢爲殯殮費捕頭遺包探往杳屬實因卽釋歸 
[美租界捕房紀事]  
　　日前偷兒李阿根混入寄寓楊樹浦左近第一千三百六十七號門牌屋内之寗波人葛財鴻家行竊綢褲一條布被三條布衣五件鞋子一雙銀質對時表一枚携至西華德路某押店質錢適爲包探張阿五所見連贓帶入捕房捕頭令押候　送公堂禀請讞員張柄樞司馬訊究○西歴十月一號卽華歴八月十九日李根甫李根三承裝怡和紡紗廠煤二十五墩悉數竊與售與浦東人朱桂春所聞酒作内得洋銀一百五十七元昨經包探劉阿炳查獲一併帶入捕房捕頭令押候解送公堂禀請訊究○前晚小竊姜阿貴掩入公和祥馬頭洋棧内行竊所儲鐵條十餘肩荷而出適爲包探石金榮所見連贓解入捕房捕頭令押候解送公堂禀請究辦○昨日午前駐紥楊樹浦之日本兵一隊行經百老匯路外虹橋附近適某姓家改造房屋工人將泥桶用繩曳上繩斷桶墜泥水濺及甲乙丙丁四日兵之衣四日兵怒欲將工人陸富春曳入營中四百三十八號巡街捕見之將陸帶入捕房捕頭詰知事出無心從寛釋去 
[厚惠有加]  
　　亞聖謂乍見孺子將入於井皆有怵惕惻隱之心矧各處水災迭告瀕於險者倉皇無措皆可作孺子入井觀也正在四顧躊躇挽回無策乃承東臯堂高晴氏善士俯恤時艱由公信紙棧交來助安徽洋一千元始平氏善士求病速愈助洋二百元委解災區散放設身處地救荒不吝其財著手回春濟困而修厥德情殷佽助吉叶康彊彼躑躅西風者當感扶持之大力焉上海北市絲業會館籌捐公所施則敬謹誌 
[金陵官報]  
　　八月二十四日藩憲恩前江寗藩憲瑞統領江勝全軍候補道杜奉委赴日本閱操並謝委會辦營務處候補道陶森甲謝委總理兩江營務　下　　　候補道羅候補道李光瑜山蘇回又趙有　　統護軍等營楊先鋒官龍復森謝委赴日本隨同閱操均見正任邳州孔祥　由蘇回知縣陳世輔叩謝　棧保甲案内輩奬酌委一次又尹佑湯奉籌防商務局委赴鎭江上海查覆事件卽辭又游師程謝給咨赴引又閻懋曾辭赴蘇見　憲轅下武巡　鄧美廷禀知到差署布倉大使洪恩　東知任事二十五日江南提憲李軍門到親拜候補道李維翰謝委武穴掣騐卡差又潘學祖到由滬來　　師學堂札並奉委　辦　差謝補江　府沈銀晉禀知二十六日任事江防同知宋叩謝奉飭前辦保甲局發審給記大功一次通判徐啟倫奉府委發審差 
[江西官報]  
　　記名　兵果勇巴圖魯李惟義候選主簿劉憲章俱由皖來省代九江同知郭調元帥事回丁　新城縣譚紹裘回藉守制馬肇修委辦洋務局發　　仁荃往吉安一帶公幹州判金沛田回皖北行營並勸辦江西賑捐林元愷九江　　回並聞訃丁母憂指分從九　　尹光動俱就近騐看王餘慶由籍起服來江王　安接　外保甲孟繼榮查進内保甲向楷朱必昌俱接永内保甲劉瑞林接惠外保甲新昌縣丞馮政賢謝咨赴部瑞州營都司林　飛禀到繳文前署鄱陽縣應衷代辦城外　卡　　　由籍起服來江通判徐紹　委洋務局學習鄧裕杓兼當課吏館在海瀾解鹽餉往金陵揚州潘承恕往　仁辦保甲　分縣丞　　　投文 
[官報]  
　　八月二十三日陳　尹鳳書委赴通泰查水勢葉鹺尉揆清辭赴　屬聽差○二十四日江　　　李軍門公畢甫　各官　送如儀倪　　　銘　　過知事班二十五日舒　尹士傑委查票　善鹺尹澍般鹺尹之輅均禀辭押運北鹽 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[奏疏彚錄]  
　　瑞洵片再科布多僻在北路著名苦寒貨物不能全備旣無良藥更乏明醫故凡官商軍民一病卽束手待斃無方治療情形實屬可憫殊非朝廷仁政愛人之意奴才現　每遇派員前赴山西綏遠城領解經費之便叩發給銀兩飭令採買一切藥材于科城設置一局凡官商軍民取用令照原價出資並擬由内地調一醫生前來以備施診查軍營原准採運藥料隨設官醫惟必須仰懇天恩准由綏遠城將軍添傳䭾駝兩隻方敷運致關口亦免騐放行爲此附請伏乞聖鑒誤奏七月初十日奉硃批著照所請欽此 
欽差大臣大學士直隸總督一等伯臣李鴻章跪奏爲直隸籌借各省欵　敬備大差恭摺仰祈聖鑒事竊臣前以臣民仰望回鑾和議漸有端緒惟直隸兵燹之餘民窮財盡六飛所臨橋樑道路行　　館皆須創建實難措手電致寗蘇皖贛泊粤蜀楚湘魯等省各籌借銀兩分期匯滬來直以供應用仍自明年起分十年由直匀還旋准各省　覆廣東湖北江蘇浙江江西各認借銀十萬兩安徽四川湖南各認借銀五萬兩山東認借銀三萬兩共銀六十八萬兩照限分解電復前來内惟湖廣督臣張之洞續電内稱前項銀十萬兩請作爲湖北省大小官員公捐報効不敢仰邀議叙等情臣查直隸困窘情形久在聖明洞鑒今湖廣督臣張之洞首倡捐廉濟助急公奉上具見忠忱雖稱免邀議叙未便壅于上聞應否照數核給奬叙之處伏候聖裁所有直隸恭備大差借撥各省銀數並湖北認借銀兩續經聲請捐廉報効緣由理合繕摺具陳伏乞皇太后皇上聖鑒謹奏七月十一日奉硃批張之洞等著户部核給奬叙餘依議欽此 
李鴻章片再據順直善後賑捐局司道詳據花翎二品頂戴廣東試用道陳時利報効銀八萬兩請兌收濟振詳請奏奬前來臣查陳時利四川合江縣監生由兵部主事遞捐廣東試用道家世行善其兄陳光弼歴次捐振曾　聖恩以道員交軍機處存記並賞三品卿銜兹陳時利念切時艱慨捐鉅欵數至八萬兩之多洵屬急公好義核與專案特奬之例相符上年郎中劉錦藻捐助陜賑銀六萬兩經宗人府府丞盛宣懷奏奉恩旨以五品京堂候補欽遵有案今陳時利捐數較劉錦藻尤多本係二品頂戴廣東試用道員可否仰懇天恩特賞四五品京堂候補之處出自　格鴻慈謹援案附片陳請伏乞聖　訓示謹奏七月十一日奉硃批陳時利著以四五品京堂候補欽此 
李鴻章片再卽選道員楊生春前因報効武衛前軍兵餉經臣奏蒙恩　奬叙兹准東陵承辦事務衙門咨稱去　七月以後餉路不通兵民交困又奉旨設立防營防餉久未領到正極艱窘隨據楊生春備繳洋銀一萬兩以濟軍需咨請併案具奏並咨明户部作爲本處兩個半月防餉等因臣查道員楊生春當時艱餉絀之時屢捐鉅欵膽濟飢軍　屬慷慨好義核其捐欵數在一萬兩以上與專案優奬之例相符合無仰懇天恩俯准將叩選道楊生春仍以道員交軍機處記名簡放並賞給二品頂戴以昭激勸理合附片陳請伏乞聖鑒謹奏七月十一日奉硃批著照所請該部知道欽此 
李鴻章片再道府州縣無論候補試用人員應自到省之日起予限一年詳加察看出具切實考語奏明補用兹查有試用道蒯光　到省一年期滿例應甄别據該員禀請核辦前來臣查蒯光黻樸實不浮勤于更事堪以留省補用俟有應補缺出照例序補除咨吏部外理合附片具陳伏乞聖鑒謹奏七月十一日奉硃批吏部知道欽此 
李鴻章片再大名鎭標磁州營守備李正昌病故所遺守備員缺查有　先補用守備趙榮壽年四十五歲直隸人由行伍　找督　右營左哨千總因剿辦熱河教匪　　　内保以守備儘先補用該員差操勤　年力正强堪以補授磁州營守備又天津鎭標大沽協後左營守備龔金鰲病故遺缺查有儘先補用守備韓履謙年四十八歲安徽人由武童投効淮軍隨剿捻匪及熱河教匪出力洊保儘先補用守備奏留直隸補用該員熟悉戎行紀律嚴明堪以補　大沽協後左營守備以上二員均堪勝任亦與例章相符合無仰懇天恩附念員缺緊要准以趙榮壽等補授守備各缺以裨營伍除飭取　歴咨部外理合附片具陳伏乞聖鑒訓示謹奏七月十一日奉硃批著照所請兵部知道欽此署甘肅提督喀什噶爾提督奴才焦大聚跪奏爲恭報奴才接署提篆日期叩謝天恩仰祈聖鑒事竊自光緒二十一年前督臣陶模檄調奴才由新疆帶隊入關剿辦西路甘凉及北大通踞匪出力蒙恩補授伊犂鎭總兵旋經前督臣陶模奏留署理陜西河州鎭總兵正以涓埃未報兢惕方深兹復仲荷殊恩簡榷新疆提督疊膺寵　實非夢　所敢期奴才於本年二月交卸河州鎭篆到省復經陜甘督臣崧蕃奏留奴才署理甘肅提督綏赴新疆本任於光緒二十七年四月十五日奉硃批著照所請欽此由督臣恭錄咨行前來奴才遵卽行抵甘州府城於六月初九日准署提臣張永清派署提標中軍叅將徐海龍齎送王命旗脾曁甘肅總兵官銀印一顆前來奴才當卽恭設香案望闕叩頭祇領任事訖伏念奴才自慚檮昧罔識韜鈐屢沐鴻慈感深鰲戴甘肅提督統轄邊營接　新疆地方遼闊番回環居彈壓操防最關緊要奴才身任邊彊不敢稍涉怠忽凡整頓營伍換練官兵嚴謹邊防惟有竭盡血誠勉効駑駘以期仰報高厚鴻慈於萬一所有奴才接署提篆日期曁感激下忱理合恭摺叩謝天恩伏乞皇太后皇上聖鑒謹奏七月十二日奉硃批知道了欽此奴才奎順奴才魁福跪奏爲廢員留臺又届期滿恭摺馳陳仰祈聖鑒事竊據張家口管站部員連厚報稱廢員鍾德祥前在御史任内因案革職發往軍臺効力贖罪並奉諭旨鍾德祥到臺後留心察看嚴加管東如有不安本分情事卽著據實叅奏等因欽此指派第十四臺當差自光緒二十二年八月十八日到臺之曰起至二十四年八月十八日効力三年期滿經前任都統祥麟陳明實係安分當差遵例奏請釋回如蒙俞允卽令該廢員赴部呈交臺費當奉硃批鍾德祥所犯情節較重著再留三年期滿後再行請旨欽此計目光緒二十四年八月十八日起扣至光緒二十七年八月十八日又屇三年期滿先期呈報前來奴才等覆查廢員鍾德祥先後在臺効力已經六年實係勤愼當差並無不安本分情事今旣又經三年期滿自應遵旨先期奏請合無仲懇天恩可否准予釋回之處出自鴻慈如蒙俞允該廢員應交臺費銀兩照例赴部交納謹摘叙該廢員緣事案出恭呈御覽所有廢員留差又屇期滿緣由理合恭摺具陳伏乞皇太后皇上聖鑒訓示遵行謹奏七月十二日奉硃批著准其釋回欽此 
二品頂戴蘇州織造奴才景恩跪奏爲續辦蟒袍告成解交恭摺仲祈　鑒事竊奴才前奉内府電開奉諭旨傳辦直經納紗龍袍褂五套藍絳直經納紗蟒五各袍各五件赶緊織辦交進等因欽此又奉電開諭旨傳辦大紅直經納紗旗蟒袍面二件藍絳直經納紗旂蟒袍面各一件赶緊織辦交進等因欽此並面奉懿旨如無大紅緑色桃紅亦可欽此先後電傳前來奴才遵卽估欵請撥督匠赶緊業于六月初旬先行辦成龍袍褂五套藍　蟒袍七件大紅旗蟒袍一件藍絳蟒袍二件解陜呈交並具摺奏明在案此外未辦之藍絳蟒袍三件大紅旗蟒袍一件當即督令工匠接續赶辦現已一律告成敬謹裝箱封固解赴行在交納除呈明内務府查照外所有續辦蟒袍告成解交緣由謹恭摺具奏伏乞皇太后皇上聖鑒謹奏七月十二日奉硃批知道了欽此 
 
 

Page 14

 
 
[奏疏彚錄]  
　　奴才奎順奴才魁福跪奏爲軍台廢員三年期滿由配潛避恭摺　陳仰祈　鑒事竊據張家口管站部員連厚詳稱查十台廢員廣順自光緒二十四年正月初七日到台之曰起扣至二十七年正月初七日止十一台　員恩　自光緒二十四年正月初八日到台之日起扣至二十七年正月初八日止均經三年期滿未據該員等禀報前來當卽飭派官役往查旋據該台禀稱二月杪因台所附近時有游勇勾結匪徒滋擾乘間漕避又復往查兩月有餘　員廣順恩綸仍無蹤跡該廢員等三年　届期滿訪覔乘　　避與無故脫逃稍有區别等情詳請前來查廢員廣順係盛京廂黄旗滿洲常　佐領下人已革金州廂黄旗驍騎校廢員恩　係盛京正藍旗滿洲依清阿佐領下人已革益州正藍旗驍騎校因光緒二十一年五月二十七日軍機大臣面奉諭旨裕祿奏查辦奉天失守地方文武各員分别定擬罪名因敵兵進攻力不能禦致城被陷應比照同城捕盜官照守　將帥破城侵入境内發邊遠充軍罪上量　爲發往軍台効力贖罪等因欽此奴才等覆查該廢員等均己三年期滿曾經據報無力完繳台費例應改擬杖徒今期滿乘間潛避尋覓無蹤又與無故脫逃　有不同相應請旨飭部應否查拿之處出自聖裁所有軍台廢員三年期滿山配潛避緣由理合恭摺具陳伏乞皇太后皇上聖鑒訓示遵行謹奏七月十二日奉硃批著免其查拿欽此 
盛宣　片再譯書院原設在南洋公學之内經臣奏派知府何嗣　　率好學知名之士試辦有年祗因經費奇絀成書不多今春何嗣　殁于公學事恐中　值兹時會正　　充　事爲急務必須遴員　理以專責成查有三品銜刑部候補郎中沈曾　品學粹然縝密而　平日講求經濟各國公法條約亦頗深閱歴翰林院編修費念慈濬心經史通逹時事于古今中外治亂得失能窮其　流該二員皆以禮在箱服　後澹子利祿慨念時　互相砥　爲有用之實學臣每與縱談自强之基不外　兵理財而紳兵理財之人才必出子學爲學之根本尤在　　然譯書宜先提其綱領齊其目錄求其譯才至壽欵雖難尚其次焉者也夫使各省　臣　力合作串成易舉臣以閒曹　辦商務頻年自籌捐欵勉爲其難何殊精衛之思填海愚公之欲移山也該二員徒以志切匡時不辭艱　尚應相隨以承其役其氣詣之堅卓已可慨見可否仰懇飭下該衙門准將沈曾植費念慈二員交臣委用之處實于譯書之事不無神助謹　片具陳伏乞聖鑒訓示施行謹奏七月十二日奉硃批著照所請該衙門知道欽此 
盛宣懷片再上年欽奉諭旨籌辦義賑業經墊欵解赴秦晉分别在放兹有廣東新會縣在籍五品銜候選縣丞陳煥彬之繼母五品命婦陳盧氏因念秦晉災重地廣情　施濟遣其子將故父候選同知陳致祥故母陳歐陽氏遺下　業變價充賑訃助庫銀一千兩呈解前來臣查陳盧氏青年守節教子有方今因四北偏災解以撫孤養家之資助捐急　洵　深明大義核與建坊之例相符理合援案奏請恩准給子樂姜好施字樣陳煥彬在原籍自行建坊以昭激勸除兌收解濟義賑外謹附片具陳伏乞聖鑒謹奏七月十二日奉硃批著照所請禮部知道欽此 
護理山東巡撫布政使臣胡廷幹跪奏爲本年放過春振各縣共川銀錢數日　單具陳恭摺仰祈聖鑒事竊查接管卷内上年放過冬振及撫卹之邱縣陳阿館陶等縣　係災祲餘生元氣未復誠以地多沙城今春復被風被旱麥收無望時值青黄不接小民生計維艱迭　各該縣禀請春振當經正任撫臣袁世凱飭山振撫局委員分往或卽實成該縣印官親詣被災處所週履確勘逐一釐剔其甚窮苦之户仍分極貧次貧按照局章極貧每大口振給京鋪六百文次貧每大口振給京錢四百文小口减半統計用錢合銀一萬二千八百八十七兩九錢八分二釐卽在局存振欵項下動支發交各該卽委易錢親自點放放竣一莊卽榜示一莊並不假手胥役以期民　實惠均已散放完竣兹據振撫振捐局司道開摺詳　奏咨前來臣覆　無異除仍飭局造册報銷並先咨部查照外所有本年放過春振村莊户口並撥銀錢數目理合繕具清單恭呈御覽爲此恭所具陳伏乞皇太后皇上聖鑒訓示謹奏七月十三日奉硃批户部知道單併發欽此 
護理山東巡撫布政使臣胡　　跪奏爲光緒二十六年經征德常二倉錢糧未完一分以上職名開單具陳恭摺仰祈聖鑒事　查司道庫每年征收錢糧前經户部條奏均應于奏銷具題以前將未完一分以上之員先行開單奏報以嚴　核等因歴經遵辦在案兹據署布政使胡景桂督糧道逹斌會詳以光緒二十六年德常二倉奏銷現已赶造册　　仍　詳具題兹先遵照部議查明未完一分以上經征職名並將實征巳未完銀數開單請奏前來臣覆核無異惟單開之署陵縣知縣吳明昭業已另案　革青城縣知縣朱俊現已丁憂榮城縣知縣趙肪熙現已病故除飭現任將未完銀兩　征赶解外理合繕具清單恭呈御覽冉臣於本年六月初六日據該司道等具詳合併陳明謹恭摺具陳伏乞皇太后皇上聖鑒謹奏七月十三日奉硃批户部議奏單併發欽此 
護理山東巡撫布政使臣胡廷幹跪奏爲孝女割股療親懇請　表以彰孝行恭摺仰祈聖鑒事竊據青州府知府徐世光呈稱兹有河南陳州府項城縣孝女袁長姑係已故一品封職候選同知袁保中之民女同縣候選直隸州王慶森之　秉姿柔順孝本性成其繼母一品命婦劉氏爲賞假穿孝山東撫臣袁世凱之本生母迎養山東撫　患病日久袁長姑以其繼母撫視有恩間病感念由河南星夜來東省視目擊病篤　醫束手袁長姑於四月十五日持剪刀入靜室割肉寸許和　以進家人未之知也四月二十九日具繼母病故袁長姑袁毁　於親生甚至病不能興家人察知諦視傷痕猶未痊愈聞者莫不歎賞查同治九年前山東候補道奏調兩江差委袁保慶之在室女袁二姑爲母病割臂經前兩江督臣馬新貽奏請旌表奉旨允准欽遵在案今袁長姑與袁二姑誼　親支事同一律職等誼屬同鄕見　確切爰具公呈援引成案查取袁氏在東族親甘結　懇奏請旌表等情前來臣訪聞屬實核與准旌成案亦屬相符合無仰懇天恩俯准旌表建坊以示表揚而彰孝行理合恭摺陳請仰祈皇太后皇上聖鑒訓示謹奏七月十三日奉硃批著照所請禮部知道欽此胡廷幹片再福山縣屬之炳臺爲通商口岸東海關道衙門駐紥于此上年五月間海防吃緊各處土匪伏莽勾結生事海關爲餉源所　倍應愼重該關監督登萊青道李希杰禀經撫臣袁世凱批准暫行招募步勇一百五十名仍照内地餉章每名月支銀三兩三錢卽于是年六月初一日成軍責成保甲　委員管帶　護關庫巡緝匪徒地方藉以完善兹據李希杰禀稱現在和局已定籌欵維艱但有可節之餉自當激撥大良力求　節以期挹注惟烟臺也懸海岸華洋雜居自軍務以後奉天直隸海面　風不靖擾及東省各海口潛至烟臺其情叵測所未敢　行者賴有此勇丁防範嚴密疊次獲匪分别懲辦以懾匪膽且東省一帶礦務鐵路次第興工洋人往來于烟臺尤須加意保　體察情形前頃步勇一時　難　檄所有能糧請歸予常　項下動支報銷等情請奏咨立案前來臣查該海關雇募勇丁保衛巡防正資得力係屬實情白應暫　裁汰以重地方當經轉商撫臣袁世凱意見相同理合會同北洋大臣大學士直隸督臣李鴻章合詞附片具陳伏乞聖鑒敕部查照立案施行謹奏七月十三日奉硃批該部知道欽此 
 
