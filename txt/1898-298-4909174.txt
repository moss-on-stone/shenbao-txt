# 1898 - 298 - 4909174

 

Page 1

 
 
[廣學會譯著新學彚編中國度支考英興記正續中東戰紀本末文學興國策時事新論出售刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜窕言天下大同此其左劵合括宏旨藉貽通才○新學彚編四卷裒西　旅客名篇開東土導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一　半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[開印讀史方輿紀要天下郡國利病書] [  圖書集成局代啓]  
　　顧祖禹景范先生所著讀史方輿紀要一百三十卷輿地總圖四卷考据歴代正史山川險要沿革古今用兵戰守成敗之迹皆有折衷雖窮鄉僻壤之區一如目見○顧炎武亭林先生著作宏富憫念詩　　收各府志乘纂輯天下郡國利病書一百十九卷專考歴代泂革審究各省利病海外諸番入貢互　莫不詳載吳中二林齋主藏有國初精抄稿本倩本局用大號新字排印成書以公同好復延名宿常住本局專事校對以期精益求精讀史方輿紀要限至本年臘月底先成每部釘三十二本天下郡國利病限至明年三月底告成每部釘二十八本兩書合共六十本惟卷帙浩繁成本甚巨諸公預附印者價可從亷本報後幅另登告白並有排印樣本取閱 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋二角欲購者請至三馬路申報館及申昌書畫室購取可也此佈 
[論俄法同盟爲德國所忌]  
　　自周室旣衰　綱不振秦晉齊楚各大國咸思狎主齊盟稱霸中夏凡他國之托庇宇下者惟視强隣意向之所在不惜極意修和以求爲自全之計然暱於秦則晉怨服於晉則楚怒盟誓日繁猜疑益甚干戈玉帛倐忽變換外交政策幾於無所適從嗟乎有國家者亦何不幸而立於羣雄並峙之秋哉今日者環球諸邦鷹瞵鶚視時局又與春秋相仿其號爲地球頭等國者除中國外有五曰英曰俄曰法曰德曰美美國兵力雄强有如負嵎之虎惟其獨處西半球與他國尙鮮交涉英俄法德諸國則互相猜嫌互相挾制但求已國之利而不顧他國之害近年以來雖時藉盟會以維持和局而每遇兩國立約歐洲外交家卽羣起探聽議論蠭起如英與美訂約而俄有不安之意俄與英合縱而土有可危之情至俄法會盟一事尤爲德國所注意蓋法與德爲世仇奥而賽斯鹿林之事法未嘗一日去懐也當德相伯士麥王在位時一意交懽於俄勸德皇往會俄皇以圖和親所訂密約有俄德不論攻擊何國彼此義守局外之說夫曩者德奥意三國同盟固期有事互相救衛也乃俾相不惜自相矛盾以求好於俄蓋謂非俄不足以制法耳俄德之交固而法雖報仇心切亦屬無可奈何迨俾相去位新相臣以疏俄結英爲政策并重視三國之盟法遂於此時乘間結好於俄而俄法同盟之事起論者謂法爲天下至富之邦俄又爲五洲人數最多之國倘協而謀德德雖强亦恐難於支持是以此說一播德人雖貌爲鎭靜然其中心猜忌驚愕之念不能自已歐洲各報亦競起評論伺察兩國之情勢一若俄法同盟之局成而德有不可旦夕安者夫天下事不窺於微則其利害不能顯俄法會盟固非德國之利然兩國亦豈眞能契合無間哉窺其立約之意法人欲厚結俄援藉報德人割地之辱用心固彰彰可見若俄人平日素仇視英而默計英之水師惟法可與抗衡故特與聨盟使牽制英國俾不敢輕動然後得一意經營東亞可無後顧之憂然則兩國雖互立盟約皆有私意存乎其間故說者謂法苟得償奢願必至渝盟俄亦不過暫示覊縻而並非與法眞有不可解之交誼德介其間已不必過爲猜慮况乎外交之情變幻百出密謀秘約朝夕倐殊不聞德皇之言乎曩者德皇親臨普魯士邊境巡閱砲臺至與俄接壤之欵德斯城對衆及城長宣言曰汝城整備嚴密攻圍難下殊屬可嘉朕甚願無此事因隣國皇帝交誼甚篤所有政策均與朕同心云云由此觀之俄德成約必尙未廢棄否則膠澳之事德人倉卒而起强行佔據何未聞俄人出一言以阻止也嗟乎公法之說譚外交者恒重視之然利害所關計不厭許兩國盟誓雖密而往往口血未乾戎心已伏機械百出防不勝防條約雖繁亦何益之有哉况中國與歐洲各邦政體旣殊宗教又異平日於其邦交之疏密國勢之分合素未了然於心一旦有事宜其無所措手夫今日之事但論勢之盛衰不論理之曲直環球各國無不皆然是則卽能處處援據公法猶多窒礙况西人已隠然屏我於公法之外乎而論者猶紛紛然思聨俄拒英聨英拒俄幾若得一奥援可以高枕無憂也者觀於俄法與德之交涉其亦可憬然悟哉 
[宣召御醫]  
　　京師采訪人云皇上自逆犯康有爲結黨謀爲不軌後聖心愈切憂勤以致　龍體違和迄今未愈某日飭傳御醫莊守和赴内廷診治一時薄海内外無不馨香頂祝願聖天子早卜弗藥有喜之爻焉 
[西菲原始]  
　　廣西土匪倡亂迭經官軍剿辦業已次第蕩平兹有自梧州至廣東者告諸本館訪事友人云容縣境距城二三十里之甘家莊有民人甘木者年逾花甲冨甲一方平日聚黨横行欺凌良懦其所積不義財大都由巧取豪奪而來是處紳士聞而患之聨名赴省禀控大憲卽飭人嚴密拿獲訊實後本擬明正典刑嗣因憫念年老貸其一死定以監禁終身上年輾轉營謀得脫縲絏及回家深恨各紳士之害己也時時以報復爲心暗中與會匪頭目李立亭訂莫逆交助以資財俾置軍械教之乘機竊發務得各紳士而甘心焉適今春米價翔貴匪黨遂以禁米出口爲名見有運米船經過卽肆行擄掠行者裹足相率控諸縣署縣宰飭差擒獲數匪解回暫押旋卽升座訊問匪首李立亭聞之大怒一聲號召糾集羽黨千餘人乘夜深人靜時馳入縣署將獄中各犯盡行釋去銀物被刼一空縣宰微服逸去各紳亦皆聞風遠颺得免于難甘木聞李立亭之業己起事也卽集鄉團千數百人號稱義勇名助官軍陰爲犄角縣宰不知其計帶印投之李匪據城二日恐勢孤難守聞北流縣亦因民變戕害縣官遂率其黨往助之及甘木帶團丁入城早已幕上有烏乃縱令團丁四出搜掠將城仙各鋪貨物悉數取回約值銀十餘萬兩聲言皆得自賊中者如欲將貨携回須自備銀取贖又向典鋪錢莊勒派捐欵以作兵費縣宰身入牢籠不能自主致被其要挾多端始獲釋出及由省調到安勇數百名駐紥堵剿甘匪始稍稍歛迹此甘匪陽奉陰違之實在情形也旣而前逃之紳士奔至省城據情密禀撫憲黄中丞中丞卽委錢大令相機辦理大令不動聲色至容縣卽面晤甘匪盛稱克復之功深相結納并設盛筵邀請讌飲歴數日歡洽逾恒甘大喜以爲得計時大湟江有别股匪徒肆擾附近之江口墟及貴縣等處亦頗岌岌可危大令因商之于甘請率團丁恊剿甘許之令團丁前驅而己與大令殿其後是夜大令邀甘赴讌而止其衛士十餘名於外甘不虞有他 
 
 

Page 2

 
 
貿然直入伏發揮刃斃之並盡殺其衛士無一漏網其前行之團丁亦被安勇迎剿四散奔逃大湟江之匪則經馬統領率勇痛擊安勇助之上下夾攻不數日已氷消瓦解餘黨知不得逞隠入内山不敢出擾比黄中丞秉節至梧飭探甘匪剿穴知尙有匪黨多人深藏不出因擬痛加剿洗務使不留餘孽亦除惡務盡之道也然聞刻下大湟江鬱林北流之匪雖勢蹙時窮暫爲退避而兵勇亦不敢深入意者肅清之期其尙需時日乎 
[川匪乞撫]  
　　武昌采訪友人云自川中大足縣土匪余蠻子肇亂以來鄂中謠諑紛傳人心頗爲惶惑各商號皆不敢運買入川近日督轅接護理四川總督文制軍電音内開余匪黨羽無多官兵分道圍剿勢已窮蹙遂懇請紳耆赴川東道署具呈乞撫惟求貸其一死情願將所擄華司鐸交還刻已電達總署請旨遵行市中安謐如常請飭漢口各商照常入川貿易切勿觀望不前張香濤制軍因卽傳諭漢口商務局員轉諭各商一體知照 
[董軍肇禍]  
　　字林西字報云某日董星五軍門所部甘軍行至由蘆溝橋達保定處忽與查察蘆漢鐵路之某西人滋閙以致傷及數西人毆斃一華人之充文案者及工人二名 
[粤匪滋擾細情]  
　　廣州沙面匪人肇事已紀昨日報章兹又得香港電信云事緣有一進香船泊在沙面對河法租界水次法巡捕見之揮令他去以致沙面之人心甚不平咸桀石以擲巡捕法員恐釀巨禍立調團練兵保衛華官亦調勇出營將滋事之人驅散當擾攘時三合會中匪人紛紛而起毁及對河租界以外某華員公署并將署中公役毆傷 
[輪船失事]  
　　昨日日本神戶來電云東歴九月二十五日卽華本月十一日之晚有輪船名宫川丸者忽與某輪船相碰以致沈入波心淹斃者約六十人某輪船船首亦因之損壞 
[洪宣教化]  
　　步軍統領衙門爲遵旨刊發歌詞以宣教化事恭照本年八月二十五日軍機大臣面奉諭旨端方呈進勸善歌著步軍統領衙門順天府五城各行刊印於京城内外地面各處張貼俾民間一體周知欽此本衙門欽遵之下謹卽刊印飭交各地面張貼爲此示仰一切軍民人等觀讀用昭誡勸特示○勸善歌四海昇平民氣和聽我唱個勸善歌大清定鼎億萬歲聖聖相承仁政多古來賦斂不均平十分取一又加徵我朝丁糧不重取徵了地糧免抽丁古來加賦眞無厭徵兵調餉民愁怨我朝减賦至再三蘇松兩府减百萬古來動工用民兵往往十去九不返我朝發價雇人役窮人借此得養贍古來百姓怕當兵　家三丁抽　丁我朝招兵有的餉聽民自便投軍營古來待官不以禮作到大官敲折骨我朝開國除廷杖要爲臣工養廉恥古來刑法十分刻旣用非刑又連坐我朝律例最詳審若用非刑官職革古來方物取之民强買强賣失民心我朝　物俱發價不用民間花一文古來皇親多擅政欺君誤國大不敬我朝祗封承恩公一公纔得千金俸古來内監權勢重賣官鬻爵還領兵我朝内監不出宫私自出宫有重刑古來宫女三千人挑選民女民騷然我朝宫廷有則例但選八旗無漢官我朝事事勝前代百姓人人同感戴祖功宗德說不盡再說太后恩似海太后佛爺眞聖人垂簾訓政愛黎民官加俸祿兵加餉豁免錢千萬金當時天下未平靜髮捻攪亂遍行省太后知人善任人救民水火全性命從此天下慶太平鷄鳴犬吠都不警試問此是誰恩德重生父毋還不能光緒初元遭荒旱御膳房内曾减膳省出銀錢去放振救活飢民數百萬其餘水旱遇偏災發帑截漕樂不倦多者發帑三千萬少者截漕數萬石及至光緒二十年中日失和乃交戰太后深念兵寒苦立發内帑三十萬又思彼此須息民中外邦交日以親一律均霑相待厚遠人感惠多歡欣近年駐蹕頤和園借此頤養稍息肩聖心猶爲天下計憂國憂民常不眠當今皇帝眞聖孝視膳問安盡子道躬率臣民同祝嘏屢爲聖母上徽號我朝恩德同天地頑石也應知感激如何逆黨惑人心亂民賊子人切齒官員聽我勸善歌文莫貪贓武莫怯清廉自有好兒孫忠勇自受高官爵兵弁聽我勸善歌謹守營規莫放縱出營不可犯秋毫臨陣須當齊奮勇士子聽我勸善歌架訟包漕均不可切莫聨盟去結黨身敗名裂遭奇禍農夫聽我勸善歌孝悌力田安本分豐年好好完錢糧歉歲時時有蠲振工人聽我勸善歌勤練手藝莫學懶也有一藝能成名也有發財逾萬貫商家聽我勸善歌公平交易莫取巧但能勤儉去經營應操利權官爲保衆人聽我勸善歌莫打官司莫械鬥莫去賭博吸洋烟莫去冶游濫交友教民也是良家子一律相待無歧視民教彼此要相安勿爲國家妄生事會匪有莠亦有良被脅入會無主張但能自新速解散不究旣往准安常人人都說外國好外國又把中國羡外國稅重中國輕外國物貴中國賤我今與你苦口說字字眞切無傳訛子細聽我勸善歌福多壽多子孫多 
[薇旌西指]  
　　武昌采訪友人云湖北藩司王芍棠方伯奉旨調授四川布政使上月二十五日交卸鄂藩篆務筮期本月初八日泝江入蜀屬下各官咸詣江士送别皇華館外冠蓋如雲并有買舟送至彝陵者 
[京口命案]  
　　鎭江訪事友人來函云七濠某甲向習小貿易娶妻某氏貌頗姝麗某乙見而涎之時往調戲以致勾引成姦甲久有所聞銜之刺骨某夜三鼓後回家見柴門已閉遂踰牆　入穴窓窺之見乙與氏鴛夢正酣不覺怒從心起立取廚刀破扉入内向乙腰間亂砍血流滿地延至翌晨斃命本坊地保以人命關天卽赴縣禀請邑尊臨塲檢騐旋將甲及氏一倂帶回研訊 
[漢口火災彚誌]  
　　漢口訪事友人來函云本月初六日漢鎭梭子街某成衣店不戒於火霎時毒燄横飛勢甚兇猛幸時在白晝各水龍聞警畢集汲水狂澆得卽熄滅入夜大王廟河岸又燒燬茅屋二椽同時漢陽清節堂亦有回祿神降臨幸灌救得力未致蔓延初七日漢口上下各叚之火未成災者多至七八起大半爲匪徒所縱一時人心惶惶謠言紛起苟非將若輩嚴行拘懲恐地方居民受累不淺矣　　　　　　　 
[鄂垣火警]  
　　武昌采訪友人云本月初七夜省垣戶部巷口忽肇火災是處爲市廛熱閙之區東連藩轅西接武昌府署相距只數十家署藩司岑方伯聞警首先馳救旣崦洋龍水龍絡繹而來糧道殷觀察鹽道孟觀察武昌府逄太守江夏縣王大令曁保甲局城守營各員弁亦先後督飭水龍夫將藩轅及府署竭力保護祝融氏知勢不得逞遂攺道南趨由蔡東山巷延及斗級營一時摧朽拉枯勢如破竹湖廣總督張香帥見火勢甚熾特派弁齎令箭傳諭洞啓漢陽門以便取水入城灌救焚至兩點餘鐘之久火始稍衰是役也計燬民屋四十餘戶事後細察起火之由僉云某姓燈籠店中人傾翻洋油燈所致刻下店主某甲已由地方官拘押待懲矣 
[整頓保甲巡防章程]  
　　署江蘇按察使司爲遵飭詳復事竊於光緒二十四年七月十七日奉憲臺總督部堂劉札開光緒二十四年七月初七日准戶部咨江南司案呈准北檔房傳付據福建司付由内閣抄出光緒二十四年六月十二日奉上諭近因各省裁汰營勇保衛地方全在嚴查保甲以輔兵力之不足各省辦理保甲章程非不詳備迭經諭令從嚴稽查皆視爲具文並未將現辦情形詳晰覆奏殊屬因循廢弛自此次申諭之後各該督撫務當嚴飭地方官於保甲一事實力奉行以期民情固結奸宄無從匿迹仍將整頓辦法先行切實具奏以副朕綏靖閭閻至意欽此傳付前來相應恭錄諭旨飛咨兩江總督欽遵辦理可也等因到本部堂准此查保甲一事可以戢暴安良實爲地方切要之圖前經迭次通飭舉辦各屬雖已陸續禀報遵行惟辦理得力者甚少准咨前因亟應由司赶緊嚴加整頓飭令各屬實力辦理總期奸宄無從混跡以靖地方倘仍敢視爲具文敷衍塞責卽從嚴叅懲一面由司將整頓各屬保甲情形迅速叙具妥詳以憑復奏咨行札飭札到該司卽便遵照辦理 
 
 

Page 3

 
 
仍報明撫部院查攷毋稍違延切切特札又奉撫憲憲臺札同前由各等因奉此本署司伏查保甲爲除盜安民良法歴代所不廢蘇省自光緒十七年將各屬保甲分道整頓一時稱盛而十家爲甲一家有犯九家連坐動多窒礙往往寢而弗行不獨蘇省爲然各省舉辦保甲以來盜竊之案不知凡幾連坐曾有幾何旣以連坐爲具文安能遏奸禁暴嗣後查造牌册仍不宜廢半歲一更以待稽考夫保甲有一定之規無可泥之跡因地因時審度變通以合於從宜之道如拘執連坐反致因噎廢食循其名崇其實或可消弭隠患其惟守望相助乎用就守望相助言之江南北情形不同水與陸辦法亦異徐淮海風俗勁悍民圩似連城守望素講習故圩内鮮失事被盜皆圩外散居之戶一家有事鳴鑼告警羣出兠捕檢閱各屬禀報恒見帮捕遭害足爲一証江南民氣柔脆村鎭無圩自固卽設水陸檔栅僅杜鼠竊縱内無窩藏而水路處處可通盜賊駕舟往來多持火器四鄰畏兇燄噤不發聲任其飽掠而去近日濱湖一帶相約帮捕盜風稍戢今游兵散勇會匪之外徐海又增失業之災民蘇松時有販私之梟黨閭閣之望冶較前尤亟倘官爲勸導奬已能勉未至小民盡喩守望相助之可保身家靡不樂於從事各舉公正鄉董募練丁壯巡邏察奸富者輸資貧者効力一處有盜衆練集捕退後者示罰獲盜者給賞農隙之候勤加訓練俾知赴義若報私讐則禦小盜而有餘其水道縱横確非練丁力所能及專賴杉板飛划周流巡緝遇盜便捕與練丁相犄角此乃周禮連比之法寓兵於農之大略也然而練丁祗能顧其鄉井勢不能供公家之調遣况富者輸資積久生吝垂成復輟職是之由嘗聞西人兵商爲一雄視地球兹際明詔維新槪仿西學竊謂守望相助亦宜參辦商團商力厚於居家之富戶按業提捐較富戶之出資爲易貿遷有大小經費有多寡擬通諭各帮各業斟酌試行官但剏帥所徵經費各業自主按季具報官不涉手大抵通都大邑商賈麕聚不乏好義之輩此令一出當有應者各就商業豐儉分别舉辦需用梒械或官爲籌撥或請官代置事苟克濟所造實大且守望相助收效全根乎牧令牧令賢則事舉否則仍虚應故事在人不在法古有明訓如牧令不實心奉行舍撤叅無以儆玩忽果力圖振作成績可紀請隨時嘉奬總期不擾民不累商寒暑罔懈衆志弗渝盜賊潛蹤强梁屏息庶仰副朝廷諄諄誥誡綏靖之至意並擬整頓章程四則恭呈鈞鑒是否有當伏乞憲臺俯賜察核批示祗遵實爲公便除詳撫督憲外爲此備由開册呈乞照詳施行此章程未畢 
[玉珂清韻]  
　　京師采訪友人云新署戶部左侍郎徐少司農會澧定於八月二十二日午刻履新先期示仰闔署滿漢司員書皂人等至期一體謁見○向例太廟殿廷執事人員俱以宗室承充而宗室子弟皆以有事於宗廟爲榮現在出有宗室獻帛爵章京之缺應卽於宗室世職中揀補某日宗人府行飭各族長卽將本旗世職章京中堪充是差者於三日内造册報府以憑核辦按獻帛章京充補者雖不加給薪俸而照例戴孔雀領亦異數也○八月十九日内廷拿獲太監之潛入康黨者計共十二名解交愼刑司訊辦其中立斃杖下者四名不准親屬領屍埋葬飭人擡棄萬人坑　餘八名尙未擬定何罪 
憲示節登 
　　前任上海縣黄大令查知運米出洋最妨民食曾出示嚴行禁止近日兩江督憲劉峴帥復頒發告示一通至滬飭卽發貼通衢大旨謂米糧爲民食所關不能一日缺少今春裏河下一帶被奸商由鹽城阜寗海州贛檜各海口私販偷運出海以致内地米榖日少其價日昻民食幾將不繼當經分别通飭各州縣運米平糶俾資接濟在案今屆秋榖登塲難保各奸商不復萌故智合行通飭各屬及各海口實力稽查嚴禁販米出海如果該奸商瞻敢販運一經查獲除將米石充公外並將販運之奸商裝載之船戶一倂從嚴究辦决不稍寛似此三令五申不知市儈見之能稍爲歛跡否 
[觀察謁客]  
　　昨日江蘇候補道吳也愚觀察命駕入城拜會各當道至敬業書院新署上海縣王欣甫公館大令飭家丁擋駕蓋謙不敢當也 
[餾修街栅]  
　　鋤暴安良本屬地方官之責現由江海關道蔡和甫觀察檄委保甲總巡戴子勵明府諭飭城廂内外各巡防分局將各處栅欄重加修整毋任玩延等因明府奉札後轉飭分局委員循章辦理十六鋪巡防南北中三局委員諭令地甲裘鎭將各處栅欄挨叚查明造册呈報以便雇匠興修 
[舉辦冬防]  
　　去年南市十六鋪中叚毛家弄有流氓戳傷馮阿長斃命之案事後由各錢莊集資選募團丁八名每晚在各要隘分叚駐守以嚴稽察嗣於春間裁撤現將冬令宵小繁多十六鋪巡防局委員潘仲泉二尹遂選精壯勇丁八名於本月十五日爲始一律成團預防隠患從此通宵彈壓來往梭巡想鼠竊狗偷可以稍稍歛跡矣 
[大令回滬]  
　　新署上海縣王欣甫大令接印後卽乘舟赴蘇垣公幹兹已事畢前晚行旌抵滬登岸後遄回敬業書院公館旋卽鳴騶至禀見蔡觀察面陳要公良久始出 
[接徵下忙]  
　　新署上海縣王欣甫大令回滬後擇吉昨日未時開櫃接收下忙錢糧午後糧櫃各書在大堂恭設香案將銀櫃六口排設中間恭請王大令行祭櫃禮屆時大令由敬業書院排導至縣署大堂降輿行禮畢各書差叩賀如儀大令卽頒發紅示曉諭各花戶地保速將下忙條銀踴躍完納如有刁衿劣紳藉詞抗欠者定提究辦 
[局員瓜代]  
　　本邑西南鄉龍華鎭巡防保甲局委員姚二尹近奉江海關道憲蔡和甫觀察檄飭另候差遣所遺巡局事務以前貨捐局委員江蘇候補知縣姜品珊明府應芳接辦明府奉札後卽於前日到差視事各同僚咸往道賀脚靴手版頗覺紛紜 
[幸未成災]  
　　前晚七點鐘後英界大馬路五福弄口某洋傘店内不知如何悞將火油燈潑翻滿地通紅勢將上熾幸隣人麕集得以應手扑滅不至成災然近處居人已受驚不淺矣 
[英界公堂瑣案]  
　　李長興張王氏同投公廨訴稱李小毛竊去金約指一枚綢衣四件牙骨扇一柄報捕後由包探劉阿炳緝獲起到原贓今知送案叩求究辦李小毛供因飢寒所迫求賜恩宥鄭大令判重責二百板發回捕房管押一月○包探李培之禀稱寗波人方海林在吉　輪船上竊得綢衣十二件東洋布十匹綢洋傘一頂經小的緝獲往起原贓祗有洋傘餘均不知去向請爲訊究方供綢洋傘係友人所寄並非竊來其餘並不知情求鑒大令飭包探帶回捕房暫押候查明覆訊○前日過犯兪金山潛至王汪氏家内竊取布衫褲一副當卽投報捕房由包探顧阿六緝獲起到原贓拘案請辦兪金山供拾自路隅並非竊取求爲恩宥大令判笞責二百板發回捕房管押十四天以儆○陸阿祥訴稱湯明揚行竊綢皮衣三件由包探李星福拘獲送案叩請究辦大令判責二百板枷號十四天○前晚積竊王阿二在五福弄金生銓家竊取棉被一條爲包探朱阿高所見拘入捕房轉解公堂大令判笞責二百板○唐中軒訴稱　阿四竊取木一株寄於紹興人夏阿培處由包探沈阿鶴一倂拘獲送案叩請訊究大令判笞責朱二百板罰夏洋五元○怡和繅絲廠執事人訴稱江北人葉阿和在公　祥碼頭圖竊舊鐵爲二百零八號華捕所見解案請究大令飭包探帶回捕房管押候查明覆訊 
[心存養正]  
　　吳中汪甘卿孝廉爲詩人茶磨山人之族孫深體大易蒙以養止之義特京滬上創興蒙學報兼采中外良法藉以啓迪童蒙昨承枉顧寓齋以近日新出之報牘三十二册見贈讀之覺循循善誘實足嘉惠後生爰跋數言以志欽佩 
 
 

Page 4

 
 
[推解情殷]  
　　日前本館恊振所承宛平足成柱在蘇州客次交來山東賑洋十二元四角求　堂挈眷南下神佛庇佑一路平安又德昌莊交來明記助徐海振捐洋二十元又袁汝金代其先室李孺人還受生經懴血湖經懴移助洋五十元又方繼善求闔家人口平安交來舊棉衣提單一紙計十捆共五百件囑解山東妥爲散給夫啼飢號寒最爲慘目傷心之事今得諸大善士慈悲慨發厚惠頻頒俾貧民得免凍餒之憂行見格天心而邀福報感應之機如操左劵拜登之下用達謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示禁窩留]  
　　鎭江訪事友來函云日前常鎭通海道長久山觀察出有嚴禁窩賭窩賊其文曰照得盜賊賭博同爲地方之害而盜匪不得以潛蹤匿跡乘機竊發者實緣不法之徒爲之容留博徒之所以呼雉喝盧夜以繼畫者亦因漁利之輩開塲設局則窩賊窩賭其情尤重厥罪匪輕本邑地方竊案迭出賭風甚熾若不先清其源何以弭盜賊而戢賭風除　丹徒縣曁保甲局員一體嚴密查拿外合亟出示嚴禁爲此示仰合邑軍民人等知悉爾等須知窩留竊匪開塲誘賭雖獲一時之利實爲犯法之尤自示之　務各痛攺前非善謀生業毋貪非義之財勿作犯科之事倘敢不遵禁令仍前窩賊銷贓抽頭放賭許房族鄰右人等密禀提究或卽捆送來轅以憑盡法懲治地保如敢得賄包庇或狥情容隠倂究不貸其各凛遵毋貽後悔似此憲諭煌煌再三誥誡若輩當知所儆懼矣 
[瘋人給領]  
　　前者英界公堂緝獲足帶刑具之張錫雪疑係逃犯移送至上海縣署請訊明核辦時黄愛棠　令尙綰縣篆請襄理讞員李葆初二尹訊得此人狀類痴癲必因鎖閉家中乘間逃出令暫收自新所候人認領近爲其子張錦之所聞卽投縣認明倩原差禀明内署請准領回調養二尹准之飭具領狀令回去好爲醫療 
[安靖閭閻]  
　　虹口沈家灣一帶爲流氓聚集之處拆梢打架時時有之爲害居人實非淺鮮近爲捕頭所知昨日特飭二十三號西探會同華探洪海寳密往查拿想一經拘獲必當按律懲之也 
[醉眠被錮]  
　　前晚百老匯路有一西人仰臥路側巡街捕見而異之撫視之下知爲麴秀才所困遂雇車送至捕房捕頭令押至酒醒然後釋之出使 
[上海巡局瑣案]  
　　前日本邑龍華鎭鄉民兪紹昌投保甲總巡局控稱去年秋間十三圖農人某甲曾將小的之媳蔡氏誘匿無蹤日前向之理論被其糾合流氓任意捆縛心有不甘卽赴是處保甲局呈控局員老爺令小的赴案求請究追至晚戴子邁明府升堂訊問兪申訴前情並稱現知陳匿跡滬北與媳同室而居明府謂陳阿根家中尙有何人是處地保由誰充當爾均知之否供稱陳有妻有子地保陳阿坤與之朋比爲奸故膽大若此明府謂爾媳現年若干平日在家是否安分供稱媳年已屆四十頗守婦道生有八齡之子當時亦被陳劫奪而去小的家中從此將承嗣無人矣不得已蒲伏案前求恩究辦明府憐之諭令暫退候飭差提集人証再行訊究○朱丫頭王蘭生兩人關道憲蔡和甫觀察之輿夫也前日因玩公悞差經觀察移送總巡局命爲懲辦局員戴明府升堂提訊朱王叩頭如搗蒜同供一時糊塗惟乞恩宥以後自當謹愼不降悞差明府判各責一百板以示薄懲飭傳夫頭杜阿木至案諭以嗣後務須嚴加約束不得再任玩愒各具遵結斥退○周桂林前因違忤經其父駿山控諸保甲總巡局戴明府提訊之下飭移送攺過所覊禁三月兹已期滿由西門外圖董馬長言函致總巡局請爲開釋明府以桂林旣知悔過從寛予以自新飭差至攺過所提至局中詰問桂林供稱小的前因無知違逆父訓今已悔悟從此當革面洗心安分務農不敢再蹈前轍鄰人金永堂能爲小的具保叩求格外施恩周駿山亦投案聲稱願將子領回明府准之遂飭具結開盉○前晚南市二十三七鋪巡防局委員邵子怡二尹親督勇甲梭巡各街至平石橋見有小車一輛横亘路旁有碍行道乃將車夫高文華帶回局中笞責一百板以示薄懲○大東門外篾　街竹器店主沈桂棠卽刁嘴桂棠與滬北新閘德豐新竹行往來有年兹以積欠帳洋一百三十餘元被竹行主控諸十六鋪巡防南局經局員鍾偉臣二尹批准提訊沈已聞風遠颺嗣由地甲查知匿跡某處誘至南市得卽拘獲前晚二尹升堂提訊沈供積欠屬實惟一時無力未能歸償叩求寬限二尹以所欠甚鉅限兩月内先繳洋銀四十元餘則分期拔還以示體恤沈遵諭具限二尹遂飭交保釋出○楊樹浦六圖民人蔡金榮以開設小茶肆爲業夜間糾集牧猪奴抽頭聚賭呼么喝六達旦通宵雖經地保屢次喝阻而蔡竟恃蠻不依昨爲巡防局員姚殿卿二尹訪知率領局勇前往緝拿蔡已知消息逃逸無蹤祇將賭具帶回飭傳地保將各賭徒交出未知他日能緝獲一二懲治以儆不法否前夜楊樹浦天后宫分防局員高子鳳守戎帶勇十餘名四處巡緝行至半淞園左近見本地人朱某所設小茶肆深夜未閉且有數人圍坐作葉子戲遂傳肆主至前大加申斥謂本擬帶局究辦姑念初次從寛免究以後於二更後卽當閉門如再聚賭定當重究○前晚三鼓時大東門外毛家弄口汪恒興北貨店被小竊撬門而進竊去衣服銀錢約值十餘千之譜次晨覺察開單具報十六鋪巡防中局請爲查缉局員潘仲泉二尹立傳捕役協同地甲前往勘明形跡飭卽追緝未識能弋獲否也 
[法界公堂瑣案]  
　　民人張玉山之子張子榮在法界某烟店爲學徒被鄰居張仁楨騙至新協成烟館囑向親戚家借取衣服首飾往各質鋪質洋銀二十餘元旋經其父玉山知悉投報捕房將仁楨子榮一倂拘獲並向各質鋪吊到原贓昨日傳同原告解請朱明府何繙譯會判張子榮供稱仁楨騙至新協成烟館囑小的至姑丈顧福庭家又至西門親串朱振聲家借取衣服首飾交伊質錢使用小的實受其愚明府以子榮年幼無知從寛交伊父張玉山領回嚴加管束壽康德康昌大等各質鋪夥投案請領當本明府仍將各贓交各夥領回著張玉山備齊本利贖回惟不得援以爲例張仁楨著押候追繳當本再行核辦○吳炳前控羅林氏將婢女賣與人家爲妾旋復誘令濳逃請提追究經朱明府查明此婢變賣與郭姓爲妾顯有不實昨日傳吳到案覆訊吳呈遞禀詞明府將原禀擲還謂此女現嫁郭姓何得張冠李戴著將賣契呈候察核羅林氏姚張氏准予交保出外下期覆訊○李福叙前投公堂控汪士新購賀洋貨欠銀四百零六兩有奇延宕八月之久屢索不還經明府訊供交保出外理處昨日堂期李投案求追汪士新供監生與李同鄉同爲茶葉生意此次購買之貨實受其愚明府謂爾等二人原係同鄉且又同業何必貪意外之財致啓訟端李供稱此貨向德豐洋行買進轉售與汪裕泰店主汪士新照原價已經虧折汪供稱此貨估見約值銀一百兩吃虧甚巨求鑒明府與何繙譯會商著汪士新貼還銀一百兩仍將原貨交還李供稱爲時已久原貨多經售出難以交還明府　爾如不遵著移送上海縣辦理爾可自行投縣備質○洋人伊麽由前控李秋泉李炳泉承接棉花收定洋一千五百元屆期無貨可交請追還定洋經明府訊供准予交保迄今在押日久抗不清理日昨餾傳原告到案著將李秋泉交差帶出覔保伊麽田仍求嚴追明府著將二李一倂還押嚴比○仁康錢莊主陳子仁前控胞弟子義不務正業時常滋擾經前讞員鄭大令提訊判押捕房半月仍交伊兄領回管束子義怙惡不悛依舊纒擾不休昨日又經子仁送案請辦明府以子義屢戒不聽實屬可惡飭送攺過所監禁○源盛東洋莊主張顯卿前控歇夥馮瑞生串同秦葵生將棧單竊出提貨質銀經明府訊供之不准予交保出外限交秦葵生到案究追前日秦已獲案昨日明府與何繙譯會商著將馮秦一倂押候嚴比○張明秀禀稱在八仙橋開設車寓被賊周春山竊去棉被一條錢一千九百文行經帶鈎橋由巡捕緝獲人贓送案請辦明府判責一百板贓給還失主 
 
 

Page 10

 
 
[江西官報]  
　　知縣胡嘉銓往長江催運石長祐禀謝儘先酌委優缺一次行知候補都司龔得陞接查章　門浮梁營王定邦病故遺缺以九江前營守備丁如　升　知　蔣家駿往上海公幹府經錢炘往贑候委辦茅店厘卡秦企培往九江就洋醫廖國楨督解官榖　金陵候補府許承家委辦饒州分局候補縣羅毓椿委辦良口厘卡贑中　　　尉陳子貴齎表來省陳克愼代南昌下鄉相騐新喩縣丞鄧貞琳候補通判　業俱委解漕折進京指分府照黄澧繳照指分卽用縣吳孝愷繳照縣丞王廷珍禀到張　曾在　肅　營保　免補本班以知縣仍留原省補用王翊清往九江措資指分道庫董正指分江蘇府照周延長俱禀見騐看指分縣丞吳鴻翥繳照贑縣彭繼昆謝咨晉京引　山東試用縣郭宗瀚回理銷差指分巡檢葉中庸繳照 
[皖省官報]  
　　八月二十八日牌示於九月初一日換戴暖帽花翎知府銜分發安徽試用直隸州鄧兆南湖北　委辦華陽厘卡知府許鼎霖辭候補直隸州左承伯醉　　州府公幹府照磨沈念曾辭奉委赴皖北催賑捐○二十九日委辦華陽厘卡知府許鼎霖知奉　台委　辦華陽保甲總巡撫院文巡分省試用縣丞靈　光辭奉撫委　廣東勸辦賑捐候補通判梁文啓辭奉銀圓局委赴上海公幹○九月初一日籖分安徽大　試用知縣吕林鐘到河南人號吁六戊子舉人候補直隸州判林慶祺知奉委春辦採　稻榖巡檢劉加言態煥奎均面試○初二日池州府文明到委辦屯溪厘卡知府王詠霓辭霍邱　順巡檢　　修到俸滿來省委署合肥梁園司鄧宗煦知　帮辭求是學差候補　知龍鳳鑣知接帮辦求是學堂差丁繼瑞知奉委赴常塗提册結銀兩知縣周麟述知奉洋務局委差遣兼辦文案○初三日戊戌科翰林袁勵　到江蘇人調補懐寗絲事靈聖鄭葆清濳山縣周鳳梧委辦中梅河厘卡直隸州王詒善卸辦鳳凰頸厘卡知縣姜良材均到候補同知丁繼　辭赴當塗提册結銀兩兪炳章知奉撫台委　銀圓局校處　差陳　　辭赴皖北鳳陽措資巡檢孫雲　謝超委一次○初四日通州府文明辭同知銜分發安徽試用知縣陳兆　到江蘇人候補知縣張廷權知奉委採辦稻榖直隸州判林慶祺　奉委　辦採買榖張宗翰辭赴望一閱卷知縣胡登嵩辭赴宿松閱卷吏目胡福銓辭赴蕪湖關差遣劉邦俊奉委解老湘營月餉赴金陵署合肥梁園司鄧宗煦辭○初五日分發安徽試用直隸州判王廷樞到山東人知縣張廷權辭委採辦榖巡檢李藻眞到解　江水師月餉赴金陵回○初六七日本任桐城練潭司蔡嵩祿到典史馮從龍知丁内艱署當塗縣許金綬五河縣陳正源均辭知縣惠恩辭委解京餉 
[邗江官報]  
　　九月初一日分發大使劉鹺尹何鴻四川人禀到同日傳孫鹺尹景紛韓鹺尹汝霖馮鹺尹業官等六員甄别○初二日堰盱廳河司馬維楨因公到揚○初三日廣東候補道張觀察賡颺過揚隨登岸赴各衙署拜會○初四日運轅牌示准補通分局凌分轉樹模飭赴新任 
[上海虹口元濟善堂經收八月分送堂一文愿並施醫藥清單]  
　　韋陳氏陳韋氏各一元陳鄧氏二元無名氏三角五分無名氏一角不書名銅洋二元潘和記銅洋一元共收愿洋四元四角五分銅洋三元○麥桂潤堂隠名士施藥洋各十元麥肖齋洗登　陳畹馨李華著各五元梁隠名黄瑞泉各二元遂初居四元孩南小築二元詠苑書屋一元徐蔭泉一元容膝書齋一元五角五分黄瑞記一元潘黄氏五角共收施醫藥洋五十五元零五分 
[上海陳家木橋電報總局内籌賑公所經收山東義賑第二次清單]  
　　福康莊來謝佩孜翁經募蘇州餘元莊餘乾齋翁湊助洋四百元吳瀚濤翁經募施子香洋廿四元松江洽昌經募張姓求保平安洋四元又沈姓洋二元杭州馮雲翁經募江右鄧維坤洋五十元又江善輔洋二十元又篔靑草堂洋二十元又銅洋十元○以上共收英洋五百二十元銅洋十元正 
[上海陳家木橋電報總局内籌賑公所經收徐海義賑第十九次清單]  
　　復豐成金號來營口電局經募　岳琇營平銀八十兩原合來規銀八十三兩二錢又楊仁本營平銀二十兩原合來規銀二十兩零八錢協餘莊來養和盧主求病速愈洋五十元百川通來湖州電報經募洋三百二十元○以上共收規銀一百零四兩英洋三百七十元正 
 
 
 

Page 11

 
 
   
 
 

Page 12

 
 
   
 
