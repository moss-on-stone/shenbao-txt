# 1887 - 30 - 4904958

 

Page 1

 
 
[佩文韻府展期出書告白] [  點石齋代啓]  
　　本齋代晉記招股石印佩文韻府並附拾遺一書原儗正月底卽印成嗣因天寒墨沍機器未能迅速而修字校對諸君又以臘尾年頭各有事故紛紛告假回籍坐是稍稽時日誠恐售股諸君引領盻望用特先行奉告一俟二月底全書印竣當再登報佈聞此啓 
[石印賦學雞跖正續集出售] [  點石齋主人代啓]  
　　賦學雞跖正續兩集羣分類聚片美靡遺摘句解題寸圭悉拾蒐羅旣富選擇尤精早爲士林所膾炙原本已漶漫翻刻錯悞更多且從未有合二編而彚刻之者茲覔得善本聘請名人詳校精抄付諸石印仿照古香齋袖珍版式以便舟車體例一如　書編次毫無差謬裝潢極其美緻　料選用精良計其篇目合共四千餘題誠賦苑之大觀文塲之極軌也每部分裝六本外加綾匣售洋兩元今已出售各埠各書坊均有分售如欲躉購者請向千頃堂著易堂掃葉山房讀未樓議價可也此啓 
[縮印精楷六朝文絜] [  點石齋主人啓]  
　　是書海昌許珊林璉先生評選手寫付梓字體仿歐陽率更精妙絶倫今覓得原本縮印與眞蹟絲毫不爽賞鑒家謝以先覩爲快也書訂二本收回工料洋七角寄售南北申昌醉六堂江左書林各書林各書坊蘇申掃葉山房杭修本堂躉售另議 
[一百二號畫報出售] [  點石齋主人啓]  
　　本齋按年出畫報三十六次不惜巨金隨時聘請著名丹靑客各出新意以相爭尚故時閱三年之久號列百次之多依然有增而無减而於每歲之第一期則尤格外詔眞以快閱者之目此次首列二圖一爲鼠飛一爲猴舞鼠飛之寓意曰受福猴舞之寓意曰嬉春略舉二圖爲欲　耳目者告焉報首敬送着色梅艶圖一張可裱立軸係張君志灜所繪筆墨古雅當亦有目共賞後附淞隱漫錄圖說一則準於初六日售始專此布告　賀　禧 
[論宜聨絡歐洲諸大國以成亞洲自强之局]  
　　古今來天地間之創局未有盛於此時者也全地球中數十百國無不共相往來置埠通商開關互市朝聘盟會史不絶書因之泰西各邦咸設外部大臣以主其事而我中朝德威徧播睦鄰柔遠無所不該同治初元特置總理衙門固交際而一事權誠創舉也誠盛典也間嘗統覽地球之大勢各國之邦交率自西而徂東其間利害之所關樞紐之所繫情僞變詐之所出和好乖異之所從以至割據紛爭陰謀秘計戰勝攻取連横合縱悉由歐洲諸大國爲之主持焉若夫亞洲諸國中朝爲尊而日本次之如越南如朝鮮如琉球如暹　如緬甸皆我中朝之藩屬歷代以來歲時朝貢備王會之圖而預共球之列維屏維翰以固我圉乃近時則暹羅已併於英緬甸亦爲英所制越南見擾於法岌乎殆哉琉球則爲日本所翦滅夷之爲縣改名冲繩不祀忽諸良可浩歎朝鮮雖僅存而介於俄日之間覬覦者衆其勢綦危恐難自保東南洋諸島昔之爲國者綦布星羅今則無一焉五印度輿地遼闊幾半亞洲久已爲英之外府卽有自主立國者僅擁虚位而已我中朝地大物博冠乎諸洲幅𢄙之廣人民之庶物產之富爲歐洲諸大國所弗逮誠使一旦發奮自　高執牛耳群推盟主亦何難之有特彼諸邦自入我中國往往跋扈飛揚不可復制時且挾彼之所長以攻我之所短凌躒狎侮需索要求無所不至其故何哉則所以駕馭之者其術非也處今日之勢斷不能深閉固拒禁彼之前來亦不可守舊狃常持我之成法他若襲綏柔之往說懐逆億之故智畏威感德固屬空談結約要盟亦徒虚語必也毋因循胡苟且毋畏葸毋輕藐毋粉飾毋張皇毋詐虞毋壅蔽其於審外情不至隔膜千重斯臨大事自能洞垣一方然後結納　宜措施各當講好修睦自歸實效開誠布公彌見眞心設官海外不至於虚縻俸糈駐使國中不至於僅循故事誠如是也非與歐洲諸大國互相聨絡不爲功曩余有言曰辦天下事自歐洲始通古人書從時務來蓋洋務卽時務也歐洲諸大國情形如指諸掌斯則挈領提綱無乎不貫旣能與之周旋於敦槃壇坫之間復能與之輯洽於燕享送迎之際然後是非可否之權我與諸大國共操之彼所謂萬國公法者亦得預焉立亞洲自强之局必於此始蓋我於斯時海禁旣已宏開泰西通商之局必將與地球相始終彼能來我亦能往初時則見爲難持之旣久必至視之若固然而難者忽易譬之破竹數節之後　刃而解斯在乎交之者能得其道也何則泰西之與我中朝通商者非止一國卽使我能倣傚其法而又肯崇尚其學富國如彼强兵如彼藏富於商而寓强於民亦如彼舟車鎗礟象緯輿圖機器製造理財練軍盡無不如彼而亦不能與之較短絜長爭奇競勝盡舉而驅之於域外止可與一國敵而不能與衆國敵且尤慮衆國協以謀我故以智驅不如以術馭以力爭不如以德結忠信篤敬行乎蠻貊斯誠大聖人撫綏荒服控制遠方萬世不易之常法也夫我而固處於積弱則布惠行仁彼不知感覊縻要結彼不知恩而益以長其暴戾恣睢之氣我而誠能自强則舉動進退張弛寛猛彼咸順受而不辭歸誠而自服是在恃我有以待之而已固無慮乎彼之爲患也自强之要先在有以聨絡之而已聨絡之道無他首在誠信次之在富强蓋貴乎結其心志而不必示以聲威心志旣浹則地遠而情親聲威雖播仍外密而内疎知乎此則邦交固矣諸大國旣歸我掌握斯諸小國無不輸誠而聽命夫豈若前時之掣肘哉古者諸侯守在四隣天子守在四夷我旣與泰西諸國相親相睦而收遠交近攻之效則疆塲以外豈猶虞其竊發也哉且夫近日泰西之形勢其大較亦略可覩已歐洲諸國俄爲大疆域遠跨三洲帶甲數百萬蠶食鯨吞世逞其兼併諸國所患者惟俄而莫能制之咸思併力以拒俄故諸國莫有與俄相合者雖好大喜功如法蘭西亦不敢聨俄以濟其所欲前者普之强也以結好於俄無東顧憂而始能專用兵於法俄轍之不能西者以土耳基爲之阴也故昔日英法必助土以攻俄俄境之在亞洲者與我中朝接壤亦與日本朝鮮犬牙交錯實逼處此時眈虎視而其日夕所處心積慮　尤在英之印度然則亞洲亦何嘗不患俄哉英人而欲固其邊隅作唇齒之依而收指臂之助環顧亞洲中惟我中朝足與俄抗故英近日之待我中朝實較他國爲親其意蓋在强中以禦俄也此卽所以聨絡之機也此外凡所以講求富强之術者貴在師其所長而去其所短毋徒襲其皮毛而必殫其心力一切力求整頓而總以不若彼爲耻毋恃虚憍輙思自足此乃所以聨絡之具也行之十年而自强之局猶不能成者吾弗信也 
[檀香山種茶]  
　　檀香山國主有志振興週遊天下改紀其政凡耕稼陶漁與夫蠶織織藝皆擇各國之長以補其缺近以國人啜茗爰學種茶取者本及印度茶　歸而試練則日本茶苗較爲茁盛乃墾地作一茶圍招人種植焉錄 
 
 

Page 2

 
 
中外新報 
[横濵火警]  
　　去臘廿六晚七點鐘時候該處有西人屋宇一座不戒於火致兆焚如計受池魚之殃者則有西人行一所後經水龍齊赴始行撲滅至三點鐘日本有一日報館及某西人住屋亦遭祝融肆虐云錄奥報 
[日本大雪]  
　　粤報言去臘廿三日日本度機澳忽下大雪計自廿三晚夜半起直至廿四晚八點鐘止已得雪一尺三寸横濵則自廿四朝五點鐘起至晚飯止亦得雪一尺樓居者推窓憑眺覺高山平陸一望俱若琉璃世界也 
[蓬灜佳話]  
　　日本雖曰改朔而一至華人除歲大家小户靡不此往彼來投桃報李門前但聞舂米聲各製大小團子凡新壻之用以送岳家者務需四十米做兩大團子以爲盛儀富家且有倍之者如與華人有瓜葛肩擔送禮絡繹於租界中元旦亦依舊賀年可見人心之尚存占道也是日惟淸理事衙門則更形熱閙緣有各國領事及日本各官齊來拜賀各商家亦於初一二兩日彼此年賀故補掛頂帽一時如朔望之叅見大憲每日爆竹之聲不絶于耳懸燈結綵竟有天下一家景象所惜天雨連日氣候和暖異常身穿皮服頭戴皮冠於行禮之際未免汗出如珠迨初四日晴光滿地淸理事始出答賀晚間東洋公司會社因三菱與共同併爲一社向用司事之西人等均有更換爰請各華商于請洋亭酒叙以通知此事席間概用　菜並倩倭妓侑酒主賓極爲欵洽誠以日本之貿易十分中沾華人之利有七四人居其三宜乎敬禮有加也○日本婚嫁之禮貧與富有相反者貧則用轎送女富用二三伴婆徒步以送蓋貧者衣飾無多不欲任人觀看富則穿綢服或五件或七件頭戴花枝可炫人目故徒步也定親時僅饋女家魚一對酒一罈不用庚帖迨成親三年依然和好始以女子報官之生年月日一紙給與男家若三年中有故各可自便成親之日並無樂人賛拜之禮女子入門先見翁姑旋見良人次遂並坐飮酒男敬女女飮畢而答兩旁則至親團坐口出吉語手持酒杯以敬新人是夜須作長夜之飮女子稍有倦容卽被人訕笑第二夜友與親合敬新人亦不得上合歡床至第三夜新人請到親友答　畢乃可送客而入洞房相與綢繆於錦衾角枕之中若夫門當户對男女均已及時倩冰上人再三說合而女家有意推托被男家糾人來搶　女家不得相拒設或遇見只好聽其搶去萬一岳家不甘女之被搶必於三日内搶回遲日則不能也搶時如女子遠颺則彼此仍以好言相見毫無些干憤恨可見日本與中國雖同在亞細亞洲而其禮節之不同則眞判若霄壤矣○長崎縣日下義雄蒞任未及一年所施政治皆出於霸道本能浹洽民心加以去秋巡查殺傷水兵一案未免嘖有煩言現自上京以後朝廷細訊打架情形留京不發據日人傳言該縣已經斥革另選熟悉交涉事宜者來崎補任○日報載日皇行幸西京御祭孝明天皇先奉皇太后到京日皇於二十四日發輦是日於赤坂偕皇居出門抵新橋上氣車直至横濵下輪船由海路經神户再御氣車至西京先經宫内大臣布告皇上還幸大津長濵順道經名古屋及尾張國智多郡武豐港復由海路返横濵○前年派往歐州各國巡視陸軍中將鳥尾君子西歷本月十六日夜搭坐輪船回神户赴有馬温泉洗澡並與某中將會晤　三日卽須上京覆旨當初本定該中將留在歐　兹以陸軍有緊急事着其改正政府特發電信促其歸朝而外交一切事宜亦可與該中將商酌云 
[詳述杭州輪船失事情形]  
　　新太古之杭州輪船在厦門口外失事船貨幸得無恙等情已據厦門訪事人來電錄入報中兹又接續信詳述該船失事情形據云該船於新正月初二夜半一點鐘時乘順風順水扯　布帆二道駛入厦門外口其時霧雨溟濛船主與大副二人正在望樓閒話稍不留意見船頭已向靑嶼明礁知事不妙赶卽倒輪駛避奈已不及船首直上嶼面遂致擱淺船中搭客僅有八人其三人將赴汕頭五人則至厦門者見船擱淺紛紛逃命登岸船中帳房諸人亦均登岸暫避後見該船擱在礁上不至沈没搭客各欲下船照顧行李物件而船主大副人等手執刀槍不准登舟蓋時當黑夜恐有乘危搶刼之人混跡其間也待至表明各人到船滿擬取携行李等物而各物件已不知去向卽被褥等件亦祗剩破絮表裏均被拆去帳房諸人之行囊細軟等件亦均遺失但輪船擱淺後旣無樓梯又有船主大副各西人手執刀槍阻止别人登船逆料所失物件必是水手人等携取船中正帳房楊姓副手毛姓於初三晚始到厦門發電至申初四日仍回靑嶼登舟後因有要事須再至厦門卽由船旁掛繩縋下將至小船適有起貨之大沽駁船在旁停泊被浪一激撞在輪船之側遂將正帳房楊姓副手毛姓二人輒斃楊姓胸骨斷折數根毛姓則頭被軌扁立時殞命可謂慘矣船中水手等見帳房已死無復顧忌復將帳房内銀錢綢綾及各信局寄帶之包封物件搶取一空船主查知水手有携竊物件之事卽在水手房搜查果見各人衣箱銀物堆滿其中遂將水手攆逐上岸待貨物起空將船拖入船塢修竣後方准水手回船嗣後該船日夜起駁貨物想卸空後船身卽可浮動也惟搭客帳房及信局所寄物件信札已不能完璧歸楚矣該船雖遭險厄仍得化險爲夷是亦不幸中之大幸也 
[厦門洋藥情形]  
　　洋藥進口自新正初九日起一例由海關併徵稅釐已由各關監督出示曉諭在案兹接厦門信所述該處洋藥情形係臘尾春頭之事閱者分别觀之可也洋藥局與某洋行素有仇隙緣從前彼此合夥後經涉訟今次各洋行皆與洋藥局立約不售私土局中每月貼銀若干外每箱再貼銀洋五元惟某洋行未與立約照常售賣洋藥因之别家洋行售私者亦以某洋行爲藉口洋藥局雖派勇巡查而某洋行分棧日多無論海邊僻靜處以及熱閙之區無不有某洋行之分棧洋藥局勇竟有不能兼顧之勢遂於臘底添設巡勇數十名聞在某洋行棧房拘去司棧一名指爲走私是否屬實不能臆料也○厦門洋藥厘稅自去秋八月間經蔡董紏合粤商包辦每月認繳課厘二百五十箱前數月共計虧折八九萬元十一十二兩月捐數漸有起色聞十一月中旬至十二月中旬廣東汕頭厦門三局合收厘金一十六萬元有零除三局應繳課厘及開銷雜費約十三萬元左右可得餘利三萬餘元於是局中董事司事無不揚揚得意不料去臘祀竃日經稅務司告知各洋行以奉總稅務司電諭所有入口洋藥除正稅三十兩外每箱定繳厘金八十兩於新正初九日始统歸海關併徵並知照閩海關委員出示曉諭而英國領事官亦照會道憲查照辦理此信一出闔厦之人詫爲奇事而局中司巡入等聞之咸惶惶如有所失其餘如各洋行司事及貢行鹽館保甲善堂育嬰各公所平時得洋藥局貼費者至此亦皆失望云○洋藥厘金改歸海關併徵後各商人皆電致香港購買洋藥來厦將趁華稅分局尚未停撤之時洋關未曾接辦之際可以漏完厘金不料英領事曉諭各洋行買辦凡有已售出之洋藥概令赶緊提出不能存貯棧房以杜朦混之弊華稅分局卽乘此機揚言於衆云將來稅司檢查各洋行存貨必定補完厘金八十兩莫如先來局中預完厘捐烙印記號其厘金每箱減價僅收四　成以廣招徠○海關銀號經收稅銀每年約有五六十萬兩用司事二人估看銀洋今因洋藥厘金併歸洋關徵收則估看銀洋必多於往時遂添用司事二人以資帮助○洋藥稅厘改章後洋藥局董蔡君向各土店伸說令速往香港購買洋藥到厦完厘加烙每箱僅收厘捐銀四五十兩如至稅司接辦則每箱須銀八十兩各華商信其言皆往香港購土連日入口大小土已有數百箱聞有某洋行意圖取巧漏捐將洋藥放在該行後進屋内如海關查問則指爲華人已經完厘之貨故在華人屋内如洋藥局根問則指爲洋商棧房不須過問便可借此爲漏稅地步因該行前門住洋人後門住華人也 
[宣南賸語]  
　　禁城内南海殿宇工程自前歲興修至今稍有眉目其完工尚須時日刻聞北海亦將興修已派六額駙景君壽内務府大 
 
 

Page 3

 
 
臣崇君光惪君銘承修於今春開工蓋北海内殿宇甚少而喇嘛和尚廟宇最多聞自瞻塔寺觀自在萬佛樓等廟雖不拆改亦須稍爲粉帥所需欵項亦須數十萬金上下耳○臘月二十二日京西海淀有張姓者遣童僕入京城内置辦年物該童因履阜城門外讓城河氷上以行因路途較近故也詎河中有氷窟該童偶不經心悞墮其中幸氷窟不廣該童急以兩肘撑住未致全身落水遂有經此處某甲見之急揪其髮遂得救出獲慶重生甲隨領該童於附近住户燎烘衣袴該童方解衣帶忽一布包落於地甲拾而啓視則錢鈔纍纍皆黏貼成餅童乃大哭仍欲投河甲急問其本未該童云主人張姓寓海淀此錢鈔係二百串令我入城置年物之需也甲聞之卽云汝無須着急乃同童僕往海淀面見其主人細述原委主人亦無可如何遂深謝甲救命之恩而不問童僕之罪甲之好義固有足多者矣○京師自臘月十六夜陰雲四布密雪紛霏至次午始　積雪五寸有奇嗣是連日大霧對面不能見人迨二十日天始霽忽北風大作奇冷異常滴水成氷數年以來未之有也傳聞京東各州縣直至山海關外奉天省千里之遥皆得大雪明年秋麥可望豐收京城瘟疫因之頓減认此見滕六君之造福蒼生正無涯涘也 
[美領事謝啓照登]  
　　去冬美國查立斯東地震被災蒙文報局協賑公所曁上海道龔觀察與諸仁憲紳商籌欵賑助業經登報申謝兹於新正立春前一日接湖北江村協賑公所兩淮補用鹽運使司鹽運分司特旨嘉奬江印聯葑來文並英洋一百二十元開緘拜讀藉悉江分司自將應置新衣項下節省英洋六十元又周菡卿汪蓮卿兩女士典質釵珥英洋六十元一併移助賑捐捧誦之下欣感莫名仰見推解爲懐不分畛域恩同挾纊荷駿惠之遠施跡繼脫簪祝鴻釐之永集除將來洋卽日匯解災區核實散放外特登報牘以誌謝忱美國總領事侃愛德謹啓 
[榷士餘聞]  
　　本埠洋藥稅捐經改歸江海關征收已登前報有川廣象碭等處所出之土憲意仍擬歸洋藥局辦理惟巡丁辦公等人尚須酌減其局務則并歸南市貨捐局云 
[混充訓術]  
　　本縣陰陽學斥革另招已見前報兹有曾爲茶業董事之徽人汪昇卽汪新齋投縣承充并嶚思恭堂董事董迪墩等出結具保莫邑尊隨發給鈐記事後復經邑尊查得汪並非土著不得朦混承充遂擬另行召募聞現有黄某投案求充云 
[吊帳候辦]  
　　法公堂昨據沈祝虞遞禀并黏議單一紙聲稱父親在日開銅錫舖爲業父已去世八年分在老北門吊撟堍股開一鋪以朱圃堂經手銀錢帳目現在朱將招牌改換並不知照今正初五日向伊要錢非但不與且被毆打爲此將朱扭案又據陳竹年投案稱沈是生員之婿父母皆亡今向朱圃堂算帳朱等三人將婿毆打朱開假帳唐突卽房租一項每月五元伊開六元酒席等費亦然特將租票及伊自開之帳呈案請騐翁太守將禀詞議單閱畢復行詰問沈稱去年二月間母死時遺卜議單囑向店中取錢料理及向索朱亦不理至行用一欵亦有洋五十餘元太守見議單中有戴福堂全記鄔雨田見議蔣耀泉等隨詰此等人現均何在答稱福全記已去世餘人均在惟鄔在寗波翁太守詰之朱圃堂供詞含混并稱此不是店是擺攤共有股東五人太守謂議單不曾掣銷如何好改招牌實屬非是但八年分到今已有五年除去今歲禾曾開張外前四年盈虧如何答稱逐年均開帳交與其母連年虧本不是我經手太守謂旣不經手何以由爾送帳總之虧本盈餘總須憑帳是爾經手爾處總有底帳不是爾經手别人亦應開帳與爾爾手内總有一个帳目收執着法包探帶同前往先將帳取到捕房人卽交保其帳先交原告過目是眞是僞故着原告同去 
[續追欠項]  
　　怡生昌洋廣貨店倒閉一節訊理情由疉詳前報昨日法公堂訊期有名陳蘭亭者投案呈借據一紙聲稱被該店主欠洋一百元請爲追償翁太守見借據上係李姓借出隨詰陳蘭亭作何生意債主爲何不到前此兩期何不到案陳稱在閔行卡上當差李姓係婦女在城内某公館中帮傭太守謂爾且退去俟查檢該店帳簿有無是項欵目再行補禀到案陳叩謝退去 
[英界公堂瑣案]  
　　西包探禀稱昨夜見粤妓阿好在門前拉路過西人入骨有違租界禁令爲特拘案請懲該妓供厦門人十四歲有母在原籍小婦人來滬覔食借住游沈氏樓上昨夜偶爾下樓玩耍並未拉過西人游沈氏訴稱阿好由母寄養在小婦人處並不爲娼回包探禀稱該氏家的係妓院蔡太守判游沈氏交保限二禮拜内遷移出境阿好暫發官媒着邀其母投案具領否則送廣肇公所擇配○唐沈氏訴稱昨夜突有岳雲昌王長壽姚阿春等到來攫去洋銀一元錢千文與論被毆頭顱受傷報由捕房包探拘獲各人送案包探王阿二禀稱該氏報捕後小的前往查得其家方聚賭岳等入内抽頭以致口角岳等同供聞該氏在家聚賭前往閒觀不知何人墜下一洋小的因之拾取該氏向索爭論卽被報捕拘來該包探又禀該氏之傷據醫生言兩禮拜可以全愈蔡太守飭將岳等押俟該氏傷痊再訊○陳阿木訴稱因事管押捕房被老犯吳阿狗强褫衣服質錢朱東生亦在場分用爲此告明捕頭蒙送案下吳供陳自願將衣質錢分與朱東生等使用蔡太守怒　爾等犯事收押不思改過猶敢强剝人衣可惡已極喝責五百板交捕帶回朱笞責二百板以儆查朱東生慣爲哄騙伎倆管押後又以雞姦案發送案重懲今又敢串通别犯魚肉同押之人眞可謂强悍性成至死不變者矣所望捕房另押一處時時巡察不准與他犯交頭接耳彼自無能逞其兇鋒若僅判以笞臀則彼早已如司空見慣矣何懼之有哉○一百八十七號華捕禀稱前日見楊阿桂將病馬駕車爲特拘至捕房喂養兩日楊供馬係駕車後擦傷現願再行喂養叩乞施恩蔡太守判楊罰洋兩元除去喂養之資外餘充醫院經費馬令領回醫愈方准駕車○飯店主王培生訴稱吳維坤强行賒欠小的不允致被擊碎盌盞吳供以後不敢蔡太守判令照賠毁物違則管押七天○周小仁陳阿生王如海等同稱我等均被徐雲淸誑竊衣物報由捕房緝獲人贓送案請究徐俯首求恩蔡太守判管押一月贓交各失主分别認領○開小客寓之楊葉氏訴稱王阿發來借宿潜將被拆去棉胎竊藏圖遁王供實因飢寒交迫是以爲此且初犯尚求施恩蔡太守判管押十四天贓交該氏領去 
[法界公堂瑣案]  
　　前報列彩視街小烟舘主吳宗生扭送車夫紀松木偷槍一節因紀供尚有名七七者同時吸烟我先走槍已交明等語翁太守因着紀松木同原告出外尋到七七再核嗣吳紀兩人將薛七七尋到送案薛又堅不承認因之管押昨日堂期捕房將薛及續獲之施長春送案法包探將在施身畔抄出之質票三張呈案禀稱施在城河浜攤子上竊得鞋子一雙被我等眼見拘到搜出押票内有烟槍押錢六百文詰其何處偷來含糊不答及押進之後薛七七卽稱是施向伊說使伊一人受苦烟槍卽是吳宗生所失等語爲此一併解案翁太守復將薛斫話則仍不認太守謂使伊一人受苦之說卽是同偷今姑從寛不究下次不可再犯着薛釋出施長春押候弔贓冉判○吉人樓茶館失去銅罐拘到周阿三解案嗣經吊到銅罐不是該茶肆之原物諒周從别處偷來者昨已將原贓吊得解案後太守着卽給失主領去前吊之銅罐暫存捕房如無失主給還押店周阿三責六十板○捕房送竊便桶之蔡福請訊翁太守詰問之下據供推車度日不敢竊物便桶是人家丢在路上想是人死不要了太守謂爾倒曉得根底但路上之物亦不應爾取着管押兩日以儆 
　　徐園探梅并引正月八日雪意迷漫凍侵短褐小築枯坐岑寂無聊偕老友何君鑑堂訪夢畹生於尊聞閣　意琴室主在座談次余曰梅喦寒峭鶴柴風淸徐園近在咫尺間二君能偕往一遊乎意琴大喜投袂而起曰子何先得我心耶夢畹則以公冗蝟集訂以後期遂與 
[意琴鑑堂驅車同遊園四覽心志頓淸口占一詩卽請同人政和]  
　　擘絮搓綿雪意賒徐園約伴看梅花遶離已逗春千點疑是孤山處士家[  小藍田情侍者畢玉洲草]  
 
 

Page 4

 
 
[徐園四詠次懴情侍者韻]  
　　菊籬疎編塵眼錦唯祗隔游人不隔花從此園亭添曲折秋宵伴月勝陶家桂窟何　仙種傍雲栽眞個薌林絶點埃轉瞬秋風如許折一枝分向廣寒來竹徑茶煎石鼎沸秋濤灰認羊腸緑意遭最是一庭風月夜幽成韻答詩騷梅喦羅浮仙子步蒼苔點額妝催咏玉臺我愛玲瓏山疉石好教替補畵圖來[  東武惜紅生稿於侍梅閣]  
[寄楊潤槎大令錄請高昌寒食生哂政]  
　　數千里外兩心知悵望雲山念獨馳雅意常教匡我失達觀那得笑君癡憶從南渡歸帆日無復西窗剪燭時待到來年重把握會當携手訴離思○賀惜花外史李煜廷譜弟入泮之喜憶從歇浦始逢君卽信丰標　不羣雪案素拈江令筆泮宫今采魯侯芹精通數學臻三絶妙擅雄才掃萬軍從此靑雲欣得路高堂尤可慰殷勤[  曰下曾經滄海客少南葉長榮草]  
[題雷少逸玉照圖作一人隱書坐叢竹中]  
　　跌宕詞塲與酒塲比君風度迥非常眼前菉竹徵高節肘後靑囊有祕方救　襟期同輔弼少逸精歧黄術傳家炮製辨温凉展圖懸我神交意漫把幽懐寄短章○題寄趙黼廷茂才獨立圖趙君温雅士離别已幾年令我艱搔首何人可比肩畫圖覘逸趣風采出天然誰擅傳神筆題詩競擘箋○俚言一律贈小樓主人并呈桂笙夫子誨政大雅輪誰挽斯人起振衰豪名傳海外小築傍江湄夜雨琴三疉秋風筆一枝登樓應有賦慷慨此襟期[  鐵沙奏緑主人志雲唐斯盛稿]  
[蘇省撫轅抄]  
　　初七日准補宿遷縣黄金鉞金陵來禀謝奉飭知赴任撫轅牌示正月十五日皇上舉行親政典禮是日五鼓應穿朝服齊赴萬壽宫慶賀其自十三五六等日仍穿蟒袍補褂掛朝珠又示十五日上元令節十三五六等日俱應穿蟒袍補褂掛朝珠○初八日藩　牌示照得蘇州府知事張開琮撤任遺缺查有試用從九而姚定信堪以酌委署理並於正月初十來轅聽候給札候補府播學祖禀辭回寳汜河運局○初九日分發江蘇補用知縣曹日新湖南人禀到○初十日江寗藩憲許江安糧道馬均到蘇　縣縣丞王世藻禀到從九姚定信謝委署蘇州府知事○十一日未入劉大銘禀知丁繼母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中官報]  
　　同知陸雅南委坎市厘局署新竹縣彭達孫卸事知縣丁芳卸辦峯币厘局准補平潭同知錢稼秋晉江縣張景祁禀謝赴任同知劉鈞晉引見回省禀到補和縣李溥霖解餉進京到新班縣丞袁繼安巡檢張翼鵬劉澤匯典史李時泰　入吳錫自京來閩禀到典史李崇鏗奉委湯門盤查差通判李麟圖禀明初六日開錢局鹽塲陳汝舟接辦省會官運局鹽塲唐曾頤禀知辦事委署海澄縣鄧嘉繩禀謝委銷永春城工差 
[徐園四咏和懴情侍者原韻]  
　　菊籬綺麗何殊絢綵霞疎籬萬朶傲霜花秋容雅淡人俱瘦不數孤山處士家○桂窟雲外天香○處栽風飄金粟遍塵埃分明一幅蟾宫畫只欠霓裳奏曲來○竹徑煎茶竹裏聽秋濤此趣人生有幾遭緑綺乍調風雨至敲金戞玉韻蕭騷處梅喦疎花著地點莓苔三弄焦桐百尺臺紙帳蘆簾淸似水月明時有暗香來[  古黟知白子芷厚舒家堉稿]  
[小詩謹呈松堂司馬卽希正和]  
　　曾向樽前話别離客臘承君餞别因連日雨雪遂不果歸漫天雨雪阻歸期多君贈策情偏厚愧我銜環　尚遲江上鶯花催綺訊樓中鳳藻掞新詩來朝更有登臨興萬紫千紅照酒巵[  崇川驪睡軒主秋丞弟保溶鈞拜稿]  
[嘉平朔日祈雪旬日濃陰快雪時晴誌欣]  
　　祈得祥霙降同歌四境安花飛纔二寸上江邑令報雪二寸步禱已三壇積雪山凝曰鍾山積雪如練烘窗室映丹室内懸有竹梅同慶硃屏時晴人快甚尤盼釣江寒○步田熾庭方伯喜雪原韻羲輪盡日掩寒暉雲擁山椒入望微破凍梅花經宿放因風柳絮隔江飛碎鋪竹徑疑鹽撒厚積藍田訝玉肥游戲天公操妙用穀多定符上辛祈固始疏髯祝赫稿於金陵官廨之定靜室 
[新正八日意琴室主招飮席間率成卽呈郢正]  
　　陽回黍谷節初移春到瞻瓶梅一枝痛飮借名無事日佳遊趁約改年時眼中幾客能同醉花下知君定有詩自笑箇儂狂未减深杯百罰不須辭[  北條鷗所脫稿]  
[徐園四詠次懴情侍者韻錄請高昌寒食生霧裏看花客夢畹生蘭月樓主人曁諸大吟壇同政]  
　　菊籬南山隱隱隔烟霞想見高人舊采花吾道屏藩秋氣肅經天緯地自成家○桂窟天上　根夙世栽去天咫尺卽塵埃廣寒留得游仙夢不道聞香又此來○竹徑靜作山泉怒海濤凉陰幾曲緑周遭天風流出淸幽韵一半蒙莊半楚騷○梅喦題詩應許埽蒼苔好下空山玉鏡臺奇福能消仙眷屬顧余脩得幾生來[  意琴甫稿]  
[歲暮返里率成七筆四章留别諸同好錄呈夢畹生大雅粲正卽以引玉]  
　　　江湖一夢醒征人臘鼓聲中歲漸新客况已經甞兩載慈暉未得報三春烏私欲慰承歡歡龍友愁分話别辰此去行蹤難自主去違知已住違親十年學劍爲戎行生計依然作嫁忙席帽未離嘲故舊功名何處卜行藏空教魂夢心懸闕贏得窮愁句滿囊且撇寒氈泛歸棹一杯春酒壽高堂江于握手袂難分動我新愁酒半醺小有詩名皆附驥苦無才思得超羣明年託跡渾難料此○離懐不可云十語臨歧藉持贈暫違休悵暮天雲獨眠惆悵鄂君舟何處蘆花許夢鷗照我知隨江滸月令人惜别酒家樓歸程迢遞親先計祖餞纒綿友苦留願祝神風施一夕片帆疾駛到杭州[  西湖花隱次山楊槐卿倚裝稿]  
[和王松堂司馬小樓吟飮圖元韵錄請夢畹生祭政]  
　　翠柏丹崖聳萬尋小樓登眺豁塵襟舉杯邀月開懐歛拄笏看山擁鼻吟漫詡　工能寫意最難名士盡傾心騷壇選政傳千古三味而今有嗣音孔顔樂　幾追尋莊論由來戒止襟美酒待分賢聖號新詩爭和短長吟山當脾睨曾靑眼士果嶔崎足賞心何日小樓同岸情天風海水訂知音枉尺疇能更直尋賢豪落落擅胸襟小樓餘事耽詩酒大節同符有醉吟句果驚人能放膽交嘗獲益在虚心中郎倒屣君家事藻鑒甯遺釁下音[  蓬萊閣瑶花舊侣湯善泉待定稿]  
[納凉詞四絶錄請霧裏看花客誨政]  
　　疉疉奇峯直暮雲何曾一縷好風熏誰家亭榭如人意有水三分月二分疏檐虚廠小于舟淸簟疏簾布置幽何必蕉天栽萬本幾枝槐柳已生秋晚來放棹入荷汀花盡擎紅盖倚靑管住淸風與明月水邊樓對水中亭日長倦倚玉欄東兩袖輕凉一扇風不讓炎曦來一點小窓便是廣寒宫[  愛竹齋主人姚士柯初習稿]  
[元旦偶成]  
　　元旦多佳興徜徉庭宇申緑梅含其苞叢蘭裊微風懽言酌椒酒談笑溢冶容振衣聊點屐迢遞瞰蒼穹宿雨初住脚萬里起淸空閶闔東南來習習扇春融春融誰不愛深願託菲躬良辰多淑氣快哉豁心胸[  胡悅彭稿]  
[丁亥元旦試筆]  
　　元旦風光多未過新寒料峭雨滂沱兼旬潤澤天心厚四海昇平民氣和椒釀辛盤隨處話梅花甲第我家多庭中紅緑梅饒有開意圍鑪東閣渾無事第一詩教信口哦[  天香深處客雲逵朱家驊初稿]  
　　伶俜七載落拓歸來瘦鶴依人欲肥無日風塵滿眼尚有掇爨下之琴加以拂拭者耶詩以誌感寄呈齊月波明經盧序東鹽叅大教兼呈 
[高昌寒食生大吟壇吟政]  
　　生金頑鐵且休論射煖嘘寒總是恩凍徹飢腸猶諱瘦痛揮熱血不知温琴經炊爨期誰賞璞負鍾靈亦自尊買得素絲千萬縷風塵何處繡平原[  南淸河半梅生劉喦評山甫初稿]  
[上海三馬路與昌協賑公所陳竹坪募順直山東賑捐丙戌十二月十九日第五日十四次淸單]  
　　新册麗如行募陳行募陳玉書六角黄俊卿五角馬福鄭炳笪保揚仁山王淸和各二角陳茂南陶洪盛許祥黄玉珊張祿朱桂棠昭應黄寳興各一角十六户來三元○寗國府新册有心無力人一元覺非堂三槐堂各四百四户來洋二元○寗波塔册張純之一元立大莊交來○蘇州急單永成祥募陳義文永成祥各五百趙鎭淸四百福源德盛魁各三百胿恆興五角六户洋二元錢四百廿一文○寗波大成榮十元楊益賛盛鳳吉各五元盛士良魏晴淮姚意生費雲洲各二元以上七户來洋三十元○嘉屬重請發棠册洋煤鐵公所募無名氏四百勉力子三百益源不留名不出姓不知名不知姓勉善人各二百有心無力一百九户共洋二元○蘇州横涇鄉曲棧柳永春洋五十元申報館交來○何心泰堂因病許愿三元隱名氏虚對一個高易籌賑公所銅洋廿六元寗波許靄生銅洋四元金陵合義堂銅洋五元姜文卿銅洋三元九大宏源銅洋一元○寗波府正堂胡交來鎭海縣王募安裕號一千五百孫官官一千一百五十陳莫良二百五十又册唐人和朱興齋各一千太和棧萬育堂各七百五十又册林康年一千九百樂道才二百張繼生一百又册大善士無名氏各一千五百陳利房四百四願三户六百二願四户四百一顧二户一百文又册榮大二千震森一千文又册瑞裕二千一百又册近林居柴一千四願七户一千四百三願三户四百五十二願五户五百又册三槐堂一千樂源昌廬利房各五百林長茂四百翁協興陳純菴各三百唐天杰二百湯公順一百五十又册余天相三千又册一美二千五百性動號一千又册愼和號二千三楊號一千五百又册金延祚三千又　李瑞臣二千又册瑞鳳堂三千六百又册余道林三千又册大善士九百五十又册羅夏生三千又又册愚軒氏吟香居味經書屋漪園氏隆興氏各一元濟生氏苦命人各五角又册黄槐里堂三元又册陳仕相徐樂舟三千又册邱三高三千又册仁利行如山堂二千七百五十又册誠記行二千餘大七百五十又册周明球三千又册後哨兵衆四隊至八隊二千五百又册陳德仁一千陳三祀川公祀各五百左興户春潮新宇氏矮烏氏四昆氏各四百舜厚氏元康記約言氏求全氏三昆氏各三百碧林氏二百一一願四十六户二千三百以上廿六册洋十六元錢六十千八百五十文○本日共收洋一百另九元銅洋三十九元錢六十八千二百七十一文虚對一个合併聲明 
[上海三馬路與昌協賑公所陳竹坪經募山東直隷賑捐兼勸棉衣丙戌十二月二十日第五百十五次淸單]  
　　新册蘇州筆耕居士募百勉居洋四元莫正記鳳記各三元筆耕居士一元四户來洋十一元○新册陸德盛虚對洋五角新册無名氏一元○新册乍浦泰源募盡心氏二元五齡童陳訪笙一元勉力子葛駿發無名氏丁隱我氏何各五角○新册一埠大方棧尚善士六角祖室繆貞氏各二角常州新册錢玉華兄募錢玉華家我舘梅華書屋友三堂各一元四户來四元○寗波道署鈺記募薛馥堂二元索錦亭錢六百陳德山趙占奎王月亭魏文軒劉汝論各二百郭永成無名氏潘益三無名氏韓蘭亭趙彥生各一百十三户來四元○次山州陰壽會經費移賑洋三十元○杭州慕善子因心氏洋廿元天生億至洋三元四明繆恭協誠送竃君書移賑洋一元廣東廣州府柳榮四月間天花吐血禱告卽念洋十元無名氏銅洋四元又銅洋一元吳錢五百五十文○寗汳府正堂胡交來慈谿縣趙募羅大生錢五千又册張加如錢洪水興一元衆姓一千又册馮亦亭經手如不及齋瑞康各三元又册穗芳衆姓錢六百五十穗芳五百二願六户六百一願九户四百五十又册陳月樵經手汪懐慶一元接務本五角樓鳳記四有鄭甜雲龔夢曾郢留餘鄭餘慶無名氏各五百文四厘二户六百方沈記一百又册四十四户三千又册四十二户三千又册汪聖順無名氏三千又册馮亦亭手任杏卿省吾居羅孟房伸房各一元馮全鏞因失去捐册一本自捐洋廿元以上共計洋三十五元錢十三千二百五十前蘭言書屋交來祈除灾土舊銀三兩兌見洋三元七角蘇州南陽氏省年糕資買正月份呂宋票一條○本日共收洋一百十八元銅洋五元錢十三千七百六十五文虚對洋一个小洋七角正月份呂宋票一條合併聲明 
[上海四馬路高易公舘籌賑公所李所李秋坪收元月十一日賑欵淸單]  
　　十一日榮氏求母病速愈洋三元○和合記一元五角浩字一元和令記一元五角○無名氏二角○琴顚勸募壽字册承德堂五角子勤氏張全海莫釐金汝南周黄劉各二角東山處士席仁本堂十二琴齋倚緑居士瑶華仙史雙山琴顚補讀軒主陳敬德堂松月軒主邵敦禮堂不留名胡嘉謨堂明卿氏無名氏張志當各一角以上廿一户共洋三元○愼餘源庄錢秋舫翁交來壽字册金匯橋鎭鼎豐典衆友折席洋十一元汪子香二元汪烈聲查有孚王懐蔭齋汪煥宣汪順本五户各一元汪敏齋六角孫欢吉汪均寨周慶夫各半元汪輝君葉承緒各二角以上十三户共洋廿一元五角○同慶堂衆友洋一元滬城内西唐家衖李公舘募壽字册樂輪氏易贏子鶴齡子各一元因果人八角槐蔭書屋半元求竭力人易愈子二角知改子不畏人知是子各一角以上十户洋五元○廣永誠號交來辛璧城翁節省薑酌八十元辛樂庭爲男伯衡完娶承親友惠賜情儀移賑洋十七元幸樂庭爲完娶節省謝筵移賑洋廿三元○由恊源局交來壽字册南匯盛雲屏十元○由寳順局交來壽字册范信忠樂啓生樂承先胡賢錢靜顯馮靜初各二百陳翰香三百唐者老三一百廿馬浩春　端元樂仁勳袁思三鄭芝亭劉關秀各一百虞靜讀七十以上十五户助錢二千二百九十文伸洋二元二角五分○統共收洋一百六十八元九角五分 
 
