# 1896 - 74 - 4908229

 

Page 1

 
 
[勸輸湖南振捐啓] [  申報館恊振所拜手]  
　　湘省自甲午秋迄今旱災甚重小民蕩析離居至去秋雨雪交加其苦更難言述長沙寳慶衡十數州縣災民每茹草咽糠此種情形愼足令銕人洎下本館隨諸君子後籌辦賑務已歴有年斷不敢畏難苟安半途而廢爲此不辭况瘁大聲疾呼惟望宇内仁人同深惻隱各傾囊槖以濟艱難一俟集腋成裘卽當解往散給爲諸君子廣種福田也肅此佈陳伏維德鑒 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[剪韭餘譚接前稿]  
　　且夫中國大勢東盡大海西望葱嶺南抵雷瓊北踰瀚海而長江貫其中爲水陸之咽喉五省之鎖鑰鄂省尤居長江之中下游至金陵虎踞龍蟠爲東南一大都會非張公不能兼圻湘鄂非劉公不能坐鎭金陵楚尾吳頭志同道合二公之措施雖略有不同意見或不無小異要皆爲上爲德爲下爲民者而豈我儕儒生所易窺測乎言未旣有雲間客猝然而言曰張劉二公之重望固人皆欽服矣顧鄙人爲我郡言則於劉公之回有可望者一事亦有可慮者一事所可望者前秋潘陸二君赴試被害之凶犯今當擬抵結案所可慮者則奉旨擇地遷移之郡城火藥局尙未籌欵興工也潘陸二君之被害以赴試士子時當白晝地屬省垣猝遇陳廉訪部下新募營勇因捉船口角細故遽遭刀棍重傷落水身死此案情節重大甚駭聽聞宜劉公一再入告而天威霆震必欲得罪人以誅之庶幾國法仲軍律正豈特爲士林雪寃哉然思當日之事機間不容髮倘非同袍之情急呼籲大憲之密速查辦能吏幹役之嚴明偵緝恐凶犯未易就覊而案情亦未易水落石出也蓋潘陸二君之被害爲申午八月初二日地當江濱僻處絶無援者迨營勇旣去兩君落水無蹤同伴中有受重傷者是晚入城卽赴江寗縣署控騐縣令趙公能吏也旣訊騐得實厥明卽飭幹役往查兩生生死下落乃至初八日始獲陸君之屍於下關至十二日始得潘君之屍於十二圩而犯事之某營左哨八棚什長蕭某曁勇丁十人已於初七日前逮縣訊問略有端緒則以初三日傍晚劉公收閲松郡應試諸生百二十人公禀後當晚卽發令迅飭營務處查辦故也先是諸生聞此事同郡百數十人於初三日午前不期而會於某所皆願列名具禀推華亭姚明經爲首日晡缮禀竟而二君無生還信議始决及諸生諳督轅已日薄崦嵫矣倘此禀遲一日遞則合勞勇丁已由下關乘舟開差北去獲犯頗難破案亦卽不易所謂事機間不容髮者殆亦二君之靈默有以相之耳營務處旣奉令卽飭某營暫止開差而趙邑令亦據案申詳一面飭幹役偵某營點名時默識左哨八棚什長勇丁等面目厥後卒賴其力得正犯而什長蕭某則旣供率衆上船縱令砍毆又自認棍擊一生落水罪誠不容稽誅嗣於十八日卽請王命正法而其餘凶犯因尙有一犯未獲須留以待質故仍覊禁獄中去歲劉公北行此案不復究及迄今已逾一載而公復任意者逸犯之就獲羣凶之駢首用以結鉅案而慰寃魂爲期當不遠矣比我郡人情所翹首以望之者也至郡城議遷火藥局事閲數年迄無成説甲午之秋郡練某某等合詞籲禀督轅未奉批准逮去夏華亭宋侍御專摺奏請得奉特旨准行郡之人咸額手相慶謂可遠鼎鑊而安袵席矣署督憲張公旣奉廷命卽委幹員至松會同地方官勘地於九峯之麓三泖之濱行將籌欵興工一勞永逸豈意事未舉行而張公遽去恐將來遂作罷論矣詎非大可慮乎主人曰唯唯否否客所望者固有必然之勢客所慮者或亦未至其時乎大抵非常之原黎民懼焉大工大役舉之不易事關合城生靈行止自有定數要之業旣奉旨准行必無中輟之理客試靜以俟之可耳抑又思之火藥局之所以議遷者防有不測之險也其實局中房屋器具防範甚周斷不至有意外之事若歴届各省所遭意外容或有不肖弁兵串同市肆奸儈私運盜賣以至失愼或則更因盜運旣空發覺懼罪有意縱火滅迹者人心貪狡利欲昏蒙已往者安見其必無未來者宜防其或蹈郡城火藥局誠能愼固封鎖不時委查雖百年不遷亦不至罹禍患否則山之巓水之涯弁利者何往而不貪玩法者又何險之知懼哉有則改之無則加勉是所望於當局者客聞言首肯夜漏旣深盤韭已罄春宵微雨獵獵打窓客皆興辭曳屐而去命筆紀此厥爲餘譚 
[諭旨恭錄]  
　　正月二十五日奉上諭步軍統領衙門奏拿獲迭次結夥持械刃傷事主搶劫多贓盜犯請交部審辦一摺所有拿獲之賈四孟玉卽小孟王四賈八張永山李金齡魏五子等七名口均著交刑部嚴行審訊按例懲辦未獲之徐二立仍飭嚴緝務獲送部審辦原拿此案之員弁等著俟刑部定案時聲明請旨欽此同日奉上諭不入八分輔國公銜二等鎭國將軍載津持躬謹飭當差勤愼前經賞給委散秩大臣並在乾清門行走俱能恪恭將事嗣因患病賞假調理方冀日就痊愈恩眷長承遽聞溘逝悼惜實深著加恩賞給陀羅經被賞銀一千兩治喪由廣儲司給發以示優眷其飾終典禮著該衙門察例具奏欽此○二十六日奉硃筆李紱藻轉補左春坊左庶子王錫蕃補授右春坊右庶子欽此同日太常寺題二月十五日祭惠濟祠河神廟奉旨遣懷塔布行禮欽行同日又題二月十五日祭昆明湖龍神祠奉旨遣崇光行禮欽此同日又題二十九日致祭歴代帝王廟奉旨遣凱泰行禮兩廡遣堃岫溥良鍾靈溥　各分獻欽此 
[遠迎使相]  
　　李傅相奉命赴俄賀加冕之禮本月十五日乘法公司輪船至地中海卽由俄國派格蘭陀掛斯打十輪船迎往哇臺山然後取道至森彼得羅堡聞保蘭陀掛斯打丁於四年前製就容積二千五百墩長三十九丈裝飾極爲華美 
[接篆盛儀]  
　　湖北采訪友云湖廣總督張香濤制軍於上月二十四日辰刻馳抵卾垣二十五日清晨督帶長隨護勇排齊儀仗由督轅赴撫署譚中丞大開東閣倒屣以迎步入花廳談心話舊約歴數時許香帥始興辭隨赴兩司旣道府署投剌迨反旆時已夕陽西下矣二十七日午前各屬僚整備華筵就兩湖書院公讌未刻香帥欣然命駕而至各官及在院諸生皆具衣冠迎迓香帥一一頷之游覽一周然後入席殽芬酒洌各罄歡悰二十八日辰刻譚中丞　員 
 
 

Page 2

 
 
齎送王命令箭關防文卷至督轅香帥拜而受之旋望闕謝恩行三跪九叩禮各官齊來叩賀冠蓋雲聯殊熱閙也 
[中俄約章譯登]  
　　本年正月二十六日香港中外新報云前聞中俄新立私約准將旅順口等處任俄國灣泊兵船外人未覩明文不敢信以爲實昨由友人抄示約稿并云王方伯之春去年銜命赴俄經已妥商此約復經中國政府核議均以其説爲可行兹特譯其大略云中國大皇帝深感大俄國仗義執言勸令日本讓還遼東數十城邑中國賠償日本之軍費又由俄國首先允借尤足徵交誼之隆我中國皇帝感佩良深爰欲與俄訂立約章互爲聯絡並願匡助俄國辦理切要之件俄國在亞西亞洲倘與别國齟齬中國定必勉籌善法以相保衞現准俄國在中國通商各口駛行船隻及灣泊兵船各船或停留修葺或購買糧食煤炭均聽其便俄國倘有急迫之事可在中國招兵購馬不加禁阻此等事機辦理固宜秘密而中國將必力爲帮助不以局外置之如有人向中國沮撓則告以中弱而俄强祗得聽其爲所欲爲萬難遏抑等語倘中國與俄國爲唇齒之依昌言助俄拒敵亦無不可惟此事須再熟思審處乃能定奪俄國所屬雖有多處港口而行事仍多不便因各港口每歲中半係氷河時候遇有兵釁甚難措施中國旣與俄國締交故准將旅順一隅任其屯駐軍兵灣泊船艘現又以旅順一地恐啓外人爭執故議定將山東省之膠州地面爲俄國駐兵泊船之所將來俄國建站設營及在岸上建廠儲煤悉從其便倘膠州仍不合用卽在江蘇浙江兩省任擇一得宜之地庶辦理易於就緒如是則中俄之交愈密友誼愈隆倘中國各省疆吏未及週知致有阻拒等事卽由中朝發出密諭飭令一體遵照並飭所屬恪守勿違另由總署派委通事三人在俄兵船勷辦各事如中俄官員有諮商之件卽可由該通事明白傳遞並可將中朝意旨傳諭中官知悉則俄兵船所到之處自無攔阻之虞也中國或與别國搆釁俄國亦要竭力匡助如不能調停寢息卽當代爲出首不稍瞻徇若此則中俄兩國更非泛泛締父者可比中國又准俄之官商船艘在奉天吉林東界之鴨緑江等處隨時來往自如或互市通商或保護疆土均可任便俄屬西卑里亞之鐵路將來造成其東西分建支路可取道中國之吉林滿洲大連灣黑龍江等處或别處亦任揀擇是處所建支路中俄兩國俱有權辦理凡在中國轄内之支路於建成後十五年可由中國出資購回自行管轄倘别國有叵測之事防不利於俄國可任俄國在大連灣左右擇地屯兵以資拒敵又查琿春一埠爲俄屬最扼要之地將來建成鐵路必須盡法保護始免外人覬觎中國准俄在琿春之南建砲臺聚糧食俾得有備無患而俄之大勢亦由是堅固不摇矣己上皆爲兩國敦睦起見將來俄與日本或因朝鮮啓釁俄國可由鴨緑江進兵以攻朝鮮西路俄屬西卑里亞之鐵路於中國亦大有裨益嗣後准將俄國出口之布疋等物運銷中國地面並許工商人等絡繹往來以期振興商務如土耳其之與俄國並無少異刻下中國所最要者爲練軍一事可向俄國咨借武弁數百人練就精兵十萬初由東三省練起次及北五省庶可漸推漸遠而中國亦日臻强盛云云己上皆照西函譯錄是否確實與原稿能否吻合則非本館所敢知也 
[接錄户部江南司員外郎陳正郎熾振興茶務議]  
　　二日准設小輪華茶之美者以安徽之婺源江西之寍州福建之武彝湖南北之羊樓峒等處爲大宗而婺源寗州茶船均須度鄱陽湖南北之茶大半須度洞庭往往茶市届期阻風一二十日後到之貨多受西人抑勒虧折不支亦有日久茶味已變者四省茶商屢請自置小輪在湖拖帶以免逗遛而地方輙以無據之言横相阻撓其實捐厘一切已在山内徵收出茶賣茶均有定地何從偷越徒苦商民而已且准令各商在鄱陽洞庭兩湖置輪拖帶或由官設立酌收一資惟四省茶船將及萬號每湖必有小輪船十號梭織往來然後茶市不致後期行旅咸占利涉保我商賈卽所以保此捐厘耳由武彝至厦門水陸程途亦多艱險如能修一鐵路則運費日省商務日興其所關俱非淺鮮也三日蝕立公棧西商雇輪挾資買茶中轼决無空回之理華商之茶固不能不賣彼西商亦不能不買也而西商之敢於抑勒者皆由由國散商太多跌價搶售之故欲合散爲總自非官爲聯絡增立引票不爲功然目下諸商皆無遠慮况官商隔膜已久驟興此議不以爲體恤之而以爲魚肉之也日後假手吏胥則魚肉亦意中事耳上年湘撫吳大澂備悉商艱擬集商股爲總行西商抑勒卽由總行購買自運外洋而不知其諸多窒碍也衆商禀覆請抽小費立公棧散商各圖自便議亦無成由官不悉商情不能主持定議夫此公棧之説卽潛移默轉合散爲總之根也今日茶商運茶至埠中國茶棧皆逼窄不能容惟洋行高大寛深可以堆放各就其素曾交易者運而入之貨已入行價仍未定嗣後欲移售他處百倍艱難如有小商民在一行以賤價先賣則不得吞聲忽氣苟且成交暗受西商之抑勒矣其故由於中國茶棧無地可容故先入行再行議價種種不便從此而生宜令江漢關道曉諭諸商設立公棧務極寛廣可容數十萬箱每埠酌借官欵十萬金卽能成事賣茶之後按箱扣還令茶船至埠之時皆運存公棧不准一箱先入洋行議價時可東可西由吾操縱散商搶售不顧大局者公棧得而罰之則割盤割磅放價勒價諸弊端皆不去而自去然後九江上海厦門等處仿照辦理華商氣象爲之一新大局有轉移之望矣四曰暫减捐厘西人喜用印茶者豈不知印茶之不若華茶哉貪其價廉耳印茶之廉由於叅用機器者半由於不徵税鈔者亦半華茶則税鈔不能議减捐厘方且議增是驅之用印茶也刻華茶銷路已减其半及今不急思補救日後將無茶商旣已無商税從何出前赫德條陳某事請减税釐無如督撫關道僅顧目前動以欵項支絀爲言置諸膜外夫税釐之短絀由於商務之積疲商務日興税務日旺天下事固有多取之而不足寡取之而轉見有餘者莫切於今日之茶務矣今出口税及子口半税關係洋息未敢輕議减收至於内地厘金及各項山捐箱捐善堂捐外銷欵項均請一律暫减三成俟他日茶務復元再行規復由部定議請旨飭行要之捐釐减一分華商多一分之生氣卽增一分之利源洋商買一分之便宜卽廣一分之銷路果使日漸振興每歲仍銷至五千餘萬兩卽不必規復舊額而已多收一半之捐銀矣明爲恤商暗實裕國亦何苦刻舟求剣病商病國爲叢敺爵爲淵敺魚致中國茶利盡爲印茶所奪哉此四者如能木末並舉則華茶銷路必年廣一年期以十年不復道光以前之舊額者無是理也卽有一二端見諸施行當此積疲積困水深火熱之時亦必有成效之可見惜中國官商情形隔膜動以崇本抑末之説視商人之盈虧成敗漢然不加喜戚於其心持此以與泰西各國通商如下駟駑駘追蹤騏驥必使中國盈天下無一富商所有利權皆歸彼族上下交困仰人鼻息以爲生如今日之缅甸暹羅越南諸國興言及此其可憂可懼可危者又豈僅茶務一端而已哉管蠡之見是否有當謹繕具條陳伏乞據情代奏無任悚惶待命之至謹呈 
[都門火警]  
　　都門訪事人函云新正月十四日早鐘鳴九點時警鑼四起出門探望見烟燄直上詢悉係前門外菓子市南頭路東某菓店失愼幸大栅欄之義善水會先至須臾普善同善等各水龍陸續繼至分頭灌激並練勇局勇丁各處彈壓至下午三點鐘始行撲滅延燒三時之久計焚去房屋五十餘間被災者十五六家查起火之由其説不一有謂廚下遺火所致有云花爆餘火復燃議論紛紛莫衷一是可駭者火起之時正值東北風大作火由南首而起烟亦隨風南向宜乎南方一片焦土矣乃火勢雖迎風南指而火頭則往北直奔所有失愼之南鄰居户鱗次櫛比竟得無恙豈此中早有定數歟○宣武門外永光寺街某宅主人已於年前歸家遺空房一所木器堆積屋中新正十六日夜已五更向盡陡然火發屋中警鑼四出左近水會兩處來救天明火息鄰舍無災詎十七日張燈時前門外楊梅竹斜街車廠内積草一堆忽又火起烈燄衝天勢甚兇猛登時警鑼復鳴五城十數家水會次第齊到從火光中看激桶水潑如長練自空而落百道縱横三更後火光漸微車廠院宇寛敞又有　補保護屋宇得以未燬廠内已歇車馬皆於起火時飛駕而去亦無傷者當火初發時柴乾火猛若非天時尙早人未睡息火勢不知何所底止矣 
 
 

Page 3

 
 
[漢皋火警]  
　　漢口采訪友人云正月晦日清晨五下鐘時黄陂街廻龍寺口萬裕錢店不戒於火以致兆應焚如椽柱窓櫺悉行焦灼附近四官殿潮嘉會殿大王廟諸水龍紛馳而至力爲噴射火遂告衰然某鞋店吳德昌廣貨店裕昌祥布店某火腿店某蘇紙店椿興裕錢店已悉化爲瓦礫之塲矣救火諸人當揚拘獲槍火匪人龔姓一名扭送都司署懲處並聞火熾時有焚斃人口之事特倉卒中未及詳查耳 
[揚州火警]  
　　邗上采訪友人云正月三十日清晨郡城打銅巷街福聚美盆桶嫁妝店忽然火起濃烟烈燄上徹重霄遠而望之幾若絳霞舒捲街鄰急鳴鑼告警各善堂水龍卽電掣風馳而至見對面有一巨并爰就井中吸水澆灌得以戰退吳回迨印委各官陸續萃集指揮布置四面圍澆則火已漸衰不復狼奔豕突矣事後查悉起火家樓屋四間盡付一炬又延燒比鄰福聚美漆店樓屋兩進聞起火　由因盆桶店早炊時星火偶遺致罹此禍云 
[潤州火警]  
　　鎭江采訪友人云荷花塘西首一望鳬茨皆貧民雞棲之所本月初一夜某甲家忽遭回祿之災登時烟燄衝天赤熛怒煽男啼女哭擾擾紛紛少焉警鑼亂鳴文武各官齊來彈壓各水龍先後馳至昻頭噴水幾疑三峽倒傾閲半點鐘時火卽告熄然已焚去草屋七八家矣當火之熾也一老嫗左衝右突無從跳出火坑未及片時卽葬身其内次晨經人扒出早已爛額焦頭嗚呼慘哉○是日小碼頭西首王姓油酒店中亦有失愼之事緣清晨王欲至大街購物先就樓上吸潮烟遺火牀下布屑中未之覺也及信步出門家人方在廚下早炊不虞星火燎原竟致釀成巨禍比及知覺而火已冐穿屋頂直上炎炎迨大安堂水龍聞警來援得以熄滅而樓上房屋三間樓下器具若干件俱已焦灼不堪矣 
[嚴辦栽私]  
　　據訪事人云江西各屬緝私鹽卡棋布星羅幾幾乎密無間隙惟設立過多卽弊端百出舊冬撫州某卡巡丁以緝私爲名私罰平民不下二十起民皆敢怒而不敢言久之無從生發乃串通痞棍用鑼二隻内裝私鹽外葢蔑罩挑往花爆鋪議買花爆價甫定移蘿入櫃指請鋪夥代照伊往别鋪買他物卽返行不數武巡丁卽八鋪指稱捉私揭開籮罩果有私鹽在焉鋪主力辯原委巡丁不由分訴將鋪主扭往議罰通街見其栽贓誣陷刻卽停止貿易公禀臨川縣汪芍卿明府親提確訊并往該鋪查騐廚房鹽鉢實係官鹽並無私鹽初明府僅將巡丁呵斥交卡員自行辦理曲全其體而旋知民怨已深衆怒難犯乃復將巡丁帶回縣署各笞千板押候懲究 
[都門淑氣]  
　　京師訪事人函稱客歲五月間有宗室名小溥在前門西王皮胡同某妓館中被無賴用洋槍轟斃一案當時無賴楊老大薛馮套兒於槍響之後見小溥業已殞命登時從院内上房潛逃該甲捕僅將彭某獲案秋曹擬以圈禁二十年不料天網恢恢疏而不漏現經中城練勇於正月十四日將馮套兒拿獲鎖送中東坊不日詳城送部歸案矣○十三日上燈之晚打磨廠觀音閣有一少女與鄰婦結伴彳亍途中不知何時蓮底弓鞋被人脱去一隻雖鶯聲喊詈已無從究追矣○大栅欄爲出入要道是日妓女坐車逛燈者擁擠之時多被人將車幃撕破並將車中人嘲笑不一觀者如梭莫知其爲誰輕薄也○前門大街於元旦起至十七日落燈止燈市非常熱閙每日遊人如織挨肩擁擠往往滋事十四日下午鐘鳴三點一輕年女子粉面丹辱楚楚動人正在書攤聽書之際忽來甲乙兩男子扭住該女子烏雲不知因爲休事痛加毆打該女亦嬌聲指名慢詈嗣經旁人將甲乙勸走而該婦之首飾已失却多件隨卽往北追去究竟未知若何也 
[北通州紀事]  
　　前報津盧鐵路停工一節兹悉此言係屬子虚現仍遵照原勘舊道由天津直逹蘆溝橋責令英商金逹包修已於正月十三日開工沿途另修枝路通逹楊村蔡村河西務武清縣香河縣等處又由白廟地方修一枝路直逹通州新城南門外晾米廠務使百貨萃集之地得以四通八逹又新委直隸候補道孫觀察爲會辦擬於本年十一月開車行見風馳電掣瞬息千里不禁拭目俟之○木匠曹大曹二砍傷美國教士經美國駐京使臣田君與總理衙門士大臣議定曹大發順天府屬寳坻縣永禁曹二發香河縣永禁已於去臘起解矣○當封印時孫眉生直剌以訟者鬱鬱久居未能回家度歲乃清理案牘期恤民艱終日高坐堂皇逐一審訊隨訊隨結卽有案情牽連未能了結者亦准取保回家度歲後再行傳案計數日内審結未結之案共百餘起○王叔督大令奉尹憲委署平谷縣事務於去臘廿七日接印視事○通永道張筱傳觀察於正月初一日進京謁見尹憲恭賀年禧兼領挑河工費銀兩旋於初九日回轅十一日又往天津謁見制憲○孫眉生直剌年逾知命於去臘十八日始得弄璋之喜正月十八日彌月賀客盈門○户部議奏現在需餉孔殷通行鹽務各省每斤加制錢二文以佐軍需刻據長蘆綱商禀請自光緒廿二年正月起直屬各岸引鹽每斤增制錢一文經户部議准現已高懸示諭矣 
[粤東宦轍]  
　　訪事人云委署番禺縣裴大令景福涓吉於正月廿四日辰時接篆聞大令係已卯科江南舉人云○候補府常月波太守歴充交代局差去年奉委署理雷州府篆現因瓜代届期缷篆回省大憲仍札委辦理交代局務以資熟手太守奉札後卽進局視事矣○試用縣楊繡軒大令文春係廣西梧州人由甲榜起家供職部曹歴有年所今改用知縣分發來粤業於某日領憑到省隨遣家丁赴各憲轅禀報聽候傳見 
[公讌名園]  
　　李傅相來滬各情早登木報關道憲黄幼農觀察等定於昨日假泥城橋迤西張氏味蒓園内之安塏第大洋房肆筵設席恭請傅相駕臨並召丹桂菊部演劇侑觴昨晨黄觀察並招商局總辦沈子枚觀察前招商局總辦馬眉叔觀察前津海關道盛杏蓀觀察等先至園中準備一切而上海縣黄愛棠大令英讞員屠興之别駕亦各帶差役到園照料巡捕房則派華印各捕在園外守門未幾丹桂園主周鳳林到黄觀察前請示觀察復添傳天仙天福兩園各妙伶午後各客陸續乘坐馬車而至兩點半鐘傳相因乘轎遲緩不如馬車便捷又以一切儀仗於遊園不甚雅觀乃改乘雙套馬轎車前列用砲隊馬兵十六對已則身穿黄馬褂三眼翎寳石頂左右護衞出行轅過鐵大橋向南由抛球塲入大馬路迤西至味蒓園一路風馳電掣觀者塞途旣至黄觀察等出園恭迎大排筵廣傳相居中陪座者除現任文武外則有交兩廣總督李制軍前出使大臣邵中丞製造局總辦劉觀察官銀號嚴觀察釐捐局總辦福觀察及隨節同來之羅觀察等數十餘人一時衣冠濟楚水陸雜陳鐘鳴三下開檯演劇約至晚間十二點鐘時始席散 
[盛宴訂期]  
　　法總領事吕班君訂於初七日卽禮拜四下午二點鐘置備西式筵宴恭請出使俄國大臣李傅相駕臨領事公署歛宴届期必有一番熱閙也 
[遥迎梅鶴]  
　　招商局江孚輪船於前日開往蕪湖恭迎傅相瀛眷捕房特派包探帶同探夥至金利源碼頭伺候 
[上海官塲紀事]  
　　昨日清晨上海縣黄愛棠大令命駕赴昭忠祠致祭循向例也○前日江南蘇松鎭總兵陳印波軍門旭來滬謁見李傅相昨日午後四點鐘時命駕進城向各衙門拜會至縣署時黄大令命家丁擋駕○江南提督譚青崖軍門碧理由葺城乘長龍砲艇來申謁見李傅相昨日十點鐘時行抵小東門外提右營率同標下各弁兵及守備程少庵守戎整隊出城詣江干迎迓○本邑官塲聞新任兩江督憲劉峴帥擬蒞滬與李傅相面商公事以故各營弁勇業已紛紛整備郊迎惟縣署未接白下電音究不知確否也 
[解犯赴甯]  
　　寗波鄞縣楊大令派差役來申協提盜犯旋旋由探捕拘獲陳阿三張福生邱阿生張阿餘四犯解至上海縣署帮審委員曹明府訊鞫之餘供明行劫鄞縣蔡姓家贓物惟張阿餘並未入夥明府遂飭書吏備齊公牘移請城守營李千戎撥兵八名於昨日午後協同捕役及來差押解出小東門附某輪船赴寍歸案訊辦 
 
 

Page 4

 
 
[相騐改期]  
　　浮屍報縣已紀報章黄大令諭以昨日親臨相騐地保遂預備公案伺候如儀旋悉大令因公務紛繁改遲至今日上午臨騐 
[申禁佛店]  
　　法界延壽菴已售與陳姓管業法讞員鄭大令知仍有婦女進香特飭會捕局線勇咨照管房人毋許閒人闌入蓋奉上憲嚴禁佛店會捕局線勇已具有切結存案 
[再停堂訊]  
　　昨日因滬上官塲在味純園公請李傅相英讞員屠别駕法讞員鄭大令須到園相陪所有英法兩公堂各案知照捕房再行停訊一日 
[西人自盡]  
　　江海新關有一輪船常泊吳淞口外邇者稍有傷損遂駛至浦江虹口對岸船塢興修前晚十點一刻時船主某姓獨坐艙中忽持手槍向面部　　隆然一響腦漿迸流舟中人趨往視之則腦殻已擊去其半矣 
[英廨瑣事三則]  
　　野鷄倡婦拖拉狎客捕房久懸例禁乃昨有野鷄陳阿巧及傭婦王張氏等先後在途拉客由趙銀河黄四福兩包探拘入捕房轉送到解值日差禀知屠别駕著發官媒押候早堂會訊○婦人趙李氏性情放浪癖嗜烟霞每日必須至烟館開燈過癮以爲快雖有捕禁置之不顧也前晚在寳善街某烟館一榻横陳正在其樂無極之時適爲包探趙銀河查知以其有違定章遂卽拘入捕房轉送英公廨别駕飭交官媒押候訊判○王正元不知何許人昨　突向吳阿四陸阿六二人尋釁爭閙吳等茫無頭緒乃喚四百八十號華捕告知情由一併送入捕房轉解到廨值日差問明情由禀知屠别駕將王正元押候訊究吳阿四陸阿六准其保出候訊 
[美界捕房紀事]  
　　積竊伍紀小竊取有恒路朱姓家衣服錫燭臺等物前晚經包探施奎江查獲解入捕捕捕頭令押候吊贓送究○前晚川沙人蕭炳坤在西華德路寳利烟館吸烟正在吞雲吐霧之時不知因何被館主觸怒以致大肆咆哮館主亦反唇相稽遂復互相格鬥旁人紛紛解勸忙亂時失去烟鎗一枝館主指蕭所竊因復揮拳適某號印度捕至一併拘送捕房捕頭從寛斥釋○租界章程各烟館限晚間十二點鐘時閉門前晚捕頭派包探施奎江協同二十二號西包探稽查裏虹口一帶計有違章者二十七家爰將門牌號數抄呈　頭核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[寗郡科試題]  
　　寗波院試日期已登前報兹者采訪友人又將題目丞寄因卽照錄　方生經古　經解雜自大過以下八卦參差不等説盤庚首篇新邑次篇新邑是否一地説蠶月不言何月説春秋褒貶在事不在氏族名字説釋菜始於何時攷古學朁馬隆平凉州賦以題爲韵賦得時有俊風得南字五言八韵算學設有不等二線上作矩形少一正方形與小線上正方四分之一而得兩線之兩分線卽知大小二線上正方之較積方邊與大線或有等或無等其法與理試作圖解詳之攷始根法論○補歲考而后有定而后能慮而后能得齊侯衞侯胥盟于蒲桓公三年賦得渙然冰釋得然字五言六韵欠二三考者經文免作童經古經解坤有六龍戰於野干寳以爲卦成于乾説書序湯始居毫從先王居攷下武篇名釋齊管仲稱太公賜履南至於穆陵北至於無棣攷周公攝政不稱王廣証古學　姓日也異姓月也賦以題爲韵賦得養由矯矢得由字五言八韵算學設有多同或句股形求并作一句股形亦與之同式作圖解詳之三角形於任一邊任一點求從點分半形爲兩平分其理若何生員正塲四書題子曰有德者必有言兩章策題宋司馬光立十科取士之法行於今日何以使之無弊詩題賦得鷗泛已春聲得春字五言六韵考優題一人能充無穿窬之心而義不可勝用也賦得隔溪風送午鐘　得鐘字五言八韵 
[上海縣署瑣案]  
　　郁頤培投巡防南局呈控潘發生收買木廚中有金臂釧一枚詢之不認等情局員移送縣署前晚帮審委員曹明府提訊之下郁訴稱職員家住　門前歲之秋有一舊木廚價賣與潘事後家丁查悉廚内遺有金臂釧一枚約重三兩數錢潘携至大東門内某銀樓兑得洋銀一百餘圓此廚前由叔祖母安放雜物叔祖母故後遺物無人知覺及向潘理論推諉不姑細詢伊之學徒金寳生稱確有其事可作見証因控諸巡防南局轉送案下務乞訊追供供稱小的係本地人所買舊廚並無金臂釧憑空妄指尙乞原情金所供一味支吾明府判曰郁境頤憑家丁一面之詞毫無實據今訊得兩造供詞各執然此案已懸三載其中情節不免支離姑不深究著具結完案○陸七寳陸毛毛二賊犯前在浦東陸家行竊取陶渭夫家衣服書畫事後由陶報諸捕署典史蔡季卿少尉飭捕緝獲訊供笞責寄押縣署自新所兹經吊起原贓給陶具領復將二犯送縣核辦前晚曹明府提案研詰兩陸叩求恩宥明府諭以訪悉爾等均係積慣老賊未便輕釋著各笞責二百板發收改過所 
 
 
 

Page 11

 
 
[光緒二十二年正月二十五日京報全錄]  
　　宫門抄○諭旨三道錄前○選單○將軍長奏聲明被叅各員未能分别辦理緣由片○又奏保留道員請免赴部投供片○晋撫胡奏報秋李分委署過知縣各缺摺○又奏請展緩舉行計典摺○又奏叅疏防縣汛請交部議處片○又奏叅革已故同知片○又奏飭知府回任片○浙臬聶奏　交缷藩篆仍回本任日期摺○浙藩龍奏報接印日期摺○正月二十五日工部鴻臚寺廂白旗值日無引見○崑貝子會章各請假五日○載瀛請假十日○恩公英侯各續假十日○榮公續假一個月○載津遞遺摺○吏部奏派騐看月官派出崑中堂熙敬敬信徐郁李端　壽昌良培張英麟謝雋杭桂年和福胡蕙馨劉桂文逹春鍾華如格○兵部奏派查齋派出敬昌善耆玉書福森布阿克丹灃深長萃玉璋○太常寺奏派致祭白龍潭等處派出恩輝慶麟○提督衙門奏拿獲盜犯賣四等七名口請交刑部又交拿人犯瑪尚阿一名請交理藩院○召見軍機○光緒二十二年正月分選單直牧安徽滁州平康廂藍舉知州四川會理徐起蕃河南舉通判四川成都祥麟正白官學生知縣福建安溪吳葆眞江西廪江西新昌陳君耀福建甲廣西懷集葉大涵福建甲江西鉛山范道生山西舉貴州修文王錫祉湖北廪四川灌縣劉肇甲安徽附直隸武强魏祖德浙江山東鄆城陳其煃浙江俱監州判貴州定番楊儐超出東監縣丞浙江富陽楊崇錕貴州監典史甘肅西寗華廷詢四川監○○長順片再奴才恭閲邸抄光緒二十一年九月二十日奉上諭前據給事中洪良品奏叅吉林將軍長順信用知府文艱等貪殘納賄各節當經諭令恩澤確查具奏兹據奏稱按照原叅逐欵查明尙無弊竇惟辦理農安夾荒一案在事各員種種乖謬殊出情理之外通判張呈泰擅改蒙民原議以致蒙氏不服輒復會同知府文韞遽行請兵釀成巨案實屬非無可辭留吉補用通判張呈泰著卽革職發往新疆効力贖罪長春府文韞著革職永不叙用　長文元帶兵出隊殊欠詳愼着交部議處至補用知府明徵查無招權納賄等情惟人地不宜著吏部將該員改製省分補用吉林將軍長順於農安夾荒一案辦理未能妥協著交部議處餘著照所議辦理另片奏幕友秋桐豫等藉勢罔利貪横無厭等語山西候補知縣黄曦候選州同秋桐豫均着革職永不叙用江蘇候補知縣汪士仁著驅逐回籍不准再到吉林遊幕該部知道欽此查被叅各員内黄曦一員於光緒十八年回籍省親指分山西候補至今未來吉林汪士仁係吉林道幕友上年挈眷回南無所用其驅逐其餘各員皆係奴才由前敵帶回除文韞現已回旗外張呈泰前已派赴天津清理軍械帳目尙未回省明徵秋桐豫均有經手未清事件應俟張呈泰回省銷差明徵等各員經手事件再行分别辦理謹附片陳明伏乞聖鑒訓示謹奏奉硃批知道了欽此○○長順等片再查軍機處記名存記候選道春順本年閏五月間經前署將軍恩澤奏留吉林差遣奉旨著照所請該部知道欽此欽遵在案查向來在部照例扣選今春順係候選人員奏留吉林差遣事屬因公相應請旨飭部免其赴部投供遇輪選到班時按班銓選俟選缺後再由差次送部引見以符例章是否有當謹附片陳明伏乞聖鑒訓示謹奏奉硃批著照所請吏部知道欽此○○頭品頂戴山西巡撫臣胡聘之跪奏爲山西省光緒二十一年秋季分委署過知縣各缺循例恭摺彚陳仰祈聖鑒事竊查咸豐十一年十二月二十三日奉上諭嗣後各省州縣無論奏調委署代理每届三月彚奏一次由吏部嚴行查核如有違例更調等弊卽著該督撫藩司分别奏叅等因欽此歴經遵辦在案兹據署布政使恩霖按察使劉鼒詳稱光緒二十一年秋季七月份興縣知縣李藴芳病故遣缺委教習試用知縣張濟彬署理八月分署偏關縣知縣王紹仁調省差委遺缺委拔貢試用知縣謝霖署理九月份無缺等情詳請前署撫臣員鳳林其奏未及核辦缷事移交前來臣覆核無異所有秋季分委署過知縣各缺緣由理合循例恭摺彚陳伏乞皇上聖鑒謹奏奉硃批吏部知道欽此○○頭品頂戴山西巡撫臣胡聘之跪奏爲本年舉行計典臣與藩司均甫經到任循例懇請展限辦理恭摺仰祈聖鑒事竊前准吏部咨自光緒十八年十二月起扣至二十一年十二月已届三年例應舉行大計行令遵辦等因維時前撫臣張煦因病出缺經前署藩司恩霖化辦飭屬册報事實優劣去後兹臣與藩司員鳳林均甫經到任共各官之賢否尙須詳加考核例應奏明展限辦理合無仰懇天恩俯准將山西省本届計典展緩至光緒二十二年三月由臣督同藩臬兩司將各官賢否逐細查明分别舉劾具題用昭愼重所有循　懇請展限緣由除咨部查照外理合恭摺具陳伏乞皇上聖鑒訓示謹奏奉硃批著照所請吏部知道欽此○○胡聘之片再查黎城縣城内萬順隆土鋪於光緒二十一年四月初五日夜被賊行竊臨時行强開放洋槍刦去銀土等物逃逸計贓六百三十餘兩　獲夥盜一名尙有首夥多人未獲於光緒二十一年閏五月二十二日經前撫臣張煦等事摺○奏叅請將疏防不力之文武員弁摘去頂戴勒限兩個月嚴緝奉硃批另有旨欽此當經輔行嚴緝去後迄今勒限届滿贓盜仍無續獲捕務實屬廢弛據藩臬兩司詳請核叅　署撫臣員鳳林未及核辦移交前來除仍嚴飭勘緝逸賊務獲究報相應請旨將黎城縣知縣馬汝良黎城汛城守外委劉岐鳴開復頂戴一併交部議處理合附片陳明伏乞聖鑒謹奏奉硃批馬汝良劉岐鳴均著交部照例議處欽此○○胡聘之片再已胡朔平府同知景斌虧短任内地租各欵銀二千八百六十三兩九錢二分七厘前因二叅限滿未據完繳經前撫臣於光緒二十年十一月十八日奏請暫行革職勒限四個月清繳限滿不完或完不足數再行從嚴叅辦欽奉硃批著照所請該部知道欽此欽遵轉飭勒限該家屬完繳在案兹據查該革員景斌虧短銀兩迄今勒限早逾屢次飭催未據該家屬完繳由署布政使恩霖呈請覆叅前署撫臣員鳳林未及核辦移交前來臣查景斌係立黄旗滿洲常海佐領下人相應請旨將已故朔平府同知景斌卽行革職提集經手丁書人等究明是侵是挪照例嚴辦一面將該革員歴過任所寓所資財先行查抄並請敕下正黄旗滿洲都統將該革員旂籍家産一併查抄備抵歸欵除將應行分賠各上司職名咨部查照外理合附片具陳伏乞聖鑒訓示謹奏奉硃批另有旨欽此○○胡聘之片再太原府知府孫紀雲前經委署歴十道篆現已交缷應卽飭回太原府本任供職以專責成據藩臬兩司會詳前來除檄飭遵照外理合附片具奏伏乞聖鑒謹奏奉硃批知道了欽此○○二品頂戴浙江按察使臣聶緝槼跪奏爲恭報微臣交缷藩篆仍回臬司本任日期叩謝天恩仰祈聖鑒事竊臣於光緒二十一年八月十八日署理浙江布政使當將接印日期恭摺具奏在案兹奉撫臣廖壽豐行知新任藩司龍錫慶現已到省飭臣回任卽於本年十一月初四日交缷藩篆准署按察使杭嘉湖道王祖光將浙江臬司印信文卷移送前來臣當卽恭設香案望闕叩頭謝恩祗領任事伏念臣浙江下士漸水備員再攝藩條愧無報稱重陳臬事渥荷寵榮惟是澄叙官方察吏卽安民之本振興風化明刑以弼教爲先成法新章均須認眞整頓如臣壽昧懼弗克勝惟有殫竭愚誠不辭勞怨隨時隨事禀商撫臣愼勤辦理以冀仰答高厚鴻慈於萬一所有微臣回任接印日期并感激下忱謹繕摺叩謝天恩伏乞皇上聖鑒謹奏奉殊批知道了欽此○○浙江布政使臣龍錫慶跪奏爲恭報微臣到浙接印任事日期叩謝天恩仰祈聖鑒事竊臣於光緒二十一年七月二十六日蒙恩升補浙江布政使人月交缷署理湖北藩篆遵卽趨詣　闕廷仰蒙召見二次訓誨周詳莫名欽感陛辭後束裝起程取道津沽航海南下十一月初一日行抵浙江省城奉撫臣飭知赴任旋於初四日准署布政使按察使臣聶緝槼將印信文卷等件移送前來當卽恭設香案望闕叩頭謝恩祗領任事伏念臣自慙迂拙久歴戎行未建寸功屢登薦剡過叨寵遇彌切悚惶查浙省地處海疆藩司職膺屏翰安民必先察吏裕餉首重理財在在均關緊要如臣檮昧懼弗克勝惟有殫竭血誠恪遵聖訓秉公持正任怨任勞力除瞻徇因循積習隨時隨事禀商撫臣認眞經理以期仰答高厚鴻慈於萬一所有微臣接印任事日期並感激下忱謹繕摺叩謝天恩伏乞皇上聖鑒謹奏奉硃批知道了欽此 
 
 

Page 12

 
 
[光緒二十二年正月二十六日京報全錄]  
　　宫門抄○諭旨四道錄前○教職單○御史敬奏縣官枉法諱盜殃民請旨嚴查叅辦摺○甘提督董奏查明營官實功邀奬據實覆陳并敬陳管見摺○大學士額奏病難速痊仍請開缺調理摺○浙撫寥奏拿獲匪首正法片○正月二十六日内務府國子監廂紅旗值日無引見○裕祿謝革職留任恩○端王請假十日○關防衙門奏初一日大光明殿拜表模貝子行禮○召見軍機○光緒二十二年正月分教職單教授吉林吉林王巂頣順天甲正諭順天薊州陳世鏞天津江蘇江寗沈維　蘇州由西長治胡紹曾平定陜西鳳翔賀望李同州陜西安塞孫炳麟西安浙江定海馮瑩紹興湖南湘潭黄雲漢桂陽廣西永寗蘇煜坡平樂雲南南安馮仰仁曲江貴州青谿魯希連貴陽俱舉訓導安徽渦陽石之璘安慶舉山東蒲台隂東序泰安歲廣西永安潘焱　廣州舉復諭安徽青陽吳瞻莪寍國副湖北房縣吳庭溶荆州廪廣東大埔梁安田高州廪四川大竹馬湘寗遠拔雅安余益保寗恩貴州餘慶顧熙春大定副後訓直隸饒陽畢煥章定州山東濟寍郭若愚武定陜西西安馮燦章同州福建永定鄭秉光龍嚴四川石砫劉啓元成都雲南姚州吳保廷廣西貴州思南許蔭宗鎭遠俱廪安徽懷寍黄銘新徽州增泗州隸程徽州舉河南　内潘之鑅開封　浙江西安范鳳書寍波舉四川漢州卓羣綿州歲四川簡洲李澍森綿州歲○○陜西道監察御史奴才敬祐跪奏爲縣宫枉法譯盜殃民請旨嚴查叅辦以儆貪鄙而蘇民困恭摺仰祈聖鑒事竊近來搶刦之案層見迭出皆因地方官貪婪徐縱以致盜賊横行毫無息　小民竟無袵席之安矣乃聞山東掖縣有已革武生李承卿者督率賊黨三百餘人擾害閭閻肆行搶劫當上年倭警戒　之際致有盜賊搶劫太平灣興盛棧燒斃鋪夥一名路宿村槍斃鄉約劉占和之子甘生一名前萊州府知府王鴻烈之女劉王氏四　　盛林福均被刀斃並燒其房産各案是以沿海居民皆畏懼避匿盜賊所至雞犬爲空民間赴縣呈訴者一百餘家置之不理經已革御史鐘德祥奏叅奉諭旨飭查派委該縣知縣楊得成等查辦該令受李承卿等賄賂私留李承卿在署内花廳優禮相待將民人所控呈詞隱匿不報且求萊州府知府彭念宸赴巡撫行營代李承卿乞恩等情朦混禀覆奏結奉上諭花翎遊擊銜補用都司李承卿著卽行革職等因欽此該縣紳民來京教讀貿易者不下萬人言李承卿入學之名爲李成慶並未投効軍營竟假冐花翎遊擊銜補用都司李承卿之名街市相傳衆口如一當巡撫奏報後民人宋學才以李承卿將其妻掠淫嫁買吳連英吳德域吳仁山皆以覇佔鍋塲地叚四至魚鱗清册歴年完銀串票等赴巡撫行營紛紛呈訴批飭掖縣知縣將李承卿嚴押訊辦該撫於六月二十五日起程回省詎該縣不但訟案不理竟於次日將李承卿釋放隨有盜賊槍刦小朱村彭文明家吳家莊子吳克有家郭西疃南趙進德家桂林村李德爵家並拒傷事主聞李承卿之父李常福其叔李吉福均與王作美同謀惟李吉福經黄縣知縣越境拿獲訊明照章治罪而知縣楊得成朦禀反以李承卿王作仁張貞順任茂盛等均係安分良民試問該縣搶刦之案迭出究係何人所爲且張貞順夥同孫克賢威逼本村人徐學孔王者英銀兩並義堂村著名訟師文生孫錫峯黑羊山土棍李喬南等皆係久慣窩賊銷贓鄰里見聞無不切齒又聞福山縣盜賊于福臣搶刦鄰封棲霞縣有案移文調訊經差役拏獲該縣受賄故縱文覆以貿易出外任賊遠颺其門丁王晶山勾通棍徒蕭銘恒覇佔民人劉三登已許字之女爲妾爲蕭銘恒倚爲護符揑造僞字詐害良懦該縣典史則硬覇幼道姑爲妾上房村弁姓家被搶案内竟有該縣典史親族人置之不究有于鴻太楊子良被控案關逆倫罪命以開設遊藝堂藥鋪解姓道人與刑書傅泉霖與典史關説暗通知縣皆以賄賂爲准吏治之壞不勝枚舉地方廢弛如是久恐釀成巨患相應請旨飭下山東巡撫派委廉正幹員馳赴各縣秉公確查叅辦庶足以懲貪鄙而儆效尤奴才爲弭盜安民起見是否有當　具揩縷陳伏乞皇上聖鑒謹奏奉旨已錄○○尙書銜總統甘軍甘肅提督奴才董福祥跪奏爲查明營官冐功邀奬據實覆陳并敬陳芻見恭摺仰祈聖鑒事竊奴才於光緒二十一年十一月三十日承准軍機大臣字寄光緒二十一年十一月十四日欽奉上諭有人奏甘肅營官王正坤駐防河州積石關私遁歸省被回匪裁殺勇丁傷亡殆盡督臣楊昌濬復令招勇駐防白塔川八月間團目康逹張正源等擊斃回匪將首級器械解省王正坤半途截奪　爲已功并暗嗾回匪圍攻康逹隨卽率軍潛逃督臣反爲飾詞請奬惟飭查明撤銷保案等語王正坤冐功各節前有叅泰業經諭令董福祥查明具奏兹又被人叅劾著該提督歸入前次所叅各節一併確切嚴查如果屬實卽行叅奏毋稍徇隱原片著抄給閲看將此諭令知之欽此遵旨寄信前來承准據此當以事關營員冐功虚實皆應詳審雖王正坤前次被叅經奴才查明於十一月二十八日具摺覆奏在案而該員冐功邀奬又被人叅不敢不再爲確查當派誠實員弁明查暗訪叅以輿論鄉評其喪師冐功實爲確鑿可憑查甘肅軍事之興各處團練極爲得力因軍裝于藥無人接濟因而不能持久給致挫敗康逹張正源初帶團練頗稱奮勇祗以勇於殺賊爲官兵所忌爲逆匪所仇因之一蹶不援王正坤之帶練軍守積石關也賊卽逃軍械築盡全軍覆没進省後反委爲數營統領移紥　塔寺八月十七日賊糾悍黨數千圍康逹於西南川距王正坤營僅二十里康逹等殺賊巷多以糧盡力竭乞援於王正坤不惟不應　率衆奔逃以致火器又盡委於賊其暗嗾回匪圍攻康逹雖查無實據而以覆敗之將反得統領又列保案則其攘功委過怯懦巧滑員可旣見倘再夤緣留營必致蠱壞軍務其應如何盡法懲治之處國家自有典常奴才不敢妄議抑更有請者竊謂罪莫大於喪師大　弊莫深於冐功邀賞軍營之弊自黄爲然或以少報多或缺額創餉或養宼營私種種弊端全在帶兵者之公忠體國悉心釐剔甘省軍政之壞至今而極論兵則白十營糜餉則數百萬至於臨陣一則曰賊衆再則曰兵單其報勝仗一則曰殺賊數千再則曰斃賊無數誠如是也賊當聚殲何至地方糜爛動衆興師致勞我皇上宵旰之厪哉以奴才愚見兵貴精而不貴多將在謀而不在勇欲求勝兵先嚴空藉欲示激勸先明賞罰雖積習誠難　更而軍律亟宜整飭幸賴我皇上邇　必　乾綱獨斷賞必當功罰不宥罪庶積弊漸革威棱遠懾不惟小醜跳梁指日盪除卽荒裔亦必賓服不至再啓我心矣所有查明營官冐功邀奬並敬陳芻見各緣由理合恭摺由驛五百馳奏伏乞皇上聖鑒訓示謹奏奉硃批另有曾欽此○○奴才額勒和布跪奏爲假期又滿　難速痊仍懇天恩俯准開缺調理恭摺仰祈聖鑒事竊奴才前因骽疾未愈於十一月初二日又復奏請開缺本日奉上諭額勒和布奏假期又滿病仍未痊奏請開缺一摺額勒和布著再賞假兩個月調理毋庸開缺欽此奴才跪聆之下感激涕零伏念恩施逾格至於再三奴才具有天良何敢自甘暴棄無如兩骽軟弱不惟跪拜維艱數步之外仍須扶杖月餘以來訖未少痊計今假期　滿加以　急之思致傷肝木目疾因而舉發自恨病勢纒　屢負優容之德更慮復元無日難免溺職之愆恩維再三惟有據實瀝陳仍懇恩准開缺俾得靜心調理容俟病體稍　卽當泥首宫門求黨差使萬不敢稍耽安逸自外生成所有奴才因病難速痊仍墾開缺調理緣由謹繕摺具奏伏祈皇上聖鑒謹奏請旨○○廖壽豐片再光蛋匪首王康南卽王開來爲安清道友著名頭目廣招徒黨販私聚賭稔惡有年曾充緝私哨弁其夥黨在蘇浙交界搶刦肆擾該匪首坐地分贓官不能捕民不敢控經臣訪聞會商江蘇巡撫臣趙舒翹密飭浙西緝私水師統領遊擊陳光全嘉興水師分統副將費金綬將該匪首王康南卽王開來拿獲解交嘉興府知府宗培騐明的係正身訊據供認屢犯殺人拒捕爲匪不法屬實禀請核辦前來臣查該匪首惡跡昭著黨羽衆多未便久稽囹圄致有他虞卽經電飭將該匪首王康南卽王開來就地正法以昭炯戒而遏亂萌一面仍飭緝拿著名逸犯解散脅從並將續　匪黨隨時訊明核辦除將恊緝詳細情形會同蘇省另行具奏外謹先附片具陳伏乞聖鑒謹奏奉硃批知道了欽此 
 
 

Page 13

 
 
[光緒二十二年正月二十七日京報全錄]  
　　宫門抄○諭旨三道錄前○副都御史奕奏假懸已滿病仍未痊請准開缺摺○皖撫福奏已故提督專祠告成請准列入祀典片○川督鹿奏甄别知縣片○四川提督宋興拔隊開赴金州旗順一帶請飭壽撥轉運經費摺○總兵董奏叩謝天恩摺○將軍依奏停支各項公費日期片○熱河都統壽奏請展限計與摺○粤督譚奏揀補守備片○又奏叅革已故都司勒追欠欵片○正月二十七日理藩院鑾儀衞光　寺正藍旗值日無引見○裕德假滿請安○豐紳布謝寛免處分恩○瀾公續假十五日○召見軍機　呈上明日申刻由頣和園還宫○○奴才宗室奕年跪奏爲假期已滿病勢纒　籲懇天恩俯准開缺恭摺仰祈聖鑒事竊奴才於本年五月間陡患腹瀉之　元氣大傷頓覺乎足不仁肢體無力當經請假旬餘服藥數劑稍見痊可卽行銷假當差詎入秋以來又受風寒行勒時虞跌撲拜跪頗形遲鈍自維年踰七旬氣血袁頽亦人事之常若復展轉請假偷安自逸　職悮公之疚内省能無愧怍再四籌忠惟有叩祈皇上天恩俯允開去奴才左副都御史之秩俾此後犬馬有生之日皆出自高厚鴻慈所賜矣奴才不揣冒昧悚惶待命之至謹奏奉旨已錄○○福潤片再准署江蘇淮揚鎭總兵劉青煦咨已故記名布政使劉連捷於咸豐年間統帶湘軍轉戰湖北江西安徽江蘇各省疉克大小城隘同治三年克復江寍省城厥功尤偉光緒四年駐防山西包頭一帶六年移軍山海關十年辦理沿江防務駐軍江隂十三年因積勞病故經原任兩江督臣曾國荃奏陳戰績欽奉恩旨卹贈太子少保子諡勇介原籍及立功省分建立專祠戰功事跡宣付史館立傳轉行欽遵在案溯查咸豐十一年八月攻克安徽省城該故藩司功績卓著其舊時部將記名提督謝得貴朱運勝等迫懷前烈壽集捐資在安慶府城會同地方紳耆　購地基建造祠宇於本年六月興工九月落成應請列入祀典由地方官春秋致祭鈔錄奏案曁欽奉諭旨咨請具奏前來奴才查故藩司劉連捷自咸豐十年率師至皖進規安慶出奇制勝力拔堅城由是連克廬江無爲等州縣及含山巢縣和州東西梁山蕪湖縣太平府各城隘頻年苦戰艱險備嘗有當時奏牘可徵久荷聖明　鑒迹其建功行陣允宜報以馨　現由該提督謝得貴等捐資建祠旣經工竣相應仰懇天恩俯准列入安慶府祀典由地方宫春秋致祭以彰忠　除咨禮部查照外謹附片具陳伏乞聖鑒訓示謹奏奉硃批著照所請該部知道欽此○○鹿傅霖片再查吏部奏定章程道府州縣等官無論何項勞績保奏歸候補班人員以到省之日起予限一年令督撫詳加察看出具切實考請奏明補用各等語兹查有試用知縣李瑞闌到省一年期滿例應甄别由藩臬兩司造具該員履歴清册會詳請奏前來臣查該員查瑞蘭明白謹愼試以律例均能通圓堪以知縣本班留川補用除清册咨部外理合附片陳明伏乞聖鑒謹奏奉硃批吏部知道欽此○○　辦軍務革職留任四川提督奴才宋慶跪奏爲遵旨拔隊開赴金州旅順一帶應需轉運經費籲懇天恩飭部　撥俾資接濟恭摺仰祈聖鑒事竊照奴才所部新舊各營奉文裁减歸併合成三十營一哨業將裁併情形疉次奏報在案九月間奉命開赴旅順將應行佈置善後籌辦海防事宜妥爲經理遵卽於十一月初八日督率各營分起由錦州等處陸續開拔現在後軍十營新前軍伍營並帶護軍一營一哨已經先後次第到防惟是各營轉運軍火于藥糧宋帳棚以及一切軍中應用各件數目繁多除每營奏准留車價銀一百兩僅可養　四輛湊資裝運外不敷之車甚多祗有按照民價添雇計每營所用添雇者不下一百三十餘輛自錦至旅長　千里照章每再　百里給價制　四串文則一輛需合制錢四十餘串文總共全軍用車及四千輛共用制錢十六萬申之數按照關外銀價核計需銀十二萬兩東徵糧台業將關外轉運各局裁撤應由奴才自行轉運欵無所出而拔隊在卽當經設法暫爲器借籲懇天恩飭部　銀十二萬兩俾充要需餘俟駐紥已定佈置就緒再行核實彚案造册報銷至常年月餉奉部核議除　餉二萬四千餘兩外准每月撥銀八萬兩今僅以兵餉計之尙有應餘若並雜欵製造統核實有不敷容再通盤詳細核計另摺陳請奴才受恩深重具有天良但凡可以節省諸事自當從儉辦理以盡臣子之職圖不敢略涉虚糜辜負朝廷之倚任所有奴才拔隊全開赴旅順轉運各費欵無所出請由部籌撥緣由理合專摺具陳伏乞皇上聖鑒謹奏奉硃批該部議奏欽此○○陶模片再臣此次進關凡緊要摺報及一應文件須於行次隨時辦理兹刊就木質關防一夥文曰著理陜甘總督新疆巡撫行營關防以便卽發面免稽延到任後再行請銷除咨部查照外謹附片具奏伏乞聖鑒謹奏奉硃批知道了欽此○○廣西左江鎭總兵奴才董履高跪奏爲恭謝天恩仰祈聖鑒事竊奴才於光緒二十一年閏五月十三日在調署廣東北海鎭任内接奉兩廣督臣譚鍾麟文行飭回廣西左江鎭本任奴才遵卽將署任經手事件料理清楚束裝起程於七月初八日馳抵南寗府城隨准署左江鎭總兵陳　林飭委鎭　申營遊擊　實襄將欽頒鎭守廣西左江鎭總兵官關防一顆及逐日文卷移交前來奴才當卽恭設香案望闕叩頭謝恩祗領任事訖伏念奴才皖北庸才巢南備位久膺專閫時慚蚊負之滋虞調任淘疆深愧豹韜之未悉兹復温綸渥　舊任重膺查在江爲桂嶺屏藩　鎭實柳營　率舉凡紳兵安民諸大政在在均關緊要奴才標　深懼弗勝惟有遇事禀咨督撫提臣和　商確共濟時艱以期仰答高厚鴻慈於萬一所有奴才回任日期及感激下忱除恭疏題報外理合缮摺叩謝天恩伏乞皇上聖鑒再奴才由東省起程經過地方晚樹揚花民情安堵合併陳明謹奏奉硃批知道了欽此○○依克唐阿片再奴才前在　陽當因防務巴定業將後路督理撫　兩局及行營差官偵探各員隨時裁撤奏報在案奴才現已抵任所有前在行營每月開支公費銀六百兩應卽於到任之日停支原　黑龍江戈什哈四十員名除正餉支領外業已發給十二月一個月遣餉送回原省充差其前鑿收發局遼陽轉運分局官事局均各裁撤併由轉運輪局移派員弁一手經理以專責成而節經費至已裁各局之薪公夫役各頃卽　室十二月底止一律停支除　部查照外理合附片具陳伏乞聖鑒謹奏奉硃批該部知道欽此○○奴才宗室　　　　爲熱河文職大計現已届期奴才南經到任未　依限舉行循例奏請展限仰祈聖鑒事竊照奏定章程熱河文職各員大計例由都統舉助會同　　總督具　又例載各省督撫如遇陞調於新舊交代時適遇舉行計典其屬員事實各册未經申報核定者准其奏請展限三個月　請　經　辦在案兹届大計三年奴才甫經到任於所屬各員賢否尙未詳察難以周知未敢稍事草事致形　濫理合奏明請旨　准　限三個月容奴才細心考察俾激揚鉅典得以核實勸懲以仰副皇上整飭吏治之至意奴才現春商直隸總督可否於　謝具　時酌留止　各一員俾口外地方各員得以均蒙　勵如無堪膺保薦之員卽任其缺額世庸濫學充　以肅官方而　　　統　開　三月以内奴才照例將熱河應劾應舉各員出具切實考語咨會直隸總督列銜具題所有熱河大計循例　謂辰限緣由　合恭摺奏聞伏乞皇上聖鑒謹奏奉硃批著照所請吏部知道欽此○○譚鐘麟片再廣　大　協左管守備　廷相　隸本府咨准兵部核　仍應照章改補　調等語兹查平海營守備徐桂田據報於光緒二十年十月初一日病故所遵係外將水請　缺未補有人應請拘留伸懇天恩俯准以湯廷相改補平海營守備免計缺次俟部覆到日給咨送部引見以　定制其所遷大　協左營守備缺　臣另行揀員請補　會同廣東水師提督臣鄭紹惠合詞附片具陳伏乞聖鑒敕部核覆施行謹奏奉硃批　　　奏欽此○○謹鐘麟片再　洲營都司吳國祥虧欠該營公欵銀一千六百九十餘兩其前署陽江營甲童等　任内亦　　　一千八百八十餘兩計共虧銀三千五百人十餘兩該部司現已病故交代逾限其子吳實　私　　物同香山縣應　短欵　不　　　　　州鎭總兵藩　並接署都司李　佑禀請叅追前來相應請旨將原任　詶營都司吳國祥卽行革職　　查　　屬　限追　以重公項　合附片具陳伏乞聖鑒訓示謹奏奉硃批著照所請該部知道欽此 
 
 

Page 14

 
 
[光緒二十二年正月二十八日京報全錄]  
　　宫門抄○浙撫廖奏請蠲免各屬荒田地漕　項　新　之　分别徵蠲摺○直督王奏籌辦鐵路情形片○又奏部銷　　　營支用各欵片○又奏照擬給奬片○總兵孫奏報接篆日期摺○漕督松奏遵旨祀謝河　摺○正月二十八日吏部翰林院鑲藍旗值日無引見○八額駙續假十五日○又廷式請假五日召見軍機○○頭品頂戴浙江巡撫臣　　　　　奏爲查明浙江省各屬荒廢未種田地山塘蕩樓應　本年地潛等項懇恩蠲免並新墾之産分别徵蠲以舒民力恭摺　　　　事竊照浙江省荒廢未種各産歴經嚴飭招墾期復　額本年准户部咨需餉孔殷籌辦情形摺内以各省承平垂三十年宣　　　之　　奏　　諭旨著各督撫認眞妥辦等因欽此遵經檄行實力查實開報一面委員分往確勘去後兹據杭州嘉興湖州紹興　華　州　州各府督飭所屬印委各員會同按鄉按莊　實履勘查實禀復所荒各産或依山傍麓或濱海沿江多係　瘠之區開　不易現在　諭農民可以施工各處盡力試墾並將已墾各　查實開報逐一核明分别徵蠲由布政使龍錫慶鹽運使惠年督　道　　　會詳請奏前來臣查各屬承平日久荒産尙未全　實緣可墾地畝早經墾復所剩多係人力難施士性瘠薄之區勸墾不易現　本年　　計杭州府屬之仁和錢塘富陽餘杭臨安新城於濳昌化等八縣曁杭嚴衞杭所新墾田地塘蕩共六十頃一十五畝零募與　　之嘉興秀永嘉善海鹽平湖石門桐鄉等七縣曁嘉　衞嘉所新墾田地山塘共四十四頃一畝零又湖州府屬歸安梟程長興德　武　　吉孝豐等七縣新墾田地山蕩共七十八頃五十畝零又紹興府屬之諸曁縣新墾田地共三頃八十畝零又金華府　之金　　　　陽義烏浦江湯溪等六縣新墾田地山塘共二十六頃八十二畝零又衢州府屬之西安龍游二縣並衢所新墾田地共一十九塡　十八畝零又嚴州府屬之建德湻安遂安壽昌桐廬分本等六縣並嚴所新墾田地山塘共三十一頃九十畝零統計該七府　仁和等三十七縣曁杭嚴衞杭嚴二所嘉湖衞嘉所及衢所四衞所共新墾田地山塘蕩二百六十四頃六十九畝零較上届新墾加多　　　　徵收錢糧其仍荒未種曁沙淤築塘挖掘濠壘　廢並流亡未報荒蕪缺頷民屯沙牧學耤各田地山塘蕩漊共四萬七千七百九十頃五十九畝零應徵光緒二十一年分地丁等項正耗錢糧漕白行月南秋正耗等項米石沙牧學耤等租銀錢合無仰懇天恩准千一併全任蠲免除臨安新城於濳昌化安吉孝豐等六縣光緒二十年新墾田糧於上年荒蕪案内欽奉恩旨半蠲應行遵辦外尙有本年臨安新城於濳昌化武康安吉孝豐等七縣共計新墾田一十八頃六十畝零並請援案本年全蠲來年半蠲又仁和匍塘窩　　　臨安新城於潛昌化西安龍游並杭嚴衞杭所蘭州所共計新墾民屯田地山塘蕩六十九頃五畝零請援案酌徵五成蠲免五成以廣皇仁而紓民力其餘各　成熟田地項下應徵各欵鐵糧均應照常徵收以供支放至荒無未種各産容再督同司道嚴飭各地方官認眞清釐廣招墾種以期早復糧額除查取册結另行具題外所有查明本年各屬已墾未墾各産情形理合會同閩浙總督臣邊寳泉漕運總督臣松椿恭摺由驛具奏伏乞皇上聖鑒訓示謹奏○○土文韶片再查關津鐵路修成至山海關上年停工其自關外起至錦州大凌河東岸三百八十餘里工分四叚内有墊成士道未布鋼軌者亦有買地未墊或已墊而爲雨水冲刷者購荐華洋材料漸有朽壞現軍事已定若不赶緊接修恐已就之工料日久化爲烏有未成之工叚又復基址就湮殊爲可惜臣節局轉飭津工程司金逹詳細查勘估計興修據稱第一叚自山海關起至中後所止計程一百二十四里半王工橋墩鋼橋梁有已修成者約尙　銀三十餘萬兩九個月可以告竣第二叚自中後所起至高橋止計程一百五十七里半僅買地基未盡布置約需銀一百五十七萬餘兩一年半可以成妥第三叚自高橋起至錦州止計程五十四里土工間有完竣橋墩橋梁尙未動工其間由高橋至沿海之天橋廠二十一里暫置鐵軌以運海道購來之材料現亦稍有損壞約需銀六十三萬餘兩一年可以告成第四叚自錦州起至大凌可東岸止計程四十九里半所修土工與第三段相似其餘均本布置約需銀九十五萬餘兩江上皆指從一叚辦起而言若兩叚同時興作則一年半便可開車一叚辦起須三年餘方可開車至所估銀數員司薪水等項尙不在内等情臣查加查核四叚共需銀三百四十餘萬兩爲數雖鉅均係應辦之工且其間已築土道若不安置鐵軌一氣呵成勢將日益坍塌勞費更多擬請俟開春冰泮後先將地叚赶緊修築所需銀三十餘萬兩由北洋就地籌借以免部臣籌撥其餘三叚應如何辦理來春體察情形再行通籌請旨是否有當謹附片具陳伏乞聖鑒訓示謹奏奉硃批該衙門知道欽此○○王文韶片再上年冬間前督臣李鴻章奏准在於津郡水會中挑選千人編爲津團左右兩營由天津道督率操防藉資保衞所需口糧薪費比照練軍章程酌减開支飭令天津府縣勸捐濟用由運司核收轉發照新海防例請奬嗣因軍務已定將該兩營於本年三月三十日裁撤亦經臣附片奏明並將用過薪餉等項咨部立案兹據天津司道造具收支細數清册詳請奏咨核銷前來臣逐加覆核計收運司撥到紳商捐欵銀一萬四千一百五十六兩零共支放兩營薪費口糧等項銀一萬四千一百六十九兩零不敷銀十二兩零已由天津道捐廉彌補以上支用各欵均係按照練軍章程酌减支發實用實銷並無絲毫浮冐除清册咨部外理合附片具陳伏乞聖鑒敕部核銷謹奏奉硃批該部知道欽此○○王文韶片再奉天錦州寍遠一帶上年霪雨爲災收成失望今春連綿大雪播種愆期直屬之關内外遵化永平等處同遭水患加以小民轉徒流離困苦萬狀幸賴設法集捐多方接濟災區民命得以保全勸捐出力員紳容俟查明遵照部章分别彚案請奬其有勸捐鉅欵異常出力之職分較大各員自應專案從優奏奬兹准兩江督臣劉坤一咨稱關内外各軍集捐賑銀四萬三千餘兩固因由各捐員好義急公亦由勸捐之行營營務處四品銜山西道監察御史馮錫仁江蘇候補道曾丙熙剴切開導始得集此鉅欵咨請奏奬前來臣查光绪十六年順直水災和省勸捐異常出力之司道大員經前督臣李鴻章奏奬　案今該御史等除倡捐外復又勸集賑銀至四萬三千餘兩之多全活饑黎甚衆洵屬見義勇爲不辭勞瘁馮錫仁擬請賞加三品頂戴曾丙熙擬請賞加二品銜合無仰懇天恩俯准照擬給奬以資觀感出自逾格鴻施除飭取履歴咨部外理合附片陳請伏乞聖鑒訓示謹奏奉硃批户部議奏欽此○○浙江　州鎭總兵奴才孫昌凱跪奏爲恭報奴才接調鎭篆日期叩謝天恩仰祈聖鑒事竊奴才於光緒二十一年九月二十一日在海門鎭總兵任内接奉閩浙督臣邊寳泉照會以奴才老成諳練調署處州鎭總兵會同撫提臣附片具奏奉硃批著照所請兵部知道欽此恭錄轉行欽遵飭赴調任等因奴才前於九月二十二日交缷海門鎭篆務二十四日行抵處州府城准中軍遊擊煜麟將印信文卷呈送前來奴才謹卽恭設香案望闕叩謝祗領任事伏念奴才一介武夫疉邀寵遇海疆重鎭方虞籌防緝匪之多疏陸篆騍膺益覺臨深履薄之是凛查處州閩浙界連萬山環立舉凡訓練兵伍相險派防在在均關緊要奴才庸昧深懼弗勝惟有益矢愼勸力圖報稱遇事禀商督撫提臣認眞督率實事求是不敢稍涉因循以期仰答高厚鴻慈於萬一除循例恭疏題報外所有奴才接調鎭篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○頭品頂戴漕運總督奴才松椿跪奏爲遵旨祀謝河神禮成專摺覆陳仰祈聖鑒事竊奴才領奉光緒二十一年十月十二日上諭松椿奏節逾霜降湖河安瀾一摺本年伏汛大雨連緜山泉下注各廳堤埽均被淘刷險工迭出經松椿督飭在工人員搶辦防護仰賴神靈庇工程一律穩固裏下河秋成仍穫豐稔寅感實深著發去大藏香十五枝交該漕督祗領前詣河神廟敬謹祀謝以答神庥餘著照佑所議辦理該部知道欽此奴才謹於十一月初六日恭齎欽頒藏香十五枝親詣河神廟敬謹祭告默陳聖主報祀之誠伏願靈貺縷臻河流順軌江北士庶感沐皇仁無任歡忭頌禱之至所有遵旨祀　緣由理合恭摺具陳伏乞皇上聖鑒謹奏奉硃批知道了欽此 
 
