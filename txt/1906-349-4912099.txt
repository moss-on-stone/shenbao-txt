# 1906 - 349 - 4912099

 

Page 1

 
 
   
 
 

Page 2

 
 
[諭揚州宜籌安置災法（共）]  
　　近日以來。淮北災民。覔食南下。以畱揚州者爲最衆揚郡官紳雖力籌賑濟之方。然卒以無效。此非由于無賑濟之人也實由于不明賑濟之法。夫合數萬無業之民。萃居一境。無論其飢寒迫身也。卽使人人皆飽食暖衣。猶不能必其不生邪念。故先王首禁游民。今淮北災民之居揚州各境者。就其無食無居而言謂之流民。就其無業而言則謂之游民。夫功食相準。爲中外之通例。今灾民之所求者。食也。諸官紳之爲災民謀者。亦食也。然有食而無功。律以法學。則爲有權利而無義務。律以計學。則爲徒分利而不生利。且產穀之地。僅有此數若無事而食之人。驟増數十萬非惟與一方之貧富有關即於一國之貧富。亦有莫大之影響。况賑災之。穀有時而乏。購穀之財。亦有時而盡乎。即使所聚之財。足以購數千倉之穀所聚之穀。足以食數十萬之人。然觀揚州災民。抵拒官吏者有之。聚衆强刧者有之盜。發墳樹持械橫行者亦有之。俯䘏之法彈壓之策均有時而窮故。爲揚州計。莫若行以工代賑之法。查揚州東郊而外。有坦途東達仙女鎭爲行旅往來通衢。凡郡人欲往泰州東台及東南鄉者。咸取道　此。且路途寛廣。地多沙土去歲曾有設馬路之議因事中止若乘災民彙集之時興。工築路。則作工之人。可得數萬路僅廾里。指日可成而數萬之灾民。由無食易爲有食。由無業易爲有業。（况修路興工必區地叚凡災民之萃民一所者均可分地而居）而聚衆擾民之事亦可漸弭。此誠揚郡安集災民之第一善策矣若老弱之民及婦女。難勝作工之苦則沿路之區可仿南京種柳之法。凡灾民不能作工者　課以種樹。此亦古人植木表道之意也故此策一行。災黎受其益于前。行旅行其益于後。旣弭目前之禍變。且以啓異日之交通。所謂一舉而兩得者也無如達官巨紳。鮮有遠慮。日復一日僅冀禍變之不生。而一二興善舉者。又惠而不知爲政煦煦爲。仁孑孑爲義。使守此策而不改。則災民之數日增。濟民之策日乏。試觀向之給民以米者。今僅給民以芋向。之任災民自由者。今則趨之于河東。自此而降則數。萬游民必有無食無居之一日民旣無食無居則。奇禍將起。彼晋之李特。明之張李。非往事足爲殷鑒者乎故。書之以告揚郡之官紳（若灾民之往江南者宜使之作挑土之功俾滬甯鐵路之工程。早日告完亦以工代振之法也是爲兩利之道因並誌之于此） 
[○專電一北京]  
　　江蘇奏准截漕三十萬 
江督蘇撫奏請截漕展捐以濟江北災振一摺奉旨截留漕折三十萬著度支部續籌賑濟至請展實官捐限著母庸議太 
[○專電二北京]  
　　詹天佑爲鐵路顧問官 
郵傳部奏請以京張鐵路工程師詹天佑爲鐵路總顧問官（賴） 
[萍鄉匪亂再誌]  
　　一補記湘撫電請贛省會師勦捕湘撫岑堯帥派湘臬督軍駐紥醴萍交界地方探知該匪餘黨散匿各山深恐死灰復燃并恐彼拿此竄電請贛省會師搜山窮捕以期首要悉數就擒誘脅一體解散斬盡根株杜絶蔓延爲一勞永逸之計贛撫吳仲帥深以爲然即派贛臬秦廉訪督　常備陸軍第一標第二營并派恊統李副戎統領前左二隊俱於十月二十八九等日馳往萍鄉親擇隣近醴陵瀏陽等縣交界要地分佈周密會同湘軍人山搜捕務使首要無一漏綱誘脅不致慘殺以收草薙禽獼之功而免玉石俱焚之事秦廉訪隨帶吳城同知陳司馬軍械所委員俞大令知州華刺史同往萍鄉辦理行營文案似此湘贛兩省合力大舉窮治嚴　誠長治久安至計並聞該匪起事之初萍鄉縣張之鋭大令即親帶防營身歷行陣痛加勦捕大令身受重傷即分電湘贛兩撫力陳合勦方略迨防軍擊散該匪地方肅淸大令復分電湘贛兩撫力陳會捕方略皆爲地方妥籌久遠安靖非徒敷衍目前了事也 
　　二電旨飭派贛臬會勦日前湘撫岑堯帥電奏江西湖南交界民情浮動匪黨猖獗已派臬司督軍馳往剿辦並電咨贛撫派員帶隊會剿欽奉二十七日電傳上諭萍鄉滋事情形迄今多日未據該撫具報殊屬遲緩著張之洞端方岑春蓂吳仲憙迅速妥爲勦辦贛省並即派臬司秦秉直帶隊前往會勦如有疎虞惟該督撫等是問等因欽此贛撫吳仲帥二十八日恭接電旨即日欽遵辦理云 
（札文從略） 
　　三局卡煤礦之警電萍鄉縣湘東統税局卡原派有分局在上栗市自二十一日會匪生亂分局即被搶殺湘東雖隔數十里而朝發夕至危險萬分委員張大令即遷地暫避以免疎虞當經電報到省又安源煤礦工人不下數千人火車鐵路不下一二萬人五方雜處良莠不齊且礦工多湘人此次會匪生亂屢勾結礦工相約起事該處文武各官趕辦團防以資彈壓亦有電禀到省云 
　　四贛撫派員偵探撫憲吳仲帥自接萍鄉警電即派楊都司馳往該處偵探匪勢軍情隨時飛電據實報告旋接肅淸捷音復派兵備處委員吳大令馳往該處偵探一切情事隨時飛電據實報告足見仲帥之愼重兵事周密無間云 
　　五進兵駐紥案山關搜獲股匪二十八日萍鄉電禀撫憲謂二略十三日胡朱兩管帶進兵二十四夜駐紥案山關内四十五里惟山下有鄧錕屋十十餘所内搜獲股匪十餘人當卽正法三人餘均送縣訊據供稱匪首姓翼共匪約數萬分散瀏醴萍百萬各縣境内約於十二月齊衆起事云云 
　　六贛臬督隊赴萍二十九日八句鐘臬台秦子質廉訪往省城陸 
 
 

Page 3

 
 
廟行香　署十句鐘帶常備軍一標第二營並携仝札委行營文案知州華桐知　俞省三軍械所委員通判陳伯文陸軍第一標陸槐森及營哨各官督隊起程取道高安萬載各縣赴萍勦匪並電萍鄉張令所有近日軍情本司朱到以前務即專差沿途迎報以憑調度七剿匪　報告巡防左軍統領電禀省憲略稱已派本營胡宋二管帶於十月二十五日督隊前往迎剿上栗市一帶會匪在途拿獲匪探十餘名當將二匪正法其餘就近解縣訊辦并聞湘軍本日已到三營以一營駐湘贛交界之麻石地方一營駐紥後莊地方一營駐紥醴陵城（用） 
[紀振徐兩欽使在奉天情形奉天]  
　　振徐兩 
欽使已於十月二十八日午後四時由吉林回奉仍駐節軍督署三十九日午後日本陸軍大將鮫島氏大讌欽使曁諸叅隨於第一奉天舘並召日妓歌舞侑觸盡歡而散定期初一日赴興京謁陵初八日返省與軍督評判内政外交各問題然後回京覆命聞吉黑兩省軍政學務皆無眉目外交尤屬敷衍兩欽使大有不滿之志云（丙） 
[振徐兩欽使致軍機處電（爲奏報考查事竣事）]  
　　軍機處干爺中堂鈞鑒載振等於十月初九日抵黑龍江十八日抵吉林兩省均已考查事竣往返過哈爾濱停畱兩日念八日回抵奉省十一月初一日赴興京恭謁永陵沿途經過地方均已得雨乞代奏振徐世晶謹叩（食） 
　按此事已略見初二日本報北京專電 
[東三省要聞彙志奉天]  
　　遼河測量委員已測至鐵嶺之娘娘廟由海口至該處共計土方一百二十二萬餘立方丈其餘俟明春開河再行測量 
　　營口交還後聞結存海關税項尙有一百餘萬其由軍政官動用作爲衛生道路各項經費者約共六十餘萬已照約分别交帳存案 
　　黑龍江鬍匪猖獗異常趙將軍已派瑞統領帶常隊五營馳往勦辦所有餉項由奉發給並懸重賞以資鼓勵（天） 
度支部近事二則 
[一浙省請截漕振災]  
　　浙撫張中丞以浙省災民衆多請於藩司運司糧道各庫共撥銀五萬兩合以前所撥釐餉局三萬元爲冬春振撫災民之費並請截畱漕糧二萬石一併撥用已交度支部議奏 
[二議設熱河官銀號]  
　　廷都統以熱河物價奇昂擬於熱河設立官銀號仿照天津奉天辦法以俾整頓圜法並擬有章程八條進呈御覽已發度支部議秦（外） 
[議擬奏請更正督撫兼銜京師]  
　　吏部堂官議 
奏請聖裁謂各省督撫向例兼兵部沿書侍郎及都察院右都御史左副都御史等銜現在官制兵部改爲陸軍部都察院亦裁去左右都御史名目所有督撫兼銜名實不符現擾奏請更正是否仍用兼銜抑或將此無用虚銜開去云（呂） 
[外務部致粤督電（爲税司設艇巡緝西江事）]  
　　西江緝匪事本部照駁英使母庸税司設艇巡查頃據該使面稱税司原係中國所用如能令提督與税司會同商辦亦於主權無礙等語查西江一帶盜風甚熾洋商被劫之案居多如將整頓緝捕事宜會商税司辦理旣便稽查兼杜口實希卽酌核電復（方） 
[電請主持粤紳意見廣東]  
　　粤紳會議决計自行籌欵築九廣鐵路不向英國借欵一節已志昨報茲悉周制軍有電致外部詳陳粤東紳商意見請盡力主持（閏） 
[李京堂咨皖撫文（爲查禁私招股路事）]  
　　查安徽全省路綫先南後北次第辦法業經本京堂於上年刋具圖説通行全省六十州縣邀訂各縣公舉代表議員齋集蕪湖會議並將先辦蕪廣一路招股章程股票式樣呈報商部核准照行各在案茲據新安合衆會代表員汪炳送來招股章程一紙本京堂查閲内營業八項第七欵載有屯溪至富陽鐵路一節查部定章程凡路礦兩項非奉部核准不得私行招股即照該會章程招足亦止二百五十萬元以之辦理儲蓄銀行多少原所不拘若欲辦理鐵路無論如何支路此項股本均嫌不足本京堂有擔任全省鐵路招股之責該會總理藍瑞之及汪炳等亦並未前來騐貲呈請承辦支路徒以儲蓄爲名忽於銀行章程之中牽入鐵路殊屬含混無論安徽一省財力風氣均不足以兩路同時兼營並進現在蕪湖至灣沚第一段路綫業已開工若以儲蓄會而影射鐵路不獨與部章不符且於現在蕪廣路股有碍實恐界限不淸將來徒滋流弊反於鐵路進步生出阻力除將汪炳送來章程一帋咨請兩江督部堂察核飭行常鎭通海道飭查鎭江柴炭巷新安會館發傳單人汪炳諭令該會於未奉部文奏准承辦何項鐵路明文之先不得影射鐵路名目藉詞招股以免招搖而肅路政併咨明農工商部外相應咨請卽希貴撫部院核察施行頃至咨者（克） 
[日本合資經營揚子江航業]  
　　初六日東京 
電云日木輪船公司四家（即日本郵船會社大阪商船會社湖南輪船公司大東輪船公司）共有輪船十五艘來往長江現已聨合計資本金日本洋五十兆元譯文匯報 
[蘇垣電燈公司之布置蘇州]  
　　蘇垣地方遼闊城外自闢租界市面漸臻繁盛惟各處雖夜設路燈光微不能及遠故偏僻處所仍不免有流氓截奪情事前經職商蔶美頤薛蕃等議創生生電燈公司並集資三萬元除呈請商務局騐明徵信外並禀由該局詳請蘇撫部院轉咨農工商局批准註册立案公司廠基勘定在南濠新開河橋畔業已鳩工起造其餘立桿掛綫察事亦已次第興辦至所需鍋爐機件已發電至德國名廠購定聞不日亦將運到公司股本共十萬元除由發起人自認三萬外其餘七萬元亦已將 
 
 

Page 4

 
 
　　次招齊蘇地素尙繁華購股者異常踴躍以爲將來獲利可操左劵故截止在卽認股者仍紛至沓來蘇撫陳筱帥以電燈一項於警務商務均有裨益爰傳諭該商加工赶造俾得早觀厥成云（之） 
[魯撫電奏曹匪勢衰京師]  
　　山東巡撫楊蓮帥因被御史叅効内有曹匪一欵於是楊蓮帥立將曹鎭任永淸撤任改調靳呈雲督兵竭力速勦昨聞楊中丞已有電致政府聲稱曹屬匪徒現經大加勦捕已將匪魁拿獲其餘黨勢孤力衰不難指日肅淸請卽代奏以慰宸厪（閠） 
[孫汶之大言]  
　　初六日東京電云醫生孫逸仙現在東京曾告人云中國乃中國人之中國因應歸中國人管理俄人常與北京政府聯絡親密我曹改革家運動勢力不僅及於中國當兼及於日本也譯字林報 
[江督飭派徵兵駐鎭防守鎭江]  
　　江督端午帥以長江一帶會黨蔓延鎭江爲通商大埠敎堂林立原駐防營兵力單薄難資得力因飭派駐省第一營徵兵開往鎭江阨要防守以靖地方並飭令加意保護敎堂云（再） 
　　按此事已略見昨報 
[直督袁宮保批准審判章程天津]  
　　袁宮保注意改良裁判事宜先從天津一叚辦起前曾札委天津府縣會同黎伯顏孝廉商訂簡章旋由凌太守等邀同張雲搏大令王曉涵刺史草成簡章一百四十六條中間屢經增改現蒙批准試辦惟奏定大理院官制各直省設高等審判廳及地方審判廳以下各區稱爲讞局現在外省官制尙待續議高等審判縣未設以前自應仍歸臬司辦理應以府讞局名爲高等審判分廳縣讞局名爲地方審判廳縣之分局稱爲鄉讞局以符定制其所定章程並飭令印刷分發津府各屬責成宣講所逐條講演俾民周知並先期演習務令與章程一一吻合以儆向來含糊隔膜之風云（呂） 
[淮揚道懲儆辦賑不力之州縣揚州]  
　　署淮揚海道楊俊卿觀察蒞任以來實力整頓辦理災賑留養各事尤爲認眞茲電禀省憲略謂本年被災各州縣延不辦賑貽誤大局現派員前往仍未赶辦堪痛恨應請將安東縣堵令煥辰沭陽縣于令銘訓先行摘去頂戴並記大過二次桃源縣孫令喬年贛榆縣愃令齡各記大過一次安東縣委員邵令承灝記過一次稍示薄懲忽再玩如立即撤叅請飭司照辦並候憲示（甲） 
[禀訴奉天苛税奉天]  
　　振徐兩欽使奉命考查滿洲一事現有各地居民簡代表人晋謁兩欽使禀訴税項過苛者絡繹不絶云（閠） 
[蘇撫覆蘇省京官電（爲淮北賑災事）]  
　　蘇撫陳筱帥復在京蘇紳陸尙書等電云公電敬悉本年大江南北災區極廣龍自慚凉德不能感召天和曷勝悚疚前會同玉帥電奏後仰蒙恩賞鉅帑卽經札飭各屬預爲查勘以備賑撫午帥到任後又疊經會商籌欵辦賑之策電牘交馳唇焦筆秃無如江北災情過重需欵太多徐海等處本屬瘠苦平常年分且有四出就食者何况今歲目下淸江飢民最多揚鎭兩處亦復不少統計不下三十餘萬已與午帥商定派淮揚道辦淸　留養趙運司辦揚州畱養朱道宜振會同常鎭榮道辦鎭江留養以爲分處消納之計一面加籌欵項發交徐淮海有災各屬在本籍放手辦賑俾居者不輕出行者可復還並將辦賑不力之各州縣分别摘項記過以觀後效義賑則由呂鏡翁盛杏翁等籌墊欵項派員紳分赴江北各屬擇尤賑濟似此竭力赶辦相輔而行當可藉資補救惟款項不敷尙鉅前會午帥奏請截漕十五萬石未知能邀准否至江南灾情本較江北爲輕龍早經發欵派有灾各屬查放兼有紳士籌辦協　頗資得力小民尙不至失所但求江北飢民以後不再闌入則可保無虞矣（對） 
[紀各省日蝕時刻]  
　　上海葉君友琴係天算專家茲將光緖三十二年十二月癸亥朔日蝕時刻用西法推算以稿見示照錄如左 
　　京師見食八分二十六秒初虧右偏下十八度二十七分平時未初一點二十九分十六秒食甚下偏左四十二度五十五分平時未正二點四十七分二秒復圓上偏左三十六度四十四分平時申正四點○分二十秒上海徐家匯觀星台見食六分○秒初虧右偏下十七度五十九分平時未正二點六分三十一秒食甚左偏下三十四度二十四分平時申初三點十八分六秒復圓上偏左一度二十四分平時申正四點二十二分十七秒徐家匯平時比上海鐘時快五分四十三秒湖北武昌府見食六分四十分初虧右偏下十一度十四分平時未初一點二十二分二秒食甚下偏左四十九度二十七分平時未正二點四十分十一秒復圓上偏左九度四分平時申初三點五十分二十二秒（顚） 
[日俄議約近聞]  
　　初六日東京電云日俄議約將次告竣因日本並不要求開放黑龍江也兩國會議漁業事頗爲和平惟何處港口爲波資末斯條約所不載之一問題尙未解决然此事現亦暫擱不議 
[英簡駐美公使]  
　　初六日倫敦電云英國管理愛爾蘭事務大臣勃魯斯已奉簡充駐美公使遺缺聞將由殖民部次官温斯敦翹基爾接補 
[英國外部大臣在議院演説]  
　　初六日倫敦電云英國各部院大臣在下議院演説之詞皆怨恨具爾福對於敎育條件之意見學部大臣勃列爾　以具爾福之言而破壞選舉足以激人之怒復謂現有之法律務必施行不稍畏却直至遵守爲止　 
[日本郵船出險]  
　　初六日東京電云日本郵船一艘於西歷十月間在福州洋面攔淺已於昨日浮起開足機力駛往長崎矣 
[荷蘭國兵伍長民兵入伍之期限]  
　　初五日柏林電云荷蘭國兵部大臣昌言展長民兵入伍期限惟議院皆反對之譯字林報 
[俄國東淸鐵路兼辦之航業]  
　　初六日柏林電云俄國東淸鐵道公司不再購置新船但全俄國輪船公司照常來往海參崴及中國日本各海口 
[俄國抵制日本貨物銷路之計畫]  
　　初六日柏林電云俄國政府現預備向在中俄兩國間陸路及海參威與歐弟薩海口轉運之貨物抽税以遏制日本貨物之競爭譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續贛省淸理税契章程江西]  
　　一如有未税白契遵章領用官契根者茲擬畧加區别從宽酌定每契價一兩祗征正税三妥並應征火耗解費九釐其餘平餘二分並加征耗費六厘槪免完納以示體恤而期樂從一民間持契投税仍遵上年定章於税項繳淸後即由官發給收條立簿掛號令於三日内憑條取契至遲不得逾五日以示限制一自此次定章後各户業如敢仍前隱匿漏税以及未税白契逾限延不補税者則是頑梗不化無所用其姑息一經派人查出調契傳汛得實定將該產業照例罰半充公内以四成賞給派查之人嗣後如有控告田土官司必須飭令呈驗契據方爲准理如查係未完白契卽先照例罰半充公再行審理一定章以前民間如有先將未税白契質押與人者許即呈明借繳税銀等項由該約押主持契赴官驗明印税過割黏貼官契根仍給還原押主收執爲據俾免逾限充公一江省置買田房山地往往減塡價値冀圖輕税以致用尾雖多而納税甚少實屬不成事體此次定章後凡民間置買各項產業或銀或錢契内均須塡實價値數日不得任意減縮倘查有多價少塡情弊即將原紙扣留另給官契紙飭換眞契立契後仍遵限投税蓋用本地方官印信如逾兩月外延不投税按户差追究辦一此次定章後凡民間置買各項產業皆以官契紙爲管業憑據如有私立無印契約或將杜賣作爲典押及本族買賣寫爲歸併或寫退堂撥約等字様槪不准管業爲憑一民間典押田屋山場從前原立典契無論註明贖限年分遠近如在十年以外者均應遵照定例淸業投税一敎堂置買公產已由司另給敎堂官契紙不得用民間官契紙以淸界限（最） 
[皖臬蒞任安慶]  
　　升授安徽臬台世伯先廉訪已於初一日抵皖先行拜會撫藩各大憲而後入署于初三日已時接印視事 
[洋務總局歸巡道衙門兼辦江寗]  
　　寗垣務總局羅觀察忠堯具禀請假回籍江督端午帥淮如所請所有洋務總局事件一併委現署江南鹽巡道朱恩紱兼辦朱觀察於十一月初一日禀知到差（才） 
[江督擬更巡警總辦江寗]  
　　江督端午帥近以咨調湖北道員王瓘業已來甯擬卽舁以寗垣巡警兼馬路工程差事聞日内卽須下札矣（才） 
[飭查鹽務積弊廣東]  
　　前督岑在粤時曾經淸釐鹽務積弊頗著成效昨周督特諭飭恩運司以粤省鹽務雖經前督岑認眞整理惟相沿已久積弊必深須當時辦理極爲認眞仍恐有耳目難週之處現在帑欵異常支絀自應涓滴歸公該司務須時常察驗嚴密稽查如有何項積弊未淸何欵陋規未提及何埠何廠尙有如何弊混務須悉心整理以裨餉需并將辦理情形隨時禀覆以資察奪母稍瞻徇云（暑） 
[粤省擬建練兵所廣東]  
　　城内衛邊街兩廣督練公所卽舊日督標中軍都司衙門該衙由岑雲帥裁撤現由周玉帥飭改爲督練公所派委謝觀察汝欽章軍門高元會同辦理前日玉帥親臨巡視以地方狹窄不敷操練除將該廢衙及廣州義學改建外仍擬將鄰近之映相館花轎儀仗店等十餘間一連拆去以爲練兵之所各店鋪等均照契補回地價另給還裝修工料銀兩以示從優體恤云 
[蘇省擬建陸軍小學堂蘇州]  
　　蘇垣閶門外白蓮橋附近有空地一方撫憲陳中丞擬就該處添建陸軍小學堂一區一切規則均仿照寗省辦理刻已札飭督練公所籌劃經費大約年内卽可開工矣（旦） 
[武林軍巡行杭屬杭州]  
　　浙省於今夏招募之武林軍茲由管帶吳忠選挑選精壯八十名按分兩路一往新城富陽等境一往海寗醯安等境整隊巡行以示威武聞皆仿洋操新式（渠） 
[罰毆辱學生之西人廣東]  
　　前月二十七日午後三句餘鐘城西多寳大街强亞師範學生聯隊在逢源北約尾之沙地體操有西人二三輩亦往該處打波以致將波誤擲學生互相齟齬該西人竟將學生辱毆於是均吹號鷄站街巡兵卽行干涉一併帶回十二局經該局員廉得其情判罰該西人洋銀五元並取具保証以後不准再相爭執聞該西人係逢源北街某學堂敎習云（來） 
[更正]  
　　十月二十日報紀飭提應桂馨一則報中謂蘇省官印局坐辦應桂馨卽應德完茲悉應德完係浙江金華永康縣籍由進士卽用知縣分發到蘇與應桂馨另是一人合行更正以全名　 
[來函]  
　　貴報十月二十八日論末二句云其惟定新名詞之界説而别創新宗敎乎讀畢不禁悲喜交集者久之曰有是哉以孔子之世學觀之今日之諸夏實猶未及據亂程度也但侈譚新名詞爲學識之進步詆毁宗敎爲作奸犯科之預備放棄倫常爲自由解脱之特色以如是之種種自許創造昇平輕狂癡妄孰逾於是讀貴報而悲喜交集者職是故也先生等當任定新名詞之界説僕等當任别創新宗敎也已發書數新宗敎友俟組織有端緖當覓介紹人與先生等作歡晤集可也嶺南了一子 
　　呂欽差盛宮保賑務公電端制軍繼方伯許久香觀察陳中承陳方伯楊觀察袁觀察義振派出總董銅山江蘇候補同知吳憲奎邳州湖北候補知縣劉康遐睢寗長州縣敎諭庚鍚晋宿遷江西候補直隷州柳暹蕭縣湖北試用知縣韓景壵海州廣東候補直隷州宋沼基沭陽五品頂戴劉增山陽候選知府高長頤安東江蘇候補知縣邵聨洛桃源湖北候補知縣嚴國鈞江都丹徒屬各洲圩候選知縣莊淸華王德基陽湖無錫屬芙蓉圩黃天蕩前湖北候補知府劉度來直隸州章鈞以上皆係義振熟手搜索枯腸無可再添贛榆灾區不知鄰海州抑鄰沭陽請久翁電復擬就近或派宋或派劉兼辦卽乞寗蘇分别加札徑遞各該處高長頤嚴國鈞劉度來章鈞尙在滬請速寄下轉交海宣江（外） 
[今日尙有本埠及各省新聞均入第三張閲者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　臣陳夔龍恭摺具陳伏乞皇太后皇上聖鑒敕部核覆施行謹奏奉硃批該部議奏單併發欽此 
宮門抄九月初七日外務部欽大監侍衛處値日無引見松壽謝管理新舊營房恩劉若曾謝員二品頂戴恩榮勳謝授鴻臚寺少卿恩左孝同謝署光祿寺卿恩四川潼川府知府吳保齡謝恩甘肅慶陽府知府文愷謝恩劉啟瑞謝撰　恩貴州思州府知府潘盛年謝恩那王續假十日召見軍機吳保齡文愷潘盛年 
湖廣總督張奏請將該員原參處分免議減議等情片 
張之洞片再光緖六年二月准户部咨錢糧奏銷各依定限令各該督撫一面具奏一面先將未完一分以上各員開具簡明淸單專摺奏報由部核定處分先行覆奏具有奏後　完者准具奏請歸本案開復等因臣于查辦光緖三十一年奏銷時已將民賦錢粮南糧驢脚銀米各碩下未完一分以上各員專摺奏報在案茲據湖此布　使李岷琛詳稱民賦錢粮項下原撥經徵未完二分七厘之前署崇陽縣事新選京山縣知縣龍燦章已據元解淸楚原報未完一分一釐之現任崇陽縣知縣王梓已據續完一分零實只未完一分零請將原參處分奏請免議减議等情前來臣覆核無異除咨吏部户部外理合附片具陳伏乞聖鑒敕部核覆施行謹奏奉硃批該部知道欽此 
湖北巡撫張奏爲江漢關第一百八十二結期滿徵收華洋税鈔及解支各數目遵照部章開單摺 
太子少保湖廣總督兼管湖北巡撫事臣張之洞跪奏爲江漢關第一百八十二結期滿徵收華洋税鈔及解支各數目遵照部章開單恭摺叩祈聖鑒事竊前准户部咨鈔奏内開各海關洋税收支數目按結開列淸單奏報一次仍扣足四結開單奏銷一次一面造具四柱淸册曁支銷經費銀兩淸册分送户部曁總理各國事務衙門以憑核銷等因光緖十年二月念五日具奏本日奉 
旨依議欽此又准咨第九十五結期滿淸單僅有收支數目以致各結總數未能聨貫嗣後應將舊管新收開除實在分爲四柱逐欵開列以昭明晰等因均經轉飭遵辦茲據署湖北漢黃德道江漢關監督陳夔麟詳稱江漢關徵收各項税鈔及解支各數目前經截至光緒三十一年十二月初六日第　百八十一結止詳請奏咨在案茲目光緖三十一年十二月初七日起至三十二年三月初七日止第一百八十二結期滿徵收各項税鈔所有六成洋税除支解外計不敷銀　十萬零六千六百五十五兩五錢九分五釐零八絲四忽應地于下結所徵六成洋税照數彌補又四成洋税除支解外計存銀一十二萬六千九百二十九兩五錢三分八釐又招商局各項税鈔除撥解外計存四成八釐銀五萬八千六百三十七兩一錢七分七釐已如數歸併六成洋税内開報又五成二釐局税計存銀一十九萬七千零四両二錢六分九釐又遵照新章徵收洋藥税釐銀兩除開支外計存銀二萬零八百三十八兩三錢八分七釐谷即撥解等淸詳請奏咨前來臣覆核無異除俟一年期滿按結造具取支經費各册另繕總單分别報銷外所有第一百八十二結徵收洋商華商各項税鈔及解支各數目理合會同署理通商大臣兩江總督臣周馥恭摺具奏並繕具四柱淸單恭呈御覽伏乞皇太后皇上聖鑒謹奏奉硃批該部知道單併發欽此 
宮門抄九月初八日商部鑾儀衛廂黃旂値日宗人府引見七名商部六名内務府十一名上驛院二名松壽前往明陵查工請訓内閣奏請勾到日期旨著于九月十七十八二十二二十三日十一月初三日召見軍機 
湖廣總督張奏所有認解本年警務經費銀三萬兩業已如數解淸等情片 
張之洞片再上年十二月准巡警部魚電因京師開辦巡　商令各省籌濟經費查近年鄂省來源枯竭部中提擬日多諸事束手惟京師警務關繫緊要不敢不勉籌接濟當與司道等公同籌計鄂省擬每年解銀三萬兩於江漢關設法挪凑當經於十二月二十五日電覆巡警部在案並擬分作三批解京亦經咨明户部警部所有江漢關奉撥前項銀兩業經委解第一二兩批銀二萬兩赴京交納附片奏咨各在案茲據署湖北漢黃德道江漢關監督陳夔麟詳稱現於所徵六成洋税内動支庫平足色銀一萬　作爲本年第三批警務經費銀兩飭委試用同知羅鑫試用知縣陳樂泰領解赴京交納所有認解本年警務經費銀三萬兩業已如　解淸等情詳請奏咨前來臣覆核無異除給咨　解外理合附片具奏伏乞聖鑒謹奏奉硃批該部知道欽此 
署两江總督周奏爲揀員請補陸路叅將員缺摺 
頭品頂戴兵部尙書銜署埋两江總督山東巡撫臣周馥跪奏爲揀員請補陸路叅將員缺恭摺仰祈聖鑒事竊准部咨江西饒州營叅將績連病故遺缺係陸路推補新章第一輪第一缺輪用儘先人員行令迅速揀員請補等因伏查是缺叅將駐紥饒州府城控扼鄱湖界運皖浙匪徒最易潛匿巡防極關緊要非精明幹練之員難期得力查江西省儘先叅將班内金作礪吳子萬均未到標張金榜　隸本省例應廻避劉秉樸程金魁業已病故此外並無在標候補堪以請補之員茲於兩江實缺候補各員内逐加遴選查有現署督標　營副將兩江儘先補用叅將陳煦亮年五十一歲湖南平江縣人由軍功隨勦出力歷保花翎遊擊嗣於江北河運漕糧案内保加副將銜經部覆准二十五年奏留兩江補用續於票匪滋擾大通等處案内出力奏保以叅將仍留原省儘先補用經部議准於二十七年七月初三日奏旨依議欽此復於疉獲票會各匪案内奏保請以副將仍留原省儘先補用經部議覆改爲俟補叅將後以副將儘先補用光緖二十八年四月二十五日奉旨依議欽此旋經咨部核准註册歸人兩江儘先叅將班内照章序補等因各在案該員廉明勤愼熟諳韜略歷經管帶統帶各軍均能措置裕如現署督標中軍副將於營務事官尙能實心經理以之請補是缺叅將洵堪勝任兩江儘先叅將班内雖有名次在該員之前者業已詳細查明按名登註其聲叙人地不宜者並未逾二十員之限核與例章相符謹繕淸單恭呈御覽合無仰懇天恩俯准以兩江儘先叅將陳煦亮補授江西饒州營叅將員缺實於營伍地方均有裨益如蒙俞允俟部覆　日即行給咨送部引見以符定例除將履歷咨移部科外謹會同江西巡撫兼提督銜臣吳重憙恭摺具奏伏乞皇太后皇上聖鑒訓示謹奏奉硃批兵部議奏單併發欽此 
 
 

Page 17

 
 
[上海官事]  
　　灌江洋務局總辦分省道世增外務部主事戢翼翬北洋頭班畢畢員布理問劉乃封委署崑山縣知縣戴運寅昨日均至道轅拜會禀見法政畢業生湖南武陵縣附生廖維勛禀辭回湘王簿洪承周禀謝奉委稽查漁鹽差知縣孫鼎禀覆飭查控案銷差通判李景軾禀謝奉委代辦文報局差（宜） 
[丹徒縣移上海縣文（爲戲園涉訟事）]  
案據增生張鳳陽禀前與天仙趙殿臣訂立合同邀定天仙大小全班往蕪湖演唱約期四個月爲滿詎料甫及兩月趙卽違背合同與茶房等勾串到鎭　天仙欠洋不償求提訊斷等情並准警察總局移送張谷樵趙殿臣姜學臣互控原禀合同抄賬請提訊斷等因到縣即經飭提張鳳陽趙殿臣姜學臣並中人何捷臣到辦訊明斷令趙殿臣還張鳳陽洋八百元張鳳陽以庠序秀才而作優伶之領袖已屬辱及先師更復收買各處女孩十餘人在鎭江開設玉潤髦兒戲園是優而兼及于娼斯父敗類莫此爲甚又復與伶人趙殿臣爭訟不已實屬廉恥喪盡旣愿將趙殿臣應還洋八百元助人縣學堂以充經費姑寛免辦嗣後宜痛悔前非若再不悛改定予澈底查究飭令張鳳陽交還姜學淸洋一百元合同稱抵在蕪湖房東處著一月内取回呈案銷燬逾限不呈即行派差守提各具結附卷去後茲據趙殿臣將洋八百元繳案禀稱現欲赴申開園今張不繳合同誠恐日後到申再持合同索欵求錄案移請立案等情前來查張鳳陽應繳洋一百元並合同迄未繳案除飭差追繳分别給領銷燬外合行移請爲此合移貴縣請煩查照立案望切須移（宜） 
[關讞員嚴禁花會示]  
　　爲出示嚴禁事案奉道憲函諭以訪聞有匪棍粤人阿蘇在美租界自來水橋靑雲里第一千八百九十四號門牌開設花會賭愽日夜開放三次輸赢甚鉅飭即嚴拿嚴辦等因奉此查此等花會賭博最爲風俗人心之害本分府前經訪聞業經飭據捕房獲案嚴辦有案並聞有名高脚者專雇僕婦引誘良家婦女先則誘以買票賭博紕而賣淫尤爲可惡奉飭前因又經併飭查拿旋由捕房拿獲刋印花會賭票之鍾信有及售票誘賭之婦人王陳氏等到案當卽訊明分别押辦除仍飭密拿爲首粤人阿蘇等務獲從嚴究辦並禀明道憲外合行出示嚴禁爲此示仰諸色人等一體知悉爾等須知誘賭騙財例禁綦　買票賭愽亦千例禁自示之後倘再開賭誘騙以及爲家長者並不約朿子弟妻女任聽買票賭博受騙一經訪聞得實定卽提案嚴辦本分府言出法隨决不姑寛勿謂言之不預也其各凛遵母違特示（力） 
[道批照錄]  
　　吳周氏禀批氏子吳杏林以地保私收陋規復敢抗傳不到予以押追革究本屬罪有應得茲擬該氏一再哀求並續繳錢一百千餘欵姑念一時無措從寛免予追繳惟爾子充當四鋪地甲擬供已二年有餘所收規費何止本道勒追之數現旣寛免餘欵應仍革役示懲以爲玩法營私者戒仰上海縣遵照辦理並移巡警局長程令將邑廟内所有攤租自本年十一月朔日爲始即如所擬化私爲公辦法給照按月收取以充巡警經費具報母違 
[批飭遵繳罰欵]  
　　南市施家弄蔣昭生家迭次失火由衆鄰公禀總工程局孫明府提訊屬實判罰洋二百元建醮三天限繳至今抗延如故蔣復投禀到局一味瀆求昨經批示謂查此案已經飭探查明在案惟前次判令罰洋二百元充公係咎在三次失火鄰人等氣憤之時情難自遏與平空滋擾有分當據報諭地甲前往則事在未經傅訊以先刻應母庸提議仰卽遵照前判繳楚母違（尺） 
[報遂罰欵]  
　　總工程局西區分辦會計處今將上月各項罰欵核計大洋十七元小洋三百二十三角除榜示區前外將欵彙解到局存公（尺） 
[夜巡嚴密]  
　　美捕房盤副捕頭以近來搶刦頻開海寗路同昌祥烟紙店日前又被盜刦殊屬有碍治安除飭探捕隨時嚴緝外並諭夜差巡捕如遇形迹可疑之人務卽加意盤詰如有支吾准即拿解以憑澈究（似） 
[劇盜傷人]  
　　前晚二點鐘有盜匪數十人擁人义袋角卽麥根路三百零七零八號門牌費金海柴行及魏楊氏家刦去衣飾物件并持刃將事主刺傷事後事主投報靜安寺捕房請緝捕頭即派中西包探前往查緝（孝） 
[滬道嚴拿地棍]  
　　南邑十九保二十圖地方蟻棍唐福全原名鏡淸又名益仙冒充委員混收陋規販賣婦女誘孀改醮被控之案不一而足迭經飭拿未獲上海道瑞觀察赫然震怒特派探役楊金山密拿楊探知該棍住居西家橋族大人衆深恐寡不能敵當雇十二人力爲幇助始克就擒現蒙道憲發縣嚴訊究辦並聞該棍凶惡異常當被獲時竟將該處地保潘春山頭鼻打傷云（外） 
[濟良所紀事]  
　　英租界捕房查得公陽里妓女小花桂林年祇十五有違章程昨日傳到解至公廨請究林供年十五院主花娘娘已往他處現托王老三經理余阿金投供桂林係婦人甥女求恩開釋嗣後不敢再犯關太守判將余阿金發押官媒三月桂林暫發濟良所王老三亦發押三月以儆○陸趙氏投廨禀稱生女阿根現年十齡自三歲時曾出八字與姊氏家後又立據退婚迨四歲父死時曾欠伊洋十四元刻下姊氏硬欲將阿根領去現婦人情願將阿根送人濟良所留養待長大另行擇配婦人借資倚靠務求恩准太守謂一人該所卽由該所作主將來婚配後能否倚靠只能候娶者之便該氏諾諾於是將阿根與女董包氏帶去（孝） 
[私竊銅壳工人送縣]  
　　製造局龍華火藥局銅壳廠幼童工人汪明淸勾串匪徒私竊銅壳數十斤出外銷售適被警察暗巡察破立將汪拘解製造局由張觀察發交警察幇巡劉千戎除留影存查外卽備函送往上海縣請爲訊（尺） 
[相驗路斃]  
　　前日小南門外海潮寺前有某姓家舁棄病人某甲奄奄一息未幾倒斃路隅二十七鋪地甲陶陞得悉查無尸屬報縣請驗旁晚時王大令帶同刑仵蒞驗委係患痧身死年在三十左右穿有羽綢棉襖無褲一脚有鞋襪檢有質票十餘張卽着地甲 
 
 

Page 18

 
 
報堂代爲棺殮發壇浮厝候尸屬認領外飭查棄舁之家候究（尺） 
[公共公廨會訊案]  
　　德商天福洋人控楊雲記積欠貨銀請提保人莊治祥究追等情前午後奉襄讞孫明府與德繙譯師謀君稱提訊洋人譯供前者楊雲記挽莊治祥作保與本行往來貨物現忽然逃逸查被欠去貨銀一千餘兩應向保人究追莊延祁律師辯所保銀兩無力賠償求請減斷交保出外理楚傳訊蓋章之呂純楊照供保單上所蓋並非商人圖章實係被楊僞造茲將本店圖章呈求察驗明府與師君會商之下判莊交保限十四天賠繳銀三百五十两五錢其呂之圖書飭令交保候查明眞僞再行復訊核奪○前者英商瑪禮遜控周强氏拆毁牆垣經讞員關太守會仝英巴副領事會勘後因兩造不遵堂諭是以前午後又復提訊原告洋人稱門前餘地祇一尺五寸實非商人讓給况此路不能作爲出路請再復勘俾可折服訊之周供餘地雖祇一尺五寸而出入不致有佔請再履勘太守商之巴君判一併退去候本月念四日再勘核斷（力） 
[總工程局紀事]  
　　全順棧前因窩留串賣陳氏女之曹蔡氏一案訊供牽涉該棧司賬施叙根有勒詐各情除將該氏及子分别懲儆外復補提施到案訊判罰洋四十元充公勒合具結交保○公共公廨讞員關太守昨日派差到局禀請恊提周小弟案内呑没鼻烟壺沈立興米店主婦蔣沈氏一名當即派探提獲歸案訊辦（尺） 
[公共公廨早堂案]  
　　甬歸陳項氏不守婦道時常外出其夫向之訓斥氏即至陳洋東處滋閙欲與拼命陳控奉讞員關太守飭提到案陳供娶氏已數年被其滋閙不堪並違件母親求恩究懲訊之陳氏供媳婦項氏不守婦道向阻違忤請究訊之項氏供昨日與兄項仁逾項　華等前往丈夫處索錢開銷度日不允反被控告讞員關太守商之德帥繙譯判項氏押官媒處一月餘有各　兩禮拜滿期將氏遞解寗波回籍完案○天津人哈松亭即哈長貴於光緖廿一年六月廿八日娶棲流所妓女劉阿桂爲妻旋氏潛與名達寶子通姦適哈因案解廨姦夫姦婦捲物圖逃未果昨經哈報探竇如海解追哈投訴前情並乞補提姦夫究辦太守判氏押官媒處限七天交出各物仍補拿姦夫到案併辦○張鍾元欠洋傳案判過堂復訊○醫生趙本瑞爲英界無鍚路袁姓家延往醫病因不識門户向尹聚興問信互相口角被毆受傷各情　詳本報昨由捕房將尹聚興提案讞員關太守訊之原告趙本瑞稱在八僊橋開設染坊父傳鍼炙濟世不計請封十一月十六日袁姓友人延往醫病問信至尹姓家適有喜事竟誣醫生爲竊賊肆行毆打直至袁姓知覺來救始行釋手所失金表金戒及藥包内金銀鍼數百日求爲究追太守詰趙曾至醫院否供稱醫生保人命險由西醫診治尙有兩禮拜可愈訊之君聚興及其子心田同供趙來時誤登樓上爲傭人喚下又至賑房爲吃喜酒者所毆求鑒太守以此案　造供词各執判　尹交　候查明　下禮拜六訊奪○日前包探米順與九十一號西探拿獲著名帶刀攫物流氓　阿林　杭州大塊頭一名到廨請辦因徐抵　不承　就西牢帶出同黨質明再辦昨日捕及至西牢將徐之黨羽王家章帶案王係前次奉判押五年者王供前曾與徐同攫某　金挖耳唯已事閲年餘徐至此語塞太守商諸師君判徐押西牢五年期滿逐出租界○利康洋行控華商成康號主張某不付擔保買辦張亮卿　兩一案前日奉太守差傳去後昨由包探邊槐洲將成康號主張少霞傳案太守與師君互商之下判張交天福洋東帶去俟會訊時投案候質（力） 
[公共公廨晚堂案]  
　　前者嚴曾松控榮紹忠呑没股本銀二千两及存銀五百兩並衣箱等物一案奉飭補傳張修文到案再訊前晚關讞員提案研詰嚴投案求追並稱有見証陳氏請訊氏供目睹嚴之父親交銀與榮張兩人開設錢莊訊之張供因嚴向小的借洋二百元不允嗣於六月分又來　借銀三百兩均經回絶並無交與股銀之事訊之榮供與闪同太守判一併交保出外理楚○楊欣謀即楊隆淸控李華唐王翕如律呑盤竊洋元延不付淸一案亦奉提訊楊供所設新長發棧於今年四日間憑陳華龍陳華雲等爲中盤於李華唐王翕如等接開改牌環球招待所計先交盤洋一千五百元實交一千三百五十元下餘一千五百元分三期交淸詎開未數月即行　盤所有保險單合同被李王兩人捐阻　交求究訊之李供於八月十四日已將棧頂於王翕如一人承頂王　找出洋六百五十餘元求追陳華龍等將李之退據呈案訊之王供並不與李退盤憑據係王金榮　自書冩太守以王欠洋屬實判李將保險單交出給楊具領王交保限十四天淸埋餘人斥退（力） 
[法租界公堂案]  
　　舟子顧杏生竊船主金盛全洋二百元控經公堂押交在案昨又提追據供祖田四畝作係父顧尙星執管餘無他物官判還押再提尙星到案核示○趙張氏前被汪德順控追呑没失火時寄存箱　經官判令押究昨氏子桂寶呈遞禀詞求請交保陳明府提氏研鞠仍稱箱　實已被賊竊去官准交保出外查明　核○韓根生因串通鋪書堂鄒韵甫盜賣梁陳氏地皮奉判押交迄已日久挺押不理昨韓妻投廨遞禀求保官斥不准理○馬夫朱順元前日載某西婦至天主堂停車碍路二十號西捕向　反被詈辱由公堂傳訊判罰洋五元○案犯王掌保因冒探解押犯人爲麥總巡捕見送廨訊辦已誌昨報茲捕頭查得王係新充四號包探李桂祥所用故將李立即斥革王請中西官重辦（臨） 
[美租界捕房事]  
　　蓬路　髮匠鄭少山昨投捕房報稱同業陳德裕現充巡捕屢次來店爲難前晚又唆使伊妻胡氏來店滋擾並被擊毁玻璃牕多扇請究捕頭立飭將陳傳到著陳賠洋二元了事○百老匯路西荼肆出店沈關全昨被西主婦擊傷頭額流血不止由八十一號西捕將沈載入捕房奉飭送同仁醫院求治再核○伯頓路岳士金之妻周氏昨因分娩喚穩婆吳董氏守生詎貽甫下周氏即冒血身死岳以各在穩婆由屍母周方氏扭入捕房奉飭自投公廨控告○俞阿三昨在百老匯路某西人家圖竊竹笆由馬夫馮阿興撞見扭入捕房奉飭發押丐牢一天以儆（似） 
 
 
