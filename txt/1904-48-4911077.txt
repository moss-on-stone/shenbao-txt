# 1904 - 48 - 4911077

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[四書五經義大全]  
[圖書集成局啓]  
　　坊問四書五經汗牛充楝且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨之匠心詞嚴義正本屆鄕會試各題無一脫漏科塲利器無有過於此者訂十六厚本價洋兩元角欲購者請至上洋三馬路申報館申昌書室及各書坊均有代售 
[重印大字康煕字典出售] [  圖書集成局啓]  
　　康煕字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉兹本局特將前已鑄就之鉛版重印校讎縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[日俄戰事不能持久論]  
　　俄日兩國戰事方始兵連禍結來日方長此後烽燧驚心正不知何時始止論者或慮日雖精銳國力未充處能勝不能敗之勢而有可暫不可久之虞若俄則地大物博國勢雄厚小有挫敗元氣無傷老師待日日必受困而吾以爲兩國者皆可暫戰而不可久戰者也日以國之小財之乏兵雖精而有不能持久之慮說誠允矣然俄亦豈能久戰者哉論其陸路則以西伯利亞鐵路爲命根運餉運兵全恃乎此倘日人用其狡謀潛使人毁壞鐵軌則後無所繼而俄人束手待斃矣縱俄人於駐守鐵路之兵防之嚴密日人卽有陰圖毁路之計其願亦豈易償而吾以爲俄日兩軍旣皆曠日持久則俄豈無疎暇之一日爲日人所乘且毁路非必用重兵也祇須得數十死士陰伺於旁密爲布置而俄已不勝其困矣此俄人不能久戰之一也論其海道則俄水師之來自本國者航路旣遥非數月不能至且必假道鄰國始克調至東洋戰釁旣開鄰國確守公法斷不許俄艦長驅直入駛赴前軍是卽俄師戰勝日人而艦隊豈能一無所損數戰之後禦敵之艦必日見其少而後來之艦終阻不能來力薄難支當可逆料而况乎俄水師之亦未必果能勝日也旅順之戰仁川之戰日人捷電所傳雖不免有夸張之語然俄水師之未足深恃亦已可見一斑卽使事出意計之中俄艦竟得續駛至東海日豈無巡邏之艦隊邀擊之於半途乎此又俄人不有久戰之一也海軍所需軍火固緊要之物而煤亦要需也至鐵路駕運火車亦非煤不可俄國境内向不産煤不購於東瀛卽購於中國開平煤礦今俄旣與日人開戰則東瀛之煤固不能購卽中國亦守局外中立之例斷不能以煤售與俄人俄未嘗不見及於此故先期已儲煤甚多然傳聞旅順戰後俄人所儲是處之煤已爲日人縱火焚燒殆盡此言卽不甚確而後無接濟必有窮時遲至數月間吾知俄之鐵路海軍皆有不能支持之勢此又俄人不能久戰之一也俄之始計非不知是故於答覆日本之書遲遲不發亟亟焉調兵艦運煤斤蓋欲厚儲其軍中所用之資而後與日人戰初不料日人窺破其隱不待覆書之至已與俄相見以戎衣遂至旅順仁川兩戰俱敗雖未至全軍皆墨有一蹶不振之憂然兵者氣也一鼓作氣銳氣旣挫欲轉敗爲勝殊覺戞乎其難矧俄人本有不能久戰之三端而先時備足軍實之陰謀又爲日人所破是日固以國之小財之乏不能以久戰困俄者而俄亦豈能以地大物博國勢雄厚以久戰因日乎故俄日開戰人皆慮兩國兵連禍結未有已時而愚竊以爲兩國者固皆不能久戰者也雖然是說也亦未可以泥假使俄師能戰勝於先則方將逞其長駕遠駛之思滅高麗併日本而兵禍未有窮期今幸日兵已先戰勝俄人則俄或鑒於陸路轉運之難水師徵調之難購煤運送之難而竟稍存退讓變戰爲和斯亦未可逆料之事而吾正爲時局私心竊冀者也 
[俄兵入韓]  
　　西歴二月十九日卽華歴正月初四日英京倫敦來電云刻下有俄兵二千名已渡鴨緑江登南岸直趨高麗尚有三千名在鴨緑江西岸待舟載渡 
[俄皇矢言]  
　　西歴二月十九日卽華歴正月初四日英京倫敦來電云俄皇有國書分致各國謂日本於未經宣戰之前遽爾開戰殊爲不合於公理我俄有所損失誓當以百倍之利取償之 
[誓掃敵氛]  
　　有西友之從事於華東鐵路局者久客旅順大連灣青泥窪哈爾賓諸處熟於俄日情形近以海上搆兵避地來滬昨日語諸本館云俄國海軍本無足恃其將弁之歴練不如日船砲之堅利不如日被日所覆理固宜然然俄皇猛鷙梟雄不可一世兹已决計調集大兵五十萬由鐵路馳赴遼東每日絡繹而來少或一萬五千多至二萬不及一月卽可調齊　將東三省及高麗所有日人一掃而盡拚以精銳之半付敵人砲火祇須二十五萬奏凱而回他時禍結兵聨正無窮盡豈地毬各國之福哉 
[俄船出險]  
　　高麗仁川來電云俄日之戰譁傳俄國誇立之戰艦被日砲擊沈實則已於西歴二月九號註卽華歴去歲十二月二十四日午後二下鐘許由八尾島駛回矣 
[賊毁俄電]  
　　日本大阪某日報登中國京師來電云四歴二月九號卽華歴去歲十二月二十四日得奉天錦州急電悉蓋平海城營口大石橋諸處俄人所設電線及德律風線同時被馬賊毁　一空甚至波及中國電報局所植電竿亦被若輩砍折 
 
 

Page 2

 
 
[俄專礦利]  
　　日本大板某日報登中國天津來電云頃由奉天將軍電逹政府内開俄督矮立幾息夫突然發令謂東三省各礦除准華人開采外如有他國欲來此開采須先與我俄議妥不得擅自興工 
[日移御營]  
　　前報曾紀日皇定於營内設立御營一事兹閱大坂某日報云日皇以戰釁已啓擬將御營移往西京惟何日啓行刻尚未經擇定也 
[日禁俄船]  
　　日本東京來信云俄日開戰之始日人奪獲俄商船若干艘改揭日旗帶回軍港迨東歴二月九日註卽華歴去歲十二月二十四日海軍省頒發告示令各俄船於東歴二月十六日一律駛出免予覊留所載貨物信函則皆移至岸上惟戰時應禁運出之貨及戰時應禁來往之人與夫關涉戰事之信函關涉戰事之貨物則不在此例刻已移知各口岸遵照施行矣 
[日民助餉]  
　　東歴二月十九日卽華歴正月初四日日本神戶來電云日民自聞俄日開戰之信踴躍異常皆願毁家以助戰時軍費 
[日護教師]  
　　日本東京來信云東歴二月六日註卽華歴去歲十三月二十一日日本外務大臣小村壽太郎與俄使洛氏相晤之時俄使叩以我俄官民今當回國特不知向駐貴邦之尼古臘伊主教行止如何小村答以貴國主教來此宣播鐸普敝邦政府中人平日十分懮待今若留此自當悉心保護使仍得安其居洛氏乃向主教表白日本隆情并請去留自决翌日午後一下鐘許主教召集所屬諸教士及在京信徒互議一切兼祝上帝錫福於庶民旋乘車赴日本警察署請警官爲之護衛警官允之 
[禁佩俄章]  
　　日本東京某日報云俄日邦交刻經决裂某日日本宮内省式部長三宮氏奉日皇之命傳諭各大臣以下官員凡曾受俄廷所賜勳章者一律禁止佩帶註勳章卽寶星也 
[公債驟貶]  
　　英京倫敦來電云俄日戰事電逹此間人心惶惶債劵登時貶價計俄國債劵每股减去英金四磅半英國鏗沙爾債劵每股减去半磅至日本債劵則每股直减去四磅有半云 
[補紀仁川戰事]  
　　俄且兩國在高麗仁川口外之戰已迭紀報端兹閱西字報登琿春來信言之較詳爰再譯之以供衆覽華歴十二月二十三日俄船名谷利司者駐泊仁川口内意欲開赴旅順甫出口卽見日本派魚雷船尾隨於後疑其叵測乃返人口高麗以兩國舉動有異迫令日船出口詎料去不甚遠當晚卽調兵登岸至十二月二十四日晨日兵船令谷利司及同泊仁川口内之華利亞俄艦一併出口時他國兵船之同泊者其兵官皆告知俄艦不應出口俄艦未允至十一點鐘同時出口見日本有大小兵船二十餘號時已十一點半鐘谷利司遂開砲轟擊華利亞繼之環攻一小時谷利司與華利亞駛返口内日船升旗告知各國停泊之艦欲入口内以擊俄船各艦亦升旗答之以高麗係屬局外不能在此開戰故各艦均不允出口惟谷利司與華利亞進口後已被擊傷并死戰士而谷利司受傷尤重爰將艦中兵士及所有一切悉運至華利亞艦中旋卽自行炸燬迨各兵旣至華利亞艦又以竭力修理終不能用以再戰因又將各物分運至他國艦中時尚有俄國商船一艘亦將貨物及人悉數運赴他國艦内入晚兩船遂一併自焚沈没於海迨十二月二十五日晨日本派兵圍俄領事公館禁止與外人來往惟在是處俄民則並無陵辱情事 
[日伺俄船]  
　　某西字報云有俄船名滿洲者於俄日未開戰之時停泊上海迨得開戰之信恐駛出口外爲日人所拘爰仍泊於原處日人知之立派一船來滬邏察但上海係局外之地不知中國將如何處置兩船也 
[日員文告]  
　　旅順一戰之後凡華人俄人日人之僑居東三省各地者爭先携其妻子貲産來滬避兵十里洋塲往來如織前日日本駐滬總領事小田切君出示署前嚴申禁令譯其大意謂日俄交戰事與民無關凡我日民途中遇有俄人不得加以非禮文明之國固宜爾也 
[局外禁令]  
　　昨日蘇松太兵備道袁海觀觀察發出示諭一道實貼南巿江海大關其文曰爲出示曉諭事光緒二十九年十二月二十九日奉南洋通商大臣魏電開奉上諭現在俄日兩國失和用兵朝廷軫念彼此均係友邦應按局外中立之例辦理著各直省將軍督撫通飭所屬文武並曉諭軍民人等一體欽遵以篤邦交而維大局勿得疎悞將此通諭知之欽此飭卽出示曉諭施行並奉北洋大臣袁准外務部擬定局外禁令條規電飭到道理合出示曉諭爲此示仰海陸各口通衢河道埠頭港汊等處應歸中國轄管地方軍民人等知悉爾等須知我中國與日本國及俄羅斯國均屬友邦現値日俄兩國搆兵凡我華民旣遵守局外之例毋得接濟兩國軍需毋礙兩國和好毋違萬國公法與兩國所屬居民人等益增輯睦現將奉行标令條規開列於後其各凛遵毋違特示一本國人民不得于預戰事曁往充兵役一民間船隻不得往投戰國或應招前往辦理緝捕轉運各職司一不得將船隻租賣於戰國或代爲安裝軍火或代爲佈置一切及帮助以上各事以供其交戰及緝捕之用日一不得代戰國購辦禁貨或在境内製造禁貨運銷戰國之外海軍所有禁貨如後列各項一砲彈鉛丸及各項軍械二硝磺及製造火藥各種材料三可充戰用之船隻及其材料四關涉戰事之公文一不得代戰國載運將弁兵卒一不得以欵借給戰國一船隻非避風患不得擅入戰國所封口岸一船隻駛入戰疆不得抗拒戰國兵船之搜查一不得爲戰國探報軍情一除戰國各項船隻在中國口岸購辦行船必需之物應遵守另列各專條外不得售糧食煤炭於戰國一所有未盡事宜隨時查看情形參酌公法候飭遵行 
[美國巨災]  
　　英京倫敦來電云西歴二月七號註卽華歴去歲十二月二十二日上午十一下鐘時美國馬利敦獨省拔路鐵伊木路鎭無端火起熊熊之燄四處飛揚直至紐育克及費地費拉兩處水龍協同駐省弁兵分投施救始得火滅烟消事後查得所失約値英金一千萬磅 
[籌賣官田]  
　　去臘廣州訪事人來函云粤東全省所屬官田前擬變價歸公先由六大縣辦起旣而督憲岑雲帥以今夏西征時曾在善後總局提借生息本銀四十萬兩此係大學堂廣雅書局等所存之欵亟應提還而目今庫欵空虚無可籌措爰飭屬尅日將田發賣聞粤省此項官田有案可稽者已不下二千餘頃此外零星漏報及撥充善舉者尚不在此數扯計此等濵海膏腴之地中價每畝需銀五十兩合共一千餘頃應得銀一千餘萬兩除歸還借欵並付利息復備抵向來官租外尚可盈餘數百萬兩誠聚歛之良圖也 
[議復廢岸]  
　　揚州訪事人云湖南衡永寶三府本淮鹽引岸咸豐年間因江路梗阻三府居民遂就近購食川鹽此本權宜之計非定例也今者時閱數十年三府食鹽銷塲極旺兩江總督兼鹽政大臣魏午莊制軍檢閱舊案規覆此例仍售淮鹽惟以事隔多年辦理頗非易易因遴派熟諳川淮鹽務之候補道席觀察匯湘朱觀察恩紱徐觀察乃光與淮運司恩新甫都轉籌商妥議去臘某日三觀察捧檄到揚隨登岸至運署 
 
 

Page 3

 
 
拜會如何籌議之處刻下尚未深悉也 
[准運米糧]  
　　鎮江訪事人云邇者浙江巡撫聶仲芳大中丞以寗波乏米民食維艱咨商兩江總督兼南洋通商大臣魏午帥欲在鎭江七濠口一帶采辦秈米三十萬石午帥准之當由中丞札委某大令於去臘十二月中旬某日挾貲戾止聞各米行定於日内一律開斛矣 
[贛省學務]  
　　南昌訪事人云贑省大學堂肄業各生籍隸外府者酌加體恤准於嘉平月初五日先行給假以便回里度歲其籍隸南昌府者仍照章十五日散學均限正月十五日以前一律到堂其武備學堂肄業生則於十二月初十日散學總辦諄諄勗以遵守規矩不得在外滋生事端亦定於正月十五日開學 
[贑撫蒐軍]  
　　南昌訪事人云江西巡撫夏菽軒中丞屢飭各營及警察軍勤加操演聽候示期校閱當將常備軍及武備學堂諸生各種技藝先行考察一周十二月十三日復親臨警察總局校閱此軍操法旋詣北營坊簡校撫標及省標三營皆奬賞有差蓋有見夫經武整軍固今日之要務也 
[皖撫蒐軍]  
　　安慶訪事人云撫憲誠果泉中丞下車以來勵精圖治尤加意於武備考查將弁校閱軍操惟日孜孜不遺餘力十二月初七日又傳齊楚軍左右後三營至東門外大校塲操演陣法是日臬憲濮紫泉亷訪隨同憑軾而觀蓋中丞以整軍爲今日要圖故不效流俗養尊處優深居簡出也 
[留守去潤]  
　　鎭江訪事人云江寗將軍永子茂留守隆自十二月十五日秉節蒞潤後小作勾留因慕金焦二山之勝命駕往遊隨於十八日校閱八旗及練軍營操演二十日留守由大馬頭登舟帶以小輪船溯江上駛遄返金陵瀕行時八旗弁兵均列隊江干鳴槍志敬 
[皖省官塲紀事]  
　　安慶訪事人云安廬滁和分巡道毓觀察以各州縣倉厫積榖爲民間振災平糶之需其中虚實情形豈容漫不經心置之不顧爰派各委員分投查察以昭鄭重而備不虞○十二月初八日藩憲聨方伯委候補巡檢祖少尹署理旌德縣典史缺已懸牌飭知矣○十二月初八日廣東武匡王直刺曁武匡總稽核陶大令因公蒞皖隨詣各當道拜會 
[鎮郡官塲紀事]  
　　鎭江訪事人云常鎮通海兵備道兼鎭江關監督郭月樓觀察日擊時局艱危深恐匪徒乘機滋擾除面諭保甲曁各叚文武巡員嚴密巡邏外復於每夜三鼓時親自策騎隨帶小隊三十名各執槍械至洋馬路及各教堂前查察一周然後詣大街小營盤會哨大明始回○十二月十九日署丹徒縣知縣洪鷺汀大令發出示諭一道定於正月二十五日考試所屬文童濟濟英才當一試奪標手叚矣○十二月二十二日長江水師瓜洲鎭總兵高藎臣鎭軍附某輪船溯江上駛赴金陵謁見兩江總督魏午帥禀商防務瀕行麾下各營弁兵咸詣江干恭送○常鎮通海兵備道兼辦江防營務處郭月樓觀察以時局艱危防務不容稍懈爰於某日會同南洋續備新湘全軍統領徐瀚臣軍門詣象山查勘砲臺兼閱各營防務亦安不忘危之意也 
[盜犯成禽]  
　　去臘蘇州訪事人來函云元和縣屬陳墓鎮某當鋪被盜縱火行劫旋又擁至對門某土店肆行劫掠事後報經縣主金苕青大令履勘屬實會營懸賞購緝盜魁兹悉是案經元和無錫金匱三縣緝捕陳煥卿游戎訪知係湖北人高東山爲首是夜計共有盜黨八十名駕槍船七艘分贓以後各自遠颺爰卽馳往各處悉心跴緝十二月十七日在楓橋緝獲湖北人錢老三一名搜其身畔有質劵數張當卽解至元和縣署收禁候吊騐贓物以憑研究 
[不甘受誣]  
　　蘇州訪事人云前者閭門内黄鸝坊橋弄恒和錢莊被盜一案經西路警察局總巡楊壽之明府拿獲飛划右營某號槍船舵工李桂堂及唐某二人解經吳縣主李紫璈大令迭次刑訊毫無端倪旣而鎮江新勝營管帶徐寶山都戎在丹徒縣境緝獲是案正盜張秃子等四名解歸吳縣請訊大令分别研究之下四盜皆直認不諱去臘十二月十九日大令復提李唐二人至案令四盜當堂指認四盜僉稱並不認識大令遂謂李曰上憲欲將汝二人從重懲辦本縣念汝二人受刑數次姑予恩寛汝等覓一保人當卽釋出此後安分度日不可爲匪李稱大老爺今日如撥雲見天高懸秦鏡惟小人父母遺體無辜受刑膚體鱗傷務求大老爺揭去傷痕爲幸且小人自念亦並無不安分之處故無處覓人具保大令飭差將李唐送至該營請爲收管管帶黄弁不允差遂仍將二人押回禀請大令核奪 
[疑竊釀命]  
　　淞江訪事人云西門外塔橋左近某姓土店失竊衣物旋卽將賊緝獲鞭撻之下細加盤詰賊漫指附近小販某甲與之同謀店夥不問情由遂將甲執缚私行吊打甲以少時雖有不謹後已痛改前非突遭不白之寃贸然承認迨令同往取贜夥遂隨之而行不意中途見一負擔販售熟肉者猛攫其刀向頸自刎登時血流如注痛極倒地夥大駭亟倩某教堂醫士施救奈喉管已斷無術返魂報請婁縣主屈吉士大令相騐不知將如何核辦也 
[八閩近事]  
　　福州訪事人云省城銀圓局原係在籍紳宦孫幼谷太守倡開旋卽改歸官辦嗣以銷路暢通招集工人廣爲製造不意工人聶清泉等三名於領取英銀鎔化之時乘機竊取三十七圓濳置煤炭堆内時督工委員張君未及覺察事後心竊欵之濳卽避出就門隙窺之聶等以爲張君已去隨將炭内存銀檢出張遂突然入内飭丁搜索立時查獲聶等無可掩飾俯首求恩不知如何懲辦也○閩中貧苦小民一屆隆冬飢寒交追督憲李勉帥惻然憫之爰飭籌振局委員就城内外設廠六所煮粥施濟以免枵腹之虞亦惠政也○去臘拐匪某甲年僅十六經人獲解海防廳署押候究懲不數日甲自知罪無可逃竟萌短見畢命於三尺白綾之下廳尊呂司馬移請閩縣某大令前來相騐然後飭地保備棺收殮○去歲臘月某目之夜匪徒四五人至金當鄕某姓家肆行劫掠時當經行人竭力圍住得以悉數拘獲解送海防廳署訊懲 
[蘭亭餞臘]  
　　去臘紹興訪事人函云郡屬濱海之區煮鹽廠灶櫛比如鱗應徵鹺釐向本就郡設局委員承辦收數甚豐兹屆局員祝分轉良瓜代之期當奉署運司許預生都轉派委王副轉維煜辦理旋因另案奉查海沙塲控案未克到差刻又奉上憲札文委辦新章捐務故已另委司徒分轉珂來越承乏并兼收鹽斤新加價之欵云○時屇歲闌商旅輻湊每有梟匪游勇攔路攫銀稍與抗衡卽不免有傷人之事衆皆懷懼然亦莫可如何也萬雅伯協戎見汛防各兵皆不足恃爰特親率弁勇四出巡杏想歹人當稍知歛跡矣○嚴州内地俗陋民窮夙稱瘠壤近因新捐重迭而又百物價昻小民生計日窮尤爲可慮府尊黄峙青太守蒞任後首称創辦中小蒙學堂并勸令開墾荒地就山徑種植果木以興教養之方刻又倡捐集欵剏設工藝局延精於工藝各教習先以製肥皂織毛巾等輕易之法傳授諸人准年輕清白子弟覓保報名習學將來官局製成之貨擬仿鄰郡定章於運銷出境時免納釐稅是誠爲民興利之善　也○日前水澄橋大街不戒於火熱閙廛巿頓成一片瓦礫之塲被災諸 
 
 

Page 4

 
 
店鋪以年關在卽應結往來貨銀各就舊日屋基支篷貿易一俟房主於開春重建後旗鼓重張房主先與協商欲加租價各鋪不允并須索還押租洋銀挾令不得另招以致互生齟齬想不免禀官核斷矣○越郡有徐某者精於會計家道頗豐去年夏間設行收買鮮繭詎料銷塲大滯出脫無從遷延至今約虧二萬餘金之譜歲闌瞬屆彌補爲難爰濳服鴉片烟殞命聞本年繭莊類多折耗誠哉操劵經營之不易也 
[洪都客述]  
　　南昌訪事人云萬載縣張子晉明府以地方風氣未開難行新政啓人智慧莫如書報兩者爰沛廉泉數百金酌購中西有用各書報儲置署左空屋名曰宏文館任人日出而入隨意取觀並供給香茗不取分文每日至館披閱書報者人數甚多數月以來士民大爲奮起頗有知東西洋大槪情形是亦善政之一端也○去臘湘潭王壬秋先生來省爲大學堂總教習旬日之間卽値歲暮各學生因年假散歸堂中無事先生亦遂暫返珂里訂期新正再來臨行時自撫憲夏菽軒中丞以下咸往恭送 
[隋隄春意]  
　　揚州訪事人云揚郡膏捐自去年十月改章以來捐數仍不甚旺日前甘泉縣主沈大令因復出示嚴催略謂揚城膏捐自奉憲檄由十月初一日起仍改爲按膏計捐當經選派委員核查在案乃各捐戶有僅繳十月者有從十一月呈繳者統核捐收數目甚屬寥寥現奉大憲嚴札守催立等報解以濟要需萬難再任延宕合亟示催爲此示仰各膏店烟館迅將應繳各捐赶卽如數清繳如違定干提追亦愼重國課之道也○原任廣西巡撫張丹叔中丞之文孫自幼聘定鬥鷄廠丁琴士太史之女孫爲室擇吉十二月二十一日行合𢀿禮闔郡官紳咸往道賀衣冠蹌濟盛極一時 
[茸城近事]  
　　松江訪事人云歴届冬防勇丁一交春令卽須裁撤本届以防務吃緊未便遽停特飭接辦春防華亭縣陳仲陶大令婁縣屈吉士在令曁中營張冠庭參戎城守曾鏡亭遊戎每夜更輪流出巡直至破曉始回署王事靡盬不遑啓處此之謂乎○十二月二十日未刻爲立春佳節府尊丁次軒太守率同華亭縣陳仲陶大令婁縣屈吉士大令乘亮輿排齊全副儀仗至東門外紫陽宮行迎春禮旋舁芒神春牛回至府署大堂旋舉行鞭春之禮一時觀者咸煕煕然如登春臺焉 
[讞員赴寗]  
　　前日法租界讞員魏蒓隝大令乘招商局某輪船赴金陵謁見兩江總督兼南洋通商大臣魏午莊制軍面陳公事並恭賀年禧 
[飭查事蹟]  
　　去歲臘月某日上海縣汪瑶庭大令接奉江蘇撫憲恩藝棠中丞札開准禮部咨據外務部主事章士荃呈稱同鄕上海　親節婦丁朱氏又本部員外郎王慶不呈稱同鄕上海節婦蕭潘氏又翰林院編修鄧邦述呈稱同鄕上海貞女周張氏均係寒苦守節守貞在部呈請旌表由本部彚奏外移請札該縣確查等因大令奉文後卽移請學師邱廣文確查各該氏事蹟據實造册三套加結送縣以便詳復 
[准添巡局]  
　　前者本邑西南鄕顓橋鎭董事周鉞等禀請道憲袁觀察准在該鎭添設巡防局派委羅秋阜二尹接辦兹得覲察批示爰照錄於左除暴安良本地方有司之責全在平時寛猛並濟勸懲兼施若處處派員設巡微論無此經費且焉用牧民之官爲也據稱顓橋一鎭界連上華請飭陸家渡巡局羅委員兼理巡防給示曉諭以補保甲團練之不足係爲保衞閭閻起見應准照行候札浦東保甲總巡謝鈞轉飭遵照可也 
[滬南火警]  
　　前日夜半三點鐘時本邑南巿裏鹹瓜街厚昌參行不戒於火霎時轟轟烈烈上燭層霄當經司更人鳴鑼報警俄　城廂内外各洋龍飛馳而至急開自來水管取水澆灌移時始熄然已延及比鄰晉昌參行茂號藥材行共燬去石庫門而房屋三所先是十點餘鐘泉漳會館前祥和酒店亦兆焚如幸卽撲滅不致成災然亦險矣 
[火未成災]  
　　英租界四川路第五號洋房爲茂生洋行儲貨之處昨日午後不知如何遺火霎時烟霧四塞勢將冐穿屋頂禍兆焚如幸時當白畫經人報知捕房一面取水狂澆立時撲滅事後捕頭派包探徐阿華協同西包探前往查勘僅燬機器車等物未致蔓延 
[滬南禁賭]  
　　獻歲以來各處暫弛賭禁昨日南巿捕房捕頭以財神誕已過禁令亟宜重申持傳知各華捕如見街頭設有賭攤一律驅逐如敢恃强不服立卽拘拿究辦 
[歇業輕生]  
　　甬人劉小林向在英界湖北路卽老丹桂戲園對門某西人所開大觀酒樓執事獻歲以來被洋東查悉各帳不無情弊因於昨日辭歇另倩某甲承其乏劉以虧折之數業已竭力彌縫今仍失枝棲抑鬱殊甚潛呑阿芙蓉膏迨家人察知毒已深入臟腑無可施救竟爾云亡當由店夥報知洋東抽報捕房捕頭立派包探劉光震往查著傳地保恊同屍親投上海縣署報請相驗 
[補錄上海縣署瑣案]  
　　去臘有傅某控莊滎舟欠銀一案至除夕始將莊提到由上海縣主汪瑶庭大令升堂研訊莊供小的在金山縣境張堰鎮陸姓所開之士店爲夥與上海傅姓土行往來結欠洋銀二百六十元店主無力將店閉歇刻下陸在上海應由陸歸還大令判交的實保人尋陸交案如不能交到責令莊理償○廣肇公所董事潘鶴琴前在二十五保頭圖穿虹浜附近購買奚姓基地數畝起造房屋由奚長春奚鶴鳴等出立契據收受定洋旣而族人奚土土以奚長春奚鶴鳴盜賣基地等詞投縣呈控縣主汪大令屢次提訊土土堅不遵斷公所執事亦控奚鶴鳴等收洋後不能全交基地搆訟數年迄未了結至去臘始由人理勸明白大令遂提兩造到案訊詰鶴鳴患病山妻陳氏投質供稱已與土土理明將方單裁分各自出賣與公所管業土土供小的憑勸願賣惟寡嫂徐氏亦有地數分在内求請公斷分給大令判將存案之價銀給徐氏八百三十兩土土領三百九十兩具結完案○除夕山東人鄭興史敦筠同扭陳蘭卿到縣喊控經大令提案訊詰鄭供販運藥料來滬售與振記行内被行主陳某欠洋銀七十餘元避不見面故扭伊弟蘭卿到案求追史供相同蘭卿供由胞兄經理與小的無涉大令判交保尋到胞兄交案訊追 
[英租界捕房紀事]  
　　偷兒李阿新陳仁生掩入浙江路沈芝萬家行竊綢皮衣服報由某包探緝獲人贜送入捕房捕頭令押候解送公堂禀請讞員關絅之司馬訊究○流氓陳慶豐在湖北路攫取徐沈氏頭上所蓄金挖耳一枝報由巡街捕追獲人贜送入捕房捕頭令押候解送公堂禀請懲辦○小賊曹阿榮掩入浙江路董阿生家行竊衣被報由某包探緝獲人賊送入捕房捕頭令押候解送公堂禀請訊究 
[法租界捕房紀事]  
　　昨日甲乙一人互扭至捕房甲稱被乙攫去金戒指一枚求請追給乙稱因賭錢起釁並無攫物之事彼此嘵嘵申訴爭論不休捕頭以兩人均非善類著一併押候解送公堂禀請讞員魏蒓塢大令訊究○偷兒張阿狗竊得布衣數數向某押店求質爲包探拘獲將人贓一併送入捕房捕頭令　候解送公堂禀請辦 
 
 

Page 5

 
 
[美租界捕房紀事]  
　　前日百老匯路外虹橋堍鴻泉樓烟館値堂人王寶慶因被館主辭歇向索押櫃洋銀及存欵若干未獲如願欲取烟槍十七枝爲質館主不允投訴捕房捕頭卽派包深朱桂生將王拘獲押候解送公堂禀請讞員關綱之司馬訊辦○昨日下午江北人龔再甫因所駕之船停泊裏虹口港内突被著名流氓小丁冐充船埠頭勒收捐欵不遂其意遽用鐵尺毆傷投訴捕房請爲查辦捕頭令包探倪順泉往查情形再行核辦○昨晨小竊陳阿三掩入斐倫路第一百十二號門牌某機器廠行竊螺螄榔頭一件適爲包探劉阿炳所見連贓帶入捕房捕頭令押候解送公堂禀請懲辦○昨晨妙手空空兒丁阿其濳入海寗路王阿四家行竊衣被携之而出適爲包探劉阿炳所見連贜帶入捕房捕頭令押候解送公堂禀請訊辦 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
千總陳德榮擬請以守備儘先補用花翎補用守備升用都司吳萬鍾擬請以都司儘先補用花翎遊擊銜補用都司聶汝富擬請俟補都司後以遊擊儘先補用升用守備補用千總王鴻聲擬請以守備儘先補用六品軍功楊占魁正兵范永德五品頂戴儘先拔補外委何毅超六品頂戴賈鴻賓正兵楊世春以上五名均請以千總儘先補用並戴藍翎奉硃批覽欽此 
奉天將軍增奏遴員請補要缺知縣撍初五日 
奴才增祺志彭跪奏爲揀員請補要缺知縣以資治理恭摺仰祈聖鑒事竊查准補通化縣知縣王士煕於光緒二十九年十月十三日聞訃丁憂經奴才等循例奏報開缺聲明係繁疲難沿邊要缺例應由外揀員請補應以該員王士煕聞訃之日作爲開缺日期歸十月分截缺查奏定章程知縣題調要缺應由現任人員揀選調補如無實任合例之員准以奉旨命往曾任實缺候補並進士卽用人員酌量請補等因該縣係沿邊要缺界連朝鮮時有交涉案件非精明幹練之員弗克勝任奴才等於通省人員内逐加遴選非歴俸未滿卽人地未宜實無合例堪以升補之員兹查有候補班前知縣錦州府經歴馬祚愷現年五十歲係安徽懷寗縣人由監生報捐候選巡檢投効奉天軍營光緒十七年援勦熱河朝陽建昌等處大股賊匪出力案内彚保免選本班以主簿不論雙單月選用並加六品銜經部議准十九年三月遵新海防例捐升府經歴十月經前將軍裕祿奏請以本班留於奉天補用十二月初六日奉旨依議欽此二十年四月請咨赴部驗看六月十二日領照到省二十二年六月遵例捐本班儘先補用二十五年咨補錦州府經歴先因承辦二十五年海運通倉米豆出力案内會保得經歴缺後以知縣在任歸候補班前補用經部議准覆奏二十六年三月初四日奉旨依議欽此應以二十六年四月二十七日到經歴任之日作爲知縣到省日期連閏扣至二十七年三月二十七日一年期滿照例甄别因辦順直振捐獎叙同知升銜二十八年二月領咨赴部三月初四日引見奉旨著照例用欽此十五日領照起程四月初六日到省六月三十日委辦新設鎭安縣事宜該員才具明晣辦事認眞以之請補通化縣知縣渹堪勝任亦核與定例相符合無仰懇天恩俯准以候補班前知縣馬祚愷准補通化縣知縣實於地方有裨如蒙兪允該員係候補知縣請補知縣銜缺相當毋庸送部引見所遺錦州府經歴雖係月選之缺奉省現有應補本班人員應請扣留外補所有揀員請補要缺知縣緣由理合恭摺具陳伏乞皇太后皇上聖鑒敕部議覆施行謹奏奉硃批吏部議奏欽此奉天將軍增奏同通州縣各官請旨留奉補用片初五日 
增祺等片再查有在任候補知縣新民廳截缺教諭雙琦係京都正黄旗漢軍訥勒賀佐領下人前在海軍水操内學堂當差丑年期滿奏保俟選教諭後在任以知縣補用奉旨依議欽此光緒二十八年二月選授奉天新民廳教諭九月二十八日到任嗣因新民廳改升府治教諭一缺升爲教授該員雙琦應卽開缺歸於截缺卽用班内選用又候選知縣董文海係直隸請苑縣人前在懷德縣訓導任内六年俸滿經奴才等會同保薦奏准部覆核與定例相符行令給咨赴部引見恭候簡用光緒二十九年五月初四日經吏部帶領引見初五日奉旨著以知縣用欽此例應歸部銓選又候選知縣施世杰浙江會稽縣人由附生中式光緒丁酉科舉人報効奉天派充文案交涉差使二十八年十月經前學臣鄭叔忱奏保經濟特科是年十二月因勦辦通海等處股匪一律肅清在事異常出力經奴才等奏保以知縣不論雙單月儘先選用又候選知縣勝鈞係廂黄旗滿洲廣林佐領下人由貢生報捐七品筆帖式光緒十六年選授鑾儀衛筆帖式二十方年請假修墓事畢投効奉天派充營務墾務差使二十七年九月經鑾儀衞開去筆帖式底缺二十八年十月因勦平通海股匪在事出力經奴才等奏保以知縣不論雙單月儘先選用惟查奉省政務殷繁需才孔亟曾經奴才等於二十七年十月將報捐知縣准補岫巖州大孤山巡檢徐濂並報捐知州知縣同知之留奉補用府經歴馮樹銘曹祖培縣丞吳光國蔣文煕等五員與道員李席珍等奏請留於奉天補用十一月二十日奉到硃批著照所請吏部知道欽此欽遵在案今該員雙琦等或曾任實缺或充差多年均係才識明通辦事穩練且於奉省情形尤爲熟悉亦核與徐濂等事同一律合無仰懇天恩俯准將雙琦等四員均以知縣留於奉天補用實於奉天地方政治大有裨益如蒙兪允該員等應交指省捐離等項銀兩照章飭令補交再行給咨送部引見以符定例除飭取該員等履歴咨部外理合附片具陳伏乞聖鑒訓示謹奉奏批硃著照所請吏部知道欽此 
奉天將軍增奏甄别同知知縣均堪留省補用片初五日 
增祺等片再部定章程勞績保舉候補人員無論何項出身何項勞績均應扣足一年甄别補用歴經遵辦在案兹查有准補金州廳同知范樹升前署營口廳同知任内因運通米豆案内出力保俟補缺後以知府在任候補光緒二十五年十月奏補金州廳同知經部議准覆奏十二月十一日奉旨依議欽此應以光緒二十五年十二月三十日接准部覆之日作爲候補知府到省日期計閏扣至二十六年十一月三十日期滿又花翎候補用知後在任儘先補用知府卽補同知試用知州馮樹銘自光緒二十八年十一月初三日到省之日起計閏扣至二十九年十月初二日一年期滿奴才等查該員范樹銘老成穩練辦事精詳馮樹銘明幹有爲實心任事均堪照例補用除各員履歴咨部外理合附片具陳伏乞聖鑒謹奏奉硃批吏部知道欽此 
黑龍江將軍薩奏安揷避難戶口回歸故土摺初五日 
奴才薩保跪奏爲黑龍江城避難戶口陸續回籍籲懇天恩賞撥專欵俾資安插恭摺具奏仰祈聖鑒事竊維庚子之變惟黑龍江城受害最烈城池衙署官民房屋盡成焦土旗丁難戶四萬餘衆稽居省垣已及三載如不遣令歸業勢必委棄異鄕雖經籌欵振濟究非長遠之計且經駐省郎米薩爾照稱俄兵部曁伯力總督已久愛琿副都統及官民人等一律歸業並允帶兵百名以資護送等因奴才遂與該城副都統額勒精額會面禀商彼旣亦歸舊業自應及時舉辦因由省城借墊銀三萬兩以爲軍民川資之需并由該城副都統派協領桂陞幫同辦理催令各難戶歸還故鄕並挑帶彈壓馬兵百中按照現練制軍餉乾章程自九月初一 
 
 

Page 10

 
 
 [日起按月由省墊發應用但初歸難民百廢待舉久曠赤土顆粒皆無非有的欵不足以保其生然籌欵維艱實難托之空言雖前經蒙恩指撥俸餉練兵各項及歸還借債搭放俸餉補發兵餉業已所餘無幾安插難戶之處仍屬無著若統計全省善後非逾百萬不足分布當此帑項奇絀又曷敢冐昧瀆請奴才籌思至再惟有置其所緩先其所急如黑龍江城難戶回業須欵妥置此誠萬不可緩者也用是仰懇天恩俯念愛城爲江省之首難戶皆旗屬之丁飭部先行籌撥專欵二十萬以備該城創建衙署曁難戶備餱糧購籽種搭蓋廬寓以及彈壓官兵餉乾等項之用所有動用銀兩將來另案咨部查核如蒙兪允以候命下之日卽由奴才派員赴領俾得早到一日則黑龍江城萬里生靈卽早蘇一日之用其餘被難處所及一切善後事宜容俟欵項稍裕再行次第奏請開辦所有黑龍江城難戶現在回籍以復舊業各緣由理合恭摺具奏伏乞皇太后后上聖鑒謹奏奉 
硃批戶部議奏欽此 
黑龍江將軍薩奏分别辦理善後各事宜清理奏銷摺初五日 
奴才薩保跪奏爲現辦善後各事宜請將俸餉奏銷先行劃清屇限分别辦理恭摺仰祈聖鑒事竊查江省地處極邊官兵等歲需俸餉雜支等項除由本省進欵抵用外其不敷銀兩歴經前任將軍及奴才奏請由部指撥各省協解無如數十年以來各省積欠江省俸餉三百餘萬兩之多以致應放官兵俸餉雜支等銀從未能按年按季關領迨至光緒二十六年秋間將庫存各項銀錢散失無存僅有各旗密存銀六萬八千兩零曾經奴才於二十七年三月十二日附片陳明在案現値江省辦理善後各事宜應先行清理奏銷以清欵項第查通省官兵俸餉奏銷一項自光緒二十二年起截至二十方年七月底止已經發放給官兵俸項等項現經奴才通飭各屬如各省解到二十五年以後俸餉銀兩一槪不准找領二十六年八月以前欠發之欵一俟各省將光緒二十六年以前積欠俸餉銀兩解到時再由奴才詳細查明分别放給隨時造具花名細册送部核銷其自光緒二十六年八月初一日起截至二十七年年底止通省官兵俸餉收支各欵擬作爲一起造報核銷並將所存前項銀六萬八千兩零卽作爲舊管嗣後自當按年接續造報如此明定限制庶官兵等無所藉口如蒙兪允並請飭部立案奴才係爲清理奏銷起見是否有當理合恭摺具奏伏乞皇太后皇上聖鑒訓示遵行謹奏奉硃批戶部知道欽此 
熱河都統松奏熱河墊放官兵俸餉分别核銷提用各欵摺初五日奴才松壽跪奏爲熱河墊放官兵俸餉銀兩請將提用各欵分别核銷歸補恭摺仰祈聖鑒事竊查光緒二十七年分戶部欠發熱河俸餉二兩平銀二萬二千二百餘兩折實庫平銀二萬九百餘兩經前都統色楞額由熱河道庫提借生息成本銀一萬兩雜欵銀五千兩並由右司庫存生息公用等欵内借銀五千九百餘兩先行補放旋經奏請敕部將前項欠發銀兩請領歸墊經戶部議奏欠發前項俸餉等銀實難補發至由右司庫提借生息成本銀兩應如何籌欵歸補由該都統趕緊設法辦理奉旨依議欽此由部行文到熱嗣經前都統銀良將提用道庫生息成本銀一萬兩奏准在於押荒項下先行照數撥還聲明所提道庫雜欵曁司庫欵項統俟另案辦理各在案現在復據右司恊領善利等以未經歸墊各欵爲數較巨未便久懸亟應分别清理開單呈請核辦前來奴才查提借道庫雜欵銀五千兩内有二十六年分圍課銀四千兩本爲留撥兵餉之用業經就欵開除毋庸歸補其提用二十七年分雜稅銀一千兩雖係報部候撥之欵惟是年應領部餉欠發甚巨無可歸墊應請敕部作正開銷以清欵目又提用右司各欵共銀五千九百五十七兩六錢餘内有扣存三成養廉銀七百三十九兩八錢亦係聽候部撥之欵懇請勅部一併核銷又有二十七年分裁存俸餉等項銀一千六百零四兩九錢餘本應抵放次年俸餉因是年餉項不敷照數動用亦應就欵開除其餘由生息公用等欵内借銀三千六百十二兩九錢亟應設法彌補查熱河現無閒欵可籌惟仍有在押荒項下提撥銀三千六百十二兩九錢發交右司按項歸補免使要欵久懸此外尚有提用道庫生息成本銀六千兩因二十七年分應放孤獨養赡銀兩灌庫减半給領實欠發銀四千一百七十六兩又是年生息差費不敷銀一千八百二十四兩均由前項息本内墊放至今無從歸補惟本銀旣經借用息銀無出歴年應發各欵益形支絀勢難任其懸欠亦請在於押荒項下撥出銀六千兩發還道庫仍作成本轉發生息以清借欵除咨明戶部外理合恭摺具陳伏乞皇太后皇上聖鑒敕部查照施行謹奏奉硃批戶部知道欽此 
奏天將軍增奏徵收餘地租銀摺初五日 
奴才增祺志彭跪奏爲徵收餘地租銀錢遵章改題爲奏恭摺仰祈聖鑒事竊照奉省各廳州縣徵收民人餘地並民典旗人餘地等項租銀租錢例應年終造具考成清册分别題報查核歴經遵照辦理在案兹據承德等十二州縣並興京鳳皇新民三廳將光緒二十七年分徵收各項民人除地租銀錢造册送核前來奴才等查各廳州縣光緒二十六年以前舊存欵項因値兵燹案卷失燬無存一時難以清釐業已奏請剔歸清查案内核辦另行造報外所有二十七年應徵民人餘地並民典旗人各項餘地租銀曁帶徵二十六年未完租銀共六萬一千一百零六兩二錢八分三釐四毫六絲内除復州寗遠義州三州並寗遠中前所佐領臨榆縣知縣新台間梨樹防禦東關站涼各河站驛丞承催未完銀一千六百五十六兩三錢零八釐四毫已完銀五萬九千四百四十九兩九鐵七分五釐零六絲銀錢各半徵收共徵銀三萬零六百三十七兩八錢七分一釐零六絲大制錢二萬八千八百一十二千一百零四文除將督徵經徵未完各職名咨部隨案附叅聽候部議並將徵收動存各數分晣造册送部外所有光緒十七年分徵收各項民人餘地租錢已未完各緣由理合恭摺具陳伏乞皇太后皇上聖鑒敕部核覆施行再加賦餘地項下徵收耗義銀兩應照向例歸入次年地丁耗羡册内報部核銷合併陳明謹奏奉硃批戶部知道欽此 
奉天將軍增等奏節烈婦女年例相符懇恩旌表摺初五日 
臣增祺志彭喪維　跪奏爲節烈婦女年例相符據情籲懇旌嘉以維風化恭摺仰祈聖鑒事竊據寗遠州知州　　　 
 
