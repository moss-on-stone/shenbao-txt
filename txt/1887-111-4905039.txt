# 1887 - 111 - 4905039

 

Page 1

 
 
[古今圖書集成第一批出書告白] [  圖書集成印書局主人美查啓]  
　　本局所開印古今圖書集成截至三月終已印過原書三千八百五十六本尙存未印者一千一百六十四本約至八月間全書可以排竣　定分裝三　其第一箱裝明倫彙編並目錄業巳裝訂成書計四百零八本合原書一千三百廿二本其明倫彚編本可早日訂齊因本局所用排手多至　百人排時不能挨次未免前後叅差其餘之書約至十月間可訂齊第二箱至明年正月間可訂齊第三　屆時望交第三批銀五十兩領全書一部計三箱如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[發兌石印綱鑑易知錄告白] [  點石齋代啓]  
　　綱鑑易知錄一書淺而顯簡而賅讀史入門之易尤勝史略約編等書坊刻漫敗閱者厭目本齋覔得善本倩人一律工寫圈點眉批悉仍舊貫兹巳爲協記儘數售去分釘十二本外加套子定價每部三元五角願購者祈向南北申昌及文瑞樓書坊取閱可也此佈 
[發兌石印歴代賦彚告白] [  點石齋代啓]  
　　院試功令重制義而古學亦特設專埸拔萃取優必於此占首籌操勝算卽下而府縣兩試亦招童生報考蓋所重可知矣通籍而後散舘也大考也上惟於賦乎是求卽下惟於賦乎是務御定賦彚一書起周之末訖明之季會萃二千餘年之傑作成藝林之大觀洵非他集所能仰望雙梧室主人印成密行細字本脫胎於内廷初印本精妙無比價洋每部十元正批發在點石齋售在南北申昌京都則在煤巿街源豐潤票號世有講求是學者乎祈向各處購取可也此佈 
原風 
　　高昌寒食生於今春又發濕氣下注於足不能舉步者半月餘嗣得同鄉友人俞小坡先生傳以用白玉簪花卽所謂白鶴花之葉貼之始獲漸愈而周身所發癍點悉褪皮如白癬風因思醫書有濕能生風之說恐將來或患風症舉以詢諸種榆山人胡君悅彭請爲原風之說種榆山人曰天地之氣鼓旋八方而不息者風也時而衝揚激厲時而慘悽戰慄蔑地不生四時皆有順之則寗體便人逆之則變幻莫測常充塞於太虚之内盤旋於咫尺之間而人不之覺也是故聖人避風如避矢石以風爲六氣之首百病之長投間易入致病亦易以數變而不可勝窮爲他症而不可勝極風之爲患不其大歟然而風不中人人自中之跡其致中之由豈無其故内經曰風者百病之始也清淨則肉　閉拒雖有大風苛毒弗之能害又云邪之所湊其氣必虚又云最虚之處便是容邪之處據此數條則知人之元氣先虚然後外邪得以侵入試言其故盖有數端焉或衛陽不固或寒暖不節或醉酒入房以竭其精或勞役過度以耗其神或七情鬱結内火燔灼／ 
或甘　肥濃濕痰壅阻元氣先虧風木必盛内風暗起然後外邪得以入中審夫風之爲物雖有雌雄之辨不過寓言諷刺描摹盡致而已殊不知實有陰陽之異輕重之分民瘼攸關不可不首先講論以明風之所由來蓋風之陽者其性流利善走四肢風之陰者其性晦塞多滯九竅陽者親外故中於四肢四肢爲大腑之本陰者親内故滯於九竅九竅爲五臟之源中於陽者多實實者必兼乎虚中於陰者多虚虚者必連乎實要之無虚不能得中猶無邪不能致中所以治風必兼治血補虚必兼攻邪古人寒熱並用補瀉兼施者良有以也向來治風惟東垣主虚河間主火丹溪主痰論旣不同方亦各異後人宗之殊不應手每每歸咎於三家不知東垣舉其本河間丹溪舉其標耳未有風之中人不由於痰與火之竊發也所以治病宜圓活不宜執着有火則清之有痰則消之虚則補之實則瀉之外風則散之内風則息之其間五臓六腑皆有形症可尋如中五臓則有唇緩便閉屬於脾不能言屬於心耳聾屬於腎鼻塞屬於肺目瞀屬於肝中腑則有半身不遂手足牽掣痰涎壅盛氣喘如雷目能視口能言二便不閉亦有六經形症如頭痛身熱項强者太陽也目痛鼻乾不得臥陽明也口苦脇痛寒熱嘔吐少陽也腹滿自利咽乾太陰也舌乾口渴少陰也煩滿囊縮厥陰也又有中風因虚極而陽脫不可不知經曰口開者心絶手撒者脾絶眼合者肝絶遺尿　腎絶聲如鼾者肺絶五絶之中若無遺尿口開急以大劑參附尙可救十中之一二再有中風一起便卽牙關緊閉兩手握固湯藥不能進者此屬風痰壅塞於咽喉先用芳香開竅如蘇合牛黃至寳丹之屬急急開竅爲主竅開然後因症用藥若夫類中有類乎中風也其症眩暈卒倒痰涎壅盛氣促厥逆此爲類中皆由中氣虚　精血虧損故虚風内煽而致此疾也方宜益氣之中佐以治風清痰最爲穩妥至其所兼有痰迷心竅者清心火有風熱者清肝火有虚火炎上　宜滋陰有虚寒厥熱者宜温補各隨其症而兼顧之然而除　中類中之外前人又分中風四大症一曰偏枯卽半身不遂二曰風　猝然昏倒舌强不言喉中窒塞噫噫有聲四曰風痺卽風邪侵於脉絡手臂痠痛是也四大症之外尙有暴仆暴瘖蒙昧及中風熱中風虚等症晉中風之流派於各症中兼見之至雜中風病備載内經以其不列於眞中類中之内故未並舉若夫中風之脈浮遲者易治大數者難醫兼絃則營分虧兼滑則濕痰盛又有臓腑並中之脉如左關脈浮絃病在肝胆右寸脉浮澁而短病在肺與大腸右關脉浮緩或浮大病在脾胃左尺脈浮滑病在腎與膀胱左寸脈浮洪病在心與包絡再將外面病形審視確切用藥自然精當大抵中風猝倒除昏迷不語外用方先須順氣佐以治風盖氣順則痰不上升風治則邪難犯正尤須辨明氣血之虚實如見右手足不用屬氣虚挾痰左手足不用屬血虚挾風因其不用已知氣血痰與風之虚實矣復審臓腑經絡中何症獨見何症不見何症兼見合之司天運氣之所在四時客氣之加臨精心從事豈無黍谷春回之理或有禀賦不齊七情異起是在臨證者神明變通可也若吾子之所患則在濕而不在風今此一發免致留於體中化生他疾乃可賀之事但得嗣後稍節厚味勿令助濕風何自牛又何足過慮也耶 
[本館接奉電音]  
　　昨接在京友人發來電音有本月初五日旨一道敬謹譯登○四月初五日奉旨杭州 
織造看恒秀去欽此 
[虎傷人畜]  
　　虎豹生於山林而濵海之區亦常有之厦門虎患時見於報昨見香港西字報述及三月二十日 
厦門鄉間又有虎傷人畜之事據稱是日該處忽來一虎搏一彘以去鄉中有胆大者三人相與逐虎虎負彘狂奔越山而匿於穴三人者守於穴外二人舉巨石塞其洞以爲虎不能出也一人踞石上窺之不意虎從穴旁出攻鄉人之背踞　 
 
 

Page 2

 
 
石者倉猝不及閃避遂爲所獲二人飛奔回鄉號於衆咸持獵具令二人導之入山則見踞石鄉人已被咥過半衆人噪而擊之虎若不知也者嚙如故衆人齊上刀砍槍轟虎始斃繼而有西人聞之謂旣有虎必無獨而有偶因命儔嘯侶欲再爲擒虎計未識能如願以償否也 
[匡廬雨雪]  
　　九江於上月廿五六日晴旭當空異常燥熱二十七日變爲潮悶礎潤如蒸江猪俱浮行水面二十八日晨起風聲陡勁如萬馬奔馳江中白浪滔天彷佛銀山壁立晚間濃雲密布風雨交加天氣驟寒居民皆作瑟縮狀黎明時雨點中雜以雪珠而匡廬山上竟一白無垠居然冬景是日居人皆易夾而棉按諺云清明斷雪穀雨斷霜今穀雨已過忽又見雪是何祥歟 
[控鶴西歸]  
　　前統帶皖省馬步水陸練軍等營黃琴軒軍門文誥當髮捻　亂時轉戰各省汗馬功高久蒙大帥倚重保至今職並賞勇號實爲武將中出色之員軍門長身玉立狀貌魁梧英偉之氣見于眉宇前年偶得半身不遂之症舉步艱難自時倩人扶掖而行疉延中西醫士診治皆不見效心常鬱鬱方藉看花縱酒消磨病榻光陰詎於本月初一日午時忽患急症不及醫治遽賦仙游噫嘻中興宿將又弱一个矣爲問舊時部曲有傷心隕涕者否 
[穗城紀事]  
　　虎門砲臺水陸各營連日排隊操演砲聲隆隆震動山谷督撫兩憲示期三月二十四日親往校閱○廣亨輪船前月出洋巡緝渺無音信制軍恐有意外之虞特派廣貞輪船前往找尋○新授雷瓊道朱觀察采於三月十九日到省假油欄門外鴻安客棧小住襜帷○陸路提標後營遊擊豐游戎壽月前來省禀見督憲面商要公十七日回營○著名洋盜陳海濳蹤虎門外日前制軍密派某都戎馳往截緝詎該匪凶悍異常燃砲相拒都戎及兵勇各皆受傷遂被逃脫都戎回省禀覆制軍大怒立將都戎記過停委○三月十五日漢口火船中省垣開往香港有搭客一人下船片刻旁觀者見其神色有異近前撫之則已體冷如氷魂游墳墓矣卽由船主移置碼頭交靖衛營勇看守以待親屬來領浮生若夢可勝慨哉○近有一種匪徒冐充緝私巡丁以圖搶掠前日榮陽街有匪徒三人適與某號夥相遇遂誣爲走私向其身畔搜檢銀兩匙標　 
悉被掠去甲　可如何大聲呼救街鄰聞聲相助四出追拿匪見勢不佳棄賊逃去化日光天之下若輩竟如此猖狂想官府聞之必有以善其後也○河南新廟方姓家日前被劫一案探聞是日被盜拒傷實共五人當塲已斃一人越二日又斃二人番禺縣楊大令迭次懸賞購拿渺無蹤跡未曉能拘獲正凶結此重案否○省河補抽海口厘金局近日牌示略謂粤産欄于一項厘則止列一條每百斤抽收厘銀一十六兩本司减半核收計銀八兩嗣因訪察輿情若不分貨色之高低定核抽之多寡殊無以昭公允再四籌酌查洋關徵收稅項最久一切均屬詳明業經酌定比照核抽此後凡遇欄杆出口赴局報厘本局無論所報有無金線全絲半絲一概比對洋關稅單如每百斤稅抽在十兩以上者本局照厘則減半核抽章程收銀八兩其洋關稅收五兩五錢者本局核實收厘銀二兩以示區别而卹商艱除詳禀立案外仍恐該商未及週知爲此仰該行商販人等一體遵照毋違持示 
[私土充公]  
　　九江來信云三月二十八日江孚輪船由漢口開往上海十點鐘時抵九江碼頭先期漢口新關有電致九江新關云江孚船下水帶有私販川土請爲查拿等語及江孚船停泊招商局躉船時九江新關簽子手數人卽詣冮孚船艙搜出私販川土二百餘斤提至新關充公英稅務司隨飭將江孚輪船扣留云在貨艙搜出私土該船主與買辦等不能無通同舞弊漏稅瞞關等情議罰該船主銀五百兩船主與買辦面如土色卽登岸詣新關剖辯求免隨卽回船展輪下駛其所議有無罰欵外人不得而知 
[失孩可憫]  
　　蘇州閶門外陸顧氏於三月十三日午前帶同鄰居陳春觀之女來上海先將此女寄在老閘林祥和燭棧内暫歇以便尋見其母交付詎意片刻間回來女已失去此女之父母年屆五旬三房祗此一孩其母在申帮工現因此事晝夜啼哭不止查此女年七歲名阿妹未經穿耳當失去時頭梳小辫戴半和尙帽靑布對襟布衫靑布單褲脚穿舊鞋兹經陳與昌棧主聞知代爲憫惜謂如有人送到三馬路與昌棧　 
中願謝洋二十五元世有欲小發財者何弗代爲訪察也 
[水手逞凶]  
　　前日有德國公司輪船之水手登岸乘坐東洋車付錢之時不知如何爭閙有華捕見之上前查問水手卽拔刀將該捕剌傷後經别捕到來帮同將水手拘獲昨日清晨送至德總領事署尙未訊問未知如何判斷容俟續聞再錄 
[詳遞火警]  
　　初五晚九點鐘越三刻時本埠太橋堍博經里第二里内某姓家失火延燒毗連房屋經英捕房麥總巡捕頭督同包探巡捕分頭照料并用藥水龍灌救英法美三租界之水龍亦均紛紛馳救英界讞員蔡二源太守督同差役人等到塲彈壓至十一點鐘時火勢尙未息滅當因天時已晚不及將詳細情形探錄兹查得係傅經第二里底空屋中起火隣人初尙不知及冐穿屋頂火勢飛騰鄰家始行知覺則已不可嚮邇矣事後咸疑此火或是匪人所縱計焚去石庫門五個樓房十幢皆連披屋者該處係公平洋行之産買辦汪某昨晨在彼細查起火之由當火盛時捕房中西包探巡捕等見有持衣物者卽帶至捕房究明確是已物與否如係搶火須俟今晨解案發落 
[西友觀審]  
　　非日英公堂應輪美繙譯易孟士君會審易君帶同西友到堂觀看事畢而去 
[請領屍棺]  
　　虹口恒來酒店夥陳阿福與同事張子湯毆鬥陳越日身死當由店主周正禮協保報縣經莫邑尊騐訊將張管押候訊各情疉列前報兹有屍父陳宇霖於前日來滬投縣請領屍棺邑尊飭令具詞呈候核奪 
[籲請免騐]  
　　手足相殘一事業已三記報端兹查該凶手姜金和卽姜福全遷延多日尙未就獲莫邑尊于前晚又傳地保姜錫堂研鞫該保帶同屍父姜永春上堂據稱此事當憑永春言如森實因違忤經伊毆擊然亦並未受傷委係事後發　而死當有嗣母姜張氏在塲經殮另有抬棺之夥張等四人亦均目覩特請免騐邑尊謂命案重情自應澈底根究豈容任爾之便遽請免騐姑俟飭傳姜張氏等到案秉公核訊當將姜永春斥退地保仍着交差候示 
[委提人証]  
　　顧壽松投蘇州臬憲衙門呈控吳蟾靑虧欠泰來莊銀若干請追等情當經張廉訪准詞委員來滬坐提莫邑尊奉文後卽於前日派差柴樛提吳至縣以俟解蘇候訊嗣吳呈請交保自行赴蘇投質聞莫邑尊業已俯准所請矣 
[形跡離奇]  
　　野雞婦女王二寳與人姘識因吃醋幾至打架一節現經法捕頭飭法包探王榮培將二寳拘到昨日捕房將王二寳及窩頓之尤陳光及尤婦葉阿寳一併解案法通事沈君禀稱彼等住在洋涇浜臨平東里王二寳不倫不類旣非花烟館又不是妓院每晚進出之人頗衆彈經唱曲終夜不絶以致隣居之人不能安睡曾至捕房控告房東又屢次囑伊搬遷置之不理亦來控告尤陳光素無辫子有時穿外國衣服扮作西人與天津帮子成羣結隊不務正業王二寳被伊藏匿在洋房空屋之内王司馬詰之王二寳據供蘇州人以前帮傭度日現在姘陸阿金借小房子在臨平里陸現往蘇州尤陳光供廣東人做雜貨生意住臨平里四十六號房屋已有多年司馬詰尤王兩人欠房租若干尤稱欠洋三十元願爲清理王二寳供認欠洋四元現在房已被房東封釘法包探王榮倍禀稱王二寳之動用木器乃係向木器店租來店主現亦在外司馬詢問房東意見如何沈通事稱房東云如追得出請追不然祗須押遷司馬卽着將王二寳尤陳光二人交保候核葉阿寳釋放 
[續訊西商控案]  
　　前報列法屬如意斯國入斯特曰爾控馬夫頭王永彪一案當經法捕頭派西捕恊同法包探嚴頌眉帶同原被至虹 
 
 

Page 3

 
 
口順泰馬車行檢點生財據西人稱缺失物件三樣昨日午後三點鐘時法繙譯官祁君會同王鴈臣司馬在法公堂會審斯特曰爾到案伸訴仍由通事沈君轉達據稱四歴三月分並未算過帳目現在查對甚屬不符司馬詰之王永彪據供自三月七號歇手後係張姓接手做下現在東家欠張洋不還故亦控告我歇後向伊索洋伊約我三月二十號到期仍不付又向伊索非但無有更要打我如有洋不做馬夫矣西人又請詰問七日之中用洋若干王司馬謂伊帳簿上開用洋五十元零四角西人帳上祗有二十餘元如何算法王永彪稱馬料不在其内再有脩車之洋斯持白爾稱伊有馬三匹車四輛每日修理亦須料物工資當行扣除卽照五十元四角算如何開消而王永彪帳上開洋燭一元皮匠修理一元稻草四元馬料十九元四角租車資二十五元旋據斯特白爾稱馬車四輛每月租洋祗三十元今兩輛祗七天如何要二十五元况稻草卽是馬料今爲何開兩注王永彪稱馬料是大麥小米麩皮等物租資非作七天算我於三月七號歇後伊不將車馬還我後在領事官處告准始於四月五號還我現請公斷該西人又稱我自經手祗須十六元卽加上稻草四元亦不過二十元有零况在後接手之馬夫開帳有馬料十四元一角四分然則三月分不知吃若干料物矣亦請公斷祁繙譯官與王司馬互相斟酌謂西人現認出租洋八元馬料及稻草等認洋二十二元八角連前出過憑據洋一百二十七元九角共合西人欠馬夫洋一百五十八元七角前日包探等前往點初據云缺失物件三樣一係馬上全副稼伙一係燈一盞一係馬口邊之横鈎此等物件若照新者而計值洋七八十元現照减半算應由王永彪賠出洋三十五元王永彪稱燈是我歇後伊自打碎如何要我賠旣如此我願買來賠還斯特白爾又稱物件打碎倘要原物恐不止三十五元王永彪首肯該洋人又請問西歴二月分用洋若干司馬謂前帳前堂已經訊過該西人固請詰問司馬翻閱王永彪所呈之帳載明用洋三百九十元零三角斯特白爾又稱我祗二百二十四元八角中又不符又請問正月分用帳此時已五點鐘矣祁君與司馬訂期於今日午後二點鐘再行覆訊核斷 
[英界公堂瑣案]  
　　華捕孔長生因向東詳車戶江陽春索賄私還車照由江訴明麥總廵捕頭又查得孔長生尙有二起私還車照之事解經蔡太守判孔枷號九天分發三處示衆等因己列前報昨已枷號期滿由捕房將孔長生解案太守謂爾所犯之事情輕法重今本分府格外從寛爾知恩典否且爾妻仗爾之勢助人誣姦圖詐亦已拘案可見爾不安分嗣後宜改過自新如再犯事定干重辦孔長生稱婦人係小的同居並非我妻小的之事已蒙施恩小的無敢　知太守隨命鬆枷飭釋○華捕見有迷失路途之孩子張鑑堂解送公堂該孩洪年十二歲浦東人現在洪興行因出外小便頭暈不知東西由婦人指示報捕房蒙送到案下當據洪興行之　叻人某同孩父張晉卿孩之母舅周谷長投案聲稱孩在行中差遣不知如何走失今知在案請爲給領蔡太守着該孩認明母親母舅屬實隨准領去○粤妓東彩稱昨同姊妹雇坐東洋車二輛自廣肇公所東首起推至三洋涇橋當給車票一紙計錢五十文囑二車夫均分豈知張阿福一人要錢五十文竟持燈籠將我毆打爲此報捕拘案張阿福供推此粤女言明車錢五十文不付向索反持門閂打我包探陸阿長禀捕頭囑我查得東彩持門閂先打張阿福卽以燈籠招架遠實東彩又稱我頭面皆是臘燭油尙有見証又有粤女上堂供事夫毆打東彩是實張阿福又稱前被欠過四次車錢東彩又稱有鄰婦與我不睦唆使車夫妄供蔡太守隨判張阿福管押一天以儆張阿福又稱車上坐墊尙在伊家太守着東彩交還了案○三雅戲園管門華捕稱昨夜有王阿明硬要進園看曰戲阻住不依反敢行兇將我毆打爲此拘案王阿明供曾入戲園尋友不敢行兇只求恩斷蔡太守判罰王阿明洋一元撥充醫院經費○姚同良稱開烟館有李阿富來吸烟被竊洋烟筒當卽看見將人贓交捕送案又有李阿金上堂稱前次李阿富到我處亦失洋烟筒累我賠洋了事李阿富供我有烟迷之病前在李阿金處失烟筒認賠今在姚同良處又因烟迷口角並未犯竊蔡太守看李阿富覓保准釋起案之烟筒交姚領去○華捕稱昨夜見張金和手持棉被一條情形可疑阻住盤詰言語支吾且在伊身上搜出小刀一把一併送案張金和供浦東山林塘人向叔父取棉被來滬質錢欲爲小本營生詎被捕拘案蔡太守問小刀何用張金和答稱做小生意時所用該捕又祭張金和在捕房供認撬門圖竊時所用太守謂張金和隨帶小刀夤夜持被奔走決非善類判押二禮拜以儆小刀棉被承堂○華捕禀屢　行竊之陳娘子昨夜又到劉德　 
金家撬門圖竊被獲交捕並賊具一併送案劉德金申訴前因陳娘子俯自求恩蔡太守隨判陳娘子管押三禮拜賊具存銷 
[法界公堂瑣案]  
　　前日報載有流氓等在蘭芳里某花烟館吃白烟肇事一節捕房昨將周林高三兩人解案原告王李氏劉王氏投案候示王司馬見周林曾於三月初九日解案亦爲花烟館肇事送縣遞解現又生事隨向詰問如何到滬周供送縣後蒙宋大老爺恩典從寛釋放吸烟之事概不得知高三亦供未吃烟有朋友劉叔二去吃烟給伊錢不要我送錢去旋被鳴捕捕適路過見我搭話同被拘來王司馬謂花烟館是賣烟之人豈有不要錢之理伊旣不要錢豈不便宜爾反去送錢實屬含混着將周林高三兩人一併送縣遞籍又謂王李氏等何事不可爲總　 
要開花烟館做些混帳事伊等藉端生事業已送縣遞解爾等亦須改業安分○東洋車夫蔣小洪拾得外國金手鐲一隻據云放在烟館主婦翁蔡氏處向索爭吵等情曾登前報捕房昨將蔣小洪解案翁蔡氏稱蔣本租鋪塲住在烟館三個月光景曾將鐲抵去錢一千五百文前日我姘頭要燒烟向伊索錢無有將鐲付質祗抵得錢六百文尙少九百文蔣非但不認反要取鐲爲此爭吵王司馬詰之蔣小洪　供鐲在跑馬廳相近地方拾得放在翁蔡氏處並不欠伊錢他想吞没我鐲王司馬詰該氏欠錢可有帳簿答稱有司馬着翁蔡氏取到帳簿再核著兩造一併退去明日至捕房候示○前報列陸某扭送拐孩騙衣一案捕房昨將陸阿福李阿榮陸阿祥三人解案據原告陸某偕張王兩人并帶十二歲小孩至案訴稱家住西馬路小孩名定憎是我姪在學館讀書陸阿福前曾雇用爲傭爲伊竊物辭歇李阿榮是流氓阿福與伊合計到學堂將定憎騙出至邑廟玩耍將所穿衣服剝去又假張名寫字條至王處騙去縐裙及夾襖等物當日定憎不回家四處訪尋在後偵知伊等住英界小客棧中卽將阿福等三人拘到盤問定憎下落始知寄在西門内某處隨卽尋到後將三人送法捕房解案王司馬詰之陸阿福李阿榮供認字條是托測字人所寫衣服兩件現當洋五圓李阿榮卽將當票呈案陸阿祥供我不相千彼等於初二日進城約同出城天時已晚不及回城故亦住客寓次日一併被拘又據原告禀稱伊等騙到衣服質押後想到無錫去幸早一日尋到不然小孩定被賣去王司馬謂爾等且將質票領物將去贖出當本當行追還着將陸阿福李阿榮陸阿祥三人交捕管押候究○小東門外摇舢板人砍傷錢莊夥一事昨據原告林雲坪投案禀稱在小東門裕興街開德春錢店用林阿合爲司帳前日阿合向阿楚索欠被阿楚之好朋友林阿金將刀吹傷左肩膀刀深一寸光景人卽倒地報由小東門捕房派捕將阿金拘到送案阿合受傷甚重不能見風故末到案王司馬詰之林阿金據供阿合是伊姪向阿楚索錢刀是彼携來砍人我奪刀悞將伊砍傷傷亦不重林雲坪堅執傷勢實重司馬謂如果傷重恐有不測卽是人命公堂無騐傷之人着將林阿金送縣林雲坪自行將阿合抬騐 
[文報局内賑所瑣記十五]  
　　江廣同人來函云仁濟醫館黃春圃先生術妙岐黃貫通中外施種牛痘尤不厭不倦所活以數千計歴年籌勤賑捐不遺餘力識者知其後必昌矣近舉一男充閭有慶旣捨洗兒之錢以振窮困又捐湯餅之會以食災民克昌厥後頌禱同聲凡我同人　 
幸體德意○上虞善士來翰云陳君馥堂去冬糾股在紹城人街開天錦綢莊苦於無屋可租乃投張涵一經鳳君二公賃陳君德芳之屋不意陳君所糾之股事敗垂成巿上咸曰押租錢付東流矣乃陳君德芳始終以張經之故原璧歸趙二公因莫君萱庭以勸馥堂酌提若干助賑馥堂亦伉爽遂助百元云不苟取與諸君有焉 
 
 

Page 4

 
 
[上海四馬路高易籌賑公所三馬路與昌恊賑公所四馬路文報恊賑公所報解山東賑欵啓]  
啓者赴東恊賑善士嚴佑之先生前冬因病回里兹幸痊可當卽敦請來滬於四月初四日抵埠面商一切現經公同議定除由絲業會舘施少欽大着長解交庫平銀五千兩外卽由高易公所解庫平銀一萬兩與昌公所解庫平銀三千兩文報公所解庫平銀七千兩合共庫平銀二萬五千兩交訐佑之先生帶赴山東會同潘振聲先生核實散放惟現解之欵已屬湊墊續解之欵更形竭蹶伏求仁人君子憫此重困早賜解囊不勝叩禱之至敬此布懇伏求德鑒三公所同人叩啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年三月二十九日京報全錄]  
宮門抄○諭旨一道錄前○發抄硃批四道○僕卿馮奏爲病難速愈懇恩開缺摺○浙撫衛奏出省查閱浙東營伍摺○疆撫劉奏查明防營弁勇及各台局實在數目摺○河督成奏爲照章徵收南北黃河銀兩摺○雲督岑奏揀員請補極邊要缺知縣摺○浙撫衛奏請旨建坊片○三月二十九日戶部通政司詹事府正黃旗值日無引見○詹事府代奏馮文蔚謝授左賛善恩○尙宗瑞假滿請安○六額駙續假五日○召見軍機溥齡續昌德福文璧○皇上明日出乾清門後左門太和門午門端門至太廟行禮畢仍由舊路還宫寅正二刻預備○發抄慶裕等奏核銷西路緝捕官兵盤費銀兩奉硃批該部知道欽此○邊寳泉奏叅疏防寄庫銀兩被刦之知縣許文鏞等摘　奉硃批許文鏞李世榮均着摘去頂戴勒限緝拿　　訊辦餘依議該部知道欽此○又邵友濂暫緩交缷奉硃批着照所請俟秋審完竣後卽飭赴任該部知道欽此○禮王奏請修漢檔奉硃批依議欽此○○太僕寺卿臣馮光勛跪奏爲微臣病難速愈仰懇天恩俯准開缺事竊臣前因感冐風寒牽動痰飲之症迭次蒙恩賞假調理寸衷感激永矢勿緩兩月來逐日延醫診治補泄兼施雖病勢亦見輕鬆無如時輕時重氣虚力乏夜不能眠據醫　云痰症最易纏綿難求速效兼以陰分太虧心血不足必須調養數月方能漸次復元伏念臣以菲材兩年之内蒙恩由部曹存升太僕寺卿仍在軍機章京上行走正當及時圖報何敢愛惜微軀奈病情反覆牽纏一時難以痊復久曠職守曉夜不安再四思　惟有叩懇天恩准臣開缺俾得從容調懾一俟痊愈卽當趨詣宮門求賞差使斷不敢稍耽安逸自外生成所有微臣因病懇請開缺綠由謹情恭摺具陳伏乞皇太后皇上聖鑒謹奏奉旨已錄○○頭品頂戴浙江巡撫臣衛榮光跪奏爲恭報微臣查閱浙東郡營伍帶印出省日期恭摺奏祈聖鑒事竊臣奉旨查閱浙省營伍業將杭嘉湖三府屬各營次第閱竣附片奉報在案回省後將應辦各事赶緊部署清理定於三月初四日帶印出省先由紹興甯波次第巡閱後乘坐輪船歴定海海門至温州處州並由陸路至金華衢州嚴州各郡逐一校閱由水道回省所有巡撫鹽政衙門日行事件循例札委藩司代行代印其緊要及題奏等事仍包封行次由臣親自核辦除俟閱伍事竣將一切情形分晰具奏外合將前赴浙東各郡閱伍出省日期恭摺具奏伏乞皇太后皇上聖鑒謹奏奉硃批知道了欽此○○尙書銜降一級留任甘肅新疆巡撫二等男臣劉錦棠跪奏爲查明新疆防營弁勇及各台局自光緒十二年正月初一日起至六月底止實在數目分别繕具清單奏明立案恭摺仰祈聖鑒事竊臣所部馬步諸軍曁烏魯木齊提標士　截至光緒十一年底止共存六十三營旗開花砲隊三哨小馬隊四哨及各台局實在數目業經遵照部議分别奏咨在案兹據粮台　　詳稱十二年四五六等月新募帮統董定各軍提督張俊所部坐粮小馬隊一哨文將定遠左旗行粮步隊添募成營攺爲定遠左營又新募瑪納斯恊標坐粮馬隊一旗並於六月内將綏定行粮步隊一營裁併攺爲綏定中旗仍支給行粮通截至十二年六月底止共存六十四營旗開花砲隊三哨小馬隊五哨共計額設弁勇二萬一千一百四十八員名額外營哨官一百一十員額外伙夫公私長夫馬夫九千七十五名其各台局於五月底裁撤哈密柴草局一處照章將原存營局及新添裁攺各數目日期分晰繕具清單詳請奏咨前來臣覆核無異所有新疆各營局自光緒十二年正月初一日起至六月底止實在數目除咨部外理合繕具清單恭呈御覽伏乞皇太后皇上聖鑒飭部立案施行謹奏奉硃批該部知道單二件併發欽此○○頭品頂戴河東河道總督奴才覺羅成孚跪奏爲豫省黃河南北兩道徵收河銀遵章解交司庫以備餉需恭摺仰祈聖鑒事竊照豫省黃河修守經費自同治二年經前河臣譚廷襄壽議減工節費停錢用銀每年上游南北七廳尋常守由司撥銀二十萬兩有奇其開歸河北兩道額徵河銀仍照例歸搶修案内就數提用如遇異常險工另行專摺奏提歴年節省防險銀兩辦理奏明在案嗣於光緒十年奉欽差核减工欵案内　　 
奏准兩岸各廳欵自酉年爲始除留發堡夫工食等項外餘皆儘數解司候部提撥等因亦經飭遵辦理並嚴飭認眞督催於年終掃數清解去後前據開歸河北兩道先後詳稱光緒十二年分南岸額徵河銀二萬八千百八十一兩九錢二分三厘截至年終已據各廳州縣陸續解到銀二萬八千二百五兩五錢九分三厘除發本年各汛堡夫五成工食及採割提葦草各刀工等項用銀九百七十九兩七錢一厘下餘銀二萬七千二百二十五兩八錢九分二厘北岸額徵河銀九千八百四十五兩五錢九分二厘已據各縣掃數徵解到道除發各汛堡夫工食等項用銀一千四百一十五兩六錢二分一厘五毫下餘銀八千四百二十七兩九錢五分五毫二共餘銀三萬五千六百五十五兩八錢四分二厘五毫均已儘數解存司庫並據開歸道聲明尙有祥符虞城兩縣未解銀六百七十六兩三錢三分現仍嚴催徵解一俟解到續再移交司庫等情詳請核奏前來查上游黃河自同治七年滎工失險後每遇盛漲搶護爲艱加以下游河　 
身日益淤墊兩岸工叚逐漸增添以致用歀倍費前歲復將額欵錢粮分别核减各廳修守工需左支右絀辦理諸形棘手惟值此時事多艱不得不力求撙節勉符定章現經督飭兩道將額徵河銀竭力嚴催徵解扣至年終截數除支用外註實存銀三萬五千六百五十五兩八錢四分二厘五毫儘數解存司庫謹分晰陳明伏侯飭部提撥以濟餉需所有豫省黃河開歸河北兩道節省河銀儘數解存司庫緣由理合恭摺具陳伏乞皇太后皇上聖鑒再祥　兩縣欠解河銀仍一面嚴催續解合併聲明謹奏奉硃批該部知道欽此○○降二級留任雲貴總督兼署雲南巡撫臣岑毓英跪奏爲揀員請補極邊安缺知縣以裨地方恭摺具奏抑祈聖鑒事竊准吏部咨開文選司案呈雲南文山縣知縣朱桂錄升補廣西直州知縣所遺文山縣要缺應另行揀員坐光緒十二年十一月初三日等因按照部中行文坐日照限减半計算扣至十二月二十八日五十五日限滿歸於十二月底截缺係極邊安缺毋庸籖掣查該縣幅𢄙遼闊政務殷煩非精明幹練之員弗克勝任查奏定章程知縣一項凡遇曾任實缺丁憂服滿人員呈請分發原省候補者如曾任煩缺俟分發到省後遇繁簡缺出均准酌量請補今文山縣知縣缺當經督飭署藩臬兩司於通省應升應調人員内逐加遴選非現居要缺卽人地未宜一時實無堪以升調之員惟於應補人員内查有曾任要缺服滿仍發原省候補知縣熊開先年五十五歲係四川永甯縣人由增生中式咸豐八年戊午科本省鄉試舉人於同治三年在捐銅局報捐教諭訓導四項統選十一年因滇匪竄擾瀘州石峯山等處帶圑打仗出力保奏奉上諭着免選本班以知縣分發省分歸候補班遇缺前先補用並賞加五品銜欽此同治十三年三月二十八日經欽派王大臣騐放籖掣雲南四月十六日引見奉旨着照例發往欽外領照啓程是年九月十七日到滇繳照委署馬龍州知州缷事請補　彜縣知縣要欽奉文覆准光緒二年五月二十五日到任調署安甯州知州三年十二月二十九日到任五年正月在署任聞訃丁父憂報明開缺回籍守制七年四月服滿起復請咨赴部投供候選九年三月經吏部票傳騐到坐揀中城兵馬司副指揮委用一缺領照赴都察院禀到繳照札交中城差委六月調揀東城差委帮辦東城外坊副指揮事務並管帶局勇遵照新章呈請分發原省雲南歸候補班補用七月初十日經欽派王大臣騐放堪以發往十一日覆奏奉旨依議欽此七月二十日領照起程光緒十一年二月初四日到滇代理師宗縣知縣該署司等查該員篤實和平辦事穩愼並無叅罰案件曾任要缺知縣以之請補文山縣知縣係屬人地相宜與例亦符據署雲南布政使史念祖署按察使譚宗浚會詳請奏前來臣覆查該員熊開先年健才優辦事勤謹合無仰懇天恩俯念極邊要缺准以該員熊開先請補文山縣知縣實於地方有裨如蒙俞允該員係候補知縣請補知縣銜缺相當毋庸送部引見所有揀員請補極邊要缺知縣緣由理合恭摺具陳伏乞皇太后皇上聖鑒勅部議覆旋行再雲南巡撫係臣兼署毋庸列銜合併陳明謹奏奉硃批吏部議奏欽此○○衛榮光片再查順直地方水災甚重經臣督同司道廣勸捐輸解直賑濟並將捐銀至一千兩以上者奏請建坊各在案兹據籌辦順直賑捐局司道詳稱據分部郎中周錫齡遵伊母二品命婦周葉氏之命湊集司平銀一千兩交局解直賑濟等情具詳請旨建坊前來臣查二品命婦周葉氏係已故直天津道周家勳之妻慨捐鉅欵見善樂爲深堪嘉許核與建坊之例亦屬相符合無仰懇天恩俯准將二品命婦周葉氏於原籍地方自行建坊給予樂善好施字樣以昭激勸理合會同大學士直總督臣李鴻　附片陳請伏乞聖鑒訓示謹奏奉硃批着照所請禮部知道欽此 
 
 

Page 10

 
 
[神京載筆]  
　　京師安定門内大街有雍和宮喇嘛廟廟内東旁有行宮一所每逢皇上親祀地壇回鑾時路經該廟卽在行宮駐蹕行宮中殿宇亭榭極其宏敞惟歴年旣久未免漸形頽圮聞今年夏至皇上有親祀地壇之舉先期欽派潘伯寅司宼查估行宮工程刻經司宼查明約須欵七萬金當卽據實入奏不日工部當奏請點派承修大臣矣○大内有南府衙門係内監排演戲劇之所其外墻與南海相接二月二十一日夜間有賊穴牆以入竟將戲衣竊去若干該府總管太監恐皇上不時傳演有悮要差卽於次日奏明刻令内廷各處及外面步軍統領順天府五城一體嚴拿賊犯以儆將來○三月二十間工部奏請欽派王大臣選擇皇上萬年吉地傳聞皇太后聖意仍在東陵蓋因此處地脉遠勝西陵刻與醇邸連日斟酌俟斟酌妥當可以明降諭旨矣○三月二十三日天微明時皇上詣先農壇行耕藉禮其詳已見前報至九點鐘回鑾皇上金轎已出壇門相距天橋約二里許橋下有步軍統領率領南管叅遊都守各官胯刀排立正在遥望俟金轎相近跪迎於途忽橋西溝内露出一人首被南營各官瞥見知其必係叩閽者急令兵役由溝内將其揪出扭至僻靜之處不放其去迨至聖駕還宮差使已畢叅將卽將此人解交步軍統領衙門傅聞此人係四川人至因何事來京叩閽未得其詳容續聞再錄○三月二十閭前門外錢巿忽有一日未開行巿實從來未有之事也銀價於是日陡然大减每銀一兩僅易錢九千有奇比較二月間行情則少易三千有奇五城二憲恐巿面變亂乃痛笞錢巿經紀連日會商欲貼告示嚴禁錢價漲落不定○客臘哈密王來京進貢名馬二十餘匹刻經上駟院日日排演因今秋皇上有臨幸南苑圍獵之舉也○鴻臚寺咨行文武各衙門稱本寺現在辦理啓疏奏請皇上升殿所有陞遷調補加級紀錄以及開復降調罰俸處分人員例應一體謝恩相應行知各衙門卽將應行謝恩各員務於五日内造册咨覆事關大典勿遲勿漏○甘肅安肅道一缺駐劄肅州府自光緒七年中俄新約於嘉峪關外新疆一帶訂准貿易肅州擬設稅關卽以安肅道督辦中外交涉事宜現因葉觀察毓桐告病遺缺雖經簡員補授以重職守然到任尙需時日經譚制軍以該道事煩責重徵課通商均關緊要泒蘭州府知府恩太守霖馳往肅州接署安肅道缺𨐰理中外交涉事宜已經奏聞矣○禮部出示四月初八日係佛誕日是日禁止屠宰照常辦事等因奏明在案爲此曉諭軍民人等一體凛遵勿違特示 
[三馬路陳與昌恊賑公所賑務要略]  
　　三月二十五日廣東趙先生交來無名氏賑洋五十元二十六日胡蔭菊善士交來妻病全愈完愿洋十元廿七日王悔初善士交來祈病速愈洋一百八十元廿八日鎭江恒太和行寄來心信願善士票銀五十兩四月朔日延陵氏喜筵移賑洋十元初二日劍記移書價貼欵助賑洋二百元蔚長厚寳號張平軒先生交來江西藩署孫錫九善士紋銀七十兩申規銀七十四兩五錢二分初四日池州府全泰盛信局孔泉翁寄來赴考諸君子集成洋四元周善士壽筵移洋十元又湯餅移賑洋十元諸君心切救災隱其名者德無不彰感以誠者願無不遂特標出之以爲節省浮費者告[  竹坪陳煦元謹啓]  
[賦懷倉山舊主卽正]  
　　聲名洋溢震春雷風雅如君合共控深護書堂富楊柳宏開詩域起樓台瀛洲徧歴談成錄國聯交重達材桑 
梓敬恭縈夢想何當杖履快追陪[  聖湖畫隱雲道人涵張哉求是草]  
[呈惜花外史謹步見贈元均錄乞夢畹生高昌寒食生霧裏看花客同政]  
　　翦燕論心志未伸不須惆悵怨芳春棲棲　我餬其口碌碌因人寄此身名重騷璮誇白戰情兼花事惜紅塵凌雲有志憐才最臣里相如莫厭貧○束裝就道再疉見贈元韻藉以留别又向天涯别故人魂消南浦不知春無情水逐無情客不繫舟髓不繫身賴有詩魔縈夢寐拚教路鬼笑風塵相知自有相逢日努力加餐且食貧石城潄霞館主人求是呈草 
[枕雲居士應臺灣海關之召詩以贈行]  
　　漫云此去遠離家挾䇿投時念豈差志士忍教抛日月丈夫原不戀烟霞客途迢遞和風送征旆飄摇落日斜别後若逢鴻鴈便好將詩句寄天涯海濵萍聚幾經年一旦分襟劇可憐許結鷗盟償我願未聽驪唱問君旋江流萬里離情遠 
柳線千條别緒牽破浪乘風同有志那知竟讓着鞭先○和鏡湖釣徒春日遣興原韻細艸迷離遠映簷留他春色不須鐮黃鶯出谷啼紅樹紫 
[燕尋巢入翠簾雨梁杏苞香乍散風裁柳葉影初添間來汲水澆花去惹得芳泥鞋上黏] [  惜花女史走筆]  
　　一病經冬及春頻死者再愈後感慨百端覺　可說之處故戒不作詩晴窓默坐結習難忘率成七律四章分寄馬獻臣叚崧三及叔英弟 
[甬上錄請諸大吟壇正刊]  
　　經春病刦等滄桑夢過南華第二塲似覺風情非昨比又應憂患自今償問誰草檄頭堪愈未解彈詞目己盲余夙有頭風病後加劇兩日爲肝陽所擾視物竟至不明有俗更無醫治䇿漫從蘇沈議良方病時易醫不下十數人而卒賴西醫栢樂文拯於危宋佑甫先生善其後醫亦難言矣哉○晚烟樹末愴啼烏病起遥覊謁墓廬一病四閱月至二月下浣始能起床清明祭掃因致闕如帶水里門祗增悲眺徒讀父書成暴棄　磨祖研闢荒蕪九京盼切生孫望先慈在日頗望抱孫今夢中猶及此意然竟無以慰九京之望 
一紙情深報友書余病中友人寄書慰問者甚多而尤以馬段兩君爲摯意重情長語由肺腑天涯知已未可多得也未就弟名漸許武不堪事事負微軀叔英弟捐納巡檢指分浙江以騐看到省之資煞費張羅春仲因索逋由甬至杭書來具悉近况卽以十洋寄之愛莫能助徒殷疚歉耳○壯不如入老可知堂堂白日一鞭馳靜觀物理籠襟袖暗數春華感鬢絲破帽戀頭寒料峭苦茶攪舌味回遲翛然别有清閒趣手倦抛書引睡時○不羡鵬搏萬里程却思鷗鷺結幽盟但論時命當知足敢把恩仇計畢生長短才如龜筮限是非舉漫擊臧爭算來似我尤辜負詩壘無緣建酒兵余飲不勝蕉而雅好持杯如淵明無弦琴略得大意而已病刦餘生非菴湯鞠榮初稿○詩成又接馬三信再作一首却寄三年交誼兩通神公瑾醇醪氣味純母老君堪供菽水家貧我已倦風塵未妨眼孔高于額好念韶華惜此身來函言近日頽喪異常二三知已連日約作湖上游而終不能鼓舞興致其將病乎云云讀之殊足令英雄氣沮可概也一事更期學鄧绾無端駡笑且由八非菴父草 
[三月二十九日偕素蕤閣主游滬北徐園追念前游慨然有作]  
　　韶華九十倐將闌又到徐園看牡丹天氣陰晴人冷暖怱怱花事了春蘭清明前曾來園中觀蘭花會○姹紫嫣紅一望收闌干携手思悠悠花枝新舊分明異鴻印堂前感昔潛春間友人屢宴余於鴻印堂侑觴皆以紉秋館主時尙未識素蕤主人也○玉立亭亭絶點瑕臨風雅似玉簪花遯叟記十二花神以素蕤閣主爲玉簪說詳淞隱漫錄何時建就花神廟十二花神共一家懴情侍者議建百花祠於園側○躑躅花間著意吟夜來風雨最關心心深似月誰堪印花外悠然一曲琴意琴室主未是草 
[上海四馬路高易公舘内籌賑所李秋坪經收直順山東三月十六至廿九日賑欵清單]  
　　十六日靖芬居士洋一元○壽字册迪吉居士花洋三元○如臯汪孝臣翁募太原堂三元陳春橋心有餘各一元吳如翁力不足吳子翁無名氏各半元無名氏銀六錢無名氏銀四錢太如堂無錢人無名氏各三錢祝老太太無名氏無力人無名氏各二錢無名氏三戶共捐名一千一百文伸洋一元共捐洋七元銀三兩五分伸規元三兩六錢八分四厘○永安街公大棧交來游鵬翔洋三元永盛長嵩華氏各二元黃錦軒羅階記關照記傳景記周斯記各一元共洋十二元○共盛局交來嘉郡北門釐局募壽字册酈子記金少記汪靜記葉梧記張星記何迪記金雲記秦寳記各半元評花史二角不留名一角王春泉蔣鑑泉各錢三百文王德記費洪紹烏靜安張六記董仲記各錢二百文雷記一百六十文合計洋六元○十七日全盛局交來瀏河掣騐局募壽字册燕宜軒明恕堂至　堂慈壽堂各一元濟世堂藜映堂各半元共洋五元○全盛局交來壽字册補拙主人一元文餘銅洋一元○福興潤局交來宿邑劉筱林翁募張仭千謹遣嚴命遺訓移助洋三十元○全盛局交來新城佐署募壽字册陳星涵陳善各洋一元除祖善陳印玉各錢四百文林鶴翔三百五十文邵殿榮三百文陳常陳沅各二百文陳鑫一百五十文陳湘一百文共捐洋二元錢二千一百文伸洋二元○十八日壽字册葉東初求兒病愈四元湯雲裳中元盧福湯樹各二角渴銓一角黃兩鄉錢二百文共洋五元錢二百文○十九日壽字册濤雄永記洋五元瘳志卿一元○政大源局交來九江招商局募壽字册無名氏二元○李存德堂二元○壽字册億大局交來蔡履和募黃榮芹薛世子客錢三日文王得三皇甫氏落魄子各二百文徐興無名氏半月山人陳淦泉李記無名氏陳友柏朱無名氏各一百文無名氏陳文潮各五十文共捐錢二千一百伸洋二元○遂讀書屋一元愼獨參錢紹遠力不足人芝蘭書屋各二角補拙居守拙生各一角共洋二元○廿一日保順堂一元○求消灾人一元○認錯子銅洋一元○協源局交來石門縣署病愈遂愿八洋十元○余鏞江四角○恊源局交來無名氏等六戶洋二元○有餘無名氏各錢一文淨數分五十文共伸洋二元○廿二日余裕愛求病愈興齡新平安各一元○怡和劉善士交來蘇不留名洋五元香田氏氏捐助已裱山水畫四副○念三日恊源局交來嘉興楮觀察第一元○廿曰黃履之十元○廿五日江水船陳善士交來來無名氏十元○生泰洋貨號四元○浦東張兆福子爲玉助灰鼠皮女馬甲一舛佑價洋五元○余鏞江四角○廿六日老正大局交來弇山守守約參齋芬閣棒壽軒菜居無名氏各一元共洋五元○正和蘋來越郡華髮佚士了愿四元○恊同慶號左慶先翁交來字册憲廠官運局銀二十七兩二錢富廠官運鹽局銀二十兩富同興春草堂忠恕堂各十兩會穀堂五兩燹茂和興順公王頤福永生公恊昌隆太乙堂各二兩劉　一兩二錢務本堂大美生張守俊朱心心參朱寳芝各一兩徐裕椿六錢共捐銀一百零一兩仲規元一百零五兩三錢九分五厘○廿七日隱名氏四元○妃青閣内史一元○廿九日申園捐桶衆善士洋三角銅三元錢三十七文陳孟熊交來海口輪船帳房洋五元○○以上十四日統共收規元一百零九兩零七分九厘英洋一百五十八元一角花洋三元銅洋　元錢二百三十七另巳德山水畫四幅合併聲明 
 
 

Page 11

 
 
[上海四馬路文報局内協賑公所經收賑捐四月上旬清單]  
　　初一日河南伊陽縣正堂繆萼聯明府送謝景宣兄湯餅會洋四元胡參餘翁送謝景宣兄湯餅會二元嚴保之翁張筱林翁薄命叟陶幼亭翁四戶送謝景宣兄湯餅會各一元○任逢辛翁送錢怡甫明府添孫湯餅會三元○無錫知仁庄交來受福册公宇一百廿四號華子才先生募愛日堂華助洋一百元○受福册公字二百號松江鹽公堂募仁濟局移捐助洋十元勾章簾靑氏十元○又綏册四號長源泰號謝筠亭翁募頌平氏箭亭氏二戶各十元咸登氏心願氏二戶各五元五柳氏四元金聲揚二元均甫氏集成氏汪先生范藹亭四戶各一元○京册天順祥寳號交來全芸軒顧景齋二翁募求安氏京平銀五十兩安先氏祈安氏侮過齋三戶各京平銀十兩實收申合規元八十二兩五錢六分○使君受福册乍浦勉效馳驅子募交林孔扶先生募莊萬發二元沈宗五角捷三七百文練舵公九立二戶各四百孟老大咸靜齋秋花象吓路吓眞吓國興藍亭后官十戶各二百林永昌一百實收洋六元○又靑浦有心無力人募延陵子求病速痊二元平爲福二百六十守拙子七百恭壽主人五百素松齋歸厚主人求缺齋顧義齋立鳴齋五戶各一百無名氏五十無力子勉力人合助五十文實收洋四元○蘇城汪理仲先生募保安堂三元求伸子四元○大浦楊黃氏爲因分娩服符許願求平安一元○吳君印楨爲顯考春庭公九十冥壽誕讖資移助賑祈資冥福五元○本日共收英洋一百九十六元規元八十二兩五錢六分 
[上海三馬路與]  
　　恊賑公所陳竹坪經收山東直賑捐四月初一日第六百十五次清單○二千二百五十號救命摺延陵氏喜筵移賑洋十元四善士二元再信氏一元張氏求安子錢五百魯玉記二百程求全三百以上由本埠元和順綢莊交來洋十四元○使君受福册如臯吳家巷寄來子同生太瘦生可憐生寳善堂醉月樓至德堂竹素書屋傳經樓桂丹書屋謙益晝屋燃藜閣髮孩華顚老各錢二百讀月軒四百以上合錢三千文又一萬四千另六十九號救灾圖册何風頌銅洋二元又三千六百四十五號壽字册棉力子洋二元又移種福册無名氏錢二百文又六百七十九號救命摺保平安洋一元以上五共來英一六元銅洋二元由福潤局寄到○硤石南卡蕭子華先生續募來使君受福醫移懺資賑洋六元心元心印符袪病極效愿洋四元楚彬六一居士洋一元以上由順成局寄到洋十一元内花洋二元○李月記助規銀十四兩出險入夷人洋五元葉杏村先生來無名氏洋十五元有神祐五元周卽全五元實山縣羅店鎭東街李壽山洋四元四明不具名病愈完愿二元四林山庄求母康健家口平安洋一元陳幼山洋五角陳亨順張恆忠傅其樞張小泉傅愼卿五戶各洋二角合一元悅來米行銅洋一元○五萬九千九百七十五號新册乍浦榮陽氏洋二元又重請發棠樹隱名氏一元姑蘇淞北居士醮金移賑一元又銅洋洋一元張堰南角里村李桂芬一元○本日共收英洋七十四元内花洋二元外銅洋五元規銀十四兩小洋五角合併聲明 
[上海三馬路與昌協賑公所陳竹坪經收山東直賑捐四月初二日第六百十六次清單]  
　　本埠孫少茨先生交來劍記移書價貼欵助賑洋二百元○本埠蔚長厚寳號張平軒先生交來江西蕃署孫錫九善士紋銀七十兩申規銀七十四兩五錢十分○新册補過子第十一次纘募來茂林堂張雲祥雅宜軒主邱芝山松雲居方佑之實墨齋丁瀛洲天生閣理經居李文舟王鵬元王桂軒風竹林顧蘭陳堡五福堂三多堂施菊泉不是俗人各錢五十文以上合來洋一元又册黃福春先生經募畢芳洲何雅仙程南琴汪蓮山各錢一百文唐祝三費芝舟方靄卿傅建勳姚世興金人和蕭山無名氏江西平安子但求作事多順遂恤願眠餐日安舒王少峰各五十文江海洲錢四十蔣小章羅勵甫各錢三十文以上合來洋一元○太倉盤生氏求病速愈洋五元○榮昌洋二元是我洋一元又銅洋一元同記銅洋三元城隍廟桶捐有慶堂求病速愈洋五角白紙包桘　買洋五角浙東弟一橋西迪人洋一角紅紙包洋一角曹基瑞當票一帋散英洋二元散小洋七角散錢一千四百八十文○○本日共收英洋二百十二元規銀七十四兩五錢二分小洋十九角銅洋四元一千四百八十文當票一潘合併聲明 
[上海三馬路與昌協賑公所陳竹坪經收山東直賑捐四月初三日第六百十七次清單]  
　　新册第七萬另七百七十七號瀏河隱名氏經募源記洋三元益記寳記平記三戶各二元安記一元又七萬另七百八十四號成記洋三元世記守記良記三戶各二元通記一元又七萬另七百七十八號四記洋五元季記三元吉記慶記各一元以上三册共來洋三十元由永義昶局寄到○新册第六萬五千三百六十九號湖北祝洋一元○新册第七萬二千另三十五號蘇省無名氏二戶各洋五角又無名氏三角又無名氏二戶各二角又無名氏三戶各一角以上共八戶合來洋兩元○使君受福册　口全泰盛嘉悔過子洋三元王省室二元隆盛堂無力子各一元以上共洋七元○新册福號大通謙益錢庄吳压山翁募吳不留名洋二元翟象高錢八百吳門氏七百六十聚源店四百盛孔固金文爕余芸井聚和店裕泰店王武孝汪海閱祥和店八戶各二百趙恆裕啓發無名氏聚成店何立大余永興裕昌店程立暢汪太茂鄭學祥十戶各一百以上來洋六元○塔册第一萬一千九百十六號厦門柯仰營堂洋四元○救命摺第五百三十號池州府全泰盛孔泉盛先　 
生募無名楊立源各錢五百楊承裕堂四百桂成德堂三百張學知齋陳惜陰齋王福春堂桂一偶齋桂善伯蘇城燮桂學問齋汪存厚堂無名氏張漸逵堂陳四竹齋徐思位齋十二戶各二百文以上來洋四元○鍾佑之先生交來滬南佑記因病祈痊洋十元周善士壽筵移賑十元又湯餅移賑十元内花洋一元九江東園居士佩文韻府股單一紙計一部售去京都來寳墨七言對二副洋二元洪立濙左手足麻木求速全愈洋二元有心無力子祈父病速愈洋四元○本日共收英洋九十二元西花洋一元佩文韻府股單一紙合併聲明　 
 
 
 

Page 12

 
 
   
 
