# 1924 - 197 - 4918463

 

Page 1

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *   
 
 

Page 2

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *   
 
 

Page 3

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *   
 
 

Page 4

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *時論（特約） 
[國語（上）] [  心史]  
　　吾國向無所謂國語有之則左氏之春秋外傳而已歐洲國土小而種族多語言之不同不必以國爲界别盖有一國之中歧爲數種語言者西人之言以爲愛國之萌芽由國語始語言相通而後相愛語言不通而强併爲一國在國内固已自爲畛域一旦有釁分裂必起於是今世界人道益昌反對帝國主義尊重民族之自决益以種族之分立爲人民所自認而非武力之所可横干由是提倡國語務使國力所及之土所著之民定用一種語言爲文化統一之上策然至今日轉有不能强求統一者歐戰以前帝國主義盛行文化侵略不爲世所詬病當時猶未能冺其異言異語之隙則民族間堅持畛域之見不受强權之分配以保存其向來種族之形成逮今民族自决之潮流旣已發展世界戰後之新憲法中多於此特定開放之主義許一國中某州用其土語爲公文施行於官文書之上蓋不如此開放并不能維繫此州之人民尙承認與此國相隷屬也普魯士德國之一邦耳合全德之幅員不過當我數省况其二十餘邦内之一然普新憲法有特訂容許異種語言之文其第一條第四項公事上應用之語言爲德意志語此猶以統一爲言者也而其第七十三條乃云省議會得以法律允許以下言語與德語並行一對於外國語的民族許以另用他種敎育上語言但此地少數德人之保護亦應注意之二外國語與本國語相間之地得准許他種公事上之語言此則特爲開不能統一之例外歐洲各國不能融化語言之畛域其苦如此夫歐洲之所謂公事上語敎育上語皆指文牘及書籍所用自我言之但曰文字而已歐洲惟言文合一故語異者文必異文旣異而咫尺接壤之民族苟非經數年之敎學不能通其語與文旣不能盡人擲此時間遂不能不藉能通者爲之傳譯然此民族之異文異語夫豈自開闢以來爲然當羅馬盛時闢地旣廣傳國又多歷年斯時拉丁語本已統一迨羅馬政衰割據紛起不數十年各隨其方俗之語别成方俗之文英也法也丹也荷也德也比也奥也匈也意也葡也西也國各有文而其每國之中又多有異同之致此各國又地醜德齊莫能相尙而語文遂以永歧但知同出於拉丁而已蓋其文字僅爲語言之符號植基於音母之上别無文字之精意經緯其間語言旣殊文字盡變文字旣變語言益離横則咫尺可以借力於舌人縱則數百年前之名人手跡今日無一字可辨歐人著作稍有名者各國傳譯又各自再版三版乃至無窮版中有陳舊之字字典剔除之版本更改之務隨時代遷流並無古作者原來之眞相人之語音隨地固有不同歷時亦有漸異文字卽　而變焉此則受言文一致之影響也 
 
 

Page 5

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *   
 
 

Page 6

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *[國内專電]  
　　北京電　顔閣同意票經昨今兩日吳毓麟在交部疏通結果稍進步某要人電靜廬全體爲顔閣助 
　　北京電　此間抛空公債者宣傳洛吳主張以武力解决在浙臧楊兩部令皖贛閩浙四省合力包圍勒令解散并謂蘇巡區不應由洛代庖蘇將先自行發動等語（二十二日下午一鐘） 
　　北京電　王克敏聘日人公森太郎爲財部顧問託其專助正金鹽餘交涉昨先商六月分鹽餘正金以九六債基金不敷要求撥給與原田梁二磋商允撥十八萬元財部出一公函了事　　北京電　外銀團息倫敦電德發債票憑號碼息票取出息金中國納一種退欵税原由政府收回欵内扣除今匯豐優待免税惟法國等銀行對德債欵尙不允放回中政府已向柏林政府催促又倫敦城市銀行匯欵交中交鹽金四行經收自收欵日起至匯出日認活期存欵息二釐四行頗合算（二十二日下午一鐘） 
　　北京電　俄代表團息莫斯科訓令須接收使館後方開中俄正式會議中政府希望先行開幕式秋後再開議一節請勿必做此形式使館一交即開正式會議（二十二日下午一鐘） 
　　北京電　駐美代辦容揆電告外部美政府催發行施使簽字之無線電債票外部覆容揆暫緩（二十二日下午十鐘） 
　　北京電　政府函匯豐催匯理道勝正金所扣德債欵務速依協定放還 
　　北京電　加拉罕照外部退賠委員會俄已準備派員請速派定華委員 
　　北京電　養（二十二）閣議程克未到内次謂災區過廣籌欵困難蔡督主張在路郵航附加似可行交吳謂本人贊成惟窒礙多俟開部務會議决定再議某主關税附加俟外顧與安格聯接洽再議顧報告智利爭領判權經過决堅持到底不許其擅行派員陪審又决農部答覆李燮陽關於萬國博覽會之質問書又簡姚鍾琳署財部司長新隄關監督羅揚烈免職沈子良調署遺江漢關監督以吳靄宸署法部提修正司法官俸條例第二條第二欵第二項决照辦 
　　北京電　王揆電外部請示無線電債劵應否發行部覆此事由交通部主持　　北京電　三井洋行岩井函財部催速解决陸軍部所購軍械（二十二日下午一鐘） 
　　北京電　馬聯甲乘六安匪亂擴充武裝警察一營於蚌埠並招新兵一營於廬州將擴充成團（二十二日下午一鐘） 
　　北京電　財部泉幣司長王世澄辭職自言膽小幹不下去實爲得罪李彦青部下崔某王克敏派姚鍾琳署准王三個月假（二十二日下午十鐘） 
　　北京電　粤一部分飛機師呈航空署投効經葉夏聲保證派爲職員 
　　北京電　美舒使八月十六回國由參贊貝樂代（二十二日下午十鐘） 
　　北京電　交部向海部抄三井合同 
　　北京電　豫督由三家店運槍械至鄭州電部飭運（二十二日下午十鐘） 
　　北京電　陜劉電院甘汽車月内可竣工　　北京電　交部電津浦察哈遣送災民回藉騐明都統章免費又路存裕寗欵四千餘兩蘇兩長允飭財廳清結速派員向廳結算收取（二十二日下午十鐘） 
　　北京電　孫寳琦赴津弔倪嗣冲今午回京（二十二日下午十鐘） 
　　北京電　連日報載八月一日農部准棉出口電此爲一年前新聞自去年八月後政府並未續禁棉花出口無庸通電解禁（二十二日下午一鐘） 
　　天津電　各河水勢仍漲不已甚危險 
　　天津電　塘沽交涉後援會馬（二十一）假座玉壺春招待報界討論交涉進行辦法（以上二十二日下午九鐘） 
　　天津電　塘沽日船殺死華工案禡（二十二）據日副領田島曁司法官宇佐美云凶犯基因傷致死重罪預審惟日司法程序領事館對重罪預審確定須將案犯送解長崎控訴院復審宣判執行宇並云司法無方針有定律此案現未查閲預審期不宣布 
　　天津電　省敎會常會禡（二十二）提議三十四案全體通過宣告閉會 
　　天津電　海河北河各漲一尺西河大紅橋水平槽英工部緊急通告居民防險海關將税單文件移存樓上以防不測英界沿河均築土壩五尺 
　　天津電　聞某重要外人向當局要求掘運河上游以壩運水謀保租界安全楊廳長拒絶 
　　天津電　省會聯合會來津代表每日假省會開會（以上二十二日下午九鐘） 
　　奉天電　張昨晚在府讌王永江 
　　奉天電　各縣相繼報災海城遼河沿岸被水三七村没田禾萬餘畝綏興營蓋復莊六縣冲鹽觔六百餘萬擔四洮鄭白路水没斷交通張提私欵萬五千張學良五千濟賑又提公欵萬元在皇姑屯站設粥塲 
　　奉天電　總部軍需處核銷十二年度軍需費千五百七二萬五二七十元 
　　奉天電　官銀號撥欵千萬築奉海鐵路分年修築達璦琿止 
　　奉天電　省第一監獄赦犯九百名一至五等徒刑减四分一號（二十）實行　　奉天電　開海鎭守使設山城鎭鎭使委張宗昌（以上二十二日下午九鐘） 
　　哈爾濱電　京滬匯水平商界减痛苦　　哈爾濱電　今日各報載東省特别區撤廢存在改組三説係奉天方面訊 
　　哈爾濱電　美領爲萬國農具公司請俄技師護照往滿洲各地敎懇種 
　　哈爾濱電　二班學警儉（二十八）行畢業禮擬再派旅大實習 
　　哈爾濱電　松花江水漲三尺航業稍活動（以上二十二日下午一鐘） 
　　濟南電　茶巷郝宅搶案省長警廳懸賞嚴緝已在天平寺街土娼家破獲吳雲亭王小山二名（二十二日下午七鐘） 
　　濟南電　七旅一團長吳毓麟被目兵控其蝕餉現已由鄭督理派員押解來省發交軍法科審問聞團長缺尙未另委 
　　濟南電　鄭熊接直湘乞賑電擬日内開會召商界募集 
　　濟南電　捲烟包商蘇古農擬用巨欵運動議商兩界緩和反對空氣 
　　濟南電　日照井溝莊又被匪屠刦燒殺甚慘（以上二十二日下午五鐘） 
　　漢口電　王汝勤已來漢寓第八師駐漢辦事處蕭號（二十）午在署歡宴 
　　漢口電　洛擬派趙榮華爲援黔副司令　　漢口電　第四旅陳團電告皖匪陷霍山後英山與鄂屬羅田交界之鷄鳴河已發現匪踪 
　　漢口電　江水復漲英法俄特别區各界江岸均浸水日界先用沙袋堵塞水未上岸英界匯豐花旗兩行門首皆堆有黄沙抵水若再漲一二尺漢鎭將成澤國 
　　漢口電　皖議員胡某等今日過漢赴京請願撤馬聯甲 
　　漢口電　有人函洛誣一師校長周之瀚及敎員學生多人爲過激黨洛電蕭令飭敎廳嚴查 
　　漢口電　敎廳長程書書辭呈蕭已令成憲退還（以上二十一日下午十鐘） 
　　重慶電　劉湘委前省公署秘書長李公度爲川滇籌邊清鄉督辦署秘書長　　重慶電　湯子模賀龍自黔銅仁擾川酉秀被銅軍擊退頃有傷兵運渝黄隠龔達連電渝熊軍急圖擾川 
（以上二十日下午八鐘） 
　　香港電　馬（二十一）下午五時反對沙面苛例大會復派鄺達生等四代表偕馬超俊赴沙面謁英領英領提五條件（一）取銷十二新例（二）有相片執照每年換一次華洋人自由取用（三）臨時執照無相片者由東家代取每月限四次華洋人無長年執照者於閉閘後皆須用之（四）允私家傭役復職（五）公用傭役酌辦另兩附件要即回工及不得苛責留沙面華人各代表認爲換湯不換藥聲明不滿即回豫章書院開會議决堅持撤銷影相及領執照一條非達目的不回工並議决絶交等兩辦法爲最後對待 
　　香港電　孫令准廖湘芸辭虎門要塞司令派陳肇英繼 
　　香港電　譚延闓因王德慶投林虎昨在省召湘軍將領會議决發聯銜通電擁孫停止與林虎議和 
　　香港電　李宗仁黄紹雄文通電推省議長張一氣爲桂臨時省長張辭 
　　香港電　廣州水馬（二十一）大退低處僅浸三數寸 
　　香港電　李宗仁擬聯合百色劉日福部取龍州 
　　香港電　英領事約工會代表禡（二十二）日再往沙面磋商 
　　香港電　南路陳炯明軍有向梁鴻楷求和説（以上二十二日下午八鐘） 
　　厦門電　養（二十二）厦商會開會爲上游籌賑思明知事及警備司令部副官均到會報告災况結果議决由各行商自行募集（二十二日下午十鐘） 
　　安慶電　軍署消息第二旅長定田錦章繼任　又馬將保謝學霖督辦壽合舒六霍等五縣清鄉事宜 
　　安慶電　合肥六安間之電報梗（二十三）日可通（以上二十二日下午九鐘） 
　　無錫電　養（二十二）夜全市電燈熄滅聞係桿綫損壞（二十二日下午十鐘） 
特約路透電 
[智利領判權之交涉]  
　　二十二日北京電　華人通訊社消息今晨閣議决定訓令駐美施公使託駐美智利大使以中國之抗議轉達智利政府文内反對上海智利領事所抱要求中智條約所未載治外法權之態度 
[倫敦會議現狀]  
　　二十一日巴黎電　英法比總揆及意代表今日集議考察委員會之事業如第二委員會能即將撤除佔領地保證恢復德國經濟統一事辦妥則明日即可開全體大會至於軍事股員會即研究來因鐵路之暫時制度者則已發生困難法代表諾勒特將軍與英代表克魯各有討論原議俟賠償委員會所决定之辦法實施後德人鐵路管理權即可恢復庶專家計畫可認爲業已有效 
　　二十一日巴黎電　財政專員如比相等定今日與美國摩根公司代表拉門德氏及英國銀行總裁諾爾曼氏集議詳訂美國銀行家可擔任發行德國大借欵之條件法總理赫里歐今日將晋謁英皇 
　　二十一日倫敦電　魯爾鐵路問題在協約國會議之股員會中漸成棘手事件大約此事將送還全體大會核議 
[英國不贊成互助條約之原因]  
　　二十一日巴黎電　左翼黨機關　論英國不贊成國際聯盟會互助條約之理由謂英國之依賴其殖民地不遜於殖民地之依賴英國或猶加甚且在英國方面保障太平洋和局與保障歐洲和局同一重要美日兩國衝突之可能性漸瀰滿於空際澳洲斷不能旁觀斯英國自不能漠視聯盟會所擬之互助條約毫不能保障太平洋和局其故以美國未允加入聯盟會也如英國接受此條約是予日本以純粹片面的保障耳云云 
　　二十二日倫敦電　加拿大函致國際聯盟會不允接受互助條約贊同英國反對之理由謂聯盟會章第十節所載之義務加拿大素不以爲然今所擬互助條約更將義務擴張非加拿大所可接受云 
[英國歡迎美律師團]  
　　二十一日倫敦電　今日英國法學家在威斯明斯特堂開會歡迎美國律師聯合會會員禮簡極莊嚴由英國司法大臣哈爾丹子爵演説表示歡迎繼由美國國務卿休士氏答謝各儀 
　　二十一日倫敦電　昨夜英國譬爾格里穆公會設宴欵待美國務卿休士康諾特公爵席英太子閣員等要人多與宴主席舉觴爲客祝壽謂休士以慷慨之形式辦理各種要大問題有功世界有功人類甚爲人欽佩今日來游倫敦尤有重要關係英國對美感情極佳凡能增進此種美感之舉動定可爲全世界之幸福云英太子亦有演詞謂希望秋間重游美國休士答稱美國可　　　　　　　　　　　　　　之一　　　美　　家計畫已　信任與興盛之途　甚盼望其早見實施云 
[英院討論印度時局]  
　　二十一日倫敦電　上院昨夜討論印度時局譬爾子爵請政府詳細報告其政策印度事務部大臣答稱印度問題　甚繁複故李氏委員會所擬之條陳論何種事菜應爲印度國有何種事業應爲省有者有甚短時間之内尙未能决定之至於在印度服務於民政之歐人其財政應改善其位置應穩固一層渠甚表同情在歐招　印度民政人員現殊不易故政府從委員會之條陳已不復在英招致某種人員但緊要職務之人才則仍在英招募想不難羅致充分人員憲法改良一節則委員會方從事調查渠不便發表意見云 
[法俄談判之動機]  
　　二十一日巴黎電　赫里歐電致俄國齊吉林告以回巴黎後願辦理法俄關係問題請俄政府從速批准法國商行代表之護照 
[各國近事]  
　　二十一日倫放電　殖民大臣湯姆斯氏今日在下院答覆質問謂馬來由議會將即置第二華人議員云 
　　二十二日抱斯盾電　汽船快矢號今日在巨狄斯角外與由抱斯盾開至紐約之載客新船抱斯盾號互撞死搭客四人餘入救生艇由快矢號等船救起當時適有濃霧拯救頗形困難 
　　二十一日開浦鎭電　南斐新政府已將新近判定監禁三年之一九一四年叛變領袖瑪里柴將軍釋放出獄當法庭判决時法官曾謂三年監禁不足蔽辜惟念其出亡多年屢受艱苦故從輕發落今繫獄甫及三月耳 
　　二十二日東京電　朝鮮大雨三日致全境遭重大之水患交通均大爲硬阻漢城與滿洲邊界間狀况尤劣 
[公電]  
　　北京通電　各省衙門均鑒本日令特任沈廣聚爲廣威將軍此令·派城旺奇理甲拉署都翊衞使此令任命韓國楨爲察東鎭守使署參謀長此令京馬（二十一）印 
　　北京來電　申報鑒皖代表何治愷入京請復三届省會並報告六匪易平息浮言梓鄉釋念皖會電 
國外要聞 
[東京通信（與九七月十四日）]  
　　日本議會召集後之政局及趨勢 
　　護憲三派因打破特權階級而起加藤内閣由護憲三派聯立而成　内閣在日本憲政史上可謂爲能代表民意順應潮流之責任政黨聯立内閣矣自世界和平克復以還日本政治經濟思想各界胥瀕緊迫地位昨年震災浩刼益增其財政之危險丁此時艱正需人材内閣有以挽救而匡扶之此次加藤内閣挺身膺職則日本國民之屬望於加藤内閣者固大且多也内閣諸僚亦感責任之重大成方彌月關於内務外交軍政均有　擬議尤以對於整理財政一端爲最努力此外現内閣元素以打破特權階級抑制貴族跋扈相標榜登台歷時未幾似不便抛棄平素改革貴族院之主張僅此一端早已釀成貴院與政府之爭執况整理財政與國民之經濟生活有密切關係衆議院爲代表民意之法定機關對於政府豫算案有初審之權責合此兩項竟惹起府院意見之齟齬政府所提出之法律案必經議會協贊而後能成正式法律發生效力爾後政局之推移適與今日　會對政府之態度相呼應兹將日本府院與各政黨之關係·及議會對加藤内閣之態度臚述如次以測今後日本政局之趨勢 
　　（一）衆議院與政府　考立憲政體國家内閣之組織可分爲官僚内閣與議院内閣二種官僚内閣者内閣純由官僚組織與衆議院之信任與否毫無關係如日本清浦内閣是也議院内閣者政黨内閣之别名閣員由佔衆議院多數政黨中選出内閣總理爲其政黨之首領各閣僚爲其政黨之領袖若一政黨不能壟斷議會時則聯合二黨以上之政黨網羅其領袖而組織聯立内閣以衆議院之信任爲其存在之條件日本加藤現内閣即此也故政黨内閣雖由大統領或君主直接任命其實由議會之信任而存立即聞接由國民之信任而成立惟政黨内閣之存在繫於議會内閣閣員爲佔衆議院多數政黨之首領也往往促成政府與議會之妥協易滋府院聯合之流弊日本現衆議院議員以憲政政友革新三派爲最多加藤内閣亦以三派議員之數爲比例網羅三黨黨首組織而成内閣引三派爲與黨仗其聲援編製豫算案以臨議會其所提出之增加輸入關税案募集復興内國公債案設置政務次官案諸多不徹底或欠妥之處衆議院中三派雖小有爭執終以與黨之故竟予通過此點頗引起貴族對衆議院與政府感情上之齟齬殊足注意也 
 
 

Page 7

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *　　㈡貴族院與政府先是加滕内閣之成立也各派盛傳須積極進行改革貴族院之組織以杜絶特權階級之跋扈此點大傷貴族院之感情對政府頗懷敵意幾有凡遇政府提案必駁之勢益以衆議院亦曾主張改革貴院更引起兩院之反感遂對此次衆議院已决之案亦猛烈反對政府所提第一案曰設置政務次官案意在實行整理政務肅清綱紀貴族院則反駁其與整理財政淘汰冗員相矛盾極力主張削除對此之經費條項第二曰增高輸入關税案意在抑制國民奢侈藉資奬勵勤儉貯蓄以挽回國際貿易之頽勢貴院則反駁其不應單課輸入奢侈品以保護内國生産家而騰貴物價且攻其不應課及日常必需品有傷國民經濟生活之上進第三曰復興貯蓄債劵法案意在吸收散布於中産階級以下之流金十餘億培養勞動階級貯蓄美德以助成抑奢奬儉之實更分一半與地方使地方産業不遭壓迫金融不致澀滯貴院則推有愼重考察之必要遲遲遷延要之加滕内閣祟於改革貴族院之動議釀成貴院與政府之反目致礙政府政策之進行近日政府亦鑑於徒傷貴院感情爲不利百方設法要求貴族院諒解關於政府所提財政方面之法律案由大藏省宣傳民間鼓吹輿論且政府願以勅令延長會期務求提案之通過可見政府狼狽求全之狀態矣從前加藤總理不表示改革貴族院之具體意見者殆早已慮及此點乎本日加藤總理在貴族院答某議員質問政府曾否受納衆議院關於改革貴族院之建議曰政府關於衆議院之建議案毫未開知且並未受其商榷至於謂政府自行發動尤屬杞憂也縱衆議院於其權能範圍内對政府建議及此政府亦當取適當之態度斷不至遽爾盲從也云云觀於此足見加藤内閣迎合貴族院藉達提案通過目的之一端然則加藤總理不顯積極主張改革貴族院之本意益瞭若觀火也 
　　（三）貴族院與衆議院　貴族院對衆議院建議改革貴院組織一事頗鋭敏其神經深憎衆議院之僭越本日貴族院某重要議員特向加藤總理質問曰頃聞衆議院提議將向政府建議改革貴院案不勝驚異從來兩院各保美風彼此不相謗議此次衆議院之行動洵破天荒之奇與與貴院以不快之感莫大焉苟聯立三派提出此建議案時總理之態度如何均足惹起今後兩院之紛擾衆議院願改革普通選舉案擴張選舉案等固其籌議之自由範圍也貴院之事乃貴院自身之責何煩衆議院諸賢越俎容喙不知内閣總理果有藉此以臨貴族院之意乎云云由此數語足覘貴族院與衆議院意見之互相背馳也一方政黨三派着着進行其建議計畫特於日昨發起第二次憲政擁護會要求政府遵從民意斷行貴族院之改革且最後决議由憲政擁護會　選出三派委員組織一委員會期促成貴院改革之目的兼監視貴族院反對政府政黨對貴族院之反目即衆議院貴族院之暗鬭兩院軋轢如此殊足爲憲務前途憂也　　（四）聯立三派之内幕此次總選舉結果雖以憲政會當選員爲最多而政友會以二百八十名之多數其勢力亦不亞之且其總裁高橋是清歷任總理及國務諸大臣今不辭抛棄榮爵願爲黨犧牲充衆議院代議士入閣其初心蓋在聯絡三派以從事根本改革而達護憲之宿願也乃組閣不久萬事均掣肘於憲政會此次政府所提諸案憲政會以加藤總理及其他重要大臣係本黨之故主張無條件贊成政友會之主張則異結局以互讓精神趨於妥協現内閣之官僚化爲政友會之最不滿意關於改革貴族院政友會與革新俱樂部極力主張實行憲政會乃因循遷延始終不願急進護憲三派之妥協精神早現破綻而不能並駕馳驅矣祗以聯立内閣成立之日猶新縱令意見百出不便獨力突進日頃三派首領均以國事爲懷於各該黨中從事内輪之奔走務期同舟共濟每關重要事件必開三派聯合會先事妥協聯立内閣之前途茫茫殊足令人憂也元來此次内閣之聯立實出於共同倒閣情勢之不得已苟聯合必要之根據一失政黨衝突之危險立至余於此不能不爲加藤内閣健康慮也 
國内要聞 
[顔閣形勢仍混沌]  
　　顔閣同意問題日來似漸有樂觀之勢但據切實調查又不如此蓋政府此次所視爲基本者當然爲頭髮馬蜂兩黨就中尤以頭髮較爲重視（一）因頭髮黨員在衆院者多於馬蜂（二）因如谷芝瑞景耀月等素以搗亂著稱在議塲上比馬蜂爲賣力然因是之故不免引起馬蜂之不快據某議員諸人云馬蜂以成立在頭髮之後故一切待遇均視頭髮爲遜頭髮黨員計共三十餘人而每人皆領得月薪三百元之諮議顧問公項第一個月係支全數以後雖僅支其半然月亦各有百五十元之收入也至馬蜂所領得者僅中堅數人餘均不與此次顔閣提出頭髮請以一手包辦當局又　加信任遂愈招馬蜂之　　迷以其素　王　芝　兩翼　　或不便翻臉然表面上雖虚與委蛇而内中實未爲賣力但觀最近衆院開會馬蜂中堅均未嘗出頭説話可以窺其故矣惟政府則至今尙以爲馬蜂乃其死黨且誤認馬蜂人數爲有若干即頭髮黨員據確實調查不過三十餘人然其呈報政府亦絶不止此數基本票之不可靠旣如上述則其他臨時拉攏者更屬可知聞政府因民治派所望甚奢不易就範四十二號所提條件（王克敏不得入閣）亦有窒碍難行之處遂極力向民憲同志會接洽擬給以黨費五萬元並許其黨員盧某以公使位置故日來該會態度已趨軟化此説果確則當局亦可謂不惜成本蓋該會會員自吳景濓出京而馬驤趙世鈺諸人辦事多不滿人意現已四分五裂跨入他黨者不乏其人所謂民憲同志會者或不過其中心數人而已反而觀之反顔方面人數固亦無多然步驟則較嚴整彼輩因恐今（二十一）日衆院行政委員會開會必有主張將顔閣同意案列入星期五大會議事日程者已凖備届時聯合數十人前往陳述意見第一希望自在先議違法代閣撤消案或内閣彈劾案必不能達此目的則至少亦須將彈劾案與同意案並列大約今日之行政委員會必呈空前之熱鬧也彼輩并於昨日在太平湖宴請新聞記者陳述其對於憲法之意藉以壯其聲勢而已 
[英美法日改派大使之趨勢]  
　　自俄國駐京代表加拉罕氏被任爲蘇聯駐華全權大使以後日本雖已决計踵　派遣大使來華但英美法之態度究如何則尙不可捉摸有謂將與日本取同一之態度者亦有謂將别取一種態度者兹據外交團消息則謂此次換大使問題最近實已成爲一種富有傳染性之問題列國駐京公使初以爲中俄交換大使之事實必先由外交部與外交團之間成立一種諒解方能實現故漠然置之嗣此外交部爲尊重列國起見又向外交團爲非正式之提議外交團乃益信此事在外交團未予以諒解以前中國政府必不能取毅然决定之措置於是乃决計以熟視無所睹之態度對待中國之外交部已而中國竟毅然不待外交團之同意而接受蘇俄交換大使之提議外交團有急起直追而認對本問題有加以詳密考慮之必要於是在北戴河及北京間之外交團中人始有不時交換意見之而素以追隨英美法等國步武爲盡對華外交能事之日本當局亦始毅然以單獨决定對華互換大使聞於吾人矣唯聞日本之所　爲　單獨之决定乃恐全中國人之同情心盡集於蘇俄與日本商業上或有所不利而英美法則因在中國商業上之地位爲以精製品占優勝者故對於此層其態度尙不欲爲急遽之變遷因是日本之大使部題唯業經决定而英美法三國則尙認爲未届成熟時機換言之即英美法三國尙不認有互換大使之必要也惟在目下英美法三國雖尙認互換大使問題爲時機未熟而將來則亦有不能不承認之形勢蓋英美法三國中之美國雖對華政策多與英法等國一致而於取得中國人民好感之點則决不欲落人之後今俄日旣先後遣派大使則美國當然取步武俄日之態度以臨本問題但令中國能擬美國爲正式之提議則美國必立允所請也美國如立允所請英法態度必因而動摇是結果英法亦不能不遣派大使矣尙有進者大使與公使之待遇乃完全不同者各使駐在之國家有事於宴享之日則大使之位必先於公使又元首國務總理或外交總長之接見外賓亦當先接見大使今駐京使團中旣有大使則英美法對此大使之一切優越權自有望塵莫及之感旣有此感則其他設法促互換大使之成爲事實以免受較薄之待遇亦爲必然之舉故此大使問題實較退還庚子賠欵問題爲富於傳染性且亦較易成爲普遍的事實也 
[使團交還俄使館條件]  
　　日人方面消息中俄互派大使决定後首先引起外交團注意者厥爲蘇俄大使今後與使團合作問題蓋因舊俄使館使團旣無長久把　之可能則於交還舊俄使館於蘇聯代表後蘇聯代表當然爲交民巷使館區域内組織之一分子恐其仍以向日之政策態度在使館界内施展故使團中之某某公使對於蘇聯大使與使團領袖等問題近來非常注意最近對於舊俄使館之交還問題表面已告一段落實則尙有種種前提條件爲使團所必堅持而爲蘇聯代表所必難承認者最近使團對蘇聯代表人交民巷後之諸問題已略有具體决定以意測之恐蘇聯大使萬不肯承認姑誌其大略如下（一）蘇聯代表雖允其加入外交團然迄今日止中國與外國旣未有互派大使之事是蘇聯大使在外交團之交際上只能仍認其爲普通公使外交團領袖之地位應照舊日習慣以資格最舊公使充任蘇聯大使不能爲領袖（二）舊俄使館旣在東交民巷使館區域内且在警備區域之重要地點蘇聯於移入該館以前應聲明負警備上之完全責任（三）加拉罕氏迄今日止在華所爲不利於各國之宣傳頗傷各使之感情故於移入該館之先應聲明以後不再宣傳並須禁止在　　界内宣傳主義（四）加拉罕氏從前言動多不利於各國以應擔保不再有此言動與各使融和感情一致行動故舊俄使館問題表面雖已告一段落實則使團請中國居間作調入者惟欲取得此等前提條件之保障耳以蘇聯政府及加拉罕之向來態度觀之第一條當然不能甘受第二條則違反中俄協定之原則不能允許至多蘇聯不理此事而將警備責任委諸使團而已第三第四條關係加拉罕個人恐更不易解决故交還舊俄使館問題蓋可謂爲愈陷於困難也 
[加拉罕與使團領袖問題]  
　　字林西報北京通信云各國最初派駐中國之大使將屬於加拉罕已爲確定之事實於是因此而發生之種種問題遂爲人人所注意即加是否將根據外交慣例要求並任領袖大使公使團對此將取如何態度日本是否將繼加拉罕之後而派大使外交團關係今後又將如何凡此類似之問題皆今日北京方面所討論在中國方面一方雖意欲攪亂外交團之團結一方仍許各大國有駐京俊公吏者交換大使但現在至少亦有英美兩國不以爲交換大使時機業已成熟日本對於蘇俄行動最爲注意而於中國之將來尤較各國爲最關心然此事須聽憑其本國政府之態度且須循尋常外交事件之步驟而進行雖外間時傳日本公使已接到改任大使國書有可以隨時提出之説若據此以斷定將有不循常軌之斷然舉動則殊無理由可解苟事實如此則芳澤公使現在决不至反而首途前赴庫頁領袖大使一事不但與對華有關係之各國有重要關係而實際上與中國尤有極重要之影響在中國以外各國領袖大使絶不似中國之重而外交團之團結亦不若今之北京外交團在多數國都領袖大使僅於外交儀節上有特别之名譽地位得以本人及其他使節名義致慶祝或弔問之詞然在北京則領袖公使乃在種種方面均得代表外交團對於尋常外交事件表示態度意見等等因此乃與中國政府處於關係密切之地位此席若爲日本所得則其便利於日人更非淺鮮然而日人方面今於此並無特别注意之現象足以反證將來加拉罕决不能取得此一席也從俄代表團方面觀察加拉罕亦未力謀此席據接近該代表團方面消息加拉罕對此問題並不注意以後且不至舍此態度以加氏立意與各國爲難之點觀之此舉殊可驚異惟加旣時常高談排斥各國謂將助中國以取消中國與帝國主義所訂各條約則其應取此種引避與各使館接近之態度似亦爲理所當然也各使館對於領袖問題所以視爲不足介意者更以加拉罕與多數公使尙無法律上地位可言蓋使館中多數國家並未承認蘇俄當然無與加共同參加討論各種對華問題之辦法人亦不能以此相强故也再蘇俄對於外交人員品級與他國觀察完全不同視大使或專使絶無二致即對於領事之地位亦然以爲領事館與使館同享有不受侵入或搜查之權利云 
[顧維鈞外交問題談]  
　　外交總長顧維鈞氏前午（十九）接待京中外國記者答復各項外交問題之詢問兹擇譯導報及路透所記者如下（一）東路問題關於中東鐵路外國債權人之義務問題顧維鈞力稱中國與蘇維埃政府五月三十一日訂立之協定并不欲在任何方面傷害對於該路正當合法之各項要求在中俄協定簽字以前可認爲正當合法者在現時亦認爲正當合法至於美國所要求六百萬元一節顧維鈞謂對於此欵消耗之情形所知殊不詳確美國國務院當有詳細節目應將承認消耗此欵者爲誰及此欵之用途爲何詳細開出直接或間接由駐京美使館送交中國政府（二）大使問題顧維鈞證實加拉罕通知被特任爲駐華大使準備呈遞國書之消息並謂此事當取决於總統目下正在討論之中至於中國駐俄第一任大使人選問題雖經提出數人加以考慮但尙未决定繼又答復某記者之詢問云關於其他各國互換大使問題已爲非正式之接洽但尙未得各國政府之答復外交部或將發表一關於此項問題之宣言（三）俄館問題關於俄國使館問題顧維鈞謂彼預料並無若何重大困難外交團最近送來之照會正在考慮之中並謂彼將盡力使此項問題圓滿解决（四）奉俄交涉顧維鈞謂蘇聯代表與張作霖在奉天之交涉迄未接有正式報告但力稱一切外交事件應由外交部與各國辦理各地方政府雖有奉中央政府之訓令而與外人訂立地方協定者但如不經北京政府之認可亦絶不能發生效力（五）新俄商約顧維鈞謂新俄局部商約草案業經政府修正加以認可至是否業已正式簽字尚夫接有報告（六）中暹派領關於中國暹羅交換外交代表問題顧維鈞謂此項問題考慮已有十餘年之久自華人佔暹羅人口四分之一以後互設領事一事與中國關係頗爲重要目前尙未切實决定進行之方法（七）西藏問題顧氏謂外傳某英人訓練西藏警察及英人在藏如何如何活動之風説政府迄未接據駐藏委員之正式報告目前中英間亦尙未開始爲西藏問題之交涉（八）威案交涉顧又答稱威海衞接收　　刻　　無進展但中國正籌從速了結之辦法云 
[院部會商俄欵用途無結果]  
　　俄退欵用途問題院部派員曾於某處會商一度討論計到者有國務院之楊天驥外部之周傳經敎部之湯中秦汾交部之張毓書財部之程某代表洛吳之勞之常席間討論時首由勞氏述洛吳意見此外可分三派一派謂俄賠欵除擔任三年十一年公債及使領庫劵基金外所剩者不過三百萬元不敷築路之用即令築路可以對付而待路欵收入以充敎育基金亦爲時太遠俄欵辦到退還本敎育界奔走呼號之力今先提欵築路必引起敎育界之反感俄人亦未必允此説敎部持之甚力一派則謂退欵不止三百萬可以築路至於敎育界或有誤會敎部應負責疏通俄人不允外部可以交涉若謂路欵收入爲時尙遠不知有欵築路自速將欵築路一轉移間敎育基金可資永久何樂不爲此説勞氏及交部主之一派則派無所可否只要辦妥均爲贊成爭論頗烈後有人謂吾人到會交換意見不過代表各部陳述意思並非表决何必費詞衆以爲然遂决議各以討論情形報告各機關當局遂用會是案前途恐非一二日内所可解决也 
[參與國際議院聯合會辦法]  
　　陸徵祥之電復 
　　外交部爲丹京國際議院聯合會開會問題昨（二十）日曾致函參衆兩院云逕啓者案查國際議院聯合會本年八月在柏爾尼及日内佛開會一事前准貴院來函請電囑駐瑞士陸公使代表與會等因當經本部電達陸公使去後兹准復稱頃與國際議員聯合會秘書長接洽據稱本會定章大會係由各國議院派現任或前任議員組織他人并不能參加現貴國議院旣難派員來會雖可特别通融惟旣非議員只能旁聽等語查議會通例旁聽者無發言及表决權如祥以此資格赴會不但不能參與會務且必相形見絀於國際地位反有妨碍祥意似可仍照去歲丹京會議辦法僅發電致賀較爲得計一面請兩院援照各國議院先例在兩院内特别組織國際議員團推定團長及書記等數人以作明年赴會之凖備乞轉達兩院察酌辦理等因到部查該會上年在丹京開會時曾准貴院來函以會忽促派員不及請電駐丹公使代表兩院轉致賀詞在案兹准陸公使來電請照前案辦理似屬可行除分函參衆議院外相應函請貴院查照核辦見復可也 
[各路水勢最近狀况（九峯）]  
　　京漢損失百餘萬　全路須七日通車 
　　京綏京張绥包均通車　張家口與綏遠中斷 
　　（甲）京漢路報告（一）第一分段長電蘆溝橋永樂涿州等處水勢已減良鄉屬淹没三十餘村宛平亦淹數村本路橋樑路隄完整無損（二）胡監工由鴨鴿營報告本管段内路隄石渣被水冲刷又正定站南滹沱河大橋西面第二三兩號石隄於十五六日大雨後被水冲刷又元氏站南被冲軌道業已修復（三）方順橋站長電三百五十三公里至三百五十四公里及馮村至内邱間之橋樑及電杆爲水所冲交通中斷（四）元氏監工電在三○九公里四一五公尺處即元氏與大陳莊間决口四十餘處臨時橋工至少須四日方能完竣擬自今日起興工趕修至高邑縣以南被冲之處俟到該處再行報告旅客有大半至石家莊（五）工務處轉據線分段長自馮村電馮村順德一帶大雨滂沱鐵橋路堤被冲處甚多俟查明再行詳報（六）琉璃河監工電該管段内橋樑被淹水勢增長三公寸（七）保定分段長電保定南　岔道業已恢復（八）該局長趙繼賢據各處報告究嫌未詳特於今日親自南下巡查所有前派工務處長王壽祺則沿途督促工程據其電陳直隷境内在四日内可以完全修復至全路通車至速須七天因各項損失統計不下百萬目下路幣本窘加以旬日内有支無收第一困難者仍在籌欵耳 
　　（乙）京綏路報告（一）今日續據各段報告門齋路借撥之工人已到上花園工次平地泉等處可望四五日内修復列車通至平地泉（二）馬蓋圖卓資山之間路基水冲五處共長不下五千餘尺不能通車（三）據車務七分段長電綏包照常行車計該路由京至張可勉强通車由張至綏中斷由綏至包照常行車 
　　（丙）京奉路報告（一）據朝陽支路工程司電今日（十九日）晨二點半大凌水漲十一英尺水平線達四九九英尺橋臺後面之土冲去一百英尺鐵橋渡船漂去扣卜營子與北票間交通斷絶刻下水深一英尺（二）山海關總段工程司電大凌河堤冲毁二千英尺（三）豐臺工程司電通縣東站河水落五英寸明日水勢再低軌道上即無水（四）山海關十九夜降雨無多但尙未開晴計該路朝陽支路不通其山海關間雖冲毁河堤二千英尺但水勢不見增漲修復尙易當不致妨碍行車也 
　　（丁）正太路報告　連日大雨七十四號道牌處山上衝下土石大郭村站迤東道堤亦爲水冲壞一段以致石家莊往西客貨車停　太　　百莊客　車仍須在七十四號盤運 
　　（戊）道清路報告　　武縣獅子營一帶水勢　大尙能通車現正加意防範如再不加雨可望無碍（七月二十日） 
[議員質問商標局組織條例]  
　　商標局組織條例已於十五日以敎令公布昨議　余紹琴等特提出質問云查立憲國家之官制官規均屬法律案之一種而法律案成立之程序當先交國會議决前爲法案普通之解釋後爲國會應有之職權現行憲法第三十九條及第十章法律全章之規定即表明民國一切之法律須先經國會議决今據政府公報載七月十五日大總統令兹制定商標局組織條例公布之查該條例内容所具完全爲國家一種永久固定官制並非臨時特别機關組織可比如内載第二第四第五第六第七各條規定僉事技正主事技士等實官共爲三十餘人而閣議决定每月額支經費復爲一萬元之多明爲官制毫無疑義乃政府於國會開會期中不先提交國會議决假借條例名目竟用敎令公布是否有意藐視法律侵害立法權限此應質問者一也如謂商標爲試辦之初事業尙未發達職務尙屬單簡無急提官制之必要然於農商部中暫附設一科亦可辦理又何必亟亟另行擴充機關加增鉅額經費該部是否虚糜國帑徒安私人以樹黨援此應質問者二也再查公布該條例及國務會議議定李澂爲該局局長之日期同爲七月十五日事極倉皇情急可見是否該部與該局長有畏人攻擊之隱衷遽用迅雷掩耳之手段蒙過國會巧用條例公布陷政府於違法此應質問者三也如謂民國以來中央一切機關之組織條例多有未經國會議决者然新法頒行凡舊組織有不合者依法自應提出修正案於國會在未經提案議决之先僅能保持原有狀况不許精極擴充機關增加預算更不能於國會開會期内不提交國會議决擅以條例擴充實官設政府不以農商部此項條例爲違法凖此類推則各部署皆可假借名義從而傚尤直接破壞官制間接影響預算則政府對此弊端所在漫不顧慮是否有意違法此應質問者四也况自商標法成立以來外商之反對已成各國對於我國之交涉問題今爭議甫定而於施行此項法律之機關尤不能不求其根據之確固今以國家常設之機關其組織先違於法内旣足以啓法律上之爭執外即足以影響於國際信用况農商當局素有守法之名今已以國務總理提交國會同意將來總攬國家行政當恪守憲法尊重國會之職權然據該部此次主辦稱法之條例觀察本員實不能不對之而深資惋惜用將政府違法公布商標局組織條例之疑點依法提出質問請於數日内明白答復並希望速將商標局組織法提交國會議决在未議决之先該局暫行停止組織以免貽外人以政府違法之口實而使兩院更表示其較嚴重之意旨也云云提出者余紹琴連署者張益　萬鈞等數十人 
[交部整頓電政之新設施（鎭）]  
　　交部近爲整頓電務起見任命直晋豫直魯皖蘇皖贛鄂湘川四區報務總管每區報務總管輔以巡查員二人專司巡查各電局報務情形但國内電局積習甚深一時整頓恐非易事兹從交部方面録得報務總管報務巡查員出巡暫行細則十一條如下（第一條）報務總管報務巡查員出巡各局悉依本細則之規定辦理（第二條報務總管每半年出巡一次報務巡查員每間兩個月出巡一次惟於交通不便地方得呈明電政司改期巡（第三條）本區各局遇有水災兵燹或機線發生重大損傷等特别事故應立予出發帮同局長員生等設法維護補救（第四條）凡遇本區各局與他區各局員生在機上各執己見互相呈控或有影響電局聲譽等事非書函所能了解者報務總管或巡查員應隨時出爲調查（第五條）報務總管報務巡查員每到一局應留駐兩天以上十天以下之時間辦理第六條各項職務（第六條）報務總管報務巡查員於出巡駐局時對於左列各項事務有調查糾正整頓改革之責（一）查察各機件接線是否潔凈合法（二）測騐機線電池設施是否合宜（三）核閲日記（四）翻閲因公往來函電有無不當之處（五）檢閲來去轉各報收發鐘點並考查稽延原因（六）抽查來去轉各報次數字數與月報是否相符（七）稽查報房用料有無虚糜或别項情事（八）考量該局報房收發處及各項機件安置地位是否便利適宜（九）調查地方各界對於電局有無不便利處並有無私設電氣事業妨碍電政之處（第七條）各局員生對於報務總管報務巡查員之指示如有不能服從而無正當理由或陽奉陰違者報務總管報務巡查員得據實呈請電政司核辦（第八條）報務總管報務巡查員出巡　事即應回駐原局限於一個月内將出巡情形編具報告書呈請電政司核閲（第九條）報務總管出巡時除輪船坐官艙火車坐頭等客位舟車川資核實開報外每日得支旅費三元報務巡查員出巡時除輪船坐官艙火車坐二等客位舟車川資核實開報外每日得支旅費二元（第十條）本細則如有未盡事宜由本部隨時修正之（第十一條）本細則自公布之日施行按右綠細則公布已久各報務總管處近日始次第報告成立至實行巡查之期聞尙未定也 
[奉張爲晋閻代辦軍用品（粲花）]  
　　軍械與飛機 
　　山西督軍閻錫由民國十一年夏季起與奉天頗多往還二年以來凡時局發生重要問題常派代表溝通意見秘密中已有軍事提携之暗約去年秋季閻密派代表來奉託奉天代購一批軍械價值約在二百五十萬元以上經張派韓麟春爲之辦理訂購時並未費何種手段惟軍械上陸後若由奉直接運赴山西必經直省關口倘爲直方偵悉必被扣留乃作　貨形式繞道熱河運抵山西此去年冬季之事也晋閻因環境之壓迫常抱不安爲自衛起見故於軍事之設備常於秘密中積極進行本年春又派專員來奉密商兩項要務（一）請奉天供給軍火山西因地理上之關係逕與外人訂購運輸困難恐有疏虞東三省兵工廠旣於各種軍火均能製造出品亦日見增加至去年下半年除分發三省軍隊外尙有餘力足應山西之需要故張氏當即概允至於代價並不滙寄現欵純以火藥原料折價作抵蓋山西此項原料出産最富硝磺一項尤爲合用價值亦視東省爲廉奉天得此多量原料之供給工廠製造頓呈好象蓋奉天兵工廠自去年下半年後産品旣日益激增原料即漸告缺乏正苦無鉅大來源今竟得此供給事殊凑巧雙方交換利益均沾已半年有餘矣（二）請奉天代購飛機因山西航空事業係屬創辦人才極感缺乏且係秘密籌備不欲惹人注目故託奉代辦旣便手續又足掩時人耳目現在此項飛機業由奉天向某國購妥計十二架一説十六架價值約二百七十萬元左右一切附帶用品均包括在内第一批聞係八架現正起運在途大約八月底或九月初准可運抵山西第二批十月底亦可運到聞其運輸方法及所取途徑均極秘密閻又請張薦引航空人才經奉天航空處各駕駛員介紹已薦去華駕駛員三人俄駕駛員二人意國機師一人至各該員已否前往尙無確息或謂華駕駛員三人業於上月初旬抵晋現正布置一切關於航空之各種建築及設備業已籌有具體辦法若各地之航站·停機塲·測候所·儲油庫·無線電台·及各種棚廠等均將備置妥協一俟飛機運到該署即可開辦矣（七月十四日） 
[南京快信]  
　　省議會日内有開成大會望連日議員來省者頗多　　齊使因國庫支絀節縮經費起見將署中參議諮議顧問等職薪俸一律裁去改爲名譽職 
　　韓省長解釋青浦縣民唐馥儒等所舉市鄉會開關於法律疑義云查市鄉議事會議員任期如已届滿其集會議决事件自不能認爲有效法律通例所謂某數以上以下者係連本數計算如額定議員二十名有十名到會應認爲合於市鄉制第四十二條之規定又該條所謂半數係指議員總額之半數並非缺額後現存之半數仰即知照 
　　吳縣縣議員季厚柏等以本省暫行市鄉制係本前清城鎭鄉自治制編纂而成雖經省議會修正其問與民主國體不甚脗合處仍屬難免尤以該制選舉章程第五條選舉有甲乙兩級之别顯分階級與憲法五條抵觸昨特請願省議會迅予修正以重選憲 
　　韓省長以各縣於十三年度上半年派解税欵多係零星交庫辦法殊屬未合特通令各知事嗣後務須按月一次躉繳如再不遵辦所有零星解欵即不准其抵作派數 
　　馬聯甲史俊玉先後電齊使報告克復六安經過軍事情形齊復電趕辦善後 
　　財廳委劉于福爲調查上海牙税委員即日赴滬 
　　韓省長通令各縣知事　應與各縣承審員共同負責考核司法經費及監督員吏同時訓令高審廳轉令各承審員遵照辦理 
　　浦口商埠督辦吳鴻昌昨已由京返寗聞向中法銀行交涉借欵仍無頭緒 
　　江水又漲下關江岸水深尺餘城内石壩街致和街一帶低窪處均被水淹 
　　此間發生　疫患者幼孩居多警廳現擬設局防疫聞已呈奉省令批准 
　　省立貧兒敎養院風潮平息後院長周其永爲泯後來　紛起見已呈明省長將年齡較大之貧兒分遣出院傳其自圖職業 
　　南京暑期學校昨（二十一）晚八時假公用講演講開第二次學員同樂會請趙石民博士演講美國的交際和娱樂聽講者座爲之滿 
　　齊電江北各軍隊嚴防六　潰匪竄散入境 
　　省農會昨日下午大會會員僅到十餘人未能開議 
 
 

Page 8

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *自由談 
[留釵記（上）] [  余空我]  
　　友人蔡君少亭爲余言曩客京華寓西四牌樓某胡同鄰寓蔣華生江右世家子也工詩嗜酒跅弛不覊以厄於仕途益放浪自喜春秋佳日挾二三友好偶涉花叢詩酒流連輒樂而忘返眷南妓小花鈴花鈴知書識字以妮華生師事焉華生益樂嘗自况爲壯悔之遇李香君無何花鈴忽以暴疾卒華生臨而哭之乞於其母瘞之於西直門外朝夕往弔於是者幾三月華生忽失常度歌哭無端每　夜闌人靜時縱聲而號鄰人盡驚約逾炊時許哭止則仰天大笑曉鵲未噪已破扉逕奔西直門去華生有弟亦少年倜儻雅與余善睹狀戚然憂之乃就余問計余叩之曰乃兄於花鈴外竟少所許可乎曰然曰花鈴有姊妹　乎曰有然雛耳語已默然者久之若有所悟起别去不覿者旬餘而華生之哭聲竟不復作又月餘華生疾愈如恒人矣一日來余家談笑自若余乘間致慰藉華生笑謝若不甚措意者余心頗驚異以彼疾方新愈怪撩舊恨則亦止不復言相習旣久覺無他異因乘間叩之華生凄然曰嗟乎層波羅襪依稀洛浦之逢三髻雲鬟分蓬壺之隔彼花鈴蓋已從結璘於天上矣疇昔之夜我悲歌方竭思得杯水解渴忽聞酒香猛睹几上羅列佳餚瓶中滿貯佳釀思念得此亦佳酒旣入腹萬愁攅集又復放聲一慟繼思酒可澆愁則狂吞鯨吸未逾時而酒馨余亦頽然欲倒方思隠几少憩室門忽呀然闢兩青衣小鬟持以燈入予方訝家中素無是人而鬟已前請曰鈴姑姑遲公子久矣曷隨婢子去予問鈴姑名心乃大動不覺隨之出則黑暗中似有驢車在門小鬟扶予登 
[東瀛藝術界之新消息] [  ＳＷ]  
　　楚項羽喑啞叱咤力能拔山舉鼎爲吾國歷史上所艷稱弗衰者近世各國之大力士雖夥然能擎舉千鈞之鼎者則誠所罕覩且罕聞也乃東瀛三島今亦居然有一武士力能舉千鈞之雙足鼎作旋風舞武士産生於深川區之相川町名津雪萬吉今纔二十一歲耳在日與武士道中屢次角撲無一次不勝迄今日人尊之曰武士界之大王矣津雪氏有大鼎一雙足作圓形重及千斤遍日本無人可舉獨津雪氏能舉過於頭上二尺並能使作（桝之横一）之舞雙鼎足上鐫有大力字樣日太子聞其勇名近特在宫召見一次云 
　　日本中央美術協會現以太子之成婚典禮告成爲國家最可慶賀之事日本人對於皇室最爲尊敬而於國家觀念極深該會中之美術技師雕刻藝術蓋全國現已得宫内省之允可特製太子及東宫妃之銅像一雙同時又製明治天皇昭憲皇后兩像由美術師吉田白嶺氏雕刻原型經大峽武司技師製成銅像與生相不差累黍刻由該會奉命頒售每像售七十元日人之聞而定購者甚多 
　　日人喜多村六郎爲東瀛新劇派之先進者喜多氏富於編劇天才日本人公認氏爲新劇派中之巨子刻下氏又新編悲劇「瀧之白絲」聞係表演日本歷史上之故事此劇需用背景古裝甚巨今已在布置中將於秋凉時公演於東京之新守座此事發表後日本文藝界爭相探詢而各大報亦且代爲介紹云 
　　現時字典一項各種皆有獨關於音樂一道之完善字典尙無發見日本音樂專家小松平五氏於世界各種音樂研究均有心得現特以積年之心血編輯音樂字典一部以供世之留心音樂者現聞行將畢事年内或可出版此書一出於字典中可放一異彩也 
[觀「情慾」] [  周世勳]  
　　余自觀考倫馬亞之「少女熱情」以後覺艷情影片亦頗有風味即所謂雅與俗之分耳如巴賴之「情痴」等片雖其劇情亦同一香艷而雅俗之分則與「少女熱情」有天壤之别矣 
　　「情慾」一片爲華納兄弟影片公司新片情節香艷而演來俗不傷雅樂而不淫非如痴如狂之「情痴」所可同日而語而足以與「少女熱情」相嫓美也 
　　日前該片試映於愛普廬影戲院記者偕友人程君步高驅車往觀覺該片描寫青年男女之熱情可謂淋漓盡致對症下藥寓警世於愛情之中不可謂非編者之苦心也主演者爲明星蒙脱白留與伊琳立區表情極佳毫無做作而於最後火景一幕尤足現患難時男女愛情之眞相足爲情塲中人之南針 
　　至於全片佈景之華麗尤爲「少女熱情」所不及如跳舞塲公園等幕其美麗一如仙境觀者睹此亦幾將羽化而登仙矣 
[社會雜評] [  桐]  
　　我常常看見一種人他幹出不合理的事若有人用温和的説話勸解他反板起面孔大模大樣的駡一句「干卿底事」但如果跑出一個外國人或紅頭阿三來干涉他就很恭順的賠幾個不是這種卑劣心理眞有亡國之憂啊 
　　青年學生習了幾個外國文字多好在人前賣弄嘰嘰咕咕旁若無人好像懂得説洋話是榮耀無匹一般如果有個碧眼兒走近前來他却不響了這也是最可鄙的行爲 
　　一般太太小姐少爺當他們三朋五友大賭大吃逛遊戲塲看戲好像十元八塊不在他們眼内甚至吃一根香烟也非頂上品不行但是一到坐車子的時候一個銅元也要和車夫爭論不休我們鄉諺説得好「大缸倒瀉油鷄腸括膏煎」眞足以形容這一輩人了其實這一輩人的壞就壞在利己心太重 
[乘凉趣事] [  顧肅良]  
　　夜來納凉園中清神爽氣一輪皓月明瑩如鏡光照大地纖徵不得遁遥見枝頭屋角蛛網滿綴蜘蛛靜伏中央待無知飛蟲來投其網而果腹焉計良得也余性好弄巧計横生乃命弱妹至書室中取零紙搓作小團燃以火擲網上彼機警之蜘蛛以爲飛蟲也急緣網絲來捕而足着紙團厥狀甚驚愕急歛足作側目視繼以足鈎網絲而微蕩之意欲使其墮而紙團爲網絲繞繞一時不得脱離摇蕩空中殊可觀也夜闌返臥室而睡魔不來乃濡筆記之 
海上蜃樓（六０）[  釧影]  
　　第六回　瘦書生英坐村婦輿　痴公子病倒湘妃閣 
　　祖書城道湘妃家説嗎金素蘭道湘妃家自然也望陸少爺病就好那得不説便把死了一個相帮陸少爺嚇了的事一五五十的説了陸太太當天就派了兩人到湘妃家裏來叫喜帶了陸少爺那天所穿的衣服來捧了一隻斗等到夜裏人靜　一個老媽媽説還是陸少爺的奶媽一個老底下人鬍子也白了兩個人來了等着叫喜無巧不巧湘妃那天有個客人在他房裏吃酒好容易把那個客人及朋友敷衍得走了兩個陸家的人便叫起喜來一個老媽媽在湘妃房裏喊道少爺轉來罷老底下人便答應道㕭轉來哉停了一分鐘的光景老媽媽又喊道少爺居來罷老底下人又答應道㕭居來哉這種半夜裏宵深人靜聽了那種叫喜的聲音不由人不背心上發起冷來叫了好半天他們在湘妃的牀脚底下捉着一個喜蛛喜歡得了不得的他們説少爺果然在這裏便把帶來的一張紅紙把喜蛛包好了放在斗裏把他的衣服包好了一路上走下去還説少爺轉去罷少爺走好湘妃家裏的人也當是陸少爺的魂靈就在那喜蛛身上也巴望他回去以後病就好了他和四小姐要好的自然會來的俗語説的留得青山在不怕没柴燒因此湘妃家也説陸少爺回府罷陸少爺走好直送到那老媽媽捧了衣服和那隻斗上了轎子然後回到樓上大家以爲陸少爺的魂靈回去了從此就好了過幾天有説有笑的依然一個旺跳的陸少爺仍到湘妃那裏來誰知幾天没有信息一個小陸的朋友傳個消息來説是陸少爺已經死了湘妃聽見了哭得死去活來一禮拜没有出堂差據那朋友講起來臨死還喚着老四咧不知可眞不眞祖書城道就算他是眞的好了眞的便如何不眞的便如何以後怎麽樣金素蘭笑道人也死了事情也就完了以後我可不知道了那時候他們的和也碰完了金素蘭也到艙裡去張羅一切在金素蘭講話的時候船已解纜慢慢兒的開行那時夕陽西下暮色蒼然金素蘭就問主人夜飯是在船上吃還是在岸上吃有人主張停泊在方磯上在船裡吃大家説夜裏船上太凉還是到他家裡去吃罷江棣年道一定到他家裡去我們還有件事没過癮咧正是 
　　誰使瓊筵開畫舫　却敎檀板動金樽 
　　未知江棣年過什麽癮來且聽下回分解 
三言兩語[  鵑]  
　　程克因爲拚命捧伶人朱琴心顧議員老爺提出彈劾竟把捧角這回事當作極大的罪案我瞧全中國捧男角捧女角的人很多很多何不索性組織一個大規模的捧角家聯合會擁護程克一致提出抗議那倒也是一時盛事啊呵呵 
 
 

Page 9

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *   
 
 

Page 10

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *國内要聞二 
[日本排斥華工案之聲辯]  
　　大阪每日新聞云日本禁止華工入國問題非難之聲甚高神户中國領事館曩已向牛島警察部長發出質問關於此事兵庫縣認爲縣當局之態度决無不當已擬就一種聲明書現由雪澤外事課長於十七日携上東京與内務省商議此聲明書不日即當公表其内容大體如次華工之入國原已絶對禁止惟其中有因内務省之特許而許其上陸者更有同屬華工若爲僕役縣當局亦特别許其上陸者顧此等僕役之内上陸後常有種種不規則之事故外當局爲取締起見於日前新訂規則八條其規則爲（一）經縣之特許曾許其上陸之華工今後亦須有上陸後之承受人（二）雇主須一定（三）政府命其歸國時　由雇主支給旅費此乃爲省當局之費事與保護華工自身計而訂定者决非限制入國者之意且受此八條之適用之入國者本來不妨禁止其入國乃縣當局特以恩惠的許爲其入國今乃反謂爲苛酷誠出意外云云 
[鄂交涉員調動之内幕] [  蕭蕭]  
　　新任爲洛顧問吳靄宸　沈子良調新堤關監督 
　　鄂交涉員沈子良前以洛吳推轂得任此席到任未久即有與宜昌關監督兼宜昌交涉魏宗蓮對調之消息旋因魏以宜昌交涉無多不願調斯繁劇對調之説遂歸沉寂此次孫丹林奉命來漢籌辦中國興業銀行事奔走鄂洛頗得吳蕭信任其幕中翻譯員吳靄宸在漢日久洞見沈氏寵用之日弱遂懷取沈而代之野心吳本爲洛陽顧問又得孫丹林之吹嘘竟不數日而其運動大告成功昨十八日晚軍省署會令發表沈子良調任新堤關監督所遺江漢關監督兼外交部特派湖北交涉員缺以吳靄宸接任吳未到任前仍由沈暫代沈氏奉令後一面趕辦交代一面將其眷屬遷出交涉公署據聞沈氏此次被調雖因吳靄宸之運動而其主要原因實由洛陽之不信任沈初任洛陽財政顧問其運動此席乃因沈自云能將江漢關餘由其交涉歸彼報解洛以漢關關餘若能直接解洛則於彼之財政計畫大有裨益故以沈材長　俎熟悉財政力保繼任江漢關監督兼交涉員其時陳介雖深得鄂蕭之信任亦無如之何也及沈到任後首召某秘書謂漢關税收甚旺似應由本署直接報關某謂關餘按約向由海關彚解中央若欲變更恐難辦到沈本大言而誇初無交涉材具旦因不諳外交習慣每不爲領團所重視故到任半年毫無貢獻因是洛吳深致不滿久有將其他調之意適吳靄宸又以在漢籌欵之説進謂彼在漢調查深知漢關底蘊即洋務公所一機關每月至少亦可籌欵萬元其他無論矣若彼得任斯席每月數萬元軍餉當不難立致洛吳一聞其言遂爲所動兼以孫丹林之力保吳遂允以吳代沈沈聞此訊日前乘祝吳夫人壽時赴洛運動詎料與吳見面時吳即謂漢口交涉繁劇意欲請君休息當另行設法以酬君勞沈聞言不敢回答默默而退日前回漢後即將署事料理凖備下臺矣現在新交涉員吳靄宸閩人北大學業學生極爲孫丹林所信任此次雖以大吹財螺之故得膺斯席實際漢關向在外人把握絶無置喙餘地洋務公所雖爲江漢關附屬機關中之較優差缺每月至多亦不過七八百元吳氏竟謂月可籌欵萬元大言欺人其結果恐亦蹈沈氏之覆轍也（七月十九日） 
　　刻聞吳靄宸尙在北京候令須俟明令下後方可南來就職據交涉署中某君所云沈子良前次接任之始其時京政府尚未下令沈接任後即根據兩湖巡署使命令照會漢口領事團並親往各領事署拜會領事團以交涉員爲中央政府簡任官並非省政府所能更動在中央政府未有命令以前决定一致拒絶故沈氏分致領團之照會絶不置覆沈往拜會亦不招待雖經派員疏通仍未得領團許可及京令下後彼此方爲正式之酬酌此次省政府復不按法定手續貿然下令但鑒於領團拒絶沈氏之覆轍故一面電京催請下令一面令沈於吳未到任前仍行暫代故吳氏南下就職之期當在京令旣下之後又聞吳僅係一北大畢業生出校後即任孫丹林翻譯其任洛陽顧問亦得孫氏吹嘘之力此次一躍而爲簡任官且任事務繁劇之交涉員旣無經騐又不諳外交習慣能否勝此重任一般人均認爲疑問焉 
[粤省南路停戰原因] [  木庵]  
　　南路陳軍失敗分裂之内幕 
　　聯軍因减餉亦中止進攻 
　　粤省西南路戰事自十一日聯軍克復恩平城後雙方均已停戰查聯軍自恩平一役戰勝後大隊已分佈恩台開各屬楊錦龍梁士鋒駐台山白沙梁鴻楷許濟駐新昌黄明堂李海雲駐廣海海晏恩平前線之那龍那吉合山等地已爲聯軍進駐楊錦龍黄明堂兩旅昨已開至合山向北慣陽江方面警戒陳軍方面此次敗退陽江後似已無再反攻能力蓋南路陳軍内部極形複雜意見亦不一致此次陳章甫徐漢臣之進逼恩平并無甚麽目的不過陳徐兩部爲友軍所壓迫本身無地盤迫得闖進聯軍防地之恩平以爲就地籌餉之計故陳徐兩部佔領恩平後似宜再作進行徒以友軍（指南路陳軍友軍）坐視不應故恩平旋得旋失陳軍内部何以意見紛歧若此其内幕有可得而言者緣南路陳軍向分欽廉派與瓊崖派欽廉派以林俊廷爲首領申葆藩蘇廷有等屬之瓊崖派以鄧本殷爲首領陳章甫吕春榮等屬之但欽廉瓊崖兩派向來積不相能其歷來所爭者爲八屬聯軍（陳系聯軍）總指揮一席此席陳炯明已明令委任鄧本殷厥後林俊廷舍棄廣西南寗地盤盤據粤之欽廉大發其廣南省督理之夢（林屢次提議割粤省之欽廉雷瓊爲廣南省）故不能不日思排去瓊崖派之勢力并對於鄧本殷加以牽掣故此次陳章甫等攻入恩平而鄧遲延不敢派兵助陳者實則鄧氏恐調兵他去其瓊崖地盤防爲林俊廷所據也而林以窺伺鄧之地盤故又將兩陽方面之申葆藩蘇廷有兩部　回欽廉是以南路陳軍旣分裂則縱攻克恩平結果反招損失予陳軍在南路之聲勢上一大打擊於是潮汕陳軍遂不能不趕派專員前赴調停矣聞遣派之專員爲陳小岳陳本潮州籍軍人舊部多在兩陽年前駐紮陽江頗久與南路各友軍多所稔識故此次特派陳爲魯仲連以溝通鄧林之感情·陳以鄧林所爭者爲八屬總指揮而林於日昨竟貿然自任八屬軍務督辦顯予鄧以難堪陳抵陽江之後其調停方法即着手先電林俊廷勸其勿就八屬軍務督辦之職稍留鄧氏之餘地然後方調處防地問題陳致林電業於日昨發出其原文如下「八屬聯軍前經公推鄧品翁（本殷）爲總指揮·林莆翁（俊廷）爲善後督辦詎莆翁由桂回欽忽就八屬聯軍軍務督辦之職·與品翁權限混淆當此戰事方殷亟請力謀一致岳雖非籍隷八屬而部屬尙在兩陽誼切同舟因是不揣愚昧曾致莆翁一電文曰頃讀鄧總指揮哿電知慶下由桂回欽宣佈就八屬聯軍軍務督辦之職深爲詫異憶自某氏濫引客軍入寇吾粤兩年以來火熱水深鄧品翁久鎭海南因徇軍民之請觀兵高雷岳雖不敏亦謹隨諸公之後督率黄團會同蘇部戡定兩陽諸同袍以南路作戰深恐號令不齊議設八屬聯軍公推品翁任總指揮我公任善後督辦則前敵後方軍民釐爲兩政權限分明精神一致法本至善現在我軍旣已進克恩平（按此電發出在陳軍未失回恩平以前）東江亦籌反攻會師羊石指顧問事側聞我公忽就軍務督辦之職旣已略去地方善後事宜又嫌與品公總指揮名義不無混淆前方將士易生疑惑我公間關回粤志在救民·當能定義正名敬恭桑梓萬望俯徇諸將士之請仍就善後督辦之職地方幸甚謹佈區區佇候明察陳小岳叩眞等語諸公關懷桑梓諒有同情敢請一致電達林莆翁取消前議仍就善後督辦職務大局幸甚陳小岳叩眞」觀此一電可知南路陳軍刻仍分裂爲二派在最近期内必無再侵聯軍能力但陳軍旣有此弱點聯軍正可乘此時機一鼓而下兩陽何以近日恩平方面聯軍又勒兵不進則其中亦有問題者也蓋四邑聯軍日來麕聚恩台一隅兵多餉乏許崇智旣應付爲艱遂想出一核减軍餉方法令前敵各軍遵照其辦法將伙食原定每月給六元之數略爲變更分别核減定爲兩級在前方火線上者爲一級每名月給四元八角守後方者爲二級每名月給四元二角此項命令送達前方適在聯軍克復恩平之日各軍滿擬戰勝之餘上峯必有犒賞乃命令傳來竟大失所望不特無奬賞且將原定軍餉核减及分級兵士咸有怨言前敵將領梁鴻楷楊錦龍林樹巍卓仁機等以爲許氏此舉大失軍心該四人遂於日昨聯翩返省與許商議補救辦法因此聯軍進攻陽江之舉又戞然而止聯軍陳軍均有以上所述之内幕此皆爲南路單事忽告中止之總因也（七月十七日） 
[沙面華人罷工續聞]  
　　十六日華捕亦離職 
　　廣州沙面華人爲租界當局頒布不平等新例爲爭人格起見業於十五日陸續離職而去計共一千二百餘人詳情已紀昨報十六日爲罷工之第二日是日清晨各國僑民即已各自活動有起而洒掃庭除者亦有推其摇籃車於草地之上以自理其兒童者一般西婦且提籃挈筐入市購取魚肉菜蔬偶憶故老談及十三行故事當時外人初來粤互市指定十三行爲其購物之市塲即僅買一鹹蛋亦復取價二毫以故各行號無不利市百倍聞是早凡售物與外人者取價殆與當時之十三行相仿彿惟未幾沙面工務局即已宣佈僑民自衛委員會之組織内分糧食運輸消防衛生各部各部之中尤以糧食爲日用所必需即以勝記牛奶公司爲糧食部將届早餐時間各西人西婦即拖男帶女提籃戴袋紛紛前往領取牛奶麵包等物該糧食部並以沙面西人赴界外街市購物無不以貴價吃虧乃派人趕赴市塲設法照原價購取大帮牛肉菜蔬等物回部照價發售各西人紛往爭購轉瞬之間即已告罄而諸人受外間物價高貴之壓迫仍復如故蓋亦無可如何也是早東西兩橋鐵栅不開放正門僅留旁邊小門之一邊以便西人出入而各工會亦已派人立在栅外凡華人欲入沙面者均婉辭勸其勿入舉動極爲和平故秩序甚佳然以無人入沙面之故各洋行各銀行因均絶無交易亦一律放假工務局以各西人停工遂召集西人組織義勇隊一律便裝懷械防守各處未幾英界法界兩工務局之華捕亦離去沙面至九時十時之間英界華捕先去而法界繼之至是沙面即全無一華人工務局乃又召集各西人派充義勇警察並同時改派印捕守衛東西兩橋栅口與栅外各工會代表及九區一分署派來之武警僅隔一掌之地是日沙面旣無華人入内而起貨集賢工會及駁載工會打包工會等亦已宣佈不代沙面運貨作工故平日熙攘往來繁盛氣象之沙面頓呈冷靜景象而河面之船艇亦無一艘泊近岸邊者殆自開埠以來此次所僅見耳粤當局對於此次罷工意見據廖仲愷及吳鐵城語人云沙面之行政權及警察權向操自英法兩領事故此次罷工並無過問之必要現時華人並無危害外人之行動且又嚴守秩序則亦不必干涉之云云惟英領事每語人云當實行罷工之前各工黨代表並無何等警告以致肇此事端但所定之則例雖於十五日公佈實行期在八月一日則例之内容併須與罷工團商酌而修改之乃有頭緒云云則雖未明言取銷與否然亦未嘗無補救於事後之意惟是罷工旣已見諸實行則恐非澈底解决無辦法耳現聞協進工會及西餐惠羣工會海員工會等團體更欲將罷工範圍擴張至東山河南芳村及其他方面故此事倘能早日解决固佳否則恐更難辦理矣若以罷工之形勢而觀則沙面各國商民類多以罷工期内有種種不便且商務停頓損失甚大僉謀向英領事疏通以期早日解决故自外人方面觀之必不致歷時過久惟自罷工團體觀之其形勢又適得其反蓋各工團爲擴張罷工之範圍及支待時日之久遠計十六日已假座敎育會開會捐欵且各人捐輸之情形頗爲踴躍而是晚復在西瓜園開會演説以鼓勵罷工之進展故又似須經得力之調停乃能將風波消弭總之罷工命運之所繫在乎取締華人新例之有無轉圜餘地是故沙面當局之態度如何亦極可注意者也 
[蚌埠之官軍兜剿六匪訊]  
　　此間部局昨接六安來電云會匪均已集隊出城向東南潰竄又某軍事機關接前方來電云第二旅鹿團與匪接戰大獲勝利擊斃匪軍無算奪獲機關槍子彈極多匪已無戰鬭力六城指日可下命肥知事來電云該縣前頗吃緊現匪已爲官軍擊敗可保無虞 
　　前皖北鎭守使李傳業赴津過蚌向人談話謂匪已失敗刀會之中堅份子均逃逸無踪六安克復後傳匪衆仍約七八千人均向西南山裏暫避並聞瀕行時秩序未亂 
　　長淮長短班輪船　自六安軍事發生後日夕打差久已停止載客現均陸續放回自昨日起通達已廣告通衢恢復原狀 
　　官軍擊退六匪後　連日搜剿餘孽尙未進城據探城中所存槍械子彈非常充足有得自我軍者有預爲儲存者均已列入戰勝品六安會匪竄擾舒城一股未曾住守聞敗訊即退走傳六匪此次失敗並無鉅大損失現退入豫境仍擬集合徒衆捲土重來又傳前方擒獲會匪胸前均搜出銅牌一面云係爲避免槍砲用 
[浙商會會議鼓鑄銀毫問題]  
　　二十二日下午杭州總商會爲本省自鑄雙毫去除劣幣問題召集會議會董到者倪雨亭等二十餘人會員到者王芝甫等五十人振鈴入席先由會長金百順報告粤建雙毫異常充斥官廳籌議禁絶因無替代籌碼事實上亦感困難鄙意擬由商家發起要求造幣廠代鑄雙毫并推代表到廠監視成色庶比官廳發動鼓鑄較有信用務望在座諸君詳加討論是否可行還希大會表决當由王湘泉倪幼亭李培甫等數人討論結果先由銀行公會錢業公會定於二十四日上午各自開會商决協助自鑄雙毫辦法推舉代表赴商會再邀徐政務廳長張財政廳長俞造幣廠長共同協商然後由商會定期續開大會解决至單雙毫上市後應歸四六搭用（即售出角子一千單角四百雙角六百）各項外項商業懸牌對於角子行情須依錢業評定標明浙江角行情及雜角行情緣現用之粤建雙毫非將市價减下不能驅逐出境故擬將劣幣行情限期减輕或八月一日定爲七折八月十五作爲六五折使其逐漸减少以除金融弊害到會各會員亦多同意議至五時餘散會 
[杭州快信]  
　　張省長張敎廳李敎育會長　於昨下午六時在敎育會公讌蒙古敎育代表福齡郭濬黄及朱淑雅女士（熊秉三夫人）高等審檢兩廳長杭縣陶知事亦定二十三日下午公讌福郭朱三君聞福等定二十四日離杭赴粤 
　　盧督辦昨委張鳴崗充二師司令部額外校官沈紉秋充該部軍需官張省長委樓啓鴻陸鎭充本署諮議 
　　省立森林校歸併農專以原校址改設林塲主任一席前校長汪和畊鄭畦鄭雲鵬競爭頗烈 
　　王永泉來杭多日已委充邊防軍總司令部顧問 
　　留四汽車下月實行開駛　該公司昨呈省道局派員勘騐圈用地畝並定期給發地價 
　　軍官盧垣控省議員許國楨侮辱案地檢廳今午傳訊許不到案挽律師何某及盧之同寅出場調解可望和平了結 
　　杭總商會今午後特開大會討論單雙毫並鑄問題到六十餘人對於添鑄單雙輔幣無甚異議 
[紀奉女師之風潮] [  粲花]  
　　校長位置恐亦將不保 
　　奉省女校風潮不恒見不謂今竟發現於奉天唯一之女子師範學校是不可以不述本月十六日奉天敎育廳忽下令撤該校女敎授李玉蘭康石珍許蔚華艾毓華曁女學監張菊令之職局外人聞知頗爲詫異以張菊令學監名譽固不甚佳而李玉蘭等四人則才學極優敎育廳時加嘉奬今緣何竟與張菊令同時徹委此其中蓋有一大原因在焉該校校長陶黌兆受職未久即與女學監張菊令感情甚好毫不避忌學生有私議或婉諷者陶張聞之則必追究其人嫁以罪過或懲處或斥革一年有餘實已不少各女生因此大憤乃以匿名向敎育廳揭發希冀派員查辦俾少歛跡敎育廳則以匿名控訴概置不埋學生不得已乃假借李玉蘭康石珍許蔚華三人名義向敎育廳呈控歷數敎長陶黌兆與學監張菊令之歷史請立予撤職以肅校風呈遞多日並未見敎育廳有何動作不意近被陶黌兆偵悉　與張菊令密議抵制方法陶謂我擬赴敎育廳以該三員敎授管（ 
理均不合法爲詞請下令撤委張謂如此固甚佳但令妹必須俱去以示犧牲使敎廳知校長辦事大公無私云云蓋艾毓華爲陶黌兆之胞妹學行甚佳曾數諫乃兄不聽艾對張尤　鄙之時以惡言相向張理屈不敢反唇剤譖於陶陶因請敎育廳記艾大過兩次惟尙未萌撤職之心比聞張言乃决定謁敎育廳長歷數李玉蘭康石珍許蔚華艾毓華四人之短請爲撤換祁廳長屢接該校學生匿名函件雖未受理然對陶張之行爲亦已明晰本擬欲大加整理并校長而撤換之但陶黌兆與市政公所所長曾有翼最爲密切陶得爲女師校長即藉曾力祁又嘗爲市政公所坐辦（祁任敎育廳長後方辭市政坐辦職）與曾感情亦不惡當祁辭市政坐辦時曾又重託於祁謂陶乃愚之老友請特别關照情面難却只得置陶不問而獨黜張菊令翌日陶接敎育廳訓令見張菊令亦與李玉蘭等一同免職惶駭萬狀張迫陶立赴敎育廳請收回成命陶復往謁祁廳長謂張菊令管理學生尙屬合法請收回成命以資臂助祁謂張管理雖善而名譽太壞理應撤職本廳命令亦未便朝發夕改陶語塞赧然而出此時校内學生均已聞悉羣情鼎沸以李玉蘭等被撤由於學生之誤假名義何能默無一言乃以全校學生名義具呈敎育廳聲訴兩情謂前李玉蘭三人呈告陶張乃學生等一時無知假借名義藉以自重希冀發生效力李玉蘭等實未與聞請加學生等以相當之處罰將李玉蘭等三人恢復原職以示賞罰之公云云而李玉蘭等遭此无妄心更不甘亦具呈申辯現尙未知敎育廳如何辦理也 
[廣大籌備大會記（一）] [  冷紅]  
　　各省籌備員均到 
　　國立廣東大學籌備處　自本年三月三日起至七月十四日止先後會議共二十九次除中間有二次因籌備員出席者甚少未曾開議外實行會議二十七次議决案件八二八起其第六次會議議决將各次議决之事項作爲第一讀會議决案請各籌備員簽注修改隨時附加討論並於暑假期中約集各處籌備員來粤開一籌備大會將歷次籌備會議議决各事項再行復議决定又第十五次會議議决籌備大會自七月十五日起至二十五日止各省籌備員概由校供給膳宿另送旅費三百元此廣大籌備大會産生之由來也月之十二日籌備員及新聘敎授李石曾·周鲠生·石瑛·皮宗石·王星拱·費鴻年等十餘人俱先後到粤十五日籌備大會開幕到會者除外省來者外尙有汪精衛·胡漢民·廖仲凱·伍朝樞·孫科·黄昌榖·許崇清·梁龍·鄧植儀·黄植·陳耀祖·徐甘棠·關興助·程天固及校長鄒魯等其他籌備員因出席南京之中　敎育改進社年會故一時未能趕到熊希齡·范源濓等已電告由寗來粤不日當可抵粤會議時間爲每日上午九時至下午三時連日各機關各要人及廣大各學院均先後宴請籌備會員備極優渥至議决要案容再詳之（七月十七日） 
[各省敎育界雜訊]  
　　北京敎育機關之變更　自敎育部明令發表敎育行政機關編制後各省敎育廳已遵令　飭各該省道縣勸學所遵照部令改組敎育局迄今數月已漸次成立惟　都勸學辦公處尙未照章改組特由京師學務局呈請敎育部將原設京師勸學辦公處在京師市制未實行以前暫改爲京師學務委員辦公處日前由辦公處　函各校查照（屏） 
　　北京女子日日新聞遊藝會記　中國大學女生萬璞皮以書及女高畢業生王孝英等（皆女子參政會中人）發起辦一女子日日新聞以缺少開辦費特開遊藝會募欵業於昨夕（十九晚）八時假新明戲院開演開幕以前由萬女士報告略云近兩年來我們女子參政和女權運動的呼聲曾經大唱特唱到了現在全歸沉寂了考其原因當由於乏特設之言論機關不能專事鼓吹所致我們女界爲自家解决自家的切身問題起見爲彼此交換智識發表意見聯結團體起見爰組織一女子日日新聞社一方應時代之潮流一方供社會之需要承各界男女來賓匡助本人謹代表本新聞社敬謝云云該劇塲樓上下合計約可容八百人除包廂外皆滿座（普通劵價分一元·五角·兩種臨時門票亦售出百餘元）特 
 
 

Page 11

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *價二百元之特别廂二座送銷於曹錕及宣統者後經退回各界捐欵數目約計二百餘元（非臨時捐）至各種游藝以韓秉謙幻術爲精巧絶倫中大武術數十套中亦有數套可取新劇尚在試騐時代藝術未成熟蘇蘭舫（坤角）演舊劇之女起解唱作俱佳而演戲迷傳之李桂芳臨完場時手寫尺大之「女界曙光」四字作該游藝會之結局大受觀衆歡迎至一時餘始閉會（豪）　　粤法大之經費運動廣東大學法科學院近以建築馬路改造門樓重整　中操塲大興土木並擬再建偉大禮堂實行大學訓育築學生寄宿舍俾學生成一種高尙純潔之大學生活而不爲世俗所浸染又因新購英中文書籍頗多舊時之圖書館亦須大加擴充合共需欵十二萬元該院員生因於暑假期内舉行經費大運動已於日前開會討論進行方法議决全體員生分頭募捐每人擔任捐册一本分任省内各縣及香港南洋暹羅等處勸捐即日組織籌欵委員會舉羅揚清爲委員長 
　　粤省舉定敎聯會代表　廣東省敎育會於本月十四日開第四次評議會由正會長汪精衛主席討論事項甚多後舉定金曾澄·温仲良·王仁宇·三人爲出席本年全國敎育會聯合會代表金係現任副會長前廣東高等師範學校長長曾數届被推爲代表温係廣東敎育廳秘書兼廣東大學師範學院敎員對於敎育素有研究而尤詳於廣東敎育所編之廣東敎育年鑑十二册及中國敎育行政中國敎育史各一部均將付印行世王係前任一中校長去年亦曾充赴滇代表（星星） 
　陜西暑期學校之發達　陜省各敎育家利用暑期紛紛籌辦暑期學校及暑期講習會者不一而足敎育當軸聞又擬向外聘請名流蒞陜講演惟距省較遠之縣因交通不便費用又鉅因此年來雖有暑期學校實際能來就學者頗乏其人不意今年各縣熱心學業之學員大多預備赴省而尤以渭北各縣爲多除由敎育行政機關選派之學員外其自備費用負笈赴省就學者亦殊踴躍以致省城旅館等處頗有人滿之患（屏） 
　　山東美術學校最近之設施　山東美術學校自開辦以來逐漸發達特於學期之末開成續展覽會一次頗得社會歡迎近該校進行狀况如左（一）添設美術商店該校爲研究美術之機關所用各種用具顔料等濟南無處購買頗感不便與研究藝術上不無障碍現該校校長特親赴上海購定大宗美術用品在該校另闢一室陳列出售旣便學生研究（二）藝術協進會之組織此次中華敎育改進社在南京開年會中有通過之組織中華藝術協進會一案山東推定周愛周爲代表山東美術學校爲魯省籌備處現該校已着手組織矣 
　　武昌敎育界之大學熱　自新學制頒布以後各省專門學校已漸次代謝各專門學校中經費充足辦理得人者皆先後改爲大學但紮台闖騙之專門學校或自行消滅或胡亂將招牌上加一大字而爲換湯不換藥之計名雖改大誤人非小武昌專門學校不下十餘所近亦受時代潮流之影響而　急改大學之狂熱除武昌高專已實行改大外羅致古董敎育保存八股文化之國學館近亦自感在敎育部不能立案之痛苦急起作改大之運動前次傅嶽芬與鄂中政客七頭包辦之湖北大學國學館亦暗中奔走希圖在此未來之大學中佔一文學系所謂文科大學之名詞近已成爲國學館敎員學生夢寢求之之常語至公立法專私立法專近亦急求改稱大學以便號召而競爭焉（屏） 
　　金華敎局設立暑期國語傳習所　浙江金華敎育局暑期國語傳習所專供小學敎師在暑假期内研究國語地址假於通俗圖書館現報到人數甚多分爲甲乙兩組赤松文星車華至道四區爲甲組城區東震南華芙峰白沙五區爲乙組傳習時期甲組自本月二十二日起至二十八日止乙組自本月二十九日起至八月四日止 
　　華南之游泳消息　我國之加入遠東運動大會對於游泳一項迭遭失敗廣東與香港之一般提倡體育者引爲大辱故竭力圖謀以期進步廣東一方面今年由各界公推魏邦平向政府索得東山之地闢一游泳所　處天然水秀最適於游泳現公議撥歸廣東精武會管理精武會即委譚國華爲幹事以辦理一切游泳事宜而加入訓練者只限於學界此一節實爲一大缺點經由南華會總幹事陳會文詳爲解析謂遠東運動菲日兩國亦不限於學界何可以游泳一責不歸之各界共任以廣範圍現譚君亦承認此節爲缺點歸省後即行會議以求解放南華體育會特倡辦比賽會以期訓練眞正人材行之經已兩届今年亦將繼續舉辦並擬舉廣東聯絡各開比賽會後先選出選手再　合比賽以達遠東運動最後勝利之目的云（會文） 
　　江蘇省立各農村師範將開設備討論會江蘇省立第一至第五各師範所設農村分校爲改良鄉村敎育之基礎極爲重要蔣敎育廳長爲辦理切實起見前經呈准省長委托顧述之等三人爲校舍備品考察專員分往各該校考察現顧君先往農村各校從事考查已具報告到廳蔣廳長特邀請各師範校長及分校主任於本月二十二日假敎實聯合會開會討論一切以資整理 
　　南通縣立師範學校之設立　南通縣敎育局前爲利便舊制高小畢業生升學起見擬就代師附設縣立第二初中學校嗣由縣公署呈奉敎廳指令未蒙照准復經敎育局申叙理由呈縣轉廳旋又奉令不准該局長遂改計委托第一代師代辦前期師範一級容納高小畢業生藉以造就師資業已致函代師籌備並呈敎廳備案聞定名南通縣立師範學校招收一年生一級於來學年即行開學所有延聘敎員編訂課程等項悉委托代師籌畫　　無錫乙種實校開辦職業班　無錫縣立乙種實業學校學生日益發達擬下學年開辦初中職業班以便學生就近入學惟校舍不敷應用刻由該校長鄒君自籌經費添築校舍以宏造就 
　　南滙暑期講習會近訊　南滙本届暑期初等敎育講習會於七月二十一日起至二十六日止由縣敎育局委託縣敎育會辦理先期由該會會長宋友禪等籌備一切會塲假北門縣立師範昨日上午九時行開會式到會者縣知事代表顧珠浦縣敎育局長徐耐氷縣敎育會長宋友禪縣立師範學校長丁守吾敎育委員陶采章來賓顧旬侯正額會員六十人男女旁聽會員百餘人行禮畢即開始講習兹探録其講師及科目如下（一）蔣靖濤講小學校常識科敎學法（二）周逸休講工藝敎學法（三）楊彬如講兒童自治及體育敎學法（四）嚴鎭清講測騐並聞該會敦請許庸謹·徐史青·盛鎭甫·金潤青·衛逮西·瞿秋白等逐日到會臨時演講晚間仍討論問題 
地方通信 
[蘇州]  
　　盤門外發生大血案　盤門外大馬路五十九號熊福生向在三多巷張公館爲廚司前日（二十一）在外飲醉後至晚間返家不問情由手持利刀向其岳母王孫氏胸部猛刺其岳母遂即殞命其妻見狀即大喊救命詎態又隨手向其妻肩部腹部猛刺二刀其妻已懷孕七月被刺後即肚腸拖出昏倒於地胎兒旋即墜下乃一男孩竟能尙活熊福生見妻及岳母已死又持刀向自身心窩猛刺亦即倒地殞命當時隣人聞聲到來見狀不敢上前勸解及熊福生自戕後始上前細視見熊王氏尙未氣絶墜下之胎兒亦有哭聲而該管警區已得悉派警到來看守一面報請地檢廳法官蒞騐昨日上午由地廳孫檢察官偕同檢騐吏等前往相騐見熊王氏尙有奄奄一息立用電話知照省立醫院蘇民醫院立派醫生到塲後由蘇民醫院林醫生將熊王氏及墜下胎兒一併車送醫院醫治一面由檢騐吏將王孫氏熊福生屍身騐明塡寫屍格命地保收殮至熊福生演此慘劇之原因聞爲其妻近有外好面其岳母且袒護其女熊福生屢勸不峻因此憤無可洩遂出此同歸於盡之舉 
　　瘋女戲火焚屋　閶門外五福路管理盛氏留園之鄭道生現住留園對門家有一女年已及笄惟天生白痴神經時發疾病家内物件以及銀錢首飾珠玉等已不知被其損毁若干因鄭夫婦對此女鍾愛異常故只得任之詎於昨日（二十二）上午九時竟將開箱火油四處傾倒用火燃着霎時烈燄飛騰四處火起自身植立火中瓷情笑樂及鄰居猝見濃烟始將瘋女拖出立即狂呼救火留園園丁等聞警乃相率往救無如天熱燥烈又四面火起一時無從撲救不久即冒穿屋頂乃由園中以電話報警各龍社飛馳而來始得於一點鐘内救熄計焚去鄭姓住宅一所及鄰右一家惟鄭道生係一好古家屋中所藏古董等物甚夥均未搶出故損失至鉅　　漆工業議留董事及改選　本埠漆盤店主以董事周連卿王菊亭表示辭職特於（二十一）昨日在郡廟前性善公所開會集議挽留並定期舉行改選公所職員及取締加價分呈各行政機關長官出示布告 
　　西瓜價漲　本地西瓜數日前每擔售大洋三元一二角近一二日間時交初伏天氣炎熱忽漲至每擔大洋三元七八角聞天久不雨乘貨缺之所致 
　　米價因囤運漲價　蘇州食米本藉他處來貨接濟一般米販前聞某處有採辦軍米之説或囤積居奇或私行出運以致米價飛漲委諸來源稀少青黄不接今自湖南等處發生水災竟乘機活動由崑山一帶水路出口絡繹不絶客帮來貨爲數有限一旦存米運罄將發生恐慌聞各法團有邀集會議亟謀抵制之舉 
[松江]  
　　槽坊業議爭酒税之内幕　槽坊醬酒同業因烟酒税加比問題於二十一日在竹竿滙醬業公所開會等情已略誌本報兹悉此事實爲公賣局撤銷分棧經理張思水而起因公賣局方面查知松境酒商納税年有一萬八千餘元分棧經理祗解一萬七百餘元中飽殊多適總局有加比二成之令該局長陳鼎欲就該經理中飽之欵提作加比以爲體恤商艱之計詎知不能辦到因將分棧經理撤銷擬設征收處由烟酒商推舉代表公開徵收以資挹注張被撤後即有收歸官辦增加税率等種種危詞一般與張聯絡之商人大爲所動於是空氣緊張外間遂有修改税則貼用印花之訛傳其實公賣局方面不過欲加比二成若剔除中飽公開征收在酒商方面並無增加故二十一日會議時各商推舉代表晋謁陳局長經該局長明白解釋勸勿爲人傀儡後醬酒商頗爲感動一經代表回會報告多數即不願爲個人犧牲是以議至晚間九點餘鐘毫無結果詎昨日（二十二）仍有一部分商人召集同業繼續開會有非達到張思永復職取消加二目的不止之勢惟以昨日情勢觀察酒商方面意見已有不同不知能有一致之表示否 
　　基督敎學生組織回籍學友會　松江基督敎回籍學生爲聯絡友誼服務社會起見將聯合敎外學生組織回籍學友會現正分隊徵求定於八月一日上午三時開成立大會 
[常州]  
　　縣商會之借漕會議　武邑縣商會於二十一日下午三時爲冬漕借欵事開會到正副會長盧錦棠劉堯性及各會董等三十餘人首由會長報告縣署轉奉省令兩次來函囑本會協助商借十三年分冬漕其利息一切悉照上年辦法希望多多益善並謂在官廳希望增加惟金融緊迫商情困難已於日前在署與姚知事及省委面陳現擬錢業比照上年略爲增加其他各業擬請仍照上年數目應借至此項借欵已歷辦有年迭經本會與官廳訂明儘陰曆年底歸還幸尙無誤尙望勉爲其難當經到會各業討論僉以現已逾交欵之期應由會函致縣署仍照七個月扣息藉補分釐拆耗其歸還期亦須查照成案切實訂明儘陰曆年底如數歸還以資年關結束俟得復照准再行交欵當由盧君允即函縣其未到會者由會通函知照議畢散會 
[鎭江]  
　　下蜀之治螟聲　蘇省昆蟲局本年特任鄒君鍾琳專事研究下蜀螟蟲以來爲時已將三月鄒君到蜀之後先研究過冬螟蟲復發之狀况更觀察初化蛾卵幼蟲蛹等期之變化所有各種試騐均十分滿意現適值二化卵期鄒君復與同行之張君而耕分地研究同時更與農民作種種治螟之談話當地人士咸極欽仰聞鄒君現正着手編著螟蟲研究報告所有材料均爲二年中研究之心得將來裨益於各地治螟當不淺也 
　　師部槍决盜匪　駐鎭陸軍十九師司令部前據鎭江車站查獲盜匪劉華有（即劉三）一名私帶手槍及子彈解部訊辦當即提犯研訊據供民國十年投入匪首謝慶相股内迭次夥搶邳縣警備隊快槍及大梁陂集商民百餘户得贓朋分嗣因軍隊捕拿即同謝慶和各自逃避本年五月在滬法界遇見謝慶和交給手槍一支子彈六粒囑令回家不料乘車到鎭竟被查獲查該匪旣在邳縣迭犯搶案仍敢携帶手槍子彈公然逃回趁此青紗帳起希圖集合再事搶刦實屬罪無可逭當由十九師師長呈請齊督軍處以死刑遂於日昨（二十一）提出該犯騐明正身押赴刑場槍斃以昭炯戒 
　　小丁巷村發生命案　丹徒仁讓鄉屬禄食村農民鄧茂林之弟媳陳氏於月之十八日早間由本村往烏巷母家道經小丁巷村不知被何人謀斃抛屍於該村木橋下河底嗣經鄧茂林知悉一面禁止打撈屍身一面赴丹徒地檢廳報案請求勘騐聞檢廳已於前日（二十）往騐并緝眞兇究辦 
[南通]  
　　集議保障治安辦法　南通商埠警察局於二十一日下午二時柬邀地方人士就桃塢路總商會討論保障地方治安辦法各界到者共有八十餘人首由唐局長報告略謂近聞口岸鎭發生盜警槍殺駐軍一人兹爲預爲防範計擬就本局編成有力之保安隊一連惟槍械陳舊應向督署請領新式快槍俾資應用又棲流所收容地方浪人以防宵小圖謀不軌成效尙著惟經費每月不敷二百元擬請各舖户將乞丐捐改繳洋碼俾資挹注又地方各消防機關均無新式靈敏之器械擬請各界贊助集欵以資擴充等語繼由瞿知事演説對於警局提議購槍·加捐·添置消防器具三事極表贊同繼即張紳退菴演説略謂時局不靖匪患堪虞兹者警局提議預防計劃洵屬切要云云又述通邑創設商團及警衛團之歷史甚爲詳盡旋由大衆洽商議决結果如下（一）籌欵一萬元購領新式快槍一百桿配齊刺刀槍彈一件該欵由紳富認繳四千元請市董習位思·薛郢生·擔任勸募商界認繳六千元請總商會分别攤派總商會並訂二十六日召集會董常會討論支配辦法（二）各舖户所繳棲流所丐捐原爲錢碼兹一律改收洋碼（三）添購消防器具亦目前切要之舉定期夏曆二十三日先將城廂有水龍調集西寺前試演再定籌欵購辦新式消防器械辦法散會時已六鐘矣 
　　尙有地方通信轉入後頁 
 
 

Page 12

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *地方通信二 
[無錫]  
　　紀昨日之大風雨　錫地連日甚熱四鄉高　禾苗苦旱昨（二十二日）午天忽黑雲密佈繼則雷聲　　　至一時忽起狂風繼以大雨至二時餘始稍止約計得兩二三寸溝澮皆盈四鄉農民均慶得雨即城鄉疫症亦可稍减 
[揚州]  
　　牙商之呼籲　江都牙商反對牙税新章已於二十日分呈省廳呼籲原文如下江邑商務凋敝所産土貨僅敷土銷向無客商販運大宗貨物非江南繁盛商埠可比牙行恃商貨爲盛衰故江邑牙行注意亦極清淡查前清牙帖塡寫貨目三項清末鑒於商民瘠苦除部帖外規定牙照一年一換民國三年改辦登録税其時部令短期憑證一帖只塡一項如猪牛陸陳等類向塡四等均改等則各行無力遵領遷延一年迄無辦法嗣經周前縣將地方困難情形瀝陳省廳得許照舊辦理今廳委蒞揚宣布辦法一帖祗許一字并提升等則如商力果能擔負則民國三年早已實行此次改章較前增加約及八倍無論中外無此聚歛辦法今以繁盛商埠之定章强施之於江北瘠苦之各縣商力幾何萬難忍受爲此縷陳情形仰祈體察商情仍准照舊辦理俾全商命 
　　陳家集防匪近訊　邑屬陳家集自通匪謀亂宋警官夫婦先後槍斃後地方頓現不寗之狀由縣委吳筱園警官前往接充遺缺吳到差後首先禁謡革除一切陋規黑費（零星小販露攤前巡士地保等均抽費）並召集紳商會議實行分段清查户口以絶匪源至所中先組長警兩排所屬移居·謝家兩集派出所亦各組長警一排服裝槍械經費均由地方擔任現正訓練不日即可成立而議董會亦於十七日開會關於地方治安議决兩事呈縣核辦（一）舉辦清鄉設保牛會每年每頭繳捐二元以此領槍編制民團（一）劉甘丁古四集同時擴充警察三排抽田畝捐充警費每石種（六畝）二十文並悉齊督關於匪之情形已密派專員至集調查 
[徐州]  
　　馮家莊白晝搶架　昨日（十九日）午後三時許距城三十里之馮家莊突有匪徒二十餘人分持快槍手槍將莊民榮太運之長子永春三子永升及任光升之幼孫二名架走並榮任兩姓各有保家快槍二枝一併搜掠向南而去榮太運等於匪去之後跟踪尾隨至堤南袁家凌場匪即隠散今早榮來縣署報案並謂風聞袁家凌塲一帶近已聚匪二百餘人足爲一方禍患請速派兵剿辦 
　　商會改選會長　銅山縣商務會前因斯滿於去月十日依法改選當日舉定鄭心如王宜之等三十人爲該會董事旋於十三日各董事先後就職昨日（二十二日）由會董開會推舉會長計出席者有張相臣等二十六人另有道尹代表趙輯五·縣知事崔霖生·縣署三科主任鄭少吾·警廳科長左蓮青在塲監督下午三時開始投票結果張佐卿以二十五票當選爲正會長鄭於恕以二十四票當選爲副會長趙逸齊以二十三票當選爲公斷處長旋又公推楊家成趙廷英吳克齋馬玉卿許培栽靖奎生爲特别董事張少棠楊漸逵李靄堂鮑子庚王石生周以龍祁伯平張際美張相臣王茂亭王福堂馬英武等十二人爲公斷處評判員喬憲文翟錫三爲調查員又東關分會主任暫未提人聞有裁撤之説未知將來如何五時許散會 
[平湖]  
　　互助救火團成立大會紀　平湖城區茶亭·壽康·啓元等救火隊發起組織互助救火團於本月二日假南貨公所開談話會推舉起草及籌備人員業已次第告竣於本月二十一日借縣農會爲會址舉行成立大會並推舉職員是日共到會員四百餘人上午八時至十二時投票下午一時開票徐慰蒼當選總理事方菊人·鄒杼孚副之王似華·殷彦澄等十九人爲評議旋行成立會式始奏軍樂次向國旗行禮副理事報告宗旨朱伯平宣讀簡章比及散會已鐘鳴四時矣 
　　縣會五臨第一二日併紀　平湖縣議會於本月二十一日下午一時舉行第五次臨時會開會式議員到七人縣知事委陳學麟代表到會開會秩序如下（一）振鈴入座（二）向國旗行三鞠躬禮（三）議長葛昌樞致開會詞（四）陳代表致祝詞（五）議長謝詞（六）副議長奚翔演説辭繁均從略二十二日上午十時到議員八人依照議事日程開議（一）縣參事會交議第二·三·四·五各校曁修葺明倫堂臨時預算案計分歲出臨時門第七欵縣立第二三四五各校添築修葺費二０００元内務歲出臨時門第一欵修理明倫堂經費二一五元初讀通過付審查（二）陸議員惟鑒提議取締坑厠暫行辦法案擬於東西城城牆之内各開一孔砌築坑厠外蔽板門以重衛生初讀通過付審查 
[杭州]  
　　杭垣民食之恐慌　浙省糧食不敷向恃鄰省接濟本年上江一帶户口增多已無餘粟運杭近日省垣米價湖墅大盤每擔較最賤時須增一元二角據内各白米舖除前已每擔增加四角外於七月二十一日又每擔增加二角連前共漲六角計起價米八元二角頂尖米十元零六角各米行存貨甚少城外不過二三萬擔城内亦祗四五萬擔僅敷一個月糧食現雖各屬早稻已有登塲爲數無多但供鄉人自給不能運濟他處據米業中人云本年剥皮關尙無影響此時青黄已接忽形缺米亦所罕聞預計新榖暢旺猶須五十日期間若不速籌運濟則於民食前途誠有莫大之隠憂也省公署有鑒於此昨已電寗台方面查詢米價以爲購運之預備照録原電如下寗波黄道尹現在省城米缺價昻亟待外來運濟該道屬臨温黄等縣向係産米之區本年早稻是否豐收有無餘米可以運省接濟價值若何仰速分電各該縣切實查明復道轉電候核勿延省長張馬印 
[寗波]  
　　定期召集自治會議代表　道尹公署昨奉張省長通電云省自洽會議定於八月一日開始除第三複選區當選人嵇文第七複選區當選人汪志芳第十一複選區當選人廖家駒瑞安當選人潘振揚應緩通告外仰速轉電各聯選監督·各縣知事通知當選代表届時來省出席一面將代表名册由省自治籌備處送交省自治法會議矣 
　　英領事因公晋省　駐甬英領事翰纍德近爲浙省徵收莫干山警捐及煤油補徵捐等事特赴省會晤張省長王交涉員張財廳長等提出抗議聞各官廳以此種事務完全係中國内政並不違背條約非外人所得而干涉業已婉詞拒絶翰領事以交涉不甚順利不日即將返甬 
 
 

Page 13

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *本埠新聞 
[閘北水電廠案發生變化]  
　　平政院有撤銷草約説　公團委員會要求接廠 
　　閘廠委員會電省告急　各公團召集緊急會 
　　閘北各公團因水電商辦案省方一再游移特於前日　織閘北公團暫代管理閘北水電廠務委員會先將閘廠保管等情曾紀昨報兹將昨日消息詳誌於后 
　　公團委員九時之會　閘北公團曹代保管閘北水電廠委員會昨日上午九時在慈善團開會首由委員長徐春榮報告緊急消息云頃接急電據聞平政院已判草合同撤銷云云雖未見明文但此消息果實恐於商辦進行有礙亟應討論補救經各委員討論之下僉以吾人所根據者爲軍使保障廳·縣·局布告草合同中之營業權等本非公團所願認不過維持省長面子撤銷二字似與商辦根本無關各公團受地方委託委員應服從大會議决實行接廠促成商辦早解人民痛苦義無他顧云云當决赴廠一面通告各公團開緊急會議 
　　公團委員接廠未成　公團委員徐春榮·王彬彦·俞宗周·鄭緘三·管際安·韋伯成·陳維翰·陳翊庭·陸端甫·姜懷素·等於昨午十一時同赴閘北水電廠要求接廠因閘廠委員長張雲搏赴蘇廠務主任陸伯鴻因事赴龍華軍署由陸之代表沈揆伯接見公團委員當陳述來意沈謂陸君有三點囑告諸君（一）陸君在省省長承認贊成商辦决無變更即平院對於草約發生問題亦必另設他法完成商辦（二）本人原爲籌備處主任今旣爲閘廠委員則將來即有變化亦必歸於商辦决不輕易交出（三）公團接廠實予本人以爲難必須請示省方云云雙方辯復相持甚久午後陸伯鴻到廠雙方仍主極端直至下午五時伯鴻允許即電省長限日内確定辦法一面電張雲摶星夜回滬公團委員不得已限其於二十四小時内有完滿解决辦法始告辭出廠 
　　閘廠委員電省告急　（一）南京省長崇鑒本日上午公團推舉委員十一人來廠聲稱風聞平院判决撤銷草合同商辦基礎又復摇動地方人民又起恐慌請將廠務暫交代管以定人心等語張委員長因事赴蘇經鴻反覆勸導歷數小時最後允許即電尊署確定辦法一日内答覆始暫退出是否再有舉動殊未可必謹電奉聞乞速電復伯鴻叩養（二）蘇州長春巷張雲摶先生鑒本日公團推舉委員十一人來廠要求接廠請即速回鴻養並聞陸君另有快信致省詳述利害詞極决裂　　公團今日緊急會議　閘北公團聯合會昨發通告云「急啓者本月二十三日（即夏曆六月二十二日星期三）上午准九時假閘北慈善團開各公團緊急會議務請貴公團推派代表准時蒞席幸勿延誤此頌台綏閘北公團聯合會啓」 
　　某方致徐春榮急電　徐春榮君於昨日上午一點十分接省某君三等急電云「上海閘北青雲路一號徐春榮草約平院判撤銷文已到」云云 
　　何軍使始終擔保商辦　商辦籌備主任沈聯芳昨得平院撤銷訊後當赴龍華晋謁軍使面遞呈文請求令行委員會交廠並將廠價繳存軍署云云軍使答以對於商辦始終擔保籌備處八月四日創立會儘可成立届時發生變化本人决依前次緊急處分辦理至廠價繳存軍署則頗不便云云 
[滬北五區商業會請速交水電廠]  
　　致北京國務院電 
　　滬北五區商業會爲閘北水電事致北京電云萬急北京國務院平政院鈞鑒上海閘北水電廠前經省長宣布商辦昭示大信應予接收春間祥經絲廠因水源不濟焙死數百倘此際不增發生事故誰尸其咎羣情惶惑莫此爲甚仰祈鈞院迅令江蘇省長尅日交廠藉慰喁望滬北五區商業聯合會 
[接收俄領署可如期辦理]  
　　大晚報云交涉署陳科長今晨已開始審核俄橋事務局賬册本報記者頃訪陳科長於黄浦路俄領署陳謂此事雖極複雜困難但希望於兩天内將清算簿册審核一過開具房屋財産清册俾於二十四日可以移交蘇俄代表依勒德氏俄僑事務局副局長格洛斯氏今猶住在署内聞將於本星期中遷往莫干山書記兼會審公廨陪審員伊梵諾夫及書記梅慈勒氏均已移庽虬江路現領署移交一層當可如期辦理不致發生他故蘇俄代表依勒德氏亦已日漸痊可或能於二十四日親自接收云 
[實業廳覆朱葆三等電]  
　　上海總商會會員朱葆三·會董孫衡甫·謝蘅牕·謝仲笙·諸君對於祝大椿及管趾卿等之篠電（宋漢章資格問題）曾經十八十九兩日先後電呈齊督軍韓省長張實業廳長明晰詳辯原文早誌本報茲悉昨日已接實業廳復電如下上海總商會朱葆三·孫衡甫·謝衡牕·謝仲笙·諸君鑒嘯效兩電均悉已電呈省署請電農商部解釋矣江蘇實業廳馬印 
[總商會選舉案之又一文件]  
　　趙南公詰責王道尹 
　　總商會會員趙南公昨因該會選舉問題致函滬海道尹云逕陳者頃讀報載田時霖聞蘭亭兩君辭職書就悉此次商會風潮始終似以一人之抗議致全部會務因之停頓田聞兩會董不忍坐視乃向會員表示辭職蓋冀會員奮起有以糾正其失也顧詳覈此次風潮其内幕固别有所在而致其爭論延長愈趨愈遠不能即時解决者貴道尹似不能辭其責也按商會選舉依商會法於開票之日請地方最高長官派員蒞視以昭愼重而監視員之職責亦祗以開票手續無誤爲凖外此則毫無顧問之權且會塲通例有人提議必有人附議始認作議案再經多數討論多數贊成始認爲有效若一人抗議縱極正當不能成爲議案遑云認爲有效貴道尹於時自應依據法律順從公意斷然執行職權監視開票詎因一人之異議遂爾封閉票匭致爭潮從此掀起迨十四日會董會議决繼續投票函請貴道尹蒞塲監視貴道尹仍以一人之故托詞拒絶致爭潮愈演愈烈長此因循竊恐辭職者不止田聞兩君而大好商會爲貴道尹一時放棄職權將陷於萬刼不復之域矣夫商會會董之爭事屬商會本身開票之後會董如有異議或召集會員大會公判或從事於法律起訴儘有解决之方與貴道尹職責無與也且爲一人而抹殺全體此爲專制時代官長所抱之態度共和國家萬不可開此惡例若不急加糾正則惡例旣開後此選舉爭端將無已時儘可以一二人之抗議使全部受其影響試問爲長官者將何以善其後南公爲本會前途計爲貴道尹職責計不得不進求解决之方敢請貴道尹依據法律尊重公意定期親臨會塲監視開票則貴道尹之職責可告終了本會之爭潮亦可漸歸消滅事機迫切尙希速决勿再貽誤本會幸甚此致滬海道道尹王會員趙南公叩 
[宋漢章離滬回紹]  
　　此次總商會選長問題糾紛已久現竟非尋常辦法所能解决宋漢章君因此項糾葛牽涉本身地位特發表宣言主張以法律解决昨聞宋君以此項宣言旣已發表爭執是非自有公論已於前日離滬回紹興原籍以避風波一俟糾紛解决後仍復來滬供應一切矣 
[廠商運貨須加蓋牌號並廠名]  
　　部令更改或字爲並字 
　　江蘇實業廳訓令（第五九三號）六十縣知事云案奉農商部訓令開准税務處咨開案查各處曾經核准按照機製洋式貨物税法完税之商廠其所製貨品欲享特例利益者必須在該貨上或標簽或包裝上印出牌號或廠名俾便查騐而免影射一事本處曾於六月十六日咨行查照飭令各省區實業廳布告各商廠在案兹據總税務司來函以奉令自應遵照辦理惟查原擬第一種辦法係載明凡有商廠製出物品必須在該貨上或標簽或包裝上印出牌號並廠名云云按並字之義是廠名與牌號均須印出也今閲鈞令内載各處曾經核准按照機製洋式貨物税法完税之商廠其所製貨物品欲享特例利益者必須在該貨上或標簽或包裝上印出牌號或廠名等語按或字之義是牌號與廠名二者可印其一也並或二字意義旣不相同則於事理即有出入是以擬請鈞處准將或廠名之或字改成並字再行轉令遵辦等情前來本處復查此事旣據總税司函陳前情所有本處前咨文内所稱必須在該貨上或標簽或包裝上印出牌號或廠名云云應准改爲必須在該貨上或標簽或包裝上印出牌號並廠名以便查騐咨行查照飭遵等因到部查税務處前次來咨業經本部於七月一日令仰該廳轉知各商會佈告各商廠一體遵照在案准咨前因應即將前令文内所稱必須在該貨上或標簽或包裝上印出牌號或廠名改爲必須在該貨上或標簽或包裝上印出牌號並廠名除分令外仰即轉飭遵照此令等因奉此除分行外合行令仰該縣轉知所屬各商會遵照此令 
[厲行查禁奬劵之省令]  
　　淞滬警察廳長上海縣知事均接江蘇省長公署訓令（第七一零一號）云案查各種有奬債券儲蓄券及變相之債券前因流行市場爲害甚烈迭經本公署通令嚴禁在案旋據江南水利局曁上海廳縣有八家認繳塘工經費寓禁於徵之建議而各種奬券又復雜陳競出言之殊堪浩歎前經財政會議表决將各種奬券一律禁止除咨上海何護軍使一體查禁並由會公推代表直接接洽曁分行外合再重申禁令仰各該知事遵照迅即厲行查禁務絶根株如敢故違應即依律論罪嗣後市面倘有前項獎劵發生定惟該知事廳長是問並轉該縣商會知照切切此令 
[行將解决之人力車風潮]  
　　車商議減輛數　呈請工部局施行 
　　人力車業前因扣留執照問題市上忽然缺乏今則完全恢復原狀至車夫之滋　車商之會議照會磁牌被撬去種種問題均已逐次解决而限制問題及車廠多寡問題仍在混沌之中在工部局方面曾諭車商推出代表出席董事會共商善後計固至當而在車廠方面意見殊不一致表面上似去解决當不在遠而内部則恐一時不易融洽昨日午後二時人力車工商互助會又開會討論此項問題主席王保相報告交涉經過限制問題請衆討論符正才等主張限制一萬五千輛劉淦泉主張自開籌備會後所定磁牌均歸無效涂筱山·王宰堂·附議主席則調停限制一萬二千兩符正才謂抽减車數祗能限於舊號頭新號頭車輛式樣簇新旣無危險又關血本須請維持主席表决主抽减舊號頭者多數通過四時半散會 
　　又訊車商符正才等以本埠黄包車一萬五千輛并不嫌多飛星等公司車數太多致未能全數出租始主抽减限制至爲小資本重商及苦力生活計仍以車多爲宜不致爲少數車商壟斷特呈工部局文云爲核減車數虧公害貧請求勿予照准事竊黄包車業除亨利飛星捷成諸大公司其餘公司其表面或數十輛至百輛不等核其内容則半由代捐照會商等自奉鈞局增添號頭折家變産或一二輛或辦四五輛爲人代捐純粹爲生活起見絶無爲財之期望今亨利諸大公司因車輛租放不出提議折減商等聞之駭異伏思亨利諸大公司皆係從前老車形式腐舊商等之車均係本年一月一日以後所製形式材料在在爲鈞局所鑑定與彼等之車何能相提并論且也彼等營業多年獲利又厚面商民對於此項車輛營業期間一·二·三·四·五·月不等更有新騐之車號牌尙未領出遑問營業若與亨利諸大公司一體折減其損失何堪設想是未辦車輛以前尙可生活旣辦車輛以後反絶生機論理衡情不平孰甚鈞局素以軫恤商艱爲懷當不忍使彼私圖而置商等於不顧也且貴界近數年來馬路宏開人烟稠密添設電車汽車及各種車業無不發達至黄包車輛合計一萬五千正應便利并不嫌多何能以最多數之公司一時租放不出援爲比例强制折减况車輛一減對於鈞局之徵收尤多影響虧公害貧計圖壟斷是可忍孰不可忍爲此公懇電察下情注意維持生活賞准黄包車以一萬五千爲限制旣無損於營業復有裨於公家公私兩便戴德上呈 
[總商會電請趕運往鮮綢貨]  
　　冀於日本加税期前早達運送地點 
　　上海總商會呈請江蘇省長轉咨交通部飭將運韓綢貨從速輸運文曰案據旅滬山東會館絲綢業函稱日本加重奢侈品税聞不久實行我國所産綢貨每年運銷朝鮮數約四五百萬經此重徵商界何堪惟現已裝運在途之綢貨迫懇沿途火車加速轉運冀得早達運送地點免受加税影響等情到會合亟據情電陳伏乞俯念商艱迅賜電咨交通部准予電飭路局經過沿途火車如遇運韓綢貨務祈格外加速趕運不勝迫切叩禱之至 
[四川取消機製紗布税之部批]  
　　四川軍興以後捐税重疊前由華商紗廠聯合會電部請轉電川省長官將機製紗布一切非法苛税立予取消以抒商艱等情已紀前報兹聞該會近奉農部批令二道照録如下 
　　「第八三四號批」呈悉當經本部電請四川督理曁劉檢察使查照將此項雜捐量予取消去後兹准劉檢察使電稱所囑取消機製紗布一切雜捐業經轉知各主管官廳查照等因合行批示知照此批「第八七一號批」呈悉查此案前准劉檢察使電復業經批示知照在案兹又准楊督理束電復稱皓電誦悉除電駐渝鄧省長查明取消並令沿江部屬遵照如有抽取情形即行停止以恤商艱外特復等因到部合再批示仰即知照此批 
[寳山交通局節减經費之决議]  
　　寳山縣議會日前開第三次特别審查會出席審查員楊顯曾朱同福趙雨馨王德峻徐孝曾俞惟珏等由審查長洪蘭祥主席將寳山交通局節减經費一案審查完妥其議决案云查交通局節費一案兹據該局聲明其中尚有數點提出請求復議尙有理由其東西縣道與南北縣道確有特殊關係但前議東西幹線約需地價一萬五千元應另籌的欵先行給發外尙有貼糧等費亦屬實情至十三年度帶征之欵旣經議决先還利息較高之流動借欵則工程方面自無絲毫餘欵可用所請酌增借欵一萬元爲東西路東段橋工之用應予通過惟該項工程至遲於陽曆十一月内竣工以副沿東四路市鄉期望之殷再前議年征築路經費應由縣知事發交公欵公産處管理一節現在旣經預備先行發清路價自應予以變通仍由交局暫設會計一員秉承董事長辦理該局收支事宜姑以本年度爲度俟流動借欵清還後所有交局帶征之欵應仍由欵産處管理庶事實便利與法案不致抵觸惟所擬十三年度局用預算大致尙屬適宜亦以本年度爲凖又查借欵辦法第二項交欵期改爲七月底交齊其第四項還欵時期第一次應改爲十四年十二月内先還半數十五年十二月内全數還清餘如所擬辦理云云 
[吳淞商農呈請撤銷清潔所]  
　　吳淞清潔所自開辦迄今已將一載前因屢被鄉愚搗毁不能照章進行該所自前主任張菊屏去後新主任將原有私坑一律撤除並禁阻鄉民自由上街挑糞以維營業致又激動舖户鄉民之公憤昨日經本鎭正泰公醃鮮號·大同業號·等一百十八户商號蓋章及騰三十九圖農民張夢熊·黄修誠·等八名崗三十三圖楊雲山·朱湘濤·等八名騰四十圖俞順甫·俞子蘭·等六名騰四十一圖曹阿松·曹勝華·等四名衣三十六圖金子蘭·楊子文·等四名推三十五圖錢吉生·錢子祥·等四名推三十四圖陳秋岸·陳漢卿·等四名周四十七圖金世榮·金阿美·等四名共計八圖農民四十餘人聯名公呈吳淞鄉公所並寳山縣公署請求撤銷該所兹録呈文如下 
　　呈爲清潔所藉公壟斷妨害農務擾亂治安輿情不洽衆議沸騰環求勒令撤銷俯從民意事竊淞鎭地處海濱雖農商雜處而農圃居多是以附近居民類多耕種爲業但農民以肥料爲首邇有奸商張菊屏等巧立清潔所美名壟斷肥料用强威逼致農民於肥料一項不敷應用不得不求之於該所奈該所均以高價售出爲宗旨農民往購和水加薄以致澆灌無度乃購之於住户而該所則派人攔打隨將器具打毁農民含忿於胸無可發洩業已集議抵制暫用豆餅代糞不料豆餅價高又爲　蜞所齩致傷稻根至騰三十九圖·崗三十三圖等田現已荒蕪况復擾亂治安沿街挑糞妨礙衛生更與步擔肩挑小販隨處衝突無日蔑有商民含怒蘊蓄忍無可忍一旦發生危險誠恐勢難收拾商民等爲自衛計爲保治安計不得不爲正當之抵制以維國計民生除分函鄉公所請求保護外理合環陳伏乞縣長鑒核准賜迅予勒令撤銷俾防患於未然而維公益實爲德便謹呈 
[工部局修改酒店閉門條例]  
　　自一時展至二時 
　　大晚報云頃得確訊公共租界工部局已切實决定修改去年十一月一日施行之酒店提早閉門附律將每夜閉門時間自一時展至二時並保留星期六夜准延至三時閉門及國家紀念日准許通夜營業二欵惟每家每週可以特許一次將閉門時刻延至三時之例則將取消此項新章將於星期四公佈聞工部局對於修改之議考慮已久此次决定修改者不僅因容納租界各酒店之抗議且爲順從公衆之要求起見而其主要原因實動機於法租界公董局未能如約認眞辦理致法租界内各酒店多違章延至深夜閉門公共租界各酒店見其主顧出店後相率走入法租界酒店遂提出抗議現聞法公董局亦謀協同公共租界當局厲行夜間二時閉門條例矣 
[法捕房募到安南巡捕計四十名]  
　　法租界代理總巡石維也君近四界内盜刧頻聞而地方遼闊所有探捕不敷分派特派專員前往安南招募越捕四十名已於日前偕乘法郵船抵滬暫庽顧家宅法國營盤此次所招越捕均係年富力强現已逐日敎練操法一俟純熟即當派赴各捕房實行上差云 
[法領代理之知照P ] 
　　駐滬法總領事韋德君昨晚火乘車北上赴北戴河避暑署事委梅領事代理昨特函達許特派交涉員查照云 
[易成股票公司召集股東特會]  
　　上海泰晤士報云易成股票公司日前通告各股東將於星期五下午五時在和明商會開股東特别大會討論公司應否自行閉歇事宜該公司於六月底割期損失二十六萬兩其中有人欠十萬兩將來可以收回此時公司現欵約有二萬兩欠人之欵約共二十四萬九千一百三十九兩惟目下橡皮股票市面大佳董事會中亦有人主張撙節開支利用現有之欵力求恢復者故特召集股東會討論公司應否收歇抑仍維持云 
[聯治社將有通電發表]  
　　已通過之簡章草案 
　　聯治社前日下午四時在海寗路天鑫里開籌備會議當塲議定發表通電一則並將電文通過現已以該項電文徵求各省同意不日即可發表又該社草章業已擬就照於下 
　　（一）名稱本社由主張聯省自治之同志組織而成定名爲聯治社（二）主義本社爲謀聯治主義之實現以解决民國建國問題爲第一步其政策約舉如左依各省區平等協作之精神促進國家統一制定聯治之憲法而施行之依民治主義制定省憲發展自治（三）社員凡本社發起人及經社員三人以上之紹介加入本社者皆爲社員（四）本部及支部分部本社設本部於上海凡各省區或各地方之社員經本部同意得發起支部成分部　本部政務部本部設政務委員會凡本社對外發布之主張以政務委員會之名義行之政務委員會之組織别以細則定之（六）本部社務部本部設執行委員會以由大會選舉之執行委員五人組織之任期一年分任社務之執行其辦事細則另定之（七）會費凡社員須納入社金二元入社時徵收之常年捐五元於每年第一次大會時微收之遇必要時得募集特别捐（八）附則本簡章有社員二十人以上動議經大會議决得修正之 
 
 
] 

Page 14

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *[美國實行移民律之學生恐慌]  
　　本月一日美國實行移民律致今夏吾國赴美留學生大起恐慌恐亦在限制之例且已有中止不去者幸大部分學生均須在八月出發昨得消息云凡中國學生入美國政府勞工部承認之學校均可自由赴美並不在嚴禁之例此項正式公文或將於明日（二十四日）由約克遜號船帶滬云 
　　又昨晨有繆中一君赴美領事署詢新移民律對於留學生之辦法美領謂一星期内可答覆據美領事之個人意見謂此後留美學生需帶往二千元以上之匯票不得於一年移動而保證人亦必需請有名望能負完全責任者充之至中國國内何校得美國之承認可否送學生留美等事將來恐須實行云 
[行將赴法研究藝術之二學生]  
　　張汝器王遠勃二君均廣東人肄業上海美專因感國内藝術幼稚特連袂赴法以事精研現定於八月二十八日乘法郵公司合里杜號郵船起程云 
[赴美學生定期放洋]  
　　原定本月三號乘提督公司之格倫總統號輪放洋之赴美學生許受益君因美國施行移民新例阻遲行期迄未動身許君爲無錫振藝絲廠主許稻蓀君之第二子年僅十九歲今兹赴美係入紐約佑尼亞大學各項手續均由上海銀行旅行部代辦自被阻後已經發電至美詢問辦法兹聞美政府之准否中國學生入境以所入之學校曾否在工部之學校表上列誌者爲衡昨日得確訊此關於中國留學生赴美命運之校名表准於二十四日可以寄至上海故許君等刻已在摒擋行李預備二十九日搭麥堅尼總統放洋也 
[赴紐絲綸之足球隊消息]  
　　本埠頃接紐絲綸惠靈吞埠電訊上月離滬之足球隊刻已安抵該埠隊員亦均健康又該隊在紐絲綸比賽日期表最近來函中未曾附入故此次將往幾埠比賽今猶未悉但聞業已比賽兩次第一次未分勝負第二次失敗至其回滬日期將在十月底云 
[美國拒華人登岸之呼籲]  
　　學生商人均被遣回華 
　　美國三藩市來電云各團體鑒美國苛禁僑民入境昨林肯船新來華人男女學生商人均批撥回籍强隣籬下呼籲無門伏望設法援助提倡明對待冀圖挽救無任盼禱國民黨駐三藩市總支部陳耀垣等叩 
[省敎育會致新會員之通告]  
　　索繳常年會費 
　　江蘇省敎育會本年度新會員有一百九十名之多姓名已誌本報昨該會致新會員通告云敬啓者查執事加入本會一案業經會員資格審查會審查合格全體職員會表决承認所有入會常年費八元應請於八月十日以前惠寄以完手續並便於大會前印入新會員名單專此敬頌公安云云 
[吳淞水産學校風潮解决]  
　　開除學生十一人 
　　吳淞水産學校昨奉江蘇敎育廳訓令云（上略）學生侯匯瀛等十一人爲滋事膽敢恃衆毆迫會計勒取銀元殊屬不成事體應准一律開除即由寳山縣知事查明依法辦理其情節較輕之張昌齡等八人應准暫行留校察看以觀後效至該校改組一節並候另案呈請省長核示辦理除呈省並指令省視學陸規亮會同寳山縣知事前往該校宣佈執行一面令行寳山縣知事迅將學生侯匯瀛等查明依法辦理報候備核外合將名單抄發令仰該校遵照此令（應行開除之學生十一名姓名從略） 
　　陸省視學於昨（二十二日）會同寳山縣知事到校依令執行並書開除學生姓名揭至校門一面由學校通知各學生家屬云 
[商團華隊還選權之商會覆函]  
　　俟開會董常會時提議再奪 
　　萬國商團華隊公會擬還選舉權於上海總商會以免選舉時有舉足重輕之嫌請改給證書以資信守等情業誌十一日本報昨日該公會接商會復函大致謂事關變更成例應否由會員大會取法之處俟下次開會董常會時提議後再奪云云 
[萬國商團試演夜戰]  
　　本埠萬國商團總司令戈登君令行各隊云七月二十五日晚九時半操演夜戰法着英馬隊·美馬隊·「愛」字隊·蘇格蘭隊·英常備隊·至跑馬廳工程隊·機關槍隊·「皮」字隊·美國隊·日本隊至操練廳候令出發藉覘各隊到塲成績仰各遵令全到演習不准請假等情其中華隊·葡萄牙隊·砲隊·等平時勤奮本次特免試騐云 
[航輪界要聞]  
　　松山丸沉没慘訊　日本郵船公司之第三貴船丸在金華海峽甫經沉没而松山丸之失事消息又相繼見告據該社云松山丸現行駛台灣線内此次於七月九日自基隆東航初離臺灣尙屬無事及至十二日將到日本約距四百里地之黄海面上即遇大風輪身爲三千十八嚬不勝烈風之打擊故當時即被大風打入一暗礁上計自失事至沉没不及半小時其船上本裝有無線電報船主中本十五氏欲發救命電但已不及以致該輪主與引擎師佐伯力大副常一等及中日兩國海員與旅客全部均遭覆滅其溺斃人數目下猶在調查中惟聞已經得悉生還者祗有一人今該輪形踪毫無至所載台灣之運入芝浦貨件當然完全消滅總計船貨兩項損失約在六十萬元以上而人命之傷害猶不在内今該社已命竹島丸等沿海注意預備打撈屍身云 
　　清華學生將來滬　北京清華學生刻因距離放洋赴美之期甚近昨日已有電報來滬謂全部赴美學生准八月十二號至申俾在滬可有十日之預備今年該團赴美手續均由上海銀行張銘之君代辦故十二日各學生到申後其辦事處即假上海銀行旅行部而其寄宿所則由青年會寗紹公司供給云 
　　華工由日本送還　今年華工赴日無論如何總難上陸歷次往者結果徒耗旅金依然押還前日日光丸由滬開出時有華工王　芳等十一名搭往日本到門司後欲圖上岸又爲日警扣留押由昨日到申之熊野丸來申徒勞往返損失三四百元誠可憐也 
　　滬津航業之近訊　北方大水後上海天津一路之航業在津貨運入滬埠者均積阻不能上輪惟近三日來此路航務已漸有起色其原因則因上海往京津各地之旅客均因北方大水改由海道而往故三公司赴津各輪搭客營業頓然起色而尤以太古怡和之六正班輪中西人搭客爲最多云又近日北方更以大水爲災之區民食缺乏來滬採運大批麥粉前往前日起滬上大批運津麥粉已在關裝中矣 
　　雜糧運歐加費　中國荳子·菜子·茧蔴子及各項雜糧中之芝蔴·生仁·等貨爲對歐華貨之主要品今歐洲水脚公會内議定每噸原定七十二個先令者兹於格拉司古·海爾·紐柏脱·斯惠賽·及地中海·烈斯等等七埠將今日起一律將各貨水脚再加增五個先令云 
　　法輪今日來滬　法國郵船盎高爾號由馬賽來申載有六月十九日前之寄華法郵件甚多二十號已過香港昨據電告今日六時船可至申 
　　仁記行之航務　本埠英商仁記洋行所經理之倍恩輪公司刻下經營遠東航輪共用十七艘之多規定每兩星期派來上海一艘其航線係由英國蘇格蘭之立斯埠出發經倫敦地中海取道香港來滬該行來滬之輪均有倍恩"Ｂen"字樣云 
[廣西路商聯會特别會紀]  
　　結束防盜委員會合併手續 
　　廣廣路商界聯合會於昨日下午三時召集特别會議到十餘人由謝惠廷主席先由程桂初報告出席商總聯會防盜委員會　情形次由委員胡鳳翔報告謂本路提議各路防盜委員會業已移交總聯會合併進行但應如何結束經過手續請衆討論議决如下（一）委員會印章及議事録簡章草案由文牘股備函申送總會查收（二）陸作霖提議凡各路提交各種防盜計畫書轉函總會提議討論衆贊成（三）通告本會出席總會委員於每星期一四時七時出席會議畢遂散 
[亞洲汽車行失愼慘劇續誌]  
　　起火之原因　車夫之自述 
　　法租界愛亞路長浜路亞洲汽車公司失愼焚燬汽車三輛炸斃賬房·守夜二人延燒左右樓房四幢等情已紀昨報兹悉守夜人洪炳生屍首於前晚六時檢出肢體斷裂慘不忍覩當由各探捕將賬房金孟洪之屍抬出知照家屬即行棺殮尙有受傷之汽車夫李雪清·王阿雪二人已送同仁醫院治療二人灼傷及頭部頸面等處尚無性命之憂昨晨九時許李姓汽車夫已出院據其語人該公司對於消防及管理方面向欠週密去年陰曆正月初曾失愼一次幸施救得法未肇鉅禍法公堂會判罰五十兩在案此次肇禍初由某車夫加添車油忘却關住發動機致車油　熱即行爆裂以致油火亂滚倘將起火之汽車用力推至馬路（門首即長浜路）即不致延燒别輛汽車而某車夫斯時心慌意亂竟致肇此鉅禍余（李姓自稱）適在樓下熟睡聞警欲將别車駛出火已灼面幸得苟全性命云云聞東西隔璧殃及之王姓馬口鐵店·鴻昌糖菓店·林復興洋服店·鄭茂百電料行·四家樓面完全燬去損失尙待調查其中除林復興曾保險五百兩外其餘三家并未保險昨各店主向法捕房要求着店主賠償一切損失面諭靜候公堂判决昨日行人圍觀者仍極擁擠嵩山路捕房仍輪流派捕到塲照料云云 
[撤銷投變回墳之粤批]  
　　回敎各公團　前因廣州大振公司朦禀財政局承領該敎墓地一案迭經本外埠回民電粤協爭屢誌本報兹聞粤當道已有明令允爲撤銷原批録下 
　　呈悉　該桂花崗地屬回敎人民喪葬應准保留爲回敎公有墳塲不得投變候行財局將大振公司承領案撤銷並派員勘定界址詳細繪圖由敎長等依界勒石以資誌别可也十三年六月二十七日第一百九十九號市長孫 
[徽寗同鄉會請撤駐徽省軍]  
　　徽寗旅滬同鄉會因駐徽省軍移轉防地有碍地方迭電皖當局請予退回原防昨日復因此事致電休寗商會云休寗縣商會台鑒省軍張團所部前因臧軍有入皖之謡奉令移徽駐防現臧軍旣經浙方改編按諸事實已無駐守必要自應調回原防詎忽將喬楊兩營移駐古林·龍灣·五城三村大軍壓境人心惶惶敝會爲桑梓安寗計曾電請馬督理張團長俯順民意從速調防而馬督復電一則曰省軍移徽原爲保境安民再則曰調回原防應候時局平靖按與敝會去電意旨完全不同古林五城等村是否有屯駐重兵必要稍明吾鄉地勢者類能知之即能保境安民則五城等村旣非盜匪出没之區復不與浙贛邊境毘連境泰民安何庸自擾且據敝會駐休通訊員最近函報軍中雜用悉令村民攤派統計每連兵士每日約耗六金以兩營兵衆計之則每日負擔頗屬不貲且近處祠廟以及農家榖簟胥被借用轉瞬秋榖登塲農民將無從勤事影響所及關係非鮮敝會眷念鄉邦隠憂曷已用特電請貴會出而仗義執言勸令張團從速調回原防以安里閭而靖人心臨電徬徨佇候明敎徽寗旅滬同鄉會叩梗印 
[沈次裳對閩省長問題之三電]  
　　通電挽留薩鎭冰 
　　旅滬福建同鄉會會長沈次裳昨因閩省長薩鎭冰辭長事件分電薩氏及北京政府挽留並電福州省署政務秘書廳注意外間欄言兹分録如下 
　　（一）福州薩省長鑒聞君辭職此間鄉人昨已開會議决致電京省挽留君在閩兩載雖少一時建樹此實時勢使然無庸抱歉今突然辭職或有不得已苦衷然鄉人對君廉潔持躬不事搜刮同深愛戴而君前此回閩又毅然以維護桑梓自任若竟不顧而去爲獨善其身之計如鄉里何如素志何假令繼任者來一掊克之吏閩人虎口餘生何堪荼毒彼時鄉人將不能不咎君之輕去也至外間有羣小包圍之謡是皆藍建樞借宿怨毁謗及一般無賴欲代人運動省長者所揑造儘可置之不理萬望取銷辭意勉爲其難以副鄉人之望弟此次大病九死一生現仍輾轉床褥何暇與聞世事特以兹事與閩人關係至鉅故不得不伏枕哀鳴爲閩人請命惟君念之沈琬慶叩巧（二）北京總統府國務院均鑒報載薩省長有辭職之説閩人同深惶駭薩氏在閩雖一時無所建樹實因時勢使然惟其廉潔自持不事搜刮不蓄私囊久爲中外人士所欽仰民國以來道德墮落凡在政治中討生活者欲求　德如薩氏者恐無第二人即以海軍將士而論劉冠雄兩長前部已擁資數百萬薩氏旣長海部又兼總理依然故我孑然一身其清節高風想政府諸君當亦肅然起敬閩人迭遭兵禍虎口餘生祗求留此賢長官得以稍資休養於願已足務懇俯念民意迅即慰留不勝迫切待命之至沈琬慶叩巧（三）福建省長公署政務廳秘書廳諸位執事均鑒比聞鼎老辭職此間鄉人及弟已分别致電京省挽留原電均登各報諒荷鑒察鼎老此次辭職原因雖不敢臆測然如藍建樞之公場揚言北京同鄉會之通電報章之揭載均謂鼎老受羣小包圍大權旁落因兹灰心决意去職固知此種欄言别有作用不足置信然衆口鑠金積毁銷骨彼等旣以此爲乘瑕伺隙之舉何以諸君竟無所辯白此弟所大惑不解者鼎老忠厚長者諸君自不忍相負特其去京關係閩局至爲重大斷不能聽謬悠之口任意誣蔑夫曾參雖未殺人而賢母不免投抒誠以人言可畏不能置若罔聞弟老病侵尋本不欲與聞時事尤不願聞罪於諸君惟以兹事非僅關係諸君名譽抑亦關係閩省全局甚願諸君有則改之無則加勉幸甚 
[旅滬松人反對移挪義欵]  
　　旅滬松人昨爲反對移挪義倉專欵事致韓省長及松江縣知事電如下 
　　「致韓省長電」南京韓省長勛鑒松江縣義倉係前清華婁·兩縣紳商捐輸奏定原案刋立碑石專　救荒之用並且迭奉勛令備荒專欵不得藉故移挪即查縣制條例對於私家捐輸曾經指定辦理某事之用且亦不得移作他用乃縣議會一部份議員陸家麟等變更定案悍然移挪義倉備荒專欵移作警費違　法令　　　益關係民命至重且鉅迫請勛座電令松江縣知事令交覆議嚴重制止以全民命而符法制不勝迫切感禱之至松江旅滬公民周秉鈞·許蓋臣·顧諟·等四十三人同叩禡 
　　「致松江縣知事電」松江温縣長鈞鑒縣議會一部份議員陸家麟等違背法令變更定案悍然議挪義倉備荒專欵移作警費事關民命至重且鉅除電呈省長外迫請鈞座提交覆議勿予執行以重民命而符法制不勝迫切盼禱之至松江旅滬公民周秉鈞·許藎臣·顧諟·等四十三人同叩禡 
[麵粉公會推出實業會議代表]  
　　由無錫代表兼任 
　　上海機器麵粉公會　因農商部定於九月間召集全國實業代表舉行實業會議奉令推舉代表依期赴京與議等情特於前日邀集本埠麵粉廠商開會公推各廠商僉以此次會議關係發展實業代表責任重大而顧榮兩會長又因廠務覊身不克赴京參與無錫麵粉業業已推定榮德生爲赴京代表公决函請榮君兼任本埠同業代表昨已由會函致榮君徵求同意並預備議案併交榮代表携京出席與議云 
[墨業工潮昨日之調解訊]  
　　警廳仍請皖同鄉會調解 
　　墨業工潮自經變化後一部小墨作主鑒於出貨短少攸關營業多數願即日加資勸令工人即日開工但因有一二大店把持致一時上工尙難實現昨日有某工會與墨工代表朱潤斌接洽願向詹大有·查二妙堂·各作主勸商讓步惟結果未悉警廳方面自接省令囑爲持平處置外仍擬函請皖同鄉會代表汪禹丞·任接治俾工潮得以早日消弭云 
[燒酒業罷運完全解决]  
　　雙方簽定臨時合同　客帮實行徵收厘費 
　　南市燒酒業同行因反對分棧經理發生罷運風潮相持半月迭經縣商會曁省委朱振儀來滬調停於前日始告完全解决各同業與滬局暫訂之臨時合同由二區烟酒事務局孫局長·第一分棧經理郁志淦·曁徵雅二泰公所各同行分别簽字此合同一月内發生效力届時再由同業約集磋商辦法至客帮要求分棧代徵厘費每擔二分在行家方面因體恤商艱已允承認徵納各客帮聞訊後已通知各帮一律駁運至駁酒船夥因維持生計要求增加運費五厘業經同業表示容納本埠縣商會特將風潮解决情形電復二長查明云云 
[閘北三陽路罷市風潮已息]  
　　該處暫停開捐　店舖照常營業 
　　五區轄境西寳興路三陽路均係新闢馬路市房稀少未成市面西寳興中叚雖已建造菜塲每晨菜市亦不甚興旺其西叚與三陽路房屋有未完工者亦有已工竣而空閉者滬北工巡捐局對於該處一帶居户向不微收四季捐二十日忽有該局收捐人向玉豐烟紙店收取夏季捐欵兩元七角與店主婦口角衝突該局所派之協助收捐巡警將店夥郁某送交五區收押故二十一日該路商店同盟輟業已見昨報兹悉工巡捐局許局長昨日特委工程科主任王彬彦向各商界接洽允許俟將來市面起見再行開捐各店舖乃一律開市照常營業矣 
　　國聞通信社云閘北三陽路一帶商店因工巡捐局收捐員逮捕陳生榮郁興堂致成罷市風潮曾誌昨報現聞郁興堂已於前日由五區總署釋放該路商店現提出要求請滬北五區商聯會轉向工巡捐局交涉聞已有王彬彦君出任調解准將夏季房捐豁免對於五項要求自當次第進行辦理各代表等認爲滿意準今晨照常開市營業又滬北五區商業聯合會前日下午七時召集緊急會議到會員沈洪生韓竹塘張督樵等數十人首由沈洪生説明三陽路罷市經過情形並由各代表等提出五項要求轉向滬北工巡捐交涉（一）各商店先後開市不及一月夏季房捐應請該局撤消（二）趕裝自來水管及太平龍頭以重火政（三）馬路河濱未經鋪塡之處飭四興築以利交通（四）致函警廳設置崗警以防盜刦（五）街巷垃圾堆積應即派清道夫清掃以重衛生以上五項討論結果公决具備公函申請工巡捐局迅予核辦並請切實切實答復以慰羣望一面公推馮明　袁永凌隨同該路商店代表沈洪生王子貞陳生榮前往工巡捐局面陳一切云 
[閘北市民協會定期開成立會]  
　　八月十七日 
　　本埠閘北市民協會籌備數月業已就緒定期八月十七日假中央大會堂開成立大會並發刋市民週報昨該會通函各團體徵求關於該刋之文　云 
[國貨工廠聯席會紀]  
　　聯合貿易所招股困難 
　　國貨工廠聯合貿易所昨日下午四時舉行第四次籌備會到模範工廠·三新布廠等代表二十餘人王漢强主席報告接洽認股經過畢討論議案（一）貨物是否可以抵作股本案潘旭昇主張不應拒絶俞頌安王東園主張不准抵股討論多時議决暫爲保留（二）續認股本案現時各工廠不見踴躍請各發起人積極進行以期早日足額（三）加推王東團·江佐臣·薛壽齡·李元彩·爲籌備员（四）王東園提議在股本未曾招足前先行收股欵進行一切主席主張自八月一日起收欵多數同意即行通過（五）臨時提議科學儀器館徐調均提議謂本所籌備以來已有多日所以未能積極進行實因本所並無詳細計畫書之故若南洋究有何種可靠機關可以代理本所出品何種貨物可以暢銷貨物如何裝運税餉運費如何以上各項均爲極重要之計畫並無絲毫報告亦無具體手續　日日空言提倡國貨南洋爲富源之地是以各工廠均不能踊躍投資且此種機關昔日早有組織結果一敗塗地凡曾身受其累者均有戒心故鄙見最佳應請徐君擬一推銷國貨至南洋之具體計畫書或能順利王東園謂此項計畫書固屬重要然事實上亦有困難最佳一方進行一方研究陳翊庭范大璋均有意見發表末議定請各發起人積極進行七時散會 
[滬杭路車運夏繭卽將告終]  
　　滬杭甬鐵路匯通轉運公司車運浙屬夏繭（即二蠶繭）由本月七號起開運至昨日（二十二）止共計到滬夏繭總數計五千六百六十七包並聞此項夏繭亦將告終查浙屬各站尙有三四百包約一星期間運畢云 
[破獲大批販賣烟土犯]  
　　判各交五百元保 
　　公共捕房車務正巡史賓林斐爾昨偕中西各捕協解粤人劉祖銀 
·郁成我·李阿坤·陳成立·蔡文成·金太成·鄭克仁·陳良韓·王亨德·林吉生等十人至公共公廨第一刑庭禀稱被告等因在東棋盤街二十九號屋内販賣烟土偵悉後即派人前往購得烟土兩元該鈔票上簽有證據亦已抄獲言至此即將簽記識鈔票與烟土一併呈案請察訊之劉等延律師二人到堂辯護要求准被告等交保展期研訊經孫襄讞核供商之美雅副領事判被告十人各交五百元保候展期研訊 
[會計師公會發起人會議]  
　　舉出會計師公會籌備員九人 
　　上海中華民國會計師公會自經發起組織後陸續加入者計共有三十餘人前晚（二十）假座太平洋西餐社開第八次發起入會議到會諸會計師連委託代表出席者計共二十三人當公推吳應圖爲臨時主席周增奎爲臨時書記先議舉籌備員投票結果吳應圖·徐永祚·周增奎·童詩聞·徐廣德·俞希稷·鄭忠鉅·熊寳蓀·王梓康·九人當選爲籌備員次議籌備地點多數决定仍設在徐永祚會計師總事務所内次討論進行事項議决籌備員之職權·任期·及籌備期内費用並定於二十二日開籌備員會議至十時餘始散會 
[吉祥街火警]  
　　法租界吉祥街第八十五號門牌正大祥皮箱店樓上於昨日上午九時半忽兆焚如當由巡捕查見報告敎火會到場救熄祗焚去樓面一間幸未延蔓事後捕房包探魯　臣前往查得該店保有火險當將店主傳入捕房聲候查明起火情形再行核奪 
[警廳偵探緝獲竊盜同黨]  
　　淞滬警察廳緝獲竊盜犯趙阿二訊據供有同黨江北人梁阿毛·錢漢會·張阿二·高夏元·張阿四·沈林生·等匿跡公共租界墨克登路三十二號門牌故由陸廳長備就公函飭探投請哈爾濱捕房加派包探馬金生按址密往將梁等六名拏獲昨解公共公廨經韓襄讞展閲公函並向各犯質訊之下商之美領貝君以梁錢高與兩張皆係過犯不應潛回租界判各押西牢六個月着先將該五名連同沈林生交來探帶廳訊明後仍送回本廨執行 
 
 

Page 15

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *本埠新聞二 
[香夫被撞溺斃案定期審理]  
　　觀音庵僧人時雨偕香夫陳大雇朱彩華划船裝運什物過江被張金生駁船碰撞以致陳大墮浦溺斃報請法庭騐明棺殮候究在案兹悉此案業奉地檢廳預審明確起訴審判廳請爲公開審理昨日審廳發出傳票派警往傳僧人時雨並朱彩華以及屍屬陳樂氏·陳子田·等於本月二十五日午前到廳候提在押之張金生等到庭公開審理云 
[被毆氣閉身死之檢騐]  
　　蘇州人周文華今年四十五歲駕一小舟每日在浦江中打撈什物及煤屑爲生昨晨天未黎明周由南碼頭登陸潛入機廠街長興煤礦公司當被該公司巡更張奎元撞見指爲竊賊將周扭住毆打周倒地氣絶身死該處崗警聞耗將張奎元拘押淞滬警察一區一分署一面令飭二十五保十二圖地保李文沼於午刻投上海地檢廳報請相騐而屍母周章氏·屍妻周張氏·屍子周毛牛·等聞信趕到撫屍大慟復同投該警署聲稱周文華實被張奎元等兇毆致斃要求伸冤等　署中令飭赴屍場伺候於法官蒞騐時請求下午三時地檢廳委派王檢察官吳檢騐員等蒞場如法相騐良主周文華周身無傷委係被擊後當時倒地氣閉而死屍母等堅稱有傷要求伸雪問官一再開導塡明屍格諭令備棺收殮所有行兇之張奎元俟警署送案再行訊明核辦 
[汽車夫司機不愼押三月]  
　　並賠償三原告損失費與醫藥費 
　　汽車夫江金海日前駕車至法新租界貝勒路地方司機不愼將拉黄包車之顧金永·李戴喬·及小車夫張洪居三人撞倒受傷後由巡捕到來抄録號碼回禀捕頭於昨日將一干人傳至法堂請究先由車務處捕頭上堂禀明前情原告李戴喬不到由顧金永供民人是日拉車至貝勒路朝北辣斐德路相近詎被告之汽車後面到來將民人撞倒受傷求追損失等語張洪居供民人是日推小車至該處停歇在上街沿不料江之汽車將顧李兩人撞倒後復又冲上街沿將民人撞傷亦求訊究詰之江金海供因欲避讓前面行人以致肇禍求宥中西官判以江不應司機疏忽着押西牢三個月以儆外再賠償三原告各損失二十元醫費亦歸被告負担 
[汽車撞傷吳洪木]  
　　江北人吳洪木昨日上午十時許行經南京路被汽車撞倒腿足受傷由老閘捕房四百五十號華捕到來抄録汽車號碼另雇車送受傷人往仁濟醫院醫治一面歸報捕頭候示 
[指控串拐女兒案補傳證人再訊]  
　　住居大通路一百四十三號門牌婦人陸楊氏指控隣婦沈胡氏與在逃之趙成寳串拐伊之十八歲女兒二寳一案昨晨由廨復訊據包探張盛全投訴原告之女被沈胡氏與在逃一人價賣與江灣人陸金生爲妻已經成婚現將陸女提案請爲訊核中西官得禀向被告與女訊供之下沈胡氏與陸女分别押候補傳人證到案再訊 
[扭控誘姦女兒]  
　　住居楊家宅地方寗波婦人張王氏之女阿三今年十八歲在香烟廠做工前日該女以上工爲由一去不返其母再四偵查始知被該廠中之夥友失心悟引誘直至傍晚該女始得歸家張王氏即詰其與何人同游該女知雖暗瞞遂和盤托出聲言實遭朱心悟誘往浦西租界中客棧内姦宿等語該氏立即報告三區警署飭警將朱拘獲連同該氏母女於昨晨函送地檢廳訊究 
[汽車夫誘姦女子之發落]  
　　住居法租界許杜氏之女兒許銀娥前被汽車夫吳照生誘引成姦後復又騙至閘北地方藏匿經原告杜氏報告捕房請緝後許銀娥逃回家中兹由法捕房包探吳錦否將吳照生拘獲帶入捕房昨解法公堂請究先由許銀娥稱實由吳照生將吾騙至閘北後由女子獨自逃回等語吳照生供民人與許銀娥素來相識此次由銀娥自願隨民人至閘北居住餘供支吾中西官判吳押七天以儆銀娥交其母領去管束 
[水巡隊保護瓜船]  
　　浦江水巡隊潘隊長前據水果業時行堂公所函請保護浦面之西瓜船等情當以每届夏令必有一種無賴之徒結合成羣自駕小划船在各處浦面要口見有瓜船藕船經過無論白畫黑夜口喊看艙迫令停船遂致蜂擁登船任意囉唣搶奪瓜果甚至將船人擁軋落水生命危險跡其行爲似同盜劫不法已極現在各處盜匪充斥查察更應嚴密故已多派隊士協同偵探無分晝夜常川梭巡其他貨船經過亦須一體注意實力維護其南黄浦一帶爲江蘇水警一區三隊所管轄該隊黄隊長亦已派出水警偵探等專在浦江往來巡護云 
[寓客病死之檢騐]  
　　滬南老白渡裡街天寳小客棧内寓客趙候發近因患病身死由十六舖地甲臚永德報請地方檢察廳相騐已紀昨報前日傍晚由車檢察長派員偕檢騐吏蒞場先據地甲投報前情並稱查得死者原籍甯波向業銅匠滬上並無家屬繼續該棧夥投稱該客來棧住宿已有多時今忽患病醫治無效而死等語問官飭吏騐得趙候發委係生前患病身死並無别故屍飭地甲報請善堂給棺收殮厝壇召認騐畢即回廳呈復　 
[不交定售花衣缺席判償]  
　　德泰恒花號定售花衣與日商東洋棉花株式會社因違背契約被向公共公廨訴追損失昨日下午由邵襄讞會同日領清水氏傳訊據原告之律師稱原告向被告定購花衣九百餘包祗交過四百包因花價漲餘貨遂不照交致原告受損失四千餘兩今日傳訊該號各股東均抗傳不到雖第四被告張燦亭已經投案但其否認係屬股東原告請求缺席判决俟將該號經理梁德甫逮案着令交出賬簿查明負責股東姓名住所再請執行云云並由張燦亭上堂供稱伊早已脱離該號股東關係等語中日官磋商之下判被告屢傳不到原告呈堂證據認爲確鑿准予缺席判决着被告償還原告銀四千二百七十兩並堂費此判 
[私設妓院之發落]  
　　婦人王范氏因在芝罘路四號屋内私設雉妓院容留女子俞洪弟賣娼前日被專查妓院之中西巡捕查獲當將氏女一併帶入捕房奉飭分别拘留昨晨併解公共公廨經中西官訊據女供因父母貧苦萬不得已將女押與范氏處爲娼云云訊之范氏供詞支吾堂上以氏不應私設妓院判押女所兩禮拜示儆俞女旣有父母着暫留濟良所候核 
[相打擊破頭顱]  
　　寗波人何昌新昨晚九時許在菜市街與某甲鬭毆被擊傷頭顱由法捕房三百三十四號華捕到來拘某甲入捕房一面車送受傷人往仁濟醫院醫治 
[燕子窠分别懲罰]  
　　公共捕房專查妓院之西捕摩亞於前日接得郵遞信函據謂福建路七百五十八號門牌·貴州路五號門牌均有私設妓院因即偕同包探王德標等分往兩處查得均係燕子窠當將其主金立餘·沈志剛·烟客錢得勝·趙昌明·王阿福·沈常安等十人連同兩處烟具一併帶入捕房昨解公共公廨經中西官分别訊明判金罰洋六十元沈罰洋三十元烟客各罰洋三元一併充公烟具併燬 
[控私收保險費判交二百兩保]  
　　周克新在公共公廨刑事科呈訴常州人張璞昌私收保險費銀二百二十二兩八錢五分等情由廨准飭捕房於昨派探將張提解公廨原告延甘維露律師上堂陳述案情請爲訊追訊之張亦延律師到堂代辯以案非刑事請求准被告交保候示云云中西官核供判張交二百兩保候展期研訊 
[竊鐵絲押二月]  
　　甬人張永禄與張阿福　串竊百老匯路三百零四號招商局北棧之鐵絲一捲被民探徐德森連贓查獲昨解公共公廨中西官訊實判各押西牢二月贓交原告領去 
[奶媽行竊押三月]  
　　住居法新租界霞飛路地方之蔣陳氏家於日前被奶媽王陳氏行竊價值數百元之翡翠·首飾·圖逃當被事主察破報告捕房由探目許福卿·陸海林·前往將陳氏拘護吊出原贓帶入捕房昨解法公堂請究先由原告投訴被竊情形詰之王陳氏供認行竊不諱中西官判王陳氏押女所三個月以儆贓給原告領去 
[賊偷西人住宅]  
　　文滙報云昨日將破曉時有偷賊入金神父路三０九號西人漢姆生氏住宅旋由漢夫人驚覺賊即遁去事後檢點失去衣物約值三百元左右當已報告法捕房偵緝矣 
[嚴禁傾倒垃圾布告]  
　　滬北工巡捐局昨發布告云爲布告事照得横浜河爲船隻往來要道前因居户傾倒垃圾侵佔水線曾經會同淞滬警察廳布告嚴禁在案迄今日久玩生仍有傾倒垃圾情事以致河道淤塞交通衛生均有關碍現由本局派工疏浚以維不利深恐沿浜居户陽奉陰違勢　隨浚隨淤若不重申禁令嚴加取締徽特虚靡公欵而潮流污穢交通阻碍將何以肅市政而重水道除函請警署飭查禁外合行布告仰該處一帶居住人等一體遵照須知河道關係重要倘再有傾倒垃圾情事一經查出定行從嚴罰辦不貸凛之切切特此布告 
[公共公廨訊案彚録]  
　　昨晨公共公廨民四庭由俞讞員會员英馬副領事訊理（一）郝松桃延慕思律師聲明破産案堂諭准諭派本廨理賬員公示並將簿據財産收管查明具報核奪（一）祥豐莊破産案堂諭特如改期第一件訊理田俠卿着其代表甘維露律師呈遞聲請狀再核（一）桐發煤號訴陳長華等欠貨欵案堂諭被告陳長華當庭交出煤提單四紙即交原告代表甘維露律師領去准寛限被告於一個月内履行判决（一）應植齋訴袁近岳不理押欵案寳昌聯號延許理帮辦律師反對將抵押品該號議單歸原告執管堂諭着寳昌聯號將本案抵押欵銀一千兩並自借欵日起至清償日止按年八厘之利息照數付與原告即將合夥議單收回否則將該議單過户與請求人執管堂費寳昌聯號負擔議單一紙抵押據一紙附卷（一）中國内衣織布公司訴孫志凌欠貨欵案堂諭被告不到原告呈出證據證明欠數屬實應判令被告償還原告洋一千七百十六元八角並堂費及自起訴日起至清償日止按年八厘之利息一面飭被告到案交保原告呈出賬單附卷 
[誌謝]  
　　昨承商務印書館惠贈第六卷第十三號「小説世界」及第十卷第七號「英文雜誌」各一册謝謝 
來件 
[答章行嚴先生論廢止上海自治學院書]  
　　陳大猷 
　　本年七月七日新聞報揭載尊論上海自治學院無端興廢事乍見議題以爲執事學者且涉歷東西各國必將自治學理如何精奥科目如何繁賾非特設學院不足以盡造就能事並舉各國先例以實之閲竟詎大反乎是除稱道君勤個人外詆毁蘇人不遺餘力所叙當日論辯亦全失本旨甚且推波助瀾以殖民地隨營學院等作訕笑資料嗚呼此學者之邏輯君勱之爲自治學院也始於上年財政會議將該院經費隨十二年度全部預算交整理財政委員會分别輕重緩急酌量裁减本年財政會議有以自治不應專設學院爲言者走頗韙之其理由則以大凡學校造就人才應以需要爲前提就現狀論國人缺乏自治學識當然以下級人才爲尤要（此與今之主張平民敎育及上年財政會議有人討論現在社會狀况普通敎育急於高等專門敎育者爲多數民智着想同一旨趣從前部自治·道自治·縣自治講習所畢業生現皆散之四方自治學院又專以培植高級人才將來致用之途實爲問題况法政旣有大學東大又有法制經濟系如爲達辦學目的計可於該兩校特設一科以君勱品學之優仍請主課政策不變豈遂與所預期者刺謬况養成高尙人格凡屬學校皆應爲之不獨君勱所辦之自治學院爲然是君勱即自承爲躍冶之金走等實未具有認爲不祥之劣根性所謂徐瀛陳大猷等紛起阻梗有「江蘇自治人才擢髮難數」及責君勱爲「壟斷才格」云云果胡爲乎來哉人格一問題也辦學經費所從出又一問題也使全省人格亦如賈人之生命可以區區金錢市得則我三千萬蘇人雖歲歲獨出此八萬元之國立自治學院經費較彼六片士尙　便宜夫又何惜如曰不能則執事之以西諺「人值何許自估最當」等語相衡殊爲失當何也以人格苟有可市之價值則夫被救而不名一錢者反笑曾一次酬值八萬元者爲不知有人格於論理上尤爲不可通也軍費不得超過政費境内不得有客軍駐防省憲模範蘇人寗不知之乃起而究其實際則軍費依然無藝也援師依然入駐也喋血尋戈之慘劇遞演不已馴至製造民意修改典章以塗飾耳目而一般名流學者於顧瞻靡騁之餘曾不聞稍有論列以自表見此其去殖民地亦僅矣走聞吳稚暉先生言道德會中卜有不爲官吏者有不爲議員者疾風勁草厚自淬厲亦庶幾免於「冶步」「斗筲」之誚耳若現仍在政治漩渦中討生活雖操術不同要與「伏事公唧」「跡近門客」者流間不能寸而况因緣時會二三其德無形中斵喪人格者正有人在蘇人耶非蘇人耶執事寗獨昧諸 
[江蘇旅洛公民蔣道南等爲自治學院之通函]  
　　上海申報館轉江蘇韓省長曁父老兄弟姊妹鈞鑒竊思共和國家主權在民近世潮流　重自治欲求自治非使人民澈底了解自治眞意難明有效欲明自治眞意非從設立學校培養自治人才不爲功苟非然者非自治實自亂耳此憂時之士張君勱等去年有上海國立自治學院之創辦歟開學未及一載已經蜚聲全國識時之士對於該院莫不引爲同情乃頃閲報章載經財政會議議决擬將該院經費停止撥付披覽之餘不勝詫異查核院設立前經國務會議通告煞費苦心始告成立方期爲國備材爲將來地方自治造福前途樂觀正同曙光乃今少數議員以一偏之見欲將我國自治生機斷絶不知其意何居令人大惑不解年來多數議員先生人格卑鄙早爲國人共棄且南與張君素昧生平毫無關係本無多事周旋之必要惟以前爲蘇人委身敎育十載於兹桑梓所關難安城默而於自治一途關心尤切故敢不揣冒昧聊舒愚沈敬告省長曁我蘇父老姊妹同胞務望對於上海自治學校停辦一層主持公道同聲呼籲設法挽救則我國自治前途幸甚我蘇幸甚洛川東望引領爲勞貯　明敎江蘇旅洛公民蔣道南等一百五十六人同叩七月十六日商業市况 
[北京專電]  
　　前塲開盤金融現貨九十一元八角捌月期九十三元四角玖月期九十四元四角五分整陸現貨八十二元五角捌月期八十三元五角長現貨七十四元捌月期七十四元二角玖陸三十六元四角伍年小票八十一元二角大票八十三元五角後塲收盤金融現貨九十一元八角五分捌月期九十三元二角玖月期九十四元四角五分整陸現貨八十二元四角捌月期八十三元六角柒長捌月期七十五元五角玖陸三十七元零五分（二十二日下午七鐘） 
[洋釐驟跌]  
　　昨日洋厘早市七錢零八釐二毫半午市驟降一釐二毫半收盤爲七錢零七厘乃今庚最小之行情爲從來所未有者論昨日行市之轉弱爲來源擁擠咸皆紛紛售出市况供過於求以致釐價大跌面特跌進口計鎭江揚州來洋八萬杭州來洋十五萬漢口來洋十五萬濟南來洋二十萬尙有零星小數不計而出口竟告斷竭綜觀大勢若乏正式用途恐跌風未衰姑觀後市再告 
[銀拆趨勢堅挺]  
　　昨日銀拆早午市均開三錢較前日漲三分銀行收解相等無甚出入划頭加水初划一錢四後至七八分市象平隠陽曆月底將届銀行收欵不免較多往後銀拆或看緊手一點也出口計花旗裝倫敦大條七十八條 
[上海銀行國内滙兑行市報告]  
　　昨日京津漢來電銀滙京津漲漢仍縮去計京爲一干０四十兩零五錢津爲一千０四十八兩五錢各較前市漲起五錢漢爲一千０二十五兩縮去二錢五分洋滙京津漢各爲一千００一元　家口順德各漲一元計張家口爲一千００八元順德爲一千００九元九江洋漲三元計爲一千００八元南昌漲四元亦爲一千００八元魯滙烟臺作漲五角計爲一千００二元五角青島銀未動仍爲一千０六十九兩五錢洋跌五角計爲一千００一元五角又福州爲一千０二十四元厦門爲一千０十元涵江爲一千０十二元均較前市漲起廣州因沙面罷工六安無克復訊俱不通滙云 
[英美日滙電訊]  
　　倫敦　倫敦銀市仍疲大條近遠期均長零六二五華商購意不濃計近期掛三十四辦士三七五遠期三十四辦士半滙兑價英美漲一分計四元三角九分日英小一人七五計一先令十辦士三七五 
　　紐約　紐約銀價漲二五計六角七分二五滙兑美英大七五計四元三角八分八七五日美小二五計四十元另七角五 
　　神户　神户午前電訊日美賣買價均小另六二五計賣價四十元另五六二五賣價四十元另六二五日英賣價不動計一先令十辦士二五買價高别三一二五計一先令十辦士三一二五 
[金市與匯價]  
　　昨日星期二大條銀來電近遠期均長０六二五九月份標金緣日美滙兑來電小二五日英小一八七五所以開盤價即爲二百七十七兩較上日收盤小去一兩未開先令平平無奇迨先令揭曉則爲弗動惟東滙掛小半分其餘印滙小七五嗬滙小二五斯時標金小至二百七十六兩五錢各滙市均趨硬狀計銀行賣出十月份先令價三先令三辦士半至三先令三辦士五六二五買進三先令三辦士六二五賣出十月份美滙價七十二元買進七十二元二五賣出十月份東滙價五錢六分七五至五錢六分六二五買進五錢六分半是以標金跌至二百七十五兩七錢（全市最小價）移時因日美滙兑來電小去０六二五而日英則大０三一二五兼之東滙市亦較前緊計銀行賣出十月份束滙價五錢六分七五買進五錢六分六二五以致標金乃步漲至二百七十七兩三錢嗣由某某等號略有賣出故又回跌至二百七十六兩六錢後在收盤時匯市更形疲弱計銀行賣出十月份先令價三先令三辦士四三七五買進三先令三辦士半賣出十月份美滙價七十一元八七五買進七十二元一二五賣出十月份東滙價五錢六分八七五買進五錢六分七五因此人心頓好標金乃遂升至二百七十七兩七錢後爲二百七十七兩五錢收盤午後標金開盤二百七十七兩五錢後略高至二百七十七兩七錢先令弗動標金略高至二百七十七兩九錢各滙市况稍較前市爲堅計銀行賣出十月份先令價三先令三辦士半買進三先令三辦士六二五賣審十月份美匯價七十二元買進七十二元二五賣出十月份東匯價五錢六分八七五買進五錢六分七五而某銀行五錢六分七五亦肯出來是以稍降至二百七十七兩四錢後又回好至二百七十七兩七錢嗣後先令東滙兩價稍鬆計銀行賣出十月份先令價三先令三辦士五六二五買進三先令三辦士六八七五賣出十月份東滙價五錢六分七五買進五錢六分六二五故標金降至二百七十七兩至收盤時滙市仍復趨堅價與午後初開相等所以人心頓好買户暢旺標金高至二百七十八兩二錢（全市最高價）後因大連帮略有賣出價乃回跌至二百七十七兩七錢收盤七月份標金登賬價格二百七十七兩八月份二百七十八兩九月份二百七十九兩補水二百八十二兩下午補水二百八十一兩烚赤做過三百三十五兩五錢至三百三十六兩五錢綜計全市標金最高低相差二兩五錢其收盤價較之上日盤祗小三錢云 
[外幣現市]  
　　昨日外幣現市岑寂現當各票市價大致無所變動羅卜馬克均無交易價仍前盤老頭票被東洋變動三菱朝鮮等銀行開出四五千元價爲八角零二釐較前日又小二厘錢業現售價爲八角零七釐英美等票均無交易 
[公債市况平穏]  
　　昨日各種公債票市况極爲平穏金融整六及九六等公債無不略漲人心頗好惟交易不暢無足紀述今分録如下 
　　金融公債　金融現貨稍有做開價爲九十一元三角期貨無變動結果漲一二角之譜計七月期收盤九十一元六角較前日漲上一角八九月期價亦微漲計八月期收盤九十二元八角五九月期九十三元四角五分均漲一角左右交易不旺 
　　整理六厘　整六現貨因前日獨漲昨市稍見回疲價爲八十一元四角成交極少期貨市面亦清七月期上落僅一角收盤價八十一元八角較前日漲高二角八月期開盤八十二元九角收盤八十二元八角五較前日亦跌二角九月期交易更清價格較疲收盤八十三元四角 
　　九六公債　九六交易極少開盤三十六元七角小至六角收盤三十六元八角五較前日漲四角五分因京電無變動故市勢和平 
　　七年長期　七年長期現貨七十二元二三角期貨漲上較巨人心甚好較上日漲五六角之譜七月期開盤七十二元四角五分步高至七十三元二角收盤價七十三元一角八月期開盤七十三元四角最高至七十四元一角收盤價略小一角九月期收盤七十四元三角餘五年小票七十九元九角大票八十一元七角整理七厘八十四元一角均穩定云 
[紗花連隱]  
　　現紗　昨星期二美棉暴漲客帮現銷旺盛行情以廠家有巨量之開出故僅較上日漲二錢五分左右廣東帮購進最多川帮亦進三百五十包計二十支雙喜十四支人鐘十支金鷄魁星等紗八百餘包其餘江西漢口汕頭蕪湖牛莊野鷄等帮亦進華紗一二百包日紗三四百包和豐紗廠開出十支荷蜂三百包凈盤價一百六十三兩現出内外紗廠開出十六支水月二千包價一百七十六兩二十支水月一千五百包價一百八十六包均凈盤期西七八月出清 
　　期紗　期紗前日爲現銷旺盛而帶高昨日又爲美棉暴漲而連好紗布交易所人鐘標準前市人心一致向上市勢極形堅挺除七月期漲三四錢外餘均漲二兩左右後市以廠家開出現紗過多人心爲之而軟又以前市漲勢過烈故各月回下三四錢成交數亦不若前市之旺盛各月期最高價爲七月期之一百七十四兩三錢較上日高峯大七錢最低價爲十二月期之一百六十一兩九錢較上日低價大二兩四錢二所共放交四萬四千一百零五包較上日增一萬一千六百七十五包計紗布交易所成交三萬九千包物品交易所成交五千一百零五包 
　　現花　現花市上未有做開 
　　期花　晨華盛頓來電　謂該地農部第三次新棉估計報告僅百分之六十七又五收獲總額已减至一千一百九十三萬四千包較七月二日第二次報告所差甚遠以致彼帮棉價驟高至一分四釐餘金洋我花業人心驟　帶起紗布交易所通花標準前市買勢堅挺空頭補進尤勁近期漲四五錢遠期漲六七錢後市以紗市趨疲市勢閑故故稍回小一二錢各月期最高價爲八月期之四十六兩九錢較上日高峯大四錢五分最低價爲十二月期之三十九兩較上月低價大七錢二所共成交六萬九千七百担較上日增二萬九千二百担計紗布交易所成交六萬六千四百担棉業交易所成交三千三百担 
[英美日印棉市]  
　　昨晨紐約來電謂該處原棉市况先因南部商人抛賣而微軟後以政府新棉報告利於多頭及一般人買進而驟漲除現貨漲九釐外其餘各月均漲至一分以外計現貨價爲三角三分四釐金洋漲九釐十月期價爲二角七分三釐八毫金洋漲一分四釐三毫十二期價爲二角六分四釐八毫金洋漲一分四釐一毫一月期價爲二角六分四釐四毫金洋漲一分四釐八毫三月期價爲二角六分六釐七毫金洋漲一分四釐一毫五月期價爲二角六分七釐五毫金洋漲一分四釐十月期最高價爲二角七分六釐五毫金洋漲一分四釐最低價爲二角五分六釐五毫金洋跌二釐三毫同時利物浦來電棉市趨下計全米得林現貨價爲十七便士又二十（ 
二跌百分之十六便士十月期價爲十四便士又八十跌百分之二十九便士一月期價爲十四便士又三十八跌百分之二十九便士同時孟買來電謂該處原棉市况先因隔日紐約棉市趨下而疲繼以著名投機家抛賣而益無力計孟加拉七月期價爲五百三十四羅比跌五羅比奥姆拉七月期價爲五百六十羅比跌四羅比曰羅溪四五月期價爲五百十五羅比跌九羅比大阪現紗及三品期紗俱係停市未有市價云 
[大阪棉紗輸出激减（二十二日大阪電）]  
　　據紡織聯合會調查七月中旬棉紗輸出額爲八千五百十五包比前旬減少三千二百二十一包云 
　　美棉收成預想（二十二日紐約電） 
　　據二十一日美國農務省發表七月十八日新棉栽種預想爲六成七分五釐收穫額約一千一百九十三萬四千包 
[絲銷漸見起色]  
　　昨日洋莊絲市頗覺轉磯綠紐約市場絲經銷路已起是以滬埠各美莊紛接海外來電兼以横濱日絲步趨堅漲致歐美各洋行買氣更甚廠絲新貨計連納怡和等行購進上中身貨百擔行情均屬堅定七里干經則由達昌進中身陳貨六十擔絲價平疲下等大經由和興進新貨五擔價尙穏定四用黄絲經續由印法等莊議進七十餘擔價均堅固灰經計由三井連納達昌安旗四行共進上等貨二百擔價仍堅挺人氣堅消 
　　横濱絲市堅俏（二十二日横濱電） 
　　生絲現貨市况近日銷行美國頓形暢達前日已成交二三十萬萬斤今晨三井物産日本棉花鈴本商店原輸出部等更躍躍欲試行情一氣漲起四五十元人氣堅俏 
　　絲屑市况　歐洲帮買氣仍未全衰惟吃價依然不大幸賣方有底稀薄態度强硬 
[茶市頗旺]  
　　昨日星期二本埠洋莊茶市婺源顿溪等路之綠茶交易頗爲暢旺婺源高莊大帮昨由錦隆洋行買進十一帮計一千四百四十三箱售盤自三十兩至三十五兩市價較前雖無漲跌然均堅定珍眉市面尙在不疲不俏之中昨市成交五百十五箱售盤自三十七兩至七十二兩較前日亦無漲跌貢熙市面仍趨呆滯日來僅俄莊新泰洋行對於高莊之貨略有進胃白頭莊仍在停頓中針眉秀眉等貨英莊需要仍殷蝦目珠茶錦隆洋行又復開辦成交二百三十四箱路莊售盤自六十兩至六十八兩土莊售盤三十七兩市價較前略爲見高云 
[粉市趨漲]  
　　昨星期二標準紛前市開盤形勢趨軟因小麥仍趨昂勢市情轉固至收盤時營口帮立起辦胃紛紛抛進近遠期粉上餘萬包以致市價驟漲此刻各帮胃口暢銷之濟粉市恐難旋跌營口帮向某號開美粉現貨該號云現某行須開價美洋六元三角五目下有定成在申存貨價一兩八錢七分二五營帮購進雜牌美粉二萬六千包昨即裝出又裝綠兵船粉三萬二千包津帮裝綠兵船粉一萬六千包天津帮現因决水尙無完全退清故裝貨略消來月初旬恐有大批裝現矣上午成交三十三萬七千包收盤本月份價一兩八錢五分七五七月份價一兩九錢八月份價一兩九錢四分二五九月份價一兩九錢七分五下午開盤較前市旋急聞營連兩帮辦電各月份市價趨漲一分許看來此刻客帮均起暢胃原料無幾市堅無弱之象後市成交四十三萬一千包收盤本月份價一兩八錢六分二五七月份價一兩九錢０七分五八月份一兩九錢五分五九月份價一兩九錢七分全日共成交七十六萬八千包 
[疋頭叫莊市况平穩]  
　　昨日星期二輪值英商公平洋行第七百二十一次不限價拍賣之期排列貨品爲羽綢元絨泰西緞花羽綢細布市布原布漂布等貨二百七十八件共一萬二千二百五十疋與該行上次比較多七十六件計三千二百十三疋所拍市况仍形平平銷路依然不暢毫無何等起色大勢跌多漲少羽綢五十一件計一千八百九十疋價跌者由二分半至二錢七分五然亦有漲二分半至二錢五分元絨十五件計三百四十疋價跌二釐五至一分七五泰西緞三十四件計一千零八十疋價跌自二釐五至七釐半惟亦有漲二釐五至五釐花綢六件計一百八十疋價跌去五分細布十六件計九百六十疋價小去三分至一錢不一市布六十五件計三千一百六十疋價漲一分至一錢三分亦有跌一分至一錢二分原布九件計五百四十疋價跌去六分至二錢不一漂布八十二件計四千一百疋價漲二分至三錢九分惟亦有跌二分至三錢五分者 
[五金銷路尙佳]  
　　昨日星期二各帮交易尙佳計成交法西釘二百五六十桶價比德貨四兩五錢有時因配搭花色四兩六錢亦有開出又竹節鋼二三百擔價比前市跌五錢鐵條三百五十擔價未動白鐵皮二百擔價英貨十一兩至十一兩一錢五分美貨十二兩九錢餘若馬口鐵青鉛條鐵管子等亦頗不少 
[糖市堅疲不一]  
　　昨日因東匯跌小以此公會劃盤價格乃亦降跌本月份初爲九兩四錢後至九兩三錢二分半七月份九兩一錢二分半八月份八兩七錢二分五市勢之下趨頗有不知所終之概轉瞬荷輪進口抛貨一到市况傾斜更有難測者本國高等棉赤現今到源斷絶昨日某號開出百包價竟至九兩四錢比白糖價反見高超實爲向所未見也而吕宋青愈開愈賤有七兩進關之勢矣 
[日本上半年對華輸出入統計]  
　　字林報云本年上半年日本對華輪出共日金一七·０二五·０００元較去年同一時期增另四八·九一四·０００元本年上半年對華輸入共日金八三·二四九·０００元較去年同一時期减少一０·三八０·０００元下列之表爲近六年來上半年對華輸出入總數 
　　　出入總數　　　輸出（單位千元）　　　輸入（單位千元） 
　　　一九一九年　　二０五九００　　　　　一一五０五七 
　　　一九二０年　　二三五一五六　　　　　一一０九００ 
　　　一九二一年　　一三五一四０　　　　　七四三二七 
　　　一九二二年　　一五九三九九　　　　　七０二一九 
　　　一九二三年　　一二六二一一　　　　　九三六二九 
　　　一九二四年　　一七五０二五　　　　　八三二四元 
[煤市穩固]  
　　昨日星期二行市現裝均甚冷淡惟各煤店門市做開尙旺故白煤以及篩塊等拆購小數者頗不乏人而製造廠家裝入之貨以中岳新手高松等爲最多高尾次之賣出共一千三百餘噸同行批拆亦達千餘噸市盤除柳江山西稍跌數角外餘俱穩固 
 
 

Page 16

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *   
 
 

Page 17

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *   
 
 

Page 18

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *常識 
常談 
[自治學院經費案之平議] [  覺]  
　　民治精神養成於自治自治學院之設立其目的在造成有道德之政治人才此誠民國根本之要圖雖經費奇窘固當不變其設立之本旨而謀永久之維持故主張保存自治學院之獨立者信爲確有見地之言其持論之光明正大可公告全國四萬萬人而無愧色 
　　彼議裁經費者以財政之眼光觀察之亦未始無一部分之理由必謂其别有用意不願造成有道德之政治人才而意欲鞏固其黑暗之勢力則未免逆詐億不信而今日之與於財政會議者吾敢斷言其未至於此特其目光之所及或未能洞見今日政治受弊之源而救國之根本大計固舍此末由耳余以爲自治學院固决不患其不能維持特願施敎於自治學院就學於自治學院者姑勿以區區之經費動其心而日以勉成有道德之政治人才互相砥礪也 
經濟 
[移齋醮費捐助賑災之管見] [  朱痴鴛]  
　　時届夏令每見地方人士必醵資廣延僧衆道侣建設齋壇大打公醮善男信女之香燭錠箔上達雲霄此風想爲各處所同不僅吾鄉獨有然試集合各地之齋醮費而計算之恐所耗者非成千累萬不止姑無論事之迷信與否在設醮者之意原恐上天有水旱之災瘟　之疫仗此虔誠懺禱冀消弭地方災禍於無形意非不佳特天災之流行半亦由於人事之未盡至若水旱饑荒冥冥中更有刼運爲之主持斷非齋醮所得而禳解而且醮事究屬虚無愈非親遭顚沛流離之慘而迫不及待者可比近見報載閩湘京粤洪水爲災横流汎濫村莊漂没死亡狼籍聞者已怵目驚心身受者更何以堪此就管見所及以爲地方人士與其做此不急之功德道塲何不移此齋醮之資悉數充作各省賑災之義舉竊恐天人嚮應之機轉速於僧道禮懺唪經之力出水火而登袵席化無用爲實施造福災黎功非淺鮮不知熱心僧道者其亦贊成此説否也余不禁爲各地災民九頓首以請（乙種酬） 
衛生 
[夏令衛生須知] [  季霞]  
　　（一）早起早睡宜有定時 
　　（二）每天漱口三次朝起飯後臥前 
　　（三）每日沐浴一次浴後不宜揮扇 
　　（四）夜間庭中納凉先時預以噴壺灑水於地以防暑氣 
　　（五）每天朝晚宜呼吸散步於庭中（宜以樹木多處爲妙） 
　　（六）隔宿食物宜棄之勿惜 
　　（七）食品等物宜加紗罩以禦蚊蠅等侵入　　（八）宜多開窗户流通空氣 
　　（九）所食肴饌以絶葷茹素爲貴 
　　（十）衣袴替換宜勤 
　　（十一）潮濕等處宜多洒臭藥水 
　　（十二）家中宜多備殺蠅器使不再滋生（不受酬） 
道德 
[有忍耐之少年] [  汝楣]  
　　前晚天氣炎熱予與友人二一姜姓一蔡姓相偕閒遊乘凉行至南京路浙江路口突有形似麵館之學徒二人嘻皮笑臉的飛追而至其一在前者手中正持有熱氣騰騰之麵一碗爲其後者狠命追迫正撞在予友蔡君身上不但雪白的夏長衫爲油湯濺滿其時身上已起泡矣予與姜君氣恨已極即欲飽以老拳不料蔡君雙眉緊促（乃忍痛之狀）從容勸我等曰不必責他他亦無意也我等可歸矣予不悦曰我亦知其無心責之以儆之耳蔡君曰共和平等責之於已何忍可憐哉若輩也此因我國之爲父母者只知生育子女不知授以良好之敎育也予聞之深覺欽佩蔡君亦僅十五歲之一青年何以有如此之思想以與麵館之二學徒相較區别何在在受敎育與未受敎育耳（乙種酬） 
法制 
[賣酒之時刻] [  振鐸]  
　　丹麥國於烟酒兩物特課以世界第一之重税此其目的固不徒爲政府收入計而於國民之健康及道德隱然立一偉大之保證焉且不特此也丹國對於人民之飲酒亦設有一定之時間以限制之常有至飲食店命侍役取酒則答以請「再候五分鐘」者蓋非至午後七時半例不有沽酒也又時有答云「對不起已過三分鐘矣」者則九時以後亦例不能飲酒也其國民飲酒時間之限制若是之嚴决非無意味之舉蓋從飲酒與罪惡及犯法之關係上觀之有雖嚴而實不爲過者美國之全國禁酒我國或不易倣行至丹國之限制則於國民衛生道德經濟各方面均可信有莫大之利益且施行較易所望於有立法行政之權者能知取法也（乙種酬） 
敎育 
[我對於暑期學校之意見] [  耿光]  
　　現當暑假各地辦暑期學校者報章所載不一而足余于此略有意見敢貢其愚以備採擇 
　　一　各縣敎育局宜籌辦小學敎師之補習學校暑期補習學校性質各有不同有爲現在肄業各學校之生徒謀補習者有爲一般社會失學之人謀補習者而余意則爲小學敎師謀補習尤爲急務何則肄業各學校之生徒平時本有機會求學若爲一般社會失學之人謀補習亦不必限於暑期惟小學敎師當其授敎時期瀏覽雜及新出書籍以增進知識者固不乏人而以功課冗繁或本來根柢淺薄竟不能增進其學識者亦往往而是非利用此暑假之餘閒以使之研究則彼直無復有進步之機會矣故籌辦小學敎師之補習學校實爲各縣敎育局必不容已之舉也 
　　二　所授科目宜準對各地之敎育狀况與一般小學敎師之程度　歷來暑期學校敎授之科目皆以灌輸新學説新知識爲目的然亦宜準對各地之敎育狀况與一般小學敎師之程度如其地敎育逐年改良可以試行新學説小學敎師程度優良易於吸收新知識則自以灌輸新學説新知識爲宜如其地敎育沉滯敎師程度未必整齊若遽語以世界敎育之潮流最新輸入之方法設計敎學法也道爾頓制也言者則天花亂墜聽者則頭緒毫無此蓋陳義遇高轉至格不相入欲其本所授者以見諸實施而獲有效果難矣故余以爲應授何種科目非考察當地之情形不可也 
　　三所聘敎師莫若即用本地之縣視學與敎育委員縣視學與敎育委員平日常考察各小學校而熟悉其情形某敎師程度優良某敎師程度較遜可以分别注意以敦促其改良某種缺點爲某校所獨有某種缺點爲各校所通有可以逐一提出爲改善之計畫如是則必能有裨實際而非徒託空言故暑期學校之敎師即可用縣視學與敎育委員充之但於此有先决問題即縣視學與敎育委員是否爲有學識有經騐之人耳以理論言之縣視學與敎育委員其學議經騐自應高出於一般小學敎師之上但實際濫竽充數甚或荒謬從倫者亦未嘗無之此則不得不歸咎地方敎育界之顢預而當别謀補救者矣（乙種酬） 
禮俗 
[關於飲食服用之愛國性] [  清華]  
　　飲食服用事至細微然其人愛國之性即此可見中外人士心理不同表現亦異兩相比例可以知國家强弱之由吾國政學各界對於外賓交際率用西餐其意亦欲投其所好表示敬意豈知彼以西人而御西餐家常便飯必不歡迎人情作客他鄉孰不欲一嘗異味即論入國問俗之義亦宜以中餐供客况以非西人而學治西餐奚啻班門弄斧欲以媚賓而轉滋慢客抑何不思之甚乎 
　　我國人士之作客歐美趨赴讌會者　何嘗欲東道主以中餐供我即東道主亦何嘗以中餐供我也個人交際亦必以吾家中饋烹調之特長出而供客用以將敬矧在國際豈有異情飲食如是服用亦然紈袴少年服之不衷率喜效外人裝束羊質虎皮沾沾自喜甚且假借異類欺嚇同種誠不知叔寳是何心肝幾見有歐美人士而穿着中國服式者乎問或有之不過視同優孟衣冠偶一服御以博婦稚一粲而已庋諸笥中未嘗朝夕御之以輕己而媚外也近今勝朝　老有翎輝頂煌舖張家慶者識者猶或非之然而猶愈於舶來品也嗚呼微知著同化之漸飲食服用之微足以覘人心而表國性苟有愛國之心者必不輕己而媚外國之强弱此其見端乎（乙種酬） 
雜録 
[可驚異之睡病] [  星叔]  
　　報載倫敦通電有一種奇異之睡病已蔓延於英國歷年平均計算約每年有八百三十九起本年自一月一日以至現在已有二千五百起航業巨擘伊斯美氏即死於是病云以吾所聞睡病Sleeping　Sickness之現狀無大痛苦惟體發高熱昏昏思睡不求飲食不欲動作終至於長眠不起美國近年亦有患之者醫生查得患此症者當其患病以前皆曾患傳染性感冒然究由何種原因以致成昏迷不醒之現象尙難得確定之論或謂此病本起於非洲中部就烏干達Uganda一地言之其住民三分之二即由是病致死某英醫至其地調查得知此病由一種原生動物名爲特利班諾索馬Trypanosoma者寄生人體而起此動物屬鞭毛蟲類flagellata常寄生於脊椎動物如烏獸蛙魚等之體中其種類甚繁其體態亦各不同而有一種名爲特利班諾索馬　賓西Trypano　soma　Gombiense者即寄生人體中而使人發睡病之一種此蟲入人體内五六日患者即發高熱旣而蟲由脊髓入腦人乃昏迷不醒而所以能移殖人體者則亦由一種飛蠅所傳來云至於預防與救治之法現尙未能完善惟有設法使病人體力加强以增進其抵抗病毒之力或能戰勝睡魔耳適當之治療法尙須俟之將來也（乙種酬） 
 
 

Page 19

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *   
 
 

Page 20

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *   
 
 

Page 21

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *本埠增刊 
[國産油漆之銷售]  
　　新記浜路五五八號中華天寳鉛粉油漆公司係杜博愛昆仲所創辦公司事務由其弟杜博文掌理專造白鉛粉·白漆·汎里水·磁漆·乾料（俗稱燥頭）以及各色油漆等製法精良出品堪與舶來品頏頡現以創辦伊始定價低廉故油漆店往購者頗衆云 
[觀音粉之發行]  
　　中國化學工業社曾於去年添設新廠創製美味觀音粉原料純採麩皮故極素凈且富於滋養而味之鮮美色之潔白遠勝於舶來品際兹夏令服素食者多故尤爲社會歡迎本外埠各食物舖均有經售定價亦較舶品爲廉云 
[蔴菇精之新貨]  
　　愛文義路眉壽里北京蔴菇精製煉公司自發行蔴菇精以來提煉精良完全凈素頗荷各界歡迎然前以倉卒出品手續欠備以致物質未能潔白透鮮裝璜未免陳舊兹由北京運到新貨大宗大加改良鮮味透出印刷美麗且該項蔴菇精調入荳腐但用少量立成爲美味蔴菇荳腐調製羹湯則成爲蔴菇湯日來本外埠南貨舖食店紛紛批購云 
[德國縫衣針運到]  
　　乍浦路盛利公司　新近由德國運到大批好得老牌·義記老金字牌·及十字新牌縫衣針大小號頭全備質堅耐用老牌每包計二十五六售銅元十二枚新牌每包售銅元十枚批發更廉云 
[化妝品新貨到滬]  
　　永安公司化妝部新到法國呵培丹廠出品優等香水共公四種外有錦匣裝置價每瓶自二元二角半至十二元五角又法國鹿形小瓶香水每瓶三角又德國本牌生髮水每瓶自七角半至三元七角半老鷹牌花露水每瓶四角其餘美法德出品爽身粉亦有新貨運到云 
[香水廉價出售]  
　　南京路科發藥房經售歐美上等香水不下五百餘種在此減價期内售價低廉此外尙有香粉讌脂粉紙香囊香皂等物均精緻新頴一律减價云 
[德慶堂之刷新]  
　　北四川路西武昌路德慶堂藥號主任朱君近來鋭意改良力圖振作僱用善操各處方言之櫃員以免購藥時言語隔膜誤人性命並告誡櫃友配藥精細分量秤凖並派專員逐一校對如遇有特别煎服方劑不憚煩勞詳細敎導如是則病家傭役即不識字亦不至於錯誤經此提倡改善他家能尤而效之造福病家不淺云 
[福華藥房加贈十滴水]  
　　三洋涇橋南首福華藥房總號曁其四馬路望平街東首福華藥房分號所銷售之時疫十滴水專治一切痧症頗爲靈騐本月接得各界之謝函甚衆故特照本出售凡購買滿一打者再加贈一打云 
[王雨三藥房添經理處]  
　　雲南路王雨三藥房自開幕以來日形發達兹爲擴充營業起見招請外埠經理五百號云 
[國貨橡皮新品之廣銷]  
　　南京路陳嘉庚公司新到國貨橡皮用品三十餘箱生橡皮鞋底·雨衣鞋套·皮靴及玩具等均齊備價格甚廉購者紛然云 
[德國運來汽槍網球拍]  
　　先施公司新二樓運動器具部新由德國名廠運到大批汽槍機械靈敏彈力有凖能用以彈雀烏每支售洋十四元五角又該部自將各種網球拍廉售以來每日售出十數只現所存無多云 
[電氣𢌞光燈又到一批]  
　　營合路南京路口·聯益貿易公司前曾運到靈動電氣𢌞光燈式樣新奇燈上裝有鉗夾無論無處均可隨意安置頗爲便利故受社會人士所歡迎不久即行售罄現又有大批現貨到申除應定價外餘剩無多定價低廉故購者甚爲踴躍云 
[出版界消息]  
　　上海聯合週刋　工商友誼會·培芳女學·隆廣英華學校等共同組織上海聯合週刋社於金隆街美倫里内昨特將組織緣起通函各公團·各學校云 
　　中華英文週報　中華書局發行之中華英文週報内容豐富年來行銷甚廣頗受讀者歡迎現届五年紀念特减價以期普及訂閲全年五十二册祗收一元二角云 
　　人體寫生第一集人體模特兒寫生第一集内有畫幅及照片二十餘張用石印及銅板印成一册由畫家梁鼎銘·丁悚·胡鏡蓉·黄文農君等寫生精選傑作丁悚君之寫生畫「斜睇」及鼎銘君之「奮努」一幅在展覽會中尤屢得榮譽八月中旬出書現售特價徵求預定面訂至棋盤街民智書局函索詳章寄三馬路五十二號圖畫美術公司須附郵票一分云 
[醫訊一束]  
　　盧俊生　盧俊生君昔在粤河南行醫十數年治内外全科婦孺科來滬曾駐武昌路口生生堂藥材號應診現以求醫者日多特懸壺於北四川路仁智里四弄四十七號半診室較大云 
　　王叙才　德醫王叙才懸壺於白克路聚興坊購備大批預防霍亂注射藥云 
　　漢口路商聯會　漢口路商聯會由董事會議决設立暑天義務診病所敦請張慕岐·吕樸山·葉壽山·盛婉模·沈佩德等諸醫士擔任診務並推沈承甫爲給藥主任定於陰曆本月二十六日開診時間上午九時至十一時下午二時至四時地址在三馬路鼎豐里本會云 
[團體近聞]  
　　南海三山平洲同鄉會　日前三山平洲同鄉會開四週紀念會同時兼慶祝新會所摇鈴開會宣報開會理由來賓甘壁生·關廷賓·李糙量·趙梅溪·諸君演説會長唐仲華·及會董陳壽如君皆演説會長邵君㬙東答謝來賓茶點在會元樓酒叙而散 
　　金銀業工人昨日開會　昨日下午金銀業工人假西門某校開會到者五十餘人主席蔣大成君報告討論徵求會員事推定徵求委員九人提議現有會所不敷辦事另覔相當地址不日即將移入並請惲代英君演講至六時散會 
　　寗波七邑平民敎養所　旅滬甬商發起之七邑平民敎養所籌備已久捐欵方面亦非常熱心加入發起者已三百餘人聞此番王鎭守使蒞滬亦頗關心此事現發起人李徵五·虞洽卿·鄔挺生·袁履登·錢雨嵐·鄔志豪·等擬於今日下午六時在寗波旅滬同鄉會遍邀滬上同鄉宴請王使討論進行方法云 
[「苦兒弱女」之試映（二）]  
　　（四）表情　王女士漢倫之吕守潔表情至佳貼體入微悲傷處令人不忍目覩余與倪君咸表同情故爲之涙零不已惜王女士於後五本中絶跡耳鄭正秋之吕小慧泣别等幕神態盎然惜少流眞涙然亦無怪爲兒童耳惟於别塜後少見其思及墳中之老娘未免不合情理黄君甫之楊阿龍未表情即能令人解頤東方小「胖的」歟鄭正秋之周一平龍鍾老態現於眉目不愧老手鄭鷓鴣之律師極妙某君之王律師姿勢極佳及其辯輸則又是一種態度餘角亦多能稱職 
　　（五）佈景　野外鄉景絶佳遠勝城市之繁華火景一幕頗能逼眞此誠可喜林間一幕如小屋·尾醫·救方等處風景尤能使觀者抱美術觀念矣校舍祗一敎室似不合理 
　　（六）疵點　鄉中洋龍似不宜一個龍頭有碍外觀馬書箴之周有容劉女士之黜婢王君之狡僕尙欠工夫幸以後勉力任之則不難各標眞締也 
　　（七）穿揷　此中穿揷如阿龍之食饅頭由四面二二　無及吃肥皂氣之豆腐乾一種態度得使觀客於悲觀中尋一些之快樂餘者如「抽天九」「擲骰子」「騎馬」等亦頗可取 
　　（八）説明　説明書頗簡凈惟數處之西文似乎太簡使使人觀之不明瞭此雖小疵亦宜注意及之也 
　　綜觀斯片頗能滿意較之以前成績則進步得甚多雖然有些小疵然亦不致有碍大部明星進步深爲可賀其勉之（昨日本節第二十二行小秋誤爲正秋附此更正）（天雁）（完） 
[「好兄弟」述評]  
　　商務近攝之影片「好兄弟」其劇本·取景·光線在吾國自製影片俱臻上乘演員表情亦較該館前出諸片爲佳誠吾國電影界之好現象也片中如緋蘭凝思時左右二瞳中現出康道康成二人之影表示緋蘭對於二人之情愛無分軒輊用意殊佳康道泅水救康成一幕具見眞實技能非如「大義滅親」中民威救麗一段號稱泅泳而實際不過涉水而已末幕康道挽情人歸寳車一輛馳騁隄上漸漸隱没於綠楊垂拂之中尤覺餘韻嫋嫋令人神往 
　　至於演員表情方面以飾康道者爲最佳尤以其在酒樓獨酌時髣髴見杯中有緋蘭之影而狂飲時之神氣尤佳飾康成者風度翩翩精神活潑表情亦堪與飾康道者相伯仲飾緋蘭者或有謂其貌不揚宜與飾芝瑛一角之某女士對調方能稱職者殊苛論也蓋演員所貴者首在表情而容貌次之今飾緋蘭者蓮步珊珊舉止活潑在月下求婚等幕中含情脈脈表情多可取惟在康成提議解除婚約時之表情太覺輕率耳返觀飾之瑛者貌固秀麗態度亦端莊然其行路姿勢尙欠自然又當康道退還絨衫時爲芝瑛者宜如何表示其失望與悲憤今乃平平過去殊失劇本精采其在小學上體操課時亦太覺呆滯而少活潑精神也總之是片重要角色皆一時之選如能多研究皆有望人才耳（汝霈） 
[明星演員嚴笑漁作古]  
　　新劇家嚴笑漁君亦現今我國之電影明星也其現身於銀幕如「孤兒救祖記」中之楊子恒「玉梨魂」中之老學究明星影片公司新近攝之「苦兒弱女」一片中飾「楊大媽之情夫」均受觀衆贊許詎天不蔭佑忽於前日十八日）偶患急症當由該家屬延醫診治詎知服藥罔效延至昨晨（二十）八時竟抛其妻子而逝最慘者嚴君此次所演之苦兒弱女猶未一睹故該公司同事對之殊覺悲傷云 
 
 

Page 22

 
 
1;第一萬八千四百六十三號;中華民國十三年 西曆一千九百二十四年七月二十三號
星期三 * *畢業禮誌 
　　閘北市校　閘北恒豐路閘北市民公學於前日舉行小學部第五届畢業禮到校董陸端甫·朱兆圻·汪北平·等二十九人今將其開會秩序摘録於下（一）振鈴開會（二）對國旗校旗行三鞠躬禮（三）唱國歌·校歌·畢業歌（四）校長孫啓英給憑（五）來賓鄭緘三·陳縉卿·洪子雲等演説（六）校董陸端甫給奬（七）校長孫啓英·敎務長顧尙錦訓詞（八）學生代表丁淑貞謝詞（九）茶點（十）攝影計本届高級畢業生唐潤章·徐步蓮·翟華廷·喻義·丁淑貞五人初級周開泰·邵榮城·鄧德珍·黄月娥·陶繼法·黄元慶·沈顯坤·鍾經緯·龐有成·張通和·徐生山·黄彭年·張家駒十三人夜校商業科左玉淦一人昨日開成績展覽會作品以女學生之十字布·及刺繡等最有精彩男生中以鉛畫·水彩畫·油畫等亦甚可觀英國算三門均斐然可觀作品有五百餘件之多并助以餘興云 
　　思本學校　徐家匯法華思本學校昨日二時行休業式曁初級科第四届畢業禮該校自吳憲章君擔任以來校務有日旺之勢學生無座位之慮規模完備成績優良本届女生十字布男生紙工時裝美女皆别出心裁玲瓏巧妙與附近各小學相嫓美其開會順序如錢益三國文選講（約翰孫）王森林英文故事（狐狸和山羊）女生陳淑英演講（性命要緊）錢霖耕獨唱（五更調蚊子歌）女生王杏林吳筱梅（戒捲紙菸表情歌）來賓陳蘭薰楊肖巖二君演説校主趙晉卿君訓詞學生景鳳翔答辭畢請胡君笠夫給憑給奬瞿子良君代表黄瑞生君贈該校種花學生第二次奬品陳蘭薰君亦有奬賞其後補習生啞鈴操動作整齊活潑異常洵盛舉也兹將初級科畢業生姓名録下錢關寳·王國權·邵寳興·劉廉君·景鳳翔·王德耕·錢霖耕七名並聞每逢星期日上午聘秦善徵君到校施醫不取診金秋季開學爲擴充校務起見另設商業補習科刺繡科二班以備校主介紹商業地步云 
[學務新載]  
　　法政大學今日開會議　上海法政大學第二次入學考試情形業誌前報此次考卷有三百七十餘份現由該校主任敎授張知本·黄鎭磐·郭衛·劉祖望等詳細評定再經該校長核查明日發表名單又該校定於今日午後四時召集全體敎職員開敎務會議討論敎科用書講義編著及敎授管理方法等一切事宜云 
　　新中華學院在籌備中　英文晚報主筆謝君福生與其同志在本埠辦一中學校爲國際商業國民外交及其他社會事業上培養人才并爲學生預備考入國内外之大學及專門學校校址及學生宿舍已在本埠沈家灣覔定昨經籌備委員之議决校名曰新中華學院舉謝君爲院長香港大學文學士杜其均君爲敎務主任東吳大學法學士丁正鈞君爲監院採用三三新學制分初中高中兩級高中設英文專科及商業專科兩科以便學生選讀各科敎師已經協商妥定者約十餘人均爲國内外大學專門學校畢業生等院章現已付印即須招考學生在本年秋季開學云 
[耶敎消息]  
　　中華國内佈道會今年新職員已於日前選出正會長誠靜怡博士副會長鍾可託牧師石美玉女醫士華書記李路得君英文書記胡其炳博士會計曹素馨夫人李靜謙女士聞該會今年實行調查入蒙佈道方法並聞該會此次年會中有何護軍使特派孫副官長占元代表蒙古郭道甫君到會云 
[藝苑清音]  
　　日本畫家杉浦俊香氏今日上午八時起假上海西門斜轎美專第一院舉行展覽會一天已誌昨報今日下午四時杉浦翁在會塲中公開演講題爲（闡發東方藝術之本義」已請汪亞塵君爲翻譯云 
[球戰歡聲]  
　　聖約翰大學同門會上海支部每夏有網球會之組織本届將於本星期六（二十六日）下午三時開幕會址在法租界霞飛路五百二十號會員劉鴻生宅内球場由劉君供給凡會員在此夏季内每日可往拍球云 
　　本月念一晚七時半辛酉學社乒乓隊與精武體育會乒乓隊在中央大會堂作友誼比賽公正人爲林澤民君結果爲八與四之比辛酉社勝賽員姓名如下蔡順遇朱謙朱穰丞朱妙根王遐文徐維章 
[游藝會紀]  
　　青年競進會之游藝會　青年競進會於昨晚七時假北四川路中央大會堂開游藝會到者男女來賓五百餘人其序如下主席嚴醒報告組織經過情形并演説青年對於國家社會服務之天職辭長從略次童理璋演説再次則爲游藝有蕭醉夢等之雙簧新劇有嚴憲章等之英雄涙及兄弟爭美中華音樂會之粤樂霞光社之幻術及女子跳舞等均受觀音贊賞云 
　　徽社星期日開游藝會　徽社成立迄今一載曾發行微音月刋至十四期頗得社會贊許近因創設義務學校及通信圖書館等事業擬開游藝大會稍收劵資籌集基金以冀發展今得本埠各藝術家之贊助社員之努力定於月之二十七日（星期日）下午一時假座海寗路西新疆路昇平歌舞臺已請得劉藝舟君及鐘社全體藝員表演新編拿手好戲尙有明月音樂會之中西音樂及嚴公上君之崑曲黎明暉女士跳舞並表演其得意之兒童歌劇云 
　　青年服務團籌備　會　青年服務團　已於本月十八日遷移至北浙江路華興坊爲會所近日對於露天演講改爲每晚出發而新劇股亦正極力練習籌備秋季同樂大會并聞該團已定於本月二十六日開會員大會同時並討論對外重要問題云 
[劇團叢訊]  
　　青年會　基督敎青年會設有京劇一部研究戲曲歷次排演成績甚佳兹聞該部尙有餘額歡迎會員加入接洽時間爲星期一三五下午七時至九時云 
　　曉鐘社　曉鐘劇社組織消息曾紀前報兹聞該社已排定「刀痕」及「訂婚的戒指」兩劇由女演員王渭濱·郭靜娟·男演員殷達生·朱睿豐·黄滌之·戴欲仁等擔任表演此兩劇將於該社成立會時試演云 
　　辛酉社　公平路一號辛酉學社京劇股自新選職員受任後努力進行益臻完美日前星期日全體股員及敎職員在社攝影下月添聘琴師一位並招收新股員十名額逾不收上課時間原定每星期三次將改爲每日晚間自七時半至九時半云 
[五齡童碧琴芳之「南天門」]  
　　南天門一劇唱做綦得生旦合配適當乃相得益彰五齡童之曹富先後凡三見之尤以此次天時奇熱汗流浹背而仍不少懈爲難得頭塲甩鬚連身洒抖鬚動如水波右足跪倒後唱「點點珠涙...」句胸膛二字落低無限蒼凉「兎口内逃出了...」一句提得極高又見悲壯慷慨之至兩字之小腔亦可聽數句原板内以「丢了官...」句鄉字雖平引而有勁「太老爺吓」等叫頭甚婉委兑耳環雇足程大段白口乾凈自然思念主人吞食不能下咽形容入微令人酸鼻「恨奸賊...」一段快板怒目攅眉尙能表白恨容下應有捲袖整鞋緊帶頭作前後摇緊步躦下此次想因天時故草草無此「一見小阻坐土台」一段流水一氣呵成沉着圓潤「...脱下了衣一件」件字使一長腔與「提起了此馬」馬字腔彷彿又較爲簡潔煞是悦耳「小姑娘説的是那裏話」一段唱來兼能無形露出老僕忠誠之氣度運石塡河做工雖不甚認眞神色尙有可取「心中惱恨...」一段有咬牙切齒之妙末句「...抬頭看」之看字係叫板翻得極高此塲圓 
場滑雪前俯後繼淋漓盡致凍雪地之倒板使勁正到妙處噲炙衆口之大段二六流利雋永嗓厚味　要妙腔於矩範之中運神情於唱做之外無怪采聲雷動以後十數句散板亦各不肯輕輕放過頗覺動聽唱至「王母娘娘...」作參拜姿勢一足獨立頗不易做登仙時作微笑神情亦妙總之五齡童之唱做煆練純青俱見老到做尤勝唱唱時咬字正確行腔簡潔不屑花腔媚俗每於勁練詞句下贅以低韻小腔有剛有柔培覺引人入勝掛味處使人尋思永永不絶或以調門稍低少之並不足爲病碧琴芳去曹玉姐扮相無動人處調門確較五齡童爲高尖嗓未除有「不知何處吹蘆管」之概大段原板平平「三家店...」四句二六板末句大同二字下方擬有一長腔以餉吾人乃𨺗然而止殊失所望唱尙能節節應付做則難到化境穏重謹愼青衣尙宜中駟之才也（冰） 
[黄玉麟之「霍小玉」]  
　　「霍小玉」一劇取材於唐人小説乃一描寫痴心女子負心漢之故事當此戀愛自由盛行之時實足以警世此劇以情節塲子而論似較風塵三俠龍女牧羊爲佳以歌舞論則較三俠牧羊爲輕惟做工表情説白則以此劇爲最重最難玉麟飾霍小玉雅淡秀麗舉止大方聞鮑媒婆提親時之神情能將驚喜羞懼四字完全表現與李益對酌時歌二六婉轉動聽長亭一幕精彩尤多生離死别本有生痛事苟演不得其道萬不足使觀聽者酸鼻動心曩昔玉麟演琵琶記孟姜女箱屍案等悲劇婦孺觀者無不下涙戲劇感人於此可見玉麟斯劇與李益一番珍重惜别之言句句悲切字字清楚原板摇板更唱得悽慘動人做工亦十分細到宜其彩聲四起也閨怨一場引子抑揚頓挫極爲佳妙一段二黄慢板新腔甚多聽者無不叫好吾友周顧二君聽戲從不叫好至此好字亦不禁脱口而出 
　　驚耗玉殞二幕做工説白亦多精彩尤以責駡李益之念白爲佳一種悲憤怨恨之狀至足動人惜以時晚未演托兆爲可憾此劇配角除春芳外殊少佳者且多生硬致减色不少牡丹雖好還須綠葉扶持開戲園者欲求營業日上正角固宜注重配角亦不可輕忽下次排演苟能易以較佳之配角必更有可觀劇中章夏卿崔允明二角似不宜以丑角飾之凈持一角亦可易爲青衣倘以薛蘭芳當之必可生色不少更新地點稍偏開幕以來從無西人足跡自玉麟登台後連日西人及日人往觀者頗不乏人聞玉麟日來正從事研究新排成之司花仙女姽嬧將軍左儀貞袁寳兒戀愛鏡五劇大約下月中旬起可陸續出演届時當又有一番盛况也又是日白天玉麟演玉堂春上座之盛自李吉瑞去後尙爲第一次彩聲之多有若雷動也（新） 
[集會表]  
陽歷本月時间　　　地點　　　　　　召集者　　　　　　事由 
廿三日至八月四日　龍華孤兒院　　　中華國内布道會　　年會 
廿三日至八月十七日南火車站路中　　普益習藝所　　　　成績展覽游藝會 
廿三日下午四時半　公共體育塲大樓　中華武術會　　　　評幹會議 
廿三日上午十時　　公共體育塲大樓　中華體育師範　　　演講會 
廿四日下午四時　　公共體育塲大樓　中華體育師範　　　演講會 
廿七日下午二時　　四明公所　　　　三北同鄉會　　　　徵求會 
[天氣報告]  
　　徐家滙天文台昨日下午四時三十分氣象預報云天熱而温有局部之雷雨黄海有和緩之時令風山東及台灣海峽以南風勢俱微約無定間有無風地方及降霧者菲律濱以東低壓區域内有和緩之旋風又昨日下午三時前二十四小時内本埠氣温最高九四·五最低七九·０去年同日最高九０·三最低七五·０ 
 
