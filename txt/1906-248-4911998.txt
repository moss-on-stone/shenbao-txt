# 1906 - 248 - 4911998

 

Page 1

 
 
   
 
 

Page 2

 
 
[電傳上諭]  
　　七月二十四日奉 
上諭翰林院侍讀學士著周克寛補授欽此 
[電傳宫門抄]  
　　七月二十四日召見軍機世中堂 
張百熙戴鴻慈 
[姜堰務實小學堂序] （天） 
　　丙午春泰州盧先生奉邑刺史張侯之命於邑之姜堰鎭創立小學一區自春徂秋規模粗備則請於張侯名以務實不侒乃爲之序曰今之士夫恫分割之日亟而國勢之不振也則搪號撞呼囂囂然號於衆曰是奈何不興敎育未幾而京師有大學堂矣省有高等學堂矣府廳州縣莫不有小學堂蒙學堂矣學堂旣林立於各都會歳費且數十百萬若開辦費若常年費若一切雜費興學之始豈不將以是爲救亡之嗃矢哉然而至於今日實效未一睹而流弊且百出者則蒙敢以一言告當世曰興學而不能收效果者非興學之罪也司其事者不能求實之爲之也是故今日不欲興學則己今日而欲興學不可不以實事求是爲第一義 
實者何也改治之本而救亡之樞也吾國人之尚虚而不好實蓋其天性使然不自今日始已同一事也自西人爲之則有利無害自吾國爲之則日以張皇粉飾爲務而他無所知凡事莫不然而敎育一途爲尤甚且夫黑格爾西人言敎育者之山斗也然黑氏所自立之學校則律學生至嚴課程至密是黑格爾固以求實爲敎育之宗旨也且夫福澤諭吉日人言敎育者之鼻祖也然福氏所立之學校則律學生至嚴課程至密是福澤諭吉固以求實爲敎育之宗旨也且夫西洋各國若英若德若美現行政策太半主於干涉敎育學校之規則至完學生之自視亦至重無有敢墜落道德毁壞名譽以自輕 
 
 
 

Page 3

 
 
其國民之資格者是泰西各國固無不以求實爲敎育之宗旨也夫東西教育家所持之主義旣如彼各國現行之制度又如此由斯以談吾敢重申前言曰今日不欲興學則已今日而欲興學則必以實事求是爲第一義 
雖然吾觀今日吾國敎育界之現象殆眞有耳不忍聞目不忍睹者在也彼其弊非惟不能務實而已殆益加甚焉敎習之科學不知學生之道德弗問因飲食之細故而起衝突因物件之微末而復感情以縱樂爲自由以放恣爲平等所謂尚武精神者徒恣睢暴戾己耳所謂愛國思想者徒高談大睨己耳人有詰之者則悍然曰我學堂學生也而旁人亦指而目之曰是學堂學生也父兄不敢拘警察不敢問卒之頑固者詬爲積弊之藪而不肖者且視爲護身之苻苟仍此弗求改良數年以後不敢言之矣不敢言之矣雖然此非學校之過而辦學校者之過也盧先生旣以耆年碩德爲鄉里望有慨當世創立此校其内容至完至備自今以往不佞願我學生毋染惡習毋好浮華以養成我國民高尚之人格願我敎員毋因循毋粉飾以作興我桑梓之人才願我同胞之董學務耆皆心盧先生之心行盧先生之行以實心求實事以共濟我國國民前途之危局僕也不敏將馨香以祝之禱祀以求之 
[續譯西報紀英署使與英外部往來電文] （爲中國簡派税務大臣事） 
　　今日所發之電度己入覽茲謹將英政府應行照覆中國之處略述於下以備採擇英政府本不願干預中國之内政惟中國海關税務現有反常之處查海關税課業爲歷來洋債及庚子賠欵之擔保由中國聘用洋員辦理故英國注意此事亦屬理所應得今英政府亦祗願得中國一言謂能守存海關固有之制度勿再更改耳今諭旨内所言含混不清用特致問似亦無足怪也西五月十六號自北京發嘉道理來電所述深堪錄用望卽切實向中政府聲明英國並不願干預中國内政但海關制度載在一千八百九十六九十八兩年洋債借欵合同内頗爲注重中國曾賴以借得巨欵今日英國自應向中國聲請明白指定此次諭旨實無更革海關制度之意義西五月十七號英外部十七號鈞電已悉當遵電示訓條照會中政府刻得覆文據稱英政府不干預中國内政深爲銘感並云中國甚視歷來與各國所立之條約與銀行所訂之合同爲重要之件迄今尚遵照辦理惟各海關收税一事關係重大朝廷因派大員督辦將來當能盡其職守至海關制度如有應行更改之處仍由督辦税務大臣飭下總税務司辦理以期關税收數日增俾各項債欵得一更爲穩固之擔保云按中政府答覆之詞仍多推諉含混蓋督辦税務大臣仍可在便改革海關辦法也本大臣今日下午當往外務部向之問明究能切實聲覆英政府與否西五月念八號北京發嘉道理本大臣今日與外務部會晤外務部允於數日内將一千八百九十六年洋債合同第六欵所載海關制度一仍舊貫之語重行申明備文照覆本大臣當告外務部謂覆文如能满英政府之意則英政府亦卽可照允也西五月念八號北京發嘉道理本大臣於西五月念八號電稱慶王允爲照覆等因現得慶王西六月一號來文内開西五月九號上諭並非更改海關之制度且將一千八百九十六九十八兩年洋債合同第七欵第六欵重行申明茲將慶王來文譯呈鈞覽西六月十四號北京發嘉道理　查西五月念七號本爵曾行文照會貴大臣謂中國簡派督辦税務大臣初非改變洋債合同内所訂明之海關辦法嗣於西五月念八號與貴大臣會晤貴大臣以前次照會尚未將中國之意旨聲叙明白嘱再備文照覆等因查一千八百九十六九十八兩年洋債未經清還時海關制度當仍其舊本大臣敬告貴公使西五月九號上諭簡派大臣督辦海關税務實非更改洋債合同所載之辦法望貴公使即行轉逹貴國政府西六月一號 
[英砲艦代任緝捕揚子江上游之盜匪]  
　　字林報云來往宜昌重慶之帆船時遭盜匪搶掠因此英國　艦三艘常於宜昌重慶兩口岸之間（兩口岸相離約有九百英里之遥） 
上下梭巡異常出力 
[英商在四川江北廳建路開礦]  
　　字林報云英商立德樂預備在四川江北廳龍王峒煤礦起至嘉陵江築一輕便鐵路計共四十華里以便轉運江北廳煤礦所産之煤 
[駐大連灣美領事赴任]  
　　文滙報云美國新簡駐大連灣領事瓊司已于西九月六號由神戶趁輪起程前赴新任 
[西報紀川省銅元擁擠情形]  
　　字林報云四川萬縣來函謂該縣城内商民以當十銅元跌價每枚僅值八文因之大嘩該處官長當卽出示曉諭川省銅元後枚仍當十文他省銅元則概不行 
[京師近信]  
　　京友十七十八日來函云工戶兩部近四五天内自堂官至司員均無人到署蓋因工部有歸併商部戶部有歸併財政處之說是以各員均不願到署辦事也 
按此條己略見前日本報專電 
醇親王以立議太新與鐵軍機孫中堂反對是以此次簡派改　官制大臣内不與其列 
自立憲之諭下京師百官俱有惶恐之情狀殊爲可怪 
自立憲諭下北京流璃廠書坊門口居然有一二家懸掛龍旗者細察之則該書坊主係南邊人也 
學部奏定於本年八月内考試出洋留學畢業生己簡派外部唐紹儀聨芳兩侍郎廕昌阿克什那兩都統爲主試大臣並電知各省督撫選派精深各種科學人員來京襄閱試卷聞嚴觀察又陵亦將咨 
 
 

Page 4

 
 
調來京云 
按此條已由訪員發電紀諸昨報惟較此稍略耳 
學部畢業生限八月十五以前報到近日外國各留學卒業生專電學部報名者絡繹不絶（容） 
[趙次帥奉旨無庸陛見奉天]  
　　奉天將軍趙次假因奉省内政外交頭緒紛繁於日前具摺請旨陛見藉陳委曲繁難之况茲己奉到廷寄以地方緊要不可擅離著無庸來京如有要事准其隨時專摺具奏（丙） 
[益陽縣煤礦紏葛湖南]  
　　湘省益陽縣礦産素富前由職商王有恒劉海荍等集股開採該縣象形山煤礦已經禀出中路總公司註册編號並由縣出示保護照章派營勇隨時彈壓日前據王有恒等具禀撫　謂該處煤窿忽被高培之等違章私開並不服營縣彈壓以致焚搶毆傷釀成事變等情昨奉批示云該職等集股開採象形山煤礦業由中路總公司註册編號並由縣出示保護何以高培之等竟敢違章私開煤窿並不服營縣彈壓焚搶毆傷所控是否屢實仰礦政調查局轉飭益陽縣確切查明秉公懲辦具覆核奪（事） 
[商船公會之風潮鎭江]  
　　鎭江招商委員朱馮壽經商部准如航商所請派允商船總公會總理疊次告退不准業己　墊開辦費四千餘金　湘人成秉璋曾與爭執權利所設船會奉部撤銷頃成復運動湖南旅寗學界於月之十九日假胡園開會演說湘人　髮逆之役捐軀敉平各省則各省應爲湖南殖民地况一船會豈有湘人不能享其利益之理演說後復公舉范季遠爲會長現任江寗縣　璋爲總理何仲蒓爲協理其目的專與鎭江册會反對云（工） 
[江督札飭嚴訊假冐委員南京]  
　　統領飛划等營郎鎭桂林具禀江督略謂六月二十九日在道前街客棧訪有委員王祖光自稱查辦飛划營事件　情職鎭當禀蒙撫憲發交憲電以並無派委王祖光查辦立刻親詣客棧堵門入内盤詰王祖光言語支吾猶恃强辯令將官照委札呈驗嗣亦自知情虚無從推諉當將王祖光並僞札一件解送撫轅轉發吳縣審訊禀陳鑒核俯賜核飭研訊詳辦等語現經江督批該犯王祖光冒充委員需索訛詐實屬胆大不法仰候札行蘇臬司速飭吳縣嚴加審訊究明的名曾否在他處另犯有案其私造僞札内曾否盖有關防印信是否私刻務須澈底根究確實照例核議詳辦（廟） 
附僞札頭品頂戴兵部尚書銜署理两江總督部堂山東巡撫部院周爲札委密查事照得本署部堂據上海道密禀江蘇飛划副左右两旗降弁竣秉忠沈葆義隱縱徒黨奚承先李蘭亭等在上海浦東一帶聚賭販私無惡不作併聞該两旗旗官飲酒宿娼缺額扣餉所有哨弁勇丁等於駐防地界遇事敲詐通匪殃民人言嘖嘖實屬不成事體請密查辦等因據此合亟札飭札到該委員即便遵照前往上海浦東一帶密查梟匪奚承先李蘭亭是否凌沈庇匿他處两旗駐防地界弁勇有無敲詐通匪情事該两旗官有無缺　扣餉酗酒宿娼情節務須不　聲色詳細查明以憑禀復核辦母稍徇隱子咎切切此札右札仰候補知縣王祖光准此（照） 
[好税司與上海道來往函稿] （爲洋船泊界擬再推展事 
　　好税司函啟者本口洋船泊界擬請再加推展一事前於閏四月二十四日續接函示各節具悉查此事業經本税務司將所有彼此迭次函商擬訂情形備文伸請總税務司轉詳外務部核奪示遵在案惟閏四月初口曁十七等日所接貴道兩次來函均有洋船不准在南浦展界之内近告碼頭起缷貨物之意不知所指之南浦究係何處爲起點之界應卽請由尊處飭繪圖樣送關備核然此不過僅就浦西一面之各碼頭爲言耳至若浦東一面倘有洋商添築碼頭起卸貨物情事該處地方自非浦西可比諒無妨碍合並備函奉詢卽祈貴道迅賜查核一併示復 
上海道覆函啟者七月十八日接展來函洋船不准在南浦展界之内近告碼頭起印貨物所指南浦究係何處爲起點之界請繪圖送核至浦東一面洋商漆築碼頭起　貨物諒無妨碍等因到道查洋商火輪船及夾板船停泊起缷之處向係南至十六鋪橋法租界之傍浦江爲止光緒五年劉升道議有保衞南黄浦章程址六條内有設立水利局派員會同廳縣管理係所指華洋一切事宜自小東門外十六鋪南首起以及龍華一帶等語禀奉前南洋大臣咨商總理衙門核准至今未奉更改現在南浦起點界限自仍以十六鋪橋南爲斷遵照向章辦理其在南黄浦對岸之浦東亦歸水利局劃界管理前于禀定章程一併聲明各國商人何能在彼擅設碼頭作爲起卸貨物之用以後若有添築之事自應禀由該管領事轉商本監查明情形酌核辦理相應函復貴税務司查照爲荷（助） 
[禀覆工部局與天通庵巡局爭界情形]  
　　工部局前與天通菴巡勇爭逐菜攤致起齟齬由中西官前往詳勘各情歷紀前報茲悉工部局所爭之界在虹口美租界上寳交界之處名爲吳淞路工部局築有馬路一條在弄口墻脚立有公共租界小界石一片迤北自裕大油酒店至義利押店爲止計市房門面八間爲寳山結頭圖之界義利押店北隔璧弄口有陰井一口内立西華線人界石一方貼對西首大洋房墻脚外卽馬路之西墻角有寳山縣境木界底下亦有公共租界小界石一方此界石以北爲寳山縣界迤南歸租界此次菜攤設在裕大等店八間門前卽在馬路之上工部局因之驅逐而局勇誤以馬路華界亦有一半故出爲爭阻當關司馬與美白副領及寳山縣王大令往勘時據地保嚴利侯禀稱裕大八問門面的係該圖華界門前馬路是否華界抑係租界則均未知至陰井内界石分址則更不知等語關司馬等履勘後即將工部局所呈西華線老圖一紙並將所爭之處確保租界情形禀請滬道飭知該巡局自後在該處菜攤毋庸干預外並移會寳山縣查照（似） 
[德議員捐助建造上海德文學堂經費]  
　　二十三日栢林電云德國俾列門地方民政　　員損助五十馬克（德幣名）爲建造上海德文學堂經費譯文　　 
 
 

Page 5

 
 
[日本管理满洲郵電事宜之改章]  
　　文匯報云日本在满洲設立郵政局電報局共五十七處己於西九月一號實行改歸日本關東行政處節制譯文匯報 
[日本市不悅上電車公司加價]  
　　廿三日東京云各電車公司於今早開會議定各公司應行併合並决計加增車費當時談判　五分鐘時即散因　亂黨有激烈之舉動故也市民又大開會議咸謂各電車公司　悔悟加價之非居民皆極驚懽軍隊已奉派爲警兵之後援亂民齊集於比谷公園恐不免與亂黨起衝突 
[香港貿易清淡之原因]  
　　二十三日香港電云香港販運印度棉花之商家曾議停運棉花進口一個月然限期己過市面仍未稍鬆動中國商人因請再行停運两個月目前香港貿易大爲滅色其故由於粤省絲市凋零米榖果實亦皆歉收而粤　鐵路又復招集資本銀根頗緊也 
[俄國巡撫痛恨革命黨之抗爭]  
　　二十三日倫敦電云俄國西得爾斯地方居民公舉代表往見該處巡撫請其下令兵士勿再開槍該撫答云如革命黨首領不降則彼將轟壞全城 
[比利時國與愛比西尼亞國立約]  
　　二十三日倫敦電云比利時國京城傳言比國己　愛比西尼亞國訂立通商條約約内　有两國　享優待之語 
[奥皇出游養養養疴]  
　　二十三日倫敦電云奧斯馬加國皇己往意斯溪爾地方駐蹕两禮拜聞奧皇偶感寒凉御體稍有不適云 
[英皇召見小村大使]  
　　二十三日倫敦電云昨日日本駐英大使小村男爵入覲英皇呈遞國書譯字林報 
[俄皇體會農民]  
　　二十四日倫敦電云俄皇降旨命以官地十一兆畝售給農民 
[俄國軍隊搜捕亂黨]  
　　二十四日倫敦電云俄國華騷地方軍隊爲捕拿亡命之徒四出窮搜計居民之被搜者有二百戶所有逮捕者共得千人倘暴徒仍再暗殺警察兵隊則如西得爾斯地方所遭之屠戮有不能倖免者矣 
[古巴亂黨敗績]  
　　字林報接二十三日倫敦電云古巴亂黨往攻哈佛那京城左近鐵路時大受挫辱據報死者共有二百人文匯報接二十三日柏林電云古巴亂黨首領古勒之黨羽均己敗續 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[慶賀立憲寗波]  
　　寗波商學界於二十一日晨法政學堂内開會慶祝立憲文武各官及各學堂學生均赴堂慶祝首先恭誦上諭次卽高唱頌歌地方官亦登台演說　午後始散（具） 
[商學界慶賀立憲松江]  
　　滬上總商會傳電松郡商會並各學堂請祝立憲以誌記念由西門外商界印發傳單於二十一日各懸徽章掛燈結彩以伸慶祝各學堂亦遍綴彩球同表賀忱（夕） 
[湖南商務總會經商部批准立案長沙]  
　　湖南商務總會於去冬呈報商部曁撫憲請予立案今春己公舉議董按期開會月前奉到商部批示准予立案旋又奉撫憲批准並飭商務局行知各衙門一體備案（旦） 
[蘇藩派員放賑蘇州]  
　　蘇省金壇縣屬水災曾由該縣禀報至省旋經蘇藩濮方伯札委倪曾鎣大令先行馳往查勘現方伯酌提庫銀仍飭該員星夜前往會同該縣放賑以卹窮黎（康） 
[淮道又電告搶護險工蘇州]  
　　日前淮揚追蒯觀察又電禀蘇撫略謂十一日後南關營房兩處乂並出險工業經搶護平穩現水仍長至一丈六尺七寸惟望水速消退尚可勉支云云（甲） 
[電令報告觀操人員蘇州]  
　　練兵處致各省督撫電云木年秋季本處調集各鎭陸軍自九月初五日起至初八日止在河南彰德附近舉行大操貴處如派員觀操務於九月初三日到彰德會齊並將所派員　官職姓名有無僕從人等及馬匹數目速迅電復本處以憑核辦勿延爲盻至隨觀規則到彰發給云（甲） 
[統領出巡太湖蘇州]  
　　統帶浙西鹽捕等營　觀察因桌匪充斥特於本月二十二日禀明蘇撫憲陳筱帥率領麾下假船馳往太湖一帶梭巡兼赴平望會哨己於昨晩由蘇就道（康） 
[添練巡警備補隊奉天]  
　　奉省巡警總局禀請軍帥添練巡警備補隊五百名派何鵬爲隊官聞該隊兵丁挑選甚嚴非文理明白身軀壯健者概不錄取（通） 
[松江藥局擬遷江陰松江]  
　　松郡火藥局經前提憲楊軍門咨請上峯籌欵遷徙現府署奉到江督札文令照軍門原儀將　藥局遷至江陰大約不久便可動工茲聞有某紳倡議爲楊軍門建一銅像以誌記念（夕） 
[電調警察叅議員長沙]  
　　湘省警察總局接奉天趙次帥電以奉省現在舉辦警察需人教練電調叅議員朱德裳等赴奉以資興辦湘省大憲以該參議等訓練稽查正資得力未能遽令赴華業己據情電覆（旦） 
[仕學館改爲法政學堂奉天]  
　　奉省仕學館暑假期满開學軍帥命改爲法政學堂將旗員仕學館歸併一處以　糜費派日本法政大學畢業生某君充當敎習（通） 
[試院借設警學分校蘇州]  
　　蘇省巡警學堂總辦嚴鳬　太守以本學堂招考二班官學生人數較前倍增堂屋不敷棲止擬將續來報名之本省自費生及外省來蘇就學職官生監自費各生另設分校所另行延定敎員敎授俾廣警學分校所房屋現經查有城内雙塔寺前蘇州試院房舍寛廣以之暫　借設甚覺合宜如將來試院另有他項公用即行遷讓業與辦理學務諸紳會議允洽禀奉蘇撫批飭照辦（廨） 
[通禀加徵膏捐撥充學費寗波]  
　　鄞縣高子勛大令通禀各憲畧謂據鄞邑各該紳董陸續禀報私塾改良及公立學校約在四十所之譜而官立者僅止南城兩等小學堂一所本年正月就鄮山書院改設高等小學堂一所計常年不敷經費洋千餘元兩等常年經費洋二千元自非另籌的欵不足以資持久查嘉湖各屬曁紹屬蕭山等處向於烟膏正捐外每兩加收錢或二十文或一十文不等以充團防學堂經費均經禀蒙各憲批准有案伏思　項膏捐初辦之意原係寓禁於徵雖多取之而不爲虐而興學爲當今急務學費則在所必需挹彼注茲庶地方公益可期經久不廢據縣中敎育曾各紳董面請禀　前來仰乞憲恩准予援案加收膏捐每兩洋一分以資撥川而免竭蹶云云（其） 
[女士倡辦學校及經營實業湖南]  
　　常德府城梅女士擬倡辦湘西女學校一所今春曾遣具一女一媳赴省城周氏女塾肄業以爲將來助敎　資茲又命　長公子梅景鴻在該郡創辦織布公司藉以提倡實業一切事務均由女十經營不遺餘力亦巾幗中之丈夫也（佐） 
[錄取附設傳習所師範班松江]  
　　邵中　帑師範學堂内附設師範傅習所由華婁兩縣命題考選報名者需認定日班夜班現己揭曉計日班取沈一鳴　六十名附取十名備取十名夜班取沈觀來等四十名附取十五名聽候示期到堂肄業（夕） 
[請撥陋規興學金華]  
　　蘭谿縣郭紳金生議設學堂苦乏經費查得蘇運卿大令所收地方陋規如　業每節七百二十元典業六百四二元其餘各業共七百餘元復有點埠等名目約一千六七百元并征粮短抑洋價餘利等統計爲數甚鉅現當蘇令产卸之時擬禀請上憲撥充學費（早） 
[請究冒學干訟紹興]  
　　越郡學務公所己遵部草改爲勸學所有趙逸仙與章壽民在會稽縣署涉訟趙　勸學所印片赴縣夾送當被查悉勸學所總理王子餘君函致俞大令務請究懲以儆影冒而保學界名譽（早） 
[商人禀撥倉榖平糶蘇詶]  
　　蘇垣邇來米價昻貴商人蔡恩銓等擬將省城三縣存倉積榖請撥若干石礱米減價平糶等情禀請府尊核示旋奉孫展雲太守批示云候札飭三首縣查照將存倉稽榖發交該商等　米減價平糶并候照會積榖總董知照（且） 
[紀松江平糶事]  
　　松郡平糶以全節堂爲總局其餘城廂内外分南叚華城隍廟每日需米二十二石北叚温公廟每日需米十八石東叚錢明宫每日需米七石五斗西叚西林寺每日需米二十二十包家僑每日需米三十二石五局所糶米數均先期造册給票局中所儲杜米定價每斤四十文黄米每斤二十八文然此種黄米尚係光緒六年份積榖倉所收之　此次礱碾出糶願　者少又有 
 
 

Page 10

 
 
白米千石從育嬰堂中糴來内右七白石亦因囤積年久半成蛀　名曰空頭米糴者以此米不堪淘洗不堪煮飯往往以請換好米相爭聞此項陳米該堂自典總董議定每石六元五角而各處糴來好米僅只六元三四角現局中以空頭米銷路旣窒分給各　與好米攙和出糶　（夕） 
[典當註册保護蘇州]  
　　商部近札商務議員　純伯觀察文略云江蘇吳縣同源典遵照部章到部呈請註册業經本部核准註册給照札飭該議員妥爲保護（永） 
按同源典開設蘇州吳縣東渚鎭咨本洋三萬元無限 
[待詔團體北京]  
　　日前剃頭者在外城天壽堂恭祭祖師　論整頓行規凡北京操是業者皆歇業一日趨會議商茲有蘇州胡同胡某者因是日未遵行約仍舊操業頗動公憤昨經　中倡首人勒罰胡某就錢百千始寢其事（閏） 
[禀控濫押致死衢州]  
　　龍游縣蕭某因錢債案　縣禀訴詎料書役受賄以肅尚　陳糧一千三百餘　禀知唐大令植仁將蕭收押未及旬日斃於所中因之家　不肯收殮府呈　唐令倩　許給卹洋一千元奈其家屬　不允　故又赴省上控求調派員檢驗以求昭雪（早） 
[購票糾葛松江]  
　　長壽橋堍沈茂才與廣善源購衆糾葛爲府憲戚大守訪聞昨日飭差拘沈　查某　三人發婁縣　管以待訊核（杯） 
[今日尚有本埠新聞列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
其部庫所收堂捐七項前因廣西奉天軍務直隸四川振務曾准由外省代收該省亦應一律辦　並令該撫迅派妥員收捐專作撫恤災區之用仍定一年期满卽行停止藉示限制所有臣等速議緣由謹恭摺具陳伏乞皇太后皇上聖鑒謹奏光緒三十二年閏四月初五日奉旨依議欽此 
宫門抄閏四月十二日外務部欽天監侍衞處值日無引見澧深假满請安召見軍機 
江蘇巡撫陳奏爲揀員請補知縣員缺摺 
江蘇巡撫臣陳夔龍跪奏爲揀員請補知縣員缺恭摺仰祈聖鑒事竊照金壇縣知縣吕慶堂參革於光緒三十一年十二月十三日奉旨應以第五日行文　按江蘇照限減半計算扣至三十二年正月十三日爲開缺日期歸正月分截缺所遣金壇縣知縣選缺江蘇省選缺知縣叅革一項查照新章係一咨一畱計　次六合縣知縣吳大照叅革扣歸内選此次金壇縣知縣輪應外補查參革選缺例應專於軍功候補班前及候補正班人員酌補嗣因軍功　補班無員奉准部文嗣後遇有缺出先儘軍功候補人員補用如其人地實在不宜卽於進十卽用截取士挑三項人員酌量抵補等因今金壇員參革一缺查軍功候補人員人地不宜無可揀補查卽用知縣孫友萼年四十六歲山東郯城縣人中廪生　式同治十二年癸酉科本省鄉試舉人應光緒十八年壬辰科會試中式進士引見奉旨著以知縣分省卽用欽此簽掣湖南因親老告近改掣江蘇十二月十七日到省二十一年分江北河運案内保加同知銜二十六年八月二十一日聞訃丁母憂回籍一十七年在江甯餉捐局揖離湖南原省指分江蘇卽用扣至二十八年十一月二十一日服满起復由籍給咨二十九年二月十二日繳咨到省委署元知縣知縣以之　補金壇縣選缺知縣洵堪勝任與例相符據蘇州布政使濮子潼會同署江蘇按察使朱之榛詳請具　奏前來臣到任未及三月例不加考咨准署督臣周馥查得該員孫友萼才具優長辦事勤敏合無仰懇天恩俯准以卽用知縣孫友蕚補授金壇縣知縣該員係進士卽用知縣請補知縣銜缺相當毋庸送部引見現在會同署兩江總督臣周馥恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
戶部奏爲前任廣東雷瓊道向萬鑅今遵常例請加五捐復降三級調用處分片 
戶部片奏再據降三級調用前任廣東雷瓊道各萬鑅呈稱　優貢江蘇鎭江府知府調補蘇州府於票匪滋擾大通案内出力保以道員在任補用二十九年四月初三日奉上諭廣東雷瓊　員缺緊要著該督撫揀員調補所遺員缺著向萬鑅補授欽此蒙奏補雷瓊道缺於光緒三十年二月接印因前在蘇州府任内幕友張緯農賭博一案御史李灼華奏參經署兩江總督端方查明具奏三十年十一月初九日奉旨著交部議處經吏部議以降三級調用今遵常例捐銀三千九百六十兩請加五捐　降三級調用處分等情並據吏部片稱查該員原案係御史李灼華奏參嗣據署兩江總督端方查明以該員於張緯農賭逃一案辦理未協且更換案卷起滅自由等情奏奉諭旨交部議處照不廡重律議以降三級調用私罪奏准在案核其情節應在降調人員准其加五捐復之列等因臣等查旣據吏部片稱前清核算該員所捐銀兩與臣部例定道員加五捐復降三級調用處分數目係屬相符應請照准恭候命下卽由臣部將該員捐欵兌收俟收銀後再行知照吏部辦理謹附片陳蛸伏乞聖鑒謹奏光緒三十二年二月三十日奉旨依議欽此 
宫門抄閏四月十三日商部鑾儀衞廂黄旗值日無引見恭王假满請安鹿傳霖請假五日召見軍機 
戶部奏爲遵旨議奏事摺 
戶部謹奏爲遵旨議奏恭摺仰祈聖鑒事署兩廣總督岑春煊奏粤省無著各洋欵懇在海關長徵項下改撥彌補一摺光緒三十二年四月二十四日具奏奉硃批該部議奏欽此欽遵由軍機處抄交到部查原奏内稱廣東善後局應還俄法英德四國洋欵係指撥闈　捐輸前因停止科舉闈捐無著當經奏懇改撥嗣准部咨廣東應還俄法英德本息銀四十八萬兩自三十二年起由膏捐鹺務兩欵内按期報解　得延欠查奏准留用之土膏統捐本爲抵補商借西餉及各新政要需之用本年收數大減分撥練兵經費尚慮至足取償更何能再撥他用粤省鹽務濱海多私卽偶有增益尚不足補苴新政之急用亦實難顧及洋欵善後局二月應還英德洋欵業已誤解三月應還俄法借欵又復屇期惟有由海關設法籌撥查粤海關改歸疆臣兼管稅收日有起色預計至本年九月四結之　約可長徵銀八十餘萬兩擬請將闈捐無著之洋欵四十八萬兩改由洋常税長徵項下分期撥解又從前剛毅來粤所提裁節等項指撥滙豐磅價一百六十萬實在無著者尚該七十七萬餘兩年年借貸貽累甚探前年撫臣張人駿接管關務銳意釐剔每歲增出銀四十餘萬經臣奏請撥捕匯豐磅價無著之欵蒙恩照撥尚短三十餘萬無法可設擬請將不敷之匯豐磅價三十餘萬兩亦由洋常税長徵項下按年彌補足敷此項銀兩係溢公往歲徵收之外出於常年解支之中懇准在海關長徵項下改撥彌補各等語臣伏資財政煩難之際全賴各疆臣釐剔整頓力顧要需卽舊有新增諸欵一時併集亦祇可分别重輕匀挪籌補此近日財政之較也廣東應還俄法英德本息銀四十八萬兩前據該省奏請改撥經臣部議令由膏捐鹺務兩款内按期報解木非强以所　又前協辦大學士剛毅指提裁節盈餘等項每歲共銀一百六十萬兩案關還欵且係奏定自應實力稽徵如數批解無所用其推諉茲據两廣督臣岑春煊奏稱粤海關自改歸疆臣兼管税收日有起色擬請將闈捐無著之四國洋欵四十八萬兩改由洋常税長徵項下分期撥解又從前剛毅所提裁節等項指撥匯豐磅價一百六十萬無著者七十七萬餘兩前撫臣張人駿接管　務每歲增出銀四十餘萬奏請照撥尚短三十餘萬擬請亦由洋常税長徵項下彌補足數等語臣等查粤省裁節等項撥還滙豐一欵據前撫臣陶模奏稱每年祇可提銀九十二萬二百兩並聲明　後即照此次奏定數目提撥前撫臣張人駿增收四十餘萬兩現經照撥按一百六十萬兩核計已有的欵銀一百三十二萬二百兩尚欠銀二十七萬九千八百兩合之闈捐無著之四國洋欵四 
 
 

Page 17

 
 
[上海官事]  
　　江南　防局收支委員江蘇候補知縣汪澤由寗來住義善源莊花翎四品銜江蘇候補知縣韓宗潮浙江人由蘇來住昌壽里昨均至道轅禀見○新委梅家　巡司委員汪鳴謙到道禀知即日接差前局員沈賦城禀銷差事○太陽廟巡局員唐正祥奉滬道札委清查北市地畝差昨到道禀謝○新關查驗委員嚴辦　到道禀請感冒假三天○前署松江府經歷十華齡候補知縣劉有光昨日均到縣署拜會（宜） 
[耶穌教堂慶祝立憲]  
　　上海耶穌教會於昨晩特開慶祝立憲會在麥家圈天安堂舉行茲將會中秩序錄下（一）主席開會宣告（二）唱祝祖國歌（三）祝禱中國之興盛（四）誦聖經愛國萹（五）演說　憲與中國之將來（六）演說基督徒有領導國民之責任（七）四聲合唱英語愛國歌（八）演說立憲預備之方法（九）三呼萬歲（十）唱中國歸主歌（十一）祝禱國民之幸福（十二）散會（助） 
[飭知路務議員章程]  
　　商部新訂路務議員章程業己咨由江督蘇撫札飭滬道瑞觀察通飭所屬一體遵照（事） 
[轉飭勸辦國民捐]  
　　滬道瑞觀察前准蘇藩司移請勸辦國民捐公文後昨己備文轉行道屬二府一州轉飭各廳縣一體勸諭務使踴躍輸將（宜） 
[飭辦湘省賑捐]  
　　湘省水災無欵賑濟由湘撫龐劬帥禀准開辦賑捐刻己刋就寔收分致各省廣爲勸募昨滬道瑞觀察己奉頒到寔取多張特卽札發所屬廳縣飭令一體設法勸捐（宜） 
[上海道移商務總會文] （爲更換海参威委員事） 
　　爲移知事木年六月三十日奉南洋大臣周札光緒三十二年六月二十一日准外務部咨本部奏請更換駐紥海參威辦理交涉委員一摺　光緒三十二年六月初三日奉硃批依議欽此相應恭錄諭旨抄錄原奏咨行查照等因並抄單到本大臣承准此抄單札關卽便傳諭商會知照等因到關奉此合就抄粘轉移貴總會請煩查照一體傳知施行須至移者計抄粘 
謹奏爲請更換駐紥海參威辦理交涉商務委員恭摺仰祈聖鑒事竊查俄國海参威一埠地近吉江兩省前因華民前往經商日衆交涉日繁光緒二十三年三月間經總理衙門奏設辦理交涉商務委員派候選知縣李家鏊前往開辦並專駐該埠以資保衞奉旨允准在案查該縣李家自駐紥威埠迄今將届十年歷經報满上年曾據該委員來電禀請揀員　代自應遴員前往接替以重職守該埠亂事甫靖商困未蘇非得熟諳商情形及精通俄國語文之員難期勝任查有北洋俄文繙譯官候選知府桂芳精明穩練交涉擅長前經隨使俄都情形尤爲熟悉以之派充駐紥海参威辦理交涉商務委員於該埠華商實有裨益如蒙俞允卽由臣部飭知該員遵照前往接充所有奏請更換駐紥海參威辦理交涉商務委員緣由理合恭摺具陳伏乞皇太后皇上聖鑒謹奏光緒三十二年六月初三日具奏奉硃批依 
[議欽此] （助） 
[聲明被誣包賣倉榖各禀]  
　　上海城廂内外總工程局總董李鍾珏曾鑄朱佩珍郁懷智等上滬道禀云竊查商民勞春鑅等誣砌越控米董張嘉年先期轉買秈米把持壟斷又串同董事莫錫綸包買常平倉榖運至無錫上礱轉販等情已奉撫憲批飭　憲轉移憲台道憲札行上海縣鈞署會同憲委確查在案查此次辦理平糶係迭奉前邑亷汪函照並經紳士禀請議歸總工程局經辦其時各處搶米之案己層見疊出因一面託米董張嘉年定購洋米一面定於六月二十日開辦當開辦時洋米尚未到滬因買棧房秈米先行出糶上海城廂内外及北市共設平糶局十處開局後洋米到者尚少而貧民糴米者紛至沓來因不敷應糶復購　廠秈米以資接濟而各局仍間有停輟一日二日以侍米者夫屯積居奇始謂之把持壟斷今平糶之米接濟尚恐不及則把持壟斷之說可不辯自明至積榖一項自有積榖紳董經管與莫董錫綸毫無干涉實無串同包買之事莫董宅躬端正亷潔自持自駐辦局務以來毅力熱忱不辭勞怨董等日與共事實堪深信今勞春鐰等無端揑控任　誣衊竊恐辦事者因而灰心而於地方自治前途亦大有關碍董等因爲大局起見不得不合詞呈懇勞春鑅等到案澈查嚴辦以成信讞而儆刁風實爲公便謹呈道憲揣抵案己行縣並派委會查應俟復到核明禀辦此復○上海城廂内外總工程局駐辦總董莫錫綸上滬道禀竊商民勞春鑅等驀越控告職董由米董張嘉年串同包買積榖運至無錫上礱轉販等情業奉撫憲批發憲台派委會縣確查在案伏查積榖一項由紳董葉佳棠　文相姚天來經管與職董毫不相于此次勞春鑅等越控張嘉年包買常平食榖等情一經查明自能水落石出至所控職董串同包買不知何所據而云然如果職董實有串同包買積榖情弊職董情願立請詳革照常人盜倉庫錢糧满貫例治罪甘受絞候罪名決不反悔伏求札飭縣委秉公研訊如原告所控不實自應坐誣並請飭令提集原告勞春鑅等列名諸人令其先行分别具如　誣告職董串同包　積榖情願反坐照例治罪切結存案然後再行訊鞠以成信讞並求飭傳經理積榖諸紳董三面質證期無遁飾此案務求切實辦理不勝迫切惶恐待罪之至除備具甘結外禀祈察核施行肅禀○道憲瑞批案經行縣並派委密查是非自有公論詎容任漆揑誣應俟復到核明禀辦仰即知照此繳（助） 
[示禁仿印裕蘇鈔票]  
　　公共公廨讞員關司馬奉道憲瑞觀察札文轉奉蘇藩司濮方伯咨蘇垣裕蘇官錢局創行一元五元十元鈔票以便通用由上海藻文印書局具結一家承印不准他家冒印請飭差諭知示禁等因司馬遵札飭差傳諭藻文謹愼將事如查有他家冒印准指名控究一面飭書吏繕稿送閱日内卽須出示曉諭矣（力） 
[平糶將次撤局]  
　　前日江督周玉帥電飭滬道瑞觀察著將上海平糶局共用米若干及支欵虧銀幾何一併查明詳報　因觀察卽照會總工程局董令即遵照聞局董以新榖旣已登塲平糶似可停辦因擬定期月底撤局以便將實數開報（尺） 
[飭查曾否繳銀]  
　　陸鼎隆前投道轅控黄有貴誆騙銀兩由滬道瑞觀察札飭英公廨訊追迄今日久未據具復昨觀察又札飭英廨關司馬查明黄有貴曾否將款銀清償飭即查復（宜） 
[飭查攫洋]  
　　新閘路張公館之家丁某甲昨投新閘捕房報稱在愛文牛路西首勝業里被流氓攫去洋銀七十餘元捕頭立飭包探徐阿華查明虚實禀核（力） 
[查獲販售瘟鴨]  
　　南市各鴨行每有瘟斃之鴨行每有瘟斃之鴨任販客出售圖利事經南國區長訪悉以其有碍衞生應加杳究昨秦長順等行由江北人朱洪朱文英販來死鴨七十九頭由巡長報區將二朱拘局押三時許開釋死鴨掩埋（尺） 
[相驗姦夫戕斃本夫案]  
　　江北人李阿三向在美租界嘉興路一百五十九號房屋開設柴店將披屋租與東洋車夫戚高安夫婦居住詎李近與戚妻欒氏通姦昨晨二下鐘時被戚掩見向李理 
 
 

Page 18

 
 
論李變羞成怒遽將菜刀向戚猛砍數十下　斃戚子年己六歲駭極大啼由鄰右密報捕房飭探宋掌桂協同西探往查屬實卽將姦夫淫婦一併拘獲於昨晨解送公堂請訊一面傳二圖地保報縣請驗午後二下鐘上海縣王少谷大令帶同刑仵書役人等蒞塲相騐據仵喝報屍身被砍至數十刀之多惟喉間一傷約闊三寸餘喉管己斷委係致命大令親視無訛姦夫李阿三淫婦高欒氏由捕房帶案請訊大令略詰數語商准捕頭卽將李等一併帶回訊辦戚屍飭地保備棺收殮（似） 
[途人猝斃]  
　　天成昌烟間堂倌金三前晩行至縣署頭門忽然倒斃由東局巡士報知局員傳地甲轉傳家屬備棺收殮（事） 
一 
[會澄源小輪船被撞案]  
　　大東小輪公司澄源小輪一搭年在嘉善縣鳳桐橋下與浙江緝私之安靜小輪互撞沉沒溺斃前客孫性一名公司延律師控告案懸未結茲經公共公廨讞員關絅之司馬禀由道憲咨請杭嘉湖道將肇　處繪圖送廨訂於前日午後會同日本副領事村山君集訊原告哈律師被告穆律師各到堂聲明案由傳訊日人熙川供澄源船身長六十尺零四寸闊四十尺零沉沒後業己設法撈起用去各費洋一百六十元請向追究顧阿春供在澄源船爲舵工當時因把舵不愼船撞橋石以致沉沒曾廷邦供係安靜船管帶鳳桐橋下向來祇容一輪進出各人皆知澄源實係觸於橋石沉沒是實司馬得供商之村山君判一併退去由原被律師各繪一圖呈候下禮拜四復訊再奪 
[會日商控竊絞練案]  
　　日商三井洋行投公共公廨控木匠沈裕泉張麻芳等串竊銅絞練五百六十六付由探陳洪德吊到念四付所少之贜值洋四百八十九元前日午後讞員關司馬會同日本副領事村山君升堂會訊陳探禀尚有同黨四人逃避寳山縣境請爲移提追贜司馬商之村山君判沈張二人各押三個月一面移提同黨到案再訊（力） 
[上海縣案]  
　　陸開文控黄景春　妻一案昨經王大令集訊陸供妻子王氏於前年逃去近在南匯縣屬境黄景春家尋見今願領回王氏供被鞋店夥王米春誘至南匯與楊氏婦串賣於黄爲妻黄供去年由楊瑞林夫婦爲媒娶孀婦王氏爲妻本年四月始知本夫尚在退回楊處身價洋二百五十元祇收回一百元餘雖立據尚未收到大令判陸且結領妻黄斥釋○袁張氏控周連生吞沒親友所助恤洋二百廿元奉判押候追繳今己届限周僅繳小洋廿角並各戶助資新摺一扣大令將小洋新　擲還判交的保限半　繳洋二百廿元如違嚴比○英公廨前解私毁制錢案内之工匠劉阿毛王阿二陳阿三等到縣　押今據嘉泰天泰等銅錫店主何榮昌等三人投求具保大令判令何等當堂具結保去後如傳訊須立卽交案如違嚴究○高阿虎由省訊供發回收押昨奉提訊高供小的向駕駁船因撫憲訪有包漏釐捐霸載桐油等事提省訊無確據乞鑒張慶松供在鹹瓜街開德和盛蔴袋店願保高出外候示大令判准張具結保去自後有人控告立即交案訊奪（宜） 
[總工程局記事]  
　　二十日王家馬頭倒斃乞丐一名由巡十報經總工程局局董飭地甲傳知丐頭報查收殮詎丐頭延不到局至今未殮屍身腐臭不堪附近居民到局公禀局董飭地甲即日傳同丐頭速往收殮毋違○五康烟店執事葉維良扭己歇執事方仁倍至局控被串同各伙宕欠賬欵九百餘元裁判官孫明府提訊之下斷令移交商務分會秉公理處○草鞋灣沈永濤木作門前堆有木植一株三百廿二號巡士喝令移去不允反被糾同蔡錫根持鐵尺擊傷手背併將警笛奪去經他巡士帮同拘獲解入南區轉解總工程局提訊判沈罰洋十元蔡罰五元一併開釋（尺） 
[公共公廨會訊案]  
　　德商盛裕洋人控殷慰記定貨不出等情前日午後襄讞孫明府會同德師繙譯提訊原告洋人譯稱殷來行定玻璃一箱逾期不出請追虧折銀两訊之殷供貨係陳明珍所定由楊祥記作保小的備盖一圖章茲楊逃避己向原告理明拔償銀八百两將來楊處仍須准小的禀追明府商之師君判殷交保限十四天先繳銀二百两餘按月拔五十两以拔清爲止○惠大洋人控世阿二撞壞遊船亦奉明府會訊原告投案請追船價訊之洪供有駁船一艘向托陳阿根經理聞得己在長十八里地方撞沈不知確否明府商之師君判洪還押捕房俟查明再核（力） 
[公共公廨早堂案]  
　　工部局小垃圾夫朱富郎向湖北路金谷香番菜館勒索酒資不遂即不往傾倒垃圾該館經理人桂吉甫訴由捕房飭探徐阿四將朱拘獲於昨日解案請究襄讞孫耳三明府商之英巴副領事　將朱管押五天○客利西國飯店管門印度人控被鍾連品兇毆並被撕破衣服訊之鍾供並無此事有同事文慶山可証訊之文供是晩鍾從外歸印人係新來與鍾不相識故阻不許入並無行兇碎衣之事此由小的目見中西官以印人所控不實將两造一併斥釋○米店主何如卿控店夥吳逸卿經手放出米　結欠洋四百餘元請提追究謝員關司馬准詞飭差協探楊掌生將吳拘獲於昨日解案襄讞孫明府判押候過堂　奪○許傳聲控妻張　開設妓院請提案訊究昨經包探楊當生禀稱張　抗傳不到明府判　往傳喚如有意抗違禀請改提○日前黄浦路第十六號洋人失　草帽洋傘等物報探拘獲竊賊胡阿六於上禮拜五解案請辦胡供出同黨吳阿洪同竊昨包探朱桂生又將吳獲案並將失贓吊到明府判胡吳二竊各押一年期满逐出租界○工部局經理洋人查得施金海洗衣作以不潔之水洗衣有違向章傳案請罰明府判罰洋四十元○邵蘭　違章在馬路焚化　　由　傳案判罰洋两元○泉　莊經理人金蘭生與潤記號孫澣臣因遺失寳德莊票糾葛由探王長桂傳案請究明府判两造開釋自行邀中清理○英捕房查得公共租界派克路三星樓茶　主張阿祥有聚賭抽頭情事昨飭包探徐阿華將張傳案中西官訊供之下判限三天將茶館生財搬出不准再開○前日三百十七號華捕見　阿芳以小手槍二支至押店付質拘案請究趙供槍係大維洋行托修之物奉判候查明再核昨由包探張天林將大維洋行式老夫徐玉林傳案據稱此鎗委係行中交脩之物明府以趙不應將行中之物私一付質判押七天鎗存捕房候洋東函取○張阿保任意將各小輪船駁下之煤屑抛入黄浦有礙水道由水巡捕解請究辦張供是日適遇狂風無奈將煤屑抛下始得轉危爲安尚求明察判管押七天（力） 
[法租界公堂案]  
　　船戶毛德奎扭李阿發至案控稱有小船一艘繫于大船尾後被李用刀割斷竊往他處茲人贓並獲請究讞員陳大令判押五天○陳阿寶陳經方沈寳生張阿四等串竊衣服時表等物由探拘獲吊到原贓解案請辦大令判陳張各押二十天陳沈各押十天○法興報館司聞印度人扭出店陳阿　至案稱前晩陳圖竊紙料請究陳供在館多年從未犯竊大令判准開釋○荷蘭銀行遣收租人扭房客王小甫至案稱因翻造房屋王霸不遷讓請辦大令判王限日速遷違千重究○陳生記扭金阿根至案控被竊去木料七根金供並未行竊大令判交保查覆○前有某婦扭同乾和青鹽店學徒沈克榮至捕房控稱向店購物被匿皮夾一只内有金四開一枚昨由捕房將沈解案大令因原告不到判沈交店主張榮康保出○寶興里口近有惡丐盤踞滋擾昨日小煙館主陳松記向之驅逐不服以致互毆由捕將一千人拘案大令判陳罰洋二元○英工部局清潔所小包作頭曹令大遣執事鄺惠安投廨控張子卿私收客帳洋銀四千餘元大令准詞提張到案判交保請公正人理算禀覆○馮林善前控張氏私奔王小狗亦投案稱娶張氏五年生有小孩將氏兄所出婚帖呈騐大令判張氏交保候質昨日覆訊馮求請領妻大令仍判提氏兄張何發到案質訊（深） 
[美租界捕房事]  
　　流氓廣東阿奎等前晩向吳淞路吳金彪訛詐不遂將吳毆傷而逸由吳報知捕房奉飭吳送醫求治並飭探嚴拿滋事各流氓送辦○周朱氏昨在怡和碼頭被人拐去衣包由氏投報捕房飭探查緝○江韓氏與母口角投河圓盡由一百十六號捕援起送入捕房奉飭傳氏母領回以後不准吵閙○崑山路昨有病丐一名倒臥由一百零二號捕載入捕房轉送公廨安揷（　） 
 
