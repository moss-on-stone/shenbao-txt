# 1910 - 239 - 4913498

 

Page 1

 
 
   
 
 

Page 2

 
 
宮門抄 
　　八月初一日召見軍機漙　 
交旨 
　　七月十二十六日軍機大臣欽奉諭旨民政部奏緝獲偷竊祭器人犯榮勳即黃輔臣一名請旨辦理一摺著交大理院審訊欽此又奉 
諭旨御史葉芾棠奏官多流雜有害治安請量子停止一摺會詣政務處議奏欽此又奉 
諭旨御史葉芾棠奏漕運漏巵甚巨等語著度支部知道欽此論說 
[現行鹽政說略（續）（選）]  
　　吾國鹽專賣法。頗因行鹽法與行鹽地。而略有差别然最通行者。則官督商銷也。故特詳之。 
　　凡鹽商欲購鹽先於鹽塲。以其領得之引。呈批騐所。批驗所呈之鹽運司。確查無誤。即發一支單。並呈驗之引。一併發還。鹽商得此支單。持以呈於管理鹽塲之分司衙署。請掛號發免單。然後購鹽。事畢復至批騐所請騐。此其大凡也。 
然鹽商購得之鹽。又必當貯之官地。是爲鹽坨。坨有内外兩種。未經批騐所檢查者。謂之生鹽。而坨則曰外坨已檢查者。謂之熟鹽而坨。則曰内坨熟鹽者。即可於行鹽地發售者也。然由鹽塲運至行鹽地。又當領有鹽政之騐單。故必合引與騐單。而後鹽可發運。旣至其地。復照票檢閱。發售已畢。則於十日内。宜將引支單騐單三種證據。呈之地方官。請轉呈運司。蓋其轉折之多防衞之密。有令人不能終耐者。此鹽法所以日壞也。然則鹽價於何定乎。曰按生產費運費稅釐。綜計其數。而由法定者也。然自有在鹽塲之原地價格。與在行鹽地之發賣價格二種。原地價格者。由生產費酌定之。如福建及直隷大沽之鹽。每斤最低一二文。雲南鹽最高三十文是也。發賣價格者。因運費稅釐之異。不無懸隔。如長蘆鹽大天津每斤約二十五文。當原地價格之十五倍。轉入北京。即値十七倍是也。其他各地之鹽。皆有差等。大抵與原地價格。相差甚著。則不可爭之事實也。 
[三鹽稅]  
　　本朝鹽稅。因時而殊隨地各異。欲悉數之。更僕難盡。今槪分兩種。一對於製鹽者而課稅。一對於鹽商而課稅是也。由前之法。則有按丁按畝之分。雖然。國計所入。其屬此項者。微細已甚。故實無足輕重。由後之法。則有鹽課鹽釐之别。而鹽稅收入强半皆屬此種。今請分别記之。一鹽課。鹽課者。鹽稅也。未有釐金以。前所謂鹽稅者。惟鹽課耳。然亦分兩種。有對於鹽商之引而賦課者。謂之正課。有對於僻遠之區新製土鹽。就引徵收者。謂之包謂。其後國費日增。官紀日弛。於是名目繁興。課額雜進。故或分徵鹽官衙署之經費。或加派巡丁緝捕之俸給。而雜欵之名。自 
兹以起。又加派育婴救貧之資。學校堤防之費。更進而貸官銀於鹽商。而收其。利息。此後不問其清還本息與否。歲徵以爲常。是爲帑利。故現今鹽 
 
 
 

Page 3

 
 
課中。有正課雜欵帑利之别。而包課反不在此數則某苛碎有足驚者。至鹽課稅率。因各行鹽地而各異。然爲年年歲計不足之故。已漸次增加。比諸往昔。固自不同矣。考髮匪未亂以前。每斤課稅。少者不满一文。至多不過九文。普通爲一文。至三文之間。自中日戰後。最少則山東之二文半。後增至四文。而以七文爲普通。其十文以上之稅者。約居全國十分之三。甚有至十二文者。蓋較前由三倍而至十三倍也。况其後鹽釐復興。其差益不止此矣。 
　　二鹽釐。鹽釐之制。起於軍興以後。其賦課之法。與夫稅率。則亦各省不一其軌。雖然大槪於一省之内。有徵兩次者。有徵四次者。又有自他省入境之鹽。則收入境稅。由本省出境之鹽則收出境稅。在鬻鹽之地。則征落地稅。故運鹽益遠則釐稅益加。而其苛重煩雜。識者久嗟商民之無告也。夫以苛重之稅率煩碎之方法。絞商民之脂膏。以爲政府之財源。其每歲所得果幾何乎。吾國會計之制未備。欲確查之。殊非易易。故有但舉鹽課者。有但舉鹽釐者。有兩項合計者。眉目不清。錯亂已甚今特綜合情事。考覈大數。則鹽課約七百餘萬兩。鹽釐約六百餘萬兩。或與實數不甚相遠乎。 
　　然而此數之内。某地之鹽。稅額爲若干乎。是亦不易詳知也。惟就各行鹽地域之稅額。與嘉慶五年及光緒十七年之各鹽鹽課額。又證以外人所查得者。以計算之。則兩淮鹽最多。其數在六百萬以上。四川長蘆兩浙廣東。等地次之。各一百萬兩。山東最下。僅得三十萬兩耳。其他各鹽。位此之間。 
　　依右所考。則吾國全國鹽稅。其總收入爲一千三四百萬兩。度亦相去不遠。今者更進而取其所收入者。以消費總額與稅率相對照。則果適當否乎。夫產鹽總額。本無可考。然以政府所定各鹽。之發行引數。與正引量及 
耗鹽量以推算之。亦不難得其大略。蓋全國之正引量。合爲二十六萬萬八千三百七十八萬四千九百五十斤。而耗釐量合爲二萬萬六千七百二十四萬六千九百四十斤。故消費總額。其爲二十九萬萬五千一百三 
萬一千八百九十五斤乎。以課稅率比之除山東福建兩省外。鹽課每斤五文以上。十二文以下。故加以鹽釐。蓋在十文以上。二十四文以下。全國平均。總不下十三文。課稅惟在正引。不及耗鹽。則對於正引量。以每斤十三文計。當得三百四十八萬萬八千九百二十萬四千三百五十文。今折 
銀一千六百文爲一兩則爲二千一百八十五萬餘兩。較諸實收額。多出八百四十五萬兩也。此何故乎。以臆見度之。則有二因。　　（未完） 
專電 
[電一（北京）]  
　　某親貴以日韓合邦事陳訴攝政王語極沉痛王諭國家固貴上下一心 
[電二（北京）]  
　　摄政王昨諭樞臣外交日艱一日趕治内政猶虞不及今各督撫動以欵絀遷延應飭監理官切實查復責成妥辦 
[電三（北京）]  
　　浙江同鄉京官以湯壽濳不准干預路事一節雖經内外力爭尙無動靜昨議同謁郵尙曁商部各堂請示意見詎某鉅公不甚賛成並提及汪大爕事語似議諷諸同鄉忿甚不俟議决而散 
[電四（北京）]  
　　各省督撫確將大有更動惟須俟江督桂撫等到京然後發佈 
[電五（東京）]  
　　满洲號輪船赶辦消毒之事業已就緒可勿停留以是洵貝勒將視察北海道室蘭之議作罷即於陽歷九月四日正午乘坐該輪船開往美國接洵貝勒前因满洲號乘客中有羅黑死病者擬改於七日乘天洋丸赴美 
緊要新聞一 
[軍機大臣尙難即簡北京]  
　　自鹿相病故軍機大臣一席迄未簡放盬國以現在國事艱難大局危迫非簡有威望素著之大員 
詡贊樞垣不足以濟時艱又整頓内政必須組織責任内閣今日之軍機處即爲將來責任内閣之基礎軍機一席更非具有幹濟之才不可環顧在朝諸臣實難其選故迄今愼重未發現希冀此缺者終日營營大發狂熱如沈雲沛李家駒等近皆極力運動然恐未必有效也 
　　又近日京中盛傳軍機一席監國頗屬意於直督陳筱石慶邸亦曾極力保薦又有謂前外務部尙書袁慰亭現經濤貝勒徐軍機力保大有起用消息故軍機一席大約屬袁居多實則陳筱帥雖有軍機之望而刻下方與東撫孫寳琦同被胡思敬參劾簡授軍機一說尙在不可知之數至袁慰亭即使監國果有起用之意亦須奏請懿旨手續極繁且慈意尤未可測而袁亦大有不願出山之狀恐鹿文端所遺之軍機未必即袁補授也 
[東鄂兩督奏對彙誌北京]  
　　東督錫清帥鄂督瑞莘帥前均奏請陛見奉旨俞允兩督旋即啓程來京業紀前報兹將上月二十 
 
 

Page 4

 
 
四五日兩督召見奏對情形彙錄於下錫清帥於二十五日召見（二十四日係密召）時在監國前力陳三省現狀及日俄兩國對待吾國之情形次言東省需欵孔急及目前急須舉辦之事如移民實邊曁錦洮鐵路等事爲萬不容緩之舉未更陳述現在辦理爲難情形監國諭以素如鄉能任勞怨三省爲祖宗發祥舊地朝廷决無恝置之理此次可與樞部各臣熟籌進行之策此外各項要政如有所見儘可隨時面陳際此時事多艱總須内外一心方可共支危局末復言及張戴相繼逝世鹿芝軒又因久病竟至不起國步日艱老成凋謝爲之欷歔不置　　瑞莘帥二十四五兩日均蒙監國召見垂詢湘鄂近狀甚詳并獎瑞督辦事認眞慰勞備至瑞督力陳鄂中財政異常窘迫羅　掘鼠辦事極難如再因循不圖補救則將來新政必致一件不能舉辦似非切實整頓吏治以收民心興辦實業以裕富源則鄂事必益不可問監國諭以所陳很是爾須好好辦去又詢新簡藩司王乃徵到任後辦事如何瑞督奏稱王辦事尙能認眞心思亦細惟於新學似欠研究近來人材很少如該藩司尙可稱有用之才末復奏參唐紹怡品行不端辦事操切難任大臣之任於外交尤不相宜監國默然少頃諭曰汝且下去明日再說瑞督諾諾而退 
[資政院政府委員一斑北京]  
　　資政院定章中央行政各衙門本應各派委員代表本衙門長官於開院時陳述政策并答覆議員之質問現在距資政院第一次開院之期已近以故各該衙門均已先後派定委員咨報資政院存案兹彙錄其銜名如下（憲政編查館）寳熙劉若曾逹壽李家駨曹汝霖章宗祥（兼民政部）吳廷爕楊度陸宗輿顧　陸夢熊許寳蘅（軍機處兼憲政編查館）華世奎劉穀孫（外務部）高而謙曾述棨周自齊吳錡沈瑞麟饒寳書（民政部）延鴻（度支部）傅蘭泰曾習經陳錦濤樓思誥（學部）林灝深載展誠彥德恩華王季烈范源廉彭祖齡（陸軍部）易廼謙文華唐寳鍔蘇錫第李盛和羅澤暐（法部）曾鑑善佺羅維垣劉鐘琳吉同钧尤桐馮巽占王思衍（郵傳部）梁士詒陳毅阮中樞龍建章馮元鼎周蒿堯（農工商部）周學熙魏震卲福灜單鎭（理藩部）舒志吉章扎拉芬特屯存德 
[孫寳琦果調離魯省耶北京]  
　　胡侍御思敬對於直督查覆山東萊海亂事一摺甚抱不平斥爲有意偏袒擬即具摺再參請旨覆查業紀前報兹悉侍御已於上月二十四日呈遞封奏專劾孫撫辭極嚴峻略謂此次萊陽民變本由該撫激成案結而該撫並無處分賞罰似有不公請朝廷另派公正大員嚴行查辦以雪民冤而昭公允等語監國覽奏後華留中未發然亦頗以孫撫於萊陽一案物議沸騰辦理必有操切之處意欲將孫他調以息人言惟以繼任一時難得其人昨特與樞臣商榷以前魯撫袁大化現已服满來京正無位置擬即簡爲魯撫樞臣亦以袁前在魯時與該省紳民尙無惡感亦頗吹薦大約不久即可發表 
[直督議覆趙王兩摺之見解北京]  
　　御史趙炳麟奏請飭議確定行政經費一摺又湖北藩司王乃徵奏籌備憲政酌分緩急一摺均曾奉旨著在京各衙門各省督撫詳議具奏兹直督陳制軍　龍議奏云臣悉心尋繹審其要端趙炳麟原奏意在因事量財徐責依次 
進行之效王乃徵原奏意在就欵辦事力言同時並舉之非雖恉趣略有不同其鰓鰓於近時支絀情形引爲深憂切慮則一也臣伏念先朝特詔定期預備立憲毅然與天下更始我皇上乾惕震厲首以纉承立憲之志爲功此則國是早定無可遲回審顧乃比年以來中外大小臣工兼營並 
騖日不暇給而時事之阽危衆情之牴觸幾倍蓗於　昔而未知其所終極良以規章稠疊觀聽紛歧或數人數十人所分任之事雜舉而畀之一手或數年十數年所應辦之事牽連而發之一時上之督責愈嚴下之補苴愈甚無怪其非粉飾即滋擾繁費無等敷衍目前而帑藏之艱窘萬端 
且有非建言諸臣所能盡悉者矣臣愚以爲此時但當擇其事之直接關係預備立憲者專精畢慮以赴之其餘關於行政之事惟當嚴覈名實隨時酌量施行庶足紓財力而鬯皇猷不至漫無條理也夫東西各立憲國不外立法司法行政三權分立中國旣當實行預備必先知審端致力之方按諸奏定九年清單其最有直接關係各節舉如清釐財政編查户籍各省遵章調查歲出入總數試辦預算决算調查户口總數彙報户口數節經分投舉辦所費本非甚鉅當不至誤限期至於釐訂京外官制編纂各項法典所關尤重定限綦嚴在館部諸臣協力殫勤必可尅期蕆事現在疆臣亟應措注而需欵較繁者惟籌設外省各級審判檢察廳改良各處監獄爲最著籌辦各地方自治次之查天津高等審判檢察各分廳成立在先其建築開辦等費早經核實支銷現可母庸列算計自本年至宣統八年籌設全省各級審判檢察各廳共應需開辦常年各費銀七百九十餘萬兩自宣統三年至八年應改良省城及各屬監獄共應需改良及常年各費銀六十五萬餘兩其原經指定的欵並預計各該廳所收印花狀紙等項每年不過十萬兩左右所短約七百餘萬爲數頗鉅但係事關司法獨立不得稍逾年限而性質旣屬國家行政又實難於就地攤派臣自當分年切實規畫儘力勉任其難如本省委係無從指撥卽隨時咨商 
法部度支部統籌兼顧奏明請旨遵行斷不敢畏難諉卸又查籌辦地方自治經費自宣統元年至六年全省自治會一律成立共應需銀六十一萬餘兩其中尙未籌定者共銀三十四萬餘兩近來各屬因籌學警等欵羅掘殆盡若更舉此項經費悉數責之地方小民實有未逮而籌辦自治 
 
 

Page 5

 
 
要需萬難延誤現擬飭藩司勉予設法每年暫由公家擬欵補助以纾民力而利推行一面體察地方情形畧爲變通定章辦理所有繁盛城鎭仍飭設立議董事會其實在貧瘠各地方即飭先設廳州縣上級自治城鎭鄉再圖推廣庶人民稍寛貧擔而實際並無妨碍凡此兩事皆臣所謂直接關繋立憲當專精畢慮以赴之者也此外如直省敎育本年應需經費略已籌有端緒以後照章應行開辦擴充各項學堂一切用欵迭經飭由學司撙節估計自宣統三年至八年共應需銀二千二百二十五萬餘兩内計公欵未經籌定者共約一百九十二萬餘兩而地方欵竟須加籌四百一十六萬餘兩巡警則直隷開辦較早現在每年應需經費出入約可相抵而規模亦大致完備此後若再按照清單逐年推廣計自宣統三年至八年共應需銀一千二百七十餘萬兩内除先經籌定各欵實尙短銀二百七萬餘兩是學警兩項待增之欵不少當此民生彫敝深恐難支似應斟酌情形徐圖進步總之事關内部行政無論立憲以前立憲以後均應視其國力以爲設施初不必劃歸預備範圍之内可斷言也至於振興 
實業誠爲今日根本至計財政雖極困難亦不能置爲緩圖直隷業經奏設勸業道自當飭令認眞經理第查照農工商部奏定事項無一不需鉅欵竊謂公家所籌辦者各局廠學堂試騐塲陳列所等類不過藉資提倡終以廣興民業爲主顧欲廣興民業全視國民經濟能力之厚薄知識程 
度之高下庶幾得尺得寸逐漸擴充此實業一項又當分别籌議者也（下畧） 
[整頓淮北鹽務之計畫北京]  
[廢岸試辦官運]  
　　督辦鹽政處片奏云查河南西平遂平確山三縣本爲淮北引地近因蘆私充斥西平遂平久成廢岸即確山一縣亦爲淮鹽行銷所不及門户洞開全綱皆敝俗暢淮銷必以保守門户爲先務而保守門户自以規復廢岸爲要圖惟該三縣偪近蘆界淮鹽運艱費鉅商販每以折閱爲慮自應由官提倡擬請於西平遂平確山三縣辦理官運就 
淮北太平中富兩局選捆上色餘鹽每包斤重仍與票鹽一律所需成本由淮北鹽釐總局及海州分司設法籌墊除援照徐淮六食捆運餘鹽成案完納稅課外其餘江豫兩省釐金加價一切雜費槪予蠲免科則旣減成本自輕庶可抵制蘆私不致再受充斥將來售出鹽斤歸還成本得有盈餘統報臣部候撥至向來各處開辦廢岸輕本敵私在途則有晒賣之弊在岸則有倒灌之虞此次官運餘鹽由壩到岸水陸轉運應選用堅實麻包嚴防偷灟並派員押運催趲不准沿途逗遛以杜晒賣到岸銷售官定鹽價應視蘆鹽貴賤爲衡貴則俱貴賤侧俱賤彼此平均不相侵軼由西平而遂平而確山漸近腹地鹽價即逐漸增加仍與汝岸販運票鹽價値相平以杜倒灌總期抵制慮私無損淮票以固藩籬而維全局如此辦理在江豫釐價不過失其所本無而淮北引岸則藉可保其所固有裨益鹽務良非淺鮮如蒙俞允即由臣處遴員前往擬訂章程妥愼試辦七月十七日奉旨依議 
[票販暫借官欵]  
　　督辦鹽政處會同江督奏稱淮北票鹽以行銷豫岸爲大宗近因岸情疲敝壩銷大滯票販積壓商資勢難周轉又値銀根奇緊無可通融危迫情形逈異平昔羣情呼籲僉請撥借官欵以維危局據兩淮鹽運使增厚詳請於司庫存欵項下籌借銀十萬兩按月八釐行息儘本年底本利清還俾資接濟等情前來臣查庫儲正欵關擊重要本難輕予借給惟念北鹽滯銷商力難支若不亟爲維持恐於大局有碍合無仰懇天恩俯念淮北票販困難情形准於運庫正欵内動撥銀十萬兩發販具領限本年年底歸還實於北鹽全局不無裨益同日奉旨依議 
[農部奏陳各省現辦農林工藝情形北京]  
　　農工商部具奏云查推廣農林事宜曾據奉天吉林黑龍江河南廣西甘肅等六省先後造送圖册前來當即詳加考核先行擬訂推廣農林簡開章程二十二條於上年三月間奏請飭下各省一律興辦五月間欽遵諭旨復將歷年辦理農林工藝情形詳晰臚陳並擬具大槪辦法通行各省欽遵辦理在案嗣據湖南湖北江西新疆等四省咨送官民荒地圖册奉天黑龍江陜西等三省咨送造林區域圖册均由臣等詳加核閱或折衷辦法或行令更正隨時分别咨覆務期一律迅速籌辦去後惟直隷江蘇安徽山東山西陜西福建浙江四川廣東雲南貴州等十二省尙未造送圖册到部良以各該省地方遼闊頭緒紛繁清查編造諸需時日臣部正在文電交催尅期赶辦至各省辦理情形如設立農業學堂農林試騐塲曁 
墾牧樹藝凡關農林各項公司以及工藝廠工業學堂紡織製造凡關實業各項公司除上年五月間業經詳列奏陳外其續行奏咨具報到部者農林項下黑龍江則奏准變通沿邊荒務設法推廣安徽則奏設安阜農務公司四川則奏明開辦樂山汶川卭州雷波等處林墾廣西則奏明設立桂林平樂梧州柳州潯州南寗太平各屬墾牧公司二十五處新開水利二百九十處修濬舊有水利三百六十餘處新疆則奏設農林試騐塲農林講習所農務研究所水利公司其林業分南北兩路計栽種成活之樹已不下數百萬株此外如江蘇江西等省則有紳辦方麓裕農墾牧公司樹德墾牧公司并於慮山東林寺籌辦造林區域工藝項下密雲駐防 
奏設工廠奉天奏設八旗工藝廠並設錦州八旗工藝分廠吉林奏設實習工廠又奏設工業敎養所黑龍江奏設工藝製造局福州奏設工藝局 
 
 

Page 6

 
 
兩江湖北均奏設刷印局廠陜西奏設西安駐防工藝傳習所伊犁奏設皮毛製革各公司兩江奏設實業學堂湖南奏設工業學堂廣西奏設模範工廠藝徒學堂簡易工藝敎員講習所新疆奏設織造局藝徒學堂並於各屬分設工藝局廠奉天安徽均奏設電燈廠四川奏各屬設有勸工 
局七十餘處此外各省咨報到部及紳商禀辦電燈火柴燭皂麵粉紡織各項實業局廠公司尙有四十餘處此各省續行具報辦理農工實業之大槪情形也現在欽奉諭旨責成臣部嚴催各督撫迅速興辦亟應欽遵辦理擬即按照上年五月間臣部原奏申明定章通飭各屬將所辦農工要政按年開單列入考成由各該省勸業道分别優劣等差具報督撫彙案限期咨部核辦於每年年終由各督撫將辦理農林工藝情形專摺奏明仍由臣部於次年二月間彙核奏陳一次以考成績 
[京師近事]  
　　外務部此次預保交涉使人員部中僅保三人均係丞叅上行走雖實缺丞參原係特簡大員申明母庸由部預保而日昨諭下亦未特簡一人蓋近來出使各國大臣均將更換將來請簡者必以本部實缺丞參爲多自有他項位置故此次簡放交涉司丞參實不必與之爭權利云　　吏部新章凡分發候補人員到部必須有京官印結方能領照惟此項印結驟漲大結至少六十金小印結至少十二金取結人員多以此爲苦日前聯合赴吏部聲訴前情李尙書已允取用小結並擬行知各省印結局不得高價居奇　　樞府王大臣集議以川藏鐵路將次開辦惟路線甚長工程亦大若仍歸郵部督辦恐將來顧此失彼擬奏請仿照津浦鐵路之例另派大員督辦以重鉅工　　朗貝勒昨在慪廷建議各國辦理交涉條約除應守秘密者餘皆一律宣佈以免人民疑慮刻下中國各項條約母庸守秘密者亦皆密而不宣致使人民生疑擬請飭外務部將母庸秘密之條約公牘一律交官報宣佈以期人民週知並免以誤傳誤　　度支部澤尙書現以遵照籌備憲政章程本年應將各省藩司一律改爲度支使不日即當入奏　　軍機處領班章京八年期满即外放臬司學使鹽使三項現在臬司改提法使爲司法官之升階提學使由學部請簡爲敎育官之升途鹽運使已由鹽政處預保將來領班章京外放一途甚難日前各軍機會議擬卽另訂升轉章程以便具奏　　洵邸日昨有電奏到京略謂道經朝鮮恰値合邦親見亡國之慘深爲感觸吾國上下不可不以此爲鹽語甚沉痛樞府得電後即於是日呈遞監國覽閱　　已革逹賴運動恢復舊職一節已誌前報今聞理藩部近接到各蒙藩王公聯名公禀某某兩國亦極力代爲運動理藩部商之樞府允爲設法惟恐被監國申斥一時難於出奏大約更須十分運動也　　鄂督瑞莘帥此次得賞朝馬因監國於召見鄂督時見其氣喘不止召對過久幾至不能舉詞知其病勢匪輕諭以須加意調攝故召見後當日即賞紫禁城騎馬監國之體卹重臣於此可見　　度支部以資政院開院在即自應預備議案以便交議現已擬定海軍經費及增加地丁等議案數件一俟開院即行提出 
時評 
[其一]  
　　近聞外務部以近來交涉事件。凡提議與。未結之事。往往各報紙登載甚詳。因咎承辦員之洩漏消息。特飭丞參廳嚴定洩漏罰章分行各省交涉使。一體遵守異哉外部之。忌嫉輿論何竟。若是之甚也。 
　　庶政公諸。輿論者。先皇之遺旨也。苟知有先皇之遺旨。則一有。交涉。事方且博。採輿。論之不暇。又安敢過於秘密者。今欲嚴防。洩。漏豈非即嚴。防輿論而何。曾亦思。已結而後登載。則其事已。成。雖有輿論。採之不及矣。吾不意籌備立憲之世。而猶有忌嫉。輿論之見也。 
　　或曰。今之外務部足以抵制外人。毋庸俯採輿論。故有是說。則今之交涉事。其必事事優勝。而籌備立。憲之旨。其亦可以取消。。矣。 
[其二]  
　　韓皇之言曰。凡關於維新政令。未嘗不亟圖籌備。而積弱成痼。疲敞逹極。無從挽回。今我國維新之政令。亦可謂亟。圖籌備矣。而積。弱能不成痼否。疲敞能不逹於極否。試一蒿目情形。恐亦。不能自壯也。 
所幸者。民心未離。民氣漸長。尙可用以爲挽回之策耳。倘復拂。民心。抑民氣。則民心將離。民氣日沮。將安從挽回哉。對鏡叅觀。不禁爲之色懼神駭。而日夜企望於政府之知所籍手也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇撫申明清理訟獄定章蘇州]  
　　蘇撫程中丞札行臬司文云蘇省清訟章程原定盗案按月出起數命案按逾違審限分别記過立法本極詳備嗣端前升院於光緒三十年間以清訟月報末能認眞辦理復叅鄂省功過定章重訂命盗各案清理詞訟章程札司刷印通頒各屬遵辦在案無如蘇省州縣習慣疲玩視章程過目即忘上司衙門亦並不照章考核應記過者不予記過即或偶遇情重命盗之案批示記過亦不併入清訟核計一若分道而行各不相謀以致毫無儆惕大失清訟之意近來盗風逾熾江北各屬尤甚求其能即時破獲者百案不過二三雖由於梟會各匪及游勇流氓之充斥究亦因平時各牧令不能整頓捕務所致偶然獲盗亦不上緊訊辦更有失事後捕役妄拿無辜或將小竊搪塞訊供不認及供詞不符者則即一押置之不問至於命案兇犯脫逃者任其逍遙有逮捕在案者亦不依限審明詳辦甚有數年在押任令瘦斃而後出詳者本部院蒞任甫及旬日披閱案牘怪象迭現似此因循玩忽小民嘆息愁恨之聲伊于胡底現時各府州縣審判廳尙未成立若 
不責成各牧令將命盗案及一切雜案詞訟認眞緝訊擬辦何以副迭奉諭旨清理庶獄之至意本部院復核端前升院重訂前項章程尙屬周妥惟其中遣軍流徒人犯在配脫逃兼轄官本有例定處分不必再行記過及外結監禁人犯脫逃已續於光緒三十三年另定有獄管獄各官分别懲處章程可以照辦應將原條删除不計外其餘各案即由司復加查核申明前章再通飭遵照嗣後務須照章實行凡命盗等案由院批記功過或由司詳明記功過者均歸入清訟案内併計以昭劃一自本年六月起每届半年彙核詳辦一次不得稽壓 
[錫督移民實邊之偉畫奉天]  
　　東三省總督錫良年來籌畫移民事業日有進步前曾遴派妥員調查日本北海道俄羅斯西伯利亞各移民辦法該員先後返省將彼中情形報告帥座復經錫督與民政司再四熟商决定先將東三省移民區域先行劃分著爲成書某地至某地旅資若干某地有某人照料且分别種種生業或從事森林成從事礦業不拘拘於開墾一事其基本金已籌足千萬兩存交銀行專爲經營模範移民之用現尙擬利用外貲擴張此事聞昨日入見即首先以此事陳之朝廷返任後即將實行云 
[高州商會總理禀陳新政籌欵之爲難廣東]  
　　高州商務分會總理楊秀澂爲舉辦新政籌欵維艱擬　糜費並杜私館具禀當道乞飭施行文云竊今日處百廢待舉之秋地方之亟宜情厘者莫如財政顧有以簽提紳富剏設雜捐爲一時挖肉補瘡之計詎知高郡 
 
 

Page 11

 
 
已查實數目彙總列表報告計蘇州城廂内外及租界總共正户三萬二千七百九十六户附户一萬五千零三十九户總計男大小共十四萬二千五百七十一名女大小共九萬三千九百五十二口合計正附户四萬七千八百三十三户大小男女二十三萬六千五百二十三丁口 
[代理蘇糧道接任視事蘇州]  
　　蘇省糧儲道惠觀察押運在津電逹蘇撫因患病未痊請派員暫代等情當經程中丞允淮札委王仁東觀察代理一面電飭惠觀察派委將印信送省去後現中觀察派海運京沽局總辦萬太守立銳將糧道印信賣送到蘇王觀察即于八月初一日辰時接受印信視事 
[蘇撫通行辦公廳規制松江]  
　　松府戚太守擬設辦公廳與各書吏同在一處辦公藉免隔絶散漫之弊詳訂章程通禀督撫曾誌本報兹奉到蘇撫程雪帥批回大爲激賞札行蘇藩司通飭各府州縣一體照辦 
[頒行城鎭鄉自治章程之預備杭州]  
　　杭垣自治籌辦處擬訂城鎭鄉自治章程施行細則禀請核定文云城鎭鄉地方自治章程第一百十二條内開本章程施行細則由督撫酌定仍咨報民政部存案等語自應由本處預爲編訂呈請憲台酌定惟是項細則關係重要本處編訂之初曾經一再審議以期妥洽兹將編訂大意另加説明開列外合就編訂城鎭鄉地方自治章程施行細則一十八條並附理由繕成清册呈請憲合察核批示當奉增中丞批云抑候將送到細則飭交審查議案會各委員妥爲審查再行劄付諮議局開會議决呈報核辦 
[袁督辦理鬥案政見之堅持廣東]  
　　普寗縣劉令子治以訪聞縣屬下社等張李各姓械鬥情事馳往彈壓及詣騐大槪情形具禀督院當奉批云粤東械鬥惡習最爲慘酷已經本署督部堂奏明嚴辦並通飭預爲彈壓飛報在案向以該縣事前並未禀報直至鬥殺斃命始行下鄉實屬藐玩姑念旣已止鬥從寛先記大過一次仰廣東按察司飭即遵照奏定章程嚴究主謀搜繳鎗械查明祠產提撥辦學務將辦理情形詳細禀報倘再敷衍了事一禀塞責定卽撤參不貨母謂言之不預也 
[飭查新設司道出入數目廣東]  
　　粤督袁制軍以粤省財政向歸各司分掌而提學勸業巡警等缺雖爲新設之官然皆有歲出歲入之數其餘官銀號鑄錢局亦財政出納之一宗統核併籌已屬入不敷出而部撥新增欵項且日出不窮雖文電磋商瀝陳困難情形而撥派方增未已自應趁此試辦預算將一切警學實業等欵確切據實查明且監理近在咫尺欵項不難融銷以後歲入歲出部中旣灼知此中艱難辦事自較便利而預算决算之基礎亦視乎此昨特將前情札飭各司局迅速列册詳報聽候核奪 
[瑞莘帥飭委勘修兵工廠堤岸湖北]  
　　鄂督日前接據漢陽兵工鋼藥廠總辦李道禀稱該廠濱臨襄河堤岸塌陷亟應乘時興修請飭委員勘估以便撥欵當奉批云赫山至鋼藥廠一帶堤岸前經陳督部堂委員勘估未及興工兹據禀稱該處堤叚日形廢壤自應赶緊修築以資保障特飭藩司會同堤工局遴委妥員前往復勘核實估計禀奪至此項經費如何籌措應俟勘明定奪後由司設法籌撥軍界 
[平陽令請兵嚴防瑞匪滋擾杭州]  
　　瑞安匪亂未平擾及平陽日前由該縣電禀省台文云杭州撫憲鈞鑒瑞安匪亂未平與平陽北港鄉相離最近人心惶惶恐遭波及送據地紳面求保護該鄉駐勇無多請電飭統領添派防勇駐紥以防匪竄知縣寳璜叩又第二電云杭州撫臬憲鈞鑒瑞匪影響及平前經電禀帥座念八日北港鄉蘇炳等家被匪擾掠經防營擊退槍斃三匪知縣聞報已會營馳赴匪逸民心定兵力甚單請電知統領迅添防勇駐紥以杜復擾另禀詳知縣寳璜叩勘印 
[宣示清查綠營公產辦法浙江]  
　　浙省綠營業經撫帥奏准裁撤所有各營衙署校塲牧廠房屋基地均屬國家公產理應逐一清查除各 
屬已由撫委會地方官逐一清查收管造册呈報以備撥用外仁錢兩縣尊誠恐鄉民未及週知或有誤會昨特摘錄奉發章程出示曉諭原文如下（一）綠營現經裁撤所有衙署房屋操塲基地均屬國家之公產日當陸軍清理財政之際亟應遴員馳往各屬會同府廳州縣各地方官與向來經管各營員督同里書將此項房屋間數基地畝分逐一清查收營房屋並設法派人看守不得蹧蹋一面迅卽造册備案並報院司及兵備處存查以備撥用（二）各營餘空地基往往有租與民間搭蓋房屋者積久相沿勢難令其拆釀應由印委各員帶同里書丈明畝分數目由地方官發與印草一紙收執不得勒案分文仍照原租價向縣按年繳租各營前出給租據等項應槪作廢收回繳銷該業户如願按照時値繳清地價並立契納稅亦准塡給户管聽其執業但仍須由印委各員察度情形禀候批准方爲定案（三）各屬營餘空地基並有招民墾種年收租穀或錢者應丈明畝分由地方官塡就印單發給佃户給字據槪行作廢收回繳銷（四）清查是項營產事務雖極繁𤨏但祗查勘綠營本有之公產與民間自有產業毫無關係應由地方官出示曉諭並嚴禁里書地保差役人等藉端向民間詐擾及需索規費情事 
[陸軍警察二隊成立湖北]  
　　第八鎭陸軍警察原係限定編綀一營以期範圍軍人秩序保護社會治安繼以欵項支絀是以未能卽時如數招足兹該營管帶鮑游戎佑卿以陸軍警察於軍隊平時戰時均有莫大關係無論欵項如何支絀萬不能不勉爲其難逐漸擴充爰特禀請張虎臣軍門添招第二隊（第一隊前歲成立）所有憲兵皆由敎練隊挑選於日前示令選取各憲兵在中和門内楚望台成立學務 
[湘紳開辦天孫女學之命意長沙]  
　　湘垣三泰街彭家試館坪側古梅書屋彭君邀集同志暫借東長街爲校地開辦天孫女學專以女子刺繡爲主意謂湘繡之名已冠全球東西各國靡不爭購然多依樣葫蘆問以陰陽向背則有茫然不知者該校爲改良刺繡起見各學科除刺繡外有圖畫算學習字國文等科女生自十二歲以上三十歲以下目力精明身體强健能確守規則不至中途輟業者皆可入學隷業兩年畢業若於刺繡夙有根袛者即一年半或一年亦可畢業一體發給文憑無論在學多少日期均定學費洋銀二十四元先繳一半餘至第二學期繳楚均寄餐宿如只寄午餐者共收洋銀十四元亦分兩期繳清用品均歸堂備自七月二十日起至八月底止爲報名期報名時當繳証金二元現在已將招學廣告徧貼通衢矣 
[鎭郡學界精神之退化鎭江]  
　　鎭郡各學堂暑假例四十日刻下早經届满實行開校上課兹因裁節經費问題精神爲之一蹶有雖已開 
 
 

Page 12

 
 
第一張第四版 
　　學學生到堂寥寥者有敎習觀望來去自由不按時間授課者並有停學待欵者而各署局又因全案未定指撥學費槪行停發故堂長敎習因恐裁汰及减薪兩種原因均各懷五日京兆之想置敎育於不問似此因噎廢食其影響於學務前途非淺鮮也 
實業 
[札查嵊縣商會被控眞相杭州]  
　　紹屬嵊縣衆商寳善當等三十二業日前聯名電禀商部畧稱商等組織商務分會禀奉府縣曁勸業道各憲核准遵章開會投票公舉會董總理間突被聲名庸劣之董懹勛運動同黨宋徵獻等違章私推董某爲總理朦禀杭州總會轉呈大部立案給札委充以致恃勢欺商籍稅苛派種種謬妄商等不堪擾累請電飭吊銷部札仍由商等遵章開會公舉以順輿情等因商部即日嚴札勸業道按照電控各節逐一確查如果屬實亟應澈究等語現經董觀察特札該縣詳細查明一面召集合邑公正紳商妥議禀報外即將飭查辦理情形詳明中座本日奉增帥批據詳宋徵獻等明知有人組織嵊縣商會已禀長官乃復另舉總理輒由商務總會請劄立案並未與衆商議定辦法殊屬不合嗣後各州縣設立商務分會自應遵照部章由道核明詳咨仰即轉飭紹興府逕札該縣召集紳商妥議秉辦並即照會總商會查照辦理 
[南海織布公司奉准註册廣東]  
　　粤督准農工商部咨云前准貴督咨開據勸業道陳望曾詳據南海縣九江鄉永新利民機器織造股分有限公司職商馮鏡清等呈稱粤省自通商以來洋布盛行利權利溢職商等爰集同人創設織布公司去年始克成立當經禀蒙批准立案不數月間布疋銷售已徧全粤惟事屬創舉恐多阻碍特遵章開列章程合同及公司股票註册條欵並按照股本七萬元繳納册費銀九十五元由道詳請察核給咨等情合咨查照註册示復飭遵等因前來查該職商等集股創設織布公司係爲挽回利權起見旣經批准有案自應照准所呈章程合同股票等件本部詳加核閱大致尙無不合所繳册費核與定章亦符一併准其註册發給執照收單各一件相應咨復貴督查照飭道轉給具領 
雜記 
[鎭郡自治所幾爲烟窟鎭江]  
　　鎭城自治公所職員除柳某劉某因吸烟被剔外其私下吃食鴉片者尙有三人該公司職員合計不過十餘人而吸烟者竟有五人此五人中聞並有某某兩董事在内烟之難禁於此可見該公所職員之程途亦可知矣 
[東湖行樂地翻成醋海江西]  
　　贛城日前有紈袴子藩某錢某等在百花洲東湖内游船適有某某等携一揚州妓女李大金子亦在湖船游戲潘某錢某等見之堅命該妓過船尋歡以致一泓清水頓起風波彼此醋興勃發互相爭奪大有破　沈舟之勢當經東二區長警查悉將該妓帶區姚區官以該妓出局滋事有犯警章判罰修街麻石一百塊潘錢二人及某某等則均乘間鼠竄而去 
[錢塘江花舫極爭風杭州]  
　　杭垣晋義錢莊陸同生道生莊陳生甫等浪游江千花舫與船妓秀鳳小妹英二妓有嚙臂盟詎近日該舫突來一皖省豪商匿此二妓千金買笑爭擲緾頭兩錢夥相形見絀醋海興波日前各邀就地痞棍三十餘人分頭埋伏擬致皖商之死命事爲錢業領袖金某所悉恐釀巨禍極力調停勒令解散一面由皖商出資在船局門首紅燭邊炮籍資負荊彼時圍觀者詢悉原委一笑而散 
[華林寺僧徒悔之已晚廣東]  
　　華林寺僧人同室操戈演出種種活劇後日昨該寺主持衍階又以調查失實據辦過情赴縣禀訴據稱以德明孔昌犯案責伊約束不謹勒令告退又訪賢逮案當時原供係由順德來至如邃濳前爲主持本僧衆推舉宣布回山確非訪賢可知况且該寺招待十方已數百年曾報効鉅資禀准嘉獎故特禀請將區官摺開各節免究勒保究出黃頌芬住址盗名峻訟者何人拘案訊辦同日又有禀攻衍階之懹修赴縣檢舉未識王明府若何批示耳 
[官衙大舉蘭盆勝會松江]  
　　松郡七月三十日地藏王誔日府署兩廊例由吏役延僧道誦經超薦一天本年華署前亦經鄰居舗户設壇延羽士施放熖口創格也 
[兼令例行蒞任新猷松江]  
　　婁縣劉大令奉蘇札兼蘇藩札兼攝華亭縣篆接印後即於翌晨點騐卯名考選代書閱視城池杳點獄囚一日而畢 
[諧文]  
　　戲擬官塲博覽會陳列品目處今日競爭最烈之時代。工藝有工藝之競爭。商務有商務之競爭。誠無事不欲競爭也。競爭之法非設博覽會。以爲互相研究。則競。爭之勢。無由發逹。况我輩官塲。剝削如許之。民脂。　刮如許之地皮。積满荷包。貯實夾袋。尤足博覽以資鼓舞。用設官塲博覽會於中央地方。咨行各省賫送赛品到會陳列。凡我。官場中人。各宜出其平日所得之品類。送陳賽塲以察手段之高低。以考心術之如何。陳賽品類試爲擬定如左。 
[甲珍貴品類]  
　　大紅寳石頂子。此頂子由金而白而晶而。藍而紅。不知費盡幾許民血。不知斃去幾許。生命。方能染此大紅之色澤。此等頂子。在外。國人則視爲廢物。惟中國人以之頂於頭上。利慾薄心。神經昏亂。 
　　花翎藍翎此物之原質。亦以人命製造。除官場置於帽上。搖動乞憐外。若以之洗便壼。一般國民。大可適用。 
　　朝珠　此等朝珠其用意乃便於作官者挂頸之用。欵式與鎖練無異。蓋鎖練則鎖爲非。 
作惡之人。而朝珠亦挂爲非作惡之人。欵式。同而用法亦自無異。 
　　墨晶眼鏡此等眼鏡。戴於眼中。則光明變。作黑暗。官場。眼中。日夕不。離此眼鏡其用意。以是也。 
鼻烟壼官場日日害民。人血腥奥特備此。鼻烟壼以避腥氣。舍此之外。或以之搽痔瘡。患處。亦最合宜。 
雜紀 
[箱中偵探（續賢續）]  
　　言時從。身上取出鎖鑰一束。以其一開之。内有穈洛高之大寳石五顆。光芒奪目。排列一。行。雅欲炫燿其寳。笑指謂李曰。李君生平曾。目睹否。李嘉讚不已。遂言曰。僕實未當睹。今者何緣得侯爺指示。也算是眼福不淺。雅再。指别箱而言曰。此箱中内存皇冕欵式者。當更勝此。乃啓鑰出。視一見大駭。俄而顏色慘。淡。大聲疾呼曰。奇哉噫箱中之寳。已不翼。而飛矣。隨將别箱啓視。亦盡空如。雅侯爵遂。嗒然而浪。李於是即召倫。敦著名偵探。碧昔臣。至。且語之故。喟然歎曰。此事若爲外人得悉。則銀行中不無影響矣碧曰頃聆君言君自信坦懹相示。而鎖鑰則日佩諸身耶。李聞言。面微赤曰。余盡坦懹矣。且余記憶力頗佳。猶憶一夕。余就浴。室遺匙褲袋中。碧立止其言。曰。賊必於此而得其匙。李曰否否。斷無他人。竊之。余之下衣置諸更衣室。室通浴所。並朱。扃門。且浴時不過五分鐘耳。碧曰。據君言。此問題且放下。君其　我一察庫中可乎。迨旣。至。　叩庫中之四壁。並將樓　審視一週。詳詢各箱放諸何處。及　中各箱均審視畢。一一註於日記簿。藏之袋中。曰此已足矣君能。示我以存貯總簿乎。　　（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[安徽巡撫朱家寶奏蕪湖關常稅短征請予免賠摺]  
　　奏爲蕪湖關常稅第三十二三十三兩届短征銀兩實受災荒影響懇免著賠恭摺覆陳仰祈聖鑒事竊據委管蕪湖關稅務皖南道李清芬請稱案查接管卷内蕪湖關光緒三十三年分常稅一年期满計短征銀四千二百兩零三十四年分常稅一年期满計短征銀四千兩零前奉部議著該經征人員照數賠繳先後接奉箚行遵照各在案職道於宣統元年九月間蒞任檢查歷届征稅票册均係儘征儘解尙無征多報少情弊其三十三年分一届實征銀十三萬六千九百兩零較之三十二年有災年分尙短征銀四千二百七十兩在部議以災年爲比例責令照賠固已於整飭之中寓體恤之意惟三十三年分一届係自三十二年七月初一日起至三十三年六月底止是首二兩季實仍在三十二年之下半年正値秋穀不登災荒現象之際其三四兩季亦適當次年青黃不接之時該届四季皆授災年影響較三十二年分一届首兩二季尙在光緒三十一年秋冬之間者情形逈不相同加以是時蘇省清淮一帶災區乏食販糧接濟均奉有免稅明文以致征收愈形短絀况蕪湖新常兩關並列一口是年新關亦復短收早經各前道申詳有案叅觀互證似非人謀之不臧至三十四年分一届實征銀十五萬九千四百兩零較之上届計多征銀二千四百餘兩節經訪察固由前道文煥怵於上届征數之短督飭在事員吏桖格外認眞然亦適逢災荒已過商務漸興故較上届增收至二萬數千兩實已足爲儘征儘解之證若照光緒三十年分征銀十六萬三千餘兩以爲比例仍短征銀四千兩有零惟查關稅盈絀固視乎稽征勤惰但歲事之豐歉靡常商業之變遷無定光緒二十九年並三十等年分旺收之故一因是届年稱大有一因是届日俄戰役牛莊一帶商旅戒心易北而南所以該兩届均實征銀十六萬數千兩之多咸謂復關後所罕　光緒三十四年分則大江左近不免偏災南北商人仍復分道如以不易得之收數而較不得已之短征盈虚有故則情理可原設竟責令賠繳似不足以昭折服職道事屬隔任本無庸廻護於其間弟旣深悉各該年盈絀實在情形不敢安於緘默所有蕪湖關第三十二三十三兩届短征銀兩可否准予免賠以免徧枯等情詳請奏咨前來臣覆加察核委屬實情除咨明度支部查照外理合據情恭摺具陳伏乞皇上聖鑒敕部核覆施行謹奏宣統二年七月十五日奉硃批度支部議奏欽此 
[廣西巡撫張鳴岐奏添設邊防電綫出力各員請獎摺]  
　　奏爲添設邊防柳邕電綫丁竣在工出力各員遵旨擇尤酌保恭摺仰祈聖鑒事竊臣前奏添設邊防柳邕各處電綫及改設電報總局開辦電報學堂案内請將在工出力各員擇尤酌保宣統元年六月十一日欽奉硃批准其酌保數員每許冒濫欽此仰見朝廷愼重邊防修明電政欽悚莫名伏查廣西僻在邊隅山川峻阻交通不便文報多延光緒九年　設梧州至龍州一路電綫厥後桂柳柳慶各綫次第設立聲氣較通惟沿邊一千九百里僅得龍州一綫此外歸順鎭邊寗明上思等廳州縣均臨邊要電綫闕如省城居中馭外然與沿邊通電祇恃潯梧一路單線偶有損壞修理需時動多延誤臣於光緒三十三年奉命出巡熟察形勢檄飭義寗縣知縣陳禮章周歷沿邊並赴柳邕詳加勘估因就邊防畫分東西兩路東路添綫計長六百七十五里西路添綫計長一千零六十里由柳至邕添綫計長六百一十里各綫所經多屬峯重　複林密菁深沿邊東西兩路爲著名烟瘴之區時値邊務吃緊在工各員襆被裏糧間關跋涉出没於毒鳥猛獸之境馳驅於炎歊瘴癘之中鑿險施工備嘗艱苦陳禮章竟以積勞感瘴病故補用知縣劉樑賡續經營氣無少餒各員亦復戮力同心　勉從事卒使二千三百餘里電綫陸續告成費省工堅大裨邊務實屬著有微勞前經援案奏奉温綸准予擇尤酌保凡屬寅僚同深感奮兹據電報總局總會辦將在工出力各員開具銜名履歷具詳前來臣逐加 
查核列保祇此九員實屬毫無冒濫謹繕清單恭呈御覽相應仰懇天恩俯准照擬給奬以勵勤事而策將來除將出力稍次之員及出力工弁酌給外獎並分咨查照外所有添設邊防柳邕電綫工竣在工出力各員遵 
旨擇尤酌保緣由理合恭摺具陳伏乞皇上聖鑒訓示謹奏宣統二年七月十八日奉硃批該部議奏單片併發欽此　　講將遵旨酌保添設邊防柳邕電綫在工出力各員繕具清單恭呈御覽計開奏留廣西補用知縣劉樑請免補本班以直隷州知州仍歸原省補用廣西補用縣丞田承斌請免補本班以知縣仍歸原省補用廣西試用縣丞陸琛請免補本班以知縣仍歸原省補用奏留廣西補用府經歷縣丞林壽曾請免補本班以知縣仍歸原省補用廣西補用縣主簿馬其芬請補缺後以知縣在任候補通判職銜余滄海張韶均請以通判歸部選用縣丞職銜董作澄請以縣丞歸部選用縣丞職銜韓光遹請以縣丞歸部選用宣統二年七月十八日奉硃批覽欽此本埠新聞 
[正元謙餘調票之紏葛]  
　　滬道蔡觀察批何紀雲戚雅芳等禀　正元因信用已失故向謙餘調票所調之票旣稱散出於外早經拆借之人欵付洋行已入外人之手現執此票者自應憑票上圖記向謙餘索付萬無别向正元追取之理迭准各國領事催請嚴追舍責成謙餘莊經理股東從速清還别無辦法其謙餘所執尙未用出之正元莊票亦惟有由謙餘向正元經理股東索償若謂正元之票亦須保持信用則人可逕信正元正元亦可逕自發行本票耶况謙餘之票旣經正元散入他人手中又何從取回劃轉斷難照准至川路公司借票紏葛究係如何實情應候 
另行查明秉公核辦着即知照 
[關於錢莊倒欠之批詞]  
　　源利莊近在公共公廨控告北市正元莊股東陳逸卿倒欠票欵昨奉批云陳逸卿欠該莊之欵自應併案附追至陳向該莊所出期票能否一律止兌之處着自行禀候道憲示遵可也 
 
 

Page 19

 
 
又陳昌煩禀控謙餘莊倒欠存欵亦奉寳讞員批云該商所存謙餘欵項究係存欵抑屬墊本應候查明核辦至謙餘莊現在虧倒甚鉅須候人欠之數收有眉目則股東名下究應墊償若干方有把握現在茫無頭緒所請交保暫難准行 
[上海女人之特色]  
　　滬道察觀察札發蘇仁欽上控朦頂縣差吉祥及混充丐頭之歸人沈陳氏串詐一案到縣當經田大令先將丐頭及吉祥斥革召充昨日提訊據沈陳氏供蘇仁欽於去夏六月託詞代薦新劇塲案目三份出洋三百元收到二百五十元收條餘作酬營因該劇塲於十一月二十二夜開演故十八日由婦人到新署後蘇之家内領取案目銅牌蘇約二十日往取届時復往蘇已遷避後悉因縱火涉訟公廨婦人即控奉廨憲將洋追出給領並無串詐之事蘇仁欽供沈陳氏所執收條係顧春仙所出與監生不涉監生於十月初六由新署後遷至成都路 
保有火險因被鄰火殃及得賠險銀四百兩嗣因顧春仙索詐不遂勾串該氏控告乞鑒又據十八號西探同一華探到案將蘇揑禀該探需索禀詞呈閱欲請帶回公廨訊辦大令諭日本縣差役亦被控告應俟此案查 
明再行核辦判蘇及陳氏分具切結着查明蘇仁欽究於何日遷往成都路再行訊斷蘇交差陳氏交保候訊 
[自治公所籌欵之梗議]  
　　城鄉籌備自治公所前擬在漕糧項下每畝帶徵錢數十文以充調查等項經費并由城鄉各董議定按圖收洋四元草議已定將次實行其時因西南鄉總董顧君丹泉適有他事未及與議事後得悉前情以上邑圖分區域大小不一田數多者八千餘畝少者祇四千畝以内相去太遠似未便一例收取四元致有偏枯之弊特於昨日邀集城鄉各董在輔元堂續議善法俾昭公允 
[揭破圖攬紗捐之隠謀]  
　　本埠棉紗認捐業已禀准批歸公所承辦而紗商大經等仍一再瀆禀意存破壤兹奉蘇撫程中丞批云此項紗捐改歸公所認繳因瑞年駐所經理業已批准定案斷難翻異乾脩等項化私爲公前飭周董查明加認係歸公所加額認繳並非准董杰接辦何該商藉爲口實一再禀瀆明係董杰主使爲把持捐務之計實爲膽玩仰貨捐局嚴行申斥立即吊銷董杰示諭押令即日交接一面嚴禁不准干 
預損務倘敢從中阻撓串抗即行移縣提案究懲母稍徇延切切並錄藩司查考禀復另禀並發仍繳 
[滬道因公赴寗]  
　　滬道蔡觀察昨晨乘坐頭班火車赴寗謁見江督張制軍面禀要公聞今日即須回滬 
[更舉敎育會正會長]  
　　本邑敎育會正會長葉禮雯孝廉因担任敬業養正兩官校事務責任重大不克兼顧疊次告辭昨日星期城鄉學界同人齊集學宫明倫堂由本縣田大令學師杜廣文蒞塲監視投票公舉現充龍門師範監督之賈季英君爲正會長 
[官塲履歷紙張之價値]  
　　滬道蔡觀察昨出牌示云准辦理商洋印刷官廠江安督糧道吳江寗勸業道李移開宣統二年六月初十日奉江蘇巡撫部院程札本部院莅任伊始所有寗蘇兩屬大小各衙門局所正佐印委各員均應造送履歷一份以備彙訂查考前經通飭俟本部院核定簡明履歷格式發交該廠刋刷由寗蘇兩屬現任候補各該員自行講買塡送在案兹將格式札發札到該廠即便照樣刋印移行各衙門局所將應用履歷紙備價赴局購用仍備二十張送院查核母違等因並奉 
發表式一紙到廠奉此遵即飭匠照式印就除分别申送並移行外爲此合移貴道請煩查照辦理並通飭所屬一體備價赴廠或就近赴各發行所分銷處購買應用再此項格式工料價洋每張定售大洋一分合併移明等因並准蘇提學使樊咨同前由各到道准此查此案本年五月二十六日奉蘇撫憲程札當經通飭遵照在案兹准前因除分行外合行牌示爲此示仰道屬各員及在滬候差人員一體遵辦 
[妯娌爭產之劇烈]  
　　僑居南市王家嘴角之劉聽泉係貧窶起家饒有資產今夏病故後因族中分產不匀遽起訟端日前其第三媳劉陳氏赴道署禀控被劉之長媳江氏同其弟江永新乘喪盤踞霸奪業產當 
奉察觀察照會自治公所總工程局紳董會同上海縣查明劉　泉所遺家產若干妥爲理處昨日劉陳氏率其所生幼女赴局聲訴謂奉諭來傳帪房時突被江氏及其弟出而抗阻並將婦人毆擊任情欺侮應請秉公核辦局中諭候傳同江氏及江永新等到案查詢明確再行調停 
[城内]  
　　查視押所○本縣翻造監獄將内外監犯寄禁華奉婁青四縣監獄均誌前報兹又查得尙未訊實之内監犯十七名外監犯念五名現均分禁於待質自新二所咋晨田大令 
恐有疏忽特與收發委員何二尹親詣二所查視一週　　此推彼諉○木作頭王炳亡因包造房屋曾央張考山擔保向永昌磚灰行賖取貨物値洋七百九十餘元嗣因向索不還由該行主婦喬氏控奉本縣田大令提訊王炳仁供張雇小的營造房屋所有貨欵由伊經手張供此次造房承攬由王出名豈能推卸大令諭彼此均有責任毋得互諉判一併押候交洋　　有無保人○袁士夫前於光緒廿三年央中王文信將方單一紙向王賢才抵洋一百十元迄今本利不還避匿不面前日在途遇見扭縣求追袁供抵洋屬寳一俟鎭江運煤到申即可售洋償還　求寛限判袁交差覓保如無保人禀候押追　　竊賊發縣○滬道蔡觀察昨日諭飭　弁將長江積竊王少山范駝子（即范老三）二名押解縣署田大令諭飭收押候訊　　官事○太倉中斌學堂畢業生倪敏安管帶江蘇續備撫標滬軍營分省補用知縣王雲華江蘇續備撫標滬軍營左哨哨長五品軍功張繼賢昨日到道禀見花翎三品銜補用道候補知府宋乃謙到道禀知到松稽查厘務調辦四路　警二區副巡官龔肇煊調辦三路巡警四區副巡官劉銘勳到道謝委 
[南市]  
　　餘興闌姗○昨日江西會　演劇酬神觀者雲集南區區長以該會館歷届酬神每於夜間作　蒲之戲雖曰消遣究屬違禁爰特傳諭禁阻勿得抗違　　沿街演劇○前日有客民多人在泉漳會館福安里弄内扮演戲劇籍卜蠅頭之利適被總工程局三級巡長查見以其哄動衆人有違禁令即將戲衣器具並拘住王鑑泉劉子珍尹子安嚴廷貴等解局由當値處詰明留候擬罰所獲器具一併充公　　不可不慮○鹹貨業同和衡源等行前在工程局呈控於紹祥結欠貨洋一千一百元經裁判員訊明判令交保理處在案迄仍在押抗不遵理昨有盛世傑投局請保由陳裁判傳同原告李雲周張玉書復訊李等供稱 
 
 

Page 20

 
 
盛在三和公司爲夥伊甥於紹祥所欠甚鉅恐其担保不周判送上海縣訊理 
　　勒追房租○住居西門外南陽里之江北婦人蕭林氏欠租洋九元九角由房主葉薇生具控西區將該氏移解工程局訊據供稱丈夫因事回里約初六日來沪判著西區帶回勒令措繳如違即著遷去　　船夥兇橫○金恒泰木船夥施觀周前日在浦江中被煤船夥楊聰孫駕舟不愼撞壤船梯冋之理論反被用煤塊擊傷面目當由該船出海人徐德裕陳阿生同扭至工程局控究楊供小的亦被該船多人毆傷判罰洋 
一元爲施醫傷留候船主保回 
[閘北]  
　　巡官調差○四路二區副巡官汪碩前日奉督總辦蔡汪二觀察札飭調充一路一區副巡官差二區弁記長警特於昨日邀集全體合攝一影以留紀念 
　　不安於室○潭子　鄉民候永平之媳金氏去年被葉銀泉拐逃由侯控奉四路分局黃巡官訊實判將金氏掌頰二百下給侯領回在案詎未幾該氏復又潜逃昨被其夫小毛在眞如鎭北首白塔菴尋見扭入四路四區昨移一區訊究小毛不願領回求請發堂判氏掌頰二百下發棲　所管押三月期满再核　　縱文爲非○江北人戴懹亮控媳　王子安縱容其女龍女子與革警丁冠英私姘偕逃一案昨經四路分局黃正巡官飭提王子安到案押交伊女再行訊究　　留人吸烟○新大橋路賈正標所開之老虎灶前　因容留東洋車夫郭鳳鳴在内吸烟被四路三區巡士查見拘解一區昨經黃正巡官訊實刋郭賈二人各枷十天發犯事處示衆 
[英租界]  
　　勿再嘵嘵○英美捕房華捕張正巡官昨日出示云照得向例本局各華捕凡犯偷竊拐騙勒索以及各種假公濟私不端等事解經會審公堂訊究因此斥革者該革捕未領辛工　即一併罰扣充公邇來屢有該革捕或家屬等前來領取此項已充罰欵之辛工爾等須知几干犯此種情事實係咎由自取斷難寛容照　母再訴瀆不休致干未便爲此重行曉諭仰各知悉　　巡官出游○英美捕房華捕張正巡官昨出條示發貼辦公處略謂本正　定於西歷九月三號因事離滬兩禮拜凡一切緊要事件悉倩來姆瑞捕頭代理其餘無關緊要情事須俟本正巡回滬自行定奪仰各知悉　　斥革巡捕○總巡捕房三百十五號華捕孫阿三因向西棋盤街烟妓陶愛媛勒詐小洋二十二角經人函訴捕頭已將該捕解奉公堂　實判押兩月在案前日奉華捕張正梫官諭將該捕卯名斥革並令將應領辛資一併扣罰充公以儆效尤　　地保欠稅○引翔港廿三保九圖地保張 
松柏因欠繳稅銀昨由本縣田大令飭差金慶將該地保提　帶回縣署訊辦路過租界時該差將張送至哈爾濱捕房聲明情由捕頭即飭一百四十三號華捕協同來差將張送至福州路總巡捕房改派他捕護送入城　　誰曲誰直○朱少岳近將伊父所創之大興號布牌租於嚴姓等接開布號倩陳連生經理改爲大同興號朱亦在内經理店務詎未满一節卽將朱辭歇朱遂以嚴等冒牌等情具控公廨嚴等亦以朱盤踞滋擾投廨呈訴昨奉寳讞員批云前據朱少岳等黏單具禀當以單内所開大同興牌號及其餘各種布牌是否均非該店主所能佔用批候函致布業公所董事確查在案據禀前情　俟所董復到再行訊斷　　車夫受傷○虹口某煤　店榻車夫朱炳忠昨晨車送貨物經過外白大橋下橋時偶不經心自將左足　　當由　巡查見將朱車入捕房轉送仁濟醫院醫治是處工部局所竪木　亦被撞到業已由局飭匠修理矣　　女子癲狂○女子張月寳素有痰迷之症前日大發在馬路上手舞足蹈逢人非　即笑由捕查見恐肇事端即將張女帶入捕房轉送公廨禀奉内諭著送棲流所醫治　　貧病交迫○貧民王阿三因病倒臥路上由捕查見車入捕房轉送公廨禀奉寳讞員諭送棲流所留養醫治　　失竊鉅贓○四川路九十八號門牌某洋人家昨日失竊大小嵌寳金表三只銀表二十只鑽戒一只價値甚巨該洋人當即開車報請捕房派　锺星南查緝　　顔料被竊○南京路五十三號　記號内 
昨日　竊順全隆牌號綠色顏料二百聽當即報請捕房飭探查緝 
[美租界]  
　　新屋失愼○北蘇州路後德安里新造石庫門房屋百餘幢尙未工竣前晚九時第一弄四十七號空屋樓上忽然起火延燒樓面十二間由救火會到場救熄　　因賭肇禍○百老匯路普慶里口擺有賭攤前晚有賭徒二人因賭鬥毆擊翻攤上洋油燈適小孩周百靈行過該處洋油潑在該孩身上致被燒　手足該孩之母周陳氏當即投報捕房　頭立飭包探查拿究辦　　有何别情○吳士生誘拐李小蓮之妻羅氏匿居西華得路昨日被李尋見鳴捕拘送捕房捕頭詢得尙有别情飭李赴廨禀控　　深夜賣酒○漢璧禮路榮大酒店深夜賣酒違犯警章前晚被捕查見歸報捕頭請廨傳案究罰　　車夫鹵莽○車夫胡金生張金甫張少堂三人昨日推車至百老匯路撞碎昌昇泰雜貨號之玻璃窻鳴捕拘送捕房押候核辦 
[法租界]  
　　一意孤行○純草絲廠執事王德馨控管機工人朱阿毛串通匠人王福卿私竊機綢等情經公堂提訊不認押候查明核辦在案詎朱王收押後朱患急病遽即斃命業由屍弟備棺收殮兹捕房又將王福　解廨請示原告王德馨仍同見証投案控稱贓在福卿床底下檢出顯係知情訊之王矢口不認聶司馬以王已押多日始終不認未便久押遂欲開　而原告堅請還押並　倘朱之家虞來申理論當可與王質証若竟開釋則無可抵制聶司馬曰朱王連訊兩次始終不認今朱已病死欲留福　爲對付之計試問福卿在押設或亦遭變故爾更將有何術以抵制耶王德馨等莫不語塞中西官遂判福卿開釋不理 
　　是否冒領○楊王氏即梁王氏被同鄉松江婦人陸章氏以代　帮傭爲名在德順里野鷄妓院賣娼後因在途與章　口角拘至公廨判將章氏管押王氏發堂候夫屬具領在案前日有自稱氏夫之梁影樓投案具領著往捕房領人兹經捕房查得先有王氏之父投領未予領去今梁是否胃認亦難揣測遂令覔取店舗具保方准領去　　修葺房屋○大自鳴鐘捕房　字間以及帪房等一帶房屋年久失修兹由工部局工務處雇匠修葺業已開工從事矣　　情急投捕○前日有年約三十餘歲之某甲附乘盛京輪船赴津旋復登岸購買食物詎上岸片時船即開去甲以行李衣物俱在船上一時情急躍入浦江迨旁觀人上前拖救勢已不及祇得任其隨波遂流而去亦可慘矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蘇省新軍協統田中玉酌訂新舊陸軍官兵赴街規則]  
　　一每標每日各派執事官帶護兵四名稽查城鄉内外每日與協部派出稽查官會哨一次以便消息靈通二赴城要路各設卡哨凡目兵無肩牌手簿者均不准放過違者重究三官弁兵夫赴街衣履容裝均須收拾潔整如同行二人以上者其行走或列單行或雙行均須按整齊便步法行走以壯精神而肅紀律四官長無論因公與否赴街須着軍衣佩力違者重究五目兵赴街遇見本管官長距五六步時必須路旁立正行舉手注目禮候官長行過五步外方可起行如該目兵成隊在途行走或單人携帶有物不必立正但行正步舉手注目禮行過五步後眼向前看再行便步如路遇防軍或警察各官長及地方乘坐四人轎之文官亦一律行正步舉手注目禮六陸防警察各官長及地方乘坐四人轎之文官如途次遇有陸防警察各官長目兵敬行舉手注目禮者受禮之官長著軍服者應以軍禮答之着舊式公服者對官長應以額顧拱手禮答之對目兵應以額顧禮答之不得將施敬禮者置之不顧七無論何營官長在街遇有不法兵丁與人爭競該官長均有秉公處究之權倘見而不問卽與兵丁所犯罪過同律論八官弁兵夫在街如有答裝不正者一經協標營派出稽查官查出分别究正並處以該管官長疎忽之咎九官弁兵夫均不准出入有礙名譽之地方違者重究十目兵赴街每隊積成總數由官長帶往營部須經管帶或督隊官同營値日宫騐看後方准出營但須齊出齊歸不得爭先落後違者分别查究十一每日早未收操之前晚收操之後除因公特派外一槪不准赴街違者由稽查官責之十二官弁兵夫與商民交易必須以現錢相對倘見商民有高抬市價强橫無理之處即赴他處另購不可與之爭競緣我輩軍人旣有衛民之責任即當體恤商民謙讓和睦暗中保衛方不愧軍人高尙之資格而名譽自日見發逹十三警察隠消地方無形之患害以保衛治安防軍擊拿聚衆有形之盗賊以除暴安良陸軍備禦外侮保守疆士以擴張國權人民之勢力三者名稱雖異而擔負保國衛民之責任則同職務旣同卽與一家人無異凡路遇陸防警察各官長目兵均應互行敬禮以聯親誼十四此項規則係屬暫行如有未盡之處卽隨時商訂以期完善而保和平 
[優貢朝考等第名單]  
　　一等　一百四十五名劉道鏗　江　椿　余肇湘　胡　溶　張炳邦　范惲桂　黎　溥來壯濤　王貴昌　湯肇曾　楊祥鳳　洪　灃　鄧毓怡　龐士俊郭壽翼　歐陽蘇　徐秉衡　崔藴瑛　張耆謙　游昌甲　張言昌汪鳴璋　郭萬英　朱樹勳　陳心源　何　沅　何恩湛　易象離梁家駿　孔慶諴　嚴寅旭　褚廣灜　王仁溥　謝世崇　林　适劉世衡　阮其沅　周積墉　李聯杰　張錦書　朱名焯　林緩廷楊德堵　臧鼎祥　馬良翰　許　樾　李桂一　馮名燦　費廷璜江炳猷　唐　藩　劉家　　周登善　王春奎　宋敬臣　劉榮椿張德潤　張澍棠　王耀奎　周鴻襄　劉述堯　甘　權　　光咸涂同軌　姚百琴　鄧廷芭　鄧士元　丁惟音　許　翼　張在田紀澤蒲　葛昌楣　唐　毅　黃寳麟　王學庸　巢功常　曾魯逹張問節　張效翰　趙因培　樂鳴盛　樊顯緒　　毓岷　孫大鵬賈其元　李光焱　江震蟄　吳文瀾　朱馳範　楊仲芹　謝海鰲陳寅亮　劉寳廉　高壽恒　邢殿元　黃鳳龢　何寳琦　趙士鵬陸　祺　劉樹人　林心恪　蕭雲亭　吳晋福　鄭鍾琪　彭承苞 
張福臻　郭　青　焦汝霖　吳　丹　朱毓駿　任矅楣　秦一臣韓品三　阮性傳　涂慶澍　方松年　陳鍾瑜　張樹德　宋　梓劉維藩　劉延祺　田澤勳　孫乃祥　王炳頤　盛同枝　董贊垣謝驤墀　戈寳森　馮　曦　李　芳　蔡　郕　孫翰儒　褚士億李永庚　張勝懿　高登甲　江志鴻　誠　勤　吳學海　王景沂盧維嶽　李國華　車之鑑　江祖芭　榮　璸 
　　二等一百七十名劉僧晋　譚善述　王曦葵　何鳳閣　曹振勳　李鵕林　陶文觀陳鼎亨　王業昌　黎錦文　孫培升　王　藻　彭振聲　劉翼經張賜康　辛爲梁　羅　　　程明棟　旭　朝　李端藻　李自辰陳執戣　王　中　李拔超　張蔭棠　童魁楓　鍾煥光　余　愭劉　洤　丁元鼎　劉茂寅　全　祺　周恩緒　楊瑞苹　劉炳辰 
金光鵬　陳煥文　朱鄂基　得　培　孟鳴臯　郭曾量　周仲庠魯鼎祺　鄭人瑞　余炳臣　吳含章　裕　然　王式訓　潘金城謝潤鴻　葉玉森　楊懋卿　趙　鎭　蕭瑞輯　葉士仁　李清來王殿璋　陳法祖　林崧磐　舒矅南　邱以謙　雷演雲　牟　圻金品黃　莊登第　張之漢　孫方鑄　金璧　　劉覲光　陳獻斌劉景向　李鴻奇　程光偉　徐文瀾　周承烈　張敬業　徐　讓鄭業琨　穆錫侯　袁仲峘　歐陽健　姚文壇　黃書球　龔士熤袁文修　周家駟　吳宗慈　李景漢　趙汝楠　趙鴻書　康士華包文心　甘德方　嵩　勳　章友文　李玉華　鄭　矱　淦　琦楊鑑塘　周德鎏　田榮光　王汝弼　和渭清　趙雲椿　施國樑沈正陽　馬服麒　陳昌仁　海鵬運　楊得春　劉桓湘　王麟閣劉成章　游明徵　杜和聲　雷德基　鄭崇膺　李鵕聲　扎拉豐額魏謙光　劉培極　張樹梅　温敦書　姜起磻　王紹周　劉澤林 
 
 

Page 27

 
 
李鍾元　董增恒　鍾聲鏗　朱邦彥　羅讓廉　張超宗　徐臣翼劉　鈺　劉元丞　沈誦清　任丕振　鄒言揚　戴裕沈　王自禹 
王永清　李廣濂　黃錫祺　李如璋　初兆聲　楊祖蔭　連承基馮芙昌　張　晋　周家穀　粟和聲　傅良弼　姚秉均　湛復旦鄧家珵　趙之藩　吕欽臣　李鴻毅　盧濬思　馮齡延　丁希知黃祖勳　楊文燦　席毓棠　黃展雲　趙紹芹　葉春城　邵作榮漆會梓　楊光錫 
　　三等九十名陶肇同　徐家魯　董清嶧　陶寳書　胡元軫　李士清　許登灜鄭玉輝　李兆蓉　王用中　劉文田　趙琴徽　玉　倫　吳宗儉傅　巖　張瑞基　劉　偉　程松年　惠有孚　吳　源　周煦棠周　鼎　吳奠南　韓履祥　樓金鑑　張　驥　常　榮　區家逹崔維堪　尹國琛　伏璟毅　高杜若　裘章銘　孟覲虞　張家驥楊子光　查宗鏘　李澤民　葉　旭　張嘉桂　倫　邁　朱紹泮潘仁简　楊國瑞　翁鶴年　李桂林　春　霖　班惟一　翟文聚李士晋　劉際煕　呂佐周　孫元祖　葉尙典　李廷華　胡維翰文　翰　韓鳳祥　多　良　吳鼎芬　盛　烈　蕭紹雲　呂樹松　叚大經　吳方栢　陳廷銓　史順清　毛如林　李銘書　張　棻顧保圻　姚汝梅　趙振聲　萬榮椿　劉培因　楊師程　司祝三倪惠淵　朱奉閑　俞育英　盧　　　玉　珍　戴　平　張文相周德容　任文龍　李時光　續桐溪　楊壽勳　王宗獻　 
小說 
[奇情小說鸚鵡禪（十三）]  
　　第五章艷嗔琴宜之友名。約翰哈羅。是日寄琴宜書。即自斐洲西部尼吉利亞之某站而發。其書辭甚長曰吾如花如月之愛卿芳睞。陽關唱罷。旋賦東征。屈指光陰。已荏苒兩易。寒暑。而風塵飄泊。到此後益復無聊。惟終日奔波。謀生活於瘴雲蠻霧。之中。以是身覊黑域。輙慕朱顏。終以間阻　端。一紙之書。且未上涬。遙思卿在故園。望關山而不見。懹春日而興悲。必盻斷征鴻。謂僕之不情。怨且懟矣。然僕嘗讀書。聞古之人有神父心印之稱。以卿之義薄雲天。堅盟金石。况於僕者。少則同嬉戲。長則同學校。誼友朋而親第妹。情之。遠近。當不係區區楮墨之間。故雖知卿之將怨且懟。而不敢謂卿之眞。怨且懟也。吁嗟卿乎僕雖疏懶。累卿千里相思。然僕之此心。實無日不。馳卿左右。食見卿於　。行見卿於牆。即夢寐之間。亦時覺倩影相隨。常爲卿不侵不叛之臣。蓋僕自早歲失怙。家道中衰。糊口四方亦至非得。已。故每於百忙之。暇啓吾行篋。瞻仰小影。舒無聊於萬一。然卷上春風。總異覿面。恨無彩鳳雙飛翼。祇有靈犀一點通。卿謂吾敢忘子耶。邇當。青陽司節。微雨淡雲。嫩寒易龔。卿珠玉之體。得母爲吾憔悴。僕去秋嘗。嬰末疾。郎當幾死。今則一把瘦腰。已帶圍消减矣。卿應憐我。不忘前情。僕不勝悚仄待命之至。卿至愛之友約翰哈羅再拜哈羅之先。嘗服官忻都。有循聲而貧。哈威名哈羅姓爲印度艦隊司令官。兼聖彌徹爾聖養冶（皆印度地名）總督。實爲印度辦事大臣。約翰者。哈威氏之弟七子也。其父歿時。身後蕭條。青捕者日至。户限爲穿。幸哈威在 
日。嘗保壽險。得償金一千磅。以濟燃眉之急。于時生計之窘。可想見矣。墓草塵埋。孤星夜黯。約翰少習礦術。至是乃含辛茹苦。不得已。挾技走尼。吉利亞爲礦師。性情敏慧。所至皆得社會之。歡迎。礦主之敦聘者。孔遇優。渥。皆欲約翰久駐其地。以觀厥成。琴宜與約。翰少相契。嬉戲必俱。及長以。其厚重樸實。又殊豪爽。有士君子之風。雅友愛之。而約翰之於琴宜。則尤。心折。不幸饑來驅我。旗亭判袂。不覺數年。月來在尼吉利亞。稍展驥足。因回憶閨中良友。修一書以付郵鴻。凉風天末此意亦大可感也。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
