# 1922 - 48 - 4917601

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[解决時局談（續）（老圃）]  
　　僅主弭兵之說乃書生之迂論僧侣之見解吾國前五氏之後有唐後五代之後有宋混一車書皆由力征故厭亂者不得已而思其次乃思李趙之人物然吾謂今世不特無李趙之人物即有之亦不能奏其功古之一統者皆以芟夷豪俊爲第一義自國内外交通變遷其情勢乃大異民國以來雖敗亡相繼而所謂豪俊未有能芟夷之者在當時戰勝之人豈不欲芟夷之勢不可也故豪俊如春草根株未斷風吹又生此民國所以無寗日也論中華之古義本以相忍爲國論共和之精神本以合衆爲尙藉曰以芟夷爲能事則已爲君主國矣故吾謂今日不容有戰爭者誠以無關痛癢之戰勝不過依樣畫葫蘆若奏芟夷之功則亦流爲專制故曰戰無益也 
　　春秋無義戰彼善於此則有之五代時藩鎭相攻雖彼善於此亦有難言之者民國以來之是非吾能言之大率勢强者必非勢弱者必是民國以來最大之政治罪惡曰借外債攻之者必曰賣國平心論之借債非必賣國然營私濫借之結果雖不賣國而實與賣國無異故爲最大之政治罪惡今試問今日國中無論何派當其握權得志之時有絶對不借外債者乎又試問今日國中無論何派當其失志無權之時有不駡人爲賣國者乎故失志無權者多振振有辭而握權者必相形見絀民國政治上之是非實不過如是其結果雖是者勝而非者敗但是者於旣勝之後依舊爲非非者於旣敗之後又變爲是如是者循環無窮此亦民國之所以無寧日也故以兵力去人之非不如先以道德去已之非此類問題亦非戰爭所能解决故曰戰無益也 
[命令]  
　　二月二十三日大總統令膠濟鐵路業在華會議决贖回自辦路欵分期交付所有交涉曁簽定情形業經外交部通電宣布在案現在籌欵贖路關係重要應即切實進行據内務財政豐商交通等部呈請擬將該路歸爲民辦並擬籌存欵項辦法以順輿情據稱各省軍民長官來電均願擔任籌彙鉅欵各省紳商人民亦均踴躍輸將亟應確定保障以爲政府對於民業鐵路之提倡養成人民經營新業之能力等語續據江蘇督軍齊燮元等曁全國商會聯合會先後電呈路欵亦主民籌路權均歸民有辦法旣屬僉同籌畫亦均詳盡具見見義勇爲舉國一致熱誠毅力嘉慰殊深膠濟鐵路應决由人民籌欵贖回卽定爲民有鐵路永屬民業以符名實著由該管部妥定辦法呈候核奪頒行至籌集各欵爲國民汗血之貲尤應特别保障免滋流弊應令其於各地方指定妥實銀行專欵存儲由各該商會隨時調查無論何人何事不得騰挪提用各該銀行於收到欵項後並應隨時報告主管官廰曁銀行公會商會用資稽核庶幾欵不虚糜事能迅舉路權永固民業日新此令 
　　又令任命黄德章爲大理院推事此令 
[國内專電]  
　　北京電徐昨研究一法應付時局將任梁去梁引爲本人主張請雙方勿惱若謂不當請對付本人可也此言以何種方法傳出抑通電或僅電奉直尙未决定 
　　北京電徐將爲一種表示大意謂以前登庸梁士詒爲總理并非奉天意後來促梁請假亦非爲洛陽來電所致完全由予自動主張如以予爲不當請對予勿貽大局憂 
　　北京電保訊曹氏昆仲一致反對決裂因關外曾言願與姓吳的見見高低故邊守靖請曹銳同去奉天做說客洛陽迷信武力謂苟有所全亦所不辭故徐甚爲難 
　　北京電津電話十九日段步行到日界訪某名流問計以卜行動某名流曰宜守現在實在無題目可做文章又有人請段赴滬段以不慣南居未允劉少少在津陪段念經（二十三日下午一鐘） 
　　北京電交部訓令滬寗路局該路電報過線辦法與規定尙有牴觸仰照合同辦理（二十四日下午九鐘） 
　　北京電京綏睡重辦雞鳴山煤礦派黄肇修署所長（二十四日下午九鐘） 
　　北京電津浦路長淮街添交义車站二十一起售票（二十四日下午九鐘） 
　　北京電外交圑息黔軍與吳佩孚接洽已開一部抵湖南晃州 
 
 

Page 5

 
 
   
 
 

Page 6

 
 
[國内專電二]  
　　北京電顔原擬决不再代徐召入府挽勸之餘繼之以泣謂如君不代請爲我草一通電向國民前辭職我二人一同撲被出京顔氏慰藉者再遂允暫維一星期 
　　北京電京南各屬奉軍開拔抓車牽牲口人民敢怒不敢言 
　　北京電直軍一部分二十日下午開到新城及新橋一帶 
　　北京電外交圑某使館員訪京師治安當局打聽時局謂萬一有戰事發生北京軍隊有無維持能力某負責者曰衛戍司令及步軍與第十三師及郊内外軍警完全不入政爭漩渦努力於北京治安之維持但决不致如所慮之事發現（二十三日下午一鐘） 
　　北京電粤探報唐繼堯現仍駐柳州孫文已派代表前往勸駕又孫文前派朱卓文赴外洋訂購軍用飛機多架現已有五架運到粤省又許崇智已組織北伐義勇隊收編桂軍三十營分數支隊委莫國華爲粤軍第二軍北伐義勇隊總司令院部轉電曹吳蕭陳查照防範（二十四日下午三鐘） 
　　北京電今日申刻王承斌專車由奉到京洛奉問題稍有轉機係東海親筆函結果張亦有函託王呈徐（二十三日下午八鐘） 
　　北京電趙倜張鳳臺養電院論九六公債謂如訂秘約請飭取消否則請明令宣布以釋羣疑 
　　北京電王承斌由奉回京仍不得要領昨晚赴張景惠宅請其同出斡旋張有難色（二十四日下午三鐘） 
　　北京電王承斌帶來張函面呈公府後昨戍刻赴保府息張函仍帶意氣當夜徐派承宣王逹赴洛陽亦附親筆信時局依然不清明 
　　北京電今日閣議决定（一）海道測量局條例卽公布（二）京師中小學校經費俟海關實行二五附加稅時由財部按月撥一萬四千元（三）袁思永爲浙關督（二十三日下午八鐘） 
　　北京電齊燮元王瑚電院部請將未經領照各交易所一律宣告解散其已領照者應由本署就近督飭所屬切勸各商改營他業以免遺患社會（二十三日下午八鐘） 
　　北京電郵務管理局郵務長漢恩烈回國聶克遜繼任又阿良禧爲滬郵務長未到前西密斯代理 
　　北京電德使博鄴照會外部中國對德僑司法保障一層究以何種法律爲範圍請將新法典檢送兩份又請派員赴北戴河丈量德産地畝（二十四日下午一鐘） 
　　北京電部電馮玉祥請以後勿再 
截留印花稅及烟酒稅 
　　北京電德産清理處拍賣德義洋行德使質問疑義財部覆拍賣該行並無不合（二十四日下午一鐘） 
　　北京電滬某銀行電部八年抵借兵工廠一欵其數積欠甚鉅請速撥還查該欵以鹽餘爲抵請將敝行列入鹽債圑（二十四日下午二鐘） 
　　北京電龍烟鐵礦呈交部關稅改正由實業經費項下協濟現請先領鹽餘債劵二百萬以救眉急交部咨詢財部核辦（二十四日下午二鐘） 
　　北京電梁士詒電劉鏡人請代表本人迎霞飛上將（二十四日下午二鐘） 
　　北京電政客郭同到京代表某方面來接洽（二十四日下午二鐘） 
　　北京電津商會等百八圑體請將印花稅票改由中國商人刷印免利權外溢（二十四日下午二鐘） 
　　北京電府諭全國基督敎學生大便在京舉行總統捐助三千元 
　　北京電班樂衛由巴黎電顔巴黎大學願以七千五百方尺地基贈予中國爲建築中國學院用但建築由華籌辦（二十上日下午二鐘） 
　　北京電美外長論中國問題說帖一件院分交各機關研究 
　　蘭州電此間官民致電中央對於贖路籌助一百萬元 
　　蘭州電督軍省長分電八鎭七道尹籌助巨欵滙解中央以備贖回膠濟鐵路（以上二十三日下午一鐘） 
　　漢口電吳暫緩來鄂已擬就鄂防計畫送鄂囑蕭會同張福來孫傳芳張聯陞妥爲布置 
　　漢口電駐省二十五師砲隊奉令準備赴岳二十四師四十七旅由岳開進湘隂張福來定有日（二十五）移駐湘隂並設司令部於城内所有岳州生力軍均向前方展進汨羅江北岸直軍有大砲三十架機槍二十尊防禦極密 
　　漢口電張聯陞養（二十二）由洛返漢准卽回襄陽原防聞吳以陜陳聯川反攻鄂北吃緊已令王汝勤第八師由荆門移入襄河爲張後勁 
　　漢口電湘趙派代表沈昌年養日到鄂謁蕭陳述孫文迭派人到湘要求參加北伐湘省各派歡迎甚少省議會及各中心人物且堅决拒絶現多望譚延闓回任省長服從省憲法實行湘自治請鄂勿在岳州增兵免起湘民誤解蕭允轉電吳使 
　　漢口電蕭將蒲通鎭使缺裁撤所有劉躍龍第二混旅零星部隊分别歸併鄂軍一二兩旅 
　　漢口電皖張文生派代表劉維錡養日到鄂商鄂皖聯防（以上二十三日下午六鐘） 
　　漢口電曹派參謀王文伯養（二十二）到鄂陳述張吳對閣題均走極端請蕭轉勸吳稍隠忍以待時機王敬（二十四）赴岳與張福來商布岳防聞駐岳四十七旅分駐新牆鹿角五十旅進駐株林寺 
　　漢口電軍署漾（二十三）開財政會議籌措軍費 
　　漢口電劉湘派參謀何某到施邊招撫藍文蔚部改編爲川軍 
　　漢口電蕭商杜錫珪加派楚有江元兩艦來鄂協防海容亦有駛鄂說（以上二十四日下午六鐘） 
　　香港電港寶泰辦館股東梁某在皇后像左近被人槍擊重傷據醫言已無生望兇手被捕 
　　香港電英領禡（二十二）訪交涉員謂船東允照當初所還價目一律添加二數交涉員卽轉知海員會長蘇兆徵蘇以相差太遠請再增加交涉員據情函覆英領 
　　香港電港酒樓行會議决定如缺乏鷄鴨柴等物卽罷市泊省輪船物已得自由起卸（以上二十四日下午六鐘） 
　　香港電被槍傷之辦館股東梁玉堂未到醫院卽斃命聞凶手前爲廣州輪廚子 
　　香港電湘代表賀耀祖張翼鵬眞（十一）抵桂林謁孫商要務 
　　香港電海員函東華醫院言再當與華民司直接磋商今早警察搜煤炭工會 
　　香港電陳炯明因桂匪熾派翁式亮赴桂與各軍官商善後 
　　香港電海賆代表接省來函囑堅持原議不可讓步（以上二十四日下午十鐘） 
特約路透電 
[香港之暗殺事件]  
　　二十四日香港電向以雜貨供給商船之商人容協堂（譯音）乘人力車行經香港總會附近時爲一華人形似罷工者開槍擊中受傷頗劇當即抬送醫院兇手棄槍而奔但在香港銀行左近被捕手槍亦被查獲 
　　二十四日香港電容協堂（譯音）已因傷殞命罷工者曾先戒其勿另募海員破壞罷工兇手爲廣州輪船之廚司葡人白里納氏爲最先擒獲兇手之人摔之於地兇手抵抗甚力卒不能脫逃港政府復召特别警士服務並續募特别警士 
[日本議會中之普及選舉案]  
　　二十三日東京電帝國議會討論普選舉後於晚間六時四十分休會定明日續議當衆議院議員依序退出議會時有熱心普選舉之人數千名詈駡衛士致數起衝突其最激烈之一次爲由某公園開會散出之數千人希圖進抵禁區内之憲政會總部暴民衝破警察哨線致有多人碎其頭顱並傷及肢體警察數人失其佩刀示威之人被拘者十二名今晚八時憲政會總部所在之地復起騷動當衆院討論之際有普選舉派之人千名駐反對黨總部隨時由演說者報告議會情形衆離該部時警察即從事拘人議會中政友會議員得此消息即有二十人馳至護送羣衆至平安區域羣衆曾爲警察衝擊查日間被拘者共約百人個人請願書呈人議會者共有三萬份 
[英法總揆之會見]  
　　二十三日倫敦電英法邦交近因日諾瓦會議事頗不美滿法國於二月五日牒請展緩三月開會並預先確定議題英政府遲遲未覆法報多有微詞今消息傳來謂已商定星期六日英法總揆將在法國海岸某處會晤此種消息使緊張之時局爲之鬆動法報極歡迎之以爲日諾瓦會議之政治狀况及和約前途或可商得同間以調人自任法報頗稱讚之並謂皮恩斯曾發表其意見視歐洲安寗之維持繫於英法兩國之完全融洽 
　　二十三日巴黎電各晚報載稱英相喬治氏星期六晨將赴法國在加萊或波洛業會晤法總理普恩賚氏時報載稱英法兩國對於兩總揆之會談大爲欣慰 
[美參院之協約保留案]  
　　二十三日華盛頓電參議員洛志氏與哈定總統會商後已向參院外交股會員提出四國協約保留案聞案中規定約中各條欵非經國會認可不得作爲美國有施用武力之義務辯論之際共和黨民主黨各有反對後乃休會至明日 
[中法實業銀行之報告]  
　　二十三日巴黎電甄納立氏關於中法實業銀行案之報告估計該銀行所應得之拳亂賠欵尙有四萬萬佛郎並謂凡以法國名義而成立之約定旣已在外認爲有效即不可否認之此爲本案之根據將來所需之條件爲公司組織之法律上研究發起人股份上利益之取締與銀行督辦之個人責任等事 
　　二十三日巴黎電中法實業銀行總理裴諾特氏已被拘繫於獄以巴黎某工程師在塞恩法庭控告之故蓋去年化學品公司股票之發行與裴諾特有關所有股票悉爲中法實業銀行所佔以致股價立卽漲高四倍半但未幾價卽低落 
[愛爾蘭之前途]  
　　二十三日倫敦電昨日愛爾蘭全國新芬黨大會所核准之辦法可視爲臨時政府遇有種種之重大困難之表徵非眞能補救新芬黨内部之分裂不過暫遏分裂之發展以待選舉時之决戰耳伐勒拉氏因展緩選舉而可從容宣傳格里菲資與高林士因新芬國會不施彈劾而可暫保地位且免共和軍叛變之虞至於將來如何則自英愛人士觀之頗爲可慮蓋目前不定時局拖延長久終或不免發生惡果也 
　　二十一日倫敦電下院質問政府鑑於愛爾蘭新芬大會之决議是否欲進行愛爾蘭自由邦案邱吉爾答稱政府已請愛爾蘭簽約代表早來倫敦會商全部時局張伯倫稱政府不欲於星期一日辦理英愛和約案下院又問政府究竟欲進行此案否張伯倫稱在未見愛爾蘭簽約代表以前政府對此問題不欲續發言論邱吉爾稱政府得南北愛爾蘭之同意已派麥卡第氏調查北愛爾蘭警察與南愛爾蘭兵士開槍互擊事件之詳情下星期初可開始調查 
[意大利之組閣難]  
　　二十四日羅馬電政府照會列强謂内閣風潮未靖日諾瓦會議將展緩開會 
　　二十三日巴黎電辯論報載稱意國内閣潮歷二二三日仍未平表意皇屢次就商喬里蒂氏歐蘭都氏台尼柯拉氏解决該問題均無效果有倡議解决下院者但聞意皇及喬里蒂氏均不以此舉爲然意皇曾請前閣員法西亞氏組織新内閣法氏尙未作答 
　　二十三日倫敦電意或政治風潮延久未了日諾瓦會議必將展緩開會台尼柯克氏波諾米氏歐蘭都氏相繼謝絶組織新内閣 
[法議會之預算辯論]  
　　二十三日巴黎電國會辯論一萬三千五百兆佛郎之特别經費時對於德國之延期償付法國賠欵頗爲失望蓋法國本届預算案本恃德國賠欵以資挹注也財政部長稱此欵須以募集新債之方法籌得之惜英國注重商業之恢復甚於賠償普恩賚述没收德國在外證劵之困難因德國證劵儲存於中立國也此案已通過 
[各國近事記]  
　　二十三日柏林電德國實業聯合會已選舉重要會員十二人爲德國商業委員會代表赴莫斯科調查俄國現狀 
　　二十三日倫敦電國際聯盟會之財政經濟委員今日討論複稅問題已派史丹樸（英薛里門美）費南狄（意）白魯恩（荷）爲股員研究各國稅制之重複情形 
　　二十三日巴黎電各晚報否認法國與小協約國已締結盟約之說 
　　二十三日巴黎電國際聯盟會所派之裁减軍備委員會今日在小盧森堡開會由維維亞尼氏主席 
　　二十四日南斐開浦唐軍斯末資將軍今日在議會否認政府調兵對付罷工運動之謡言惟謂大局日見阽危故政府不得不增加警察隊保護安分工作之人 
　　二十三日華盛頓電參院已通過决議案許哈定總統恢復一九○九年德國專利權條約 
[公電]  
　　福州來電申報轉各界均鑒敝處各商帮組織贖路集金會已於本月漾日成立特此電聞福州商界贖路集金會敬 
國外要聞 
[德國特約通訊（王光祈正月十四日）]  
　　開恩斯會議之前因後果（一） 
　　此次開恩斯會議以正月六日開始以正月十三日告終其間所討論之問題有三（一）召集全歐經濟會議討論重建歐洲問題俄德兩國皆得參與所謂未來之日諾瓦Genna會議是也（二）英法保證條約即法國受德國攻擊時英國當與法國以援助如此則法國裁减軍備問題便可讓步而來因河駐紥之軍隊亦可酌量裁撤以蘇德國之困（因協約國駐紥來因之軍隊須德國支付軍費）該條約全文共有五條其有效期間爲十年（三）德國賠欵延期問題德國於正月十五及二月十五應付賠欵七萬萬五千萬金馬克因財政困難無力支付請求協約國准其延期英國方面甚爲德國出力並擬從根本上將去年五月之倫敦條約加以修改法國總理白里安鑒於四周情勢頗有讓步與英妥協之意因是大遭法國國會及總統米勒蘭之反對白里安遂於十一日由開恩斯歸巴黎欲有所剖白然大勢已去内閣從茲而倒白里安旣歸開恩斯會議亦即無形中輟於是十三日乃由英相喬治與其他代表開最末次之會議宣布此次開恩斯會議暫行中輟故就此次開恩斯會議散會形式而論謂爲中輟亦可謂爲告終亦無不可蓋以後此種會議雖或繼續再開然其地點則未必仍在關恩斯也若就此次開恩斯會議結果而論第一第二兩問題可謂粗告解决然仍有許多難關蓋法國國會甚反對俄國之參加全歐經濟會議及法國之軍備問題讓步也第三問題則爲此次會議中未决之懸案須待法國内閣組成後始能繼續討論然德國賠欵之期明日（正月十五）即届 
 
 

Page 7

 
 
倉卒之間何能支付巨欵（正月十五應交五萬萬金馬克）故由重修會議臨時准其暫時延期其條件如下（甲）德國於十日内先行交付三千一百萬金馬克（乙）德國於十四日之内提出對於財政預算及紙幣流通之改良及擔保計畫此外對於一九二二年履行賠欵責任之具體辦法亦須編製提出（兩）一俟重修會議或協約政府對於德國所提出之計畫加以審查商定辦法後此種暫時延期即行中止此即對於此次會議未决之懸案臨時加以補救之方法也 
　　以上係述此次會議之經過大略情形至於各問題之内容解剖記者當於此後通信分别討論因其關係直接則影響於全歐之命運間接則影響於世界之前途也至此篇通信之責任則在說明英法對於此次會議之態度 
　　（一）英國此次英國頗爲德國出力其表面上則謂德國因賠欵過多馬克大跌以致購買力减少首受其害者即爲英國蓋英國係以商業爲生命之國家一旦出口减少工廠停滯經濟遂不免不受損傷失工問題亦隨之而起據英國方面所稱現在失工人數約有二百萬人毎星期所需維持費約兩百萬鎊長此遷延英國經濟將受不可思議之損失云云其實英國失工問題固爲目前重要之事件然英國此次之以整頓全歐經濟爲已任者尙有其他更重要之目的蓋此次華盛頓會議英國百年來獨霸之海權旣不能不與人平分而久以倫敦爲中心之金融勢力又已移往紐約故英相喬治苦心孤詣欲恢復大戰前經濟勢力以維持其大不列顚帝國之威權其第一步即先整理全歐經濟自爲盟主歐局旣定然後再用全力經營遠東與美日兩國角逐此時之天下尙未知鹿死誰手也英國旣欲先行整理歐洲内部爲入手辦法會其時德國資本家時體乃有倫敦之行獻計於英相喬治自謂德國頗願以資本勞力機械三者爲重修俄國之用但希望英國方面運動協約各國减輕德國賠償責任英相對此計畫認爲可用蓋一方面俄德經濟原狀果能恢復則英國商業可得兩個最大銷塲而他方面英國左提天然原料豐富之俄國右挈人工機械發逹之德國以與世界周旋則世界各國孰能當之故英國此次積極主張重建歐洲與其謂爲解决現在國内之失工問題毋寗謂爲凖備將來世界之遠東問題也觀此則知此次開恩斯會議英國所以必爲德國出力也 
　　（二）法國英國對於開恩斯會議旣有無限之希望及積極之主張而法國則恰與之相反因英國之所謂利正法國之所謂害也法國旣非商業國家已無尋覔銷塲之必要又因戰後疲敝無爭雄世界之野心則英國之所求之惟恐不及者在法國則視之淡然反之德國賠欵爲維持法國財政之最大源泉德國减少一分負擔即無異法國加一分痛苦更鑒於百年來之德法惡感尤不敢裁撤一兵爲人所乘至於對俄問題法國更常立於『反過激派』之列今俄國旣得參與全歐經濟會議列寗且擬親自出席則英德俄三面提携以對付法國則法國遇事只有唯命是從而已此豈法國所甘心者哉法國對德對俄問題旣與英國根本不同然而何以此次會議法總理白里安竟與英相喬治妥協其故安在就表面觀之此次英國曾向法比兩國抛棄若干權利或爲法總理白里安退步之原因然若就裏面觀之則法總理白里安之退步實有不得已之苦衷也記者前次通信曾謂法國外交漸處於孤立無援之地以言乎歐洲以外則日英交誼旣厚美英邦交亦隆以言乎歐洲以内則俄德旣與英國提携意大利亦附英國之議故法國無論在外在内皆處於孤立無援地位昔日法國之所恃者以各小國包圍德國之政策耳如贊助波蘭比利時等國即其例也然各小國力量究嫌薄弱於事何補今日英國則利用各大國包圍法國之政策於是乎法總理白里安不能不出於妥協矣雖然以富於獨立自由精神之法蘭西民族豈懼各大國包圍者哉於是乎主張妥協之内閣不能不出於倒之一途矣今後變化如何此時雖不可測然此次事變則不可不謂爲開春以後世界上第一重大事件也 
[日本取締過激運動之新法案]  
　　近年來日本之黎明運動如帶雨春潮瀰漫全國無政府主義及共産主義之信徒一時並起日本政府當局大爲恐慌十八日提出『過激社會運動取締法案』於上院對於宣傳社會過激思想者之處罰極嚴茲將其原文譯載於下第一條宣傳或擬宣傳關於無政府主義共産主義等紊亂朝憲之事項者處七年以下之懲役（即徒刑）或禁錮勸誘人實行前項者或應允其勸誘者之罪亦與前項同第二條以實行或宣傳前條第一項之事項爲目的而結社集會或爲羣衆運動者處十年以下懲役或禁錮第三條宣傳或擬宣傳以暴動暴行脅迫等不法手段而變革社會之根本組織事項者處五年以下之懲役或禁錮第四條以使人犯前三條之罪爲目的供給金品或以其他方法與以方便者或知情而收受之者從各本條所定處斷之第五條犯前條之罪未經官廳發覺前自首者减輕其刑或免除之第六條本法於本法施行區域外犯第一條至第四條之罪者亦適用之 
國内要聞 
[北京通信（吹萬）]  
　　張景惠到京後之和平空氣 
　　安福系對直作戰計畫之傳說 
　　直奉之暗鬭日來雖已趨於十分劇烈之地位然保定方面曹錕力主和平對於張氏决心讓步最近曾向張表示謂如果奉軍與直軍發生衝突彼必令部下退讓奉軍果至直軍先避吳佩孚爲我部下當亦不致背我命令欲我如何惟親家是命并聞曹確已傳令近畿直軍如其所告張者乃張大爲所動此和平之一說也又據保定人言曹因奉直齟齬心中不安此和平之一說也又據疾態度遂益趨於和緩關内奉軍目前暫不撤退張景惠之來確携帶和平空氣以俱來張景惠到後見徐謂張使告總統奉直决無意見請總統不必過慮至於内閣一層願總統乾綱獨斷彼無不贊同幸勿再向各方徵求意見若旣以徵得同意而成立後復欲去之則徵求亦多事東海自得此報後心雖稍安然對於後任内閣之組織更覺左右爲難矣 
　　直奉雖漸趨和平而安福軍人則暗中活動甚力日前該系軍人在津開會議决該系之作戰計畫及與南方結合之辦法决承認孫爲海陸軍大元帥而段爲南北聯軍總司令以張樹元張宗昌馬良三人爲師長在魯省招募土匪及舊邊防軍部下組織三師圑以青島爲根據地一面由王占元令孫傳芳在鄂西發難東向至新隄斷湘省直軍歸路陜西方面由張敬堯擔任運動吳心田之第七師一方面令陳樹藩攻陜使吳心田按兵不動馮玉祥自不敢遣一卒入豫以助吳河南方面則運動宏威軍隔絶開徐路使吳子玉不能發兵援魯魯省旣下然後以全力對付直隸届時或再與吳子玉决一勝負入京而後即以南北聯軍總司令名義管理北方政府推張作霖爲副司令孫文之海陸軍大元帥尙在南方當然不能執掌所謂中央政府者之大權該系有奉爲助則事在必成聞此項計畫某要人方面業於昨晚接到報告心中異常焦灼然除嚴令各方防範外亦尙無辦法也 
　　但據某方觀察此說恐未必可靠即曰有之安系發難未必能得人助力宏威軍非吳敵湖北方面孫傳芳亦未必能奉命而蕭耀南兵力究不下於當年之王占元鄂省情形不過互相牽制而已王承斌以善戰稱足當馬良等而有餘趙倜亦非至愚其與吳爲難當然不在吳氏大兵在豫之時故直隸之失敗與否不在安系諸將而當視奉天與西南之態度以爲斷此說似有幾分可信也 
[九六公債前途之障碍]  
　　吳佩孚對於鹽餘公債始終堅持反對雖經張弧極力疏通然無絲毫活動意思昨日又有馬電到京分致部院内容略謂近畿軍餉前經閣議决定毎月由鹽餘項下指撥一百萬元今中央又以此項鹽餘發行九六公債前項軍餉究竟有無確實辦法希即電覆云云張弧接到此電之後當即覆電吳氏仍極力解釋鹽餘公債之用途並聲明非借欵性質實係新舊債轉移變通之辦法但據接近吳氏者言吳氏以此項公債如果實行則政府對於鹽餘不能再資周轉不但近畿軍餉無着即中央行政費亦無從籌措不日當有更嚴厲之電到京又聞英使亦於二十日對於鹽餘公債提出抗議謂該公債違反善後大借欵合同第十七條云云是該公債之發行又增一大困難矣 
[償債委員會已成立]  
　　政府因發行九六債券以債還短期内外債欵特組一償還短期債欵委員會以從事於合同之檢查及債券之交付其會長與副會長業經明令發表以董康趙椿年充任茲聞該會内容亦已組織就緒昨日下午三時特假西皮市銀行公會開第一次審查會由會長董康主席委員到者計有審計院特派員法廳特派員及商會代表袁鑑周作民等債務人方面由財政總長及公債司庫藏司兩司長出席惟債權方面到者甚少蓋因第一次會議僅討論大致辦法及通過辦事章程與債權無何關涉故也又該會組織中前本有擬請輿論界記者十人到會鑑定一項惟董康以爲此項創例有損官府尊嚴不甚妥善主張改鑑定爲旁聽現擬指定某報記者五人其餘五人尙在物色中但有人主張此項旁聽記者以請新聞界自行推舉或輪流入席方足以符公開之形式惟此議未知能得董氏之同意否 
　　另一消息云昨日（二十二）銀行界同人在銀行公會内開九千六百萬元鹽餘公債審查大會計到會者有京津銀行三十二家經理周作民等財政部秘書黄某參事朱某及總務廳朱廳長公債司張司長庫藏司沈司長并携帶核算員四名將所有案件及抵押品數目均携帶到會以憑審查二時三十分開會由朱廳長說明此次發行鹽債之理由及應行審查之手續結果即將一切關於短期債欵之文件及數目全數付衆審查四時三十分閉會一切卷宗仍由財部收回并定於今日（二十三）下午二時再行繼續開會 
[敎育部將全體罷官]  
　　部員已不堪挨餓 
　　敎育部員近因發薪爽約十八日曾開索薪大會陳次答覆不得要領該部各司代表因於二十日謁見齊兼長告訴枵腹苦衷詎齊氏亦始終以無法可設一語爲答覆後由代表提出二項要求（一）暫在農商銀行内用敎育部某項存欵押借十萬元以濟眉急（二）將道勝銀行之存欵息金取出藉度難關齊氏於第一項完全拒絶第二項則謂道勝銀行之欵已由財部指押某項借欵早經罄盡並謂本人初至部時尙冀毎季可發薪一次勉强維持以現時財政情形言恐一年四個月之希望亦將告絶云云各代表大失所望遂無言而退次日（二十一）特在該部大會開全體會議當由各代表報告與齊氏交涉不得要領情形畢其中有兼差之各員面面相覷不發一言而不堪饑火中焚之主事辦事各員忍無可忍大發牢騷遂决定二十二日上午十時再開緊急會議届時全數部員一齊到塲面龐多帶有菜色者一望而知其人人心中挾有解决麪包問題之一大决心當由某君主席作簡明之報告隨有某某起立發言謂同人薪金一事總長旣不過問次長又無從設法完全陷於絶境財政部對於各軍閥軍餉動輒撥出數十萬同人區區薪金則不一顧及是當局之有棄於同人同人之心可邀諒於天下今不起而自决勢必至敎育部變爲窩頭會此時滿塲鼓掌聲如雷動遂决定凡該部各司科及附屬機關（共十六）毎日派出代表四名在該部齊集此六十四名之代表持該部領薪收條相率向財部坐索薪金若仍如曩時之淡漠相視則停止其辦公務逹到目的而後已若到最後時機即實行罷官總辭職各謀生計云 
[大理院審理俄人鑄幣案]  
　　北京華俄通訊社消息云俄人法樂戈兄弟及李森寗等三人被控私鑄華幣由哈解京在大理院受審昨（二十二）下午二時在大理院開庭審理中外旁聽者甚衆旁聽席中幾不能容被告法樂戈威克特面目黎黑狀有病容供稱被告係遠東共和國商部部員去歲四月偕兄法樂戈卓飛及李森寗二人被派至哈爾濱採購貨物住毛登旅館持有赤塔中國領事簽署之護照四月十九日清晨突有中國偵探多人闖入臥室大加搜檢旋將被告扭至樓上見卓飛李森寗二人亦已被捕偵探手持鑄幣模型旋即逮被告等入獄三日後始得申辯之機會其時被告見偵探以假鈔票多紙面呈審判官云係被告人等屋内發見之物此後歷經釋放被捕來京五月之久詳情不必細述所供屬實云云被告供畢審判官提卓飛李森寗到庭略加問訊即向由哈來京之偵探三人追詢當日狀况俄國偵察某供稱云「事前予知毛登旅館藏有俄國私鑄錢幣之人犯故偕同多人前往搜捕予在被告室内畫片之後檢出鑄幣模型及未曾印就之鈔票三張」中國偵探某供稱云「被告之贓物係自身邊搜出者」另一中國偵探云「予借見鑄幣模型一個不知鈔票自何處搜得」偵探報告畢審判官向衆宣示云哈爾濱中國銀行以該埠發見該行僞票曾登報招人告發懸賞一千元中俄偵探旣將被告捕獲該行即如約付欵云云旋由法庭律師宣稱被告犯罪行爲之唯一證實即係鑄幣模型惟偵探言人人殊故證據仍不充分其時中外參觀人士皆嘖嘖稱羡深服中國法官鑒事之敏捷旋被告律師北大何敎授發言略謂被告人等係遠東共和國政府所遣派之人員携有使命金錢當不致故犯中國刑律被告人等皆係第一次前來華土一切風俗習慣當不明瞭烏有枉法之能力且所謂贓物者不過極粗糙之模型印版以之私自鑄幣斷難以假混眞犯罪者意在漁利豈肯疏忽似此故本律師以爲被告人等實無犯罪行爲抑尤有進者被告人等自身爲鄰國官員無辜被我司法界逮捕旣判之以無罪又逮之以入獄反汗靡常頗招外人之非議况被告人等來京已五月之久遍受縲絏之苦而不獲公斷我國司法之尊嚴與名譽難免不因而受損領事裁判權之取消呼聲甚高我司法界此時似應多加謹愼免生他虞據本律師之愚見擬請宣告被告無罪即行釋放云云何敎授言畢審判官爲之點首者再承認偵探之言爲太不足憑遂宣告下星期一（二十七日）舉行决判時已五點矣 
[中波通好條約已互換]  
　　約内無領事裁判權 
　　我國與波斯同屬亞洲距離較近交涉因以日繁自宜早訂條約以陸誼前經我國駐意公使王廣圻與波斯國駐意公使伊薩剛在意京會商議訂通好條約七條我國方面曾於民國九年間明令批准本年二月六日我國新任駐意唐公使與波斯駐意公使已將兩國通好條約在意京互換茲錄該約原文於下中華民國大總統波斯帝國大君主咸欲樹立兩國間友好之關係以其臣民或人民交相獲益之條約鞏固之因是簡派全權中華民國大總統特派駐意公使王廣圻爲全權波斯國大君主特派駐意公使伊薩剛爲全權在羅馬各將所奉文據互相交閱合例議定之各條欵如左第一條自締約之日起兩國政府及臣民或人民至誠和好歷久不渝第二條兩締約國得派大使公使代辦及其館員除關於領事裁判權外享受之待遇及特權與豁免利益均與其他最惠國大使公使相同第三條締約兩國之臣民或人民在他一締約國領土内游歷或居留時受所在國官吏及本國派駐官吏之待遇及保護第四條兩締約國之臣民或人民在他一締約國之游歷或居留時服從所在國之法律倘遇有訴訟爭執犯所有法律上之一切輕重罪案歸所在國即中國波斯國法庭審理第五條兩締約國得派總領事正領事副領事代理領事駐紥於彼此容許諸外國同等官吏所駐紥之重要城邑及口岸除領事裁判權外得享受最惠國領事官之同等特權以上官吏須照通例於未到任之先得有所駐國政府發給執行職務證書惟商人不得派充領事官僅可派爲名譽領事第六條本約用華文波斯文法文三國文字各繕四分解釋約文時遇有疑義之處應以法文爲凖第七條本約由中華民國大總統波斯國大君主按照各本國立法通例批准後即以最早日期互換爲此兩國全權畫押蓋用印信以昭信守中華民國九年六月一日回曆一千三百三十八年九月十四日西曆一千九百二十年六月一日 
[中東路購料轇轕]  
　　中東路因購買烏蘇里鐵路材料刻已釀成交涉俄海參崴政府曾因此向范領事提出抗議並將該路第二批應交材料扣留經外部電飭范領交涉無效日昨俄事委員會特與赤塔代表阿格雷夫有所接洽結果除由赤塔政府設法與威政府商辦外委員長劉鏡人爲愼重起見復備具說明書一封寄交崴埠范領事轉交崴政府該說明書内容大致謂此項材料係五個月前經遠東共和國承認由中東路備價俄金五十萬盧布向烏蘇里路購讓者中東路因缺乏技術上運輸上之材料故不得不向烏蘇里路購買雙方均立有合同中東路現在待用甚急此項材料崴政府不應扣留使中東路蒙莫大之損失况烏蘇里路局賣此材料與中東路之時係經沿海州省政府之介紹並由該省政府轉請遠東共和國認可有第三者爲仲買人中東路與烏蘇里路兩相接軌中俄邦交素篤就德義上事實上立論此項材料應從速運交中東路云 
[赤塔向中國提出新抗議]  
　　關於白黨逃赴華境事 
　　華俄通訊社二十日赤塔電云遠東共和國外交部致中華民國外交部通牒一件反對中政府容許俄反革命黨在華境活動之舉其原文云「遠東共和國政府在最近兩月内當遠東共和國軍隊與反革命黨戰於沿海省之時發覺中國當局屢有違背中俄兩國邦交之舉一九二一年十二月沿海省之俄反革命黨沿烏蘇里鐵道北攻遠東共和國軍隊旋即被遠東共和國軍隊所戰敗而渡烏蘇里河入中國地境繼續其舉動十二月三日白黨西士金大佐帶領部下由俄境郎捷科荷村竄入中國境内同日又有反革命軍大隊由中國地境侵入俄屬科司甫加村十二月十三日有白黨五十餘人由中國地境入俄向維拉雅村進發十五十六兩日反革命黨兩百餘人在維亞塞姆加雅車站附近被遠東共和國軍隊所逼退入華境一九二二年一月三日反革命軍數百人帶有載貨馬車二百餘輛在華境沿黑龍江而上止於莎白司加雅村希圖截斷遠東共和國軍隊之後路不久即有反革命軍大隊渡河攻擊俄村拿得司加雅旋又退入華境上項舉動已屢見不鮮故不勝枚舉此外吾人又得報告白黨曾有在華境招兵募餉組織軍隊之舉而此項軍隊又皆仇視遠東共和國者也據報告所云該軍隊係於一月在中國沿遠東共和國各地所組成如業清司基等是其在波西對岸加拉幹加市之白軍且受中國軍事當局之保護又有白軍數隊駐於中國却科多莘頓·福克汀·汕汀等村鎭戰敗之白黨多集合於黑河對岸之薩哈連及滿州里沿海省之俄反革命黨得沿中俄邊界及中東路白黨之助乃更形猖獗遠東共和國外交部曾於去年十二月正式通知赤塔之中國代表抗議中國當局容允白黨在華境之行爲然迄今白黨在華境之舉動仍依然如故此項事實足令人疑及中國政府存心保護俄白黨反抗遠東共和國遠東共和國政府對於中國政府此種舉動極表不滿特此提出抗議希望中國政府採取相當方法將在華境之白黨組織一律解散反抗遠東共和國政府之叛黨概行驅除凡在華境有組織武裝軍之俄匪中國政府當嚴格處理不勝盼禱」 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[中俄陸路貿易章程實行廢止]  
　　滿洲日商大受打擊 
　　我國因華盛頓會議成立之中國關稅條約規定海陸兩境之關稅均須一律凡有與此約抵觸者皆須廢止日前特由總稅務司正式發出布告將一八八一年之中俄國境陸路章程廢止並定自本年四月一日起實行所謂陸路章程者卽中俄陸路貿易其徵收稅率較普通關稅減少三分一之章程是也日本在東三省一帶之對華貿易自民國二年鴨綠江鐵橋竣工以來凡經過安東稅關之日本貨物均援陸路章程之例得均霑減稅三分一之利益此次廢止章程其均霑利益當然隨之取銷故日本在東省貿易凡入口貨物嗣後均應照現實值百抽五之率徵收其所受影響自不在小查日本輸入東省貨物中最大宗者厥爲綿紗綿布向因有三路聯絡特定運費及安東關減稅之利故由日本輸入奉天等處之貨物皆由陸路而來毎年約有一萬萬餘元之鉅蓋其貨物較諸由海道而來者毎細布一梱實廉日金四元五十錢左右也近日擬在奉天設一保管倉庫以爲存儲綿紗布之用今陸路章程旣廢日本貨物自必改由海道進大連而至東省其直接受影響者除資本家外必爲朝鮮南滿兩鐵路與安東稅關現聞奉天日本棉紗商人正在商議善後方法旦有望奉天日領事出爲設法者然此係奉天日領之態度殊爲鎭靜蓋已認爲不得已也惟聞日本商人因彼等直接所受損失仍取償於我國購用綿紗棉布之國民故表面上亦不甚恐慌惟擬設法如何增加物價云 
[北大國學研究所之發展（平心）]  
　　昌明國學之一線曙光 
　　北京大學設立研究所原爲創辦研究院之準備曾於去年公布章程十條並提先將研究所四門中國學一門組織成立該門主任沈兼士氏自任事以來積極籌備内則製定各種規則表册外則整理各圖書分别部居另度新館現在内容已辦理就緒兩月之間赴所報名及提出著述物者數十起惟該所對於報名各研究生審查極爲嚴格計前後數十人中經審查結果認爲合格揭示校刋者只有三人（一）段頤江西雩都人北大英文系畢業認定研究題目爲「黄河變遷史」（二）羅庸京兆大興人北大國文學系畢業認定研究題目爲「清代小學家書目提要及其治學方法」（三）樓巍浙江諸曁人北大國文學系畢業認定研究題目爲「唐詩源流」該所爲便利規畫進行事務起見復一有一種委員會制度係最近所擬定日前曾草具規則十條經評議會通過由校長公布施行其條文中規定委員重要任務有三（一）審查研究生入所資格（二）審查研究生研究所得之論文或委託相關各學系之敎員代爲審查（三）核定奬金之給予自經該項規則公布以後所有各委員當即完全推定除所長（校長兼任）敎務長·本門主任·圖書主任·均當然爲委員外計被推定者有馬裕藻·朱希祖·胡適·錢玄同·周作人五人馬氏現爲中國文學系主任朱氏現爲史學系主任胡氏於中國哲學文學方面錢氏於中國文字學方面周氏於我國文學方面研究均極深邃當未經設立委員會以前所有審查研究生入所資格均由各系敎授會分别兼任自此以後則責有專歸矣該委員會委員長仍由所長蔡孑民氏兼任所有召集開會事宜均由蔡氏先期發布通告現已開會兩次議定對於研究範圍雖以文學哲學史學三系爲基本但不專以文學哲學史學三系爲限其有他系關涉國學者如自然科學社會科學均可提出題目特加研究該門曾發出啓事略稱本學門之設立其研究以文字爲範圍而不以學科者蓋吾國學術界向來缺乏分科觀念在未經整理以前不易遽行分科而治故本學門設立宗旨即在整理舊學爲將來分科之預備非專事守殘以爲可與他種科學分馳也組織時雖以文學哲學史學三系爲基本不過以此三系關涉國學較多於他系至他系之關涉國學者雖數量有多寡而其急待於取資則固無殊以此之故本學門極歡迎本校之爲自然科學及社會科學者到所提出題目分别研究俾古代制度學術之未經科學家搜求考證者或雖經科學家搜求考證而其量猶不充分者至此各得表暴其眞價值而佔有科學史上之確當位置云云是其應用近代最新科學方法整理吾國數千年代表文化之著作物不僅爲國學之光抑亦世界學術之幸惟該所所苦者研究工具不甚充足如圖書古器古刋本校内旣所藏無多而校外搜求一時又難得許多良品且或限於經濟或囿於習慣殊有美中不足之憾現在該校除將圖書特加整理外並已將舊藏古器物及金石甲骨拓本陳列一室以爲考古學研究室之預備且請馬叔平專司其事好在基礎旣立不難逐漸擴充吾華國學一線曙光係於此矣 
[湘鄂局勢之嚴重漢口通信]  
　　吳佩孚有口内來漢消息 
　　西南聯軍北伐近已成爲事實據湘省傳來消息西南用兵方略係分兩路以主力軍攻鄂同時分兵圖贛刻粤軍侵入永州者已在一師以上李烈鈞部則擬由湘南繞攻贛西俟大隊開到兩路即同時攻擊刻下砰石衡州兩處正設立兵站並定聯軍大本營設在衡州已於衡州城内尋覓房屋爲孫入湘時行轅是南北决裂已爲不可避免之事實惟湘省介於南北之間其態度如何極爲一般人所注意孫於粤軍動員時曾先派吕超葛光庭凌毅然三人爲代表與湘趙協商北伐進行湘趙以與吳佩孚先有成議岳州直軍又逼近其肘腋因之顧慮多端不敢顯有表示一面又授意於湘省各圑體請吕代表體念湘省迭遭兵燹轉懇孫氏勿假道於湘並電桂林聲述湘民困苦情形務必中止粤軍入湘最近蔣作賓亦奉命到長遊說趙氏贊助北伐仍爲趙氏所婉謝顧趙之對南態度如此而於吳蕭函電質問（蕭曾奉吳命電趙詢其對粤軍入湘態度吳又親函趙催其答覆）僅答覆允維持湘省現狀其他别無表示是其首鼠兩端已自可見至湘軍中如宋鶴庚魯滌平等多傾向於西南若粤軍大隊入湘湘趙雖欲結好於直恐亦勢所不能吳佩孚初在保定接得南軍北伐報告並不甚注意嗣以贛陳告急之電雪片飛來而湘趙態度又極曖昧始覺湘鄂局勢之嚴重十七日曹之代表關鳳樓姚善亭吳之代表李養田武星樓聯袂到鄂與蕭督接洽軍事十八日吳又派諮議許維錡到鄂會商防粤籌餉等事並派參謀李忠祥赴岳訓軍因是鄂軍署十八九兩日皆有重要軍事會議籌畫布置非常忙碌岳州方面所駐鄂直軍共有七萬餘衆汨羅江北岸原駐有直軍五十與十四兩混成旅現張福來總指揮爲愼重起見特調駐岳魯軍張克瑶旅前往北岸增防駐在省垣南湖第二師砲隊亦有奉令赴岳之凖備駐在汨羅江南岸者爲湘軍第三混成旅李振宗所部約三千餘人與北岸直軍頗稱融洽外傳直軍已進據長沙純係揣測之談直軍力面日無是項主張也吳佩孚以北伐聲浪漸傳漸緊而川湘情勢迄未安定鄂防重要非親身來漢不足以計畫萬全昨十九日特電蕭督擬即由洛陽起程南下大約在關封稍有躭擱不日可以抵漢蕭接電後當派蔣副官至駐馬店歡迎又傳巡防艦隊司令趙進銳入署令將楚振巡艦打掃陳設備作吳使來漢後座艦若時局目前無急遽變化則一星期内吳氏之行旌當復見於漢上也（二月二十日） 
[湘省幾成盜匪世界]  
　　西路股匪數在五十萬以上南路亦有十餘萬 
　　湘省西南兩路山嶺嶔崎林菁深密自來爲盜匪淵藪民國肇興戰事頻起逃兵敗卒多數携帶槍枝投身爲匪益以天災頻仍民生日蹙慓悍之徒鋌而走險亦即投入匪中於是匪勢益張至於不可收拾西路之匪竟有在溆辰麻鳳之間連營至八十里之事故芷江縣城竟三次被匪攻擊溆浦一縣被匪燒搶者多至七八區（芷江毎次被匪即有多數之民房商店被燬綜計動産與不動産之損失至百萬之多溆浦則全縣僅十一區被匪者乃至三分二以上致縱横二百里絶滅人烟）最近據麻陽知事呈報則該縣之被匪燒搶者多至八十八村落三千九百六十九家焚殺三百三十二人捉去三百零九人不知生死損失之數逹百萬有奇聞常德以西靖州以北合當地土匪與黔匪川匪猺匪計之至少當在五十萬快槍當亦在數萬桿至於南路之匪其勢原不及湘西近自桂匪劉光國等率衆二千餘人由桂之全州竄入湘境與湘南巨匪陳省卿朱孔揚等聯同一氣湘南匪患遂亦不亞於湘西其總巢設在零祁東寶四縣交界之四望山内合各小股計算亦不下十餘萬人東安嘉禾之匪已屢次揚言撲城祁陽之文明市日前因被匪刦掠三十八家殺斃三十餘人勒去現欵四萬遂報請官軍來市鎭懾乃匪黨不惟不畏且潛來包圍官軍勢不能支竟有兩連被其勒令繳械文市附近之三灣等十數院遂至盡被焚燬江華則出城僅里許即爲匪巢鄉民不能安居羣趨城内於是土匪又聲言攻城人民恐懼異常哭聲聞數里外中路素尠匪患近則亦無處無匪其總巢則攸醴衡潭之間醴陵之軍山亦爲大股匪黨所盤踞攸醴衡潭接壤之各鄉鎭圑防已什九被刦一空其所以有如是之猖獗則因沈鴻英所部之兵逃者極衆逃出之後卽到處勾結土匪有以致之年來湘人困於重稅敲骨吸髓以豢養軍警而盜賊横行曾不稍戢不知湘當局又何以對人民也 
[江西財政困難中之所聞]  
　　官商擬籌辦儲金奬劵 
　　江西財政困難已逹極點各縣丁漕向稱疲玩平均收入不過五六成自統稅改爲包辦略有增加而各縣稅局解欵到省陳督輒提儲軍費若干以備急需政警學議各費積欠不發卽軍署掾屬薪金新近祇發十二月份議會通過之鹽斤加價進欵無幾續募十年公債八百萬名雖好聽除抵換金庫證劵及短期公債外購者寥寥金融善後借欵之借徵丁漕（毎年可收七十萬）跡近繁苛經省議會否决另議繼徵統稅一五振捐（約計可徵四十六萬）須咨明内財兩部核辦西岸販商公益捐（年收二十四萬）係歸榷運局主管未據呈復不能實行以致二期庫劵憑單未兌現者尙有八萬三期年底到期迄未開兌正初官商雙方議妥半兌現欵半抵解欵（丁米）事隔多日亦未實踐昨（二十）匯劃公所推代表盧馥窗包竺峯侯勛臣等面催財廳速兌劉雖允許仍以現金缺乏極力張羅不能准期爲言衆因劉辭意堅决甫經督長慰留不敢窮逼相顧無言而退銀行圑欲帮劉忙顧以舊欠未清股東血本攸關不允再借官商咸感金融枯竭不能周轉之苦又擬籌辦儲金奬券以爲彌補地方之用聞其要綱略仿新華儲蓄票章程除中奬外未中奬者作爲十年還本業已呈部批准但發行手續極爲麻煩一時未易實行聞當道已派員赴京携帶函件及儲金還本辦法與京同鄉接洽疏通一切免生枝節前者自治籌備處及省議會均有發行奬劵之擬議因京滬同鄉反對打銷未知此事果能見諸實行否 
[李金藻回贛後之敎育界]  
　　敎職員又將開索薪會 
　　江西中等以上各校職敎員去臘領得十一二月薪金因值年關都已用罄正初卽擬再索一月份薪以在省人少圑體渙散李敎廳長又回津僅由各校長面請省長維持日來各校陸續開學不特膳費無着卽職敎員欲向會計暫支一二元作零用錢亦不可得二月薪金現又届發給之期大衆商議先請各校長速向官廳接洽如無結果卽由全體職敎員開索薪大會討論對付方法至外縣各師範校長留省索欵者日前曾環懇財廳速發經費　回開學幾經交涉始將通知書領到乃赴金庫取欵仍是一文莫名昨（二十）各校代表同赴財廳質問劉廳長拒絶不見各代表以其言而無信旋赴省署請示楊省長派敎育主任張璧堂招待衆未坐定張開口便言到了現時我們亦無法想衆以楊毫無主權說亦費詞旋卽辭出李廳長已於昨晚回贛銷假視事衆約二十一日謁李告訴後再往督署請示有無爲個人去就之張本未知陳督何以對付之也 
[雲南省議會之風波]  
　　雲南第三届省議會議員於舉出時卽人言嘖嘖謂由運動而來選舉訴訟無日無之迨至十年十二月六日到齊開會又因議長問題彼爭此奪遷延一月有奇始行選出殷誠中張華松楊學炘三人爲正副議長雖傳言係某人私組販賣圑得價售與但比較選舉政學系黨徒孫光庭陳善輩爲稍優不過殷誠中性傲好出大言以致爲人所恨張華松論者謂其識字無多然當滿清時曾在黔任知府當不致如反對者所傳之甚楊學炘原爲商人不失忠厚此次之忽被人攻訐則另有原因傳聞實因政學系陳某之動議長不得乃串通王用中張仲良鞏結約反對派少數人物出面搗亂且自稱正氣圑而殷誠中派尤爲躁急日昨竟在議塲釀出互毆案件茲特將兩派近日爭執電文通告探錄於後（一）廣州孫大總統參衆兩院各省督軍總司令省長省議會各法圑同鑒本會議長副議長業經先後依法舉定分别就職通告在案不意忽有暗受北庭運動回滇謀亂之議員陳善因謀議長不遂勾結少數搗亂議員盜竊多名不依法律提出所謂不信任議長副議長案揑造黑白信口雌黄自稱解除三議長職名私行擁戴議員秦康齡爲臨時議長此種違法舉動不知何所根據在彼陳善不過欲遂其謀亂之目的而稍具法律知識者皆知其踰越軌道業由多數議員認爲違法函逹軍部省署亦在案但恐因此淆亂聽聞用特鄭重聲明凡本會以後一切進行事宜議員等祇有依法舉定之殷議長誠中張副議長華松楊副議長學炘負責不知其他謹此電告伏維鑒察雲南省議會議員季增祿歐陽鑑馬冀郭應培楊蓉州蘇鳳鳴劉觀海錢炳炎曾傳經雷逢春李恒趙世輝嚴鳴臯等同叩卅一印（二）廣州孫大總統參衆兩院各省議會督軍總司令省長均鑒本會依法選出正議長殷誠中副議長張華松楊學炘三議長早經通報在案不期有回滇謀亂之議員陳善因選舉時圖謀議長未遂至今乘機搗亂巧誘少數議員毎於議塲會議正案不議用意搗亂忽於一月二十五日開第十一次大會而少數搗亂議員張仲良等不遵法律非法動議强逼議長退席多數議員認爲違法卽行散會而陳善等謀遂得逞即時以白紙製票蓋用陳善之私章以一人代寫數票選舉秦康齡爲僞臨時議長自稱爲僞秘書長並敢明目收羅會内案卷盤踞議塲揑造假四分之三以上之可决解除殷張楊三議長職名私刋雲南省議會印信通逹各省各機關各法圑殊屬乖謬絶倫本會多數議員係由人民舉出代表民意允宜共矢公忠以維持西南大局各盡天職此種非法舉動於寰球各國所未見除宣告誓不承認外特電奉聞雲南省議會叩（三）報界公會執事諸公鈞鑒本會此次選舉議長黑幕重重早邀洞鑒議長殷誠中張華松楊學炘任職以來違法溺職言行荒謬以致開會幾及兩月一案未曾通過同人等具有天良難安緘默曾於月之二十五日提出不信任案當經臨時議長提付表决以議員四分三以上之可决將該三議長解除職名全案通過咨逹政府在案其原案亦於提議之日由郵寄呈諒蒙青覽惟二十七日由臨時議長召集議員開第十三次會議該殷張楊三人竟用卑污手段賄買前此賣票之議員不使出席以致不足法定人數不能開會查該殷張楊三人皆便便大腹素爲著名烟鹽錫三大老板富有金錢大可行使其卑污行動現距閉會之期不遠販賣圑議員永不出席則正誼萬難表現事機切迫不能不呼將伯之助務乞貴會對於同人等議决解除殷張楊三議長職名案開會表示慶幸態度用以堅促政府圓滿之答覆對於賣票圑議員則加以警告使金錢之魔力打消同人等不勝盼切感禱之至省議會正氣圑謹肅（四）各省議會各督軍省長各總司令各道尹各縣知事各法圑各報館均鑒本會張議員仲良等對於本會議長殷誠中副議長張華松楊學炘違法溺職言行荒謬提出不信任案一件當於本月二十五日大會研究經出席議員四分三以上可决解除殷張楊三議長職名並依法選出秦議員康齡爲臨時議長主持會務在案除另定日期選舉正副議長外特聞滇省議會卅日印（五）廣州孫大總統參衆兩院各部長鑒本會解職議長殷誠中於一月三十日二月一日兩次大會均竄入主席座位恣意搗亂並主使從人劉應芳林培初兇毆巡長戚開基嗾使同派議員季增祿掀毆臨時議長秦康齡並偵悉該從人身邊實暗藏兇器幸未得入議塲始免奇禍似此强暴野蠻竟發生於莊嚴燦爛之立法機關疾首痛心無逾於此除函請法庭提案訊究並請省長公署核辦外應即暫行休會以免糾紛一俟前案解决再行繼續開議謹此奉聞諸希鑒察雲南省議會冬印 
[蘇省新學制討論會紀（一）]  
　　本日（二十三日）上午九時江蘇敎育界對於新學制草案開討論會於南京中正街公共演講廳省敎育會代表·省署敎廳科長科員省視學員·國立公立省立私立各學校校長·各縣第三科主任·勸學所長·縣視學·小學代表等共到一百三十八人胡敎育廳長主席首由胡廳長發言大致謂諸位遠道而來均爲討論新學制現在定今日演講明日討論二十五日上午再討論江蘇敎育實况與新學制關係黄任之先生本約定來演講因患腿疾不果所有意見歸納於沈袁兩先生之演講中云云次沈信卿出席演講『新學制草案决議經過情形』大致謂全國敎育聯合會從前在北京開會時即有人提議學制者至第六次開會始議决一部份去歲廣東開會始成此草案故頗有依據當時卽以廣東所提之案爲藍本以安徽奉天雲南福建諸省所提各案爲參考曾經審查通過大會議决全案採縱横活動主義其間中等敎育最滿人意至初等敎育當時江蘇代表尤主活動後因各省代表主張遂大略規定各省代表中有誤以初等敎育卽爲義務敎育者其實二者本不相關義務敎育儘可另行規定蓋初等敎育係按照兒童身心關係義務敎育則根據地方財力關係草案之定四二三三制完全在兒童身心社會需要上着想財力一層却另一問題尙有最重要一點必須報告者即現在學校是畢年不是畢業學生雖最不用功而到了年期亦得附畢業之末天才生雖早有程度而亦必守此年期頗覺不好將來新學制施行是畢業不是畢年天才生當不至吃虧總之新學制等於無學制辦理不必拘束即美國現在六三三制亦並非一律通行故各縣不妨各視其財力辦理但鄙意縣經費以辦完六年爲原則云云次袁觀瀾演講『新學制草案與各國學制之比較』大致謂新學制理由從前曾講過數次今天因各縣敎育界同志偕來故再說一說新學制與各國學制之比較我已以文字發表茲更擇數點言之一國之敎育第一當以本國爲本位第二當以各國爲比較比較上得益甚多有精神方面之比較有效力方面之比較有因地方情形不同可以取法之點有因經濟力量不同可以取法之點試分高中初三段比較之（一）大學由小學至大學畢業之年期各國不同多爲十八年丹麥是也比意則十七年少爲十五年法與瑞典是也折中則爲十六年美英德荷日本皆然現在草案亦然至於組織各國概别爲『狹義的合組制』『廣義的合組制』『單科制』三種新學制則單科可稱大學蓋兼採第二及第三之兩種辦法者也（二）中學中學年期德瑞最長爲九年美則四年或六年新學制取法乎美中國現在中學爲大普通與日本西班牙同除此以外各國多用選科歐洲本文實分科自選科制起比較分科制更好美國選科有任學生志願自擇者有加以限制者至於中等敎育中之職業敎育最難規定各國總參差錯落無有整齊者不論歐美盡是活動不但年期活動時間亦極活動例如法國里昻之絲織學校止有一年但限十八歲以上入之本草案所定之職業敎育自一二年至五六年亦極爲伸縮活動不宜呆看（三）小學英國蘇格蘭有一小學年期最長由九年新加一年爲十年美國本爲八年制近已覺其太長趨於六年制之改定此外各國皆不過六年者故草案亦用六年制并以法德爲例分爲兩期其所以無高等小學者一因各國之有高小亦皆視爲旁義二因新學制中多留伸縮於中等敎育故也至於職業凖備則採法比制將來鄉村敎育或加凖備於第一年或加於第三年均可以活動說畢已正午十二時遂摇鈴散會 
[蘇督長實行減政（紹豐）]  
　　江蘇財政自民國四年後軍事當局日事擴張歷年入不敷出者一百數十萬至俞紀琦長財廳時蓄意破壞蘇省財政肆行抵押搜括以供軍費遂積虧至四百餘萬之鉅齊督繼任後力圖撙節於十年春將軍費照預算核减六十萬元所有徵調軍隊出發剿匪概未開支臨時費（查前數年毎年軍費於額定外動支臨時費七八十萬元不等民國九年竟動支至一百三十餘萬元之鉅）一面由財廳整頓稅收先以徵比借欵抵償二百萬元再行開源節流藉圖彌補而求收支適合不幸去秋突遭水災預籌收入照額徵减少三百餘萬元（田賦因災核减短徵二百餘萬稅所所受水災影響短收一百餘萬）合之前欠積虧在五百萬元以上蘇省財政遂益不支齊督王省長鑒於財政困難非實行减政不足以維現狀疊次會商擬定减政計劃於日前在軍署召集會議决定蘇省軍費本年度再减四十萬元（連上半年度所减六十萬元共减一百萬元）行政費自省公署至各廳道縣由三月一日起一律普减一成稅所普减二成（敎育經費司法經費交涉經費不减）軍政兩費約共減二百萬元之譜尙有不敷再由財廳妥擬增加收入辦法以資抵補茲將王省長通飭各廳道縣稅所訓令錄下以告蘇人之關心蘇省財政者理財之道不外開源節流蓋一則取量出爲入一則取量入爲出要在因時制宜乃能交相爲用此計學家所公認也蘇省近年以來偏災迭吉庶政繁興益以上年全境大水賦稅短收至數百萬元之多財政艱難逹於極點迭據財政廳長陳請並經會議一再討論咸主張救弊補偏宜先從節流一方面入手除軍費由督軍主持先後倡减一百萬元外其警費應召集會商别案核辦現擬定本省公署·及財政實業敎育三廳·金陵蘇常滬海淮揚徐海五道·及六十縣知事公署·行政各機關經費均自本年三月一日起一律暫行普减一成各稅所普减二成明知屢减之餘本已捉襟見肘但點鐵成金之乏術則削足適屨以奚辭此項辦法權以一年爲期倘財政已有轉機普减自當停止凡我同僚各宜共體時艱自行於所减一二成範圍内妥爲通盤支配並由本省長先將本公署經費一體按期核減以資董率而昭平允除分行外合行令仰該廳長道尹知事稅務所長即使一體遵辦具報 
[南京快信]  
　　軍民兩署准外交部函開法國霞飛元帥准三月七日出京南下過寗躭擱一日遊覽各名勝即轉車赴滬 
　　兩長昨凖國務院電稱俄國災荒賑濟會國際攸關望力予提倡廣爲捐募又電現在僑務局業經成立嗣後關於僑務事項應咨該局核辦 
　　本省請撥海關賑餘五十萬元辦理善後工賑一案兩長會派省署諮議黄次山赴京接洽昨據呈復略云十九日抵京二十日至稅務處及附設之財務委員會分别接洽乃知此案已於二月十四日經財務委員會否决本省僅按照災情分得賑欵三十九萬六千元復於二十一 
 
 

Page 11

 
 
日該會以投票表决將此次所有賑欵悉數撥交華洋義賑會接收散放云云 
　　財廳委往各縣提解忙漕委員丹徒湯迪智南滙藍世勳六合熊大遵泰縣彭贊商奉賢周銘釗江隂張以誠青浦沈維光崑山沈企方寶山唐悳勛金壇賴家祥太倉龍兆乾泰興沈陳棨丹陽沈啓熙 
　　嚴財廳長前日晚車因公赴滬 
　　一農風潮仍烈學生宣言繼續罷課 
　　齊王兩長定二十七日午十二時在軍署公宴海軍總司令蔣拯·第二艦隊司令杜錫珪·曁駐寗各艦艦長 
　　皖督署秘書長朱孝威昨偕倪道杰由蚌來寗 
　　自治籌備處參議錢崇固孫儆雲書等均函省署辭職 
[杭州快信]  
　　浙江法政專校全體敎員學生昨發宣言書拒絶新校長周伯雄（即子豪）挽留舊校長張翅聞夏敎廳已派某視學出任調停 
　　自敎育行政研究會討論新學制問題通過後夏敎育廳長恐外縣各小學尙有不明瞭者擬卽通令各屬召集會議以便按期實行 
　　財政廳昨咨敎育廳查省立各校九年度决算書迄今任意延玩多未送到致本廳會計年度不能彙核惟有扣支本年經費俟收到决算書後再行補發 
　　二十八日上丁祀孔分獻各員俱已派定沈省長委政務廳長馮學書恭代行禮 
　　本届清明植樹典禮仍在雲居山奉行已由實業廳飭農事試驗塲預備一切 
　　上年第第一監獄穴地脫逃之盜犯駱阿巧范阿庚周長庚三名經省長發回復判傳證至數十人開庭十餘次甫於前日辯論終結明日宣判 
地方通信 
[松江]  
　　採騐礦石農商部派赴各省考查地質之劉季辰昨函縣公署謂查得松江南境内之金山·龜山·勝山三處礦石頗有研究之價值請派員前往各該山各採十斤送交農商部以資化騐現該技士已由松赴青浦縣境考查矣 
　　集議畝捐金山縣帶征義務敎育畝捐毎畝七分一案因反對者多旋被張堰國民大會呈請撤銷而該縣朱知事仍圖維持原案於昨日下午二時以遵照財廳命令召集地方會議名義集合地方士紳三十餘人在署開會將帶徵問題提交討論其結果如下（一）國民學校缺額問題議决須挨次補足缺額後再辦義務學校（二）義務敎育經費問題議决先以縣署徵收費羨餘撥充（三）帶徵畝捐問題議决俟縣議會成立後酌量核辦 
　　沿途攔刦昨晚小普渡之鐵道橋塊有秀野橋愼興肉行之店夥行經該處突遇三人上前奪取燈籠該店夥棄燈圖逃詎被其在一人扭住衣領將刺刀摩其頸項另一人即上前剥取衣服該店夥遂拚命將剥衣之賊猛力撞倒一躍入河泗水逃回得免於難 
[金山]  
　　關於畝捐之省令金山縣公署近奉省署訓令云案據省議員黄端履電稱金山特征畝捐辦理義務敎育係根據全省通案應征畝捐成數由地方圑體議决亦遵從省廳命令何以財廳惑於少數反對者之朦聳忽有召集士紳復議之訓令於是各方挾持此令假託公民大會名目開會重行解决此種自由行動置官廳威信法圑意思於何在此端一開將來何事不可效尤地方公益必一事不能舉辦况此項畝捐現在徵起之數已逹七成設如彼輩之意議蠲議减則使多數熱心公益者因之失望而本縣籌備義務敎育功敗垂成恐非省長興學化民之盛意應請迅飭財廳取消前令維恃原案至爲盼禱等情查此案前據財廳呈復業經飭縣體察情形妥議具復核辦等語經已指令在案該縣此項畝捐廳旣核准在前所以飭縣議復者原欲於體察情形之中寓疏解各方之意豈容反對者假借名義希圖翻案據電前情合令該知事仰即遵照廳令迅行報核轉奪 
[蘇州]  
　　勸學所學欵會議吳縣勸學所長潘振霄前以市鄉敎育費不敷分配召集各鄉董曁學務委員開會協議經列席諸人主張盡力維持議决以全縣各市鄉敎育經費通盤合計以有餘之校借不足之校暫實維持俟下半年收入充裕再行撥還昨已通知各校校長知照矣 
　　逆倫案並未發回上海三林塘張欣生弑父一案日前喧傳經大理院撤銷兩審判决發回第一審調查裁判茲悉高檢廳於前日接奉總檢察廳訓令該案始經移送大理院核辦非特並未發回抑且無所表示故撤銷兩審判决之說乃傳聞之誤 
　　豐大債圑之會議昨日（二十三號）蘇州豐大銀行債權圑又在蘇總商會開談話會當經蔡律師報告一切謂先後接到縣公署曁貴圑來函均以王子振所有家産自應交出抵押各欵一併彙總核算公同攤派茲先將王氏名下應得之産查明分别開單請爲照錄存查惟對於魯行應否與之交涉應俟公决云云即經各債權人公同討論議决由債圑同人具函總商會請求電呈省長轉電魯省長飾令總行趕速派員來蘇着手清理以保血本聞蘇會長已允轉電省署核示矣 
[南通]  
　　布業會議紀事通海布業公會現以同業有冒牌無弊情事特於本日（二十二）召集各莊商人討論取締辦法茲錄其議决案如下（一）嗣後通海大尺土布無論何種莊口均應毎疋加重蓋就邊印不得以未蓋邊印之布裝運出口（二）立大愼永泰昌及各灰坯莊均應加入通海布業公會及上海紗布公所以後營業悉遵公會公所規章辦理（三）布疋進出口時由通海兩商會及上海紗布公所派員隨時檢查遇有未蓋邊印大布即予扣留報告公會公所議處並由商會函託稅所海關幫同調查 
　　分關彙解稅銀通州分關收稅員周季誠現將一月份本關所收稅銀結算共計一千三百五十五元六角四分業經造具清册於本日（二十二）連同甲乙聯稅單一併彙解江海關陶監督核收矣 
　　師範籌備祝典省立第一代用師範爲張嗇庵私資創辦近該校主任于敬之以二十週紀念在邇特籌備祝典擬函邀國内敎育界舉行紀念會除組織運動會校友會外並建立一碑以垂紀念 
　　通燧債圑消息通燧火柴公司債權圑於本日（二十二）假總商會開會各銀行錢莊代表到者甚多公决請陳明輝君組織清理處將賬目結算再議進行辦法聞該公司出品銷售鎭·寗·蕪·漢及江北各縣營業尙稱發逹惟内部組織不甚妥善以致暗耗頗鉅虧折有十餘萬之多云 
[鎭江]  
　　揚中採辦賑米春雨連綿米乏來源價格飛漲民不聊生沿江各洲災祲之餘尤爲急迫現揚中縣知事會同紳董籌募鉅欵派員赴上江産米之區採購秈米不日運到以濟災黎 
　　蘆柴價格步漲蘆柴一項因去年沿江上下游各洲慘遭水災産額大减以致供不敷求現在毎元祗售百斤尙有續漲之勢 
[揚州]  
　　馬鎭使過揚回防淮揚鎭守使馬伯良在省公竣回防於二十二日晚過揚以省立五師有名伶綠牡丹在該校演「雙珠鳳」「千金一笑」特往一觀聞次日即遄返清江防次 
　　敎育界赴省會議江都縣各國民小學特推第五校長沈少希於二十二日赴寗代表全體列席省敎育行政會議聞縣署三科及其他敎育人員亦聯袂赴寗與會矣 
[清江]  
　　警察清查戸口淮隂警察局近因泗陽匪訊吃緊淮泗境地接壞本邑西北一帶集鎭如王家圩·宋家集·漁溝·三柯樹等處異常驚慌除朱知事已派警備多名駐防楊家莊外昨特飭所屬各區對於城廂内外特别戒備並實行臨時清查戸口以杜匪人混跡茲將該局佈告錄下查警察以保衛地方爲天職必須防範未然思患預弭始能與地方謀幸福去歲洪水爲災淮屬最重現届春令米珠薪桂人民生計尤艱難免不法徒乘機思逞其預防之法首在清查戸口以清匪源凡城鄉商民遇有親友止宿必先報告該管警區始准容留止宿若未經報告及容留來歷不明之人一經查出或經人指發立即拘局處罰旅館客棧固屬營業性質凡遇旅客投止必須取具妥保登明簿記以備考查倘有容留無保之人即按行政執行法處罰除通令城鄉各區署認眞調查外合行佈告仰商民人等一體遵照 
　　示禁買賣人口昨日淮揚胡道尹發出嚴禁買賣人口佈告一紙大致謂人生之顚連困苦莫甚於身體不能自主而聽人凌夷是以買賣人口垂爲厲禁在貧寒者往往聽奸徒之簧鼓以爲去苦境而適樂土以身爲市而不辭迨至痛苦備嘗懊悔不及聞者徒爲歎息家人不知其生死追原禍始無非罔利之徒誘賣所致言之切齒罪不容誅水患之後災民衆多尤易蹈此覆轍現江蘇賑務處督辦據丹街徒公民虞寶琛報告鎭江口岸買賣人口之事日有所聞或捆押爲娼或販賣漁利使良民墮落火坑本道尹憫良懦之被欺惡奸宄之骫法除分别督飭嚴拿痛懲外爲此佈告仰所屬諸色人等一體知悉 
[嘉興]  
　　學欵竭蹶嘉興小學經費向恃縣稅爲大宗去歲因受水災影響田賦蠲减縣稅亦因之短絀本月份敎育經費至今仍未發給各校已紛紛領取勸學所長莫其瀾萬分焦急已連日向縣商撥大宗欵項以便給放又城區國民學校經費蔣學務委員本擬於二月份起改爲九折支給旋經各校長請求設法維持免予折扣故二月份經費除九折支領外另借一成以資維持一面已由蔣委員籌欵墊補矣 
　　黄荳飛漲嘉興四鄉所産黄荳今春已存底歉薄而各陸陳行又以來源稀少囤積無多視爲奇貨且各路因黄荳缺乏紛紛來嘉採辦因此入春以來黄荳價格漸見昻貴去臘收盤毎石僅六元二三角今正開市即由六元五六角飛漲至七元近一星期來高貨黄荳已漲至七元五六角聞尙有繼漲之勢 
[湖州]  
　　南潯商會補選會長吳興南潯鎭爲縣屬四大市鎭之首商務繁盛交通便利惟以前未經設有商會蓋限於一縣兩商會之規制也（因有菱湖商會設立在先）近年該鎭絲綢兩市較前擴展商務益繁商會之設立自屬必有爰即詳陳種種必要情形具呈浙江實業廳轉呈農商部批准竐立當與吳興商會劃分區域即於去年春間正式成立選定梅祉和爲正會長（係梅恒裕絲號主）乃梅君就職將及半年即經物故所有會務暫由副會長代理現該會各會董以會長一席關係重要未便久懸定於今日（二十三）補選日昨已分别函呈各機關查照備案矣 
來件 
[蘇一農學生繼續罷課宣言]  
　　一農校學生謹再宣言於江蘇父老昆弟諸姑姊妹之前曰校長盛建勛者秉性凶頑學識卑污夤緣爲務廉恥毫無視代表若寇仇視學生爲芻狗視課程如敝屣視學業等弁髦以齋夫爲一已之爪牙以公欵爲一家之私産以學生之犧牲爲不足惜以社會之輿論爲不路重膜視校務輕啓風潮稍有心肝何忍出此學生等當此痛定思痛之候實處忍無可忍之時爰倡罷課一致聲討當是時也盛氏苟知自愛即行引去力求自新學生等未嘗不可寛宥其旣往而不必再爲此續繼罷課之犧牲乃彼權利熱中竟欲作捲土重來之毒計溯其罪惡罄竹難書學生等公舉寒假駐校代表原爲求幸福起見非有仇子盛氏也乃盛氏毫不覺悟因羞成怒年終校務會議凶燄鶚張擅將熱心公益爲吾校謀幸福之同學井仲先等八人除名吾人爲已身利害計爲學校前途計爲國家培養人才計不得不振刷精神再接再厲繼續罷課誓必剷除奸凶還我農校而後快如其再叵測爲懷奸隂成性尙存儌倖之心不顧學生之急則公意之所棄即學生等所不容嗚呼陳東之往事可爲寒心一農之厄運更爲痛哭痛哭無窮斯犧牲無已耳總之盛氏圖個人之私利喪一已之人格其罪猶小害善良之風俗誤青年之學業去有餘辜學生等不得不以全付之力量謀將來企遠之久圖此不得已之苦衷無可如何之奮舉敢告於我蘇父老昆季諸姑姊妹之前其共鑒諸江蘇第一農校全體學生公啓 
雜評一 
[滇議會風潮（默）]  
　　國民日日駡軍閥而舉動則日日摹仿軍閥惟恐不肖他界姑勿論若省議會者最講是非主公道之地也然而議員一入議會卽以專斷爭權爲事一派之勢力勝則挾少數以抑制多數與得意之軍閥同一派爭而失敗則日嬯報復專謀破壞與失意之軍閥同相爭不已則各樹朋黨勾結運動無所不爲循環搗亂亦無止境與軍閥之相爭同軍閥藉政客爲謀主而議會亦以政客爲先鋒軍閥引官僚爲已助而議會亦恃官僚爲後盾甚且議會與軍閥結納軍閥所欲爲而不便爲者議會先意以承之議會所欲爲而不敢爲者軍閥出面以代之國民所惡於軍閥者以其反對民意耳而此民意機關之議會先自反對民意則此種議會雖謂爲民閥可也謂爲國民之蠹軍閥之狗亦無不可尙何尤乎軍閥哉 
　　冷日雲南之議會如此其他各省之議會亦無不如此何尤乎軍閥又何尤乎雲南之議會 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[關於國是會議之函電]  
　　昨晨全國商敎聯合會駐滬辦事處接有關於國是會議之函電七封並發出函件茲錄之於次（一）「重慶總商會電」全國商敎聯合會駐滬辦事處鑒宥日代電二月銑日始到敝便代表早經舉定惟以川汜輪停舊二月初方克啓行按之貴處訂期萬趕不及未識能否展期如難展緩希迅電復俾就滬舊員代表重慶總商會叩馬（二）「江蘇省農會快郵代電」上海商敎聯席會議駐滬辦事處公鑒宥電敬悉准促徐何兩代表届時趨會先此奉聞江蘇省農會養（三）「安徽省農會電」商敎聯合會鑒本會推定管昆南丁稚軒鮑伯純三君爲國是會議代表特聞安徽省農會漾（四）「鄞縣律師公會函」逕啓者准貴處宥日代電以二月二十八日召集國是會議囑推代表赴滬集議並將姓名電告等由到會當付本年第二次常任評議員會議决推定會員何飛君爲本會代表所有關於議場内發言表决選舉諸權均委任之除函知何君查照外相應將代表姓名先函奉逹卽希亮察爲盼此致全國商敎聯合會駐滬辦事處鄞縣律師公會會長朱鼎煦二月二十三日（五）「河南省敎育會快郵代電」全國商敎聯合會駐滬辦事處鑒宥代電敬悉茲推定陸君松字仰梅·文君緝熙字敬五·宋君庭蔚字豹岑三位爲敝會代表如期赴會特先電聞河南省敎育會箇（六）「奉天報界電」商敎聯合會鑒宥電召組國是會議此事關係國家甚鉅非少數人民最短期間所能决議且恐不能代表眞正民意似應先由各省圑體自行討論始昭鄭重如有在滬冒任敝省報界代表者概不承認奉天報界全體叩漾（七）「永嘉縣商會函」逕覆者本年二月三日接准貴處宥日代電召集國是會議等因准此敝商會遂於六日召集全體會董開會公舉當塲僉以國是會議關係重要自應舉員前往代表以應義務查上年全國商會公開聯合大會本會唐副會長庚代表在滬時對於組織國是會議曾任起草所有此次代表自應唐君如期前往以資熟手而利進行等語敝會當卽讀案决議所有舉定本會副會長唐庚爲赴滬承應全國商敎聯合會國是會議代表緣由先行報告一俟貴處召集之期該代表卽便理裝前往爲此函復查照此致全國商敎聯合會駐滬辦事處永嘉縣商會二月十九日（八）發出函件辦事處前接李登輝函通知被巴城商會推派爲國是會議代表茲錄辦事處復函云逕復者頃准台函敬悉查巴城商會業於本月十九日來電推舉我公爲國是會議代表在案本會同人無任歡迎現距召集期近應請將尊寓住址開示以便通訊 
[俄災振濟會明日開會]  
　　俄災振濟會上海部得本埠各界人士贊助前晚開成立會所有董幹兩部職員均已當場推定全體通過募捐開始擬於三月五號時期極爲迫促手續繁多定於明日（星期日）下午三時在四川路青年會會客廳開董幹聯席會議昨已發函通告請各職員准時出席討論進行方法 
[暹羅華僑請特派領]  
　　將在國是會議提議 
　　國聞通信社云暹羅華僑商會代表蔡俊卿前因暹羅方面對華事務向由駐日公使兼管奈因鞭長莫及以致華僑往往不能受本國領事之保護特此返國要求政府特派暹羅領事然奔走多時未能如願現蔡君昨亦向商敎聯席會議事務所報到預備出席國是會議並須提出特派駐暹領事議案云 
[茶商爲英茶稅不平等之呼籲]  
　　本埠茶業會館董事陳兆燾等近呈北京國務院農商部外交部電云竊查民國八年卽西曆一千九百十九年英國政府實行優待印錫茶商減輕進口茶稅毎磅二辦士華茶無形失利一事經商等迭呈鈞院轉電駐英公使節向英政府交涉同年六月二十八日奉農商部八一四號批開英公使函復各節迭經批示在案茲復准外交部咨據駐英施公使電據英外部復羅代辦抗議文稱華茶旣未加徵應不得碍及華英商務殖民地輸入減稅爲英國久定政策曾經與殖民地熟籌辦理不能因華茶而改變方針殊爲抱歉等語咨行查核等因合再批示知照此批等因奉此伏念交涉至是已無挽回希望殊爲華茶商人不幸之事以英國現徵華茶進口稅率毎磅較印錫茶多二辦士且以目下匯價計卽毎擔需增稅銀六兩四錢以華茶毎磅徵稅十二辦士計卽毎擔合需稅銀三十八兩二錢有奇又我國徵收英商進口稅名爲值百抽五實尙不足我華茶運英徵收進口稅乃至值百抽百尙且不止是華英兩國進口稅互較相去達數十百倍矣然此固不僅華商感受痛苦即英商業華茶者亦多觖望近則僑滬英商怡和等聯名函請滬埠英商會寄信英國倫敦總商會要求建議取銷對於華茶之不平等稅則俾與印錫等茶一律待遇再商等自受英政府特施此項不平等惡稅致難與印錫等茶爭衡勢等坐斃竊謂宜趁業華茶英商一致要求彼國政府減稅之時機電我駐英公使查明原案提向英政府交涉以逹撤銷目的敬懇鈞院鑒核迅電駐英公使提出交涉取消此項不平等稅則以維華茶營業不勝待命之至 
[今年紅茶箱額之難增]  
　　原因有二 
　　紅茶産額歐戰以前祁寗約共念萬餘箱而兩湖産數較祁寗尤倍之自歐戰發生後逐年减少迨至去歲三處總計祇有萬箱之譜供不敷求所以極易出售且得善價因此之故致一般人心理俱謂今年新茶箱額大可加多且云祁茶一種約有五萬餘箱然此乃旁觀揣測之詞實在情形今年紅茶箱額决不能多推其原因有二先言根本茶之産生全靠培植得宜纔能發育而紅茶交易連年失敗茶棧茶商均屬力盡筋疲近兩三年來雖有做者山價極廉山中植茶之戸人工飯食無一不加所售茶價得不償失所以比年以來植茶者對於茶樹均無意培植茶樹旣不培植則日漸枯萎今一旦市面稍通驟要增多産額根本之上能乎不能再言經濟業此者十九均無大資本全恃棧家放欵纔能營運往歲棧家進祁接客者約近十家今年據聞僅忠信昌·恒記·洪源永·三家此三家者又皆驚弓之鳥當此俄路未通之時决無冒險放欵之理且去年又爲某洋行擱欵十餘萬資本有限雖要寛放亦屬萬難至申地茶棧資薄者則完全恃錢莊接濟而現今時局飄颻不定錢莊又豈肯冒險放欵乎此經濟關係之不能也因此兩層今年箱額决不能加多至多二三萬箱而已且聞某大茶棧今年已歇業據述該棧蝕本有五六十萬可云鉅矣惟該東資本甚富本可繼續營業祇因紅茶市均無把握故决意停手不再冒險 
[房客總會撤銷民厚里委員]  
　　國聞通信社云上海各路房客聯合會總會爲各路房客聯合會所組織現計入會之各路永成里仁德路新康里鼎元里悅來坊民厚里等二十餘處房客聯合會毎會推舉委員兩人出席議事並由委員會選舉委員長一人主持一切所有經費亦均有入會各路分擔其委員長一蒿本係民厚里委員明潤身擔任然民厚里對於反對加租一事聯合會方面辦理不善據該聯合會便長凌子黄報告謂職員中曾有人在房主處承認加租致演出此結果該里房客後雖知聯合會之不善起而改組卒以大錯鑄成無法挽回因此曾有換撤總出席委員之舉明潤身亦再三辭去委員長職務然迄未解除迨至隂曆年初始由委員會公决准其辭退並另推民康里出席委員毛志翔代理委員長惟民厚里聯合會因各種關係一方面無以取信於房客一方面亦無力以維持總會遂由會長凌子黄正式宣告將民厚里出席總會委員撤銷以免以民厚里一里之故貽全局之影響現各路委員會業已承認該里撤銷故此後總會委員會民厚里已無出席發言之地位云 
[聖約翰大學同門會徵求開幕]  
　　昨晚六時聖約翰大學同門會在寗波同鄉會行同門會開幕禮到會者袁履登·胡蘭生·牛惠生·楊潤身·李迪雲·林桂慶·朱文瑞·朱士嘉·周啓邦·汪英賓諸君徵求會共分八隊各隊隊長姓名如下（一）李貴榮·（二）朱文瑞·（三）李迪雲（四）張竹平·（五）林桂慶·（六）曾煥堂·（七）陸鳳石·（八）朱士嘉·其職員則會長爲袁履登書記爲胡蘭生司庫爲顔連卿（由周啓邦代表） 
　　席間由書記胡君報告昨晚爲開幕期至陽曆三月十八日爲閉幕期徵求結果分三次揭曉毎次均於正午在寗波同鄉會徵求目的會員五日人會費二千五百元其奬品則第一徵求最多者由該大學校長卜舫濟博士贈金牌一面次多者由該會會長袁履登君贈銀盾一座再次者由該會贈銀杯一只若三次揭曉個人能連得第一者由美華利孫梅堂君贈上等金手錶一只又白理南路中華工業廠林桂慶君以黑色絲圍巾八條以作鼓勵徵求之贈品毎次揭曉各隊隊長及參謀均須至寗波同鄉會聚餐蓋以聚餐之權利以易徵求之義務羣以爲今年之徵當較往年更有聲色云 
[市民公會徵求自治意見]  
　　致廣州市政廳函 
　　國聞通信社云本埠市民公會籌備處日内對於進行方面甚爲積極昨日該會以研究自治必須徵求關於自治之條例及成績以爲借鏡特函請廣州市政廳徵求關於市政及自治之意見並印刷物品原函云哲生廳長先生惠鑒敬啓者竊以自治潮流一日千丈市民自决不可稍緩敝會同人特本斯旨從事發起現已暫設籌備處於北四川路品吉里十八號並决定四月一日正式成立日内正聯絡商學各界積極進行務期集多數之意旨成偉大之事業惟是成立以後市政應如何建議改良自治應如何着手凖備事繁責重非有學識高深經騐宏富者不足以提綱挈領規畫全功素仰粤東市政辦理極著成效外人之來華視察者咸稱爲中國市政之惟一良好成績足見大業所建公論共昭敝會亟思借助他山藉資研討用特函逹左右千祈不吝敎益錫我南針發表意見策勵進行並請惠賜各種市政條例自治方針俾各地成爲風氣民治不難實現企慕之餘專此奉逹云云 
[滬北五區地方自治籌備會紀]  
　　聯合通信社云滬上自發起地方自治以來各區納捐人會之組織接踵而起閘北處淞滬中間地面遼闊住戸繁多自不容落人後茲聞該區已有滬北五區地方自治籌備會之發起會址暫設北四川路大德里口一○五○號内日昨通告該區納捐人統限於陽曆二月二十五日前投函報告以便定期召集大會公推代表積極進行云 
[組織納捐人分會訊]  
　　上海市納捐人會東城分會成立後於前晚假大東門内彩衣街四區救火會分會開第一次代表會議各路之代表到會者爲凌伯華林稚周易棋昌徐靜安耿湘波趙鴻正吳蔭槐胡元佐朱友能蔡朗賢凌仲侯朱瑞光吳蘭生王超陳朱啓明洪詩庭洪賡揚張衡甫朱輔臣殷傑夫等二十人公推林稚周爲主席通過分會簡章公推辦事職員賞經公决舉定林稚周爲分便主任凌仲侯洪詩庭爲文牘洪賡揚張衡甫爲書記胡元佐吳蔭槐蔡朗賢朱啓明殷傑夫朱友能等六人爲庶務議畢已九時餘矣遂散會茲將分會簡章錄左第一條本分會以輔助上海市納捐人會收回市民自治權督促市政進步爲宗旨第二條本分會以理城彩衣街朝宗路中華路東街蔓笠橋街東姚家弄孫家弄西姚家弄學前街敬業堂街毯子弄等各路組織之定名爲上海市納捐人會東城分會第三條凡住居東城區城内各路納捐人皆得爲本分會會員各路代表由會員推舉之毎路一人至五人爲度第四條本分會對於上海市興革事宜得隨時隨事提議討論陳述意見於上海市納捐人會由會轉逹於當局非關自治範圍者不在提議之列第五條本分會毎月第二星期下午七時開常會一次如有特别事故得召集臨時代表會或納捐人大會第六條本分會各項辦事細則公决另定之 
　　又聞大南門二十舖各路代表亦由五稚眉李文卿楊東山等發起組織分會定於二十五日（卽今日）下午五時假也是園開成立會籌議進行昨日已通告本舖内各路代表知照矣 
[外交大會今日行休會禮]  
　　國聞通信社云中華民國全國國民外交大會根據上次議决案定於今日十二時在四馬路中浙江路口倚虹樓正廳行休會禮昨已柬邀各界參預云 
少年宣講圑流動敎育館在眞茹開幕攝影（紀事見三月二十日本報） 
[河南派員起運機件]  
　　擴張鞏縣兵工廠 
　　國聞通信社據軍界消息洛陽方面日前由蔡廷梓派委胡明塏陳桂成等携文來滬向上海兵工廠提取自動製造槍子機計一百四十四件聞此項機器係民國二年袁氏向美國訂購者至七年運滬而袁已早亡遂將一應機件寄存於滬南軍廠現汴省以鞏縣兵工廠亟待擴張故派專員來滬起運至汴並聞該項機件有於出月初旬擬由祥輪船裝運至漢再由京漢鐵路載往鞏縣云 
[龍華商廠催請設備電話桿綫]  
　　南市各業商對於南北市電話接綫問題已聯絡提議函請縣商會轉致中國電話局華新局長迅行派員前赴滬北華洋德律風公司與洋工程師接洽互訂通綫手續已紀昨報茲聞西南鄉龍華日暉港等處現設工廠已經多數電話爲傳遞消息之必要品該處市面日漸興盛工廠亦已林立商情發展全賴電話爲輔助故是處各商廠亦頗注意不但南北市通綫爲最要而南市電話亦應及時裝置以便消息靈通惟查龍華方面除軍署周圍設有電話桿綫外其餘均未設置現正提議須請商會轉請中國電話局長迅將龍華日暉港一帶商家所用之電話提早設備先行在途柱立電桿佈置電綫手續完全之後俾商廠等分别裝設話機藉通商業上一切消息云 
[法水公司埋管交涉之商妥]  
　　法自來水公司擬在南火車站軌道之下加埋水管因被路局阻止不准穿越路軌以致迄未鋪接嗣經該公司與路局任局長磋商妥洽並指定水管越過軌道地點故由承包埋管工程之久記公司昨日派令工匠前往車站指明水管可由車站前門望春樓茶館轉角處往西至路局警察所轉灣往北在鐵路分道處之軌道下越過經由陳家宅鄉間民田轉西埋至湖北會館爲止以期完全接通則蕭家廠吸水機間所吸之水得以直逹盧家灣水亭云 
[烟兌業聯合會議期]  
　　上海烟兌同業聯合會經北河南路北山西路等十二路烟兌同業發起以來加入者殊爲踴躍茲聞該會定於今日開成立大會該業籌備處曾發出通告云逕啓者吾同業近受種種原因無利可圖且受輕質銅元之損失長此以往爲害非淺補救方法惟有圑結一致共商善後業由同人發起本會擇於隂曆本月二十九日下午七時假北山西路唐家衖兩路聯合會開會討論事關同業利益敬祈推派代表出席共策進行爲盼云云 
[昨日之金融市况]  
　　昨日洋釐上午開盤爲七錢二分四釐八七五較前日收盤小二毫半午後又回高一二五爲七錢二分五釐三月底期洋開盤七錢二分六釐三七五午後收盤七錢二分六釐一二五比上日小二毫半期洋交易亦不甚踴躍江南廣東小洋亦無甚升降銀折開收盤皆爲三分滙豐友華等銀行收欵七八十萬大條無到銀根仍鬆絲交易亦屬有限云 
[油餅菜子之市况]  
　　去年上海油市自和豐大有兩廠倒閉後黄豆油價均昻貴故豆餅更爲奇缺往時正二月均爲落令之時行情必小今正以來市價增漲在一兩五錢昨日本廠餅祇用一千片毎片價爲一兩五錢五分半爲從來所未有且因該廠等倒閉後油餅棧單遷延未了行家更爲謹愼必注意其内容方敢付銀打棧單因而近日市上棧單更緊雖然如此本地及各鄉銷仍屬有限所成交者皆廣東汕頭等客帮買去内以大連餅爲多云 
　　本年以來菜子一項洋莊銷路甚少滬上各棧存貨亦不豐厚市價呆滯前日有日商某洋行等在市上收買現貨祇有蕪湖菜子爲多然高貨缺少皆中次之貨頗不合洋莊銷路近兩日來日商收買祗有一千餘包蕪湖菜子開四兩六錢之外價略見漲日商見貨缺少自向平湖嘉善各産地收買放價至六元七八角該處底貨均被搜羅一空新貨出市尙有時日故市價尙須看漲 
[部定發給出洋護照章程]  
　　江蘇許交涉員昨致上海南北市兩商會公函云逕啓者本年二月十三日奉外交部訓令以華人出洋護照格式由各省自行規定收費數目亦不一律本部爲整齊劃一起見訂有新式護照頒發備用由十一年四月一日起凡官商人等出洋均用此項護照塡發檢同發照章程並護照令遵辦理等因奉此除布告周知外相應摘錄章程函請貴會查照附抄摘錄部定發給出洋護照試辦章程（一）請發出洋護照時應詳細註明後開事項（一）漢洋文姓名（洋文拚法用長寫）（二）年歲（三）籍貫（四）官階職業（五）領照事由（六）前往何國（七）經過地點（八）進口地點（九）居留日期（十）搭乘船名（十一）開船日期（十二）開船地點（十三）隨帶眷　　屬（以妻室及親生子女年在十五歲以下者爲限）（十四）隨帶僕從（姓名年歲籍貫等項亦須詳細註明）（一）領照人應繳近時最肖之四寸半身相片三紙（一）護照毎張收照費洋四元印花稅洋兩元（一）官員或個人自費出洋游歷者須由所在地同鄉官荐任以上之在職人員出具保結請發護照（一）商民人等出洋經商工作或游歷者應由所在地之商會代爲呈請護照（一）凡領照赴美者除照章辦理外應將在美居住日期先行聲明抵美後應赴使館驗照即由使館蓋戳爲憑 
[交大滬校學生會評議部紀事]  
　　交通大學上海學校學生會本届評議部成立迄今會議非止一次數記報端茲悉該部於本月二十二日又集會議先由議長茅以新宣佈本届職員决選結果會長楊立惠當選副會長陳體榮當選會計朱文沅書記彭無荒該部書記已分别專函敦請不日就職云又該會膳務科提議飯桌加置桌布案當經該部議决實行又討論該會新修改之章程議决先油印分發本校同學徵求同意最後議長茅君作簡短之演說略謂學生會爲全校學生之圑體性質完全爲義務爲公益其眼光甚遠非短近者可比將來之發展不可限量甚願大衆皆抱熱忱而促進會務云 
[賑濟俄災遊藝大會]  
　　本埠上海俄文生活日報同人因俄災奇重特請歐洲旅滬著名藝術家獻技募欵振災其地點時間等如下（一）地點英大馬路議事廳（先施公司對門）（二）時期三月二日（星期四）下午九點一刻開幕（三）獻技人員米蘭歌舞家愛絲特爾維拉齊女士羅馬康斯坦戲院藝員露斯維拉齊君彼得格勒者名鋼琴家彼塔德女士奏LeiztsRapsodieHongroiseSchurmansPolonsiae等曲提琴家發瑪亞（四）門票分五元·三元·二元·一元·四種 
[華洋義振會散放振糧]  
　　華洋義賑會前赴北滿購買高梁二千噸價洋約五十四五元不日可裝運南來聞此項高梁係振濟安徽北部另有麵粉一萬袋日内由滬裝赴蚌埠散放並又向西貢採購大批暹米分配各災區惟運滬日期尙未確定 
 
 

Page 15

 
 
[滬東振華義校募欵建築校舍]  
　　提倡鄉村義務敎育之宏願 
　　陳君勇三志在提倡鄉村義務敎育於民國九年糾合同志地滬東高郎橋創設振華義務學校現畢業生已有兩届學生日益增多成績甚爲優美爰力謀擴充擬建築校舍特組織募捐委員會茲錄委員會職員及募捐簡章如左 
　　委員會名單名譽會長李登輝會長朱勵公副會長陳文彬張葆和總務部主任陳勇三部員陳邦耀梁鼎銘陳維新王嘉祥經濟部主任胡世烺部員吕飛鵬王有根文牘部主任顧伯良部員陳克昌楊元德建築部主任蔣錫祺部員徐步堂徐步雲奚文烻庶務部主任汪九如部員戴鍾麟康懷古 
　　籌募建築校舍基金簡章一宗旨以提倡鄕村義務敎育力謀擴充期收良效爲宗旨二目的此次希望籌募建築基金一萬元三分隊以本校校名華字爲例更類推而分列之如中華振華英華日華月華年華旦華光華清華明華興華物華才華九華精華寶華葛華新華文華裕華國華粹華等分爲二十隊四組織毎隊設隊長一人副隊長二人參謀長二人隊員至少五人另設總隊長一人名譽總參謀長二人總參謀長二人募金圑主任三人但各隊長如因特别情形可自由增减五特例各界熱心公益人士願組織特别募捐隊者尤爲歡迎六分數以一元爲一分募金大會開幕後在半月中得分最多之一隊加奬一百分次多者加奬七十五分再次多者加奬五十分第二半月加分同上但不能將上次分數併算第三半月爲總結束奬分同上亦不能與上二次分數併算如連接一二三各次發表分數均列第一者特奬一百分以上所募欵項均須於發表時繳清七發表各隊募得之分數於開幕後分三次發表日期如下隂曆二月二十日三月初五日三月二十日毎次均定晚間八時發表八地址毎次總擇相當地點隨時通知九紀念贈品（甲）得勝隊得最多之一隊例將出力人員合攝一影印諸本校報告册並配鏡架懸掛大禮堂中永留紀念以資瞻仰（乙）各人得分數最多者第一贈以金質感謝章一枚（陳琴軒君贈）匾額一方（柏文蔚君題贈）銀鼎一座（陳勇三君贈）第二金質感謝章一枚（李登輝君贈）匾額一方（鈕永建題贈）銀盾一座（陳維新君贈）第三金質感謝章吳山君贈）油畫一幅價值五十元（梁鼎銘君贈）銀盾一座（陳勇三君贈）（丙）毎隊得分最多之個人各贈以銀質感謝章一枚（丁）各隊隊員滿三十分以上者各贈以謝狀一幀敬將芳名鐫諸銅碑懸於禮堂中並贈賽磁感謝章以誌永感（戊）特别募捐隊贈品與上同但不能列入二十隊之中比較計算藉表優待而謝熱忱（已）大會閉幕後定期舉行慶功大宴會凡得二十分以上者皆請與宴並攝影紀念十期限自隂曆二月初四日起至三月二十日止（共一個月半） 
[勸組宣講部之響應者]  
　　本埠少年宣講圑爲謀社會敎育發展前曾致函各圑體勸組宣講部茲悉該圑得各圑體復函贊成者如下（一）江蘇省敎育會函云敬復者奉函屬組織一宣講部與貴圑相輔而行貴圑宗旨極所贊同茲公推顧蔭亭君面洽一切合先奉復並頌公安（二）全國道路協會函云奉讀手敎備悉一是敝會前次開幕徵求仰蒙貴圑鼎力贊助無任感謝現在敝會亦組有臨時演講部敦請任君矜蘋擔任主任職務並求鄭君正秋任化妝演講總編撰將道路建設問題編作歌詞劇曲排演提倡與貴圑相輔而行期收實效此復順頌公綏（三）精武體育會函云敝會日前派連君炎川到貴圑接洽宣講事宜備聆偉論至所欽佩查敝會第八次宣講會定月之二十六晚舉行渴望貴圑蒞臨宣講俾聆敎益不勝翹盼之至此復敬頌春祺（四）聯益善會函云前接惠書敬聆一是在公等熱心公益曷勝欽佩服務社會係盡天職茲集同志十數人組織一部定名聯益宣講圑惟成立伊始劃策難周且敝同人智識淺陋深恐未能盡善尙祈公等有以灌輸之無任感禱即頌公安（五）民國路聯合會函云展讀大函實深欽佩貴圑宣講使平民得受常識蒙示組織宣講部極端贊成稍緩即進行此復敬頌公安（六）地貨友誼會函云頃奉琅函敬悉俟演講員數滿儘先組織一二隊以盡國民天職而答貴圑諄諄勸勉之誠敬復順頌公綏 
[滬北共和新路之善後辦法]  
　　滬北工巡局與寶山交通局訂立合同 
　　聯合通信社云滬北工巡局之共和新路以寶山交通局建築縣道之關係於高度闊度均須改築前由交通局商允工巡捐局將改築工程劃歸交通局辦理並將善後事宜彼此訂立合同俾於縣道進行旣無妨碍而於工巡局地方行政亦無更張經該前局長汪洋於十年八月十日呈奉松滬護軍使署指令内開呈悉所擬尙屬妥洽仰即會商交通局如擬辦理草合同訂就後並仰先行呈核以昭愼重此令等因嗣工巡局邀集該局董事沈　錢允利榮宗敬陳炳謙趙光第江灣鄉經董嚴思棻侯震吉彭浦鄉經董凌企曾閘北地方自治籌備會會長俞宗周閘北救火聯合會會長徐懋閘北紳士顧堃等雙方會議將原擬草合同九條公同議决仍由滬北工巡捐局局長許人俊前寶山縣交能局局長錢淦會銜呈奉護軍使察核嗣奉指令内開呈及清摺均悉查摺開合同草案尙屬妥洽旣據邀集地方紳董一再籌議贊同自應准予所請備案惟馬路工程係屬市政範圍該路雖因行駛汽車歸該交通局修築而路政關係重要該工巡捐局仍應隨時查察完全負責毋得藉端推諉除令寶山縣交通局外仰即遵照可也此令云云近日該兩局均已遵照辦理從此上寶間交通輿市政該兩局分負責任矣茲將合同附後 
　　滬北工巡捐局寶山縣交通局議决訂立共和新路善後合同第一條交通局就工巡捐局已築之共和新路加高加闊關與迤北之縣道同一形式其路面應築石片或鋪煤屑由交通局辦理第二條常年養路等費及修繕工程由交通局完全負責外毎年撥給工巡捐局使用費三百元以五年爲期期滿續訂合同應再酌量情形會議辦理倘日後自治回復本條另議第三條共的新路銜接處認爲必要時東西開放馬路仍歸工巡捐局主辦第四條將來市面發展其路旁之營業執照及工巡各捐仍歸工巡捐局徵收第五條各項車輛除滬太長途汽車外其他領有交通局車照者得通行至永興路上寶交界處爲止第六條該路除照第一二條辦理外其路底溝渠瓦筒及路旁一切建築仍歸工巡捐局主辦第七條關於該路經過之河道建設橋梁應由交通局先期知照工巡捐局其經費由交通局負擔第八條該路除滬太長途汽車外如有他種用途仍須商明工巡捐局認可施行第八條本合同呈護軍使核准後繕寫同式三份除以一份呈送備案外各執一份遵行 
[報關行控關員案之結果]  
　　關員解職罰俸 
　　南北市報關行元昌盛豐順公泰源永等十八家在海關呈控浦東楊家渡關員勒索一案業經勞稅務司傳集原被人證訊明事非無因已將該洋員解職另調羅松人物腦夫前往接充物氏前在招商局三號棧房内現係暫調代理至解職之關員係英人名軋吃葛在關服務三十餘年故稅司念其在關年久格外通融除解職外祗罰俸半月以示懲戒并聞勞報司面諭各報關行代表石芝坤何靜之鄒靜齋嗣後尙望通知各同業亦當整頓辦理不得貪利違章云 
[西服業同志會籌備會紀]  
　　聯合通信社云上海西服同志會於昨日下午二時在該業公所内開第二次籌備會到者有莊雨亭顧鐘泉徐月卿龔月樵曹伯安張文忠宋春寶顧連生陳順榮張仲君等六十餘人時因該籌備主任金儀翔未到改推曹伯安主席議案如下（一）報告上次開會情形（二）提議前因領取工部局執照事所受種種感觸皆因無圑體爲之保護故此次同志會有必須組織之理由（三）去年各隊所募捐欵應通繳臨時主任金儀翔收存銀行（四）現同業之加入者不少應定期開成立大會正式進行以上各件全體通過遂散會 
[基督敎大學同學會年宴改期]  
　　准三月六號晚舉行 
　　基督敎大學同學會係合中國各基督敎男女大學之原有同學會組合而成其第六届年宴原定三月三號晚六時半在大東旅社舉行茲以籌備上種種關係特改期六號即星期一舉行俾辦理完善興趣增厚聞已遍發通告想届時必有一番盛况也 
　　並聞該會定本星期日（即二十六號）下午三時在青年會召集執行部磋議一切進行手續云 
[神州交易所解散之爭論]  
　　註册具名人與理事股東之主張各異 
　　神州物劵日夜交易所董事巴西國人潑來拉在公共公廨刑事科狀訴該交易所會計沈馥山騙取股本洋十五萬六千元一案昨經張襄讞會同代理巴西領事之義副領事費洛氏開庭續審即據潑來拉上堂訴稱該交易所由我具各向巴西領事署註册今旣解散應請堂上准我爲理賬員着被告將一應欵項交出或暫由巴西領事署保存我已查明存於各銀行錢莊之股欵僅有四萬二千元其餘之十五萬六千元已被取去云云並延律師代表辯護而該交易所之理事部亦延律師到堂聲稱該交易所解散係經理事部邀集各股東開會表决並登報聲明毎股所繳之股本五元則發還三元八角當時公舉吳竹生爲代表稟請巴西領事備案原告潑來拉不過代該交易所出面註册非該所股東又非雇員若派彼理賬則各股東之血本殊堪顧慮况其對於該所之辦事資格彼已自行簽字取消更無預聞之餘地云云又據該所全體股東代表甘維露律師聲稱原告代該所出面註册時曾給其費用三千兩今其此項請求殊不合法全體股東除一致反對外尙須請求堂上將前發給存欵之銀行錢莊禁止取欵之諭單撤消而該所現存之生財等物亦請求給諭禁止變賣俟各股東開會籌議後再定云云中西官訊畢諭候改其核供宣判 
[會樂里之深夜攔刦案]  
　　婦人盛飾夜遊之股鑒 
　　住居雲南路會樂里一弄二百七十九號門牌之婦人張周氏前晚在廣西路笑舞台觀劇回家約十二句餘鐘甫出汽車即被盜匪多人攔住一盜開放手槍一響嚇禁聲張當被刦去值洋一千五百元之金　鑽戒及耳環而逸迨該管老閘捕房得報飭探往拿該盜等已早遠颺矣 
[昆明路謀財害命犯已解軍署]  
　　本邑人馮榮奎（即和尙）浦東人季富林於本年一月二十號糾同在逃未獲之阿毛囝突入楊樹浦昆明路平房内將老嫗陸沈氏謀斃圖劫財物未成案發被捕解由公共公廨研訊明確判决被告一併押候錄供詳解護軍使署訊辦屢紀本報昨晨匯山捕房捕頭麥搿雷搿得到公共公廨所發全案公文立飭承辦此案之華探目金福壽包探何慶恩將該兇犯馮榮奎季富林兩名提出加上鐐銬押登滬杭火車解送新龍華松滬護軍使署請爲按律懲治 
[塌車夫毆馬車夫案續誌]  
　　塌車夫方小四子等駕車碍路聚衆兇毆檢察廳長黄用中之馬車夫瞿春泉等受傷一案已紀昨報茲悉黄檢察長返廳後以當時目覩行兇之塌車夫非止已獲在押之方小四子沈小園姜興華等三人其在逃者尙有多人因選派法警分投拘拿又獲劉萬榮並甲乙等數人立解到廳由孫檢察官提同方沈姜劉等到案研訊之下騐得該馬夫瞿春泉與小馬夫受傷屬實判令退去自醫方等皆俯首求恩問官判令分别收押候辦甲乙等無干開釋而黄廳長以利涉橋崗警王金榜當時對於該塌車夫有所偏袒辦理諸多荒謬因函致二區警署嚴詞詰責昨經該區飭派巡官吳玉亭到廳謁見黄廳長詢問詳情然後返區命傳王金榜到區詰問一過以便解送法庭備質 
[吞珠案三紀]  
　　原告請求撤銷不准 
　　金家牌樓婦人鄭朱氏行竊同居章長生家珍珠次日發覺該氏情急將珠吞入腹中由警函送法庭發堂醫治已紀前報茲悉該氏所吞之珠二十二粒已經瀉出提回檢廳收押一面飭傳章長生來案領珠而章長生前又投廳具詞請求將案撤銷問官不准 
[中華義勇軍月盃比賽紀]  
　　本月十八二十二兩天早晨六時三十分爲萬國義勇軍中華隊比賽月盃之期全隊百餘人均戎裝到塲以練兵課第十五十七兩種作爲比賽課程結果推郝伯陽君射分爲最優計得五十四分茲將毎班獲勝者分數錄下（特班）排長郝伯陽五十四分（第一班）常備隊員徐漢章四十四分（第二班）正備隊員干庭輝四十三分（第三班）正備隊員楊德昌三十五分 
[華童校友與滬寗路員比賽足球]  
　今日（星期六）下午二時半華童公學校友會與滬寗鐵路足球隊在麥根路球塲比賽足球專車二時由上海北站開往比賽地點校友會球隊先於一時三刻會集於華童公學同往車站賽球後復至大東旅館會餐以爲去冬至今歷次賽球結束之紀念云 
　　校友會球隊隊員姓名錄下徐秉忠華鏡園哈元貞楊德潤張敏璋樂秀榮徐錫龍黄顯灝李大裕王文彬饒宗漢翁科安奚福泉黄照學 
[山西路商界組織足球隊]  
　　聯合通信社云山西路商聯會會長周伯堯鑒於體育之重要及商夥之精神不振對於國民天眞營業競爭二者皆有關係特發起足球隊引起會員之興奮從事運動練習以逹國民强健之目的業已組織成立隊員共二十二人不久開始練習聞已函請公共體育塲王君商借該場爲練習塲所云 
[精武體育會之演講會]  
　　北四川路精武體育第一分會定於今日開第八次精武宣講會昨日遍發入座劵其秩序大畧如次（一）銅樂（二）報告（三）國歌（四）宣講（五）化裝宣講（六）敎授國語（七）趣劇（八）宣講（九）拳術 
[市西公學之學額]  
　　南陽橋中華救國十人圑聯合會附設市西公學於前星期正式上課新舊生統計較上期超兩倍以上日來尙有陸續報名者該校以不及添闢新敎室特發通告截止報名惟英文商業夜校尙有餘額云 
[中華女子美術學校開學記]  
　　昨日上午九時法租界寶康里中華女子美術學校舉行開學禮學生張景光陳珠鳳李癸生李皖生高風清等到者數十人齊集課堂由校長唐家偉女士主席畧謂本校開辦業已四載客秋已畢業一班因皆被聘充當各處敎授頗能盡職要皆平日耐勞勤學得來今天爲開課之日務望諸生努力勤學以期上進無負大好時光且美術如圖畫畫像及刺繡各科尤應專心研究精益求精云敎員陳家英陳家慶蘇淑嫺張雅秀等皆有演說發揮盡致云 
[誰入地獄之電影]  
　　古時牢獄之黑暗獄吏之殘酷中外同然及今猶有未盡改良者四川路青年會有鑒於此特於今晚（二十五）八時會員家屬同樂大便中選演無上社會好片「誰入地獄」五大本是劇寫一女子因其友得罪入獄不堪種種虐待因此故意犯罪被拘入獄藉得調查獄中狀况婉轉稟逹官吏牢獄賴以改良獄囚咸占其惠誠有如我不入地獄誰入地獄之旨是劇之佳不在其改良牢獄在於其獄中茹苦含辛演出不可思議之情形看之令人欲哭欲笑大足感動人心社會良劇此爲第一入座劵毎張二角會員一律减半云 
[縣商會明日開常會]  
　　上海縣商會以本月二十六日即隂曆正月三十日爲本月份第四星期即今届第二次常會期所有會中進行事宜及應行提議各案由均已次第編定昨特分别函致各會董届時蒞會列席與議 
[清江高分廳推事參觀滬法庭]  
　　清江第一高等分廳監督推事余謙字六皆會同汪堃符字貞夫因公來滬寓振華旅館昨午詣地方審檢廳拜會經梅黄兩廳長迎入欵以茶點茗談片刻由梅黄兩君引導至審檢兩廳内外上下各處辦公室以及看守所等處參觀一周興辭而别 
[龍華之華商水泥公司]  
　　華商劉鴻昇等集股購地在龍華沿浦灘十三圖地方擬建華商水泥公司曾經呈奉農商部批准並向美國訂購製造水泥機器四架以期振興實業現美國已將機器四部起運來滬昨日送往龍華暫爲存儲一面已飭承包建造公司房屋之工頭定於舊曆二月初旬開工興建期限四個月竣工本年秋間定須出貨云 
[孫寶璵靈柩裝車運杭]  
　　滬寗滬杭甬鐵路管理局昨奉交通部電令略謂已故寗波海關監督孫寶璵靈柩准於本月二十六（星期）由滬裝車運杭應飭預備車輛等因當經該路局長任小山氏飭知上海北站長預備花車一輛爲孫督辦及執拂諸人乘坐另備鐵蓬行李車一輛裝置靈柩各該車輛均於先一日（二十五）齊集北站外月臺等候其北站及杭州城站兩處均經路局工程處搭蓋臨時蓬廠以備靈柩到站各界人士設祭之需此項車輛皆予免收車脚以示優異並聞孫督辦扶同乃弟靈柩於昨日（二十三）由寗波搭乘新江天輪船來滬今日（二十四）運柩停放上海北車站蓬廠内明日（二十五）上午爲各界祭奠之期入夜將柩裝上鐵蓬行李車内准於二十六日附掛由滬開杭之一百零四號早特别快車於上午八時出發十二點二十分到杭卸入杭站蓬廠設奠旣畢即於二十七日起運寄厝以俟擇吉安葬云 
[漕河涇鄉經董被控]  
　　本邑漕河涇鄉民梅祖福沈宗堃等爲該鄉經董唐祖瀛摧殘敎育等情聯合具呈上海縣知事公署請求查明撤換沈知事已派員密查茲將該民等呈縣原稿錄左呈爲鄉董摧殘敎育任用私人尅减敎俸吞入私囊請求逐欵查明迅予撤換事竊漕河涇鄉董自唐祖滬接任經董以來爲時不過兩月其對於地方種種設施荒謬絶倫者不勝枚舉茲將確實有據者略舉數端陳明鈞署伏乞查明察辦（一）敎育一途目前正在推廣該經董志在歛錢不但不能推廣且又處處减縮如第二第三第五學校不問學生多寡祗定校長一人敎堂一室摧殘敎育莫過於此（一）敎員去留皆有一定期間該經董一經接手不得學委同意各校敎員半多撤換而所任用者非其親戚即係同宗學問資格皆所不計衆目昭彰可查可訪任用私人顯而易見（一）敎員薪水皆有領欵單可憑第二學校藉校長與敎員不洽爲詞將十一十二兩月薪不至今扣留未發第五校經費規定毎月洋二十二元半自前校長吕璜辭職後即請裘允明君擔任是職該經董於上年十一十二兩月毎月僅給洋十四元尙餘十七元儘入私囊據爲已有領欵單尙存無可抵賴再有第一校建築費該經董早已具領洋二百元而事隔三月有餘校外竹笆至今尙未告竣第二校牆壁坍壞要求修理置若罔聞以上各節證據鑿鑿極易檢查夫國家振興全仗敎育該經董不顧大局惟利是圖以全鄉之經濟作爲一已之私財敎育前途詎堪設想祖福等目擊情形不忍坐視爲此據實陳明請求縣長飭委嚴查迅予撤換實爲公便謹呈具呈人梅祖福沈宗堃陳世銘梅鴻荃吕璜徐華德朱愛人夏蘖薌王伯平徐墨林梅鴻儒楊立根朱冠玉趙雋人 
　　該鄉地保許匡臣亦赴縣呈訴該董浮收學費假公濟私等各欵沈知事諭候核辦茲錄原呈如左呈爲浮收學費假公濟私請求按律嚴懲如數追還以警刁玩事竊漕河涇鄉經董唐祖瀛不惜聲名愛財如命上年十二月間有二十六圖公民潘娛溪價買陸進生糧田一蕩計活田契價洋八十五元應提中費洋八元五角照章學費一成馬巡費五釐應於中費内提出一元二角七分半而該經董利令智昏竟收學費等項洋八元七角一分二釐按諸規定章程改革情或有之且又畏其聲勢不敢與較祗得如數照給後因得業者以其破壞定章不服照付所以此欵至今懸宕民身爲地保無力賠償爲此粘附收條請求縣長按律嚴懲以爲假公濟私者戒並請追還浮收欵項如數照給實爲公便謹呈 
[鼎豐經理控協理案]  
　　鼎豐莊經理朱鶴亭在公共公廨呈控協理夏晋伯私用賬洋五千元等情曾經公堂傳訊因原告未到並據被告供稱其欵已託許姓交與原告奉判夏交五百元保朱反交五千元舖保候訊在案昨晨朱鶴亭偕代表律師投案要求免予交保並與被告代表律師互辯良久經中西官核供磋商之下判夏仍交原保朱改交一千元舖保候展期再訊 
[熬油公司私宰死猪案之近訊]  
　　查緝經手賄洋之王振濤 
　　南市薛家浜同記呆猪熬油公司因私宰死猪一案曾爲軍署訪聞查提該公司之賬房朱三吳巧福二名及各猪行行主徐秀生等七名到署訊押並將房屋發封在案茲悉何護軍使查得起案之各項賬簿内有登記年節致送某廳全體偵探及該管長警人等賄洋數目之名單下注吳巧福王振濤經手字樣大爲震怒務須澈底究辦惟經手行賄之王振濤一名因未緝獲故於昨日派令本署稽查員迅速查緝並以該行等前在本署具結聲明祗能熬油不宰死猪乃抗違禁令不顧公衆衛生聳令宰售病死猪則只殊屬膽玩已極應依法罰辦以示懲懲儆業已令飭軍法科鄧科長酌予懲罰矣 
[又一投機失敗人]  
　　南市永泰興字號係江西南昌永泰元駐滬分莊專辦洋廣貨布疋等運往江西銷售經理爲馮際雲蕪湖人馮近來做投機營業失敗虧折一萬餘金將號中欵資東挪西移彌補各債戸至於前日周轉不靈不能支持即行停歇聞虧欠錢莊及往來各號爲數有二萬二三千金現各債權人派人至南昌向總號追償欵項昨已乘輪前往矣 
[尙有本埠新聞等轉入後頁]  
雜評二 
[解决國是之人數與時間問題（旡用）]  
　　解决國是將期諸少數人乎抑期諸多數人乎曰少數軍閥政客所解决不了之國是惟有讓諸開誠布公之多數人民 
　　解决國是將予以短期間乎抑予以長期間乎曰亘十年長期間所解决不了之國是惟有望諸直捷了當之短期會議 
　　夫人民之爲多數莫能與之爭焉然人民至衆不能集四萬萬人聚於一堂擇較與國民有關係之法圑推舉代表討論國是不可謂此非多數人民之意思以舍此别無更得眞正民意之道也會議之期間長短原無關係第徵諸往跡夜長則夢多曾不如酌定相當期間以爲有條理有目的之討議開幕即議事議畢即閉幕不必遷延時日枝節横生也是故居今不欲國是之解决則已如欲解决國是則凡人民自動的無黨系色彩的會議宜若不復别滋異議予乘便私圖者以藉口之資不然甲倡一主張乙發一意見非有成心即含作用國是之壞若而人誠不能不分任其咎矣 
 
 

Page 16

 
 
本埠新聞二 
[兩旅館違章]  
　　三新旅館留客吸烟三泰旅館容中西男婦同室 
　　漢口路三新旅館主李伯榮因備設烟具容留庽客吸食鴉片烟又九江路三泰開記客棧主徐吟州因容留華人三名與一西婦同居一室匿不報告均屬違章前日被捕房查悉請廨出單於昨由探陸根生將李徐二人傳至公共公堂經中西官逐一訊明判李罰洋二十元徐罰洋十元一併充公烟具銷燬 
[販烟搶烟兩敗俱傷]  
　　此之謂天網恢恢疏而不漏 
　　廣東人胡柏紀販賣鴉片烟土爲業設售土機關於虹口百頓路鴻安里第五百零八號牌號爲雲東公司生涯極盛前日某公司之輪船從外洋進口胡有小土三十九隻由該輪運滬因往該輪取出烟土置入一手提籃内雇乘黄包車而返經過北河南路七浦路左近不知如何被揚州人劉德標張阿寶聞風當將其土攫之而逃胡即狂呼經四百零六號一千零十九號兩巡捕趕來將張劉連土一併追獲而胡則因畏罪乘隙逃去該捕於是將人贓帶回捕房稟由捕頭除飭令收押外並派華探目蔣阿林包探侯阿寶出外將胡柏紀緝獲昨晨解送公共公廨稟明前情請爲懲辦被告胡栢紀延許理律師代辯謂此項烟土係胡之友人張姓託胡送往大東旅社交某姓客人及胡帶土乘車經過北河南路突被已革司關巡捕（指劉德標）糾黨搶去請將湖從輕發落云云質之劉德標供與胡素來相識其伯頓路家中之雲東販上公司組織已久胡此次由大英公司輪船運來烟土共有二百磅已有數批運至他處此次被我窺破原擬鳴捕拘拿等語並延律師代辯張所供之詞多推與劉一人起意張襄讞及英赫副領事會訊旣畢以胡柏紀故違烟禁判押西牢一月或罰洋一百元充公劉張兩人各押三月烟土送關焚燬 
[汽車又傷四人]  
　　申新紗廠小工王阿星昨日上午九時許行至廠前被某西人所乘汽車撞倒跌傷頭腦甚重不省人事由西人扶入汽車送往同仁醫院醫治又昨日上午十一時許某號汽車駛經文監師路撞倒有人張全興腿足受傷由虹口捕房一千四百七十四號華捕到來將汽車號碼抄錄另雇車送受傷人投同仁醫院醫治一面歸報捕頭候示又有江北人陳六桂昨日下午二時許在南京路行走遇有某號汽車駛來不及退避致遭撞倒頭部等處受傷當經老巡捕房四百十一號印捕前來抄錄汽車號碼另雇車送陳六桂往仁濟醫治即持傷狀單呈報捕頭請究又昨日下午三時許浦東人十二歲男孩陳和尙行經愛文義路被某號汽車撞跌腿膝受傷當由新閘路捕房七百八十八號華捕瞥見前來車送仁濟醫院醫治一面抄錄汽車號碼呈報捕頭候示 
[曹國樑傷勢危險]  
　　向爲工頭之曹國樑因於上年十二月十號在楊樹浦路被仇人周根林王三糾同在逃之三人持利斧將曹頭顱等處砍傷當經捕房派華探程明德季立仁往將曹車送同仁醫院醫治並將周王兩兇手緝獲拘解公堂訊供判被告押候原告傷愈再訊在案茲悉曹傷勢頗爲危險昨由該院通知楊樹浦捕房捕頭强生君即據情稟報承審官張逵卿與英赫副領事帶同錄事蒞同仁醫院向曹詳詢當時雙方起衅情形之口供一過以資研究 
[行强欺侮幼女之押儆]  
　　周錫萬押五年 
　　住居愛多亞路三百六十號門牌婦人范馬氏之九歲女孩金妹被無錫人周錫萬强行非禮致女下體受傷經氏察悉於前日報請老閘捕房飭探嚴阿慶將周拘獲昨晨解送公共公廨先由中西包探上堂稟明前情並將西醫騐單呈案請察繼由范馬氏投訴雖與被告爲鄰素不交談女兒被欺後回家啼哭向之詢明緣由即報捕請究等語並據范女到堂訴明被欺受傷各節訊之周錫萬供認不諱李襄讞核供商之英包副領事以周不法已極判押西牢五年示儆女交其母領回 
[濟良所反對提回煙妓]  
　　已離苦海應予保護 
　　法租界小東門外三十六號門牌鴇婦徐金氏所開花烟間内之烟妓王桂芬因遭鴇凌虐逃至公共租界重慶路迷途經一千四百五十六號華捕查見詢悉其情帶至捕房解奉公共公廨訊發濟良所留養在案茲爲鴇婦徐金氏得悉以王妓捲逃等情控由法捕房請出提票於昨晨派探投公共公廨第一刑庭稟明前情呈文聲請將王桂芬提回歸案等語而濟良所對於將王妓提回一事大爲反對特延牛門律師到堂代表譯明反對提回理由並請將提票暫存公堂云云經中西官核供諭將法公堂之提票暫存候商明法領再核王桂芬仍留濟良所候示 
[流氓强搶烟妓]  
　　流氓押禁西牢烟妓送堂擇配 
　　薛和尙日前糾同李阿華胡阿良徐金堂等乘坐汽車至法租界小東門外餘興街强搶烟妓錢金鳳而逸當由鴇婦王陳氏報告捕房現爲包探偵悉前往將薛等一併拘獲帶入捕房昨解法公堂請究先由西探長戴薩克君由譯員曹炳泉譯稱查得被告等係英租界滿庭坊無業流氓膽敢駕坐汽車到來强搶烟妓實屬妄爲請爲理究繼由鴇婦王陳氏稱是晚共來十餘人强搶求究詰之薛和尙供認搶烟妓不諱胡等三人供稱民人等帮同搶妓是實聶讞員商之法副領事歐君判薛押西牢三個月李押二個月期滿永遠逐出租界胡徐兩人各押一個月期滿出境一年金鳳送堂擇配陳氏斥退 
[流氓搶香烟]  
　　前晚十一時滬南洪生碼頭永大烟紙店學徒伍發順在北市購來香烟四聽携回南市行經十六舖協興里口途遇流氓多人阻住去路指其所携之貨來歷不明相與搶奪不遂將伍毆擊該學徒大聲呼救爲第九守望聞知到來拘獲高金寶一名餘均逸去當將高帶入一區警署訊明後飭解警廳司法科訊究 
[尙文路之白畫搶洋案]  
　　虹廟弄木器店主朱菊坪昨午持鈔票數百元往城中付賬行至小西門尙文路口爲匪黨偵悉糾合多人上前將朱軋住行兇毆打並將鈔洋攫去後將朱推入隂溝内始一哄而逸迨朱扒起檢點已被搶去票洋一百零八元小洋十八角銅元十四枚報告崗警追獲周金生一名押送二區李署長令飭長警追緝逸匪再核 
[七浦路賭客三十二名]  
　　顧阿美在七浦路七百零五號屋内開塲聚賭抽頭漁利被該管捕房包探陸連奎陳玉山偵悉前晚協同西探密往顧與賭客范如祥周阿狗陳金山唐阿甫陳許氏陳張氏王張氏等男婦三十二名拘獲抄出賭具昨解公共公廨經中西官訊實判頭家顧阿美罰洋五十元無力改押西牢一月其餘三十二名各罰洋五元賭具銷燬 
[革警滋事拘獲警廳]  
　　淞滬警察六區署長劉樹棠查得該區革警陳永勝前曾解送警廳遞回原籍近又潛來吳淞專以魚肉良民爲生活日前特飭長警將陳逮獲收押詎陳在押向看守巡警恃蠻恫嚇昨經劉君判解閘北司法科轉解淞滬警廳按律嚴辦 
[閘北取締擺攤]  
　　閘北大統路新民路等處沿途向有小販擺設各種點心食物等攤甚多近因滬北工巡捐局許局長注意衛生整頓路政函請各署所署長署員轉飭上差長警一律禁止故日來各馬路已無此種食物攤基矣 
[三妓跳出火坑]  
　　妓女呂許氏許小寳朱月紅三人前晚在法租界菜市街地方强行拉客適爲包探查見帶入捕房昨解法公堂請究先由捕頭稟明前情詰之三妓女供無奈在途拉客求請超豁中西官判一併送堂擇配 
[車務公堂訊案錄]  
　　科罰者三十四起 
　　星期四午後公共公廨車務公堂開庭由陸襄讞會同英赫副領事訊理除陳阿根周培福李仲鶴三汽車夫所犯違章案改期再訊陸阿寶徐永慶陳玉廣甘連生四汽車夫捕房所訴證據不足註銷外計科罰者三十四起併紀如次（一）陳阿三（二）郁阿四均因駕駛汽車疾馳不聽巡捕指揮各罰洋三十五元（三）陳長囝開駛汽車將何有生撞倒碾傷手指罰洋二十五元再償何醫費兩元（四）王星老（五）趙慶忠（六）王寶海均因開駛汽車或無執照或不聽巡捕指揮各罰洋二十五元（七）王三子開駛汽車不聽巡捕指揮罰洋二十元（八）陶立生（九）徐阿六（十）蔡松泉或將汽車横路或開車疾馳各罰洋十元（十一）李毛狗（十二）薛章永（十三）孔金袖（十四）張阿根（十五）陳克元（十六）高富一（十七）周立子（十八）趙阿林（十九）毛鏡芳（二十）林阿虎或汽車號碼不明或無車燈或不聽巡捕指揮各罰洋五元（二十一）唐杏林（二十二）關掌生（二十三）劉言生（二十四）徐金根（二十五）葛妙全（二十六）俞阿毛（二十七）楊士香（二十八）宋鶴章（二十九）華三寶（三十）榮新安（三十一）王根來（三十二）嚴阿寶或將汽車横路或無車燈各罰洋三元（三十三）朱阿沼（三十四）朱阿金將馬車久停路上各罰洋一元 
[公共公廨訊案彙錄]  
　　昨晨公共公廨民三庭由俞襄讞會同日副領事田中氏訊理日商中國工商公司訴過文俊將劣貨麩皮混售並不將貨交清請追損失銀一萬三千一百二十七兩四錢案被告延朱斯芾律師代辯結果改期續審成單四張東文單八張均附卷民四庭由陸襄讞會同美丁副領事訊理（一）竺自綸延甘維露律師訴利去孟合開飯店糾葛案結果候函詢敵僑財産管理處楊樹浦一百零三號屋内之生財等件是否係原告所有俟得復再核（二）豫信號延高露玲律師訴馮普生不理賬欵案結果准被告具結出外料理（三）益隆西號訴黄介甫等不理糧食價洋案結果改期再核（四）裘維拿訴劉毓昌用空賬洋案結果被告交三千元舖保候訊（五）葉佐庭等訴董裕珍不分花紅案結果改期續訊 
　　又午後民四庭由俞襄讞會同美約副領事訊理（一）元甡莊訴林補青不理欠銀案結果派華捕帶同在押被告林補青於七日内分數次向原告將賬算明再核（二）馮德興訴黄慶記不理貨欵案兩造代表高露玲雷聲布兩律師請求改期結果改期七天或十四天再訊（三）史鴻洲訴夏品川不理鋼板損失案結果改期續訊 
[中華職業敎育社通訊]  
　　社址上海西門外方斜路三四八號 
[職業師範科特設莤僑學生額]  
　　本社以實施職業敎育之先决問題其一即儲備師資曾於民國八年在附設中華職業學校辦過職業敎員養成科一班業成而任事各處者頗爲社曾推許惟造就有限供不應求爰於本年起續辦職業師範科增廣範圍以應需要分（一）鐵工科（二）板金工科（電鍍行附）（三）木工科（漆工應用手工附）（四）籐竹工科（柳條工附工）（五）染織工科（織　毛巾工附）均附設工場注重實習此外普通學科有公民學·應用國文·職業算術·敎育原理·心理學·職業敎育·職業心理·科學常識專門學科有製圖·工作法·工場管理法等等入學者以年在十九歲以上二十二歲以下身體强健品性誠實曾在高等小學畢業或在中等學校肄業一二年爲合格除先期分函各省敎育機關保送外重念本社與附設中華職業學校以前常受南洋華僑之熱心資助且南洋華僑子弟之需要職業敎育不下於國内久思委托職業敎師南行提倡顧以精通技術而又深明敎育原理之人才殊不易得即有其人亦深慮不熟南中情形諸多隔膜收效不宏爲特議定即在前項職業師範科内提出學額十名專收南洋華僑子弟以冀他日學成回南辦理更易措施得當事半功倍業已分函各埠華僑敎育會商會學校代爲宣布凡有志往學者可報由上述三種華僑圑體或素有聲望之僑商保送其手續先電告姓名本社電報掛號爲（HuangYerspei）再備正式信函附具履歷交由該生隨帶回國開學期迫以三月底電到爲限至學膳及材料消耗費雜費鐵工科·板金工科·染織工科毎年各一百五十元木工科·籐竹工科·各一百二十元第一年毎人並另納制服費十元云 
公布攔 
[江蘇高等審判廳]  
　　民庭判决季朱氏等與張文榮因房租涉訟再抗告一案（决定主文）本件再抗告駁回再抗告費用由再抗告人負擔 
　　批示殷季和一件請領詞書由狀悉准領此批以上二月二十四日 
[江蘇高等檢察廳]  
　　批示楊道霖狀悉所訴究係如何實情候令行無錫縣依法核辦此批徐王氏狀悉姑准调卷核辦此批顧滙舟狀悉姑候調卷核辦此批夏殿魁狀悉爾女是否爲梅玉保等拐賣吳桂珍爲娼姑准轉令丹徒縣依法究辦可也此批吳阿友狀悉本案准予上告仰於收受判詞後七日内補具理由以憑核辦此批吳兆禮狀悉旣據聲明上告仰候審廳將卷判送到即行飭令補具理由以憑核辦此批周鳳章狀悉本案准予上告仰於收受判詞後七日内補具理由以憑核辦此批倪聖高狀悉候令催吳江縣知事呈送卷宗再予核辦此批姜施氏等狀悉查姜佑安跌傷致死一案委係自已失跌斃命其雇主姜月樵並無威逼戳傷情事曾由該氏及爾子供明在案茲復訴稱死者確係與僱主有關後先自相矛盾顯不足信所請着毋庸此批馬悅卿對於阮金祿案補具被盗事寶請求依法判决呈遞一狀郭　三等委沈紹唐辯護呈遞一狀劉嘉友聲請註銷上訴呈遞一狀以上三狀業經本廳查閱函送同級審判廳核辦仰即知照此示以上二月二十四號 
[上海地方審判廳]  
　　判决主文（民一庭）一件判决金志書與金鶴夫因贖産糾葛控訴一案主文原判撤銷坐落青邑四十三保三區十五圖南致字　東廂房半間西廂房半間下塲小屋一間並隨屋基地准由金志書備原價錢一百二十千文向金鶴夫贖回本審訟費歸金鶴夫負擔（民二庭）一件判决黄氏與尤裕培等婚姻涉訟一案主文楊恒祝應俟病愈後再行擇日迎娶訟費歸楊恒祝楊黄氏負擔一件判决須仁裕與劉根泉等租房糾葛控訴一案主文原判關於令控訴人付房租洋一百元之部分變更之控訴人應償還被控訴人尤吳氏房租洋八十元本審訟費歸控訴人負擔一件决定尤吳氏與須仁裕租屋糾葛控訴聲請假扣押一案主文本件聲請駁回一件判决金潘氏與丁寛義婚姻涉訟一案主文原告人这請求駁回訟費歸原告人負擔 
　　批示一件卞海程狀保韓順發隨傳隨到由准保此批一件胡阿興狀領欵項由准領此批一件陶登樓等狀請開釋由狀悉候傳原告訊奪此批一件錦雲堂代表劉金山狀爲股單作廢請求備案由狀悉錦雲堂股單作廢旣經股東議决並登報聲明毋庸再請備案此批一件王和炳請諭令董祥明立憑證由狀悉着即來案候諭此批一件陳全林狀請傳案執行由狀悉着即來案候諭此批一件張阿興狀請寛限由狀悉着迅即遵照和解筆錄將棺木二具遷去毋得抗延干咎此批一件張德餘狀請交保由狀悉准交殷實舖保出外理楚此批一件王艾氏狀領案欵由准領此批一件湯永昌等狀領案欵由准領此批一件翁長錦狀領管業證書由准領此批一件翁長錦狀交標價由准交此批一件康榮桂狀交訟費由准交此批一件徐樹榮狀請給領並予銷案由狀悉准予給領完案此批一件施申福狀請函縣協助執行由狀悉候函催寶山縣知事迅予協助執行此批一件曹金泉狀交案欵並訟費由准交此批一件董祥明狀請銷案由狀悉准予銷案此批一件施耀仁狀請銷案由狀悉准予銷案此批 
[上海地方檢察廳]  
　　批示徐惟浦狀悉查此案前經批明於本年一月十九日諭知不起訴在案現已時逾月餘該民聲請再議於法不合碍難照准至請求追還單開各物事屬民事範圍本廳未便受理仰即知照此批姜李氏業經前狀批示多瀆無益此批沈海林狀悉旣係買賣糾葛自不發生刑事問題如斛頭阿二等果有冒充法吏私擅逮捕情節可就近鳴警捕獲送廳核辦此批池永春爾子旣係朱人生戳傷自應朱一生一人負責何得牽累其父碍難准予拘究此批李加英本案業經却下多瀆無益此批王萬興查爾受宣告拘役不久即行開釋所請應毋庸議此批姚廣明狀悉案已起訴靜候判决可也此批孟昭昆狀悉候傳訊核查此批朱張氏狀悉仰即來廳候訊此批以上二月二十四日 
 
 

Page 17

 
 
自由談 
遊記 
[遊羅馬敎王宫觀名畫記（五）] [  汪筱謝女士]  
　　圖中右面繪諸聖人助西門Sinan置十字架於其背上圖中最上面繪羣天使聚而讚頌耶穌爲救人之主中有十字架棘冕耶穌被釘之木柱及釘等 
　　圖之中部繪七天使其中三人手執書卷以示末日將至其餘四人口吹喇叭警告已死者至耶穌前受審判故各種死人均自墳墓中蜿蜓而出有已成枯骨者 
　　再最上右面繪有多數聖人升入空際遇惡魔兩相爭戰卒遇天使得救左面繪惡魔及不信天主者此等惡魔用各種毒刑施於人身計此圖中共有三百餘人形態各異爲馬克最佳之作品惜保存不善今已多次剥落將來恐完全破碎未可知也 
　　其餘三面牆壁上共有畫十四幅均爲名人手筆畫中之意亦取自新舊兩約中繪摩西Moses之一生及耶穌之事業各圖俱完全無損茲爲詳叙於下 
　　左壁第一幅繪摩西領六十萬以撒列人自埃及逃出 
　　右壁第一幅繪聖約翰爲耶穌受洗禮於約但河此畫保守甚善故顔色尙係初次所畫者 
　　左壁第二幅繪摩西爲一猶太人復仇因此猶太人被害於一埃及人之手摩西又驅羣牧羊者因其禁止摩西之妹汲水於井中也 
筆記 
[孽緣記（五）] [  智軒]  
　　某公初不可嗣見夫人堅欲婚之遂勉從焉而女則始終未之知也於是闢密室與商之童艴然曰某盜之子也以宦裔而妻盜子何不祥之甚此不敢與聞夫人曰允婚即所以成全於汝否則須畫招定讞童謂事旣承矣贓旣獻矣欲畫招則難若欲强婚須待父命而後可否則一貴一賤公甘俯就我不甘仰攀人各有志天下無强婚而罪我之理今暫以三日爲期言次手足振動縲絏齊落刹那間已飄然不見某公大驚復召屠入飭再入山訪之屠曰生死惟公是命若欲再往必爲爼上之肉矣乃告所遇某公開言知難再强遂置之三日後童果與老翁至兩情融洽竟涓吉成禮不意婚之夕女謂童曰開君不務正業好與盜伍竊謂非計今待汝三年當讀書改業重爲君婦不然請相見於泉下童聞言乘間遁去時翁聞之寓書某公曰余晚年僅獲此子頗爲溺愛令媛忠言勗勉理宜恬從遂移居僻鄉延師課之數年果大進女聞之私喜童忽謂翁曰兒豈患無婦哉兒縱鰥斷不以恃父勢而以輕我者爲婦父勸之不可强之亦不可遂終其身不睦女亦漠然置之後三年竟嘔血而死說者謂翁中年嘗膺仕途與某公固有總角交後遭仇家害遂隠匿深山爲綠林以自存並謀報復計時已衰老迨童歸爲述顚末喜出望外竟聯姻焉不意好事多磨佳耦垂成而敗其天意乎無以名之名之曰孽緣茲事屠卓爲余言屠晚景無聊曾隨余叔炎署嘗資爲談助春夜漫漫濡筆記之（終） 
 
[暫時以連絡圖]  
雜錄 
[麗湘閣雜掇] [  陳家慶]  
　　余爲雜掇除載余姊妹拙稿外本擬專錄閨中諸知友及他女文學家之詩詞欲備他日玉臺之選也顧以目所接者頗爲衆多初不限於男女之界以是所編眞成雜掇閱者其諒余乎 
　　肆江女史杜雅雲擅長八法爲劉大同先生之弟子嶺南書法專家之一也不櫛鬻書風聞海内柳亞子諸先生爲訂潤格家兄漢園爲作鬻書小啓文頗工麗愛而錄之以共同好啓云粤稽歷來寶墨首重金閨蔡文姬叙述書源始定八分之說衛夫人傳授筆法抗作二王之師手跋諸圖則有楊家女弟躬掌記室則有皇甫内庭燕子丁絶世孝娥自寫經卷李意如大令保母竟工昌書此巾幗之美譚亦書家之勝事眷言往史夐乎尙矣邇有嶺南杜雅雲女史者才擅雕龍學承對鯉大家閨秀妙解文章小杜門風幼嫻詩律觀其五古直擬六朝旣長繪事尤精書法借道子丹青之筆解頑伯黑白之言本仙子之蘭香繼書業於杜度抱犢山内專工三年蒼龍闞前搆思累月其用指也悟飛鳥畫地之微其運鋒也得走馬透風之諦楷學靈飛行學聖敎隸學褒斜華山其他衡方夏承張遷靈臺史晨受禪表石門頌諸種靡不造詣有得臨摩無間窮方體圓體之變會南派北派之通碑帖集成眞行並茂弱齡有志日進無疆猶欲上窺周籕旁及秦分就其孟晋預卜厥成不難折衷諸家獨闢新理入中郎之室登上蔡之門也 
小說 
[社會小說人間地獄（三十七）] [  娑婆生]  
　　第六回對客揮毫佳人作態當階屈膝買辦乞憐 
　　賈大人道没回來我坐一坐候他便了那僕人便引賈大人到客廳開了電燈請他坐下僕人又去倒了一杯茶來賈大人便耐心在客廳中坐著靜候誰知一等也不來二等也不來賈大人不免有些心焦徐和卿的客廳雖擺設了許多絲絨沙發彈簧柔軟坐著狠覺舒服但是心中有事只覺煩燥又想起剛纔在愛媛媛家何等紙醉金迷花香酒氣現在却孤孤零零夜深人靜的在客廳中伺候差不多和前清候補坐冷官廳子一樣想到這裏看一看表已是一點鐘模樣依他的性子恨不得拔脚就走轉念一想講不起這一句話求人的事本不容易只好捺着脾氣坐着耐守此時那僕人又進來換茶賈大人順便問他道怎麽你們主人還不回來那僕人道吾們老板的事最摸不定有時候一兩點鐘回來有時候三四點鐘回來賈大人到等得心焦了可以在沙發上横一横省得坐着吃力賈大人道還好究竟你們主人夜間可一准回來那僕人笑了一笑道不瞞賈大人說從前吾們老班無論寒暑風雨至遲到天亮邊總要回公館睡覺的今年下半年起頭不知怎樣有時竟隔夜不回來起初吾們很替老板耽心事恐怕樓上太太要發脾氣誰知並無動靜以後隔五六天老板總有一天不回來子細打聽了小丫頭梳頭的方始曉得老板已經和太太說通了賈大人道照這樣情形今夜回來不回來没一定了那僕人點點頭道却也難說不過賈大人旣然等了半日索性再坐一歇兩點鐘敲過不來恐怕要明天見了賈大人也没話說又悶坐了半日聽見壁上的大鐘鏜鏜敲過兩下再也不能久坐曉得坐著也是無益宛如守株待兎便交代了那僕人呌他等主人回來通知一聲他明天一早准來那僕人也巴不得賈大人早走他可以鑽到廚房間裏和娘姨小丫頭瞎混遂也不再堅留賈大人急急回了棧房悶悶睡覺一宿無話第二天早上八點鐘敲過又忙到徐和卿家來誰知一進客廳已是賓客滿堂賈大人問明了僕人曉得徐和卿尙未下樓這些客人全在此拱候台光的賈大人一看衆客之中商界中人居其多數其中有兩個錢莊副手一個銀行經理一個長江輪船上買辦賈大人從前和他們有過交涉如今久别了見面不免問寒喧了一回其餘的人全不認識内中那輪船買辦是寗波人名喚林瑞齋和賈在人同坐在一張沙發上吸吸雪茄烟談得最爲親密忽然這時候廳門開處徐和卿大摇大擺走了進來衆客人一齊起立相迎紛紛的要凑過去和主人說話不提防有一個衣冠齊楚的客人分開衆人奔到徐和卿面前撲的往下一跪口中說道求求老板救我衆人大吃一驚正是 
　　世間誰願居人下事急求人不畏難 
　　不知那下跪的是何人因何長跪不起欲知後事如何且聽下回分解 
[餘瀋] [  嚴樵] 　 
　　閒來無俚偶與稚子攀談覺其一味天眞爛漫實令人心化一若身至青梅竹馬時者及回顧年華老大僕僕風塵憂國憂家誠不知感慨何從矣吾欲爲三尺童子不可得也（却酬） 
 
 

Page 18

 
 
   
 
 

Page 19

 
 
評論 
[（一）軍路] [  默]  
　　廣東之陳炯明四川之劉湘近皆亟亟提倡省道而山西閻錫山築路之成績尤爲卓著其最爲晋人士所艶稱者即自太原至汾州路線中六百城長距離之汾軍路蓋裁兵旣一時未能擁兵不治事又非所以安地方不得已而思所以消納之法化無用爲有用此最爲切要之法也 
　　近來各省督軍對於裁兵每藉口無費裁兵而不謀安挿必遺地方後患言固誠然然能安挿於公共有利之地使被裁之兵有工可作地方獲交通便利之益則裁兵之費亦未嘗不易籌使因費絀不裁坐食遊蕩揮霍罄盡搶刼譁變之事件以生則兵縱不裁亦豈能消弭地方之後患是故處置裁兵在使有工可作處置未裁之現役軍人亦必使有工可作而築路一事即使裁兵與現役軍人作工之最良方法也乃今日各省督軍對於裁兵後之安插計劃固不暇爲謀即對於坐擁之現役軍人亦絶不思所以兩全之道此種築路良法效之不過一舉手之勞而賜福於地方甚大猶且憚而不爲遂使山西之汾軍路與從前上海之軍工路成爲絶無僅有後先耀映之美舉豈非督軍之羞哉 
[（二）汽車與火車] [  省]  
　　中國敎育之不普及商業之不發逹羣言曰其原因在全國交通之不利便明知其因不即設法以實行者未始非經濟困難之有以阻之也小車人力車均交通之利器也然小車一輪不及人力車二輪之便利故漸見人力車數遠過於小車馬車汽車均四輪交通之利器也然用獸力不及用機方之穏快故汽車漸多而馬車遂因之以淘汰矣火車汽車均能長途通行交通之利器也然通行火車開路之外尙須建築鐵道需欵旣鉅爲時旣久創舉亦難此論者之所以言全國交通之不利便經濟困難之有以阻之也 
　　火車之通行旣以經濟困難之有以阻之矣其何不以汽車代之耶蓋以汽車代火車長途通行則 
　　（一）經濟之所需者除購辦車身外不過築路之費而已不若火車築路外如鐵軌木料碎石車站等在在需費 
　　（二）交通更得便利隨時隨地皆可停車以便行旅往返各車旣可免火車單軌須候他車之弊其開行之車數自可儘量增加車身輕便快慢可以自由操縱凡偏僻狹窄之地火車之不能通行者汽車皆可通行、 
　　（三）凡客車之駛行其所築道路之上者皆可徵收費項如是則一方於人民之交通漸見利便一方於長途汽車公司更多一進欵是皆爲長途車之汽車火車所不能得者也曾憶西哲孟祿有言曰一國人民敎育之程度可以鐵路之長短量之其意非指鐵路蓋重交通也若我人見長途汽車實較鐵道火車之事簡而易舉則汽車之事業交通之事業也亦即普及敎育發展商業之事業也願國人其奮起而共襄其成也可 
 
[周君最近所購之羅司羅愛司汽車]  
專論 
[上海最熱心之汽車家] [  嵩生]  
　　上海一隅非特爲中國汽車最多之處亦爲熱心汽車事業者叙首之地有周君者Me.W.p.Cbow寓蓬路一○五五號於該處建造一儲汽車室藏汽車極多雇用多數僕役組織完備美國紐約數百萬講究汽車者見之亦當歎爲觀止蓋周君研究汽車事業經年所有汽車均能證明其機之優劣周君之經驗旣如是而猶未以自眩者足見其重在實技不圖虚名者也茲略舉其所有汽車如下 
　　（一）羅司羅愛司轎車（RollsRoyceTouringCar）此 
車新購自外洋僅八九星期之久 
　　（二）幸登六汽缸轎車（WintonSix）於三月前購入 
　　（三）地勞耐（Delauney）及二輛勃萊脫轎車（Berlict）此二種運滬稍久 
 
 

Page 20

 
 
（四）莫利司奥克斯福（AlorriaOxlord）轎車於六星期前購入 
　　（五）生便轎車（Suubeam）此車祇行過數百英里 
　　周君現有这最新羅司羅愛司汽車（RollsRoyce）其車身爲寰球汽車車身製造廠所創造并爲亞東各國所未有者製造以來僅五閱月此車爲法亞公司運入由該公司總經理Mlr.WilliamHu胡惠廉君所出售車身爲寰球汽車公司所製造該公司先察周園之距離而後製造車身之周圍木料用最上等剛强而不屈車輪用黑漆車身外面塗以深紅顔料與車蓋之顔色互相配合美麗非常至其特殊之點爲大而有重量其門有三樞紐關時兩相配合無震動之聲車中之窗裝有機關可隨時上下車内裝配精密决無損失之虞蓋車門以（賢耳）鎖鎖上當門開時車内電光即燦爛四射若人離車門即閉電光亦隨之百立熄車中上升之各機關均有表以管理之下半部亦頗通風上部窗之動作可撑起而又可放下天雨時亦能使光線適宜避風窗及其他部分以銀鍍之車内鋪以天津地毯座位有五三座在後二座在駕駛者之後並裝置火爐以禦寒氣 
車内機關八日鐘藏食物箱等 
上横板之中懸一八日時鐘下裝玻璃窗内可貯藏食物上横板之上分三部分均可貯蓄物件後面坐位之下有暗箱相連最足讚羡者車中有一電鈴車主可告駕駛者種種情車内右方有電燈開關機電氣傳話機地毯等 
形如回家轉灣左方右方上前停止稍慢稍快等故車主無須發言祇一嚮此鈴駕駛者即能解車主之意矣 
　　車内部及兩旁之電燈均有電閘電閘裝於車之右方對面有吸香烟器具下面有著火器裝自動電綫以便吸烟上面兩邊有雕刻之玻璃花瓶頂上以絲向網懸之凡報紙雜誌及各種雜物均可置其内 
　　車内裝飾物大半以深紅色之小牛皮配之此種牛皮自美國購入顔色鮮美與車身之色互相配合洵美觀也縱觀上述其車之裝置可稱完善故周君有言曰是車祇行南京路當行經該路時見之者莫不讚美此即證明寰球汽車車身製造廠手段之優美也 
車内左方表示吸烟著火機及坐位另天 
[汽車各部中西名稱對照表] [  汪省齋]  
　　一續第十二期 
　　Cylinder.圓筒或氣缸（裝在曲榖上其中活塞往來轉動爲鐵鑄成并有翼扇動使其漸冷） 
c,c.Cubiccentimeter.立方梅得（歐州各國均以此量活寒轉動之遠近） 
Exhausrlilt排氣機（一種機械用以舉起排氣閥同放出壓縮氣以免機器之燃燒） 
　　Exhauatvalve.排氣閥（乃阻止燃燒氣油之閥） 
　　FlatTwin.平合雙氣缸（雙氣缸機之特别名稱） 
　　Flywneels飛輪（軸承相接之鐵碟其作用在邊之旋轉）F.B.Footboards.脚踏板 
　　F.R.Footrests.歇脚板 
　　Four.stroke。四擊（一種機器裝於汽機脚踏車押擊活塞即行四擊即（一）感導（二）壓縮（三）力（四）排氣） 
　　f.e.freeengine.自由機（昔日以此名引擎之裝有齧合子者） 
　　GearBox發動機箱（乃一部發動機關用之可操縱引擎及後輪之快慢 
　　h.b.c.HandlebarcontroJ.柄條制馭 
　　h.p.horseppwer馬力 
　　Hubgear.輪心發動機關（後輪心所有之發動機關大概均係電氣式者） 
　　i.b.p.氣缸中發生之馬力 
　　Intakevalve.收吸閥（爲吸進新氣之閥） 
　　K.S.Kickstarter發動板（發動引擎之脚踏板） 
　　MagMagneto磁石（爲自具電氣之發電機以供電流） 
而發火） 
　　moivMecbanicallyoferatedinletvalve機械之進閥 
　　mpgMilespergallon毎加倫能行之里數 
　　mphMilesperkour毎點鐘能行之里數（未完） 
[以工代賑之烟濰汽車路] [  雷生]  
　　烟濰一路與國際交涉有密切關係今以賑欵築汽車路預計六個月可竣工積極以工代賑雖未如期竣事然以六百里之路綫現在告成者已逹過半數其功績不爲不大果各省一一推行災民感受利益成效當不可思議今略述如左（一）爭回主權烟濰一路某國久思染指以與青島商務有直接關係也列强窺伺其旁故太議會中因膠濟影響卒未能如願以償有汽車路以代之路權不落於外人路成以後即不受外人之牽制環顧國中如津浦粤漢諸大幹路綫有一不供外債之抵押乎一供抵押品卽不啻倒戈而授人以柄辦汽車路則主權自我操不致成無形之瓜分領土主權無喪失之處其利益一 
　　（一）養成路工毎築一路測量需人工作需人一借外欵自開始測量起即授權於外人吾國之測量畢業生鐵路畢業生縱有技藝亦苦無處着手故有人浮於事之患今逐漸自動辦汽車路則路欵不若鐵路之鉅集欵自辦權自我操雖我國民窮財匱不能若美國之汽車路預算毎年恒以十萬里遞進即以十分之二三計之則二三千里之汽車路開辦之始測量監工及一切任高級之執事人員可以容納若干勞工之較有知識者任較爲難辦之路工又可以容納若干粗笨之事容納愈衆更不待言路成以後自各站高級之執事人員以至汽車夫動以千計何致游手之民相望於道且毎辦一路則爲吾國養成許多路政上有經驗之專門人材並爲勞働社會增加許多自食其力之人爲人羣中添出許多不動産金融不活潑而自活潑矣其利益二 
　　（一）增銷國貨美國築汽車路路之上層毎以地瀝青爲唯一堅固耐久之材料今吾國造路沙石等項隨處可取如烟濰經過登萊等地山嶺重重更可取之不竭且有山水之地架橋建站等等工事較繁工人之優秀者從事歷練於土木工程上增進知識不少國貨利用將來必日益進步且汽車一開數百里程途更可朝發夕至猝過凶年交通利便免致食料缺乏災民轉溝壑而死今魯西一帶災民依烟濰汽車路以爲生即成效大驗况今日恃路爲生之災民一轉瞬間農産有收更添出一種轉運機關銷路更形暢旺可見今日受其賜者惟災民將來受其賜者卽農工商各界之民也其利益三 
　　（一）利便儲蓄吾國國民儲蓄性質頗富惟勞働社會及中下社會收入無多縱有盈餘亦至有限因無信用昭著之儲蓄銀行非儲藏家中卽隨手用去故貧苦小民欲經營一業頗非易易果汽車事業發逹陸續興辦公司規定股票數目宜從一元起則勞工有餘亦可隨時入股積少成多可爲勞働及中下社會添出不動産俾仰事仰畜略有凖備遵古人庶而後富之法公司中細流漸積亦藉以興辦大事業爲地方造福免致路權胥落於外人之手爲國爲民均有利益况以賑欵辦路尤爲以公濟公乎試觀吾國外人經營之各種鐵路何一無贏餘外人之投資於鐵路事業何一不踴躍降而至於吾國之自辦電車事業亦何嘗有虧蝕以道路交通爲人類所不可少之事辦理路政在實業界中爲最穏當之生計機關所謂以公衆之財辦公衆之事果提倡得人不致蹈粤漢股票之覆轍將來汽車業未有不蒸蒸日上者也其利益四其他尤有可述者姑待異日筆錄以供諸君之研究（乙種酬） 
[寶山路政略談] [  櫻]  
　　予寶山人故于寶山路政略知一二茲述其概况如左以質諸研究路政者吾寶山於去年春設立寶山交通事務局於城内關於全縣路政皆屬該局規畫辦理先拆城門次築馬路以便交通計甚是也吾於年底旋里時新馬路之雛形已成惟尙未竣工故形式上雖美觀試一行其上則泥漿没脛行者苦之蓋路由泥堆成鮮黄沙聞作工者云日後將再舖以煤屑就此作了路闊丈許長短不一轉轉相連故處處啣接吾聞諸父老云路雖寛廣但不經久以作者旣不諳法而主其事者亦祗知省錢便宜不思爲日後計故路皆不堅固車行其上成凹形天雨時更甚今日如是日後可想余聞言不禁嘆曰天下事不爲則已爲則當周到路不築則已築則當堅固耐矣 
　　夫路不必盡由紅木松柏油水門汀造成然亦當多隔以沙及多舖煤屑總之基礎要堅固庶幾可以耐久若祗貪一時之便宜則日後所費當愈鉅也惟保護之方亦當顧及蓋路堅固矣使用　不得其軌則雖堅固如上海大馬路吾恐將不及年而破壞不堪也故鄙意於路之兩傍當築以石條專供小車及榻車之用以小車及榻車最傷路次之當衡車量過量者不得駛行如此則路不易壞而可以保久矣（乙種酬） 
 
 

Page 21

 
 
   
 
 

Page 22

 
 
常識 
常評 
[說一（續）] [  老圃]  
　　宋儒言天即理其尊無對所謂理即所謂一也然朱子謂理爲形而上之道氣爲形而下之器天下未有無理之氣亦未有無氣之理則理氣析爲二周秦以來舊說無理氣之别何休解公羊曰元者氣也無形以起有形以分造起天地天地之始也此即許愼所謂惟初太始道立於一造分天地化成萬物則所謂氣者亦所謂一也何休許愼之說爲周子太極之說所由出朱子謂太極只是一個理字極是道理之極至總天地萬物之理便是太極又言萬物四時五行只是從那太極中來太極只是一個氣迤邐分做兩個氣裏面動底是陽靜底是隂又分做五氣又散爲萬物則所謂太極者亦所謂一也昔希臘諸家之天地開闢論亦主二元一爲形而上之神一爲形而下之質猶之人有形而上之魂與形而下之體此與宋儒理氣之分相似希臘哲學家泰勒司Thales以水爲萬物之本原安納格昔孟Anaxlmenes以氣爲萬物之本原此與漢土隂陽五行之說相似而安氏所謂氣即宋儒所謂理氣之氣二者不謀而合若景敎哲學則與希臘哲學及宋儒之說皆不同彼所爲謂三一妙身無元眞主阿羅訶者固可一而不可二然周秦舊說亦無理氣之别而統謂之一但循其一之名即知其可一而不可三此歐西學者所未知也 
　　更正昨日常評第十六行「無文眞主爲萬物之始」句「文」字係「元」之誤合亟更正 
衛生 
[日常中毒後之解救法] [  王君偉]  
　　中毒有慢性急性之别慢者經多次作用始發爲症急者則僅一度接觸於短時間内即可立致危害今則不問其爲慢性急性惟擇其足以害人生命而又易與接觸者言之但述者非專門研究藥物學之人（蓋藥物通性及解毒原理與方法爲吾人常識之一）僅根據所有化學知識略述如後銅鹽銅鹽呈藍色或綠色常見者爲膽礬即硫酸銅（CuSo4·5H2o）及銅綠「Cu（C2H3O2）2+Cu（oH）l2」膽礬用於植物殺蟲劑及藍色顔料銅綠可作綠色顔料及治楊梅瘡之用古銅器銅製食器毎易生之故爲毒害亦頗易易中其毒者消化器官發炎小解閉塞口感金屬味作嘔腹痛如　絞腸痧然口中大渴喉管緊束四肢顫動終至於死急救之法惟有飲以多量之熱糖汁使盡吐出胃中容有物或食蛋白及牛乳亦可 
　　黄燐燐有黄紅二種黄燐最毒有惡臭能放燐光在空氣中極易變化而紅燐則恰相反市上出售之不安全火柴及殺鼠藥中多用黄燐作主要成分故時爲人害中有毒者發動不甚迅速往往數小時後始覺胃痛頭痛腸痛繼則惡心嘔吐下痢有時於患者呼吸上可察出其臭示救法須與吐劑冉以氱化鎂混水服之最後乃飲以松節油二分至四分又吐劑不便時多飲小粉漿水可使嘔吐 
　　木精木精（WoodspiritCH3oH）有溶化脂肪樹膠等之功用故工業上盛用之爲無色液體氣叶如葡萄酒易於誤食中其毒者能終身盲目或至於死救法宜飲多量之重炭酸鈉水俾木精藉發汗而除去或服吐劑使吐出凈盡 
　　炭氱氣炭氱氣（Co）之爲物凡煤氣及點燈用之水煤氣（Wstergas）含有之而燃煤之際空氣不充足亦有之當木柴燃燒時火燄内常有綠色者亦卽此物也冬日寒冷閉戸燒煤産生尤易一切動物吸此氣體入於肺内血液中赤血球卽與化合成一種櫻紅色化合物「氱炭基赤血球（Carbonylhaemoglobin）」此化合物有阻止赤血球氱化殘廢組織之功用多吸之立可至死解救之法宜速移患者於空氣新鮮地方施行工呼吸若患者中毒太甚則應保持其體温勿觸冷空氣暫時勿令行動若有氣弱思睡傾向則飲以少量榖酒或葡萄酒或嗅以阿摩尼亞氣皆可 
　　炭酸氣炭酸氣（Co2）之爲物若溶解於水中可作飲料如嗬囒水是也但空氣中若含量過多則大害於人之呼吸馴至使窒息而斃但本體實無毒之可言致害之由不過缺乏氱氣窒塞呼吸而已解救之法與炭氱氣相同 
　　氱氣氱氣（C1）之爲物色黄綠有刺鼻之臭氣能侵蝕鼻孔咽喉及肺臟等部内膜人多吸之即吐血而死爲害之由乃因氫氣極易被氝氣所化合而成鹽酸│H2┼Cl2　2HCl當人之吸氝氣入於體内時體内之氫氣即被吸取化合成鹽酸遂有侵蝕内臟膜之力與中礦物酸毒無異救法即飲稀阿摩尼亞水或直接嗅阿摩尼亞氣皆可│Hcl┼NH4oH　H2o┼NH4cliNH3┼Hcl　NH4Cl生成之氝化錏不唯挜毒且有解血毒治氣管炎咳嗽等症功用（乙種酬） 
道德 
[西方諺語（第一次）] [  余南秋]  
　　民主國之元氣在道德（美諺） 
　　無財非貧無業爲貧（英諺） 
　　負債則自由人爲奴隸（希臘諺） 
　　道德所以自治自尊者也關於一羣是謂公德關於個人是謂私德（法諺） 
　　爲無益之事雖勤猶惰（英諺） 
　　人生無論在何處何時皆有當然之義務（美諺） 
　　不侵他人之權力而爲已所欲爲者是謂自由（法諺） 
　　生命可奪名譽不可奪（英諺） 
　　眞實者寡言虚僞者多辯（德諺） 
　　還少許之債負得無量之信任（英諺） 
　　父母之恩水不能溺火不能滅（俄諺） 
　　人不能獨立即不能合羣（德諺） 
　　立名以一生而失之俄頃（英諺） 
　　毎日勤學一時積至十年雖愚亦智（德諺） 
　　國無變亂難以顯眞才（法諺） 
　　傲慢者不愛人亦不愛於人（英諺） 
　　言論不可失之粗暴亦不宜失之拘謹（法諺） 
　　不因失敗而屈仍復黽勉以進者必獲最後之勝利（德諺）最上之法律在保護道德（法諺） 
　　以欺詐得利之人終遭不測之禍（英諺）（乙種酬） 
經濟 
 
[環境異磨代相傳的教訓少年人那能不有破壞思想] [  應鵬]  
[購買洋綢緞者請注意] [  華泗]  
　　泗於月前在某國某工塲參觀時得見一種紙織之綢緞與市上所售之洋羅緞及泰西緞府綢等無異當即向之索得數種並詢其行銷何處及作何用據云專銷於日本我國印度等三處其緞之組花者日人作帶（即汗巾）及糊盒綳西式椅之用綢作幔帘圍屏等用印度所銷者以紅色及格子綢爲主我國以玄緞爲主作何用品則渠不知云泗歸寓而解剖之其經爲人造絲緯乃紙纎維所成裂其一縷用手張之頗不易斷浸入水中片刻出而再張方寸寸斷矣復裂一縷用火焚之立爲灰燼非若絲之有一種臭味而如鬈髮也泗恐國人受其欺特揭之以告（乙種酬） 
法制 
[選擇債權與任意債權之區别恬厂]  
　　選擇債權與任意債權表面上最易相混而實質上各自逈異選擇債權之標的有數守欲消滅此債權債務人可於此數宗標的中擇其一宗履行之即能清償債權人矣任意債權之標的祗一宗惟債務人得以他物代替標的物爲給付而清償債權人耳區别一 
　　選擇債權之數宗標的中苟有一失滅則其餘標的仍可履行任意債權之惟一標的失滅則債權亦隨之消滅矣例如選擇債權之標的爲房屋一幢與銀圓二千元苟房屋因鄰火焚燬則猶可以二千元給付之如任意債權之標的爲房屋一幢苟房屋被鄰火焚燬則債權人不能要求以他物清償蓋必須任意債權之標的存在時始可以他物代之也區别二（乙種酬） 
敎育 
[家人當參與兒童游戲] [  茀庭]  
　　德人知爾連氏曰「遊戲爲兒童之生命」英人洛克謂「養成兒童紳士的人格在游戲塲中進行之」然則游戲之重要不待言矣但游戲苟放任兒童自爲之毎不能受良好之影響蓋兒童之意識甚欠缺判斷力又弱而内部的衝動活力又旺於成人易流於出軌故宜於兒童不自覺之範圍内適宜指導之欲於不自覺之範圍内指導之必家人參與游戲若旁觀而指摘其非兒童必畏之而停止游戲大減其興趣不啻遏止其活力矣此吾之所以有家人當參與兒童游戲之說焉 
　　家人參與兒童游戲者以母親或年齡較大之兄姊爲宜其效益列舉如下 
　　（一）多數人共同游戲足養成愛羣尙恊同之美德 
　　（二）能養成禮讓守規律之習慣 
　　（三）能避去危險之運動 
　　（四）能免除有害道德之行爲 
　　統上所述皆家人參與游戲後所得之結果欲得體德智三育完備之子弟者何妨毎日犧牲少許之光隂培成異日優美之人材幸勿謂兒童游戲不足重輕也（乙種酬） 
雜錄 
[植物傳播種子法] [  何華封]  
　　植物的傳播種子法眞是巧妙之至因植物是不會行動的若無巧妙的傳播法則種子光是散落於母樹之下而地中養分有限則植物必因養分缺少而其種變爲小弱終必至於絶種故必具一種傳播法藉外物以傳播種子以繁殖其種類今舉其傳播法如左 
　　（一）誘食法如櫻桃等是當其種子未熟其色爲青及其已熟則呈美麗之色招誘鳥獸來食俾種子可使他們啣之他方以逹其目的其種皮很堅硬雖入腹中亦不易消化故排洩以後種子仍能發生 
　　（二）開裂法如豆類是當種子成熟時其果皮藉日光之作用自已會得開裂使其種子四散 
　　（三）飛揚法如蒲公英等是種子生有纎細之長毛其體很輕當成熟時設被風一吹卽飛揚於空中風止後落於適宜之地至明春卽能發生新植物 
　　（四）黏附法如大狗尾草等是其種子生有鈎芒及黏液設有動物過其旁卽黏附之至他處落於適宜之地至明春又能發生新植物了 
　　（五）漂流法如蓮子等是能隨水漂流沈於適當地點至明春又生爲新植物了（乙種酬） 
 
 
