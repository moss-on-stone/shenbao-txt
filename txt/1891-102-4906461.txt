# 1891 - 102 - 4906461

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸　請於年内持單提取兹尙有未經來取者深恐因路遠所致未便遽爾充公是以再展限　遲至本年三月之杪若仍不來提取則定將提單作爲廢紙此後决不發書矣用先布知維祈雅鑒 
[法書待價] [  申報館恊振所代啓]  
　　浙紹　巳蘭先生慶能法　馳名海内得其寸楮尺幅珍若球琳　憫災區待賑孔殷於公餘之睱手揮七言聯楹二十副交本舘恊賑所代售以阞賑濟其用心可謂仁矣定價每　洋一元　求墨寶者請來本購　　欲書上欵亦可代求也此布 
[重印分類尺牘出售] [  申報舘啓]  
　　分類尺　爲案頭不可少之　　中按部就班　分縷析隨手翻檢　難觸類旁通裨益誠非淺鮮曩所排印者早己　脛而　兹復用新鉛排印字跡濟朗紙色潔淨每部訂售十四本白紙者碼洋七角竹紙碼洋五角　　　售請向三埠申昌書室外埠申昌及售申報入購閱可也此布 
[募順山左急振啓] [  申報舘恊振所同人拜手]  
　　順直山左洪水爲災自去年四月以來一片　洋數千里盡成凙國災民遍地轉徙死　男女屍骸蔽江而下其幸而不死者飢腸轉轆今無粗　下咽有不視息難延漸將告斃者乎伏念本舘勸辦賑捐而　江浙福建諸省　蒙大　子慷槪輪金今兹畿轉巖疆齊魯名境過兹顚連何忍　　解曩時肅短箋附陳苦狀如肯玉成美事巨欵慨施則作善降祥福報可操左券己 
[籌擬南洋各島添設領事保護華民疏] [  此疏未完]  
　　奏爲英國屬埠擬添設領事官保護華民並通籌南洋各島派員先後次第恭摺仰析聖鑒事竊臣查光緒十二年兩廣督臣張之洞派遣委員副將王榮和知府余　訪查南洋各島華民商務奏稱該委員等周歴二十餘埠約計英荷日三國屬島應設總領事者三處正副領事者各數處經總理衙門議復在案臣于光緒十六年七月准總理衙門咨稱據海軍　督丁汝昌又稱此次巡洋如附近新嘉坡各島曰檳榔嶼曰麻六甲曰柔佛曰芙蓉曰石蘭莪曰曰蠟皆未設領事華商因受欺陵剥削無不環訴哀求擬請名設副領事一員卽以隨地公正殷商攝之統轄於新嘉坡領事應先與該外部商定核給憑照如能辦到實於華民有裨等因到臣當經辦文照會英國外部援照公法及各國常例聲明中國　派領事分駐英國屬境俟商有端倪再咨明總理衙門詳籌妥辦臣竊思領事一官關係緊要而南洋各島華民繁庶若　統論全局則一事之利弊無以明若不兼　各國則一隅之情勢無由顯臣謹綜其始終本末爲聖主敬陳之大抵外洋各國莫不以商務爲富强之本凡在他國通商之口必設領事以保護商人遇有苛例隨時駁阻所以旅居樂業商務　晊卽遊歴之員工藝之人　皆所至如歸而西洋各國領事之在中國權力尤大良由立約之初中國未諳洋情允合管轄本國寓華商民與地方官無異洋人每有人命債訟等案均由領事官自理往往掣我地方官之肘從前中國各口之枝節横生亦實由於此然卽在他國不理政務之領事僅以保護商務爲名者各國亦視之甚重稍有交涉間　廷設蓋枝葉繁則本根固耳目廣則聲息靈民氣樂則國勢張自然之理也中國領事之駐外洋者在英則有新嘉坡領事在美則有舊金山總領事有紐約領事在曰則有古巴總領事有馬丹薩領事在秘魯則有嘉里約領事在日本則有長崎横濱神户三處領事有箱館副領事蓋南北美洲與日本各口迭經總理衙門與出使大臣籌畫經營建置較密惟南洋各島星羅墓布形勢尤爲切近華民往來居住或通商或傭工或種植或開礦不下三百餘萬人臣竊據平日所見聞叅以張之洞原奏計華民萃居之地荷日兩國所屬應専設領事者約四處曰蘇門答臘之日裹埠曰三寶隴等埠日噶維巴曰小吕宋法英兩國所屬應専設領事者約五處曰西貢曰北圻曰香港曰新金山曰絗甸之仰江北此外各埠如檳榔嶼等處己可相機設法或以就近領事兼攝或選殷商爲紳筮畀以副領事之名略給經費而以就近領事轄之斟酌盈虚隨宜揩注要亦所費無多就南洋各島而論祇須設領事十數員大勢己覺周妥别以略有添派綜計歲費當不過十萬竊查各關洋稅項下每歲徥撥一成半作爲出使經費約銀一百數十萬兩而近年出便各館所需暨游歴人員所用統計當不過六十萬兩總理衙門原議以其贏數豫備添派各國使臣之用臣愚以爲西洋頭等强國均己派有使臣卽二三等之國亦由各使就近兼懾似暫無須多派惟逐漸添此十數領事者則商政日眞民財自阜息息有與内政相通之故且慰輿情於絶遠不啓華人觖呈之端收權利於無形不開外人姗笑之漸所獲裨益較之經　奚啻十倍臣嘗閱各國貿易總册以洋貨工貨出入相准每歲中國之銀流入外洋者約一二千萬兩又攷數年前美國舊金山銀行匯票總帳每歳華民匯入中國之銀約合八百萬兩内外雖該處工資較豐而人數尚非最多則推之古巴秘魯可知推之南洋各島又可知夫中國貿易與各國相衡虧短甚鉅然尚有可同轉者以華民出洋所獲之利足資補苴也倘此源再塞則内地之銀必更形匱乏民窮己甚竊恐事變叢生卽就新嘉坡一埠而論設水領事己十三年支銷經費未滿十萬金然各省賑捐海防捐所獲之欵實己倍之而商傭十四五萬人其前後携寄回華者當亦不下一二千萬 
[諭旨恭錄]  
　　三月初四日奉旨户部郎中着陶娱補授中書科中書着朱縣茆補授太常寺博士着王得祿熏授翰林院待詔着余廷琛補授江西鹽注兼巡瑞袁臨道着裕昆補授河南衛輝府知府着曾培祺補授廣西賓州知州着朱蕡補授四　綏定府通判着蔡右年補授山東霑化縣知縣着丁熙補授湖北羅田縣知縣着孟　補授山西孝義縣知縣着吳殿錫補授江西上高縣知縣着江召棠補授福建長汀縣知縣着方朝榘補授福建邵武縣知縣着高淑勛補授甘肅平羅縣知縣着陳季芳補授山東高苑縣知縣着歐陽繡之補授山東齊東縣知縣着王儒章補授鴻臚寺筆帖式着謙豫補授都察院筆帖式着全福補授詹事府右贊善着李肇南補授户部主事趙執詒着交部記名以直隷州知州用截取官刑部司務吳其昌着照例用　東河通判升署泇河同知于壽之着以銜發往題署保舉江蘇候補知縣單錦堂山東候補知縣賀錫瑜楊承澤俱照例用京察官盛京工部筆帖式麟翔着准其一等加一級欽此 
[本館接奉電音]  
　　昨田京友電傳諭旨三道　謹譯登○三月初九日奉硃筆　良補受内閣學士兼　 
 
 

Page 2

 
 
部侍郎銜欽此同日奉硃筆李端遇補授通政使司副使欽此同日奉上諭河南學政着邵松年去欽此 
[電告行程]  
　　昨接天津初九晚來電云兩江總督劉峴帥於初八日啓節往大沽初九早坐開濟船由沽開行想届時旌斾遥臨黄歇　 
濱脚靴手　又　一番迎送之勞矣 
[都門紀略]  
　　欽命户部督理左右翼稅務監督松佛爲房地報稅遲延再行申明舊章會同曉諭事照得定例旗人置　房門產業卽應隨時稅契由翼發給印照以憑守業如有隠匿者一經查出或被人告發卽照例追價治罪例載禮　永　惰守無如積習相沿到翼報稅者寥寥無幾推原其故總因旗人於置買後吝惜微細稅課有心取巧隠匿或因赴翼納稅先須取具該旗佐領圖記其中恐有抑靳情弊且業户人等間有未諳稅則兩翼書吏亦難保不無朦混以致觀望遲延投稅動多逾　種種情形在所不免屢經本翼行文各旗並張貼告示徧行曉諭而赴翼報稅者仍多隠匿觀望至屯旗置買旗地前經户部奏准仍照舊例赴翼報稅免其升科自應再行中明舊章會同出示曉睮急此示仰八旗滿蒙漢暨内務府官軍並八旗屯居旗人等知悉知有旗人置買房田未經稅過契帋者無論遠年近日迅遠赴翼報明補稅新近置買者赶緊赴翼投繡如有紅契跟隨卽著毋庸取具該旂佐領圖記本翼定必寛其旣往概免深究自此次出示後倘再延不報稅任意隠匿一經查出或被人告發定行照例追價治罪决不寛貸再查旗人竟隠匿本旗姓名朦混在大宛兩縣　稅民契實屬有違定例如有旗人悮稅民契者卽行赴翼兩正補稅如再經本翼查有隠匿故違者亦必重懲不貸各宜懔遵○兵部司務廳示諭本廳定於三月初五日午刻查照間署皂役人等卯名爲此傳知該皂役等倘有至期推故不到者立卽重懲不貸○禮部示頭傳八旗官學候補教習饒宗羲曹九成謝鴻舉景山官學候補教習周植槐宗室官　候補教習侯昌錦限三日内赴部騐到備帶筆墨當堂塡冩親供核對筆跡毋違○吏部爲示傳事所有二月分分發同知楊炳華通判吳　采知縣傳大愷朱榕章炳壽鍾樸謝壽昌范炳章等於三月初三日辰刻親身携帶律硯赴部錄冩履歴州判胡麟學府經歴劉燡蘇嵩齡謝志鈞縣丞侯璘徐振翔楊倬離李熊飛李贊清楊塏劉福謙崔養源羅雲李愈陳學良繆桂榮李燦漳姚鈞　　宗鹽知車周庚縣主簿劉朝極州吏目與樹棻買良貴府照磨趙鵾道庫大便劉啓元韓拱極布倉大使包光卾鹽巡檢馮淓林焕章鄭楊　巡檢　效謀尹鑑衡姚以文王承右郝炳炎樂焕花向榮徐兆松從九品洪國光李中治巢鳳岡高壽田連培　玉恩霈陸灝馮　　吳　王紹華戴　滋典史楊春煦明謙曾作霖盛俟藻鄭祖黄米紹渠余國霖徐銘新錢紹曾未入流郭森章師吉畢榮潞　祥光婁士棻等於三月初四日午刻親身携帶筆硯赴部錄冩履歴毋得自悮○新陞欽天監滿右堂奎右副涓吉於二月二十五日己刻履新經　簿廳預期黏貼紅諭曉示闔監官員生役至期一體謁見毋違○禮部示頭傳八旗官學候補教習王繩生限三日内赴部騐到備帶筆墨當堂塡冩親供　對律跡毋違○願學堂春季大課卷經主講殷評定甲乙開列於左計開超等十名顧　藍鈺汪希楫董尚銘陳瓄白鹿耳陳天燦張爾事方在方劉冕特等廿名稚岑張格年蔣棻紀鐵枚齊學周玉慈民常家屢　邦翰邵玉璸金式玉何聨恩庶志李星甫李聨芳汪師琬文椿曾鳴玉伍毓松曹景文周桐一等五十名蔡奉璋張秉鈞楊世震劉天峯萬秉鍚楊允元　憲彝黎澤生顧　高鍚華胡壽榮星聨徐菊人温啓明李聨璧孫菜峯那昌慶隆齊彦臣榆炳在鍾岳江孝渥蘇龍恂任瑞祥張桓王漢臣李愼鐸陸佐清王福謙梁志仁王春澤吳炳烈彭國霖劉廷楨許履新賈景仁李兆南陸渠吳吉元善地黎均邵玉豐劉麒　温式曾孫葆林陳鍾　張樹勛李子衡陳如龍朱乙　○南營西珠汛内出有千總一缺經徥署三堂憲於二月二十八日晨升堂考騐候補坐補各員箭支公同擬定以花市汛把總傳崑升補○南營東珠汛李守戎現丁内艱奉提署三堂憲示諭以東珠汛左哨子總惠春　爲接署俟李弁百日孝滿回任○擬署三堂憲交諭西河沿汛左哨千總劉士榮現丁内艱以西河沿汛左哨把總薛曾級暫爲署理俟劉弁百日孝滿回任○二月二十日菜市口斬决四犯内有前次翻供之三犯其一年約十六七在禁地搶劫者由獄内提出當堂綁縛出刑部南每犯乘囚車一輛有一役在後扶持兩役把守車門由南營調到弁兵二十餘人外途護送名犯等安坐囚車中顧盼自雄高唱不己迤邐出宣武門至瑞露居捨酒處歡呼暢飲及至菜市口法塲暫覊囚棚俟駕帖到來按名斬首 
[北通近事]  
　　上月二十四日爲通水　憲楊藝芳觀察六印弧誕先期適因河工要務入都謁見大京兆是以寅僚之餽送禮物一概璧辭惟預備饅　及錢文散給貧民以資果慶既而東鄉　士公送萬民衣傘以報仁施署中人以觀察並未回轅權時領受○二月間年例新城水局必演戲祀神此　擇吉二十五爲始召隆順和　　演四日鑼鼓聲中觀者如蝟之集有于姓與吳姓素有仇怨遇諸臺下驀地將吳打傷吳聲言一俟傷痊卽須報復意者其眞北方之强歟○浮橋北馬范庄一帶爲災民羣聚之所第日赴呂祖祠領粥者扶老携幼狼狽不堪某姓隠君子也日伺竊側察騐情形默記極貧次貧意將分别撫卹二月二十三日狂風怒吼塵沙蔽天某姓牽騾至橋邊資大銀袋一及緑布袋若干滿貯散碎銀包每包重二三兩許見有領粥貧民之過者酌量給之有某婦衣服藍縷十提瓦罐某姓予以銀一包誤會其有有歹心擲銀於地怒曰妾非　氏女添將學作秋胡耶言異掉頭不顧而去噫當此困苦流離之際而猶能梁身自好立意鳴高其志可嘉其情益可憫巳○周生霖大宗師試畢天津於上月二十六過通普駐西街永茂店次日按臨永平府文武官迎送　禮○游匯東倉憲於二月二十日出巡二十六日興石海倉憲　京按臨通州　城員弁均在西門外天成庵迎迓○清明佳節聖賽城隍會人家各携冥　出城掃墓亦木本水源之意也○裏河五閘運糧船由倉庫發銀責令經紀排造計共造二十八號刻己工竣蒿西林别駕綐往騐查須俟倉憲復騐後始下河當差云○二月二十九日興游兩倉憲率向坐糧廳在北關口袋廠　　布　百捆發交經總正副翼限日縫齊○去冬各善士籌欵賑饑貧民受惠非淺兹值靑黄不接　憲復委幹員分赴被水各村庄稽查户口按名賑撫以惠窮黎○本月初二日衍聖公携瀛眷由京過通乘官舫回山左 
[臺北郵書]  
　　臺灣創設　省經劉省三宫保將各府廳縣文武學額或循舊章或變通辦理請自本届科試起分棚取進現准禮部咨開所有會議福建臺灣巡撫劉等奏臺灣各屬抽撥添增學額一摺於光緒十六年十二月二十六日具奏奉旨依議欽此欽遵抄錄原奏内開所有抽撥增添各學額及廪增各生均自事屇歲試爲始查本届科試業經通飭各屬於正月二十五日縣考二月二十五日府考在案兹准前因自戀遵照暫行循舊辦理惟計各屬縣考己畢府考業經届期應俟府考竣事後所有新設之臺　雲林兩縣及彰化一縣閩粤藉各又童仍應併入臺南府棚考試新設之苗栗一縣閩粤籍各文童仍應併入臺北府棚考試臺灣雲林仍合彰化嘉義苗栗仍合新竹各棚考試各學按照舊額取進其廪增各生科試亦仍暫歸原設各學照舊考列等第自下届歲試爲始再行遵照新設學額分别辦理等因刻巳飭令闔屬　示曉諭各該生童一體遵照矣○全臺通商磺腦等局總辦鹽連使銜候選知府朱苕元太守於前歲來臺役効經劉省三宫保委辦臺南支應局務旋摧權臺南府篆精明練逹器重上游父缷後卽畀以通商磺腦等局藉資臂助嗣太憲以臺灣分省伊始佐治需人奏請將都轉留臺補用俾收人地　宜之效現巳仰邀俞允都轉遂禀缷差使請咨晉京引見所遺局務巳檄營務處差遣張俊卿大令偉堂接辦矣○臺北至福建海　電線二月二十五日不知因何中途損斷當經局憲孫蕚齋司馬飭令洋員韓森乘坐飛捷兵輪前往撈接連日凡有致福建以及内地各省電報皆暫停止○臺北鐵路刻下直抵基隆火車每日駛行三次往來皆有一定時刻上月二十八日二次赴基隆車口至五渚鐵橋有收票司　彭　仰　在外深 
 
 

Page 3

 
 
視悮觸橋欄致將頭顱擦碎翻落水底而車行迅速頃刻巳遠離里許迨司機器洋人查知赶鼓倒輪駛回拯救則死者己不可復生情形慘酷異常不堪寓目旋經局員代爲購棺收殮一　函知該家屬前來認領查死者湖北人年踰而立曾隨某軍打仗有功歴保至儘先守備此次因失意無聊渡臺投効謀此升斗計致等性命於鴻毛豈不悲哉○飛捷兵輪前者恭送萬道生鎭軍回臺南鎭署於二月二十五日駛回基隆海口日内放行修理水線現又奉檄開往金陵公幹想須俟電線工程告竣後始得成行也○前管帶定海正營汪南亭鎭軍交缷後旌麾暫駐府後街經手事件現己辦楚擬乘此次飛捷輪船内渡○客冬電報局總辦孫司馬以本局電報學生不敷差遣禀明大憲在郡城北門外機器局内創設澩堂一所調取西學堂學生十人前往専習電報測量各藝孜孜矻矻漸有成效日前莅堂甄别特將品學兼優之鮑連第林清華林瑞奇三人派往總局聽候差遣每月暫給薪水洋銀十元俟有缺出卽以之推補至其餘各生仍勉以奮勉圖功下届甄别　再擇尤拔錄云○電報局提調容月泉二尹請假回籍省親所遣之差由該局稽查委員林仲廉叅軍兼辦○入春以來霪雨匝月天氣嚴寒雖御重裘猶覺玉樓起粟感患時症者甚多一二日卽至不起醫家爲之束手養生者不可不愼也 
[潯陽雜紀]  
　　往年桃花水漲九江龍開河及甘棠湖無不波柔鴨綠縠縐鵝黄今年風多雨少四鄕榖子雖己落田而春雨一　尚未旣霑旣足分秧期近宜農夫之課雨尤殷也○某嫗籍隷皖北向隨其去宦游江右近以藁砧物故家道中　寄居潯城藉典賣以度日有婢年逾二八風致可人某甲見而悅之曾於去冬䚾媒說合嫗首肯言定禮金一百六十千先送六十千餘俟完姻時補足今春嫗促某迎娶甲西挪東措難若登天婢知之忿然曰若是竟以我爲貨也我雖下賤然非賣菜傭何必與人爭論長短乎遂乘間逕奔甲家明告以故迨嫗知而往詢則己詩賡却扇春滿洞房矣婢誠點矣哉○江北同仁堤老壩漸次坍塌經江西湖北安徽三省督撫籌款委德化黄梅宿松三邑尊及各委員監工另築長堤一道於二月望後鳩聚民夫二千餘人一律興工挑築己紀前報邇來天氣晴朗畚挶如雲黄梅德化兩縣堤工本月初五六日可以告竣惟宿松地段尚需時日一俟竣工時再行銷差自此一勞永逸人慶安瀾不禁禱礼深之 
[鄱湖大閱]  
　　長江水師提督李與吾宫保今年巡閱水師營伍安徽一帶次第閱畢泝流而上於上月底行抵湖口石鐘山連日將湖口鎭標各營戰艦調集鄱陽湖口操演各陳旌旗日麗鎗礮雷鳴水師舢板出没於洪濤巨浪中大有五花八門之觀宫保極爲獎許嗣詣大校塲閱看都遊守千把以及各弁兵打靶等技認眞校閱中二三鎗者賞賚有差中一鎗者傳至訓斥三槍落空者在公案前責以軍棍賞罰分明則士氣爲之一奮彭剛直公而　能以嚴毅自持肅軍政而申法紀者舍宫保其誰與歸宫保閱畢卽乘長龍戰船上駛抵九江時選鋒新勁等營以及鎭道府縣遊守各員均迎送如禮 
[明州小志]  
　　寗波向有都神會鋪張揚厲務極奢華每届賽時遠近哄動誠有如端木氏所謂一國之人皆若狂者自戊子年停止迄今四載並未舉行兹各柱首徧貼知單定於四月十一至十四仍照舊章徧游城廂内外當此春光明媚　膩紅嫣想拾翠佳人踏靑公子彼乘寶馬此騁鈿車如水如雲必有一番熱閙也○本月初三日爲黄道吉辰人家有好兒女者俱乘桃夭時卽行合𨚡之儀簫鼓彩輿絡繹於道西門外某姓爲子娶媳紅氍交拜送入洞房花燭雙輝樂可知己及天明新人失聲大呼使女聞之闥而入則新郎殭臥被底候其鼻息呼吸巳停舉家鼎沸聲喧咸莫能明其致死之故而新嫁娘　裙翠袖頓攺而爲縗絰麻衣擗踊呼號幾以躰殉君子曰是之謂樂極生悲 
[五馬來申]  
　　松江府恩詩農太守昨晨乘坐大號官窺來滬舟泊大東門外大馬頭上海縣陸邑専等均往迎接聞太守此行係迎迓督撫憲節云 
[棨戟遙臨]  
　　江蘇巡撫剛子良中丞於前日十點鐘在蘇雇坐大號官迎隨帶礮船一艘用小火輪拖帶於昨午十一點鐘由黄歇浦駛進蘇州河卽在新閘大王廟前停泊致祭龍神俄而松江府恩太守提右營劉叅戎忪海防劉司馬上海縣陸邑尊英廨讞員蔡太守法廨讞員葛同轉以及印委各員均至憲舟呈遞手版中丞旋卽登岸會同河工局總辦周觀察及陸邑尊等勘視吳淞港工程畢遂叵原舟俟劉峴莊制軍旌麾涖止卽當赴吳淞口迎迓會商公事云 
[縣案彚錄]  
　　王閔氏沈王氏换王子培串同十圖地保金梅亭盗賣祖墳一案前晚由陸邑尊升堂覆訊王閔氏沈王氏同供本圖内有墳地一畝有奇葬叔祖父母並叔伯父母去年春間被侄兒子培串通地保金梅亭將地賣與洋人得銀一百餘兩將棺木抛棄忍心害理求恩究辦王子培供稱本邑人向爲小本生意祖墳風水不佳適有洋人向小的問價遂托徐阿貴爲中當下成交小的共收到銀七十餘兩餘被徐吞没所有棺木現巳遷葬十二圖内潘鳳岐地上由小的出價三十千購得地六分業將棺木安葬定妥求恩明察金梅亭供稱小的並未與王串通盜賣墳地惟契上曾經列名簽抑邑尊問王曰此地尙可贖回否答稱己轉道契難以贖回問徐阿貴現住何處答稱業己逝世問爾究竟將棺安葬否答稱實己葬好邑尊以其擅遷祖墳罪不容恕喝令笞責八百板金梅亭亦有不合着責八百板並着王閔氏沈王氏押同王子培前往察看是否安葬如己安葬具結完案如仍未安葬禀候嚴辦該氏等遵斷而退○蔡陳氏投上海縣喊控媳婦慕氏與孫兒晉安慶安逞兇稱産陸邑尊准詞飭提到案於前晚集訊蔡陳氏供年六十八歲本邑廿六保廿五圖丈夫去世多年兒子雲祥亦於數年前病故遺下慕氏及孫兒晉安等向與小婦人分釁現因有正用欲將丈夫遺下糧田三十畝零提出數畝變賣不料慕氏唆令晉安等出頭硬覇與論逞蠻爲此來案喊控求恩究辦蔡慕氏供稱丈夫與翁均己逝世所生晉安慶安兩子業己分産我姑所控各情實屬子虚叩求鑒察蔡晉安蔡慶安同供小的等或以耕田度日或以捕魚爲生祖母賣田小的等不敢阻止邑尊謂爾等如能安分度日斷不致祖母來案控告着將晉安笞責晋安等再三求恩並向祖母叩頭如搗蒜聲稱以後情願孝須不敢阻撓蔡陳氏遂代求暫行免責如日後再有翻變再求大老爺重辦邑尊俯如所請卽着分别具結備查並請蔡陳氏曰爾以後如有正入准爾將田變賣如晉安等吵閙准爾來案控告該氏稱謝而退 
[英界公堂瑣案]  
　　飯店主李福春訴稱劉閘金糾黨五六人前來沽飲計錢五百文言明由伊付給餘人遂陸續散去及向劉索錢不付口角之下由捕拘案劉供　小的係西川人約友飲酒需錢五百文曾向李言派人跟至家中收取李不依致被巡捕拘押蔡太守飭　帶劉借錢給李○高臣裕控妾郭氏與顧松林有私並串得龔阿五竊取罈内洋銀二千零三十二元及金壓髮簪金約指銀手釧等物旣由包探　阿六例瑞福拘郭氏及顧龔連及借洋之陸阿黑祖屋之馬本立解案蔡太守訊供之下備文至川沙廳在顧家内起到洋銀金釧龔家内起到洋銀龔妻陸氏堅不承認解經太守覆訊飭將起案之洋銀金飾給高領去郭氏等一干人分别管押嚴追昨日高之女婿徐宗揚投案訴稱妻父患病是以來作抱呈請將案中人移縣究辦太守准之○益昶現兌錢莊主徐錦芝訴稱日前有事回家囑學徒徐雲卿及小學徒張阿大照料店務豈知店中失去洋銀十五元八開小洋銀八枚洋傘一柄及報捕房由某包探拘雲卿解案蔡太守飭提訊究雲卿不認竊洋包探巩四福禀稱小的查得雲卿出外後有王阿照者曾到過益昶恐被王竊太守飭將雲卿交人保出查明再訊此己見諸報章矣昨日包探禀稱小的查獲阿照盤詰支吾繼認明竊取洋銀贖出所質衣服今惟洋傘尙存齎送案下錦芝訴稱家有喪事托雲卿小心看守且前曾失竊帳桌抽屜内小洋阿大供稱是日 
 
 

Page 4

 
 
錦芝國家雲卿亦出外旋有阿照到來言雲卿許借錢三百文小的告以雲卿出外伊坐要櫃内看書守候多時旋言腹飢己甚借碗去買點心一去不來疑係行竊雲卿供稱是日有友因新開正祥錢莊小的前去帮忙當夜未經回店阿照與錦芝亦相識小的並未許借錢三百文阿照供稱小的向雲卿借洋五元五角及洋傘一柄並無行竊之事雲卿又稱阿照來時小的不在店内有張阿大可証並未借給洋傘雲鄕之父紀根訴稱兒子在錦芝處習業有荐有保况未行竊錦芝不應草率控案太守謂阿照行竊有贜豈容抵頼判令管押兩月贜給錦芝領去雲卿旣由錦芝囑令小心看守如何竟往他處帮忙咎無可辭姑飭交父領去○一百七十五號華捕禀稱周阿寶投捕房訴稱被譚阿發毆傷小的因卽舁送仁濟竊館今日不能　質惟將譚送請訊懲譚供稱被周攘奪生涯故與口角不敢行凶蔡太守飭押俟周到案質訊核辦○管理怡和碼頭之西人惠鍼訴静某鐵行出店人陳揚生有事至碼頭上不知被何人疑竊毆傷今由某號巡捕送案是以來此訴明陳共稱小的平空遭毆與行凶之人並不相識鐵行主余某訴稱陳素來安分突被誣竊凶毆務求究辦蔡太守飭將陳交余領去醫傷一面諭令惠鐵查明行凶人覆候核辦 
[法廨停訊]  
　　昨禮拜六係法公廨訊案之期葛蕃甫同轉因蘇潕剛子良中丞賁臨滬濱恭往迎迓因飭捕房停解一日公事云 
[法捕房瑣事]  
　　祭某者向在各處販牛藉以漁利今因有事未克分身遂　同業唐小利帶洋一百元作爲購牛資本唐亦携洋六十六元當將蔡所寄之一百元藏於鋪盖中乘招商局江裕輪船欲向長江一帶忽被　手空空兒將鋪盖　去唐慌亂異常卽赴捕房控訴請爲跴竊云○徐家匯馬路兩旁木笆係工部局所築時時失竊木料前日以有小竊砍木數株劈柴求售適被工部局小工撞見當將該竊扭送捕房押候　究○某甲掮棉被兩條携水烟袋兩枝深夜行經法界巡捕向之查問據云　南某參店夥囑令典押巡捕以其情有可疑拘入捕房客押○甲乙兩人在英大馬路某烟舘内竊得烟槍一枝　錢分田嗣因分派不匀在法界口角適被探夥所聞當將兩人拘獲送押捕房○王雪山前經婁挑高荐至某洋行爲買辦嗣因一去不歸由西婦在法公廨控告當將引荐之婁桃高提案訊問飭將王雪山交案其詳己紀前報兹因王雪山自至西婦處理說經西婦鳴捕送押浦房候訊 
[鉅欵助賑]  
　　凡人抱采薪之慼欲冀其康疆而天和默召惟竭力濟世可以握其權焉松記大善士俯恤順直山東罹災各户不堪其困助規元一千兩由錢大善士交來慷慨輸蕉救急實閒不容爰流醉待拯受恩者從此歡顔籌欵孔亟之秋得有大力維持陰行其德洵足以動人感奮矣除備收條轉逹外用特布聞[  上海北市絲業會舘籌賑公所愚弟施善昌謹誌]  
[完欵聲明]  
　　正月十四日耿師愷堂善士爲李質堂軍門助順直綿衣損洋七百二十元兹因人慘幙在内三月初八日照數付還特此聲明[  絲業會舘籌賑公所施善昌謹誌]  
[江督轅門抄]  
　　三月初四日候補道張銘堅到支應善後兩局會辦差並交缷皖岸督銷局事回雲逢矅廣西勸捐回王詩正禀知明日到南字選鋒營差知府胡裕燕謝委帮辦營務處同知程文鑫禀知　縣程錦澄病故○初五日候補道郭階辭回籍守制探聞新任劉制軍有於初四日出京十三日摘篆之信○初六日會轅牌示諭候補道楊兆鋆朱成度均於初八日辰時來轅察看 
　在本堂戒烟之人精神爽利百病立除尤爲明證特將本草肉桂功用迭登前報聊當喝棒 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十七年三月初四日京報全錄]  
　　宫門抄○諭旨一道錄前○發抄硃批五道○大臣德奏援案請獎獲盜員弁摺○河督許奏揀補都司片○大臣德奏查明革員才力堪用摺○晋撫劉奏大員行抵晋境中途因病出缺摺○内務府奏請簡放卿缺摺○三月初四日户部通政司詹事府廂黄旗值日無引見○錫候續假十五日○松溎請假五日○恩光續假十日○朱百遂湯子坤預備召見○召見軍機朱百遂湯子坤○發抄楊昌濬奏寍夏總兵李培榮因病開缺奉硃批着照所請兵部知道欽此○又總兵姚文廣因病出缺奉硃批兵部知道欽此○沈秉成奏婦女捐賑建坊奉硃批着照所請禮部知道欽此○又提督張士元等留省奉硃批着照所請兵部知道欽此○鹿傳霖奏西鳳汛叅將常英調補撫標中營叅將奉硃批兵部議奏欽此○○奴才德福跪奏爲請將拿獲就地正法盜犯在事出力文武員弁懇恩准其援案彚獎先行具陳恭摺仰祈聖鑒事竊查熱河所屬府廳州縣暨蒙古各旗東連奉天省西接多倫廳幅𢄙遼闊山岔紛歧素稱逋逃淵藪爲馬賊土匪出没之區防範稍有不周則伏莾漸滋狡焉思逞必致不可收拾全頼文武各官隨時認眞搜拿獲訊果係兇暴重著倚强肆掠者卽照奏定章程飭屬就地正法以昭炯戒而除患萌蒙民方能安業其獲盜出力各員每届三年彚案開單請獎迭奉諭旨允准歴經遵辦在案兹查光緒十四年二月間奉旨准獎之後迄今又滿三年計自光緒十四年二月起至十六年十二月止共獲盜犯一百二十七名均經營委會訊明確俱係兇暴重著倚强肆掠之犯當卽照章就地正法先後奏報在案其所獲張發趙四湯得訪王現卽王秃子等犯或係著名土匪或係積年馬賊臨拿紏衆拒敵官兵情形尤爲悖逆若非地方文武旗緑名營練軍並蒙古員弁認眞搜捕隨時剪除難保其不養癰成患現在賊匪歛迹商民行旅藉得乂安所有獲盜出力之地方文武官弁人等不無微勞足錄自核與彚獎成案亦屬相符可否准予擇尤保獎以示鼓勵之處出自逾格鴻慈奴才爲激勵捕務安靖地方起見理合先行恭摺具陳伏乞皇上聖鑒謹奏奉硃批着准其擇尤酌保毋許冒濫欽此○○許振褘片再臣標濟寗城守營都司張玉振病故開缺前經臣以中營都司朱嘉增題請調補接准部咨以該員籍隷本城與例未符駁令另揀合例人員請補自應遵照遴選查濟寗城守營都司員缺有緝捕巡防彈壓地方催趲漕運訓練營務之責非熟習河漕緝捕勤能之員不克勝任現查河標都司並無候補人員無員可補惟現任中營都司朱嘉增年五十歲山東濟寗州人由監生報捐營千總分發河標候補荐升今職該員曉暢營務緝捕綛眞現署城守營都司將近三載於整飭城防盤詰奸宄一切辦理裕如以之調補城守營都司實堪勝任雖該員籍隷本城與例稍有未符但員缺緊要例得専摺奏請且從前有籍隷本州之周貞元由中營都司調補濟寗城守營都司奉部覆准成案可循今以朱嘉增調補是缺事同一律合無仰懇天恩俯念員缺緊要准以朱嘉增調補濟寗城守營都司洵於河漕地方均有裨益如蒙俞允該員係現任都司請調都司銜缺相當應否送部引見聽候部議至該員籍隷濟寗州本城容臣咨商山東撫臣於撫標鎭各標内察看有明白河漕人員再行隨時揀選對調以符定制所遺中營都司員缺俟准部覆揀員請補兩查該員在城守營都司署任内有州屬南鄕九子地方民人張日順家被竊錢文疎防限内獲賊一案接奉部議初叅罰俸三個月二叅罰俸六個月限滿均在光緒十五年三月十六日恭逢恩詔以前應行寛免此外並無奉到部議叅罰案件合併聲明除該員履歴前己造册送部查核外謹附片具陳伏乞皇上聖鑒訓示祇遵謹奏奉硃批兵部議奏欽此○○奴才德福跪奏爲查明革員原案審虚才力堪用籲懇恩施恭摺具陳仰祈聖鑒事竊查光緒十五年三月十六日恭逢恩詔條欵内開凡同治元年以來曾經任用現己革職除大計貪贜及在官不職以致失守城池外若有實係冤枉被革果有才力堪用者在外聽該督撫查明詳開緣由奏明請旨又例載被叅革職訊問之員審係無辜卽以開復定擬不得稱巳經革職無庸議題覆各等語兹奇己革鹽提舉銜留熱補用通判何安邦前因置豐寍縣任内有大閣兒商民張玉成赴郡呈控該署縣出差藉騐命案有需索情事又據副社首李傑遣抱分别在郡呈控王牛子係屬竊盜串通該署縣門丁誣陷等情彼時前任都統瑞聨未經審量以爲該縣必是辦理偏執乖謬致有控詞牽涉卽經附片奏叅請將該署縣通判何安邦革職並聲明聽候查辦於光緒二年十月初八日奉旨允准飭遵在案前任都統瑞聨一面飭令承德府知府國鈞行提商民張玉成及被控人証到郡逐一訊明該原告張玉成係屬被人朦撞該革員書差並無需索情事當將原告擬以不應重杖取結完案詳銷至李傑之案該革員在任時因有屍親劉玉忠等呈控李傑有妄殺人命各情是以將李傑社首革退詳請飭拿問詎李傑畏罪情虚潛赴京都揑控經刑部訊明王牛子並無窩盜以及串通該革員門丁誣陷情事卽將李傑革去五品封典照誣告反坐之律擬以杖流並請旨將李傑解交熱河歸案辦理完結亦在案是該革員被牽各案業經先後質訊明確一係在郡詳銷一係由京審結旣經審訊全虚己將該原告等分别坐誣該革員係屬因公遽受誣控其實非性情偏執辦事乖謬不職所致己可槪見具被控又係訊屬全虚核與被叅之員審係無辜卽以開復之例亦屬相符此外該革員並無别項劣跡前任都統瑞聨未及查辦覆奏先行交缷現值恭逢恩韶查辦廢員之年該革員何安邦事同一律且係原案全虚未便任其棄置據護理熱河道承德府知府啓紹查明原案以該革員年力正强才具明敏詳請具奏懇請開復前來奴才復查得該革員才具穏練吏治熟悉旣係全案審虚無辜　叅廢棄殊爲可惜合無仰懇天恩俯准將該革員何安邦開復原銜原官仍留於熱河補用之處出自逾格鴻慈所有恭逢恩詔查明該革員原案全誣才力堪用理合據情陳明籲懇恩施開復緣由是否有當未敢擅便伏乞皇上聖鑒訓示遵行謹奏奉硃批何安邦着交吏部帶領引見欽此○○頭品頂戴山西巡撫臣劉瑞祺跪奏爲大員行抵晋境中途因病出缺恭摺奏聞仰祈聖鑒事案據祁縣知縣馬存樸詳據副都統銜駐藏帮辦大臣紹諴家人李順呈稱竊家長紹諴自上年九月十五日請訓後十二月二十三日俶裝出都感受風寒沿途患病嗣稍輕减力疾前行本年正月二十五日馳抵祁縣乃得病勢驟增痰湧氣喘不能言語赶緊醫調毫無功效自知不起伏枕北望叩頭嗚咽涕零遂於二十九日子時出缺倉卒之間未具遺摺懇速轉報等情由布政使奎俊查明請奏前來臣查該故大臣紹諴才識宏通體用兼備由工部郎中於同治六年蒙恩簡放河南開歸道擢河南按察使布政使所至有聲光緒六年丁憂服闕授山西布政使正丁戊災祲之後地方凋敝不堪該故大臣於吏治民生及善後諸要政無不實心整頓加意拊循迄今士民猶多感頌迨奉襄辦鄭州大工之命時長堤潰溢人力難施該故大臣露處河于百計搶築臣適在河南藩司任内實知其艱苦備嘗厥後大工合龍荷蒙咸沐聖明洞鑒兹蒙特簡駐藏帮辦大臣正期爲國宣力詎意忽攖痰疾遽逝中途伊子工部筆帖式世善在京供職孫一人年尚幼穉隨行者僅家丁數名情况蕭條尤堪憫惜臣初聞病信當卽派員往視旋復飭司遴委候補知府何葆恩文水縣知縣慶鍾星馳前赴該縣將其身後一切事宜會同地方官妥爲料理除再派員護送靈柩回旗並分咨查照外所有大員行抵晋境中途因病出缺緣由事全恭摺具陳伏乞皇上聖鑒訓示謹奏奉硃批另有旨欽此○○總管内務府謹奏爲請旨簡放卿缺事現據上駟院文稱該院卿德慶因病出缺所遺上駟院卿員一缺應請簡放等因行知前來除將臣衙門應行題奏並候補三院卿及應陞各員一併開列名單照例呈報軍機處請簡放外謹恭摺具奏伏乞皇上聖鑒謹奏奉旨巳綠　　 
 
