# 1893 - 294 - 4907370

 

Page 1

 
 
[新科浙江闈墨出售] [  圖書集成局啓]  
　　浙江爲東南文物之邦繡水之江蔚爲才數是以每科闈墨一出人皆　先悏　　　景星慶雲兹屆癸巳恩科本局于揭曉時卽　在省友人購得原板全墨星夜赶寄急付手民刻己印釘告成紙用雪白連史校讎精審一掃魯　亥豕之訛後附經文試帖詩卷首則弁以題名全錄計每本碼洋七分卽于今日出售諸君子有欲窺全豹者祈移玉本埠三馬路申昌書室及各埠申昌或發售申報處購取若欲躉買則須惠臨申報舘帳房面議此佈 
[新印醫宗金鑑告成] [  圖書集成局代啓]  
　　醫宗金　一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也兹由　文書局主人倩本局用活字排印刻巳告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橘井名賢有欲得盧扁眞傳者請向上洋申報館二馬路東首煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[織布局宜亟圖規復說]  
　　中國之有機器織布局也議之者蓋有年而成之者則不多日其先局地在稍南後乃移於北址自從龔藹仁方伯與仲仁觀察兩昆季接手而後始認眞經理廓然以興繼而資本不足馬眉叔觀察以招商局之股本挹彼注兹然後其力愈壯迨楊藕芳觀察任事而其道大光每日織出之布益見其多各處銷塲益見其盛中國之用洋布者咸樂購之謂爲與外洋之貨不分軒輊以故每日織出之布雖屬不少而仍不敷分售各家以銀定貨至有以月爲期以年爲期者猶且未能按期付貨其忙迫也如是則生意之美可知矣藕芳觀察於去今兩年迭次折柬相邀佘亦久欲一觀其中奥窔以擴眼界而長識見乃適值余患創不良於行杜門不出故辭不往而孰意其遽遭一炬也聞局中各廠屋上皆用羊毛毯意者恐花絨飛灑之故而詎料竟以此爲引火之物至於火熾時毯灰飛墮人不敢近而外國人水會又爲領袖西人所阻不肯赴救懇商一再卒袖手裹足而不前而局内作工之人約計數千除婦女外亦尚有二千左右局址去浦江極近每人以一桶潑之亦足以挫祝融氏之銳氣而乃絶無一人動手豈芸芸者衆皆凝若木雞耶局本前旨保險雖保不足然亦可以收合餘燼乃今年獨不保險而竟罹此厄會逢其適抑何巧相值也故此次遭災而前功遂以盡棄說者謂自時厥後中國之織布局其不能復興乎余曰不然外洋各種生意之所以能興旺者以其能堅忍也中國之病卽在於一蹶不振以中國之人之衆合而圖之其力何嘗弱哉特以心不能一志不能齊遂至同業之中往往排擠傾軋必至潰敗决裂而後已共圖一業必當齊心協力乃足以濟中國之人則往往見利則爭趨見害則爭避故欲仿效西法而不能如西人之同心合意雖倣行亦决不能久也試觀中國所倣之西法如招商局也電報局也製造船政水師武備各種皆備惟鐵路火車尚未大興而其已興諸事則亦顯見有利而無害至織布一局則先此雖有小損而近來則大有蒸蒸日上之勢以本地所出之棉製布以銷售於本國而定購之貨至於積壓而不能出則其利巿倍且不止矣况凡事創則難而因則易此時布局雖遭焚如而一切規模章程制度出入皆有例可循也善者仍之不善者改之較之創始時難易判然矣局中尚有新定之機器未曾運到不在刦中此機運到時已可以小做局地則重加翻造要亦易於曩時而各股友咸灼知有利可圖必亦不肯因噎而廢食其舊股被焚者無本可撈亦必不肯甘罷則何如重整旗鼓再造乾坤其舊股旣遭此次吃虧倘有仍願附股者自必先儘舊股舊股不足則再招新股卽就現在已壞之局再爲補救而重興之此亦　之可乘而事之易集者也或者以爲前車旣覆後車當戒誰復敢以如許巨資再爲浪擲而不知所謂後車當戒者戒其所以致覆之故非謂前車旣覆後車卽廢而不行也今者火會領袖西人坐視不救之故中西人亦旣交口唾罵想亦有悔於厥心而保險之費决不肯再爲吝惜卽羊毛毯之足以引火亦必懲於前而毖於後局中水龍以及一切救火器具自必預爲防備此則卽所謂後車當戒之義雖曰天下之事變不可逆料防之意中者安知不出於意外然有備無患古之善經也愼之又愼自可保其無事而中國大利之所在則必不容於有廢而無舉竊願爲中國之大商富買以及官紳中之有力者勸亟將此機器織布一業恊力齊心早圖規復一則可以收利權二則可弗貽外人之笑三則亦以見中國之人尚有堅忍圖功期於必成之志吾知國家且將力爲援助以維大局又豈可以一蹶不振者快外人之志而灰志士之心也哉鼓之舞之不禁企予望之矣 
[諭旨恭錄]  
　　九月初五日奉旨吏部騐封司員外鄭著李威補授刑部直隷司員外郎著郭照奎補授内閣典籍著吳均金補授四川蓬州知州著方旭補授安徽祁門縣知縣著王錫光補授直隷廣昌縣知縣著周樹柟補授陜西雒南縣知縣著王世鍈補授翰林院筆帖式著慶隆補授太常寺筆帖式著檳閣補授太僕寺筆帖式著瑞斌補授翰林院侍讀員缺照例將景厚轉補所遺侍講員缺著伊克坦補授廕生文濤著以文職用截取御史林紹年中書祝欽俱照例用擬補内閣中書潘仰熊補授湖北宜　府同知史丞俱准其補授擬補兩浙長林塲鹽大使張福年兩廣石橋塲鹽大使余世忠保舉直隷候補知州定州州同王嘉麒直隷沿河候補知縣李丕裕直隷補用知縣曾慶琛山西補用知縣周中佐河南補用知縣任玉田福建補用知縣何建忠湖北補用知縣王梓李兆庚四川補用知縣吳廷璐雲南　用知縣戴奇勲盛京户部筆帖式保舉六品官巴克唐阿俱照例用擬補昭陵總管衙門筆帖式錫庚者准其補授早異道員用前廣西南寍府知府何昭然著　其卓異加一級仍註册候升雲南邱北縣知縣李鴻楷准其卓異加一級仍註册回任候升獲盜官直隷州知州用直隷坐補宛平縣知縣趙文粹著俟補缺後以同知用欽此○初六日奉上諭此次軍機處繕修淸字檔册總可校對之西品銜補員外郎後以本部郎中卽補刑部卽補員外郎瀛桂著仍以本部員外郎無論題選咨留遇缺卽補四品銜補缺後在　以知府卽選理藩院候補　中志樸著仍以本院郎中無論滿家題選咨留遇缺卽補其尤爲出力之供事候選未入流鄒鴻熙着以巡檢分發省分歸候補班補用俟補缺後在任以縣丞補用候選未入流毛際雲著以縣丞分發省分歸候補班補用俟補缺後在任以知縣補用候選縣丞王慶闌著以知縣分發省分歸候補班前補用並隨覺加一級候選未入流王國珍著以縣丞分發省分歸候補班補用俟補缺後在任以知縣補用候選從九品李熏著以巡檢分發省分歸候補班補用俟得缺後在任以縣丞補用候選道庫大使　銓著以河 
 
 

Page 2

 
 
工州判分發省分歸儘先班前補用俟得缺後在任以知縣候補供事劉徽典着以布政司庫大使分發省分歸候補班遇缺前先卽補並加隨帶一級候選從九品張炳　著以縣丞分發省分歸候補班補用俟補缺後在任以知縣補用候選縣丞牟魁一著仍以縣丞分省補用到省後以知縣歸候補班補用　示鼓勵餘依議該部知道欽此○初七日奉上諭順天府奏請賞給普濟堂及廣仁堂米石各一摺現在節屆冬令近畿　帶貧民生計緋艱所有普濟堂恩賞小米三百石加賞小米五百石及廣仁堂恩賞小米三百石均著照例賞給另片奏請賞給貢善　煖廠米石等語加恩　照　　賞給　善堂煖廠粟米三百石以惠窮　餘依議欽此○初九日奉旨直隷天津鎭　營遊擊著馬廷襄補授欽此○初十日太常寺題十月初一日孟冬時享太廟奉旨朕親詣行禮後殿遣魁斌行禮東廡遣文熙各分獻欽此又題十月初十日皇太后萬壽聖節祭太廟後殿奉旨遣隆懃行禮欽此 
[傳癸已恩科福建鄉試題名全錄]  
林旭福州附王慶生福州附謝叔福州附卓凌霄福州廪林志福州廪陳家福泉州附蔣仁福州廪劉志琨福州附陳震福州附何履祥建寍附曹謙　州增林荆漳州拔林葆怛福州附劉廷賓福州監張荄泉州廪祝文治福州監興培旗藉附王世澂福州廪林宗太福州廪施菼臺灣監郭傳昌福州廪何爾坊福州增陳熙績福州附鄭星駟福州副呂澂泉州拔李炳福州廪劉登瀛福州附程　福州附褚又安臺灣廪林煥霈福州附曾蘭春興化廪林鴻　興化廪吳葆疇福州廪方新福州優劉成安漢軍附李師曾臺灣廪程啓昌福州廪葉大華福州附翁麗璜福州副劉孝祐福州職何炳修福州監葛串鋆福州附黄曾培福州監謝維岳臺　增宋天逹漢軍附高彤福州附　翔墀漳州附陳漢章福州廪陳保棠福州附林灝圖福州監楊豫建寍廪俞廷　福州附陳祖謙福州附陳畀臺灣附林奎福州監張繩武漳州教陳翼如福州附周建藩福州廪陳兆琛福州附魏肇昌福州教洪謙光臺灣附李耀庚福州廪柯肇獄福州廪陳眉翰福州廪張其瀾漳州廪蔣琛福州廪高鴻　福州附趙　鼎福州監邢希穆福州附謝望霓福州增卲瑞福州附施大猷興化廪蕭鴻文福州附盧景淵福州副林天瀛福州附伍亮泉州拔姚錫蕃福州增林文欽臺灣附鄭祖祿福州附楊時福州增葉大鋆福州附黄漢章興化廪謝松濤汀州貢單祖茂福州附劉灃福州副林鍾琪福州附陳寳瑄福州貢葉在識福州附葉如玉福州廪莊璇福州監林熙福州廪鄒士喆建寍廪鄭箎福州廪林炳章福州監李仰高福州附林秉衡福州監程希箴福州附翁圖年福州監林福貽福州附李含芬汀州附卓祖蔭福州監黄樹榮福寍廪 
[副榜]  
許鈞福州監黄友仁汀州附張書升福州附葉世朋福州廪蔡恩綸福州附林夢靑福州拔吳洪漢泉州附邱豫鼎福州廪陳士霖泉州廪鄭宣綸福州附魏文其福州附林玉墀福州附黄亦雲福州附林承機福州監曾琛福州監李澤福州增馬天翔福州監昨日閩省秋闈揭曉本館接得電傳捷信赶急譯登惟傳電怱忙致僅有府分而無縣分一俟郵到官板題名錄再當詳細列報此刻姑付闕如可也本館附志 
[癸巳恩科廣東鄉試官板題名全錄]  
　　梁冠澄順德附張寳明香山廪羅瑞中新會副張柱國廣州附陳榮袞新會附曾裕祥漢軍附劉步靑潮州附康祖詒南海監招卓華高州副顧雲龍新興附黄煊林三水廪朱　慈廣州廪李羣英南海附歐家濂順德附黎國濂順德官周子元南海監鄧偉樞廣州廪梁浩明南海附王廷獻潮州附　仕　南海附梁亦鴻茂名附關廷基南海監何應榜廉州附周愼潛番禹附劉培偉東莞附陳啓人廣寍廪陳熙泰增城貢陳鵬祥新會官何良康順德附周廷榦順德增梁紹獻南海附張德瀛番禺附莫賢區新會貢王仕宗欽州副梁用湖順德附鍾錫芬　海副陳風淸新會附顔克鏞連平廪李揚華三水附劉閻江合浦拔馮侃乾鶴山廪楊淸嘉應附陳謨淸遠陳陳培基歸善優江孔殷南海附程道元旨山附卓覲國香山附麥永相香山副黄毓棠新寍廪馮作彞新會增鄧其保香山附梅友顔順德附麥孟華順德附劉會卿三水廪葉應釗東莞附譚烈光東莞附陳啓輝新會優梁之鑑三水廪劉耀棠順德附方士華東莞附梁禹畇廣州附楊繼鳳海豐拔羅毓恩新會監馮兆斌順德附鍾慶鑾南海監楊蔚俊新會增胡宜吉南海附李景　順德附馮冠芳新會廪梁鴻藻新會廪何樹屏高要附文英華鶴山監楊煥樞嘉應附易鳳留肇慶附許　宗漢軍附范公謨番禺優文汝鎭鶴山附龔其俸南海附廖雲濤嘉應增龍建章順德附徐夔颺東莞附沈維松南海附黄永康高明拔于廷森漢軍附梅友鴻順德增蔡佩堯南海附趙熙光番禺貢劉東垣茂名附 
[副榜]  
　　鄧爵騫南海附梁統高信宜附江聯輝花縣廪陳淵興寍附葉仕藩新寍附蘇曰童新興拔鄺槐肇慶附麥炳鑑香山附馬遂良香山附何亦南海附黎仕賢南海附丁惠馨豐順附趙德馨番禺貢李應庚香山廪 
[北固山訪碑記]  
　　本月初二日兩准鹽連司江　舠都轉乘舟蒞鎭江恭迎劉峴帥事畢於初七晚偕同來之揚州府縣各官乘滿江紅用小火輪船帶之而返寳蓋山營勇未及拔隊出郊恭送卽在山上升砲鳴虔○海防廳錫司馬出示曉諭大旨謂私宰耕牛久干例禁近日城廂内外牛肉攤星羅棋布銷售愈廣更有一　不法棍徒希圖漁利關設湯鍋私行宰殺以及包庇窩藏洒賣等情實屬目無法紀若不嚴行禁止必致有傷農務自示之後務各另謀正業切勿　身試法倘敢仍蹈前愆一經察出立卽嚴拿究辦定將房屋發封○運河一帶每交冬令江潮漸退舟人幾於篙檝難施丹徒縣王伯芳明府念切民艱會同河工總局袁太守申詳藩撫兩憲請卽撥欵挑濬并於本月初十日先赴越河丹徒兩處沿隄查勘擬於十月初調集營兵大興畚鍤○本年　水調和東西南各鄉高田禾相均　豐稔惟低窪之處以夏秋之際霪雨連　埀熟之禾半遭浸没篝車之望未必能償日前丹徒縣王大令出示通衢令鄉民定於日内赶緊雇人晝夜搶刈出水遇有荒歉之處如果實係顆粒無收自應體恤農民以示皇恩寛大自本月初一日起王初十日止准該葉户墾户協同册書來城具結禀報以便查核申詳酌予蠲緩如查有禀報不實者將該業户墾户册書一體重懲决不寛貸○鎭江對岸　橋鎭爲南北水陞要衝商買雲屯舟車輻湊惟是魚洲雁汊四出紛歧盜匪鹽梟時出没其中爲行旅之患日前汛弁成千戎特禀明瓜州鎭總兵謝與車調派水師砲船四號赴是處巡防蓋亦思患預防之意也 
[漢陽試事]  
　　湖北漢陽府逢子政太守出示曉諭准十月初六日舉行府試仰五屬文童預其齊集府治想晴川閣畔黄鶴樓頭當有白或無華　故價　者矣 
 
 

Page 3

 
 
[逹寒汎]  
　　營口　　人云巿上現銀缺乏不但錢價日貴而且寳銀貼色貴　一兩有奇本月初四日海定輪船進口時由上海運來現銀二十萬　　湯沃　頃刻卽完　翌日大沽輪　　來又目一二十萬兩云○高麗參例須向鳳邊門納稅始准運入中國歸華商販賣到營今年由高麗人自立官參局在營口消售每票頌百斤○油豆餅三宗近日又漸漸加昂因船到略多底貨缺乏也油價大約每擔西兩五錢之譜○正任錦州府奎太守業經到省不久卽須筮吉履新代理之福樹滋太守接印纔及三天未免徒勞跋涉矣○聞之鐵路官局採辦委員云目下車轍巳抵天竊明春定可接至營口矣 
[爻占滅]  
　　八月二十六日之夜有一乍浦航船停泊松江西門外跨塘橋舟子某甲站立船脣向河中小便偶一眩暈顛入波心其時船主等人均已深　黑甜鄉未經知覺及晨起屍已浮由附近水面乃巿得桐棺裝殮載之而回吁亦慘矣 
[家屬回籍]  
　　廚役殺斃查太太一案牽涉季廣文之子迭將訊供情形及廣文病殁日期備登前報兹聞廣文家屬在署窘迫異常結案不知何時扶柩更屬無力弱小相對度日如年近有廣文至戚憫其無依先將　口送回江陰原籍靈櫬仍停學署遲日再定行止宦囊蕭瑟已可想見至廣文之子則身滯囹圄依舊未蒙昭雪問官又因事請假無暇鞫供黑獄漫漫天日眞難再見也 
[時疫流衍]  
　　江寗府屬江北數縣鄉間多染時疫初起時似瘧三五日後身發紫黑斑而斃竟有一家五六人盡錄鬼籍者與安徽眦連之處流傳更甚刻下省垣中亦有此症而畢命者不多醫士乘輿來往絡繹如織一日利巿較平日頓增十倍云 
[滬江大火]  
　　前晚二點三刻鐘時突聞警鐘亂鳴旋分五下知爲法界火災急起視之但見火勢飛騰不可嚮邇英法美各水龍竭力灌救無如西風料峭以致祝融氏愈　淫威直至七無半鐘火始告熄查檢起火之由知肇自小東門外大街同生祥京廣貨店據鄰人所述店中每至夜靜時猶鬥牌聲丁丁然此次因义麻雀潑翻火油燈以致霎時冐穿屋頂計迤西燒至大順南貨店街及外面之横街再西之洋行街直至迤西轉北之萬興酒店而止東之護城河畔一律焚燒獨存協成祥烟館一所及轉灣數家南自陸家石橋堍下楊晉興烟膏店起向西直至護城河畔錦豐洋貨店火遂向南飛過對河燃及陸家石橋上合裕小米店財源新衣店某姓襪店轉西延燒面南之全盛福興順全泰盛鴻元等各信局淞興小押店某姓椶榻店廣太石灰行某姓小飯店剃頭店某姓住宅某木桿店共燬樓房十二幢橋之面對燬面北之永利南貨店萬全槽坊某姓竹器店東至元生鹹貨店止西至鹹瓜街轉角止共燬樓房五幢旣而火勢向南燒進鹹瓜街焚去東轉角處元生糖行德和麻袋店至悅泰藥材行止面西者焚去裕昌參店長裕桂圓店至某參店止兩面共燒去樓房十一幢其時東北風飛揚跋扈火又越過護城河延燒小木橋南堍面西之大順南貨棧房某銅作某住宅共焚去平屋七椽北堍則焚去某姓打銅店一所沿城下東首焚去傅姓柴行打沙作銅器店南至　姓猪作止北至施隆興銅作止共焚去平屋十椽惟埅家石橋堍泰昌醬肉店祗焚去樓面一間總而計之法界中共焚去一百七十餘間界外共焚去七八十間當火熾時河下有一糞船艙面亦被火延燒俄而城中之淞滬捐局果育堂輔元堂普育堂沈香閣春甲侯祠道轅十鋪各洋龍城外丁雲臺錢業花業天主堂保安會各洋龍咸風馳電製而來到塲灌救地甲報警後關道聶觀　提右營廖叅戎上海縣黄大令守備程守戎城汛李千戎總巡張司馬十六鋪保甲中南北各局員李鍾祝三二尹各帶差勇到塲彈壓眞可謂詳盡無遺矣而搶火匪人依舊肆無忌憚合閱米店主顧某手持鷹洋五百元而出行至橋堍悉被匪徒攫去一匪在大順南貨店内搶得小錢二千餘文女錢三百餘文一匪在寳源酒店搶取酒壺四把皆爲法包探及巡捕拘獲解送捕房法捕頭更恐匪人攫物竄逃復派郁孫朱三包探帶同探夥各叚梭巡葛同轉亦督同會捕局線勇臨塲照料英界捕頭亦派來巡捕四十餘名火旣熄郁包探將起火之同生祥店主范元生及某學徒拘送捕房捕頭研訊之餘據稱是夜在人住樓上二人住樓下火不知何自而起樓下二人迄今尚無下落學徒供稱樓梯已燬從樓窗躍下跌斷骱骨捕頭因范圻供游移難成信讞暫准交人保出尋覓樓下逃出之二人同投捕房候解公堂請曷同轉研訊學徒諭令自行醫治葫紹泰茶葉店之學徒年十八歲因前閂不能逃出同屋後水閣躍入河心適值潮來兼之不諳水性以致腹膨朜如五石瓠浮至外灘　撈起氣已絶矣尚有八歲幼孩亦在水中撈起奄奄一鳥不踰時亦斃冉　柴船一艘停泊河内兩面水閣壓下以致壓斃一人萬有全火腿店有鐵箱一具内儲洋銀五百元均已鎔化其鈔票則早化灰飛迨火息在火塲携去爲巡捕所見令暫存捕房陸姓家居護城河畔有女不及逃出焚死火中又某姓家小孩不及出門葬身火窟最　異者元生糖行四面墻皆堅固火竟從墻外越入以致房屋盡付一炬說者謂滬上火災往往蟬聯而至織布局甫於初十日被燬而此次又巨禍猝臨何回祿神之不憚煩如此耶至西人之前往施救者多致受傷或軋去手指或砍損膝蓋或悮踏鐵器致足心血肉淋漓而各保險行無一家不出賠欵有以千計者有以數千者有以萬計者統計不下數十萬金有人於午後過之見火燄雖衰而縷縷濃烟猶自瓦礫中出大約尚須澆灌俾死灰不致復燃也此外一切細情再候訪明續錄 
[法員回滬]  
　　法總領事呂班君升任駐京欽使行抵烟臺接到本國電音飭回本任其情已紀報章前晚二點一刻時乘招商局海晏輪船抵埠適值小東門外火警遂　宿舟中至五點二刻始登岸乘馬車赴公館駐節新任領事賴泊地君接到德律風信知火警之事立卽乘馬車到塲護并悉呂君回任之後賴君將回福州本任祁君仍供上海繙譯之職云 
[女失路]  
　　前日有失路女　彳亍途間芒芒然如喪家之犬巡捕見而問之泫然曰奴姓金小字金珍年二十歲蒲遂解送英公堂蔡太守訊究之餘供稱家在浦東洋涇鎭哥哥名　六餘語支吾似有痴癲之疾因飭留候其兄具領 
[隣封將蒞]  
　　上海縣監犯顧裕生與曹錫榮串通冋嘉興船户陳四發勒索洋銀事發定以軍罪旣而顧在監患病醫治罔效而斃黄大令得禀卽備文申禀松江府請委隣封相騐此己紀諸報端兹經松江府恩詩農太守札委婁縣張明府來申相騐明府奉札後於昨日帶同仵作書差人等乘官舫戾止大令飭差役執事等人赴大碼頭及石暉港等處伺候 
[飭提流氓]  
　　著名流棍高和尚迭次肇事經縣尊提案究懲邇又在南巿向鄉人某甲訛詐洋銀三元甲心不能甘約同友人向高理論高一　蠻覇軋坐洪昇碼頭　興昌烟館羅咤不堪甲不得已奔投十六鋪巡防中局禀報局員李蘭史二尹飭勇恊甲前往提提 
[上海縣署瑣案]  
　　陸祥榮控稱家有房屋藉收租度日有胡雲軒者租賃大東門外老白渡巿房數椽開設同泰茶葉店歴年被欠房金甚鉅求卽提追黄愛棠大令准詞飭差往提前日差役恊同十六鋪地甲裘鎭至同泰將胡拘獲當　解赴縣署歸案訊辦○浦東塘橋鎭人張梅頭訴稱小的被陸掌華持刃行兇黄大令准提到案訊供之下將陸收所一面賞給張母單氏張妻鄭氏錢二千文並着陸父出外每日貼張　一百五十文邀傷科爲之醫治俟傷　再訊其詳前報已紀之矣兹者張傷已告痊大令飭差謝勝往傳未到祗將單氏鄭氏姑媳二人解案前晚大令　坐花廳覆單氏訢稱小婦人家在本邑浦東二十四保南十七圖兒子梅頭向以務農爲業現在攺作小本經營前與陸合股嗣因意兄不同相與瓜分陸旋借銅洋銀爲由向兒子訛詐兒子不願多事當時借給錢文不料此次又來借錢兒子不允伊竟操刃行兇將子戳陽堂　蒙大老爺　明　求究辦鄭氏供　丈夫傷勢相愈今奉提訊適有事未能投質至前堂奉恩斷給每日錢一百文迄今分文無着反在外易日若經 
 
 

Page 4

 
 
釋出定必報仇求大老爺訊究以免後患陸供稱小的蒙恩懲貢現已知過不敢在外揚言奉斷之錢實因無力備交卽求恩宥大令　　姡　一本縣前堂給爾之錢本當繳還今觀爾等窮苦異常本縣冉斷令陸繳錢四千文給爾等領去爲梅頭養傷之費氏連連叩謝陸供稱小的現在無錢可否明日令父親繳案大令准之著拖下笞責四百板枷號二月發唐橋示衆一面令氏於次日來案領錢氏遵諭而退 
[美界捕房紀事]  
　　前日外虹口永昌號所雇車夫某甲拉車至老街歇於路側以候主人突有年甫八九齡之小流氓十餘人相携而至將甲扭住揮拳肆毆並七手八脚羣將車戲弄甲大聲斥之突有對門小烟館中潮州婦人某氏以兒子亦在其中不甘受辱大肆　虎之威號　啞子土金等無賴十餘人將甲按倒兇毆拳如雨下毆畢復扭至一林春烟館大　恫嚇勒索洋銀永昌主人聞信而來見此情形急呼巡街捕到來將一干人拘入美捕房不知捕頭如何發落也○裏虹口新記浜路一百四十三號房屋由四川人林惠春買開剃頭店嗣因生理不順將店盤頂與同業人陸姓已則依陸爲夥前日乘陸不備竊取棉被三條逃往法租界避匿經陸查悉控諸美捕房包探江阿三將林及贓一併拘入捕房俟解案訊辦 
[振務彚登]  
　　本館恊振所昨承天順祥票號交來雲南藩憲史大方伯助賑捐紋銀四十兩申得規元四十二兩二錢四分又海昌吟桂舊主求室人病愈並保胎産平安助山西賑捐洋銀十元又立心酬願人寄書云前因舍弟病急求代曾許願神前得代當捐賑鉅欵舍弟幸蒙神力起死回生不肖亦俱無恙實出意外理當全行措繳以答神庥惟苦一時拮据無力現聞津直水災先捐洋銀十元求爲收受並賜收條其餘當逐漸拔淸期於滿願而後已一日未死一日不敢有負初心也夫雲南僻處邊陲藩司又身膺重任批黄判曰晷刻靡寗而能憫及千萬里外之飢桼鶴俸進頒鴻嗷是拯是非具同與同胞之量者其烏能之至於調叶吹箎舍蚨錢以迓福情深比翼祈熊夢之無驚要皆誼篤倫常故克心殷施　合并附志以表欽遲 
[保赤誠求]  
　　昨承三晉源寳號交來欽差出使美日秘大臣崔惠人星使捐助敝局育嬰規銀一百兩並示仙原惠氏因幼女有美康　委頓可憐因思恩勤鬻子人有同情貧家之失養委頓者其苦尤甚願捐規銀百兩育嬰女病斬痊交銀完願等因除將捐銀遵收卽擊收照並　報署外伏念保赤本大人之事同欽胞與爲懷好施降作善之祥定卜子孫昌熾報章謹求附載用誌德施上海保赤總局謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惡僧買藥]  
　　前日午後有一游方僧至本邑南巿南倉街姜衍澤堂老店購取巴豆若干店夥恐其用以毒人堅不肯售僧卽喃喃唇　勢欲用武經旁觀者勸令他往僧又至衍澤堂新店强買店夥亦却之僧卽拍凳敲檯任情胡閙店夥無奈　人至廿三七鋪巡防局喚地甲到　泊地甲至僧已揚長而去矣 
[英界公堂瑣案]  
　　萬成錢莊執事人徐有麘投英公廨控稱禪臣洋行買辦陸敬南曾將謙和隆等五家本　掉換伊莊本票銀共萬餘兩旣而陸忽然避匿謙和隆之票到期無著是以開單呈請諭令照付否則請卽提追蔡太守飭差查問能否照付謙和隆執事人某甲稱號中曾與陸往來尚被欠銀若干兩借去之票並不知伊向萬成莊掉換現在陸已避匿無從追取只得將本票止付而已萬成莊徐有麘訴稱陸來掉票時經副買辦鄭羽樵司帳人羅伯浩經手且有陳玉亭到來取票可作証人目下陸雖避匿而經手各人均在請卽提齊訊究太守以尚有梁不澣控陸牽涉人証甚多必須分别提傳始可訊理隨飭差役提鄭羅陳并傳譚次彭差役先將鄭羅陳提到太守以人証未齊姑飭交人保出俟傳　各人候訊核辦○張王氏訴稱葉順寳在小婦人門前大便喝阻不依反擎扁擔擊傷頭顱蔡太守飭將葉押俟氏傷痊再訉此已列入報章昨日氏訴稱小婦人傷未全愈葉供稱並非小的所毆太守謂氏所呈扁擔有爾姓名旣非爾毆試問行兇者係何人扁擔是否爾物葉知不能　師俯首求恩太守判令管押三禮拜諭令氏仍投醫院敷治○鄉人辛柏生與妻口角將菜刀向之擲去悮中同居粤人王阿其傷及頸際旣經到案蔡太守飭押候王傷痊再訊此亦前報所已紀昨日王訴稱小的傷已漸痊辛泥首堦下惟乞施恩太守判令笞責八十板○前者張福卿稱張和尚突持刀砍傷小的頭顱蔡太守訊供之下飭送上海縣究懲旋經族人求免太守諭候訊供核奪昨日福卿訴稱小的傷勢頗重急切難以告痊太守問爾知族人勸息之事否答稱雖曾解勸然小的不能允從太守飭將和尚送縣諭令福卿自行投質○某號英補禀稱昨日巡至裏虹口鄉間見朱海春站在路旁頗似招呼賭客不無疑慮然並未拘拿俄見伊換穿西衣頭戴小毡帽旋又更換衣帽至此始决其爲引賭之匪人爲此拘拿送案朱一味支吾蔡太守判令管押兩禮拜○船户王全坤控楊榮堂竊去棉花八包賣與浦東洋涇鎭張阿發家蔡太守飭將楊暫行管押候查吊失贓再訊太守以牧贓人不在租界中飭送上海縣訊究昨日包探陳阿九禀稱張自已到來情願賠償爲此送案王訴稱小的素代各花行裝貨此項棉花值洋銀二十四元花行夥某甲稱此項棉花值洋銀二十八元有奇且包上有萬生行牌號張不應擅收楊供稱棉花八包均售與　得洋銀二十二元有奇三人分用張供稱小的收買四包出洋銀十一元錢二百文尚有四包由丁姓收買小的惟取用錢而已今棉花已轉賣興人祗得願賠償四包之價楊堅稱八包均賣與張太守謂張如願照賠八包卽可免訊否則仍行送縣○包探王阿二禀稱竊賊應鳳鶴前者犯竊事發經大老爺遞解回籍今復來圖竊是以拘送案下應供稱小的係浙江嘉興府石門縣人以後不敢再來矣此次尚求恩赦蔡太守判令笞責二百板仍遞解回籍○包探王阿二禀稱楊阿甫王李氏劉張氏等報失自鳴鐘衣服小的查獲積竊陳阿三吳阿海陳桂生將自鳴鐘交楊周氏質取洋銀現在贓已吊出送案請懲當往拿時見陳慶和與之同伴是以一併拘案楊等各失主均投案領贓張及桂生阿三均認竊求恩楊周氏供稱小婦人不知竊贓故代爲付質慶和供稱小的並不犯竊蔡太守判將張及阿三阿海桂生各管押一月慶和開釋楊周氏罰洋銀二元贓給各失主分别認領○潘泰觀卽潘稻齋控竦小漁陳子範江康甫王子元王三麻子等人誘賭蔡太守分别懲辦並由捕房映成小照以便日後再犯可以拘拿尚有案中人林柏祥在逃未獲此皆前報所己詳者兹有潘張氏控林欠銀前經太守派差提林候訊捕頭憶及前案先將林照成二相太守旋委宋二尹訊供以潘張氏控林之案無憑不准飭將林交人保出至賭案已判罰洋銀三百元云○粤人陳星福投捕房報稱同鄉女子程貴纒擾不休捕頭令提程貴送案蔡太守研訊之餘陳並不投質貴供稱小婦人向陳索欠不還反被報捕拘押蔡太守飭捕傳陳質訊核辦此曾見諸報章昨日包探秦少卿傳陳送案副捕頭稟稱查得貴與陳私識已歴二月陳將貴洋銀花費不應反投報捕房秦探又禀稱小的搜得陳身畔有鈔票洋銀一百三十五元及金鑲籐臂釧金印約指每一枚貴訴稱小婦人丈夫姓陳母族姓王先被西人借去洋銀四百五十元立有票據向索不還旣而陳言可延狀師代索後議延狀師高德祿又言須轉延担文當將借據交彼後陳言須謝高狀師銀一百兩繼又索洋銀五十元又稱酬担狀師洋銀一百元小婦人均已照付與陳後担狀師令小婦人自去領洋銀四百五十元小婦人當面酬銀十兩陳又稱狀師尚須酬謝伊亦須辦衣服及一切需用被借去洋銀八百餘元總共被借去洋銀千餘元後知受愚向之理論反被朦報捕房送案暫押幸奉訊明卽行開釋高狀師聲稱陳言代貴索取洋銀本狀師因轉託担狀帥經理本狀諩得洋銀五十元担狀師祗得銀十兩並無一百元一百兩之事陳供稱曾在高狀師處當繙譯與貴　識故代托狀師索取洋銀經付酬謝至旣與同居彼此用去洋銀不能計較如何忽然控告太守謂貴並不控爾爾先控貴且復臨審不到是何意見薩副領事問貴曰爾旣被英人借去洋銀四百五十元向索不還延狀帥追索如何令爾出如許酬儀况爾曾與担狀師見面祗收酬銀十兩爾尚不明白乎貴稱初甚信陳誠實後知有異故回理論薩副領事謂太守曰陳旣用貴鉅欵向論反被揑控可謂荒謬已極矣太守謂貴與陳先已私識借欵無憑不能准理惟代延狀師一節已訊明侵用銀一百兩洋銀一百元理合照追再貴被控無辜覊押陳亦　管押若干日以儆其妄薩副領事曰可太守遂飭將起案之鈔票洋銀一百三十五元先給貴領去餘再照追金師給還陳仍暫行管押 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年九月初五日京報全錄]  
　　宫門抄○諭旨兩道錄前○臺撫邵奏報銷滬尾打口兩口洋稅四結期内收支各欵摺○又奏本年錢糧奏銷各屬未完一　以上職名摺○福州將軍然奏撥解籌備餉需銀兩摺○又奏籌解　軍經費摺○杭織造英奏辦解各項活計用過料工銀兩請飭部核銷摺○九月初五日户部通政司詹事府正藍旗值日無引見○良培請假二十日○召見軍機○○頭品頂戴福建臺灣巡撫兼管海關臣邵友濂跪奏爲臺灣滬尾打狗兩口徵收各項洋稅同另案併徵洋藥稅釐遵照定章專摺奏銷謹將四結期内收支各項銀兩彚繕淸單恭　　奏報仰祈聖鑒事竊照各海關徵收洋稅案經總理各國事務衙門會同户部奏定章程故題爲奏停用親塡等簿行令各關將收支數目按結奏報一次扣足四結專摺奏銷以淸界劃等因兹查臺灣滬尾打狗兩口海關稅務改歸臺灣巡撫就近監督經前撫臣劉銘傳奏明截淸界限自一百九結起由臺灣派員接辦所有該兩口收支各項洋稅數目截至第一百二十四結止專摺奏銷在案計自第一百二十五結起至第一百二十八結止又已四結屆滿仍應照章核辦奏銷以符定案據滬尾打狗兩口册報徵收洋商貨稅噸鈔半稅子口稅共銀五十一萬一千二百二十五兩一錢八分五釐又收另案併徵洋藥正稅銀一十六萬四千九百四兩三錢六分七厘洋藥厘金銀四十三萬九千七百四十二兩九錢統共征收稅鈔並洋藥稅厘等銀一百一十一萬五千八百七十一兩四錢五分二厘内除噸鈔提解總理各國事務衙門三成撥交稅務司七成均係按結淸欵又匯解三成噸鈔及解部　减六兩平銀兩匯費曁支給稅務司辛俸員弁書役薪工雜費添設監督衙門書吏經費各欵統共開除銀九萬六千九百一十六兩八錢七分三厘五絲六忽外應存銀一百一萬八千九百五十五兩五錢七分八厘六毫四絲四忽内洋稅銀四十二萬六千三百八兩三錢一分一厘六毫四絲四忽洋藥稅銀一十六萬四千九百四兩三錢六分七厘洋藥厘銀四十二萬七千七百四十二兩九錢已由該兩口委員分别正稅洋藥厘銀照案解交臺灣善後局臺灣道庫兌收將各項厘銀儘數歸入臺防經費撥用共洋藥厘銀遵照户部咨行本省留支以外餘銀另行統算報部候撥除將歴結收支各欵數目分晰備造淸册咨送户部科查核並照奏案列單咨呈總理各國事務衙門及分咨户部通商大臣查照外謹會同福州將軍臣希元閩浙總督臣譚鍾麟遵照定章恭摺奏銷並繕具淸單恭呈御覽伏乞皇上聖鑒飭部核覆施行謹奏奉硃批該衙門知道單併發欽此○○頭品頂戴福建臺灣巡撫臣邵友濂跪奏爲臺灣省光緒十九年分錢糧奏銷各屬未完一分以上職名開單恭摺仰祈聖鑒事竊案准部咨令將經征錢糧未完一分以上各員於每年奏銷例限以前先行開單奏報等因兹屆光緒十八年分奏銷據臺灣布政使唐景崧將各屬該年存留起運錢糧經接征未究一分以上各員額征完欠各數開單造册詳請奏報等情前來臣覆核無異除册送部外謹會同閩浙總督臣譚鍾麟恭摺具奏並繕淸單敬呈御覽伏乞皇上聖鑒飭部核覆施行謹奏奉硃批户部議奏單併發欽此○○福州將軍兼管閩海關稅務世襲一等繼勇侯奴才希元跪奏爲撥解光緒十九年分四成洋稅奉撥籌備餉需銀兩赴部投納恭摺仰祈聖鑒事竊奴才承准軍機大臣字寄光緒十八年十月二十九日奉上諭户部奏豫撥籌備餉需一摺據稱癸已年籌備餉需共指撥銀二百萬兩請飭依限報解等語此項餉銀關繫緊要著該將軍等汝照指撥銀數於來年四月前解到一半十月内全數解淸毋稍遲逾等因欽此曁准户部抄奏行知併奉單開指撥閩海關四成洋稅銀一十二萬兩咨行遵照前來業經奴才先後就於第一百二十九三十兩結期内四成洋稅項下提解銀六萬兩解部投納恭摺奏明在案兹再將第一百三十一結四成洋稅項下提解籌備餉需銀三萬兩循案塡具文批給交號商蔚泰厚源豐潤承領定於八月初十日由省起程限六十天到京前赴户部投納合將閩海關四成洋稅撥解籌備餉需銀兩緣由謹恭摺由驛奏報伏乞皇上聖鑒謹奏奉硃批户部知道欽此○○福州將軍兼管閩海關稅務世襲一等繼勇侯奴才希元跪奏爲閩海關奉提洋藥厘金銀兩解赴海軍衙門投納恭摺仰祈聖鑒事竊奴才接准户部咨撥補海軍衙門常年經費一摺於光緒十九年三月二十七日具奏奉旨依議欽此鈔錄原奏飛咨遵照計鈔奏内開原撥南北洋經費銀兩攺解海軍衙門作爲常年經費兹光緒十九年分仍由各省關藥厘項下如數指撥計撥閩海關銀二十四萬兩於一百三十結至一百三十三結洋藥厘金加征項下按季匀撥解交海軍衙門兌收以濟要需等因咨行查照前來奴才遵於本年六月初十解過第一百三十結樂塵銀六萬兩恭摺奏報在案兹謹就第一百三十一結期内所征洋藥厘金項下提撥銀六萬兩查照成案備具文批發交號商蔚泰厚源豐潤承領定於八月初十日由省起程限六十天到京解赴海軍衙門投納除分咨查照外合將閩海關洋藥厘金銀兩提解海軍經費緣由謹恭摺由驛具奏伏乞皇上聖鑒謹奏奉硃批該衙門知道欽此○○二品頂戴杭州織造奴才英瑞跪奏爲造報辦解各項活計用過料工銀兩請旨飭部核銷恭摺仰祈聖鑒事竊查奴才衙門辦解活計用過料工銀兩業經前織造造報至光緒十七年十月分止在案所有光緒十七年十月奴才到任起至十九年三月分止陸續辦解過工部派辦奉先等制帛五千端料工銀二萬二千五百三十三兩九錢四分皇太后請轎應用紅紬駕衣片五千件緑紡絲紬五百匹料工銀三萬三千一百三十兩二錢五厘各色綵綢五千匹料工銀三萬七千四百七兩四錢三分光緒十九年分各色線羅二十匹料工銀五百十七兩五錢六分七厘九毫五絲請駕校尉穿用紅綢駕衣片三百七十二件紅紗駕衣片三百七十二件緑紡絲綢七十五匹料工銀四千五百六十四兩四錢五分四厘六毫綺華館派辦本色經絲四百斤本色緯絲四百斤曁打造機張器具及續募匠人等料工並津貼盤費銀七千三百九十五兩二錢七分五厘二毫白䋔生經絲一百斤白　生緯絲一百斤料工銀九百六十三兩八錢五分三厘八毫添募各匠曁續募蠶婦等津貼盤費銀一千二百二十兩打造機張器具及招募匠人蠶婦等料工並津貼盤費銀二千八十八兩二錢四分八厘造辦處傳辦上使措金四龍硃紅絹福方六百張五色灑金絹五百張五色灑金蠟箋紙二百張五色素蠟箋紙二百張白色灑金蠟箋紙心紅摺一百個料工銀七千九百四十兩一錢一分三厘八毫内務府派辦　上用各色蟒縀一百件小卷紅綢一百件料工銀八千八百五十六兩一錢七分三厘九毫賞需大小卷縀綢九百匹件料工銀一萬五千三百九十九兩六錢九分上用江綢湖縐串綢紡絲七百匹件料工銀一萬一千四百七兩九錢一分六厘三毫上用　賞用緙繡蟒袍衣面曁　襯衣邊蟒縀大小卷綢縐等三千三百八十四匹分件料工銀十萬四千八百九十一兩七錢九分九厘六毫二絲六忽壬辰年分添派縀綢酌辦得二百一匹料工銀六千三百九十七兩五錢八分二厘七毫六絲長春宫搭蓋彩棚彩臺應用縀綢細布等三千五百五十匹料工銀一萬八千五百二十兩三錢七分二厘五毫四絲上用　繡平金緊身衣面三十二件料工銀四千七百四十六兩四錢六分七厘九毫六絲八忽賞用各色大小卷實地紗等二千五百二十匹件料工銀五萬八千九百七十二兩一錢二分六毫六絲八忽全共應銷料工銀三十四萬六千九百五十三兩二錢一分二厘一毫一絲二忽所銷絲斤各項價值遵照十四年六月間户部議定减成章程分别核實造報所有動支料工銀兩陸續准藩司解到地丁項下銀一十七萬八千九百二十七兩八錢三分九厘九毫二絲八忽又轉解到厘金項下銀一十七萬九千五百九十八兩三厘六毫六絲八忽又錢一萬串按照巿價易銀六千三百七十七兩五錢五分一厘又上屆銷存銀一千一百六十四兩六錢五分三厘八毫三絲六忽共應行收銀三十六萬六千六十八兩四分八厘四毫三絲二忽除報銷外實存銀一萬九千一百十四兩八錢三分六厘三毫二絲應歸下屆造報所有此次應銷銀兩遵照向章扣出九分申餘以爲解費一切公用另行册報内務府查核除造具料工細册並另開淸摺分别呈送内務府造辦處户工二部核銷曁分咨外理合恭摺具奏伏乞皇上聖鑒勅部核　施行謹奏奉硃批該衙門議奏欽此 
 
 

Page 13

 
 
[光緒十九年九月初六日京報全錄]  
　　宫門抄○諭旨六道錄前○御史褚奏傳聞浙江考官在蘇州境内　獲役書賄囑之人當交蘇州府轉解浙省　旨飭令切實究辦摺○浙撫崧奏據實陳明摺○浙學政陳奏敬陳歲試完竣接辦寗紹杭嘉湖五府科考並錄送遺才情形摺○黔撫菘奏揀員調補知府摺○又奏飭貴陽府暫緩交卸片○九月初六日禮部宗人府欽天監廂藍旗值日無引見○禮王等秋　完竣覆命○濂貝勒等演放砲位覆命○帛公繼公文熙英年各假滿請安○翁同龢艮弼等塲内專摺請安○廣西知府何昭然謝恩○林紹年預備召見○信侯續假二十日○禮部奏派稽察中左門派山賡音布○召見軍機福中堂何照然林紹年○○掌江西道監察御史臣褚成博跪奏爲傳聞浙江考官在蘇州境内拿獲投書賄囑之人當交蘇州府轉解浙省請旨飭令切實究辦以肅法紀而挽澆風恭摺仰祈聖鑒事竊臣近聞浙江考官馳驛赴浙行經江蘇蘇州府境時忽有人至正考官殷如璋坐船投遞書函中有考生五人姓名並銀票一萬兩囑與關節取中殷如璋拆閱後當將其人扣住連書丞一並就近發交蘇州府看管經該府知府王仁堪據情咨解浙省此事蘇浙地方徧處播說守正之士咸懷憤歎近日都中士大夫亦互相傳述咤爲罕聞伏思科塲舞弊例禁何等森嚴乃竟敢明目張瞻如此妄爲若不嚴加究治恐以後奸徒玩法效尤必更肆行無忌世風士習關繫非輕相應請旨飭下浙江巡撫速提此案認眞訊究是否實有主使抑係冒名撞騙務得確情按律定擬奏明懲辦俾人心咸知儆惕則積弊自可潛消臣爲　除敝俗起見據實上陳是否有當伏乞皇上聖鑒謹奏奉旨已錄○○頭品頂戴浙江巡撫奴才松駿跪奏爲據實陳明恭摺仰祈聖鑒事竊於八月初六日據浙江臬司趙舒翹奏轉准江蘇臬司移浙江主考於七月二十七日路過蘇州有名周福淸者遣人赴浙江正考官殷如璋舟次呈送信函經殷如璋將遞書之家丁陶阿順扣留押交蘇州府收審查知信中係囑託關節情事提訊該家丁供詞閃爍由縣委員管解陶阿順并移案到浙維時奴才業已入闈卽飭臬司趙舒翹會同　司劉樹堂督飭杭州府知府陳璚親提審訊據陶阿順供稱伊向在紹興府城陳順泉家傭工本年七月閔周福淸向陳順泉借伊　　候七月二十五日至蘇州二十七日浙江主考過境周福淸取出書信名帖交伊送至殷主考船上卽被獲解信内何事伊實不知等語據臬司抄呈所遞之原信内計紙兩張一書憑票洋銀一萬元等語一書生五人馬官卷顧陳孫章又小兒第八均用宸衷茂育等字樣又周福淸名片一紙外年愚弟名帖一個各等因奴才於闈内查得馬姓官卷通省祇有馬家壇一名曁周福淸之子周用吉核對三代内父名相符均會稽人一併扣考以免物議其所列之顧陳孫章各姓俱無考名殊難懸斷無憑查扣至周福淸籍貫功名蘇省來文并未叙及現查其子考册内係紹興府會稽縣訊據陶阿順供稱係屬進士現在丁憂并經臬司轉飭會稽縣查明周福淸係丁憂内閣中書同治辛未科進士惟周福淸遣投信函賄屬關節一案係在江南蘇州地方是否潛回浙江卽經飭司飭仁和錢塘兩縣查覆未曾來省并由司飛飭會稽縣原籍迅速查傳押解省垣質訊各在案伏查此案旣據江蘇臬司咨行浙江臬司并委員將信件曁投信人一併解交前來非將周福淸查拿到案不能審出實情相應請旨將丁憂内閣中書周福淸卽行革職歸案審訊是否有當除將陶阿順收禁候質外理合恭摺具陳伏乞皇上聖鑒謹奏奉硃批另有旨欽此○○二品頂戴宗人府府丞浙江學政臣陳彞跪奏爲敬陳歲考事竣接辦寗波紹興湖州嘉興杭州五棚科考并錄送通省遺才情形仰祈聖鑒事竊上年冬間試畢台州温州處州金華四府當經恭摺奏報並聲明衢嚴兩府歲考留俟本年舉行在案兹者恭逢恩科更宜提前赶辦臣於正月下旬卽行泝江而上先試衢州嚴州於三月十二日考畢計臣任内歲考業經竣事卽於富陽取道紹郡之義橋鎭渡江而東接辦甯波科試次紹興次湖州次嘉興仍如歲試次序六月回省少息七月初考試杭州接辦錄遺於八月初一日事畢查衢嚴爲浙省僻遠之區兵燹之後邑里蕭條生聚未能遑言教訓大抵每郡文童不過千餘人武童不過數百人所幸風氣雖云樸陋而不至如台州處州之愚悍臣卽於論文之中勖以敦品向學隨機指示不厭周詳嚴州有前任知府李士彬創立西溪師南兩義塾專課經書用意深遠臣亦捐俸以爲提倡然不能責效於旦夕也科試五棚則進取之士多出其中寗波之鄞縣慈谿鎭海定海不乏能自樹立之材紹興之山陰會稽蕭山餘姚嘉興之嘉興縣海鹽縣次之湖州之烏程歸安又次之杭州爲通省人文所萃有志之士往往裹糧來學而府屬文字以仁和錢塘海寗富陽餘杭爲最臣承乏已幾及二年一切場規持之不改考前詣學講書試竣發落務竭迂愚以立身則求慊戒欺學文則養根核實殷殷誥誡職所宜盡不敢不勉其有藐視功合作奸犯科者隨時交地方官嚴辦不敢稍存姑息所有歳考報竣接辦五棚科試並通省錄遺事畢情形理合恭摺具陳再本年蠶事告登雨澤甚多稻畦水滿民情安謐足以仰慰宸厪現在文生麕聚省垣九月下旬例須錄送武生計十月初方能出省臣擬屆期按試金華一府卽行回省俟來年春初仍由水路徑赴衢嚴然後改爲陸路前往處州等處以免道途周折試期亦不至怱促至按試金華情形應請歸入下屇摺内一併奏報合並陳明伏乞皇上聖鑒謹奏奉硃批知道了欽此○○頭品頂戴貴州巡撫奴才崧蕃跪奏爲遵旨揀員調補省會要缺知府以重地方恭摺仰祈聖鑒事竊照貴陽府知府趙爾巽升補貴東道員缺於光緒十九年七月十六日准吏部咨内閣鈔出六月十一日奉上諭貴州貴陽府知府員缺緊要著該撫於通省知府内揀員調補所遺員缺著趙時俊補授欽此知照到黔遵查定例省會知府缺出奉旨於通省知府内揀員調補應擇其人地相宜者無論缺項是否相同及歴俸已未滿年限俱准調補又前准部章首府缺出應令該督撫於通省正途人員内揀選調補各等因遵奉在案今貴陽府係衝繁難省會要缺管轄一廳七州縣又有親轄地方及發審案件政事殷繁必須精明幹練之員方足以資治理奴才督同署藩司唐樹森署臬事黄元善於通省知府内逐加遴選查有安順府知府文海現年五十九歲滿洲廂紅旗人中式同治元年壬戌科舉人由内閣候補中書充補軍機章京二年保奏奉上諭俟補缺後遇有侍讀缺卽行奏補三年克復金陵保奏奉旨以八旗中書缺卽補並賞加侍讀銜賞戴藍翎旋補實缺中書六年國史舘本記告成保奏奉旨以道員不論雙單月遇缺卽選先換頂戴嗣奏補侍讀七年因淸檔告成保奏奉旨仍以道員不論雙單月歸換班一缺後在任卽選又因捻逆蕩平保奏奉旨著賞換花翎八年總理衙門兼行章京調補户部銀庫員外郎十一年方略全書告成保奏奉旨俟補道員後賞加布政使銜十二年京察一等奉旨准其加一級調補户部員外郎七月丁父憂光緒元年十月服闋五年十二月丁母憂八年三月服闋九年記名以御史用是年奉旨補授山東道監察御史十一年京察一等奉旨記名以道府用十三年因胞弟文治升補詹事府詹事經都察院聲明奏請可否廻避奉旨着廻避嗣准史部文稱仍回原衙門以郎中候補補授户部雲南司郎中十四年京察一等引見奉旨記名以道府用四月二十六日奉旨補役貴州安順府知府欽此光緒十五年正月二十九日到省於二月十六日到任十八年大計卓異該員年强識練爲守兼優以之調補貴陽府知府人地相宜洵堪勝任合無仰懇天恩俯准將文海調補貴陽府知府有裨首郡要缺如蒙俞允該員係現任知府　調知府銜缺相當毋庸送部引見所遺安順府缺遵旨以趙時俊補授除履歴淸册咨部查照外謹將調補要缺知府緣由曾同雲貴總督臣王文韶合詞恭摺具奏伏乞皇上聖鑒訓示謹奏奉硃批吏部議奏欽此○○松蕃片再貴陽府知府趙爾巽前　奴才會同督臣奏請升補貴東道員缺業已接准部覆奉旨俞允現在貴陽府缺已由奴才飭潘臬兩司會詳揀員調補　　　　　巽在黔歴辦文武科塲熟悉情形本年舉行癸已恩科鄉試貴陽府向係總理科塲事務該員布置一切均臻妥恊未使遽易　　　　又武兩關事竣再飭交卸府篆除咨部查照外理合附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒十九年九月初七日京報全錄]  
　　宫門抄○諭旨四道錄前○杭織造英奏報解頭批各活計摺○内務府奏爲奏聞請旨摺○又奏爲奏聞請旨摺○福州將軍　奏籌解加放官兵俸餉片○浙撫崧奏五十六次查明殉難請旌摺○黔撫崧奏陳明入闈日期摺○又奏查明並無京控發審案件片○桂撫張奏軍需善後各欵請銷銀米數目摺○九月初七日兵部太常寺太僕寺八旗兩翼值日宗人府引見十六名户部八名户部三庫六名兵部二十六名刑部二名正白滿五名廂白滿十八名廂藍滿六名○那王等各謝調授署缺恩○孫毓汶等同鄉官謝恩○興伯由明陵回京請安○汪鴻鑾由西陵回京請安○英信椿壽各衆滿請安○兵部奏派彈壓副都統派出慶福彭壽○召見軍機崇禮張蔭桓阿克丹○○二品頂戴杭州織造奴才英瑞跪奏爲奉傳活計謹將辦成各欵作爲頭批先行報解運京交納恭摺仰祈聖鑒事竊奴才衙門承准内務府文開由敬事房奉旨查明庫内現存賞用蟒袍衣面大小卷綢縀等項無存今傳杭州織造赶緊照單織辦以備上賞現用欽此相應恭綠原傳諭旨並傳辦縀疋件數劄行欽遵織辦等因前來奴才詳查是案奉傅繡蟒袍面旂蟒袍面大小卷綢縀等項共二千三百一十疋件當經照案估計料工呈請户部指欵一面咨商浙江撫臣轉飭藩司籌撥欵項嗣由司局解到銀兩遵卽購料開工督匠䟎赶現已辦成繡蟒袍面旂蟒袍面一百四十件大小卷縀綢縐一千一十五匹件分别裝箱封固遴委妥員督同舍人於七月十五日由杭起程航海運京呈送内務府交納其餘未解各件司局解欵未齊奴才一面咨催撫臣轉飭司局赶緊找撥以濟要需一面仍當接續赶辦工竣後再行續解至所用料工銀兩應俟後批解齊另册造報所有先行辦成各活計作爲頭批運京緣由理合恭摺具陳伏乞皇上聖鑒謹奏奉硃批該衙門知道欽此○○總管内務府謹奏爲奏聞請旨事恭照道光十年八月奉旨嗣後織造等每屆一年期滿著内務府大臣具奏欽此又於咸豐四年十一月經臣衙閂奏准嗣後三處織造奉旨簡放之日起子限六十日卽令到任自到任之日起扣足在任一年由臣衙閂先期奏聞請旨等因在案查杭州織造英瑞由掌儀司郎中於光緒十七年八月十九日奉旨補放杭州織造該員於光緒十七年十月二十四日到任按到任之日起扣至光緒十八年十月二十三日係屬一年期滿臣衙門於光緒十八年八月二十七日具全本日由内閣鈔出奉旨杭州織造仍著英瑞接管欽此扣至光緒十九年十月二十三日又屆一年期滿理合先期具奏可否更換之處伏候訓示遵行爲此謹奏請旨奉旨巳錄○○總管内務府謹奏爲奏聞請旨事恭照道光十年八月奉旨嗣後織造等每届一年期滿著内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日即令到任自到任之日起扣足在任一年由臣衙門先期奏問請旨等因在案查江南織造文煦由都虞司員外郎於光緒十七年八月十九日奉旨補放江南織造該員於光緒十七年十月二十七日到任按到任之日起扣至光緒十八年十月二十六日係屬一年期滿臣衙門於光緒十八年八月二十七日具奏本日由内閣抄出奉旨江南織造仍著文煦接管欽此扣至光緒十九年十月二十六日又屆一年期滿理合先期具奏可否更換之處伏候訓示遵行爲此謹奏請旨奉旨已錄○○希元片再奴才案查前准户部咨應解抵閩京餉請攺爲加放俸餉附片具奏奉旨依議欽此鈔錄原片内開閩海關於四成洋稅項下每結提解銀六千兩不准稍有蒂欠等因計自第一百二結起至一百三十結止按結提銀六千兩先後解部投納分别奏咨在案伏查奉提此項銀兩有關加放官兵俸餉要需自當按結淸解以期無誤兹就一百三十一結四成洋稅項下提銀六千兩查照批解京餉放案塡具文批給交號商恊同慶承領匯解定於八月初十日由省起程限六十天到京前赴户部投納謹附片具奏伏乞聖鑒謹奏奉硃批户部知道欽此○○頭品頂戴浙江巡撫奴才崧駿跪奏爲五十六次查明浙江省各屬并流寓在浙陣亡被戕殉難官紳生監義民婦女一併懇恩旌表恭摺仰祈聖鑒事竊照案准吏部咨嗣後請卹之案如核其死事年月已在十年以外者概不得再行奏請議卹又准禮部咨陣亡被戕殉難紳民婦女查有實在事蹟可憑應准照例旌表各等因業將五十次查明陣亡被戕殉難紳民婦女於光緒十九年二月間經奴才奏請旌表欽奉硃批該部議奏欽此欽遵在案兹又據省城採訪忠義局續行查明五十六次陣亡被戕殉難官紳生監及義民婦女或禦賊陣亡或不屈殉難均係查有確實事蹟分造淸册由藩司劉樹堂核明具詳奏請旌表等情前來奴才覆核無異除將名數事實淸册送部核辦外相應仰懇天恩俯准敕部照例旌表以慰幽魂理合恭摺具陳伏乞皇上聖鑒謹奏奉硃批該部議奏欽此○○頭品頂戴貴州巡撫奴才　蕃跪奏爲陳明入闈日期恭摺仰祈聖鑒事竊奴才接准部咨光緒十九年貴州省舉行癸已恩科鄉試題派正副考官一疏五月初一日紅本發出奉旨貴州正考官著劉福姚去副考官著陳璧去餘依議欽此遵卽恭錄咨行在案今正考官劉福姚副考官陳璧已於八月初一日到省奴才謹遵定例於初六日入闈監臨所有奴才署中日行文件暫委署藩司唐樹森代拆代行緊要公事俟啓門之日包封送闈由奴才躬親覈辦至上下游各路防營均經嚴飭各將領認眞防範並諭省城文武官紳各營練軍加意巡防街道城内以昭愼重除分檄飭遵外謹恭摺具奏伏乞皇上聖鑒謹奏奉硃批知道了欽此○○崧蕃片再京控案件例應半年彚奏一次查貴州省自光緒十九年正月初一日起至六月底止並無奉發京控案件據按察使黄元善詳請奏明前來奴才覆查無異除咨刑部都察院步軍統領衙門查照外謹附片具奏伏乞聖鑒謹奏奉硃批刑部知道欽此○○頭品頂戴廣相巡撫臣張聯桂跪　奏爲廣西軍需善後支用各欵接續查辦核明造册請銷恭摺仰祈聖鑒事竊照廣西省歴年用過軍需銀米前經截至光緒十一年止分晰造具淸册奏明請銷並陳明光緒十二年以後辦理防勦收支各欵接續核辦在案臣查粤相自軍興以來時有土苗句結游匪爲害擾近邊疆疉經在防各軍隨時堵擊其腹地州縣箐密山深民情浮動奸徒最易生心歴年如責縣之積匪廖彩爵河池州屬南丹土州之猺匪黎水保西隆州之苗匪李亞咬丁三武緣縣之漏匪藍妙營宜山縣屬忻城士縣之土族莫幗經奸匪黄道英上林縣積匪羅馬咬等先後糾黨滋事或煽衆結盟或尋仇殺害攻掠村寒抗拒官兵其餘零星漏匪乘間竊發聚散靡常防勦殆無虚日各營勇前因節餉疉　裁减均經前撫臣節次奏報在案迄今籌辦邊防並腹地水陸巡緝防捕未敢稍疎所有派防各路水陸營勇悉是體察情形飭令分布嚴防勇皆核實餉不虚　當飭司道將光緒十二年至十七年截淸造報去後兹據藩司黄槐森臬司春橘棻鹽法道張人駿祥稱查光緒十二年正月起至十七年十二月止各收欵業經列册詳請咨部查核兹將光緒十二年至十七年辦理防勦支用各欵銀米調濟各處支册籍查照例案逐一句稽共支銷文武員弁兵丁勇夫鹽菜薪糧工食官兵歸伍沿途應支夫價督辦邊防統領加給公費長夫工食辦書文武員弁薪水帶勇文武員弁移營夫價採買米石製造米袋繩索椶片鞘箍軍裝軍火購辦外洋槍砲子藥價值運送糧餉　火器械搬駭夫價腰站步夫各局書役工食遣撤升字廣武軍勇丁回籍川資及調操各標鎭協營官兵日食資遣游勇回籍日食等項共銀六百五十八萬七千六百九十一兩四錢五分二厘九毫八絲陸忽二微除動撥現銀五百九十三萬四千四百六十兩九錢六厘碱毫一絲三忽三微七纎外尚欠發銀六十五萬三千二百三十兩五錢四分六厘一毫七絲二忽八微三纎係因連年籌防辦勦支　浩繁本省厘絀捐停各省協餉未能解足不敷支應以致積欠又採買及動支全州等州縣征存米榖共米四十二萬二千三百三石九斗八　四合五勺全數支發官兵勇夫口糧均係核實支銷並無浮濫備造否欵册籍詳請具奏並據聲明調操各標鎭協營官兵日食資遺遊勇回籍日食等項原奉奏明由善後局及各厘卡核給是以彚歸善後支欵造報以歸畫一等情前來臣逐加查核所有請銷銀米　目均係查照例案核實支銷委無浮冐除將各銷册送部外謹會同兩廣總督臣李瀚章恭摺具奏伏乞皇上聖鑒敕部核銷施行謹奏奉硃批該部議奏欽此 
 
