# 1911 - 43 - 4913658

 

Page 1

 
 
   
 
 

Page 2

 
 
[上諭]  
　　監國攝政王鈐章正月十九日内閣奉 
　　上諭張嗚歧電奏請調廣西勸業道胡銘槃丁憂陜西鳳翔府知府尹昌齡赴東差委等語胡銘槃着開去廣西勸業道缺並知府尹昌齡均發往廣東交張嗚歧差遣委用該部知道欽此軍機大臣署名奕劻毓朗那桐徐世昌 
論說 
[論内難爲外侮之導線（寒）]  
　　後來國以民爲本。民以食爲天。今觀哀鴻遍野。嗷嗷待哺者。此省數千。彼省數萬。白晝搶刦者遍於途。赤體無告者盈於野。皖省之荒災未已。而各省飢民之以叛變聞者。幾於日有數起語曰。倉廪實而知禮節。衣食足而知榮辱。民不足而可治者。自古及今。未之嘗聞。故愚嘗謂中國今日之患。不患於緩立憲。而患於生計無急救之策。不患於多外侮。而患於内難無綏靖之方。外人以其人民之衆多。生計之恐慌也。起而急求移民之所。天涯地角。無乎不到。甚且不憚險阻。盡南北冰洋而探之。苟有可以棲足者。無不據爲已有。而我中國地廣而不盡闢。民衆而不盡智。蹈常習故。工藝之不講。實業之不興。列强出其奇巧。多其詭詐。日朘月削。直以我國爲其民生尾閭之洩。因之我國之母財日涸一日。積數十年之吸取。我民生計將焉往而不窘。而一二號於國中者。尚猶盲行一切。空談革新舉凡敎育事業。政體改易。軍警組織。無一不惟形式是務。分利之事摹仿惟恐不酷肖。生利之事摧挫惟恐不盡力商則未聞保護也。農則未盡講求也。工則未能鼓勵也。而惟是士之空言遊學。官之徒手從事。揭其私隠。直無一不以分利爲目的。冀囊括小民血汗之所得。以恣其揮霍而已。以如此之變法立憲。竊恐愈變愈不能自强。奄奄一息。待至下民無可敲吸。藴毒叢怨之旣久。一日爆發。全體瓦解。而外人即以代保治安者。乘其隙而攫取之嘻。可危孰甚哉。今滇省片馬勦匪之英兵。滿蒙防疫之日俄各兵。四面環伺而起。而我内地各處之飢民。尚復四處充斥。東奔西突。慘斃虐殺者。如近日蘇鄉之案。亦旣目不忍覩。耳不忍聞。而寗垣飢民麕聚者。竟至二十三萬之多。鎭江亦有二三萬。雖風聞之說。未足憑信乎。而其决非少數可知也。未識當局者。又何以善其後也。竊念東省滿洲里之疫。發生於苦工。飢民則更非苦工比際此癘氣蔓延。而饑民載道死亡相枕藉則其傳染之速。恐有非巧歷所能算者。山東一帶。疫勢亦被及。未始非飢民苦工。有以爲之媒介。故今日之防疫根本計劃。首在令下等苦工人。得以安生樂業。淸潔其衣食居處爲最要。蓋今日之疫。全發生於下等社會中也。而下等社會之所以致疫者。則皆由飢饉薦臻。謀生不給之故。是以防疫爲要。賑飢尤爲要中之要。下等人生計日艱。生活程度即隨之而低下。故其衣食居處。一不詳究。穢濁垢汚。積久遂爲疫癘之階。嗟乎。外患之人禍未已。而荒疫之天災更迫。吾民何辜。罹此浩却是端在操治理之權者。綢繆 
 
 
 

Page 3

 
 
於未雨。幹濟於無形。而不貴虚張聲勢。事事駕空。以更下石於將沈之舟也。夫不觀小民財力之艱乎。向之米榖。必至靑黃不接之時而始一昂貴。今則產米之時。收藏伊始。已大有米珠之歎矣。諺云。斗米千錢。言亂之所由生也。今斗米幾千錢矣。小民竭傭工一日之所入。曾不足致數升之米一家數口。胡以得息。鋌而走險。計非掠奪於富有者之地。與夫儲積者之家。則此身早晚終當塡委於溝壑。則何若乘此一息之猶活。以與禁網相搏。或可苟延旦夕之命耶。此之爲計。與生性暴惡。甘入盜跖之途者。其情事之高下奚啻霄壤。而官吏動輒稱兵掩捕。不論良莠。槪誣以奸民二字。卽執而置之法。揆之事理。返之天良。寗可謂得其平乎。不得其平。則愈激其亂。彼變相侵略。視耽耽。欲逐逐者。利吾之有内亂也。思得以保護爲佔領之計。狡謀百出。彼苟有一言之發難。而謂我政府能不張皇無所措手足乎此必不能之事也。然則我國今日者。内難卽外侮之導線。靖内難即所以禦外侮。能自立始可以謀保全。而内難之靖與自立之道。又首在裕生計。足民食。開生利之源。塞分利之竇。非徒多更張所能改觀也。世之言治者。尚其一深省斯義哉。 
譯論 
[變相侵略論法國大學公法總敎習貝林述甘著駐和一等書記官陳廣平筆述（十）（續）]  
　　右項事蹟。歷史書不勝書。英踞埃及。其尤著者也。有國者可引以爲鑒。當埃及在英法未訂約之前。（此約訂於一千九百零四年四月八號即法國承認不干預埃及之事）彼所居國際上地位。各國公法家。議論紛起。有謂埃及係土耳其屬地。在一千八百四十一年。土地皇降諭立穆罕滿爲埃及王。奕世相承。此爲一証。有謂埃及係土耳其行省。查一千八百四十一年。土皇飭將該省歸穆罕滿阿利統轄。子孫永遠相繼。此爲一証。有謂埃及實係土耳其行省。穆罕滿阿利旣爲土皇。降諭錫封。卽可由土皇降諭。收回一千八百六十七年土皇諭令推廣伊司麥邑伯謔之權。迨至一千八百七十九年。伊司之繼續人。復由土皇减削其權。可見該地之權。或增或减。悉惟土皇是聽。此爲一證。有謂埃及係土之屬國。或曰半主國。試觀一千八百六十七年。土皇降諭准予埃及國王訂立商約。並辦理警察之權。此又爲一證。上均持之有故。言之成理。其所稱曰行省。曰屬國。曰半。主國。不過名目不同。多一筆墨聚訟。蓋國之根本君權而已。有君權謂之國。無君權卽謂之不國可也據公法家論之。英國自一千八百八十二年。佔據埃及。初係暫時局面。埃及法律上地位。尚不侵碍。埃及之無獨立權而隸於土政府也。實自一千八百四十一年始。至一千八百六十七年。土皇以内政權歸還埃及。其外交權則限制如故埃及旣稍稍握權。對於國際上。儼然有國之地位。但所享之權。不能踰範圍其權由土皇所讓。仍可由土皇收回。蓋類於土耳其之行省矣。 
　　一千八百八十二年。英國干預埃及内政。責令埃及王遵從英國政策。並借該王之權。治理地方。久之埃及遂淪於屬國地位。法國深悔於一千八百八十二年。坐失事機。因是屢撓英國舉動。並勒令退兵。英國亦屢允其請謂遲早總須退兵。但目下猶非其時。一經撤防。恐地方必亂。如是則損及各國人民財產。實非爲大局計云。其藉口每如此然法國鑒於一千八百九十八年發沙達（在斐洲中部英人逼令法國退讓者）案。即覺非用兵力强迫英國。彼必不放棄埃及。如竟以兵力脅之。當此之時。吾知英國亦願戰而不願退。迨一千九百零四年四月八號。英法訂一協約。法竟公然承認英國在埃及之特權故現在埃及。於法律上事實上。明明係英國之完全殖民地。又觀一千九百零四年約内。法再不阻英國在埃及舉動。英亦聲明不更改埃及現在内政情形。法旣謂不再阻英。是認定英國勢力範圍。爾時亦不聞土耳其出而抗議。嗣後想土耳其每年不過收一貢欵。遇埃及新君嗣位。不過頒一册封。藉此名目。以存舊章而已。 
專電 
[電一北京]  
　　東省錫良電奏外人藉詞防疫干涉内政情形頗爲劇烈請速示對付方法免生意外 
[電二北京]  
　　某御史奏奉省防疫官吏苛擾外人又藉口侵權請飭妥辦當奉廷寄著錫良嚴密訪察疫勢稍减防範仍母稍懈 
[電三北京]  
　　憲政館王大臣奉攝政王諭審計院權限職守務須妥愼籌訂併入内官制辦理赶早竣事 
[電四北京]  
　　軍機處王大臣以該處將併歸内閣擬奏請將漢檔提前修整 
[電五北京]  
　　郵傳部擬派員調查各省郵政并電駐英欽使向英政府商榷預備接收自辦 
[電六北京]  
 
 

Page 4

 
 
郵傳部尚侍决議裁員减薪今各員津貼尚未酌定羣情甚恐 
[電七（北京）]  
　　京中剃頭同業因奉民政部肅尚書諭飭換穿新衣罷工反抗 
緊要新聞一 
[中俄交涉之風雲日急]  
　　字林報載十八日倫敦電云據聖彼德堡電稱巴斯官報宣載消息謂俄國陸軍部已開重要會議討論中俄邦交問題并據該報載稱俄政府因中國執意輕蔑條約義務已忍無可忍外務部於數日之内當有極重要之宣言云文匯報載同日柏林電云聖彼德堡巴斯官報揭載外務部大臣薩珊洛夫君對於中俄交涉問題之宣言俄國已確向中國要求一切又載十九日倫敦電云俄政府已照會英法日三國擬在中國邊界爲示威之舉動又據聖彼德堡電稱俄國近因中國於除疫諸事横加阻礙致疫氣蔓延無已故其對於中國之積忿已達極點兹已决意施用强迫之舉動聞俄國擬重占新疆之克爾達（此係譯音大致在綏定府一帶其地係一八七九年中俄條約成立後歸還中國者）現并擬實行一八八一年條約所訂各欵按一八八一年之約内有蒙古自由貿易俄國在華之治外法權及在蒙古科布多設立俄領事署諸問題今俄國舉動之範圍全視中國對俄之態度而定 
[諦聽咄咄逼人之言論北京]  
　　駐京日本代理公使本多氏日前招請我國前在日本留學之各員大讌於長春亭酒酣本多氏演說略謂近日中日兩國之感情日趨於惡劣其實無非因誤會而起以此現象推之難保不因此生出大衝突但敝國素以平和爲幟若大衝突實不能免雖非所願亦所不辭而其招待某氏則謂各國在中國之勢力以日本爲最劣即以今日招待諸君言之若西洋人必在崔巍輪奂之六國飯店而我日本則不過在此卑陋之長春亭斯則深所抱歉云云厥後某留學生以其語涉譏諷强作解嘲亦發言曰我國之光明現猶隠没未見日後必大放光明如此電燈然一旦放光必能普照萬國云遂不懽而散 
　　又滿洲馬賊横行已由錫督飭該處軍隊及民政司嚴行剿辦現日本本多代理公使照會外部謂滿洲馬賊充斥有害公安仍請行知東督嚴加勦除否則即照伊集院公使照會辦理毫不遷就等語外部今尚未復 
[呼蘭府因疫暴動之警耗北京]  
　　京師某報昨接東友函告謂自哈爾濱鼠疫發現後蔓延各地距哈爾濱六十里之呼蘭城亦被傳染勢極猛烈兩日之間死者逹一百六七十名該府官廰爲防疫起見迫令城内下等居民三千五百餘名居住城外該窮民等多非安分之徒肆意煽惑該處本爲馬賊出没之區有著名馬賊大頭目名天龍者乘此機會聨合窮民大舉暴動去臘二十八日有窮民三千五百馬賊二百餘擁入城内大肆搶掠并敢襲擊知府衙門焚燒房屋合城官員以變起倉猝異常狼狽知府某僅以身免馬賊及窮民遂占據城池所有該處巡警及巡防隊皆無能爲力長春陸軍第三鎭接此急報即派四中隊於二十八日午後由寛城子驛出發并與東淸鐵路交涉開行臨時快車正月初二日長春接到報告謂賊勢猖獗異常取勝不易聞刻下尚未解圍俄人亦有起而干涉之意恐非一時所能平靖云 
[外人干涉防疫種種北京]  
　　外務部十二日電致直督云籌備情形業經面告各使兹准領袖英使照稱陽村傳染疫氣雖經地方官設法預防僅免傳入城内並未籌及隔離之法甚恐延及四境於直隸全省京師地面實有危險請直督派兵前往該村實行隔離俾免蔓延等語究竟尊處報告實情若何該地方官是否切實辦理又傳聞天津及西沽一帶近亦發現確否希電復 
　　外務部又有電致東督云申庚電計達俄使又照稱蘭河積屍情形與日使相同並謂中國地方官防範顯係不足有數處地方每將已故屍身抛棄河凍之上最爲危險自應設各項方法保護俄境現擬江河開凍之際所有黑龍江各船應受考工衛生檢查中國船隻於華境碼頭往來亦在此例至松花江亦欲由本國設此項檢查等語事關主權顯欲侵越應請飭知該地方官並派馬隊梭巡趕速將呼蘭等處積屍立卽火化掩埋禁止抛棄以免後患本部業經知照稅務處轉飭總稅務司一俟開凍後卽在松花江黑龍江等處凡屬我國境内均令實行防疫檢驗章程現時務須選派醫員扼要自行趕辦母令其藉詞干預並轉兩撫爲要 
[西報紀北方疫狀]  
　　字林報載十八日倫敦電云據聖彼德堡電稱兹接哈爾濱電音謂寛城子每日死於疫者雖有二百人之多而死人之髮現仍運往英德兩國十八日北京電云北京疫症絶跡八日兹復查見兩起天津每日平均約死一人惟滿洲各要地均有轉機之象　文匯報載十八日柏林電云德國郵局寄遞滿洲郵件並不因疫 
 
 

Page 5

 
 
有所更動惟命將各郵件由海參威運入中國聞美國紅十字會將在上海調查該會對於疫患如何可以相助各節現議儘速以除疫應需之物解往患疫之區 
[增將軍確爲澳門事到京北京]  
　　廣州將軍增留守祺於十二日到京十三日入内請安此次進京外間有謂朝廷將使其仍督東三省以資熟手之說其實不確據政界可靠消息樞府以該將軍在粤多年必能深悉澳門一切情形且去年覆奏陳御史條陳澳門事宜一摺頗覺切當現正籌議收回澳門後之種種設施非得熟悉該埠内容者詳陳一切無從知其弊病故於召見時詳詢各項要政後卽令與各當道妥籌收回澳門及香洲免稅事宜以期早日了結見諸實行又聞香洲免稅一層將攺爲减納半稅云（此節略見前報專電） 
[陜省改辦百貨統稅議准北京]  
　　上年十一月間陜撫恩壽奏改辦陜西百貨統稅一摺現由度支部議復照准略云據原奏内稱陜西百貨釐金自光緒二十二年攺章兩道併收較前次分起稽征繞漏漸少收數亦有起色然如東路之大布棉花西南路之水菸藥材等貨仍多由兩處或三處分收未能槪歸劃一現在司庫異常艱窘亟應將全境釐捐改照統稅辦法俾征收不虞散漫欵項日漸加增查通省原有釐局二十九處擬將原設繁盛邊要地方各局改爲統稅總局其境地稍偏收數較少等處改爲統稅分局於衝要地方酌設查騐分總卡以防繞越統計歸併裁撤實攺設二十七局而收稅之處較少於前無論銷塲產地過境等貨皆係一道全收於課務旣免紛歧於商情甚稱簡便至原定釐章相沿日久今昔情事逈殊貨色貴賤亦異均照値百抽五之定章酌中審定惟旣經改辦統稅自應寛籌經費嚴定比較務令涓滴歸公一切中飽陋規不准絲毫侵蝕所有現設釐金各局截至本年年底爲止自宣統三年正月起一律改併通照統稅章程辦理並准該撫將前項章程咨送前來臣等伏查各省釐金積弊甚深自江西湖北廣西甘肅等省先後攺辦統稅收數頓增成效頗著該撫奏請改辦統稅所擬章程尚屬妥洽自可准其試辦仍由該撫隨時體察情形如有窒碍之處再行奏咨變通辦理至寛籌經費一節查該省宣統三年厘捐經費業於豫算案内編列現旣剔除中飽自應從寛籌給惟現在甫議改章每年究可增收若干尚無把握若遽予照准深恐將來入少出多於豫算不無妨碍應令將所需統稅經費先行酌擬虚數報部立案仍暫就原有厘捐經費撙節動用俟一年期滿實能增收若干再行核定動支以重豫算而昭妥愼奉旨依議 
[藩部預定調查各蒙旗事項北京]  
　　理藩部上臘奏稱臣部前次調查各蒙旗十四項事宜現據覆查到部者爲東三省總督熱河都統綏遠城將軍陜甘總督等四處其應如何舉辦惟東三省於哲里木盟郭爾羅斯等四旗尚有報告辦法餘均未有確實把握推原其故一由於經濟困難開辦維艱一由於權限未淸責成難定故上年臣部奏明先就各蒙旗覆查完竣之處派員實地調查即將如何籌措欵項如何分擔責任會同各部曁各路將軍大臣實力舉行以期日有進步此關於各蒙旗十四項内之應須調查者也現旣恭奉明詔宣統五年開設議院縮短籌備年限凡蒙旗有關憲政事宜如立法司法行政三端擬卽此次調查各員之便就近察看各處情形宜如何提前辦理以便卽早規定查欽選議員本年已經舉辦是參與立法已有初基此外如籌設審判廰爲改良司法之預備現據庫倫辦事大臣電商擬於恰克圖庫倫酌設地方審判廰暫以法部理刑司員與臣部辦事章京充審判檢察各官先行試辦經臣部會同法部分别准駁電覆并令詳擬專章咨部再行奏請辦理監獄一項尤須調查習藝所爲敎養罪犯之地亦應籌設以符司法獨立之制至蒙地行政權最爲蕪雜其間財政稅項尤難調查近來各蒙旗多以辦理新政爲名呈請加抽本地商民稅項究竟此項稅項應歸國家加抽或應歸地方加抽必須以所辦事項應歸國家立理或地方辦理爲斷况所謂地方者又有已設州縣未設州縣之分如何責成亦關緊要此關於憲政提前之應須調查者也以上各節凡關係各部同辦者擬先行咨商如何籌辦或派員會同調查凡關係臣部專辦者擬酌派妥員於來年三月分投各盟旗實地調查至調查詳細章程應俟會同商酌後屈時奏請辦理奉旨該衙門知道 
[山西大學堂收回自辦北京]  
　　山西大學堂西學專齋經前晋撫岑春煊督同官紳與該齋總理英人李提摩太訂立合同於光緒二十八年五月奏明開辦現因十年期滿由晋撫丁寳銓於上臘二十六日奏明收回自辦略云查原合同第二條内開自光緒二十七年付欵之日起扣足十年即爲期滿如未届十年欵項用盡亦即作爲期滿交由晋省官紳自行經理溯查該齋自開辦以來敎授合宜成就甚衆預科學生先後畢業經部核奬者一百八十餘名留學英國者二十餘名成效昭著中外皆知該總理及總分敎習等實屬著有勞勩臣於本年三月間 
 
 

Page 6

 
 
遵章奏請分别給奬以勵勤能該總理主持一切益知感奮迭次函商合同將滿擬卽交回晋省自辦嗣於十一月十一日接准學部電咨李提摩太卽日赴晋所有接收學堂事宜由晋省按照合同辦理等因當即督同提學使駱成驤及諮議局紳等與該總理籌商接收辦法旋經議定以十一月十三日爲收回接辦之期並訂立合同九條以資遵守臣維該總理李提摩太在晋日久宅心公溥辦事和平前次同辦西學專齋捐已得之欵爲興學之資裨益晋士良非淺鮮此次合同期滿商定交晋自辦毫無異詞其興學愛晋之心尤堪徴信此後自應由臣督飭官紳認眞辦理以敦睦誼而造通才奉硃批學部知道 
[京師近事]  
　　駐京奥使有照會到外部謂因要事請假回國所有中奥交涉事件由本館參贊克斯特代理該使卽於本月十六日起程 
　　外務部鄒尚書因本部參事除派他項要差及調他部外其餘人員實不敷辦公昨飭丞參廰在和會司考功司榷算司庶務司司務廰掌印主稿及實缺郎中内揀選熟諳洋文資格較深者出具切實考語開單保送以便點派參事 
　　聞津浦鐵路大臣徐菊人中堂擬定今年二月將各處購地局一律裁撤並添設進欵局一處其一切用人已責成朱桂莘總辦一人辦理並聞此次進欵局人員擬調用大淸銀行學堂畢業人員充當仿照交通銀行調用該堂學生新章辦理 
　　京奉鐵路向設洋文總辦一員每月薪水一千兩漢文總辦一員每月八百兩刻盛杏蓀尚書與李經方侍郎議商將兩總辦歸併爲一其薪水改爲一千二百元以示撙節 
　　郵傳部鐵路局局長梁士詒年前被人奏參有侵吞路欵營私舞弊等項劣迹現聞此事已經查辦大臣盛尚書吳侍郎查明被參各節並無實據不日復奏 
　　禁衛軍建設一年有餘所用軍官槪係學堂出身表面上之組織亦頗完備聞今年二月將於梁山一帶大行操演所有操演方略現已計畫妥善届時攝政王並擬親往觀操云 
時評 
[嗚呼今日之雲南]  
　　朱波滅越裳裂。兩烏割。三藏逼雲南雲南。爾一千數百萬之漢族藩籬盡撤。門户洞開。不轉瞬間。將爲條頓拉丁兩族之囊中物矣。吾聞滇邊警信。吾心惕惕然。益不能不徘徊於雲南之往事。明王靖遠之征思夷。拓地千里。兼并緬甸。其紀功碑曰。（石爛江枯。爾乃得渡。靖遠伯王驥立。）嗚呼。當時之雲南何其雄。而今日之雲南何其弱也。明季李定國。（雲南人）在緬甸窮而自號曰。（負國負君。使中國沈淪。何以對天下。何以對祖宗。） 
不食三日兩眼流血而死。嗚呼。當時雲南之人心何其堅毅。而今日雲南之人心。何其萎　也。凛凛孤忠志獨堅。手持一木欲撐天磨盤戰地人猶識。燐火常同月色鮮。吾讀劉彬憑弔之詩。吾益不能忘情於今日之雲南。 
[何忍再漠視滇禍耶]  
　　可憐哉今日之雲南。警報迭來。而樞府猶視若無睹。外部推陸部。陸部諉外部。各省官民。亦復袖手熟視而無如何。可慨已。 
豈政府之意。視雲南不若東三省之重要。以爲黑山白水。乃祖宗發祥地。而雲南則固邊僻瘠苦地耶。嗚呼。誤矣滿洲誠爲東北屏蔽。而雲南實西南門户。藴藏之富。遠過開掘將盡之東省。何竟視同隔岸之觀火也。 
　　豈各省官民之意。視雲南不若東三省之危急。以爲滿洲外人覬觎已久。近更侵略益急。而雲南則小小交涉。不足顧慮耶。則又誤矣。東省之外禍誠在日俄。而雲南之大患。實在英法。其野心之勃發。無分高下。其日夜經營鐵路。亦不相上下。而皆無策三國出而干預者。何竟視同秦越人之肥瘠也。 
　　噫嘻。我政府。我國民。何忍而重陷雲南於前無援後無救之絶地。雨霽雲開。見隴樹蒼山之色。風淸庭靜。斷胡絃悉管之聲。劉綎將復出乎。吾不知何日再見滇南奏功之露布矣。 
[治盜匪之根本策]  
　　東省大舉勦胡匪。已數年矣。而匪亂如故兩粤大舉捕盜黨。亦已數年矣。而盜風如故。豈眞中國之兵隊。尚不能抵敵盜匪耶。西哲西細洛之言曰懼國民以三千毛瑟槍。不若化民以一片眞誠。亞西息爾母之言曰不植民以生計。而欲其感化於善。雖如慈父兄之日撻其子弟。亦不可得。我大吏其深味斯言。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤省禁賭期限議准消息廣東]  
　　粤省禁賭期限迭經各紳爭持均紀前報兹聞粤督前奏三月初一之期已經部議照准前日張堅帥接該省同鄉京官來電云廣東張制台鑒洪禁賭期限探聞部議照准於十五前覆奏特此奉聞并乞轉告自治研究社諸君家駒學衡等眞 
[汕頭等處又有私運軍火廣東]  
　　粤督張堅帥據秘密偵查員探得汕頭惠州一帶復有匪黨私運軍火情事昨特密電惠潮嘉道嚴行查緝原電略云訪聞近有私運軍火一大帮係用疋頭洋貨等項嚜頭裝箱由某國公司船私由香港起運内四十箱已卽日運往汕頭惠潮一帶另有三十箱先下石船在長沙左近換蝦筍艇私運内地此事謡傳甚確除密飭各關嚴查外應分飭沿海地方官員弁認眞巡緝稽查如有形迹可疑之船隻卽行扣留查驗至潮屬之甲子神泉達濠黃岡等處惠屬之海陸豐海平汕尾等處均可由港往來各該處常關稅卡及文武員弁并飭一律嚴查勿稍疏忽 
[桂省預算不敷仍請由部酌劑廣西]  
　　護桂撫魏景桐上臘具奏云廣西省試辦宣統三年預算經升撫張鳴歧於五月間具奏嗣經度支部議覆於所請停解改撥展緩各節均未議准聲明由撫臣因地制宜再行切實通籌等因臣查桂省原編預算正册經常臨時歲入共庫平銀四百四十七萬六千二兩六錢一分五釐國家行政經常臨時歲出五百四萬三千六百二十二兩九錢七分一釐地方行政經常臨時歲出八十萬一千五百九十五兩五分二釐實共歲出銀五百八十四萬五千二百一十八兩二分三釐出入相抵不敷銀一百三十六萬九千二百一十五兩四錢八釐准咨前因遵飭各署局就主管事項切實籌議分别停緩節縮計經常臨時歲入銀三百八十九萬一千三百八十一兩二錢五分八釐較原編正册計少列銀五十八萬四千六百二十一兩三錢五分七釐國家行政經常臨時歲出四百一十七萬七千五百一兩八錢七分地方行政經常臨時歲出四十三萬一千二百七兩八分四釐實共歲出銀四百六十萬八千七百八兩九錢五分四釐較原編正册計節减銀一百二十三萬六千五百九兩六分九釐出入相抵仍不敷銀七十一萬七千三百二十七兩六錢九分六釐細繹歲入少列之故則以緩行各地方官公費凡有規費平餘向作收入底欵者應即删除計少列銀三十萬兩上下而警務覺務徴收之費向以收入爲支出者規畫旣改欵即冲銷計又少列銀二十作萬餘兩其他尚有零星數目及撥入專册之欵均各於册内繫以說明並列比較總表以備考核至歲出節縮之數則以行政經費及政費爲大宗而他項經費亦多就事節裁分别停緩其原編預算附册銀八十六萬一千五十五兩四錢三分一釐及追加預算銀三十四萬二千七百六十六兩一錢六分七釐均已一律取消計又减銀一百二十萬三千八百二十一兩五錢九分八釐統計正附追加各册共减銀二百四十四萬三百三十兩六錢六分七釐惟旣欲預算之確定必須將應辦事實再行通盤熟籌雖正册已辦之事項但可停節卽當　减而附册應辦之事項與夫必不可省之追加雖將原册取消仍應分别提出按照補列其大要歸於因地制宜事實加多而歲出反少藉以策憲政之進行此廣西遵照通籌預算出入之切實情形也臣維廣西邊瘠攤派洋欵迭以無力籌解奏請截留近又益之海軍經費度支愈形困難倘非停解改撥勢必貽誤要需今旣不免於削足適履而所恃爲大宗入欵者又復格於部議統稅略增比較爲數無多印花雖已舉行苦無把握至於官有營業現甫萌芽尤非旦夕所能收效則預算歲入一部固已無可增加出欵如新舊軍費本難並行然新軍尚未練成舊軍即難議减本年岑溪鎭邊那地永福懐遠各州縣抗捐肇釁幾至燎原巡警能力尚薄全恃兵隊防勦事實所近餉非虚糜且此次已勉節减銀一十二萬餘兩則預算歲出一部亦更無可减支所有出入相抵不敷銀七十一萬七千餘兩目前實無籌抵之方部臣總挈全局自應酌盈劑虚合無仰懇天恩俯念廣西情見勢絀仍准將應解各欵分别改撥截留以五六十萬兩爲度如再不敷由臣隨時隨事力圖撙節以資彌補庶憲政可冀實行而預算得以成立十二月二十九日奉硃批度支部知道 
[組織南北洋航業之大希望杭州]  
　　僑商徐嘉祿君上年回國參觀勸業會極欲提倡祖國工商各業於十二月間蒞浙兩次會商官紳擬以錢塘江爲根據地推廣南北洋航業先將大略辦法具呈撫院内稱在鳳山門外南星橋沿江設立南北洋沿海口岸海輪招商總公司其航線所經由錢江駛抵海寗過海鹽平湖而入江蘇之金山縣境次奉賢南匯川沙寳山各州縣直入吳淞口抵上海之十六舖碼頭停泊約海程千餘里每次往來合計沿途搭客載貨之時間統以二十四句鐘爲限現先就此路線試辦俟稍有成效即添駛南北洋及長江各口岸其開辦經費先由徐君墊繳二十萬暫租千餘嚬之海輪兩艘並擬具招股簡章辦事權限禀由杭關勸業兩道請卽轉詳咨部立案如果辦有成績再請浙撫專案入奏永歸商辦外人不得援案續請以示限制 
[浙西塲官未便裁撤之抗議杭州]  
　　去歲江蘇諮議局議案内有裁撤浙西下砂頭二三塲官一件由蘇撫程雪樓中丞行 
 
 

Page 11

 
 
咨到浙當由增中丞札飭衡都轉核議兹都轉以是項塲官有不可裁不能裁兩種理由業已備具公文詳請增中丞咨復蘇省查照略云下砂頭二三塲雍正年間已不出鹽卽將二三塲併歸頭塲旋於乾隆初年復設二三塲所以不遽裁撤者緣灶丁繁盛蕩地廣漲故特减科則以冀瀕海窮民安於耕鑿不致流離　所且於上南引地關係尤重若謂胥役騷擾上下交損則廰縣亦有胥役豈歸併廰縣卽可保其無所擾害且查灶課科則最爲輕簡無地丁無漕米一經歸併勢必與民田一律按畝升科是不加賦而加賦灶民習慣輕稅驟然增加人心浮動有碍治安爲江蘇謀行政統一之說恐利未見而弊已生矣至崇明一塲設自乾隆四年無額征無圍灶以緝私爲盡職鹽課同係附入地丁征解原額七百餘兩數百年來沙塗增漲盡屬腴田較原定轄境多至數倍户口日繁小灶日增產滷日旺正在鹽課整頓之列况該塲近接通海兩淮呂泗塲時有私鹽侵越兩浙因保衛引地設立巡鹽大使係爲防範淮私擾害起見倘一旦盡撤藩籬則蘇松常太均可運銷呂泗之滯產爲呂泗計固得矣爲兩浙包認引課計勢必立見敗壞孰負責任此外如重抽小販耗費一節如果屬實應卽革除以杜流弊至於緝私騷擾此乃用人未當亦不能藉爲口實因噎廢食國家設官命意思慮周詳似不得以塲官形同虚設胥役騷擾地方爲詞遽議裁撤所有核議裁撤下砂頭二三塲及崇明塲等缺窒碍殊多實難輕易舉行 
分類新聞政界 
[太和縣請移巡檢駐鎭安徽]  
　　太和縣張家鎭爲往來孔道人烟稠密惟距城極遠該處又未設文武職官每遇地方大小事宜均須赴城處理殊覺鞭長莫及刻經該縣會同委員趙令會具圖說呈請撫憲擬將城内巡檢移駐該鎭俾資治理聞朱中丞已飭藩司核議詳辦矣 
[地方圑體不能討論政治湖北]  
　　湖北襄陽紳士曾虹騫現擬仿江夏縣辦法在襄邑設立公益保存會淸查地方公產公欵以辦地方自治並按期聚集會員討論政治日昨赴巡警道公署禀請立案黃警道以結社集會律第三條内稱必先呈報該管巡警官署或地方官廰禀道方能由道申詳督撫核咨非由紳士等逕禀且該社以討論政治爲宗旨是以地方自治圑體牽及政事結社殊與定章不符着卽分别性質另立名稱妥議規則呈由該地方官詳候核奪 
軍界 
[陳得龍又統陸路巡防隊武昌]  
　　已革蘇省混成協統陳得龍回鄂以來迭經瑞制軍委其統領荆襄水路巡防隊（共七營）沿江巡緝隊（一營半）及楚材等巡防艦隊（共四艦）鄂省水上兵權盡歸掌握近制軍又因漢口英租界突起風潮駐漢右路巡防隊統領漢陽恊陳士恒不能迅調所部彈壓敉平有負職守飭將巡防營統領差使撤去改委陳統領兼統陳以右路第一營向歸統領兼帶刻下兼差太多恐難顧及且兵權太重難免淸議乃將巡防艦隊統領一差辭去由鄂督改委荆襄水路防隊帮統袁楚瑛接辦亦陳保荐之力也 
學務 
[絲捐撥助學欵展限二年浙江]  
　　海寗州學務前因經費支絀經合邑官紳公决禀由各憲請撥善後絲捐每包洋五角以資補助當由撫院核准飭司遵照辦理現聞此項撥欵限期己滿而學務正値吃緊之時日前勸學所總董朱紳寳瑨等會商州牧具詳藩轅要求展限當奉方伯核准據情轉詳撫院謂本省釐餉項下如洋欵織務等項關係緊要歷年正釐入不敷出遞短至四百數十萬之鉅以致各項雜欵挪凑一空善　絲捐爲雜欵之一本在挪湊之列現在司庫支絀情形已達極端本難再准展限因思敎育爲當務之急姑於無可如何之中酌量變通應即查照原案自宣統二年五月初一前次限滿之日起扣至宣統四年四月底截止准再展限兩年藉資維持限滿不再加展以示限制昨日已奉中丞批示如詳辦理即日轉飭遵照矣 
[首縣經管小學敎育武昌]  
　　鄂省官立初等小學向有四十堂繼併爲二十四堂每年由學務公所撥欵一萬八千金由劉紳雲龍總理刻王提學因學欵支絀擬將小學經費减爲一萬金並以江夏縣令僅司行政不理民刑訴訟事務較簡國民敎育爲地方官應担之責任擬卽撥歸江夏縣督率勸學所紳董切實經理而該縣李令曾麟以經費驟短八千預算實不敷用業與紳董籌商再四實無公欵可籌故力陳爲難情形不願接辦王提學堅不應允諭令切實撙節現李令尚躊躇未决不敢接管而前充總理之劉雲龍亦以欵絀棘手自行辭退刻學司已派省視學宗芾暫爲代辦 
[太平縣創辦敎育分會安徽]  
　　太平縣梁大令兆獻自上年奉委到任後調查學務興辦學堂頗爲注意兹又會紳籌欵遵章創辦敎育分會公舉員董妥愼　理已將籌辦成立緣由詳請朱中丞立案 
實業 
[兩銀行營業之競爭浙江]  
　　浙省關稅釐金等項向歸商辦銀號承値自杭甌兩裕通虧倒巨欵久宕未結金融界屢釀恐慌源豐潤一案牽動尤甚度支部有鑒前車規定嗣後各省稅釐概歸國家銀行經理浙省由增中丞專案奏咨將全浙關稅釐金槪歸浙江銀行承辦而大淸銀行亦係官立頗示反對之意二面趕設甌甬分號互相競爭暗潮日激兹聞吳方伯對於此案力主調停謂兩銀行均爲官辦營業相同且各屬繳解釐稅地漕等項勢不能列舉名目於事反多窒碍爰特禀商中座自本年起無論地漕釐餉凡屬官欵槪由兩銀行就近經理不分彼此每行各設循環簿兩本收支總簿一本逐欵開列按時抽查已於日前送司蓋印分别發還執用一面移知勸業道查照辦理 
[沈中丞注重實業長沙]  
　　新授桂撫沈幼嵐中丞原擬於正月初八日由湘啓節赴桂履新旋改於初五日首塗邀同薛叔平汪幼庵兩觀 
 
 

Page 12

 
 
察由洙昭鐵路赴萍鄉安源參觀煤礦並便道至醴陵磁業公司考查一切因該公司爲湘省實業中確著成效者現正力求擴充添集股本中丞許爲提倡並聞中丞前在滇藩任内曾就滇省設立寳華鍊礦公司與湘省華昌鍊礦公司合資開辦去臘二十四日中丞曾至湘省南城外華昌公司細加考察並令該公司將開辦以來一切辦法開具淸摺以便寄呈滇督李仲帥藉資則傚 
[南潯鐵路改聘工師江西]  
　　贛省南潯鐵路前請某國工學博士某君爲正工程師專理賽湖橋工月送薪洋四百元詎開車未久卽已倒塌現經董事會開會集議查照合同應行辭退所遺修築賽湖橋工一事改請日本技師并河同岩倉鐵道最優等畢業生林哲卿接辦 
雜記 
[設立淸潔澱水衛生義務所蘇州]  
　　崑山縣椿里村去冬到有難民六七百人强姦搶劫無所不爲嗣被鄉民聚衆圑攻焚斃殆盡屍骸悉投澱山湖内現交春令浮屍臭爛若任毒水分流勢必釀成大疫兹由靑浦崑山紳士程宗伊等籌措經費在澱西小學堂内附設淸潔澱水衛生義務所招人撈取撈獲全屍一具給錢三百文半屍一具給錢二百文撈起後分别男女各擇義塜地一所妥爲掩埋業於正月十六日開辦約至月底可以竣事一面由該紳等禀請蘇撫酌派水師營砲船彈壓以免别生事端昨程中丞已飭令飛划第五營劉管帶酌抽師船數號駛赴該處彈壓矣 
[難哉官銀錢局之總稽查通州]  
　　官銀錢局雖曰官辦實乃商業性質必須熟悉商情者方能措置不謬乃通如泰裕寗官局總經理朱韻琴係試用知縣去春夤緣得充通如泰海各局之總稱查在各局月支薪夫津貼約二三百金而其爲人見小重利權詐百端統計通如海泰四局所派私人將及五六十人不論才之可用一味濫給薪水於公家所損甚大其在通州與商界全無感情惟終日以花酒爲樂又常邀與局有往來之商號聚賭抽頭供其嫖資前寵一妓鍾愛異常擬欲置諸金屋旋聞該妓别有所歡朱乃酸風大起公然向衆大言曰何物妄人敢與大老爺爭衡耶聞者絶倒前月有新委某縣之幕友由通州差次納一妓携之同往臨行時姊妹設餞龜奴雜進而朱某亦昂然在座其卑鄙如此今通如各界咸謂此人一日不離則該局必難起色云 
[强盜得贓後之慌亂鎭江]  
　　鎭郡東門外陳姓家前夜突來盜匪數十人肆行强刦所失贓物約值數千金並砍傷事主二人聞各盗得贓後卽往江邊圖遁先是由盜夥約定船隻在甘露寺旁等候迨各盜走至該處船未抵岸一時所刧贓物無處安放羣情慌亂遂將各物埋於京峴山窪内次早聚集分贓爲各馬快所見四面兜拿詎各盜猶胆敢拒捕馬快等奮勇抵禦祗獲六人餘均逃逸昨將所獲各盜解至縣署經文章卿大令升堂刑訊盜首李某及夥盜等均供認不諱嗣復由馬快在某處起出官紗十餘疋黃絲一捆及大刀洋砲贓物甚夥又在洋浮橋口王泰記小客棧内拘獲夥盜二人並在身畔搜出大洋六十五元一併解縣候審 
[晋江監犯之好機會福建]  
　　泉州府晋江縣黃韵笙大令於去臘廿一日赴安海事會開會議事署内監犯乘其公　聚衆廿餘人持刀砍破監門一擁而出是時署内親兵均隨黃令下鄉無人攔阻計共逃去要犯十九名黃令聞警趕回四處搜拿祗獲三名立即請令正法現在餘犯尚未緝獲恐難免留緝處分矣 
[此等兇徒活埋不爲過湖北]  
　　漢陽南鄉卷口鎭羅某人素和平其妻則陰懷叵測去臘某日唆使其夫向其弟告貸稻榖二石弟允假一石五斗羅以不能滿欲忿恨而去至夕遂塗墨滿面手執鍘刀偕其妻直奔弟處撞門而入其弟婦知羅來尋釁必生惡念因卽喊呌被羅用刀砍斃其弟自夢中驚覺持燈往照亦被其兄砍傷倒地不能言語羅夫婦疑其弟已死遂將錢財米糧搬運一空縱火焚燬其廬而去時衆鄰人見火勢滔天恐遭殃及當即用力撲滅詎意其弟不過身受刀傷一時昏迷倒地未嘗殞命經鄰人救治得生適伊舅氏江某聞信來探其弟遂將伊兄夫婦謀殺情形一一告知乃其兄猶佯作不知徜徉而至以爲探視其弟焚死之狀舅氏見面卽以何故謀殺其弟事詢之其兄始不承認繼見衆人將其弟抬出質對始知天網恢恢無可抵賴旋卽逐一招認衆鄰人大憤即邀集其母舅及族中人等公議訴明紳保將羅活埋以儆兇頑 
[壞人名譽之可恨松江]  
　　松江府戚太守近據靑浦縣舉貢生監江濱等禀稱該縣北門内葉佐君家新年聚賭請飭查究太守准卽密札該縣蔣大令查問虚實經大令邀葉進署詢知確無聚賭情事嗣復遍詢城鄉各界並無江濱其人遂置不議惟葉姓以無端被誣有碍名譽刻已具禀投案呈請戚太守澈查揑名誣控之人提案質訊實究虚坐 
文苑 
[雲南少年歌（迆南少年）]  
　　今日　禍亟矣。我思之我心痛之。我願中國人共奮之。爰錄此歌 
　　我本雲南少年人。因作雲南少年歌。雲南正待少年起。少年將奈雲南何。雲南廣。袤四千。有餘里人口一千二百餘萬多。開闢自神禹。歷大。蒙迄大長和。叚氏自雄傳尤久有明一代極嶒峨近數百年。進步捷。文明直與内地諸省稱同科。豈期今時期忽焉西南張網羅爭似蠻觸計狐兎。燄如蛇豕兵鸛鵝。撣國。交趾痛沈陸。日對滇圖相摩挲。若有人山之阿。披薜荔。帶女蘿凝。睇含笑數。十載。幾使新亭人嘆不殊風景殊山河。老大何以安。無恐。幼稚何以平不頗。嗟嗟我少年。自顧責任當。擔荷。投　而起决衆志。從學四方爭切磋。徐福應得不死藥。魯陽應有揮。日戈。日日望故鄉金碧光彩非銷磨。民族智非巫來由國權立非摩洛哥。但得。學成早歸來。對我老。幼顏無酡。從政當如蠡與種。從軍當如牧與頗。愛國當。如瑪志尼。闢地。當如哥崙坡。勿爲古人羞古有三下海洋之鄭和。勿爲今人害今皆顚連困苦之皤皤。龍在田土司耳尚能馳鳥驅象。戰黃河。彭南池文士耳。亦且提兵。出没七洲洋外之洪波。嗟嗟我少年。今日當如何。明日當如何。外人。侵略危。如何。大局累卵危。如何。光陰如箭日月梭。人生由我不。由他君亦雲南少年人。請君同唱雲南少年歌 
雜錄 
[永昌府屬歷史上之遣跡（雪生）]  
　　自片馬被踞而雲南永昌等府愈危。記者心有慨焉。爰錄此記 
　　永府三面臨邊斗入西荒以外。山則有高黎貢。南牙（即野人山）九隆。博南。水則有大金沙。（已淪於英）瀾滄潞。龍川大盈五江。幅員廣數千里。人口衆數百萬。復據歷史以觀其貽留吾人者亦不可謂不深厚雄偉。無如我子孫非特。不能繼述面光大之。且并歷史所附託之山川土宇。亦任人攖取而强有。焉兹述此篇。盖欲我同胞發生篤愛歷史。之本性因篤愛歷史以篤愛歷。史所附託之山川土宇已失者。力圖恢復之。未失者寳　。而發揚之。是則述。者　區之意婁（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院會奏議決試辦宣統三年歲入歲出總預算案請旨裁奪摺（三）（續）]  
　　學部所管第四　學部經費　度支部預算之數一百八十四萬六千四百三十七兩三錢四分　資政院覆核之數一百七十三萬二千六百六十九兩九錢二分九釐　計减一十一萬三千七百六十七兩四錢一分一釐　附註　學部直轄各學部經費在内　各省敎育費　度支部預算之數一百五十二萬九千四十七兩四錢一分六釐　資政院覆核之數一百一萬四千八百七兩四錢一分六釐　計减五十一萬四千二百四十兩　統計　度支部豫算之數三百三十七萬五千四百八十四兩七錢五分六釐　資政院覆核之數二百七十四萬七千四百七十七兩三錢四分五釐　計减六十二萬八千七兩四錢一分一釐　陸軍部所管第五　陸軍部經費　度支部豫算之數一百一十萬七千二百七十二兩一錢九釐　資政院覆核之數八十九萬四百三十一兩七釐　計减二十一萬六千八百四十一兩一錢二釐　軍諮處經費　度支部豫算之數一百一十一萬七千六百五十九兩九錢六分六釐　資政院覆核之數九十五萬兩　計减一十六萬七千六百五十九兩九錢六分六釐　禁衛軍　度支部豫算之數二百一十六萬六千六十兩四錢七分　資政院覆核之數二百一十六萬六千六十兩四錢七分　旂營　度支部預算之數八百八十六萬三千六百二十九兩二錢二分一釐　資政院覆核之數八百七十九萬二千六百一十八兩六錢七分一釐　計减七萬一千一十兩五錢五分（未完） 
本埠新聞 
[蘇路公司致郵傳部電]  
　　决廢存欵章程　扣劃損失賠欵 
北京郵傳部鈞鑒昨日臨時股東會議决存欵章程我失時效决廢無疑現定儘月内撤路局辭英工程司惟自拒欵之目的未達認定各股觀望不繳致公司欵不應手北線工程遲滯挪用莊欵復累重息歷受鉅損皆大部有以致之各國商路多由國家補助今大部之於蘇路微特毫無補助又從而齮齕之實非情理之平現公决卽以部撥存欵六十萬結欠部設交通銀行三十五萬併作蘇路賠償損害之費北綫亦另定規畫除分别呈移外謹電聞蘇路叩效 
[蘇路公司十九日續開股東會紀事]  
　　王總理問借欵籌築北綫問題是否用投票法表决股東有謂北綫問題重要須先研究然後投票王總理又說明北綫規畫歷史並將淸海改爲淸通之理由（一）海州不能開商埠淸江以下必有一出口之地（二）南通州於國防據要勢於商務爲大埠輪步成立工廠發逹（三）南通州至淸江路成之後上接開徐直通洛潼陜甘成爲東西大幹路（四）津浦路通之後爲東境南北交通之線陜甘洛潼汴洛開徐接出至於徐通乃中部東西幹路統籌全局其營業發達可操左劵現在淸徐一叚勢在必築所急欲籌商者在淸通一叚耳方惟一君言借債築路如由商人自借不喪失權利本屬無妨某君言欲問借債當先問還法否則各國興辦實業無不發達中國借債卽無不衰敗凌植支君言現在但有借欵問題而無借不借問題因現時距拒欵時代已不同而時勢又大異也沈信卿君言今日研究借債亦不過發生一問題將來能借不能借與許借不許借尚不可决即使借到亦須由公司開出預算表支配借欵並非今日决定而公司即可儘多借用也王總理宣布同鄉京官電時有股東某君言北線借債籌築南綫另籌保存方法大致可以贊成惟將來南北綫宜劃淸界限又有一股東言南綫完全商辦北綫借債築路股東不能擔負會塲上卽有駁正者謂南綫是蘇路北綫亦蘇路何界限之有沈信卿君言今日但須决借不借之一言如决定可由商借然後責成公司辦理預算再經股東公决然後可行借債此次序應爾也又其利害關係則須知不築北綫必不能保存南綫而欲築北綫必須有欵無欵而急欲興此實業則惟有由商借欵而已時有爭論細故者股東任筱漁君言今日特别會係有重大問題不可因無謂之爭論抛棄時光衆拍掌和之乃决定用投票表决法開筒共計九十二票可者九十一票計一千二百五十一權否者一票計五權此問題遂解决王總埋宣言今日决定可借以後尚不知能借不能借今日離借到二字尚遠其中尚有股東籌辦之時非决定借欵股東即可委卸責任也楊翼之君說明决定借欵以後尚有許多手續須由公司與郵部商辦至頃提議淸通路線問題現已有不能不改之勢因鐵道必有出口之水道淸徐一線旣不能築至海州又不能築至鎭江但有淸徐一叚祗可爲津浦支線不能於東西幹路中有獨立資格又津浦有接出支路通達膠州之計畫而郵部又有改築海開兩議如成淸徐一叚更屬無用矣王總理請各股東贊成攺淸徐爲徐通者起立全體起立柳君又提出租股問題可以補助還欵又於地方毫無損害而於公司實業皆有大益楊翼之君言公司以股東爲主體無論 
 
 

Page 19

 
 
向官廰議局皆必先得股東之同意不如先調查他省辦租股情形俟呈議局現在旣有此議可先由股東中個人向議局請議以爲可行常會時决議可行再請諮議局提議王總理又言公司章程二月内開常會現在正月已開臨時會可否將常會移在四月凌植支君言連開股東會於事實上實有不方便此可由公司叙明理由登報宣布遂决定本年常會展期於四月内舉行定期後仍由公司前一月登報通告至此宣布散會又有股東起問舊股不繳足逾期不繳者應否定一辦法决定先由公司開明各種不繳全股分之種類俟四月常會公决 
[再誌上海紳界之大攻訐]  
　　城自治公所總董李鍾珏前擬將城濠城根基地撥歸公所經管因有邑紳唐錫瑞等出爲反對禀縣提究爭執未决兹唐紳等心不甘服通禀聲辯並牽涉李紳承辦湖北籤捐彩票一事業奉江督批飭滬道查復核奪批詞已錄前報兹探得蘇撫程中丞批示照錄如下查此案唐錫瑞等因城根租地與自治公所爭執已久彼此是非姑不具論而此項公地斷無再聽其蕪穢不治之理兹據上海道遵奉督部堂批飭詳陳折衷辦法已咨商督部堂酌核辦理兹又據唐錫瑞等以縣票提究具禀前來究竟是何情形仰上海道查明持平核辦並轉飭遵照至禀尾粘呈九月分湖北彩票兩紙據稱至今滬上公然出售等語查鄂票應以六月底爲止一律禁絶何以滬上竟敢陽奉陰違果如所禀尚復成何事體亦由該道一併澈查嚴辦切切母違 
[商學會定期研究裁釐問題]  
　　南市毛家弄商學會昨日遍發通告照錄如下釐捐之害民久矣計江藩庫歲入釐金三百餘萬兩因各局卡舞弊致商民暗耗三倍於此近爲諮議局揭破於是官塲擬裁去釐金攺辦統捐先令商民從事調查惟商業散處情况各異兹事體大非羣策羣力不足以程功本會爲助進公益計定于二十一日午後二時開會並函請諮議局議員裁釐統捐調查主任黃紉之君到會凡在會各員及有志商業者均請届時惠臨共同研究 
[輪船買辦之細心]  
　　駐泊浦東之大利輪船買辦某君查悉該輪有南京附搭來滬之淸江人周裕田同一老嫗帶有男女幼孩三口年均五六歲形似拐販當卽一併送至自治公所押候研訊核辦 
[方知沈錫林並未縱火]  
　　閘北永順里後面萬升義記糟坊主沈錫林被鄰居允昌成京貨店主董永來及蕭海榮陳濟川陸阿美等禀控縱火圖賠一案昨經四路分局黃正巡官傳案覆訊當有長春萬康松盛萬琛豐記裕泰昌等五醬園投案公禀據稱沈向在保大爲經理人甚誠實刻已自願退保火險以息浮言商等均願担保必無縱火情事又據沈錫林禀稱對門同業陸阿美冒戤牌號併請察究巡官以沈旣已退保火險准予具結了案並諭陸阿美限於端節内更換牌號以杜糾纒董永林等亦飭各具遵斷結存查 
[阻止拍賣棧貨]  
　　已閉正元錢莊經理何兆政在道署禀控滬北利興洋雜貨號股東關禮中等欠欵逃匿等情業已由道札飭公共公廨將廣東路一號門牌利興貨棧發封備抵嗣經原告禀准將棧啓封已將生財貨物檢交壳件洋行一併拍賣兹寳讞員以此事尚有糾葛復於前日函致壳件洋行停止拍賣昨又派差恊探仍將該棧發封聽候核示 
[匪徒均有尖刀]  
　　法捕房包探沈德福前日帶同專在寳昌路一帶搶劫行人財物之匪徒張阿三在閘北川虹路遇見張之同當李阿二因不服拘拿由沈急吹警笛召集崗巡帮同拿獲並在身畔搜出尖刀一柄解送四路分局訊知尚有同黨和尚匿居夏家弄内當由該探禀請黃正巡官飭派長警地保協同往拿已被逃逸旋在和尚住處抄出尖刀一柄帶至局中經巡官將李略訊一過飭交來探帶回歸案訊辦 
[復訊私吞水脚案]  
　　英商太古公司控用人吳渭川私吞水脚銀二萬餘兩一案前日由公共公廨提案復訊先據原告代表哈華托律師投稱此案實係吳渭川與恒泰報關行主張炳生通同舞弊均有實據請爲併究吳延穆安素律師上堂辯稱原告控吳私吞水脚銀兩係被張炳生侵用請察張延愛理司律師辯稱原告旣稱均有實據儘可指名具控今日張炳生係奉傳到堂作証並非被告應請交保候示寳讞員商之英副領事康君判張留廨候覓妥人具保吳押候傳齊人証再行訊核 
[棧租未便承認]  
　　英商怡德洋行控張秉鈞孫鳳來不理定貨虧損銀兩等情曾由公共公廨傳訊諭將貨物拍賣虧損若干再行追繳在案前日復訊原告延哈華托律師請追虧損銀四百八十八兩張等延赫雷司律師辯稱所有棧租等費合同上並未註明被告不便承認照帳核算祗欠銀二百餘兩請爲察奪孫襄讞商之英副領事康君判張孫仍交原保候會商堂諭再行宣佈 
城内 
[協贊會改期開會]  
　　西北城地方自治協贊會本定十四日開懇親會現改於二十一日開會昨已分送八塲劵並通告各會員知照矣 
[且看捕役之本領如何]  
　　本縣田大令以純華絲廠被刦經絲一案雖經道署偵探程品山先後拘獲邵仁卿王和尚董奚化陸阿榮等解道發縣收押候訊失贓亦已賣獲大半然正盜尚未緝獲難成信讞昨特諭飭縣捕徐文赶緊嚴緝務獲解究 
[薛生大爲子送命]  
　　薛生大前被朱金林在縣控稱兒子寳寳被薛生大之子金囡拐匿等情由縣提薛到案訊供收押限交金囡在案兹薜在押病重由所役禀奉縣令飭覆首堂醫治不料舁至中途遽爾氣絶庭仍扛回縣署頭門外白虎殿經田大令於昨日親自相驗委係因病身死遂即飭由家屬備棺收殮候再核示 
[做賊人心虚]  
　　積竊沈阿三手持錫燭台一對在東門内火神廟前行走崗　馮俟　見其神色慌張帶局請訊沈供認在小南門内某姓家竊來求恩寛宥判拘留半月原贓暫存候傳失主認領 
[道批]  
　　裕源長禀批候據情移請蕪湖關道飭縣遵辦着即知照 
[官事]  
　　龍章造紙局總理四品京堂龎元濟昨日到道拜會顓北馬橋保甲局委員候補典史申式豐到道禀見 
 
 

Page 20

 
 
南市 
[自治公所訊理會欵]  
　　大東門外某南貨店夥徐亦淸扭控同業人玉厚如欠繳會洋五十一元日久不理向討圖賴經自治公所陳裁判訊明判王交保淸理 
[水鬼打撈煤炭]  
　　煤炭船户賈海生前日至自治公所報稱十五日裝運煤炭二百餘墩駛至董家渡南首因潮急衝人某寗波船上以致全船傾覆貨物漂失請派水巡撈救即經警務處飭派水巡協同水丁葉湘蘭雇令熟諳水性之人下水撈起煤炭數墩當將原船帶至水巡船停泊之處暫留候核 
[悔過已不及矣]  
　　自治公所水巡隊巡長在金德順沙船上查獲聚賭拒捕之舵工葛玉珍船夥杜二管大及徐長源船夥劉三等昨由陳裁判帶案復訊供稱小的等自知不合求恩寛宥判罰洋四十元充公該巡長等所失警帽銀表警笛等物並着照數賠償 
[衹得謂之誤收]  
　　成泰南貨店出店替工盛金生前因竊取店内海參魚翅等物售於老白渡金合茂劉洪興正隆等野味店得洋八十餘角被執專薛少　控奉自治公所飭探帶出於昨日指提各店主到案訊供誤收不諱判將原贓如數交還並着金合茂罰洋五元劉洪興罰洋十元正隆罰洋三元一併充公盛戒資一百五十下管押半月 
[去三年不反]  
　　業威公司經租人昨遣司閽人丁阿招將北市　口東桂芳里租户陳鄭氏扭至自治公所控追欠租洋二十九元二角經陳裁判訊據該氏供稱丈夫出外經商三載未歸須求寛限料理判氏交保措繳如違提案押追 
閘北 
[騙案請示道台]  
　　粤人譚星岩湖南人郭松林南京人廖玉湧等被周某在　撫衙門控告串騙等情業由偵捕隊緝獲　送總局　押在案前日經司法科覆訊一過判解上海道署詳請核辦 
[資遣過境難民]  
　　江灣東王廟地方前日忽來難民三百餘名盤踞該處由三路五區禀報總局奉總務科長飭派馬隊巡邏隊偵捕隊等前往彈壓並給錢二十千文押逐出境 
英租界 
[余阿牛眞是畜生]  
　　拐匪余阿牛近由蘇州拐得十二歲男孩馮裕同來滬昨日同乘人力車經過山西路因該孩大哭不上由捕查見帶入總巡捕房經捕頭詢悉前情將余收押馮孩亦飭暫留候解公堂訊核 
[同鄉人何故逞兇]  
　　大馬路已閉同安茶居主粤人鍾安樵前日具禀公廨稱被同鄉人鄭旺父子擊傷頭額求請驗究等情當奉孫襄讞諭令退去靜候查明核辦 
[惜哉女主人之頭面]  
　　包車夫趙阿金昨日拖車至九江路四川路轉角偶不經心　於電桿上以致坐車之主婦某氏　傷頭面等處當由巡捕將趙與該氏一併帶入捕房禀明前情捕頭飭將趙拘留候訊並着將受傷人送請仁濟醫院醫治 
[陳媛媛家之竊案]  
　　北海路同春坊五十號門牌妓院内之妓女陳媛媛失竊値洋二千餘元之珠兜綢衣等物報知捕房昨派包探蔣文彬將形跡可疑之顧阿奎拘押捕房候究旋經該探與二百另三號西探在法租界昌大當舖内　獲原贓綢衣等物當即吊至捕房留候認領惟珠兜仍無下落 
[舊貨店慣收賊贓]  
　　陳瑞卿嚴阿岳串竊屈臣氏藥房内荷蘭水瓶二千五百個消贓於北京路某舊貨店主劉栢明處昨經包探劉森朱阿巧查悉即將陳嚴二人一併拘入捕房押候解廨訊辦 
[舒海潮不能久避]  
　　華章造紙公司控舒海潮欠銀不理一案因舒逃匿復由　告禀請公廨飭差協探於前日將舒母鄭氏舒弟春林一併提案押交舒海潮到案始准開釋 
[莫怪巡捕疑心]  
　　繅絲女子彩林混名老三向居海寗路高壽里一千九百四十六號屋内前晚偕同魏李氏在南京路與一少年佇立絮語老閘捕房六百二十七號華捕見之疑係雉妓拉客上前干涉致起衝突旋即扭入捕房互相爭論經捕頭詢明彼此悞會一併斥釋 
[因何墮落至此]  
　　方金生朱才寳二人均衣衫襤褸形同乞丐昨由巡捕一併帶入捕房經捕頭飭探查明二人均未犯案即着一併開釋 
[兩個迷路小孩]  
　　小孩順發昨在新閘路徘徊啜泣由捕帶入捕房向之盤詰據稱年八歲家住是處附近奉飭轉送公廨留候訊核又七歲男孩善慶因在靜安寺附近迷路昨亦由捕送廨候核 
[窮人患病可憐]  
　　范坤元陳娟仙均因貧病倒臥路上由捕一併車送捕房轉送公廨禀奉内諭着送棲流所留養醫治 
美租界 
[跌傷工匠五人]  
　　楊樹浦江左近在建造惟林洋棧房屋前日傍晚有工匠多人在高處工作詎所搭之木架忽然坍倒跌傷張阿林李月標張寳才吳五福盛裕慶等五人一併車送同仁醫院醫治惟張阿林因傷太陽穴延至晚間身死昨已由家屬到院收殮矣 
[女孩被匪拐失]  
　　住居唐山路一百五十六號之祝佐廷昨報捕房稱有五齡女孩桂珍被匪拐失請爲查緝 
[包探拘獲騙子]  
　　巨騙姚彩樓因騙恆豐紗廠洋數千元被控昨由公廨飭採將姚拘入捕房押候解廨訊辦 
法租界 
[快馬車肇禍]  
　　馬車夫陳桂生駕車疾馳適被一百四十五號華捕查見喝阻不聽反又加鞭致將該捕頭面撞傷後由九十四號華捕帮同拘入捕房并傳到車行主倪阿三一併解廨請究陳供自知不合求恩寛宥倪供即當將陳停歇求免科罰判陳枷一月押三月倪罰洋十元該捕賞洋四元以資養傷 
[汽車夫認錯]  
　　某號巡捕前日查見丁阿明與潘全生各將汽車停在要道喝阻不服一併拘入捕房解廨請辦丁潘均供以後不敢違章此次求恩寛恕判各罰洋五元充公 
[誰敎爾放量大飲]  
　　范掌海在途將陶金華擊破頭而血流如注由捕一併拘住陶送醫院醫傷范解公堂請究據供因酒醉誤事以後自當改過判押候受傷人醫愈再核 
[吃茶尚不足消遣乎]  
　　某茶　留人聚賭昨被捕房查悉傳到該　經理萬某及堂倌汪阿英併解公堂請究萬汪同供茶客以义麻雀消遣並不抽頭判萬罰洋十元汪前已罰過此次又敢違犯着再罰洋十五元一併充公 
[捉獲長江賊]  
　　長江積竊俞發紏集胡東生王二生同在輪船上行竊由探一併拘獲解廨請辦俞供認行竊不諱明王亦認串竊判俞枷號一月押一年半胡王各枷一月各押半年 
[海上閒談]  
　　我見某國人在滬上營小商業者。或在茶肆。或在客棧。莫不和顔悅色。與之論値。雖高下縣殊。而終不以爲忤。此外國人之善於經商也。丹麥之諺曰。旅館主人。殷勤笑話。其目常洋客人之囊。吾中國人之囊中物。爲外人殷勤笑語而去者。不知幾何矣。 
　　同在公共圑體中發論。同爲研究公共利害之人。自由發議。無强制干涉之理也。各國於會塲上。如有人意氣用事大聲呼斥者。則人必非笑之。以爲其人雖發不正當之議論。然旣爲研究公共利害而發。亦祗可援據法理平心靜氣以辨駁之。斷無喧譁而亂及秩序者。我國人其注意於此。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
公牘 
[蘇省淸理財政局詳蘇撫文（提前會議宣統四年預算問題）]  
　　竊查宣統四年預算奉部飭提前趕辦限本年四月十五日以前到部較上届爲時更促若不先事預備深恐有誤期限查上年試辦本年預算册表因各署局營校造送遲延倉猝從事但期編製完備不及逐細審查收支固未能適合而舛漏重複均所難免本届編訂自應改良辦法力求進步第政費與政務相因本局審查財政動輒涉及行政範圍文牘詰難虚糜時日終無要領伏思憲署行政會議廳本爲本省合議機關擬請將此决預算事宜次第先後分三期召集開會按欵提議論斷衷於一是自無紛歧爭執之嫌詢謀期於僉同始收畫一整齊之效謹擬具會議條目開列淸摺呈乞通飭主管各署局營校查照摺列會議條目議案按其事類順其統系由最高級官廰提出會議以歸統一而重預算 
[預算會議說帖]  
　　謹案宣統三年預算尚係試辦其中歧誤疏略之處斷難自諱綜其缺點約有四端一各署局就主管一部分之收支列爲預算故出入各不相謀二册表料目大都根據上年决算依樣繕列故於事實多不相應三科目簡略過甚故審覈無可依據四分册多不依限編送故修正無時間夫預算之要指非徒以定財政之計畫也且以表示行政之方針手續之繁重固不待言先事之準備尤不可忽攷各國預算次第必有調製概算書之一步就全國而言各省預算祗能名爲歲入歲出概算書不得名爲預算（上届預算收支不能適合論者致有財政報告書政費概算書之譏實則編製預算乃度支部之事提出預算乃内閣之事各部各省祗有提出概算書之權無提出預算之權亦祗有調製概算書之責無編製預算之責也）各國預算通例由度支部根據各部概算書編製預算提出於内閣經内閣會議决定提出於議院就我國省行政之範圍而論不得不分國家政費地方政費爲兩部分國家政費由財務官廳根據各行政官廳概算淸單編製本省總概算淸單提出於行政會議廳經會議廳通過後送度支部彚編總預算地方政費由財務官廳根據各行政官廳概算淸單編製本省預算提出於行政會議廳經會議廳通過後提出於諮議局仍咨送度支部備案兹本斯意擬定預算準備手續請由會議廳分三次會議謹擬議事條目及應提出之議案另具淸摺恭請鑒核 
[議事條目]  
　　一預算三次會議正月十六日開第一次會二月十六日開第二次會三月十六日開第三次會議事日期得延長至三日 
　　二預算會議應召集人員如左　一會議廳額設議員　二布政司　三提學司　四提法司　五巡警道　六蘇州關糧道　七滬關巡道　八鎭關巡道　九督練公所總辦　十營務處總辦　十一農工商局總辦　十二淸理財政局會辦帮辦　並延請財政監理官　　三預算會議召集各員有須携帶科員藉備顧問者得列旁聽席惟不得有發議表决之權 
　　四預算會議所有通省行政官廳主管人員勢難全體召集兹以獨立官廰爲主其他各署局各以事類附焉 
　　五各處概算淸單由淸理財政局擬式移行各署局所學堂營隊照造依限送局彚核辦理 
　　六各處預算分册俟部頒册式到後由淸理財政局擬訂分册式移行照辦 
來件 
　　貴州官立法政學堂布告警官周篆訓持刀滋閙情形并請海内同胞維持將來書（續） 
　　周至是始知衆怒難犯揚言出堂而詈人之口猶狺狺不息也一時路人觀者若堵大相歎詫而周之大班肩輿來迎致爲擁擠墮地同人當即禀請監督回明撫憲請加懲處因撫憲是日見客已多未經傳達二十日早間學憲來堂查訊一切會同監督上院而去同人等自始事至此并無一毫暴動照常上課敬聽處分午後二時學憲以電話傳呼甲乙兩班班長四人并曹君一同至署告以撫憲傳語諸君照常安心上課周篆訓酗酒滋閙自當予以處分等語同人聞之非常詫異當即切實調查乃知爲周之長官某以酒醉爲其脫卸罪名地步夫周之當日并無酒醉情態路人皆知也如果因酒醉失性則周之來也經過數街握刃而行則盡人皆可試其刃何必法政學堂之敎務長與學生乎隨處皆可闖入何必法政學堂乎今周專向法政學堂之敎務長及學生尋釁其意在以尋殺穢罵激成學生暴動俾一般仇視學堂者乃從而運動解散之不待智者而知矣噫嘻險哉周等之用心也倘使非處心積慮而與學堂挑釁也則曹周同來者十餘人當周逞兇之初無難强爲拉去何幾次尋殺敎務長之後而猶高詈不已必欲動全體學生之觀聽又從而激動之者幸而同人謹守規則無敢越踰也不幸而義憤激烈偶有舉動則本堂必已全行破裂無一存在矣何以見之以周之得以酒醉脫卸罪名而見之蓋必視法政學堂爲不足重斯視周之野蠻破壞爲不足責學堂旣已見輕則視其解散又安足道然而學生固未賞無禮也而周之罪則顯然存在也于是以酒醉爲辭則可以霽撫憲之威而寛宥之雖然同人亦嘗聞之矣官吏職務上犯罪時其所負刑法　之責任視常人加重焉今假定周誠爲酒醉則以警官而違犯警律已屬罪無可逭而况無端挾怨借酒行兇種種言詞毫未亂性則不得與爛醉如泥尋殺素不識認之人一例同勘也明矣乃一切不問憑空以酒醉爲詞即據爲脫卸罪名之地步周篆訓固巧矣幸矣特不知其依據何種法律而然也且聞周之肩輿墮地致損窗間玻璃周卽以同人打毁爲言周之長官且藉以爲搪塞此更無恥可笑者也當肩輿之來自堂外而入周已自堂内而出未嘗乘坐則同人何遽知爲周氏之物且同人雖不敏亦嘗服膺不遷怒之言矣同人果不能遏其憤則打擊將在周篆訓之身而不在其肩輿乃旣已忍受其人之横逆而反不 
 
 

Page 27

 
 
容其微物之過往焉有是理乎况同人兩班之衆百餘人不爲不多矣果動其手足則肩輿已如周篆訓意中之法政學堂全行破裂無一存在矣安得保其軀體以經學憲驗看哉噫周之無法抵賴抑何可憐也而其長官某乃借以爲口實抑何可欺也可欺可憐而周篆訓其無罪矣法政學堂其不能保存矣吾不意法政學堂乃於預備立憲速開國會期中而遭横暴官紳之仇視而有不能保其身命之憂也嗚呼奇哉嗚呼痛哉我海内賢良官長熱心志士尚其保護之哉 
國外新聞 
[美國議長之失言]  
　　十八日倫敦電云據華盛頓電稱克拉克君之演說人均以戲談目之 
[德國政界近事]  
　　十八日倫敦電云據拍林電稱政府擬准阿爾薩斯洛萊恩施行憲政議案大約行將撤銷蓋國會審查部主張採納修正之條使阿爾薩斯洛萊恩陞爲獨立之聨邦此議雖經政府竭力反對現仍疊次申說 
[倫敦將設中國學生館]  
　　十八日倫敦電云倫敦不日將開中國留學生居留館中或公使劉玉麟贊助此事頗形熱心此舉目的係爲學生設立相宜之結交處中國使館參贊白洛恩君將爲首董 
[波斯攝政王之言論]  
　　十八日倫敦電云據德黑蘭電稱波斯國會諸議員於星期日往謁攝政王賴斯爾末爾克據稱彼須俟國會集成堅固之圑體後始能發誓受任當時並謂國會恣意干涉外交事務殊爲不合（以上譯字林報） 
[日本商會擬請華商游日]  
　　十八日東京電云日本曾派代表赴華游歷之各商會今擬於西四月間邀請中國領袖諸商赴日游歷以答前日優待之嘉誼並藉以增進當日所定之交情 
[羅馬敎皇患疾續聞]  
　　十八日倫敦電云羅馬敎皇之疾現經醫生侍診據云四日可以告痊 
[意大利政界近聞]  
　　十八日柏林電云意大利政府己電飭駐紥外國諸使從速辯正各種流言謂此等流言實圖損害意大利開國五十年之慶典云 
[德皇擬游羅馬]  
　　十八日柏林電云德國某報載稱德政府現與敎皇協商德皇出游羅馬事並稱意大利舉行開國五十年大慶典德皇擬派代表前往參列賀禮 
[德國國會擬再召集]  
　　十八日柏林電云德國國會今秋將再行召集期於選舉之前將重要諸議案議决國籍議案亦爲其一云 
[德國瓜代艦隊定期赴東]  
　　十八日柏林電云德國駐紥東亞巡洋艦隊瓜代之艦將於西四月中旬啓程前往遠東（以上譯文匯報） 
小說 
[軍情小說湘纍怨（四十）]  
　　如今按下休提。只說那位王大令。自從殺退了黨匪之後。未免要要理淸鄉善後的事情。倒一連忙了好幾天。忽然接到了傅觀察和藺觀察兩個人出名的一封公電。呌他立刻到萍鄉去。商議什麽軍務。王大老爺連忙坐了火車。趕到萍鄉地方。見了傅觀察和藺觀察兩個人。商議了一回搜剔黨匪。辦理淸鄉的章程。王大老爺的宗旨。是不治脅從。不事搜剔。諸事從寛辦理。傅觀察和藺觀察兩個人的宗旨。却是要雷厲風行。從嚴懲治。不放一個人漏網。大家議論了一回。三個人的意見。有些不合。王大老爺便默然不語。立起身來告辭。到外面去拜了一回客。便仍舊回到藺觀察營裡頭來。剛剛走到營門外面。忽然抬起頭來。見一簇兵士。刀光如雪的綁了一個人出來。好像。是要殺他的樣兒。那被綁的人。高聲大呌道。寃枉寃枉。你們衆位請想。我若要造反。不趁著革命黨起事的時候。乘勢造反。如今到了這個時候。大兵雲集。却忽然說我蓄意謀叛。要殺起我來。那幾天正是人心惶惑。地方擾亂的時候。我竭力彈壓那班礦夫。水準他們妄動。那個時候我只要慫恿那班礦丁。大家鼓噪起來。這個地方。如今那裡還有這般安堵。總之我林德康有功無罪。如今藺大人平空殺我。我死了也不瞑目的。王大老爺聽了這幾句說話。心上就是一驚。便連忙喝令停下轎子。自已走出轎來。一直走到林德康面前。那班兵士。都是認得這位王大老爺的。不敢攔阻憑著王大老爺走上一步。向林德康說道。方才你滿口寃枉寃枉的。呌個不住。你究竟有什麽寃枉。且說給我聽聽。林德康看了王大老爺一眼。知道是有些來歷的。便把自已當個礦丁總頭目。藺觀察在以前擾亂的時候。要他出力彈壓礦丁。有功無罪。如今事情平定。就要殺他的話兒。略略說了一遍。王大老爺冷笑道。你雖然有功無罪。平日蓄意不善包藏禍心是有的。若不是醴陵來了一封電報。那些礦丁。那裡就會這般安靖如今就殺了你。只怕也算不得寃枉罷。林德康聽了王大老爺的幾句話兒剛剛說在他心眼兒裡頭去了。由不得心丄大驚。要知林德康性命何如且待下文交代 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
