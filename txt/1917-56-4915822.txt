# 1917 - 56 - 4915822

 

Page 1

 
 
   
 
 

Page 2

 
 
時評 
[内閣辭職（冷）]  
　　據京電謂因外交關係叚總理與黎總統意見之誤會辭而去津又據東方電謂段内閣巳經辭職以余意測之因誤會而致衝突則有之如云辭職或未出諸正式也或尙可以挽回也 
　　我每惴惴以恐不敢主張非不得已而輕動者非謂動必無利也蓋恐動而旁生枝節益增紛擾并此循序漸進之時間而不能得也蓋動之利害尙在其後是否動而能達其所願此爲我之先决問題也今不幸而府院之間即生紛擾矣今後之紛擾其能有法以盡泯耶 
　　我非好爲杞憂也亦非輕量我國人也蓋機關與能力未備之國勢所必至理有宜然也 
專電 
[北京電]  
　　昨（三日）閣議决定致協商各國覺書晚送總統府核閱今晨（四日）十時段總理與閣員 
等赴府說明黎段談話誤會段出府即赴津黎總統未知適請湯化龍王家襄徐東海午餐總統謂欲疏通先將該覺書通過國會未幾得電話急託湯等偕蔣作賓赴津挽留一面致急電在津之許世英明日務必挽段回京馮河間今日赴陸軍部軍官歡迎會宴未終席聞信急趕車站尙見段但不肯回湯等皆赴津事係出誤會或可望挽回 
[北京電]  
　　段行爲致各省備與德絶交之通電黎不允發登車時經馮率林長民堅留無效馮立謁黎許前電照發由電話達津促回執不從頃正召徐東海商挽回方法 
[北京電]  
　　府院發生異議巳詳前電現各要人調停未洽段已兩鐘半由東站出京有高級軍官追隨此間秩序業經軍警擔負可保無虞 
[北京電]  
　　傳聞府院又因某事發生異議故馮行期被阻 
[北京電]  
　　王士珍對外交方針與段意左聲明參謀總長不負責任 
[北京電]  
　　據某方傳述各省長官意一反對二次抗議者陸榮廷朱慶瀾陳炳焜劉承恩王占元李厚基二以二次抗議爲不得已者張勳倪嗣冲唐繼堯劉顯世譚延闓趙倜三但抒政見不表反對者曹錕朱家寳閻錫山孫發緒張作霖羅佩金戴戡四主張中立者孟恩遠郭宗熙畢桂芳五無表示者陳樹藩李根源張廣建楊增新 
[北京電]  
　　展緩庚子賠欵我提出十年七國初允三年現巳磋商到五年又單向日本要求者前年附帶之第五項作永遠免除 
[北京電]  
　　政府連日趕辦外交上各種手續妥即提出國會徵求同意發表 
[北京電]  
　　外交方針定後黎總統個人意見仍未十分决定 
[北京電]  
　　六日衆議院開議五年預算及院部官制聞各省官制定爲三級道之監督權擴大 
[北京電]  
　　昨日下午德使向外部述德政府意與前次所傳覆書意同最後則言對於我國抗議德政府如何答覆正在考量之中云 
[北京電]  
　　昨閣議上午十一時起至下午五時半始散將各種外交上實行手續加以研究頗傳某某等數軍人反對政府外交政府惟馮段巳有决心當不至發生問題 
[北京電]  
　　今日（四日）下午一時外交後援會在江西館開成立會到數百人湯主席梁任公蔡孑 
 
 
 

Page 3

 
 
民劉彦褚輔成張嘉森李述膺張知競朱念祖等演說推舉職員五時散 
[北京電]  
　　頃晤湯化龍云政府擬於斷交前三日向國會報告約一星期内將實行 
[北京電]  
　　昨比法兩使訪陸徵祥係代表協商圑與我國接洽賠欵關稅等事頗有進步 
[北京電]  
　　日代使芳澤訂八日晚宴外交圑請段總理伍外長赴 
宴 
[北京電]  
　　外部長驟難提人仍擬留伍暫任辭呈留中 
[北京電]  
　　日來又倡徐内閣說並傳段巳願讓以全力刷新陸軍惟探據要津謂時機尙難成熟 
[北京電]  
　　汪大燮改眞日行准删日到東京 
[北京電]  
　　中日記者昨在大和俱樂部宴會段總理代表曾彝進及張欲兩總長汪大燮日芳澤代使小田切等均演說 
[北京電]  
　　陸海軍人二百餘在陸部今日歐迎馮副座 
[北京電]  
　　昨國務例會先議尋常事件議程（一）撥給川軍餉四十六萬（二）國幣法細則十三條（三）國立保險法細則（四）扶農鎭守使駐地及昭烏達盟開墾辦法又某銀行監稅不交付抗議等 
[北京電]  
　　塔城副都統銜道尹汪步端密電政府派人宣慰甘新靑伊四處防德煽動回民 
[北京電]  
　　梁任公昨訪日代使午後四時半歸天津爲父小祥設祭 
[北京電]  
　　海軍加薪餉案現經國務會議通過 
[北京電]  
　　馮副座提出規劃陸軍議案主全國留存五十三萬六千八百五十人計蘇四萬四浙一萬八千五 
[北京電]  
　　警察行政會議内部定號日（二十）開始一月爲期問題（一）經費（二）募練（三）任用及考核（四）編制及章程（五）其他改良刷新事項 
外電 
[北京電]  
　　段内閣因外交問題與黎總統意見不合全體辭職段氏即赴天津續電云今日午前九時段總理偕同全體閣員謁見黎總統報告外交方針黎總統不以爲然叚總理憤然起告辭職旋於午後二時半赴津（四日） 
[北京電]  
　　前電内閣辭職茲悉辭職者係段總理與范總長二人事緣四日午前九日段總理偕同欲總長范總長謁見黎總統請其核准與德斷絶國交之件黎總統謂須先行鎭撫北洋派軍人及各省軍人之反對後再决段總理謂協約國方面要求甚急故須迅速解决黎總統曰然則外交非由自發於是叚總理憤然同范總長辭職聞段范二氏提出辭表後黎總統亦頗狼狽卽招馮副總統徐世昌湯化龍諸氏協議欲挽段氏辭意今日特派蔣作賓赴津明日更派靳雲鵬徐邦傑等力勸段氏（四日） 
[北京電]  
　　昨日午前十日德國公使赴外交部正式回答中國之抗議其内容謂德國之潛航艇政策與英國之封鎖政策同英國之封鎖不止德國之潛航艇戰亦不能止對中國之船舶　講脫其危險之法綜之中德兩國國交如不斷絶尙妥協之法云云（四日） 
[北京電]  
　　國務院於中德斷絶國交中國加入協約國方面等手續巳略决定意見但加入一事黎總統不表同意政府爲便宜起見擬於明日後日將斷絶國交問題提出國會徵求意見然後再請黎總統裁可施行想斷交之件必得國會大多數之贊成云（四日） 
[北京電]  
　　中國特派專使汪大燮氏有於十五日前後來日之通告日本天皇現在葉山行宮避寒爲便專使覲見大約將於是日還幸東京（四日） 
[東京電]  
　　林公使昨赴小田原謁見山縣公 
爵面譚對華外交及其他之要政（四日） 
　　　以上東方通信社電 
戰電 
[華盛頓電]  
　　衆議院所通過之授權總統以武裝供給商船議案同意者四百零三票反對者十三票計辯論十小時之久外交委員會三任提出該案時云及美人旅行權利衆大歡呼且曰吾人願以和平方法擁護此項權利如無效果則擬以武力擁護之云德國運動墨西哥仇美之陰謀發覺後國會大受激刺各議員現均消釋意見竭力贊助總統國務卿藍辛氏發表宣言書謂彼信墨國並未與聞此事其詳情未便宣布蓋恐危及報密者之生命耳（一日） 
[倫敦電]  
　　英船海特萊號（四九五三噸）及小船兩艘被沉具五千餘噸（一日） 
[倫敦電]  
　　商部下令禁止製造面積廣六百方英寸之招牌並取銷報紙内容摘要之露布廣告商品之揭貼（出售零星物品之店不在此例）商品價目表等件藉以節省紙料（二日） 
[倫敦電]  
　　政府下令禁止現居某某若干種職　　業年自十八歲至六十一歲之男子自行受雇或更易其職業惟主人乃包辦政府工程及從事關係國家之職務者不在此例並附以極長之職業表（一日） 
[倫敦電]  
　　上議院二讀通遇女子准充律師議案（二十八日） 
[倫敦電]  
　　聞管糧大臣不日將實行限制旅館飲食肆用糧之額並規定茶葉價率（二日） 
[倫敦電]  
　　俄國公報云佔據柴伐爾河北面高地之羅軍已爲德軍回攻逐出里姆尼克河北而之敵哨營兩座爲俄軍佔有守兵被殲德國公報云里加西面與西南面及塞里河上游與里斯特河間有活動之戰事俄軍進攻五次希圖奪回伐爾浦特拉北面之高地均遭失敗（二日） 
[倫敦電]  
　　英軍大本營路透訪員電稱英飛機昨日乘天放晴光之際偵察敵軍退走之限度與方向敵飛機回攻甚力敵軍行動多在夜間（一日） 
[東京電]  
　　東京聞德國外相致墨公文之消息因其竟敢牽入日本故頗驚異如謂此種建議巳送交日本則無人信之國際新聞社奉當道之諭切實否認此次建議曾以任何形式正式或非正式送交日本苟果送交則日本唯有一種答覆即日本對於無論何種之建議牽涉日本背棄其聯盟國者必深惡而痛絶之决不予以何種形式之討論是已實則衆視此種建議爲不友愛之舉動有識者以爲德人常在墨國施行反對美國之陰謀而日人在墨境種種活動之消息大半係美國内德人黨羽所揑造若輩亦大肆運動欲人誤信日本不熱心擁護其聯盟國日相與内閣諸員皆詆斥德國之建議謂爲卑鄙思之惡夢（三日） 
要聞一 
[我國與世界戰局（十）（一）（飄萍）]  
　　　　　　　段總理請議員晤談 
　　　　　　　　我國最後方針確定 
　　　　　　　　　擁護公法與利益問題 
　　　　　　　　　　協商諸國之對我態度 
　　我政府外交方針旣於前日會議完全决定詳於昨日通信茲悉政府今次以旣下最後之决心不可不得人民代表之贊助故對於國會之意思非常尊重擬於與德斷絶國交之前先出席國會求其同意而予政府以將來宣戰之權依約法之所規定惟宣戰須得國會之同意但斷絶國交則巳入交戰狀態隨時隨地可以宣戰故斷絶國交應認爲宣戰之一步當然先求國會之同意國會同意即表示與以宣戰權於進行較爲便利政府殆取此種解釋方法者也 
　　國會議員對於今次政府所定之外交方針贊成者實居多數段總理恐意志之間尙有疎隔昨乃先邀請議員之一部至國務院爲交換意見之晤談計湯化龍王家襄章士釗楊永泰等二十餘人段君先述外交之經過與今後我國在世界之地位並說明下此决心乃參酌外交界最近情勢求比較適當之道利害輕重煞費權衡各議員頗爲滿意但尙有數十人對於政府外交方針持反對之態度者亦擬明後日另爲邀請告以政府所處地位之眞相盡情說述以收一致之效吾以爲時至今日存亡呼吸一髮千鈞反對政府者當以國家爲重即曰觀察外交見地镾同但事巳决定不能反汗不應再有積極反對之行動 
　　所謂我國决定之外交方針今尙未便爲其體之記述茲先以抽象之言寫其一二讀者細察之則今後我國家在國際之位置及他國與我之新關係不難知矣 
　　（一）當外交問題發動之時乃擬取與美一致之行動今則美國今後之行動如何不爲我國行動之標準 
　　（二）德國之答覆如何當然應加以研究但德國答覆以後我之外交方針亦必不因之而變遷 
　　（三）我國此舉固純爲維護公法不涉利益問題但如因整理財政而不得不改正關稅之理由協商國巳有承諾之表示 
　　（四）日本對我有不涉内政之宣言（巳詳前號通信）其餘英俄法等亦各承認與我國以充分之保障 
　　上之所述語雖簡括而我之最後方針巳在於是第二步之發展如無意外變遷爲期蓋不遠也 
[改正關稅與日本棉紗業]  
　　大阪朝日新聞論協商國引入中國與中國改正關稅問題曰（ 
前略）改正關稅事中日所爭者不在因增加關稅致有金錢的損益而在商工業之消長詳言之改正稅率爲實價之值百抽五不僅以增加國庫收入防遏輸入日貨爲目的其結果爲保護中國國内商工業之發達而防遏一切处國貨品及日貨也拳匪亂後華人亟欲收回利權排斥洋貨講求種種保護國産之方法至明治四十一年（光緒末年）十月二十三日中政府决定對於國内以機械製造之洋貨式的商品凡消費於産地及其附近者得免除關稅及釐金其輸至他埠者僅課輸出稅其銷行於免除釐金貿易稅之處而旣納輸入稅者不復課釐金云自此國貨所佔之利益共有三端（一）製品之消費於生産地及其附近者免稅較之輸入品少納輸入稅其利一也（二）國貨之銷售於生産地以外之各埠者課以輸出稅洋貨之進口者須納進口稅然前者稅率低而後者較大其利二也（三）國貨之銷售於未開放之地者僅須納輸出稅而洋貨則納輸入稅之外尙須相當於輸入稅半之抵代稅及釐金其利三也此法實行不久而工商業之進步巳有可觀外貨頗受打轚尤以日貨爲甚今者又擬正關稅即中國之保護政策也日貨莫不受其影響而棉紗一業受害爲最烈試以棉紗三百斤爲例日本棉紗之輸入上海者課海關稅二兩九錢五分轉輸内地則再課釐金九錢八分七釐或抵代稅一兩四錢七分五釐然中國自製棉紗之銷售於製造地及其附近者得免各稅其運銷他埠者納輸出稅二兩一錢不經海關直入内地者課釐金一兩四錢二分是故日本棉紗之經過海關者較中國棉紗每三百斤多納關稅二兩三五九七五若再經釐捐局則多納二兩六六一八一夫當此兩國棉紗競爭劇烈之時納稅額如是其懸殊日本棉紗受打擊之大從可知矣中國紡績業之中心爲江浙二省長江一帶日本棉紗以漢口爲根據地現在巳受中國棉紗之壓迫矣若再容中國今次之提議則此後日本棉紗之納稅額較中國棉紗多納三兩八九八七一乃至四兩零八五六五推其結果日本輸入中國之棉紗其中四分之三（約九 
十餘萬擔）爲二十支以下者大半將被驅逐於中國巿場之外豈不大可憂哉由是日本之輸出商主張力拒中國之提議而紡績聯合會再三開會協議對付方法訴願於政府者達十餘條件之多日政府却之向中政府提出二條件要求中政府改正關稅祗以增加收入爲目的致善保護中國工業勿妨碍日本商品輸入之政策惟是中政府以保護産業爲目的焉能不拒絶日本提議然而日政府亟欲引誘中國加入協商方面故有承諾中國要求改正關稅之說焉 
[英文京報不主加入協商]  
　　二日英文京報社論云日昨本報所載外間傳聞倘中政府不能决定爲搞德第二步之行動協商國决意聯合提出質問並風傳協商國邀請中國加入協商兩說昨經本報探詢得悉前一說實屬不確至第二說亦應有更正之處其實情係當前月中國致文於德國後曾向協商國有所詢問日前法公使及比國代使因會同以協商國之答覆由陸徵祥轉達中國當局聞協商國雖極歡迎中國表示將出抛棄中立行動之意惟於言語行動上均無壓迫中國政府爲最後决斷之事云云吾人得此消息殊欣慰蓋中國對德最後之行動協商國苟欲從而指揮之則擾亂現時外交局勢進行之常軌當莫此爲甚刻中國意見大有傾向於協商國之勢苟協商國在北京不至蹈巴爾幹政策之覆轍則中國政府最後之决斷將不至使歐洲諸協商國不滿意也顧吾人更有說者吾人實極力反對中國應加入戰爭爲協商國之一之說此種辦法於中國與英國與歐洲諸協商國皆有極困難之處蓋中國倘加入協商顯係受日本之指揮而出此凡愛國之華人莫不憶及往昔日本吞併高麗最後計畫之入手卽對於高麗外交事終先從而指揮之終至操縱之也吾人又屢經指陳中國若加入戰圑爲協商國中之一則必至承認日本承繼德人在山東一切權利夫使日本得在山東厚植其勢力不獨中國最扼要地方之主權大有妨碍卽中國全部之獨立與領土之保全亦殊危險故欲使中國之加入協商不至等於冒險投機必須得歐洲協商諸國之擔保面據現時之情勢言歐洲諸協商又顯然不然予以一方面可使中國滿意一方又不至使協商國與日本意見違背之擔保也合是說及他種原因觀之故吾人堅持中國加入戰爭爲協商國之一實危害中國之根本利益且於英國及歐洲諸協商國亦有妨礙至若中國依據答覆美國關於德國新潛艇戰略公文中承諾之辦法而行純與美國聯合則危險與妨礙多可免除亦不至於實際上不利於英法俄諸國此中有種種審慮使吾國不能不附從美國惟吾人以重大原因不便於此際表而出之遲日吾人另著一文當能就中國記者今日討論此事之範圍内略述一二也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府外交方鍼之討議]  
　　自中德問題起後屢傳駐京協約國公使向我政府勸誘加入戰圑之說惟大總統對此問题異常愼重日昨（一日）上午十時特請馮副座在居仁堂内辦公室密商預防外人干涉我國外交之種種密要辦法其大致均巳議定俟今日公府國務會議討論畢卽可相機施行是日本爲公府會餐之期因外交重要已由秘書廳臨時通告本日會餐改爲舉行特别外交會議列席人員除全體國務員外並由大總統特别指定高等軍官四員外交顧問一員在野政客三員一律列席本日會議事項異常重要略舉其大意一爲接到德國正式答復後中國應持若何之態度及對付之方針一爲各省大吏意見尙未能趨於一致應若何疏通使其贊助政府之計畫一爲財政維持關係外交將來對德不幸决裂或此時拒絶協約國之勸告於中國財政上究發生若何之影響均應預爲研究惟據國務院某秘書云段總理昨對人言謂德自行潛行艇政策以來英之商船所喪無幾今德欲以數百隻潛行艇阻斷英之交通恐難做到云云又聞政府日昨又接駐日本章宗祥駐英施肇基駐美顧維鈞駐俄劉人鏡駐法胡維德五國公使相繼來電欲詢政府對於德奥兩國邦交究持何項方針各該駐在國政府均極希望我國從速加入協約國與德政府斷絶國交以期由中國方面促成世界平和聞中央擬將對德政策擬定後再行電復各公使因之該項密電來京外間知者甚尠同日某外人往訪馮副總統馮氏語其外交上之意見曰余爲副總統及地方軍事長官對於國家外交大計並無容喙之權責不過中央施行方針時應使全國官吏意見融洽關於此點余應爲政府盡力至於目下政府之方針如何余固不知但對德抗議原爲擁擭人道維持公法此種目的自當始終貫澈以余所見政府方針或當在是至於對協商國方面則因中國此舉益增親密與日本亦益加親善並得藉除從前之隔閡此則不勝欣慰者耳云云 
[馬君武等通電原文]  
　　對德問題政府方鍼聞已略有解决須取國會同意方能大定但國會議員中對於此項外交懐有疑義者頗不乏人馬君武張我華等即其著者日昨馬等曾通電各省發表意見其文曰督軍省長省議會總商會鈞鑒此次北京對德抗議聞德國巳有善意答復我國即可了聞有陰謀之人欲借此在國内滋生事端慫恿政府斷絶國交加入戰圑禍害種種警瀝陳之中國實力全無事事被動旣加入協約强鄰必但題干涉内政侵害國權其禍一中國財政困難瀕於破産旣入戰圑種種需費已債巳多更爲他人負債清償無期其禍二三次革命以後元氣未復土匪遍地更遇對外戰爭内地土匪乘機而興全國糜爛其禍二西北回部與土耳其同種中國旣入協約與土敵回族離貳邊防空虚何以禦之其禍四潛水艇封鎖以後中立國船隻皆不敢往來促進平和爲期極近中國此時加入爲協約國戰敗後之賠償品其禍五卽協约國戰勝中國衰弱無利可圖徒自破均勢任人處分其禍六中國今日急務整理内政自圖生存外戰旣起法律無效全國人心更無注意内政之暇憲政破壞無以立國其禍七總之與德斷絶邦交加入協約無利可圖而此後種種禍害不可勝言應請全國速電政府合力阻止以救危亡現在政府方鍼猶未决定若多數反對尙可挽回危機已迫伏乞助力國會議員馬君武張我華趙時欽王湘陳煥南蔣曾耀等三百餘人同叩 
[裁釐加稅之討論]  
　　裁釐加稅爲財政上一大問題聞昨國務院有所討論其中難點當已略見解决大致以收額論釐金係我國歲入之大宗政府對裁釐所以不無濤躇者恐增加稅關之收入不足抵釐金之收入經財政部陳總長述明目下中國釐金之總收入每年不逾四千萬元若海關稅增加一倍半以上年海關收入爲標準年可增收四千四百萬元足以相抵而有餘惟是中國以釐金擔保外債者甚多若裁釐必須另籌的欸補助且恐不易得積權者之我允諾此亦爲裁釐最困難一問題經稅務處孫督辦述明以釐金充擔保之債欵不逾二千萬元而關稅增加收入可得四千四百萬元之譜裁釐後不必另籌他欵抵補即以增加之海關稅擔保當無不可因海關稅之收入素爲外人所信用且較原額加倍各債權者當無不樂從至於裁釐加稅後之效果則經農商部谷總長述明以此舉不惟可助商務之發達并可使稅欵之增加於洋商華商均有利益誠爲今日不可或緩之要圖云云 
[各政圑歡迎馮副座]  
　　昨日（一日）午後一時各政圑兩院議員在迎賓館歡迎馮副總統至時議員到者五百餘人馮公以二時許蒞會衆拍掌歡迎入席公推衆議院議長湯化龍氏致詞湯君略謂副總統功在民國如辛亥贊成共和去年反抗帝制以及主張恢復約法大抵國家每經一次危難皆賴副總統之　旋而使紛擾得以早定今當外交緊迫之際副總統適以此時入京吾人深望副總統贊襄其間决大疑而定大計同人今日固不在贊揚副總統巳往之功業而在致其未來之希望也至於歡迎之儀旣極簡陋此則仰體副總統之儉德必蒙原諒云云馮公答云今日承國民代表全體歡迎某無似惟有掬誠致其感激回憶去年共和回復之際議論紛紜有主用舊約法者有主改新約法者某則力主恢復舊約法意以如此則紛擾立定國會一開審法卽有觀成之望國基始有穏固之日今所望於諸君者亦惟憲法早成而憲法内容能持其平而巳制憲爲國會專責無論何人不能干預即有建議亦不過懇求之意採擇與否其權仍在國會似亦無妨今日國體旣爲共和大家必須抱定共和招牌做去雖有種種危難大家以强毅之精神赴之國家前途未必絶望即如目前重大之外交問題大家苟能一致進行安見中華民國不能於世界國家中占一地位所望勿失機會而巳今有一冒昧之言願大家不要苟安對於國事一德一心前途非無希望否則其危險恐有逾於今日者矣演說旣畢祝大衆康强高呼國會萬歲中華民國萬歲遂散會退至樓下攝影而别是日陪賓到者有外交總長伍廷芳氏赴日贈勳專使汪大燮氏大理院長董康氏總檢察長朱深氏及靳雲鵬將軍攝影時續到者有范内務張司法谷農商等三總長餘如段總理及梁任公等則因事辭謝未至 
[新疆回纒與時局關係]  
　　新疆回纒人民信敎最深相沿日久堅不可破每春赴土耳其祭掃天方敎主穆罕謨德之墓者不下萬人每次必請官聽發給護照近因中德國交問題發生以來土耳其乃德之盟國該省官廳因未敢遽給護照昨特電詢中央請示辦法又據新疆最近報告云新省幅員遼闊吏治不修該處地方官吏對於回纏往往肆行虐待是以回纏人民啣怨於心而莫可如何且該人民等以牧畜爲業者十居八九官應每每以收稅爲詞百方勒索故人民更不堪其擾近聞被土耳其人引誘如若投入其籍者即可不盡納稅之義務故該處回纏人民均紛紛改入土耳其籍云 
[西報之濰縣雜訊]  
　　　　　　　　華工赴歐與民軍去濰 
　　大陸報二月二十八日濰縣訪函云招募華工前赴歐洲一事今正迅速進行魯省招工總站設在濟南周村坊子靑島四處濟南周村招集之工人輒由晚車運至坊子距坊子車站相近處設立一大草栅可容七百餘人華工到後卽棲宿於此夜間各得氈毯一具次晨早餐後開往滄口（Tsangkow）附政府運送艦赴威海衛最初四星期中共有華工九千人送至靑島察驗體質其不合者則給予車資囑令回里待遇尙爲不惡坊子招工站中有外人三名照料來車佈置華工在此過夜次晨啓行等事並有中國司事八人襄助一切華人之體質不合者揮之使去頗感困難蓋每月辛工二十二元（每月瞻養家屬費洋十元在内）此外又供給飯食醫藥居住及衣服四套種種用在華工視之誠爲好機會故被黜者往往怏怏不樂英國船隻裝載物品開赴法國以接濟英軍者常苦卸貨無人今乃招集華工以承其乏此外尙須輸運接濟品與修築道路等事但起卸船貨乃華工之主要職務也運送華工之船並裝去中國小車與扁擔甚多故不久法國哈佛爾等處街巿中將聞古式二把車轔轔之聲與華工歌聲相應和矣 
　　又同日訪西云濰縣之所謂民軍者實爲一羣盜匪自去歲五月以來陽藉擁護國是之名陰行吸民脂膏之實茲幸此輩巳離濰縣而他適矣自此輩去後濰縣頓覺安靖尙望各商舖早日開門營業俾可恢復舊觀民軍數百成羣分赴濟南散駐各營濟南街中常見此輩蹤跡列隊而過不携鎗械居民作壁上觀默無一語共計調去者約四千人皆係向駐東關或城内者啓行之前一夕聞有許多不法情事幸北兵巳於日間悄然來此鎭壓一切否則恐尙有窮兇極惡之舉動也頃接濟南消息知民軍之軍官數人巳被正法想經此懲戒叛逆之氣燄當可撲滅云 
[日本拓植滿蒙之新計劃]  
　　　　　　　創辦滿蒙物産館 
　　東省日紙載日本之關東都督府以現當拓植滿蒙大陸之時日本人中或在滿日僑或由内地結合圑體遠道而來從事於滿蒙之調查者日益增加爲謀此輩植民先鋒之便利起見决定在旅順創設一滿蒙物産館定於四月開館地點與中學寄宿舍爲鄰所陳列者皆係滿洲蒙古出産以及地圖統計等類一切物品洵足爲滿蒙世界之縮影一入館内便可洞悉此活舞台之眞像將來館内尙設一圖書室以爲一般縱覧研究之資而議定四月間所可陳列者其部類如下一部農業園藝二部林業三部水産四部採鑛冶金五部工業六部貿易七部交通八部金融九部雜部 
　　其礦物植物動物工藝地圖統計等由滿鐵及其餘各分司個人出品滿鐵對於出品運輸特予免費物産館規則及出品人心得等日内當由民政部發表該館附屬之參考館陸軍部擬以華俄銀行舊址充之内部之設備已成廚架等約以萬元製就其中陳列個人所有之滿蒙及其他古今地理上歷史上之參考品其部類如下一部古史石器（包含骨器等所製之鏃類）二部古史土器三部古史骨角器四部陶磁器（包含玻璃）五部漆器六部紡織七部金屬製古器（裝飾品銅鐸鼓盤）八部鏡鑑九部武器（九劍鋒鏃）十部土偶十一部碑文十二部瓦甎十三部神體佛像十四部古文書畫十五部物幣（古錢）十七部印璽十八部剝製（野生鳥獸）十九部雜品 
　　合計約二千五百件其中以印度西藏新疆滿蒙各地所得之品最爲完全其餘如旅順附近老鐵山之土器石斧鏡鏃銅鐸等或由發掘或由華人秘藏而購求所得均足以刺戟研究者之心理焉 
[廣東台灣銀行之借欵]  
　　廣東朱省長向台灣銀行借欵三百萬一事早有成議惟聞該行現因抵押品一項未足相當尙須詳細商榷蓋日商之意以士敏土廠資本太輕擬將大沙頭併入抵押而朱省長則以士敏土廠機器一項巳值不貲若再加入大沙頭實不合算業將情形電請中央核示祗遵茲將廣東政府與該行磋商借欵條例錄下（一）借主士敏土廠（二）金額日金三百萬但須將最近所借八十萬元及水災借欵四十萬元扣還（三）用途供給士敏土廠資金（四）利率年息八釐年分四次交付（五）折扣每百元實收九十六元（六）還期限兩年内清還（七）擔保屬於士敏土廠之全財産並不干涉廠務廣東政府更以舊藩府兩署大沙頭東堤海關宮地爲保證債務之擔保（八）保證人廣東政府此外尙須北京政府保證及承認（九）償還方法若借主不能將本利償還時廣東政府須負其責而以廣東省雜收八償還之（十）再短期延交之五十萬元以舊六十萬元借欵作爲延期之形式而定以左列之期限及利率一期限六個月二利率月八釐半三擔保照約所列稅捐三項四承認須得北京政府承認 
　　又一消息當道以月前與荷商保文借欵一事已成畫餅廣東中國銀行規復無期紙幣低折公家每月損耗三四十萬元實爲行政上一大漏巵連日召集財政廳長嚴家熾士敏土廠總辦劉麟瑞會議巳决議將粤省中國銀行迅籌規復以免官民交受其困探其籌議辦法係以士敏土廠抵押向沙面台灣銀行訂借日金三百萬業與該行經理磋商成熟訂定條件十條一俟電呈中央核准該銀行卽可復業 
[粤東之三大刦案]  
　　錢店之刦案廣東近屢出劫案十三行怡心茶居門口左右各有錢檯一家一名德棧一名又利昨二十六晚八點半鐘時候德棧店東封地適當埋櫃在檯面點數銀紙忽有匪徒數人一人身穿大成藍衫頭戴　帽上前僞詢西紙時價隨卽將檯面所有銀紙搶去封地趕喊追該匪先擲炸彈一枚炸傷封地腎部當場倒地匪復恐有人尾追臨行再擲炸彈一枚又傷又利店伴黃練簡五二人及路人一名均係微傷當經送往晏公街紅十字會醫治聞該炸彈係四方形製用薄鐵炸時其聲極大烟氣瀰漫前後舖戶數家俱爲所蔽放彈之地在怡心舖面地無裂痕聞該店所失約千餘金當炸彈爆發時警察倉皇失措各商店紛紛閉門故匪得從容遁去封地因炸傷要害巳轉往博濟醫院調治據醫云生命尙可保全現聞該管第九區二分署長吳作漠因疏於防範王警廳長卽晚將其撤差以十二區一分署長沈光灜補充此案發生後經王警廳通電水陸警區同時堵截駐省警衛各軍亦經省長飭由警衛軍司令部飛飭各營一體協緝頃悉駐紮五眼橋之第二連警衛軍於是晚四鼓後在站截獲匪徒李德等二名各懷紙幣數十元察其形跡實與本案有關現巳解交公署審訊矣 
[海面之刦案]  
　　羊城巿面銀根短絀當道禁運出口　　惟漁利之徒有與香山銀舖聯絡寄銀香山包運港澳每千運費二十元自懸禁後逐日運出不少昨二十二號由香山往澳門永泰輪拖開行有石歧廣恒銀舖運銀五千五百合源銀舖運銀三千兩瑞昇銀店運銀二千元黎明時用駁艇駛出付寄適至下基安欄街海面被匪六人駕龍艇兜截聲稱搜查運銀出口用槍指嚇將銀兩盡刦一空並將各伴及澳渡司事洪南擄去 
[寳慶街刦案]  
　　西關寳慶街南約門牌一百九　　十六號洗裕安堂亦於二十六號夜三鼓時被匪四人　開天窗落下先將屋内男女五口出鎗指嚇及後打破箱櫃搜去銀毫三百餘元首飾衣物等亦被刦奪一空間所失贓物共約千餘金事主巳開列失單報區緝贓矣 
[對德抗議聲中之鄂海軍]  
　　巡防鄂岸軍艦向歸第二艦隊支配調度無常事權頗不一致刻海軍部以外交急迫江防重要鄂居揚子江上游門戶擬將原有之三大艦隊從新改編提出湖北艦隊一隊獨立專辦上游江防業已放員測勘水線自湘江之常岳川江之重慶以至宜荊新堤寳塔洲爲上岸由武漢至田家鎭武穴爲下岸均劃歸湖北艦隊巡防區域其編制法即以楚泰楚豫楚謙楚同楚有六艦編成之聞中央巳有令飭行六艦長遵照 
　　中央以漢江外國軍艦林立值此德美失和亟應嚴重監視故擇定諶家磯江濱設立海軍司令部一則節制新編之六軍艦一則檢查外艦之行動以符中立 
　　日前海軍部頒令三月内在鄱陽湖舉行軍艦大會操巳由各艦長準備刻以德美問題發生水防吃緊無暇集合特將本季檢閱令暫行停止已於二十四日宣示各艦知照矣 
　　王督軍定期於二十七日舉行春季檢閱一節巳紀昨報茲探得督軍命令應行集合大操各師團營調查如右一近畿第二師步隊二省防第一第二兩圑三第三混成旅步隊四第六混成旅步兵五督軍公署新衛隊營六湖北第一師留省步隊輜重各營均令於是日黎明開往南湖大操場集合 
[安慶快信]  
　　省敎育會本年改選正副會長之期現定三月二十日舉行已呈請省長通飭各縣敎育會公推代表届期蒞會 
　　警廳長易舉軒現因丁艱請假一月所有職務巳呈請省長委任第二科周之潤代理 
　　省城集賢關搶案巳在舒城破獲昨將該犯解交地方廳收押 
　　第八路統領李良臣丁内艱昨由省回穎治喪統部事務暫由王帮統兼理 
　　倪省長前委省議會議員分赴六十縣調查煙功刻已紛紛首途 
　　省立第一師範學生現發起全皖敎育研究會巳籌備進行 
　　全椒縣紳民代表孫閭禧等呈請保留前任劉知事倪省長批斥不准 
[紀江蘇時事（歧逸）]  
　　　　　德僑土案議會 
　　外交風雲日益緊迫自前次對德抗議書提出後政府特致電蘇省當局注意應行籌備各端以爲斷絶國交之準備靑島戰役之前卽有德艦三艘解除武裝扣留上海及日德戰事後由山東 
 
 
 

Page 7

 
 
逸入蘇省境内之德或軍官士兵共六十餘人江蘇督軍署特設俘虜收容所收容之並派軍官率領步兵一連又警廳派遣警察一隊共同監視逐日報告該官兵行　以資查粤業經二年有餘平時待遇甚厚除由該管德軍官設立課程遵守外常可至寗垣境内游覽行獵俾資休息通信亦得自由遇有慶典照常祝賀宴會蓋中立國之處置俘虜固不嫌寛大也然且調和不成美德絶交我國提出抗議以後歐洲惨澹之　雲倐益緊急時局陡然變異對遇德虜自不得不加以嚴重監視收容所軍官特改變態度一切行動量加限制扣泊上海之德艦業經海軍部訓令輪機處愼重防察現在交涉愈逼愈近第二步第三步之態度行將决定則發表以後居留之德商及其一切應如回取締防範聞當局與政府正在往復籌商申德如果斷交則江蘇於地勢上經濟上皆佔重要地位處置尤宜愼重也 
　　存土收買一事馮副總統爲負責者且爲此事件之中心點業於二月簽約大有成事不說之勢主張收買之由來傳說不一或云洋商或云土商或云某某介紹無論是何因緣而其内幕實有令人懷疑之處現雖有存土之是否收買即爲解决或收買後烟禁廢弛毒燄復張等議論以非難之者然而其對面尤有一疑問則副總統督軍之職務與收買存土一事果否相容是也蓋此事明明國務院之權責而其發表顛末乃在副總統府秘書廳是其關係不僅在三省之烟禁與二千萬之國庫債劵巳也 
　　蘇省議會上年成績平平尙無大疵而改選參議員中止以後其内容之糟腐漸漸暴露現奉部令本月十六日召集二十日選舉其經過如何固非懸揣可得惟事隔多時疏通與接洽之時間甚爲充足或能安産亦未可知至於議會議事之效驗與行政系所生之反響容爲别記現距開會只二星期運動者將秣馬厲兵摩須以待矣 
[江北近事]  
　　淮陰縣第四巿人士吳鍾驥擬借公欵興挑淮泗界已有成議現泗陽人士萬繼書等紛紛具禀淮陰縣知事署提起反對惟皆無正當理由趙知事巳批縣農會督率巿董妥議具復以免爭執 
　　淮鹽賣首李毅與三巿學委吳寳之互爭鹽河濱營地與官産一案現在李巳允每年補助該巿學欵一百餘千吳即將地讓與此種條件係經朱某出而調停者 
　　二月二十七日午後三時第一混成旅旅長馬玉仁率領副官倉文廣等赴北圩外黃河灘查勘　十三協營房舊址 
　　盜匪陸廣興許小福前以糾衆行刦事主華國莊家爲縣緝獲由淮陰縣趙知事訊據供認不諱當卽詳　民兩長核示頃奉督軍省長指令照擬處以死刑遂由縣署提赴西城隅執行鎗斃 
　　清江東北圩外誕登寺刦案方丈源山（前記大本係巳退居者）具禀第一混成旅司令部請緝馬旅長立即通令各圑營一體嚴緝聞巳獲犯一人 
　　第一混成旅司令部昨解案犯十餘人赴淮安並委派軍法官季子倉前往會同淮安縣知事從速訊詰以免延宕 
　　浦地城内外商店閉歇者有三十餘家故巿面頗呈蕭條之象 
[杭州快信]  
　　第一師長童保暄請免衛戍司令兼職巳經楊督核准令飭第四師兼理 
　　錢塘劉道尹會稽王道尹今日（四日）奉齊省長令飭對調 
　　齊省長委宋微封爲松陽縣勸學所長應彦爲鄞縣勸學所長 
　　湯溪縣鄉民滕樟滔來省揭控蘭溪游埠警佐楊道南縱警東武等藉名拿賭越境搜刦牲畜齊省長巳電令將楊警佐撤差警察陳武等由縣嚴懲 
　　被擊一區七分署巡長徐道仁昨日清晨在廣濟醫局傷重斃命該署警佐孫多戴業已撤差遺缺委錢浩署理 
　　齊省長電保卸任湘岸榷運局長王國鐸（現充總務科長）以簡任職分浙任用巳奉大總統核准紹興嵩灣鄉民大半煎灶近奉胡運司飭令取消羣情洶洶該處自治委員裘宏鎬恐釀禍端來省要求收回成命楊督軍巳函運署核辦 
地方通信 
[南通]  
　　瞞夫賣女唐閘巿袁某之妻張氏不守婦道邇忽央　媒張坤將生女桂娜價賣水利公司瞿某爲養媳議得身價洋十九元瞿須親父當場方肯交價張氏以賣女本瞞親夫乃請沈二爲假父付價現經袁某偵悉報由警區楊區長傳集案内人等訊明判桂娜交袁領回張氏張坤均予薄責沈二拘押 
[發現浮屍]  
　　西門外起鳳橋河内日昨怱發現年約六十餘歲光頭之無名男屍一具當由楊警務長報請盧縣長蒞駿委係生前受傷致斃投水除飭嚴緝兇犯外並出示招領屍棺 
[杭州]  
[請禁承買湖地]  
　　齊省長昨據水利會呈云竊查浙省禁止江河湖蕩漲地報買案細則第一條各縣照案禁止報買之漲地無論新漲舊漲報明省長公署飭水利委員會勘測認爲有礙農田水利者爲限又第五條各縣查出人民侵佔之漲地除照案應行禁買各地隨時收回呈報禁買外其餘准照官産處分或承　條例辦理等語業經公布施行在案是江河湖蕩卽有漲地非經職會測勘認定無礙水利者尙在禁買之列矧西湖非但爲宇内名區且爲浙水三源之一上下塘河百萬農田藉以溉浸關係水利盡人皆知羅純嘏價購此項地畝旣非漲地又非淺灘全屬湖身松椿排列有目共覩是名爲承買官地而實則承買官湖也如謂官湖可以承買則國家可不必講求水利如謂官湖不能侵佔則官廳應行干涉事理顯然固不待言而喻技正職司水利責有攸歸旣不能規復西湖原狀以利農田巳爲溺職豈忍令蕞爾湖面任人侵佔若不呈請禁阻不特煌煌公布之法制等於舁髦即國　特設之水利機關亦問虚設爲此不　胃昧再行申請仰祈　長察核俯賜查照原案給還地價取銷部照以杜　　云云聞口指令該會仰候查案辦理 
　　部電調查自治齊省長昨接内務部電云一月九日奉令　本部迅將地方自治制度及舉行自治一切事宜研求至當分别釐訂當經本部設立自治制度編查委員會先從調查着手業於宥日電達在案惟是立法不厭精詳集思所以廣益必周知利病之源始能訂久遠之規貴省長職司民政於自治經過情形及將來進行計畫見聞較確熟權有素務希發抒宏見詳悉電告本部卽將薈萃衆說折衷一是自治前途庶有實益云云 
[嘉興]  
　　盜案破獲嘉興縣屬姜家灣吳酉毅家去年陰曆八月初被盜搶刧計連劫有十二家之多傷斃事士二名尙未破獲本年一月間該處吳姓四家又遭盜刦並傷事主六人茲由水警總署偵探長吳集寳等購線在吳江吳興二縣交界處緝獲該案正盜方阿二胡有江朱桂如徐阿五陳有富張小友等六名起獲贓物多件一併解案經俞署長訊問供認不諱當傳事主認領贓物無誤現該探長等正偵緝盜夥以靖地方 
　　知事接篆嘉與縣知事張夢奎奉令更調另任張昌　（廣東人）接充現新知事經上峰催促就任特於本月二日乘坐快車由杭來禾暫庽東門内品陞旅館署内人員聯袂晋謁頗蒙優待訊問禾地民情風俗甚詳卽於是日下午四時接篆刻巳將任事日期電達省中並佈告人民週知矣 
[山東]  
　　齊河之大刦案齊河三义口莊朱德符家頗殷富去歲七月間日晡時忽來土匪數十名各帶利器闖入刦掠財物並綁去　符之姪勒去大洋三千五百元始將肉票釋回先是朱姓因盜賊充斥防備綦嚴大門一帶守禦尤固惟西偏一便門直通家塾關閉頗晚是日盜夥即由此門而入凡秘密儲蓄之所卽逕前搜括非有内線何能如探囊取物其贖回肉票也梁元慶實爲之居間除與賊分贓外並得朱德符家酬謝銀五百元縣知事及警備隊長赴朱家勘驗時朱恐與賊結怨懇請免　乃本年二月二十三號夜間朱德符家忽又來土匪六七十人均持快鎗將金錢衣物擄掠一空牲口全行趕去所有宅房數十間全行燒燬朱之弟婦　氏聞警抱兩小孩倉皇逃至門外遇匪刃斃朱之姪被燒傷甚重（卽去年三千五百元贖回者）此外被鎗傷燒傷者尙有數人亦云慘矣 
來函 
　　本年二月二十一日貴報通信欄内載有揚州江都縣署科長離婚一節謂係特請周芷貞知事斷决離婚周以廻避本署巳轉呈高等廳依法辦理等語查鄙人并無其事所言各節全屬毫無影響且程誤作陳尤爲託異合行函知貴報館查照希即據實更正爲荷江都縣署第一科厚忱謹啓三月二日 
雜評一 
[軍人（一子）]  
　　軍人以保衛國家爲天職然所以能盡其天職者必先具有高尙之人格與愛國之熱心此高尙之人格與愛國心於何證之在戰時能犧牲生命而不顧在平時能遵守軍紀愛惜名譽而不有擾民非法之行爲今我國之軍人何如乎一時外意之譁變無端之衝突姑勿論卽在平日所謂匪也賭也烟土也無不以軍人爲護符或且躬犯之一若保衛匪賭烟土爲軍人唯一之天職而不知地方受匪賭烟土之禍綿延不絶至於騷然不寗者軍人之罪惡爲多此非吾之誣衊吾軍人也種種違法行動皆有近事可證軍人之志氣旣於冥冥中隳落之則所以訓練其人格激勵其愛國心者豈一時空言所能收效也耶 
　　嗚呼吾言外交吾思軍人矣 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　機器油鋼製繩索小吕宋油繩各種機器以及工業建築應用五金材料又工業用藥品等本行並做兼進出口各貨 
共三洋行啓上海閔行路九十二號　電話四六八七 
[真老美華利鐘表]  
兹由外洋運到各種鐘表價廉物美特將花名開列於后 
六號十四開真金手表每只十三元 
六號十四開真金騎馬手表每只念一元 
六號鋼壳巿手表每只三元 
六號夾金嵌鑽彈璜手表每只五元半 
三號扁式花銀馬明每只四元半 
六號銀壳巿手表每只四元 
三號鐵壳騎馬明表每只三元 
六號電光銅手表每只三元半 
四號鋼壳巿捫表每只三元 
雙獅木鐘每只三元八角 
雙龍木鐘每只三元九角 
五角木鐘每只三元六角 
總行上海棋盤街北分行上海英大馬路中巿 
外埠分行天津估依街杭州羊巿街寧波崔衙前 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美實業圑與西報記者之談片]  
　　大陸報載美國實業圑羅司氏昨語大陸報記者云去歲余遊中國以交結華人研究中國情况爲目的實際上之見聞所獲不少七月返美即糾合同志在華盛頓組織辦事部庶可與中國使署及政府各部與國會就近接洽也立法方面關於中美直接商業之处益者頗多應即着力進行之處從前之弊在於有固結圑體實力運動務使法律不與中國利益相宜者得以通過之人而無結合羣力以反抗之之人以致重大機會因以錯過余等今已着手在美國組織一華人協會俾美國華人得有直接代表於國會與政府各機關之前此會不久可望組織完善余等又從事於文字之鼓吹自八月一日起至一月一日止發散書報二十七萬五千餘册積極揭示美國商業可以在華擴充之機會一面又四出演說遊數十名城向工商圑體陳述一切所有演說詞輒錄送報館刋登第一頁於是遂能使國人之眼光移注於中國引起其對於中國擔保品之信任心鼓動其調查之精神是以今日乃有派實業圑來華調查之舉實業圑各員所代表者皆爲重要商業今皆各有調查他日回國將繕具報告書送交其所代表之圑體此項報告書一經發表將見人人傳讀定可興起美國工商界之興致而知中國有可使美國工商業發展擴充之絶好機會也有人以上海某報見示據謂余等乃由德人金錢資助此說絶對荒謬余等所有之資本純爲美國人之資本並無一元係直接或間接由德人投入者實業圑中之沿用德人姓氏者僅有三人彼等生於美國爲純粹之美人忠於美國苟國家有事一旦見召則必願往余此來原擬爲余所代表之公司設立支行與銀行支店但余今巳與中國商界及銀行界有美滿之聯絡在此設立分行一層似非必要華商當可與余等互相提携行事余等在美國銷售中國貨品而華商在中國銷售美國貨品無須第三人或第三國從中介紹也余當暫住中國贊助各事俟營業機關成立後方啓程回國華人待吾美人具極親愛之感情與極高尙之尊重以余個人所知言之吾美人亦以極親愛之感情報答華人余等來華並無謀取華人絲毫利益之念不過欲成立兩國人民商務上友好關係而與其他商家作體而之競爭而已 
[華僑選舉代表北上紀]  
　　此次參議院改選華僑議員各埠已舉派代表紛紛來滬預備北上曾由交通部電飭鐵路局預備專車致送以示優異日前李君等數員巳先行赴京尙有謝碧田謝復初程靜波符雲卿林翼民龍光照鄧宛熙方漢光羅惕三鄧大澐羅楚江林弼英諸君定於昨早七時起行當由江局長特備花車歡送並有前交涉員楊小川親往送行新任朱交涉員因有要公派該署通商科長李惺庵代表往送其餘各圑體送行者亦頗不少 
[對外貿易之障礙]  
　　本埠各商號近接南洋羣島各莊紛紛來信均以近來各國商輪到埠稀少是以一切應銷各貨均已售罄倘滬地能運貨到彼定可大爲獲利各商號接函後以近來開往香港輪船亦屬稀少開赴新加坡等處之公司船竟一二星期未見深爲躊躇且南洋羣島雖屢來函請運貨而途中危險究由滬資本家負責故卽使有船亦不敢輕於冒險云 
[組織外交後援會之談話會]  
　　本埠外交後援僵自發起後即經推定臨時職員並組織事務所於南巿裘家弄進德學校茲悉該會發起人於前晚假法租界寳昌里開談話會當由曾冠吾劉鐵鋒周震勳等到會討論以前次所擬職員似未經多數同意事務所地點在進德學校亦甚不便當經公决假英租界新閘路新康里一百十三號洋房爲事務所並取銷以前所推職員俟集有多數人再行推舉僅推定曾冠吾劉鐵鋒周震勳陳震周熊趙秋心張志鵬陳志渭艾廷芳李文輝胡竹朋王海慈等爲籌備員並聞北京外交後援會亦巳派人來滬接洽以便急速進行云 
[中央召集警務會議之省電]  
　　淞滬警廳長昨接齊省長江日快郵代電云准内務部箇電開本部爲籌劃改良全國警政徵集意見召集全國警務會議於本年三月二十日開始一月爲期除會章另咨外特電請轉令所屬警務處長水陸警廳長及警備隊所屬長官如限赴京蒞會討論上列各員如因特别事務未能到會應准遴派所屬重要職務熟悉警務之員會議應行注意之點擇要佈達俾與會各員有所準備（一）經費（二）募練（三）任用及考核（四）編制與章程（五）其他改良刷新事項事關規畫全國警政進行務希迅飭遵辦與會員名並候電復等因准此特電遵照並將與會員名先行呈報轉部爲要云云聞徐廳長擬派本廳總務科長趙殿英赴京與會云 
[華商電車公司股東會紀事]  
　　昨日南巿華商電車公司開股東會各股東到會者共二萬一千八百零六股午後二時開會公推孫藹人爲臨時主席先由總理陸伯鴻報告去年營業狀况略謂五年份盈餘銀元一萬七千元比較前年多兩倍有半云云次提議電車電燈兩公司合併問題孫君宣讀二月三日兩公司董事聯合會議案其利益如下（甲）煤炭人工兩項每年約可省三四萬兩（乙）電燈機器晚間開車電車機器日間開車合併之後可以日夜開車機器不至空閑較爲合算並可騰出修機時間（丙）機器現分三處合併之後可移置一處（丁）辦事上精神可以歸一經費可以挹注（戊）電燈一方而機件雖舊而收數較多電車一方面材料雖新而收數較少兩兩相形無甚出入至於兩公司一用陽曆一用陰曆一用洋數一用銀數合併後擇其便利者行之自易解决等語時到會股東大致贊成因不足法定股數四分之三未能正式議决擬俟電燈公司股東會議决後再開臨時股東會决議次又提議發息日期决定陽曆三月十五日發給股息另行登報廣告 
[革除運貨秘密費用之部令]  
　　滬寗滬杭甬鐵路管理局同奉交通部令開鐵路營業之盈朒恒視軍輸之盛衰以爲比例尤視管理之得失以爲準繩果使辦事人員潔己從公招徠有術則弊無不革利無不興路務自然發達彼南滿膠濟銳意整理弊絶風清其進步之速幾一日千里故商賈皆願出於其途我國路務之不振受病雖非一端然各站之例外苛取實爲其最大原因之一比聞各路站員奉公守法者固不乏人而營私溺職者亦復不少對於商人運貨往往巧立名目勒索刁難如站房費票房費車底費過道費盤棧費月台費名稱不一用意則同故各轉運公司皆有秘密費用連同運費帶收儼若正稅之有附加稅者若不先納此項費用則於過磅裝平掛車等事種種掯阻留難必使所受無形之虧耗較之先納費用不啻增加倍蓰以致怨聲載道商貨裹足不前苟非自根本上刷清何足以圖業務之發展該局長職任所在責無旁貸應卽迅速督同車務處體察情形悉心籌議嚴加整頓務絶弊端一面撰擬白話廣告連同運貨價章懸貼各站並刷印多份分發商會轉給商店傳觀凡商人運貨裝車祇須遵章繳費多納則與行賄無殊應即依法懲處倘站員故意阻難或需索秘密各項費用准其即時控告輕則立予撤差重則送法庭究辦决不姑寛至轉運公司帶收秘密費用應如何嚴行取締並即妥擬辦法以維商運而肅路政附分令外合行令仰遵照辦理具復此令 
[租界内搜檢行人]  
　　英法捕房兩總巡近以租界内時有盜案發生自應加意防範除飭中西各探隨時查緝外復於前昨兩日午後六時始在交界及要道等處各派探捕檢查行人身畔有無違禁物品即乘車者亦須搜查以資周密 
　　又一訪函云虹口捕房捕頭盤克以虹口一帶地而遼闊毗連華界匪徒易於出没故咨照各捕房捕頭於每晚五時起加派探捕在各處巡邏凡有形跡可疑之人一律搜查以保租界治安 
[檢察廳定期焚土]  
　　上海地方檢察廳自上年七月一日起至十二月底止判定烟案收存烟土膏灰等件共有一千數百餘兩茲由林廳長呈准高等廳定於本月十五日下午一時在本廳大堂當衆焚燬以重烟禁昨物函請本埠各界届時前往參觀 
[戲票貼用印花之公函]  
　　上海總商會昨接江蘇財政廳長胡翔林印花稅分處長李湛田公函云逕啓者案奉財政部令開據京兆印花稅分處長葉心漢呈稱京師戲園林立各種戲票曁定座執據悉令粘貼印花於稅收不無裨益惟此項票據按照現行稅法第二條之規定應否以銀錢收據論呈請解釋俾便遵行等情前來當以各戲園所出戲票曁定座執據爲收取戲價之憑證應依照印花稅法第二條第一類所載銀錢收據貼用印花等因指定飭遵在案查近年各地戲園營業日益發達所有戲票及定座執據自應查照此次京兆印花稅分處呈准成案責令一律貼用印花以符稅章合亟令行該處長遵照辦理並轉知各警察官廳隨時嚴密檢查可也此令等因當經本廳以戲票比照銀錢收據是否以一元起貼呈請部示旋奉指令據呈已悉查戲票貼用印花一案現據福建財政廳長電陳戲票一項爲特别奢侈消耗品無論數之多寡每紙貼用印花一分等語除電飭試辦外仰即仿照辦理此令等因本分處先後同奉部令各前因並由廳咨行到處除分别函知令行外相應函達貴商會請煩查照 
[復訊棧單抵欵之大騙案]  
　　南京人張禹門在英租界愛多亞路長耕里開設大豐永雜糧號並新閘成都路新記洋棧滬寗車站福記轉運公司因僞造滬寗車站收貨棧單串同夥友鎭江人沈石庵薛子九向華洋各商騙抵銀四十萬餘兩東夥棄店挾資逃逸旋由總巡捕房將沈薛二人緝獲解經公共公堂迭次研訊詳情屢誌本報前日午後又由捕將沈薛兩人解送公共公堂由王肇之襄讞會同英白副領事升座刑庭復訊先據原告代表律師上堂譯稱此案主腦雖係張禹門但無人帮助决不能達其騙抵鉅欵之目的故被告等萬難脫此關係且見證孔不耕到堂證明至福記轉運公司核對棧單時由沈石庵指點貨物如核對時無此貨物原告决不致受抵業巳繳呈公堂之假棧單有六七十張之多被告沈石庵顯有串通情弊請堂上於判决之先諭令被告將實在情形和盤托 
出俾明串騙眞相則可從輕辦理云云被告亦延律師到堂辯護中西官得供退入領事休息室磋商之下復行升座會判沈石菴交五百元人洋並保著與薛子九出外於一年内帮同原告找尋大豐永主張禹門及各執事到案訊辦 
[舉行種植典禮之愼重]  
　　上海縣署接省署代電開查上年各縣舉行清明種植典禮據報詳細情形者雖居多數而僅報地點並未將面積樹種株數具報甚至溧陽揚中等十縣尙無隻字呈復似此玩視要政實屬不成事體本年清明應行種樹茲准部咨以蘇省氣候温暖樹木瞬將萌動定於本年三月五日即舊曆二月十二日花朝先行栽植節經通令遵辦在案誠恐各該知事敷衍塞責並不切實舉辦合再電令遵照前令迅將面積樹種株數尅日具報俟舉行典禮後再行攝影呈送以憑核辦本省長當派員視察成績以定考成云云今日（舊曆二月十二日）已届花朝節上海道縣各署准於上午九時各就苗圃舉行植樹禮昨巳預備一切並柬邀各界參觀 
[烟酒聯合會開會紀事]  
　　昨日星期烟酒聯合會例開常會旋因接京師來函謂財政會卽日開議催促總代表等趕速進京是以特開討論會公議辦法到者有汾帮代表盧星階楊州代表視芷坪戴慕虞該會正副幹事陳良玉洪少楚及代表三頌芬等首由主席將京師聶允文魏和階等來函逐一宣布即由陳祝山起言我兩業生計全在此最後之解决現在各省同業對於公賣一稅莫不憤慨非達到取銷目的不止等語當經全體起言請陳賴兩代表查照請願案宗旨堅持到底陳總代表起言諸公對於此案旣大衆一心自當勉盡微勞惟力自視准舊曆十五起程北上衆皆鼓掌次宣布銅邳睢碭豐分會宿遷分會等來函報告新增公賣稅額萬難承認請力予維持公决請願案旣經通過於財政會未解决以前官廳自應靜候豈可任意增加次賴漢濱報告今明赴鎭陵一遊亦定十五北行衆皆起立歡送至此時已過五鐘遂遥鈴散會 
[籌備聯合運動會之會議（二）]  
　　前日本邑學界在也是園開談話會議定縣屬公立高等小學校及乙種實業學校聯合運動會各種辦法及預備手續因辦事細則未經議訂定於次日繼續開議巳誌昨報昨日午後一時繼續開會仍由李頌塘主席將前日未經議訂之辦事細則交衆公同决定如下 
　　上海縣屬公立高等小學校第一次聯合運動會規程（第一條一本會爲謀各校體育之聯絡與競進由縣敎育行政機關集合所屬各校共同組織定名爲縣屬公立高等小學校第一次聯合運動會凡乙種實業學校及私立同等學校得一體附入之（第二條）本會會場設在西門外斜橋上海縣立體育場（第三條）本會開會至閉會至多以二日爲度（第四條）凡公立各高等小學校乙種實業學校及私立同等各學校學生與會運動均爲本會會員（第五條）本會以公立高等小學校及乙種實業學校敎員爲當然職員本會職員不以學校職員爲限（第六） 
 
 
 

Page 11

 
 
條）本會職員辦事分事務技術兩部其職掌另以詳細規則定之（第七條）本會分競技運動及圑體運動　種會員成績優勝者分别褒奬（第八條）本會褒章奬狀等請縣知事捐助其他有費以四百元爲度如有不敷時由縣機關籌撥之（第九條）本規程經縣知事核定施行 
　　上海縣屬公立高等小學校第一次聯合運動會詳細規則第一章總則（第一條）本會依規程第六條之規定設事務技術兩部推定職員分部辦事（第二條）各部應辦事項須以本規則定之本會職員應一律遵守第二章事務部（第三條）事務部分幹事會計文牘編輯招待糾察六股每股職員無定額其職掌如左甲（幹事）（一）佈置會場（二）預備會員食宿所（三）購置會中應用器物（四）照料會場運動器械以外各種物器（五）不屬於會計文牘編輯招待糾察五股之事項乙（會計）（一）司會中經費之出入（二）編造本會經費概算及收支清册丙（文牘）（一）擬訂本會各項規章（二）草擬關於會事之各項函牘（三）整理關於會事之各項函牘並保存之丁（編輯）（一）紀載會場事件（二）編輯會場新聞（三）編輯會務報告戊（招待）（一）留意會場内會員席次之支配（二）注意會場内來賓席次之整齊（三）入場劵之檢驗己（糾察）（一）維持會場秩序（二）糾正違犯規則行爲（第四條）本部各職員除戊已兩股外其餘開會以前及閉會以後均應按照推定職務辦理以會務終了爲度第三章技術部（第五條）技術部分司令評判編配陳設報告衛護六股每股職員無定額其職掌如左列甲（司令）（一）指揮各項運動之先後起訖（二）矯正運動員之動作乙（評判）（一）關於競技運動之評定（二）關於圑體運動之評定丙（編配）（一）運動順序及時間編定（二）運動員號數之編定（三）本部一切表類之編製丁（陳設）（一）會場圖之規畫（二）内運動圈内外之佈置（三）各節運動器械之設備與整理戊（報告）（一）每節運動前報告節目（二）報告競技運動優勝者及號數（三）報告會場内臨時發生事項己（衛護）（一）競技運動後運動員之護持（二）運動員有危險臨時之救護（三）衛生藥品之管理與施救（第六條）本部各職員除甲乙戊己四股外其餘應照第四條辦理（第七條）各部職員除開會期間竟日在會辦事外平日辦事時間規定如左列甲開會以前（一）三月二十五日以前每週月水金曜日之下午三時至五時（二）三月二十五日以後每日下午三時至五時乙開會以前閉會之後二日每日下午三時至五時（第八條）前條甲乙丙項之規定第三條甲乙丙丁四股與第五條丙丁兩股適用之）第九條（職員與會前會後所辦事務有不能限以規定時間者應變通辦理（第十條）職員辦事每日須會議一次（第十一條）臨時會議不限於規定辦事時間内舉行（第十二條）各部各股遇有關職合事項應協議辦理（第十三條各股職員因辦事上之便利可兼任他股職員（第十四條）各股職員各京本股内應辦事務分别認定以專責成第五章進行日期（第十五條）本會籌備進行須依左列日期之規定甲訂定本會規則章程分送運動會參預各學校及商定會員食宿所須儘三月二十五日以前乙分送入場券編印運動順序時間表編成運動員號數繪成會場圖須三月二十五日以前丙佈置會場搬運器械分發職員徽章運動員符號須三月三十日以前第六章徽章反符號（第十六條）職員徽章用梅花以色别之如左列（衛護並加紅十字章）甲事務部（一）幹事白色（二）會計淡藍色（三）文牘淡黃色（四）編輯淡綠色（五）招待淡紅色（六）糾察炎靑色乙技術部（一）司令紅色（二）評判紫色（三）編配藍色（四）陳設綠色（五）報告黃色（六）衛護靑色（第十七條）競技運動員用　圓形之白布編定號數第七章褒奬（第十八條）凡競技運動優勝者分别授與褒章（第十九條）凡圑體運動優良者分别給予奬狀第八章附則（第二十條）本規則須本會職員議决陳由縣知事核定施行 
　　會議時期及場所幹事員會議三月十八日下午一時至四時在也是園體育專員會議三月十八日下午一時至四時在也是園全體職員分部會議三月二十五日下午一時至四時在體育場 
[遷移木排問題近訊]  
　　南巿董家渡迤南沿浦一帶由浚浦局開浚浦灘建築駁岸所有各木行沿浦停泊之木排由局商令工巡捐局驼知各木商一律遷移各木商因有礙營業一再具呈朱局長及駐滬交涉員請爲維持迭紀前報茲聞此案經商董唐露園與工程師一再磋商務請於商業工程雙方顧全該局巳有允准通融之意惟以沿浦離岸五丈爲率云 
[四誌小保險公司之欺人]  
　　愛衆聯保壽險公司倒閉後由介紹人（即保險掮客）顧玉麟等十七人同投法公堂控稱自該公司關閉後各保戶均向商人等索欵但此項保費收下後均轉交經理趙詠邭等收儲故此請求公堂出票將各股東提案訊追嗣由法捕房包探韓邦達將該公司協理鍾安樵司帳鍾雲生邱榕軒第三人拘獲解廨訊判鍾安樵還押鍾雲生邱榕軒交保候訊着原告等將各股東産業查明禀覆再核等情迭紀前報昨又由法公堂傳到一干人研訊原告等聲稱奉諭調查公司各股東産業今已略爲開明尙有不知之處未經查出惟各股東均有家産甚巨且皆體面之人並非無力有意避匿不理仍求嚴追中西讞員復將鍾等訊問一過判鍾安樵邱榕軒還押鍾雲生交原保並諭各原告將各埠保戶一併查清究有若干數目再將各股東産業查明禀覆再行核斷 
[運隊保護天主堂]  
　　現駐龍華之步兵三十九圑圑長張慕韓以徐家匯地方設有天主堂一所該處係中法連界之區值此時事多艱深恐匪徒騷擾或至滋生交涉地方軍警應有保護敎堂之責自應派兵時往梭巡以資防範昨已訓令所部第一第二兩營長撥兵常川馳往遊巡矣 
[砲兵調防再紀]  
　　松滬盧護軍使以原駐製造局之砲兵一營已由 
浙省楊督運電調往浙而製造局爲存儲軍械重地擬飭駐淞砲兵第十圑派撥一營來滬塡防茲因淞口防務亦屬緊要不能再撥砲兵赴滬塡駐故於昨日令飭現駐龍華之炮兵第四圑二營第五第六兩連改調來滬駐於製造局砲台營舊基以資防守 
[身懷利刄之被獲]  
　　昨有林天珠身懷刃在虹口西華德路行走爲美捕房二百二十五號印捕查見以其形跡可疑上前盤查詎林情虚圖遁當被拘入捕房在身畔抄出利刃一把詢據聲稱在瑞生鐵廠爲小工等語捕頭諭飭押候解究 
[工商副會長告假赴京]  
　　工商研究會副長謝復初因此次參院改選被舉爲華僑代表亟須赴京辦理選舉事宜昨特具函該會告假一俟選舉事畢即行回滬擘劃會務云 
[鍾紫垣請假回粤]  
　　前任滬寗滬杭甬兩路管理局局長鍾紫垣君因病請假赴杭養疴已誌前報茲鍾君病體巳稍痊惟在外十年未嘗回籍掃墓巳電部核准給假兩個月返粤料理家務日昨鍾君乘太古公司輪船先赴香港擬勾留數日再行回里兩路員司聞信後咸集太古碼頭送行 
[徐恩元行將來滬]  
　　北京中國銀行總裁徐恩元之第三弟徐恩增定於本月九號在滬完姻並假哈同花園設筵請客是以徐總裁業經呈請給假擬於明日由京乘坐火車來滬云 
[比德小學之五週紀念會]  
　　本埠法新租界寳隆路巿立比德國民學校開辦以來已届五載昨日（三月四日）舉行五週紀念式及學藝會來賓到者約三百餘人所演各種成績頗有可觀其開會及刋行五週紀念錄經費並不支用校欵概由該處士紳錢廣甫陳雲堂吳文甫韓孝岩曁各敎員捐助是日學藝會之順序如下㈠學藝曾歌㈡國文朗誦（人之一生）㈢五族共和（珠算）㈣國文演講（慈愛）㈤修身作法（敬禮）㈥陽春烟景春江垂釣（畫圖）㈦國文演講（岳飛）㈧國文朗誦（方向）㈨二分間體操㈩國文朗誦（投報）㈩㈠修身作法（葉成忠）㈩㈡國文演講（司馬光）㈩㈢對客揮毫㈩㈣國文演講（種痘）㈩㈤修身作法（戒飲酒）㈩㈥國文朗誦（平等）㈩㈦算術應用㈩㈧風琴獨奏㈩㈨國文演講（地球）㈡㈩修身作法（衛生）㈡㈩㈠校歌㈡㈩㈡國文朗誦（老人買魚㈡㈩㈢滿園春色（無蹈）㈡㈩㈣國文演講（孟母）（餘興）（彭修救父） 
[眞茹商校籌議添建校舍]  
　　眞茹乙種商業學校自去年舉行成績展覽會後頗受各界歡迎今春開學以來學生就學者遠近接踵而至照原定學額巳逾二十餘名敎室宿舍擁擠萬分現聞執行校董蔡伯弢擬購地添建新舍並由校董會曹雪賡江長川周越然等函商名譽校長趙正平籌集的欵預備建築 
[豆米業循例較斛]  
　　本埠豆米業每逢二五八冬四月爲同業較斛之期茲值三泰行司月昨由該行執事遴派斛手司事多人至城内萃秀堂分别核較 
[滬海道署批示兩則]  
　　張粟馨　爲判决日久訴追不理請飭追欵以血商艱由據呈各情候飭寳山縣查案核辦此批 
　　上海塘灣鄉蔣星坡等呈爲圖董宋成業等匿存敎育公欵請澈查由呈悉候飭縣查明核辦可也此批 
[淞滬警察廳批示三則]  
　　余順發禀據呈巳悉查該民前被匪徒攫取皮包一隻内儲洋三百元當經偵緝隊在滬杭車站緝獲搶犯朱阿福一名並贓洋一百四十八元業已預審明確解送司法衙門懲辦矣該氏遭此損失情實堪憐除再飭偵緝隊跴緝贓匪外仰卽逕投法庭訴追可也 
　　王大豐等號禀據呈巳悉查陳陳氏告訴楊連喜攫戒一案迭次預審偵查事由索取賭規而起踰窗圖逸情實可疑縱無事實之證明究涉嫌疑之形跡當援引警法行止不檢規定處以三十日之拘留案經决定應俟執行期滿後再予保釋所請着毌庸議 
　　周訓畲堂賬房倪訂賢呈據呈劉鐸寄存周訓畲當空屋内之書籍機件於本年二月十七夜猝遭回祿悉付焚如各節現經飭區查明尙屬實在情形所請備案之處應予照准 
[轉運公司借地建屋之禀催]  
　　滬南各轉運公司擬在南火車站對面空地内建造洋房遷入辦公所需地基一畝曾向路局江局長借租茲因江局長允准與否迄未批答而各轉運公司急欲建造故於昨日復禀催路局從速批示以便遵行 
[催領發還之手數料]  
　　本邑各商業所繳登祿稅並附繳之手數料曾經縣署徵收彚齊解省茲胡財政廳長以此項帶徵之手數料未免太苛是以令飭縣公署照修正新章辦理其巳經呈繳者照數發還二釐以示體恤沈知事奉飭後已函請縣商會遵照茲有閘北典業等各董已向商會催領矣 
[覆訊姦夫戳斃本夫案]  
　　四區一二四各分所緝獲搶案嫌疑犯多人内有王步靑一名經李科員訊得曾於本年陰曆正月初二砍斃其姘婦之本夫將屍抛入潭子灣浜内等情已記昨報前日下午復經李君提王研訊據供死者爲吳竹興與獲案之潘有餘李敏之李懐祥李士榮張三等均係同黨其妻李氏向與民人私識因吳向我拆梢故將伊砍死李氏現已賣與龍華俞姓鄉人爲妻云云李君得供後據情詳報徐警廳長候提到李氏再行核辦 
[誘拐案移送檢察廳]  
　　潮州人許阿桂拐帶北新涇鄉婦姚高氏家小孩希圖乘輪出口被救濟會偵探查獲等情已記昨報前日經閘北司法科李科員提訊據高氏供稱有十三歲内姪高官升自幼父母雙亡由氏兄高緒慶撫養近由同居人許阿桂介紹過繼與鄭日榮爲義子言明在上海讀書學業並議定鄭出洋二十元當時先收洋二元於陰曆二月初四送至鄭家詎鄭即挈孩出口幸爲救濟會偵探查獲昨許適來氏家是以扭赴四區四分所控告云云質之許阿桂供前見官升留養伯父家時遭緒慶夫婦虐待故代爲介紹與同鄉開土行之鄭日榮爲子立有筆據今日我至該氏家找付身價洋十八元反被扭案誣控等語判一併移送地方檢察廳訊究 
[婦人思子成癲]  
　　前日午前有一年約四旬之婦人在六馬路一帶徘徊見有男女小孩經過彼必牽衣辯認並自言姓王住居南巿泉漳會館附近曹鼎盛秤店内其夫在四馬路某茶館爲值堂生有一子名和生面長方左耳戴有金環於民國二年十一月間被拐迄巳四載現年十五歲遍尋無着等語言畢痛哭見者咸謂該氏思子情切已成癲病云 
[虐待並無證據]  
　　婦人陳趙氏在公共公廨呈控伊夫陳坤榮將其凌虐請求離婚一案上星期六由俞襄讞會同義副領事羅君傳訊據被告之父陳阿生上堂禀稱憑媒娶原告爲媳將届六年並無虐待情事要求成全旋據張趙氏供稱年二十一歲於十六歲時嫁與被告爲妻因日遭凌虐不堪其苦不願再與共處請求斷離訊之陳坤榮不認虐待中西官以原告所控虐待並無實據會判將案註銷陳趙氏交其夫領回以後不准虐待 
[花烟間容留幼女]  
　　山西路（卽盆湯弄）一百十七號門牌余王氏所開之花烟間内因容留十歲幼女童桂英被總巡捕房捕頭查悉於前日派令中西包探協往將余鴇與童女一併拘入捕房諭飭女留濟良所余鴇送請公共公廨拘留候究 
[飭查花會機關]  
　　近有大帮賭徒在公共租界内開設花會大廠名曰北巿大成公記公司廣招航船四出誘賭前日接連開筒三次日間兩次（一爲新年舊年）牌名正順（一爲天道不分年）牌名漢雲夜間開筒一次（爲君主民主國家歸一主）牌名萬金因該航船等將所印開出牌名紙張分送已買花會各戶爲麥總巡聞悉因即通飭各捕房中西探捕各於所管區域内密查如有花會賭博機關着卽拿究不貸 
[棧房賠償了案]  
　　包馥生前投法公堂控稱前由杭州來申寓法租界高陞棧曾將行李八件點交該棧五件搬在樓上房間内尙有箱子三只置於樓下翌晨據該棧主婦朱　氏聲稱已失去箱子一只商人囑伊等速行查尋至今未得今將箱内之物開明失單共值洋一百十四元求請訊究龐氏供係茶房自不小心致被竊去原告所開失單價洋無力賠償求請訊斷判令賠原告洋一百二十元再罰洋五十元充公如無力繳洋將棧發封拍賣等情已紀前報昨日又由法公堂傳訊朱龐氏供稱現將判賠原告之洋如數賠償罰洋亦已繳案求請免予發封中西讞員准如所請諭後如再有此項情事提究不貸遂將朱龐氏斥釋完案 
[限交莊主到案]  
　　徐漢良何松山陳裕生等十餘人同投法公堂控被法租界天主堂街資琛莊主趙裕卿串騙銀兩將莊閉歇趙即逃逸現被商人等尋見莊夥王鑒香葉羽炳兩人扭案請求訊追詰之王葉兩人同供祗在該莊爲夥店主趙裕卿現匿何處並不知悉中西讞員會判限十四天内交到莊主趙裕卿再行核辦 
[冒取貨物之請究]  
　　引翔港中華香皂廠經理翁榮炳前日扭同泰廣貨店小主張修源至五區四分所控稱張私刻同泰圖章冒取貨物百餘元覺察後向其父理論置之不　請爲究追昨由該分所解送閘北司法科經李科員訊明屬實判解地檢廳核辦 
[錢莊夥交保候訊]  
　　某錢莊經理華國相控夥薛少林私用賬欵一案上星期六由聶襄讞會同英卓副領事研訊原告代表律師上堂聲稱此案本屬刑事原告欲請堂上追欵故在民庭起訴訊之薛少林供在源和錢莊爲跑街賬欵已於去年正月二十四日交付清楚祗透支洋二百數十元自去夏被控傳案覓保無着已在押多月要求改交尋常保人出外理處中西官得供判被告交妥保候展期再訊 
[竊取浴客衣服]  
　　蕪湖人汪道桂前日在靜遠街七十二號門牌浴堂内竊取浴客趙晶子值洋五元之綢衣一襲圖沈經值堂人瞥見鳴捕將汪與贓物一併拘入捕房押候解送公廨訊究 
[藝徒又犯竊案]  
　　普益習藝所藝徒朱炳生曾於今年正月初六日在所行竊同伴衣服當被所董查悉將朱驅逐出外詎前日朱又混入該所竊得皮包一隻值價頗鉅事爲該所董查悉仍係朱炳生所竊因即函請警廳查緝昨由該所偵緝隊將朱緝獲解廳研訊一過轉送地方檢察廳押候訊究 
[擊破頭顱兩則]  
　　小販顧仁德向在十六舖一帶設攤售賣花生等食物前日有陳才發向之購買食物因論價起釁互相鬭毆詎將旁人爲旅館生意之劉桂榮頭額擊傷當由劉鳴警將顧陳二人一并拘入該管警署轉送地方檢察廳請爲訊辦又住居閘北新民路之婦人張劉氏因興隣人王才桂邵康海等細故啓釁被王邵擊破頭顱由陳劉氏爲證鳴警將一邵拘送該管警署亦飭轉送地方檢察廳訊究 
[馬車違章疾馳]  
　　馬夫王阿二昨日駕駛六百二十八號馬車在中虹橋堍加鞭疾馳被捕查見以其違章將王連車一併帶入捕房候送公堂訊罰 
雜評二 
[兩國民之提携（庸）]  
　　國際問感情之浹洽當以國民外交爲基礎而政府之外交尙在其次何則政府之外交或不免含有他種作用而國断之外交則純以溝通情誼互相利益爲前提故其增進兩國間之親和較諸外交上提携之口頭禪爲遠勝也 
　　美實業圑與大陸報記者之談話足以代表美實業家對我親善之眞誠記者所希望者在我國民親美之忱與美國民厚我之意亦猶如美貨之銷行於我我貨之銷行於美彼此貫通無俟第三者之紹介而東西兩共和國民之提携握手可以永永不渝此正國民外交所有事而我人願藉美圑之來以一致其意者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[花朝種樹文仿八股體] [  楓隱]  
　　花朝種樹新例也夫種樹何必在花朝花朝豈必宜種樹然而新例固如是投稿家曰是正遊戲文章之好資料耳嘗觀我國官場中臭規矩凡下屬之應對乎上司者不但聞其連連種樹也哉顧以末僚而見大吏固必以種樹者習官樣文章而以華俗而效歐風尤必以種樹者興森林事業於二分春色之辰繼五畝種桑之俗倘自此而蒸爲風尙當不讓郭槖駝專美千秋也今我國政府之通令不嘗有花朝種樹之文哉稽節序於古時有以二月朔日爲花朝者矣有以二月十五爲花朝者矣而今則統以二月十二爲花朝及此時而種樹覺以新枝而補乎舊枝雖創例也而實爲韻事考遺文於載籍有用種樹以表道者矣有取種樹以立社者矣而今則惟借種樹以振興林業舉是典於花朝覺於陽曆中暗行陰曆雖新章也而可入諧文且夫中國今日而言種樹亦至不易矣凡物必有所附麗樹之所附麗者地也今日者刮地有長官地旣洞穿樹將何附乎然而無慮也蓋坤輿廣博地皮之厚更勝面皮故雖刮削屢經尙無碍樹根之蟠結凡物必有所憑依樹之所憑依者土也今日者販土多大憲土既賣盡樹更何依乎然而無妨也蓋大地渾員土壳之堅遠逾龜壳故雖販賣不絶尙不慮樹本之動摇清明歟穀雨歟何時不可以種樹而茲必行之於花朝者殆欲趁百花生日之辰以是爲壽儀之獻撲蝶歟挑菜歟何事難舉於花朝而茲必借此以種樹者殆欲於十里烟光之地（楊基詩十里烟光濕翠苕二分春色到花朝）以是爲點綴之文其或所種之樹而善與則種以柏松者可勵歲寒之晚節何致涉帝制之嫌疑種以桃李者可助雅化於作人何致令閣員之久缺而茲無論也但令行種樹於花朝覺較一年之樹穀更有遠謀比百歲之樹人尤多近效倘行之日久則經雨潤日煊以後將見覩猗那之新枝者何致歎拔樹連根貽濯濯牛山之誚哉其或所種之樹而不善歟則種以楊柳者且將效偉人之改節作飄泊之楊花種以櫟樗者亦將學腐敗之官僚爲不材之朽木而茲勿計也但使及花朝而種樹覺比種瓜而得瓜程功尤易較種豆而得豆獲利更優倘遲以數年則當參天拔地之餘將見覘故都之喬木者孰不羡遮風大樹顯葱葱氣象之佳哉（栩續）雖然特恐猢猻種樹不俟終朝而樹倒猢狲散矣可奈何㈢ 
游戲問題 
[第五問揭曉] [  天虚我生]  
　　本題以消寒圖命名蓋以九針實可擺成九式惟兩三角與三正方形大小相等者實祇二式其餘五式則三角形均有大小又二式則正方形有大小故不認爲正當原題不明言者正以供諸君之玩索耳其法以針六枚先成兩個等邊三角形（針長須二寸許方適用）互以針尖揷入針孔使相聯結再以三針横置於三角間即成屋頂形可以一指挑之起而無解散之患若先以三針作底後揷四針爲柱再以三針作頂成三角風燈形其成績亦同但不能拈之起耳似較遜茲就來稿刋上述立體之二圖曁平面之七圖於左 
　　合於甲圖者爲劉北平楊覺庵梅湖盛負生卲劍公蔡杏孫諸君合於乙圖者爲苗素軒鵑湖漁郎草石中人莫棟熙慧珠諸君謹各贈拙著小說一册請示住址并附郵票二分半卽當寄奉此外合於㈠圖者爲海澄劉欽羡一清雩婁覺痴洪抱川可可僧斐孟惠因鑄新夷賓劍雄趙叔端西湖月樵晏如此山錢祥麟石城毓峰展百年影奴陳蔚如華盛頓丁雙恒蔣君成愼靜吾銳堂鄧履氷諸君合於㈡圖者爲洪抱川斐孟指鐵寒生諸君合於㈢圖者爲遐一獃大諸君合於㈣圖者爲呂翼之陳國章井萍諸君合於㈤圖者爲鑄新呂翼之旅漢林煥淺生陳國章董承琳誰人不自由諸君合於㈥圖者爲陳國章阮志新狄成諸君合於㈦圖者爲花影錢少卿讓竹李主一洪抱川秋舫楊新之遐一西湖月樵朱義誠李博亭翁醉俊呂翼之旅漢林煐陳國章獃大王偉萃芳了餘介綸聶甫成沈風蝶徐遠謨諸君謹誌佩忱如欲拙著單行本之優待劵請函示即奉 
短篇小說 
[自殺黨（司蒂文遜著）] [  常覺小翠合譯天虚我生潤文]  
第一章（十）（陰曆二月初四刋起） 
　　王第二次入會時覺會中人數驟減惟少年尚在時方倚案而立首垂至臆其面之色直與粉壁競白王與之言但唯唯否否終不能振其精神旣乃歎曰吾悔引君等入此然君天良未污欲遁尙猶可及若我則但禱之上帝願今夜亦得么心耳嗟乎彼老人（指麥式斯）仆時銳呼之聲及骨碎聲猶在我耳鼓間也言次慘然王心爲之惻隱旣而將分牌會員始稍稍至然亦共祗十餘人耳小門旣啓諸人盡入内室坐旣定會長取牌而分三轉么心及鑽石仍未得而會長手中之牌則巳祗可一轉衆人均忐忑不已惟大佐獨至鎭定與昨日竟判若二人王竊念關心妻子乃能改易人之狀態抑亦奇矣旣而一人得一鑽大佐則得五心時牌巳祗餘二張而么心猶未出現少年座爲最末其上則即王也時王延頸而待吸呼亦幾停却汗珠冷然直被慘白之頰而下自悔不應以己國前途及父母鍾愛之軀爲孤注倘一博而負者奈何及翻視其牌竟爲么心王一驚如有冷水一勺直沃其心肺覺室中人物盡圑圑而轉似悔似戚莫可自名微呼曰嗟夫上帝恕我言次似眞有上帝臨其上者神宇爲之稍清張眸四顧則室中人已盡去卽大佐亦不見惟會長及得一鑽者方立室隅耳語少年則立於己側現爲失望之色曰幸哉君也倘許我以金錢買君之幸福者我必向君購之矣語已微喟出室而去嗟夫此少年者殆猶未知王之心也王膽雖巨然至此亦不能無悔果有願替王者雖出絶重之代價亦無所恤顧會章不能而王又不欲效懦夫所爲則但默坐不聲（未完） 
長篇小說 
[絶塞奮椎記（二）] [  野鶴]  
　　那平白地霖累月收穫都空池州一方的窮民本來匪尠經此一一刧地平日又添了無數哀哀無告的難人荒疇千里半化邱墟壁浪千層方形澎湃累得那些難民狼狽成羣　儴盈巿有的更是朝乞發棠夕委溝瀆東陽見了便不知不覺的動了他一片惻隱之心家資旣盛便立出白銀數千兩按人配給輸魯公之米指子敬之圂像這樣豪爽的舉動在這澆漓末俗中要算得鳳毛麟角不上三日早已哄遍了池州全巿一般積世老婦便宣着佛號說天下那有這樣活菩蕯灑楊枝滴水呢這時章立恭正僑寓在池家困萬分立錐無地所居場所和東陽的宅第相離不過百步晨夕過從情感似乎非常浹契見了東陽這回輸助便不住的崇禮詠歎暗地裏却暗暗發笑笑他把偌大的財産輕於一擲差不多投之虚牝哀苦由他哀苦吹縐了一池春水畢竟干渠甚事呢在立恭的心理這樣惋惜那知道東陽還以爲未足杯水莫濟車薪千鈞祗繫一髮籌維一再便再輸二千兩購辦棉衣數百套分給一輩子寒露待盡的計畫旣定祗苦大宗衣服一時没處可購定要和一輩子業成衣的定期購辦他旣半無家居在商業上的昻賤利弊全没知得毓忠更是拓落性成不甘和巿僧欵洽尋思無計恰巧立恭來訪東陽斗的念起他辦事旣穩經歷尤多索性委他代購豈不省了一回煩擾麽當下譚及立恭滿口應允東陽便交了銀兩殷殷懇懇的遜謝一回立恭祗顧謙遜並且說着和衣匠那樣接洽那樣採料那樣組紉有了端倪便先來報告一切謹愼將事决不負託咧過了十數天立恭足音　然並没到過一次東陽便等候得有些不耐煩了祗猜他或者有了要事遂爾稽延還慮不到他竟權謀暗就哩飯後没事駕言出遊不知不覺的恰到了立恭門外便乘便進訪登門一問倒把東陽嚇得退走幾步連話也都說不成來原來立恭本是以登樓之王粲作賃廡之伯鸞此時室廬猶是人物巳非冥冥飛鴻弋人何慕至於千提銀兩早巳繁上鴻翼一同飛向天涯地角去了遇人不淑枉托知音東陽不由得浩歎一回懶懨懨的還家說給毓忠聽了毓忠兀的大嚷起來說那小章孺子也敢玩侮我人麽倘然没禽到他我也不名江毓忠了 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[海關秋季稅餉總數（見本報甲戍年十月二十九）]  
　　海關刋列英七八九三閱月節略章據稱於秋季期内凡各通商口岸所收稅餉計共三百八十九萬七千九百四十七兩在上海一口所收者計共九十四萬有零福州則八十三萬漢口則五十七萬云 
[棉花出口數（見本報甲戍年十月初六日）]  
　　核計英十月分由上海出口之棉花計得二萬三千七百包運往東洋二萬三千九百包運往南洋一萬八千六百包運往漢口等埠七百餘包運往北洋一千五百包出洋往泰西計共六萬七千包積算合銀五十七萬兩 
尊聞閣筆記 
[奇遇（見本報甲戍年正月二十四日）]  
　　鄂省王慕堂遊於津門旅次遭盜喪其資斧王思身作寓公赤手何能度日乃遍尋親友之客津者而皆不遇也嗣遇陳姓之友武昌人告以苦况陳請其遷寓伊所王喜從之一日無事出游道經曲巷朱樓簾捲美姝掩映翠幕間衫痕鬢影髣髴游龍王以旅况難堪略無閒情眷顧信步而行未及數武有婢至前曰主人相候一語請移玉趾王訝其無因詰其主姓名婢曰見面自知無庸絮問王思客次無聊苟多得一叙談之所亦可破悶乃隨以行及至主人出則閨閣人也容華清麗見王亦錯愕王曰素乏趨承閥閱實爲誰氏女曰東君且勿問喚婢具酒王曰幸將姓氏見告以釋懷疑否則不敢冒昧以坐女乃言妾本秦淮烟柳中人也隨賈人至此不幸賈人死妾尙無歸疇昔見君經此絶似舊識故遣婢邀臨一話豈意似曾相識半面都無然不敢虚君一行故遣治杯酒以謝過耳王曰相逢何必曾相識但恨予旅邸含愁游食均無意緒不如暫别容圖再晤女曰君旣四海爲家亦復何庸介介乃止而觴之酒數巡詢王旅况王略以告女曰莫漫愁也君如欲整歸帆則妾可稍助如别有所謀亦請以告王曰卿旣不以交淺言深爲嫌僕何敢不布告心腹因歷陳前事且云遊資巳盡進退維谷苟得身入都門再訪故人或可稍爲展驥也女言妾雖齷齪頗具湖海襟懷君有所需儘可傾囊以贈乃出百金贈之無德色且和顔定神以禮自持王飲畢携資以行刻日入都所圖頗遂及再抵津門重過女所則樓窻扁掩　寂無人遍訪不知其所女豈其遊俠中之神龍歟 
[瑞典鯨魚（見本報癸酉年十一月十五日）]  
　　瑞典國京城司鐸火木積骨院中有一大鯨皮其骨抽出支以鐵條其臟腑挂於壁上皮長六丈五尺寛二丈二尺以木架支撑宛然一星内設几案盆鏡等物其口如門長五尺餘滿口毛如棕葉尙有腥臭之氣牙邊以跳板通於樓梯出入魚口其腹可受六七人詢之此魚出自北海因觸翻大船數隻有智者出以千人設法擒之乃得是皮 
[上虞海濱異魚（見本報癸酉年十二月初二日）]  
　　上虞之松下鎭其北接海潮汐所經魚龍出没該處海濱塘缺有如漏斗者爲潮水衝激幾成支河巨港退潮之後則同平陸一日有海中巨魚由南海外追逐賈船而至忽遇小漁舟巨魚即舍賈舶而逐漁舟乃漁舟輕捷便利乘間駛入漊中巨魚儘力躍入漊窄尾長不能轉掉須臾潮退漊空魚身遂膠滯泥沙焦灼異常忽又儘力一躍則竟居然登陸矣弄潮小兒見之喧傳於巿羣來環視則見魚頭若邱壑魚脊若山峰魚鱗魚鬣若樹木雖困於陸地尙噓沬睜目鱗皆怒張有人以尺度步之計長一百二十八步施割三日其肉方盡所留骨幹何啻專車其脉骨一節適如擣米之石臼海濱人之目見者咸娓娓之不倦 
文苑 
[迎送花神詞（見本報癸酉年正月初八日）鄭心珠]  
　　神之來靈煌煌駕虯龍參鸞凰明月佩丹霞裳燦雲錦耀文章泛金莖露酌玉浮梁瑶席紛羅瓊筵高張以歌以舞以對以揚平衡衆香管領羣芳二十四風風風風應多福無疆三百六日日日日新長樂未央神之去靈洩洩卷虹霓爭塵翳蕊珠游馺娑憇絢韶華騰芳麓色相互根菁英圑綴烟靄霏空香雲飄細春景無邊春光無際配德東皇報功靑帝晴晴雨雨暖暖寒寒年年歲歲葉葉枝枝紅紅翠翠生生世世 
花叢談屑 
[趙琴仙（見本報癸酉年十二月初三日）（海上小成連）]  
　　趙琴仙冒金陵籍實瓦梁人貌妖嬌性豪放其體穠纎得中修短合度其態翩若驚鴻矯若游龍落籍雉臯聲名藉藉蓋色與藝誠有足動人者無何歸隴西公子雙宿雙飛羣慶得所乃未幾公子卽世琴仙又入風塵十年之中輾轉廣陵吳會間所如不合姿亦少減然一種豪氣一席清談猶足傾倒羣流涵蓋衆美庚辛之變來遊滬上所主不一家曾與魏塘儻道人遇道人固雉臯舊識也製琴娘曲贈之其詞曰天風海水摇新綠靑鬢成連誇識曲一彈再鼓畫簾中洛陽女兒花影紅羅敷忽得好夫婿五十絃成氷作柱胡笳淚濕蔡家姬　入離鸞風弄絮自憐薄命刦難消綺恨重重不自聊一棹江湖頻載酒七絃烟月獨停橈相逢屢訪曾相議過眼春痕雲便滅東西溝水各風流我巳逃名卿可惜暮春三月申江頭花飛草長愁復愁小樓暮雨乍開宴千呼萬喚猶佯羞韶顔竟作秋娘矣只有兩噓尙秋水霜罩芙蓉瘦玉龐風吹桃李憐芳乳流水高山負伯牙悔敎未上七香車幾回噩夢聰明誤百轉情柔茵溷嗟金夫更與錢神忤五角六張無覓處夜半靑氈錯繡裙春深紅袖遮窮袴無復新聲托玉徽雛環三五侍靑衣强支棋局蘿牽屋誰污車茵月滿扉漏盡鐘鳴猶未歇百斛鮫珠花亂泣畫眉新樣雨翻雲聽到雍門心更咽琴兮琴兮人不可以自蹉跎少年老大傷如何盛時空說黃金賤失路偏驚白眼多國工綠綺無雙手一樣劉伶墳上酒房中之曲曲和平千門萬戶皆春聲琴仙誦其詞畢潸然淚下若不勝今昔之感者吾因之有慨焉古來英雄豪傑得其時則氣足以懾風雲威足以撼山岳心雄萬夫目空一世失其時則束縛形骸動輙得咎幾爲嗇夫賤隸所侮辱而不敢校比比然也琴仙當得意時揮金如土睥睨一切所遇皆名公巨卿雅人上客雖戶外屨滿而尋常巿俗之子踵門不得一見及其至滬也閱歷旣深眼界愈高口中津津樂首者猶是當年鉅公豪舉而目中所見則皆庸商俗賈淺陋齷齪氣旣粗莽語又凌雜琴仙高視闊步鄙視之不暇故其道决不能行行矣琴仙亦何戀戀之有哉黃鵠旣舉黃浦蕭索幸留養女鴨鴨於吳素雲家客之願識琴仙者聞鴨鴨之歌覩鴨鴨之舉猶可想見其阿母之一斑焉 
雜錄 
[治吞洋煙方（見本報癸酉年十二月十七日）]  
　　人有一時愚昧輕生誤吞洋烟立刻命懸呼吸凡服吐烟方多有不效致束手無策坐視其斃命者不計其數良可傷也予業經醫治多年始得立救回生神方治活誤吞洋烟之人極多或將死而未死只要灌得下藥急用明雄二錢鷄蛋清兩個生桐油一兩若和燒酒吞下者加葛花三錢炒黃爲末各昧均用河水調和服下即吐如未和燒酒吞食者不用葛花或所吐之烟未盡或不肯速吐可用硬鴨毛或硬雞毛蘸桐油掃咽喉必令其烟毒吐盡然後進以稀粥否則胃氣未安食之又必作吐再吐烟之後卽用生甘草五錢食鹽五分明白礬五分金銀花五錢土茯苓五錢煎湯服之以追餘毒愈後卽多食杮餅以解桐油之毒烟毒若重服前方而仍不能救者如四肢已硬而重而心口尙有熱氣或無熱氣而口角尙流血水切勿謂其已死棄而不救速用艾絨搏作黃豆大炙氣海穴（氣海穴在肚臍下一寸五分）肚腹兩邊用兩人以手往下推運不可稍歇其炙不拘次數必使受毒之人手足能略動方可停止蓋艾炙手縻爲時旣久腹内必有響聲有響聲則竅開竅開則烟毒必能下行矣飲食服藥仍同前法此炙法世所罕知經驗有年實有神助救一活一救百活百奏效之神無可比擬再有說者凡吞烟人在七日内身不殭硬切不可入棺祗要死未腐爛均可以炙法治之 
　　栩按近時吞洋烟者已絶無聞見蓋吞烟不如直接吞金耳一笑 
 
 
 

Page 18

 
 
   
 
