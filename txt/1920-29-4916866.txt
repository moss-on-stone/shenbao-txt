# 1920 - 29 - 4916866

 

Page 1

 
 
   
 
 

Page 2

 
 
   
 
 

Page 3

 
 
時評 
[政府見解之根本錯誤（冷）]  
　　中國人民之力爭青島者所以表示反對日本之侵掠主義而不僅爲青島也故德約之不簽者以此今日之不願直接交涉者亦以此蓋以日本苟未舍棄其侵掠主義以前我國寗爲力屈而决不願心屈也蓋青島問題爲一部分而侵掠主義之不破除則爲中國之後禍者必無已故國人之所以致力者爲此國人之所以表示者爲此國人之所以始終不屈者亦爲此今政府以一時之利害爲權量此事之本位抑亦誤矣 
[命令]  
　　一月二十八日大總統令據東三省巡閱使張作霖黑龍江督軍孫烈臣呈稱據暂護呼倫貝爾副都統貴福咨呈竊查呼倫貝爾向屬中國完全領土隸黑龍江省管轉自攺置特别區域以來政治迄未發達自非悉聽中央政府主持不足以臻治理兹據全旗總管協領左右兩廳廳長帮辦等會議多次僉謂取消特别區域並取消中俄會訂條件實爲萬世永賴之圖因推左廳廳長成德右廳廳長巴嘠巴迪索倫左翼總管榮安索倫右翼總管凌陞等代表全體籲懇轉電中央准將呼倫貝爾特别區域取消以後一切政治聽候中央政府核定其中華民國四年中俄會訂呼倫貝爾條件原爲特别區域而設今旣自願取消特别區域則該條件當然無效應請一併作廢伏乞鑒核轉呈等語核閱來呈情詞懇摯具見深明大義應即俯如所請以順羣情所有善後一切事宜著該使等會商主管各部院察酌情形分别妥等呈候核定施行總期五族一家咸霑樂利用廣國家大同之化本大總統有厚望焉此令 
[專電]  
　　北京電陸意對日交涉先决閩案次談魯案（二十九日下午三鐘） 
北京電開封各團體電反對日本繼承山東權利（二十八日下午五鐘） 
北京電徐定明午宴陸邀段靳陪席（二十九日下午一鐘） 
北京電政府對防邊護路辦法業向協約國聲明（一）中東路屬我領土主權不容第二國施行統治權（二）霍爾瓦特僅爲鐵路坐辦無擔負國家統治之權能（三）按照中東路合同公司俄員及沿線僑民應由我國完全保護（二十九日下午三鐘） 
北京電津曹請嚴懲學生政府復電贊成（二十九日下午三鐘） 
北京電日使再請嚴禁檢貨敎部因通令各校查復（二十九日下午三鐘） 
北京電中荷條約試行早經期滿已由外部切商荷使修正 
北京電張作霖電請派兵赴黑河對岸保護僑商（二十八日下午五鐘） 
北京電潘復謂欲維財政現狀不主裁釐（二十九日下午三鐘） 
北京電駐閩潘旅派代來京索餉如不照發惟有撤防（二十九日下午三鐘）北京電齊耀琳電請給假赴津省親（二十八百下午五鐘） 
北京電一吉林二十六日電續派第十三師由春過哈爾濱開往後貝加爾（二十八日下午五鐘） 
北京電岑春煊等漾二電庚電悉國民渴望和平同人咸願速决因此總代迭請更易未荷照辦請照前電辦理（二十八日下午五鐘） 
北京電西南五總裁復靳電非撤王無開議望（二十九日下午三鐘） 
北京電張懷芝電父病未痊請再續假十日（二十八日下午三鐘） 
北京電庫徐電奇蘭烏什等處請派兵保護已由恰克圖派少數軍隊前往該處激黨已撤退 
北京電曹　電各師旅欠餉若不設法籌給何以固前方軍情懇先撥一百萬（二十八日下午三鐘） 
北京電田中玉電吳長植丁母憂請開缺府復電准給假百日在營持服（二十八日下午八鐘） 
香港電軍府致靳有電稱張敬堯種烟應嚴行懲戒又電言張罪夥速辦以謝湘人（二十九日下午三鐘） 
香港電憲法會議擬支日續開但最近調查在粤參員祇一百四十八衆員四百二十餘已不足法數香港電赴汕艦不日返粤當道令警廳函飭報界禁載澳交涉 
香港電唐繼堯派員來粤籌無線電通京粤（二十九日下午三鐘） 
各通信社電 
○廣州電今日憲會仍未成到會五百七十人改談話會决定憲會暫行停頓通電宣告停頓原因由於沈鈞儒徐蘭墅等三十餘人不肯出席電文中有同人此次議憲親喪不給假扶病必出席無非欲完成憲法自完責任乃被少數人蓄意破壞致多數無以自解於國民等語現各議員仍不離粤照開常會徐圖補救 
[（二十九日）聯合通信社電]  
北京電山東問題當局語人以自國眞正利害爲標準正徵各方意見暫未能定 
北京電政府電西南略謂肇和三艦駛入東由海面請飭撤回共維閩局 
北京電五年公債首期還本定朔日抽籖 
北京電崴埠已被激黨佔領 
北京電部電新督增軍新邊嚴戒備 
北京電天津風潮政府訓令曹省長平允處置 
北京電院電顧使外傳英法對俄亂組共同軍是否屬實希速復 
北京電戰後經濟調查會將取消 
北京電胡維德懇請辭職將准有顧維鈞繼任消息北京電江紹杰昨日赴滬（以上一月二十九日） 
[以上中華通信社電]  
北京電駐俄軍事代表張斯麏到京據云俄亂非一時可平謝米諾夫在新舊兩黨均無信用不足爲患北京電有人以私意叩陸外長魯案宗旨答謂民意自黨尊重但外交重要須加考慮個人不挾成見亦不敢盲從 
北京電呼倫撤治令已發表伍貴福爲副都統閣議通過（以上二十八日） 
北京電陸徵祥因牙病請假暫不到任陳籙不肯負代理部務責 
北京電魯案决提交新國會已備咨 
北京電阿剌伯人受俄激派傳染欲布其主義於新甘回敎徒回敎領袖查得所散印刷物呈報到京 
北京電鮑貴卿請以總司令石義向駐哈協約代表接洽宣布保護中東路線權閣議可决電鮑照行 
北京電李厚基電南軍於泉川西南北三面同時增兵除飭唐國謨嚴防外請電西南詰責 
北京電王揖唐電院請根據唐繼堯皓電促西南電唐紹儀開議 
北京電桂省又有專員梁某來京聞將會同前來之邱某與當局接洽和局 
北京電和議分代表江紹杰定明日出京回滬 
北京電孫實琦將出任外使稅務督辦一席有由梁士詒再任說（以上二十九日）以上中孚通訊社電公電 
郴州譚延闓通電張敬堯盤踞湘中於今二載搜括民財屠戮民命紗廠礦砂之拍賣田賦軍米之誅求金融紙幣之紊亂軍隊之剽掠種種事實罄竹難書近之散種烟子解散學生則其設心尤險而爲禍尤烈鴉片流毒盡人皆知禁烟期限載在條約湖南本禁絶省分張敬堯入湘大弛烟禁自軍署及所屬各機關白晝開燈吸食又通令各縣種烟自奉天販運烟子四十餘大包經鮎魚套車棧查獲通告在案種烟愈多則民問之吸食愈多非盡湘人而沈入黑籍寃魂不可烏乎湘人何罪殺之以刀兵殺之以括掯又殺之以烟毒哀我孑黎籲天無路然猶忍一時之痛苦可期救濟於將來身體上之痛苦未可剿絶乎人心若其摧殘敎育一日而解散七十餘校暴戾恣睢一至此極則近世紀所未聞見者也湖南敎育經費歲定八十餘萬張敬堯尅減其半以飽私囊以其餘四十餘萬扣發紙幣折現僅得十之一二無米之炊各校岌岌福州告警學生怵於外侮激爲焚燬劣貨之舉張敬堯使其弟敬湯嗾軍警合圍痛毆致令全體罷課又迫令數萬學生同時解散不准淹留各男女學生奔走呼號於北京於衡陽達數千人莘莘學子失業流離夫何人斯横罹罪網而張敬堯猶目之爲學匪（中略）水深火熱一至此極維諸公之憫念一致主張湘人幸甚全國幸甚譚延闓號印里昻無線電（路透社送） 
[法議院選擧議長]  
二十八日巴黎電昨日衆議院本擬質問米勒蘭内閣之大政方針迨巴爾都氏演說後衆允展期星期五日質問衆院繼續討論修改議院規則事宜後以三百四十七票選定格羅西埃氏爲議長以代現任陸軍總長勒菲佛氏 
[法議院之兩議案]  
　　二十八日巴黎電昨日内閣開開重要會議公共工務總長宣布增加煤斤供給辦法並决定設立清償處清理法德兩國間之債務又任三陸軍大將爲參謀次長末乃規定新設總長之權限 
[協約國與德前皇]  
二十八日巴黎電倫敦消息政界之意協約國不致以經濟壓力施於荷蘭迫令交出德前皇大約將繼續以公文來往談判俟規定切實之答覆而後已每日捷報謂荷蘭如堅决拒絶引渡德前皇則協約國將質問荷政府能否擔保德前皇永留荷蘭如德國政局變更能否嚴防德前皇逃回本國圖復帝位 
二十八日巴黎電昨爲德前皇六十一歲生辰未舉慶祝 
[阜姆問題尙未解决]  
二十八日巴黎電巨哥斯拉夫政府仍未答覆英法意三國提出解决阜姆問題之辦法該國代表特魯比區博士在此聲稱貝爾格勒民情日見激昻紛紛開會促請政府保衛國家利益 
二十八日巴黎電達倫齊哇氏羅馬東巨間之飛行業已作罷現於阜姆徵集新兵五班 
[國際勞工會]  
二十八日巴黎電國際勞工部管理團繼續在巴黎開會昨日切實採納華盛頓國際勞工大會所議决之條件與建議法比瑞士僱主代表仍主張對於每日工作八小時之保留案湯瑪氏被舉爲國際勞工局總理 
[各國近事記]  
二十八日巴黎電駐巴黎德代使美葉氏明日將至外交部以國書遞交外交總長 
二十八日巴黎電倫敦宣稱工黨巴恩斯氏已脫離内閣法報皆以巴氏辭職爲惜因巴氏在戰爭内閣中於佈置戰事及豫備和議二端勞績甚著也 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[美國共和黨與和約]  
　　二十四日華盛頓電自稱代表餘員之共和黨參議員八人昨與洛志氏會談甚久曾向竭力反對關於和約保留案之調停辦法謂如堅主此項辦法則共和黨將有大分裂之虞聞洛志氏曾言共和民主兩黨大會尙未得切實之同意諸條件須由本黨確認云塔孚特氏同時亦至參院促請贊成調停辦法 
[澳洲之國防計劃]  
　　二十四日倫敦電泰晤士報雪梨電稱澳洲統兵大員自歐返澳後由黨道請共籌畫應付各種事變之國防新計畫現此計畫業已擬完將交法國與美索波太米亞境内之澳軍司令核奪然後再由摩那施將軍審定一般軍事家現皆注重澳洲陸軍防務整頓完善之必要而政客則因經費問題不甚注意裴德胡將軍近在墨爾邦演說謂澳洲若以國際聯盟爲可恃則愚不可及實則澳洲必須維持國民軍而與紐絲倫更謀提携之道再澳洲與印度間須極完全之接洽彼此時常互易將校云 
[德國之造船與協約國]  
　　二十三日維廉沙文電協約國國際委員團發見德國有意規避履行和約條件而不將應交之船千餘噸交出德人現正建造每艘九百九十五噸之船舶 
[各國近事記]  
　　二十四日倫敦電每日郵報載稱海格上將將於下星期四告退 
二十四日倫敦電每日郵報載稱倫敦車務公司管理地底鐵道電車街車者本年虧折英金一百五十萬鎊現請運輸部接管營業一切條件悉照政府管理幹線鐵路合同 
太平洋路透電 
　　二十九日北京電清華張校長已辭職繼其任者聞爲前充倫敦使署參贊之陸氏 
二十九日北京電連日槍决搶犯今日午後又槍斃九人 
二十九日北京電政府因銀行團五百萬英金借欵 
年關前能否成立尙未可必故擬發行一千萬元内國公債 
二十八日哈爾濱電聞過激黨已將柯爾恰克送交黨人執法處促令開審昨鐵路工廠之代表請霍爾瓦特釋放政治犯霍答稱此非其權力内事宜向主任裁判官請求昨夜工人舉行大會後决定再提出其請求聞工人對過激黨表示同情之集衆行動已定二月一日舉行當道將設法妨止其逾分行動 
國外要聞 
[專使團會議紀錄（八）]  
　　顧全權嚴參事見日本吉田秘書官問答（嚴參事原稿）八年二月十五日下午四鐘半牧野男爵秘書官吉田茂來館見嚴參事鶴齡吉云陸總長有暇否請一見嚴云陸總長適乘車外出吉云王專使在館否嚴云王專使亦外出吉云牧野男爵今日不能接見閣下良爲抱歉余臨走時特囑余向閣下道歉因彼極願與閣下相見也嚴云牧野男爵有暇時當前往致敬吉云此三件中除第二件外其第一第三係貴國政府與敵國商人所訂合同敝國全權不能說反對送去亦不能說不反對送去總之貴國如欲送去敝國全權不反對嚴云余已聆悉吉云今晨伊全權對於閣下禮貌二字不能同意者伊作權之意兩國訂立密約如有一方欲宣示第三人當得他方同意亦理上之事至少係道德之事嚴云對於此事余正欲以個人之意告知閣下余今晨回來回報陸總長陸總長對於伊全權所稱「商量」「拘束」及「陸總長必知之」之語頗爲詫異陸總長謂大約經東京訪貴國外部大臣時談話中偶及和會中我兩國鄰邦遇事終須互相提携此種客套容或有之至於送文件時必須互相商量受有拘束此决非意中所有也至於閣下所云秘密文件一層無論其是否秘密在五國會議牧野男爵及敝國全權均允許將秘密文件送至五國會議矣吉云伊全權之意余已言之矣請不必認爲一種非常重大之事顧全權余亦願一見請閣下電詢是否在館嚴云顧全權在此想來必願與閣下相見移時顧全權來室接見吉田茂秘書官將上言略述一遍顧云如是貴國全權對於此三項文件並不反對余領會矣吉云我東方兩國與歐美之國交際頗多而日中兩國反覺生疎余個人頗不以爲然甚希望將來兩方多交際往來顧云余極願與貴國代表往來惟近日因各種會議實無暇從事於此誠事實上所不能也吉云此亦實情牧野田爵亦頗覺忙碌當日貴全權向五國會議陳述山東問題若能於未陳述之前向牧野男爵預爲接洽豈不甚佳顧云當時牧野男爵向五國會議提出山東問題余等極不知悉待臨時會議電話通知赴會始知牧野男爵已將此問題提出矣當時會中令余陳詞余毫無準備只得將所知者開誠陳述閣下所謂接洽即使欲接洽何從接洽起吉云如此說來其咎倒在牧野男爵顧云余並不作此說請勿誤會吉云總之兩方能互相交際甚善顧云余亦極贊成 
國内要聞 
[北京通信（志鑫）]  
　　政府方面之論調傾向直接談判與人民公意相反 
德約發生效力之後日使直接交涉之通牒即到外部政府取何態度初無表示但以陸使之未到爲推諉之詞今陸使到京矣不能復有所推諉記者於此急欲覓些消息以慰一般之渴盼乃各方探訪其不負責之表示殆與我人相等謂爲政府之態度亦有所未可蓋政府迄未有决心當然無態度可表示也無已姑就當局談話中之流露者哀列如次 
問直接交步政府是否贊同答宫様的答覆只可答君四個字曰在考慮中然我個人之意見不妨爲君表示一二我意此種考慮當然須有標準外交之標準當以國家之利害爲前提道德固不可恃好惡之感情亦不足較也夫直接交涉之不能無害固我人所是認者也然不直接交涉之是否無害我人亦須顧到直接交涉或亦有利然其利是否較不直接爲多我人尤應審度總之利害相權利取其多害取其少此政府之責也如曰對日之感情已壞無論如何有利總之絶對不與商量此其標準先誤在野者或可作此快心之論政府固不可誤此方針也 
問提出國際會議有無把握答此事須先分清層次不能併爲一談（一）是否可以提出此其問題如次（甲）山東問題是否爲爭持不解之爭論蓋倘不如是卽無提出之理由也（乙）未經當事兩國之磋議是否可云爭持不解（丙）提出問題是否爲中日間之交還問題蓋倘爲中德間之交還問題則爲協約國所早已否認者無復提議之餘地也（丁）倘爲中日間之交還問題則形式上爲出於日本之自動（對德和約中並無交還中國之規定）苟中國不與商議則日本於形式上不負義務此時尙無交涉可言去爭持不解之程度殊遠是否可以提出更爲欵問（二）提出用何種方式此其區别有三（甲）以不受此項通牒爲提案（彼以交還爲詞似不能作爲爭端）（乙）以不認中日間二十一條等契約爲提案窒碍孔多具詳前此所報載不勝枚舉（丙）以不認和會之解决爲提案（不簽德約卽是表示此意無庸再提）綜是三端應用何種方式殊難一言面决然即使以别種方式提出而聯盟之受理與否尙屬疑問也（　）提出後我國是否有勝利之把　此固全屬於推測然有不可不知者三端（甲）各國對於日本之關係何如英日法日之密約其效力固已終止然英法是否有賴於日本有無援助日本之必要一欵問也（乙）各國對我之感情與其利害何如英法諸國是否有賴於我有無援助我之必要又一疑問也（丙）國際會議勢力之中心何在所謂五大國諸小國之分别我人不致健忘也中日之交涉小國與大國之交涉也今者美於德約尙未批准不能列席則所謂五大者英法意及日本耳我國無參預協議之資格而有服從决議之義務此其結果何如尤疑問也綜上三項而言則所謂提出國際會議者其危難如是我非反對此主張也然一般輿論一若提出國際會議則我國必立佔勝着者此其昧於眞相不得不望共加研究耳 
問美國之保留案是否足爲我助答保留案云者謂美國對於山東問題雖已批准德約然仍保留其發言權與退出國際聯盟之自由耳蓋若法英諸國之已經批准者對於德國之以山東交付日本絶對不能再有異議美國雖亦承認由德交與日本（批准）但仍欲有異議之餘地（保留）然欲爲異議與否全屬於美國之自由非有必持異議之義務也即非有必助我國之責任也即持異議亦惟表示其意思而已非能强五大之四使從己也其所求退出國際聯盟之自由固卽爲對敵作戰之代名詞然退出與否屬於彼之自由非其義務也反之則英法諸國之不能自由退出者其受五大協議之拘束益可知焉今者美之保留批准尙未通過即使通過其效力亦只如上云云乃一般輿論一若謂保留案即係美國之助我索還山東者此則國人所不可不辨也 
以上諸談話於本問題皆有重大之關係其言之當否願我國人共研究之 
[山東問題有直接交涉說]  
　　軍閥派力持此議 
山東問題自日使提出通牒一時議論紛紜要不外拒絶與容納二途容納則爲直接交涉拒絶之則提出於國際聯盟會而聽其解决一般民意皆主後者惟政府方面則頗傾向於前者其意以爲苟對日拒絶交涉自須將本案提付國際聯盟届時設被否决則救濟之術更竊不如先從日本之請試行交涉更可豫附一定條件聲明必至如何程度我國始能照允倘雙方意見乖離交涉至於破裂則再以他種方法補救此種論調政府中漸占勢力而軍閥首領某氏持之尤堅某氏於接到魯省反對直接交涉電後曾語國務院某當局云如不交涉即無異放棄膠濟之兵先不能撤退山東人實際上之吃虧未免太甚希告貴省人士勿爲感情客氣所誤國際聯盟未必可靠云云聞某氏意見極主交涉後補行簽字現内閣於外交本無所謂方針全唯軍閥首領馬首是瞻特以今日正在民氣激昻之時不敢徑行直遂爲决絶之表示耳近聞擬取公開主義俟國務會議决定大體後提出於新國會由政府委員出席爲利害上懇切之討論一面分徵各省疆吏與南方各首領多數之意以定最後方針惟陸子欣以輿論反對直接堅决旣如彼而政界空氣又如此且渠爲拒簽德約之人更無與日開談判之理因此頗有乞休之意而某派方面正擬推薦其首領李氏繼長外交以謀貫澈外間又傳靳氏因陸使態度之消極亦具有下野之心日來政局爲外交牽動形勢極爲渾沌云 
遠東通訊社記者日昨訪政界某要人叩以山東問題之意見某要人云山東問題發生以來爭議年餘迄莫能决國人同深憤激最近日本以通牒要求直接交涉舉國更爲惶駭函電紛馳日必數十起除社會方面有正當表示外政府當局雖於談話中略有所示意亦可謂不得要領即如最近由海外歸來負有外交全責之陸外長對於各界之請見每每託詞拒絶國人深爲不滿惟政府中人對於該案多持權利說冀以炫惑國人之耳目故連日外問有條件的直接交涉之語其實證以日本近年來之過去外交歷史所謂撤退膠濟鐵路線兵備及鐵路管理權之讓還取消山東民政署改訂濟順高徐條約等均不過一種甘言蜜語縱使一一履行而於二十一條之協定依然不能撤廢蓋今日國人所當注意者山東問題固爲重大實則二十一條之協定更遠過之實不宜徒絃於目前之微利而忘國家根本大計况所謂目前微利尙在不可知之數耶質諸主權利說者當亦啞然失笑也且以此項問題旣已成爲國際懸案當然聽諸國際聯盟解决所謂以法律始以法律終也惟國人於此須有一種至大决心即縱使因提交國際聯盟解决不幸而生其他之變故使吾國應享之權利盡行夫去亦在所不惜令外交當局放手做去而後山東問題方有完滿解决希望也 
[密勒報之山東問題借箸談]  
　　當提出國際聯盟卽不得直作爲懸案 
是美新聞社譯密勒評論報云駐北京日使小幡於一月十九日赴外交部致通牒於陳籙請將魯案直接開議因和約現已生効力日本將依約繼承德人在山東之權利又謂日本願歸還膠州於中國但須將該地癖爲一萬國租界云云中政府對於此事於陸徵祥未回北京以前將暫不答復據國務院最近消息各閣員對於直接談判一層贊成與反對其人數適相等故在政府方面陸氏實有舉足重輕之勢至於一般人民於數月前阻止簽約得告成功者今能否再壓迫政府使行前後一致之政策乃爲一大問題無人可以預言其故因一大部分之學生在五四運動時確具有眞實之權威者後因慣用罷課手段以反抗其校長及敎員故在大多數人間已漸失威望也又有一事使華人失却勇氣者即國際聯盟會爲少數强國所把持考其究竟亦不過一種國際滑稽劇故未必能有公平無私之判斷卽如威爾遜總統爲國際聯盟會主要發起人之一實則對於聯盟會之能力亦已自喪其信仰當彼未病之前在舊金山一婦女大會中對於其承認和會山東問題之判决自行辨護中有一語云吾人應爲山東問題而與英國及日本開戰耶此語與提倡國際聯盟之精神顯不符合是無怪華人對於國際聯盟已漸致其懷疑矣日使小幡之通牒將於中國對内對外皆有絶大關係其中要點如下（一）和約已生効力日本即依約中條繼承德國在山東之權利（二）依照日政府以前屢次宣言膠州歸還中國（三）中日應合組一委員會討論及解决膠州歸還問題（四）俟中國特組一衛戍軍接管膠州後日本衛戍軍卽撤退現仍暫歸日軍管理（五）中國應儘早决定日期開議此事中國内閣對於此通牒已開議數次尙未决定辦法其中表示之意見大旨如下閣員中之贊成直接交涉者亦承認直接交涉無異否認拒簽德約但謂不直接交涉亦使中國陷於困境因旣不直接交涉無非提出國際聯盟會然聯盟之主倡者威爾遜總統且已遭各方面之反對如此情形又何能望聯盟會之能秉公判斷乎和約旣已有效山東條件亦已有效除非中國有力阻其實施並得美國援助山東問題方能暫時懸擱以待國際聯盟會之判斷然中國自己無力美國現亦有取旁觀態度之勢而日本已取得德人之權利若中國拒絶其直接談判彼大可藉口久假不歸又何法以處之乎至於英法意三國因對日有密約不能不贊助之密約之結乃在戰事危急之時固出於不得已然三國勢不能轉而贊助中國以挑日本反感以上爲主張直接談判者之言至於反對直接談判之閣員則亦振振有辭謂德約旣已拒簽今又直接談判前後矛盾直同兒戲日本當然用和約條件爲談判之根據若中國竟與開議是卽承認和約夫協約各國前請中國簽約則拒之今以日本之命令即又承認之乎果爾則中國毫無氣節將貽全世界之笑矣且不與南方商量遽允與日本開議尙有兩重危險一則使國民排日之念益深一則將造成新内亂是也福州之風潮勢將再見南北隔閡亦益甚必至不能調和而後已目下全國各處已粉粉來電阻止直接交涉若政府不尊重公意其結果殆可逆料今假定北京政府竟不顧世界之嘲笑國民之反對悍然竟與日本直接談判許日本繼承德國權利則其所換取而得者厥爲何物可觀於和約中之山東條件而知之其第一百五十六條云德國將一八九八年三月六日與中國所訂條約及其他關於山東省之各約章中取得膠州境内之一切權利名分特權如鐵路礦産海電線等放棄讓與日本德國在膠濟鐵路及其各支路權利以及一切附屬財産如車站工場動與不動之車輛礦産及開礦用之機器與材料連同所有一切權利均爲日本所得從青島至上海及從青島至烟台之德國海底電線連同一切財産及權利亦爲日本所得不負任何代價之責任其第一百五十七條云德國在膠州所有動産與不動産以及所經營之工程及其用費直接間接均爲日本所得不負任何代價責任第一百五十八條云德國應於本約有效後三個月内將關於膠州行政上無論民事軍事財政司法或其他之案卷簿籍圖様地契及各種文書交與日本在同期内德國應將關於上兩條内所指權利名分特權之一切條約約章或合同之詳細給予日本按所謂權利名分特權者其性質範圍如何試觀一八九八年膠州條約中之第三節卽可約略知之該節云中政府承認在山東省内如需外人助力無論爲人材資本或材料均須先儘德國製造家及商人令其供給倘德國製造家或商人不願擔任中國方能隨意辦理該約之他部分又規定在該省造鐵路兩條並沿該兩路全線及兩線之兩端距離三十里内開礦此等權利今將盡歸日本所有矣兹將國際法大家赫歇氏大國際法評論報中發表對於山東問題之意見附錄於後其言云關於日本歸還膠州之義務一問題無論其義務爲道德的抑爲法律的吾人皆不願討論就吾人觀之此問題實無甚重要即使所謂歸還者果屬實行其歸還之條件亦必使日本在實際上控制山東因亦控制中國誠如一著名中國政治家兼外交家之言曰彼（日本）將保暇肉而以蝦殼還吾人也云云誠哉此言然則爲中國計自以訴諸國際聯盟爲爲佳今且勿遽逆臆聯盟會之不吾直就令訴之而果無效則可聽此案之懸擱始終認爲日本以强力侵略中國待中國他日轉弱爲强或日本遭受對外或對内之糾葛時中國乃乘機起而掊擊以復此仇未爲晚也 
[陸子欣與京學界代表談話]  
　　陸氏將出席學界歡迎會 
陸子欣到京後各方面對於山東案尤爲注意惟聞陸氏之意以此案關係甚大擬徵集各方面之意見方可定應付方針前日雖謁見東海略有陳述然對於外間殊無何種表示陸並以倦游初歸身體困憊擬請休息數日昨日（二十七）國務會議亦未出席外間因此有陸將不就外長之說昨日下午四時北京學生界男女代表方豪等十人又赴東堂子胡同外交總長新官舍要請謁見陸氏陸先派參事王景岐代見嗣經各代表堅請遂自行出見約談二十分鐘各代表先表示歡迎之意並言擬於日内擇期開會歡迎深望專使對於山東交涉决定宗旨務將日本通牒原封駁回方足以對國人而全責任云云陸氏答謂歡迎一節實不敢當諸君愛國熱誠極所欽佩但余亦民國一份子其愛國責任當不後於諸君惟此項問題重大須召集朝野意見愼重考慮方可進行外交當局不過負口舌之責至於應取若何方法則全恃國人之意旨以從事總之須要政府與國民方面合心一致共棄疑猜使負交涉之人有所根據方可謂各稱其職以有利於國家諸君之意余亦可做一種交涉之根據俟各方面竟見决定之後余當再與諸君晤談云云學生代表繼言各界擬定本星期六日開歡迎會屆時務請專使撥冗出席發表外交意見以慰人心陸氏答云出席一層或可做到惟余病尙未愈恐不克演說學生代表云外交問題不貴多言我等希望專使出席以極簡明之方法宣布外交之方針於願足矣言畢興辭而去聞學生代表退出後卽往北京大學續開會議討論本星期六日開歡迎會之一切事宜 
[政府中之三會議]  
國務會議昨日（二十七）星期二國務院舉行倒會陸外長未到仍由陳代部到席上午十一點開議計議案八起（一）青島外交案略有討論無結果靳氏主張俟星期四會議請陸總長列席再詳議辦法（二）呼倫取銷自治案結果即日呈請明令發表（三）呼倫取銷自治辦法善後經費案結果交財政部妥爲籌議（四）中東鐵路保護案霍爾瓦特擬攫取中東路沿線政權有公文致鮑督辦自稱遠東總長鮑督辦除斥駁外並電政府結果照原擬辦理（五）擬任陳啓圖爲川邊財政廳長結果呈請明令任命（六）川邊鎭守使陳遐齡電請軍費案結果即日交財政部籌滙（七）日軍假道中東路問題鮑督軍電政府謂日軍擬由中東路假道進兵赤塔特請淮否結果未詳（八）外蒙奬章辦法問題蒙藏院擬對於外蒙翎頂兼用貝子以上准給二等嘉禾章可與雙眼花翎兼帶結果照辦時十二點三十分散議 
參陸會議參陸辦公處昨日舉行會議上午十一時開議由張志潭主席重要議案計有四起（一）新邊發生激戰應飭令新督開軍隊於新邊嚴爲戒備（一）恰克圖唐努烏梁海請宣佈戒嚴令應即照准（一）吳佩孚請裁防軍展緩三個月自應援案照准（一）軍用國庫債劵嚴爲稽核以免發生弊端議畢當即分别電知各處 
外交會議公府之外交委員會於昨日上午十時開會由委員長汪大燮主席新由歐洲歸國之外交總長陸徵祥氏亦出席該會其議案如下（一）萬國聯盟後我國應持之外交新方針（二）依爾庫次克及沃木斯克失守後東北方面之外交進行事件（三）福州交涉之調查審議報告陸總長並講論歐洲外交形勢頗詳 
[京學界之最近會議]  
　　北京學生聯合會昨晚（二十七）在北京大學開緊急會議自七時至十二時止已議决三事（一）歡迎會事件决定本月三十一日（星期六）下午二時在北大法科大禮堂開歡迎陸專使大會由各校代表若干人與會（二）上書府院陳請事件議决即日上書府院陳請三事「一」罷免楊以德釋放天津被拘代表「二」山東問題不得與日本直接交涉「三」福州事件應照國民大會議决條欵辦理（三）游行大會或國民大會事件如政府對於上述三事不予以滿意之答覆則擬聯絡天津武昌南京上海各處國民開大會或遊行運動云 
北京大學於二十六日開全體大會主席報告聯合會議决辦法三條（一）回復舊日學生界出版物以增國民的知識（二）接續出發演說以醒悟國民使知外交的重要（三）開歡迎大會請陸專使到會宣示外交方針及報告在西歐會議之經過主席報告畢卽謂今日大會係專研究山東直接交涉問題請同學自由發表意見即有四五十人表示意見理由均言定直接交涉害多利少當本五四六三之精神爲堅持之奮鬭不失前此拒絶簽字之效果同時並議决四條辦法（一）對於本校評議員無故不出席得宣佈其姓名（二）對於講演不能出發者亦不加强然現在到會人員當負完全講演之責（三）開國民大會（四）游街大會提交聯合會評議案表决多數通過議畢并聲明遇有必要時得仍招集大會討論辦法時至十鐘餘始閉會 
北京高師學生近因山東中日直接交涉之危急天津拘毆學生之慘虐於昨日（二十七日）開全校學生緊急大會首由總代表報告向外交當局交涉近情及天津學潮各方面之惡消息即有多人演說大致謂此次山東交涉天津學潮皆屬吾學生重要責任若不起而力爭則「 
 
 

Page 7

 
 
五四」運動直等無效云云聞者罔不異常激漬當場提出各種意見經全體通過卽日建議北京聯合會决定北京敎職員聯合會於昨日「星期二」在美術學校開臨時會各校代表以政府對於去傅消息杳然似有食言之象傅嶽棻一日不去敎育界一日不安當即决議推定代表於二十八日持函謁靳力陳去傅並催促政府慰留北大蔡校長以免學界愈形紛擾 
[天津各界之游行大會]  
　　天津各界以山東問題正在危急之秋福州交涉尙未開始談判乃决定開一國民游行大會以爲對外表示其游行程序先一日已籌備妥帖（已紀昨報）昨日（二十七）午後一鐘各界公民及各學校學生均齊集南開學校操場至二鐘時全體排列寒風凛凛旗幟飄揚一種愛國精神見者無不欽佩此次會場並無形式亦無職員各校學生由各校臨時推派領袖率領全隊各團體亦然其會場秩序甚爲簡單（一）齊集（二）列隊（三）宣布宗旨（四）出發各學校各團體齊集後臨時代表宣言遊行大會宗旨略謂今日之會不期而聚集數萬人可見我國民對於外交倍極注意愛國思想均有同情有此良好堅决民氣國家尙可挽救乃詢問游行宗旨僉謂一爲拒絶山東問題直接交涉二爲催辦福州日人行兇毆擊我國學警交涉臨時代表即以上項宗旨對衆宣言並云今日出發恐警察不知遊行宗旨我輩應以和平解釋並告以上項目的互相維持秩序不可有其他舉動以表示我公民等所抱之宗旨報告畢即行出發其出發團體之次序（一）天津學生聯合會（二）南開學校（三）商業學校（四）省立第一中學校（五）專門工業學生會（六）南開醫隊（七）南開大學（八）大營門中學（九）私立英文學校（十）北洋大學（十一）電報學校（十二）新學在書院（十三）成美學校（十四）省立第一師範（十五）中西女學（十六）貞淑女學（十七）第一女師範（十八）第二女師範（十九）救國十人團（二十）廣東同鄉會（二十一）實業儲金會（二十二）紙商同業公會（二十三）公敎救國團（二十四）耶穌敎徒祈禱會（二十五）紳商各界公民午後三鐘時全體由南開操場出發由童子軍維持秩序各學校學生前首列校旗次列白布旗上書一拒絶山東問題直接交涉」「催辦福州交涉」此項旗幟各校團均有多面其形式或長或大或横書或直書均極精神路線由南開至南馬路東南城解東馬路東北城解北馬路進估衣街至老鐵橋解散秩序井然魚貫前進每行數十武有數部分齊呼（中華民國萬歲）（拒絶直接交涉）爭山東救福建抵制日貨提倡國貨救亡愛國犧牲猛進等等其聲悲慘聞者莫不感動出發游行時沿途散布傳單其文略謂自五四運動以來各界人士奔走呼號聲嘶力竭僅得以拒簽德約於和會略抵制日貨於國内青島交還利權挽回尙未有若何之徵兆所希冀者亦惟國人齊心努力堅持到底俾國際聯盟開幕後提起山東之案庶伸公道平不平耳我國勢素來孱弱我政府素來畏葸難免不低首下心惟强鄰之命是聽壓民氣不使澎漲禁抵制以息風潮俟民氣屈伏民意消滅然後爲所欲爲政府即明目張膽與日人直接交涉四萬萬人雖衆其如我政府少數人何爲今之計我國民誓死不能承認直接步民氣絶不能因壓力而稍餒民意絶不能因壓力而稍墜不然旣承認直接交涉於後何苦拒簽德約先反不如不拒簽德約而重受虎頭蛇尾之譏而今政府與日人是否背我四萬萬人民之心理竟欲直接了送青島交涉是當反觀我今日之民氣如何民氣强硬堅不承認則政府與日人之会債倆必將無所設施矣今日游行大會之舉即所以表示我民氣之强硬並催促我政府便之覺悟以副全國同胞愛國之切心而已」當未出發以前警廳傳飭各署區巡警如遇有集合演說結隊游行者一體拘捕勒令解散故各署區之巡警全體武裝實行戒備嗣以學生等宗旨正大雖欲禁阻無所藉口東二區南分署巡警整隊在馬路游行而南關下頭及南馬路一帶巡警連接加崗大有洶洶之勢青年會附近曾捕去四人皆第一師範學生爲孫同善曹景賢劉殿英朱瀛俊旋聞卽行釋放未知確否 
[憲法會議毆傷議員紀]  
廣東週循社通訊云二十二日午後二時憲法會議開會到者距法定人數參院差三十餘人衆院差六十餘人不能開會改開談話會凌鉞鄧天乙張我華王湘胡祖舜褚輔成等主張通電宣佈不出席者之破壞制憲并主張開兩院聯合會吕復朱念祖吕志伊主張聯合會暫綏開而凌等叱之正喧嚷間有福建議員楊山光大呼不可謂你們通電我亦可以通電憲法不是你們可以包辦的王湘大呼喊打於是椅凳墨盒齊向楊頭上擲下楊避出議場外尙有多數議員疾追楊躱議場西廓外草地多人用廓下鋪地之大火碍抛擊楊被擊倒地又有某某議員用脚亂踢迨警衛多人挾楊外出又有某議員手舉大火磚從後擊其腿部因用力過猛自己且摔倒地下斯時議塲尙留數十人强迫林議長指定五人起草宣佈五十號與石行會館之罪狀并議决星期六開兩院聯合會而散 
廣東某派報紙記者以憲法會議毆傷議員楊山光君亟欲得其眞象乃赴東川馬路公醫院探視據醫生云肺部下受傷最重尙無危險而下手之人楊倉卒中只知係胡某一干人訽以啓釁原由楊曰茶話會時胡某一派主通電宣佈不出席人罪狀並擬星期六提出改組軍政府案余對於此等主張極端反對上星期六人數不足改爲茶話會時該派主張不發憲法會議日程改爲聯合會當日余即登台反對謂吾輩爲制憲而來不發憲法會議議事日程擅改爲聯合會是違反一般制憲者之初心且聯合會於約法上無根據吾輩不敢贊同等語當時中立派人多數贊成余說故多數主張仍繼續開憲法會議該派所主張改組之說不能達遂稀恨於余身上本日胡某主張通電宣佈不出席人罪狀時余與同鄉議員董少純（即董慶餘）私人談話謂如果通電宣佈不出席者罪狀則不出席人亦必宣佈彼輩罪狀吾儕中立人自然持平亦將兩方眞相通電出去免得大家瞎鬧在余私人談話本無偏袒之意不圖彼派聽及此話即斥駡余爲放屁余遂正告以此番之事不能專責不出席人爲破壞憲法如就破壞憲法而言我們中立派人敢說雙方互有責任且十一條第一項當日表决明係不足四分三强以手段壓制焉得使人心服由我意思議長當然改正議事日程再行表决方爲合法此語出即有三五人從而扭打以後人愈集愈多我也認不清楚余在會場并未同彼派亂鬧只與同鄉私人談話不意竟遭圍毆追究原因總在上星期六所主張爲他們所忌耳楊又言果改爲聯合會余良心上非常反對并說現渠受傷尙不甚重果能各派協商請議長將議事日程更正繼續表决以圖憲法有公平之結果我即受打亦所甚願云云 
[罷課中之粤垣兩校近况]  
　　法政學校風潮日益劇烈在學生方面中之激烈分子持之極堅必要驅除校長何禮文而後已自該校定期二十三號上課後在和平學生已有多人回堂惟連日激烈分子在堂内堂外遮散同學不令上課何窮於術乃約警區派崗警在校外路口保護上課學生二十三早學生回堂者又被已革學生馬福年何覺甫雲逢瀛等截擊於是警察即將三生拘去此事發生學潮又不知演下如何地步矣 
另一消息云廣東公立法政學生自全體一致拒絶□任校長何禮文後何氏以計無可施遂堅持其嚴厲主義於本月二十一日在財政廳繕發布告回校張貼限學生三日内上課否則一律斥退各生聞耗特於二十三日早在該校禮堂集議討論應付方法不意是日早八時許何禮文即帶同財政廳衛隊十名武裝警兵二十餘人來校以武力解散學生會議當將法律本科三年生馬福年雲逢瀛預科生何覺甫等三人捕去并親率兵警多人復到天然振東兩學舍大加搜案一併捕去十餘人解赴警廳嚴禁同學探望查何氏此次所以敢擅自率兵捉捕學生者一因張啓榮經已代表赴滬一因一部分人已多畏縮校内少人主持故也然此事發生後該校學生業已發出宣言痛陳政學會摧殘敎育之罪狀各校均已能課昨已一面通電各省學生聯合會一面電知張啓榮就近向學生總會請求援助矣 
此次女師因拒絶何智芬爲校長而至罷課其目的所在已詳宣言書内現該校罷課已逾兩星期學生已决定於此罷課期内選擇各種有益於社會及個人之事分任進行（甲）組織演講隊（分化裝演講普通演講露天演講）以警醒社會有益於人心世道爲宗旨（乙）增加貧同義學鐘點俾各生多得敎育之機會（丙）請名人到校演說定期本禮拜六日請前北京大學文科講師週循社主任記者高元君蒞校演說題爲「新聞事業與社會改造之關係」（丁）上書敎育科長懇主持正義予以助力俾得早日復回原狀 
[福州調查員將行之消息]  
福州交涉雙方政府派員調查迭記前報一月九日駐福州日本領事在署設筵宴中國長官王交涉員及閩侯縣王知事均列席日領席中談話大致以日本在閩僑商種種營業大受損失請貴國官憲顧全中日親善設法取締排貨行爲倘得回復貿易原狀他項交涉均易解决王交涉員答稱對於保護日本僑商及維持雙方通商利益業已三令五申極表諄誠至於商民之提倡國貨實係商民之自由權非長官法律所能干預仍望貴領事從根本上自加裁制他項問題不難迎刃而解也云云是日談話祗此而止十一日日領又致函交涉員略謂十六晚日支衝突日人福田原藏手槍一把與興津良郎三木小四郎手槍及刀各一柄係本邦人所有品非貴國官憲所能久留請即發還以便給領王交涉員覆以案尙未了結未便照還此項證物云云十二日中國調查員王沈徐三君與日本調員松岡西田會議松岡於議場中口頭表示對於該案承認損害賠償對於受傷諸人按名給六十元之醫藥費王鴻年等亦以口頭拒絶之十三日中日調查員對於青年會學生黄王蒼重傷外並失去台伏一千元一節復會同到後洲興化棧及順記洋菜館並福聚樓附近等處再行詳細調查以明眞相十六日王鴻年等致電北京院部略謂福州案雙方會查各事大致均已就緒現正結朿一切一星期後準可起程北上云云福州學生會以調查員行將北上擬於日内設筵公餞並申述堅持之意 
[湘議會又有改選說]  
湘議會改選問題去年七月間曾由所謂公民大會者主張即行覆選並由前任湖田局長兼善後籌備處長之徐清泰向張敬堯一力擔任謂决不至别生問題云云於是急促進行布告定期覆選乃布告甫經發出各法團即紛起反對如省敎育會省農會總商會長沙縣敎育會縣農會報界聯合會工團聯合會等互相聯合組織一公團聯合會以厚勢力各校學生及各界公民聯絡數千人赴省署請願要求緩選一般商民且有預備全體罷巿以爲後盾之說省署見此情形知難激切從事遂出布告决計從緩舉行自兹以後此事之不聞提及者蓋六閱月乃近日以來又有楊某孔某辜某等以某種作用又盛倡省會改選業已開會兩次議决各種進行方法刻正派人分途接洽實力進行至其手續如何尙未探悉惟聞其將於日内聲叙理由具呈省署請准迅即改選以符憲章說者謂前此改選不成係由各法團之反對學生之阻撓今則如省敎育會省農會均已改選對此當不至有反對之舉至學生則已自行解散亦無再有出而爭執者此時舉行覆選實一絶好機會也 
[贛學生會之近訊]  
　　力爭山東問題反對賣米敦路 
江西學生聯合會以山東問題非求之國際聯盟秉公判决終難得良善結果乃於昨日特電中央政府懇其據理力爭原文如下北京大總統國務院公鑒頃接上海學生聯合總來電稱日政府已通牒我政府要求山東問題由中日直接交涉不勝驚駭夫我國自參戰以來對於各協約友邦積極援助如輸送戰地華工及各種原料盡力亦屬不少今德奥旣敗其昔在我國所佔有一切之權利理應由我政府直接收回乃日人蔑視公理强欲承繼德人在山東權利假使目的得達非特亡山東而有餘内喪主權外失藩籬禍在眉睫矣且其素抱大亞細亞之主義野心勃勃使得領土擴大勢力增雄從此東亞和平寗有望耶西人亦有見及此者如美國之上下議院毅然决然通過保留案是也日人受此打擊知待國際聯盟公判邇時各本良心而維持世界和平則此等無理要挾斷然歸於失敗彼習知我國外交能力薄弱又自恃其手腕靈敏希圖由中日二國直接交涉藉口中日自决先脫去他國干涉而後迫我政府與以承認袁前總統時二十四條件之要求前例具在可爲寒心我政府千萬勿受其籠絡聽其煽誘自陷困危而貽後悔務希飭外部嚴詞拒絶靜候國際聯盟解决公理所在諒外人亦未必盡甘爲日本所利用也南昌學生聯合會叩 
學生聯合會於二十五日開議員常會因各校多已舉行冬季考試到會職員無多遂故改爲談話會先討論救濟南潯鐵路案傳競仁發言云南潯鐵路關係吾贛極爲重大路亡吾贛亦隨之而亡現紳商界提出賣米救路之議昨日由米業會董張國珍來鄙人處徵求本會意見並陳說種種有利無害之事本會應表示何種態度請公討論議决救路固極端贊成惟賣米救路弊端甚多礙難附和至應如何救濟之方法候開大會時再行討論此案議畢乃接議本會他案而散 
[九江查貨交涉之近聞]  
　　自政府通電各省阻止人民查貨後贛省軍民兩長即轉令九江關監督轉飭九江警縣函知商學各界遵照院部來電勿再檢查日貨免釀交涉商學兩會長接函後當商請商學聯合會會員共籌妥善方法聯合會乃於前日開會會長俞鎬方應堯傅幼泉及重要職員均到僉謂查貨方法係專查中國人所購之貨自與外人無涉我等此舉原出愛國熱忱當然不能中止惟不得貿然檢查致貽外人口實以後同人對於查貨手續應特别注意使外人無孔可入至答覆廳方面則云我等當能完全負責母勞深慮等語聞敎育會長馬祖楨業將以上情形轉告官廳矣 
九江商學聯合會前查獲南潯鐵路送南昌大乾電池三箱因貨已上車不及追究底藴當電請南昌學生聯合會查詢嗣爲該會扣留焚燬兹聞戚省長因駐潯日領質問乃電九江關監督曁警縣查詢此事旋由警廳查得該電池曾在保商局完納子口稅銀一兩七錢九分四釐按照稅價估本約值銀七十一兩餘惟詢據九江商學聯合會長傳幼泉聲稱該貨不知爲何人所辦只知徐耀奎爲仁德洋行店友當日查貨時未及詳追故僅電南昌學會查詢等語遂即會銜將以上所得情形一一快郵電復至南昌學生聯合會則疑該貨爲華商販運業經開會决定搜查證據以便設法對付 
九江商學聯合會前焚燬本城慶生祥洋貨店腿帶一案近由外交部致電九江關景監督謂日使現照稱據九江日領票稱江西學生排日運動近頗激烈上年十二月十六日九江掠奪日商仁德洋行腿帶百打並於起運時將怡和洋行輪船聯和號行夥中國人毆打新年以來九江南昌等處掠奪燒棄日人商品案件更屬層見迭出雖經會商地方官對之亦不爲何等澈底取締請轉電從速　重彈壓等語查日人通商爲條件所許對之本不應有軼出範圍舉動此次日使照稱各節如果屬實自應設法嚴重取締以免藉口希查照辦理云云景監督旋即覆電如下十九日電敬悉九江扣留腿帶一案查係本城慶生祥購運貨物該號已具結承認業經地方官廳向日領聲明了結在案嗣後自當特别注意免致發生問題以副鈞厪 
[杭州快信]  
　　崇德農會電省省定崇邑災分知事秘不宣示人民駭異請速飭縣公布以符定章又長興在籍省議員王一成亦以現任汪知事變更前馬知事勘定災區辦法電請維持 
陸部諮議吳萬里奉派來浙接洽要公昨已蒞杭 
杭關監督沈爾昌昨由滬公畢返杭 
浙省警備隊什兵莫補章程向分每年三月六月十月三期後因本省戒嚴由各區呈請自六年分起改爲按月募充抵補副兵缺額昨奉省令自本屆冬防辦竣仍照原章三期募補三月一日實行 
天台縣屬屠宰稅自歸農會接辦徵收後各舖戶相率停巿迄今日久尙未解决現在籍省議員徐卓羣曁該縣敎育會會長徐壜電省請取銷另委省署已令該縣飛速錄案電覆核辦 
駐衢縣五區統帶閻成德昨有電到省定　日（二十九）二次出巡金華蘭谿等處職務仍委杜副官裕貴暫代 
敎育廳第一科員向繼賢杜輝孫因事照准夏廳長昨已委黄建中沈興接替即是到差 
[南京快信]  
　　浙省長齊耀珊已於昨日午車携眷赴津齊耀琳俟京電復准給假亦卽北上 
南京學生聯合會因天津楊以德縱警毆學生捕代表昨特電直省長曹銳請即釋放代表懲辦楊以德以謝國人 
軍警近日特别戒嚴各通衢均加派雙崗晚間騎巡隊分段巡邏謡言漸息 
齊省長昨委繆翰充本署第一科第三股股員胡財政廳長函聘張煥彤充本廳顧問 
陳光遠派來之程諮議昨晚車由寗赴滬 
省署派赴滬調查以僞照運米之密委昨由滬返寜 
南洋羣島華僑代表韓希琦熊理昨由滬來寗謁李督請協電北京俾華僑達到請願目的李督允諾韓熊二君准今日午車北上 
龍錢稅所一巿三捐前經省議員提出質問兹聞省署已飭財政廳斟酌情形歸併一處 
江寗句容兩縣交界之區湯山有温泉一所經地方紳董建築浴池龔心銘現建屋該處）齊省長特派候補知事張景衡前往察看工程 
地方通信 
[松江]  
　　請澈究田租糾葛電南京督軍省長鈞鑒松江漕柘鄉内塘隱墾地七年十二月遵章繳價領照管業本屆田租怱被張翀魯禮門李楠向各墾個按畝歛錢勾通塘工局揑詞聳聽覇租漁利匍戶損失甚鉅乞特派幹員會縣協董澈查究辦松金公民錢潤澤王承基張葆培感 
抽查印花之苛擾財政廳委派吳蔭棠來松實行抽查印花先由警察局派人伴赴城廂各商店檢閱册該委於抽查時備極挑剔稍有不合即將帳册取去當此年關逼近各業帳册忽被取去殊多窒礙因此嘖有繁言聞該委臨行時將應　各商店開具細帳交由警察局傳訊處　聞城廂一處　欵己在五百元以上云 
赴德醫生返松德醫黄自雄去歲遣送德僑時由當局延爲護送醫生隨同赴德現已公畢回國遄返松江矣 
[揚州] 　　 
　　蠶桑傳習生畢業揚州便益門外對河省立蠶桑模範場模範傳習所第一班傳習生於二十七日下午舉行畢業式來賓阻兩到者不多禮節分十四節場長蔣小舫報告塲務後由來賓相繼演說計畢業生三址一人吳鴻銘史習時韋也農唐壽鏡蔣究之丁午吳省三吳鴻鑾李寳善丁時白善甫金礎生周善臣曹如華盛元凱朱蘭薰陶炳東李柱雲張圻李家寛韋慕樵張國昌朱炳南毛學詩趙志餘金然吕國崗戴保堃尙時良魏松齡洪宗澣 
美漢學生退學美漢中學英文預科頭班學生潘正啓上聖經課時不知何故被敎員馬某報告校長鹿城陸該校長當傳該生責問又以言語不恭立被開除經同班生公舉八人致函校長懇求收回成命又將八人開除同班學生因此大爲激憤同時退學宣佈出校矣 
[南通]  
　　梅蘭芳離通情形梅蘭芳於二十四日離通更俗劇塲亦於是日閉幕前一日地方紳商煩梅續演天女散花劇歌舞均入化境是日頭等觀客槪贈以梅郎扮演天女之化裝寫眞一紙以留紀念翌日清晨張孝若君特會同軍政各界假座博物苑備筵祖餞與席者百二十人梅此番係乘江輪至漢改乘汽車至京更俗劇場并派薛秉初黄玉斌兩君伴送藉資照料云 
[鎭江]  
　　呈請開濬河道滬寗鐵路運輸公會代表何秉香呈交通部文略稱據鎭江各轉運公司函稱鎭江一埠近年以來沿江一帶躉船停泊之處陡漲沙灘所有車運貨物上下裝卸較前須繞道三四里之遥客商甚行不便爲此函請據情呈請主管官廳核准援照上海麥根路南京煤炭港兩處成例開築新河一道速令鐵路工程處查勘繪具圖說即行興工以期早日成渠流通駁船裝運以維商業等由到會敝會當即開會隨議僉以鎭江沿江驟漲新灘客貨裝卸窒礙殊多自應另闢新河理合具文聲諳於鐵埠沿江之處速令鐵道工程處履勘尅日興工云云 
[嘉興]  
　　典欵尙未理清嘉興寳順曾豐兩典由縣設立清理處派委蔣撫卿主持一切曾於八年夏秋間將所有欵項先行支配計公欵五成私欵三成早己通知各債權人「到處具領惟債權人陶葆霖等以蔣委員所定辦法公私歧異殊欠公允曾一再具呈縣署請求飭處補給在案現悉此案官廳方面以各債權人意見亦不一致聞己飭令蔣委員轉知債權人將意見書送達官廳以便併案辦理 
冬令流行症入冬以來雨雪稀少河水乾涸致飮料不堪入口加以空氣乾燥時症流行西鄉一帶近日發現喉痧蔓延極速患者多至不起小兒近亦多出天花故此間人民現多飮潤喉之劑以資預防小兒之未出天花者不令出門以免傳染 
[波寜]  
　　註音字母傳習所畢業式寗波青年會附設之國音注音字母傳習所於二十四日舉行第一期畢業式來賓到會者約二百餘人由孫交涉使給憑計畢業四十一人云 
雜評一 
[不可進退失據（默）]  
　　世界之事祇有進退兩途决心進則力進而不返顧决心退則逕退而亦不返顧蓋决心當定於行事之先也若進至中途而退退至中途而又進則必至進退失據而後已 
是故於進退未决定以期自宜加以充分之考慮考處旣周即當有堅决之主張若因主張未易决定徘徊於進退二者之間而均覺爲難於是姑先以進或退爲試探之計進或不利焉則不妨再退退而有礙焉則不妨再進預存此種取巧之主張結果未有不至兩俱失敗者也 
况乎外交之事而可以試探之手段出之乎直接不利而再提同盟非特易爲人誘入牢籠中抑且遺人以訾議之端也故吾謂今日當外交之衝者當詳審考慮於主張未定之時而不可陷於進退失據之境 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國民大會之籌備]  
　　上海各界聯合會通告云本日幹事會决議對於本月三十一日午後一時之國民大會事各團體應派代表一人準是日午前十二時齊集本會事務所執旗前赴公共體育場時機危急貴會諒能妥善籌備踴躍進行屆時希卽推舉代表一人蒞會爲要 
上海抵制劣貨聯合會緊急通告云上海國民大會定於本星期六下午舉行本會理當加入素仰貴會熱心國事屆期（下午半時）務希舉派代表齊集本會事務所（老北門薩珠弄第十五號）整隊出發 
[王專使參觀職業學校]  
王正廷博士向來提倡職業敎育爲職業敎育社發起人之一此次返國道經滬上亟欲參欲觀該社所設之職業學校於本月二十九日下午三時蒞校由該社主任黄任之博士學校主任顧蔭亭君導觀校内各工場各敎室曁職業等參觀旣畢聚集全體同學請王專使到場演講王君略謂中國人向來只知讀書讀了書無非熱心科舉預備做官發財所以中國工業一無發展現在大家知道求學不是祇爲讀書應該手腦並用此間學校是求學做工相輔而行並能注意公民人格實所欽佩希望諸同學人人要注重工讀並須養成高尙的人格預備將來改造社會云云是日並有前雲南省長由宗龍君至校參觀亦請其到場演講職業敎育語多精警全校同學深表歡迎云 
[各團體次第歡迎王專使]  
　　上海商業公團聯合會曁各路商界總聯合會寗波同鄉會等各團體訂於三十日（今日）午後一時起四時止假九畝地新舞台劇場開大會歡迎歐洲議和專使王正廷屆時請王專使演說在歐洲經過外交情形已誌昨報昨日預發入場劵並請南北巿兩商會將入場劵轉送於會董會員以便及期前往歡迎又上海基督敎聯合會因和會專使王正廷博士由歐回華定二月一號八時假天安堂開歡迎大會敦請博士演講在和會經過關於我國及敎會情形昨已印發通告請各堂男女屆期蒞會 
[基督敎大學同學會年宴預紀]  
基督敎大學同學會聯合會書記徐可陞君印發通啓云基督敎各大學同學會諸君鑒基督敎各大學校自一九一九年一月二十七號舉行第三次同學年宴後基督敎大學同學會聯合會遂於是年六月十四日正式成立於上海青年會各大學同學會代表到會者有福州格致書院聖約翰大學金陵大學之江大學滬江大學東吳大學等數校兹將同年十月二十三號委辦會决議事件照錄於后一議定第四次年宴在一九二○年二月十四號星期六下午假上海西藏路跑馬廳一品香舉行届日准六點半開歡迎會七點鐘聚宴每人應納餐費一元二選定職員姓名職務列后（甲）印刷委辦（兼理分發函件）徐可陞（東吳大學）青年會宋子文（聖約翰大學）漢冶萍公司林孚（福州格致書院）愼昌總行（乙）秩序委辦（兼理歡迎事務）李駿惠（東吳大學）商務印書館高崙瑾（金陵大學）滬甯鐵路（丙）佈置委辦于壽椿（滬江大學）美領事署丁維屏（福州英華書院）美領事署（丁）庶務委辦（兼埋收支及會宴事務）李培恩（之江大學）商務印書館李啓藩（東吳大學）青年會三凡非基督敎大學與基督敎學校同體歡迎四印刷品當逕送於各同學會書記或其他同學團之代表處再由彼等轉送於各同學至於延請學校校長及敎員之請帖應山本會書記分送本年年宴秩序與往年相似卽各學校或團體各自團聚共唱校歌校號（Yell）或其他代表校中感情之聲歌其餘秩序附印於請帖此年宴之成績注意者在下列四事（一）到會人數（二）各團體之預備（三）筵席（四）演說及各種秩序前三項已經各同學籌備至於第四項現正竭力設法請王正廷博士演說王博士現由已黎抵滬本年年宴日期特定於斯時俾便赴中國東方育會之各敎員及彼等之舊學生可藉此聯絡共襄盛舉一品香餐室座位不得過二百六十人故預訂座位之信片至遲須於二月十二日星期四午前寄交表年會李啓藩君照收遲則恕不備座基督敎大學同學會聯合會書記徐可陞謹佈（通信處上海四川路一百二十號青年會轉）再者佈置委辦請將大小校旗至遲於十三日禮拜五午刻送交青年會李啓藩君代收以便屆時懸掛 
[萬國賽槍會年會與選舉議董]  
　　當選議董英人三美人日人華人各一本埠萬國賽槍會於本月二十七號星期二午後五時四十五分在南京路議事廳開常年大會五時三十分後中西會員魚貫到場至四十五分由會長丕爾司君（工部局總董）主席宣告開會略謂本會一九一九年共得會員二百三十四人内中名譽會員十四人又離滬回國者十五人查現在上海商團有美國隊三十二人英國愛字隊二十九人常備第一隊二十七人日本隊二十四人蘇格蘭隊十三人中華隊十二人常備第二隊八人水師隊八人葡萄牙隊七人意大利隊七人機關槍隊六人英國皮字隊五人工程隊四人海關隊二人總司令部二人馬隊一人野戰砲隊一人軍醫部一人工部局西捕四人特别巡捕三人瑞士國洋槍會員六人救火會員一人不入武備團體者二人共計二百零一人並述一年内賽槍經過情形其成績較優之會員一一將姓名呼出及得獲各種奬品一時掌聲雷動繼由書記員高拉沙君（葡人）報告上年收支賑略經大衆通過次議董賴姆生君提議謂本會應感謝贈送銀盃諸君及五月間大會時有音子軍相助記數衆贊成次議及一九二○年議董問題由會長宣布照章定額六人查現在表明被選資格者共有九人須發給選擧票以票數多者六人爲當選以期當場表决投票結果仍由會長唱名賴姆生君（美人）羅司君（英人）陳景塘君（華人）愛而别脫君（英人）伊籐一郎君（日人）脫雷而君（英人）以上六人當選爲一九二○年議董會長又云書記員高拉沙君本會仍擬留任以資熟手衆贊成否舉手者大多數遂通過問會員中有無提議無事宣告閉會衆起立敬謝會長旋散會聞到會會員約近半數以外云 
[太湖經費請撥漕糧之近聞]  
江蘇水利協會快郵代電云各報館江浙水利聯合會曁江浙紳耆農學工商各界鑒太湖經費經江浙八代表與靳總理李田兩總長往返磋商辦法允先由部撥數十萬籌備太湖測量曁下游工程一面咨兩省於國稅項下統籌挹注繼續進行二十六晨八時代表張一麐汪大燮沈金鑑鄭立三陳其采謁見總統得同意公呈不日可批江蘇水利協會（公呈見去年十二月二十一日本報從略） 
[荷蘭與遠東間航業之籌辦]  
　　大陸報云荷美輪船公司現發起荷蘭與遠東間航業之議該公司董事奇浦斯氏方籌議着手辦法不日將由日本來華聞奇浦斯稱該公司共有噸位二十二萬五千噸不久即可增至三十七萬噸初辦時輪船取道蘇彝士河往來於荷蘭興遠東之間按月一次俟貿易發達即添船往來云 
[上海又發現症]  
大陸報云據本埠醫生云上海今又有　症惟頗温和計英美法人患之者約二百五十人日人六百餘人華人則有一千五百左右此間　症勢尙輕淡但聞日本境内死者不少東京一處患者三萬二千人死者三百三十人横濱十五大醫院及若干私立醫院現皆有人滿之患云 
[金價日見疲軟]  
昨日某公司輪船進口從香港儎來本埠滙豐銀行原盎斯金二百九十七條（每條重五百兩）烚赤巿面因此頓疲較上日收盤（每十兩）跌銀六兩計一百六十三兩各銀行售開美國滙率價較前日稍軟現賣美金一百五十八元現買一百五十八元五角又二月份賣出一百五 
十六元結進之價未詳三日間先令共長六辦士之多現掛牌已長至八先令七辦士大條銀價亦續長二十六號近期尙掛八十辦士零二五遠期七十九辦士三七五昨日近期長至八十四辦士半（共長四辦士年）遠期八十三辦士八七五（亦長四辦士半）紐約掛牌爲美金一百五十一元五角據云陽曆年關雖過國外匯率頻長不已蓋各國因戰事停歇各工廠邇正日夜趕製商品裝運出口易銀明年春委内需銀尙多上半年之國外銀價恐不易鬆動故金價亦難升提云 
[白蠟與糖之巿况]  
　　白蠟係川省特産爲製造燭皂必需之品該貨銷路華洋各佔其半本月以來巿價步漲推其原由因長江上游江水甚淺輪船大都停止開往川地故運輸極爲困難民船雖有運來非二十天不可故本埠各行家已有三星期無貨運來手中存貨已將售罄而各客帮向行家購辦過年貨者絡繹不絶行家方面以現貨將斷不敢多售故川占每擔開至銀一百零三兩米心亦漲至一百零五兩比較上星期漲起十餘兩據云幸洋莊未動故無陡漲之勢現在各行紛紛函致川號將貨趕速設法運滬以便行銷 
糖業一項銷路廣闊四季不絶而冬令尤爲廣銷今歲經營糖業者因銀根緊迫大都祇進年内應銷之數並不越額加進據斯業中人云今屆舊曆本月中各行紅白糖各貨可以售通就此結束過年俟明年紅盤上巿營業是以近日滬地各埠坐莊之客紛紛函知内地各埠商號囑將年内應辦之貨立即函復以便趕辦若延緩日期至本月半後恐無貨謀辦云 
[中國棉子與棉花之改良]  
中美新聞社譯密勒評論報云今日之言改良中國棉業者當知兩大要旨一曰以改良精進之方法年出淨潔之棉子以供棉之用一曰此項棉子應歸公用以期普及前一說在精選本國棉種及改良他種手續後一說在試用外國棉種使服水土并改良選擇等種種手續外此則應訓練多數專家能了解此二大要旨而能致力實行以求良好之結果者平日則應以善法管理棉子之田莊俾日益改良并令農人等以所得淨潔之棉子以與他人公用勿私爲己有至棉中害蟲及疾病等有數處爲勢頗烈亦改良棉業者所應留意者也中國每年所産棉子以二千萬依袋上白棉花每袋五百磅計當得十萬萬磅其間百分之五卽供翌年種棉用者統計去年一年中所種棉花增多百分之三十則前一年所産棉子自亦較多於往年不問可知今日中國所種生棉固已不少然觀乎每年棉製品進口之多則棉田似應更事推廣四五倍於今日之數於是棉子之産生亦將加多所需當五萬萬磅以中國畝數計則每種棉二千萬袋（每袋五百磅）需地一千一百萬畝每畝平均九十磅就其中百分之五卽五十五萬畝專種棉子於一切下種培護管理等悉採新法含有科學的意味其計劃甚大非尋常細事比也所種棉子以公用爲本實爲一要着蓋子旣相同則所生棉花自亦同一種類其種法則由專家指導改良自易埃及之阿立仲那種棉區域内官中禁止農人種異種棉子亦此意也淨潔之棉子一律以本種下播固無不可去年中國棉田中所産棉花驟視之大小式様固相類似迨細加考驗則每一田中竟有極多之種類欲矯其弊第一步在使各種棉花互相隔離然後選其善者而留之餘皆　去則他日産棉一律皆良好矣今日中國所種棉花多注重於美國種子而於本國種則多漠然忽之近所習用者爲一種美國種子曰脫利絲其　維短而細長約七分八釐惟此項外國棉種欲使其服中國水土實爲一極重要之問題今如陜西省内湖北省之老河口直隸之唐山等處其所種棉花皆爲西來之種售之巿上每能得善價故於本國棉種益置之度外矣高地棉種美國隨在皆是其愉人中國者日益增多種類亦不一其如脫利絲一類者幾徧及中國如以上所述陜西湖北等處幾無一爲本國棉種然近年之陜西棉殊不及前數年之佳聞因種時受損之故直隸唐山之種西棉花聞已歷十五年之久亦因疏於選擇之故大見衰落收穫頗不整齊考近年來中國農人之所以歡迎西棉者似因其繊維較長於本棉之故每年購自美國者爲數甚巨然習用西種害多利少竊爲不取蓋種子一經移種因天氣土性之關係每不能如産生本地之佳且年復一年必致日就退步遠遜原種反不如就本國棉種改良之爲愈也况外來之棉種每易挾害蟲及疾病以俱來美國之種亦不能免即如墨西哥之莢蟲自一八九四年傳入推克薩斯州後旋及美國全國棉田中大受其害每一年中輒損失數百萬金爲今之計中國政府應命關吏留意於棉子之進口須先經火薰以殺害蟲然後放行否則墨西哥之莢蟲將因美國之介紹而入中國矣今欲改良中國棉花自當添設棉子之田場以改良棉子入手能使農人習用本種令知其較不服水圭之外種爲佳如是久之則可不必專恃種矣惟主持之人必須富有棉業上之經驗及學識者此等人才現正缺少試問今日種棉者能否辨别孰爲脫利絲種孰爲非脫利絲種而期他日開花時得齊整之收穫乎然今日如欲添設棉子田場而於外來種子精加選擇則此項人才正不可少近聞中國棉業聯合會已遣送一金陵大學農林科畢業生葉君赴美研習其事他日學成歸來必能於棉業多所改良如更多遣其他幹練之士入美國棉田實習則尤佳否則亦可於中國實習而請外國專家指授則較爲便利耳尙有一事亟應注意者則中國棉子互相交換亦宜防害蟲及疾病之傳布中國除揚子江東部外其他東部及北部多有一種紅色害蟲傳布甚厲尤有所謂跳葉蟲者見於中國中部北部東部棉花爲所侵襲即生疾病中國每年受此二蟲之損失幾於不可勝數留心棉業者不可不思所以袪除之道也 
[肥皂同業談話會紀]  
肥皂同業援浙例請免運銷本省稅釐因部駁不准乃於昨日午後四時借沺涇路工商研究會事務所開談話會衆意以爲蘇浙同爲北京政府管轄區域豈容歧視政府有提倡實業之專責旣曰區區捐稅政府又何靳而不與决議一面擇期召全體同業開一大會奮勉力爭一面準備向政府質問蘇浙肥皂捐稅待遇不同之一由 
[發起興業勤學會之談話]  
海上工商界有志企業之青年於昨日下午二時開發起興業勤學會之談話會公推沈卓吾爲臨時主席報告發起斯會之宗旨有二（一）利用青年建設力發展小工廠之製造（二）使有志求學之青年以其至海外求學之費用爲建設工廠之資本以其所得之工資助其學費該會内部約分爲三（一）「計畫組」專司徵求各業專家就其學識經騐研究之所得「編成工廠建設詳細計畫書（廠内設置工作原料出品發售之種種）工廠限定資本至多一萬元經專門家一一審查認可後任人志願自由選擇會中祇負協助之義務不能干涉其廠事（二）徵求組」專司勸導結合集資等事（三）「工續組」專司商請各大學專門學校增設半日科或一二時科以便志切求學之青年能以工作餘暇而求學云云後經陳晴石討論略謂吾國赴法求學之同志每人必須六百至千元之譜如能有十人各出千元卽可自行成立一廠旣爲股東復可求學裕國利己事有數便　當由主席徵求衆意會所之地點及會約之草稿研究至再定下禮拜四再行開會定奪 
[北京路商界聯合會成立預紀]  
北京路商界同人王兆豐汪坤九等就本路集合同志組織北京路商界聯合會力謀國民事業之發達商界利益之進行已定於明日（三十一號）下午一時假四川路青年會開成立大會推舉職員並請名人演說聞該會業已加入各馬路商界總聯合會是日開會秩序如下 
（一）本路全體會員向國旗行三鞠躬禮（二）主席報告開會宗旨（三）請來賓演說（四）選舉職員（五）攝影紀念（六）茶點散會 
[愛國商號錄（上海學生聯合會調查科稿）]  
露香圓路振華楊興記九畝地晋和祥順大生生瑞盛大原天義興萬生員愼豐榮大銑祥升品逑新同興祥馬立司小菜塲大有醬園其昌祥興五馬路正豐街西福裕里鼎豐五馬路正豐街德順成鳳寳樓孟納拉路厚生新太復大陳德茂徐永昌義成號南成都路新康萬新醬園新太錦記震昌恩記乾元昌福盛米號大成謝恒新愼成昌茅興昌益元成都路三茂號在沽路德順祥寳太德順湧盛新萬森晋記茂願豫太鑫晶順興菜館祥興顔良濟協記生大昌公公興米號協源成號米同發余記森盛祥太恒康馬霍路錦昌祥跑馬□威海衛路華盛同康劉茂裕順康 
[最近日貨進品表上海學生聯合會調查科稿]  
　　上海學生聯合會調查科張半痕君在山林及匯山碼頭查得日貨表列如下 
買號號主地址船名來埠物品件數價值東林義記順海珍三洋涇橋南首近江丸大阪肥皂四件三百十四元震泰張香卿法租界德明里竹島丸又水瓶三十打二百七十元又又又八幡丸又皂紙一千八百打四百五十元又又又又又絨毯十六打三百二十元大盛公嘉善法租界首善重新瀉丸又玩鏡五百打一百十五元永餘公吳和卿十六舖近江丸神戶白糖三千四百擔六百五十元 
[學生查貨紀]  
　　清心實業學校學生昨日分投出發調查各商舖有無日貨午後查至新北門内後街林子良盒作内見有馬糞紙數十張認明係屬日貨立即雇車運回焚燒 
[華僑學生會會長赴粤]  
　　上海華僑學生會會長謝碧田氏昨因南洋羣島華僑請願修改中荷條約事乘輪赴粤擬向各方聲述斯舉之關係冀得多數同情之贊助俾僑居南洋百萬萬同胞克受平等之待遇據云羊城事畢尙須繞道厦門有所接洽云 
[日遣德俘過滬上岸之照料]  
　　淞滬護軍使署前日接江蘇楊交涉員函云兹准和總領事函稱日本遣送德俘回國之日輪船名（HNAIARY）A）將於本月二十九日駛抵本埠約於二月一日開行船上載有德俘百名要求上岸用特奉告即希查照辦理等因爲此函請飭屬照料等因昨何代使除函致淞滬警廳妥爲布置并分函領袖領事曁法總領事轉飭一體照料外已分令所部各軍隊查照屆時如有此項德俘上岸妥爲照料又何護軍使以該德俘等上岸分往各處游玩時深恐愚民見而驚疑或生悞會除已分令各軍警照料外昨又令飭京師憲兵第三營張營長轉飭九十兩連各派憲兵十名分别在南巿閘北華租交界處守候如遇德俘入境妥爲引導云 
[因公殞命之火會員預備舉殯]  
　　上海救火聯合會四區會員陳和生君前因老北門中華路舊倉路口失愼奮身施救受傷殞命由該會會長訂期二月一日（即舊曆十二月十二日）在聯合會舉殯通告全體會員一律護送等情業誌前報兹悉所有送殯執事及出殯路由均已擬定照錄如下計執事（一）目由車隊（一）馬隊（一）軍樂隊（一）一區會員（一）匾額（一）二區會員（一）區額（一）三區會員（一）制服亭（一）五區會員（一）遺像亭（一）六區會員（一）匾額（一）七區會員（一）匾額（一）九區會員（一）外埠各代表（一）四區會　（一）柩車「舉殯路由」出會往東出董家渡往北老馬路朝西魚行街朝南中華路往西進肇嘉路至縣橋往北縣署路往西方浜路梨園路朝北九畝路露香園路朝東民國路進方浜路朝南縣署路朝西肇嘉路過萬生橋方斜路徐家匯路一直到墓 
[維而蒙路發生暗殺案]  
　　住居法租界之張孟介於昨晚七點餘時行經維而蒙路國恩寺門前突來身穿長衣之人袖出手槍向張連放數響一彈擊中張之腰間當卽倒地後由巡捕聞聲到來放槍者已逸去卽將張車入捕房旋送醫院醫治一面諭飭各探捕跴緝兇手到案究辦 
[美華牙刷廠被焚之餘聞]  
閘北光復路美華牙刷廠焚斃男女工人報經地檢廳相騐由該廠按名給予棺殮費洋五十元惟屍屬中有阜寗寡婦戚陶氏以其子戚萬卿三歲喪父矢志守節撫養長大當時萬卿之屍體卽在廠門内檢出倘廠門不閉兒子定能逃出故堅欲爲子伸寃不願領費舊曆十一月二十九日經檢察廳開庭集訊諭令該廠經理錢子昌除棺殮費外酌加盤柩回籍川資等情迭誌前報事逾旬日被告錢子昌迄未遵辦故昨日該氏又具呈檢廳請將錢子昌著保交案訊追　 
[巡警自戕]  
徐家滙鎭淞滬警察二區三分所巡警徐繼盛前日夜半時落差回所不知如何用洋槍自擊傷及要害登時斃命事爲警佐得悉急命施救已經不及遂用電話報告淞滬警察廳徐廳長昨午轉報上海地方廳請爲派員往騐梅廳長據報後立委郭檢察官等前往相騐 
[緝獲塘灣鎭刦案嫌疑人]  
搶刦西南鄉唐灣鎭醫生丁汝霖家銀洋衣飾等贓之楊阿三（混名小六子）係鹽城縣人現逃避來滬上海縣警察第三分所所長程麟據眼線報告帶同蔡巡長及警察陳開榮等跟踪至滬跴緝昨日偵悉楊在南巿陸家浜一新池浴堂内洗澡遂由陳警投入該管一區一分駐所報告請爲協助當由王署員派警前往將楊拘獲解所問明年二十六歲詰其盜刦情形供不承認當交程所長等押解回所歸案辦理 
又淞滬警察廳批丁汝霖禀云呈及失單均悉查該民庽居上海縣屬塘灣鄉突於隂曆本月初三夜爲匪夥刦並遭傷害匪膽猖獗亟順緝獲嚴懲本廳轄境毘連難保不携贓藏匿據呈請求派探協緝事屬可行准卽發交偵緝隊從嚴查拿可也 
[南滙謀殺親夫案彚紀一]  
　　浦東南縣境近三月來先後發生謀殺親夫案兩起兹將兩案近訊彚誌如下 
南邑南門外離城里許鄉民唐桂樓之妻顧氏姘識夫堂弟唐金生乘夜將本夫唐桂樓用拷㧯壓斃經縣署法警將唐金生顧氏拘案訊押誣攀宋阿堂爲帮兇等情曾誌前報兹悉此案唐姓家况本窘事出之日有宋阿堂前往唐家索負見死者以被朦面婦方料理殮事一童子（年約十三歲卽死者之子）在旁哭泣阿堂連稱奇哉而出及唐金生與顧氏獲案卽由某劣紳等設法唆使誣攀阿堂阿堂遂被拘訊押阿堂家人驚懼亦求某劣紳等設法援救阿堂遂致傾家蕩産刻經朱知事新自提案研訊數堂十三歲童子供訴共母與唐金生謀斃其父形狀歷歷如繪遂判决宋阿堂無干開釋唐金生與顧氏嚴行禁錮聽候詳省核示童子着唐姓親屬帶回撫養一面飭拿假名撞騙諸人按律究辦昨經朱知事將辦理情形詳報滬海王道尹江蘇齊省長察奪 
四團倉地方朱祥生於本月三號夜被其妻顧氏偕同姘夫王阿連用蔴繩勒斃經鄰人察破鳴官將顧氏拘 
 
 

Page 11

 
 
縣訊押王阿連逃匿本埠楊樹浦經該圖地保朱桂生等追蹤來滬報請捕房派捕將王拘獲經朱知事備文派探引渡到案一再提訊該犯尙供詞狡展嗣經鄰居張姓何姓等到案證明據稱夜間謀斃時略聞聲響俄頃寂然因不料有此等情事發生然心頗疑之翌日破曉卽往朱家探問詎顧氏已將死屍盛入蔴袋中擬潛行運出於是大譁鄰人咸集遂將顧氏扭送訊押云云朱知事得供判將王阿連顧氏嚴行收押聽候再行訊供判决 
[滬杭路員遺失公欵案餘聞]  
　　車　副總管誥誡同人 
滬杭鐵路上年底困車長錢櫟臣行李員朱達本遺失公欵經該路稽查姚伯良擅將錢朱二人發押警局致全路員司大動公憤電請局長任小山澈查當經局長派委車務帮總管楊先芬查辦現此案已經審辦完結昨經該路車務總管將結案情形通告全路俾衆週知兹將原文錄后案查上年十一月二十九日第一百零八次車遺失車遞公欵一案因車長錢櫟臣杭站行李員朱達本交欵手續不清曾由本副總管電飭姚巡察員會同駐杭吳巡官查詢當因錢朱兩人皆有經手關係不免嫌疑之列准其覓保出外以待後訊乃錢櫟臣謂保單所開之證人當時皆權宜認可此時未必肯來相保而朱達本保戰内所具名之保證人卽本路代辦站長蔡廉清（杭段同人之保單向歸駐杭巡察公事房之前佐理員陳菊如查對時陳在假不無漏查之處）故錢朱兩人皆無確實之保證其勢不得不暫留杭州警務處以待質證嗣經徐申如先生出爲調停將朱逹本保出至錢櫟臣則由某弟應嘉保出其失欵二百元於兩星期後由錢應嘉如數賠償交由徐申如先生轉繳本處此案之眞相於以大白乃於上年十二月八日將錢櫟臣開除示儆其餘免予置議此爲該案之經過及結果之情形也乃當時各車隊同人張大其詞曰已移交地方警局並曰不准取保等語致煽動各站通電要求似此一意孤行羣呶四起揆厥原因無非少數不肖員司以姚巡察員平日辦事過於認眞冀藉此風潮以快其私而多數同人不加深察竟亦附和其間至堪駭詫要知公欵所在查究不容不嚴此案未經定讞以前又何事張皇若此即各同人心有未安儘可從容面訴或通函問難乃必欲逾越常軌以公家電料之所費爲私人稱快一時之計卽此一端尤乖例禁不謂末世囂風竟亦波及本路是亦本路之不幸更大乖本副總管數年來維護同人之初意總之姚巡察員糾繩所屬職有專司而各站隊等職份所關究亦不容犯上姑念事成旣往不再追溯尙望諸同人自此以後務各屏除私見消滅意氣萬勿徒事鼓噪致貽魯莽之譏想各同人深明大義當不河漢斯言也 
[閘口車站委派貨站長]  
　　滬杭鐵路閘口站建設新貨棧後車務總管已委派福建人林文光爲該站貨站長並經車務總管通飭全路各站此後與該站往來之貨物均與該貨站長接洽 
[派員監試南京魚雷見習所畢業]  
　　南京魚雷營附設之魚雷見習所定陽曆二月一日舉行第七届畢業考試由該營長常朝幹呈請海軍總司令派員監試自二十五日起逐日分科實行面試俟試畢評定分數再行給發畢業憑證藍總司令已委本署參謀長吳光宗前往監考矣 
[滬北工巡捐局長之接替]  
　　滬北巡捐局長曹有成奉浙督軍盧永祥令調任武康縣知事遺缺即以該局總務科長陳仲言升任已誌前報兹悉曹局長己將交代手續辦理完竣於昨日赴浙履新陳局長亦於昨日接差視事矣 
[巡長換穿新雨衣]  
淞滬警察各區署所警察所穿之雨衣帽己有數年未換每年惟由各外匾自行抹油刻因大都破舊不堪承穿當此冬防吃緊時代雖雨雪不能稍玩職務是以雨衣雨帽爲警服中緊要之件徐警廳長據各該區署所隊警正警佐隊長等呈報前倩請爲製換新雨衣油帽當飭本廳總務科招工製就三百六十五套因經費支絀不能多製故將製成者發給各外區承領轉發現己核計每署所僅派得十五套領得後先發各班巡長換穿 
[江邊碼頭夜間禁泊船隻]  
高昌廟警區巡官宋玉亭以江邊碼頭接近兵工廠而廠中料物均爲製造軍械之用誠恐該碼頭停泊艒艒船隻被匪私雁越入厭内竊物應將此種船隻驅遂他處晚間無論何船一槪不得停泊灘邊昨經派警驅逐并令妥爲嚴防矣 
[續誌汽軍撞傷行人殞命]  
汽車夫王水明於二十六號午後在靜安寺路開駛四百七十四號汽車不愼將松江人陸子功（即陸劍公）撞倒碾塲要害由該汽車夫送入醫院醫治無效延至前日下午身死由院知照捕房將屍車至愛倫路騐屍所報官相騐等情己誌昨報旋經其家屬禀准免騐自行棺殮昨由捕房將肇禍之汽車夫王水明拘解公共公廨請究經俞襄讞曾同美丁副領事訊據中西包探上堂訴明前情判王押候訊究 
[訂立合同地點之爭執]  
沈季璜前延愛倫律師代表投法公堂控桓裕昌號主徐惠平前與原告訂立合同購買浙江成記公司機器一架被告收取定洋後不交貨物請求訊追旋因兩造地點爭執判各邀證人到案訊明核奪在案昨又傳訊先據原告見護任延卿稱當時付定銀立合同實在法租界興聖街九號門牌内是實被告見見證張仲清馬乾卿祝成卿同稱是日成交實在華界恒裕昌内請察原告律師稱張等三見證實係被告店中雇佣之人碍難作證被告實在興聖街九號門牌今有電話簿據可證呈鑒中西官以各證人供詞仍各執着各退去聽候捕房派探詳細查明再行核辯 
[限三天遷棺另葬]  
顧洪根前投法公堂控堂弟顧茂林德林兩人擔棺佔據祖産地皮一案判地歸原告執業着被告將棺遷移嗣因被告迭次抗不遵諭奉諭改提被告訊究詎兩被告非但抗諭反敢將棺木抬至原告家中吵鬧經原告報告捕房飭探將被告等拘案昨解法公堂請究先據原告禀明前情請求勒令遷棺詰之被告顧茂林德林同稱實情貧苦别無相當之地安葬請求堂上酌給銀洋以便將棺另葬别處中西官以案經判决礙難更改着被告交保限三天將棺遷移如達由公堂函致善堂搬遷所有用費仍歸被告擔任至被告迭次抗不至案着各罰洋三元充公以儆 
[請追欠欵抵債]  
　　美商德高洋行在公共公廨呈控掮客沈佩林不還金鋼鑽石價銀一萬三千餘兩等情業由公廨訊判被告押候查封家産備抵在案昨晨由廨復訊先由原告代有律師上堂訴明案情訊之沈延律師到堂辯稱被告並無家産惟有謝珊珊邵仲華周巧生張寳春王渭卿及北京黄大等數戶欠欵銀一萬八千五百十五兩應請堂上准免堂費起訴追欵抵償云云中西官核供判沈交一萬三千五百六十六兩人銀並保准予免繳堂費正式起訴 
[引渡和誘案中之葛根興]  
江西路德律風公司寫字人葛根興被住居滬南青龍橋附近之高妙慶在地方檢察廳指控誘匿　妻劉氏等情經該廳照准於前日派警持文投請總巡捕房加派中西包探協往將葛提獲留至昨晨解送公共公堂請究即據來警帶同原告上堂禀明前情要求引渡訊之葛供稱實係年　受愚求宥中西官核供判葛交來警帶回歸案訊辦 
[控告地保誣指妻女爲盜]  
　　張錦成投上海縣公署禀稱我妻及女被地保陳叙甫誣指爲盜串黨索詐不遂將民妻女送入警所朦禀一切勒交洋元因此不甘來案控究沈知事據禀後以該民所禀各節情節離奇虚實均應澈究除飭提該保到案訊究外並令該警所查明詳報 
[拐帶少婦之截獲]  
向在江灣爲小飯店生理之陳杏生其妻陳鳳仙年十八歲日前忽然失踪陳打尋無着詎料鳳仙係被寗波人李潤芳所拐昨日李偕鳳仙擬乘新疆輪船前往厦門該輪未啓椗之前爲救濟會探員王緯文余長林登輪查見向詰支吾遂將李與鳳仙一併拘送地方檢察廳訊辦一面知照陳杏生到廳候領 
[少婦控夫案註銷]  
　　蘇州少婦鄒氏在公共公廨呈訴其夫同鄉人胡人欽抛葉重婚請求斷離並追賠名譽損失銀一萬兩一案迭次訊供等情均誌本報昨晨又由關讞員及英卓副領事會升第四民庭續審先由愛文義路成德坊管弄人上堂證明去年四月胡往賃屋旋偕原告同居當時未見舉行何種婚禮等語次據四句餘之婦人投案供稱名胡王氏是被告正室育有兩男兩女夫嘗置妾三人今僅存鄒氏等語至此兩方人證供詞齊全問官核供以本案情形己經洞悉原被之律師不須費時辯論乃援律諭日　得本案被告並非與原告正式結婚應即註銷 
[包探破獲販土機關]  
公共租界廣東路附近西上林街十三號屋内有人组織販土機關前日被老閘捕房捕頭偵悉派令華探自黄潤甫協同西探前往搜獲烟土當即帶入捕房昨將該烟土解送公堂禀明前情請傳販土人到案訊究並由煙土主人延代表律師上堂代爲辯護要求將案註銷中西官核供判烟土暫存捕房候展期再訊 
[私賣煙土之科罰]  
　　潮州人林云台前因在法租界永安街私設新記土店爲法捕房西探長石維也偵悉前往抄出烟膏烟土一大箱帶入捕房解經法公堂被告延律師代辯判聽候宣佈堂諭飭遵在案昨又傳案經中西官　明堂論諭曰此案迭經本廨研訊被告實係私賣證據確實着罰洋五百元充公並押西牢一年准予贖罪起案煙土一併銷毁 
[警所查獲嗎啡犯]  
　　俞錫昌專在西北鄉顓橋一帶爲人私打嗎啡漁利昨爲該處地方警所查獲抄出嗎啡針一支並藥粉一包申遂事務所轉送地檢廳訊辦 
[藏匿男孩之訊究]  
　　住居新閘之浦東婦人浦顧氏指控陸王氏劉張氏串拐伊之五歲男孩根全業經捕房將王張兩氏一併拘解公共公堂諭着押候訊究在案昨晨由探王梅生將藏匿氏孩之陳子祥拘解公堂請究經中西官向陳略訊一過以尙有同黨在逃判陳押候展期一禮拜解訊 
[三協絲廠失愼續誌]  
　　閘北長安路三協絲廠車間内起火全廠被燬僅剩爐子間賬房未焚己記昨報兹悉該管四區二分所倪署員前日己將該廠看管人吳星若傳案略訊一過即解淞滬警廳司法科訊究 
[塌車碾斷足指]  
　　新閘路某煤炭行送貨塌車昨日午後經過東新橋塊碾傷江西人朱得富兩足指筋骨皆斷即經巡捕到來將塌車夫拘入捕房另雇車送受傷人投醫院醫治 
[行人猝然倒地]  
法租界公館馬路昨晚有行人某年約三旬忽然倒地知覺全失爲大自鳴鐘捕房二百二十一號華捕查見雇車送往醫院診視一面歸禀捕頭候核示 
[電車拖車中之毆鬭]  
　　華商電車公司六十號賣票人石立興被九號查票員　出　　報告公司將石斥退石因被該查票員欠去銅元一百四十枚向討不認致起衝突互扭至一區警署控訴石請追還欠欵該查票員指爲訛詐趙署長以事起細微令兩造出外自向車務長聲明解决不料昨日兩人又在十六舖車站相遇石即催討前欠以致在拖車中大起格鬭擊碎車上玻璃後由崗警到來一併帶入該署趙署長問明起釁情由姑念石己歇業令該查票員給予銅元五十枚不准再鬧 
[昨日午後公廨訊案紀]  
　　昨日午後公共公廨陸襄讞會同美約副領事於二時半升座第四公堂審訊民事訟案三宗直至六時閉庭所審之案挨次錄下（一）「婦人施金氏控王福生不還借洋案」兩造代表律師同意請求改期「結果」展期再核（二）「湖州雙菱人俞子振控同鄉人凌芝芳不還其故父凌雲齋向伊之故父借洋一千元案」原告除呈出前清光緒十三年十一月十五日凌雲齋所書蓋章之一千元借劵一紙外並無他種證據亦無人到堂證明此劵確係被告之父所寫而被告則延律師到堂極端否認此事並與原告之律師辯駁之下「結果」以原告證據不足控案註銷訟費歸原告擔任（三永和莊控張祥林不付期票銀三百三十五兩案」由原告之律師起向該莊經理人厲雨洲詰據訴明此票兩纸係被告之司賬吳姓持來兌現到期向出票之家取欵始知被告己經掛失乃轉向被告詢問伊言票係遺失且經登報聲明作廢故不肯付請求訊追云云被告亦延律師向厲詳細駁詰畢「結果」改期續訊 
又第一公堂亦排有民事案四起除日商三井洋行控周義在號周士華王露園一案因兩造不到未審外計由張襄讞與日副領事鹽畸氏審訊者三宗兹錄如下（一）「寗波地方審判廳文移倒欠該處元益乾泰森生三錢莊往來洋一千三百餘元之該處鼎裕錢莊股東陸守麟案」陸延律師到堂譯稱陸係日商戴生昌輪船局股東久居租界現仍住德安里該處官廳無權受理須着原告三錢莊來貴公堂或駐滬日領事署起訴方爲正辦云云「結果」被告退候核奪（二）「華興洋行日人戶牧駒雄控船戶孫洪江承裝鹹魚變壞請追損失案」因兩造有和解之希望故原告之律師到堂請求改期「結果」惟如所請改期再訊（三）「武林洋行等環控前新綸絲廠之張子林倒欠定銀並追損失等項計共二萬餘兩案」此案前經俞襄讞會同日林副領事訊判被告償還詎張押至二年有餘分文不理且禀請開釋原告之律師到堂反對並稱被告尙有産業寄於他人要求追究「結果」被告還押候原審官核奪 
[請騐路斃男屍]  
蘇州河談家渡旁昨晨倒斃一年約二十餘歲之男子由二十八保十二圖地保王連梧查無屍屬投報地方廳禀請相騐 
[虹口捕房瑣事三則]  
　　住居梧州路一千一百九十五號門牌之婦人王徐氏因容留男女多人在家聚賭牌九被五百九十六號華捕查見以其有違定章當即抄錄門牌號碼姓名回禀捕頭請廨出單傳案訊罰 
江北人陳阿福串同已獲之王阿二張子卿等在吳淞路塌車上行竊劉萬青之羊皮四十九張案發逃逸昨被包探周小弟與一百零九號華捕緝獲帶入捕房禀明捕頭押候併解公堂訊究美濤之昨在虹口東嘉興路與姜小弟因索取欠洋口角衝突互相扭毆經五百九十六號華捕查見以兩姜均屬違章因即一併拘入捕房禀明捕頭飭各存洋保出聽候傳訊 
[攫取金飾之查獲]  
　　台州人蔣蘭前日在北蘇州路德安里弄内攫取傳松林之金一粒焦一支被滙司捕房包探奚德安施金生連贓查獲帶回收押昨解公共公堂中西官略詰一過諭蔣還押查明有無另案再訊 
[乘賭摸竊各押九月]  
　　施關榮姚阿才糾集同類在北山西路抽籙賭博乘隙摸竊余阿品衣袋内銀洋七元五角經余覺察嗚由二百五十二號印捕將施姚一併帶入捕房押至昨晨解經公共公廨中西官質訊之一判各押西牢九月期滿逐出租界 
[皮匠毆捕押三月]  
皮匠花春榮前日午後與婦人張王氏因上鞋口角爭報經一千零二十八號華捕查見上前勸阻不服反遭行兇撕破號衣旋由四百六十九號華捕見而帮同將花拘入捕房昨解公共公堂經中西官研訊屬實以花不應蠻横判押西牢三月示儆 
[過犯摸竊皮夾]  
俞子卿前日在廣東路摸竊王怡生袋内現洋鈔票當被察悉鳴捕將俞追獲贓洋己被同黨取去遂將俞拘入捕房昨解公共公廨經中西官訊知俞係過犯判押西牢九月期滿仍逐出租界 
[謝贈]  
　　本埠怡昌洋行經理之美國吉列平安剃刀廠昨贈民國九年隂陽合曆月份牌一種圖爲干莫莫鍊劍附以說明印色頗爲精良共有顔色十套又大昌香烟公司前贈五彩月份牌兩張上繪贈袍賜馬圖繪畫優美印刷精良又枕華出版部贈第一期新趣味半月刑一册又銀行週報社贈第一百三十五期銀行週報兩册書此併謝 
[中華職業敎育社通訊琺瑯工場預算]  
　　支出項（原訂美國機器至今尙未運到屡詢杳無消息本塲實不能久待兹擬自製小機器爲小規模之組織提出本預算如果大機運到可將自製小機作實習用或出售他廠似較目前停滯不進爲合算也） 
（一）機器工場 
（一）小種床三部（擬由鐵工場自製）共約九百元（二）壓光捲邊等機器二部（擬由鐵工塲自製）共約四百元（三）引擎川地軸皮帶等（引擎利用鈕扣工場）約四百元（四）各種模型（擬由鐵工場自製）共約六百元以上共計二千三百元 
（二）爐灶工具 
（一）爐灶　二雙約一千二百元（說明）以原有一雙專供學生實習另添二雙專做營業（二）雜件用具約三百元以上共計一千五百元 
（三）活動資本 
（一）美國藥粉約四千元 
（二）鐵皮工資等約二千二百元以上共計銀六千二百元 
以上三項合計銀一萬元 
收入項 
製品售出盈餘每月一千元 
（說明）參觀每日出貨比較表各種製品每日盈餘大小相距甚遠大抵銷路愈繁者其利息愈薄兹就各種平均計算每日約六十九元每月得二千零七十元如減半列計如上數 
　瑯工場預算各種器皿每日出貨比較表 
（照廣達廠經過實况開列 
碼别卅寸十六寸廿四寸十八寸十二寸十二寸八寸摘要器洗面别盆食　痰盂飯鍋飯碗水桶茶杯搪磁器皿種類數别六百三百三二百八十六套二百八十八隻四百只一千八百九十只二百三十只一千七百五十只　　摘要搪磁器皿種類繁多以上不過舉其最行銷者 
[需用原料]  
鐵皮八十張鐵皮一百三十四張鐵皮一百零一張鐵皮三十五張半鐵皮六十六張半鐵皮六十九張半鐵皮四十四張價洋四十八元價洋八十元七角價洋六十元六角價洋三十二元一角價洋三十九元九角價洋四十一元七角價洋二十六元四角磁粉一千六百兩磁粉三千三百六十兩磁粉一千四百四十兩磁粉一千六百兩磁粉三千七百八十兩磁粉二千三百兩磁粉三千五百兩用價洋二十四元價洋五址元四角價洋二十一元六角價洋二十四元價洋五價洋三十四元五角價洋五十二元五角煤一噸價洋十八元煤一噸價洋十八元同上同上同上同上同上同上鏹水一百鎊價洋四元五角鏹水一百鎊價洋四元五角同上同上同上同上同上 
[工資]  
　　十五元六十七元二角八十六元四角三十二元十八元九角五十七元五角五十二元五角　　 
[每件成本]  
　　二角一分九釐六角五分九釐六角六分四釐二角七分七釐七分三釐六角八分八角八分 
[每件批價]  
　　二角五分九角九角五分四角九分一元六角一元二角 
[第日盈利]  
　　十五元五角八十元九角五分八十二元四角四十九元二角三十二元二角二百十一元六角五十六元 
[附註]  
　　鐵皮每札十八張價八兩　入洋十元八角合每張六角 
磁粉每擔價洋二十四元 
鏹水每一百磅價洋五元五角煤每噸價洋十八元 
鈕扣工場預算（照企公廠經過實况開列） 
　　說明上列各品出數係按每日單　一種計算欲求全月出數可以此推而行之 
[支出項]  
　　（一）機器設備 
（一）頭車（用動）（二）二車（用動力）（三）三車（用動力）（四）三車（用人力）（五）四車九部四部四部十部四部共計值銀一千三百元（六）火油引擎一架六百元 
（七）地軸皮帶等約二百元 
（八）雜件約三百元 
（說明）以上共計銀二千四百元現上列各項早已設備謹須添置自動三車三部值銀三百元雜件一百元共需四百元 
（二）活動資本 
（一）每月原料費以月用二百擔每擔以三元計姑預備三月之料需銀一千八百元（二）工資每月出二百四十大羅計每羅工價約一元七角以二月計之需銀八百十六元（三）火油（每月約三十以二月計之）需銀六十元 
（四）漂白藥品（以二月計之）需銀四十元 
（五）消耗費（如銼刀等每月約二十元）需銀四十元 
（六）雜費（每月約二十二元）需銀四十四元 
以上共計銀三千元 
兩共需銀三千四百元 
收入項 
製品售出每月約一千四百四十元 
（說明）製品預定每月平均出八大羅每羅平均以六元計共售得如上數 
盈餘每月三百四十元 
（說明）每月製品除去原料六百元工價四百零八元火油三十元漂白藥品二十元消耗費二十元雜費二十二元應得盈餘如上數但機器折耗房地租價倘未計算 
來件 
[求仁送診南所報告書]  
「創辦日期」成午年八月十八日「地址」前在城内也是園自己未年正月遷於小南門外壽昌里「性質」施診給藥只取號金四十文所有掛號金由開辦日起至民國八年十二底止全數捐入中華職業學校「經費」由個人擔任「執事人員」醫生二人助手五人「開診時間」下午二時半至五時「就診人數」自創辦日起至已未年十二月初四日止共診病人二萬六千五百六十一號計分（外科）九千三百六十四號施行手術共二百三十四次（内科）七千八百八十五號内有病人十七名送往他醫院診治費由本所支付（花柳皮膚科）四千三百五十二號施行注射共一千零三十二次内有施行法國六零六靜脈注射者三十五次（眼科）三千一百四十五號（耳鼻咽喉科）一千八百一十五號 
本所創辦以來診治病人將近三萬就診者不僅限於本埠輙有自浦東崑山松江等處襆被間道而來者但地址湫隘不能收納病人每遇要症須住院診治者留之旣不能拒之又不忍進退維谷　形困難（如前有一患盲腸炎者須住院診治又有一患脫腸箝頓者須立施手術而本所無法收納均介紹往他醫院然旣躭誤光隂又受途中顛播必益加劇或致不救）有時舁送諸他醫院治療由本所供給費用然乘輿濟人終非長策且邇來病人愈衆（每日約百三四十人）益形擁擠來歲擬事擴充改組醫院第苦無相當房屋如仁人君子有坐落滬南之房産肯廉價出租俾醫院得以成立則造福於病民無量矣至一切經費有人獨力擔任絶不勸募特此附聞諸希重鑒求仁送診所謹啟 
來函 
[寗波旅滬同鄉會照錄周銳記號主寳山氏來函]  
　　敬啟者前由本會轉奉全國各界聯合會濟南代表張正方君曁同鄉張靜廬君先後來函詰問濟南周銳記糧棧接濟外人食米夏間大販私米冬間又私運糯米甚至有唆使浪人干涉情事並交到糯米一百五十包生米一百六十四包攝影閱竟正深愧悚旋由同鄉邀鄙人到會當面查詢下落業經聲明隂曆十月初間周銳記因接青島聯號同業茶食店來信託辦糯米一百數十包因思係僑胞冬令糕點所需爲數無幾不在禁例故允代辦其生米則南方名爲花生肉多供打油之用不料到濟裝車經聯合會出而阻止將以私運漏洋科罰經號夥來信請示當由鄙人於十月十二三四等日四次電濟號經理和平了結勿託外人交涉並懇興順福號助懇公團有電報可查今讀聯合代表函稱有浪人面見理事長情事鄙人遠在滬庽確未知悉總之用人不當出此事端咎無可辭兹已將該經理停職以謝公團以明鄙人實無倚賴外人之意至敝號在青島營業已十餘年分設濟南亦歷有年所向辦棉花雜糧各項土産其白米多供民食今克當江蘇米禁出省之前陸續辦米二千餘擔本係運往津濟等處銷售嗣以申禁當己載回前已二次登報聲明毋庸贅述復經本會會長董事再三審查尙屬實在又承本會邀請張靜廬君到會公司討論經鄙人重述經過事實詳晰聲明張君駁詰均關愛國公理鄙人用人失察開罪熱心諸君祗有始終引咎嗣亦愼益加愼對於糧食生意即使由南運北售與我中國同胞亦不敢嘗試致受嫌疑承同鄉以大局相責鄉誼相責個人人格相責鄙人至深感激敢不自勉爲此聲明應請會長董事轉告全國各界聯合會代表婉致下忱代爲道歉並登報章是所盼禱此致寗波旅滬同鄉會公鑒周銳記號主寳山氏謹上 
雜評二 
[汽車傷人之罪責問題（庸）]  
　　近來所車傷人之案日見見多官廳對於此等案件大抵僅令肇事者給被傷害人以若干之撫恤絶少科以罪責蓋認汽車傷人由於被傷害者之自不小心故不歸入刑事範圍也 
雖然刑律三百二十四條之過失致人死傷與三百二十六條因玩忽業務上必要注意而致人死傷皆與汽車傷人相近謂爲絶對的不生刑事問題按之法意似亦未然竊願與司法界一研究之 
 
 

Page 12

 
 
   
 
 

Page 13

 
 
自由談 
旅行談 
[俄游雜憶] [  諤聲]  
　　蒂氏曾游歷英法日德諸國於各國狀况知之極詳時舉其奇異而有趣味者娓娓爲余陳述惜余健忘不能憶也惟倫敦水晶宫内容以頗足爲我國國際增光不可不記蒂氏之言曰倫敦水晶宫中有中國博覽會一陳設極華美其尤特色者爲假設之中國城巿每一城巿中雇用華工六十人各事其事有華式劇場一茶肆一餐館一餐館之中純用華人食品如燕窩魚翅田雞豬肉以及各種筍蔬之類無一不備劇場之角色以千計英國男女名優多與其列所演之劇略分三節第一節演十七世紀滿人入關之狀况第二節演清廷第一次接見各公使之情景第三節演辛亥革命戰史戰場景象逼眞而於焚殺搶掠諸慘狀尤極爲摹寫演至停頓處又挿人跳舞諸戲以引起觀者興趣其第一節中有蜿蜓三百英尺之神龍出没場中尤爲奇觀其演第三節時戰場一切布置皆親與革命戰事之華人爲之宜其維妙維肖矣前此歐美劇場間有摹狀吾國歷史與社會者大都意含訕剌適足增恥今何幸革命壯劇出現於倫敦舞台爲五色國旗增光不少蒂氏之言故樂書之 
雜談 
[歇浦零話] [  瘦鵑]  
　　黄歇浦畔女閭之盛甲於全國綠酒紅燈酣歌恒無南京路以下路凡五無不爲此中人巢窟粉白黛綠者流列屋閒居入其中者往往流連忘返千萬黄金散擲若糞土或曰此銷金窟也吾謂不特銷金亦銷魂蝕骨之所也友人香雪主人詩文雋絶見人每羞澀如好女子平昔深斥狹邪游暇則以詩自遣而已日者爲朋輩所嬲偶入平康見一粲者心忽大動旋知其香巢所在由是過從日密未及兼旬遽相燕好朋輩聞之咸傳爲佳話而主人忽中悔誓屏跡不復往急流勇退吾深佩之主人嘗有詩四絶蓋自懴之作也詩云南都春色久荒唐漫訪雲英到水坊别有閒愁消不得落花身世總茫茫當年并命頻伽鳥化作春風燕子飛燕子樓空明月滿無緣再照昔人歸又是寒風料峭天塘梅屐雪尙依然如何九折春屏影盡照妝台赤鳳前付與湖陸土半坏歡場鼓舞幾人回年年此日君須記曾向滄桑一度來讀之令人悵惘海上近數年來花柳場中率爲富人巨賈所據傖俗之氣逼人欲噦其互相炫示者不過黄金爘爘而已偶有一二文人雅士跌宕其問以詩詞爲之點綴風光然終遭彼中人白眼蓋脂香粉艶之文字究不若爘爘黄金之可愛也有清河生者與名妓某善爲作小詩九絶予見之友人藹廬主人處讀而好之特不知彼名妓目中視此較黄金爲何如耳詩云輕羅乍換晚凉新團扇微風散麝塵最是畫簾銀燭底浮瓜時節破瓜人紅螺杯小峭寒輕梨頰春潮取次生最是夜來初醒酒盈盈纎指破新橙閒拈銀管學鴉塗心性嬌痴略憶渠最是夜來無一事燈前側鬚認郎書閒愁密意兩難支小語偷防鸚鵡知最是調停無别計自抛啼眼擁衾時釵盟鈿約兩蹉跎駭南　　取次過最是懷郎無别語風波歷盡是安途嬌痴情性許誰知一徑萱花暗雨吹最是檀郎勝阿母春寒如水擁衾時投懷嬌燕忽分飛戢瑁雙棲計已非最是欲言還未忍願郎萬里早成歸别因棄置更情親隱語猶應記會眞最是叮嚀無别語莫須憐取眼已人蠻金約指綰離情孤館箱　夢不成最是施郎詩句在姜凉今日似他生瑣瑣寫來彌見情至或曰海上之所謂名妓者多不識字似此佳作正無異對牛彈琴耳 
劇談 
[西崑見聞錄（三）] [  天亶]  
　　朱買臣休妻名目發源爲注伶隱之馬前潑水代名詞崑班素來不用是夕戲單上忽刋此五字諒爲迎合上海社會心理變通辦法姑不研究出場爲張别古寄信去張者爲「吊眼皮茂松之高足」唱做老到無疵可摘他如劉大公玉天仙等稱職而已張玉笙之痴夢久仰大名往時張唱新劇與陸鏡澄等回隸謀得利時候余常往觀之常歎其英雄埋没卓呆亦時時道乃其時懸牌爲張蘇新玉笙乃其眞名也往　　挽回利榨今年新希望九倜厂 
者劍雲鞠部叢刋之輯曾以此君此折玉照編入霓裳鴻影中可見其聲譽是夕連演「痴夢」「潑水」兩碼哀樂中節喜怒有方晈字清切舉止從容盛名之下眞無虚事十年來罕覩罕聞直令人有瑶臺夢醒天上人間之感也嗓子底音雖薄而善能運用初更時唸「出嫁時候」一段道白髣髴太甲之自怨自艾潑水後之「往日人輕」四句掛口均如哀猿啼峽一字一挫使天下勢利人聞之汗流背脊如此人才方可與言崑曲我友寒雲何不與之配合一戲定能相得益彰也飾朱買臣者初爲班底之角潑水時爲清客所串論藝尙可惜乎忽畫兩道「揥倉眉」如京班中之施不全彭朋然白圭之玷我深爲惋歎是劇之後尙有綴錦（傳奇名）之借茶活捉長生殿之驚變荆釵記之見娘梅嶺余因張文遠付角之暴燥回想陸壽卿之冷峻不欲再觀别友先行吾弟天娱待其終場歸告余云荆釵記及單上所刋送客戲之拾金均因座客散座未演而借茶活捉觀者咸大不滿意竟有人議不若邱治雲滑稽噫果不出余所料雖然得覩張君之痴夢潑水可云不負此行 
 [L科學談> 
[無翼之飛機] [  孤嶼譯]  
（FrofesgorLouisLecoin） 
rLouisDanblahc）稱謂近來發明新法數種能令飛機直升翶翔空際速慢自如（按現在之飛機上升時多係盤旋而上不能直上者又飛機速率過高不能在空中久事留連又不能過於太慢者）法國政府經許以專利權並助資以鼓勵不久其法將爲世所注意矣 
此數事亦經英國兩著名機師研究數載密司忒占姆士其夫（Mr.JamesEeith）發明用强有力之扇（按即在飛機前部之扇）以鼓蕩空氣利用空氣摩擦則能令飛機上千云又密司忒威齌廉硺那爾（Mr.willisfnp.DLrtnall）電學機師也素有聲於美國近亦發明一機名之曰無翼飛機之模型與法國所試演之機相似此模型機旣無兩翼亦無兩邊之推進器當該機直升後利用「空氣鼓蕩機」足使此機平線飛行快於尋常倍蓰蓋少兩翼則前部抗拒力亦減少也 
至於商務航空能用直豎推進器（按今之推進器多爲平線者）將另闢一新紀元蓋現在所用極大之飛機停泊場可無需用之必要而密司忒加提（Nr.Gatti）之設屋頂航空停泊場在倫敦一議亦可見諸事實且用平線螺旋推進機並適宜之機件能令速度銳減以其有前部抗拒力故也而於法國之新機則不然蓋其雖去兩翼而仍用舊式之推進器也 
新聞拾遺 
　　徐滙公學公共體育場足球隊賽球預誌本埠徐匯公學於足球一技甚爲優良上次與聖芳濟比賽曾勝二球今該校定於本星期日（二月一號）與公共體育場足球隊比賽而公共體育場足球隊亦頗不弱想届時兩雄相爭必有一番劇戰也[  學周]  
長沙青年會之成績長沙青年會於此季分隊四出招募會員今已揭曉計共募得會員一千七百六十九位收入會費九千七百七十九元合計會員共有二千一百位云[  學周]  
廣州將築跑馬場廣州人民近因上海漢口等處均有跑馬場惟廣州無之故現擬築一跑馬場况廣人善運動而以排球爲最惟無適當之練習地藉此可以一舉二得地點已定蒸塘大可二百井約出月可動工[  學周]  
活鬼嚇煞學生蘇垣三元坊某校校規雖嚴然一般頑玩之學生趁舍監外出之時每弄出種種越規行動前晚（二十七日）八時許有頑童馮某張某陳某三人忽異想天開面塗白粉黑色頭紥黑白布佯爲鬼狀其形可怕徘徊於調養室廊下適有學生朱某病未痊愈居調養室靜養現地大考當其温習功課時忽昻首一望見窗外可怕之怪狀疑爲鬼魅驟然精神昏亂不省人事即暈倒臥地並大呼白鬼黑鬼來了後經校醫急打針施救仍未能恢復原狀未識有性命之虞否現該校舍監得悉情由將扮鬼三生嚴行懲戒兹誌之以警告善事於嬉戲者[  紫巖]  
甯人反對掘採雨花石南京南城外雨花台爲金陵名勝所産雨花石五色玲瓏馳名全國下關某洋行總買辦韓某欲僱工掘採甯人以雨花石係屬公有不容私人開採反對甚力云[  野鶴]  
破天荒之訴訟常州西瀛里某錢莊經理汪某之女　屬正式商人之閨女昔日由媒妁許聘與同業郭某之子　迎成禮夫婦頗爲相得惟汪女天性樸實不善逢迎因之不睦於其家室除其夫之外大約翁姑姑叔均不以汪女爲然平日家庭間一切勃谿困苦情形外間人筆難罄述日前郭姓忽以親家翁之名義向縣提起訴訟控告汪女之父敎女不嚴意欲逼令汪女大歸另娶賢婦此事閧傳里黨咸謂郭子汪女伉儷和諧而郭父乃不近人情作此離奇古怪之訴訟莫不稱爲破天荒之舉動云[  屺嶦]  
雛婢産孩之奇聞無錫城内推感牌樓附近王姓家於前年新蓄一婢年方十二生材短小非常該地俗語所謂黄毛丫頭也惟該婢面貌頗稱不惡杏臉桃腮柳腰天足見之者咸驚以爲艶鄰右有成衣匠張某姓好漁色時有竊玉偷香之舉與該婢眉挑目誘日復一日竟得達其目的主婦固未之知也約數月餘該婢竟珠胎暗結腹漸膨脹人皆以臌脹目之即主婦亦深信以爲病某日該婢不知因何遽萌短見潛於竈側吞燐寸自盡被僕傭瞥見告之主婦急爲之施救不意嘔吐之下孩胎遽墮視之乃一女也主婦大怒嚴訊之該婢初堅不肯吐實及施以鞭笞乃一一自承急使人往鄰右召成衣匠則某甲早已聞風遠颺矣夫以十二歲之雛婢竟能生育不亦奇事爰誌之以質諸生理學家[  達奎]  
小說 
[療心] [  雛鶴]  
郤克忒醫生在診治室中徐徐回顧其助手曰勞倫可憐哉愛嫩彼自歸乃夫後鬱鬱無一日稍歡亞拿殊不解事强余爲之醫顧余非業催眼術者安能療彼心哉助手聞語迺答曰非藥石所能攻者却之可也胡勞無謂之心爲郤克忒笑曰然余初之見解亦符汝特今思之則覺有極濃厚之趣味存其間并可藉以增我醫心之學術勞倫目視曰君殆欲創療心之破天荒一躍而執醫學界之牛耳耶郤克忒仍微笑曰君猶皮相也我豈止此哉言次返身自製其新發明之療心藥劑不輟斯時勞倫殊不能耐率然曰愛嫩何蔑視亞拿若是殆另有意中人在郤克忒曰否否彼愛嫩姑娘者夙在社會上著名之交際家眼底心頭早爲珠光寳氣所充塞今廼初不由衷而委身不名一錢之亞拿鬱憤之心不言而喻矣勞倫淡然曰然則愛嫩兹屏絶社交乃欲於鬱鬱寡歡中度其冷淡之生活耶郤克忒曰誠然彼盛負社會之隆譽今一旦袚父强配爲聒淡新聞記者之妻即衣金絲之衫亦　人所齒冷矣勞倫攙言曰不謂此敏慧之女郎乃隨奢侈之審判力以擇其婿耶郤克忒至是以掌擊腿曰然哉君言余初聞是言尙見疑以爲彼儕女郎者皆已受中等以上之敎育以今日之敎育言似不應出此無謂之奢求旋由密司陶格拉司告予則果確鑿噫勞倫君若須知貧之一字最遭晚近英倫女子之忌即如勞倫聞是語顔色驟稍變然雅不欲見拙於人强作苦笑曰無傷也言之可矣 
[自由談之自由談] [  不冷]  
　　大局愛國心之重輕全視其人對於大局之如何固執已見而不顧大局者其人之無愛國心可知也試觀有權力之對於和議與人民之對於和議其誠心之如何可以見矣 
 
 

Page 14

 
 
   
 
