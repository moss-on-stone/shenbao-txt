# 1894 - 140 - 4907575

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史撫寳洋四元○隨園三十穩實洋五元○刑案匯覽洋七元○潘頣福咸豐朝東華　　洋一元三角○左文襄公奏疏碼洋四元○　　三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○　定二部處分則例碼洋一元二角○補註洗寃錄碼洋六角○康熙字典碼洋二元五角○臨禮指南碼洋一元五角○花月痕碼洋四角○徐　審　記碼洋六角○永慶昇平碼洋三角○玉堂字彚碼洋二角○徐靈胎八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大清會典碼洋一元六角○六科準純六套實洋五元五角諸君欲購者請移玉申報館帳房可也此佈 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華諭斷精詳折衷至當洵乎昭代之鴻寳醫林之大成也兹由煥文書局主人倩本局用活字排印刻已告成紙墨並佳裝潢益美計分釘廿四本碼洋四元如祇買外科書則收洋八角寄語杏林老宿　并名賢有欲得盧扁眞傳者請向上洋申報舘三洋涇橋沿浜煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[論中西治疫之不同]  
近日粤東香港等處時疫流行竟有談笑未終而身軀已倒者到處蔓延日甚一日甚至善堂施送棺本日不暇給居人恐遭傳染咸惴惴焉有朝不保暮之勢據父老言實爲百餘年來所未見迄今閲時已久而每日死者仍有數十人省中大小衙門亦不免傳染當差人等遷徙一空而他處聞香港疫癘之盛輪船往來不敢出於其途凡有船自香港來者必令停泊口外不准船中人登岸一若恐其浼已而避之惟恐不速也者夫天災流行國家代有而如此次粤東香港兩處之滋蔓則誠爲從來所未見有謂因去冬天時過燥今春又暘雨愆期氣候不正釀而爲疫或謂有春温不能無秋肅有和風甘雨之時卽有隕霜雨雹之時疫癘之生殆亦氣運之適然而非人力之所能與爭雖然氣運卽未可强回而人事實不可不盡若但委之於氣連而不早爲之所一任億萬生靈死亡相繼曾不稍動於厥心此豈人情也哉顧以治疫言則中之與西分道而馳其勢若難以驟合華人之治疫也或在城廂市鎭分設施醫局以便患病者就近診治或選上等藥料製備紅靈丹行軍散辟瘟丹蟾酥丸等施送與人其所以爲治疫計者如是焉而已倘藥餌無靈傳染不已則惟有乞靈於神祗官府在城隍廟設壇祈禱爲民請命而地方士庶或更舁土偶出巡旛幢夾道鼓樂喧天藉以驅逐疫鬼或更紥成龍燈狥燈象燈晝夜出巡或聽方士巫覡之言爲祈禱鎭壓之舉徒事張皇毫無實際西人則不然地方一有時疫卽由清潔局派人逐户查察如室中有不潔之物必令洗滌净盡更以藥水徧灑室中使無汚穢之氣凡患疫者則另設一地以處之免致傳染他人街衢穢物亦必辟除使盡其有患疫而斃者亦另擇一地以葬之隨斃隨葬不少停留以免穢氣薰蒸各厠所每日洗滌投以生灰以辟穢惡一切事宜皆派委員專理防疫之法可謂無微不至大抵華人之治疫未嘗不事醫藥然第設局數處聽患病者之自來就診或施送藥物則亦聽其人之自行乞取未嘗逐尸而查之盡人而治之西人則合一處之力以治一處之疫凡經理其事者必欲一邑之中無一處不查察無一人不約束使去汚穢而就清潔惟其用心也專故其收效也亦易華人中雖不乏明理之人然愚夫愚婦喜侫紳見每當無可如何之　轉信巫覡之談延請僧道誦經禮懴或更張皇耳目賽會迎神不惜以有用之貲財擲之於無益之地西人則實事求是不尙者冥恍惚之談事事盡其在我者幾欲以人力與天爭爭之不已天亦退處於無權然究其終極華人之於治疫雖未盡得法然疫癘終有已時未必舉林林總總之儔冺焉以滅此則造物好生之德西人於防疫之法旣周且密而有時疫癘之興或且蔓延不已未能卽息此亦時勢之適然非人事之有未盡也且疫癘之興鄉曲少而城市多蓋鄉曲之間地方　闊里僅數村村僅數户卽使偶染時疫亦不致十分滋蔓城市之中地狹而人稠烟户櫛比穢氣蒸鬱疫疾易於傳染此次粤東香港患疾之多大率以此然粤東則惟以迎神逐疫甚至另過新年冀以袚除不祥而香港則於治疫一道悉心畫不遺餘力如前報所登治疫章程十二條可謂縷析條分斟酌盡善惟華人之寓香港者狃於成見不肯入西人治疫總所港官不欲强拂其意因爲之另擇善地特闢一所近日疫勢仍未稍减華人遂紛紛遷徙以避之而上海西官亦照會江海關道札飭河泊司所有自香港來滬之船須停泊黄浦口外六里之遥船上高挂黄旗一切人等不准上岸且禁岸上人上船以免傳染捕房又飭人在租界中辟除汚穢之物凡所爲綢繆未雨者不憚審愼周詳較諸華人之爾爲爾我爲我視爲無關痛癢者固不可同日而語矣不特治疫也西人於養生之法平日亦極講求房屋必寛廠器物必潔净室有洞以通風隙地必種樹以收養氣而放炭氣事事皆有益於人較華人之湫溢囂塵者又有殊矣惟善養於平日故能免疾於臨時豈得視爲細故而忽之哉 
[本館接奉電音]  
　　昨由京友電傳上諭四道敬謹譯登○四月十九日奉上諭安徽巡撫沈秉成着開缺來京另候簡用欽此同日奉上諭邵友濂奏火藥廠失事傷斃工匠轟毁房屋機器請將該管委員等分别懲處等語臺灣火藥局失事委員經歴銜監生蕭殿芬未能先事防範着卽行斥革局員福建鹽大使蘇紹良有兼轄之責着交部按照奏定章程議處餘着照所議辦理該部知道欽此同日奉上諭長順奏請將廣東試用知府多齡調往吉林候選直隸州知州魏鏞留省分别補用等語吉林現在並無邊防軍務緊要事件差委不至乏人何得瞻徇情面輒調他省候補及候選人員豫爲將來保奬地步所請着不准行欽此同日奉上諭長順奏本年三月間南山火藥局篩藥房失火轟毁板房傷斃匠役十四名請將該管員弁分别議處等語吉林南山火藥局因篩藥失火該管員弁未能先事防範以致轟斃多命實屬咎有應得儘先協領孫超着交部按照奏定章程議處司事把總銜監生鄭蓮生着卽行斥革餘着照所議辦理該部知道欽此 
[日下紀聞]  
　　奉恩輔國公榮頣奉派守護西陵已登前報兹聞榮養之公爵頣諏吉於四月十九日辰時酌帶護衞數員出京往西陵接任俾前守護載輔國公卓得以文缷還都○廂藍滿海副都統於本月初九日辰時在東安門内南池子正白旗侍衞教塲挑補五個甲喇領催馬甲弓匠倉甲養育兵等十四缺並考試本旗送考文童馬步騎射已由該印房分傳應挑應考人等務於是晨前往教塲預備○軍機處片交史部四月初四日軍機大臣面奉　諭 
 
 

Page 2

 
 
旨本日謝恩之山東候補道多培山西候補知府許涵度二員著於本月初六日預備召見欽此欽遵相應交吏部傳知該二員於四月初六日寅刻赴乾清門外伺候召見並自行呈遞膳牌○江西巡撫遴委試用知縣羅大令毓椿管解奉撥本年第一批地丁京餉銀五萬兩零分用木鞘盛裝釘固於初七日抵京赴部掛號聽候銀庫示期騐收○烏逹峯大司馬致仕所遺稽察内七倉事務應另於都統中奏請派充經值年旗咨取各固山都統等堂銜開列請派於四月初五日具奏奉硃筆圈出正黄旗漢軍都統懷塔布欽此○禮部爲通行事慶典處案呈四月初三日由内閣抄出本日奉旨本年慈禧　佑康頣昭豫莊誠壽恭欽獻皇太后六旬萬壽著自十月初一日起穿蟒袍補褂一月欽此欽遵到部相應通行文武各衙門一體遵照○户部爲行查事俸餉處案呈所有八旂滿蒙漢各固山食餉孤寡孀婦人等例應歲由本部查核以昭覈實相應咨行各固山飭知各該叅佐領卽將食餉隻身孀婦常食半餉陣亡兵丁之妻孀婦係何姓氏何人之妻於何時過門何時守節現年若干歲母家姓氏現住何處自何時食起孤餉並孤女孤子現年若干何人之子女現住何處何人存養以及週年孀婦各若干口逐一詳細查明造具清册出具叅佐領等加保各結務於文到十日内一律咨送本部以憑覈辦○盛京工部司庫文弼調京遺缺經吏部片行各部院衙門於京察二等筆帖式揀選一員保送過部以憑奏派揀補兹聞大理寺擬將本寺筆帖式景康一員保送盛京工部司庫已備文出考咨送吏部查照矣 
[朝鮮近事]  
　　上月十七日有中國委員聶君航海至朝鮮辦理輿圖之事蓋將增入一統志中也旋於二十日歸國○十八日左捕廳拿獲巨盜一名詰知爲忠清道人其黨七名僞充商賈僑寓南門外朴姓行中已二月矣一切交易井井有條人不疑其爲緑林豪客是日巡捕察知蹤跡會營圍其宅七人躍登屋上如履康莊及至邨邊飄然墮地衆以銃擊之中一盜左足行稍緩追三四里許始縶之恐有後援乃梟其首○二十日高王觀兵東郊演試礮位藥彈飛出傷及民人乃卽送至西醫院療治聞腿骨已折恐終身成廢人矣○咸鏡道人王某好作狹邪遊人皆目之爲五陵豪貴有無賴子六七人思中傷之陽與交好導之至官妓晉州家酒緑燈紅爲歡無極宴旣畢六七人皆以巨金犒之王大慚出百金置几上赧然遁去 
[開院盛儀]  
　　本月十五號日本開第六次議院天皇親臨行開院禮午前十點時式塲樓上許各新聞社中人往觀但見文武百官身穿禮服金章紫綬璨爛輝煌各國使臣則另設一席威儀肅穆聲息俱無及天皇駕臨由右側入貴族院議長蜂須賀指揮議員入左側衆議院新選正副議長楠本正隆片岡長吉引議員入院排列天皇由鍋島式部長前導有栖川親王及各大臣内官兩院議員爲之扈從旣升玉座伊藤總理大臣捧勅稽首膝行而進天皇引手接之朗誦曰朕告貴族院及衆議院各員兹朕親臨舉行開會式命國務大臣將急要之追加豫算案及法律案提出朕望卿等對國家之要務各盡審議致不負協贊之任各員肅聽畢蜂須賀歴階進拜受勅書天皇卽返駕衆議院長卽於是日與各員先製表文一道上之 
[港電報病]  
　　前日六下鐘時香港來電云今日新染疫症者計一十八人連前昨染病者共死二十三人至十八日所傳之電尙有微悮其實病者二十八人死者二十七人 
[藏藥罹災]  
　　天津城東大直沽一村落也距機器局不過數里之遥局中工匠人等眷屬多棲止於此村人工作者半力田者半亦有向改肖船食力或于役關東春去秋來如賓鴻之蹤跡中有朱姓者居於該村娘娘廟之東偏常上改肖船購買餘糧售於六陳鋪所謂改肖蓋係航海赴關東一帶購取紅粱回津接濟民食者村人以朱亦糧行之流亞不知彼固明修棧道暗度陳倉實以買賣火藥爲生者也家中存藥若干於十二日午前不戒於火霎時天驚石破震耳欲聾烈燄衝霄狂烟捲地附近鄰人不知所爲驚駭幾死房屋雖未坍塌然已墻壁歪斜門窓破裂無一瓦全朱之屋面捲入半空夫婦兩人子媳兩人一女及女戚兩口同時炸斃血飛肉薄體碎肢零兒媳懷孕已六七月肚腹破裂而死　中之孩一腿突出慘不忍覩惟次子入塾攻書倖免斯禍餘人幾無噍類地保以案情重大卽投縣署報請騐屍天津縣卽詣屍塲相騐詰問四鄰朱姓旣藏匿火藥爾等爲何不報答稱朱姓此舉諱莫如深小的等雖無身家亦有性命如果知悉卽不禀報亦不敢與之比鄰致蹈危機伏求詳察又詰房東以措詞不善掌責二十下飭令地保協同親屬收屍埋葬火藥之爲禍如此亦可以爲殷鑒矣 
[榮抵珂鄉]  
　　新簡順天府尹前任浙江學政陳六舟大京兆交缷學篆由浙起程疉登本報兹悉大京兆於本月十七日榮抵坷鄉揚城印委各員均各出城恭迓大京兆謙遜不遑旋卽命輿入城往各衙署一一答拜然後至倉厫東首本宅暫駐小作勾留卽擬北上 
[諭改牌號]  
　　寍波江北岸鴻昌洋行漏税毆差一案前已錄報兹聞鄞縣楊大令遵奉道憲嚴札仍飭差役至該行並王紀二家坐提紀某自行投案楊大令面禀道憲將紀發押庫房派差看管一面提王某到案質訊審得該行係王某獨開影戤英商紀乃經理行事大令得供禀請道憲發落道憲又委洋務委員到縣覆審准紀保釋將王發押庫房勒令改換華商牌號再予取保釋放 
[喜雨頻霑]  
　　粤省自三月二十日後大放晴曦未霑雨澤不特禾稻未能滋長卽疫症亦難望消除府憲張潤生太守念切民依不忍膜視於初十日督同南番兩邑宰詣城隍廟設壇祈雨至十二日撤壇並禁止屠宰以昭誠敬是日午刻果見隂雲密布淡日韜光俄而大雨滂沱連綿不絶街衢積水深至數寸於是居民交相慶幸謂爲好雨知時云 
[藉屍滋擾]  
　　揚州北鄉吉家店地方有婦人焉生性奇妬夫在温州爲諸侯上客異鄉落寞旅館凄凉遂以碧玉情人供捧硯司香之役婦聞此消息恨不揷翅飛往與娟娟此豸一角雌雄又恐良人喜新厭故永不作歸計展轉思量寢食俱廢終日與翁姑纒擾謂其訓子無方勃谿之聲畫夜不絶翁不得已謂曰爾毋擾吾當寄信去喚汝夫歸聽爾處置婦乃默然第相距遥遠去雁來鴻動踰歲月婦仍鬱鬱不樂本月某日翁晨起見媳房門洞開闃寂無人正欲出尋忽聞屋後塘内漁人譁噪謂浮起女屍一口翁急往視果係已媳想係夜半潜出投水自盡故人皆不覺也媳之母家相距不遠一聞噩耗率領親族蜂擁而至正如異軍蒼頭突起所向披靡翁新造瓦屋數椽被毁一空雜物無一瓦全更將女屍撈起舁入翁室扶向各房行走一徧俗謂屍行屋内其家必敗翁至此忿不可遏立卽入城赴甘泉縣署請騐汪明府立卽帶同刑仵下鄉履勘比至見房屋雜物拆毁情形已堪深惡繼見屍塲前後人數甚多詢悉皆女族所邀不禁赫然震怒當將死者父母傳案謂曰爾女之死係屬自盡與人無尤卽使有毆打情事騐出傷痕本縣自當爲爾伸寃何得將房屋拆毁並扶女屍遍走此等澆風究係何人主使何人動手研訊至再始供稱係死者堂見某甲等所爲明府傳中至案嚴加申斥喝令重笞笞畢始飭令檢騐旋據仵作報稱死者委係生前投水自行溺斃並無他故明府親視無訛旋由女之父母具結塡格屍由女之翁姑乞恩給領自行收殮明府始升輿排道而回並令將兩造人証帶回署中照律訊辦當明府升輿時塲上諸人已不知何往蓋某甲被責時衆已散去一半旣見女之父母具結塡格事已冰消瓦解衆遂一閧而散説者謂此役也設非明府一怒之威有以震懾之衆心未必遂能帖然若非明白開導鄉愚亦未必豁然如夢初覺明府可謂機警過人宜乎蒞任未久卽有神君之號也 
[人財兩失]  
　　湖北江夏縣人田某與高某兄弟爲親串行挈眷游幕已十六年矣兹由雲夢縣歸來囊中所積頗裕同舟共濟相得益彰船抵漢口上關因隂雨連綿停留數日至本月十三日下午雨止卽解纜渡江駛至龍王廟前江中忽起怒湍飛廉氏更來勢兇猛舟子無力支　遂致覆舟兩家大小男婦等人都計十一口悉數入水積蓄亦盡付波臣幸經來往船划將田高及眷口援起六人餘則屍骸蔽江慘不忍覩不　 
 
 

Page 3

 
 
已向漢陽敦本堂買棺收殮痛哭而回 
[格致書院夏季課題]  
　　今年格致書院夏季課題係由浙江寍紹台道關憲吳福茨觀察所命共題二道其一通商以來華洋雜處中外商民往來遷徙或彼此聯姻或寄籍他國現經薛星使奏准豁除海禁此後回華之民如已隸洋籍其人口産業有仍留洋者有全回華者應如何參酌中外情形訂立改籍回籍年限章程使隸華隸洋釐然各别庶分土治民者不至任其隱溷其二文字肇興歴數千載藏書之富今倍於古近日泰西亦重文字據聞各國書院有藏書至數十萬卷數百萬卷者不知所藏何書中國書籍固有流傳外洋者而西士著作日盛除已譯西書外其未入中國者尙多凡諳習各國文字之士應留心及之尙能詳稽博考撮舉大要錄爲書目否按自明之中葉海禁漸開閩粤之民多遠販於東南洋各島國有久旅不歸購田園長子孫至於數世者於時西洋各國皆喜招徠華民立有華民頭目曰甲必丹專管華人事爲商者均擁有厚貲顧西國之例無論在其屬地爲工爲賈咸歸其地方官管理故今雖設有領事亦不得過問焉其已入洋籍者雖回華土仍由其國領事保護故新例之設殆欲杜其隱溷歟此亦一善法也中國歴代帝王多講求典籍廣爲搜維藏書之富以隋煬帝爲最惜燬於兵燹唐太宗文治日昌以全力購致幾復舊觀惟古時書籍皆係鈔本自宋以來刻板盛行藏書較易泰西各國無不設立書院藏書至數十萬卷數百萬卷者不足爲異各國文字皆備咸許士子入而縱觀惟不得携出耳法國所藏中華書籍多至三萬餘卷僅目錄已有三厚册昔以學士儒蓮掌之英國博物院中所藏中國書亦夥二十五年前天南遯叟旅英曾以藏書數千卷輸之院中皆古籍也回書曾經譯作華文者不過蹄涔勺水耳其未譯者浩如烟海觀察之意欲令凡諳各國文字者著一書目提要以便擇覽其志願可謂奢矣此亦振興西學之機也想海内博學多聞之士必有能副觀察明問者今自出題之日爲始限至六月初五日截止逾期槪不收錄所有院中肄業諸生各課卷仍交三馬路格致書室可也 
[譯救犬善董與工部局來往信]  
　　工部局總辦韜朋先生閣下啓者接到西本月五號來函感謝之至其中所言章程六條甚爲有理余以爲各條均可遵辦惟在嚴飭一切用人照辦而已其第一條每日由各巡捕房領犬送往蘇州未免事多而費大因陳以下變通之法請貴局允准爲荷余等將做籠一百個每籠置犬二隻每次滿犬一百隻卽行載往蘇州俟籠五十個回時卽用其餘之籠五十個倘在蘇州犬數積至太多則董事擬送多餘之犬至浙江鄰省之杭州紹興湖州等處照樣小心留養但願貴局不至有所不准今余等將設一養犬之屋在新閘地方小心留養貴局可隨時派令副捕頭巡捕等人前往看視是否各事辦理妥善雌雄分别清楚余更有請者凡租界内所捉之犬其頸内有圈者須格外留心查明其主而還之緣按照目下辦法余聞捉犬之人有圈亦捉實因彼於辛工之外每犬另得錢一百五十文又得死犬每隻約可得洋兩角所致卫余等擬於貴局允准後一禮拜起始至各捕房領犬爲合詳細續陳務請貴局允准實爲至盼至貴局允爲議及此事余當代各善堂謝貴局也專此順頌日祉西四月十六號唐茂枝頓首○唐茂枝先生閣下接到西本月十六號來函曾呈本局董事核議今余奉董事命復者各善堂所議辦法將巡捕所捉之犬交彼收領每日帶至新閘養犬之所俟滿一百隻卽置在籠内每籠可容兩犬載往蘇州等因本局董事現允照辦並已飭巡捕查看如有犬主來認明索犬者應卽給還又巡捕所捉之犬給與善堂者應做記號或割一耳之邊或割兩耳之邊以便如有犬回至租界易於辨認也專此順頌日祉西四月二十三號工部局總辦韜朋頓首本館按救犬一事諸君子愛人及物久已仁聞昭彰刻下木籠早已製成載往蘇州周而復始盧令感德勝於敝蓋之埋矣所望全始全終勿復如昔歲之作而復輟庶幾洋塲十里内得以保全無數生靈乎泚筆之餘殊殷鶴跂 
[翩若驚鴻]  
　　某甲者不知何許人向在行伍中効力有寡弟媳某氏住居滬南陸家浜甲此次因公出外家事悉以委之不料氏愧松柏之堅貞類楊花之輕薄早與某乙有染前日乘家人不備携取細軟物件效結磷之奔月雇人四出訪尋杳無蹤影東風無賴吹散花叢覆水難收鑄成大錯甚哉節操之不易全也 
[虹口瑣談]  
　　江北人張阿隆年約三十許每日上街喚賣食物以餬其口昨晨十點鐘行至通運碼頭適東洋公司輪船水手扛運煤炭墮下一塊擊傷張之頭額霎時鮮血淋漓輪船上西人遂雇東洋車送同仁醫院請西醫療治約一禮拜可愈○鎭江人某甲向在洋行爲夥去年挈同梅鶴賃居裏虹口家道小康其妻於日前接母屬信知其父患病甚重不覺愁腸如結商之於甲欲回故里侍奉湯藥甲以室中無人不允其請前晚十一點鐘甲自外回入宫不見不勝驚駭詰問隣居皆以不知對檢視室中衣箱棉被亦均帶去思量久之疑其歸家省父也然何以不别而行豈芥蒂猶未釋耶 
[捕夥行兇]  
　　前日將晚捕夥奚阿大張阿囡陳日新張學忠在西門内互毆巡防西局委員飭地甲解送縣署黄大令先提地甲金茂訊究供稱奚等互毆小的並不聞知後由西局老爺傳喚飭將奚等解送大老爺案下據奚言尋獲失牛失主給洋銀五元伊等不肯俵分致成此釁據張言是江北人同往偷糞被伊等獲住由奚擔保許給洋銀後不付給以致成仇小的未知其誰是誰非請大老爺訊明究辦可也陳日新張學忠同供稱小的等皆是捕夥因見奚與阿囡互毆上前勸解致被戮傷左肩胛小腹旁求恩騐究奚供稱小的在汛捕魏德處當夥役有松江人失去一牛竊賊牽至西門外經小的獲住解送巡防局局員蔡老爺傳失主認領給小的洋銀五元小的卽交與正身由正身轉給　的數角阿囡欲與小的瓜分小的不依阿囡卽糾同日新學忠邀小的至曹家橋小烟館爭論因之用武張等三人勢甚兇猛將小的攢毆小的衆寡不敵遂於袋中取出小洋刀亂戮偶及其身並非有心行剌大令問爾身帶小刀何用答稱小的用以削水菓大令喝令掌頰四十下供稱小的奔赴巡防局投案並非逃匿大令曰爾一人戮傷三人兇惡已極著重笞六百板飭具保辜結備案收押自新所又提阿囡研訊阿囡傷重不能行走倩人舁　案下大令問爾爲何打架供稱小的家住十六鋪年三十四歲在汛捕魏德處當夥役是日見江北人偷糞向之拘住被汚衣服認賠洋銀一元由奚保去後祗給小的小洋銀二角尙少八角延遲不付小的向之索取以致口角被傷大令飭仵作騐得日新學忠傷勢尙輕諭令自行醫治阿囡小腹後脇共戮三刀均係致命部位幸刀入尙淺飭送仁濟醫館醫治旋查得日新在捕頭徐慶名下學忠在汛捕韓金名下諭嘉役於三日内傳徐魏韓三捕到案訊奪 
[英界公堂瑣案]  
　　泰興洋行西人控侍者王卿才竊取洋布二方由包探秦少卿將王拘案請究泰興西人投訴前情并言此種洋布價值頗貴今被剪去二方餘布已無用矣王供寍波人在泰興洋行爲侍者見此種布甚多是以剪下數寸欲作一搭連袋宋通剌商之美副領事易孟士判將王管押三禮拜示儆○一百二十號華捕拘違章傾棄垃圾之李恒芳吳佳仁請訊通剌姑念初次違章著具結開釋如以後再犯定當從重罰鍰當吳佳仁押入捕房時有同押老犯陳長根向索陋規事爲捕頭查知於昨晨送究通剌判將陳責五十下○包探秦少卿拘竊取　和洋行鐵板之小工羅　邊李小三請究通剌判各枷號七日鐵板四塊給失主具領○秦包探又禀稱游僧雪霞奇跡客棧竊取同棧藩子山之藍縐紗夾衫押洋三元五角由小的將贓查吊送請訊辦藩伸訴前情並請領贓詰問僧倔强異常不肯承認後與洽泰押店夥質對始認行竊通剌判將僧管押十四日交僧會司管束贓給潘領○一百六十八號華拘解駕駛爭先之馬夫王阿狗到廨通剌判罰洋二元五角○信康洋行前日投捕房報稱帳房内失銀票三紙計銀一千四百二十兩由包探秦少卿查係該行買辦李桂芝之子李雲峯所竊今　康洋東亦已案聲 
 
 

Page 4

 
 
請免辦李供潮州人一時糊塗爲此今父親已與洋東言明求恩鑒察通剌將李與同幹之葉才生大加申斥當堂開釋銀票三紙交信康洋東領去○二百五十號華捕禀稱陳二兒野雞妓院内之傭婦郭李氏違章拉客拘請訊究郭李氏稱與熟客閒談並未拉人通剌姑念無知從寛斥釋○三百五十四號華捕禀稱朱蘭芳等四人在路兇毆適爲小的所見拘請訊究朱等四人血痕滿面上堂供稱小的等俱在利齊木輪船爲小工因余阿連指朱蘭芳竊鞋以致口角余自恃膂力奮拳便毆杜梅生葉阿桂二人見彼等扭結不解上前解勸亦被擊破頭顱通剌以事因余阿連而起判余押十五日朱蘭芳押十日杜梅生葉阿桂因解勸被拘當堂開釋○三百八十三號華捕拘送在天祥馬頭打架之小工郁全生張阿四到案郁供被張毆傷請爲究解通剌商之易副領事著將郁送仁濟醫院療治張阿四押候郁傷痊後再行訊斷○包探唐清山禀稱張阿三杜梅卿陳炳坤陳隆金等四人在虹口百老匯路某小茶肆賭博有違租界章程是以拘案張等同供稱閒暇無事偶爾挖花以後不敢再犯矣通剌判各押三日○四百零七號二百三十九號二華捕同禀稱小的等昨日巡街至洋涇浜地方見朱和尙王如度秋金生三人擺設摇寳攤引人賭博拘案請懲通剌判各枷號五日○三百三十五號華捕禀稱陳阿生酒釀擔上設有骰子盆情同賭博是以拘訊通剌判將陳阿生管押兩日○一百零三號印捕禀稱馬夫王阿三以病馬駕車違犯章程是以拘送案下王供此馬並無疾病實係該捕誤指通剌著將馬送交龍飛馬房騐看究竟有無傷痕再行判斷○三百十六號華捕禀稱馬夫王阿七在馬房前傾倒馬糞拘請究辦王供小的傾倒馬糞在九點鐘以前並未違犯新章通剌謂馬糞穢氣薰蒸聞之致生疾病是以不許倒在門前著具以後不再在門前傾倒馬糞結存案備查○二百零二號華捕拘送在途打架之長脚錦春卽羅錦春與謝言生到廨通剌問因何起釁供稱並無緣由通剌再三究詰俱不肯供質之該捕亦不知彼等因何起釁通剌以羅等供詞閃爍逐出不理 
[助振愈疾]  
　　蘇州徐氏第三女公子因病經兩月服藥無效質釵敬助直賑洋五十元求早日痊愈本協振所按修德獲報徵諸往事昭然不爽得此兼金槪擲仁風遠被自卜善氣咸孚勿藥之占當可計日以待因書數語爲災民謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五茸聞見錄]  
　　松江人盛某今春忽抱鼓盆之戚蘇魚岑寂獨　無聊亭林人某甲蟻媒也覷　　上某孀婦年方花信姿色絶佳月下梨花無其嬌艶遂商之地保某乙爲盛執柯向婦告以汝母染疾瀕危速請歸寍侍奉婦信之被甲載至五茸城畔婦察知有異躍入波心經人入水救援指引迷途奔投華亭縣署喊控童米蓀大令以事關逼醮提集訊供叱將盛笞責數百板甲鞭背二百下笞臀一千板各衙巨枷發頭門示衆婦茹冰飲蘖苦志可嘉賞給銀蚨數翼○東門内王姓婦早年鵠寡家景蕭條膝下小嬌生許字程某之子爲妻過門童養旣而托詞迎返改字他家深恐有人發其覆而摘其奸遂遷避於青浦縣屬沈巷程探知消息具禀華亭縣署控陳童大令庭訊之餘叱令將婦掌頰四十下女則斷歸程姓酌量送財禮洋銀二十元○薙髮匠長生登徒子也與南門外某氏婦有私上月下旬氏入城看會被長生誘藏密室中適氏夫由滬歸偵知其事屢向索取氏始言旋逾日長生眷念舊情潜至氏家探望被無賴執而縛之繫諸大樹上贈以老拳翌日氏乘人不及隄防效卓文君奔相如故事遁至城下邂逅相逢比翼文禽雙雙飛去迄今偵騎四出依然形影毫無也 
[所傷實多]  
　　某甲者在滬城小南門外大街開設舊貨店屢閲星霜其妻某氏於前日臨産良久胎不下家中人莫不驚慌異常後經收生婦用刀將胎逐塊割下氏痛極昏迷不省人事及將胎割盡氏已身冷如冰魂歸泉壤矣收生婦草菅人命恐狗彘不食其餘也 
[上海縣署瑣案]  
　　工匠興師已登前報昨日上海縣黄大令飭差將一干人帶出升坐花廳先提見證徐金烏研訊供稱小的係本地人年十七歲習磚瓦匠與同學錢雨亭徐連陞午餐木工李永和何桂紅董阿寳等人舁木經過將徐碰撞以致口角互毆徐供稱小的係直隸人在作塲中當磚瓦匠董何等人舁木碰撞因之口角爭毆董供稱小的係寍波人兒木時無心悮撞徐卽大肆咆哮拾石抛擲小的突被擲傷李何同供稱小的等皆寍波人被徐用石擲傷徐又稱小的被李何用斧擊傷頭顱大令傳工頭陳鶴生穆金明細鞫陳供稱小的係寍波人當木作工頭穆供稱小的是水作工頭大令謂爾等旣當工頭應隨時約束何得縱令肇事同供稱小的等曾竭力勸解但工作已轉包與高全全李等皆高所雇不遵約束大令傳高詰究供稱小的係甯波人因山東帮不肯出養傷資以致决裂大令飭仵作騐得李何徐受傷屬實令各歸工頭領回醫治董錢枷號發紡織廠前示衆候三人傷痊帶案發落○前晚陸明其挈妻周氏女毛陸氏稱小的被外甥王本安毆傷求恩騐視黄大令提訊之下陸周氏呈遞狀詞一紙大令閲畢飭提陸到案問爾係何處人作何生理現住何處供稱小的係蘇州人年四十五歲在鄭家木橋北石路上算命測字爲生女兒素英許字毛姓住在鄉間去年十一月二十二日兒子完姻時來赴喜筵後因夫家貧苦傭於久安里娼婦何雅仙家王常住小的家中兹旣行兇求恩究辦周氏訴稱小婦人購熱水泡茶餘下無多不敷洗面王卽出口傷人并將小婦人毆踢毛陸氏訴稱小婦人見母親被王毆擊上前解勸亦被踢傷痛楚難當恐致胎墮大令飭仵作騐得受傷屬實向陸研詰陸稱王現已管押英公堂求恩移提懲辦大令准之諭令將妻女領回延醫調理候提王訊辦可也陸等唯唯遵斷而退○昨報紀妖道吳雲波在租界中黏貼黄紙榜文造言惑衆送縣請究等情前晚黄大令升坐花廳提吳至案問爾是何處人答稱小的係安徽太平府蕪湖縣人年四十二歲家有二十餘口素開德和雜貨店及錢莊又爲販貨水客問到此何爲吳指東話西瘋狀大發大令飭差小心看管候備文解回原籍 
[法界公堂瑣案]  
　　包探孫錦榮將流氓張阿寳張阿桂小六仔解案四十四號華捕禀稱本月十七夜衆流氓在小東門外戲館街某花烟館内打架小的往拘伊等竟敢將小的髮辮拉脱阿寳供稱小的在小東門外開設花烟館衆流氓惡鬥時小的遣鴇兒呼捕拘拿孫探又禀稱此三人均有綽號阿寳卽賽無常小六仔卽賽白勝桂生卽時千碼子去年黄旗和尙案内脱逃未獲桂生供稱小的在南市開老虎灶向來安分不敢爲非且與伊等均不相識包探又禀稱事由阿寳而起且時時約同衆流氓横行不法尙有一人當拘拿時由梯跌下折斷足骨現在醫院中療治葛同轉與祁繙譯會商然後判令將三人各枷號二月期滿笞責三百板○嚴信孚投案遞禀聲稱貢生向在天津本月十一日挈眷乘招商局新裕輪船至滬擬回浙江故里十三日天甫黎明水手進艙揩刷玻璃窗失去枕箱一口内儲緊要物件當卽告知買辦據云非伊所司貢生現住長發客棧急於回里求卽究追水手俞德興供稱小的並未到過十號房内且未揩刷窓門求恩明察葛同轉謂事經原告目見尙有何説俞供稱當時揩洗窓門共有四人小的並不在内同轉謂爾旣不在内當查問時應先向水手頭目説明照此情形理應向爾根究隨問新裕何時開行供稱已三日矣約一禮拜可以回滬同轉著押候交到洗窓之水手再核嚴以異鄉未便久覊請爲嚴緝同轉領之○包探榮培送逆子至捕房禁押與在押之王殿卿朱甫卿等口角捕頭向之查問並禀請葛同轉提朱及葉宏聲訊問咸稱並無索取洋銀之事同轉商諸祁繙譯官著原告王增祿葉宏聲及王探一併傳案訊問增祿曰前日殿卿供爾送洋銀一百元果有此事否答稱並無其事職員在滬多年豈不知捕房規例又問葉曰前日朱供爾出洋銀三十二元究竟如何答稱棣卿逃避後拘獲其子卽偕丁東昇鄭頌坪送至捕房王探並無索洋之語甫卿自願代兄禁押與人何尤增祿稱限期已過求准追銀同轉謂殿卿曰現在原告俱在僉稱並無其事顯見不實不盡爾與甫卿串供陷害豈不知律有明條乎遂與祁繙譯官會商著將殿卿枷號一月笞責一百板甫卿掌頰八十下葉仍交原保邀同王鑑秋葉理三到案訊供○徐北環等控追欠欵一案前已屢紀報章昨日包探將凌增泉鄧正元徐留雲解案朱華氏徐兆環吳桂芳吳竹軒亦投案候示葛同轉庭訊之下鄧供稱小的在鄉間開設靛青行曾出票據洋銀三十元又二十元徐遞禀聲稱小的只欠錢八千有奇前已與朱春林當面結算矣同轉問鄧何時可付供稱昨付五月初十期票三十元伊等不收奈何問凌如何供稱小的在外講明付洋銀三十元前伊見小的受虧自願情讓徐供稱徐共欠六十八千由吳結算均是實數兹將摺子呈電但結算後並未收過分文同轉以凌旣經付清著卽開釋鄧之期票准到期照付惟現洋二十元須先付楚徐供稱小的尙有差帳求飭核算同轉著與鄧一併禁押又諭原告將收下之欵先給吳收領以便速歸故里并飭包探帶同原被將各帳對清下期禀覆核奪旣而沈寳林投案訴稱小的已與原告算明今繳上洋銀三十五元土布六匹求卽銷案徐等亦同稱此事均已講明同轉准之著將沈阿根交寳林領回○潘良士遞禀訴稱去年四月七寳人楊雪門騙去縐紗馬褂一件及董文敏公手卷一幅僞稱天寳棧有客欲買詎料竟一去不回昨日途遇是以扭解案下楊供稱二物均由友人借去質取洋銀四元現已贖出携至家中葛同轉謂借人之物不應携歸家内揚楊稱願限三日交還同轉著押候依限交還○程胡氏控逆子程鵬飛不務正業吸食洋烟求恩嚴辦葛同轉問程曰爾年幾何供稱十九歲以後願改過自新不再違犯同轉謂爾名甚佳惜不副其實耳著管押捕房半月期滿責手心二百下○蘇阿華訴稱孫銀泉在小的店中習業金阿龍陸海榮欲硬借錢二千文孫不能付遂被擁至三河樓　館將布衫二件布袴一條褫去押錢仍欲借錢一千文金供稱小的只借二百文包探禀稱此人向以折梢度日陸供稱小的從旁解勸事實無干葛同轉著將金押候枷號一月期滿笞責一百板陸免枷笞責一百板○包探孫錦榮禀稱積竊董玉堂於禮拜五釋出卽往江裕輪船帳房竊取水烟袋一枝當塲拘獲解案請懲葛同轉著押候笞責二百板○包探禀稱王阿開屢次犯竊西門巡防局有案今有局差來此求准帶回葛同轉問本租界中犯竊幾次王供稱並未在大老爺租界中竊過西門汛捕魏德投案呈遞局員名片同轉著連贓帶去 
[上海六馬路仁濟善堂籌賑公所施少欽經收順直山東賑捐三月十六至四月初六日清單]  
　　曾虢卿翁交來江西無名善士銀一百兩郭潤生廿兩續助廿兩江蘇撫署辦理織造事務李潤田二套口趙朋垣古越碧山居士各助洋二百元太平縣陳善士一百三十元天恩神佑祖伯氏一百一元百川通來清貽堂方善士胡李氏各一百元　惠嘉道曾劉懷古堂張鑑熙朱蘭生蔡同德無名氏無名氏七户各五十元常沙張百忍堂四十元雲隱舘主四十四元駱子山完愿鮑傳桂劉興泰各三十元知足子平安完愿二十元銅洋四元安定子祈凌氏病愈天津廣善堂報本堂王子春邵吉甫施若驥無名氏七户各廿元無名十七元銅三元潮州百川通洋十五元馬問源爲項氏病念完愿并求前妻胡氏資冥福譚棣華堂幸蒙神佑免火灾平安完愿黄汪氏求産平安閩中長林氏錢太太愼勤堂向善居唐厚南陳啓賢九户各十元陸陳氏子病求念并求增福八元又助一元許禮通陳慈誠八元誠心氏八元汪瑞卿募七元錢六百五十文劉國安家生賞六元樊子湘爲母香金周元凱張陳氏莘學耕堂均求病愈求病愈人補過子孫侍　黄　培無名氏忍菴十户各五元杭州葛頭香齋交來隱名四元銅二元九江祥發元財神會餘欵甬上李賢敏爲女孕求産平安沈天宏渴餅折席陳程氏夫病求愈包鹽清求堂上病愈趙朗垣子病求愈六合縣右堂劉潮州公捐廣東鎭轅巡捕南豐曾瑞麟顧隱名無名氏十二户各四元徐維梅母香資郭光第妻病求愈南京成公舘余敬善四户各三元錢塘阿　羅室後裔爲妻吳興氏病痊是孕天津人求合宅平安仲寅氏藥資敬齋主人求平安榮陽氏完愿求産平安人蘇求　行平安人平湖補過子無力子廣東鎭署王又何善士城守營存城盛祥河盛頌元盛公舘張石泉馮單氏河東氏不留名無名無名廿二户各二元謝樹堂汪福初各一元五角恊記一元二角海鹽顧譚氏古欽居易山房均求病愈無錫范秦氏爲女針繡積資求爲聯明開智廣東鎭署韋祖伯氏天恩神佑人求墳地安人敬仰善堂隱名完愿隱名氏鄒代無名無名氏無名氏謝王氏福州曾學初壽芝堂林輅存夏傳坤張志英十八户各一元恆泰當錢十千文雲中子敬五齋三多堂寄生氏錢二千文善慶堂得月樓無憂子楚足氏二千文楚花主人德潤堂翠竹舘洗心子一千二百文延壽堂知非子承蔭堂吟蕉主人一千二百文　修德堂福慶堂不欲書名省過齋一千文惜隂齋七百文歸海汪氏求平安院花溪叟各五百文臥雲子四百文有心無力三百六十文恆孚銀樓桶内另户二百文三齡沈童　濤求病　銅洋二十元隱名銅洋八元無名銅洋四元無名銅三元二元一元元茂寳順銅一元以上共收銀一百四十兩銅洋四十八元二千五十六元二角錢廿千七百十文 
[滬北鐵馬路廣益善堂今將三月份大善士月捐收數清單]  
　　唐茂　翁洋六元陳善亭翁洋五元和昌成洋四元吳春池陳望生李光琴戴綏之戴　來五户各三元 
 
 

Page 10

 
 
朱葆珊譚幹臣徐棣山黄佐卿四户各二元鳴昌天益何瑞棠錦章源利太福昌韓山曦徐俟良老悦生義昌成周蓮塘新順記傳晋友南順記老順記十五户各一元宏生隆昇萬有全恆來源德大梁煥六户各洋五角恆昇生大愼裕堂恆生裕生五户各四角恆泰其萃樓福來洽施德豐恆泰五户各三角美最時一元五角莊源大一元二角更上一層樓一元一角錢七十八文曹德大二角天成嘉論介福九章裕盛和壽康延康晋和餘大愼欲惠泰元甡元茂衍大厚康永豐存德利享立大恊昇和元宏元寳和泰源鴻順宏大承裕正大寳順昇大西户各錢六百文同昌泰五伯文四海昇平樓清蓮閣二户各四伯文啓泰何恆昌先章昇和大章恆茂晋昌錦章保安丹會春園通欲九和長豐啓泰宏章泰允章大章何恆昌恆茂晋昌錦章昇和周同謙益祥卒源廿五户各三伯文金合順元利務源鴻運樓恆生義義成祝源昌廣盛五雲日昇樓三元同慶樓一壺春土户各二伯文永順萬興恊成祥三户各一伯文五層樓一千六伯文欲成隆一千二伯文存濟堂一千文以上共收洋六十三元五角錢卅三千壹伯七十八文又附育嬰捐戴運來助棉被褥四條戴撊溥五角恆心人三元乞登報漳以昭徵信 
 
 
 

Page 11

 
 
   
 
 

Page 12

 
 
   
 
