# 1934 - 338 - 4908855

 

Page 1

 
 
[長江各埠赶早發報告白] [  申報館主人啓]  
　　長江數千里埠頭林列本舘所銷申報向來　期寄送　歴來有人在滬收取閲過之　報寄至各埠求售往往紙幅破壞附　不　　　　之　致信本館　舌是以本館今特赶緊印寄較前早到一日以副諸君子先覩爲快之　如有遲到者卽係閲過之　報可向經售　　　　　　　拜日無輪船開發須於下一日并寄閲者鑒之 
[新印大字古文雅正告成] [  圖書集成局代啓]  
是書乃漳浦蔡聞之先生評選及前賢均皆選撰可爲雅正矣飛鴻閻書林倩本局代爲排印出而問世其中自漢唐宋明諸文二百卅餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅　橋飛　閣發兑此佈 
[再論貼票事]  
　　上海市面之壞小錢莊倒閉之多本館已一再論之近日控追票根及諭追空票空票害人之事登之報章者無日無之此種市面爲别處所未聞亦從來所未有街頭巷尾酒肆茶寮談論者無不咋舌而詫爲奇事身受者莫不眉鎖而悔起貪心聞各小錢莊所出之空票約有洋圓百數十萬之多甚言有二百餘萬者向來滬上極大之匯劃莊每年所放帳面亦未聞有百餘萬者雖小錢莊不止一家究非現銀放帳可比而統核空票如此之多縱云現在上海銀根之緊市面之壞在百貨滯消銀無來路大局使然非區區空票所能波累不知空票有如此之多卽有如許之現銀用出在用票得銀之人有在上海花費到手卽罄者亦有不盡用之上海者并有設心不良携銀遠遁者聞之友人云有蘇人某某等專藉空票向人貼現并合大會正千正萬携歸鄉里以置産者卽有用之上海其銀似仍在市面之上而不知皆爲酒食花柳之徵逐衣服車馬之糜費散而不見並非貿易往來可比貼票者一概不能收下則市面之上不啻驟少此一大宗之欵項尙謂市面未必爲所牽動誰則信之現雖尙未聞核有清數而據報章所登已可類推如初四日報紀寳善街協大錢莊主鄔棠林書立本票托人四處貼換現洋將店倒閉計共虧洋一萬七千餘元六馬路王萬泰錢莊主王和尙亦閉門逃逸初五日報紀法大馬路徵康錢莊虧欠巨欵將店倒閉初六日報紀法界八仙橋華子春所開之愼餘錢莊亦以空票過多轉運不靈猝然倒閉初七日報紀有陳玉燕者持石路公陽里口震元錢莊票八紙計洋八百元以莊主沈蘭汀不能應付控於英公廨聞震元所出空票多至十萬元并有錦康愼康德豐阜豐等莊爲包探所開出票甚多捕頭曾吊取帳簿飭各包探赶緊清理云云此外倒閉之莊尙難僂指數以震元一莊而論所出空票已有十萬之多其餘各莊雖多寡不同而所倒者已二十餘家尙有未倒而將倒不倒而似倒者皆有岌岌可危之勢滬上南北各小錢莊雖未必皆出空票而此風一開大抵出者居多約而計之一百數十萬並非虚語夫此一百數十萬之現洋驟然短少人心有不爲之惶惶哉抑又聞之貼票之錢大半皆非已有或貸之親友或謀及婦人各莊主被貼票者之所控已如集矢之鵠而貼票者之被債户所逼更覺頭緒繁多現在被押於英法兩廨者已實繁有徒説者謂今年滬上各業無一起色惟錢債之訟事甚多致公廨差役生涯頗旺市面亦可見一斑矣如尙須追究票根之人則從此訟籐纒繞更無了時矣向來衙門視錢債之案本不甚爲緩急此次捕房公廨因顧大局恐壞市面故或交保清理或押候清理未聞重辦總之莊主究非殷實之人概難墊付而用銀之人皆已四散票雖有根恐欲清理甚非易易也十三日報紀傳聞有某甲願出洋元專收此種空票俾市面免於壅滯惟須各小錢莊具保方肯照收曾約齊各莊主在胡家宅茶寮會議云云想某甲明知事不能成而故爲此大言耳無論斷無爲之具保之人卽使有人具保恐某甲亦斷無此一種巨欵行險而爲衆債户擔此重負所幸此事爲時尙暫若再遲數月則空票愈多貼者愈衆俾貧無聊賴之輩得意妄爲而貪利之徒哭聲將遍路矣説者謂出票貼票用票三者皆有應得之罪貼票者盤剥重利用票者無殊拐騙出票者有心串詐以余論之當以出票者爲罪魁禍首使錢莊不肯出票何有用票之人旣無用票之人何有貼票之事軒輊之分固不待索之解人而卽得者也想南面者必有以處之斷不任若輩含糊了事也 
[本館接奉電音]  
　　昨日午後京師飛電傳來旨一道上諭三道敬謹譯登○十一月十四日奉旨成都副都統著恩存補授欽此同日奉上諭廣西思恩府知府員缺著成慶補授欽此同日奉上諭直隷宣化鎭總兵員缺著陳飛熊補授欽此同日奉上諭廣東高廉欽道員缺著吉順補授欽此 
[德事譯登]  
　　本月十四日倫敦來電云德人陸續調兵赴膠州以四千五百爲率外部大臣宣言曰中國民人時將德人欺侮故不得已而往占膠州蓋中德兩國平日和好無嫌然亦萬不能使其藐視至中國與他國交涉我德人不能越爼代謀我惟辦理我國之事而已從前所云添設水師一事刻已將章程交議院核議矣 
[開仗傳聞]  
　　西字報云某日德人占據膠州灣之兵船相率望膠州城進發城外相離不遠之處有一砲臺臺上守兵開砲攻擊因相距過遠彈力不及德兵並未受傷旣而德兵迫近砲臺槍砲齊舉守臺兵卽聞聲退去德兵遂將砲臺據而有之臺上有一武員經德人叱辱數語揮令遠離至膠州灣統領章鎭軍本被德人留在水師統領座船兹派兵士六名乘馬送至五里外縱令歸去當占據砲臺時德人雇禪臣洋行龍門輪船裝運軍火糧食之類刻已將龍門交還禪臣攺雇汕頭輪船裝運矣犹是德人　佔膠台人事也 
[武林火警]  
　　杭州訪事友人云本月初九日鼉更五轉忽聞人聲鼎沸疑爲火警赶卽起視但見東北隅火光熊熊各義龍方欲整隊出門而火已漸息次日探知下城東街張御史巷北首某姓草屋因燈煤遺火致兆焚如僅燒去茅舍數間蓋該屋左右均係空塲不致延害别處也水龍到者寥寥無幾惟是處地近大倉故防軍營勇及保甲局員俱聞警卽至城守張都戎亦前來彈壓以防搶火○十二日午前鬥富三橋某酒店因作午炊不戒於火延燒板壁烈燄飛騰霎時間卽冒穿屋頂東衝西突吳回氏鋭不可當保甲局及文武官員俱飛馳而至水龍洋龍亦先後齊集取水灌澆是處地當闤闠店鋪如林幸龍夫奮力施救得卽息滅南則至某公館牆門止北則至金剛寺前止計共焚去房屋三十餘幢 
[西婦登第]  
　　前者英京婦女請大書院山長准女學生亦得登第嗣因各學童公議阻止以故作爲罷諭然各女徒猶欲徐圖再請兹聞英婦夏里申者考古功深素稱淹博凡有講求希臘國古書之人常借該婦爲他山之助大畫 
 
 

Page 2

 
 
院山長特爲奏請英國政府賜其登第各女伴聞之咸相告語曰如夏婦者大增女士之光也吾輩當共勉之錄廣州中西報 
[銅緑中毒]  
　　意國輪船阿哥的於西本月初旬從南美洲巴西開往氈阿亞船中搭客四百餘名無不中毒究其緣由因受銅緑所致蓋該船以銅器作炊客皆悮食也聞衆客中毒非淺恐有因此而斃命凡以銅器煮食者不可不知錄廣州中西報 
[自主何爲]  
　　本月六號韓京來札云俄人阿里斯甫現來韓充會計官其合同所載有數欵一每年薪水議定三千元二充當該職不能限定日期三税關人員升降其權皆出於已至該員辦公一切皆在俄使署日來已將户部要件移入署内本月三號該員曾與辦理鐵路各官　商擬將高麗鐵路與滿洲現開之鐵路聯接聞韓之外務大臣會議凡所用客卿皆雇俄人充當他國人不能過問本月七號又接韓京信息言阿里斯甫所訂合同之第八欵載明若伊辭職亦須俄人接充又第五欵載各税關之支應官須歸其所選按高麗利權現均在俄人掌握高王雖自主實則俄之屬耳敺魚敺爵瞠乎其後誰生厲階哉錄十月二十八日中西報 
[難民滋擾]  
　　松江訪事友函云日來道路傳言謂金山縣附近到有難民千餘名麕聚鄉間頗滋事故道經譚家村竟將農民露積付之一炬人衆手雜無可理説又聞左近謝姓農人正在鼓吹娶婦難民一閧而前坐索酒食謂我輩顆粒無收逃荒至此爾處猶作太平婚嫁事視秦越人之肥瘠不加休戚於其心一何忍也居停主人允宜分我杯羹俾大衆一飽免肇意外禍否則兒輩魯莽勿嫌孟浪也謝姓不採遂將新郎擁去勒餽英洋一百元回贖言者鑿鑿不知果否惟十三日金邑尊劉明府來郡上府面禀事宜旋乘輿至中鎭張華園叅戎處投刺晉謁據聞因金邑所轄境内難民麕集故商請叅戎面禀提憲撥派砲艇四號遴提轅巡捕王弁督帶前往以資彈壓是日傍晚卽整隊啓行是則市肆傳聞之語或非子虚○訪事友又云金邑洙涇鎭西南鄉地名泖莊突來難民千百成羣不可紀數在附近各村中掠取物件旣去復來鄉人銜之刺骨遂招集打生埭鄉衆各持器械且拒且毆致擊斃難民三名傷者不計其數村民亦斃一人此十三日事也故金山縣劉明府於十四日命駕至郡請兵彈壓此與前事稍異所聞如是姑兩存之以觀其後 
[糾衆霸租]  
　　松江訪事友函云時届冬令松郡各富户立限徵租惟今年雨澤不調收成稍歉東北鄉一帶農人尙有陸續載米上倉或携取銀洋來郡完租者西南鄉各圖民則藉口荒歉鳴鑼召衆不准顆粒繳倉聞西門外鄭姓富户有田四五千畝而頭限中僅得米五石幾斗各業户頗形惶懼故於本月十三日糾集紳富三十餘人赴婁署聲請夏麗生大令出諭提辦十四午後又集五十餘人會議並面禀邑尊作主嚴催聞已蒙夏大令允許出示限繳矣 
[以介眉壽]  
　　宜昌訪事友來函云快利輪船買辦陸良澄司馬籍隷粤東爲人豪俠慷爽四方名士多喜典交遊前由粤奉迎節母太夫人至宜居住以期宜漢往來便於定省十月二十七日爲太夫人七旬大慶陸君抒懷橘之孝思開獻桃之盛會彩觴欵客備極殷拳男女客分日迎宴旗員自將軍都統以下皆餽送壽帳壽聯壽屏等類琳琅璀璨錦繡輝煌本城則文自府縣武自鎭軍遊守等員莫不親往祝嘏至宜地紳衿士庶以及湖海寓公亦皆鞠𦜕登堂以介眉壽萃楚江之冠蓋沸粤海之笙歌萱蔭綿長萊衣歡忭是誠搢紳之美譚不獨家庭之盛事也巳 
○○ 
[縱火宜懲]  
　　隆冬物燥每多失愼之虞乃更有匪徒從中縱火是眞防不勝防矣昨接蕪湖訪事友魚素謂江口進寳街後茅龍櫛比本月初四之夜忽有一人在某姓簷下縱火適有鄰婦啓門而出見之大聲喝問其人卽飛步奔逸拾視之乃一極粗紙煤火猶熊熊然並有紙錢數張取以引火者倘非撞見其禍尙堪設想耶又前一夕東嶽廟旁亦喧傳有匪徒縱火事時已漏盡更殘適鄰人出外小遺匪知事已敗露卽時逃去然火已由簷際繚繞飛騰大有不可嚮邇之勢嗣經喊集衆人竭力撲救始免咸陽一炬憶三年前靑皮土地保因縱火獲案訊實之後授首藁街以示炯戒曾幾何時匪徒復爲後塵之步豈已遺忘之耶抑眞愍不畏死耶 
[鎭軍備防]  
　　南洋大臣奉總理衙門來電略言東省有警已肇兵端南洋地方恐德人乘勢挑釁亟宜早作准備以免意外之虞劉峴帥奉電後檄飭皖南鎭總兵李占椿鎭軍親赴圖山吳淞等處將各砲臺嚴加整頓添兵防禦以備不虞鎭軍於月之十一日上午由金陵乘舟東下旣抵京口卽就六吉園碼頭下碇丹徒縣王大令飭辦差人在碼頭上搭蓋綵棚恭迎節鉞俄而鎭城文武各官咸詣舟次晉謁鎭軍一一接見互叙寒暄然後握别頃之憲舟卽解纜下駛 
[尙衣履新]  
　　杭州訪事人來函云杭州織造誠尙衣全將次蒞浙署中書吏及巡捕官前往接差已誌前報兹悉本月初七日總書高某接奉紅諭回杭尙衣擇於初九日未時接篆仁錢兩邑尊亦接嘉興電音云憲駕約在初八日酉刻可抵省垣准於初九日已時進城當飭差役將下馬頭打掃清潔懸掛燈綵至初八傍晚憲舟抵埠兩邑尊及織署司庫各員書吏等先在接官廳伺候舟方下碇岸上防軍水中砲船俱鳴鎗申敬官員書吏呈遞手版禀見次日省中文武滿漢各大憲俱排導至武林門在越城内恭設香案跪請聖安然後迎入官廳小坐略叙寒暄尙衣卽排導入城各憲亦分道揚鑣而回時交未刻尙衣朝服出堂望闕謝恩復更公服拜印升座屬員吏役一一叅見畢卽行退堂 
[監司過揚]  
　　揚州訪事友人云江南鹽巡道胡芸臺觀察家楨因有要公躬往徐屬由省乘坐官舫拖以小火輪船於初八日駛抵維揚本郡印委各員聞信後均至馬頭迎迓觀察隨命輿登岸先至運轅拜會江都轉迎入花廳叙談良久始興辭而出繼又親往各衙署答拜旋卽回舟聞小泊一二日擬卽解纜北上云 
[邑宰接篆]  
　　邗上訪事友人來書云新任江都縣朱紹先大令江將次蒞揚並諏吉本月初九未時接印兹悉大令於初八日戾止逕往古旗亭公館其辦公之所本假地藏寺兹因距署較遠遂攺賃舊城倉巷口古觀音閣爲行轅初九日上午前任童明府將印信文卷移送前來時大令已至行轅迨吉時旣届具朝服望闕謝恩然後行拜印等禮旋易公服升座闔署書吏差役挨次叅謁畢大令退堂稍憩隨卽排道至新城拜客並詣運轅府署禀知任事是日闔郡官紳亦各衣冠往賀倉巷一帶車塵馬足熱閙異常 
[薇垣清肅]  
　　各省大憲轅門内外理宜潔肅清靜以壯觀瞻然本地負販者流往往於其間設攤賣物污穢不堪江寗藩憲松鶴齡方伯下車伊始卽飭理問廳出示立將若輩驅逐不准復留鈴轅之前頗形清凈乃日來雖無賣物溷跡其地而每届昏夜有乞丐數輩以藩轅鼓樂亭及頭門檐下爲棲遲偃臥之區每當日上三竿猶有藉草高眠向黑甜鄉中討生活者又有無知鄉愚每於清晨之時肩挑糞擔在東西轅門之内憧憧往來褻瀆穢污莫此爲甚經方伯瞥見心焉惡之立傳理問廳劉思德叅軍諭將乞丐嚴行驅逐並禁止擔糞夫不准出入轅門叅軍當卽遵諭照辦轅門内外一時頓覺清肅云 
[五馬新猷]  
　　金陵采訪友人云江寗府劉喜嘉樹太守履任之後嚴拿棍徒整飭保甲振作書院稽查善堂固已有美必臻無惡不革矣刻下地方匪痞類皆畏法懷刑各善堂義塾中所訓童蒙久已名不逼结太守復不徇情面考察認眞每届月終委員按照所呈課摺考覈虚實擇優者而奬之八百孤寒齊頫首萬家烟火樂安居如太守者其庶幾乎 
[革弁兇横]  
　　鄂省采訪友人云本月初五夜鼉更三轉忽見江夏縣諸肖菊大令率領差役押護一小轎後隨委員戈什　親兵多名由鼓樓街一路蜂擁而來初疑爲拿獲巨盜或會匪也及詢之路人始知轎中所坐者爲已革武昌衛守備馮某春間馮因虧欠官欵由崧漕帥奏叅 
 
 

Page 3

 
 
革職歸案訊辦郊卸後鄂省大憲派員押令赴漕轅候質馮違抗不遵并時赴糧道及武昌府署滋閙本日又夤夜便　闖入糧署之中把門人役見而攔阻突被毆擊兇恶異常儲憲岑觀察見其狀類瘋顚恐生他變立傳大令前來彈壓一面遣人禀知督撫二憲張香濤制軍以該革員任意逞兇目無法紀隨會同譚敬甫中丞遴派文武巡捕率領戈什哈親兵多名會同大令將馮押入縣署拘禁馮本武進士出身自恃男兒好身手見憲差踵至仍一味恃蠻縣署差役手無縛鷄之力勢難抵敵幸武巡捕某君麾令戈什哈親兵一擁上前始得就縳聞不日卽須解往清江矣 
[錢莊被盜]  
　　皖省寗國廬州兩處均有盜刼錢莊之案不謂太平府下南門内本月初二之晚蔣榮泰錢土店亦有暴客十餘人持刀突入刦去日斯巴尼亞洋銀三百餘元朱提百餘兩烟土數百兩幸是日店中執事已將日間所收洋銀寄交信局遞往蕪湖所存者祗有此數否則被刼當不止此也報官後飭捕嚴加跴緝然黄鵠高飛正不知何時能弋獲耳 
[禁販軍火]  
　　欽加鹽運司銜在任候選道江蘇松江府上海縣正堂黄爲出示諭禁事本年九月二十三日奉府憲恩札九月初五日奉分巡道劉札本年八月二十三日准海關衙門移開本年八月十二日奉督憲劉札據銅山縣禀稱竊照近來盜賊蠭起往往持有洋槍使追捕者不敢近前擒拿以致毫無忌憚肆行搶刦欲思遏其凶鋒先必絶其利器查光緒元年通行嗣私販洋砲之案於私鑄大小砲位處斬例上减爲發給新疆官兵爲奴仍照例减發極邊足四千里充軍到配枷號六個月販賣洋槍照私造鳥槍例枷號二月杖一百每一件加一等罪止杖一百流三千里販賣洋砂洋藥銅　卽照内地人民窩屯興販硫磺例分别斤數多少擬杖徒軍流倘有濟匪情事均以通賊斬論等語是販賣洋槍洋砂銅帽罪名定章本已詳明惟近山濵海地方例准存備洋槍爲守禦之計徐屬本多盜賊現值裁减兵制游兵散勇聚而爲匪糾衆搶刼之案層見迭出且若輩無不帶有洋槍事主及救護鄰人動被轟傷殺傷爲害實非淺鮮地方官欲令民間辦理團練及守禦防捕諸事在在均需火器不得不仿照近山濵海之處聽其備用是洋槍一項旣不能由官收繳更不令民間蠲除誠時勢之所必然至火藥則北方出産土哨匪類皆能隨時煎合砂子則廢壞銅錫鉛鐵俱可權代均不能盡行禁止卑職於無可查禁之中爲遏絶源流之計似惟禁賣銅帽一法緣銅帽非機器不能置造若無奸商貪利販賣各匪徒無從購買雖有洋槍置而無用匪徒無此利器或可稍戢兇鋒擬請通飭各屬出示曉諭無論大小店鋪俱不准售賣銅帽並行各關卡厘局亦一體查禁倘有私行販賣者一經搜拿照例治罪外仍從重十倍議罰庶奸民不敢私販卽匪類亦購買無從此外營汛需用銅帽請飭各營官妥爲收藏兵丁出巡應用多少酌量發給並隨時稽察不准得價私賣有犯卽照例治罪至民間團防需用應由董長備價呈請地方官轉請軍械所發領謹愼收用仍取具不准私賣甘結存案以昭愼重理合禀祈鑒核俯賜批示並通飭各屬一體照辦等情到本部院除批據禀已悉查迭來盜賊鹽梟無不執持火器動輙施放殺人實爲地方大患此等軍火非由奸商貪利販賣該匪從何得來自應嚴禁惟查光緒二十一年十一月據蕭縣劉令禀銅帽一項最爲緊要請飭民間不准私售等情當經飭司通飭遵照分咨各鄰省一體飭遵在案何以仍未禁絶足見奉行不力據禀前情除分飭各關局轉飭所轉各局卡一體認眞稽查並行營務處移行各營遵照辦理外仰蘇臬司通飭所屬嚴切出示諭禁以後倘有違禁私販之人卽子提案究罰懲辦不得任聽差役藉端搜拿致滋擾累並候撫部院批示繳印發外札關轉飭各局卡一體遵照辦理等因到關奉此除飭遵分行移道查照轉飭各屬遵照示禁等因到道准此除分行外合行札飭等因到府奉此合就轉飭札縣卽便一體遵照示禁毋違等因下縣奉此合行出示嚴禁爲此仰闔邑軍民店鋪人等一體知悉爾等須知販賣銅帽大干例禁自示之後務各安分營生毋得私行販賣如敢故違一經查出定卽立提到案按例擬罪决不稍寛其各凛遵毋違特示 
[儲材示諭]  
　　欽加二品銜隨辦南洋洋務督辦江南儲材學堂存記出使軍機處記名江蘇卽補道楊爲榜示事照得江南儲材學堂前以試習期滿汰退學生多名除在江寍考選外尙有遺額經本道先行出示招考今傳報名學生於本月十二十三十四等日面試論説制藝並察看年貌分别去取爲此仰後開正副取各生知悉卽行自備川資到堂試習其備取各生現且無庸到堂聽候日後傳補其各遵照毋違須至榜者　計開　正取學生三名　范宗德　徐騮良　陳敬宇　副　學生六名　方舟　趙廷彦　李業庸　吳繼杲　趙國彦　張令安 
[飭拿賭棍]  
　　江海關道蔡和甫觀察訪知本埠賭風素熾日前面諭上海縣黄愛棠大令保甲總巡鍾受百明府務期從速拘拿毋使漏網等因大令等奉諭後嚴飭差役四處查拿毋得賄縱兹由縣差訪知有賭棍陳新泉邱成山張良生陶雲慶等串令蔡春林陳會杳曹仲君唐冲冲劉和尙曹芳芳等多人在本邑浦東南巷北巷頭兩處地方大開賭窟貽害良民當卽據情禀訴黄大令請爲核奪未識大令作何辦理也 
[發落展期]  
　　昨禮拜三爲法捕房發落之期緣判責人犯無多捕頭咨照讞員鄭景溪大令暫停發落一期 
[拐案待查]  
　　王思忠伶人也近以雙目失明不復能粉墨登塲與菊部妙人兒爭賽櫻桃顔色愁城困坐計無復之乃串同其妻余氏誘得女孩巧弟售與金傳氏爲童養媳嗣由金傅氏詰出眞情將王夫婦扭控於城廂内外總巡局局員鍾受百明府函送上海縣署前日之晚縣主黄愛棠大令倩帮審委員蔣壽林刺史升坐花廳研訊金傅氏訴稱小婦人係本邑人家在新北門内舊校塲開設茗寮藉資餬口生有二子尙未完烟日前王忽携一女孩至家言是伊之弱息小字巧弟願童養於小婦人家言定聘禮洋銀十圓及王去後小巡人向女孩盤詰始知被王誘售次日王來索取洋銀小婦人與之爭執以至扭赴總巡局控呈經局員鍾大老爺移送案下王供稱小的係鎭江府屬丹陽縣人自幼習成歌舞橋寓常州府城前街托足梨園尙堪存活某年因戲臺上施放烟火烟迷雙目薰壞瞳人以致捫燭扣槃終日在暗中摸索曾娶孀婦余氏爲室已歴七年生有二女孩次名巧弟某日挈之來滬許字金傅氏家不料突被氏誣指小的誘拐王余氏供詞與王相同巧弟供稱家在常州府屬陽湖縣年六齡父母俱存與王家不相識實被誘至此間官媒某氏禀稱王余氏在押所中自將磚瓦擊破頭顱小婦人見之急以藥餌醫沿刺史飭將王收押王余氏及巧弟分别發交某善堂留養俟移文陽湖縣查明再核 
[貼票案彚誌]  
　　顧仲熙控劉子英將空票貼現現在莊已倒閉無從歸取由捕房轉送英界公廨前日晚堂由襄理讞政之邵虎伯大令提案訊之顧供向爲報關行生意劉子英將本月十三期莊票一紙向小的貼換現洋一百元刻下莊已倒閉無處取洋故此扭案求追劉供小的將票洋一百元向顧貼换現洋九十二元現在莊雖倒閉小的情願理償求恩寛限年底先繳一半餘俟明年二月繳清大令得供以劉旣願理償姑准年内先繳洋四十元俟明年二月再繳洋五十元着具限存案顧遵斷而退○李海福扭徐阿春金阿五至英界公廨控稱徐金二人以票貼洋現在莊已倒閉請爲究辦前日晚堂襄理讞政之邵虎伯大令提案訊問李供徐阿春將仁裕小錢莊票一紙向小的貼換現洋五十元係本月廿七期據稱係伊友金阿五所托現在莊已倒閉向索延約無奈扭案求追徐供在烟館爲夥友人金阿五因有急用將莊票一紙托小的向李海福處貼換現洋現莊已閉可向金追理訊之金供小的亦在烟館值堂前托徐友將莊票一紙向李貼換現洋五十元刻下尙未到期俟到期時願爲清理大令以金旣自願到期清理著押候繳洋後開釋○南京人楊四向充法捕房華捕因事革退稍積資財在法大馬路開設錦源錢　與小東門各花烟館往來空票聞所出空票共有四萬餘元某姓一户有一千六百元前日向索不肯清理拘送捕房一味挺押捕頭以其有心　賴着關入乞丐牢間楊懼央人向某姓商懇情願先繳洋六百元交保出外清理未識捕頭能否允從俟有續聞再錄○揚州人董如江包光行在小東門開設花烟館近見滬上盛行貼票向錦源錢莊楊四借出空票數各元貼取現洋邇因錦源倒閉莊主被押深恐向追爰於前日雇就官舫效范 
 
 

Page 4

 
 
大夫泛舟五湖故事飄然遠遁詎駛至新閘地方潮水未至繫纜候潮爲錦源莊主婦某氏知悉立卽尋至該處將人贓一并拘送巡防局由局員移解法界公堂歸案辦理聞包光行在逃未獲想籠中鳥不難指日弋獲也○昨日英界捕房已革包探孔阿才扭吳鴻全至公廨禀稱伊向小的莊上借出空票洋銀一萬餘圓叩請大老爺追還原票讞員張賡三直刺著押候晚間訊理 
[别生妙計]  
　　近日出立空　之各小錢莊紛紛倒閉以致執票收洋銀者類皆徒手而回殊無良法有黠者别生妙計串出洋人往收洋銀而各莊主或逃避無蹤或管押捕房公廨依然無可如何正不知將來若何了結也 
[兇手荷枷]  
　　薙髮匠潘洪寳用刀砍傷梅桂生經高昌廟巡防局員移送上海縣署黄愛棠大令訊供之下飭將潘舁送仁濟醫館醫治梅收入所中立出堂單提潘之雇主郭海坤及陳老三候訊前晚倩帮審委員蔣壽林刺史升堂訊斷郭供稱小的係鎭江府屬某邑人賃屋治下高昌廟左近開設整容雇潘爲夥與　同業梅係陳店中所傭待詔某日與潘爭毆是實陳供稱小的係湖北某邑人當潘梅互鬥　　刀由小的奪下送交郭處梅供稱潘以穢言污衊小的故小的向之理論不料伊卽行兇刺史判令將梅枷號一月發高昌廟前示衆期滿再核郭陳交人保出 
[黍谷春回]  
　　日前本館協振所承電報局季君冠山交來十齡童子張建俟求增壽算捐鄂賑洋銀十圓又陳珠泉求腿疾速愈并完心願捐川振洋銀十六圓當此朔風懍栗霜雪交侵災民旣苦啼飢又遭寒凍流離顚沛终覺可憐得二善士同發慈悲腰纒慨解譬諸律吹鄒子頓令黍谷春回矣謹綴蕪詞以酬高誼至昨報善氣彌綸一則所稱嚴春榮嚴字係衍文未經手民删去附誌於此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官塲早所深信現在格外赶緊印出俸人皆先覩爲快閲者鑒之 
[冬防委員名單]  
　　金陵冬防添員己列前日報牘兹復由保甲局憲馬袁兩觀察會同藩憲松方伯　佐貳二十九員分叚巡緝以免疏漏今將名單錄後張傳棨　瑞麟金銘鍾德年王德清舒福昌閻佑周　福祥王覲光陸太璞藍杰森張炳榮徐光溥吕輝嶽孫廷棟吳學文萬光裕長黼陶承緒　守爲陳鶴年崔國棟盧　鈞沈鳳　倪文葑張松祥曾家謨姚内林趙維宗 
[粥廠隨辦委員名單]  
　　金陵粥廠所委各員已詳前報兹復由善後局總辦懋觀察會同藩憲松方伯派員隨辦計委佐貳三十一員内以一員巡緝各廠兹將名單錄後　索鴻庚　郭紹會　李永齡　陳秉圭　汪　瀛　姚鍾麟　貴　喜　吳子瑞劉志南　龔樹榘　賀炳南　戈乃文　魏程光　王錫麟　方　燮　寗　夔　唐堯民　吳乃相　王常珍　甘隆春　沈同文　孟國樑　王士霖　劉　澍　吳文超　郭建勛　劉桂芬　梁國鼎　李福蔭　翟　鈞　盛懋曾 
[處决凶犯]  
　　北通州訪事來函云十月二十四日嚴紫垣邑尊接到省垣大憲發來緊急釘封公文一角内開處决傅合兒水膆子王三斬犯二名當卽移請城守營届期會斬二十五日清晨禀請　路廳劉雨田司馬到州署提犯覆訊供認如初少時紫守戎帶兵而來通班差役均執器械列隊署前邑尊升坐大堂飭差赴内　　二犯提出當堂硃標斬條如法捆綁押赴北門外市曹斬首按傅合兒係在北鄉大富屯一帶疉犯搶刦重案王三係前在棗林莊槍　　　斃命案内巨魁罪惡滔天宜其身受極刑也 
[武闈瑣紀]  
　　京師訪事友人來函云本科順天武闈鄉試除新生不　外新捐武監至有七百餘人之夥又聞考生中弓刀石多有倩代幸監射等官預防此弊於看步箭時將諸生之身材長短默注於册　後塲不符者卽行扣除又有某武生係民籍而冒入旗籍爲某旗生識破兩人揪扭於考官大棚門外兵刃相接勢甚兇猛監臨命營官彈壓將兩人逐去繼而冒籍生臂受重傷不能入闈某旗生亦被試官扣除○武闈熱閙之持向有剪綹賊混跡其中試其手叚今料有一送塲者腰繫荷囊鏡盒等件擠入人　左盼右顧更頻按荷囊囊中若有貴重之物爲剪綹者所見卽乘間從背後探手而入其人佯作不知待其手著囊時卽握其腕呼人扭住敬以皮　綹之夥輩知而趨至作和事老向衆花言巧語百方解救始得釋出 
[示禁賭傳]  
　　常鎭通海道長久山觀察以世間賭博之事爲害最大爰出示一通以爲厲禁其文曰賭博實爲盜源禁賭卽以弭盜若無開塲窩留之家此輩便無容身之地故靖賭必先究窩也本道訪聞城廂内外有等無籍棍徒不務本業以賭博爲生涯誘良家之子弟或在竊居僻巷或匿邃室深房擲骰門牌抓攤壓寳種種賭具無所不備並聞沿河一帶賭桌亦多非曰晝哄聚卽昏夜成羣初則逢塲作戲繼則執迷不悟以致廢時失業蕩産傾家爲害地方莫可枚　除飭地方官保甲局一體密訪查拿外合亟示諭爲此示仰城廂内外士庶軍民商買要等知悉嗣後務各猛省痛攺前非安分守法另謀主業切勿以有用之錢財投陷人之羅網倘敢怙惡不悛仍前集賭或被告發或經訪聞定卽嚴拿照例懲辦重則軍流　亦枷杖如有差役得賄包庇察出一併重處决不稍寛各宜凛遵毋以身試特示 
[何故輕生]  
　　月之初十日上午有某甲者年約三十許衣履修潔在鎭江皇華亭碼頭徘徊瞻顧忽蹤身躍入河心幸爲某巡船所見急令水勇泅水拯之不至與伍大夫爲侣詢其何故出此下策甲惟飲泣不言懊惱而去人樂其生彼樂其死想此中必有隠情也 
[幻術愚人]  
　　金陵省垣日前忽來一遊方僧在吉祥街設攤以一銅佛置之案上而盤貯藥丸佛則作引手取物狀有買者先禱於佛而而捧盤進之病可治者則丸躍入佛手難治者則丸不躍一時觀者咸驚以爲神然亦不知果何幻術也 
[諭令從良]  
　　京師訪事友來函云北城城憲李子湘侍御擢英嚴　娼寮不遺餘力所屬地面如王廣福斜街小李紗帽胡同迤西一帶大道靑樓均已雙扉緊閉其間有被抄到官者侍御提訊時將諸妓一一　導　令從良其原有夫家者飭司坊將其本夫傳到諭令具結取保各將其妻領回度日其無夫者凡農工商賈未經娶妻均可赴司坊承領爲室但須具安分度日結及確實　保至吏役官媒等均不准需索錢文近聞已由官媒家領出數妓去矣 
[准其交保]  
　　小東門龜子何學江向陶姓借洋五十元並借當金戒指對時表等物因屢索不還被陶婦某氏扭送捕房請追捕頭准其交保出外限三日内一併理楚逾限不理著保交案解送公堂究辦 
[准保清理]  
　　南市大東門外吉祥弄口恊隆土行主包靑順與施家弄元亨錢莊往來已久積欠銀一千五百餘兩莊主　索無著由該莊執事人王心田赴十六鋪巡防南局控請究追等情經局員鍾偉臣二尹准詞於前晚提集人証研鞫王投案求追包供因一時無力求寛限陸續措繳二尹命押候分期呈繳嗣有豐大莊夥王某赴局請將　具保出外遵限理楚二尹准如所請飭具保狀呈案 
[利市三倍]  
　　本邑縣考今已届期四鄉童子軍咸整理琴書入城應試縣前諸　寓幾無下榻之方卽附近茶館烟寮亦無不師師濟濟利市三倍可豫期矣 
[枷犯蒙恩]  
　　前者福建杉板船户戴阿希推上海縣主黄愛棠大令之從人落　經大令帶回訊供枷號陸銀全及張銀貴則因訛詐案發荷校示懲邇者或枷期已滿或因病籲恩前晚大令倩帮審委員蔣壽林　史飭提至案諭令一并疎枷具結交保戴供稱小的之船被劉阿二撑去不肯交還奈何刺史飭差役帶往著劉交還如違提究 
[領贓交保]  
　　英界寳善街協大小錢莊主鄔棠林因出空票過多挾資逃遁其子鄔金生依舊逍遥浪蕩日徵逐於酒地花天其眞如叔寳之全無心肝者哉昨日被友鍾元法私取皮衣遂經包探顧阿六查緝未幾顧探卽將鍾拘解公堂金生投案領贓　員張賡三大令向之詰問金生恐遭追究供稱小的姓任係浙江寗波府屬某邑人鍾稱金生實姓鄔卽鄔棠林之　因　小的家有往來目下轇轕甚多故取其衣服作抵大令著一併交人保出 
[棧客天洋]  
　　法界西馬路泰豐客寓前晚有某甲投宿失去洋蚨十六元投執捕房捕頭飭探搜查並無形迹將寓生某乙拘入捕房押候賠償釋放 
[撞損脚車]  
　　一百號西捕拘解車夫秦阿三至英界公堂禀稱此人御車不愼在大馬路撞壞西人麥辦司根之銅絲脚踏車一輛送案請訊惟原告洋人因事未到秦阿三蒲伏案下一味求恩襄　讞政之邵虎伯大令著押候下禮　五俟原告到案再行 
 
 

Page 10

 
 
訊斷 
[上海巡局紀事]  
　　南市大東門外花衣街鼎昌錢莊前日有行李數件雇小車送至某航船車夫將車停在浦畔不肯搬運下船店司與之爭論遂扭入十六鋪巡防中局請究局員番仲泉二尹正欲研訊經旁人出爲理勸由地甲投案禀銷二尹准之○本地人趙長春專恃胠篋爲生住南市洞庭山碼頭順興小客機内近在棧中竊得棉被一條另居王家碼頭聚順棧内爲順興棧夥趙子雲查知告知十六鋪地中　　禀知中局委員番仲泉二尹飭捕往聚順棧中將趙及贓物一并拘獲解局二尹命看管候訊 
[英界公堂瑣案]  
　　包探洪阿寳拘解張阿瑞至英界公廨禀稱此人在和豐機器廠充當小工詎生性不端陸續竊取銅管鐵器等分售與王毛頭陳阿桂經小的查明一併傳案請判和豐洋人投案訴稱銅管值洋六十元鐵器值洋三十元請爲追給質之張認竊不諱求恩寛宥土毛頭供收銅管業已鎔毁無從交案陳阿桂供小的收買鐵器亦已轉售與人現願照價賠償大令以張行竊屬實判責二百板管押一月王賠六十元陳賠三十元並各罰洋二十元以示薄懲○竊賊王阿寳竊取錢春三家綢衣皮料正欲逃逸週爲三百六十四號華捕所見拘獲人贓送案請究錢投案請領失贓質之王供蘇州人行竊該死惟求恩典大仅判責三百板後遞解回籍○包探倪順泉拘解竊賊陳永甫至案禀稱比人竊取清芬堂烟館内布衣兩件請爲訊判清芬堂烟館主遣人投案領贓質之陳供認行竊求恩饒恕一遭人令判責三百板管押一月後遞籍○包探顧阿六拘解山東人俞海堂至案禀稱此人前因犯案懲辦兹又連次行竊張錦忠姚宗記二家銅錢十千文洋銀二十八元經小的拘獲起到原贓送案請究張姚二失主投案請領失贓質之俞供小的失業無聊無資餬口並非有心怙惡實不得已之所爲可否求恩銜感無旣大令商之薩副領事判令笞責二百板管押一月後遞籍○朱愛林傭於葉楊氏家前日竊取氏之牙柄扇一握售與陳董氏經包探石金榮查知遂一併傳案於昨日早堂請訊葉楊氏投案領贓並稱牙扇一柄值洋七元朱供行竊該死叩求恩宥陳董氏供實不知是竊贓故敢收買情願賠償求恩鑒察大令判將朱押七天陳董氏賠洋七元罰洋一元以爲收贓者儆 
[金陵官報]  
　　十一月初十日藩轅牌示江寗縣典史員缺河以未入流譚本藩咨補現已奉部覆准自應飭赴新任巡道胡禀知赴揚公幹並赴鎭江一帶看磺瓜洲鎭高光効宿州桂中純均到通判葉在彦　丞汪鴻藻由蘇來分寗鹽巡檢蕭紀綱奉示騐看知用徐瑞昌解赴　見撫憲通判許廷　禀謝二十一年河军案内出力加一級　補宿遷縣倉永榖叩謝牌示卽選州同姚繩修辭回湖南龍江大使朱儀銷武闈差安府經歴陳滭叩謝咨文辭主簿龔家駟由京回省典史不銘沂由蘇來派寗差委水師左鶯哨官周鴻盛到送馬鴻利救湖南回 
[蘇官報]  
　　十一月初十日二品頂戴候補道王澧由楊州來通判許之珏禀知交缷署震澤縣任事回省知縣孫喬年禀知飭留蘇差委府知事陳鈞禀銷　闈執事差元和縣主簿陳炳甲禀知赴元和縣各鄉催租華亭縣典史蔣朝琛專丁來省禀謝奉飭調署金　司巡檢事管帶蘇防後營常州右軍守備徐誠檀禀知赴荆漢溧陽查哨 
[邗江官報]  
　　十一月初二日席鹺尹信芳蘇鹺尹作棟等十二員照章傳者○初三日黄分轉以忠委赴清江查北鹽屈鹺尹壽椿等禀銷北鹽差○初四日丁觀察兆基辭行程鹺尹祖惠由省公幹回 
 
 
 

Page 11

 
 
   
 
 

Page 12

 
 
[光緒二十三年十一月初四日京報全錄]  
　　宫門抄○蘇織造莊奏爲報銷工部傳辦萬壽慶典應用各項活計動用料工銀兩摺○又奏爲報銷前任織造恭辦慶典應用各項活計動用工料銀兩摺子○東撫李奏爲拿獲夥刦錢鋪之犯審明辦理緣由夾片○十一月初四日兵部太常寺太僕寺正藍旗值日吏部引見三十六名都察院二名值年旗三名廂黄滿八名正紅蒙二名廂紅滿四名廂白蒙二名火器營二十二名兩翼十八名○富候假滿請安○興伯服滿請安○前山東學政華金壽到京請安並因伊子中舉謝恩○江南正副考官劉恩溥朱錫恩到京請安○　　　議叙恩○錢應溥續假五日○希朗阿續假十日○德公克公秀吉各請假十日○兵部奏派揀選營官派出麟中堂孫家鼐溥善唐景崇敬信○召見軍機華金壽劉恩溥朱錫恩堃岫鳳鳴趙舒翹敬信○又奏派點騐軍器派出莊王謨貝子　敬八額駙桂公崑　堂裕德○○二品頂戴蘇州織造奴才莊　跪奏爲報銷工部傳辦萬壽慶典應用各項活計前任織造動用料工銀兩代爲彚繕黄册進呈御覽恭摺仰祈聖鑒事竊杳接管卷内光緒十七年十二月三十日起至二十年四月二十三日止前任織造榮廷　林先後奉工部行文恭辦皇太后六旬萬壽慶典應用各項活計行令敬謹遵辦前來當經各　織造按照部頒現行新章並歴辦成案核實估計料七曁裝盛銀兩呈請户部覆核指撥均奉核准由蘇州撫臣轉飭藩司江海關蘇滬兩厘局分籌撥解共計撥到銀三十一萬五千九百四十九兩二錢六分七釐歴年分批赶辦均已解京交納在案其所動用銀兩十七年十二月恭辦金輦繡衣幃一分並雲縀素縀紡絲絹線黄絨等項計需料工裝盛銀一萬一千二百八十八兩八錢三分一厘十八年六月傳辦大駕卤簿内需用各色羅縀素縀雲縀紡絲片金絹線熟絹等項計需料工裝盛銀一萬四千四百四十三兩二錢六分四厘十九年六月奉辦騎駕繡片一分並縀絹紡絲等項計需料工裝盛銀六千七百四十兩六錢一分同日又奉辦校尉穿用天靑織雲縀地繡金壽字縀袍以及粧縀紡線片金各欵計需料工裝盛銀六萬九千二百八十二兩三錢二分二厘九月内又奉辦各色綵綢二萬匹計需料工銀八萬六千三百八兩十二月内又奉派辦仁壽殿支搭綵棚需用各色綵綢八千七百五十匹共計需料工銀三萬七千七百五十九兩七錢五分同日又准文傳乾清門等處架綵需用各色綵綢一萬六千九百匹計需料工銀七萬二千三百三十兩一錢六分五厘二十年三月奉添傳金輦上亮紗簾一分並擋内夾紡綢亮紗計需料工裝盛銀三百九十七兩五錢六分三厘五月又奉派辦修飾補珣貴妃瑜貴妃儀仗瑾妃珍妃采仗各項繡片並縀綾絹紡等項計需料工裝盛銀一萬六千七百七十兩一厘先於四月内接准文傳慶郡王晉封親王派造儀衛繡片一分計需料工銀六百二十八兩四錢七分五厘以上總共動用銀三十一萬五千九百四十八兩九錢八分一厘計餘　銀二錢八分六厘留存織庫另案備用奴才詳查前項活計惟奉辦金輦　片一分當因奉發樣繡工質地甚爲細密無案可援乃照同治年間辦過大婚衣料内繡五彩白蝶金雙喜之案工料相同推中核算呈明户部請欵辦解其餘各欵逐一按照定章悉心查核均各相符除代爲造具收支細數清册呈送户部核銷並咨報工部查考外謹彚案繕造黄册奏呈御覽伏乞皇上聖鑒謹奏奉硃批該衙門知道册併發欽欽此○○二品頂戴蘇州織造奴才莊健跪奏爲報銷前任織造恭辦慶典應用各項活計動用料工銀兩代爲彚案繕造黄册進呈御覽恭摺仰祈聖鑒事竊奴才查接管卷内前織造慶林於光緒十九年分起先後承准内務府文開七　間奉旨　辦各色繡緙龍袍褂　寴衣馬褂緊身等項八十七件八月又文傳奉旨著辦各色緙絲𧝟襯馬褂緊身共四十五件並瀛秀轅福昌殿鋪墊簾帳等件九月内又奉派大小卷八絲縀六百匹件江綢二百件小卷五絲縀二百件十月又奉派辦頤和園排雲　　墊簾帳等項是月　准奉派各色蟒縀三十匹大小卷八絲縀六百匹件大小卷五絲縀三百七十匹件又承文傳大紅緙絲旗蟒袍面一百件　　　　大荷包一百對小菏包一百對十一月内傳辦大小卷花縀八百匹十二月又准奉派執豹尾槍侍衛等應用石靑雲縀地織金龍金壽字裕蟒衣十件又件又備用十件湖色衣串二十匹石靑元金一匹是月奉文開寗壽宫等處應褂架彩等項派蘇州織辦各色彩綢三萬三千三百匹至二十年分正月内接准來文恭備儲秀宫茶房應用南漆甜瓜靶盒子四十副小南漆甜瓜靶盒子四十副亮絲盒子二十副二月又奉派辦長　宫搭蓋綵台並另項要差需用粧縀綾紡湖縐杭細綢等項二千六百匹大小手帕五千個細布四千匹是月又准文稱奉旨傳辦各色織緙龍袍褂　襯衣馬褂緊身面等項一百三十五件三星圖三仵同日另文傳辦慈寗宫安掛緑縀地織金龍雲歡門三堂牌旛十四首洋金線辫五百四丈以上共十三批前任織造慶林奉文後均按部定新章以及辦過成案核實估計工料銀數呈請户部指撥旋奉核准由蘇州撫臣轉飭藩司並江海關蘇滬兩厘局分籌撥解共計收到銀四十九萬六千七百九十六兩九錢二分三厘前織造接欵辦齊均已陸續解京交納在案查各前項活計實計需用料工銀四十九萬七千二百七十二兩八錢二分八厘將撥到之欵照數動用外計尙不敷銀四百七十五兩九錢五厘因爲數無多未請找撥卽在甲餘項下動支辦理前任織造不及造報移交奴才接辦前來奴才逐欵查核其動用料工銀兩按照部章均屬相符除代爲造具收支絀數清册呈送户部核銷並咨報内務府查考外謹彚案繕造　册恭呈御覽伏乞皇上聖鑒謹奏奉硃批該衙門知道册併發欽此○○李秉衡片再前任寗陽縣知縣張楚林前因疏防事主周浚祥益豐源錢鋪　刦銀兩周浚祥之母周　氏等並被燒拒致傷各身死一案經臣行司將該縣撤任並奏請摘去頂戴留於地方勒限恊緝於光緒二十二年十月初二日奉硃批著照　　該部知道欽此欽遵轉行在案該縣張楚林先於二十二年七月初六十四等日會同營典防營並東平汶等州縣拿獲盜犯張傳之張三斜耿二劉九多曹煥芯五名復於十月二十三二十四等日協同前署寗陽縣知縣屠乃勳曁濟康調中營續獲孫六尙興元二名禀經臣批飭委辦行營發審前寍海州知州陳壽清會同東平州知州周源翰訊明張傳之張三斜劉九多曹煥芯孫六尙興元耿二聽從在逃之白三夥同李糞趙二劉二帽纓存劉秃黄小虎張二爛眼仔李麻仔馬合並不識姓名二人同夥十八人執持　槍行刼寍　縣事主周浚祥錢鋪銀錢衣物拒傷鄰人周嗣正身死並放火燒燬房屋燒傷周浚祥之母周劉氏僕婦張劉氏楊張氏各身死耿二年未及歲係被白三等逼脅同行事後分贓不諱劉九麥到案供明首犯白三等逃所復經張楚林派出家丁隨同帮帶濟康副中營候補府經歴宋寅馳赴直隷天津協同天津縣知縣陳鴻保將白三李糞二名拿獲押解到東禀經發委濟南府知府劉景宸訊明與張傳之等供詞相符先後錄供禀經臣核明批飭將該犯張傳之卽張忙張三斜卽張荃法曹煥芯孫六卽孫學工尙興元卽尙吉巴白三卽柏三李糞卽李雲虎照章就地正法行司彚放上年冬季本年春季詳請奏報錄叙供招同劉九多耿二分别照例擬辦伏查出案同夥十八人該縣張楚林於撤叅勒緝後業已拿獲九名獲犯及半兼　盜首尙知愧奮兹據藩臬兩司詳請具奏前來合無　懇恩賞還前任寍陽縣開缺另補張楚林頂戴免其留緝出自逾格鴻兹除仍飭嚴緝逸犯趙二等務獲究報外理合附片具陳伏乞　　　　　　奉硃批著照所請該部知道欽此[  聖鑒訓]  
 
