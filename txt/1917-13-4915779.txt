# 1917 - 13 - 4915779

 

Page 1

 
 
   
 
 

Page 2

 
 
時評 
[保利借欵之變幻（冷）]  
保利借欵之所由來爲興亞借欵而來也興亞公司之借欵原以皖湘兩鑛爲抵押因皖湘人之反對而改約而以熔化制錢之權易之是已一變矣因熔化制錢關於各省各省商又反對願集欵以代興亞公司之倆權因成保利借欵是一變而再變矣保利借欵之合同由政府承認因以提交衆議院衆議院將其合同更改是保利公司之合同又巳一變矣保利公司以合同旣爲衆議院更改於是發傳單以請求於參議院以爲議院之苛待商人轉視政府爲甚苟如衆議院更改之合同商人甚願作廢云云於是衆議院所更改之合同又爲參議院所更改是保利借欵合同亦一變而再變矣變幻愈多則去原來之主義愈遠利果可保否欵果能借否今尙未可知也 
命令 
[一月十二日大總統令]  
　　閣恩榮晋給二等嘉禾章此令 
[又令]  
　　李鴻舉晋給二等文虎章此令 
[又令]  
　　陳嘉善朱獻文何剛德鄒啓賢吳筠孫均晋給三等嘉□章此令 
[又令]  
　　羅蕨謖范之杰均給予三等嘉禾章此令 
[又令]  
　　趙源給予四等嘉禾章此令 
[又令]  
　　劉光給予四等嘉禾章此令 
[又令]  
　　程用傑給予四等嘉禾章此令 
[又令]  
　　鄭桓何遂林立顧清選黄家濂楊吉煇跟張國元李濟深家駿袁績蓋胡翔儒?維松均給予四等文虎章此令 
[又令]  
　　齊耀琳電呈請免去淮南墾務督辦兼職齊耀琳准免兼職此令 
[又令]  
　　兼内務總長范源濂呈請任命左鳴玉司馬蒓試署黑江黑河警察廳警正應照准此令 
[又令]  
　　山西省長孫發緒呈潞城縣知事張孝佺因病請予免張孝佺准免本職此令 
[又令]  
　　湖南省長譚延闓呈麻陽縣知事鄒承祜因病請免本鄒承祜准免本職此令 
專電 
[北京電]  
　　保利借欵參議院審查巳畢結果衆議院修正之一三五六等條均主維持原案惟擔保擬不用國庫證劵回扣一律削除並嚴定限制外股混入法 
[北京電]  
　　昨日（十二）午前國務會議鄭家屯案辦法下午四時伍外長即在外交部與林日使會談回答此案談話三十分鐘聞此案事實上業已解决 
[北京電]  
　　政府因外人在華招工流弊滋多有人建議嗣後歸政府自辦俾便保護聞已採用 
[北京電]  
　　昨日元首宴各議員席間詢及憲法二讀會期並力促憲法早成又論及不信任投票及解散諸問題 
[北京電]  
　　元首昨日傳見齊耀砌珊促即赴浙以免各界迎拒不休故齊於今晨即出京聞擬在寗度陰曆年關再赴浙任 
[北京電]  
　　齊浙長今辰（十三）始出京赴津定十七日南下 
[北京電]  
　　浙省議會長沈定一來京反對更換省長 
[北京電]  
　　憲法促成會第一次發電人巳由地檢廳傳訊聞對於此案决主窮究不日提起公訴 
[北京電]  
聞張勳致書某要人自白擁護元首至解散國會之主張不過欲恫嚇議員反省云云 
[北京電]  
　　徐州第二次會經政府 
嚴電後將消滅 
[北京電]  
　　地方廳今日（十三）下午一時審判公言報洩秘案其起訴之援用刑律爲一百三十五條 
[北京電]  
　　平政院不服限制受理訴訟範圍將提出抗議 
[北京電]  
　　司法獨立案總統極注意諭張總長迅速進行聞張已擬案提出國務會議 
[北京電]  
　　龍建章現來京力求某要人推薦希望交通總長外間因有許外放王免職龍以次長代理部務之謠 
[北京電]  
　　今日（十三）下午一時十一政團均在湖廣會館開歡迎梁任公蔡子民大會與政團之調和頗有關係 
[北京電]  
　　昨報界歡迎梁任公汪大燮熊希齡均列席 
[北京電]  
　　李烈鈞派鍾某到京徧赴　機關團體及贛同鄉表示民治黨之組織極不贊成並言現時决不願入政界 
外電 
[北京電]  
　　參院昨議保利公司借欵及煉化制錢之合同質問者頗多政府所答似未能使之滿意某議員贊助是案發言頗有力謂商人此舉正當可嘉國會未可貿然修改其合同否則商人氣沮將不復以其財力扶助國家 
 
 
 

Page 3

 
 
此案應交審查云云衆贊同遂付審查保利公司因煉銅之紅利股分爲衆院減輕特遍散傳單致各議員指衆院之修正案爲不公允沮喪商人振興實業之心且以此比較興亞公司之合同又謂商人投資於他項事業所獲之利當可視此更厚如勢不得已商人願將合同取銷恐商人獲此一番經驗此後將不復爲政府出力該公司又發傳單致參議員　其恢復原合　同（十二日） 
[北京電]  
　　浙籍國會議員仍有反對齊楊之舉動昨日開會時有激烈派十二人因此事聨名上書政府並决定逐日至總統府以期達到收回成命之目的昨有浙籍國會議員數人往見段總理叚稱已諭楊督率領較少軍隊入浙以防主客軍衝突但收回成命一層斷難辦到且楊督實無可以拒絶之理由議員等則謂同時更換督軍省長於浙省長於浙省政治頗多窒碍請留吕公望爲省長（十二日） 
[北京電]  
　　今日午後日使林權助與外交總長伍廷芳在外交部會議鄭家屯案大旨已解决日内將互換公文不復集議（十二日） 
[北京電]  
　　總統今日請各政黨領袖在總統府集議聞總統以目下國會事態頗爲人指摘其故皆由於黨爭致使憲法及其他法案未能告成今日集議之目的乃欲勸各黨領袖屏絶偏見共圖合力進行俾憲法得以告成不使反對派有所藉口以肆批評（十二日） 
[北京電]  
　　國敎案未能通過某某議員頗爲忿懣聲明不列席於憲法審議會以爲抵制茲審議會爲預防缺席起見特發通告凡議員未能赴會者須將理由叙明至參衆院所准之假不爲有效並敦勸各議員先公後私務使憲法早日告成（十二日） 
[北京電]  
　　下届年度軍費起初預算原爲一萬三千六百七十一萬五千元茲經修改減少三千萬元（十二日）以上路透電 
[北京電]  
　　昨日衆院議决恢復地方自治案 
（十三日） 
[北京電]  
　　伍總長與林權助會議僅半小時之久伍總長以若干對案送交國務院議决 
（十三日）以上德文電 
[北京電]  
　　據中國方面傳聞鄭家屯問題中之難關警察問題日本允暫緩議惟仍留爲仍留爲將來外交的懸案顧問問題則任中國自由之意大約採此形式解决故該交涉今後只須會見一二次整理交涉文書等事林公使可無直接會見中國當局之必要此交涉已　謂爲解决矣由此　觀可信能如中國所謂無損主權之交涉終結 
（十三日） 
[北京電]  
　　益友社憲法研究會十一政黨聨合於今日在湖廣會館開梁啟超蔡元培二氏歡迎會席間二氏均各發表政見來會者約數百人頗極一時之盛又梁啟超氏定於十六七日赴津小住一二日後回上海（十三日） 
[北京電]  
　　審議中之新豫算案今日經國務會議通過不日提出議會（十三日） 
[南京電]  
　　憲兵司令陳調元曩奉派赴徐州探究第二次徐州會議之眞相茲巳於昨回寗進謁馮副總統報告詳情内容甚爲秘密（十三日） 
[南京電]  
　　直隸督軍曹錕昨電馮副總統請示對於强迫徵兵制度之意見（十三日） 
[南京電]  
　　南京城内盜案頻起捕獲犯人訊問之下多爲山東所解散之民軍兵士若輩各帶手鎗殊多危險故現夜間軍警警戒極爲嚴重（十三日） 
[東京電]  
　　寺内首相已將加藤原犬養三黨首會同之目的對華問題及其他之外交問題之眞相内示並述希望不問政黨政派之異同務取舉國一致之步調傳聞此與内政問題無何等之關係云（十三日） 
[東京電]  
　　俄都電云近日俄國内閣之更迭早爲衆人所期無足駭異首相多雷布夫氏之辭職因不贊成内相布羅多博夫氏留任之結果古列芝英公爲屬守舊派之官僚政治家近在元老院議員任内未嘗演說一次文相衣古納芝夫伯之辭職一般人均惜之新文相古魯芝枝奇博士係哥加索氏之乾兒新首相聲明曰予之新政策在盡全力得最後之勝利因欲達此目的故於改革内政暫行延期（十三日） 
[東京電]  
　　派使慰問聨合軍一事由澁澤男爵中野東京市長計盡現已着着進步男爵等與首相會議之下卽經首相於貴衆兩院議員舊大名華族實業家中指定發起人定於十七日在首相官邸開第一次發起人會（十三日） 
[東京電]  
　　美國大統領之平和提議後繼之者有瑞西等三國亦啓平和之通牒然此不過表其贊成美國提議之意故聨合國祗須通告接受通牒之意不必另送正式回答去月十二日以來之媾和問題至回答美國後可謂告一段落 
（十三日）以上東方通信社電 
戰電 
[巴黎電]  
　　馬其頓官電聲稱全陣線　戰漸烈尤以斯特魯瑪陣線瑪柯伐摩拉斯蒂境三處爲最英法飛機邇來屢出轟擊敵軍營舍（十一日） 
[倫敦電]  
　　俄國公報云敵軍迫令哇桀土斯河南岸之俄軍稍退羅軍在摩萊斯透加加吉魯爾西擊敗進攻之敵軍敵軍向南退走二俄里（十二日） 
[倫敦電]  
　　德政府宣布十二月份兵士死傷總數計八萬八千二百九十一人其中死者共一萬五千一百六十人（十一日） 
[紐約電]  
　　德國致文與各中立國謂協約國答覆其提議媾和之公文並未有何回答惟德國以爲今宜向中立國宣述對於時局之意見又謂今無討論戰事發生原因之理由罪過當付之史家裁判云（十一日） 
[倫敦電]  
　　希政府答覆協約國之哀的美敦書對於向協約國公使道歉及當衆向協約國國旗行禮之要求故作遁辭對於革除十二月一日所發命令負責官員之要求亦置之不顧而於釋放被拘維里齊洛斯黨人一欵亦未依照協約國要求　行釋放之意志作答（十二日） 
[倫敦電]  
　　路透電社得悉協約國以希臘覆文並未充分切實故將通告希政府聲明覆文固佳然尙須有更爲切實之承認協約國非俟希政府完全承認要求不欲罷行封鎖之舉協約國代表今仍居雅典（十二日） 
要聞一 
[協約國答覆美總統文]  
　　文滙報載十一日倫敦電云協約國致美總統威爾遜之覆文内容大略如下　覆文開始贊同組織大會確保世界和平與公道之提議繼則發表意見謂和局不獨須得因中央帝國侵略行爲而應有之賠償恢復與保障且須使歐洲各國將來立於穏固之基礎目下時機斷不能獲此和局協約國不爲戎首故中立國所受種種損失與困苦協約國不負其責至於視雙方交戰國爲一律相提並論則按諸證據實相矛盾協約國責任所在不能不以甚友好而甚明白之道辭而闢之蓋德奥處心積慮籌畫侵略政策欲藉以謀取歐洲之霸權與世界經濟支配權考諸歷史事實顯著試觀德國之宣告開戰與其侵犯比利時盧森堡時之毫無顧忌及其作戰之方法德國固已明明示人以德國蔑視一切人道主義與對於弱國所應有之尊重矣覆文中縷述敵國所行之罪惡追叙比塞被侵之慘禍待遇之虐狀阿米尼亞人無辜被殺若干萬人之暴行與叙利亞之野蠻舉動齊泊林飛船襲擊不設防城邑潛艇轟攻商船之不法對於戰俘之苛待以及慘殺加夫爾女士與福萊雅特船長之情形强迫被佔地方人民出境爲奴之種種事實並謂數國之罪惡如是協約國　與爲伍此美國視雙方交戰國爲一律之言論所以爲協約國所否認也威爾遜總統所請表示戰爭目的一層協約國不難從命俟届談判之時機此項目的始可詳細發表附以種種適當之賠償惟恢復比塞孟三國退還法俄羅三國被侵土地依據各種人民所應享完全安寗自由經濟發展之權利並依據爲保障海陸邊界以防侵犯起見所規定之領土條件與國際辦法以整頓歐洲恢復從前以强力佔取或違民意而奪去原屬協約國之省分與領土墦○放處於異族權力下之意大利斯拉夫乞克斯斯洛伐克諸民族釋放呻吟於突厥虐政下之各種人民逐出突厥帝國於歐陸之外凡此諸事當然包括於協約國戰爭目的之内爲衆共知至於俄皇對於波蘭之意見則已見於俄皇通告陸軍之論文協約國有志挽救歐洲不使其再受普魯士黜武主義之禍但無在政治上殲滅日耳曼人民之意覆文中結語謂協約國决計忍受種種犧牲以使其安寗發達與文化前途所繫之戰爭終得勝利結局云云 
[保利合同案交付審查]  
　　保利公司借欵合同及收鍊制錢合同自在衆議院修正通過移付參議院後昨日分列爲第一第二兩案於議事日程中委員說明理由並要求省略審查及三讀會蔣羲明解樹强二君對於收鍊制錢合同第五條（鑄造銅幣之費用）第六條（銅幣之發行）稍有質問劉芷芬又質問謂借欵合同内原案所訂分配餘利公司得七成前衆議院以五成通過究竟商會能否承認請委員答覆委員答覆後龔煥辰謂財政雖甚急迫然保守權利亦須愼重本員主張付審查主席謂此案本宜付審查但有委員要求省略審查可付表决贊成省略審查者請起立少數金兆棪謂省略審查旣經否决當然付審查但本員有忠告於審查員者此種議案時期非常緊迫當在明日上午開審查會劉芷芬主張下次常會星期六提出審查報告遂付財政股審查當開議之前有人在院門發布（敬告議員諸公之印刷品備言組織此事種種苦心及各股東擔負之重必如衆議院之修正則此局將無術維持其成立竭力訴苦其言極爲動聽聞參議員多數已擬於審查會提出報告時爲之維持原案依照院法再與衆議院組協議會商量解决據是以觀則該公司前途固未爲絶望也至衆議院方面所以於噸數之限制及餘利之分配有人予以修正且得成立者實因外間對於公司内容謠說太盛謂行政立法界中人多預聞其事與有關係又見九四收欵回扣竟與外債相等益動多數之疑故有此結果又英文京報云保利銀公司借欵原由衆議院將商會聨合會原始之建議向政府提出詳述籌欵以代日本借欵之方法於是使政府得保存鎔煉制錢之銅料於中國刻該公司已與政府訂立合同衆議院忽轉而加以修改該公司以未得其認可擬將合同取消故已散發傳單述其意見謂似此該商等惟有將資本退還公司中各股東云云該公司此種恐嚇關係甚重蓋現届陰曆年關政府急需此五百萬元爲償還債務及發給軍餉之用也惟衆議院出此奇特之反對其原因何在實屬難言據一說稱係有某種人代人散布謠言謂保利公司非純粹之中國公司然日前在議院中曾確告各議員該公司不得有外人資本則此說顯係荒謬之言矣又據一說謂國會中某某議員以爲贊助該公司之議員得該公司許以花紅因生忌妒之心故起而反對又一說則謂某某議員之反對係以金錢上之原因總之有人散布謠言謂保利公司非商會聨合會之組織實腐敗官僚之機關等語自不待言然姑無論其言之眞僞彼輩旣爲中國人所經營又爲合法之事業苟情願以較優於外人之條件借欵與政府國會卽不當歧視之今竟有此舉誠不可思議惟願議院中之優秀分子卒能戰勝極力奬勵中國商人得政府合力協助投資經營有利之事業是則吾人之厚望也 
[國土保衛社長晉謁總統]  
　　老西開交涉問題 
　　添津海光寺窪中法交涉案中途停頓原因已誌前報茲於日昨午後二時天津國土臨時保衛社社長于士俊社員陳寶恒晉見大總統於居仁堂報告津民近日對於中法交涉所持之態度及盼望迅速結束之殷意一再籲懇元首轉飭外交部積極與法使交涉以期早日表决而順全國輿情聞大總阙 
統當即轉告伍總長特函請法國駐京代理公使瑪德爾伯爵到東堂子胡同外交部署内茶話聞係由伍總長將中國政府對於老西開案之意見一一表述前者英公使所提出之調停案中國政府亦非絶對不能承認不過須再作商量瑪代使已允將此意見代達本國政府遂卽興辭登車而去 
[審議會出席制限從嚴]  
　　憲法議會現將續開二讀會嗣後出席制限益嚴斯議員之請假亦不能不益加愼重該會議昨已發出通啓其文曰逕啓者本會議審議憲法草案大體業巳完畢審議長已準備報告即將續開第二讀會嗣後開會法定人數應以兩院議員各有三分二以上之出席方可開議因是兩院議員之因事請假者不可不遵照憲法會議規則辦理如有緊要事故必需請假務各開具理由專向本會議聲請其分别向各本院請假者於本會議不生效力至一月中請假滿三次以上者按照規則需付會議决定未經决定而先自離京作闕席論闕席即須履行規則所定之處分規則旣定明文通融絶無餘地非僅受此處分已也當此風雨飄搖國憲未定苟因出席人數不足致礙制憲之進行非特無以慰全國人民之屬望抑且足以增外界之譏評興念及此能無耿耿以後本會議開議憲法務請撥冗出席以重職責而利進行無任企盻此頌議祺憲法會議啓一月十一日 
[徐州特别快信]  
　　省區聨合會連日在參謀廳開會聞已議有結果不日散會 
　　薛大可顧鼇昨日亦已列席會議 
　　省區代表昨有三人離徐聞因各本省電召遄回 
　　岳軍總司令吳光新定今日遄回岳州 
　　張孝凖昨晚已乘車北上 
[杭州快信]  
　　周鳳岐斯烈已辭職聞將出洋遊學 
　　楊督軍接篆後祗委參謀長副官長趙范兩人此外職員一槪仍舊 
　　鎭海砲台副台官李任敎練官董壽氏及各台長電省挽留金富友總台官請免予調省 
　　財政廳昨委李士傑爲嘉善統捐局長吳夔爲靑田統捐局長方善源爲清河統捐局長符壽嵩爲安昌統捐局長鍾雲龍爲寗鎭船貨局長孫家瑚爲麗水統捐局長吳邁爲松陽統捐局長王觀爲海昌統捐局長 
[南京快信]  
　　新任浙江省長齊耀珊聞已南下有明日午車抵寗說 
　　省署得政務廳長曹豫謙由浙來電謂浙省各界反對齊耀珊之舉已疏通妥洽即可到任 
　　北洋第八師前隊聞明日可由津浦車南下 
　　查禁烟苗委員近日多已回省銷差 
　　新委大河口釐局長方孝充灣邵釐局長朱沛陰曆年内暫不到差 
江貞兵艦昨開赴下游巡弋 
　　浙江第四旅長潘四綱昨乘津浦車過寗轉車赴杭 
　　副總統府秘書長林長民在徐事畢將於今日（十三）午車回寗 
　　馮篔昨日來寗有浙江政務廳長說 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[審議會通過省制案]  
　　昨日（十日）下午一時憲法審議會仍在衆議院議場開會審議長王正廷君主席因七日之審議會表决國敎問題投票以後各議員紛紛退席未及報告開票結果乃先行報告票數五百十九張白票二百五十五張藍票二百六十四張皆不足法定三分二之表决數國敎案未能通過卽依議事日程續議省制加入憲法問題時有衆議員李景濂起言審議省制原係副審議長主席一案未了主席不得更易王正廷卽請陳國祥主席報告開議後依原有議事程序當繼續前次省制四議題中之未表决者而表决之孫　宇提起動議謂審議省制一章經若干次所有各議題原屬妥善然因此竟生紛擾推原其故大槪只言及省長問題而未言及省之組織是以有不滿意者經同人等多次之協商以爲當從此着眼故提出此種大綱草案以補前次討論之缺點請即以此案付表决但猶有請者本案所列條項同人大槪巳明了應請不必討論條文今日先以加入不加入表决而條文之討論則俟之二讀會主席謂本應繼續前次未了之表决但孫君之動議爲大衆所協商即以孫君所提案以加入付表决時在場人數四百六十人起立者四百四十六人大多數通過報告結果後王正廷謂審議會今日終了以後即開二讀會但二讀會須三分二以上之出席請先注意人數勿使會不能開吕復謂請議長注意三次開會不到者報告大會諮訽院議議事已畢乃散會正三時左近計憲法審議會自九月十五日開始至今日止將及四月始克告竣其中省制加入憲法問題延會最多計自十一月二十日起至今日止開會十次十次之中半皆起有衝突而尤以十二月八日之衝突爲大今省制加入憲法旣已完全成立則憲法上最大之難題業巳解决矣惟是主張定孔敎爲國敎之分子閱將聨合一氣宣言將於二讀會時不通過此項地方制以爲國敎問題之交換届時或竟有不肯出席情事亦未可知又聞此次省制加入通過議員中亦有觖望者以加入省制之提案九起附有條文之意見書二起並未全經対論表决之手續在提案人以爲卽令否决而經討論表决一次將來於憲法史上可留有鴻爪今未議及故觖望也 
[徐州會議之續聞]  
　　徐州會議之結果對於國會内閣皆將被有何種影響據日前公府中人所得消息謂彼等主張實有四條一爲修改約法一爲解散國會一爲改組内閣之一部一爲改組總統府其時外問所傳卽根據此項消息而來其實此說雖非無因尙係會議前某省長所擬初稿後來巳經多少變化昨有人聞之府中熟游徐州之某秘書則請近日所定電稿開首即揭櫫維持總統一條對於國會或說係主張襲癸丑往事解散其一部分如某社某園某俱樂部皆爲其攻擊之目標此說未知確否至對於内閣則有要求罷斥某某三總長之說□之此等舉動全出軌道以外政府方面聞段總理巳有處分致馮副總統及各省督軍省長竭力打消此□矣 
[旅京魯公民會上總統書]  
　　魯省民軍善後 
　　山東民軍善後久未解决張吳相持常不相下因此旅京山東人士乃特組一公民會以籌畫此事所以善後之方該會昨特上大總統書其文曰大總統鈞鑒敬呈者爲答籲請速解倒懸兼籌賑濟以甦民命事竊查山東各縣歲比不登去年夏秋天氣亢旱蝻蟲爲災袤延岱北膠東一帶被害特重加以五六月間居正吳大洲等佔據濰縣諸□高密安邱景鎭淄川博山昌樂長山鄒平周村等處軍費浩繁供給盡取諸民間搜括羅掘擄人勒贖閭閻横被騷擾農民已不聊生更有匪兵三五爲羣數十成夥遠村近郭刦掠公行官吏潛逃民無控告最甚者濰縣淄川博山等縣損失或數十百萬不等而長山更蹂躪難堪周村圩内百數十年儲蓄之精華一朝蕩盡附近數十里居民一餐數逃一夜數警富民轉徙他鄉貧民坐充魚肉黠者流爲匪類懦者顚踣道途炊烟寥落鷄犬無聲沿路餓莩數見不鮮似此慘狀覼縷爲難伏思大總統厪念東陲疊令山東督軍從速編遣以蘇民困乃張懐芝受命而後並不示以誠心責以大義急爲收束蕆事竟稽延怠玩聽其糜爛地方直至今日耗帑益鉅害民愈多當此隆冬嚴寒小康之家不免凍餒窮困之民半塡溝壑幸有存者老徲婦孺無晝無夜露處於冰天雪地之中魯民何辜旣受天災又遭兵燹聞之酸鼻思之推心極知我大總統志宏胞與對於魯省現狀宵旰殷憂自必有積極辦法勿庸曉凟訴陳惟是公民等親見桑梓鉅創深痛急待手援誠願軍隊早收集一日即民財少傷耗一日賑欵早籌撥一日即民命早保全一日用敢不□愚蒙據情代訴呈請大總統鑒核施行旅京山東公民會謹呈 
[梁蔡之學校講演]  
　　梁任公昨日（十日）正午赴總統府午餐席間並無對於時局之重要談話下午四時卽應清華之請到校演說□其演詞共分三節（一）爲人之道當求克已修省意謂克己庶可以制欲修省庶可以寡過（二）治事之道當求精神集中意謂治事必能精神貫注而團結於一點而後乃有成功之望（三）修學之道當求發揮本能意謂本能人人所固有特不能盡力發揮則其本能隠而不顯故修學當以發揮其固有之本能爲第一義 
　　九日新任北京大學校長蔡子民君初次蒞校與各科學生接見卽對衆學生演說其大旨謂學生須求眞正的學問以爲吾國現在學生之通病大率皆在學某種學科即欲於某科中陞官發財豈知學問與生計本爲兩個問題在大學學生尤不可以利祿爲主要觀念其次師生不可有機械心以爲吾國現在之學風自專門學校以上之學生凡遇敎員之地位甚高者如曾爲某部之總長某院之院長縱令其學問不佳亦思曲意隠忍並競相結納以爲異日畢業後夤緣之地步豈知學生之對於敎員但求其敎學相長有所裨益敎員之地位如何可不必顧及也至於同學尤不可有利用心今日吾國自專門以上各學生其在校之時對於同學間每不問學問之優劣但使其人爲富翁或其父或諸親屬爲最有勢力之人則不惜降心交納否則一貧如洗而又無聲勢者咸加以白眼此爲同學中所宜切戒者也末後又有一語云學生自有其正當之消遣方法切不可有不正當之消遣致將人格陷落（蓋指逛窰冶游而言）爲切中今日北京各大學生之通病云 
[營業稅草案之審核]  
　　國務院對於新預算不敷之欵已議决推行新稅以資塡補營業稅一項尤較所得稅爲要且關於所得稅第一施行細則早經頒行如欲實施只須執行而已而營業稅則事近草創蓋三年七月所呈准公布之特種營業執照稅共分三等一二兩等分四級三等則分爲五級自四年春電令各省倘能多認公□實行印花稅准將特□營業稅緩辦後此項稅法不特爲懸案且成廢紙矣財政部於前年九月間復呈辦普通商業牌照稅係仿照香港澳門等處之牌捐辦法故名牌照捐然自滇黔舉義迄未舉辦遂成無形之擱置故現在舊事重提不啻創辦聞財政部與國務院會商之結果將稅名改爲普通營業稅原定稅率自一元起至二二四元止以市面盛衰及營業大小爲標準茲擬採用營業稅學理上之外標法純然以資本爲標凖其資本在三百元以上至五百元者課稅一元照此遞推至一萬元以上改抽總資本千分之二之比例稅資本不滿三百元者免其課稅義務所謂總資本者係連店舖之裝修器具以及貨物一併計算之簡稱凡烟酒牙當等商另納有照帖者免課普通營業稅此項稅法手續旣簡單課稅亦普及惟在法制局方面對於改定名稱外恐徵收官吏當調查各商店資本額時必多爭執擬於施行細則中訂入凡商人不服徵收官吏所查定之資本額時得由一種類似仲裁之機關審查决定所謂此項仲裁機關者由微收官吏商會董事納稅人之同業者等各份子組織之現在此項稅法草案正由法制局妥爲審核修改一俟竣事即可以命令公布施行但施行細則是否與稅法同時頒布今尙未定 
　　按營業稅亦新稅之一種各國多有行者今以彌補預算故而仿行之草案條文自不患無先例摹擬所難必者實行後之成績何如耳各國種種新稅其繁重實有數倍於吾國之處而其國民之對於稅項初不若吾國民困厄之苦狀蓋一方以稅取之一方以國力維護之奬飭之而義務權利常不甚相遠今吾國則兵燹災患幾於遍地皆是而舊有之繁征苛賦旣未經減削新增之無窮負擔又更番迭進環顧吾徒十八九皆無業可營之窮黎其幸而有所事事者不仰鼻息於異族卽虚有其表以聊相應付而實際之剜肉補瘡其痛苦蓋較無業者爲尤甚也是故我國今日之研究新稅者須先研究所以除各地之匪救劑各地之種種恐慌待至吾民驚魂漸定生計漸裕所營之業各得其所夫然後營業稅之實施乃有着手之餘地此其事雖似迂緩而其效固可操券而獲也願當局者熟思之 
[戴戡爲張培爵請恤]  
川省長戴戡現由渝入成都行抵隆昌呈電中央爲前四川民政長張培爵請恤其電文云大總統國務院鈞鑒前四川民政長張培爵辛亥首義功施爛然奸人搆□蒸市成仁在當時巳多聞其枉迄今而餘痛未紓前於十月二十八日重慶光復紀念渝只士追念前動曾由戡會同熊使及周師長據情轉電鈞府懇予撫恤蒙大總統交院核議仰見不没前勞俯順民意現戡赴省履任道出隆昌培爵鄉士復圍訴寃抑懇電不巳遺愛在人良用愴感戡添任封圻承宣德化不敢遏於上聞致失羣望兼念數年以來以封疆大吏首義元勳受禍之慘究未能伸用敢冒昧電陳伏望我大總統煥發明令宣蝇勞勩照省長例從優議恤俾旅櫬早歸幽魂得所培爵現有一子留學法國學費所出純係諸人資助身後蕭條□乎爲繼可否恩出格外補入官費以慰英魂而昭民聽雨露自天曷勝延佇署四川省長戴戡叩歌自隆昌行次發印 
[鄂錢局獻計減輕銅元重量其如奬勵私鑄何]  
　　鄂官錢票價值日落市面恐慌輿論於錢局督辦高松如頗多微詞刻聞高語人云本省發行紙幣垂二十的開各省風氣之先當初祗官票之一種在長江流域一紙風行信用昭著固由張文襄經濟力之偉大其中要亦由虚弊實貨相輔而行此種歷史人多詳知入民國後增發票數共四千餘萬票本旣均由公家撥用造幣又由中央主持種種爲難無從着手矧又值兵事連年之後金融困難市面蕭條以虚發如許巨額之紙幣雖幸賴歷來習慣信用尙不致如他省之一落千丈而票價之漸跌漸低實無可諱言錢局雖欲設法提高苦無此斡旋實力然竟聽其江河日下而官商交困其勢伊胡底止此身當其事者所爲坐觀不得赴救不能日夕焦灼無似也然爲根本解决計要非亟謀備欵兌現或有欵收回决無良好結果至現在銅地缺乏各省皆同江浙皖汴等省每一銀元僅換銅元百二十枚左右鄂則現換百三十七八枚此中作用錢局相機操縱實已費盡心力然欲消長伸縮使官票銅元兩價得持其平自非寬籌成本厚集資料大增鑄數流通市面無第二善策錢局庫空如洗點金乏術縱有調劑之方苦無迴旋之力以致虚懸目的假手無資此則鄂官票銅元不能兩平其價之實在情形也言已又將所擬上財部請變通銅元重量書出示某君原文略云我國幣制用金用銀迄無定議其在腹省至今依然一銅本位也不謂大鑄銅元後相距僅十餘年而仍錢荒如前變幻相尋殊出意外就現在時勢需要論非亟鑄銅元不足以資急救在鄂省旣爲活動商民日用計兼爲維持官票價格計相需尤覺急切錢局現已竭力設法冀以補救萬一提煉錢銅顧其中有最扼要之一端即減輕銅元是也如照部章鑄造非但價輕本重成本虧耗且其中有利可圖勢必隨鑄隨銷無法制止現擬鑄造當二十銅元每枚重量二錢八分聞近年財政部擬定新幣制其中銅幣一種卽準此重暈湘省□鑄銅元重量亦同如鑄造當十□重量減半似此變通辦理庶於補救金融杜絶私燬兩有裨益一新鑄銅一重量旣減其舊鑄者亦須收回改鑄俾歸一律並杜中外人專事燬雋之弊似亦此時最要之著聞紀念銀幣本有收舊改鑄之□銅幣亦可仿辦查日本近十餘年來銀銅輔幣屢減重量可見貨幣雖有定制而輔幣仍可隨時因應亦非株守成法不計利害也云云又聞高松如因恐說帖逹部遲緩昨巳撮其大意電請財部迅速核示並因財部有不許該局燬錢鑄元之令故電末有提煉錢銅爲維持湖北金融之要策若舍此不辦即無從着手等語惟鼓鑄銅元向稱厚利故當時私鑄極多銅元充斥致時演減折風潮今因銅價驟昻私鑄頓息又成錢荒境象如果減輕重量有利可圖恐官私又將濫鑄無藝其於金融大局未必有濟高如松雖言之娓娓尙望中央政府深衡其利弊得失勿貪區區餘利而貿然允許也 
[粤禁賭案之近聞]  
　　粤省禁賭一事時起紏葛屢經粤當道聲明並無弛禁之事而外間則屢有官廳准許開賭之謠旅京粤同鄉曾再三電詢此事之確否茲又由旅京廣東禁賭公會函責軍民兩當道業經陸督軍朱省長答覆略云榮廷等先後奉命來粤逆知嗜賭爲粤人之特性下車伊始卽會銜布告禁賭定嚴法以繩其後所示禁者匪特番攤花會等項即近時最流行之麻雀牌亦同在禁止之列慮各屬奉行不力也密飭各道尹責令認眞督察並以各屬賭案之多寡有無爲該管長官之考成殿最慮軍警及劣紳暗中包庇也復用極嚴厲之令飭以誥誡之並將南海南岸鄉著名庇賭之劣紳蔡念謨拿交法庭訊辦遇各處有密報開賭者立飭營縣查拿於各處已獲之賭犯皆批令從嚴懲辦似此三令五申言出法隨地方零星小賭不敢謂由此一律禁絶而自始至終查禁未嘗稍懈堪以自信堪以對地方種種辦法案牘具存儘可覆按數月以來榮廷等方私幸禁賭之嚴爲前此所未有不謂自籌餉局三字發現後忽有番攤復活之風傳在各紳商居近省垣見聞較切深悉需欵之急籌欵之難故有研究討論設局籌餉之舉此出自各紳商急公熱忱當時官廳認爲正當未加禁阻則有之必强指設局爲開賭番攤之證微獨各紳商不服即榮廷等亦實未敢承該局本未據報成立自無所謂尅日撤銷况自謠言傳播恐從前禁令因而懈弛榮廷等又復分示布告并以番攤斷不准開賭犯在所必懲爲明切之曉諭本省禁賭一案前准國會議員電詢均經隨時明白答復耿耿此心卒不爲邦人士見諒致勞諸君子遠慮自慚凉薄夫復何□至有奬義會按其性質誠爲賭博之一種惟旣經奉准開辦在先又經列入預算目前且恃此大宗之的欵前者要求展緩明知顯違功合而身在局中熟權利害諮□省會意見相同始敢爲此止渴飲鴆之計俟得有足抵支出之收入仍應立時停收以慰諸君子之期望即以遂榮廷等之初衷悟出至誠絶非故爲延宕諸君子類皆明違度荷鑒原云云 
[吉省會辯明官銀號性質]  
　　吉林官銀錢號整頓問題郭省長因對於省議會之議决尙有異議特提出意見聲請省會察核（詳昨日本報）現省議會巳依據暫行法三十八條認爲交令覆議事件由大會議决仍執前議咨覆郭省長云案准貴公署函送答覆整頓官銀錢號意見書到會當於正式會提出審議其第一第三兩條當經可决惟第二條答覆謂官銀號設立之初所撥官欵雖經歸還但未添收地方股本是該號所有財産純由原撥官欵母財所生完全屬於官有營業等語查該號股本雖非收自地方然創設之初股欵純出於本省彼時吉省尙受中央之協濟本省欵項初無所謂國家再衡以中央撥欵分設之中國銀行則該號完全具有地方銀行之性質鐵案如山尙復有何疑義况該號經發紙幣爲數太多而官帖流行其效力亦僅及於本省近年以來本省商民旣以現金換回不兌換之紙幣則此種紙鱉䖏之信用優劣自與商民生活上有莫大之關係所一切擔負亦惟本省之人獨受其痛苦考其事實證諸法理該號旣不能與中國銀行相提並論則中行純粹爲國有該號純粹爲省有答覆所謂爲官有者亦不過省有之代名謂爲官有營業未免偏執再答覆謂總辦如以本省人爲限終覺失之偏窄且查該號歷任總辦並無發生侵欵逃□情事等語查有治法貴有治人因事擇人何者蔑有若必局局於本省亦實覺其太執第自辛亥革命以後本省發生拐欵之案多半出自外省之人而本省土着充任理財職務者尙無捲逃情事前車之覆後事之師本會非失之偏亦出於不得已耳至該號自創設以來侵欵之案遠者姑不俱論即近如葉總辦任内携款潛逃之劉玉崑盜欵至五十二萬吊之多迄今該總辦已否追繳此欵究歸何負責該號損失如斯之鉅該總辦尙膜不關心此本會不能不預加防範者也是以本會對於此條仍執前議辦理以免將來意外之虞第四條答覆謂該號營業上或致虧損在人民一方面實無擔負賠償之義務等語查銀號營業全恃出帖爲能力基本金旣屬有限信用上自必縮減人民交易兌換無一不恃此官帖官帖愈濫則錢法愈毛銀號不能付現人民自多折閱不止錢毛物貴全省人民已直接受其損害設不幸該號有倒閉之一日所有發行紙幣一旦失其效思此種損失舍人民一方面誰擔負之誰補救之謂無擔負賠償欲將誰欺且前次孟巡按使任内收回官帖一案籌備現欵中央認擔任四成嗣後中央仍不負責依舊歸銀號自行籌還卽此一端已可槪見倘將來銀號一旦不支此項鉅虧中央擔任抑仍由吾吉省擔任如由吉省擔任不謂之省有得乎此種問題本毫無疑義查省議會暫行法第十六條第四項省議會有議决省償之募集及省庫有負擔之契約該號純係省庫性質本省人民均有負擔之義務謂本會不宜直接監督未識何所根據總之本會對於此案之第二第四兩條均不爲然萬難承認此次送到答覆雖非正式公文然按諸事實自應認爲貴省長交議發生同一之效力仍請查照省議會暫行法第三十八條省議會之議决省行政長官如不以爲然時應於五日内聲明理由咨交覆議如有出席議員三分二以上仍執前議時應依前條之規定茲本會出席議員三分二以上對於第二第四兩條仍 
 
 
 

Page 7

 
 
執前議公問可决相應將議覆理由凾請貴公署查照前議速予執行是爲切盼 
[浙省新舊督軍之意思表示]  
　　新任浙江督軍楊善德氏接印視事後卽分電京内外報告到任日期而舊督軍吕公望亦同時以同樣之方法通電聲明交卸篆務之完畢此施之於官場者其對於地方之表白則有如左之兩事 
[楊善德之談話]  
　　昨有杭報界某記者於下午一時訪問楊善德氏於梅東高橋行署先由副官長范憫黔出見首云楊督此次來浙秉承中央命令暫帶衛隊數營藉維秩序此外並無他意用人一端現時决無更動致滋紛擾軍需一項因中央財政艱窘决議自民國六年六月底止以後仍須依照民國四年度預算届時於各項軍用不無裁減正興談間參謀長趙聨黄出見於浙事稍有論列至二時許楊督邀入客堂相見後卽問近日省垣情狀如何并云此次奉命督浙實非始願因迫於中央命令無可推諉浙事發生之後中央因兩方勢力平均非直捷解决一時斷難鎭攝至軍隊紀律極嚴保無意外外間不察致多謠諑實屬誤會治浙大計一以和平妥協爲主以後遇有軍民事故輿論機關儘可據實登載不必稍存忌諱至其他應行興革事宜凡於地方有關者儘不妨隨時商榷至軍隊一項本屬對外作用凡屬軍人應以國家爲前提倘各逞勢力自相殘賊國且不保遑云對外言後不勝感慨該記者續問何時接省長印答云尚無日期言至此遂興辭而出 
[吕公望之宣言]  
　　吕公望留别全浙父老曁僚友書云公望行矣回首五年中東南半壁經三次之變吾浙僻處海濱潮流湍激以父老之敎督軍民官吏協力和衷内則耕市晏然不驚七鬯外則聲譽藉甚爲國雄藩公望行能無似勉從邦人君子範我馳驅碌碌頻年因人成事辛亥之役浙軍攻克名城揚　江表壯士披堅執銳之所就公望無勞焉癸丑之役朱屈二公主持於上諸將士戮力於下奉令承敎愼固封疆公望無功焉迨乎帝制議興人心慕義公望方率偏師鎭守嘉湖壐省垣文武投袂枕戈宜昭義問雲集響應列郡從風公望不過勉策駑駘以呼邪許而巳猥以屈公介舉軍民推戴忝擁節旄來承大乏言勛伐則不足以孚衆望言設施則不足以隆省治言能力則不足以護中央　　俔俔辱高位以速官謗者八月於茲此八月中雖未嘗任一私人牟一私利而以種種不足之故舉凡軍政民政因陋就簡無一成績之堪言徒使吾父老憂履霜之危吾僚友作抱氷之救愆尤叢積職爲厲階軒然大波起於堂奥風鶴之警閭里驚傳此公望所爲悼心失圖撫膺而負疚者也今幸得以罪戾之身退歸林下將閉門而思過作雅言以娛親且公望服務梓桑不爲不　我馬瘏矣我僕痛矣家山泉石憇我塵勞中央之遇公望厚矣微　令睛以來邦人君子過愛之深奔走呼號攀留綦切公望何德何能而有此不虞之譽方當共和再造文軌攸同畛域之見旣不可存毁譽之公尤不容没楊督軍齊省　皆　　輪囷望實並尰和勝公望何啻百倍但願自今以往我軍人　服從命令之天職我人民　自求多福之良箴浙省前途無彊惟休公望亦得於咳餘之暇扶杖而觀六年是尤賴我父老　友之忠告善道相與有成者也北風雨雪送我征車雪鶴梅花猶留泥爪公望行矣 
[江北譚片]  
　　淮陰縣馬頭鄉保衛團與緝私營衝突商民罷市兩日經人　停將團丁釋回各商店已照常開市 
　　浦中聞縣境夏家圩保衛團有爲匪搶刦情事由清江至高郵一帶河水結冰船舶停駛往來行旅以及郵件　遞一律由陸通行 
　　駐浦第一混成旅本月分餉已於五日散放督軍所委之監放委員行至中途以河氷折回故未至浦 
　　淮揚被災各縣下忙漕米久巳開徵而人民完納者不及三分之一各縣知事巳佈告催科淮北緝私近日異常嚴厲私販絶跡鹽價大漲淮陰公民孫如鏞等在縣知事署控告第三市學務委員吳某狹邪玩職請予更換 
　　商人夏某擬在清江及西壩等處仿照揚鎭組織籐轎公司不日呈請該管警務局立案 
地方通信 
[鎭江]  
[官事]  
　　海州鎭守使白寶山淮揚道尹左杕周淮關監督杜紹良同赴甯垣慶祝馮副總統壽辰後乘車抵鎭商團會長朱中孚李高裕挽留暫駐特於十一號下午二時假地美孚洋行設西筵公讌在座者爲美孚大班康蘭鎭江關監督袁思永米統領占元等席散時巳鐘鳴五下十二號白統領左道尹杜監督同乘早班小輪渡回清淮 
[江北剿匪紀聞]  
　　江北各屬素稱多盜光復以後迭辦清鄉終未收肅清效果近月内淮陰阜寗兩縣境烏家徵二蕩等處迭出搶案數十起並殺死事主數人地方不靖民難安枕馬旅長特於日前督帶馬步砲各營親往剿辦聞已在鳥家墩擒獲巨匪徐發榮等十餘名並查獲窩家數處一併帶回旅部以憑嚴辦 
揚州 
[僱工鑿氷]  
　　内河由清江浦至瓜洲口一帶堅結氷塊火輪帆船均不能開駛現兩淮緝私差輪及潘張　船於今早僱工數百人往瓜洲鑿氷導入江中聞須用費二百元係由輪船公司官輪　船等公攤 
[統領調差]  
　　頃據兩　運署人云皖督軍張動擬調緝私季統領爲第五路統領緝私統領一差聞以前江陰要塞司令方更生接充已由馮副總統電中央密保矣 
[錢業議事]  
　　左衛街錢業公所日昨提議年關　近銀根吃緊公决各埠客路往來提前結束均於陰曆本月二十日　前結帳客帮舖家亦於是日　收不付 
嘉興 
[女校定期畢業]  
　　嘉興南門秀州女子高等小學校係基督敎徒所創設開辦多年成績昭著校中所授英文音樂諸科皆由西女士直接敎授茲聞該校定本月十七日舉行高等科第一次畢業式並試驗各科成績巳　請張知事給憑施訓並分發　禮劵使各團體届時前往觀禮茲將畢業諸生姓我　下　　玉英吳淑貞　桂秀珍　　景英　陸中堯 
[城中火警]  
　　日昨（十二號（午刻嘉興東門内薦橋街朱某家不戒於火致肇焚如幸　各坊義龍到場施救火始撲滅然鄰居被其殃及者巳有十　家之多焚去房屋約十餘　是役損失當在五千餘鑫卢火原因　未查悉凡罹禍者是晚共坐街心飢寒交迫可憐矣 
杭州 
[楊督軍示成之第一聲]  
　　省會警察　杭縣公署昨會　布告云本月十一日奉督軍兼省長楊而諭日前本督軍　撥衛隊數營來杭駐紥係爲保護地方治安起見業經布告在案嗣後如有人藉端造謠滋事當卽究辦等因奉此合行布告諸色人等一　如悉時届冬防爾等務各安居樂業不得揑造謠言藉□滋事如敢故違當行巖究不貸 
[竟有冒揑知事丁憂者]  
　　日昨　順縣知事劉鍾年電省長公署云省長鑒頃奉令開該知事敬電稱接家報父病故請派員接署據此巳派員往代等因奉查知事幼年失怙此次亦無事故所有前項敬電不知爲誰揑發應請取消派員接署之命一面嚴飭温電局查究泰順縣知事劉鍾年叩 
安慶 
[演劇賑災續誌]  
　　皖北水災演劇助賑一事已紀前報聞此事爲吳傳綺吳啞吭蔡正姜冕謝申伯胡祝如胡嘯字諸君所發起特電請新劇家劉藝舟及吕大吕蕭香谷萬野鶴等來皖登台於前日抵省現定預演三夜所售戲資槪捐助皖北水災賑欵第一夜新劇哀江南係劉君新編第二夜新劇爲胡祝如所編之哀鴻片影第三夜新劇爲蔡松坡亦劉君所編已於今日（十一號）假北門警世大舞台開幕矣 
[關於燒殺案之上訴]  
　　前次泗縣距城百里之界集鎭有楊典明許步程等家被周永立臧文琴等率同大股匪徒大肆劫掠不但搶去衣物擄人勒贖並將楊典明家房屋燒毁且鎗斃其母及工人三命懸宕數月該縣知事復置之不理現經許楊等上訴於省長公署當經批示略云該匪周永立等旣糾衆搶刦復敢擄人勒贖實屬不法該縣知事何以數月尙未獲犯仰候飭令該縣加警嚴拿臧文琴周永立等務獲訊辦以靖地方至尹欽臣代臧文琴在縣助洋贖罪一節是否屬實並候該縣詳復核奪 
江西 
[李督歡讌各界紀]  
　　贛省李督軍八號上午東請紳商學報各界在公署設席歡讌以聨感情席間李起立致詞云鄙人守土一日卽負責一日尙望商界諸君努力同心發展實業紳學諸君以時促進自治學界則盡心提倡敎育報界則盡力誘導社會監督官治納四民於道德軌物之中使鄙人得以公僕資格祝江西之進步寧非一快心之事謹獻一觴爲江西頌幸福無疆並祝各界康寗無旣督軍致詞畢由省議會議長任壽祺代表全體答謝並同時舉觴川壽督軍聞有梅子肇龔梅生等提議擇日公讌督軍面請届時蒞臨督軍欣然允諾旋即盡歡而散 
[商帮反對路股近訊]  
　　贛省南潯鐵路路股保息經省議會議决停止乃官廳不予執行以故紙米木茶靛靑夏布七帮商人迭次開會籌商對付方法茲聞該七帮昨已請願總商會爲之　懇官廳執行總商會以此事　係商民甚大特據情轉呈成省長略謂查路股困商久滋民怨旣經省議會議决停止貨收附稅該七帮等情詞急切本會對於輿論未敢壅於上聞務請俯賜察核施行實爲公便云云致政廳函大致相同 
雜評一 
[第二問題（一子）]  
　　憲法之爭第一省制問題已解决矣而將入於第二國敎問題浙局之事第一督軍問題已解决矣而將入於第二省長問題外交之爭據昨東方電第一之鄭家屯問題已經中國答覆解决矣而將入於第二老西開問題夫種種第一問題之解决果滿人意否果無反覆否姑且弗論第以國人希望無事之心言之則多解决一事即減少一事之糾紛解决而正當者固無不贊成速了者也 
　　然而中國之問題太多一問題甫解决而一問題之糾紛又起且解决愈後辦理愈難今之所謂第二問題更不僅此也徐州會議有第二次之舉行各省督長有第二次之聨電内閣有二次改組之說國會有二次解散之謠中國事之所以糾紛不巳者以其爭多一而再再而三而今則一巳過去所爭皆在其二也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌水道結冰後之狀况]  
　　自本月初旬天氣嚴寒河港氷斷以來迄已多日　兩日因已轉束南風稍爲和暖所有内地米船在黄渡一帶阻滯者昨日始到常帮陳舟福姚松泉王仲卿蜆帮章瑞生唐阿毛張榮　褚永春丁壽林褚咸松錢關福孫富林唐瑞生等十餘艘其中所裝者以白绠爲多惟銷場已略呆滯米價每石又跌洋一角至崑山一帶之冰尙未融化故該處米船昨尙未到 
　　戴生昌船局陰曆十五日由杭開滬之芥航小輪在途被冰所阻至昨日十二時方始到滬據聞該小輪船身頗堅駕駛者又係老手故敢先行開駛其餘各船仍滯留中途不敢冒險所有該船局由滬開杭之船本擬俟下行船抵埠卽行開駛惟今日適值星期日再緩一天明日星期一正該局小輪開往杭州之班期現已决定開行 
　　滬杭水道已勉强通行矣而蘇滬一路之小輪則昨尙未有來往詢之招商内河船局謂由滬開蘇日期今尙未定云云而由滬開往朱家角之小輪初因黄渡堅氷未化故亦不開今日業巳啟椗尙有接通滬寗火車之朱家角小輪因小港尙未解凍故不能直抵安亭車站聞僅開至泗港口等候搭客該處至安亭約離五六里乘客止可步行如不帶行李尙無不便 
　　太古公司之奉天輪船曁怡和公司之景星輪船於上星期載貨開往天津迄未返滬該兩公司昨接津公司來電略謂津埠此次驟發奇冷堅冰厚結該兩輪均被阻在天津灣洋面倘天氣不速轉暖堅冰不能融解須待明春方可開駛來滬云 
[本星期之金融調查]  
　　調查本星期内各國並無大條及銀元到滬惟中國各口岸運申之現銀共有七十餘萬兩洋五十餘萬元故現在各錢莊共存現銀二百二十萬兩洋二百四十五元並因舊曆年關巳届各莊除存欵照付外其餘有進無出故銀拆日小今將昨日各銀行曁各錢莊所存銀洋大條分别錄下麥加利銀行共存銀二百二十一萬兩洋一百十五萬元大條銀六百九十四條滙豐存銀二百九十二萬兩洋二百五十七萬元德華存銀四十萬兩洋一百萬元正金存銀二百九十九萬兩洋八十萬元道勝存一百六十萬兩洋四十五萬元通商存銀三十萬兩洋四十萬元東方存銀一百七十三萬兩洋十一萬元花旗存銀一百二十五萬兩洋八十五萬元華比存銀二十五萬兩洋四十萬元和囒存銀二十三萬兩洋一百二十萬元中國存銀六十八萬兩洋三百六十三萬元台灣存銀一百十九萬兩洋五十萬元住友存銀一萬兩洋五萬元南北各錢莊存銀二百二十萬兩洋二百四十五萬元有利存銀三十一萬兩洋九萬元中法存銀四十萬兩洋五十七萬元　綜計存銀二千零六十六萬兩洋一千六百二十二萬元大條銀六百九十四條至拆票銀仍係一百零六萬六千兩 
[鍾局長赴杭察勘軌道]  
　　滬杭甬鐵路鍾局長以近日杭滬客貨各車往往延誤時刻商界頗有煩言且聞沿路軌道因天氣奇冷時有冰凍損壞之處行車時刻不免臨時濡滯而司機人等奉職不力亦或有之鍾局長特於十三日午車赴杭偕同沈總管楊巡察等沿途察勘軌道有無損壞預備趕緊修理並傳諭司機員役人等務須勤愼從公以後不得遲誤行車時刻以肅路政而慰商情云 
[滬杭甬運輸總管通告三則]  
[其一]  
　　爲通告寗波段更改行車時刻事自本年二月一日起寗波段行車時刻略有更改並加三等及貧民區間車爲一百四十五號上行車及一百四十六號下行車往來寗波餘姚間其時刻如下　 
　　第一百四十五號上行車　第一百四十六號下行車 
　　寗波開九點三十五分　餘姚開十二點二十分 
　　莊橋到九點四十九分開九點五十一分　蜀山到十二點三十六分開十二點三十八分 
　　洪塘到十點另一分開十點另三分　丈亭到十二點五十分開十二點五十二分 
　　慈溪到十點十五分開十點十七分會　號　葉家到十三點另六分開十三點另八分 
　　葉家到十點三十二分開十點三十四分　慈溪到十三點二十三分開十三點二十五分 
　　丈亭到十點四十八分開十點五十分　洪塘到十三點三十七分開十三點三十九分 
　　蜀山到十一點另二分開十一點另四分　　橋到十三點四十九分開十三點五十一分 
　　餘姚到十一點二十分　寗波到十四點另五分 
　　第一百四十三號上午車及一百四十八號下行車作爲快車祇停慈溪葉家丈亭餘姚馬渚五夫驛亭百官及曹娥江各站其時刻規定八點由寗波開十點二十五分到曹娥江十二點二十分由曹娥江開回十四點四十五分到寗波該列車僅掛頭二三等客車第一百四十二號下車區間車慈溪開原定八點四十分現改爲八點三十分　更正行車時刻表卽日頒發各站希各查照此佈 
[其二]  
　　爲通告規定松板松段車價事自即日起下列關於載運松段松板之特價准即實行閘口南星至長安每車九元閘口南星至斜橋每車十二元閘口南星至嘉興每車十八元閘口南星至松江每車二十八元每車准裝松板松段十五噸上項貨物歸貨主擔任意外裝卸亦歸寄貨人與收貨人自理此佈 
[其三]  
　　爲通告聨運貨物計算法事凡本路與其他國有鐵路聨運貨物其計算重量及核收車費應以十六擔八十斤作一噸仰各運輸員司查照此佈 
[調查絲茶各業之行名]  
　　上海總商會致函絲茶各業會館云頃奉農商部第三號訓令内開案准駐日斯巴尼亞公使函開日國商界擬購東方絲茶皮革藥品等貨物者往往函詢我國著名行號以便赴華採辦而本館無此項行號名單恒致無從簽復回音坐失時機不免放棄商務之權利殊爲可惜貴部振興商業綜核名實或有各省著名行號表册存案備查希賜寄一分俾於日商詢問時據以裁復等因准此查現今歐戰未終世界市場對於各項貨品大都求過於供絲茶皮革藥品等項爲我國著名特産允宜趁此時機力圖推廣銷路以闢利源原函所稱各節關係國外貿易至爲重大惟本部亦無此項行號表册可稽合亟令仰該商會將營運上項貨品之著名行號確實調查分别開具名稱地址如有洋文名稱一併列明迅速呈部以憑辦理此令等因到會查我國物産豐富往往故步自封不知推廣銷路致商業一蹶不振良深惋惜今農商部令查絲茶皮革藥品等項正各該業推廣海外貿易之機會除分致外相應具函奉佈即祈貴會館迅將同業牌號地址詳細開示以便彙集呈部無任跂吩 
[探報大帮盜匪之計畫]  
　　淞滬警察廳徐廳長昨午據偵緝隊報告訪聞有大帮盜匪定於本日上燈時由滬北出發至大小東門内行刦銀樓等各家財物等語徐廳長以該處爲一區二分駐所管轄立用電話諭飭該所王金山警佐妥爲防護王警佐奉諭後立盆全班長警會同保安游巡各隊士持械實彈分赴大小東門及新北門等處往來梭巡王警佐又會同巡官等各帶手鎗分投查察一時該處一帶巡警密布令人望而生畏想各商家當可高枕無憂矣 
[查獲挾帶兇器之行人]  
　　新閘捕房中西探捕前晚奉麥總巡命令至泥城外一帶搜檢行人旋在馬霍路見有一人形跡可疑當經一千一百六十三號華捕在此人身畔搜出實彈手鎗一支帶入捕房經捕頭詰據聲稱湖北人名葉鴻勝前在某營當兵等語發飭收押昨晨解送公共公廨請究據華探目李星福禀稱被告曾否在租界内犯案尙未查明請爲展期開審俾便調查並將手鎗子彈呈案請察關讞員商之德師副領事判葉押候查明再訊又有趙阿春者前晚亦帶實彈手鎗在虹口西華得路徘徊被美捕房中西探捕查獲搜出手鎗拘押捕房昨解公堂請究經兪代襄讞會同德裴副領事向之研訊一過判趙押候查明曾否犯案於下禮拜六解案訊辦 
[法捕房擒獲大帮盜匪續誌]  
　　法捕房探目黄錦榮沈德福等於十一號晚在白爾路等處拘獲大帮盜匪丁彩華高金奎等十一名抄出槍彈等物解入捕房管押候究在案現經捕頭查悉該匪等匿迹之處前往法新租界巨籟達路善樂里六號門牌盜窟内抄出槍子三百餘粒帶入捕房經捕頭提同該盜等詰訊之下聞於某某兩處刦案巳供認不諱論令還押候再盤詰錄供解送公堂核辦 
[判决順大昌烟紙店盜案]  
　　盜匪邱王於本月三號夜糾黨持械搶刦虹口狄思威路順大昌烟紙店大小銀洋銅元共合九十餘元逃逸並將該店主王耀記頭額擊傷由捕將邱拘獲搜出原贓小洋八十三角解送公共公廨訊供押候補提同黨併究在案昨晨復由捕房將邱解廨請究先由王耀記偕夥瞿廷夫王阿六孫寶山等上堂證明當時被告首先躍入店堂行兇搶刦繼由中西探捕相繼投案訴明將被告拿獲情形並將原贓小洋呈案請察訊之被告仍不承認中西官以供證確實未便狡賴判邱押西牢一年期滿逐出租界 
[搶刦嚇詐之懲儆]  
　　安徽人陶玉龍因與鎭江人張少卿湖北人王德奎孔柏林等串通向前閘北光復軍統領李徵五嚇詐巨欵並糾黨持械夥刦新閘路一百二十九號門牌周子全家值洋一萬餘元之金珠飾物業經總巡捕房華探目陳雲忠包探張林泰等將陶等四人一併拘解公共公廨迭經訊供明白判均押候會商堂諭宣佈在案昨由捕房將陶張王孔四人解廨請示德領師君以陶等膽敢在公共和界内搶刦嚇詐擾亂治安實屬不法於西文案由單上簽判陶玉龍押西牢十五年張少卿押十年王孔二人各押五年分别示儆關讞員以會審公堂無判押五年以上罪犯之權於華文案由單上簽判陶等各押西牢五年期滿再核 
[嚇詐鉅欵之質證]  
　　英美總巡捕房刑事科代表牛門律師在公共公廨探告住居長浜路三百八十二號門牌之紹興人王劍秋常州人諸梅芝（即諸葛人）蘇州人沈松棣（即兪仲蓮）安徽人張裕生等迭在租界串黨書寫恐嚇信向商民勒索鉅欵擾亂治安等情由廨訊判各被告押候特别訂訊在案前日午後由捕將王等押解公堂經王崧生襄讞會同德領師謀君升座研訊先由原告代表牛門律師上堂陳述案情並稱被告等係書寫恐嚇信函投送炸彈向各商民嚇詐鉅欵案内之關係人妨害他人生命財産且擾亂地方治安今有多數見證可以到堂證明被告犯罪行爲云云即據見證王炳守投稱今奉堂上票傳到案作證所接匿名信八九封均交某書局經理高某收拆信中之言欲向高等勒借鉅欵且三個月以前被告王劍秋向高經理借去洋一百元當時說明以後不再纒擾據說此欵係交於民黨蔡佑之手至去年陽曆十一月十五號又接到此項信函我即至修德里向王劍秋理論王允爲調停至十二月十九號管門華捕李榮甫在櫃前桌上查見炸彈一枚即送捕房是實並由郭梅生到堂供稱王炳守所稱付過被告王劍秋洋一百元此事係在三個月前訊至此卽由被告代表海德禮律師向郭盤詰良久並詢問被告中有幾人認識郭答均不相識是時海律師向堂上聲稱見證與被告均不認識應請注意又由李榮甫投稱我在王炳守處爲司閽於十二月十九號查見櫃前桌上有綠錫包香烟罐式之炸彈一枚當即送至總巡捕房云云又由西探目朋山上堂禀明見證接到許多匿名信及炸彈一枚由捕送到捕房當將信函研究始得眞相遂將被告等四人拘獲惟案内另有兩人關係頗重尙未獲案等語中西官判各被告還押候再訂期復訊 
[大喊被盜搶刦之疑竇]  
　　昨有盛大餘子在新北門外民國路大聲喊呌被盜搶刦衣服等物當經該處九崗巡警馬得奎查見詰問盜匪何在盛即指羅有恒陳其和二人爲盜當在盛處搜出當票十三張羅處搜出當票二張押送一區二分駐所由王金山警佐詰問據盛聲稱我是船戶海州人泊舟南碼頭地方今日我兄因有急需將金錶金絲眼鏡皮袍雨衣長衫等托我質洋應用不料在新北門附近被羅有恒等一併搶去其時小民因孤掌難鳴不與計較尾隨在後見該盜將物持至興聖街押當押洋分作二票一押二十五元一押十七元羅等出外後小民仍在後面跟隨後見巡警始行喊捕羅處抄出當票一張卽是小民之原贓小民處之當票實係己　請求追究質之羅陳同供在森泰祥碗店爲夥今日店中國欲付欵由店主囑我將金錶等物付質當在押店時見盛等共有三人守在門外頗爲疑慮據押店中人言爾等出外即有巡警如果有事可報巡警拘拿詎走出押店盛大餘子竟來索詐不遂朦報盜刦請究並由森泰祥執事嚴厚民到所證明羅陳是店中夥友王警佐以兩造各執立派長警至該處押店調查確情並即備文將兩造連同常票申送警廳司法科訊辦 
[妇子工藝學校開會記]  
　　法租界霞飛路女　子工藝學亲鍟假尙賢堂行畢業禮並開成績展覽會男女來賓約四百餘人一時半開會先由白萍洲代表該校創辦人莫雲樸女士宣佈開會宗旨畢卽由各校生試演各種成績茲將秩序試演授憑給奬各情錄後先唱國歌　次歡迎歌　國文朗誦　對客揮毫　國文演講　黑版畫　英語問答　風琴合奏　水彩畫　歷史演講　古文 
 
 
 

Page 11

 
 
朗誦　英文演說　演說競爭　學藝合歌　體操三種（塞雁　寒點點歸巢表情操）來賓演說　授憑給奬 
　　陳刋室各生成績如國文算學圖畫英文繡工手工洋服絨結品鞋襪等均應有盡有而繡工中所有掛屏如山水花草人物篆字尤爲佳妙此外衣服女帽等尤覺五光十色藻彩繽紛 
　　各生試演英文演說答語問答均甚純熟字音尤爲清楚對客揮毫則書聨四條筆致頗爲娟秀演試水彩畫則由來賓指瓶中所揷花枝爲模型各生一揮而就頗饒生趣其餘各科亦均可觀試演畢由王引生演說略謂欲國民注重道德必須振興工藝工藝興然後知廉恥知廉恥然後可言道德女子工藝學校之設即本斯意所願各界對於該校提倡而扶掖之俾得日有進步云末由校長黄少巖將初中高三等畢業文憑面授各生並將與校董徐之誥捐資所購之銀質奬牌及各奬品分給各生各生鞠躬領謝而散 
[副總統不欲軍警糜費]  
　　江蘇軍警兩界發起在寗省城内建築華園爲馮副總統建祠鑄像所需經費由軍警官兵分别籌集茲爲馮副總統所悉以建園鑄像公同籌欵一節自應取消除淞滬警廳所扣之欵曾經令飭發還外所有水警第一第二兩廳各官佐士兵前次提議在十二正兩月内提扣欵項一事亦應作罷倘巳扣存應即發還業已分令該二廳長遵照矣 
[駐淞步兵調龍華]  
　　新任松滬護軍使盧永祥以原駐龍華之步兵十三團全部現巳調浙龍華地方無兵駐紥而三十七團一二兩營駐防江灣閘北難以抽調故僅將三十七團第三營調駐斜土路口之新營房内防守由法租界至製造局一帶之要道惟查龍華地方爲火車路線經過之處且有軍署及火藥廠等自當駐紥重兵嚴行防護爰於前日命令第十師步兵二十旅第三十九團該管三營着即調驻龍華聞不日卽由淞來滬云 
[載運軍裝赴浙]  
　　陸軍第四師所轄之步兵十三十六兩團曁砲兵四團第三營現均調往浙省惟鎗子砲彈尙未全數運去故由各該團營長官於前日派員來滬昨將軍用物件曁鎗砲子彈裝車運浙 
[財政部洞悉衛民之苦况]  
　　蘇省太鎭兩衛屯田根據前諮議局之議决案及程都督之通令於民國元年實行按照民額一律升定科則改編民業蘇官産處不明事實將此項改編民田列入官産預算之中抑勒繳價封租召變種種嚴厲手段實出法律之外該衛代表唐蔚芝楊玉書等爰於前日向財部呈訴財政部始知此項改編民田實與普通屯田有異自應分别辦理聞已允飭蘇官産處查照辦理矣 
[上海足球隊今日北上]  
　　交通部上海工業專門學校（南洋公學）足球隊員已於今日卽十四日晨七點五十五分乘滬甯通車直往北京計共十八人姓氏錄下　張孝安（體育會會長）汪禧成（書記）徐承燠（足球部管理）　何景崇（部長）　申國權　丁人鯤　顧光實　李大勝　黄寶潮　關大俊　李大星　劉用臧　羅錫暄張信孚　李樹本　邵麟　陳琮　張錫榮 
[第二師範放假]  
　　本邑公私立各級學校每届夏曆歲暮均放寒假假年　將届故省立第二師範及其附屬小學於昨日起各放假三星期沈知事特派上海市學務委員賈豐芸前往觀禮 
[閘北中西商校休假]  
　　閘北三畏里中西商務學校於一月十一號行寒假禮先由校長蔡亮訓詞次國文主任朱介孫并各敎員演說次校董王卓雲給奬給憑高等畢業生以楊鶴松秦叔懋林寶金曹永生成績最優聞該校明春尙擬推廣中學云 
[務競女校放假]  
　　閘北三畏里務競女　學於一月十一號行寒假休業禮由校長陸希英女十訓詞並敎員訓詞來賓參觀成績頗嘖嘖稱道故各生家屬之與會者咸喜形於色云 
[麻金龍病故]  
　　公共租界工部局代理總辦麻金龍因病入醫院療治曾紀前報茲悉麻君於昨晨四時後病故於海能路醫院存年三十七歲查麻君曾供職於中國海關歷數年之久至一九○六年始入工部局辦事頗諳華語交游亦廣一月前請假赴福州遊歷染病回滬綿延三星期竟至不起聞定於今日午後四時在八仙橋公共塚地舉行葬禮 
[川路股東所接之京電]  
　　旅滬川路股東昨接北京來電云川路股東諸公均鑒本公司徒被蹂躪各公奔走呼號逕訴中央或囑譯呈因未得要領不卽奉復旋由駿等據情具呈交通部頃奉批呈悉所有該前公司一切赌産處分問題統應俟大會解决現時不准清算該前公司并應先予回復原狀已於庚日電令該省政務廳長查照辦理在案仰即知照等語此次爭回二千餘萬之股東主權皆賴諸公維持之力惟是公理雖伸挾大欲者圖謀不遂難保不淆亂是非再生枝節現旣奉部批所有提去賬簿銀錢及被逐員司應一律請求回復原狀并趕速籌備開會事宜以便解决一切是所切禱川路董事胡駿劉亞覺羅現　等叩灰 
[冒領礦山契約之訴訟]  
　　楊蘭禧控周瑞明潘炳記串通冒領池州礦山契約等情昨由捕房將被告兩人傳至公共公廨經中西官略訊一過判被告各交五千元人洋並保候訂期研訊 
[盧護軍使接任之通知]  
　　駐滬楊交涉員昨致領袖領事公函云逕啓者頃准護軍使盧函開本年一月五日奉國務院電奉大總統策令任命盧永祥爲松滬護軍使此令等因奉此本使已於本月十日接松滬護軍使任一切照常辦事並啓用原有關防除分電呈報曁分别咨行外爲此函達查照並希知會領事團各公廨知照等因准此除分行外相應函達貴領袖領事即希查照 
[勘驗監獄地址]  
　　上海地方檢察廳監獄議决搬遷至滬西漕河涇鎭附近前經勘定收買民田六十餘畝當因不敷應用議再添購茲已購定二十餘畝運前共購民田八十八畝零七釐昨經林廳長特派蕭委員敖典獄官等下鄉勘明並諭飭該處地保曹仰卿傳諭各業戶務將單契呈驗以備給價並勘明四址而回 
[輪船衝翻貨船]  
　　船戶周妙根碼頭船昨日午後二時滿載花子二百餘包擬往怡和碼頭轉輪出口駛至中流適有某公司輪船迎面鼓浪而來該船被浪衝激支撑不住遂遭傾覆所載花子盡行落水當經水巡捕房巡船小輪到來帮同將船夥人等救起事後由梅捕頭飭令該船戶雇工打撈再行核辦 
[西人私帶紅土]  
　　無領事管束西人搿力根（譯音）由海參威搭羅宋公司輪船來滬於前日午後抵埠時經海關扦巡洋員登輪搜查在該西人行李中搜出紅土十二磅當將該西人連同紅土拘入水巡捕房押解虹口捕房轉解公廨訊辦烟土存關候　 
[包探搜獲私土]  
　　土販徐惠生前晚携帶紅土兩磅經過孟納拉路適新　捕房包探何正喜奉諭搜檢形跡可疑之人當在徐身畔搜出前項紅土帶入捕房昨解公共公廨請究先由何探上堂訴明前情繼由洋藥公所代表律師聲請改歸英領陪審訊據徐供家居孟納拉路二十八號門牌餘語舍糊中西官判徐押候下禮拜一英領堂期解訊 
[規定委任水警職員之辦法]  
　　省公署近接内務部咨文略謂委任水警各職員辦法現巳規定凡水警廳所屬之各專署長及廳署科長等員應由省長薦任所有各分署長並科員等職得由廳長委任請爲飭知等語刻由省長轉行一二兩廳分飭各專署遵照矣 
[巡士守望之最要時間]  
　　南市泉漳會館附近振大典當被盜搶刦後該處商家咸有戒心曾請第一區署添派崗位隨時保護經紀前報昨日董警正又接裕大恒糖行來函云敬啓者治下外鹹瓜街自前鄰居振大當典被盜後時届歲暮正值商務吃緊之際商等頗覺　憂因此懇由周乾康君轉求台下荷許特别遣派巡士一名來敝處守望仰見嘉惠商民不遺飭力曷勝戴德之至承派巡士可於明日（十四日）起至除夕止每日下午四句鐘至晚十句鐘之時間爲最緊要受惠之處容日圖謝 
[漏貼印花之科罰]  
　　第一區警署董警正前日派巡官王琴軒偕同巡長顧恩祥至該管境内各商家舉行印花稅大檢查曾在洪生碼頭恒大昌申莊布號及章東明紹酒店兩家查出簿據未貼印花當將簿據帶回候示在案昨日董警正已傳恒大昌執事嚴松齡章東明夥蔣子安到署問明違法屬實飭嚴繳呈罰金十元蔣罰五元仍着依法補貼 
[卹金斷難提取]  
　　徐家滙警局巡官韓恩貴巡警李步德等前在林家弄地方捕拿匪徒反被匪黨開槍擊斃嗣由官廳以該員警因公捐軀分别發給郎金在案茲由李步德之妻王氏至警察廳具禀請將卹金發給具領昨經徐廳長批示略云此案撫卹銀洋李步德名下共有八百元前據二區三分駐所王警佐會同該氏將此欵存於大正米行按月生息另立存摺爲該氏所日用現在所請將卹欵提取斷難照准着卽知照 
[婦人胡鬧]  
　　匪徒姚小黑子前因在外搶刧人力車上坐客皮夾銀洋等物由警拘送警廳發科研究並有趙高炳到堂證明一切押候究辦在案和日姚母王氏不察此案内容到廳胡鬧要求將子省釋當經徐應長斥逐不准 
[何謂捉賊]  
　　閘北大統路新大糖食店夥張桂生前被烟紙店夥魏文生借去洋五元屢索不還昨張與魏在途相遇正擬上前索討魏掉頭不顧飛奔圖逃張在後追趕大呼捉賊由崗警將魏截獲詢悉情由連張一併拘入四區警署押候訊核 
[侵挪押櫃之辯護]  
　　楊月波在公共公廨呈控倪雲剛串黨侵挪所存日清公司内押櫃洋四千元由廨將倪管押在案昨晨提訊原告延律師上堂譯訴案情並稱尙有被告未到請爲展期傳齊各人證研訊訊之倪亦延律師到堂辯稱此案早經民事公堂訊結原告不應再以刑事起訴應請將案註銷中西官判倪交一千元人洋並保候訂期研訊 
[不理賬欵之關係]  
　　朱其武在公共公廨控告鄭貽記顧質記沈惠記等不理賬欵一案昨由捕房將案中關係人杜雲閣傳至民庭請訊杜之代表斐斯律師與鄭貽記之代表海德禮律師相繼上堂代辯並由斐斯律師要求准杜交尋常保人候訊聶襄讞商之英卓副領事判杜交五百元人洋並保候再訊核 
[婦人溺愛螟蛉子]  
　　江西路某茶棧主粤人李某之子萬益因私取同居在江蘇銀行爲業之王金元茅霈球綢皮衣服質洋化用被王等報告捕房派探將李萬益拘解公共公廨訊供收押在案昨晨復訊王茅兩原告上堂請追衣服訊之被告供認私取不諱並由被告之母李鄭氏投訴萬益係是螟蛉子現在自己棧内營業每月給伊薪水洋十元代　　宥中西官以被告前曾犯案未便輕縱判押西牢年半示儆起案贓物交原告認領 
[夫妾中途失散]  
　　湖南人羅鶴樵昨在漢口同其妾某氏乘招商局江裕輪船來滬抵岸後將行李箱籠等件雇車送至南市太平碼頭悅來旅館内詎其妾年方十六歲初次到滬未諳路徑以致中途失散當即開明面貌服色報請第一區署派警查緝不知能珠還合浦否 
[夥盜歸案訊究]  
　　搶刦虹橋鎭張恒餘米店案内之夥盜王寳生業由水警偵探緝獲解經第三分署訊據供認搶刦不諱昨日該分署已將王寶生一犯備文解送上海縣警察事務所歸案訊辦矣 
[均非安分良民]  
　　俄人顯脫門控流氓章江蘇陳小立阮榮生在楊樹浦路攔刦行兇由捕將章等三人一併拘争公共公廨訊供管押在案昨晨復訊原告投訴前情請究訊之章等均不承認中西官以章等三被告均非善類判各押七天示儆 
[並未串通行竊]  
　　江華輪船夥蔡金大至法捕房控稱商人有洋五百元交水手劉士秀代爲裝車運往某處忽被劉串通陸來生私取逃逸請求陸究捕頭當飭包探前往查緝後由探目黄錦榮包探徐新發將劉士秀陸來生拘獲在劉身畔抄出洋二百數十元又在陸來生處抄出洋訴十元尙少一百數十元一併解入捕房昨送法公堂請究蔡投帅前情陸來生供劉前向商人借去洋四十元是日前往索討當訊劉士秀將洋歸還商人不知竊來今將原洋四十元呈案請察訊之劉士秀供認不諱中西讞員判劉士秀押西牢六個月陸來生無干開釋贓給原告領去 
[通州小孩待領]  
　　通州男孩徐順子年十歲日前隨母來滬在途失散由四區崗警查見帶入區署經姚警正判送慈善團留養候領 
[小孩不能交出]  
　　陳老四前至法公堂控稱上月十三號被拐匪李春山唐金玉拐去十二歲小孩一口後由包探將李唐二人及同黨王金達王張氏一併拘獲請求訊究等情李唐均供認拐孩不諱王張氏供由李唐兩人將孩拐來寄在王金達家次日婦人與李同將小孩送至某輪船後分得洋五元是實判限三禮拜將小孩交出再核在案昨已届限復由捕房送至公堂訊究李春山唐金玉等同供小孩實於是日送至某輪船交於顧炳文販運出口不知所往故難交案求宥中西讞員判李春山押西牢三年唐金玉押西牢二年王金達王張氏各押六個月期滿一併永遠逐出租界 
[拐案證據鑿鑿]  
　　王福生前至法公堂控近隣章李氏於上月二十三日早晨將十六歲女兒阿順拐往蘇州有陸阿小唐再卿目見李氏與阿順直往火車站乘車往蘇後由伊夫之友徐金壽代往蘇州將李氏找尋到滬因李氏供稱是日早晨阿順雖至我處婦人詢其何事即令出外不知何往聶讞員判令還押限七天内將女交出再訊在案昨又提訊章李氏仍一味支吾中西官以被告於是日被唐再卿陸阿小目見偕同阿順往火車站搭車往蘇證據鑿鑿無可抵賴判李氏押六個月以儆 
[道尹公署批示二則]  
　　滬海道公署昨批川沙縣民楊善元等呈地保侵佔欽塘蓋屋召租請予飭究由據呈各節如果屬實該地保張麟書殊爲不法仰候飭令川沙縣查明嚴禁此令　又批金山縣民陸友根呈邱平德等誘拐伊女縣署將拘案之湯阿大縱釋請予飭究由據呈是否實情候再仰縣查案追究此令 
[壽母逝世]  
　　南市縣商會正會長顧馨一之母鈕氏年已八十五歲平日精神　　　鑠突於前日在滬南小南門外糖坊弄寓所逝世卽於昨日申刻大殮滬上各紳商咸往弔唁 
[誌謝]  
　　工部局華童人學定十六號放假給奬並請名人演說昨承東邀觀禮　上海商務印書館昨贈新印月份牌二幀　冠羣女校定二十一號放假並展覽成績昨日柬邀參觀　天蛫舞臺昨夜請新劇家史海嘯演劇贈券四紙　鎭江愛華製藥會社昨贈珠燕牛髓粉二瓶書此併謝 
[介紹新式賀年信片]  
　　賀年信片爲交際上必需之品茲有文明書局倣西式新製數種五彩精印極其美觀内中祝賀詞令分紳商學界普通各撰妙詞最合我國習慣定價亦廉新年在即各界盍購試之 
氣候報告 
　　（上　徐家滙天文臺） 
[已過者之報告]  
　　一月十二日陸地氣壓趨勢平匀中國北部有一狹低度成立北直隸灣有旋風行動南方信風和中　十三日晴凉風和暢氣壓無變是日午後四時前二十四小時内上海温度至高四七五至低二三去年同日至高四二至低二三二 
[未來者之推測]  
　　一月十三日午後四時三十分豫測天氣晴信風和 
雜評二 
[鍾局長勘路之感言（庸）]  
　　滬杭一路列車之到達往往愆期其行車時刻向來不能準確近自受浙事風潮而後輸送軍隊行車更失其常度際此天寒日短旅客或以遲到而受宵行之困苦或以待車而爲霜雪所侵凌怨懟時聞影響於營業者蓋非淺　也 
　　杭滬間之交通鐵路之外尙有輪運水陸相並所以舍水就陸寧納較多之川費而不惜者固欲目的地之速到耳若陸路火車之到達旣有稽延揆諸欲速之心理已不相合况旅客或以有所期約而因此失時誤事共所感之痛苦尤爲不易忍受自來水陸競爭之航路取費較昻者必其種種便利行人之法亦較爲周到而後營業乃可日期其發達此尤筦路事者所宜深長思也 
補錄命令 
　　十二月三十一日大總統令　任命張錫光爲察哈爾警務處處長兼察哈爾警察廳　長此令 
　　又令　參謀總長王士珍呈贛南鎭守使署參謀長周維剛另有調用請免去本職周維剛准免本職此令 
　　又令　任命李齩署理贛南鎭守使署參謀長此令 
　　又令　内務部呈請任命姚健勳試署廣東瓊崖水上警察廳廳長應照准此令 
　　又令　陸軍總長段祺瑞呈請授楊蔭榮松生爲陸軍步兵中校馬宗魯爲陸軍輜重兵中校李發祥王天相爲陸軍步兵少校楊景煦爲陸軍砲兵少校邵金鐸爲陸軍二等軍需正孫毓春爲陸軍一等軍需應照准此令 
　　又令　陸軍總長段祺瑞呈請授張鴻遠爲陸軍步兵少校並加陸軍步兵中校銜田維勤爲陸軍步兵少校張萬信爲陸軍步兵上尉應照准此令 
　　又令　參謀總長王干珍呈請任命張珪署理晋南鎭守使署少校參謀應照准此令 
　　又令　陸軍總長段祺瑞呈准新疆兼署督軍楊增新請以杜發榮補濟本　營參將張治賢補吐魯番營遊擊應照准此令 
　　又令　陸軍總長段祺瑞呈准正藍旗漢軍都統奎順咨請以啓垢補驍騎騎校應照准此令 
　　又令　陸軍總長段祺瑞呈准署察哈爾都統田中玉咨請以阿豐阿補防禦應照准此令 
 
 

Page 12

 
 
   
 
 

Page 13

 
 
自由談 
游戲文章 
[戲擬汕頭被難辮子通啓] [  王昌]  
（事見一月七號本報） 
　　爲通啓事竊聞牛山濯濯不合上古之衣冠豚尾垂垂方稱現今之特色並非吝惜小人一毛不拔祗恐傾　大局一髮能牽是以怒可冲冠藺相如乃稱英傑梳憑纎手王湘綺尤擅風流癸丑歲建業揚威誰不識　們老子辮子兵中華特産亦應知民國英雄此吾同類當年之陳蹟亦吾國今日之光榮也何來暴徒忽然捉弄不念毁傷之罪過反生嫉姤之野心倒曳横拖竟敢操刀一割連毛帶血可憐斷尾千條短劉海長辮梢一刹那有如　羽生髮油花露水陸稿薦無此香腸是無怪躬親攔路必不肯輕放過門也嗚呼孰料文明進步偏多蠻野行爲共和福難及平民自由權操諸官吏我輩本非和尙可須滑腦光頭公等竟類曹瞞演出割髮代首即謂形同曳尾有碍觀瞻及今禍到臨頭無庸懊悔然而行商坐賈不過闤闠之細民官吏軍人實乃國家之代表當軸者不著意於國家代表之人僅認眞於鄉曲愚頑之輩何舍其本而齊其末重於彼而輕於此耶嗟乎辮等前世未修生長於商賈之頭顱今生無福做不到軍人之髮辮一則看小燄火不堪回首一則坐頭等車獨出風頭抑何苦樂之不均相去如是之遠哉况牽一髮而動全身其痛苦當何如也每念主人徒深　怛與他耳鬢厮磨十年相守經彼藕絲劈斷一旦分離不逢靑眼之人負了白頭之约千頭萬緒與誰結不解之緣疾首痛心勞我起問天之歎辮等性本贛直（此四字係抄襲某公之成句一笑）不作藏頭露尾之辭形同草包也生回首傷心之感從今是髮是毛不分上下此後爲繩爲刷難顧短長條條可數安得續貂至數千縷縷之情奚能告人於萬一略述苦衷伏維公鑒被難辮子十四蘿一千三百餘條同啓（四） 
笑話 
　　甲乙二人圍爐斗室中兀坐無聊賭說冷話甲曰天寒甚吾今日早起以百沸之水洗面俯首入磁盆中一轉瞬問沸水卽凝結成氷吾之面目遂與磁盆粘連爲一目不得一啓口不得一呼吸悶幾欲死吾遂戴磁盆而舞爲狀如戲劇中之加官幸吾妻趨救乃得不死 
　　乙曰此何足奇吾昨赴浴堂洗澡解衣磅礴奮身欲下忽聞隣舍洋盆中有人嘶聲呼救趨而視之則見其人方以蓮蓬斗濯身以致全身爲堅氷凝住厥狀大類玻罩中之石膏模型 
　　甲曰吾家老伯伯最喜吃糊塗粥昨日之晚忽演一大笑話老伯伯多鬚髯蓬蓬如亂草而食量又大一碗復一碗一鍋糊塗粥幾盡其半老伯伯之腹果矣而其上下唇已不能開合蓋繞頰鬚髯巳爲糊塗粥牢牢凝住結成一片矣 
　　乙曰吾之第四妾最喜撒嬌昨日因索珠蝴蝶不得嚶嚶啜泣我見其泣大不忍出袖中巾爲之拭涙再三慰藉而泣仍不止余忽呼曰珠在是矣吾妾視之亦卽破涕爲笑蓋其奪哐而出之熱淚一轉瞬間已凝結而成晶瑩皎潔之寳素珠矣[  劍秋] （一） 
小說 
[言情小說妍媸鏡（第廿五章一）] [  常覺小蝶合譯天虚我生潤文]  
　　哈荔伸其雙手作爲哀懇之容向醫生曰博士吾爲勞倫司之母在理當任看護之職言次熊至皇急此時天已平明哈荔嫿娜才至未頃刻嫿娜時已失色驚皇一如哈荔予則倚立闌干之次心中頗覺多此二人實則一爲其母一則其妻在理當立其牀前我何人斯乃欲攫之以爲己有雖然吾心終覺勞倫司三字唯我心中乃能有之明知此事不過一時然此一時之間勞倫司終爲我所有矣時博士仍搖其固執之首曰夫人若爲傷風咳嗽之疾夫人欲入者我固無不可允特茲事非可兒戲當知其胸次中有一刀外肩井尤有一創爲勢甚重故必須有妥當之人爲其保護乃可哈茘曰然我實病人母也何不能任此一役博士曰知之汝雖爲母然列之看護婦中實最下乘蓋看護之人必取其與病人毫無密切關係不致有依循之舉乃始克當其職言次以手撫予肩試向那箇大那箇高（囊） 
曰故吾取密斯柰梨也倘君等不以吾說爲然則可以電請維廉動爵來但彼之主張亦不過與我相等擯君等以出病室之外或者彼名望較著汝等肯聽其說則非我所知矣哈茘曰嗟乎此實未免太酷矣言次目我作恨狀一若予即傷其子者嫿娜則曰母博士之言實衷於理且以柰梨任此亦必甚妥因以唇親予吻現爲感謝之狀而予心則覺有異感蓋昨日之夜吾吻固與一人近也 
　　介紹新刋　昨承南京碑亭巷志學書局楊枝巢君寄示（歷代詩餘）樣本十册並贈預約劵一紙按是書爲塡詞家所必讀自唐至明選詞九千餘首凡一千五百四十調四庫原書分一百二十卷内附詞人姓氏十卷詞話十卷茲用中國連史鉛印六開縮訂四十册定價二十元丙辰年内預約僅收八元自是便宜特爲介紹並誌謝忱天虚我生啓 
　　昨日揷晝爲（北洋淚勢力大擴張）七字組成 
　　閱者諸君鑒　今日新自由談停刋一天 
 
 
 

Page 14

 
 
   
 
