# 1918 - 271 - 4916394

 

Page 1

 
 
   
 
 

Page 2

 
 
[] 時評 
[] 　　陝南　　中國內爭何以與歐洲大戰時有相類之情形也粵閩之間猶之歐西陝南之危急其猶巴爾幹布國之失敗乎蓋北方軍隊素以能戰稱於中國猶之德奧素以軍國主義稱於歐洲也故其開戰之始未嘗不藉其平時之籌備戰勝於一時及至今日各以力盡而反勝為敗矣豈天亦有惡於好戰之徒乎抑之道不僅在於兵精而械利歟人心之所趨中外一例也 
[] 命令 
[] 　十月四日大總統令　韓賓禮陳與亞均加陸軍少將銜此令又令　陸軍總長叚芝貴呈薊榆鎮守使署副官長馬獻朝另有差委請免本職應照准此令又令　陸軍總長叚芝貴呈請任命陳文義為薊榆鎮守使署副官長應照准此令又令　陸軍總長段芝貴呈請任命陳德耀為陸軍第二十八師 
 
 
 

Page 3

 
 
步兵第一百十二團第三營營長應照准此令又令　卜蘭道給予一等大綬嘉禾章此令又令　遠什呢碼給予一等大綬嘉禾章此令又令　劉春霖吳璆均給予二等賓光嘉禾章許兵衙給予二等大綬嘉禾章此令又令　胡翊儒胡商彝周樹標龍驤喬建才均給予二等嘉禾章李文芳郭桂林唐啓堯譚慶林均給予三等嘉禾章此令又令　吳關生給予二等文虎章此令又令　田友望給予三等寶光嘉禾章此令又令　趙炳南給予三等文虎章張錫光給予四等文虎章此令 
[] 專電 
[] 　　北京電　錢能訓允代九日交替陸軍田中玉財政周學熙交通曹汝霖專任次長丁士源　　北京電　段決下野今日或九日提出辭呈院務已準備交代後任錢能訓呼聲最高閣員大致　　蟬聯　（五日下午六鐘）　　北京電　曹銳王懷慶田中玉姜桂題孫寳琦蔡廷幹均擬到京賀徐就職李純童保睻亦派定代表　（五日下午五鐘）　　北京電　政府正式電美總統贊成其歐戰和議之五條意見並照會美使（五日下午九鐘）　　北京電　財部呈總統續行發募七年公債收回京鈔截角留存兩行不再發鈔票俾票價日高　　北京電　中國對於各國抗議金券條例之答覆已經公使團審議承認由日使通知外部　　　　（五日下午六鐘）　　北京電　今日（五號）兩院談話會論討選期無結果（五日下午六鐘）　　北京電　政府以陝南危急命陝前在直新招一旅由陸部撥足械彈即日赴陝（四日下午九鐘）　　北京電　灌口同安為泉州門戶現被敵攻甚急臧部難支已由童抽編一支隊前往協助　　　　　　　　　（四日下午九鐘）　　　　　　　　 
　　北京電　陳樹藩電紫陽石泉等處失王葉已溯漢江上駛由洋縣西鄉進逼漢中擬懇速飭晉軍出韓郃扼守豫鄂兩路由商雊白河遏其南以解陝危　　北京電　政府屢餓豫省援陝豫督以勦匪事急萬難分兵辭　　楊州電　今早四時多子街大火延燒數十家損失甚巨　　　　　　（五日上午十二鐘） 
[] 外電 
[] 　　海參崴電　前俄國臨時政府第一任總理裡伏夫親王與當地報界代表晤談時謂俄國農民放縱恣肆已入空前野蠻之狀態中余為過激黨幽禁於徒門地方與之同被拘留者為薩拉土夫主教赫摩根氏赫主教曾披露著名妖僧拉斯普定氏之事績眾之分恨此僧實赫主教發其端也余後由過邀黨釋放但赫主教則被過激黨曳至河流深處擊石於其頸溺諸河中廢皇眷屬之被殺殆無可疑餘將赴美以俄國真相告知美國余意美國與諭對於俄事有誤會處也云云（三日）　　北京電　刻有未經證實之消息謂段祺瑞已於今日午後辭職徐世昌受其辭呈但囑其覓一暫時繼任之人（三日）　　北京電　雲南發行省債劵十月起募明年二月終止債額為二百萬元以煙酒稅為抵年息八釐八年償清目第四年起每年抽簽歸還四十萬元此項債券為記名劵限定唯中國人民可心購買云（三日）　以上路透電　　北京電　現因參戰督辦處之權限組織均已悉如段派之意一一規定故段氏業已準備完畢行將辭國務總理之職將由錢能訓或田文烈代理總理曹汝霖辭財政交通總長同時將為參戰督辦處參贊當處交財政之任聞吳光新亦將入參戰督辦處（五日）　　北京電　張作霖今晨電國務院大旨如左大局之統一必俟武力今西南有內訌正可乘之時機也徐東海就任後宜即公布計伐命令（五日）　　北京電　中日兩國當局現已議妥警備山東鐵路之日軍除將其一部分之守備兵留於濟南外其餘一概撤退而代之以中國巡警當警備之任不晶將實行（五日）　　北京電　參眾兩院今日開談話會決議九日選舉副總統今日出席之議員約有三百名（五日）　　北京電　本日開兩院談話會參議院出席者一百零五名眾議院出席者一百八十四名眾議院一方面未達過半數以兩院合計得過半數僅得成立照此情形則九日選舉副總統時欲出席員數達三分之二恐甚不易兩院議長於本日談話會中要求按照前例新總統行就任大典禮於太各殿舉行之（五日）　　廣東電　南方軍人方面關於和戰問題之意響大致如左在贛湘爾省之前敵司令希望從速議和唐繼堯李烈鈞陳炯明主張時機尚早說唐繼堯曾云前敵司令如主張妥協說則予寗單獨從事戰關李烈鈞每於政務會議開會時主張強固之主戰論（四日）　　廣東電　李烈鈞於湘贛前敵司令等與吳佩孚等聯名發通電主張議和之舉異黨憤恨以為此種舉動實屬忘卻軍人有服從之義務且藐視軍政府之權限純然為改僣越之行為（四日）　　東京電　原首相本日午刻在官邸設宴會招待德川黑田貴族院正副議長及各政黨交涉委員席上聲言當茲重大時局固當竭力任事以期克盡厥職但深望諸君協力扶助以匡不逮云　　東京電　政府日本銀行所有正貨十四億萬元（四日）　　奉天電　奉天軍副司令許蘭洲昨夜由天津回奉（四日）　　奉天電　傅良佐周肇祥昨夜由長春來奉（四日）　　　　　　　　　　以上東方通信社電　　北京電　東海因某謠日盛決留段閣以塞眾口（四日）　　北京電　東海預似新政自實行分治縣缺省長一律簡放周自齊保夏繼泉長魯沈銘昌或孫多森長晉（四日）　　北京電　銀團將正式承認暫挪監餘充參戰費（四日）　　北京電　參陸處催財部速將院議通過雙十節犒賞近幾兵警各費撥備發放（四日）　　北京電　南軍突襲贛邊陳督以受紿憤怒已有電來京表示某項方針並報知擊退敵軍及防守情形（四日）　　熱河電　姜都統電曹錕斥吳佩孚電中頗咎曹約束不嚴多責備語（五日）　　福州電　李厚基電童師臧旅速下漳州縣賞以待（五日）　　　　　　　　　以上中孚通訊社電　　東京電　海參崴電云德軍迫抵鳥拉爾西部似不僅俘虜而已並有新力之德軍參加其中（四日）　　東京電　原首相向三浦子爵言對華對俄及對其他之調節物價問題等皆將視對手之變化而定政策不欲拘於蹈前內閣之施設惟向所信直行邁進而已（四日）　　東京電　新內閣萬事採開放主義自首相以下護衛警官全撤不用（四日）　　東京電　勝田前藏相與交通系黨結托有排阪谷男爵而自為中國財政顧問之野心勝田之公表借欵全部而請恩賞至購一般之批難（四日）　　　　　　　　　以上共同通信社電 
[] 戰電 
[] 　　倫敦電　佛蘭得境與坎白萊　聖康丹前協約軍之攻勢大得進步敵軍抵禦者被創至重故不得不大舉撤退陣線自蘭斯至來爾滿蒂愛萊之敵軍現正委棄自壕戰開始以來固防堅守之陣地協約軍現正與敵軍後衛隊緊接加以重創且多所俘獲必不輕縱敵軍也（三日）　　倫敦電　今晚海格上將報稱今晨敵軍在聖康丹東北以生力兵大舉進攻迫令英軍退至塞克哈爾而止克勒佛柯爾北面與坎白萊西面均有戰事戰局無重要變動坎拿大兵昨日及夜間戰於坎白萊附近後佔據勒維勒聖勒米郊野及拉米萊西面之高地今日侵晨敵軍開始在拉巴塞運河南北二面廣闊之陣線退走英軍緊追於後俘虜若乾人（二日）　　倫敦電　今晨海格上將報稱英軍追擊敵退軍者進抵西特聖哇古斯特.杜夫蘭.拉巴塞東.哇貝樂爾東.格勒尼愛業林西陣線今仍在前進　昨晚英軍在坎白萊北面敗敵俘虜多人　今晨英軍復在聖康丹北面進攻（三日）　　巴黎電　今日下午公報云法軍續在凡塞勒河北進佔據洛瓦佛　德軍在拉勒維萊特境猛力反攻未獲效果　昨日下午香巴業戰事復作進行至晚法軍佔據夏萊蘭巨　德軍力圖逐走哇爾佛伊東南業林之法軍猛撲三次均潰敗於法軍陣線前法軍固守所得各地重創敵軍俘虜之數漸增　今日黎明法軍復進攻敵軍（三日）　　倫敦電　今晚美軍公報云美軍會同法軍敗敵佔據香巴業之白山及其他陣地摩塞勒河與亞貢森林間有砲隊及斥堠隊戰事美軍俘虜甚多（三日）　　倫敦電　德國公報云德軍已於一日夜間不戰而委棄亞爾滿蒂愛萊與列裡二鎮佔據東面之陣地(三日）　　晨昂無線電　古洛將軍所統之軍於星期五日獲一重要之勝仗現扼守高原一帶陣線由此可以進窺摩朗維萊爾高岡岡之東北已被包圍右面之法軍佔據夏萊蘭巨其地為自凡爾登至萊姆德軍陣線所賴以接濟軍需之兩鐵道線交義點今既失此兩線惟剩遠在後方之運糧鐵道且其地為克朗潑萊隘道之門戶古洛將軍所統之軍向此方面前進可與亞貢方面之美軍聯合萊姆西北之法軍迫令德軍自凡斯勒河退至愛恩河並佔據愛恩河及聖康丹北側面運河所撲成之凸隅特倍尼將軍所統之軍自羅佛魯起至塞克哈爾止猛攻與登堡陣線雖遭敵軍之頑拒卒將陣線前移至松末河東之鐵道線同時勞林森將軍所統之英軍自塞克哈爾起至加特萊止猛撲敵軍得有勝利英軍佔據以上二處且渡過斯希爾特河英軍在廣十五啓羅邁當之陣線前進三啓羅邁當餘其北則德軍於星期三日在杜愛列裡陣線之西裡斯河及斯加泊河之間開始退走星期四日德軍為英軍所逼繼續退走英軍已入蘭斯及亞爾滿蒂愛萊德軍沿廣三十五啓羅邁當之陣線退走其深處達六啓羅邁當聯軍所恢復之土地係實業繁盛之區價值絕大現倍善尼豐富之鑛區已完全解厄（五日）　　倫敦電　路透電社行悉西歐陣線之德步兵已減至一百八十七師另有奧兵五師（三日）　　倫敦電　軍事專家之意德奧欲保留圭國於戰局中不得不於多瑙河設立新陣線並派兵助土所難者為何從得此軍隊耳俄境現駐有二等德兵三十三師二等奧兵十三師大約將調以防守多瑙河且由俄迭薩運兵至君士坦丁需時僅四十八小時惟俄境之兵一旦撤退俄民必將乘勢起事白萊斯特里土夫斯克條約所得之利益將全委棄　聞阿爾巴爾亞奧軍左翼現沿全陣線退走（三日）　　華盛頓電　意軍在阿爾巴尼亞取新攻勢（三日）　　倫敦電　路透電社得悉英政府已致電德政府嚴詞要求即行答覆關於七月間海牙交換俘虜之談判此舉因德一臨時節外和枝故未告成蓋德國提出在華德橋問題並求開釋潛艇俘虜其志顯在復用若輩攻擊協約國與中立國之船舶也法德所訂交換俘虜條約調印之後因德無踐行誠意亦即擱起　　（三日）　　倫敦電　布國公報宣佈休戰條約已於九月二十九晶晚間簽定並告誡人民務宜鎮靜蓋和局切實告成之日已近也路透電社得悉布國現因解除動員之故鐵路與大道均異常擁擠休戰條約所訂各欵或難立即實行敵軍所傳奧德軍在巴爾幹行動消息探諸各方面未能徵實但無論如何協約軍司令必有以應付之土國今尚未有切實之變動惟政界中謠言甚盛當靜竢以覘其後（三日）　　裡昂無線電　瑞士京城消息德國報紙視美克斯公爵之任命已成事實並稱新首相將於十月五日在聯邦議會演說大政方針社會黨亦將加入現政府（五日）　　倫敦電　東境陣線法軍公報云布國休戰條約所訂各欵現正在逐一執行（三日）　　倫敦電　每日新聞蘇裡克訪員電稱土耳其通告德國決訃向協約國提議媾和德政府覆文中軌實聲明以大軍佔據布國之意志（三日）　　倫敦電　每日電聞米蘭訪員一日電稱土耳其閣總理曾在布說開重要會議決定重要事件然後遄回君士坦丁　　　　　（三日）　　亞姆斯特丹電　柏林消息各政黨領袖決議聯邦議會應於星期二日或星期三日開會以聆政府之宣言　　（三日）　　倫敦電　巴登大公國美克斯公爵之將簡任德首相眾皆視為確實該公爵於戰爭期內曾發自由主義之演說數次聲名頗著（三日）　　亞姆斯特丹電　柏林來電徵實各國務大臣辭職之說　普志銀行官員在邊界收受（二日）　　華盛頓電　華人卒基（譯音）從役歐洲建有勇績由威爾遜總統授以十字動章華人加入美軍者實繁有徒其忠勤極為營中及海外之軍官所稱讚（三日） 
[] 公電 
[] 　　河南督軍趙倜來電　各報館轉上海中國濟生會京直奉義賑會公鋻豫省壺北各縣去秋猝被水災乃承貴會兩次派員來豫施放義賑據報共放四萬數千元之鉅在事各員亦均卓著賢勞願代災黎特申謝悃河南督軍趙倜叩江　　張季直對時局通電　北京大總統國務院廣東軍政府總裁諸公南京李督軍齊省長並轉經略使巡閱使各省督軍省長都統護軍使鎮守使各總司令各師旅長嚴範孫趙次山熊秉三王聘卿梁任公蔡子民汪精衛諸公鋻同胞相殺戰禍綿延商業凋零生靈塗炭凡有血氣誰不渴望和平加以邊境出兵武力虛糜於內地既失主觀之重徒為與國所輕側聞朝野上下無南無北皆知亂不可怙禍不可極推原惡感所循環誠未見一方之獨是揆度堅持之現狀已馴至兩敗而俱傷而實受其傷者在民實受其敗者在國南北當事非有雅故即素知名寗不知金注瓦注之重輕分矢人函人之彼此徒以各有可據之名各懷先屈之恥是以調停復調停遲久又遲久但託空言終無事實似此夜長多夢河清無時民有厭亂之心而又絕最後之望必至養嗷嗷以成熟資耽耽以摧枯茍至其時恐不能容諸公操戈之競爭並不能容諸公釋甲而修好悔各無及痛當如何謇聞為公義而屈者聖賢豪傑磊落之行為以怙過為能者婦人女子靦覥之小見事至今日尚安有意氣可爭智術可用哀我小民命縣於南北當局之手地處局外勢不能左右取重其間但野老之愚惟知和平兩字為聖神亦願諸公掃除虛憍一切之門面與其忘遠慮而重近優不如推誠心而布公道雙方明示悔覺有如辛亥唐伍二公在滬會議前事直接解決種種滯礙不用往來傳述庶和平真意發於雙方當事人勝於無責任之調停影響迷離終無結果謇村落支離駸駸老矣被髪彏冠不忍同室之　舉弓射戟媿無爭戰之能敢掬血誠為民請命幸共致力以救顛危不勝悚息待命之至張謇 
[] 要聞一 
[] 　　北京特別通信（二０九）　　飄萍　　　　　　　　　內閣問題之變幻　　　　　　　　　　汪大變與新總理　　　 
　　　　　　　　　　　北京政派與金融　　愚於昨函記述內閣問題段合肥之必須去職已屬毫無疑義但最初之所預定乃在改組內閣而非另造內閣叚之引退擬以請假之形式為無形之下台總理一席則以現有閣員中較為適當者充之故其人非田文烈即錢能訓其所以如此之故蓋恐當過渡之期內閣另組各方面不易通過一面段雖與馮同時下野而不妨留住舊有一班閣員使之勉支殘局於叚內閣之面子也算保全十足毫不見其有何失色之處我國政治界做事左牽右掣扭扭捏捏大抵如斯決不許有令人可以贊為痛快之一事也代理總理之人物既認田錢為適當於是先與田文烈為幹與不幹之磋商田氏為人愚於通信中已屢述之財政如此軍事如此外交如此無論何人身入其境鮮有不焦頭爛額而出者田氏知之深慮之熟其絕對不肯擔任亦無怪其然也田既不就徐東海今日上午乃又正式委派吳笈蒸向錢能訓為就任總理與否之磋議錢氏之態度雖不如田氏之決絕然咋日之夕錢氏方有咯血之症亦有不堪煩劇之事實田錢既皆不就以閣員維持內閣之計畫至是遂不能行叚氏去職之事惟有出於辭職之形式請他人另行組閣以圖過旬日之難關以愚所聞則東海主擬及汪大變氏今明或當再有磋商出處之事實發生惟汪氏果敢毅然出而組閣否乎亦疑問也然則內閣問題今日所可報告者仍不過將告一段落而已矣　　今日之北說政派亦可云極複雜之能事矣昨晤某要人乃告愚以一分類之新法即以金融地盤為標準凡事皆以金融之關係為之歸納是也約略計之有如左記　　一金城派　（附鋻業銀行）此派以金城銀行為根據一切對於政治之活動皆從金城挪移挹注其用欵者也最要分子如徐樹錚如倪嗣沖而吳鼎昌之監業銀行則依附於此派以為相當之活動一年來政治上之變遷與金城派實有至大之關係焉在金融與政治之聯鎖上乃極可注意者　　二滙業派以滙業銀行為根據曹陸其中之魁傑也曹雖名義上為交通銀行總裁而一切實權不在曹手任鳳苞實為主持該行之唯一要人故曹與滙業之關係深與交通之關係淺森林借欵各種滙欵多由滙業經手而交通獨無分焉即以此故此又曹陸與交通系竸爭激烈之一現象也　　三交通派以交通銀行及鐵路為根據附之以新華儲蓄銀行梁葉為之首與金城及滙業兩派皆有漸不相容之勢現在梁氏尚不能完全發展其舊有之勢力葉恭綽又因某事正在辭職之中此派似有一時失敗之趨勢焉　　四中法派此派另成一系統與馮河間有至密切之關係王克敏為其主要人物而馮幼偉亦屬於此派之一人蓋馮雖為中國銀行總裁實不甚與聞該行之事僅佔該行一部分之勢力此外一部分則研究會之張公權氏實佔有之故中國銀行可稱為不屬於一派勢力之下者　　右之分類為某要人之所說述蓋團體堅固必以金融關係為之介實可於此中觀政治上之消息焉故略記之以供國人研究 
 
 
 

Page 4

 
 
   
 
 

Page 5

 
 
   
 
 

Page 6

 
 
[] 要聞二 
[] 　　曹錕將為新國會副座安福派對副總統選舉主張提在雙十節前並決定曹仲珊氏已為人所共知頗聞曹氏前日對吳炳湘已表示允可之意吳遂於昨日返京覆命又日前梁王兩氏因事往訪合肥曾提及副總統選舉合肥當向兩人表示謂予聞兩院君頗欲舉予為副總統者在議此種意思實屬厚愛但予最初對於副總統一席已迭次表示絕無希冀意思總統之選舉為國會之大權他人毫無干涉餘地惟予個人意思亦無妨向議長聲明冀得轉達議員以備討論此問題之一助予對於大局始終主戰貫澈到底去年親統大兵南行平荊襄下長岳使既失之湖南得恢復者實曹使一人之力厥功甚偉未可磨滅議員諸君倘能注重國家獎勸有功之意推曹經略使以此席則實為至當務希將此意代為轉達則厚愛於予者或不至有以此席相強也此一席話合肥既推重曹氏則曹之副總統希望自逼近一唇現兩院既決定五日開選舉預備會而前昨兩日梁士詒又在江西會館公讌議員大約即本合肥之意與各議員為切實接洽據政府消息昨日政府接到張懷芝一電亦係催促速選副座以安大局又安徽倪嗣沖來電亦有推重曹仲珊之表示聞奉天張作霖昨致某要人電對曹亦已不持異議就目前形勢觀之五號開會後副座之選出決不甚遠而曹之當選似亦已有把握矣　　昨日安福俱樂部開歡迎議員大會到者四百餘人王揖唐主席致歡迎詞畢即以五日開兩院談話會決定選舉副總統日期付計論結果決定九號舉行選舉嗣有人詢問候補人問題王云應俟本部開預選會時討論定並將前日晤段合肥之談話及合肥不任副座之意旨順使便報告遂攝影茶話而散又據順天時報云自副座問題擱淺以來已經一閱月綜觀政界之現象則依然暗暗淡淡不獨無曙光之可尋而且裹面形勢反陷入危險之情態日前參眾兩院協議會之所議訂則定於八號舉行選舉副總統雖然該會果成立否現尚為一疑問據某方面之觀測兩院准於五日開副總統選舉預備會擬定八日開正式選舉會惟議員之間迄昨日止尚未完全協商妥洽主張副座延期選舉之一派擬於舉行選舉之日均故意缺席屆時果得法定人數與否尚屬疑問又據安福派方面之消息曹督軍使其胞弟曹鈞氏已帶來運動費一百七十萬元投諸安福派故今次之選舉可以期待成立又聞段派現派人赴保定慫恿曹錕謂如此際決然南下則必與以副總統之椅子對異已分子當極力講撫慰之手段將來選舉必可萬無遺算惟舉曹為副座之主張此獨安福派一方面之利益如舊交通系亦不敢參與安福派之欲推舉曹任副座者其內實含有二個重大事情一由此得保存段派之面目且更獲一大武力之後援二由此可取得重要之一地位使勢力永遠不減蓋徐東海就元首之後必先與南方謀妥協若妥協就緒則北方現時之新國會恐不免於犧牲而王揖唐氏最近之意中亦早知其不可恃以是王氏刻有舍棄議長一席謀長內務之希望但此種希望必俟曹使得任副座後始可冀達目的安福派現在已選擇議員五十名左右以為該派之中堅為獲此五十名之議員又先與該派乾部預約訂定每人現得三千元乃至五千元之巨欵使之推舉曹使但該派幹部之意則欲分兩次佈置第一次選舉會宜先任各員之自由投票除投曹使之票外其餘或叚或馮所投之票必形散亂於斯時也即開收買至第二次選舉會則再得許多之增票又非困難惟反對派若出席選舉會實行投票則必墮安福派之術中故反對派之所持無過於同盟缺席使選舉會不能成立據日昨所得之情報僑園一派亦恐有缺席之舉動安福派方面之策士則日副總統選舉為國會最要之任務倘仍故意缺席則乖議員本來之任務今茲敢行缺席者即將其姓名發表報端以質於國民云云然此種手段假令實施亦未必能使反對者就其範圍也 
[] 時局仍無解決希望 
[] 　　日來大局形勢仍無何等發展關心時局者無不盼望徐馮之表示意思蓋他人尚可以局外自居而徐馮則雖欲置身事外實有未能據政界消息東海迄無正式表示者緣就任後觀察時機如何以定大局之轉移並非一味主和如至不得已　仍應主戰故於事先不尚空談而馮河間雖欲在臨去時期力遏主戰之事但亦須視趨勢如何果極棘手亦必中途抽身俾免再為亂潮所激故現在不肯為積極之表示　　頃據某要人云日昨有中外某某兩顧問特上徐馮解決時局條陳各一件內容主張徐為繼任不妨依法在十月十日就任就任後由前方吳佩孚譚浩明等局部議和一面使西南主和要人來京會商能否息爭已往之事概不過問最後再由在野政客出而調停大局前途自能解決聞徐馮二氏雖似以此說為然但因時機未至不能顯明表示　　趙炳麟此次南行外傳係奉東海使命前往廣州與岑春煊接洽惟據接近東海者言趙氏瀕行之前雖曾謁見東海東海亦僅託其乘便將意代為疏通並未有何使命且此純以東海私人各義為疏通行之有效則於時局不無裨益無效說我捐於中央威信並聞趙氏在京謁見東海時曾以政治上種種問題如國會問題內閣問題副座問題等向東海請示東海僅言西林為吾老友此等具體的意見暫時可不必說起將來看時局情形再定辦法 
[] 叚內閣改組之形勢 
[] 　　內閣問題段合肥決行下野其第一步在勸田文烈代理而叚則以請假形式下台此最初之計劃但現在田氏絕對不願組閣亦不願代理於是東海昨日正式派吳笈蓀往勸錢能訓而錢氏前日方有咯血之病亦決不能擔任昨日下午四五時當局要人又密議往勸閣員以外之汪大變擔任組閣合肥則索性辭職又有一說謂田氏雖力辭然以現在形勢觀之屆時恐不能由田自主不容不就兼代並聞外交一席以陸子欣久懷去志势难强留有以章宗祥繼任之說（又有劉鏡人說）至內閣正式改組之期當俟諸時局稍定以後至少須在今後兩個月外也　　另一消息拘留而合肥自前月發出表示下野之通電後雖經各省覆電挽留而合肥鋻於時局趨勢未為所動頃因東海就任期近預備下野聞內閣全體辭職呈決於雙十以前提出連日已飭辦結束並向東海堅決聲明至其替人為誰則合肥雖與田煥亭錢乾丞接洽兩度而田錢果否承諾未可定東海於合肥既縶維未得殊覺悒怏前日遂有人以暫任命一代理總理而閣員不必多所更動合肥不必遽行開缺之說進乃為合肥所聞頗不謂然蓋已決心下野矣 
[] 張作霖駁吳佩孚電之辭鋒 
[] 　　自吳子玉等寢電發表後北方督軍多希承政府意旨通電駁斥然措詞不外維持東海地位問題獨奉督張作霖一電於南北績戰召集新會等事皆稱係根據元首明令字裹行間語語直逼河間茲特録電文於左可以見皖直兩派近來之內幕矣　頃閱譚浩明等寢日通電顛倒是非淆亂黑白至斯已極此等無稽斕語本屬無庸置辯第恐中外明達之士謂我無人坐令彼輩信口雌黃以一手掩盡天下人耳目而恣無忌憚益釀為人心世道之夏此作霖所為不能已於言也夫譚浩明等亦鳥知所謂法律哉彼日假護法為名姑就法理論今大總統馮公一國之元首亦彼輩所認為由法律產出者前當譚浩明等抗令之始作霖曾派少將劉恩鴻晉謁大總統請示方略奉諭張督若有一師相助即當從事計伐迨長岳無故渝陷作霖復派劉少將依前晉謁奉諭如初曹經略使之南往亦奉大總統明令復由大總統頌布氣死羞死之通電往事具在共見共聞是政府之主戰政策作霖與各省同志一致贊成均係服從大總統者豈得指為非法其他招集參議院修正國會組織法議員選舉法各省區長官依法辦理選舉兩院議員依法選舉大總統亦均奉大總統命令而行又豈得目為非法而彼輩乃一則日不完全再則日非真正民意夫所謂不完全者僅削除叛亂之分子耳非真正民意者僅無暴亂分子耳況兩院開會暨大總統選舉會均足全國法定人數則其所指當然不成問題彼輩又日主持和平矣訴諸天良矣平心而論服從者為主和平乎抑北叛者為主和平乎衛國者為有天良乎抑禍國者為有天良乎至武力強造之說尤屬遊詞自來東西友邦當政爭劇烈之時未有不流血者換言之直可謂之武力解決耳何強造之有近聞有人因國會已成大局漸定亟思設法破壞以遂一已之私不異派員輦金四出運動淆惑觀聽敗壞國家此等僉壬是真民賊人人得而誅之作霖正擬查訪明確聯合同志呈請元首盡法懲辦以謝國人為背禮滅義犯上作亂者戒而不意譚浩明等竟甘為傀儡也總之時局雖危人心不死斯民尚在直道猶存作霖學識固屬庸愚行誼尚堪自信並無新舊黨派之見亦無南北軫域之分愛國者引為同調害民者視若分　一息尚存此志不懈我馮徐兩大總統本天生名世我總理與各同志又皆當代賢豪自有權衡獨操勝算斷不容莠言亂政之輩诪張為幻以逞其爭權攘利之狡謀邦人君子不乏明哲願垂聽焉作霖冬印 
[] 北派督軍反對吳譚寢電 
[] 　　吳佩孚與譚浩明等寢日發出聯銜通電後段內閣大為震動亦發一通電層層駁斥與之對壘現北派督軍曹仲珊等仰承政府意指亦繼續電斥度一二日後將有大批電報傳佈於北京報紙也茲將已披露者姑録如下（曹錕電）通電悉查自南北對抗兵爭年餘全國鼎沸在中央非好為黷武在西南亦屢試言和而竟至擾攘紛紜內訌不已良以侈談法律不足濟事勢之窮競趨極端詎能得折衷之道當相持不解之際馮代總統適將滿期故本屆國會不得不尅期成立明令如集而總統選舉會不得不循序組成應時選舉蓋以一國元首命脈所託若屆時無繼任之人對內對外國將不國稍具愛國思想者當能辦之東海既徇國人之情出而救國必不負國以其勛望隆重必能宏濟艱難現在各友邦亦且深表同情一禮祝賀若我反持異議猶斷斷有所短長是將陷於無政府之地位危險孰甚其在包藏野心自甘分裂者無論矣即使果以尊重法律為心而不明窮變通久之道則徒逞莠說遠於事情恐倡議和平者愈調和愈凌亂雖有大智將束手無措置墬無從其急待疏解者未尋其緒先擾其端譬猶治絲而益棼之不徐圖挽救之策乃務為偏激之論將欲化除全國之軫域者於自身之權限先自混淆彼西南以此言護法恐終不能造成法治以此言和局恐終不能免於戰禍此尤錕所大惑不解者也當此遲嬗之交惟有力維秩序綏靖地方至國家前途必賴中央有所主持庶幾政局重新亂源可弭倘為莠言所惑日事紛呶無補時艱載胥及溺一統華夏將淪於萬劫不復矣安危之機望熟察焉曹錕三十印（王占元電）前接吳師長寢電竟與南方諸將領聯合署名不勝詫異院電層層駁斥義正詞嚴敝處復引伸台恉責以大義一隅之論不足以淆惑聽聞請紓壓系占元（田中玉電）前接吳佩孚等寢電當復一電文日衡州吳師長鑒接讀寢電足見愛國之誠具有苦心敬聞命矣惟法律與事實尚有難以並論者目前內憂外患迫於眉睫玉於法律未嘗學問但揆諸今日時勢與其空談法理貽政府之憂孰若趨就事實暫解倒縣之危茲者元首得人海內稱慶雙十瓜代為期已迫亟應先促東海就職以定人心屆時應如何解決時局政府必有妥善辦法緣年來軍人主張各異意志紛歧實不如聽從政府以期一致對外也（無錫由電）吳譚等妄談法律徒逞已見搖惑觀聽貽誤大局奉揆卒艷電義正詞嚴廊然大公曷勝欽佩遵即逕電吳譚等嚴加指斥力關其非值此遞嬗之際尤宜一致推戴以救民生而奠國本（楊善德電）近見證浩明吳佩孚等寢日通電以本屆國會為武力強造之團會請馮大總統勿受非法之動搖徐大總統不為非法之權利等語曲說亂真逞私欺世至斯而已極矣夫國會問題新者之應否召集當以舊者之應否解散為斷也新會以製憲為大任舊會窮年即另標一幟者亦以破甑何顧為言足見公道自在人心新舊遞嬗既因與論而為之是根本咸基民意立法精神初無少背安得曲而議之東海當選各公使皆銜命趨賀尤見中外傾心人婦天與蓋其和平中正統一區夏必能覆載無私無論何方稍有愛國心者其亦可以已矣況外潮已迫言弭爭者尤應先蠲私見以合謀對外庶雙方委曲求全遂為兄弟如初詎不甚善乃言行相遠變本加厲豈必欲使神州自彼覆之然國情如此法理如彼誰為戎首公道難淪固知邦人明達耳熟能詳河間東海尤不致遂為莠言所動第以混淆觀聽影響殊多不得不糾而正之善德耀珊身任地方惟知捍衛國家維持秩序區區素志諒荷鑒存迫切陳詞祈為垂察善德耀珊東（倪嗣沖電）艷電敬電譚浩明吳佩孚等寢電謬談法律破壞大局鈞電據理駁斥義正詞嚴至深欽佩惟嗣沖竊謂譚吳通電正有不必斷斷與辨者何則本屆國會之選舉招集皆根據法律而來迭經大總統明令公佈海內共聞況參議院之招集為各省長官所承認國會之選舉係各省長官所辦理迨徐大總統之被選也各省則一致輸誠及其通電遜謝也各省又一致敦勸　之法律無可非議證諸人心羣所依歸況賚送證書之日各國公使均往致賀並聲明係奉其政府命令表示敬仰之忱尤見中外臚歡非少數亂徒所能搖惑譚浩明等謬託法律破壞統一本背叛政府也而自謂護法於愛護國家者而轉謂違法顛倒是非任意誣蔑竊謂置之不理自必計無所施羣起辯駁特覺其價值矣現在新大總統就任期近應請積極籌備俾固邦基萬不得因譚浩明一電致礙進行謹電復陳伏乞鈞鑒倪嗣沖叩東（張敬堯電）奉讀　電大義凜然慨自零陵獨立西南稱兵國軍將士轉戰千裡所持以固結軍心發揚士氣者惟在克盡天職一意擁護中央服從命令而已前敵將士如以恪守斯義嚴衛地方始終不懈國家大計悉聽中央主持則希望和平或有和平實現之一日倘踰越職權誤解法理時局糾紛頗難解決小則危及一隅大則牽動全體細繹寢日通電窮本溯源根本錯誤殆不外此夫內爭不已必至亡國同是國民寗不知懼然必雙方見諒乃能統一又必中央主持始得綱領況我輩軍人法律既非歷練政治尤多隔閡奚必以亂煽亂蹈西南偉人之故轍甘以國家為孤注堯自南來至今衹知服從中央不知其他援岳係奉命令督湘亦有明文外如辦理選舉敦勸東海無非遵我大總統之電令而行既不敢逕情直突現露一已之偏私復不甘附和雷同仰承他人之意旨成敗利鈍毫不計及是非功罪絕無容心堯雖不才竊願自勉忠直之忱伏乞垂察學生張敬堯東 
[] 馮徐交替之近聞 
[] 　　徐東海准予十月十日正式就職昨日公府禮官處已通電各省區軍政長官凡有派員來京參預典禮者請速電示以資預備聞此次晉賀人員並不限定名額昨日向禮官處索取入門券者已有一百三十餘員又安福俱樂部亦已通知各議員請於雙十節日齊著禮服同赴公府晉賀東海各議員已一致預備　　據政府方面傳布叚合肥因東海已定本月十日國慶良辰舉行就職典禮特於上月底拍發通電遍致各省通告其事江蘇李秀山江西陳秀峯二督首先來電答覆李電大意謂新大總統依法當選中外同慶得人長江各省一致擁戴即吳佩孚等亦已派人曉解自能了然務請新大總統如期就任以慰民望陳電大意謂總統就職期近賴鈞座毅力幹旋新大總統屆期就任舉國騰歡自當竭誠正告等語同時鄂督王子春總司令張子志亦均有電答復辭意大略相同而李秀山督軍並派代表入京詣賀　　馮河間前擬於任滿交卸時發一通電表白代理任內毫無成效及不干涉政治各節聞近兩日河間又與府中重要人員詳細討論（此電已經秘書擬定草稿）因詞句之間尚未妥善且於時局方面有類罪已言語一似舉端純由一人構成者河間以為不妥故此電尚待修正至河間去職之後據某報消息河間擬募集貲金二千萬元設立一大公司開採鳳凰山戰礦並同時開辦南京兵工廠應中國軍需此種計畫已請徐東海之許諾矣 
[] 倪嗣沖又有辭電到京 
[] 　　倪嗣沖內調入閣之說喧傳已久茲聞倪氏急欲皖昨有一冬電到京大意以病體難勝繁劇自請辭職此電到京後政府對倪尚無辦法大約一時未必能准也　　另據順天時報云政府方面消息日昨下午政府接到安徽倪督軍之急電一通內容略稱刻下本省軍務頗形浩繁實非匪材所克勝任伏祈政府將嗣沖所領軍職一切迅行撤消另舉賢才繼任以重軍務云云按皖省最近現狀益加迫危倪督之地位亦漸陷於不安之形勢又自李蘇督與張文生中將連盟以來該省裏面之暗潮愈覺激烈迄於今茲殆將無從調解故倪督此次之電請辭職恐難再行挽回 
[] 陝事近訊 
[] 　　胡景翼郭堅兩黨在陝活動已久前由寗夏護軍使馬福祥來電請撫胡景翼乃為陳樹藩所阻事未果行聞胡近於前月二十五號已為陝軍誘犯當由陳樹藩於宥（二十六）日電告馬福祥日昨馬使即有電至京略謂胡本望撫心切今既誘犯若准令剿匪贖愆渠必感激圖報再加寗（寗夏）陝合同夾擊陝亂不難早日肅清　　陝省內難未平加以黎天才王天縱等分路進逼沿邊各縣異常吃緊政府曾通電鄂豫晉督軍派隊應接昨聞豫督電政府擬將駐漢口徐占鳳所部軍隊調駐南陽一帶即行抽撥一旅出發援陝業已著手準備不日即可開拔又陝督陳樹藩昨又來電謂陝北形勢緊要請再商王鄂督迅派陳旅即行進駐白河以遏北竄四川督軍劉存厚昨由神宣驛來加急要電一道分致府院略云現據探員報告滇黔聯合軍今因中央兩總統交替在即欲求將來南北妥協時佔有充分勢力起見確已規定舍去川東專以三師兵力侵擾川北請速決定和戰方針如果言戰即請迅派援軍入川以厚兵力否則恐不易支持危局又聞劉存厚昨尚來電報告川滇黔聯軍已與陝省子郭等通欵密相勾結志在佔據陝省以擴地盤請政府加意 
[] 不可收拾之懋功亂事 
[] 　　　　　　　　　　　　　　（成都通信）　　四川西北隅懋功縣轄地千里清時為直隷廳夷漢雜處亂事頻仍去年察都若巴（僧人名）據以稱帝勞師動眾歷久始平今年二三月以來四川北路靖國軍總司令楊寶民之騎兵團長黃正率軍一團防守是地四川警備總司令楊維謀擴張勢力委西路漢軍營長王光培為懋功總指揮官新招兵四營盡力侵佔懋功楊維又委王光培之史王光溥為松理懋清鄉指揮官率眾五連駐灌縣境為王光培之聲援委沈立亭為汶理懋警備司令率軍一營處附特科兵相機援應兩王楊維一意經營楊寶民亦令其黃團嚴守妨地一面又派其第三支隊長冷薰南第五支隊長羅象昭各率軍二營餘屯駐灌縣內為援黃計於是兵禍起矣八月上旬王光培率軍數千進襲崇化屯（懋功屬分為五屯每屯置屯員如縣佐然）克之自是以後黃團長率所部日夜激戰至八月十四日將崇化收復當時變方均飛報成都請援兩楊總司令均促援軍由灌入懋援軍同時並進行至灌縣內水磨溝地方即行開戰後經灌縣知事馳往調解始休王光溥之軍則一面作戰一面派一隊潛入懋境矣後羅象昭擒犯王光溥王之軍隊乃另舉長官不遽入懋九月中旬王已解到成都交軍法課訊辦當王光溥部下之潛入懋境也王光培正率軍數千分兩路反攻崇化挑敢死隊千人於八月十九二十等日與黃正之軍血戰於江卡崇化一帶黃軍人數雖寡但係久經訓練之軍且黃又親行督戰雙方鏖戰數日崇化失而復得者凡數次八月下旬某日晚間王軍又襲崇化黃正商同懋功知事歐陽文調團丁千餘人守城親督大隊接戰黃氏於是役喉部中彈兵因以退黃受傷後退到懋城設險防守而其傷尚不甚重王軍迫近懋城黃見城危而人民又十分驚恐於是又復率軍出戰因受傷之故在大隊後督戰忽被抄繫黃前線之軍見其被圍士氣頓減黃氏被圍激戰二日一夜重賞部下始能突圍而出而其所謂援軍准羅兩支隊又被陰不能到王光溥部下之援軍復已入懋黃軍遂腹背受敵不能再戰矣此八月杪軍事情形也　　黃正見勢難支為保全實力起見率所部棄懋城由懋南小道向天全縣退去自是而後懋地完全為王興培所據最近黃正之軍已到天全屬之靈關復由靈關取道蘆山鎮西山青龍關及卭州火井磺水口一帶欲到灌縣會同冷羅兩支隊再謀恢復至黃軍現存者尚有六百人左右惟子彈缺乏將來此事尚不知如何解決所異者兩楊氏均係國民黨要人而因各謀擴充勢力之故遂不惜犧牲一切現四川靖國各軍總司令熊克武對於此事已迭次嚴令楊維解散王部取消其職但楊抗未遵行近且有棄兼任之成都警察廳長職率軍親到灌縣以經營松懋等縣之說 
[] 南方之統一南派說 
[] 　　　　　　　　　　與統一北派相對　　西南各省駐粵軍事代表近上軍政府書條陳法律政治軍事之大問題力求內部統一其書云溯自辛亥改革以來琢歷七年變故四經吾民黨拋無數之頭顱竭無量之心血而猶屢遭意外之失敗無美滿之結果推厥由來皆軍事上乏統一之計畫政治上無一致之主張各行其是莫軌一轍每至不可結束之時則敷衍了局關於國家根本問題縣不解決是故和局甫竣爭端又起紛 
 
 
 

Page 7

 
 
紛擾擾迄無寗日人民飽受無窮之痛苦而國家日縣於風雨之中凡吾同人罔不痛心今我西南護法起義血戰經年尚無解決之期詳察內部情形仍由軍事上與政治上無統一之計畫竟成一種漫若散沙之現象近幸軍政府告成此後一切進行有所統屬關於戰各之主張應即早下一定之決心免再遷延時日貽禍地窮吾人職司代表責無旁貸援擬一種具體方案臚陳左方以供採擇 
[] 李耀漢之免職問題 
[] 　　日昨軍政府因任免省長問題迭經粵籍國會議員葉夏聲等提出質問軍警同袍社亦因此事開會討論軍府雖有覆函說明理由但此事仍為粵人注意茲聞粵籍國會議員黃元白饒芙裳謝良牧諸君昨有函致省議會羅議長有所商榷其原函云敬啓者昨閱報載軍政府任免省長問題與論謨然有謂越權有謂違法謂越權者日查修正軍政府組織大綱規定條文並無任免官吏特權今者以法律無可根據之時忽而特任督軍忽而特任省長是為越權謂違法者日修正軍政府組織大綱第十條條文載明護法各省自主政府之職權一仍其舊今無故而解除李耀漢省長職任是為違法由此兩說而證於現在事實徽聞軍政府尚振振有詞也誠以西南自護法以來對於中央官吏之任免已無秉承之可言惟凡百庶政而地方官吏之黜陟更換亦為事實上所不免茲則軍政府已因任免省長一呈惹起與論反對弟第緬懷桑梓不能不急謀補救竊謂省長本屬民政範圍地方制度之省長民選為自治應有之精義亦為護法時代人人所共有之主張即徵諸已往民國元年胡氏督粵省會選舉之日羣情翕服又去年朱慶瀾離職粵省佈告自主省長一職亦經省議會兩度之選舉與論罔敢或異誠以先例具在民意所寄亦未敢有悍然不顧者今則時局稍殊而危機更迫貴會應宜當機立斷將繼任省長舉出一切糾紛因而解決越權者得以轉圜藉口者亦足平情安危所擊亟望足下與貴會同人審察之為幸黃元白饒芙裳謝良牧同啓九月二十七日　　參議員陳子楷致軍政府書云軍政府總裁諸公鈞鑒敬啓者楷廣東人也自正式國會與軍政府先後成立於廣東子楷得以備員列席躬逢斯盛目睹新猷寗不樂觀不謂數日以來報章騰載函牘往來忽有以軍政府任免廣東督軍省長之故牽動法律問題而影響或將及於治安問題者心所謂危敢不披瀝為我總裁諸公一痛陳之夫西南護法各省之有軍政府國會非常會議之所產生也軍政府之職權國會非常會議之所賦與也前軍政府之組織大綱其職權採概括之規定今之修正軍政府組織大綱其權職乃取列舉之規定界限至嚴條文至晰凡所以別於約法上大總統之職權而已必如報載軍府覆許議員等書所言內而部屬職員外而地方官吏當可心行使政權而任免之是西南六省之督軍省長與其一切官吏皆得以軍政府一令之喜怒而任免之也任免官吏乃約法上大總統之特權信如所言農事試騐場之軍政府即儼然一約法上之民國正式政府也軍政府之政務總裁七人即嚴然一約法上之化身總統也何必再由國會之選舉何必國會非常會議之規定伊古以來以莫須有三字濫用法權曾聞之矣未聞可心將母同三字解釋法文者北京政府人人得以非法議之非法云者其所謂法非吾法耳無而為有是則無法政府而已人其謂諸公何此就法律論之不能不痛陳於諸公之前者若以事實而論前軍政府之職權以大元帥一人行使之今軍政府之職權以政務總裁七人之列席議決而行使之曩以大元帥之威望其命令猶不能實施於四川今之政務總裁法定七人尚未足數顯欲以三數人之政務會義下一令而西南六省之軍民長官進退自如其可得乎此以事實言之又不能不痛陳於諸公之前者況乎軍與以來西南羣帥地醜德齊其所以翕然共戴一軍政府者以諸公為護法領袖即為守法之模範倘事事依法而行猶虞黠者之或軼今元法而曲辯之日有法恐尤而效之此後之我行我法者接踵而起則廣東騷然矣夫廣東者西南護法根本之地也國會集於斯軍政府亦集於斯萬一必以軍政府一令之故激起絕大政潮皮之不存毛將焉附言念及此不獨廣東軍民之所不願國會同人尤滋不欲即揆之總裁諸公之初心恐亦料不及此語有之君子之過如日月蝕子楷為桑梓計為西南計為國會計並為軍政府自身計竊謂今日法律之爭解鈴繫鈴仍在諸公之手倘必日令莫予違夫復何言否則一張一弛權在諸公如荷不棄荔蕘即日取銷前令所犧牲者不過一紙之威信而所保全者廣東一省之治安西南護法之根本即國會同人亦得以安居粵垣或莫議憲之前功吾知天下之謳歌我總裁諸公必不獨廣東三千萬人已也休戚所其冒昧奚辭藥石之言幸采納焉敬請安鈞伏惟埀鑒　　張國權陳汝超等上軍府書云軍政府總裁諸公鈞鑒連日閱報見有議員數位對軍政府任免文武官吏發生疑問諸公已有一度解釋然乃未能滿議員之意竊以議員提議質問政府須由議長將質問書送交政府始負答覆之責否則議員數百人俱可以私人名義質問而政府須一一答覆恐諸公亦疲於奔命矣當此國命將絕之時固非空談所能裨而諸公護法有責亦當分清此種權限也一得之見尚希注意焉張國權陳汝超等謹上九日三十日　　李耀漢致省會書云省議會議長議員鄉先生大鑒敬覆者耀漢無狀徒擁虛名所以逕回肇慶專理防務久欲向貴會辭職免至代人任過貽梓裡羞因貴會適在閉會期內辭職書無從投遞迫於無奈暫緩須臾乃日前軍政府發出命令免去耀漢本兼各職為權限計本可以置若罔聞但為個人計欲趁此藉端卸責況接任者係耀漢所最親信之翟汪翟汪上場與耀漢無異故對於省長一席更無所謂去留問題乃屢催翟汪接手伊竟決意不就而諸先生復以全省治安來相責備幾令耀漢無地自容耀漢與諸先生皆廣東人也桑梓安危均有責任既奉明教不得不勉為其難目前全省治安耀漢定必竭力維持以冀無負諸先生之所屬望敬請諸先生從速開會耀漢即將辭職書咨送貴會籲懇通過另舉賢能接替俾我早釋仔肩因既由貴會選舉而來必向貴會辭職而去諸先生關懷桑梓素所欽佩耀漢愚鈍請錫南針傳此即頌議安諸惟朗照不備弟李耀漢謹覆　　肇軍各統領挽留李耀漢電云肇慶李省長兼肇軍總司令鈞鑒我肇軍經鈞座一手締造十有餘年全軍服從如子依母現聞鈞座擬辭總司令兼職驟聆之下大失所依無論時局如何我全體肇軍仍應一致擁護切懇鈞座勿萌退志以繫軍心大局幸甚統領李慶邱可榮黎鴻章古光陳均義暨全體官佐目兵等叩 
[] 廣東之借欵與賣艦 
[] 　　粵省因維持紙幣由廣州總商會向台灣銀行借款規復兌現一事迭紀前報茲聞借欵合同經於二十六日在總商會正式簽押總協理坐辦等皆簽名只有商董二人往港未簽經此多數畫押後台灣銀行已認為有效昨星期六日即派員赴港向該行會商撥付手續兩日間便可交欵至此項借款之數為日金八十萬以現在市價核計僅值港紙五十餘萬總商會收到此款後尚非遽以規復兌現係將此款分交各銀號生息作為規復兌現預備金之一種而已聞粵吏現將某項變賣可得百三十餘萬約一星期方可成立若此款到手即規復兌現矣變賣廣海艦沉寂已久紙幣價格因之日落據聞近有法商柯露苾願出價承買由譚紳碧珊介紹在督軍署議價該法商願出香港紙幣一百一十五萬元按照現在市價紙水五三算折合廣東雙毫一百二十一萬零九百五十元承買該艦聞已經督軍批准所定交易時間由九月三十號起至十月九號止倘該商逾期無銀繳到即作無效且於期內如有他商出價過於該商所出之數仍須照數加足否即將前批取銷云云當已於九月二十八日批令知照然則回復兌換當在早晚間矣 
[] 贛省會怪劇之第四墓 
[] 　　江西省議會選舉議長迭開談話會因臨時主席問題兩派主張不同終無結果於是今日（三十）又續開第六次談話會因讜言方面定本日午後一鐘開選舉議長會遂將談話會時間移前一句鐘於十二鐘開會乃鐘點已到人尚未齊遲至一句鐘各議員始陸續入席劉濬源發言謂今日是否要臨時主席邱玉麒云不要主席亦可大家有話隨便談談黃炳煥不贊成陳鐘傑即云第一次主席為楊君泰遇今日應仍推為主席一部分人掌聲大作楊乃蹣跚登台期期艾艾欲吐仍茹李澤蘭乃教之云請大家發表意見楊始依様葫蘆云大家有意見儘可發表言甫畢合羣方面忽大呼云且慢人數尚未到齊何得率爾開會黃炳煥謂人數已足諸君儘可發表意見龍欽海雲本會非一二人機關當俟人數到齊方好磋商許英徐文耀二人即厲聲云看今天動靜決無磋商餘地不如散會黃用中見兩方語言沖突恐又鬧大亂子遂登台發言云主席問題競爭多日尚無解決吾人為同胞代表當為人民謀幸福今乃因此事屢起爭端殊屬無味希望大家平心靜氯好好磋商鄙人前閱上海報紙載有浙江省議會臨時主席亦係用票選出本省何不倣行至投票手續儘可仿參院辦法以期週密而免紛擾黃炳煥云鄙人亦會見報章載由東議會主席係作公推陳鐘傑贊成後說而歐陽煒則認公推為不確當邱玉麒與之爭辯謂浙江係選舉臨時議長不是主席並反復辦論多數應服從省數正爭論間議場之一角忽有極可怖之惡聲審所自來乃為郭衛城與吉安府議員某甲不知因何事爭鬧大發脾氣某議員見不是頭路乃請主席搖鈴維持秩序並要求將投票及公推兩種辦法付表決當有人主張先將投票辦法書於黑版於是楊泰遇乃手持粉筆大書特書云贊成投票選舉臨時主席者請直立燕世經主張先查點人數遂由速記分排查點報告共到議員一百十三人主席乃以票舉辦法付表決起立者五十一人（少數）郭衛城遂大呼請以公推辦法付表決同時忽有人接言云投票既係少數公推自屬當然何須表決快散會快散會黃人庸見此情形恐又走散乃起立請繼續討論選舉手續劉濬源等以黃固執一偏無討論餘地不如各歸去休於是一鬧而散不謂此幕方終未及一句鐘又接演絕無僅有怪劇矣　　午後三時零五分秘書報告法定人數已足並宣佈省公署來函接內務部儉電十月一日為孔子誕辰各公團均放假一天以表誠敬議員中有距離過遠者因聽未清楚秘書乃又朗讀一遍眾始無言讜言社此時已深悉合羣系組織議長手續業已完竣乃搶先發言欲佔取臨時主席謂推楊泰遇場聞命即徐步登台高踞上座同系鼓掌以表贊同合羣系惡其不俟他黨贊可亦推氣味相投之黃人庸黃亦毫不謙讓巍然居於楊左一議場同時忽有兩主席登時四面鼓掌聲與譁笑聲大起黃炳煥首先發言謂既已推楊安有推黃之理龍欽海云推楊推黃無成見惟須多數贊成斷不容少數人獨斷讜言派議員有名徐文輝者性暴烈且恃勇力每度開會均占座前席今見楊先黃後同踞主席位次乃忘其自身為議員迭次跳躍戟指向黃人庸怒罵云汝如居此席是無廉恥汝想座乎汝亦思配不配黃不能堪甫欲有言讜言派即趁勢鼓噪謂主席不能發言滾下去滾下去合羣派如曾振五等亦起而叱楊滾開於是呼打之聲震及屋瓦全場鼎沸秩序大亂歷五分鐘人聲始寂邢秉鈞發言云主席發言已失主席資格應令黃人庸退席歐陽煒劉子貞引暫行法為黃辯護邢黨喝打之聲又起此時徐文輝勢如顛癎往來喝罵罵曾振五為胸無點墨不配發言罵黃人庸為下流無恥不知自愛歐陽煒引用法律徐又謂汝也配談法律又因歐陽發言為安福鄉間徐又云汝都都都說大半天直是無異犬吠被罵者因畏其凶暴多隔席與之對詈不敢近前徐忿無可洩乃又欲躍登演壇毆黃人庸此時不特黃派忍無可忍即旁聽席見徐過於猖獗亦代抱不平登時呼打之一片聲又起呌囂之中有人謂此處不能打架要打可到東院或會外比較比較統計開會至閧散不到半句鐘出會場後各派猶蜂屯曦聚討論今日之孰是孰非讜言派邱玉麟自知理曲欲作調人謂兩派可各推主席一人抽簽定之何如合羣派雖贊成其說然人眾已散而不復合矣不移刻吉安派之歐陽暄來邀賀調元謂徐文輝此時猶在號舍咷罵非打不可聞者皆髪眥欲裂擁往尋徐幸此時徐派見賀等問罪師至乃一再謝過極力攔阻且號舍前狹巷人眾亦非英雄用武之地故賀等乃隨風轉舵未實行交手惟吉安派於返號舍後擬用文明對待辦法舉人質問徐文輝以何項資格配胡亂罵人當正演大武劇之時復又一小武劇為之點綴因葛第春前為民學份子本屆忽投身於讜言社竟得雙料投票之資同區議員蔡方璿在號舍用冷語譏諷葛不服與之辦論被蔡責以巨靈之掌（一說謂被人攔阻掌未及頰）葛自知不美乃抱頭鼠竄而逃至於是日議員互罵之通用語大約為下列數種一混賬二王八蛋三放狗四打、、、五解散解散六滾出去七不配不配八不要臉九無謙恥十可惡的東西據上以觀是村婦與台平日所脫口而出者不謂堂堂人民代表竟摹效之焉呼江西省議會鳴呼江西省議員 
[] 杭州快信 
[] 　　張載陽師長偕四旅潘旅塔樓綱昨已因公赴閩師部日行職務暫由汪參謀長鎬基代理　　浙江緝私統領趙廷玉因海甯袁化鎮監警肇禍槍傷平民案督率不力袁運使極為震怒昨已電請中央予記大過兩次營隊各員分別撤差示儆　　浙江緝私趙統領與袁運使意見不治愈鬧愈深現經憲兵司令官陳樂山為之排解可望釋嫌和好　　此間銀行公會現已由中國交通等行發起組織不日可望成立楊士琦昨由滬乘特別快車蒞杭寓西湖楊莊聞勾留三五日即須部署北上　　荐橋東山弄口張三太傅專祠基地前被警廳改建小菜場現該祠裔呈准內務部咨行到浙重建恢復已由警廳擇定長生路二等地尅日與工　　軍械局長蔡鼎彝昨由滬公畢旋省候補知事唐永錫同日亦由崇德喜善二邑提欵回省分赴兩署報告 
[] 南京快信 
[] 　　何宗蓮已於昨日乘津浦車回京復命李督派代理副官長李登科恭送渡江登車　　聞李督已復電中央贊成舉曹錕為副總統齊省長擬派政務廳長蔡賓善入京賀東海就總統職聞倪嗣沖日將由蚌乘車入說賀東海就任並與某當局有所接洽　　長江巡閱副使王廷楨昨日午車由回浦即渡江晉謁李督密談數不時吳佩孚昨復電督允緩撤衡慢防軍一星期內當維持現狀贛陳光遠代表李廷玉昨乘津浦車北上奉軍旅長王永川與李督接洽後已於昨日午車回蚌聞日內尚無輸載送故該軍緩日來浦　　奉軍旅長王永川派郭章兩副官在浦設立兵站籌辦運輸事宜第七十四旅旅長陳調元電軍署報告隴海鐵路楊樓間之鐵橋已修復日內可通車已派畢團防護路線　　徐州張文生電告隴海路停車後無奉電過徐地方安謐聞開抵蚌埠之奉軍近由京領得子彈八百箱前日已運到蚌埠倪軍與奉軍前日小有衝突經倪沖某官帶衛隊彈壓已調解無事　　李督擬挑遠陸軍補助教育團員二十名咨送參戰處效用東海派李國杰來寗與李督有所接洽昨日午車抵寗蘇省會議長問題競爭頗烈現終日徵逐於各酒館各施聯絡手段恐開會時將成難產　　直省議會電江日開第二屆第一次常年大會 
[] 地方通信 
[] 　　蘇州　　委勘各縣收成　吳縣公署昨奉財政廳訓令略謂蘇省各縣田畝收成業經本廳通令按照前頒則例分別呈報在案茲屆秋禾刈獲之期七年分秋收分數亟應趕速勘辦分別定案凡應征成熟務當照額全征以重正賦設有歉收縣分亦須核實厘剔酌量請減不得揑熟為災含混開列茲派委夏鳳翔分赴吳縣無錫武進宜與江陰等縣會同各該知事認真履勘造具實征清屾送候核辦除委任並呈報省長外合亟令仰該知事即便遵照辦理　　防務又嚴　蘇城警察廳長崔怡庭於本月二日上午十時召集各區署長各隊長及各科科長巡官等會議防務至下午一時始散刻下每晚各區署已實行派警廳密梭巡即站崗警士亦已一律荷槍矣　 
[] 無錫 
[] 　　呈請保護膠鬲墓古蹟　無錫東北鄉懷下市膠山相傳以膠鬲得名惟歷年已久古蹟失蹤邑人侯祖述於清理縣公署案卷時發現先緒元年邑令廖論諭飭捐地入先賢膠鬲墓道之案方知僇鬲之墓確在本邑省通志徵方事赴懷下市調查經鄉民指引始於膠山相連之年腿山（邑志作龍腿山）延聖殿後石馬灣尋獲碑鐫商朝大賢膠鬲輔德墓係嘉慶十六年闕德璋所補立十數丈外剩殘缺石馬二匹廖令所立碑記則未見現已呈請官署請為清釐界扯厚加封值云 
[] 楊州 
[] 　　繁盛市街之大火災　揚州多子街素為繁盛之區商店林立五日上午四時街北鉅福與盆桶店不戒於火致肇焚如延燒元昌衣莊乾豐裕布號義順源布號水倉永和煙號肉店聚福泉茶館祥裕公高糧酒號同興源錢莊新泰祥廣貨店街南恒泰祥操衣店九華銀樓連陞元帽店永與康鈾錫號（此店本擬今日開張)豫隆祥錢莊寶盛金珠號稻香村茶食號永泰衣莊汪啓源錫店乾豐裕煙店紫陽觀吃食店北頭大儒坊慎和錢號香店吃食店茶爐南頭埂子街義與昌南貨號森太昌炒貨店義與隆酒店徐震源紙店對面祥源肉鋪西頭小東門街萬與槽坊對面燒餅店公與鴨店等四十餘家該管警長朱康侯率警士及憲兵巡緝隊等鈞到場彈壓以防匪徒乘火打刦經各處救火會水龍護救壓一小時之久始行滅熄綜計損失約在二十萬左右誠數年來僅見之大火災也　　請存監棧　兩淮運使因奉北京稽核所令飭商議裁海門靈甸港儲監棧一案茲業據濟南商人大德大阜大有晉等聯名稟復謂關係海運未便裁撤張司長遂於四日詳監務署核奪矣 
[] 南京 
[] 　　盜銅工頭開除　製造局機器廠工頭鄭厚榮於停工期內私盜銅條九十餘磅昨日被該廠管理查獲旋由局長牌示鄭厚榮身為工人表率膽敢偷盜銅料本當送交軍事執法處治罪姑念在廠多年立即開除以儆效尤云云　　巡警自戕之所聞　南四區於上月三十夜突聞槍聲據警廳派員查得係巡警王鏡清聞槍自戕聞因母亡銷差未准所致是夜擕槍至後院將槍縛於左腿之上以手支牆以右足踏動槍機其首二槍未中第三槍中於左臂第四槍中於胸部遂倒斃牆下該區巡官未撤差亦未降職云 
[] 杭州 
[] 　　水利議事會紀事　浙西水利議事會於十月四日下午一時開會由張會長主席議決六年度水利經費決算報告及本會六年度經常臨時各費決算報告杭縣陳志孝等請修上泗鄉塘閘河道案決俟下屆提前核辦餘杭章經伯等請修南苕溪塘及西涵陡門撥欵補助案決俟開浚南苕溪時再行核辦嘉與屠善生等請開公井撥欵補助案決酌撥七百元以資補助議畢散會　　省議會議長消息　省議會各屬議員均已紛紛來杭對於正副議長各有主張一以阮荀伯為正周萍威姜會明為副一以周萍威為正阮荀伯姜會明為副前屆議長秦吉人亦有蟬聯消息前全國巴合馬賽會監督陳琪亦有主張舉為議長者各在分道進行云　　金融近訊　近日甬紹滙水又見逐漲四日紹滙五十五元有奇甬滙水亦跟漲至三十四元以各方面推測皆因紹單囤積尚多且杭掉有達於極度之議而紹拆尚無增加之望以致售紹單者頗為踴躍而滙水則因之步上勢難壓制一般拋杭囤紹者於此殊抱悲觀也 
[] 嘉與 
[] 　　儲蓄會案之近訊　嘉與新塍鎮江廷溈盛同枝等於去年仿照滬上萬國儲蓄會在該鎮設立儲蓄會經該鎮屠江花等呈控實業廳由廳飭縣傳案訊究張知事將江等傳案一再訊問已閱多時案未結束現聞有先飭該管警佐將儲蓄會勒令解散之說因之各儲戶紛向該會索取儲欵一面具呈官廳飭令給還　　南湖青菱之獲利　嘉與南湖中產有圓角青菱為禾邑著名特產味亦鮮美每屆晚秋居民例向種戶購買今歲湖水適中產菱甚豐各販戶將青菱收買運往滬杭寗蘇等處銷售故菱介頗高每斤已漲至二十餘文種菱者咸得重利云　　學生之失蹤　嘉與城中集街縣立第一國民學校四年級生張昌基楓涇人（年十五歲）於日前因事請假返家已閱多日未見該生返校校長梅友香即去函詢問據該生家族覆稱張昌基已於某日到校而校中至今未到該生家族已遣人四出找尋矣 
[] 廣東 
[] 　　尊孔聲中之孔子蘭　新城萬壽宮廣東孔教會堂刻因聖誕期近特將屆期恭祝各品物預行佈置整齊會前高搭彩樓比之往歲尤為宏偉內堂各地洒掃潔淨連日陳設極忙各盆景中除時花古木外現有某園主人送出孔子蘭一種必屆孔誕始行開花尤為特色聞南番兩縣士紳決定是日同往行禮並在堂內設筵誌慶廣府學宮禮堂值理亦將一切品物預行備辦以壯觀瞻聞政界方面是日省長令行粵海道暨教育科長同赴學宮行禮其餘學商各界亦均縣燈給綵預備慶祝故各生花店燈籠店旗幟店等均有應接不暇之勢又聞西關各繁盛街道如沙基大街打銅街槳欄街十七甫油欄眾約等處昨已先行預為佈置全街張燈結彩大開菊部助慶更議定一致休業慶祝廣府學宮暨孔教學恐是日前往行禮者過眾已請警區派隊到場彈壓 
[] 濟南 
[] 　　飭屬稽查私硝　省署准官硝總廠公函云近來外人在魯省迭次私購火硝若不嚴行取締深恐釀成交涉重案茲經呈奉中央核准將魯省各縣按照四道轄境劃分東西兩路以濟南膠東為東路稽查區域東臨濟寗為西路稽查區域各設委員專任查察外人私行購運火硝事宜請即飭屬協力偵緝　　調查未開銀鑛之通飭　省署奉財政部咨開自歐戰發生各國爭購銀塊致使我國各埠銀根非常緊迫急宜廣開銀鑛以導利源而維市面仰即通飭各縣實查境內有無未行開採之鑛區急行呈報以便設法開採並將調查情形隨時報部以憑核查 
[] 雜評一 
[] 　　省議長問題　　今日之省議長又成為賣買之一問題矣夫省議長之關係何等重要前此雖亦競爭運動然未有敢公然以金錢交易者自此次參眾省各議員公然以金錢交易而後餘毒所煽遂流及於省議長於是江西之讜言合羣兩派乃發現此可駭可恥之怪劇一演再演不已幾至不堪形諸筆墨人心如此議會如此嗚呼其亦可以已矣　　然吾謂江西之省議會亦僅開其端耳其繼起而醖釀待發者必下止一省不知此醖釀待發之各省會將以江西之搗亂為鑒而幡然有所覺悟乎抑恬然不以為怪而必欲步其後塵乎吾以君子之心度入終謂其不至有江西第二出現也 
 
 
 

Page 8

 
 
   
 
 

Page 9

 
 
   
 
 

Page 10

 
 
[] 本埠新聞 
[] 　　美棉歉收之影響　　字林報云本埠庚與銀行紐約經理來電徵實昨日所載美國無線電報所傳關於美棉報告消息據稱十月二日政府宣佈本年之棉花收成至九月二十五日止預計為百分之五四.四共有一千一百八十二萬包而無線電所傳為一千一百八十一萬八千包其數殆確此為本季末次所發報告收成低至百分之五四.四實為多年來末次報告所未有查近十年來報告中之最低者猶有百分之五六.三之多乃在一九一六年是年實收一千二百九十四萬一千包　　日本所需之棉大半由美國印度運入今兩處皆議規定棉價分配用途日本棉為將因以受不良之影響故全國大起恐慌上星期大阪接美國來電所述亦同略謂美政府將規定棉之價率會同英法施行官場管理之制並謂英法美三國將合購棉花全額百分之七十按照本年收成計之約八百萬包每磅之價不逾三角云九月二十五日大阪又接一電謂安南西貢茍無法政府所發之執照未必允許棉花出口至於印棉則印度政府非增徵什一之出口稅即將管理棉花之供給按日本輸般公司三家曾依照棉花百磅取運費美金兩元一角五分之率承載美棉二十萬包至日本定於九月一日至十五日內起椗此為攤派之五十萬包之一部分云 
[] 續募美國自由公債之進行 
[] 　　南北市兩商會正副會長會董等因擔任勸購美國自由公債特印刷代募公啟交由贊助員三十六人分別向各商家切實勸購公啟如下　美國與我國通商已逾百年不佔海口不租地界更以庚子賠欵退回中國扶助教育又捐紅十字會巨欵接濟中國被災難民友誼素敦不必細述現募第四次自由公債可得穩妥之債息又獲升漲之希望大凡各國各債為戰事而募者視力量之強弱為票價之漲跌回憶數年前某國公債漲至一倍以外即始目前之金價為數十年來所罕遇從前華銀一百兩買美金七十元今則可買一百三十元此何利哉大凡囤貨居積貨物不生利息更有保險棧租之剝削此項公債簡便穩妥毫無虧耗自美國出兵以來勢如破竹一旦平定債票飛騰銀汛如舊金價大漲雙方利益豈有限量得價即售奚論年期尤可聯絡感情以答美國友誼所謂一舉而數善備惟祈格外竭力互相勸購以成盛舉實為盼禱華商贊助員共舉三十六人均可接洽特此佈告　　又又滙報云本月五日美國第四次自由公債共售得美金洋三萬二千七百五十元連前數及各埠所售見之數共美金洋六十萬零四千五百五十元 
[] 全國教育會將開聯合會 
[] 　　本年第四次全國教育會聯合會本定在湖南開公嗣因湘省慘遭兵禍經該省教育會商准各省區教育會因交通之便得移滬開會改由江蘇省教育會辦理九月初該會即組織事務所通告成立呈報教育部並先後函電各省區教育會提出議案推舉代表准期雙十節開會茲悉北京江西黑龍江湖南河南等省區教育會均已備有議案其已推代表報告到會者彙録如後　教育部代表胡家祺　北京教育會代表陳賓泉梁錫光　江西省教育會代表項賡雲吳樹枬趙賓鴻　黑龍江省教育會代表劉鳳池　　湖南省教育會代表孔昭綬朱劍帆　京兆教育會代表李搢榮劉濬清　直隷省教育會代表劉烱文楊桂山　山西省教育會代表蘇體仁　奉天省教育會代表孫其昌梁成柏石玉璞安徽省教育會代表趙綸士孫毓琨鍾鼎　河南省教育會代表王卓午時經訓張金鎬　又山東吉林兩省教育會復電代表已舉定如期到會 
[] 維持會尊重煙禁之議案 
[] 　　英文滬報云崑山花園路五號教會所組織之維持會既聞某某土商與政府官員締結合同將以大批鴉片行銷於市之消息又得陝蜀滇黔今皆種煙之報告故對於煙禁前途殊深焦慮乃決定議案四條一通告華人教會使其注意於煙毒復職之大害勸戒同人並籌辦禁煙大會及以文字鼓吹與論二上書中政府陳述從前煙毒之情形與近年掃除煙毒之辛勞懇其速定辦法以免死灰復燃再英美政府已向中國抗議此事並宜請其力予扶助俾使中政府得除煙害三調查近日鴉片貿易之內容不壓其詳以及復種鸚粟重染煙癮之情形四舉董事三人中英美人各居其一職務在實行上述議決各條並採集見聞編輯報告 
[] 與築依周塘馬路近聞 
[] 　　上實兩邑依周塘馬路與築以來工程已將及半中間橋樑現亦趕砌泗門汀泥橋椿並著手與建橋面惟該路將來尚擬通行電車由滬達淞故橋之式樣仿照新拉圾橋全用鋼鐵製造以期堅固路面工程預計月底或出月初即可告竣閘北工巡捐局擬俟乾路工程完畢後即將中間枝路（由該塘中間接連直通江灣）繼續開癖所有測勘等種種手續亦已完備矣　　該路與工以來所有各兵工搭蓋之廠棚大都佔用民地田禾產除難以耕種且尤耗費糧忙雖經工巡捐局與經董等核議巾償至今未見核發故各鄉民擬請經董轉商該局從速核發以償損失　　中外商人在該路兩旁購置地產創設實業工廠者業已不少現該路中間虬江橋堍浙商董某所創之裕成染織布疋工場已將落成開工織造聞該橋北堍刻又有某華商購地數十畝創一棉紗廠不日亦將與建云 
[] 再誌江寬案開審之預備 
[] 　　招商局江寬輪船被楚材兵輪撞沉一案已在江南造船所海軍司令部組織審理處訂於星期一開庭等情迭紀前報茲聞總商會已聘請律師並通告遇難各搭客家屬來滬接洽以便屆時到庭備質而招商局業產科經理董事傳筱庵亦聘定律師將江寬船價值與在船中西各職員等損失及撫恤各欵開列清摺以便附卷呈送審理處主任核辦 
[] 國慶紀念與總統就任之祝典 
[] 　　本埠軍警行政各機關昨日同接北京國各院來電略謂本月十日為國慶紀念又為新選徐大總統受任之期應舉行慶祝典禮所有京內外各文武機關商民人等均於是日縣旗結綵駐在各地軍艦於上午十時鳴砲二十一響陸軍放假一日各學校停課一天以伸慶祝云云 
[] 浙督員慶賀新總統受任 
[] 　　浙省楊督軍近以徐總統已定十日受任自應前往慶賀惟浙省防務吃緊不克親自晉京故於前日特派本署範參謀長為代表赴京慶賀 
[] 第四師新兵過滬後之消息 
[] 　　陸軍第四師此次派員前往山東招募新兵三營業經過滬轉送松江編練已誌前報茲悉此項新兵到松後即經浙督軍楊兼師長命令一併編入補充兵第二團部下歸該團長田炳洲訓練聞田團長昨日已派教練員將新兵三營著編制並速教練各項操法云 
[] 顧部洋員由京來滬 
[] 　　文滙報云中政府顧問莫理遜博士四日由京抵滬日內擬作香港之游 
[] 日人商業之發展 
[] 　　歐戰發生以來日人在華商業著著進行不遺餘力而尤以輪船公司獲利為最巨本埠日商現正積極發展除購鴻源裕源等紗廠外又租楊子碼頭擴充航海事業近又購買浦東老白渡長義源茂榮大等華商之三雜貨棧其地約二十餘畝作為改建堆棧之用並擬在高橋地方購地六百畝創一巨大工廠云 
[] 預紀南滙高小二十週紀念 
[] 　　浦東南滙縣立第一高等小學校於前清光緒二十五年由邑顧旬侯創辦其時風氣未開備歷困難嗣由朱子灝徐耐冰繼續經營規模始具後於光復之際被燬於匪旋就惠南書院舊址繼續與辦定為縣立迄今已及二十年茲定於本月十日十一日開二十週紀念大會函請留日學生救國團張民權等蒞校講演現在籌備一切屆時又值雙十節國慶紀念想必有一番盛況也茲將該校預定會場秩序列下（十號）開會　演說　展覽成績　運動會　幻術　提燈　（十一號）學藝會　童子軍游戯　文明新劇　幻燈　同學聚餐　煙火 
[] 續誌屠夫怨恨姘婦之凶劇 
[] 　　莘莊鎮鄉民莊永生之妻周氏（即小妹）背夫逃出與屠夫魏林生姘識同居浦東塘橋鎮近為莊查悉往領魏一時氣忿突持屠刀將該氏肚腹戳傷並向自己腹上猛戳一刀以致肚腸流出兩人受傷極重由警函送地檢廳訊判莊永生等收押魏與周氏發送新普育堂醫治等情已紀前報茲悉連日由該堂董陸伯鴻特請北市某西醫到堂為之療治現魏之肚腸雖已納入腹內然與該氏所受之傷均甚沉重恐終難保全性命云 
[] 鄭洽記土棧刦案辯論終結 
[] 　　小東門外法租界洋行街鄭洽記土棧曾於前月間被劉錦堂糾同德國人麥克司薛弗司及某國人克洛歇兩人以稽查煙土為由闖入該棧槍去大小煙土共值洋二萬餘元賣於鼎康押店後由失主報告捕房經探目黃金榮沈德福張掌福等偵悉劉錦堂及兩洋人匿跡公共租界北四川路當即前往協同該管捕房探捕至該處一併拘茆並犯嫌疑洋人蘇阿萊司一名解經法公堂訊供各情迭誌前報昨日復由讞員聶君會同法副領事德君升坐特別弄庭研訊麥克司薛弗司與克洛歇均承認搶土不諱旋據見證李阿炳聲稱是晨民人在樓上聞有敲門聲音下樓啓戶即有兩洋人三華人入內劉錦堂袖出手槍將民人拖住索收鑰匙又問東家睡在何處民人答以東家不在棧中劉等即闖入賬房內麥克司薛弗司立在賬房門口阻住民人等出外民人大聲呌喊被克洛歇舉手毆打故此不敢聲張任其將土搶去是實訊之劉錦堂供有素識之馮姓來言欲與該洋人等接洽伊因不諳外國言語故托民人代為通譯商議搶土之事是晨馮糾同民人及甲乙等兩華人並兩洋人前往該土棧幫同搶土實有其事惟民人並未持有手槍向李阿炳恐嚇聶君問甲乙兩華人是何姓氏住居保處劉答稱甲乙由馮糾來民人並不相識故此不知姓氏迨見甲乙將土搶取偕同出外事後馮分給民人洋三百元是實林天生稱在虹口新記洋貨店執業前月某日早上有北四川路外國酒店侍者來邀商人至該酒店與洋人克洛歇見面後收出大土六只托商人代銷商人不知搶來故為代售於鼎康押店小主鄭姓其名未知得有用錢洋九十四元後見報上登載鄭洽記被搶煙土深恐此土係是原贓故至鄭洽記詢部被搶煙土情形並投捕房報告是實繼由鼎康押店代表許六生投稱老店主已於今年正月問遄返潮州原籍小店主年衹七八歲豈有收買煙土之理此事毫無證據實被誣指求察並延逖百克律師到堂代辯一切其措詞與前堂相同中西讞員准將鼎康收贓一節先行註銷林天生許六生無干退去克洛歇送交該管領事核辦劉錦堂等還押聽候宣佈堂論 
[] 行李中私藏大批煙土三誌 
[] 　　楊選青私帶煙土四十包每包重四十兩擬乘輪船回裡在大達碼頭為巡警搜獲當將人證解送警廳轉送地方審檢廳訊究已兩誌本報昨日午後經地方廳趙夏推檢兩官開庭辯論後以楊選青幫助私販煙土罪業已成立判令監禁二年併科罰金洋四百元以儆 
[] 代印湖北官錢局假鈔票之原委 
[] 　　虹口崑山路日商某印刷所因為人代印湖北官錢局假鈔票九萬張被穆寳宗拆知包探前往將囑印之河南人周民懌拘解公共公廨訊供管押在案昨晨復訊先據中日包探投訴得悉後即向印刷所主日本人查詢據云由周民懌與王姓同來訂印已取去四萬張周居廣東路志與旅館內當即前往將周拏獲詢據周稱係為黃燐介紹代印王係民黨中人庽長浜路一千五百三十四號門牌或居新康裡三十三號門牌會往查拏已經攜帶前項鈔票乘輪前往漢口是以將周拘案供至此即將真偽湖北官錢局鈔票呈案請繼由該印刷所用人穆寳宗投訴是項湖北官錢局票係由周與王姓同來訂印合同上被告蓋一小圖章等語訊之周民懌供稱我係民黨份子此次湖北總司令王燐來滬在小有天宴客囑我代印鈔票恐生事故不允王云該錢票應俟奪取城池後行用我思並非現在使用諒無妨礙故在合同上蓋戳得有中費洋三十元實處介紹地位當時邀印刷所主人至小有天不來嗣與王燐同至該印刷所接洽請求成全云云張襄讞得供後商之日副領事林出君判周帶回捕房候下禮拜六再訊 
[] 一週間之金融狀況 
[] 　　滬埠各外國銀行於上月三十號起至昨日止之進口大條銀共有一千條左右業已大半镕化寶銀至出口現銀亦仍絡繹不絕茲將逐日進出口之數録下（三十號）花旗銀行由東洋公司輪船鐵來大條銀四百六十條中國銀行從南京運來國幣十七萬元又交通銀行來洋六萬五千元又裝去賓銀五萬兩中國銀行亦裝去銀十二萬兩（十月一號）道勝銀行由昌與公司輪船從美國運來大條銀一百零一條交通銀行由南京來洋七萬元蕪湖來洋五萬元鎮江來洋五萬元無錫來洋二萬五千元又運往南京銀五萬兩中國銀行亦運去銀五萬兩又來洋七萬元又杭州來洋三十萬元花旗銀行亦由昌與公司傤來大條銀二百二十二條正金亦來一百七十六條（二號）交通中國兩銀行各從南京來洋五萬元又各裝去寳銀三萬兩交通運往南通州洋五萬元又由徐州來洋五萬五萬五千元（三號）中國銀行由南京來洋七萬元交通亦來洋九萬元又杭州來洋五萬元中交兩行各運往南京銀五萬兩(四號）中交兩行各從南京來洋七萬元又各運去銀五萬兩（五號）各幫從無錫崑山來洋十萬元中交兩行各由南京來洋七萬元又各運去銀五萬兩客幫運往天津銀十萬兩大德昌運往香港銀十萬兩各莊運住南京銀三十萬兩南北市銀拆自三號迄今因各埠現貨來滬不少故已略平昨日午後收盤二錢二分國幣及墨洋之洋釐亦因來源漸暢故最大之價（三號）七錢四分三釐（四號）國幣最小跌至七錢三分七釐墨洋反小一毫二忽半昨日仍係國幣大一二五計七錢三分八釐半墨洋七錢三分八釐三七五緣蘇松太各屬收買新棉花均用國幣日需三十萬元之譜　　大條銀價久無更動鎊價則自本月一號三次掛牌共縮去三辦士二號三號又改長一辦士以來未曾變動　　本月份標金之價因鎊價關係忽漲忽落其原因詳載逐日本報商務欄今不贅述　　現貨赤條此一週間最大之價開過二百七十六兩最小二百六十六兩二錢五是以恒孚等銀樓飾金售過三十九元五角前日又漲至四十元零五角因是日赤條價須二百七十三兩　　昨為星期六調查中外各銀行所存大條銀暨銀洋之數録下麥加得存銀一百十六萬洋一百零五萬大條四十七條滙豐存銀九百七十八萬洋一百五十六萬大條三百九十四條德華存銀三十一萬正金存銀一百九十二萬洋五十六萬大條三十八條道勝存銀一百六十三萬洋四十一萬大條一百零六條通商存銀三焉萬洋五十萬東方存銀二百六十六萬洋五十五萬花旗存銀六十六萬洋八十七萬大條一千七百五十三條華比存銀六十二萬洋三十二萬大條三十八條嗬囒存銀三十二萬洋八十二萬中國存銀一百零五萬洋二百九十八萬台灣存銀六十七萬洋六十萬住友存銀四十萬洋六萬各錢莊存銀一百五十萬洋一百六十萬交通存銀七十八萬洋一百零五萬有利存銀二十八萬洋十二萬大條三十八條三井存銀廿二萬洋五萬三菱存銀九萬洋四萬朝鮮存銀二十八萬洋四萬中法存銀五十四萬洋三十萬總計存銀二千五百十七萬洋一千三百四十八萬大條銀二千一百十四條較上屆調查（二十八號）多存銀十一萬洋少存十二萬大條銀亦少存四百零八條 
[] 中日兩大商輪之行程 
[] 　　英文滬報云中國郵船公司之南京號已於三日午時駛離橫濱星期一日午後可望抵滬載有貨物一萬八千噸來滬起卸星期二日將由本埠載燕麥等物八百噸前赴小呂宋又東洋汽船會社之春陽丸四日晚間十時抵滬於五日午後駛出載客甚多云 
[] 太古又多一江輪 
[] 　　太古輪船公司近在外洋訂購商輪一艘定名吳淞聞已由香港起椗今日可以抵滬舊曆九月初五日（即星期三）即須開赴長江各口岸營業延聘前在江永等船之李桐蓀為買辦業已預備一切該船載重三千噸速率較原有各船為尤快除船首大菜間外有官艙十八間房艙三十六間鋪位二百四十餘均極寬敞一切裝飾亦頗優美每逢三六開正班由申往漢二五下駛云文滙報云太古公司新船吳淞號下星期一日可以抵滬定本月九日開住揚子江各埠 
[] 大北電報公司之通告 
[] 　　英文滬報云大北電報公司通告謂世界各處電信堆積傳遞需時故目前電信之傳遞未能按時為之遲緩勢所難免凡關於傳遞遲緩等情公司暫時不能有所佈告云 
[] 雙十節銀行休假 
[] 　　文滙報云本月十日為中政府所定之國慶紀念是日列各上海外國銀行團之各通兌銀行均照例休假一日 
[] 省欵補助職業學校 
[] 　　中華職業教育社創設職業學校並依公科促類組織工場以供學生實習從事改良製造振於地方工藝前以開辦需費呈請江蘇齊省長撥給補助費茲聞該校於昨日奉到省批准在七年度 
 
省地方實業預備費項下撥給補助銀二千元並聞該校各工場現在已組織就緒木工鐵工場均已有外界定貨將來發達可預卜也 
[] 中義兩國之出入貨品 
[] 　　上海總商會接北京農商部訓令云准駐義公使函達中義兩國輸出入品彙纂一表俾備參證合即鈔録原送出入品表令仰知悉等因查表列一千九百十年起至十四年止之量數價格油印字小未盡明晣茲先將出入貨物品名照録分布以備參證俟歐戰恢復和平國際貿易何者應行擴充何者應行建設何者應行挽救有所籌備也　計開　（華貨運義者）魚油　紅蔴油　棉花油　粽油　各種定質油　橙子檸檬汁　各種油質　肉桂 
 
 
 

Page 11

 
 
丁香　胡椒　辣椒　茶　帶殼胡桃　胡桃肉　油酸　化學藥品原料　未研粉之木根皮葉等藥料　已製樟腦　未研粉之金雞納樹皮　各種藥料　硬蠟　各種樹膠　製顏料用之根皮果等物　藍靛　苧蔴　各種植物織物材料　蔴條棉花衣　羊毛　淨羊毛　羊毛滓　毛　零織蔓豬毛　頭髪毛織物料　毛織地毯　各種毛織物品　乾蘭　絲綢　顏色絲綢　絲滓　紗類　各種綢緞　繡緞　面綢　金銀繡緞各種繡貨　木料　毛刷料　鐵篐桶　木器　小件木器　磨及上漆布　蔴白旅行袋　台布被車手巾等　棉滓　棉紗　棉織物　漂白棉織物　漂白棉布　棉紗毯　棉織物藥劑用　棉花布　花棉布　絲光棉布　雜色棉花　雜色棉布印花棉布　油布　棉條帶　棉紗邊　絲棉布　絲蔴布　毛織物　光細毛織物　氈帽料　氈毛毯子　毛毯子　地毯台繡花絲織物　絲縧帶　絲鈕扣 
[] 廣幫十一團體之茶話會 
[] 　　粵幫肇慶同鄉會南海會館順德會館三水永義堂東莞資安會館雜糧幫慎守堂進出口貨裕安堂進口糖雜貨幫廣安堂綢布幫守經堂皮木行慎守堂工商界上架行等十一團體因廣肇公所發生風潮迄未解決特於本月四日下午二時邀集該公所現任各董事在南海會館開茶話大會討論維持方法是日廣肇公所董事赴會者有陳可良代表陳雪佳唐翹卿梁綸卿鄭陶齊邵晏卿陳輔臣陳炳謙潘菊軒潘明訓唐仲良勞敬修潘澄波楊易初陳翊周黃式如陳翊墀趙灼臣周清泉歐陽星南等二十人此彭桂航為主席宣讀上星期日各團體公議保存公產及不得用公所名義揭借等各條請公所各董出席公議迅照施行並將一切應辦公益事宜次第舉辦以維大局免致停頓等語即經各董共同研究僉以保全公產各條為根本要圖自應按照正當手續迅速照辦至近數期未經全體董事通過之議案須從新磋商必經多數取決方能發生效力云云散會時已鐘鳴七下矣 
[] 麩業公會之三週紀念會 
[] 　　荳市街麩業公會岐秀堂昨日開成立三週紀念大會上午十時中西來賓先後蒞止開會後先由正會長趙茂華演說略謂不侫荷蒙吾同業推舉會長勉任以來已屆三載本會開辦之始同業衹三十餘家今已擴張至六七十家三載以內多至一倍麩業發達殊堪欣幸無如事務晶繁恐有曠誤職守堅辭不獲如願等語遂經同業竭力挽留始允勉盡義務繼由日商太治三郎操日語演說由譯員李潤生譯述謂中日邦交日密吾商界亦感情聯絡三年以來無猜無嫌足徵兩方之信實通商也並致頌詞數言又英商司爾脫君操西語致祝詞畢由文牘員莊曜初將經過一切情形報告後欵待中西來賓茶點至十二時邀同來賓及各會員羣赴邑廟萃秀堂攝影以誌紀念 
[] 南匯屠宰稅解決後之集議 
[] 　　浦東南滙縣全邑屠宰稅准歸肉業自認先將稅欵一千元繳由周浦商會轉解縣署在案茲悉該業中人以積欠稅欵均須籌措繳清故由方紳欽等邀約同業昨在周浦鎮萬緣堂開會集議解決一切 
[] 德僑由浙來滬 
[] 　　前在浙省莫干山避暑之德僑潑老司脫夫妻二人及二子並德婦漢納生均欲回滬呈由該由檢查所核給護照送往杭州由楊督軍派令憲兵於前日乘坐火車護送至嘉與車丫交由隨車之駐滬憲兵轉送來滬至北車站下車送往交涉公署請辦理德僑事務之委員李達卿註冊嗣該德僑男女大小五人一併寓居租界靜安寺路當即取具平安到境洋文簽字憑條送杭備查 
[] 豆米雜糧業討論倒帳問題 
[] 　　豆米業仁榖堂雜糧業志成公所會致上海縣商會文云敬啓者前由豆米業代表張樂君録示貴會議案內載計論倒賬劃銀習慣三案以（甲）貨主已收倒閉之家之本票者應作債權人即使原貨尚在已失所有權故不能提回原貨（按）已經收到本票即相信票主票主如倒應吃倒賬（乙）貨主之貨譬如甲售與乙乙轉售與丙若丙立憑條向甲出貨如丙倒閉乙不負責若丙立憑條交與乙由乙轉立憑條向甲出貨如乙倒閉丙不負責（按）貨物乙向甲買應由乙立憑條或甲不信乙時甲可向取貨者領欵丙即為取貨者所以丙應負責若乙立憑條向甲取貨則甲已信乙甲自應向乙領欵故乙倒閉甲應吃倒帳（丙）甲如有貨託乙代售或售貨與乙其貨已經過付於乙者應失所有權（按）貨已經過付即甲相信乙故乙倒閉甲即不能提回原貨各等語當經敝公所等以事關全體特開會議僉以貴會所議之甲乙丙三條殊與敝業事實及習慣上分道背馳謹為逐細按條縷晰而聲辯之如（甲）貨主已收倒閉之家之本票者應作債權人即使原貨尚在已失所有權故不能提回原貨一條敝業按此條以為倒閉之家如使原貨原欵尚在無論本票已結未結該貨欵仍應劃歸原主蓋緣敝業習慣向來如此即溯查清季商部議訂之破產律第四十四條呈報破產前半月內批買之貨物未經付欵原貨尚在未拆動者賣主可向董事告明查係屬實准將原貨取回等語是敝業這習慣與法律上參用亦相符蓋以乙向甲買貨乙已虧負難支在半月內即已倒閉跡近欺騙故貨雖過付而本票無論已結未結者甲仍得提回原貨其所有權仍未失也如（乙）貨主之貨譬如甲售與乙乙轉售與丙如丙立憑條向甲出貨若丙倒閉乙不負責以及（丙）甲如有貨託乙代售或售貨與乙其貨已經過付與乙者甲應失所有權各條敝業按事實與習慣而論蓋甲如有貨售與乙乙轉售於丙理應由丙立憑條交與乙由乙轉立憑條向甲出貨並無兩立憑條向甲直接出貨之例故如丙倒閉乙應作債權人甲不負責如乙於十五天銀期以內倒閉尚未向丙收得貨銀甲未向乙收受本票及已收本票者甲仍得提回原貨或向丙取回貨銀即如往年之穗豐義大蕙源德昌等行倒閉均係按此習慣辦理相沿相襲歷來已久同業素無異議初不聞有改革之言本年六七月間益元長和泰相繼倒閉亦即根據前例施行總之敝業等在商言商以重事實而維習慣為唯一之準繩況與貴會命脈相關茍有所見不敢壅於上陳為特繕具公函懇祈察照核辦以順商情至級公誼 
[] 妻妾爭產案控及審廳長 
[] 　　前任閘北警務處長蔣夢九病故後遺有一妻一妾妻陳氏妾沈氏均無所出螟蛉兩子各自撫養嗣兩工因家產爭執於民國成立後涉訟於上海地方審判廳曾經集訊判決不服上訴於蘇州高等廳訊判兩氏遵照蔣氏親屬處斷分配了案而蔣陳氏以親屬處斷不公又於陽曆八月下旬至上海地方審判廳起訴當經陸廳長核准於上星期日下午飭派執行處推事官屠振鵠(即實彝）率同承發吏等至本城老北門內季家弄蔣沈氏所居屋內令沈氏於一星期內遷移出屋不准逗留如違押逐沈氏於昨午至上海地方檢察廳稟稱上海地方審判廳長陸達權並該廳執行推事官屠寳彝等違法凟職有違刑律一百四十六條第二項又一百四十八條之規定應受理而不受理及不應受理而受理並抗違高等廳判決命令且查司法官廳凡遇星期日例應休息獨此案陸廳長派令屠寳彝於星期日執行殊不可解除已稟北京司法部總檢察廳及蘇州高等廳等請為澈究外為此來案具稟叩求秉公澈究設或檢察在與審判廳有同級關係未便受理者請求將此案申送高等檢察廳辦理云云林檢察長論候批未遵辦 
[] 甯波同鄉會募捐消息 
[] 　　甯波同鄉會建築新會所設立商業學校募捐展限一月現又期滿議決辦理結束催繳捐欵所發捐冊未經募送者通告從速募集故日內繳欵者頗多照録如下　楊錫銘君募徐佩三徐益三義成與徐大源張美貞五君各五元金養甫君兩元李志方君募李信甫汪炳生二君各一百元葉杏生李九番二君各五十元王金填君二十元俞與耕張文星何雲梯沈昌熙四君各十元吳慶來君五元石運乾君募張春獻君十五元莊漢章君十元福康朱寅生周兆康陸增祥漢口新鳳祥各五元丁漁村君募裕豐仁十元鄔抱來徐家寳君各二元秦子敬君助洋五十元方安甫君助洋一百元林豫鄉君助洋二十元胡景揚君募包啓泉姚祖烈二君各五元汪允廷君十元俞子美君三元董燮芳胡象美李慶雲諸君各十元邵舜卿金賢堂陳悠瑜陳恆源周復三君各五元錢君自助五十元徐正甫募王泮林君十元李坤泉張雲生二君各五元舒君一元張傅炎張傅增楊瑞裕張魁卿各一元秦潤卿君助四十九元陳永康君募徐昭華張惠風李錦堂三君各五元俞財生君三元何各發一麟趾呂茂林三君各五元胡之秦君一元陳君自助十五元楊芳萃君助洋十元謝仲笙君助洋一百元顧逸夫君募揚州寳慶銀樓寳慶諸君金陵寳慶銀樓鎮江寳成銀樓南京寳與銀樓滬上敬事堂各十元源各成茶行俞慶泉吳寳楚無名氏各五元韓啓英君三元邵敦五邵綏章毛祖思張沚文俞彙文君各二元孫志遠王芝生俞愬棠虞振宇俞彙品俞彙潤畢鎮雄諸君各一元徐再續報 
[] 無試騐教員可以續請檢定 
[] 　　上海縣知事公署佈告云案奉江蘇教育廳第一一六九號訓令內開檢定小學教員委員會呈查本屆檢定小學教員各項手續業經完竣正在分別核發許可狀惟查教員中有不願受檢定未經遵令填具書紙者有已列入受試騐檢定臨時規定者使非從嚴取締匪特無以整齊師資抑且無以維持檢定之信用至受試騐後成績未及合格之教員應如何停止其職務亦應規定辦法當經電請教育部核示嗣奉指令內開文電已悉檢定小學教員試騐成績不及合格者自應停止職務但為各校改聘接替之便利起見得以試騐揭曉後三個月為限至臨時規避及不願受試騐各員應由該廳查察實在情形酌擬辦法呈候核示遵辦此令等因奉此當即遵擬辦法凡現任小學教員未經遵令填具書紙請受檢定者如具有無試騐之各項資格擬令遵照檢定規程第十二條之規定於本屆檢定揭曉後三個月內填具各項書紙由縣呈請績行檢定以符法定手續如未具前項無試騐各項資格者即不合於國民學校令第三十條及高等小學校令第十七條之規定應與臨試規避教員均遵教育部規定取締試騐未及格教員之辦法於本屆檢定揭曉後三個月期滿時一律停止職務如該縣小學教員缺乏不敷任用時再行體察情形以代用教員補充之一面擬通令各縣除國立或省立師範學校本科畢業暨別有規定外凡未經受有許可狀者概不得任用為校長教員並擬調製表式令縣調查現任教員曾受檢定與否限期呈報省縣視學視察各校並令隨時注意查察以免朦混當經檢同調查現任小學教員表呈請省長及教育部核示奉省令呈表均悉此令等因奉部令內開呈悉該廳長所擬取締未受檢定之小學教員辦法及調查表式大致妥洽應即照准等因奉此合行檢發調查表式應於文到一個月內由該知事依式調查彙報備核除訓令省視學隨時查察外並仰候令縣視學注意視察切切此令等因到署奉此除訓令縣視學注意視察外合行布告仰具有無試騐各項資格之教員一體知悉務於本年內填具各項書紙呈送以便績請檢定特此佈告 
[] 上海公學星期六之演講 
[] 　　昨日白克路上海公學星期六演講會請吳和士君演說題為學生之修養（一）關於學問上之修養（二）關於身體上之修養（三）關於道德上之修養吳君謂學問之選擇可分為自身的世界的自身的即就我自身所處之環境與性情而定其研究學業之趨向是也世界的即拋棄我自身所處的環境與性情擇一最適合於現世界之學業而研究之是也至身體上之修養則鍜鍊是也諸君將來出而任事精神萎靡即不能發展所學吾常見聰明才智之士屈居人下終身困頓皆以此也且身體之健康與否與道德有密切之關係據生理學家言吾人身體有一部分缺點即不能成一完全有道德之人此蓋屢驗不爽者也演說畢眾皆鼓掌散會 
[] 青年會今夜之演說 
[] 　　四川路青年會會員部主任徐可陞於今晚(六號）七時半就該會殉道堂內演說國民之呼籲聲屆時不論會員非會員均可往聽 
[] 賤扇業友誼會開會通啟 
[] 　　本城賤扇業友誼會昨發通啓云逕啓者本公成立迄今已數月矣每屆會期皆假茶肆以聚集之雖云經濟拮據權宜之計第以茶坊酒肆向以五方雜處目之欲以此等之雜處作聚集團體之區非但不合會場之制抑且殊欠雅觀今事務所已倉卒租定（邑廟藝蘭堂樓上）佈置完竣定於九月初二日（舊曆）開事務所成立會是日適本公常會之期並舉行秋季會三會本會員務於是日下午六時蒞止千祈弗卻是所盼禱 
[] 半淞園開始售票 
[] 　　南火車站南首原有荒地一坵去春由滬商沈子賢君得書畫家姚伯鴻之贊助組織花園一所定名半淞園其地適臨黃浦風景絕佳園內佈置亦頗古雅現已規模大備於昨日開園買票每客收取游資小洋二角並由高昌廟警區李巡官於是日派警兩名前往照料云 
[] 松江救火會定期操演 
[] 　　松江城內外救火會成立已久茲定於舊曆九月初二日下午召集全體會齊操演以分優劣先期函請蘇滬各處救火會員往松參觀並請上海救火聯合會會長為之評判昨日該會長已知照各區主任與領視袖等屆時同乘火車蒞松參觀 
[] 義副領事無暇陪審 
[] 　　昨日星期六公共公廨輪應日義兩副領事到廨陪審義副領事羅斯君因有人事函請英副領事白爾君蒞廨代庖 
[] 復訊俄商索償損失案 
[] 　　俄商大東合利貿易公司俄人勃郎姆延代表律師在公共公廨控南市寳慎雨記經理梁鳳山股東郭雨初不交定貨請追損失銀一萬三千餘兩由廨判被告分別交保候訊在案前日午後又經傳集人證由關讞員會同俄副領事慮赤君復訊先由原告代表律師譯述案情並詰據原告勃郎姆訴稱我與寳慎訂立合同定購柚油一千桶係由梁鳳山代表交接我與郭兩初並未會面所會道勝銀行支單三紙第一次由梁取去其餘交於寳慎嗣見報上登載廣告謂梁鳳山逃往漢口惟郭並未前來與我之賬目查對請為核辦等語繼由郭雨初之代表律師向原告駁詰後復向堂上聲稱此項定貨係由染鳳山交接與寳慎不涉又無圖章應請將案註銷並由梁鳳山之代表律師辯稱原告所控各節被告承認代表寳慎雨記與原告訂約定貨收到定銀惟被告至漢口辦貨時郭即將店關閉翌日登報聲明被告逃匿取銷經理名義被告信用頓失遂致所辦之貨不能來滬洋商控案迭起云云繼由見證益大莊夥陳桐生信孚莊夥何善夫信裕莊經理傳松年等分別投案證明與寳慎往來所有收到之支單蓋戳後持往道勝銀行收領均有賬簿為憑並將賬簿呈案請察後由被告律師向各見證逐一駁詰之下中西官判候復訊再核 
[] 抵欵展限還清 
[] 　　奚應川前至法公堂控稱陳福生前將田單一紙抵去洋一百五十元過期不贖核計本利二百十元請為追繳判限十四天共還本利洋一百九十元在案昨日又由原告投稱陳出外後還過洋五十元餘欠衹允再還五十元商人因陳除抵單外尚有田產數處並非無力故此不允仍求嚴追詰之陳供稱現在實難措置須至九月底俟田中收穫方能歸還聶讞員判令退去限十四天繳清如違即將抵產拍賣作抵 
[] 陳述偽幣來歷 
[] 　　唐順寳前在法租界內竊取行人某甲身畔之偽質四開小洋數角後持至某煙紙店況換適為包探瞥見將唐扭獲帶入捕房昨解法公堂請究唐供認此項偽角係是竊來並非有意混用中西官判押西牢二月偽角銷毀 
[] 婦人被夫控告 
[] 　　王增洪在公共公廨刑事科呈控其妻胡氏（即胡三妹）捲取值洋三百元之衣飾與黃和尚私識匿居旨翔港七百零四號屋內由廨准飭楊樹浦浦房派令中西凶探協同前往將王胡氏拘獲昨解公共公廨由中西凶探上堂稟明前情即經中西官向王胡氏略訊一過判交官媒看管候下禮拜三訊核 
[] 包探戳破燕子窠 
[] 　　張桂山在虹口西華德路一千三百十三號屋內私賣鴉片被包探張林泰查悉於前日協同西探將張與煙客王佛全韓長生運同煙具帶入捕房昨解公共公廨經中西官訊實判張罰洋五十元充公煙具銷燬王韓兩人從寬省釋 
[] 違背煙禁之科罰 
[] 　　法租界小東門捕房捕頭日前偵得張喜生王長生兩家有私賣燈吃情事當即帶同包探前往張王兩家抄出煙具等物帶入捕房存洋出外昨日傳至法公堂訊究張王兩人均供認不諱判張罰洋三十王罰洋二十五元充公煙具銷毀 
[] 醉後誣報誘賭之處罰 
[] 　　駐滬商辦湖屬糖捐公所組設於南市安平裡公記報關行樓上前晚該所司事汪祝三於深夜時報告第一區警署聲稱公記報關行糾人財博被誘入彀輪去洋五十元請為究辦經趙墨林署長派警前往拘獲行夥張福曾吳永慶棄子良三人到來詰問並未糾財不過又麻省消遣汪亦並未入座安有輪洋之事實係謊報等語趙署長飭張等三人各罰洋五元次日汪又赴區聲請將張等一併釋放自認酒醉誤報趙署長以其不應誣指姑念苦求飭罰洋七元論令遷出完案 
[] 搜捕北海路賭場 
[] 　　老閘捕房捕頭開立根與十五號西探依克前晚偵悉有人在北海路七十四號屋內聚眾賭博當即率同特別西探前往拏獲王寳山朱阿毛顧炳壽戴阿南陳福生陸福生陳朱氏等男女二十九人連同賭具帶入捕房飭將王朱兩人拘留餘各存洋五元保出昨經公共公廨傳訊朱延律師到堂代表辯護經俞襄讞商之英白副領事判朱交一千元鋪保王仍還押候再訊核餘均保出不到著將保洋充公 
[] 聚賭分別處治 
[] 　　俞阿三在虹口愛而近路八十八號屋內開設小茶館聚眾賭博被特別巡捕查見以其還章回稟捕頭轉請公共公廨出單昨日將俞傳案經中西官訊明判罰洋十元充公賭具銷燬　又蘇州人朱金福前日在密勒路某弄口聚財牌九被八百二十四號華巡查獲昨解公堂訊供推賴從寬斥釋 
[] 拉車不慎之儆戒 
[] 　　黃包車夫朱壽康因於八月三十號午後拉車不慎在南京路先施公司門首與某號電車碰撞以致坐客某西婦跌出受傷由捕將朱拘解公共公廨訊供收押在案昨晨復訊受傷西婦延律師上堂代表聲稱因朱拉車不慎以致跌出受傷在醫院醫治多日尚未全愈請為訊究云云並由見證梁松泉到堂證明實因被告拉車不顧前後致肇此禍等語訊之朱壽康供詞推諉中西官判朱押西牢三月以示儆戒 
[] 竊賊掩入空屋 
[] 　　祁金福前晚潛入乍浦咱一千一百三十七號門牌空屋內希望行竊被九百八十八號華捕查見拘押捕房昨解公共公廨經中西官訊供一過判祁押候查明曾否犯案於下禮拜六再行訊斷 
[] 粵妓沿途拉客 
[] 　　廣東妓女王阿七前晚在崑山花園附近強令某西人前往狎游被二百七十七號華捕查見以該妓沿途拉客有違定章將王拘入捕房捕頭論著轉送公廨押候解究 
[] 索債反被毆傷 
[] 　　江北人陳德華陸嘉和二人均居閘北太陽廟後面前日陳向陸索計欠欵無著反被陸毆傷頭面胸腰等處當由四區崗警一併拘解司法科請辦 
[] 江北人行兇傷人 
[]  
　　江北人趙露亭在密勒路手執扁擔將周四寳凶毆受傷由四號日本巡捕查見將兩造一併帶入捕房捕頭飭將受傷人送往醫院醫治趙押候解廨請究 
[] 縣署批示兩則 
[] 　　馬阿八呈為遵章領照覔保領船由呈愁既據出具領保各結從寬准將該船給領至領照一節照章應報由該鄉經董查無窒礙轉報到署方准給領該民既願領照應與其他已領照之各航船將挿班行駛商議妥洽以免爭執連同照費八元一併報由經董轉呈核辦可也　　吳長春呈為未奉論知請求迅賜批示以安執業由　該民前以田單被燬開列田畝呈請立案今據冊書查復劃除及實存各畝分與糧冊不符未便准予立案 
[] 介紹新刋 
[] 　　商務印書館英語週刋第一百五十八期業已出版昨承惠贈一冊書此誌謝並為介紹 
[] 中華職業教育社特別通訊 
[] 　　職業學校募金團消息　　第八隊隊長張叔良君報告續　　募到銀九百四十七元小洋　　五角連前共一千零四十七　　元小洋五角（內周厚坤君　　捐助幻鐙機全座作值銀一　　百三十元）　　第十一隊隊長賈季英君報告　　續募到銀八百十一元連前　　共二千五百十一元　　　　　　　　　總隊長朱慶瀾　　　　　　　　　副總隊長聶雲臺　　　 
　　更正　　本社前在七月中徵求社員其結果業經報告茲吉林馬君超羣函稱馬君所介紹之社員數報告不無遺漏覆查馬君所介紹有乘本社黃任之蔣夢麐兩君赴東之便將入社願書面交兩君者而兩君回滬已在徽求結束之後故報告致未列計既承聲明自應以馬君並列次多數除函復外合亟更正 
[] 雜評二 
[] 　　國慶之院電　　今日以全國言南北之戰事依然未停國會之解決依然無望調停奔走之運動依然無結果以最近之北派言和戰兩派之挑戰依然未息選舉副座之形勢依然混沌後繼內閣之改組依然無把握凡此現象質言之不外統一之無期而已以本統一之民國而分裂之而摧殘之使不能統一我人追溯革命而後第一次南北統一紀念之際所抱希望為何如而今乃紀念於破壞南北統一之後我人之觀念又將何如今既不統一矣於是對於國慶北有北之觀念南有南之觀念而各不相同然則今日國務院之通電滬人對之觀念又將何如耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[齒舌宣戰] [  彭佛初] 　　 
　　牙氏與舌氏鄰國也牙氏之子姓繁衍性剛硬有不屈不撓之氣概舌氏即周官舌人之後裔分大小二族小者與牙氏相距較遠故交涉甚省大者疆土與之毗連如犬牙之錯往往與牙氏齟齬又生性圓滑每當牙氏過屠門時則乘其不備猝將貨物囊括席捲而去由是牙氏銜之屢思報復以故壁壘如臨淮極其整齊縱有時偶撤藩籬必補以金玉不少惜一旦舌氏又寇邊牙氏忍無可忍始與之絕交終與之宣戰其宣戰書日爾舌氏柔媚無骨巧言如簧舐　是爾專能作厲本爾慣技而又侵我邊境掠我貨物敝國隱忍久矣且尚時時勸告以冀結爾舌鋒斂爾舌劍爾竟始終不悛茲不得已為自固吾圉計與爾宣戰爾將如果卿之斷或置爾於犂舌地獄爾其無悔舌氏得書即邀集張儀毛遂諸辯士密議對待之策張儀日吾舌尚存何患焉毛遂日吾掉三寸舌詎不當彼百萬師耶舌氏大喜告其婦人長舌氏日彼雖與吾宣戰其能捫吾乎旋又作一書報之其詞日爾牙氏僅同敗屐豈類瓠犀張蒼嘆爾無能溫嶠因爾成疾漱石之名直虛語耳投梭之恥豈忘心耶且爾不過恃唇為護符唇亡爾將奈何抑更有進者象有齒以焚身鼠有牙而賈禍母謂爾銳得即有恃無恐也牙氏得書亦僅率其師旅效連雞之勢守其要隘並未越雷池一步也噫彼二氏者果將何所恃以執鞭弭耶抑徒託空言而僅以戰相嚇取以此言戰識者笑之老子云惟剛折以柔存或其宣戰之結果歟是為記 
家庭常識 
[水與容顏之關係] [  箴]  
　　　西班牙著名歌女波裡日女子之欲其容顏還少妙熊自然者輒問美顏品以何為佳餘答日水耳而問者多為詫異皆疑水之與容顏未必有關也然餘之云此非僅令人以水洗面也蓋須內外用之且須用之有恒則其效果之大斷非他物所能及且無遺患也其故因容顏之枯潤與身體有密切關系外用之品僅能暫收表面之功故欲肌膚柔潤必須注重衛生衛生首重潔淨肌膚既宜常須潔淨而體之內部亦宜使之潔淨求體內之潔淨莫妙於飲水凡人每日大概須飲水二瓜特（二升為一瓜特）則體內始能潔淨然不渴則焉能多飲而求渴之法甚多餐畢之際食少許美味之物易渴也餐後食極甜之品易渴也餐時食鹹物易渴也飲水須在兩餐之間須使成為習慣則將自覺容光煥發目光奕弈矣餐時欽水少許固無損礙惟不得以水送物下咽且不得多飲皮膚枯黃或死白者以海水浴身最為有益非徒取其潔也蓋以其監質能與奮肌膚耳若不能得海水以監一匙融於浴水亦可有效惟功力視海水稍減耳至於面部宜以清潔之淡水洗之若僅以冷水日洗數次惟能去垢而已是宜時以熱水蒸面然後以冷水輕拍之則不獨可以去垢且能美顏也凡車馬旅行之後或經過垢污街道之後抵家時即宜洗面使之潔淨若預塗一種潤面油膏則可免灰塵侵入肌理微洗即能去之如居處無淡水可得則以碉素少許融入水中可免肌膚枯燥洗面以雨水最為適宜云 
世界新聞 
[軍人之無愁鄉] [  箴] 　 
　法國某報嘗日今有二事於此一為出征一為家居如不家居何愁之有如爾出征有二境遇焉一為聞處一為身入戰壕如得閒處何愁之有如爾入戰壕有二境遇焉一充後備一為臨陣如充後備何愁之有如爾臨陣有二境遇焉一為沖擊一為坐守如為坐守何愁之有如爾沖擊有二境遇焉一為受傷一為無恙如為無恙何愁之有如爾受傷有二境遇焉一為輕傷一為重傷如為輕傷何愁之有如爾重傷有二境遇焉一為就愈一為不治如能就愈何愁之有如爾不治若從餘言則可入無愁之鄉矣 
[益智新畫] [  程鏗]  
電燈像尚托架像上鶉衣女像哀男伶像常 
小說 
[言情短篇五分鐘] [  常覺小蝶]  
　　卡東思有以探之乃日姑娘何以獨無祝辭須知吾語實概括革黨而言即擾尊府之狗亦在其例此狗即裴荔詩也曼黛聞語顏色漸變顧而之他老有則示卡東以目似止其弗為急語然卡東妬意方熾豈能含意不伸復向老人日丈吾思其人寄寓君處亦非所宜吾當為君逐之老人日果耶策當奈何日決門耳彼等起於田野舍獵槍而外莫知有他吾若以劍與較死彼必矣曼黛未語室門忽關則侍者入白日裴荔詩已跨馬欲歸繼知卡東在室遂欲奪門而入將如何卡東意氣本雄及聞裴荔詩至則顏色立變張皇言日然則我須行矣言次踟躇欲行曼黛覩狀不禁莞爾笑日先生汝果欲行者不妨由此窗竇蓋此竇去地近躍而下者當不致傷腰卡東知為譏已勃然色慍又自忍日姑娘謂我懼彼耶吾之行實為顧全汝父女耳良不欲因我之故使君家不甯故我不如暫避俟其去後我再來耳言次作狡笑恐曼黛更言即自躍窗而去其奔乃如亡羊曼黛一笑向其父日吾親愛之父汝視卡東畏葸之態而謂我能愛之耶老人無語噓唇而呻既乃正色日曼黛汝未聞卡東言耶彼行實為汝耳而汝乃笑之天下惟女子為難養吾誠無奈何汝矣言次裴荔詩已入父女遂皆無言裴荔詩微笑為禮即自就窗前而坐欠伸言日備甚吾今日閱兵乃一日未得休息以視君等懽居一室勞逸直霄壤矣因四顧日君家非有貴客耶何以未見得母因我之故避而之他此語出老人不禁色變疑裴荔詩將欲根究則卡東之去未遠事實可危然裴荔詩殊不深詰復笑而言日君度我何以知之蓋室中之人僅二而樽酒有三且餘酒未乾其人即去是其去實怱怱非為避我而何老人冷然日佩君明卓吾家固有客也裴荔詩聞老人佩已則意得日丈此細事耳然丈當知我視天下大局其明瞭亦如此耳老人不待語畢即掩耳日先生汝若自信明於事理則居吾家當以勿談政局為佳吾直壓聞汝矣然而欲裴荔詩弗言其宗旨其難亦猶裴荔詩之勸老人勿說保王然二人之心理又各不同老人者心惡民黨必不願聞異議而裴荔詩則初非欲其父女歸化民黨特以愛曼黛之故不欲老人輕已故不卹苦口以爭備述民黨之優點以向老人老人以壓聞其說則其欽佩卡東亦愈甚 
 
 
 

Page 15

 
 
   
 
 

Page 16

 
 
   
 
