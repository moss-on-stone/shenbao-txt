# 1913 - 103 - 4914421

 

Page 1

 
 
論說 
[大借欵合同草案第五條評論（來稿）]  
　　一與稽核造報所章程之抵觸二與海關比較之同異三與鹽運司權限之衝突 
　　按大借欵現雖因各國爭置人員由政府否認又因美國脫離財團致有解散不成之勢然今尚未定合同中之利害仍不容或忽也特記之於左（記者識） 
　　往者大借欵談判伊始有鹽稅抵押之說吾人卽慮外人將藉此　我政權曾力言鞏固信用惟有自我改良求鹽稅統一之法以爲借欵擔保彼自無所藉口若必爲保持私商計專就自私自利　想而不爲全國鹽稅求一完善之辦法則外人以債權故必起而機我政權我將無以自脫迨大權旁落一切措置聽命他人則我國主權萬刦不復雖有善者亦末如何吾人反覆叮嚀以警告我政府及國人者亦旣筆秃墨姑聲嘶滬絶乃爲時未久外人管理鹽政之風說已遍傳於世然猶以爲當局雖瞶瞶尚不至忍心害理一至於此迨至稽核造報所章程發表見有引票須經洋員會同簽字一條以爲越出稽核造報之範圍卽爲外人干涉我鹽務行政之一端幸而除此條外章程内聲明此外產製銷運各項行政事宜均不在該所權限之内雖損我主權尚不至全權盡握於外人吾人曲諒當局之苦心亦不過事苛求明知財政部爲呆全私商計斷不能改良鹽稅旣不能改良鹽稅卽難免外人之于涉是外人之監督我鹽稅已爲不可避之事實但求其監督之條件僅如稽核造報所章程所云則主權不至全失鹽政改良尚不至絶望而不意遲之又久借欵全同秘不宣露而在參議院之報告只有大綱初無條文吾人已竊竊疑之迨後見上海報載有華洋文不符及種種喪權之說吾人益爲疑訝蓋借欵爲今日應有之政策何所用其秘密而作事畏人惟恐風聲稍露者其中必有詭詐已可斷言况合同爲彼此執行之契約豈有同一契約而有華洋文互異之理其中疑團使吾人愈難解釋愈欲求原稿一讀之迨草案覓得後而種種喪權辱國掩耳盜鈴之計畫乃益和盤托出今不暇爲全文之研究但求關於鹽政主權之第五條而言之覺向之傳聞及公佈之稽核章程猶爲彼善於此若循此合同進行不爲修改則中國鹽政全落於外人管轄範圍無絲毫主權之存在卽謂今日大借欵合同爲異日亡國之劵今日與銀行團之談判爲吾國受人宰割之刀俎也可嗚呼財政部果何厚於鹽商而薄於國家人民而出此極險極惡之手叚耶兹就其合同所載關於鹽務各條由種種方面比較而說明之以警告吾國人之關心鹽政主權者 
[（一）與稽核造報所章程之抵觸]  
　　（甲）總綱 
 
 
 

Page 2

 
 
（一）（稽核造報所章程）（下稱章程）財政部因鹽務事體重要欵項繁瑣於部内設鹽務稽核造報總所各省設分所（見第二條） 
　　（大借欵合同）（下稱合同）中國政府須倚賴外國臂助在北京設立中央鹽務處鹽務處内設鹽稅總監督所（稽核總所） 
　　（二）（章程）總所經辦事件由鹽務署長查覈凡各省鹽務產製運銷各項行政事宜均不在總所及各分所權限之内（見第六第七條） 
　　（合同）鹽稅總監督所置中國人爲總辦外國人爲會辦兩者得享有報告鹽稅收入並編纂計畫書發行特許狀（卽引票）各等最高權 
　　（三）（章程）各省分所應設經理華員一人協團洋員一人（見第四條） 
　　（合同）產鹽各地設立地方稽核分所任命華洋所長各一人關於鹽稅之徵收保管均負連帶責任 
　　（乙）用人權 
　　（一）（章程）總所設總辦一員由財政總長任用會辦一員由財政總長聘用洋員充任稽核員若干員分别委任各省分所應設華洋經協理各一人其餘員額由總所呈鹽務署長轉呈財政總長核定（見第三第四條） 
　　（合同）華洋所長及稽核總所並各稽核分所必需之華洋人員其聘任免任由華洋總會辦會同定奪由財政部總長核准 
　　（丙）行政權 
　　（一）（章程）總分所專司放核鹽務收支欵目各事宜（見第二條） 
　　（合同）總所主管所有發給引票彚編各項收入之報告及表魔事分所會同擔負征收存儲鹽務收入之責任 
　　（三）（章程）各省鹽務產製運銷各項行政事宜均不在總所各該分所之内（見第七條） 
　　（合同）華洋經協理須會同監理引票發給及征收各項費用總會辦有保護鹽稅擔保之各債先後次序之職任 
　　（三）（章程）惟引票關係收入應由所員簽印方生效力（見第七條） 
　　（合同）各產鹽地方鹽斤納稅後須有該處華洋經協理會同簽字方准放行 
　　（四）（章程）收入各欵隨時存入國庫（見第八條） 
　　（合同）征收之欵應存於銀行團所設立之銀行或銀行團所承認之銀存欵處歸入中國鹽務收入帳内 
　　（五）（章程）支出各欵經務署長交由總所開具憑單簽字呈由財政總長察核方可照發（見第八條） 
　　（合同）鹽務進欵帳内之欵非有總會辦會同簽字之憑據則不能提用 
時評 
[亡中國者遷延也（無名）]  
　　我徧索中國無可亡之理其可亡者遷延而已世事日進行而中國獨遷延此中國之所以可亡也 
　　中國之人數不可亡也中國之地產不可亡也中國人之智能才力不可亡也若事事遷延而不進行則人雖多而若無產雖富而無用智能才力雖敏巧而無所施其伎中國以外皆活動而我獨死中國以外皆一日千里而我獨守一隅兩相比較又復相遇此亡之原也 
　　難境人生不能免者也難境之後安知無順境然而中國之事往往停頓於難境之下甲事停頓於難境之下乙事又停頓於難境之下丙事丁事又復停頓於難境之下難境之下停頓之事愈多則事之遇難境亦愈多動輙遇難境則動輙停頓焉此事之所以遷延也 
　　抑又思之中國人之思想無界限甲事及於乙乙事又復及於丙丁是故甲事一遷延乙事亦復遷延遷延之事愈多則因遷延而遷延之事亦愈多是故中國每有一重要之事發生而全局皆爲之阻塞全局屢屢阻塞此國之所以易陷於亡也 
　　是故欲救中國之亡在事事速行解决無論若何難事宜速解决無論若何解决其害均輕於不解决而遷延雖然我觀中國今日之人心尚日事其遷延而不知悔也 
[專電]  
　　北京電清隆裕后金棺赴梁格莊袁總统不克躬送擬特遣梁士詒代有前往致察 
　　營口電芝罘兵變時日本曾遣軍艦二艘英國一艘駛赴該處防亂刻亂已平日艦已駛赴他處英艦仍停泊未退 
　　奉天電據最近調查南北滿羅瑪宗教有主教二員一駐奉天一駐吉林信徒共二萬五千九百零五人新入教者九百四十三人　　南京電省議會以張謇已導淮督辦參議院員缺額擬以候補當選之陶遜補充 
　　南京電昨中央商學會寗分會成立已舉劉桐爲正會長趙保泰爲副會長 
　　南京電司法籌備處以本省經費不足確有裁汰歸併消息 
　　南京電宜興縣議會來電謂司法獨立忽改帮審危險萬分乞速令取消以重法權 
[特約路透電]  
　　北京電津浦鐵路通車以後搭客貨物均極旺盛中政府現决議築造浦（浦口）信（信陽）鐵路以與津浦鐵路銜接按信陽爲京漢鐵路重要之站距漢口北一百七十英里浦信鐵路築造權乃於一八九八年議與中央公司長二百六十英里所過之地人烟稠密估計築費須需英金二百萬磅政府已委著名工程師巴恩斯君爲該路總工程師巴恩君於中國各重要鐵路有特别經騐今定下星期由京啓程測量路線 
　　哈爾濱電哈爾濱洛伏佛萊雅報由華人一方面探悉齊齊哈爾及吉林當道已購大批糧食馬料以備征蒙之用現均存儲所擬屯兵各處及内蒙古某某數區此項物品均以羗票購入近來羗票之跌價此亦原因之一各省當道今旣廣囤榖食將使哈爾濱榖商大爲驚駭蓋彼等均望開河之後有大批貨物源源運入也 
　　廣州電廣東國民黨支部理事胡漢民君不肯宣述該支部對於選舉總統之態度且謂彼望多才之愛國者均依國民所與之權利範圍出爭此最高之位置云 
　　廣州電現有數省已允在津舉行各省會議廣東省議會議長不日將宣布開會日期 
　　廣州電粤漢鐵路公司已復得運輸材料免稅權一年 
　　宜昌電昨日此間報關行開會反對漢口宜昌間運貨水脚新章 
　　聖彼得堡電蒙古赴俄各員已於三月二十八日回抵庫倫其領袖杭逹即經哲布斯尊丹召見 
　　聖彼得堡電據聖彼得堡各報載稱俄國商部已派森萊堡爲駐滬委員 
[譯電]  
　　北京電駐京公使團今晩（三十一日）開會議决上海會審公廨如查明應夔丞有犯案實據則可將該犯交與華員審讞 
　　美京電郝里斯銀行代表通告美總統威爾遜君謂美國銀行團擬供給中國短期借欵美金洋一千萬元隨後再訂大借欵美金洋一萬萬元或其數更巨於此該團僅求美政府聲明擬仍進行借欵新政策以爲保證云云聞美總統因能得美國欵項濟助中國已表示欣慰之意 
　　北京電政府近委沈雲沛籌辦浦（浦口）信（信陽）鐵路開築事宜該路築造權係於一八九八年許與中央公司巴恩君明日（一日）將首途赴南查勘路線現議選擇地點接通津浦鐵路巴恩君將來有總工程司之望 
　　北京電洪述祖已在山東就逮之說聞與應夔丞有密切關係有西人多名曾於一月二十三四兩日目覩應洪在津浦之間同車而行 
　　北京電袁總統已召綏遠邊防各軍總指揮張紹曾卽速來京面詢要務 
　　北京電財政總長周學熙因大借欵談判目下業已决裂故由外交部向五國銀行團索回大借欵草合同 
　　北京電國務總理趙秉鈞近四日内並未到院辦公 
　　北京電清隆裕太后金棺奉安諸事現已豫備告竣定四月三日舉行並在使館附近東單牌樓留出地位以供外人參觀届日京漢鐵路一部分將停止開車上星期日曾在溥倫世續之前試驗運棺等事 
　　北京電中國鐵路新章一俟參議院核准後卽將宣布各路之線將來須先呈請中央政府承認鐵路股份許讓華洋人民及許讓築造枝路之權均須由中央政府批准 
　　北京電華日協會已於上星期六日在東京開第一次會議 
　　北京電袁總統政躬小有不豫已命大公子來京 
　　北京電前允駐京德使館衛隊司令狄克爾曼陸車少佐已由袁總統聘爲軍事顧問以三年爲期其合同與前聘之法國軍事顧問某員相同 
　　北京電國務院昨日（三十一日）討論選舉總統事宜國務員多數主張於編訂憲法之前選舉總統此事將爲國會第一議案 
　　柏林電德國陸軍議案已由聯邦議會通過現可呈入帝國議會 
　　倫敦電德國各報除社會黨之機關報外對於陸軍議案全無貶辭惟該案所定籌款辦法已大爲輿論反對帝國議會開議之際恐有一番激辯也英國各報則皆注意其特别擴張海軍飛行力一層统一黨各報宣稱此舉將造成新時局英國急應籌策對付自由黨各報則信此舉以抗长衡法國爲主 
　　柏林電駐德英國大使對於英皇英后擬於五月間游德一事並無所知 
　　意京電美國鋼大王摩干君已在此間逝世享年七十有六 
　　柏林電列强今日（三十一日）會同致文兩交戰團要求停止用兵土國内閣總理已接收該文 
　　士京電列强已會同致文土政府詳細陳明媾和條件 
　　塞京電布王曾致電塞王深謝塞軍助克亞得里亞那堡之友誼 
　　柏林電土耳其内閣總理通告列强謂土軍於却太爾茄炮臺左翼大勝敵軍殺敵甚衆 
　　倫敦電路透電社得悉列强駐英大使曾於今日（三十一日）集議巴爾幹戰事後經延會至星期三日列强已贊成在芒台里格洛海面示威之舉前致芒國要求停攻斯克太里之公文至今未由該國答覆 
　　布京電據泰晤士報亞得里亞那堡訪事電稱布軍攻奪該城時土軍死傷者共約萬人外人所萬之區僅小受傷損布國已以大批食物運入城中並設法恢復治安拘辦基督教下流人民之搶刧者 
　　倫敦電每日紀聞特别訪事杜洛霍君曾於三月三十日目覩蒲宇克乞克米特其大戰極讚土軍抵敵之勇敢各兵士咸冐彈雨越過空無遮蔽之高原旋由泥坡展轉進逼後乃以短兵相接肉薄多時卒將布軍逐走該員謂今乃復見土耳其舊日戰爭之精神云 
　　芒京電芒軍現猛轟斯克太里土軍已棄前敵哨營數處列强公使兹會同通告芒政府謂土政府已准該城平民離境列强將選特别齎書人一名持密碼公文送交斯克太里之守將報告此事蓋該將非見土政府之准狀不肯放行平民故也芒政府目下尚未答覆惟對於特别齎書人持密碼公文送逹該城一節可料其極不願允許也 
公電 
[馮國璋懇請重典懲治暗殺重犯]  
　　北京國務院各省都督民政長均鑒前聞宋君鈍初遘變殞身至爲悲憤頃悉罪人斯得執法者必能澈究主名宣布供證俾各方面共解猜疑洵爲民國前途之福九原有知或可少慰慨自暗殺潮流浸淫輸入狙擊之案時有所聞今且戕賊國良幾摇全局此風一長將見人權失其保障元善被其芟夷競啓殺機互相屠殺同舟盡屬敵國康莊盡屬危途跼蹐地天更無寗日夫人事主接交際紛紜自非聖賢詎免怨懟然忿鬥仇殺國有常刑良以生命所關不容任意侵犯若圖快私意横逞密謀使身受者災禍剝膚中於不覺似此舉動已軼出法律之範圍暴徒之心目中旣不知道德刑罰爲何物倘不執重典以繩其後恐頽流所極保障爲難孫都督主張特定暗殺罪犯專條爲權宜救急之計憂深識卓國璋甚表同情惟民國新律尚無成書暫行刑律殺傷罪又有第三百十一條可以援引另訂旣嫌牴觸且按刑名至絞决死刑已爲極端處分以慘無人道之兇頑猶聽其苟延時日保全肢體罪不蔽辜豈可謂平擬请大總統准照孫都督電飭下國務院詳細核議此後對於暗殺罪犯究應如何加重懲治妥擬特别辦法暫以命令通行各省藉遏厝火燎原之勢庶免涉氷履尾之憂於世道人心不無裨益謹此電陳伏希鑒察馮國璋叩 
[鍾頴陳藏事危急情形]  
　　各省都督民政長政團聯合會國民共和統一民主黨各本支部均鑒藏中擾亂大軍無餉頴苦戰力守以待援軍我或人視線方集注於庫倫不防西藏已困於危亡之地嗣因糧彈久竭飢疲之衆斷不能支萬不得已始飲泣議和退至靖西以圖後舉始悉援兵因多人干涉已不能來逹賴之封號旣還厦札立之官職亦復方冀藏人知恩悔禍乃更狡焉思逞鑄造鎗砲接濟東路土司肆其無厭之求意欲劃瀘定椥爲邊界近復調集江孜等全境番兵四面作圍攻之勢威逼頴立出藏境前因軍民在靖無餉接濟仍受飢寒已次第遣回内地空虚只數十人且糧彈不繼戰守兩難前居間之番官謂能於十五天内出境免戰禍否則必受圍攻番官旣不講理我亦舞法云云頴已允行先請大總統電諭該處番官暫勿驅逐不知能否有效但西藏存亡實係我國大局諸公爲國柱石斷不至存隔河觀火之心如何保存屬地之處萬祈同心戮力籌議對待總之覊縻政策最不適于藏人性質現雖囂張决不耐戰如頴不才處數萬重圍之中尚能以千餘飢疲之衆支持經年未嘗敗衂嗣以糧彈告竭援兵無耗竟至於此蓋可椎心泣血者也迫切陳詞亟祈鑒察鍾頴霰 
[尹昌衡電陳川邊佈置狀况]  
　　軭務院曁叅謀陸軍兩部均鑒藏番猖獗較前益甚以我現布置兵力頗難抵禦非增加兵力不可特將所駐兵額地點及擬現添駐者列呈鑒核如下（一）打箭爐並河口兩地共駐兵二千五百名現藏兵之來動輒逾萬打箭爐爲入藏總樞應請添兵二千五百名（二）裏塘喇嘛了逹窩巴等處只有兵額一千五百名應添千五百名巴塘兵額三百應添五百名乍了兵二百五十名應添五百名南頓兵額三十名斯卡甚關重要應添百名江卡查木得鐵爾喀等亦應添駐軍旅惟川省經濟窘迫雖能徵調而出發餉糈應請中央撥欵或由各省協濟軍勢可以稍張藏疆或可永保尹昌衡叩 
[要聞一]  
 
 
 

Page 3

 
 
[蒙藏協約紀聞]  
　　據駐京英使館消息俄國革命風潮已形劇烈波羅的海地方有革命黨魁招集民軍約九師團聲稱直抵俄京掃除專制毒燄俄政府據此消息已將遠東軍隊陸續調回俄京四萬餘人庫倫城内祇留俄兵四百餘人駐庫俄使勸杭逹多爾濟從速聯絡西藏以爲臂助聞庫藏雙方均有提出條件錄下 
　　（甲）逹賴提出條件（一）請活佛要求俄國同時承認蒙藏獨立（二）请俄兵隨時保護（三）與民國永遠斷絶關係（四）禁止華人入藏 
　　（乙）活佛提出條件（一）西藏派大員駐庫以便會商要政（二）聲明獨立之原因（三）請逹賴與英國商議抵制中華辦法（四）請協力保衛庫地以上條約已由駐京英國公使朱爾典照會我外交部并稱該國外交大臣愛特華德氏電告二事（一）拉薩駐紥英兵已全行退出藏地現留師團以防不虞（二）英政府已决計干涉庫藏條約保全中國西藏之主權聞陸子興總長已呈明大總統矣又聞駐俄外交代表劉人鏡昨報告政府謂逹賴此次所派赴俄僞便阿富干抵俄後曾與庫僞使杭逹多爾濟討論庫藏攻守同盟辦法如下 
　　（一）由庫廷借欵建築由庫倫至拉薩輕便軍用鐵道其路線出科布多經俄屬中亞西亞而至西藏（二）速設由庫倫至拉薩之無線電以期消息靈通 
　　（三）由庫倫拉薩分派軍隊侵略新疆南北各地 
　　（四）訂攻守同盟協約後由雙方運動英俄兩國承認 
[憲法研究會商榷之大綱]  
　　上月廿五日午後三時憲法研究會開第六次會議會員到者二十一人首由會長楊度君報告繼續討論議題次由會員逐條商酌通過並添入各大綱中細目或若干條時已五鐘休息十分鐘復振鈴就席首由會員中提議此次議題甚多應先將緊要繁難者提前議决以後按序推議方有把握一爲總統制二爲内閣制衆舉手贊成遂定下次會議議題次由會長宣告本會雖有學會性質但各委員爲國務院及各都督推舉似有與議之特權外界社會或以私人投函均不得加入衆討論數次皆表同意時已五鐘四十分矣遂宣告閉會兹將該會議題全份登錄如左　　第一領土（一）領土之範圍（二）領土之變更第二人民（一）國民之資格（二）人民之義務（子）納稅之義務（丑）服兵之義務（三）人民之權利（甲）參政權（子）從事公務權（丑）行爲請求權（乙）自由權（子）人身自由（丑）財產之自由（寅）住宅安全自由（卯）思想發表自由（辰）集會結社自由（已）信教自由（午）通信秘密自由（未）移住自由（申）營業自由（酉）婚姻自由（戌）學問學說及教授學科自由第三國會（一）國會之組織（二）國會之權限（子）法律發案及議决權（丑）豫算决算議决權（寅）稅法公債幣制度量衡準則議决權（卯）宣戰講和締結條約承諾權（辰）大赦承諾權（已）大總統國務員彈劾權（午）建議權（未）質問權（申）人民請願受理權（三）國國之會期（四）國會之議事（五）國會議員之權利（六）國會議員之薪俸（七）參議院（子）參議院之特權（丑）參議員之選舉（寅）參議員之資格（卯）參議員之任期（八）衆議院（子）衆議院之特權（丑）衆議員之選舉（寅）衆議員之資格（卯）衆議員之任期第四大總統（一）大總统之選舉（二）大總統之資格（三）大總統之繼承（四）大總統之任期（五）大總统之歲費（六）大總統之責任（七）大總統之權限（天）代表國家權（地）法律公布及執行權（玄）行政監督權（黄）制定命令及官制官規權（宇）任命官吏權（宙）統率陸海軍權（洪）宣告戒嚴權（荒）宣嚴媾和權（日）締結條約權（月）榮制定及授與權（盈）國會解散召集開會閉會停會延會權（昃）立法發案權（辰）法律裁可及不裁可權（宿）大赦特赦减刑復權之權第五國務院（一）國務院之組織（二）國務員之責任（三）或務員之副署（四）國務員之彈劾第六法律第七司法第八豫算決算第九臨時國民會第十行政審判院第十一會計檢查院第十二國務裁判第十三權限爭議裁决第十四參政院第十五地方制度第十六憲法修正 
[各省憲法意見之不同]  
　　憲法爲立國之基礎非殫心竭慮從根本上解决難收圓滿之效果大總统曾電各省討求意見兹特彚述於左 
　　甲派主張合二十二行省及蒙藏青海爲一領土將蒙藏青海改爲行省以期統一至總統任期主張五年得連任一次此爲直汴黑吉魯等省 
　　乙派主不定領土其理由以一定領土外人有所藉口倘國勢日强割讓之地未始不可收回假外人以中國憲法規定並未指出爲詞豈非憲法無效至參議院與衆議院擬取同等主義衆議院應先有議决權此爲皖粤閩浙等省 
　　丙派主張對於統治者之大權絶對的仿照美制並請設候補大總統其於領土擬將租借地及割讓地分别規定並聲明將來得爲中華領土此爲奉桂甘滇等省 
[禁衛軍近聞種種]  
　　加演體操禁衛軍現除不二標馬一營不計外其餘每隊選官長一員（馬標各營一員）頭目二名统歸史君金山教授期教授之法官長共爲一班頭目共爲一班官長每星期二四頭目每星期三五練習兩次其練習時間聞係自正午十二點至兩點鐘爲止云 
　　更改課表現值春令天氣漸長聞禁衛軍將從前所定之起居日課表時限旣不適用自應隨時改正刻已規定妥協刷印成編交發各標營隊矣 
　　預防疫症軍醫官李君樹藩因現值春令特擬豫防疫症傳染衛生要則八條（一）食物每日所購用之食品務須清潔如騾馬等肉及腐敗之魚類則不可購食（二）飲水所用之水内含雜質甚多易誘腸胃之病當於臨用之前在各儲水桶内攪以少量明礬使不潔之物沉靜再爲飥用方保無虞（三）住室每晨起床後須將門窗開放使室内空氣新鮮流通免得空氣不潔致罹呼吸器病其地板床具等物亦須每日拭刷潔凈且不可以污穢不潔物堆積床下及室内各處以杜傳染之媒介（四）被服各目兵所穿之衛生衣褲務須勤加洗滌而免污垢浸潤致生皮膚疾病其被褥亦應時常曝於日光之中以便消毒（五）厨房所用一切器皿家具等件須每日勤加洗滌常保其清潔爲要（六）厠所應每日掃除清潔各目兵不得任意便溺以後天氣日炎不免穢氣薰蒸殊礙衛生且免有赤痢等病發生厠所之中宜用石灰撒布以便消毒而免傳染（七）溝渠各標營周圍之溝渠宜常疏通以免不潔之穢水蓄積其各標營隊所用畢不潔之水及尿桶等宜於距離營房較遠之處傾倒不可任意倒於附近溝内以重衛生（八）營巿各商户所售之食品須輪流由軍醫人員會同營巿街稽查員檢查是否有碍衛生如不全宜當說明理由禁止售賣其街道每日必須打掃清潔 
　　調歸原營天津馮軍統隨從保衛兩隊有機關槍一排聞已於本月二十四號調回原營至鎗械等件仍暫存督署聽候更替云云 
　　調派護兵隆裕后升遐後現届奉安不遠沿途所用保衛聞已預派禁衛軍王統制及關統領料理以昭愼重其所用隊伍爲步一恊及馬一標準備云 
　　樂隊回營大内舉行大祭日期已畢所用禁衛軍樂隊已於日昨路經西直門回西苑矣 
雜評一（無名） 
　　美人之美意美京資本家方議貸欵於中國是則美國之脫離財團非僅脫離財團而已將以單獨輸欵於中國也美人之意誠可感雖然亦宜使我國内情勿負美人之意而使中變則中美之幸也 
　　公使團之公平北京公使團會議對於應夔丞案謂如有證據預審後可以交還中國官吏是按照定例固當如是無所偏倚於其間也雖然交還中國官吏後中國官吏之審判此案能一如公使團之公平則自後外人自無所藉口矣此亦保持法權之一端也 
[真不愧廣嗣金丹]  
外埠來信須寫明寗波路第一百十五號批發格外克己如無消路包可退還○本廬分設南京花牌樓 
鄙人自幼善病弱不勝衣比及力學之年又誤犯手淫以致年屆大衍精神十足頹唐一切腰酸腿軟耳鳴目眩之症由漸而劇尤悮者潰洩之病問夜必作非惟膝下猶虛百病因之俱起曾求大江南北諸名醫診治開藥已近三年病不見痊龍鐘益甚去　春仲赴陳子貞社友湯餅會述及渠之得子全賴服上海瓣香廣嗣金丹之功勸僕亦遠聘服席間聞言而購者計有四人惟僕服僅兩星期室人即覺懷姙又服旬日諸病居然若失引鏡自照而貌頓覺雄壯兩目閃有神而室人於上月二十晚孖生兩雄啼聲洪大不禁喜出望外叩之　郭幾三友服後皆如願以償　獨嚴公誤於穩　之的　失掌上明珠如此種子聖藥眞不愧廣嗣金丹用特書其大略請代登海上各報俾免伯道之憾○（下略）金陵梅花碑程　萬拜啓○開設上海益湯衖絲藥會館北寧波路口五開間門面○附價單料每盒洋兩元老年久痿用雙料每盒洋五元請留心假冒認明藥紙包上有驥雲氏肖像五開間門面方是的眞○瓣香廬登　原信　　案頭以供披閱 
[寶源祥專收精圓珍珠]  
本號特於大新街三馬路口孟淵旅社內廳始創發兌各種新光精圓珍珠金鋼鑽石滴珠環面表練胸花巧鑲各色鑽石珠翠別針衫針耳圈戒指袖鈕頸練等貨一應俱全　紳商士女裝飾有品均合文明特將各貨定價格外克已包退回換倘蒙　貴客惠顧以副雅愛 
[淮安中學伍君頌登沈製鏡面散]  
專治雀斑酒刺粉刺煙容紅點白點暗晦等癥果然立奏奇功 
人壽醫藥室餘年醫學先生惠鑒鄙人面上者有紅　斑謹有藥嘗試苦無一效每一　鐘竊自　怪胎　於正月中旬郵　　雙　鏡面散一料如　探求句日　一月痙果然立秦奇功不獨紅瘰　斑點翻行云　而遠時面我以紅潤嬌嫩　非昔之不　蒙恩殊深現當嗚　謝用法數　請登各報以彰　證庶海內外同胞有抱而上經　斑　　容粉刺　疤滯　油光酒刺等癥俾　同雲惠澤也（下略）淮安府山學堂伍　義上曾二月念五日郵局掛五八四號原信彚被屏幅任人四看　沈製雙料鏡面散售價每洋兩瓶每料六燕麥洋二元五角單料每二角半每洋五瓶　人壽醫藥室開在上海山西路即盆湯弄大街集益里二弄對門認明門口有藍龍商標方是的眞上海只此一家各省大藥房均有寄售加無寄售之處山郵政局購妥而且速 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央學會選舉之競爭談]  
　　中央學會互選日程業於三月二十日公布並電告各省民政長以三月二十五日至四月十一日審查文憑十五日製定互選人名册十七日發表互選人名册二十二日舉行互選二十三日開票二十四日計算總票數二十五日發表當選人五月初一日召集會員舉行中央學會成立式惟此次中央學會選舉所定資格外間嘖有煩言謂無一定之標準查原定之資格有二一在内國外國大學或高等專門等校三年以上畢業者二在國立大學高等專門學校或經教育總長認可之私立大學高等專門學校等專科教授滿三年以上者因此大學預科畢業學生及殖邊財政等校畢業生紛紛赴選舉事務所報名教育總長曁專門司司長謂此非高等專門畢業槪行拒絶於是高等以上學生羣起公憤謂大學預科及財政殖邊之畢業者何嘗不是專門所謂專門者當指何項且中央學會曾經參議院議定謂專門係分類而言試問所分者係何種類大學預科及財政殖邊等校又何嘗不是分類有此各種理由則此次選舉所定資格又當以何者爲標準或提書質問或赴部力爭教育總長苦難答覆卽答覆亦無滿足之理由因此一般熱心選舉之人竟欲將此次所定資格取消另行規定現教育總長以此次選舉關係重大仍擬從嚴定格專門司長以此事紛紛要求頗難處置謂如從嚴定格激起風潮則應由總次長擔負責任紛紛擾擾迄無一定現聞浙江朱省長亦以此項人員資格權限混含疑竇重疊昨日特電教育部及籌備國會事務司略稱中央學會法明定會員資格别無他種制限是現在行政司法官吏但具法定資格皆有選舉權及被選舉權惟官吏之承辦是項選舉者是否亦得與選至互選當選後係現任行政司法官是否一律解職赴會抑仍得兼任如可兼任則選舉參議院議員有無窒碍統希詳核電復爲盼未知如何答復也 
[省會聯合會又進一步矣]  
　　歡迎國會團之影響 
　　上月二十五日廣東省議會召集議員討論聯合會事先由議長宣佈理由陸孟飛謂聯合會之組織須先定將來辦事之目的本員以爲此會固爲國會之後盾卽將來憲法起草亦須先爭一位置又如選舉總統亦不可不稍爭權限蓋現在國會議員處於勢力範圍之下苟受威嚇誠恐將來正式總統亦不能選出適當之人故鄙見先定目的固爲第一要著代表人數即以所定目的應辦之事而酌定地點一層定於上海甚爲適合也李綺庵謂聯合會雖由本會發起但一切組織須得各省同意今宜從地點及應舉多少人數研究俟議决後卽行分電各省仍俟合意後方得進行成符孟謂監時約法規定憲法定於國會現中央派出憲法起草員若聯合會必須於憲法起草爭一位置是直侵越立法權限此層須研究林正煊謂聯合會欲爭憲法起草似未必可以辦到但此會之發生因爲爭省會權限苟有意見自可由國會請願若組織此會之大綱自可由各省代表協議至地點若在北京則處於勢力範圍之下現據江西來電主張上海於南省一方面固甚適宜鄙見究不如天津尤爲適合符夢松謂此會組織但求無礙國家之治安觀察國會之現象召集何處何所不可有謂不宜在北京者有謂宜在天津租界之内如是則與秘密結社無異且直與不純正之社會等則又何貴乎有此聯合會爲鄙見以爲地點須在北京以爲將來國會之後盾且關於法律種種可以直接磋商實無有愈於此者至應舉代表每省兩人最爲適中簡經綸謂本議員以爲此會當從精神上辦去不可拘於形式因此會非永外的不過對於政府欲組成一强有力之國會遂不得不組此强有力之議會至地點宜以上海適中表面上作一通信處料無解散之理由若在北京則以宋君之事觀之恐再有兇暴之行爲發現且宜愼重從事其宗旨務以國會後盾爲前提萬一國會不支此會亦須奮勇進行成符孟謂如作通信處則必無効力况地點非一省可能定不如南方各省集於上海北方各省集於天津到時齊集由兩處會商適中之點現亦暫行假定兩處陸孟飛謂各議員多方南方以上海爲地點北方以天津爲地點殊不知爲國家辦事何論遠近况在滬在津恐不難弄成南北意見之紛爭甚非宜也林正煊擬先定天津議長付表决多數贊成通過議長謂代表人數究若干員符夢松主張二人陸孟飛關樾傑和之旋付表决多數通過遂散會 
[李紀堂義俠之表彰者]  
　　險些其爲介之推矣 
　　粤都督昨據陳少白謝英伯鄧慕韓史古愚函開曩者滿清柄政漢族沉淪二百餘年蜷伏於胡虜淫威之下而莫敢誰何惟中山先生提倡三民主義號召四方英雄復得先生運籌擘畫黨勢大張卒能破除專制建設共和而追原動力實發難於庚子一役查是役機關部設於香港轉運軍械接濟糧餉以李君紀堂之力爭最計捐出之數約十五萬元雖是役不幸失敗然動機已發五嶺豪傑大啓雄心李君矢志益監再接再厲辛丑年繼續運動資助黨員潛購軍械設立機關報是年捐出又約二十萬元至壬辰年謀攻萬壽宫一役省城北地各路布置及在港密購鎗械事敗後資助逃亡所有用費多出李君獨力捐助嗣因清吏暗殺假洪全福一案發現李君復從中協助香港政府嚴追主謀經此次懲創清更不敢再行殺手段黨員得以保存者不少是年李君捐出之欵又約三十五萬九除歷年運動零星小數外總計庚子辛丑壬辰三年李君捐出之數已六十餘萬元李君處專制時代置生命財產於不顧以謀大多數人之幸福方之毁家紓難之子文輸財助邊之卜式僅効忠於一姓一朝者實有過之無不及等由前來當以李紀堂有功革命自非優加奬叙何以游勸後來卽日上書中山先生懇請轉報稽勳局矣 
[海蘭路選擇海口之爭點]  
　　江蘇議員武同舉等提議規畫海蘭路綫選擇海口建議案云海蘭路線西起甘肅蘭州東訖江蘇海口爲關於全國偉大之計晝尤直接關係於我江蘇全省其逹海之終止點自當非常注意乃傳聞已决定海門大港及通州北天生港之說而並水經有詳測沿海各口比較規定之手續至可驚駭以全綫極東之大勢觀之沂淮尾閶實爲要害蘭西開徐皆取直線更東則必經清江浦直趨淮水故道左近而終止於一適用海口此實有必要之理由而爲當然之規畫倘果東濱各口萬不適用則不得已而求及東南尖角擇一港之稍良者以爲全綫總結束之確定查淮北要港有二曰臨洪口在東海縣境曰灌河口在灌雲縣境此兩港實居南北洋中心而與膠州灣揚子江口成犄角之勢形勝天然爲全國人之所注目查臨洪口爲沐水尾閭上游之薔薇河日就淤墊刷沙之力不强故下游亦淺據上海巡工司迭次測量臨洪口内平潮時水深十尺祇載重吃水八尺長二百五十尺之船可以進口又蘇路公司調查節略謂臨洪口門雖淺而口外亦可停輪近十年内中外兵輪商輪行駛海州者已數見不鮮大輪雖不能進口然皆寄椗於臨洪口外秦山東麓駁船裝卸貨物至爲便捷且秦山附近之東連島外口及高公島等處是否亦能寄椗尚未測過似未可槪置不問此爲選綫伊始極宜注意者一也灌河口問題發生最晚雖無大山以爲屏蔽然河寛水深是其優點此口爲沂水宣洩之要口上游曰大潮河來源甚旺口門内河身寛約二里高潮時深度約三丈有奇其上游距八十里之雙港集河深近四丈再上溯三十里之嚮水口爲繁盛巿集河深亦有二丈餘實天然良港惟上游武障龍溝等口秋冬時鹽官築壩有數月間空失其上游之冲刷力造成淮北水患爲一大缺憾若果興築海清鐵路由路運鹽永除各埧則淮北永澹沉災大潮河他日之寛深正未可量卽最大兵輪亦可出入無阻上年海軍砲艦及巡洋艦曾先後行抵此口停泊無礙又載鹽四萬包全量四千噸之汽船屢次寄椗於此口門開山附近尤共聞共見至若口外横沙寛僅里許一經挖濬直接大洋無無何種公司汽船卽可寄泊於此内河之船埠與青島大連灣並列且導淮問題亦今日治水之一偉大事業如果由淮故道出口或於尾閶分出套子口則淮口逼近灌河海蘭幹線可伸長而以淮口爲其歸宿形勢上尤天然優勝此爲選綫伊始極宜注意者二也抑更有一極宜注意之點德人旣據膠州引領南瞷吾海州實爲其勢力範圍所可及之地曩歲德兵艦在海州應游山豎旗探海測量全國大震前清政府嚴詞詰責幾成交涉嗣乃攫得膠濟鐵道權野心未已又索膠沂膠沂本無敷設鐵道之價值而彼齗齗爭之意固在海州也今我民國政府若規盡東西幹綫終端於我臨洪口或灌河口則南可以挽上海已失之利權北可以掣青島擴張之勢力實完全握有黄海中心健固之海權屹然爲我江蘇金湯之北藩若徒局促偏隅遷就從事誤投一子全局皆輸經始之初胡可不愼且淮南射陽新洋鬥龍等口水量若何地勢若何均宜注意故今日預備之着手必以測量爲第一步以比較之確定爲第二步應請議長付大會公决作爲本省議會建議案提請民政長據咨交通部轉咨海軍部稅務處分飭海軍測量隊海關測量員會同詳測臨洪灌河二口及淮南各口以爲大局全盤之規畫國家幸甚江蘇幸甚 
[鄂審計廳詰責造幣廠眞相]  
　　鄂省前造幣廠總理李啓琛於卸事之先曾陸續向漢口各行號訂購五金等件共計價值洋例銀九十萬四行八百五十六兩銀元四萬二千一百九十元零經民政府將所呈合同清單發交審計廳審查該廳以所購各物理由甚不正當公家不能承認已請民政府將合同清單一併却回責成該總理面向洋商將合同毁棄其到廠各貨亦令卽日退還以清經手未完事件兹將該總理所購物品數目價值及審計廳所持不能承認之理由分列於左 
　　（甲）購物品之價值永安永興祥周恒順復興等號銅鐵器水火泥各雜物計洋五千二百四十九元九角五分復興號銅件汽管象皮計洋五千六百三十一元五角永興祥號白梓油及雜料品物等計洋二萬三千五百八十八元九角四分周恒順永利昌兩號銅鐵錫及雜器計洋二千零八十元八角五分復興等號銅鐵器物馬丁鋼等計洋五千六百三十九元三角八分明記英聽洋油四十箱計銀八十兩三井洋行紫銅一萬五千担每担銀三十二兩四錢古河公司紫銅八千擔每擔三十二兩四錢怡大洋行紫銅三千三百六十擔每擔三十二兩三錢五分瑞記洋行住友牌紫銅一百噸每擔銀三十二兩三錢禮和洋行克虜伯廠製鋼輾片輪八對每對銀五百兩 
　　（乙）不承認之理由（一）該廠物品缺乏向係物料庫開單呈請添購兹據傳聞此次物料庫並未開單呈請該總理竟爾率購許多物品就中並多不急之物不知是何用意（二）該處物品卽實在缺乏當此庫空如洗之時亦祇能斟酌緩急零星添購乃遽於二十餘日之内購物至近百萬兩之多該總理精明練逹寗不知咄嗟之間公家必無從籌辦此項大宗洋欵將來不能履行契約時必惹起意外之交涉明知故昧不知是何民心（三）所購各物價值將近百萬兩之多何等重大事件自應要求大府或財政司派員會商以釋瓜李之嫌卽不然亦當早將草合同或物單呈請核示辦理今乃成交之後請求撥欵時始將合同等件附呈查閱試問旣已成交查閱何益豈外人合同尚可改毁乎其中若無他項原因該總理辦事决不致手續不清若此（四）該廠迭次呈文均有貨已到廠多日等語是成交無幾何時貨卽已經到廠則各種貨物係漢口各洋行現存之貨而非新運自外洋可知以漢口現存之貨只隔一江自可隨時購買必於此若干日内一齊買就將謂我躬不閱故恤我後耶抑或該總理别有深意存乎其間耶殊令人無從惴測（五）命令財政司撥欵係大府特權撥出欵項係財政司特權兹聞該總理於永興祥五金貨價已擅於售出銅元價内支付洋三萬一千三百零一元三角旣不請大府下撥欵之命令又不待財政司下支出之命令不知該總理何從取得此等自由支付之特權也 
[三秦匪蹤紀聞]  
　　興安興安樾梅東舖匪徒自李教練炮擊後解散甚多其匪目盤踞獅子寨山巓自恃路險糧足官兵莫可如何余團長及張旅長駐兵恒舖先令人偵探道路二十七號督隊進攻架炮轟擊傷斃百餘人當破獅子寨餘匪逃竄青石寨官兵進攻獲勝駐二郎廟匪黨不支二十八號余團長同李教綀率隊攻尖山寨前門齊管帶預率敢死士百人埋伏寨後乘其不備攀滕附葛而上逆匪正堵禦間忽後寨炮聲震天火光遍山匪徒手足無措一時撲岩墜澗者不可勝數喊聲震谷官兵遂得尖山寨匪徒大半四散巨目矌某率匪黨百餘人竄至五堰河匪首楊文翰亦竄逃其地因妻尚在椅子寨日前偕僞參謀來經堂暗中至寨探望被恒舖團練偵知一并擒獲解送余團長行營由團長研訊現在情形一一供認不諱立將二匪首派隊押赴興郡交柴知事辦理矣 
　　漢陰漢陰自前歲反正時官紳齟齬土匪乘機糜爛幾釀巨患幸柴君古軒蒞任聯絡正紳力平匪熖閶閻獲慶安謐去歲柴君調任興郡從前一般土匪因未大受懲創大有復圖一逞之勢緣漢陰五方雜處全賴地方官精明强幹始能鎭懾繼任王君諸事委靡又素與士紳隔閡感情不洽致有此現象云 
　盩厔前歲起義後乾鳳戰事危迫軍士中多有散伍不歸者拐帶鎗枝逸入南山一帶流爲土匪往來莫定乘機騷擾閭閻驚恐異常日昨有郿縣崇慶斑在盩厔啞柏鎭演劇忽有巨匪何萬理督率匪徒二三十人頭扎黄紙手携鎗刀等軍器該班曁街民逃避之際已被砍傷十餘人一時巿廛大驚商店相戒閉門知事現已勘驗捕拿矣 
地方通信 
[南京]  
　　宜興議會亦否認幫審制宜興縣議會致江蘇省議會云司法獨立環珠通例宜興係兩邑合併東濱太湖南通皖浙訟務旣劇匪盜尤多光復以後法院早立忽改帮審危險萬狀乞電部力爭以維法權而衛地方宜興縣議會 
　　江寗鐵路近狀江寗鐵路局現奉應省長訓令自四月一號起該局專司出納人員由局長開明詳細履歷呈候查核以定去留其所用簿記亦由民政公署規定格式所有收支報銷一月一小結半年一中結一年一大結並知會如查有舞弊營私侵蝕欵項之事卽移送司法官廳按律治罪云云查寗省火車自光復後改名江寗鐵路更委王監書接辦元年終結算收入支出無有盈絀二年一月至三月收入車費統計約二萬三千元除去開支每月平均尚可盈餘千元緣該路去歲發出免票將及二千張之多今年全數取銷祇發給新免票三百餘張且以三月爲限現自四月一號起新免票又歸無效凡軍界免票由都督府核定政界免票由民政公署核定兩處共約發免票不及二百張至省會開會期内議員乘坐火車皆以符號爲憑不取車資以是日臻進步云 
[蘇州]  
　　自治恊會推定理事蘇垣公權研究會改爲自治恊會舉定正副會長及評議員已紀前報兹悉該會已於日昨在元妙觀財神殿開會推定理事二十人分立總務審計調查交際編輯五部每部理事四人日内須另開職員會籌議進行辦法 
　　民主黨支部成立蘇垣民主黨支部由前提法司總務科長陸菊裳民刑科長費玉如監獄科長闞霍初等發起組織數月以來入黨者已有一百餘人兹於日昨借護龍街怡園開成立大會到會黨員七十三人下午一時開會首由發起人報告組織情形並略述本黨宗旨遂當場投票選舉正副會長吳縣知事宗能述得六十八票當選正會長王謨得六十一票陸炳章得五十八票均當選爲副會長時已晚旋即散會 
　　追悼會提起張雲搏蘇垣司法界同人前日假海紅坊巷私立法政學校爲已故律師沈復君開追悼會下午一時到者六十餘人首由高等檢察廳長陳福民君報告開會宗旨陳述沈君生平事略繼由律師陸家鼒君演說謂沈君去年任提法司刑民科長時輔助鄭提法司極力保護司法獨立今籌備處張雲摶來則極力推翻不知其是何心肝今後保存司法獨立亦卽以保存光君之志全體鼓掌演說畢卽由陳福民君引同人至靈前行三鞠躬禮由祝心淵君宣讀祭文畢沈之家屬沈强漢行答謝禮散會 
[杭州]  
　　浙都督愼重災賑温處沉災區域廣漠現在接辦春賑及平糶種種善後手續前經駐甌事務所呈請嚴定賞罰規則預防流弊昨經民政長核准電復大略以賑欵關係重要果各該縣就地人民有冐收賑欵或吞没官賑情事應准報由縣法院或知事兼執法長檢查証據按照新刑律懲辦並通令各該地方官一律遵行又查災區平糶現當開始着宜杜弊於未萌凡清查應糶户口舉紳設局零星糶售種種均須隨時督察以防奸商販運及購藏居奇等弊應令各縣知事官於平糶局所未經開辦以前先行逐户按口妥愼稽查給予領米憑証一俟開糶卽由災民持証赴局聽候照數給發並令帮辦紳董隨時督察以維民命 
　　軍事廳研究匪盜界限浙屬舉辦清鄉對於匪盜案犯界限混含紛紛請示浙督飭由軍事廳會同督辦核議飭遵去後兹聞軍事廳復稱新刑律强盜罪可處死刑者其條件計四項（一）結夥三人以上在途行刦者（二）在海洋行刦者（三）致人死或篤疾或傷害至二人以上者（四）於盜所强姦婦女者此等犯罪行爲卽來文所稱結有黨夥或積案重大行爲凶惡者旣屬律有專條自不能適用軍律所謂匪者係開堂放票與内亂罪有關係者又或嘯聚多人持械搶刦擾害地方或聚衆拒捕致傷人命前清謂爲土匪卽指此類而言現可以軍法從事查江蘇程都督電請大總统示嗣後地方軍警獲有重案要犯合于從前部定懲辦土匪章程者准由該知事提案審問錄具詳細供摺備載証據議定罪名逕呈本都督歸入軍法範圍核辦其同案牽累輕重人犯並非土匪者仍送該管審檢廳辦理等因即奉大總統電准通飭各知事照來電核辦等因江蘇淮徐各府現亦辦理清鄉即以此令爲依據云 
[雜評二]  
　　海蘭路爭執海口問題區區一海口問題也而通人爭通海人爭海若有不可究詰者然 
　　說者曰此亦一權利競爭也然而以公私論海人之爭執似尚爲彼善於此者 
　　姑無論灌河臨洪兩口之形勢若何第以建築工程言一則由徐逹海路徑直捷一則由徐逹通迤邐斜趨旣有紆廻曲折之煩復過裏下河盆地橋樑之建築水利之妨害在在皆足阻路政之進行此則尤當預行研究者耳 
　　江蘇各縣幫審制問題自司法籌備處長發表後而江蘇各縣大行幫審之制吾不知主張此說者其意何居 
　　謂爲擁護司法獨立也則于司法區域確定後忽焉裁撤審檢兩廳付縣知事以大權是已不啻破壞司法獨立而復前清之弊政矣區區司法費所值幾何曾是行政各官署其平日之糜費者何限獨此保障人之代價而顧兢兢耶 
　　今者各州縣紛紛反對矣卽如松江青浦越獄諸重案或因典獄官不知所往或因審判官盡室偕行亦何莫非此邦審新制階之厲也彼覥然以籌備司法爲標幟者亦有所聞知否 
 
 
 

Page 7

 
 
本埠新聞 
[組織中美實業團續紀]  
　　駐滬美副領事海德禮君因擬聯絡中美商人組織中美實業團函致總商會請予介紹曾紀前報兹悉此事已由商會函復贊同海君旣爲發起人組織事繁恐悞政事現已分電駐京美使及該國政府禀请辭職聞已奉政府復電照准矣 
[對付四公司增加水脚之大會議]  
　　旅滬客帮商人因四公司重加水脚一事特於昨日午後二時假洋貨公所開會籌議對付方法到會者五百餘人先用投票法舉定鄒靜齋君爲正會長馬乙棠定與九二君爲副會長卽由馬定兩君報告開會宗旨次由鄒君演說略謂對付四公司辦法圾二一則暫時停將日清輪船之貨因日清向係獨立不與三公司聯合今聞重加水脚係由日清主動故三公司與之聯合但是重加水脚是該公司之自由權而裝與不裝亦是我商人之自由權鄙人的意思惟有暫時停裝日清以爲對付之第一法一則聯絡招商因招商是我中國人自已的公司倘能動以大義與之商量想不附和外人剝削自已人之權利招商果能轉旋彼三公司亦必不加惟我等仍須一面質問太古怡和加價之理由此爲對付之第二法設此二法竟不能逹到目的則最後的辦法惟有自已組織一輪船公司以謀對付查我國進出口各貨水脚每年不下千萬金若任其加倍重增每年損失卽在千萬之數倘能以所損失者投資自辦豈不立成一絶大的輪船公司嗎衆贊成次由四川帮陳少谷君演說此次水脚加價先加洋雜貨緩加綿紗疋頭但我帮萬不可因其緩加送置而不問蓋不久必有一體增加之日也故須團體堅結方能抵制後由漢口帮凌舜卿張紹先二君相繼演說大致謂四公司加價先洋雜貨而後綿紗疋頭是欲老我軍心破我團體俟我抵制之熱度稍低然後再行重加是以我等團體萬不可不堅今我等惟有决定從禮拜一起暫時停裝日清輪船之貨衆贊成於是四咱江西安慶長沙福州蕪湖鎭江南京常德湘潭各帮一律簽字然後散會 
[省長勉借修橋經費]  
　　閘北巿政廳錢沈兩巿長以新閘橋修造經費前年光復時被巡警局長姚捷勳捲逃後迄已日久無欵興築曾經呈請另行籌撥在案兹於前日奉到應省長第三千八百三十六號指令云内務司案呈據呈改建新閘大橋请撥欵濟急並抄呈原立承攬一摺均悉查海關土貨碼頭捐欵前已據呈電咨財政部請撥充建橋經費尚未得覆惟念前項橋工關係重要應准先行借撥銀一千五百元仰卽備文具領一面與原繪圖洋工程師商議將正圖取回呈送核奪撥欵施工等語現兩巿長已向工程師取出原圖備文呈送一面先將浮橋雇令久記木行赶緊修整以免危險矣 
[楊正標寃死多日矣]  
　　招商局江孚輪船帳房張惠江等毆傷搭客楊正標以致投江斃命一案曾由地方檢察廳提到張惠江陳雍叔預審並傳各証人到案取具証結判候復訊在案兹悉蘇滬湖南同鄉會代表律師黄宗炎君及幹事曾醒吾彭丙一吳紹初等昨又公同會議續籌進行方法（一）由律師向上海檢察廳續訴請求迅予提起公訴（二）由蘇滬兩同鄉會會長質問檢察廳何以不卽提起公訴（三）預籌經費不逹按律懲治目的不止兹將黄律師續訴狀錄下爲再行續訴事緣楊正標被張惠江等傷害致死一案曾蒙貴廳失次預審并由同船目擊各証人鄭坤庭籌親具証明切結此案事實已搆成刑律上三百十三條第一項之罪毫無疑義又查該輪帳房吳懷岑及蕭玉林李文魁等結中明言張惠江與吳懷岑任意毆打數十褫剝赤身投江傷命等語曾親具切結在案是直自認其罪與赴法庭自白無異証人証物均已充分該輪帳房等萬難以詭詞搪塞希圖卸罪且人情誰不樂生若非痛遭毆打置之死地何致遽爾殞命若非同船人親見情形共伸義憤則此次被害人之死其寃又何以得伸貴廳爲國家代表機關人命重案非請求按律嚴懲則將來輪船買辦人等勢必愈加凶横不獨行客受其虐待卽與國家治安亦大有關係爲此再行續訴伏乞貴廳豫審終結迅予按律起訴以彰國法而重人命謹狀 
　　又聞湖南會館昨接南京四象橋湖南同鄉會函云吾湘人對於楊正標一案甚爲憤激故於前日又經開會决議聯合旅居蘇滬各同鄉一致進行非將張惠江等按律嚴辦决不干休並有寗蘇滬各軍隊之湘人亦多異常公憤頗有躍躍出頭干涉之勢現經各長官極力勸諭當以文明手續進行嚴戒暴動如審檢兩廳辦理不公深恐將來不免有激烈之舉應請滬會迅速起訴请求按律嚴懲 
[議决興建寄養所]  
　　閘北錢沈二巿長前日邀請滬上慈善團諸君在總商團内開會討論擬在該團操場内東首空地上築造樓屋十幢平屋十間爲婦孺救濟會寄養所收養被拐案内之婦女小孩當經議决開辦費由各慈善家擔任尅日開工興作 
[接辦地方巡警]  
　　上海四鄉地方巡警改歸上海縣知事接辦已於四月一號實行聞吳知事特委景毓華君專辦此事以知事署中之主計課房屋爲辦公室另以大當右側房屋略加修葺爲主計課辦公之所均於昨日遷入 
[偵探唆使行刧]  
　　西門外三區偵探李大富子唆使匪徒王羅意仔何大辮子劉阿喜劉根成陳洪生等在西門外森順昌米店行刦得贜逃逸經該區飭探將王等各匪先後拘獲詰知李探有通匪情事於是一併拿獲收押並抄出金戒一只大洋六元綢衣三件蔴繩一條刀二把前日由該區長傳到失主張榮華連同各匪各贓解送商埠警廳昨經司法股員研訊之下以案關行却且係偵探同謀情節較重遂卽禀明穆廳長將贜匪解送地方檢察廳並着失主張榮華自行投廳候質 
[遷延拆城工程之口實]  
　　南巿輿論折衷社社長主師曾吳寶地金梁彩等致上海巿政廳及城濠事務所函云滬南沿城一帶自從前年城垣開拆之後磚石亂堆道路不治河流阻塞溝洫不修每逢天寸泥塗滑塌傾跌翻車時有所見行人久已視爲畏途兼之潮汐不流停潦醞毒一交夏令臭穢薰蒸滋生一種巨蚊吮人膏血傳染疾疫去夏環城居民已深受其苦今時又隔一載磚石之亂堆如故溝渠之淤塞如故旣阻交通又碍衛生人言嘖嘖僉謂廢時糜欵遷延三載未覩拆城之益深受拆城之害詎料地方公益其効果竟至如此敝會同人見聞所及未便緘默爲特專函奉布尚祈貴廳長轉致城濠事務所當事諸君趁此春暖日長趕緊及時興作督率工匠尅期塡溝築路爲人民早除障害不勝祈禱之室 
[布告中央學會互選日期]  
　　上海縣知事吳君昨發第四十四號布告云案照江蘇省行政公署訓令第一千一百五十五號内開教育司案呈三月二十二日准教育部　電開查中央學會互選細則第二條日期由教育總長規定於一個月以前布告之兹定於四月二十二日爲中央及各省舉行中央學會第一届互選日期除布告外特此電聞等因准此合行訓令各該縣知事迅速查照布告此令等因奉此合亟布告具有互選資格者一體知照特此布告 
[城東女學游藝會之先聲]  
　　南巿竹行碼頭城東女學定於陽曆四月十二三四日開十一次遊藝會聞此次演藝節目有修身默演裁縫師手鎗欵案諸新劇以冀喚起國民之道德心及政治思想此外尚有柔術音樂名人演藝等皆足一新耳目陳列如美術品外且有紙製人類舘蒐集世界人種照片以資研究入場劵每紙售洋一圓收劵時贈送該社紀念品現正在預備一切云 
[律師與律師爭執]  
　　寡婦杜洪氏與和尚化瑩因存欵糾葛在審判廳提起民事訴訟各延律師出庭辯護已由審判長决定聽候判决在案嗣由該寡婦延某律師向地方檢察廳狀訴狄梁孫律師不應在庭上公然侮辱洪氏與吕耀庭妍識等語已經陳檢察批斥却下兹狄律師以該寡婦所延之黄煥昇不知法律毁損名譽亦向地方檢廳狀請核示昨奉陳檢察長批云查杜洪氏前呈狀訴祇有該氏一人列名本廳以該案非地方廳所能受理自然應示以管轄範圍至該氏起訴與否初級檢察廳之受理與否均可不問來狀因此批示遂謂本廳已承認其訴訟權未免誤會至誣告罪之成立與否應以係辰一案爲前提現在該案旣不在本廳來狀又謂已向第一初級廳起訴應候該初級廳决定處分 
[挽留閘北警長]  
　　江蘇省長日前指令閘北巡警局長龔玉輝君調任鎭江已紀前報兹悉閘北巿民會會長黄贊熙君以龔君到差以來整頓警務不遺餘力業已面謁程都督應省長爲之保留錢沈二巿長亦具呈懇請收回成命未知能照允否 
[換給正式債票]  
　　混成第三旅李旅長前日接江蘇都督訓令云案准陸軍部刪電開准財政部函開愛或公債應換之正式債票現經印齊由中國銀行經理於三月十七號換給等因特此函逹貴部請咨各都督轉知各師旅如存有此項債劵者應赴中國銀行換領等因准此除分函知照曁分令外合行令仰該旅長卽便遵照辦理 
[講武堂定期考試]  
　　陸軍混成第三旅李旅長訓令連長泰寶山等云頃准江蘇軍政司函開前准貴處送到非正式學堂畢業各屬官各冊業經彚送在案兹准講武堂函開已將各銜名列入報名册内現本堂報名期限已滿擬四月二十號請都督府派員考試五月一號開堂届時卽請轉飭各屬官先期來堂侯考母得自誤卽希查照辦理等因除分函外用特函請貴旅長查照轉飭等因准此仰該屬官等届時速往該堂聽候考驗母得自誤計開非正式學堂卒業應須投考各屬官銜名連長秦寶山汪國彬阮子明恭薛鳳崗排長龔政榮楊鴻大貢榮飛 
[英雄無用武之地]  
　　前滬軍營軍士許少林禀請投効昨奉混成第三旅李旅長批云該員於光復上海時攻擊製造局奮不顧身勇敢尚戰致中彈腿傷洵堪憫惻曾由本旅長請卹千元矚令退休以奉高堂而資調養兹據禀呈傷已健全仍欲以身報國其志節尤堪嘉許惟本旅部行將裁撤各團營兵額已滿並無可以位置之餘地該員卽抱有武勇之志愛國之忱可赶往他處投効不難償其壯志也 
[製造局記事]  
　　製造局各廠工匠每逢星期循例停止工作兹有人以停工一天卽少得一日之工資要求工務處轉請督理准於星期日照常工作陳督理以各廠紛紛要求恐係廠員主動或非出於各工匠之同意故尚須調查明白再行核奪 
　　陳督理前日諭飭各廠匠目嗣後各工匠如有承造緊要之件必須趕緊製造者准由各該廠委員匠目報告工務處往查確實於星期日免停工作 
　　陳督理現舉煙禁嚴厲之時本局各廠員司工匠人數尤多自宜格外愼重特於上月三十一號諭令各廠員司學生親至本督理辦公處當面具結簽押其工匠藝徒小工等人之結限於五日内彚齊送核並於切結外另須保結一帋嗣後如果有吸煙之人定須照章罰辦云 
[城内]  
　　地方檢察廳批○（張家齊訴汪姚氏阿招串騙捲逃請求提究批）狀悉查此案前經預審並無捲逃證據阿招亦自願隨爾回家當卽照准將案撤銷兹爾又以捲逃等事呈訴前來查阿招旣係爾戚按諸法律並無夫婦關係本題亦萬無虽制其從爾之理所請追究一節未便准行（辯護人范袁萃聲明事實請速詢釋批）查刑訴律第五十五條被告人於提起公訴後得隨時選任辯護人今本案尚未起訴而該律師以辯護人名義具狀聲请實與法律程序不合至本廳如何處分應俟預審明確方可决定所請釋放一節未便准行 
　　遇人不淑○丁王氏昨至地方檢察廳訴稱家住六馬路地方丈夫丁晋生近日在外姘識蕩婦置婦人於不顧向之理論反遭毒手禀請提究等情陳廳長以所禀殊爲閃爍姑候調查核奪 
　　調和命案○人力車夫陸昌倫卽陸昌順踢死小車夫金阿二一案昨由許維慶等至地方檢察廳禀稱金阿二被踢身死一事已由民人等理勸明白請求撤銷陳廳長諭候批示辦理 
[南巿]  
　　盜案嫌疑○商埠警廳長穆杼齋君查得前清糧米幫匪徒陸土寶現因革處盗案頗涉嫌欵因卽飭知水巡區區長派令水探在浦江萬聚碼頭船上拘獲搜出洋十元當票八張上洋十角着卽拘留候究 
　　代人受過○第一區三百五十九號巡士在十六鋪福美里查見崇明人李蘭甫由法租界購買大士八包值價洋三十二元）携至境内當卽扣留解區問明移送禁煙局發交第一初級檢察廳預審據供有同寓大逹里迎賓旅館之盛逹章託爲代帶着即看守派警傳盛到廳質訊核辦 
　　暫緩變賣○浦東爛泥渡美最時洋棧失愼已兩紀前報昨有大南門外奚義發舊貨店主奚瑞山收買燼餘白蠟柏油三十餘担值洋一百餘元雇令駁航户張順扣駁至陸家　適被五百二十四號巡士查見立即扣住拘送二區飭令奚張二人具呈切結暫時不准變賣交保出外候示 
　　抵抗執行○船户龔富全在第一初級審判廳起訴同業章同阿狗賴债不償田廳集訊已經判决詎章仍不履行債務昨日由廳飭派承發吏協同法警强制執行封存船產詎該被告已經避去由其妻章趙氏及子女等出頭干涉任意抵抗遂將該氏帶回拘留候訊 
　　疑及備婦○住居三泰馬頭之葉趙氏至第二區報稱三月二十九號午後臥室妝檯抽屜内失去金鐲一副金練一條珠押髮一只珠環一副珠荷花扞一付共值洋千餘元查有傭婦蔡錢氏形迹可疑請爲追究區長准飭偵探傳到該傭婦訊不承認飭送商埠警廳核辦 
[閘北]  
　　違禁吸煙○三區蔣區長前日在龔家宅查獲私吸洋煙之曹桂生一名及雕花怍主婦錢陳氏一口並起獲烟具解送司法科移交檢察廳核辦 
[公共租界]  
　　不謀其政○咋係禮拜二公共公廨早堂會審捕房瑣案輪應美領陪審因美副領事海君現已辭職商請英副領事康君蒞廨庖代 
　　兇毆巡捕○張金春陶緒貴前日因將虹口元芳路老虎灶主朱德純毆打由四百零六號華捕查見向阻不服反敢兇毆當將張等一併拘入捕房禀明捕頭諭將張陶二人拘留咋解公堂經孫襄讞會同英副領事康君訊悉前情以張陶不應毆捕判各罰洋一元充公 
　　不應吵鬧○福建路二百九十號客棧帳房張榮裕控已歇飯司秦銀元索詐不遂任意吵鬧咋由捕房將秦拘解公堂經中西官訊係向索被扣伙食起衅惟不應吵鬧判秦交保具結開釋 
　　貪小失大○虹口蓬路小菜場賣鷄小販朱生林因貪微利將石屑塞入鷄　脯内増加重量被捕查見以其虐待畜類有違定章當將朱連鷄帶入捕房咋解公堂訊明判朱罰洋七元充公無力改押兩禮拜以儆 
　　旣賠又罰○許根福控汽車夫張極福在靶子路駕車疾馳將其撞倒碾傷等情昨由捕房將張拘解公堂訊明中西官以許傷勢匪輕判張罰洋二十五元充公並着賠償醫費 
　　亟宜嚴懲○妓女陳素雲前晚應某客之召乘坐包車行經三馬路小花園附近被匪徒李阿二攫去銀水煙袋一支圖逃由探追獲昨解公堂請究陳妓偕車夫陳阿三上堂禀訴前情訊之李供詞狡賴關讞員商之美領强君以此種匪徒殊足擾害治安判李押西牢一年以儆 
　　房東受罰○河南路胡松茂火腿店主胡祥鈺因將樓上餘屋轉租與鄭金波私設總會聚財售煙經捕房查悉已將鄭拘解公堂訊罰昨晨由探將胡傳案請究中西官以胡將屋租人開設赌場煙窟殊違定章着罰洋四十元充公 
　　販賣小孩○斐倫路一百另八號粤婦李梁氏陳吳氏陳郁氏家留有男孩阿弟阿四女孩高小妹子小妹等四口希圖帶往外埠販賣被探查見一併拘解公堂訊供管押在案昨日復訊據供均係買來中西官以其均不可靠判三婦各押女所三月四孩併送濟良所留養 
　　自討苦吃○吕海山五阿發冒充禁烟局調查員在七浦路攫取郭忠和所携烟土由捕拘解公堂訊供管押在案昨經中西官復訊屬實判各押六禮拜 
　　車夫跌斃○楊樹浦成大米店前日雇黄三郎之小車在雲龍日本軋花廠三層樓上搬運貨物失足墜下受傷甚重由捕車送同仁醫院醫治無效而死昨將屍體送至騐屍所經中西廨員蒞所驗明着屍妻具結收殮 
　　醉漢毆捕○昨有某洋人乘醉至崑山路公家花園内胡閙看園華捕向阻不服反被凶毆飛奔逃逸該捕歸禀捕頭派探查辦 
　　妾媵捲逃○羅伯遠住居楊樹浦有一妾年二十四歲前日捲取值洋數百元之衣飾而逃四尋無着昨報捕房捕頭允爲查緝 
　　洋兵行凶○昨有某艦兵士酒醉在吳淞路毆打挑担之陳阿長並毁担中物件被捕拘入捕房捕頭諭令賠洋一元了案 
[法租界]  
　　白玉花瓶○古董店主馬春記投廨訴稱前月間失竊值洋二百餘元之白玉花瓶一座曾向同業知照詎前日忽由萬源永古董店將此瓶送來估價向之追問來歷據稱係同業楊得林兜售向楊追索正賊不允交出但商人店中並無外人來往祇有裝電燈之張玉生來過數次請爲追究詰之楊供該花瓶係一面黑身矮之人來賣商人出洋一百十元旋卽轉售於萬源永得洋一百二十元是實質之張供實被誣控並未偷竊聶讞員商之李副領事判張交保候查明再究 
　　限期清理○沈春記投廨控稱前清宣統二年劉蘭卿因有急用將田單抵去洋一千元逾期不贖利亦不付請求追繳詰之劉供曾付過利洋三百元判交保限一月清理 
　　查獲人贓○李正甫前在七寶鎭王兪氏家竊取衣服等物携至法租界付押爲探查獲人贜傳同失主昨解公廨請究判送地方檢察廳傳至大主訊明核辦 
　　失愼受罰八仙橋西首華小山家前晚失火經巡街捕幫同取水救熄事後捕房以其疎忽飭探傳華解廨訊究判罰洋五元充公 
[雜評三萍]  
　　敬告今日之對付四公司者我見滬上之對付外界者多矣始而激昻慷慨同心禦侮洵乎氣吞雲夢澤波撼岳陽城矣迨至歷日愈多意氣愈平或受外來之棘剌或攘蠅頭之微利宗旨潛移神情渙散幾幾若再衰三竭者然吾不知團體之謂何是何進銳退速之一至於此也 
　　今者旅滬客帮商務聯合會因四公司加重水脚開會籌議衆情憤激簽字共意氣之盛誠可謂凌厲無前者矣雖然此特抵制之初步耳我竊望各帮團結到底不懈一雪此歷届抵制之通病愼母追蹤疇昔之風尚以貽笑外人耳專件 
[中華民國世界語會消息]  
　　紀元二年四月二日第二號中央事務所在上海西門外林蔭路　　逐日刋登備載中外消息 
[本會紀事補前]  
　　一事務所成立民國新紀元五月二十日爲本會中央事務所成立之期當卽電告前蔡教育總長及海外各團體外並加入全球世界語大團體者計二處 
　　（甲）瑞士寰球世界語會（乙）法國世界語中央事務所二講習部成立中央事務所成立甫半月附設之中央講習部即於五月二十七日開課來學者前後共六十七人年終畢業止二人 
　　本年改辦世界語高等速成學校學生取定二十人一律寄宿已於二月十五日開課 
　　三函授部成立本本函授講義力求完美是以不惜重資與上海商務書館特别訂約重鑄新模精版印刷於上年七月四日第一次發行現在已出版者九期第十期不日出版隨後報名者仍從第一期起按期照寄 
[國外紀事補前]  
　　寰球世界語會機關報第一百二十八號登載中華世界語事甚多（一）本會之組織（二）世界語演講大會（三）上海之七處世界語課（四）北京之傳習所（五）民立報之證載柴門哈甫博士肖照及蔡總長聽講世界語之電報（六）報界之贊同 
　　第一百二十七號用大字登載西班牙世界語會來函言前日作書逹蔡總長條陳推廣世界語辦法旋得覆書謂悉從尊議近在北京已設傳習所云云 
[本會暫定章程]  
　　第一章宗旨名稱 
　　第一條本會以普及世界語於全國普實行聯絡國内同志國外社團共圖進行交通聲氣爲宗旨 
　　第二條本會命名曰中華民國世界語會 
　　第二章組織 
　　第三條本會由會員及贊成員组織之 
　　第四條本本會員分左之三種 
　　（甲）普通會員男女同志贊成本會宗旨年納會費者本會給以徽章認爲會員按自本年起會員入會另給入會証徽章祇作爲普通佩章 
　　（乙）贊成員各界同志贊成本會宗旨或慨助經費者本會推舉之 
　　（丙）社團凡世界語學社學會等欲圖實際的聯絡者亦可照章入會 
　　第五條公推名學優長者一人爲名譽會長以代表全體 
　　第六條本會機關分二部 
　　（甲）議事部公舉會長一人以總攬會務議員四人以議决臨時發生事件 
　　（乙）執行部分中央事務所地方事務所二部 
[本會通告三]  
　　各界男女同志鑒凡贊成本會宗旨年納會費者本會給以入會証認爲會員或慨捐經費以助本會進行者爲贊成員倘志願入會請書台篆及通訊地址並隨同本年入會費寄交本本中央事務所或就近交本會地方事務所代寄亦可此佈 
中央事務所啓 
 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[說走] [  覺迷]  
　　諺曰三十六著走爲上著蓋遇事至無可奈何大率以一走得了也故無論何等人物槪視走爲救命靈符護身至寶前清封疆大吏失城亡地則走兵士將卒臨陣敗北則走州縣虧欠公欵爲上司監追則走庚子之役聯軍攻破北京清后挈帝以走前年民軍起義白旗所至官吏無大小輒用一走其後北伐聲勢大張在京王公乃聯翩而走下如商家因行號虧本而走學徒因師父毆辱而走妻妾因夫貧窮死亡而走偏房因大婦悼妒而走處女因有意中人而走奴婢因主人苛待而走妓女因鴇母凌虐而走嫖客因逢節歸帳而走店夥因私取貨欵而走菲徒因欲逃法網而走在滿清之季上自帝后以迄平民人人慣用走字可知無上之勝算實惟走也民國成立前清舊制去之惟恐不速至走爲吾國歷代秘傳實不可廢故年餘以來走者又數見不鮮國務總理走外交總長走直隷財政司走其餘之善走者正多記不勝記要以途窮力盡乃以一走了之也然吾謂總理總長等走猶與民國前途無大妨礙今所恐者蒙古走也西藏走也滿洲亦不能保其不走也而國民之心亦日在走字之中奈之何（三） 
[十二月花名醒世歌] [  旭東]  
　　正月瑞香花兒開想起屬國眼紅來埃及印度並越南個個做奴才曖兄弟吓前船榜様後船看二月杏花映日紅洋人手叚是眞兇滅國滅教又滅種說說要心痛曖兄弟吓大家都李發點奮三月桃花綴重重我國藩籬被拆盡租去旅大割台澎援例索九龑曖兄弟吓利益均霑階之梗四月薔薇花正香清正腐敗元氣傷假立憲法諭頻頒親貴滿朝堂　曖兄弟吓革命軍因之起武昌五月極花照眼明規定武漢黎元洪一省光復各省應人人都熱忱曖兄弟吓往來運動有黄興六月荷花透水開清帝遜位無戰災竭力斡旋袁世凱定亂具大才曖兄弟吓共和政府組起來七月水仙花盈盈奔走革命是孫文籠絡出洋留學生演說苦經營曖兄弟吓大功今日竟告成八月桂花滿院黄南北統一建設忙除舊布新日更張事事電中央曖兄弟吓籌備經濟第一裝九月菊花香滿闌六國借欵始開端要求鹽稅之利權不允索賠欵暧兄弟吓恃資弄人心膽寒十月芙蓉映水亭英俄謀我藏回家某國又窺東三省密秘約瓜分曖兄弟吓强權世界難做人十一月雪花白如銀我國軍隊實無能抵禦外侮弗够用兵變月頻聞曖兄弟吓昧於愛國總無功十二月蠟梅花兒黄挽回時勢要自强人人都李熱心腸共把責任常曖兄弟吓不然恐怕没收場 
尊聞閣詞選 
[客中寒夜] [  雙璧女士]  
　　深夜寒如許離情意似煎孤燈惟伴影對卷若參禪風緊雪平野花香月滿天雞聲啼切枕猶是未成眠 
[泊夜] [  金秉五]  
　　泊夜殘釭一粟青鄰舟話聒擾吾醒依稀都是還鄉語我正離鄉怎忍聽 
　　風餐水宿自行程愁煞連朝未放晴船底濤聲篷背雨離人聽得最傷情 
[上胡柳枝詞八首] [  少蟬]  
　　春色迷人捲碧簾六橋三月柳纎纎來朝却是清明節折取新枝插晝簷 
　　春風摇曳碧連天來道浮空籠曉煙最好湖心亭上望沿堤柳似水中懸 
　　蘇公堤畔綠千條裊裊臨風態亦嬌絶似西子承寵日細枝斜指卽柔腰 
　　散步湖濱携酒行垂楊樹底聽簧笙遊人莫把青板折留得深陰護曉鶯 
　　蘇家少婦近憐春姊妹相邀步軟塵怕見青青楊柳色他鄉猶有未歸人 
　　佳節清明念别離垂楊况復惹相思故鄉盡豓西湖柳何日歸來寄一枝 
　　年年春到碧盈枝底事南朝禾黍離悵望故宫寥落甚祇餘楊柳綠絲絲 
　　淡烟籠樹夕陽斜春色擬歸處士家轉眼飄零飛絮日孤山三月落梅花 
自由談話會 
　　吾恨不能半打吾恨不能發明一種電光鏡照悉天下人之心肝得以黑白分明永不受其欺吾恨不能使環球各國勿以金銀爲幣而以沙上爲鈔世界永無借欵之國吾恨不能殺盡天下之野心家永保世界和平吾恨不能創辦千萬處習藝所使巿上無乞丐小竊路不拾遺吾恨不能使全國人民盡趨樸儉情願節衣縮食擔負國家之稅餉成一外窮内富之國吾恨不能有孫行者之分身術將全身毫毛盡行拔下變成萬萬旅精軍直殺至聖彼得堡[  秋虎]  
　　熱心愛國者莫不願中國有所建立共扶共助尚虞不濟不意　年以來年聞所見皆非我所願吾所願聞願見者彼蒼又不靳予妖夢可多豈我中國竟無强盛之一日耶使我中國竟無强盛之一日我等皆可以死心塌地矣倘尚有强盛之一日吾又不知在何年何月何日何時恐　鬑者已不在人世間矣總之共和之幸福斷非我等薄命人所能消受我等僅得共和之虚名而已雖然我等能榖得共和之虚名而幸福亦已不淺矣[  匹志]  
劇談 
[劇本考實] [  便便取金陵]  
　　明太祖旣登采石磯進逼集慶馮國用先登陷陣大敗元兵於蔣山元行臺御史大夫福壽嬰城固守城破百司奔潰壽獨據牀坐或勸之去呢曰吾爲國家重臣城破則死去尚安往因射勸者督兵巷戰俄亂兵四集遂死於兵參政伯家奴逹魯花赤逹尼逹思皆戰死事聞元都追封壽衛國公謚忠肅事詳元史忠義傳演義所稱大刀赤福壽者是也胡元失國其守臣乃有如此忠良使前清鐵良輩聞之能無愧死各舞臺演此劇必增一福壽之妻亦巷戰而死故是齣爲武旦戲祁翠芬王氏昆仲常演之其打出手頗能動目也 
小說 
政治小說 
[鐵血男兒（九十一）] [  常覺　獨鹤]  
第三十一章 
　　疇昔之夜梅麗獨坐閨中忽隱隱聞炮聲急側耳靜聽覺街頭人馬行聲絡繹不絶芳心頓驚知戰事起矣即憑窗觀又苦夜色昏黑急切無所覩乃滅燈外窺始見途中皆軍隊啣杖疾走似將奔赴戰地遠望天際則紅光直燭霄漢乃祝曰天乎此卽吾西奥司健兒血飛肉薄奮勇殺敵時乎國運方長願終得勝利也語未已突有人自後低聲曰戰雲靉靆姑娘乃在此玩賞耶貴國人日望鳥突爲西奥司造福今福未見而禍已至矣將奈何時室中甚暗梅聞言不辨誰何警愕殊甚即强自鎭定復明電燈締視之益大駭蓋面梅而立者乃被逐之俄使陶米洛甫也 
　　梅顫聲呼曰陶君乎何夤夜來此且安得仍留都中曰僕殊不願去此曰君非已被逐乎陶啞然笑曰烏突尚無此能力足令僕不得居西奥司前此所爲徒自擾耳且烏自謂不可一世以僕觀之夕陽無限已近黄昏光芒將歛僕亦何必畏縮而去即去矣閱時未久又必重來往返徒勞不如弗去（意謂烏突不久必將去位也）梅曰君亦狡獪哉陶曰姑娘過譽矣目前列强評論皆謂烏突必不能久於其位即貴國人之智識高超者亦無不早見及此梅曰此言儂殊不敢遽信或中口碑載道方盛稱烏王智勇絶論治軍治國均屬偉才今夜干戈忽起當已親臨戰陣身先士卒土奴雖悍不難摧敗如奏凱而還則同胞歡迎崇拜之忱且繼長增高王位又安得不固哉 
　　陶微笑曰土西相持强弱懸殊衆寡不敵勝負之數無待蓍龜聞土軍方以巨砲轟擊西奥司各要隘守陴將士即使銅筋鐵骨亦將不支戰事結果固可預决僕决不出一月西人必爲城下之盟又其甚者則版圖易色亦意中事銅駝荆棘僕頗爲姑娘懼也梅峻灰曰以國勢之大小决行軍之勝負皆管窺蠡測耳君對於此次戰事揚土抑西自詡洞若觀火恐終局時未必能如願相償也陶曰僕非甘爲土人鼓吹實因烏突寡謀無術固難戰勝强鄰設有當世偉人出以代之自不敢謂西奥司必敗兹姑勿論一事急欲奉詢前者僕備述愚誠求姑娘轉逹公爵亦嘗乘間言之乎梅曰未也曰烏范締姻豈亦令兄所贊許者乎曰此舉窺阿兄意殊反對陶曰若然則吾謀可集時機已至將躬詣令兄處一下說詞矣（二） 
愛情小說 
[自由花彈詞（十九）] [  天虚我生]  
　　却說當日創華小姐本想同了戀春去到常州再作計較那裏眞的有什麽嬸娘朋友他不過隨口做个體面的話頭便了不道却被愛蘭阻住又要他寫些書信你想呌他怎的寫式虧得劍華機變胡亂寫了个地名當下衆人也就被他哄遇只是劍華因此一番便把愛蘭恨入了骨髓心想　蚌想爭畢竟有些不妥况那愛蘭的才貎又是勝於自已必得擺佈了他方是穩便初想赶上戀春和他同走因是要騙楊公子的金珠做个長日的使用所以權耐一天這夜却把楊公子喚來家裏說是儷簫和愛蘭却都有些意思但須多把些金珠妝飾去送他兩个自然分外容易打動那楊公子滿口答應次早便送了許多金珠寶飾過來足值數千兩的估價這日儷簫和愛蘭兩个已先進校劍華也便來到堂裏他的意思好教楊公子相信是替他在那裏運動却不道合當有事進得中門那个守門的老媽正是接了郵信要送進去見劍華進來因道李小姐來得正好這封是竇小姐的書信請你帶了進去省的我走劍華接來一看見那筆跡像在那裏見過書面並不具名仔細一想原來昨日在儷簫家裏曾見徐郎的題畫字跡頗是相同因想徐郎與這愛蘭也是初次相逢却怎地便有書札往來心裏好生疑惑他便不進中門重行回出堂來到得自已家裏便把那封信用塊手巾濕了封口細細地拆開一看倒不禁駭了一跳道曖呀愛蘭你這婢子 
　原來你是假矜嚴却早把暗地紅絲一縷牽我和你前生無夙孽你何該着着要爭先須知天意還憐我可巧這一紙情書落我邊若不是今朝先覺察少不得教奴還睡在鼓中間愛蘭呵愛蘭你莫怪我劍華待你心腸很只怪你自已呵才識平常計未全值得我略將奇計弄怕你不眼睜睜死在我跟前 
　　話雖如此只是我劍華一生忠厚不犯着爲了你這丫頭放出我的毒手我如今且把他要上一要教你死不得活不得時方纔知道我李劍華的手段我現在正有用你之處愛蘭呵愛蘭我也只好委曲你了說着倒反笑了起來 
　　他便把文房移近案頭邊取出了一紙西來的格子箋把鉛筆削尖拈在手仿着那徐郎的手跡冩書函眉黛歛髻雲偏他手不停揮已滿篇寫罷自看還自笑辨不出簪花體格孰媸妍 
文字因緣 
[洞仙歌答蝶仙] [  鹿門舊隱]  
　　國魂消散文字休提起斷爪留情獨能記恨元龍豪氣欲接何從只贏得海角詩筒遥寄風流依舊否回首前塵譜入　絃詞細擬莫道惡情魔同病相憐我眞是薄情郎矣使搜索舊日鏤金箱幸倩影翩翩不曾輕棄（緩日面交鈍根） 
[前調寄鈍根]  
　　塵海蒼消滿目風雲起袖裏空留宦游記歎天涯瀹落到處爲家依舊是吳苑一枝　寄詩人歸去否（問蝶仙）斷爪同心詞寫相思剪燈擬憑着自由談文字因緣結識得英才多矣待他時客　泛春江願步武騷壇不我遐棄 
 
 
 

Page 11

 
 
   
 
 

Page 12

 
 
   
 
