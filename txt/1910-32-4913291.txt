# 1910 - 32 - 4913291

 

Page 1

 
 
   
 
 

Page 2

 
 
[今日本報目錄]  
　　第一張論説專電緊要新聞一時評 
　　後幅緊要新聞二分類新聞清談雜著 
　　第二張來稿本埠新聞新聞畫 
　　後幅要摺專件小説國外新聞來函 
　　第三張小説畫 
 
 
 

Page 3

 
 
論説 
[論治鹽政策（續）（翰）]  
　　銷鹽之方法從來法制不統一。則積弊叢生。而清釐不易。吾國鹽專賣方法。分爲五類。曰官運官銷。曰官運商銷。曰官督商銷。曰總商曰官督民銷。五者之中。最盛行者官督商銷法是也。　　引地自引地一定。而鹽商有苦。樂不均之病。卽滯銷暢銷是也。例如定五千引之引地。其需段不過三千引。鹽商猶須納五千引之税金。謂之滯銷引地。反之。法定五千引之引地。而需叚達七千引。謂之暢銷引地。滯銷引地。鹽商欲免損失。還專賣權於政府。謂之懸岸引。今各省密賣盛。而懸岸引亦漸多云。　　吾國鹽税大别爲二。課製鹽者及課鹽商者是也。前者按丁按畆。只居少數。後者則行鹽之大部分屬之。今試分鹽課鹽釐爲二。而略述如下。鹽課正供之外。雜出名目以斂民財官吏藉以中飽上下因之交困。吾國課税之通病也。而於鹽則尤甚。咸同以前。只有正課。及包課而已。及後。國用旣困。官紀廢弛。而其額遂增。分徴鹽官衙門之經費。巡捕兵士之俸給。名曰雜欵。借官銀於鹽商。而收其利。後并不問元本利息之償否。而徴一定之銀。名曰帑利。故現今鹽課。有正課雜欵帑利包課。咸同以前。普通税率。每斤一文至三文。今則四文至七文矣。　　鹽釐各國税則。皆注意於課税重複。而吾國鹽釐。則正蹈此弊。而不知變。食鹽通過一定之釐局。則必課税。一省之内。二囘乃至四回徴收之。入他省。則入境有税。出境有税。落有税。種種複。民苦其擾。　　鹽税收入吾國會計制度未備。大略計之。鹽課七百餘萬兩。鹽釐六百餘萬兩。就吾國政府所定。各鹽之發行引數。以正引量與耗引量算定之。全國正引量二十六億八千三百七十八萬四千九百五十斤。耗引量二億六千七百二十四萬六千九百四十斤。消鹽額二十九億五千一百一萬一千八百九十五斤。課税率除山東福建外。每斤五文以上十二文以下。加以鹽釐。則十文以上。達二十四文。全國平均不下十三文。耗鹽不課税。只對正引量計算。每斤十三文。則三百四十八億八千九百二十萬四千三百五十文。以一千六百文爲兩。則二千一百八十五萬兩。與實收額較不及八百四五十萬兩餘其不足之原因。殆不出乎二者。一私鹽流行私鹽流行近來尤甚。鹽税之苛重一也。鹽商特許制度之不善二也。官吏之私曲三也。　　二生産額不及預定額吾國政府以各區之産鹽額。定引量。然實際上豫定額每超過生産額。以引數税率私鹽等計算。山東廣東河南兩浙甘肅五鹽。生産額與豫定額之間。無大差異。兩蘆兩淮。實額常在豫定額之下。長蘆引數六十六萬二千四百九十七。引税每三兩四分五釐計算。除釐税。尚當收入二百一萬七千三百三兩。約今日實收之二倍兩准亦同。如上所述鹽政之弊。未有如吾國者。然則政府占賣。果不如課生産税之得策乎抑又不然。　　言專賣之利者曰凡專賣制度。皆租税方法費用多。然鹽則營業之術技甚簡單。故歸官業。而生産費及。監督費均少。生産地並非散處。鹽易使聚集。故收買及監察之費亦廉。而較租税得多額之收入專業。則移商人應得之利益於國庫。且商人或因課税故。而有粗製贋造之弊專業則由官製。而可避之。對於人民。得供給一定之製品　　食鹽産出地在一定之塲所。遠隔地之人民。不可不使用高價之食鹽。若政府專賣在各所設均等之發賣所。以一定之價格。公平發賣各地之消費。受均等之負擔。　鹽之需。每較穀物爲尤切。其供給有交通上氣候上之制限驟然欲輸送現品。及增加生産。其勢磓難。故適於巿上罔利之目的。價格甚有變動。政府占賣。則其弊可絶。且品質得以改良　　食鹽占賣。較課税爲得策。徴之各國實例而有然。然吾國自漢代以迄今日固亦行占賣法矣。而其害弊如上所述總其大綱。各行鹽地專賣法不一致課税之法苛重複雜。當局官吏之私曲。盬商。之特權濫用。皆足以滋弊害。而苦民生議者遂廢占賣之法移製鹽業於民使自由賣買廢一切之税唯課製鹽業者之製鹽税意誠善矣。然而官吏之阻撓鹽商之反對國庫收入之欠缺。又在　料中矣。卽使官吏與鹽商。能大公無私。爲生民圖便利矣。而以吾國。今日財政困乏。如是一日收入減少。更有何術。用以療貧者。日人根岸氏謂吾國當官制未改正之日宜令各區鹽政。將管定製鹽。以一定之時價買占之。每斤加十文募票商而賣與之。使於行鹽地内。隨處發賣一票一引一引一包一包百斤廢各區引商。總商等名目。撤正課帑利雜欵釐金等税則。行鹽法税率引量包裝無不均一。亦一時濟困之善策也顧。所欲行此策恐官吏之阻撓如故。鹽商之反對如故。國庫收入欠缺。則更不得而免。是在政府力排衆議剔除積弊。據根岸氏説。而略加變通俾上可足國而下不病民則全國實受其賜矣（完） 
 
 

Page 4

 
 
專電 
[電一（北京）]  
　　御史江春霖續叅贛撫馮汝騤摺（已見昨電）又謂如江督張人駿覆奏馮已犯應奏不奏條朱家寳代爲隠飾非朋比而何應請將朱從重議處爲查案不實者戒原摺留中次日吏部議覆馮處分摺上未及朱家寳攝政王特諭將朱交議　　按江摺係奉論前二日所上 
[電二（北京）]  
　　江御史又奏新刑律關係治亂毋多採外律請飭法律大臣妥愼議訂摺上時因新刑律草案已進呈遂留中 
[電三（北京）]  
　　昨日召見洵貝勒薩軍門攝政王温諭慰勞兩大臣奏對各國海軍情形甚詳 
[電四（北京）]  
　　洵貝勒回京後卽有人往謁懇請贊成速開國會貝勒云籌辦海軍與速開國會互有關繫自當盡力爲之 
[電五（北京）]  
　　各省國會代表决議再請速行籌備以便早開國會 
[電六（東京）]  
　　日本政府借貸内國公債之計劃日人甚爲歡迎蓋因希望商巿活動之故並深信政府尚須借貸外國公債之高利者 
[電七（東京）]  
　　柏林電稱德國新聞紙評論小村外務大臣於議會演説日德兩國之關係及日本之外交方針極表同情 
[電八（東京）]  
　　日本練習艦隊宗谷阿蘇兩艦於昨日正午由横須賀出發航海遠游該艦隊定西二月十日赴斐列賓島代表日本海軍參列嘎尼波爾祭典又聞濠洲擬俟該艦隊抵境開歡迎會現已準備緊要新聞一 
[滿洲鐵路中立策近聞]  
　　某日報載十二日紐約電美政府已早决日俄兩國毅然拒絶滿洲鐵路中立之議俄政府自信美國提倡此議之本旨蓋欲試驗日俄對於滿洲開放門户問題之態度外間雖有謡傳謂美日交誼已稍受損實則兩國並無惡感惟日本國民對於此議頗形忿忿前任外部大臣林董伯爵曾謂目下此議無異日清戰爭時三國之干涉當時因有此舉後乃釀成日俄之禍則今日美日之友誼或將因此稍受損礙云紐約泰晤士報載稱日俄兩國同一措詞拒絶滿洲鐵路中立之議實使美國大失其望惟兩國對滿之態度卽此已可推見美國此後益將愼重對付滿洲之政策想美國有所舉動日人亦未便加以阻礙並謂美國在滿洲之官員對於當地各務咸不能不加意審愼同日舊金山電云日俄兩國拒絶滿鐵中立之議國務部頗爲失望此議是否作罷尚難預决惟國務部似已别有所圖大約美國對於錦齊鐵路借欵一事將格外注意該借欵係與英國及其他諸國匀輸美國並信日俄兩國不致反對美國與情以日俄之拒絶此議實由國務部之失算所致衆意似謂如此重要之議不先探問兩國意旨貿然宣布遂致失敗實與國體大有妨礙云 
[美國注意東方防務]  
　　字林報載十五日舊金山電云據華盛頓電稱美國下議院近所核准之鞏固夏威夷及菲列濱羣島防務議案已於本日經上議院通過當時討論該案之際議員牛倫士宣稱美日兩國之啟釁日益逼近故美政府應將夏威夷及菲列濱羣島之防務從速告竣牛君並主在菲列濱羣島四面設防蓋將來如准菲人獨立此費可以向其收還又謂夏威夷島與美之關係尤較菲列濱羣島爲重日本現在東方漸行擴其勢力將來兩國海軍終不免有一爭戰故兩處防務實爲急不容緩之舉云 
[法部整理審判之計畫]  
　　核議裁併會計司法部廷尚書現因部内所設之會計一司係經管部内出入經費銀兩事屬無多而所定官數與他司相同未免有費國帑故於日前與左右侍郎核議謂此司之設係掌管册帳該司人員卽專理其事實與本部司法宗旨不合因本部人員專以聽斷裁判精熟法律爲本職其核算經費欵餉一事似不必設立專司位置多員惟酌派一二員 
 
 

Page 5

 
 
經管財欵卽可敷用應卽酌量裁併俾昭樽節現該部各堂正核議此事　　整頓天津審判處廷尚書昨又與各堂會商審判事宜謂天津地面時出重案牽連租界致生交涉該處審判檢察等廳賭多不善擬卽電知直督陳筱帥轉飭該廳將本年所定大小案件迅速查清列表報部外尚有重大數案未經審定者飭該廳判官於封印前迅速審定一併報部不得遲延任意并　不日將派員赴該處暗查交涉各案 
[新疆電聘法政農工敎員北京]  
　　京師督學局准新疆提學使電開新省現需法政敎員兩員農工業敎員各兩員口音以北省爲合宜並叅照部頒聘用外人合同酌辦以三年爲限川資湘平銀三百兩薪水另定應於年内或明春由俄路到新農工業敎員係辦實業講習所工業科目尤注重染織及應用化學等因並准電催前來日前通告在京游學歸國各生如有合格之員願往新疆應聘者希卽於封印以前親身赴本局面詢詳細情形 
[桐鄉鄉民閙漕之眞相嘉興]  
　　桐鄉閘事屢紀前報茲得報告較詳照錄於下十五日下午四時焚毁師船攻城而入倉廠衙署先後搗毁待質罪犯悉數開放五時經沈統領獲住各犯仍收押派兵守護城中商人出爲勸阻亦受傷三人縣署親兵什長楊某被擊受傷血流滿面五時半經閨城紳士往勸該鄉民仍不散六時沈統領率領兵隊拿人又經各紳士往勸始散當有飛划營某哨獲住搶縣署衣服之湖北客民一人並有捕役高祥獲鄉民一人六時三十分各紳士傳屍家莊書陸某令其將鄉民之屍扛出六時半閉城七時聞四處鑼聲人聲聚集在東門外沈統領率領兵弁札住東門城上夏管帶義齋率兵札住南門城上黄巡官長清率巡士駐札西門城上李把戎步雲率兵並督水師兵札住北城附城來探者有數十人余大令出有勸誡白話告示張貼城外勸令解散是夜全夜鑼聲不絶十六晨沈統領出城巡邏八時東城又集數千人卽閉門堅守九時愈聚愈衆十時攻東城沈統領開鎗稍退十一時用洋油一箱柴數十捆放火攻城官兵開鎗鎗斃二人傷四人大半塘北鄉民及客民鄉民卽搶屍而去十二時城將破沈統領李把戎夏管帶黄巡官率領全隊會守東門余大令親上城諭勸仍不散三時稍退四時漸退五時電桿毁斷卽往接六時又斷又往接七時省派袁觀察及雷統領率領大兵到桐鄉民聞風逃避去離城十七八里之圖董金天福家搗毁殆盡十二時英太守帶領衛兵及嘉秀水巡曁石門高大令莊凱均到卽邀紳集議辦法十七晨袁觀察英太守雷沈二統領高余二大令李把戎黄巡官率領全隊兵勇閲四城門始啟下午一時將所獲搶縣署二犯訊供一客民供實一鄉民供出數名飛往兜拿六時獲到七時將客民正法示衆北城八時湖防周統領到適嘉興青鎭探報鄉民仍在鄉鳴鑼恐再來攻周統領聞信卽乘威靖兵輪分往四鄉並邀紳士同往宣講鄉人客民聞周統領兵到已膽寒毫無動靜矣 
[德清閙漕原因及近狀杭州]  
　　德清閙漕情形疊誌本報茲又探得其實在情形如下委員勘荒時前任周令大病由朱庫總派書吏同委員下鄉一行並不按圩勘明糧户報荒時須每畝納二百錢於朱庫總處方得呈報其無力出錢者雖報亦徒然派荒時姚令初到爲朱庫總所蒙蔽將灾歉分數任意推派鄉民大受其欺查德清一百八十一莊東鄉最大轄九十九莊所發由單大槪九折次北鄉轄三十二莊次南鄉轄二十五莊兩莊由單大槪八折七折不等又次西鄉轄二十一莊該莊由單大槪八折七折六折五折四折不等至城廂内外四莊向無荒熟以有老荒未曾報立也東鄉之田較高該鄉糧户素來安分以今年受災之重不下他鄉故有來城求減之舉然蟻聚東門外十餘日並不滋事惟散去時有開船稍遲之鄉民五人被拿入縣署重責收禁當官兵開槍恫嚇時被鄉民奪去鎗三枝投入河中現有十四下七莊地保誣告鄉民沈阿三之子（年十四歲）持回家去已飭差提沈阿三到案追繳年已六十一歲押在班房被差役濫用私刑幾幾斃命聞已由該家族賂差役洋八元稍寛當時差役下鄉有與沈阿三同名族者稍有家資被差役敲詐洋不少且現在差役借查拿首要之名下鄉敲詐不一而足近日城内兵勇終日無事專在街巷調戲婦女昨暮有兵勇十數名在清河橋上擲石於河旁之江北船調戲江北船上女子被女辱罵而去 
[西報譯要]  
　　日本謀攘滿洲電報利權東京各報載稱日政府擬在日本滿洲中間安設電綫以便商情及其他諸務目下滿洲與日本之電信交通共有兩路一由大連接至日本之海綫一由高麗轉接日本之綫日本官員並擬在滿洲振興電話電報諸政　　美員盜用公欵定罪字林報載二十二日天津電云北京美國使署書記員福爾克納盜用公欵一案已經問官判定解往聖圭汀（舊金山 
灣）監禁五年　　熊成基被拘續聞文滙報載二十二日北京電云北京當道已命將熊成基押解安慶府歸案審訊 
 
 

Page 6

 
 
[京師近事]  
　　郵傳部沈雲霈侍郎回京請安召見時曾向攝政王奏對謂津浦路北叚工程修築尚無宕延情事工程不久卽可告竣而南叚各丅亦尚有眉目惟進行稍爲遲緩並陳就道查勘江西鐵路情形略請該路窒碍處甚多亟當設法調劑以期早日觀成又奏查驗粤漢路線均屬合宜亦無他項窒碍云云刻正與徐尚書商定各路妥協辦法不日將具摺入奏　　近畿陸軍一六兩鎭所有年終舉行大考前經陸軍部派定帮辦督練大臣王都護英楷監察一切茲該都護因在保定監察六鎭大考偶受風寒刻下不便前往北苑故陸軍部又派督練大臣鳳都護山接替監察第一鎭大考事宜今將該都護所帶之隨員名單錄下一陸軍部一等諮議官王守子銘二軍學司砲隊科科長文參領華三督練處總辦容觀察賢四參議官江觀察朝宗五兵備處總辦繼觀察蔭六帮辦蔡觀察成勛七叅謀處總辦聶觀察憲藩八敎練處帮辦張太守松柏九稽查局總辦楊參將紹寅十軍醫局總辦楊令宗麟十一軍械局會辦伊叅領清阿以上十一員均於本月初六日早七點鐘隨同鳳都護前往北苑　　理藩部壽尚書因部派赴藏佈施喇嘛之差官侍衝等有沿途勒索情事曾經咨照四川總督密查有無其事嗣由趙次帥派員查明屬實立卽咨復到部謂查有實據故壽尚書與政府王大臣議商擬知照川督查看本省有通曉藏中情形之員就近改派入藏以免滋事　　翰林院侍讀榮光奏請將已修鐵路速籌添設護路巡警一摺聞其原因榮侍讀以京漢一路販運商貨屢被搶刦上月間運東公司貨物亦有被刦者旣經修竣之路若無警兵看護難免匪徒滋擾故請速添巡警以維路政　　禁烟處王大臣日前議商謂朝廷頒發烟禁迭次嚴諭以來京師及各省公私設立戒烟處所已屬林立現届年終應將本年内京師地面並各省州縣地方經戒煙處所戒凈者每省共有若干人數飭各地方官據實查明詳報各該省督撫轉報禁烟處以便將京師戒凈之數合併統計總造清册以便籌定辦法按限縮短並聞該大臣擬於年内行文通咨各省督撫限於明年二月底一律查明詳數造册送京　　京漢自贖回後竭力招徠許各轉運公司以九五扣用而於暢銷土貨一節尤爲加意近據八月份報告運出煤一千四百七十車猪二百二十七車紙一百三十七車乾鮮果三百六十七車夾二百四十六車每車均三萬三千六百斤　　郵傳部某司員近上條陳於堂官請設郵電學堂養成學生以爲自辦地步該部堂憲以特設未免耗費需時擬附設於該部之鐵路傳習所以歸簡便并擬於明春開辦時評 
[敬告𤍽心國會者]  
　　政府所以不遽允許速開國會者。殆以此次請願之代表。僅限。於諮議局之一部分。恐未。必爲全體國。民之同意耳我國民若不以已見明諭而稍餒。各界各團體。各舉代表。各組織機關各上書請願。持以毅力。繼續請求。則政府鑒於國民忠愛之悃忱全國民心之一致。未有不翻然變計者嗚呼。我國民其踴躍以圖之。 
[代表之結局]  
　　近一二年。外省代表。各挾其無窮之希望以入京幾於踵趾相錯。而結局之失敗。則同歸一轍滬杭甬路也。銅官山礦也。補救銅元也。濟寗改線也國會請願也。其出發則人民必歡送。其抵京則大老必贊成而卒之贊成者且反對歡送者且泣迎豈人民之積誠未至耶抑大老之善於作僞也。　　今鄂路借欵一事。尚未解决。然鄂人至截指以自誓郵部亦面允其轉圜。但觀結局之如何卽知前咎之誰屬 
[海軍之希望]  
　　中國欲興實業。則購機器也。聘工師也。我之利源未闢。而人之囊槖已盈。中國欲行新政。則留學速成也。委員考察也。上之成效未見。而下之私願已遂　　今海軍方議開辦。海軍大臣之途中。已有推薦專門人才者。攬造鋼鐵軍艦者。北京之海軍處。復有特贈飛船模刑者呈送軍械小樣者。外人之代我謀。遠勝於中國之自爲謀何其心𤍽而情摯也我今且弗論海軍之成效何若而京外合籌一千八百萬之開辦費。固不患其無用處矣。况一時人才輩出。其可以膺保薦而縻厚祿者。尚有如周馥等其人耶。嗚呼。海軍之希望 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[川督奏請張故相宣付國史館四川]  
　　四川總督趙爾巽奏據署提學使趙啟霖詳稱據四川在籍紳士侍講學士銜翰林院編修伍肇齡等聨名呈稱原任大學十張之洞學術淵深風規宏遠夙爲中外所推重本年在京病殁仰荷朝廷優詔褎卹賜祭易名生平事蹟宣付史館立傳飾終之典至渥且優薄海臣民同深欽慕已屬無可贅瀆惟該大學士歷官各省無不以崇尚儒術修明文敎爲先圖其前在四川學政任内興廢舉墜明敎作人沾漑之宏造就之廣尤有歷久彌繫人思者先是川省僻處西陬人文未盛士林之所馳騖率不出帖括章句之圖自同治初年該大學士典試西來始拔取績學能文之士如武謙吳德潚諸人以爲之倡士風始爲一變旋奉命提督四川學政則會商前督臣吳棠奏設尊經書院擇郡縣高材生肄業其中延聘名儒分科講授院内章程及讀書治經之法皆該大學士手訂條敎精密略如詁經精舍學海堂規模復以邊省購書不易捐置四部書數千卷起尊經閣庋藏之籍供生徒瀏覽並開書局刊行小學經史諸書流布坊間以備士人誦習之資自是比户横經遠近景慕蜀中乃彬彬多文學矣其校士各屬也以川省槍替之風内通經承外結廩保不易究詰特用鈎距之法摘發其奸一時人驚爲神無敢犯者宿弊以清又自撰論説勸紳富捐舍學田優免新生卷費以恤寒畯至今州縣興學之資多取給焉川省學政素號腴缺該大學士廉介自矢於例得參費銀二萬兩辭而不受其他恩優歲貢及錄遺諸費皆定爲常額不許婪索及去任無錢治裝出售其所刻萬氏拾書經版始克成行以去該大學士嘗謂人曰四川督學署積塵盈屋我第掃除過半耳蓋其潔已愛士之誠勤職袪弊之勇有如此者其平日衡文不主一格凡有一藝之長無不甄錄而尤注重於經史根柢之學故所至攷求文獻禮訪名宿惟恐不及每值士人晋謁輒優假顔色殷殷焉以讀書稽古相敦勉並爲指示途徑俾有遵循所著書目答問輶軒語二書流傳海内幾於人手一編卽該大學士在蜀校士時所隨時撰錄導士人以求學之津梁者也所取之士如范溶張祥齡宋育仁諸人皆經明行修極一時之選爲該大學士所深器嘗引之左右躬自督課其後或致身通顯爲國家文學侍從之臣或濳心著述以紹明絶學師表人倫自重類能守其緒餘克自樹立敎澤所及全川化之迄今學校大興人材蔚起文化之程翹然爲西南各省最蓋非該大學士陶鎔誘掖之力斷不及此紳等景仰前徽緬懷遺澤理合臚陳事蹟請予奏懇天恩宣付史館以光志乘而埀不朽等情呈請具奏前來奴才伏查原任大學士張之洞起家翰苑屢掌文衡迄後敭歷中外勳猷懋著其文章政蹟久在聖朝洞鑒之中無待贅陳顧其生平精神所寄尤在振興敎育儲養人材以備國家緩急之需而救當世空疏之習凡所施設皆儼然有古大臣風故其在粤則設有廣雅書院在鄂則設有兩湖書院與蜀中之尊經書院鼎足而三後先繼美皆以啟迪新知保存國粹爲百年樹人之計正不徒補苴目前而忆奴才夙聆該大學士之論議輙用心折比年疊膺疆寄自鄂而蜀皆踵該大學士敎成之後見其造端宏大訓迪有方愈歎敬以爲難及而川省處交通閉塞之區值兵燹疊經之後該大學士薰陶培育用能以數年之間澤弇陋以詩書化樸愿爲才俊文化幾與東南各省埒其程功尤非易易近年推行新政廣厲學官莘莘學子咸以通貫爲榮以拘墟爲恥而老成尚有典型文學猶存矩矱經史敎授之選皆取資於本省而略足卽平日聞見所及其中亦不乏淹貫宏通傑出不覊之材足以儲爲世用使再需以歲時進步正未可量事固有致力於數十年以前而收效於數十年之後者此類是也以該大學士豐功偉績誠非興學一端所能盡卽就興學之事言之其功已有不可没如此者奴才採西蜀之輿評溯東山之遺躅俯仰今昔彌切欽遲合無仰懇天恩俯准將原任大學士張之洞前在四川學政任内事蹟宣付史館編入列傳以補史官考訂所不及十二月初六日奉硃批着照所請 
[韓刺客判案近聞奉天]  
　　日本平岡高等法院長已回東京其臨行時所言剌客安重根事又與前日所誌倉知政務長之言稍異據云現在拘留之人僅七名將來審理之時或須更有寛免之人前此安重根之弟以鞋襪等送入牢内得日本官署尤許伊弟甚爲感激此案卷宗皆以中日韓三國文字書寫非常複雜但其中得有小柬一頁最足爲証據將來判决當可從此着手云云并聞此案公判日期當不遠矣 
[東三省近事]  
　　松花江行船問題久議未决近日俄國東清公司復與我國松黑兩江郵船局各派代表會議中俄船隻在松花江阿穆爾（卽黑龍江）航行交涉雖兩造無甚要求然終未能解决日昨郵船局長又赴該公司開第二次會議亦無甚效果大約須俟俄總辦公回方可决議 
 
 

Page 11

 
 
　　俄人克邊夫在富拉爾基開設洋酒燒鍋已有五年銷往黑河齊都滿洲里雙城子哈爾濱海參崴玻璃等處之貨物每年不下二十餘萬盧布照我國税章應納捐銀二萬餘兩前經交涉局曾會辦面諭遵繳課税該商以從前未曾傳知爲辭迄二次面諭始允通融旋經撫憲轉飭民政司前往催取乃該商頓違前議請從今年起徴又請俟欵裕再行納税復經交涉局照會駐江俄領事飭催該領覆稱該商抗捐實屬可惡本應嚴令輸納惟貴國已逕傳該商先時并未照會本領事未免有逾權限仍請貴國逕向該商交涉本領事不便干預等語故現在此事尚無頭緒　　日前呼倫兵備道宋友梅觀察呈報公署謂倫屬沿邊樹木羊草向爲俄民所仰給歷年越界刈割牧畜難以數計自去年設治後定章不准俄人越界私取迄本年八月止已收俄人樵牧費三萬九千盧布將來稽查日密或成一邊境大宗入欵云　　奉省督撫憲日昨札飭勸業道轉飭各府廳州縣地方官會同商會將所屬錢商銀號之資本清查限制出使銀錢票紙以維巿面其從前所出之票均須收回嗣後非有殷實資本不准出票事關諮議局議决之案務須速卽遵行呈覆毋得違誤分類新聞政界 
[續訂會議廳現行規則廣東]  
　　袁督昨以會議廳之設原爲闔省内外行政官討議憲政機關惟現在細核所訂詳章按之粤省情形尚乏交通之便若遽行召集省外各官一體到議頗難猝辦自應另擬現行簡章以期適用仍與前章參觀俾收交通之益通飭所屬一律遵照 
[部查法政學堂用費杭州]  
　　度支部咨行浙撫略云浙江裁併課吏仕學等館改設法政學堂其開辦經費卽於課吏館經費原領防軍項下截存撥用惟查該館向支提調文案等項每月需銀三百二十七兩又置備卷紙書籍等項全年共需銀七百五十兩並該學堂開辦支用各細數應令開列清單報部核辦一面仍令歸於防軍項下列册登除以清欵止又查此項學堂業於三十三年二月開校其常年經費前據該撫奏定章程内開常年額支計洋銀一萬五千四百十二元活支每月約計洋銀五百元該欵如何分别籌撥曁由課吏仕學等館洋務學堂各撥給若干並員名薪水各項數目併令分年造具詳細表册專案報銷毋任延緩業由增中丞分行遵辦矣 
[合肥添設水巡之計畫安徽]  
　　合肥縣東門外爲客船停泊碼頭良莠不齊易滋隠患頃聞該縣胡令汝霖會同紳士籌議擬請該處添設水師招募巡士分叚站岡巡邏俾資盤詰而清匪類刻已擾具規章詳禀撫憲查核示遵 
[檢驗改良之計劃武昌]  
　　命臬馬廉訪以定讞命案全憑屍傷檢騐稍涉糊混審斷卽無把握歐西各國于檢騐一事屬之醫生極爲愼重我國全憑仵作不學無術遂致弊竇叢生現查法部定章檢騐學習所應與審判廳同時成立並准奬給檢騐史出身特决定在省城高等審判廳内附設檢騐傳習所在各州縣調取識字仵作或聰秀子弟每縣二名武漢首縣多取一名計共設正額百四十名附課生二十名延用中日兩國敎員講授必要科學以一年半畢業派回本籍任職五年役滿後奬予出身至開辦經費約需銀三千兩常年約需四千八百兩已禀准鄂督作正開支其開辦日期約在明歲三月 
[自治公所借撥經費蕪湖]  
　　蕪湖籌辦自治公所調查已竣現正赶造正册惟經費異常支絀幾有無米爲炊之歎刻由監督彭心安大令詳請皖南道李梅坡觀察撥借本洋五百元以濟要需交涉 
[派查扣留法商火酒案廣東]  
　　法商林嗎日前販運火酒三十箱往貴州安順府被佛山釐廠扣留經該商禀請該國領事飭屬查明辦理並據歐税務司查覆須將該貨送關方能辨别等情現當道已派員柳令鏊前赴佛山將扣留林嗎載運之火酒貨式提解來省以資辨認並飭查明實情詳覆核辦軍界 
[鄭重軍隊度歲辦法杭州]  
　　浙撫昨札駐省軍隊暫准免操休息文云現届年關所有駐省各軍隊應於本年十二月十十六日一律免操至明年正月初六日開操以資休息免期内官長仍在營住宿巡查以防火燭目兵不准在營聚賭及上街浪游如目兵有事上街仍須照常掛號並派隊排官長查街以免滋事 
[統制考騐新兵之認眞湖北]  
　　陸軍第八鎭統制張虎臣軍門以現在各標營徴募新兵品格多有不齊日昨傳諭各標營派官長一員督率新兵至鎭司令處由統制親加考試以齊品格而昭鄭重斯亦整頓陸軍之一班矣 
[咨用鞏華製廠革品安徽]  
　　上海鞏華製革廠軍用皮件革品貨美精廉較之外洋製廠革品不甚差等現在雲南各省皆向該廠訂購甚合軍用農工商部咨會皖撫嗣後軍學警各界需用前項用品一律飭令該廠承辦以維實業而保利權皖撫准咨後當卽分别移行查照學務 
[限制敎員學生到堂日期湖北]  
　　鄂省學司札各學堂文云案奉部章核定本月二十日放假明正二十日開學以足一月年假之數前經 
 
 

Page 12

 
 
　　分别通行在案茲查往歲舊例每逢假後各堂學生曁管敎各員有逾限不到者旣違部章復荒功課如此通弊亟應禁止特擬定遲期應罰規條各學生有逾限五日者記過一次十日者記大過一次十五日者記大過二次二十日者記大過三次並扣除品行分數如有一月内外不到者卽追繳學費開除另補其管敎員如有逾限五日者卽行撤差均自開學日起算决不姑寛合行札飭札到一體知照 
[勵志學堂舉行畢業嘉興]  
　　嘉善楓涇鎭勵志學堂於本月十三日上午九時開第三次游藝會所演各節頗爲嫻熟至十一時散會下午二時復行第一次初等畢業式由校長沈守瓶邀請嘉善縣徐大令蒞校發給文憑並致勉詞散會時合撮一影以爲紀念畢業生姓名如下最優等一名王魯新優等二名陳壽昌陸譜箴中等四名程以榖丁文英張廷榮袁錩生實業 
[商會維持巿面之計畫杭州]  
　　杭垣每届年關錢價必縮然從未有如今年之甚者商務總會日昨特行移請署藩袁方伯發兌存儲銅元以資補救略謂銅元漲落全視巿面爲轉移每届年關民間零用較繁兌價稍短本月上旬每洋一元祇兌銅元一百二十一枚近日雖漸漲至一百二十八九枚然較平時一百三十四五枚之數仍見其短年内漲落尚難懸擬敝會聞本省銅元局廠舊存銅元尚多若趁年關按照相當巿價發交各銀行錢莊酌量承銷足阻外來且此項銷售銅元之洋存儲庫中萬一明春青黄不接米價騰貴舉辦平糶卽可應用而免另籌管見所及是否有當仍候貴司酌核施行 
[宜陽林業之近况河南]  
　　宜陽縣從前勸辦種樹因竊伐作踐者多今春縣令特明定保護章程遍貼曉諭鄉民咸爲踴躍通衢大道隴畔渠旁栽種榆柳椿楊至二萬六千九十六株業於三月間具禀造册呈報在案但至仲春栽種稍覺太晚又值入夏亢旱惟河灘一帶成活較多本届冬令又廣勸鄉民栽種矣 
[賣榖購置路股紀聞河南]  
　　河南因籌辦鐵路急須欵項曾定章通飭各屬按畝認股茲商城縣以如此辦理必致大起風潮因查縣中永惠倉存穀稻八千石擬將稻變價備購路股惟仍留一千五百石以備飢饉庶於變通之中仍寓限制之意雜記 
[災黎一線之希望安慶]  
　　本年皖北各屬蛟洪爲患災情甚廣小民蕩析離居旣苦禦寒無服又嗟無米爲炊各地春振自應預爲籌辦分别振濟以惠灾黎刻振撫局擬援照三十三年恩忠愍公辦理成案於省會地方設立振撫總局以藩司爲督辦其餘提調庶務文案各員均以振濟局委員兼辦槪不支薪以節虚糜並於鳳陽府城内設一總局另派道員前往辦理另行委員分赴各州縣調查災局分别災情輕重妥爲散放俾得實惠均沾云 
[三怡攤還債欵又减成數漢口]  
　　三怡錢莊虧倒官商各欵原議以三成攤償現因外欠各欵共有三十萬難以收回通盤核算只能减爲一成五現銀攤還各債主咸不願意昨又具禀督轅謂此案事隔年餘該店東黄家瑋旣不設法歸償其夥晏建德王篤三等于保出理債後亦復逍遥事外請仍嚴予追比以儆刁頑而恤商艱當奉楊護督批飭暫將議定攤還之一成五現銀先行給領一面仍飭司轉飭首府勒提黄家瑜黄𢡟楨及店夥晏建德等到案嚴訊押追倘再宕延卽予照例懲辦勿稍寛貸清談 
[中國之政府]  
　　東西各國政體不同。而其所施之政策。則無。不同。何者。以其目的專爲人民謀福利也。今我國政府。其一舉一動。對於人民如何。有急急若不容緩者。有遲遲若無甚關係者。有不知不覺。視之若無覩者。茲一一條舉如下。 
[政府之所急者]  
　　海軍捐。國債捐。印花税。鹽斤加價。政府之欲緩者開國會。責任内閣。普及敎育。規定幣制。新官制。新法律。政府之不覩不聞者主權之喪失。路礦權之被奪。貧民之生計。州縣字之抑勒洋價。厘卡之層層剝削。京外污吏之賄賂公行。銅元之充斥。民間之輿論。貿易進出額之比較。記者曰政府如是氏何以堪雜著 
[空中飛行器攻擊砲]  
空中飛行器發明後。武器亦大進步。即爲破壞空中飛揚之飛行器。或輕氣球之止的。無論在何高度。亦得以大砲發射。此項大砲。即現今世界著名之克虜伯會社。爲應時勢之要求所製出者。凡有三種。　　其第一種之砲用於野戰。第二種之砲用於自動車上之裝置。第三種之砲用於船舶。皆足供攻擊飛行器之用。而第二及第三以一軸爲中心。不拘向何方面。皆得自由廻轉發射云。　　然攻擊飛行器等在空中者。砲之角度。至少須有七十度之高度。其第一種砲。對於此點已無遺憾。其第二第三種即搭載於自動車或船舶之砣。亦已定七十五度最大之高度。矣。　　以上三種之砲。其尾拴之開閉槪有自動的裝置。其口徑稍小。减少砲彈之重量。其砲身即如長。增加彈丸之初速度且以口徑小與重量减之故。用於野單及自動車尤爲便捷無比云　　而砲之昭準器備望遠鏡怚得察知射出距離。故可適宜安排其炮。能收飛行器攻擊之效果也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[墨西哥虐待華工記]  
　　光緒三十二年四月。法商魏池。在閩招工往墨西哥。開銅礦。應者凡五百二十人。有陳臻臻林壽木者。亦與焉。陳爲福州西關外人。業農。林爲福建興化府莆田縣人。在福州馬江某理髮店學理髮者也。方魏池招工時。命閩人王芝仙董其事。王以大利説動閩人。故聞者咸願往。瀕行時。每人給蚨帖十元。云到墨後。日祇操作三四時。而得值可數元。於是衆益樂。輙不告其父母妻子。結伴而去。意若惟恐有尼其行。致不能得西國黄金而返也。四月某日。王芝仙率此五百二十人。乘船赴墨。船名爾雅。海行凡三十三日。抵墨西哥。旣登岸。王芝仙按名各給衣一。革履羊毛毡一。卽命之赴礦所。礦深黑如地獄。工人下礦咸須持燈而入。同行五百二十人至是覺其苦矣。然以王芝仙爲閩人。且能操西語。衆意欲賴之以達情於墨人。不意王性極殘暴。衆有以事哀彼繙譯者。彼輒易爲惡語。以激墨人之怒則箠楚交下矣。王又敎墨人營一華式牢獄。凡工人有怠於操作者。卽拘禁入獄。每入獄輒數日不得出。初時言每日可得工價數元者。及抵墨。始知每日只給四角且須日作八點鐘足工。始允給此值。稍不如意。則輒扣去二三角。故作工者至是但求每日能得四角之工價。咸不易也。常時飲食爲粗米飯。佐以牛肉片一。及黄豆少許。一入獄則日祇一餐。餐第半飽而已。應得工價。恒被王芝仙扣去。有作工數月。未領一錢者。若向王詢其故。則王怒。而命墨兵隨意鞭笞之。工人或遇病告王。王謂無病。强引之至礦所。及晚出礦歸。或倒斃道上。或行至寢處氣絶。往往有之。有張某者。福州省城達明里人。不堪其苦。與其同夥四人。仰藥死。又有某某等六人縊死。亦有下礦掘土。土陷死於礦中者。凡若干人。餘則病死者有之。在獄瘐斃者有之。然無如被墨人毆死及用脚踢斃者之慘也。陳臻臻林壽木。於今年二月某日罷工時。逃出。是日天晚。兩人旣離礦所。卽僞爲西裝而逃。入亂山中。窮日夜不息步。山行凡數十日。達北美。美人疑之。被囚三月。訊知其情。陳林二工。恐其復送至墨。哀其獄官。言願長住此獄中。不願再赴墨也。時適有郵船來上海。獄官遣之下船。囑船主送之回國。十二月二十日抵埠。距逃時已十閲月矣。今其人住三洋涇橋同豐祥客棧。將以二十四日歸福州。爲余歷言在墨之慘狀。余詢彼中五百二十人今存幾何。曰計至今年二月止。所存人數。祇九十二矣。烏乎噫嘻。侯官林萬里記。本埠新聞 
[地方自治議員之人格]  
　　總工程局董事前將選舉自治公所甲乙兩級議員共五十九名造册禀報上海縣轉洋滬道請爲備案茲經蔡觀察查悉所舉議員中内有違犯烟禁者三名運動而得者兩名被控忤逆者一名以上六名俱未合格方今自治萌芽時代斷難含糊爰飭上海縣田大令趕緊密查以憑澈究 
[閘北巡警局開辦水巡紀要]  
　　辦事員額總巡一員（海軍人員）隊官一員（海軍人員）敎練一員（水師出身）巡弁一名（水師出身）巡記一名（警察畢業）巡長五名巡警四十名司機一名舵工一名生火一名聽事二名伙夫四名　　巡船小輪船一隻汽船一隻舢舨四隻　　總巡隊官文告辦理上海巡警水巡隊總巡雲鵬隊官徐世溥爲出示曉諭事照得本局開辦水巡選派長警巡查河道原以助陸路巡警之不及而達保護安寗防止危害之目的查北巿蘇州河一帶水道綿長大小船隻停泊甚多匪徒宵小潜匿其間往往乘夜竊發一聞捕拿則已掉舟而去實屬有害治安前經本局督辦上海巡警總局憲蔡總辦憲汪禀奉兩江總督憲升任蘇撫憲批准辦理設立水巡局所劃定自蘇州河新閘橋以西沿岸河道通歸水巡管轄并製備汽船輪船杉板責成本總巡等遴派長警不分晝夜輪班梭巡務明肅靖萑苻而保人民之治安爲此示仰往來船户人等一體知悉此次創辦水巡旣經設立局所派船巡察凡各種船隻與一切水面上各事宜本局均有管理之權誠恐爾等尚未周知或有誤犯警章致干懲處茲特詳定現行規則明白宣示各該船户人民務宜遵照倘有故意違抗漫不遵行一經查出定卽拘解到局照章懲辦决不寛貸其各凛遵毋違特示　　水上簡明現行規則一各船舶以内不准私載兵器及一切犯禁危險等物一各船舶如有潜匿人犯窩藏盜匪及載有流娼賭博不法人等一經查出從嚴懲辦一各船駛行須依一定之路線魚貫而進不得混亂爭越以致碰撞一船上篷纜檣桅篙櫓等物不准突出船外以免妨害他船之航路停泊一凡有漁船停泊内港者應卽來局報明籍貫姓名及人數之多寡以便編列號數隨時調查一停泊各船晚間須將繩纜繫牢以免輪船來往碰撞十二時以前須一律撤去跳板如有特别事項不在此限一凡載有稻草及裝運火油等船不准停於河道窄處並貨船叢休之　以防不測一凡入品停船須斜依岸下鱗次排列以期易於行動河道窄處應靠一岸總以挜碍往來行船爲準一沿岸木柱如電燈電線德律風桿等項不准繫纜以致損壞一擺渡船停泊之處須與上下貨物兩無妨碍晚間須懸燈作記以便行人上下一渡船搭客不准過多或爭先喧閙並格外需索渡錢一大小船舶裝貨不與船體相稱及不應停泊之處而停泊者隨時查見照章處罰一船中載客遇有患傳染病者應卽停泊空隙之地並將病人卽時送岸診治不得 
 
 

Page 19

 
 
　　遲緩一輪船往來遇有河道窄處并貨船叢集之處須放汽管開慢車以防碰撞一船户等如聞輪船汽管聲響卽須留心讓開一遇有婚喪等事如姘船辦理必須先來局報告候派弁長查勘飭遵一各船户遇有水巡弁長登船查察須服從領看不得違玩一以上各條均須遵守不得陽奉陰違致干究罰 
[質訊絲廠女工毆斃人命案]  
　　勤昌絲廠江北女工紀高氏將同廠打盆女子高秀金毆傷致斃一案昨由捕房傳同見證王寳榮范素貞崔濮氏到廨質訊先由包探禀稱曾經寳山縣開棺驗明實係右耳受傷身死旋由屍父高柏春偕長女高銀林投稱秀金始於今年八月初五日至胡家木橋勤昌絲廠内學習打盆至本月初六日被同廠女工紀高氏毆傷倒地迨由該廠出店送回已閉口不言延至第三日卽因傷身死求恩伸雪出店王寳榮供當時由顧姓管車人嘱送回家不知詳細范素貞崔濮氏同供是日五點餘鐘紀高氏囑令秀金做工因該女不通江北言語被氏用𤍽水燙手秀金被嚇倒地卽不能言旋經出店送回是實質之紀高氏供該女實係因病身死求宥王襄讞商之英廓繙譯官以案關人命未便草率定斷判紀高氏還押候函催寳山縣將傷單送廨並傳該圖地保到案於一禮拜内復訊再核 
[敎習圖騙賠欵續誌]  
　　英商永年人壽保險公司控張秀峯卽張蔀秋假死圖騙壽險銀六千兩已誌昨報昨日上午復經公共公廨集訊原告延高易帮辦瓊司律師到堂求究張亦延達商幫辦律師辯稱被告向爲學堂敎習曾代原告兜攬生意請暫交保再行訊核寳讞員商之英布副領事判張仍交六千兩人銀並保如無保人仍帶回捕房候下禮拜一復訊再核 
[第四次審訊常熟盜案]  
　　行刦常熟縣境彭家橋等處之盜匪張海寳毛三囡曹根根李小六季要富及借給刀械之朱福仁潘和尚馮新興又賣竹筷船户顧其其顧狗狗印小紅盜婦張章氏魏王氏等男女十四人昨由捕房解至公共公廨請爲復訊印小紅等各船户供稱實被張海寳等硬借船隻並未得贓訊之張等五盜供仍如前朱福仁供小的實被寃誣現在押所飢寒難受請速解縣明正典刑以免受苦王襄讞商之西官判仍分别押候下禮拜一解送上海縣以便轉解常熟縣歸案訊辦 
[保護鐵路轉運公司之文告]  
　　本縣田大令出示云准松江商務分會牒據職商葉理廣等略稱竊職股開三濟公司經理蘇浙鐵路各站往來運裝銀錢貨物惟自滬至杭路經上海華亭婁縣嘉善秀水嘉興桐鄉海寗仁和錢塘等縣程途窵遠間接之處時有匪徒滋事並宵小乘間攫物等情仰乞各境縣憲出示曉諭嚴禁並飭地保人等隨時保護以衛商務而儆奸匪不勝戴德等情據此除分别牒請外合行給示曉諭爲此示仰商民保甲人等知悉爾等須知鐵路轉運公司係爲便利交通起見自示之後如有匪徒宵小乘間攫物一經查出或被告發定予嚴究不貸 
[禀報河工爲難之批詞]  
　河工董事莫錫綸等禀奉本縣田大令批支據禀該處河工因連宵風雨積水灌注無從宣洩難以合龍自係實在情形惟日輝洪攔潮大壩内河有何窒碍候分别照移工程局同仁輔元堂妥爲核議復奪城内 
[小工行兇]  
　　浦東人顧阿四曾將棉被租於小工吳新泉被欠租錢三百餘文向索口角吳遽用刀向顧之小腿猛戳顧即倒地昨由浦東巡局一併送縣經田大令驗得顧阿四受傷屬實諭仍抬回自行醫治吳新泉押候訊究 
[册書不法]  
　　三林塘二十四保十二圖册書凌新泉揑造假串誑騙錢財茲破縣令訪聞提訊屬實判凌枷號三個月發頭門示衆期滿開釋 
[敎育不良]  
　　鄉人莊雲卿昨挑銅圓八百枚到縣完糧詎行至登雲橋西首被某小學堂學生張林祺薛甫標蔡桂全等竊去一百枚直至到櫃交納始悉缺少當至失竊處守候認明張薛蔡三孩扭至西區旋有張孩之父子喬與薛孩之父佑堂到案子喬供兒子林祺年九歲甫標桂全年均十四歲林祺携回銅圓祇有六十九枚其餘分結同學求宥判林祺戒責二十下甫標責十下一併斥釋 
[巡士獲賊]  
　　南區巡士拘獲竊賊李品卿解至一路巡局訊究判責二百板驅逐出城 
[局批兩則]  
　　一路巡警分局批顧咸泉禀云該民人前次具禀來局冐稱頂受金姓房屋出租與周海龍華順福每月租金各三元五角並改良新章體諒租户不立租據現該兩户措不付租請爲飭追等情前來業經批飭租賃房屋向須立據憑摺取租方免紏葛若如該民人所爲不惟自取其累行將貽累他人惟任意賴租者亦難姑寛准予提究當經訊悉該民人並非頂受出租實係包租故原有租户周華兩姓未另立據品稱加租若干便須照收以致租户未能照付因而控案曾諭以周姓原租僅一千八百文華姓原租僅兩元茲驟加以各三元五角又無摺據載明從何聽斷飭照原租略加當堂另立摺據前照原租後照新租詎該民人固執不從復偪令遷追租户等稱尚存頂首各十元照原租計算並不蒂欠若欲搬遷須令貼費三月而該民人又絶不承诏事涉兩難無可理喻諭飭退去茲即復託人進禀硬請飭遷是亦欲本委不講情理壓制租户何居心如是之糊塗耶倘仍照原租稍加尚可平情訊斷否則萬難准理也又批裘春孫禀云據禀李德華拖欠米洋十五元九角不付請照祝聽洲控准提追援案辦理等情前來食米圖賴是無人心准予援案究追立即提辦以維巿面而重商本南巿 
[商團義務]  
　　商團公會各會長現以時届歲暮恐有匪徒在巿滋擾爰派各會員每晚率隊携械在要道防護以輔巡士之不逮 
[自行理處]  
　　北巿興仁里賡裕莊夥孫文卿昨將甯波人劉文初扭至工程局控稱劉於去秋借去銀一千兩言明八厘起息迄今本利無著求追判劉交保限三天自向該莊理處 
[串拐婦女]  
　　文榮生之妻施氏前日被趙吳氏誘至董家渡一枝春茶肆内串同秦國生奚子山奚王氏李王氏等將婦拐逃旋被文追獲扭交巡士解送南區轉移工程局訊得串拐屬實判秦戒責一百下趙吳氏責二百下斥退奚等開釋施氏給文領回管束 
[傭婦受傷]  
　　陸伯鴻家之傭婦陸陶氏出外購物行至花衣街被東洋車夫宋三碰傷右目面部由巡士拘至工程局訊明判宋戒責五十下氏傷自醫 
[婦人行竊]  
　　揚州人陳金寳挈同伊妹王陳氏來滬前日至永源衣莊購買棉衣未成氏即乘隙竊匿縐紗裙一條旋俄店夥楊慶榮追獲搜出原贓扭送工程局　實判氏戒責一百下陳責二百下斥逐贓給該夥領回閘北 
[失火可疑]  
　　順泰打米廠失愼已紀昨報茲仝中後四路一區黄正巡官迭據該處隣居及站岡巡士等禀告咸謂該廠火熾時猶將門緊閉敲喚不應情殊可疑昨日傳到經理周麟峯訊據供稱是晚廠中謝年火油燈忽然炸裂以致肇禍判周暫退候勘明再核 
[嚴訊竊賊]  
　　積竊金阿桃金阿煇王正祥陸友蘭及通同串竊窩藏贓物之郭松松郭木金周阿七等多人昨由四路一區黄巡官分别研訊二郭二金及王國等初尚狡賴官飭將阿桃責三百板正祥跪練良久始供認行竊瞿姓衣物餘仍不認判令還押候解總 
 
 

Page 20

 
 
局訊辦 
[抛棄屍棺]  
　　徐海和在川虹路旁抛棄屍棺被巡士查見拘至四路一區經黄巡官訊明判徐枷號五天 
[撞見姦夫]  
　　住居華盛里蘇阿福之妻沈氏素性淫蕩近典陸子卿通姦前日被蘇在家撞見扭交巡士拘至四路一區經黄正巡官訊實判陸責三百板具不再往來結開釋英租界 
[差役嚇詐]  
　　住居福州路一百三十四號之陳娘娘控曹子祥朱四子王田仁嚇詐洋一百元昨由捕房解廨請究先據原告投稱朱等係東台縣差役藉詞嚇詐求究訊之朱等三人供均推諉判朱曹各押五月王押一月期滿一併遞回該縣再辦 
[騙吞無憑]  
　　長源洋貨號股東方漢臣等控經理鄧顯臣騙吞帳洋一千餘元一案昨日午後由廨復訊兩造仍延律師到堂代辯中西官以原告所控無憑將案註銷所有牽涉德領事署用人柏某一節候禮拜六德領堂期訊核 
[限期清理]  
　　德商利康洋行控成康號主張少雲不理保險費銀四萬兩昨日午後由廨會訊原告延律師滿斐上堂請追張供所有經手保險均與該行買辦交接並無虧欠判張交原保限兩禮拜内清理 
[累及家屬]  
　　馬陳氏控故夫馬志藩之姘婦楊陳氏索詐毁物前晚由廨提訊供詞各執判被告交保著邀親族到堂質証再核 
[妓女擇配]  
　　妓花花黛玉不愿爲娼逃至濟良所昨晨由所送廨請訊據供破其叔價賣爲娼求恩超豁判花妓發濟良所擇配 
[串拐婦女]  
　　孫邦善控劉學寳陳韓氏周王氏姜陳氏串拐伊妻趙氏等情昨由捕房解廨訊明劉非串拐判先開釋著於臨訊時投質三婦一併押候下禮拜一訊核 
[因妬輕生]  
　　住居廣東路四百四十二號門牌之某姓婦人前晚吞烟圖盡由捕查見送請仁濟醫院醫愈於昨日送廨請訊據供因丈夫另有所歡氣忿圖盡判交其夫領回並諭以後勿再輕生 
[買良爲娼]  
　　　婦花愛寳因收押來歷不明之女子巧雲由探查獲昨解公廨訊實判花鴇押滿三月再核 
[小孩失散]  
　　小孩趙永興迷路徘徊由捕帶入捕房昨送公廨請訊據供家住常熟小東門父名榮榮向爲賣菜生意此次與父來滬在餛　店門前朱散判暫留本廨候認 
[懷珠逃遁]  
　　珠寳掮客張子灜與妻某氏掮取源昌祥等各珠寳店珍珠逃避昨由包探將案中要証朱周氏傳至公堂判令交保候補傳人証再訊美租界 
[調補包探]  
　　美捕房日探中村因私製鈔票斥革禁錮已紀昨報昨卜總巡諭飭將老閘捕房日探井村氏調往美捕房以承斯乏 
[電車傷人]  
　　車夫張江甫昨至捕房報稱頃間拖車至北四川路被六十號電車撞跌致傷頭面捕頭命送同仁醫院療治 
[流氓報復]  
　　住居西華得路福和里之陳王氏日前至捕房控被流氓馬友生何雙德二人在元芳路攔路調戲搶去金簪一支解經公堂訊無實據一併斥釋在案昨日該氏復投捕房訴稱前晚馬何等又紏集多人來家報復致遭痛毆並被挖傷下體請爲究辦捕頭飭氏退去候查再核 
[姦騙鄉婦]  
　　鄉婦陳唐氏昨至捕房訴稱前日由浦東來滬尋親在渡船中遇一素不相識之人誘往某處姦宿一宵並被騙去金環一對請爲查緝捕頭允之法租界 
[騙案紏纒]  
　　王茂方控張怡卿串同王文炳等以僞單契騙去洋四百元票洋二百元等情曾由公廨判令保人張榮培賠洋二百六十元交保限繳在案昨日復訊王茂方供此案實係張怡卿一人主謀求恩追交在逃之王文炳及席姓等人到案追究質之張怡卿供不承認又訊張榮培供實無力照繳求恩寛限判年内繳洋六十元餘限正月内繳清怡卿交原保限三天内將王席等人交案訊究 
[追繳押本]  
　　李爲富控張小龍等串騙脚踏車押洋分用一案昨日由廨復訊張供求交保出外措繳判准交保限三天照繳押本洋十七元如違未便 
[弔驗回單]  
　　柏德留聲機器洋行延某律師投廨控稱華人周裕寛與柏德來往計被租去留聲戲片二百四十三張及機器等共計洋六百五十三元四角除収洋八十元外尚欠四百八十餘元自去年至今分文不付請追訊之周供與該行買辦交易所有留聲機器及片子等共計洋五百餘元早經付訖取有回單爲憑判周交保限禮拜五將回單呈案再奪 
[扭控逆子]  
　　張正卿昨將其子張仁生扭至公廨供稱長子仁生不務正業向之訓飭反敢將什物搗毁請爲嚴究訊之仁生供以後不敢再犯判押兩禮拜示儆新聞畫 
　　山東壽光縣南鄉安家莊安某人呼之爲安三王爺日前酩　　酊大醉至酒肆間壁之某學堂門前指名大罵次日復然語　　益痛快迨校董入城報縣彼已避匿或曰安某固未甞醉也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏譯學館乙級學生畢業循章請奬摺]  
　　奏爲譯學館乙級學生畢業循章請奬恭摺仰祈聖鑒事竊查京師譯學館係於光緒二十八年經前管學大臣奏設其甲級學生已於上年畢業奏請奬勵在案乙級學生係光緒三十年下學期入館肄業計至本年上學期五年期滿由該館監督呈請考試畢業等情前來當經臣等定期於七月二十九至八月初五等日按照所學科目在臣部分塲考試除黄孝覺一名未經與考秦中行一名未經完塲外應考者共六十九名臣等督率司員將各科試卷評定分數再照章與平時分數平均計算計列最優等一名優等十四名中等四十八名下等六名所有主課係按照本年九月十九日臣部奏定新章計算於九月二十四日發行該館榜示在案查奏定譯學館奬勵章程内開考列最優等者作爲舉人出身内以主事分部儘先補用外以直州分省儘先補用考列優等者作爲舉人出身内以内閣中書儘先補用外以知縣分省儘先補用考列中等者作爲舉人出身内以七品小京官分部外以通判分省補用各等語此次畢業各生除取列下等者均應照章補習外所有取列最優等優等中等之六十三名均擬照章奬給舉人出身其龔積楨等五十六名呈請内用馮農等三名呈請外用並擬照章分别以主事中書知縣小京官通判補用又譯學館章程内開畢業考騐後其原係舉人出身而有官職者按原官優保升階等語上次該館甲級學生畢業其取列優等之楊敞等原係已有官職惟非舉人出身經臣部奏請原係試用者以原官補用原係補用者以原官儘先補用毋庸再保升階奉旨允准在案此次張天元等四名均係原有官職自應援照辦理又李寳賢陳士幹王樹屏楊會翶四名現在丁憂期内此次所得奬勵應俟服闋後再行發給憑照并咨照吏部分發以符定章謹繕具履歷分數清單恭呈御覽如蒙俞尤卽由臣部咨行吏部欽遵辦理所有京師譯學館乙級畢業學生照章請奬緣由謹恭摺具奏伏乞皇上聖鑒謹奏宣統元年十一月二十九日奉旨依議欽此　　謹將京師譯學館乙級畢業生等第履歷繕具清單恭呈御覽計開最優等一名龔積楨年二十八歲安徽人畢業平均分數八十分八釐以上畢業生一名據呈願歸内用擬　給舉人出身以主事分部儘先補用優等十四名黄康年年二十歲湖南人畢業平均分數八十五分四釐六毫因國文主課不及七十分降優等張天元年二十三歲漢軍鑲藍旗附生分部員外郎畢業平均分數八十五分二毫因國文主課不及七十分降優等陸鴻逵年二十三歲江蘇附生畢業平均分數八十四分六釐六毫因國文主課不及七十分降優等馮農年二十六歲浙江附生畢業平均分數八十三分六釐因國文主課不及七十分降優等王珽年二十三歲浙江人畢業平均分數八十分七釐四毫因國文外國文兩門主課均不及七十分降優等鄭鵬年二十四歲浙江附生畢業平均分數八十分四釐五毫因國文主課不及七十分降優等鄭恆慶年二十五歲直附生畢業平均分數八十分二釐一毫因國文主課不及七十分降優等陳柏年年二十歲浙江人畢業平均分數七十八分三釐三毫賴機年二十三歲四川人畢業平均分數七十八分一釐九毫李國鈞年三十歲廣東人畢業平均分數七十五分四釐三毫趙祖望年二十五歲江蘇人畢業平均分數七十三分五釐鄭慶澄年二十三歲福建人畢業平均分數七十二分三釐韓嘉樹年二十二歲浙江人畢業平均分數七十一分三釐七毫馮肅恭年二十五歲直人畢業平均分數七十一分三釐五毫以上畢業生十四名其張天元一名原係分部員外郎擬請給舉人出身仍以員外郎分部俟學習期滿以原官儘先補用其黄康年陸鴻逵王鄭鵬鄭恒慶陳柏年賴機李國鈞趙祖望韓嘉樹馮肅恭一名據呈願歸内用擬請均給舉人出身以内閣中書儘先補用其馮農鄭慶澄二名據呈願歸外用擬請均給舉人出身以知縣分省儒先補用中等四十八名楊曾翶年二十一歲江蘇人畢業平均分數七十九分九釐因國文主課不及六十分降中等童德禧年二十九歲湖北附生畢業平均分數七十九分六釐五毫因外國文主課不及六十分降中等陳士幹年二十七歲浙江附生畢業平均分數七十八分六釐一毫因外國文主課不及六十分降中等陳培襄年二十三歲福建人畢業平均分數七十七分三釐三毫因國文主課不及六十分降中等何清華年二十四歲湖南附生畢業平均分數七十六分八釐三毫因外國文主課不及六十分降中等張承樞年二十四歲浙江人畢業平均分數七十六分六釐因外國文主課不及六十分降中等楊毓瑊年二十七歲安徽人畢業平均分數七十六分四釐二毫因外國文主課不及六十分降中等楊承謀年二十七歲湖南附生畢業平均分數七十六分二釐因外國文主課不及六十分降中等劉毓瑚年二十三歲直人畢業平均分數七十五分五釐五毫因國文主課不及六十分降中等裴維鈞年二十五歲山西人畢業平均分數七十五分四釐八毫因外國文主課不及六十分降中等張輝曾年十七歲雲南人畢業平均分數七十五分一釐二毫因國文主課不及六十分降中等（未完）專件 
[何觀察條陳華洋審判辦法]  
　　何觀察祐字眷湘係廣東南海人氏爲滿任出使美國大臣伍廷芳之妻弟觀察前曾隨伍欽使初次使美時充爲參贊並充新金山總領事在美時曾得大律師學位並著作萬國公法紀要任滿退隠林下現中國辦理審判華洋交涉案件華官不明西例往往受累故觀察來京妥擬辦理華洋審判事宜條陳上之外務部以爲補救之法條節錄於左　　一查向來華民被洋人及入洋籍人控告欠債或由洋人敎民親會華官或一通書函或一紙照會兩造未經傳審卽飭差發票將被告家産查封抵債抵欠不足仍須押追抵欠旣足自應了結乃有轇轕不清牽累無窮極至累及親友者豈無不實不盡之情弊爲問一面之詞一紙之證足爲信讞乎識者固知其不可也州縣各官儼然行之而不疑又未 
 
 

Page 27

 
 
　　可盡爲州縣咎何也洋務交涉本非州縣素習况畏外人糾纒及慮上峯指摘或則遷就了結或則委曲求全此中有難言之隠設不去其弊救其偏則民之無辜固可矜國之積弱尤可慮也　　一議凡遇華洋互控案向例洋人到堂免跪擬請變通辦理華人亦准免跪不必貴外人賤赤子况威臨之下多有不能盡其詞者是宜一體看待冀免抑華就洋　　一議錢銀借貸商賈交易等案必須傳齊兩造對質一調原告揭單或合同查驗原委眞僞一訊被告核明原告証據是否甘認一訊原被告証見人或經理人訊錄口供情節準此悉心聽斷曲直自分　　一議華洋交涉案件宜派各洋務委員會同該管州縣審訊非以監督州縣實以助州縣而對待洋人一免受外侮恐嚇二免爲西例拘牽卽民敎爭訟亦宜准此措辦按中西法律叅訂由委員與州縣酌辦准例平情不爲外人挾制不使吾民偏屈且令外人不敢恃强横并不能施狡一獪如是民氣伸民心服　　一議如華民被洋人指控卽已禀官立案亦如上條所云不得於未傳審之先遽行封産抵債必須照例傳集質訊又不得以一傳未到卽封産拘人大抵約按三限遞限加緊逾限不到是爲情虚畏審仍須將原告証據調查明確並察其有無别項情詞有無枝節有無虚飾然後將案判結以免造次以免顚倒則民罔不服然我民竟有屢傳不到者其故安在無他粤民地居瀕海多與洋商交通亦有習知西例素稔西國保護商民有加無已若我國則否否明知理直赴質亦終遜西商一籌故情願封産以免牽累拘留傳而不到者此其一華僑在外素懾官威一日歸國被洋人控諸華官未經審實先行押候或審而緩結或故爲押勒種種受累無怪我民規避傳而不到者又其一　　一議請各省曉諭并札行各府州縣大張明諭凡華洋錢債交涉案件如未審定袛可交外保候審卽已審定應償債若千倘有殷實保結准其交保在外籌欵還債免得賠錢受苦而判定還債亦應分訂限期還足便算了案亦不得遽封産業使民破家失所蓋産業被封萬難變回原價常見有萬金家産而不足抵數千債欠者非其故耶良可悼惜猶有進者如應判抵債查欠債者確無産業可抵而所負債欠實因商賈虧折又查無棍騙吞蝕等情自應比擬中西法律參酌辦理按查西例洋商倒閉若非棍騙無論攤派欠户多少洋官亦准其報窮免與深究各債主追討又查華商倒閉亦有按成攤派欠户便作了結債主不復搆訟卽以此比擬酌辦亦屬持平　　一議如華民控到居留本省洋人或入洋籍人債案例應經由洋官判斷唯恐洋官辦理或未持平須由地方官代民伸雪咨會洋官力爲追究以免枉屈　　一查華僑在外國犯法例由洋官按律懲治而洋人在我國犯法必要交洋官訊辦兩造比例本非公平唯此係和約定章驟難更改姑置勿論國外新聞 
[韓國亂事續聞]  
　　二十一日東京電云釜山南部之暴動係因不滿意巿捐之故計被焚燬郵政局及其他事務所三處又日本商店兩家殺死日本官商八名高麗巡警一名亂黨死者十名傷者甚多 
[日本經濟界近狀]  
　　二十二日東京電云東京金融交換所近日異常靈動因内國公債劵將行轉換故也 
[法國巡洋艦出險]  
　　二十二日倫敦電云法國巡洋艦俠托萊洛號在摩洛哥海濱擱淺現已出險 
[希臘組織新内閣]  
　　二十二日倫敦電云希臘已組織新内閣以特萊戈米司君爲首相二十一日柏靈電云希王因陸軍黨首領阼排斯大佐聲言將率領大軍占據王宮及各部衙門故已允准陸軍公會之要求許於來秋召集國會 
[各國助振法國水災]  
　　二十二日倫敦電云散恩河之水已退落三十六寸巴黎街道均已露出惟滿街淤泥留積甚厚土爾其政府准撥法郎五千枚以助振捐澳屬昆斯斯蘭助捐英金五百磅美政府亦助振甚巨倫敦巿政局所募之巴黎振捐已達英金一萬五千磅康諾脱公爵亦助捐英金二百磅奥皇助金一千磅維也納城公會助捐二千磅二十一日柏靈電云德國駐法大使賴杜林公爵面告法總統法里厄斯謂德皇聞巴黎災情頗爲憐憫德國紅十字會現已設法助救災黎矣 
[土爾其海軍員辭職]  
　　二十二日倫敦電云英國海軍少將干白爾因身體不健已辭退土爾其海軍統領之職按干白爾君係於一九零九年之春借於土政府整頓海軍者此外尚有海軍士官六員與干君共任此舉 [P土政府不甘放棄主權 
　　二十一日柏靈電云土爾其政府宣言謂居留島如派員參預希臘國會事宜則土軍將馳過齊薩里亞邊界以爲酧報之計 
[英設工人滙兌所]  
　　二十二日倫敦電云倫敦及其他各省已於今日設立工人滙兌官局百所 
[英國將來之新内閣]  
　　二十二日倫敦電云茲聞英國國會召集時於陳述答詞之後呈議預算案之前將提議重訂下議院關於錢幣議案之特權並宣布兩院之關係應重行更改各節自由黨於下議院通過預算案之前曾要求設法處置上議院駁絶議案權一事故今此之舉必可滿意云内閣各大臣將大行更動大約前任愛爾蘭事務大臣裴納爾君將補内務部大臣遺缺由商務部大臣屈其爾補充地方自治大臣巴恩斯君將補商務部大臣遺缺將由薩米爾君補充華白好斯君亦有入閣之望云 
[研究轟擊飛船術]  
　　倫敦某報云目下空中戰隊將見成立故陸軍之中不得不研究轟擊飛船問題某日有步軍兩隊共擊汽球一枚該球長三十七尺放諸空中高可三千四百八十尺該軍隊之一於五分鐘内開炮四千八百次其一於二分鐘内開砲二千七百次而該球仍留空中迨將拉下檢視則見僅中七十六彈由是可見常用之彈不能用以擊毁汽球也且中彈之處其洞甚小蓋洞穿之後卽龍自合汽船如是飛船將更難施擊矣故陸軍各員現决議研究破此之　策或用熾𤍽之彈燒 
 
 

Page 28

 
 
　　著球中煤氣使其炸裂或用來福槍轟擊云小説 
[短篇小説大羅天（木兒稿）（四）]  
　　（丑唱）（倒板）悔不該。爲偷桃。來解酒渴。小小題。偏大作。禍起嬌娃。苟此身。置度外。拚命與殺。怕不會。演出那。虎鬭龍拿。况我　未作。弼馬温。已名揚華夏。那一個。不認得。這英雄漢。罷罷罷。這一回。眞弄我。欲救無法。欲歸無家。（白）我想這天兵浩浩蕩蕩而來。必往蟠桃園内搜索。我不免暫躱在這路。傍柳陰内。待他過去。再作道理。　　（衆仙子扮天兵天將奔上）（引）道尊龍虎伏。法重鬼神驚（白）我們欽奉玉旨。欲擒弼馬温治罪。不知他可出得桃園没有。大家沿道須要小心在意。不可放走了他。（指介）（白）爾看路傍柳陰内有個影兒閃閃燦。恐怕就是這個猴兒。何不搜他一搜。（丑）掣金箍棒突出。（白）老孫正在此等候爾們到來。搜他則甚（天將白）爾到此時還不受綁見駕麽。（丑白）要我去。到不妨隨爾去。綁則不能。（天將白）猴兒眞會刁蠻作怪。大家快給我拿下（塲後鉦鼓大作）滿塲呐喊包圍。（丑）奮力混戰。（天兵天將敗走奔下）（丑笑介）（唱）（緊中漫板）這一輩。壞東西。眞如擊鼓助膽。初而盛。再而衰終竭于三。不值得。爾老孫（）兩三下棒。便自東也倒。西也歪狼狽不堪。我乃不滅跡。不掃塵。把爾梟帥來斬。足見我　。非似那。狼很羊貪明亦知。君命召。理應受綁。但恐被。刀筆吏。弄文墨。情何以甘（驚介）（唱）今犯此。彌天罪。誰補缺憾。如不赦。勢必至。把我頭函。世六計。走爲先。古有明鑑。計不如。大踏步。跳出這虎穴龍潭。（丑下）（仙子扮太白金星道服佩劍）（引）在天尚爲金宿于世復作勞人。（白）貧道太白金星是也。頃因弼馬温勢其猖獗。衆星曜擒他不得玉帝大怒。命我去請李老君來想這猴兒在花果山盤踞時曾虧我出爲招安今無端又弄出此塲大事貧道實是救爾不得了。一路駕雲而來。到此早是兜率宮。（喚介）裡面可有人否。（仙子扮道童上）（白）金星請了。剛纔主人吩咐。謂此時必有金星來説弼馬温之事若到卽便請入。（金星云）有勞了。道童云道主有請。（仙子扮李老君杖朁拐上）（白）敢是金星來了麽。快快來請相見。（見介）老君云諸事我已倫悉。卽今便往可也。（道童牽出獨角青牛。請老君騎坐）（繞塲）老君云前面就是花果山了。貧道且在此間少憩。金星可先去搦戰。吾隨後自至。金星領命。仗劍而前。（喝介）裡面聽著。現有李老君要請爾家弼馬温會話。到底是敢出來也不敢（未完）。來函 
[好税務司爲漢璧禮學堂表謝公函]  
　　逕啟者漢璧禮學堂一千九百九年捐單已經繕完循例煩瀆貴報代爲宣佈藉表本學堂董事伸謝諸善士好義之忱此年之最注意者實因初次登入同居界内住户多數華人姓名在内本學堂之設原爲敎育歐亞幼童卽由此各國團體應得周濟資助一千九百九年之周濟實已收訖本學堂各董前因困難勢如乞討旣已如此實　感念辦理如欲知本年完全辦事情形全年報告嗣照常宣佈卽請諸善士及關心本學堂各位檢閲現在只宜聲明者本學房屋緊要各處已經翻改更添聘敎員正擬擴充規模以廣造就本學之困於限制非在經濟乃各董事之所樂爲表明者也總董好博遜啟 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
