# 1889 - 120 - 4905762

 

Page 1

 
 
[新到木板書籍寄書] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸震川集三元尤西堂集二元四許氏説文二元養雲試帖二角四四書句讀三角小學韻語一角五初學玉玲瓏二角杭寸六才一元千良方三角六如欲買者請至三馬路申昌書畫室或本帳房均可此佈 
[重印尺牘集錦出售] [  申報館主人啓]  
　　尺牘集錦計有雙桂軒夢花亭蓬萊舘三種或駢四而儷六或抽秘而騁妍雖偕嶒答往還之作而其戞戞獨造簇簇生新固是有目共賞特用鉛板重　紙色潔淨字蹟分明每部二本價洋一角五分卽日出書售處仍照曩例 
[精選巧搭大觀出售] [  點石齋代啓]  
　　童子習爲八股以應試惟無情搭截題爲最難苟非心手靈敏書卷粉披之人遇此便自束孚是集廣收精采諸色具備分裝十六本價洋八元本埠售處在愼記書莊及各書坊外埠則向分莊購用可也此佈 
[增廣賦海大全出售] [  點石齋代啓]  
　　賦向無巨刻雞跖集而外寥寥矣近年石印行亦頗有人彚而刻之或分類或分韻未嘗不風行一時而猶未若是編之美富焉分訂十二本價洋六元八角本埠在三馬路愼記書莊及各書坊發售外埠均設外莊諸士商就近購取可也此佈 
[宜隠弭盜患以安東省論]  
　　遼東素爲我國家發祥重地而吉林黑龍江兩省尤關緊要其形勢旣足以資控扼有隘可憑有險足守固東北之屏蔽也乃聞近日盜賊滋多奸宄充斥其患隠伏於無形當軸者不先爲之設法懲治恐後日養癱貽害終至於不可救爲虺弗摧爲蛇將若何涓涓不塞將成江河炎炎弗滅將至燎原是可虞也不可不早治也愚樓主人天下之有心人也明於治亂之原聞而惄然憂之以爲吉江兩省向多盜賊之患然始猶謂尚可隠忍苟安偷延旦夕孰意至今日而竟有隠患伏於中岌岌乎不可終日者吁可畏矣邊外地勢遼闊村砦寥落匪類出没無常視爲故事地方文武員弁非不巡緝非不懲辦而盜賊不見少衰人言東省盜賊非一時殺戮之所可盡蓋每歲就地正法之案約以千數殺之如此其衆而盜之生也如此其甚愚樓主人幕遊於東有年矣每聞吉之圍塲伊通敦化五常賓州雙城江之呼蘭巴彦蘇蘇北團林子等處向爲著名盜藪百伍爲羣公行刼掠閭閻不能安謐商旅視爲畏途如官所設之税務分局距雙城僅六七十里而遥去冬竟敢糾衆肆刼將其所謂總辦者束縳以去勒以銀贖此眞咄咄怪事實屬罕見罕聞東省去歲歉收呼蘭賓州雙城之不靖更甚於往年夫吉江額設旗兵員弁耗費國家帑項歲以數十萬計寄以緝捕責以綏靖此固其專職也問其管帶馬步隊兵則有如協領也佐領也左右翼長也煌煌乎紅頂花翎前呼後擁戈刃銛霜旌旗耀遇有鉅案疉出上憲檄飭巡緝若輩帶領弁兵張旗吹角今日至某保明日至某屯巡游所至一若使賊聞而遠颺者盜竄於東兵追至西盜匿於西兵緝之東非兵家聲東擊西之法而故爲此緩宼避賊之行初不解其何故及聞其私語曰其鋒不可當不幸而與之相遇迫於格鬥往往旗兵之百不敵盜賊一二十人此東省旗兵歴年積習使然習聞於耳不以爲怪也去歲愚樓主人束裝重游馬首東來聞有黑山盜穴盤結糾聚殊駭聽聞查黑山在綏化廳之東北綏化卽北團林子近年新設廳治者也其地羣山紆廻密箐叢林異常荒僻向爲人跡之所不至曾有某醫生盜劫入山俾療其酋目之病多方懇求始得釋回備言山中馬械精足黨類不可勝數呼蘭一帶之不寍不過稍稍出竄耳道路惻目傳聞殆遍嗚呼此何等隠患哉往嘗聞尼布楚至布里南北四千里東西百里及千里不等崇山疉嶂漫衍彌望黑山介其間姦爲不軌亡命無業之徒日竄日衆以採取金沙兼習漁獵爲生地接俄界深以爲憂今果嘯聚於黑山之中立酋目建砦堡耕牧不足出而剽劫其患盖有不可勝言者矣昔年髮拾回苗之禍積於隠微萌於芽蘖一旦號召而起振臂一呼遂至不可收拾吉江沙漠荒遠無堅城可攖無險要可扼萬一如同治初年馬賊故事耗糜兵餉百姓至無噍類禍延數省誰執其咎今則廳縣不敢申報上憲置若罔聞泄泄悠悠養其患而不思所以治之以根本重地而盜賊縱横於内如此吾不知當軸者何以爲心也竊謂黑山伏莽雖成其禍尚不至猝發緩之固貽患日深急之則激生事端上年江省經恭振帥於呼蘭一帶奏請續開荒地二十萬晌各屬聞風而至計一年之内卽可放完查呼蘭通省地方之東北至墨爾根一帶地土肥厚可開墾者不下七八十萬晌黑口相離不遠爲今之計宜借放荒之名隠以制盜奏派幹練有爲瞻識絶倫之員默授方略募率健勇於適中之地擇險設砦相機進剿可撫則撫不必槪加誅戮散其黨羽務緝酋目并飭各廳州縣嚴行保甲連環互保不得視爲具文如是則盜之伏於山者有所恐而漸以離渙其散布者亦不至爲害無已而荒地大開又何得十餘萬餉項否則東逼於俄内憂外患相迫而來吾恐吉江無安枕之日矣杞人之憂敢以質諸當世嗚呼任事之人不言而局外之人言之北方之人不言而南鄙之人言之愚樓主人存心大局蒿且時艱其所擘畫固可坐言而起行也然募勇屯田首在得人經費之集尤宜充裕余不禁拭目以觀其後 
[鳳池雜紀]  
　　廂黄旂護軍統領處爲咨行事本旗護軍統領宗室廉光現因患病請假調理於三月二十六日具奏本日奉旨賞假十日欽此相應咨行景運門檔房查照辦理可也○皇上在昆明湖大閲水陸各操健字洋鎗隊某兵於燃打連環鎗時實藥於鎗倍於常操致將欽筒炸裂右手受傷甚重登時例地經該管官舁回調治又利字隊洋砲燃畢裝藥以槓實之某砲兵以所打之槓恐有未堅復以槓打下致將打槓之兵右手擊斷鮮血交流立時昏倒赶緊舁回調治又水師某船上砲因裝藥失愼致將某兵轟落湖中一兵見之立卽躍入將某兵拖於湖于則已斃矣赶將屍身舁往他處諒該管官必加撫卹也○阜成門内火神廟胡同路西瑞宅出殯槓房人夫齊集門前有薙髮匠與賣粥者共想生財就地開寳詎有地棍庫兒行經其處將薙髮錢六千抓起而走薙髮匠揪住奪錢兩相爭毆匠非庫敵恐遭挫敗遂於腰間掣出利刃向庫左肩砍去鮮血迸流復砍其肩下庫曰何不向心直剌匠言當赴官廳涉訟庫遂帶傷同匠至正紅滿二甲官廳控告廳官錄供畢派兵將庫送回原處甫抵其處庫遂倒地而殞時有庫之盟弟某甲赴廳喊寃匠謂剌庫汝所使也此刀係汝給我廳官將甲及匠一併解送步軍統領訊辦○吏部具奏請派挑選各直省舉人一摺 
 
 

Page 2

 
 
三月二十七日奉硃筆圈出揀選王大臣睿親士魁斌鄭親王凱泰大學士恩承兵部尚書烏拉喜崇河禮部左侍郎徐郙都察院左副都御史奕年彈壓護軍統領長春監試御史愛興阿文郁童毓英吳兆泰欽此旨下睿邸等有由西苑門而至内閣　有尚未至海經聽差迎禀前情卽赴内閣者十一堂到齊然後入坐挑選惟時已交辰刻矣○皇上此次大閲神機營所屬外三營馬步洋鎗等隊以及海軍衙門水師操演頗形嫻熟查照同治十二年穆宗毅皇帝南苑大閲成案各隊管帶以下等官准其擇尢保獎其入操之水陸各隊兵丁每名賞銀二兩以示鼓勵己咨令該管王大臣遵照辦理矣○調署禮部尚書麟芝弇大司宼書諏吉於三月二十七日已刻到任先期由司務廳移付四司兩檔房以及鑄印局會同四譯館官員吏役人等屆期齊集署内伺候謁見○欽天監爲出示諭事照得本監肄業天文生現在懸缺無人充補業經出示招考在案今本監定於四月初十日考試爲此出示曉諭報考等人知悉務於是日黎明携帶筆硯卷票齊集本監大堂聽候點名入塲考試○此次恭備湖差隨駕隨關防之乾清門大門等侍衛鑾儀衛等處官員按照去年九月恭備湖差成案奉旨每員賞給綢縀二疋卽由内廣儲司縀庫給領其各項報事備差拜唐阿親軍校尉人等奉旨每名着賞銀二兩卽由廣儲司給領其前鋒護軍營打街官兵緑步兩營跕道修道官兵奉旨每名着賞給銀二兩以示奬勵欽此 
[厦門茶信]  
　　淡水茶莊開巿得忌利士公司輪船往來淡水厦門搭客甚多赴淡者每人二元來厦者四元探聞淡水茶山因春季雨水連綿不能採摘及天氣晴和則葉已放大今年頭春細茶必少而價亦不免昻貴矣 
[貿易艱難]  
　　厦門去冬北郊生理大爲虧折滿望春季開河糖貨運至天津牛莊稍有餘利可沾孰料泉漳臺灣之紅白氷糖運至烟臺津沽一律滯銷價較厦門成本折耗十中之一勢不能將就出售然囤積在彼銀根又不能轉動至載回厦門之油荳豆餅亦多折耗據北郊人言本年必有倒閉之虞所幸洋郊生意日有起色或者　東補西尚可勉力撑持云 
[利權獨攬]  
　　厦門信云淡水茶到厦出售經手買賣者獲利甚微倘不留意先將價銀借付茶客一遇價落多有虧本者業茶諸人早視爲畏途所幸棧租利息略有沾潤耳今年有瑞雲茶棧某乙爲一網打盡之計在淡水廣招茶客如有茶葉運至厦門由瑞雲棧經售者先在淡支借七八成價銀而銀息向例一分半者僅收九厘或至一分爲止寄厦棧租連保險在内亦只收每千件五元從前每千件棧租五元而保險費尚在外也於是本年淡水著名各茶客均被招去緣瑞雲之某甲係銀行買辦卽將茶葉寄存銀行作爲押欵利息僅須六七厘彼取茶客一分從中已沾三四厘之利所謂長袖善舞多財善賈者耶所美中不足者如茶價不能照所估之數售出或市價跌落不能照七八成之價出售茶客早已借欵以去其中虧折維瑞雲自理其害亦不淺總之利害相尋有一利必有一害然淡厦各茶棧無不爲其所累矣茶帮所言如此質諸知其事者以爲何如也 
[出殯類誌]  
　　寍郡提標中營楊叅戎因病出缺前已錄報兹聞叅戎之如夫人痛失所天越日仰藥而殉其公子年僅弱冠不數日亦哀毁病故叅戎之弟聞訃來寍擇於三月二十七日扶柩三具乘江天輪船回籍是日在城文武印委各員均送至江北招商局碼頭中營親軍巡城營兵勇列隊江干恭送旌旗蔽空戈矛耀日輿馬喧闐人聲嘈雜同日又有現任福建福寍府厘局委員黄俊生太守太夫人之靈柩由海道回寍柩停招商局是日其家屬督同執事人等排列整齊出東渡門過新江橋到招商局迎柩過北門渡迤邐至西壽昌寺安厝計其出殯儀仗銜牌執事有百餘人皂隸衣箱提爐吹號又有百餘人銘旌亭係陳侍郎寳琛所題亭前有全副儀衛排班徐　雜以傘扇冲天棍及奉天誥命銜牌鮮艷耀目又有誥命亭香亭像亭皆有細樂鼓吹相隨頂馬六匹背負印敕緑呢魂轎紅縀材罩前有僧道各二十四人手執寳旛前導送喪女轎約有二十餘乘沿途觀者不下萬人路爲之塞其熱閙情形無異賽會也 
[典鋪便民]  
　　孔壠鎭係湖北黄梅縣所轄人烟稠密貿易暢旺向以棉花米榖雜粮生意爲大宗嘉慶道光年間本有典鋪三家自經兵燹久無當鋪惟小押店重利盤剝平民受害不淺現有太平縣蘇姓在該鎭西街開設典鋪於三月初開張交易貧民之質衣物首飾者甚夥從此緩急可通該鎭巿面當必蒸蒸日上也 
[暴客縱横]  
　　金陵來信云前月某日之暮有一鄉人跨長耳公由沙灣出聚寳門行至香櫞樹地方忽背後來兩健漢將鄉人從驢背上砍跌昏暈於地搜其腰槖僅洋兩元該處距城僅五里帶月而歸者絡繹道左驟睹狀卽知爲盜適鄉人已醒呻吟呼救於是互相呌喊後來者已將盜攔住逸一人獲一人當下一并解至江寍縣訊究據該盜稱是日見鄉人售絲有數十元窮急起意相隨至此不料這老兒反將洋存在城内令我兩人爲此區區而罹法網一時恨極因搠以兩刃餘俱直認不諱惟不肯招窩主旋被督捕營緝獲强刼通濟門外園户之盜犯多名經劉道憲訊供則稱伊等多山東逃荒而來者在此咸依賣花生之草棚内爲潛身之所日間就各巿口用小車一輛上置簸箕者卽其暗號無事則藉以指引路徑有事則因之傳遞消息道憲得供後立飭何遊戎德輝如法辦理一時賣花生者爲之絶迹詎近日更有愈出愈奇者月牙巷係水西門後街人烟輻輳某夕忽有兩人手持魚泡紙燈敲某公舘之大門時魚更已再轉寍俗凡職在司夜者必各按其所管之地叚巡歴一二次或三四次不等以示勤勞職守適地甲同其夥巡歴至此在黑暗中遥望兩人俱衣短後形色倉皇又不類公館内之熟脚卽大聲問曰爾輩所幹何事夤夜在此何爲兩人見問轉身欲遁已被地甲與夥兩相抵住一人忽從衿底舉刃剌來地甲夥欲奪其刃傷其五指當將此人獲住解交江寍縣監禁刻下尚未訊結越夕船板巷桂公館内夜過半有家丁某者在枕上聞天井内有步虚聲怯而垂問卽答曰我再問再答審其音係山東夸子默念公館中並無此項聲口想必虹髯暴客謀不利於主人者於是大聲呼其同類速持火來詎盜已在窗外將自來火刮着照見階下立有五六人該家丁益急　所措只得大呼有盜閽者卽拔關而出馳赴對門之小營内立來營勇多名時盜已上屋營勇之能猱升者亦卽步其後塵然四顧茫茫東西南北杳不知其所之查點盗迹尚未穿入上房僅在前進倉卒中並遺下黑臥龍袋一件水烟袋一支布鞋一雙當家丁叱問時盜早把其房門牢鍵使不得出并謂爾主人現在公出我弟兄相約來求些盤纒云云又前夕某錢鋪以推牌九桌上堆有四五百元初來一不相識者欲入局謝之至再始怏怏而出夜過半忽有數人持雪亮長刀從空飛下刀一滉各人急退立任其席捲以去因賭局噤不敢報此盜亦可謂取之有道者矣 
[不堪回首]  
　　京口西門外某甲席祖父遺業不憂飢寒又無管束漸漸趨入下流適因收帳得洋一二百元頓起淫心欲得一傾國傾城者以消岑寂流覽花叢絶無當意之人正在躊躇無計適有某乙者有阿芙蓉癖失業多年家計　瑟常斷炊烟逼令其妻作倚門娼得錢養命其婦頗有姿色始猶不肯繼因被逼不過屈志從焉甲經人引導一見婦大加賞歎遂結三生緣跬步不離儼如夫婦凡婦家中用度皆仰給於甲未逾半載牀頭金盡乙欲下逐客令婦尚念舊情不忍棄置而乙突邀無賴子爲捉姦之舉甲猝不及防遂遭捆縛且持白刃欲取二人首級隣佑恐釀命案齊出勸解謂乙逼妻賣娼是無恥也設阱陷人是無義也始騙其財終戕其命是無信也乙聞言變怒爲羞遂解甲縛甲亦以此地非安樂窩收拾衣履與婦訣别臨行時復以番餅贈婦以誌勿諼從此桃花源裏不許問津回首前塵能勿悵惘 
 
 

Page 3

 
 
[安省官報]  
　　三月廿三四日委辦合肥厘卡大挑知縣賴同宴到廿五日候補府經張文照知奉札委蕪湖新關差遣廿六日候補通判劉厚基知奉委解湖口鎭錢餉知縣沈齊献知奉委發審局帮辦廿七日指發安徽試用典史劉承樾到江蘇人 
[穗垣官塲紀事]  
　　署雷州府尹仰衡太守勵精圖治善政良多治事半年餘吏畏民懷口碑載道現因瓜代有人卸事回省紳民如失慈父母攀轅臥轍備極挽留餽送德政牌萬民傘者　　不絶設非太守德化感人烏能有此哉○補用府張石磷太守奉委督修南番等縣基圍露冕宣勤不辭勞瘁現蒙督憲嘉許准記大功一次○試用同知趙司馬起鵬奉委坐辦沙田總局試用布經歴俞叅軍士標奉委分辦馬口釐局候補縣丞張二尹煥斗奉委管理軍械局各員均向上憲謝委馳往局所視事 
[因奸殺子]  
　　粤省黄沙中約某姓婦其夫早故有繼子一人年近而立出外營生婦徐娘雖老丰韻猶存與某甲有染雙宿雙飛儼然伉儷其子向婦規諫謂不願守節可以攺適他人何必爲此暗昧之事貽羞門户婦聞言大怒將子毒毆甲又從而助虐竟以利丸剌斷其咽喉立卽斃命隣里見事關人命不敢隠諱當將奸夫奸婦捉獲送交縣署鳴寃矣 
[江右雜聞]  
　　某甲者不知何許人衣服麗都容貌清秀日前自投豫章樓之水井以求畢命見者爭往救之卒無所濟旋經撈起屍身有謂其積惡太多爲鬼所殛者有謂其負債太重爲人所迫要皆懸揣之詞不能起九原而問之也○章江門外沙井渡於三月十三日狂風驟雨覆一渡船沈溺六十餘人無一生者又上游十里之蓑衣峽有某守備之眷口船欲駛往住所者亦收帆不及全船俱失衣物無一存者人則經魚船救起得慶更生是爲大幸 
[松試生案]  
　　松屬府華奉婁四學生案於初五申刻發貼今將全案錄左府陳乃績沈功章戴鳴鳳顔維清姚大縉朱昌鼎阮昌　陸潤雲談廷杰錢同壽張祖熊楊春霖夏景仁包志澄唐宗義梅開福陳應祺張爔唐遇良馬錫康華亭陳憲章顧鍾泰童召南王啓陽張汝賢高崇珩徐士瀛周鉞顧烺奎楊士奎葉人駿梅兆熙祁宗晉吳應斐徐廷鏞奉賢莊仁鴻何五雲周士濱郁文盛莊禮務阮維和莊禮敬陶望侃何六修唐之麟金宗壽周亨嘉婁縣陳祥貴顔鏞許毓麟倪宇梁張宗祥尹士龍吳覲宸鄔堯春錢葆田方瑩潔張鶴祥張永祚唐祖蔭丁昌霖范豫樟陸元達 
[慶賀續述]  
　　昨日係法國節期法總領事請在滬各法人曁法兵船各官於九點鐘時詣法工部局慶賀副捕頭率同通班西捕站班均掛刀持洋槍並有西樂一部音韻悠揚至十點鐘始各散歸 
[名園蘭會]  
　　本埠邑廟内於昨日起有品蘭之舉至初八日始止湘簾棐几之旁又添幾許韵事矣 
[不知自愛]  
　　伶人王鐵兒誘拐丁張氏由蘇來滬寄住李潤榮家後經李控告朱明府斷將王枷示丁張氏薄責交伊姑丁何氏領回管束均經列報前日有福州候補花翎守備王祥麟禀稱二月間來滬住於同慶公客棧被棧夥誘往法界彩視街李潤榮綽號天外阿六所開之宜雅閣烟館吸烟該烟館雇用女堂倌被館主婦金珠百般引誘謂伊有表妹名小寳者卽丁張氏夫故無依現欲嫁人當卽講明身價洋八十元二月廿七日金珠帶同小寳到棧先取去英洋四十元媒金八元珠花一對我尚不信小寳卽將耳上之銀環一枚作爲憑証在後李潤榮着人往蘇取小寳前夫婚據遲遲至今有該館夥翁阿三湯桂春　証且丁張氏並未回籍　仍寄居英租界朱明府謂旣係有職人員不應至烟館吸烟卽時斥退不理 
[焚燬惡物]  
　　昨日係法國節　又逢禮拜所有前日公堂斷定各案經副捕頭商請朱明府統歸禮拜三彚同發落惟枷號滿期之犯當卽開釋復將充公之花核油着各善堂司事持收條領去仍向萬隆醬園借到可秤一人油司四人眼同秤派尚餘五百斤城内唐家弄育嬰堂未經派及該堂亦遣司事到案朱明府遂將五百斤給有嬰堂領去諭各堂可事曰本分府查辦花核油各情爾等諒早知之此等油領回祗可點燈不可食用悞食卽有性命之虞爾等不可變價轉輾害人本分府當隨時稽察倘有前項情弊惟該堂董是問各司事叩謝而去又諭包探王榮培李雲發郁廷湘將　榨各物在僻靜之處焚燬又捐廉二元給萬隆油司以酬其勞説者謂明府之辦事洵屬無微不至也 
[梭巡冝密]  
　　英租界美仁里薈芳里尚仁里等處四通八達每至夜間乞丐向人纒擾深爲可厭又有一種小孩沿途滋事近來更有手藝中人停工後成羣結隊任意游行一見大姐娘姨輕薄調笑如有口角爭　情事流氓之遇事生風者不免多生枝節所望巡捕房在各里中多派巡捕梭巡庶若輩自能歛迹也 
[跌斃又見]  
　　英租界石路北口上元館夥無錫人名阿桂年四十一歲昨日午膳後因事出外行至五福弄口忽然跌仆幸離店不遠爲人所見奔告店中前往扶歸則已不能開口旋卽氣絶只得備棺成殮近來跌仆氣絶時有所聞豈時症使然耶 
[傳諭租户]  
　　本埠虹口糞牙張錫桂承包海關辦事西人哈納生外虹口房屋之糞被近處鄉人楊松松等爭奪挑糞由代理哈納生事務之西人瑪禮遜控告經會審公堂連次斷歸張錫桂派夫往挑又相爭毆而楊松松等反敢揑稱地在租界之外赴縣歧控均列前報現由上海縣裴邑尊查明該處係在租界之中遂不准理楊央人向張轉租一月後楊忽又翻變以致涉訟經蔡太守飭差協同經租帳房傳諭各租户不許鄉人爭奪並經巡捕房派捕彈壓糞由張錫桂承挑永無馬桶捐等費方得安靜 
[少尉視事]  
　　上海縣捕廳錢少尉因病出缺已列前報兹由松江府恩詩農太守札委舒少尉來滬代理已於初五日接鈐視事矣 
[邑尊騐屍]  
　　本城三牌樓地方開徐恒記零剪鋪之徐某家雇有傭婦王徐氏年六十五歲南翔人也徐有已嫁之女在家由徐王氏領同出外治疾女忽逃遁該氏踽踽獨歸徐詰女之下落則稱不知該氏惶急卽吞洋烟灰及知覺施救無效送往仁濟醫院仍難救冶旋卽身死該氏有子在南翔屢經信追不到徐亦患病遣人協同地保請上海縣裴邑尊於昨午　六點鐘時帶同仵作書役人等前往相騐據報該氏服洋烟身死屬實由徐姓預備棺木成殮發壇又有徐之友人某甲到案言語支離邑尊謂爾旣是徐之友人當知照伊業已騐殮决不使徐費去分文所有差役工食錢均由本縣發給如果王徐氏通女私逃理合其禀呈候提該氏子究追如或誣指該氏爲非亦難辭咎甲言該氏諒必知情邑尊謂然則徐可無慮矣 
[縣案彚錄]  
　　朱文林控李芍衫覇佔髮妻趙氏一案會紀前　兹田嘉定縣將朱并趙阿五仍送上海縣訊辦前晚裴邑尊升堂將趙氏傳案訊究趙氏稱小婦人被朱賣入娼家八年之久始由李娶回作妾未自身難保凍餒斷不能贍養妻子朱稱結髮夫妻一朝離異心實不甘務求給領回家趙稱姊戀李姓富裕甘棄前情叩求斷歸姊丈邑尊　趙氏曰爾可隨夫回　免多枝節趙氏稱情願一死務求恩鑒邑尊曰李娶爾爲妾費銀多少答稱約銀千兩邑尊飭將趙氏仍着地甲送師李姓着朱出洋二百元以贖故劍趙從寛具改過結斥釋○葉亭芝控馬德孚一案迭紀報章兹悉營勇　葉後由原差酬謝洋二元是晚經　邑尊升堂訊究馬稱結算清帳祗欠洋二元錢一千一百五十文情願繳　邑尊將葉再三開導着令將繳欵領去赶卽回里毋許逗遛胡閙馬恃强毆葉着罰洋廿元以充賑濟 
 
 

Page 4

 
 
[上海四馬路陳春記號内協助奉賑公所初四日接到楊殿臣先生信]  
　　竹坪少欽詠南逢辛心如蓮山子萱蕃甫紹勤澄衷純齋葆三春瀾諸善長大人閣下十九日肅泐二號公函並先後電音定荷公覽敬維德祉延釐至以爲頌培自往來省會取道遼陽沿途目覩災情屯村零落茅屋傾倒賣兒鬻女流離失所今日周少泉沈燮卿二君回牛皆謂查歴災重之區死者日以百計疫氣流口病餓叅半柳芽草根搜羅已絶惟尋枯蒿之根磨麩而食鄉病者十有九家或眠野露之家成棲破廬之内奄奄一息實屬心傷前承少翁委帶藥丸神麯靈符病者服之頗效培徧歴數省奇災惟晉豫燕齊爲最而今奉省之災竟不亞於四省且尚有過○見此情形萬難延緩兹擬隨查隨放以救垂危前信所詳災廣欵絀不敷海縣春撫擬向西號暫移萬金以濟目前之急度蒙洞鑒是否伏乞賜覆並求少翁再製純陽正氣丸癖瘟丹等藥以及治病靈符飛速寄營愈多愈好愈早愈妙更望海内君子畛域不分解囊慨助欲使災黎得全蟻命尤賴仁人拯救之恩培無任禱切代爲哀鴻百叩肅泐布達敬請德安惟希均鑒愚小弟楊培頓百三月廿四日第三號○謹再啓者培二十日同梅詠芝黄鑑湖諸位往田莊台設局廿二日弟赴營與督翁曉翁介翁會商兩處約計需銀四萬五六千兩不敷區鉅電懇諸善長設法墊解廿三日申刻接奉電示已由開封輪船裝運銀一萬五千兩欣慰奚如弟卽先赴牛莊開放餘事容後布達再請籌安弟培又頓 
[賑欵頻來]  
　　啓者敝所接　揚州復茂恒莊賑所函電有安樂氏捐洋五百元仁壽堂捐洋四百元均助山東賑需屬先彚解洋卽匯上等語○福和祥莊内賑所寄來永康氏洋三百元期頤老人洋三白元福壽山莊洋二百元○鎭江電局寄來延暉齋主人鎭半二七寳銀一千兩補拙居洋三十元現值東災孔亟刻不待緩之際得此甘㴻仁漿沛然疉降同人祗承之餘莫名欽佩想海内好善君子必有聞風興起者飢民幸甚除遵卽併批迅解外錄登報端藉鳴謝忱[  上海文報局内山東賑捐收解處同人謹啓]  
[來函登]  
　　謹啓者敝所自光緒五年經陳寳渠太守創議興建迄今十有一年凡收養焭氏以及施醫義塾牛痘救生諸善舉全賴奉發官欵各業常捐得以源源接濟今歲招商局文案王壽芸孝廉目擊敝所經費浩繁惄然憂之爰商諸馬眉叔觀察勸募局中各輪船帳房諸君按月捐助一律慨允聚沙爲塔集腋成裘受惠實匪淺鮮孝廉之關心飢溺觀察之胞與爲懷賢主佳賓東南盡美而各帳房諸君慨然解囊尤徴見義勇爲敝所同人謹代老弱窮黎九頓以謝清單附後計開江裕朱煦庭翁江寛林湘泉翁江天朱仲嶼翁豐順陸雨生翁海宴張仲延翁　盛陳煜廷翁富順徐枚臣翁海昌袁子莊翁江孚鄭蘭貽翁江永畢俊川翁江通殷子佩翁海定蘇寳森翁普濟周錫三翁海琛沈卓峯翁廣利李菊孫翁以上每月　助洋二元廣濟劉松山翁圖南鍾沛泉翁日新魏培園翁美富李菊坡翁致遠李星衢翁永清劉鑑明翁富有于子平翁拱北陳望生翁彞陵施子香翁鎭東鄧桂庭翁以上每月各捐洋一元均於正月分起按月照收矣再蒙王克明翁交到上年艸辮業捐洋一百元又源通銀號捐洋四元周履卿捐洋二元另承捐助女所經費項卜之李愼兄捐助洋一百元又裘炳堯兄洋四十元蔣坤山况洋四十元陳保元兄洋四十元蔡蓮舫兄洋三十元張濟善兄洋二十元均已掣付收單合併登報誌謝[  滬北樓流公所司事謹啓]  
[汪君述堂聞余落齒由豫章郵書見慰并示秘方致可感也江神子一闋以誌謝]  
　　明年纔是學詩年話從前詡翩翩其奈焚身象　漸成烟最是汪倫情可感千里外尚相憐從來牙慧抬難全志雖堅恨誰塡目顧增將馬齒也徒然咬得菜根還似舊我與我且周　高昌寒食生倚聲 
[昨讀桂笙先生見懷味蒓園小重山詞勉步原調原韻兩闋以誌謝卽希折止是幸]  
　　水部今朝情緒深好音懷我切效春禽園林增擴費相尋期君至緑葉漸成陰爲我發高吟迴環酣誦際儼憑臨敲棋讀畫更横琴風光好重與話知心○環繞林　兼水深飛翔游泳趣悟魚禽良朋高會待重尋須行樂是亦惜分陰雅抱託閒吟情詞垂柳似曉風臨薰兮奏入五絃琴春迢隔爲寫别離心味蒓園主叔和氏效塡 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[屢叨駮惠]  
　　昨蒙粤東愛育善堂匯到山東賑欵英洋一千五百元遵卽虔掣收條脩函奉復賑務正當迫逼之際幸得此巨欵急救燃眉洵愜大旱　霓之望已惟是災電頻仍息肩無地寥寥捎欵肆應殊難欲補救而力有難施倘坐視而心斷不忍噫　居覆載在彼則流離頓踣在　則飽煖嬉遊我庶士幸際昇平欣逢樂土念彼哀鴻失所何堪恝然忘情敝所本年元月初旬隨報送呈人懷其德册蒙繳還　助者無多今山左災情前　未有各處電訊俱係食草延生奄奄待斃人行如畜面貌全非種種慘形報章屢列想閲報諸君早爲洞鑒伏望志切痌瘝源源欵助不拘多寡懇將原册繳回則億萬災黎同沾再造恩矣[  上海四馬路高易籌賑公所陳德薰等謹啓]  
[叩謝册捐錄呈月總]  
　　竊以時艱共濟可聚沙而成塔善舉同勷能積簣以爲山敝堂施醫給藥經費浩繁是以謹具咸有一德册捐而勸募也自正月十一至三月三十日共八十天承蒙本埠外省各處善士共計交還捐册五百六十一扣總共收到洋二千零廿五元一角五分錢四百六十千零七百五十六文規銀五十五兩零一分七厘紋銀六兩一錢銅洋一百十二元五角仰荷佛力婆心大發慈悲見册解擾　風響應不惟受惠病黎歡心載道稽首焚香敝同人莫不望風額手感激靡已旣蒙春風廣拂尚兾夏雨頻施惟期紳富仁商執有敝堂捐册者早　源源而來開梁公之藥籠瘡痍可起捨閲道之金帶利濟匪難所望福田早植種玉啣珠獲報豈有涯哉是特臚陳用佈公鑒[  上海六馬路仁濟善堂 
董事施善昌等謹啓]  
[澤被春]  
　　嘗謂人之好善誰不如我一聞善舉而踴躍爭先者則有廣芝館大寳號焉頃蒙惠賜曰痧神效散五百瓶萬應如意油五百瓶萬應痧氣丸五百瓶八寳紅靈丹二百瓶萬應回春茶三十盒袪風萬應丸二十包六合定中丸二十包萬應保和丸二十包此皆救刼回生之聖樂不惜傾囊倒篋而出之其美意良足羡矣又有姑蘇沐泰山寳堂惠助太乙救苦辟瘟丹三百粒萬應午時茶三百塊鎭江元德昌寳號惠助藿香正氣丸十觔忖思敝　甫送捐單而各大善士卽聞風興起足見與人爲善懿好大略相同也薰等拜領之餘欣幸何極當此災區　饉之際加以瘟疫流行幸得此妙藥回春其功德靡有涯涘耳今藉謝庭芝先生往烟放賑統將丸藥等物懇　先　一齊查騐分派用登報牘謹抒謝忱[  上海四馬路高易籌賑公所陳德薰等謹啓]  
[書畫閏資提半撥充東振]  
　　逸少之書摩詰之畫勝塲獨擅千古美談歸安閔誾如茂才取法乎古人補救乎當世如書　資移半充山東振欵請少欽善長匯解爲足見濟困之工焉書則行機畫則螃蟹寓泰安坊潯鎭謝第扇面書畫蒹全計潤資洋四角用特登報預聞霅溪青藜閣主人謹代啓四月初五日 
[倉山舊主以梅花仕女一軸見貽率成二絶以誌謝卽希大方家郢正]  
　　展圖喜見麗人臨買笑何勞浪擲金多謝主人能割愛高懸蓬壁伴清吟蘭閨晝靜絶紛譁　罷塞帷覽物華滿樹梅花春爛漫薄情夫壻未還家[  上元小弟林鳳韶未定稿]  
[奉題王松堂司小樓吟飲圖卽步原韻]  
　　削墨何須計丈尋斯樓雖小豁胸襟無邊風月昻頭欽如此江山放瞻吟金石歌餘人抱膝壺觴引罷客談心門前車馬閒閒去塵世從今有賞音[  于湖桃潭舊主汪紹炎炳臣甫初草]  
[上海三馬路與昌恊振公所陳竹坪經河南皖北奉大揚鎭山東賑捐三月廿六日第一千三百四十九次清單]  
　　山東冊蘇垣壽仙玉舘主人經立心願捨棺今悉東省災急移助洋廿元○雙林源記號山東等冊召溪鄭壽仁堂指山東洋北五元○盛川汪泉亨綢莊來汪汝珍十元○東册青浦縣署來錢伯瑛大善士四十元錢青照十元又署中　徴酒席移助十元共來六十元○又冊源恊莊來寗移堂規元五十三兩七錢七分五厘○無名氏五十元東册黎芝山十元○見義冊南匯義泰元來胡榖詒一元虚空子一元惜花愛客銅洋一元○又冊周莊同裕分典蘭記六角誠記四角又十户合一元○南匯來清江李兆慶李張氏合四元○見義冊浦左豐溪氏銅洋一元○見義山東二冊留名氏半元小孩耳痛求全五角吳朝記三角陳榮記一角表直二角　祥瑞一元鄭平安一元黄升等四户各五角共來五元七角○彰巿見義冊源記號來費　五元源記一元高書田一元費小梅半元彩益泰五百文無名氏四百四十文生成　三户各三百文福泰等七人各二百文宋菜客三人共三百文以上廿人共來十一元○澄心書屋指助山東廿元○東册延輝書屋等三人各一元徐俊記等四户各半一共來五元○又册姑蘇同人書局勉力子一元無名氏二百文又洋一角文記等四人各一百文　記三百三十六文共來二元○沙溪姜　祥烟號三元○金華調羹主人二元○東冊太倉璜徑求曹齒德堂二元雲記一元半銜記金記合一元五角共來洋五元又册璜涇來福緣氏一元良記錫記合一元恂錫　二人一元共來洋三元○又冊常熟王君玉一元求身患速愈戴永輝等八人合一元共洋○元又冊錢業會舘交來清蔭草堂洋二元無力子一元王子記力不足人等十人合洋二元三角共來洋五元三角陸潤三爲病求速愈洋十元不具名爲子病重祈轉機速全洋十元見義川沙司獄署來知非子洋二元浙慈邑廟人洋一元信記土棧交來李寳亟劉晋之陳　　等共廿人來洋四元松均氏洋四元穉香妻産求平安洋二元東求消過子八人洋一元二角又册胡森泰洋一元胡門氏一元陳子卿一元胡春庭等四人合一元共來洋四元又册生大號經募夏鎔成馬善甫等十人共來洋四元二角○張雲遺失金鑲滕鐲主人要索原物無着願將工資助賑洋一元冀想作善得獲奇機東鳳祥諸友節省酒菜洋一元求如意洋二元無名氏洋二元王靜記洋一元德義堂洋二元隠名氏適庵筆資移賑洋一元○東冊海昌惟心氏洋一元又册菊朋氏銅洋一元又册浙善楊廟人銅洋九元見義杭省后巿街成裕典來洋一元無名氏銅洋五元陰名氏銅洋五元東冊不留名小洋三角無名氏二角有心無力氏求如心願小洋四角陳　助二藍摹緞　襟褂一件東册天下第一騷人錢四百文心餘力絀子錢一伯文○本日共收洋三百三十六元規元五十一兩七錢七分五厘小洋四十五角銅洋廿二元錢五伯文二藍摹緞棉襟褂一件合併聲明 
[上海三馬路興昌恊賑公所陳竹坪經收山東河南奉大皖北賑捐三月廿五日第一千三百四十八次清單]  
　　南京徐聞韶兄來敬業軒洋五十元山東冊廣源交來三奇使者入迷道人居易子嘯叟四户共洋廿元又冊陳琦生十元汪竹齋祈父母八旬冥福四元廖谷堂一元以上二册共洋三十五元又冊嘉定錢竇嚴募隠名氏四元無名氏二元又冊常熟徐祥隆各友十五户洋二元小洋二角錢廿文又冊沙溪厘卡黄增記知非子萬泰祥三户共三元京口無名氏八元又冊常熱義隆銅洋二元又冊鎭江德茂糖棧隠名氏三元又冊揚州乾泰豐來言襄氏五元又冊蘇州祥盛恆來楊門蘇氏五元聽月榭主一元一角無名氏七角吳愼生張厚坤桂記三户各半元徐笑作呂鏡卿無名氏戚子敬四户各三角半戚子散三角以上十一户共洋十元又册鎭江大有全三元又册怡順昌四元同裕盛馬宏孟肖童三户各二元袁禹銘遲租桐各一元李鶴鳴六角共十二元六角又冊德馨泰二元德大生卞藴記頴川氏三户各一元延陵氏七角太原氏汝南氏忻記不留名王伯記不留名六户各一角以上共六元三角又冊裕泰昌許盛增養心子三户各一元陸少泉五角余松岳三　方子樵强日升各二角共三元小洋十二角又册頴川氏隠名氏各一元思補子清戲後人慕閒主人無名氏四户各半元共四元蘇州恩齊齋求如願人各一元鎭江久大號二元東册仁濟堂省衣資三元慘目人愧乏力子節省茶資節用車費人四户各半元共五元讓松雅五元昌記十元汪國保二元王洪壽先生交來孫錫九十元東冊存性堂五元有求氏三元黎芝山陳香泉各二元以上共十二元又册遂初居二元見義册蕪湖茂盛程海記再記各五百五十璧記希記蘭記熙記四户各五百元吉宏記合二角共來洋五元一角饒鳳宣宗居一元金山衛横浦塲胡永義三元銅一元朱涇萬　吳敬孚十元青浦朱承訓二元隠名氏一元利仁信二元見義冊蘇州陳來補過主人一元有心無力人助英五月份呂宋票一條第四子九十五號仙鎭周星樓二元丹陽無名氏求平安一元山東册徐少記一元求江海平安三角半壽萱子二角半田五修徐海記各二角共二元環峰居士求内外平安無名氏各一元莫驥花一元杭省晋義莊一元八一居士四元施志燮一元東册林雪記璧軒求善士林福記吳輝亭林樹滋六户小洋六角無名氏三角同泰生爲張德坤磚客罰洋五角學書子求聰明智慧二角白雲氏一元黎陽健記四角有心無力子一角豐溪高陽氏一元大豐銅四元無名氏銅一元恊興銅二元○○本日共收英洋二百四十元小洋四十五角銅洋十元呂宋票一條合併聲明 
[上海四馬路文報局内恊賑公所經收山東奉天賑捐三月下旬清單]  
　　廿八日蘇城顧正心大善士洋一百元外洋文報處交來英國隨員汪子久鹺尹募無名氏英金十磅滬報舘繙譯處交來盧鑑翁募林敬記盧懋升盧鑑齋蘇蓮峰蘇友吾蘇姓川六户各一元蘇州劉印步瀛募劉作仙助十元查繼全查應陽崔氏二户各二元丁鰲山茂森堂李景一三户各一元無錫顧山鹽棧交來二田老農二元常熟永益莊募蘇景曾五角張朗峰潘硯農二户各二角半江恆泰義隆鶴峰氏鄒源盛福興祥五户各二角李義盛三角錢雨田錢沛如楊恩古醉漁　氏王士瀛王來賓王洪盛七户各一角來石德懋號來管氏一元宋涇增盛號募許增盛張浩卿莊敦甫三户各一元蔣義昌孫叔初二户各五角朱涇永順號交來李樹勳募清照堂四百文莊敦甫夏會稽李夢花顧世德李草香曹大茂唐裕與七户各二伯文張照明李少蓮二户各一百文無名字八十文實收　二元平安居一元武當寄客一元銅洋一元太倉武姓善士來雲在室主人募筆花軒武留香閣武武莊氏求病全不留名四户各五角本埠雙成泰號募金來恩佘名二户各一元曲蓮寳五角鄒智庭四角王寅亮三角袁良于元益陳庭鑾王訓典呂傳其金紀六户各二角呂克琪宋庭樾張澤氏金壽愷金高山金悦田王應三張理純林文藻趙維經于世椿十一户各一角蘇城金獅巷許姓募無名氏三户談馬生共四户各洋一元邦上儘力子募虚對開四個小洋四角五分○○本日共收英洋一百四十八元小洋九角五分銅洋一元虚對開四個英金十磅合併聲明 
[上海四馬路文報局内恊賑公所經收山東奉大賑捐三月下旬清單]  
　　廿九日○何小松先生經交眉山主人助洋五百元○吉林電局陳子巖先生交來齋齋哈爾電局劉嗣豐先生經募京二平銀一百兩申合規元九十九兩一錢五分○九江招商局黄梅西先生募立大張瑞豐徐紹文盈豐方永成陳季記瑞記七　各二元德茂無力子晴記善記蔣松生謝勤階六户各一元陳翰記三元黄梅西四元許學優陳月記堂記汪穉夫四户各五角瑞昌廖景鴻二户各五百文實收三十元○杭城同仁號募葛守臣俞煥堂兩户各一元王懋芳韓馥堂兩户各五角○虎林善士募補過子五角三接子吳應乾待雲舘主三户各三角地山居山臯士耕道齋主人三户各兩角○杭城信大棧募有心無力陳鑑明信大錢三户各一元馬漢章紫寳山張光記力不足何月帆金理記六户各二角單蓮富包世記史斌記章永記汪永源章福記阮忠記史佩記八户各一角○仙鎭隴西下士募金粟仙人石林舊隠兩户各五元揚州南河下周公舘募周經裕堂晏袋繡堂兩户各一元無名兩户一元○武昌電局交來鄂廡傭書子銅洋一元瑞懋糖行交來無名四户一千四百文○湖州永興南貨號汪廷春先生募查開允五角復科道　求母孫健永興號求太平兩户各一元於辛翹四百文陸能飛吳少春許茂東趙永泰鄭韻權杭祿義顧菊如張左連季琴初吳桂方童友嵐章止林連生陸文耀張老大無名氏十六户各二百文實收洋六元○寄吾室主求妻病速愈五員○琴川醉隠士募無名氏榮興無名氏惜蔭堂四户各一角張記二角不留名一百文醉隠士五角○浙湖恆益昌號交來祈安無聊氏兩元○○本日共收英洋五百六十八元規元九十九兩一錢五分銅洋一元錢一千四百文合併聲明 
[上海虹口寳順里元濟善堂經收捐欵三月廿四日起至三十日止第三次清單]  
　　泰來洋行東家米士爹利忌助規元一百兩武林孫樂安順天祥鄭秀山三户各洋十元施少欽翁募沈仰記無名氏二户各三元徐裕後堂樂善堂二户各二元永義昌信局來不留名一元張虞卿楊蔭若袁孟浩汪信之四户合一元朱錦初莫南屏李雲亭洪輪香四户合一元正源信局來無名氏二角朱慶生沈菊卿吳應生東海記朱稚春吳詠仙孫壽仁何德貞不留名九户各一角嘉　源昌　敖曉倉二户各二元永豐泰信局來蒯榮壽一元銓昌祥信局來廣潮氏一元政大源信局來陳夢梅居士馮青蓮軒徐世德堂屠荔園四户合三元京口全泰盛信局來童迪庵募廿九户合洋八元二角匯陽百夏氏募鉅卿氏原卿氏 
 
 

Page 10

 
 
無名氏不書名吳理臣無名氏實無力有心人知苦情勉力氏十户合五元蘇垣恊源局來無力子朱秉銜合一元另五分全盛信局來烏鎭恆昇留餘堂一元朱涇周崇本堂一元鈕楚雲蔣三徑堂二人合五角丁芝蘭室五角補讀書齋二角丁大吉齋一元蘇州馬醫科俞公舘蟻粒齋二元瀏河張源泰五元盛澤仁大來程祿卿四角沈嘵山孫品嚴沈欣木福坤全慶五人合一元五角松林隆興阿徐恭壽三人合六角鄭敬業五角烏鎭伯英一元至義堂銅洋一元學詩禮齋養餘氏潤生氏惟心氏無名氏達夫氏隠名氏七人合錢一千另四十文申洋一元政大信局來袁二房十元石六山人五元福興潤信局來金陵公和茂程少泉伍桂林張麗生汪進之馮壽康不書名隠名氏程耀堂無名氏九人合三元京口耳鳴氏一元蘇垣永和信局來無名氏一元寳順信局來浦左禮溪氏無名氏一元南匯縣李郭達三張氏周李氏靖江浦五人合四元全昌信局來丹陽鹽棧隠名氏壽誕移助洋五元七福潤信局來福建吳亦韓一元致信局來沙溪四省氏民是處求志子二元正和恊記信局來京口愼記田榮軒仰日堂二人各一元老正大局來崑山懷德堂紫荆堂二人合一元德興行來黄蕭氏七十九歲母二户各二元心願子五角楊藝香三角楊瑞明修性子求消過子悟過子無名氏五人合一元無名氏陳君薛文清世家三人合六角王世　有心無力吳樹玉吳春林保平安陸敷德堂六人合六角洪翰英一元汪杰記勉力人王少王子李宅之李克齋徐吾生藍澤記錢子雲劉春令十人合二元石道人姚電青王葉風馬賓臣四人合二元同德典募吳樹記屠五成蔡墨記吳養正方光裕黄世文沈月村張能記王鴻望沈岑方許少卿張飽記十二人合洋一元錢四千一百二十文申洋四元共洋五元不書名同論項吳德修味餘金汪樹桂葉華卿單立菴李樹均程成杰金仲琴十人合一元祈太平祝平安求安泰和楊午田求弟病愈源源來步記無名氏免携十人合二元三角周思觀室二元黄賢合周朋記二人合一元周求安氏三角金雲記二角周惠見一角黄少齋五角邱雲丹五角謝福慶一角蔣福廷錢三百文翰墨緣主香草堂夢松小憩引人入勝嶺外工人五户合一元鄭秀仁堂五元許承宗陳作陳二户各四元無名氏同昌利募陳春山○永泰典衆友誠濟局百忍堂三槐堂泊廬軒七户各二元有心無力氏一元五角無名氏不留名嚴生官同記葆大無名氏魏和貴棉力子秦明軒張金鑑杭樂善堂十一户各一元若隠名氏山右雲州玉風英雪主人無名士四户各五角三慶堂八元鄒逸民二元募善居二元○以上共收規元一百兩英洋一百九十四元另五分銅洋一元大錢三百文○另鄒逸民翁寄來洋四元嘱解山東賑捐經卽如數交絲業會舘合併聲明 
 
 
 

Page 11

 
 
   
 
 

Page 12

 
 
[光緒十五年三月廿八日京報全錄]  
　　宮門抄○諭旨六道錄前○發抄硃批四道○東撫張奏叅疏防盜犯越獄之有獄管獄各官分别革議摺○浙撫崧奏叅知州　頂勒限繳欵片○又奏請開復勒休知縣革職處分片○大臣色奏請仍照原保獎勵片○大臣色奏爲遵照部議改請獎勵摺○又奏請註銷知縣革職處分片○三月二十八日户部通政司詹事府八旗兩翼值日無引見○遷公色普徴額各假滿請安○高申等謝稽查内七倉恩○崇禮稽查中左門覆命○殺虎品監督那謙到京請安○怡王豐公各續假十日○奈曼王明安各請假十日○召見軍機曾紀澤明秀那謙閲卷大臣派出翁同龢許庚身○發抄卞寳第奏各營　演槍砲大繩估需銀數奉硃批該部知道欽此○又請以鄧　保補浙江提標左營遊擊奉原批兵部議奏欽此○又請以李思經補督標水師營叅將奉硃批兵部議奏欽此○又請將鍾紫雲改留閩浙以副將補用奉硃批着照所請兵部知道欽此○○太子少保頭品頂戴山東巡撫臣張曜跪奏爲特叅疏防覊禁斬梟盜犯越獄脱逃請旨將管獄宫革職拿問有獄官照例議處恭摺仰祈聖鑒事竊臣接據蓬萊縣知縣劉宗向禀稱光緒十四年十二月十七日據典史劉恩慶面禀本月十六日夜五更時分風雪交作更夫進屋避雪與刑禁人等均各睡熟詎覊禁盜犯王城兒乘間扭斷鐐銬攀折籠栅鑽出籠外掇落屋門越墻逃逸等情該縣當經會營親詣勘騐選差追緝無獲提訊刑禁人等僉供實係一時疏忽並無鬆刑賄縱情弊請通飭緝拿等情臣查該犯王城兒係游勇紏同趙本烈等行刼海陽縣事主于世點雜貨鋪錢物提府審明罪應斬梟照章禀請就地正法飭發該縣覊禁候示之犯該管獄有獄各官並不督率刑禁人等小心防範致令越獄脱逃實非尋常疏忽可比且刑禁人等難保無鬆刑賄縱情弊亟應分别叅辦以示懲儆兹據該管道府詳由藩臬兩可揭叅前來除飭司將該典史劉恩慶撤任委員前往接署同刑禁人等一併委提至省發委濟南府嚴訊確情按擬解勘　應請旨將管獄官蓬萊縣典史劉恩慶革職拿問俟提集刑禁人等訊明有無賄縱情弊按例擬辦有獄官蓬萊縣知縣劉宗向並請勅部照例議處仍勒限　緝逃犯王城兒務獲究報限滿有無弋獲再行分别辦理理合恭摺具奏伏乞皇上聖鑒訓示再所遺蓬萊縣典史一缺東省現有應補人員應請扣留外補合併陳明謹奏奉硃批另有旨欽此○○崧駿片再查州縣交代一經算清如有虧短銀米卽應　限　解不容　延兹查有前任海寗州丁憂知州李光高於海寗交代算清之後交欵先已清解册結業已咨部尚有奉部着賠光緒十年在上海水次沉失漕木　百七十石札委嚴催抗不完繳據藩司許應錢糧道世春詳請奏叅勒追在案前撫臣衛榮光未及核辦移交前來奴才覆核無異相應請旨將前任海寍州丁憂知州李光高摘去頂戴勒　　繳清欵倘再抗延另行從　叅辦謹會同閩浙總督臣卞寳第附片具奏伏乞聖鑒訓示謹奏奉硃批着照所請該部知道欽此○○崧　片再勒休前任淳安縣知縣李詩短欠淳安任内之各欵銀一千九百四十八兩前因延不繳解由司詳經前撫　衛榮光彚案奏請革職勒追並將交代册結另行詳咨在案　查接管卷内據布政使許應鑅詳稱李詩短欠銀一千九百四十八兩已據繳解清楚查係應抵光緒五年以前豁案存庫除　豁免案内造報外所有李詩前奉革職之案應請准予開復等情前撫臣衛榮光未及　辦移交前來奴才覆查無異合無仰懇天恩俯准將勒休前任安淳縣知縣李詩革職之案准予開復謹曾同閩浙總督臣卞寳第附片陳請伏乞聖鑒訓示謹奏奉硃批着照所請該部知道欽此○○色楞額片再分省補用鹽大使韓瑶光前因勘分增布多塔爾巴哈台界務出力曾保免補鹽大使以知縣仍分發省分歸候補班補用並加同知銜經吏部議覆鹽員應歸鹽務差委今韓瑶光在伊犁斯界出力核與定章不符應請撤銷奏奉諭旨欽遵咨行恭錄飭知在案竊維異常勞績本無鹽務地方之分新疆亦無鹽務員缺故六載邊　案内所保鹽務各員均經吏部核准該員自光緒五年隨征出關由俊秀歴保今職十餘年來並未離新疆省分又在章程未宜之先　與他省鹽務到省者有間且據禀稱分界同案列保之周應棻黄錫齡等員部議以所請奬叙與章程不符均子核駁嗣經正白旗漢軍都統長順附片聲明請奬在後出力在先請仍照原保給奬吏部覆奏照准奉旨依議欽此今該員事同一律未便辦　兩歧　令向隅合無仰懇天恩俯念該員立功在先仍准照原保給奬以昭平允而示鼓勵出自高厚鴻慈是否有當謹附片具陳伏乞聖鑒訓示謹奏奉硃批着照所請吏部知道欽此○○奴才色楞額跪奉爲遵照部議改保勘分界務出力人　懇恩照准分别給獎以示鼓勵而免向隅恭摺仰祈聖鑒事竊查接管卷内勘分新疆南北兩路界務原任伊犁將軍金順分界大臣長順彚保出力各員吏部遵旨核議按照異常勞績分别准駁行查繕單覆奏奉旨依議欽此欽遵恭錄咨會查照經前署將軍錫綸飭據各員先後禀覆並造具履歴等情前來奴才覆加酌核查藍翎候選知縣楊存蔚係由貴州軍勞効力歴保以知縣歸部儘先選用分界案内原保請加同知銜並換花翎知州用候補知縣任光觀係由雲南舉人揀選知縣於接收伊犁案内彚保補缺後以知州用先換頂戴分界案内原保請戴花翎甘肅補用直隸州知州符瑞係投効陜甘新疆各軍歴保花翎直州知州並加知府銜分界案内原保請給四品封典湖北候補知縣徐昭明係將軍金順留營差遺咨明吏部有案收還伊犁案内由湖北候補縣丞彚保免補本班以知縣仍留湖北補用並加同知銜分界案内原保俟補缺後以直州知州在任候補並戴花翎選用府經歴吳祖蔭係由文童在晉省捐輪局報捐監生加捐府經歴下不論雙單月選用分界案内原保請免選本班以知縣儘先前卽選並加同知銜藍翎卽選巡檢吳鴻熙係由監生於酌保關外六年戌邊出力員弁案内保以巡檢歸班不論雙單月卽選並戴藍翎分界案内原保請俟選缺後以縣丞　先升用甘肅試用從九品關宗漢係由俊秀在湖南協黔新捐局報捐監生加捐從九品指分甘肅試用分界案内原保請免補本班以縣丞仍留原省補用候補典史許惠元係由文童投効楚軍於新疆南路諸軍五次剿平邊冠案内保以典史分省補用分界案内原保請加六品銜查各該員原保底銜或由勞績或由捐納均經奉有行知執照應請將所保換戴翎枝一併遵照部議分别攺奬楊存蔚任兆觀均擬請俟知縣補缺後以同知儘先補用符瑞擬請仍給四品封典徐昭明擬請改爲俟知縣補缺後以知州在任候補吳祖蔭擬請改爲俟選府經歴後以知縣在任候選吳鴻熙擬請仍俟巡檢選缺後以縣丞儘先陞用關宗漢擬請改爲俟從九品補用後以主簿在任候補許惠元擬請仍加六品銜原單許字誤寫徐字應請勅部更正以上各員或馳驅於懸崖溝壑或奔走於酷暑嚴寒往返二三年周遭萬餘里均能不避艱險異常奮勉實屬著有微勞而此次擬獎均係照部章辦理並未超越相應籲懇天恩俯准分别給獎以示鼓勵而免向隅出自逾格鴻施除履歴咨部查核並俟其餘行查改奬各員禀覆到日隨時奏咨辦理外所有遵照部議攺保勘分界務出力人員懇恩俯准給獎緣由是否有當理合恭摺具陳伏乞皇太后皇上聖鑒訓示謹奏奉硃批吏部議奏欽此○○色楞額片再已革花翎同知銜直州用分省補用知縣徐桂芬經前署將軍錫綸以携帶卷宗逗遛延玩附片奏叅　行革職欽奉硃批允准在案兹該革員於上年十一月二十二日馳抵伊犁奴才察看人頗勤能性情直樸責其遲延由據稱金順交卸北上案宗一切係派委員張泰先期取道草地解交包頭轉運局爲辦理報銷起見該革員向在軍營會辦營務從未經手糧餉前隨金順進關行抵肅州金順因病出缺不能不爲其料理身後事宜亦無承辦報銷之責且金順係光緒十二年二月自伊犁起程扣至十四年二月被叅統計不過兩載等語其非有意玩延可知反覆詰問尚屬實情現在案卷簿據已由包頭局派弁解到奴才遵旨發交經手粮餉之員赶緊辦理報銷另案具奏以重公欵惟該革員因公受累例得聲明開復新疆撫臣劉錦棠亦據情咨商意見相同可否仰懇天恩俯念人才難得勅部註銷暫行革職處分以昭激勸之處出自高厚鴻慈謹會同新疆撫臣劉錦棠附片具陳伏乞聖鑒訓示謹奏奉硃批着照所請吏部知道欽此 
 
 

Page 13

 
 
[光緒十五年三月二十九日京報全錄]  
　　宮門抄○諭旨三道錄前○發抄硃批四道○工尚崑等奏爲查明檢舉摺○陜督譚奏報交卸督篆起程回籍日期摺○豫撫倪奏爲派員會辦營務處事宜片○陜督楊奏報接受督篆日期摺○廣西撫沈奏爲調署知縣片○又奏爲甄别知縣片○又奏留武員補用片○川督劉奏請給獎片○又奏爲甄别知府摺○三月二十九日禮部宗人府欽天監侍衛處值日無引見○沈源深謝授副憲恩○廣西副考官崔永安到京請安○瞿鴻禨等謝充起居注官恩○八額駙愛隆各請假十日○禮部奏派覆勘試卷之大臣派出徐中堂錫珍許應騤寳昌白桓汪鳴鑾薛允升文治黄體芳○召見軍機崔永安徐用儀孫詒經皇上明日卯初升中和殿看版○發抄劉秉璋奏上年分武員月課用過獎賞銀數奉硃批該部知道欽此○又請將逞兇之遊擊鄭朝剛革職審辦奉硃批着照所請該部知道欽此○又請將叅將黎鴻鈞督殺奪財革職審辦奉硃批着照所請該部知道欽此○又鹽大使劉伯驥試看期滿奉硃批吏部知道欽此○○經延講官工部尚書臣宗室崑岡等謹奏爲查明檢舉仰祈聖鑒事竊臣等查得本月十四日慈寗門應行支搭金殿臨時未能齊備實屬疏忽該管司員咎無可辭應請將該司員等交部議處臣等失於覺察應請將臣等一併交部議處理合共摺具奏請旨奉旨已錄○○頭品頂戴陜甘總督臣譚鍾麟跪奏爲恭報微臣交卸督篆起程回籍日期仰祈聖鑒事竊前准部咨光緒十四年二月二十五日奉上諭譚鍾麟奏病勢增劇懇恩開缺一摺等因欽此跪聆之下感激涕零伏念臣以菲材屢叨恩遇皇上御極之初擢臣爲陜西巡撫五年調撫浙江七年升授陜甘總督忝膺疆寄十有五年未報涓埃時深兢惕兹值皇上躬親萬幾薄海臣民欣欣然翹首以觀新政而臣以目恙退處田園夙夕焦思難安寢饋新授督臣楊昌濬於二月十三日抵甘十五日接篆臣交卸後卽於十六日啓程回籍但冀仰叨福庇一二年内目光稍復卽當遵旨北上入覲天顔萬不敢自耽安逸致負生成所有微臣交卸起程日期謹繕摺具陳伏乞皇上聖鑒謹奏奉硃批知道了欽此○○倪文蔚片再豫省向有營務處自軍事旣定遂行裁併嗣於光緒十一年記名提督李承先復派充是差現在整頓營伍所有勇營及三旂練軍均須輪流調省操練而分駐省外各營亦宜隨時派員分往簡閲會督訓練庶免日久生懈期成勁旅查李承先豫中宿將候補道劉鼒於軍於亦經閲歴現已派令會同辦理營務處事宜以收指臂之助合併附陳伏乞聖鑒謹奏奉硃批知道了欽此○○頭品頂戴陜甘總督臣楊昌濬跪奏爲恭報微臣接受督篆日期叩謝天恩仰祈聖鑒事竊臣蒙恩調補陜甘總督業經恭摺陳謝奏報起程在案臣於上年十一月初七日由閩啓行水陸兼程本年二月十三日抵甘肅省城十五日准前督臣譚鍾麟委蘭州府知府恩霖督標中軍副將鄧全忠齎送陜甘總督兼管甘肅巡撫關防一顆並王命旗牌文卷各件前來臣當卽恭設香案望闕叩頭祗領任事伏念陜甘爲邊陲重地兵燹以後民生彫敝雖頻年休養生息未盡復元兼以回番雜處風氣各殊桀黠之徒撫馭匪易新疆與關隴轉車相依近年來設官分職規模粗備所有營防餉需及一切交涉事件均應兼顧如臣哀朽深懼弗克勝任惟有勉效駑　悉心經畫遇事與關内外諸臣妥商辦理總期兵民和輯地方乂安藉答高厚鴻慈於萬一所有微臣接印任事日期除恭疏題報外謹繕摺具奏伏乞皇上聖鑒訓示再臣上年冬間行次湖北安陸襄陽一帶遇雪兩次陜豫境内亦復得雪沿途麥苗滋發地方靜謐合併陳明謹奏奉硃批知道了欽此○○沈秉成片再議設之鎭邊縣地處邊徼整飭撫綏均關緊要非幹練有爲之員弗克勝任查有永湻縣知縣曲福綬才具開展辦事勤能堪以調署所遺永湻縣知縣員缺事務較簡查鎭邊縣知縣水嘉榖心地明曰處事詳愼以之調署亦　治理據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○沈秉成片再定例拔貢分發知縣令該督撫詳前察看果勝知縣之任應以到省之日起扣滿二年之限方准以升調所遺之缺題請試署等因兹查由拔貢分發廣西試用知縣卜永春於光緒十二年十一月初四日到省業已試用二年期滿臣詳加察看心地明由辦事精細堪民社之任應請留於廣西遇有知縣缺出照例按班補用據藩臬兩司會詳前來除將該員履歴送部外謹會同兩廣總督臣張之洞附片具奏伏乞聖鑒訓示謹奏奉硃批吏部知道欽此○○沈秉成片再臣接准提臣蘇元春盗花翎儘先補用叅將于德富花翎留黔補用遊擊戴冠花翎儘先補用遊擊李建勳花翎都司銜儘先補用守備梁錫榮或係楚淮各軍舊日將弁或係該提臣先令所部營哨同來粤西轉戰著勞籌防得力况復能耐烟瘴熟悉邊情現當需人之際應請留於廣西補用咨會核奏前來臣覆查該員于德富等久在邊關熟悉情形巡防得力合無仰懇天恩俯准將子德富遊擊李建勳戴冠守備梁錫榮留於廣西　照原班補用俾收得人之效出自逾格鴻慈謹會同兩廣總督臣張之洞廣西提臣蘇元春附片陳明伏乞　鑒訓示謹奏奉硃批着照所請兵部知道欽此○○頭品頂戴四川總督臣劉秉璋跪奏爲遵將鄭工新例十二次收捐銀數造册請　恭摺仰祈聖鑒事竊查鄭工新例前於光緒十三年十二月初二日開局起已將初次至十一次收捐銀數曁捐生姓名年貌籍貫三代分起造具清册先後奏咨在案兹據布政使崧蕃詳稱自光緒十四年十一月二十一日起至十二月十九封印之日止屆滿一月連畏隈收捐共收實官一名縣丞職銜一名從九品職銜七名廪貢生十二名監貢生二名實官監生一名職銜監生一名監生二十四名武監生二名實收庫平銀三千七百七十五兩八錢户部飯食銀五十六兩六錢三分七厘照費銀十兩一錢國子監飯食銀三十兩照費銀六兩除將收捐銀兩專欵存儲聽候指撥並將部監飯照銀兩封固存庫遇有例員搭解外所有十二次鄭工捐欵造具各捐生年貌籍貫三代清册詳請奏咨前來臣覆查此項收捐銀數核與鄭工新例相符合無仰懇大恩勅部迅予核議給獎頒發執照來川以便給發用昭激勸除將副實收清册分咨部監外所有鄭工十二次收捐緣由謹恭摺具奏伏乞皇上聖鑒訓示謹奏奉硃批該部議奏欽此○○頭品頂戴四川總督臣劉秉璋跪奏爲知府到省年滿循例甄别恭摺仰祈聖鑒事竊查道府丞倅州縣等官無論何項勞績保歸候補人員卽以到省之日起予限一年詳加察看出具切實考語專摺具奏分别繁簡補用等因兹查有候補知府梁炳漢現年五十七歲係廣東高要縣人由廪生中式咸豐辛亥恩科本省鄉試舉人六年丙辰科進士殿試二甲引見以主事用簽分刑部福建司學習行走是年九月請假回籍十一年三月經前兩廣督臣勞崇光諭令前赴廣西潯州辦理剿撫事宜並帶水師右營於克復潯州案内保奏同治年五月奉旨以直隸州知州留於廣西補用又因剿平潯州貴縣平天寨黄逆案内出力保以知府仍留廣西補用並戴花翎六年因剿平山澤孫逆案内保奏五月奉旨免補直州知州以知府儘先補用七年丁憂九年服滿起復十年正月赴部引見八月十九日到省十二年因肅清西隆州土匪案内保加道銜是年九月補授廣西泗城府知府光緒二年甄别案内奏叅以通判降補嗣於克復越南諒山案内保奏十二年八月二十日奉旨開復原官原銜分發省分補用免繳捐復銀兩十二年三月初八日離營請咨赴部十三年閏四月十四日由吏部帶領引見奉旨准其開復原官原銜照例用欽此簽分四川領照起程於光緒十三年十一月初三日到省扣至十四年十一月初三日一年期滿由藩臬兩司詳請甄别前來臣查該員梁炳漢才具老練堪膺表率之任應請以知府本班留省照例補用倘或始勤終怠仍當隨時核辦斷不敢因甄别在先稍事姑容致滋貽悞除咨部外理合循例恭摺具奏伏乞皇太后皇上聖鑒訓示謹奏奉硃批吏部知道欽此 
 
 

Page 14

 
 
[光緒十五年三月三十日京報全錄]  
　　宮門抄○諭旨一道錄前○豫撫倪奏揀調道員要缺例宜酌量變通摺○又奏爲甄别各員片○又奏爲甄别道員摺○大臣克奏爲飭令換防官兵押解餉銀由驛南往摺○又奏爲神靈顯應請頒匾額片○又奏爲添換戍兵片○護蘇撫黄奏爲興修水利片○又奏報糧道北上片○廣西撫沈奏爲調署知縣片○疆撫劉奏請更正知縣底銜片○三月三十日兵部太常太僕寺廂黄旗值日無引見○睿王等大挑知縣完竣覆命○長春彈壓覆命○桂祥假滿請安○志顔請假十日○召見軍機烏拉喜崇阿皇上明日寅正二刻至太廟行禮畢還海辦事召見大臣○○河南巡撫臣倪文蔚跪奏爲揀調道員要缺例宜酌量變通請旨勅部核覆恭摺仰祈聖鑒事竊照南汝光道耆紳因病開缺經臣循例題報並聲明揀員調補在案伏查南汝光道係衝煩兼二要缺所轄二府一州半皆難治之區且與皖楚毗連匪蹤出没靡定而南陽所屬又有中外交涉事件控制巡防在在皆關緊要自非精明幹練之員不足以資表率例應由外揀員調補光緒三年曾准部咨南汝光道一缺旣係前經奏定攺爲由外調補與别項調缺不同如遇缺出應由該撫於現任人員内調補不得聲明現任人員人地未宜並無應調人員以候補人員請補等因在案臣現與藩臬兩司在於本省實缺道員内逐加遴選鹽糧道鍾瑞現值辦理奏銷且有奉部飭查應覆各件欵目極爲煩雜彰衛懷道曹秉哲所管北岸工叚自大工合龍後河勢北趨節節吃緊該員經督辦堵合沁工以來駕輕就熟籌防春汎責任至重均未便輕爲更調開歸陳許道蔭保宅心公正誠篤無欺河陜汝道鐵珊明練有才辦事詳愼皆堪調補斯缺惟蔭保雖到任未久現在會辦大工善後事宜又值桃汛將臨有稽查各廳工叚䟎辦歲修稭科之責鐵珊歴俸未滿三年例不准調查南汝光道缺由選攺調原因地方今昔情形不同控制撫綏必資幹練故以揀調屬諸疆臣兾收爲地得人之効今通省現任道員實無合例可調之人並非空言人地不宜者比但吏部先已聲明不得以候補人員請補又未便援人地實在相需之例徑行專摺奏請應否將此次南汝光道員缺暫行請旨簡放以重地方嗣後如遇缺出現任實無合例可調之員可否准於候補人員内遴選揀擇曾經實任或正途出身並列保記名者酌量擬補如再無入卽行切實聲明請旨簡放以通揀調成法之窮而爲要缺擇材之地是否有當相應請旨勅部核覆俾有遵循謹恭摺具陳伏乞皇上聖鑒訓示謹奏奉硃批吏部議奏欽此○○倪文蔚片再前准部咨嗣後道府州縣無論何項勞績出身凡保歸候補班次應於一年俊認眞考察分别煩簡補用歴經遵辦在案兹查有軍功候補同知陳延得軍功候補同知王維國軍功候補班前遇缺儘先知縣于定一均已到省試用一年期滿例應甄别據藩臬兩司會詳前來臣覆加察核該員陳延得勤愼詳穏王維國奮勉趨公于定一辦事諳練均堪以原銜分别繁簡照例補用除咨部外謹附片具陳伏乞聖鑒謹奏奉硃批吏部知道欽此○○河南巡撫臣倪文蔚跪奏爲道員試用一年期滿循例甄别恭摺仰祈聖鑒事竊准部咨嗣後道府州縣無論何項出身有捐納揀發者到省一年後例應核實甄别分别煩簡補用歴經遵辦在案兹查有分發試用首易順鼎係湖南龍陽縣人由舉人遵協黔捐例報捐郎中簽分刑部山西司學習行走光緒十三年三月遵海防例加捐道員分發試用籖掣河南由吏部帶領引見奉旨着照例發往河南試用欽此在部領憑於十二月二十一日到省扣至十四年十二月二十一日試用一年期滿例應甄别據藩臬兩司會詳前來臣覆加查核該試用道易順鼎學優才裕辦事勤能堪以追員留於豫省俟有選缺陞調所遺缺出扣留題補除將該員歴履清册咨部外理合恭摺具陳伏乞皇上聖鑒謹奏奉硃批吏部知道欽此○○奴才克蒙額奴才奎英跪奏爲飭令指調換防官兵聽候押解餉銀由驛前往恭摺具陳仰祈聖鑒事竊奴才前於本年二月間准烏里雅蘇台將軍杜嘎爾等咨稱烏里雅蘇台滿營戍守官兵向係三年期滿奏請更換一次嗣經科布多叅贊大臣奏准擬將換防驍騎校一員責令委帶科布多換防兵丁前赴該城駐防等因在案兹屆烏城更換戍守之期將應開額缺兵十三名奏明指調咨旗按名飭派並照例揀派佐領一員管帶按照本處奏准押解餉銀由驛來烏以資辦公並據文内聲稱正核辦間接准奴才等咨文烏城差派領餉委署筆帖式一名在差病故其所出戍守額缺亦經本處指名咨調以符原額相應將指調官兵名數繕列粘單咨行查照辦理等因前來奴才等當卽飭令各該旗佐將指調換防兵丁十四名按名飭傳派委世襲騎都尉恩綸管帶飭令聽候晉省撥解烏科二城本年春季餉銀到日迅速押解起程由驛前往其所調換防官兵例應分别借支俸銀並給發製裝路行鹽菜等項銀兩遵照户部新章撥給曁携帶軍器等項仍照舊章辦理除移知前途各站一體照例應付烏拉駝馬以利遄行並造册分咨外理合恭摺具陳伏乞皇上聖鑒謹奏奉硃批該部知道片併發欽此○○克蒙額等片再綏遠城關帝城隍龍神夙著靈異地方偶值暘雨愆期一經祈禱無不輒應光緒已卯晉省大旱多賴綏遠所屬一帶豐收該省得以源源接濟其被災難民前來山後就食者亦全活不少每遇旱形將見爰復瓣香虔禱仰荷神靈顯護消災降福兹據該協領等官議詳請奏前來奴才等查廟祀正神禦災捍患有功地方者例准懇恩賜頒匾額今綏遠城關帝城隍龍神素昭靈應保衛邊圉合無仰懇天恩俯准各頒匾額一方以答神庥而順輿情謹附片具陳是否有當伏乞聖鑒訓示謹奏奉硃批另有旨欽此○○克蒙額等片再奴才等前於去年六月間准科布多叅賛大臣沙克都林扎布咨稱該處派往歸化城採買農具候補筆帖式英瑞因病未能來科應行添換戍守兵一名令其隨同科布多換防官兵來科充補以足原額等因維時該處換防官兵業已起程未及派往現就烏里雅蘇台戍守官兵赴防之例奴才等卽由該旗選派兵一名飭令隨同此次烏城指調官兵前往到烏後由該處將軍令其徑赴科布多充補兵額其應領製裝路行鹽菜銀兩並携帶軍器與烏里雅蘇台指調換防兵等一體給發理合附片陳明伏乞聖鑒謹奏奉硃批覽欽此○○黄彭年片再吳中以水利爲第一要務從前屢經修濬近來復多淤塞上年旱災凡水泉可通之處戽救田畝皆得收成其去水太遠之區禾悉黄槁是其明証然旱年失水爲害尚輕設遇潦漲無所宣淺則爲害更大查小河支港業經遵照向章責成州縣就地籌濬至經流幹河需欵較巨籌畫維艱臣擬委員查勘各經流亟應修治之處俟賑務完竣核計尚有餘欵擇要興修期於國計民生實資裨益是否有當謹附片具陳伏乞皇上聖鑒訓示謹奏奉硃批知道了欽此○○黄彭年片再蘇省光緒十四年分各屬徴收漕白糧米仍由海運抵津後循辦經運通壩交兌經臣於海運章程摺内會奏飭委蘇松督糧道景星前往津通督辦交米在案兹據該道詳稱卽日帶印北上除緊要公事隨時遞由途次核辦外其日行事伴仍委蘇州府就近代行代印以免積壓詳請循案奏報前來理合附片具陳伏乞聖鑒謹奏奉硃批知道了欽此○○沈秉成片再署柳城縣知縣謝保年調省差委所遺員缺查有河池州知州陳師舜心地明白辦事勤能堪以調署據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○劉錦棠片再同知銜留甘補用知縣陳日新於克復巴燕戎城及勘定河州案内經前陜甘總督臣左宗棠由徒九職銜保以從九品不論雙單月遇缺卽選奉旨允准欽遵行知在案兹據該員禀稱前案底銜本係文童彚案時誤繕從九職銜懇請更正等情前來臣覆核無異合無仰懇天恩俯准勅部將克復巴燕戎城及勘定河州案内准保不論雙單月遇缺卽選從九品陳日新底銜更作文童註册出自鴻慈謹附片具陳伏乞聖鑒謹奏奉硃批吏部知道欽此 
 
