# 1912 - 236 - 4914201

 

Page 1

 
 
社論 
[英俄干涉蒙藏問題（續）（警）（眼）]  
　　抑西藏之於吾國其主屬關係之爭蓋已久矣當前清光緒三十一年議訂該約以前曾與英使辨難英使認中國爲藏上國而不認爲主國上國二字英文係蘇索倫梯言其所管爲屬國而屬國自有治民之權主國二字英文係騷付倫梯言其臣民推爲極尊歸其管轄而各事可定者也彼强我爲上國以爲將來扶植西藏獨立之基彼時我固未之認也即以舊例論逹賴班禪籤掣册封番缺請旨簡放番兵由駐藏大臣歲操皆治權内屬之證而與各省無大異故無論以條約言以法制言以慣例言謂爲我無干涉其政治之權可乎夫外人之待我藩屬也始則排除吾國之主權於彼地迨排除之殆盡則彼外人乃徐伸其權以代之久而久之乃爲彼之屬地且爲彼之郡縣矣前之安南後之高麗皆此類也今英國乘吾國内秩序之未復力不足以及邊乃以强硬之外交手段要挾之藏事之干涉甫至而蒙事之干涉又起有强權而無公理殆如一轍焉 
　　俄之對於蒙古也其立論尤爲直截有云蒙人收回科布多該處華軍由俄領事居間繳械卽由俄兵護送回國外部駁以俄無干涉權俄人亦照會中政府不能派兵入蒙說者謂俄之發此照會因近日那彥圖倡議入蒙游說活佛取銷獨立也俄蒙之關係發生最早而俄之措詞强悍無理則較英尤甚夫自借欵問題爲六國所壟斷經濟上已設定一勢力範圍而日之於滿俄之於蒙英之於藏政治上已有勢力均等之勢或又謂列强先有協商者此雖未必而各自定其勢力範圍則列强之間固心喻其意也日俄新協約日人先叩英人之意見而英人無難辭一叩一應固各有所以交換之道矣竊以爲英人之責言雖自以爲據於藏印條約而己屬强辭奪理若俄人之主張則益軼出乎恒例之外矣夫國際雖無公理之可言而是非所在當必可辨陸總理擬將藏事付海牙和平會公判此非不善世界之愛强權者决不如愛平和者之甚况此舉亦爲國際上應有之手續也雖然吾國對於藏蒙事件之衷理固不可不表白於世界而一方亦宜對於藏蒙宣布吾國有卵翼之心而無侵略之意五族一統國乃强盛彼德之組織聨邦而後可以抗法美之合同各州而後可以抗英此意亦必使藏蒙心喻之况列强對於屬地如朝鮮之例不又可爲龜鑑乎總之藏蒙與吾國之關係自宜由吾國與藏蒙自定之决非第三者所能干涉此據事理言之也刻聞日人因我征蒙軍得手而承認蒙古爲交戰團擬將滿洲鐵路嚴守中立不復爲我運載軍備果爾則外交界之變態百出凡百皆不可恃可恃者整内以對外耳生聚十年訓練十年而後可言外交也 
要件 
[參議院議决省議會議員選舉法（續）]  
　　（八月二十六日議决惟第七十六條未决） 
　　第十條初選舉以縣爲選舉區各以所轄地方爲境界地方行政區劃及其名稱未改正以前左列各區劃均以縣論一府直隸州之直轄地方二應及州 
第十一條覆選舉合若干初選區爲選舉區其區劃别以表定之（照舊府直隸廳州但有特别情形得變通） 
　　第十二條行政區劃之境界有變更時選舉區一併變更但　選議員不失其職 
　　第十三條各省設選舉總監督以本省行政長官充之監督全省選舉事宜 
　　第十四條初選區設初選監督惟各本區之行政長官充之監督初選舉一切事宜 
　　第十五條覆選區設覆選監督應於選舉年限六月一日以　由選舉總監督委任之監督覆選一切事宜 
覆選監督駐在地由選舉總監督定之 
　　第十六條初選覆選均設投票管理員監察員開票管理員監察員各若干名由初選監督覆選監督分别委任之但監察員應以本區選舉人爲限 
　　第十七條投票管理員職務如左一掌投票所啟閉二决定投票之應否收受三掌投票　投票簿投票紙及選舉人名册四保持投票所秩序五其他本法所定屬於投票管理員職務之事項 
　　第十八條開票管理員職務如左一掌　票所啟閉二清算投票數目三檢查投票紙眞僞四决定投票之是否合法五保存選舉票六保持開票所秩序七其他本法所定屬於開票管理員職務之事項 
　　第十九條投票監察員開票監察員各監視管理員辦理投票開票事宜 
監察員與管理員意見不同時呈明選舉監督決定之 
　　第二十條凡辦理選舉人員均爲名譽職但得酌給公費　　第二章初選舉 
　　第一節投票區 
　　第二十一條初選監督應按照地方情形分劃本管區域爲若干投票區 
　　第二十二條投票區應於選舉年限之前年十月一日以前由初選監督籌定呈報總監督 
　　第二節選舉人名册 
　　第二十三條初選監督應就本管區域内分派調查委員自選舉年限之前年十月一日起按照選舉　格　查合格者遣具選舉人名册 
調查員辦事細則由初選監督定之 
　　第二十四條選舉人名册應載選舉人姓名年歲籍貫住址住居年限及左列第一欵或第二欵事項一年納直接稅之數或不動產價格之數二某種學校畢業或與某種學校畢業相當之資格 
　　第二十五條選舉人名册應於前年十一月三十日一　告成由初選監督呈報總監督 
　　第二十六條初選監督應按各投票區分造　舉人名册於前年十二月一日頒發各投票區宜示公衆（未完） 
 
 
 

Page 2

 
 
命令 
[九月二日臨時大總統命令]  
　　參議院議決海軍部官制本大總統按照約法第三十條公布之 
財政總長周學熙呈請任命趙椿年項驤劉澤熙李士熙爲參事趙從蕃李景銘姚東彥吳用威爲秘書應照准此令 
專電 
[天津電]  
　　天津軍警結怨已久一號傍晚在城内口角復率大隊械鬥鎗斃一人傷數十人官眷逃避租界戒嚴 
[北京電]  
　　駐京英使爲西藏事要求各欵業經政府據理拒絶 
[北京電]  
　　孫中山　袁總統不時晤談昨提及有人請辦秋操藉以聨絡南北軍界之感情袁謂計畫甚善惟北方多事尚非其時孫亦謂然 
[北京電]  
　　政府又得奉省急電謂鎭東縣（前報誤安東）華民盡被蒙人驅出佔奪財產乞速救援 
[北京電]  
　　大清門將改爲中華門並弛門禁不日實行 
[南京電]  
　　程都督昨通令各縣檢察廳凡人民投訴事件一概不准擅行批駁 
[南京電]  
　　同盟會寗支部昨舉代表辛漢常恒先凌昭錢振椿巴澤憲五人赴京商定五黨合併手續 
特約路透電 
[天津電]  
　　昨日（一號）傍晚津城兵警交閧開鎗轟擊斃一人傷十一人租界震驚外國兵戒備嚴密亂事幸即平靜 
[北京電]  
　　鄂省議會致電北京謂參議院鄂省議員對於張方一案若再堅持與政府爲難則將另行舉員至京代之 
[北京電]  
　　財政部電請各省都督以一千九百十二年三月至六月所收之厘金解京協濟政府電内謂財政部擬將本年厘金列入豫算案内俟借成洋債之後如各省需欵則財政部當予以資助云 
[北京電]  
　　孫中山君抵京後巳有極美之影響外間雖有訛言殊不足信政府現益較前鞏固信任亦增自革命以後未有如今日之情形惟必財力充裕則國家庶政始可大有進步今所缺憾者惟此而已 
[北京電]  
　　英文北京日報謂英國今旣照會中政府阻勿派兵入藏此事當爲英國或俄國佔據藏地之嚆矢惟料英國施行政策必不致憑藉欺詐不直之理而使最後之結果增進維持印度主權之困難吾人卽在此最後之時亦願抒誠表述意見也 
[武昌電]  
　　此間民人對於鄂省政府之信任自革命以來從未有如今日之篤摯去年十月所閉之錢店上月已一律開張學堂亦一律開課民人咸交口稱羨黎都督之偉略聞黎都督本欲於七月間拘捕張振武因聞張揚言欲作亂騷擾漢口租界故未遽率行 
[宜昌電]  
　　城中現加意巡邏以防張振武黨徒肇事 
[宜昌電]  
　　于（譯音）統領昨日（初一日）赴京三星期内可以遄返 
[宜昌電]  
　　唐（譯音）統領前曾由軍政府贈銀三萬兩以作游美經費旋赴北京後忽變初志今已回抵荆州近數日内有滿人一千三百名乘船離荆他往 
[東京電]  
　　聞袁總統已向日政府請借前充北京陸軍學堂敎授陸軍大佐井上以充中政府陸軍顧問並聘請其他日本士官三人 
[東京電]  
　　叅列明治皇帝葬禮暹暹代表已於今日行抵長崎英國代表康諾脫哇塞親王星期五日可抵長春翌日可抵青泥窪然後乘英國兵艦駛赴横濱德國代表普魯士亨理親王巳乘德國兵艦前赴青島 
[東京電]  
　　前充駐英日本大使署叅贊山口擬於本月十四日啟程赴華考察事務 
譯電 
[華盛頓電]  
　　現據當道宣稱英國要求中政府凡擬於西藏行何舉動當與英國商榷辦理節美政府並無反對之意 
[北京電]  
　　張振武之靈柩巳於今日（初一日）運往漢口 
[北京電]  
　　洮南府已入蒙人掌握政府己派大軍一萬人取道山海關前往該處國務院日昨（八月三十一日）開特别合議專行討論蒙古問題蒙古大局現頗可危蒙人隊伍現由各路紛越中國邊界 
[北京電]  
　　北通州兵變之損失今悉爲數絶巨較之北京兵變損失之數尤甚 
[北京電]  
孫中山君乘車外出所過之路均遮斷交通儼如前清之君主京中各報頗爲忿怒隆裕太后歡迎孫中山君一舉因各親王竭力反對業巳作罷按此又係外人謡言 
[青島電]  
　　普魯士亨利親王已乘德國兵艦由海參威啟程星期二日可抵青島 
[栢林電]  
　　德國藩部大臣沙爾夫博士近抵德屬斐洲西南某處嘗謂今當竭力振興斐洲西南之礦業如將來非藉工人之力不能舉此則寗用華工勿用印度工人蓋華工較印度工人格外合宜也至運輸工人入斐洲西南部問題今猶未經官塲議及蓋目下尚不必需此也 
[栢林電]  
　　土政府宣言各國對於土耳其地方分權部題如依奧國外務大臣之議以進忠告土政府願加聽從 
[栢林電]  
　　意政府已緩派遠征隊入屈里波　内地此足見意土兩國不日將會議媾和也 
[柏林電]  
　　俄政府要求特别調查普魯士亨利親王所乘赴海參威火車出軌之理由 
[柏林電]  
　　腦威科學家己公認愛末森君或在距南極一英里四分之一之處竪立腦威國旗惟愛氏巳抵南極則確然無疑蓋彼曾於竪旗之處復向各道前進甚遠也 
[栢林電]  
　　據倫敦各報載稱英國與土耳其對於埃及問題已和平商妥一切 
公電 
[内務總長致各省都督長官電]  
　　奉大總統令國會召集爲期甚促一切籌備事宜現擬提前趕辦自應以調查選舉人數爲最急應由各省都督各辦事長官迅將衆議院議員選舉法擇要電行各初選監督速照本法籌二十一條分本管區域爲若干投票區先行籌擬辦法並照二十三條於每一投票區内多派調查員按照第四條所定選舉人資格分别製成調查票簿尅日悉心調查限于民國元年十月初十日以前造成選舉人名册務期詳實無涉疏漏各該覆選區應出議員名額以初選人數之多寡爲初選之根據調查如不確實選舉即難期公允各初選監督所駐地方如有不通電報者應電飭附近電局專差火速飛遞事關重要萬勿遲延仍將遵電辦理情形電由籌備國會事務局查考此令等因合行電逹豔電 
[四川旅滬同鄕會電]  
　　北京袁大總統國務院參議院川議員 
李肇甫諸君武昌黎副總統鈞鑒川亂甫平川民稍靖川軍足資保衛川商亦漸恢復如恒無如意見紛歧不權利害致有另舉都督率兵入川之議勢不至内外交閧商業凋殘土匪乘機再遭糜爛不止商等鑒於各省兵變惶恐莫名力爲顧全大局關懷桑梓保持商務起見用特電懇大總統眷垂西土體念商艱無論命誰督川飭勿率帶軍隊免滋紛擾陷蜀於危全川幸甚大局幸甚四川旅滬同鄕會會長王石　坐辦員羅文堂等全體公叩冬 
[福州民言報電]  
　　報館俱進會轉各報舘鑒本報持論抗直被彭壽松封禁請持公論力爭福建民言報叩 
[報館俱進會致粤都督電]  
　　廣州胡都督鈞鑒廣南報根據法律立言豈得以莠言亂政羅織陳警長勒令停版顯背約法請公飭令取消以維輿論中華民國報館俱進會叩 
[縉雲自由黨電]  
　　各報館鑒雲和久雨山崩洪水暴發城鄕田疇悉成澤國損失無算乞鼓吹救援自由黨雲　部叩 
要聞一 
[彈劾政府案潰滅之眞相]  
張振武被殺案參議院對之頗形憤慨前星期曾提出質問案屢屢要求國務員出席答復並於前星期四在談話會中議定彈劾陸總理及段總長已派員起草疊見前報詎至二十六日參議院開會此項彈劾案尚未能提出於大會且星期二星期三之議事日程亦巳由該院先期發出均未將彈劾案排入是該案提出之期尚遠不審何以遷延濡滯若此詢之個中人則彈劾案固已草就而因計出席之議員不能足法定人數故未能遽行提出於大會其内容　是記者竊意參議院議員之脆弱無能力不能乘一鼓作氣之勢遽爾提出通過及至夜長夢多勢必再衰三竭終成虎頭蛇尾此可斷言者也 
所以必待出席之議員足法定人數始得提出彈劾案於大會之原因蓋緣臨時約法第十九條規定參議院彈劾國務員必須有總員四分三以上之出席並得出席員數三分二以上　可决始得行之而照臨時約法參議院總員共有一百二十六人以四分之三計算應得九十五人非得九十五人之出席不能開議表决現時參議院議員巳報到者一百零九人除實因疾病及請假出京者以外在京之各黨議員人數本尚有九十六人似非不能足法定之出席員數然而各黨中之意見又不無小有差池除共和黨在京議員擬届時全體出席外國民黨黨員中已有一部份人反對此事之辦法不願出席其餘共和建設討論會亦多因國民黨議員主張之非是而不願出席故現計尚未能足法定之出席員數而該案之提出不得不因之稍遲記者探察各方面之情形大略如下所述 
[一國民黨]  
　　該黨中之主要議員如谷鍾秀張耀曾李肇甫盧士模等極力主張非彈劾陸軍總長不可表面上雖亦附會法理實際則因出於黨略欲藉此機會推倒叚祺瑞而爲某某地步然其黨員中之穩健者則深以此種辦法爲非且因北方軍隊惟段爲能鎭撫若彈劾去職必多危險倘彈劾無效徒惹没趣故極力反對於二十三日參議院談話　開會之前各黨分頭討論時此派已力爭不獲致談判決裂憤而逕出且有地方的關係决非黨議所能强制故國民黨中之屬於此派者届時未必願出席 
[二共和黨]  
　　該黨中之湖北議　劉成禺張伯烈等四人本爲此項質問及彈劾案之主動且極激烈其餘亦多爲法理上之主張於彈劾案均表同情惟因二十三日第二次談話會張伯烈曾動議非彈劾國務員之全體卽彈劾國務員之首領其精神亦爲同一此不過爲兼顧事實之語共和黨及建設討論會議員亦自可表贊同詎國民黨黨員頓懷猜忌致疑張等欲爲叚總長開脫盧士模覃振等遽謂試問究欲眞彈劾抑係假彈劾此言甚挑惡感卽有共和黨員兩三人起而詰問曰是何言歟難道我等昨日贊成彈劾祇是作假弄巧不成盧覃仍復向之哄噪遂致憤而趨出故共和黨中此數人恐未必願出席 
[三共和建設討論會]  
　　該會中之重要人物如劉崇佑等對於此事本稍持審愼之主義主張不遽行彈劾及旣表决彈劾後其於彈劾之範園所主張者與共和黨略同而國民黨則以此深惡之廬士模等假彈劾之語實兼注射兩黨劉夷然日我昨於表决彈劾時未起立然則我爲假彈劾雖陽若不與較量與共和黨員之憤起者態度逈異而精神則同劉爲該黨所信服其主張略能一致故若欲照國民黨所主張之辦法該黨極爲反對聲明不願出席 
[四國民協會]  
　　該會於參議院中本爲極少數但於此項彈劾案之提出與否却微有關係何以言之二十四日陸軍總長出席答復參議院中湘鄂兩省議員初時聲勢洶洶一句一駁甚是銳猛及後段總長有政府以國家爲前提不得不如此辦理之說該會會員張鶴第起言政府旣以國家爲前提然則本院可原則原不必再行嘵嘵質問此實爲之解圍詎彼輩向之再接再　　至此竟　無一語之反詰一若嘿認政府之以國家爲前提者然則已含有可原之理於其中而張鶴第所言暗生効力說再欲提出與事實抵觸之彈劾案吾知此派亦决不謂然矣　以上專爲關於參議院方面内容上之考察此外尚有兩種原因足以减少此項彈劾案之效力者一則湖北各團體來電咸稱此舉之足爲民除害雖於法律方面仍無可解釋而已見並非殘殺無辜雖激烈主動之湖北議員亦自難絶對違反本省之輿論又一則决擬彈劾陸軍總長之次日卽有北通州兵變之事京師爲之戒嚴設欲因此去段非惟徒托空言必至别生危險此二者均於事實上足使彈劾案之遲延復遲延而或竟歸於消滅者也况孫中山到京後對於此案復力任調和務使各方面均能滿意果爾則此彈劾案或至竟不提出亦未可知此固未始非息事寧人之道不過前後一星期間而急烈與和順之態度即全然相反若是乍驕乍沮輕喜輕怒不免自貶其價值吾願參議院諸公以後愼勿濫用其權力而或致始終不貫也 
[二十八日叅議院之閧閙]  
二十八日晨九時開會因本日日程所列第一案係彈劾國務總理陸徵祥及陸軍總長段瑞祺案議員出席者特别踴躍逹八十六人之多旁聽席均滿首由議長報告參議員曾有瀾病尚未愈再請假半月又報告江蘇廣西各來電請修正覆選舉區畢議長命秘書計點人數備議第一案而按之法定總員四分之三尚欠九人不能開議於是有低嘆失機會者有細聲惡訾缺席者有猜言共和黨故意破壞彈劾案使黨員不出席者議長愕然良久命秘書赴休憇室邀參議員未幾秘書返報休憇室已空空無人多數議員乃相顧失色而湘鄂參議員尤爲難堪谷鍾秀請議長延會二十分鐘以待之及滿二十分鐘仍無一人踱來覃振乃大聲呼曰今日之彈劾案本爲掩人耳目之舉實是假的人數旣不足則可議第二案國民黨諸議員鼓掌以附和之蓋第二案係查辦黎參謀總長違法案也於是議員遂狂呼速議第二案提案人劉星楠忽然起立發言謂彈劾案旣未議及則查辦案有相連之關係應請緩議劉本國民黨人於是國民黨員大譁交相指謪趙世鈺劉彥竟出强迫之詞不准提案人主張緩議彭允彝則左手執參議院法右手拍案曰只政府提出之案可以撤回參議員提出之案旣列日程不能自由主張田峻豐駁之曰江辛君於六月間提出所得捐案已列日程何故可以自行取消江辛君聲明曰所得捐案並非自行取消是議長因案中事實不合未續列日程耳議長乃挺身承認之劉崇佑斥議長曰何敢擅自取消議員之提案應付懲罰委員會議懲罰籍忠寅復引伸其說數責議長議長面紅耳赤不能發聲於是谷鍾秀戰雲霽李述膺彭允彝劉彥陳家鼎金鼎金鼎勳諸君蜂擁而起拍案而叱劉籍二君而共和黨及共和建設討論會諸參議員見彼輩不論情理恃衆相凌遂皆不平亦拍案還叱之議長則呆若木雞不知所措全失其維持秩序之能力議員中不勝其激剌者多拂袖而出議塲大有散會之勢於是國民黨中稍稍平和之人趨左奔右以爲排解歷數十分鐘之久始略恢復原狀而國民黨仍不甘心必欲議查辦案劉崇佑復據議事細則第七條而爭曰按規則須將政府提出案列前本院自行提出案列後今日之日程乃顚倒而施之理應無效斷斷不能開議殷汝驪則謂以前議事多未循此而今日亦可變通宋汝梅則謂知過不改是謂明知故犯參議院又何顏以責政府違法乎於是又起閧爭幸鐘鳴十二議長急宣告散會而各參議員出會時猶多怒目相視者 
[參議院彈劾政府之大文章]  
　　起草員四人合成二百八十字 
　　惟有一句考語謂之輔佐乖謬參議院因張振武事擬提彈劾政府案起草員現已脫稿定於二十八日提出大會其内容甚爲簡單亟錄如左臨時大總統捕殺張振武方維一案查臨時約法第六條第一欵載明人民之身體非依法律不得逮捕拘禁審問處罰又第九條人民有訴訟於法院受其審判之權此次臨時大總統槍斃張振武方維二人未依法律未經審判與上舉臨時約法所載條文顯相違反本院認爲無視約法之舉動非立憲的行爲國法旣壞國本隨之倘不急予紏繩前途何堪設想查臨時約法第四十四條國務員輔佐臨時大總統負其責任今因張振武方維一案陷臨時大總統於違法之域皆由國務員首領陸徵祥及副署之國務員叚祺瑞輔佐乖謬所致不得不負其責謹據臨時約法第十九條第十二欵提出彈劾案請衆公决咨行臨時大總統按照臨時約法第四十七條將國務員陸徵祥叚祺瑞兩員卽予免職以彰國法而固國本提出者張伯烈劉成禺時功玖鄭萬瞻連署者陳家鼎覃振劉彥彭允　毆陽振聲盧士謨周珏殷汝　 
請被彈劾之政府查辦參謀總長 
[似爲陸軍部卸責又似有人想參謀一席者]  
　　參議院因張振武事提出彈劾陸軍總長案國民黨黨員中之反對彈劾陸軍總長者則又提出查辦參謀總長案殆以爲陸軍總長實聽命於參謀總長也其提議之原文如下黎元洪以副總統湖北都督兼任參謀總長參謀總長對於全國軍隊有發縱指示之大權渠遂恃勢妄作暴戾恣睢草菅人命弁髦約法種種罪狀指不勝屈舉其最著者如祝制六江光國縢亞綱等罪狀尚未分明該總長竟不依法定手續遽下就地正法之令立置死地遂使武漢義士人人自危大江報何海鳴凌大同等罪狀　未分明該總長又不依法定手續遽下就地正法之令通國嚴拿急於星火張振武方維等卽罪在可誅亦宜經過法庭審判乃該總長恃有全國　事上之大權在握仍不依法定手續堅持其就地正法 
 
 
 

Page 3

 
 
之蠻横　法屢電北京强陸軍部以必行　臨時约法第六條第一項人民之身體非依法律不得逮捕拘禁審問處罰乃黎元洪任意行使其參謀總長之威力竟以就地正法四字爲其殺人之慣例是顯然爲破壞約法背叛民國之元惡大　凡屬國民人人得而誅之爲此遵照約法提　咨請政府嚴行查辦以維法律而鞏固民國之前途卽候公决提出者劉星楠贊成者劉　訓趙世鈺宋汝梅彭占元苗雨潤 
唐沈兩女士之墨涙 
[哭訴孫中山上書參議院]  
唐女士羣英與沈女士佩貞於二十七號謁見中山力爭男女平權經中山婉言事實上之困難兩女士爭執甚烈而沈女士則哭聲震屋並言我姊妹二人前奔走於炸彈隊志在救國無非爭自由爭平權我同胞得人人享其幸福今國基已定所要求者旣不能逹其目的則從前之盡瘁何爲實事至此寗不傷心中山亦頗爲所感動撫慰至再兩女士始悻悻而出聞昨日有人代其起草再上參議院書一伴原文根據臨時約法第七條人民有請願於議會之權又第十一條人民有任官考試之權又第十二條人民有選舉被選舉之權試問人民二字係指四萬萬人而言抑獨指男子而言若男女不能平權臨時約法凡人民二字均應改爲男子否則約法雖係參議院所訂而不能不認破壞約法之咎等語俟脫稿即請求議員介紹呈遞 
[中山先生以爲榮乎]  
　　大總統前飭銓叙局備特等大勳章一具贈孫中山先生局長張國淦巳於昨日親往石大人胡同迎賓舘面呈孫先生矣 
又一訪員云銓叙局援照勳令第一條製就大勳位證書并擬就授大勳位禮節呈請大總統閱定後擇日授於孫中山先生以酬殊勳而示優異其證書係赤金地用紅錦裝璜頗爲美麗 
蒙藏又來惡風雲 
　 
[李參贊不必說空話庫倫被俄人侵佔]  
　　據交通部消息外蒙庫倫活佛哲布尊丹聳動俄人將庫倫侵佔並聞電報局亦被佔據華人已逐出殆盡 
[俄人暗唆藏番]  
　　普利亞兹種本蒙人歸俄者自去歲民軍起義俄皇卽利用該種酋長耶些思大氏挾巨金運動哲布尊丹宣告獨立以便肆其侵略主義頃政府又據駐俄代表鄭延禧報告稱俄政府現擬派該酋長暗赴西藏聨絡逹賴以堅其肯叛之心等情現大總統已飛電鍾官長預籌對待法矣 
[李參贊治蒙政策]  
　　新任署烏里雅蘇台參贊李石臣云哲布尊丹並無自立之能力其所恃者外不過俄人爲之接濟内不過松彥光漢勝福等爲之主謀此次赴蒙擬先令外人嚴守中立以絶其援助設法收服松彥光漢勝福等以斷其瓜牙俟其進退失據然後再親往游說勸其向嚮總期不以兵力而消其獨立爲最上策 
[通州兵變後之種種]  
　　通州兵變已疊誌前報兹悉此次變亂係由剪髮而起於二十四號下午七時先將步隊管帶鮑某鎗斃旋即出外搶掠在鼓樓街放火南燒如百將胡同磁器胡同萬壽宫剪子巷牛市北菓市東街西街等處未被焚燒者甚屬寥寥北門一帶祗有一家被焚其被搶情形則與南門無異至於南門外大街僅焚燒三四家搶掠亦與前同東西車站亦均被刧城外焚死者較城内爲多城内著名鋪户錢店銀號電報局郵政局及各大富家均被焚搶通州道署叛兵圍攻經衛隊擊死二人叛兵始退道署遂未被焚東路同知衙門亦因防禦未被毁傷通州知州一聞兵變即由北門潛逃州署無人問事以致監獄被人打開罪犯均逃去學堂被搶學生亦有被鎗斃者眞慘劇也 
叚總長查辦返京後即將情形面陳大總統總統聞之甚憂當交諭財政部速籌現銀三十萬發交通永道分給各難民並飭從速查核商民損失之數呈報以便酌量賠償姜軍統返京後亦將辦理情形呈報大總統並自稱督率無方致滋兵變請大總統予以應得之處分 
昨有某國公使至外交署聲言中國又有兵變外人在通州者固不知損害何若而北京天津又復戒嚴此等景象深爲可慮擬調兵保護使館外交部答以通州之亂業已平靜調查外人毫無損失情事至北京添派軍警巡邏原屬預防未然並無所謂戒嚴保護使館一事中國當力負完全責任某公使乃無言而退 
時評一（默） 
[天津軍隊閙事感言]  
　　軍隊變亂在南方爲數見不鮮之事苟當事者善於排解或不至釀成大禍今北方之軍隊亦已屢屢閙事矣北通州軍隊因缺餉譁變商民大受荼毒不謂事甫平定而天津復因兵警衝突成釀大亂之險象 
嗚呼去年光復時各省竭全力以招兵及其事定則又竭全力以籌餉當此民窮財盡餉旣無從邏掘則心兵離而事事尋釁或藉口以要挾長官或借端以與地方衝突時伏一譁變之導線此當然之事實也夫軍隊爲維持治安之要素平時偶有衝突猶不致牽動大局今自民國成立以來共和之基礎未固民心浮動險象環生已足令人不寒而慄况自蒙古立獨藏番謀變而後西北風雲日緊一日英俄兩國又復顯加干涉瓜分之禍近在眉睫致府正束手而無所措當此之時而我所恃以立國之軍隊猶復變亂迭起東崩西應國安得而不亡耶 
民國雖已成立而外人對於政府尚未信任近自張方案發現及蒙藏事起以後列强益懷疑慮故承認中華民國之舉屢次設辭延宕今見中國内亂若此則益足令其輕視以恣爲口實而承認民國之舉從此無期此其危險一也列强之所以尚與中國周旋者因袁總統素爲外人所崇仰雄才大略必能從容坐鎭弭患無形且北方軍隊素信服袁總統者平日尚稱精壯而有紀律必能爲袁總統所用袁總統亦必能指揮如意而不敢有所妄動不謂北方之兵今亦時起變亂則袁總統從前所有鎭攝軍隊之能力之信用外人亦將　破而起輕視之心一旦有事則派兵保護使館也調艦保護僑商也種種要挾恐皆將由此而起此其危險二也 
天津巡警之編練向以兵法部勒之素稱强悍此次與軍隊衝突而至官眷潛逃河北大亂則其勢燄必甚猛烈當局者苟能立時消弭猶不致受影響於全局否則各省之軍隊本因缺餉而蠢蠢欲動一旦羣起效尤立時可以瓦解卽不然而當此外交喫緊之際苟稍危及外人之生命財產則羣起干涉滿清時聨軍入京之往事不難復演於今日西人謂中國政府已自承認大局之不可爲内亂外侮相逼而來嗚呼中國之大局眞不可爲矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國務院否認代表條件]  
　　國務院致各都督電云奉大總統令馬電悉各都督對於選派代表一節鄭重規　所擬條件無非欲以明權限重責成用意至可嘉許此次中央政府特令各省選派代表來京本　諮詢各省情形疎通意思起見復據來電均擇經驗宏深道德高尚之士中外意思藉資溝通地方情形賴以上逹所關定非淺鮮惟來電所陳條件四條　有礙難施行之處蓋此項代表純屬行政上之作用並非法律上之機關故如來電第一條諮詢各省代表第三條　集各省都督竟見由代表傳逹第四條諮詢各省代表各省地方情形有無窒礙各節在事實上固不妨酌量實行而在法律上則萬不能一一規定至第二條之列席旁聽出席陳述則與國務院規制顯有衝突恐至牽動立法問題蓋此事純係政府内部之事與立法上毫無關係故當時並未以法律或官制規定且未定明暫時或永久之局今如明定條文則事涉立法間題並須等及永久叅議院對於此節有無異議尚未可知已飭國務院將來電分别酌訂此項人員辦事規則務以渾括簡要爲主俟定議呈候核定後再行通電遵行等因相應通電即希遵照勘電 
[日人對於張振武伏誅之公論]  
　　日本人高木千大郎昨由滬上書黎副總統云已查得張振武購械舞弊確據蓋高木與黎公有舊今見舉國輿論枰擊黎公極爲關切特注意密探張氏在三井等行購械弊端並於滬漢日本報紙力持旁觀之正論兹覔得其上黎公書節錄於下（上略）比來貴邦志士圖治者愈出愈奇險象環生聞者惜之概以治策不良羣相見告然其實皆由黨派相爭各自樹幟所致言之心惻長此如斯貴邦前途何堪設想幸賴閣下圖治之勤備防之周得保大江南北萬事無虞豐功偉德萬世同欽四百兆亦必無忘僕雖異國感激同然比者貴國以黨見日盛警報頻來於是有大江報之無政府主義社論出適遇閣下及時封禁得免煽惑之虞殊一波未平一波復起爰又有張振武逆謀幸又賴閣下英敏果斷防範機先從律村誅明正典刑宣告天下用釋羣疑僕等聞之良深歡慰蓋以禍國殃民之罪魁自法律之所不容亦神人之所難許然而外間一般人士咸謂未經裁判上之手續每多腹誹不知此種謀逆之事何可從容解决致貽巨禍雖未裁判而爲法律家之所不許他日自有水落石出公論昭彰之日况張振武在滬之行爲僕均多親見呑欵營私誤事禍人其罪罄筆難書故自此事發生以來僕特注意調查如購買軍火時在三井大倉高田等洋行之營私舞弊確實證據均所詳悉（下略） 
[湘亂原因之複雜]  
　　湘省此次亂事幸防維得力事機早破得以捉獲從匪明正典刑秩序遂以大定兹據長沙政界函謂亂機隱伏已久原因複雜均與鄂省有密切關係自鄂省二次風潮發生京師宗社黨乘時而出密藏武漢以期一逞旋以軍火破案特别戒嚴機關敗露誅殺時聞遂即變計赴湘適海湖會匪首向海全在黄石港破案派其黨羽多人潛入岳常内地勾結江湖匪黨並煽誘出防軍隊約期内發外應乃宗旨荒謬名雖改良政治實則意在搶掠外路防兵始尚多入牢籠繼則羣起而攻潮流自歸銷滅復有由漢陽逃逸之亂首陳兆藩潛入長沙正值解散軍隊暗潮時起陳以勵進團九江代表名義勾集散兵土匪最多組織機關盛傳三次革命湘鄂一同發難未幾而宗社黨海湖會串通一氣勢力澎漲風聲日緊戒備日嚴而陳以軍隊絶未疏通遲遲其行復串出湘中之最行跋扈之焦某爲總司令巳革軍官唐某爲副司令己則退居人下極力聨絡駐省軍隊不數日間墮其術中者己得大半兼以洪江會匪亦由海湖會聨合助以手鎗炸彈正擬分途佈置尅日舉發忽有謝某等不待時機擅將陸軍梅司長炸傷事出孟浪而亂黨機關臨急無所佈置紛紛私遁遂致捉殺從匪三四十人亦民國不幸中之幸也刻聞該匪首等多巳南下昨巳急電湖北請飭鄂軍一體攔途協緝解湘正法示衆以昭炯戒至湘中秩序尚如平時並未受其大累云 
[西征消息]  
　　川護督胡景伊電黎副總統云頃接查辦邊事尹都督昌衡由打箭爐電稱頃據朱團長登武報告本日辰刻由皎率前進番洞匪遂潰退至九鐘三刻即佔領麻蓋宗安營駐紥謹守要隘又接十五號電稱朱團長已攻破　子穴克復西俄洛進迫裹塘叛番大敗刻期進取各等因除電逹國務院轉呈大總統外兹特電呈惟事關軍要應用密碼因各省未能通行是以仍用密碼祈密勿宣 
　　七月卅一號巡防第二營營長胡國清報告云七月二十四五兩日蠻民進攻河口上下游胡君會同西征軍先鋒中軍官張君西成督軍往擊戰二小時蠻兵死者數十人率隊奔走我軍進追四十里即駐紮於麻蓋宗裏塘蠻夷聞之異常恐懼即派喇嘛五人來河口投降井謂裏塘蠻民并無反心此次倡亂實係鄕稻蠻民請胡張兩君轉逹都督發給護照門牌以免他日同受誅戮尹都督已飭籌邊處趕辦投誠護照一面檄飭彭營長步三由河口繞道搗瞻對以攻裏塘之後一面飭胡軍進攻井任胡爲邊軍先鋒如此計畫裏塘當不日克復矣 
　　瓦斯溝行營電云校對萬火急成都都督府雲南蔡都督台鑒昌衡親統大兵已抵鑪關决定分兩道進兵一由河口進窺巴塘一由北路直趨昌都邊氛稍靜即搗拉薩陸軍步隊已出發者十營砲隊一營工程一隊川邊防軍尚有十營已樹聲威當易戡定尊處由貉簉進藏甚善前敵情形希常電示川都督尹昌衡冬（八月二號）印 
[陸都督嚴防王楊二逆]  
廣西陸都督電云萬急桂林軍政府廣西各局分送各軍統領幫統督帶管帶各府　長　各　稅委員均鑒戊密頃探聞王和順楊萬夫二逆在港澳各立黨會暗設機關王黨曰扶正同盟楊勳曰求是均思破壞廣西意在招集土匪勾通軍隊或使生亂或令　　或作内奸或交結商場納股集資藉托營業以混耳目而轉運槍　業經派人潛來各屬運動同謀欲於柳郡梧郡各設會　或公司以便混跡另派黨人赴貴州邊境串謀該省各黨起事以助聲援并派炸彈匠人時藏藥料由北海進龍州圖行暗殺禍機巳伏隱患堪虞查扶正同盟會係屬匪黨王楊二逆竟敢另立名目希圖淆亂治安　爲不軌嗣後如有獲有扶正同盟及求是字樣者卽以軍令槍斃仰各統領府縣長曁各關卡委員立卽嚴密防範所有商船輪船及各客棧均派軍隊巡警切實稽查並由各該府縣長密傳商會會社或公司董事人等到署詳告情形迅速取締章程以防不測並告以如查有混留實據卽照軍令　辦至勾通軍隊長爲緊要各統領幫統督帶管帶哨官長等務須加意嚴防果有形跡可疑趕緊設法整頓防患未然倘有疎虞致令生變責有　歸軍法具在本都督斷不能爲該文武寛也仍將遵辦情形隨時電聞是爲至要都督眞印 
[程都督不准律師聨合會人出庭辯護]  
　　江蘇律師總會前曾控告律師聨合會中人品格　　請禁止在江蘇出庭辯護案件巳奉程都督核准令飭遵照旋律師聨合會亦將該會章程及會員名册開造清册具呈都督府請仍行分飭各法庭准予該會各員到庭辯護現奉程都督指令云查東西各國以律師爲訴訟上必要機關故審核資格嚴重取締以法律專科畢業爲標準而名譽道德尤其要素蘇省光復後首創律師制度卽本此意與邦人士相商榷以蘄逹維持法律爲目的所以尊重共和國人民生命財產而促起裁判上之精神彼函育專制之風心權利而口共和略知舊律而自詡于維新法學之林者烏足語此該會宗旨旣未限於一省區域内行其職務又未經中央司法部通行各省且不遵由江蘇律師總會章程而欲出庭於江蘇各審判廳該會誠專制矣高等檢察廳審核資格嚴重取締原欲尊重法律以保障人民之權委諸律師故審查資格亦係本都督委任特權乃該會以爲專制然則共和國不將有不問資格不學法律之律師不必經司法長官之認可而人自爲之耶不然司法官廳對於無論何人欲充律師皆負有必須認可之義務耶此等共和國非但無道德實無法律地球九萬里先例安在該會旣正名爲聨合中華則認否權不必操自江蘇亦何必以出庭辯護斤斤與江蘇司法官廳相爭執好在中央司法部有統一全國司法之權該會應自赴京將章程名册呈候核定將來行文各省准許出庭本都督惟俟部咨到日再予核辦可也此令 
[蘇都督催繳各縣預算案]  
　程都督通令各縣民政長云查各縣預算分行政費及地方費二項地方費由縣會議决呈報備查行政費應遵規定數目支配造冊先交縣會通過後呈府彚編交議此項預算縣議會應於常會開會前十日内通過移還民政長再限五日内由民政長呈報聽候彚送省議會議决惟省議會九月常會轉瞬届期各民政長應先期提交縣會核議以便進行 
[貴州續命湯]  
　　黔省財政困難逹於極點前因中央大借款將告成立唐都督特電請撥款接濟現在中央借款一時不能解决唐都督恐緩不濟急復電中央頃已奉到復電謂已飭鄂蜀滇三省設法接濟且電滇暫由滇中國分行撥二十萬元 
以救眉急 
[貴州實行合署辦公]  
　　合署辦公事實上極爲利便成都雲南均先後推行現聞黔省各機關巳擬定陰　七月初一實行合署辦公其辦公所設在軍務處（即滿清撫署）民政實業學務財政各司均遷入其内所遺各衙署移作他項公用至各司中科員聞須裁汰一二以節經費 
[滇軍蹂躪遵義]  
　　貴州遵義府各界人民公電湘都督云長沙譚都督鈞鑒遵郡自反正後人民得以相安者深賴團長魯瀛維持之力詎有滇軍梅治逸來遵以督辦鹽務爲名藉事刧奪民間財產草菅人民種種罪惡不勝枚舉復欲佔據大定遵義兩府爲根據地自行獨立必使遵郡人民陷於危亡而後巳現於八月十八號因以兵力威逼團長魯瀛依附不遂其欲該惡卽開砲轟擊互有傷亡但民國初成遵郡雖僻處邊黔何堪受此暴惡久仰都督仁愛爲懷想聞之當亦代爲不平也謹佈 
[山西派定覆審員]  
　　山西省議會自議决裁府後各縣人民對於上控案件甚形困難昨司法長劉君特按區添設覆審員一名以免人民跋涉之苦（一）忻州地方廳第二區賈斗南北洋法政學堂畢業忻代二州屬之（二）平陽地方廳第三區張籟京師法政學堂畢業平陽府屬之（三）沁州趙克仁北洋法政畢業庚戍法官學習推事沁遼二州屬之（四）潞安地方廳第四區張翼如京師法政學堂畢業業安府屬之（五）澤州陳寅庚戍法官學習推東澤府屬之（六）寗武吳致福北洋法政畢業一習事寗武保德屬之（七）大同地方廳第六區李鳳翔日本法政畢業大同府屬之（八）朔平郭光亨北洋法政畢業朔平府屬之（九）霍州王殿槐山西法政畢業本署科員霍隰二州屬之（十）歸化地方廳第七區曹濬日本法政畢業本署科員歸化十三廳屬之 
地方通信廣西 
[派定代表]  
　　陸都督現派代表三人進京以備中央咨詢一爲郭椿森（廣西人）一爲李開先（湖北人）一爲林紹斐（廣東人） 
聞於日内卽須起程赴京矣 
四川 
[廣元大水]  
　　保寗府屬廣元縣於七月六日大石堡小河出蛟十點鐘時雷雨交作午後滂沱至夜不息直至次晨大水陡漲泛濫旺蒼壩黄洋鎭一帶地方淹没户口五百餘家近河地畝禾稼冲刷凈盡翻没炭船六百餘隻堆鹽房打去鹽共二百餘包清江兩等小學校地勢較高水亦及其禮堂垣牆坍塌校具漂失此外如石龍溝主溪崖河西河東等處受災情形難以枚舉居民被淹没者約計數百名之多張知事得百丈關分司及該堡首人報告當卽帶領工書出距城三十里之大石堡起至　城一百八十里之旺蒼壩止查勘得自廣元縣東路大河直逹南江縣界旁有小河溝數义均傍山溝出水入於大河據居人云年至六七月間小溪水發大河漫延本年因山溝出較洪水四面對流以致近河地方房屋人民盡行冲刷淹没　勘東西兩岸沙地被水冲壞約七百餘畝所有禾稼漂没凈盡各處地面高低不等高處房屋水與簷齊低下之處房屋有側斜坍塌者亦有全被漂失者哀鴻遍野觸目可傷經知事與地方紳士議將旺蒼遷向有濟積兩倉榖三百餘石全數濟施又將前存罰欵二十钟補助復募地方富紳捐欵以爲善後之國現己具文到省報災政府諸公當必又有一番籌撥以拯被溺之災黎也 
雲南 
[滇銅暢銷]  
　　滇省產銅甚富銷路不廣除供本省用外只有京銅一項反正後京銅停運銷路滯塞各處積銅至一百五六十萬斤之多後由實業司寄送樣銅函託中外各埠巨商廣爲籌銷并呈都督府電逹中央政府轉知各省都督銷售滇銅現湖北已購去六十餘萬斤川商巳購去五十餘萬斤本省添鑄銅元約需二十餘萬斤近江北訂購數萬斤川省訂購百萬斤湖北又　此存數訂購雲豐秦商號訂購十萬斤昭通商號訂購四十萬斤故現己飭東川礦業公司加工趕煉矣 
湖北 
[實業發軔]  
　　南洋爪哇華僑代表莊嘯國君現因南洋華僑欲輪資興辦内地實業是以來鄂調查情形刻巳與黎副總統面商妥洽聞其興辦之事如下（一）承辦造幣廠氈呢廠（二）補助官家開採龍角山煤礦（三）興辦蛇山森林事業（四）開辦實業銀行昨特起程回南洋集齋欵項再行來鄂妥辦一切 
安徽 
[槍斃匪犯]  
　　前充步隊隊官金臣忠卽金開元前因挾娼滋事　將衛兵劉炳山槍斃當由孫前都督從寬治罪遞籍約束詎金怙惡不悛近復揑盜公文冐充迎河集卡員証據確切柏都督據報後即派兵戈獲解省拘禁昨日柏都督將該犯提交軍政司審訊確供即在都督府前立予鎗斃以昭炯戒 
崑山 
[匪徒聚賭]  
　　崑山縣南鄕礦　村福嚴寺有田產九十餘畝基地十餘畝向由僧人管理前年被揚湘涇劣董某覬覦田產將寺内僧衆驅逐假設蒙學自稱校長掩人耳目今年五月底乃將公產私自售賣鄕人大忿控之民政長當將徐校長勒令退職徐因在鄕無事招集各處賭徒現在揚湘涇斜麓各附近小鎭大開賭場日夜聚賭抽頭匪徒混雜居民恐慌不識當局者亦有所聞否 
鎭江 
[用自來水]  
　　租界洋商創辦之自來水現於各栅口設有龍頭挑水者卽在該處肩水每石取價四文故日來該公司集腋成裘入欵頗豐云 
[請弛米禁]  
　　鎭江商會前稟奉蘇都督批准開闢米市以興商務現值新米上市正米市發逹之時惟聞江北揚州邵伯高郵等處仍禁運米出境殊與鎭埠米市大有妨碍故口昨各米商在米市公所開會特公舉總董柳君祝三赴揚與駐揚第二軍徐寳山軍統磋商開禁云 
[時評二]  
　　軍隊者所以安内而禦外也内有亂則恃軍隊以定之邊有警則恃軍隊以平之蒙古西藏相繼搆釁正軍人告奮勇以平外侮之日也乃通州天津之軍隊非但不爲勦平外侮之準備而反乘外侮以搆内亂則是中國之軍隊非安内禦外之軍隊也實搆内亂以召外侮之軍隊也而尚囂囂然曰我將恃軍隊以爲蒙藏外交之後盾嗚呼直夢囈而巳 
本埠新聞 
[交通部維持招商局之意見書]  
　　交通部近在國務院提出維持招商局意見書一件略謂查該局初由官撥欵項提倡成立成爲官辦商附之性質嗣後交還官欵商股因組董事會呈由前郵傳部核准仍定爲官派總會辦駐局監督又成爲官監商辦之性質至今並未更改本部應負責任惟該局改組董事會後曾向前農工商部遵照公司律註册有案是該局關於公司營業法律上之關係又應由工商部負其責任現在本部派員赴滬查辦必應明定權限以策進行查官制通則第二條關涉二部以上者提出於國務會議定其主管等語今招商局事關係工商交通兩部擬將關於維持補助一切辦法仍由交通部按照官督商辦成案全權辦理其關於組織公司與商律有無違悖以及營業法律早應行核定之處悉由工商部全權辦理以免糾葛如何之處仍候公决 
[散兵要求位置]  
　　去年光復上海時曾有臨時組織之義務敢死隊首先入城規復道縣二署事平後即改名義武憲兵隊駐紥縣署花廳維持秩序嗣因上海佈置妥洽平靜無事自請整隊北伐開赴烟台隸入胡司令部下後因清帝退位共和告成奉令解散大半仍回滬謀事今則旅費告罄迫不及待忽於昨日由陳某爲首聚集三十餘人至民政署求請安插時適民政長吳君不在署中即由科員用電話請示允給船票送歸原籍陳某等聞之則大爲不服謂我輩光復出力不無微勞今非爲求給船票而來云云嗣由科員向陳某婉商謂諸君人衆何能如數安置應請原諒陳某答稱我輩夙抱大志原不自甘小就現在無可安插亦係實情但悉刻下蒙藏風雲日亟可否求請民政長准許編練一小隊給資前往我輩當犠牲身命爲國家出力該科員允俟轉告民政長核定宣布陳等始興辭而去 
[撤消上海民政總長]  
　　上海民政總長李平書君以江蘇暫行官制並無上海民政總長一職遂於日前禀明江蘇都督允准於八月三十一號撤消李君當即攜帶委任文憑圖章等件乘車赴寗繳呈都督兹已事畢於前晚回滬立將民政總長辦公處撤消凡有公文信札投呈民政總長者業巳概不收接 
程都督不允接收吳淞軍隊 
[吳淞李司令致程都督電]  
　　此次將十九師團兵隊開赴尊處原因敝司令部業已取銷爕和云 
 
 
 

Page 7

 
 
任在卽後任又不能接管焦思無策亦因台端保障東南不分畛域故有此冐昧之舉兹接夏君來電台端未允接收莫名焦灼查該團軍士已開一營赴寧若令其折回勢必多生枝節用特不辭煩凟再爲電陳務懇台端顧全大局格外體諒勉爲接收其餘兩營自應遵命不動不情之請統乞見原盼切禱切李燮和陷 
[程都督覆電]  
　　陷電悉承命接收已開來之一營本應遵辦惟爲難情形已於三十電陳明計已逹鑒頃間會議均謂軍隊裁併之時不便編入何隊尤恐軍心誤會稍一不愼牽動大局仍乞格外鑒原迅飭該營開回原駐地點候陸軍部酌定辦法至感至禱德全陷 
[電請查究敲詐]  
伍廷芳温宗堯二君致武昌黎副總統電云今據駐滬粤商聨興公司報告同鄕以粤人關輔廷在粤滬經商多年復往漢口推廣商業爲滬漢粤商所共信本月十六日忽有偵探黎玉山稱奉尊命查辦保皇黨竟將關輔廷拘禁私宅索銀萬五千兩電滬求救等情粤商公憤甚激廷芳等則疑保皇黨久無此名安有查辦之事果係奉命何以拘禁私宅現在各處敲詐之風大行應請嚴查關輔廷現拘何所一面飭速省釋一面將敲詐之人照律嚴辦商民之福亦明公之利并盼電復伍廷芳温宗堯叩 
[孫羹梅又奉外命]  
　　公共公廨前帮審員孫羹梅由領事團委令續任襄讞雖己蒞廨日久因設官分職關係中國主權華官一方面迄未承認以故孫君祗升訊早堂案件兩次頗覺無聊兹各領事復經提議令與關聶王正副三讞員輪值訊理所有孫羹梅輪訊日期計本月三號四號十號十三號十七號二十號二十四號二十七號八期昨已知照駐廨毛警員轉告孫羹梅届期至堂會訊矣 
[江南造船所之成績]  
　　江南造船所承造招商局江華江輪業經試騐完竣兹定于九月初四日展輪至吳淞是日備有小輪船在海關碼頭迎迓來賓登輪叅觀准午後二點鐘離埠 
[兩淮鹺務銀行章程摘要]  
　　兩淮鹺務銀行籌辦處長孫君將組識章程條例以及擬設銀行學堂各情呈請財政部示遵各節巳兩紀本報兹悉孫君所定銀行章程共有一百條現擇最關緊要者摘錄如下（股額）兩淮鹺務銀行係照股分有限公司通例兹先額定股本銀幣三百萬元分作三萬股歸國家與人民令辦先由國家認購一萬五千股餘限本國人承購將來營業發逹時如欲擴充由股東總會議决呈准政府添招先儘舊股東購　以一個月爲限限滿不購即招新股（股本）每股定爲銀幣一百元分二期交足交清之後方得起息如能於第一期内交足者名爲優先股先扣半年利息應由國家先撥股本一萬股合銀幣一百萬元定期以　辦銀行收到之次日起息常年五厘餘股亦以交足之次日按照五釐起算官息每年發息一次股欵如未交足者不在此例惟此項股票不得轉　抵押與非中國人如違股票作廢（營業）上海爲中外商務薈萃之區應先設立總行揚州通州泰州清江鹽城南京及省外之皖贛湘　等處均鹽務產銷重要地點皆應籌股分行餘如海屬之板浦青口淮屬之阜　揚屬之東台興化十二圩通屬之泰如　縣甯屬之浦口等城　及　贛湘卾分銷之處非產鹽原地卽行鹽衝要均應設立分號（紙幣）該銀行歸中央政府管轄　别發行一元五元十元五十元一百元之紙幣初次發行最高額以四百萬元爲虔呈請財政部立案所有紙幣之式樣應先議定圖式呈部核准然後照印送部加蓋部印再由本銀行另加圖記以便發行惟續行印刷紙幣須繳國家紙幣稅百分之五如有僞造者應交各地司法援照民國新法援照民國新法律懲處之（結帳）每半年結帳一次除扣發股息及行内額活支並各種營業費外淨得餘利作十四成派分以一成爲公積九成爲股東盈餘一成爲優奬三成爲花紅其花紅作三十股計算内以六股爲監督酬勞以四股爲理事之任總理者酬勞另以二股四派分副理以三股六派分監事二人其餘十四股連一成優奬歸各職員攤派惟所分花紅應照各員薪金之多寡一律匀攤不得徇私高下一成優奬則由監督理事按科長以下各員辦事之勞績支配給予以示鼓勵（戰任）總行設監督一員照例由部呈請大總統任命任期五年期内不兼他職理事二人應由股東總會投票選舉呈部加狀委任期以四年監事二人亦由總會選任内公推一人呈部加委任期均三年分行總經理由總行遴選呈部加委分行副經理曁分號經理總司帳由總行選派報部註册惟分行之總經理非有股分一百股副經理及分號經理非有八十股總司帳非有五十股以上者不得選派亦不得兼他銀行公司各職役再選舉條例　俟商股足後施行商股未齊其理監事各員應由監督選定呈部委任註册以下各員則由監督會同理事公同選派如監督任滿之後經部考核優績呈奉大總統得續任理事監事任滿後如被續　亦得連任（未完） 
[商業維持會之議案]  
　　貨物稅總公所所長　壽　君近奉江蘇都督指令各商認稅應歸總公所接洽不得别設機關部因之各業羣起反抗由商業維持會各會員在南商會集議辦法僉謂此事原爲節省起見惟自滬地光復之後即有商家認稅早已設立事務所自應免撤以後認商一概不准再設以示區别刻己由該會長呈後張所長請爲核轉矣 
[提議出售公地問題]  
　　拱宸門内之大境佔地十畝零本係公產前因田單被住持羽士蔣慶榮之　婦竊逃經輔元堂董追還批明不准售賣仍交該羽士收執嗣該羽士垂涎地價復思出售又經市政廳查悉移請裁判所吊單存廳丰案現值拆城之際該廟屋亦在應拆界内此項地基應否出售業己提交市議會請衆公决矣 
[取締硝皮作之文告]  
　　警務長穆君昨日出示云准市政廳函開市立萬竹小學校隣近之硝皮作屢次晒皮於公共出入大道腥羶之氣窒塞人腦於學校衛生大有關碍希煩飭警一併查禁等因准此查硝皮作晒皮於公共大道腥羶之氣實屬有碍衛生除飭警隨時查察嚴行禁止外合行出示曉諭爲此示仰該處之硝皮作切勿再向公共大道晒晾生皮致腥羶之氣傷人腦筋或即移往荒僻處所無人行走之處亦無不可自示之後倘敢仍在公共大道任意晒晾定即飭區照章科罰决不姑寬 
[陳明强恕學堂產業之性質]  
　　强恕學堂經董顧言等呈民政總長文云竊强恕學堂係吳會書院改設前清同治十年間開辦吳會閔區黄顧朱三家馬區張鈕王同意發起分投勸募田畝收租抵費田畝之數兩區相當於光緒二十四年間改設强恕閔區黄顧沈三家馬區鈕奚嚴三家勸捐擴充田畝之數閔區亦相當更有歷年撙節積存官欵當捐購置田畝刻下統計强恕公田八百零九畝有奇閔區捐田一百七十一畝零馬颧捐田一百八十八畝零顓區捐田十四畝零塘區捐田十九畝零購置田四百十四畝零由閔董經置居其多數有報銷册可證於前清宣統三年鄕公所成立馬區鄕董齦齦以區域問題拘泥市鄕制第九十三九十四兩條開議爭管維時鈕紳永建遊學德國道出滬江馬區鄕董隨行到滬由鈕紳邀集城紳談判其最後之確答聨合辦法馬區諸人甚爲欽佩且與第十三條脗合正在清查公產開會集議間於去年閏六月二十三日遍貼廣告强恕　馬區自治所收管殊爲詫異伏念公產交代須憑明文乃舊機關未奉明文撤銷新機關未奉明文管理上年租籽擅行拉收經民政長三次照會將收入各欵繳案議决支配置之不理縣議會巳經成立現由民政長立案交議近悉馬區議長周宗瑜無端以管理公產規則質間都督必爲朦混强恕公產起見除將强恕公產單據繳呈民政署外謹將强恕公產共有性質剖陳民政總長鑒核並求申請蘇都督備案以便查考而免朦混再强恕經理向由閔馬兩區各董輪管合併聲明 
[民政長照會馬橋鄕公所文]  
奉江蘇都督程訓令内開民政司敎育科案呈據上海縣馬橋鄕議事會議長周宗瑜函禀稱查前江蘇都督莊二百十三號訓令内開查各項學校改正名稱其以全縣公欵設立者應稱縣立以市鄕公所設立者應稱市立或鄕立前經通行飭遵在案所有一切學欵屬於市鄕或全縣者自應由市鄕公所或民政署佐治職學務課分别管理舊時學欵機關當然撤銷仰該民政長即將學欵查明屬縣市鄕各項性質妥爲支配劃分管理等情在案仰見都督保存公欵劃清權限注重學務之至意欽佩莫名惟查市鄕區域目前旣已劃清如已設之學校設或地點坐落甲區而當時所捐款產係各私家捐助不盡在甲區内者其管理徵收是否由甲區按照本省市鄕制第八十七條第一項及八十八九十三九十四各條辦理議長身處法團凡屬公欵公產疑問事件詢問者多未敢斷答爲特禀請都督迅賜指昧以備研究有得實爲公便等情到府據此查本省市鄕制第九十四條公欵公產之内有係私家捐助當時指定作爲辦理某事之用者不得移作他用等語該議長函稱學校地點設或坐落甲區而當時所捐欵產係各私　捐助不盡在甲區者一節旣係私家捐欵卽適用前條之規定至管理徵收事宜自應查照市鄕第九十三條辦理合行訓令該民政長仰卽轉行知照等因奉此合行照會貴議長煩即查照施行須至照會者 
[司令查獲賭窟]  
　　城内清皇宫後面草房内近有　字營兵士　金標與賭徒李得勝姚炳章張金生等聚賭兹爲該營劉司令長查悉飭派偵探一并孥獲除將魏由營重辦並將李等三名先送四區警局訊究外昨日又將屋主王金龍並賭具函送警務公所從嚴究辦 
[秘密賣烟之敗露]  
　　西門内曹家橋九十一號門牌洪世良家私售燈吃昨爲　字　偵探李茂林王有根等五人偵悉入内拘獲吸　之瞿文玉陳云龍二名並烟鎗三支烟燈五只連同洪世良帶回該　卽由　司令長一併解送穆警務長請爲訊辦 
[醉漢調戲婦人]  
　　昨有醉漢戴阿慶在唐家灣地方見蘇州婦人徐洪氏出外泡水戴卽尾後調戲竟以手揑該氏之腿又於胸前亂摸向之理論反遭毆打嗣經巡長張文元邇見查問亦被兇毆當卽拘至西區警局理事員以戴己爛醉留候核辦旋查戴於六月二十二日曾因酗酒滋閙拘區有案今又犯事且竟調戲婦女毆打巡警情節較前尤重聞擬重辦 
[函請嚴究造謡]  
　　滬西商團昨致市總董陸君函云日昨二時開會於白雲觀敝團事務所邀集各鄕代表曁各鄕民當將莊瑞卿控告莊泉生各節當場逐一質問僉　莊泉生承辦以來均按照貴廳所規定之六條章程辦理並無額外苛罰情事各願出具切結以明莊泉生實被冤誣而莊瑞卿思欲梁指膽敢勾誘鄕愚憑空揑造謡言上訴實屬有意敗壞公益羣情憤憤均欲得而甘心貴廳代表葛士耕君蒞會目擊情形諒己報告無俟贅述惟莊瑞卿無風起浪損人名譽大爲社會所不容况誣告反坐律有明條此事是非己白應請從事公判以平人心想貴廳主持公道必不令造謡生事者幸逃法網也 
[風扇走電之虚驚]  
　　公共公廨關讞員昨晨與英康副領事在樓下公堂會訊捕房瑣案時中間所裝之電汽風扇忽然走電火星四射一時在堂觀審之人紛紛逃避公堂側首之玻璃窻竟被擠碎一時人聲大譁堂上傳諭並無妨碍即飭將電門關閉並令站堂之中西印捕遏阻始靜刻己告知電燈公司囑令赶緊修理矣 
[南京路之烟賭窟穴]  
　　趙月初葉桂榮孫祖生裘炳孫靜山等在南京路四十八號屋内私設烟賭取名商餘總會前日被總巡捕房捕頭偵悉密飭中西包探往查屬實當將趙等五人並賭客倪順源沈惠生吳潤生張寳生莊長生紀蓮卿張云從克立書張從高莊惠生周金德陸瑞甫等連同烟賭具帶入捕房昨解公堂經關讞員會同英康副領事訊明判趙葉二人各罰洋二十元裘與兩孫各罰洋十五元餘人各罰十元一併充公烟賭具銷燬 
[共和女校開學]  
　　海寗路天保里對面錫金旅滬共和女學校近復擴充課堂添聘敎習於陰曆七月初十日開校十四日開課該校學生除上學期有七十餘人外更增新生三十餘人現初等己經滿額高等專條兩科尚有餘額可補 
瑣聞城内 
[地方檢察廳批示]  
凌張氏再求傅案訊　由批察核所訴各節前經明白批示在案爾　旣經爾允其再嫁尚何不滿於心亦未據爾媳到廳辯訴况犯罪之成立必須經遇意思行爲事實之階級又須衆証之確鑿豈能以不守婦道四字爲詞率爾請求提訊法律只得維持於事後本廳亦不能違法於律無証條外干涉於家庭卽以不守婦道而言究竟爾媳如何不守婦道有無犯入刑事範圍又不能聲叙徒以不守婦道請求官廳斷令改醮實　無此辦法本廳之却下此案豈有成見耶着各相安度日切勿多凟爲要張心如訴金阿桂誘匿不交求請催提由批此案前曾提訊因爾子蘭舟對於金阿桂所控誘匿爾媳之處未能提出絲毫証據自未便任令妄指惟旣涉呈控嫌疑亦未便卽予釋放放將金阿桂交保着幫同爾子找尋在案兹據辯訴仍以金阿桂等不安本分神通廣大慣作蟻媒奸計百出等毫無緊要之詞填砌請求究竟爾子　舟協同金阿桂將爾媳己否尋得確實藏匿所在如果得有實據着爾子蘭舟及金阿桂到廳呈報本廳自當澈究勿以空言多演切切楊錦華等訴楊沈氏等請求嚴追由批察閱來訴仍無確鑿藏匿地址卽該隣居張倪氏而見楊錦華之妻於七月念六號將楊金濤之妻楊氏領去究竟領往何處未能聲叙明白何能率令楊沈氏等將楊氏交出候飭查復到廳再行核辦毋庸多凟 
南市 
[婦女吵閙]  
　　前清己故上海縣李紫　之子慕　因於今春被仁者壽戒煙丸僞　欺人一案牽涉李即遠颺囑其弟卓之主持家計嗣因無力支持遂將年未及笄之婢女王喜及木器等物向豐記馬頭同鄕人何觀仁處抵押先　得洋一百元該婢本約陰歷七月底領回卓之旋因有事他去慕駒之妻楊氏欲向何處索還該婢互相口角遂率婦女多人羣向滋閙何卽投告崗巡將人証帶至南區問明情形飭李楊氏繳到洋五十元先將該嫁領回不准再行抵押 
[追獲匪徒]  
　　住居沙布弄之潘陳氏前晚行經會館弄後面突被匪人攫取金挖耳一支飛步奔逃當卽招到崗巡追獲陳秀峰一名贓已抛去卽解東區由警呇理事員詰問不認押候解請裁判所訊究 
[情節可疑]  
　　陸家石橋南堍廣成土行於陰歷七月十四夜失去帳箱内所存之鈔票洋三百五十二元當時由行主鄭雲溪報告東區汳探勘得並無外來行竊形迹且内有小洋現洋及莊票銀兩均未取去情跡可疑經該行主責成司帳阮永章之荐保追償僅認賠還四成未允就將阮同學徒　富生庖丁朱金瑞一併扭控裁判所請爲訊追奉諭一併留候過堂訊斷 
閘北 
[因案牽涉]  
　　閘北裁判所已革巡士夏金生因劉培福在城内檢察廳控告金阿七唐沈氏勾誘伊妻朱氏捲逃案内牽涉前日由廳長派探警持文至所移提孫廳長允卽飭探偵緝 
[不理抵欵]  
　　朱小春朱錫康兄弟前日具禀裁判所控告天通菴鄕民瞿坤坤不理抵欵銀一千二百兩請爲究追等情孫所長諭候批示 
[拐匿己久]  
　　滬寗車站對面匯芳茶館樓下開設麫館之楊阿毛去冬在常熟地方誘拐馮三根之未婚妻鄧氏來滬匿居來安里前日被馮來滬尋獲扭控警務所經凌司法長提訊判鄧氏交其姑沈氏領回管束楊押候核辦 
英租界 
[譯員銷假]  
　　公共公廨譯員楊　之君自請假遄回澳門後公廨事務紛繁遽易生手辦理匪易兹經關讞員再三電促業於前日返滬昨即到廨照常辦事 
[坍屋傷人]  
　　二馬路七十六號門牌協興信局前日設壇建醮旁晚各羽士正在步罡踏斗之際該局披屋忽然坍下壓傷厨司一名旋由捕房查見卽將該廚司車送仁濟醫院請爲醫治 
[掮客欠欵]  
　　勝家公司控掮客高祖元陸續虧空貨洋二百四十七元八角昨由捕房將高傳至公堂訊供一過因原告係是美商判押候美領堂期解訊 
[巡捕淫惡]  
　　邵田明控錢浩亮行兇等情昨由捕房解廨訊究聶襄讞與英哲副領事以原告未到擬從寛科罰正在下判間忽據錢妻王氏投案訴稱前晚婦人至老虎灶泡茶回家見原告卽九百四十五號華捕在里口小溲僞向婦人索取茶飲摸氏胸膛氏卽喊叫氏夫出外詰問竟被兇毆反來誣控求鑒中西官會商之下判錢開釋該捕果有不合准赴該管楊樹浦捕房控告 
[竊賊拒捕]  
　　過犯李江郎不知在何處竊得鍋子木桶等物經印捕查見往拿李竟將該印捕兇毆當被帶入捕房昨解公堂訊實判押西牢三年期滿逐出租界 
[流氓搶火]  
　　王阿大金阿大陳阿大三流氓前晚在三馬路公陽里同三和南貨店棧房内乘火搶取王根二楊元吉陳老二等衣物均經包探查獲昨解公堂訊供明白判金押三月王陳各押兩月 
[省釋無辜]  
　　姜子魁　周　袁協義施舟生周協興因串竊東方冰廠之冰並私售冰票被控昨由捕房解至公堂訊明以周協興無干開釋餘人各押兩月以儆 
[領取收條]  
　　百川通匯票號控許順根塗改收條冐取銀一千五百兩業經公廨訊明判許押辦並函致無錫軍政府移提人証在案昨晨遣姚阿錫爲代表聲請將存案之興業銀行收條給領中西官准予具結領回 
[懲辦流氓]  
　　流氓韓順生在租界内持刀　劫行人財物又過犯王阿成專以玩物騙取小孩銀項圈金鎖片均經包探查獲昨解公堂分别訊明判韓押西牢半年王押三月期滿均逐出租界 
[婢女迷路]  
　　女子蓮香因不辨路徑由捕轉送公廨昨由官媒送案請示女供年十歲廣東人在温姓家爲婢因出外買物迷途判留候認領如七天内無人投領改送幼女所留養 
[誘騙捲逃]  
　　吳雨生因串黨誘匿退省路一號住户吳同生之妾並捲取值銀二萬餘兩之衣飾昨由包探將吳兩生拘解公堂請究判押候美領堂期解訊 
美租界 
[及時而動]  
　　婦人楊楊氏住居鄧脫路三百四十一號　女年十七名阿三前晚不知去向昨氏投報捕房請爲訪查 
[學徒逃逸]  
　　百老匯路一千零四十八號周義昌銅鐵店學徒楊阿順前晚逃逸無踪昨由店主報請查緝 
[妓女扭毆]  
　　粤妓郭阿鳳王阿根二人昨在密勒路不知何故互相扭毆繼復同赴捕房控告捕頭斥退不理 
[日人蠻横]  
　　前晚有日本人某甲行經北四川路橋無端將王福奎所拖之東洋車擊壞由捕併送捕房捕頭諭賠修費洋一元五角了事 
[借欵紏葛]  
　　張阿忠陳子山因借欵紏葛扭控捕房捕頭諭赴公堂控告一併斥退 
法租界 
[驅散貨攤]  
　　法租界東新橋一帶街道向有各小販　設水菓及食物等攤乃自英法兩界電車接通以後每有購物之人被車碰撞頗形危險兹法總巡麥君巳傳諭各小販自卽日起將各項　基一律搬遷不准再擺如違拘辦 
[安放存欵]  
　　朱陸氏昨同乃弟陸福生投廨控稱父親亡故時曾有洋一千二百元銀六百兩存在胞叔陸逸泉所開之永記號中以備幼弟婚娶反父親殯塟之用兹因弟己成丁故父尚未安塟向叔父支取堅不肯付未知是何居心求究陸逸泉供胞兄在日確有銀洋存在我處因姪年尚幼恐有不妥故不允照付求察讞員以陸氏係出嫁之女未便干涉判逸泉交保將存欵交案再存銀行生息憑據交陸福生收執俟成婚時方准領欵應用 
[减折償還]  
　　湯九洲開設復順協號時曾向王萬和吳生元徐大生姚文記等各店誑騙貨物棄店逃避嗣經尋獲控奉公堂判令交保限理在案昨日各原告投稱湯己挽人調處以三成折還現各允洽求請銷案胡德元供商人被欠之欵被告不允折還求追湯供此欵非商人所欠問官以欵係該號所欠何可推諉着與各户一律理還 
[時評三]  
　　有某女學生偕其弟來滬庽客棧稱將覔校入學其母與女之兄追蹤至兄强其妹曰去休妹曰男女平權汝安得强我母强其子曰盍歸乎來子曰父子平等汝安得强我母與兄乃嗒然返姊弟流連滬上者半月資盡歸家其父曰曷不入學姊弟同聲答曰此我等之自由汝安得强我 
　　記者曰此爲男女平權父子平等人人自由之普通解釋豈獨此姊弟兩人哉 
專件 
[兩淮鹺務銀行條例（續）]  
　　第十七條兩淮鹺務銀行設正監督一人（或仿日本銀行名曰正總裁）理事二人綜理總分行號一切事務設監事二人監察總分行號一切事務 
第十八條正監督由部呈請 
　　大總統簡任任期五年其在任期内不得兼任他官職任滿後由政府考其事績得續任 
　　第十九條理事二人應由股事總會選舉呈請財政部加狀委任任期四年監事二人應由股東總會選任仍於二人中公推一人呈請財政部加委以專責成任期均三年任期之内不得爲他銀行或其他各公司之職員任滿後如股東總會認爲辦事勤愼仍准受舉續任分行總經理由總行遴選呈請財政部委任分號經理等由總行選派報部註冊均不得兼其他銀行公司職役再選舉條例應俟商民股本已繳招集股東總會後施行商股未繳以前係由國家認發資本先行開辦其理監事各員應由監督選派呈部委任以下各員則由監督會同理事公同選派 
　　第二十條兩淮鹺務銀行應按照本條例主旨酌定銀行章程呈請財政部鹽政總理核准遵行 
　　第二十一條監督理事監事權限責任及經理司帳以下各員保單　俸保証金及辦事規則均由銀行於章程内規定之 
　　第二十二條監督理事以下各員如有違背定章及逾越權限放棄責任情事一經發覺或由政府查胡應處以相當之懲罰並開除之如經監督查揭及股東三分之二以上之議决亦得呈部核辦 
　　第二十三條銀行規定章程呈准政府執行後將來招集股東總會時如須追加修改應會議公决呈部核准方生效力 
　　第二十四條財政部可隨時特派監理官至兩淮　務銀行監查一切事件 
　　第二十五條鹺務銀行於銀根緊迫時急需欵項周轉得由監督招集銀行職員會會議隨時呈請政府暫予補助惟補助之數不得逾銀行資本額四分之一繳還之期察看時勢酌定不得延長 
　　第二十六條兩淮鹺務銀行資本虧折遇半時經職員並股東總會查實呈明財政部即應停止營業惟須將各種帳目理結清楚餘剩股本按股攤匀分還股東後方得實行閉歇 
　　第二十七條各分行號營業情形每月報告總行一次每半年結帳一次並造具營業報告資產目錄存欠對照表由總行彚報財政部查核 
第二十八條兩淮鹺務銀行自國家發欵　辦後當股東總會尚未招集之前均由監督以下各職員遵照本條例施行 
以上兩淮鹺務銀行條例二十八則應否由部呈請大總統發交參議院議决通過行知執行伏候裁奪 
來函 
[顏振鏞致大公社書]  
　　大公社諸君執事接到八月廿九號大公社傳單以反對黎元洪君脫離關係將大同社改爲大公社卽　黄克强君爲社長閱悉之下實堪詫異鄙人自民國建設以來從未投入黨會近因黎氏發起大同社實行調和宗旨以救垂亡之民國如此熱心公益令人五體投地欽佩無巳當即投入大同社爲該社社員之一分子以盡個人之義務至於張方一案事實俱載報紙黎氏之違法與否自有公論非區區一社會中數十人之偏見即可　　　　　革命首功之黎氏遽可推翻也鄙人與黎氏素未謀面絶無關係故無絲毫偏見存也與黄君亦素昧平生好惡與衆共之然自上年八月十九起義以後武昌首先發難當時創始經營維持秩序以及近來措置之的當人民之服從非黎氏精神灌注苦心孤詣安能有今日之承平耶婦孺咸知有口皆碑况貴社諸君子學識俱高熱心公益黎氏之有功無功應否脫離豈無公理心腸不察事實不權輕重而亦隨聲附和乎克强先生自爲南京大元帥以來半載有餘一切政見一切措施俱在諸同胞衆目之中與黎氏皆係民國偉人彼此兩相比較孰爲有功孰爲公正鄙人未敢置一辭此次應舉何人爲社長自當以此定斷也此次大同社以全體社員爲名分發傳單夫全體云者必全體宗旨相同無一社員不反對者也鄙人係大同社之社員非大公社之社員大同消滅鄙人應卽出籍兹將大同社徽章証書及大公社傳單一併奉繳乞卽查收俾得完全從前之宗旨以表不敢强附之意見專此卽請台安顏振鏞脫帽九月一號 
[招商局股東楊寳德等九十户致股東維持會函]  
　　啟者股東等前閱各報刊登招商局董事會招商投標承充各輪買辦廣告一則仰見董事會於整頓水脚之中仍庽愼選坐　之意感佩莫名現聞江新指日更換買辦而投標者年僅二十餘歲恐與議案富有經驗一條大相背謬股東等明知用人之權係招商局辦事董事專職股東等斷不干預然使不照議案查明投　人是否富有經驗輒即含糊更換則將來設有損失該輪權利名譽之處辦事董應擔完全責任股東等血本攸關亦推辦事董是問誠恐口說無憑謹繕公函並另紙開明股單户名號數股數一併呈請察核存查一面並祈轉致董事會辦事董分别查照免致日後别滋口實是所至禱 
 
 

Page 8

 
 
   
 
 

Page 9

 
 
自由談 
游戲文章 
[父子辨論記] [  晋升]  
　　張振武刑事旣宣布論議如沸一日食間予二子侍問曰張振武之死無乃冤甚予曰是或有可死之道去害馬不得不然二子曰何不先與以裁判予曰事或間不容髮不得不以軍事裁判定之二子曰現今已不在軍事範圍不應入軍事裁判予曰不涉軍事裁判則不能速殺二子曰應先取口供無口供何以服人予曰無口供必有證據證據爲重二子曰證據何似予曰袁黎之宣布即概括之證據也二子曰嘻是何言袁黎布告無應殺之必要予曰證據其表宗旨其衷宗旨旣殊擾亂無己遲之不發爲害滋大殺一所以安萬爲民國統一計也二子曰宗旨云何予曰無政府主義卽推翻今政府之代詞也今方建設秩序未復不可再事破壞張方宗旨反是不得己而死之也二子曰外國持無政府主義者多矣不聞無故被殺今已共和何爲而然予曰獨立社會主義本不適於用在外國法度完全即有此輩爲害尚小今民國始立如病夫然不勝激觸稍不經意大禍隨之况張方以推倒現政府爲主義而蒙以社會主義之虎皮今方謀統一若以彼口是心非不完全之社會主義行之行見四分五裂成酋長世界或竟致瓜分彼陳義高而手段卑死之所以比少正卯之誅也二子曰毋亦黎元洪反對同盟欲保個人之地位生命而殺異己乎予曰黎以民國爲重斷不至卑劣如此且同爲首義何憾於張方汝等言似近理而彌亂眞深願汝等不作如是云云也二子曰究竟張方之罪未顯著疑似之迹無以服人予曰姑再譬之病病之顯者如癰疽痛苦潰爛此可見者也割治宜矣如微生菌虫藏伏肺部阻碍氣機時時發咳人忽之不爲意以證據言則癰疽之患易見微生菌之迹難知以禍害言則癰疽之症容可不致命而微生菌結核無不致命者張方之據或亦微生菌類也可以悟矣二子不悅推案拂衣曰予父素主共和而今乃語袒專制何老悖乃爾予亦怫然罷食然徬徨不能决是非今敢以質之鈍根及諸位有道先生乞加事實之評判勿爲中立之調和俾予父子勿爲狺狺之爭亦鄕鄰有闘被髮纓冠而救之義也 
[以園爲國說] [  龍門居士]  
　　蟬報秋聲凉風習習龍門居士偕衆客命車於愚園覔消遣也一客笑謂余曰爾亦知園字在今日處何等地位乎余曰何哉客曰革命首義諸公以國以民成乃改國爲囻用意誠善矣然不若以園爲國之尤當也夫園之爲國有數道焉吾國今日之總統爲袁則袁主國中之是非固宜以國爲園也且國人之從事於園者多矣在滬諸要津則日在戲園茶園爾我同車則偕到愚園文明結婚則在張園某都督則以後園爲紀念園孫中山入京即入頣和園其他種種傾竹難述園之爲民國所歡迎者如是故曰囻之爲國不若以園爲國之當 
本校代售各種書籍 
律師速成法 
法學皮毛 
牛皮學 
發財之機會 
包做律師學堂 
依樣定塑 
限日取貨 
四書画五 
非求益者也欲速成者也 
也衆客稱是余亦唯唯時明月東升人影在地遂與衆客命駕而返因述所論以質讀報諸公 
[打油詩無題] [  靜觀]  
　　闊少從來厚臉皮人情世道竟全非不分畫夜賒麻雀自命風流騙野鷄酒債一元猶未結飯餐半飽有誰知逢人强項撑場面不管明朝變乞兒 
[風流統領歌] [  申民]  
　　防營大統領炫燿逾前清丹桂觀坤劇心傾沈翠芬點戲大登殿擲賞數十金兵餉民　血供彼狹邪行吾地何不幸民賊轄防營心直口快 
　　孫先生到京後在虎坊橋湖廣會館演說謂革命成功實爲公理所在吾輩提倡之而人爭趨之耳豈得即謂爲吾黨之功即軍人亦只迎合此公理而舉動云云落落大方無一毫私意於其間想一般爭權奪利自謂有功民國之黨員聽之良心一動必將媿汗如雨不料此公居然有此平心之論那得不令人首肯 
　　唐羣英等因六黨合併削去男女平權一條特歸罪於宋敎仁竟揪髮摘耳更以手左右批其頰宛如一齣胭脂虎演來煞是好看我想以少年女士之掌加之於國民黨理事宋敎仁之頰不獨手法靈活即其聲亦必清脆可聽當時恨不赶進京去呌他一聲好麽[  虎痴]  
　　陸總理數次上書去志已决組織第三次國務院必借重於前日連帶辭職之諸鉅公無疑幸也中山抵京調和黨見故共和黨亦甚贊成宋内閣或者政黨内閣從此完全成立乎雖然外交一席竊願陸公勉任其難 
　　今日者風雨飄摇邊氛日急正外交極危險之時期也陸公不嘗曰力能爲而不爲無以對國家請還以問之陸公[  熱廬]  
民國成立提倡革命孫黄　稱今自張方案發現後一則胸襟坦白毅然北上一則跡近嫌疑悄然中止於此可知二人之品格矣東亞大同社本黎元洪命藍某來申組織兹因黎爲大局受謗通電辭　若輩恐遭累及亟謀自保乃改名大公請黄克强爲社長以示與黎斷絶關係此等朝晋暮楚之徒可鄙孰甚 
　　張方伏誅後反對政府者乃組織維持法律會吾恐陶駿保案伏庭起訴時上海定有權宜法律會或變通法律會之出現[  黨外]  
　　每見報界宣言以救國爲己任乃自民國開國以來上海報館頓增數十家其所謂言論者舍黨爭外無他語嗚呼救中國乎亡中國乎亦不過爲日本多銷售幾副機器幾瓶外國油幾令外國紙而己[  夢生]  
　　西藏不怕失蒙古不怕亡惟黎元洪必須討此須討此爲叅議員唯一之宗旨 
　　民意不怕反名譽不怕壞惟異黨必須詈此爲一般主筆先生　一之宗旨[  林星甫]  
　　中山先生已安然抵京北方人士備極歡迎滬上阻孫黄行者不知又有何說克强先生居然爲彼等所愚可笑 
　　某女學堂校長爲女學生撮合苟且之事女學前途可悲法律維持會不成立於槍斃陶駿保時期而成立於槍斃張方時期其中有無偏見可疑 
　　近日女子之裝束爭妍鬥奇日新而月異吾亦不加深責惟多購自舶來品利權外溢殊可惜耳[  也愚]  
戲評[  健兒]  
大舞台楊小樓台同期滿定於二十一輟演回京二十晚特排雙齣好戲以作臨别紀念座客異常轟動七時己無隙地爭位奪座時起喧閙以致趙東昇之天堂州小桂芬之取帥印一字莫　　深以爲　沈韻秋應寳蓮沈月來之溪皇莊沈演　　子戲英　勃勃派頭老到確合老英雄身分尤妙在處處按步就　好整以　劉坤華之賈亮身輕似燕白口如疾風暴雨簡　不支滬上　北洶推第一應　蓮而如冠玉行頭尤漂亮去尹亮甚稱沈月來身太笨重勇猛而欠靈活奪刀一場鹵莽雜　毫無精采楊小樓之長板坡架子老當做工細到（如糜夫人投井後兩目直注井中徘徊審視酸入心脾急忙中欲接幼主糜夫人抱主倒退數步即知男女授受不親之義拜手鞠躬謝過不己是渠獨到處）唱　字字清綻（黑夜之中破曹陣耳聽得隔牆有婦人聲）一曹字人字頓挫後落下一字俱得勢之至白口至臨了第三字必頓挫而以紆徐曲折出之尤妙在精神飽滿不涉平疲惟檯形不壯觀打工不　勁見糜夫人時情景鬆慵不能如李春來之急切慌忙深情若揭此處殊不滿人意此派武生注重唱工宏亮字眼圓綻白口清利架子老到南派尤重在跌撲勇猛　段靈活行頭漂亮較北略異小樓初次來申尚未明南人之心　也（未完） 
小說 
[滑稽短篇英雄頰] [  鈍根]  
某日之午北京某會館開會館開會爲某某等六政黨併合事 
新黨綱旣宣布舊黨綱遂廢止 
有某某女士者著名女黨員也以新黨綱無男女平權條文大發嬌怒 
有宋先生者黨之理事也正在登壇演說議論風生時忽覺有人自後揪其髮急回首　視則嬌小輕盈一少女子也 
宋先生異之急欲詢理由顧言未發吻而頰上己着一物此何物美人之手掌也 
以美人之掌擊英雄之頰其名貴之價值適相等天下難得之遭逢孰有過於此者 
一掌未巳繼以二掌二掌未己繼以三掌四掌五掌六掌以至無數掌掌聲清以脆雖檀板不能及斯時台下觀者乃大駭然心竊私念美人之掌加於頰或不痛而滋適不然宋先生何不一抵抗者未幾某女士去矣宋先生下台矣羣聚慰問宋先生啞然自笑曰彼等此舉愈足見男女之不可平權 
　　或曰然哉然哉女子有掌擊男子兩頰之權是女權固重於男耳烏可平烏可平 
　　宋先生曰否否彼纖掌擊余頰而余不覺痛是其腕力不及男子遠甚則其叅政能力亦必不如男子吾故謂男女不可平權也 
或曰宋先生之頰英雄之頰耳否則焉能不痛者宋先生笑頷之乃自撫其頰而去脂香粉澤越三日不散云 
文字因緣 
[和天虚我生柬萊卽景原韻] [  滄海老漁]  
　　海陬奇遇際風雲一曲高歌唱落嚑自有因緣聨翰墨快傾尊酒共論文　中山水眞知己海外桑麻小洞天未必桃源曾隔世　津只許老漁船曠懷四顧鬱蒼蒼往代冠裳己改裝夙願無妨初願遂共和千載足輝光自嗟身世託浮槎泛宅居然艇作家滄海桑田何足怪不堪腸斷數年華 
　　重光先生鑒尊若七夕吟字跡頗稔是否即我友范雲深君祈賜復鈍根 
 
 
 

Page 10

 
 
   
 
