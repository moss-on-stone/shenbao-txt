# 1904 - 361 - 4911390

 

Page 1

 
 
[濟良分所募捐啓] [  申報館協振所謹告]  
　　虹口濟良所專收妓女之受虐含寃從良莫遂者飲食教誨一年之後俟其性情純淑爲之擇婚誠哉意美法良也祇以僻在虹口妓女赴訴殊多不便所中耳目亦覺難周現由華董嚴筱舫朱葆珊施子英沈仲禮徐雨之任逢辛周金箴陳潤夫曾少卿蘇寳森席子佩汪漢溪諸君設分所於四馬路事當倡始經費浩繁伏祈海内紳商慨解仁囊源源捐助俾無數受虐含寃之女子得出火坑幸甚禱甚捐欵請交本館恊振所隨時掣奉收條肅此佈聞伏祈慈鑒 
[勸捐濟良所經費說]  
　　上海自闢作通商口岸人烟之秱密巿肆之殷繁口盛月增於各省商埠首屈一指其寓滬之富商巨賈達官貴人服用豪奢幾視錢財如糞土是蓋聚東南數省之菁華成中外一家之盛事寰區樂土固無有逾於此者矣各省偶值水旱兵戈民罹災害則官紳莫不馳書告急藉募巨金溯自光緒初元晉豫太無飢民相食滬上籌振各善士募捐欵項解赴災區民慶更生頌聲載道其後川陜閩廣燕齊各省凡遇凶荒有募必應曩歲北省拳匪肆亂上海設救濟善會以拯被難之民各處善士踴躍捐輸毫無吝色此次俄日戰起萬國紅十字會捐項尤紛至疉來數十萬金咄嗟立辦皆由各省大吏登高而呼故能遠近紳民聞風興起是則中國二十一行省凡有急難無不恃滬上一隅地爲足養欲而給求嗚呼可謂盛矣雖然聖人有胞與之說佛氏有普濟之願蓋欲億兆人民合男女良賤而無不得所也數十年來各大善士之籌辦捐欵誠可謂盡心竭力畛域不分納捐者尤不惜縮食减衣以餘欵藉充善舉彼其人非皆存痌瘝在抱之誠曷克臻此哉特是馳念於僻遠之方而忽略於耳目所及舍近圖遠僕頗疑之夫所謂耳目所及者何蓋卽滬上各被虐之妓是也說者謂滬江一埠妓女之數多以萬計其中等級不齊而爲至苦之境則一公堂規例雖妓女一經投訴卽可發入棲流所爲之擇良婚配俾脫火坑然龜鴇防範甚嚴豈有可乘之隙曩者西國女士包意貞氏在美租界虹口設立濟良所俾受虐妓女可以投入其中然僻在一方彼小妮子何從得此門徑包意貞氏因又在四馬路另賃房屋數椽作爲分所擇於前日開辦惟開辦及常年各經費爲數不貲苟非有人慷慨捐輸其何以爲持久之計或曰自來水旱兵戈之易集捐欵者爲各災民困苦顛連不啻水深火熱耳若滬上之妓女起居奢華服飾炫耀較之災民幾有天淵之殊何可與之相提並論是誠所謂知其一而不知其二者矣夫災民所苦者不過飢不得食寒不得衣耳殘酷之事則尚未聞也若小女子一墮入龜鴇之手朝夕鞭撻慘難勝言其下等妓女風露涼宵街頭鵠立飢寒之苦亦復備嘗弱燕雛鶯安得不視與哀鴻一例况此等女子家中苟稍可温飽亦安肯入於妓院之中大半皆由蟻媒奸棍向荒歉之處以賤價輾轉興販而來家中人所得甚微而流爲下賤生涯遂致受苦終身無由脫離孽海是則推原其始未必不因水旱兵戈之故以致受此折磨倘得好善君子慷慨解囊多捐經費俾所中各事可以逐漸推廣凡被虐之妓女皆可劉養民中令得出水火而登袵席其爲功德或較之施衣施粥而轉有加增彼勇於爲善者其亦聞此言而有動於中乎至於所中辦理此事宜呈請中西各官明定章程凡妓女賣娼必先將姓名來歴詳細呈報并須向所售之女當面詢明願否操此賤業如其願也則給與憑照每月又須派人嚴查以免意外之凌虐苟或不願則由所留養爲之擇良婚配如此則虐妓之風雖不能盡絶而千萬無告窮民吞聲飲泣而求死不得者當可抒困苦矣保全民命之君子尚其於此加之意哉 
[本館接奉電音]  
　　昨日九點鐘時京師飛電傳來上諭一道敬謹譯登○十一月二十三日内閣抄奉上諭江蘇鎮江府知府員缺著承璋補授欽此 
[電傳宫門抄]  
　　昨晚九點鐘時京師友人專電告知本館云十一月二十三日皇上召見軍機大臣及棟嘉爾布謝緒璠 
[日占砲臺]  
　　昨歇接日本東京來電云頃得旅順攻圍軍報告謂華歴十一月二十二日午前八點鐘時我軍進攻二龍山及松樹山兩砲臺至午後七點鐘時我某師團遂占領二龍山砲臺全部 
[日得砲臺]  
　　昨日午後駐滬日本總領事小田切君以華歴本月二十三日東京所發官電見示内開頃接旅順日軍公電稱禮拜三午前十點鐘時我軍左翼中隊轟毁二龍山砲臺外面圍墻乘勢進攻得卽占據雖經敵軍猛擊我軍一面連發大砲一面堅築防守之具至午後四鐘點時我軍重復進攻旋將敵人安置重砲之地保而有之直逼砲臺之下敵人堅抗片時旋卽棄之而去迨晚七點鐘時二龍山砲臺巳全入我軍掌握矣 
[旅順軍情]  
　　華歴十一月二十日日本東京來電云華歴十月二十日旅順之戰俄軍共喪失五千人然仍誓必將戰至力竭筋疲而後巳刻下陸軍所儲糧草足支持至西歴明年正月若海軍則必不能逾此時矣頃間各項食物其價均非常昻貴俄艦西謂司托波耳依然膠滯淺灘兩舷及舵各有傷痕被圍之俄軍均探望西歴明年三月間得有援助云 
[俄將傷亡]  
　　華歴十一月二十日日本東京來電云頃得旅順傳來確實信息　俄國陸軍提督康特辣仁果業巳陣亡陸軍提督因美諾夫則兩脇折損今方留住病院中陸軍提督司堵瑟爾亦　馬受傷 
[海軍增艦]  
　　華歴十一月二十二日日本東京來電云此間各報紙咸稱今有新艦　艘增入日本海軍隊内　按此　指美國新到之濳水魚雷船五艘也 
[日更軍服]  
　　華歴十一月二十二日日本東京來電云我日海陸諸軍更易軍中服色一事刻巳經政府諸巨公互議大約卽將逐漸見諸施行矣 
 
 

Page 2

 
 
[俄民鼓衆]  
　　華歴十一月二十二日英京倫敦路透電局來電云頃有俄民千餘人會於俄京聖彼得羅堡之柏何洛夫堂討論阻止戰事聚會之日爲西歴十二月二十六號蓋卽西歴一千八百二十五年大革命之日也當時有人當衆宣言倘俄國一日不行君民共主之政則一日必無安靜之望聽者均大加讚稱云 
[俄儒會議]  
　　華歴十一月二十二日英京倫敦來電云頃俄國各大書院教習及著名博學士開會集議聲稱俄國若不改行君民共主之政則一切學問必不能日進疆矣 
[十續練兵處奏定陸軍營制餉章]  
　　營制督練處制督辦東三省曁駐防旗軍由將軍兼攝各行省均由督撫兼攝管理三處整本管營伍參議官○員禀承督辦管理庶務文牘文案○員隨同參議經理文牘隨員○員以文職充當聽候隨時差遣先鋒官○員以武職充當聽候隨時差遣清書○名專司謄錄馬弁護兵長火夫○○○名分當各差　以上員弁兵夫均按事之繁簡督辦酌定人數奏咨立案兵備處總辦一員禀承督辦考核章制曁各營功過賞罰籌備糧餉軍械警務等事參謀處總辦一員禀承督辦贊佐調度策畫并考查中外輿圖形勝等事教練處總辦一員禀承督辦考查訓練兵隊曁審定學堂課程等事三處帮辦提調委員文案清書等禀承三處總辦分司各事按事之繁簡酌定人數一軍之制由第一軍至若千軍每軍兩鎮至三四鎮不等現在民數無多平時暫不編軍遇有軍務再酌量情形奏請編設姑按兩鎮編軍擬制如左總統官一員統轄全軍總參謀官一員贊佐號令參畫機宜一等參謀官二員隨同總參謀官分任計畫諸務二等參謀官二員隨同總參謀官分任計畫諸務砲隊恊領官一員參佐全軍砲隊事務遇砲隊聚戰之時由該員指揮督率工程隊參領官一員參佐全軍工隊事務遇工隊聚用之時由該員指揮督率護軍官一員經理庶務管轄制内弁目兵役執事官一員隨同護軍官分辦庶務一等書記官四員總執法官一員考查全軍法律總軍需官一員籌計全軍糧餉裝服等事總軍械官一員籌計全軍戰具軍火等事總軍醫官一員籌計全軍衛生醫藥等事總馬醫官一員籌計全軍馬匹衛生醫藥等事書記長五員經理文牘護軍官軍需官總參謀官軍械官軍醫官各用一員司事生十五名承辦雜務護軍官軍需官馬醫官各用一名司書生十五名總統用六名參謀官軍需官各用二名砲隊恊領官工隊參領官護軍官軍醫官馬醫官各用一名稽查官一員管帶馬弁護兵弁目三名馬弁三十名護目六名護兵六十名弁兵兩項由總統酌量派隷各員差遣火夫九名分撥弁兵遣用至雜項長夫戰時酌量募用無定額騎馬三十三匹弁目馬弁各一匹　此制係按兩鎮酌設人員倘加至三鎮或四鎮則執法軍需軍械軍醫馬醫等官應增設副員參謀執事文案隨員書記司事清書弁兵火夫等亦按事之繁簡酌量增加 
[商部引見人員排單]  
　　第一排擬正題補保惠司郎中花翎四品銜保惠司員外郎熙彦年三十八歲正白旗滿州進士擬陪題補保惠司郎中三品頂戴平均司員外郎卓孝復年四十九歲福建進士擬正題補通藝司郎中花翎通藝司員外郎胡祥鑅年三十七歲江蘇進士擬學陪題補通藝司郎中會計司員外郎祝瀛元年二十四歲順天監生擬補會計司郎中補缺後在任候選道候補郎中程遵堯年二十二歲安徽官生擬補平均司郎中花翎候補郎中冐廣生年三十歲江蘇舉人第二排擬正題補保惠司員外郎平均司主事邵福瀛年二十七歲江蘇舉人擬陪題補保惠司員外郎會計司主事顧祖彭年三十三歲江蘇進士擬正題補通藝司員外郎通藝司主事魏震年三十六歲直隷進士擬陪題補通藝司員外郎通藝司主事王曾綬年二十九歲順天舉人第三排擬補保惠司主事司務廳司務候補主事力鈞年四十九歲福建舉人擬補通藝司主事司務廳司務候補主事陸長㑺年三十二歲江蘇舉人擬補平均司主事花翎員外郎銜候補主事陸大坊年二十三歲江蘇蔭生擬補保惠司主事候補主事楊壽枬年三十五歲江蘇舉人第四排擬借補司務廳司務四品銜候補主事阮惟相年三十八歲江蘇舉人擬借補司務廳司務候選直隷州知州候補主事景溎年四十歲廂紅旗滿洲進士 
[星傳過潯]  
　　九江采訪友人云欽差大臣鐵寳臣星使於本月十四日由皖垣溯江而上十六日踏勘江西馬當砲臺十七日辰刻至湖口簡閱水陸各營勇會操十八日午刻抵潯甫駐行旌卽帶同隨員六人洋工程師一名至岳師門外察勘上下砲臺旋復閱視續備前軍操法繼又詣金雞坡砲臺察視一周而返十九日辰刻命駕至大校場閱視常備前軍操法及各種武技隨命駕登鈞和輪船迨六點鐘時約同鄂省來迎之測海江清楚强三輪船展輪上駛 
[薄懲漏泄]  
　　金陵訪事人云官塲夙重關防無論何項公文例嚴漏洩之禁省垣現雖設有南洋官報凡遇一應公牘必俟發行之後始得刊登邇來每有緊要公文或由他處遞至省垣或由省垣發往他處官塲中方極秘密而滬上各日報輒巳照錄宣揚日前有南北洋秘密往還之電甫交官電報局卽於次日刊入某日報中電局總辦王鹿峯觀察意必局中人與報館串通頗思從嚴懲治惟一時未能查獲真憑因將在局員司一律開除以示之儆 
[郎官南返]  
　　金陵訪事人云巳故兩江總督兼南洋通商大臣李勉帥在任時與鐵路大臣北洋大臣會咨外部請廢粤漢路約旋委直隷候選郎中張部郎通典前往京師並投北洋衙門公幹兹巳事畢於本月十五日返旆白門趨督轅謁見署督周玉山制軍禀陳一切 
[鄂購雷船]  
　　漢口訪事人云湖廣總督張香濤宫保近在日本訂購魚雷船數號并擬在鄂剏設魚雷學堂俾得造就人材藉供驅策 
[寓兵于農]  
　　重慶訪事人云府尊張振之太守擬假渝城南紀門外嘉陽公所爲團練訓習廠招集各鄉農民勤加訓練卒業後各遣回鄉籍充團勇教習是蓋師古者寓兵於農之意也 
[監司鞫盜]  
　　寗波訪事人云前者浙江鄞縣所轄横溪汛朱郭二外委拿獲盜匪陳福音等若干各解經提憲吕道生軍門升坐提轅會同寗波府知府喻庶三太守鄞縣知縣高子勛大令城守營守備項守戎逐加研訊各盜俱供認不諱遂還禁縣獄一面會銜電達撫憲聶仲芳中丞旋得撫轅覆電委寗紹台兵備道高嶼卿觀察詳細覆勘本月某日觀察飭提各盜至案訊鞫之下所供如前乃飭仍前覊禁聽候申請中丞核示施行 
[劣弁逞刁]  
　　姑蘇訪事人云前者撫憲端午橋中丞訪拿青浦縣朱家角賴姓一案牽涉縣署勇目許老三卽前署太湖恊許鼎臣恊戎之姪有得賄縱梟情事因嚴飭青浦縣田春庭大令將許解省交蘇州府知府許子元太守訊懲許刻意逞刁一味推諉太守以許雖無得賄縱匪實迹然辦理緝捕究有不實不盡之處爰擬記過二次停委二年業巳詳請上憲核示矣 
[寗巿窘况]  
　　金陵訪事人云此間每届歲闌銀根輒緊今歲甫交冬令卽巳短絀異常推厥原由蓋緣織造署　裁民間各　坊　坊又 
 
 

Page 3

 
 
緣絲經價昻銷場大减北路兼之俄日事起牛莊營口等處估客不復購辦致停機罷織者十有二三至本月中旬銀根愈緊轉瞬年關將届更不知艱窘若何也 
[穗石留題]  
　　廣州訪事人云日前有盧葉兩商人請將省城堤岸改歸商辦每年願報効洋銀二十萬元所得地價官得四分商占六成當經藩司行局核議未准嗣兩商又願加洋銀一萬元地價則官商各半藩司據情由禀督憲岑雲帥行轅雲帥電令禀商撫憲聞撫憲　不以改歸商辦爲然大約此事不免中止矣○新寗縣境盜匪猖獗刧掠頻仍日前羣擁至四九圩殺害民人四命西寗縣境沙布坦亦有殺人割耳之事種種殘慘不堪言狀嗣由團勇將余某等二匪拿獲解縣倘能嚴以懲之亦足梢抒地方之害也○陽山縣境土猺錯處土産以杉木爲大宗商人多由水路運赴東西兩省每歲可得十三四萬金近年巨材漸少價亦漸貶查核去年之價僅七八萬金矣 
[平山屐響]  
　　揚州訪事人云本月初九夜三鼓時南門外新河灣鎮周姓油坊不戒於火時適風勢甚猛頃刻上炎幸鄰人帮同救熄然巳燬房屋兩進并斃三頭矣○揚屬卲伯鎮瀕臨大湖向爲私梟出没之所值兹冬令被刼者時有所聞本月某日之夜若輩又蜂擁至楊恒泰米行肆行搜掠行中人畏其兇横聽客所爲迨次日始開列失單恊同地保投縣禀報 
[麋臺雪意]  
　　蘇州訪事人云吳縣人胡鑑二年逾古稀向以兵販地基爲業當靑陽地開闢商埠時紏同某某等數人揑造契據冐稱地主售去無主之地若干後經人查訪詳明具詞投空吳縣署縣主某大令飭差嚴緝胡知事不得了揑報病故朦請將案註鎖近復與城中孫姓及某甲等人爲人抵押房屋因有不實不盡之處被某姓盡發其覆吳縣主李紫璈大令勃然震怒飭差拘案研訊禁押聽候查檢前案一併重懲○有張小春林者專事私刻圖章揑造契據爲鬼爲　騙詐人財迭經人控諸長元吳三縣署幾乎案如山積近因揑造許姓屋契向某姓抵押洋銀六百元經某姓控諸吳縣署縣主李紫璈大令准詞飭差嚴緝張避匿某友家本月某日忽患急病友急遣人送歸甫入門卽溘然而逝當經縣差據情禀復大令遂將案註銷○浙西南潯鎮人邢姓素饒於財近因各鄉鎮梟黨横行携家避至蘇省購得花駁岸某姓巨厦翬飛鳥革氣象萬千本月望後某夜忽有巨竊踰垣而入潛至内室竊去女帽一頂上綴珠翠約值一萬四五千金其餘衣飾亦值萬餘金當卽開單投報吳縣署縣主李紫璈大令立卽馳往履勘嚴飭差捕赶緊跴緝務期人贓並獲 
[上海官場紀事] 　 
　　商部郎中時楚卿部郎籍隷揚州昨日因公來滬先赴道轅拜會蘇松太兵備道袁海觀觀察繼至上海縣署投刺縣宰汪瑶庭大令延入花廳茗談良久而别○昨日如皋縣知縣胡受卿大令廷琛因公至滬甫卸行裝卽趨詣道轅謁見道憲袁觀察旋復至縣署投刺拜會縣主汪大令延入花廳互談良久而别○滬南二十三七鋪保甲巡防局委員盛雨村二尹兹奉上憲檄署華亭縣典史昨日接奉札文卽趨詣道縣各署禀明擇吉十二月初旬某日赴松履新 
[覆究謗書]  
　　前者本邑英界時中啓文鏡今東大陸書店所售警世鐘一書一味謗讟洋人事爲捕頭所知派五十四號西探馬克濤帶同華人將時中夥潘揚全啓文夥王振楷鏡今夥茅伯樹東大陸夥陳吉孚等四人解送英洋等國租界公堂禀請讞員黄耀宿司馬訊究昨日午前九點鐘時英總領事署繙譯海軋士君命駕詣公廨偕司馬升堂覆訊潘等四人由保人交案程延律師李楠芳投案伸辯潘王茅延律司愛禮司投案申辯五十四號西探馬克濤禀稱當時查得此書有毁謗洋人之語是以帶同華人山東路啓文社購得十二本河南路鏡書局購得一本至啓文社時王姓卽將部據請查稱係時中夥潘錫全寄售詢之時中則稱由鏡今書局交來及問鏡今則謂東大陸程吉孚所托傳程詰問稱由日本寄來共五百四十部現巳將次售罄愛律師問捕房應禁之書共若干種馬克濤稱不知其數惟遇有違　事理者卽須查禁李律師問馬克濤曰爾知東大陸係何人所設答稱由程開設李律師曰不然此局向爲劉姓所開至七月始程盤下有據可證今程在局中職司發書及爲小報館收取帳目由謝姓所薦並非執事人其舊主早經他往矣司馬商之海君著將潘王茅程仍交原保人保出聽候判斷 
[英界火警]  
　　前晚十二下鐘越二十五分時英租界芝　路錦華里第十九號門牌高易洋行經理房租人周明山家無端火起瞭望臺上望見急鳴鐘告警救火會西人相約驅水龍馳至竭力救熄然巳殃及左右鄰二家共燬房屋三幢矣一 
[閘北火警]  
　　前晚十二下鐘越二刻時新閘大王廟路第三十號門牌公泰煤炭店忽兆焚如迨經救滅巳焚　二十九號三十一號十八號十九號樓房四幢矣 
[上海縣署瑣案]  
　　英租界後馬路森康錢莊執事人陸福咸與北石路某鹽夥胡大德之妻趙氏有私被胡　斃報經　　汪瑶庭大令蒞騐屬實飭卽備棺收殮旋由英美等國租界公廨讞員黄耀宿司馬飭探將氏拘獲送縣前晚大令升堂研訊氏供本年三月某日小婦人始與陸往來至本月十四夜來續舊驩被夫所見持刃窮追隨在門前戳斃小婦人自知不合叩乞施恩大令飭釘上脚鐐交官媒收管一面飭拘胡到案訊辦○前有某省候補知縣鮑大令某之婦沈氏控夫姪鮑　仲騙去珠翠金玉器值洋銀三千餘元等情業經大令研訊飭將　仲押追前晚飭提覆訊援仲供小的前向叔母沈氏借取各物擬卽質銀開設店鋪旋被友人設計謀吞兹者友巳遠颺叩求寛限料理大令怒甚飭責四百板釘鐐收禁外監○昨有李榮甫者投縣呼寃大令訊詰之下供稱小的原籍徽州某邑光緒二十三年　同鄉胡吉仔合資購得治下淘沙塲舊屋若干椽出賃與人胡欺小的懦弱霸收租值巳歴有年向索不睬卽小的所墊修屋費亦不認償爲特叩求提訊大令准之○本埠乾元裕字號被鎮江通商銀行夥尹稚山倒欠數十萬金經鐵路大臣盛杏蓀宫保札飭蘇松太兵備道袁海觀觀察委籌防局員魏蒓塢司馬前往鎮江查訪並飭丹徒縣提追丹徒縣某大令尹早經物故因將司帳人王裕卿押解上海縣署縣主汪瑶庭大令飭發縣丞署看管昨日丹徒縣續獲司事人張和仁押到解縣請歸案訊辦大令飭發典史署管押聽候提案訊供 
[浦東保甲總巡局紀事]  
　　浦東祥生船廠執事人某甲函送竊取廠中鐵料之王人鍾來榮陳阿鶴二名至保甲總巡局總巡謝岳松明府訊究之下判令各責二百板枷示廠前○江海關水巡捕在浦江中邏獲竊取杉板船上器物之小竊陳瑶其解至保甲總巡局總巡謝明府研訊之下判令重責五百板枷示碼頭○湖北人吳大有吳大年肩荷私鹽求售被江海關巡江吏梅羅拘入保甲總巡局總巡謝明府帶案訊供判令笞責枷號 
[訂正昨悮]  
　　昨報譯登俄皇變法一則其中第五條下被手民遺去六修訂禁制教會之律一句至六應改爲七七應改爲八特此訂正以釋閱者之疑 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續綠江南商務局禀復籌議設立商品陳列館及商業學堂經費辦法房屋建置情形禀]  
　　一曰經費伏查東西各國所有商品陳列所曁商學堂等其規模制度之廣狹高下旣各不同其經費之繁簡豐省亦不一致大抵其地商人智識愈高則陳死之品與學堂之科學愈精而其費用亦愈繁巨職道世珩去歲赴會日本曾留心考察見其大阪之陳列所與商學堂等巳不同於神户而東京又異於大阪此可知二者設立之程度視其地商人之程度以爲淺深而二者所需之經費又視程度之淺深以爲多少蓋通例也夫以中國今日商人之程度誠未能與各國相衡然以江南地大物博貨産豐饒素爲中國商埠首著之區則一旦設陳列館立商學堂如憲示所謂利導教誨因人地之宜以擴吾商民之智識者其程度固未可苟安於簡陋其經費尤未能少靳其錙銖今者雖議陳列館暫由近地物産入手以待陸續擴充商學堂暫由普通豫備入手以待漸趨高級而且兩處聯居一室所需員司物品彼此旣可通融其外又與附於本局之機器工藝局商學堂商會等櫛比相連凡此研究商品之員司科學應用之物品以及房屋機器用具等無不可彼此交相資助其辦法旣較爲簡便其經費當亦可更爲節省然而此外仍有節無可節省無可省之欵如陳列館則蒐集物品之費庋列裝飾之費以及研究管理員司等薪食雜用之費學堂則購致專科書籍圖畫儀器之費教授管理員司生徒等薪食之費以及本堂器具用物雜用等之費綜計兩處種種所需非有實在可指之的欵以爲常川之經費則不中以供兩者開設舉行之用司道等通盤籌畫核實估計兩處用欵大數擬乞憲恩核准批飭准於司庫所存銅圓贏餘項下按月動撥銀二千兩給發本局承領作爲商品陳列館曁商業學堂兩處常川額支之經費由本局按月動用支銷據實開報有此源源接　之的欵乃足以備利導教誨之資乃可以言切實舉行之事司道等謹當格外撙節核實度支總使款無虚糜事有實濟以期無負憲臺振興商務慇慇之至意又開辦之始經營爲極繁難而綢繆尤當於預除兩處房屋巳經開工建築外如陳列館所用庋列物品之器具研究化分物品之儀器學堂所用專科書籍儀器器具以及兩處所需各器具用具或需購諸外國或需早日製造均非倉猝可以措辦且兩處所需研究商品之員司曁科學教授之教習均須聘用留學外洋商工各大學畢業生其關聘之金舟車之費尤不能不早行籌定寄送斷非臨時可得者司道等籌及開辦情形竊以爲其費用固較平時爲繁其措施尤不能不先時而集爲此擬乞憲恩於所需經費核准後卽飭自十一月起動撥開支給發本局承領俟至明春三月以後本局建築工程旣完各事亦能齊全卽以此數月額支之經費爲兩處開辦應用之經費庶於兩處措辦旣可從容而免臨時竭　且於一切設置可求完備而免臨事延　此籌經費者一也[  此文仍未畢容再續登]  
[上海保甲巡防局紀事]  
　　粤人陳竹君在本邑南巿新馬頭開設土行數年前曾央榮陸氏向素識之朱奚氏告貸洋銀一百元立契繕摺按月取利近向索取掯不付給控經十六鋪保申巡防南局委員賈礎玉參軍飭地甲調停阪日歸楚○奚毛毛扭妻弟談文華至十六鋪保甲巡防南局訴稱小的之妻被伊誘回掯留不放局員賈參軍著談速卽送回交奚收領 
[馬路工程局案]  
　　本邑南巿元興錢莊執事人胡仲章扭其夥張逸生至捕房訴稱伊　通馬其生金阿四私刊本莊圖章鈐於僞　條下向人冒取洋銀一千四百元瓜分使用捕頭將張解至馬路工程局總辦翁子文太守倩　讞委員黄衡堂二尹研訊胡供馬係南芳　烟館值堂人金係南芳園門首賣水果人由張串令冐取洋銀一千四百元事後俵分馬得一百八十元金得九十元求恩一併究辦張供此事係朱春山及林姓所爲現均避去馬金供認各分得洋銀五十元二尹命暫行管押限五日内交到朱林 
[南巿捕房紀事]  
　　日前浦東朱姓祖墳失去柏樹十三株昨日墳丁陸永生在馬路旁萬豐樹行内查獲原贓報知捕房捕頭令傳行主到來解送馬路工程局禀請總辦翁子文太守訊究○前日八十六號華捕楊萬源與南馬頭某鐵店夥蕭掌生旋狗郎二人口角互毆致失去對時表一枚訴請捕頭拘到蕭施押候解送馬路工程局禀請總辦翁太守訊究 
[英美等國租界公廨晚堂瑣案]  
　　前者游嘉賢控王福生等盜賣油花等情迭經讞員黄耀宿司馬升堂研訊迄未了結前晚司馬飭差傳吳國祥時仲康朱文藻曹雲士之抱呈張六覆訊游投案訴稱此案自奉諭之後王竟避匿不見叩乞究追時供游租屋時央小的介紹及至成交始知此屋原係王福生所租計此屋在鐵路北首王家宅共八幢每幢月需租價洋銀八元止繕租摺一扣並未立據後因私錢破案當卽退租餘事小的實不知悉吳供小的係揚州某邑人向在南巿訓蒙去年八月與棉花掮客陳少卿爲江北郭俞陳三人購定王處油花二百零四擔每擔價銀五兩四錢共銀一千二百零一兩六錢當時銀貨兩交毫無瓜葛另有别故不得而知朱供小的係寳山縣人在鐵路左近開設順興鞋店與游素不相識去春游妻至小的店内工作自此與游漸稔迨五月十九日游妻伴同曹王至小的處央小的作保並留存銀票五百兩稱因游欠曹銀一百十兩倩小的代出本號期票至期曹交還本票隨將所留五百兩之票取去從此兩無芥蒂至王盜賣之事小的並不與聞張禀稱曹患病沈重不能赴案故命小的代質至此案細情小的毫不知悉司馬飭差補提王仁昭李金生質訊○恒義公司經收房租人陳子香遣抱呈陳升控王仁貴等私盤新鼎陞客棧等情前晚司馬提王及應錫三朱松林研訊陳升禀稱此案前奉訊供王等並未央人向小的主人調處爲此呈請比追王供小的在寳善街開設新鼎陞客棧曾出資本洋銀三百五十元尚有應及王仲子陳子香三人共湊銀二千餘兩公舉朱司帳每月新水洋銀七元後以虧耗不支遂於今年六月十二日盤頂與人在法界鴻運樓酒肆定議應供小的向在憲署前開設瑞興押鋪係新鼎陞　股東先後共交出資本銀一千一百五十兩當六月中盤去時並不在塲故盤據上未經簽字王仲子現亦不在滬上朱供此棧原由小的司帳惟帳簿都在王處司馬謂朱曰爾爲司帳人而將帳簿交與他人有此理乎喝令重笞二百板朱猶狡賴不承司馬飭暫還押王仍交原保人保去應陳著於覆訊時投案備質○曹德忠控朱桂生冐認妻子楊氏一案前晚司馬飭提在押諸人覆訊判令曹及楊林生各出洋銀五十元爲朱另娶之費各自其結呈案備查 
[英美等國租界公堂瑣案]  
　　包探趙銀河禀稱前者妓女金媛媛　某狎客喚至某處侑　行經湖北路突被歹人陳財寳陳阿坤攫去約值洋銀二百五十元之珠花一枝報由小的拘獲詰知珠巳拆卸將其中四十八粒售與孫小弟因連孫解案請究惟贓未弔齊請准帶回詰問襄讞委員孫耳三明府商之美總領事署繙譯官安立德君著將王陳及孫交趙探帶去○某　主吳阿金雇髹工顯杳生油漆房屋碰碎化瓶朋值甚鉅索償不允因將工價洋銀七十餘元扣留顧不服除去門外所懸銅鐫之西字招牌報日包探陳金標拘獲解案顧供小的因吳不給工銀故取招牌作抵明府判責一百板著吳算還工價○甬婦張沈氏被同居之胡有谷行竊銀臂釧二隻並銀鎖片等仵報由包探劉阿炳拘案請訊胡不認行竊氏供家中並無他人出入此事必胡所爲今者胡巳願償洋銀二十元叩求明鑒明府著胡如數償銀倘不遵依押候覆訊○積賊　 
 
 

Page 10

 
 
小弟掩入何怡豐並俞姓妓院行竊呢夾馬褂並絨衫銅水烟袋等物報經包探竇如海拘獲弔到原贓解案請究明府判責一百板贓給　俞分别領去○吳金元暫寓寳善街某小客棧内被同寓之鍾奎林竊去海虎絨馬褂及棉坎肩棧中傭婦某氏自言目見其事因訴知包探劉光震將鍾拘獲詰知贓巳付質搜其身畔藏有質劵數紙洋銀八元遂於昨日解案鍾狡展不承明府飭將身畔搜出之洋銀給吳領去再責手心二百下取具嗣後不再爲匪切結存案備查○包探顧阿六解陳金山至案禀稱此人曾在戴生昌局某小輪船上行竊李詠相高紹杰等衣物　李高控諸原籍平望巡防局局員某老爺訊知犯事處在上海交戴生昌局中人帶回送人捕房小的搜其行李中有鎖匙數十枚是以解請究治拔維　洋行夥莫梅卿投案聲稱上月初二日有友乘戴生昌局某小輪船往某處曾在船上失去袍套二副洋銀二百三十八元聞其時陳亦在船恐伊所竊求准附追明府飭將陳押捕房二月一面飭探嚴查○前者紀廣甫控陳紹川誘領妻子袁氏往崇明縣　斜角鎮串同沈達清烏鳳鳴紀　宗賣與盧安鎮倪仙橋家等情讞員貲耀　司馬訊供之下派差恊探前往移提昨日差探將紀解案禀稱小的等奉諭至崇明僅獲紀一人其餘尚須補提明府准之隨著將紀帶回捕房押候提訊核 
[法租界捕房瑣案]  
　　馬夫方阿根錢阿根高連生串竊某姓家衣物報經包探查獲弔到原贓解奉讞員陳楚生大令訊明飭將高押候查辦方錢各枷號一個月期滿責釋○小偷陳三寳行竊某姓家木板一方被失主拘獲送案大令著笞責一百板○小工張德生李蘭生行竊太古洋行貨棧中生鐵一塊被巡丁查獲送案大令著各枷號三日發馬頭示衆期满責釋○王連生朱華德華阿榮三匪人攫取途人衣服經某號巡捕追獲解奉大令訊明著各枷號半月期滿責釋○偷兒項仁德借宿某小客棧行竊同棧客某甲衣服報捕查獲弔到原贓解奉大令訊明著責二百板○流氓陳小弟林阿根向途人訛詐被包探拘獲解奉大令訊明著枷號五日期滿責釋 
[美租界捕房紀事]  
　　前晚僑唐茂海路第一百九十九號門牌屋内之蕩婦王李氏被所私浪子某甲將其子衣服臂釧悉數騙去無一留存遂披發號咷奔投捕房呶呶聲訴捕頭令自投公堂具控○昨日某號傭人宋全郎等曳車載貨至茂海路二十號門牌某洋人家門外撞壞洋人所用之細輪東洋車致被二百七十八號巡捕拘入捕房旋由號中執事人張子西到來願償修理費若干捕頭乃令從寛釋出○昨農梁上君子李德三不知在何竊得衣服携至百老匯路某押鋪質錢　爲包探錢榮堂所見連贜帶入捕房捕頭令押候查明失主姓名然後解送公堂禀請讞員黄耀宿司馬懲辦○昨晨僑居鄧鐵路第五十四號洋房之西人某甲投報捕房稱前晚被賊竊去脚踏車一輛捕頭令某包探留心查緝 
[邗江官報]  
　　初七日張鹺尹汝清柔南掣查空差丁分轉乃鎔鮮回孔涵卡初八日署東台縣劉大令永濤卸事回省許分轉念祖由高梁句來初九日陳鹺尹　　委南　鹽秤差分發大使任鹺尹毓妯直隷人禀到初十日揚分轉葆鈞辭回高　　　程鹺尹堂鈺委吳家集卡鄭鹺尹　動委牝鹽新轉虎字營管帶徐　戎實山公幹到揚十一日彭分轉世祺由舊港差騐次來棠鹺尹　堂委三場緝私諸鹺尹世　　赴　　吕鹺尹　鳴准北來徐州鎮劉鎮軍青煦遇揚十二日彭分轉世祺奉赴金　公幹陳分轉廷輝委舊城冬防差北批騐袁鹺尹　　禀到十三日李觀察有槼抵揚公幹李分轉脩　委修美倉工程　　鹺尹　森辭回六漫閘卡黄大令國華　鹺尹母學問　京餉差項鹺尹兆　委李家橋卡十四日胡分轉充國巡委警營提調差十五日王分轉家棟委王　渡卡海分司　分轉到揚 
 
 
 

Page 11

 
 
   
 
 

Page 12

 
 
案所有開辦四川官報以端風氣而息謡惑緣由理合　摺具陳伏乞皇太后皇上聖鑒訓示謹奏奉硃批該衙門知道欽此 
[調署四川總督錫奏爲籌解本年協甘四批新餉以邊隱摺初七日]  
　　頭品頂戴調署四川總督閩浙總督奴才錫良跪奏爲籌解本年協甘四批新餉以顧邊陲恭摺具陳仰祈聖鑒事竊前准户部咨開光緒三十年分協甘新餉四川原撥銀九十八萬兩議减銀七萬兩實應解銀九十一萬兩於二十九年十二月底赶解三成三十年四月底再解三成其餘四成統限九月底掃數解清嗣又奉文於减撥七萬兩内提銀五萬兩解交雲南以作銅本及鐵路購地之用各等語查川省應解三十年協甘新餉業巳解過三次並雲南銅本鐵路經費共銀五十五萬兩又因川省災歉頻仍庫儲奇絀經奴才奏诅將本年甘餉展緩二成各在案兹據布政使許　度詳稱現復竭力湊集别馬支剩銀七千八百兩兵馬建曠銀二千兩武職養廉减成銀二千七百兩養廉截曠銀一萬五千兩文職養廉减成銀一萬三千兩養廉截曠銀五百兩官運局癸卯綱稅羡截釐銀六萬兩三十年捐輸銀一萬九千兩共銀一十二萬兩作爲光緒三十年四批恊甘新餉於本年九月十三日發交商號承領匯赴甘肅藩庫交納以濟要需所需匯費銀兩在於釐金項下支給作正報銷等情詳請奏咨前來奴才覆核無異除分咨查照外理合恭摺具陳伏乞皇太后皇上聖鑒謹奏奉硃批户部知道欽此 
[調署四川總督錫等奏爲留川差遣巳革提督在營積勞病故擬懇天恩俯賜體恤以勵戎行摺初七日]  
　　頭品頂戴調署四川總督閩浙總督奴才錫良調署成都將軍荆州將軍奴才綽哈佈副都統銜駐藏幫辦大臣奴才鳳全跪奏爲留川差遣巳革提督在營積勞病故擬懇天恩俯賜體恤以勵戎行合詞恭摺具陳仰祈聖鑒事竊據打箭爐直隷同知劉廷恕等禀報分統續備右軍留川差遣巳革提督丁鴻臣在營積勞病故等情前來查丁鴻臣自咸豐十年投効楚軍轉戰安徽湖北山東陜甘新疆等省疉著功績前督臣丁葆楨知其材調留川省委統防軍歴任督臣皆倚重之並經奏署提督總兵篆務先後剿平各邊夷匪曁内地匪亂積功尤多二十六年統兵入衛扼守山西韓侯嶺蒙恩以提督交軍機處存記並賞給頭品頂戴旋被言官奏叅經前署督臣岑春煊查明並無逗留各節惟屢被叅劾聲名自係平常奏請革職奴才錫良以該革員勇略素優老於戎事且被叅後深知愧奮亟圖立功自贖奏請留川差遣奉旨允准在案本年檄委分統續備右軍駐防雅州府迤邊一帶嗣因奴才鳳全遵照前奏募勇進紥察木多先飭該革員在打箭爐添練新勇以爲後路更番接應之師並沿邊察看夷情運道該革員感激馳驅備極勞瘁感受暑瘴牽動舊疾病故邊外營次身後尤極蕭條奴才等伏維該革員自卒伍荐擢專閫効力行間者四十餘年遠戍邊陲以死勤事核其被議之案亦尚無實在咎戾際此綢繆邊策整飭戎行合無仰懇天恩俯准將巳革提督丁鴻臣開復原官並飭部照立功後在軍營積勞病故例從優議恤以示矜憫而資鼓勵出自高厚鴻慈所有巳革提督在營積勞病故擬懇開復議恤緣由除將履歴咨部外謹合詞具陳伏乞皇太后皇上聖鑒訓示謹奏奉硃批著照所請該部知道欽此 
[調署四川總督錫奏爲川省上年徵收地丁等項並本年新賦徵完各數目摺初七日]  
頭品頂戴調署四川總督閩浙總督奴才錫良跪奏爲川省上年徵收地丁等項並本年新賦徵完各數目恭摺具陳仰祈聖鑒事竊各省每年完欠錢糧例應隨奏銷時核實具奏四川省每年額徵地丁錢糧屯租等項銀六十六萬九千一百三十一兩六錢六分八釐零遇閏加徵銀二萬三千二百九十九兩五錢八分二釐零隨徵一五火耗銀一十萬三千五百九十九兩五分四釐又一切雜項稅課銀三十三萬二千一百七十二兩六錢八分八釐零正雜總應徵銀一百一十二萬八千二百二兩九錢九分四釐零内除夔關短收雜稅銀一十六萬七千八百八十四兩六錢七分九釐穆坪堅叅士司免納草糧折徵及馬折銀五十四兩六錢六分六釐零實該徵完正難等銀九十六萬二百六十三兩六錢四分八釐零又額徵米豆一萬三千四百五十四石七斗八升三合五抄光緒二十九年分地丁正耗等項先徵完銀七十四萬一千五百五十八兩一錢七分零續徵完銀五萬四千四百七十二兩一錢三分五釐零雜項課稅徵完銀一十六萬四千二百三十三兩三錢四分二釐零米豆一萬三千四百五十四石七斗八升三合五抄以上錢糧均於奏銷前埽數全清並無蒂欠其三十年分額徵數目現巳徵完地丁正耗銀三十四萬九百六兩八錢九分四釐零内除多支祭　官俸等項銀六萬七千五百四十三兩四錢零外實解藩庫銀二十七萬三千三百六十三兩四錢九分三釐零其餘未完各種銀糧應俟催徵掃數歸入下届奏報據布政使許涵度查造清册詳請奏咨前來奴才覆核無異除將清册咨部查照外理合恭摺具陳伏乞皇太后皇上聖鑒謹奏奉硃批户部知道欽此 
[調署四川總督錫奏爲懇恩俯准將該員黄關同給予遇缺儘先補用片初七日]  
　　錫良片再據布政使許函度詳稱查定例官員歴任交代無虧短遲延者准該督撫保奏試用候補人員准其請至遇缺儘先補用等語兹查四川現署渠縣知縣候補知縣黄關同歴署永寗宜賓新寗等縣各任内經管一切正雜錢糧倉捐各欵均係依限接交清　並無虧短遲延核與保奏之例相符具詳請奏前來奴才覆查無異合無仰懇天恩俯准將該員黄關同給予遇缺儘先補用以示鼓勵除取具該員履歴送部查核外理合附片具陳伏乞聖鑒訓示謹奏奉硃批著照所請該部知道欽此 
[廣西巡撫李奏爲所遺桂林府同知員缺係内地腹俸選缺廣西現有應補人員應請扣留外補片初七日]  
李經　片再據布政使張廷燎詳報卸養利州知州簽分桂林府同知蒲讓卿於光緒二十九年九月十八日病故等情前來理合附片具奏伏乞聖鑒敕部查照開缺所遺桂林府同知員缺係内地腹俸選缺廣西現有應補人員應請扣留外補膈併陳明謹奏奉硃批吏部知道欽此 
 
