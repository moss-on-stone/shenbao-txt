# 1906 - 109 - 4911859

 

Page 1

 
 
   
 
 

Page 2

 
 
[中國圖書有限公司緣起代論]  
敎育者國民之基礎也書籍者敎育之所藉以轉移者也是以數千年之國髓傳於經史五洲各國進化之程度僉視新書出版之多寡以爲衡今者科舉廢學校興著譯之業盛行羣起以赴敎育之的然而書籍之不注意何也 
書籍之組搆由於編輯由於印刷由於發行而後乃得流傳於世是編輯印刷發行者所以組搆而成書籍者也故編輯印刷發行之權在我則組搆書藉之權在我而敎育之權亦在我編輯印刷發行之權在人則組搆書籍之權在人而敎育之權亦在人夫今之愛國之士動曰保國權今之談國權者動曰保敎育權然而書籍所出之編輯印刷發行書局之不注意何也 
夫今日編輯印刷發行之書局未嘗無有也然而挾資本之最大者則非我本國人且聞非我本國人者又將更挾其更大之資本以經營我書籍業而我之書籍業者又皆資本薄弱而不能統一夫太可以兼小强可以并弱我人競競焉以求編輯印刷發行書局之發達以鞏護書籍而保敎育之權然而設立統合編輯印刷發行事業之不注意何也 
夫敎育權之宜鞏護書籍之宜視爲重要編輯印刷發行事業之權之不可旁落今日所已知者也資本弱小之書局之必被强大者所兼并他日所必至者也然則我人何勿早自爲計乎早自爲計則上可以保國權下可以免侵略中國圖書公司之所以發起者以此 
　附招股章程 
一本公司以鞏護我國敎育權驅策文明之進步杜絶外人之覬覦消弭後來之禍悉爲宗旨　一本公司係中國人公衆創辦不入外國人股本故定名曰中國圖書有限公司　一設編譯部編譯精良適用之圖書敎本以發本國人之愛國心增進學界之幸福　一設印刷部改良印刷上之各種工業以圖美術之進步卽以收回利權杜絶障害（吾國應用之精良印件歷來取之外洋不第爲絶大之漏巵且生種種之障害） 
　一設發行部推廣銷路分利益於同業集合圑體聯絡各埠聲氣以保全我國書商應得之利益且俾外人無播謬種於吾敎育界　一設收支部各部除零欵外所有銀錢皆總於此部并以爲前三部之總機關　一設總局於上海編譯印刷两部應於租界以外購地建造地價旣屬便宜房屋亦可寛廠發行收支两部設於租界内交通便利之處并於南北繁要各埠逐漸添設分局期遍各行省而止惟分局專管發行如有合宜之處亦可酌設印刷部惟編譯收支两部不得分設以一事權而節繁費　一本公司擬招股本銀圓一百萬圓每股銀十圓合成十萬股先收五十萬圓作爲有限公司　一凡附本公司股分者請將附股人姓氏籍貫居址詳細開明連股本送交代收股分處掣取收條以便换取股單股本交上海黄浦灘通商銀行代收　一凡係書業同行有願附本公司股份者如滿五十股本公司卽認爲特約販賣店予以特别利益外埠同行亦照此條辦理　一西例公司有紅股名目今本公司仿照辦理另設紅股二釐半（卽十萬股另塡紅股二千五百股）以酬創辦招股之勞（假如經售一千股卽給以紅股二十九股若經售股票係屬畸零亦可與人合并湊領）此項紅股在公司股本之外　一股本於四月初一日開收至六月三十日截止逾期不收如期内股額已足隨時登報停止有因道遠不及者請先函電本公司暫時辦事處掛號俟下次擴充添招股本先儘掛號諸君以副提倡之雅　一股本官息定常年八釐紅股利息特别酬勞照常股加倍常年一分六釐股本於交銀之次日起息紅股於開辦之日起息　一每年結帳一次除付官息外所得盈餘提十成之二爲公積再以八成分作十五份以十份作股東紅利以四份作辦事人花紅以一份作董事酬勞股東所得紅利照股均派以副利益均沾之實　一官息紅利概憑息簿支取　一本公司當由各股東會集公舉董事九人任稽查恊贊决議之責卽由董事於丸人中公推辦事總董銀錢總董各一人再推查帳董事二人所有董事權限於舉定時由各股東議訂　一每届議事如股東不能齊到須以過半爲率（如到有五位卽可開議）否則改期再議　一公司中辦事人員由董事公司選派其帳房以下各項司事由經理人延用並各取具保證書存公司内（辦事細章另訂）　一股票息簿如有遺失准其隨時取具保證書報明本公司將遺失號數查明注銷一而登報聲明俟三月後另行按號補給票薄　一如有本人願將股票息簿轉售於人須親赴本公司塡冩退股據將股票息簿過户注册由董事一人及經理人簽字於票後空格内概不更换新票惟股票不得售與外國人或有蒙混察出作廢　一所有詳細辦事規條俟公議决定續行布告日本公司暫時辦事處在英大馬路泥城橋東五十二號洋房凡有函件請逕投該處可也　發起人張謇　曾鑄　惲祖祁　嚴信厚　馬良　周廷弼　周晉　　劉樹屏　孫廷翰　李厚祐　胡琪　朱佩珍　陳作霖　黄繼曾　樊棻　施則敬　李鍾珏　朱開甲　胡焕　謝綸輝　連文徵　度裕成　席裕光　汪鍾霖　夏清貽狄葆賢　俞復　度裕福　同啓 
[赫總稅司對於中國管理郵政之意見]  
中國政府擬派華人襄同總稅司赫德辦理郵政當由赫德通告政府謂中國倘照此辦理則彼將郵政事宜全行交與中國譯字林報 
[英使通告河南有仇敎之風傳]  
　　字材報云駐京英使薩道義君通告外務部謂河南延慶府地方有仇敎之風聲應速飭汴省大吏先事預防外務部現已籌議此事矣 
[直隸又有義和拳餘孽]  
　　直隸保定府有人練習義和拳中有一僧卽在寺内演習拳棒現均被拘獲處决譯字林報 
[平江縣民變述聞漢口]  
　　三月二十七日清晨漢口官塲接湖南平江縣電音謂縣令因事與百姓大起衝突致有聚衆毆官之舉風潮甚猛不知如何了結也（吳） 
[拿獲飄匪詳誌長沙]  
　　距湘省六十里之清港地方爲長沙縣屬一大商埠又爲下游水道必經之地時有匪徒出没該處土著被誘爲匪者甚夥近有該處武生譚姓羅姓慣習左道符咒煽惑鄉愚上月中適有梁某在該處乘間放飄與譚羅等聯絡一氣輾轉串誘相傳已引動至萬餘人之多據稱凡人其會者除另有機密口號外家居門首用石灰水畫三白圈第二圈内書一江字卽可以禦鎗礮保身家云云於是轉相播告大起風謡至爲譚姓家屬所開譚爲該處巨族族人恐其釀禍株連遂一面擬將入會族黨先以家法拘拿押究一面會同該處都總禀報到官旋經飛翰水師管帶楊明遠督同勇丁將羅某拿獲到案而譚某則先因族間拿究早已遠颺羅某獲案後比經審訊供出黨羽多人遂責成圑保地方暫行保釋着爲眼線令其誘獲譚等到案去後又經飛翰營楊參戎於三月十七日將梁某緝獲到案是夜經各大憲在臬署會審審時恐匪 
 
 

Page 3

 
 
黨劫奪因調派撫轅衛隊赫遊戎帶同隊兵八十名在臬署前後駐紥以資防禦内面消息極爲機密其會審情形容俟探明續報（佐） 
[十七續訪函述南昌敎案江西]  
梁廉訪親奠江令梁節菴廉訪蒞贛調查敎案及各案已閱七八日三月二十三日命駕親臨南昌縣署江雲鄉大令靈前祭奠痛哭流涕並慰唁其家屬詢知身後虧累數萬金爲之欷歔太息思有以設法彌補復製聯語以哀輓之曰何物賊君卿死狀難明疑案憑誰昭定論此邦愛朱邑哀思未泯新祠容我拜英靈 
外部照會法使公文　各垣當道接到外務部咨法使文略謂此次敎案出後曾經本部照會駐京法國公使内開敝國自與歐美列國交通以來六十餘年其間各地雖有敎案殺害敎士焚毁敎堂之事然於省城從無殺人毁堂之案此無他地近省城地方文武及官兵等易於保護也此次南昌敎案設非貴國神甫將江縣令誘往敎堂迫令開釋已定有罪之天主敎民甚至江令被害卽不致激動地方公憤决無此等暴動至天主敎士等以江知縣之奇禍係出自殺試問江令在署無事何致至天主敎堂自戕此理至明甚望貴國政府特别嚴戒天玉敎敎士等將來萬勿再演如此悲慘之事云云 
閙敎人犯分别定案　此次敎案人犯經傅翁江三觀察會同首府徐太守督同各委員研訊供詞茲已分别列等定案計魏得勝譚金剛謝玉龍周老二以上四名供在救主堂毆打洋人縱火焚堂前已與英領事會審拍照定案劉狗子楊大盛以上二名供在老貢院追王安之至三道橋毆打劉并脚踢王面又至三角塘打洋人下水又放火燒城外天主堂羅中秋供打王安之毁法文學堂及英救主堂周之秀供將軍渡追洋人回三角塘打下奪物吳老五供城外扭打洋人吳紅眼睛供用扁担打洋人任廷發供在三角塘打洋人以上七名爲鬧敎堂要犯與上四名皆爲打洋人焚敎堂之重犯列爲一等此外二等爲搶衣物之犯約二十餘人三等爲檢拾物件之犯二十餘人不列等爲未定確供之犯十餘人尚有十餘人無供證者均先後開釋 
無賴敎民藉端訛詐經縣拘押　此次敎案事起各無賴敎民多藉端訛詐已由天主敎神甫樊體愛佈告禁止乃各敎民仍有利慾薰心愍不畏法復行勒索良民迄無底止事爲南昌縣孟紫卿大令訪悉昨經拘到十餘名收押懲儆（用） 
[續紀南昌江令影片文字江寗]  
又一片題曰（此張係正月二十九夜江令召棠在天主敎堂受傷後親筆書與新建縣趙令峻者所稱小翁係新建縣趙令之别號小舟）其草書文曰）王神甫說要我死案概了結關閉空房怪我不應到新昌解散匪犯至今案未結是我愛民仇敎一刀一剪聽我而死小翁莫回上憲使各大憲憂驚弟不安也氣管已斷無救） 
又一片題曰（此張係正月二十九夜江令召棠在天主敎堂受傷後親筆書與新建縣趙令峻者所稱小翁係新建縣趙令之别號小舟）其草書文曰（爲民而死請小翁禀明上憲王神甫說要我死卽可了新昌各案我卽死案須了結逼人至死我不記得　追剪子 
說不出話　怕氣管斷　要求吾兄作主禀明上憲逼人至死加功　有信在署　小翁必代伸寃） 
又一片題曰（此張係正月二十九夜江令召棠在天主敎堂受傷後親筆書與新建縣趙令峻者所稱小翁係新建縣趙令之别號小舟）其草書文曰（二人捉手不知何意　不准　刀剪均被拿去小翁來有人語是剪刀小翁追取卽不應） 
又一片題曰（此張係正月二十九夜江令召棠在天主敎堂受傷後親筆書與其子者）其草書文曰（王安之逼我放荏港案内人犯棠浦要賠銀十萬兩懲辦龔姓三人逼我立約簽字我不答應渠百般恫嚇被用刀剪連戳咽喉三下我死後以此字呈上憲代伸寃）（未完） 
[議擬查核各省敎堂產業物品北京]  
　　日昨政府王大臣會商南昌敎案時議及各省屢出敎案要求賠欵甚巨未免受虧過甚應卽咨行各省大吏飭屬查明敎堂每省共若干處每處修建費若干產業多寡堂内陳物品核計價值若干敎士姓氏人口若干一併列表存案嚴飭地方官隨時加意保護如有續行修建者亦令詳細報明否則遇有出事不任其咎倘有虚揑數目情事會同該國領事從重議罰以示限制而免藉口並照會各國領事嚴飭敎士不准干預民事以息爭端（和） 
[電飭陝督保護敎堂京師]  
　　日前外務部電致陝甘總督略謂近因西蒙古賀蘭山等處番回時出滋擾地方不靖查該處附近建有俄國敎堂務請飭屬切實保護以防不虞（諸） 
[飭查森林公司集股情形京師]  
　　吉黑兩省創辦森林實業代表人職商周壽曁奉天職商張光黻等前禀商部擬集股本銀一百萬設立森林實業公司抵制外人挽回權利請予立案昨經該部行咨奉天將軍請飭查該商等所集股本是否屬實該職商等是否公正殷實如果查無窒礙卽請示諭各屬趕緊興辦又批示該商等俟奉天將軍咨復到日再行核辦云云（仁） 
[電飭各省詳報農務局章程辦法京師]  
商部擬就南苑附近開辦農事試騐塲疊委司員前往履勘地段昨又電飭各省農務局將詳細章程辦法限一月内報部以備參訂考察具摺入奏（義） 
[版權律由學警商三部合訂京師]  
　　商部所訂版權律現經學警兩部會商辦法大致以註册專利歸商部管理禀請参定歸學部承認禁止保讓歸警部擔保不日卽可具奏（分） 
[修訂商律增損情形京師]  
　商部所訂之各種商律咨請修律大臣沈伍兩侍郎核奪前經修律大臣將商部所訂之律三十二條增減九條昨又咨行商部於原訂破產律後續增両條以期完備大約不日卽可會銜具奏矣（節） 
 
 

Page 4

 
 
[電查川省江北廳煤礦展限事宜京師]  
三月十七日前外部電達四川總督略謂前因英商立德樂請展江北廳煤礦期限曾經電請貴處查核現在該商是否開採抑或將合同作廢務速電覆以憑核辦如已允其展限必須聲明若再逾期不准再爲援請以示限制（甘） 
[咨飭保護礦廠北京]  
　　商部日前咨照察哈爾都統文云現有職商楊鈞宸請開宣化府海拉坎山煤礦業經本部核准在案應請轉飭張家口廳俟該員到時於設立礦廠之處務須實力保護出示彈壓勿使匪徒騷擾致碍礦務（訓） 
[札减小礦照費安慶]  
　　皖撫接到商部咨文爲減輕探礦開礦照費一事因即轉札商務局謂柴煤小礦各屬所在多有嗣後凡用土法開採柴煤小礦佔地在一方里以内者請領開礦探礦各執照卽遵商部此次咨行附件辦理按照定章將照費減繳一半以紓商力而興地利云（多） 
[擬派御史巡察各省京師]  
　　政府王大臣以現在整頓政治應將各省官員賢否詳加考察分别升黜方於治理有裨現科道旣將裁撤卽就各御史揀派廉明者數員分赴各省巡察如有不肖官吏准其據實糾叅詳查懲辦如該御史有挾嫌妄奏情事加重治罪等語聞慶邸甚不贊成此舉故未必能見諸實行也（訓） 
[復議裁撤各省將軍北京]  
　　政府前議裁撤各省與總督同城之將軍以節冗費因議論紛歧遂爾罷議日昨王大臣復提此議以各將軍所轄駐防兵丁多未能認眞訓練深恐難資實用仍擬奏請卽將凡與總督同城將軍裁撤所有駐防統歸督臣管轄以期認眞操練藉收實效（受） 
[侍御請添設各部參議北京]  
　　近有某御史奏請諭令各部將滿漢侍郎各缺略爲歸併概設左右參議將來郎中員外京察得一等卽可由本部升轉不必放外任以免常换生手已交政務處會議（盈） 
[擬阻禁領事干預政權京師]  
　　三月二十日外務 
部王大臣會商因近年以來各國領事每遇民敎交涉事件多有干預華官權限並懷挾制之意殊屬非是應卽照會各國公使轉飭勿得擅自干預以符約章（存） 
[中英新立藏約之要義]  
　　三十日北京電云中英藏約業由外務部與駐京英使議結茲錄其約内緊要之處於後（一）英國承認西藏歸中國保護（二）倘無他國干預西藏之内政英亦不顧問（三）中國當於西藏開放商埠以與印度通商並建設電線（四）西藏之路礦及各項利權均應先讓英國承辦惟此等工程祗准用中國人（五）中國當賠償英國兵費銀二百四十萬兩譯字林報 
[中日二國駐德使臣之言]  
　　上月三十日柏林電云德京柏林之德國亞州公會宴客時中日二國公使均簉座聲言中日二國皆主持開放遠東門户之政策譯文匯報 
[法國新輪到漢漢口]  
　　法國近有行駛長江輪船三艘名曰立豐立茂立大總其名曰東方公司准于四月初一日開班漢埠碼頭設在東方銀行對面江岸買辦係劉君歆生（亦） 
[法國水兵無禮續聞吳淞]  
　　法國水兵無禮一則已紀昨報茲悉此項婦女係由江灣觀賽會而回肇事後聞已由學界中人據情禀請滬道瑞觀察照會法領事查辦駐路管車洋人亦 
親詣淞口外法兵艦禀謁兵官請懲辦滋事之兵（流） 
[舊金出地震巨災再誌]  
　　字林報接三月三十日東京電云舊金山火墊已滅船廠皆無恙該城延燒三處計二十英里方里之廣損失之數常在五百兆圖以上人民之死亡者當有一千人美國本國所捐賑欵　已敷用故外國之資助均辭而不受舊金山現無輪船開往他處　同日倫敦電云美國總統羅斯福君勸　會再籌措五十萬元以救濟舊金川難民盖美國歷由上所載之災未有如此之切于求救者也地震之前曾有數星于夜間忽不出　美國保險行已决定付　保費總計應付之數當有一百十兆元　文匯報　初一日倫敦電云　金山現已開始辦理善後事宜被難者之遺體約已有五百具覓獲然其死亡之實數尚不得而知損失之總　估計當有六十兆司透令　英國金　之名丙有三十五兆皆曾保險凡以　料造成之高屋如著名之舊金山廳其丙　雖曾　壞惟外觀尚無損傷 
[英國兵部判斷格鬥案]  
　　三月三十日倫敦電云英國兵部已將駐紮愛　德肖兵隊肯納堆陸軍少尉格鬥一案判定葛士褒脫陸軍中尉已撤差史脱來西大尉帮統一差亦已撤去被逮之陸軍少尉四人于一年之内不得升任肯納堆陸軍省尉現已鹺營陸軍官告載稱葛士褒脱陸軍中尉之　罰　一半史脱來百大財帮統一差撤銷漢密敦陸軍少尉于一年之内不得升任其餘陸軍少尉十二人　罰停升遷惟期限有一年或半年之不同其中以葛士褒脱一員被劾最甚譯字林報 
[俄國哥薩克兵之舉動]  
　　法報載倫敦上月三十日電云俄國哥薩克兵突入俄德撒大學搜掠器 
[英國保險公司之賠累]  
　　法報載倫敦上月三十日電云舊金山地　英國保險公公司所遭損失之數當在十兆以上 
[英增駐防埃及之兵隊]  
　　法報載倫敦電云駐防埃及之英國兵隊據敎會中人傳述現已加增 
[法國整頓屬地之刑政]  
　　法報云法總統按照一千八百九十九年十月所降之旨加以修改下令整頓安南及東京之刑署 
[俄國財政情形]  
　　上月三十日栢林電云聖彼得堡　來　　謂俄國國内財政情形甚爲可慮 
[駐德意使乞休]  
　　上月三十日栢林電云駐德意大利公　　塲見伯　（於一千八百九十二年蒞位）行將乞休 
[美保險公司以信爲本]  
　　上月三十日栢林電云栢林電云美國保險　　代表人議定此次舊金山地震凡照例應賠之保險費自當付還 
[俄國出售華俄銀行股票之傳聞]  
　　上月三柏林電云俄國已將華俄銀行股票出售（記者按據我儕所知此說恐不見確） 
[法礦工依舊不靖]  
　　上月三十日柏林電云法國礦工擾亂有加　已 
[英皇將幸坎拿大]  
　　上月三十日柏林電云坎拿大議院懇請英皇與皇后于新橋行落成禮時臨幸坎地譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[盛京行宫　陵寢覆估工程奉天]  
　　盛京行宫曁　福陵 
昭陵各工程已於去年動工估修略志前報茲聞初次估價共銀拾五萬兩趙次帥以　宫殿崇尚淳樸所費不宜過鉅現飭工程局總辦復行核實估計以杜冒濫之弊（丙） 
[調查北洋銀行章程奉天]  
　　趙次帥以奉省雖設官銀號與現在户部銀行曁各省分行章程諸多有未合擬加改良現派委北洋咨調來奉同知巢鳳崗赴北洋調查官銀行章程以便仿辦（丙） 
[奉省各局署次第修竣奉天]  
　　奉省各局署自日俄開戰後非被日兵所佔卽殘毁不堪近來客兵撤退陸續收回修理完整從前五部及府尹衙門刻均改爲新政各局所將軍辦公衙門亦甫經修理完竣逢三八日將軍赴該署一次專辦旗城公務　按盛京將軍有兩署一將軍衙門一總督府現駐節辦公之所係總督府（丙） 
[湖南商會定期開會長沙]  
　　去臘開辦湖南商務總會借儲備倉房屋修建議廳業已竣工現定於三月二十三日開會屇期傳集會員提議商界事務是日已刻並擬恭請撫藩臬以次各官親臨會所以昭鄭重開遴舉議董已有二十四員（時） 
[户部又催京餉武昌]  
　　湖北一省歳解京餉數百萬年來籌解稍緩奉户部咨催已誌前報茲聞大吏又接部文分别各項京餉逾限不解及先期應匯等名目催索早日擬解然湖北財政支絀對於此事頗費躊躇云（世） 
[蘇局徵兵紀事蘇州]  
　　管帶蔣昺隆自奉徵兵之命卽南請長元吳三縣出示勸諭並晤商各紳董出有勸民告條章程一面親赴常熟昭文會商二縣先行示諭並懇請各紳董開會演說當兵榮耀情形翌日由蔣管帶親自登檯演說勸諭民間目下願充兵丁者已經陸續報名俟集有成數卽行考騐其崑山新陽吳江震澤等處先已派隊官前往隨後仍當親往會縣辦理云（永） 
[法政學堂開學長沙]  
　　湘省仕學舘附設之法政速成專科經湘藩考取道府五名同通州縣十五名佐雜二十名由總辦朱純卿觀察訂期二十日開學 
[委充警察學堂提調武昌]  
　　警察學堂辦事各員皆係他項兼差不能常川在堂茲上台以該堂學生有百餘人之多管理必須認眞特委警察局提調陳介菴司馬兼充該學堂提調以便隨時照料（世） 
[両淮京餉提前委解揚州]  
　　兩淮今年第一批京餉已委江錫麟於二月十九日解往茲户部咨催各督撫將本年應解部餉飭屬提前委解都轉遵將第二批委許念祖第三批委夏敏第四批委唐彭年翟覲光先後領解前往許運判已於念三日領餉起程（顧） 
[商部札商董勸購商務官報長沙]  
　　湖南商務議員王紳銘忠於上月十九日接奉商部札文係勸諭購閱商務官報聞該紳已遵札辦（佐） 
[萍鄉滋事消息武昌]  
　　三月二十五日有常備軍六標某營某隊馳往萍鄉聞因該處礦工滋事之故詳細情形尚待續報（世） 
[裁改儀仗蘇州]  
　　蘇撫陳小帥出轅時所有一切儀仗改用馬隊護衛昨已諭令仇中軍選備良馬二十疋俾戈什哈在輿前掛刀騎坐輿後則用洋槍隊二十名餘均一律裁撤（且） 
[巡警肇禍蘇州]  
　　上月二十九日蘇垣西路警察局六十八號巡捕孔某經過養育巷太平橋堍荳腐店卽走進店内直闖至樓上該店主卽唤人將該巡捕綑住正欲送究適吳縣張大令經過問明卽將該巡捕送交西路總察局經李明府提訊責懲枷示至夜間該巡捕私自除枷逃至半爿巷投河身死李明府聞報往驗見背有傷痕因移請張大令相騐（等） 
[會議釐局抑勒洋價鎭江]  
　　鎭郡銅元充斥每元可作錢一千零八十文惟新委鎭江下游釐捐總辦陳家雄到差後利令智昏抑勒洋價連日牌示局前每洋一元僅作錢九百三十文並諭各商民凡赴局完納桐油烟葉各貨捐無論何省銅元槪不收用於是衆商家大動公愤遂於二十六日在萬福堂開會集議經商會總理及各業董許以和平核議各商方各散去靜候辦法（拜） 
[管帶緝匪鎭江]  
　　駐鎭留防營管帶周錦堂訪聞鄉各處有外來散勇串同地棍土痞持刀帶槍四處騷擾特於日昨親率勇丁前往緝捕（再） 
[禀覆查勘海州灶地情形揚州]  
　　前紀趙都轉檄飭鄭分轉查勘海州灶地係因該處開埠設關指日卽圈地建廠由紳士許　霖禀請以免將來糾葛茲分轉勘得濱海各口皆係灶地然業主多半查無下落且段落叅差辦理殊爲棘手現與紳士籌議擬先擇有池有丁之地暫行立椿爲界其餘無從測量者俟開埠劃界圈地時有無業主出認再行核辦昨已繪圖貼說面禀都轉核辦（顧） 
[詳革漕總功名松江]  
　　奉賢縣漕總朱雲訪以重串事被監生徐子培甲户吳關昌呈控由府親提管押朱知吳作古已久卽倩其孫吳中和赴案陳訴牽連徐子培目下戚太守以朱係浙江候補縣丞其子品生係從九職銜先行詳請斥革一面提徐質訊（扇） 
[批准重設銀匠公所蘇州]  
　　蘇省銀樓向有公所現有同發祥等數家聯名投蘇州府署禀請示准重整銀業公所并請准予聯絡商會以維商業等情當蒙孫太守批准札飭長元吳三首縣會銜出示遵行（眀） 
[戒煙會演說蘇州]  
　　蘇垣姚君清溪創辦拒煙會嗣後有謝序王春陳孟等添設分會上月二十九日暫假祥符寺巷雲錦公所開會演說是日到會聽講者約有五六百人並有徐姓到會報告鵝郎草效騐云（永） 
[密拿賭棍蘇州]  
　　蘇垣綽號廻鬚和尚及酒店瑞卿周大等專以誘賭爲生涯近有某公子被誘輸去洋三百元禀明長洲縣陳大令已密派差役飭拿究辦（永） 
[招募旱隊緝私揚州]  
　　新授淮揚海道蒯觀察以淮北近年銷市不旺多由緝務廢弛在省時已禀准督鹽憲招募旱隊一營尃司巡緝現已招齊隨同觀察前往矣（答） 
 
 

Page 10

 
 
[敎員趁輪失洋松江]  
　　余君仲𦤎近因應郡城兩崇小學堂之聘於上月二十八日由滬向松搭坐保定輪船官艙帶有鈔票洋三十五元忽被人乘隙竊去因憶收船票時該鈔票曾爲某水手所見余君以松滬咫尺荆棘叢生行旅將望而生畏擬禀請官長究追云（扇） 
[楓橋拿獲遊勇蘇州]  
　　蘇垣常備二標各營挑選强壯者編爲巡防隊其老弱及外路之勇均行遣散近所遣之勇卽在獅子山及楓橋一帶强取民物藉端滋事經飛划左營管帶林建侯都戎飭派中領哨李榮發帶　前往彈壓該領哨到後卽拿獲五名並將其餘各勇驅逐出境現經林管帶將所獲五人移送吳縣辦理（永） 
[幼孩作賊蘇州]  
　　三月二十八日天明時胥門内學士街王姓家人蚤起見一男孩在臥室内竊取各物意圖逃逸當卽上前獲住詢其姓名住址均　肯　旋經西　警察勇挈出予以食物始稱年八歳家住城外在某小木作爲學徒因憚於工作潛逃至葑門遇某甲傳授此技云云詢其犯過幾次答稱隨甲同竊二次自竊已第四次該勇遂將其帶至總察局禀請李大令核辦（象） 
來函 
[振武宗社書記員報告]  
　　安慶宋宏等來函亞洲大陸四百兆同胞吸受無　幸福者公之賜也自舊歳抵制工約以來公之腦力耗矣肩公德公益而　私欲私身所以中外咸欽謂爲五千年之特色全社會固尊崇而拜而外人亦心折神欽宜乎五洲萬國共仰偉人而蚩蚩之氓遂受進化於不覺（中畧）鴉片烟一問題黑霚彌天莫辯日月昏昏沈沈愁慘已達極點所以社會無振作之一日當引優勝劣敗天演海汰之世雖有血性乏策圖存不意貴社戒烟圖說乃風潮捲地而來於是乎照圖採服互相傳播藥到病除捷於影響同人等激勸並進竭力鼓吹欲求生存於世界非出　籍而不能義務所在豈肯或辭靈草圖說不敷分送乞再寄下他日皖省起廢成强所謂生死人而肉白骨者其情感又當何如所有勸戒人名隨時函報（後畧）如臯馬錦繁來函天下競言維新矣政治家則曰宜興利敎育家則曰宜尚武是皆爲富强計也然日言富而國卒難富日言强而國卒難强何哉統四百兆之精血半銷於黑籍内惡乎强舉億萬金之資財畫輸於白種手烏乎富甚矣洋烟之爲害大遣患久也竊怪當世士大夫舉行新政非學西歐卽仿東洋而獨於鴉片絶不效其禁之之法豈因貧其稅而忘其害乎抑别有順忌而不肯行乎偉哉我八獨於衆醉衆濁之時抱已溺已飢之志倡立完社救我同胞每閱報章中心響往　阿芙蓉之毒我華人已周一甲子矣天運無剥而不復之機人心無送而不轉之理敝邑民人聞風興起覔鵝郎草者實繁有徒而轉恐似是而非轉多貽悮僕蒿目時艱誓願設會分送稍盡義務特此奉達懇賜靈草并圖　標本現當百卉發生以便令人採取接圖刊說　爲勸戒步大君子之後塵拯我國民于苦海化黑暗地獄爲極樂世界者皆我公之賜也○常州葛國楷函云閱報知有鵝郎草能戒烟癮刻成　說爲之狂喜僕聯集同人擬在常州城内大街分設社會逢人　勸.以盡義務（後畧）瓶窑李鳴九來函閱報章敬悉貴社有鵝　草戒　圖說印送懇賜若干以便廣爲勸導將來國富民强皆公等之澤也○爲華芸　來函蒙賜鵝郎草圖說親友如法試服功效甚速脱　苦海重登津岸皆公等之賜也良深　佩（後畧） 
　　今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[福山鎭接印吳淞]  
　　新簡狼山總鎭調署福山鎭鄭軍門定於四月初三日在福山鎭署接印其卸署福山鎭丁笛梅總戎專轄下游各砲台事以專責任（取） 
[滬城官事]  
　　直隷州知州龔直刺寳琛刑部雲南司郎中杜鼎梅部郎崇祺補用都司葛都戎青雲試用知縣陸明府光曦大挑知縣葉明府在泗補用同知周秋江司馬文煦製造局發審委員李錫年二尹江南籌防局收支委員汪明府澤昨均因公先後到道禀見○寳山縣主簿景氾孫少尉到道禀辭卽日赴任○滬軍營統領龍葆珊鎭軍幫帶沈副戎偉救生局員陳嵩屏别駕浦東總巡謝岳松明府巡查街道委員夏二尹寳楨貨捐局查騐委員沈菊林二尹 
啟煐道轅洋務委員蔣二尹國斌貨捐局總辦鐵松岩太守候補縣丞鄧梯雲二尹長青等昨亦到道拜會禀見（合） 
[三十日唐學使視學詳情]  
　　上月三十日唐學使蒞視各學略記昨報茲續探詳情如左是日八點半唐學使由信成銀行行轅偕唐郛鄭部郎章琴若太史命駕入城先赴第二師範傳習所此校與半涇園聯爲一氣敎習敎法與學生程度亦畧相似但半涇園半年畢業此校一年畢業將以通藝履仁四字匾額旋至官立梅溪學堂共有學生一百四十餘名第四年學生程度頗有靜穆之氣在校午膳旋至喬家浜初級小學堂係程蘇王三女士組織而成極合蒙養院規則奬以幼儀整肅四字匾額又至羣學會附屬義務小學 
堂此校專收貧寒子弟與麵袋公司小學堂性質相似獎給摭華尋根四字匾額又至私立競業學堂此堂由單級改多級去年復改爲中學堂尚未立案其實改高等小學堂最爲合宜國文清暢居多代數等科已堪深造規模亦大有可觀奬給發藻儒林四字匾額七句半鐘回寓（助） 
[唐學使初一日視學略誌]  
　　昨日午前學憲唐春卿大宗師命駕進城視學先至九畝地榛苓小學堂繼至時化學堂中膳午後至張家弄養正學堂虹橋南首七鋪小學堂天燈弄衣業公學頭鋪両等小學各處察閱（宜） 
[本埠换季]  
　　昨日道縣兩署牌示於四月初一日一律换戴凉帽（事） 
[蘇臬札飭各屬員不得删改案卷抽匿供詞]  
　　上海縣汪大 
令昨奉蘇臬司札飭畧謂州縣卷宗乃各案之根原近來各屬任意抽改以致疑竇百出蠧胥訟棍得以夤緣爲奸拖累人証言之實堪痛恨現有碭山縣民賈運修因小功堂兄賈祝修與伊妻通奸和息後謀殺祝修身死一案業經蘇州府訊明招解據稱該犯証等在縣亦曾據實供明該縣初次禀詳卽將尸親報呈犯証供詞任意更改作爲强姦未成忿激致死已屬荒謬迨奉督憲一再批將扭揑支離各情逐層指駁猶敢廻護原詳巧圖彌縫及至提省仍不據實陳明反將卷内原呈等件抽换藏匿經本署司查明飭取諉爲刑房被雨冲塌遺失無存顯見將案卷抽改咎無可辭本應詳請撤參姑念案已審明從寛請將碭山縣知縣秦献祥記大過二次嗣後如有再將案卷删改抽匿者一經察覺定卽詳請撤參其於情罪無關出入者酌記大過除詳兩院外合亟通飭遵照毋得故違干讉云（宜） 
[通飭水陸各營不准朦領軍火]  
　　兩江督練公所司道查得所屬水陸各防營請領軍火本有定額每年按季領取以備操練所需乃近來各營請領之後往往並不操演擅敢私自存儲并朦稱領後已經有罄續行具領甚至年深月久竟有損壞不堪並私行出售情事耗費國帑殊屬不成事體故日來通飭水陸各營嗣後無論向製造局及省垣軍裝局請領軍械必須操練完竣方可續行請領不得仍前朦蔽如敢抗違一經查出定行嚴加參處云（嚴） 
[查覆碼頭界址]  
　　廣肇山莊紳董葉道廣投道具禀請在美册道契界内興築碼頭藉興水道等情奉道札飭會丈局查復在案茲悉前日會丈局員查勘明確禀復到道畧云查該處廣肇新山莊所建碼頭非在美册道契公地之内乃係所築　道至迤西水道有無損碍未能明白應請致函稅司查復等因故瑞觀察函請稅司好君轉飭理船廳查復酌辦矣（嚴） 
[浙運將次告竣]  
　　浙江海運局總辦楊太守毓璋以各屬所解糧米將次竣事禀請糧道崔觀察來申押解北上有定於今明抵滬之說（寳） 
[咨覆指撥牛捐]  
　　金陵釐捐局咨請滬道指撥義商利生公司認繳牛捐已誌本報茲悉瑞觀察接悉之下以此項捐欵現已派定且該公司販運牛隻江浙爲多旣據請撥應俟該公所販牛經過指數驗放隨時函道照撥昨已咨復該局查照矣（事） 
[禀請添給護照]  
　　本埠去冬開弛米禁以來自冬間以至年終共計出口米十七萬餘石今春展限至三月底止又出口四十餘萬石刻因限滿前日米董商請總工程局總董轉禀滬道瑞觀察以各米商尚有不及裝運之米數萬石添請末批護照二百張以便放行瑞觀察准如所請昨由總董轉交米董具領矣（寶） 
[電車公司行開工禮]  
　　昨爲電車公司行開工典禮之期午前十二點鐘由聘白爾公司總工程師强密生率同經理工程材料之黄䕫臣瞿松亭齊集楊樹浦四里界牌處所行禮並請洋商董好立台演說中外紳商之往觀者約百餘人禮成合攝一影而散（似） 
[西人被害]  
　　前晚有一西人倒斃於楊樹浦東威妥路旁由捕巡見馳禀捕房捕頭往騐死者頸上有繩索痕飭將該屍載入斐倫路騐屍所内由西醫騐明被害情形妥爲棺檢一面由捕房飭拏行兇人究辦（似） 
[美租界火警]  
　　前晚美租界甘肅路晉升里七百四十號門牌殷姓家失火延燒左右隣約計房屋十餘間因火勢甚猛有小孩五口均未逸出葬身火窟亦可慘矣（力） 
[失愼卽熄]  
　　三牌樓源復春茶葉店前晚五鼓時烘茶房失愼由隣人驚覺呼救八鋪洋龍首先馳至遂卽灌熄並未成災（宜） 
[禀究柴船公所勒捐]  
　　南市九三堂柴船前投縣署禀准設立柴船公所近向各船户藉端勒索苛抽捐欵致干衆怒爲柴船户黄鑑餘等數十人到縣禀究汪大令諭候核示（嚴） 
 
 

Page 18

 
 
[總工程局選用探長]  
　　滬南總工程局總董以境内竊案甚多日久不破局内所用偵探辦事疲玩商請上海縣汪大令派選熟悉偵探之幹役一名到局爲偵探長每月給薪水銀四十兩督率各探嚴加偵緝（尺） 
[流氓獲案]  
　　上海道瑞觀察飭縣查拿流氓經縣尊汪大令派差薛貴前日在南市王家馬頭拘獲浦東著名流氓朱炳坤一名解候嚴辦（尺） 
[慫妻毆每被控]  
　　西門外井亭橋吳王氏年七十餘撫有螟蛉子瑞生不務正業昨日王氏將伊訓斥反慫其妻周氏將姑凶毆王氏忿不能平據情投縣禀控汪大令准俟提究（宜） 
[札廨妥速訊結]  
　　祝少英承保義興洋行陳竹基欠銀不還迭由該行具控英廨提訊未結去年祝已病故該行禀經領事轉禀駐京欽使照會外務部請速飭道札廨提追刻經外務部據情咨由江督周玉帥轉飭滬道札廨妥速訊結詳報（事） 
[斥革副保]  
　　本邑廿四保念四圖副保查亮卿擾害商民刻被縣尊汪大令訪悉斥革不准復充（宜） 
[覆訊地皮糾轕案]  
　　劉桂記前延高易律師控陸純伯地皮糾葛一案迭由中西官會訊定斷後因被告所延之佑尼干律師禀請覆訊故前日午後關司馬又與英副領事准詞復究佑律師聲稱上次堂諭並未說明被告有無一定利益今請訂日再訊高易律師譯稱此案已延一年有餘被告律師請再覆訊實所不應如有不服可以上控或由道台與總領事會審并請飭傳陸純伯到案方可明晰中西官會商之下判候禀請道憲傳陸純伯到廨先歸華案訊明然後訂期覆訊（力） 
[訂期會訊]  
　　金華甫冒充捕房繙並濟良所董事拔取石路公陽里妓女金鳳仙經捕房告發案懸至今尚未覆訊昨日原被告律師高易侯魯公博文等同投公廨請訂會審此案日期關司馬與西官會商之下判于四月十七日卽禮拜四午後兩點鐘會訊案中有牽涉之高晉侯昨亦到案司馬飭交保候訊（力） 
[研訊串拐]  
　　章俊沁投公共公廨控翁長元翁寳泉承保翁寳香至店爲夥串拐伊妻孫氏等情前晚奉關司馬提訊章供開同和煙間髮妻孫氏即住店内翁寳香係伊兄翁寳泉及翁長元保薦進店未久卽將烟膏各物私運出外近日妻忽不見顯被拐逃曾向追究長元云願出洋二百元了事有張春亭可証求察訊之翁長元供寳香係　泉堂弟保薦有之不知捲逃之事二百元一說實係誣指張春亭供長元願出洋二百元小的是日在旁目覩求察司馬以見証確鑿判將長元等兩人押候著交翁寳香候訊（當） 
[上海縣案]  
　　甘泉縣人胡學朝經道憲瑞觀察訪拿發縣嚴究有無通匪等情汪大令立予提訊胡供在申三十餘載兄弟四人均已授室胞弟夫婦皆隨父母住南碼頭開不茶舘小的駕船爲生今裝浙江歸安縣漕粮昨始抵滬有護照呈閱小的每見流氓拆梢不平申斥致被若輩造謡誣害求鑒大令判押候禀明道憲核辦○張朱氏控夫姪不柏姪壻姜阿林訛串逐孫等情亦奉提訊氏供女兒與贅壻某甲相繼病殁一孫年十一歳婦人近賣得田價錢十六千文小栢强借不遂糾姜串詐吵擾拆毁竹笆並將孫兒驅逐爲此情急控究小柏供伯母朱氏昔惜父母眞珠金戒歷時廿四年不還不敢强借詐擾姜供近因乏錢據妻張氏言及未嫁時積有針黹錢四千七百文　　　朱氏借去向索被控求鑒大令謂閱爾訴呈係三千五百文何以不符且小柏所供眞珠金戒亦屬無憑顯俱誣謊判小柏掌類一百下斥釋姜交保管束再犯嚴辦○四十八圖地保王阿和抗不挑築沿海圩塘昨奉大令提究王供去歳八月海潮冲塌圩塘本圖鄉民咸受水災今蒙修築百姓意存觀望小的等十梱保故愿繳洋一百元求恩貼給隣圖代挑大令斥謂本縣詳准上憲督率各圖董設局修塘圖中百姓無不爭先挑築現均完竣爾圖中均是良民本縣訪聞有奸徒王某造言惑衆汝爲偏袒所致何得諉過百姓喝令重加懲責婉求始免因判傳諭該圖潘姓等董事赶集民夫挑築六十丈限十天工竣報騐違惟董保是問呈案之洋工竣核示（嚴） 
[總工程局紀案]  
　　英界三洋涇橋恆順昌報關行茶房袁其祥私刻號客長盛東圖章至後馬路廣隆祥綢莊取綢兩疋由恆順昌縣蔣子祥將袁扭局禀控供圖章係陶士發成衣店夥許連生袁洪海所爲諭限兩天交訊在案前日蔣投案禀稱此案號客自愿吃虧求請免究正裁判官孫明府因判袁責手心一百下押捕房十四天完案○陳阿福將公司車轉賣與朱德泉查係竊贓扭局訊押刻因此車曾由滬北車行報過美界捕房前日包探李星福至局禀領孫明府准予領去判陳責手心一百下押捕房十四天○去冬董家渡朱姓馬夫胡阿高與吳士良等毆打廿號巡士經總工程局發押改過局禁押在案茲由伊母投局苦求孫明府諭候提圖發落○小車夫孟佳榮在大王廟撞壞小便處水門汀適副裁判官陳參軍親查垃圾撞見拘局由孫明府判責手心五十下○新碼頭義記米行主彭連生控老擺渡豆腐店主陶掌掌欠洋七十餘元訊明交保按月拔還在案昨彭投催陶妻徐氏投案供稱丈夫患病叩求寛限陳二尹判先還洋十元以後按月拔還五元完案（尺） 
[英美公廨早堂案]  
　　過犯李春生用鐵尺挖張書年家大門圖竊經張追捕由五百七十八號華捕拿獲解究李供湖南人上海並不犯案蘇州曾犯竊两次司馬商之美副領事判押捕房半年滿期逐出租界○張阿英在老公茂紗廠工作前日因與張云保姘婦赶接紗頭張含醋意散工後在外互毆經張訴知洋東報捕將阿英送究司馬廉得其情判交保過堂開釋○寳山縣地保王恊生楊希林積欠錢糧避匿上海租界由寳山縣尊王大令簽差至廨派捕恊探拿究司馬判押送寳山縣署歸案訊追○胡來卿竊張梅堂家綢衣皮鞋報捕解究判押兩月○金玉生前夜兩句鐘時挖門圖竊由探獲究並稱另有竊案贓未吊齊司馬判押候吊贓再訊○張阿福保薦堂弟張阿金至王云生家爲包車夫暗與王妻有私前月二十四日席捲衣飾約值洋一千餘元逃往江北通州迨王回家始悉報知包探朱桂生將張阿福拿獲解究張供阿金先曾作保後即停歇第二次復至王處並非小的所薦查伊向住通州戚家河北首求察司馬判押候備文移提再訊○頑童張阿小陸順池串竊無主花衣由捕解辦判押傳孩父到案再核○張阿狗至陸徐氏飯店吃飯口角打碎碗盞由捕解辦判押七天○談阿生竊妓女唐金保皮衣由捕解辦判押一月○迷路粤孩李東惠年九歳由捕解請安挿判押候懸牌召領○陳阿四竊宋龍山鹹猪一只由捕解辦判押三禮拜○陳阿大違章在漢口路弄内自縊由捕解究判送棲流所安插（當） 
[法租界捕房發落]  
　　法商安得利公司憑中購姚顧氏姚喜忠之田七畝有零已付過銀一萬餘兩尚存洋七千元因姚等將出路之地五分又售某英商爲業上年九月間延開逹律師投法廨具控奉陳大令判限三月將出路贖回在案迄今逾限未贖昨經大令復訊姚稱該地係被别人盜賣難以贖回大令諭謂如再玩延當將存銀一併充公○德興洋行控徐季清串拐洋酒諭限季清將徐伯生華湘波交訊在案昨日亦經復訊季清供求寛限三日徐伯生可以交案大令判將洋酒先行歸還德興洋行俟伯生案來復訊核奪○陳根福竊木箱一隻爲探拘獲解究大令判押五天○車夫錢子和在路上拾取金戒一只被車寓主畢方氏掉去扭請求追在案昨經大令提訊該氏不認掉换判候查明再核○信昌靛行控李晉安代宋仲勳搬取皮箱二只亦經大令訊問因李堅不承認判候查明再核（臨） 
[美租界捕房事]  
　　塘山路某香煙公司所用女工甚多放工時每有流氓成羣調戲由公司中人函請捕房派捕前往巡察免滋事端○張阿三陸阿四行竊棉花由捕拘獲押候送辦○某西人乘醉雇陳阿二東洋車至西華德路不名一錢向索被毆由捕將西人拘住押候醒後再核○舟子王阿星陳阿蘭在怡和碼頭爭奪主顧互毆由捕拘究奉飭各存洋五元保出候訊○沈阿大貧病交迫倒臥西華德路由捕載入捕房轉送公廨安插（似） 
 
 

Page 19

 
 
   
 
 

Page 20

 
 
理温宿直隷州知州二十一年在部庫捐加三級二十四年閏三月奏補庫車直隷廳同知經部覆准是年十一月二十六日到任二十七年在新疆秦晉賑捐案同捐戴花翎是年三月調署莎車直隸州知州六月初九日交　同知七月初六日到署任二十九年五月初一日卸事十月奏請升補伊犂府知府三十年三月經部覆准十月在部庫報捐雙月在任候選道經部核准三十一年三月署理温宿府知府九月初一日到任復於是年五月在甘肅賑捐案内加捐二品頂戴查該員彭緒瞻才情練達器識宏深歷任各缺辦理一切悉臻妥恊輿情極爲愛戴並無参罰案件以之調補温宿府知府實堪勝任人地亦極相宜等情詳請具奏前來臣覈查該員彭緒瞻敦厚周愼廉公有威合無仰懇天恩俯念要缺需員准以現署斯缺之花翎二品頂戴雙月在任候選道准補伊犂府知府彭緒瞻調補温宿府知府員缺洵於地方有裨如蒙俞允俟奉部覆後併案給咨送部引見以符定制至所遺伊犂府知府係衝繁疲難四項要缺應請由外揀員請補合併聲明謹會同陝甘總督臣升允恭摺具奏伏乞皇太后皇上聖鑒訓示謹奏奉硃批吏部議奏欽此 
宫門抄正月二十九日理藩院光祿寺八旗兩翼值日無引見榮公等前往口外賜奠請訓王培佑等謝原品休致 
恩紹英等謝調授缺恩良泰請假十日侍衛處奏派口外賜奠派出穆精額景褑召見軍機 
蘇墲陸奏吳縣在籍翰林院庶吉士蔣炳章應請扣至卅三年六月作爲三年期滿屇時查明實在勞績再行遵章照辦片陸元鼎片再蘇省游學預備科開辦以後必監督得人主持校務俾學生歸其管轄庶敎育乃有精神查有吳縣在籍翰林院庶吉士蔣炳章曾充安徽高等學堂國文敎員年假回蘇經臣延爲游學預備秋監督該員前在皖省經撫臣誠勳查照進士館章程先行奏咨立案三年期滿實能稱職再奏明該員實在勞績准其與本館畢業學員一律辦理在案現該員改充蘇省游學預備科監督核與進士館定章亦屬相符自應援照辦理惟該員在皖係於上年六月到堂敎授今又改延至蘇若不接算前資將何以照策勵應請扣至光緒三十三年六月作爲三年期滿届時查明實在勞績再行遵章照辦除分咨學部立案曁安徽撫臣查照外理合附片陳明伏乞聖鑒訓示謹奏奉硃批學部知道欽此 
蘇撫陸奏爲所有蘇省開辦游學豫備科應請飭下學部立案片 
陸元鼎片再出洋游學爲今日最要之圖誠不宜持之以緩然必語言已精科學已備方可入外國專門學校肄業倘派送學生程度尚低貿然前住旣抵外國未容彊入於是旅食校外補習普通有誤歳時且耗旅費流弊從此而起是皆由於學生之合資格者一時難得多人而又不爲之豫備以儲其選也臣前在湘撫任内卽經創設游學預備科迨奉命撫蘇並擬踵行湘省成規業於到任後舉行要政摺内奏明辦理在案旋經參訂章程建置校舍已於十一月二十一日開學學生則定八十爲額畢業則以三年爲期將來酌量分派東西各國徑入專門學校又因蘇省風氣早開平日研求東西語文及各種科學不無深造之士取其學詣較優者十人不必再入豫科首先分送出洋示其先導而卽以寓鼓舞之機至該科學生必以端謹爲先該堂規條尤以嚴整爲主故當未經游學之時核其品行辨其賢否而不至有濫取之憂一經出洋之後潛心學業効力國家或不患有誤用之弊惟蘇省財政困竭異常此次豫科事關興學又係培植出洋人材臣惟當督飭司道隨時量籌經費以維要舉而免中輟所有蘇省開辦游學豫備科應請飭下學部立案除咨明學部外理合附片具陳伏乞聖鑒謹奏奉硃批學部知道欽此 
[雲貴總督丁　奏爲清查雲南永善縣屬新墾山地按則升科摺]  
雲貴總督臣丁振鐸跪奏爲清查雲南永善縣屬亲懇山地按則升科恭摺仰祈聖鑒事竊查前據署雲南永善縣知縣楊佩禀　該縣屬補伍鄉等處近年逐漸墾熟荒地甚多應行升科等情當即行司會道札委補用知縣孔繁錫前往會同清查去後旋據該印委等查明墾熟應行升科各山地共計上則三百三十六頃五十三畝中則一千三十九頃二十八畝零下則一千六百五十三頃五十九畝零變通按照該縣四山邊遠之地科徵丁條糧三項每年共應徵銀二千五百二十九兩三錢四分六釐七毫又每兩隨徵歸公火耗銀二錢共徵火耗銀五百五兩八錢六分九釐三毫三絲均於光緒三十年分一律起徵掃數報解據雲南布政司會同糧儲道具詳前來臣覆查無異除册結咨部查核外謹恭摺具陳伏乞皇太后皇上聖鑒敕部立案施行謹奏奉 
硃批户部知道欽此 
 
