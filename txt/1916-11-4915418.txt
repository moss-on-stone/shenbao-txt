# 1916 - 11 - 4915418

 

Page 1

 
 
   
 
 

Page 2

 
 
時評 
[虚實（默）]  
　　天下事以虚示人不以實示人者非但於事無益而有大害得也 
　　本有其事而槪示人曰無一旦眞相露所謂無者竟有則他事之實無者人亦將疑爲有矣本無其事而槪示人曰有一旦眞相露所謂有者竟無則他事之實有者人亦將疑爲無矣此二者過猶不及而其虚之爲害則一也 
　　况匿其有無之實際而競以虚相傳謠言非謠言令人莫明其究竟於是一方面益引人之疑慮而生恐怖一方面益增人之輕視而失信用掩飾與誇張其結果必將造成一糊塗暗昧之世界虚之爲禍蓋有如是者 
　　今雲南事件起後所傳消息每每絶對相反虚耶實耶 
[命令]  
　　一月九日政事堂奉策令金兆蕃給予三等嘉禾章此令又令徐廷爵給予三等嘉禾章兪人鳳沈祺成志精均給予四等嘉禾章此令 
又令漢口郵務長包爾給予四等文虎章此令 
又令趙樹勛劉鴻啓均給予四等文虎章此令 
　　又令財政總長兼鹽務署督辦周學熙奏請將本部次長兼鹽務署署長龔心湛進叙一等應照准此令 
又令任命吳敬脩爲肅政史此令 
又令陸軍部奏請將洪士俊授爲陸軍步兵中校應照准此令 
又令洪士俊加陸軍步兵上校銜此令 
　　又令參謀本部奏請任命王烈爲鎭安右將軍行署參謀王士濟爲貴州護軍使署參謀應照准此令 
　　一月九日政事堂奉申令文官高等懲戒委員會奏議决前吉林巡按使孟憲彝被劾挾妓賭博一案依照文官懲戒法應受褫職奪官處分非滿六年不得開復等語孟憲彝著准照議即行褫職奪官以示懲儆交内務部查照此令 
　　又令文官高等懲戒委員會奏議决廣東巡按使龍覲光奏劾前署　縣知事高銘恩前署海康縣知事張祖栻疏脱獄囚一案依照知事懲戒條例均應受降等處分等語高銘恩張祖栻均著准照所議即行降等以示懲儆交内務司法兩部查照此令 
　　又令文官高等懲戒委員會奏議决雲南巡按使呈劾　撤石屏縣知事周聲漢已撤永善縣知事曹永錫前署龍陵縣知事米黻淸已撤馬關縣知事景浚奉付懲戒一案依照知事懲戒條例應受褫職並奪官處分等語周聲漢曹永錫朱黻淸景浚均著准照所議即行褫職並停叙實官以示懲儆餘如所擬辦理交内務部查照此令 
　　又令文官高等懲戒委員會奏議决湖南巡按使沈金鑑奏劾撤任保靖縣知事陳朝楷故諱盜案依照知事懲戒條例應受褫職並奪官處分等語陳朝楷著准照所議即行褫職停叙實官以示懲儆交内務部查照此令 
[專電]  
　　北京電懷仁堂陽日大讌惟黎黃陂因恙未到 
　　北京電據京報載滇省擬募萬人由昭通府入川 
　　北京電滬道尹呈請嗣後購買軍裝須攜印信護照以杜蒙混 
　　北京電政府昨電各省查禁國體聯合會 
　　北京電溥倫昨上書請卽正位　　北京電李仲軒昨日出京聞係奉政府委託某項要政 
　　北京電粤京官梁敦彥梁士詒等聞粤省因需軍餉擬重開賭禁呈請政府力阻 
　　北京電京兆南路警備隊在采育鎭捕獲私造軍火犯何玉敬靳德善二名解京訊辦 
　　北京電農商部擬在各省要區一律設權度製造所 
[特約路透電]  
　　北京電可恃消息從南方到京者甚少衆以貴州之態度爲極可疑故目下衆之視線皆集於貴州中央政府未發表貴州巡按使來電但就參政院覆文觀之而知貴州巡按使除提議國體問題重付國民會議討論外並請袁總統立即取消帝制參政院復文甚長大旨力稱帝制已成事實决不能取消再此次投票贊成帝制者即國民會議初選當選人公民會議與國民會議乃同一團體故國體問題重付討論之説不成問題云云（十日） 
　　香港電五日晚間七時三十分有操英語之華人兩名率領携械之人四十名冒稱革命黨攻擊西鄉與鹽田間之嘉鄉（譯音）税關拘獲管理税關之英人海特君迫令繳出行李服裝及洋八十元並欲縱火焚屋但未實行並告海特君如敢以此事通告鄰近税關將處死之（十日） 
[譯電]  
　　北京電溥倫又上表請速登極政府將正式命大典籌備處擇定登極日期並豫備大赦（十日） 
　　北京電段祺瑞仍在京赴滬之説不確某訪員曾往見之段云醫士曯靜養並無赴滬之意川省逐日有電到京均稱地方安靜各使署亦接各省領事報安之電參政院駁覆貴州劉顯世龍建章請將國體問題再付國民公决之電並力主征滇粤省龍濟光張鳴岐亦不以黔電爲然但貴州今尙未變（八日） 
[戰電（英人路透電（]  
　　雅典電希臘米狄蘭協約國陸軍當道已拘禁德奥土領事人員（八日） 
　　亞姆斯特丹電土政府已命拘捕留於英法大使署辦事之領事並拘禁協約國僑民千人報復英法舉動（九日） 
　　雅典電聯軍在米狄蘭拘獲多人内有希臘與土國著名人物與德人一名及其他形跡可疑之人皆拘留於協約國一艦中（八日） 
　　倫敦電英軍已完全退出加里波里半島（九日） 
　　倫敦電公報宣稱據孟羅將軍報告英軍已安然完全退出加里波里半島各砲均經携走惟有廢砲十七尊於退離之前炸毁英軍僅傷英兵一人法軍絶無損傷孟羅將軍謂此舉甚爲困難今竟告成功實賴裴德武與達維士二將策略及海軍協助之力云（九日） 
　　倫敦電法境英軍大本營公報謂亞美蒂愛爾南面有活動之戰事敵軍用砲隊及來福鎗機關槍轟擊今日胡魯區對面砲隊益復活動英軍在佛蘭業南面猛轟敵軍陣線使起大火一次伊泊爾雙方砲隊頗爲活動（九日） 
　　倫敦電西境海格將軍公報稱拉巴塞運河附近有一地雷轟發德飛機一架在松末北面英軍戰線後擲落炸彈兩枚無所損傷各處有無關重要之砲戰英軍在亞美蒂愛爾東南直接擊中敵砲一排（八日） 
　　西汀其電敵軍沿全陣線猛攻四次奥艦隊由波區加太洛出現轟擊洛夫成（七日） 
　　巴黎電今晚公報謂法軍砲隊猛轟前敵數地點擊毁亞拉南面武裝之圓屋法軍砲火重損巴里約巴克及聖米葉爾東面一零八山哈滿韋萊爾柯美之敵軍大爲活動但無效果法軍重砲隊轟擊達達納爾亞洲方面（八日） 
　　巴黎電今日下午公報謂法軍排砲轟擊亞土瓦敵軍戰壕及阻撓德軍行動頗獲效果法軍砲隊襲擊及驅散龍巴爾齊特東面敵兵兩隊香巴業德軍轟擊大聖希萊勒與土爾村間法軍陣線法軍回擊頗收效果敵軍雖備進攻但不能離開戰壕此爲法軍瞭望人所見星期六晨間敵軍飛機攻擊薩洛尼加聯軍營壘損傷甚徵法砲隊擊落一機今晚公報謂亞貢德軍於美斯尼亞南面炸地雷一枚兩軍繼於炸陷處以炸彈交戰法軍佔有該地法軍之砲炸毁菲勒摩特敵軍陣線之子彈庫一所伏斯巨法幂猛轟美資拉爾北面斯土加村德軍棄村而走爲法軍七五砲所擊法軍使孟斯台爾西北斯土克維爾附近敵軍防禦工程起火數次哈滿韋萊爾　夫南面之德軍屢攻無效繼於猛轟之後占據希爾斯坦山巓北面一小地頸故由巓所駐法兵乃退走法軍砲火甚有準力曾重創敵軍砲隊戰爭仍在進行（九日） 
　　倫敦電薩洛里加路透特派員電稱法飛機一架巡視敵陣後飛回時遇　飛機兩架法機雖僅携來復槍一枝然奮勇以一敵二德機以機關槍回擊之法機略毁司機者亦受傷乃落下敵機因陸地砲火大作亦折回敵機雖擲許多炸彈轟擊英法軍營然僅死傷數人餘無損失（八日） 
　　紐約電哇海哇省揚斯鎭有兵三聯隊彈壓地方維持秩序估計罷工者所發生之損失約値美金一百萬元（九日） 
　　彼得格勒電敵兵大隊擊走恰土里斯克俄兵枝隊乃俄軍所敗敵軍圖復該鎭未能償願俄兵數隊在斯蒂爾河中央各處獲有敵軍陣地俘軍官十七員兵千餘人且獲機關槍數枝敵軍於成洛維資東北以大隊回攻圖阻俄軍攻勢但爲俄軍擊退大受損失（八日） 
 
 
 

Page 3

 
 
　　彼得格勒電公報謂敵軍兩次圖復恰土里斯克均爲俄軍擊敗大受損失俄軍擊退斯特里巴河東岸各地點之敵軍本月七日俄軍在成洛維資東北所俘之敵兵共一千一百九五人俄魚雷艇擊沉載煤離博斯波魯斯之大輪船一艘後遇敵艦戈朋號乃退至俄軍艦列陣處附近後乃遙轟交戰片刻戈朋號　其速力疾駛退入博斯波魯斯海峽（九日） 
　　羅馬電公報謂砲戰仍在進行陣地天氣惡劣殊碍戰務（八日） 
　　倫敦電據官中宣稱戰艦愛德華第七號（一六三五○噸載將士八百二十五人裝十二寸口徑之砲四尊九寸二分口徑之砲四尊六寸口徑之砲一尊一九○四年造成）觸一水雷維時適有風浪故不得不棄之旣而沉没艦中將士均遇救僅傷兩人（九日） 
　　瑪爾摩電維爾森船公司之汽船哥太洛號（二七九噸）爲一德魚雷艦追入瑞典領海德艦正擬拘此商船之時瑞典魚雷艦兩艘出而干涉迫令德艦退出（九日） 
　　倫敦電瑙威船邦希爾號（一一五八噸）已被沉船中人皆登陸（八日） 
　　倫敦電福特勸和團已抵海牙福特氏電稱病狀漸愈希望不久可至荷蘭會晤團員云（九日） 
　　華盛頓電駐美代理奥使非正式通告國務犰藍辛氏請其注意於意國商船佛爾底號上之砲位聞奥代使欲知中立國之美國對於意船此事將施行何法以應付之（八日） 
　　華盛頓電美政府致牒英國陳訴英國檢查美國郵件寄往中立國者之不合（八日） 
[東方通信社電（日本人組織）]  
　　北京電雲南政府以正式通牒雲南鹽運使謂鹽税之收入爲大借欵之擔保曩雲南省應受北京致府補給軍費十二萬五千元即由此項鹽税收入之内支撥今茲如不承認將此補給之欵交付雲南政府即將鹽税全部没收等語該鹽運使據以呈請北京政府指揮聞政府已有承認之説（十日） 
　　東京電近有四川省之軍隊逆擊北軍之報並湖南不穩電報以致一般人十愈抱不安之念而實業家尤爲恐慌云（十日） 
　　東京電中國特使日本將以國賓之禮歡迎以離宫或帝國旅館爲其駐節之所聞特使留日二週間後即辭國賓資格而與一般之實業家交歡云（十日） 
　　北京電北京政府財政非常困難聞周自齊氏赴日之用務中含有某借欵問題云（十日） 
　　北京電駐屯錦州之第二十師軍隊奉命出動業已開始輸送該師之先發部隊於昨九日到京在京與他部隊混成南下（十日） 
　　東京電在日本之革命黨於神田錦輝館開反對帝制大會與會者五百餘人旋向北京政府發送電報措詞甚爲激烈（十日） 
　　東京電俄國大公决於十二日午前九時三十五分蒞京官民大舉歡迎凖備甚整（十日） 
要聞一 
[中國今日之主要大事]  
　　道德革新與財政改革　　外人苦口與國人忠言公論西報社論云注全國之思想觀念於帝制問題而置其他國家新政於腦後視爲緩圖此危道也記者嘗謂國體者非國家存亡所繫之絶大問題乃數月來朝野聚訟咸斤斤置辯於共和與帝制之孰適國情孰爲優勝函電紛傳不知耗幾許金錢徵求民意不知費幾多心血而各種應行改革之新政遂擱置一旁今雲南起事矣政府也參政院也報界也莫不又集其視力於西南不遑他顧帝制派如是非帝制派亦如是至於主要大事則非其籌思所及也所謂主要大事者何耶記者無以名之姑名之曰改革單言之即道德上之革新是也複言之即物質進步公共進化國家防務諸計畫是也而革心尤爲各種改革之源蓋誠而不僞廉而不貪正而不譎貞而不邪忠而不奸儉節而不淫奢諸美德皆發於純潔之心心旣純潔然後始有此結果國家賴以發揮光榮鞏固基礎是誠立國之本也今籌念及此者誰乎抑果有其人乎人之觀念得無對此德性而存輕侮之意如西人之訕笑孝子者乎今日時派爲扶持正道與名敎乎抑爲蔑視正道與名敎而斥爲老生常談乎記者於此尤有不能已於言者外人對於華人生活中之德性有加以勸掖者乎抑有嗤之以鼻者乎彼經商於此者於談論商務之際亦有爲名敎爲良知爲直道進一言者乎中國之實利主義非泰西文化之產生物乎華人奢侈之習得非染自通商口岸之驕逸西人乎責華人無德性然外人果能免責乎中國之新惡習非從歐美或日本來乎 
　　道德革新而外財政亦多應即改革之事如關税也幣制也捐項也銀行事業也國家預算案也官吏薪俸也補助金也在在皆需振刷今數月來除鹽税外　無進步所謂各部總長者今皆成憲法學子矣民間之公共改革事宜今亦停滯不進夫　行新　非經費不爲功今所可收羅之經費皆用之於帝制運動或踐祚典禮或出師平亂之中以致贖回漢冶萍公司建築新鐵路開採新礦產舉辦森林業及植棉治水種種要政咸以無欵可撥不能進行前淸末季每遇新政藉詞推諉輒曰無欵不圖無欵之託詞又見於今日矣 
　　由是觀之醉心帝制馴至百廢不舉而從事革命又足摧殘實業故帝制與革命这思想皆非趨於正軌物有本末事有先後苟前後錯置倒行逆施則未有不陷國家於危境者也斯密斯博士近在北京演説曰中國自古多慷慨就義之士前淸末葉猶有其人但惜爲數甚少耳茲當國家危急之秋而見道之士敢作敢爲不避危險者竟不多見其故何耶中國如欲於實際上成一共和國而不徒擁共和之名則當養成極多明白責任不避困難而盡行其職之人物此言也出於外人誠中國所宜拜嘉者也而國人之忠言警告尤不可不靜心聽之記者所以歡迎梁任公上總統書者職是之故乃帝制派竟斥任公一流人士爲革黨爲國賊要知任公愛國之忱爲國人所共鑒異黨誣　之言詎能取信於人彼以傾陷任公爲快者獨不念國家失此人材爲可惜耶今中國所需者乃誠篤廉介實心辦事不惜犧牲一己利益之政黨若夫帝制黨或革命黨則非中國所需也彼迷於帝制虚榮或革命事業者盍自反乎 
[西報論中國之革命]  
　　上海泰晤士報昨載社論曰遠東某報記者近　謂中國之革命已成習慣異哉此言不啻直謂中國無一誠摰之士也不知中華民國實由誠摰之士革命流血締造而成其中如黎元洪者光明磊落足爲模範黎等深信中國前途不可限量特以滿人專政生氣索然苟爲國家大局計則必排除滿人排除滿人非革命末由故不得已而出於革命非好爲之也在事諸人皆以國家爲前提其愛國主義發於至誠非若今日忠於政府者之客氣用事夫不列顚乃平民政治之發源地其民苟見其元首摧殘國利則必羣起而逐之非第英國如是他國亦然試問英國之有革命及内國戰爭亦可謂爲習慣乎遠之如法國之革命近之如葡萄牙之革命皆不能以習慣名之即以無政府主義而論雖屬可惡然亦非出於習慣蓋一切革命不過愛國熱誠之激烈流露而已惟國内施行平民政治者此種激烈之流露自無從發生國民得參議國政則革命不期止而自止英國久行平民政治故目下不知有所謂革命及無政府主義中國則異是全不知有所謂平民政治然愛國熱誠不盡澌滅國有如黎元洪其人者則國民必有所舉以伸民氣此非習慣也蓋不得已耳當局罔恤民意國民又安得而不出哉國家一切權利幸福悉爲專制惡魔及少數貪黷之徒犧牲殆盡若輩利令智昏胸中早無愛國之觀念矣或謂執政爲左右所蔽國家實狀無從知之民意如何末由得達吾人對於此説姑不置駁但使果不知國家眞狀也則不能勝任假使知而不顧民意也則爲溺職二者之中必居其一他如箝制報章輿論豈亦未嘗知之乎記者以爲箝制輿論必由居要位者請准施行袁氏安得不知之此種舉動爲平民政治之國所未嘗有夫國家當承平之時而箝制報章輿論則其黑幕之後必有一種作爲大有審察之値者在是以報章旣受取締不能發揮自由不能代表民意此直專制主義之表示亦爲國民所亟當研究之第一警兆也此次投票何以一致耶則以執政者必欲得此結果始以爲善且可誇示各國運動承認新帝國也然各國非盡愚昧未必墜其術中中國之眞確民意各國豈不知之旣非出於眞正民意亦非出於可以表示眞民意之機關各國亦皆知之今若據以爲榮亦不過無精彩之榮耳兩年來國事日非捐税日重於重負之下島能望國民之敬愛哉然記者知將激起中國人民空前絶後之愛國熱忱今雲南所發之檄文即其反響也 
遠生遺言 
[游美隨紀]  
　　第九信（四）（遠生）十一月二十二日　　入美境時之光景船到矣碼頭泊矣良久而岸上人不得上船上人不德下蓋醫生須特别驗視三等艙客則中日歐人一律也此驗似較頭等客爲酷然以比之吾等頭等艙之華人亦不過眼皮多扯幾扯│驗視旣畢乃漸漸許其上下其法律眞可謂之整齊嚴肅也而余曹徬徨内外竟不知將置身何所忽遇此精通日語之移民官即曰君等無躁管理華人之移民事務之員將至矣良久良久至餐室中遇一年老美人即慇懃遍向余等及三等艙之華人曰君等帶外套乎帶雨傘乎其慈善和靄之氣溢於眉宇余始知此即爲帶領余等赴海關貼近之移民局事務員也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京對於滇事之各面觀]  
　　貴州態度之關係政事堂陸國務卿於六日與陸軍總長王士珍及外交次長曹汝霖等擬於七日午後出席代行立法院分别報告關於政府預定用兵滇省計畫及關於滇事特别軍政費之預算案等要政已紀昨報茲悉代行立法院預定是日特開秘密會議之内容除爲前紀政府臨時報告各節外尙有政府提交該院密要諮詢案一件係貴州護軍使劉顯世巡按使龍建章等致電中央意近贊同滇省所爲並請另行召集國民會議將已定之國體重付裁决以得眞確民意而息亂端之問題該院爲此問題有日内尙須陳請明頒申令之議衛聞貴州反對之説京中已紛傳多日因恐出自謠諑故愼重者多未敢遽信茲據北京各報宣布貴州護軍使劉顯世巡按使龍建章通電各省一則爲唐任原情一則請聯絡各省召集國民會議重付裁决其所主張與各省顯然不同長江張巡閲使及浙江屈巡按使安徽倪將軍等均有電與之辨駁然則貴州態度之如何蓋可槪見矣又北京某報載貴州亦與雲南連絡一氣反抗帝政中央政府於四號接到貴州龍巡按使及劉護軍使來電内容大要係請從速取消帝制否則貴州當與中央斷絶關係而實行獨立維持共和亦不得已云云 
　　和平對待之一説政府對於滇事目下之情形尙仍擬和平對付惟以大勢觀之現時實已處於騎虎難下之地步無論滇省今後實力如何度其最終行動必難望其服從中央及各省勸告也傳聞六日政府曾接唐繼堯用雲南政府名義要電一件電中文字更多激烈語但京滇電報久已不通此電是否爲唐所發尙無從查考又得府中消息元首爲對滇問題曾分函諮詢李經羲及前東三省總督錫良聞兩君已先後呈覆大　咸請設法消弭意見融化惡感不興兵動衆以便消除隱患等情故事發兼旬中央尙未决然抛去平和辦法之意念者其原因即緣於是 
　　地理人才之問題京内外文武官吏近日對於滇事皆同一聲調力主以武力從事然在政府之意則須察看情形方能辦理該省道路崎嶇於軍事上不無障礙非有精細地圖斷難收獲勝利效果因於六日上午會議時曾面飭廕午樓王士珍張士鈺唐在禮諸人飭令從速搜羅雲南精細地圖呈閲以備按圖設畫并飭物色熟諳該省地理人才聽侯調用次日統率辦事　遞呈大元帥密封一件關係陳請於鄂川桂粤　省邊境要隘分設臨時兵站司令部請特任虎威將軍曹錕陸軍中將洪承點黎天才王金鏡等分任總副司令官等情日内當有任命發表 
　　對滇政策之密議元首初六日下午由辦公室提出密函數件分交各要人查核聞係對滇政策意見商榷書内容係將新發生各碍難解决之之研究要欵六端提出飭令各該員詳愼籌畫擬定辦法於次日密覆並聞奉交者爲陸　祥楊杏城梁崧生朱桂莘梁燕蓀張金波廕昌溥倫等同日又發出密電六道計徐州張巡閲使奉天段江寗馮廣東龍成都陳南昌李各將軍查照此外各省將軍巡按使近日爲滇事周題亦連次電致政府查閲後未見批示祇交内史處編號存案六日該處曾奉交通覆各省密電一道示知政府現對滇事經四日議定之策及所擬議之各重要關係其詳情未得深悉略聞最後曾特囑以議定之策須守秘密不准往外宣漏隻字 
　　籌畫軍費之所聞滇事旣决定用兵則軍費自爲應行預備之要件茲聞政府業經籌議以滇事之出兵應需若干軍費目下尙難爲精確預算之編訂惟需用孔急已决定在五年預算案預備費二千萬元項下動支一俟竣事後再爲此項軍事費預算之追加并聞政府之計畫若此項軍事費需用過巨時則五年度内國公債亦可擴充其額爲兩千萬元（原額一千萬元）以資接濟惟此項公債之募集實際上不知究復何如耳政事堂及統率辦事處頃又先後接到四川貴州廣西廣東各省將軍來電以滇事起後本省軍隊不敷調遣業已遵令先後招募新兵分别防守所有新編各軍軍費應請追加預算等語當經上陳允飭交財政部遵照矣 
　　叚氏消息之傳疑段祺瑞將軍消息近日中東各報多有紀載或云已出京或云已遇害然均未有確耗茲據京報載稱聞將軍府於七日曾代建威上將軍叚祺瑞呈遞大元帥密封一件旋奉批令交統率辦事處會同陸軍參謀等部議覆據聞於滇事發生後曾交特諭於該上將諮詢對待政見現始陳覆聞摺中都三千餘言其政見有不主張用兵之意並於外交及軍事兩項所陳尤中肯綮云云此消息如確則出京等説或尙未爲事實也 
　　勸告華僑之説略雲南問題發現後中央對於海外華僑之行動甚爲注重連日偵查近所得之報告詳情雖未盡悉大致已與黨人連爲一氣故於六日特將勸慰僑民之説略電寄駐外各公使廣爲散佈其内容係先説明國體改革之來源及結果與中國取共和與君主之比較次則申明立憲政體之種種要素再次則説明僑民對於國家應負之義務此項一紙空文之勸告未識各華僑對之作何感想也 
[籌議中之外交與國體]  
　　連日外交會議初六日公府開緊要外交會議政事堂左右丞及外交等部總次長與孫寳琦李盛鐸聯芳等均奉諭列席預議最重要之政事有三一爲初五日駐日本國陸宗輿公使密電陳報該駐在國政府爲中國内亂問題初二日特開閣議之情形一爲滇事涉及中法新交涉要案困難上之研究一爲第二次爲滇事向列强宣明事項之審定議時關防均甚嚴密無從得其眞象同日外交次長曹汝霖亦進府呈遞密陳一件聞係爲列强對於今次滇事之照會已經正式答覆聲明足保不至蔓延並力盡维持治安之責任是此後外交前途關係國際信用至爲重要請即特别設法嚴籌防務免使外人有所藉口等語次日上午八時純一齋又召陸國務卿楊錢兩丞並農商周自齊交通梁敦彥兩總長及外交次長曹汝霖參政梁士詒李盛鐸聯芳等曁高等外交顧問約十餘員開外交協議會即議前日豐澤園會議關於滇省外交未竟議之各問題並舉行登極典禮預先通告有約各國之政見又預商各國承認前後應行辦理國際上之各手續當日已有密封四件特交外交部速議詳覆 
　　官僚又請登極統率辦事處前因唐繼堯任可澄反對帝制事發後即奉諭以唐任等請取消帝制應電詢各省將軍巡按使等有何意見據實陳述用備採擇業經分電各省現聞政事堂擬會商統率辦事處會銜將各省電覆情形陳明乘此時機即請早登大寳並令大典籌備處從速進行聞當局意見因其中尙另有别項原因仍須緩期舉行不便提前惟各要人陳請中關於籌備各項要典有須於登極以前宣布者昨特交飭政事堂及大典籌備處分别趕辦計一爲内閣制改組案一爲禮制案一爲服制案一爲皇室暫行制度一爲朝儀案一爲再應革禁之各秕政均責令於二十日以前趕議成立 
　　憲法起草所聞關於憲法起草參考各案已由政府前後兩次檢交憲法起草會六日政府特致該會一函聲明此次所送之憲法參考案皆係由政府憲法討論會審定經元首批准者惟其間是否適宜即由該會詳細查核以定從違母涉拘泥云云聞該會成立期現已不遠業於日前茶話除將各項規則分别核議外並討論該會對於憲法上進行秩序已决定於正式會召集開幕後即將釐訂憲法制度案提議進行云 
　　密議大典兩案陸國務卿於初六日上午在政事堂會議畢復入内密談大典籌備處長朱啟鈐與焉聞議擬立儲取法日本成案及招選女官所釐定締標條例兩案以其尙有略欠圓滿之點特飭令再議並聞選派女官一節决定高等女官則全由元首在京外簡任以上官吏家屬中指派至於普通女官亦須有簡任官以上人員保薦否則即具法定之資格亦不得入内服役 
[鄂省供給征滇軍需譚]  
　　中央現派大軍征滇先後開往川湘者約計六十餘營皆由武漢上駛陸軍部除在漢口宜昌分設陸軍轉運局及轉運糧台外武昌並未設立機關茲聞王將軍以各省往滇軍隊多在鄂垣換船招待轉運事極繁多特派曹副官在平湖門外乙棧設立轉運事務所妥爲照料一切有由京開往四川之某軍曾携有單葉飛機二部係在航空學校撥出據軍界中人言在四川之北軍第三師曾隨帶有飛艇二部歷在成都試驗飛行成績頗好兹因滇省崇山峻嶺林木蔚盛北軍地理不熟進攻困難飛機偵察實爲最要故電京命飛艇隊隨征想此後或更飛機運川亦未可料并聞征滇軍需用各品物其大部分係取給於湖北兵工廠新造之槍砲猶恐不敷濟用故王將軍復飭軍儲局將庫存各種槍砲之損壞者一槪檢出修整完善以備撥取而陸軍工作廠亦奉飭趕辦軍衣皮鞋蔴草鞋皮帶各項其數均以萬計一時紛增工人畫夜從事製造極爲忙碌 
[關係國體問題之鄂聞]  
　　鄂省首義傷軍及陣亡者之家屬對於撫恤金之要求不管千呼萬籲毫無效果自聯名上表勸進後陸軍部始將卹案議出茲將軍署已接到卹金給與令照由王將軍規定發恤手續除分飭各陣亡軍人原籍知事遵照外昨並牌示署首曉諭周知聞各陣亡官兵家屬之三年恩恤金其執照已分發各該原籍知事轉發具領惟受傷之官兵年撫金照及補發昨年應領之第一年卹金定十日在省垣巡警第四署由軍署派員按等分發其不列等之傷兵一次卹金亦於是日在警務處發給 
　　鄂省烈士祠自併入昭忠祠後所有各烈士後裔至祠祭奠者時有其人日昨管理昭忠祠各前淸世職胡振彪等以該祠原係全省世職捐欵自建祭祀經費亦係彼等年俸内扣提彌補自改革後世職俸停由各忠裔捐欵奉祀因昭忠祠名義不適合於國情故改作各世職公祀祠無非保存先人之名位以垂久遠之意茲者烈士祠併入奉祀誠恐各烈士遺族不明祠產性質誤起爭執特將此祠組織原委禀請兩署批示勒石立案以免後諭 
　　鄂省官場朝賀國家慶典之萬壽宫現已修復而省垣又昌門外前淸時代每遇欽派大員往來督撫前往迎迓恭請或寄請聖安之皇華館驛自改革後已改爲實業學校校舍嗣又爲工業總會辦公地現當以國體復舊以後京師大員來鄂恭請聖安之禮亦不可廢亟應重建皇華館驛以崇體制業飭該會預備遷讓估工復修 
[再紀粤中之特别戒嚴（駐粤特約員）]  
　　自滇事起後龍將軍巡按使曾有通電報告地方安靜情形而廣惠鎭守使龍覲光潮梅鎭守使馬存發欽　鎭守使王純良肇羅陽鎭守使李耀漢正任現崖鎭守使胡令宣署任黃志桓南韶速鎭守使朱福全虎門要塞司令黃恩錫陸軍第一混成旅長納順洪署任李文富第一混成旅長段爾源陸軍一師一旅長陳宏萼二旅長鄭開文等十三員昨亦會電統率處及各省將軍巡按使等大致謂業於勘日已會電雲南唐將軍勸即取銷獨立云云惟聞雲南尙無覆電當道深恐影響所及上游土宼乘機擾攘自三十一日起即陸續調撥大軍前赴西江相機防守并由長堤陸續搬運軍械落船矣使署建築炮壘一事聞自興工以來張使每早必登天橋勘視并飭委督促工程限舊曆歲底工竣茲以砲壘上層爲抵禦砲彈而設必需建築堅厚方可適用復飭工程委員將拆城大磚搬運進署以爲建築上層之用日内搬運甚爲忙迫 
　　巡按使昨據王廳長密報奉飭派員赴港查探茲據密報陳月波係海豐人舊曆九月中旬由南洋同關醒南等回港在總機關與洪子承等籌商進行方法陳月波擔任運動惠屬一帶事其胞弟陳某在報館極力鼓吹並在擺花街設所辦事派陳少博回海豐東笏古榕書屋私造炸藥又派馬鏡如往某墟陳家祠設機關招人入會陳月波本月八日閲省港報紙載其謀劃自知敗露即將家眷由鄉搬來香港税居先施公司對門頣生堂藥店三樓現在伊等與胡毅生聯絡不久定必發表等語乞飭海豐縣先將機關速破以遏亂萌計開陳月波辛亥爲活陸司令長洪子承前充省議會議員馬鏡如前充雷州軍路委員陳少博前充都督府委員現爲東笏約營以上均海豐人周醒南前充全省軍路總辦惠陽人頃已分行密緝矣 
　　黨人李某譚漢前在那琴等處設立機關謀占陽江縣城業由官軍破獲餘黨四散當道現據探報前在李某部下重要黨人陳文戴震等潛聚台山縣屬分黨在斗山廣海海口沙堤及台開交界之挪扶台赤交界之都復等處招集黨徒聯合陽江欲圖再舉軍署據報後即密派黃偵探隨同趙團長率隊前往按址拿獲陳文等四名昨已解省訊辦 
　　將軍行署偵探昨會同軍警在省河裹水渡拿獲黨人一名解回審訊此人係名黃子江安徽人年約二十歳能通數國語言文字殆爲黨人中之重要人物供稱當民軍崛起推翻淸政府時即被衆舉爲團長嗣與同志意見不合特將傢私拍賣得欵千餘由南京赴滬後被委爲隊長始行南下等語侃侃而談面無懼色龍將軍特遣差官導至觀音山參觀各砲壘使知防範之周密 
　　近日來省垣戒嚴查拿黨人嚴密非常而於城内尤爲吃緊昨晚九時許有警署二區警兵到華寗里第十號門牌嶺東旅館拿去住客廖某等十二人均屬本省人昨由長堤泰安客棧遷至該處警兵見其形跡可疑將其帶區今日已轉解警廳核辦昨午十時許在雙門底公安客棧拿去住客陳達生一名并搜出白布襟章一個陳沿途呼寃謂該襟章係被人挿贓誣陷者云 
[新年中之奉天防務]  
　　滇事發生後張師長以次各軍官請由段將軍電致中央願出兵征滇身臨前敵嗣奉電覆略謂中央不欲以武力平滇且雲南獨立自有對待方法各將軍中勇可嘉惟須各持穩伜健態度固守邊圉以維持地方之治安云云現段將軍對於本省之防非常注意曾於新曆年尾分飭軍警兩界長官督率所屬在省垣内外各要隘地方認眞梭巡毌許藉口元旦令節致曠職守旋又接得滇事續報即於除夕午後二鐘邀集二十七師張師長憲兵營王營長警務處張處長警察廳宋廳長等來署會議段將軍謂數月以來奉省防務甚屬嚴密惟海外黨人計謀百出且有鐵道用地難於稽查應由各長官不分畛域協力防護總以維持地面爲主要旋即决定城垣以内由陸軍添派巡查周歷梭巡如遇有形跡可疑之人即行盤詰務得其詳細來歷故日來客庽中暗查蹤跡甚嚴城垣外則歸警廳臨時派警分布於八關左近實力稽查前日西關進城裝柴之車内獲有子彈數百枚手鎗四支係警兵查獲者又以城關内户口衆多警廳復派臨時調查户口生十名帶警往各區詳查姓名人數如有與十月間所查不符者則嚴加詰問並諭令不准招住閑人倘有戚友往來亦須報告面於二十七師司令部曁公署前後向各户查詢尤嚴 
[查辦中之奉天兩知事（化險）]  
　　㈠遼中之陳紫瀾奉天遼中縣知事陳紫瀾（樵琴）爲張貞午之得意門生在民政署充當科員民國成立後改充内務科長亦爲榮道尹（淑章）所賞識彼之資格甚老筆墨尙佳而利慾心亦甚熾其初在黑山縣任内因左袒被告案被民人禀攻甚力張使不得已乃調赴遼中到任後正値大水爲災派員查勘災區造具淸册電請辦理急賑紳民聞之莫不同聲感戴乃遲之久而以省憲尙須派員復勘宣布遲之又久而以賑欵尙未撥到爲詞其對於訟案也一如在黑山縣之辦法不問曲直是非祇知爲子孫計遼中民人苦無可伸遂舉代表一再赴道赴省控其劣跡十八條均有案據可證而其最重者則爲侵呑災賑嗜好未除等欵榮道尹初亦未嘗不知迨奉叚兼使批令查辦始派員前往詳查而該縣人民又爲急切之電禀意求親往勸解免滋事端榮乃自往該縣查詢則賑欵撥到月餘分文未放榮尙擬爲之調停令其速即放賑以安民心該縣士紳與人民知榮已到縣遂聚集一千餘人齊赴縣署泣訴榮出勸解被衆圍集陸軍亦不肯散而民之要求愈烈榮知民怨已深不可激怒爰在衆前宣布將陳知事撤任即日派員代理衆始歡呼而去榮回署後即派吳調查員往代昨榮到省將詳情禀明段兼使當即飭令趕辦交代聽候查辦近來某系人物如遼陽税局長之楊東生錦縣税局長之鄭哲文西安縣知事黃懋祺等撤任之後均繼以查辦而查辦原因盡出於賄賂今併陳知事而四矣説者謂將來登諸白簡者某系一派尙大有人在也 
　　㈡遼陽之金朝樞遼陽縣知事金朝樞到任數月對於該縣訴訟事件亦多不滿人意曾被當地紳民一再禀訴訟陳劣跡若干條控當道聞其初該縣人民僅向遼瀋道尹署禀控呈請派員澈查以重民命榮道尹以詞出一面殊難憑信適因他項公　來省由省公署派委馬宗羲前往詳查該員到 
 
 
 

Page 7

 
 
遼按照所控各節還一調查業經回省銷差詳覆大槪以遼邑風氣素稱刁悍告官狹吏淆亂黑白在所難免金知事到任未久洞悉其情設立行政訴訟寫狀處藉杜代書刁筆欺詐鄉民之惡習一經設立此輩無法施其伎倆是以揑名具禀以逞私欲委員屬查寫狀處帳簿及其他卷宗與原呈所指濫收狀費毫無憑據其爲有意聳聽可知近金知事已將寫狀處取消矣云云説者謂旣無私弊又何必將所謂有裨於民間之寫狀處取消固已可疑矣乃未幾該縣紳士復向省公署呈控經段兼使派委分奉知事何煥典赴縣密查金聞耗第竭力結納查覆公文亦爲其洗刷凈盡不料近又有人赴省作三次之進行將金嚴詞呈控段兼使乃面交遼瀋道尹榮厚前往親查（因榮當日在省）榮回任後未即遽往先派分營差遣之馬知事某到遼密查馬極爲認眞對於民人所控各節均經澈查有據此外如會計科長要某亦有連帶關係蓋金本無所主張署中各事大半爲林某指指揮聞馬已據實禀復諒不日可有明文處分矣 
地方通信 
[蘇州]  
　　破獲專做銼邊銀元之匪徒蘇垣市面時有銼邊銀元及藥水銀元（以銀元浸入硝　水中即輕去數分）發現商民受害非淺日前警廳偵探隊長潘秀卿派探在馬大籙巷十號門牌内拿獲專做銼邊藥水銀元之王漢張明仁二名並在房内搜獲鏹水一瓶鐵銼刷板及化銀鍋爐等具甚多又起獲製就藥水銼邊銀元二十餘枚一併解隊經潘隊長詢明轉送廳署交司法科訊供後擬送吳縣知事署嚴辦嗣經江南造幣廠駐蘇調查員張金成得悉於前日親赴警廳公署面謁崔廳長詳詢破獲機關情形一面詳文江南造幣廠長核示辦理并聞崔廳長亦於今日行文遞寗知照造幣廠長請示核辦矣 
　　造幣分廠另派駐蘇委員蘇省造幣分廠前因銼邊銀元流行市上妨害瞥制特派委員劉松臣駐蘇調查前曾在閶門外拘獲元通錢店内證據解辦後此幣漸不多見茲聞劉委員已有差委回省當道另派張金成以承其乏張委員已於日前來蘇接差矣 
　　洙泗巷火警蘇垣觀東沬泗巷内靑洲觀王姓家於昨（九號）晚不戒於火致肇焚如經各龍社聞警馳往灌息計燬去房　六間 
　　飭组高等小學聯合會蘇常道尹接巡按使飭開據省敎育有政會議議决組織高等小學校聯合會一案陳請施行前來查高等小學校爲國民學校兒童升進之階亦卽爲中等學校生徒取材之地關係重要辦理尤須認眞而擔任此項敎務其施行方法類多各自爲政以致生徒成績不能一致應先由各道察酌情形組織高等小學校長聯合會議利用年暑假期每年舉行一次　二次藉以交換知識爲同軌之進行合行飭仰該道遵照辦理云云殷道尹接文後已分飭所屬十三縣轉飭各校遵照矣 
　　警官席間鬭毆之笑柄蘇垣警察西區警正吳寳善被撤後　寓閶馬路惠中旅館内四號廳署各科長督察長科員等特就　旅館設　筵别席間始　爭　喚妓以鬭勝負繼乃唇銷舌劍　道譏刺之語司法科謝科長惱羞成怒遂與衛生科沙科長用武沙即以碗擲傷謝之面部血流不止經同席諸人極力勸解而散各各乘轎回廳乃謝回廳後即至沙辦事房中尋沙報復沙避去謝將其房中器具物件打毁經多人力勸始行歇手次日崔廳長據實詳報道尹核示殷道尹得悉大爲震怒特批飭將司法科長謝寳華衛生科長沙祖蔭及同座之總務行政兩科長督察長科員等各員一併撤差聽候查明參處並將崔廳長記大過兩次以爲督率無方者戒茲聞此事沙科長一方面擬赴法庭起訴云 
[鎭江]  
　　烟土漏貼印花昨有某甲在大街某錢店購買印花烟土數兩行至小街左近被崗警查見以甲所購烟土雖不違禁惟無　票顯有偷漏印花税票情事立即連人帶土一併拘至警區罰辦 
　　溧紳禀控知事鎭屬溧陽士紳多人於日前赴省禀稱溧陽縣知事張鳳瑞無端認良爲匪鎗斃多命籲懇齊巡按使查辦以服民心齊使閲禀後已派員到溧調查眞相矣 
　　學委設立事務所本縣各區學務委員向來辦公並無一定地點以致　此隔閡未能一致進行茲爲統一辦事起見特組織一學務委員事務所嗣後十區學務委員在辦公時聚於一處以　聯絡業已假定城内萬壽宫爲事務所於八號開始成立矣 
[揚州]  
　　沙田局長之更動江都淸理沙田分局謝委員現經總局調任科長所　　局委員一席業經委派候補李知事來揚接辦謝君於昨日已將局務結束移交李委員接辦矣 
　　屯田繳價之集議揚鎭兩衛各帮伍旗丁現因淸理官產局成立嚴局長迭飭屯田繳價昨特召集各帮在古觀音寺開會集議當由屯田最多之金澍滋報告淸理局所定繳價章程並與局長　　允行減折等情帮衆皆允繳納並轉執有屯田各業户一律照繳聞兩衛田價最低者每畝繳一元有零云 
　　沙田業户之反抗東鄉五洲楊家　鄭民因該處董事藉沙田繳價向業户格外苛求故各業户聚衆反抗不遵繳納並將某董事毆傷現已來城報告尙不知如何了局也 
　　設廠施粥之開辦揚城每年冬間向由官紳合力籌欵設廠放粥今冬已由兩淮鹽運使方碩甫偕同善堂總董魏忠蕃及揚紳張宜之等集款設廠仍照舊章設東西二處一在石塔寺一在瓊花觀均於是月五日開廠施放一時　樓窮民紛然杳來擁擠不堪較之往年有增無減於此可見生計日艱民生日困之景象焉 
[南通]  
　　盜劫案一日兩起石港市某姓雜貨店前日被盜刧去銀洋等物約値數千元當由該管警區勘詳縣署盧知事據報後率同揚警務長星夜前往復勘同日唐閘大生紗廠用舟裝　下莊洋三千元行至十八里河口亦被盜匪攔路悉數刧去是二案出後當道特諭寧警迅赴四鄉跴緝務獲懲辦日昨保安隊在南鄉捕獲石港案内從犯楊某一名天生港警亦捕到大生案内贓犯二名均已解送縣署訊辦矣 
　　中資捐補助警費警務長楊薇生以警費舞着在在棘手頗萌退志日前盧知事特遺集紳商會議維持警務方法僉以楊君辦事過於認眞均特冷靜態度故至今尙未籌有的欵現聞擬將所徵中資捐内提三成補助警費但區區之欵仍恐未能敷用也 
[杭州]  
　　減輕洒捐之難望杭嘉湖三屬酒商禀請取消加徵洒捐章程一節茲聞屈使已批駁不准略謂酒類爲消耗品各國税則不厭重徵早奉明令不准商民要求輕減在案浙省洒頻自上年六月一日起加徵一倍列入專欵報解中央本年都派認欵有增無減此項酒類倍捐關係專欵要需萬無　　輕減之理蘇省情形如何姑不具論第各省貨物捐率輕重容有稍歧該商等應勉　時艱照章繳納所請碍難准行仍候財政農商兩部核示 
　　莊夥潛逃之偵獲杭垣德豐錢莊場友朱某携欵潛逃經錢業議董吳位西倪雨亭兩君議决由瑞泰莊承認三成德豐莊承認七成而德豐莊經理茹繼惠君因受虧甚鉅情有不甘竟欲將承認之七成責成原保人賠償正在交涉適於九號由上海暗探密電至生昌原保人朱某處該逃夥已在申緝獲朱某得電後當乘快車到滬當於今日（十號）可以來杭則逃款有着自無庸承認攤賠矣 
[湖北]  
　　甄别縣佐之愼重叚巡按刻定於本月二十四日舉行本省保　縣佐甄别試昨已將各機關保送及陳請錄用各員文書檢出審定王龍光等三百四十八名有與考資格業已列榜宣示並以縣佐爲輔助知事而設不可不愼重甄拔特派政務廳長爲監考官場規准照甄錄知事試驗條例行之試卷用彌封内寫號碼蓋章惟卷面黏貼塡寫名字之浮簽於交卷時揭去其列號名册段使自行掌管並派署中科長員汪澐　綸藻等爲勷校員駐署評卷於試期内廻避來賓以重關防至其試驗程序首場策論文牘二場法律解釋比較行政法三場口述評定甲乙復咨部註册驗看再行任用 
　　軍艦梭巡之嚴密鄂居長江上游綰穀中樞防務最爲緊要近日巡艦與海軍各艦往來游弋嚴密異常日昨海軍當道又派張字魚雷艇駛鄂寄椗白沙洲江面所有湖北各巡艦更番巡邏差遺甚繁楚材巡艦亦啓淀出巡江元楚有江犀及列字魚雷艇排列江中夜間演習探遠燈光射十數里江面除各公司往來商輪外其餘小輪民船夜間槪不准行駛 
[廣東]  
　　國會議員電請禁賭新舉出之國民會議員馮英拔等致電北京政事堂財政部内務部平政院肅政史參政院云粤東新館均鑒粤雀擬開牌捐先後由籍紳　華熙商會葉舜琴等全體電請禁止各在案細思此次牌捐雖指定麻雀牌骨牌紙牌爲名實係任由變化作賭雖無番攤明文其害比番攤尤烈東粤士民奔走駭汗謂以少數之餉糈網各賭之大利不獨貽害全粤實亦暗耗餉源查從前番攤承餉歲幾六百餘萬今竟以四十萬元朦混承辦即潮州分廠一隅聞出餉幾及此數其中情形諒亦難逃洞鑒議員等代表民意痛甚切　因敢剴切上陳伏乞勒令停辦爲粤省留一分元氣即爲中央收一線人心不勝迫切待命之至廣東國民會議當選議員馮英拔許炳榛周廷勵司徒穎李兼善陳鴻銓鄭勳梁志文等同叩 
雜評一 
[孰是孰否（默）]  
　　帝制問題或曰將登極矣或曰議再緩外交問題或曰可滿意矣或曰仍棘手至若雲南問題或稱無響應者或稱已有響應者或稱仍主和平或稱已决意用兵或稱可望速了或稱勢難速了今日時局有一説必有相反之一説眞令人目眩矣 
 
 
 

Page 8

 
 
   
 
 

Page 9

 
 
   
 
 

Page 10

 
 
[第十版]  
本埠新聞 
[華東敎育會紀聞（吉光）]  
　　自耶敎入華以來歐美傳敎之士經營敎育事業者徧於全國近年復組織團體以謀辦事上之聯絡規劃上之統一於是有中國基督敎育會又有華東華西華南華北華中各敎育會爲其支部華東敎育會爲安徽浙江江蘇三省敎會敎育家所組織會員一百六十六人每年在上海開會一次本年之會已擇於一月三十一日至二月二日舉行届時有美國哥倫比亞大學師範院主講山樂博士遊歷過申蒞會演説并有塞史頓女士演説中國之婦女敎育滬江大學普主講演説學生之身體檢查靑年會中學校長曹雪賡演説敎會學校與華人之協助其餘各節目均尙未定該會會員西人有約輪大學校長卜舫濟等九十三人西女士有中西女塾校長連吉生等六十三人華人有復旦公學校長李登輝等九人華女士有張女士一人會友黃炎培等二人本届職員會長寗波莫倫奈大主敎副會長郭秉文博士會計寗波來德芬君書記上海克洛福君幹事卡格特爾女士鄺富灼君卜卡克女士 
[炸壞鐵路軌道續紀]  
　　太陽廟東首滬寗火車軌道被人炸燬數尺旋即修復已記昨報茲經四區探警查得炸燬軌道者實係炸藥並非炸彈緣仔細檢查並無彈壳鐵片等材料淞滬警廳徐廳長以鐵路爲交通要道亟須加意防籠以杜後患昨特傳諭該管各區暑所每晚多派長警在沿路往來梭巡遇有形跡可疑行近軌道之人一體施行搜檢毌稍疎忽云 
　　又聞此事發生後松滬護軍使楊君即用電話向鐵路局長鍾紫垣君詢問實情當據復稱所燬軌道不甚長考其發炸之物似係先期潛埋故有如此之猛力如係炸彈則所鋪軌下之枕木不致炸斷約費三小時即將軌道修復是以火車仍照常開行並無阻滯等語楊君除將查詢情形分電政事堂及軍巡兩使查核外昨特分飭駐滬軍警各署責令所部凡該管境内設有鐵路軌道之處務須畫夜巡查以弭後患 
[交通行長遇害三誌]  
　　上海交通銀行行長張紹蓮被人暗殺一切情形已兩誌本報茲悉自此案發生後滬電至京總行即以辦理善後爲前提電飭中交兩行協助進行至行長一席初擬由中國滬行行長宋漢章暫行兼代因中行事務紛繁未克兼代繼擬由前經理倪錫疇暫代倪以年老力辭故决定暫由副行長徐寳麒洋經理司拉克執行職務至一切善後事宜均須會商辦理又聞出事次晨九時許道署交際科長陳震東君曾至法領事署謁見法領面詢一切云 
[黨人襲擊警察所續誌]  
　　上海縣屬漕河涇地方警察第四分所被黨人襲擊拘獲黃得餘等七人解交松滬護軍使者訊辦等情已詳昨報茲悉上海縣沈知事以該分所各長警於黨人襲攻時奮力抵禦當場擊散並擒獲多名實屬奮勇可嘉昨特備洋四十元與景　佐首領同在該分所傳集各長　面加奬賞以示鼓勵 
　　松滬護車使楊君昨據上海縣知事沈君詳細報告後當將發生此案情形及昨晨（十號）軍法課預審黃得餘湯四根等之供詞一併電呈中央及宣武上將軍行署　爲察核並以漕河涇接近龍華警力單薄昨特飭行陸軍第十九旅旅長兼上海防守司令王賓特派所部駐防龍華路第一營王營長分撥軍隊一連馳往駐紥以資鎭攝 
　　黃得餘等七人被警追獲後即由該分所警佐董仕會同王營長等在該營中升座提詰據黃等同供小民等受某某等糾合據云同往漕河涇鎭行刦某米店等並未談及往刦警局所以小民等隨之而去詎已有多數同黨在該鎭附近搶刧警局小民等聞之畏　正欲逃逸即被拘獲軍械亦某某等所給王董兩君得供即著解送護軍使署訊辦一面加派長　會同陸軍在該鎭並該所四周妥爲防護而上海縣沈知事得報後亦即諭飭所屬地方各區警局一體戒備並發出示諭略云本邑地方遼閣防範自應周密各區巡士落差後應即在所休息不准請假即責令稽查員督同吳劉兩巡長隨時認眞稽察倘敢故違應即據實報告以憑核辦愼無狥情代人受過等因昨日午後二時沈知事又偕同地方警察主任景毓華君同乘馬車下鄉親詣第四分所察勘 
[華界商民之受累]  
　　本埠自八號日夜發生三大案後謠言蠭起防務又嚴並因查緝三案餘黨一般警探異常忙碌故自前夕起内地稽查重復嚴緊現届舊曆年關商民之受累不淺矣 
[鎗决海軍學生]  
　　海軍見習生陳可鈞前因通同黨人襲踞肇和軍艦砲攻製造局事後經軍警捕獲解交松滬護軍使署由軍法處會同海軍人員迭次提訊錄取供詞呈報海軍部核辦在案茲接覆電略謂一月七日奉申令海軍部奉匪犯陳可鈞甘心從逆擬請明正典刑等語陳可鈞着即行正法等因飭即遵辦云云李總司令楊護軍使接電後業於昨日午後二時飭將陳可鈞提出驗明押赴西砲台執行槍决 
[復訊詹温二人旁聽記]  
　　黨人詹大悲與温楚珩（即馬東海）昨日午後仍由公共公廨王襄讞會同陪審西官美博副領事在樓下正式刑庭復訊先由被告代表羅利士律師上堂譯稱此案須詳細辯訴政府欲捕詹大悲因二次革命之事今乃控告詹爲盜匪並私造湖北錢票多係不實查詹父係湖北紳士詹妻向在湖北有名學校爲敎習詹乃富家子弟斷無爲盜及私造僞票之事二次革命在西歷一九一三年間早經政府懸賞通緝因詹居法租界中政府屢次設法拘捕無效至去年十二月五號夜有三人突至詹大悲寓希圖暗殺開鎗擊傷詹之傭人復上樓搜詹不得現經法捕房拿獲一人由詹之傭人認明今日法公堂　經開審業已商准將此人解案作證而見　陳熙因坐馬車經過法和界亦經法捕房攔獲並不帶有手銬且在其身畔搜出鈔票洋一百元况洋三元今日解堂居然上有手銬一至華界不獨不上刑具且得自由故敝律師知其爲假見證無疑惟詹大悲欲避暗殺故移寓公共租界言至此由　府代表穆安素律師聲稱見證陳熙因押解總巡捕房由敝律師商令將手銬開除請堂上明察又據羅律師聲稱第二被告温楚珩並不牽涉原告見證曾經供明捕房包探亦聲明捉拿温楚珩並無牌票至抄出之手槍亦非被告所有係徐州偵探栽贓即曹振武亦未説及温楚珩現曹振武據稱已經鎗斃而王樹丞祇定監禁一年　見於各華字報然外人亦不得而知又據穆律師駁稱被告律師所辯各節似有悞會之處辯論至此堂上諭令代理檢察員八十五號副捕頭惠勒上堂由兩造律師誌據證明第一被告詹大悲公堂出有牌票四紙（一）在西歷一九一三年十二月十七號爲二次革命事奉中政　商請通緝（二）私造湖北官錢局票事於一九一五年六月五號奉上海前鎭守使咨文（三）亦私造僞票案於八月六號奉交涉使來文（四）在十月十六號仍私造僞票墊欵係道尹公署函請云云並據法捕房二十四號西捕依多利上堂聲稱案證陳熙所坐馬車遮有布慢經過民國路法租界方面因情形可疑上前攔阻旁有穿便衣之兩華人詢據聲稱在護軍使署當兵故將陳熙攔入捕房在其身畔抄出鈔票洋一百元現洋三元惟陳當時並無手銬供畢復經兩造律師盤詰一過堂上諭令退下又據法捕房代理西探目脱來殺克上堂證明被告詹大悲前居法租界寳康里於去年十二月五號夜被人暗殺當時兇徒開放手槍三響一鎗擊於壁上二鎗均擊中詹之傭人一中右臂一中右胸前聞當時詹與其弟及其妻子均在家迨捕房得信往查詹已不在家内該傭人傷勢亦漸平復惟尙有一彈尙未鉗出供至此被告律師詰問法捕房有無飭拿詹大悲之牌票據西探答稱中政府移緝黨人之牌票極多名姓確記不淸楚惟案卷均携帶現已拿獲劉老五一名與暗殺詹大悲一案有關今日已解法公堂訊供業已帶案云云繼由兩造律師向之盤詰良久始行退下即據劉老五投案供稱湖北人向在法界小東門外開設剃頭店光復後將店收歇先在城内縣橋姚老四店内爲夥繼至高尙喜店内執業後遇同業陸春山在老北門外紫陽樓茶館啜茗得與曹金和江姓李隆陳姓等相識由曹説起辦詹大悲案迨至十二月五號夜我與陸春山在吕班路茶館内等候曹等四人前往行刺詹大悲後即散去至本月五號由許老九與林姓邀我同行遂被法捕房拿獲圖謀詹大悲實未同往同鄉人方老三李老三現在法租界東新橋菜市街等處開設理髮店均係相識十餘年可以查問並由兩造律師向劉盤詰一　因尙有緊要口供即由牛門律師聲請緩譸穆律師則起而反對中西官諭令將劉帶至樓上公堂屏退旁聽研訊後復至樓下公堂升訊是時羅律師因向牛門律師詢問情形穆律師　向堂上聲稱牛門律師似爲被告辯護應　詰問牛律師究處何等地位即據牛律師聲明因目證劉老五等由羅律師商請轉商汉捕房解案作證　與聲明惟與捕房代表並無别種意見堂上即命詹大悲之妻詹許氏上堂由兩造律師詰據并氏供稱前在湖北務本學堂爲工藝敎習其時詹大悲在湖北大江日報爲主筆嫁詹爲妻於前淸宣統二年在武昌結婚嗣於西歴一九一三年由漢口來渢寓居法租界寳康里五十一號門牌丈夫於光復時在軍政府辦事係歸黎副總統節制並供明十二月五號伊夫被人暗殺未成擊傷傭人各節是時穆律師詰問爾與曹振武相識否答不相識穆律師又稱爾與詹並無分離時刻但曹振武前在公堂供與爾夫同居爾豈與曹尙未相識且有西文供單爲憑卽據羅律師辯稱恐該供單並非詹大悲名字是時王襄讞將會審員王肇之君親書曹振武供單牽涉詹大悲字樣分給兩造律師閲看一過穆律師又欲聲訴堂上以爲時已晚不及研訊遂宣諭退庭判被告仍帶回捕房定於今日午後二時半繼續研訊 
[最近之商業調查]  
　　金融界因歲事將闌銀根緊迫上星期結盤市界與上年十二月杪價格頗有出入先令前價二六二五現開二六八七五大條前價二六一八七五現開二六八一二五東洋匯兑前價八四三七五現開八二五羅比前價一百八十七元五角現開一百九十一元七角五分英洋前價七錢三分三釐現開七錢二分八釐半折息前價六分現　三分 
　　花衣市上星期價格比前略小一二錢南通貨現開二十四兩五錢本花四牌子二十三兩二錢該牌二十三兩八錢據該業中人云價已立定年内當不致再跌惟花旗貨此三日内價格驟漲計陽曆三月份定貨現售一百二十六個（磅音）較上星期五日漲起九個五月分者售一百二十八個漲起十個 
　　棉紗市近因滇事發生金融緊急故上星期内各客帮交易淸淡惟江西等帮略有購入現本廠貨開出價盤計瑞記十二支大包鐵毛牌售八十八兩五錢又十四支售九十兩零五錢又十六支大包文明結婚牌售九十五兩怡和十六支小包牧羊圖牌售九十一兩大包美人船牌售九十五兩五錢（二三月期貨）又大包五福牌售一百兩鴻源十四支小包丹鳳牌售八十六兩公益二十支大包三星牌售九十九兩以上各牌與前兩星期比較價無上落内外廠十　　六支小包水月牌售九十五兩上海廠又雙虎牌售九十三兩二錢五分以上兩種與前兩星期比較均漲起一兩二錢五分至印度紗價現均平定並無漲跌東洋貨則減售五錢計十六支福島現價九十九兩五錢二十支漁翁牌九十九兩七錢五分 
[集議南滙賑務]  
　　南匯義賑公所駐滬機關於本月九日假英租界大馬路保安堂開會集議由所長顧韻襲君宣布開會宗旨並推南邑馮知事爲臨時主席遂由馮君陳述災情並謂沿海飢民有十萬之多以毎人兩元計須得二十萬元現擬將工賑義賑同時並舉但欵少災重非仰仗諸君廣爲勸幕不克有濟次來賓相繼演説最後討論勸募方汉良久而散 
[少年宣講團重振旗鼓]  
　　少年宣講團由任雪君汪龍超褚君勉李輔政顏定儀發起創辦於民國元年以改良風俗輔助敎育爲宗旨聯絡同志以課餘之暇從事宣講勸導旋因經費不敷同志星散故三年少年宣講團之名目幾將無聞現發起人重行組織改訂章程徵求團員籌備進行設事務所於英租界愛文義路東段晉福里如欲觀其章程致函該事務所索取可也 
[通俗宣講社西區宣講記]  
　　通俗宣講社於前日（九日）下午二時在西門外方浜橋西首華英商業學校開第九十一期宣講會先由汪龍超君講國民宜受敎育以啓智識兪元爵君講勸用　貨挽回利權王立才君講生活問題凡人類生存於世智識技能爲生活之基礎苟舍此無可他求余每見滬上靑年但知優游終歲不圖生活思想虚縻光陰障碍體育良堪浩嘆如美國生活程度之高達於極點良　男女富其智識敏其技能故社會賴以發達國基因此黎固洋洋千言聞者感悟次由張少剛君講國民宜愛國葛雲韶君講道德要旨及閉會已鐘鳴五下矣 
[公欵公產經理處定期集議]  
　　本邑公款公產經理處昨致十九市鄉經董學務委員等函云本月七日奉上海縣知事公署第十四號飭開案查會計年度經財政部呈准改定自每年一月一日起里十二月三十一日止前辦民國四年度預算改編四年下半年預算除收入一項未經改編外已將縣地方支出一項編四年下半年支出預算造册詳送在案所有洪憲元年分縣地方收入支出各預算應由公欵公產及敎育欵產經理處邀集各市鄉經董學務委員將警察敎育慈善實業祀事修志及道路工程等費妥議支配編造表册詳縣核辦支配各數以收支適合爲定如有不敷必須逐項儘力删減期於歲出各欵不逾地方歲入總數免致詳送駁查合行飭仰公欵公產經理處敎育欵產經理處員紳迅即遵照辦理母稍遲誤切切此飭等因到處茲訂於本月十三十四十五三日（陰曆初九初十十一日）每日上午十時起至下午四時止（敬備午膳）集處妥議支配以憑造册詳縣事關全年計政届時無論如何務祈撥冗准時蒞臨幸勿自誤 
[内地自來水之整頓]  
　　内地自來水公司總理姚慕蓮等以舊有水池已不適用以致出水渾濁因邀各股議决一律改造新式已與住居楊樹浦砌造水池之辛和記訂約並擬於城濠等處添置氷管水塔業已興工　夜趕造不久即可告竣 
[寗垣安靖之電告]  
　　蘇省馮上將軍因各處謠言寗省不靖以致商界甚爲惶恐昨特電致駐滬軍政各署謂省垣近日秩序安靜市面照常並無變故迅致商會　諭各業商知照以釋驚疑云云 
[福建購運軍馬]  
　　福建李護軍使因查所部軍隊需用馬匹曾經派委軍官赴張家口採購除塡給護照外因恐沿途關津尙有留難故於前日電致松滬護軍使署請轉致滬關監督及税務司凡遇閩省所購軍馬由北經過滬關持有護照呈驗者即行驗放以便運閩應用 
[花砲店失火即熄]  
　　滬南小橋北首張同順花炮店火藥間於昨日午前十一時突然起火經救火會皮帶車到場救熄僅燒物料房屋未損惟灼傷學徒某甲之面部當由巡警報告一區署將店主張德全帶至該署問明責令罰洋五元充公以儆 
[煤炭號失愼續誌]  
　　閘北滿洲路敦睦里永久煤炭號起火已紀昨報茲經偵緝隊隊員傳明業查得該號樓板上遍澆火油顯係縱火圖賠惟號主及夥友均已在逃因特據情禀報四區姜警正先將該號發封聽候緝拿究辦 
[開車略緩數日]  
　　華商電車近在小東門直逹小南門之民國路鋪設軌道增添車輛以利交通聞工竣之期雖已不遠惟引擎廠屋尙未佈置完全故開車之期尙須略遲至陰曆明年正月初方得通車云 
[小行經董之失敗]  
　　靑藍淺批染業大行代表周新照等控小行經　馬尙傑營私舞弊侵呑公欵一案前日午後由上海縣沈知事在花廳上飭傳兩造到案研訊良久沈知事以馬尙傑經收公欵浮濫不實且衆望不孚難勝經董之責當堂諭令斥革押候交保追繳公欵一面諭令該業全體另舉公正人禀候諭令接辦小行經董之職周等唯唯而退 
[米廠倒欠客欵]  
　　新閘北岸沿浜某米廠兼米店係於前年由甲乙丙三人合股開設生意尙稱不惡至今春各股東忽有意見甲之股本歸併於乙丙仍用原牌繼續營業不料前晚乙丙與司賬人均不知去向迨元盛等錢莊得悉至該廠盤查始悉共該莊欵一萬數千元並欠裕盛長盛祥盛各米行七千餘元　客周某一千七百餘元江北米客四千餘元惟該廠所存碾白粳米與秈米尙有二千餘石據云均係各米客託該廠代碾者該廠所存祇有二百餘石遂經各債主開列淸單訴知北市米業首事錢達三錢貴三一面派人將該廠看守並具禀地方廳備案飭拿乙丙等到案究追 
[協提盜匪同黨]  
　　胡明才史大毛子馬大等三人因與已獲之王友章等迭在公共租界内糾黨持械搶刧逃匿法租界經老閘捕房華探陸桂山偵悉前日午後禀明捕頭偕一號西探目考兒協同法捕房中西包探將胡等三人緝獲提回收押昨晨解送公共公廨請究經會審員王肇之君會同英康副領事略訊一過判仍帶回捕房候查明所犯各案與先獲各匪一併解究 
[流氓身帶槍彈]  
　　流氓陳阿根前日下午在泥城外卡德路徘徊　探被靜安寺捕房華探陳維坤西探海明威查見以其形迹可疑上前盤詰支吾當在陳身畔搜出六響手鎗一支槍珠五粒一併帶入捕房押至昨晨解送公共公廨請究先由西探上堂禀明前情聲請押候調查曾否犯案經兪代襄讞商之英領卓君判陳還押候查明於下禮拜一解訊 
[長警應戴皮帽]  
　　徐警廳長查得前曾發給各區署隊長警之皮遮風帽本爲禦寒之用刻下天氣甚寒爰又飭知各該警署迅即一體取用不得稍有參差昨各該巡官已傳諭各棚長警於上差出勤時遵飭取用矣 
[衣店學徒受騙]  
　　三牌樓合成興衣店學徒陳金松昨午持洋四元出外購物行至小南門地方被耿寳大察悉即以蘇州普興公司彩票四條向之哄騙銀洋而逸事爲旁人不服將耿扭回店中鳴警拘送一區二分駐所轉送警廳司法科訊辦 
[婦人情急喊救]  
　　鹽城婦人蒯陳氏被淸江婦人王劉氏串通李如榮等誘拐來滬意圖販賣爲娼蒯陳氏情急喊救當爲偵探所聞一併拘送警廳司法科轉送地方檢察廳訊究 
[隣人誘拐小孩]  
　　姜楊氏至法公堂禀稱家有小孩二口於前日忽被鄰居吳愛寳拐去報捕後孩在西門地方尋見吳由包探拘獲今解案下求請訊究吳供孩係吳愛友所拐民人向以拉車度日不敢誘拐求察聶讞員以孩已尋見且由包探查明實情豈容推諉判管押西　一年期滿逐出租界四年 
[投浦圖盡之原因]  
　　小東門捕房昨解徐鴻慶至法公堂禀稱徐昨日在黃浦灘投浦圖盡爲巡捕查見救起解案請示徐供浙江奉化縣人因在原籍與認識之天津人某甲合做生意不料所有資本被竊逃逸訪悉現在滬上故來滬找尋不遇衣服典盡告貸無門故出此下策中西官判送寗波同鄉會資遣回籍 
[混用鉛質小銀圓]  
　　揚州婦人張陳氏夏李氏前日午後與劉小牛將鉛質小洋持向麥根路四號門牌方順卿所設之烟紙店混用當被寮出鳴捕將三人拘入捕房分别拘留昨解公共公廨請究據包探王梅生禀 
 
 
 

Page 11

 
 
稱曾在張陳氏身畔搜出僞小洋數角請爲訊究質之被告等均供不承認中西官以僞小洋旣在張氏身畔抄出豈容狡賴判張陳氏押女所半年劉與夏李氏從寛斥釋 
[小孩屢次行騙]  
　　潮州小孩孫阿二騙取派克路九十四號門牌王阿奎之布棉袍及新閘路徐榮華之皮鞋被控捕房昨由包探將孫孩拘解公共公廨經中西官質訊屬實判孫押西牢半年示儆 
[車夫呑没飾物]  
　　黃包車夫張德奎因呑没坐客高立甫所遺皮夾内所儲之金珠飾物經高報告捕房將張查獲弔出原贓昨日傳同見證章阿三將張解送公共公廨經中西官質訊明白判張押西牢半年惟原告現不在滬着將贓物留存捕房候領 
[探警查獲花會]  
　　賭棍朱仰山陳正興近在寳山路東來安里租賃房星開設花會誘人賭博前日經閘北探警查悉將朱陳二人拘捕到案抄獲證物押候解送司法科訊明核辦 
[牆壁壓傷小工]  
　　王生記木作雇用之小工汪法舟等昨在浦東地方拆卸舊屋被牆壁倒下壓傷胸部手足等處甚重當即抬送同仁醫院求治 
[行兇受罰]  
　　楊正海前日在大沽路與徐金生口角遽將徐之眼角擊傷由捕查見將楊拘押昨晨解至公共公廨經中西官訊明以楊不應行兇判罰洋十元充公示儆 
[被訴人交保候訊]  
　　陳子雲虧欠日商榮定安貨銀三千二百兩被控由該管領事照會公共公廨准飭捕房昨日將陳傳案請示中西官諭令交保候訂期會訊 
[慣收賊贓之懲罰]  
　　郭德生前因專收賊贓爲捕房查知解經法公堂罰過數次今又收買英界施順記作場内失竊鐵料轉賣於丁金法爲英探查知至法捕房禀訴前情經捕頭於昨日傳解法公堂請訊郭供認不韓判罰洋三百元充公無洋改押六月 
[婦人窩匿賊贓]  
　　昨日美捕房一百九十號西探同華探周瑤庭在唐家弄某號屋内查獲窩藏竊贓之婦人兩口並起獲贓物多件一併解入捕房押候訊辦 
[日人捉獲竊賊]  
　　竊賊陳阿二昨在美租界乍浦路竊取某日人家雜物多件當被事主捉獲交捕帶入捕房押候訊供核辦 
[逐出三次過犯]  
　　三次過犯徐金生前因迭次行竊經法公堂懲辦逐出有案詎又濳至界内圖竊爲探拘獲解送法公堂因其後腦生有外症判送普育堂醫痊再核昨日捕房續解到堂請示中西官判姑念患病初痊從寛開釋逐出租界 
[過犯串竊]  
　　張阿桂朱四什子串竊施阿東棉衣由探查獲昨解公共公廨經中西官訊知張等均係過犯判張押西牢兩年朱押一年期滿均着帶堂候核 
[誌謝]  
　　瑪達生洋行向來經理臘克土毛丁乳汁麥精久已馳名中外昨承該行以月份牌兩紙見貽書此誌謝 
[氣候報告（上海徐家滙天文臺天氣候報告）]  
　　已過者之報告一月九日海中低度漸去易以反旋風爲勢甚猛自西北侵入中國各處天陰而寒台灣峽口有籌北方信風復盛十日上海天睛而寒凉風甚猛取向西北氣壓表上升甚連十日下午四時前二十四小時内上海氣候温度至高四二·五至低三一·一去年同日至高五三·八至低四七·八 
　　未來者之推測十日下午四時三十分豫測天氣鋭寒北部海濱有冬季西北信風甚大南部海濱有東北信風 
[雜評二]  
　　時局與敎育（訥） 
　　時局與敎育似無關係者也乃以人心不定之故致敎育之現象衰落如是是則甚可歎息者也 
　　歐洲之國戰爭正烈尙亟亟注意於戰後敎育爲將來開發時之預備而我中國乃如是他國敎會之對於我國非關切己尙亟亟注意於推廣敎育爲一切有統系之計劃而我中國之自身乃如是嗚呼 
[來件]  
　　浙江龍泉瓷業股份有限公司章程草案臨時通訊地點在浙江省垣上板兒巷第二百五十七號門牌龍泉吳天鐸寓　　第一條本公司定名曰浙江龍泉瓷業股份有限司 
　　第二條本公司以改良土瓷仿製贛瓷古瓷洋瓷爲目的 
　　第三條本公司附設試驗場及瓷工傳習所 
　　第四條本公司設總公司於龍泉縣轄境内得依次設分銷處於温州寗波海門杭州等地方 
　　第五條本公司定額二十萬元爲二萬股每股十元除五萬元作爲創辦股五萬元作爲優先股外餘十萬元作普通股章程另定之 
　　第六條本公司股本招足一萬股後開始營業 
　　第七條本公司之股本以十分之六作改良土瓷之資本以十分之二作仿製贛瓷之資本以十分之二作仿製洋瓷古瓷之資本 
　　第八條本公司自本章程批准後須於二年内開始營業如遇期限尙未開始營業由官廳將批准章程取銷 
　　第九條本公司營業期限爲三十年自本章程批准之日起算如展期得由股東總會公决呈由官廳批准 
　　第十條本公司每年營業之凈利總額内提出十分之二爲公積金十分之一爲勞績金始得攞派股利 
　　第十一條本公司營業種類如左一改良土瓷二仿製贛瓷三仿製哥瓷四仿製洋瓷説明（一）仿製古瓷以推廣海外之貿易（二）仿製洋瓷以息國内之巵（三）仿製江西應社會普通之購置（四）改良土瓷以振興本來瓷品易收發達效果 
　　第十二條本公司設主任一人董事四人查賬一人均由股東公選選定後呈請官廳備案其選舉方法另定之其他職員由主任聘請前項主任非有二百股以上董事非有一百股以上之股東不得選充 
　　第十三條本公司主任任期三年董事二年後得連任　　第十四條通常總曾每年二月中旬地點由主任定之並由主任召集届時刋布上年營業成績報告股東 
　　第十五條由主任及董事認爲重要事件或股東有股份二分之一之聲請均得召集開臨時總會 
　　第十六條每十股有一表决權十股以下得與他股東凑足十股互推一人爲代表亦得一表决權惟此項代表人不能超過十表决權以上 
　　第十七條本公司内附設之試驗場及瓷業傳習所之組織由董事臨時議訂之 
[招股章程]  
　　第一條本公司股本二十萬元分爲二萬股每股十元 
　　第二條本公司股票分爲三種（甲）一股劵（乙）十股劵（丙）百股劵 
　　第三條本公司收足一萬股開始進行 
　　第四條本公司股金第一次先收十分之六其交欵地方由籌備處登報指定之第二次同 
　　第五條認購本公司股劵者須先塡寫本公司之認股證書並第股須繳認定金一元 
　　第六條每股所交之認定金如逾定期内未交股金者再展期一百日如再不交納即失股東權利認定金充作本公司公用 
　　第七條本公司招定一萬股後即開收第一次股金 
　　第八條本公司收股先製收條再換給股票及紅利摺據 
　　第九條本公司非正式開始不提用所招之股本 
　　第十條本公司創辦股規定五萬元槪由發起人擔任其章程另定之 
　　第十一條本公司股東責任以其所認股分金額爲限 
　　第十二條股份脱讓時須向本公司註册過户並換股票姓名　　第十三條股份票有遺失時股東得聲請補給其章和另定之　　第十四條本公司每年所得純利經股東總會决定匀爲十成以兩成作爲公積金一成作爲勞績金餘始得按股分配 
　　第十五條設有虧空不得以股本作爲紅息 
　　第十六條本章程自官廳批准之日實行 
[創辦股章程]  
　　第一條本公司創辦股定爲五萬元 
　　第二條創辦股分作五千股每股十元 
　　第三條凡創辦人擔任創辦經費者至少須五十股以上　 
　　第四條所認創辦股一次繳足 
　　第五條凡持有創辦股票根據公司條例九十九條第三項創辦人所當受之利益於每年紅利得按照普通股紅利加倍計算 
　　第六條凡創辦人有　支車資旅費等項而不支之欵得按實中職員會核定爲創辦股 
　　第七條凡交創辦股者先取本公司籌備處收執爲據俟公司正式成立再換給創辦股票 
　　第八條本公司設有意外事故不成立之時由主任召集股東議决所存之欵得按股攤還 
[乙卯十二月大建之考證（畢公天）]  
　　近日各界以乙卯年所行之曆書十二月月建大小不一致營業者各執一是無所適從而各商會亦猶豫莫决於是紛紛請示於中央觀象臺而觀象臺查所製民國五年曆書陰曆欄十二月祇列二十九日當然爲小建至坊本刋有大建者誤也並詳請内務部通咨各省巡按使飭屬出示曉諭人民一體以官曆小建爲凖是羣疑已釋似無研究之餘地然公天閲當道曉諭後猶有妖獸之惑於是有所研究焉語云前九年之二月中今歲元旦日與同夫所謂二月中者即二月十五日也面月建之大小可由斯以考乎試考乙卯元旦爲丙子日甲寅元旦爲壬子日癸丑元旦爲戊午日再查前九年丁未二月十五日亦丙子日而丙午年二月十五日亦壬子日乙已年二月十五日亦戊午日類斯以推歷歷無訛今乙卯十二月如作小建則二十九日爲已已而丙辰元旦則爲庚午無欵試查前九年戊甲二月十五日則非庚午乃辛未也若乙卯十二月作爲大建則三十日爲庚午而丙辰元旦爲辛未前九年戊申二月十五日亦辛未也一再考證絲毫不爽今若强作小建非差之毫釐謬以千里乎由是以　敎育部所頒中央觀象台製定民國五年之新曆書似有所誤憶甲寅九十兩月大小建不一當時商界已生齟齬殊覺窒碍茲十二月爲歲除之期若不亟行改正届時必彼此惶惑更生紛擾蓋相區雖一日關係甚鉅况此事又關授時要政豈可任其頓倒錯亂以混淆各界之視聽耶應請速爲設法更正以杜參差而免窒碍是幸　 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽徵文小啓] [  吳悔初]  
　　竊以咬文嚼字兩間不乏迂儒東抺西塗大地僅多笨伯寫出糊裏糊塗之句自詡驚人作成不明不白之文眞堪哄鬼如斯妙著隱而不顯大可惜矣表而彰之乃足多焉用是特萌奇想竭力徵收詞不嫌帶水拖泥句更喜疊床架屋或張冠而李戴倒倒顚顚或馬嘴而驢頭扭扭揑揑凡此之類一律歡迎伏望村居學究市儈庸夫大索枯陽假充飽腹不吝之乎也者執筆揮毫多引子曰詩云連篇累牘即此通天臭屁已足見珍何須滿紙詞華始能入選果有高山滾鼓之音定無滄海遺珠之患非曰人棄我取有類嗜　聊爲洒後茶餘藉以噴飯也謹啓 
海外奇談 
[食菜協會] [  蓮]  
　　德意志與奥大利兩國上流人士去年組織一食菜協會拓地於兩國之間以爲會場專行食菜每食六　率皆靑黃之品且會中會員例不載帽子不穿外套雖雪天亦然食宿皆於此不能越會場一步也 
[禁酒旅館]  
　　英國利佛浦城有一禁酒旅館一日有旅客數人投宿皆有劉伶之癖終夕躊躇不能忍以金錢賂侍者使沽酒侍者不敢持瓶歸而以一孟盛之入門爲主人所見詢爲何物侍者答爲客人剃髯之水也主人疑之因與侍者曰剃髯不可無香胰乃置胰於盂中 
栩園詩選 
[紀夢] [  許疑菴]  
　　眉峯秀削描遠愁赧顏薄媚凝嬌眸泥郎騎鯨入東海推出駿烏西海頭 
　　江山綺麗畫圖開萬象熊熊絶壯恢羞倚靑牛瞻紫氣彩虹萬里駕天來 
　　文　　　雙窺鏡海上羣仙正醉嬉獨有常儀泣孤影未知明月幾時歸 
　　百合天香關郁粉倚霞剪彩作　文飛瓊頗有箜　怨自洗珠衣駕索雲 
　　天上　裙約已虚初三下九閉門居侍兒銜命招劉徹暫偕人間作短娛 
　　伴嬉春恰艷陽無端衰　忽昏黃春　如此匆匆去悔不移家女住海王 
　　繡帷温幃翡翠裝眞珠絡索紫絲臺同心未綰夫容帶梔子花開已妙香 
　　昨宵遊遍崑崙頂不見飛瓊王子成獨自焚香拜阿母虎頭蓬髮恠猙獰 
　　海底仙人昔似桃香風嘘吸海潮高餽遺不是靈飛册紫錦爲　貯六弢 
栩園詞選 
[生查子和周劍靑] [  徐澹廬]  
　　千萬擲黃金買得天無曉花底不禁銷蝴蝶香魂俏鳥不識懽心催起人偏早兩點小眉山閣住愁多少 
小説 
[俠情小説紅蘩蕗别傳] [  天虚我生]  
　　第五章（續） 
　　吾書至此吾乃不禁起爲重慨幾欲一躍而起伸其拿雲之手一一援其疲臂出之魔窖之中此亦不獨我之心理爲然即讀者於數百世後備聞當日慘狀亦莫不撫膺憤發與著者同一心理而彼勃斯者乃竟蠢然無動且以爲樂彼人固有格言以爲共和黨人愈虐其民則其目的亦愈易逵而奥大利國庫之金錢亦得因此而愈足以供其揮霍蓋彼雖非羅伯斯比黨人但其蛇蝎之心殘毒正亦相等耳恨不手造斷頭之台無論爲共和黨人爲舊時貴人一一縛之斷頭台上以祭殺神　吻其意但須法王仍能復故位致已於凌烟之閣則雖天下流血成渠踏屍而赴其寳座亦甚樂也嗟乎若而人者其心理中尙有人道耶顧勃斯此時意頗自得則昂首天空而作長笑其時冷月無光黯然乃起愁霧以籠罩於下界苦海之邊濃霜積地其堅如氷四野一無聲息但見荒塚纍纍凄然與得勝場之帳幕相對間有斷碣或十字架孤立於荒烟蔓草之中似空山故鬼伸其瘦臂以祝上帝勿令人世再見慘殺然而天怒方盛詎能遂加恩赦去此數武而遠則有敎堂一所雖頽廢然其規模尙存朔風撼樹時作悲嘯霜露下堕如洒凍淚勃斯此時忽然似有感動傾耳以聽則譙樓魚鼓已經四躍守更之人則且振其高喉而呼其辭曰同胞乎夜深矣願汝今晚得寗睡也其聲悲咽類乎哭泣勃斯亦不暇顧及其他遂立向一處而奔轉瞬間已抵一巖牆之下此牆之中實不知包含幾許秘密與夫悲痛失望及其他種種罪惡使牆而能言者則雖罄吾紙筆亦不能書其萬一此地非他蓋即人人聞而震驚以至亡魂疾首之敎堂獄也獄門之外衛士森立長矛映月光乃四射照人眼簾如纈獄門爲鐵鑄深閉不開故其中郎當鐵索之聲以及悲呼慘叫外間乃不得聞勃斯至此略不躊躇逕向獄門而行時衛士已將深沉入睡聞足音乃陡醒交鎗以阻其路目光約然幾欲攫人而噬勃斯殊不恐語以口令且道欲見偵探長海龍意衛士知爲同道乃點首掀唇示以壁間拉鈴之繩勃斯遂捨衛士拉鈴鈴動聲琅琅徹四野而此巉巉如虎口之門頓呀然而闢僅啓一扇有人自内探首狀類侏儒膝屈而背拘攣手中綰鑰匙一串鐺鐺作聲且吐其破竹之聲詢叩關人來意勃斯告之即納一銀圓於其掌中其人得銀立格格笑乃引入門復闔其中爲甬道可容三人並行而陰森之氣撲人月光自牆角下瀉照勃斯與引導之人影於壁上其長乃如魍魎望之令人駭愕經數重門門必有守獰惡悉類猘狗以天冷重衣蔽體幾不見其面目見勃斯輒現爲疑詫之容顧以勃斯之口令相符即亦放之令進 
[俠情短篇情天之决鬭（續）] [  新]  
　　（一） 
　　萬沙别墅之小室中爐火正熾而此熊熊火光之中乃時有二人爭論之聲破窗隙以出其一高抗爲隊長尼古拉海爾其一則柔和而狡蓋别墅之主人西門萬沙也時海爾已怒甚音浪益高呼曰傖汝聞之乎萊雪奶茵姑娘初實不必汝之垂靑汝縱富當知體　之金錢初不能動美人之芳心而欵欵之眞情固早已埋入我心坎中矣萬沙不答但展其狡獪之廋頰而笑海爾怒益甚則萬沙笑亦益劇且頻以細指撫其案旁臥犬態至潚間海爾復大聲曰汝獨不知萊雪不愛汝乎萬沙微笑曰萊雪之愛我與否吾初不必問但其父母吾自有法令其服從我之命令吾欲如何者即如何麥歇汝當知天下唯金錢乃可通神汝雖有丰采亦復奚益海爾曰萬沙吾初不料汝乃倔强如此然吾欲得萊雪亦不能更顧及其他今與汝約吾與汝五千法郎贖女郎婚約如何萬沙狡笑不語海爾曰然則一萬萬沙仍不語但彈其指作聲海爾毅然曰一萬五千吾止於此數更多一法郎者亦不能萬沙聞有一萬五千法郎貪念不覺立熾吸息亦不禁頓促以手撫犬額益力旣而决然曰不能即十五萬亦不能海爾曰然則汝當一爲思量萊雪必不能嫁汝萬沙曰不幸吾終當娶萊雪也海　乃怒吼曰狗汝竟敢如日乎聲巨如雷地上之犬乃起立而噑牙巉巉然似欲嚙人海爾不覺自撫甚刀柄萬沙亦怒立曰海爾汝毌自逞忿勇汝當知吾狗且勇汝十倍也汝若無禮即吾欲恕汝吾狗亦不汝怒海爾曰汝毌逞强吾恐日耳曼人一旦掩至汝身家亦不免保更何有於萊雪吾語止此汝其自思言次忿忿而出則一卒方控馬而立海爾躍上逕向其旅舍而行則見梵特零已引其殘衆向南而來蓋日耳曼人已自後進襲而至矣（未完） 
 
 
 

Page 15

 
 
   
 
 

Page 16

 
 
   
 
