# 1912 - 230 - 4914195

 

Page 1

 
 
評論 
[各省代表權限平議（警）（眼）]  
　　自府權分權之議起而中央與地方之意見時有衝突政府欲通中央地方兩面之郵乃令各都督遴選代表三人赴京以備諮詢而圖統一此代表之所由來也今己由江蘇程督等往復磋商規定代表權限四條（一）凡國務會議各省政務時應先期諮詢各省代表（二）國務會議關於某省事件同某省代表列席旁聽當國務員諮詢或奉有都督指令得出席陳述意見而不加於表决之數（三）總統提交法制預算案以前應請　集各省都督之意見由代表傳達（四）凡關於各省政務之命令與某省有特别關係時先諮詢該省代表有無窒碍凡此皆有足爲吾人研究之資者 
　　各地派有代表於中央政府除德國聯邦制以外蓋未之聞故吾各省得派代表與否自爲一問題然以吾國疆域之寥闊如此而中央與各省之間隔膜殊甚一旦革新除舊以乘整理地方政務之機必扣　捫燭而出之恐無益於事實而有礙於刷新故限於無妨中央集權之制而創一特例焉固吾人所不敢吹求之者也吾以此例求之代表條件而得種種之法意矣 
　　第一各都督代表乃諮詢機關而非建議機關也建議爲主動的而諮詢爲被動的主動與被動權限之强弱見焉代表之發言皆自國務員之諮詢而起故國務員諮詢所不及之地即代表權力所不及之地此種職務旣與立法之會議不同復與行政之會議有别此亦如君主國之樞密院必待君主有所諮詢而後得以建議也此代表權限之宜加制限一也 
　　第二各都督代表可以陳述意見而不能主張辦法也一省之興革利弊代表知之故陳述其興革之所宜與利弊之所在不能不有藉於代表然陳述之權在代表而處置之權則仍在中央微特政務之處置其性質宜保留於中央也即依其所陳述之事項論之彼代表偏於地方主義以其陳述即奉爲施行之具恐亦不免膠於一孔而不能得公正之解决也此代表權限之宜加制限又一也第三列席限於某省事件而先期諮詢尤限於某省有特别關係也一省之代表祗就一省之事件此固當然之理緣代表創設之理由本恐中央政府於一省之政務未必能盡悉謀所以通其蔽　其急務也若諮詢之事項過於瑣屑則亦足以生叢脞致誤之憂第四條之規定義取於斯此代表權限之宜加制限又一也 
　　第四就諮詢之事有發言之權而無表決之權也發言之權祗能自由發表自巳之意思而不能使人必能服從於其意思表决之權則不然蓋即主張自巳之意思而使人服從之也若各省代表面有此則中央政府必爲之掣肘而無事可爲甚且釀成各省分裂之禍代表爲統一行政而起結果乃反之豈合於吾人之心理此代表權限之宜加制限又一也（未完） 
要件 
[交通部官制]  
　　第一條交通總長管理鐵路郵政電政航政監 
 
 
 

Page 2

 
 
督所轄各官署及全國關於交通電氣事業　　第二條交通部職員除各部官制通則所定外置職員如左視察（薦任）技監（薦任）技正（薦任）技士（委任） 
　　第三條視察四人承長官之命掌視察事務　　第四條技監二人承總長之命管理專門技術事務指揮監督所屬技術官 
　　第五條技正四人技士十人承長官之命掌技衛事務 
　　第六條交通部總務廳除各部官制通則所定外掌事務如左一關於養成交通職員事項二關於交通博物舘事項 
　　第七條交通部置左列各司路政司郵政司電政司航政司 
　　第八條路政司掌事務如左一關於管理國有鐵路事項二關於監督民有鐵路事項三關於監督陸上運輸業事項 
　　第九條郵政司掌事務如左一關於郵件事項二關於郵便匯兌及郵便儲金事項三關於驛站台站事項 
　　第十條電政司掌事務如左一關於管理電報電話及其他交通電氣業事項二關於監督民辦電話及其他交通電氣業事項 
　　第十一條航政司掌事務如左一關於管理航路及航路標識事項二關於監督造船船舶船員及水上運輸業事項三其他航政事項 
　　第十二條交通部主事員額至多不得逾一百十人 
　　第十三條交通部參事僉事主事員額以部令定之 
　　第十四條本制自公布日施行 
[專電]  
　　北京電北通州兵變事袁總統派姜桂題倪嗣冲陸建章先後馳往勦辦 
　　北京電姜等到通州後叛兵要索加餉姜等未允惟許回營之逃兵繳械回籍現己安靜 
　　北京電袁總統以通州兵變謠言蠭起特派緝隊防守京城並於城上架機關礮數尊異常戒嚴 
　　北京電在京同盟會與共和黨員對於孫中山之議論均甚滿意似於消除黨見前途大有希望 
　　北京電昨日午刻袁總統在本府宴請孫中山有國務員數人陪宴 
　　北京電此間得西藏消息拉薩現仍交戰中國之戌兵忽又陷於危境有漢奸某軍官献計藏人擬决上流之壩以淹華兵惟幸中國援兵將到現距拉薩僅十二站　　北京電二十五日國民黨在湖廣會舘開六黨合併成立大會并選舉理事孫文一千一百三十票黄興一千零七十九票宋敎仁九百十九票王寵惠九百十五票王人文九百零九票王芝祥七百九十七票吳景濂張鳳　均五百七十八票貢桑諾爾布三百八十四票均當選爲理事 
　　北京電内閣秘書長王廣圻已繼陸總理辭職袁總統挽人慰留 
　　北京電財政部向銀公司借債四十萬鎊期一年息八釐己有成議 
　　北京電陸潤庠己向前淸太后辭帝師職允派寳熙接充 
[特約路透電]  
　　漢口電路透訪事由極可靠之處悉黄興曾於七月十二日來漢行蹤異常秘密寓法租界某旅館兩日與張振武諸人會談一切 
　　漢口電目下武漢兩處極形安靖武昌各街道之特别衛兵業已撤去 
　　澳門電此間警察己拘獲海盜陳昭（譯音）之沙船一隻並海盜一名女子一名該盜曾自投入海盞洲島警察局被攻之夜諸盜曾悞將同伴一名擊斃此女子係死者之姘婦警察並拘獲華人二名寘之獄中蓋疑其與海盜暗通且抄獲寳石及其他贜物故也 
[譯電]  
　　北京電政府深慮北通州之變蔓延至京故已嚴密戒備維持治安陸軍總長叚祺瑞己赴北通州 
　　北京電二十五日各政黨開會正式合併孫中山曾到會演說孫自到京後殊爲忙碌曾與袁總統長談數次 
　　北京電孫中山今日（二十六日）曾在某某二政黨大會演說謂以余個人之見深望袁世凱得選爲正式總統余將爲之經營以增進此目的並擬竭力宣講建設鞏固中央政府及發達國内利源之必要而實業之中尤以鐵路爲重云云又謂此後數年余無心入政治之戰塲惟願聽者極力消滅黨爭以專心建造新政府　　北京電據俄國消息有蒙兵三千於七月中旬起圍攻科布多至今未退莎拉末斯（譯音）特派華兵一百四十名前往救援悉爲蒙人擊斃又有華人四十名圖由科布多逃逸亦被殺死蒙人己擄獲隊商之駱駝三百頭華人六名據此觀之蒙人内犯中國現巳得手惟中政府亦接華軍獲勝消息政府並探悉蒙人之攻科布多實由活佛指軍現在直隷己預備派大軍赴新民府其目的何在尙未宣布中國如派遠征隊入蒙則俄國必起而反對近來俄國對於蒙古中國之權利其所持態度大有反客爲主之象故遠征之舉似全無望現中國官塲己承 
認大局之棘手然仍未見有所作爲也 
　　柏林電德皇因受寒筋酸不能閱看常年陸軍大操蓋皇自御極之後凡逢大操駕必親臨此乃第一次不到云 
　　倫敦電英國各報對於　孚脫所發巴拉瑪運河議案之議論均不以爲然僅目之爲法律之遁辭大類辯護士之口吻非大共和國總統之氣度各報皆指出塔孚脫之舉動顯與美國對於條約宣布之信誠似相矛盾豫料英政府必將提議以全案付海牙公斷云 
　　培爾格萊特電土耳其之民人攻擊柯沙伏州斯其里若鎭西維亞僑民屠殺多人西維亞内閣己開會討論此事有民人五千列隊通衢大呼要求與土宣戰 
　　柏林電土耳其屈里波里代表上書外務大臣反對和議謂與屈里波里省之人極不適宜 
[公電]  
　　黄克强君致袁總統電北京袁大總統鑒興前因病赴西湖療養今晚返滬始見孫中山先生自津來電謂頃見一總統府秘書云張振武被執時在張處搜得一書係與興者内容有云託殺黎元洪事己布置周妥等語今日又閱滬報譯載文匯報北京電支此間謠傳張振武謀第二革命黄興實與同謀故不來京云云閱此兩電不勝駭異張案鄂京尙未盡情宣布讀漾電亦云案情重大牽涉尤多今京滬忽擬議及興若不將張案明白宣布則此案終屬暗味無以釋中外之疑務請大總統勿徇勿隱澈底查辦如興果與張案有涉甘受法庭裁判如或由小人從中誣揑人罪亦請按反坐律究辦庶全國人民皆得受治於法律之下鄙人幸甚大局幸甚立盼電復黄興叩感 
　　奉天趙都督電上海日報公會轉各報館鑒奉天洮南府屬札賚特旗郡王烏泰謀亂日前蒙匪圍困鎭東縣經吳統領俊陞擊潰斃匪二十三名傷甚多二十四又戰於府城西窰基屯斃頭目金醫豹匪數十名奪獲馬匹槍械甚多我軍僅受傷二名現援軍大集圖郭各旂皆不附從烏泰不日可平恐道遠傳聞失實特聞奉天都督趙爾巽有 
　　華僑聯合會電北京袁大總統國務院鈞鑒法制局編制國籍法採取出生地主義不啻削奪生長海外之國籍其關係民國前途甚大請用血統主義爲幸盼切禱切華僑聯合會叩感 
要聞一 
[叅議院對於張振武事提出彈劾案之預備]  
　　本館北京參議院特别通信（二十一日） 
參議院因大總統答復張振武案之質問詞多閃爍並無確實罪狀之宣布昨（二十）日經議决仍請陸總理及叚總長於木日蒞院爲滿意之答覆即晚奉總統來文謂目前旣未據黎副總統復電卽使國務員出席答復亦未必能冀貴院之滿意擬仍俟黎副總統復電到後再行答復云云不着一字惟事推諉延宕咨文旣聲明國務員本日仍不出席然至開會時法制局局長施愚忽到院自稱奉大總統之命出席答復張振武案之質問而總統府却又未有咨文到院關照衆咸怪之拒其出席施怏怏而返 
　　參議院議員因大總統第一次咨文漫以軍法從事及軍機秘密等語爲事後之掩飾又轉索罪証於武昌俟其答復爲延宕推諉之計第二次咨文仍無明白之答復惟以黎副總統爲藉口國務員於法律上有應出席答復之義務而仍任意一再規避以默示其情虚語塞之態度均足証明政府之違法殺人業己無詞以對遂擬另開本院談話會籌商逼進一步之辦法或主午前仍照議事日程開議午後再開談話會或主卽時停止議事午前即開談話會以此付表决後之一說得多數遂定十一點鐘爲談話會之開始 
　　本日外間因聞有國務員出席之事不知者以爲新閣員之宣布政見其知者則以爲質問案之出席答復要均預料届時兩軍相見必有一番舌戰大足以助人興味故到院旁聽者極多詎後决開本院談話會禁止旁聽遂揮令退席未免使人失望 
　　談話會未開之前先有各政黨之小談話會分别開議然後再行集合討論全院計分三派第一爲同盟會與統一共和黨新合併之國民黨第二爲共和黨第三則不以政黨自居之共和建設討論會是也三黨 
所主張不同之點如下 
　　一國民黨直接彈劾國務總理及陸軍總長間接彈劾湖北都督如彈劾竟歸無效則通電各省主持目前並不停會 
　　二共和黨彈劾國務員全體以明輔佐之責任並依法咨請查辦湖北都督如彈劾竟歸無效則全院自行解散蓋法律旣悉破壞無須更有立法機關直可專制獨裁故也 
　　三共和建設討論會於兩黨所主張之彈劾並不反對惟認爲質問手續尙未了結應俟其往還答復理屈詞窮然後再提彈劾案庶全無罅漏而效力更大至旣提出彈劾案則必須彈劾國務員全體自行解散一層並不主張 
　　三黨旣各定宗旨彼此交換意見遂於十一點三十五分鐘至議塲開全體談話會各本其所主張逐層討論對於國務員之主張彈劾三黨目的相同惟彈劾時期之遲速及彈劾範圍之廣狹彼此互有異同不無爭執之處分述如下　　一彈劾之時期共和黨及國民黨均主卽日彈劾共和建設討論反對略謂政府惟延期答復非竟不答復及全然無詞答復少待時日尙有証據宣布應觀其究竟再得間而入庶手續完備免受指摘而遭失敗共和黨及國民黨員均不謂然一則質問爲議員部份之權彈劾爲議院全體之權兩者各不相關無妨同時行使一則照兩次答復之咨文於北京旣殺人以後始向武昌查取証據以縱有何等証據指出不能作准故可即行彈劾表决時主張即行彈劾者大多數 
　　二彈劾之範圍國民黨主張彈劾總理及主管之陸軍總長謂課政府之責任若動輙連帶則勢必更迭頻仍殊多危險但又聲如共和黨堅持全體彈劾之議亦自可從蓋一則不敢自居推翻政府之惡名以釋前此之嫌疑一則欲以推翻政府之惡名嫁之於共和黨血轉以犧牲贊助爲見好之計因而籠絡其中重要人物故主張如此共和黨及共和建設討論會則依法律論使國務員全體負連帶之責任兩說相持延至午後一時半尙未能解决共和建設討論會持之尤堅本可取决多數惟因彈劾案之提出於出席及表决人數有關係故雖該會人數極少亦不欲過拂之强使服從允從長計議明日（二十二）午前九時再行開會討論故第二問題刻尙未得解决 
　　此事各黨均以國家及法律與人民生命爲前提並無黨見存於其中故均激昻慷慨聯絡接近或竟能全體一致彈劾案之提出通過亦未可知謹告主張政黨内閣及一般想做國務員者遇此絶好機會大可彈冠　袂而躍然興起吳 
[叅議院二十二日激昻情形]  
　　二十二日午前九點五十分鐘參議院又續議政府違法擅殺一案議長云今日國務院來文法制局局長代段總長到院由秘書長林長民報告咨文畢時功玖登台報告云日昨本席與劉君成禹鄭君萬瞻張君伯烈同晤大總統據云張振武方維之案係因接得黎副總統密電之故張方二人雖係我殺然原動力確非由我且謂現在中華民國當此内憂外患之時正宜同舟共濟參議院總宜維持現狀顧全大局云云議長云現在大總統所來咨文委法制局長施君到院說明政府委員施愚登台說明段總長不能到院之理由（言未畢）張伯烈云段總長不能出席之故咨文上己說明何必再說劉成禹云若不依法律殺人則國務員亦可以殺（鼓掌）議長云所來咨文係云施君到院說明段總長不能出席之故并非代表段總長劉彥云本院提出質問書係維持國家起見今國務員屢次不出席是非彈劾不可本席以爲仍應開談話會彭允彜云旣不是代表國務員政府委員即不能發言（拍掌）時功玖云若要殺人即須依殺人之手續斷不能不依法律而殺人（拍掌）劉成禹云政府委員若有答覆之資格即請答覆不然可以回去（拍掌）政府委員施愚云係因湖北來電所以殺張方二人張伯烈云政府委員答覆不得要領請不必發言議長請政府委員施愚退席施愚乃 
逡巡退席（衆大拍掌）李芳云兩天研究甚詳凡殺人必按法律平民猶如此况張方二君爲民國首功乎劉成禹云我四人到大總統府據總統說黎副總統使我殺不過諸君要維持全國己說明了委員何須今日答覆江辛云中央明正國典不能私殺人命現在旣無手續只得研究彈劾而己 
[民國新服制三讀會]  
　　參議院二讀服制案情形巳見前報茲於二十二日又據庶政委員會審查報　三讀會茲將當日討論情形揭錄如左 
　　一喪服鄭萬瞻主張將喪服一項删去谷鍾秀反對主張將喪服一事照政府提出原案於每條後加一第二項王家襄主張喪服一事當另提議案劉顯治曰此係三讀會必不能如此修改 
　　二張袍馬褂戰雲霽主張第三 
 
 
 

Page 3

 
 
條第二款中式長袍馬褂將長馬二字删去改爲中式袍褂王家襄則主張改爲中式褂袍衆贊成戰雲霍遂自取消前說議長以王家襄之主張付表决得多　贊成通過 
　　三學生第七條軍人警察法官學生云云秦瑞玠主張將學生二字移至第一改爲學生軍人警察法官云云谷鍾秀王家襄均附議議長付表决贊成者多數 
　　四繡飾張華瀾主張將第九條週身得加繡飾之週身二字删去胡璧城楊永泰均附議議長付表决贊成者九人少數 
　　五圖說李秉恕曰全案圖樣須附加說明議長遂以全案付表决贊成者多數通過表决畢谷鍾秀謂全案圖式宜槪加小註或有可以修正之處宜即加以修正然後再於大會通過盧士模附議衆均贊成 
　　六中式對襟禮服楊永泰起曰中式禮服之褂本員主張不用對襟仍要大襟者王家襄謂三讀會均經過不能再改矣楊永泰乃不再言 
議長遂又以休會付表决多數贊成於是旁聽席遂盡退時巳十一鐘矣 
[衆議院複選區劃之小修正]  
　　參議院二十二日會議時議長報告日昨得承德朝陽自治會來電稱衆議院複選區劃表第二區漏承朝兩府又綏東繕書綏 
來併請更正此事恐係直隷議員起草時之錯誤谷鍾秀曰本本員起草時並無遺漏恐係秘書廳繕寫時之錯誤彼此小有爭執盧士模劉崇佑劉彥等皆云此係小事何必爭持若有錯誤卽行更正可也谷 
鍾秀贊成遂另議他事云 
[各部次長會議實行官俸等級]  
　　各部次長連日在交通部會議實行三等九級官俸均主張由第七級爲始至第八第九兩級以爲位置試騐合格甫經到部者惟司法次長汪有齡堅持由第九級實行討論多時終未解决聞大總統因次長意見各殊擬從多數云 
[法俄日又有新協約矣]  
　　法國首相頗安喀列氏此次親至俄都俄皇待遇甚隆與俄首相廓廓作夫協商在亞東之行動互相恊助對於中國借欵亦協同一致此後俄法將愈見親密其恊商後之結果如下（一）俄國首相廓廓作夫如今年不得至法都則秋季法國大演習俄國之紐廓拉太公必可親臨參觀（二）法相聲明如俄國在蒙古所有計畫法國當盡力助之（三）俄國對於中國借欵之特殊利益法國資本團即可代表之並聞日本駐俄公使木野氏亦與頗氏會見决定俄法日三國對於中國政策均取一致之態度進行云 
[東蒙古警耗]  
　　東蒙古札賫特及郭爾羅斯兩族宣告獨立後奉黑兩省都督調兵防禦各節疉誌前報日昨奉督趙爾巽又有急電到京謂扎賚特因宣慰無效宣言開戰漢員被逐蒙員被扣吳統領所率軍隊巳與接仗現奉省遣兵前往援助請由中央接濟槍彈云云又電略謂札賚特親王烏泰之叔彭思格係己革印軍對於烏泰舉動甚爲反對請速由中央用舊例賞給輔國公銜令其 
赴札開導蒙衆又電奉省現在用兵之際忽有七八處習藝犯人反所抗捕請政府速頒臨時戒嚴條例大總統接電後巳飭法制局速行編定並電覆趙督未頒布前照各國戒嚴通例辦理云 
[西藏最近消息]  
　　西藏消息異常缺乏茲閱錫蘭時報載有由喀爾喀脫轉來各電用特譯載於下以爲關心西陲時局者告七月三十一日喀爾喀脫電云達賴喇嘛現離拉薩四站之遙已駐紮該處蓋彼尙未知拉薩之華軍將如何待之也俄人杜里愛甫現爲達賴喇嘛營中之貴賓八月初二日喀爾喀脫電云據拉薩確實消息目下該處仍在交戰藏人皆信中國援兵可於下月行抵拉薩故城中頗爲驚惶議會己將達賴喇嘛之寵臣一名治死聞因其不能戰敗華軍之故現有大員多人己離拉薩往會達賴喇嘛 
[時評一（默）]  
　　孫中山到京演說每言不可存黨見并謂若因此等無稽謠言自生芥蒂萬一破壞大局何以對國民何以對死事諸君於地下袁總統亦謂欲鞏固民國始基必須内外和洽萬不可因黨見而自相衝此兩君之元議論隱然若合符節可見明白事理見識遠到之人無一不以顧全大局爲前提而兢兢以挾黨營私爲戒國民共和兩黨之黨員素奉此兩大人物爲圭臬者曷不深思此言 
小說 
[無名罪人（八十）（無名）]  
　　克路侯爵道這是甚人倉竹道這便是押在牢裏所無名罪人正如他在裁判所供的樣子聽他宛如蹴著甚麽東西跌了一交的聲音恰好那店主人正從三層樓上回來聽得聲音便上前去捉住了克路侯爵又問道什麽這般恰巧那店主人適從樓上下來大槪店主人這個時候每夜在各處巡察的了倉竹畫師一聽克路侯爵這問深有意味不像鄉下初出來的口氣便詫怪道你這個人如何這般尋根究底的克路侯爵怕他動疑便將話分開道我不過聽得這事有味不覺問的愈高興了於是兩人各不言語又默走了幾十步早到得一家小酒店面前倉竹便指着那店說道你看這店决不會多費你的了便上前進了店門克路侯爵裝着鄉間人初到巴黎的樣子伸伸縮縮跟在倉竹的後邊到了一個桌子邊坐下四面一看只見外面門口旁坐着四五個客人正在那裏鬥牌克路侯爵便讓倉竹點菜倉竹便也不讓呌了堂倌來命他取了冷肉皮酒勃蘭地等過來克路侯爵驚問道你爲什麽要了兩樣酒難道兩樣酒一塊兒喝的麽倉竹道什麽不是你可是不知道的皮酒那樣東西暍了三四杯後覺得全無酒味好似水的一般到那時必須冲些勃蘭地在内然後纔有酒味哩克路侯爵道這事我卻眞的不知道到了現在我纔是第一次聽見的倉竹冷笑道這種道理有甚難知譬如你的顏色這樣白的假使依我法子喝了幾個月酒你的鼻子上也要發赤了 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[活佛受制於松彥光漢]  
　　滿洲站函云蒙古活佛近日與松彥光漢惡感甚深因活佛前受俄人愚弄乘機獨立近己深悉俄人欲肆呑併深懼滅亡之禍卽在眉睫故其方針大變忽發共和思想對於俄人一方面日疎一日陰欲秘派專使通欵大總統言明前此之非詎松彥光漢極力反對日前活佛向之開說萬端奈受俄人愚弄巳深執意甚堅因此通欵之使遂爲中輟我政府諸公若能趁此時機速籌收復之策蒙古不難定也 
　　華人在買賣城貿易者以山西人居多數乃於本月十四號松彥光漢忽下强暴之令查華人無產業者迫令編入陸軍有財產者立時驅逐出境今計離境者共有六百餘人之多所遺財產約値二百三十餘萬 
兩俱被蒙人奪爲己有被逐之同胞陸續逃奔滿洲站者己有二百八十餘名俱係衣不蔽體面帶饑容狼狽之形不忍言述身居異域羅此無告殊令人觸目而傷心也 
　　松彥光漢自與活佛衝突後深恐活佛有意外舉動遂選精壯蒙兵二百名駐於活佛府第左右秘探消息理令人向各旗長處誘勸獨立聞附和叛亂者共有三旗其餘各旗俱有向華思想故未被其所誘據松彥光漢刻下實有之軍數舊兵三千餘名新兵祗四千餘人軍械子彈俱不敷用糧餉缺乏業己兩月未放因前借俄　之欵至今尙未如數交付也 
[呼倫貝爾取消獨立問題]  
　　黑龍江省屬各蒙古向例每年陰曆六月間開全體大會一次以呼倫貝爾爲首領統率全境蒙旂官員如陳巴爾虎新巴爾虎額魯特索倫鄂倫等五部落上自總卡官下至披甲皆到塲會議全境本年内應興應革之事推呼倫道爲議長茲仍照舊舉行在會蒙旗各員依舊翎頂輝煌招搖過市主席者爲活佛討論者爲貝子銜陸軍大臣辦理呼倫貝爾等處地方事宜勝福提議之事係獨立久暫問題陳新兩巴爾虎並額魯特三部皆主張取消獨立併入民國共和此時旣免虚糜餉項後來更免俄國虐待而索倫鄂倫兩部皆反對謂漢人向來歧視蒙人與其併入共和不能受共和之利益不如自由獨立勝則無拘無束敗則投入俄國可恃以爲保護並鼓動勝福添招軍隊購買槍械以爲進取之準備現勝福巳赴庫倫請示活佛至不贊成獨立者多有將眷屬遷至郭爾羅斯後旗蓋恐將來或開釁端也 
[八閩近事錄]  
　　詔安匪亂巳誌前報茲又接該處函云詔屬之東瓜山巖嶺峻險匪徒據爲巢穴自光復以來該處聚集數千人約謀起事旅人屢遭刧殺本月初五日劉知事始會同義勇隊馳往勦辦奈事機不密被匪先覺暗截來路擊斃營兵六名並被砍去首級營兵見勢不隹多有棄鎗而遁者所遺軍械均被土匪所有邇日匪勢愈形猖獗縣城風聲鶴唳居民搬避鄉間者絡繹不絶劉令現己急電到省請兵痛勦矣（據此則前報紀劉知事被戕實係誤傳） 
　　閩省當光復前外省人之爲官商者勢力頗厚即以商界而論每年所納租稅不下七八十萬即上年光復亦得外省人之力爲多詎光復後閩人忽動排外思想以致旅閩官商動被排擠甚非共和時代之佳象日前孫都督特通飭各屬保護外省人之生命財產不准稍形歧視内以旅閩人旣有同等之義務自應享同等之權利尤爲扼要之語云 
　　本年茘枝成熟時福建邁羅公司并未裝罐因去年所作二十萬罐茘枝現只售去數千罐所剩過多故暫停工作惟冬筍一項極形暢銷木届冬季當有一番大裝製云 
[日人對於開豐鐵路之抗議]  
　　開原西豐兩屬士绅議修開豐鐵路鐵嶺紳商因該路妨害航運權利特行提出抗議量由要求省議會調停解决當經省議會議决通過改修同豐鐵路由西豐直抵同江廳使各屬均無異議現在各該屬士紳正擬着手開辦詎駐奉日本總領事近巳探得實訊以該路有妨害南滿鐵道權利遂杳明治三十八年中日協訂條約第三十二條内有中國南滿境内將來如修築鐵路不得妨害南滿鐵道權利等語日昨該領事特抄黏條約照會都督府質問省議會何以不查條約遽行議决請轉迅令據實答覆免生事後之葛藤等語刻聞趙都督除據情咨交省議會議覆外並飭交涉司迅卽檢查此種條約以憑核奪矣 
[孫中山抵津紀略]  
　　孫中山先生乘安平輪船於二十三日午時到塘沽下午五鐘始抵天津英界招商局碼頭下輪隨赴招商局茶話時有直隷都督張金波先生率領司道府鎭闔城文武官員及各會機關並有外國文武官員軍樂隊等齊在碼頭歡迎如儀中山先生隨赴日本租界利順德飯店用餐翌日午後一鐘到商品陳列所蒞會演說 
　　另函云孫中山先生於昨日午後五點三十五分鐘抵埠北京歡迎代表及中外官紳各團體均往恭迓船抵埠時軍樂大作大衆歡呼萬歲脫帽致敬先生回答不暇張都督孫少侯張溥泉諸君上船稍叙即囘赴利順德飯店隨來有女士數人聞係温宗堯先生之眷屬津埠同盟會本擬於昨日開會歡迎詞因孫中山先生於下午五鐘餘始行到埠故改於今（二十四日）早十鐘假廣東會館開歡迎大會云 
[直議會否認出售灤礦股票]  
　　直隷張都督因本省財政支絀八月分軍警餉稰無著擬將官有灤州煤礦股票出售俾得支持曾交議會核議并於二十二日派專員到會說明理由經各議員駁詰有謂本省財政固屬拮据然何以忽爾至此且即有此現象都督何以不早籌及何至臨渴掘井本月旣須賣灤州股票下月將何支持等語業經否認矣茲　張都督交議此案咨文錄左 
　　爲咨請事案據財政總匯處詳稱竊維本處總攬全省財政機　而入不敷出爲數甚鉅向恃外省協濟曁部中撥欵以資應付白去秋武漢起義各省秩序紊亂餉項來源因之斷絶大部亦無欵可撥本省津海關道應解各餉又復全數扣留抵償賠欵藩運兩庫亦苦於無力兼顧撥付爲難數月以來東　西補羅掘俱窮　邀憲台洞鑒計省銀行墊付之欵迄無淸結之時常此銀根奇　勢難再事通挪而本月有應發之欵四十餘萬尙無底欵可指且軍警餉項實居多數現在邦基未固人心動搖維繫治安端賴軍警萬一餉項無著激成變端大局何堪設想本司道一再思維爲維持現狀起見祗有移緩就急之一法查本處淮軍項下前購灤礦股票三十萬兩紅股票三萬又振撫項下股票十萬紅股一萬共計四十四萬兩以之盡數售出庶　暫救眉急藉資周轉明知來日方長此項股票亦属無濟而情急勢迫舍此又别無良法本司道往復籌畫意見相同擬請憲台交由省議會迅予議决俾八月份餉項不至毫無著落曷勝企禱所有擬售灤礦股票以應急需情形是否有當理合詳請都督查核批示祗遵等情到本署都督據此除批據詳己悉仰候咨順直臨時省議會議决見復再行飭遵此繳等因印發外相應咨請貴會請煩查照核議迅即見復以憑飭遵須至咨者 
[長蘆鹽務改革辦法]  
　　長蘆張運司近擬改革辦法數條送部核辦（一劃分欵項即將運司庫款及長蘆官運局款項分爲二部不得挪移心杜往日運本仰給於司庫之弊（二）歸併科則長蘆鹽科分京引直引豫引三種名目繁多至今有正雜之别錯綜複雜不堪言狀現將各項科目併爲一科以避繁雜（三）雜款歸公即將所有雜項一律歸公實報實銷不得多立名目支用雜項（四）另編預算現在情形不同出入數目逈異從前自宜另編預算（五）明定用途卽將用途查明何項可减何項可增開列淸單由財政局兌收支放以期統一（六）整頓庫務從前庫務以經理者不知會計款項混淆異常故現在重訂分科辦事章程照給薪水以養人才 
[江北限制運麥出境]  
　　蘇都督咨復江北護軍使文云准貴護軍使咨呈　竊照江北　遭水災前因二麥登場方期民困稍紓乃有奸商販運小麥　　以及市儈　積居奇因而麥價飛　當經出示嚴禁并通飭各該民政長及各　稅局一體查禁在案茲據淸河民政長錄呈都督先後兩次通令及章程執照前來護軍使細閱通令及詳繹章程執照係專指私運米石影射出洋而言與護軍使前檄禁運小麥出境無涉未便因執照内有米榖二字意在牽混任聽奸商藉詞影射販運小參漁利病民惟旣經都督通令在先誠恐各該民政長均有所悞會亟應再行嚴定限制明白宣示護軍使前檄禁運小麥出境係指不准運出江北轄境而言若以各該民政長所給執照卽可販運小麥各處流行未免漫無稽考各該民政長所給執照祗能於江北所轄地方此縣運往彼縣若於江北境内販往江南各屬及運出江蘇省境則必須請有都督及護軍使執照方可運行護運使係爲江北迭被水災加以匪亂民生　敝困苦流離從前麥價每石竟至八九千文及十一二千文不等新麥登場頓减至三千數百文十數日間每石又飛漲至四五千文者若不嚴定限制不足以杜奸商販運漁利市儈囤積居奇而恤民艱以培元氣除再令飭外相應咨呈爲此咨呈都督鑒核謹請查照施行等因據此查本督米榖流通執照爲維持全省民食計不以江北爲限亦不能憑該執照運至省外其運他省者非領有本都督護照卽係違章私運歷　通令辦理在案江北連年水災加以匪亂民生艱苦實在情形亦可酌定運麥以蘇民困惟應由各該地方民政長酌量民食之需要定流通執照之應否給發似未便於一省之内亦有兩歧之辦法爲此咨復貴護軍使查照此咨 
[華亭近事紀]  
　　流犯回鄉松人名嘉善者曾充前淸華亭縣差役因案發配五千里充軍其配所在甘肅邊境今春因民國成立蒙赦南歸腰無川資丐行萬山中歷七晝夜始抵蘭州省垣現己歸松團聚矣 
　　爰書己定張葆培案疊誌前報茲悉法庭己科定三等有期徒刑係五年以内之禁錮張心有未甘現巳决計上控矣 
[蘇城靑年志願團立案]  
　　蘇城汪君鳳瀛等爲提倡尙武精神起見特組織靑年志願團並擬具章程規則呈請蘇都督立案當奉程都督指令云來呈具悉所擬組織靑年志願團以尙武之風救文弱之習外則應世界之趨勢内則立自强之根基保衛閭閻振興民氣識時計畫極所贊成章程規則亦均妥愜自應遵照臨時約法第六第十五條准予行知吳縣民政長蘇城巡警總局存案備查此令 
[緝獲莫干山案兇犯]  
　　莫干山西人費信誠於舊曆十二月初七夜被盜搶刧戕斃一案事關交涉經前政事部委外交科羅君會同武康程知事緝獲匪犯桂金福等會訊詳辦要兇董阿順偵獲在途脫逃節經羅委員與程知事會銜懸賞三百元通咨隣封營縣曁軍民人等一體嚴拿務獲解究均經詳誌本報茲悉該犯董阿順己於本月十七號由泗安陸師四營王鳳飛管帶督同駐紮安吉縣城之右哨官褚振祥在距安吉五里許之紫澤地方拿獲押解回營訊據供認起意行刧拒傷洋人身死事後分得贜洋一諱當於次日報解費金祖統領轉移武康縣歸案訊辦矣 
[  寧波席捐風潮之尾聲]  
　　知事文牘鄞縣蓆商與認捐公所衝突一節已誌本報茲將代理鄞縣知事章述洨君呈文節錄如下（前略）八月一日午刻忽據該公所禀報捐尙未收突有鄉販抗捐毆董之舉如事當派掾史張庭禮前往理諭一面召集警署長民團局長巡防幫帶分頭彈壓至掾史到塲該鄉販亦不服理諭仍行毆辱認董張掾史亦幾被毆因而范斐庭遂乘機勒令認董逼寫退據發電又蜂擁至公所肆行搗毁并欲滋擾其全蓆號幸當時巡防民團均己先後會集方得暫行解散次日又聚衆至范榮璇家意圖搗毁後經知事親往彈壓諭以大義各鄉販始紛紛回里此鄉販聚衆抗捐毁所之實在情形也竊維捐率經議會議决由都督公布該認董開辦之初情願减條抽收亦可謂體恤商艱矣鄉販即欲減輕捐率亦應爲正當之請求豈容毁所敺董肆野蠻之舉動事後經知事遍採輿論切實訪查徐佩珍遍貼廣告雖爲發難之首然意在减輕捐率尙無主唆暴動情事法固難逭情猶可原惟范斐庭先時散布謠言糾集人衆至八月一號早即將蓆船纜至公所門首不肯納捐一面主使毆毁並又勒寫手據種種行爲顯干法紀實屬是案首要現今西鄉商民僉以該認董范賢祥平日公正和平此次因公被累受此旡妄之災已公推代表謝罪並登報道歉得以和平辦理至案關刑事旣經該公所起訴並由知事移送鄞縣檢事廳勘驗屬實提起公訴自當由法院按律懲辦以肅綱紀而懲刁頑 
　　罪犯判决又聞此案前日鄞縣檢事長張翥君傳到從犯施斯九等當由刑庭推事樓繩武君會同檢事來雄歐君訊明確情按照新律判施犯擬處五等有期徒刑兩月至未獲范斐庭一犯先時散布謠言糾衆搗毁公所毆辱認董種種行爲顯干法紀實屬是案首要擬處監禁七年之罪而徐佩珍一犯遍貼廣告煽惑人心咎由自取法固難逃擬處監村五年之罪所有搗毁物件估價勒令賠償俟上訴期間經過執行此判 
木埠新聞 
[關於軍警衝突之文牘]  
　　滬防第一營管帶莊少雲與城内三區巡警衝突一事己紀前報茲將莊管帶報告李統領原文及與穆警務長往來函稿又各區員公呈錄後　　莊管帶報告李統領書謹肅者昨日午後三時許管帶戎裝乘包車出營經過南區水仙宫地方該處街道本極狹窄居民凳椅什物抛滿街心有礙行路時適有賣蘆粟者担負蘆粟經過其地管帶軍帽竟被該蘆粟（按該蘆粟係一微賤植物竟敢擊撞極爲貴重之軍帽實爲可惡以後蘆粟一物應勒令另生眼晴否則不准生殖於世界）擊撞墮地當即下車詰問賣蘆粟者何不小心若此該處站崗警兵並不心公平之言和解反將管帶軍帽踢入道旁因思軍人以軍帽最爲貴重何得藐視遂向警兵理論以致言語間彼此衝突而該崗兵反將警棍指東畫西毆傷管帶左手食指管帶見其無可理喻卽赴南區向區員詰問理由詎該區員竟偏聽崗兵一面之詞大肆咆哮復將管帶扭赴司令部面謁統領反指管帶毆打伊等種種誣衊不堪言狀管帶身穿軍服途中受此奇辱心實不甘但管帶旣隸部下今無端受辱亦於統憲顏面攸關昨將大略情形面陳統憲未蒙澈究聞統憲與穆警務長交好素深諒不肯以此瑣屑之事破壞情面惟是可忍孰不可忍本營各官長鑒核此事亦絶端反對倘不蒙鑒原則管帶惟有呈請辭職以個人名義向伊嚴行交涉以洩憤恨臨楮無任迫切之至 
　　莊管帶致穆警務長函謹啟者昨日午後三時許弟戎裝乘包車出營經過南區水仙宫地方該處街道本極狹窄居民凳椅什物抛滿街心有碍行路時適有賣蘆粟者担負蘆粟經過其地弟軍帽竟被該蘆粟擊撞墮地當即下車詰問賣蘆粟者何不小心若此該處站崗警兵並不以公平之言和解竟敢從旁插言反以弟責備賣蘆粟者爲非是以致言語間稍生衝突而該崗警兵胆敢手舉警棍毆傷弟之左手食指弟見其無理可喻即赴南區向區員詰問理由詎該區員竟偏聽崗兵一面之詞大肆咆哮將弟扭赴司令部面謁敝統領反指弟毆打伊等種種誣衊之言不堪言狀因思貴部下皆身受敎育何得如此野蠻即對於平民亦不應出此况弟身穿軍服沿途受此汚辱心實不甘貴部竟敢藐視官長實屬不法現在敝營官長目兵對於此事大爲不服如果演成軍警衝突誠恐有礙治安爲特專函奉告務請執事明白答覆如果置之不理弟即先行辭職以個人名義與貴執事嚴重談判以明是非（下略） 
　　穆警務長復莊管帶函謹復者昨接大札祗聆一是惟昨日弟己備函正式與李統領交涉將來孰是孰非必有正當之解决無煩弟之答復也至執事欲於辭職之後以個人名義與弟開嚴重之談判此正與被傷之郭區員及刀傷之巡士重傷之賣蘆粟者各欲提起個人訴訟之意正相符合弟意此事非得最高官廳或法庭上之判决而僅以感情解决之非但淆亂事實且難得兩方面之滿意耳專此奉復 
　　城内外各區員公呈民政總長文呈爲軍官違法砍傷多人環請公决以維示律事竊照城内三區區員郭文元於本月二十三日下午三時三刻被滬防營莊管帶無故砍傷一案茲經該區郭文元呈報穆警務長察核辦理至今尙未解决區員等聞悉之下惶駭異常一面遵照穆警務長命令約束長警不得妄動靜候核辦一面由區員等分頭調查確知該莊管帶當時野蠻情形有出人意料之外者敢爲吾警務長民政總長詳細陳之事緣是日下午三時三刻鐘該管帶身御軍服仰臥人力車上經過道前街天燈弄口適有掮賣蘆粟之林東樓不愼誤將該管帶之軍帽碰洛該管帶大怒立即下車將賣蘆粟者痛打先以拳足繼揮軍刀該處崗警葛禎科上前解勸並敢凶毆週番巡士謝錫球上前解勸亦遭其毆奔回局内禀告區員乃該管帶追 
 
 
 

Page 7

 
 
蹤而至直到　員寢室一見之下打先上前郭區員知難理喻仍以和平對待請伊坐下方冀向之理論不料該管帶呼嘯而去此莊管帶傷人後初次入局之實情也少頃祗聞得鳴號集隊由該管帶率隊而至分站局門兩旁該管帶身先士卒闖入局内手執指揮刀亂舞亂砍一聲鼓噪并由該營之排長邀　兵士廿餘人蜂擁而至區員臥室竟將郭區員逮捕而去沿途且拖且打及到該營猶復羣起而攻拳足交加致郭區員受傷多　左肩并有刀痕一道不能行動當該管帶率兵來局拔刀亂砍之際聲勢汹汹如臨大敵有巡士鄒玉豐適當其衝亦爲該管帶之刀傷左臂背部兩處此莊管帶兩次率兵到局捕去區員沿途兇毆并傷人之實情也郭區員旣被捕去事未解决未有率自回區之理其時穆警務長力顧大局發令將區員召回故郭區員不得己由人扶掖上車勉强到警務所陳述一切乃該管帶不知何故復又闖入三區尋衅幸郭區員尙在警務所故將辦公室内搗毁凌亂嗣爲該營督隊官某等强拖而去其時警務所行政科長楊君彬甫奉警務長命令到區調查此案非但目擊情形險遭其毆此莊管帶三次到局尋衅毁物之實情也縱觀該管帶不法行爲實屬有意侮辱毆打警吏之害猶小蹂躪法定機關其罪滋大若大懲一儆百此風一長不但闔邑治安被其擾亂即保障人權之法律亦爲其破壞凈盡矣此次若再退讓必致釀成軍警交鬨之惡風潮區員等公同商酌本擬一面由警察巡警全體電禀都督請按軍法辦理或由區員郭文元巡士鄒玉豐賣蘆粟人林東樓赴檢察廳起訴查此案刀傷毆傷証據確鑿現當司法獨立不難使該管帶受正式裁判惟區員等身負保衛治安之責深維終始不欲遽興大獄政軍警從此漸成惡感人民滋生恐慌是以熟計利害再四籌商惟有懇求警務長民政總長從中維持持公解决籌一兩全之法能不使行兇者逍遙法外又不至軍警結成惡感兩得其平地方幸甚警界幸甚溯自光復以來軍界之欺我不止一镒穆警務長無一次不顧大局是以節次退讓致軍界得步進步毆巡士而鬨局所今且捕區員刀傷巡士矣區員等向以服從命令爲行凡有軍警交涉均由警務長所勸導以致一再吃虧無時不在危險之中此次若再不得要領亦惟有向法律中求生活耳抑更有進者此案發係軍官毆砍人民恐生不測始而勸解是巡士立第三者地位徒以身負保護人民之責立於不得不勸之地始終絲毫無開罪之處何以該軍官之再三尋衅其意殊屬叵測若其别有所使則終非片面和平所可了結者謹再將該軍官所犯各罪略陳一二查莊管帶以軍官而毆人毆人而拔刀拔刀而傷人而至三人之多其間又有法定機關之行政長在内且先追至寢室毆官員而去矣復又回營集隊尋衅區員等雖不諳軍法而於其妄發命令率兵私鬪沿途騷擾紊亂治安想軍法所不容而况三次又來尋衅耶即以普通刑法而論該管帶雖軍官而新刑律第二條之規定有本律凡在中華民國内犯罪者不問何人適用之是該軍官一經犯罪卽喪失其軍官資格通常裁判均得審判其罪該管帶三次到局行凶則犯刑律第一百五十五條之對公署公體侮辱其率衆兇毆則犯第一百六十五條之聚衆爲强暴脅迫之首魁罪其砍人致傷則犯三百十三條之傷害罪其逮捕區員　犯三百四十四條之私擅逮捕罪其搗毁物件則犯三十一條毁物損壞罪照按總則有俱發罪規定　今郭區員林東樓之重傷尙在醫院醫治巡士鄒玉豐之刀傷二處尙可呈騐所有此次軍官違法砍傷多人一切情形詳細縷呈除陳警務　外合行陳請民政總長懇即轉呈蘇都督核辦 
[協緝南通縣土匪]  
　　江北南通縣土匪朱天榮（卽鄭建榮）與同黨夏民武林門張慶等勾結鹽梟脅迫鄉民聚衆五千餘人設立擇君保安會殺戮無辜焚毁學堂私儲槍砲把守要隘抗拒官軍業經該處民政長電請都督派兵會剿己將匪窠搗毁惟匪首尙未就擒訊據獲案匪黨供稱匪首夏昆武始則逃往南京當兵繼赴上海設立江北保安會各匪首難保不濳匿滬地故由該民政長咨請上海民政長轉移公共公廨飭探偵緝並附賞格一道謂能拿獲朱天榮（即鄭建榮）者賞洋五百元通風報信因而拿獲者賞洋三百元拿獲夏昆武者亦賞洋五百元知風就擒者賞洋二百元擒獲林門者賞洋三百元知風拿獲者賞洋二百元拿獲張慶者賞洋一百元通風就獲者賞洋五十元等語昨關讞員己咨照麥代總巡轉飭各捕房中西探捕一體留心協緝矣 
[北河南路之秘密賭窟]  
　　陳交涉使致閘北市政廳警務廳函頃接領袖比領事函稱今領事團接工部局函在寳山界北河南路滬寗鐵路之外有一夢不來塵（譯音）客棧坐落英册第十八號及一百六十一號設一赤黑擲骰賭臺按鐵路以外之北河南路係在租界以外該處之路是中國之路而其房屋係中國警察所管云云查開賭之人與住房之人皆不在領事署註册故中國官長可以自行辦理如蒙將以上情節通知該處官長並告以如欲工部局巡捕房偵探恊助亦可照辦不勝感激等語查赤黑擲骰賭檯即所謂紅黑寳本干厲禁外人且以爲言務希從嚴拿禁務絶根株内治之事甚係外人觀聽盼速施行爲要（七月十七日） 
　　陳交涉使致閘北市政廳函接美代總領事函以准駐滬按察使公堂恩德禮律師函稱租界外北河南路廿四廿一兩號屋内聞有西人開場聚賭亦有美國人在内倘美國人千犯以上情事獲有憑証美公堂自必據實以辦函請查照恩律師所請相助爲理等因查念四號洋房有開設賭攤情事領袖領事業己有函前來當即譯達迄今尙未見復今美領又以此爲言並連及念一號之房閘北巡警素稱得力外人仍時有不愜意之言今若於比美領事等所請辦之案出以愼重一一辦到則我巡警之得力顯有可証殊於維持主權極有關係想執事必以鄙見爲然也尙祈賜覆爲幸（七月二十九日） 
　　閘北市政廳呈陳交涉使文爲呈復事竊本廳於七月十七日接奉密諭以領袖比領事函稱領事團接工部局函華界北河南路有一西音夢不來塵客棧擺設赤黑擲骰賭檯以及住房之人皆不在領事署註册請華官拘拿辦理等因正在會同警務所長蔣國祥核辦間又於二十七日續奉鈞函以美國代總領事函稱准按察公堂恩德禮律師來函北河南路二十四二十一號屋内西人開賭有美國人在内倘美人干犯獲有憑証自必據實核辦等因先後到廳查租界河南路之北即與華界寳山路接壤二十四二十一號洋房門前確有西文ＭＯＵＮＴＰ　ＬＥＡＳＡＮＴＦＯＴＥＬ牌號平時往來如日本高麗婦女亦常有進出因之我警察於五六個月之前早經注意探悉内有美國人戤安雪（譯音）平日出入非常秘密不知作何勾當迨後不記日期忽見數十人出門走散因即隨時注意於局賭一層然晝夜稽考終未能信謂寳山路馬路圮久不修深知中邦民國成立尙未得財政寬裕住居該處之華人集資請貴廳修整商人旋居於此亦願助洋三百元請來收取本廳查當時確有鄉董尤昌貴等發起此事卽經函復謂候咨商該董待開工完竣再行知照等語去後旋即密派偵探調查该外人究竟作何營業嗣聞向在租界某路開設賭檯曾由工部局飭知捕房督率探捕前往拘拿而該西人詭　異常延請穆安素律師以賭無憑証向工部局交涉非惟未辦反受鉅罰繼而遷至華界較諸從前布置尤爲精密蜂房密户窠巢皆通雖經會意多時不便操切從事且其風聲靈捷尤非意料所及即如我司長七月十七日來函未到之先是口上午己由穆安素律師由電話詢問有無此案雖經告以不知而聞風預備更無形迹可知疊與警務長嚴密探查此半月以來毫無影響殊難急切下手市　等自當隨時訪緝乘機進行仰副司長維持華警之至意（八月初九日） 
[添設淸理營地分局]  
　　江蘇各屬心及長江一帶前淸荒廢之水陸砲台各營基地以及軍田營地久未淸理致被民間盜賣紳董侵呑故由前留守黄君發起淸理江蘇程都督接辦以來亦頗贊成現己札委譚君道南爲淸理營地正局長唐君樹槪爲副局長設局於南京鴿子橋業將南京水陸各營地派員調查頗見成效茲經程都督查得江蘇各屬及淞滬等處皆有敎塲營地以及炮營基地亦有盜賣估呑情事爰又添委朱君大斌爲副局長擬在上海添設分局詳細調查聞不日卽須實行 
[金鴻富儘可起訴]  
　　己故前淸上海道蔡和甫之第三子蔡三（卽蔡鑄成又名蔡國棟）現在四川路英比銀行爲華經理前月間蔡令汪永卿駕駛汽車在江西路橋碾斃南京才叟金榮卿業經公廨傳汪到案判令自議撫恤在案茲因屍子金鴻富以乃父死于非命且查該汽車夫未領工部局執照當時人力軍見而退後又不避讓心不能甘復請陳交涉使咨行公廨請爲伸雪關讞員奉文後以此案當審訊時原告並未到堂因兩造均係體面之人故令自行妥商料理今案尙未結如果不甘儘可赴廨起訴昨己據情申復陳交涉使核示遵行矣 
[偵探拘辦仙人]  
　　江北婦人林林氏賃居滬南陸家浜三角街地方在家供塑神像自稱仙人能爲人治病看鬼兼開方藥貽悞非淺昨被南區偵探查知立將該氏拘區詰明種種違法未便姑容即着該氏將神像毁去限令即日遷移出境不得故違 
[挑糞人聚衆要挾]  
　　昨日午後四點餘有老糞頭張長明馬永祺等率領舊帖糞户及男婦老幼挑糞人等百餘名擁至市政廳禀稱現辦中區西區淸潔事宜之莊泉生辦理仍未盡善純用强硬手叚致百餘人性命陷於危險請將蔣所辦之淸潔所取銷另換妥人接辦俾留一線生機等語當由總董諭飭退去靜候批示施行毌許恃衆紛擾 
[姦夫擊斃本夫]  
　　滬南平安街砌街匠陸桂堂之叔池寳向在南京當兵日前返滬知其妻彭氏與車夫陸阿坤姘識管束不聽往來無忌前晚被池寳撞見將妻痛毆詎被阿坤暗將池寳責打竟至受傷身死昨由桂堂將兇手陸阿坤尋見連其嬸母扭控南區訊究彭氏供多推諉區長以事關串謀人命着赴地方檢察廳禀請相騐旣由十二圖地保矮子春波出爲解勸希冀私和不知能就範否 
[租界時疫盛行]  
　　公共租界發現時疫後中西人民之染疫斃命者業己不少各捕房探捕死者亦有十餘人前日總巡捕房一百七十九號三道頭西捕又染此症昨己送往工部局醫院醫治聞日來水手西人染疫身死者亦有數十人之多云 
[副總統頒佈補官議案]  
　　黎副總統近將關於補官議案六修交由軍事會議决分咨各省都督轉令陸軍各師一體查照昨日滬防各軍隊己奉程都督抄錄頒布照錄如下（一）補授實官尙未實行應由湖北開其先導擬援三大縱補官例主以丁部大將軍補中等第一級官湖北擬　辦理應就本職低二級補授實官本職作爲加銜（二）次等第二級軍官就現有軍職低一級記名一年補實次等第三級軍官就本職記名二年補實均以現職作爲加銜（三）補官之後各等軍官按中央所定補官章程升補（四）補官應責成考續官切實考驗出具考語注明應補何官應何官記名如人不稱官考續官不得辭其責（五）本年八月底以前須將考績表　府核奪（六）補官係就本府及所屬各司處司所校鎭團併獨立協而言均應照此辦理再鎭協校團首領及本府屬官應輪流進京謁見袁大總統及陸軍總　參謀總長第一镒派定下列各員業己出發計開黎本唐童序　吳兆麟唐犧支何錫蕃　天才熊秉堃馬　全劉繩武張厚德馮嗣鴻 
[復訊盜賣墳地案]  
　　沈順春在公共公廨控告己革前淸上海縣地保吳阿桃朦轉道契盜賣坆地一案前日午後由廨將吳之同黨沈芹香並案証吳金桂傳案復訊先由原告代表哈華托律師上堂聲稱被告朦轉道契串同逃芹香將原告二畝一分六厘五毫之坆地盜賣與營業公司得價分用查此項坆地計値銀一萬四千八百兩應請訊追據營業公司西人蘭芬上堂証明此項基地　吳阿　經手出賣地保沈芹香蓋戳簽字今將契據呈電並據吳金桂供稱此項坆地原告曾與吳阿桃言明價銀一萬五千兩詎被阿桃擅行價賣與洋商是實訊之吳阿桃與沈芹香延愛理司律師辯稱該地係原告自愿出售議定每畝價銀一千兩今忽悔議并非盜賣請察詰之阿桃芹香供詞互推關讞員商之觀　之英　副領事判被告兩人均交一萬五千兩人銀並保候禮拜三復訊再核 
[保護測量員之文告]  
　　民政長昨日出示云八月二十三號奉程都督令案據參謀處呈稱據測量局局長章煥琪呈稱查前淸時測量出發例應稟請督撫諭令各該地方軍隊曁縣知事實力保護并訂有　縣協助簡章五條歷届辦理在案現在分局另派測量員前往上海寳山及徐州等附近緊要地點測繪軍用地　自應援例擬請參謀處繪呈都督通令各該地方軍隊曁縣民政長實力保護并依協助　章實行力助謹將地方官協助簡章另摺錄呈恭候彩擇核准通令施行以免阻力而重要公等情據此查所擬協助簡章五條尙屬可行爲此令該縣民政長等一體遵照切實保護勿得藉端阻滯切切此令等因又准測量局出張所姚君則舜函請出示通告等由前來除行知各市鄉公所查照外仰該鄉人民須知測量地圖事屬要公該處人民幸勿悞會驚疑致有阻滯務各遵照母違 
[染司上控有效]  
金陵染業公所有義塜地一方坐落英租界卡德路計地十六畝有零前淸宣統二年該處地價飛漲公所新舊司年陳錦川章安泰竟擅將義塜地劃去九畝售與工部局開辦華童公學得價銀四萬五千餘兩僅將此欵在城内三牌樓購地二畝餘造屋十餘幢共被侵呑兩萬餘金曾經張司全體公舉代表龐治周王志源等先後起訴均未得直近延律師赴蘇州高等審判廳控告巳奉批准吊卷查核矣 
[未便越俎代謀]  
　　日暉港善長公所内駐有軍隊現因軍人輙將公所器皿什物任意毁損故由該公所董事函致前滬都督陳英士君轉致滬防全軍司令部請飭該公所駐紮兵士不得作踐茲由李統領查得善長公所所駐之兵係爲陸軍第十師三十八團第二營所部之第六連并非滬防軍隊昨己函後陳君轉復該公所請向陸軍第十師直接交涉 
[隊長違犯軍規]  
　　福字營左隊排長豐運貴前晚濳自出營隊官逃韜竟徇情不報昨爲劉司令長查悉以該排長違犯軍規判責軍棍三百下并卽斥革惟應給薪餉一俟領到仍當照發所有該隊官沈韜亦飭記 
過一次以示薄懲 
瑣聞 
[城内]  
　　民政長批示○商人陸家聲禀批據禀該商以鎭興牌號在念五保十六圖開設竹行照章應納登錄稅庫平銀五十兩合洋七十五元惟來稟未將行址地名註出且無同行保結該商年歲又未聲明均於定章不符着卽取結另禀繳捐再予核辦至從前投呈納稅一切規費現己永遠革除毫無留難抑勒併即知照 
　　第一初級審判　民科批示○毛子宏訴黄錦濤不還地價一案批狀悉仰候飭吏嚴催黄錦濤胡光點二人速將黄錦濤己立草契賣與胡光點之房屋基地受授淸楚再由黄錦濤付還該民地價倘再違延卽將該屋發封由本廳拍賣俟得價後將黄錦濤所欠該民及胡光點各欵提出淸償可也黄掌生訴徐祥記　起抗告陳請復訊案批查此案業經言詞辯論終結自應聽候諭知判決該被告如有不服理由以控訴爲救濟方法所請覆訊應毌庸議孫春喬訴張挺良揑情越控狀批查原被兩造住址俱在塘　自應歸木廳管轄範圍事件仰候照會閘北裁判所將卷吊取到廳再行核辦朱文忠辯訴王子卿控抵單不贖案批狀悉此案早經决定復據王周氏聲請亦經發給命令茲復藉詞影射希圖减少殊屬延玩仰仍遵前次决定刻日履行勿再遲滯致干强制 
　　並水抗拒○竊賊陸銀生串同甯波阿和在南碼頭某姓家掘洞入内竊得磁花瓶等數件正思出外被事主追喊捉拿陸心慌逃出足絆門檻跌扑碰損花瓶事主追趕過急且在黑暗之中亦卽絆檻跌倒其頭額適觸破瓶血流不止旋　竭聲嘶喊家人畢集始將該竊陸銀生捉獲解赴警局轉送檢察廳預審屬實起訴同級審判廳由刑庭長鄭君提訊陸銀生供認不諱惟稱事主追捕自行跌扑受傷并未拒捕求請從寬鄭君一再駁請堅執不移遂諭飭法警將陸銀生還押候擬定罪名再行宣布 
[南市]  
　　照常升旗○日本明治天皇於七月三十號病故後曾經上海交涉使陳貽範君照會滬南市政廳及中華銀行財政部各團體等均下半旗二十七天至八月二十七號己値期滿業由陳交涉使分别知照卽日起一律照常升旗並經上海　　穆　齋君傳知各區一體遵行 
　　學徒迷路○商區巡士在路查見學徒劉兒劉生發兩人迷失歸途帶至南區詰得劉兒年十四歲浙江人向習度鞋業劉生發年十四歲浦東嚴家橋人學泥水匠業詢其住址均不能答卽由警法理事處留候屬人認領 
[閘北]  
　　誘拐女子○湖北劉姓女子近被成衣匠潘　高誘拐來滬經四區崗巡查獲昨解裁判所訊據潘供出洋八十元在鎭江向女母買來有葛孔二人爲媒質之女供自幼許興宋娃家實被誘拐來滬所長得供判分别押候移送鎭江檢察廳查明訊辦 
　　拍賣小船○張元順控劉金元不還米洋一百六十元奉判交保淸理在案茲因延不理處昨經孫所長傳劉到案復訊判劉將小船一艘拍賣抵償 
　　己有下落○沈裕堂控妻父黄光昌藏匿伊妻經裁判所判黄交保幫尋在案前日沈投案訴稱伊妻現在江北由其妻弟黄三雲通知等語故昨復傳黄兆昌訊供不知判仍交原保候傳黄三雲到案再核 
　　各執一詞○老閘聚興煤炭店主馮炳奎控寳山路鴻興絲廠主金振泉積欠貨銀一千四百兩昨經孫所長傳訊據金供貨欵早巳歸淸反被借去銀六百兩問官以供詞各執判各退去候查明復訊核奪 
[英租界]  
　　節期停訊○昨爲舊曆中元節公共公廨關讞員仍照向章照會輪應陪審之美副領事海君停理早堂讞政一天 
　　尙可上控○己閉鴻和順米店股東蔣榮甫控楊永嘉朱蓉卿薛友坤不理股欵一案因被告三次堂訊不到由廨判决着楊永嘉繳洋三百八十元朱蓉卿繳洋六百八十五元在案詎前日午後朱延律師佑尼干到廨聲請復訊讞員以此案因被告抗不到堂己經判决未便再訊如不甘服准赴上級官廳起訴 
　　包探獲賊○陳阿邦盧祥楚串竊廣西路五百四十八號烟紙店内現洋四百元昨被包探朱阿巧將二人查獲一併拘入捕房押候究辦 
　　　間攫洋○昨日上午有口操廣東口音者七八人至山東路五號門牌烟紙店内以買香烟爲由闖入店堂乘間攫取帳檯上大洋一百元小洋二千四百餘角逃逸當由該店内之范嘉祥追捕未獲遂投總巡捕房報請飭探偵緝 
　　人銀並保○趙春記控陳錦榮不還磚價由廨移請商會理處在案茲己理明令陳折償洋七百元前日午後復經公堂傳訊原告投訴前情被告山其子陳楚卿投稱伊父現往北京求恩寬限俟父回滬料理中西　准之着交七百元人銀並保限兩禮拜將洋如數繳案違干未便 
[美租界]  
　　西人互毆○昨有甲乙二西人不知何故在百老匯路互毆乙被擊破頭顱由一百三十號印捕併送捕房候核 
　　發　身死○停泊匯山碼頭之駁船夥楊仁友前日因發　症送往工部醫院至昨晨身死由胞妹楊氏至捕房求請免驗自行收殮 
[法租界]  
　　不認賣娼○陸義全控妻陸郁抵捲逃來申爲娼昨日由廨提訊陸供蘇州人向爲綫業妻子郁氏於去年四月間私逃來滬在其母郁梅氏所開之雉妓院内賣娼今始尋見向論反被掌頰捲逃各物之失單呈電請追郁氏供去年來滬住居母處爲梳頭傭並無爲娼及捲逃之事梅氏所供相同聶讞員察閱失單諸多離奇未便准理惟郁氏旣顧回去判交本夫領回管束梅氏開釋 
　　展限還租○葛禮茂虧欠葉桂記房租私自逃避一案經公堂判令交保限期理淸迄己　限仍未向理昨又提請葛供上年虧欠房金八九十三個月後因盤柩回籍託二房客向房東知照回申料理詎葉並不報知捕房擅將房屋封釘所有各物亦被封釘在内求請追還旋據捕房報稱彼時房東曾報由捕房前往封釘屋内祗有板檯一張餘無他物判葛再限七天交人銀並保料理 
[時評二]  
　　記者日前經過西門外小菜場往南一帶見各家門首滿懸紙錠纍纍然一白如銀鐃鈸聲鑼鼓聲震耳又至閘北則見小弄内穢物堆積臭氣薰蒸近來租界己發現疫症而尙不自淸潔若是嗚呼迷信猶昔不講衛生猶昔烏乎其爲新國民 
 
 

Page 8

 
 
   
 
 

Page 9

 
 
自由談 
游戲文章 
[說五] [  非柳]  
　　易曰天數五地數五五之義大矣哉陸有五大洲水有五大洋五之義廣矣哉曰五路財神五之一字何其富曰五字登科五之一字何其貴曰五光十色五之一字何其美故民國成立五族共和然四分五裂滿蒙之疆土垂危五花八門西藏之風雲迭起五之名譽自此壞五之價値由是低夫小鬼有五聖之名强盜有五老之會五之一字本亦卑鄙齷齪也今同盟統一共和等五黨將合併改組而爲國民黨五車之才不能言其人人具五將之勇不敢斷其個個有顧五黨之人五官必備也五　必全也五經之書必亦讀過一二也五常之道想亦明其三四也吾不知其合組後將效法五人之光明磊落耶抑伸開五指而攫取利祿耶對於國家 
將一五一十振富强之事業歟抑弗五弗六襲共和之皮毛歟抑 
五嚌八嘈仍黨爭之鳥亂歟無己吾且觀其最後之五分鐘 
[棋室銘] [  鐵民]  
　　手不在高能贏則名算不在深能活則靈斯是棋室惟吾德馨敲枰子黑白用心面鐵靑談笑有看客往來少酸丁可以賭酒鈔講茶經無胡琴之亂耳無麻雀之勞神蘇州玄妙觀北京陶然亭棋師云何厭之有 
諧談[  子枚]  
　　前淸黄體芳學士督學命題往往襃貶當世人物雖各題合觀之其意顯然有曰有李放於利而（指李鴻章）以左社禝之臣也（指左文襄）老彭吾無間然矣（指彭剛直也）一日試某縣童生某素以佯狂聞是日到場適坐厠旁如厠者必過其前遺臭不可嚮邇某惡之然亦無如何乃貼一聯於厠云有人到此小便我卽於其小便後小便之有人到此大便我卽於其大便處而亦小便之通場大嘩公覺一笑置之 
尊聞閣詞選 
[避暑普陀山僧圓磬囑題茗具贈人爲占三絶] [  蝶仙]  
　　瓶笙歇後試新茶點點香浮小白華一勺淸凉功德水定知舌底粲蓮花（普陀產白色小花稱小白華味甘氣香可以佐茗）玉壺絳雪詩中定金　靑蓮咒後開洗盡凡心消盡渴琉璃葉上見如來 
　　茶醉初醒萬念淸禪心澈後悟無生年時乞得楊枝露贈與檀波表佛情 
[客岱山蓬萊鄉偶作索查芝老和] [  蝶仙]  
　　長空海氣　層雲大野陰連落日矄一片鄉心無處着且將杯酒共論文 
　　客裏酒腸寬似海醉中詩　大　天偶從烤　山頭過得見秦皇　日船 
　　蓬萊山色鬱蒼蒼傑閣三層翡翠裝昨夜安期晏　客手招明月當燈光 
　　浮海初乘八月槎浪花堆裏見人家元來尙有桃源地補怛羅迦小白華（南海普陀山梵言補怛羅迦華言小白華） 
桐陰淸話 
　　張方主張二次革命某君云卽使實有其事亦祗推翻都督並非推倒中華民國意謂推翻都督不足以叛逆論者二蒯有知能無呌屈 
　　新造民國之現象所以至於如斯者黨派二字誤之也大同民黨黨領章水天君慨然以調和黨爭爲己任不達完美之目的不止洵如是民國庶有豸乎 
　　黨派不同政見不同學識經驗每有不同而愛國心則固無不同也五大政黨合併可謂同德同心矣若以膨脹其勢力爲抵制他黨之計誠非所望於健全穩固之國民黨也[  氷]  
　　陳其美之殺陶駿保黎元洪之殺張振武同爲維持大局起見無絲毫私意行爲豈黎公效陳督所爲乎然讀陶遜之質問書與黎元洪之箇電吾人正不能不於此等處獨具隻眼 
　　殺非其時殺非其地殺非其道黎公巳詳說之吾人終不能無憾然必鼓吹殺機使吾四萬萬人同盡命於製造革命原料者之手吾四萬萬同胞其從之否乎 
　　黎公眞銑兩電含糊其詞某不按法律上殺人之手續販夫走卒類能言之及箇電通傳參議院巳心喪氣沮而鼓吹殺機之某報復呶呶不己豈眞欲見二次三次革命之事實乎 
　　孫公行有日矣忽阻烟台忽阻津沽今則京電飛傳歡迎備至從此民國振興吾人之福昔日各報之讕言眞謂毫無價値 
　　瓜分瓜分警信頻傳悲觀派日夕跼　不知生命之何託樂觀派則反是大聲疾呼半多仇視異己之文鼓舌搖唇盡是鼓吹殺機之語吁吾四萬萬同胞脫離專制而入於共和魂夢未安苟延殘喘而必置之於死地者何居[  冰]  
醜史 
[風流科員] [  石述]  
科員潘姓佚其名蘇人也年三十納粟拜浙江末人淸大吏惡其曲不畀以差窘甚渡江措貲於山陰會郡紳某在籍潘即奴顏事之號曰義父辛亥秋義軍四起潘即鼠竄返里輒語人曰革命軍安能成事余維靜俟天滅之耳余爲大淸官梓里苟信余則在籍募團何難爲湘鄉之續哉居無事日與寡嫂狎所謂黄楊樹下操琴深得其中三味者維以祖宗所遺之產年少時己揮霍殆盡丁此用兵之際斗米千錢　飱不繼一日薄暮乞米歸見案上紙一封啓視之民政長之委任狀也喜極距踊三百持戕入内帷低聲語嫂曰余得工場副長職矣嫂亦大笑明日蒞局苦無僕嫂曰叔不憶去年爲我倒血溺器之功僕乎叔今爲大人矣當善爲之謀潘首頷者再曰嘻嫂不言余幾忘於是緹騎四出越二日　卑田院中覔得僕僕固盲目不盲心者欣然浴體濯髮至屈膝賀潘亚及嫂嫂慰藉之潘卽爲之引入局充工役月錢十千潘旣副　事學生鳴鼓攻旦輒以實業故問難潘瞠目不能對甫一月衆大譁正長貝君英俊才也恥與鹿承伍輒託故不蒞局學生工師譁益甚幾攅毆潘潘懼復乞憐於山陰某而内調某科員時長科者爲蘇紳某幹練才也佐之者一閩人一蘇人榷算才亦不弱潘則　飱而已潘嫂喜冶容工脩飾衣服環簪日費滋繁用不足家庭輒詬　潘繼妻徐司法次長謙堂姊也家傳詩禮能盡婦職時以善言規其夫潘惡之而嫂又疾之深謂潘曰君亦大人矣復何懼徐謙之小官哉日唆潘虐妻以緘其口一日　娣言不合角詞畢潘適茫茫然自署歸大聲曰余尙尊我嫂汝敢與嫂抗乎撻無赦疾趨而前掌頰三嫂大喜曰若婦亦有今日乎嫂之胞弟某甫至聞喧嚷聲訽究竟鳴不平亦咎其女兄之無狀微諷之嫂又肆其牝威唆潘以武力角角不勝復奔某所居室毁其器用以洩憤於是鄰里遠近咸來問訊鄙潘爲人而潘猶詡詡然語人曰我以寡嫂之智某署之威雖犯衆怒人奈我何闔署同事羞之名之曰風流科員而風流之名於是乎大著 
百可談 
[可怕一打] [  虎痴]  
　　盲人騎瞎馬夜半臨深池可怕汽船行駛江海忽遇大風霧可怕打野雞傳染楊梅瘡可怕 
　　吊膀子遇着仙人跳可怕游行寳善電車往來如飛可怕着釘鞋過獨木橋可怕夜半聞鄰家失火可怕政府大借外債可怕小孩子放洋槍可怕禁卒呌恭喜可怕俄人進兵不己可怕妒婦心虔婆口訟師筆可怕 
小說 
[滑稽小說借債談] [  虎癡]  
阿唷壞你是什麽人把我的肚子多撞破了吓原來是杜爺是我一時忙迫冲撞了你老人 
家得罪得罪再會再會 
　　且慢温生兄你有何事怱忙不妨講與我一聽杜爺我有極要緊的事情待我赶了回來再告訴你罷再會了 
　　温生兄你又來了我們是多年的朋友你有什麽要緊的事情講給我聽了我也好代你　策畫策承你老人家熱心但我這一件事情告訴你也是徒然你放了手我們再會罷 
我是不放手的一定要把你的事情講給我聽了我才放你走哩 
咳我不說你不放手反拖延了時刻只得告訴你聽了再走自從閙什麽革命不革命這些兵丁比强盜還兇弄得我姓温的家破人亡現在父子兩人求生不得這些事情你老人家是知道的昨天買了四個銅子麵條總算把一天混過了今朝淸早起來到此刻時候還没有飯吃我的兒子年紀輕忍耐不起巳經哭了大半天我實在没法想起舊戚錢百萬是個大財主赶緊去問他借幾百錢且度過幾時再作計較你看天快要黑了敎我如何不慌張好了說完了回來再見罷 
　　哈哈哈哈哈哈原來如此但是你旣然無錢糴米何以不來問我借錢倒想起那個錢百萬來呢這個緣故倒要請敎 
　　杜爺這個緣故是極容易明白的一來我與錢家是親戚總有些情面二來他是個大財主借幾百錢好比牯牛身上拔根毛你杜爺是窮的雖則與我交好究竟是朋友我也不好意思來累你 
　　温生温生我看你如此昏憒自然要窮了試問窮的時候還有什麽親戚講甚麽情面况且借錢的事情一家要與窮朋友商量他才知道窮的苦處你今反去尋大財主你想錢百萬如果肯接濟貧人他也與你我相等斷斷不能夠做大財主的了我還是勸你不必去免得徒勞往返自取其辱了杜爺的說話是實在的但是我眞正没法姑且試他一遭 
我勸你不用試了我的說話是没有差的没奈何我適才將幾件破衣服向源來當裏典了四百文在此你分了二百文去度過今朝再說罷 
　　阿唷難得你老人家如此照拂實在感激得狠但是心中眞有些過意不去 
　　温生兄你收了罷不用客氣下會再有過不去的時候還是與窮朋友商量商量切勿要再去尋大財主了再會罷請了 
　　　痴道這窮杜爺的議論倒眞有些閱歴我想世界上毫無閱歷的人做王孫公子的時候不覺和一旦窮途落魄便不免所如輒左了如今看報諸公讀了姓杜這一番議論便可增進一番閱歷所惟看報是一件有益的事看申報自由談更有大大的好處哈哈 
 
 
 

Page 10

 
 
   
 
