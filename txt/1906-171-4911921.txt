# 1906 - 171 - 4911921

 

Page 1

 
 
   
 
 

Page 2

 
 
[續唐學使奏立憲政策豫籌大要摺代論]  
　　一曰國民普及敎育所以造成立憲資格也查各國憲法條例皆主治者代謀被治者之安全如民有害巳之事訴於國家以求保護謂之赴訴權有利己之事訴於國家以求援助謂之鳴願權日本宣布憲法有不侵人民住宅之權利不侵人民信書之權利不害人民財産之權利人民有不受非法逮捕之權利有印行言論著作集會之權利逐條分晰悉載入憲法文中卽荷蘭一小國憲法第三條云凡居王國之民不問其國内國外財産皆受保護比利時建國尚新憲法極臻完密第七條明人身之自主第十條明住居之不可侵誠哉憲法之於人民如此其愛理如此其保全可謂無微不至矣惟各國以敎育爲主義無人不受敎育無人不陶鎔於法律之中用能互相維持互相親愛全國之人皆服從於數十條規則之下而人格不得不自尊蓋國民有應享之權利必有應守之職分否則共人但有權利而職分並不肯懍遵則蕩檢踰閑借此以自便私圖弊有不可勝言者况議院者立憲之先聲泰西國政均許民閒代議日本於華族院外别置衆議院以參與政權若以未經敎育之人同厠議院則築室道旁三年無成徒然擾亂無益於治今者我國之人民程度智識猶未大開公德猶未盡立其稍黠者或從洋敎或託洋商或隸洋籍卒之民與民紛爭風氣遂囂然不靖其稍贛而弱者又懾伏於官吏之積威莫籌所以自立之策試詢以憲法成立後百姓之對付於國家當有如何關係如何擔負如何責任則蚩旹者未必盡有此政治思想也亦何取是組織憲法爲哉故今日而不行憲法則己其必行憲法也應以普及敎育爲入手之方土耳其領土最大以無敎育之故憲法不成國勢至於削弱俄爲歐洲雄國顧敎育闕如民無公德憲法不修與日本一交綏而立蹶此其陳迹較然者也必敎育普及而憲法乃有樹立之時竊謂中國近年學校方興士人喁喁爭以敎育改良相勉勵擬請旨飭下各省督撫再趕緊設法於省府廳州縣遍立專門法政學堂其要尤在各處府州縣責成地方紳士用義務敎育以極淺顯之詞開導下級平民告以立憲土種種之公德立憲後種種之利益使之保障生存以盡對社會對國家之觀念如此家喻户曉視聽一傾憲法之成自然推行盡利矣此敎育之當普及者三也（未完） 
[俄擬開放呼蘭城]  
　　東報北京訪事報稱哈爾濱俄領事曾電告駐京俄公使璞科第云日本現己開放大連灣推廣商務望貴公使請本國政府將呼蘭城開放准各國前往通商俾與日本抗敵譯文匯報 
[日本新簡駐華公使起程]  
　　初三日東京電云日本新簡駐華公使林權助君於昨晚乘郵船聚天號田神户起程赴上海 
[日本陸軍大臣游歷滿洲]  
　　文匯報云日本陸軍部大臣寺内政毅定於西七月二十號由東京起程前往滿洲 
[西報訪員游歷滿洲]  
　　天津西報云傳聞北京泰晤士報訪員瑪禮孫君將由北京前往滿洲調查礦務商業情形譯字林報 
[杭州美領事署裁撤之期]  
　　文匯報云杭州美領事按照美國國會所定法例裁撤已見明文自西七月一號起該處交涉歸駐滬美總領事辦理現任杭州領事雲君于杭州領事署裁撤後卽赴靑島新任 
[僑居安東之日本人數]  
　　文滙報云西四月杪日本人之在安東縣者男則有二千八百五十三人女則有一千四百四十二人至西五月十五號男女共有四千六百人西五月上旬由安東乘坐火車前往瀋陽省城者共有九百人 
[南昌敎案簽押京師]  
　　南昌敎案聞新任法使巴博司君除允認不將贛紳革職懲辦並認將賠欵减少三四萬兩外更將由贛撫出示曉諭官民申明懲前毖後之意一節作罷現全經定奪於二十九日由中法兩國派員簽押英國亦同時派員簽押茲將中法條約内容節錄如左 
一中國政府允認江令自刎不給卹典 
二中國政府賠欵二十萬兩（存疑）以賠償敎堂損害並充敎士恤欵 
三江西省保護不力之地方官一律革職 
四敎案主動者一律懲辦 
五中國政府爲殉難敎士建紀念碑 
中英南昌敎案除賠欵二萬數千兩外餘無重要條欵其内容頗爲和平（閏） 
[議派日斯巴尼亞專使京師]  
　　日昨外務部各堂官會商邇來各國产涉日繁所有駐法欽使兼攝日斯巴尼亞事宜惟恐不暇兼顧貽誤事機擬奏請仿照荷國成案揀派專使駐日以重邦交聞那相國以此事需費甚多籌措不易故尚未能决定（廿） 
 
 
 

Page 3

 
 
[請設政治顧問大臣京師]  
　　日前某侍御上一封奏略謂奉旨設立考查政治館本爲議立憲政變法自强起見關係大局極爲重要擬請以各省資深望重通達時局之將軍督撫派爲顧問大臣叅議一切此外應請多設議員准由京外三品以上大員保荐派充以資襄助等語聞此摺已留中矣（呂） 
[派員迎迓肅邸奉天]  
　　肅親王己在札薩克圖蒙旗查辦事畢取道奉天回京覆命趙軍師於二十八日札派財政局主稿委員知州忠林交涉局東文繙譯州同王華綰馳赴法庫門一帶恭迎邸駕聞肅邸到瀋尚須展謁先陵約有旬日躭擱也（丙） 
[湘電擬在蕪鎭二處採米二十四萬江寗]  
江督蘇撫皖撫前經聯名公電粤督岑雲帥湘撫龐劬帥議定寗蘇皖三處分認平糶賑米一事請劬帥飭委員在蕪買五成在鎭買五成至粤省向有粤商在蕪買米自應仍聽在蕪收買請兩省自發護照酌定買米數目先行電復以便轉行蕪鎭兩關遵照等因茲江督己接劬帥電復擬在蕪湖鎭江二處各辦米十二萬石以顧目前續辦再行電商業己分飭鎭關道查照騐免放行矣（甲） 
[溫州飢民以海運不能購米江寗]  
　　浙撫張 
筱帥據温州道府電禀因辦平糶派人在鎭購米正擬裝運適奉禁令該郡祗通海道若走内地迂遠難達需米萬急民心惶懼請電商轉飭放行等語筱帥以温州需米孔殷處又告急二郡民命全賴此一綫海運接濟當卽電商江督飭關放行旋接電復畧謂鎭關米粮禁止出口按照新約應截至閏月杪爲止温處二郡續購米石須於限内裝運出口因中英新約載明禁期内除漕米軍米外餘概不准出口倘有違背則視爲開禁等語事關交涉實難通融云（甲） 
[電告陜邊匪亂京師]  
　　日前政府接到陜甘總督來電大致謂陜省邊界不靖匪氛猖獗已派兵前往潼關防剿並飭分赴商州等處搜捕大約不致釀成巨患矣（和） 
[黑龍江餉械在昌圖被劫奉天]  
　　北洋協濟黑龍江省餉械於閏四月中旬行至昌圖府境忽遇大股鬍匪開槍搶刧計刧去餉銀七百餘兩快鎗數十枝並槍斃護勇五六名匪衆亦有所傷新調昌圖府林太守學誠甫接印一日卽出此巨案趙軍帥以太守在直隸州縣任内素以緝捕著名故得電後隨飭太守嚴密搜拿務獲懲辦（丙） 
[定期演說蘇省鐵路利益松江]  
　　蘇滬鐵路 
乃我蘇省之命脈允宜踴躍休股自握利權松郡議由楊至文錢選靑張師石等爲發起人定於端陽下一日借融齋師範學堂演說鐵路種種利益及本省人應盡之義務勸人從速入股（夕） 
[學部議給學生出身京師]  
　　學生出身近經學部 
議定大概中學以下給文憑高等以上給學位惟名稱現尚未定或議分二等曰學士曰博士黄仲韜提學議高等畢業給舉人學位大學分科畢業給進士學位得進士學位入通儒院年限届滿合奏定章程所稱畢業之資格給博士學位此外游學畢業及校外自修之士有能著書製器發明新理者亦給相當學位（辰） 
[電請變通訴訟法京師]  
　　聞日前兩江兩湖兩廣總督電覆政府以修律大臣新訂訴訟各法雖極完美惟現在南省各屬州縣民情不一風氣亦未大開一時尚難實行可否各就地方情形變通改訂以爲逐漸改良地步尚乞酌示以便覆奏云云（呂） 
[議覆商業模範銀行消息京師]  
　　商部奏設商業模範銀行派王清穆總理其事茲聞財政處與户部會議以商業銀行例由股東公舉總理所請派王清穆總理礙難照准等語己於日前覆奏奉旨依（呂） 
[輪船撞沈貨船之交涉鎭江]  
　　日前有民船滿載石灰與某輪船相遇於金山新河出口之江面突被撞沈所有人貨均没入水中幸船主旋經救生會挽起遂赴關道衙門禀求與該管領事交涉以冀賠償財産撫卹人命云（工） 
[尹中書上軍機王大臣說帖]  
　　爲擬軍機處辦法事續初四日兵家有言知已知彼百戰百勝覘人己之短長較彼我之情勢則統計爲最要矣故各國政府有統計局若今日之考察政治館乃當隸於統計局内之調查所耳統計者有圖有表圖表者實無聲之議論也大至地積人口兵財實業小至死胎家畜水産傭金物價無不週知實數賈誼謂有天下者至纎至悉卽此理矣所謂作統計之報告也國家爲保持行政機關統一免致分歧横溢於是有總機關之設此機關對於地方大吏有指示機宜之權對於各部大臣有停止其不合法律之行政命令之權懼官吏權限之衝突也設權限裁判所懼人民受官吏之武斷懼屬員對上司之不公平處分也設行政裁判所所謂嚴行政之監督也無此四者則可謂之無政府何則政府之精神在提議事蹟在統計又由總機關以動各種重大機關者在行政監督而實行此數者又先在於儲人才蓋人才者精神中之精神也夫改良政府乃所以爲立憲之豫備而招致人才又所以爲改良政府之豫備克昌竊觀今日軍機處行走人員大半視爲寄食之地娱老之鄉糜國帑長素尸阻進化莫此爲甚謹擬裁撤延攬改良三項辦法另繕清單恭候王爺中堂大人核議施行謹呈再章京毫無學旘不敢濫竿應請先行開去軍機處差使回原衙門行走是爲厚幸章京克昌謹再呈謹擬裁撤延攬改良三項辦法恭呈鈞核第一條（裁撤）凡章京中有京察截取者另單請簡放外任無京察截取者酌保一次回原衙門行走第二條（延攬）凡京外官通才碩學清望素符者奏調行走以十人爲額其餘概先行試騐而後錄用有試騐之資格者如左雖未留學而呈進政法著作三萬言以上者試騐分爲二次一作文二辯答應作文字之種類一數學二政治地理三政治史四憲法五行政法此五種學科須全行試騐此外如經濟學財政學兵政學 
 
 

Page 4

 
 
國際法學民刑法學警察學敎育學工商業學農政學殖民政策學交通政策學測繪學統計學行政裁判學外國文字語言學須任擇數種呈請試騐辯答之試騐照上所試之學科出題面試之令作簡的之筆答與口答凡試騐合格者均奏派本處行走第三條（改良機關）除去滿漢界限頭二班名目暫置參事長一人書記長一人副參事長一人副書記長一人參事官二十人書記官二十人均爲權設之職一俟延攬得人以後卽速設法制局統計局官報局職官局權限裁判所行政裁判所會計檢查局又視各局所事之繁簡另設理科詳訂職守養廉章程禀承王爺中堂大人奏請施行（日） 
[續蘇撫陳奏陳蘇省要政摺]  
　　蘇省警察舉辦已極三年其初巡官警兵卽以舊時員弁營勇改充上年冬間前撫臣始奏設警察學堂派天津警務畢業學生二員充當敎習招考官學生正備取四十名兵學生正備學生正備取一百名現在頭班兵學生甫經畢業官學生尚未届畢業限期臣查省城警務卽就表面觀之已多不合站崗立次之參差也牌叚標識之缺略也勇丁之不盡精壯也號令之未能嚴肅也諸如此類亟宜逐一改革舍舊謀新適值前次派赴日本官費生十二人均經畢業先後回蘇並接准駐日使臣楊樞咨稱詢據警視廳云中國學生之留學警察者其學業成蹟以此次爲最優等語臣復面加考騐所學均尚有心得己派交警察總局充當差使會同學堂堂長更訂一切以資得力近來警務之弊往往兵與民不相習官與兵又不相習民有急難而兵不知兵或滋事而官不知反致衛民之政轉以擾民形式雖存精神未具上年京師創巡警部已立中央之樞紐樹各省之風聲前月復准部咨將制兵一委裁撤改爲巡警容臣督同司道妥爲經理期收實效而杜流弊並飭各屬一體實力奉行不准視爲具文此辦理巡警之大概情形也蘇省襟江帶湖界連皖浙近來鹽梟光蛋散佈四方加以游勇痞棍暗相勾結頗爲地方隱憂而太湖水道遼闊港汊紛政尤爲若輩逋逃之藪入則負嵎恃險出則刧掠爲生歷任撫臣非不認眞捕治無如匪縱飄忽匪黨衆多一經追捕早已遠颺間或拿辦一二終不能大加懲創甚至有藐視官軍率衆拒捕者日言治匪而匪患如故前撫臣陸元鼎奏陳梟患情形一摺本年二月二十八日奉硃批著張曾敭陳夔龍妥籌辦理欽此等因臣詳加體察竊謂此時辦法必先清窩庇之内匪而後外匪無駐足之地亦必多獲眞正之渠魁而後脅從有解散之日當於到任後出示曉諭嚴禁窩匪凡有探知宵小蹤跡首先馳報與夫出力恊拿者分别從優給賞以示鼓勵一面責成地方官舉辦團練使民自衛講求敎養化莠爲良以治其本一面責成水陸各營購覔的線有案必破深入重地無路不搜以治其標而要之以信賞必罰懲勸分明俾人人自顧考成奮勉從事其有應行會同鄰省籌辦之處隨時通力合作不分畛域如此盡力維圖或冀萑苻歛迹閭閻乂安現巳據該文武等報獲著要各匪董小必發董道奎二名共决匪犯十餘名董小必發業經訊明就地懲辦此辦理梟匪之大概情形也至海塘爲下遊保障鐵路關内地利權農工以樹藝爲先商業以製造爲本均屬地方要政容即一一考察設法措施惟是經費支絀年甚一年東南財賦之區至此而菁華己竭前撫臣奏鑄銅元本以興辦庶政挹注無資爲此權宜之策現因維持圜法議限鑄數從前所恃爲大宗的欵者又不僅畫餅充饑此則仰屋興嗟而一籌莫展者然事關自强至計又何敢畏難苟安惟有督率僚屬就目前所有進欵移緩就急崇實戒浮盡心力而爲之以仰答高厚鴻慈於萬一所有考察蘇省要政分别籌辦緣由理合恭摺具陳伏乞皇太后皇上聖鑒訓示謹奏（永） 
[美總統擬速濬運河]  
　　初二日柏林電云美總統羅斯福催速開濬巴 
拿瑪運河 
[俄國兵變情形]  
　　初二日接倫敦電云俄國陸軍相率革命謀叛駐紥西姆諾斯幾及他處之戍兵皆有變象有報館八所因登載此等信息己被封禁現己極力防備不使民人與兵士混合駐紥俄舊京莫斯科東南八十英里員亞森地方之兵隊己于西六月二十號兵變將校死者一人傷者數人其餘如歐弟薩克倫斯特　及克來史諾塞爾（在俄之南境）之兵亦皆高舉紅旂相率變叛 
[英日大員行程]  
　　初三日東京電云英國海軍中將墓爾君于昨夜行抵神户駐韓統監伊籐侯于昨晚行抵韓京 
[德國運河賽船之期]  
　　初二日栢林電云啓爾運河賽船勝會定于下禮拜一開舉行來賓己有到者内有美總統之女公子 
[俄派陸軍司令官]  
　　初二日柏林電云俄國陸軍大將倫能克姆夫現奉命派充西比利亞第三師團之司令官 
[德相命查大員之罪狀]  
　　初二日栢林電云德國殖民部屬官奉首相蒲盧親王之命查辦斐洲德屬克曼綸巡撫褒脫克麥所刊公文及屬員違背定例之事德相謂倘不能將罪狀查明或所查者並無效果則政府當將殖民部員司悉行撤去德相此議衆皆以其于吏治大有裨益因共贊成云 
[俄國國民院之强梗]  
　　初二日栢林電云俄國民院要求俄國内閣必須全體解職 
[法國礦工又有罷工之事]  
　　初二日柏林電云法國各境又有礦工罷工之暴動 
[美國商業之弊竇]  
　　初二日倫敦路透電云由美國于撒斯省傳來信息謂有肉食裝罐公司四家及蒲林吞鐵路因减價受罰其與此事牽涉之經手人二名亦收禁華盛頓檢事長己宣布彼將摘發煤油托辣斯之弊端 
[西班牙公爵逝世]  
　　初三日倫敦電云西班牙外部大臣亞爾慕得發公爵于愛耳其西亞斯會議時曾充會長現己逝工譯字林報 
[舊金山建屋需欵]  
　　東報載倫敦電云舊金山市廳已請中央政府撥給美金二十五兆元建造屋宇俾無家可者歸得所棲上云 
[斐洲英國兵隊與亞拉伯交戰]  
　　初四日倫敦電云中斐洲蘇丹哥多凡地方巡撫歐康納耳少將以塔洛弟之戌兵爲亞拉伯人攻擊率領駝兵三百五十人蘇丹土人二百五十人冐雨泥淖而行于西六月十四號前往援救並即還攻至日落始停戰敵人死者三百五十人被摛者一百人英兵無死亡者 
[日本撥巨欵整頓大連灣]  
　　文匯報云日本政府擬撥用日洋二十兆元以整頓大連灣 
[日本陸軍不復以鴿傳信]  
　　文匯報云日本陸軍人　以近來電話無線電報等新機日見發達故已决議停用以鴿傳信之法譯文匯　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電請派員到吉差遣京師]  
　　日前吉林將軍電致政府謂現在吉省舉行新政整頓吏治幾有懸事待人之勢務請在部員中揀選才具諳練學有心得者三四員派赴吉省差遣以資臂助（存） 
[測繪滬寗鐵路分線江寗]  
　　滬寗鐵路洋工程師巴君帶同繙譯等於初二日由句容縣起一路勘至金陸經過軌道插標繪圖一面由該局總辦飭知沿途地方官妥爲保護（拜） 
[兩江營務新章南京]  
　　兩江督練公所總辦朱方伯現定新章各路營除遇有額缺不准擅自募補半月造報清册一分由省垣派員分赴各路招募身家清白取有妥保方能按額補充云云初二日駐鎭常備第六標統領袁熙龍已奉札遵照辦理（再） 
[商部飭查進出口土貨鎭江]  
　　商部近欲調查各省所産土貨咨江督轉飭各關將進出口士貨接三個月一次彚齊送册報部以憑稽核等因現鎭關道陶觀察己接到此項札文遵照辦理（拜） 
[查懲省僧惑衆仇學杭州]  
　　浙湖南潯鎭慈蔭寺住持長慶自稱江蘇某宦之替修夙著淫兇無惡不作茲因屢被學界指斥故卽托名佛會號召鄉民與學界爲難毆辱學生旋經該鎭分府孫紹彭别駕拘到僧徒正覺一名僅予賁押致干學界公忿聯名上控茲將往來電稿照錄於後 
浙撫致南潯通判電南潯通判孫照慈蔭寺僧煸惑鄉民與學堂爲難該倅應驅逐劣僧彈壓匪徒勸諭鄉民勿任受愚滋事撫部院沁 
南潯通判復浙撫電杭州撫憲鈞鑒沁電謹悉復查告假學生到慈蔭寺被毆提僧責逐後學界復公請封寺鄉民聚衆集議當會紳竭力解散一面諜府委鄭照磨沅來潯查辦正在會紳與學
生磋商封寺恐鄉民圖抗不封則學界以爲同傷感情問適奉憲
電今將實在情形禀乞示遵南潯各學堂照常開課請紓憲厪南潯學界士紳致浙撫電杭州撫憲沁電蒙分府飭知學生但寺僧四出運動外交足慮鄉愚演劇聚衆内鬨堪虞寺非敕建僧有淫贓請電飭發封以靖地方（的） 
按正覺責押後聞長慶現在上海揚言己由某宦致函浙省大憲保護查辦井聞欲皈依日僧恃勢力抗於此亦可見該僧之不法矣 
[左翼抗提學務經費鎭江]  
　　京口駐防向有敷文書院每每歲 
膏火約計五百餘千文現書院停課奎統制因欲開辦商學遂札左翼指提書院存欵藉充經費詎左翼蘇淡齋竟抗不交出云（工） 
[安徽公立女學堂成立蕪湖]  
　　蕪湖大通督銷陳劭吾觀察巡警局黄潤九觀察等集資創一安徽公立女學堂學額八十名幼稚生二十名學費每年洋銀四十八元定於本年八月初一日開校上月二十七日官紳學商界在湖南會館會議此事輸捐頗爲踴躍李伯行京堂認捐洋三千元爲捐欵中最巨者公舉陳劭吾爲總理李仲絜張伯純李光炯爲副總理現已在城内選擇大厦並購地建造幼稚園（九） 
[醴陵磁業學堂開學湖南]  
　湘省醴陵縣磁業學堂現己辦有頭緒校舍亦已落成爰於上月某日傳集考取之速成圖畫學生行開學式來賓百餘人先由日本技師安田君演說宗旨繼由監督文岱耕大令敎員沈象乾常少落次第接演散會時己不早矣聞該繙堂巳於十二日用小機燒成磁盃數個質良花細己較勝於江西磁將來進步當未可量也（拜） 
[興學籌欵之新法福州]  
　　福建龍巖州黎直刺到任以來因興學經費難籌擬一籌欵新法凡捐八元六元者准將其先人木主入祠計三月初一起一時報捐者約五千名共得三四萬元其紳富之捐鉅欵者又得萬元查該州向無當店因卽會紳商議擬以此欵開設一當歲可得餘利五千元以供中學堂及各蒙小學堂之用當名集成派公正紳董輪流經管官爲監督所有捐欵之人并建一祠名曰崇報祠將捐者木主排列其中捐五千元者列第一其章程已詳請立案矣（陽） 
[整頓勸業塲規條武昌]  
　　湖北勸業塲自開場後分爲南北兩場編列字號嚴禁洋貨入場併將各貨價碼畫一不准私行增減每逢四九之期專爲婦女來場逰覽購買不準閒雜人等入内立法甚嚴詎料有奸商不守塲規屢次被人指摘昨經委員查悉禀奉鄂督牌示整頓矣（户） 
[浙撫飭縣勒緝盜犯杭州]  
　　海鹽富懚蔡安仁家於去歲被劫後迭經赴省禀請撫憲批飭勒緝奈郝薌衫大令以前任之案堅不肯理故蔡又上控茲奉張筱帥批示畧謂此案迭經前兼院曁本部院批飭勒緝迄今贓盜仍未破　據稱該縣係接緝心存玩視殆非無因仰按察司責令該縣嚴緝贜盜倘再逾延定干未便（陳） 
[徵兵互鬨蘇州]  
　　松屬新徵到省之兵士俱住蘇垣楓橋營房内各兵士中華婁等縣之兵士素與靑金等縣兵士不睦時有齟齬五月初二日午餐時華婁等縣兵十起而爭先靑金兵士亦不相讓因此爭鬧有文朱二排長偏護華婁兵士遂致互毆靑金二縣之兵受傷十餘人衣服亦被撕破内有受重傷者數人當時各兵士齊擁至督練公所各隊官排長等亦隨同到公所禀明總辦遂勸諭各兵士先行回營聽候查辦云永 
[鎗傷蘇綸紗廠敎師蘇州]  
　　蘇省節制飛划各營統領郎敬堂軍門於上月某日據某哨弁楊啟元密禀盤門外蘇綸紗廠總機器敎師王某爲著名梟匪郎軍門遂派某哨弁率領營勇二十人各帶軍械馳往馬路某烟館將王擒獲解至吉祥里飛划右營米占元都戎公館都戎訊詰口供始知誤拘廠主費紳亦由德律風至該營詢詰緣由軍門乃邀請仉亦南中衡出爲調和一面將受傷人抬送天賜莊請栢樂文君醫治（舉） 
[嫠婦訴寃福建]  
　　泉州府同安縣嫠婦汪李氏投興泉永道 
控稱被學堂敎習劣衿許維舟串通金門縣丞俞同愷勒充學費糾差途搶逼斃夫命旋賣放兇要改供朦詳等語業經批示云此案前據兩造來轅具呈業經分别批示該廳並不遵批辦理任聽金門縣 
 
 

Page 10

 
 
丞飭差傳追致釀人命辦事實屬玩違究竟汪謨如何溺斃旣經該縣丞勘騐獲犯仰馬巷廳飭速具文通詳一面提集犯證到廳研訊明確按例擬辦至稱生員許維舟串勒逼斃各節有無其事一併提案究覆勿延黏抄並發（助） 
[府審搶孀逼醮案松江]  
　　奉賢縣鄉間吳陳氏之女翠英嫁盛姓爲婦夫殁姘杜阿小並贅鞋匠某乙詎乙游蕩無度曾作妙手空空兒盛姓聞之下逐客令乙謂入門時曾耗茶禮三十元盛姓不得已如數償還從此蕭郎陌路人矣奈翠英綽號自來火不安於室遂由其兄就商於左近夏某議復將女遣嫁時有木匠董二和及王五倫兩人爲媒醮於鄉民張阿炳爲婦得身價洋一百五十二元言定另用六十元交女母吳陳氏詎夏等身價到手任意臠分吳陳氏應得之六十元亦僅由女兄取去十元餘則均被乾没疊次向索反遭恫嚇有平根祥者偕吳陳氏逕向張姓案取適女在張處四十餘日不能安居遁奉母家遂另由陸某慫恿吳陳氏及翠英赴縣禀控夏等聞而運動案遭冰擱吳陳氏遂偕女來松以搶孀逼醮爲詞投府署指控並控奉賢縣書差得賄阻擦府尊戚太守飛提通案人証到府親訊將兩媒人各笞千餘板夏係此案主脑供認僅得洋四十元太守判掌責四十下發華亭縣管押候辦（夕） 
[來函]  
放振員劉君愼之湘潭來第三函滬上籌振諸善長鑒長沙發奉函電後於念三日申刻到潭各友押錢則於念四日晚間始到帶來之錢起岸無恙往衡各友隨帶錢三萬串昨晚起行已　到衡相機散放湘潭市面照常民情安靜米底尚存二萬石每日需米五百石以此計之祗有四十日之糧若無外來接濟深慮乏食因此人心不無惶懼前因秋收本歉貧民有閙荒者本地紳董開辦平糶此局一開民心大定不料有四月初五之灾平地水高丈餘房屋冲倒過半幸而傷人不多水勢至十五日方始退净當時之施送干粮及粥者不乏其人湘潭紳董善於辦事有足多者官振來委員三位帶銀二萬榖六千石於昨日開放大口三百小口二百人數約在十三萬之在惟户口均係叚董保地查報恐未能實惠均沾增等不假手董保明日挨户細查查明散放或不致有負公等實事求是一片婆心　粉收到二千四百二十硏包餘尚未到　粉每斤八十文所惜無大消路增擬將　粉易錢不知能如願否刻聞此地又添平糶一所每石定價五千文只准中户人家購買衡泳兩處實信未到姑候去友探實後報申地捐欵如何至以爲念湘衡兩處情形散放欲徧非源源接濟不可惟公等援手焉（後畧）閏四月二十五日 
[振武宗社書○員報告]  
　　金邑東亭鎭振武支社來函世界大害莫甚於　片茶毒生　不知幾千萬矣敝鎭設立支社現每逢星期仍邀學界諸君演說來社簽名者日益衆茲附列於後尤序堂華亮臣爲少純華紀雲華念椿華福全張子懿單　侯華三寳楊桂初章佐臣華雲卿徐愼修高慕農華桂泉薛翔雲沈貫西陳晴淵范　初華晉卿周培昌王桂初蔡仲章錢伯賢惠綏之張顯亭　根春陳耕和張俊卿倪伯嘉沈仲池倪叔時許鳳岐江軒亭尤家鳳陳子香過叔裳華舞夫周遜臣陳頌蕃○揚州東鄉大橋鎭學會來函敝地雖處窮鄉轉有無數黑霧獄中煙鬼同人眷懷梓里不忍坐視意欲代辦支社救我同胞想公等亦憐而許之爲此公函奉懇示我章程并鷄郎草標本（後畧）入社銜名錄後莫堯夫袁澤山程和蔭莫紹齊佘麗初王卿顧次臯袁錫三孫香谷周景泉○漂陽胡普潤來函頒來圖說簡章分交各友力勸戒除此害惟圖說不敷分送仰乞寛惠若干方玉田胡祥生潘耀龍楊桂庭於成華五友皆立　不吸鴉片願任義務請即入册後畧泰州振武支社來函敝處自設社後近日東鄉亦有聞而興起創立分社者社愈多則傳播愈廣固不拘拘一地也敝支社設於城今定社名曰泰州中鄉振武支社以示區别希登各報俾使周知（後畧）漢口畢釣堂來函敝友崔君寄到貴社圖說當寄梓里刻接回信願擔義務者八人伏祈登報以堅其志併由僕在漢將圖說照印數百張寄去屬在里遍覔此草以拯沈溺黑海者（後畧）名　于後孫仲翔胡靜軒胡移香崔漣漪胡懿軒趙倬雲胡經之胡遜齋今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[鹽政近事彚紀奉天]  
　　沙河補徵鹽釐局委員張太守屏以沙河鹽法權被日人侵奪屢起交涉諸多棘手故两次上省辭差刻已改委安東開埠局提調徐通判鼐接辦○蓋平鹽釐局著名優差刻因改訂新章涓滴歸公每月酌給津貼三百兩該局委員尹萃吾太守良遂向當道運動調辦海龍稅捐局遺差委董大令元亮接替己分别下札矣（丙） 
[鹽帮不悅成董鎭江]  
　　成秉璋前禀商部請准設立船會以示保護繼并在鎭立有商船總公會由船會發起人朱薰請部規定航界旋奉部飭成董照案開辦鹽船帮公會不得混用商船字樣然鹽幫不以成董爲然聲言如船會欲向帮中收費須先將草鞋夾及大通兩掣騐局卡收費提鹽之情弊代爲整頓同幫方能認可（工） 
[前贑撫胡廷幹行李被竊武昌]  
　　胡廷幹日前挈眷來卾船抵碼頭由江夏縣飭派夫頭搬運行李不料偶失檢點被匪人挑去皮箱両只據云係胡媳陪嫁貴重之物當將各夫頭押追連日嚴比至今尚無影響（户） 
[潯江推廣航路九江]  
　　九江官輪局現在饒州府分設輪局已撥宜大宜遠兩小輪往來行駛（石） 
[查勘練塘開墾鎭江]  
　　丹陽縣屬練塘淤地刻經常鎭道陶榘林觀察會同馬湘伯觀察於初一日馳往練塘查勘聞不日須招工開墾以興農業（再） 
[批飭典商重利病民浙江]  
　　海寗州紳士俞曹成等禀控典商加利重困窮黎業將禀詞及浙藩批示已登前報茲又將州尊郭刺史及浙撫批照錄於左州批云前據有慶鼎裕典具禀己明白批示矣並予出示諭禁飭保傳知在案近來民情困苦商業同艱此爲本州所深悉卽現奉藩憲批飭勸諭亦無非於卹商之中寓愛民之意並不故强所難不過該典本便轉輸當此蠶桑屢欠靑黄不接之時該商等鉅資經營平日又好行其德揆厥衆情亮何忍固執成心所希勉副憲飭迅速集議减收復候轉報幸勿稍存意見轉與無告窮黎爭此區區之息焉造福前途顧全大局均殷企盼除再分别照會諄勸外先希知照撫批云典商取息分數應照禀定之案何以該州典商竟敢擅議加息經該紳等禀司批飭勸諭仍不遵減殊屬不合仰布政司卽查照定案核飭遵辦母任違延（助） 
[招領租界地租蕪湖]  
　　蕪湖租界大埂内田畝業經怡和太占瑞記三洋行所劃定之地段己照定章每畝繳租價本洋一百八十元外四成遷費洋七十二元存官給領故關道於日而出示諭飭各業主於三個月内持契赴縣騐明給領（九） 
[甯波工黨之無理鎭江]  
　　鎭江玄壇宫舊址本地方公産乃僑居之浙人擅遂道士而以其地爲全浙會館學會中人以浙人爲無理擬主收回遂詣塲拔去全浙牌樓與其界石用浙人因寗波工黨極衆非爲鐵路工匠卽傭工於各公司局廠爰竭力運動并於前月二十九日邀至寗波會館聚議意欲停工罷市與學界抵抗幸某董深恐肇禍力爲解釋始各星散（工） 
[蠶學館示定限制寗波]  
　　浙江蠶學館現因各州縣保送學生過多齋舍難容因特改訂章程以期限制嗣後各州縣保送以正月入學期爲止額定三十名日前己由學務處札知各州縣遵章保送鄞縣高大令昨已出示曉諭衆知矣（具） 
[禀請操練兵式體操寗波]  
　　甬江北益智學堂前年由李紳厚祐募捐創設現李紳具禀寗府請將該學堂學生改練兵式體操己蒙喻庶三太守准詞立案一面札飭鄞縣妥爲保護（具） 
[巨盜棍傷失主揚州]  
　　江都縣境東陳莊陳紳家於上月二十四日夜間被盜刦去銀洋六百除元此外衣服金銀珠翠等件約值一千數百兩並用刀砍箱橱棍傷失主又以石灰眛傷陳紳之子放火呼嘯而去二十七日陳紳赴縣報案請緝（引） 
[寶山縣境多盜吳淞]  
　　寶山縣羅店江灣吳淞大場眞如楊行月浦等鎭自上月初裁撤留防各隊羅店眞如等處均出盜案近日淞鎭亦謠言日起謂有盜匪初三夜淞鎭浜南一里許之黑橋村竟有盜二十餘人圖刦某姓幸卽鳴鑼告警各鄉響應盜匪均往東逃遁時值黑夜鄉人未曾拿獲一盜云（川） 
[滬城官事]  
　　江蘇學憲唐春卿文宗景崇將乘新裕輪船赴京昨詣道縣辭行○江西贛州府經歷劉肅軒參軍敬山昨日到道禀知乘江寛輪船赴江西公幹○會辦新關查騐委員嚴少涵叅軍曾鈜昨由南京來申詣道禀知起復○救生局委員劉小階明府麒驤吳縣貢生翁鹿芩明經昨均到道禀安翁君並呈陸潤庠尚書公信一件○鹽捕飛划營統領徐甫臣遊戎錦堂近因南橋乏兵駐紥昨日到道禀辭率兵前往駐緝匪徒○候補縣孫楨伯周明府昨日到道禀知奉飭奏調赴京並奉撫憲陳筱帥札飭齎送學政關防又奉商務局飭送商品齎投京師陳列所交納（事） 
[江督札飭造報米捐]  
　　江督周玉帥近以江皖兩省所抽米捐核與奏案不符札飭上海道瑞觀察查明造報（事） 
[出洋游學生由滬起程]  
　　文匯報云美士丁嘉立君帶同游學生四十人于禮拜六由滬乘公司輪船起程 
[法廨讞員回滬]  
　　法廨讞員陳楚生大令因兼淞滬釐捐總局管庫差事前奉總辦委令解餉赴蘇昨己公畢冋滬定期明日開堂會訊（興） 
[禀請創設巡警學堂]  
　　提右營叅將周子安參戎刻與提標前後中左右及城守平望柘林金山等九營將領會議創設巡警學堂挑選九營内十五歲以上二十五歲以下水陸各兵一百名習學巡警事務具禀督撫憲曁提憲核示（宜） 
[學堂借地體操]  
　　城南羣學會等四學堂學生因無學生體操之所由敎習某君函致學務公所董事姚子讓孝廉顧丹泉明經請向參府假小南門外演武場地二畝經姚顧二君具禀參署蒙周子安叅戎准如所請（宜） 
[中西學堂署假定期]  
　　梵王渡中西學堂定於本月十四日馬利亞女學堂暑假十五日約翰男學堂暑假（宜） 
 
 

Page 18

 
 
[道批照錄]  
　　都榮瑞禀批○此案飭據縣復曾剛四己著保交案曾阿華往漢未返亦已山保派人亟追梁劉氏在押在産暫緩解訊在案茲據稱曾阿華並無外逸是否保人有意欺朦仰　海縣迅卽勒保著交收押一俟梁劉氏産期滿月聽候示期提訊至原告旣己投到應由本道臨訊時飭傳母許縣役滋擾并卽知照仍速具復母違（宜） 
[製造局添招工匠]  
　　製造局總辦魏觀察前將仿照德國及日本國所造鎗砲式樣製送江督經周玉帥呈由練兵處王大臣核准諭飭各省一律仿造茲由玉帥札飭觀察從速赶製務期盡善盡美以便應用觀察遵卽飭知洋槍樓砲廠各委員如期督造因槍廠各工匠刻在赶造督練公所佩刀二千柄尚未完工槍砲各廠則尚有舊造槍砲料己經配製亦未告竣故擬添招槍廠工人五十名砲廠三十名以便工作其舊有各工匠則須詳加淘汰云（寶） 
[諭禁女堂]  
　　高昌廟地方因有莠民混迹茶館烟間開賭滋事經製造局總辦魏觀察出示諭禁在案茲因廣東街各烟館不獨違禁深夜開燈且任年輕婦女在店接客最易滋生事端事爲觀察所知諭飭保甲局員孫羹梅明府從嚴禁辦（寶） 
[諭禁隨地傾棄垃圾]  
　　上海工部衛生局爲曉諭居户清潔垃圾事照得民間存積之垃圾不宜向馬路傾倒或弄内棄擲應置一器具將垃圾隨時傾入本局每日派小王往人家垃圾器具内收拾一空與挑除糞穢無異務望每家俱宜備一器具不拘木箱竹簍鉛桶等皆可爲存積垃圾之用本局製有合式鉛桶待售如合意者可至河南路一號購取可也此諭（力） 
[英租界火警]  
　　昨早三點三刻鐘四馬路胡家宅平望街卽前日火灾之間壁彈花衣店又兆焚如是處均零星小户未保火險幸僅焚去樓房一幢樓面數間卽息捕房當派中西各探詳查起火情形禀覆核奪（力） 
[上海縣案]  
　　江督札道飭縣拿獲在楊家渡等處藉端訛詐之著名流氓李萬有前晚經汪大令復訊李供現在楊家渡等處包雇小工度日實未犯事大令嚴詰不承判交的保暫釋一經查有藉端生事定即加罪究辦○鐵路公司委員沈王两君函送撞損公司船舵之船户徐國裕到縣請究徐供裝有蠶繭三百擔駛經周太僕　湘近見艾羅桃之船撞壞該公司船舵爭執小的上前解勸艾卽逃去致將小的獲解大令核供判飭差帶往賠修需費若干准向艾羅桃算取了案○顧丁氏被夫顧仰芝控蠻横滋閙訊判發　留養在案今已限滿解訊大令准傳伊夫到縣飭領顧供該氏實因不守婦道小的難於管束伊母在署東開丁大昌紙店曾向喝阻不服乞究大令以該氏不合己經懲禁且氏生有子女豈能斷難當向一再開導並喝　責始願領歸因諭該氏不得再肆潑擾如違　辦○浦東廿四保廿四圖地方有田十畝零年久荒棄充公報升道契現聞有人持有　單冒認圖售由董禀縣飭傳該圖地保陸念劬至案訊究陸供此田荒僻多年歷來無人認領亦無完粮之人乞鑒大令命退候示○鄭源錩控康佩瑞借洋不還前晚亦奉大令提訊鄭供康在金家牌坊包造房屋五六　間因乏資墊本小的念係同鄉故爲代保各匠工洋曁水木料價共三千餘元除收尚欠二千餘元向索不還乞追康供與鄭合倣並非借欵目下房主造欵尚未收齊求鑒大公以並無合做議單顯有不實判笞二百交保速向房主領欵還鄭完案（嚴） 
[總工程局紀案]  
　　匪棍江河阿四即馬阿四勾串　鬁頭順林等在城脚一帶專搶行人財物經總工程局訪聞飭拿到局由陳參軍訊得搶取鄉婦布洋六元不諱並供出同黨六人判戒責五百下鎖示两天補提餘黨再辦○鼎泰草貨店主張惠餘控京貨店主陳浪亭積欠貨洋六十元經陳參軍提訊屬實判押候覔保措繳○周浦航船夥顧金林將東洋車夫趙順祥毆傷頭額由巡士解究參軍判顧給醫傷洋五角○長江積竊李長桂在松江小輪船上行竊搭客張四石之洋二百餘元經張扭交巡士解究參軍判戒責二百下押兩禮拜○江北車夫陳七松在西門外竊得東洋車一輛拉至南馬路爲巡士察破拘究參軍判戒責五十下車存候領（尺） 
[英美公廨早堂案]  
　　流氓朱富林在浦東糾黨將胡小毛陸阿三軋入茶館勒索洋三十四元一角昨在租界遇見報由包探沈阿炳拿獲解究襄讞孫明府以犯事在浦東界上商之英副領事判一併押送浦東總巡局訊辦○湖北人王坤生因倒水與陳洪才口角張玉仁張阿四鄧崇喜等出爲毆打由捕解究陳洪才供小的左膀受有　傷不知何人所刺明府以均非善類判各押五天○過犯華定羅竊顧馬子李阿東等五家綢衣由捕解辦判押西牢两年○雉妓王三　囑傭婦李阿金拉客由捕解訊判候補提王姓　婦在案昨日解訊判押官媒两天○周土生向賈永興硬借川資不允行兇由捕解究判賈給洋一元由捕押送寗波輪船回籍○李洪生李喬裕方阿堂等因某甲用福建小洋拆梢洋一元不遂口角由捕解辦判各押十四天○王阿二凶毆華捕由捕解辦判押一禮拜○蔡長生陸文明違章聚賭由捕解究判各罰洋三元○時阿巧竊陳阿榮烟鎗烟燈由探解究判押一禮拜○女子胡小妹在東尚仁妓女處爲傭前月私竊金鐲三只與姘夫顧金餘逃至蘇州兹因被顧逐出來滬投控捕房解究失主胡士奎投案追贓判押官媒一月○蕩婦許周氏即蘇周氏與曹順昌姘旘茲又另姘朱阿和將曹逐出曹以攫取戒指等詞投控捕房解究中西官以均屬無恥判一併逐出○定安里雉妓王巧林被　　桂生凌虐投訴濟良所由所董解究判仍發所留養候示○捕解龔阿錫竊阮成祥等家衣服請究判押三月○范月林迷路由捕送訊供浦東人兄名木林現在周浦明府判飭差送交其兄收領○沈開　在棋興押店質當綢衣金戒昨因取贖該押店主翁阿明堅欲按期取息三分口角之下報捕解究明府判按月二分給息取贖○楊木林擲石傷船户葉阿弟之頭報捕拿究楊供胞兄先林囑向每船索洋六角詎葉不付因此擲石致傷明府判押一月○沈阿惟攫朱金榮小洋一百角及布綢布物報捕解究明府判押四月○林阿二卽金春藉端用刀將劉阿二頭腿砍傷報捕解辦判押三月如能指拿羽黨到案再行减押○胡琴生竊店東徐文彬洋一百元小洋一千六百角逃逸報捕解究明府以保薦之葉少裕自願認賠判胡押三禮拜失洋照數由保賠償○車夫李金榮推汪羅氏行李　物被人竊取經氏報捕解究判交保候下禮拜一訊奪○地保陳惠亭因地皮糾　爲洋人愛禮司控奉傳案判交保訂期會訊（當） 
[法租界捕房事]  
　　吳阿二前租某車寓東洋車一輛盜賣避匿被車寓主投報捕房派探拘獲押候解堂訊辦○新租界某姓家婦人前日將皮馬甲一件在屋内晒晾被戳天標賊張雪卿用竹竿戳去向押鋪質錢被婦撞見扭交包來拘入捕房押候解辦（興） 
[美租界捕房事]  
　　錢寶余行至狄思成某戒烟局門首被局中人不問情由扭毆受傷投報捕房請究捕頭派控朱子藩前往查辦○張德生王正畫窮棉花雜物由探錢盈案拘獲押候查明送辦○胡振華報稱前晚被傭人竊去綢衣數十件請予查緝捕頭允之○張雲福王友得昨在百老匯路福和里索　互毆由捕一併拘究捕頭以均非善類飭各押丐牢一天開釋（　） 
[曾少卿經收湖南振捐第十次清軍]  
　　黄君公續爲太夫人張三週忌移誦經資洋五十元無名氏洋十元求病速愈龍洋十元以善濟善洋十元朱君伯　洋六元朱君維之洋六元海寗陸榮貴經募洋十元蘇州仁和莊倪君經募朱君　英洋二百元祝君藹人洋二百元李王氏爲夫　彬求病速愈洋一百五十元公記洋七十三元清塡氏洋六十六元一角六分　蕙記洋五十元培佳小築洋三十元慈谿燕貽堂洋三十元王傳記簡廬洋二十五元韻記洋二十元無名氏洋十元惲内閣洋十元無名氏洋十元慶記洋十元無名氏洋八元通和坊唐洋五元無名氏龍洋五元安記洋二元無名氏洋一元光裕堂丁龍洋一元無名氏洋一元共收洋一千九示一角六分正謹特登報以揚仁　 
 
 

Page 19

 
 
   
 
 

Page 20

 
 
豐厚者更鮮能講求貿易廣闢利源上年商　奏定奬勵公司章程曾聲明如有世家巨族出資凑集公司者亦均照章給奬誠以官塲狃於積習恥言經商以致官商終多隔閡亟宜破除成見使官商畛域不分現在設立銀行一切参仿各國銀行章程辦理凡官紳商民人等有在銀行和股及存放欵項須應按照商家辦法妥爲收存營運不能問其欵之所從來且款項旣存行内銀行卽有保護之責雖該欵有何關係轇轕之事非持存欵人憑劵不諭何人均不得向銀行强迫查察政該欵或有損礙如此曲盡保護庶官商上下咸曉然利益之所在自樂出其資財藉收什一之利而貨幣因以流行通暢財政必有起色商業亦可漸興臣等爲聯合官商共圖公益起見是否有當謹附片具陳伏乞聖鑒謹奏光緒三十一年十月二十三日奉旨依議欽此 
宫門抄三月念四日户部宗人府正白旗值日無引見桂公假滿請安劉永亨等謝署缺恩署江西巡撫吳重憙謝恩廣東道段書雲謝恩祿顯元瑞預備召見順天府奏京師得雨一寸有餘召見軍機祿顯元瑞吳重憙安徵學政毓奏爲變通向章調考優貢摺 
安徽學政奴才毓隆跪奏爲變通向章調考優貢仰祈聖鑒事竊本年丙午科安徽省優行生員皖南各屬業經於光緒三十一年舉行科試時隨棚考取在案惟皖北各屬未考八月初間迭次恭奉諭旨停止考試專辦學堂等因通飭各府州欽遵辦理查直隸總督臣袁世凱等會奏内開舊學應舉之寒儒宜籌出路擬請十年三科之内各省優貢照舊舉行仰蒙俞允通行在案伏思廬州鳳陽潁州滁州和州六安泗州三府四州優生旣未按臨考取尤宜早爲舉辦以恤寒畯奴才再四籌維現擬稍加通變札飭各該屬學生員如有情願應考者照例備具卷册於四月十五日齊集太平府城由奴才按照向章分場考試再會考向章于錄遺後就近會同督撫考覈今鄉試旣經停止自應母庸前往金陸謹擬將皖北各屬優生補考後再行文于安徽撫臣商訂會考日期卽在安慶省城會同撫臣示期覆訌揭榜驗看以免該生等往返跋涉期仰副朝廷軫念寒畯之至意所有變通章程調考優生緣由理合恭摺陳明伏乞皇太后皇上聖鑒謹奏奉硃批知道了欽此 
户部奏所有議覆川省開辦彩票緣由片 
户部片再四川總督錫良請試辦彩票一片光緒三十二年二月初三日奉硃批户部知道欽此欽遵由内閣抄出到部據原奏内稱各省開辦彩票近來重慶口岸等處有奸徒外來售票僞造朦銷雖經嚴拿而狡詐百出密相買賣與其坐觀愚民耗傷何若竟由官辦如獲盈餘擬改撥歸練兵製械之用等語臣查川省編練軍前據該督奏准由計岸官運餘利銀三十萬萬内支用外籌加鹽斤之價酌撥裁兵之餉在案是川省練兵旣有專欵自不必另作𤨏屑之舉致碍國體總之此事利少害多豫省請開彩票己經臣部議駁湖北江南等省俟體查情形亦擬奏請停止該督所請試辦彩票之處應母庸議至重慶口岸等處有奸徒外來售票應卽嚴行禁止該督卽將籌辦練餉加鹽價撥裁餉兩項的欵數目先行分晰報部備查所有議覆川省開辦彩票緣由理合附片具陳伏乞聖鑒謹奏光緒三十二年二月三十日奉旨依議欽此 
宫門抄三月二十五日禮部太常寺正紅旗值日無引見嚴修謝授學部右侍郎並兼署左侍郎恩召見軍機 
署江督周等奏爲蘇省各局鑄造銅元行銷本省各州縣民間尚覺短絀懇恩暫免限制鑄數摺 
頭品頂戴兵部尚書銜署理兩江總督山東巡撫臣周馥管理江蘇巡撫布政使臣濮子潼兵部侍郎銜署理江北提督臣劉永慶跪奏爲蘇省各局鑄造銅元行銷本省各州縣民間尚覺短絀籲懇天恩暫免限制鑄數恭摺具陳仰祈聖鑒事竊准財政處咨　户部具奏各省鑄造銅元請酌定限制一摺奉旨依議欽此恭錄諭旨刷印原奏咨行欽遵辦理查原奏内稱江蘇省每月造數不得逾百萬各省現有之廠應統如户部造幣分廠冠以某省字樣所用鑄模須由户部頒發祖模未經頒到之先暫行停鑄赶將歷年鑄造銅元查明鑄出現積需用數目各若干已經行銷州縣若干處購定物料銅斤尚存若干限三個月内報知財政處户部俟領到新模再行開鑄等因當經轉行遵照辦理在案伏查外省鼓鑄銅元廣東福建湖北創行於先江南仿辦於後皆爲補救錢荒起見並不專在餘利迨各省以籌欵維艱而銅元餘利甚饒遂各竭力擴充日夜增鑄又因偏僻州縣運銷較難不若繁盛之區可以轉運靈便遂致大宗出售江蘇上海一隅竟爲各省銅元聚集之區一時市廛擁擠銅滯價賤旋經禁止進口得以漸次疏通今財政處整齊圜法限制鑄數係屬維持全局之計亟應遵辦惟本省情形尚有不同之處查江蘇一省現在江寗蘇州两省城及清江浦共有銅元局三處江寗先於光緒念八年在銀圓局内設機鼓鑄銅圓節次增置機廠推廣　造嗣前督臣又擬在上海揚州添設兩廠臣馥到任後因該兩處散漫不易稽查將原購機器歸併江甯　内蘇州於二二九年間開辦銅圓一廠三十年又因籌備要需添設一廠推廣鼓鑄清江於三十年始行籌辦設廠至上年十二月甫經落成開機鼓鑄均經前督撫臣及臣等奏明有案其購地建屋買機備料等費江寗現尚借墊銀一百九十餘萬両蘇州現尚借墊銀一百六十餘萬兩清江現尚借墊銀一百六十餘萬兩江寗蘇州皆由司局各庫搜羅挪湊而來清江則兼多息借商欵皆期開鑄獲利陸續歸還又江寗應解練兵處餉項八十萬兩户部提銀十萬両又本省新政待支各欵一百餘萬兩蘇州應解練兵處餉六十萬兩各學堂及開濬黄浦協濟江甯旗營等經費共需五十餘萬兩亦皆指銅元餘利撥用竊維錢幣之制有用金用銀用銅之别東西各帮多以金銀爲本位銅幣第爲補助之品專以湊補零數故莫不制爲極嚴之鑄額以保其價值中國則銀銅兩用且用銅元尤多於用銀市集買賣鄉農糴糶皆非銅錢不行卽富商鉅賈大宗貿易向以銀洋營運而在産地收貨到銷場賣貨仍須用錢江南之絲與棉江北之米與豆兩淮之鹽徐屬之土藥每年販運行銷動以銀欵千百萬兩計而産地及銷場所用皆須合成錢數其用錢之鉅迴非他省可比從前未鑄銅元時各處皆患錢荒自銅元開鑄以來民間頗爲稱便第各省爭相運銷以致衝衢大埠現壅積之象偏僻州縣市鎭則仍不見有銅元前經禁止入口以後臣又飭商務局司道於各屬州縣鹽場等處分設兌换局由省設立總局分撥銅元酌盈劑虚以便流通而免壅積溯自開廠至今不特已 
 
