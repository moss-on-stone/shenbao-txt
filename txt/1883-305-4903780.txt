# 1883 - 305 - 4903780

 

Page 1

 
 
[越郡名賢尺牘出售]  
　　前明越郡名賢尺贖爲獨山莫繩孫先生之先徵君所輯凡六十三人葢據會稽魯燮光家藏墨蹟編錄間　擾語别無副本兵燹之後其墨蹟本能否尚在人間不得而知則是編愈足珍貴本館今獲此本以活字岅排印成書訂爲一本刻巳告竣定於本月二十日出售每本收回工本洋一角正售處仍照曩例諸君請卽賜顧可也[  申報舘主人啟]  
[淵鑑類函出售] [  點石齋主人啟]  
　　類書防於六朝而尤盛於唐然博而不緐簡而能覈者實鮮前明俞安期著唐類函頗稱詳括其祖述歐陽詢類　又稍剛存書鈔初學記白帖通　　　益之旣缺宋以來書而唐以前亦有脫漏者國朝康熙年間諸儒臣奉命臚采原本唐類函所載諸書并唐以後諸家事類汲二十一史子集　　　爲萖羅句櫛字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文會萃百家精詳宏博書成計　　五十卷聖祖仁皇帝錫名淵鑑類函製　刋行誠類書之大觀矣本齋石印佩文韻府旣爲海内士林所珍賞今又不惜重價購　初印殿版淵　　　缩爲石印彚訂十册校核則愼之又愼摹印更精益求精毫髮無遺鬚眉畢現盖技以久鍊而熟料以選擇而丁較勝佩文奚啻倍蓰至其字盡之精爽　　雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架巳也攷古家各置一編昕夕欣賞其有裨放藝文者豈淺鮮　在　於九月初十日出書每部十一元售處悉照曩例 
[本齋告白] [  點石齋主人啟]  
　　古今圖魯集成早經購到惟日後開印就現在之屋舍機器均不敷用是以本齋於隣近處新近購得曠地將印另隣近處新近購得曠地將印另　　書館並信致外洋速購機器多　一俟屋宇遺成機器運到立卽開工有願附股者務祈迅來預定此布 
[論市面清淡之由]  
　　去臘本埠各大行棧倒閉紛紛約計所耗之數有數百萬之多市面情形大爲减色竊嘗與友人言及以爲今歲倒閉之店或可較少蓋去年方遭大累則驚弓之鳥必不敢侈然自放步步留神所謂亡羊補牢者固以兢兢自守爲事卽旁觀者亦且有所徽儆而加意小心故謂今年倒帳或可稍减乃不意未父冬季纔入深秋而已有倒閉之事如純泰泰來皆係著名大莊素稱殷實而亦突有此雙則轉瞬年關將届正不知市面凋敝　於如何而後已說者謂市面之敝必有所由今日上海之情形至於此極果何由哉一文人曰吾知之上海以銀根爲　銀根缺則市面自疲而銀根之所以緊以銀洋不能通融生意不能活動故也設有人焉出而活動之或者尚可挽回乎一友曰無用也卽有活動之人而其存心但在利已而不統籌乎全局鳥足以濟竊以爲上海之凋敝實以費用太鉅之故生之者多不能用之者寡一切起居飲食服御儼如貴人居室華煥不啻宦家出必命輿坐必重裀衣必麗都食必甘脆其他外務之足以銷爍者更無論矣卽使錢庄獲利甚易然所獲之數不及其所用之數又豈　復有贏餘且用之旣鉅習焉若忘卽使所獲無幾甚或毫無所獲而所用必不能省如是而欲其日增月盛不亦難乎滬市中人固未必人人如是而如是者殊屬不少情形之有衰無盛資財之有絀無盈職是故耳一友曰否不然也所獲之數不及其所用之數固足以致匱然上海之財仍用之於上海以一人一家計之固見其有絀無鸁以大概局面觀之則未必其皆無所波及也自輪船盛行中國日步武乎泰西而其所以製造一切仍不得不以西人爲之用一西人費用甚鉅以華人之事而動煩西人則華人之財不啻悉歸諸西人則財之流入外洋者於鴉片洋貨之外皆加此一項而謂市情能不凋敝乎若財不流於外洋而但以上海之銀用之於上海何全若是一友曰是固然矣顧吾謂不但此也近來上海公司日益加多股分日益加衆如果紏集股分而皆以爲正務則泰西之所以富甲天下者大都皆原於此亦何足以爲害乃上海自興辦公司以來其公司之成功者能有幾何而股分之票輾轉售賣忽漲忽跌至有以此爲賣買藉以經手漁利者甚或公司尚未開辦而股票忽然飛漲想發財者莫不爭先購員忽然跌價則前之買之者皆折閱不貲其情形直與買空賣空無異不顧公司之情形若何但以股分爲奇貨之可　而究之一敗塗地蹶不復振若此者往往而有其爲害於市面者殊甚多一公司卽多一股分而多一股票卽多一折閱論者以爲公司股票實開中國從前未有之風氣其事最爲有益而不料其有此良法美意而轉爲市面之累是又人所計不及此者也夫以股票賣買爲經營之一道則其所注意者僅在於股票之漲跌而於公司之盛衰何如均置不問幸而日漲初不問其何以漲也得價便售彼受之者亦初非欲附公司之股　因該公司之股票飛漲將來必尚有騰貴之時故收之以兾獲利於他日迨日漸跌價則又欲推而出之彼先之賺錢者固善矣後之折閱者又將何如且以股票相交易則一盈一絀本屬對待之勢我盈則彼必絀我絀則彼必盈譬諸博弈非勝卽負必無中立之理市面只此銀數如恐售出而不免折閱則或相持不下其業經獲利者又且另購他股票而又致折閱故自有賣買股票之舉而富者或以致貧貧者仍不能致富其有不相率而同歸於盡者乎公司不見動靜股票交易已多盈絀之數不能相準　有别項事業可圖而不暇顧及但專心致志降孜於股票中此與買吕宋票者痴心欲思發財而日盼對號單之到而不遑他務正復一律故此時而欲使市面有所轉機莫如禁止此事與買賣空盤一例同禁庶事歸實際而財不虚縻至若向外洋購辦輪舶機器以致財源流入外國此事關乎中華大局而非僅係乎上海一區者也余聞之曰上海市面疲敝日甚甚故固非一二端所能盡諸君之言異苔同岑各有義理不敢斷孰非孰是請以質諸熟諳市面情形者 
[上諭恭錄]  
　　九月十二日奉上諭巡視南城御史阿克敦等奏特叅疎防命案之司坊官一摺南城正指揮 
魯壽陽於左安門外西与道村吳楊氏等五名口被楊慶兒卽楊歪脖子札傷斃命一案兇犯逃逸迄今二十餘日正兇未獲實屬疎懈魯壽陽着先行摘去頂戴交部照例議處副指揮沈祖煌分駐外坊所管地面失於防範着一併交部議處　勒限嚴拿逸犯務獲倘限滿無獲卽行從嚴叅辦該部知道欽此 
[河内近聞]  
　　前報述法人之在越南者已將前此所收之黄旗兵遣散其兵多有散歸海防者而不知其所以散去之由兹閱香港西字報云近有法國統帶黄旗兵之兵官基亞赤乘海南輪船回至香港言及此事據稱六月二十九日之戰黄旂兵大爲出力戰罷之後法兵官咸賀基君并議賞犒黄旗哨弁莫不欣悅繼而將以黄旗兵往攻黑旗有人至魯連多魯兵　言於基君云黄旗兵攻某村時有殺掠情事應將首惡懲處旣而法國文員將黄旗中人捉獲兩名 
 
 

Page 2

 
 
並不通知基君遽將一人誅死基君問之則云奉元戎之令及詢之元戎則云無之意頗怏怏嗣後元戎波滑棄軍回國基君亦卽辭職法人隨將黄旗資遺散太旣散之後大平前往北寍一帶基君知黄旗之往北甯必係投入黑旂前者黄旂中多有黑旗之人而今則黄旗復爲黑旗所用　黑旂之人愈衆而勢愈盛矣此眞法人之失算也該報又言近來越南之香山地言聞有盜賊猝發請法兵前往勦捕比至則未見盜蹤惟該處旣無越官法人所孤往之官因知該地民人不甚心服亦未敢輕至故該處人民每持械横行搶掠一聞法兵之來則卽棄械執耜無從查辦殊覺爲難也又云黑旂之兵本不甚多大都越南人投入其伍以助聲勢故益見有增無減也 
[牧師獲賞]  
　　本月十六日倫敦發來電音登諸字林西字報云前此法人在馬逹加斯加地方拘執英牧師嗣經放出現在法人商諸英人情願出銀六萬佛郎克以給該牧師并向英人謝罪云 
[朝鮮國通商章程]  
　　前報所載朝鮮通商章程僅有七條其中尚有未盡顯豁之處　輾轉繙譯不免魯魚兹得友人由日本寄來章程全稿較爲清晰亟錄之以供衆覽○第一欵凡商船進出口岸報關之例第一條凡商船進通商各口以下椗之時起算限二日内卽四十八點鐘除禮拜日不計外該船主或經手人首將船牌各紙交該管領事官知照海關但船牌各帋應詳明梁頭丈尺及容載墩數船名及舵水姓名年歲籍貫各由該海關及地方官加蓋印信以便報騐次將船名及押載墩數船主及經手人姓名與裝自何處貨物一面開單簽押一面於艙口單内所載貨　名目牌號件數詳細開明務與裝貨總單相合符節一併簽押送交海關作爲報關擋據倘該口未設領事官准船主將牌單各　自赴海關呈騐照章辦理第二條設令牌單查有揑報漏報等情罰該船主銀三百兩第三條設令艙口單内自檢有悞卽准該船主在遞　之日赴關改正免議逾限不改每日罰船主銀二十兩第四條凡艙口單内未及載明之貨御貨時加倍抽徵第五條凡商船過二日之限不報關者每日罰船主銀五十兩但罰銀總不得過五百兩之數第六條凡未領開船准單擅自下貨者罰船主銀二百兩將所下之貨入官第七條凡出口商船要繳清一切應納稅鈔由海關發給紅單各該管領事官接到紅單從彚發船牌始准出口倘海關有故不給紅單應卽一面告知該船主或經手人一面照會各該管領車官○第二欵凡貨主進出口岸報關之例第一條凡貨主報關宜將貨主與載貨船名及貨物各色件數價值詳細開單簽押呈報至各貨原主發票倘經海關索閱卽當呈騐無違違者海關可不給准單第二條凡報關之貨伹准海關派員查騐有應提騐者俱由商人運至卡房憑員開騐惟開騐時不准鹵莽有傷貨物亦不准勒索民費開騐後仍舊包好俱不准耽擱日時貽害商人第三條凡進口貨有於途次遭損者准貨主報明海關以遭損情狀自行邀請二三人明於估計者估計遭損之貨尚值若干俱由關員監視别　估單簽押呈報本關無異議卽按照估單抽徵第四條凡納稅後由海關給准單一紙始准卸貨第五條凡出口之貨亦須先報海關始准裝運第六條凡出口報單一如進口式無異第七條凡貨未經報關裝卸者與報關夾藏者及私帶禁止之物者查出一例入宫第八條凡報關不實不盡希圖損害關政者查出卽罰報關人銀一百兩○第三欵海關查騐局規則第一條凡商船進出口岸海關俱得派查騐局員弁丁役往船　艙看守該員弁等不得私毫需索而該商亦當接之以禮第二條凡上下貨物除停公日不計外必於日中裝卸由暮逹曉無海關持允者不准其未卸各艙貨物仍由朝鮮官員暮封曉騐倘有擅去封條者每條罰船主銀五十兩第三條凡貨未經報關無論巳卸巳駛全行入官第四條凡輕稅貨物夾藏重稅貨物查出全行入官第五條凡免稅貨物夾藏應稅貨物查出全行入官第六條凡私入未開口岸潛行貿易者船貨一并入官第七條凡屬鴉片烟者無論何式不准進口有敢夾帶者除將鴉片烟充公外每斤罰船主銀十兩其不在船上搜出者罰夾帶人十兩○第四款進　口岸船鈔及經過口岸規例第一條凡商船自一百五十墩以上每墩納船鈔銀五錢自一百五十墩以下至一百墩每墩納船鈔銀二錢其不足一百墩者每墩納船鈔銀一錢每季抽一次第二條凡商船進口寄椗未開艙撥運貨物者限二日之内出口准其不輸沿鈔否則須納第二條凡經過通商各口之船或需採買食物或因遇風停泊者無須朝騐准單倘欲就地賣貨卽照第一條報關第四條凡船經過通商各口有應修理須卸貨物者准報關查騐給發准單起入關棧違者罰船主銀五十兩一俟修竣後原貨裝運出口均免其納稅惟一切裝卸棧費應由該船認貼若有貨就地發賣卽應照章納稅第五條凡進通商口岸有貨撥交他船接運前往别口者亦准免稅惟當先報海關由海關監視撥運發給准單方可違者罰兩邊船主銀各百兩第六條凡非本國土貨進口完納稅銀後如欲改運别口售賣報由海關騐明實係原包原貨并未拆動卽給收稅執照或持往别口海關查騐相符用抵關稅或持向海關兌換現銀俱可惟進口後過二十四月卽不准援例第七條凡與國兵船進出口岸無須報關候騐關員亦不赴船看守亦不得收取船鈔○第五欵格外准行與法内應行之事第一條凡本國土貨在本國口岸原祗准本國商民貿遷運載惟本國通商伊始船隻不敷故准自今五年内各與國商民一體於通商口岸貿遷運載俟五年期滿再行斟酌停准第二條心本國土貨仍運至本國口岸者進口後報關騐明除不納進口稅外准給還出口稅之半第三條凡本國所有工商行棧等稅課除關稅外俱當一例完納第四條凡本國之利益與本地方之利益皆得防護而擴充之故各國地方稅則時有量爲輕重如有議者卽於四月前由海關出示通曉第五條凡本國海關有嚴防偷漏之法俱得隨時察看情形設法辦理各商應當一例奉行第六條凡通商口岸有設立浮標號船塔表望樓之類與指定停泊之處俱由海關自行規畫曉示各商一體遵守 
[闈姓盛行]  
　　廣東闈姓久經奉旨勒石永禁功令何等森嚴曾幾何時而死灰復然今秋武會試且有湊出重資特請個中人隨韋廉船晉京住於黑寺黑寺者武孝廉麕聚之所也查起咨會試廣東原有題名錄出賣某人弓馬若何刀石若何粤人之買闈姓者卽奉爲金科玉律而武夫之技勇進退無常且有已起咨而未就道者而若人卽挾題名錄到京爲詳查章本起咨未到者卽奉爲獨得之奇又萃全省之人才互較弓馬刀石勝負高低一一筆之於書飛信天津傳電回南以便購買而電報之傳探馬之遞殆無虚日寓津之粤人亦從中偵探爲先鞭之着現在不入内塲者巳紛紛南返而每過天津皆互相問訊某某入内塲某某登草榜核計姓名參校得失不遺餘力何嗜賭者之罔知顧忌也聞該　自奉禁後設在澳門無論文武鄕會試歲收金錢以數百萬計每歲該處官吏徵其稅餉亦有數十萬云 
[武闈揭曉]  
　　本科武會試聞於月之十五日放榜會元楊廷弼河南人餘俟接到題名全錄再登 
[浙臬卸事]  
　　浙臬劉廉使以接篆三日猝患風疾幾同噤口之症因於初十日具禀中丞力請開缺醫治當卽接奉劉仲帥批復謂該司病旣增劇自宜安心靜養所有臬署日行公事暫委杭嘉湖道豐道署理該司病痊卽行復任毋庸開缺云云豐雲鵬觀察卽於十二日接奉憲札傳示於十六日辰時接印而　廉使以病莫能興印一日未交則責一日難辭爰卽於當晚委經歴葛安之貳尹恭賚臬司印信文卷案件并通省驛傅文卷及實存銀兩一并送交道署接受以免貽誤公事劉仲帥自批復後於次日八點鐘時卽命駕親臨臬署殷勤顧問相對多時乃再三寛慰而别至十二日早憲駕又復降臨細察病勢仍無增減中丞亦無計可施相與嗟嘆而已所遺本道篆務仍委余觀察署理間余觀察以鹽務　幹急有禾郡之行擬於念四日接印云 
 
 
 
 
 
 
 
 
 
 
 
 
並 
 
 

Page 3

 
 
[營口近信]  
　　上月初七日大風距營東南一百八十里大孤山地方所有木料船約損數十只念八晚三更後南風又作霹靂交加約計三時之久聲如山崩地塌實所罕見而雨不甚大說者　時疫當可驅除也然河内船隻傾覆聞亦不少○三十日下午利運船進口載有大砲九尊極大者重約三千斤初一日道憲與喬軍門皆率員弁齊詣轉運局新造碼頭飭將砲位起岸云 
[梟斬匪目]  
　　教匪散目張聾子名殿元早經懸賞緝拿但前報悞會在漢吉盛棧拏獲實則當日將該犯暫寄於該棧耳其拏獲之處實在武昌縣城係該犯在是處設廠教習拳棒無賴少年從學武藝者頗不乏人因此訪有端倪禀請上憲會同營兵前往掩捕先有一兵上前以　尺擊折其臂再有多人各帶鐵抓蜂擁而前故得擒住護解到漢均謂該匪本係某營出身因砲震耳聾故有聾子之號官階係提督銜記名總兵且有屋宇產業在漢口該犯已於初五日綁赴武勝門外湖墩處决將首級懸示於省城之漢陽門外云又前報載周家口拏到之犯除景國棟外尚有楊怡茂篾作一名日久未聞動靜今知楊怡茂篾作乃店號也賞格列名曰王占魁且其弟兄有三今捉得者或卽其弟歟此案之犯均係朱守戎元度所保之宼姓老八手下人爲眼線得以破獲宼姓現住市鎭暗地訪查每月大憲賞給薪水若能獲犯許其將功贖罪聞朱守戎已委　陽府竹谿營守備行將履新矣 
[號令森嚴]  
　　近來鄂垣防查較他處尤爲嚴密卽如督憲署内懸有牌示各官出入有一准地步不得擅越若有事面禀亦憑傳喚而　此諭佐雜候補等官也至於司道大員則另有牌示若須面禀公事約鳴點爲號各條註列記數如平常之件記數多而聲綏若遇緊急要事求　見者記數少而聲急此示遵行已多日矣又聞武漢水陸稽查尤極機密頭砲後烟舘閉門歇燈巡查上街察訪約八點鐘後江面小河各處　　一齊下水梭巡各分疆界以别功過徹夜鎗聲不絶而漢口張司馬亦諭各坊補造棚欄以接冬防告示抄附總辦漢口保甲團防局務三品銜補用道候補府漢陽督捕清軍府張爲出示曉諭事照得漢口地方街巷紛岐頭頭是道凡僻靜處所終恐稽察難週前經示諭商民自行集資在於偏街小巷增修栅欄添設更夫以臻周密而資防範在案時已深秋此舉尤不可緩除給諭各善堂紳首分段勘估集資監修外合再酌擬章程出示曉諭爲此示仰士商軍民人等一體知悉爾等須知是舉爲查防奸宄保衛閭　起見所費無幾受益孔多幸勿慳吝諉延阻撓大局是所厚望焉特示計開一四坊各巷各首士相度地勢或聨數巷爲一叚前後各建栅欄若有岐路可通則在扼要處所多建一二道使無隙漏所　經費在於巷内各户分别匀攤如實係貧窮之户卽免攤派一栅欄成後卽在本巷内公舉老成正直士商一人專司稽查有無匪類容留在内每晚十下鐘復督令更夫關鎖非有緊要事件及查夜委員經過不准更夫擅啟違者枷責斥革一栅内如向有更夫者仍因其舊若係正街　夫兼管者卽另行添募一人專司啓閉每晚只在栅内擊柝梭巡設遇意外之虞鳴鑼爲號互相應答一巷内原有栅欄仍歸官爲修整惟須將　環移釘於内責成巷内新添更夫關鎖 
[都門近信]  
　　上月二十左右前門外大街所擺錢攤聞被官役提拿數家其餘憑票换錢之舖于二三日内關閉者甚多以其攙用私　顯違禁令也又以妓寮烟館最易容留匪徒陷誘良善遂由各憲下令嚴禁烟霞粉黛中人非復如前此之明目張膽矣 
[盜棺又見]  
　　盜棺見屍律有明條乃近日鄕間浮厝之棺往往被盜鄕民吝惜小費不敢報官卽報官亦不過以一紙公文勒限捕盜盧應故事而巳絶未聞破一案獲一盜也虹口下海浦地方有鄕婦董楊氏之柩于本月十一日夜出殯田間死者年僅二十一歲其母家必欲董姓厚殮而鄕間俗例女棺不能先塟必俟夫故始可合葬是以暫厝田畔不料宵小羡其厚貲於十六夜鋸開棺前之蓋　去銀鐲金圈及簪珥等件前日董姓知悉卽用石灰和泥封固亦不敢報官請勘也 
[拘押瘋人]  
　　昨有西洋領事函致富捕頭謂有住居仨浦路之西洋人名坦字羅者近忽思瘋癲之疾屢欲持刀殺妻飭往拘禁捕頭卽飭西捕往拘當卽管押捕房矣 
[英界公堂瑣案]  
　　英公堂昨由捕房解審者皆屬無關緊要之案内有因一文錢而肇訟者係陸開生點心店吃饅頭一个惠鈔七文因少付一文藉醉滋閙質訊之下陸稱旣未醉酒亦未少付錢以其悞盤數目旧以爭論陳太守遂罰四開洋一枚撥充醫費亦可謂因小失大矣竊案中則有過犯王三保巡捕恐其仍在租界再圖偷竊是以解案王稱現已改過不敢再竊然其形跡究屬可疑因斷管押一月以　則此輩無從托足矣更有可疑者姚子讓寄寓某裱畫店樓頭鎖房門而出外及歸則扃鎖依然而房中已失時表衣服四五件因卽將裱　店夥方趙兩人交捕追究質訊之時毫無証據方芳則稱與姚同房者實非一人陳太守商之哲副領事姑准取保此後務有贓據始許再控此外又據巡捕拿獲猜錢寳聚賭之顧阿三周阿虎兩人各押一月以示警誡 
[法界公堂瑣案]  
　　昨有兩華人一西人投案兩華人跪在案前西人遞呈禀詞立於案側翁太守將禀閱竟見係譚同興具名控朱阿四欠按月租洋三十四元積欠至二百九十元爰擬將門封釘將物拍賣等語太守問兩人是何名姓作何生意答稱係譚恩帆袁元和俱在譚同興爲收租人太守謂然則外國人是何人答稱亦係譚同興所用收租人太守謂譚袁兩人此間公堂並不欠租何用外國人到此且譚同興係中國人所開到案禀訴自有爾等兩人何以倩外國人遞禀總之爾等收租人難免不與租户通同不然何致積欠如許洋元今旣收不到亦應由爾等賠認譚袁兩人求請傳追太守着於下期傳案○原告譚文玉控湯勝寳收去氷洋二百五十八元向索不理等情當經將湯傳案而湯又呈禀粘借據并稱尚與譚經手將冰廠抵哈利處洋一百元并爲伊經手銷冰應扣回用翁太守詰之譚文玉亦稱願扣除回用照二人算又應將前借洋一併扣去等語而湯尚執經手之洋一百元亦當在此帳内扣算翁太守謂事分兩樁伊借哈利之洋有紙作抵到期不還自有他人控伊現在則譚文玉控爾收去冰洋不還事亦當設法了結着將湯勝寳交保譚文玉將帳簿檢出再行查核辦理○粤人馬海稱在漢口悅二合店中爲夥店係叔父所開我收帳來滬該欠户曾欠店中錢十二千有餘向索不還等語據王玉田稱素不與伊相識亦不欠伊錢翁太守檢閱馬海所呈之擅並非收帳摺且摺内載有五個户名以王欠爲最大隨謂此等摺子實不足憑着回漢查明一併斥退 
[巴黎旅次寄懷賦秋生營口戎幕]  
　　信是人間未易才英年倜儻衆交推偶然投筆徵豪健遽爾分襟累溯洄紫調紅腔懷舊稿黄沙白草遲新裁我從域外相思苦應有吟魂入夢來[  倉山舊主稿]  
[前讀劉霞仙中丞養晦堂集敬題一律兼贈哲嗣康侯觀察乃承次韻見酬再疊前韻以報之]  
　　盖代才華隘九區一編壽世幾錘爐象賢快覩箕裘紹濟物曾教草木蘇宇内爭傳無價寳人間難得適時需擊鐘以梃滋慚愧　引佳章勝握瑜[  倉山舊主稿]  
[賦謝翔甫老兄先生賜題先君遺稿卽次原韻呈政]  
　　胸次江湖匯具區篆烟長繞博山爐清談融會東西晉妙筆規橅大小蘇避世英豪邀共隱匡時卿相定相需數編蠧簡前徽在更賴先生表瑾瑜[  湘鄕劉騏祥康侯甫稿]  
 
 

Page 4

 
 
[寓齋默坐感而有作]  
　　世載名塲閱歴奇黄粱夢境少人知有才不幸生今日無命何須卜異時身後是非詩一卷眼前娛樂酒千巵浮雲富貴參來澈心太平兮百事宜[  倉山舊主稿]  
[七月六日立秋節偶成卽請同人玉和]  
　　節序又驚秋流光似水流天催旋斗柄客尚滯瀛洲異域聞風露來宵會女牛喜無桐葉落祇當夏仍留[  倉山舊主稿]  
[七夕有感]  
　　人間懊惱當今夕天上歡逢又此宵况復重瀛相間隔較他銀漢更迢迢目斷樓台何寂寞心傷揚柳漸蕭疎雙星不　孤棲苦耿耿驕人月上初[  倉山舊主稿]  
[西婦嘆]  
　西人婦尊居右言不從媒妁　不遵父母年逾二十一婚姻自相偶男女雜坐無嫌疑嫂叔未妨相授受尊卑致敬承以吻寳朋乍見握以手笑言　忌遇諸塗肉　乃堪覲我后客　深閨闥徑排夫歸内閫門須扣登筵先讓美人身入座親牽上賓肘拔刀割肉邈羣曹把杯縱飲傾一斗雄談落落指揮豪細語喁喁情意厚玉山高聳乳如酥泥人相儇臂若藕罷飲爭彈琴抑揚傳書解識字蝌叫　事原足表裙忘形殊嫌無牝牡老我偏入蛾眉叢怪他不作獅子吼[  倉山舊主海外稿]  
[中秋夜招集同人小飲蕊珠仙館卽席口占]  
　　清遊暮暮復朝醉撫嘉辰興倍饒贏得詞人添韻事算來好月是今宵酒逢知已狂難减座有名花恨易消我欲廣寒通一語碧天如水悵迢遥○和龍谿舊隱中秋夜讌錦蓮堂之作卽次原韻爲愛良宵敞綺筵可人如畫月圖天元龍豪氣欣同調司馬清才正少年好景不殊珠海盛狂名贏得滬江傳舉頭莫作思鄕感領取風光在眼前○秋懷極目關河秋思深那堪扶病一登臨憂時獨下書生涙抗世誰憐烈士心潘鬢搔將傷老大牙琴彈遍少知音長沙痛哭孫登嘯無限蒼凉付短吟風鶴遥驚徧九州草茅空切杞人憂迢迢客路飄零日擾擾中原戰代秋擊筑荆卿聊寄憤登樓土粲最工愁深宫正自勤宵旰前席誰爲借箸謀珠海釣徒氏未定草 
[中秋夜珠海釣徒招飲於蕊珠仙館卽事]  
　　雅集由來興致清天涯高會恣同情良宵景色休辜負筵綺尊空暢舉觥氲氤花露滿蘭房一桁筠簾透暗香當此高歌明月夜渾忘身世在他鄕自愧才庸且效顰頻年依舊客春申豪懷縱向羣芳遣憐我如卿有幾人中秋豪飲興偏長戴月歸來夜未央烹茗清談聊欵客旣聨詩社復聨床[  三十六江外史未定草]  
[浙省撫轅抄５]  
　　九月十一日刑部主事范樹恆由京回籍親拜杭道豐進見奉飭署理臬司篆務禀謝候補道余禀奉憲檄委署嘉湖道篆務禀謝蔡秉澄由京騐放來禀到縣丞姚有錚由京騐看來省禀到○十二日縣丞葛錫爵於潛公幹回省銷差○十二日布理問陸繼賢起復來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[揚州復茂恆經收山東賑八月底止清單]  
　　留餘堂守謹子各十員林九牧一員公善堂杜思堂各十二員曹良榮存悔道人求病愈各王員采生氏八員安貧　士二員胡手行安堂二百千文無名氏五百文方周氏休寗衎夫氏各二千文願生產平安學　主人各二員無名氏四員陳貴恩三員西壩丁喬年銀一百兩○又圖世募殷侣琴手二員錢　三千七百九十文 
[揚州復茂恆並京江義塾經收江洲賑八月底止清單]  
　　南洋朱吉昌募二百千文元亨利一百千文李祝　手無名氏銀十二兩一錢補元氏二員南洋蔣小琴五十千文徐友晴迓天和人各十員劉懷手無名氏求母目忠愈十千文裘勉齋四千文漢口茅堅石手它紋銀六十八兩自安堂二百二十千文陳煦春手六十千文又根記十千文○桶捐收錢一千五百三十六文又陳烅春二員○捐賑募啟劉懷手二十千文蘇州肇祥十員無名氏四百文無名氏一員無名氏五百文○又福字號募啟鶴　　恕堂一百員無　氏銀十四兩一錢八分七厘無名氏四員西霸劉懷手三十千文泰州吳介眉胡少初手無名氏三十千文無名氏五千文六合韓守瑜翁手張閬峰等四十户十五員知稼堂錢等十一户五員二角萬順號等廿一户四圓乙和祥號等九户七圓八角陳仲衡翁手五十一户十四圓趙伯　翁手十二千文同郵丁鏡齋翁手匯到錢二十五千六百文 
[高郵丁鏡齋經收江洲賑八月底清單]  
　　邵伯米業　坊各二千文油坊李義豐三千文木行同茂興烟店仁和謝手無名氏各一千文錢庄仁德五千文仁德經手四千七百文無名氏三百文棉上心餘力絀人四千文高郵邵永豐邵致如徐壽彭不留名四户共六百文均行匯寄楊州助賑合併聲明 
[九月十七日代收順天山東賑捐第七十五次清單]  
　　有求必應人祈母病速愈由浙杭春暉堂寄全盛局來京平足紋銀十七兩八錢七分上邑不留名捐洋十圓嘉興敖楚庭求病速愈由　灣源昌魚行寄永和局來十員王朱氏五圓養素齋助棉衣資一圓沈會官由湖州永泰豐局來二圓蘭谿力絀氏募來方庭光祈夙恙全愈一圓晉生錢庄募來無名氏一員○景雲子求孫病消除本元健旺由浙湖仁　善堂募來五員殷夢琴爲子名恭于及妻氏求病速愈由盛澤王公舘募來五圓○翁巳蘭先生書潤指助餘姚十六日代收一圓四開一個八開一个錢六百六十二文合併聲明上海北巿盆湯弄絲業會館主施少欽謹啓 
[接錄上海陳家木橋金州礦務局内直隸山東賑捐公所經收九月十七日第十七次賑捐清單]  
　　經蓮珊先生手來歲塞堂助棉衣千件折價洋七百五十圓○洪恕庵求姪病速愈五員怡安金氏一圓虚對開一个泉溪護椿康健氏十員琢居士五員貽厚軒念圓許景遽十員漑梅室敬募十員以上七户杭州電報局經募共六十一員虚對開一個○皖南吕八街陳智立堂一圓○李笏齋銀五十兩閻小泉隆泰李枝仙尹履祥何澤臣四户各十兩　善堂六兩陳書紳林碩華堂無名氏三户各四兩千茂堂三兩蔣文煊任一枝殷奉治三户各二兩大生厚廣生同各五千文周積亭三千文王仁山通裕泰昌恆德生義恆益公同興仁義泰恆裕　榮八户各二千文長順號乾元貞春發和恆茂祥濮靜吾福興隆陳輝山源遠堂師蘭亭羅金山十户各一千文張天泰積成德各五百文以上三十六户宜昌招商　　募其合來現銀原重一百四十一兩四錢○江陰劉靖候一百員愼思堂十員○同里金栻經募有心無力人求次子病愈愿二員金汝駿爲腹膨求速愈一員義盛東號一員○秦曉園來沙溪凝遠堂李十員鄭佩記五員王月卿求病愈十員愛蓮堂周念員何子　書潤一員一角汪曉梅書潤一員一角半潘少春畵潤二員張仲箎畵潤一元童氏錢二百文吟香書屋五員清浦江陵靜觀子求病愈念員○浙江焉湖王少泉助新棉衣五十件 
[二洋涇橋怡順昌二馬路祥順公謙祥益瑞林祥第二次收解結數及第一次登報結數統共收解實存數目清單]  
　　山東募賑滬局自第念四次清單起至第四 
十一次清單止共收規銀一千三百五十四兩二錢五分四共收洋二千八百廿二元一角五分先後佁價合規銀二千零五十兩五錢零九厘共收錢六十八千七　五十五文先後作價合規銀四十四兩九錢五分三共收規銀三千四百五十四兩七錢一分三連前第一次結收數一萬六千九百六十八兩九錢六分五統共收銀二萬零四百廿三兩六錢七分八於七月十四日由濟南府瑞牛祥匯去庫平寳銀二千兩合規銀二千二百廿兩德亨義瑞林祥各一千五百兩合規銀三千三百三十兩又七月二十三日託招商局隨輪船裝去現寳銀一百二十只計合規銀六千四百四十七兩八錢一分六又保險費六兩六錢此由東海關道憲收下轉交又七月廿七日由濟南府呈祥滙去庫平寳銀一千兩合規銀一千一百十兩後託招商局徐君雨之匯去規錢一千兩僅交嚴君佑之查收又八月十三日由濟南府瑞生祥匯去庫平寳銀三千兩合規銀三千三百三十兩又託招商局鄭君陶齋匯去規銀五百兩又九月十五日由濟南府隆祥匯去庫平寳銀二千兩合規銀二千二百廿兩統共解過二萬零一百六十四兩四錢一分六除解净存規銀二百五十九兩二錢六分二今再將統共收解净存數目清帳特此詳細結錄以供衆覽　山東募賑滬局同人公啟 
[畵資助賑]  
　　梁溪陳冠玉先生善畵人物仕女山水願冩助賑紈摺扇一百件每件實洋三角潤貲先交陳家木金州礦務局賑捐公所卽取收條并書件送至棋盤街廣和吕宋票號照條收付可也十日取件[  海上忘機客代啓]  
 
 
 
 
 
 
 
 
 
 
 
 
 [ 
 
 

Page 12

 
 
[光緒九年九月初八日京報全錄]  
　　宫門抄○上諭一道錄前○豫撫鹿奏爲恭報接任日期摺子○雲督岑奏爲遵旨覆陳片○江學政陳奏爲考試各屬情形片○滇撫杜奏甄别道員摺○豫撫鹿奏藩司飭回本任片○護豫撫覺奏爲恭報交卸回任日期摺子○九月初八日禮部宗人府欽天監　藍旗值日無引見○誠端由明陵回京請安○恒齡謝授四川重慶府知府恩○芸公請假二十日○景廉續假十日○君見軍機恒齡○○河南巡撫臣鹿傳霖跪奏爲恭報微臣　豫接任日期叩謝天恩仰祈聖鑒事竊臣欽承恩命補授河南巡撫並准入覲天顏抵京叨蒙召見恭逢萬壽欣舞蹈以隨班寵錫八珍傳鈞韻於末座就瞻克遂榮幸實深陛辭　蒙召見諮詢訓誨極備周詳且聖慈軫念時艱尤殷殷以餉項不充人才難得爲慮跪聆之下欽仰莫名遵　叩辭出　便道臣里展謁先墓復行前進於本年七月二十九日馳抵豫省八月初一日准護撫臣覺羅成孚飭委署開封府知府陸襄鉞臣標中軍叅將穆特布將河南巡撫兼提督銜關防一顆及王命旂牌等件齎送前來當卽恭設香案望闕叩頭祗領任事伏查河南地處中州四境風氣不一自災祲以後民困未盡蘇盜風未盡息吏治之積弊餉項之支絀與夫營伍河防鹽漕諸關緊要在在均宜講求整頓臣自顧愚庸初膺疆寄才輕任重深懼　勝惟有殫竭血忱破除情面督率司道愼選首令隨時認眞籌辦逐漸厘剔斷不敢因循將事亦不敢操切圖功尤以清厘帑頊留意人才爲急務期少有補於地方以仰副聖主孜孜求治之深心庶勉答高厚鴻慈於萬一所有應興應革事宜容臣詳細　察情形據實具陳除將抵豫受篆日期恭疏題報外區區感激下忱理合繕摺叩謝天恩伏乞皇太后皇上聖鑒冉臣經過直豫地方多屬高壤嘉禾遍野可望豐收惟窪地間有積水查詢尚不成災堪以仰紓宸厪合併陳明謹奏軍機大臣奉旨知道了欽此○○岑毓英片再臣查原摺内稱請旨飭臣將如何而始可以利用如何而始可以厚生思預防於先事免貽誤於將來等語臣忝任兼圻責無旁貸竊思利用必先節用度支貴有常經臣前於光緒五年具奏黔省每年核實　需餉項一摺聲明改防勇而爲練軍本可照年例開支一百萬兩以内因伏莽尚多以練軍爲防營須另籌統帶管帶薪水夫價及車火軍裝等項經費又勇營欠餉亦須酌一補發總共每年必需銀一百八十萬兩俟三年後再奏明核減報部核准在案今已三年各省協餉雖未能解足一百八十萬亦宜再加節省臣通盤籌畫黔省每年必須有實銀一百三十萬兩以一百萬兩開支年例各欵以三十萬兩開支練車經費製造軍火軍裝各官津貼公費並武職月課奬賞等項撙節支銷可以敷衍又現奏准裁减緑營兵丁二成每年節省餉銀將及十萬兩此項卽儲存庫内以備急需非有緊要軍事不准擅動惟查黔省錢糧　稅每年不過共收銀二十數萬兩此外僅有四川省每年籌解恊餉銀三十二萬兩代收監厘稅銀十八萬兩共合五十萬兩按年解清其餘各省恊餉欠解甚多該司道等難於摒擋自係實在情形合無仰懇天恩賞准勅部查明各省應解協黔之餉除四川省照舊撥解外另由各省有著之欵按年指撥　須再解足恊餉銀六十萬兩黔省始能支持其厚民生事查黔省跬步皆山有水路地方不過十分之二百姓生計維艱且兵燹後户口凋零十存二三田地大半荒無市井蕭條情殊可憫臣惟有隨時咨商撫臣督飭司道愼選良吏設法開墾廣勸農桑休養生息俾地方日有起色仰副聖主子惠元元之全意謹附片具奏伏乞聖鑒訓示謹奏車機大臣奉旨户部議奏欽此○○陳寳琛片再臣試畢瑞臨袁三府曾將學校情形在九江棚次附片略陳數月以來連考九江南康撫州建昌四府前月回省接試南昌亦巳藏事論文風則首郡視外郡爲優論士習則首郡視外郡爲劣盖者會之地風氣較先文學稍盛而士氣之囂凌亦卽因此臣於槍替重名諸弊皆豫頒條教剴切示禁所至復峻肅關防密杳嚴立歴考數府士子慴於先教尚知恪遵功令似乎積短巳可漸清至於文武生員抗糧健訟之風亦經諮訪守令責成教官有犯必懲有詳必革兾收儆一戒百之効然此皆所謂急則治其標而於培士氣作人才則萬不得已也夫詩書之澤以翔洽士林爲先教化之端以砥礪名節爲大江右理學名區士多聰俊然欲求一洞明義利之辨講求根抵之學者往往難之蓋兵燹而後元氣剝削宿士凋零加以師道不尊教術日壞紳士據書院爲利藪富室吝館師之朿脩故雖有可造之才非囿見聞於之陋而自詡速成則狃於學額之寛而動思倖獲問有資質明敏能涉獵經史稍諳世務者則又　然自大飾智驚愚小則武斷鄕曲大則挾持官長轉相慕効積爲浮澆又或借詞章爲奔競之階緣仕宦爲營求之地詭遇私請不以爲羞士習之　莫此爲甚誠本原之大病視以前諸弊爲尤難整　者也臣視事將及一年故不敢蹈常襲故有違勅書究未能易俗移風克完戰業但恃激揚之用漸施補救之方邇來各學舉報優劣漸口近眞督行月課亦頗動職書院惟白鹿洞已經撫臣會商厘訂章程籌添膏火改　院長修繕齋房餘皆飭地方官　辦或弛者使勤或廢者議復各屬詳覆亦略有端倪前奉諭旨申禁吸烟當經通飭各府考察教官薰戒士子瑞州府首先倡辦現已著有成效以外各府亦將嚴飭仿行至臣每遇試塲輒招進諸生再三誥誠一行之美必子褒揚一技之長必加甄拔並不敢過爲高論躐等相求庶幾激勵裁抑之並行數年之後轉移習俗興起人文足以仰副我皇上作育人才之至意至文童文理未清武童弓馬欠熟臣仍照例缺額不敢濫服服拜摺後於八月初六日出省沿流上泝先按寗都次南安次贛州次吉安約計考竣巳在歲杪謹附片具陳伏乞聖鑒謹奏車機大臣奉旨知道了欽此○○雲南巡撫臣杜瑞聨跪奏爲道員試看期滿恭摺仰祈聖鑒事竊　同治五年十二月十四日奉上諭向來捐納人員試用期滿勞績人員到省一年均由該督撫察看甄别必須嚴定去　以示勸懲嗣　著恪遵定例於道府州縣等官到省時認眞察看分别　明補用等因欽此歴經遵辦在案兹查有布政使銜雲南儘先補用道陳廷珍現年五十六歲係廣西北流縣人由廪生中式咸豐十一年補行壬子已未兩科鄕試舉人在籍辦團力解城圍出力保以知縣卽選同冶二年選　雲南鹿江縣知縣到省後隨管攻克豬拱箐賊巢在事出力保奏同治六年八月十七日奉上諭著開缺以同知直隸州儘先前　用並賞戴藍翎欽此委署大關同知同治八年准補巧家同知又於力解省圍案内出力保　同治九年正月初七日奉上諭賞加知府銜並賞換花翎欽此又於克復澂江府案保以知府升用委署開化府事兼分防安平同知又於克復新興州城大小東溝等處出力保奏同治十一年四月二十六日奉上諭着開缺以知府遇缺卽補欽此又於克復舘驛　兮賊巢在事出力保俟補缺後以道員儘先補用並加鹽運使銜同治十三年請補開化府知府奉文覆准委署迤南道卸事委辦騰越防務又於勦辦寍州鄧州鎭雄等處在事出力保奏光緒二年閏五月初四日奉上諭着開缺以道員儘先補用並賞加二品銜欽此又於克復順寍在事出力保加布政使銜准補迤南道先於光緒二年七月三十日在差次問訃丁母憂回籍守制服滿起復請咨赴部引見仍赴原省歸原班補用光緒六年九月初十日欽派王大臣騐放堪以照例用十一日覆奏奉旨依議欽此欽遵於七年四月十四到滇委署迤南道卸事今自到滇之日起連閏扣至八年三月十四日止試看期滿一年該員前請補迤南道於未准部覆之先丁憂計保歸道員後尚未甄别據藩臬兩司詳請甄别具奏前來臣查看得該員陳廷珍才具老練樸實耐勞堪以本班留省補用所有甄别道員留補緣由謹會同雲貴總督臣岑毓英恭摺具陳伏乞皇太后皇上聖鑒訓示謹奏軍機大臣奉旨吏部知道欽此○○鹿傳霖片再臣業已接收撫篆護撫臣布政使覺羅成孚卽日交卸自應飭回本任以重職守除檄飭遵照外理合附片具陳伏乞聖鑒謹奏軍機大臣奉旨知道了欽此○○二品頂戴河南布政使奴才覺羅成孚跪奏爲恭報奴才交卸回任日期叩謝天恩仰祈 
聖鑒事竊奴才於光緒九年四7月初十日接護河南撫篆當經恭報在案兹新任撫臣鹿傳霖業已到豫遵卽於八月初一日委員齎送巡撫關防曁王命旗牌等件交鹿傳霖接收卽於是日奉撫臣飭回藩司本任准署布政便豫山將印信文卷移交前來奴才恭設香案望闕　頭袛領任事訖伏念奴才猥以菲材渥承恩命護理巡撫數月以來時架兢惕兹回本任查河南本衝劇之　藩司有表率之責一切用人行政課治理財諸要務均應加意整頓寔力講求奴才在任三年驚駘殫竭現在惟有益勤策勵遇事廪商撫臣認眞經理黽勉倍加於舊日措施彌奮乎新猷以期上答高厚鴻慈於萬一所有奴才交卸護篆仍回藩司本任日期理合繕摺叩謝天恩伏乞皇太后皇上聖鑒謹奏軍機大臣奉旨知道了欽此 
 
