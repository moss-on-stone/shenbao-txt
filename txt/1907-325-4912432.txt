# 1907 - 325 - 4912432

 

Page 1

 
 
   
 
 

Page 2

 
 
[今日本報目次]  
　　第一張上諭宮門抄論説（江蘇敎育總會文牘二編叙）專電京事小言緊要新聞淞滬要聞 
　　第二張畫史要件（慶親王等奏陳憲政編查館辦事章程摺）分類新聞南洋通函 
　　第三張小説（幻邦奇遇錄）本埠新聞訟案來件通信各業行情表 
[上諭]  
　　七月三十日奉 
　　上諭大學堂總監督朱益藩著仍在南書房行走欽此 
[宮門抄]  
　　七月三十日召見軍機邱開浩 
代論 
[江蘇敎育總會文牘二編敘]  
　　江蘇總學會。發起於乙已秋九月。成立於冬十一月。是年始設學部。越明年丙午。部頒敎育會章程。檄設立在先之學會更定名稱。復裁各直省學政。改設提學司使。以學務公所勸學所附屬之。迄今又朞年矣。雖所擬章程。按之社會。或不完且不便要之視前一朞年學部未設各省學政。循行科舉故事未嘗　議長議紳之賛助課長科員之任使及省視學縣視學一切之考察僅僅羅致三數賓僚於。璅院退食之暇銜盃賦詩三年仟滿則以一卷試牘爲校士之成蹟以炫視京朝達官京朝達官以爲能如是是亦已足衣缽相授。蓋自有科舉以來舍此更無所。謂學務又何所謂敎育莘莘士夫亦惟承風仰流於此一人之愛憎取舍不解有所謂監督責任如今日之社會者然則吾江蘇總學會以此義鼓吹於過渡時代其意爲不可沒也。同芳於斯會發起之始。卽預末座。旣公推駐會治官私文書。曾褎集爲文牘一册。以眎同志。目去秋更定名稱。一年例舉常會。復取所治官私文書。褎集爲第二册。備常會時之報告。爲學界同志繼長增高之觀念。猶初志也。雖然以寗蘇兩屬八府三州一直廳土地面積之潦闊。敎育行政。亦旣紀綱於提學使。而受成於督撫。以敎育會爲之總機關。復於寗蘇兩省垣設事務所。就近備行政人之顧問。社會之組織。用意良苦。顧行政人所附屬。如學務公所勸學所。所延聘委用。職務至繁。名目至夥。獨敎育會部章會長以下。僅有書記會計名目。而其他職務亦至繁。齗齗然靳一名目而不予。偶有建施輒曰不合部章而一般社會遂心沮氣喪疑行政人對於社團以有心之桎梏爲無形之解散然則部章者固猶如昔日之例案無往而不爲舞弄文墨者上下其手之利器血事實之眞象社會之習慣遂概置勿問豈厘訂部章時所及料抑吾國無論訂若何章程輒以少數人之編制强多數人之服從不完日不便既非　計日隠隠以掣社會之肘謂如是則固已仰體。朝旨夫。朝旨不已謂庶政公諸與論耶。朝旨公之而奉行。朝旨者則私之又何説也。同芳駐會兩戴。兼有他事之錯擾。治官私文書日不足輒繼以燭。焦焦瞿瞿於普及敎育之始意。曾無補於豪末。書記之範圍。亦僅乃止此。又白子振民何子暢威。曩 
 
 
 

Page 3

 
 
皆與於書札之役今一在京師一在山左秋風槭槭於旅窗月白時益作懷人之感不識數千里外其拳拳鄉土之意視同芳爲何如也。丁未七月武進沈同芳 
專電 
[電一北京（七月三十日午後四點）]  
　　鄂督張中堂電辭軍機甚力奉旨溫勉促令迅速入都（愼） 
　　按外間傳言張中堂於二十七日抵京係隨員馮啓鈞先行入京之誤 
[電二北京（同日午後六點十分）]  
　　政治官報改名憲政官報定十月出版（章） 
[京事小言]  
　　學部榮華卿尙書現在極力整頓學務日前親蒞官立各大小學堂考察學生課程並諭以忠君尊孔敦品立學爲要義愼勿譸張作幻自干暴棄以期無負朝廷興學育材之至意云云則此一舉也非爲整頓學務計乃爲收拾人心計也不然寥寥數語於考察課程乎何有 
　　日前召見民政部各堂太后面諭肅邸云查閲近來各種報紙多主激烈一派且有提倡革命主義者此事亟應設法消弭以靖人心卽責成汝妥籌辦理毌延稍徇肅邸退後甚爲惶恐蓋深知租界各報非權力所能强制也 
　　埋藩部壽尙書到部以來逐日進署考察司員日昨查悉筆帖式福慶崇壽佛爾圖春明祥等四人久未入署當差有曠職守著各記大過一次以肅部務雖然使僅如此而卽可以肅部務則部務之肅久矣 
　　據内廷人云近日兩宮辦理一切要政皆出自親裁卽軍機大臣一切舉動亦必留心考察并嚴禁閹宦干預公事且有酌量裁汰内侍之説此亦防微杜漸之意歟 
　　外務部儲才舘久經設立現聞呂尙書已商之某邸擬俟楊叅議樞到京後委以總辦儲才館差使以資整頓夫委此人而望以整頓儲才之館整頓亦大可想見矣 
緊要新聞 
[奏定爵賞公司等第詳細章程北京]  
　　農工商部奏定爵賞公司等第章程已略見前報專電茲又探得内容分等極詳係獨資二千萬者賞給頭等子爵一千八百萬者二等子爵一千六百萬者三等子爵一千四百萬者頭等男爵一千二百萬者二等男爵一千萬者三等男爵八百萬以至百萬分别酌給三四五品卿又重訂奬勵公司章程百萬以下至數十以至數萬均分别酌給虚銜以示榮寵至公司如係合資至數千萬亦按照股本之多寡分别賞給子男京卿惟須由本省督撫暨本省商會呈報確係實有此等鉅資者方可奏請奬勵云（民） 
[楊侍郎奏調商部司員隨同出洋北京]  
　　楊侍郎奉命派往南洋考查商務招致華商現以責重事繁擬就農工商部司員中奏調員外郎三員主事一員隨同前往一楊壽枬一單鎭一王大貞一田步蟾聞在中秋前後卽須放洋出發云（生） 
[那相國奏陳化除滿漢辦法北京]  
　　日前那琴軒相國召見時奏陳滿漢平權辦法擬請查明京外大小各項要缺嗣後滿漢各居其半如漢員有奇功異勳者亦得賞食王俸其餘撤駐防改姓氏等各項條欵俟將綱目議妥再當詳細入奏云（武） 
[貴侍御又請速行設立鄉官北京]  
　　日前貴侍御又上一封奏略云現值改訂外省官制添設佐治員擬請飭令各省速行設立鄉官輔助州縣之不逮而以州縣總核其成庶使上下情通免有隔閡并可樹立地方自治之基礎培養人民之資格等語兩宮閲奏頗深　　 
嘉納卽發交政治館議奏（臣） 
[慶邸慰留徐菊帥奉天]  
　　近聞東督徐菊帥以東三省諸事棘手兼之屢被彈章業經電致政府懇代奏請開缺另簡賢員接替以免價事乃日前接到慶邸覆電謂東省百事改革之始務請公忠體國力任其艱安心治理萬勿誤聽浮言以副朝廷倚畀之意云云聞東督不再奏請開缺矣（武） 
[東督盛欵關東都督之儀注]  
　　文匯報接奉天電云七月二十七日關東都督大島男爵行抵奉天東督徐世昌率領衞隊親往車站迎迓奉天軍隊及警察兵均整隊排列沿途兩傍示敬大島及其隨員卽往徐督預備之行轅中駐節二十八日徐督設宴請都督及隨從人員二十九日東督舉行閲兵式請都督蒞視 
　　叔子曰關東何國之地乎都督何國之官乎吾觀此次儀注之赫張吾知東督外交之能力矣 
 
 

Page 4

 
 
[江督札飭合開大運動會南京]  
　　江督端午帥札飭提學司督練公所云照得環球强國體育與德智並重體育之術在平時以練習柔輭器械兵式各項體操各種技術爲要在歲時考績尤必有會合運動以起人之觀感而揚厲其尙武之精神如歐美之運動會賽馬會踢球會日本之遊戲競爭會榮飾奬品廣登告白莫非庽激勸於遊蓺之中使人人知所趨重爭自淬厲以養成健全活潑之國民用意至爲深遠曩者若鄂若湘若蘇於所在文武學堂無不倡導遊蓺爲風氣先江南昔號文弱今士大夫漸知改良敎育提倡武勇血體操之器具不備技術不精不能無遺恨焉查寗垣之有運動會始自近年文學堂間一舉行而各武學堂成立以來迄未舉辦無競爭則無進步所係實非淺鮮是運動一舉今秋實未可緩行茲擬於九月初旬酌定會期所有省垣各武學堂合開一日高等小學以上各文學堂合開一日擇本城小營前面空曠之地畫爲會塲應設正會長一員以陳學司暫充副會長一員以陳琪暫充會中執事人等以及應有事宜即由該會長等速議辦理並移文武各學堂一體遵照務令各循秩序預備競賽毌得稍存意見致有紛歧其開會及奬賞費用仰提學司督練公所公同酌定數目移由財政局於節存項下分籌撥交該會長核實開報(寛) 
[平反越郡寃獄之希望紹興]  
　　越郡大通學校體育會客籍學生程毅等六人現均翻供已誌本報專電茲悉此案雖由貴壽鋆太守錄供詳報實皆鍛鍊羅織浙撫張筱帥屢次經人詰問知不能含糊了事故委學務公所總課長吳壽章大守學莊來越於二十二日會晤貴守後卽將府縣所有關於是案之卷宗一律調齊先行察閲連日分提程毅等研訊諭令據實直供咸稱前供實被嚴刑如天平架夾棍等威逼所致痛哭呼寃叩求昭雪内有二生足骨已斷面目黎黑見者無不慘然現吳太守已據情禀請張撫示奪聞須一併提解到省另派司道大員秉公推鞫以昭愼重或謂張筱帥曾奉都中密電須將此案平反俾息淸議如貴守及山會二縣均當議處并聞不日卽由都中特派大員來浙查辦黑暗世界有此一線光明亦吾國學界前途之幸也（修） 
[塩捕統領妄搜黨人之結果松江]  
　　浙西鹽捕營統領改委松江劉提台兼統已誌前報專電茲悉徐次舟觀察近因患病求請卸差蘇撫陳中丞亦以觀察接統以來諸事廢弛致梟匪横行出有葉榭港戕勇焚船鉅案辦理實屬顢頇近更搜查松江韓半池家尤極躁妄若不亟行改委不足以安民心爰特電商浙撫卽歸松江提台劉華軒軍門兼統以資整頓（或） 
附韓綺章上松江府禀呈爲幾被傾陷籲求根究事竊生父名文衡號半池向業醫於本年由縣丞過班知縣需次浙江分嘉發審生禀承家學在家診治安分讀書素不與聞外事禍於本月十五日突有外來口音二人查詢生家父子家人詰以何事則嵊縣竺匪匿在生家奉諭密拿等語時生外出診治聞信後駭出意外當卽遍詢近鄰始知早有營勇二十餘名兜守生家梭巡前後竊思生父久宦浙江今春禀請分嘉生在家並無外人逗留鄰右咸知旣有查拿字樣想定有告密之人伏思藏匿匪黨禍至滅門推仁憲愛民如子之心當必接有眞憑始下搜查之諭旣查無匪跡自應迫求大公祖大人　賜根究告密之姓名明白宣布並求按誣告律反坐以弭傾陷血雪奇冤不勝惶　待命之至上禀 
[湘省謠傳匪徒起事續誌長沙]  
　　長沙日報館前接匿名信函有匪徒密議起事之説遂呈由提學使轉禀湘撫核辦已誌前報茲悉岑堯帥以此事雖係謠傳不足爲據亦當格外嚴防故於每日寢息必更易地方以防意外又因函中有在撫署又一村藩署圍墻後開通地道施放炸藥等語特派兵役至又一村徧查並無影響又在藩署圍墻後查得某小販家疑在該處開有地道遂入内搜尋並掘地數尺亦無蹝跡始各退出現在各印委營隊仍復加意巡防澈夜不息云（敏） 
淞滬要聞 
[江蘇紳士致都察院電（爲浙撫調蘇事）]  
　　都察院列堂鈞鑒爲籲懇據情代奏事頃閲報載上諭四川總督著陳夔龍補授張曾敭署調補江蘇巡撫欽此朝廷因地擇人臣民何敢妄議惟張曾敭近因紹興黨獄縱兵槍斃無辜學生又派員搜查學堂更肆騷擾蘇浙接壤輿論已譁近更波及江蘇本月十五日復有鹽捕營奉張曾敭電飭以兜拿竺紹康爲名搜捕松江醫生韓半池之家松民駭懼蘇紳函詢今升撫陳夔龍答稱旣未接浙撫電咨又未接鹽捕營及松江府禀報幸有紳士代白其誣且搜捕杳無蹝跡始免於禍現在紳民憤激聯名請陳夔龍咨詢浙撫張曾敭根究告密之人照誣告律反坐等因陳夔龍已允咨查核辦並將擅行搜捕並不禀報之　嚴札申飭其復蘇紳函有人命至重若杯弓蛇影率爾株連轉非朝廷恤下愼刑之意等語是張曾敭在浙怨聲已播於蘇韓半池一案現正咨杳張曾敭遽卽來蘇人情洶懼爲此迫切瀝陳伏乞據情代奏（耿） 
[調停鄉民疑懼轟石之督批]  
　　松屬小赤壁鄉民反對蘇省鐵路公司用藥採石一案中府縣會同督撫道所派委員曁蘇路總理王京卿等至小赤壁試騐轟藥毫無危險鄉民始帖然安靜各 
 
 

Page 5

 
 
節迭詳本報茲悉松府戚太守當鄉民抗阻風潮劇烈之時曾將爲難情形禀詳上憲昨滬道瑞觀察接奉江督批示云據禀已悉查蘇省商辦鐵路原爲杜絶覬覦保全權利而設關係至爲重要近來東西各國莫不視路政爲全國命脈蓋國之利卽民之利也中國風氣未開愚民不知公益動輙藉詞阻撓甚或聚衆暴動全在地方官相機勸諭曉以利害民間方能省悟此次蘇路在松採石本大臣以採石係在路線以外商情民情必須兼顧故始終以採石保墳兩不相妨爲宗旨現辰山公司已允令松民自採小赤壁擇地試藥卽使公司所定自採條欵未能盡符衆意原可據實磋商和衷共濟公司誼關桑梓斷不至有意與松民爲難至試藥一層前據滬道電禀説理甚明如有危險則公司試藥人當先受其害且公司已允不傷民間一墳必先勘明實係空曠地址再行試藥斷無失信鄉民之理今該府並未向鄉民剴切開導又未議有切實辦法轉商公司徒以空文一再置辯未免固執任性該印委前出示諭卽以採石保墳相提並論今公司旣聲明擔任保墳之責自不能不將採石一事設法妥辦如果轟石保墳實難兩全届時再商令公司停止用藥亦不爲晚本大臣於保墳一節持之甚堅旣未嘗失信於該府該府即不致失信於鄉民經此次明晰批示以後該府諒亦知幡然變　也至一切辦法前已電飭滬道就近查察情形會商公司督飭該印委妥辦具報仍仰上海道遵照先今批電事理督飭妥爲商辦無稍貽誤並由道移行蘇路公司及該府一體知照仍候撫部院批示繳摺存（甚） 
[贈書致謝]  
　　前日蒙集成圖書公司惠贈各書用列於左以鳴謝忱 
　　一戰門原則是書爲日本孤城士所著集錄古今不變之戰門原則以爲兵家龜鑑故談兵事者不可少是書 
　　一初等手工敎範是書最合於小學敎科之用手工爲一種技能的科學足以陶冶智能增長意志修練身體爲東西各國所注重而其事莫難於爲師故談敎育者不可少是書 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
要件 
[慶親王等奏陳憲政編查館辦事章程摺]  
　　奏爲謹擬憲政編查館辦事章程繕具淸單恭摺仰祈聖鑒事光緖三十三年七月初五日欽奉懿旨考察政治館卽改爲憲政編查館暫由軍機處王大臣督飭原派該飭提調詳細調查編定以期次第施行等因欽此仰見朝廷注重憲政切實預備之至意臣等竊維上年考察政治館之設原以編查憲政爲宗旨惟事當創始名義尙未指明其範圍亦難確定今奉明詔宣布薄海臣民咸知臣館爲憲政之樞紐　望之殷當更過於前日而責任愈重一切組織自不能不力求完備伏查立憲各國無不以法治爲主義而欲達法治之域非先統一法制不可各項法制規模大　然後憲法始有成立之期故各國政府大都附設法制局以備考核各處法案而統一之案核定以後始付議院議決臣館職司編制應一面調查各國憲法成例擬訂草案一面於各部院各省所訂各項法制悉心叅考漸謀統一方法俟資政院設立後隨時將臣館核定之稿送由院中陸續議决蓋一司編纂一主贊定庶政府盡提議法案之責而國民有叅預議法之機立憲基將由此以鞏固至統計一項所以騐國計盈絀國勢强弱叅互比以定施政之方故宜内考全國之情勢外覘世界之競爭此後各部院各省應就其所管之事詳細列表按期咨送臣館臣館總彙各表卽以推知國家現勢之若何考各國每年有統計年鑑之刋彙集各項俾人民可以一覧而知庶政釐然法良意美臣館擬俟各種事項搜輯完備卽行仿照辦理凡此兩大瑞頭緒紛繁關係重大於憲政爲經始之圖於臣館爲應盡之務查日本明治初年曾設立憲法取調局其現在内閣則附設法制統計等局臣館旣兼有日本新舊辦法自不得不明定職掌以專責成臣等公同商酌擬叅用設局分科之法謹遵諭旨所指編制法規統計政要事項於臣館分設編制統計兩局各派局長及科員等員分理其事而以提調總司其成謹擬具辦事章程十六條繕呈御覧如蒙俞允再由臣等就原調館員並廣選通材充當其事仍隨時奏明辦理其館中歲需經費擬請飭下度支部由專使考察政治項下隨時撥給仍飭該提調等撙節動用勿得虚糜至臣館前奏辦政治官報現在機器業將陸續運齊亦卽刻期開辦合併陳明所有謹擬臣館辦事章程緣由是否有當伏乞皇太后皇上聖鑒訓示謹奏（章程明日續登） 
分類新聞 
政界 
 [P批奬創設戒烟院南京> 
　　高郵城厢各烟館業經江朝銘直牧勒限閉歇并創設戒烟公院日前將辦理情形禀報江督核示當奉端午帥批示云該州城　内外各烟館已於六月底全行關閉辦理尙屬妥速至捐廉購辦藥丸設院戒烟見義勇爲尤堪嘉慰各鄉鎭偏僻處所如有私行售賣之户應仍由該州查禁至改設膏店一節查江寗省城現已開辦戒烟專賣官膏總局並派委設立揚州官膏分局所有該州售膏事宜自應飭由揚局妥爲籌辦並將戒烟應　事務照章設法推廣以除流毒（王） 
[縣令組織征粮公所鎭江]  
　　丹徒縣宗大令因前奉諭旨永革征粮雜派雖已勒石昭示猶恐書差日久玩生舞弊貽害特　永久之司禀設征粮公所以公正紳衿董理其事令各鄉民自行投櫃不再假手書差以防弊竇（公） 
[江督札催各局所收支表格南京]  
　　江督端午帥前因江南司道局庫異常支絀　於督署設立淸查處派委司道等按局淸理豫算出納即經刋發條欵表格分飭各司道局所將通年應收應支各欵限交到十日内分别塡表開單禀賫來轅以憑核辦現查此案已屇三月檢核案卷各處禀復者固多未經禀報者尙復不少其湖北督銷局一處前據禀請展限經督憲批飭再限文到五日内造送亦未復到現已專札飭催矣王 
[調劑因公賠累卡員南京]  
　　卸　正陽鹽厘王大令肇慶　歲代辦正陽卡時適值　少銷滯提欵不敷薪水旣未開支復因公賠累銀四千餘兩現由江督端午帥查悉該員才具優長果屬因公賠累尤應量予調劑因卽札飭淮連司核明移知江藩司註册存記隨時酌予拔　以示體恤（諟） 
交涉 
[照舊保護正太路工北京]  
　　外務部前因法使照稱山西正太鐵路公修　　定州界内有陳道　等故意與公司爲難殊多掣肘等語當卽電致晋撫查覆茲據復稱據洋務鐵路兩局禀正太公司修至平定境内該處地官力任保護並無掣肘爲難之事亦無陳道其人且遍查晋省候補道員中絶無陳姓其人云云刻已據情照覆法潘署使查照　 
[梁使堅拒拍樓招工北京]  
　　駐美梁欽使電致外務部稱拍樓招工及派　視官監察一節有名無實窒碍難行請照會該代辦轉知該公司遵照毌庸再凟云（大） 
[電飭嚴拿殺斃俄人兇犯北京]  
　　外務部日前電致吉林巡撫略謂據駐京俄公使照稱俄人達施闊夫在吉屬傳家甸旅居忽於夜問突被匪徒戕斃兇犯逃逸等情務請飭屬嚴密查拿務獲究辦免貽口實（大 
[日俄通知添設領事]  
　　北京電云駐京日俄兩公使業將兩國政府欲在靑島添設領事署一事通知外務部譯文匯報 
[日本商團舉定行政委員漢口]  
　　旅漢日本商民之商團會現已組織完備舉定行政委員十人以武内金平君爲會長又舉預備行政委員七人昨已由日領事水野君傳知各日商並照會中國地方官知照矣軍界 
[江南秋操决計作罷鎭江]  
　　徐紹楨統制前此來鎭勘定西鄉高 
 
 

Page 12

 
 
資鎭爲秋操地段派令防勇興修道路並飭丹徒縣出示曉諭以免居民驚疑等情均誌前報茲悉江督端午帥怵於革命黨行刺院撫深恐有黨人混入軍界趁此秋操時謀爲不軌特商諸督練公所總參議舒淸阿將秋操一節作罷業已議决札飭丹徒縣將所出安民告示收回註銷（子） 
[包探保升管帶武昌]  
　　長江提督程文炳軍門前此來卾與張中堂議設巡緝隊已紀本報茲聞程軍門以前充漢口英界包探之劉有才於緝捕等事最爲得力特保荐劉爲該隊管帶不日卽可下札矣（今） 
[札委皖省營務總稽查安慶]  
　　皖省巡防各軍共有二千餘營省城雖設有巡防營務處而南北距省窵遠查察難周現由馮中丞檄委江蘇試用直隷州樊溥霖爲省城防營營務處總稽查前赴皖南地方改裝易服認眞稽查隨時禀覆以重軍政（孔） 
[兩標管帶易員安慶]  
　　皖省常備軍第一標二營管帶王觀鎬第二標二營管帶丁縉均由馮中丞改委劉迺營薜哲前往接充（孔） 
[常備軍易委管帶長沙]  
　　湘省常新軍協統張軍門慶雲蒞任以來於各標營務認眞查察日前將砲隊營周管帶家樹撤調遺缺業已委楊管帶晉前往接充（敏） 
學務 
[札飭裁撤兩淮仕學館揚州]  
　　兩淮運司趙都轉日前札飭仕學館提調黎宇生分轉略謂查仕學館各員至本年暑假後已肄業　月本司將各員平日功課詳加考覈仍然一無進步殊負初心轉瞬將届一年畢業照此程度底淺萬不能遣派出洋遊學徒糜鉅欵着卽自暑假後卽行停辦果有好學之員俟將來法政學堂設立仍准報名投考錄取肄業至津貼各員紙筆　費亦應自七月起一律停支除禀明督憲外全亟札飭該提調遵照辦理（言） 
[女留學生改給官費南京]  
　　江督端午帥札江藩司寗學司文云據留學日本女學生章翼淸禀稱留東經年資斧告罄勢將廢學懇請補給官費等情到本部堂據此杳該女學生自費赴東就學志趣可嘉若因欵項不繼半途輟業殊爲可惜現在寗垣籌辦女子師範學堂管理敎授頗難其人正宜儲養師資留備委用應准改給官費以成其才所有學費自中歷八月起由江藩司照章按期籌撥解由寗學司彙匯出使日本大臣兼游學生總監督楊查收按月給領仰卽遵照（商） 
[批准獎勵中學監督蘇州]  
　　蘇藩陳方伯札知中學堂云奉撫院陳批本司會同蘇提學司詳中學堂文案宋令殿元三載届滿應否儘先酌委請示由　批如詳將宋令殿元給予儘先酌委署缺一次以示鼓勵仰即註册飭遵等因奉此除由司註册並移蘇提學司查照曁行宋令殿元外合就抄粘札知（出） 
實業 
[禀陳開辦勸業塲情形江西]  
　　贛省商務總會日前禀准農工商部開辦勸業塲一所曾紀本報現已將辦理情形禀陳撫憲略謂工藝爲商家之本利用乃實業之徵覘國勢者莫不以此爲文明之進步近今以來京師有工藝局滬江有陳列所他如金陵之商園惠州之實業要皆取材宏富漸見擴充近查辦理得法當以兩湖勸業場爲最久思仿辦苦於創始之難兼以籌欵爲慮茲經同人集議惟有就地方公共之業爲地方公益之謀欵項不致難籌興辦較易爲力查江西省城内舊有萬壽宮崇奉詐仙眞人生斯土者以其功德在民香烟稱盛前經會查此宮所有附近房屋不下百餘間皆係廟產出入一門適合勸業塲之用公擬歸會經管加以修葺卽可招集衆商陳列百貨事經提倡羣情自應將來所列之貨並令標明出產劃一價值照碼出售至於東西洋貨一槪不准入塲以期工業漸精相觀而善祝前途之商務收外溢之利權仰體憲台保商振商之意一切章程仿照兩湖勸業塲辦法酌量時地而損益之以期實業發達云云（子） 
[米商請免路礦捐安慶]  
　　蕪湖礱坊公所職商邵振邦等具禀撫轅略謂該埠米業坐賈商人自議路礦抽捐以來成本虧折　鉅實無利益可圖兼以百項用費浩繁受累甚深可否恩予减免以恤商情（孔） 
[自來水公司定期開辦廣東]  
　　潮州自來水公司議定二十三日行開辦禮并請官紳商學報各界届時臨會現暫賃　并洋行地方爲辦公之所近接奉道憲照會略謂光緒三十三年七月初九日准廣東農工商總局移開光緒三十三年六月卄九日奉護理兩廣總督部堂胡批本局會同善後局具詳准本道移復核明職商蕭永華等禀辦汕頭自來水擬准開辦詳請察核奉批咨呈農工商部查照准予註册立案希卽備移惠潮嘉道諭令該職商蕭永華等遵照迅速開辦等因奉此除備移善後局查照外合抄詳稿備移爲此合移貴道希卽諭令該職商蕭永華等遵照迅速開辦仍祈將開辦日期見覆備案施行（水） 
雜記 
[仰光商會禀部立案北京]  
　　農工商部前諭緬甸仰光埠華商設立商會藉資聯絡現在業由華商楊逢年等聯合衆商設立總會於日昨電禀到部請先立案原電錄下農工商部鈞鑒緬甸仰光埠華商遵設總商會現在試辦懇先存案電復俟妥訂章程再行禀核旅緬華商楊逢年等禀號（生） 
[日本駐漢領事遇險漢口]  
　　駐漢日本正領事水野幸吉君日前因該國重野博士來漢遊歷已畢乘輪東歸水野君遂率本署書記官杉木深澤中村三君並平并海軍少佐及岡幸君等乘勳丸小輪前往送别不料該輪行至英界一馬頭汽鍋忽然炸烈船身遂不能自主隨水下流時正八句鐘天色昏暗風大浪急勢極危險連鳴汽笛求援並無應者幸流至上關適海琛兵輪經過始得援助出險云（今） 
[劣生准予斥革安慶]  
　　安省頴上縣文生胡秉忠平時恒有包抗錢糧糾衆鬨鬧情事現爲該縣宋大令查明屬實當卽具禀上台請先將該生衣頂褫革拘案究懲已奉馮中丞批准飭學照辦矣（孔） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[寫情小説幻邦奇遇綠] [  （美國企格林原著）] （五） 
　　尼卡忒曰。君之言此。非便欲與我别耶。何匆遽乃爾。利富賴曰。然。我之遊艇。泊於一百五十號街黑特生河中。如蒙不棄。請與君約。准旁晚四時薄具杯茗。以候駕。臨君其能允余之請否。尼卡忒聞言。猶豫不能骤决。遲之又久。始徐徐答曰。以常理言。我旣未伸地主之情。安有反先擾君之理。第旣以辦明函語爲宗旨。則亦不得以形迹拘。自當允如所約。利富賴大喜曰。誠如是四小時之前。余當遣小舟相俟於河濱。幸勿食言刻不能久留於此。行矣言訖。卽趨出。尼卡忒送之。至大門外。利富賴復重申前約。握手珍重而别。利富賴旣去。尼卡忒乃携函入獨坐書　。重展讀之。目與心謀。久之仍未得寄者之名不禁煩擾滋甚因起立躑躅室中忽拊儿曰得之矣。余業偵探久。銜找者多。必有欲害之　未遂所欲者。因詐作此奥渺之函。使我偵之於茫茫大海中以達其固有之目的。言至此。旋又轉念曰。第來者與我無半面綠。何遽設是術以陷我。人情變幻無常。固有陰狠其心。和藹其貌。使人防之不及防者。以利富賴之貌端容角寗亦蹈此習乎。是則利富賴之言。非必盡僞。第有其函或未必有其事也。中心正若轆轆之周轉不已。侍者忽報午膳已備。尼卡忒乃以此函置諸寫字桌中。怱怱趨膳室。時企克與巴忒西適有城外之行。惟敦企在。尼卡忒乃與之同席而食。左刀右义。各自飲啖。席間亦未嘗略談頃間之事。膳旣畢。始邀敦企入。逕出奇函以示之。謂曰。展閲而復。試言中懹之感情奚若。當利富賴之來也。敦企適亦他往。至是並未告以投函之顚末。遽以奇函授之。敦企方視爲尋常之函牘。恬然不以爲意。迨展而閲之。目方注卽驚愕不知所出。細閲旣竟。以函疊摺於手中。默然無一語。尼卡忒問曰。汝意云何。 
國外新聞 
[美艦隊之先驅]  
　　二十九日東京電云美國大西洋艦隊之先驅軍艦聖路易號繞道南美南端之麥折梁海峽駛抵舊金山埠該艦中人自稱此次巡遊並未遇有險阻 
[日本占據海軍根據地之訛言]  
　　二十九日東京電云近日流言甚盛皆謂日本已據定孛拉都斯島爲其海軍根基地且謂有關于菲立濱島之安全云云惟華盛頓地方咸不信其言且謂美國與此事無所關係亦必不與之爭論該島之主有權云 
[美大臣行期改緩]  
　　二十九日紐約電云美國兵部大臣塔甫脱自美啓程日期須稍從緩故日後該大臣抵日本時句留之期亦將減少矣 
[太平洋海濱之防護]  
　　二十九日紐約電云美國太平洋艦隊約于西六月間自舊金山埠出發 
[比國工人騷擾又誌]  
　　二十九日倫敦電云比國恩推迴浦埠罷工工人縱火等事已紀昨報此次火勢極猛至昨下午始熄被火焚燬之區約有十六畝之廣大率係木料頓積之地船塢船港亦幾殃及幸風轉向未遭被及現已捕得放火者五人 
[愛爾蘭增添警察]  
　　二十九日倫敦電云近日官府發出告諭謂愛爾蘭警兵額數過少須設法招募使其充足 
[外交秘密]  
　　二十九日倫敦電云俄國外務大臣埃司華司極赴蕯陵白地方會見英皇時英皇卽以維多里亞大勳章贈之並于秘室内談判約歷三十五分鐘之久又電云路透訪員探聞英俄協約于兩國君主批准之前尙有數欵須先議定云 
[日艦游蹤]  
　　二十五日倫敦電云日本巡洋艦千歲及筑波現在意國屈利司德埠 
[美國工人暴動]  
　　二十九日倫敦電云美國華盛頓省貝林享地方昨夜有暴徒五百人攻掠某製造廠該廠係屬个人工作者暴徒將房屋窗户盡行搗去印度人多被肆行毒打並　印度人七百五十名驅逐至英屬哥倫波邊境或謂此次鬧事蓋由干種族之意見且恨工廠中以印度人代白人之位置云以上譯字林報 
[美海軍之聲明]  
　　二十九日栢林電云美海軍聲言此次艦隊共有戰船二十八艘並不永久駐屯於太平洋至謂美將建設第二大西洋艦隊之説殊無其事云 
[摩敎民不認戰事]  
　　二十九日栢林電云摩洛哥國斐資地方各神道家等不認舉行神聖攻戰之宣告 
[英皇之危機]  
　　三十日倫敦電云奥國瑪陵白地方來電稱近有計圖戕害英王愛德華者事爲巴黎警察探悉而敗蓋以有人警告巴黎警察局謂無政府黨遣使一人已目巴黎起行擬前往謀害英土云當時聞信卽增添衛隊加意嚴防英皇於是夜卽啓程歸國此亦其豫定之行期非以懼禍而然也以上譯文匯報 
本埠新聞 
[新任粤督蒞滬]  
　　新任粤督張安帥於昨早十句鐘乘江新輪船抵滬在金利源碼頭登岸暫借斜橋洋務局爲行轅（莊） 
[批飭索回勸學告示]  
　　公廨關讞員禀復勸學告示領袖不允簽字一案現奉滬道批示云據禀已悉此項勸學告示領袖旣不允照章簽字發貼租界應將原示備函索回移還勸學所另行發貼仰卽遵照（貴） 
[請示對付洋人硬搬界石之辦法]  
　　會丈局禀陳滬道略云念二 
 
 

Page 19

 
 
日准英副領事函稱英册二千三百九十五號契地該商因四址不淸請訂期復勘等情當以查勘四址事所恒有遂訂期念五日午後二句鐘由陸令長蓓前往勘丈不意到地後該契主聲稱該地被工巡局佔築馬路硬將界石搬出竪立馬路之中當告知該洋人如果有佔地情事儘可向工巡局聲明商量辦法不可將界石竪立馬路中間一再與言該洋人置之不理局中無　交涉之權究應如何核辦之處理合禀候批示云云（新） 
[抄行警監學生之條陳]  
　　江督端午帥以警監學生李毅禀陳監獄搆造論説一萹頗多可採特抄錄通行各屬一體叅酌辦理昨上海縣李大令已接奉此項抄件矣（論説甚長明日登出） 
[組織救火聯合會]  
　　本埠城廂内外人烟稠密火警時聞雖有各水龍會分别施救而各會不相聯絡往往臨塲互相爭執大於火政有礙留心公益者有鑒於此特組織一聯合會以圖補救現已訂定簡章（簡） 
章登來件　内）定於初三日在蓬萊路地方公益會邀集各會友會議一切云（川） 
[車站支路興工開挖]  
　　蘇省鐵路車站房屋已在滬軍營後面興工開造茲悉北市商民搭車不便故擬設支路於西門外及南門城下以便行旅所有營地塞碍房屋曾請滬道及蘇撫提台等通限一月拆讓現已遵照拆去興工開挖矣（永） 
[華商承買無錫絲廠]  
　　商人王文毓曩年隠戤洋商在無錫私造絲廠由官發封並先在藩庫墊撥規銀一萬三百兩給還該商虧欠老公茂洋行之欵其廠屋卽由官召變事閲多年無人承買近始由商人傅才慧出資七千兩將廠屋曁機器什物承買開辦並具有切結聲明並無洋股在内以符定章昨滬道瑞觀察已據該縣伊令將情禀報矣（益） 
[疑及服飾]  
　　昨日有婦人慶陳氏一名由浙江金華府遞解到縣奉李大令提訊據供夫名慶成功龍華人前年留學日本學習眼科故已政服西裝現在金華行醫向不爲非乃該處因紹興黨案凡屬西裝之人不論是非均行嚴查致將夫婦遞解回藉夫因胆小恐有不測已在中途脱逃乞鑒大令判處保候示（車） 
[批飭收回大達碼頭]  
　　以貨捐局永裕碼頭現改大達抗不定捐請收回自辦乞示遵行等情禀奉江督批示略謂此案前據來禀業經明晰批飭淞滬厘局會同江海關道核明切實妥商張殿撰設法妥辦在案今核來禀該局晤商張殿撰以與永裕立約時訂明大達他處碼頭動工後方能實行接辦因浚浦局未將岸線劃定一時不能辦理該碼頭名雖大達實仍永裕未便過問等語而該碼頭憑藉外勢淆亂厘政所陳種種情形如果屬實不特有碍厘務亦且有損主權　應設法先行收回方爲正辦仰淞滬捐厘局會同江海關道確查實情妥籌辦理具復核奪此繳（的） 
[大令驗屍]  
　　昨日午後本縣李大令帶仝刑仵蒞英界仁濟醫院相驗旋據仵作報稱已死林永如委係碾碎額骨身死大令親視無誤塡明屍格飭令屍屬備棺成殮並將兇手張如山與小馬夫某甲一併帶回捕房轉解公堂送縣訊辦（莊） 
[上海縣定期宴客]  
　　本縣李大令定於初二日午刻在署設筵恭請城内敎育會姚子梁觀察勸學所姚子讓大令顧丹泉明經及各善堂諸紳董到署飲宴爲商議改良監獄事宜（哲） 
[批斥不准小船停泊]  
　　西門外江北各小船現因該處城河開竣又圖停泊昨有某船户具禀總工程局請准留泊局董以阻碍水道批斥不准（永） 
[札發天津自治會章程]  
　　天津設立地方自治局所訂章程甚屬妥善當由直督袁宮保咨行各省督撫請札發各府廳州縣仿照辦理現本縣李大令已奉到江督札發此項章程矣（車） 
[批准開辦小學堂]  
　　滬北楊樹浦文生楊秉汶現擬聯合同志創設一小學堂日昨將辦理情形禀奉上海縣李大令批示云該生擬在楊樹浦太平寺内設立小學堂一處培養人材洵爲地方公益應俟開辦後將訂定章程敎員姓名學生人數禀報立案一面報告勸學所知照所稱經費就太平寺餘地二處出租支用該地是否公產抑係無主私產向歸何人出租經收現在充作校中費用曾否商明有無窒碍并希詳細禀復核奪（車）　 
[縣批二則]  
　　陸咸春禀批案奉憲飭移廨訊理自應遵辦惟查兩造均住租界究係華人旣非洋務牽涉又經控縣准下在先况陸坤和係屬地保在官人役何能任其抗傳不到赴廨歧控旣據再三聲求候即移催英公堂協提解案訊辦並申覆道憲查核可也均著遵照朱福堂禀批爾等被黄子香屢次訛詐洋銀由黄文卿過付是否屬實候飭傳黄文卿到案提同黄子香質究爾等聽候傳訊毌得違離（車） 
[拘究私開烟館]  
　　义袋角附近鄉民計時亭於實行禁烟之後仍復私開烟館昨由巡長張六吉查知當卽拘押候究（根） 
[責罰串揑借據]  
　　江北船主孫某於日前病故後船夥張士均及瞿五卽串揑借據洋三十五元將船據爲已有昨由閘北地保查知拘至警局各責五十下原船暫交船快看管再行罰辦（根） 
[工部局總董因公入都]  
　　法工部局總董栢爾德君前晚在寶昌路本宅東請法國著名富紳伐郎打君東方匯理銀行大二班等賓客十餘位宴飲于昨日乘礦務局開平輪船往北京謁見駐京法公使面商要公（根） 
[美界火警]  
　　美租界舟子路九十六號房屋昨晨失火當卽撲滅由捕將火頭陸阿福拘入捕房訽係並未保險當卽斥釋（西） 
[格致書院八月分課題]  
　　（策論題）近日東西各國協約與中國關係若何聶政剌韓相論（算學題）設以甲尺長之線繫鉄球而上下繞轉之已知距地最遠之數爲乙尺當半徑交埀線所成之角爲吇度時問鉄球失地心吸力與最近地之時較少若干其公式如何若令甲爲三乙爲七吇爲六十七度三十分求其眞數試詳細繪演之論彗星（限月抄截卷）（絲） 
[上海官事]  
　　前福建泉州府知府嚴良勳　奉撫憲委派日本調查商學二界事宜前　來滬昨至道轅并會並定於明日乘輪啟行道憲瑞觀察前派捕盗局委員朱幼山太守寶瑩赴松郡查辦採石現已事畢返滬卽詣道轅禀知銷差（車） 
 
 

Page 20

 
 
訟案 
[上海縣案]  
　　曹家渡巡局函解刦犯丁恆倉並剌刀一把到縣經李大令研訊事主黄田發供開永茂糧食店昨日夜半有盜二十餘人從後笆入店内將小的與學徒曹金元斫傷頭額蔡永順張了頭亦身被毆傷搶去箸櫃内鈔票洋一百三十餘元現洋一百餘元小洋一百餘角銅元四千文田單六張布衣一包後同鄰居追獲丁恆倉一名又拾得刺刀送局解案求察曹蔡二徒與張夥同請驗傷丁供鹽城人拉東洋車爲生昨日由黄渡返滬夜半經過曹家渡馬路被追赶之人誤認爲盜解案大令以事主指認無錯喝令掌頰五十下鞭背一百五十十仍狡賴不認判黄等同具供結退去丁飭釘鐐押候嚴訊○三井洋行夥楊勝祥控包買田地之陸贊廷成掌發圖吞透收田價洋三千餘元提訊陸成同供有無單地二畝餘俟領到升科單交埶可抵此欵大令判俱交保限二十天淸理（車） 
[總工程局紀事]  
　　十六舖一帶水菓行每早上貨客販多在街上有碍行人因由總工程局路政處訪悉告知警務長函請該業公所知照各行一律禁阻○法界仁興公糖行主黄子堃因虧欠仁大莊等十十户規銀四萬八千兩已控由上海縣追究在案茲悉黄將所開法界之鉅興押店及南市棉陽里之和興夏布莊賤價召盤意存逃遁昨由元春莊執事黄吉堦鼎興莊執事王佩九等將黄扭控總工程局奉孫明府訊判送縣歸案訊辦○五十二號巡士查獲單阿來即鐲匠阿憨携有衣包形跡可疑即行拘局判交地甲帶去管束○西區解積竊王阿福到案前奉訊判押提同黨在案昨又提訊判押改過局六月○宋阿寶等僞造恆盛蔴油行圖章向源來蔴油行騙取桐油四件當即追獲宋及吳阿二由恆盛行主沈翔龍扭控奉判責押在案昨獲同黨陸阿四供出同黨二人陳叅軍判戒責一百下交保限交出二人訊究○甬　傅阿龍携水烟袋三支由巡士送案訊供前在法界三德里炳記糖行學業今該烟袋由小的在本籍携出判戒責二十下交探帶查○陳咸榮控阿祥等拆梢案内之姚小六子姜小亭即江北川子奉訊判押在案昨復解訊判各戒責一百下斥釋（永） 
[公共公廨早堂案]  
　　王立　與陳鳳淸私用廣匯元乾泰等莊票向新大號買貨被人察出假票報捕　王等拿獲解究讞員關絅之太守以王陳同供票係何姓付下是否屬實商之德師副領事判還押查明並追缴圖章於下禮拜六解訊○　康洋貨號夥張如山前日駕車遊玩自行拉韁行經山東路將行人林永如撞倒壓傷由捕拿獲於昨解究並稱受傷人已在醫院斃命請爲核奪張供求恩典判押候由捕房飭保報縣請驗於下禮拜六解案訊奪○李金祥與徐荷生前向德順洋人定貨逾期不出致洋人虧銀七千两控奉將李徐解究判押候復訊在案昨解請究徐李同供求恩並乞寛限料理判交人銀並保限三月理楚如逃由保人賠償○沈宜生葉金歡趙沈氏等將迷路姚吳氏家之養媳阿鳳領回售賣由人報 
知姚吳氏控奉中西官訊判押交在案昨包探沈阿炳續獲陸炳生俞　法解究訊之陸供阿鳳賣在寶山縣境高橋地方太守判一併還押候函請寶山縣移提阿鳳到案再訊○陸阿保竊取廣成合號存油一桶賣與　阿開報捕解究判陸枷十四天再押十一月期滿逐出租界　罰洋十元又賠洋十五給失主具領○鹽捕營勇　張老和子即張才福至楊樹浦裕大醬園　鹽　該　執事張松庭報捕解奉中西官曾訊在案昨解請究包探蔣文彬並原差禀　奉諭曾同蔣勘實係在租界以内並非界外請究太守以此案旣屬租界則張才福　章屬實判還押候據情禀請道憲瑞觀察核示於下禮拜六再訊○沈祖蔭往新閘梅白路七百七十號門牌内前因違章多儲稻草於昨解究帮讞寶　觀明府商之德巴副領事判罰　五十元充公○單了成在通州沙上將表妹郁陳氏拐至上海由朱張氏等爲媒賣與楊榮隆爲妻　身價洋一百六十元氏不允吵閙由包探李星福於昨解究判分别押候補提人証再訊○馮春朝騙取穆尉蘭金戒指一枚報捕解究　押限七天還贓○江北女子韓大雨子由陳沈民陳海靑爲媒配與楊許氏爲養媳計洋一百六十元交與女父母韓霞雨等收領前日女忽逃出由楊許氏在徐甫文家尋獲報捕將徐解究判两陳交保徐押候再訊（根） 
[法租界公堂案]  
　　新租界坟山路義興麫舘前日櫃内失去大洋九十六元小洋一千零二十五角店主湯文卿疑打麫司施裕郎所竊報捕將施拘訊不認判押候查核○學徒沈阿昆前在某店因事歇出突於前日向往來之南市鹹瓜街某皮鞋店騙取皮鞋三十一雙質當花用嗣經店主翁學明查知報捕拘獲弔出原贓二十八雙一併解訊沈求寛宥判押二禮拜贓給失主○楊久和前　胡子萌不還欠洋一百十元業經提訊判令交保出外限月内措還洋二百元在案詎胡保出後屆期不理昨又提追一味求宥判仍交原保從速料理如違押繳○　阿二竊得舊衣二件判押二天○陳德桂　章子倫銀表一只判押七天○沈阿二至李阿福家　竊判押二禮拜○王阿二偷糖由棧司陳品蘭拘究判押二天○押犯胡德仁徐二錢小弟等在押期滿昨日解訊判一併送改過所管押（泉） 
[美租界捕房事]  
　　四考脱路曹阿大私售洋酒昨由捕房查知飭探赴公堂請單傳訊○陸阿榮被蔴皮根郎用碗擲破頭額報捕送醫候查明核辦○流氓長脚寶生昨至兆豐路任廷記雜貨店内買物强欠不允將學徒吳阿二打傷頭面由店主報捕送究（西） 
來件 
[上海内地城厢内外救火聯合會暫定簡章]  
　　一定名本會由各社救火會中人之同意組織而成名曰上海内地城厢内外救火聯合會 
　　一宗旨本會以消滅意見破除界限力圖進步日益改良爲目的 
　　一會所本會暫借蓬萊路地方公益會爲會所尋常集議則假邑廟玉淸宮樓上 
　　一會期本會以每月中第一星期第三星期之星期五爲常會每年五中開大會一次公議演龍事務及舉各項職員如遇特别事故另開特别會逢開會時會員不得無故不到如有特别事故須先具告假書述明緣由報告事務所由事務所報告會中（事務所設於司月處某月某鋪司月卽某舖爲事務所）如有特别事故出會亦同（未完） 
通信 
[函復紳昌織帶公司總理張季同]  
　　敬啓者續奉台函於敝會重視　藝保全生計之微意未能曲𣈥因不爲遞禀轉請縣示疑爲鄙視機匠敝處遂不能不以公理直捷奉告公所與公司性質截然不同公所由同業公立其責任至整理行規維持秩序而止是所謂侵攬出貨賣貨之權也公司則由鉅商合股意在創建新業改良舊法亦無壟斷舊有之機販小户使其所織之帶必一律售入公司然後再由公司轉售各客商各店鋪之理蓋此　篝燈汗血得寸得尺之絲帶任其自織自售米貴年荒尙慮不敷瞻養若照來件凡用業逐日所出貨物悉由公司按照公所議　價值陸續收買各客商各店家辦貨須向公　交易各廠主不得私相授受是直包攬無數織　貿易自由之權一切歸於公司掌握西　名爲托辣斯國名爲專　局手藝微生何以堪此誠知章程内有另設十元小票三百股以便無力夥友學徒等買受一條無如機户等家無擔石手織肩販尙苦不給安有積儲可購股票是混同公所公司之名稱專攬獨買獨賣之權利其事何可行焉上海商務巨擘首推錢業洋布錢業會議公所不聞有總持闔埠銀錢進出之事洋貨公所亦無將闔埠疋頭統歸該所收進賣出之理尊函以敝會退還原件爲譁然弟等直以此事之原因爲駭怪卽尊處自行禀縣設或賢有司虚衷諮訪尙期期以爲未可所請由敝會轉請縣示保護各節萬難照辦原件仍以奉還至入會註册費向章概不計較能否保護亦不繫此足下亟亟詢及需費若干實小之乎視商會矣據臆直陳諸希亮察敬頌公益進步計附還原禀兩扣上海商務總會啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
