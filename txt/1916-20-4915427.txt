# 1916 - 20 - 4915427

 

Page 1

 
 
   
 
 

Page 2

 
 
時評 
[密謀（冷）]  
　　據東方通信社電北京又發覺所謂大密謀矣其密謀之主旨聞與太子問題有關云云鳴呼此亦可謂中國政府之多事矣在外將有鄰國第三次之勸告在内則有雲南之用兵而又在其内又有密謀之發覺各方均須應付而各方之應付均非易事夫密謀之說各種均未徵實事之信否固未可知若不幸而有是中國之多事抑將無已時矣 
[命令]  
　　一月十八日政事堂奉策令　孫國安給予三等文虎章袁宗武給予四等文虎章汪之煥胡福林張文卿陳翦華均給予五等文虎章此令 
　　又令　李慶給予五等文虎章此令 
　　又令　任命王逹會辦京兆區域經界事宜此令 
　　又令　督辦經界局事務龔心湛奏帮辦羅正鏜因病請予免職羅正鏜准免本職此令 
　　又令　任命衞興武爲經界局帮辦此令 
　　又令　陸軍部奏據松滬護軍使楊善德電請任命范毓靈爲副官長馮汝玠爲軍需課課長王吉檀爲軍法課課長應照准此令　　又令　陸軍部奏請特派圑附營長員缺應准以趙文彬充任責州陸軍步兵第五圑圑附蔣華西充任貴州陸軍步兵第二圑第一營營長此令　　又令　陸軍部奏請將高文卿吳德守均授爲陸軍步兵少校應照准此令 
　　一月十八日政事堂奉申令　在昔賢明之主莫不崇尚節檢禁絶苞苴旅　郜鼎誥於周魯却馬焚裘美於漢晋史册所載法鑑炳然良以貢獻之途一開則寵賂之章立應假任土作貢之名爲獻媚取盈之計旣累君德亦府民怨實爲秕政之尤現在開國伊始此等弊制允宜删革除蒙回藏各王公世爵等年班朝覲貢品仍准照常辦理外其有從前各省例貢及清末年節壽期貢獻自今以後一律停止並著爲禁例永滌苛習昭示 
來茲此令 
　　補錄一月十七日政事堂奉策令　國務卿奏據銓叙局詳稱遵核國史館薦任各員資格請予叙官等語陳雲鴻丁奎聯均授爲中大夫此令 
　　又令　湖南巡按使沈金鑑奏本署幕職勞績卓著擬懇特予進官等語陳懋咸朱運昌均進授爲少大夫此令 
　　又令　陸軍部奏請將呂夢符安毓清趙雲龍均授爲陸軍步兵中校馬錫蕃授爲陸軍砲兵中校王國樑授爲陸軍步兵少校並加陸軍步兵中校銜王堪吳金亭朱玉軫均授爲陸軍憲兵少校李志遠李廷美顧占鰲馬貞元辛榮春王春堂張廷棟馮恩楷賈萬勝陳葵蔭李玉錦韓保泰王蘭芳宮茂泉張樹德王保安均授爲陸軍步兵少校何道仁范奪魁王相臣張貴林梁有諒石作璘均授爲陸軍砲兵少校張步印張廷楨均加陸軍步兵少校銜應照准此令 
　　又令　陸軍部奏請將劉霽皓鶴齡均授爲陸軍步兵少校應照准此令 
　　又令　陸軍部奏准鎭安右將軍督理黑龍江軍務朱慶瀾咨請任命王濤爲軍務課課長　嘉禾爲軍醫課課長應照准此令 
又令　陸軍部奏准熱河都統姜桂題咨請以白常松升補佐領應照准此令 
[專電]  
　　北京電　政府擬調施肇基胡維德陸宗輿回國助辦外交 
　　北京電　前在保陽所練新軍奉調來京　 
　　北京電　聞周自齊已電阻隨員赴日某報載周今日啟行 
　　北京電　登極御詔係李木齋秉筆不確 
　　北京電　大典籌備一切事定哿日完備 
　　北京電　東三省濫發紙幣財部擬派員往收聞需欵約一千八百五十萬元 
　　北京電　粤京官迭請禁賭粤巡按答覆旣經弛禁萬難取銷 
　　北京電　前賜李經羲紫貂外套李昨已表謝 
　　北京電　京師各學校决定不放寒假 
　　北京電　日本注意滇事已派駐� 
粤日領密往視察 
　　北京電　政府密飭湘桂川黔會議四省聯防策 
　　北京電　政府派畢桂芳王景岐赴哈爾濬歡迎賀日俄親王 
[特約路透電]  
　　貴陽電　貴陽道尹已出省赴川昨日紳士開會請劉將軍爲都督劉辭但允贊助以維持軍民政局貴陽安靖（十八日） 
　　北京電　華人消息云滇省發行軍用銷票分運各通同口岸由黨人貶價銷售財政部已通電警告各省財政機關（十九日） 
　　北京電　袁總統已擇定嘉禾爲新帝國之國花（十九日） 
　　北京電　金數華字報評論日本展緩周使行期事詞意頗愼重周原擬今日出京二十四日抵東京隨員數人已先出發國華報謂中政府於派周氏爲中華民國總統代表之前曾探日使意思日使表示願意故始定議今日本忽尼其行殊屬可異云云（十九日） 
　　香港電　時報（譯音）著反對袁氏之社論内有（以四萬萬人與一獨夫相戰何慮不能誅其人於殺人台上而懸其頭於竿端乎）一語檢察長以其詞太激烈且有煽亂之意故拘其主筆判禁九月並罰洋五百元（十九日） 
　　倫敦電　今日外相葛雷在下議宣稱渠未知中國外交部通告北京外交圑請與中國合力防阻免致上海亂事復行發生之牒文議員以英國曾否請日本禁止大連荳類與荳油輸往中立國爲問葛雷答稱此事曾經討論禁止輸出一層不能辦到富採他法務使貨品不落敵手云（十八日） 
　　倫敦電　今日首相愛士葵在下議院宣稱議員譬斯氏已被簡爲郵政長（十八日） 
[戰電]  
　　（英人路透塌） 
　　羅馬電　聞奥孟協議之條件乃孟國將洛夫成山割與奥國以爲愛德里亞海一口岸及孟國獨立之交換品聞孟皇已出示曉諭國民大旨謂今日孟國僅有兩途非降即亡云（十八日） 
　　海牙電　福特調和圑組織中立國媾和會議長在瑞典京城開會（十八日） 
　　巴黎電　午後公報僅謂西境有斷續之砲戰（十八日） 
　　彼得格勒電　特維拉陣地冰雪暫時融化旋又封凍上星期戰事僅限於外哨與交砲之戰爭俄砲甚猛擊毀里加陣地德砲若干有一處德軍被迫棄壕而退俘兵云德兵染病者甚衆而以斯古維爲尤甚北境形勢頗爲安穏暫在泊斯柯夫辦事之裁判廳及其他衙署今皆奉命移至特文維克辦公因此處刻已恢復舊狀故也（十八日） 
　　偸敦電　荷蘭公司商船林舟號（一二五二七噸）開赴洛特丹時船首擱淺由拖船拖出後今夜開往格拉夫森德船客皆安惟火夫死三人傷四人船身無恙（十八日） 
　　偸敦電　英國將發表白皮書宣佈前駐美德使署陸軍隨員巴本大尉之文件（十八日） 
　　紐約電　聞美總統曾接駐英美國大使裴巨及赴歐專使郝和士來電謂封鎖德國一舉不日施行更將嚴厲美人聞此消息頗以爲慰蓋實力封鎖後可以打消中立國商務權種種危檢之爭論（十八日） 
　　亞姆斯特丹電　普魯斯國會討論預算案時社會黨執意要求改革普魯斯之選舉權赫斯區氏且要求完全恢復比利時之獨立保守黨議員希特白蘭氏宣稱目下戰局尚無告終之望全國人民尚宜堅具决心若干此時解决選舉問題實背全國之利益希氏又以延長戰爭之罪加諸協約國其發言時屢受喝阻社會黨里白克萊區等大呼曰爾等不使人民得知大局眞情流血將及爾身云（十八日） 
　　倫敦電　晨報載華盛頓電題曰封鎖之笑談紀一九一五年前十個月内美國運往中立國各貨之總額且與一九一三年同時比較如下 
　　一九一五年　一九一三年麥　　五十兆斛　十九兆斛玉蜀黍　二十八兆九十五斛　十三兆七十五萬斛麵粉　五兆十萬桶　一兆四十一萬七千桶醃肉　九十一兆五十萬磅　三十兆九十萬磅靴　四兆八十萬對　四十六萬二千對棉　一兆十萬梱　五萬三千梱汽車各件　美金二十兆元　一兆三十萬元　　同一時期内由美運往德國之貨品總額如下一九一五年　一九一三年麥　一萬五千斛　十二兆斛玉蜀黍　一萬五千斛　六兆斛麵粉　無　十四萬桶醃肉　二十七萬三千磅　十一萬磅靴　無　四十七萬一千對棉　十九萬四千梱　一兆七十萬梱汽車各件　美金洋二千八百元　七十七萬五千元（十八日） 
[東方通信社電（日本人組織）]  
　　北京電　昨今北京喧傳軍需處長袁乃寬之第二子袁榮（譯音）因陰謀被捕此大疑獄之主旨及其系統實極奇怪之事刻下雖尚未能知其眞相然由其關係者觀之似與太子問題確有關係此案關係嫌疑之人刻已陸續被捕其中以舊政友會及籌安會人物爲多連累者約有百名云又聞此問題未發覺前袁榮曾謀諸奉天第二十七師長張作霖張將此事密告將軍叚芝貴由段密報中央此案遂發（十九日） 
　　東京電　今日貴族院開秘密會大隈首相以泰平組合問題須與各派交涉委員懇談故於今夕在首相官邸開懇談會該組合或至廢止亦未可知大隈首相又說明拒絶周特使之事謂該特使使命之點余亦已有所聞但此次之拒絶實因宮中之事故議員尚求發表可以使人釋然之理由謂即所以表示帝國之態度於内外云（十九日） 
　　東京電　第三次之警告即所以救現在之時局廢無用之帝制不可不盡全力維持秩序故須以中止帝政之主旨警告由形勢之推移此警告大約可以提出現在之形勢仍續不止警告之機會且甚近云（十九日） 
　　東京電　俄國大公今日往游鎌倉觀看名匠正宗之子孫鍜刀（十九日） 
　　東京電　駐東京瑞西公使斐爾芝南德沙利司氏本日啟節向中國進發（十九日） 
要聞一 
[戰事拾零]  
　　德軍之機關鎗　英軍前敵某將官函論德軍軍械云今日之戰證明快鎗之無用蓋業在可廢之列而我英軍則仍沿用不改惟德軍則不然利用各種機關鎗火力之威猛勝於步鎗者遠甚蓋德國新製之機關鎗費省體小便於移置佔地之多與一平常步鎗所佔之地相差無幾稍有損傷復能從速修理故德兵携其機關鎗便利輕巧不當平常一精製之步鎗也 
　　德濳艇已至地中海　頃接德國來報海軍部曾於去歲十一月六日宣稱德濳艇自大西洋駛入地中海者顯係在十一月二日三日之夜間度過支伯拉德海峽未幾即於四日擊沈逹拉號又在伊非角附近擊沈加弗多號及義船堯尼號逹拉號與堯尼號兩船之人員已遇救加弗多船之乘客則不知下落同日復自阿耳直由哈瓦電社報到德濳艇一艘於禮拜五日擊沈西底非路號該船去阿耳直約四十里之遠船上共二十八人已 
 
 
 

Page 3

 
 
在阿耳直遇救云 
[東京外交界要聞（四）飄萍]  
　　昨日東方通信社電言日本對我政策陸軍與外交兩方面業已一致其所以一致之原因與兩方交涉之經過詳情如何須俟東京消息到來再爲細述但此時可以記者所知先爲略加解釋所謂陸軍方面與外交方面一致云者換言之即山縣公與大隈伯之意見業已一致也原來山縣公對我帝制問題之意見主張贊成其理由則謂中國共和則數年數十年後或將影響於其尊崇皇室之人心故不如中國亦改爲帝制而山縣公在陸軍方面頗有勢力往往出而掣外交當局之肘又加以他種感情作用兩方各以其勢力互相暗鬭非一日矣數月以來全國政客及新聞頗注意於此對於山縣公時吐責備之論而大隈氏亦甚願與之調和其結果遂有數次長時間之會晤所謂一致則殆又數次會晤之結果耳 
　　昨電僅言一致果陸軍方面捐其意見以與外交方面一致乎抑外交方面得捐其意見以與陸軍方面一致乎讀者之疑問也然觀於彼邦輿論之痛詈我國帝政及對於周特使之不歡迎今且公然出於拒絶是陸軍方面捐其意見以與外交方面一致之明證山縣公贊成我國帝政之主張殆已束之高閣帝政派對於日本之希望之一線生機殆亦可自至暫告斷絶也矣但詳情如何仍俟後報記者不欲武斷也 
　　日本十六日之内閣閣議與對於周特使之擋駕有重要關係其詳讓諸明日茲先述十五十六東京大阪各報載列强必不承認帝政之原因言日本之不承認固無待再論英國與日本有同盟之誼前曾有（關於中國之事帶政治性質者必與日本商酌）之言縱令在華英人拘於一部之利害欲爲先德墺而承認之運動然深明大局之英國外相必與日本出一致之行動至論法國則領有安南一帶之地非但領域以内有多數反對帝制之華人且與今日擁護共和之雲南境地相接一旦承認帝制將受領域以内多數華人之反抗及雲南軍之攻擊其不至貿然承認無疑惟俄國與雲南距離甚遠無法國之憂却可以得利權或將以承認帝制爲便宜然觀於日前之特派大使赴日圖日俄特殊之親善以區區利權而棄日本爲必無之事日人此論不無理由願帝制派之對於英俄法大抱樂觀者加以深省俟其果行承認而後樂觀似較妥也 
　　日本對我之政策其實行當用何道乎亦尚須俟來報而大阪每日新聞頗有所鼓吹十六日之論說揭明所謂三大方針卽（一）對我政府請速棄帝政之計畫（二）立於中政府及雲南軍之間以圖調停（三）借日本之力以圖中國之安治吾人對於第一項之意見與其有勞日本不如國人自起而請速抛棄帝政之計畫以免使日本居干涉之惡名對於第二項則吾人鄙見當以抛棄帝制爲前提有此前提則調停亦自有吾國人在對於第三項言論溢出範圍無庸討論鳴呼誰爲爲之孰令致之記者編述東方時事其精神之痛苦蓋有不可以言語形容者矣 
[贛省最近黨案之别報]  
　　大陸報十二日南昌通訊云近來偵探四出遇有形跡可疑者輒指爲黨人而拘之以致大爲驚擾聞上星期中捕嫌疑犯約二十人内有劉姓者聞曾在上海與痕肇和亂事此後續有捕獲昨今兩日被逮者頗衆傳說劉姓備受嚴刑承認亂謀牽涉多人旋即秘密正法此說確否尚未徵實官場復用舊日酷刑勒取口供如跪練夾棍鞭笞等刑今已復活今日得一消息據云某少年舉止可疑偵探乃佯與交接陰爲偵察如是者數日乃捉將官裏去該少年不得已承認偵探告發之言於是凡與該少年往來者或僅有一面之相識者槪行逮捕中多以學校敎員致使城中私立各學校因缺少敎員之故泰半停閉於此可見學界被牽連者之衆矣實則贛省人民未忘兩年前革命失敗之痛苦今未必昧然起事某華人曾語記者曰贛省有兵五百人即可維持秩序此言非無見地乃軍界辦理張皇適以增起全省因帝制而發生之憤怒民情官場欲以其現行之方法而求鎭定民心是猶南轅而北轍也庸有濟乎數日來南昌軍隊陸續出發南潯火車每日滿載兵士而往來鄱陽之汽船亦皆載兵赴潯或赴湖南聞由南昌赴長沙之汽船兩艘在湖中失事全船覆滅但確否尚未探悉南昌因汽船缺乏商旅大爲不便云 
[字林報之黔省態度觀察]  
　　字林報十五日北京通訊云貴州巡按使電稱十一日黔軍在貴州之西曾與滇軍小戰滇軍見黔軍不� 
肯附和遂退入滇境龍使與劉將軍一再電請政府轉諭曹錕軍隊勿入黔境否則黔省治安難望維持又稱滇省已允不進兵入黔但政府已令曹錕兵至川黔邊界後相機辦理政府不爲遙制其意殆欲曹之大隊到後縱兵入黔以攻雲南也中央自接黔省之電請後迄今尚未切實答覆按黔省對於中央之眞正態度頗類中立此即一九一三年南方二次革命時浙省官場承政府意保守中立以制黃興之故智蓋黔省施行此計則當北軍未由川入滇之前可免雲南之攻擊也 
遠生遺言 
[游美隨紀]  
　　第十信（七）（在舊金山） 
（十一月二十五日）（遠生） 
　　火車道中　　一次幾飽殺　一次幾餓殺　車船無别鐵道而遍出廣告亦一特色蓋皆私立而線路廣通營業競爭之故耶自舍路至此凡經三州舍路屬華盛頓州中間經窩利根州此間則屬有名排斥華工之加爾福利州也經窩利根州時經過五山積雪甚多有一山出泉曰雪司脫泉Ｓｈａｓｔａ除畫片及車票上之標明不計外到此車站時另有木牌標明且署其下曰飮之可以健人及飮之則硫黃氣甚重過此則食堂中賣此須金元一角五仙意即廣告之一耶又以船運送火車過河殆尤一大特色車人預告夜中五時火車過渡可起視之余未起視乃殊不覺其已經過渡同伴某君往視之則船上置軌共四條可容四車過渡若行平地兩旁尚有買食物店也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府對於滇事之籌備種種]  
　　進兵與忠告之關係　十六日午前九時公府豐澤園臨時軍務處召開會議一次旋有密封一件請由陵國務卿呈遞大元帥聞爲虎威將軍曹錕等先後電報赴滇軍隊近情擬請於頒令進兵以前先由中央特派慰軍使分往各該軍隊駐守地宣示平定邊氛之意並即舉行進軍犒賞各事宜以勵軍心聞隨文另有預擬宣慰人員之名單一件尚未奉令點派目下政府之意雖已决取用兵主義然和平解决之希望亦尚未盡抛置十五日上午公府會特將對於唐繼堯任可澄蔡鍔反對帝制之舉動所具最後之忠告書發出據政界消息謂仍由某處轉電責令前此明令所宣佈之雲南將軍張子貞派員賫送飭其明白回覆惟事實上張子貞是否能爲飭送刻下尚爲疑問耳同日又由統率辦事處拍致各省將軍密電一件除告以提致最後忠告情形外并謂如唐等仍執迷不悟當如何處置火速電陳意見惟意見中須捨去武力辦法 
　　條陳與戰略之所聞　據聞日昨有軍事顧問某君對於用兵滇省計畫特上一條陳内容甚爲冗長計千四百餘字略謂貴州至雲南之道路險惡異常素不利於行軍故歷代如雲南不靖派軍前往必由蜀桂兩省此次征滇似宜按守成規派重軍駐紥黔境以塞滇兵之出路至於赴滇軍隊宜分兩路由蜀桂兩省同時入滇滇軍首尾受攻立見潰散等語後并詳陳用兵貴神速貴秘密貴嚴整種種原呈聞已飭交統率辦事處詳細議覆矣又據軍界某要人云雲南屬之昭通府在該省東北隅與川貴兩省壤地毗連於軍事上泃爲天然要險雲南獨立軍除向川陸續前進外現亦在昭通方面厚蓄兵力以扼險阻可進而戰可退而守又北軍一部第七師長所率之軍隊亦擬經四川重慶前往叙州其目的在聯合川軍進取昭通如北軍而奪取昭通則可鼓行而進否者不能深入滇池故昭通之地其果孰得之而勝孰失之而敗關係大局頗屬重要云云 
　　中央與各省之電商　豐澤園臨時軍事處於十五日下午四鐘餘召開緊要軍事大會議大元帥着戎服親自主席廕午樓王士珍唐執夫張士鈺李燮和張金波胡瑛孫毓　張芳蔣作賓等一律與議提議者僅聞係關馮國璋叚芝貴張動龍濟光倪嗣冲陳宦各上　軍先後來電之事對於對滇極關密要　議　已近黃昏矣并聞當晚尚接續會議是日統率辦事處亦有封呈一件大意爲愼重目下軍事起見特　由該處分派專員常駐各省並規定此項常駐員之責任　一該員對於所駐省分軍事情形當詳細調查問日報告中央一次　一該員對於軍事上如有特别意見得與該將軍協商進行一遇有特别緊要之件該員得參預一切布置事宜聞此件遞上後頗蒙嘉納業准照辦並飭以南方各省旣在軍事旁午之際應先行派駐次晨公府含和堂又召集臨時軍事密議與議者爲王聘卿劉子英兩總長唐執夫蔣雨巖曹子杰各次長及廕午樓張金波各軍事要人密議約兩小時聞所議者係爲時勢上種種關係必須提前設法速平滇事以維大局惟其中尚有最困難之處四端恐未易如期辦到現已徵取各省政見以便規定 
　　滇事與財政之影響　自滇事發生後中央財政日形困難日前張敬堯督隊南下曹錕佈置司令部及設兵站安糧台種種耗費已用去三百餘萬元政府以現値國家用兵之際凡屬軍事機關請欵者决不敢稍加留難故近日經濟支絀情形尤甚於前茲據公府内某要人云政府以舊曆年關在邇曾飭周財政總長預計用途實數以備設法籌集聞周氏昨已呈覆陰曆年内非有六百四五十萬元不足應付（征滇軍費尚未在内）公府内擬於明後日密召某督辦及周氏磋商籌欵辦法至其他因滇事而發生之臨時費用亦所在多有即如電報一項近來中央與各省往返電報異常增多因而各電局發電機器晝夜不輟而電報生大加忙碌電政當局多有詳請加給雙份薪俸者現聞交通部對於此事已一律批准矣 
　　偵探與黨人之消息　十五日下午二鐘時政府特飭由外交部致電於陸宗輿公使責令調查孫文蹤跡是否尚匿居日本國境内從速嚴密偵查據實覆報綠日來據人傳說孫文有乘日本某丸輪船由港赴滇之說是以偵查虚實此外對前次密探報稱黨人由海外分途回國濳入内地各要隘圖舉大事以冀牽制政府用兵之計畫一節亦極爲注意同日特將原件交出飭令急速會議妥籌對付遏止政策以便通知各省查照 
　　車站與都内之防備　自滇事吃緊各地黨人時起時仆遂有黨人注力北京之謠說政府得此消息京中戒備偵查因以日嚴而日昨京奉路車站稅關果有搜出婦女挾帶鎗械一案發現警廳與提署以婦女旣挾此違禁物公然入京則非婦女者當更多而以後此等案件發生必仍不少故該兩機關爲嚴密防查起見於昨日已各加派便衣偵探多名在東西兩車站對於旅客無論男女一體注意凡有形跡可疑者即向前搜查至於都内防備自較尋常爲倍密而西長安牌樓迤北灰廠一帶地方與公府毗連尤恐或有不法之徒在其附近爲不軌之行爲於公府殊多危險故警廳久已注意及之其地舊有學舍公寓等房屋均屬不甚相宜警廳爲預防未然起見前曾飭其一律遷往他處現届期滿尚有未能遷移者昨已由該區署督飭速遷當不生若何問題也又有四川黨人淡宅暘者近頃來京外問頗傳其此次北上因奉黨魁熊克武密令來京爲悔罪自首意圖運動軍隊當被旅京川人王醒吾張琢之等告發立經執法處將其捕獲迭次研訊尚無確實證據昨聞執法處已派員調查淡氏爲亂證據以憑辦 
理 
[外交上之滇事影響]  
　某國警訊之對付　目下帝制上之外交狀况頗見活動其間之利害若何無從得聞至活動之原因蓋列强對於滇事已一致公認政府難以短期敉平故日前某國首先單獨提出責任上之要求請政府承認如何答覆尚極嚴密昨聞十五日有某當軸曾爲此建議略以某國今次提出之要求關係大局現狀至爲切要似顯有藉端攫取權利之意味一面可嚴詞拒絶一面可速籌萬全正當之策庶保不至發生意外之虞同日參正院溥倫院長及梁士詒李盛鐸參政到新華宮晋見密談約有半點餘始行退出據聞爲日前駐某國某公使電告駐在國爲滇事秘密向各國通牒宣言内陳各節均與前在外交協議會中預測該國對華之手續大致脗合然則某國此番之動作固政府所預料其應有之一着也特未知應付之策爲何如耳 
　　某國調停之一說　駐京某國公使對於中國目下紛擾情形前曾擬出首居間調和業經外交當局辭却茲癮復有某兩公使亦擬出首調和蓋以中國刻下危機已處險要之故十五日公府密諭陸國務卿嗣後如有對於時局自請調停者仍可婉詞謝絶不得表示承諾同日又據外交界方面密息今次某兩公使出首調和因奉本國電令大有深意究竟如何言者頗守秘密總之日内定有根據此事另發生一種緊要問題 
　　中法交涉之密封　滇事涉及中法之交涉關係至爲重要訂於今日（十七）爲舉行會晤之期茲聞十五日曾特交外交次長曹汝霖蓋章密封一件指示交涉中各方面種種問題飭由該次長特别注意並飭其於接洽之時務須以全副精神貫注各方面俾免顧此失彼之慮 
[雲南致華僑電]  
　　雲南唐繼堯蔡鍔等近有兩電致各埠華僑第一電述起義之理由第二電乞協助軍費第二電文略云繼堯等現已簡料雲南常備各旅圑合黔省各圑營編制爲護國第一二兩軍次第出發由鍔烈鈞分將之擬長驅而北會師武漢直搗幽燕繼堯坐鎭滇坦可澄戡贊助一切籌運餉需以爲後盾惟是義師旣起餉需浩繁滇黔瘠區庫儲無幾民生困敝之秋復不忍再加負擔重累吾民素仰我海外父老昆弟　懹祖國高義薄天是以率同滇黔全體士民南面頂禮電乞援助子文之毀家抒難詎讓昔人卜或之輸財助邊定多來者如蒙解囊相助或隨時逕滙滇坥經收或彙數集濳侯派員領解倘得源濟無缺士鮑馬勝拯同胞於陷溺之中復共和於危亡之　則貴埠義聲　古今震中外矣唐繼堯蔡鍔任可澄戴勘李烈鈞等率雲南全省士民公叩印 
[修改東三少特别官制之近訊]  
　　政事堂爲東三省改行特别省官制草案前曾定稿現因改行帝制原案尚須修正於十三特開政務會議討論修正辦示當日電令奉天叚將軍核覆因所修正之點内有酌採該將軍條陳之政見故再電商十六日政府已接覆電日内仍須召開會議取决辦法茲悉修正案之要網首爲取消前擬總經略使駐節長春之議現擬在該處增設遼東巡閱使一員分巡三省江防邊務各事宜定爲特任秩視經略使受總經略之節制又聞圖們江界及延吉廳二處有分設鎭守使之議其三省總副經略均兼治民政惟外交特設專任司使直隸外交部受經略使之監督其錦新兩縣治亦有增設軍員駐守之議 
[世界大豆之作用]  
　　上海泰晤士報云　中國大豆輸入歐洲實爲二十世紀商業上最大之一事件各國中能利用大豆者以德國爲最歐洲於八年之前猶不知大豆爲何物縱有知者亦視若常品而不知此中含有絶富之滋養質能充各用也宇典中解釋此字亦僅含混其詞曰亞洲之豆可以作醬而已中國種豆埀二千餘年滿洲廣野所產尤豐然亦不甚重視之也自俄日戰爭之後日人遂與種豆區域日益接近日人深知此物效用甚大乃於千九百零八年組織出口公司運赴英國英國菜油專家試用之後視爲奇貨紛纶訂購應接不暇歐洲市場當時稱爲商業革命亦足證其關係之重矣繼而各大國亦爭先購買發起是業者乃利市三倍此後中國運出之數逐年增加至於今日遂成中國第二大宗出口品其値約英金八百萬鎊有奇俄日兩國均於產豆區域築有鐵路故大豆出口事業自以俄日關係最切英國則於赫邇地方建造榨油廠以豆榨油運銷大陸今已成一重要出口業英國之農業學校亦試以大豆製品豢養牛　成績頗佳瑞典則嘗派專家研究發明以豆餅食牛而得佳質之乳丹麥則嘗於其京城築一巨廠吸收海參威運出之豆南斐政府商業委員則知大豆於實業前途不可限量故促南斐農民與滿洲種豆者竭力竸爭巴黎則有華人設一豆腐公司此各國經營大豆業之大要也德國每臨一事輙精神貫澈故於大豆效用特别注意初則派員赴滿洲實地調查繼乃於滿洲設立商行廣購是物千九百十二年復取消大豆入口稅鼓勵此項商業且於油廠添置榨豆機其所購之豆輒由海參威運入國内其數甚巨也千九百十二年南斐商業委員報稱大豆一物可供下列各用　菜蔬湯　代肉　代甘豆餅　製麵　麵粉　人造牛乳代咖啡　乳油　病人餅食　醬油　豢畜　製油　油餅肥料　豆餅　該委員又稱大豆榨出之油可製下列各品　炸藥　肥皂　油圏　橡皮代品　脂油漆　粉　油布　紙傘　燭籠　菜油　滑油　燈油　夫以戔戔細物能發偌大作用固無怪受德人歡迎尤勝於哥古仁也侒大豆共有三種曰黃豆曰靑豆曰烏豆黃豆滋養質最富故運歐者幾全爲黃豆也 
[粤省私塾抗議風潮之又一說]  
　　粤東私塾聯合抗議之風潮一則已詳紀前報其中尚有傳聞異詞之處茲據梅選君投函云粤省自減政以來學校敎育之進行亦因之而銳減一般私塾於以代興使私塾而果良也何嘗不可以補助學校乃調查結果半改良未改良及不能改良者竟佔多數講習所之設亦調查後應有之手續也彼得列優等之蒙館當然自其優點者在固不能以基學生之少而劣之而所謂平日鼎大名之孝廉貢士使之作一二美術的文字或尚有可觀然辦學非試士之比不能其文字之尚有可觀即可信其敎育之必能合法也不合法斯劣矣今日社會之程度亦至不一矣旣無眞確之智識自無眞確之信仰如體操運動利益正多又重以敎育部之提倡而一般社會乃偏不喜之此一例也經旨深奥且多詰屈不易上口部章之限制讀經非廢經也以硬敎育之呆讀盲記不如軟敎育之由淺入深之有益也而一般社會乃偏注重之此又一例也安知彼社會之信仰私塾不因其專讀經書全廢體操之有揣摩而迎合之耶且高謝張三視學似以張年爲最少謝次之高則短鬚翹然年事或較長查視報告各有主張分别等第表式然各報告業已付刋公報其中以張之報告尤爲詳切余嘗費竟日切手錄之尚無少年氣盛之口脗各所所長聞多畢業於高等師範及曾司敎育行政權者各敎員則敎育科尚未派人不能謂爲全無資望與學問也查各大紳領銜呈遞公署之原函主張緩辦並無正確理由祇云體恤寒畯而已體恤云者蓋明知其劣而姑予優容之謂也寒畯須體恤此數萬餘謬種之學子獨不在可矝之列乎奈何忍令其一誤再誤也粤省興學數十年矣彼所謂大紳者平時對於敎育之進行不聞有若何之獻議而獨於此次改良私塾師抗議之際乃殷然爲之領銜爲之赴會爲之緩頰何許子之不憚煩耶夫齊民觀聽恒以士夫爲轉移今所謂紳者亦主張若此一般社會更可想矣鄙人亦學界一忦子對於敝省學務有心無力久抱悲觀惟尚非塾師及小學敎員亦非主持敎育行政者凡所論列或可免意氣用事豫存私見之誚乎 
[蘇垣最近之敎育]  
　　吳縣屬二十八市鄉　經分劃爲十二學區其第一區設學務委員二員其餘十一區各設一員現孫知事奉巡按使通飭以省敎育行政會議决分劃學區每縣定爲國區至六區其二縣合併之縣得增至八區等因故將所屬二十八市鄉重行分劃爲八學區城市爲一區滸關黃埭金市東橋爲一區本凟橫涇善人橋墅市爲一區甪直陳墓胡莊南北橋爲一區湘城陸墓陸巷太平橋五澟涇爲一區唯亭車坊斜塘郭巷爲一區光福西華香山胥口爲一區東山前後山西山爲一區城區仍設學務委員二員其餘七區各設一員已繪圖列表詳報巡按道尹查核矣南北橋區學務員陸雨菴已應敎育部之聘即日 
赴都就職日昨特上禀辭職又蘇州市區學務委員張繼祖因事辭職均經孫知事批准所遺之缺暫不派委緣更變學區之後須裁汰數員也 
吳縣敎育會議决照上年辦示寒假期内在本會開臨時演講會定於陰曆明年正月初四至初八日演講五日凡本縣市鄉小學校各派一人聽講業已由會備函敦請敎育家四人麥君及黃任之沈信卿顧日之諸君届時蒞會演講並已通告各校遵照矣 
蘇常道殷道尹遵照巡按使通飭組織道屬高等小學校校長聯合會以謀全道敎育之統一業經議定規程及開會秩序詳奉巡按使核准定於舊曆明年正月初九日在道尹公署開會會議期間定爲一星期已通飭道屬十三縣知事轉飭男女各高等小學校長届時蒞會矣吳縣敎育會事務所原設胡書記橋舊皇宮内孫知事以皇宮行將規復特函請該會遷讓刻敎育會諸君正在選擇地點一俟擇定即將遷移　 
[江省亦有好湖山]  
龍門山水爲江省冠其西叚湖山鎭一帶山峯挺秀水色清嘉爲龍沙邊塞絶無僅有之佳境兼之水性甘美土壤肥沃更足以進發逹之速率自奉省溫繼橋王有臺陳樹善諸人來此組織龍門大田合墾公司留心地理上之調查曾就該處禀准創設湖山鎭酌定五湖十二山名稱並就山水中之天然佳景擬就湖山八景繪圖印送各界以資提倡其圖分爲兩頁（甲）爲龍門湖山鎭之五大連湖十二名山圖（乙）爲將來之湖山鎭圖茲將其圖略撮錄如左（甲圖）鏡波湖石門湖半壁湖大雷湖中央湖五湖之中以大雷湖爲最大以中央湖爲最小龍門山偉山閣老山都護山不電山覺雷山温泉山半壁山硫磺山密雲山小黑山十二名山中以龍門山爲最高以硫磺山爲最低（湖山八景）一曰羣山捧日二曰聖水倒流三曰湖天浪湧四曰晴際聞雷五曰石洞走馬六曰白雲捲地七曰石鴽昻首八曰臥碑殘照八景之名雖未必盡雅然修飾而潤色淡妝濃抺晴雨兩宜亦塞上之西湖也（乙圖）除鎭街外其風景爲湖心亭虹橋囇魚灘盡船泊釣魚臺十字徑得月軒習静齋萬楓林賽馬場湖濱館百雜市百花畦公園板橋球場俱樂部快然亭石門渡口紀念碑藏春里漁港北屏山望樓點綴頗佳修而關之山川生色自當别有天地孰謂冰天雪地中無潇灑炎江南也 
[吉林農業銀行之動議]  
 
 
 

Page 7

 
 
保吉農業銀行代表省農會會長陳作　日前議創保吉農業銀行　章呈報省署文云　東爲京議左轉吉林綰三省中樞控制三韓偪處俄日地理形勢關係綦重查吉省土脈膏腴農產所在皆宜即附屬農產之林鑛漁牧等項亦靡不蘊蓄宏富未經啓發較之内地行省富源殆莫與京茲第京農業一端言之經濟學家之研究生產必以土地勞力資本三者爲要素吉省雖擁有天然土地勞力資本二者皆屬闕然是以設治已將近十稔邊僻縣分獉　　狉猶是洪荒氣象人事未盡無可諱言然調查關内直魯等省恆患人滿近年貧户之流徙東來者絡繹不絶其所缺乏者厥惟資本耳當軸苦於財政支絀雖屢經擘畫移民實邊政策迄今徒託空談然此皆往事固無庸追溯者也現在發生之最大困難問題有二一曰中日實行雜居載諸條約使不未雨綢繆長此土曠人稀行將喧賓奪主一曰上年水潦奇災嗷鴻徧野使不預爲拯卹强者流入胡匪弱者轉乎溝壑（鄉民因饑寒斃命或窮蹙難生服毒典　子者報紙時有登載使入春而耕種失業不知更當作何慘狀）此亦勢之所必至者今欲急圖救濟公家即令竭力賑撫亦祇能暫紓眉急勢必進謀社會之發展金融之活潑組織農業银行始足爲根本上之解决然使假手於農業以外之圑體借箸代籌情形終覺隔膜遠不如即由農業中人結合自謀利害得失尤爲親切者也作艇爰約集省農會會中各分子疊行會議公决根據財政部所頒農工銀行條例因時因地斟酌習慣略爲變通發起保吉農業銀行所擬章程均於便利農業之中寓鞏固銀行基礎之意而於創辦之初範圍不鶩宏大資本務求確實一以救濟災黎扶助本年耕種爲宗旨庶幾進行妥速農民有憑藉之資邊地保全主權免無形之失其餘農產附屬諸件俟秋後年歲豐稔銀行資本充裕之時再行次第擴充此又標本緩急之不得不然者也謹將保吉農業銀行章程繕具清單禀懇鑒核咨請財政部核准立案再行詳擬銀行招股章程曁辦事　則禀請核咨飭遵以便相機而行所有擬訂吉保農業銀行章程理合禀懇按帥鈞鑒批示祇遵结爲公便 
地方通信 
[松江]  
莘莊鄉盜案續紀　莘莊鎭左　富户張虞賡家盜刧一案由水警偵獲爲盜搖船之馮小六及妻朱氏解縣研訊供出此案係王阿六毛連生爲首昨日復經松江縣警探馳往嘉善及平湖徐公亭地方分投偵緝獲到王阿六解回松城本日由縣署嚴訊王供稱有向在事主家出入之張小鹿說張家巨富可以恣刦遂由許阿富爲首糾黨共十人中途僱馮小六船乘夜前往得贓後給馮洋五十六元令其他往等語問官訊以贓物何在堅不肯說聞張姓此次報案稱刧失現洋二千數百元實則盜匪拘住張女促令指導連刧張及張媳等内房三處失洋有八千元之鉅鐵箱亦被掠去事後盜匪遣下麻袋數隻上印富姓某房字様而新橋十二圖富姓族中有富晋明者曾隸南橋水師退伍後不務正業張姓疑之遂報莘莊警局山區員率同巡士並保衞圑等十餘人荷槍持械乘夜至　圖連抄富姓數家絶無形跡而返　新橋紳董以並無公牘憑空蹂躙民居此後國民難安枕席已聯名投縣公署控訴矣 
　　蕩灘請先查後賣　官產處召買湖河蕩灘按部定章程須先徒　查入手蓋非　查則官有公有民有無從區别即不免多所擾累乃松金靑官產處狄委員並不實行查勘竟立先買先得之名目慫恿富户購買一時嗜利之徒如金某錢某蔣某等爭先投資多或千餘畝少亦數十百畝並無四址混稱增叚躉數報買槪納保證金委員儘先批准原墾各業户聞信惶駭遠近騒然三縣士紳遂聯名電部並聲叙利害分禀當道擬請該委員遵照部章明確關查凡屬官產範圍之蕩灘應令各業户按照原墾地畝開明四址依次報買不得混稱扜叚以免爭端其非業户而現已呈繳巨資者請將原案撤銷俟業户繳價時發還前項保金三縣列名士紳共三十人耿道冲高煌熊祖詒林棠陳貽芬朱慶咸雷祖同張守華蔡鍾秀吳元釗徐公輔項寰丁彥翀戴克寬葉理封支頌堯黃端履章紀網彭元鼎韓文衡吳前楣吳欽業陳世垣蔡德繩徐公修丁瑞珍郁崇光閔瓛張世昌朱叙蕃 
[蘇州]  
　　鐵路督查長出發調查　自上海左近之滬　鐵路軌道被炸後中央恐有黨人謀襲鐵路電飭當道加派重兵防守前日軍民兩使接到中央電令即通飭駐防鐵路軍警於橋樑幹線節節駐守以資防護下車旅客亦應愼重檢查以防夾帶軍火該路督查長孫志鴻奉到此飭卽趁車赴滬調查並沿途稽查滬寗各站以便至寧謁見軍民兩使禀復一切 
　　拆平旱橋修築街道　蘇垣城廂内外旱橋甚多此種橋樑昔年因有河浜而設刻下河浜塡没而橋未拆平與交通上大不便利每逢天雨路滑行人經過此橋易致傾跌現西區境内養育巷之水潑粉橋慈悲橋宜冠子橋等三處由某紳發起拆卸昨已動工將橋面等磗石變價修築該處街道餘欵擬補助市民公社充善舉之用廢物得以利用交通又可便利誠一舉兩得之事聞西區境内辦竣後城廂各區亦將辦云 
　　水陸警陋規劃清界限　橫涇鎭警察第三分所長警日前被人毆打一事綠橫涇鎭有私賣鴉片之户九家由烟户朱義山與警所商定每月該九户合出規費洋七十五元由朱經手收齊送所該鎭又有賭棍汪誠富等開設賭場向送駐鎭水警一等巡官陳奎元（分署長張毅然部下）處規費每月洋六十元近陸警陳吳二巡長亦欲收取賭規致有爭毆之事目下已由董事某君邀同警所長蔣光玷及水警陳巡官三面言明烟規歸陸警賭規歸水警劃清界限以免爭執事遂　 
[鎭江]  
　　天足會舉行畢業式　本月十六號爲天足會女生第二届畢業之期是日上午八句鐘學務委員顧少棠蒞校舉行畢業式並給發文憑在會諸生成績均甚優美頗爲男女來賓所稱羡散會時已鐘鳴兩下矣茲將畢業式錄下（一）鳴鈐入座（二）校長報告成績（三）學生至聖前行三鞠躬禮（四）學生向校長敎員衍一鞠躬禮（五）學和向來賓行一鞠躬禮（六）發給畢業證書並徽章（七）奏風琴唱畢業歌（八）同學祝歌（九）學生答歌（十）試驗成績（十一）學生游藝（十二）校長敎員訓詞（十三）來賓訓詞（十四）學生答詞（十五）學生謝賓歌（十六）鳴鈐散會　致局長注重禁烟　禁烟期限迫促鎭埠對於搜查私種私憂私運等項奉行頗嚴茲章警局長恐日久玩生特再申令嚴禁務期廓清烟害已通飭各警區一律遵照矣 
[楊州]  
　　臘月小建之曉諭　揚城商會現因街市所刋私曆載陰曆臘月係屬大建而中央觀象台推算則係小建刻下陽曆雖已實行而民間習愼仍多沿用陰曆臘月爲商家往來賬目之結束要期深恐各户未及週知臘月實爲小建昨特咨請縣公署出示曉諭以免誤會 
　　保衞圑請領槍枝　新洲等鄉保衞圑圑長陳煥章現因時届隆冬防務吃緊圑丁乏械梭巡易生危險昨特至縣禀請周知事撥給前清鄉圑繳存之槍二十枝具領回鄉轉給各圑丁應用 
[無錫]  
　　竸志女校將開學藝會　無錫私立竸志女學校定於陽曆一月二十二日開第十次學藝會現正分送入場劵招人届時往觀 
[南京]  
　　高等師範添設體育科　南京高等師範學校自開辦以來即注重體育近該校見全國學生體育之不發逹爲造就師資計有添設體育專修科之舉禀經江蘇巡按使批准撥有的欵作爲開辦及常年經費現已向美國延聘體育家及醫學家充專科敎員其帮敎數人俱爲中國有名體育家現正招攷學生並由本省巡按使咨請各省巡按使保送合格學生前來應試 
　　近日銀根之吃緊　自滇事發生寗民因遭兩次兵亂損失不� 
免恐慌現各富户連日持條向中國交通兩銀行提回存欵者甚多加以陰曆年抄正値商民結賬之期故銀根異常吃緊　　分茶捐撥助回學　抽收茶捐原爲補助敎育警察經費現王警廳長會同江寗吳知事議决擬將此項茶捐所收捐欵各半平分併在捐内酌撥若干補助回敎小學經費會詳使座核辦齊巡按昨已核准飭即遵照辦理矣 
　　領鎗械須先詳報　馮將軍與齊巡按使磋商嗣後各屬請領保衞圑鎗械須先詳報核准然後飭知來省方可發給因刻値軍需甚急庫存無多遽來請領若不撥發附近之處猶易往返如遠在徐海等屬未免徒勞䟦涉昨經齊使通飭各知事以後請領軍械須先詳報不得遽來撥領 
[杭州]  
　　部催墊欵之急迫　浙省本年份按月應解中央協款專款前准部電提前籌解即經吳財政廳長於上年年内墊解舊稅協欵銀四十萬元刻聞財政部昨又致電財政廳略云浙省應解專欵前經函商將一二兩月解欵提前籌解在案現中部庫奇窘迅速墊解兩月以濟要需云云 
　　廳長乘艦出巡　内河水警徐廳長以冬防吃緊太湖方面最關緊要且第十四署新添關快船佈署是否適當新訂江浙聯防辦法各署是否遵守奉行亟應親往查察以昭鄭重爰於前日（十七）乘坐共和巡艦往查所有廳中公務派第一科長陳士龍 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報對於日本武員來滬之探問]  
大陸報云日本陸軍中將靑木氏將於星期五日由東京抵滬昨向本埠日領事署探悉靑木中將來滬並不作久駐計此行乃奉政府之命調查中國因共和軍之活動而致時局不定之情狀大約需時數月始能藏事歸政府云按靑木中將在軍界甚有聲望前充駐北京隨員且曾任旅順口砲臺司令夫以領事署而設武隨員固屬罕聞但目下上海一地日見重要自未可以常例論也 
[浦口運貨之阻滯]  
　　字林報云近據漢口楚報載稱某君于役浦口適逢大雨見堆棧碼頭及路軌江濱一帶皆滿堆巨袋中儲豆榖花生等物其上並無油布致受漬頗甚訽知爲内地農家收穫所得託轉運行運滬銷售者而轉運行則以船公司不肯給付回扣故遂棄貨空地任令雨淋也查往日各貨皆以駁船載登寗埠輪船自浦口開爲商埠後各輪船遂至浦埠就近上貨以省駁船費用轉運行見而涎之欲向輪船公司索回此欵其對於貨主則仍照舊例收取太古怡和兩公司均不肯付之中國輪船公司則或將遷就折半給付其數爲百分之十五也此事卒未商妥故浦口江濱及各堆棧滿積貨物無法運出云云字林報訪員曾向本埠航業界調查此事惟情形與前略異各轉運行本由鐵路局委託由内地運農產品至浦然後改交滬寗鐵路運滬近因各貨銷輰旺所有貨車不敷輸運故浦口各堆棧積貨至數噸之多堆棧旣無隙地不得不堆置空野貨主情急乃託輪船公司運滬輪船公司極願爲之各轉運行則輪船由寗赴浦就近上貨以省駁船費並欲得回扣百分之十五輪船公司對於前一事已允照辦惟於回扣一節則僅允仍照舊例給付百分之五而轉運行必欲得百分之十五故目下此事仍未解决云 
[工部局路政新計畫]  
　　公共租界浙江路東市面最爲繁盛而泥城橋以西則多上等住宅南京路與静安寺路爲自東徂西之惟一要道每日晨間與飯後及傍晚凡商人赴店及返家之時車馬恒不絶於途其他自東徂西之路直接者少新閘路雖與北京路相接而新閘路道狹且有電車車馬行走殊不便利工部局因此擬加寬愛文義路平橋路及北京路成一自東徂西之要道藉以分南京路静安寺路之車馬愛文義路等皆陸續加寬至四十英尺愛文義路東至派克路爲止折而北爲平橋路出平橋路即北泥城橋矣 
[規定南半城咱名]  
　　本邑城垣拆卸後其北半城因與法租界昆連故自小東門　北繞西至方浜橋一段之馬路定名爲民國路蓋以華法皆民主國也現南半城自小東門迤南繞至西北至方浜橋止路工均已告竣工巡捐局朱局長以南半城之馬路完全屬於華界故此路名稱亦已規定曰中華路業已飭知工程科路政處趕製路牌分叚編釘矣 
[撤消城濠丈放局續紀]  
　　上海城壕官產丈放局本附設於工巡捐局内丈放局總辦陶蘭泉君平日遇事每就商於工巡捐局長朱壽丞以便接洽茲陶總辦以丈放事宜行將完竣特將經辦諸事及各業户呈繳之地價實數詳報財政部結束清楚定於一月杪交卸尚有未了事且就近移歸朱局長繼續進行以節經費刻已由部核准批飭陶　辦趕即移交朱局長接辦矣 
[第二次審查醫學名詞之談話會]  
江蘇省敎育會於上年二月曾偕博醫會代表及各處醫學家開談話會一次商酌審查醫學名詞當擬辦法四條及記錄開會情形分寄各省並登各日報有案本年一月十六日又開第二次談話會是日列席者副會長黃任之君幹事員沈信卿君王飮鶴君蔣季和君靑年會幹事王儒堂君余日章君醫學專家兪逢賓君江連治君葉漢臣君醫校長湯爾和君蔡禹門君首由余君報告博醫會代表高似蘭君來信已將醫學名詞表草案刋成四種請照去年所議第三條辦法分送各地醫學校醫學會共同研究並述高君之意擬於一月終二月初兩星期内開長期之討論會以便早日審定次湯君陳述醫藥學會去年業已成立現亦注重名詞分校編訂本年暑假後得有骨骼名稱一部分之編成似可一併研究並將表式送供衆覽次兪君報告上海現設中華醫學會之緣起本年二月爲常年大會期本有研究醫學名詞之一項已排入議事日期單内嗣經黃君曁到會諸君一再討論議得辦法兩條一請余日章君代復高君審定一層現我國醫藥學會業已成立正在研究名詞本年暑假後將有骨骼名詞草案告成可以一併討論前議開兩星期之討詮會時期似近侷促應從緩再定二將草案分寄各醫學校各醫學會各醫學專家請其發表意見於二月十二日以前或推舉代表或親自前來以便乘中華醫藥學會開會之際會商研究辦法於是公同議决照辦乃告散會茲將致各處信函原稿附錄於後 
敬啓者上年二月間敝會曾因博醫會之同意招集各科學家各醫學家開會談話商酌審查醫學名詞當將開會情形内附表高似蘭君將已修正之名詞表草案四種印刷成册交至敝會用即寄塵台端請賜詳加披覽敝曾查上年開會之後即有中國醫藥學會提議此事議定醫學名詞先從組織着手而組織一部先從骨骼着手業已草有體例分校擔任研究大約夏間可有骨骼草案告成惜在此時尚不及會合討論也據高君之意名詞種類甚繁此亦不過緊要之一部分册中所我祇係博醫會舊譯並日本沿用者兩種究竟何去何從或中國别有確當之名詞務請諸君發表意見將來取何種及其采取之理由按行簽註册内右幅預留空白本備簽註之用總期博訪周諮庶得正當解决又查上海現有中華醫學會定本年二月六日至十二日關常年大會乘此專家會集之際敝會擬於十二日下午三時在西門外本會所開招待茶話會一次以便介紹諸君子與醫學會同人曁高似蘭君相晤藉商如何訂期研究審定之方法倘荷貴校貴會推舉代表或台從親自命駕來滬無任欣幸尚乞先期示復俾有預備臨頴不勝欽跂之至江蘇省敎育會謹啓一月八日 
[查禁郵包内夾帶膏土]  
　　本埠各行政機關奉巡按使飭開准内務處咨准交通部咨開據郵務局詳稱近據湖北箃務管理局報到該郵務區拿獲由陜甘兩省寄到包裏多件内均装有鴉片查原咨内開來清單自九月二十九日起至十一月十二日止四十餘日之中拿獲包裏私土二十起計土藥一千三百七十七兩内由蘭州來者七起重七百零二兩四錢八分由秦州者六起四百二十一兩此外徽縣甘州武功藍田長凝鎭等縣處郵包私土雖重輕不同而經交稅局驗過該稅局等縱非賣於亦大疏忽此僅據湖北一省郵局報到其他各省郵包如何尚不得知若不嚴查恐效尤日甚於烟禁緝私大有妨碍且恐來外人之責言應請分咨甘陜曁各省嚴飭各稅局認眞查驗郵包務期凈絶夾帶私土倘有賣放情弊嚴行撤辦以維烟禁同日並准財政部咨准稅務處咨准交通部咨以郵局協力查禁包裏夾帶私土熟膏一事當飭郵務總局通飭各局遵辦在案茲據該總局詳稱前情多於原寄局經稅局官吏驗訖放行比經漢口因情形可疑查出装有鴉片當即獲送江漢關等處將包裏充公按包裏旣於交寄處所經稅局官吏驗訖放行何有夾帶私土實屬異常疏忽應請飭禁等因到部相應一併咨請查照等因准此除分行外合亟飭仰一體遵照 
[索還賽會物品之部批]  
　　上海總商會禀請農商部電飭赴美賽會監督將巴拿馬賽會物品派員運回原禀已錄本月四日本報茲將部批錄下　據上海總商會禀請電飭赴美賽會監督派員運回賽品以顧信用等情查本部於該會閉會時業經電飭該監督將賽品趕速運回在案茲據禀同前情除彙案轉飭外合行批示該商會知照此批 
[海軍總長抵滬]  
　　海軍總長劉冠雄君奉令南下整頓海軍約十作九日蒞滬已兩誌前報茲悉劉總長由京乘車至津後即換坐海圻巡洋艦已於前日（即十八號）抵滬因海圻艦身長大不能駛進南市浦江是以即在楊樹浦停泊一宵昨日午刻劉總長換乘小輪駛至南市海軍碼頭登岸當由總司令率領全體官佐曁各艦長穿着制服站隊迎迓並由海軍衞兵等排隊護衞劉總長登岸後在司令部憇息片時即往松滬護軍使署與楊護軍使商議要公聞劉總長行轅暫設海軍司令部内云 
[浦東鬧荒案三誌]  
南匯縣張江栅災民因向富户錢子蔭家要求周濟不允被警察開槍擊斃厲金生一名以致大動公憤一切情形已兩誌前報茲再將調查所得者臚述如下 
　　肇事之眞相　災民往錢家乞賑之時錢子蔭適不在家其子某年輕性躁不知妥爲撫慰妄冀借警壓制嗣見災民堅持不退且愈聚愈衆錢子遂自出手槍向人業中射擊致將厲金生擊斃各災民見之尤聲勢洶洶不可　制警察亦遂開槍奮擊致傷多人災民更忍無可忍遂演成傷警毀物之事 
　　勘驗之情形　自肇事後該邑馮知事據各方報告以民警之屍身及錢姓被毀之房屋雜物均須勘驗惟當災民憤激之餘親往相驗必多所要求恐爲所窘遂委沈警佐代往災民見馮知事並不親臨大失所望羣向沈警佐要求三事（一）懲辦爲首開槍之人（二）速爲賬撫災民（三）停辦屯田繳價清丈沙田沈警佐槪以代懇馮知事施行一語敷衍之始獲安然無事 
　　災民之誤會　張江栅鄉民因清季渡捐一案對於錢子蔭懹恨已久本年辦理屯田繳價清丈沙田事原起於政界乃鄉愚無知疑爲錢所主動故是日前往乞賬首以停辦屯田清文爲請現錢子蔭父子均不敢回家避居他處聞擬請求官廳將辦理屯田清丈之原委切實宣布云 
　　缴民之作弄　前日報載鄉民自厲金生殞命後即以錢之壽衣壽材爲之收殮茲悉錢子蔭前次之被人拆屋係由抽取渡捐開浚馬家浜而起維時兩江總督端方念其因公得禍給以匾額並保奬鹽運使銜故錢家中有三品頂帽（藍頂）及補服各鄉民於厲金生屍身未驗之前已經爲之穿戴次日沈警佐前往相驗亦不敢過拂衆情仍聽其穿戴入棺聞災民此舉僉謂厲金生之死係爲錢子蔭作替云 
敎堂之保護　江蘇齊巡按使以南匯奉賢川沙三縣災荒甚重以致饑民四出鬧荒除飭該三縣知事籌欵賑撫外並以該三縣境各鄉向有天主耶穌敎堂恐有饑民前往滋擾應由各該縣知事派警駐防妥爲保護昨已分飭馮雲范三知事遵照辦理一面咨請駐滬軍署分飭駐紥該三縣防軍一體防護 
[匪徒白晝搶刦]  
　　昨日午後一點三十分鐘時小東門内景福銀樓正當上市之際忽有菲徒李忠玉到店以購買金飾爲由當場在櫃上攫取金抽髮四隻飛步奔逃該店執事李耕餘隨後追逐該匪逃至康家弄口適一區二分駐所警佐王金山在彼巡查立率該處崗警葛祥震將匪追獲帶至該分所當在李匪衣服夾縫中將原贓如數抄出即經王警佐提案研訊李匪直認不諱王君以其白晝搶刦實屬不法當即備文連同原贓申送警廳司法科訊辦一面着該執事李耕餘隨往候質 
[最近發生之四盜案]  
　　一派克路　新閘派克路九十一號門牌某押店於十七號夜八時突被盜匪四人闖入店堂各出手槍恐嚇刧去大洋四十元小洋二百三十角銀銅時計十四只　後由該店主蕭子芳報告捕房請爲查緝前日經老閘捕房中西包探緝獲是案盜匪安徽人王小三仔一名於昨日傳同事主及見證李鴻生車夫陸二郎將王匪押解公共公廨請究中西官判王還押候提齊同黨於下禮拜三解案併究 
　　二大沽路　前晚（十八日）八時許有盜匪五人至新閘大沽路四百三十七號門牌顧棣三家敲門入内出示手槍嚇禁聲張登樓搜刦因向事主婦副索箱上鎖匙不得遂捋取該婦所帶値洋一百六十五元之金鐲一副而逸事後由顧報告新閘捕房立飭通班中西包探兜拿未獲向事主詢明該盜匪等面貎衣服回禀捕頭轉請麥總巡通飭各捕房中西探捕一體留心偵緝 
　　三墳山路　前晚八時許有盜匪四人同至公共租界墳山路五十八號門牌義昶祥烟紙雜貨店各出手鎗嚇禁聲張刧取賬檯上所置大洋四元小洋一百六十餘角銅元十七千文而逸該店主方英江大聲喊捕經老閘捕房二百二十七號西捕與一千零八十四號華捕聞聲即鳴警笛趕往拿捕内有一盜向該捕等開槍拒捕旋由一號西探目一百九十六號西探及華探曹錦珊王寳生顧寳生等追獲一人查無手槍遂帶入捕房經捕頭詰據供稱姓孟名瑞友係海州人年三十一歲餘語支吾奉飭收押昨晨解送公共公廨請究由中西包探禀明前情請緩開審候再調查兪代襄讞商之英領卓君判孟仍帶回捕房補提同黨於下禮拜三解究　又據法租界訪員報告謂是案盜匪逃入法新租界内探捕從後追拿該匪等即開槍拒捕擊傷途人王明甫手臂等處後由法界探捕聞聲前來在八仙橋　帮同拘獲盜匪孟新友（按英界訪員報告爲孟瑞友）一名解入法捕房移回英界訊辦受傷之王明甫由法捕房車送廣慈醫院醫治 
　　四北浙江路　北浙江路新署南首一百六十六號門牌𧶘昌源米店於前晚七點鐘時由司賬等將終日營業及兌換所得之現洋鈔票小洋在賬檯上檢點結賬之際突來口操異鄉音身穿元色對襟短袄之匪徒兩人從櫃檯躍入店堂各出手鎗嚇禁聲張將賬檯上之現洋鈔票小洋约共七八十元刧取出門從隔壁南陽里弄内逸去事後由該店主金麗生投報滙四捕房立派包探奚德安等及西探前往兜捕已無蹤跡旋即折回向該店詳詢匪徒面貌回禀捕頭飭令認眞查緝 
[引渡盜匪與剌客]  
　　盜匪趙國華於上年十二月二十一號晚糾同李學明徐如松等商通事主所開之妓院内妓女劉鴨子至事主住宅内行刦被探拘獲解經法公堂訊判押候解送内地官廳按例懲辦又暗殺交通銀行行長張紹蓮之兇犯劉玉順亦經訊判照章引渡在案昨日聶讞員備齊文牘由捕房石總巡將趙國華劉玉順等男女五人在押所提出驗明正身加上雙銬飭令包探韓邦逹方福林等解送護軍使署收訊 
[西砲臺又斃五人]  
　　松滬護軍使署昨將圖刧銀錢之唐耀飛李卿三曹德明三名及圖炸警官之闕朝朝李德清二名於午後二時提出驗明押赴西砲台一律鎗决宣布罪狀如下　爲示諭事案據法公廨詳解糾黨圖刧匪犯唐耀飛李卿三王效庭曹德明四名又圖暗殺警察官長闕朝書李德清二名到署當經發交軍法課審訊據唐耀飛供認與同黨朱葭等糾約多人圖至城内搶刦商店曹德明供聽劉長勝敎晙招約曾新安李卿三等十餘人又李卿三供聽曹德明敎唆招約周子良等十人併同至唐耀飛家曾齊預備至城内搶刧銀錢又王效庭供作小生意聽張阿三使令送白布及洋鐵盒炸彈一個至全安茶樓中途被獲不知暗殺情事又闕朝書供前當排長聽李德清糾約至永昌棧預備携帶炸彈至城内暗殺警察官長又李德清供由湖人徐卓民給與炸彈令其約人至城内暗殺警察官長各等語查唐耀飛曹德明李卿三阙朝書李德清等五犯或糾約多人圖刧商店或收受炸彈意圖暗殺鋆屬土匪行爲且爲首之犯應按懲治盜匪法一併處死以正典刑而靖地方王效庭犯代人運送炸彈雖供不知暗殺情事亦屬事前帮助罪無可　應照從犯減處無期徒刑以示懲儆電奉統率辦事處核復照辦應將唐耀飛曹德明李卿三闕朝書李德清五犯依照軍法執行鎗斃爲此示仰軍民人等一體知悉此示 
[演說養成自動力之敎育]  
　　寰球中國學生會於本得期四（即今晚）八時請江蘇省敎育會沈信卿君演說題爲（養成自動力之敎育）人生世界貴乎自立不自立何以自强此理固皎然易明然而吾國人處於被動之地位授人以指揮者何比比皆是此不得不歸咎於小學敎育之不完備也沈君夙有心於養成自動力之敎育爲今日必要之舉届時定有極大之表見以供社會之研究也 
[美國律師開會]  
　　遠東美國律師公會今日（二十日）午後五時假座虹口美國按察司署討論修改會章 
[興築駁岸之布告]  
　　工巡捐局朱局長出示云照得大碼頭至董家渡沿浦岸線前由本總局興浚浦局商定一律推放建築碼頭業於上年間開工挖泥出示曉諭在案現在挖泥工程將次完竣沿浦應築駁岸圖樣材料經與浚浦局斟酌妥善歸商人久記承包先行建築泥壩即日開工合行出示曉諭爲此示仰商民船户人等一體知悉須知建築駁岸係爲擴充輪埠振興商業起見所有沿浦停泊之竹木船只均屬關碍工程務須尅日遷移母得藉端阻擾觀望遷延致誤要工切切特示 
[預備徵收地方稅]  
　　本邑南半城濠某馬路築竣後市面亦漸振興所有沿濠舊址已由興業公司躉購次第召主分買起造市房陸續成本茲經工巡捐局朱局長查得熱閙地段房屋已經造竣而冷僻之處刻尚無人承購造屋故編釘門牌一事殊難着手特知照稅務處查明界内已造竣之新屋共有若干以憑會議妥貼再行編號徵稅 
[到省縣佐之去路]  
　　上海縣公署奉巡按使飭開案查各縣管獄員缺擬先就到省縣佐委用咨部核復一案茲准司法部咨開准咨陳内開擬將分發縣佐由廳通融委任爲管獄員請核復等因查此項分發縣佐旣據咨陳皆由考試而來具有法政學旘所請各節又係爲就地取材整理獄務起見應准暫予變通在管獄員未經考試以前得以此項人員由廳酌委相應咨復查照等因准此除分行外合亟飭仰該知事一體遵照嗣後遇有管獄員缺先就本省現有分發縣佐由縣詳報高等廳酌委具報勿違此飭 
[消釋誘拐女子之嫌疑]  
　　本邑地方警察廳據曹家渡第三區分所解送塘灣鄉褚家塘被拐女子王銀弟一口及拐帶人蔣咸泉陸阿全唐張氏三名口到廳昨經司法員王君提案訊問據王銀弟供此次到塘灣鄉係爲 
 
 
 

Page 11

 
 
振觀而去蔣等三人係由父親王　託伊等伴同往鄉並非伊等誘拐隔别研訊供詞相同當時　　王　弟之父及李王氏來案訊問委係託蔣等伴往塘灣並無　　及私　情事王司法員當即諭令女父王桂堂具結將銀弟　　蔣等分别取保釋放 
[容留來歷不明之女子]  
　　本邑西鄉二十六保二十三圖梅家弄附近西牌樓地方鄉民施銀泉與歸人張許氏家均容留來歷不明之女子施所容留者爲十五歲南京女子孟金蓮該氏所留者爲十九歲臯寗女子王阿三連日串通蟻棍商議販賣事爲漕河涇地方警察第四區董警佐訪悉昨特飭警前往將施與該氏並兩女一併拘送縣警察所景主任以案關刑事移送地方檢察廳訊究 
[女子吵鬧不休]  
　　嘉興女子王阿二蔣阿三向在原籍布廠做工日前來滬被匪徒徐咬臍設計引誘致受欺侮當經地方廳訊明判决兩女發堂留養徐則監禁在案茲悉王阿二等日來在堂吵鬧不休昨由堂董送還檢察廳經檢察官提案詰問阿二供父名王永生阿三供父名蔣子春均在嘉興南門外耕田度日問官當將兩女申斥　仍送至該堂留養候傳家屬來案具領 
[男女拐匪歸案]  
　　拐匪王金方與歸人陳邢氏於去秋在閘北華界拐得女孩楊阿巧陸桂花兩口帶往無錫圖賣被該處警署查見王與邢氏棄孩逃逸當由該警署訊明將兩女送至公共公廨轉送閘北警廳就近傳其家屬分别給領在案茲王金方陳邢氏已經無錫縣知事署緝獲備文派警於昨日押解來滬送至公共公堂經王肇之襄讞會同英領康君訊明前情以事出内地判解淞滬警察廳歸案訊辦 
[騸拐小孩]  
　　姚毛毛至法公堂控稱家有四歲男孩一口本月初一日有素識之沈德成來家言欲領孩出外游玩民人信以爲眞任其領去詎一去不返始知被拐業已報捕昨由包探拘獲領出小孩請求訊究沈供領孩至親戚家中遊玩因親戚有病囑令代爲照管故無暇送回實非誘拐判沈押一年孩交原告領去 
[迷路小孩待認]  
　　前日有年約三四歲之男孩和尚頭身穿柳條布短衫雪靑洋綢舊棉襖枊條小花洋布棉　藍布破夾襖黑夕法布狗頭帽黑絨棉鞋在法租界迷路爲捕查見帶至法公堂請示訊其父母姓名均不能答判送善堂留養候家屬認領 
[包探查獲逃犯]  
　　曹桂林前因竊取南京路沈賢林家衣物由捕拘解公共公廨訊實判押西牢年半在案詎曹於去年三月二十三號與押犯馮長發越獄脫逃近又濳來租界由探查獲昨解公廨經中西官訊悉前情判曹押西牢三年以儆 
[過犯復來之可怪]  
　　揚州人陳金生前日竊取虹口密勒路六百七十五號門牌戴永富家衣物被捕查獲昨解公共公廨經中西官訊得陳係十二次過犯又名李阿三纔於去年十一月二十九號函送上　縣知事署遞回原籍阿以復來過案判押候函詢上海縣知事曾否遞解復到再核 
[監守自盜之懲治]  
　　虹口華特　六十一號門牌洋人愛文司控式拉夫蔡可銘私用賬洋六百九十九元逃回温州原籍等情業經捕房將蔡移提來滬解送公共公廨訊供押追在案昨經中西官復訊屬實以蔡不應監守自盜判押西牢九月示儆 
[車夫藏匿白米]  
　　小車夫王連安竊恒大米行白米五斗藏於家内被行夥王俊寳扭控四區警署經姜警正訊實昨解司法科請辦 
[判决竊賊刑期]  
　　袁金子前在董家渡碼頭竊取某姓皮箱一隻逃逸經失主投報一區一分駐所由巡官安義泰在鈎玉弄袁之家内抄出原箱並搜獲凶刀一把惟箱内所儲之鈔票等物已無着落當時即解地方廳昨日午後由端木宗推檢兩官開庭研訊當庭宣判着袁監禁五個月並追繳所少賊物 
[夥友私收客賬]  
　　滙　肥皂廠經理謝瑞泉昨扭廠夥何祖生至四區警署控被何私收客帳洋四百餘元逃回紹興原籍現由薦保人羅楚金將何追回請求究追姜警正諭令暫押聽候訊辦 
[被訴人傳案保]  
　　張國維在公共公廨控告張卞氏擅將値洋一千二百餘元之衣飾拍賣又陳鴻奎控丁仲立不還股本洋一千五百餘元又信益公司控王再虞不理股票損失洋二百餘元又王鹿平控吳慶雲欠洋六千四百餘元又凌福控甘瑞餘不理擔保木器價洋一百七十餘元昨由捕房將被告各人傳至公共公廨請示中西官諭令分别交保候訊 
[木匠被浪擊傷]  
　　吳淞口外某船日前突遭風浪有木匠陳阿初郁阿慶同在該輪工作被浪打擊傷及頭面手足等處昨日陳郁二人均至虹口同仁醫院請爲醫治 
[船户算賬衝突]  
　　泊在五馬路浦灘之船户錢阿木昨與同業周茂生葉阿毛等算取工賬起　互毆致錢阿木受傷當經水巡拘送水巡捕房捕頭察得錢右手已斷立送仁濟醫院醫治周葉兩人即送上海地方檢察廳午後經檢察官預審之下判周葉分别收押候錢阿木傷愈來案再訊 
[婦人發痴]  
　　瘋婦王顧氏前日在新閘橋南孔慶成所開之老虎灶内啜茗痴病大發由孔訽知該婦住居閘北夏家弄内夫名王連英因將該氏帶往住址尋問無着送交四區警署請爲安揰姜警正諭令暫行看管聽候查傳其夫到案認領 
[行兇不能證實]  
　　木匠奚阿毛前日糾衆將江北人范平喜焦餘泰范大等兇毆擊傷范等頭面肩背等處被范等報告捕房昨派包探將奚傳至公共公堂經中西官訊問因原告不能證實被告行兇情形遂判將案註销被告斥釋 
[糾賭花會之薄罰]  
　　甬人張嘉祺前日在滬寗車站附近糾賭花會被滙司捕房九百八十號華捕查獲昨解公共公堂經中西官訊明姑念年輕無知從寬判罰洋三元充公 
[考察電氣事業]  
　　本埠奥商電氣料公司總理魏嘉君於前日乘安慶輪船往揚子江一帶考察電氣事業約兩星期即可回滬 
[草房失愼]  
　　閘北四區一分所轄境公益里對面某姓草屋忽於前晚八時半起火由各段救火曾到來救熄共燬草屋四間昨經該所李警佐派警關查起火情形再行核辦 
[大藥肆新屋將竣]  
　　杭州慶餘堂爲浙江巨商胡雪巖所創設已數十年該肆近至滬上設立分店在北京路浙江路東首造一巨屋甚爲壯麗不日可以落成 
[誌謝]  
　　梵皇渡約翰大學定於二十七日舉行休業式下午二時起軍式體操三時半請名人演說昨承代理監督華克君柬邀參觀明强學校定於廿六晚在北四川路底懹恩堂内開第四次懇親會邀請名人演說並演新劇唱歌昨承惠贈入座劵五紙合書誌謝 
氣候報告 
（上海徐家滙天文臺天氣測候報告 
　　已過者之報告　一月十八日北海道低度甚深反旋風仍在中國中部天氣甚晴海濱一帶涼風和適而無定向　十九日上海天晴而静氣壓無變略在累年平均之上　十九日下午四時前二十四小時内上海氣候温度至高五九至低二七；七去年同日至高五六：四至低二七：三 
　　未來者之推測　十九日下午四時三十分豫測低度仍在發展北部海濱涼風由東吹至西南　南部信風和適天氣晴朗 
雜評二 
[日武員]  
　　雲南件全世界所注目者也乃他國不聞派武員駐滬而日本獨有是舉者亦足見日本之注意我國事矣 
雖然日本之注意我國事不自今日始而今特尤甚觀彼國政府中日夕之所討議對華外交之所主張頗見其與我新時局關係益切事機益緊西報謂日武員之派因上海地位日見重要而吾則東洋地位將日見重要也 
來函 
[紅十字會致各紳商函]  
　　年關伊邇貧民無食無衣何以卒歲本會年例冬間均有施放冬衣米票之舉惠我窮黎本届援例踵行照舊施放茲奉上米票數紙即祈察收代爲散給惟本會毫無基金丛賴捐欵接濟仍乞台端代爲勸募俾得集腋成裘襄此義舉至爲盻禱 
 
 
 

Page 12

 
 
   
 
 

Page 13

 
 
自由談 
游戲文章 
[爲旅滬居人防暗殺策] [  利言]  
　　上海一隅暗殺之案層見疊出以璀璨莊嚴之以爲荆棘鬼　之區居其地者咸有戒心聞其風者相率裏足旅滬多士惄焉憂之消弭無術下問於余余曰防是不難有三策焉請得而詳之金條約臂珍珠嵌胸夏曳紗羅冬被狐貉諸君之飾體可謂華矣然華而不實吾聞黃金爲物之堅者而金剛石又較金爲堅無與倫比諸君莫若範金爲衣厚如鐵甲又徧嵌金剛石於衣上無少缺處使手鎗炸彈無隙可乘道家有金甲神佛家有金剛不壤身大抵皆爲防暗殺而設也此上策也呼盧喝雉一擲鉅萬燈紅酒緣一筵幾千諸君之用錢可謂豪矣吾聞錢可以通神有錢者爲能惟所欲爲無不如志諸君胡勿糾集同志創立公司備大宗資本舉上海所有之手鎗炸彈一切收買之使無遺種庶幾洋場十里地不見勃郎林之蹤跡古人有伐樹捉鵈者正可借以爲防暗殺之法也此中策也曹操棄袍而解溢關之危沛公改服而脫榮陽之厄英雄作事無所不可諸君而不出門則已若必出門則宜裂冠毀冕易貌改容或爲人力車夫或作堂官走卒服　　之服涃　埃之中使暗殺者不及覺察而無所措手此下策也行此三策猶或不免則尚有一救濟之法在即諸君不幸被暗殺而死地獄之下亦不俠鬼覔而得之解衣裸胸求其一彈夫生者旣可以殺而死死者當無不可以殺而生官儒所謂即以其人之道還治其人之身者正謂此也雖無此事實却有此理想旣有此理想安知不竟成爲事實哉四 
筆記 
[黃海紀略] [  師水遣稿]  
　　過溪下記 
予神往黃山廿四年矣丁丑秋初病作自度黃山無我分而呻吟恍惚之中常在紫翠烟嵐之表秋分後體漸平决計一償夙願重　後一日挾次子珙三子琯邀族叔濟庵同行午抵白沙嶺少憇　嶺見西海諸峰削王埀靑漸出雲表若旗旄導前面相迓者心日爲之頓爽晚宿溪下有小水注於大溪溪從湯嶺下即吾邑　溪之源也立小橋望之聖泉翠微運　至九龍罔列如屏嶂橋後小坡敝層樓額曰挹翠橋左竹柏數十株疊石爲垣溪聲汨汨注大橋石洞中耳洗目條已不營山陰道上也徘徊橋上者久之發溪下升湯嶺至茅蓬記 
次日破霧行紅日一輪剛升翠微峯如火樹銀花穿峽而也　尺間迷離莫辨十里至伏牛嶺嶺下山景頗藏及踰嶺望之湯嶺迴懸天表澗水上接銀河下逹前山瀉九地之下兩岸石壁聳立琢削紫玉若行夔峽中停午始見日月界石百道飛泉噴珠濺玉耳無停響余驚心動魄嘆非復人間世矣飯釣橋畢抵嶺口亭怪石錯峙如大士現身說法如龍跳虎臥皆迴巧獻技於雲門之下度迴龍橋至茅蓬山桂千株蓊　遮護夕陽倒射紫石嚴已爲丹霞所隔欲即往湯泉寺僧勸以飽食方可酣浴余頷这寺楣間張南華學士額之曰紫雲庵本太守江恂書今易以程棟八分書筆法亦復蒼勁飯累循石級下松篁夾路烟水空淥至湯泉一幅銀沙半池明月解衣盤礴入水晶宮暖珠百串從沙底迸出平生宿垢洶　俱盡知醴泉華池細屬荒幻不若軒轅之瓊槳果有實境也薜雝大設盆斛李敬方築堂以祀禮亦宜之返禪房近賢上人取沈歸愚先生湯泉詩閱之援易談理頗有玄致明發渡　見古祥符寺寺在勝朝爲遊客駐蹤之所今卯蓬盛而祥符衰雖棲一二緇徒而空門寥寂矣間白龍潭藥鑪藥銚寺僧指其遺跡而狎浪閣桃源庵則徒存廢址余爲慨然者久之因作詩曰迷途曾說武陵人縹緲仙源又問津二月桃花滿山下誰從此地認前身飯後渡廻龍橋蜿蜒而上憇得心亭涼風颯然　聲訇磕可聽三里至慈光寺面寺仰囑天都硃砂煉丹諸峯並獻身層檐之上鉢孟緊靠天都旁面曰靑鸞曰疊嶂曰紫石排牙結陣次第插天都左翼之下寺僧延入戒堂飮茗畢觀黃山圖即從寺僧覔徑升大悲頂頂上一松如蓋余輩坐蓋下炙酒龡之體清心遠不覺導吾神於九霞玉虚間因戀湯泉復下級返茅篷適有俗子自獅子林狼狽傾跌而至貌困頓口怨咨云遭此險厄不若受桁楊桎梏濟庵聞雲梯蓮花溝之險頗有懼色寺僧又助作危語謂君等即賈勇不過至文殊院斷不能越蓮花溝濟庵遂欲自崖返余笑曰此輩荆棘盈胸暗爲山靈之所擊故但示之險不示之奇然亦已自彼而至此而吾乃不能自此至彼耶遂安寢 
小說 
[俠情小說紅蘩蕗别傳] [  天虚我生]  
　　第七章（顧） 
西蒙乃又呼曰歌太子果應聲而歌歌辭至粗俗類爲毒詈貴族之言令人不忍卒聽即暴戾如勃斯亦幾掩耳歌已西蒙曰舞太子立舞於旗上宿酒上湧頰頳乃如蘋婆之果馬丹西蒙藥甚則拍其掌而爲之節海龍亦嘉許西蒙見海龍嘉已功亦大樂曰嘉蓓止爾舞尚有問答太子聞言即止木立不敢動西蒙曰汝何名曰吾名魯易嘉蓓西蒙曰汝爲何如人曰吾　爲可殺之貴族且爲王子而今則爲法蘭西大共和國平民西蒙曰汝父何人曰魯易十六爲已經被逐之國王曰今已如何曰以其無道已伏法矣西蒙曰汝母何人孺子：：：勃斯聞至此乃不能復耐彼蓋念及昔時梵爾西宮中此貴如天人之太子爲無數貴人所欲一親其手而不可得者今竟爲一市井蠢人侮而弄之其已冺之天良乃不禁立現則即啓門欲出 
文字因緣 
[間諜生涯序] [  徐天授]  
　　世界有人道乎吾第見詐力不見所謂人道也國際有公法乎吾第見强權不見所謂公法也立國大地之上以千百計其地位情勢雖各各不同其大槪不過强弱之分而已弱則謀之者多强則忌之者衆總之有害我無愛我有憂患無和平不待智者而知也故爲國者誠欲長保其國免於滅亡則寗可人不謀我不忌我而我則不可不事事提防時時偵察常思制人而不制於人常爲主動而不被動此武装和平所以爲立國之要義也顧爾詐我虞要必處心積慮爲主或被謀而求自救或被忌而求自解或謀人而使之樂受我愚或忌人而使之不知所應則折衝樽爼之外間諜尚焉交涉愈煩間諜之爲用愈廣有軍事間諜有外交間諜他國種種事業無往不可以間諜爲之線索愼選才能厚給俸酬務使他國之處心積慮一一爲我所得而我之處心積慮則絲毫而莫洩是蓋於公使領事之外特爲機要且以補公使領事之不逮者也由此言之各國重用間諜皆謀國者之至計非若我國僅僅施之逮捕亂黨之無聊也又豈知忌我之富謀我之弱者幾於無國不然而某國之間諜足跡遍我國又盡人所知耶他人謀我至此而我略無忌之之意備之之方受制於人亦固其宜甚則輕祖國而愛金錢供他國之役使亦未嘗無其人也興言及此能無杞憂天虚我生有鑒於此特譯此書以促同胞之覺悟用意良厚不知謀國諸公見之亦有亡羊補牢之意否因識管蠢以當寄語時民國四年十二月二日徐天授序於海上 
 
 
 

Page 14

 
 
   
 
