# 1912 - 182 - 4914147

 

Page 1

 
 
評論 
[論國民精神與政治之關係（選）]  
　　一國之政治一國國民心力之結晶體也人類爲政治之動物莫不有政治上之能力然以實在之政治社會反映於人類之腦中使人類眞知政治社會之趣味而實施政治之能力以期政治社會爲圓滿之進步則又在以國民之精神與時勢對勘而力求國民心力之烈强以搆成政治上之良現象學者謂國家爲人類共同生活之結果而政治爲合志意力之表徴其以此也 
雖然國民心力之强弱徴之於何爲最當假物理學言这即親和力之强弱是也親和力强者其體質必無大差異否則疏離而不能相入然以物騐之於政治則尤以性質同者而效力愈大是則國民一人之精神關係全國政治之良惡國民欲求政治之改進不可不求之一已之精神無疑矣然天下事恒以國民精神衰靡不振而消耗無用者莫如兩事曰猜忌曰意見　 
　　人之精神最旺而行使最有力者莫如出之以誠一念之誠常可以格豚魚而開金石猜忌則其心不誠矣不誠則精神消阻而其氣常不舉去年軍興以來截然分南北一大界限及至共和告成力求全國政治之聯絡然中央與地方旣以分裂不相屬而精神上則益暌離人無統一之趨向推原其故不外對於大總統之懷疑耳豈知天視自我民視天聽自我民聽吾民視聽之所在雖有挾山超海之力而莫能强今日吾民趨向共和已無拿破崙轉輸中國之餘地此中消息雖至愚猶能見之何大總統而獨昧乎此且總統旣由公選其權限嚴定於臨時約法總統而有蹂躙約法之舉則參議院具在何不可出而問其罪至極時吾民以鐵血主義濟其窮可也否則總統不違法而故以杯弓蛇影之見妄相猜度雖無明白反抗之行動以爲政治之阻碍而其精神耗廢於消極無形之間巳足使一國之政治爲不良矣 
　　意見者爭執一巳之私而不能犧牲以計國民之福利也國家諸種行爲中其關係最繁而影響最捷者莫如行政就令政治之方針不誤法制之大體適宜而奉行者於輕重緩急之間其結果之良惡可以懸絕至於害執政之進行以爲政途之梗者尤莫如爭意見也唐紹儀任總理輕其身以投入政黨墜落黨爭之旋渦中實無政治活動之餘地其結果乃至不能不遁走以去推原其故卽徘徊遷就於各黨之意見中使之束縳而不能自裕今者陸徴祥就職政府又可確定矣使當事者不能化除私見以國利民福爲前提吾可决言政界之前途無一良效果也何也國民之精神有所積則有所消羣耗其力於無用之地而政治之墮壞如故矣 
　　鳴呼自科學發明凡自然界一切現象自至洪以迄至　無不爲因果律所支配一二人之意旘漸爲社會所熏習而其勢力乃不可侮今日交通旣捷事理亦繁一念之猜疑足以召大　局破裂一語之固執足以促政途之擾攘蓋薰陶旣易而感召甚速故也治國者其可不愼思乎 
要件 
[田駿豐說明西蒙古增加議員案主張理由書]  
　　一共和黨之主張 
合科布多唐努鳥梁海阿拉善額濟納靑海舊土爾扈特統名爲西蒙古　修改約法如下 
　　第三條中華民國領土爲二十二行省內蒙古外蒙古西蒙西藏 
　　第十八條叅議員每行省內蒙古外蒙古西蒙古西藏各選派五人其選派方法由各地方自定之 
　　查靑海向非蒙古地不能因該處駐有蒙人遽歸之蒙古舊土爾扈特散處於新疆之精河各廳其各部所駐之地亦非舊土爾扈特所有故將以上二項共和黨主張歸之西蒙古其理由本員認爲不當 
　　一同盟會之主張 
　　不取槪括主義用列舉形式修改約法如下 
　　第三條中華民國領土爲二十二行省內蒙古外蒙古西藏靑海科布多唐努烏梁海阿拉善額濟納 
　　第十八條參議員每行省內蒙古外蒙古西藏各選派五人靑海科布多唐努鳥梁海阿拉善額濟納各選派五人其選派方法由各地方自定之 
　　查同盟會主張舊土爾扈特仍歸新疆靑海不歸蒙古均有充分理由惟科鳥阿額四處稱爲西蒙古尙善不宜亦取列舉主義致約法條文過於破碎本員實不贊同 
　　一本員之主張 
　　取調停主義必求理由之正當茲擬修改約法條文列於左方 
　　第三條中華民國領土爲二十二省內蒙古外蒙古西蒙古西藏靑海按西蒙古爲科布多唐努鳥梁海阿拉善額濟納 
　　第十八條叅議員每行省內蒙古外蒙古西蒙古西藏各選派五人靑海選派一人其選派方法由各地方自定之 
　　本員主張之理由 
　　一舊土爾扈特十旗和碩特三旗駐新疆之精河廳焉耆府搭爾巴哈台廳庫爾喀喇鳥蘇廳等處原係乾隆三十六年賜予游牧有部落而無土地改省以後即包括於新疆之內萬不能再行劃出致啟分裂且舊土爾扈特靑海各處均有部落分駐獨將新疆之舊土爾扈特另行提出附於約法解釋之內於界限旣難明了於事實亦多窒碍况新疆十三旗尙有和碩特在內更不能以舊土爾扈特名稱槪括故本員主張舊土爾扈特仍歸新疆不另提出　 
　　一靑海地方向係新疆西羌吐蕃地漢隋元經設郡縣明正德四年始有蒙古人前往游牧現該處祗有蒙有二十九旗蕃族王樹土司尙有四十旗均歸西寗辦事大臣管轄無可將靑海全部歸西蒙古之理由故本員主張約法靑海二字仍舊爲當以上兩項主張與同盟會同與共和黨不同 
　　一科布多唐努鳥梁海本史漠西蒙古阿拉善額濟納本名西套蒙古因該四部不屬於內外蒙古提出總爲一大部取名西蒙古於歷史事實均茜妥洽故本員主張以科鳥阿額爲西蒙古取概括不取列舉以上主張與共和黨同與同盟會不同 
　　查西蒙古一案詳細研究本員所主張均有歷史事實可據且兩黨均處極端反對地位兩方 
 
 
 

Page 2

 
 
均不犠牲意見此案斷難通過於聯絡蒙古定國會選舉法極爲困難本員主張係有國體性質可否由諸公裁决贊成請公决 
命令 
[七月初九日臨時大總統令]  
　　任命倪嗣冲辦理河南邊界善後事宜此令 
　　國務總理呈稱國務院秘書歐賡祥劉元辛雷延壽曾文玉顧維鈞呈請准免本官應照准此令 
　　任命榮蔭爲保定城守尉此令 
　　任命周燊儒爲四十二旅旅長此令 
[專電]  
　　北京電參議院議决更改選舉人之年齡爲二十一歲下院被選人爲二十五歲又限令學生與小學堂敎員及辦理選舉人員皆停止被選權省制首列省議會次省參事會次省立法次省行政次首財政議會員額人口不滿千萬者五十名千萬以上每四十萬加一名二千萬以上每八十萬加一名以百名爲限參事會以總監參本省荐任行政官四人議會舉出者十人組織之立法權在議會行政權統於總監財政分省稅省債等四項第一屆省會定十月初一必開大體完密議員中多稱譽之 
　　北京電熊總長前日與銀行團續議小借欵抗辯多時外人無言　 
可答專諉諸倫敦會議昨日六國公使又至外交部與陸總理熊總長面商 
　　北京電國民公報被毁後大自由報亦相繼受害同盟會凶燄甚張人心多憤激不久恐有反動參議員則以內務部有介衛治安之責今任暴徒縱志實爲溺職殃民己嚴詞質問 
　　北京電各省協商交通行政代表謁部爲最後之談判彼皮滿意即日出京 
　　北京電胡惟德爲交通總長事已提交参議院惟各方面未甚接洽通過與否尙難預定 
　　北京電同盟派國務員己無辭職意 
　　北京電昨胡瑛又提議　同盟會改組辦法仍無要領 
[特約路透電]  
　　北京電財政總長熊希齡昨日下午致函各國銀行團其大旨如下前月十二號余致貴國書嘗謂討論借欵合同之際急應磋商墊欵問題故貴國代表於是月二十四日會議時曾允電致倫敦議與中政府商訂欵英金一千萬磅事逾兩星期 
尙未接覆現在各省急需欵項屢請政府協助但借款未成政府力難供應各省要需此余所以昨日有續付墊欵數十萬兩之請詎意貴國不肯墊付所請之款故余乃聲明如不續付墊欵則不得不通告各省令其自行設法籌欵或待中政府另籌他法以濟彼等要需余又說明當於九號或十號以文書證明前說今特具函奉逹敬希貴團各代表審奪爲盻再者中政府與各國銀行團之交際雖因前事而受影響然俟貴團接濟總部覆示後竊信仍可續行會議以期貴團仍得供應中國將來所需之欵也 
　　北京電政府改革鹽課之計畫今探悉如下政府擬將鹽塲租戶所出之鹽盡行購入每担加稅洋二圓後再行售與商民俾得總攬稅務而免產主與商民通同舞弊一二年後擬將內國鹽塲收歸國有在沿海各省設立新式鹽廠仿荷蘭法製造鹽磚行銷各處按從前鹽稅每年稅收銀四千萬兩每担徴稅銀二兩五錢熊希齡豫算由政府專賣後雖將來每担稅額僅及目下之半數而收入可增一倍有奇盖奸商自此將無從漏稅故也且謂將來設立鹽廠每所約需銀五萬兩至是收入稅額更可大增云 
　　東京電徐世昌將在大連與桂太郎公爵會晤然後遄赴東京 
　　東京電外國米入口者爲數頗夥米價每担己跌至二十一圓聞囤戶己不復壟斷巿面彼等凈獲之利約有千餘萬圓 
[譯電]  
　　北京電政府對於借欵交涉己出其最後之舉動熊總長昨日（八號）請銀行團付墊欵銀數十萬兩銀行團未允並謂彼等對於條件不能有所讓步必遵本國訓今先以鹽課讓歸主政始能續交墊欵熊謂如銀行團不願續付墊欵則政府將電告各省聽其自行設法籌欵政府亦將自由向他處商訂借欵今日（九號）熊希齡致書銀行團重申昨日之言惟結尾有政府深望銀行團再接命令之時重行磋商諸語盤根錯節得此始稍有間隙可尋足見政府並非執意欲決裂交涉也今日（九號）六國公使與陸總理及熊總長相會聲明銀行團提出條件據各本國政府之意實爲利便中國應有之舉請貴政府不妨承認並謂銀行團不得不索擔保品否則借欵難以募成且言所請承認之條件並非出以武斷實皆爲借款所必不可少云陸總理及熊總長皆謂目下條件未便咨呈叅議院無論如何必不能望其承認財政總長並議以鹽課爲抵押物並與各使縱談多時而散據外人之意鹽課一項政府今全無所獲殊不足抵押目下之巨欵云政府今己另向他處商訂借欵惟目下情形尙不能謂爲最後之决裂逆料明日當有新消息出見 
　　北京電昨日（九號）六國銀行團之各該公使與陸總理及熊總長會商借欵問題後熊乃致書六國銀行請改寬借欵條件此次會商並無切實結果惟曾提出新議數欵或能因此而得最後之解决熊總長復向銀行團要求即付墊欵銀三十萬兩銀行團堅持要求謂嗣後所付墊款應槪繩以正借欵之條欵中政府現 
尙不肯承認云 
　　北京電參議院股員議决奉天都督權限凡三省全部之國際問題歸其裁决軍政則不屬之蓋三省時有匪亂事務過繁故也 
　　北京電袁總統己催參議院從速議决國會選舉章程參議院將國會章程議决後卽將停議兩星期國會章程將由袁總統以命令宣布 
　　北京電徐世晶現取道奉天大連前赴日本聞曾受袁總統密命往勸肅親王回京痰並以目下中國大局艱情形陳告日政府 
　　北京電駐紮北京附近良鄕縣及六里河（譯音）之第三鎭陸軍並駐張家口之第一鎭陸軍之一部有叛變消息袁總統恐駐京第二鎭陸軍與之響應故令該軍移紮保定府 
　　東京電徐世昌昨日（七號）由津啓程擬在日本僑寓兩月桂太郎公爵及　　男　今日己由門　出　　大連灣勝徐府與之晤談云據大連消息該處當道己禁止各　宣布桂太郎公爵游歷事宜蓋探悉近有形跡可疑之韓人紛紛抵埠故也　　　 
　　里斯本電葡國兵艦三艘載兵及機關　開往葡國北部時有某艦在康特島　　現己出險隊長柯西洛北兵四百人與他隊聯合總數約百餘人携帶槍砲炸彈在沙凡斯與民國軍一百四十人相戰四小時之久保王黨卒戰敗而退死傷數人被擒之保王黨中有前任士官之阿爾美逹爲斐洲戰爭之名將據官場宣稱保王黨希圖截斷電報鐵路交通己經防止各處治安現漸恢復 
　　倫敦電保王黨攻入葡境之消息全由葡京里斯本傳出雖目下彼此仍在小戰政府似佔優勢亂地巳頒布戒嚴令 
[公電]  
　　北京財政部電各省都督均鑒軍需公債票本部艷日通電請各按照實在售洋數目分别報告迄又多日未見電復查此項公債參議院屢次質問本部造具淸册須分别己售未售確實數目報告如未售者即須停止繳還已售者本部亦得綜核數目計算利息以便到期發給上列各節務乞迅即詳細電部俾免院詰而昭民國信用是爲至要立盼電復財政部支印 
查此項軍需公債黃口五百萬徐口口三百萬某一百萬某五十萬某三十萬其餘三五十萬之主顧尙有數十人以致逢人灆售近來售價較前稍高然亦不過七折以外自唐紹儀遁逃之後價又大跌前日江北徐某適以三十萬債票來申求售祇有六九折今財政部固以信用爲重一再通電查問不知彼以六七折售出者將何以報部也 
要聞一 
[組織第二內閣又一說]  
　　陸總理受任新內閣一說波澜萬疊莫可名狀兼就友人所述彚紀如左 
　　同盟會熊度同盟會前以黨議決定黨員任國務長者一律不得加入新內閣於是劉冠雄蔡元培王竉惠宋敎仁王正廷均有辭職之舉後聞劉冠雄不認加入此議當一月以前唐紹儀因事與袁總統相持同盟會閣員議定一律辭職劉曾向總統辭職保程璧光繼任總統憤語劉總長云君與我素曾共事今日本應維持大局若必欲與同盟會閣員共進退以辭職相挾亦祇好聽之劉爲感情所動乃未持辭職之說　此次　　劉亦不再辭職同盟會因　本非　會　人故亦無法可以相强至蔡宋兩王四員則必退職其中以蔡宋兩人最力袁總統曾於四員中堅留王竉惠王去志亦决現己移居西直門外居住以示决絕之意據總統意見若四人皆不能留則仍於同盟會員中再選數人列入閣中故張繼劉揆一譚人鳳胡瑛王右任皆有被選之說然張宦情素淡于則早己出京劉來京後始終未往總統府故總統無法可與三人談論此事譚胡　稍活動不欲與同黨中人負氣然劫於黨議不便獨異故同盟會中人不入內閣巳有不能挽回之勢 
　　共和黨熊度共和黨原力持超然之說者也故此次內閣該黨不獨不願加入一人即熊希齡一人該黨亦願勸其辭職（按說與前日迭次所紀略異）聞熊擬俟借欵了妥之時决即辭去無論總理如何亦决不加入此則外間謂該黨將爭爲閣員四處發電促其黨人來京入閣之謡言不辯自明共和黨昨電通告本黨黨員略謂此次本黨主張超然總理實係揆度情勢求於臨時政府期內丙閣不至再有動摇壹意進行支持危局同盟會固未嘗堅持反對之論而統一共和黨尤具有維持調護之苦衷可　各黨遇有重要問題均以國利民福爲歸並無挾持黨見涉於偏私外間傳聞異辭或至轉相誤會旣非各黨維繫國家之眞相抑豈全國期望政黨之初心用特宣言諸惟公鑒 
　　吳景濂湯化龍之熊度總統　共和黨同盟會中人决絕不加入新閣而超然派中人又實不數分布有欲在參議院中拉入數人之意議長吳景濂爲總統留意之一人也若湯化龍則現在並無入閣之說查唐紹儀未走時總統曾偶對人言謂內閣中無一鄂人與卾省情形頗覺隔閣當設法拉一卾人入閣他人入曾以湯化龍資望甚好爲言總統稱善後又有人謂湯在叅議院維持之力甚大不必使之脫離且湯係由鄂人公舉爲議員者若忽然加入政府必不免社會之指摘於此事於湯名譽有損於參議院亦有碍也總統深以爲然故次毫無拉湯入閣之說外間所傳湯將爲司法總長皆是臆度之詞並聞司法總長總理　在　　沈家本充任之說　一案　　　　本員所主　　資　 
[咄咄俄民黨之遠東瑆策]  
　　俄國國民黨領袖司徒連平（前任外務大臣）高谷斯篤等自得具尼生公爵關於遠東大勢之報告後昨巳擬定對華辦法呈請政府酌奪探錄如下 
　　（甲）對於滿洲之辦法併呑北滿若患時機未至則與中國訂新約時須增入以下各條（一）不准中國與各國船雙行駛愛琿江黑龍江鳥蘇里江以及松花江流域（二）東淸鐵道與俄國邊界間之區域其築造鐵路權中國須讓與俄國（三）黑龍江以右俄國自一九零零年至一九零六年佔領區域各地仍須歸俄國（四）由遼東灣至俄國邊界中國未得俄國許可不得築造鐵路（五）沿東淸鐵路自哈爾濱至寬城子自滿洲至波納企那亞（譯音）各段俄得行施完全治外法權其年限與租界地相等（六）限止中國駐紮北滿兵隊（七）俄國與滿洲接壤地方中國不得建砲臺 
　　（乙）對於蒙古之辦法（一）中國須承認蒙古完全獨立（二）勘定蒙俄界限以鞏固西比利亞地位並保障該地與歐洲之交通（三）俄得與蒙古直接訂通商條約（四）蒙古改革政治俄國得協助之（五）俄得在蒙古設立學堂敎授俄蒙文字以伸張俄國在蒙經濟上與敎育上之勢力 
[那彥圖赴蒙原因]  
　　大總統前任命那彥圖署鳥里雅蘇台將軍兼辦圖什業圖車臣兩盟事宜己紀前報茲悉蒙古自庫倫獨立後至今與中央政府尙未聯合一氣活佛旣不識大體俄人又百端煽惑人心不定岌岌可危日前國務院又接庫倫電報局總辦顧保恒來電謂俄人現在創設百貨公司製造華貨煽誘蒙人與漢人兩方面之惡感若不設法維持恐釀大變請派蒙古王公中聲望重著與蒙古人感情最好者即赴蒙古設法維持總統以那彥圖在蒙古王公中頗負聲望故有昨日之命 
[國務院力爭銓叙局官制] 　　 
　　參議院審查會核减銓叙局僉事僅留四員國務院及銓叙局長張國溶聞此　 
 
 
 

Page 3

 
 
消息以議院諸公不諳事實一味武斷行事將來尙須駁覆再請核議其所持理由以銓叙局現在所辦事件如官吏進退文官考試親王公襲爵蒙古王公襲爵頒發徽章給予榮典等事係合併前軍機處吏部宗人府理藩部制誥局爲一機關僉事四人實難支配况各部每司設僉事八人銓叙局僅得半數尤爲不平當與參議院力爭若再不能通過祇有將銓叙局裁去以爲消極的辦法云 
[黎副總統之政見談]  
　　總統府近日接黎統電兩道彙錄如下 
　　（甲）對於大局之政見計分四大綱　　（一）現在二次內閣旣經成立務先消弭黨見共圖民國之進行（二）國會應從速組織以維邦本（三）民國成立以來迄未得各國正式承認應速設法要求各國正式承認以奠國基（四）各省軍隊應切實消納以節經費 
　　（乙）對於川粤漢之政見以川粤漢鐵路前淸時代借債興築惹起人民反對以致演出劇烈之風潮現雖大局稍定然國帑仍屬空虚自應振興實業以圖補救鐵道亦振興實業之一端鄙意欲聯膈川粤省議會籌畫招股辦法分爲五十元十元五元大中小三股痛陳川粤漢鐵路之沿革廣勸入股以便興築 
[同盟會改革動機]  
　　同盟會近來流品日雜粤閩等省尤甚即如老同盟會員倫類亦至不齊個人暴亂之舉當惹起社會惡感因而波及於黨中且黨員與黨員彼此亦極不能相容例如湖南則有官立同盟會與民立同盟會之爭鬭廣東則有扶正同盟會與同盟會之殺戮福建則眞正同盟會常爲匪黨刧持至不能開會種種不道德之情形時爲中外人士所齒冷該會老成人久在會中提倡改革欲以同盟會舊部作懇親會以爲前淸革命之紀念事業卽在會中揀選人才另行組織政黨以吸收新黨員擴張黨勢例如張繼劉揆一胡瑛宋敎仁皆持改革之最力者然反對者　起謂如改革恐失該會精神此說以孫文爲倡汪精衛魏宸組和之故此議中梗近來譚人鳳提倡改黨獨力宋敎仁胡瑛更乘勢鼓動魏亦贊成改進之說因此成熟現正籌着用改革之法說者謂該會一派人或以　知謾罵或以炸彈示威此不獨不足使人畏懼日益增社　 
會之怨毒若果能改革以爲政治上正當之行動則眞可畏也 
[京華近事一束]  
　　邊防袁總統以現在各邊省紛紛告警殊深焦灼昨特致電東三省雲南廣西四川並新疆靑海西藏各處飭各該都督辦事大臣等將各該地詳細地圖及各該地出產一併繪具詳細圖册從速覆報以備考查 
　　西藏軍餉袁大總統昨與新國務總理陸微徴祥及陸軍總長叚芝泉財政總長熊秉三會議安政時曾問及對於西藏請餉一事是否籌有端倪熊云昨與銀行團商借墊欵彼尙未應准付欵之期現在部中實無款可撥陸總理云昨桂林陸都督電稱接濟中央二十萬元今無庸令其解京可請其直接匯交尹都督則軍餉庶可無憂此議均贊成惟當先電詢陸都督該欵是否籌妥如尙未備妥則仍當另行籌解云 
　　庚子賠欵袁大總統昨日交諭財政部熊總長令速將上年所欠之庚子賠欵一千二百萬兩籌出以便交付外交團云熊總長以此項賠欵爲數太鉅祇好俟大宗借欵成立後再行交付己將此意面復大總統矣 
[淸談（碩）]  
　　鄉農利用髮辮以繫笠帽致汚穢豚尾不忍鋤去愚也可笑而不足責 
　　所可怪者巿　商人深恐去其尾便脫除奴隷根性甘爲奴隷謹以保守之 
　　最可惡者一般衣裳楚楚望之似上流者亦搖尾於通衢大邑安得慧劍以斬除其奴性或謂國之强弱全視人心髮辮有無不足重輕子何惡之甚 
答曰有諸內形諸外尾之不去即其心不向善之標準外人考察我國民情每於細徴中推測埀尾之多寡關係承認这遲速有心人安得不疾首痛惡之 
　　或謂飛禽走獸無一無尾人面獸心者比比皆是若輩本非人類特留尾以與民國人民區别亦可云不忘其本似當譽之不當責之况寗滬埀辮者甚鮮惟蘇垣獨多推厥原因由一二主持民政者茡茡謀利祿保位置患得患失之心無一刻不往來於腦筋中致民俗應行整頓改革之事靡暇一爲計及因之蘇人髮辮較多於他處子何不究其本源而責之 
　　答曰雖然程都督係純粹的官僚革命派以民國之治亂强弱爲巳任苦心經營不遺餘力再督江蘇時曾通諭禁止留辮奈何萬幾叢集無暇考察而知之苟使知之自必再嚴厲以禁之設法以除之 
　　如問用何法以絕去人尾則約略計之其策有五 
　　一有尾者剥奪其公權二有尾者遇事不准起訴三有尾者犯罪加一等處治四有尾者不准入軍政學商各界五有尾者照黑籍例編爲奴籍於其住屋門首釘一奴字以羞之小說 
[俄王之偵探（一百十五）（無名）]  
　　看了多時郤是不差又回到洞內却見那前兩次捧來的落葉依舊還在石上余　　　 
到此時不覺心中更覺呆了因向洞中各處摸索豈知各處摸索殆徧那有半點蹤跡余自己歎恨道這事如何對得起人不但對不起愛末姑娘倘使鄧方回來我也歎以回報因從洞內又走將出來出　那谷口走至前邊崗上向四邊探望心想我回洞口時還聽得脚步聲響便是有人盜去想也去的不遠不料伸着頭看了多時也依舊没個動靜心內萬分失望又想旣然不曾盗去想來定在近處甚麽山洞裹藏匿了的因又打定主意挨着一個個山洞查將過去因又下了山崗回至谷中查至第二處洞外忽聞屑息之聲余便探手衣袋裹執了手槍奔進洞去却見愛末姑娘倒在這裹地上不知何人竟將他搬了過來了余此時心中大喜如獲重寳不及想着别事也不管洞內有人没人直奔至愛末姑娘面前看他還是生的不的一摸他的氣還有在那裹因便高呌道愛末姑娘這次你又受驚了這多是我的不是愛末姑娘摇了摇頭又用手向後邊一指明是敎我預備有人暗算的樣子余一見他指便懂他意立刻立起身來取出手槍正對他所指的方向說時遲那時快早有一人逞此時間一刻那早從半黑暗裹逃出洞外去了余正欲追趧深恐衆寡不敵我只有一個人或者又中他們之計立卽立住了脚不去追了　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[詳誌港督遇險事]  
　　省港新督遇險一事巳紀本報約電茲將港報所　　錄　如下七月四日上午九　省港　督梅含理登岸後即　其眷屬　　與往大會堂受歡迎禮時約十點二十分鐘港督全身軍裝與其夫人並與而行離碼頭數十碼甫坙必打街新郵政局　卽霍近拿洋行凹首處忽有一西裝少年華人從德輔道慱　　　人　中飛步而出趨至港督轎側約離數寸遠舉手槍向港督頭部猛轟鎗彈頗大幸不獲中祇穿入港督夫人之轎廉於轎頂之木架當時第八百三十九號及七百二十五號印差聞聲卽撲至兇手前擊低其手使之不能放第二槍烟公司總巡　何加夫復猛擊之使之不醒人事倒於地上渣律與屈地兩差長即上前擒之偵探馬非及捕差麥士亦上前相助傍觀之人皆僅鼓噪殺之殺之之聲不絕於耳捕差急阻傍人免其動手　搜兇手之衣服見無别物在內其槍亦巳奪去乃由馬非偵探帶各差押兇手軕砵與乍街直往捕房兇手身材中等高約英尺五尺外穿黑絨西裝衣服內穿白汗衫黑領帶軟衣領當遇事時港督立於轎中以手撫其胸示其未受害然後坐下極爲鎭　督夫人則兩眼垂淚後知港督無恙始現歡容及至大會堂時在督夫人之轎頂前面尋出彈子港督轎上則無痕跡可知彈子並未中港督之轎而夫人亦幾至受害彈子是鉛質約半寸長現由　加總帮辦收藏到兇手所用之鎗是尋常五响巳入足彈子現亦由捕房　貯事後約一杪鐘其人己被拘獲卽拘向捕房而而去梅督亦復首途往大會堂一若未嘗遇險且微笑焉後在大會堂答詞亦淸朗異常字字可辨且並無半字涉及適問遇險事查當時兇首所放之碼後在大會堂中张巡　何吉氏在梅夫人左便轎柱中覔出碼一粒方知當時不特梅督遇險梅夫人亦僥倖異常想當時其碼必由轎之右而過直逹梅夫人之轎頂而止幸其非新式者至轎頂爲碼所中之口約闊半寸有餘現總帮辦碧周氏將該碼携回捕房當時人在場目擊此事者聞此次行剌不成因兇首心急故不能命中又一人當時站騎樓下離遇事處不遠謂當　與過後時忽見人影一閃卽聞轟然一聲約兩杪　久仍不動聲息而　時轎己停警察與各人隨擁到約數杪鐘轎復起行調查行刺之理由聞與政治並無關涉不過因私仇所致查兇首之父名李四前數年曾在港充當更練而兇首亦曾在醫院供職數年前梅督曾將其父下獄此後兇首則仇視梅督且决意復仇聞港督回港履新故欲償其數年之宿愿幸事未成而己被拘西報訪員曾　見港中有聲華人據謂港中華人無一人與兇首表同情者且恐兇首亦非港中人又有人謂兇首不能安居羊城來港避難者又聞梅督在港中充當巡警長時曾嚴懲會黨等事恐上次之欲和刺者亦是此中人果然側上次不成將來恐尙有行刺之事出現多數華人均謂除皮外則並無别故矣到該兇手在捕房時曾將控詞對彼宣讀而彼神色如常穿黑色衫褲有八字鬚穿黑皮革履操英語甚佳自稱姓李名漢雄恩平人二十四歲並無一定職業亦無一定住址云　　 
[匪黨佔據開平]  
　　廣東陽江廳屬開平縣日前有被匪竄擾消息當時報界公會亦接該縣胡鼎男警電但政界恐有未確飭暫緩豋茲聞當道己接眞實消息該縣確己被大粒烟匪黨數百人入城佔據胡縣長率團抵禦不支逃往新昌躱避現特由省飛派新軍兩連濟軍一營及才字營機關槍隊等配足子彈馳往會同該處原有營隊設法圍剿務將開城克復想大兵一到不難刻日盪平 
[與警廳鎗斃扶正同盟會匪]  
　　廣東警廳日前拿　兒戲亂黨四十餘人昨將其情　　大　二十五名押往東校場槍斃外其餘十餘人皆係無知愚民被人誘惑聞陳廳長擬從寬發落茲將其佈告　下余得勝（卽余　　自認僞鎭統）盛榮（卽盛瑞生自認僞標統）麥盛（自認僞標統）金雲生（　　雲生自認僞稽查奔走省澳有僞總參謀徽章）黃掛雲（介紹人入扶正同盟會）李春甫（卽李春田介紹人入扶正同盟會）李得勝（介紹人入扶正同盟會以其住屋爲機關）吳光令（介紹人入扶正同盟會）司徒迆　（自稱僞鎭統）祝鳳池（介紹人入扶正同盟會）余亨（擔任運動財政）張子騫（常到兪照庭處備餉）兪照庭（預委辦理　政以其住屋爲韓金標劉漢波之機關搜出暗殺軍及徽章多件）范標（擔任往北江淸遠開平運動軍隊）黃其珍（卽黃天漢自認二十標統）莫炳隆（保紹黃其珍）曾應村（卽曾南貴自認爲韓金八標之僞標統）鄭釗（卽鄭釗南自認僞二協一標二營營長前石字　錦泉稽查）　風堂（卽旗下七担任運動軍械）王邦杰（隊長担任運動陸軍係胡牛介紹）陳明（卽陳坤山自認僞標統幷傁出　統印一顆）温金勝（自認僞營長）譚福（自認僞協統又一區段內刦犯搜出關防一顆）伍培（卽伍榮標自認僞協統又一區段內刦犯）譚明（自認僞隊長又一區段內刦犯） 
[兵匪佔據汝州]  
　　汝州魯山郟縣寳豐四縣居汴省下游土匪本甚猖獗六月二十九號汝州來電言汝州軍隊已與土匪勾通城危即在旦夕云云二十九號夜寳豐來電亦言土匪攻城勢己難敵張都督電致六鎭李統制純從速前往嗣又密電袁大總統請示辦法七月一日袁大總統回電令照宛南辦法查宛南民軍係屬議和招撫刻聞張都督巳密令柴統領得貴速往洛陽與趙周人統領相商惟是日晚間又得洛陽坐探密報云六月三十號汝州防軍一律兵變係受土匪張金蘭之煽惑全城失陷 
　　聞汝州寳豐郟縣土匪共有三十餘股七月二日李君由許州來函對於汝匪剿平頗有難以承認之語略謂汝州兵變悉因土匪勢力太大之故六月廿三廿四廿七廿九號四次開仗彼此亦略有勝負無如匪多如鯽民匪相通張金蘭猖獗魯伊杜其彬秦椒紅攻陷寳郟兼以白沙一帶又有洛陽拳匪相助因之月餘以來匪黨之劇又實爲汴匪之冠六月三十號得魯山確報言汴省陸軍之駐寳豐者亦爲匪類勾通一營同時歸匪查此次由許進兵係從葉裕一帶今則匪旣己佔有汝州寳豐郟縣城鄉匪勢之大又非數路進攻不可目下徴集意見似非五路一齊剿緝不爲功但李統制之語又頗以汝州匪事毫無把握特爲陳明云云至五路進兵地點訪錄於下（一）毅軍由洛陽宜陽白沙防堵汝州（二）由盧氏伊陽截其竄陜之路（三）由裕州葉縣要截免其竄至京漢左近（四）由南陽桐柏抄出相攻（五）由禹州密縣進兵阻其竄入山徑 
[蕪湖兵變拾遺記]  
　　皖函云日昨（七月六號）栢都都督接蕪湖兵變警電後當即派委胡旅長萬泰率領兵士三百餘人幷携帶機關砲二尊乘安豐兵輪前往彈壓以鎭人心查此次之變蕪湖兵隊並不附和變亂者均係廬軍五十七團兵士爲師長孫品驂所統帶當時該叛兵等在長街肆行搶刦受害者二十餘家又放火焚燒四家搶至天明即乘小輪過江逃去商民大受驚嚇全城閉巿據聞此次損失財產爲數甚鉅吾不知孫師長有何面目再見蕪埠之商民也現在省垣仍屬戒嚴軍警校巡極爲嚴密 
　　又函云皖省近因蕪湖兵變人心異常浮動大有風聲鶴唳草木皆兵之槪故日來柏都督飭令五城添派重兵崗位巡邏偵探亦日夜奔走範頗爲嚴密七號商務總會以皖垣各商舗自上年七月二十五日遭潯軍搶刦迄今半載巿面仍未恢復其所以不敢放手營業者實以秩序未定之故今蕪埠又遭廬州軍隊大肆搶刧商界益形恐慌倘再不設法維持恐各商舗紛紛歇業則省垣商業前途何堪設想因招集各業領袖在商會開特别全體大會籌畫維持巿面辦法聞擬趕辦商團藉資保護以免各商再受擾累云 
[五鎭兵目深明大義]  
　　山東五鎭馬統制日前以截獲變兵銀兩旣難歸還原主又難作爲賞銀特在詠仙茶園招集士卒會議分之法有請作爲國民捐者有請作爲犒賞者有請作爲辦公益之用者馬統制親詢士卒贊成何說有某兵目者起立發言以爲皆非正當馬統制問故對曰仿日之會議即非正當辦法軍人以服從爲天職統制以爲應如何處分斯卽如何處分則今日之會議卽屬多事又此事爲本鎭之事即令會議亦當在統製衙署在此詠仙茶園更屬不當統制即谓謂第一層本統制表慰第二層則以天氣過熱本隊駐紮商埠往返爲勞亦係體恤之意究竟汝對於本日討論問題意見如何該兵目答曰此項銀兩係屬變兵刧掠之物若作爲本鎭犒賞則本鎭士卒卽爲間接之變兵且此種汚穢之欵亦不宜作爲國民捐欵厚汚國家云云大衆均極力贊成議决以此項銀欵作爲修辦商埠至五鎭駐紮地道路之用其不足者則由軍官捐助云云山東軍人之卓識如當爲東省軍界火放光明矣 
[雲南改訂官制之先聲]  
　　滇省臨時省議會改訂官制草案現己編竣聞都督專任軍政外交幷監督行政各機關取消軍政部改設政務廳而以內務軍政交涉學政民政實業提法七司組織之外道改爲稅關監督專司稅務及交涉西道改爲騰關監督南道改爲蒙關監督開廣道改爲思關監督各府一律改爲縣分一二等直接各司各司由都督親任但必經議會之承諾各縣特任各機關公務員或考任薦任均爲詳細規定等級旣少辦事敏捷聞不日議决即可實行云 
[滇軍退伍記]  
　　雲南援川陸軍已於日前辦理退伍茲經第一師第一旅旅長李鴻祥及第二旅旅長謝汝翼會同參謀部總長殷承瓛就兩旅中之現役期滿者一律挑出造册並印刷現役期滿執照及退伍功牌造送都督府及參謀部蓋印發給退伍兵士每人幷銀十五元即於六月初一始各兵料理歸裝絡續回籍所得功牌條例有四（一）副兵獎正七品職銜（二）正兵獎從六品職銜（三）副目獎正六品職銜（四）正目獎從五品職銜是日由各官勉以大羲並將退伍條例一一講明申戒各軍人並無絲毫不豫之色羣謂吾儕離家已久現得退伍以奉高堂理家事甚遂素願且反正援川受各界屢次歡迎當兵若此亦可巳矣云云至正副目中人素識文字學科略有門徑者己挑選百餘名送巡警校學習巡警蓋其術科旣己精熟此後再習學科必可爲完全警材其已退各軍則一律編爲預備兵役有緊急時仍可召集云 
[湘江魚雁]  
　　疏濬湘河湖南民政司以湘省水患頻仍大傷元氣亟應預爲防範以安黎元查水患之來實由湘河淤塞所致非亟行設法疏濬不足以淸本源前日已具呈都督請予咨明卾督合力籌畫以澹沉災而蘇民困 
　　減餉成效湘省各軍隊餉項前經政務會議處决减發餉銀三成自實行以來曾由軍務司報告數目計未减以前月發餉銀五十二萬一千餘兩旣减以後月發餉銀三十九萬七千餘兩兩相比較每月實减省餉銀一十二萬四千餘兩云　 
[朱軍長與都督平行]  
　　軍民分權喧傳日久迄無一定辦法前日浙省第五軍軍長朱瑞君以與都督同駐一地職權不分專電陸軍部請示辦法昨奉參謀部陸軍部會銜復電謂各省軍長爲陸軍最高級官長自應與都督平行惟現時軍民分治尙無頭緒軍長及都督職權應如何劃分尙難預决祇得暫依慣例各省都督仍有管轄該省軍隊之權但軍長品級較崇關於軍隊事宜應與都督恊商辦理來往妥牘慨用咨移所有禀承轉飭各字樣不得適用一俟軍政及省制釐淸後當有一定辦法云 
[浙軍控訐陳叅議]  
浙軍第二十一團將校前以軍政司長陳毅賣官　爵提出質問後當奉都督查辦日久未决嗣該司取銷陳又升充總參議將校益譁當日兩次開會公議對付方法茲聞第六師旅團營連官長業將該參議罪狀提出十二疑（一）侵越權限（二）推諉要公（三）顚倒用人（四）播弄是非（五）挑　分府（六）離貮軍心（七）摧殘敎育（八）排斥異己（九）私放首惡（十）戀棧黨援（十一）糜費公款（十二）嫉忌功人旁徴曲引多至數萬言計列名者一百七十二人决議即日續開大會逐條通過後卽正式呈請都督召集軍法大會訊並將原文繕遞中央陸軍參謀等部要求派員來浙澈底查辦以伸公論云 
[饖民閧城劫獄之駭聞]  
　　近日浙江各屬均告缺米惟於潛縣微有積儲詎奸商圖利運動外輸事未兼旬巿價飛漲因之四鄉貧民羣情憤激突於六月三十日糾衆數千鳴鑼入城將四隅米店搶刦殆盡並搗毁監獄縱逃罪犯防兵警察匿避無跡知事亦不敢出頭致鄉民聚衆滋閙三日未散昨經商務分會電禀都督請派大兵前往聞軍政府以縣城重地竟有匪徒刧監肆行擄掠殊屬不成事體巳嚴檄陳統領步棠督率防兵勒限剿辦盡法嚴懲勿任漏網云 
[定海地稅征收法]  
　　定海地丁正稅以徴收法尙未議定致未開徴茲悉六月三十日由議長金知事會同參議會縣議會議决辦法定徴收公費爲三千七百十三元按照省稅縣稅成數平均分配又議決輔幣價目小銀元八六折銅元七五折茲將議决事項錄之如下（甲）完糧糧戶完納地丁銀元塡明數目如完粮不滿一元者改收小洋不滿一角者改用銅元惟洋價漲落無常如有虧耗在省縣稅扣除盈者提充别用（乙）串票暫行辦法本邑魚麟各册前淸時已經燬失無存田賦淸册一時無從查造現在串票暫照各莊推收册及歷年征粮簿內各糧數先行塡票啟征俟詳查明確再行列册並於串票內註明（丙）徴收公費之預算查本邑田地山蕩徴粮銀數每兩改徴銀元二元四角三分以一元八角爲省稅餘六角三分爲縣稅原有帶繳之學堂經費每串票一紙收錢七文查明目的旣無變更議定附捐照舊　收以充學費並議加一成附捐爲下繳自治經費至本邑上忙向收八成下忙祇收二成現在上忙逾時下忙將屬公决本年錢糧兩忙併徴以節糜費而期迅速下年不以爲例（丁）荒丁絕戶之查報議定荒丁絕戶一時無從查悉串票暫不剔除由縣知事照會各自治公所轉飭各莊保按戶查報如實有荒絕仍由自治公所復查確實轉報縣知事得於原造板串上加盖荒丁絕戶兩字以免弊混莊保人等不得勾串舞弊致干未便（戊）設櫃之地點及徴收員役之規定設總櫃於縣知事公署聽人民自行投納惟本邑習慣向少自封投櫃緣前淸有總催莊差領催等名目方今改革伊始當然消滅第本邑海陸交阻地方尤極遼闊全境共分三十八莊計另星小戶完粮百數以至數十者而城鄉往來川資倍之殊難稱便遍設鄉櫃經費又處不給是仍不能無催收之人現除岱朐兩莊原不分櫃外其各莊錢糧或由自治公所擔任或各該本鄉選舉殷實可靠熟悉情形之人由自治公所保送縣知事委任承充催收該催收人如辦事不力得由縣知事隨時察看更換 
[杭州茶商之公憤]  
　　杭州江干之茶商會舘爲金衢嚴處紹五府以及徽州江西福建紅綠茶商所組織者成立已已十餘年矣凡前淸以來各路茶葉茶末茶梗來杭除沿途報繳正稅外至閘口捐局必例加陋規捐茶末梗每件抽收二錢五分茶葉每件補收五分百十年來商人受累己無底岸矣乃光復以後閘口茶葉認捐公所（卽該茶商會舘之董事虞芹伯承辦者）以各茶商皆遠道而來無暇查覈該公所仍照前淸舊例加收陋規捐幷且搜勒苛歛更甚從前嚴州茶商汪友蓉等以民國時代不應循此弊政以害商民而董事虞芹伯不但不知咎自檢反出强硬手段以致激動衆憤由嚴州各商公舉汪友蓉爲臨時代表進禀財政司幷將該局收受陋規證據附禀呈閱經財政司批飭統捐局澈底查復一面勒令公所不準抽收此項陋規各商甚爲感激迨七月五號茶商會舘開常年全體大會全體茶商以會館董事虞芹伯身爲全體茶商首領旣不爲衆商謀幸福而反藉領袖承認茶捐得以苛勒全體之膏血遂致大動公憤轉因該董事經理會舘十餘年所有帳目迄未宣佈因此全體公同推舉汪友蓉爲全體臨時行商代表擔任與舊董虞芹伯交接淸楚一面 
 
 
 

Page 7

 
 
追究認捐局苛收之陋規待其完全淸理另舉董事以重商務而保會館全體贊成乃散會 
[蘇省稅務公所長姓名籍貫表]  
　　蘇城葉增濤吳縣人同里楊贊同安徽人常海劉至澤上海人盛震吳兆麟吳縣人無鍚孫泰圻無錫人武丹姚守　浙江人宜南張世康吳縣人江靖孔慶成四川人丹徒曹家麟丹徒人上海張壽　浙江人閔厙錢銘銓華亭人吳松汪駿孫安徽人吳淞釣船　稽徴局莊鵬九 
[焚燬新舊裕蘇廢票]  
　　前淸裕蘇新舊廢票三百六萬八千二百八十三元錢票十二萬四千一百十二千六百文又於六十九箱內檢出錢票三箱計錢四萬千又截去票角二十四箱又印壞無用鈔票八箱業經吳縣民政長奉都督令一律焚燬所有裕蘇帳目簿籍應須淸查搬入民政署內存儲以便查考 
[徐軍長移師築堤]  
　　揚屬瓜洲頻年水患淹没田廬不計其數徐軍長寳山惄焉憫之茲特於安徽荻港地方採購石灰五萬餘方即日裝運前往瓜洲修築堤岸一切工作以兵代之己派定步兵兩營從事畚築程都督巳准來咨轉飭各關如遇有此項石灰經過驗免放行 
[鎭人力爭瓜淸路線近聞]  
　　鎭江商學界爲瓜淸鐵路將改道淸通與巿面大有關碍前日己開會公議組織團體設法力爭茲爭路會又於初九日上午在縣議事會開談話會討論借欵築路一切事宜聞議决先從借欵入手巳舉定張金門曹介之二君先行赴申調查借欵辦法一俟查有頭緖再行邀集各埠代表開聯合大會籌劃進行此次　以力爭不逹目的不止云 
[蘇巿鄕規定稽查漁船]  
　　蘇州太湖內河編烙漁船一案前經臨時州議會議決由各巿鄉公所各就區域內分别照辦並由民政長照請酌量情形擬送章程候核現經祥細審查編定辦法二十一條名爲蘇州巿鄕稽查漁船章程並刊　執照編號鈐印分行各巿鄉趕速　辦定七月一號至三十一號爲第一次調查期間八月一號至三十一號爲發照期間其章程內容略爲各巿鄕公所暫設稽查漁船處聽各漁戶自行投報由巿鄕　事　選妥人充稽查員充登記調查編烙一切事務不准舊日滬　小甲混雜其間力杜從前需索陋規積弊船戶分甲乙丙丁三等大船給甲照收費一元中船給乙照收費五角小船給丙照收費三角此外不取絲毫浮費此項收入照費留存各巿鄕公所報明彙核如果收入暢旺得就欵籌辦水面警察又補助船戶改良漁具等項事業云　 
　　紏　昨報要聞二（珠街　商會總理　　）一　　排在（漢商與招商局之交涉）之後誤爲手民　入中間合行紏正 
本埠新聞 
[華美法聯合大會紀要]  
　　中華民國與美法兩民主國聯絡等情屢紀前報昨假泥城外張氏昧蒓園開聯合成立大會午後三時中外來賓到者甚盛當由三國會員相繼演說共和國民之程度演說畢合攝一影以爲紀念迨散會己鐘鳴五下矣當開會時英美總巡卜羅斯君特飭靜安寺新閘兩捕房各派探捕至會場內外妥爲照料 
[緝私營之大利]  
　　上海民政總長訪悉外海緝私營管帶許雲提將捕魚船逐一搜查如有挾帶鹽斤卽指乃販私不許出口將鹽出價收買每百斤給錢四百文裝運外境歸公沿路售賣一半每担收價洋三元留出一半繳公作價每担錢二千四百文且自光復以來往往由北地販鹽至南省銷售慣以一半歸公半在中途販售貪利取巧殊屬非是業巳禀請蘇省程都督查究矣 
[兪會長言詞過激]  
　　民政總長批答閘北總商團會會長兪國楨等呈云呈及節略碑文均悉詳閱所陳語意不無過激本總長以同善粥廠房屋夙由善堂經管故照飭巿政廳轉交慈善團議復按諸事理未越範圍至巿政廳一面亦據慈善團所議呈復面來文加以扶同傾陷植黨營私等字樣似覺責逾其分此事本總長未便轉斷該廠屋向爲善堂公產來脈分明祇能仍飭巿政廳交與慈善團妥議作復一俟該廳復到再行核奪希即知照 
[巿長不能兼任議員]  
　　上海縣會議員當選名單業已登載前報茲悉內有莫錫綸君係巿政廳正巿長刻經南商會各董事查得縣會議員照章不能兼任行政之職是以擬邀商會各議員開會議定請莫君辭退議員並懇勿以巿長見辭 
[陳都督有恙]  
　　滬軍都督英士君近以政躬違和以致數日未到府視事所有一切公文函件委軍政司長許保英代拆代行遇有重要事件由許君傳電話請都督自行核奪 
[工部局注重衞生]  
　　英美工部局以現交夏令疫癘宜防除每日特派衞生員四出調查並諭界內商民各宜淸潔外近又以各色物店大都汚穢不治甚至蚊蠅叢集實爲傳染疫症之媒叢己擬章取締前日又加派華洋司事各一人分往各食物店詳加查察並帶有照相器具以便隨時攝影研究 
[演劇助賑預誌]  
　　上年沿江各省災荒甚劇各處紛紛辦振至今未能普及而福州大水又來情形可慘茲團體聯合義振會會長張仲屏君以辦理振濟需疑孔亟因假大舞臺於禮拜日演戲集資助充振濟並聞先就淮徐海三處散放以資救急云 
[軍人乏餉之危機]  
　　駐紮閘北之光復軍兩月未曾發餉前日下午有某營步隊兵士百餘名均持舊衣至川虹路仁康當舗質洋該當以人數過鑫實難應付遺人報知該營司令部當由李統領親往該當再三開導勸令歸營衆始退散事後該當及新閘路共和路等各押店一律閉巿人心惶惶昨李統領除派員勸令各當舗押店照常開巿外並派兵分往彈壓聞今日按名先給洋一元其餘薪餉亦即請欵發給 
[女學校開會之特色]  
　　昨日美租界天保里對面熱河路錫金旅　共和女學校假錫金公所開游藝大會會場佈置光華奪目男女賓約近千人首由敎務長吳稚暉報告宗旨議論風生莫不繫節稱歎學生演講諸科學色色　　各擅勝長而尤以國文專修科生所講讀之哲學古文英文及書楹聯爲最優美中間雜以游戲兩節砭針社會趣味深濃演者活潑靈敏觀者鼓掌不絕咸謂得未曾有故天氣雖酷熱萬分而來賓始終未經離座左邊一室爲成積室入其中則五光十色目不　給圖畫國文手工均足加人一等該校開辦不過半年而成績如是殊爲難得嗣因時間太短來賓觀者意猶未足故特延長三日於每日下午二時起至晚止任人展　成績 
[保護捷音公所之文告]  
　　上海縣民政長吳君出示云據捷音公　總理陸元　姜東高胡　　　 
瑞松馮春陽崔容卿等禀稱竊以報紙爲鼓吹文明之利器派送報紙尤爲灌輸文明之前驅敝業自派送以來歷有年所原其初不過無告之人以食力而奔走繼則全家事蓄無不仰賴於茲三十年來轉榐相傳所有主顧遂視爲恒產互相頂買每一份報可賣一元至二元不等明知私相授受恐難質諸大庭然亦立有契約具有中証與投資　業無異同人　賴以糊口事誠有積久而成弊因弊以爲利者也　是之故同業中因有被人　奪時啓爭端元霞等心竊憂之去年六月間曾經邀集同業舉定職員將舊有規約重行增訂使之各安生業母相侵奪並以無一定之點爲集議之所不足以謀聯絡進行爰租定西門內冬靑園范姓房屋爲事務所定名曰捷音公所所有開辦經費由發起人捐助至常年費用槪由同人自認並不硬派分文僅將當時創立公所情形及議定規約逐條附呈懇請准予立案並乞給示保護永久等情並呈送規約十二條（中略）又據續禀前情據此查營業要貴衛平立法須求盡善究竟該公所所訂規約有無帘碍能否改良經照會日報公會公同議復俟復到再行飭　去後茲准復稱所訂規約尙無窒碍並據該業續禀前情除批姑准立案聽候給示仰該公所按照規章先行試辦並隨時集議派報方法務期便捷庶不負該公所命名提音之意如果主顧歡迎該業天然發逹也此批外合行給示保護爲此示仰該業各送報人等一體知悉務須遵守規約各安生業以期聯絡進行母得藉端破壞切切　 
[審訊控訴賴婚案詳誌]  
　　昨日午後上海地方審判廳特開法庭由民庭長謝健檢察官陶明源錄事沈宗約等提訊鮑德鈞訴黃查氏賴緍一案先由原告輔佐人巢堃律師陳述此案係屬人事訴訟應請檢察官蒞庭承審官答以現已蒞庭不必再事請求遂由巢律師將本案事實陳述一遍主張婚姻成立其理由有二（一）有婚帖即黃淑貞八字一張並其親筆婚據一紙（二）有媒人卽蔣某並云被告黃淑貞不守婦道私自捲逃等事繼由被告代理人朱毓珍律師起駁（一）婚帖誠足爲婚姻成立之証據然必須有雙方之關係交換正式婚帖始爲訂婚今本案原告並無正式婚帖與被告被告父母亦無正式婚帖與原告僅憑一紙八字及黄淑貞單面勒寫之筆據不能承認爲正式婚絪（二）媒人亦有雙方之關係斷無僅有原告一方媒人而無被告一方媒人可得成爲婚姻者被告媒人爲誰請原告舉其姓名巢堃律師起述中國習慣八字卽爲婚帖况又有黃淑貞親筆之婚據自可作証朱律師駁曰八字自八字婚帖自婚帖不能混同照中國習慣婚帖必須尊長出名今此項筆據幷非黃淑貞之父母所爲不能認爲正式婚帖巢堃律師辯曰被告黃淑貞係自由結婚故由本人具名朱律師復駁曰自由結婚亦必有一定之方式（一）必須有主婚人（一）必須有公証人今此次婚據無主婿無公証卽以自由結婚論亦不成爲正式幷証明此次婚據確係出於脅迫非出於被告黃淑貞本人之意思（一）凡契約必須雙方合意今此項婚據僅出於被告一面單獨之行爲是爲脅迫而成之確証（一）凡契約多數以簽字爲準今此項婚據獨捺指印中國習慣　指印者惟罪犯之供詞奴隷之賣契上有之婚帖而捺指印從來未見况被告黃淑貞係女學生非不能簽字之人而令捺指印是又爲脅迫而成之確証巢堃律師曰本案係屬人事訴訟脅迫則入於刑事範圍为應在民庭上主張指爲被告律師之逹法朱律師駁曰民法上有不法行爲脅迫卽不法行爲之一今原告律帥誤認脅迫爲刑事實屬不知法律因卽引民法第七百八十五條爲參照主張婚姻之取消遂由承審官决定爲裁判上之離婚巢律師又問對此决定得有抗告與否承審官答以判决書卽下不必抗告可以控告爲救　方法巢律師又請求損害賠償朱律師亦請求損害賠償承審官以兩兩無証明均難承認就此决定 
[海軍司令部裝運快砲]  
　　聯鯨兵艦需砲四尊曾由　鎭水委令程堃光乘赴英　　之便在英國訂購長式六磅快砲四尊業由海折巡洋艦運華在楊樹浦浦江待卸但聯鯨兵艦奉差赴　倘未　　放由海軍艦隊黃總司令於昨日派海天小輪拖帶民船二艘前赴楊樹浦將快砲四尊及一切零　　回海軍司令部存備　聯鯨囘　即行裝配 
[盜匪無庸質對]  
　　法捕房總巡麥蘭君前因搶刧法界福開森路某姓家之盜犯還俗僧人果道訊供臺涉滬防營拿獲之强盜和尙姚光發德廣二盜因須質証曾經面請李統領迅將强盜和尙二名解廨質訊當由李統領允候禀明都督核示在案茲悉李統領以此案所獲之姚光發德廣二盜係屬搶刦大劉家宅黃阿初等家案內之正盜該處係在租界之外馬路雖由法界所築而事主黃阿初所居之屋則在馬路之旁地屬華界上海縣二十七保七國早經劃歸西區巡警局管轄並巳釘有西區振字門牌且該二盜業巳訊供承認擬罪詳奉都督批准姚光發應得槍斃德廣收禁五年案己擬定至於公廨拿獲之果道自應仍請法廨照例嚴辦以除民害所請將姚光發德廣二盗解案質訊一節殊難照准巳於昨日照會法總巡麥君查照矣 
[李統領飭拿逃犯]  
　　滬防水師第八營後隊在長橋港地方緝　積竊王阿根解請司令部核辦在案茲經李統領查得長橋地方歸奉　縣管轄現據供出在逃各犯自應責令該縣民政長查拿究辦業已令飭該民政長按名　辦矣 
[滬防營長獲獎]  
　　滬防全軍李統領通傳所屬水陸各營長齊集聽候調諭一節巳誌前報茲悉前日上午十一點時滬防第一二兩營管帶莊　第四五兩營水師管帶楊玉貴周協和滬防步隊第六營管帶師德貴第七營步隊管帶兼砲隊營營長余夢熊水師第八營營長王楚雄滬軍營營長楊勵身鈞和兵輪管帶董仲發及本司令部參謀副官莊誼等各員届時均戎服佩刀齊集卽由李統領諭曰本部所轄水陸步砲各營皆係滬防凡偶警耗以及盜刦等事務各嚴加防範　後無論本埠曁遠近各鄕村鎭設有滋擾不靖情事均須隨時調派切勿途背惟自去秋光復以來各營長等所辦各事頗爲奮勇實堪嘉尙業己禀奉都督核准每一營長特贈赤金獎牌一塊以示鼓勵諭畢卽逐一照發各營長領謝而退 
[咨送陸軍第九旅領欵淸册]  
　　江蘇都督咨滬軍都督文云案准貴都督咨六月二十八日接准貴都督咨開查接管黃留守移交卷內據陸軍第九旅旅長陳漢欽請領該旅所部五月份薪餉火食公費薪炭馬乾等項查此案前經黃留守電知貴部督稱經濟困難巳逹極點第九旅五月份薪餉務懇仍由尊處發給以維軍心至盼至　並希電復等因去後未接尊覆究竟該旅長應領五月份各欵尊處曾否給與敝府無案可稽爲此咨詢貴都督請查明趕緊咨復以憑核辦等因准此敝處經濟之困實己逹於極點該第九旅旅長陳漢欽亦以經濟困甚故常呈請敝處就近接濟前來敝處爲大局計不得不於萬難之中勉爲其難計於五月份內己經陸續接濟洋二萬八千五百元正茲准咨詢用卽咨復請煩查照等因准此除電請尊處將該旅五月份薪餉等費全數發給容將餉册咨送外相應將該旅所部造呈五月份薪餉火食公費薪炭馬乾等欵各淸册備文咨送爲此合咨貴都督請煩查照核辦見復至該旅前在第五師所借火食俸餉各數目業經另文咨明尊處希卽查照另咨核扣 
[年租己歸公用]  
　　寳山縣民政長呈覆上海民政長文云案查江南機器製造局等九戶應完辛亥年上下忙錢　合計銀二十一元七角九分六釐將糧串送請核發在案茲奉照會以前項各戶歴由前淸上海道署承完此次自應照發惟該縣向有征存洋商年租應解道庫一半錢文卽於該欵內照數提扣等因奉查此項年租前經臨時議會議决除抵完忙　外其餘悉充地方公用業巳列入預算呈請江蘇都督核准立案茲奉前因相應備文咨請貴民政長轉呈民政總長核准仍將江南機器製造局等九戶應完辛亥年上下忙錢糧計銀二十一元七角九分六厘　　該發以資報解 
[議員之座右銘]  
　　江確生通告縣議會各議員云　　會爲　　之代表與論之機關議員担立法之全權負人民之委任責任何等鄭重担負何等鉅大故選舉議員必其人　爲人民之代表爲地方謀公益爲人民副仰望卽本諸國人皆曰賢然後用之之遺意僕閱各報登載各省各縣議會往往有推期議會不認議員各風潮大半因各議員借議會之名爲個人謀利之場不顧公益不顧民生爭權利爭意見互相傾軋互相衝突昔之爲人民所仰望者一變而爲人民所厭棄感情之惡非無由來良堪浩嘆前車可鍳來者可追本城前日縣議會巳舉定各賢者諸君子大半或英才碩　或老成　逹舉識健全法律　諳深爲欽佩但縣議會操縱全縣行政之機　　　至爲重大故僕有不得不陳請者查上海自光復以來元氣大傷　　一時難復民生之困苦可憐商業之凋零巳　貴議員生長本城親知灼見故以後當處處　民疾苦以維持民生顧全商業爲宗旨將來百姓足國用孰與不足故集議各事須官逹民意主持公道國昌民生　方並　勿爭意見勿爭權利萬不可以多數人民之委托爲個人私使之　且貴議員等爲多數人民選舉之人卽將來爲多數人民紏察之人况上海爲中外人士所曯目加之各報紙之正式奥論各黨會之野地監督稍一不愼爲議會全體之差僕維持民生提倡社會向來不遺餘力且僕亦黨會一分子故亦爲野地之監督先期之忠告心直口快直筆煩言爲本城各人民代表意見務請貴議員等不負全縣人民委托之重大處處爲人民謀公益國樂利曷勝期望用布忠告永作座銘瑣聞 
[城內]  
　　地方檢察廳批示○　　朝呈訴羅甫仁因竊被獲立據私了又　反噬請求提迫由批前據　甫仁呈訴業經批飭在案自可母庸過慮所稱提追賠欵一節係屬民事範圍現距交欵限期尙遠倘難甫仁到期不下叧行呈訴審判衙門提保追繳可也抄單附蔣淸鋪訴朱仲甫卽錢景亭冒权捐欵請求移提由批據訴已悉所控朱仲甫卽錢景亭僞造局章冒收捐欵旣有証據着卽呈繳本廳以便質訊核辦仰即知照徐九順呈訴妻被誘拐巳蒙獲案請求給領完聚由批據訴己悉查此案前經豫審據徐汪氏供稱被爾價賣與劉姓由劉姓帶至上海如果屬實是覼與徐汪氏實巳斷絕關係所請給領之處未便准行徐祥榮訴被蔡咸林毆傷附帶私訴由批據訴己悉侯傳加害人到案訊奪至主張附帶私訴　於本廳提起公訴後再由該民人於同級審判廳提出請求書可也 
　　第一初級審判廳民科批示○陳榮昌辯訴韓榮源訴陳履昌冒牌一案批查此案業經查明報告該被告於本年陰曆三月間將招牌上　字中之一點挖去等語足見該被告有意影射當卽飭傳復訊核奪旋據該被告聲請展期辯論復經照准茲據續訴仍應復審判决所請移交商會理結之處着母庸議朱裕生辯訴顧景運訴抗欠房租一案批狀悉據稱顧炳良避不投案如果屬實殊　非是仰侯續傳到庭辯論所請立拘之處與律不合應母庸議 
[南巿]  
　　女婿情極○鋸匠秦厚生控妻母張馬氏誘女來申匿不見面向追不　等情昨經裁判所提到張馬氏訊供稱女與婿同來小住兩旬有餘現女赴鎭江未回求鍳陳裁判着卽拘留限迫該女來案再核 
　　不能卸責○老　子路復興南貨店主徐士梅控大吉祥棧主黃粟香前託代担保伊戚顧品齋到協記碱廠爲夥黃在本店環保不料用空六十餘兩避匿黃竟推辭不理求追等情昨經裁判所傳訊黃供顧現匿商橋地方判令交保限半月　顧來案訊追如　照賠 
[閘北]  
　　裁判所批示○吳庚林呈批錢子才之女賣給爾家是何名分來呈何以含糊其詞當時旣言明過門不准來往何以又聽錢子才之妻王氏住居月餘雖王氏去後其女連生卽於次日走失惟是否係伊誘逃事無佐証未便以懸揣之詞准予提案者卽趕緊訪尋如查有蹤跡卽行呈明以　訊究民人周步雲等呈批此案昨提浦最富研訊一味混供堅不承認侯再覆訊嚴　該民人等仍宜趕緊設法訪尋並候派探密查俾得早日破獲而免匪黨漏綱 
　　追繳借欵○張子明控夏榮金不理借洋一百五十元昨經孫所長提訊　寔判夏交保限一月淸理 
[英租界]  
　　按期抜還○葡萄牙商人藍極爾因余永泰糟坊主余賢渭不理担保朱竹亭抵借洋元禀奉該管領事照請公共公廨於前日午後提訊原告西人上堂求追質之余供求寛限關讞員與葡領巴君會商之下以余曾親筆簽字分四個月拔付洋四百元茲僅付過一百十五元判余還押着按期付淸一面侯移提朱竹亭到案再核 
　　限期淸理○陳廣輔因楊樹浦鄕人周芝良串同該處地保姚旭生代許銀泉以方單抵借去洋三百元迄今四年本利不理是以控奉公廨於前晚傳訊周姚二人阿帶借主許銀泉到案訊供屬實判均交原保限一月將借洋三百元及四年按月一分之利息付淸如遠卽將該地給諭拍賣抵償 
　　將頒堂諭○何丹書因不付水木作頭王慶記承包丹桂第一　戲園等房屋廳找造價及加價兩共銀五千九百餘兩被控迭經公廨傳訊判令將造價銀除去覆料價銀外先繳二千五百兩給予原告並飭將加價銀二千四百餘兩繳存公堂候核在案前晚復訊原告代表梅吉　被告代表德雷司帮辦莫　及代表新瑞和洋行之愛理思三律師因　料作銀一千兩一節互相辯論　審西官英翰副領事商之　官王　生判令退去候頒佈堂諭飭遵 
　　警員請假○派駐公共公廨管理傳提事宜之警員西人麥鼎因事請假一月昨經卜總巡照准遺差由帮辦某西捕暫行兼理　　攫取金環○三馬路外國坆山附近高國銀家之九歲十歲兩女孩前日午後在門前　觀詎被匪人將兩女所帶値洋十六元之金環兩副攫取逃逸迨家人得悉出視該匪早己遠逃遂投總巡捕房報請飭探查緝 
　　收殮屍身○楊和尙因貧病交迫倒臥馬路上由捕查見車送醫院醫治無效延至昨晨身死由院知照捕房派探查無家屬且係病斃立卽禀來公廨中西官論飭報堂棺殮厝壇候認　 
　　調戲婦人○無賴夏金樓前晚聞至愛文義路馮仁喜家向馮妻調戲被馮撞見抽論互毆由印捕查見一併帶入捕房當經捕頭詢問一過着馮存洋二元保出夏管押昨解公堂經王襄讞會同英廉副領事訊悉前情判夏押七天馮之保洋發還 
　　蠻橫無禮○寓居虹口仁智里之粤人周華勝昨至公廨呈稱前託温茂年爲中向同鄕人麥楚霜借洋三十元立據二月歸還業己淸楚而麥措據不交向索恃蠻並欲將十三歲女兒二妹硬領　賣請究中西官諭周退去候示 
　　累及妻子○金福基控志昌外國木器店主鄥榮堂不理期票洋三千元由廨訊判交保淸理在案茲因鄥延不料理得由關讞員飭探傳究因鄥避面遂將其妻徐氏傳案判交妥保侯訊　 
　　逃婦到案○黃兆祥因誘匿奚泉林之妻華氏被控押交在案昨由捕房將華氏拘解公堂請究判與黃公别押侯禮拜四訊核　　女孩跌傷○江北女孩大　子前日由　　放工不歸經其父周阿四至　板厰尋見雇車同回詎女從車中跳下跌傷鼻孔流血不止當由某西人所見以周凌虐女孩鳴捕將其父女二人帶入捕房留至昨晨解送公堂訊悉前情判女交周具結領回不准虐待 
　　竊案類誌○粤鴇陳林氏控張阿五竊取妓女王阿喜之木鐘等情昨由捕房將張拘解公堂訊實判押七天示儆過犯嚴錫林因竊張錫帆衣物被控查獲昨解公堂訊供屬實判押一月期滿仍逐出租界成衣匠周財良之學徒毛阿祥送衣至　阿炳家內乘間竊取銀表女綢衫當被拘獲送入捕房昨解公堂訊明判毛押七天期滿着周令其家屬來案具領 
　　形跡可疑○陳桂林前晚携有棉衣一包在馬路行走由捕查見拘入捕房昨解公堂訊問稱係己物判押侯查明於下禮拜五訊核 
[美租界]  
　　車夫猝斃○塌車夫　阿生前日經過華記路弄內忽　急痧斃命由捕報告捕頭飭送驗屍所候驗昨由車主徐某投案禀准免驗備棺收殮 
　　小工患痧○場樹浦發興木作小工某甲用前晚患痧身死經捕頭查無家屬飭傳地保報堂收殮 
　　病人倒臥○江子良因病倒臥於西華得路由印兵巡見車送捕房捕頭飭送醫院醫治再核 
　　叔嫂不和○住居迷路二千六百七十四號之計丁昨投捕房報稱夫弟計阿正來家胡閙取去錫器多件請爲查究 
　　緝獲匪徒○王阿土昨在天潼路搶取女孩春林之金圏逃逸昨被包探查獲拘入捕房押候解辦　 
[法租界]  
　　吵閙公堂○江北人陳少裕投廨訴稱女兒寳林於十九歲時被人從原籍拐逃來申己歷兩年近始訪悉實被瞿長吉　徐氏夫婦拐賣與李丁氏花烟間爲娼故報捕一併拘案請究丁鴇供寳林由伊母舅及姨母領來抵押有據爲証呈電　長吉夫婦同供雖與寳林相識並無拐逃之事寳林供女子被某姓拐押與　姓夫婦無關判瞿夫婦管押丁鴇及寳林俱交保候查明究是何人拐押再核判畢詎有原告之族人陳兆寳在堂下大肆喧　兩讞員與李副領事以其不應吵閙公堂提案申斥兆寳卽俯首求宥判管押一天示儆 
　　物歸舊主○沈方二前日雇坐張金生之人力車到禇家橋相近下車時遺忘手提之大皮夾一口內有金絲眼鏡及大小銀洋等物當卽報知捕房將張拘案據稱原贓寄於康文伯處吊出後尙缺銀洋眼鏡等物復在康妻張氏處及張氏之拼夫潮州人楊良臣處弔出大洋眼鏡一併解訊楊供眼鏡由康交來不知失贓判張押兩月康押一月張氏押十四天　罰洋十元充公贓給失主領去 
　　　難訊斷○小馬夫周金生串同宋桂　之子林德及兪榮生等唆使主人朱榮家使女兩口掘洞逃出拐賣與人得贓分用報經捕房一千人獲案訊實奉判收押著交林德及兩婢在染　　多日未據交到復又提訊捕房報稱兪榮生因在斩　病　　院療治故未解案判周宋還押　兪病愈　核 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新五更調] [  樂軒]  
　　一更一點月初起格末呌希奇呀呀得而狠逃脫總理帶子家小天津去蠻有趣袁總統呀弄得無主意呀呀得而狠總算話把戲 
　　二更二點月升高黨人大吵閙呀呀得而狠電報多譏笑花酒都督責問弗見效發牢騷辭總長喲野算胡調呀呀得而狠民國倒灶 
　　三更三點月正中政府亂閧閧呀呀得而狠好比發瘋同盟辭職一攏總弗成功馬屁黨喲巴望頂充呀呀得而狠阿要面孔　　四更四點月西偏比國借欵呀呀得而狠賬野弗見國民責問連連篇眞坍臺没奈何呀逃得一溜煙呀呀得而狠笑話新鮮　　五更五點月正落超然內閣呀呀得而狠大家快樂內閣總理眞磊落外交熟爭黨派呀才用弗着呀呀得而狠忠心爲國 
[新孟子一] [  澍棠]  
　　都督將挾妓使人來曰小姐如就見者也有外交不可爭風朝將入局不識可使小姐得寵乎對曰不幸而有瘡不能赴局 
　　明日出遊於淸河坊同事人曰昔者辭以瘡今日游或者不可乎曰昔者瘡今日愈如之何不游妓使人看瘡醫來小老婆謊曰昔者有妓命有楊梅之毒不能赴局今瘡小愈急赴於局我不識能至否乎使差役要於路曰請必無歸而赴於局不得己而之廣寒宮宿焉娘姨曰內則妻子外則婊子人之至樂也妻子主親婊子主愛我見妓之愛子也未見所以愛妓也曰惡何言也滬人無以恩義與妓盟者豈以恩義爲不眞也其心曰是何足與言恩義也云爾則不愛莫大乎是我非百姓之錢不敢以用於妓前故滬人莫如我愛妓也 
[新孟子二] [  亭倫]  
　　都督有三樂而任總長不與存焉 
汽車跑跑麻雀叉叉一樂也醉臥美人膝醒握上海權二樂也得軍用鈔票而浪擲之三樂也 
[妒律] [  龍]  
　　嘗開怒斫桃花命賣皂英見圖愈疾誦賦沉身愼言之妻　脂稱虎梁皇之后魂皖成龍妒婦之烈於古然矣近自河東府獅吼同盟會成立妒風益盛妒技益工隔帳窺屛　窗瞰　當因情以起恨每反目以相爭四畏貽譏何處覓　　之　三同徒歎問誰入太室之山術乏治療計維懲儆文　人不應如是野蠻律自有專條爰錄明文俾知改悔藉作丈夫之氣而殺妒婦之威 
　　一凡婦人將衆妾閉置各房不令夫往必俟其命而後可以恃寢此等妒婦擬坐以大臣專擅選官律杖一百 
　　判曰三千妖治　敎虛負丁年二八嬋娟坐使遠離甲帳鬥花枝於小苑那許偷開龍月色於輕紗不留餘照豈是軍屯　外令雖由天子而不行奈何權握掌中政必待大夫之目出專擅之愆難貸杖懲之律宜罹 
　　一凡婦人見他家內眷必苦勸不可令夫納妾娓娓不倦擬坐以同僚代　署文案律杖八十若代爲謀畫計策加一等 
　　判曰叙綢繆於綉閣計在專房參帷幄於妝樓權思主　老　授　官家勿使空　少婦傳燈媵御不容修飾原非楚國猿亡詎作焚林之慮卽使漢宮燕啄寧勞越爼之謀爲巳本非代人難恕 
　　一凡婦人每同妾婢抺牌　韻嬉笑一堂忽聞主人聲息悉皆屛去擬坐以脫漏戶口律罪坐家長主婦杖一百妾婢免究 
　　判曰綉　盡永譜風雅於　箋瑣院深閑角輸贏於紫　何乃點籌有　翻同打鳳之鴉究之開綢何人巧作驅魚之獺是豈聞歌楚卒人竸遁乎中　幾如敎戰吳宮法不寬於一笑只科發縱免究奔逃　　　　（未完） 
海外奇談 
[婦女反對素肗] [  頌斌]  
　　巴黎近年以來風氣日即奢華而以一般婦女爲尤甚矜奇斗巧視金銀如泥沙名門閥閱無論矣即小康之家其婦女之出游於路者亦莫不衣服麗都珠圍翠繞金鑽寳石光彩陸離互相眩耀調查每年每月每日金錢之糜於化裝品者不可以鉅萬計議員某憂之乃於上月六號在巴黎議事　中提出禁止婦女化粧議案謂婦女終日凝粧迷惑男子甚有以結婚爲名騙取男子錢物者實屬罪大惡極之事且糜費過鉅今不禁之將來爲禍不堪設想宜將香艷脂粉貴重首飾華麗衣服等一切化裝品悉行禁絕違者即以其物充公此案提出後一般婦女聞之大譁詬罵不休有一般强悍女子結合團體勢將打毁議廳捕毆議員某議員聞之垂頭喪氣不敢出室門一步云 
尊聞閣詞選 
[千秋歲傷事也用紅豆相思館主韻] [  吹笙客]  
　　綺情誰寄對　身慵起花欲謝鈴猶　郎心常念妾妾在郎心　長生暫無人私語牢牢記不願香羅膩不爲　欄倚　會短魂靈悸倩郎扶病骨妾息如絲紦粗躁　芳姿　入黃泉地 
[高陽台次韵再寄鏡笙詞人] [  瘦蝶]  
　　筆債難償華年易逝　福漸倦凝眸歸雁多情傳書又過西樓陽春一曲高難和按宮商喜煞詩儔願從游雙鳥飛鳧並　　　名韜姓晦猜難準覽廋詞隐約空費乾愁抱月懷　巢由廳許同流江湖待把斯人覓疉花箋題句珍收可容留訪戴人來柳岸維舟（讀末句於詞人名姓尙雖恍然絕妙題詞殊覺編入拙　時頗費揣測蓋　有題詞未便姓氏反致缺如也） 
 
 

Page 11

 
 
諧談 
　　諧語必須本地風光方可解頣噴飯有筆客生一　　　 
子豐碩肥滿或戲之曰羊毫兎毫加工選料此家用貨非比賣門巿者安得不佳又有書客舉子酷似乃翁一人熟視之曰原版初印神氣一絲不走其非翻刻贋本蓋可知也又有一厨司舉一子形貎甚黑人曰此非炭火烟煤之氣即是油鹽醬醋之精也聞者絕倒　 
　　如臬王星卜夙有聲譽一日與其友張祝平同宴相與談笑張偶論及王在金陵辦紙廠倒敗之原因王曰往事己矣吾將重立一絲廠先招集三千股每股約五十元汝亦願入幾股否張曰欲吾出錢吾固不願入汝股即不欲吾出錢吾亦不願入汝股（股作屁股解）也聞者皆爲捧腹 
戲評[  健兒]  
　　新新舞台前演循環報應止演後本廿四晚演全本記者入座八虎闖幽州巳過正演潘洪因　挑　掛帥出征董長淸去潘洪葛玉庭去楊令公回家一叚葛之做工白口不見着勁活擒呼延豹畢富成去令公李人俊去六郎李福祥去七郎工力尙稱　福祥怒衝莽　神氣活現尤合七郎身分遠邦大登殿王祥雲去蕭后林　卿筱紅燈去二宮主蓋俊卿去楊四趙君玉去楊八林　旗裝頗入毅回宮商酌一段蓋趙形容懼內情狀淋漓盡致惟太涉戲謔未免過火骨肉之情反覺支離大戰兩狼山高福安去令公趙月來去六郎馬長　去七郎高演　把戲最爲出色當行與王祥雲大戰一場矯健勇猛　不失老將風度尤屬難得王亦抖擻精神一息不懈殊稱匹敵頒兵遭害梅占奎去七郎唱做平平托兆砸碑曹甫臣去七郎夏榮坡去令公夏嗓子緊小聲止　於正廳原板二簧一叚聲調尙愜人意第一句（我的兒吓）一波三折如萬丈　絲臨風摇曳極婉轉悠揚之能事呌好滿座入後氣竭嘆楊家一叚之反二　字眼模糊幾不可辨曹嗓子　大聲甚宏亮惜無調門本嫌直率有類牛鳴告御狀時葛玉庭去宋王趙小廉去八賢王去六郎者似係韓春福此段　　了事平淡無味以下接應門關卽後本也前巳評之矣 
小說 
[短篇滑稽老學究保存國粹（續）] [  公]  
　　過了些時那剪髮之風格外盛了竟有些兵士腰中藏着剪子在路上行走遇見有辮之的人便從他後面把辮了剪去嚇得那老學究躱在家中不敢出門眞算把那錢串繩兒也假有辮了保守得十分嚴密果然那些兵士雖是利害竟不能剪掉他的他又得意起來說道天生辮子與予革命黨其奈予何那知這些話早被幾個促夾鬼聽見了便聚在一處談論道這個人眞是好笑得狠呢竟把這豚尾當做國粹一樣保存起來甯死也不肯剪眞是頑固到一百二十分了有一個說道他口裹雖是如此說法心裹却未必然不過因自家窮困如此年紀又老世界上的事没有　做的分了他只好如此說法呌人聽了以爲他還是個老名士昵若是民國政府請他出去做怎麽事他不但這頑固的話不說連自己的辮子也忙着要剪掉了又有一個道旣然如此我們何不去試他一試呢大家一齊拍手道狠好於是彼此商議了一回把這試騐老學究的圈套做好了一齊走到他家中去口裹喊道老先生在家麽學究聽了忙出來見道諸位從那裹來的有何貴幹衆人道恭喜老先生本地紳民因老先生學問淵博閱歷深遠公舉老先生做本地民政長了從前那民政長因爲庸劣無能大家不承認他所以才重行選舉的特派我們做代表來請老先生去現在衆紳民俱在議事廳上等着呢請老先生就同我們去罷學究聴了好不歡喜忙問道是眞的麽衆人齊聲回道那有假的之理學究道旣如此我們就去便了衆人又說老先生旣做了本地的民政長就是中華民國的人了這辮子剪不剪呢學究道不錯不錯這是一定要剪的忙喊了一個剪髮匠來（未完） 
[短篇滑稽投稿苦] [  弱]  
　　弱　學生也最喜閱自由談每　報來必先將自由談抽出　　一飽 
　　敎員之閱話學友之非笑閧然一堂哭　由他哭　　　終莫之顧也 
　　又喜投自由談稿每有咸觸便理頭提筆好容易做成功一篇短　小說寄到申報館裹 
　　明日早起引　而望送報人來亟將自由談抽出細　之則見所謂遊戲文章也海外奇談也尊聞　詞　也戲評也小說也而弱　之稿竟不見悶煞 
　　閱二日方登出心中如釋　　 
　　苦哉投稿弱　前世欠了自由談的債今世還不了 
　　弱　投稿之苦裹己盡情　出如自由談編緝者有意爲難將此投稿苦的短篇小說置之高　則亦無可如何了 
　　鈍根曰熱心投稿者多自由談容積少天天登不完編緝者　　這籍　　那篇雄　捨不得　　　捨不得　一　左右爲難的情形比投稿的還要苦呢如今把尊稿担　了多日累先生欣了幾天心事先生又要怪我了可不要苦死了人嗎 
 
 

Page 12

 
 
   
 
