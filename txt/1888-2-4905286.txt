# 1888 - 2 - 4905286

 

Page 1

 
 
[石印四書圖孝國朝元魁墨萃試律時宜出售] [  點石齋代啓]  
宣州杜雲巖先生四書　考一書仿江氏郷黨圖考面作凡四字書中名　　　數繒圖列表縷晣條分楫成一十三卷其考據精詳折衷　　　　郷黨圖考後先輝映苐原板毁於兵燹流傳絶少今味經堂主人藏有初印原本精校付諸石印分裝四本價洋一元六角準於年内出書　　　　魁墨萃一書羅列國初至今歴科郷會名作選校精詳字墨明顯洵揣摩善本也裝訂己齊每都兩套計十二本價洋三元試律時宜精選　　　　作四千餘首分春夏秋冬四集附以四時總集精抄詳校訂五本裝綾套價洋一元以上二宗均己出書蔓售從亷如蒙賜顧請至三馬路　　　及鴻文書局面議可也 
[制藝聲調譜附格局一新告白]  
近來石印之文懷挾居多講揣摩者絶少揣摩以郷會爲準繩而聲　禁局尤足制勝按腔合拍鼓吹休明則聲調尚爲萬人　戰易　而登則　局尚焉今輯時墨二種一曰制藝聲調譜因調製譜便於按抬分類十八如推原高唱說理言情提空着議等類開講出落附焉一曰格局一新分禁十二而每格二仍復修分縷析如點題格之兩股至七股分柱格之兩股至八股他如非字蝴蝶前後呼應連準　串等格仿此訂成四對價洋一元壽售上海南申昌南晝錦里朱卜年痧藥鋪蘇州中街路朱卜年痧藥鋪外埠各申昌 
[醫喻]  
江夏子素性躁急與人言不合輙跳而起面赬而與之爭必理直詞盡然後己終歲憤懣鬱而成肝疾疾發則腹　如裘呻吟聲徹四隣醫者投以枳實香櫞木香等猛烈之品兾抑肝而强使之平疾益甚幾昏厥而不復甦後有執友之治　西醫術者曰是宜疎之使散調之使平導之使通和之使鬱開而不復結而後能疾痛漸减災害不生彼操之太　胡爲者於是另投以和平之劑一服而痛稍减再服而病卽霍然痊乃喟然而欵曰有是哉治病之可通於處世哉夫人當　逆之來按劍疾視非禮相加一若欲得我而甘心必不容並居於世者人非淮隂侯誰甘忝然而出具胯下則必出　　以與之爭爭之而不勝受其辱受其侮猶小焉者也浸假而白刃一揮頸血立濺雖卽論抵而死者己不能復生矣　　而爭勝而我能制其力斷不能制其命彼卽偶因力弱絀於無可如何而報復之心未嘗一日死一旦卒然而起衆　　不及防此時猛摯之情形更甚於前日我尚能以力制之耶故必出之以柔亦如治肝疾者之舍枳寳香　本香等晶　用和平之劑彼以唾駡來我以笑談應彼以戈矛至我以揖讓答務使其忿戾之氣漸漸消歸無向有之郷而後以　　導之以情歆動之以仁義道德漸摩而感化之必使具操　矜平歸於中正以視用力以爭使彼暫攝伏而不敢發者其相去爲何如哉且醫之取譬固不　在　　矣古稱上醫醫國孰謂良醫之術不可與良相同功耶上下不通其　環　古者建鐸懸鞀勤求民隠小民有所疾苦聖主咸得而知之知之卽爲之煦　噢咻必使無一夫之失所苟不如是　　閡矣大宫養尊處優惟知以粉飾昇平爲事言路又多以風聞無據之語上瀆宸聰果有弊宜革利宜興者　箱口　　而不敢語小民瞻望堂廉高遠鳥能以己之所欲訴者一一訴之朝廷卽甚聖明自不能洞明夫民瘼是猶患　症者之上下隔絶矣宜以疏通之品利導而宣洩之委靡不振其病曰廢夫廢非一朝事也亦非盡由於百爾之懈　也從古　創之始勵精圖治凡百具舉夫孰敢有怠惰而苟安者洎乎承平日久兵革不聞上恬下嬉相安無事於是宰相而有以伴食貽譏者將臣而有以詩酒爲樂者不知不覺　至於散而無紀不復能振刷精神彼明之末年竟有十餘年不視親群臣咸莫明君之尚在與否者是亦猶人之筋力漸鬆不自振作日深月久竟至百駭散漫頽臥而不復能起立也是　以峻厲之劑收歛而約束之一曰尫夫地不愛寳藏貨端在於山川亦猶人之百體四肢精神皆充實也乃旣患夫學　病於廢而精神不用則日爍幾如寳物之漸致告空坐令庫日虚藏日喝欲徴兵而老臝無用欲轉饟而煗　無餘而天地之菁英山川之財貨取之無盡用之不竭者終憚於一舉不克取以供積儲徒括天下之財源以供國家之用度不　瞬而用財旣盡國用仍虚是猶病入膏育而徒以薄粥半甌冀苟延夫殘喘也宜以補益之味長精液而起沈疴或曰子以醫人者爲醫國之方誠可謂苦口之藥石矣雖然此皆論己往之事方今聖天子在上聖神文武上媲重華　海臣民誰不頌重熈累洽我儕但當歌帝力之何有固何所用其醫哉曰是亦奚爲而不須醫古之良醫豈俟人疾之己形而後以鍼砭療治哉必於其未病而先調攝而後能氣體日固疾病不生泰西通道以來軍械日精貿易日廣見聞日富嬰作日新說者謂景運宏開誠千古未有之局矣而不知軍械購之海外則費用浩繁也貿易通乎洋莊則折閱時見也見聞採自外國則游歴需資也製作雇用西人則工價需欵也苟非開源節流事事悉心以經畫將部臣統一歲以會計安見無入不敷出之虞况乎交涉事繁動多掣肘務須不卑不亢不剛不柔亦如療肝疾者之出以和平庶乎處醫咸宜因應悉當否則欲以猛烈之品强抑而使之平力絀則非但不平外人且從而狎侮力强則暫平而久又不平疾雖稍　而復發彼醫國者且大費躊躇審愼曷爲而曰無所用其醫哉因作醫喻以爲當道者告焉 
[京師寒籟]  
　　三音哈哈到京傳期揀選各情迭登前報刻經御前大臣伯邸慶邸克邸逐一考騐試以弓馬火槍一律嫺熟委無濫行保送之人遂全行留備引見旋由御前大臣奏請欽定日期閱視奉旨著於十一月初十十一兩日在紫光閣看視欽此欽遵當卽諭知侍衛處備文知照各衙門查照辦理○正藍旗護軍統領處咨行景運門本旗現在出有護軍叅領一缺照例應儘特旨補用人員先行借　俟該旗出缺卽行檄回再由本旗咨取各項人員與本旗應陞人員一體揀選歴經遵辦在案爲此咨行景運門轉傳七旗護軍統領查明有無奉旨以護軍叅領補　人員卽日咨覆本旗以憑辦理○十月二十七日奉硃筆派晉祺烏拉喜崇阿奕謨師曾看視獎賞欽此當經禀請冤邸等訂期十一月初一初二日兩日看完届期克邸謨貝子在上駟院看視左翼四旗各營官兵獎賞烏大師馬師少　馬在内務府看視右翼四旗官兵獎賞並將各項應得獎賞名數録後廂黄正黄正白三旗親軍營各一百名左右　　鋒營各一百名廂黄正黄正白三旗護軍營各一千一百名正紅正藍廂白廂紅廂藍五旗各六百名八旗内滿洲火　營各三十名内務府廂黄正黄正白三旗護軍營各一百名○左翼技勇弁兵拿獲糾夥訛索挑缺錢財匪犯四名尚有八九名在逃未獲當卽解往左翼翼尉公所訊供未卜呈送步軍統領衙門懲辦否也○左翼善撲營奉堂諭現在節　 
 
 

Page 2

 
 
冬至所有本營善撲官兵以及騙駝硬弓官兵自行勤加演練以備年終御覽與蒙古貫跤每逢二七日各於清晨齊集該本翼廠内認眞練習以期純熱倘有托故不到偷閒取巧者立卽駁回原處不貸○禮部出示頭傳候補八旗官學教習楊椿林限三日内備帶筆墨親身赴部騐到以憑當堂填寫親供校對筆跡毋悞特示○永平府民楊某販猪來京售畢而回與夥三人乘五套車行至距邦郡未及十里時正返照入閭突有盜匪數人手持刀槍阻車行刼楊本孔勇有力者思欲與鬭而車夥二人見此兇横早蝟伏不動楊捨命與爭奈衆寡不敵又爲腰𦆑三白餘金所累雖將一賊傷倒未中要害後楊反被賊所傷登時殞命賊遂將　馬五頭騎而逸去迨賊向北去遠夥始　起見楊己死令車夫看守屍身己則赴本管地方官署飛報迨官騐畢飭夥備棺裝殮所帶三百五十金並未失去官交車夥取結存案旋卽通詳緝捕未卜贓賊能否弋獲也○　山　巡撫剛子良中丞毅以晉省北連口外雖有防營填紥殊非久遠之課且關外遣散勇丁難保無逗遛半途土匪勾結游勇聚而搶刼加以緝　　力尚單且緑營廢弛積習己深若不卽時整頓緩急何恃擬將通省鎭標各屬緑營額兵先行挑選年力精壯官兵或一成或二成仿照新疆各　營營制一律訓練馬　酌派統帶帮帶各官勤加督練無事時除操演外以之巡緝地方遇有調撥立可拔隊前往以副朝廷整軍經武力圖自强意云○玉牒黄檔紅檔現己繕修告竣恭貯寳匣由在館人員率供事等齎入進呈皇上　吉十一月初四日在内延御覽禮成後仍由齎進人員恭捧玉牒黄檔紅檔各寳匣由内廷齎至景山後壽皇殿内尊藏兩室案上以備欽派土大臣於明春恭送至盛京是日送入壽皇殿例應由各衙門派委護送人員當經玉牒館分咨各處照例預備云○兵部咨取各旂保送揀選管官一事迭登前報兹聞兵部於十一月初一日繕摺奏請欽派王大臣在東安門内正白旂侍衛教塲揀選副叅游都守各缺兹由兵部行文各旂營轉傳前經保送營官各員備帶弓馬於是日寅刻赴教塲預備揀選並令該各員自行備具木牌到彼騐到時先行遞交本部以便入排 
[奏緩鑄錢]  
　　甘肅接奉開爐鼓鑄制錢以復舊制明文當由陜甘總督會司妥籌謂甘肅地處西陲本省所産銅鉛甚少向皆購自他省路途旣遠價值愈昻若委員探辦洋銅雖購價尚輕而轉運數千里之遥脚價必至倍蓰况開爐鼓鑄本有虧折成本之虞假以洋銅鼓鑄匀配銅鉛成數再加運脚工資一切經費則工本太重虧折尤多殊有徒耗帑項之弊際此庫疑支絀時局艱難不得不變通盡利俾免徒縻擬將鼓鑄制錢一節請緩開辦等語己由譚制軍專摺入奏矣 
[鎭西歲歉]  
　　新疆鎭西廳所屬各處禾稼有被地鼠嚙噬有被大風摧殘荒徼邊氓素鮮儲蓄值此災歉餓殍盈途劉毅齋中丞得報後知飭地方官碾動存穀分别被災輕重按户賑撫並委員履勘災區查明户口再行妥爲籌辦云 
[漢臯火警類述]  
　　漢臯爲九省通衢人烟稠密匪類最易潜蹤每欲乘隙縱火以肆其搶刦之計前月下澣更鼓初闌曙色欲動忽聞苗家碼頭後街敦仁善堂後面茅屋失火烟燄上冲登時呌喊人皆驚起紛紛赴救當將茅屋拆爲平地火遂撲息城内保正躑躅而來擬捕火犯衆街隣謂此次火由屋外而起必是匪人所縱保正格於公論默爾而去至二十八日早上碼頭邱家壋河街濃烟突起警鑼齊鳴待水龍馳救火己蔓延不可嚮邇約焚一點鐘之久始行灌熄被災者共三十餘家起火者互相推諉均被保正拘去三十晚間八點鐘時漢陽西門外又兆火災被焚住宅六七家初一日黄昏時候在漢口望見東北角紅光閃閃如赤城之霞約一點餘鐘始滅次日探係郷集葛店火災云 
[委挑窰河各工員名單]  
　　正辦提調候補同知萬少雲會辦提調裏河同知王蘭生堰盱同知汪冰臣候補同知蕭受元兼理收支候補知縣許佐廷一叚清安汛千總李曙儒二叚候補從九品陳裕三叚外北汛協防趙大興四叚巡檢朱恕五叚候補鹽知事周如瀛六叚從九夏志能七叚同知張誠八叚縣丞黄冠九叚運口汛把總邢如候補千總包永吉十叚清江汛千總張孝惠十一叚運口汛恊防張鈞十二叚修補主簿盧貴三十三叚候補閘官胡璉十四叚候補鹽知事許廣成十五叚候補從九孫春泉十六叚閘官朱承恂十七叚閘官靳開泰十八叚閘官陵寀十九叚閘官任壽康二十叚同知陳捷三廿一叚同知路孝思廿二叚知縣余廷芬廿三叚千總劉應隆廿四叚閘官吉長泰廿五叚堰澗汛恊防荀錦候補閘官范之勲廿六叚挑源汛恊防張裕佐廿七叚經制効用王克讓廿八叚桃源汛恊防李廷幹廿九叚清安汛恊防王齡三十段候補縣丞瞿錫幹三十一叚候補縣丞崔鳳昌三十二段寳應汛恊防談德昌三十三叚平橋汛恊防談必昌三十四段候補巡檢東興哲三十五段候補縣丞李聨琦三十六叚巡檢范元鎔三十七叚恊防萬顯楣三十八叚庫大使時慶璋總巡二員監視四員催　四員巡查彈壓一員差遣十許員以上各員由淮揚遵劉濬卿觀察會同黄徐二觀察札委 
[潯陽多賊]  
　　時届冬令窮民無以爲生遁而爲肢篋之事所在皆有不獨九江爲然也昨接九江信知自月初迄今城内外店鋪住宅　次失竊竊思九江城内外辦理冬防文武各官每夜三更後分派勇丁往來巡緝不可謂不嚴而小竊尚如是之多殊不可解 
[酒色害人]  
　　江西省城内康王廟前某酒鋪前日怨來二人衣服麗都舉止寛綽不似尋常齷齪之輩坐定堂棺以酒肴進二人　戰歡呼自以爲樂一謂其好大武生一謂其好大圖差堂棺知其己入醉郷謂天色己晚卜晝苔不能卜夜盍早行乎二人急起覓火把堂棺以隣鋪對二人摸索身畔不名一錢鋪主誚之二人大怒見人卽毆致傷旁人當經保甲局送縣押究又狀元橋之某酒鋪日前來數人高坐痛飲飲罷問值以暫賖答鋪主不允數人倚醉踉蹌而去鋪主阻之内一沈醉者玉山忽頽撞破頭顱鮮血淋漓灑地椀許亦經保甲局送縣懲治此皆　生之爲禍也廣潤門外挑夫某甲武寗有也攜婦住省營生婦年近五十而蠶絲未盡竟與船户某乙有私乙年未三十不知其何所取而姘此老婦一日經鄰人捉獲意圖索詐乙囊内空空無以應其求遂被送保甲局笞責數百板又賜福巷之門予宿一私娼近爲其夫某丙查知事不得了娼之私識某丁出票錢十五千以遺其夫復出現錢數倍以饋旁人之有氣力者始行勸息丁係某店之少主人也日前丙持票至店取錢各夥礙老主人之面未敢兌付丙己控諸琴堂指爲拐帶官己唯爲澈究又圓成寺側之染匠某戊其婦年方少艾結褵未久不慣獨宿常招飯鋪某己相伴戊以夜半由染坊回聞室中有笑語聲褻狎聲寂聽分明糾同染坊匠多人毁門而入將野鴛鴦雙雙捉獲捆於寺内觀音堂將某己重毆徧體鱗傷至天明遂送縣押辦此皆女色之害人也嗚呼酒不溺人而人自溺之色不迷人而人自迷之迨至身敗名裂蕩産傾家而始悔回頭之不早也不己　乎 
[勾到單]  
　　斬犯李張氏卽徐張氏謀殺陳幅海故殺趙五兒搶奪聚衆三人以上持械威嚇絞犯崔大卽崔鈺山加功英玉卽英喜又名王有兒卽王五竊盜拒捕刃傷事主馬胖好竊盜拒捕刃傷事主任小兒卽任庭碌發塜鑿棺抽竊爲從德潤　殺人傷而未死 
[冠蓋往還]  
　　昨報列定期賀歲一節兹悉惟美正領事以昨逢禮拜先行辭謝華官此外各領事署仍照常往賀昨晨海關道龔仰　觀察提右營陳鈺卿叅戎松海防劉乙笙司馬上海縣裴浩亭大令英會審員蔡二源太守法會審員王鴈臣司馬道署繙譯沈鼎鍾徐蘭齋兩司馬均至英刑司新關稅務司董家渡天主堂及英法德意奥荷蘭　威瑞典巴西日斯巴尼亞等領事署恭賀新禧午刻在英會審署用膳再往大頭洋大丹等領事署道賀今日再往美領事署補賀各領事署前及浦中停泊之兵艦商輪均扯五色旂西商門口均以翠柏青松紥成各綵是亦中國宜春帖子之意也 
 
 

Page 3

 
 
[虐妓又見]  
　　粤鴇王阿有凌虐買女阿惠徧體鱗傷爲巡街捕所見當將王阿有及女阿惠一併帶至捕房捕頭察得阿惠受傷屬實隨飭該捕將鴇與女移送英會審公廨值日差將情禀明蔡二源太守飭將鴇與女分别發交官媒再候訊供核辦邇來鴇婦虐妓之事時有所聞旣爲巡捕所見無不解案旣經解案間官無不嚴辦而肅肅鴇羽竟不稍爲歛戢此其很心毒手眞有超越尋常者矣 
[派差解犯]  
　　鄞縣逃犯洪長林綽號賽時遷由英捕房包探陳阿九緝獲解送英會審公廨押候移解己列本報兹悉賽時遷實非竊犯乃係鄞縣境内著名流氓平時無惡不作其黨共有三十六人與水滸傳中之天罡星數相將經鄞縣訪拿到案在押脫逃原差未能弋獲遂致斥革輾轉托人查訪下落後知其匿跡滬上函托英捕房果得查獲阼由蔡太守備文批差二名押解賽時遷赴鄞縣歸案辦理原差雖疏忽於前尚能彌縫於後是則賽時遷之不幸未始非原差之幸也 
[上海縣署瑣案]  
　　昨報列施金才扭沈阿松卽沈靜齋至縣控稱胞妹遭伊姘婦錢王氏誘賣叩求訊究云云前晚裴邑尊升堂訊究　伸訴前情沈稱錢王氏乃小的之妹妹夫永魁於前年病故是以一切家事由小的代爲照料烏得信口污衊誣以有私至養媳施六妹於九月廿六日走失無蹤小的帮同尋覓毫無蹤跡有人說己逃回母家被施藏匿叩求明察可也邑尊謂爾姓沈該氏姓王何稱兄妹顯係私識尚敢飾詞朦混乎施妹究在何處爾須從實供招沈一味支吾邑尊飭枷號在公生明牌坊下以儆無恥並着速將施氏交案如違嚴辦錢王氏投案伸訴情由邑尊怒甚大加申斥而退○前有孫佐庭具詞控稱有英界居民葛霈林欠去米洋三十六元有奇向索延宕有意圖吞叩求追繳裴邑尊批令候移請英公廨派差查明核辦葛知孫己在縣署控告遂挽林純泉向之理勸情願如數歸還孫允之隨於昨日投縣呈求銷案矣 
[長江輪船稽查竊賊說]  
　　長江輪船往返數千里停泊十餘處凡搭客裝貨沿途起落事最紛繁而竊賊往往混迹其中乘間攫取財物出仕者或失文憑要件難以赴任經商者或遺資本匯票不能營運縱然報捕追查未免稽延時日欲求原物璧返珠還蓋十中不得一二焉其被害吃虧涉訟受累者不知凡幾尤苦者或依人作夥或小本營生可堪僕僕孤身偶疎檢點竟被空空妙手一試神通胠篋探財傾囊捲物以致倉皇失措抱不白之冤申訴無從言之可恨欲歸不得無計可施思拚微命一條罔顧合家數口如此情形實屬日不忍覩耳不忍聞每閱各報所載幾於無曰無之用特奉懇貴局公司洋行總辦買辦船主諸仁翁務望普發慈心垂憐客况如得行人安穏小竊遠濳則感荷鴻施不啻鰲戴矣謹擬末議四條仰求俯賜採擇○一每船添用誠實可靠巡丁四五名必須通宵逹旦暗察明查遇有蹤跡可疑者伺其動靜又遣巡丁敲梆巡丁並高唤衆客隨時當心免致疎防失手二語則竊賊自不敢混入矣一凡輪船到埠不可卽啓艙門須遣巡丁高聲遍告各客檢查行李如有缺少告明買辦於開艙放行時細搜上岸之客則竊賊無可藏躱矣聞鎭江爲竊賊彚集之處尤當加意嚴防一凡有失物者須密告買辦着衆客行李暫寄躉船洋棚使巡丁水手逐一搜查不得容情若見原贓卽將該賊送有司嚴行懲辦並在面上刺扒手二字使有記識世日後不敢再犯也　一添用巡丁辛工可於水脚上酌加少許而搭客聞此善舉亦必情願也[  目擊心傷客敬啓]  
[上海陳家木橋電報總局豫皖賑捐處十五十六事略]  
　　嚴佑翁來電云十月十九電悉中牟畢尉氏二十可完扶溝日内往查鄭工未開合龍無期賑務重在明春安集流亡留爲後路地步等因蓋佑翁之病愈矣○孫嶼芝劉浩如兩君來電云初八到汴另函布○任畹香先生十六日安慶來函云明晨取道舒桐由六安先至穎州察辦此間勉湊八萬之數災區過廣惟望諸同仁隨時援助前來萬金刻同此間撥欵一同運送廉泉佩卿諸君己有函關照云○蘇城楊君承煜來函新棉衣一千件卽日解滬敬拜嘉惠○廣東電局沈小翁第六批一千兩馮雲翁胡屏翁募一百五十元盛貽本公帳房六七批凝善堂廿四批太湖救生局十批安節局四批福州電局四批太倉繆蘅翁十三批丁鏡翁九批盛𢋫翁四批各款均到先此報謝 
[書朱氏忠孝節義事]  
　　客有談金陵朱門軼事者其言曰朱氏世居江甯之利涉橋南門第比六朝王謝而清芬懿行猶在其上子弟喜讀書敦品誼能守其家法接人以禮待人以誠無益之善不爲非義之財不取故詒謀雖善而間緜瓜瓞之佑啓則初無貽後人以金滿　之事江左尚蘭若愚夫婦往往勞筋疲力儲一絲半粟爲布施計求獲福田者指不勝傴而朱氏獨無姓名於紺宫碧宇間癸丑之變金陵淪於賊其家以隨宦在浙得免于難厥後某太守竟以嬰城死守殉甚烈事迹詳浙江褒忠録中其子有舉明經者早奉家屬避地括蒼山中幸無恙然一家數十口閒關跋涉槖無隔宿之粮身無禦寒之具繼母太夫人於養尊處裕猝遭顛沛願以太守之殉國者殉其夫仰樂投繯皆賴明經涕泣長跪調如此益使爲子者不可以爲人時太夫人年未五十撫明經如己出而明經以遍地皆賊恐出爲所掠嘗晝伏夜行越險阻往返數百里貸監河侯之粟爲饘粥庇其老弱而太夫人甘旨無缺間或行傭以供朝夕貧窮裸跣甚於江革之客下邳而詞氣之間益和婉無怨咨識者比之爲翟方進之事後母尤難其在艱難困苦時金陵旣復明經奉板輿歸顧舊巢雖徒四壁立而洒埽補苴尚可蔽風雨惟老成悉凋謝巨族之僑散四方者又怕唱念家山多視故國殘破爲畏途明經至此孤孑無傍倚不得己投當道爲鈔胥漸以筆墨受人知有見明經爲茅容之殺雞供母而自以草疏與客同飯者嘆其賢爲之堬揚遂知名爭欲識其面且延爲弟子師而明經之孝益嘖嘖人口踰年學使者至聞輿誦得以拔萃貢成均向例躋是科者必取時髦中年少之士當其選而明經獨年踰四十立班行而鬢蒼蒼見者咸詡學使拔斯人冠冕羣英無愧色多引爲後進勸明經自擁臯比從游者日益衆至是乃效桓榮故事陳車綬於庭會門下士告以稽古之力且爲述庭訓機助之方而歸美於前型焉計明經足不出里門者二十餘年稅硯田終其身先太夫人一年而卒太夫人緣是亦悒悒寡歡於上年秋間無疾而逝壽八十有五尤奇者明經年二十便喪偶推禮經一與之齊終身不改之義誓終身不賦雉朝飛曲以重伉儷嗣弟之子爲奉墓田麥飯嗚呼若朱門者於爲人一節可無遺憾矣又有朱貞女者於明經爲緦服親幼字六合縣陳氏子爲室未合卺而壻卒貞女引未婚守節之條請於父母願茹素爲完人父母初不許繼貞女欲效夏俟令女之斷髮割鼻乃許之陳氏遂爲諏吉　娶如婚娶儀貞女自抱其所天之栗主拜陳氏祠下行廟見禮瀝血翁姑前誓百年如一日時陳氏戚屬來會者數十人無老幼皆感泣嗣是貞女往來兩家兵燹後夫家式微因常依其母今歲母卒貞女俟其母喪葬畢沐浴焚香召其承祧之子若媳詔之曰吾所以淹一息於人間者以吾母年老恐無以娱其霜幃晚景耳今母去吾當相從地下但吾含氷茹　三十餘年自信全受全歸今不得不令爾等啓吾足啓吾手以表吾如臨深淵如履薄氷之清苦爾夫婦善持門户衣食可無缺乏須念傳家清白爲子孫做一好榜樣吾卽瞑目矣言次神色似稍異子媳跪請飲者何物則以鴉片烟告乃急迎徐君聞韶馳救徐君者專治阿芙蓉毒誠心行善活人無算者也貞女聞救至則曰爲吾謀生者是吾仇也吾畢吾事了吾志好容易得告知免於今日持藥不肯下咽子媳環跪膝下終不聽徐君恐時久不治乃引大義而言曰女子以所歸爲重故爲舅姑服斬衰三年而於其所生之父母則從末减非略也聖王緣情以制禮復本禮以節賢者之遇勉不肖之不及今夫人於女道可謂孝矣盍亦思陳氏姑衰遇與太夫人年相若如再延數年俟姑終天年豈不更屬兩全貞女乃悟曰未亡人淨緣猶未圓滿也乃咽藥大吐而愈客述如此爰誌之以告天下之有心名教者 
 
 

Page 4

 
 
[早行]  
　　别夢雞聲警天涯客况單飛霜欺短鬂殘月壓征鞍烟白江城迥葉黄山徑寒一鞭開曙色清景任間看江夏綺禪 
[四秋吟]  
　　秋螢苔砌靜飛星涼宵月滿庭光浮羅扇碧痕映杖藜青蘸露依書幌隨風入畫屏化工如許幻腐草亦通靈○秋蟬容易秋光到耽吟興未疲能知眞解脫不盡合時宜别夣槐隂覺凉颺柳際吹飽餐分玉露清况畏人知○秋蝶春夢何時醒仙乎自有眞翩翩宜濁世栩栩証前因誰共流螢撲愁看去燕頻半庭風露冷珍重綺羅身○秋蚓短笛吹何處風前送響頻雨聲梧徑歇月色豆棚新砌畔尋蹤近牆隂作篆匀泥塗休道辱屈曲自能伸[  江夏綺禪陳吟鉢稿]  
[奉和驪睡軒主四十三歲初度用西湖花隠述懷原韻卽以自述之作]  
　　歲華爭奈轉丸忙王粲登樓總異郷五庭聞雞驚寳劍半生逐鹿角詞塲從來奇士原窮士况是詩狂亦酒狂大器須知成最晚他時青紫等探囊[  懴綺菴主拜手草]  
[蘇省撫轅抄]  
　　十一月十一日候補縣過湘禀知本日接辦西路總巡到差從九蔡應缷署震澤縣平望司巡檢事回卽辭赴松江差遣○十二日候補同知莊錫槇禀辭回宜荆釐局○十三日藩轅昨日牌示照得吳縣主簿舒瀚在任丁憂遺缺查有試用縣丞林啟瑞堪以委署限於十月十五日來轅禀見聽候給札赴任葉大莊藥知奉委發審局差　補華亭縣金山司巡檢顧光第禀謝奉飭卽辭赴任五品銜指發江蘇試用巡檢王萬選浙江人禀到○十四日縣丞劉涉洲禀銷提常昭兩縣賑濟銀兩差○十五日藩轅示照復　澤縣震澤司巡檢楊湛恩病故遺缺查有新班卽補用巡檢孫觀禮棋以請補候補通判董法中禀銷河運差候補縣李秀鍾禀銷解甘肅餉差縣丞林啟瑞謝委署吳縣主簿事巡檢劉炳禀知奉委截查漕船差指分江蘇試用縣丞王　禹山東人試用典史王增亷順天人均由京騐看領照來省禀到 
[浙省撫轅杪]  
　　十一月初九日二品頂戴儘先補用道三等男李光久由湖南籍來省禀到候補縣郭沛棠由寗專丁來省銷寗郡北門厘局差○初十日准補東陽縣丞曹禀赴任候補布理問陸繼賢由　縣絲捐局交缷回省禀到銷差巡檢陳永瑶禀銷諸曁絲捐差○十一日西興驛丞周德瑞禀辭赴任○十二日運副徐葆光禀知運司　　興　局帮辦差叩謝卽用縣何文熠禀知臬司委　局帮審差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　十三日徐分轉紹垣由京引見回並銷解餉差十四日翁　尉德霈委解南京餉十五日鄭分轉琦委會辦准南總局　鹺尹思安委太平局差韓鹺尹家鏞委中富局江西陳游戎有明解餉來 
[鄂渚官報]  
　　十一月初五日新授雲南臨安開廣道湯壽銘由江蘇來赴滇初六日新授四川永寍道李經羲來省補用典史方炳垣奉善後局委赴河南公幹初七日管帶知津輪船候選縣丞馬聲平自岳州回送四川新授永寍道憲赴宜昌本任咸豐縣張家坪巡李承東候補州吏目周啟芳俱奉委解漢川縣賑撫經費初八日署江夏寵赴東北郷稽查保甲試用巡檢周祚康奉糧憲委赴嘉魚縣催提錢漕候補巡檢劉嘉勲奉糧憲委赴江陵縣催漕新選鄖西縣典史王芳禀辭赴任初九日補用縣徐人法起服來省候補州判賈文祥奉委赴通山守催漕南差候補巡檢柯瑩奉藩臬憲委赴安陸府辦理保甲各辭 
　　　生辰雜感漫成六律卽請驪睡軒主西湖花隠詠雩子南槎舊釣徒桂斧山人廬山舊隠八詠樓主愛蓮室主同正録乞高昌寒食生大吟 
[壇政之]  
　　彈指俄驚三十秋怱怱歲月去如流遭逢敢望同翁子落拓誰還識馬周填海鳥能成底事信天翁己早忘憂狂奴故態消難盡擬上元龍百尺樓角逐名慶技未工頻年𣯀𣰕對秋風升沉有定誠歸命文字無靈不送窮自信心腸同夏熱誰知頭脑近冬烘邯鄲幻夢醒來易我欲緘愁問碧翁壘塊填胸手自捫澆愁覓得酒盈樽飄零幾似魚無水局促難堪蝨處褌臺築赧土眞可笑莊荒陸氏亦辜恩惟餘司馬青衫在認取當時點點痕頭顱如此太糊塗空負昻藏七尺軀三窟未營輸狡免終天抱憾愧慈烏琴書與爾深緣結牛馬由他薄俗呼依舊棱稜撐傲骨時宜不合笑髯蘇酒酣拔劍起悲歌咄咄書空唤奈何鹿夢那容論得失雞聲祗是悔蹉跎風塵末路知音少絲竹中年熱涙多世味嘗來差己透脚根踏穏少風波側身四望首頻搔辛苦年年壓線勞己分生涯成畫餅可堪名刺竟生毛飢寒驅我彈長鋏肝瞻酬人脫寳刀連日急商排遣法祗應痛飲讀離騷[  懴綺庵主恭甫氏待删草]  
[上海四馬路文報局内恊賑公所經收賑捐十月中旬清單]  
　　十一日百川通要號交來四川瀘州電局王柳墉别驚交來弟四批賑欵瀘州厘金總局憲王詠卿觀察募王之同銀廿　季員符霖銀五兩王庾祜銀五兩德星堂愛蓮堂樂案堂榮陽堂鄭綾地五户各四千文唐鈔二千五百天禄堂鄭榮陽堂陳蔭琴易村忠恕堂曹啟賢徐裕逹貴益庵胡敬亭鴻漱氏周東喘鄭編地頻英忠周孫氏陳逹明十五户各二千戴寗善羅紹唐黄成之焕堂氏徐備王葉榮華劉懿昌楊廷芬李鎭海王喜壽王羅壽王授新張國氏福顧十四户各一千林貴李林石貴鍾彪四户各五百仲琳氏趙伸劉伸彭洪劉華李清五户各四百文柳洪發李洪太二户文二百楊綏春柳楚廷二户各一百職興張琨林榮何貴四户合一千余福何桂架斌傅才四户合五百共計規平銀七十三兩四錢四分寳收到規元七十六兩六錢元江西省揚逢山求病愈又郭幸氏求病愈二户各一元○本日共收東賑規元七十六兩六錢洋二元○○又堂河南賑金陵城内鄭公舘交來蟄存居士洋五十員○本埠萬少記十員○杭州信源金補交來巖縣署友求保家門平安二十員○同裕公號交來蕪湖胡利昌號募史宏逹等十員○漢口天吉號帳房夢覺痴人交來李秀亨翁募亨泰昌遂古堂二户各二千二銛堂望仙居士揭金門蘇燮臣元亭興隆原生利玉霞李五大李天吉十户各一千共寳收洋十三員○怡和洋行泰和輪船交來九江怡和行募篇敦堂劉墨卿宗茂興等共錢四千文○又交來漢口怡和行募田幸卿陳志員湯梯雲三户各一員○立昌生一元○杭州申昌號募泰來堂一元亦攻六角六桂角○本埠寳和照相舘交家蘇州朱念翁五百源裕堂四百赤蘭主人二百無力子一百○閩省布司程福州貽今齋從如居士募八詠山民貽今齋如居士望雲覊客誦芬居士赤松需士六户各爐胚二元○常熟永益莊募凄册吉字一百十二名士二元泰源德慶堂守信居陶憲章徐永茂張材居士六户各一元緬大昌王源昌二户各銅一元又募交祥册永益庄寳愼祥二四各銅二元張慶大義大昌同慶裕豐四户各銅一元盡　珍潘伯英同新泰信大王源興五户各英五角顧祀和吳冠亨等各善士洋五元五角○江西李阜泰號予懷堂銅二元英一元○本埠晋和莊交來蘇州蘇州醬業公所潘仲溪先生募弟六次賑捐韓氏十元求兒安八元徐理生募徐鄭氏四百廿劬氏三百徐炳生吟香舘主竭力生長　居土徐瞻生五户各二百揚笑修榻羊觀晢華室哈哈主人愛紗吕桃主效畢劉幼賢亦樂此侮餘隨愿樂無名氏隨愿樂再生人十三户各一百共三元又潘少伯募老爺五百他石山房三百孝友堂有心無力石將軍三户二百廬姓一百共一元五角又李德卿募黄勤初李思善凌翠堂黄玉麟黄慶麟黄麗雲祝减煦陸得麟馮通禮黄江夏　觀妙童蓮生十二户各一元頌心逹果荻軒二户各　角顧含韋黄病愈玉樹堂三户各五百共共十四元五角陸藜青募移善四元架安甫募江震公堂四元潘萊亭　沈盂標四元松属總廠俞王王各善姓四元張松泉募松溪漁人務溪漢人凌雲山三户各一元無名氏一元八十文厚生莊無名氏無名氏高蘭生無名氏虞蔭春王紹貞李慶生王紫來九户各紋二錢五分朱子安王佑生葉未吉無名氏顧松生李仁卿王曉亭吳東人竇曉滄王雲卿十户各紋一錢二分五厘王喜記四百陸星卿張雨山三户各三百沈耕畬程餘慶王步衢陳曉初四户各二百文共合十一元江雲音募福記禄記壽記喜記四户各五角勉力從心一元統共合寳收英洋六十七元○本日共收河南捐英洋一百九十三元爐肧十二元銅洋十二元錢五千二百文 
 
 
 

Page 10

 
 
   
 
 

Page 11

 
 
[光緒十三年十月三十日京報全録]  
宫門抄○諭旨一道録前○發抄旨九道○署楚督奎奏夥衆開窰誘賣婦女案正法定擬摺○將軍謙奏　擋護宫墻工竣片○粤督張奏華整頓朝橋鹽務商定閩省減厘包抽摺○十月三十日吏部翰林院正白旗值日無引見○廣西副將梁正源謝恩○六額騎請假五日○謙光裕德各請假十日○啟侯續假十五日○鄧承修續假二十日○侍衛處奏派查騐箭枝派出克王恩全○召見軍機慶福景善梁正源鳳鳴○發抄李鴻章奏知州吳懋林捐銀建坊奉硃批着照所請禮部知道欽此又布經夏彬生捐銀建坊奉硃批着照所請禮　知道欽此○岑毓英奏大理守桂霖調雲南府奉硃批吏部議奏欽此○楊昌港奏節婦沙郭氏請旌奉硃批着照所請禮部知道欽此○李秉衡奏請以陳如金補鎭安守奉硃批吏部議奏欽此○張之洞奏封川令山民飭赴本任奉硃批吏部知道欽此○又前署文昌令欠解交代摘頂勒追奉硃批聶緝慶着暫行摘去頂戴勒限追繳餘依議該部知道歛此○又知縣續完交代請開復處分奉硃批鍾錫綸養准其開復摘頂處分該部知道欽此○又委署州縣各缺奉硃批吏部知道欽此○○頭品頂戴兼請湖廣總督湖北巡撫臣奎斌跪奏爲拿獲夥衆開窰誘取婦女藏匿勒賣首犯訊明照章就地正法從犯按例定擬恭摺仰祈聖鑒事竊照鍾祥漢川兩縣訪聞民人沈老三等夥衆開窰誘賣婦女一案先據本任鍾祥縣知縣黄世崇禀報獲犯沈老三等未及審辦缷事經接署縣羅湘提犯訊明開録供招禀經本任督臣裕禄與臣批司檄飭安陸府督審明確將首犯沈老三照章就地正法在案其從犯盛發先等仍飭按例審擬解由湖北按察使覺羅成允覆審具詳前來覆加查核緣沈老三卽沈序導盛發先卽李發先均籍隷鍾祥縣鄭萌阻籍隷潜江縣沈老三雇鄭萌阻及黄興發駕船營生盛發先受僱在沈老三分居胞弟沈老四卽沈序得家帮工均先未爲匪光緒十二年二月間盛發先鄭萌阻與在逃之沈老四黄興發俱至沈老三家閒坐沈老三起意邀約開窰誘取婦人子女藏匿勒賣得財分用沈老四等允從三月初五日有樂黄氏帶同子婦樂鄧氏孫樂糞草孫女樂遂姑在沈老三附近地邊挑野菜沈老三撞見密約黄興發攏向樂黄氏等問明姓名住址適值大雨沈老三乘機誘令至家暫避樂黄氏等誤信跟至其家沈老三將樂黄氏等四人誘入空房關禁不許聲張囑令鄭萌阻黄興發照守初六日夜沈老三持刀嚇逼樂鄧氏成姦後卽同宿是月不記日期又有孫王氏帶同伊女孫大姑在外乞食行至沈老四門首沈老四盛發先向孫王氏問明姓氏揑稱沈老三家需人帮工將孫王氏孫大姑誘至沈老三家同樂黄氏等一併關禁沈老三慮恐本地嫁賣易致敗露於是月二十八日商囑沈老四黄興發在家　守自與鄭萌阻盛發先押逼樂黄氏樂鄧氏樂糞草樂遂姑孫王氏孫大姑同上己船至漢川縣屬陸家站地方停泊沈老三登岸商允素識之陳傳本夥賣分利將樂黄氏等六人押至其家窩藏陳傳本揑稱樂黄氏孫寡無依先後詎令劉東元誤買樂黄氏爲妻鄒元盛誤買樂遂姑爲婢陳宗愷誤買孫王氏爲妾向義茂誤買孫大姑爲婢得錢隨時分用惟樂鄧氏樂糞草二人向未嫁賣經本任鍾祥縣黄世崇現任漢川縣陳豪訪問飭差緝拿嗣樂鄧氏之夫樂明理尋至陳傳本門首與樂鄧氏樂糞草會遇詢悉前情帶同報經漢川縣獲陳傳本訊供遂起樂黄氏樂遂姑孫王氏孫大姑到案陳傳本旋在押病故經該管知府飭委孝感縣騐役並無凌虐詳經批飭歸案擬辦漢川縣陳豪卽將樂黄氏樂鄧氏樂糞草樂遂姑給樂明理領歸並將孫王氏孫大姑移解鍾祥縣傳屬認領本任鍾祥縣黄世崇比據差役　獲盛發先鄭萌阻到案未及審辦缷事接署縣羅湘到任傳齊被誘婦女人等到案提同各犯訊供開摺禀經本任督臣裕禄與臣批司檄飭安陸府督審明確將沈老三就地正法具報盛發先鄭萌阻二犯仍飭審擬由府解司核恐另有不法别案報委武昌府覆審兹據該府李有棻提犯審擬解司覆訊無異轉詳前來查例載伙衆開窰誘取婦人子女藏匿勒賣事發者不分良人奴婢己賣未賣審係開窰情實爲首照光棍例擬斬立决爲從發黑龍江給披甲人爲奴等語又光緒九年湖北省奏定章程拿獲囤户興販誘奴婦人子女藏匿勒賣首犯地方官訊明後禀請解府督審明確卽行就地正法等因遵辦在案此案沈老三起意伙衆開窰誘取樂黄氏等藏匿勒賣並將樂鄧氏嚇逼姦污實屬淫惡己極沈老三卽沈序導合依伙衆開窰誘奴婦人子女藏匿勒賣爲首照光棍斬立决例擬斬立决己於訊明後照章　地正注獲毋庸議盛發先卽先發先鄭萌阻訊無姦污樂鄧氏情事其聽從開窰誘賣均合依爲從發黑龍江給披甲人爲奴例擬發黑龍江給披甲人爲奴仍照名例問擬實發雲貴兩廣極邊烟瘴充軍毋庸以四千　爲限照例刺字解配各杖一百折責安置該犯鄭萌阻供稱母老丁單所犯係開窰爲從情節較重應不准其查辦陳傳本知情窩賣罪有應得業己在押病故應與訊無凌虐之看役均毋庸議樂黄氏等各被誘賣買主劉東元等悞行買娶均非知情例得免坐彼誘婦女均經該縣等起獲傳給親屬領認該犯等各得錢文分追還主沈老三有兄沈序文同失察各犯爲匪之牌保飭縣照例傳責逸犯沈老四等獲日另結案係各縣緝獲究辦失察職名邀免開報所有首先拿獲隣境夥衆開窰案内罪應擬遣從犯一名應叙職名係前署荆門州事現署鍾祥縣本任江夏縣知縣　湘相應開報除供招送部外理合恭摺具陳伏乞皇太后皇上聖鑒飭部議覆施行再湖廣總督係臣兼署毋庸列銜合併陳　謹奏奉硃批刑部議奏欽此○○謙禧片再查熱河去歲六七月間迭次大水郡東溝洫充塞河身淤高宫墻坍塌不堪當經奴才會同園庭總管查明奏報一面卽飭己革前任承德府知府嵩林將宫墻坍塌缺口先用荆笆一律擋護並飭揀發知州李鴻猷疏通溝洫挑挖引河應用工欵經熱河道德克精額詳由道庫雜稅項下撥發援照光緒九年成案先行咨部立案聲明俟工竣時再行核實報銷在案嗣經該員等先後禀報各工次第完竣擋護宫墻除扣减平外實用銀八百四十兩挑引積水並築壩等工除减平外實用銀一千六百五十一兩八錢六分二釐卽由該道併案造册詳核咨銷兹准工部駁飭以所用銀兩事先　經奏咨報部今於咨部立案之便併請核銷己難率准且册報不甚詳細將原册駁回另造妥册送核等因咨行前來除飭熱河道德克精額另送妥册詳細查核再行咨銷外合先遵照部咨附片具奏伏乞聖鑒謹奏奉硃批該部知道欽此○○兩廣總督臣張之洞跪奏爲設法整頓潮　鹽務與閩省商定將汀屬鹽厘援案减成由潮埠代抽包繳並酌减抽捐經費以紓商力而顧課餉恭摺奏祈聖鑒事竊照潮橋鹽務爲粤省鹽課大枝自咸豐以來疲累日甚前運同錢瑨欠課尤　經臣奏叅嚴追並遴委潮州府知有朱丙壽兼　運同責令設法疏消極力整頓查該埠疲困之故累在閩省汀州八埠者汀州府所屬八州縣皆潮鹽行銷引地自經匪擾招商不前由官自　拆辦現在各埠運鹽係由潮州廣濟橋掣配溯流而上水陸迭更計程共八百餘里灘河險阻山路崎嶇運脚愈昻成本愈重以致寍化百化清流三埠全被閩私侵占潮鹽課粒難銷鹽潮埠貼餉虧累無窮此時補救之法惟有力紓商困或可稍拘頽綱查福建西路邵武等屬所行閩鹽自光緒八年己减厘金二成續又量减二成惟潮鹽引地未减而所抽厘金閩係招商包收諸多留難潮埠深受其累擬請閩省將汀屬各埠鹽厘援照邵武各埠一律核减以示持平而輕潮本卽由潮埠按照閩省每年原包厘金之數再减二成代抽解繳如有短絀由粤照賠於閩厘無損而於潮綱有益似爲簡便易行至鹽務引銷之地率有抽捐地方官緝私經費一　惟汀屬銷鹽旣少抽費如故商力實難支持嗣後應收此項抽捐經費按銷鹽成數照繳一百二十票爲十成如銷不及成則繳費亦照成遞减如厘節費以後再收各路私鹽兩省合力查緝鹺綱庶可日有起色飭由兩廣鹽運司英啟督同潮州府兼署運同朱丙壽籌議具詳前來臣查鹽省分包抽隣厘前四川督臣丁寳楨於黔岸引鹽卽係如此辦法著有成効歴有奏案可稽閩省鹽厘向係商包繳本非官辦若改由潮埠代抽不過略爲轉移而彼此均有裨益其應繳經費按照銷鹽成數抽繳亦極爲公允惟事隸閩省非粤之可得而專當經電商閩浙督臣楊昌濬迭准函電覆稱减厘節費均可照辦包商辦到年底亦届期滿卽以正月爲限交替接辦等因臣查現在餉力各省俱絀减厘節費深屬不易閩浙督臣獨能勉顧隣綱力從撙節若非素矢公忠不分畛域曷克臻此其收繳詳細章程應俟閩省咨會到鄂卽便飭行照辦並分飭各屬合力緝私毋任仍前充斥以期漸復舊規所有設法整頓潮橋鹽務商定閩省减厘包抽節省經費各緣由相應奏明立案除咨户部外理合繕摺奏陳伏乞皇太后皇上聖鑒謹奏奉硃批户部知道欽此 
 
 

Page 12

 
 
[光緒十三年十一月初一日京報全録]  
宫門抄○江督曾等奏河運漕粮撥給豫皖等省賑需摺○豫撫倪奏豫省軍政展至鄭工合龍後辦理片○黔撫潘奏請藩司暫留貴州部署片○將軍希奏　春等防軍擬咨副都統校閱片○大臣載等奏補栽○儀樹請派員查騐摺○又奏補栽蟠龍松樹片○黔撫潘奏請迅放藩司摺○河督成奏請鄭工經費統扣四五支發片○十一日初一日户都通政司詹事府正紅旗值日無引見○前黑龍江將軍定安到京請安○湖南叅將張壽廷謝恩○兵部奏派揀選營官之大臣派出福中堂紹祺烏拉布崑岡孫詒經敬信熙敬周德潤○召見軍機定安廖壽恒張壽廷尚昌懋○○太子少保兩江總督臣曾國荃頭品頂戴漕運總督臣盧士杰江蘇巡撫臣崧駿跪奏爲遵旨截留江蘇河運漕糧撥給豫皖等省賑需謹將籌辦情形恭摺覆陳仰祈聖鑒事竊臣等准户部咨光緒十三年九月初七日内閣奉上諭河南鄭州黄河决口下游被水成災業經欽奉懿旨特發内帑銀十萬兩並准倪文蔚所請截留銀三十萬兩俾資賑撫等因欽此仰見聖恩周浹軫念民依有加無己之至意伏念此次河南鄭州決口災出非常豫省下游各屬固受昏墊之災卽皖省穎壽一帶亦己被及小民蕩析流離實有朝不保暮之勢江蘇淮揚等處現雖湖河微有漲水尚未成災而情形亦甚岌岌臣等忝膺疆寄蒿目時艱自當不分畛域悉心妥籌以期上分朝廷宵旰之憂下濟蒼生沉淪之厄必使賑需早到災區庶幾勉盡厥職稍輕咎戾但現在農功未畢南漕開徴尚需時日若待開徴以後核定應運米數分别解往竊恐豫皖成災之處待賑北殷緩不濟急兹查本年江北河運漕粮曁蘇松等屬應行河運米石核計約在二十二三萬石左右歴年本係將民間所交折色銀兩在高郵寳應一帶採購起運今旣賑需緊迫酌擬變通辦理一律改爲折色以四成解豫備賑以六成分濟皖江旣可省運費之虚耗又以免採辦之遷延惟向來州縣徴解漕價每至年底方能齊全而救災總貴迅速臣等往返函商先於蘇藩司蘇　道兩庫飭令先行湊墊銀八萬兩委員解豫又於江藩司糧道兩庫飭令先行湊墊銀六萬兩委員解皖由各該撫臣分别散放一俟徴收漕米截數後各按漕粮價連同運費水脚等項每省應撥若干再行分别解留並歸還各庫墊款以清款目而濟急需至本省賑恤容臣籌察情形隨時妥辦除俟寄撥竣事核明確數再行飭司詳辦外所有遵旨截漕撥賑酌擬籌辦情形先行由驛馳陳以慰宸厪是否有當伏乞皇太后皇上聖鑒訓示謹奏奉硃批覽奏己悉仍着續籌分解以資接濟欽此○○倪文蔚片再臣查豫省本年舉行軍政前准部咨當經照例將各營副將以下曁千總等官次第檄調來省詳加考騐分别賢否以期澄叙官方正核辦間適上南廳鄭下汛黄河漫决臣比卽馳往查勘催辦裹頭賑恤災黎時己不遑兼顧嗣復奉命飭與河臣會辦堵築事宜旋往工次駐札偕同河臣會督在工人員庀工集料開挑引河以期堵合又時當冬令嗷鴻徧野巡防彈壓尤關緊要軍政向須十月内具題現己届期誠難依限調　完竣再四思維合無仰懇天恩俯准將豫省軍政展至鄭工合龍後再行辦理出自逾格鴻慈謹　片具陳伏乞　聖鑒訓示謹奏奉硃批着照所請兵部知道欽此○○潘霨片再臣正具摺間接准部咨光緒十三年九月初二日内閣抄出八月三十日奉上諭廣西布政使着馬丕瑶補授卽赴新任毋庸來京請訓欽此照到臣自應遵旨飭令馬丕瑶卽赴新任惟藩司李元度因病出缺事出倉猝臣卽委該司馬丕　就近兼署藩篆以期迅速接辦己於九月二十八日禀報到任舉凡清釐庫欵及各屬正賦己未報解等項事務繁重均關緊要亟須﨣緊辦理合無仰懇天恩俯准將該司馬丕瑶暫留貴州部署一切俟簡放新任藩司到黔再令赴粤之處出自鴻慈謹會同雲貴總督臣岑毓英合詞附片陳明伏乞聖鑒訓示謹奏奉硃批着照所請欽此○○希元片再奴才前經奏明定於八月二十四日出省校閱防軍適值穆圖善由奉天至吉林挑换吉字營兵丹有面商公事改於八八月二十七日起程月餘以來己將三姓寍古塔兩處防軍校閱完竣現在穆圖善因病身故竊思該大臣新换吉字營兵丹歴時未久奴才又帶印出省惟恐該營應辦一切事件無可禀承再四思維不敢稍涉拘泥致滋貽誤擬將琿春烟集岡兩處防軍咨行帮辦邊務事宜琿春副都統依克唐阿就近認眞校閱如才卽於初七日由寗古塔起程回省以資鎭攝謹附片奏聞伏乞聖鑒謹奏奉 
[硃批知道了欽此]  
　　奴才載遷榮頤英廉跪奏爲儀樹回乾以及虫蝕回乾樹株並補種成活分數循例奏請欽派大臣查騐事據内關防司員等呈報陵寢共大小儀樹十六萬六千八百五十八株本年回乾樹六百七十一株虫蝕乾樹一千二百零九株應卽照例一併補栽又光緒十二年共補栽樹二百三十五株成活樹二百三十四株核計九成有餘等情一併呈請查騐前來查向例每年限内限外儀樹回乾並補種成活樹株數目統俟欽派大臣查騐後於冬至前期分别補賠裁種又道光七年經前任總管内務府大臣寳興奏准嗣後補栽小樹但於大樹稀疏之處照式補栽稠密之處卽可毋庸裁種等因歴經辦理在案又上年陵寢樹株生有松虫現查各處儀行松樹被虫蝕傷未能生蕋己成回乾者計一千二百零九株並本年回乾大小儀樹六百七十一株仍照向例於冬至前期督飭該管官員差役挑選茂盛樹株敬謹照式裁種以期易於成活除將回乾樹株以及虫蝕回乾各數目曁上年補栽成活分數一併敬繕清單恭呈御覽理合奏請欽派大臣一併查騐奴才等謹將虫蝕松樹並本年回乾樹株各緣由循例具陳伏乞 
皇太后皇上聖鑒謹奏奉硃批工部知道單併發欽此○○載遷等片再奴才等據内關防司員呈報孝陵隆恩門前東邊蟠龍松一架計四株於道光二十七年回乾一株自是年十一月内奏准如式補栽今恭查東南面第一株係年久現己回　等情呈報前來奴才等查此項蟠龍松旣己回乾自宜循案奏明　除照式另行補栽溯查道光二十七年孝陵隆恩門前東邊蟠龍松樹回乾一株曾經奏明挪移補栽在案今據所報事屬相同自應照案辦理當卽轉飭該員等趕緊詳細巡查形似蟠龍松樹以備移栽去後兹據該員等呈報現在覓得作口峪古營北叚形似蟠龍松樹一株挺高五尺輪寛一丈等情呈報前來奴才等親往察看實鬼挪移補栽請卽遵照本年伐除回乾補種松樹吉期一併刨除如式補種恭候命下奴才等届期率領員役敬謹補裁謹此附片奏聞伏乞聖鑒謹奏奉硃批着照所請該衙門知道欽此○○貴州巡撫臣潘霨跪奏爲藩司因病出缺請旨迅賜簡放以重職守恭摺仰祈聖鑒事竊照貴州布政使李元度由臬司蒙恩補授於本年四月十六日到任整頓吏治錢粮及經理善後厘金礦務各局事宜實心籌畫均臻周妥因從前辦理湘鄂江皖黔南軍務戎馬奔馳歴盡勞瘁心血過虧今年四月下旬胃氣不宣曾患心悸之症臣親往看視多方調治旋卽痊愈九月二十六日該司尚赴臣署商量公事言動如常詎於是夜中寒至二十七日子時痰厥出缺據署布經歴楊紹奇布庫大使曾汝材禀報前來臣在病中未能往視心殊惻然在省司道前詣查看據稱僅有幼子隨任宦况蕭條深堪憫惻當飭首府縣同家屬將該司身後各事妥爲料理臬司馬丕瑶雖到黔未久而識見老成遇事明决措置一切均屬　如臣飭令就近兼署藩篆以專責成所有貴州布政使一缺相應請旨迅賜簡放以重職守謹會同雲貴總督臣岑毓英合詞由驛馳　伏乞皇太后皇上聖鑒訓示謹奏奉硃批另有旨欽此○○成孚片再查歴辦大工均須設立廠局事務繁雜需用文武員弁爲數甚衆除現任人員應令自備資斧外其候補文武員弁旣無廉俸可支而工次一切食物草料其價倍於常度不得不量予薪水其他則綑廂轉運之船隻兩壩運載之車騾草廠席棚之工料書吏差役之舘舍燈燭紙張之費用犒賞廂工之兵夫添設遞文之夫馬名目煩瑣需費浩大要皆例不應銷而在所必需之欵溯查歴届大工每發銀一兩照扣部飯報撥外所有工次例無開銷各欵均經奏明統扣銀五分四釐以作支發之用如再不敷攤捐津貼各在案此次鄭工事同一律各項用欵無不力求撙節而種種雜用旣無准銷之例不得不援案陳請統扣五四經費以資支發而歸核實又向來河工發欵每百兩應扣部飯銀一兩減平銀六兩今旣扣五四經費若再扣減平於採辦工料大有窒碍查道光二十三年牟工案内經欽差敬徴具奏以牟工己照舊章扣平津貼雜欵其例扣减平一項聲請免扣奉旨准行通飭欽遵亦在案現經請准工欵尚未到省而時值銀價業己大落己形賠耗若再核扣减平亦無非取盈於價值承辦各員轉得有所藉口兹據署開歸道李正榮禀懇援案奏請免扣前來臣覆查所禀委係實在情形若不扣五四經費則一切例不准銷之項無欵支發若旣扣經費再扣减平又恐採辦維艱躊躇至再惟有據實上陳仰祈天恩俯准援案辦理以重要工而昭體恤是否有當伏候訓示祇遵理合附片陳明謹奏奉硃批該部議奏欽此 
 
