# 1884 - 78 - 4903931

 

Page 1

 
 
[新印放大直行康熙字典出售] [  點石齋主人啓]  
　　本齋向用石印照相法照印康熙字典出售業已四海馳名早蒙賞鑒但前此所印者或釘作一本或釘作四本其書之裝潚字之大小雖徵有不同而要皆平列三層非一行到底者兹則仍用石印法印成直行字比從前放大三分之一復恐行數稍密閱者自下至上其接頭處容或看在别行故每隔四行界以長墨絲以淸眉目至點畫之淸晣紙墨之匀稱向所印之小字已激讚歎兹更放大可想而知每部釘作六本外仍加文木夾板準於今日出書價洋三元欲購者祈來申報舘間壁申昌書畫室價買各外埠之賣申報人亦有代售此布 
[石印五經體註出售] [  點石齋主人啓]  
五經體註一書向無善本漫漶惡劣不堪寓目近來坊間雖刋有小本而訛　悉仍其舊本齋不惜重貲敦請文士速行逐字反覆校讎先後不下五六次並延善書宋字者統體繕寫無大小出入之獘行間悉遵監本而式樣則仿巾箱本之大小以便舟車携帶紙張潔白字畫精湛　魚亥豕一掃而空夫亦不遺餘力矣業帖括者可家置一編焉兹定於二月二十八日出書拇部三套計釘十六本價洋兩元六角尙祈賜顧爲盼售處仍照其例 
[招請訪事及賣申報與各書籍] [  申報館主人啓]  
江西之南昌安徽之安慶皆省會地方本舘向固有人在斯二處採訪時事現在意欲玩換如有能勝此任者祈來本舘帳房面訂又香港亦華人薈葦之所且逼近南洋諸島國倘有人願爲本舘賣報曁代售申報舘點石齋兩處所印之書籍亦祈來本舘訂定此布 
[越南軍務無害於雲南礦務說]  
　　中國各礦惟徐州之利國鐵礦與雲南之五金礦爲最有把握利國礦前已見煤將來自有蒸蒸日上之勢而雲南之礦則人或以中法勢開釁越南去滇不遠防其內　以此爲疑而不知毋容疑也昨有滇池遊客來館述及現在雲南礦務招商局開辦銅錫鏸鉛各廠均已攻採得手其蒙自縣之個舊錫廠業已起運頭等點錫由個舊至陸凉馬街七站交天和號收發馬街至東北七站卽由東郡京銅店收發由東川至昭通交德盛隆收發昭通至老鴉灘交彭正發收發老鴉灘至四川叙州府用背脚六站較放灘爲穩一路祗見錫塊紛紛捆載轆轤轉運不絶於道自叙府以下卽川河水路派有黄君錫齋在叙府會同天順祥號轉遵宜昌卽　輪舟東下直逹漢口再行分運沿途經過處所均見有雲南礦務招商局銅錫鉛鎌堆棧字樣其湯丹等　所開紅銅亦已陵續運至東川府城另設大爐改煎提凈銅色并打鑽放銅汁於外窩另鑄鐵槽傾銅成條以便運銷此皆目　情形錫固先將到滬銅亦隨後起運云云具見雲南礦務實與他處不同若謂越南軍務恐侵及滇邊此則知一不知二尙非深悉地利之言蓋東京至蠻耗水路兩山璧立中間河面甚窘步步逆水溜急灘多河身過淺不通輪舟一交春分以後該處瘴氣逼人玩難行走如由蠻耗起旱至蒙自重山峻嶺同棧道之崎驅眞有一夫當關萬夫莫開之勢有險可扼萬無一失况礦在東川更與越南相距甚遠并無舟楫可通試披汛南輿圖以考之按雲南當中國之西南隅北接四川東北接貴州東接廣西南界交趾西界番夷雲南府爲省會省會之東爲曲凊北界四川之烏撒今曲請之北爲東川東川之北爲昭通而烏撒改威寗州隸貴州之大定府東界貴州之普安南爲廣西府廣西之南爲廣南府廣南東北俱界廣西之泗城南界蠻夷此雲南以東與貴州廣西接境之地也省會之東北爲尋甸西爲武定尋甸東接曲靖北界東川武定北界四川之行都此雲南之北與四川接境之地也武定之西爲姚安姚安之西爲大理永北府在姚安之西北鶴慶在大理之北北勝之北爲瀾滄衛鶴慶之北爲麗江鹿江瀾滄之北爲永寗此皆雲南西北之志而北勝瀾滄則東界四川麗江鶴慶則西界土番也省會之南爲徵江徵江東接廣西南爲臨安亦接廣西西爲元江臨昂俱在雲南之南與交趾相接之地也省會之西爲楚雄楚雄北接姚安南接元江西爲蒙化蒙化接姚安西爲順寗順寗之東爲景東東界楚雄南爲鎭沅北爲蒙化鎭沅之東爲普洱普洱東界沅江西界烕南爲番界順寗之西爲永昌永昌東北接大理西爲騰越騰越西北俱臨羌戎此雲南以西之地也他若威遠諸土府土州宣撫宣慰諸土司疆域不能悉載大抵皆雲南西南之境耳總之雲南幅　甚廣山川風土别一境界土地饒汏兼以金礦之利富甲西南雖屬蠻夷大非廣西貴州可比又四塞爲固有險可守由貴陽可以入湖廣尋甸曲靖爲川貴之喉東南爲粤西之户武安姚安亦皆入川間道蓋亦形勝之區而東川則近於蜀境去越界尤遠斷無風鶴之　况岑唐兩帥深識遠謀威望素著西南徼外倚爲長城更不必過切杞憂果經招股集貲大爲開辦則其效立見蓋雲南東川之礦其開採不自今始前此銅運爲中國十八省所倚賴而個舊錫廠又係歴年已久自昔以人工開採尙有明效覺取不竭而用不窮今若加以機噐開掘則用力省而成效速其券有不操之自我者乎客之言如此吾故曰雲南礦與利國礦皆爲中國礦務中之最有把握有富國之志者所當快着先鞭也 
[越南要電]  
　　昨日下午三點二十分本館接到越南專發電音去法兵已將太原鎭奪去法兵並無死傷華兵死傷頭衆電報又云現在法國欲中國陪償兵費英金六百萬磅云電音如此則越事更不可爲而中國亦未免棘手矣　 
譯竟爲之咨嗟太息者累日 
[輪船失事]  
　　聞得招商局之富有輪船在汕頭口外海面忽然失事船中有水约一丈深在船諸人皆得救起不致與波臣爲伍其細情容俟續述 
[法敗續信]  
　字林西字報昨日登有二十三日海防發來電信由華人傳述云十五日法軍進攻北寗劉永褊率其軍及華兵等盡數退往鎭南關並不　戰法帥頗爲惶惑知必有計乃將兵卒遠遠紥住令人入城探視探者回報城内軍裝糧餉堆積甚多法帥遂調兵若于名入城搬運欲空其藏迨至十八晚九點鐘忽有劉軍分兩路殺到其時劉軍無不以一當十法兵爲其殺斃無算法帥亦陳亡云按本館因見此消息特回的實可位諸行家探間均稱並未接此電音確否不得而知姑照錄之以俟後聞 
 
 

Page 2

 
 
[軍報語] 　 
　　中外新報載有西貢華商遞到信息言法軍進攻北甯之役突被黑旂由洪此起兵以襲法人之後法軍死傷甚衆惟軍務秘密不准輕洩當以隱語傳淕其謎云朱子家訓擲得一順有測其意義者謂朱子家訓乃墨之名也墨指黑旗而言擲順者得勝也北寗之役華兵大獲勝仗云云然耶否耶爰照錄登爲異日續聞之騐俾閱者得觀其全豹焉 
[火災疊見]  
　　杭垣自十三日戍刻裏塘巷失火後十五日卯刻下城之和合橋又火燒斃男婦四人爛額焦頭目不忍覩十六日卯正小雲棲藥局又焚傷人兩名十七日起更時　聲又起居民皆如驚弓之鳥胆爲之落嗣知被災者係艮山門內之張御史巷某姓機房房屋甚巨係石庫門之樓廳一所并兩邊之耳房七八間幸墻高而堅不致延害於隣宅也計此四日內火災四見是眞罕聞也 
[招募勇丁]  
　　山西巡撫張香濤中丞年前在原籍南皮縣招募勇丁五百名以作親軍務選年壯力强精於拳脚者至每名餉若干則未得而知也刻闢業已成軍齊赴山西省會又聞天津曹軍門現在河閒府掛旗募勇四路分招昨已派人在滄州地方募有數百人不日卽赴河間歸隧矣說見中外新報 
[秣陵近事]  
　　裕泰莊主鄭景周呈控李姓一案旋經賈邑尊將李錦文差提到堂責令趕緊設法呈繳藉彌官項現經李姓親友出爲調處情願將　莊住宅約值四千餘金抵與鄭姓俾淸官欵而裕泰　主因欠　尙多仍未應允然聞李姓現已中落　非從前光　若不就此了結恐亦兩敗俱傷也○左侯相於上月出轅履勘雲梯關淮黃入海故道返斾後卽委李儉齋觀察總理真事而以徐仁山觀察副之並刊給督辦復淮總局關防一顆調集兵勇籌雇民夫大约俟經費籌定卽須次第開辦也○江防所實缺朱司馬奉檄到任故署斯缺之倪太守已改委通港釐捐同時如皋之周　港委張明府慶餘橋委陳太守故城內之槖筆倚人者悉往來奔走伺候於三公之門兾得邀其靑睞詎龍門高峻非凡鱗常介所能登吁懷刺三年毛生字滅此中甘苦惟過來人能辨之不足爲外人道也無怪揶揄司事者至擬之於登天之難云 
[袁江雜錄]  
　　山東撫憲陳雋臣中丞近委管帶濬河水師候選訓導范世欽赴金陵招募楚勇五百名編爲撫標廣武後營已由金陵募足於初八日抵浦初十日易車北上○前報章作堂鎭憲聞山東賑捐竭蹶爰取捐册分發各營量力輸助兹聞共募得一千五百餘兩誠鉅欵也當將此項捐銀交山東賑捐局轉解矣○錢正遠者卽前次錢宦所供之教匪黨羽兹聞金盡裘敝憔悴歸來行至順河集去里門已近而欲歸不歸躊躇旅邸正欲覔人寄信至家詎爲洪湖營兵丁盤獲卽於十一日解赴漕轅由漕憲親訊聞其供詞侃侃惟總不認謀叛情事故暫禁縣獄尙俟復訊也○十二日清河縣試計與　文童六百有奇王東麓邑尊塲規頗嚴衡文又極認眞蓋邑尊固文壇之健將其少君亦宗匠材也賢喬梓親加採擇路不假手幕僚想當弊絶風淸故蜚語無自而生也○楊伯昻明府交卸後卽於十三日將眷屬移居都天廟迤南某姓宅輕輿過處萬姓爭看一路店舖靡不燭艷香濃爲使君祝福○去冬收養災民於各廠搭蓆爲棚駕鍋作灶深慮祝融氏之稅駕乃自設廠以至撤廠絶無警報是以徐仁山觀察特於火星廟演劇以謝神佑○豐濟倉陳穀每於春時碾米出售以便秋後再儲新穀本月二十日循例開賣每石二千三百文雖較肆間賤至四五百文然米色極劣買者甚少奸販之徒貪其價廉購歸攙以好米再行發售頗獲利焉 
[都門近事]  
　　高某者年二十餘聘貴家婢爲妻於客臘杪過門僦居河泊廠纔一月耳一日忽與妻反目高忿無可洩自夻洋烟經人灌救而解高有老母以愛子之故痛毆其媳而不知媳早吞服洋煙於十一日晚斃命報經南城司相騐將高母派官媒看守須俟貴家遣人到案再行覆騐○右安門外去城數里有中頂娘娘廟著名古刹也近有匪徒竊廟內之物賤價求售人無敢過問者以非民間物也廳役李某貪利購之見其價廉可獲經該廟僧人告發初十日突有捕役數十人拘李以貫鐵索焉見者皆爲李危而李於次日仍搖擺街頭一如行所無事者噫異矣○初十日黎明隂雲密市九點鐘時雪花飄墮約一時許始止平地積寸餘午後方霽然西北風大作寒氣砭人 
[水手拒捕]  
　　禮拜日洋涇浜某外國酒店內有巡捕與水手互毆一事緣有兩英捕奉美領事命往拘美國水手三名行至橋頭見又有兩英捕遂邀同去見三人者皆在該酒店內遂上前捉獲而該處尙有他水手多人競前拒捕有擲椅凳者有拔刀者巡捕人少力不能敵有一三道頭身受重傷額旁爲其擊破耳輪亦被割傷維時急命人至捕房求援復有一三道頭帶捕數名前去至橋頭三道頭令諸捕少待已則獨往比至而三人者已被諸水手刼奪而去矣遂將受傷者送至醫院療治想必尙須拘拿懲辦也 
[申明定例示]  
　　欽加同知銜署理江蘇松江府上海縣正堂黎爲出示曉諭事照得捐納貢監及在籍聽選人員遇有丁憂事故例應遵例具結赴縣呈報其由　監加捐職銜仍在應試者亦應照例呈報歴經各前縣差查示諭在案誠恐日久玩生不能必無隱匿情弊除飭查外合行查案示諭爲此示仰前項貢監職銜人等一體知悉爾等如遇丁憂事故均卽遵例　具供結赴縣禀明聽候核轉詳咨一經服满亦應報明詳咨起復倘敢隱匿不報一經察出或被告發定卽照例詳辦毋違特示 
[爭子涉訟]  
　　江北人王道有同妻王毛氏投上海縣控劉芝泉及劉妻劉徐氏匿子不還等情經蔣明府訊問王道有晶頂藍翖稱係把總曾於光緒三年間在妓院與金寳卽毛氏有孕產下一男其時我因奉差他信毛氏之鴇母凶悍異常產甫三日經毛氏將此兒過寄於劉芝泉之妻劉徐氏撫養該孩現年八歲去年我娶毛氏爲妻自念年逾四旬尙無子嗣是以向劉婉言商將此兒還我以延嗣續詎劉執意不允求請究追其妻王王氏供亦相同明府質之劉芝泉及劉妻劉徐氏供稱劉徐氏本爲人家乳嫗適小孩夭亡故撫育妓女金寳之子爲螟蛉愛如已出金寳從無閒言不料去年嫁王道有忽稱該孩係王與金寳所生但金寳自幼爲娟宿客不知凡幾豈能定爲王孕顯見藉端訛詐明府卽問小孩爾認何人爲父母該孩卽走至劉徐氏身畔明府謂該孩現歸劉徐氏撫養自然認劉徐氏爲母王道有與金寳成孕之說確不可信王稱不妨滴血騐明劉徐氏稱王　氏如欲追還此孩須俟我夫婦百歲後姓王姓劉聽孩自便明府謂王道有成孕之說雖不可信但王毛氏究屬生母衡情酌斷着劉芝泉給王毛氏洋三十元待日後該孩長大送終劉姓之後聽其適從兩造具結遵斷而退 
[修理碼頭]  
　　本埠珊　碼頭年久失修木牌木樁皆已朽腐現擬重加修理昨日已將舊木樁板撬去諒當重換新木矣 
[串竊定讞]  
　　相士楊友春與張桂山串同戴根亭等竊物一案疊列前報昨由捕房復將楊張二人并楊姪楊元通解案該包探禀稱戴根亭知風避匿一時不能查提楊友春楊桂山楊元通各執如前太守商之賈副領事判楊張各押一年楊元通無于省釋楊之假金鐲一只并零星各件均存堂 
[匯銀轇轕]  
　　萬順豐號主某控稱去冬由天津誠記付來匯票銀三千二百兩向沙遜洋行之周蓮堂照收當據周言因無現銀商將誠記羊皮抵與興隆洋行之欵劃付曾向興隆過劃其時有虹口之南仁記號主葉仁忠可証詎興隆買辦　潤芝虧倒之後周竟食言稱天津誠記抵欵己劃與沙遜行爲請傳訊興隆洋行又控稱天津誠記之抵欵應劃與沙遜行沙遜行之周蓮堂亦訴稱天津誠記號應歸沙遜行銀一萬 
 
 

Page 3

 
 
零除已收過七千兩餘由興隆行抵欵劃收至誠記村萬順豐之匯票銀三千二百兩我處並無銀存故己回辭萬順豐曾向我商實屬無可設法且興隆之抵欵係應劃與洋東者黃太守廉得各情商之賈副領事訂期於昨日會訊興隆沙遜兩洋行之西人各訴前因周蓮堂稱與誠記固有匯銀往來去冬劃付萬順豐之欵無可照付己經言明在先萬順豐號主稱天津誠記係周運堂與吳梅炳股開去冬有匯票銀向周照付初稱並無現銀繼言將興隆之欵劃付且周令其夥吳聽樵持信與我原信現在係周親筆呈閱周又稱信是我寫實因萬順豐向我懇商之故然我洋東之銀早經興隆過劃　不能專主况天津誠記我確無股分太守鑒閱萬順豐所呈周蓮堂之原信隨向周曰爾旣允劃在先無可措詞着均自行淸理設或淸理不明再行禀候核斷 
[英界公堂瑣案]  
　　戴芝齋稱職員係湖南人今有信來邀往鮑爵帥處當差原信呈閱昨在路遇同鄕蕭正卿硬向我借洋十元不遂欲 
剥我馬褂爲此交捕并稱去年曾被伊在縣署妄控今又來滬與我糾𦆑蕭正卿稱職員與戴係同鄕友人戴專行局賭騙我友人金飾三兩戴卽避面致累我賠償流落在滬及遇戴向追不認屢投憲案及縣署控告嗣戴又往他鄕我則由縣遞解至九江今又來滬遇戴向追前項並無硬借之事戴稱伊係妄供圖詐太守謂戴曰前有人控　騙火腿之事緣何亦牽累及爾戴稱此事實與我不涉太守又謂爾　　總有紓甚以致如此然蕭己落魄或爾酌給川資俟其回籍或一併送縣　案辦理蕭稱情願送縣戴稱送縣亦可或给川資請爲恩斷蕭又稱　要舖蓋一副船票一帋零用洋一元戴稱願卽當堂繳洋四元給蕭太守謂戴爾再告諸同鄕資助俾蕭回籍如再糾纒定于重辦○隆茂洋行東稱泰記洋行有絲頭牛皮上在我棧昨由出店葛阿福雇工人徐阿金姚要帆卸貨當見徐姚二人夾帶絲頭牛皮出外獲住人贓并疑葛阿福串通爲此一併送案葛供伊等行竊我不知情徐姚同供不敢行竊黃太守謂葛阿福旣無串竊情弊姑准開釋徐姚二人各押十天贓交隆茂行領去 
[湖州厘捐總局憲時蓬仙觀察致上海絲業會館書]  
少欽仁兄大人閣下仰望停雲時深向日恭維起居納祜爲頌月前移席作賑小 
啓費神托登報章復蒙於啓尾殷殷作書以勸同志足徵籌劃週到不遺餘力曷勝敬服湖城移賑公分業已彚集洋蚨二百零四元另抄淸單祈察收并望將各位台銜登報俾捐者一覽血知以昭信實爲禱怱怱泐復卽請籌安維希察照　　　愚弟時慶萊頓首二月十九日 
今奉到浙湖厘捐總局憲時蓬仙觀察惠函並托上海北市德泰錢庄匯到湖郡官紳春酒筵資移助賑捐洋二百零四元照數領到謹按台銜抄登二月二十四日第二百二十余次經收賑捐淸單刊登報章當具復函代災黎九叩以謝竊思郅伯香郡尊時蓬仙總辦垂念山東順直兩省數百萬災黎嗷嗷待賑兩仁憲爲國爲民不分岭域一視同仁無微不至奉勸今正湖郡官紳春酒移賑捐者惠而不費領赈者恩同再造維望各省諸當道大人先生紳董商賈如能仿照行之集欵甚鉅接濟兩省災黎大有裨於春賑善昌今正接募皆因市面所迫諸多棘手籌捐乏術日夜躊躇若不挽回接濟數百萬待賑災民坐以待斃萬不得已廣備捐册附托各省各埠年姻世誼諸同好代爲勸募請以不拘大小不拘時日百文　請　　聚沙亦可成塔仰承諸大善士不棄義粟仁漿源源而來按日抄登報章藉伸謝悃仍恐具復不週特冉托登貴報以供衆覽不勝盼禱待命之至[  上海絲業會館籌賑公所施善昌頓首拜啓]  
[照錄來信]  
　　少欽先生大人閣下久仰鴻儀彌殷鵠企末由親炙渴　尤深屢閱申報知順直山東災民困苦情形不忍卒瀆我先生樂善存心爲民請命至再至三孜孜不倦更得諸善士遠道赴賑不避寒暑如此義舉令人敬佩惟連年災荒不已各處募捐搜索已窮刻下市景大難勸輸尤非易易諸公一片血忱能爲人所不能苦心孤詣神鬼皆欽江浙近年來雖亦偏災時見然較諸北地光景不啻有天淵之别仰叨天佑得居斯土凡有人心宜如何知足知儆鄙人寄居浙中歴有年所筆耕餬口藉以自給而年近知非尙虚　下先人單傳一　不能不爲嗣續之謀每見立願助賑俱有明效用是禱祝　前自二月分起每月捐洋十元寄存尊處以賑務告竣爲止伏求代爲分寄災區原知杯水車薪於事無補亦不過盡我所能聊以補助此後能得稍裕或先集數月一寄以歸簡便惟期天鑒苦衷不使香烟斷絶庶可慰我先人他無所望也並求將此函登諸申報俾知信已逹到此後收欵亦乞列入報中彼此心照瑣瑣上瀆深抱不安異日得游滬上再當泥首尊前一伸感謝肅此敬請善安惟察不具附呈二月分捐洋十元又一元乞收作信力以後再行附寄[  二月二日二知齋主人謹肅]  
[代募賑資偶成二律寄致上海絲業會館籌賑公所施少欽封翁台鑒求和原韻]  
河決燕齊迭被災東南半壁拯鴻哀都緣積水難消退留住陽春未放回謂嚴佑之施子英諸君因災境積水未消春賑不能不辦故皆在北方度歲冀今春接有續欵再圖查放萬姓命求仁者續一封書費故人裁年前接施君少欽滬上來書并捐簿一本囑代籌募賑欵憐渠不忍饑民斃取代沿門託鉢來○忍想災區苦萬千有田難種等無田自他心羡南人福勝似身登上界仙量力扶持眞救難捐資多少儘隨緣世間善事行誰了活命隂功最在先小泉氏未定艸 
[謹和小泉氏二律原韻]  
　　茫茫何術弭天災瘠壤流　洵可哀誼篤恤鄰頻壁畫情殷救惠敢遲回微勞總媿頑兒效所有匯解各善户銀兩命四兒子英親查散放以紓垂念義舉還資長者藏到處維持多有意朱提常伴鴈書來○誰歌箱萬又倉千惆悵農夫苦服田疊沛皇恩加億兆旋蘇民命等神仙籌捐自笑無良䇿積善惟憑有　緣歲序將闌需賑迫鳩形多少得春先上海籌賑公所施善昌待定草 
[奉和小樓主人自題小樓吟飲圖原韻]  
　　洒窟詩巢何處尋斯樓觴詠滌煩襟鵝黄箋寫拚狂醉蟻緑樽開趁雅吟畫裏江城堪極目廉前花月最關心主人許我登臨否聨句傳盃結賞音[  休休居士徐士琛稿]  
[前韙]  
　　别墅濵江挈伴尋好風吹到快披襟燈紅酒緑宜歡飲鳥語花香助醉吟著作千秋抒壯志丹靑一幅愜深心琳琅满紙多酬唱不數敲金戞玉音[  東佘癯民陳璋達稿]  
[前题]  
　　聽雨時將韻語尋一生還願醉胸襟番番信息輪花飲字字淸高步月吟自在乾坤無窄地慣常詩酒卽仙心君家劉李皆知己尺幅名題盡賞音[  泉石小隱陳清本稿]  
[上海北市盆湯衖絲業會舘主施少欽經收順直山東江浙等處二月廿三至廿五日第二百廿七至二百廿九次賑捐淸單]  
　　寓蘇瓣蓮巷御醫第孟河馬培之先生捐册助 
來由全盛局來二十元蘇州金不留名由甡元絲號來五元山西無名氏由邢漱六兄來四元書舘主人由徐曉春兄來三元六角陸潔齋節省半年點心資移助由蘇城潤號寄老正大局來二元錢蓉齋指助江浙二元湖南崇山飄泊無力子由嘉興協鎭署來一元德泰海記一元○黎里張靑士孝亷代募捐册東海無名氏王槐蓉無名氏瑤池侶王掄才　夢蘭汝杏泉七户各二元王錫卿頴川馥記麓麟書屋三户各一元由全盛局來○第六十七日出售助賑彩票沈姓五百二十號一張計洋二元以上二十三日○浙杭濟陽子爲暮年得子月內多病對天許助神仿轉安酬愿由永泰豐局來十元本埠强恕齋瑞宗記求子許愿能早得麟兒再助先交六元寗波無名氏五元浙湖南潯韓印融號子冶爲妻邵氏及次子名其壽患病求速痊十元松江張遂養堂由全盛局來一元○湖郡安紳春酒移賑由郡太尊郅釐局憲時代募捐册講將台銜並自助郅君伯香二十四元時君篷仙二十二元周君配南由杭軍防局同仁移助二十元張君麗堂八元楊君霽村八元譚君子佩二十五元綰君舜臣二十五元林君少眉六元趙君竹洲十二元邵君秋士十二元姚君守梅十元陳君棠四元吳君念椿十元周君延祚四元劉君啓彦四元顧君旭昌四元沈君璋寶張君岱年宋君斤施君繼常張君彤軒王君徐庠共六元由本埠德泰庄交來以上二十四日○二知齋王人爲求嗣於 
 
 

Page 4

 
 
今二月起許愿每月捐助十洋賑畢爲止並附一洋作今後信資先交二月分捐由海寗全盛局來十一元客海陵隨園子由泰州福興潤局來四元震澤程訪槎爲妻產後病危叩灶神前許助賑捐潮見轉機一念至誠卽邀神佑酬願四元番禺衛然堂三元灃溪仁義居士由日生局來三元又指明銅對開一元囑代鎔化鎭江吳小山爲生母來病速愈二元力不從心者祈父母康健二元又預保妻產平安二元　完願二元杭州林臥梅求親母康健由正和局來一元不知何許人一元有心無力人逐省食物資積助由蔣同泰京緞莊來一元錢五百七十三文○鄂省交代總局韓季仙太守代募捐册邵靖江明府錢十千文多介壽明府六千文李廣侯明府三千文黎朴臣明府銀二兩丁幹臣伍春　吳子厚李雲卿濮春畲五刺史各二千文陳矩亭通守二千文李月卿太守二千文徐伯聞朱雲曙莊𦲷臣王篤生四明府各二千文方竺西方旣堂楊舒和三明府各一千文陳留氏四千文共計它紋銀二兩錢四十八千文以一一三合來洋四十二元餘錢五百四十文存俟續寄由全泰盛局來以上二十五日合併聲明 
[浙省撫轅抄]  
　　二月二十一日候補府鍾大鈞禀知防軍局委辦機噐廠務差同知潘志柟禀辭赴平湖厘局○二十二日委署台州府陳璚由紹來省禀見謝委候補府鄧宗衡禀知奉委發審差叩謝區塏禀知藩司飬辦湖墅船局叩謝任東海禀知臬委稽查淸泰門差蕭鈞招禀知臬委松木塲巡查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
