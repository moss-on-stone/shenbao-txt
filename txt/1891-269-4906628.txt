# 1891 - 269 - 4906628

 

Page 1

 
 
[新印續小五義出售] [  申報館啓]  
本舘前印小五義一書早巳不　而　　　　　　又覓　　　　義以　　　　　公　　　　　　所叙忠義夾烈之事大都可驚　愕可泣可歌飯罷茶餘一編展對足以排悶遣愁好讀異書者自必以先覩爲快也卷帙之繁過於初集共計一百二十四回　成十本巳　　　　十十一日出書定價每部碼洋五角五分請向申報　申昌書室外埠申昌及經售申報人購閱可也此佈 
[訛言解]  
詩人詠顚沛之作往往以訛言爲慮民之訛言盖不啻三致意焉所謂訛言者有以訛尊訛之意大部無中生有造言生事以惑人之聽聞使人入其言瞿然以驚惶然以懼紛然以動遂至於騷然不安而匪人乃得以乘機肇禍陳陟篝火狐鳴之計行而秦以肇禍石人一隻眼之言起而黄巢之變興是又于謡諑讒譖之外别　一義　也其謂之訛者明乎傳之非其眞也又訛字有動字之義人之爲此言也盖將以摇動人心人心本有所定一經摇動而定者以動心所有動則必至於舉措乖方而毫無定見更無定力從此匪人　以抵隙投間而起故有心世　者於民之訛言尤　　心近今中國哥老會匪其勢漸盛大有蠢然欲動之意而先於各處布散流言其流言之所以布散者要亦不過以此摇動人心使聽者以訛傳訛人心益復惶懼彼乃可以從中設法以煽禍機苟有識之士不爲所動靜以鎭之則亦何足爲患而無如靜鎭之功談何容易况又在中西互巿之地品類更屬不齊性情更難一律凡有訛言之來竟有信以爲眞者直不　　者半而疑者半也此等輕信訛言之人殆亦無瞻無識者居多而匪黨之所以爲此者亦不過欲摇動愚夫愚婦之　　識之士彼亦明知其不能動也竊以爲遇此等事第一不可張皇必須不動聲色密祭嚴查乃足以握其要而持其　　先事張皇卽不啻墮匪人之計中試觀前日袁大令飭役在蘇州拿獲之匪會頭目聞係會黨中之渠帥並有私設種臺等名目而竟被擒獲此亦不動聲色之效盖當其未獲時絶未聞有風聲直至獲解來滬人始知此人爲匪黨　目而　日審訊亦復機密之甚并僕從亦多屏去不欲使消息傳　　則不令匪黨聞風得以預備一則不欲以淆人民之聽　而安於靜謐無事聞該匪之名大憲早已聞知故一面密札袁大令查拿一面又派弁來滬而該匪人竟爲袁大令所　設或先事張揚風聲洩漏又安能奏功耶當此教案迭出此輩會匪四散謡言到處溷跡甚　勾通西人連濟軍火其勢殊爲岌岌卞頌臣　軍亦以哥老會匪在各處散給飄布暗遞口號其害不堪設想前經督憲飭屬拿獲程姓各匪正法而近來謡言仍復甚多因此出示曉諭洋洋千百言明白曉暢想鄕曲愚氓亦當曉然於鬼蜮奸謀不致爲所摇惑然現在馬江一帶人心仍各惶惶船政署曁各廠員紳亦多有遷避至省者日前更有流言謂匪徒欲先據船廠搶取新造之二輪船以至紛紜不靖旋經地方官緝獲匪徒二名搜其身畔帶有洋槍民心愈形驚怖督憲卽委孫觀察曁某大令前往查游其事甚爲機密其詳細情形外人末由知之此正與袁大令之密拿匪犯同一用意孔子所謂民可使由不可　知也蓋民間識淺而瞻小最易爲謡言所惑而且以一傳十以十傳百傳者極速而愈傳則情節愈重先不過一二分者傳出之後必有添頭添足之處漸成爲十分十二分街頭巷尾烟館茶寮輕則接耳交頭重則高談闊論言之鑿鑿一似親見親聞也者此愚氓之所以可笑而匪人之計所以得行也夫訛言不能禁其不來而可以禁人之不聽卽不能禁人之不聽而可以禁己之不聽人人皆不欲聽而匪徒之計無所施矣祭公謀父曰防民之口甚於防川川壅而潰傷人實多然此第就民間淸議而言之猶子産不毁鄕校之意淸議之口不但不可防并宜導之使言而後下情不壅於上聞若揑造之謡言則安得援引此例法當嚴以禁之密以查之密查所以絶其源嚴禁所以杜其流而尤爲最要者則在乎不動聲色不事張皇禁雖嚴而不爲過激查雖密而不存偏私所謂殲厥渠魁脅從罔治蓋不特剿匪宜然卽禁治流言亦當用此意也諺云見怪不怪其怪自敗此言也可爲輕聽謡言妾爲傳述者下一鍼砭然則靜鎭之功顧可忽乎哉 
[上林雁帛]  
　　江南織造文尙衣　兹已差滿經内務府開單奏請是否卽令該員接營抑或另行簡派奉硃筆圈出江南織造着造辦處郎中文煦去欽此接文尙衣係本屆京察一等記名之員居地安門内月牙胡同云○吏部爲咨行事文選司案呈本部議覆浙江巡撫崧題請以浙江上虞縣知縣唐煦春調補山陰縣知縣等因查以繁疲二字中缺請調衝煩難三字附府要缺核與例案相符應准調補一本於光緒十七年八月初八日具題奉旨唐煦春着依議調補餘依議欽此欽遵到部合行粘鈔原題咨行浙江巡撫查照辦理○工部凡有工程開支數在千兩以内者向不奏請欽派查估承修惟據報修咨文安照册報做法錢糧銷　核符卽由節愼庫照章支銀由本處自行修理庫中每歲奏請由戶部提取備用銀五萬兩專備各項零星工程需用每屆年終部臣彚總人奏此一成不易之章也本年夏秋以來在京各衙門紛紛報修庫存備用銀兩支放幾盡尙有應行支發之欵經大司空奏請添撥此項銀二萬兩以濟要需奉旨着照所請欽此大司空遂卽備文知照戶部○本年辛卯科宗室順天鄕試中式試卷於八月二十一日進呈二十二日塡榜揭曉合將宗室申式舉人照榜錄登於後中式第一名舉人志瀛年二十歲正黄旗倭什洪額佐領下宗室宗人府候補筆帖式第二名長紹年二十五歲正藍旗廣裕佐領下四品宗室第三名錫嘏年二十八歲正藍旗英傑佐領下四品宗室第四名崇秀年三十三歲廂黄旗鐵山佐領下四品宗室第五名維淸年二十歲廂黄旗鐵山佐領下宗室宗人府効力筆帖式第六名海觀年二十八歲正曰旂承全佐領下宗室宗人府候補筆帖式○順天鄕試監臨理藩院左侍郎臣鳳鳴等謹奏爲奏聞請旨事竊臣等奉旨人闈監臨八月十六日午後監試御史巡塲見明遠樓下遺有卷夾一個當卽飭取檢看内有禀詞公文等件臣等公同閱視據禀内稱係順天府大城縣生員楊悅山來京投卷因欠歲考除　不得錄科適有同寓靑縣生員孫學文頭塲後感患瘧疾託其替身人塲經伊允許進塲代爲完卷並抄錄自作頭塲文二篇及所備錄科文卷一併騐看等語臣等不勝駭異卽飭查拿該生已交卷携簽出塲伏思科塲條例綦嚴似此頂替舞弊實屬大干法紀亟應嚴拿究辦以肅功令除將孫學文一卷卽行扣除外理合會同監試提調官具奏請旨將大城縣附生楊悅山及靑縣生員孫學文一併飭拿解交刑部嚴行審訊照例懲辦並抄錄禀詞恭呈 
 
 

Page 2

 
 
[御覽伏乞皇上聖鑒謹奏於光緒十七年八月十九日奉硃批另有旨欽此]  
　　上虞備用處爲傳知事本處懸有宗室三等侍衛二缺業 
由宗人府將八旗應人揀選宗室淸册咨送前來本處於八月二十一日奏請欽派大臣在東安門内南箭亭正白旗侍衛教塲揀選爲此知照宗人府傳知應人揀選各宗室務於是日黎明各備弓馬前赴該教塲預備揀選可也聞此二缺送出各旂宗室一百四十餘人云○吏部爲咨行事騐封司案呈本部議覆署貴州巡撫黄題以貴州印江縣復設教諭吳復泰五年俸滿保薦送部引見等因到部查教職俸滿例准督撫出考保薦今所請將吳復泰送部引見之處核與例章相符應准保薦一本於光緒十七年八月十三日具題奉旨依議欽此欽遵到部理合咨行貴州巡撫查照辦理○本年春季俸米折色奉文以銀一兩六錢改放老米一石所有八旗王公百官應領俸米折色改折老米業於七月中有經戶部劄由通州中倉支領刷票頒發備領近經中倉文宋二監督通行　旗此項改折老米開斛備放轉令應領各員赴倉支領等因惟刻下米巿行情此次折色改米每石價値京平松銀一兩三錢有奇云在售票之員不致大受虧短其王公及赴通領米者較領折色銀尙相形見優矣○簡署大理寺卿良星垣大典常培定於八月十九日已時進寺履新署任經該寺司務廳示仰合署官員吏役人等至期赴寺伺候一體謁見各宜懍遵毋違特示○前紀卽選道惠觀察綸之女公子奉旨指與貝勒載漪之長子漙僎爲室一則兹悉漪貝勒諏吉於八月二十八日午初行納采禮除由漪貝勒延請全福夫人屆吉前往行聘定禮外巳由冰上人致信惠觀察預備如儀○吏部爲咨行事文選司案呈本部議覆直隸總皆李等會題以順天永淸縣知縣王言昌試署期滿辦理得力請將試署註銷實授是缺等因核與題授例案相符應准註銷試署實授此缺一本於八月十五日具題奉旨王言昌着依議補授餘　議欽此欽遵到部合將原題黏抄分咨直隷總督順天府府尹查照辦理 
[漢口大火續述]  
　　漢口於八月廿四日大火延燒房屋不少已據電音登報兹接漢口訪事人來信始知詳細情形亟登報章以供衆覽漢臬一隅綿長一二十里房屋雲連烟戶幾萬家地密人稠歴來每遇火患動輒數十家數百家邇來天時亢旱百物枯燥地方官關心民瘼禀明大憲設壇祈雨并出示禁止屠宰三日以迓甘霖孰料雨師之駕未臨至禁屠第三日祝融氏已爲不速之客時在八月廿四日下午六點鐘時烈燈横飛不可遏止地在福建菴西轅外或謂白布會館和尙因請客炸油貨以致失愼或云鄰家熬猪油火焰上騰忙中誤傾瓢水遂致不可收拾或又云酒店肇禍立時延燒美人街鳴鑼告警水龍驟集無如水口窵遠汲取爲難杯水車薪無濟於事萬點火鴉左冲右突一往無前左首延燒送駕墩一路右首上堤節節蔓延至堤外湖邊瞬息穿横堤以逹大道觀直逼南城公所後面老神農殿四面圍燒無一家得免轉燒横堤街延過天符菩薩行宫到處盡燃烟焰四塞堤上一路直指綢縀公所面前　俗稱爲堤外三元殿　　循堤而西直逹寳林菴之橋　大巷被萬茂小雜貨店之高墻阻斷堤上被災者小木作坊與烟袋作坊居多此外如裱畫店茶肆酒店棕榻籐枕　籠荒貨舊貨銀　作煤炭酒米以及荳腐絲烟巷内之紙劄相館命館課卦店盡罹此災堤以内一望都係小戶住宅間有私局臺基南城公所後面多係銷金　燕燕鶯鶯當轟轟烈烈時相與呼姊喚妹東竄西奔慘不忍聞至横堤街則無異鄕鎭東西兩路百物皆備益之以篾則簍坊此次火勢猖獗異常人不敢近延燒極速迨焚至横堤天已昏黑火光愈盛加以箕伯揚威助虐吳回氏益乘勝長驅由東北偪進西南銳不可當各善　水龍至此已精疲力竭有數架傷殘零落中道折回火過横堤遂分三股一由堤内向西至水蕩邊而止中股最烈燒徽帮之準提菴先時災戶以此處相鉅較遠撤箱子數百隻染坊布數千端寄放於此亦付一炬慘哉火勢愈熾掃盡徽州會舘西北墻外房屋撲人三皇殿後進新造未成之屋一鼓揚平延及伏波宫後面始上東路勢亦銳直逹戲于街截燒陶家巷宋同豐巷竹芳齋巷並徽州會舘大巷此四巷墻垣最爲高聳被火或截去大半或小半裕隆當鋪在朱同豐後進尙得　然獨存惟錫器已鎔化衣服已被灼矣此時鐘鳴十二下人皆疲於奔命况此處出路逼窄被災之戶若搬運物件亦止一次若二次取物均被營勇喝住盖恐痞棍乘間混搶也各巷口有兵勇把守止准水龍夫挑水進出不准閒人亂闖省城大憲遥望火光恐有變異卽撥小火輪載兵渡漢以資彈壓事後查悉被災者有二千六百四十四家之多地方廣闊約有二三里是誠漢口近年來莫大之災也 
[匪徒縱火]  
　　八月廿九日早五下鐘時蘇州府學内失火府縣及總捕總巡等皆爭先到塲彈壓至鐘明八下祝融氏始命駕言旋計焚去房屋五間係府儒學之内書房所有書籍悉付焚如至文廟宫殿幸得無恙聞起火之由校官之家丁某黎明時起身忽見柴房内濃烟直冒遂大聲呼喚俄見數人攀緣圍墻跳出該家丁且喊且追詎末後一人遽將一便桶　手抛擲該家丁應桶而倒渾身污穢匪徒遂盡行遁去事後檢查各物計自鳴鐘及衣服等失去不少大約係竊物後再行縱火現聞地方官已飭捕嚴拿究辦云 
[鯤洋宦轍]  
　　總辦臺灣鹿港鹺務胡石逸别駕以宦游日久睠念家山籲懇銷差上游俯如所請遂委善後稅厘等局文案委員吳榮堂别駕世擇前往接辦遞遺善後文案則委吳旭初二尹光盛接辦稅厘文案委周少甫大令駿接辦捐輸文案委陳仁山叅軍履益接辦鹽務文案委吕幼漁大令兆璜接辦又善後簽發委員范梅齋叅軍家安因事撤委另委吳少泉叅軍光源接辦又署理藩庫廳篆兼辦善後支應文案姚西牧大令近范前本以縣貳供差臺北嗣於全臺番社肅淸案内　傑知縣業巳奉到飭知遂交缷請咨晉京引見遺缺委任幼生叅車如芳接署仍兼辦兩局文案各員奉檄後次第趨轅謝委筮吉到差○　報紀辦理石門厘金王甫之二尹病故云云兹經護帥沈中丞札委徐立峯少尹耀前往接辦少尹已捧檄首途矣○銘軍統領原任浙江處州總鎭竇雨村軍門孟秋在基隆防次積勞病故已紀報章軍門爲淮軍宿將富髮捻猖獗時轉戰各省一生藎績已昭昭在人耳目間渡臺以來剿辦番匪卓著勛勤督造砲臺鐵路各工程尤能不避艱險卒蕆厥事功成身殁官民同深悼惜現派飛捷兵輪送靈輀内渡俾正首　部下三軍咸赴海濵叩送聞護院沈中丞早已專摺人告特來仰邀曠典必異尋常生榮死哀若軍門者其無遺憾歟○統領定海前左右等營萬榮齋軍門邇因北堂春秋漸高倚閭情切上書乞罷俾遂返哺之私沈中丞以軍門爲中興名將素嫻韜鈐　尾一口爲全臺之門戶非軍門不足以　鎭攝温語慰留移孝作忠此中丞之所以期軍門而軍門之所以自期省富不外乎此豈必以舞綵承歡始慰高堂遲暮哉 
[甌江雁字]  
　　温處道李健齋爵觀察温州鎭周靜山總戎於八月廿九日出轅乘俯海小火輪抵玉環洋面鴨兒洞赴九月朔日會哨之期約初二三日卽可回轅視事矣○統帶甌江水師砲船劉聘三叅戎治車素嚴兵民悅服八月十九晨麾下武弁二十餘人各騎駿馬鼓吹儀　恭送匾額其文曰暖被同　劉叅戎再三　讓而後受之○古罏巷有王致中者前遭回祿家計蕭條一身之外無長物也邇年株守家園貧病交侵又有烟霞　疾幾無術以療之其妻樊氏貌秀而性賢素有痰厥病彌月一發王亦不以爲意八月廿二晚氏覔火烹茶悮將煤油燈碰翻延燒衣褲倉卒受驚觸動舊疾遂任火之延燒不復能動迨土見而撲救則半體巳焦灼矣嗚呼慘哉○三角門内之西河頭郡城中最僻靜處也此河數有人溺斃俗傳此處　水鬼每屆三年輙索替人歴歴不爽八月二十日髹匠　甲將學徒奮擊悮中要害深恐獲罪潛往是處投水自盡及次日屍始浮起　人　置岸上初不知爲何許人其弟某乙聞而往視則其兄也於是備棺盛殮旋聞其徒已醫治痊愈而其師則追蹤屈子不能復返矣豈非夙　歟○温郡人秋以來驟寒驟暖晴雨靡常時疫流行死亡不少近有吊脚痧乾霍亂等症夕發朝死歧黄家材禾店雜藥鋪無不利巿三倍　生家可不加之意哉 
 
 

Page 3

 
 
[潞水秋鴻]  
　　京兆試竣事各士子紛紛南下水陸舟車因此價增一倍○江北河運　竣江蘇河運開騐日期曾列前報嗣因運河水淺漕船節節壅滯直至八月十八日始得騐竣祥許二倉憲於二十九日回轅專摺奏報全漕告竣江北江蘇河運回空船隻己由南省委員督傕迅速南下以備起運新漕○入秋以來膏澤愆期禾稼雖己成熟而秋麥尚未收刈菜蔬半皆枯稿嗟我三農彌切雲霓之望矣○江蘇河運告竣襄辦李子鍾司馬及其同寮於八月二十一日進京往寳相國靈前奠醊並謁見景月汀儲　面禀交漕事宜○禾稼暢茂時盜賊得以潛蹤刼案因之疊出惟由津至通水路尙稱安謐近聞泛舟者亦爲緑林暴客所刼亦可見行路之難水陸皆然也某甲由南省携眷旋歸行至揚村泊船夜間突來水盜二十餘人持械登船勢甚兇猛船上人見之形同縮蝟噤若寒蟬任其搜括一空計刦去紋銀二百兩衣包等物稱是旋經報廳飭差緝捕未知何時始能弋獲也○三河縣屬白石偷地方有劉某者年約三十餘尙有老父雙目俱瞽眞妻頗有賢德一日甲携妻拔苗行約半里中忽覺足痛不能前行疑有刺令妻用　撥之忽見黑雲一片蕩漾空中有頃風雨交作將妻提至數里外聞霹靂大震甲巳僵臥於地嗣有人經過見甲兩目深陷腹破膓出背有紅字一行隱約可辨似係前世殺母四字七月間事也夫殺母大逆也天讉固不可逃然旣係前世事何不於前世殛之而必遲至數十年以後使老父有喪明之痛賢妻含茹蘖之悲抑獨何哉○潞河書院開工日期曾列前報前經楊觀察慨　鶴俸十　尙不敷用復擬續捐以成義舉觀察愛士情殷可謂不遺餘力矣○前有黄衣僧九人來自遠方狀貌甚古向各家門首鳴饉擊鼓長宣　號乞取布施尙不至强討惡化也○八月二十二日中西兩倉監督祭倉此後卽陸續發放王公侯伯及三品以上大員俸米 
[禁買苗媳]  
　　特授永春淸軍鹽法廳代理臺北府淡水縣正堂加十級紀錄十次孫爲禁止苗媳力挽頺風事照得人倫重三網五常閨秀重三從四德男婚女嫁接續宗嗣若無子嗣卽應擇繼故定例有立嗣專條試爲爾等剴切言之查無子嗣必須長幼尊卑倫序不失許令同宗昭穆相當之侄承繼先儘同父周親由近及遠近支無人方許擇立遠房其乞養異姓義子不得亂宗若袍養　棄小兒雖准收養卽從其姓然亦不得以無子遂以爲嗣若有親生之女聽其贅婿養老雖無定例不在禁限此亦親親之誼曲體人　也乃臺屬惡　習尙獨殊每逢無子之人不知立繼承嗣輙行錢買異姓女子名曰苗媳及其長成　令賣笑接客披則坐享其利迨年大色衰則猶賤貨　之慾壑　盈不肯令去貽誤終身不知凡幾亦有因客之手有微資隨意招而爲婿旣無親情亦無戚誼各人各性痛癢無關一旦床頭金盡輙被驅逐出門去舊易新另行　贅視招夫如傳舍直不知名節二字爲何事尙何足言哉更有佻逹强暴之徒視有女之家稍有積蓄一經慫慂人手便蕩費傾盡一旦反顔相向陌珞不如於是爲婦翁姑者不免下逐客令而女子又淸鍾不捨或席捲遠颺淫奔之案層見疊出試問一生午磨煞費苦心積得微　化爲烏有甘受烏鴇之名不知穢醜是何心耶且世俗止有螟蛉子有童養媳並無苗媳之稱經史文章並無此說國朝定例亦無此條爾等鄕野蠢愚不諳事理者固多而讀書明理者亦不乏人何竟沿積習深入迷途不知醒悟　行剴切示　爲此示仰闔邑紳民人等一體知悉自今以後凡無子者不准再養苗媳已養在家者勒限三個月爲其擇配出嫁如敢故意留難許該女自行來縣喊冤定行分别重懲當官擇配其無子之家亟宜邀同房族公　公議立繼成人授室以接禋祀倘再狃於積習仍前無子娶媳含糊抱養不顧天良賣姦圖利者一經發覺定卽照買良　娼　　　究辦决不姑寛本縣言出法隨愼勿以身嘗試自取咎戾其各凛遵毋違特示 
[滬濵瑣綴]  
　　金囡者女中之流棍也屢在滬南董家渡一帶肇事前日有划船婦某氏不知因何觸怒于金由是娘子軍大逞威風　同著名流氓高和尙　向該氏尋釁一言不合卽將該氏拳打足踢氏大聲呼救經旁人竭力解勸而散該氏受傷甚重狼狽而歸滬上流氓衆多久爲地方之害若金囡者不甘雌伏竟效雄飛三尺法具在豈得以其巾帼而稍從末减哉○南巿鐵錨廠工匠甲乙丙三人於前日薄暮時向北飛馳至王家碼頭左近將某豆腐店門前所攞破缸一隻攫之而去店主見之出外窮追將甲等三人扭至巡防局請究局員以釁起　微揮之便去以後不知所終○某武弁家住滬城沉香閣前日因幼子患病赴法界興聖街東首某藥店　洋數元購得丸樂一粒回家後如法服下延至　日孩已氣絶某弁痛失掌珠遂爲報復之計派人前去請該店主某甲到家診治甲不知計贸贸然乘輿而往則見屍横　上中默無一言弁之　屬不問情由將甲墨晶眼鏡打碎熟羅長衫扯破並持穢物塗在身上且欲扭至總巡局控訴旋由九鋪地甲爲之調處未識作何了局也 
[訊匪述聞]  
　　哥老會匪頭目陳金龍由上海縣捕頭柴樛趙金奉　海觀大令諭飭往拿在蘇州吳縣地方拿獲　解來申經大令研訊收禁已登前昨報章前日兩江督憲劉峴帥札飭來申查辦案件之余司馬貞祥曹明府明志　輿至上海縣者與大令晤談旋於三　鐘時　坐内花廳會訊至晚間三鼓時退堂昨　大令親赴道轅面禀一切至午復余司馬曹明府先後到縣於二　鐘時又與大令升堂　陳金龍研詰至供詞若何仍以關防嚴密無從探悉云 
[秉公核議]  
　　　助人柯拱順具四文禀詞至英公堂訴稱會在德裕公司經手報關并經售煤斤被穴報關質煤用銀兩現知　裕公司之經事人葉文琴行將逃避請爲提追滿副領事商之宋二尹飭差傳葉及至德裕公司有執事人蔡逸蓮山塲譜事與葉文琴無涉當卽投　訴明一切二尹訂於昨午會訊柯拱順申訴前情並　代爲報關每次需銀百兩煤用三十六兩零蔡逸蓮遞禀聲稱德裕公司係我執事有潮州輪船開往臺灣載貨我與柯拱順前在招商局遇見因之認識柯諳西文四語迄今相遇見　衣衫藍縷吸食洋烟失業無聊惻然憐之　其　潮州船報關每次洋十五元現巳停歇已與算淸帳目至煤斤由商務局總辦蔡琴溪運交耶松船廠抵欠與柯無涉並無用銀况葉文琴是客人柯不應平空誣控卽控及我亦屬喪盡天良至報關斷無百兩之費領事官亦知之柯又稱煤有八百餘墩除行中自售外尙有三百餘墩蔡再四囑我代消允許每墩用銀一錢我在各處兠消尙無售主旋售與耶松船廠請領事官函問船廠是否我經售使知　在且德裕行先言信件由我交與船廠蔡又稱煤非柯經售卽經售三百餘墩之煤用銀亦祗十兩斷無三十餘兩之多似此横生枝節眞是好人難做滿副領事商之二尹詳察所控各情其間煤用應照向章付給二　謂柯拱順先控德裕行執畢葉文琴行將逃避　准差　豈　執事人係蔡逸蓮並無逃　之事柯之所控不實巳可概見今聆蔡所訴緣由柯之爲人更屬不妥姑念柯景况不佳着蔡逸蓮給煤用銀五兩庶不失玉成之道蔡稱明斷豈敢不遵但柯之行爲如此實不願再給請以五兩撥充賑濟柯嘵嘵置辯二尹諭稱拱順曰爲人總宜安分營生如辭果在德裕行受虧旣巳辭歇自有别行相請如好勝太過恐將來無人敢與爾交易豈非更吃虧乎滿　領事商之二尹　兩造各邀公正人秉公議覆核辦　叻隷英籍故由英領事會訊　 
[薄押示懲]  
　　張福昌銅匠店主張偑春收買廢壞後膛鎗彈由包探查係洋鎗房侍者鄭玉秀所售解案訊供情形巳詳昨報昨又覆訊此案包探黄四福申訴前情並稱手槍好彈巡捕燈皮帶皆係捕房之物張佩春稱向鄭玉秀收　廢彈五六十斤逐件敲開分别銅鉛間有一彈餘藥未盡敲時炸裂以致受傷後至西醫院醫治尙未痊愈孔阿寳稱在砲房爲侍者曾記一日有廢彈在砲房囑洋槍房待者鄭玉秀取去鄭玉秀仍執前詞並稱廢彈由巳故西捕囑售洋三十元　的　籍寗波自幼在洋槍房學習六個月不取工錢在後始有工錢迄今已做十四年管理洋槍西人已換五人小的從無錯處管理洋鎗之三道頭西捕稱一號西捕經手售去廢彈事在去年此次鄭出售與張在華歴八月初先後懸殊且好彈何以在鄭處搜出滿副領事細察廢彈好彈及手槍巡捕燈皮帶告二尹曰廢彈同荷蘭國買來好彈向英國買來皆有兵官姓名前買荷 
 
 

Page 4

 
 
蘭廢彈一號西捕或者知之令其售去惟事在去年何以至今尙有廢彈賣與張佩春况有英國好彈搜出至手槍燈帶皆捕房公用之物何以在鄭處二尹轉詰鄭玉秀答稱去年賣廢彈時尙有餘存歸小的出賣今因小的回鄕　用又將廢彈出售與張英國好彈祗有四個富日操鎗　時經我敢回皮帶係侄兒充當華捕時更換新皮帶存下者燈已損壞共有十盞捕房　賣時我亦買一盞二尹商之滿副領事謂廢彈旣巳容波　售可無庸議至張佩春供明廢彈中有一個尙存餘藥以致炸裂張鄭二人皆出於不知起到好彈祗有四個皮帶係鄭侄兒充捕換下者惟手鎗及燈不應存在鄭處姑念鄭服役多年向無錯事可否從寛免處滿副領事諭知三道頭西捕答稱所斷近情然鄭處旣搜出失贜若不懲辦不足以儆將來因砲房槍房用人甚多也二尹謂然則判鄭玉秀管押五天以示薄懲彈子手槍等件均交三道頭西捕領去滿君曰諾 
[英界公堂瑣案]  
　　高桂春稱昨見胡瑞生向鄕人買杮每枚索錢七文胡祗肯出三文鄕人不允胡將杮揑壞小的見之代抱不平謂胡不應欺侮鄕人胡卽將小的毆打拉破套褲由捕拘案胡瑞生供向鄕人買杮論價不合互相口角高從旁多事小的並未毆伊宋二尹　將胡瑞生暫押俟查明再訊○包探徐雲湘稱衣莊夥會雙林報稱有潘官言　根水二人買衣未成而去第二次又至竊取抽屜内洋銀十七元追獲二人洋銀已不在手中扭交捕房送案曾雙林申訴前情並稱潘等先覷見我等售下洋銀均放櫃檯抽屜内遂伸手竊取及知覺追獲已轉遞與他人矣潘官言潘根水不認行竊宋二尹謂此事須查明再訊飭將二潘交捕帶回○包探陳阿九稱扒手鮑嘉子闖人洋貨店行竊洋烟傢伙被獲交捕又搜出押禀吊贜亦是洋貨店所失之物今將人贜送案店夥汪杏卿投請領贜鮑嘉子認竊求恩宋二尹判枷號七天贜交汪領○包探沈金隆稱林子賢被陳阿南行竊天靑縀馬褂由小的拿獲人贜送案林子賢稱在戲園被竊馬褂由包探獲住人贜請領陳阿南認竊求恩宋二尹判笞　五十板贜交林領○朱福順控被王大毛訛索洋五元宋二尹訊供不認飭俟查明再訊已列前報昨據差禀查明王大毛係流氓先剝朱衣後訛索洋二元半王大毛供鎭江人惟求施恩二尹判笞責二百板遞解回籍○包探唐寳滎稱胡王章被王富榮行窮棉被一條拿獲人贜送案胡王章請領贜物王富滎供認行窮宋二尹判戒責一百下贜交胡領○包探唐寳滎稱鞋店夥陳雲高扭畢恒興至捕房言畢混用銅洋又在畢身畔搜出銅洋一個好洋二個查明畢係江北人爲水果生理水果行中皆有作保惟銅洋諒係悮收下來又圖混用出去今特送案銅洋好洋呈堂陳雲高稱畢來買鞋一雙價洋六角付洋一元找出四角去後着洋知係銅質追獲時銅洋巳換好洋然已至捕房門口今蒙送案惟求明鑒畢恒興供銅洋實係悮收下來宋二尹飭畢恒與交保好洋給還銅洋劈毁 
[法界捕房紀事]  
　　前日有某姓客從台州販得小錢三十餘千藏諸竹箱及鋪盖内由寗波兩江天輪船來滬昨晨抵埠經貨捐局巡丁某甲查出正喧攘間包探巳聞而奔往將客及錢一併帶人捕房○前日有一偷兒在江裕輪船竊取客人洋傘兩枘正欲遁逃經包探見之扭人　　　　捕顔訊知行竊是實將傘交還失主甲則押候送案請懲○東洋　夫某姓停車攔路不服巡捕管教反敢辱駡不休巡捕怒拘押捕房○某姓家正在　造房屋四面圍以竹籬　乞　見之拆得細竹一梱荷之而行中途被巡街捕拘獲人贜扭人捕房管押 
[樂善爲懷]  
　　臺北府署綰綽堂王人　函述及災區雖聞有收　而待賑仍殷立愿按月節省零費捐充賑需三月以來積有光洋八十六元婺解　擠俯恤時艱行善惟虞其不及零星　累可誰煞費經營矣除備收條仍由源記號轉逹外用特奉揚仁風以資勸勉　上海北巿絲業會舘籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂省闈差彚錄]  
　　候補巡檢朱鏡榕外巡查朱查朱錦榮巡綽號舍候補從九吳盛唐協同搜查並看防火　候補典史李錦堂龍門西路引旗候補縣曾廣敷稽查搬運器具候補通判王璠代武昌左衛搜檢差候補府經歴余壽昌稽查謄對候補典史蔡鴻煕巡綽號舍候補同知高成烈撫委人闈診病候補典史陳煥章充文闈照料鶴峯州州判方文翰調充把守西栅欄候補典史土澍文闈巡綽城守叅將劉督中都司喬殿魁請令貢院彈壓候補府魯欲仁王興　吕縉雲帮武昌府考試謄錄對讀候補府司獄王權候補巡檢鄒培德監試謄對候補巡檢厲祖培黄岡縣倉子埠巡檢韓百揆考試謄對 
[邗江官報]  
　　八月二十日沈鹺尹崇善委鹽城北閘差廿一日葉鹺尉涇由省回銷解餉差廿二日梁鹺尉炳藻由四浦來揚廿三日方鹺尹鏳禀知赴六漫閘差次翁鹺尉惪霈銷解蘇州餉差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年八月廿二日京報全錄]  
宫門抄○諭旨二道錄前○發抄硃批四道○湘撫張奏拿辦漵浦縣匪徒情形並請將疎防各官交部議處摺○大臣奎等奏淸理游牧私墾事務請調員差遣摺○又奏力疾銷假緣由片○江撫德奏甄别通判片○滇撫譚奏師宗縣民田被水委勘籌賑大概　形片○八月二十二日戶部通政司詹事府廂黄旂値日無引見○許庚身等塲内專指請安○伯王繼公八額駙崇禮各假滿請安○成公續假十日○安興阿請假十日○倉塲奏漕船五日回空○召見軍機崇光壽昌績昌皇上明日卯初二刻至壽皇殿行禮○發抄沈應奎奏候補守唐贊襄署台灣守奉硃批吏部知道欽此○劉秉璋奏祿勸等縣並未募勇以節虚糜奉硃批該部知道欽此○又援案再辦通省捐輸一次奉硃批着照所請戶部知道欽此○張之洞奏候補令沈星標補孝感令奉硃批吏部議奏欽此○○頭品頂戴湖南巡撫臣張煦跪奏爲溆浦縣匪徒闌人縣治放火刦獄拒傷汛弁曁傷斃丁役請將疏防之印捕各官先行交部議處並現在拿辦情形恭摺仰祈聖鑒事竊臣星聞溆浦縣地方有匪徒焚署刦獄情事因該縣向無城垣恐致居民被擾且慮日久蔓延養成巨患當卽飛飭統帶毅安三營之記名總兵劉福興親帶防勇馳往督同駐防該縣江口之弁勇彈壓查拿並飭辰州府知府夏玉胡溆浦縣知縣文光宸查明滋事實在情形速卽禀覆旋據文光宸禀稱光緒十七年六月内據縣屬橋江團團總嚴人傳等查獲會匪嚴嗣舜等三名禀送到縣收管正研訊禀辦間詎十八日夜二更時分突有匪黨數百人蜂擁撞至縣署卑職當卽會同專汛千總田興元督率典史汪廷燦各帶汛兵差役團丁悉力捕拿該匪等胆敢直前抗拒因衆寰不敵團總李煥文被匪拒傷殞命田興元身受重傷並被傷斃丁役十餘名該匪等直人署内放火焚署打開監門將在監人犯悉行放出並將署内衣物搶刦空卑職督率差投團丁竭力抵禦一面將火撲滅天明匪黨始各逃散等情並據統帶毅安營總兵劉福興辰州城守營都司得春馳往查緝禀同前由臣伏思該縣山徑紛歧與寳慶府屬邵陽新化等縣毗連誠恐此拿彼竄闌人鄰境當又飭统帶樹字營記名總兵劉樹元寳慶協副將詹定邦各派兵勇在與漵浦交界之隆回司紫荆山一帶實力堵緝復飭臬司遴委候補知縣彭飛熊前往確查肇釁緣由去後隨據辰永沅靖道翁曾桂禀稱派委屯千總唐宗武酌帶練勇馳赴該縣協拿又據辰州府知府夏玉胡禀札委署沅陵縣知縣吕汝鈞就近往查兹據吕汝鈞查明本年六月初間會匪嚴嗣舜等在縣屬鄕間擾害良民强牽牛隻經團總嚴人傳黄東天於初四十四等日先後將嚴嗣舜魯上信陳宗坤三名捆送到縣經文光宸提訊據嚴嗣舜供出匪首舒海堂温子厚賀成梁等多人邀結人會爲匪當將嚴嗣舜等管押隨飭差團查拿首夥各犯詎匪首舒海堂等因事機敗露慮被拿辦又恐嚴嗣舜等不能釋放遂紏集匪黨赴縣放火刦獄緣事起倉猝團丁未能齊集兵役無多該縣又無城垣以致縣署被焚大堂三堂客廳共計三十一間其二堂頭門儀門科房均未燒燬印信文卷倉庫俱無損失居民店鋪均未被燒搶放監犯七名已據戴嗣敦石詠團李遠合劉維隴曰組浩唐灝明六名自行投回惟唐娃患一名在逃未獲當時殺死團總李煥文團丁劉生照丁役余二王大雷太李福謝鳳舒廷老黄孟一張祿蔣舜共十二名其受傷之千總田興元及丁役方鎭樓周萬勝房玉貴龔一舒一周順七員名現在醫治均尙未痊文光宸於匪徒逃散之後刻卽親帶丁差跟蹤追躡追至地名巖屋田匪黨轉身抗拒文光宸激勵丁役奮勇迎捕登時格殺四名飭據附近團丁辨認實係匪首舒海堂肅陳陳米連廷賀才俊餘匪奪路竄逸二十二日典史汪廷燦帶同兵役查至城東溪河干有灣泊船二令形跡可疑當卽上船查獲匪犯張世詳等十二名起獲刀矛器械四十餘件原贜衣物十八包一併捆送到縣訊據供認聽從舒海堂等糾邀刦獄焚署等情不諱文光宸等探悉該匪等尙在附近橋江三板橋及九溪江一帶地方潛匿恐民情驚荒且漵浦距省較遠禀報需時旣已訊供確鑿起獲刀械原贜毫無疑義未便久稽當於審明後卽將張世詳舒金沅舒得沅朱大其周世麒舒老四周柞堂李得偉葉舜昌舒李民覃皆皆石魁富十二名就地正法以儆兇暴而靖人心一而出示解散脅從現在匪黨四路逃遁縣境安堵各等情先後禀覆到臣伏查湖南會匪實煩有徒雖經隨時懲辦總未凈絶根株此案嚴嗣舜等在鄕擾害良民係地方應行拿辦之犯乃因該縣無城致被夤夜紏夥闌人衙署放火刦獄搶刦傷斃團首丁役並拒傷汛弁實屬愍不畏法雖後追捕格殺四名擒獲十二名訊明懲辦尙知愧奮惟事前疏於防範咎無可辭相應請　旨將漵浦縣知縣文光宸典史汪延燦先行交部議處勒限一個月上緊嚴拿限滿有無弋獲再行照例叅辦除再嚴飭毅安等營會同該縣懸立重賞購覓眼線認眞偵緝各逸匪務獲懲辦並飭委員彭飛熊查明詳細情形並將千總田興元等傷痕加意調治能否就痊分别禀覆其因變逸出自行投歸各犯由縣照例審明詳辦在逃監犯唐娃　嚴緝務獲究報外所有漵浦縣匪徒放火焚署刼獄搶刦拒捕曁現在拿辦情形謹會同湖廣總督臣張之洞恭摺馳奏伏乞皇上聖鑒訓示謹奏奉原批文光宸汪廷燦均着先行交部議處仍勒限嚴拿逸犯務獲懲辦餘依議該部知道欽此○○奴才奎斌永德跪奏爲淸理游牧私懇事務繁要差遣需人懇恩調員以資臂助恭摺仰祈聖鑒事竊查奴才衙門額設游牧司員九人承辦一切滿蒙文案及理刑事件由理藩院咨取各衙門蒙古司員筆帖式考送向分口内左右司印房各一員察哈爾八旗理刑官每旂各一員人少缺多本屬不敷分布第於事簡旗分派員兼辦平時已不免支絀一遇事故愈形乏員現在會同直隷山西查勘地畆幅員遼闊必須處處周歴詳察旂民情勢妥爲布置以期歴久相安非得通曉蒙文樸實耐勞信心可靠之員難望刻期竣事雖駐防旗員亦可差委然得力者旣已各有職司勢難分身前往而歴練未深者誠恐驟膺艱鉅未能措置裕如奴才等再四籌商似須添調廉幹之員方資應手查有理藩院候補員外郎潤樸蒙文優長人品正直太僕寺行走候選主事騎都尉兼一雲騎尉克昌年壯才明　躬端謹以上二員素識其樸實可靠當此需才孔急合無仰懇天恩俯念淸查牧地責重事繁又兼整頓台站甫有端倪訪查弊端檢校案牘在在需人助理可否將此二員　准調來口交奴才等差委藉收指臂之效如蒙俞允應由該衙門飭令該員等迅卽束裝就道以應急需是否有當謹恭摺其陳伏乞　皇上聖鑒訓示謹奏奉原批淸查牧地並非緊要事件所請着不准行欽此○○奎斌片再奴才奎斌前因假期已滿病仍未痊懇恩續假調理奉到硃批着再賞假二十日欽此遵卽上緊醫治漸著成效雖精神未能復舊尙可勉强支持伏念奴才衙門事務殷繁又値奴才永德升任邊疆交缷在卽一切責無旁貸未敢躭逸誤公致曠職守所有奴才奎斌假期又滿力疾銷假緣由理合附片具陳伏乞聖鑒謹　奏奉硃批知道了欽此○○德馨片再准部咨嗣後道府州縣等官無論捐納勞績各項人員應於到省一年後察看考核分别補用等因歴經遵辦在案兹查有捐納試用通判冷利仁試看一年期滿應行照章甄别據藩司方汝翼會同臬司福裕詳請留省照例補用前來臣詳加察看捐納試用通判冷利仁才具明練相應請旨留省照例補用謹會同兩江督臣劉坤一附片具奏伏乞聖鑒謹奏奉硃批吏部知道欽此○○譚鈞培片再據署師宗縣知縣鄧宗裕禀報本年五月十三日起至二十五日止連日大雨西鄕馬廠等處田地已栽秧苗盡被淹壤請委勘賑等情臣據報當經行司籌欵委員馳往並責成該管道州督飭印委各員逐一查勘妥爲賑撫勿令一夫失所現在時節尙早並令督飭農民赶緊蔬消積水挑濬沙石補種晚稻雜糧以資秋收接濟仍分别村莊區圖先行造册詳候備查錢糧應否蠲緩統俟秋後由該地方官復勘成災輕重再行照例辦理兹據布政使史念祖會同署糧儲道湯壽銘詳請具奏前來臣覆查無異所有師宗縣民田被水委勘籌賑大概情形謹會同雲貴總督臣王文韶附片具陳伏乞聖鑒謹奏奉硃批知道了欽此 
 
