# 1896 - 213 - 4908327

 

Page 1

 
 
[蕩宼志開印] [  圖書集成局啓]  
　　施耐菴水滸聖歎編入才子書山陰俞仲苹續作蕩冦志全翻水滸之案叙事詳明筆情横溢雖稗官野史誠有益於人心世道之書雅俗共賞　　久己膾炙人口刻因坊本漫漶某書局倩本局用新鑄鉛字加工排印出書時當再佈開想欲覽者當必爭先購取也 
[四史復出] [  圖書集成局啓]  
　　四史者何史記前後漢書三國志是也本局疊印數次因字跡較别家爲大刷印較别家爲清是以購者皆爭先快覩早巳消罄兹仍用潔白連史　重爲印出裝釘每部六十册邇來紙價昻貴稍爲酌加今定價實洋四元二角售處仍在三馬路申報舘並申昌書畫室 
[紀客述湖州鄕間風災系之以論]  
　　上月望後湖州鄕間大風爲災傷斃人口甚衆此事己見本報先是本館秉筆人聞有人自吳興來信云某處鄕間於四月十六七八等日大風雨雷電交作一村七百餘人盡行震斃屍骨無存事後彌望汪洋幾成澤國惟某姓兄弟兩人僅存是說也聞而疑之天雷擊人古今恒有春秋左氏傳震夷伯之廟君子謂展氏有隠慝焉自是以後傳紀所載遭雷殛者不可以僂指數然皆一二人或多至數人鮮有至十人以上者今乃一村數百人悉遭此刼揆之於古未之前聞且雷殛之屍或有古篆字迹如秦將白起七十二世身宋秦檜後身等皆所以示炯戒今乃一震之威使數百人之屍皆歸烏有而又平地水深數尺則或時值夏令山鄕起蛟因之倒壞房屋漂失人口其實數百人之死死於水非死於雷特其時天必晝晦雷雨交作故以此刦歸之豐隆君耳逮後本館得浙中訪事人來函據以登報始知實係風災至屋倒壓斃數百人其餘帶傷者無恙者尚存百數十人己由遠近善士捐資撫卹俾死者得棺斂傷者備醫藥存者延殘喘益信雷震一說爲道路傳聞之誤昨者有客自彼中來親履其境目擊災後情形并詳詢災民得其顛末一一舉以相告爰卽筆而紀之可與前報所紀者相互證云客之赴浙西也本佐某絲商收買蠶繭迨繭旣畢收餘資二千數百金歸途適聞此異并悉災民顚連狀某商惻然憫之爰迂道往勘及抵其處祗見田廬殘破橋梁傾圮人畜壓斃纍纍有全家無一存者有僅存一二人者滿目荒凉覺杜少陵石濠吏樂府鄭監門安上流民圖未足盡此非常變異及呼里長而詢之則有二人者用門扇舁里長以來頽然一老翁喪其趾匍伏而陳日小人家共親丁七口災作時屋倒壓斃其六小人幸走屋外得免於災第倉猝中覺有物近身畔細僅如錢串蜿蜒及足踝足遂奇創仆而昏絶及醒則足指斬然斷遂不復能扶杖行矣詢其災作時是何景狀則日是日日過午聞西北方雷聲隠隠起俄而大風挾雨至林木爲摧雨勢傾盆溪水暴漲村民競闔扉或集樓居避之仰視空際來一黑龍愈近龍身愈鉅風雨益大雷益震天益晦冥又來一火龍徧身光耀如萬炬如列星居民咸惕息俯伏第聞大震一聲如天地崩裂元黄混沌衆遂昏不知人里長言如此客乃周行村中合村七百餘人存者僅百數十人餘則屍壓敗屋下或并不見屍骸溪中泊一舟艙板篙舵皆失僅舟底覆置樹頂有某富室廳事未圮惟一巨石嵌梁棟間審之河邊駁岸石也如此等類不一而足最奇者村中一墓相傳爲前明某逹官埋骨所災後墓穴洞裂棺浮河中無有枯骨僅紅袍一襲或遂疑此墓尸成旱魃故龍雷擊之理或然歟顧殃及合村則又何罪客旣得其詳爰按户周卹之罄二千數百金而反秉筆人按據客所言則某村之災爲因龍鬭而有風雷前二說者皆非失實特未知其詳耳又憶紀文逹閱微草堂五種中有一事云新疆某營弁率兵五十人公幹行大漠中忽見數十里外有一火山密如千百盞燈多動有聲漸近聲漸大衆度不能避皆下馬伏地俄而山竟壓人第聞聲震如霹靂衆皆昏絶及甦而山巳無蹤馬匹不知所往某弁及五十人者肢體幸無傷損惟頭面皆嵌沙礫均非本來面目後以語長老日此怪風也幸伏地否則虀粉矣今某村事頗與相類或所謂火龍者殆卽是物歟西人謂龍爲必無之物然中國儒書言龍戰於野則古時確有可徴遇下等人說因果亦儒者善誘之一端而西人謂雷擊爲觸電冥漠中並無司其事者蒙則謂鬼神之德盛而其迹則不可知總之天地一氣化之區龍也風也雷也皆戾氣也不必有司其權者人若以戾氣感之則如響斯應果能和氣致祥何慮災生不測哉此一說也請以質之融會中西之學者以爲然否 
[本館接奉電音]  
　　昨日清晨京師飛電傳來上諭一道敬謹譯登○五月十二日奉上諭杭州將軍著澱祿補授欽此 
[傳相閱廠]  
　　本月十二日倫敦來電云某日李傳相行抵德國施得町造船廠閱視一切工程廠主設盛讌欵之 
[詳紀日本巨災]  
　　日本地震及海嘯成災前己兩登於報昨得本館派赴日本友人手翰云陽歴六月十五號之夜至十六號之晨巖手宫城靑森三縣沿海一帶水泛爲災流失人畜及房屋不可勝數内務省接宫城縣知事禀報稱縣屬本吉郡死亡一千九百餘人流失房屋六百餘所其地被害極重尚在稽查巖手縣禀報稱本縣除釜石町一部悉化烏有外氣仙郡盛町死傷二千餘人其他沼海町村等流失不一被災尤甚目下方在稽查云云旣而四出訪問始悉巖手縣釜石町死亡五千人啞花子蓋等四村死亡六百餘人流失房屋五百餘户巖手縣尚有沿岸各村落死亡四千人流失房屋二千户某日自由黨中派出武者傳次郎等三人進步黨中派出首藤陸三等三人前往宫城靑森二縣查勘沿岸海嘯被害慘狀是日清晨六點鐘時内務省所派叅事官久米氏電逹内務省稱宫城縣實死三千一百零三人負傷者五百五十五人房屋流失及衝倒者計九百七十三户巖手縣禀報内務省云本縣約死一萬四千餘人流失房屋四千數百户誠非常之災也惟靑森縣死亡未報其詳容俟續陳 
[駁船被火]  
　　西字報云五月初五日有一德國帆船名國龍波者由美國紐約克埠裝火油至香港有一千二百箱己運至駁船船中忽地火發致駁船户悉數入海渡登另一駁船被火之船火勢甚熾延及帆船船中人急斫斷繩索將火救息巡捕亦相助爲理而駛船無能爲力只得拖往他處焚至一日夜盡化刼灰有三人斃於船内亦慘矣哉 
[嚴緝匪徒]  
　　姑蘇采訪友人云四月初旬某日統領湘軍前左兩營總理水陸防營營務處杜雲秋觀察出巡江震一帶直逹江浙交界之太湖各口岸迤邐以迄常州宜興無錫由上海折返省垣隨行有大小杉板船七號其中二號歸撫標中營水師營管轄五號歸留防水師營管轄所經之處水陸各營及護卡杉板船莫不升旗鳴砲迎送如儀隨巡各員中有撫標中營水師遊擊黄子香遊戎向在鹽捕緝私等營當差爲前龍李二軍門所器重每與梟匪對壘槍林 
 
 

Page 2

 
 
砲雨奮不顧身去年己因事辭差今又由觀察檄令出爲襄助云 
[蘇州試辦西學二等學堂章程]  
　　第一節總綱一學堂附設桃花塢五畝園電報學堂内以省門户閒費二總理人亦諳習西文西學専管布置一切收發銀錢三總教習専管挑選學生考察功課不能絲毫寛徇四洋文正副教習均精通西文兼明各種西學門徑五華文正副教習均文行足式長於講解略明西文平時兼須照料諸生寒暖衣食朔望挈領諸生拈香行禮六不論師生每日均一粥兩飯肴則葷素各二品起居飲食均有一定時刻七第一年約用經費二千五百元除收該生貼費九百元外應籌不敷之欵一千六百元第二年倍之第三年三倍之第四年起四倍之每年應籌不敷之欵六千四百元爲定額八應備書籍圖樣機器物質以資博考均歸逐年節省經費支備九十餘議列此第二節選收學生十一學生自十三歲起十五歲止讀過四書經書稍通文理清白儒裔身體結實者爲合式不合不收十二由引薦人開明本生姓名年歲籍貫三代至齋長林君永祉處報名後訂期由總理總教習考騐身體及四書經書文理如均合式每日午飯後來堂試續洋文十日倘可收教先收貼費再帶鋪陳進館不可收教者不取分文十三本年正月起六月止選收學生十五人額滿候補倘經費可以擴充第二三四年各收學生十五人共得六十人爲止第五年卽可挑出二等頭班十五人升送天津頭等大學堂肄業分别派差出洋仍收十五人補額以後每年均視此例十四來學各生先收半年貼費洋三十元以後仍半年收一次均有收單爲憑如果犯規退出所餘下月貼費如數找還倘未及半年自己中止者不得找還十五學習一年後每月由總理總教習總洋文教習會同月課一次考列二等頭班者給花紅五元二等二班四元二等三班三元二等四班二元其在一年之内但由本教習月課榜示不給花紅十六諸生所用洋文書筆紙張蚊帳被褥均須自備其華文書本筆墨紙張檯綺棕牀均由堂置備十七十八餘議列此第三節功課十九春秋兩季早六點鐘開粥後進華文學堂寫書法一紙講誦朱子小學及立品敦行之書九點鐘進洋文學堂十二點鐘開早飯飯後至園中徐步一周仍入洋文學堂五點鐘進華文學堂講誦讀史論略輿地略及實學之書六點半鐘開晚飯後習舞畢講究華文文法九點半鐘息燈安睡夏季均提前半點鐘冬季均排後半點鐘二十洋文第一年教英文初學淺書英文功課書英字拼法朗誦書課數學第二年教英文文法英文字拼法朗誦書課英文尺牘繙譯英文數學并量法啓蒙第三年教英文講解文法各國史鑑地輿學英文官商尺牘繙譯英文代數學第四年教各國史鑑披魯伯斯第一卷格物書英文尺牘繙譯英文平面量地法二十一教書係排班統教倘告假一日卽跳去一首生書無時補讀除每旬逢十放學一日外非遇萬急要事切勿告假倘假期過多只能退出二十二每旬逢九午後由華文教習出題面試策論或書札一篇細爲評攺 
[西湖競渡]  
　　據訪事人函云浙省各書院官課向由委員校閱兹者廖中丞廉另延幕友一人在署評閱前列者中丞復行加批親定甲乙故出案雖遲諸生童無不傾心折服也○新開洋塲租界興築馬路現由撫憲札飭省防統領撥調防軍勇丁一營往彼平治道塗以節工資巳擇於初二日辰刻開工也○端陽日西湖遊人如織茶坊酒肆幾無駐足之處有甲乙二人賃乘欵叚馳騁於六橋三竺之間至下午策馬入城行至清波門地方有一老婦避讓不及被其撞倒尙無大傷因以二銀餅了事亦幸矣哉○初七日聨橋慶福廟同人集資演劇係屬年例是口所傳戲班係屬著名京班是以觀者如堵不料左角看臺被人擠倒一時人聲鼎沸狂呼救命臺上急爲停演觀劇者俱紛纷如鳥獸散婦女失簪墮珥不知心幾○杭地每屆端午佳節各衙門轎役人等需索節包大爲店鋪之患前升任藩憲趙中丞飭縣嚴禁并派三城保甲局加意查察此風漸悉刻下龍方伯聶廉訪查照舊章下札派員查禁并命地保掮牌曉諭故本屆市面之上頗爲安静云 
[甬客談新]  
　　寍波采訪友人云商人孫某前因各米行存貨不多囤户又閉不肯糶以致米價飛漲小民日食難謀因集貲赴申江購米三千石裝運至甬出售米價因之稍平邇者又繼長增高有加無己某紳等爰擬禀請當道設立官米局平糶以濟窮民然言之匪艱行之維艱安得有大力者維恃此大局乎○甬諺有云喫得端午糉棉衣不可送蓋言黄梅時節往往寒燠靡恒也本月初十十一等日雨師風伯並駕齊驅料峭餘寒砭人肌骨以致日則絮衣難卸夜更可擁重衾從無有誦杜工部細葛含風輭香羅疉雪輕之句者天時不正恐二豎子又不免作祟於膏育也 
[鴛湖消夏]  
　　嘉興訪事人南湖棹歌云茶館夥某生平最喜杯中物某日初更時不知從何處酩酊大醉東歪西倒彳亍街頭行至楞嚴寺旁倐忽失足跌入傾脂河中幸祗下半身入水上半身仍在灘上就此朦朧睡去直至五鼓時始醒不知睡在何處惟覺濕涔涔透澈腰際稍一欠伸水己從下而上以手拍之始悟該處爲傾脂河急爬上岸倚鋤橋以待天明方回本店敲門更换衣服○秀水縣差役每年例祝三相尊神屆期通班各役集資傳　福堂京班於初七八兩日演戱兩臺各往拈香以昭虔敬○近日新絲上市鄕民賣絲得錢甚易由是著名賭棍以及無業游民均往鄕間串合在鄕賭徒引誘良民開塲聚賭較之城内外麻雀等賭尤有甚焉官斯土者曷其奈何弗禁 
[荆江蔓汛]  
　　沙市訪事人云四月廿三日酉刻城守袁守戎率緑營兵向後街一直往便河舟中拜某長官好事者隨而窺之則一和尙頭帶猩紅頂身穿黄馬褂黄袍面白晢而頎愚民少見多怪相訝不置有識者謂其旗　明明書頭品頂戴代欽勘布色九字大抵卽會典中所載西藏例設之堪布今代逹賴喇嘛入覲天朝者歟且其通體著黄色衣又當爲黄教喇嘛可知矣後據舟子言該僧官由漢陽木蘭山浮襄水中沙洋换舟以來行將入四川朝峨嵋山緑營係奉提憲札飭加意照料故爲封雇船隻營官等趨承恐後惟言語不通相見惟點頭微笑以示不敢當之意而巳是夜營官電逹宜昌傳鎭運告以此僧不日將祈江而上云○便河西脚夫每日在江干伺貨起運無事俱駐足於美教坊日前忽壯與壯鬥幼與幼鬥紛紛擾擾不下三四起道路幾爲之塞詢諸途人始知各家父兄爲其子弟被入欺貨而來相報復者也後有各碼頭肩貨者至此力爲排解分兩造爲東西各人遙遙相向益逞威風大有遇右則欲投石遇扁擔則欲擲扁擔之勢其幼者經衆入喝開後亦皆遙遙作欲吞噬狀旋衆人曳之入茶室理勸始各分散○泰山廟右旁近以行潦所積成一小池四月廿四日忽一童子年可十二三徐至池邊將屨解下便轉身跳入池中適有行人嘹見飛奔向前救之出水見己神色昏迷急擊頰二下口吐清沬少許始得蘇醒同其里居則云下街某姓之子及詰其何故爲此茫然不知所對此人乃携手同行穿正街親送諸其家焉 
[白下官塲紀事]  
　　金陵采訪友人云兩江營務處向由桂薌亭觀察總理其成去歲兩江總督劉峴帥復札委道員襄理其事刻又檄飭提督朱軍門淮森爲會辦某日軍門捧檄詣轅謝委旋卽到差視事○某日劉　帥札委田恊戎明山署理江西袁州協篆翌晨栛戎趨詣督轅叩謝然後涓吉赴任○某日壽春鎭總兵郭鎭軍寳昌由皖至江寗艤舟下關官碼頭赴督轅禀見與劉峴帥茗談良久然後興辭聞尙須在省小作勾留也○候補道丁觀察葆元經劉峴師札委總辦沙漫洲緝私差觀察奉札後卽詣轅謝委刻巳禀辭赴差矣○候補道任觀察玉森經劉峴帥札委會辦釐捐局事務○補用道沈仲禮觀察敦和在省効力疉辦要差大憲保請俟補缺後以道員仍留原省補用某日接奉劉峴帥飭知卽於翌晨趨赴督轅叩謝○候補直隷州陸刺史銑經劉峴帥奏請補授泰州牧○候補縣聶明府培新經府尊札委當發審差某日明府躬詣督轅禀知然後到差任事○候補縣陳明府宗雍經總辦皖岸督銷局曾觀察檄令接辦蕪湖分銷局兼當稅巡差某日由皖省赴江寗禀到禀謝○藩轅 
 
 

Page 3

 
 
牌示上元縣縣丞王澤存調署句容縣丞遺缺杳有候補巡檢楊保申堪以署理沛縣夏陽司巡檢殷汝駿病故遺缺查有試用典史高遠程堪以署理 
[恪恭將事]  
　　昨日清晨上海縣黄大令松海防同知葉司馬縣丞蔡二尹主簿孫少尹典史蔡少尉學師宣廣文先後詣西門内關帝廟至則城守營李千戎守備程守戎早己衣冠伺候少選提右營叅將廖叅戎江海關道黄觀察鳴騶而至各官齊出迎入官廳小憩迨正殿上牲牢香帛豆籩樽爼供設齊全禮生請詣殿前各官齊三跪九叩首禮畢回至官廳略進茶點隨分道而回 
[讞員遄返]  
　　日前上海縣署帮審委員蔣壽林司馬因事赴江蘇省垣曾紀前報兹巳事畢於昨日上午返申想甫洗征塵　　襄讞案牘矣 
[會訊盜犯]  
　　前晚崇明縣黄明府會同糖捐局委員竇明府在上海縣署花廳提訊寄獄過道之盜犯張言圑張小寳蔡仁英陳洪台任良仔王福勝董金標劉大定陳言英九名諭以爾等在崇明審問時並未用過重刑皆逐一供認何以到此倐又翻異耶各犯仍稱小的等悮被拘拿研詰再三小寳供稱小的年三十有二海門廳人然仍不承認爲盜明府飭上天平架良久始供稱本年正月十二日小的在落華浦小戢山洋面糾黨搶黄豆船小的得洋銀九十圓黄豆五十石言圑供稱小的年四十歲浙江鎭海縣人向習成衣家有一母一女本年正月初九日小寳呼小的至船上成衣不知伊等爲盜至十二日伊等分駕船兩號一船八人一船四人開行至大戢山搶刦黄豆船小的雖在船上並未分得贓物蔡初不供認明府喝跪大練久之又久始供稱小的同刼分贓是實惟在崇明縣如何供認刻己遣忘矣明府飭值堂書吏將崇明縣供單朗誦蔡點首稱是明府命三犯在供單上畫供蓋印指模仍還禁所陳等六名明日再訊 
[拿辦流氓]  
　　浦東一帶流氓結黨聨盟逞兇恣　自命爲一百單八將上海縣黄大令聞之立卽出示禁止並飭差按名訪拿邇來大小南門内及道前街等處亦有流氓聚集結會號稱小梁山泊每至晚間在空闊處操練各種器械遇事生風魚肉良懦聞保甲總巡局亦己飭差拿辦矣 
[續述論船互碰事]  
　　華利及海口兩輪船在鎭江相碰昨己錄入報章兹悉兩輪船皆己回至申江入塢修理聞海口赴鎭江裝米當相碰時方下矴江中華利正順流而下不隄防被江潮所激致肇禍端云 
[縣署騐傷]  
　　昨日午後新閘巡防局員藍茂如二尹移送王阿松被周麻子戳傷一案至上海縣署黄大令查悉阿松傷勢頗重立卽升坐二堂驗視薛福壽代爲供訴略稱阿松係小的外甥瀏河人此間並無家屬是以小的代作抱呈外甥向在某踏布坊作工其弟年一十有四去年正月送至周麻子卽周進卿所開爐坊習藝每月應得零用錢數百文至今分文未得計算約有九干文之譜刻下忽發痧症阿松至周處請就九千文内酌借數千以便携弟回家醫治周不允遂致口角爭毆周夥蔣阿大扭住阿松髮辮周用刺刀截入咽喉立卽倒地後經巡防局藍老爺將周拿獲送請申冤大令飭仵作騐視阿松喉旁刀入甚深傷勢頗重以致不能言語爰飭送至仁濟醫館醫治候巡防局將周送案再訊並傳十圖地保到縣聽候問訊 
[公役送回]  
　　大令騐屍己詳昨報事後上海縣黄大令將通案人証帶回訊究以裘唐文宋子軒均英公堂差役遂飭差持名片送至公堂諭以問案時須來案候質不得有悮 
[飭查女伶]  
　　英租界滿庭芳同慶粤東戲園雇令女伶美玉演劇捕頭以其男女混雜風化攸關遂將此伶驅使回籍復禀請屠别駕頒發告示諭令以後不得再用女伶憲諭煌煌至今尙張掛園之門外日來園主陸阿祥忽倩某洋人出面依然令美玉登埸事爲捕頭所知飭某包探往查屬實不知將來作何辦理也 
[浦濵談屑]  
　　浦東爛泥渡某豆腐店有女逃三年矣昨被人在大碼頭萬順水果行内瞥見告知女家尋獲原璧女家欲將行主送局究辦行主王端卿稱此女由汪道卿做媒共費洋四十餘元收納爲妾汪道卿又謂由吳金泉領來當令王將女交出汪吳二人仍須送局究辦○殷樵九之子紫香前在小東門外保大錢莊學業午節後莊己歇閉而該莊曾於二月間失去鷹洋十二元因此將殷鋪蓋等件扣住殷欲至十六鋪局中喊控經人解勸令出洋三元以作飯資將鋪蓋領出了事○崇興字號倒閉己記昨報昨午各債主咸來索欠奈所存惟周妾及傭婦小孩數人各債主祗得雇轎一頂將周妾送縣訊究 
[醫院紀事]  
　　南洋某兵輪停泊吳淞口内昨日清晨管帶督率水手登岸打靶有鄕人殷晉生在彼挑運磗瓦忽一彈從空飛至中殷額角立卽倒地殷家人聞信赶來急舁往虹口同仁醫院求治惟受傷頗重口不能言恐不免有性命之虞矣○蘇州路戴生昌小輪船局某小火輪昨晨因火力過猛將氣管炸裂司機人陸錫章欲上前放氣詎己不及反爲熱氣衝傷頓時渾身發泡不省人事經同夥舁至同仁醫院求醫 
[巡局一則]  
　　虹口二十三保二圖曹家堰地方鄕人曹松松建造茅屋二椽有族弟曹木賢謂具佔地致操同室之戈雖經親串解勸究難理喻因控諸圓通寺巡防局王壽華二尹研訊之下謂旣係同族弟兄爲此區區竟致涉訟未免兩俱不是因此勸解再三冀其悔悟無如二曹恃頑不遵前日傳齊原波覆訊二尹仍好言相勸二曹堅不肯依定欲判斷曲直二尹怒其愚蠻飭帶下押候備文送縣請黄大老爺訊核 
[法界公堂瑣案]  
　　小東門戲館街烟鴇陳陸氏因逼令己嫁之女爲娼經女具控大令飭提該鴇及姘夫陸阿寳於昨禮拜二堂期解案請訊薛陳氏禀稱年廿一歲於十七歲時憑媒許配與薛貞桂爲室去年八月母親騙回滬上逼令爲娼丈夫知悉於本年正月赶來賃屋另住丈夫在新北門内爲飯司上月廿七日有事回鄕母親姘夫唆使將屋内衣物一併攫去仍逼爲娼求恩超豁陳陸氏揩阿寳遞禀稱此女不受訓戒大令謂爾欲逼女爲娼理應不受訓戒爾今將伊衣物藏於何處薛陳氏稱均被阿寳攫去包探禀稱陳陸氏先至捕房投報謂妓女潛逃卽指此女大令問是否親生何以稱妓女朦報供稱實係親生阿寳供陳陸氏夫死無人照管此女後嫁薛姓皆小的照料送上航船回去後被其母領回寄在英租界某花烟館由窓内逸出大令得供著將陳陸氏阿寳一并禁押捕房待薛陳氏丈夫來案再核○家丁張海亭諉拐主妾一案經大令迭次訊供吊到田房契據勒限嚴追逃妾到案復核昨日堂期趙宦遣親串吳蓮波投案遞禀大令問該妾是何名姓供稱係婢女收房不知其姓張僕四月間來粤不踰時卽引誘潛逃適有郭友欲回上海托伊先帶皮箱六只内儲契劵衣服一百餘件寄老義和棧七月間被張騙去其時職與趙眷尚在廣東回滬始悉質之張海亭供主妾托小的伴送來滬現住杭州孟雲祥公館去年五月廿二日來滬先住長春棧孟姓之兄現係四川知縣其叔在北洋與小的認識大令謂老義和棧卽趙宦所開爾旣領其妾來滬不應投宿别棧供稱小的欲往北京因孟姓與趙宦亦係親串主妾寄住可無妨碍大令謂爾不應作主現今衣服首飾究在何處倘再游移定予嚴比著還押再核○鴻昇祥廣貨店夥朱章德日升洋貨店夥康阿寳投案先由禀稱沈老五來買絲巾十二條屢揀不對乘間竊去三十餘條赶卽追尋查無影響後在某茶樓上瀹茗爲小的瞥見報知包探拿獲吊出原贓求給領回康阿寳供被竊洋絨毯二條業己破獲求請給還質之該竊供在鎭江九江竊來大令問康等可有牌號康供有喴利牌號爲憑包探禀稱當吊贓時又有認玉鐲眼鏡等物係在烏利文買表還價不售乘間竊取大令問住何處供住老義和棧又問前次所犯何案從 
 
 

Page 4

 
 
實供明沈供實禾犯過此次在花烟間宿娼被拘大令得供著將該竊沈老五枷號一個月責二百板期滿　落中到各贓分給失主具領洪泰質鋪夥投案請領當本大令著將無主之贓存候再核○包探禀稱四號西捕巡至瑞福里見吳阿寳吳三寳張陳氏在途拉客○人看視見有房問三個擺設絲弦實與野雞娼院無異以其違章拘案請訊張陳氏供蘇州人丈夫現在紹興收買繭予吳阿寳吳三寳同供姊妹均未嫁人西　上堂操西語禀訴包探又禀當拘提時見有　書坊小主在房内大令與祁君會商著將三女一并押候遞回長洲縣原籍○新豐輪船帳房高振山在天津大沽口外失去珠子一包抵埠後報捕查緝鄭大令飭提該船茶房姚阿春周阿三研訊交保昨日堂期高振山投案求追大令問珠子何在姚供周阿三現往天津小的等照顧客位無暇兼顧實不知情又問虹口捕房禁爾登岸何以不遵供稱登岸洗澡卽回並未到過别處大令著仍交原保限三日内交案候核○衛阿連禀稱在新閘巡防局充當禁地潘公館失竊衣服報請查緝現己破獲拘到竊賊周德山供認贓寄法界高袁氏家小的奉飭帶同該竊指提高袁氏送捕解案請准帶回本局辦理大令准將高袁氏交該禁地帶回○包探禀稱竊賊李春發在護城河洪竊取紗袴一條當塲弋獲解訊李供湖南人向在臺灣當勇去年回滬初次犯竊求恩大令著押候送縣遞籍○包探禀稱張洪標在江天輪船竊取衣包内儲各式大小衣服數件尙有紡綢褲當票三張己被吞入腹内兹將人贓解案張供欲往湖州代友乘北京輪船來滬大令著押候笞　一百板贓存捕房待領○瘋人施連卿在途胡閙爲巡街捕拘獲解案請爲安插大令問之語無倫次飭探帶至醫院療治○鹽捕營緝私哨官木先傳投案禀稱捉獲私鹽一船約計十餘擔請充公大令准之○莊金生收買洋酒經大令飭傳到案判罰洋三十元如再收買竊贓重懲不貸 
[施醫再添]  
　　敝堂自正月開診以來各醫士逐時添請己至十三位乃地屬通衢人烟稠密天將炎署時症流行因又添請内科岑君仲　兄科徐者蕚棠眼科劉君重見惟是施醫每期至三四百號給藥每期至二三百帖經費實繁捐輸有限所望遠近諸善長源源接濟則敝堂棉力之不竭實諸君盛德之所　焉[  滬北廣益善堂唐廷桂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　姚金鑾蘆詞控　小工在治下　口　　　工曾被余立堂　搶錢文至端午節又硬借洋銀十圓小的不充卽以利　　　查　　　黨　多　　提究屠别駕飭差拘案前晚升堂研　姚訴稱小的係泰州人携眷在治下謀生日前領得工資行經西國坑厠突　　　去一千五百文繼復硬借洋銀十圓查余身藏白刃上次經蔡大老爺嚴懲後遞解鹽城原籍今復來此潜匿虹口一帶兇横更甚不得己而叩求提究别駕謂爾與伊有何糾葛答稱糾葛毫無實見小的懦弱可欺故敢如此余遞禀聲稱小的在某木輪船上執役上次英公司某輪船溺斃小工董姓等四人蒙酌給卹銀被姚吞没小的故向索取别駕謂日爾旣到案何得東拉西扯遂喝令笞責一千板押候仍遞鹽城原籍交保管束不准潛來○王燕發與同居人毛和桂夫婦口角爭毆經三百六十六號巡街捕拘送捕房解送公廨别駕升堂提訊王訴稱小的係寍波人現在治下某絲廠當小工與妹夫鮑茂本同居樓上毛夫婦則賃住樓下邇者妹夫無事妹子與之吵閙以致負氣出門毛妻虞氏在外揚言小的與妹子通姦有意將妹夫逐出小的聞而向理毛糾約流氓將小的兇毆受傷送案後蒙送至某醫館調治今巳痊愈叩乞訊懲鮑供稱毛虞氏曾向小的言伊家兄妹成姦有意與小的角口迨小的出門後兄妹重續舊歡小的自思兄妹係一母所生决無此事適王向毛虞氏爭吵轉瞬間糾集流氓將王拉出兇毆是以交捕送究王氏供與其夫相同毛供稱小的與王鮑同居伊等兄妹夫婦互相口角左右鄰人咸稱兄妹有姦至妻子是否多言小的不知其細某日王同小的說及前情小的曾向之服禮鮑忽出外呼巡捕將小的拘押捕房虞氏供亦從同别駕判令將鮑毛各掌頰五十下一併斥釋○一百四十號巡捕送在路索銀爭毆之洪愼餘王錦堂及見証人葛阿大趙連壽至公堂請究别駕升堂提訊洪供稱小的係寗波人現在元愷小輪船上當火夫上次開至浙江湖州等處有洋銀五圓五角寄放王處趙目覩其事迨抵上海向玉索取約在某處老虎灶交還不料竟避匿無蹤前日路遇誑稱向叔父處措借交還致與爭閙王供稱洪寄放洋銀二圓現實無力歸還尚有行李被扣葛趙同供稱洪所寄賓係五圓五角别駕判今將王笞責三百板行李給還 
[英界公堂瑣案　]  
　　包探孔阿才禀稱積竊金阿卿前因犯事曾送請大老爺懲辦數次今又在西鄕竊得張阿松家銀首飾四件持之來滬經小的緝獲送懲張投案訴稱小的家前有賊穴壁成洞潛入臥房竊去首飾四件約值洋銀十餘圓今旣由包　緝獲求卽給領金供稱小的係本邑人行竊該死叩乞開恩屠别駕判令笞責二百板管押三月○包探趙銀河禀稱流氓潘阿寳前曾犯案旋復與曾犯命案之流氓薛秀堂結爲異姓兄弟故特拘請究懲潘供稱小的係蘇州吳縣人雖與薛相識然並不敢犯事别駕判令笞責五百板管押三月期滿遞解回籍○包探顧阿六禀稱潘阿見竊取諸福福家衣物洋銀事經小的查知吊出贓物送請訊判諸投案請領失贓潘供稱小的係本邑人失業無聊不得己而行竊别駕判令笞責二百板○趙銀河孔阿才兩包探同禀稱小的等查得湖南某邑人張桂漁借居五馬路卽寳善街某客棧行李中藏人腰刀火藥之類形跡不無可欵故拘案請究張供稱向左福建某營當差此次欲往金陵公幹所帶腰刀火藥係營中之物别駕著押送金陵所有腰刀火藥一併充公○剪綹賊張阿長在河南路卽棋盤街攫取行人方阿海所携錢四百文經方扭交二百二十二號華捕解送公堂方投案聲訴前情張供稱小的實因窮若不堪所致别駕判令笞責一百板○包探沈金隆禀稱積竊王阿弟竊取新昌號内綢布衣六件報捕後捕頭派小的拘獲人贓送請究辦新昌號主遣學徒某甲投案領贓王供認行竊惟求寛宥别駕判令笞責二百板管押一月贓給還失主○江北某縣人黄儀學時清二人皆藉小工餬口昨日在馬頭上爭奪生意以致互相口角扭結不解經四百八十一號華捕拘入捕房解案請訊黄供稱小的攬得生意單忽來奪取故與爭持單供稱黄搶奪小的生意别駕判令各管押兩日○包探施奎江禀稱流氓王阿福洪阿炳李茂春誣指鄕人錢洪千爲非向之勒索洋銀四圓七角巳給二圓七角尚索補找二圓以致在江興茶園口角適經小的查知解請訊究錢投案申訴前情王洪李供詞一　支吾互相推諉别駕判令各笞責五十板○包探石金榮禀稱積竊王阿六竊取周法全等六家綢布衣服水烟袋等物經小的緝獲人贓送請究辦周等各失主投案領贓王供稱小的係寍波人不合行竊惟乞恩寛别駕判令笞責三百板遞解寍波原籍○蔣王氏與張金生同居前日氏家小孩走入張處以致口角不休被張扭住兇毆傷及頭額經二百四十八號華捕拘張入捕房一面送氏至同仁醫院求治昨晨解至案下氏申訴前情務請究辦張供詞倔强别駕怒判令枷號一禮拜 
[美界捕房瑣紀]  
　　本月初九日吳淞口附近浮有西人屍身一具經杉板船户王春春帶至浦江告諸水巡捕查悉係美國某夾板船水手告知捕頭飭帶往浦左墳山碼頭請美領事相騐然後殯殮掩埋卽償王春春洋銀數枚以酬其勞○崇明人某甲投宿源昌路福興客寓兹晚忽然病斃棧主於昨晨投報捕房捕頭飭傳二圖地保奚坤寳查無屍屬依路斃例報請善堂爲之棺殮舁至義塚浮厝○北山西路第十一號門牌朱姓家前晚被偷兒竊去銅質報時鐘一架值洋二十餘元昨晨報捕請緝捕頭頷之○新記浜路第三十九號門牌某銅作夥昨晨爲欺侮　孩鄰嫗向之理論該夥反將嫗頭顱擊破被走街捕拘送捕房捕頭飭送嫗至同仁醫院敷治該夥解送英公堂訊究 
[白門官報]  
　　本月初二日督轅牌示江西袁州恊副將李榮發現經調省另有差委所遺副將員缺本部堂查有前江陰恊副將田明山堪以署理○壽春鎭郭實昌　　丁生毋憂欽奉諭旨改爲署理欽遵轉行在案兹查該鎭業己守制百日應行飭令赴任署理 
[江西官報]  
　　三月二十二日選用道漆桐由閩來江往湖南醴陵籍請咨晋京引見繆德棻禀謝保舉補用府譚寳箴往廣東查探鎗砲機器補用縣杜　光禀討者　金谿縣彭厚基禀謝題補大庾縣試用府照施徴德捐免驗看縣丞汪承豫德安催墊欵回往辦九江電報局吳學優禀謝請補萬年縣丞補用縣張維城往永新催漕折那慕祇　南字營餉金陵回張學勤南康提案回同知師恩喜拔委知縣一次縣丞曾世榮往鄱陽辦保甲未入蔡金宜春辦保甲回崇仁縣丞胡廷鑅驗看到省興國典史張樹森卸事回　母憂回籍守制吉安通判委李餘署理撫州府經徐銘新保舉知縣請咨引見該事務以正任星子典史陳福齡調署又安仁縣丞張承祖請假回省就醫該事務以潘擊免署莊准調補鄱陽縣現任大庾縣劉光煥奉旨降三級調用該大庾印務以范濓署理黄傳羲往德化監修提工補用府鄧承渭辦景德鎭釐卡○二十四日補用縣包國瑚解南　巳餉往金陵黄麟起服來江署南昌縣丞劉瑞聰泰和等縣催漕折回謝飭知 
[皖省官報]  
　　藩轅牌示新選東流縣訓導郭守身飭赴新任新選泗州虹鄕訓導程標到攺指江蘇候補直隷州章敬辭候補知縣汪錫林到由清江提餉回委解火通　卡候補知府劉沛然華陽釐局候補知縣李維源委署霍邱訓導程初鼎均辭太平縣典史劉用中到候補直隷州張恩培謝超委一次候補知縣劉承祖奉委赴湖南探煤價　　八日禀辭出省從九黄壽昌解秋審人犯赴合肥回本任無爲州章直刺維藩由籍來省暫革直隷州前任當塗縣葉大烜謝飭知交代清楚開復處分候補直隷州湯沅宜辭赴上海探硝磺價例補知縣梁濤觀奉委赴桐城催收錢粮縣丞施正治禀知奉臬憲委查北門城門差巡檢李丙南禀知奉委牙釐局文案帮辦硃墨事件葛承恩奉委牙釐局監印巡檢黄焯解秋審人犯赴蕪湖回卽用縣姜良材奉道憲委閱課卷新選除州直隷州平康知奉委發審局帮審卽用知縣李延慶李帮慶候補直隷州楊葆孫均奉道憲委閱課眷銅陵縣姚鵬翕到候補巡檢湛元珠知奉臬憲委解首級赴來安撫轅牌示五月十一日夏至大祀地於方澤自初八日駕始致齋三日不理刑名十三日祭關帝廟合行示諭仰　屬文武貴弁一體遵照 
[邗江官報]  
　　五月初一日運憲公座掣籤軍糜朱司馬由秦郵工次來揚張鹺尹琨委黄泥港緝私揚鹺尹誠委府署發審○初二日鄭大令詩鎭委解京餉起程俞鹺尹文漢汪鹺尹時恆辭逮北鹽○初三日金鹺尹宗保銷黄泥港馬鹺尹長源銷西鹽查艙林鹺尹仲賢銷二叚保甲趙鹺尹經綸辭赴六閘巡護差○初五日各官禀賀○初六日　鹺尹德壇委解金陵餉　起程軍鹺尹庭蘭委揚庄卡○初七日王大令以宷由京回銷解餉差善鹺尹㴻銷六叚保甲差分發巡檢徐鹺尉嘉和禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
