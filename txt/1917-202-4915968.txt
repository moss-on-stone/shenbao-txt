# 1917 - 202 - 4915968

 

Page 1

 
 
   
 
 

Page 2

 
 
時評 
千曲萬折（冷） 
　　中國今日對於世界其進行之程度自當一日千里而猶恐不及對於國内其猛進之情形又當急起直追而尙虞不迨然而返觀國人之舉動無論一至微至細至平常之事猶必千曲萬折而後始肯進行况乎其較大較重者耶 
雖然此千曲萬折之後果能確定其進行者雖遲緩而終成一事也豈知此千曲萬折之後其結果仍在若進若退之間此中國事之所以永無進時而徒多無謂之曲折以消磨歲月與金錢也 
[命令]  
　　七月二十七日大總統令討逆軍總司令部應即裁撤所有未盡事宜著交陸軍部接辦此令 
又令黑龍江督軍兼署省長畢桂芳呈請辭職畢桂芳准免本職此令 
又令特任鮑貴卿爲黑龍江督軍暫行兼署省長此令 
又令陜西省長李根源呈請辭職李根源准免本職此令 
又令特任陜西督軍陳樹藩暫行兼署省長此令又令特派張敬堯督辦蘇皖魯豫四省交界剿匪事宜此令 
又令任命江庸爲司法次長此令 
又令任命吳　孫爲河口河防局局長此令 
又令國務總理段祺瑞呈秘書鄭謙呈請辭職鄭謙准免本職此令 
又令國務總理段祺瑞呈秘書方表懇請免職方表著免本職此令 
又令國務總理段祺瑞呈請任命曾毓雋張伯英陳懋鼎陳誾爲國務院秘書應照准此令 
又令國務總理段祺瑞呈請任命陳詵爲國務院僉事應照准此令 
又令内務總長湯化龍呈據秘書何煜唐才質呈請辭職何煜唐才質准免本職此令 
又令交通總長曹汝霖呈請任命于寳軒衞國恒錫啓華爲秘書應照准此令 
[專電]  
　　北京電公府連日裝飾巳煥然一新（二十七日上午十鐘） 
北京電江西第七師中調三千人到甯係備河間赴京後甯垣警備之用　（二十七日上午十鐘） 
北京電隨馮北上者爲師景雲張調辰何希古等（二十七日上午十鐘） 
北京電蘇督暫由齊兼代俟馮正式繼任再發表 
（二十七日上午十鐘） 
北京電蘇督以李純或王占元繼任係容納河間之主張段初意以嗣冲或芝貴繼任靳到甯協議後聞巳打消（二十七日上午十鐘）北京電靳雲鵬有日華密電告言馮河間定於八月一號啓節北上希飭迎迓河間亦親有電來一日起程（二十七日上午九鐘） 
北京電川急電皇城被炸戴死熊傷（二十七日上午十鐘） 
北京電今日閣議自上午十時至午餐乃散全體閣員出席就待馮來商各問題加以討論並無重要决定亦無具體議案 
（二十八日下午二鐘） 
北京電國務會議之内容現巳更改將屬於一部之事删去惟議重要國務例會定爲每星期二五惟有事即臨時集會今日閣議全體閣員出席 
（二十七日上午十鐘） 
北京電昨研究會開會梁啓超湯化龍林長民均到演說决恢復進步黨設事務所於未央胡同舊進步黨事務所以原有幹事爲籌備員（二十七日上午十鐘） 
北京電梁啓超電張公權務請來京一行（二十七日上午十鐘） 
東京電日本米價已落二圓惟各物昂貴故增下級官吏俸給 
東京電七月中旬以來東京温度昇至九十五六度大阪百度出行避暑者頗衆 
[外電]  
　　東京電第九次外交調查委員會於二十七日地首相官邸開會寺内總裁以下各委員均各出席由本野幹事長報告中國政局及他外交上重要事項並加審議旋議定暑中每週以星期三日爲開會日（二十八日） 
東京電赴美大使石井子爵本日午後由東京啟行赴横濱乘高麗號船渡美（二十八日） 
東京電美國新聞記者美蓀夫人加入美國赴俄特使魯德氏一行訪問俄國茲者歸國道出東京小作勾留據夫人言魯德氏等所乘火車經過維阿多卡河橋梁將入俄都之時忽有德探及俄國無政府黨之一派擁阻火車希圖殺害縱火焚橋火車知有危難急即退後而該兇徒遂又追至列車之後於其退路軌道放火後幸僅免於難魯氏等以爲此事旣爲洛國所知詎美蓀夫人至日此事竟無知者故甚驚駭俄國之扣留此事電報云（二十八） 
南京電昨電被搶地方係在蕪湖下流太平附近之采石磯（二十八日） 
南京電馮國璋之眷屬昨日旣向天津出發（二十八日）以上東方通信社電 
北京電黎總統又通告各省决計歸隱 
（二十八日） 
北京電昨日國務會議梁啓超提議借外債以救財政之窘迫至於外交問題俟馮代總理抵京後再議（二十八日）以上德文電 
[戰電]  
　　倫敦電長郵報俄京飭員報稱軍工代表會通過决議案謂軍事叛徒當加處决此爲唯一補救方法柯尼洛夫將軍已遵此行事致加里西亞陣線第十一軍之兵一全師因從逆之故爲其自有之砲隊轟斃第十一軍備有飛機飛行家甚多且有英國武裝摩托車其砲隊列於各險要地點然其步軍當退走時自行擊其砲手以期奪其馬匹致砲隊被佔第七第八兩軍之砲隊難望保全第八軍將否逃亡尙屬疑問俄軍退走之際英國武裝摩托車獨力抗進攻之德軍勇武絶倫柯尼洛夫將軍於危難之間受命爲西南陣線總司令今不避艱困從事撤退大軍重申軍紀該將致書俄京主張取消陸軍委員會否則擬辭職云（二十六日） 
倫敦電俄京最近電稱全國現團結贊助政府總理克倫斯基氏接各省及軍民各界來電表示忠誠前敵軍隊代表現要求澈查近今俄京事變而於戍軍漠視政府一節尤爲注重聞軍工代表會中現仍有暴烈派之人該會近曾否决信任幹事會議案刻正紛紛要求幹事部掃滌危險分子政府現請全國主要團體各派代表會集莫斯科開大會討論國務司法官員正在澈查近今叛變案以期將主謀各犯定罪以儆餘衆克倫斯基氏語客謂軍中恢復死刑今有絶對之必要否則須爲叛徒犧牲陸軍云（二十六日） 
倫敦電俄國軍工代表會幹事部發表宣言書謂大難現降臨於國家與革命陸軍之潰敗無異爲敵人闢路且增人民之恐慌播反對革命之種子軍紀之亡叛亂之起將令興登堡之攻勢便於進行而前敵陣線勢將瓦解官僚黨刻方預備起事恢復舊朝臨時政府鞏固前敵陣線施行民治社會改革防杜反對革命舉動不遺餘力當此危急存亡之秋國民咸宜服從政府俾免革命事功棄諸東流云云（二十六日） 
俄京電俄國公報云太洛波爾東面之俄軍受壓退至格尼狄資洛河格尼拉河優勢之敵軍攻入特蘭波拉東北面沿格尼拉河一帶之俄軍陣地並攻入特蘭波拉南面塞里河一帶之俄軍陣地且向東北面進攻迫令俄軍退離特蘭波拉境俄軍因士無戰心且多逃亡故回攻無效敵軍佔據塞里河西岸加洛伏等三地東岸敵軍重砲隊猛轟不巳俄軍已開始在塞里河東面退走俄軍中有奮力作戰者有自行退走者塞里河與尼斯特間及尼斯特河與加巴西安間之俄軍仍在退走俄軍巳棄尼尼宇夫與楚瑪資二地羅軍與俄軍在蘇細太河西南進逼退走之敵軍（二十六日） 
倫敦電德國公報云俄軍巳棄加巴西安陣線至克里巴巴爲止（二十六日） 
倫敦電海格將軍報稱英之逐走拉塞維勒村之敵軍今晨敵軍回攻英軍復退棄棄該村英軍夜在芒希附近拉巴塞西南伊泊　西北襲擊獲 
 
 

Page 3

 
 
勝昨晨德軍在戈洛柯爾東南龍擊雙方乃相激戰敵軍大受損失（二十七日） 
巴黎電今晚公報宣稱赫特比斯高原與愛萊南面戰事終日進行且有猛烈之砲火敵軍毫未得有進步法軍夜在數地點克復失地香巴業德軍進攻失利後發砲猛轟左自白朗特山起右至加斯克附近止法砲隊亦猛力回攻且阻止敵步軍前進末斯河兩岸砲隊甚爲活動（二十六日） 
要聞一 
[東京通信（三）（十）（心危）]  
　　東京雜觀 
歐戰之經濟的影響自歐戰開始以來日本竟由債務國一躍而爲債權國正貨輸入直達九億之多而民間之各工業各商店莫不以戰爭餘蔭以增殖其金錢勢力其景氣之佳爲從來所未有然天下事每多利之所在害必隨之蓋景氣佳至極度其反映之結果乃使物價騰貴而中等以下社會之生活乃大受其打擊故各工場工人之以要求增加工金而同盟罷工者屢見不一而三井等各大公司艦於時勢之潮流亦增加其店員薪金之二成或三成不等然此俱從民營事業而言若官營事業則世間之物價比戰前貴至二三倍而其給與之薪水則一仍舊貫故當前月地方長官會議之時有增給文官俸金之提議近則官營事業如郵局電信電話局煙草專賣局及各機關之下級官吏及警察等雖無若何要求增薪之舉動而或則辭職或則請假另圖有利之事業以滿足其生活之要求於是郵局以從事員之不足而有遞信遲延之　電話局以交換人之不足而電話時有不應之弊社會之交通旣覺不便當局之攻擊亦日甚一日此無形之抵抗或終得勝利而有增薪之希望也 
全國女敎員大會日本自實行所謂良妻賢母主義以敎育女子至今其成效巳顯然大著故女子之受有敎育者旣多乃有小學校延聘女敎員之制（按日本對於女子現漸趨重於職業敎育故女子之從事於郵局電局以及各公司銀行者日多）誠以女子對於兒童之誘導力甚於男子也今聞由日本帝國敎育會發起將於本年十月二十日起開第一次全國女敎員大會於東京其參會會員由各府縣選拔二三人爲代表其所議議案甲文部省諮詢案（一）對於小學校女兒之敎育上特别留意之事項（二）小學校裁縫科敎授之使得有實效之方法乙研究問題（一）女子身體强壯之方法（二）對於有夫小學女敎員之減少勤務時間及給俸金額而設置保持席次便法之可否（三）小學女敎員之缺點（子）缺少研究工夫之精神（丑）缺乏應用之才能（寅）學力之缺少及其矯正方法（四）女敎員所擔任適不適之學級如何（五）女敎員服務上障害之有無（六）女敎員産前産後之休養以幾週間爲宜之六案尙有其他之經驗談（一）國民敎育上女敎員之責任（二）女子敎員上改良之要點（三）關於裁縫敎授之所感（四）適宜於女敎員校務之分擔事項（五）女敎員及小學女兒之服裝等問題將見羣芳畢集發揮其本能以貢獻於其國家大爲一般敎育家所注意云 
政友會眞意所在寺内内閣以超然自鳴而政友會以不接不離之態度名爲嚴正中立實則擁護政府此人所共知者也然考政友會之前身爲自由黨從來其擁護政府必别有用意如當第二次山縣内閣之時政友會亦以今日之態度對山縣内閣卒至要求增加議員歲費爲報酬猶不足則更要求文官任用令之除外例及黨員入閣閣員入黨山縣不能忍乃棄官歸田至第二次桂内閣時代政友會則與之屢經妥協而通過第二十五二十六兩議會及至第二十七議會又出其常用之要求手段終至桂内閣爲當時之政友會總裁西園寺所承繼而爲西園寺内閣及山本内閣則實行其所謂黨員入閣閣員入黨卽原·松田·元田三氏之入閣高橋·奥田·山本三氏之入黨是也故歷考政友會之事跡凡其所爲助於人者必有爲而然蓋所謂利己主義也而此次對於寺内内閣之態度旣純然効忠於政府則其要求之重大巳可預測不知所謂以秉公持平爲標幟之寺内内閣將來將若何應之也 
[西報之中國時局談]  
　　文滙報社諭略云此星期中國時事不獨無政局糾紛漸趨和解之象且觀其形勢解决之難似較前愈甚今段祺瑞固自稱總理矣内閣固已得人矣奈段内閣不爲中國全境承認而其勢力未能逾出北京城牆之外何段總理之地位有一極弱之點在於總統一席虚無其人黎黄陂自私邸遇變以還自知生命危險且在實際上以爲北京之俘囚已通電辭職並屢次表示其退歸林下之决心而其天然繼任人之馮代總統迄未切實允許就職馮或未嘗不欲爲國家元首但因其中種種困難不得不徘徊顧慮其最爲妨害者乃段總理在京勢力之太强總理得兵力爲後援總統遂爲傀儡此黄陂之所以倒也今馮遲遲不行者殆以苟照目下情形入京旣無國會亦無國民議會則終必僅成總理之僕唯唯聽命而已惟總統問題迫不及待函電紛馳使者載道敦勸河間執行總統職務擔任總統責任承受總統尊榮河間或將依允自意中事第河間赴京則必挾兵與俱耳今南方反對段瑞祺明白無疑民黨領袖多巳抵粤且發通告招致津滬國會議員赴粤開會而尤關重要者則爲海軍第一艦隊之决計否認段内閣開往粤省苟有戰事即將爲南方出力海軍不穩誠不利於段設果不幸而從事於武力解决則軍艦正未可輕視也雖然際此意見參差勢巳决裂之時遷就讓步之聲猶彌漫於空際國會諸人於本星期中發表宣言書並通電美英法俄國會請求扶助夫旣訴諸與論以定是非則仍含有和解之意焉雖有北伐軍之聲勢與海軍之行動然雙方顯不欲遽起戰端且以財政而言武力解决一說殊不易見諸事實第南北分裂終非久局設法挽救方爲得計夫國人離異則國必喪亡此固各當派所共悉者爲今之計惟有雙方讓步言歸於好以救國耳段祺瑞宜允重行召集舊國會而國會議員亦宜鑒於事實與段之有力地位而表示承認段爲總理之願意再雙方爭端未起時所已决定之對外政策與他日對德宣戰案所規定對於德奥之地位國會並不反對亦宜由議員以非正式之儀式而表明之然後通過憲法職務旣畢舊國會自行解散另行選舉在總理方面當以組織混合内閣爲宜集各黨之代表融爲一爐反對與陰謀始可無自發生苟循此辦法而調停之當有成功希望以救國自許者盍起圖之就上海一隅而言近巳發生一剛愎案件華人安居租界之信任心或將因以搖動丁槐將軍日前携總統印信來滬此項印信乃黎總統於張勳佔據京師時親自交丁看守者也段祺瑞即前爲黎總統罷免總理職者因種種理由亟欲得此印信乃囑曾宣布獨立反抗國會與總統之上海護軍使轉請租界當道捕交丁槐租界當道准其所請僅經公廨一審旣未經訪員到堂觀審亦未研究誰應有此印信覆審之請求又未准許此事完全不幸而租界最良之習慣此案並未採用此則記者所不能巳於言者也 
[馮代總統臨别留言]  
　　馮代總統北上之期已定於下月一日啓行因於昨日上午十時召集各界在西花園會議廳開茶話會話别列席者靳雲鵬張一麐王廷楨齊耀琳何紹賢管雲臣楊春普劉潤田王者化關忠和趙瑞龍馮國動　應龍仇繼恒高增秩蘇錫岱談荔孫鄒麟書高方潞等百數十人先由師參謀長景雲報告略謂自徐州兵變以後當即調遣第十四師第六師浙軍混成團等重行編制預備招撫嗣因張文生白寳山軍隊均能約束遂將編就之聯軍開往津浦路線及各縣駐防至定武軍則飭調開路線以利交通現巳遵調浦口駐有劉詢軍隊徐州駐有張宗昌混成一團定武軍則開徐屬各縣日前徐海兵變由首座督軍派隊剿撫現巳平靜南宿碭蕭豐沛各縣由張文生張敬堯派兵分别駐紥可望無事此乃已往及現在者至將來之定武軍業由首座總理曁各督軍商定改編徐海兩處另有可靠軍隊開往駐防此關於江北一帶之防務至江南方面有第六師可保無虞太平（即當塗）雖有不穩消息巳由要塞葛司令應龍派隊前往可望掃平海軍有第二艦隊保守長江一帶其第一隊雖有赴粤之說但係一小部份可以無慮上海有盧永祥對於治安亦不難維持此關於江南一帶之防務今日元首北上在即用特代爲報告云云 
馮代總統宣言云余此次北上實有不得已之苦衷然與寜民相處三年感情甚洽余之去此殊不放心今日雖有齊省長兼代督軍但如有要事均可互商防務布置情形巳由參謀長報告一切然意猶有未盡用再述之徐州定武軍計有六十四營少軒入京時由各營分抽隊伍徐州計抽五千人每營祗抽四五成其他並未抽去該軍名有六十四營實質上有名無實無戰鬭力無抵禦力故存擄掠心加以聯合土匪並敗潰各軍以致愈聚愈多終成大患四省（河南安徽山東江蘇）會剿實由於此其總司令爲張敬堯刻已進行然以余看來尙非其時必俟高梁（匪人稱之曰青紗帳最喜此時可以藏身）收割方可進行至海州方面有白寳山清江方面有馬玉仁通州方面有管雲臣上海方面有盧永祥蘇常方面有朱熙均無危險所最危險者即大局是京師克復以後余曾屢電辭去各職無如各方面敦促不已統計全國三分之二贊成代行職權其他三分之一則贊成黄陂復職湖廣雖有電反對但非對於南京方面乃對於中央之非法内閣於余及黄陂之命令依然服從惟對合肥之舉動稍有訾議耳然日前巳派員疏通諒亦可以無事兩粤方面之受病係受李烈鈞之影響當李在雲南時唐招架不了不得已始將該隊送至廣東迄今遺害然中央並未承認該隊前由朱慶瀾到粤時因欲保持巡防隊起見特借滇軍以保全其勢力並代爲籌餉以致勢力日見澎大然朱與粤之各方面感情殊不融洽現已將朱調至他省庶此後事權不難統一此項命令業已電京發表粤之方面大致可望無事第粤事與四川亦有關係四川方面滇軍一支到川先到粤省巳如此而川之劉存厚巳入成都羅佩金現在自流井尙欲爲戴戡報復雲南唐繼堯亦有躍躍欲動之勢此等爭權要皆滇軍之影響論中央兵力頗能對付不過財力不及卽能抵制亦屬自殺政策余代理一日决不主張出此余意仍從疏通入手忍乃有濟否則南北决裂繼之以戰國家元氣終必損傷稍有人心不肯出此爲今之計惟有各方讓步方有和平之可言至海軍方面從來忠於國家絶無搗亂性質此次舉動不過虚張聲勢即云聯合祗能聯合滇軍一部分陸巡閱使電稱潮海報告已由陳防制陳又電與潮海聯合並無此事又電此事由孫中山主張但大衆不信用孫中山實由上海國會而起然現今各議員巳有大多數志願讓步主張調停其條件頗可商榷然有人擔任調停總不致走於極端督軍一席仍未商好今請齊省長兼代隨後再說齊省長與余同事三年與地方感情亦洽但江蘇一省最關重要仍望大家協力同心財政方面政費軍費亦巳籌妥余北上後如有要事仍望大家不辭勞苦可以直接來省因用公事恐生誤會故余辦理各事無他長惟常與大家接洽故能收指臂之效現在人人心目中深恐府院再生風朝余自信决不致再見余係代理性質毫無爭執且與段二三十年舊交時常見面可無隔閡之虞責任内閣定然實行但事前須通過各方面均由内閣主持余祗執行代理職務决不侵越云云後趙旅長俊卿云宣戰問題務請元首愼重行之河間答余原意本不贊同絶交宣戰當抗議時余曾力爭嗣無效力遂不得已只好順政府意旨至加入問題余主張愼重若不得已亦只好有條件的加入此爲各省所贊成者第宣戰與加入不同宣戰一事加入又一事宣戰須由我國自身之主張不受他人之牽制若加入協約則受他人之挾制故余之意見主張宣戰不主張加入至中央之主張則須雙方並進一方宣戰一方加入不過想借各國勢力增我價値便於借欵耳雖然此等權利亦微甚余始終不主張加入但不識能否貫澈余之主張也趙又云但願總統堅持到底國家幸甚河間點首者再維時已十二鐘遂宣告散會 
[馮代總統北上之原因]  
　　馮代總統昨通電各省准八月一日起節北上其瀛眷昨巳專車先行送津茲將關於此事作一有一統系之紀載當亦閱者所樂聞也 
河間北上之期早定而遲遲不發者實因各方面之阻力尼其行自前日靳雲鵬啣段總理命抵寗後而河間之態度大變蓋此中大有原因據聞靳極有才幹徐樹錚傅良佐曲同豐輩俱望塵莫及現河間定期北上對西南各省巳有决心者即爲靳雲鵬之一夕話之效果其魔力可謂大矣 
靳乘車抵寗時河間派軍樂隊歡迎入城靳晋見河間寒喧數語即詢河間因何遲遲北上河間答反對者多現决還職黄陂靳謂不做大總統則副總統兼領江蘇督軍亦做不成河間不解靳乃附耳與河間密語驟見河間神色陡變靳又謂我們北洋系在今日祇可進不可退保守現狀猶且不可旋河間偕靳入簽押房作秘密談話 
河間初意對西南原想以調人自居近自陸榮廷陳炳焜譚浩明唐繼堯張開儒等均有反對電來寗河間乃大爲不樂現忽經靳雲鵬之一夕話激動乃决心北上將西南反對及艦隊獨立當作一部分之反對不必顧慮萬一决裂卽採用段總理之主張以兵力對付之此河間北上對西南最近之决心也 
靳雲鵬前日先行乘車回京復命昨忽又由蚌折回力請河間須通電各省宣布北上日期聞河間昨下通電手諭時寫至八月一日之一字沉思數十分鐘始寫出現靳坐守在寗待河間偕行 
河間北上祇帶衞隊三營護車禁衞軍兩團昨先出發隨馮偕行者秘書長張一　副官長何紹賢軍需課長張調辰會計處長劉韶九軍法課長殷鴻壽軍務課長熊炳琦等二十餘人河間昨晚又下一手諭云本大總統北行在卽所有江蘇督軍任内交代事宜着師景雲等二十人在寗辦理一俟交代清楚即行來京云云 
[西報之汴省消息]  
　　大陸報七月二十五日開封通訊云此間盛傳張勳之辫兵與汴兵大戰獲勝繼乃刦掠數處又聞辫兵現陸續向開封進發志在饜其刦慾此說未能微實惟亦意中事耳省垣本駐有軍隊甚衆兩月之前多開往北方迄今未回外人現恐此間之兵不甚可恃易於叛變如有戰象或將響應辫兵來往徐州之夜車現仍停駛此間業已降雨或將續降蓋今爲雨水時期也高梁與其他秋收均佳貧民將大受其利益饑荒因以可免矣 
[南京快信]  
　　紳商學界擬組織歡送隊一日全行閉巿停課結隊歡送河間渡江上車以表蘇人愛戴之誠河間堅辭有擬三十號即起節說段總理昨又續派惲寳惠南下迎馮代總統北上衞隊長程發祿呈報該隊及各營隨侍北上姓名單 
馮代總統電促薩鎭冰上將來寗偕同北上薩復電以病辭 
馮代總統對於對德宣戰案主候臨時參議院召集交院議决 
靳雲鵬任參謀總長巳定馮到京卽發表 
李和奉劉冠雄密派南下慰勞第二艦隊 
海軍第二艦隊司令饒懷文昨乘艦赴鎭江巡弋 
謝遠涵條陳融和南北意見馮河間頗爲嘉許龍濟光願任平粤司令昨遣周源來寗謁馮代總統請示機宜 
聞曹汝霖借日本欵合辦銀行王葆眞呈請河間批駁 
進步黨推馮代總統爲黨魁 
定武軍將暫改編爲警備隊駐防各縣歸省長管轄 
邳縣現駐定武軍十餘營地方因騷擾不堪昨公推代表馮士奇焦子和二人來省謁齊兼督軍請示一切齊答巳電魯皖汴會師剿撫 
徐州鎭守使張文生派軍需官王警　來寗請領定武軍軍餉 
通海鎭守使管雲臣前日來省請示機宜昨即乘輪回防 
滬寗鐵路局任局長傳榜請發運送蘇錫軍隊之半費一千八百數十元 
馮河間委孫啓泰爲諮議 
齊兼督委吳章藻署陸軍敎練團長 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會問題尙難解决]  
　　近數日馮河間與段總理密電往復磋商各項要件迄未得何等之解决就中困難問題除總統果否繼任外則國會一端馮段之意見逈不相同據國務院確聞上星期六（二十一日）南京復有密電拍來對於舊國會一層已表示主張實行以便大局易於統一且可消弭西南各省之激烈競爭而合肥接此電文頗覺左右爲難特開國務會議依某某二氏之政策絶對不恢復舊國會並召集新國會亦不主張至弗獲巳時則擬招集臨時參議院議决後即分電各省軍民長官徵求贊否限一週期内電復中央惟河間方面尙須疏通前二十三日派靳雲鵬赴寗大概即爲此事惟是政府已擬决不召集舊國會而財政内務兩部忽有補發兩院議員歲費旅費之辦法此事業已徵實除已由内務部湯總長委託前衆議院會計科辦理外並已咨請財政部撥欵一百零五萬元應用大約發放日期卽在下月初旬惟撥放時必須各議員本人親領代替者概不發給届時即收還議員證書及徽章兩項預計需欵即照原額十分之五六即可足用聞此中用意約有三端一可以資助研究討論會兩議員之用途一可以檢查在京議員之人數一可以牽掣南方國會不致成立又兩院秘書廳員聞擬按照解散章程多發給月俸一月惟衆議院吳議長新位置之各員不在其内 
以上爲政府方面之主張但各省一般人民仍多有以恢復舊國會爲請者魯省劉議員曾電致寗垣云南京馮大總統鈞鑒天殲帝氛國復共和召集國會乃當然事近各報載中央議組臨時參議院以各省省會商會敎育會爲推舉代表之機關云云披閱之下不勝詫異前解散國會巳背約法茲擬組參院更蔑約法夫約法爲民國之基礎倘不極力維挽國本動搖何以爲國若謂國會解散多由於不良分子所致而由省會商會敎育會推舉者其品類龐雜知識幼穉當尤甚焉鄙言縱嫌稍苛究無好惡成見不過兩相比較彼善於此事實具在亦何可諱果以此違法謬事之計劃實行於危疑震撼之時代而猶欲得良好結果則斷乎其未有爲今之計莫善於召集舊國會以爲重整約法之具即不然按照原定選舉法重新召集當可保持一部分之約法較之非法推舉猶覺優勝萬萬也清雖係省會分子見持論稍有不合决不敢勉强從同安於緘默謹貢芻言伏乞察納山東省議員劉清晨 
[黔軍被困中之川訊（七月十四日）]  
　　成都通信 
川黔兩軍起釁後現黔軍已退出城都戴督軍不知下落並有業巳被殺之說兩方是非姑不置論然當川軍未破城之前堅持固多日也茲錄其情形如下 
此次釁端開後戴戡即從事預備連戰三日三夜戴軍敗入皇城川軍四面包圍水洩不通戴乃下令停戰一面請英法各國領事出爲調停商議又三日劉存厚乃下令讓出南門聽其退出省城詎戴氏並不出走縱令其軍將南門各街糧食掠入皇城以爲久據之計外國人遂不出調停劉戴兩軍遂無和平解决之希望日來攻守省城東西南北四門較場及附近皇城各街川軍死者不下千餘於是川軍籌備攻皇城計畫甚急警察傳諭各街人民各繳沙包一囊在十二十三十四三號凖備已就又紮雲梯等物定日内决一死戰英國領事見劉軍種種計畫沙包堆積如山將來必不免有一場血戰特令本國居留省城敎士人民愼防郵務局長英人搭理德氏已令北署襪街總局及東北與外東外北各支局將要件移置他處本局在晚間須多派人守夜以免臨時張皇所有南門西門外南外西前因居處火線暫停辦理早將物件遷移故未通知法國副領事署日本特派員寓一在附近皇城邊之鐵脚巷一在附近少城邊之黄瓦街聞蓋爾氏及荒井氏業巳收拾行李遷入安全地方英國領事署在北門通順街郵局總辦寓在北門武聖街爲劉軍範圍跑火線甚遠尙無危險之虞黔軍居處皇城堅牆以待滇軍來援詎羅佩金巳有正式公文來省嚴守中立戴氏尙不知曉劉存厚在十四日又出佈告謂滇軍刻下並未西上又聞滇軍顧品珍師長現住資中正與叙府羅將軍瀘州趙師長籌備北伐事確無西上意資陽原有滇軍亦經撤盡讓與川軍第三師第十團長張鵬武軍駐紥榮威各縣滇軍亦多撤去犍爲方面亦無多人本日省城紳商各界在商會會議善後辦法三條一巡警以武裝巡視保護人民一面由人民將鎗枝借出交巡警署編制彈壓事後退還二議由各界借商會地方暫設臨時籌備餉項處以濟軍需三由全城人民集資犒軍劉存厚聞議决籌餉犒軍後以地方遭此兵燹巳糜爛不堪遂致函紳商各界請移作賑欵 
[川亂内幕之黨派關係]  
　　川省長戴戡乃梁任公一派人物賴梁之力得兼督軍昨日命令暫代川督之周道剛氏本爲川軍第一師師長其入川也乃在周駿失敗之時亦經進步黨蒲殿俊等之力介紹於梁任公特令回川帶兵以助戴戡時蓋羅佩金排擠戴氏最力之時戴逗留重慶不敢上省周旣到渝戴深結之周乃爲聯絡衆各師實行助戴排羅詎戴到省之後表面與羅佩金握手暗中更挑撥川滇惡感曾由川軍五師長聯名攻擊羅戴改編軍隊之不公至是戴周之關係遂變然戴本梁任公最屬望之人今竟爲劉存厚所攻失去根據地梁恨劉剌骨劉素擁護段合肥從前政府信之甚深近因受梁任公之言前日竟擬有令戴戡編師攻劉之電而蒲殿俊忽出而有所生張蒲固川人而與周道剛有特别關係者乃由蒲說湯濟武氏求段總理將前電取銷蓋梁主維持戴而湯則欲提挈周今周巳得代理督軍固大非梁任公意也 
[孫中山在粤之時局主張]  
　　二十一號廣東全省學界假座廣東高等師範學校開會歡迎孫中山孫氏由黄埔公園乘江漢兵輪抵天字碼頭同行者有許崇智及新選華僑參議員黄伯耀抵學校時學生童子軍鵠立道旁俟迎兩點鐘由鍾榮光廖道傳君等導孫至禮堂學界代表鍾榮光起述歡迎詞并請孫演說凡兩點鐘之久略云今日開會歡迎非歡迎兄弟係歡迎共和共和政治至今六年有共和之名無共和之實發現帝制兩次一袁氏洪憲二宣統復辟然至今共和仍在者以人心之趨向兄弟謂今日我國人心崇尙帝制人少崇尚共和人多何以徵之帝制時期發現期短共和時期經過期多可見帝制實不能與共和競爭即如俄羅斯昔日專制國也今亦變爲共和可見潮流進化順時則興而帝制永不能存在今日回憶宣統即位宣統大哭載澧慰之曰龍位坐一下便了卒成讖語不數年革命告成今日雖旣經復辟又不數日而取消試觀段倪各人本來贊成復辟而今忽反對復辟者以軍隊鼓噪要反對復辟擁護共和段倪等不得不假共和之名以壓服軍心則人人心理趨重共和何知共和成立帝制永無發生之望所慮者日後尙有假共和與眞共和之事耳段倪等假共和也張康等眞復辟也假共和之禍猶甚於眞復辟諸君係歡迎共和之人當先擁護眞共和打除了假共和而後能得眞共和之建設此責任則在諸君鄙人謂自今以後帝制與共和永無競爭之期所患者眞共和與假共和之競爭耳欲擁護眞共和當先圖富强爲今日中國第一要義然此能實行否則各人有兩種見解有一等人持悲觀主義以爲今日中國常亡於瓜分無可挽回有一等人具一種樂觀主義以爲日本從前比中國貧弱其地比中國不過兩省而今日能成爲世界上第一等强國者何也是在敎育諸君立一點志能提倡興國學說而巳有此學說其國則富强無則貧弱富强之策何在一年之内一切不必研究只研究此種學說足矣夫日本何以强今中國何以弱中國爲數千年來聲明文物之邦今日何以掃地殆盡日本往日本中國屬國而能强逾中國以中國堂堂上國反不之及乃一難字害之也惟日本人辦事不然不知有一難字冥行直遂而得今日之成功也中國人知識在日本上日本崇尙王陽明學說者陽明言知行合一中國古書又言知之非艱行之爲艱兄弟思之此似是而非者也兄弟謂行之非艱知之爲艱雖將舊習學說推倒此學說上古有人覺悟而未有能證明之者然兄弟能得一學說打破古人之舊學說即一味去行之謂也今卽以古人之說證明之中國大成至聖有云民可使由之不可使知之孟子言行之而不著焉習矣而不察焉終身由之而不知其道者衆也商鞅又云民可與樂成難與圖始從可知行之非艱知之惟艱實中國上古聖賢遺傳之學說又有一說可以證明兄弟之說者即如文法中國用之而不知其所以然是也豆腐爲有機體的物也外國今日乃發明其大用驚爲神奇而我中國人簞食壺漿其制豆腐之術發明於數千年前則可見中國人非不能行之但不能知之耳試思今日兄弟推倒滿清創造共和用何等方法兄弟亦不能自知譬如建屋中國非必工程師畫則乃能起建也舉凡造泥水之人之度之即能起大屋亦莫名其妙不知其所以然蓋有先行之而不必知之者先行後知進化之初級也先知後行進化之盛軌也鄙人昔持破壞主義而未能建設近日欲箸一書言中國建設新方略其大意一精神上之建設一實質上之建設精神上之建設不外政治修明實質上之建設不外實業發達如斯而巳吾人今日但實力肩任勉爲其難實力造去可矣云云又聞孫中山章太炎兩君日前在滇軍歡迎會中演說外間頗傳其主將南北分裂有人特謁兩氏叩其意見據孫氏云自余平日心理實無南北之見存惟以南方之帝制派往往與北方之帝制派同流合汚而以北方爲其根據若北方之共和派亦往往附合南方之共和派而以南方爲根據故表面若形分南北實本無南北之爭只有共和與帝制之爭云云至章太炎亦非主張南北分裂不過謂帝制派苟盤據北方絶不容共和政體輸入則我南方亦堅抱宗旨絶不容彼帝制併侵望國人勿徒貪統一之術語致甘爲帝制派壓服云云另一消息云孫文抵粤之主旨在欲就粤地建設政府迎黎總統來粤就職並致電歡迎海軍全體艦隊來粤召集全體國會議員到粤開設國會孫氏並以此要求陳朱各當道同意聞昨有人與陳督軍談及此事陳督軍謂孫中山是言論家當不負何等責任某則有職守且要負責任者故辦事手段實各有不同云云此言而確於廣東時局蓋甚有關係也 
[時局緊急中之武漢]  
海軍第一艦隊獨立之信到鄂王子春督軍以下各官非常驚悚二十三日武漢又頒緊急戒嚴令入夜各要隘皆站列整排軍隊蛇山鳳凰山在别山各砲台亦加派軍隊警備武漢銀巿於京亂平定後已復原狀是日午刻銀根突緊洋價驟漲四釐向例錢帮公所每晨分送銀價單一次各商於午後復得銀價陡漲單知必有事變咸大驚異謠言因以蠭起甚有謂湘軍業向駐岳北軍宣戰者此說確否雖未徵實顧王督軍適於是日傍晚調遣北洋第二師砲兵第二團之一營由武昌乘楚信巡艦及武勝等拖輪急馳往岳州則湘軍與北軍衝突或非無因也並聞軍界中人傳言本日駐岳警備司令官之參謀長汪樹璧有急電致王督軍謂湘軍以公文通知該軍限於兩日内退出岳陽否則以武力對待王督軍因鄂省對湘之兵力惟砲隊尙單薄因有急派砲軍往援之舉云 
黎黄陂於日使館歸邸卽以才德不勝通電辭職當時各督軍覆電敦請復任者雖有十八省大率分兩派一爲目前南北爭潮仍非黄陂莫能解除糾紛者一爲並非眞心擁戴復電不過虚與委蛇者但黄陂因越日有衞兵之變去志愈堅勢難挽回發總理已有敦促馮代總統入京正位之請各督軍亦紛紛電寗勸駕惟河間因時避險惡内與段總理外與西南各督尙有許多協商問題致對於各省仍有此次入京須請黎復任之電是目前馮之就職與否猶未確定也昨悉湘督譚組庵致電鄂督以現今國勢危險黨見激烈惟黄陂道德聲望中外同欽仍須請其力任艱鉅先决元首問題善後自易着手此外無論何人恐難化除滇粤意見吾輩爲大局計擬請子春督軍領銜聯合各督長公電敦勸迅行復職俟新國會選成（譚與王之意見均主張依選法趕急重選）再行引退實爲兩全聞王督軍深表贊同已據情通電各省商榷矣日來武漢各團體發電懇勸黄陂復任以免時局愈陷於糾紛者亦有數起省議會亦擬於日内開茶會一致主張仍擁戴黄陂究不識此菩薩心腸之黎公肯再出支此危局否也 
漢口各國領事近來對於吾國民黨之在租界密設機關者除某國外皆未正式承認保護並且加以制裁而某國租界因德界已爲華官治權所及形勢上幾如海島之孤懸出入交通皆須經過内地故黨人亦不願居住該租界以免稍一不愼卽入偵探羅網因是近日漢臯不特無所謂機關抑且並無民黨首領之蹤跡凡以民黨名義號召者皆係假冒漁利之徒聞武漢總稽查處昨在法租界晋通棧及第二賓館破獲機關一起當請法領簽字逮捕九人中有副司令吳某一名係湘人據供現充湘督軍署諮議因來鄂有要公調查鄂境情形並非别樣意思當以所供支離問以旣無别樣意思何以隨帶許多人員印刷許多徽章（徽章内署李烈鈞爲護法軍總司令吕丹書爲湖北總司令）等件吳無詞以對劉處長當將吳收押隨訊其餘八人均無確供一併收押候呈明督軍解送陸軍審判處訊辦漢口商會對於復辟善後之意見已電馮段主張停止優待茲武昌商會亦於二十三日電南京馮總統北京段總理發表意見所言如下南京馮代總統北京段總理鈞鑒此次張逆復辟國本動搖不一旬而旋乾轉坤邦基奠定神機偉績中外同欽惟大亂方去善後宜籌推厥禍源實爲清室不爲相當懲治何以永絶亂萌一宜永除帝號服從正朔免頑固之徒猶思擁戴二宜遷出宫庭另定居所免野心之徒挾以居奇三宜酌減優待經費藉輕民國擔負免亡國大夫宗社黨人覬觎此欵爲造亂之資我商民瘡痍未復風鶴頻驚方出水火之中思登袵席謹抒芻蕘之言擁護共和冒昧陳言靜待後命武昌總商會長殷爾彝副會長張則先曁全體會董公叩漾 
[徐州兵變之豫省影響]  
　　徐州兵變計共馬隊三營焚掠之後卽與土匪入夥邇日巳陷曹縣復逼虞城睢考一帶可危之至又値青紗帳起（俗呼高粱地爲青紗帳最易藏人狙擊官兵且易逃脫）故豫東一帶頗爲吃緊趙督軍恐兵力不足乃於寳鎭守使北洋第七師外又派親軍三營前往防禦豫東告急人人虚驚際此時間忽有沘源失守之風說（沘源是唐縣之新名）巿中有虎談者色變因發急電詢諸豫南鎭守使近得復據云並無其事且該處麥秋豐稔異常康樂汴省城南敎堂林立地處寥廓巡警不足以支配乃設保安一隊以資保護日前隊長盧君景隆調充警務處守衞隊長兼管偵探隊長所遺保安隊長遴委袁麗生主任查袁名金甫亦係老資格者頗有經驗汴垣魚池沿周宅望族也其老大號敬孫者向爲張勳之稽查員當張勳北上時派敬孫司徐州之南門管鑰緣徐州之精華全在南門外也此次兵變精華盡歸烏有而常住南門樓上之周君不知 
 
 

Page 7

 
 
去向迄今亦無下落鐵路巳通郵政如故而周宅之平安書迄無一紙現在敬孫家屬萬分焦灼巳作尋人之舉動矣又自宣統復辟僞諭宣布印花稅票汴上遂暗中消滅商民則視爲無效官吏則莫敢誰何自張勳戰敗後始漸漸恢復然而不遵者仍居多數局長薛爾安病之派人四出設鈎距之術商場步雲鞋莊首處五元之罰金而印花之復活遂大譟於汴垣矣 
[皖省辫兵之擾害]  
　　皖省當塗縣采石鎭辫軍（兩營）突於二十夜譁變除該鎭釐卡與附近居民未遭搶刦外其餘搜擄一空該縣宋知事聞警即電倪氏核辦現倪已飭祝道尹及宋知事從速剿撫以靖地方惟當時該軍陳蔭卿統領仍袒護部下謂搶刦者係匪而非兵并以爲商民造謠曾與宋知事會銜出示佈告云照得時局不靖此路軍隊駐防多年保護地方異常得力迭奉安徽督軍倪大帥屢次電奬并不日派員來當犒賞撫慰刻聞采石昨夜十二時有匪徒鳴鎗搶刼舖户各營兵士因黑夜皂白不分故各守營門具見深明大義此後務望嚴防匪徒擾害以靖地方而安商旅該商民人等亦不得任意造謠致干查究切切此佈云云現聞倪氏已派馬統領史帮統帶餉前往該處收撫 
昨日皖議會開茶話會籌商本省善後事宜僉以辮兵現駐皖南各縣約十餘營駐皖中各縣亦有數營至皖北各縣則星羅棋布在在堪虞徐州等處辮兵巳有譁變之舉近聞合肥廣德亦有不穩消息倘再養廱成患皖民將無噍類矣遂公擬電請大總統段總理速籌解决辦法以救皖民昨已公推柳君前往蚌埠與倪氏接洽解决辮兵辦法 
昨日聞定遠縣駐紥之辮兵（係殷恭先所帶）因不願剪髮繳械相率潰散地方有無被害尙未得聞惟彭誠生知事巳來電告警 
此次收撫張逆辮軍用費係由倪嗣冲電請馮代總統在寗撥給二十萬元現倪因不敷開支昨電省財政廳速籌現欵十萬元滙蚌以應軍餉倪嗣冲昨通電各省云徐州土匪勾結定武軍譁變意圖搶擄現已剿平地方安謐善後事宜次第舉行至討逆軍南路總司令名義巳遵段總司令皓電即日取銷云云 
[蕪湖快信]  
　　當塗采石鎭自二十二日起辮軍連刦三次損失甚巨全境商店至今沿未開巿居民十室九空 
辮兵有一部分搶刦采石鎭後持械由護家墩往東壩而竄過護家墩廛時經地方籌集數百元交辮軍以作路費故未搶刦 
當塗前日有某辮兵掮布一梱沿街兜銷後經查街辮兵長官所見知係采石鎭贓物卽將人贓帶回統部旋卽鎗斃 
連日當塗出境避亂之婦女無不受辮兵檢查凡有値錢之物卽隨手帶去輿夫身畔之銅鈔十餘枚亦不能免 
蕪湖開南京之陞隆小輪於二十五日午刻過當塗時有辮兵四人荷鎗登輪藉口檢查小輪至將抵采石鎭時辮兵竟搶奪某客包裹内洋數百元一躍上岸當被扣留辮兵一人帶往南京發落三公司行駛之小輪自二十六日起因恐辮兵復仇過當塗時並不停輪以免危險 
當塗縣知事宋蓉堂二十四晚十時乘鎭蘇差輪來蕪見馬統領祝道尹面禀采石辮兵變亂情形入夜二時仍乘原輪返當塗聞馬統領曾囑宋知事轉致辮兵各長官悉遵前議辦理作最後之忠告 
馬聯甲統領於二十六日派史帮統帶衞隊兩人着便服乘金陵小輪赴采石 
當塗之黄池烏溪兩鎭爲出入寗國之孔道該兩處居民深恐辮兵内竄刻由黄池商會分所派董來蕪請兵駐防以安人心 
招商江寛輪於二十六日上午過蕪滿裝贛兵千餘人赴寗 
[徐州辮兵之急望收束]  
　　自民國三年張勳以長江巡閱使强駐徐州所有徐州八縣之駐軍權委官權一切盡屬焉（與海州同）迄本月張逆失敗徐州十二兵變留徐辮兵殘餘十餘營奉甯長官秘令陸續開拔分駐徐屬八縣及各市鄉（現城内僅駐十三營十四營第九營城内軍權仍在該軍司令手）蓋恐聚集生變難以防制也詎該兵官無不蠻横辮兵强半土匪所至一處要索擄掠無所不至又値青紗幛起（徐屬一帶均種高梁）潰兵與土匪結合千百成羣任意盤據與該軍暗通消息擄人勒錢（每擄一家中之要人視其家資之大小或數千元或萬元勒其回贖不遂其欲即殺死送其門首）搶殺燒傷到處糜爛近兩星期間邳縣之八義集宿遷之磘灣巿銅山之敬安巿辮軍先後潰散碭山周金城統領所統之兵二十三夜潰變數十人將南瘦外及火車站（隴海鐵路）搶刦一空是日城内當典借給周統領犒賞城内兵錢二千串暫得幸免聞豐縣潰兵土匪圍攻縣城駐兵保守不力危在旦夕徐屬各縣居民横遭辮子軍之蹂躪傷心慘目不堪言狀間有紛紛扶老携幼遷往上海山東河南等處又各縣耶穌堂天主堂内避難婦孺亦均不少急盼當道將定武軍或發餉遣散或分别改編務使早一日結束徐民即早出水火一日勿再漠視之也 
[贛督軍調蘇預聞]  
　　贛督軍李純調任蘇督其事巳確茲聞贛督軍署各處課連日辦理文卷極爲忙碌楊副官長派庶務副官清查全署内外軍裝器皿等件編列號碼以免散失其署内全部各官佐因獲此項消息均極歡躍刻正紛紛收拾行裝以便隨節赴寗李督軍並面諭各處課領袖將所屬官佐嚴格考查其有平日當差勤愼者卽擇尤帶寗錄用至啟節時期及調任蘇督正式命令約在齊師長抵寗後數日方能發表惟李督以啓節期近所有本省軍事上各種防務雖經布置妥善然提綱挈領非有宿將坐鎭不足以釋厪念擬於旌節啟行時除委任張中和旅長爲留守司令外並將督軍印信付託贛北鎭守使吳金彪暫行護理吳鎭守使已於今日（二十六）晋省面請訓示其繼任江西督軍之人物傳說不一據軍署消息確以現任松滬護軍使盧永祥爲最有希望 
[風鶴中之江北]  
　　距清江約八十里之泗陽衆興鎭原駐有定武軍第四十營忽有前日發生不靖之說或謂因淮陰土匪被剿後向泗陽境竄匿或謂有磘灣潰兵若干人來衆請降該營朱營長曾至浦面謁海州鎭守使白寳山聞白之在浦因督軍署發餉五萬元祇到二萬元故暫守候昨特商諸商會請代向銀行當典先借三萬元以便先行赴海泗等處早日散放聞經商會照辦白未已於昨日分别回防矣 
淮陰縣洪澤湖灘土匪自經官兵馳剿業已擊散第二團二營計營長除將軍隊分駐張圩高埝等處外一面將擊斃三匪拿獲四匪分别報解鎭署馬鎭守使連日研訊各犯仍飭嚴緝餘匪昨特將此次剿匪情形佈告商民週知 
沭陽縣屬之胡家集有潰兵土匪勾結爲患由該處商民吕某等急電浦中當道乞派軍隊星夜前往鎭懾 
淮揚鎭守使署特在南火星廟等處添設巡緝隊駐所以資保衞 
旅部請將匪犯王得美等處以死刑齊兼督軍以皓電簡略電令詳細電報以憑核辦 
淮陰四巿楊莊保衞團總蔣子欵與一巿保衞團爭執地段派丁十數人將草閘一帶强行劃入巳由一巿團總丁啓案請縣阻止 
清江廳署街元通錢店以虧欠公欵由縣公署查封提追 
淮安關胡監督遍貼長條佈告於清江各要道謂各分口書役如有需索留難准商民扭關具訴或密函告發以憑查辦云云惟恐淮安關積弊决非此官樣文章所能清釐也 
[浙省又槍斃黨人]  
　　憲兵第一連在省垣高士坊巷地方拿獲黨人湯國樑曁嫌疑人王吉人二名解至軍署請訊辦當發交軍法課訊明湯國樑一名確有圖謀起事情節於昨日（二十七）上午十時在陸軍監獄執行槍斃王吉人係屬同居被拿訊無關係應予省釋此次該連長拿獲要犯防患未然殊堪嘉許所有在事出力官兵探線應予賞洋五百元以示鼓勵惟該管警署員事前茫無覺察應即嚴行申斥並將湯氏所居房屋立予發封充公當日并由督軍署出有布告茲特照錄於後案照獲犯湯國樑一名由上海亂黨機關派令在杭密謀不軌經本署派探偵悉拿獲茲經飭員訊明該犯湯國樑供認係受上海亂黨張星伯吳劍卽吳仲達指使在杭招集退伍兵藉圖擾亂並搜獲親筆信二封供證確鑿罪無可逭按照刑律第一百零一條第二項判處死刑於本月二十七日在省垣陸軍監獄署内執行鎗斃以昭烱戒而靖地方合行示仰軍民人等一體知照特此布告 
[杭州快信]  
　　省城内外連日加派騎兵澈夜巡邏 
百歲坊巷陸軍監獄署楊督軍飭本署衞隊每日派兵兩排分班輪流防護以昭愼重 
警備隊三區統帶常榮清四區統帶黄繼忠以所國防務異常緊要先後電呈來省各請撥子彈六千粒 
督軍署參謀張國威昨日赴滬本月三十日擬偕淞滬盧護軍使署參謀長馬鴻烈赴江寗會議 
楊督軍擬於台郡添設軍械第三分局現正從事編制不日將實行 
此次槍斃湯國樑由憲兵營在高士坊巷破獲營長包煥庚一連連長吕華雄均各記功并犒賞銀五百元 
省會警廳某稽查昨在城站緝獲形跡可疑之李元芳一名解廳請訊 
省敎育會訂期八月一日起二十日止假馬坡巷公立法政學校開夏期講演會通函各屬派員聽講玉環北鹽場場員王某舞弊吞欵被三盤紳商密揭到省胡運使已飭温屬督銷局派員查辦 
地方通信 
[松江]  
　　會議戒嚴辦法防守司令何豐林昨奉馮代總統電令以海軍第一艦隊獨立西南各省有不穩消息故令本省軍警一體特别戒嚴以期有備無患何君得電後卽於本月二十六下午邀集李知事那警佐及所屬各軍官在司令部會議辦法當經决定將防務特别戒嚴唯不於形式上有所表示以免人民驚惶一切行政司法等政務仍由知事主政唯涉及防務之事均須請由司令核辦或交軍政執法處辦理所有地方警察因與防務有關且與軍人負有連帶責任故舉凡事故皆由那警佐秉承司令部核辦查拿張履之未獲張履之即張行義因假托國民軍團之名行募餉詐騙之術揑譚人鳳爲發起人周澄清爲贊成人印發傳單經周澄清舉發請究各情已誌本報今晨（二十七）司令部悉張已潛回故即派軍事偵探會同警察至張宅查拿詎張又逃匿故祗於宅内搜查一過並未弋獲 
開辦施醫類紀松江市公所每於夏季開局施醫以惠貧病本年仍由市經董朱子受循例開辦已定於夏曆六月十六開始施診以後照一六爲期按期診治又松商會施醫局開設已届四年茲已於古曆六年初八開局每年需洋五百餘元皆由商家捐助貧病就醫者藥資亦由局擔任又泗涇鄉公所向例亦於夏季開辦施醫三月現亦已由自治員邀請各科醫生於本月初六日開辦亦以一六爲期 
中校追悼同學記江蘇省立第三中學校同學會今日（二十七號）在該校開會追悼同學計鷺江由同學會長楊允中主祭會場遍缀球采自楊校長以次均撰詞哀挽上午十時開會全體向計君影像行三鞠躬禮次于仲墀讀祭文次楊允中報告計君病狀略稱計君於去歲署假期内應江北墾荒公司之招偕學生二人前往測量返卽臥病其致死之由則謂由於醫藥之雜投中間備狀計君服藥不愼及其家族之過事迷信次潘冠卿報告計君略史略稱計君籍南滙大團幼而好學出校轉入南洋公學在南洋公學一年中選留美考試卒業於美國康納耳大學之土木工程科得學士學位返國任浦東中學敎務繼任何海工程學校敎員卒於南京之中西醫院中間並述計君至性過人曾因慘遭父喪哀毁致病中途輟學云云次楊子侁杜逢一等先後演說備致哀唁之誠最後楊允中代表計君家族答謝而散 
奉賢縣之學務談奉賢縣視學朱幼青於此次暑假項内聯合各區學委發起小學敎員夏期講習會借縣立第二高小爲會所定古曆六月十日起開始授課期以三星期卒事並定古曆六月十四起延請省立第二師範敎員傅君主講敎育以期敎授管理法之改良又該縣縣敎育會職員現届改選之期定古曆六月十八日於南橋鎭開會選舉其東四鄉之鄉敎育會則巳於十九號改選完竣舊會長周昌時連任副會長第三高小校長朱昌基當選又朱君所辦之第三高小本届對於利用假期令學生留校補習之部令因種種妨碍不便照行已令學生在校外補習如國文算學等由校命題交給各生成做後再由校收回轉致各敎員評閱 
[南京]  
　　軍民長官恭餞代表昨日下午七時齊兼督聯合各長官因靳雲鵬將軍定於一日隨節北上特備筵餞行一時杯盤狼籍賓主盡歡而散茲將賓主姓名單述左（賓）靳翼卿張仲仁齊桂萬孔文池王雅東易舉軒劉潤田師嵐峯何希古熊潤丞殷獻臣張燮元紀桐軒張子蔚賀渠孫夏輔宜許守之（主人）齊耀琳王廷楨管雲臣楊春普趙俊卿張宗昌葛應龍陳調元朱熙關忠和趙會鵬趙瑞龍劉槐森曹預謙俞紀琦胡翔林馮國勳高增秩宋發祥王桂林談荔孫曾樸鄒麟書高方潞李湛田陳繡綱吳其昌 
[鎭江]  
　　巿面愈見蕭條本埠自督軍團宣告獨立以迄張逆復辟影響所及各路客帮停止辦貨商業頓形衰頽至今日直有一落千丈之概銀山門大街本爲商務薈萃之區綢緞洋貨布疋等各大商店購主亦寥寥無幾其他則幾至終日無市一種蕭條景象實爲歷年所未有近又頒布戒嚴各商舖因交易有限均提早收巿每至晚間十時後各街巷行人絶跡即瓦木各工匠亦大半輟業値此青黄不接之際生計愈形艱難殊可慮也 
貧民車將停止日昨鎭江滬寗車站站長接車務處函略謂滬寗火車每日有四等貧民車一班原爲利便工役及貧民起見近來該項貧民車大半係下流人等假託貧民混亂售票而實貧苦者實居少數本車務處有鑒於此擬於十月一號起將四等貧民車卽行停止另於每日上午添開滬寗快車一班以便行旅現已着手籌備並商訂時表不日卽可發表 
警察區長對調鎭江城外警察第一區區長蔣乾甫現奉倪兼局長之命與四區區長劉君燮旃互相對調定於陽曆八月一號交替 
[湖北]  
　　開釋附逆之要犯武昌造幣廠蔡康製備虜服私設機關甘心附逆前曾被人攻訐經王督軍委員查辦結果僅以查無實據了之而漢口電局長陶廷賡則竟被拿辦論者以陶蔡罪名比較蔡實重於陶但蔡之設機關爲隱秘的事無佐證故可倖免而陶則改用年號刋有電報收條此收條又爲漢口某報館所得據情披露國人皆知如不法辦輿論將謂當局縱容所以王督特令拿辦然王督究無置之於法之意故祗押於軍法處昨聞陶已將改刋年號一節推在收發司事身上擱壓要電一層亦諉過於司電者託人向王督緩頰謂其在押患病並無附逆之心王督業命開釋出獄似此情形甘心附逆者不過拘押數日竊恐一般叛國者膽益大也 
漢口造紙廠之進行歐戰以來紙價日漲中國金錢之流溢海外者因以日多茲聞漢口財政部造紙廠有鑒及此近來出品極力從事改良所造報紙及印書等紙聞已與外洋來貨不相上下故銷路頗爲發達該廠總技師聞係南洋中學卒業生王百雷君王於造紙一門頗有經驗前曾在美國弗勒謙纸廠練習有年故獲有此效果云 
雜評一 
[辮兵（步陶）]  
　　徐皖問辮兵之處置早應出以剛决乃因循遷就徐徐然曰招撫之可無事也然而變叛之耗隨地而起吾民之横被蹂躪者觸目皆是今者采石陳統領且皇皇然張布文告謂搶刧汝民者乃匪也非吾辮兵也嗚呼匪與辮兵與以實言固二而一者也必力爲剖白以挾其實而去其名其殆自知所行之大干衆怒而不敢明以本來面目示人與然而出則匪而入則兵辮兵之化身何其巧而吾民之託庇於陳統領宇下者又將何以爲生哉 
嗚呼以數萬之衆而不能生致一張勳以數省之兵而不能如此區區之辮兵何我爲今日之所謂討逆首功者羞矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會之暑假特别會議案]  
　　上海總商會開第十四期當會提出暑假特别會議案兩則探錄於後 
（一）上海縣借漕案案准上海縣公署函開奉財政廳訓令上年蘇省財政困難息借各縣冬漕暫濟眉急本年四月間全案結束現時艱窘狀况較上年爲尤甚萬不得巳續借漕糧上海縣六年分冬漕除附稅外十九萬元有零以十成之三約計應攤借銀元六萬元先由縣署印發收證週年一分計息預扣七個月息金一俟漕糧徵起儘先提還務祈鼎力維持等因請公議 
公議縣署預借冬漕六萬元照去年式擔任二萬元先寫信致錢業董事候錢業回信允借若干再向中國江蘇各銀行商借凑足二萬元之數 
（二）日本西京一葦蘇白公司請介紹經售金箔案各貨名目請公議介紹金銀及各種金屬之葉及箔鋁及青銅之粉錫箔押金型之顔色箔金銀鋁及倣金之紙金銀及倣金之線亞鉻酸寫紙金琺瑯質各種捲烟紙又紐約錫萊克斯製煉廠請介紹銷售金屬品又紐約埃萊摩維食料公司出口豌豆胡椒鱈魚乾等請介紹與華商直接貿易公議一葦蘇白公司委托介紹銷售之金箔等探聽有可銷售之處酌量介紹以後遇有此事着庶務員辦理不必交議紐約兩信一辦出口貨一辦進口貨皆欲直接貿易卽分别答復已經關照各商號如須定買定賣可以直接貿易時自當與該公司直接可也 
[國貨維持會之重要會議]  
　　本廠布原料問題 
中華國貨維持會於前晚八時開評議常會由議長汪星一爲主席提出本布廠商請議之重要議案當衆報告略謂本會迭據各布廠紛紛報告邇來棉紗棉花價格驟增較之平時竟漲至一倍或倍半而該業中又復此爭彼奪賣買空盤以致本國大小各布廠原料無着恐慌萬狀勢將停閉推厥原因由於歐戰延長洋布來源稀少而某國人又乘機操縱將紗花兩項盡力搜羅欲置華商於死地查此項本廠布如成本原爲二兩一疋者今以時價計算每疋須漲至四兩以外方可到本惟布疋售價不能如原料之增漲今布業中雖竭全力加增每疋亦僅漲四錢而於銷路已大有窒碍故邇來布廠之虧折停閉者日有所聞卽稍有數種布疋尙可加價亦萬難到本現以本省而論上海浦東二處布廠停歇者已不下數十家男女工人因之失業者約達六七萬人餘如常熟無錫江陰蘇州等處大小布廠奚止數百餘家工人亦何止數十餘萬値此潮流勢將束手待斃是不但吾國布業一落千丈於貧民生計亦關係非淺應如何補救之處請諸君討論公决云云述畢卽經全體討論良久公决先行致函花衣公所商請力顧大局停止抛盤並函達各紗廠商勸設法維持爲各布廠稍留原料以維實業而保民生云 
[留美儉學會之發軔]  
　　江西江亢虎君於民國二年赴美任嘉省大學講師迄今巳歷四載茲受美國國會圖書館之委託向我中央及地方政府採集官書署假歸國已閱兩月矣江君念彼國學風之美吾人求學之亟而自費生渡美之難願趁便携帶若干人赴美因假寰球中國學生會組織留美儉學會現得第一批自費生報名同行者巳有十三名將於本月底在滬放洋聞該會特訂於二十九日下午五時開會歡迎以聯情誼云 
[新舊交涉員提前交替]  
　　馮代總統訂期晋京需用洋文人員因恐朱交涉員辦理交代尙有阻滯故復來電催速趕緊交卸電中有甚盼從速來寗藉資贊助之語故朱交涉員提前交卸定於月底赴寗 
新任交涉員薩福懋原定八月一日接事因朱交涉員應召趕赴南京故改期本月三十日（星期一）接印昨日（星期六）署中各科長科員及會丈局諸員特在署内設讌恭餞朱交涉員并合拍一照以爲紀念另製送一紀念銀牌上鐫使君延年四字英法兩廨讞員及本署各屬員一律具名以誌去思 
南北商會總董及地方紳董均定於二十九日前詣公署公餞並擬於朱君啓行之時前往送行 
[丁槐解京後之消息]  
　　松滬盧護軍使自將携帶大總統印璽之奮威將軍丁槐解京之後是案手續業已結束昨得軍界消息謂丁槐現巳到京由段總理派員看管候馮代總統到京後請示處置昨段氏已電致盧護軍使查照云 
[護軍使派員往甯]  
　　松滬盧護軍使因參與南京特别軍事會議並歡送馮總統北上昨特派馬參謀長赴寗馬君隨於十二點五十分乘特别快車往甯 
[討逆軍奉令回防]  
　　自復辟變起張逆擁兵京師南方諸省皆紛紛編制軍隊預備北伐曾經馮代總統電知松滬盧護軍使轉令原駐滬杭路線之步兵三十九團團長張慕韓將部下軍士改編爲混成支隊率領步砲各隊開赴南京預備渡江討逆茲因京師大局平定逆軍遣散長江兩岸駐防軍力甚厚應卽　回原防以資保護現張團長已於前晚在寗僱定滬寗三等客車六輛並貨車四輛將所部軍隊裝運回滬矣 
又聞盧護軍使昨接北京討逆軍總司令部來電略謂本總司令部業巳裁撤凡有關於討逆軍應行商辦事件及軍事上一切設施應與陸軍部接洽辦理除通電各軍事機關外仰卽通飭所部一體知照云云 
[防護兵工廠之愼密]  
　　步兵三十八團團長馬鴻烈以南巿兵工廠爲制造軍械重地當此戒嚴時代水陸防務皆應格外注意江邊碼頭西首之小河適在軍廠之旁時有船只在彼停泊恐有匪船混入乘隙生事故於昨日特派衞兵以鋼條作網在小河之口築一寨栅藉以阻止船只又派崗兵常川駐紥岸上以昭愼重 
[工部局取締開會之示諭]  
公共租界工部局昨出第二四五三號示諭云照得近來每有人信口狂言評論中華政府並肆意攻擊政界人物痛加詆毁詞涉激烈最易煽惑人心擾亂地方秩序要知租界以内本局有維持治安之專責爲此頒發章程諭仰界内諸色人等一體知悉如有開會集議與政治有關者須遵照後開章程此諭計開（一）本租界内凡有與政治關之會議如未奉本局特准一概不許開會（三）如有人欲開此項會議須於四十八點鐘以前赴巡捕房總巡處陳明開會宗旨及與議人等一切情形核准後方可再是項章程即日實行西歷一千九百十七年七月二十七號工部局諭 
[破獲象儀巷盜案之迅速]  
　　寳山縣境彭王廟南首象儀巷圖董凌姓家於二十六號晚二句鐘時突來口操台州音之盜匪三四十人刦去金珠首飾及衣服等物約値千餘金而逸黎明時由事主投報北四川路捕房飭派探捕至寳山路華洋交界處守候旋見有人肩挑凉粉擔經過擔甚沉重上前檢視内藏贓物多件及手鎗兩支當即帶回捕房盤問供出同黨姓名並窩藏贓物之所在支江廟後横宅趙林和家捕頭立飭包探協同五區探警至趙家吊到原贓又獲盜匪四名手鎗兩支先後獲盜共八名手槍共四支前日午後寳山縣知事親至該處勘視一週候捕房將盜解廨預訊後再由寳山縣派警引渡歸案究辦 
又一訪函云匪徒章阿二蔣小三於前日夜半糾黨持械至閘北華界宋敎仁墳墓附近祥儀巷居户凌友生家搶劫値洋四百元之衣飾現洋分贓逃至公共租界被總巡捕房包探耿德標西探勞勃生查獲搜出鎗彈數粒當將二人連同鎗彈及皮衣一包帶入捕房昨解公共公廨經中西官略訊一過判章蔣兩人押候查明於下禮拜六再訊 
[艾家弄刦案八誌]  
　　城内艾家弄陳哲甫家前被伊孫丹仲勾串舊僕孫文才等將哲甫之妾曾氏計騙出外刦去首飾箱一隻内儲現洋朝珠銀飾等物後由眼線小蘭卿報由淞滬警察二區署派警赴滬寗火車站華興坊緝獲陳丹仲及窩贓之陶伯力二房東周氏解經總廳發交司法科傳到事主陳曾氏指認屬實候緝孫文才等併究在案茲悉此案經陳曾氏到廳指認後現爲丹仲之父在外交部辦事閱報得悉以陳曾氏係伊父所娶之妾故另居城中平日由彼月貼費用若干此次雖由丹仲肇禍究屬年輕况均係自己人豈可以盜案報告故卽馳函曾氏詰責並勸令設法料理曾氏接函後卽赴警廳請求銷案並於昨午赴廳請將丹仲交保出外未悉警廳將若何辦理也 
[爭奪掃地貨脚之調停]  
　　滬寗鐵路各轉運公司運輸公會因麥根路貨棧掃地脚一事與米糧公所雙方爭奪各籌抵制勢已决裂事爲滬寗車務處所知以該項掃地貨脚當滬寗路開辦時貨運不甚發達因米糧公所招徠路運客貨頗爲盡力故隱以此項揥地脚作爲酬勞爲日已久並無異言本年運輸公會提議以客貨短少照章須由公司賠補則該項掃地貨脚自應撥歸公司抵償以資挹注言之成理故經車務處允准另訂規條俾雙方各有利益以期和平解决乃規條發來後米糧公所首先反對竟以停止到棧扦樣等事爲要挾而運輸公會亦以自行扦樣爲抵制勢甚汹汹恐一時未易議結現擬由車務處邀請兩方面主任人員到處面爲商酌互籌辦法務求持平解决聞已函致兩方徵求同意俟得復允當速訂期會議以維商運云 
[儲蓄共濟會之發展]  
　　滬寜滬杭甬鐵路同人儲蓄共濟會自去冬開辦迄今已届九月會中儲金已達數千金極爲發逹惟今夏因江局長裁減員司一事股東提還儲金竟達六成以上會中借欵幾至停止幸經幹事會極力維持多方籌補得至今日仍能勉强成立現自任局長到局後深以該會儲蓄爲正當辦法獨力提倡每月願儲百金以資表率於是兩局各員司無不爭先恐後紛紛加入約計第月儲金可得千元截至年終當有巨欵别營商業足爲兩路同人生色幹事部已於日昨通告歡迎會長任筱珊君副會長鍾照藜君蒞任即日開會提議修正條例及擴充辦法聞該會官利約在一分以上云 
[馬江兵工廠來滬招工]  
　　福建馬江兵工廠仿造麥克沁式機關槍頗著成效惟閩地合格工匠甚少李督軍以軍事緊要急須趕造機槍是以令由馬江廠長派遣工師彭姓來滬在南市高昌廟招雇精熟工人十二名已於前日招足乘輪赴閩 
[銀行監理官電請辭職]  
　　中國銀行滬行監理官傅筱菴君屢以體氣不充責務太繁一意辭退近復據中西各醫家言非避囂靜養不能速效故已於前日乘日本熊野丸輪船赴日本某山林養疴臨行時電請財政部總次長迅派賢能接任俾遂初衷而輕擔負並函致滬行宋張二行長查照接洽 
[部訂電生競藝會規則]  
　　江蘇電政監督兼上海電報總局周局長昨奉交通部一八六二號訓令内開查電生在機收發電報其遲速至爲不同非比較不能見優劣亦非比較不能有進步雖平日在局服務屢經查核本有優劣之分但其藝術如何向以能否稱職爲衡未有精密之評定其中或有邁越尋常之人若不顯加褒嘉殊無以鼓勵精進藝術之興味歐洲各國本有電生競藝會之先例本部現爲精進電生藝術起見特製定電生競藝會規則發交該局在局電生有願競藝者仰該局長按照規則辦理第一次競藝會定於本年十月一日至五日在北京舉行所有應行呈請事件除新疆甘肅應俟下届辦理限於本年十二月以前呈報到部外其餘各局統限於八月三十一日以前到部仰即知照此令計發全國電生競藝會規則第一條本會以鼓勵電生精進藝術爲宗旨第二條本會競藝地點及時期由交通部定之第三條凡電報局電生收發電報點畫書法均甚清整而左列兩項藝術之一者得與會競藝（甲）以鑿孔機每一分鐘能鑿華文二十六字以上或洋文十三字以上並以忽斯登收報機或波文機鈔收電報第一分鐘能鈔華文二十字以上或洋文十字以上（乙）以瑪爾斯機收發電報每一分鐘能收發華文二十字以上或洋文十字以上前兩項規定之華洋文字華文以四碼爲一字洋文以英文十個字母拼合有音可讀者爲一字第四條電生願競比前條甲項或甲乙兩項藝術者先由本局局長會同總管或領班以交通部所發文報底依前條之規定考驗一次合格者由總管或領班會同局長塡寫考騐單呈送交通部復核聽候擇尤調會競藝電生願競比前條甲項之藝術局中無鑿孔機忽斯登收報機波文機可以考驗者得由局長呈請交通部核辦電生有兼充領班及局長願競比甲項乙項或甲乙兩項藝術者於本規則接到後三日内用公電呈報第五條競比第三條甲項者以十五人爲限乙項以四十五人爲限第六條競比第三條甲項取列在第三名以前者乙項取列在第九名以前者均給予奬勵第七條依前條之規定應給予之奬勵如左（一）競比第三條甲項第一名給予本會一等甲級奬章並特加月薪十元第二名給予本會一等乙級奬章並特加月薪八元第三名給一等丙級章加月薪六元（二）競比第三條乙項第一名給乙等甲級奬章特加月薪十元第二名給一等乙級奬章並特加月薪八元第三名給一等丙級章加月薪六元第四名給二等甲級奬章第五名給二等乙級章第六名給二等丙級章第七名給三等甲級章第八名給三等乙級章第九名給三等丙級章第八條電生由交通部核准赴會競藝者照電生調派辦法給予川資事畢一律回原局供差並不扣薪水但因私事請假者不在其限所有旅費由本會擬定請交通部核發第九條本規則如有未盡事宜由交通部隨時修正之第十條本規則自公布日施行 
[最近之金融調查]  
　　今屆新絲銷於國外者異常發達是以連日龍洋裝往浙省者甚多昨日絲帮又裝赴嘉興洋五萬元南潯十萬元湖州五萬元廣帮裝往廣東洋十萬元中國銀行裝赴漢口洋五萬元 
昨爲星期六調查各銀行曁各錢莊所存銀洋及大條銀之數列下麥加利存銀二百三十一萬洋一百六十八萬大條三百三十九條匯豐存銀四百九十五萬洋三百二十五萬大條一千○六十條德華存銀八十萬洋四十萬正金存銀一百六十萬洋三十五萬道勝存銀一百八十六萬洋四十八萬通商存銀三十萬洋四十萬東方存銀一百十萬洋十二萬花旗存銀九十二萬洋一百○八萬華比存銀三十三萬洋三十八萬和囒存銀三十五萬洋一百三十八萬中國存銀一百二十六萬洋二百七十八萬台灣存銀一百○三萬洋八十三萬住友存銀十三萬洋一萬各錢莊存銀一百六十萬洋二百三十五萬交通存銀十四萬洋九十四萬有利存銀三十萬洋十萬中法存銀四十三萬洋三十七萬總計存銀一千九百四十萬洋一千六百九十萬比較二十一號多存銀一百三十四萬少存洋三十三萬大條銀多存六十八條其中華商方面祗存銀三百四十萬洋六百四十七萬 
[油豆巿况之調查]  
　　滬巿所銷黄豆來自各處大約以牛莊大連天津爲漢口九江次之現在立秋將近各地早種黄豆大半收穫漢口之六月白九江之城門子巳於一星期前到滬上巿共有一千二百餘擔牛莊等處新豆約舊歷六月二十邊亦可一律到齊調查今届收成漢口較好約有八分年歲貨亦乾潔九江收成祗有六分因前次氷雹該處亦遭波及故收成不免減色此項新貨開盤正値大連風潮緊急之時豆價騰漲故開價甚昻漢口貨每擔開銀二兩六錢九江貨二兩六錢半江浙等處客帮因而觀望不敢購辦而號家亦以大巿開係不肯稍貶故日來新貨銷場頗爲寂寞云 
滬南油荳餅業豆油市面近因黄豆漲價油價亦隨之騰漲牛莊貨每擔開至十二兩七錢此外各貨價亦增漲購者因價値太昻不敢收進而號家又以來本過重不肯輕售以致近兩日來該業采菽堂薈市之處生意進出極形稀少至生油一項向銷廣帮近來每擔市價亦漲起四錢銷路甚少到貨亦不見旺因山東青口等各産地近有日本商人就地收買運往他處以致滬地有此現象云 
[麫粉業漸復舊觀]  
　　前因時局不靖本廠麵粉銷路頓覺呆滯幸閱時未久旋即敉平各路客帮購辦者即漸見活動茲悉最近一星期内共出口十二 
 
 

Page 11

 
 
萬八千餘袋計銷天津者二萬三千七百袋烟台一萬七千三百袋牛莊一萬五千袋大連灣二萬四千袋香港廣東二萬六千五百袋福建厦門九千八百袋寗波五千四百袋青島七千五百袋 
[一星期間輸出之土産]  
　　印度孟買於本年春夏間華絲銷路極爲暢盛每逢英公司出口無不滿載而往乃近日不知何故忽然停頓前日東洋郵社熊野丸船由滬開往日本及孟買裝貨無幾茲將名洋行所裝各貨調查錄下庚興洋行黄絲十五包白絲十包美大洋行黄絲六包新利洋行猪鬃一百件（以上各貨均裝至日本即卸）須籐洋行油渣餅一百九十四件棉紗頭四百三十三件武井洋行花生餅五百件捷運公司棉紗頭四百九十七件華商舊黄銅二十件銅錠四百件 
[四川同鄉會致周代督軍電]  
　　重慶商會轉周代督軍鈞鑒桑梓糜爛專賴收拾幸我公主持川政遙爲預慶以公才望主宰戎機坐鎭完善之區節節進行内則聯我各師嚴陣以待外則驅逐滇黔必奏膚功迭讀鍾熊兩公及公通電師克在和於茲是鑒定西陲復統一可預决焉四川旅滬同鄉會正會長王北樞李雲蓀楊爔汪德輝段正書王宗培矌霽漁叩儉 
[運貨船之厄運]  
　　滬南鼎泰荳麥行前日雇某甲之舟裝元牛荳三百石停泊南黄浦洋關碼頭本擬今晨乘漲潮時開赴浙省不料當晚二句鐘時該船忽然沈没迨舟人打撈已失其半聞損失約値銀一千餘金云 
滬南鴻生利沙船本泊南市毛家弄碼頭前日裝滿南北糖貨雜糧等貨定於昨日開駛出口詎晨間七點鐘時亦遭沈没雖經鄰船救援已吃虧一萬餘金 
同時有嘉興貨航船一隻亦泊在毛家弄南面浦中已裝滿糖貨雜物卽欲開駛赴浙不知如何亦遭沈没損失約一萬元 
是晨尙有某豆行客商宋某雇船裝得蠶豆四百餘包正欲開往嘉興詎忽有水泊泊而入幸經舟人得悉迅速撑至岸邊故未沈没惟艙底之貨已受水漬 
又一訪員報告昨晨七時有泊在南巿萃豐碼頭之嘉興航船一艘承裝洋紗六十包黄荳三面包芝蔴一百零七包自來火肥皂藥材煤油等貨共數百件因儎脚過重船已裂縫貨俱滲濕不一刻船身欹側船上各人見勢危迫立即設法挽救惟所裝各貨俱已浸濕旣由船主陶三倌報告水巡隊立派水警上船彈壓一面將水濕各貨駁去以待修葺又生義碼頭船户姚巧倌承裝黄荳四百包又南卡附近江北船户高萬興裝運新蠶荳百餘包均因船身滲漏不及覺察於昨晨幾遭沉覆貨已水濕過半損失殊鉅云 
[騙取牛皮之追究]  
　　滬北長澤洋行夥孫綬榮昨赴一區署控稱陰曆五月二十五日法租界太和里肇昶行來購牛皮十擔計共一百張値價洋二千八百餘元當時送貨前往據云天時巳晚不及取莊票約至次日付銀不料翌日前往取銀該行主沈姓及各夥友相繼避去貨亦無蹤始知有心騙貨致受其愚除巳報捕外今知行夥湯錫林楊銈廷等均住南市興康旅館請爲提究等情當即派出警察同至該旅館將湯楊及同居之張葉臣周子冷姚祖蔭嚴少州等六人併解至署飭送警廳司法科訊核 
又一訪函云虹口乍浦路四百七十七號日商所開之長澤洋行於舊曆五月二十三日有一自稱姓沈之客商到行購買牛皮當因論價未成而去至二十五日沈又向之購辦立時成交共購牛皮十擔共計價洋二千零八十九元沈囑令將貨送往新北門外天主堂街泰和里肇昶字號取銀該洋行經理孫綬榮深信不疑遂將貨送去下午孫往取銀該號中托言客商未回請於明目來取沈允之及至二十六日上午前往則見肇昶號中祇存破舊雜物號中諸人皆不知去向孫明知受愚遂回行告知洋東轉禀該管領事照會華官查究一面由孫四出偵查旋悉肇昶號中各夥現均匿跡大東門外太平弄興康德記客棧第十號房間當於昨晨報告第一區警局立派長警前往該棧將跡涉嫌疑之湯錫林周子冷楊桂廷姚祖蔭張協臣嚴沙川等六人一併拘解到局午刻由董警備函將兩造逕送地方廳嗣經檢察官預審原告伸訴被騙情形並稱楊桂廷等商人曾目見在肇昶號内辦事請求追究質之各被告堅不承認問官判將各被告分别收押交保原告退去候查拿沈姓並被騙各貨到案再行核辦 
[嚴禁偷網藥魚之布告]  
　　上海縣知事公署昨日發出布告又案奉江蘇省長公署第三一八一號訓令内開案據省農會會長呈稱竊維洿池嚴數罟之禁川澤重水衡之掌修明魚政自昔爲昭民國成立注重民生主義農部有魚業奬勵條例以利推行各省有魚團組織章程以資提創誠以漁業一項與畜牧並重故政府之訂專章以盡保護之責也乃若鄉曲農民往往有聯合數十家或數家訂立規約從事養魚以爲農業副産之作用者輓近以來民德日漓鄉約禁規等諸無用偷網私捕之事時有所聞甚至挾嫌尋仇不憚購買毒藥投諸池中爲一網打盡之計無數水族聚而殲旃横暴殘酷莫此爲甚非特此也鄉間池沼蓄水多半供人飲料若不嚴行查禁是農民終歲勤動經營副産徒爲若輩垂涎馴至斵盡生機並使人民衞生蒙莫大之危險嗟彼小民何以堪此敝會爲保護農副産愼重人民生命起見用敢具文呈請鑒核俯賜通令各縣知事轉令各巿鄉董並出示布告一體嚴密查禁以安農業而杜澆風等情前來除批示外查偷網藥魚大妨魚業自應責成各該地方官從嚴查禁合行令飭各該知事一體遵照辦理此令等因並奉滬海道道尹公署令同前因各到縣奉此除分行各經董隨時嚴密查禁外合亟布告仰該處居民人等一體知悉自示之後母許再有偷網藥魚致妨魚業而礙衞生倘敢故違定予嚴究不稍寛貸其各遵照切切特此布告 
[夜校學生之夏季同樂會]  
　　前晚（星期五）四川路青年會夜校舉行夏季學生同樂會於八時聞會首由校長卓鏞詩君宣佈宗旨并勗同學讀書無論寒暑必也自强不息方可底於成功次學生代表畢雲程報告同學夏季始業以來之成績繼請吳稚暉君演說約分三段（一）以今日國勢而論非同胞犧牲宴安皆作眞正學生不可如本會夜校學生日間皆供職商界之人尙能乘晚間餘暇從事學問倘各界能聞風興起乘暇求學則大好中華民國或能反危爲安（二）青年會當一二十年之前尙在萌芽時代今日發達之驟有非意料所及者然觀青年會之發達即爲我社會德智體三育進步之明徵是又社會前途可賀之事也（三）我人求學無畢業可言畢業云者不過標識其程度所至而已故望同學諸君凡一息尙存此志不容稍懈幸各勉之勉之所說皆至理名言合座鼓掌復由畢君登台致謝詞亦頗娓娓可聽末演影戲散會 
[演講迷信之眞謗]  
　　四川路中華青年會於今晚（二十九號禮拜）八時特請聖約翰大學敎務長李墨西君蒞會演講（迷信）此題聞之若甚淺明均謂迷信無益急宜破除除而大衆尙不知迷信之眞意並破除之法今晚李君演講詳述迷信眞諦並破除要法聞往聽者母需入場劵云 
[兵工廠拒却見習生]  
　　湖南工業學校畢業學生現有一百二十餘名因須見習各處兵工廠製造軍械等藝曾由該校長呈准省長咨由陸軍部允可除將學生九十八名送交漢陽兵工廠見習外尙有學生二十六名派遣代表薛三鏞率領來滬擬入上海兵工廠參觀見習該學生等前日抵滬後即由薛三鏞晋謁兵工廠謝總辦請爲分派各廠見習以二月爲期當由謝總辦告以時値滬地戒嚴外來之人均須阻止刻下礙難照准須俟解嚴之後方能入廠見習囑其傳諭各學生暫緩入廠或回原校守候是以薛君昨已函致湖南工業學校校長請示矣 
[硬取裁縫機器之科罰]  
　　外國成衣店主馬山寳投法公堂控稱四月十七日有勝家公司跑街夥送來成衣機器一部向商人兜售商人不要囑其車去不允至五月二十九日商人有事出外有徐仲芳等三人到來將送來之機器取去外並將商人所有舊機器一併取去有店夥王海山在場攔阻無效可證求請追還訊究王海山稱當日店主出外未回有徐仲芳等三人到來李培根等兩人坐在馬車之上徐一人入内言機器價洋即速付清民人回其店主出外機器亦不要購即將店中舊機器一併取去是實徐仲芳稱在公司中爲調查員機器送去時馬山寳在憑單上簽字可證後欲退回故向取回見馬店中之舊機器於一千九百十四年間由法馬路勝家公司出售與徐義記尙虧欠洋九元人即不見今見馬處之機器卽係徐義記原物故此一併取回馬山寳又稱此舊機器係朋友陸信舟之物陸於上年間將機器質洋十一元將當票售於商人備齊本利贖出有陸到案爲證亦無在憑單上簽字之事陸信舟稱此機器於四年前出洋八十五元購來上年質洋十一元無力取贖故將質票售於馬山寳贖出當購下時執有發票後因遷移失去是實中西讞員以被告稱該機器係徐義記購去之原物毫無憑證不應强自取馬處之物着罰洋二十元充公吊出之舊機器給於原告領去 
[霸持停工之質證]  
　　法商　羅前投法公堂控侍者張文華唆使各傭人無端辭退請究等情因訊供不認暫行交保著原告偕見證錢玉山投案質訊再核昨錢投稱目見張文華於是日同包車夫出外後各傭人均即辭歇是實判張罰洋五元以儆 
[發行第四期國貨調查錄之通告]  
　　中華國貨維持會續編第四期國貨調查錄現巳裝訂工竣於前日出版茲將該會通告錄下本會所編第四期國貨調查錄原擬四月内告竣嗣以各省調查頗費時日且手續繁重印刷遲滯以致未能克期竣事良深慊仄茲裝訂已竣於舊曆五月底出版倘荷各界熱心國貨諸君以先覩爲快者卽請駕臨本會面索可也惟本届印工紙張無不較前昻貴虧耗頗屬不資故不得不稍予限制茲特規定凡蒙函索者本埠每册須附郵票一分外埠每册須附郵票二分半空函不復尙望各界原宥是幸再本届臨時所聘之調查員錢君幼臣平君永泉鄒君漢初等三人現已一律辭去脫離關係惟各人經手之廣告費除由本會另行派員憑條收取外所有個人往來一切概與本會無涉特此聲明務祈注意爲幸 
[日商控告冒牌]  
　　日商合名會社稻岡商店呈控南京路裕豐仁山東路福興昌山西路德泰法租界興聖街同泰興等各廣貨店冐用鐵錨牌毛巾商標損害營業等情昨由捕房將各該店主丁德仁張福生蕭金坪葉坤夫等一併傳至公共公廨請究原告延律師上堂代表陳述案情請爲展期研訊被告等亦延朱斯芾禮明等律師到堂代辯請求交保中西官判被告各交五百兩人銀並保候特别訂期研訊 
[黄包車夫串竊皮夾]  
　　黄包車夫王阿三前日在滬寗車站附近界路串黨摸竊坐車人、 
馮琴侯之皮夾一只内儲莊票銀一千五百六十六兩大小銀洋十一元圖逃被包探施金生查獲昨解公共公廨經中日官訊供推賴判王押候查提同黨到案質究 
[縱火案不及詳訊]  
　　廣東路四百七十七號門牌萬茂刷染店主鄭錫榮曹永金於本月十九號夜半將浸透火油之木片塞入後面海口路二十五六號門牌鶴年長壽器店内燃火焚燒圖賠保險銀兩當經木匠王四明張阿友等瞥見極力撲滅報告老閘捕房派探將鄭唐兩人拘解公共公廨訊供收押在案昨晨復由捕房將鄭唐兩人解廨經俞襄讞會同義副領事羅君略加訊問被告延代表律師到堂辯護中西官以審訊此案供詞甚長因恐捕房瑣案不及研訊遂判被告帶回捕房候下禮拜六再訊 
[法公廨停訊民事]  
　　法租界會審公廨中西讞員聶榕卿德賚沛兩君因時届炎夏天氣甚熱故於本月十七號起下午應訊之民事暫行停訊惟舊案已訊未結者爲體恤原被起見仍繼續訊理現已清理將畢由聶德兩君傳諭每届星期二四下午之民事於即日起停訊一月俟秋凉後仍照向章辦理 
[再誌議員之債務]  
　　日商嚴漢章在公共公廨呈控陳演九欠洋一萬二千五百十元昨晨由廨傳訊被告延海德禮律師上堂譯稱上星期六請求減輕交保數目奉諭候被告到案再核今日被告已自行投案查被告原籍浙江在滬上地生疎一時尋覔萬餘金之保人殊非易易應請堂上原諒減輕交保數目云云並據原告代表菊池律師聲稱被告律師請求一層敝律師不表同意查被告係參議員極有名望且狠有財産聞某銀行存有現銀何謂覓保不易請飭被告按照原告控數交保經王崧生襄讞商之日副領事林君判被告交七千元人洋並保聽候傳訊 
[復訊指控髮妻捲逃案]  
　　寓居虹口西華德路二千六百八十九號門牌之甬人錢興來指控伊妻朱氏（即阿秀）捲取値洋二千二百元之衣飾現洋逃匿新閘路張周氏家内業經捕房將朱周兩氏先後拿獲吊出金飾一併解至公共公廨經中西官訊判被告分别交保在案昨晨復訊原告投訴前情訊據錢朱氏供稱所有衣飾寄與張周氏處質之張周氏供稱朱氏寄存之衣箱一隻已被一素不相識之人取去中西官判朱周兩氏一併管押候兩禮拜後再訊 
[押店私售烟膏]  
　　北山西路佳元押店主潮洲人蔡志傑因私售烟膏被滙司捕房中西包探查悉禀明捕頭將蔡拘獲搜出烟膏十餘盒一併帶入捕房昨解公共公廨經中日官訊供不諱以蔡故違禁令判罰洋二十五元充公烟膏送往海關銷燬 
[被控圖拐女子之聲辨]  
　　蘇州婦人王錢氏住居閘北滿洲路一百六十一號門牌有一胞妹名小妹妹年十五歲前被鄰居成衣匠拐匿控四區警署拘解司法科移送地檢廳將小妹妹追回已迭記前報昨日該氏又扭吳德喜吳道純二人到區控稱吳等圖拐伊妹經姚警正質訊據二吳供稱行經新閘橋見一女子在該處迷路因即問明住址將女送回不料反遭誣指請察判押候查明實情再行核辦 
[拐逃妻子之追究]  
　　江北人吳士隆住閘北長安路恒康里拖車爲生其妻吳錢氏生有一子名留貴巳十四歲詎該氏近與同居劉世州私通陰曆四月間劉竟偕同吳妻帶領留貴潛逃無踪日前劉令其兄劉世高至同鄉顧成龍處冒收吳錢氏之會欵當被士隆得悉扭控四區二分所轉解司法科經段科員訊明判令收押限交世州到案候究 
[又有客民掠取材木]  
　　浦東一帶客民掠取樹木農産早經縣公署出示嚴禁詎前日又有客民十餘人前往洋涇附近楊家宅掠取樹木農會辦事員楊志廉出場喝阻若輩竟聲勢汹湧幾至用武當經鄉人聚集兜捕若輩始各逃散當場拘獲山東人一名押送三區二分駐所押候解究嗣楊君因當時目覩該警所火夫某甲亦在其中必致若輩横行無忌故特函請馬警佐飭將該火夫案法懲辦以安閭閻而儆刁頒云 
[維持渡夫生計之指令]  
　　浦東爛泥渡鴻升公司在渡口兩邊塡泥築駁添建躉船以致渡船商船停泊碼頭諸多危險經該處渡夫商民先後呈請上海縣知事設法維持在案昨由沈知事指令洋涇巿經董云鴻升公司於英册契地外升科塡泥添設躉船有礙爛泥渡公渡碼頭迭經塘工局呈縣轉呈現據該處渡夫商民先後呈請維持已轉呈交涉員道尹核辦並請函知鴻升公司分别停工退讓事關公益應由經董隨時稽察開導母任愚民誤會仰洋涇巿經董查照此令 
[工巡捐局批示二則]  
　　孫寳坤呈請示渡埠界限由據禀已悉查李商芸谷請設義渡係爲公益起見自未便以該商設渡在前阻止成立現經飭查兩渡地點距離甚近界限殊難清劃該兩渡旣有抵觸則梅園路一渡自無存留之必要應着該商繳銷印諭另圖别業將該渡卽行裁撤仰卽遵照此批 
烏鎭路衆商萬祥等十三家呈請裝置太平龍頭由禀悉該商等所請裝設烏鎭路自來水太平龍頭等情防患未然自屬要圖仰候函致閘北水雷廠辦理可也此批 
[警界更換制服]  
　　淞滬警察廳長徐輔洲查得所屬各區署所上級各官佐及各長警向列每届夏令炎熱俱改穿白色竹布制服並按年更易新衣今届仍由庶務科預制白竹布制服帽罩等件定期八月一日卽陰曆六月十四日上午六時起一律領穿至夜差下午六時起仍穿黄色制服昨已飭知各區署警正轉令各分駐所一體遵照惟此項白色製服在餉項内分期提回工料等價云 
[善棍監禁兩年]  
　　劉世祺在閘北恒豐路智和里僞設慈善團誑騙捐欵被四區警局查獲各項僞證正在根究間忽有劉維洪到局行賄奉飭一并拘送警察廳將劉世祺函送地方審檢廳訊辦在案昨午由該廳堵沈推檢兩官開庭辯論之下以劉世祺共同詐欺罪當然成立判處監禁二年各項僞證消毁 
[流氓聚衆鬭毆]  
　　滬城各流氓近與南巿各流氓結成不解之仇前昨兩天各糾數百人互相鬭毆旋爲徐警廳長訪悉以若輩糾衆滋事與地方治安大有關礙因飭偵緝隊士李金標前往按名拿辦當將爲首者數名於昨午拘解到廳請究 
[電車司機人少押四月]  
　　華商十九號電車二號司機人邱桂林前因開駛快車在中華路輾斃董曹氏之子董秀榮已經上海地方審檢廳訊明判决邱桂林監禁十四個月又給尸屬撫卹金一百元詎邱奉判不服特延律師在原審衙門提起上訴（前報誤爲至高等廳上訴）昨午由該廳刑庭長趙君會同推事官並檢察官公開合議庭飭提邱桂林至案研訊之下當庭宣判將原判撤消改處徒刑十個月又撫卹金一百元 
[截住寗波拐子]  
　　寗波人吳楚生拐得得十七歲紹興子子王妹喜於昨日附乘太古洋行盛京輪船當爲救濟會調查員倪善昌余杏鏞偵探虞占順等到輪查獲押送地方檢察廳究辦 
[承認挾嫌誣指]  
　　甬人高永林將僞造之某銀行十元鈔票持至南京路費文元銀樓内混用並乘間攫取値洋九元之金戒一枚圖逃當被櫃夥王福和追獲鳴捕拘入捕房經捕頭詢據高稱此票係住居重慶路馬吉里之王阿四所給當即派探將王及王之友人紀連生一併拘解公共公廨訊供押候查明復訊在案昨晨復審由見證張阿元等上堂證明與王阿四並不相識不知詳細惟前日店中誤收銅元價賣與人銷燬事實有之訊之高永林供稱該鈔票係在馬路拾來前供由王阿四給我因王與我有仇是以誣指訊之王延律師到堂辯稱僞鈔票一事已據高永林供明與王無涉至捕房在王牀下抄獲之僞洋係由王每元出小洋三角收來銷燬並非在巿混用紀連生係高之友人近由寗波來滬請爲明察以免寃累俞襄讞商之義副領事羅君判高押西牢一年僞票塗銷王紀兩人一併開釋所有呈案之僞洋着具結領回鎔化 
中華職業敎育社通訊 
[職業敎育談話會紀要]  
　　江蘇省敎育會因職業敎育講演已畢於七月二十八日上午八時開職業敎育談話會討論實施方法到者一百三十四人首由沈信卿君發言請到會諸君各抒意見並將本縣或本校設施職業敎育之規畫報告以便共同研究次由如臯縣立乙種工業學校吳肇璜君報告已辦者爲木工科彫工科車工科漆工科染織科貼絨科擬辦者爲化學工藝科竹工科金工科次由如臯縣立孤幼學校陳宓君報告已辦者爲木工科漆工科磋工科彫工科裝訂印刷科擬辦者爲商業補習科次由南通唐　實業私立國民學校馬極良君報告已辦者爲課外工商科擬辦者爲工商補習科次由東台縣敎育行政人員王增祥君報告已辦者爲乙種實業學校貧民工藝廠擬辦者爲第二實業學校次由常熟縣敎育行政人員王鴻飛君報告已辦者爲商業補習學校農業補習學校工業補習科花邊傳習所擬辦者爲職業敎師養成所甲種商業農業工業學校次由無錫縣立第五高等小學校嚴爲霖君報告已辦者爲販賣部農作部擬辦者爲學生銀行次由淮陰縣敎育行政人員夏建瓴君報告已辦者爲乙種商業學校游民習藝所苦兒院貧兒學校西壩苦兒院擬辦者爲貧民工場乙種農校乙種補習學校高小職科次由句容縣敎育行政人員張桂馨君報告已辦者爲乙種農業學校次由淮陰縣敎育行政人員范奉怡君報告已辦者爲私立苦兒院擬辦者爲職業補習學校次由上海私立培本國民學校王煥善君報告已辦者爲商業英文科半日學校擬辦者爲商業補習科次由上海和安高等小學校毛吉生君報告校内設有木工科能自製運動機械及敎室内之桌椅並倣製印刷用之皮棍價値較日本所製者廉擬托商務印書館銷售次上海縣視學朱伯華君報告上海各校注重商業之狀况復由沈信卿君演說對於職業敎育之希望一縣敎育行政人員對於全縣應有具體之計畫一學校校長敎員應視校中之經濟酌量施行職業敎育最後由職業敎育社各贈以社務叢刋三册而散 
雜評二 
[留美儉學會學生放洋（步陶）]  
　　留美儉學會之學生放洋今爲第一次我甚盼其各遂所願以爲自費生開驊騮之前路也夫美洲爲共和之先進國履其境者咸覺自由新空氣之平易近人而還賠欵以廣造就尤見其愛人以德之至意今奮志前往者不於人是賴而惟己是求且不以尋常學問爲志職而以儉學爲標題則其立志之堅苦卓越甯不大可概見我知彼姊妹共和國之邦人諸友對此莘莘學子必將有益致其愛敬之誠者矣 
今日之中國財與才皆有其難之歎故放洋諸君常當顧名思義以求自節其可節之財力崦到美以後尤當各致其力以日充裕其才學而勿使異日歸國後或有才竭之虞蓋求學之所費必事事從儉而所求之學則萬不可或涉於苟簡之途徑也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新連珠] [  罪我]  
　　蓋聞三朝元老不忘故主之恩一代勳臣具有奴才之性是以倡復辟之議人稱大帥愚頑爭優待之條我美徐娘忠藎 
蓋聞曇花夢冷難爲長久之謀露薤悲深空灑凄凉之涙是以孤兒倒運天子未許還魂九老登臺内閣空憐短命 
蓋聞論是非之正直道猶存爭意見之私名流不免是以籌安首領聞復辟而倡反對之聲腥穢先生鬧政見而與督議之議 
蓋聞天地之間事不獨而有偶中原之大物不隻而皆雙是以倡言復辟武聖人深賴文聖人擁護共和副總統還兼大總統 
蓋聞背道以行難於成事見幾而作可以保身是以舟逆水而進行雷公嘴削旗隨風而急轉老蚌壳留 
蓋聞時局更新國法本如旒贅主翁替換旁觀儘許涎垂是以無閣員之資格而總理亦可爲希總統之尊崇而名公偏有望 
蓋聞善惡之間到頭有報陰謀之事結局相同是以漁父寃伸洪述祖來收末會申江案發王慶瑞拘到法庭 
蓋聞犀燃牛渚鬼魅莫潛其形舌借廣長滑稽無嫌於虐是以秉　狐之直律論必誅心衍臣朔之宗風言皆谲諫（五） 
家庭常識 
　　洋綠汚衣前載一法僕試驗無效且洋綠遇水則滲比前尤甚多費手續時刻殊不便捷茲經發明一法可用淡輕三水（安母尼亞水）或淡鹽酸搽於汚處片時其色即去又以清水洗之則其色復原再照前搽洗如是數次其色卽不復原矣僕閱報後卽將洋綠溶化水中傾於白布上加以淡輕三水片時則其色退去又將溶化之痕放入試驗管中加以淡輕三水其色立變爲白故得其實驗之效果敢告讀者以供參考[  葉澤庭]  
治酸酒用石灰汁有碍衞身易生喉病今有一法假如酸黄酒十斤貯在壜中向藥店購頭蠶沙二兩用細夏布做袋盛之浸入酒内即將壜口扎緊弗使走氣浸約一星期則酒味清香毫無酸意且有益於衞身[  景詠眉] 不受酬 
食酸宜愼醋味酸性温功能散瘀解毒下氣消氣外科敷藥用之取其歛壅熱而散瘀毒收處即是散處其義一也其下氣消食者以酸味能開胃氣也然多食傷筋收縮不可太過風寒咳嗽食之肺被歛而不能散咳卽不止凡酸歛之物皆然不獨醋爲然也拂痧痧用挑刮以泄毒氣較之服藥更速且易於見功然實證可挑虚證不可挑此中亦自有辨况有穴道有部位邇來挑痧者茫然不知故往往患痧者不死於痧而死於挑上海時疫醫院云患痧症來院求醬者其病之篤皆係挑痧之故斯言固然其實痧氣用挑法對症極效而薙髮匠以挑痧爲業不問其虚症實症而妄施一針致醫院反歸咎於挑痧之害是亦中醫不知研究之故無怪醫生日趨於淘汰之列焉[  徐友丞]  
工業須知 
[照相石印法（六）] [  栩園居士]  
　　落石法將磨好之石板扛置落石架上（石底須墊氈毯）細視石面有無油汚變色之處如有足以妨礙墨痕宜用青石條蘸水磨去其汚扇乾務使全面潔白乃將戳就之膠紙連其所襯報紙由松板上揭下蓋於石面再於其上加蓋平直之大紙數層於是將搖窻蓋下壓住（即落石架上之洋鐵皮窻可翻上放下活動者）乃將底盤推上軸槓（卽落石架下面之大鐵棍連於搖手可活動者）視石板適當軋板之下（軋板在落石架中部上有螺旋可定高代）將螺旋旋動使軋板壓着洋鐵面適與内容石板之一端相齊乃將　　（俗稱老虎尾亦稱千斤）放下則底盤已抬高寸許乃使兩人力搖其搖手使底盤漸漸移進自軋板下察過再反搖之使出再搖使進約二三四聽其砉然有聲則底盤已盡即將虎尾扳起用手拖底盤出揭開搖窗將上面之紙連報紙輕輕揭起只　膠纸仍覆石面乃用濕巾打潮紙背輕輕將膠紙揭去則墨跡盡落石上膠紙成爲白紙矣（注意）搖進搖出須在横面留心察看見軋板已近石邊卽回轉勿使過頭倘一過頭則砉然作聲之後卽不可復搖搖則字跡盡移動矣又揭去膠紙時亦宜沁心先略開一角視其墨跡是否已落如尙黏着膠紙即好好蓋定勿動再用濕紙覆蓋如前法搖入並略將螺旋加緊此螺旋之鬆緊極關緊要過緊則搖不動過鬆則落不下是宜久習乃能（未完） 
聯話 
　　清隆裕后升遐時後人多悼之癸丑三月十八十九兩日北京各界爲之開追悼會輓聯甚多而佳搆頗罕蓋難于措辭也龍陽易哭庵有一聯云本來生生世世不願入帝王家從黑暗中放絶大光明全力鑄共和普造金身四萬萬『以後歲歲年年有紀念聖母日於青史上現特别異彩同情表追悼各彈珠涙一雙雙』對仗旣工措辭亦極得體泃傑作也 
輓聯之難難在懇摯一着色澤便易空浮有夫輓婦聯云如此艱辛知卿必死所恨者夫妻十六載眉皺未舒頓敎夜榻風淒夢裏時驚兒覔母』幾經飄泊於我何堪今已矣雲水數千程歸期難卜從此秋砧月冷天涯應嘆客無衣『其悲痛處幾不知是血是涙惜不知何人手筆也[  謝仰厂]  
長篇小說 
[寫情小說柳暗花明錄] [  常覺小蝶天虚我生合譯]  
　　第二十五章（五） 
羅倫方欲答而室門忽闢入者爲茜雪面容慘變嬌喘至急入即曰上帝彼在此矣言時逕前而抱薏德如獲奇寳日中呼曰吾妹汝奈何來此嗟乎薏德必癎發矣又曰伯爵恕之蓋吾妹明日卽須成禮今夜之事終不能使人知之吾愛汝必隨我歸去須知鮑倫尙在吾家也伯爵汝終不能坐視汝當有以助我一旦子爵蹤至將成何說而羅倫此時殊從容不迫徐徐言曰茜雪鮑倫固非汝妹之未婚夫也茜雪大駭知事且變噤不能言羅倫曰君如不信但問薏德茜雪不答但呼口奈何奈何羅倫微笑尙欲有言而牧師鄧伯亦已衝門而進鮑倫卜蓓即從其後茜雪大驚倒於軟椅之上牧師舉止皇急容貌變更廻顧鮑倫曰嗟乎事竟至此尙何言哉吾固告君此事已無挽回之餘力子爵行矣今吾但有禱於上帝并求子爵忘却吾家蓋吾女此行不第辱子爵且墮我鄧伯之家聲矣言次自撫其胸老涙䔩䔩而墮鮑倫則面色灰敗唇朱盡失第向薏德木視如痴薏德則已性靈盡失但自弄其指尖俯首無言似已失其知覺而羅倫獨含微笑以手撫薏德院髮慰其勿驚鮑倫不禁長歎因曰吾殊不解薏德旣愛伯爵何復允我之請羅倫曰是無怪乎薏德其初我以他故不得已而拒之渠恨我之無情乃允君請今則吾兩人已渙然矣鮑倫歎曰嗟乎然則直我爲兒戲耳吾又焉能堪此言已竟拂衣而去牧師亦無可言垂其颁白之首向天懇禱良久乃行近羅倫曰伯爵今老拙須引小女歸矣其聲和而悲薏德見其父欲引之歸一手不禁緊握羅倫若恐此去且遭嚴譴羅倫乃曰行矣吾當與君等同行乃爲薏德加其披肩挽之起曰丈此事咎在小子丈終不能責備令媛牧師聞語乃枯笑曰老朽耄矣奚能管及兒女事今縱欲責亦無及矣但求上帝引彼入於幸福之途羅倫亦不禁肅然起敬曰亞孟夫此一幕乃悲劇也然牧師一出遂有滑稽之事足以使人破顔而笑初卜蓓來時目覩室中情狀舌犞而目瞠不知所云及見鮑倫竟舍薏德而去一雙怨耦因此而復玉成則樂幾不支及見其父率薏德去遠則立前而抱茜雪卽就火爐之前跳踉而舞直至茜雪求饒乃釋手而笑曰阿姊羅倫眞娶薏德矣吾心乃喜極欲狂則亦效羅倫之狀肅然言曰亞孟（第二十五章完）按亞孟乃禱謝上帝之辭猶中國小說之善哉善哉 
董有孚君來函不示住址寫就明片仍棄無用徵方之稿積收甚夥不得不捱次刋登决不棄之字簏惟不便日日刋徵方耳乞諒更正七月二十七日（直辣的尼）辣誤辨（姜黄遇鹼）誤鹹 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之絲茶]  
　　絲茶新規恐不能實行 
（見本報癸酉年五月二十三日） 
絲業公所前經刋行新立規條將以現貨現銀與洋商交易盡改從前辦法其欵目由道署送領事衙門今聞其事大有窒礙恐不能實行蓋西國領事曾按之和約謂如此辦理實有乖於貿易之大義上海道巳札諭該公所各商并錄英領事所移照會頒示令其再行會議必使斟酌盡善以期通行無滯照常互巿勿致有礙中外通商之大局至所議如何仍仰詳悉具報查道署札諭之辭係由西字新報中譯出不過約舉其意至英領事照會道署之文特備錄於左 
爲照會事近閱絲業刋送各行新規特附呈一紙請　爲檢核查江甯條約第五欵内載凡有英商等赴各該口貿易者無論與何商交易均聽其便又天津和約第十一欵内載先後所定各口嗣後皆准英商任意與無論何人買賣船貨隨時往來各等因又查法國條約第十四欵内載將來中國不可另有别人聯結同行包攬貿易倘有違例由領事知會中國官設法驅除中國官遇有此等情事亦當先行禁止免敗任便往來交易之誼等語此言較英國所定之條更爲明晣茲查所送之絲業新規明是絲業擅自包攬然細繹條文意義是不論何人及何項貿易有從中扛帮或經手棧家違抗斯章者即須議罰設洋商有不按此章貿易者可卽令華商與之斷絶但此等情弊均與和約不符且違礙貿易通行之道現在絲業旣有此議本領事理應移請照約禁上爲亟備文照會貴道請煩迅賜出示從嚴諭禁以儆將來並候將辦理情形即爲示復以憑詳報爲荷須至照會者 
今探悉道署照復領事文中已將允其請矣觀此一役則前此改立規條之時絲業中人誠有未計及此者使竟廢而不行則旣已轟動於前卒不免消弭於後殊損價値轉不如照常貿易而中外各得相安也（9） 
尊職閣筆記 
[孝子水（見本報壬申年五月十五日）]  
　　余友王亦爲擅岐黄術户外乞方者　恒滿有趙姓者小民也母老而病求治甚哀亦爲憐之時爲就視授藥餌不取其値趙固貧氓計無所酬素鬻水願卽以水爲償亦爲固却之不得已日以二斛供茶爐余嘗坐其齋見其輸水狀踴躍懇至神致悅樂與泛常售錢自給者有異怪而詢之知其故爲之三歎鳴呼吾見人之爲子者親病寢床褥積厚鏹莫肯破一錢以充董藥費且有視其死而莫之顧者矣以視乎甕牖之子奮然不惜其力日輸水以求救其母其人之賢不肖爲何如也以公之術濟彼之誠母病其有廖乎余因以孝子名斯水亦爲曰甚善亦爲固好客衣冠之族品茶清談者無虚日味斯水其亦將有感於心耶 
[牆上冒血（同年六月十五日）]  
　　老北門内侯家浜地方有一老虎灶設浴盆數處以供澡洗昨有二人入浴室者方在解衣就浴忽見牆上冒出紅水飛濺遍身其赤如血正驚異間而連接之牆亦均冒血點滿地沾濡幾成血池行人聞言環視實係牆上冒出無疑於是議將此牆拆毁以覘其異乃磚石卸出僅有灰泥毫無血汙形迹衆皆駭怪 
[文苑]  
沁園春（洋場詠物）（滇南香海調人） 
（見本報壬申年八月初二日） 
鑿地爲爐積炭成山輝燿四溟愛玲瓏百竅齊吐燄周圍卅里 
大放光明絳燭羞燃銀蟾匿彩海上如開不夜城登高望似戰場　火點點凝青休誇元夕春燈有火樹銀花頃刻生看青藜懸處千枝列炬黄昏剛到萬顆繁星雪月樓臺琉璃世界遊女何須秉燭行吾何恐恐祝融一怒烈燄飛騰（地火） 
具大神通經緯縱横匪夷所思慣傳消遞息捷於影響穿河貫漢事更離奇欲報平安暗牽線索入手行間墨尙滋從今援任洪喬善誤那怕愆期何人費盡心機縱萬里關山信不遲笑魚箋雁帛無斯火速簡書羽檄枉說星飛巧奪天功能通造化盼到還雲一霎時機樞動貫蛟宫蜃窟直達波斯（電線） 
得意掦鞭電掣風馳香車玉驄看四蹄疾捲驚鏖洗面雙輪怒激碎石飛空寳勒難覊油幢高揭可是潘安入巿中邀游處任花天酒地到處留蹤雕鞍繡轂怱怱也不爲沙場汗馬功問誰家年少儼如衞玠此中坐客定是秦宫覓艷尋香徵歌選勝隱隱雷聲說未通歸來晚指長街照徹萬點燈紅（馬車） 
不掛滿帆不藉蘭橈何其快哉聽圓輪轉鐵翻江攪海隔牆鼓鞠掣電轟雷釜氣蓬蓬濤頭滾滾黑燄迷香吹不開飛來也早六鱉退避大海瀾迴此中機械難猜但水火須從旣濟推笑馬當一夕漫誇神助長風萬里休騁豪懷穩渡滄瀛飛行閩粤琛　年年滿載來吾何願願今朝駛去直到蓬巫（輪船）（9） 
神話 
[南闈瑣錄（見本報癸酉年八月二十日）]  
　　本科江南場中士子死者十餘人内因病身故者少寃業索命者多其昏迷不得終場者不一而足天道不遠可不畏哉錄數　于左 
一于試卷上寫五言四句一二三四五明遠樓上鼓姐在牀上睡郎在場中苦發狂而卒 
一夜半忽囈語旣而似與多人辨論鄰號竊聽不清知其怪異蒙被不敢出聲末後但聞高呌曰我去便了遂寂然迨天明啓視渾身青黑氣已絶矣 
一以兩手自批其頰不已旋以裁紙小刀自　其心血湧面絶 
一完卷後高聲朗誦得意非常自命必中持卷欲变過火爐旁　將卷子投入旁人見奪已焚其半恍如夢醒云走至此處有人告曰此係受卷所因即投入及聞旁人睻　聲始知爲火爐也訽以有何寃業默然而出 
一完卷後用小刀將卷子劃花如篆文絲網遂犯貼 
一將卷子濃圈密點而後交亦貼出 
[雜錄]  
　　秘傳治黄腫方兒童患黄腫病最難醫治惟吾邑江煥臣家有秘方專治此症屢驗如神予求得其方用糯米半升黄豆減半以上二味炒焦研末皂礬一錢將皂礬同醋放在碗内安水鍋中盪滾（皂礬不可生用故以醋製過）再用紅花一鎭當歸身五錢京三稜二爺莪术二錢炒扁荳一兩芡實米五錢白茯苓二錢焦白术（東壁土炒）二錢白蓮子一兩以上九味均不可入鍋只可趁米荳起鍋正熱之時放入米荳内拌匀過石磨磨細外用砂糖二兩和艾水（用艾煎滾之水）同皂礬醋調藥丸如菉荳大砂糖水酒朝夕酌量服之按黄腫病有數種徧身腫脹者爲水腫宜加用牛伏蠶蟲（即百鳥不停蠶）赤小荳煑爛同服前方有因色後受風而黄腫者或因用力太過而黄腫者或因滯食而黄腫者均服前方無須加減惟婦人産後因瘀血未清致成痞塊黄腫者宜加茺蔚子三錢煎服若氣虚腫滿腹外現青筋者難治若血　腫脹腹外亦現青筋者更難治（蟊源余體先）（9） 
治梅毒方用紹興酒及小磨麻油二味每日清晨隔湯墩熱連服七日卽愈惟臨飲時須要調和蓋酒在下油在上麻油十分酒七分可耳（又方）如餘毒未清者用荷葉濃煎作茶飲其内毒卽從大小便中出余友趙某布商也失足花間得其梅毒痛苦數月醫藥無效余授以此方未滿十日據云小便已照常日無異（陳星宇）（6） 
 
 

Page 18

 
 
   
 
