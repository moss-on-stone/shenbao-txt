# 1916 - 42 - 4915448

 

Page 1

 
 
   
 
 

Page 2

 
 
時評 
[三戒備（冷）]  
　　肅政史有軍事外交財政三戒備之案嗚呼至今日而始戒備焉蓋亦晚矣 
　　軍事今已在交戰中也外交今已在困難中也財政今已在無可搜索中也雖欲戒備焉得而戒備乎 
　　我謂與其戒備不如令彼繫鈴者解此鈴之爲得也今日之軍事曷由而起乎今日之外交曷由而來乎使無軍費今日之財政曷由而致此乎則解此軍事外交財政之結者不容外求也　 
[命令]  
　　二月十一日政事堂奉策令洪隆廷王漢池均給予三等文虎章此令 
　　又令苗珍祥給予四等文虎章此令 
　　又令田鍾祥給予四等文虎章此令 
　　又令黃國勛孫慶德年德壽龔德瀚王雲龍鮑維翰胡煥文劉鳳藻趙春霖趙源王雲卿龍嘉驥呂得祥劉殿元于淸均給予四等文虎章喬洪壽給予五等文虎章此令 
　　又令恭訥春王慶祥吳隆福王灝邢厚源李濤高文豹王得勝王兆龍單文榮寗國宸吳慶輔劉全福于沛石毓琦陸炳鴻關啓斌胡榮王明魯湘王均王貴劉謙王夢松曾灝趙連順均給予五等文虎章此令 
　　又令任命葛光廷兼充陜西陸軍第四混成旅旅長此令 
　　又令任命趙景淸爲陜西陸軍第四混成旅步兵第十一團團長劉希曾爲步兵第十二團團長此令 
　　又令潘斯鎧加陸軍中將銜李雍授爲陸軍少將此令 
　　又令朱瑞華加陸軍少將銜此令 
　　又令呂煥章覃兆恩授陸軍步上校此令 
　　又令馮添授爲陸軍步兵上校此令 
　　又令國務卿奏據銓叙局詳稱遵核軍學編輯局薦任各員資 
格請予叙官等語孫雄徐馨齡均授爲中大夫許造時楊異陸形均授爲少大夫齊汝襄周藩王桂生陳宗瀚楊玉書均授爲上士此令 
　　又令國務卿奏據銓叙局詳稱遵核財政部所屬薦任各職並鹽務署薦任等遇各員資格請予叙官等語孫多　謝廷麒俞家駒陳惟庚吳迺翼王國鐸吳用威熊賓俞人蔚王克均劉原道楊啓源均授爲中大夫俞家駒俞人蔚兼加上大夫銜歐本麟裴景元程澍許壽昌授爲少大夫梁致廣授爲上士此令 
　　又令參謀本部奏請任命楊蔭榮爲陸軍第六混成旅參謀長周煜坤爲陸軍第十三混成旅參謀長應照准此令 
　　又令陸軍部奏請任命藍彬爲陸軍第一師副官長應照准此令 
　　二月十二日政事堂奉策令國務卿奏據銓叙局詳稱遵核浙江災賑案内出力員紳資格請予叙官等語呂渭英授爲中大夫此令 
　　又令國務卿奏據銓叙局詳稱遵核内務部改叙著有資勞各員資格請予叙官等語沈學範沈炤沈秉衡姜兆璜均進授爲少大夫鄭象堃向迪琮許允孫潤畬均進授爲上士此令　 
　　又令陸軍部奏請將楊錦龍授爲陸軍步兵中校鍾金祥黃炳煥黃廷珠楊志士均授爲陸軍步兵少校應照准此令 
　　又令陸軍部奏請將鮑鼎昌授爲陸軍三等軍法正應照准此令 
　　二月十五日政事堂奉策令特授博克多哲布尊丹巴呼圖克圖汗以大勳位之章此令 
　　又令哲里木盟長郡王齊默王散　勒之子頭等台吉達木林旺濟勒著封爲鎭國公卓索圖盟長親王色凌那木濟勒旺寶前經賞食雙俸著再賞加一鎭國公俸昭烏達盟長親王蘇珠克圖巴圖爾著賞食親王雙俸錦林郭勒盟長親王揚桑之子輔國公勒欽圖布齋著晋封鎭國公並加貝子銜烏蘇審布盟長親王勒旺諾爾布著賞食親王雙俸伊克昭盟長親王特固期阿勒固呼雅克圖之子輔國公署鄂爾多斯左翼旗扎薩克圖布新濟爾噶勒著晋封鎭國公並加貝子銜靑海盟長貝勒那木當吹固爾郡王銜貝勒吹木帔諾爾布均著晋封郡王昭烏達前任盟長巴咱爾吉里第之子輔國公旺沁帕爾賚著晉封鎭國公烏納恩蘇珠克圖盟長舊土爾卉王扎薩克卓　克圖汗布產孟庫著賞食雙俸巴啓色特啓勒啓盟長咆舴特中旂扎薩克阿穆爾靈貴貝勒班茅著晉封郡王靑色特啓勒圖盟長新土爾扈特右旗扎薩克親王密什克楝固魯布著賞食雙俸此令 
　　二月十五日政事堂奉申令龍濟光張鳴岐電奏亂黨朱執信謝細牛等聚集匪徒圖襲番禺縣屬石湖村附近之兵工廠當經分遣軍隊馳往圍捕匪徒窮困死拒團長田春發營長吳仲明衝鋒猛進中鎗殞命旋經各軍合力攻剿轟燬匪巢擊斃匪首謝細牛及悍匪多名並生擒三十餘名請分别䘏獎等語該亂黨聚謀擾害一經發覺立即剿平免致貽患地方辦理甚爲妥速團長田春發營長吳仲明忠勇奮發冒險捐軀深堪痛惜田春發着追贈陸軍中將給予騎都尉世職世襲罔替吳仲明着追贈陸軍少將給予雲騎尉世職世襲罔替交陸軍部照中將少將例分别議䘏以慰忠魂其餘傷亡弁兵及出力人員並着查明奏給䘏獎此令 
[專電]  
 
 
 

Page 3

 
 
北京電參政院提出軍事外交財政三戒備案密呈公府採用 
　　北京電聞總統昨交緊急密諭係籌五國交涉辦法（一）態度宜從容（一）理由宜圓滿（一）駁議宜有勢力（一）譚話宜有價値 
　　北京電政府見京外各報載滇� 
函電是否由郵電局暗遞飭部查覆 
　　北京電瀘州告捷陳宦請獎三千特給六千 
　　北京電聞駐紥衡山之北軍已經過寳慶縣向貴州前進 
　　北京電蒙王車臣汗昨入覲呈貢單並上治蒙六條 
　　北京電劉冠雄視察長江並奉密令兼領某省將軍 
　　北京電自首黨人劉藝舟劉統球昨被捕 
　　北京電某巡按電請各省盡力籌欵接濟中央 
　　北京電靳將軍電請將魯省巡防隊改編陸軍批交統率處核議 
　　北京電朱家寶昨因公來京 
　　北京電新聞電報章程業經修改公布 
　　北京電都肅政史張元奇昨履新 
　　北京電電召陳錦濤來京籌議財政 
[譯電]  
　　北京電俄使廓洛維慈改任駐日大使不日似將實行東京俄使署一等參贊或將任駐華公使未到任以前代行公使職務者將爲一等參贊格萊夫氏 
[戰電]  
　　其一（英人路透電） 
　　盛彼得格勒電俄軍在高加索兩翼獲勝之後復佔據歐士魯姆砲臺一座此實俄砲隊勇戰之功該砲台乃在回未經公報言明惟軍事專家則信必係歐士魯姆面巴蘭特根之東砲臺兩座俄軍左翼於一月二十八日佔據歐士魯姆克里斯加後即在凡恩源南岸北岸前進二月十三日佔歐士魯姆比爾蒂斯美里亞土格特虚諸路之交點即名柯浦者是也繼爲積雪所且因天氣奇寒故進步稍緩俄軍右翼在黑海附近者已渡亞克海夫河黑海俄艦隊曾大土軍防禦工程（十五日） 
　　巴達維亞電爪司令米芝爾氏因飛機墮落當即殞命機尙有二人受重傷此機前爲美國飛機曾經造者（十五日） 
　　巴黎電法首相游意結果甚佳羅馬電稱意首相將於三月偕陸軍部與財政部大臣往巴黎斐加報載稱三月底之前有塞兵五萬人將由柯島往薩洛尼加以厚聯軍兵力（十五日） 
　　倫敦電吉靑至西歐戰區巡視一切歷數日之久頗以所見爲滿意（十四日） 
　　倫敦電軍械發表游法參觀團之報告内稱法國軍火額大爲加增其故則因法國人民無論男皆具必獲勝利之思想法 
人有此精神兹界毫無阻難所有工黨聯合會種種限制皆破除一言以蔽之軍火出產之加增不他而由於愛國之一念報告中又盛稱法安工之成績（十五日） 
　　倫敦電海格軍報稱敵軍在拉巴塞運河南面施放雷甚爲活動前二十四小時内共轟發雷七具第八壕南面之敵軍初則發砲猛轟則轟發地雷後復以步兵進攻曾有數人入英軍陣前戰壕則爲英兵以炸彈逐出共有空中戰事十七次有雙引擎大飛機爲英飛機逐落敵軍陣線（十四日） 
　　倫敦電比人無線電稱比軍進攻東斐者攻擊基伐湖内之德軍奪獲戰壕若干後又被敵軍奪回方皆大損失戰事尙在進行中（十五日） 
　　倫敦電著名軍批評家赫德氏謂德國已造能載重砲新式潛水戰艦若干艘（十五日） 
　　羅馬電敵機轟擊特里維格里哇及白加摩無所損傷且轟擊芒柴死一人傷五人有炸彈一枚落於敎堂庭中敵飛機六架出現於白里斯西亞間之天空意軍以抵制飛機砲阻其飛抵中（十四日） 
　　巴黎電法相等已由意國回抵巴黎（十四日） 
　　巴黎電此次法首相等赴意大受歡迎凡酬酢之詞均表明兩國願提携作戰以獲最後之勝利按兩國邦交本已鞏固此行目的非求增進邦交特以協約國之軍事自聯絡行動後已獲實效今於政治經濟亦欲照此辦理法首相此行已獲有效果一爲意皇下諭禁止德貨入口此舉大有害於德國之經濟活動一爲意國已允參與將在巴黎舉行之會議此舉乃會集協約國政治及軍事代表於一堂討論各政府應盡之責任（十四日）　 
　　倫敦電聞政府决議反對設立飛行部擬將空 
中防務交費蘭巨貴族辦理歸陸軍部節制（十六日） 
　　倫敦電地方自治部大臣華特朗氏言及戰後將有變更之問題謂國會制度將不免改革各殖民地對於母國犧牲甚大英國極爲感激並願與殖民地愈加親近故會議中殖民地應有充分之代表云（十五日） 
　　丹麥京城電齊泊林飛船工字第二十號於十一日飛過丹麥西海濱外瑪羅島低而且緩機械顯有損毀之處飛船向南飛行但被東風吹向西西（十四日） 
　　紐約電聞中立國海港中所羈留之德艦隊接遇有機會疾駛逃脫之密令（十四日） 
　　亞姆斯特丹電君士坦丁電稱政府已提出延長軍役年齡至五十歲之議案（十四日） 
　　倫敦電孟哲斯特商會駁絕董事提出主張堅持自由貿易政策反對保護主義之議案該會演者力言戰爭結局後當排斥德國貿易加以限制（十五日） 
　　倫敦電聞自一月十一日起至二十七日止未婚男子投効者共有十一萬四千人（十五日） 
　　華盛頓電政府對於德奥潛艇牒文擬俟此事發展明白再行定奪政府中人自認政府現處於至難之地位（十四日） 
　　其二（德人德文報專電） 
　　柏林電德軍大本營十四日公報云陣線之大部分復有活潑之砲戰敵軍於夜間政擊蘭斯及里凡均失利松末河南有激戰以爭德軍陣地前部之尖端德軍棄周圍受敵之戰壕一道香巴業敵軍在聖瑪里亞比南面回攻兩次殊易敗之德軍奪獲太胡兩西北法軍陣地七百餘邁當俘法軍官七員兵三百人獲機關槍三枝炸彈砲四尊香巴業邸東面炸彈戰事仍在進行行德軍在呂斯南面聖狄愛東面轟發地雷毀敵軍陣地一部分德軍在哇貝爾塞獲法軍戰壕四百邁當且擊退乘夜回攻之敵軍俘敵數十人獲機關鎗兩枝炸彈砲三尊德飛機隊攻擊陣線北部之火車站及敵兵營壘（西境戰况）前敵僅有哨隊戰事德軍獲勝（東境戰况） 
　　維也納電奥軍大本營十四日公報云俄軍陣線無重要戰事（奥俄戰况）伊森沙河砲戰甚爲劇烈奥軍在羅姆邦所獲之陣地雖經敵軍猛攻現均固守（奥意戰况）阿爾巴尼亞奥軍前鋒已抵亞森河下游敵軍退至南岸（巴爾幹戰况）十三日奥國海軍飛機隊毀拉凡拉火車站之二棚且重損車站及糖廠十所諸飛機曾爲柯細尼港之砲隊猛轟尙有飛機一隊擲重炸彈數枚以擊柯狄哥洛車站亦獲有佳果諸機均安然飛回（空中戰况） 
　　柏林電十三日布公報云布軍昨佔愛爾巴森鎭全鎭皆懸旗歡迎布軍 
[東方通信社電（日本人組織）]  
　　北京電安南轉來雲南電云有雲南軍約一千名携帶機關槍十四門於十三日向貴州出發該軍係屬護國軍第三軍即趙鍾琦旅長所率混成旅團之别動隊惟到貴州後向何處出動其目的地不明（十六日） 
　　北京電侵入湖南之貴州軍於十一日佔領洪江（譯音）似謀與潛入湖南西部之革命派連絡（十六日） 
　　東京電廣東省與台灣銀行之間成立借欵六十萬元其用途原爲治水之費而北京政府方面竟謂新得軍費以聳聽聞故台灣銀行特將借欵一切發表辯明其妄（十六日） 
　　東京電本日議會本會議討論中日銀行案原案全部可决（十六日） 
　　東京電駒場農科大學之科學實驗室昨夜被火全部焚燬（十六日） 
　　東京電義國新任駐日大使波阿芝索氏本日入京前任大使古依祚利侯爵之病其後經過頗好（十六日） 
要聞一 
[川省軍情之别報]  
　　十四日英文京報云川事絕少可恃之消息故蜀省大局仍屬不明但事變發展不已上星期中遂有種種之傳聞瀘州重慶陷落之說傳者甚多迄未經官報徴實就官報察之瀘州方面及叙府與成都間定有惡戰自流井之現狀未詳官報雖謂滇軍之勢已孤然滇軍似仍在自流� 
井一帶官兵之攻叙府者旬日之間勝屢儘實則無甚進步統閱官報除瀘州戰情外其他戰訊皆紀無關重要之小戰兩軍對抗者不過五百人至千人不得謂爲大戰也大約進攻叙府之北軍因瀘州受滇軍之壓力遂被阻遏不前戰域� 
顯分三處一在瀘州一在叙府之北一在隆昌三者之中瀘州最關重要隆昌介於成都重慶之間記者早料滇軍必由自流井進取隆昌以斷北軍通至成都之路攻陷隆昌者是否爲滇軍抑爲一部份響應雲南之蜀兵未見報告昨日始有官兵恢復隆昌之消息傳說雅州與嘉定之蜀兵已 
内應滇軍開城通欵此說殆出於日人方面但取官報觀之兩說適相矛盾據官報云官兵由雅州嘉定方面進行已佔據屏山（在叙府之西）矣揆度事情佔據隆昌者當屬駐守該城繼與滇軍接洽之蜀兵帝制報云變軍未久據隆昌僅閱兩日官兵已至未遇阻力即奪復隆昌此說果確則因衆寡不敵退棄隆昌之當地變兵已退至何處耶近日官報謂革軍在自流井隆昌之間負險固守得勿即指此歟瀘州四周之戰事其性質較叙州一帶更爲重要所謂重要者即在於第二師師長劉存厚之公然響應也此師原駐瀘州滇事既起外間傳說劉師長密與雲南接洽當局遂移其師或全師之一部份改駐永寗以軍事言之永寗固不若瀘州之扼要也當時謂劉師長態度可疑者甚衆但帝制報力闢其妄今竟何如哉劉爲蔡鍔舊部其與雲南秘密商榷也蓋已久矣劉之調出瀘州爲滇軍計畫上� 
一大打擊否則瀘州直囊中物耳劉雖調赴永寗然其傾向雲南之志未嘗少減不過沉機觀變待時而動而已滇軍穿越黔北而趨綦江路線所經距劉兵駐紥地不遠至是劉之態度乃不可掩飾矣北軍預料及此故即力逼叙州革軍乃謀攻瀘州以抒叙府所受之壓力於是滇軍作進攻永寗之勢劉遂藉口防軍力薄不能抵抗率師退向瀘州沿途無阻直至納溪乃據其地而築砲壘於高原以控制對面之瀘城五日革軍乘舟渡江官兵發砲擊之據十三日本報所載之官 
報北軍擊沉渡舟三艘瀘州防兵人數無多雖極力抵抗然第一日竟未能阻革軍之渡江而進第二日北軍三隊抵瀘此路兵隊顯係調赴叙府中途撤回者即開始與革軍交綏其結果若何尙無確聞據帝制報云北軍過江攻陷高地革軍退走惟外人消息則謂攻擊瀘州之革軍携有大砲及機關槍甚多顯爲反抗中央三路大軍之一其他二路一爲蔡鍔所統進窺重慶之軍一爲侵略湖南之 
軍今日事局危急之點不在於革軍兵力之强盛而在於官兵士氣之渙散雖官兵人數實較革軍爲多然一師響應所關甚鉅其影響於官兵之士氣者至爲重大使北軍而果矢忠政府之死靡他也則當激發其氣堅其决心以與革軍决戰如其不然則處於蔡鍔勢力下之北軍司令將因蜀兵一師之響應而益增煩惱矣從前種種謠言統兵大員態度不忠者今日已成爲事實此後此種謠言如繼續不止則大非政府之福也四川軍隊雖不致皆願傾向雲南然滬漢外報所載外人觀察之言似不能令人無慮焉重慶事態撲朔迷離非可言喻外人言重慶蜀兵抱守中立態度而政府則謂力能控制時局滇軍在重慶之下某處渡江佔據江北此說雖似不確然滇黔軍隊雲集於長江對岸之某地則未經官場否認也重慶果有中立軍隊耶此輩中立軍隊 
將何爲乎則讀者拭目俟之可也 
[南京快信]  
　　江寗王鎭守使昨在金陵第一春宴請日本靑木中將金陵俞道尹馮交涉員王警廳長憲兵陳司令均列席 
　　各報紛傳前都肅政史莊蘊寛已乘津浦車南下其實不確據某要人云莊君擬暫在天津休養南來尙無定期云 
　　軍署昨接統率處來電略謂近據探報海外黨人聯絡少數學生於某處組織鐵血救國團刋發宣言書分寄内地各省並派同黨暗中運動軍隊南京爲重要軍區難何無此種秘密機關應請派探嚴行查緝云云 
　　蘇常鎭守使昨已將駐防蘇州軍隊數目分紥地點到防日期官長姓名造册呈報來省新任署儀徵縣知事白士藝昨禀辭赴該縣接替下關和記洋行工人用石擊斃排長劉廣才兵目曾心田王國英亦受傷甚重當軸以工人毆斃官長實屬不法已極且際茲戒嚴期内竟敢聚衆千人非嚴加懲處殊不足以示儆戒昨特面諭警察王廳長迅將爲首肇禍之人拿案訊究惟日昨所獲五十餘人均係帮兇並非首犯 
　　馮將軍准假半月一切公文現由江寗王鎭守使代拆代行 
編輯餘談 
[攫金之人（飄萍）]  
　　呂氏春秋去宥篇有曰齊人有欲得金者淸旦被衣冠往鬻金者之所見人操金攫而奪之吏縛而問之曰人皆在焉子攫人之金何故齊人曰殊不見人徒見金耳此眞大有所宥也夫人有所宥者固以盡爲昏以白爲黑 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南軍事之各面觀]  
　　劉氏附滇之關係據某機關中人云近來川中雖時有戰報且勝負互見大抵皆川軍第一師（開周駿所部）與第二師（即劉存厚所部現附滇軍者）散處各地者時相鬨爭至入川北軍與南來滇軍尙各處於後援之地位今日尙未至直接發生衝突之時又據某京報載川訊云劉存厚附入滇軍反戈直攻瀘州意在佔據省城其部下第二師第三旅之五六兩團如鍾志鴻劉柏心及四旅内之葉葉第一師中之趙金雲等多人亦附加入滇軍政府得報焦急異常據聞四川將軍陳二菴三次電陳查明附亂之中下級軍官已有三十員之多其詳情容續探再布 
　　川中戰報之印證連日北京官場宣布官軍捷電頗爲詳細乃昨譯遼東新報十一日重慶來電大爲相反其文云隆昌榮昌瀘州永川之官軍皆被雲南軍所破官軍欲在永川建龍方面設防又爲革軍擊退又攻擊叙州之官軍被雲南軍擊敗已退至富順縣云云實際上孰爲確實尙未證明惟據調查征滇第一軍總司令曹虎威將軍於此數日來每日必有萬急密電三四次到京報告前敵軍情昨聞曾有一極長之電甚關重要大致首係報告前敵官軍之進攻叙州戰略及敵軍之設防固守情形恐非三五日内急切所能攻下者又報告官軍近已路進迫瀘州附近及籌畫設法攻取瀘州戰略又報告官軍設法進抵重慶等手續均有請示機宜之處此電而果確者是滇軍之佔據瀘州及官軍尙未盡達重慶之說固爲信而有徴矣 
　　長江流域之籌防政府爲統一征伐雲貴各軍就近策畫軍機起見曾令軍務處議覆擬在鄂省武漢地方特設行軍總司令部特派軍政大員總領軍樞各節已略紀昨報茲悉該處現已議覆其要綱係請速建陸海軍大元帥府裁併參謀本部於府内其於雲貴亂事未平定時先在鄂省武漢適中之地特設軍樞參謀總司令部特派大員充任節制各軍直隸大元帥府等事聞已奉令飭統率辦事處釐訂組織法日内隨同大元帥府制修正草案併案提出會議討論取厌有月内實行之議至本報昨紀之籌備川省江防及特設川江巡閱使各節茲悉現議之大綱係所擬設之巡閱使擬定者爲四川江防巡閱使仍議兼任宜昌警備總司令並擬於烏江酉陽涪陵等耍隘分設巡閱行轅以資防守據聞俟議定後有特任毅威將軍胡景伊之議不久嘗見發表 
　　湘鄂兩路之分出貴州方面南軍北伐計畫係分兩路一路出玉屏進取湖南一路擬由婺川假道川省黔江以進窺湖北現在玉屏一路已侵入湖南茲據某處消息婺川一路南軍前隊約二千人日前已攻克彭水黔江縣知事急電到省陳將軍當即電飭附近軍隊火速前往救援並電政府迅派重兵進駐施南以防堵南軍侵入湖北中央前派出之湘省征滇軍隊聞已節次向黔滇方面出發昨二十五日又有北軍兩營開往寳慶至省城則有駐紥岳州之軍隊數營開來塡補並聞長沙郵政局於上星期内接有晃州分局來電一件其電文爲危急萬分請示辦法八字又聞晃州郵局寄來之件已有粘貼雲南新政府郵票者云又十三日天津日報載漢口電云貴州軍之一隊曾在湖南某縣與北軍接戰聞李烈鈞已率貴州軍到湖南之晃州現時該省有種種謠傳云云　 
　　黔湘軍事之密要據統率辦事處人云自貴州獨立以後西南軍事已又蔓延政府前所籌擬軍略計畫曾經密議變更一次昨聞又開特别密議其原因則爲前所議變更者仍多未能詳盡故特賡續開議當已擬定草案六端計大致爲戰事期限之延長與各路官軍之分進以及軍餉軍械等問題又聞該處於日昨下午曾特派諮議官張一爵出京赴湘與靖武將軍湯薌銘有秘密接洽之要案略係關於黔中及湘西之各軍秘問題其中可得而聞者約四項計一爲酌核湘西各要區之施行警備區戒嚴辦法一爲分配湘中各主軍及客軍之防守計畫與是否應再調軍隊一爲進攻黔中之手續及湘西要區之恢復一爲密交湘黔交界要區之軍秘要圖三紙此外尙有最密要關係之要案三四項尤爲嚴秘 
　　對黔政策之一斑關於黔省方面一切問題昨聞十二日特提出各項要件交由軍務處會議聞是日提交之案多爲鄰黔邊省之防衛各事宜至日昨明令發表之督理貴州軍務唐爾錕一節究竟唐之爲人何如多有不知其歷史者茲據訪悉唐爲前雲南巡撫唐烱之次子當前淸光緒甲申諒山一役淸軍大挫慈禧太后大發雷霆命將徐延旭唐烱二人拿交刑部治罪定以極刑嗣徐病故得免唐經大有力者爲之乞恩發往雲南差遣責令督辦礦務並加巡撫銜爾錕本在籍帶有鄕團既而充某旅長政府因有人力保遂加以護軍使銜令其暫行署理此中煞費苦心聞爾錕與滇中道尹爾鏞係弟兄行　 
[關於滇事新添之機關與人員]  
　　委員會組織詳章政府以征滇軍隊雖已先後派有十五營前往然欲使軍人効命疆場端賴有懲獎以隨其後故日前統率處會同陸海軍參謀三部訂定征滇軍隊懲獎條例大約不日即可正式發表然執行懲獎之時稍一失於持平即使軍心解體是必有特别機關專管斯事庶審核詳愼懲獎得當陸軍部王總長因於豊澤園征滇軍事處之下特設一臨時軍官懲獎委員會以後凡遇征滇軍官或軍士懲獎問題須先交該委員會議核呈覆批准實行聞已飭陸軍部擬定該委員會組織詳章矣 
　　軍事處添調要員自滇事發生政府特設臨 
時軍事處專理關於征滇事宜如軍隊之調遣軍費之籌撥軍火之預備軍需之轉輸等日夜籌畫頗覺艱難已有日不暇給之勢近因貴省繼起川桂不穏關於防範之辦法指示之機宜或奉大元帥諭討論或由統率辦事處交辦之案日加繁劇原有人員不敷辦公故擬請由將軍府統率辦事處海陸軍部中添派要員數人入處辦理軍務 
　　稽核員又擬添派臨時軍務處以軍情瞬息萬變不容片時延擱前經規定京内外各機關來文分爲緊要次要隨時核辦現在軍事範圍日廣即文牘日見其多特派出稽核員四人專司收發凡來文均由該員塡註月日時刻分發各科辦理藉便稽查並定辦事員之辦理遲速分别記過記功以免積壓 
[承認交戰團時期之别報]  
　　十三日天津日報載東京電云中國南方一帶形勢漸形險惡與日本有貿易關係之四川省今成爲亂事之中心在重慶之日人其生命財產有危險之虞今也北京政府之實力頗有難信賴者不如與獨立軍爲保護及其他之交涉爲便利故將雲南貴州四川三省認爲動亂地域决定與獨立軍爲種種之交涉現日政府已急派堀領事至雲南大和久書記生至成都傳聞正式承認獨立軍一節則俟該領事等到任之後云據遼東新報載外國人對雲南獨立軍多有表示同情者因獨立軍之目的有維持共和正當之理由也獨立軍且聲明保護外人之生命財產其舉動實爲純粹之革命性質此外尙有進步黨系之主要人物及各方面之有力者主動頗有穩健之關係决非所謂一時感情的行動其結果聞有欲承認獨立軍爲交戰團體之說茲據某消息云獨立軍如至佔領重慶時聯合各國必相繼依國際法上承認革軍爲交戰團體云云 
[西北防務之所聞]  
　　綏遠都統潘矩楹前因防匪不力曾有解京懲辦之議現經軍界某要人在極峯前盡力緩頰並以潘氏在亂事前雖失覺察而措辦善後尙稱適宜特懇減輕處分以示殊恩聞政府似有允意大約將來潘氏應得處分不出褫職留任之照例文章而已諒日内即有明令發表並聞軍務處以現當防務吃緊之時而新伊西寗靑海等處設 
防事宜關係尤爲緊要十二日曾會同統率處特爲呈請擬派員密赴各該處從事檢查以覘其布置實况免有乖錯之虞等情如何批示尙無所聞又據十二日京津太晤士報云據華人方面稱某使館曾得一電謂佔據歸化廳之蒙匪已被官兵擊敗現向甘肅進行有美國敎士等被刦房屋全行毀壞惟各敎士均無恙云云 
[法庫門日商遇害案之解决]  
　　字林報載二月九日法庫門通訊云日商在法庫門附近遇害一案業已解决死者之婦由中國當道每月津貼日洋三十元以三十五年爲限共計日洋一萬二千六百元此爲較易容許之條件而日本尙提出含有政治性質更爲重大之二要求則殊不堪容許一爲由鐵嶺築一枝路通至法庫門一爲因中政府似無力能保護日僑故當由日本警察代盡保護之責第二要求雖非與第一要求同一價値惟既以築路權讓之則警權當然隨之而生矣 
[魯省日人近事紀（懷瑾）]  
　　膠濟鐵路追加豫算膠濟鐵路補助金本年豫算總額爲三百五十萬元已經日本議院通過今因急須添造機關車三輛貨車四十輛更因金嶺鎭鐵礦採掘費祗四十萬元詳加勘查更復推算實覺不敷又淄川煤礦急須擴張故以上三項需欵甚鉅尙擬追加於豫算上增添六十萬元合總數共計四百十萬元日人已於日前報告該國政府向議院提出冀能通過聞現在正在閣議中云 
　靑島日軍鎗斃華犯二月十四日午後二時日本守備軍第十聯隊步兵十二名荷槍實彈從西牢内提出中國刑事犯四名押往台東鎭西北空地上將各犯反緝於樹木上由步兵少尉一名指揮執行鎗斃是日自四方起至台東鎭一帶均遮斷交通以防誤擊行人聞日軍宣佈該四犯之罪狀其中郝克儉戢華卷張廣容三名均因盜案於去年八月二十七日判押西牢八年及至十月一日忽又糾合多犯將管牢巡捕閆右元用石擊斃越獄脫逃旋又重被捕獲者故判死刑另有安爲久一名則因姦通劉氏謀殺本夫王文玉於李村韓哥莊被控經憲兵捕送軍事法庭迨經軍法會議判决鎗斃故亦於是日同時執行云 
　　高密憲兵公署落成日人新築高密憲兵分隊公署近因落成故於二月十一日大開宴會舉行落成式典禮凡日軍長官自憲兵總隊長峯幸松中佐及駐防坊子步兵第四十聯隊長川畑中佐高密守備軍大隊長橫山大尉等十七名將校及高密縣崔知事等合中日來賓共計一百五十餘名開宴後更佐以日本藝妓福引等二十八名跳舞踊歌直至更深始散會　 
[俄使回國過哈紀]  
　　俄國使日親王密也魯維奇由日返國於本月初八日下午一鐘由東路乘專車抵哈在哈俄人先已預備歡迎親王乘車抵站時駐哈各國官員均在站台恭迎中國由朱將軍之代表及吉林交涉局總辦李虞臣氏江省交涉局總辦馬藎臣氏濱江縣知事張蘭君氏到場招待該親王一一與之行握手禮稱謝招待盛情畢即乘自動汽車赴大敎堂行禮並沿路閱看男女學生沿途馬路間樹立五色布之大牌樓一座徧飾五彩電燈牌樓旁製有大冰山一座山之中間書親王之名號山之四周置有博物標本如熊豹狼鵰等物山之上下滿佈各色電燈馬路兩旁用中國磁碗燃爲燈彩夜間輝煌耀目頗有可觀俄親王由火車站至大敎堂後又乘汽車至江沿經中國大街至三十六棚機器廠又至俄紅十字會吉黑兩省交涉局俄武備學堂天文臺等處參觀最後閱看軍隊至五鐘半回原乘火車休息是晚七時俄鐵路總辦在鐵路俱樂部恭請親王暨各國官員晚餐在座官員共一百二十人並邀有傳家甸戲園男女伶演唱中國戲曲以助雅興俱樂部晚餐畢至十句鐘時俄親王即登車歸國各國官員又齊至車站恭送聞該親王至黑龍江車站時仍停車二句鐘與朱將軍會晤並由朱將軍欵以早餐以盡地主之誼云 
[武漢之黨案]  
　　上月武漢稽查處在漢口大火路劉洪發包席館後拿獲私造炸彈之黨人黃松林及共同犯錢映章二名刻已由陸軍審判處將黃松林訊明實係主犯已將鎗決在案錢映章一名本擬即行就地正法惟尙有方開述一名係此案要犯在逃未獲錢亦只認知情不承同謀故先科以無期徒刑俟緝獲方開述到案再提同質訊定案 
　　漢口總稽查處委員昨又在孝感橫店破獲機關一處捉獲要犯一名解省已發交陸軍審判處訊辦上年冬武漢總稽查處長劉友才會同北洋第六混成旅長王樹功部下在孝感縣花園破獲黨人機關捕得楊子俠等五人解省懲辦在案王將軍因劉稽查屢獲黨人特保授以勳五位而王旅長亦因擁護之功封爲三等男惟在事出力各軍官未得保獎難免向隅故復臚列事實呈請獎給第六混成旅團長馬金榮以三等文虎章營長周立庭以四等文虎章連長何豊芑王夢周俱七等文虎章排長孟昭德翟仲連韓世欽八等文虎章 
　　王將軍近通飭各軍警機關略謂案據鄂軍第一師第四團團長謝超詳稱據駐紥漢川第三營第十連派出密探黃玉龍等在漢陽袁家村探獲僞軍需官袁定邦藏匿僞狀多張在家設立機關誘人入黨並搜出僞旅長張子才委狀已塡二紙空白四紙一併解送到營訊處供稱受張子才及僞團長楊占魁等委任指使回家聮絡退伍軍人共圖舉事並供出同黨多人不諱等情電請核辦前來當經電飭將該犯袁定武就地處以死刑茲據詳報執行日期並賫該犯供出通匪名單到署合亟通飭一體嚴緝其有能獲首犯張子才者酌賞花紅一千元 
[湘省最近籌設之機關]  
　　（一）林務局湘省籌設之林務局不久即當成立沈使以該局開辦伊邇所有權限亟應劃分明晰以資遵守特爲規定如下（一）關於湖南省國有公有或私有林務調查事項（二）關於湖南省國有公有或私有林務管理事項（三）關於湖南省國有公有或私有林務經營事項（四）關於湖南省國有公有或私有發放事項（五）其他關於區域内林務事項該局員額之規定分爲林政林業會計庶務等四課其每課事務如下一林政（甲）關於事務規程事項（乙）關於一般調查事項（丙）關於大業之管理處分及境界保護事項（丁）關於林務簿册及一切統計事項（戊）關於林務之紛爭事項（己）其他關於林政事項二林業（甲）關於編定林業案事項（乙）關於林業測量事項（丙）關於林業調查事項（丁）關於森林土木事項（戊）關於森林副產物利用事項（己）關於苗圃事項（庚）關於林業試驗事項（辛）關於森林保護事項（壬）其他關於林業事項三會計（甲）關於預算决算事項（乙）關於經費出納事項（丙） 
關於林價徴收及保管事項四庶務（甲）關於物品事項（乙）關於文書事項（丙）其他關於庶務事項 
　　（二）氣候觀測所　氣候觀測所之設湘省早有是議迄今尙未實行茲聞沈使以此項設置有益於社會農事者實非淺鮮本省雨水極多亟應隨時觀測以資預防現擬暫就北門外農業試驗場爲設立該所地點其應用器具如試風旗雨量計日照計氣壓計最高最低寒暖計乾濕計寒暑表等件均已一律購置刻正物色觀測人才凖於二月内成立 
　　（三）敎育品陳列所沈使以湘中各屬學務尙未發逹自應極力利導進行藉以振興敎育昨特制定各縣設立敎育品陳列所簡章八十二則通告各知事查照籌設統限於四月一號前成立具報查考每年得開展覽會一次以資比較成績而勵進行 
　　（四）校長聯合會沈使以提倡小學爲現今必不可緩之要務應即飭令各縣小學校長俱設一聯合會不時會合討論整理小學辦法庶於敎育前途有益昨特通告各縣知事一律查照組辦務於春假前組成具報 
地方通信 
[蘇州]  
　　無錫亦有黨案蘇軍第一營會同憲兵十一連於十二號上午三時在無錫南門外破獲黨人所委無錫司令梁治等四名供出同黨甚多并搜獲槍刀旗幟印布告示等件當夜無錫城廂内外由陸警隊長王世傑下令戒嚴軍警徹夜巡查蘇軍一營王營長憲兵十一連王連長連夜電報蘇常鎭守使第二師長憲兵營長核示殷朱兩君聞報後隨即同往無錫親自將梁等審訊並佈置善後事宜業於十四號下午啓行矣　 
　　憲兵調駐江陰蘇州憲兵第三營所屬之十一連分防無錫　　 
南門頗資得力頃因駐錫陸警及憲兵已有四隊經王營長詳請將十一辑另駐他處馮將軍以江陰地屬要塞防軍甚多維持軍律風紀端賴憲兵昨特檄調該連即日開赴江陰以資督率王營長奉檄後已轉飭該連長王賓吉尅日開拔赴澄矣 
　　南區連出竊案蘇垣夏侯橋堍敎育會長宋某家於正月初五晚被竊賊從後牆用竹梯扒進後園掘洞入厨房先將糕餅煑食後至前棣上樓入臥室竊取細毛皮衣紅裙皮帽緞鞋等物從後門逃逸至天明後宋家查悉失竊見有賊遺長竹梯斜鑿小刀電筒呢舊洋帽白布腰帶等特查點失物計有數百元之譜立卽報告警廳南區等處經偵探隊長潘秀卿君親往查勘情形分派探士四出晒緝　又胡書記橋舊皇宮内敎育會中亦於次晚被竊失去紅木燈檯椅等各項物件亦經該會報區請緝 
　　高小校長聯合會續記蘇常道屢高等小學校長聯合會於正月初九日關議情形已記前報茲悉第二日（初十日）上午九時繼續開會議員到者八十餘人仍由道視學徐孟竣主席將各 
 
 
 

Page 7

 
 
項議案一併議畢時已下午五時即行閉會該會兩日共提出議案三十七件内除崑山第二高小校長周銀提議級任敎員計功加俸一案事涉行政範圍未便開議外計議决通過者十八件否决及删併者十六件又吳江第三高小校長洪鴇提議高小畢業分數表應加釐正案及江陰華墅鄕立澄華高小校長夏問提議國文讀法綴法書法三項宜分别計分案兩件議决俟調查省立師範附屬小學校畢業等級計分辦法復到再行酌定茲將議决通過之十八件錄下　無錫第六高小提議學生家屬談話會巡　辦法案　吳江第一高小提議高等小學選授國文方法商榷案　武進女師範附屬高小提議女校寄宿舍請照家庭組織案　無錫第六高小提議算學程度商榷案　常熟第一高小提議各校　服須求一致實行案　吳縣彭氏高小提議高等小學國文敎授案　吳縣第一二三四高小提議高等小學校一律照章加入讀經案　靖江高小提議增加英語箋點案　常熟第一高小提議外國語敎材敎法宜如何改良案　吳縣第一二三四高小提議高小一年級課程宜删去英語案　吳縣第一二三四高小提議高小一二年生宜注重農商業案　靖江高小提議高小添設實業科目案　常熟第一高小提議高小農商二科宜如何規畫設施案　崑山第一高小提議城市立高小學宜注重商業案　吳縣第五高小提議注重校外管理案　吳縣第一二三四高小提議各高小學校宜設法提倡生徒自動力案　吳縣第一二三四高小提議管理宜採嚴格主義案　吳縣第一二三四高小提議高小校學生宜實行勞苦主義案 
[鎭江]  
　　宴請各業董勸捐鎭江辦理警務經費向收舖捐抵充現由章知事仿照浙省辦法改爲店屋捐按照租金抽收一成業已曉諭通行在案茲章知事又恐各商舖誤會於舗捐之外又添設此捐昨日特在警局宴請各業董宣布此意並請轉勸各商舗踴躍捐輸以便添募巡士多設崗位　 
　　通飭整頓保衛團鎭屢揚中縣各鄕組織之保衛團前於舉辦冬防時由縣飭令各團總不時督率團丁會同警察嚴密巡防以免盜竊案件詎各鄕團奉文後虚行故事致各鄕盜刼案件層見疊出現王知事已通飭整頓矣 
　　綢紗業去年市况鎭郡源泰昌陳恒順乾記等各綢號困去年絲價步步增漲新絲上市時所進各貨莫不利市三倍惟陳恒順　貨尤多故獲利亦較厚其洋紗一業亦因歐戰漲價俱護盈餘聞義和一家去年可獲三萬金云 
[揚州]  
　　禀請修理橋工江邑東鄕二道橋去歲因楞木朽壞以致坍塌傷斃人命茲因該處附近之萬福橋亦因歲久失修岌岌可危昨由公民李新田等赴運使署禀請撥歀將該二橋興修現已奉批准派員估勘不日即可開工矣 
　　籌辦通俗敎育館江都縣公署前奉巡按使轉部飭各縣地方酌量情形應設通俗敎育館一處當由周芷貞知事照會前甘泉視學員姚蒞違爲該館主任籌備進行以期早日觀成 
[杭州]  
　　警察分隊巡長之委派省會警察廳擬添設守衛巡邏警察第六第七兩分隊昨已詳准巡按使茲又委汪兆楨爲第六分隊備員林宗標爲一等巡長王芝潤陳謁翥單銘王義標沈謙虞德魁吳小林樓干城等八名爲　等巡長陳來薫爲第七分隊僱員陳實典朱啓桂張鼐祝輝章傳順鰲朱錦堂胡孝悌葉士强孔實大等九名爲第七分隊三等巡長昨已分别飭知到差服務矣 
　　輪船公司之改組說英商華洋輪船公司潯杭班本定於舊曆正月初十日開班茲聞該公司各股東以某項問題特於初八日召集各股東在拱埠總公司開會重行改組另舉總理議訂合同業已舉定嚴谷生君爲總理陸雲齋君改爲名譽經理訂立合同茲聞改組手續完備即行開班 
　　規定道試取錄名額學績試驗道試甄錄業經屈使遵令籌備至道試取錄名額昨經屈使酌定錢塘道四十名會稽道四十名金華道三十六名甌海道二十六名昨已呈報中央核定矣 
　　省垣粥廠延展十天省垣粥廠原定兩月爲限自舊曆十一月二十日開辦起至正月二十日止茲聞三倉總董爲體䘏貧民起見特再延展十日至陰曆正月底實行裁撤 
[廣東]  
　　酒稅改章之電咨粤省張巡按致北京政事堂財政部電云粤省酒稅辦法屢變初由商局代收代繳次改設官局督辦上年五月復改由商人劉德譜包辦年繳餉一百八十萬元適搆水災收入銳減欠餉頗鉅該商迭請退辦經前兼代巡按使龍覲光體察情形核准寛減災月餉項飭令繼續辦理咨報有案該商旋因實行公賣稅費併徴商力未逮辦理困難復申退辦之請經核准於本年一月一日起收回宮辦收數迄無起色查粤省向來辦法係按酒飯徴稅其弊有三原定飯罎以内容三十六斤爲限通罎以三十斤爲限每飯三罎出酒一罎故計三罎之飯稅一罎之酒近則商人將飯罎加大可容五十斤出酒增多漏稅甚鉅此其一原定每次造飯距出酒時爲三十日此三十日之間飯未加多稅不加收近則商人能以他種藥力速其出酒祗需兩旬騰出十日之期另造新飯不另報稅此其二稅局查點飯數祇能行之甑户而飯之寄頓則無定所稽查有時而窮稅課得以倖免此其三有此三弊無怪稅收日趨短絀且此種稅法必須逐日淸點按户搜查手續既涉紛繁騷擾在所不免鳴岐博考詳咨擬改爲計甑抽稅大致先查甑户次查甑數按甑之大小核其出酒之多寡定爲納稅之數目稅額核定按期投納非有停甑加甑無須再行查點則騷擾之弊可除而稅項亦不致偷漏兹擬在巡按使署附設酒稅處鳴岐自任督辦委財政廳長蔣繼伊粤海關監督孔昭　爲總辦潯厲進行成效或有可覩至該處經費及一切徴收費用即查照從前官辦時經部核定成案在收入稅項内提支百分之十六以資辦公除督飭妥訂詳章另文咨報外謹乞大部察核立案示覆 
[山東]  
　　十七團赴灘駐紥魯省靳將軍以東省沿海防務關係重要亟應規畫嚴密以維治安特於日昨飭令第五師師長帶領十七團赴濰駐紥是項軍隊奉命後已於十二號早八鐘起程前往均係步行並未乘車張師長則於十號先赴該縣 
　　巡防隊擬改陸軍中央政府近擬於山東省方面募集新兵補充兵隊聞靳將軍以增募新兵急難成伍且値財政困難之際不如將巡防隊改爲新式陸軍編制較爲妥便特於日昨電請政府擬將東省巡防隊三十餘營組成陸軍混成第四十八四十九五十三混成旅云 
　　樂陵匪民擊戰紀日前樂陵縣坊子莊忽來土匪多人希圖搶刧該莊每夜本派有更夫支更防守是夜匪徒入莊時爲更夫李毓嵐等損遇當向兜拿詎匪徒竟開鎗拒捕李毓嵐等亦即開放土鎗與匪接仗莊民聞警羣集助戰惟因匪械精利更夫李毓嵐李東文段存安均被轟傷斃命宋洪升李廷才李毓苕並被轟傷維時莊民愈聚愈衆奮不顧身亦用土鎗轟傷匪徒數名匪始不支紛紛退出莊外順便牽拉住户張鳳梧張玉珩李實信家牲口等逃逸當經事主報案項知事親詣勘驗後已飭差嚴緝矣 
[天津]  
　　塾帥傳習所開幕天津勸學所遵飭設立塾師傳習所刻已完全成立所有取列正取及中取者概免通學之義務其次取之塾師各就附近傳習所前往通學其設立地址計分四區第一區設在本所第二區在鹹水沽民立二十一學校第三區在北倉民立第十學校第四區在楊柳靑公立第一學校昨奉縣飭該所轉知各該區於陽曆二月二十五日（即陰曆正月二十三日一律開幕 
　　駐錦州陸軍調防駐紥錦州陸軍第二十師第七十九團團長楊家彬率同步兵五百餘名於十二日下午三點鐘由錦州乘火車到津暫住片刻換乘京張火車赴淸河駐防 
雜評一 
[軍秘要圖（步陶）]  
　　我聞前淸某大吏督川時其辦事房環列軍要地圖公餘輒研究之得間則飛檄調兵屯駐要地人莫知其用意既而某項亂事起他省多波及獨川省賴以免允矣哉其無愧爲封疆大吏也 
　　今西南戰事起而行軍地圖始爲當道所注意且對付滇省� 
始物色滇省精圖曹錕入川始送呈攻守形勢地圖滇黔軍� 
隊橫入湘西始密交湘黔軍秘要圖然則以某氏守川之已事例之異日勝負之數其將如何耶 
[春氣發生傷風咳嗽]  
傷風爲時行症之一種　每逢春氣發生的時候　患者較多　其初喉管稍覺㣲癢　或燥咳不止　或咯痰不暢　皆由肺氣不宣　呼吸不正　漠然失治　日久釀成危險之肺病　本藥房發行助肺呼吸香膠　功能淸理呼吸　滋潤肺體　尅除頑痰　爲各種除痰葆肺藥中之極品　隨時服化一二片　立能咳止氣舒　使内臟頑痰　隨口咯出　肺體淸健　可免久咳成癆　肺萎肺炎諸症　値此春木當令　咳嗽流行之際　衛生家預備防患　切勿漠視服法詳載仿單　助肺呼吸香膠　小匣洋二元　每打二十元總發行上海四馬路五洲大藥房 
[巡按使署給示通銷戒煙新藥丁義華君提倡推廣]  
前浙江省立戒烟局長藥學士徐錫驥先生發明戒烟新藥浙省各縣戒烟分局一律購用現報蕭淸此藥戒時不吐不瀉眠食如常斷癮以後毫無痛苦迄今完全戒絶者已十餘萬人自張謇湯壽潛兩先生發起新藥戒烟社成效更著曾蒙浙江巡按使屈移咨各省一體行銷並蒙美國丁義華先生曁全國禁烟會長章遹駿先生提倡推廣又蒙江蘇巡按使齊通飭各屬一律通銷並給示保護在案再徐君著有戒烟必讀一書曾經前淸禁烟大臣頒行各省現由全國禁烟總會特印二萬部分佈全國爲戒烟之指南此書詳載戒烟良法戒後調養法各種戒烟丸選擇法並禁烟緊要法令凡關於戒烟之事無不詳備每部定價二角戒烟新藥大盒十元中盒四元小盒二元外埠函購欵由郵局滙到即日回件不誤如郵滙未通之處郵票亦可代用惟郵票須作九五折計算外埠經售另有章程函索即寄總發行上海淸和坊首對門新藥戒烟社 
[新到夢遺神效丸]  
遺洩之症或因關元不固或心腎不交令人精神困憊如不早治不特有關嗣育且恐促短壽元此丸能固本秘氣其應如響每服一二丸每日三次用滾水呑下每瓶八角　上海外白大橋　大英醫院製 
[商務國内匯兌]  
二月十六日中國銀行報告 
北京即期　每京公砝百兩合申規元一百零五兩五錢 
天津　仝　每行化百兩合申規元一百零五兩八錢一二五營口　仝　每營爐銀百兩合申規元八十一兩一錢八七五漢口　仝　每洋例百兩合申規元一百零三兩五錢 
廣州　仝　每997平百兩合申規元八十七兩五錢六二五 
[國外滙兌二月十六日]  
上海滙至倫敦　（以上海規銀一兩計算） 
銀行電滙　二先令七辦士三七五 
銀行即期　二先令七辦士四三七五 
銀行四月期　二先令七辦士六二五 
銀行買進四個月期滙票二先令八辦士三七五 
帶根電滙四月定貨　二先令八辦士五 
又六個月滙票　二先令八辦士六八七五 
大條銀　二先令七辦士六八七五 
[上海滙至法國（以上海規銀百兩計算）]  
銀行電滙　三百六十四佛郎 
銀行四個月買進　三百八十二佛郎五 
[上海滙至紐約·（以上海規銀百兩計算）]  
銀行電滙　美金六十二元 
銀行買進四個月期滙票　美金六十五元五 
P>上海滙至香港·（以香港百元合上海規錢） 
銀行電滙　七十四兩二五 
[上海滙至印度·（以上海規銀百兩計算）]  
銀行電滙　一百九十四個羅比二五 
[上海至日本·（以日洋百元合上海規銀）]  
銀行電滙　八十兩三七五 
[金市二月十六日收盤金價]  
現貨標金　三百九十兩 
沙金合赤　三百九十六兩 
足赤條金　三百九十三兩 
[錢市二月十六日收盤行情]  
英洋　七錢二分四厘三七五 
國幣　七錢二分三厘五 
小洋　六錢三分八厘五 
銀拆　借 
轉帳　借 
洋找　七錢二分三厘五 
錢找　一千二百文 
衣牌　一千三百八十文 
銅元　一百九十一千文二百文 
市錢　一百五十千文 
[股票證劵昨日交通公司報告]  
藍格志　買　三十七兩七錢五分 
可太排路（除利）又　十五兩五錢 
地傍　賣　三十七兩 
柯羅麻　又十八兩七錢五分 
英楂華　又　十七兩 
又證劵交易所報告 
四年六釐内國公債售出七十元 
三年六釐内國公債　又　六十七元 
八釐内國公債已付息購入七十九元五角 
招商局航産股　又　一百四十一兩半 
交通銀行（庫平）　又　四十三兩 
通商銀行　又　四十一兩二錢 
漢洽萍　售出十八元 
浙路證劵除四期　購入五十元 
蘇路證劵除六期　又　四十八元五角 
浙江興業銀行（已繳三期）購入八五折 
[糧食]  
昨日滬南米市銷路稍有起色新粳漲價三四分至蕪湖秈米今正第一次開盤由天津帮仁和義號向長餘行買去五百包其價較去臘增高二角數分湖南秈米因貨少價昻無甚交易小麥由招商之江寛太古之金陵兩輪船自長江一帶裝來二千餘包係德泰成號之貨茲將市上開出大盤行情錄下 
常帮機新粳　每石七元五角次七元 
錫帮機新粳　七元四角次七元 
蘇同機新粳　七元二角次六元九角 
靑角機新粳　七元次六元八角 
松江機新粳　七元二角次六元八角 
泗涇機新粳　七元次六元八角 
常機白元　七元五角次七元 
錫機白元　七元四角次六元九角 
天津小麥　三兩三錢五分 
山東小麥　三兩二錢五分 
漢口小麥　二兩八錢 
湖南小麥　三兩一錢五分 
今正閘北米市所到米船以蜆錫兩帮爲多常帮船始于前昨兩日到埠計石海和周相觀般大坤石泉福石海山陳正發等十餘艘裝來機白粳二千餘石開價較去臘每石增加兩角上下當有南市某米行購骈船機梗二千餘石一律打包聞須裝運出口今將售開之價錄下 
石海和船機白粳　每石　七元 
周相觀船機白粳　七元一角二分 
陳正發船機白粳　七元零五分 
殷大坤船機白粳　七元二角 
石泉福船機白粳　七元一角二分 
石海山船機白粳　七元　 
張榮寳船南帮機粳　六元九角 
章良泉船南帮機粳　六元九角 
章仁泉船南帮機粳　六元八角七分 
鎭昌廠錫機粳　七元四角 
又　機白元　七元二角五分 
源昌源機白元　七元二角 
到中和廠機白粳　七元一角 
又　機客秈　六元七角 
恒豐廠錫機粳　七元二角五分 
恒昌廠錫機粳　七元三角 
仁記廠錫機粳　七元二角 
永大昌廠機粳　七元二角五分 
又　機杜子秈　七元一角五分 
裕通廠機白粳　七元一角五分 
生泰廠南帮機白梗　七元 
裕順廠南帮白粳　六元九角五分 
[油荳餅]  
昨日滬南茂興永記等號到尹恒來葉同盛傳同盛三沙船均裝來夾倉貨源盛愼記號到周乾順程長利兩沙船均裝來靑口貨又到金萬豐沙船裝來泊兒貨各號到金永祥沙船裝來萊陽貨采菽堂交易者由新記公司鎭康錦記祥記益昌等號開出船貨牛籽油八十件係洋莊辦去愼記號開出泊兒荳油七十件茂興號開出夾倉荳油三十件愼記順源號開出靑口荳油二百件係恒盛等行買進茲將市上開出行情列下 
牛莊籽油　每擔　十一兩七錢 
泊兒荳油　七兩六錢 
夾倉荳油　八兩 
靑口荳油　八兩二錢 
[棉花]  
昨日振華廠辦進南市四牌子六百包三井亦辦通花提尖二百四十包價將起色今將市價錄下 
通州特花衣　每擔銀　二十四兩 
又統花　二十三兩八錢 
南市特四牌子花衣　二十三兩二錢 
又　統花　二十二兩六錢 
[棉紗]  
昨日牛莊帮與祥裕公内野鷄帮辦進什牌十二支十支等紗八百餘包茶會售開十六支小包二三百包各紗廠開出十六支十四支十二支紗四百包至前日茶會售開十六支水月雙虎牌正二月期貨小包昨報誤爲大包附正于此茲將昨日售開之價錄下 
以上係牛莊帮辦進現出 
十支彩洋房　每包　八十二兩五錢 
十支跳戲　八十二兩五錢 
十二支雙旗　八十三兩 
十二支大班　八十四兩五錢 
十二支九星球　八十四兩五錢 
十二支夫婦圖　八十四兩二五 
十六支藍魚　一百兩零零五錢至一百零一兩 
十六支五福　九十六兩五錢　 
二十支五子　一百零六兩 
以上係祥裕公内各客帮辦進現出 
十六支鐵毛　大包　九十三兩 
十二支鐵毛　八十八兩 
以上係瑞記紗廠開出現貨 
十六支天官　　大包九十六兩 
十四支天官　九十三兩 
十二支天官　九十兩零五錢 
以上係老公茂紗廠開出現貨 
十支　金獅　大包八十兩至八十兩零五錢 
此係恒豐紗廠開出 
十六支水月　小包　九十五兩至九十五兩二五 
十六支雙虎　九十三兩五錢 
十六支文明結婚　九十二兩 
十四支胭脂虎　九十五兩 
十四支聚寳盆　八十五兩 
十四支雲龍　八十五兩五錢 
十四支紫日烏　大包　一百零三兩 
十四支鐵毛　九十二兩五錢 
十二支鐵毛　八十七兩五錢 
二十支財神　一百兩零零二五 
十六支福島　九十九兩五錢 
十六支立馬　九十九兩 
十六支三馬　九十八兩五錢 
以上係茶會售開現塡 
十六支水月　小包　九十五兩七五至九十六兩 
十六支雙虎　九十三兩七五 
以上係茶會售開陰曆正二月期貨 
[本機布]  
昨日牛莊帮及寗波帮辦進湖北天字牌粗布二百疋又怡和十六磅粗布三百疋每疋又漲銀五分今將售開之價列下 
十六磅湖北官廠天字粗布每疋銀四兩九錢 
又　怡和九天粗布　四兩九錢 
十二磅鴻源單鳳　三兩六錢二五 
[肥皂]  
昨由長江帮廣帮辦進各牌肥皂二百箱其價如下 
百四十塊五福皂　每箱　五元七角 
百四十塊地球皂　五元三角 
百四十塊滄淸皂　四元六角 
百四十塊冠茂禮帽皂　四元二角 
百四十塊福和佳皂　四元 
百四十塊冠榮皂　三元 
二十條南陽地球皂　四元四角 
二十條冠茂皂　三元六角 
二十條冠華皂　二元四角 
百五十塊洗釐皂　三元 
以上係本埠南陽皂燭廠出品 
[輪船進出口日期]  
二月十六日禮拜三進口 
新北京　開往寗波　太古公司 
新寗紹　開往寗波　寗紹公司 
新倍利　出海參威　義勇艦隊 
大利丸　由長江　日清公司 
通州　由烟臺　太古公司 
桂林　由烟臺　太古公司 
漢陽　由汕頭　太古公司 
[二月十七日禮拜四出口]  
八幡丸　開往神户　郵船會社 
加賀丸　開往神户　郵船會社 
江寛　開往長江　招商總局 
淡水　開往夏門汕頭　太古公司 
景星　開往烟台天津　怡和洋行 
[二月十八日禮拜五出口]  
通州　開往威海烟台天津　太古公司 
鄱陽　開往長江　太古公司 
隆和　開往長江　怡和洋行 
新康　開往烟臺天津　招商總局 
愛仁　開往厦門汕頭　招商總局 
新北京　開往寗波　太古公司 
新寗紹　開往寗波　寗紹公司 
[二月十九日禮拜六出口]  
山城丸　開往東洋　郵船會社 
圖南　開往福州　招商總局 
安慶　開往長江　太古公司 
　州　開往香港廣東　太古公司 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[財政部不許商會直接請願之反動]  
　　上海總商會復上海稅務公所函云昨准貴公所函開奉財政部電飭（電文已錄前報從略）等因謹聆之下不勝惋惜竊思今之政府昭示天下實行立憲則國與民似宜休戚相關分際或判尊卑情理豈分貴賤鹽城商會因釐捐加重迫於商人請求代爲呼籲義務所在似亦未可厚非所歉者既不要求蘇省總商會向廳長就近磋商又未稟懇農商部據情咨請突向財政部電凟致蹈越訴之嫌然如木稅增至三十七倍其情急亦正多可諒不圖干冒尊嚴驟遭切責謂該商會所稱是否屬實姑不具論夫所稱不實付之不論可也所稱而實亦付之不論可乎又謂稅率輕重捐則疏密當事者自有權衡夫稅率與捐則乃國家法定之正供商民奉法以輸納官廳依法以征收似不應於範圍之外别有權衡苟當事者自有權衡則輕重根於好惡率與則皆可置之不論法治之國無此自由國家財政艱難商民自應擔負今日之財政取之盡錙銖用之如泥沙問諸平旦天良商民已無庸負疚矧大部有所委托商會惟力是視商會有所請願大部惟力是施箝其口可使之不開能强其心使之不冷乎敝會奉函勸誡亟應戒凛金人徒以輿論時評相逼而來寗使國家負我毌使我負國家君有諍臣士有諍友義之所在敢布腹心能否據以上達使無隔閡之處惟祈賜察實爲公便　 
[西報紀中國海軍之擴張能力]  
　　字林報云北京海軍部所管轄之江南造船所既須大事擴張而中政府近復在美國訂造潛行艇數艘足證中國當局已恍悟中國海軍事務較諸各國瞠乎其後故擬急起直追整頓海防以應付歐戰後之時局江南造船所之船塢不日將開工加長一百五十二英尺使其長度達五百二十英尺俾可容納在滬修理之船上海船塢之最大者爲五百三十二英尺江南船塢擴張之後則將爲上海第二大船塢矣此項新工程需匠二三百人聞將儘速進行於三個月内告竣工作之際現有之船塢仍可應用蓋於一端築壩而與新鑿之部分隔斷俟築成時方始拆去也造船所之機器廠今亦從事擴張此事籌議已久數星期前由總工程司赴京請准當道始行開工今候訂購之美國新料運到新屋即可落成新舊之屋合計共長二百英尺闊七十英尺占面積一萬四千方英尺此外熔鐵之屋亦放大七千二百方英尺廠中刻正製造一新汽鎚以供該部之用此爲十五噸之重鎚上海造船所所有者大約推此爲最大一俟新船塢工程告竣新機器廠及熔鐵場添置之機器安設已定則造船所之能力可較原有者加倍聞當事者對之猶不滿意且擬續行訂購新機加增造船所之能力大約尙須添築一旱船塢惟須俟目下已舉及擬興之工程完畢後再事進行凡略知中國海軍前途之人士皆謂北京海軍部贊成上海造船所之擴充計畫其意中實以此項工程爲振興海軍之一端其全部計畫籌之已熟必有一日見諸實行俾中國得以應付事變某某數界則謂中國或將向歐洲聘用海軍專家一八九四年離華之海軍大將藍氏規定之制度或將復用云設於江南造船所之海軍總司令部業已裁廢各艦現均歸長江司令指揮海軍總司令部公署半由船塢辦事人員佔用半由海軍總工程師等居之江南製造局連日甚爲忙碌製造野戰砲及子彈處尤爲活動工作日夜不輟往年舊曆新年例皆停工兩星期今僅停元旦一日耳局中製造小軍械機器已拆運赴漢安置於漢陽兵工廠龍華火藥廠亦停閉楊護軍使現在龍華塔附近建造公署辦理上海軍務小軍械部遷移之後黨人之注意於製造局當不若從前之甚上海從此當可少一煩慮矣自肇和兵輪案發生之後本埠各報時謂製造局全部行將遷移近今調查後知此項消息未嘗無因北京當道確有遷移之意特於政治及經濟方面尙須籌畫以免因此受重在影響故該局雖終有遷移之一日而一時則尙不致實行也查政府前後用於該局之欵共約銀八百萬兩此欵大半銷耗於房屋等諸不動產故遷移一舉糜費良多惟就鐵煤原料供給之源流而言製造局之地位本非完善且接近租界尤非戰術上之要地將來中國或將以上海爲海軍根據地修造軍艦而移製造局軍火於他處未可知也 
[整理海軍無線電機]  
　　海軍部總長劉冠雄君以武漢在長江上游係爲滇黔蜀� 
三省出入要道現經中央提議將設征滇軍總司令部於武漢防禦滇軍下駛則駐防長江上下游海軍各艦益宜嚴密防範現在各軍艦所設之無線電報機器是否完全如有損壞自應修整以便傳遞消息業於前日電致海軍第二艦隊司令官饒懷文迅飭現駐長江各艦長照辦矣 
[滇軍採辦軍械之探報]  
　　本埠軍界探員查得滇省民黨近已派人携資來申採辦軍械並各色皮件業已報告軍警各署另行派員調查明白以憑核辦 
[全國紗廠之調查]  
　　我國之有紗廠至今不過三四十年調查全境已設有三十七家而此三十七家之紗廠上海計有二十一家此外蘇浙鄂豫四省共計十六家以就中以外人所經營者佔其多數（計外商十二家華商僅及九家）茲將全國現有紗廠查明其開設地點錠機數目經理姓名彙錄於下以備留心實業者之查考 
　　小沙渡日商内外第三廠錠子二萬枝　小沙渡日商内外第四廠錠子三萬枝　小沙渡日商内外第五廠錠子五萬枝楊樹浦英商怡和廠錠子七萬二千二百六十四枝織布機五百八十架　又楊樹浦廠錠子五萬一千枝　小沙渡英商公益廠錠子二萬五千五百二十六枝織布機三百架　楊樹浦英商瑞記廠錠子五萬枝　又英商老公茂廠錠子四萬零零九十六枝　又日商上海廠錠子二萬一千枝織布機九百二十四架　又三泰廠錠子二萬五千枝　小沙渡日商日信廠錠子一萬枝　小沙渡華商三新廠錠子六萬五千五百二十枝織布機五百五十架經理陶蘭泉　又袋角華商裕源廠錠子二萬六千九百三十六枝經理朱觀濤　又裕通廠錠子一萬八千二百枝經理朱幼鴻　楊樹浦華商振華廠錠子一萬五千枝經理薛文泰　南碼頭華商同昌廠錠子一萬一千二百枝經理朱志堯　楊樹浦華商恒豊廠錠子一萬五千五百七十六枝織布機三百五十架經理聶雲台　華德路華商德大廠錠子一萬三千枝經理穆藕初　又袋角華商鴻裕廠錠子一萬五千枝正在組織尙未開幕　小沙渡華商申新廠錠子一萬二千四百枝正在組織尙未開幕　浦東陸家嘴英商鴻源廠錠子五萬五千二百六十六枝織布機五百架（以上本埠）　通州大生老廠錠子六萬枝經理張退菴　崇明大生新廠錠子二萬六千枝經理張退菴　太倉濟泰廠錠子一萬三千枝經理顧賡良　常熟支塘裕泰廠錠子一萬五千枝經理洪明度　無錫振新廠錠子三萬枝經理榮瑞馨　又業勤廠錠子一萬五千枝　又廣勤廠錠子二萬Ｏ五百枝正在組織尙未開幕　蘇州蘇綸廠錠子二萬八千枝經理許松椿　江陰利用廠錠子一萬八千枝經理錢以湘　寗波通久源廠錠子一萬八千八百枝織布機二百十六架經理周熊甫　又和豊廠錠子二萬枝經理顧源生　杭州鼎新廠錠子二萬一千零十六枝經理高懿臣　蕭山通惠公廠錠子一萬二千枝　彰德彰德廠錠子二萬五千枝　武昌湖北廠錠子四萬枝　漢口湖北廠錠子五萬枝織布機七百五十架以上二家均官辦公司（以上外埠） 
[小學校長聯合會停議]  
　　滬海道屬十二縣公私立高等小學校校長聯合會連日在也是園開會情形已兩誌前報昨日爲開會之第三日因各項提議案件均於前昨兩日一律議决昨已無案可議故十二縣會員均不復到會現該會主席丁賡堯等正將决各案具文詳報滬海道尹請爲核示遵行 
[周楊遜讓職權]  
　　道尹交涉兩署自分組後已由周道尹將道署遷往閘北楊交涉員當於昨日（十六號）上午九時到署辦公惟聞周楊二君對於濬浦局一事互相謙讓尙未解决查濬浦事宜在前淸時則由滬道兼海關監督遴員兼辦嗣由通商交涉員會同海關監督辦理當楊交涉員兼任道尹之時亦仍會同施監督辦理現自兩署實行公組後彼此遜讓職權當於昨日電達中央請示遵辦尙未得復聞此中消息大約仍屬之於交涉員因會丈局亦屬該署將來與淸查灘地之職有聯絡關係云 
[偵探誣良爲盜]  
　　江蘇水警第二廳第一專署偵探李虎臣（混名抖亂阿虎）前日帶領夥伴六七人在民國路某茶肆見有素識之畢良身穿華服在彼啜茗即指爲搶刦金山縣境呂巷鎭某典巨贓之盜黨意圖解往西鄉閔行鎭經過警署未及知照適被警廳偵探朱順泉王志臣等所見拘解警廳由偵緝隊隊長翟君詰問知係誣良爲盜立即報告徐廳長飭解司法科由科長研訊畢供徽州人前在浦東南邑橫沔鎭均和典内習業今因來申招尋友人胞兄名畢永泉亦在均和執業科長詰李曰此案有無眼線及失主姓氏李一味游移不能指實遂將所呈該探證據扣留分别收押候查明眞相再行核辦 
[緝獲避匿閘北之盜匪]  
　　盜匪鄭呂淸前與同黨在英租界犯案得贓避匿閘北寳山路前日由英捕房包探蔣阿林協同淞滬警順偵緝隊隊長翟世淸率領隊士蔡少亭等將鄭拘獲略詰一過即交該探帶回解廨究辦 
[查獲盜案關人]  
　　虹口西華德路三千二百五十二號門牌盈祥錢莊於去年陽曆九月十四號夜被盜刦去値洋五千四百元之金鎊現洋鈔票並被開鎗拒捕擊斃該莊經理汪雲發逃逸當經報捕查獲嫌疑犯呂文林一名解送公共公廨諭着押候查核在案茲由捕房於前日在百頓路六百六十一號門牌茶館内查獲與此案有關之江北人顧三孫大曾禮淸三人繼又在西藏路三百三十號門牌茶館内查獲陳友裕一人一併收押昨晨將顧孫陳呂四人解送公共公廨請究即據中西包探上堂禀明前情並稱陳友裕係呂文林供出惟陳不認爲盜而曾禮淸因與顧等同在一處尙未查明故未解案即呂文林亦係此案見證云云會審員王肇之商之英領康君判被告一併帶回捕房聽候查明於下禮拜三解訊 
[盜匪暫緩訊究]  
　　盜匪孟瑞友於上月十八號夜糾黨持械搶刦墳山路十八號門牌義昶祥烟紙店大小銀洋銅元共三十餘元圖逃並拒捕開鎗圖擊老閘捕房二百二十七號西捕及一千零八十四號華捕未中致有流彈擊傷在法租界行走之人旋經華探曹錦珊等帮同將孟追獲解至公共公廨諭着押候查明解究在案昨晨復由捕房將孟解廨據中西包探禀稱在逃各犯尙未緝獲聞受傷从傷勢未愈仍在醫院醫治俞代襄讞商之英卓副領事判孟仍還押候查明受傷人傷勢並緝提同黨到案併究 
[皮絲加價之困難]  
　　皮絲烟爲閩省永定出產運銷各省向以上海爲總滙之區故滬地烟號共有蘇和泰林裕隆天生德益豊成益豐景林裕隆林大林雙萬茂公達怡和成林三和蘇泰昌蘇德康益興和等十四家從前生意甚大近因紙烟盛行銷路已受影響兼之政府迭次加重捐稅現更創爲公賣加以鉅捐每烟一擔計自永定運滬須完稅捐七道計繳永定若釐金洋一元國稅捐洋五元出產捐洋三元潮州東關規銀三錢六分汕頭過境捐洋五元上海公賣費洋八元印花稅規銀一兩共需規銀一兩三錢六分洋二十二元捐稅之重無逾於此而烟號售出仍照舊價以致產地業此者無利可圖於上年歲杪停業者多至十成之六本埠各烟號因於前日齊集新北門外該業公會公同籌議加價因中多困難未有結果擬俟日後再行相機進行云 
[考試私塾敎師續紀]  
　　本邑取締私塾敎師一事業經沈知事在縣立第一高等小學校命題考試完竣茲悉沈知事以今届考試敎師原爲整飭私塾敎育起見查得三日中所收八十四名考卷其文理頗有高下現已督同敎育科長李頌唐等評定等次定今日揭曉 
[三餘英文夜學社開學期]  
　　英大馬路盆湯弄洋布商業會附設三餘英文夜學社茲値第十三學期大加改革添聘敎員擴充學額增設商業專科如商學商算簿記打字縮寫等科目完備商界靑年欲求學識最爲捷徑訂於陰曆正月二十夜開學有志求學者盍往報名 
[再誌滙豊銀行之厚利]  
　　滙豊銀行本届派息每股二鎊三先令加紅五先令曾誌本報茲悉該行股東會已在香港舉行總計去年（一九一五年）一年内餘利總數共計六百八十六萬元其資本總額則一千五百萬元也 
[西人總商會委派書記]  
　　上海西人總商會書記庚寗在年初因事辭職現已由該會委任倍克接任其事 
[美領事註册之通告]  
　　美國駐滬代理領事高斯前通告美國僑民一律前往領事署註册曾誌本報茲悉昨又通告各僑民各商行各公司速即前往註册并謂此項註册係爲國家保護起見如不註册領事館即無保護之責云云 
[英國郵務司請假]  
　　北京路英國驛務公署署長開易因事請假現委里特君暫行代理 
[演說上海之舊歷史]  
　　博物院路皇家亞細亞學會擇於今日即十七號午後五時半延請派克博士演說上海之舊歷史 
[老公茂紗廠股東會]  
　　老公茂紗廠訂於二十一號午後四時在江西路二十二號開第二十二次股東常會自十二號起至二十一號止該廠股票一律停止過户 
[北蔡保衛團成立]  
　　浦東北蔡鎭素無軍警駐防以致搶刼案件層見疊出現新任南滙縣葉知事特飭鎭董衛承義招募鄕民舉辦保衛團所需鎗械准予由縣請領轉給備用業於舊曆元旦招募成團計有團丁五十名並請紳士徐乾德爲團長畫夜梭巡以資保衛　 
[元宵之防護]  
　　今日爲陰曆元宵佳節淞滬警察廳長徐輔洲君因奉楊護軍使飭令加意防護故預飭各區署所於元宵日夜加班巡遜毌稍疏懈 
[領囘女子之辯論]  
鴇婦張吳氏（卽張老二）在公共公廨具控王李氏邀同金泉等强將其養媳愛金又名阿大（即被告王李氏之女）領回一案前日午後由廨傳同王李氏之夫王金元集訊當由兩造代表律師與捕房代表牛門律師向原被及案證人等逐一盤詰復互相辯論俞代襄讞商之英領卓君判候復訊再核　 
[偵探注意拐案]  
　　潮州人陳世根帶一八歲男孩名來慶又名王荀又婦人胡王氏帶一王嚴氏及周歲小孩一口由浙江及海門等處來滬昨日換乘太古公司之海口輪船擬赴汕頭厦門等處當爲救濟會偵擇虞占順何連實協同水巡捕房偵探何阿春等查見以其迹近拐帶拘入水巡捕房由梅捕頭諭送地方檢察廳訊辦 
[尋獲被拐妻子]  
　　崇明縣北沙鎭有開設客棧之楊士宗前留蘇東根在棧住宿計有三月嗣蘇於七月二十五日乘楊他適即將楊妻李氏並楊所生之四歲男孩名翠奇勾引偕逃迨楊回棧四處找尋已無影響楊疑房主袁老三拐匿控經該縣警察署訊供不認判袁交保出外帮同尋緝在案近楊士宗與袁老三等來滬緝訪昨在浦東陸家嘴地方將蘇東根楊李氏連回翠奇一併尋獲鳴警扭控第三區警局由解警正提訊之下以案關刑事函送地方檢察廳訊辦 
[幼女受創續誌]  
　　甬人高少卿將其姘婦之十四歲買女郁阿蘇强姦受傷經女訴知老閘捕房一千二百五十號華捕將女帶至捕房稟明捕頭送請醫院經西醫驗明派探將高拘解公共公廨訊供管押在案昨晨由廨復訊因捕房代表牛門律師與被告代表穆安素律師均另有要公聲請改期中西官判女仍留濟良所被告還押候再訂期研訊 
[誘拐女子]  
　　住在十六舖之台州人李某有一女兒年十六歲尙未字人日前忽失所在李各處查訪知被洪官佑誘拐同居昨午偕妻顧氏等將洪並伊女一併扭控警廳司法科判送地方廳訊辦下午由檢察官提案預審判女交李夫婦領回管束洪官佑收押候究 
[召認女孩]  
　　淞滬警察廳長昨日分發傳單飭所屬各區署一體張貼其文如下　爲招領事據二區署詳送查獲迷路女孩一口當即詢據該女孩供稱金瑛年十二歲住處不知有母在某洋布局做工其餘言語不淸似有神經病帶有衣服二件女帽一頂除送新普育堂留養並醫病外爲此刋發傳單仰該家屬從速來廳認領 
[保人不能卸責]  
　　老永隆土棧主陳德凱前投法公堂稱有朱其章前來交易大土虧欠洋六百元由朱之胞弟其昌擔保延約不付請求追繳等情判將其章押追其昌交保出外帮同理還在案迄今分文不理昨又由原告稟稱朱其昌既作保人不能置身事外仍求向保人追繳其章供實在無力措置求宥其昌由陳玉貴代表到案聲稱其昌患病請寛限到案判其章還押候着保交其昌到案訊追 
[生財先抵房租]  
　　義昌小糖食店虧欠同慶和稻香村兩户往來貨洋二百餘元並欠房租三月於前日私逃無蹤由二房東趙雲祥等投報捕房檢點所遺生財等物所値無多昨日各原告同投法公堂請求提追判將什物交房東收管抵租同慶和等欵俟該債務人出面後准予扭案訊追 
[債權人情願減讓]  
　　鄒玉麟前控吳德榮借洋四百元收過二百二十元尙少洋一百 
八十元利息分文不要請追還本洋等情判令交保限繳在案昨日鄒又投稱現由友人相勸折還洋一百元商人因情面難却已允讓四十元如還洋一百四十元即可銷案吳繳洋一百元餘求讓去判交原保限三天再繳洋四十元如違押追 
[原告代求交保]  
　　北蘇州路協源祥洋燭煤油號夥周錫蕃因私收賬洋三千二百元被該號經理蔡爾康查出報捕將周拘解公共公廨訊供押追在案昨晨復訊據原告投訴現由周之老母湊還洋一千元保人亦代還洋二百元餘控由被告立據分期拔付請准被告交保訊之周錫蕃供認私收賬欵屬實中西官以既據原告代求判被告交保開釋 
[用人私用賬洋]  
　　陳阿根在法租界呂班路德國婦人某氏處服役因私用帳洋十五元被該德婦查悉報告法捕房將陳拘獲昨解公共共廨請究俞代襄讞與英卓副領事判被告押候德領堂期解訊 
[債務人傳案交保]  
　　周之亭控沈廷發不理擔保洋三千元沈能祚控張啓生不還賬洋三百二十七元王雲甫等控楊谷甫不付票洋五十元蔡祥記控老三姐不付房飯洋三百四十元李啓華控顧七吞没股本存欵洋三百三十七元潘延初控張阿弟欠洋五百三十元孫志厚控周孟雄不還貨洋五十二元昨由捕房將被告各人傳至公共公廨中西官諭令分别交保候訊 
[車多照少]  
　　王阿玉前日駕一馬車並無法界捐照擅入法界爲巡捕查見禀明捕頭飭探查明王共有馬車七輛祗有法界照會一張故傳王阿寳至法公堂請究王俯首無詞判罰洋二十元充公 
[石子車碾傷小孩]  
　　昨有工部局石子馬車在美租界密勒路將小孩王榮寳撞倒碾傷足骨由孩母雇車送入捕房捕頭飭捕送往同仁醫院醫治候核 
[剝取小孩衣服]  
　　近來城廂内外每有匪徒於白盡剝取小孩衣服前日下午小橋附近周姓家男孩年約七八齡在左近親戚家吃喜酒而回中途被匪誘至僻靜處將所穿小皮袍及馬甲等一併剝去迨該孩哭泣歸家匪已去如黃鶴矣 
[告貸不允之衝突]  
　　小工胡根福前日欲向陶阿根借洋十元陶不允致起衝突胡之 
頭面受有微傷由四區崗警將陶胡及帮毆之胡子祥一併拘入警署經姜警正判陶暫押胡根福着歸家自行醫治胡子祥從寛斥釋 
[大王肆虐]  
　　塌車頭目混名大王昨在揚子路碼頭不知何故將小車夫某甲肆毆受傷由四百十八號華捕查見一併拘入捕房捕頭命將甲先行送院醫治候再核辦 
[成衣匠不認行竊]  
　　住居閘北大統路安祥里之成衣匠胡致祥昨扭王金泉至四區 
 
 
 

Page 11

 
 
警署控稱王於黎明時闖入伊家行竊自鳴鐘一只當場捉獲請爲究辦經姜警正質訊王供僅在胡之門前經過並無入内圖竊情事判押候查明再核 
[追獲攫物匪徒]  
　　匪徒王阿二前日在廣東路攫取浦龔氏金挖耳圖逃氏即鳴捕追獲昨解公共公廨經中西官訊供屬實判王押兩牢九月 
[竊賊無可狡賴]  
　　粤人李開竊取密勒路六十五號門牌新康號内玻璃被看門人李實順查見鳴捕拘押昨解公共公廨請究原告由李實順與其子李阿毛投案證明訊之李供不承認中西官以見證確鑿判李押西牢半年期滿帶堂再核 
[過犯嚴加管束]  
　　浦東人陶錦春因竊阿拉白斯脫路三百七十八號門牌尤鴻春家衣物由捕拘解公共公廨訊知陶係九次過犯判押西牢半年期滿帶堂再核在案茲届期滿昨由捕房將陶解案請示中西官以其屢辦不悛判送上海縣知事署嚴加管束 
[氣候報告]  
　　（上海徐家滙天文臺天氣測候報告） 
　　已過者之報告二月十五日蒙古之反旋鳳阻止揚子上游之低度發展四川之低度範圍日廣貴州河南恐亦如是揚子江流域天晴而多雪北方有北風　十六日此間復有北涼風天晴而陰潮　十六日下午四時前二十四時内上海氣候至高五五．二至低三三．七去年同日至高四八．二至低三六．二 
　　未來者之推測十六日下午四時三十分豫測天氣陰晴不定揚子江口有霧氣海濱一帶復將起信風 
雜評二 
[元宵　宇]  
　　今日爲元宵佳節滬城廟園中紅男綠女攘往熙來必又有一番承平景象然而今之時豈承平之時乎試一思滇黔蜀三省之人民則今夕之陰霾沉寂不知何若是固三省人民之不幸也雖然此三省人民所受之痛苦果胡爲而受之乎凡我國人痛癢相關則今夕之樂亦無聊之極矣 
專件 
[設公林議　金陵大學敎員苪思婁著鄒應藼譯]  
　　中國童山荒阜衆多至於不可勝數欲造林於其上斷非一蹴可幾無已其惟設公林乎公林之設不但易無收之荒地而爲貴重之樹木設管理得法林既造成則所在之鄕鎭若縣者將歲有所收地方公益之經費有所出而所在地之百事皆可賴以振興蒸蒸日上豈不懿歟 
　　所謂公林者林場一區爲所在地一村一鎭或一城公共團體所保管者也此與私有或公司所有者不同蓋公林之利益爲全地公共團體所享用非少數人所能壟斷必須嚴定章程使公林之管理權掌於地方上所推舉之公正紳董不至隨政界而有變遷中國之荒地可用以造公林者甚多依據農商部所頒之森林規則承領官荒以造森林事頗容易官荒既用以造公林則壟斷者不得有所藉手亦一利也 
　　此公林所納之稅自應與私有者同科造林之與種穀較其費用大而收效遲其稅法不得不議變通變通之法有二或將其地稅暫時豁免一俟成穫有得始議升科是爲緩徴或於其始業之時稅之極輕逐年增加量其所收以爲課是爲漸徴二者相衡緩徴之法簡捷易行漸徴之法較繁瑣矣凡地之出於放任而遂令荒棄者必科以重稅則庶幾民益勤勉而地得利用乎 
　　森林之收效較遲頃已言之古語曰一年樹穀十年樹木欲使成 
林非四五十年不爲功固不僅十年也一鎭一鄕之存在與個人較其爲修短逈殊是以個人事業恒求速效而地方公共事業則可取其遠者大者以爲子孫計長久不必拘拘於蠟頭蝸角之問設中國各地遍行公林之制數十年之後凡今之濯濯者盡一變而蔚爲靑葱所獲之益將難以數計要而舉之有數端焉 
　　以物質言山崩川溢爲災極大惟林可以抑制之不僅抑制也可使中國材木不可勝用而衣食以足雨之降也有林則可以吸收之其所吸收以時漸漸宣洩則川流永而日恒不至涸竭亦不至泛濫而其地寒煖燥濕之變遷亦可以漸易而不驟變矣 
　　以社會言此等公林既成生活情形必能安樂而日休精良器用外國人所能得而中國人不恒有者材木少也公林若設用人必多今之失輩無告異　皆可用以栽種俟護收穫及行賈林產於 
是野無遊民其所影響於全國工商業者豈可以道里計 
　　以實業言公林多則材木豊材木豐則工業盛工業盛則木造品之價廉價廉則用木造品者必衆供之與求相助以長生生不已財政學之公理也由是而工商業並進全國實被其益 
　　以國計言中國雖以農立國然每人所出平均計之爲數甚微往往以極少地積衣食極多人民今公林之興不毛之地一變而爲膏腴是疆域依然而壤地實拓 
　　以地方財富言公林所收可作其所在地之公用如敎育修路造橋淸道衛生恤孤賑寡施醫施藥種種公共利益皆可賴公林之 
收入而舉所以增進地方上幸福豈有限量哉 
　　夫公林之制非自我作古也歐洲各國多有行之者美國近亦取則歐洲新定法令使地方公共團體得有保管森林之權行公林之制而最著成效者其瑞士國之儒烈克城乎 
　　儒烈克城所有之森林壤地一萬七千零四十畝其中長林峩峨所被覆者凡萬五千三百六十畝而不毛之石壁僅二百三十四畝云此森林位於愛爾勃士羣山之中錫爾河之涯大都石田峭壁祗能栽樹而萬不宜耕耘者也此森林中所栽之樹大都以九十歲爲長成之期而所有者太半幾及九十歲矣蓋每歲斬既成熟者而賈之隨易植新種於舊地所獲因以歲歲相同凡樹有不甚良好立即斬伐勿使成熟其能成熟者皆良好者矣其造此林之初意在鐵路未興以前專以供給薪樵今則每歲所出薪百之六十四成材百之十枕木百之四而各種林產雜品百之二十二儒烈克城管理此林始自西曆一千三百零九年今掌管此林者技師一人佐以一書記六林工此林之管理培埴大綱濫觴於西曆一千六百九十六年大定於一千八百三十四年蓋自一千六百九十六年以還每歲所斬伐之木必與種植而可望有成者相抵每歲所動用僅及利息而不使成本絲毫有所耗損此林歲收之平均以泉幣計歲若五萬元是其成本所收之凈利常年八釐也以材料計無庸少減其來禩之產每歲所得成熟之木一千九百十六𣒆得自斬除劣枝弱樹者八百八十𣒆總得二千七百九十六𣒆而每畝得一𣒆十之一五（𣒆者木量之名也每𣒆等於一百二十八立方英尺） 
　　著者曰由此觀之瑞十國所行深足法矣使中國之童山荒阜盡設公林既成之後其每歲所收豈有限量全國因此種公林而所受之益亦豈有限量彼儒烈克城一區域也中國之一鄕一鎭若一縣者亦一區域也有爲者亦若是聞吾言者可以興矣 
[補錄命令]  
　　二月五日政事堂奉策令嚴紀鵬給予三等嘉禾章此令 
　　又令丁得勝給予四等嘉禾章此令 
　　又令余澄淸沈煇坊給予四等嘉禾章此令 
　　又令宋壽昆汪度均給予四等文虎章此令 
　　又令鄭澤生給予四等文虎章此令 
　　又令田維勤給予五等嘉禾章此令 
　　又令王鴻恩給予五等文虎章此令 
　　又令李明遠韓誠劉鳳梧均給予五等文虎章此令 
　　又令楊開甲加陸軍少將銜此令 
　　又令吳運昌加陸軍步兵上校銜王蘭芬加陸軍騎兵上校銜此令 
　　又令據財政部奏覈復鄂省經徴釐金出力人員照章擬請給獎等語湖北武穴徴收局局長陳景虞增收在八萬元以上黃陵磯徴收局局長沈際虞增收在三萬元以上辦理克著成效著各 
給予五等金質單鶴章以昭激勸餘如所擬辦理此令 
　　又令敎育部奏請將參事許壽裳進叙三等僉事秦錫銘視學　 
虞銘新楊乃康齊宗頣技正金殿勳均進叙四等應照准此令　 
　　又令國務卿奏請據銓叙局詳稱遵核財政部試署僉事各員資格請予叙官等語查鳳聲楊景炁授爲中大夫衛渤授爲上士此令 
　　又令國務卿奏據銓叙局詳稱遵核敎育部直轄京師學務局薦任各員資格請予叙官等語彥惪劉潛崇峯李春澤祝椿年均授爲中大夫孟心達授爲上士此令 
　　又令國務卿奏據銓叙局詳稱遵核參謀本部科長資格請予叙官等語閻繼蔭授爲中大夫此令 
　　又令財政總長兼鹽務署督辦周學熙奏請任命朱鍾琦試署兩浙玉泉場知事應照准此令 
　　又令陸軍部奏請陸軍第二十八師騎兵第二十八團第二營 
營長王承恩馭下無方請予免職等語王承恩應免本職此令 
　　又令陸軍部奏請揀任營長員缺應准以紀永致充任陸軍第二十八師騎兵第二十八團第二營營長此令 
　　又令陸軍部奏請將王克儉授爲陸軍騎兵中校並加陸軍騎兵上校銜陳顯瑞授爲陸軍騎兵少校戴鴻逵楊功山授爲陸軍騎兵上尉並加陸軍騎軍騎兵少校銜應照准此令 
　　又令陸軍部奏請將萬鶴鳴王玉春關蘊秀授爲陸軍步兵中校白蔭棠劉玉柱授爲陸軍騎兵中校姚寶球趙炎昊授爲陸軍步兵少校並加陸軍步兵中校銜陳文波李永升授爲陸軍步兵少校孫長勝授爲陸軍騎兵少校司光祿靳顯聲授爲陸軍砲兵少校馮萬良授爲陸軍騎兵上尉並加陸軍騎兵少校銜楊學濤授爲陸軍一等軍醫正李文藻授爲陸軍二等軍醫正李我森授爲陸軍三等軍醫正應照准此令 
　　又令陸軍部奏請將吳郁文林奎初王柏均加陸軍憲兵少校銜應照准此令 
　　二月六日政事堂奉申令振武上將軍督理廣事軍務龍濟光電奏奉加郡王銜大名之集萬非臣下所堪况滇亂� 
未平正𥞊馬厲兵之日非策勳飲至之時懇請收回成� 
命等語該上將軍忠勇樸誠夷險一致綏疆戢暴勳烈爛然乃不自矜伐志切同仇眞摯之情溢於言表惟酬庸紀績國有常經該上將軍削平禍亂功在封圻宜肇錫崇銜益恢壯略誼同休戚身繫安危事業聲聞正未有艾茲之懋賞何可固辭所請收回成命之處著毌庸議令 
　　二月六日政事堂奉策令蔡國器給予三等嘉禾章此令　 
　　又令唐世鈞給予四等文虎章此令 
　　又令陳國斌給予五等文虎章此令 
　　又令陸軍第十二師步兵第二十四旅旅長蕭廣傳著開去旅長員缺仍回衛侍武官原差此令 
　　又令任命岳兆麟爲陸軍第十二師步兵第二十四旅旅長此令 
　　又令任命劉傳綬兼署海軍部軍務司司長此令 
　　又令調任劉華式爲海軍部參事此令 
　　又令王志綱授爲陸軍少將此令 
　　又令國務卿奏據銓叙局詳稱遵核振武上將軍行署軍用文職各員資格請予核叙文官等語藍世勳授爲中大夫藍鐵珊馬雲程均授爲少大夫此令 
　　又令江蘇巡按使齊耀琳奏請任命張鏡寰爲嘉定縣知事劉煥爲如臯縣知事叚士璋爲東海縣知事應照准此令 
　　二月七日政事堂奉策令張光鼐陳超衡高毓彤均給予四等嘉禾章此令 
　　又令張壽齡加中卿銜此令 
　　又令海軍部奏海軍練習艦隊輪機長黎弼良因病懇請辭職黎弼良准免本職此令 
　　又令國務卿奏遵核署川邊鎭守使劉銳恒奏請任命米增湘爲懷柔縣知事馬昌驥爲巴安縣知事胡存琮爲稻城縣知事李錎爲恩逹縣知事夏瑚爲察雅縣知事牛恩錫試署瀘定縣知事周道熙試署貢縣知事王寶藩試署甘孜縣知事呂國璋試署德格縣知事洪裕昆試署武城縣知事李方愨試署鑪霍縣知事王藎臣試署理化縣知事楊建新試署同普縣知事譚光賢試署昌都縣知事王騰芳試署雅江縣知事史棻試署鹽并縣知事應照准此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新年春秋（續昨）] [  劍秋]  
　　十五日竈君公公捧檄到任以缺分瘠苦運動他調 
　　天界定例每年十二月二十三日各竈君公公上天述職至正月十五日回任去年天上大考試吾家竈君公公以文理不通被黜各候補竃君聞之鑽頭覔縫大肆運動府爲黃飛虎之小舅子之所得捧檄到任揚揚有喜色先是竈君蒞任各家均以五色綵輿當庭迎接並設盛筵接風吾家均無有飯竈七坍八倒釜上之塵厚寸許烟囪管裏累日不出烟窮甚新竈君見狀乃大失望埀頭喪氣菱角鬚上翹如戟竈君婆婆又日夜啼哭向之索還運動費公公大窘急電黃飛虎求謀他調 
[元宵] [  佚名]  
　　灌足黃湯跌衝於馬路上巡士拖之至警署罰一元關一宵此醉漢之過元宵也 
　　穿狐皮袍架金絲鏡身邊銀元纍纍彳亍道上突來宵小攫其銀元以去此闊老之過元宵也 
　　聚二三舊友費一二銀元至廣東館大吃宵夜此酒肉朋友之過元宵也 
　　博數元之酬金深宵棄黃臉婆而不顧埋頭伏案搜索枯腸此投稿家之過元宵也 
栩園詩選 
[賦示閒雲] [  王之野]  
　　墮落人間萬事違彩鸞何日許同歸淋漓淚漬蕭郎袖宛轉情絲織女機耐得閒愁時寂寞便成好夢總依稀明年此地重相見祗恐量珠約已非 
　　待將心事訴從頭同是天涯不自由馬足風塵催我老蟲肝身世替卿憂尊邊絃索能消恨江上琵琶易感秋正是酒闌人散後可憐王粲又登樓 
栩園詞選 
[江城子寄内] [  馬拙樵]  
　　捲篤人瘦菊花時怕風吹勸添衣送别勞勞珍重說臨歧冰雪殘年身倚病燈黯淡夢迷離　金閩回首是天涯案齊眉廡依誰遠道魚函一紙寄愁歸直北浮雲三百里聽夜夜雁南飛 
筆記 
[碧秋（續昨）] [  天風外史]  
　　乙既出嶮祗失十餘卒且戰且走敵受創不知虚實亦不敢追乙等見敵騎已遠始慶更生乃稍憇仍向前行黑暗中亦不辨方向一惟婦命是聽不數里忽聞前山譁聲未幾有數十騎跟蹌過見官軍人馬大呼願降俄而一女郎仗劍自後追至捷如鷹鸇之撲食婦見之大笑曰阿妹汝又惡作劇若輩狼狽可憐妹體天地好生之德縱之可乎女郎聞聲亦止唶曰姊汝功竣耶何事累吾久待適在盤道上見敵酋自率數十騎窺探形勢觸我舊忿不覺逐之至此石達開恃勇與我交手已成擒此人强項亦奇男子今殺之葬屍㵎底成其志矣官軍多貪功不則以此一顆首級相餉又可以博得幾許封賞也言已復出一佩刀示婦曰姊視此此石達開所佩物也鋒銛亦人間稀品吾欲以之贈蒼頭陸忠耳行漸近乙驟覩其面大駭急呼曰姑娘非賣餛飩王姥女耶何以至此姥何往女郎聞言凝視良久始曰汝殆周家邨人與我曾卜鄰者乎今來此良佳我行蹤靡定非汝所宜問我有戚某聞亦隸駱帥麾下君官軍不難知其所在有一書久欲致之苦無便今勞君致彼乙諾因出紙筆就樹根燃燭作函相授既畢婦亦語乙曰危難已過循澗行即可得官軍所在前途皆坦坦吾亦别矣乙方欲致謝辭二人已奮迅去如駛乃怏怏覓去徑未數武女郎忽返身復來出翼王刀相贈曰石酋已死君持此亦右報功他鄕遇故持此留别耳言已復行瞬息不見 
　　乙既歸營因備述所遇於主將呈佩刀柄尾鐫名宛然石王物知非讕言及明有敵將來降因審石王果死窮搜澗谷中屍終不獲惟於樹下得其一盔有人謂當時所傳石王生獲者乃將帥虚設用以邀功蓋其部下某曾被擒即藉作桃僵李代也 
　　既用乙果蹤迹得女郎戚某於某提督部下投所寄緘始悉女郎即碧秋啓封則寥寥數語曰某自爲匪人誘拐知無幸念母訓因投河不死乃爲一嫗援出嫗非常人因得執業爲弟子今學成某縣令已於亂軍中失其首賊軍亦已恣吾凌踐吾事畢從此入山修道不復問人世事矣母已終天抱恨何極墓田七尺惟君保衛之耳此書發見人始知碧秋已得異術鬻餛飩姥即其師所學者殆劍術也其戚某姓已失隱約名大椿與悶紅君母舅某爲中表故得其傳述如此云（三） 
小說 
[俠情小說紅蘩蕗别傳] [  天虚我生]  
　　第十一章（續） 
　　當紅蘩蕗言時安特魯三人皆詫以亞猛所問不過一語而其領袖竟作如許多言儼有責備之意且紅蘩蕗素安默不輕言以其言即命令而亦未有一人敢不服其命令今若此實乃創格衆均不測領袖之意云何又皆默然不聲良久黑司丁始曰領袖所命即此止乎白拉根内曰止此耳君等但須以馬五匹候於樹林中待吾儕至黑司丁曰知之吾儕當破曉趁公車而行但將從何覔得阿卸白拉根内曰阿卸在佃户中頗著盛名一問即得汝等可各跨一馬其餘三馬則引之且備草料迥向巴黎而行約三百米達其地爲四達之衢有短松林廣數十畝汝二人即隱身於此待吾人生即各乘一馬行矣今事已集吾但望届時月光勿明則拜天賜多矣黑司丁曰敬諾白拉根内曰今吾更有一言即願諸君各自鎭定其神經毌爲外界所搖動言時其目實注亞猛亞猛不禁自俯其首時巷尾忽有步伐之聲逐漸向窗外行過或且探首窗隙視室中人何作既過之後即有魚更躍躍之聲一守更人在遠處呼曰同胞乎夜深矣願汝今晚得寗睡也白拉根内曰睡耳睡耳吾亦倦矣言時以指自彈其袖上爐灰溫婉之態復現於面唯富爾得安特魯知領袖深知其笑容之背實隱有不如意事且其目時注亞猛若欲有言安特魯會其領袖之意遂起立告辭黑司丁復止步曰但吾儕所需敝衣將何從覔得白拉根内曰安特魯室中有之假髮亦備但此物以不用爲佳深恐一時有攅毆之事則此物轉足爲累也言時似有煩噪之狀黑司丁念紅蘩蕗當已困倦思睡遂從安特魯二人而出唯亞猛尙留室中 
[滑稽小說我之新年] [  卓呆]  
　　諸君大凡一個人過新年無論是窮窮富富老老少少没有不快樂的大家過了一年又是一年必定有一種新希望窮的想富富的想更富年輕的長了一歲自然可喜那年老的長了一歲雖是距死期漸近然而人享壽考也是可喜之事所以講到過新年天下人没有一個不喜歡的就是各項生意到將要過新年必有一番熱鬧吃食店是不用說了衣服店鞋帽店等無不利市三倍過新年時最没有人請敎生意最淸淡的要算是我們這小店了平日倒還可以越是新年越没有生意所以我最不愛過新年我之新年也最無興味竟與天下人之新年絕然不同與我同病相憐的實在少得很 
　　諸君你道我是何人恐怕諸君未必想得起來我乃豆腐店裹主人阿二是也我們豆腐一業從社會上看來却很低徴這是爲中國社會程度所限無法可想的倘使把豆腐的好處給德國人曉得了將豆腐的營業擴張到最考究衛生的德國去恐怕我們豆腐一業就要居各種商業之上要執世界商界之牛耳咧這不是我阿二誇口諸君不信問問衛生家就明白了可憐我們豆腐一業不能推廣到德國去已屬大大的不幸這還是小事一到過年在各業生意非常繁盛之時我們這豆腐店竟不能附其驥尾一點生意也没有冷淸淸的鬼也不見一個上門來你想年底家家預備食物多得堆積如山魚肉雞鴨各色俱全惟獨不用我們這豆腐這是什麽理由呢我那裏能夠知道（三）（未完） 
 
 
 

Page 15

 
 
   
 
 

Page 16

 
 
   
 
