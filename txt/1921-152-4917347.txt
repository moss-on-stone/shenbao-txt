# 1921 - 152 - 4917347

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[武昌又軍變] [  （冷）]  
　　宜昌軍變不三日而武昌又軍變雖其詳情尙未知而其刦殺焚幾為軍隊之所為則無疑也 
　　余曾於宜昌第一次軍變時言之。我人民而不速謀自保之方者。則日後受此軍隊之害。將無已時。蓋軍界當道。徒知擁有多兵。旣不之教。又不能養。則軍隊之得機而為變者。亦無足怪。今固一再演之。我恐今後未必遽止耳 
　　以常例論之。民者各營其業以生存者也兵者受民之養以衛民者也。故旣有兵。民可不必自衛。然而今乃變局。已反乎常。兵不衛民。而反刦民而掠民。民乃仍守常例而不自衛。其可得耶。故余聞宜昌武昌連續之軍變。而復念前言 
命令 
[六月七日大總統令]  
　　任命耿玉田為吉長鎭守使此令又令　海軍總長李鼎新呈請調任甘聯璈為海籌軍艦艦長許建廷為靖安軍艦艦長曾以鼎為江利軍艦艦長王壽廷為永健軍艦艦長均照准此令 
又令　參謀總長張懷芝呈請任命姜祥鸞署熱河都統署中校參謀應照准此令 
又令　陸軍總長蔡成勳呈請任命董懷清為陸軍第二十八師步兵第一百十團團附應照准此令 
又令　陸軍總長蔡成勳呈陸軍第十六師步兵第六十一團第三營營長鮑洪泉請予免職應照准此令 
又令　陸軍總長蔡成勳呈請任命英春為陸軍第十六師步兵第六十一團第三營營長應照准此令 
又令　內務總長齊耀珊呈准黑龍江省長咨請任命李家鼎試署黑河警察廳廳長應照准此令 
又令　內務總長齊耀珊呈准兼署黑龍江省長吳俊陞咨請任命楊書林試署省會警察廳警正應照准此令 
又令　艾維滋給予一等大綬嘉禾章此令 
專電 
[北京電]  
　　交部發行臨時債劵二百萬津中及中孚保商懋業五行各承受四十萬年利分五、擔保品京漢津浦餘利、（八日下午三鐘） 
　　北京電　昨津京又成立小銀行借欵兩宗、內有中法實業銀行六十萬一批、（八日下午三鐘） 
　　北京電　交張潘次、已籌得軍政費一千餘萬、係以支付劵及鹽餘項下撥出、明日各機關、可發薪一月、（七日下午七鐘） 
　　北京電　曹錕電院、催發積欠百九一萬元、（八日下午三鐘） 
　　北京電　本日閣議馬鄰翼出席、報告三日情形後、提出結束學潮辦法三種、一挽留辭職校長、二限日籌措欠薪、三准受傷法醫兩校長出院自治、閣員中少有反對、致未解决、被拘學生梁鐸、由檢廳送回、（七日下午八鐘） 
　　北京電　京小學代表午後開會、議决援助學界辦法、（一）政府須表示歉意、並速定維持教育辦法、（二）請在野名流援助、（三）無效則提出總辭職、聞現有在野之某某、向各方疏通、（七日下午七鐘） 
　　北京電　張文生聶憲藩電院、學生與議會衡突、請停辦學校、秋後另招、（八日下午三鐘） 
　　北京電　西安某電、陳督坦白、部下兩鎭兩旅擁陳、有準備、鎭嵩軍力薄、難膺調停責任、請飭直軍暫勿深入、昨政府已將此電轉電曹錕吳佩孚、（八日下午三鐘） 
　　北京電　陳樹藩電、前奉感艷各電、諒早鑒察、計已五六日、未蒙電復、職部欠餉、究應如何處置、當有辦法、樹藩俾得卸責歸田、藉免各界誤會、中央若再搪塞、各軍將不堪設想、樹藩一身固不足惜、陜局前途、何能再遭糜爛、況閻督大軍將抵潼關、中央尤當注意、 
（七日下午八鐘） 
　　北京電　日本答覆、哈埠正金發行紙幣、係補助商家便利、為兩國提携計、得張使諒解不能與他行發行鈔票並論、但張作霖電院、並未諒解、（八日下午三鐘） 
　　北京電　延琿公團、舉代表汪洪年赴奉吉、控日警搜查韓黨、擾掠民物、請速向日本赤塜領事、嚴行交涉、（八日下午三鐘） 
　　北京電　院電陳遐齡、劉贊廷伏法赴機結束、川邊亂局不難平定、惟匪擾邊陲二載、裹脇綦衆、藏番乘變效尤、所擾區域過廣、希速辦理善後、俾慰民望、一面招撫餘匪、使藏番深悉不治脅從、應需欵項、不日滙到、（七日下午九鐘） 
　　北京電　黔軍侵柳州、係反對陸、非助粵、因川滇湘黔代表集議、對陸甚不滿、陸亦竭力希望巡閱、與曹張比肩、故激成反動、此係小督反對大督擴充地盤、（八日下午三鐘） 
　　北京電　外部電顧使、聖日爾曼軍械公約、吾國贊成、希簽字、 
（八日下午三鐘）　 
　　北京電　施肇基電部、美政府對無線電合同、將發表宣言、（八日下午三鐘） 
　　北京電　外部通告使團、派陸徴祥為防疫委員會長、（八日下午三鐘） 
　　北京電　本日閣議、（一）滬杭甬路局進口材料、准許免稅、（二）振糧免征執照、未運者以六月底為限、均通過、（七日下午八鐘） 
　　北京電　地方行政會議、明日閉會、齊內長擬出席演說、（七日下午七鐘） 
　　福州電　李厚基病重、（八日下午一鐘） 
　　漢口電　兩長今日命陳介魏宗蓮、訪駐漢英美法日各領、謂宜變俟調查後、自有辦法、法艦狄艾斯錯拉斯號、今日由漢赴宜、 
（七日下午九點） 
　　漢口電　二十一旅一團、支日（四）（日）夜深由宜乘快利、陽（七）（日）晨抵省、起駐南湖、（七日下午九鐘） 
　　安慶電　冬（二）（日）日學生赴議會請願、被軍隊團毆、前電誤學生圍議會、特電更正、（八日下午五鐘） 
公電 
[四川各將領來電]  
　　各報館均鑒、南北相持不决、國家統一無期川中各將領謹於九年十二月宣言自治、迄熊前督軍曁劉前兼總司令先後通電下野、主政乏人、各將領因時制宜、乃就渝成立四川各軍聯合辦事處以資維繫、茲復召集混成旅長以上各將領會議、協謀善後、僉以軍政首長、不可久虛、亟應推舉、用資統率、乃議定於六月六日開會推舉、出席將領共二十四員、推舉四川陸軍第二軍軍長劉湘得二十二票、被推為四川總司令、羣情歡欣、咸慶得人、遙承眷注、謹此電聞、四川陸軍第一軍軍長但懋辛、第三軍軍長劉成勳、第一師師長喻培棣、第二師師長唐式遵、第三師師長鄧錫侯、第四師師長潘文華、第五師師長何光烈、第六師師長余際唐、第七師師長陳國棟第八師師長陳洪範、第九師師長楊森、第二十二師師長唐廷牧、第一混成旅旅長劉文輝、第二混成旅旅長張冲、第三混成旅旅長李樹勳、第四混成旅旅長袁彬、第五混成旅旅長張成孝、第六混成旅旅長劉炳勳、第七混成旅旅長藍世鉦、第八混成旅旅長田孔堯、第九混成旅旅長劉斌、川北邊防軍總司令賴心輝、川邊鎭守使陳遐齡魚叩印、 
[陳樹藩通電]  
　　各報館均鑒、頃接浙江盧督豪日通電、擬先以省憲定自治之基礎、繼以國憲保統一之舊規各等因、徴求同意、樹藩當節致覆文曰、杭州盧督軍鑒、奉讀豪電、瀝陳我國受病之源、指陳今後應用之方、三口口解、百折心傾、樹藩儉日東電、謂新潮激盪、自治聲高、當順其執以導之、不當逆其流以遏之、所見亦正如是、茲繹尊電大旨、先以省憲定自治之基礎、次以國憲保統一之舊規、破軍閥驕橫之制、納人民軌物之中、提要钩元、立言獨見其大、解决時局、實為扼要、南北中外、想表贊同、樹藩去志浩然、行將下野、而對於匡時偉略、當完全以公民之資格、竭力贊助、期底於成、如有故違公意、阻撓自治者、樹藩當合桑梓數百萬人民、拼死搏擊、除此蟊賊、非惟報國之義所當為、要亦匹夫之責所應盡也、敬掬積誠、并伸傾愫、陳樹藩陽印等語、合電奉聞、諸希公鑒、陳樹藩虞、 
[山東教育界電]  
　　（一）北京徐總統靳總理鈞鑒、據傳北京教育次長各校長教職員曁學生等、為教育費問題、赴新華門請願、被衛兵毆辱受傷甚重、逖聽之下、不勝憤惋、蹂躪教育、至此已極、動搖國本、騰笑友邦、請速定辦法、明令宣示、以安人心、而維教育、山東各校聯合會郭葆琳于明信孫丙炎朱正均等叩魚、　（二）北京大總統國務院鈞鑒、據報載府院衛兵毆辱學界、同人聞之、異常憤駭、竊教育為立國根本、此次京中各校、輟學數月、政府迄無維持之法、已屬責無可辭、乃人民請願、　載在約法、而衛兵等竟敢肆意橫暴、摧殘士子、似此情形、不惟目無法紀、且恐動搖國本、應請將滋事衛兵、嚴行懲辦、并迅速設法維持京中各校、勿令解散、以飭法紀而維國本、山東各校職教員聯合會徐中晟聶澄澤王世棟王如曾劉毓芹周蓮塘李元林等叩魚、 
世界路透電 
[英礦工礦主談判近聞]  
　　七日倫敦電　礦主與礦工之會議、業已延會、以便雙方各自考慮現局、礦工幹事部會商三小時之久、繼乃决議該礦主明日提出數問題之最後解釋、並决議於本月十日召集代表會議、及主張由各會員投票表决、會議後、礦工幹事部似極抱樂觀謂礦主最後之提議、已遠勝於前、可使礦工放心開工、而不虞工資減至糊口程度之下、幹事部擬運用其能力、以求解决爭端、 
[英紡工機工罷工調停]  
　　七日倫敦電　工部大臣今日與蘭開夏紡工會商、明日將與僱主會商、預料雙方將於六月十三日在孟郤斯德開聯合會議、 
　　七日倫敦電　機器業僱主今日發表減輕工資通告、論時工作者、減六先令、論件工作者、減百分之十五、並廢去子彈部之紅利、受影響者將有一百五十萬人、當局現仍力求調停辦法、工部大臣昨與僱主會商、今日將與工人代表秘密會商、 
[愛爾蘭北部國會]  
　　七日倫敦電　愛爾蘭北部國會已於今日在貝爾法斯城議會第一次集議、入口處有軍警嚴加守衛、舉定議長哇尼爾氏、並由克萊格爵士宣布其內閣人名、旋開茶會、克萊格爵士宣稱、英皇擬於本月二十二日親臨執行國會開幕禮、預料殖民地首相亦將與會云、 
[新芬黨之新奮鬥]  
　　八日倫敦電　昨夜有新芬黨六人在杭斯洛等境內割斷電綫與電話綫、旣畢、乘汽車向倫敦疾馳、警察得報告後、即四出搜查、同時利物浦境內亦發生同樣情事、割綫者若干人為警察所截阻、雙方開槍互擊、內割綫者已被困於一森林之內、倫敦一帶電報電話綫亦多被割斷、即鐡路電綫與信號信亦多被毀、 
　　七日倫敦電　柯克郡米爾街有國軍包圍新芬黨、助以飛機數架、黨人死三名、傷十二名、被擒者百名、國軍死傷無幾、目下仍從事運動、 
[英部臣之棉業演說]  
　　七日倫敦電　殖民部大臣邱吉爾氏在孟郤斯德植棉會演說、謂英國雖逐漸進取、然英國棉廠所賴以完全活動之生棉、其出產於英帝國境內者、僅十分之四、所可異者、美國今漸銷費其自己棉產一大部分矣、英帝國宜在自己境內發展棉植、以裕供給、近二十年來、英國未謀發展其熱帶領土、殊可惋惜、今宜利用科學的器具、俾獲利較厚、並宜擴張對熱帶領土與對殖民地之商業、英政府現撥八百萬鎊為提倡帝國內植棉之經費、邱吉爾氏言及巴力斯坦與美索波太米亞兩處情形、謂此兩處兵多費鉅、希望能大減駐軍、但英國决計尊重其義務、末又言及埃及謂埃及為產棉國、甚關重要、惜其地政治不寗、事難進行、又謂英國對埃及之關係、必須經一度之改革、宜盡力為埃及人民謀一榮譽之地位、但英國在埃及之事業、今猶未完、此時尙未到可撤回英軍之時期云云、 
[美議院之外交案]  
　　七日華盛頓電　衆議院接外交股員會之報告、主張將卜德氏所提及之議案、即（一）聲明國會對於哈定總統召集國際大會共同限制軍備之意、完全同意、並允撥欵十萬元為籌備經費、（二）終止對德對奧之戰爭狀態者、悉予成立、以代波拉氏與諾克斯氏二人之議案、以上四種議案、將交兩院合組之委員會審查、此委員會將繼續集議、至修正一種議案可適合於兩院時為止、 
 
 
 

Page 5

 
 
   
 
 

Page 6

 
 
世界路透電二 
[英議員之英日續盟質問]  
　　七日倫敦電　議員美克林氏今日復在下院質問英日盟約事、謂政府是否擬賡續盟約、盟約條件將否提交下院核准、政府將否主張日本應承認維持朝鮮中國獨立與土地完全之義務、恢復朝鮮國家制度、與取銷因一九一五年五月日本致中國哀的美敦書而成之中日條約、將否為盟約中之條件、張伯倫氏答稱、彼前己聲明英日聯盟賡續問題、將由帝國內閣會議考慮之、目下關於此事、不能更有所云、又稱朝鮮己按一九一○年日韓條約併入日本版圖、　目下英日盟約中並未涉及朝鮮之獨立與土地完全、該約將適合英國對國際聯盟之義務、自無疑義、張伯倫氏繼復聲明政府非俟商諸殖民地首相後、决不有何决議、蓋殖民地今極關心此事、政府殊願於定决議之前得彼等之勸告也、末謂政府擬儘速在下院宣布此事、議院如願討論、儘可討論之也、 
[法國擴張海軍計劃]  
　　八日巴黎電　法政府擴張海軍計畫、內有本年內開造七八千噸斥候巡艦三艘、計七千萬佛郎、又驅逐艦六艘、滅魚雷艦十二艘與各重一千一百噸之潛艇十二艘、未造成之戰艦白恩號則改為飛機載送艦、共需經費約七萬五千五百萬佛郎、限三年造成、 
[美國之大水災]  
　　七日蒲白洛（柯洛拉杜州）電　此間近今之水災、為西部歷史上之最劇烈者、目下猶不能查明生命與財產之損失、停屍所屍為之滿、醫院亦擁塞不堪、數千人露宿無家可歸、當局現已竭力振救災民、但非數星期不能得覩常狀、 
　　七日華盛頓電　美總統己請國民捐資紅十字會、救濟蒲白洛災民、 
[各國近事記]  
　　三日巴黎電　奧國數部分主張與德合併、所謂小協約國者極注意此事、捷克斯拉夫京城之開斯報稱、捷克斯拉夫、南斯拉夫、羅馬尼三國已商定如此項鼓吹接續不己、則將共同設法對付之、 
　　七日倫敦電　保衛實業議案、雖於今日辯論之際、大遭反對、但卒由下院二讀通過、 
　　八日華盛頓電　美政府議與墨西哥締結友好商務條約、內有一主要條欵、即保護美人之權利與產業、而不加沒收、美政府已接墨政府關於維持此項權利之書面保證、 
　　四日舊金山電　葡萄種植家交易所宣稱、製酒葡萄每噸價自五十元至九十元不等、在禁酒之前、每噸售價祇在十五元以內、 
　　七日倫敦電　政府為節省起見、决議停止管理農業、故將取銷下届收成後小麥與燕麥擔保之價率、農業工資局亦將裁撤、 
[英次官之香港治制談]  
　　七日倫敦電　殖民部國會次官胡德氏在下院答覆關於議在香港施行更孚輿情之治制之質問、謂政府曾審愼考慮香港總督之報告、决議目下無更變治制之必要、惟港督於須需更變時、必將提出該問題、 
[英報之中國礦產談]  
　　八日倫敦電　藝術會近有懸獎徴募中國礦產之文一舉泰晤士報北京訪員論之、謂此題早經人發揮詳盡、今眞正所欲者、為發展中國礦產之討論、北京礦務局一事不為、僅草擬遏制性質之礦章耳、就外人言、中國礦產之發達、今猶在起點與一九○三年無殊也、 
[中國之限制軍備贊成說]  
　　七日倫敦電　顧公使致文國際聯盟秘書長、答覆國際聯盟限制軍備經費之建議、謂中國對此建議之精神、完全同意、並己决議贊助此舉、 
太平洋路透電 
[武昌兵變消息]  
　　八日漢口電　武昌軍隊昨夜開始刦掠、並縱火焚燒、據官場宣稱、造幣廠被搶、據非官場消息、叛兵今晨拂曉組織哨隊、名為維持秩序、實則不然、漢口目下安靜、 
[宜昌兵變原因]  
　　七日漢口電　今晨有兵一千六百名、由宜昌抵此、若輩曾參與宜昌刦掠、現由王督軍下令安挿武昌軍營、將陸續遣散之、當道本欲遣散此軍、故調之來此、諸兵旣登招商局某船、適該船須候潮起椗、故復登岸消遣、未幾亂事發作、諸兵卒乃携其所刦之物回船、王督軍曾諭令該船直赴漢口、 
[北京之教潮]  
　　八日北京電　據官場宣稱、政府現照付所欠教員薪俸、嗣後薪俸由交通財政教育三部按月撥欵付之、現由獨立之三方面出而調停、　近因示威被拘諸人、均經開釋、惟馬叙倫仍在醫院、 
[廣州機匠之要求]  
　　八日香港電　廣州機匠要求減工時增工資、今第三次致書僱主、限兩日內予以滿意之答覆、並不允有所讓步、 
[日本陸軍長更迭]  
　　八日東京電　陸軍大臣田中男爵今日擢陞大將、該大臣之辭職表、明日可由日皇批准、 
國內要聞 
[武力監視下之京學界]  
　　自新華門衝突後、北京竟成為無形戒嚴、天安門之國民大會、旣為軍警所禁止、而統一善後委員會原定招待全國報界之游園會、亦因而變更、日來各學校附近警探密布、此類情形、己足令一般人民不安、乃當局膽氣之怯、尤有出人意外者、據聞昨晨公府忽發生一種傳說、謂學生將假造府院職員懸掛之徽章、混入門內、有所舉動、公府指揮處大為張皇、立即傳令各門守衛、加緊戒嚴、凡府院辦事人員、槪不許由西苑運糧兩門出入、一律行走新華門、且須由傳達處僕役帶領、指與衛兵、說明係某處職員、然後放行、其實府院雙方職員不下千餘人、傳達處又何能盡人而識、此種舉動、亦掩耳盜鈴而己、又聞昨日教育部門首、併派有軍警三十餘人武裝駐守、凡有來部者、俱須問明來歷、方始允入、部員有未帶徽章者、答說不甚投機、多被守門警察拒絕、未能到部、前日首善醫院軍警林立門前、禁人出入、外間謠言甚衆、昨日門前僅有警察一二人、而院內警察、仍屬不少、馬叙倫已被強迫遷移他院、密令監視、雖有人前往慰問、亦不准接見、法專校長王家駒、醫專校長張佛青、尙寓原處、張傷尚未全愈、王則急於出院、屢向國務院方面交涉、國務院均以滑稽口吻對待、但軍警對於來看王張之人、不甚注意、 
　　至政府對於八校態度據聞業已定有辦法、積欠一層、决於端節前發出一部分、其餘則於本月內一律發清、不再延宕、并以教職員中不乏激烈分子、致釀成此次之事變、現擬於暑假內查明撤換、為一分部之改組、至此次風潮如何收束、尙無具體决定、據聞係因馬次長在醫院就醫未出、無從會商、昨日院秘書長郭則澐曾以電話詢問馬氏、何時可以出院、馬答稱傷痕己愈、擬明日（七日）移出、大約今晚或明日即有相當之解决也、 
[京學界痛創中之呼號]  
　　辯駁國務院通電 
　　前日國務院發出兩通電後、昨日（六日）各校學生會、亦對之發出通電、其文云、六月三日、北京各校校長教職員學生往國務院請願、被隊警毒打各情、業經魚日通電詳陳一切、諒邀朗鑒、昨閱報載院致各省區電內、有各教職員以經費清付、無可藉詞搗亂、遂有唆使學生盤據國務院、包圍新華門、擊傷馬次長之暴行等語、與當日事實全相悖謬、本會為剖明事理起見、不得不略為申述、各校學生以學業荒廢、不蒙政府維持、以切膚之痛、為籲懇之舉、不得已而齊赴新華門、冀以悃欵之誠、稍動執政之心、情旣堪傷、事猶可憫、何得謂之唆使、至謂學生毆傷馬次長、則更為顛倒是非、卸己之罪、轉加他人罷課以後、教育總次長相繼辭職、學生以教部負責無人、教職員罷職無法解决、深為危懼、馬次長以教育界名人、懷扶難救困之心、不畏艱阻來履斯任、學生感戴如望雲霓、訾議之辭、所不敢有、擊傷之事、更何自出、且就馬次長受傷情形而論、傷痕在於頭額、馬次長前行、學生後隨、假使學生加以毆擊、斷無傷及頭額之理、各校學生在教部已與馬次長聚談多時、乃不毆於教部閒豫之時、反擊傷於倉卒之際、寗有是理、院電對於校（上）各校學生在天安門前集合情形 
（下）請願隊在大雨中向國務院進行情形 
　　京學界大請願之狀况 
長教職員學生身受重傷昏暈不省人事各狀毫不言及、惟侈言往日維持教育之苦心、僞慝之情、已可槪見、諸公高明遠鑒、當不致信彼飾辭、惟恐遠道不審詳情、或滋誤會、特電陳明、務乞鑒察、北京公立學校學生臨時聯席會叩、微、 
　　又昨日全國報界聯合會開會時、有京師公立學校臨時聯席會代表蔣志澄（北大）周茹芝（法專）二人持正式公函、要求出席報告六三新華門前慘劇之經過情形、略謂此次新華門前慘劇髮發生之原因、雖極為複雜、然簡單言之、實由於政府無維持教育之誠意、自己打消閣議所公布維持教育經費之三條辦法所釀成、外間對於此次慘劇、有兩種誤會之點、（一）謂馬次長係教職強迫使之赴院、且係被教職員及學生所毆傷、（二）謂教職之索薪為無理、學生不應與教職員取一致行動、本代表對此二點、不能不向貴會鄭重辯明、（一）馬次長到部之第一日、即聲明教育經費已得二十七萬元、教潮似可從此解决、如諸君（指教職員及學生）認為不滿足、則衹好大家同赴國務院說明、是日馬叙倫請次長一同赴院之理由、即根據於馬次長前項之言論、則馬次長之赴院、非出自他人強迫可知、至馬次長之受傷、係在面部、馬次長在學生及教職員之前面、院中衛兵、即迎頭痛擊、誤傷馬次長若謂係教職員及學生所擊傷、當然傷在後部、且馬次長旣肯與學生同來請願、焉有學生請願之目的未達、而先打自家人之理、此本代表對於第一點之辯明、至謂教職員索薪無理、本代表無代辯之義務、蓋學生此次請願、係為要求政府恢復閣議决定維持教育經費之三條辦法、並非為教職員索薪問題而請願也、繼復說明此次發生慘劇之經過情形、在座各人無不痛心、 
　　自教育風潮發生以來、最初與政府對峙者、僅為教育部直轄各校、其他非教育部管轄之學校、如稅務鹽務郵務鐡路等校、槪未捲入漩渦、不料新華門慘劇發現之後、凡屬學界中人、受此激剌、大動公憤、昨聞稅務等校學生以政府此舉、太與學界以難堪、不免興兔死狐悲之感、决定起而援助、現已紛紛提議罷課、以示同歸於盡之意、又北京基督教各校學生、鑒於六三慘劇、實屬痛心、故於六月六日在燕大男校發起聯合會、與會者共十一校、即燕大女校·協和女醫校·貝滿女校·萃貞女校·培華女校·崇德學校·萃文學校·篤志學校·匯文學校·協和醫學·燕大男校、開會時由燕大學生會總務股臨時主席報告開會宗旨、公舉燕大代表高君主席、協和醫學梁君為書記、旋通過議案四條、（一）請求北京基督教各學校職教員組織聯合會、（二）函呈國務院質問六三毆各校職教員與學生事項、（三）以本會名義通電全國各學校、（四）派代表見教育次長、請速撥欠欵及質問教育基金問題、 
[蒙匪南犯日急] 張作霖經略何事 
　　張作霖之蒙疆經略使、發表已有旬日、征蒙計劃、尙寂無所聞、然蒙匪則已節節進逼、延至熱河邊境、赤峯口已有大批匪軍出沒、不過尙未敢與官軍公然衝突、聞該項匪軍全由滂江竄去、據報滂江一帶、匪亂益甚、且巴龍將於舊曆五月中旬開兵到滂江之謠言頗盛、外蒙軍官奈登札布並已通令東西烏珠穆克沁旗札薩克等、趕即預備一切以待應用、故連日張滂之間、防務益形吃緊、 
　　又聞庫倫活佛、刻已將軍隊調集齊楚、巴龍已於本月四日在庫城郊外誓師、全數分為三大隊、即前鋒左翼右翼、每隊約有五千人、刻已陸續開拔、直往叨林、與恩琴軍隊接洽後、即行南下、分三路進攻、恩琴現已調集後備各隊、擔任北路恰克圖東路呼倫貝爾之防禦、以便專意南犯、 
　　大陸報七日北京電云、前庫倫防兵、因數月無餉、衣履凋敝、故不願交戰、已從滂江陣地退回張家口、共約二千人、據張家口司令言將以奉軍代之、觀當道之活動、似討論已久之征蒙計畫、今仍在空氣中也、 
[政府對東俄態度之徘徊]  
　　中俄商約之動議、尙在中德商約之前、現在中德商約業已簽字成立、而中俄商約反為沈寂、據外交界方面消息、其中原因除優林回國及赤塔政府審查該約須費時間外、尙有特別阻碍、緣中國近日與赤塔政府經手未了結之交涉甚多、尙未完全解决、如虐待華僑、傷害華人生命財產之案、海蘭泡及阿穆爾省各地、現在已有八九起其餘六十四屯問題、松黑航權問題、出兵庫倫問題、接濟糧食問題、均成為一種交涉案、未了結者亦有七八件、統計共有十七八案、此等交涉、皆為中俄訂約之最大障碍、故目下中俄商約簽字之期、距離尙遠、 
　　至承認遠東共和國問題、外部前曾提出於於國務院、以顔惠慶赴漢未回、故閣議尙未議及、近日奉吉黑三省長官有聯銜電到京、駐日公使胡惟德亦有電到京勸阻、而新任赤塔總領事沈崇勳、則有電來催促、大致以優林回赤塔後、對於保護華商、業已實行、並切望與中國提携、中俄通商業不可緩、此電雖未涉及承認問題、但遠東共和國望我提携之意、已極明瞭、政府躇躊於兩說之間、故只有東諸高閣暫置不理之一法、 
　　又俄人依文諾夫曾任北大教員、前辭職回國、現任莫斯科政府外交部參事、聞有電致中政府、陳說莫斯科政府已與英國通商、中國正可與英國取一致態度、於國際上自無問題、赤塔政府風雨飄搖尙無國際地位、不若先與歐俄通商、則東俄通商問題、亦可不解决而自解决矣、此亦承認遠東共和國聲中之一小小波灡也、 
[武昌兵變之外訊]  
　　上海日本某通訊社得八日漢口電云、昨晚十一時半、武昌南口忽起兵變、槍聲甚盛、武昌城中、遂佈特別戒嚴令、但至今日午前二時、武漢間電話不通、武昌城中、火燄大起、眞相莫明、續電云、武昌所起騷擾、為王督部下第二師之兵、市民與軍隊中、死傷者大約其數相當、現在武漢間、因電話與小輪船皆不通、故詳情不明、相傳官錢局亦被焚、又另一電云、七日午後十一時頃、武昌兵變忽起、八日午前一時半、火災有四處、釀成騷擾、及天明始漸衰、其原因今尙不明、據云、係快利號由宜昌運來之第二十一旅之兵、及受其指使之兵隊譁變、督軍省長無事、舊德國租界、現亦以武裝巡捕警備中、（按該通訊社所接七日漢口電訊、宜昌變兵、係混成第） 
（上）教職員聯席會議主席馬叙倫腦部腰部受傷（下）女高師教員湯璪眞內部受傷 
　　教員受傷情形 
　　二十一旅第一團、該團於四日受命調往新亭、乘船後、入夜乃復上陸搶刦、五日天未明時、歸船者約三分之二、即變更預定而直來武昌、於七日午前八時到武昌、王督當派第二師兵、於嚴重監視之下、使之上陸、收容於南口兵營、） 
[宜昌駐軍譁變紀聞] （漢口通訊） 
　　孫傳芳王都慶已往宜鎭壓 
　　宜昌上年張繼善十三旅之譁變損失達數千萬、商民創鉅痛深、迄今猶難恢復、不謂僅隔數月、又發生此次大騷動、昨晚據外商方面傳述、宜昌駐軍、又有不穩行動、探諸軍署、則稱尙未接到前方確報、然漢口中國銀行、亦接有宜昌兵變分行被搶之急電、是此事已有幾分徴實、經復向各方面剌探、始得兵變之梗槪、惟變軍係何部軍隊、（有謂係十八師、有謂係二十一混成旅、）及其譁變原因、（一說係鬧餉、一說該軍將移防、遂為此最後之搶刦、）則尙不明瞭、據云四日晚十一時三十分、槍聲忽起、火光燭天、商民皆從睡夢中驚起、慌亂不知所措、變軍遂四出搶掠中國銀行分行損失最鉅、南門外二馬路一帶中國商店、均付一炬、外商方面之遭滬及未、有美商大來洋行、英商安利英洋行、日商日清公司、損失槪數、大約不在上次之下、第十八師長孫傳芳、二十一混成旅長王都慶、（王前因催餉來省）均於昨五日午後五時、偕同派往歡迎熊克武之軍事諮議傳人傑、（熊確於三日由夔州乘大來美輪東下、王督得報、即派傳人傑前往歡迎、）乘楚振軍艦赴宜、聞即奉命往壓變兵、至軍署初云未接確報者或諱言其事也、 
　　前函甫寫就、適得武昌報告、謂宜昌亂事、經王都慶所部二十一混成旅鎭壓、五日秩序己恢復、居民被難而死者、至七八百人之多、印花稅局張局長、亦中彈斃命、至印花稅局征收局烟酒局皆被搶掠、中國銀行及商會新建會址、亦被焚燒、外商方面、除大來安利英日清等商行外、美商美孚、日商武陵兩洋行略有損失、此次發生慘劇、較上年為尤酷、王督得耗、除令孫傳芳王都慶前往鎭壓外、擬令鄂軍第三混成旅長盧金山、率軍赴宣剿辦、（六月六日） 
[閻相文率師入陜]  
　　新任陜西督軍閻相文、以政府迭電催促、尅日入陜、故部署各事、極為忙碌、刻下摒擋己就、開拔費及欠餉在北京與洛陽吳子玉兩處共領到十四萬元、（欠餉九萬元、開拔費五萬元、）故於三日起將其所部二十師四十旅、集合嘉魚、三十九旅集合沔陽、陸續開來漢口、截至昨五日止、四十旅（旅長孫俊孚）步兵七十九團（團長朱建義）與八十團（團長曹樹相）業己全部開到、三十九旅（旅長閻治堂）步兵七十七團（團長王永泰）與七十八團（團長石昭月）己開到一營、約兩三日內即可全到、該師因急於赴陜、故開到四十旅、即於昨五日分批由京漢車運往鄭州、轉赴洛陽、閻氏亦於五日晨七時半、由嘉魚防次抵漢、午後一時渡江晋謁王督、在督署大樓密談良久、王督以閻赴任在即、特在署治筵餞行、散席後、即忽忽乘京漢專車赴鄭州、聞吳子玉己由洛陽來鄭候閻、故閻急遽北上也、至奉命隨閻入陜之吳新田第十七師、開拔費與欠餉亦經領到、該師十三旅（旅長顧琢塘）業於三日由安陸出發、十四旅（旅長劉寳善）則定七八兩日、由廣水發動、取道襄陽、出荊紫關以入陜南、閻部第二十師、初亦擬定由荊紫關赴陜、嗣以嘉魚至沙洋水道遙遠、且為逆流而上、恐滯入陜行程、故變更由京漢路轉隴海路、以趨潼關、據閻軍中人云、鎭嵩軍統領劉鎭華、與陸軍第四混成旅旅長張錫元、支日均電閻表明心跡、不為陳（樹藩）助、故閻遂斷然成行、（六月六日） 
[東三省通訊] （隱） 
　　延邊之韓黨及日警　　吉林省延吉琿春一帶、自上年日軍侵入搜刦韓黨以後、局勢一變、近則中日又訂會巡協約、主權損害、前途危險又不可言喻、茲將該處近況、探録一二藉供參考（一）韓獨立軍、和龍縣境、本月十四日風聞石咀子溝有獨立軍四名、該縣二道溝保衛隊第三牌牌長李中州當帶目兵五名、前往查視、及抵溝裏、空房一處、適有二名在外瞭望、一見我軍向空擊放一槍、四人即向山林逃奔、該牌長力追、放槍威嚇、追逐十餘里、彼有三名力不能支、先後將槍彈拋棄、我軍搶取槍彈、仍尾後趕追、由午時直追至日暮、時已越管界十餘里、彼直往奉天省之安圖逃竄、不能再追、方始回返、計拾得三十八年式槍二桿、子彈三十二粒剌刀一把、炸子一粒、子彈帶一條、洋刀一把、并計點打失子彈九粒、呈報長官、頗蒙嘉許、（二）日本聯絡員、聞日本駐奉天武官陸軍少將貴志彌次郎、非正式向我國當局通知云、茲因撤退派赴延吉軍隊、應將左開各員留居、藉任聯絡將校、其單開人名、及所住地點如左、局子街、陸軍步兵大佐原田貞吉、陸軍大尉坂野廣太郎、陸軍中尉本地政敏、琿春、陸軍大尉小見山恭造、陸軍中尉織田昌一、龍井村、陸軍大尉大和田義彥、頭道溝、陸軍大尉平間市太郎、百草溝、陸軍中尉羽山喜郎、天寳山、陸軍中尉宮川浩之、此項聯絡員、實屬不能存在、以日本派此聯絡員之用意、原欲藉 
 
 
 

Page 7

 
 
此以偵探我國之情形、遇事則出而掣肘也、所慮當局情勝於理、曲意遷就、則邊局之危險眞不堪言狀矣、 
　　延邊我國警察、程度低淺、人才缺乏、當局曾經電商內務部、就京師警察中撥調百數十名赴延、以資調遣、經內部覆准、故省中己派警務處視察員劉春齡赴京接洽、但日本警察己乘日軍撤退之際、潛行侵入、據政界消息、延琿和汪四縣日警分派十二處、其額數共計一百零三名、並就地招募三十名、此就可知者言之、其他秘密潛來者尙不能知、據聞日領所藉口者、謂韓黨因日軍在境、四散避匿、近當日軍將次撤退、各處已有該黨出見、將來實行撤軍後、誠恐死灰復燃、故不能不酌設偵察機關、以資查究、延吉道尹陶彬氏當答以我方業增多數軍警、萬不致再有疎虞、日領沈思久之、旋曰、此在貴方面言之固然、但在留日鮮商民則仍惶恐、故敝政府亦萬不得己而出此、刻正由兩政府接洽、俟察量時局實己寗謐、固亦不願虛擲此項多數金錢云云、駁辯數四、日領堅執如前、其新增警額、日領只認八十名、陶道尹詰以二百之說、日領云係并調換之數在內、又聞琿春方面、於五月十二日新由朝鮮來日警七名、十五日來帶眷日警九名、十六日又來日警十二名、均住商埠日旅館內、縣知事王煥彤氏往詢日領、復稱前派駐頭道溝及黑頂子日警、係朝鮮總督府應換警察、今係外務省派來換防、應換警察當即退歸、並要求商埠巡官代覔新來日警住房、又十五日由朝鮮境來日軍十名、次日即去、聞係聯絡兵云、 
[福州通信] （遂夫） 
　　軍隊防粵之布置　　閩省又告米荒 
　　桂粵之戰、目下己如弦上矢矣、李厚基日前己商定閩贛聯防辦法、并己電京、略謂、粵北民軍第二第五兩團、己由翁源開拔向贛邊定南潯塢一帶、意圖擴充閩贛防線、現與陳贛督電商共同組織聯防軍、分駐閩省之武平永定詔安及贛省之定安虔南大庾等處防守、若有意外則由聯防軍司令、調令兩省防兵併力抵禦、可謀兩全管見所及、是否有當請速電示祗遵云云、聞己得覆電照准、又聞前日又接臧致平兩電、（一）謂從前許崇智所部之第二軍、分駐平遠大埔鎭平饒平等縣、日前本欲調駐欽廉、近則不特不調往他處、陳炯明且有密電致駐汕洪兆麟、似有別項用意、請注意探、（一）謂閩南軍隊、管轄紛歧、不能統一、辦理防務、諸形棘手、可否令將各部統歸職部指揮、以收指臂之效、李厚基除電派軍隊赴雲霄各縣塡防外、日昨即開軍事會議、商决第二問題、僉以該師長所請、實為便利防務起見、即令駐紥閩南各軍隊長官所有各隊伍、暫歸第二師節制、 
　　閩垣目下庚癸之呼、己達極點、各米商以向來從海上運濟、近則各處亦在苦荒中、不特米價日昂、且難出口、故咸向香港採運、最近由海康鎭江泰利同利各船、運到港米數萬包、又為商家囤積、而前此高豐乾利大有各倉積榖、尙有二萬包以上、亦未出售、故省垣米石、己抬至十元左右、至各縣告荒、較省城尤甚、茲舉其最著者言之、清流城瘠民貧、糧米本乏、時向他縣運濟、連年以來、屢經變亂、農輟於野、以人口計、全邑人民、無食者居百之三四、紳商各界、近以並無倉榖可發、疊呈到省、請求接濟、崇安米石、本甚富足、近則產米、己覺求過於供、雖禁米出口、而亦迭次告荒、聞其原因、係以江西米石、前多運售於崇、換鹽運回、自閩粵戰後、鹽價騰貴、上游各地、且設有米捐專局、贛商以運米換鹽、不能獲利、己不運閩、近東鄉民、己有多數相聚鬧荒矣、福鼎人口、原僅二十三萬左右、一切糧食、本地所產、本不足自供、有待浙省接濟、而今日人口發達、殆將倍之、加以浙省水災後、來源稀少、米價騰貴、為前所未有、平民生計、大受影響、中下之家、日不能得一餐、日昨有林姓家長、因生計窘極、自經而死、又有張姓一家七口、因絕糧數日、故同夜自盡、該兩邑知事、己先後電省、請設法救濟、說者謂當局如不通盤籌畫、則告荒者尙不止此數邑也、 
[皖學界之大風潮] （四） 
　　皖省大學潮情形、迭紀前報、此事發生後之翌日上午八時、各界在商會開會、有農商界中人出任調停、然亦無從措手、各界又至教育會開會有多人登臺報告當日情形、並受傷學生數目、又由某校各拿出血衣二件、見者流淚、後討論多時、即由各界選舉代表多人、晉謁省長、先由政務廳長李範之代見、各代表不允、省長始見、聞尙無具體辦法、各代表謁省長後、復至商會開會、同時省教育會亦開會、决定選舉代表晉謁省長、當在省教育會開會時、所有省城各團體、如各界聯合會商會農會民權實進會自治學會警察學會報界公會研究學社、均有代表赴會、到會得不下二千人、哭聲振屋、結果推舉代表三十多人、請求省長表示秉公懲辦兇手、并推舉代表、在地方檢察廳提起公訴、業由檢察官檢騐各學生受傷之輕重矣、記者於軍隊肇事後、前往議會探視則、見該會後門上首之舒姓門前、血跡滿地、見者莫不傷感、其受傷最重之師範預科生英山人姜高琦、現已身死外、若師範本科生戴文秀、亦危在旦夕、現在同仁醫院救治、未知能否轉機、此外若陳濟夫魯光煥盧前鑑等、傷亦甚重、又一中周肇基傷喉部氣管頭部、四肢腫疼、合肥儲應時、傷肩部、潛山浦世澤、傷頭部臂部、合肥姜尙鞜、傷腰部、福建畢道仁、傷背脊、懷寗路錫趾、傷臂、鳳陽陳瑤、傷臂、壽縣蔡芳秀、傷頭、巢縣楊藻章、傷手、懷寗江淵韋祖康王鳳章等、傷亦非輕、尙有多數受傷者、一時不及調查、總之此一場變劇、實皖省從來未有之傷心慘目事也、 
　　五河縣旅外學生會快函云、申報館鑒、皖垣各校學生、、為維持教育經費問題、前赴議會請願、五河議員劉碩、仰承要人意旨、招集軍警、毆傷學生五十餘人、死者數人、血肉橫飛慘無人理、該議員任職三載、日以獻媚當道摧殘地方為事、此次舉動狂悖、尤屬顯與學界宣戰、禍延全省、五河全縣人民、實共羞之、用特通告國人、不承認劉碩為五河縣議員、以滌我地方之污、除宣佈劉碩罪狀外、謹抒憤慨先此奉聞、 
[潯路端節借債之失望]  
　　南潯鐡路、日以借債度日、近因端節將屆、又向日本資本家借債、然日本方面、已拒絕其請矣、四日午軍民兩長接駐潯日領相原庫五郎公函云、逕啓者、南潯鐡路公司、近因本年端節財政支絀、日前對於本國商臺灣銀行及東亞興業公司、提議短期小借欵、且對於本領事亦依賴周旋成立該借欵、本領事曩察本國財界現狀、雖如何借欵、勢難應允、故本年二月中（即陰曆九年十二月末）四十萬圓借欵成立後、本領事與吳鎭守使談次、言及嗣後倘或南潯鐡路公司節屆端午中秋等時期、提議借欵、本國商社礙難認應、故請預籌對策、今又因最近該鐡路公司再提議需欵、本領事據情立電本國政府、據回電云、現時本國東亞興業公司以及其他各商社、均未便應欵、而據該鐡路公司幹部報稱、萬一値此端節以前、弗克支出工資、恒慮小工及下級從業員等騷擾暴動、恐難倖免此事等因、查最近勞働社界風潮、回思此事、似非杞憂、然頗深信貴督軍省長旣經顧念鐡路重要、督飭該公司準備工資支出欵項、並預備適當之對策、茲將對於南潯鐡路公司提議短期小借欵、本國商社之意響、亟陳台端、併希望貴督軍省長查照、對於本件、持公正機宜辦理、是所盼禱、 
[淮商抗爭湘借蘆鹽電]  
　　湘岸借運蘆鹽一案、尙未解决、日昨淮商公恒茂等又致北京府院電云、北京大總統國務院鈞鑒、湘借蘆鹽一案、迭經場運商全體分電呈請取銷、迄無明令、商情惶急、全局騷然、謹再泣血椎心、為我大總統總理陳之、湘岸本淮鹽專銷區域、引地未破、應守定章、况當淮鹽山積商灶困憊在純良之官必以無策疏銷引為疚戾、乃反聽外鹽無端侵佔、背道而馳不解者一、胡績熙盜用四岸運商清吉昌花名、秘密朦稟、不顧詐欺犯罪、在奸商利慾熏心、本無足道、何鹽署以高級機關、對於極不正當之請求、并不行司查復、遽予批准、不解者二、場運商分電鹽署、指胡績熙為盜名朦稟、黑幕己穿、斷難遮蓋、就此取消原案、猶可謂前者批准、誤受胡愚、乃反責商人不早陳訴、行止自由、故意盤旋、用心安在、不解者三、湘局復電、謂此間淮商確不知情、職局亦在夢昩、則胡績熙盜名朦稟、經此二語證實、其詐欺之罪己成、對於批准犯罪行為之請求、如仍保其有效、政府尊嚴、置於何地、不解者四、立國之道、在於正本清源、中西報紙謂鹽署批准湘借蘆鹽一案、運動費至二十萬之多、此種風影之談、商等不敢遽信、然鹽務署地位、本處腥羶、設舉動不由正軌、必致人言嘖嘖、我大總統總理負胞與斯民之責、握整飭紀綱之權、如此案之倒行逆施、理應加以糾正、立飭取消、以挽人心而維淮局、臨電不勝迫切待命之至、淮南通泰濟南全體場商·及淮北新灘代運商人公恒茂大德裕隆等曁億萬灶丁公叩魚、 
[蘇議會紀事] （十）（一） 
　　昨日大會、僅議省長交議發行江蘇省公債條例一案、故今日（七日）仍延前會、午後三時四十分、議員到八十八人、鮑貴藻主席、繼續討論預算審查會·審查本省地方十年度預算案報告、由秘書朗讀歲入門各欵項、就中爭點有二、（一）增加貨物附稅五萬三千一百元、昨會己大爭特爭、今日付表决、結果刪除、（二）增加清理積欠十一萬元、盧瀚蔭謂、積欠在官、清理殊無把握、朱紹文謂、審查開會時、曾由行政委員、說明可加、盧不之信、爭辨多時、張援主張、一方由議長用電話通知行政委員請其出席說明、一方先讀其他報告、衆贊成、秘書遂朗讀內務行政費·十年度預算總冊·審查報告、讀至歲出經常門第十三欵、水利協會補助費八千四百元、而爭端起矣、顔作賓主張、照省農會補助四千元、王師曾劉文輅等和之、王紹鶴謂、水利協會成績甚優、不可無故減其費用、屠宜厚任桂森等和之、此執彼爭、兩不相下、迨付表决時、因有三人離席、致發生異議、劉伯昌主張重付表决、盧瀚蔭顔作賓等、拍桌頓足、堅執不允、於是一片聲響、幾不知所云、主席無法維持、遂一閧而散、此次臨時會期、除星期日及夏節外、僅餘四日、而如此相持、恐最重要之預算案、不易成立、有心人不免悲觀、蓋三年任期己滿、行將天各一方、倘預算不成、何以告江東父老、尙望議員諸君、平心靜氣注意及之也、 
[南京快信]  
　　斐列濱政府代表奧西亞、昨由滬來寗、今日上午十一時晋謁齊督、晚七時軍民兩長、在軍署公宴、紳商學各界領袖、各機關長官均陪席、 
　　美國遠東艦隊總司令施上將、准十二日到寗軍民兩長已派員預備一切招待事宜、 
　　各國僑民、定本月十一日上午十二時、在下關惠龍飯店公宴齊督王省長·曁各機關長官、 
　　由揚滬解來之朱琨甫盧劍龍及劉某張某等、聞已密訊兩次、尙未吐實、 
　　日前由碭山縣解來之黨人郟尊武閔傑、迭經席軍事審判處長審訊、供係奉張敬堯委任為江北東路總副司令、聯絡散兵土匪、定期起事、 
　　下關商埠局長、省署改委雲書（綏遠副都統）接充、王省長昨己電京、促雲來寗履新、 
　　造幣廠工人、因停鑄銅元、生活無着、要求發給工資一月另謀生計、王廠長允發半月、風潮尙未平息、 
　　實業廳長張軼歐、昨又因公赴滬、 
[杭州快信]  
　　八日上午九時、省憲期成會代表王廷揚胡炳旒王犖陸啓等十九人晋謁督軍省長、請願停辦省議會第三屆選舉、聞盧督頗贊同、沈省長亦有容納意、不日或將會銜通電各屬遵辦、 
　　省憲期成會今晚（八日）八時開評幹兩部緊急會議、計論通電各省各縣、停止第三屆省議員選舉辦法、 
　　省教育會因京皖教潮、定九日上午開臨時評議會、擬就電稿致總統府、有京師學潮、潰决至此、聞之痛心、羣情憤激、乞飭院部勿爭意氣、持平理處、並將各校速復原狀等語、俟通過即拍發、一面並通電各省各縣教育會、請協助力爭、 
　　杭州學生聯合會、八日上午在省教育會開會討論北京皖省摧殘教育問題、推俞章法主席、結果辦法、一詰責徐世昌、二詰責國務院、三慰勉北方受傷校長職教員及學生、四致電司法部主持公道、五全體赴省議會請願救助、六請求督軍省長電責政府、七聯絡各團體為最後對付、　 
　　九日上午八時省城全體學生校長職教員開聯席會議、質問皖省議會及皖省長摧殘教育問題、並發電安慰皖學生、 
　　本月份校長會議、准十一日在甲種商校舉行、 
　　上海交行昨運到現洋二十餘萬、市面頓活、 
　　廣東省教育會函稱、本年十月十日第七次全國教育會聯合會、依照上屆議决在粵舉行、己於敝會設事務所、以資籌備、 
地方通信 
[松江]  
　　繭行停秤　松屬楓涇繭行二十家、本屆開市營業者祗十八家、 
現己於八日一律停秤統計收繭總數約七千數百擔、較之去年、約少收一半、 
　　集議備荒　松江二十四市鄉自治委員會、奉縣交議本邑備荒專欵、因撥作松江銀行股本被控、究竟以備荒欵作為營業之用、於救荒政策、有無妨礙、令即議覆、故准十三日開臨時會公决、 
[蘇州]  
　　會議組織欵產處　吳縣溫知事近以地方欵產經理處條例、業奉省長公布、並奉令飭籌辦、現屆年度終了、亟應組織以資管理、爰據該條例第二第三第十四等條之規定、訂於本月十四號下午二時、函邀紳學各界曁各市鄉董事、在本公署開會、籌議一切進行手續、 
　　高檢長交代有期　江蘇高等檢察廳長王樹榮、奉令調任豫省高審廳長頃該廳已接到許新廳長來電定於本月中旬來蘇接事、故王廳長己令各科趕將卷宗等項、從事結束、聞該廳會計收發各員均將隨往豫任以資熟手 
[崑山]  
　　縣商會選定會長　崑山縣商會於本月七號下午二時開會互、選正副會長、該縣汪知事派代表范唐君到會、監視投票、由各會董互選畢、當衆開票、選定方還為正會長、陳觀杓為副會長、並公推陳觀瀾陳明鑑為特別會董、 
[鎭江]  
　　鄉民截運米糧　日前有客商王某等、在句容縣白兎鎭一帶採、購大宗米榖、雇驢百餘頭、紛紛起運、經過寳堰鎭地方、當有鄉民多人、疑其私運出境、遂一齊上前攔阻、並將米糧起卸於王董事家、暫為存儲、一面由王據情稟縣核辦、 
　　大批現洋出口　近來市上現洋較前尤形缺乏、各錢莊皆往蕪湖上江等處、掉現來鎭、以維市面、聞近一星期、由鎭出口之現洋、共計有四十餘萬元、大半係運往內地、接濟繭麥兩商採辦新繭新麥之用、昨日（六號）龍洋開盤、每元己提至六錢八分六釐、 
　　省委赴泗查匪　王省長以淮北泗陽一帶、匪勢猖獗、先委兩員赴泗調查、俟青紗帳起、再行派兵前往助剿、該委業於四日乘車過鎭改乘小輪赴泗 
　　新絲價格飛漲　今歲天氣寒暖不一、以致新絲收成不旺、前數日新絲上市、價格極高者不過五十元、昨由丹陽客在鎭收絲、回丹織綢、放價至五十五元、加以來源稀少、鎭城各綢號亦紛紛收買、此後價格尙有續增之勢、 
　　請禁銅元入境　銅元充斥、洋價飛漲、各項商業大受影響、昨經商會函請丹徒縣張知事轉令轉查商輪委員在大小各輪船認眞查察如無護照即行扣留 
[揚州]  
　　興化擬加鹽價　興化教育經費支絀、該縣學界擬　食鹽唐內加增鹽價、以辦義務教育、商諸該岸食商謙益永、該號以鹽價係經鹽務官廳核定、未便擅自加增、特具情呈請運署察核、丁運使刻己咨請江蘇省長核議矣、 
[無錫]  
　　麫粉最近市價　近來麫粉各地銷路頗旺、而出貨有限、兼遇青黃不接之秋、廠中循例停機修理、以待新麥上市、故現貨軋緊、致價稍有增漲、茲將七日市價錄下、茂新緑兵船三元、紅兵船兩元九角、大袋麩皮三元、小袋減半、九豐緑山鹿兩元九角七分、紅山鹿兩元九角二分、大袋麩皮兩元九角、小袋麩皮亦減半、 
　　錢業端節停市　五月初五日為端午令節、錫邑錢業仍循舊例、於是日停市一天、所有收解事宜、槪歸次日代理、已由該公所通告各界矣、 
[徐州]  
　　槍斃巨匪　著名桿首李二能子、（即李振奚）今春在銅山東境猖獗異常、經省署委員楊冠瀛蘇致中帶領省警備隊、會同駐徐第五旅銅山警備隊唐帮帶、痛擊潰散、李匪遂潛逃至河南鄭州、經唐帮帶探悉、派員前往拿獲、解縣審訊不諱、現曹彞仲知事以該匪犯案累累、法無可貸、爰照懲治盜匪條例呈奉省長督軍令准、於昨日十時派隊押赴西關外刑場、執行槍斃、 
　　私收烟稅　睢寗縣某稽查、以縣城內售賣鴉片者有十數家之多、乃私向各戶按月抽收鴉片稅二十元、並任保護之責、否則勒令停閉、現地方人士以鴉片一物、久懸厲禁、該稽查員竟敢公然收稅、代為保護、擬公同質問蔣知事、是否知情、何以不加禁止、 
[嘉興]  
　　絲價日漲　嘉興南門外及王江涇鎭各絲行、自六月一日開秤以來、價格尙平、開盤肥絲每百兩價四十五元、細絲每百兩五十元、現各路客帮來嘉採辦者、日漸增多、致門市所收、供不應求、加以今歲蠶汛不佳、鄉民負絲求售者、較往年大為減折、故邇日絲價、細肥各絲每百兩己增三五元、且聞尙有看漲之勢、 
[杭州]  
　　責問省教育會　省立第一師範致省教育會會長函云、政府摧殘教育、至於流血傷人、此誠中外古今之所罕見、而吾國歷史上最黑暗之一頁矣、教育會為人民組織之機關、旣有保障教育之責、亦有宣達民意之任、今者寒蟬仗馬、坐視不言、其何以慰人民之望、而免素餐之誚、况浙江素稱文化之區、倘有人登高而呼自必有羣山之應、今日北京教潮爭持愈月、索欵不得、而公等無言、罷課罷教、而公等無言馴至於洞腹折臂、流血傷人、而公等猶復無言、同人蒙味、誠不知公等日夕營營、所事何事、尤不知貴會聲息如此銷沉、內將何以慰全省人民之望、外何以繫中外人士之觀聽也、同人等以為省垣教員學生之所以猶無舉動者、誠欲先讓教育會盡其責耳倘公等猶耳無聞而目無見也如故、則教員學生等將自盡其責且將起而代貴會盡責、彼時貴會雖欲有所為、而人民不需之矣惟貴會圖之、浙江省立第一師範學校全體教職員公啓、 
來函 
[北京航空署快函]  
　　上海申報鑒、貴報三十一日所登航空署訂造飛機棚廠舞弊情形、純屬不實、請速更正、詳情另函何爾德江、 
雜評一 
[蘇議會與預算] （默） 
　　議决預算。為議會惟一之責職。人民所希望於議員之盡力。亦以此為最切要。蓋一省財政之理亂。實以預算為基礎也。故為議員者。對於預算案。當屏除意見。悉心稽核。以成此公正無偏之預算。議會議决。而官廳不公布。不實行。其責在官廳。官廳交議。而議會不議决。不成立。則其責不在官廳而在議會。本屆議會。行將閉幕。臨去之時。正宜努力圖謀。以留三年期滿臨別之紀念。若因意見相持之故。致不能完成此惟一之責任。則負我蘇人實甚。其所留蘇人之去思。為如何之去思哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[武昌警耗之滬聞]  
　　駐滬漢帮某商號、昨日午刻、接漢口來電、謂武昌大火不熄、有不安之說、疋頭棉紗、暫停辦止裝云云、於是該帮客接得是信、當即將報裝漢口之貨、立飭店司人等、分往截止裝發矣、　　本埠漢口帮商號、昨日午後、聞接漢口快電、囑停止辦貨、且有武昌大火、或武昌兵變之說、而文匯報亦有此紀載、據謂八日午後、本埠某商行接漢口電、謂武昌有搶刦情事、電文簡短、未言亂事性質、詢諸交涉署、則稱未接到武昌或漢口來電、查武昌僅有教會數所、洋商全在漢口、英艦隊司令、現正溯江上駛、度九日可到漢口云、 
[宜昌兵變之續訊]  
　　文匯報云、據七日晚間、上海所接之私電、凡外人婦女之僑居於宜昌者、己由外人當道通告、暫時出境、大約將避居刻在宜昌之外人兵艦、內地會代表史蒯爾氏夫婦、刻在宜昌、據其最近消息、似尙安寗無恙、且無驚惶之意、 
[皖學界來滬代表宴請報界紀]  
　　皖省學界因現發生巨大風潮、推舉代表來滬、陳述此案原因、己載昨報、昨日午後一時、該省代表假座一品香、宴請報界人士、並有旅滬同鄉列席、主賓共約二十人、宴次、由代表等詳述此次學界受馬聯甲等殘殺之原因、旅滬皖人在座者、復述皖省人民受倪嗣冲及其黨羽馬聯甲·倪道烺·趙繼椿·劉碩等之荼毒、其苦痛誠如水深火烈、渴望海內各界之援助、詞與昨報所載相類、惟代表及旅滬皖人等述至沉痛處、均涕淚隨之、至三時、始慨然而散、 
[四誌換香水開槍擊斃兩命案]  
　　昨日英公堂審訊情形　本埠英國刑事公堂、昨日審訊錫蘭人彼得槍擊華人案、捕頭麥克格萊葛氏代表捕房為起訴人、而畢士華律師代表致遠號主觀審、先由工部局繪圖西人呈上其所繪肇事地點之圖、繼由西醫陳述受傷致命及剖驗情形、後由見證店徒劉某與店夥曾某、陳叙當時行兇情形、末由老沙遜洋行西班牙人阿拉康氏陳述星期日十二時五十分、途經北四川路、先聞槍聲一響、繼見兇手持槍向舖內續發兩槍之情形、最後被告聲稱、迄未聘有律師為之辯護、堂上詢以對於醫士之言、有無詰問、被告答稱無、至此退堂、定九日午後二時半再審、 
　　連日各團體之會議（一（寗波同鄉會、寗波旅滬同鄉會、自得鄢志豪君報告四川路外人槍擊致遠夥友案後、旋又接北四川路商界聯合會來函乞援、當於六月七日午後五時、召集職董開緊急聯席會議、屆時各職董皆先後到會、由副會長陳良玉主席、先宣讀北四川路商界聯合會來函、次北四川路商界聯合會代表張鱣堂君報告肇事情形、報告畢、俞宗周提議函請總商會向英領事力爭、衆贊成、任矜蘋君提議、由本會推舉代表與廣肇公所代表接洽、預備召集各團體代表組織一會、專辦此案、並申述理由、略云、鄙意對於四川路槍擊案、應分二部、一對付兇手、一對付三百十三號印捕、兇手殺人之罪、業己證明、無庸再議、而印捕溺職之罪、則不能不注意也、惟此二事、皆非常重大、决非一時能議决辦法、故鄙意擬組織各團體代表會、愼重討論、較之各團體分頭討論為有力也、且有何種表示、亦可全體一致、不致各為其是云云、鄔志豪張鱣堂顔芹香附議、陳蓉館謂、擊殺之夥友、一係粵人、應由廣肇公所為主體、本會派遣代表與廣肇公所接洽協同進行、方椒伯主張以組會為第二步、應先舉代表、衆贊成、遂公推王儒堂俞宗周鄔志豪張鱣堂任矜蘋為代表、遂宣告散會、而當選之各代表、復於散會後集議、議決八日午後四時、同赴廣肇公所、與該所代表湯節之盧煒昌二君協商進行云、（二）紹興同鄉會）、紹興同鄉會致上海總商會函云、敬啓者、本月五日、四川路致遠店夥、被外人無故槍擊連斃兩命、慘無人道、事關租界治安、敝同鄉經商於茲、何啻十萬、均惕於此次慘劇、外人白晝行兇、巡捕廢棄職務、生命危險至此己極、設無公平法律之保障、恐釀華人對外之惡感、連日各團體開會力爭、敝會亦於昨日開董事會、討論對付方法、外禦其侮、人同此心、貴會代表商界、未聞有何種表示、非特商人解體、轉慮外人竊笑、用特請願貴會、提出交涉、務達嚴懲兇犯、殺人抵命、及懲辦該管巡捕之目的、人命重大、國體攸關、幸貴會注意及之、無任激切待命、（另函江蘇交涉使及納稅華人會理事函文略同不另錄）（三）崇明路昨晚八時、崇明路商界聯合會開會、對於此案、公决提出意見於總聯合會、及去函交涉使、請其嚴重交涉、以保障租界華人之安寗今將其函錄下、（提出總會意見會）敬啓者、四川路致遠洋貨號店夥楊鏡泉喬學岐二人、被外人用槍慘殺一事、敝會業於昨日開會、對於該行兇外人、目無法紀之處、實屬有意輕視吾同胞生命、莫不憤激異常、公決辦法如下、特正式提出、即煩付議公同討論、一、務達到懲辦兇手目的、故殺人者償命、今該兇故殺二人、照法應處以死罪、應由總會另請律師辦理、萬一不能達到懲兇目的時、務要聯絡各團體、一致力爭、必達到目的而後己、二、公函交涉使、租界華人、忽逢此等慘劇、嗣後華人人人自危、務請交涉使向領事團交涉、保障將來、（致交涉使函）大旨請其嚴重交涉、使租界內之外人、此後對於華人、不再發生此等慘無人道之事云云、（四）（福建路）、昨日下午一時、福建路商界聯合會、亦為此案開緊急會議、到者七十餘人、由名譽會長王宗蕃主席、首先報告肇事情形、繼謂該兇手先時携去香水、己經用過、第二天再來掉換、顯見有意肇禍、該兇手是英屬錫蘭人、本會應具體討論切實辦法、後經大衆討論、甚為激昂、計議決辦法五條、（一）函請總聯合會召集各路聯合會、對於此案共同討論對付辦法、并請總聯合會致函交涉署、請向英署嚴重交涉、（二）對於兇手必處以抵償之罪、以慰死者冤魂、而彰公道、（三）對於三百十三號印捕保護不力、反有侮辱捉兇者之舉動、應請被侮辱者及見證人會同討論、必提起交涉按法嚴懲、以維法紀、（四）對於被慘殺者之家屬、應有相當之撫恤、（五）請總聯合會致函交涉署、要求領事團予住居租界之華人以自衛條件、（致總聯全會函從略）、（五）（五馬路）、五馬路商界聯合會、昨日下午五時、開會討論此案、到者五十餘人、儲紹基主席、報告情形後、經衆討論、主張與各團一致進行、並即日逕函交涉使請為交涉、原函如下、許交涉使鈞鑒、昨據四川路商界聯合會報各、致遠商店夥友楊喬二人被英屬錫蘭人彼得斯槍傷要害身死等情、聆悉之餘、莫名驚駭、查楊喬二夥、以香水出門、且己開瓶、拒不掉換、乃正當之理由、詎該外人竟敢用手槍相向、致釀成流血慘劇、兒戲人命、實不法己極、應請我公向英領事嚴重交涉、務將兇手盡力懲辦、將掌頰劉裕華之印捕革除、并付以相當之懲戒、惟外人自由置備手槍、尤應取締、以杜將來、而安商業云、（六）（閘北商業公會）、閘北商業公會、昨准四川路商界聯合會函報該路致遠商店夥友楊喬二人被外人擊斃一案、并推派代表到會、請開會討論對付方法、該會即於昨日下午八時、召開臨時緊急會議、到者數十人、王彬彥會長主席首由該會代表祝東生報告當日被擊慘狀、各會員均異常憤激、僉謂該兇犯連斃兩命、不法己極、若不嚴重交涉、華人生命、在在可危、本會雖在華界、自當一致進行、務求將該兇犯盡法懲治、并要求工部局撫卹死者家屬、不達目的不止、主席宣言、本案待英領署開審時、本會當派代表出席旁聽、俟觀其審判結果若何、本會當再開會討論、現宜聯絡各公團一致進行、三百十三號印捕圖縱兇犯、亦當聲請革辦以紳公理、全席贊成、遂散會、（七）（東北城）、東北城商業聯合會、昨亦為此案召集全體職員、於下午七時開緊急會議、由陸天生主席、趙紫垣紀錄、首由主席將四川路公函宣讀畢、謂此事發生、雖在租界、而同屬華人、有休戚與共之誼、理應一致援助、以期伸雪、即由馮秋心起稱、鄙人對於此案、擬有辦法三條、是否有當、敬候公决、（一）要求交涉員與英領嚴重交涉、不能敷衍了事、（二）要求工部局保證以後決無以上情事發生、（三）邀集城內各團體研究具體辦法、俾得實行援助之本旨、當由徐春珊起言、馮君所擬辦法、極表同情、惟一二兩條、租界各馬路、己提出相當之要求、本會似不應再為多凟、至於第三條則急宜迅速、召集開會、以便從長計議、庶於實事求是之意較近、經陳勉禮丁愼卿駱慰才方增新等附議、由主席付表決通過、（八）（時間守約會）、昨日下午二時、時間守約同志會為此事開緊急會議、崔通約主席、略謂該外人固屬不法、而印捕竟帮兇手毆打、我們必須將此事極力對付、一則關於法律上辦法、必須將該兇手照英政府法律處置、一則關於政治上辦法、必須將帮兇手一齊懲辦、并以後不得任意携帶手槍出入、以免有碍商場而傷人道、并議決公推崔通約王美森二人為本會代表、往公堂上審案時傍聽、至於以後各聯合會開會、有關於此事者、則請李漢鴻陳家寳為代表出席、并預備星期日該死者出殯時、本會排隊往送、以表哀悼、尙有西華德路．滬北六路．北海路．北山西路唐家弄．嘉興梧州路．滬西．法租界等各聯合會、及救國決心團等、亦均為此事、或於前日、或於昨日、邀集開會、到者均頗激昂、其議決辦法、大致與以上各團體相同、從略、 
[提議查辦官吏吸食鴉片]  
　　省議員黃次山等提議查辦滬海道尹王賡廷等吸食鴉片緊急動議案云、吾蘇年來吏治窳敗、烟禁廢弛、無可諱言、民間私吸、己屬法不可恕、如滬海道尹王賡廷．江都縣知事王聞長．東台縣知事文林．贛榆縣知事王佐良等、皆係嗜好甚深、以上各人、或係監司大員、或為親民官吏、乃竟弁髦國法、吸食鴉片、無怪吾蘇吏治、不能澄清、烟禁不能整頓、上行下效、理固然也、設長此因循、流毒伊於胡底、相應依法提議查辦、當否敬候公決、 
[西報紀最近航業情形]  
　　字林報云、航業情形、本星期較諸前數月己大變動、遠東船隻之往歐洲者、前皆載貨甚少、但在最近十日內、海參崴與滿洲方面、忽需求噸位、裝貨赴英與歐洲各國、荳麥麵粉、紛紛運出、船隻遂有不敷之象、似因歐洲大需食料所致、查噸位缺乏原因有二、第一、英國煤礦罷工歐洲航業大受影響第二美國水夫罷工雖電信言之不詳但據某方面消息美國水夫罷工情勢甚爲嚴重、聞裝貨船隻、不能開行、惟定期行駛之郵船與客船、因特別之調處、始可照常放行云、 
[航業消息零拾]  
　　昨日、招商局之江華輪船進口、裝來宜昌中國銀行之現洋四十箱、計二十萬元、又太古之新北京號、昨由寗波裝來現洋一箱、計五千元、而該公司之新寗號、今日出口、裝赴廣東有本埠錦經綸之寳銀六十八箱、共四千零八十只、合紋銀二十萬四千兩、又陳端記裝赴廣信莊之寳銀二十三箱、計一千三百二十只合銀六萬六千兩　　青島因怡和洋行之威升號、臨班不往、此間西人方面、謂該埠己有發生疫勢、茲悉此事之起原、係由本月二日、怡和之裕生代班恆生號、開往青島、抵埠後、船中有一職員、忽而死亡、青島當道、恐其有傳染之危、遂令恆生開出港口停泊、並不許離赴他埠、故在青島五日、至威升船之不往、因運貨缺乏、而改駛港粵者、並非為疫所阻也、今太古之青島班綏陽號、明日仍須開往矣、 
　　日本郵船會社去冬在三井造船廠、增造二萬三千噸排水量之海輪數艘、現己有三輪將次造就、十月內便可出廠、該三輪均係加入歐洲班、經蘇彞士河一路者定十月底開出、一名淺間丸Asama　Maru、一名箱根丸Ｈakone　Ｍaru、一名椿名丸Haruna　Maru、各輪船身均為五百十五英尺長、六十二英尺闊、可乘頭等客一百二十人、二等客五十六名、特別三等客一百八十名、三等客三百五十六名、每小時可行十七海浬云、 
　　太古公司新造之（Ｋ）字號五新輪、除貴陽號己造成外、現該公司得英國格勒斯哥造船廠電告、第二艘張家口號亦己落成、將次出廠云、 
[錢業加入萬國銀行團]  
　　本埠錢業公會、曾接華商銀行公會函、請加入萬國銀行團、謀金融界共同之利益、錢業董事泰潤卿、因於昨日第七次常會提交議案、徴求同業意見、結果、僉謂今中國在世界商場之地位、甚居重要、故將來對於國際商業上必有重大關係、錢業居金融界極重要之地位、不能不加入、以圖將來之發展云云、推舉秦潤卿盛筱山葉丹庭田祁原四君為代表、並繙譯馮君與華商銀行公會聯絡、一致加入、 
[硤石新絲上市消息]  
　　浙江嘉屬硤石鎭新絲業己上市、昨得該處絲業通信、謂各絲行收買細絲、開盤每百兩收價五十五元、後漸加放至六十四元、肥絲開盤五十元、現亦放至五十七元、按此絲價、預料本年絲織品各種綢緞紗羅之價、一時難賤也、 
[常州繭市之報告]  
　　常州西門外無頭橋地方春繭、現己結束、昨據往該地收繭者述告、謂該村近鄉產繭素稱湧旺、是以雖一小村落、計有繭行四家、往年各繭行每家須秤收鮮繭一千二三百擔、共計四家扯六千擔、今屆僅收半數、緣繭身不佳、扯盤每斤六角五分、烘折往年三百零幾斤、烘乾繭一擔者、今須三百五十斤一擔、又較損失、至近西門一帶之鮮繭價、放盤極高、扯每擔七十元之鉅云、 
[反對米店領照之討論]  
　　滬南米商南帮公所、於昨日下午二時、召集同業各米客開會、討論公共租界米店領照一事、幹事嚴少泉莊桂清及各米客到者三十餘人、開會後即經嚴莊二君發言、略謂、公共租界工部局取締米店、限制存米、實與我同人有休戚相關、且租界中人烟稠密、食米繁多、萬一實行之後、凡我南帮到貨、米店欲進、又限於章程、遂致不買、況滬上全賴內地來貨、恐內地行家、受此影響、裝來即少、我米客亦受間接之取締矣、經到會各人討論之下、議决嘉榖堂初八日開大會、本公所即推嚴莊二君赴會出席、經衆公决而散、 
　　南北兩米市斛司、去年增加斛費、曾公推戴益春王阿小代表、己成立公會團體、茲因公共租界米店領照一案、各斛司以若被實行、則斛貨難期一定、斛資自必受影響、因由該代表等訂於端節各米行停斛之日、召集各斛司討論對付方法云、 
[阿希亞斯明日在總商會演講]  
　　此次寗滬各團體歡迎斐律賓教育局副局長阿希亞斯氏參觀、己迭紀本報、茲悉阿君現己到寗、定九日夜車回申、十日上午在大東旅社休息、下午三時、赴總商會講演斐律賓之商業教育與工商補習教育、不論會員與非會員、均可與會聽講云、 
[上海香港之雙網球戰] 香港組勝 
　　上海香港兩網球組比賽雙網球、己預誌昨報、昨日下午四時、在斜橋總會比賽、上海組為司密司卜威廉、香港組為吳仕光韋榮絡、（昨報載羅文惠誤）、中西人士往觀者約數百人、場之四週、亦設坐位、雙方比賽、極為劇烈、香港方面、韋君善猛攻、吳君則善應接、往往極危險之球、在他人視為必無倖勝之理者、而吳君則旁攻反擊出奇制勝、應付裕如、姿勢又復矯健敏捷、故上海方面、應付雖亦不弱、但終非敵手、結果第一次得六與二之比、第二次約六與四之比、第三次得八與六之比、三次均香港勝、西人對於吳韋兩君技藝之精、無不佩服、並有某西人、謂兩君遠東運動會之失敗、為非戰之罪、亦可謂傾倒之至矣、 
[東南大學校董會開會詳情] （續） 
　　（丙）經費之支配　籌備費預計八萬一千元、現僅領到一萬元、設備上最需要者、一科學館、一健身房、當經籌備處將全校校舍通盤籌畫、並請浙江之江大學建築師韋爾遜先生到校、察看校址形勢、繪具草圖、先將科學館健身房實行開工、故籌備費八萬一千元、僅足供兩項之建築而己、至大學學生宿舍、現經招商承辦、訂立合同、以供學生租住、工程己在進行之中、 
　　（丁）個人及各機關對於東南大學南京高師之贊助（一）美國克蘭公使夫人捐助學額費四千元、分贈東南大學學額二名、高等師範特別生學額十名、兩校合辦之星期學校額二十名、夫人之提倡女子高等教育、極為可感、（二）穆藕初先生捐助農具院建築費六千元、又捐助銀五萬兩、選送東南大學畢業生留學歐美、又捐助銀五千兩、選送高師教員留學美洲、校中鑒於國內體育人才之缺乏、己決定派高師體育教員張信孚前往、研究體育、（三）穆抒齊先生捐南滙造橋蟲試騐費一千元、（四）上海麵粉公會補助改良小麥試騐費每年六千元、又擬擴充試騐場四十畝以上、約購地費四萬六千餘元、購地事尙在磋商之中、（五）上海紗廠聯合會補助改良植綿試騐費每年二萬元、（六）上海合衆蠶桑改良會補助本年蠶桑試騐費四千元、（七）各省高等專門學校補助採集各省植物標本費一萬八千元、以上個人及各機關之熱心贊助、一方策勵本校之進行、一方即發達社會之事業、秉文尤欽佩莫名、此外尙有其他接洽贊助本校事項者、俟有成績、再行報告、 
　　（戊）高師現在之狀況　高師自開辦迄今、己有六年、成績頗難舉示、惟以現在實况觀之、就學生方面言、除三次畢業生二百九十人外、現有正式生四百二十六人、內有女生八人、特別生一百十五人、內有女生十八人、第一屆暑期學校學生一千零四十一人、中學部學生二百六十三人、與曁南學校合辦之附屬小學及義務學校學生四百七十二人、綜計為二千六百零七人、就職教員方面言、除附屬中小學外、國內高等專門學校畢業者四十四人、國外專門大學畢業者四十三人、有專修國學歷任教師及學校事務者、或有其他辦事經騐者二十五人、就學校設備言、校址校舍圖書館儀器傢具五項、約有三十餘萬元、此為東南大學之基礎、其餘各項情形、可參觀高師九年度概况一覽表及其他印刷品、不再報告、（仍未完） 
[水木匠罷工七紀] 風潮己將平靜 
　　水木業工人因要求加價罷工、迭紀前報、茲由上海縣沈知事詢查該業董事、據稱、登報通告後、發起加價之黃耕山等十四人、並無理由書函送公所提議、則此次發起加價者必非工人、爰由上海縣沈知事、淞滬警察廳長先後出示布告、勸安分工人上工、而工匠中之擋手、亦發通告、勸同業上工、故昨日為始、南市方面各工人己大半開工、照常工作矣、茲將各項文告等錄下、 
　　縣署警廳布告　（一）上海縣公署昨發布告云、為布告事、案據滬寗紹水木業公所董事張毅等呈稱（原文見六日本報）、以安工業、而保治安、實為公便等情、據此、查水木工人等、如實有要求加價之充分理由、理應推舉代表、與公所正式接洽、從長計議、方為正當、今旣並無此項手續、遽爾聚衆勒停工作、以罷工為要挾、難保非好事之徒、藉端挑釁、工人無知、受其煽惑、未得加價之利益、轉受罷工之損失、殊為不值、為特布告、仰水木工業人等、一體知悉、務各照常安分工作、如再有人勒迫停工、故意妨害治安、定當嚴究主名、依法懲辦不貸、特此布告、（二）警察廳昨發布告云　為布告嚴禁事、據滬寗紹水木業公所董事等呈稱、（原文見六日本報）等情、據此、查聚衆罷工、本干例禁、即使該水木工人等有加價之必要、亦當提出充足之理由、務照正當手續、和平請求、方屬正辦、若照來呈所稱黃耕山等要挾吵鬧情形、實屬有意妨害工業、擾亂治安、除通令各屬查禁外、為此布告、仰即一體遵照、爾水木業工人等、務各照常工作、切勿輕信人言、有壞生計、更不准好事之徒、到處滋擾、要挾罷工、倘敢抗違、定將為首之人拘案重懲、決不寬貸、其各懍遵、特此布告、 
　　工匠擋手通告　（一）水木業工匠全體擋手昨發白話通告云、吾們水木業工人、自從四月二十五日黃耕山等十四人發了傳單、提倡加價以後、到了今日、己經八九天了、只八九天之中、經公所董事登了兩次報紙、發了兩次通告、那黃耕山等直到如今、並不將加價理由、正式向公所聲請所董事如何辦理、況而黃耕山等十四人無影無踪、有的說本無其人、有的說即有其人、他始終不肯出場、自己也知道此次加價毫無理由、貿然發出傳單、致令一般無業流氓、趁此風水起施捉鰻鯉之本領、計各作場東抄西掠、強搶做工器具、打傷作內工人、弄得吾安分營業之同胞、要做不得做、南北二市、演成極大罷工風潮、吾同胞工人、買飯吃要錢、借房住要錢、節邊到了、家中老小也要去挪錢度活、多停一天工作、即多一天損失、只種原因、亮裏是受了黃耕山等之害、暗裏是上了黃耕山等的當、但黃耕山等到底不出場、吾同胞工作到底不開工麼、自家弄自家、萬萬無此道理的、同人等對上家是作頭、對下家是做手、不肯偏袒作頭一邊、也不肯偏袒做手一邊、眼見得黃耕山等發了傳單、至今影踪全無、此種傳單、毫無價値、加價的事、須有正當理由、方可提議、用勸最親愛之同胞工人、一律照常開工、不要一悮再悮、更受損失、俟有了正當機會、公選可靠代表與董事直接、從長計議、達到雙方完滿目的、到那時間、一面只管提起加價、一面只管工作、不要發生罷工樣子、那就不受損失了、願吾同胞工人、一槪聽從是幸、 
　　浦東警察防範　（三）浦東三區署長曾永奎、以現値本埠水木工人罷工尙未解决之際、深恐風潮延及浦東、特於昨日會同各分駐所警佐、飭警分投調查作場有無停止工作情事、如有三五成羣、團聚集議者、務令解散、以防滋事、而保治安、 
　　霸阻工作罰鍰　前日午後、有本帮水匠張桂生席任生王阿泉朱桃桃陸阿虎朱春榮丁阿毛等數十人、擁至滬西開納路呂慶記木作場內、勒令停工不遂、奪取泥刀斧鑿等件、經小包作頭曹子榮報請靜安寺捕房派令中西探捕協往、將張等七人一併帶入捕房、昨晨、解送公共公廨、即據包探顧金林偕證曹子榮相繼到堂、訴明被告等聚衆迫令停奪做工器具情形、訊之張桂生供稱、昨在愚園路丰田作場內工作、至午後、被同業多人、勒令停工、以致隨衆至原告作場內勸令停工、俟達到加給工資目的、再行工作是實、而席任生等六人、亦均承認附和不諱、經俞襄讞核供、商之英包副領事、以被告等不應聚衆霸阻他人工作、判各罰洋七元充公、如無力繳洋、改押西牢七天示儆、 
[法租界掃垃圾工人罷工]  
　　法工部局所雇之打掃垃圾工人、要求增加工資不遂、於昨日起全體罷工、事為路政處西員得悉、以垃圾堆積、有關路政、故暫由別項工人代為掃除、聽候商明辦法、俾得早日解決、 
[逆倫案之近訊]  
　　浦東三林塘逆倫案內兇犯張欣生、因將次公開審理、託人在外延請律師為之辯護、上海各律師以案關弒父、不願受聘、惟同案之朱潮生、經其家屬請定蘇州之潘承諤．及上海之湯應嵩二律師為之辯護、朱健臣則請定蔡倪培張思灝二律師為之辯護、昨己呈遞委任狀、聲請閱卷、經該廳核准、定於今日上午十時下午一時分別給閱、己牌示知照矣、 
[又收押己保釋之二閩學生]  
　　暗殺陳鳴岐父子等身死案內牽累之閩學生陳國瑞等、在滬被拘、己奉上海地檢廳、除將劉開祥許世雄陳晉昌林佑民劉友賢等交保出外候示外、陳國瑞仍着收押、而林壽昌王希昂亦奉交保、因該二人不忍陳國瑞一人在押、情願與陳一同收押候核在案、茲悉此案、昨午地檢廳又着保將保出各生交案再訊、除劉友賢一生己赴溫州不到外、其劉開祥等均投廳候示、下午、奉孫檢察官提訊一過、判將劉開祥許世雄二名再行收押、其江秀清陳晉昌林佑民三名、仍交原保候示、 
[規定俄僑實行註冊日期]  
　　俄民僑寓中國、散居各處、人數甚多、前內務部商同外交部、令俄僑一律註冊、咨由江蘇省長訓令江蘇特派交涉公署遵照辦理、茲聞兼管上海俄僑通商事務局總辦 
 
 
 

Page 11

 
 
許交涉員、己遵令籌備進行、除散居華界之俄僑商、准淞滬警察廳徐廳長督飭辦理外、所有租界俄僑、統歸管理上海俄僑通商事務局遵照規定格式辦理、該局已定本月（六月）十日起至七月十日止、為實行註冊之期、一面函致駐滬領袖總領事查照外、并聞已分呈外交部內務部曁省長備核云、 
[交通大學滬校消息]  
　　（一）交通大學滬校添設機械科、現正極力進行、試騐室圖樣、已由土木科長萬特克繪就、計十餘間、刻招工投標建築、定七月一日動工、限九月一日工竣（二）下學期電機科四年級將分三門、一電廠電燈門、二電話電報門、三無線電門、至於三年級以下、係屬普通電學、故不分門、（三）下學期機械科亦分三門、一機廠門、二火車機門、三工業機械門、惟初二年級仍不分門、（四）電機科科長謝而屯與機械科科長狄克遜、於本星期二乘夜車北上赴京、將會同葉校長討論二科課程事宜、不久即可返滬、（五）土木科移併唐山、所有該科教員美人傳勒·畢登·萬特克等、均將回國、同學等深為惋惜、將開會餞別、（六）英語會會長張延祥、於星期一晚、請萬特克夫人演講英文成語、萬夫人前為裨文女校校長、演講極為清晣、聽者極衆、（七）該校定十三號起溫課一星期后考試攻 
、至於專科畢業二級、考試較早畢業者約四十人、其中如惲震·王崇植等、均將留美、官費派遣者亦將有數人、 
[外洋輪船之進出口貨]  
　　法國郵船公司之鶴蘆號貨輪、此次由法來華、代吾國隴海鐡路運來由法定購之大宗火車材料、及鐡路上應用之機器等項甚多、現已開往南京、即在浦口起卸、至上海來貨則僅有洋酒一項云、、天祥洋行之紐約班、第一次加開來滬之領袖海洋號OceantMonarch、此次由美裝來之進口貨、有大宗花旗新紫銅九千一百三十八件、中有一千七百三十八件、係轉裝至漢口茂生號者、又有花旗磅秤七千六百具、美國花衣五百包、餘為大批電料及各項 
機器、共有一千五百噸之來貨、現定十二號開往東洋云、 
　　藍烟囱公司之竇開倫號、由英國利物浦來滬、裝來之貨有、疋頭紗布一千餘件、烟葉二百十件、肥皂一千五百箱、香烟八十件、海底電線三十六件、鐡條九百紥、雙酸炭蘇打一千一百件、玻璃管一百二十五箱洋紙一百件、五金零件四百二十箱、汽管一百四十件、餘為雜貨、 
　　日本郵船會社之近江丸、此次開遠東洋、在申裝出者、有菜子三千餘包、花衣五百餘件、鷄子四千箱、餘為青蔴菜餅餅屑等貨、　　提督公司之勃爾福惠號、係新加太平洋商輪之一、自紐約開出後、上月底已於客摩斯地方開赴神戶、兩星期後或可開來上海、　　太平洋郵船公司之金邦號、第二次來華、業於本月二日從舊金山開出矣、 
[國內輪船兩日來之進出口貨]  
　　昨日之進口貨（長江）招商局之江華號、昨日由長江裝來菜子八百七十八包、白荳七十三包、蠶荳七百零七包、菉荳二百包、黃荳二百四十包、毛茶一千一百四十八簍、茶葉一千零三十五簍綢四十二件、黃白絲一百十三件棉花一百二十六包、機花一百六十三包、白糖六十九包、疋頭二十一件、桐油三百十桶、皮汕五十桶、香烟二百二十五箱、芝蔴一百包烟絲一百三十七件、白臘一件、夏布四百零三件、皮蛋六十壜、磁器一百五十七件、芡實一百零七件、烟葉三十四件、苧蔴七十三件、生漆五桶、樟腦十二件、竹蓆九十件、紙頭二百件、雜貨一百六十三件、（揚州）大達公司之大龢號昨日市南通海州揚州裝來乾繭一百六十九件蛋黃五十三件、蛋白二十五件、鮮魚四十一件、鷄鴨一百零六只、鷄蛋五百零三簍、火腿四百三十只、土布二百十三件、花衣六十包、、錫六十塊、蝦米二件、蝦皮一百七十八件、水菸五十箱、香腸三件、牛皮十捆、鴨毛十件、豬油十八件、頭髮六件、猪七十四頭、（寗波）太古公司之新北京號、昨日由寗波裝來蠶荳一千四百二十三包、花子餅五百片、棉花三十包、乳腐一千七百壜、藥材一百二十四件、香粉二百九十包、草蓆八十八件、拷皮五件、下紙一千二百件、目魚三百十五件、竹器二百件、杉木二十根、雜貨六件、　　昨日之出口貨（溫州）招商局之廣濟號、昨日由申裝往溫州貨計有白米一千包、麵粉三千六百包、小麥一百十九包、飛花十包冰糖一百箱、青蔴九十一件、洋紗三十五件、洋布六件、香烟十五箱烟絲五箱、沙籘三十六件、洋釘鐡十二擔、牛皮等雜貨四十件、（寗波）寗紹公司之新寗紹號、昨日由申裝往寗波貨、計有白米一千零八十九包、麵粉六百五十包、石粉二百包、棉花一百四十包、花生仁一百十包、玻璃一百七十箱、洋布一百六十一件、土酒三十壜、荳油二十桶、棕三十件、木頭二十三件、鐡六十五擔、雜貨一百三十四件、又太古公司之新北京號、昨日亦由申裝往寗波貨、計有白米八百十包、麵粉一百六十五包、藥材十六件、花生仁十包、青蔴五百件、青鉛二十擔、烟絲三十六箱、茹粉一百包、雜貨十一件、 
　　前日之進口貨（香港）太古公司新寗號、由香港裝來白米三千零零六包、車糖六千八百包、白糖五百四十五箱、赤白糖三千一百五十七包、大冰糖三十箱、燕窩五箱、汽車五輛、香水九十六箱、水銀四十桶、紅皮一百六十綑、洋釘一百二十桶、沙藤三百零六件、藤皮四十二件、草帽一百二十包、草蓆一百十五包、軍裝一百十五件、鐡絲十一件、鐡一百五十擔、蔴繩四十八件、胡椒四十三件、香蕉四千六百八十五件、雜貨六百七十七件、（長江）招商局之江永號、前日由長江裝來、黃豆一百六十包、菜子一千零三十八包、毛茶三百五十八簍、茶葉一千一百三十五箱、棉花一百五十六包、桐油四百零三桶、官布三十件、牛皮二綑、皮油五十四桶、烟葉五十五件、土酒十二壜、茶梗五簍、黃絲十六件、雜貨三十四件、黃紙六十七件、蠣壳八十三件、又太古公司之盛京號、前日亦由長江裝來、白米七百三十八包、菜子一千零五十一包、黃豆二百六十九包、麵粉二百包、茶油三十五桶、茶葉十八簍、京方桐油五十桶、又桐油一百五十三桶、夏布九十七件、緞子一件、藥材二百件、粉乾八十七件、苧蔴六百五十二件、砲竹一千六百九十六件、棕片八十四件、烟葉五十五件、榨菜二百壜、棓子一百件、蛋白一百六十八件、蓮子二十九箱、信石四十二件、紅棗五十包、紙十五件、雜貨四十八件、（寗波）招商局之江天號、前日由寗波裝來、毛茶十簍、蠶豆一千八百三十八包、棉花五十包、棉紗一百十件、色綢四件、螟蜅三十二件、鹹魚四十件、魚肚四件、蓆六十二件、梅子七十簍、柏木一百八十五根、雜貨二十七件、 
　　前日之出口貨（福州）招商局新濟號、由申裝往福州貨、計有黃豆三百六十二包、麵粉一萬零九百包、荳餅五千五百七十四塊、麩皮四百包、茶葉二千七百五十六簍、白糖一百包、桐油二十桶、洋布一百五十八件、肥皂五百零五箱、生梨二百零三簍、鐡一百二十八擔、雜貨六百十五件、又轉口貨四十一件、（烟津）太古公司之順天號、前日由申裝往烟津貨、計有茶葉十六簍、黃白糖一千五百五十三包、棉花六十包、洋紗九十五件、洋布三百四十三件、電光布四十件、鷄毛七件、桐油二百三十桶、乳腐一千壜、乾貝魚翅膠一百箱、玻璃二十箱、瓷器五百五十九件、牛膠十件、竹器四百件、雜貨七百件、（寗波）招商局之江天號、前日由申裝往寗波貨、計有豆油二十桶、枝油五十五桶、洋布一百零八件、靛青十桶、香烟二十四箱、鹹魚十件、木頭三十一根、豬血十五桶雜貨六十三件、又轉口貨三十五件、（港粵）怡和洋行之廣生號、前日由申裝往港粵貨、計有荳餅八萬九千一百塊、花生仁四千包、活羊七十頭、洋紗布四百五十件、雜貨八百件、 
[友華銀行銀市報告]  
　　中美新聞社譯友華銀行八日報告云、昨日倫敦銀價近期漲八七五、遠期漲七五、紐約銀價漲至五八又八分之一、倫敦紐約匯價三八一又四分之三、今日金鎊定價高至三先令三辦士、金洋高至六二、佛郎七七五、日洋跌至七六又四分之三、今日市面堅固、金鎊售價三先令五辦士又八分之一、亦有售價三先令五辦士又四分之一、金洋買賣價六五又二分之一、據印度與中國昨均在倫敦購銀、但如此高價、是否再購、則為疑問、 
[扣留花邊勒捐之籌商對付]  
　　浦東花邊公會會長陶少堂、昨發通告、云同業近來紛紛報告、謂洋線花邊、經過上海公義碼頭、曁浦東嚴家橋卡子、迭被巡查員將洋線扣留勒索、日來更甚、又據陸仲倫君報告、東溝卡子、亦己發現扣捐、竟將陸君親帶花邊洋線扣留勒索等情、要知線綱花邊、江蘇財政廳早己令行免稅、各卡子竟敢不顧部令、擾害商民、摧殘貧苦婦女之生計、良堪浩嘆、如果東溝嚴家橋捐稅風開、則後累不堪設想、諒先生想必鑒及、故不得不謀抵付之策、爰定於陰曆五月初七日下午二時半、在南市浦東公所開緊急會議、討論辦法、從速向財政廳曁上海總稅務所呈請通飭各卡、一律放免、並將所扣留之洋線花邊、并勒索之欵、迅速發還、而免後累、屆時希請駕臨為要、 
[吳淞華豐紗廠定期開幕]  
　　吳淞華豐紗廠房屋工程己竣、全部機具引擎、業經安置完備、樓下設有粗紗機數十部、樓上細紗機百數十部、連日趕工裝配、其汽機前日開火引電較試、該廠女工、己招得一千餘人、此項女工、務須持證進廠、以便臨時挑選工作、該廠現己擇定陰曆五月初六日正式開幕、 
[洗衣業公所成立會紀事]  
　　本埠南北市洗衣工人曁店主人、約有四千餘人、擬結合團體、昨日假法租界四明公所、開成立大會、午後三時許、各工人等紛紛到會、由主席方雲龍報告開會宗旨、並將同業設立公所訂定行規、逐條宣佈、次由來賓唐家偉女士、洪揚生等、相繼演說、後當衆選正副會長、開匭結果、陳金水俞雙餘方雲觀為正副會長、至七點餘鐘、始散會、 
[客棧內男女同斃案註銷]  
　　法租界鄭家木橋街永康里老高昇棧主婦朱龐氏之次女小寳、與 
已歇司賬王彥臣、於上月間在該棧同時服毒身死、己誌前報、旋由捕房將龐氏傳至法公堂、因氏傳不到案、判罰洋三元、昨又傳、訊朱龐氏稱、王於前年二月間前來借住房間、後由洪姓朋友介紹、在婦人棧內為司賬、今春停歇是晚婦人在原籍、故王及吾女如何身死、不得而知、中西讞員判將案註銷、 
[跌入瓦筒陰溝斃命]  
　　西門內靜修路、近經工巡捐局、派工開挖道路、添埋瓦筒陰溝、興工多日、尙未修竣、而修造處每晚又不懸掛紅燈、致行人時有跌碰之虞、已有女尼車夫及賣餛飩者、經過此處傾跌、幸均經人救起、詎前晚九時許、又有一人、經過該處、偶一失足跌入溝中、傷及頭部、登時殞命、天明經人查悉、報告崗警往看、則已氣息全無、爰稟報二區二分駐警所、令飭二十二舖地甲金啓仁往查屍屬候示、昨晨、該地甲查悉死者為歐陽鐡梅、福建人、今年四十二歲、家住靜修路三在里四十六號、向在滬上為絲綢生意、家有母親張氏、今年六十四歲、鐡梅生有子女七人、除知照屍母外、又投地方檢察廳稟請相騐、張氏聞耗、奔到屍場、撫屍大慟午後、即投該廳稟求免騐、自願備棺收殮、譯廳長准如所請、着具結送查、速往收殮、 
[同濟醫科歡迎阮校長曁新教授]  
　　同濟醫工專門學校醫科、新到德教員有內科教員費思得、外科教員福博寗、婦孺科教員白郎士、病理微菌學教員歐本海、物理教員諸博士、該校醫科全體學生、特於昨日下午二時、在寳隆醫院開大會、以表歡迎當時蒞會者、除新到德教員及由德回華之阮校長外、尙有校董會代表沈信卿君、代理教務長寳克司博士等、首由谷瑛君主席、陳倫會致歡迎詞、此外自阮校長沈校董以次教職員及學生汪名孝等、均有演說、 
[王培元今日抵滬]  
　　萬國紅十字會中國代表王培元醫生、將於今日上午抵滬、其船名未悉、聞至滬後、尙須晉京、報告政府列席萬國防疫會之情形云、 
[密勒報更改名稱]  
　　本埠英文週報名密勒報者、發行數年、閱者頗衆、茲定六月四日起、改為遠東週報、名稱雖改、而宗旨不變、且擬增多材料云、 
[國貨蚊烟香之發達]  
　　中國化學工藝社所製三星牌蚊烟香、頗著靈效、發行十載銷額年有所增、近聞南洋華僑運往銷售者、頗能受彼邦人士之歡迎、并聞該社在浙江餘杭地方開闢山田、植有該香原料（除蟲菊花） 
五百餘畝、又於本埠野鷄墩地方開田數十畝、種植此菊、凡有志研究農業者、先期與該社接洽、可前往參觀、並備有此菊種子、將種植之法、就其實騐訊所得、彚印成帙、以供研究者之索閱、藉以提倡、而期普及云、 
[檢查印花稅之昨訊]  
　　南市第一區境內各店舖、此次印花稅大檢查、自舉行以來、連日由上海縣公署委派朱稽查員與警廳溫稽查員、會同李劉兩巡官、按戶檢查、計查出寗紹輪船公司賬簿六本、又五號貨棧賬簿三本、萬興賬簿兩本、啤酒公司一本、時忻園浴堂兩本、發合水菓店一本、生興榮記二本、施宗記兩本、裕泰源兩本、申莊一本、同豐昇兩本同興公報關行兩本、協興祥皮鞋店三本、裕豐米店一本、德源秤店一本、源益皮店一本、恆源泰蔴袋店八本、復興蔴袋店一本、同德生藥店兩本、鼎豐米行一本、樂添興糕糰店一本、新豐米行一本、根記一本、德興茶樓一本、湯仲生漆作摺子一個、森和襪店摺子一個、均已分別帶回、聽候飭傳執事人等照章科罰、 
[寡婦服毒自盡]  
　　住居法華鎭附近之吳子屏妻子李氏、昔年曾向寡婦劉氏借洋三十元近來非特不還欵、反在外揑造謠言、以致劉氏聞悉、忿無可洩、背人服毒自盡、其弟劉瑞青聞耗赴救、己經不及乃、稟報二區三分駐所警局、派警將吳夫婦拘送地方檢察廳、奉郭檢察官訊供之下、判吳子屏開釋、吳李氏收押、昨午後郭君同毛檢騐員等、乘車下鄕相騐、 
[汽車撞傷行人] 　　 
　　寗波人蔣阿七、昨日午後、在浦灘行走、遭某號汽車撞倒、跌傷頭部及腿足、當由老巡捕房一千四百五十五號華捕到來、抄錄汽車號碼、另雇車送受傷人往仁濟醫院醫治、一面歸報捕頭請究、 
[昨日公共分廨訊案紀]  
　　昨晨、公共公廨民三庭、由李襄讞會同荷副領事頤君訊理荷蘭商號控告華商民事案兩起、（一）荷華洋行訴上海儀器公司定購鉛筆等物、貨到不出、請追損失案、（結果）被告交一千五百兩保候訊、（二）通海洋行訴大同源紙號經理廖家鈺定購價値銀五千二百八十餘兩之紙、延不出貨、請追損失案、訊明實係被告因定貨時之先令價格、較貨到時之先令價格、已經縮短、欲照合同履行、出貨付價、則不無虧損、故遂不出、（結果）着被告賠償損失銀一千五百兩、並利息棧租、自起訴之日為止、堂費歸被告負擔限令於兩日內改交一千五百兩保、　民四庭由關讞員會同美約副領事訊理揚子輪船公司股東段正書汪德卿同訴該公司經理盧漢卿盧舜卿將公司曆年所獲達三十萬金之利益、私自移用、不將賬目報告、請飭交出賬簿案、（結果）改期續訊、 
　　又午後民四庭由李襄讞會同美奧副領事訊理、（一）許小連訴楊煥庭售地不將方單交齊、請追地價並損失洋三千二百元案、（結果）據被告及地保洪裕成稱、此項九分七釐之田單、已於本年三月二十九日給換道契、送交署註冊、是否屬實、候函致會丈局查明、復到訊奪、（二）劉萃田訴鄭阿德不理貨欵案、（結果）被告承認欠洋三百十四元一角七分、應令照數償還、（三）孟增甫訴趙妙根違背租地合同請追損失洋二百元案、（結果）被告否認與原告訂有合同、應改期一禮拜、飭傳地保吳芳春到案、證明核奪、（四）顔錫堂訴王阿三不還借洋二百元案、（結果）原告證據不足、注銷、　民二庭由陸襄讞會同領袖英總領事特派俄員麥拉夫訊理英商上海旅社延許理律師訴俄國人的門司特、違背所訂受雇為樂師合同、於服務期內擅自離職、請追損失洋二千元案、（結果）被告確係違背合同、應負賠償損失責任、着於五個月內給付原告洋五百元、每月拔付洋一百元堂費歸被告負擔、 
[法公堂科罰烟犯]  
　　法捕房訪得鄭家木橋街一百三十一號門牌張紅業及鄔連方兩戶、私設挑膏店、秘密售烟、前晚帶同包探等前往按戶抄出烟膏甚夥、帶入捕房、諭各交保、昨日傳至法公堂請究、鄔等供認私售烟膏不諱、中西官判鄔罰洋二百元、張罰一百五十元充公、烟膏銷毀、又住居法租界小東門外之婦人陳潘氏、將餘屋租賃與蔡金壽私設烟燈、容人吸食鴉片、現為捕房捕頭偵悉、於前晚飭探前往、抄出烟具並將烟客數名連同蔡及潘氏一併帶入捕房、烟客薄罰斥退、昨解法公堂請究、蔡供認租賃潘氏餘屋、私賣燈吃不諱、中西官判蔡罰洋三十五元、潘氏罰洋十五元充公、烟具沒收、 
[帶土與搶土並儆]  
　　史洪吉李金生於前日在某輪船上購得烟土十餘斤、行經法租界愛多亞路地方、被無賴沈阿三陳榮發等得悉、糾同黨羽數人、上前強搶而逸、當為一百十四號一百七十四號兩華捕得悉、先後上前將沈陳兩人追獲、連同烟土一併帶入捕房、昨解法公堂請究、先由兩華補上堂稟明前情、繼由兩原告投訴被搶狀況、詰之沈等供認搶土不諱、中西讞員判沈押西牢三個月、陳押一月以儆、原告等不應私帶烟土、着史罰洋五十元、李罰洋五元充公、烟土銷燬、 
[輪船飯司行李內抄出烟土]  
　　英商太古公司行駛長江之大通輪船、此次由漢口開駛來滬昨日上午十一時抵埠、停泊外灘該公司碼頭、由海關中西扦巡登輪搜查至該輪飯司某甲行李內抄出川土十餘只、約重一百餘兩、該飯司即出鈔票五十元、請求免解、該扦巡即將鈔票烟土連同該飯司一併拘解海關水巡捕房、經梅捕頭略詰一過、諭令押候轉解檢察廳訊辦、 
[科罰私烟間主客]  
　　揚州婦人朱殷氏、因在滬西麥根路一千零零三號屋內開設私烟間、前日被靜安寺捕房包探夏廣林沈崇禮查悉、協往將氏與吃烟人范榮卿連同烟具一併帶入捕房、分別留至昨晨、解送公共公廨、經中西官訊明、判氏罰洋十五元、或押女所兩禮拜、范罰洋三元充公、烟具銷燬、 
[寓客與客棧違犯煙禁之科罰]  
　　漢口路（即三馬路）同安里三百號門牌江淮寄廬旅館內之卜壽義、因私售烟膏、又雲南路寳泰祥和合興廣東路泰記等四客棧、均因容留寓客吃食鴉片烟、並不將客棧執照掛於顯揚之處、悉被捕房查悉、稟廨出單、於昨由探將卜與四家棧房經理人王海松鄭阿生嚴生和沈阿炳等併傳至公共公堂、經中西官逐一訊明、判卜王兩人各罰洋十元、鄭沈兩人各罰洋五元、嚴罰洋三元、一併充公、烟膏烟具焚燬、 
[兩客棧違章科罰]  
　　虹口菜市街三號門牌源泰·與天潼路六百五十三號門牌順發兩客棧、均因不將寓客姓名登入循環簿內、並容留不正當之人寄宿、被該管捕房包探查悉、稟由公共公廨出單、於昨將該棧主願阿小蔡少卿傳案、經中西官訊明違章屬實、判顧罰洋十四元、蔡罰 
洋五元、一併充公、 
[雉妓發濟良所留養]  
　　濟良所中西女士、昨晨伴送揚州婦人王蘭英到廨、稟稱、該婦現年二十歲據言伊於十五歲時嫁與同鄉人陳姓為妻、至次年、夫即病故、致被匪人誘滬賣入福州路某雉妓院內為娼、因苦投所求援云云、並據王婦投訴前情、中西官得稟、判王蘭英發濟良所留養、 
　　誌謝　昨承南洋公學附屬小學惠贈二十周年紀念會參觀劵四紙、又商務印書館惠贈第八卷第六號學生雜誌及第二九六期英語週刊各一冊誌此併謝、 
來函 
[廣東銀行上海分行來函]  
　　頃閱貴報南方近事記欄內載及七日香港電廣東銀行行長因反對廣州政府之財政態度業已辭職云云惟本銀行係完全商辦對於政府並無關係至行長辭職或為廣東省銀行之悮耳理合專函更正務祈登入來函欄內以昭實在至級公誼　香港廣東銀行上海分行謹啓五月初三日 
雜評二 
[學潮與兵變] （訥） 
　　京學潮後。繼以皖學潮之慘劇。宜昌兵變後。繼以武昌兵變之慘劇。學生與商民。一再被浩刼。何不幸之甚也。學潮。有以解散學校為請者矣。以為無學校。則無學生無學生則學潮可以不作。果若是則大謬。學潮恐將接踵而起。必有甚於今日者 
　　變兵。必須解散者也。然而當局。終不敢言解散。不解散則相繼效尤。兵變之事。必將愈出愈大。恐有不僅如今日而已者。 
　　毆學生兵為之。擾商民兵為之。如果倒行逆施。解散其所不當解散。而不解散其所當解散。必至學潮與兵變與中國相終始。必至中國無教育無商民而後已。結果豈忍言哉 
公布欄 
[上海地方審判廳]  
　　判決主文　（民一庭）一件判決黃毓麟與包樂益貨欵涉訟一案主文包樂益應償還黃毓麟洋一百四十元訟費歸包樂益負擔一件判決陸秋餘等與陸榮華田單涉訟一案主文上邑二十九保六圖黃字圩第三百十二號龔守坤戶名方單一紙着被告人平均裁分交與原告人等管業訟費歸被告人負擔一件判決宋瑞堂與盛義昌等因欠欵糾葛控訴一案主文本件控訴駁回本審訟費歸控訴人負擔　（民二庭）一件判決唐貴舟與朱嘉昌因執行異議一案主文原告人請求駁回訟費歸原告人負擔　　一件判決費阿美與莊苑卿因貨欵糾葛一案主文莊苑卿應償還費阿美洋三百八十三元四角六分費阿美對陳江根莊和尙之請求駁回訟費歸莊苑卿負擔　　一件判決黃毓麟訴李財寳為貨欵涉訟一案主文被告人應償還原告人洋一百五十三元五角一分訟費歸被告人負擔　　一件決定宣蔭周聲明窒礙一案主文本件窒礙聲明照准　　一件決定秦彥臣與莫辛甫為房地所有權涉訟控訴一案主文本件控訴管轄錯誤應由本廳呈送高等審判應核辦　　　　批示　一件沈介福等狀保姜金餘及張賢卿由准保此批　　一件高儒香狀請銷案由狀悉准予銷案此批　　一件高儒香狀領房票由准領此批　一件顧鑑湯聲請抄錄由准抄此批　　一件周樹森狀請給領由狀悉准予給領完案此批　　一件錢伯英狀交欵洋由准交此批　　一件夏雲祥狀請傳案由狀悉着即來　候諭此批　　一件邵光黼等狀請執行由狀悉准予飭吏執行此批　一件汪竹賢聲請給領租摺由准予具狀給領此批　　一件曹蘭生狀請執行由狀悉准予繼續執行此批　　一件湯茂生狀領欵洋由准領此批　　一件龔金桂狀請銷案由狀悉此批　以上六月七日 
[上海地方檢察廳]  
　　批示　顧廷良已飭拘矣此批　　姚銀生己判決矣此批　　印繼昌狀悉據訴係一面之詞遽難憑信至遷移一層尤屬民事問題所請均毋庸議此批　　徐建勳狀悉候偵查明確再行核辦此批　　王關福據狀稱案關私訴着自向同級應請求可也此批　　施幹臣狀悉准予票傳仰即知照此批　　彭學典狀悉查此案己於前狀批示仰仍遵照辦理此批　　湯鳳亭狀悉前經明白批示多凟何益此批　　曹宜仁等狀悉此批　　沈阿齡狀悉仰於五日內補具理由書以憑核轉此批　　陳秋生狀悉候傳訊此批　　莊阿章狀悉候查明核奪此批　　齊文堯據訴爾賣娼己有七年如果自願從良可即報崗警送入濟良所以求救濟無庸來應請求此批　　姚和尙狀悉案經判決毋毋多凟此批　　以上六月七日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[旅歐觀察談] [  中實]  
　　茶花女之名。足以震動全球。無怪法人士對之。大有舉國若狂之意味也。然其塜墓間。嚴冬凄冷之狀。頗似戰時之法蘭西。以記者所聞知。巴黎在戰時。德軍能於二百里外。以巨彈遙攻。彈落處恆近法陸軍部。人亡室毀。險不可言。此時巴黎慘狀。實視戰期中之美利堅。加甚若干倍。記者蒞法。雖距戰期已遠。然抵合帆城時。近船碼頭一帶。重門深掩。十室九空。入市無論何種職業。執役者幾乎盡屬女子。此身如己入女人國。言之雖甚可笑。而同為圓顱。方趾之儔。一念及於此邦人傷亡之數。終不能不默誦弔古戰場文。而興誰無兄弟如足如手之痛。及抵巴黎。日間尙無所異。每至昏暮。異常岑寂。各商店自六時至七時間。盡行關閉。以繁華著稱之巴黎。夜行過之。乃反不如他國尋常一村鎭。由此以觀。似乎法國外省各城元氣之凋喪。尙不若巴黎首都之甚也。 
　　但至本年三月三日。巴黎情形忽大變。法國受戰事影響。所呈可怖之現象。為（女人國。）而在此可怖之現象中。別呈一異彩。令法蘭西復見昭蘇者。乃為（女王之女王。）法國女子之魔力。誠可驚矣。巴黎慣習在大戰前例於每年三月上旬。由全城二十一區內。各選出一美婦人為女王更於此二十一女王中。選出一（女王之女王。）當此選者。大抵為有職業之妙齡女子。如此盛舉。除戰期中停止外。戰後雖於去歲舉行一次。亦不過草草畢事。實無足資吾人之傳述者。今歲三月三日。美利堅大總統哈定氏繼任之捷報方至。而巴黎女王之女王。亦同時御極。為統御法國首都二十四小時之主宰。誠足為選舉界一時佳話。 
筆記 
[苦孀記（二）] [  汪珠]  
　　黎深閨自憐。燭下展別書。始噭然大啼。睨其懸像曰。郎之言後事聽乎。俄而眸廻鏡視。眉黛未。秋靈波欲活。一夕未承色笑。十年長伴畫幀。誰復能契然哉。愀然曰。小夢一瞥。儂果已嫁歟。危坐久之。歛息靜搆。悚然曰。嫁矣。且孀矣。嫁之壻。愛國士。壻之死。愛國死。得壻如此。蓋鮮儷矣。賸儂空花虛幻。復奚待者。次日。婢白亡婦矣媼曰。吾固疑不守者。積有日。有客至凂。於翁。欲展士青之墓。翁太息曰。慘哉士青。骨之不存。墓又何有。客曰。武岡果明明見有墓碑。翁訝。與客往。跡之果眞。詰比鄰。帥府帑營也。常有縞衣女子。哭奠於此。翁疑黎。吁然。客訊知之。浩歎而逝自是翁輒一杖臨穴一日。雨如瀉。忽覩騶從煊赫。為軍帥陸公中恢。士青之摯友。欲就與揖。後有油壁御者。一縞裳人。薄鬢纎腰。素艷十分。目注之。黎良詫。亟隱之婦下車。蓮鈎踐茵。公手携之。翁大恚。拄杖幾碎。未幾。雙拜臨塜。啜哭盡哀。益怪哭止。公擷墓花替簪曰。草木堅心。經雨乃柔。獨怪芳抱如鐡。端不可移也。黎低頸承之。跨車去。公超乘從之。翁不覺以杖叩墓。曰而夫者。欲湔國恥。莫洗家醜矣 
劇談 
[哀梨室戲談（上）] [  豁公]  
　　號稱難產之鳳記天蟾舞臺。今茲已開幕矣。昨日之夕。友人何五良邀余往觀。余視其戲目。知此次所邀諸角。除李吉瑞劉永春。劉筱衡小馬五外。餘皆（面生可疑。）（此抄吾友馮小隱成句）至戲碼則除馬伶之丑表功。其餘皆重頭戲。而最為我人注意者。厥為劉永春之打龍袍。顧余等入座稍遲永春早己演畢。此固吾人之不幸。亦可見該臺派戲者之謬矣。（永春為近時銅鎚花面第一人面戲碼排在第四此事寗得謂公。） 
　　首入余眼簾者。即為汪派鬚生黃智斌。（即十慧童）是日演劈三關。唱念身段。無一是處。然摹仿笑儂喘氣。惟妙惟肖。不可謂無功夫也。 
　　趙鴻林演挑華車。扮相極佳武工亦頗純熟。挑華車駛馬等身段。做得活潑異常。所欠缺者。沈着耳 
　　小馬五之花旦。曩在京津一帶。曾負徽名。然考其究竟。初無技藝可言。但能以大鼓羼入戲中。博座客之一笑耳。是日演丑表功。甫登場。即作伸頸如鵝之儀態。己唱坐樓殺媳大鼓書。其場面係由大世界借來。初唱（大宋朝道君天子駕坐在汴梁）等句。絕似前在新世界之鍾姑娘。雖不甚佳。然尙可聽。座客間有旌以采聲者 
劇本 
[歷史劇雙忠墓（五）] [  沈心工]  
　　第二幕（佈景同前） 
甲乙二小卒上 
甲　走了半天。吾們歇歇罷。 
乙　坐坐再走。你多少日子不回去了。 
甲　三個月了。你多少日子不回去了。 
乙　也有三個月了。現在看守宮門。比了打仗的時候。軍令 
　　更加嚴緊。請假是不容易的。 
甲　一個寡婦。怕他則甚。倒要派了許多兵去看守他。眞是　　小題大做了。 
乙　他們怕的是公主生下男兒。將來長大。替他全家報讎　　也 
甲　人人多說公主生了一個女兒。生下便死。己經棄去了。　　屠大夫不相信。自己帶了許多人。到宮中搜過一回。竟搜不出半個小兒的影子。可見得那小兒一定是死的了。 
新聞拾遺 
　　移屋　美國畢咨堡地方。木婉大廈。有八層樓。重千萬磅。日前將此屋移動四十呎地位。祇費十二小時。室中電話電燈冷熱水管均未動。計費二十萬美金。若拆下重造。則需費三十萬。且須多費工夫云。此不可不謂工程中之奇舉也。[  鄧履冰]  
　　雨雹　友自京江來。言該處前日大風。南郊近山處。忽雨雹一陣。大者如豆。小者如椒。最奇者色俱深黃。着物可染。融後其汁粘膩。幾同膠液。衆俱莫明其理。誌之以質諸天文學家。[  吳秉恬]  
　　還銀　前日有某甲。在大東門外朱家衖某姓家賀婚。醉後遺失銀夾一。初未之覺。迨明晨有屋主唐姓婦。在堂之牆隅拾得。舉以告衆。甲始察覺。即告以銀數。與夾內相符。婦略不推托。即以還甲後聞甲。酬以價値兩元之藍布一疋。以作謝儀云。[  荆香]  
小說 
[社會小說衆醉獨醒（三四五）] [  瞻廬]  
　　第五十三回　路迢迢休談別怨　欲逐逐未戢邪心 
　　話沒說完。抬眼瞧見這個怪東西。又從那邊折將回。來探豓法寳裏的邪光。射得益加利害。錦心含着嗔怒。又把身軀轉向這邊側坐了。依舊抱着膝。向窗外眺望風景。他娘也別轉了頭。預把手帕掩着嘴鼻。相隔沒多時。青巖又螃行蟹步。一歪一扯的捱將過來。肚裏盤算。這丫頭很可惡。見了我。只是別轉了頭。正眼都不瞧一瞧。我須想個法兒。賺轉他的頭顱把他瞧一個清切。畢竟是慧姑不是慧姑。比及走到錦心身邊。青巖又釘住了脚。他的正面瞧不見。便從側面瞧一個飽但見。漆也似的髩髮。粉也似的耳朶。羊脂白玉也似的頭頸不是慧姑。還有那個。詩經上說（膚如凝脂。領如蝤蠐。）古之人豈欺我哉。青巖想到這兩句詩。便吸引了許多唾液一陣乾欬嗽。合罕聲中。早掉下了兩條唾液說時遲。那時快托地飛起一隻手腕。戟着兩個指頭兒。直向青巖的面上射來接著。一片呌罵聲。道你這混帳東西。走路不帶眼睛。怎麼稀臭的饞唾。掉到老娘嘴裏來。你休走。老娘給你一頓嘴巴子受用......這一片呌罵聲當然不是錦心。郤也不是他的母親。原來方才橫臥在座位上的婦人仰着。臉扯着嘴。似睡非睡。正在得趣的當。兒冷不防一個水點子打在臉上。他只道窗外飄進的兩點。睜眼看時。早見第二個水點子。又從青巖的口角掉將下來。待要躲過早已不及。不偏不倚。恰恰打在嘴裏。這婦人怎不惱怒。一手拭着臉。一手指着青巖的面皮準備和他理論。青巖見勢不妙。嘴裏連稱對不起。早已脚裏明白。準備退還自己坐的一節車裏。這婦人怎肯干休。颼的撑起身軀。待要三脚兩步。趕將過去。誰料喊聲阿呀。一步都行不得。同車的見這情形。不覺哈哈大笑起來。正是 
　　濫爭座位。　擴充地盤。　顧此失彼。　作如是觀 
餘瀋[  瀟湘白蘋]  
　　十丈軟紅塵中。綺恨千重。閒愁萬疊。揮之不去。不招自來。惟於夜闌人靜。宿睡初醒聽遠寺鐘聲。方寸豁然。芸芸衆生欲袪煩惱。當自此始 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[廣博奕論] [  老圃]  
　　古稱君子不博。為其兼行惡道陶侃為荊州。見佐吏博奕戲具。投之於江曰。圍棋堯舜以教愚子。博殷紂所造。諸君並國器。何以此為。葛洪性寡欲。無所愛翫。不知棋局幾道。橒蒲齒名。昔人以為美談。韋昭為東吳太子中庶子。始著博奕論。陳廢事棄業之害。且言賭及衣物。徙棋易行。廉恥之意弛。忿戾之色發。以變詐為務。則非忠信之事。以刼殺為名。則非仁者之意。其言可謂深切。抑圍棋有坐隱手談之目。古稱雅戲。孔子言飽食終日。無所用心。不有博奕者乎。為之猶賢乎已。孟子言弈之為數。不專心致志則不得。古者博局之戲。久已失傳。六朝顔之推時已無曉者。孔子博弈並稱。蓋博亦專心致志而後得。要非若後世射倖諸戲。故古之聖賢。禁人博弈者惡其廢時。而有時不禁人博弈者。欲其用心。今世弈道。漸見式微。此神州絕伎。豈容聽其淪亡。吾謂學校中當使諸生習之。一如蹴鞠之比。象棋較圍棋。其術甚麤。歐西大學。猶使諸生習之。與他校角。今歐人尙未深知圍棋。他日必當風行。而日本則盛於中國中國。士夫。旣無所用心。又流連荒亡於射倖諸戲。所志不出貨利。所為不出行險徼幸。此殆所謂牧豬奴歟 
商業常識 
[商店夥友宜着制服之商榷] [  湯我公]  
　　歐化東漸。商戰競爭。舉凡舊商店之腐敗情形。在在皆須改革。我國年來對於商業一項。亦漸趨進步。吾於此不得不額手相慶焉。 
　　昨晤友人於中華書局。述及該局頗事整頓。對於夥友尤甚注意。近復提議夥友改着制服。已於日前實行。並邀余參觀。不禁愛慕之心。油然而生。無論內外部分。不分職司大小。一律均着制服。即此一端。已可打破階級制度。衣係白色。質乃帆布。作西裝式。樸實異常。胸際懸以銀質徽章。上刻中華二字。莊嚴燦爛。精神振作。茲擇其優點。略舉於下。 
（一）對主顧表示尊敬 
（二）辦事敏捷 
（三）免奢華 
（四）樸實 
（五）除去舊商店赤膊惡習 
（六）打破階級制度 
總觀上述數端。對於商業前途。其利益可知。鄙人深望各大商店。共起而圖之。勿以其事細微而忽之幸甚。（乙種酬） 
家庭常識 
[女子裝飾上的儉約] [  蔡慧川]  
　　從前孟光荊釵布裙。是後世尙儉的好榜樣。像現在時局。要這樣的風氣。女人當中。恐怕一千個之中沒有一個的。我說這句話。也不是一定歡喜古風。不過看了從前的景象。反看現在。覺得有些感觸。 
　　女子的裝飾。雖然是為了雅觀起見。為什麼一定要裝得奇形怪狀。穿得五光十色。還要什麼用裝飾品呀。帶首飾呀專求他一身的美觀呢。要曉得穿幾件衣裳。祇要能夠保持體溫和清潔。已經足了。照這樣看來。一件布衣裳。也是很好了。况且布的可以時常洗。又耐用。做得能夠合着衛生。比較穿件華麗的衣裳。文雅得多哩。皮膚上面。祗要把他清潔就是了。况且面目是天然的。美的自然是美。醜的自然是醜。什麼醜的裝得他美呢。所以裝飾也是沒價値的。講到首飾。不但是完全沒用。並且為了首飾。見財起意的事情很多。財物喪失。到還有限。或者性命不保。所以帶首飾要想好看。反到引了盜賊。還是沒有首飾來得好哩。上面講的。旣然打破了奢華的裝飾。應當從儉樸清潔合衛生三方面着想做去。那末旣然除去奢華的弊端。又可以得到下面的益處。 
　　（一）直接的受益　裝飾得奢華。無非要金錢的。要知道奢華是沒有限量的。金錢是有限的。拿有限的金錢。來供無窮的奢華。難道不是徒然耗廢這金錢麼。假使把奢華的裝飾。改做了樸素的裝飾。那就可以省却了多少錢哩。 
　　（二）間接的受益　女子人格的喪失。可分做兩種。一種由於精神上的喪失。就是沒學問。一種由於形式上的喪失。形式上面。是拿裝飾來表示的。所以華麗的裝飾。無非是求一種美觀。引起男人的愛戀。人格的喪失。就在這裡。現在的女子。已經覺悟了。一心一意的要恢復他的人格。所以只要能夠革除華麗的裝飾就可以恢復人格的一部分照這樣看來。裝飾得樸素。難道不是一舉兩得麼。（乙種酬） 
衛生 
[學校裏的體操場最好展拓開放] [  蔡行素]  
　　體育的重要。已為世人所公認。我國公衆體育。未能發達。亦為我國人所公認。提倡公衆體育。第一要有適當場所。江浙兩省。均有公共體育場之設立。但是處所不多。一縣之大。僅縣治所在。偶有設立。不能普遍。我想這種體育場。最好要多。多則體育易於普及。社會的人。要講究體育。可就相近處所。日往練習。但是多設處所。無從得此經費。我意學校裏頭。都有體操場。在適當時間。如能開放。作為公衆運動之所。這不 
 
 
 

Page 18

 
 
是很便利的嗎。我看各個學校裏的體操場。除了學生體操。及課餘遊息之外。一到學生散學。大都閒着不用。這個時間。旣不妨礙學校課業。且値公衆業餘之暇。正宜運動。趁這當兒。把體操場開放起來。無論何人。都可入場運動。學校裏的先生學生們。到散學時候。沒有回去。都可一起運動。學校裏的體操教員。權當指導員。大家鼓勵興致。作此有益事業。那麼學校體育。公衆體育。均可得到多大的效果。不過要把學校體操場。當作公衆運動之所。在體操場大的地方。可稱毫不費事。而學校體操場。不一定是寬大。逢着窄小的體操場。那就不能適用。最好要想個展拓方法。如有餘地可以展拓地方上人。應該共同帮助。把他展拓起來。總比特地設立一體育場。容易辦到。至於場上設備。更須熱心的人。協力贊助我想由簡單以漸求完備。當亦不甚為難。（乙種酬） 
經濟 
[樟腦樹（一）（樟腦之用途）] [  黛柳]  
　　樟腦為日用藥品之。一氣味芬芳可喜。或粉碎為末。或固壓成型。以售諸藥肆。吾人每際夏令。或取貯錦囊。懷之以辟穢或散置箱什。藏之以防蠹故其為物。幾乎婦孺咸知家戶俱備也。（市間另有樟腦丸者係由煤黑油提練而得之Naphthaline所製非眞樟腦之丸也）然而樟腦之用。不僅止此。實用之科學日以進步。則樟腦之用途亦日以新拓。茲綜敘其要。以楔吾說。 
　　（甲）工藝用。（一）昔為無烟火藥之重要原料。今雖就廢。而花砲中猶常用之。（二）混入Collodion即成所謂Cellul 
oid之一種物質。以製作一切人工象牙人工橡皮。人工玳瑁之用品。如硬領硬袖鈕扣笄櫛首飾及兒童玩具用球。傘杖小刀之柄等。而近來更代用紙片。以為電車票日記簿等矣要之凡俗所謂松香製品者皆係此物。（三）蠟燭及假漆之原料。 
　　（乙）藥劑用。（一）樟腦之酒精溶液名Campbon-tincture者。為外科用塗擦用劑及軟膏調劑。而內服之。能愈神經過敏症。神經頭痛。下痢喉病等。更為腸窒扶斯及霍亂之特效藥。又嗅其香氣。能愈喘息咳嗽。（二）歐美婦女常以此酒精溶液塗擦手面。甚或少量咽服。云可細膩肌膚。香爽口齒　　（三）衣箱書櫥以及動物之剝製標木。植物之乾腊標本等均撒用之。以防蟲蝕黴爛。（四）消毒防臭等。亦其要用。然價値日昂。故除豪華者外。大抵取Naphthaline而代之矣。（丙）香料用。（一）為各種化妝品之原料。如香水香油香粉等。（二）印度民俗。好取以燻燃佛前。以代爇香。其地年輸入額七十萬斤之樟腦。乃有過半耗於此用。 
　　由是可以知樟腦用途之弘矣。然其產地。乃僅限於中華日本臺灣諸地。歐西絕無之也。觀乎英語樟腦。常在Campbo 
re前冠以Japanese或Chinese者可知。故彼處工藝原料。皆不得不仰給吾東亞細亞。然而吾華以風土關係。所產乃甚少罄其所有。猶不足供全國之用。加以工藝拙劣。製品污雜故。即有餘裕。亦難貿易海外。而日本內地。則以近年工藝發逹林野開墾之結果。輸出亦微矣。故今全世界樟腦工業之原料給源。厥惟臺灣。據其處產業統計表。則吾華產量最多之福建全省。年額不過二千五百擔（三十四萬斤）者臺灣全島。乃於民國五年產八十六萬石。民國七年產六百萬石。民國八年產四百三十萬石焉。嗚呼。臺灣誠樟腦之天府哉。惜乎其已非我有也。（乙種酬） 
雜錄 
[端陽節景之改良談] [  楓]  
　　我國人於端陽節日。每多種種點綴。名之曰節景。其中有極可笑者。亦有無大害者。余草此改良談。亦欲社會上於無大害者。則不妨仍之。於極可笑者。則亟速革除之而已 
（一）懸菖蒲艾蓬大蒜等　我國人之懸此諸物也。蓋以艾為人以蒲為劍以蒜為拳。謂可驅除惡鬼也。此亦極可笑之事。然艾之香臭。可以辟除惡濁之氣。且為針炙中要藥。蒲亦可治熱閉之症。蒜則人家肴饌中所常用。懸之以備不時之需。亦無不可。 
　　（二）吃雄黃酒　雄黃酒亦可驅除胸中惡濁之氣。惟不可多飲致醉耳。 
（三）煨蒼朮白芷　我國人稱端午日。為毒日謂至此日。毒物皆必出世。故焚此二物以辟除之。余按天氣至五月以後。日漸熱。地多潮濕。一切瘴惡不正之氣。皆於此時發生。蒼朮白芷二物。其氣芳辛。焚之固可辟除瘴惡。然欲辟此種瘴惡。當日日焚之。不可僅焚於端午一日。且又必清潔房屋。多開窗牖。庶幾有濟。如能常灑消毒藥水。則尤可代蒼朮白芷之用。（四）吃鰣魚黃魚　鰣魚黃魚。亦肴饌中常品。食之本無不可。惟我國習俗。每有於端午節前。以之作節盤。饋贈親友者。受其贈者。又或以之轉饋於人。如此輾轉相饋。往往有歷六七家之多者。則其魚必變臭。食之反有害於衛生矣。此俗亟宜革除。 
　　（五）裹角黍　角黍可以充飢。裹而食之。本無甚害。然我國富厚之家。有趁此節日。多裹之以備賞人者。苟裹之過多。則一二日中。食之不盡。亦必變味。而有害衛生。故此俗亦宜革除。　　（六）划龍船　划龍船本屬游戲之事。然我國人於游泳之術。素不講求。則借此戲以練習之。亦無不可 
　　（七）懸天師符及鍾馗像　此則全屬迷信。亟宜革除 
　　（八）簪艾虎及五時花等　此為婦稚輩點綴節景之品。雖無取義。亦無大害。不妨仍之。（乙種酬） 
識字捷法 
[應用字] [  濟滄]  
　　閒　隙也从門從月。門夜閉而月光射入。是有閒隙也。引申之有容字義。　又厠也。雜也。隔別也。更迭也。　此本平聲。後人分別其音。讀去聲。又讀若閑。暇也。安舒也。　俗作間。 
 
 
