# 1899 - 327 - 4909565

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○隨園三十六種實洋五元○刑案匯覧洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋　元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家監案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本未一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論法人旣據碯洲亟宜用重兵駐守水東島]  
　　碯洲在廣東省高州府吳川縣治卽昔時之碙洲也攷崑山顧氏祖禹讀史方輿紀要云翔龍廢縣在吳川縣南百四十里碙洲上洲屹立海中當南北道宋景炎二年帝自七里洋還駐碙洲旋崩弟衛王昺立升碙洲爲翔龍縣又云碙洲在縣南大海中宋置碙洲寨後改翔龍縣明洪武六年楊璟破海賊談南等於此縣南四十里有廣州灣海宼出没處也向設兵戍守顧氏所謂碙洲者卽今之碯洲也明時有碙洲巡司舊在洲南海濵正德中遷於洲上我朝承前明之制故於吳川縣治有碯洲巡檢特不知於何時始改碙洲爲碯洲而碯洲之實卽碙洲則似無欵義攷碯洲地勢高三百尺長九里寛三里距西南偏西四十里曰大放洲或曰疑卽大汾洲其北面有沙亘凡舟行經碯洲東面者應向西或稍偏南碯洲北角與東角相離五里爲西偏北之向兩角間海岸相近處多山石距北角西南偏南六里有小港可泊舟港内深淺不一有六度者有十六度至十七度者又有五度者距港角近處有深三十度者爲高州府屬諸島中最向外之島夫碯洲旣在吳川縣南大海中而廣州灣則去縣南僅四十里是可知碯洲實廣州灣之門户矣廣州灣又爲南洋門户可以外控安南内聨高廉雷瓊一帶故法人肆其狡横力向中國政府要求而不知碯洲實爲扼要之區不得碯洲徒得廣州灣猶未足以占全勝也初法提督不知地勢僅向粤督索取廣州灣而未及碯洲粤督戕情移咨總署總署許以廣州灣畀之而亦未將碯碯申明並不在内夫碯洲建有砲臺駐有兵士且前明特於此置巡司一員以資治理我朝仍之不廢亦可見其地之得矣而總署不知總署之過也粤督但以法人索取廣州灣移咨總署而不將廣州灣之形勢及附近之山川險要一一告知俾總署不致以　頇了事粤督之過也迨法提縣周覧形勢以碯洲實爲廣州灣之屏蔽潛生覬覦之心而又不能先事預防將碯洲砲臺嚴加駐守仍以百餘名之弱卒防守要區法人得以不折一矢不煩一兵而卽佔據其地是尤粤督之過也今者朝命廣西提督蘇子熙宫保往勘界址旣抵粤東於九月十三日率同隨員數人微服往勘法人志在必得而朝廷則又堅不肯讓宫保處此甚覺爲難故已將辦理棘手情形電致總理衙門請爲轉奏夫不能防之於前使敵人得以輕兵襲取而欲挽之於後俾强隣得以就我範圍卽使形勝上游重爲我有而其間難易順逆顯然區分况法人旣知碯洲爲廣州灣門户則其志必欲得廣州灣卽可知其不肯退讓碯碯矣宫保威望之隆固爲中外人所深悉然法人旣經佔據恐亦不能遽爾舍去也雖然亡羊補牢猶未爲晚見兎顧犬猶未爲遲碯洲與水東島對峙知碯洲爲廣州灣門户卽可知水東之亦爲廣州灣門户故爭碯洲亦必爭水東法人現雖未經提及然必能計及於此倘不早爲之備將來必與碯洲事同一糾葛紛更廣東候補知府魏太守恒有見於此故特陳請督撫兩憲請先調遣重兵赴島駐紥蓋我雖失碯洲而猶得扼住水東則尚有廣州灣一半門户猶之蜀據荆襄之地而可與吳平分長江之險也若水東亦爲法人所據則南洋門户盡啓而全粤可危矣魏太守之請不爲無識何以督撫兩憲尚遲疑不决而不撥兵嚴守乎然宫保素以知兵稱今已在粤必能了然於地勢而不任外人盡佔險要之處以扼我之吭也又何俟杞人之齗齗爲哉 
[本館接奉電音]  
　　昨日午前京師飛電傳來旨一道敬謹譯登○十月二十五日奉旨西安右翼副都統著研通補授欽此 
[轉敗爲勝]  
　　華歴本月二十五日倫敦來電云英兵之駐阿非利加者屢次被搭浪施華列人所敗近口始有轉機二十三日在搭之西南陲格拉司班痕埠交兵大獲勝仗然肉薄置飛之際兩軍皆死傷纍纍英弁亦多在沙塲致命者此外扼守東南陲之英兵亦頗得手有九千數百人在來的西米司地方久被搭人所困邇來似可突圍而出至於英帥布拉氏則節麾已移駐東南矣 
[俄法說土]  
　　香港循環日報云英搭開戰之後俄法政府乘間說土耳其曰我兩國近年於亞東利益日漸擴張不可不派遣兵船以資保護而歴來君士但本海峽不許各國兵船出入我兩國亦遵守舊約無有異言兹請眷念邦交准我兩國兵船出入於君士但丁海峽使東亞利益不致損失云云按君士但丁海峽爲土耳其所轄其禁阻各國兵船出入之約乃昔年英與土人訂定蓋藉以防俄人之出黑海而横行也今俄見英人戰事方興不暇他顧故欲將前約毁去而法國與俄邦交正固是以附和隨聲耳 
[譯俄員述旅順情形]  
　　香港循環日報云駐紥旅順之俄國武員某氏致函俄京友人略謂此處近來頓改舊觀金城湯池推亞東第一要害卽道路房屋溝渠橋梁亦已次第改造向之湫隘污穢者今則一變而倣效歐西街衢之中廛肆鱗次櫛比所銷洋貨多從海參崴長崎上海香港舊金山等處運來目下中國商賈農工陸續來旅各安其業絶不滋擾紛爭各國人之來此者或擬就鐵路公司職業或係各業商人頃者某美商欲創辦電燈局水務局造冰所禀請遼東總督允許訂給條約以便興工此地現有銀行郵政局電信局病院德律風局照像館巡捕房理刑衙門寺院戲園 
 
 

Page 2

 
 
海軍會館陸軍會館賽馬塲圖書館至所創大學堂日前已舉行開工典禮遼東日報館亦大興土木實有日新月異之觀焉 
[計臣璧畫]  
　　武昌訪事友人云近日湖廣總督張香濤制軍接奉户部來文内開現在時事多艱度支日形艱窘凡有可以開源節流之處亟宜設法整頓以裕餉源節經大小臣工條陳籌餉事宜奉旨交部議奏本部悉心查核擇其有益國計無損民生者六條請旨遵行業經奉旨允准合將原奏鈔咨各省將軍督撫遵照試辦等因因卽分飭署藩司瞿賡甫方伯曁善後牙釐局一體遵照迅速籌辦其原摺篇幅甚長兹特節錄條目於左一各省鹽商均　令加繳票本銀兩一藥土釐稅不分洋藥土藥一律加重抽收一烟酒釐金按照各直省舊章加倍抽收一各省稅契銀兩向係儘徵儘解現應設法清查以杜中飽一各省報解京協各餉應將解費嚴加核减一各省織造例解縀匹顏料改令折解現銀 
[剿匪述聞]  
　　天津國聞報云關東馬賊擾害閭閻已非伊朝夕矣本年七月錦寗一帶更肆其虐燄四境騷然馬軍門祗奉簡書率隊會剿未及一月卽斬馘從逆無數逆首亦得成擒餘衆遂紛紛潰散小民得以奠厥攸居究其致亂之由蓋朝陽地方向爲盜賊淵藪周老疙　又賊中之最著者去秋練軍駐紥朝陽搜捕賊巢不過敷衍了事根株未絶遽報肅清賊首仍被脫逃是以未及期年旋復蔓延鄰境現聞軍門有鑒於此派員駐紥是處搜除餘匪倡辦團練以防死灰之復然云 
[軍麾蒞鄂]  
　　武昌訪事友人云新任荆州將軍濟留守由京南下繞道中江本月十五日秉節抵鄂江夏縣陳介葊大令預飭辦差人役在皇華館支蓋彩棚陳設整潔迨憲旌戾止督憲張香濤制軍率同文武各官恭設香案恭請聖安然後與留守小叙寒暄而别未幾留守乘輿入城赴督撫署拜會并詣司道各署投剌大約小駐襜帷卽須赴牛湖鶴澤間軍符坐握也 
[接錄江蘇撫憲鹿大中丞整頓吏治章程]  
　　淫祀宜禁止也夫神道設教聖人不廢卽歲時伏臘香火叢祠在鄉曲輪報賽之忱斗酒祝豐年之光苟不背乎禮經要亦人情所應有惟吳下人心佞佛往往有婦女入廟燒香禮懴僧尼巫覡輩藉以肆其簧惑風俗因之大壞從前湯文正公撫吳時曾經焚毁上方山淫祀嚴申厲禁地方爲之整肅特日久玩生仍前萌動此在膺民社者明查暗訪務必絶其根株無論城廂内外凡有庵觀寺院如有婦女入廟燒香家長不能約束者照律罪坐夫男其庵觀寺院容留婦女入内者除將該僧尼驅逐外房屋封閉入官然必先禁諭而後時加訪察倘敢陽奉陰違希圖掩飾於一時則差保地甲必得賄舞弊查出後加等懲治特不許差役人等借題訛詐總之辦一事必要將全副精神專注此事不可始勤終怠流入官塲習氣况此等事實有益於風俗人心之大者更宜以實力副實心俾挽澆俗查上方山坐落吳縣内有名仁壽庵者以邪術惑人名曰師娘其徒散布城廂妖言惑衆最足敗壞婦女名節除飭縣訪拿禁絶外深恐各邑皆有此等風氣自宜一律訪查懲一儆百以端風化○農桑宜勤勸課也南省土地肥潤耕耨及時播種得法所穫倍蓰查泰西各國講求種植精益求精如以牛羊骨殖燒灰灌田鳥糞亦足資生長培植樹木亦農政要圖倘人力旣盡卽水旱無虞印有成書可資參攷况中國蠶桑之利甲於五洲通商以來銀錢流入外洋歲數千萬惟此稍可收回利權藉以自固查兵燹之後垂三十餘年地方宜無曠土而本部院查核册報各邑荒田尚屬不少刻當奉旨清賦地方官若再不激發天良視公事如已事親履查勘一經書吏劣紳扶同蒙蔽推諉謂從前迄未辦成畏難粉飾則是自甘暴葉大負此生殊不知大下無不可爲之事只要心精力果愼終圖始自待不薄不必待上司督責而後勉力赴公古人布袍問俗清夜焚香晝之所爲夜必書之循吏名臣詎異人任耶矧際此時局艱難深宫何等焦急每讀詔書凡有人心應亦感動各牧令能仰體斯意盡心民事凡遇下鄉之日招聞閻父老誠懇告誡刪其儀從服御之繁通以手足腹心之誼使下情得以上逹吏胥不得從中阻隔官民一體治化自張如地有不毛者責成董保鄉約按畝勸課田宜禾地宜桑及牆陰屋角果木成行務使各呈其利各暢其生菘韮蒿萊皆田家之食料禾麻菽麥實王政之始基寸絲粒粟皆從辛苦中來其有實係逃亡眞荒之產查明後由官招佃墾治務使野無曠土室有蓋藏地利無窮各牧令能以無窮之心思才力赴之夫而後不媿上考不必奔走勢利冀倖升遷爲無益之擾攘也願共勉之 
[蕪關稅旺]  
　　蕪湖訪事人來函云蕪湖新關創始於光緒三年徵取華洋貨稅極旺之歲祗收銀七十餘萬兩邇者改訂新章自開關後第一百四十四結起凡外洋輪船所運各貨不必由吳淞進口可逕入長江報稅銷售因之稅務大有起色甫算至一百四十六結卽已收銀七十四五萬現值冬令出口米糧及鴨毛棉花等土貨旣盛而進口之洋藥雜貨亦倍蓰於平時不待西歴歲除可卜收銀九十餘萬兩誠開關以來最旺之歲也 
[海運先聲]  
　　杭州訪事友人云本年浙省海運冬漕津通滬三局總辦已於本月二十日由儲憲鄭芝巖觀察會同藩憲惲菘耘方伯下札委定計吳太守宗培爲津局總辦兼滬局會辦郭太守環珠爲通局總辦兼津局會辦常太守安爲滬局總辦兼通局會辦其餘各局差遣之員尚未揭曉 
[絲局停工]  
　　漢口訪事人云鄂垣繅絲局設立多時近因繭價過昻兼之局用浩繁後難爲繼上憲因札飭局員暫停工作俟來春再定從違 
[嚴懲私販]  
　　寍波采訪友人云邇者郡城制錢日少洋銀價值日低而日貨確又昻貴異常以致居民度日維艱大有仰屋吁嗟之勢推原其故皆由奸儈將錢私運出口所致轉瞬年關在邇商民關係非輕寗波府莊堅白太守訪知作奸犯科者一爲江北岸某柴炭店主戴香齡一爲江北岸潤康錢鋪主童開勳一爲萬和水果店主張阿根爰飭嚴提訊鞫戴童自知罪無可逭據實供出自願罰鍰張初尚詭詞狡辯後經再四窮詰則又指爲挾怨誣扳及施以重刑始唯唯承招籲求輕恕太守飭笞責枷示以警其餘并判罰戴香齡錢一百八十千童開勳錢七十千文又以時屆冬令窮民果腹無資歴由官廠煮粥振之本年照常勸捐尚嫌不足因卽如數撥歸粥廠以濟窮黎案旣結復大張曉諭曰爾等須知國家設用制錢原爲便民交易非爲奸商漁利若該商等專圖利已而將便民之制錢私運出口以致害民實屬有干例禁及至本府嚴拿懲辦後悔已遲爾等尚其前車是鑒切勿再貪小利自罹法網 
[會禁藥針]  
　　松江訪事友來函云近歲每有　人購取泰西醫生所用機針爲人注嗎啡毒藥水入肌膚謂可抵制烟癮因此致斃者本報已歴歴紀之兹聞郡城有捕役長生及庖人某甲因受毒過深遽爾斃命雖由官長再三示禁而個中人甘蹈陷阱罔知改悔殊可憐已邇者華亭縣王緯辰大令會同前任上海縣王欣甫大令出示云據附生徐元章劉至學等禀烟毒流遍二十一行省尚無性命之憂今有打藥水針注嗎啡水剌入四肢性較鴉片尤烈貧苦小民一受其害集疤如蝟束手待死此風甚行於華婁奉南曁上海之七寶虹橋各村鎭若不及時禁止則來者紛紛害將伊於胡底環求諭飭地保嚴逐小茶舘中打嗎啡藥水人並求照會英法工部局值年領事禁止各藥房嗎啡照硝鏹水各毒藥例不得售賣庶足遏來源而袪民痼等情到縣爲此出示嚴禁凡人心欲戒烟儘可别尋善方嗎啡殺人無形胡可嘗試其向爲人針　者尤宜另覔生業不得以此害人倘敢不遵許地保及茶館主連同針具隨時扭禀聽候嚴辦如有庇徇容隱察出封閉斥革均不寛貸云云果能令出惟行則此後蚩蚩者氓當可稍免荼毒矣 
 
 

Page 3

 
 
[鄂省决囚]  
　　武昌訪事友人云本月十四日署湖北按察司孟志青廉訪接奉刑部釘封公文飭將某縣盜犯四名處决當卽傳知江夏縣陳介菴大令大令立卽升坐大堂飭將各犯由獄提出喝今如法捆綁會同城守營王千戎率領兵役押赴武勝門外行刑梟取首級發往犯事地方懸竿示衆當各犯游行街巿時慷慨高歌神色自若是眞可謂愍不畏死者矣 
[漢皋火警]  
　　漢口訪事人云大智門外某姓家茅屋數楹眷屬雞棲其内本月十九日之夜忽不戒於火霎時間紅光四射不啻霞起赤城少焉附近水龍飛馳而至吸水灌救始得火滅烟消計共焚去草屋四間尚無傷斃大口之事亦云幸矣 
[浙省官塲紀事]  
　　杭州訪事友人云署理浙江臬司陳養源廉訪示期本月二十日午刻在道署接篆署巡道時蓬仙觀察於本月二十一日卯刻在三元里公館接篆屆期府廳以下印委各員先詣道轅伺候午初廉訪朝服出堂望闕行謝恩禮隨易公服拜印升府各屬員依禮庭參及廉訪退堂復是手版禀見廉訪延入花廳茗談片刻始陸續辭出亷訪旋命監印官將巡道及海關監督二篆用黄綾封固選派家丁備具綵亭鼓吹送至時觀察公館次日卯刻觀察以禮接篆儀注與廉訪接篆時大略相同○本月二十一日藩憲惲方伯牌示云嘉善縣縣丞缺委試用府經歴楊家修署理安吉縣縣丞缺委候補縣丞劉序署理常山縣縣丞缺飭准補是缺之殷兆鍠赴任○撫憲劉景帥示期十月二十六日在羅木營校閱撫標四營列陣並挑閱槍砲打靶二十七日在本署箭道校閱馬步射○署嘉乍恊蔡副戎於本月二十日因公赴省禀見撫憲面陳要公次日拜會杭中兩協及藩臬各憲定於二十三日起節回轅○本月十九日藩庫兌銀五萬兩作爲地丁京餉委候補縣翁大令錦孫管解赴都大令兌收後卽於二十一日起程○紹郡自被水災居民流離失所現屆冬令天氣嚴寒官憲製辦棉衣一千件委候補未入流何少尉傳烈解往分給貧民 
[鄂省官塲紀事]  
　　漢口訪事友人來函云湖北提督學政王勝之大宗師科試漢陽府屬生童刻已竣事定期本月二十五日按試黄州想彼都人士早經磨厲以須矣○本月某日新任荆州將軍濟軍憲由京陛辭赴任道經漢口小作勾留旋乘某輪船上駛瀕行文武印委各官咸往江干恭送 
[潯郡官塲紀事]  
　　九江訪事友人云本月十二日爲九江鎭總兵宋佩珍鎭軍攬揆之辰文武各員曁地方紳士咸往祝嘏鎭軍槪飭巡捕擋駕次日親詣各處謝步禮也○九江府孫景裴太守近以國庫空虚需餉孔亟而各屬地丁雜欵仍多延不報解爰於本月某日札委嚴鴻波少尹赴德化金少卿叅軍赴瑞昌楊少齋少尉赴德安薛嘉生少尹赴湖口楊東巖少尉赴彭澤催令迅速起解除嚴少尹因病逝世須另委他員外餘已於日内先後登程矣○本月某日湖口釐局總辦孫穉筠太守傳檙因公過潯赴道鎭府縣各署拜會小作勾留旋卽返斾○候補巡檢嚴鴻波少尹澐需次江右四十餘載曾署宜春廬陵德化南豐各巡檢缺祗以食指浩繁依舊清風兩袖現年七十有七忽於本月十二日殁於城外保甲分巡差次身後蕭條幾無以殮賴各同鄉妥爲料理又得道府縣及同寅各官協力賻助俾家屬扶柩回籍謀安窀穸死者有知當亦銜感九原矣 
[松郡官塲紀事]  
　　松江訪事友來函云本月某日華亭縣王緯辰大令買舟赴省謁見撫藩臬三大憲面禀要公兹已事畢於二十日回郡旋卽登岸入城○本月十九日傍晚省中遞到釘封公文聞係轉遞上海縣處决命犯孫阿榮之件時適府尊濮紫泉太守赴滬勘荒華亭縣王大令亦赴省未回一切公事歸婁縣屈大令代拆代行爰飭驛丁星夜馳往上海縣衙門投遞○本任城守營曾鏡亭進戎恒德前曾入都引見迨事畢回松復往白門禀謁兩江制憲劉峴帥頃聞之細抑營中人有謂遊戎仍回本任者有謂遊戎將接署金山營遊擊事務者兩說究不知孰是也○本月某日府尊濮紫泉太守命駕往上海川沙等處勘荒至二十三日清晨返棹隨於二十四日亭午時乘舟往金山青浦奉賢各屬邑察勘荒田○府署發審委員沈大令唐近奉濮太守委赴南匯丈量地畝○華亭縣玉緯辰大令於本月二十二二十三日之夜倩家丁執燈前導後復隨家丁二人便服出署步入東南北各團防局逐一查點諭令弁勇加意梭巡毋稍暇怠弁勇皆唯唯遵命故日來更魚初躍後卽聞角聞嗚嗚然遍於小街僻巷彼狗偷鼠竊之輩不復敢自在遊行矣 
[上海官塲紀事]  
　　昨日北洋海軍統領葉桐侯軍門祖珪因公過滬命駕赴道轅拜會余靜珊觀察觀察迎人花廳茗談良久而别○昨日徐揚海兵備道桂薌亭觀察嵩慶因公蒞滬亭午時命駕進城先赴道轅拜會余觀察觀察延入花廳咨商逾晷及辭出又赴各衙門投剌各官皆飭丁擋駕○前任上海縣王欣甫大令卸篆以來清算交代刻已將次事竣定期本月二十八日赴省禀見各大憲闔署書差已在馬頭預備恭送矣 
[局員更調]  
　　南巿籌餉貨捐局總辦王旭莊太守近奉江蘇撫憲鹿芝圃大中丞札委海運津局差使所遺貨捐局務札委林文炳太守接辦林太守捧檄之下定期十一月初一日到差 
[查緝賭徒]  
　　本邑美租界每有粤東賭棍明目張膽開設賭塲專誘婦女入局彼中人謂之女牌館現爲藍副捕頭所知已嚴飭各包探拘拿懲辦矣 
[火警訛傳]  
　　昨報紀美界火警兹悉前晚八點鐘時捕頭瞭見火光急鳴警鐘告警救火會西人驅英美兩界皮帶車馳往詎料祝融氏並未惠顧因遂中道折回迨天明始查知外虹口老街某翻沙作鑪火過猛紅光燭天以致誤爲火警也 
[路斃堪憐]  
　　昨日南巿萬裕馬頭裏街倒斃一年約四十餘歲之無名男子身穿元色布棉袍有識者謂係蔡陽弄内顧姓之子因與匪類爲伍以致如此下塲旋由家屬前來舁回收殮 
[上海縣署瑣案]  
　　昨日滬南馬路工程局移送廣義興彩票店樓上聚賭之棍徒黄阿漠楊阿椒黄佐庭朱次生陳阿發林阿四李阿生李阿長等八人至敬業書院縣主藍雲峯大令諭令分别管押聽候訊懲○昨日爛泥渡柘林營駐防哨弁夏某解送土棍馬士卿至縣請辦藍雲峯大令飭役看管候訊○有著名棍徒漬林者混名南京臘梨家住滬南倉橋左近平日與黨羽龔昌良等遇事生風藉端訛詐受其魚肉者已不勝僂指計上海縣藍雲峯大令下車伊始卽飭差查拿至昨日台由差拘獲解送敬業書院公館禀請大令訊辦大令諭令嚴行看管聽候訊明重重處治 
[上海巡局紀事]  
　　丹陽人蔣徐氏在本邑大南門外開設麫粉店生有一子名曰福榮年逾弱冠不務正業氏屢戒不悛遂於前日投二十三七鋪巡防局呈控局員邱友林二尹提案研訊福榮匍匐案前求恩至再二尹命取戒尺責手心一百下令向母服禮然後交其母領回嚴加管束如再有違忤情事許卽禀請嚴懲○前晚二十三七鋪巡防局委員盛雨村二尹督率巡勇巡行各叚巡至公義碼頭見栅門洞開不禁勃然震怒立傳栅夫至輿前叱令重責五十板著地甲卽日易人不得延悞干咎 
[名畫未去]  
　　德里之陳設名畫於美租界百老匯路也觀者如雲皆嘖嘖稱羡本定於上禮拜六卽華歴本月二十三日携之他往嗣以滬地紳商一再挽留遂暫住四日仍在原處布置周詳任人入覧欲飽眼福者愼勿交臂矢之也 
 
 

Page 4

 
 
   
 
 

Page 5

 
 
   
 
 

Page 6

 
 
[遺失提單]  
十月十一新裕船由烟進　JSW26提單洋袋廿九件提單在關失落已向招商局說明如拾得作廢紙特此聲明仁興白 
[産業出售]  
啓者今有坐落從新閘通　安寺路卽西語所謂加得路之畔第十五號共約地十二畝左右可以多建房屋其地一面通新閘一面通加得路今願出售與人欲知詳細情形請至黄浦灘十七號門牌本行面問可也此佈　新瑞和洋行啓 
[CＨＡＭＢＥＲＬＡJＮＳＭＥＤＩＣＩＮＥＳ]  
[曾伯廉各藥料]  
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯亷所製痧藥能治大小腸各病用過之人盡皆稱妙善能一服卽愈也如人發痧立卽服下無不告痊 
曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛腰骨痛刀割火灼　瘡皆可用此藥治之 
分寄各藥鋪出售每小瓶洋五角大瓶洋一元 
上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[英美租界晚堂瑣案]  
　　美租界籮間夫頭目馬桂松周瑞卿王寶生沈掌全周永成徐炳山控英租界籮間夫頭目顧全茂朱香泉山毛毛楊照福瞿金土不肯當差讞員翁笠漁直剌准詞飭差提訊顧等抗傳不到直剌大怒復飭原差王慶嚴提前日始將原被提到晚間倩襄讞委員張柄樞司馬研訊美界夫頭馬桂松等投案請斷英界夫頭顧全茂等同供小的等應當差使不敢違誤實因英美兩界向章輪流值日今輪到美界當差忽飾詞推諉叩求明察司馬謂爾等均係奉公之人嗣後公廨如有小差不論雙單月輪流承值倘遇大差秉公合辦不得取巧規避著各具結存案備查琥前者鴻源紡紗廠洋人瓊司控錢愛堂陸望德誘匿女工馬妹卽施潤生之妻馬氏直剌訊供之下諭令押候覆訊核奪前日原差將牽涉之錢顧氏陶氏傳到直剌倩張司馬提訊訊施供小的係浦東唐橋人家中離陸家嘴約三十五里與錢陸誼屬比鄰本月初三日妻子馬氏與錢顧氏陶施氏同往浦西購洋布次日回來尚與小的相見至初十日忽失所在小的向錢陸船詰錢稱已逃避别處小的聞而大駭是以來案控訴叩求究追錢陸同供小的等雖與施鄰居馬氏逃往何處實不知情求恩鑒核錢顧氏陶施氏供與略同司馬謂施潤生指控誘匿毫無憑證未便訊理况陸家嘴在租界之外不應貿然拘入捕房遂大加申斥飭差攆之出外○去年秦竹林因建造房屋將方單向倪竹堂抵借洋銀九百五十元繕立筆據近日屋已工竣借欵並不料理控經翁直剌訊供著除收過若于外再還洋銀七百五十元限一月繳案秦抗不遵斷倪具禀求催直剌倩張司馬提訊倪遣子寶榮投案請追秦供詞狡展司馬大怒喝責手心倪懼求准交保出外寛限措繳不敢再延司　限半月如數繳清再有抗延准倪將方單轉押與人借據姑存案○職員劉祺控賈春華卽賈蒓秋圖賴欠欵直剌倩張司馬提訊劉供小的係紹興府屬蕭山縣人向在金陵當差前年來滬被賈糾令入會騙去洋銀一百零八元屢索無著旋由譚亦堂調停囑賈立據約本年七月二十日起按月拔還洋銀三元彼此允洽不料賈心存叵測至期不肯付銀反遭毆辱似此兇横實出情理之外不得已來案控陳尚求追繳賈供小的係無錫縣人向操木業現已賦閒與劉並無一面之緣所欠者係譚之會欵與劉毫不相于今劉恃勢出塲代譚包索求思鑒核司馬謂賈曰爾有親筆摺據在此尚敢狡辯乎飭交妥人保出近還洋銀八十元分兩期拔付違于提比兩造遵諭而退○虞富炳控朱小福誘匿寄子高桂生向領被毆直剌倩張司馬提訊之下虞供小的係蘇州府屬某邑人在虹廟弄擺設舊貨攤寄子高桂生年十四歲係故友高包卿之子光緒十年包卿去世身後一切均由小的料理陳清和目覩其事當高在日與小的交好曾將幼子桂生寄名小的膝下撫養成人冀承高氏香火近日忽被朱串通工部局垃圾頭目名阿奎者將桂生誘匿向領不放反被兇毆叩求究辦朱供小的係金陵人在治下開設洋藥店高包卿在日與小的氣誼相孚及高病殁僅遺幼子桂生小的念係舊交恐流爲匪僻是以挈領至店俾習生業並無别情求鑒高桂生供虞朱二人俱是世叔惟小的旣在朱店習業未使再　虞處陳清和求恩公斷司馬謂兩造旣係舊交毋庸藉端興訟著將高桂生交朱領去教養成人各具遵結存案虞朱叩謝而退 
[英美租界公堂瑣案]  
　　包探徐榮珊拘解薙髮匠杭禧泉到案禀稱此人常在蔣道紀家出入前日爲莊整容後桌上忽失金鋼鑽戒指一枚疑伊竊取投報捕房捕頭倩小的前往盤詰杭堅不承認今特解請訊核蔣投案聲稱小的先將金剛鑽戒指放在桌上自杭去後倐忽不見是處並無他人到過是以疑伊竊取叩乞訊追杭供小的報業雖賤然平日出入世家巨室珍貴之物所見甚多安肯貪此區區遽作不端之事尚求詳察并坐蔣以誣良之罪爲小的伸寃讞員翁笠漁直剌商之白繙譯官以兩造供詞各執未便判斷著交保出外聽候查明再核○一百八十四號華捕解送小車夫周阿傳到案禀稱此人至禪臣洋行鯉門輪船上與水手王柳裙恃强口角以致擊傷王之額角經小的拘獲送請訊究王投案請騐傷痕並求究辦周供小的向索車資致與爭閙至其頭上所傷乃係自行碰　與小的無干叩求明察直剌判令管押一日○包探洪阿寶解送竊賊周桂生到案禀稱此人竊取新椿記棧客陳柏生之綢衣二件經小的緝獲人贓送請究辦陳投案領贓周認竊盚成直剌判押一禮拜○包探倪順泉解送許德興到案禀稱此人竊取妓女王秀英之綢衣四件報捕後經小的緝獲人贓送請訊究王妓遣人投案領贓許認竊不諱直剌判押兩禮拜○包探邊槐舟解送竊賊陸阿大到案禀稱此人竊取陳載興家布衣三件經小的緝獲人贓送請訊究陳投案領贓陸供小的流落申江不得已而出此下策尚乞原情直剌判責二百板 
[法租界公堂瑣案]  
　　萬安樓客棧司帳大陳佐卿禀稱前有湖南人張百戲來棧借宿積欠房飯資十四千有奇向索不還反敢藉端訛詐因此鳴捕送案請卽究追張供湖南長沙縣人本年八月某日偕親串某縣令來滬購辦機器借萬安樓棧住宿至九月初六日失去紋銀衣服等物報捕查緝迄今尚無下落讞員朱森庭明府謂爾控失無憑不得藉此圖賴著押候嚴追○四十九號華捕張九寶禀稱江北流氓洪成鴈係惡丐鄭子明之羽黨向與小的鄰居致被將妻子勾引成姦前晚禀知捕頭將女夫淫婦一併拘獲送案請辦洪供小的與張捕鄰居不敢犯姦張顧氏供小婦人家與洪近鄰是以時時出入然並無犯姦之事明府與何繙譯會商之下謂洪不應誘女有失之婦著押候枷號一個月期滿重責四百板湯顧氏淫蕩無恥著掌頰二百下鞭背二百下交本夫領回管束○前者教民梁逹忠控稱爲董玉堂執柯聘定顧姓女遲至六年之久延不迎娶因訴知某教士送案請究朱明府訊供之下著將董押候梁逹忠邀同妻母來案候訊昨日梁偕顧陸氏投案遞禀聲稱女兒年逾三旬不能再待且董不務正業請卽判離明府著押候下期復訊核奪○張仲山前控鴇婦錢朱氏圖賴帶擋洋銀二百五十元明府訊供之下謂帶擋洋銀不應投案控追殊屬荒謬嗣錢朱氏供稱洋銀已交與保人今被吞没求卽究追明府飭提保人到案質訊昨日保人丁文信偕某鐵店主投案備質錢朱氏忽翻悔前供聲稱並未交過明府怒其刁狡著押候掌頰四十下張仲山所探帶擋不子准理當堂斥逐○協記魚行金順之前控魚販沈炳林之夥顧根泉吞没寄存之鋪蓋衣服值洋銀二十餘元明府迭次訊供飭傳見証陳老四到堂訊供屬實諭候傳沈炳森到案復訊昨日原告及沈投案明府謂當時鋪蓋等物並未交明實屬疎忽一併釋之使出不予准理○章桂卿禀稱小的在英界某洋貨店爲夥前日細崽李阿五來店購物乘間窮取烙鐵一枚追至法界得獲人贓送案請辦明府判責李二百板贓給還失主○包探　稱長江輪船著名積竊楊阿寶前曾獲案因患腫痛蒙恩釋出詎料當晚卽至海琛輪船竊取皮箱一口内儲功牌奬札文憑等件當塲拘獲贓已交還失主今特解案請辦尚有同黨陳記榮在逃未獲旋有某西人投案請追所失皮箱陳供箱係陳記榮所竊現已逃逸明府判枷號二月笞責六百板○包探禀稱蟻媒陳永福在小東門外某花烟館經販妓女被流氓周丫頭董阿元所知分肥不遂擊破頭顱今特拘案請辦明府訊得兩造均非善類判將周董各責四百板陳姑寛免責斥逐出外不准再作蟻媒　　 
[美租界捕房紀事]  
　　昨日清晨包探劉阿炳巡至裏虹口查獲竊賊姚阿生盤問之下知曾竊取某姓家衣物因卽解入捕房捕頭令押候解竤公堂禀請讞員翁笠漁直剌訊究○昨日小竊曹阿二闖入吳淞踎某姓家竊取衣服適爲包探邵潤初所見連贓帶入捕房捕頭令押候解送公堂禀請究辦 
 
 

Page 10

 
 
[蘇省官報]  
　　十月二十一日知府林文炳禀辭赴上海貨捐局差通州汪樹堂禀辭籤分江蘇試用教習知縣鄧之秀湖北人由京領照來省禀到六品銜丹陽縣教諭徐　勳禀到五品銜正任太倉局學正黄元芝由震澤籍來五品銜試用知縣劉寶銓直隷人由寗來蘇州府照磨姚定信禀謝奉飭前在知事廳任内委辦軍米轉運出力蒙保奬藍翎五品頂戴委署丹徒縣高家司巡檢孫鑑儕禀辭赴任巡檢王登瀛禀知豐備倉本日開辦從九黄貴由寗來府經歴嚴寶騏禀辭赴上海叅將張金山禀知奉撫憲札委婁門路武巡差○二十二日内閣中書殷濟由揚州來同知張書濟禀知本日奉藩憲傳考甄别知縣陳寛蔭禀知到北路總巡差又沈翰禀知昨日開辦豐備義倉五品頂戴試用知縣朱桐安徽人由寗來兩淮候補鹽知事孫景汾禀辭回揚調署宜興縣張渚司巡檢正任青浦縣主簿沈潮專丁來省禀謝奉飭本年押解秋審人犯案内蒙給予記大功一次巡檢汪聿桐禀謝委署理華亭縣金山司巡檢任事又周天祐由滬江來從九黄貴禀辭回寗典史朱乃昌禀謝飭右奉部核准　轅牌示照得上海縣知縣黄承暄保升遺缺查有現署長洲縣候補知縣汪懋琨堪以請補○二十三日辦理武衛先鋒全軍糧臺兼辦全軍營務處補用道廣東候補知府譚啓緒由寗齎咨來蘇通判吳光煜禀謝奉委管解京飼差又兪鳳琴禀知赴　見道憲提舉銜試用通判胡錫康浙江人由徐州來知縣趙鴻禀謝飭知廿一年分海運案内蒙保補缺後以直隷州用又陶聨琇禀銷崇明縣騐收積榖差又郭重光禀辭赴錫金嚴照差府經歴沈振禀謝奉委北路一叚冬防巡查差委署太湖廳東山司巡檢白福元震澤縣震澤司巡檢葉滋汾均禀辭赴任巡檢兪璿樞未人徐汝梅均禀辭赴滬見道憲 
[各洋貨寶號秋季捐]  
　　大豐恆興二户各捐錢二千四百怡豐萃昌順二户錢一千五百敦泰增泰源成德豐恆豐瑞怡盛五户各捐錢一千二百日新盛泰記源甡屏記恆茂盛五户各捐錢九百天順祥錦豐鼎豐恊豐登豐慶豐義泰四逹瑞恆豐信同源順正昌順同春宏昌鼎裕元生日新增振豐恆德順祥瑞豫祥通裕恊康元興公愼祥豐泰啓泰恆同昌廿六户各捐錢六百天豐錢四百五十以上總共收錢卅四千三百五十文[  滬北天后宫前廣益善堂司董嚴信厚朱佩珍施則敬唐榮俊等謹誌]  
 
 
 

Page 11

 
 
   
 
 

Page 12

 
 
   
 
 

Page 13

 
 
　　寄往何處輪船名某日截止收信時刻 
 
 

Page 14

 
 
[光緒二十五年十月十八日京報全錄]  
　　宫門抄○諭旨四道錄前○吳撫鹿奏爲查明道員被叅各欵據實覆陳摺○隴藩岑奏爲特叅疆臣瞻徇屬員據實奏聞片○江督劉奏知府病故遴員接署並請旨簡放摺○十月十八日禮部宗人府欽天監廂藍旗值日無引見○寗夏將軍錫振請訓○噶嚕岱等謝授署缺恩○載昌謝授侍講恩○清溎謝授奏事官恩○江蘇道吳重熹謝恩○浙江知府趙亮熙謝恩○補用道府程恩培等謝恩○徐郙溥良各假十日○鍑照續假十日○召見軍機錫振吳重熹○○頭品頂戴調補江蘇巡撫廣東巡撫臣鹿傳霖跪奏爲查明道員王存善被叅各欵據實覆陳恭摺抑祈聖鑒事竊臣承准軍機大臣字寄光緒二十五年六月初八日奉上諭有人奏道員王存善貎似有才居心貪險前辦補抽釐金聲名狼藉廣置房屋揑名招租且父子同惡相濟等語廣東候補道王存善屢被叅劾兹復據糾叅各欵亟應嚴行查辦鹿傳霖現在尚未交卸卽著按照原叅逐欵查明據實覆奏諒該撫必不以去粤有日消涉瞻徇也原摺著鈔給閱看將此諭令知之欽此臣遵卽檄委署藩司兼署臬司馮光遹逐欵確查並札飭辦理邊防署高廉欽道潘培楷查明王克誠曾否到營因何勞績列保去後兹據該司道等查覆前來臣復加察核謹將查辦各節爲皇太后皇上敬陳之查原叅王存善前辦補抽厘金聲名狼藉一節前廣東藩司岑春煊禀揭該員侵蝕罰欵含混隱匿等弊業經督臣譚鍾麟飭委署藩司魁元等逐一查明具奏尚無浮冐侵漁之據難免疏忽失察之咎請旨交部議處經部臣分别議處飭行在案臣復加查訪與督臣譚鍾麟前奏大致相同而胥動浮言實由王存善恃才傲人利口便給辦理補抽釐金有年因設法嚴查洋商包攬華商偷漏之貨故歴年比較長收而洋商惡之又有時不免巧取商人謝儀其平日辦事刻核輕視僚友大都矜已之長形人之短種種招怨以致謗議紛繁許振褘謂其大不利於人口兪廉三謂其操守平常岑春煊疑其侵蝕浮冒而查無確據原叅聲明狼藉皆由於此至原叅該員上年五十生日闔省文武奔走其門氣燄薰赫等語該員上年已五十三歲其生辰雖有寅僚拜賀率皆辭謝僅有至戚深交數人在寓讌飲亦交際之常尚非闔省文武奔走其門也又原叅廣置房產揑名嘉興馬寓招租及其子王克誠强姦僕婦馬二姑之媳釀命賄和兩事查悉馬二姑卽嘉興馬寓當飭縣差傳到案確訊據馬二姑供稱母家彭氏蘇州人流寓廣東嫁夫馬學恩浙江嘉興府人捐納從九品分指廣東病故二十餘年伊曾在王存善家充雇工一子馬錫麟現年二十七歲初取媳方氏六年前染患時症身故王克誠並無强姦逼命伊亦無得財賄和情弊願甘具結如虚坐罪等供當飭取馬彭氏及其子馬錫麟切結存案查核情詞尚屬可信復訊以王存善廣置房屋託名招租之事據供祗知其現寓豪賢街公館一所又西關仁安街開設茯苓店鋪一間月租洋銀八元伊曾代爲收租並非揑名嘉興馬寓此外尚有其妻母家潘姓其兩女夫家李鄧姓及其妹夫沈姓均各置有房產是否託名伊則不知其詳等供是王存善置有房產據供屬實矣再原叅王克誠足不出省蒙保知府一節據潘培楷電禀係光緒十七年到營先充營書十九年十月台派充文案委員列保得缺後以知府用二十一年六月告假離營等語查王克誠已分發廣西到省臣又電咨廣西撫臣就近查詢當據電覆王克誠禀稱十九年到營二十四年離營旋又電稱該員復禀實係二十一年六月告假離營二十四年會試始行銷差等語查邊防保案係於光緒二十三年八月具奏距王克誠二十一年告假離營之期計已兩年是其久居省城原叅謂其足不出省蒙保知府殆由於此而未知其先曾投營効力也查王存善在督署辦理洋務文案及補抽厘金各差係前督臣李瀚章派委譚鍾麟接任因之未改上年經岑春煊禀揭卽行撤差查辦尚非爲所蒙蔽此逐欵確查分别虚實之情形臣查王存善之爲人機警靈動才堪任使惟心計太工精於牟利而才足以濟其貪若駕馭得宜尚可以備驅策蓋其才可用而貪則可懲也今旣屢被叅劾又違例在服官省分置產實屬不知遠嫌應請旨交部議處其子廣西候補知府王克誠先曾到營當差而列保之時已離營兩年計充邊營文案不及三年與邊防五年准保章程不符旣被叅劾應請將其知府保案撤銷仍以原捐直隷州知州留於廣西補用謹將查明道員王存善被叅各欵擬議緣由恭摺據實具陳除將廣西巡撫臣電咨查詢王克誠禀詞並潘培楷電禀及馬二姑與其子供結鈔呈軍機處備查外是否有當伏乞皇太后皇上聖鑒訓示謹奏奉旨欽此○○岑春煊片再兩廣督臣譚鍾麟久任疆寄素有能名近因老病漸增諸事日形廢馳加之目疾甚重公牘皆不能親閱需人口誦内則信任幕友潘燦外則信任知府王存善由是潘燦王存善恃督臣之信任欺人督臣之頽藉勢招摇納賄攬權無所不至以致廣東吏治營伍用人理財無以非弊潘燦倚王存善爲爪牙王存善倚潘燦爲唇齒而譚鍾麟方深倚二人爲心腹其補抽局侵蝕各欵尚屬王存善劣蹟之一端譚鍾麟不能察王存善之侵蝕又特譚鍾麟劣蹟之一端譚鍾麟上年辦理廣州灣租界一事置之不理旋離粤未得其詳然譚鍾麟當時於此事槪從漠置亦損國威而輕民命也甚矣以至廣東紳民無賢不肖莫不憤譚鍾麟之昏庸貪履甚至婦孺亦呼之曰譚老盲譚鍾麟受國厚恩未必喪盡天良毫無愧悔無如深爲潘燦王存善所愚而不覺遂至任情顚倒不顧是非是不嚴治譚鍾麟廢馳之罪不足以謝朝廷不嚴治潘燦王存善之罪亦不足以儆宵小升任廣東臬司魁元目擊潘燦王存善朋比爲姦不能匡救譚鍾麟反從而附和王存善卽如臣原查王存善侵蝕各欵一切案據皆經會同魁元核對王存善賄通倉書抽換文卷當時承審各員禀牘及該倉書供詞魁元亦皆聞見何以覆查只顧爲王存善洗刷竟置全案證據於不問據譚鍾麟奏稱司道查明詳覆等語可知是其袒庇王存善實與譚鍾麟朋謀欺罔朝廷也且魁元以釐差位置私人尤屬瞻徇廣東候補知府李慶榮前辦蘆包厘金因比較短收一萬餘兩撤差候補知府恩厚前辦河口厘金因用大頭小尾釐票經所屬委員禀揭查實撤差以上二員皆辦釐舞弊應永停厘委者魁元甫經接署藩司卽扎委恩厚蘆包厘差李慶榮河口釐差是魁元之瞻徇又不獨於王存善爲然矣然魁元之敢於瞻徇王存善等之敢於舞弊實仍由於譚鍾麟之信任私人有以啓之且如光緒二十三年譚鍾麟加收七成毫砲經費至二十四年尚未奏明報部立案夫加收七成歲十餘萬欵目非細時至二年爲日亦久而竟未報部是譚鍾麟已無鄭重公欵之心無怪魁元王存善等尤而效之也臣伏查國家取民之數本不爲多然近來民力困窮各省皆然者何也民輸者十國家不過得其三中飽實居其七故也比者疉奉諭旨嚴飭各省力除中飽臣窮恐名省狃於積習視嚴旨爲具文不過覆奏時極力鋪張如何整頓如何厘剔究之紙上空談何裨實事似應請旨飭查嚴治譚鍾麟魁元瞻徇之罪庶各省之瞻徇如譚鍾麟魁元者乃有所儆謹附片具陳伏乞聖鑒謹奏奉旨一道○○頭品頂戴兩江總督臣劉坤一頭品頂戴江蘇巡撫臣鹿傳霖跪奏爲知府因病出缺請旨簡放恭摺仰祈聖鑒事竊照鎭江府知府許葉芬據報於本年八月二十六日在任病故所遺員缺政務殷繁時有華洋交涉事件必須精明幹練之員方足以資治理除飭司委員暫行接署外相應請旨迅賜簡放以重職守謹合詞恭摺具陳伏乞皇太后皇上聖鑒謹奏奉硃批另有旨欽此 
 
