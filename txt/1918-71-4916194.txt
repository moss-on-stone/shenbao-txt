# 1918 - 71 - 4916194

 

Page 1

 
 
   
 
 

Page 2

 
 
　　舊曆戊午二月初八日（二） 
時評 
[調人（冷）]  
　　南北交戰則長江三督爲調人馮段之間則徐世昌爲調人調人必有條件條件不成或且并調人而入於漩渦者如今之李爲北方各督所攻擊者是也然則調人固非易爲之也　　雖然南北之間其關係廣故其爲調人也難馮段之間其關係僅一人一派之權利而已故其爲調人也易獨惜此調人雖易旣調之後其間變幻仍無常耳命令 
　　三月十八日大總統令四月一日舉行關岳廟春戊祀典派陸軍總長段芝貴恭代行禮由内務部敬謨預備此令　　又令前因陸軍第十六混成旅旅長馮玉祥違令逗留並有在武穴勒提鹽釐各欵情事當經明令免職交由曹錕嚴切查辦茲據曹銀王占元電呈該旅長逗留不進通電言和雖屬咎有應得惟借提鹽欵並未成爲事實當此軍事旁午擬請曲予寛宥將馮玉祥免職留任以觀後效等語該旅奉令援鄂竟敢沿途託故逗留雖據查明各節究難辭咎馮玉祥著即褫奪陸軍中將原官暫准留任交由曹銀節制調遣務當奮勉圖功恪盡天職勿謂寛典可屢邀也此令　　又令署司法總長江庸久病給假著派次長張一鵬暫行代理部務此令　　又令陸軍總長段芝貴呈請授王文漢爲陸軍步兵中校並加陸軍步兵上校銜韓松聲陳國棟鞠連庚爲陸軍步兵少校均照准此令　　又令陸軍總長段芝貴呈准黑龍江督軍鮑貴卿咨請以王瑞陞補齊齊哈爾城鑛藍旗佐領應照准此令　　又令參謀總長蔭昌呈請任命孫基昌爲陸軍第二師二等參謀官應照准此令　　又令内務總長錢能訓呈准河南督軍兼省長趙倜咨請任命余恩綸劉金柏爲省會警察廳警正均照准此令專電 
[北京電]  
　　徐東海於上午九時遵元首命赴段宅密談兩小時聞徐將爲段向馮提出條件（十八日下午九鐘） 
[北京電]  
　　東海昨晨訪段述馮意請造閣段以非時對密談兩鐘許歸午刻如約入府報告已勸合肥至再仍决絶實無法相强（十九日下午一鐘） 
[北京電]  
　　徐覆馮勸段無效内閣問題難决（十九日下午六鐘） 
[北京電]  
　　某要人言段三請不出張徐對内閣問題已無法再進行現惟藉口南征暗實助倪云云（十九日下午六鐘） 
[北京電]  
　　奉軍將開至甯魯間之車站駐紥刻又有步隊一營抵廊房（十八日下午九鐘） 
[北京電]  
　　政府正擬撫恤岳州人民之空言命令着曹宣撫辦理明晨發表外交界正擬俟長沙分勝負即出調停（十九日下午六鐘） 
[北京電]  
　　曹錕自漢來電篠日四鐘完全克岳先由參陸處復電嘉奬再交國議論賞（十九日下午一鐘） 
[北京電]  
　　政府預定計畫岳州下後力攻長沙除佔岳北軍前進外第二路軍由贛攻湘東如得長沙以張敬堯督湘孟恩遠與陳光遠之處分至其時皆撤消即與西南提出妥協（十九日下午六鐘） 
[北京電]  
　　李督頃電政府言奉軍陸續逼近蘇魯境界此項自由行動之軍隊此間未奉政府令應如何辦法詞甚嚴正政府將以此詢張作霖津浦間形勢益迫（十九日下午五鐘） 
[北京電]  
　　政府以長江形勢恐有變動電令贛督與張懷芝取一致行動毋得稍有歧異（十九日下午一鐘） 
[北京電]  
　　公府會議决令北軍乘勝會攻長沙並通電各省仍進行戰事不得言和（十九日下午一鐘） 
[北京電]  
　　馮訂今午接見日使（十九日下午一鐘） 
[北京電]  
　　參戰處出兵事已與日本得有同意昨派高級軍官偕日軍官晋謁元首陳述中日共同動作之方針（十九日下午一鐘） 
[北京電]  
　　駐京俄使派總統府顧問卜郎特馳赴哈爾濱會商彼國同志籌組臨時政府（十九日下午一鐘） 
[北京電]  
　　平政院受理七年公債案昨已行文財部限一日内答辯（十九日下午一鐘） 
[北京電]  
　　曹汝霖　省親名義請假赴滬部務派葉代理 
[北京電]  
　　外人方面消息梁士詒主張克岳後停戰言和俟到滬與西南代表商定即將來京取决（十九日下午一鐘） 
[武昌電]  
　　十七午后四時克復岳城進取湘陰後路大軍均前進一説停進兩日待和（十八日下午四鐘）外電 
[北京電]  
　　鄂省邊界之官場消息謂北軍又勝南軍續退但無死傷與俘獲之報告足見並無劇戰曹銀報稱臨湘與附近各城扼守頗堅此電與近日報紙所載攻陷岳州之説顯相矛盾又一官場消息謂北岸監利爲軍事要點今爲南軍所據漢口頗起恐慌當道已派第十一師迎敵報紙載官電謂馮玉祥進取安徽已佔太湖宿松望江距安慶四十英里京中又傳説李純準備軍事擬會同馮軍合攻倪嗣冲聞奉軍刻南行爲倪聲援擬駐徐滁又聞滇黔蜀聨合軍刻方出發以助南軍此種傳説之行動有何價值目下不能估計所可言者北軍大隊遲遲而行不急趨鄂邊足徴北軍並未熱心作戰耳（十八日）字林報 
[北京電]  
　　駐俄之中日兩公使借美人三十六華人二十八及日人若干由紅衛隊給發安行劵今已行抵滿洲里車站（十八日）路透電 
[奉天電]  
　　據督軍署方面消息日前日使林權助氏歸任北京路過奉天時張作霖迎迓林公使之際林公使曾告張作霖將努力於南北妥協之舉因此張氏近日似似稍改變其態度物還劉恩格（譯音）赴軍糧城奉天軍總司令部及在北京方面之奉天軍及北京政府各要人處陳述妥協之方針劉氏已於昨晚奉由啟程（十九日） 
[北京電]  
　　據政界消息最鐵通者之談話云段祺瑞出山組織内閣之舉一俟馮總統與段祺瑞間之條件雙方同意成立後即可成爲事實徐世昌專在兩者之間竭力從事斡旋昨日徐世昌上午訪段氏下午謁總統即因此云云（十九日） 
[北京電]  
　　昨日以大總統命令准司法總長江庸因病請假以次長張一鵬代理司法總長（十九日） 
[北京電]  
　　政府曩命曹錕查辦馮玉祥之罪狀曹銀奉命後已有電呈因於昨日公布總統命令着褫奪馮玉祥陸軍中將官職暫許留任冀其奮勵圖功（十九日） 
[北京電]  
　　本日下午二時日使林權助氏訪馮總統先述歸任詞繼告南北邊疆之危機並傳述日政府希望中國政府速息内爭舉國一致以當外寇之意林公使近日擬訪段祺瑞氏告以日本之對外方針（十九日） 
[北京電]  
　　自岳州陷落北京之政局將有一天變動惟段祺瑞與馮總統之意見不合不肯出山　今岳州已復主戰派之面子亦已挽回段若不乘此機會出山將來與選舉總統殊屬不利日本對於中國之方針亦傾於南北調和段爲自己並黨派計對馮當能忍其不滿意處或至組織内問與馮提携以開南北妥協之談判（十八日） 
[北京電]  
　　段祺瑞向馮總統提出之允諾組織内閣之條件中廢參陸辦公所爲其主要條件之一（十九日） 
[漢口電]  
　　長沙來電日英美三國領事對於駐紥長沙之南軍總司令譚浩明質問岳州敗兵之處置方法云（十八日） 
[廣東電]  
　　據譚浩明致督軍署之電報云南軍經激戰之後已於十八日將岳州重復恢復（按此電雖與昨日本社所接漢口電報不符姑記之以觀其後）（十九日） 
[東京電]  
　　海參威來電云現碇泊海參威之美國東洋艦隊司令長官奈忒提督已將在黑龍江俄人所有之艦船全部收買其總順數共計六十五萬噸（電碼不甚明瞭）黑龍江航行權今已全入美國掌握中九（十九日） 
[東京電]  
　　長春來電云日本中國大使公使等已於十八日晚九時安抵長春擬十九日晨由長春出發（十九日） 
[東京電]  
　　松方侯爵於今日回東京（十九日）以上東方通信社電 
[東京電]  
　　中國敎育部視學官四人來日考察普通敎育十八日抵下關已上京（十九日） 
[東京電]  
　　日本銀行發起昨夜（十八夜）各銀行家爲中國財政顧問坂谷男爵開送别會（十九日） 
[東京電]  
　　興業銀行朝鮮銀行台灣銀行諸董事時在興業銀行内之滙業銀行事務所會合以謀對華發展上取一致之步調（十九日） 
[東京電]  
　　日本出兵問題英法意贊成美國不贊成是則姑置不論日本閣議尚未認有出兵之必要股票巿面漸入順境民間出兵論亦衰（十九日） 
[東京電]  
　　駐俄中日大使及其隨行人員十八日午後九時抵長春十九日自長春起程（十九日）以上共同通信社電 
戰電 
[俄京電]  
　　勞兵大會於十五日夜半公開投票承認白里斯特里土夫斯克和約司法委員史丹堡氏宣稱左團社會革命黨不允負責且保留以力所認及之方法妨礙履行和約條件之權利（十六日） 
[莫斯科電]  
　　勞兵大會通過承認白里斯特里土夫斯克和約之决議案謂此次和局乃含垢忍痛被迫而成今急宜依據社會黨國民軍保衛全國無論男女老少皆當受軍事訓練過激黨領袖里林氏向大會演説謂和約必須承認以便休養氣力歐洲勞働社會終有一日起而助俄俄國各報多謂德國帝制家强迫所成之和局大可藉以休養以便勞兵會從事整頓各務而與敵人再興惡鬭一理眞正之國權旣定則和約自歸無效云（十七日） 
[巴黎電]  
　　德國各報前謂烏克蘭存糧甚富可供中歐諸國取用今亦自認言過其實據斯特拉斯堡郵報載柏林電稱烏克蘭糧食之運出者欲如豫望之多自須先行恢復治安而財政一層亦屬困難問題烏克蘭農民所欲者爲物品故必集彼等所喜之物以作代價至於運輸之困難自無庸言且其地大田産幾全破掠故爲將來計尚須以種子農具供給農民云（十六日） 
[瑞典京城電]  
　　芬蘭糧食委員會現計口發給牛酪而以所　易德之榖（十六日） 
 
 
 

Page 3

 
 
　　中華民國七年三月二十日星期三（申報）舊曆戊午二月初八日（十三） 
[亞姆斯特丹電]  
　　布克哈萊電稱羅國未定新任首相　氏語入謂嚴國媾和愈速其地位愈佳（十六日） 
[俄京電]  
　　彼得格勒區之軍隊奉命完全退伍（十六日） 
[俄京電]  
　　白里斯特里土夫斯克俄國媾和代表主任約菲氏已任爲駐柏林俄國大使（十七日） 
[俄京電]  
　　德國官報載稱應國願不向俄國索償俘虜用　俄國須以波羅的海與黑海之艦隊爲酬云奥國政界消息謂烏克蘭已請德軍官編練陸軍巴林氏及德國財政家蘭化夫氏不日將抵俄京聞德政府議在俄謀取油之專賣權（十七日） 
[俄京電]  
　　加摩夫氏在莫斯科大會演説謂德國現收買俄國外　擬迫各付還百分之五十俄國如能表示力能堅持到底則各國勞　社會必起而援手云（十六日） 
[亞姆斯特丹電]  
　　柏林電稱俄迭薩港已覔見俄軍艦十五艘（十七日） 
[俄京電]  
　　俄迭薩俄艦隊似於德軍佔　俄迭薩與尼柯萊夫之前退至塞伐斯土波爾德軍佔據一地即嚴禁過激黨德軍已佔據尼柯萊夫海軍船廠德軍現向克森方面取攻勢（十七日） 
[若西電]  
　　俄迭薩過激黨於德軍佔據該地前均赴塞伐斯土波爾該黨之末拉維夫將軍瀕行下令屠殺軍官與資本家及中等社會之人並勒素盧卜二十兆（十七日） 
[瑞典京城電]  
　　星期六晚起此間與希爾新福及南芬爾忽不能通電大約乃爲亞倫島德兵割斷電線（十七日） 
[羅馬電]  
　　意國盛傳德意不日將婦和之説内務部已命緝捕造謡生事之人（十六日） 
[亞姆斯特丹電]  
　　德國佛蘭克費特報謂協約國如接管荷船則德潛艇將封鎖荷蘭海濱各報載海牙電稱荷船已停止開往英國（十七日） 
[華盛頓電]  
　　海軍總長達尼爾斯氏宣稱協約國之可戰勝敵潛艇確然無疑敵潛艇今有被均者而被毁者日多敵潛艇所沉之商船不能超過所造之數英美兩國入夏之後造船工事大增後則此困難自可漸歸消滅云（十七日） 
[華盛頓電]  
　　美國糧食管理處宣稱查全國所存麫粉僅敷用至七月一日止虚數百分之三十惟政府仍擬照原議以榖九十兆布歇爾於一月一日至七月一日間接濟恊約國此爲美國最重要之責任云（十六日） 
[巴黎電]  
　　法内閣總理克勒滿沙氏意者相哇蘭杜氏及法意　員均由倫敦參與重要會議回國克氏對於此會結果甚爲滿意（十七日） 
[亞姆斯特丹電]  
　　維也納電稱西北部與北部鐵路工廠工人於十二十三兩日同盟罷工因陸軍當道將加干預故已回廠惟尚未開工維也納附近佛洛里特斯杜夫地方之數廠亦未工作奥何京城間之電報交通暫時阻斷何京亦有罷工事顯甚生重大（十七日） 
[倫敦電]  
　　馬其頓英軍中之路透訪員電稱前星期内數處砲隊益覺活動斯特魯瑪玉杜伊蘭之英軍陣綫尤甚希軍亦從事砲轟普襲敵戰壕奪有軍需塞人怒斥德報所載塞國將軍獨媾和之説（十八日） 
[巴黎電]  
　　今日下午公報云昨晚法軍在末斯河左岸歇比境猛轟襲擊完全得利攻入廣八百邁當深三百邁當之敵軍戰壕毁其地窟防舍俘敵八十人獲機關槍七枝法軍損失頗微今晚公報云敵軍夜在末斯河右岸砲轟甚烈繼乃猛攻多次敵兵大支隊攻抵法軍陣地且於數地點破法軍陣線敵軍爲法軍施以猛烈砲火損失甚重不能佔守所得之地該境砲戰仍在進行昨夜法軍破瑪蘭何爾敵軍戰壕廣一千四百邁當深八百邁當又昨夜在未斯河左岸所俘之敵其數已達一百六十人内有軍官數員（十七日）要聞一 
[黑龍江之俄警消息]  
　　孟督軍電報中央么培珍率隊由哈爾濱出發頃接電　已抵呼蘭領俄黨軍勢衆現擬再加派陶祥貴率師前　　　海參　商務代辦已拉諾夫於本星期一日致電哈埠商務公司云本日税關商會人員一律釋放多數黨監察工帮之事取銷工帮對於　路發去之貨負完全責任照常擔任裝輪卸車及運貨之事從此鐵路與工帮關係恢復原狀云云　　江省省議會以俄過激派逼近滿洲里决於三月十五日召集臨時會議籌議邊防鮑督極表同情已電中央照准矣　　黑河對岸海蘭泡和平派俄人現招兵堵截過激派聞鮑督電令鄂旅長對於此事特别戒嚴　　鮑督近據偵探報者滿洲里以北俄境之奥俘虜依然全武裝佩帶行動自由西比利亞最重要地方近日發見德奥國旗　　鮑督以近有蒙人投入俄過激派之説恐擾亂邊境特合警備可令部派員查拿并照會各蒙旗一體嚴拿　　江省砲兵營營長奉鮑督命令速派砲兵一連駐 
防滿洲里該營長當令第三連王連長帶同全連官兵携過山砲六尊於九日出發　　我駐俄公使與聨盟各國公使退出俄京已抵福落加達鮑已派員迎迓 
[奉天之張軍消息]  
　　奉天南下之張軍擬定組織總司令部其總司令一席係張作霖自行兼任副司令一席則委任徐又錚氏其内部職員亦已分别委定聞丁超氏爲司令楊凌閣爲總參謀長圍場司令部參謀長彭禹門二十七師參謀長高維嶽二十八師參謀長王國棟爲參謀二十九師參謀長于珍爲參謀處處長其地點則在軍糧城楊凌閣氏將前往駐紥以便指揮所有派往各地辦理軍務之員均須聽楊氏之發號施令其援岳軍隊續派蔡閣忱旅長前往蔡氏已於日前率百十三團全部晋省待命出發現在張氏接曹張司令電以前敵需用軍隊孔亟飭即速往故蔡部軍隊已於日昨出發此次先出發者爲步兵百十三團全部繼續開往者尚有砲隊一營其餘輜重工程及騎兵臨時編配現已齊楚即由京奉路運入關中以備南下蔡旅晋關謂係直赴津沽廊房一帶　便換替　下一説蔡團長於日昨（即十四號）下午三鐘頒下命令出隊入關該隊奉令後卽整理戎裝於是日政进九鐘乘京奉車開拔入關 
[馮李之時局關係]  
　　近日外傳長江下游　生重大變化種種　説多係　造揣測之詞蘇李督日來並無動靜中央對之亦甚鎭定至對於馮玉祥之態度上星期參陸處曾决定以富水黄岡九江等處令張檢閲使曹宣撫使杜司令等嚴行監視嗣經張檢閲使調停以馮旅撥歸參戰處開赴黑邊駐防當時段督辦對此頗爲躊躇盍馮若復職與中央威信攸關如不復職未必肯聽調遣而馮旅軍官自從請將馮玉祥援吉林孟督軍例暫行留任後久未來電而皖督對於馮旅先後電報不下十餘通前日午後公府又接倪屯有　與某督之關係等語元首閲後非常悲觀而　末有已派安武單第六路開　宿松一帶第七路開赴太湖龍宫湖等處扼要塡紥並劃定防禦線以備抵禦然則馮旅出動之説未必無因也　　又聞最近政府接到曹仲珊元（十三）電報告查辦馮玉祥結果大略謂該旅長逗留武穴通電主和固屬罪有應得但擅提税欵各節並無其事應請政府許其免職留任以策後　云云聞政府現擬照辦將明令褫奪馮玉祥陸軍中將之職仍留旅長原任卽歸曹銀節制調遣此項命令大約日内卽可發表　　十五十六兩日以來盛傳馮玉祥一旅已出動皖境南京方面亦有種種軍事上之行動於是滿城風鶴頗疑東南已成一種變局然府院兩方面關於南京武穴之形勢並未得何等報告而與南京常通電信之某方面前昨兩日亦未接到何等驚人消息大抵暗潮雖有而尚不如外間之急劇也至曹張兩督與長江三督聨合一致行動則有種種報告足證其確實云 
[内閣問題與總統辭職之關係]  
　　内閣問題爲解决時局之重要關鍵最近之消息如何極爲留心時局者所注意據政府某當局云目前不但繼任人物毫無頭緒而錢代總理反生急去之心錢氏於昨日國務會議散會後入府謁見總統時總統雖曾再三勸慰錢氏仍敦請總統速覓替人張督屬意之徐東海段合肥二氏均經元首勸駕堅執不肯出山則總統此時即能覓得其他之繼任者而其人能否得各督軍之同意尚爲一最大問題故總統之意擬勸錢總理勉力支持幾日侯各省關於内閣問題之第二次覆電到京後再作道理至某報謂將有以陸子欣繼任之説則絶無其事云云又一消息内閣問題仍無頭緒元首前夕曾飭秘書廳擬就電報一通預備通告各省措詞頗多憤激因左若勸阻尚未發出也又聞馮總統俯順張氏之要求往勸段合肥　　兩　未得合肥同意後回府以往勸合肥之詳細情形通電各省茲據政府方面消息此項通電確係前晚（十五日）八時由公府專電處拍發内容係專論内閣問題大意略謂值此時局紛糾之際中央盻望合肥出任總理之情亦無異於諸公國璋於十四日特往合肥處切實磋商而合肥始終無出組内閣之意此後對於内閣問題應如何解决之處尚望諸公切實磋商明白答覆如能由該公處加電向合肥勸駕則合肥或能犧牲己見曲徇衆請非獨國璋之幸亦大局之幸云云　　馮總統戚於時局之變化去志愈堅井在外租定住房以爲出府之預備茲據某君云馮總統陽日通電已表示僅求有解决時局辦法决不懋棧個人地位之態度無奈各省覆電多以空言慰留而對於解决時局之辦法反絶不提及一字令總統愈陷於困難之境地故總統第二次之通電僅及内閣問題蓋以爲内閣問題如有解决方法則其他各項問題尚易着手否則總統除退職讓賢外終無解决時局之辦法故已租定住宅預爲無辦法時辭職出府之計此實礦實情形也並聞總統賃定之房屋係在西單牌樓舊刑部街西頭路北與李陛平統領寓所毗鄰現該處第四十一號門牌之新式住房一所門外立有無數軍警及其他之夫役疑即爲總統租定之新第也每月房金爲一百三十五元總統已於十五日諭庶務司趕派工人裝設電燈裱糊牆壁并限定三數日内即須竣工日昨各方面遂喧傳總統卽日移居其實移居之期目前尚未定也 
[最近之府院會議消息]  
　　大總統因磋商某項重要問題本擬於十六日午召集臨時會議茲據府中某要人言大總統在前日雖有此言只緣十六日於内閣問題仍未得徐段兩公正式之答覆故未召開會議大約一二日得有組閣結果方可定期召開會議又一消息十六日　總統曾諭秘書廳將最近各處所來重要電報彚齊决定於下星期一日（十八）邀全體閣員及軍界要人入府會議辦法聞届時總統並將有一種意思表示又一消息元首本擬召集會議磋商組閣問題嗣因某要人力言内閣問題非中央權能所可解决元首乃改發電報向各省諮詢意見須俟得各省覆電後再行召集會議磋商辦法故預定定订之會議遂不果行　　十六日星期六爲國務例會之期錢總理及各部總長上午十一時到齊照常開議第一案爲交通部提出任命陸宗輿爲龍關鐵鑛公司督辦案照例通過决定卽以明令發表（已見命令）第二案係磋商中東鐵路某項問題事間秘密未便宣布最後討論籌撥軍餉案數件並外交報告一起卽行宣告散會時正下午一時由傳沅叔延入四照堂西餐餐畢由錢總理及揮公孚秘書長入府報告又一消息十六日國務會議外交部提出議案最佔多數茲將提議各要件分紀於下（甲）外交部提出者一關於海參崴派艦及防守綏芬河事二關於黑河防務三關於滿洲里防務四關於黑龍江俄艦事五關於新疆防務六關於外蒙防務七關於中東鐵路收回問題此件仍無結果歸星期二閣議續行討論（乙）財政部提出者一接濟鄂贛各路軍隊軍費數目二續議維持中交鈔票計劃（丙）農商部提出者爲呈請大總統派陸宗與爲龍關鐵礦公司督辦之件其餘尚有總統交議疏通奉蘇皖三省督軍政見議案一件議畢由陸子欣曹潤田兩總長進府報告聞是日討論外交部提出東北邊防案之結果由參謀部陸軍部會同督辦參戰處妥籌防守至中東鐵路收回案因該路法國曾投入建設資金中國如欲收回須使之加入股東討論後財政部以法國之投資係與華俄銀行立有契約不能認有股東權利是以是日會議未能决定馮總統交議慰撫徐樹錚張作霖及李純案則决定遣派使者前往調停 
[奉軍設立司令部後之京訊]  
　　天津之重要會議據天津消息各督軍代表及奉軍參謀長楊宇霆十五日以前陸續齊集天津十六日上午徐又錚亦由軍糧城趕來天津比卽約集楊參謀長及赴各督軍代表在某署密開會議聞對於奉軍此後之行動及關於解决時局之種種重要問題日昨均决有相當辦法散會之後即通電各督軍徴求意見并聞俟此次得各督軍之覆電後時局將有最重大之變化云　　奉軍近日之行動據某交通機關消息現駐郎坊之奉軍日昨有由豐台轉車至長辛店駐紥之説惟目下尚未徴實又據京奉路局消息云京奉車十六日下午八時由奉開往軍糧城共三列車滿載兵士聞每列車約有一千一百名之譜　　奉軍司令部成立奉軍南下之後張作霖徐樹錚會銜通電設總司令部於天津軍糧城以資調度日昨續聞徐又錚並已行抵軍糧城該總司令部即於十五日成立即發通電一道文曰大總統鈞鑒國務院各部各省督軍省長各帮統歸化廳張家口熱河各區都統除雲南貴陽廣東廣西長沙成都外龍華甯夏各護軍使浦口巡閲副使汀泗橋張總司令徐州張帮辦鑒奉軍爲援應一二兩路開始輸送關於路線約束等事均須妥籌前爲指揮便利起見暫設臨時總司令部於軍糧城以便籌備一切業經專電奉陳現經組織成立刊發木質關防一顆文曰奉軍總司令部關防即日啓用一俟軍隊輸送到漢前方一切事宜即分由第一二兩路接續辦理奉司令部不再干預除分行外合電陳明伏希察照再樹錚於銑（十六）農馳抵軍糧城即日視事並以附陳張作霖徐樹錚成印 
[西報之武穴情勢觀]  
　　英文楚報三月十三日武穴通訊云昨日太古公司洞庭輪船溯江而上駛抵此問有兵士數名必有間諜溷跡乘客中曾違章登船搜索經船長與之爭辯後始悻悻退去該船旣抵漢口即報告領事官於是英副領事遂乘原船至武穴謁見馮旅長副官詰問此事蓋前登船者顯爲第十六混成旅之兵士也馮之副官登時道歉且允嗣後不再出此是日下午營中復派代表答拜英副領事重申歉忱英副領事此行得免損及中國君子馮旅長之顔面而獲效果以歸誠堪賀也駐紥此間之軍隊安靜守法一如恒狀前之居於寺院民房者今悉移駐武穴穴城外營内俾行動得較自由而軍威亦可益振街巿中之兵士均已撤退仍由警察巡邏蓋無知之民因而恐慌也馮旅長一切舉動無不以民爲重此其一端耳輪船局之前仍有兵士檢查旅客行李武穴上下之江濱一帶亦亦仍駐有哨兵武穴今諸均安靜而鄰近之蘄州則頗不靖數日前有匪一隊由距廣濟不遠之某地進至鯉門橋（譯音）要求糧食蘄州縣知事乃乞援於廣濟廣濟縣知事即致文武昌武穴請救羣匪且要求繳出所收捐税並釋放獄囚及將縣知事交與若輩處决以洩宿恨羣匪初攻水警迫令委棄軍械繼攻附近某廟之防兵若干名防兵亦即投降於是商會乃圖與匪説和無效而止因卽緊閉城門羣匪遂至城外亞細煤油公司竊得煤油十六罐堆積城門縱火焚之幸前星期内曾降大雨故城門雖穿數洞尚無大礙縣知事力守不屈而城中居民竟私釋獄囚若輩旣脱牢籠圖害縣知事知事乃逃避其鋒後由駐蘄維持治安之兵一隊出而攻匪匪乃不支向草橋河（譯音）而退今向鄂皖邊界進行翌日馮旅長亦派步兵兩隊携帶軍火由武穴開往蘄州兩日之前吾人由鄉間歸來見武穴數英里内之山巓皆駐有馮旅哨隊瞭望四周地段馮旅長因武穴糧食不足以汽船兩艘一來往於武穴九江間一來往於武穴漢口間按期運糧以充軍食 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國七年三月二十日星期三申報第二張舊曆戊午二月初八日（六） 
要聞二 
[北軍圍逼岳陽日急（武昌通信）]  
　　攻岳北軍中路總指揮吳佩孚於佔領羊樓巿後即進駐平水舖路口舖桃林以攻雲溪新牆查雲溪與城陵磯均在岳州後方一字併列城陵磯濱江雲溪則處羣山環抱之中與桃林均爲武岳路之小站桃林站雖在岳州前方（岳陽往長沙第一站爲桃林第二站爲南津港係新建便橋第三站爲新牆第四站湘陰由岳陽往蒲圻第一站爲城陵磯二站爲雲溪三站爲路口舖四站爲五里牌五站爲羊樓司六站爲趙李橋七站爲茶菴嶺八站爲蒲圻）以地勢言則處岳州左側因路線係曲形灣過岳城故由羊樓巿越山往桃林　往岳城猶近此站一入北軍手中長岳交通即斷長沙來車僅能至新牆而止吳之注重新牆乃欲截其援軍並與崇陽通城一帶之北軍會繫平江之南軍十二日吳佩孚親督三師在桃林新牆交戰南軍因有新來林虎之粤軍與榮字營桂軍由長沙開至援岳程潛亦調遣得力之軍在托壩裏塘等處抵敵雙方激戰甚猛由十二午戰至十三夜尚未决定勝敗曹仲珊因中路入岳之軍雖有一師四混成旅猶恐力薄或有疏失十二三日連派十五師十一師各一旅加入中路前敵助戰其由平水舖路口舖而進之北軍則由十二日戰至十三日午前已將雲溪佔領計奪山頭三十餘座並獲大砲二十三尊子彈二百七十餘箱聞盡係前次長岳失敗八二十兩師所棄之物又擊毁南軍飛機一架奪獲一架亦係前次北軍所送於南軍者雲溪旣下桃林復得此兩方皆距岳城只二十餘里一俟新牆城陵磯二地告捷岳城即完全入於北軍手中南軍不能再守聞城陵磯下五里濱江之漁溪早即爲北軍所佔今北軍集中於雲溪正面可攻岳城右方可攻城陵磯而海軍兵艦又由新堤而上隔斷沅江華容與岳州交通南軍舍由湖南逃外殆無别路可退十三日有日商輪由岳州來漢云沿湖濱江大小船隻均爲南軍截留泊於湖岸預備退走城内外商民因謡傳北軍須來屠城恐慌無似欲逃又無船隻携包負裹之男女老幼多繞湖濱或渡江而逃往湘西因長沙現已爲北軍所攻全省惟西路較爲安寗然灃州亦爲北軍所攻朱澤黄亦收其舊部在常德與桂軍交綏遍觀全湘何處可覔淨土乎附日輪來漢之紳商遂擁擠異常聞羊樓巿戰敗之後譚浩明程潛即電長江三督懇爲調停願即退出岳州但北軍不得入駐即以岳陽作爲中立區域和平會議即在該地王子春接電即渡漢往商曹仲珊意欲緩攻重行議和曹雖名爲主戰派實亦趨向調停此次獲勝者又爲曹部張敬堯軍左右路尚無大功績如欲緩攻議和曹氏實可操其全權頃據鄂省軍界消息曹有命吳佩孚暫駐雲溪桃林稍緩攻岳之説又交通界消息譚組庵將偕張季直來漢議和但前敵北軍以岳州已在掌握若不攻下此三十萬賞銀即無從取得故停戰决不能成事實頃傳十四日午後北軍已將岳州奪回武昌某機關亦有此種傳説惟未得前敵正式電告不能證實但岳州之要隘城陵磯（距岳十五里）及其後路新牆方面聞確已爲第三師第七師曁各獨立旅之北軍佔領則岳州危急之狀已可斷言十四號下午政界又傳南軍今忽退出岳州之外其原因係安徽之安武軍抄其後路進攻長沙故南軍之在岳者不得不廻顧云云又聞第一路由萍鄉萬載取長沙之軍十二日亦開始實行總攻擊陸裕光劉建藩所部湘桂軍在洙州敗退四十里長沙勢亦危極是説未知確否也　　至宜沙方面王汝勤氏因熊黎會攻宜昌朱廷燦死力守拒僅能保全現雖雙方停戰聞唐繼堯又統率滇軍已出　萬宜軍紛紛告急已於眞日一面電省報告一而率第十五旅由荆門開拔援宜又據軍界傳説黎天才唐克明王安瀾所部現在沙巿上游會合意圖大舉攻荆省當道昨派去步隊二營寄椗鄂江之楚謙炮艦亦於十四日起輪上駛海籌輸送艦刻亦裝足軍需開往上游矣 
[馮李辭職聲中之鄂聞]  
　　馮河間致各省區軍民長官表示辭意陽電原限旬日答復聞鄂督王子春爲此事曾於十日渡漢面晤曹仲珊議定先行單銜各覆一電表示擁護之誠意但空言擁護不足堅河間之心復提出種種辦法聞於鞏固共和國本保全中央威信及南北戰局之取决奉軍入關之解釋均言之綦詳業已分電各省區軍民長官（惟未致奉天及西南六省）商榷意見均請迅即電復俟一體覆到即公推曹仲珊領銜電京以維政局至王氏單銜答復河間之電則大致謂目前外患方殷内憂未已元首一身關係國家甚重如果辭職則時局愈趨於紛擾國家愈陷於危亡萬祈勿再輕言辭職云云同時又聞王與曹錕張敬堯曾協同致電李純陳光遠張懷芝倪嗣冲楊善德趙倜盧永祥等擬聨名詰問張作霖進兵逼京之理由促其從速調離以息浮言而定人心　　此次南北戰爭蘇督李純力謀和平大爲主戰派所嫉視惟駐寗第六師長齊燮元極端贊助李督（六師隨李多年）茲齊忽於前日奉李使命來鄂謁曹宣撫王督軍協商解决時局要點頗爲一般人所注意王督於十二日曾設盛筵以欵之陪席者爲王部諸上中級官聞齊協商時局外對於馮玉祥之十六混成旅歸併第二路征湘軍問題亦極力疏通能否收效尚不得知齊定日内返蘇並須順往武穴南昌一行至於馮玉祥奉令免職後因全旅單官之一電挽留遂至今日仍未交卸聞張懷芝在寗時馮曾有電願受其節制編入第二路及張抵九江派員召其往潯接見馮氏未赴現其軍隊在武穴紀律雖好商民總不免惶懼本月十日武穴附近圻春縣（卽圻州）城外忽來着灰色軍服自稱馮軍者百餘人突開排鎗攻擊駐縣水警知事聞警立閉城率警守禦卒以力弱不支城爲攻破知事逃遁若輩入城後向紳富勒捐錢五萬串限卽日繳欵携之而去此輩大約爲土匪所冒充云 
[續紀長岳路撞車之慘劇]  
　　粤漢路之長岳火車於本月六號晚在湖濱地方發生撞車變故詳情已紀前報茲將各方報告錄左　　長岳一等稽查員陳輝楚報告云頃據長岳隨車稽查巡士高羣面稱本月六日巡士隨長岳第一次軍車於午前七時五十分鐘由長沙開行午後三時至南津港人物卸完之後隨有兵士百餘人上車内有傷兵約三十餘人其時長岳第二次軍車尚未開到第一次軍車即在南津港等候該次車到後先行約有一點鐘之久第二次車尚未開到第一次車上兵士即强迫司機人從速開車經巡士苦口勸阻該兵士等不由分説竟向司機人施放一鎗幸未命中司機人無法只得將車徐徐開行時約四點半鐘及至湖濱地方第一次車以過此無分支鐵路可與第二次軍車換車遂又將車停此等候約半點鐘之久猶未見第二次軍車開到第一次車上兵士又復鼓譟强迫司機人開車司機人略以善言拒絶該兵士等卽又施放二鎗俱未傷人司機人只得又將第一次車開行時約五點半鐘前進約五里適值轉灣地點知第二次車已經開來卽急速放笛停車無奈從第二次開來車言此處係屬下坡地故停車不及遂與第一次車相撞將第一次車之二等客車一輛撞壞高煤車一輛矮煤車二輛俱經撞倒傾於堤下第一次車九號機車尤破碎不堪第二次車八號機車受損尚微其時兩車司機人均預先跳避未罹慘死第一次車上兵士登時壓死二人傷十餘人掣動手脚部受有重傷者隨車朱稽查面部亦被破壞傷尚輕當步回岳州醫院醫治矣兩車相撞之後車上未傷軍民人等均急下車步往岳州其已受重傷不能行路者則仍在遇害地點以後情形如何則不得知巡士當時坐在車尾全未受傷亦卽趕回岳州將撞車情形報告朱稽查七日早由岳州步行至破塘口遇由長沙開來之救援車當即上車夜半二時抵省特此報告等語除面呈外理合具報呈上卽乞鑒核謹呈車務總管岳州副工程師威立士急電云急岳州至長沙各副工程司車務總管段長各站長及蔡工侱司均鑒今日第一次車在午後五點五十分二次車未到時又被軍人强迫由南津港開回長沙特聞副工程師威立士魚　　岳州邢工程司急電云十萬火急譚聨帥孫監督文局長鑒今晚當第二次車由距岳州最近有電報之車站開車來岳時南津港軍人復强迫第一次車開回長沙一點鐘内必有撞車之信來乙速將此事報告譚聨師如果撞車則路線阻塞以後再不能開行軍車矣邢克來魚又電云火急譚聨帥孫監督文局長鑒前電想已收到兩車已在一百四十七英里附近地方（即蔴塘下湖濱附近）相撞詳情續聞邢克來魚岳州邢工程司報告撞車損失電（第四次）急孫監督文局長蔡工程司均鑒撞車事在一百四十六英里地方貨車三輛客車一輛均撞成碎片機車亦受重傷援衝機組合機均灣壞路線須數日方能修竣今日長沙不可再開車來至要邢克來虞岳州段長朱正樞報告撞車原因（第五次）急王車務總監昨電謹悉撞車事確係因軍人强迫第一次車回省並無命令且不俟第二次到遽逼開行致有此變謹復岳蒲段長朱正樞虞　　粤漢鐵路車務總管王鴻逵辭戰呈文云（上略）近日軍情緊急軍事運輸益加繁重日前由長至岳由岳至前敵每日僅開軍車一次而交涉叢興尚羣集於鴻逵一身攻使無法應付今更加開一次而運輸龐雜猶數倍於前巨萬軍人悉恃此鐵路以爲運輸或臨時始行通知或始終不與通知手續已形凌亂或攙越而定車位或强迫擁擠登車秩序極爲紛擾而車次之停開裝載之起卸俱不能依照原有規定將來必有撞車事故發生匪惟損失堪虞鴻逵一人難負其責抑且號令不行有心維持無法對付若不急求讓賢知難而退必至債事將來而遣折足覆餗之誚斯時以鴻逵之愚賤雖赴湯蹈火固無足惜竊恐軍事重大誤於一人卽萬死亦難抵罪故敢忘其愚頑冒瀆上陳仰懇監督局長察閲情形俯予轉呈聨帥允准鴻逵辭職并即另派賢能接替車務車務總管王鴻逵謹呈七年三月二日上 
[廣東鹽税問題之解决法]  
　　字林報十二日廣州通訊云軍政府收管鹽税英領事反對之以爲鹽税已爲外債之抵押品非至義務解除後其欵不能提用聞軍政府所以有此舉動者實因兩廣所收之鹽欵近由中國銀行滙寄龍濟光接濟其軍餉該行副行長已呈出憑據證明粤人所繳之鹽欵移作反對粤人之軍費故軍政府在天良上實有權力以阻之今軍政府已聲明外債義務自當履行擬提收數三分之一改存於東方滙理銀行查兩廣收入鹽欵每年約八百萬元據軍政府員云兩廣鹽税所應撥付外債之數本屬不多今提存收數三分之一幾可應付全國此債本利四分之一軍政府此言揆諸法律亦有理由依照借债合同及習慣辦法鹽税稽核處有中外稽核員各一非經雙方簽字鹽欵不能擅勳英領事於九日執抗議書往見伍廷芳説明意見伍博士俟與孫中山接洽後即將於數日答覆法人鹽税稽核員主張繳税者可直接赴當地法人銀行交納但鹽商未必照辦蓋目前之鹽務局長係軍政府所委任若鹽税非向中國銀行交納則局長未必肯發運鹽之執照而無執照則鹽商不能運銷内地也廣州非常國會常會之期原定於四月八日今因重要議員多已各回本省有所運動未能及時來粤故會期勢須展緩一般擁護憲法者今又聲明凡和議條件有以特别利益給予個人或任何一省者决不承認各方面必須尊重臨時約法視爲中國暫時最高之憲法云云莫督軍發出通電反對財政部發行七年公債之議並指陳其辦法之不當一又據路透社十七日廣州電云軍政府代表伍廷芳與英總領事關於鹽税問題之交涉已於十五日終結軍政府可用此欵以供獨立艦隊與非常國會之經費提出收數三分之一存於東方滙理銀行以付大借欵之本利廣州收入鹽税最多時月得銀七十萬兩附廣東通信如下龍濟光自搗亂粤局以來中央每月撥我粤鹽税數十萬元供給龍氏軍費以我粤之財養我禍粤之人粤人所視爲痛心疾首無有逾於此者特鹽税自民國二年借二萬五千萬外債後卽以之爲抵押物查粤中鹽欵每月收入六十餘萬元與蘇浙閩等省合算除撥抵大借欵利息之外贏餘尚多京政府則將其餘欵就近撥給龍濟光今粤人欲削平龍氏非斷絶此欵之接濟不可當局特先以李茂之代理鹽運使復由軍政府分諭中國銀行及稽核分所飭中國銀行嗣後不得復將所收鹽欵移送滙理銀行略謂查向來運商在鹽運使領取運照其應納之税欵即直接向中國銀行繳納以其三分之一交稽核分所爲一切例應開銷之用其三分之二移交滙理銀行轉滙北京今特命中國銀行將該三分之一如舊移交其向係交與滙理銀行之三分二則嗣後不得移撥加意保留以待政府提取云云聞自本月八九等日中國銀行共收鹽税五六萬元因奉令保留故未移交法國領事因此特向中國銀行詰問中國銀行貝副行長因兩方各執無所適從特將兩方情形函告莫督軍請示當經莫督復諭以小心保管一面與該銀行商榷預期結果各國領事必能允許云云又聞截留之欵已會同商定分配之法每月以十三萬元撥作駐粤海軍經費以十萬元爲恢復國會經費（因四月中卽在粤召集舊國會故也）其餘除撥充軍政府費用外則以之補充本省軍費此後財政廳之擔負爲之輕減不少想龍軍失此大宗餉源其擾粤之勢力必因而大減也 
[廣東最近之戰局（平生）]  
自丙辰一役護國軍興滇軍桂軍均留駐吾粤桂軍首領秉粤政權聲勢烜赫而滇軍則投閒置散恒鬱鬱不得志故滇桂兩軍不免時生意見自近日龍濟光愈逼愈緊於是滇軍桂軍又互相聨合而爲第二次討龍之事業矣今日粤省討龍分兩大支西路爲高雷欽廉全歸陸榮廷節制東路爲陽江一帶全歸李烈鈞節制李烈鈞賦閑久矣此次因龍軍屯駐陽江聲勢浩大各軍司令不爲不多然調度無方聨絡不甚敏速故不得不請李烈鈞出任總指揮之職自李師次江門會同各軍司令籌定作戰計晝聞已與莫督商議妥協尅日率軍進取日來調軍調械不遺餘力即駐潮防閩之滇軍亦多調回向陽江方而進行大約圖復陽江全以滇軍爲中堅其桂軍粤軍皆不過分路堵截而已惟龍軍變幻無常全恃綠林以爲先聲恐嚇省軍旣全注於陽江而龍又忽通電於廣肇各縣知事謂該軍將赴陽春恩平台山新會　平等屬駐紥仰即分飭地方軍警知照以免誤會旣有此電各縣不得不循例呈報故討龍軍又不得不多爲防備第五軍副司令吳鏡如已奉命率隊往陽江昨又電令本部鄧參謀飭調新編第五營長林興第七營長葉有由東江率領所部赴恩開一帶駐紥以資策應矣大抵龍氏此次進行牙爪甚多虚者實之實者虚之故足令省軍疲於奔命而布置亦苦難周且近日尤有可注意者則爲廣肇方面高雷龍軍迭次騷擾兩陽其唯一目的實注重肇慶且欲由肇以進省雖省軍節節設防兵力雄厚而西江各屬爲肇軍固有防地又自成一系統故陸幹卿於日前曾致電李耀漢並致電李福林均與之言交情勸其一致討龍（電文見前）日來又派遣專員譚某親賣手書兼程東下馳抵肇垣謁見肇羅鎭守使翟汪面達陸氏意見欲令西江軍隊協同各部一致進行但聞兩李接電後均已有電致復李耀漢復電其大致謂肇軍駐肇有年桑梓治安不敢不竭力保護現在各地均已設防周密龍軍斷難飛渡但末又謂以地方治安爲重龍軍固不許其侵入即無論外來何軍亦不許其侵入則言外又似别有用意云其李福林之復電則歷述福軍守護地方之功而言自福軍成立以來但知守土惟軍實空虚從未能向軍庫領出大宗子彈故討龍之事愛莫能助若欲其一致防龍須請先行發足子彈蓋兩李實自成一系統大約坐觀成敗於討龍計畫不願加入者也若西路則全由陸使主其成陸使親軍已紛紛抵潯鬱矣而陸因籌備討龍曾在桂省各縣募編軍隊分頭出發俾與粤省各軍聨絡進行聞貴縣討龍軍司令黄肇熙亦已將所部趕速支配以待後命其前鋒一隊已於五號成軍業奉陸使頒發印信即行啓用黄司令頃特通電來粤知照矣又莫代督昨據沈鴻英最近戰報我軍劉炳宇邱子光黄明堂黄日高各隊頃向安埔廉江兩處分路進攻前敵頗稱得手惟化州龍軍現有梁金文一部退駐大灣方面窺伺桂邊如被侵進鬱林則潯屬一帶將蒙影響請即轉商聨帥迅令曾彭各司令妥爲佈置以固邊圉等情聞即經飛電陳炳焜檄令李長祿陸福祥各部趕緊開赴某某方面協同防堵矣 
[廣東軍事近信]  
嚴防福建艦隊潛來征閩總司令陳炯明頃據駐厦門坐探報告謂海軍司令饒懷文於六號由滬抵閩與該省督軍李厚基秘密會議至所議若何外間無從探悉惟該司令忽於九號漏夜督帶海容應瑞肇和三艦駛出閩海行蹤詭秘請爲防範等情陳司令據報除一面嚴防外昨已電達莫督察核并請撥水雷前往海口安置以備不虞李烈鈞已抵前敵討龍軍前敵總指揮李烈鈞十三日已抵埔江門駐紥範維岡吕姓祠堂陸續派隊趕赴前敵頃在江門出有佈告云照得龍逆不道厥爲民國罪人丙辰聲罪致討斬草愧未除根不意潛居瓊島依然故志復萌乘我義師護法膽敢聚匪稱兵　掠沿海各地無異盜賊横行抗順疊戕官吏遣剌復害元勛凡此逆跡種種員之實堪痛心爲此移師會剿决計合圍肅清所有本軍到處居民安　無驚倘敢爲賊偵探與及揑造軍情一經查獲有據立置軍法匪輕特用先行曉諭你等各其凛遵又討龍軍總指揮李烈鈞昨率警衛隊行抵江門後現經與沈鴻英林虎魏邦平劉　　各軍司令商定作戰計劃不日即開始攻擊關十三日有電來省　　　夏利子彈十萬顆軍用雨衣一千襲當經軍署令飭軍械局尅日照發丁議員勸告海軍參議院訊員丁象謙覆北洋某海軍友人書云某兄如揑昨接手書展誦之餘覺有無限感慨而一種愛國之熱誠流露於字裏行間令人欽佩我輩志士終不忍長埋於此混濁之世古之君子疾没世而名不稱良有以也及時發憤爲雄願共勉之時勢造英雄英雄亦造時勢好自爲之可也况民國成立以迄於今每次改革均海軍相依爲命苟欲報國殊屬易易至於人之一生是非善惡蓋棺乃能論定當前年約法恢復國會重開組織段内閣之時段祺瑞之聲望爲最大多數人所尊重而對於程璧光之信仰其數幾等於零乃自去歲以來一則專横毁法暴力迫散國會一則眞誠護法首率艦隊南來一轉移間而兩人反有天淵之别聖賢盜跖任人自擇豈無故哉今則程公雖遭狙害卒得成名而去經敝國會非常會議同人等提議全體一致可决用國葬典禮以酬殊勳而慰英靈從此中華民國史上永留無上之光榮聲施爛熳自足千秋人生不過數十寒署耳彼爭權奪利至死不悟者胡爲乎足下達人應思過半矣弟羊城株守蔗境毫無惟自盡職責不敢稍有放棄差堪告慰故人下海天　隔恨望爲勞臨頴神馳不盡依依三月十二日 
[阿爾泰改省續議]  
余近箸阿爾泰改省議甫經發表復見政府公報所載大總統指令國務總理呈核阿爾泰辦事長官請將財政局長審判所長二缺改爲薦任職奉指令准如所擬辦理是萬里之外呼吸之間可以相通改省時機至矣爰作續議阿山比龍江如何黑龍江未改省之初不過呼蘭綏化兩廳阿山亦只有設治局三處改省後自當分析三道如龍江也龍江有俄人輪船由下游上溯至於松花江阿山亦有俄人輪船溯額爾齊斯河而上中國内地人皆知有輪船以來長江門户洞開豈知東北隅之龍江西北隅之阿山亦復相似耶阿山比北三省如何熱河綏遠察哈爾三特别區域皆近接京師外有外蒙爲屏蔽東有東三省爲屏蔽形勢尚不如阿山之急故阿山之改省比北三省爲尤重昔北三區稱都統阿爾泰稱長官中央似不無軒輊不如一律改省於國家行政較爲統一若川邊若寗厦若西寗皆當次第議及也阿山比新疆如何阿山當新疆之北形勢比新疆尤得其風氣亦如江北勁於江南淮北勁於淮南前清之取新疆皆先設戍於阿爾泰故察哈爾至阿爾泰各台皆列堠相望無阿山即無新疆西北之防維撤矣阿山人民趨向共和程度當外蒙政府宣告獨立時黑龍江之呼倫府亦與庫倫聨絡自内興安嶺以西之山地皆爲外蒙所鼓煽阿爾泰與科布多爲鄰獨不受其蠱惑傾向共和比年内地紛亂土匪四起阿西秩序井然如竇融保據河西地方人民之嚮治不肯稍有破壞也阿山之財政如何凡有土地必有利源荒萊初闢肥料不待加增且物價高翔商賈之利巿十倍是以東三省之生活程度高於内地十八省阿山僻遠其生活程度之高更昻於東三省中央未嘗以鉅欵補助猶可支持苟以鉅欵基金發達其實業又何可量乎阿山用人如何中國有治人無治法邊地人員富於經騐且積資而得内地人至此者必抱有墾拓之宏願具冒險之精神今長官請定薦任職者卽統一邊區用人之權也然中央他日簡命人員其必妙選邊方成绩卓著者庶幾勝任愉快乎閩侯林傳甲 
[皖省討倪軍出現]  
安徽討倪軍出現後已通電推戴陸建章雖未明言以陸充總司令但觀其第二通電中有伏乞尅日督師進駐省垣主持大計及請陸蒞皖維持一切等語則陸之有關係可知矣茲將該通電錄左第一通電云北京馮總統張敬輿先生李步軍統領天津黎總統各省督軍省長各省議會各護軍使各都統各鎭守使各師旅長上海岑西林孫伯蘭王儒堂譚組庵冷遇秋柏烈武孫少候常藩侯陳勤宣方寰如謝叔騫諸先生廣州伍秩庸唐少川汪精衛諸先生國會非常會孫大元帥海軍林總司令李總指揮陳粤軍總司令張方兩師長武鳴陸巡閲使南京李督軍王巡閲使齊鎭守使南昌陳督軍劉旅長九江吳鎭守使武穴馮旅長陸朗齋將軍武昌王督軍王少甫李星閣兩師長張動臣督辦長沙譚聨令王鎭守使張周各司令李帮辦胡招撫使宜昌黎石兩司令成都熊總司令畢節唐元帥章太炎先生貴陽劉督軍烟台朱鎭守使海州白鎭守使徐州張總司令壽州殷鎭守使宿遷陳旅長安慶黄省長馬鎭守使安武軍各路統領各營長均鑒民國七年禍亂三見民生彫敝國是飄摇推本溯源倪嗣冲實階之厲共和國家主權在民人民不能直接行使主權乃以寄諸國會倪氏知民意不容祿位難保擅離職守盤踞都門買脇流氓摧賊國會假團體之名行叛逆之實罪一破壞約法背叛中央宣言獨立驅逐元首犯闕稱兵奸律亂紀罪二政府推翻演成復辟亡國不恤賣友求榮猶復阻兵煽亂天津會議再行開幕挑南北之惡感延戰爭之慘劇障梗議和茶毒生靈罪三皖省地瘠民貧迭遭荒難流離析蕩救死不暇倪氏苛歛横徴吮膏吸髓厚蓄兵力擁護個人軍行所至村社爲墟非法誅求瓜蔓抄盡皖山淮水屍血爲之高深結網羅箝足目爲之重側哀我皖民優秀者死於猜疑謹愿者死於敲索夫以張獻忠之獰惡猶寛梓潼之人李自成之凶殘尚愛道旁之樹以視倪之草菅人命暴戾恣雖猶覺天良未泯也相如等忍死須臾誓不返顧水深火熱難呼籲之無門破釜沉舟惟兵戎以相見爰率全皖健兒陳師淮甸分途進剿爲國翦兇至倪氏之僚屬皆吾同胞若沉溺迷途爲虎作倀旣已認賊作父難免取子毁巢倘能棄惡來歸定然推誠相與天日在上信誓由中邦人君子幸埀鑒焉安徽討逆軍西路司令岳相如中路司令袁家聲南路司令王建方梯團長吳明壽薛宜民廖傳銘程登榮畢靖波 
 
 
 

Page 7

 
 
　　中華民國七年三月二十日星期三申報第二張舊曆戊午二月 
李厚生姚鐵嗚陳亞東同叩眞第二通電云安徽黄省長馬鎭守使省議會商會敎育會各官廳各法團各省安徽同鄉會壽州殷鎭守使安武軍各統領各營長各縣知事各縣議會商會敎育會均鑒此次申討倪賊爲民除害業經通電暴其罪狀並電武穴馮旅長轉請陸朗齋將軍文曰倪賊禍皖死有餘辜已經通電申討諒邀鈞鑒惟義軍初起端賴指揮而省城空虚急須坐鎭兵民輯撫均仰鴻施伏乞尅日督師進駐省垣主持大計明公愛護桑梓義不容辭倘見義不爲致民生未遂不獨失鄉人之仰望抑且負救國之初心尤願俯念三千萬待命之同胞無暱數十年同僚之逆賊俾皖公山下天日重開揚子江中妖氛立靖同人幸甚全皖幸甚云云陵公碩望老成邦人景仰愛鄉愛國尤具熱心公等夙憫閭里之凋殘欲出皖民於水火即乞分途電請陸公蒞皖維持一切無任感盼安徽討倪軍西路司令岳相如中路司令袁家聲南路司令王建方梯團長吳明壽薛宜民廖傳銘程登榮畢靖波李厚生姚鐵嗚陳亞東等眞叩 
[馮旅釋放皖探]  
　　皖軍署前以馮旅有窺皖舉動曾派密探多人前往武穴偵探當被馮旅捕獲一名幽之旅部繼警廳又派探士前往亦被馮旅捕獲一名後又有偵探張少卿繼續前往密探甫抵武穴庽某客棧亦被馮偵知即派人持名片請往旅部以誠意詢問安慶蚌埠之情狀并欵以酒肉張探初則大駭自辯係自漢下駛並非由皖而來並不知皖省軍事馮笑謂足下不必爾爾鄙人對於足下無絲毫惡意請君來此有一事奉托因卽令左右將彼所拘之數探士釋出與張相見馮謂張曰此數人係由安慶而來我部下見其形跡可疑故帶來此暫住旅部恐久留此間被人所害請足下挈之回皖張等始忻感無狀返皖後即以此情禀報統部並求馬統領將前次所獲之陳席珍等一同釋放表示交換之意 
[南昌之小驚恐]  
　　本城近日發生兵士强當情事茲聞本省典業保善瑞和志和永吉泉泰等五家因十二日開會議决辦法後特於十三日具略商會請轉函旅部逐日派員持令彈壓以便照常營業商會准略後比即致函陸軍第六混成旅旅部請求維持張宗昌旅長比卽函復該會准予遴派得力官長十五員按日分赴各典彈壓以資保護如是則日來兵士閙當之風稍戢矣　　十三日午前有武裝北人身佩刺刀之某甲經過東湖邊通俗敎育會遥見膠皮車一乘即大聲呼喝冀其回輪近前藉以代步也詎車夫聞爲北方口音知對頭不好欲逃此網羅又苦無法乃故意裝聾呼之不應某甲怒甚趕上前抽出剌刀將車夫亂劈幸車夫閃開未致受傷乃伏地求饒甲不之聽後將刺刀向肩上猛力一刀車夫肩上衣服已被刺破曾否損及骨肉則不可得而知移時甲怒息即坐車上喝之使推車夫負痛而起兩眼涙涔涔如雨下問以何往甲厲聲曰往督軍署車夫即望軍署而去至則某甲又將車夫飽打一頓謂其錯走路徑也車夫含涙而指示曰此非軍署而何甲又用脚亂踢幾下曰此係陳督軍公署非咱門張督軍公署車夫乃憬然而悟又從而推往奉直會館張檢閲使行轅甲乃下車忿忿而去車資則分文未與也　　又十三日街上挑水夫及鄉人進城者多被北人强之使去以代若輩肩挑背負稍不服從鞭撻隨之有某鄉人因母病特冒雨入城購藥亦途中爲北人拉去某鄉人俯地叩首請以藥送回家後再聽驅策亦不之聽某鄉人孝思發現不覺放聲大哭若輩謂其違命除拳足交加外仍喝令隨之同去下午郵政局照例由郵差押同郵車數乘出章門裝運郵件車上並標有郵局旗幟車夫亦穿有郵局號褂行至章門口突遇北人大聲喝止不准前進詎該車夫以爲推運郵件亦是重要公事遂與之抵抗唇鎗舌劍語語侵人北人賭此强硬態度亦遂不敢逞其威嚇逼脅之技云十三日女子公學忽來有便衣軍官一人率同兵士兩名强欲入門經閽者勸阻謂此係女校男賓無故未便擅入該軍官乃謂我門係爲公事而來公産均得借住此來特爲察看此屋是否合用以便駐兵言罷卽逕行入内閽者無可奈何遂聽其穿堂入室察看一周隨即外出揚長而去惟該校女生當時見熊熊赳赳者昻頭直入多驚懼而啼罔知所措十四日聞多紛紛出校大有無形解散之勢云　　又射步亭國民小學校十三日亦有軍率同兵士多人入内察看房屋謂將用以駐兵囑令該校即日遷出經該校長婉言解釋亦置之不理謂我們不過寄住數日何必如此認眞經再四婉言始謂我自向敎育廳長説事後究竟已去與否雖不可知惟該校因恐或有强令搬移之事所有管敎各員無不皇皇然大爲擔驚焉 
[天津防疫之近况]  
　　直省阜平縣在正定西北與山西五台等縣接壞防疫事起第四區守備隊汪司令特派兵隊將縣屬之鐵嶺口龍泉關吳王口等處遮斷交通以免傳入贊皇縣在正太鐵路迤南與山西固關密邇該縣邊知事爲防疫起見於縣屬之南邢縣郭陳村延康東王俄大石岩榆底黄沙嶺齊家莊等村各設立檢驗所　　北洋防疫處刻擬編制埋葬隊其草擬規則如下第一條爲埋葬百斯脱病死者之屍體編制埋葬隊第二條埋葬隊編制之人員如左隊長一人巡捕五人夫役十人第三條埋葬之方法（一）於棺内屍體周圍塡滿石灰緊固封閉於一定之埋葬場埋葬之（二）火葬第四條前條第一項之埋葬法其埋葬之深處至少須於七尺第五條前條第二項之葬法非有不得已之要故及死者家　允許不准執行第六條屍體埋葬之先須預用二十倍石炭酸洗拭銷毒並须用以石炭酸水浸濕之棉紗掩覆其口鼻第七條第三條至第六條之規定皆由埋葬隊隊長指揮執行之第八條遇疫勢熾盛事務忙皖時得增設第二隊第三隊　　京師巿政公所據傳染病醫院呈稱本院派員劉雋藻所購防疫藥用品五十八箱醫用品三十一箱現已至秦皇島刻日即行起運來京擬請轉咨所有沿途各税及火車運脚等費一律免收所運各品除留北京應用外並接濟晋少防疫之需云云 
[徐州快信]  
　　奉軍今已開始南下其前站郭副官業於昨晚（十六日）抵徐進城與張文生接洽後卽回車站備辦兵站該軍大隊於今晚（十七日）或明早可到　　頃得某機關秘密消息津浦路將暂停南段（自浦至徐）通車留守之第七師第二十五團自十五日動員悉數開往前敵其一二兩營已由隴海路開走第三營准今日開拔　　史匪竄魯後被駐台莊（嶧縣地）之山東新軍第二旅第三團在萬年閘附近迎頭痛擊當斃匪三十餘名生擒三名並截獲大小鎗枝十餘枝復窮追至黑山交山等處匪之老巢用大砲轟擊又斃匪數十名餘悉潰竄查是役軍隊最爲得力惜東南兩路無兵隊以堵截其去路耳 
[南京快信]  
　　昨傳奉軍已有兩營開至滁州倪嗣冲前日在蚌密開會議　　奉軍總司令部參謀長楊宇霆昨由蚌來電即來浦籌辦兵站　　徐州鎭守使張文生電告奉軍已有一團開抵徐州　　蘇紳曁寗總商會慈善會地方公會紛電中央阻奉軍南下免生他變　　長江巡閲副使王廷楨江寗鎭守使齊元燮昨亦電京請勿令奉軍南下免摇人心　　中央復電李督謂奉軍南下决無不軌行動惟外間謡言繁興寗人更抱不安　　李督因軍事吃緊前日下午召集上級軍官到署開軍事會議晚復用電話召財政廳長胡翔林中行行長談荔蓀到署諮詢本省財政密談甚久　　駐浦第十六師（即禁衛軍）昨有一團奉調北上維持京師治安　　李督昨派參謀副官多人分赴各處慰勞軍隊並密授某項軍事機宜　　聞王揖唐前日啣馮總統命至蚌唔倪嗣冲疏通一切　　張懷芝有即日由贛來寗消息　　皖北民軍勢亦膨脹已蔓延十餘縣昨傳駐大通當塗等處之某軍亦有響應説　　海州鎭守使白寳山外症已愈李督飭即回防以重職守　　省署牌示江浦縣知事勒大　調省遺缺委楊兩珊署理 
[杭州快信]  
　　敎育部咨稱各省專門以上學校招生寛濫嗣後務宜認眞辦理從嚴甄錄已令廳通飭遵照　　留日學生彭監督函致省署添聘辦事員專司浙省留學事務經費由省撥給昨已電覆照准　　齊省長委劉國華爲本署第一科員昨已到差　　内務部召集河海工程會議定十月十五日舉行齊省長已派鹽平海塘局長丁紫芳赴京與會　　杭縣初選舉投票區域已遵衆議院選值法第二十條之規定劃分十五區即日實行　　内河水警徐廳長昨遍請當道假座樓外樓開賞蘭大會一二兩師長警務夏處長一區菸酒公賣楊局長硝礦總局朱監督俱蒞席　　戰時糧食出口籌備問題發生後浙省米商冀獲重利相率囤積以致米價飛漲現經齊省長電詢中央並無運米出洋情事昨特通令各屬明白曉諭嚴禁抬價居奇地方通信 
[蘇州]  
　　監督檢察官赴任江北高等分廳監督檢察官陳懋咸去冬因母病回籍該分廳開辦時由檢察官錢謙代行職務茲以母病已愈求蘇謁見王樹榮檢察長討論一切業於日昨禀辭赴任　　税務所長交替新任蘇城六門税務總所所長錢恩溥定本月二十一日接差　　勒緝脱逃監犯吳縣地方監獄監犯顧銀壽等六名於十日逃逸黹詳前報聞當時由未逃監犯報告瞭望台看守士後始行覺察經孔典獄長以電話告知本城各機關請爲協緝吳縣知事吳其昌得電話後即帶同書記前往勘驗事畢回署分報省長高檢廳查考茲聞齊省長已批示限五日内緝獲違予嚴處王高檢長奉文後當召孔典獄長到廳面令尅日補具逃犯呈文以憑轉報法部一　　嚴防假冒測量員蘇常鎭守使署轉奉參謀部電略謂某某等省發生假冒測繪人員窺探軍區要隘等情亟應嚴行防範嗣後各省派遣測量人員出發應先生會各軍事機關查照以免假冒而昭愼重云云朱鎭守使接令後當即分飭所屬各營一體知照矣　　關於民事執行之新令高等審判廳接奉司法部訓令略謂嗣後各該執行衙門執行民事案件遇有敗訴人實無財産可供執行或一時不能查明其有無財産者如須收局工作務須詢明債權人得其同意若未經債權人同意即不得遽行收所工作以資保障而免流弊云云高審廳長已轉令所屬各廳矣　　催結順直水災捐欵順直水災前經省長分飭籌募現財政廳又電吳縣知事略稱春賑需欵孔殷希速籌募不拘多少務卽滙解到廳以資撥濟並將所發捐啓一併送繳銷號以重賑務而清手續 
[松江]  
勘查盜案詳情楓涇十九圖吊鈎浜徐芳林家於十六號晚間十二時左右被盜行刦各情業誌昨報十八日縣署特委警所檢查員沈詠康帶同檢驗吏及法警兩人會同水警巡官徐貴臣馳往驗勘據聞是晚盜黨共七八人悉操本地口音入門後先用蔴繩綑縛事主徐芳林及其妻徐胥氏旋復褫去徐之衣服用蠟炬燒炙體膚迫令指出藏洋所在並用鐵尺擊破頭面故徐傷勢甚重即徐胥氏亦因綑紥太久留有傷痕其子松琴當時亦被盜夥斫傷大腿據徐聲稱該盜等在室内搜索約兩小時之久始席捲所有呼嘯而去事後點檢約被刦去衣飾等物值洋五六十元茲已由沈檢查員將以上各情具報縣署矣博士演説預誌松江天恩堂主任牧師班德生咋函約美國大演説家艾迪博士來松演説聞艾博士已復允偕上海青年會主辦擇期來松 
[無錫]  
甯紹帮開會紀事昨旅錫甯紹兩帮客商於光復門外寗紹會館開同鄉大會公議一切進行事宜及選舉董事午後二時即投票選舉兩帮正副董事開票結果陳寳時（漢昌路惠中旅館經理）得三十票曹子雲（西醫）得二十八票傅雲生（新慶和銀樓經理）得十四票樓朗清（純泰燭店經理）得八票其餘得一二票者均爲次多數當以得票最多之陳寳時爲寗帮正董事曹子雲爲紹帮正董事樓朗清爲寗帮副董事傅雲生爲紹帮副董事並議定董事限兩年舉行一次連任不得過二次司年舉定寗紹各兩家每年寗紹輪舉會務第一年紹楊慶和二年紹章萬源三年甯李萬生三房四年寗李萬生大房輪滿再議並當場舉定紹興人鈕菉洲爲名譽董事後遂散會惠山馬路之詳情惠山及第二泉爲無錫名勝遊客到站以後須雇遊船方得前去於交通上殊稱不便近旅滬錫籍富商陸培芝榮宗敬各倡捐興築一馬路工程費洋二萬五千元當由公民裘葆良等函致無錫巿巿董事及商會各機關協商規劃路線大約自通運橋火車站向西經亮壩泗堡里周師弄後祁里大田岸等處而經皖商吳子敬所建之鋼橋（即名英橋）在源康絲廠背後直達惠山之龍頭口路線之中碍於民間建築物處處須繞道以致足有華里十里之遥預估此項購地闢路諸費需欵二十萬元除陸榮兩商已捐五萬元餘短之欵由各機關人員擔任分向紳商各界募集十七日巿董薛南溟君等雇定楊王兩畫舫停泊車站守候由滬來錫之陸榮二商並陪客等二十餘人當場公議舉定秦毓鑒爲籌備主任假絲錢業公所爲事務所定此數日内將路線勘定以便着手規劃云 
[鎭江]  
特頒服務規則鎭江各官署奉齊省長轉發國務院新頒官吏服務規則八條略稱（一）軍要事件不得洩漏（二）該管事件於未發文件以前報告文件於未經發表時不得私自宣示（三）不得兼充他官廳職務（四）有統屬關係者不得饋受財物（五）遇有關涉本身或親族事件應行廻避（六）不得兼充公私商業執事人（七）不得使用權勢以圖本身或他人之便利（八）不得濫用職權道尹蒞鎭巡察金陵道尹俞紀琦巡察所屬各縣知事政續及保衛團警備隊警察狀况以憑考核業於日昨蒞鎭矣飭禁復辟謡言駐鎭陸軍十九師楊春普師長前轉奉參陸辦公處電因近日外間又有復辟謡言請飭屬查禁以免摇惑人心昨楊師長會同丹徒縣倪知事通飭各警區各團營一體遵照嚴禁矣 
[揚州]  
鎭守使回防淮揚鎭守使馬伯良現由省回防於十七日晚來揚聞在此尚有數日勾留始行遄返清江營長履新兩淮緝私水師第三營長陳韜因事辭職由張運使委劉煥章接充十八日前往鹽城接事矣警員解犯來揚揚屬邵伯鎭警區員蕭溎以該鎭人民陳小才孫聚明互毆成傷事關刑事範圍時押解縣署訊究 
[嘉興]  
組織土産研究會嘉興係富庶之區土地肥沃宜於種植邑人秦某許某等爲改良土産起見邀集同志多人組織一土産研究會將各種農産物互相研究以期農業之發達業已議定簡則不日當呈請官廳備案矣籌設第四鄉農會嘉興縣巿鄉各農會曾由實業廳令縣從速組織具報在案張知事奉令後曾飭知各自治機關遵令籌設以促農事之進行現第一區巿農會由顧紹鈞等發起組織成立呈縣立案第四區自治委員吳寳桂亦於前日通告該區人民定於十八日假王江涇興仁堂集議農會進行事宜並推定幹事多人以便籌劃一切一面遵章呈縣詳省備案矣 
[北京]  
報界赴日視察團之發起北京報界赴日視察團籌備處通啓云敬啓者本處今日在報界同志會開會情形如左（一）今日决定之赴日報館家數及名單如左京津時報汪建齋民視報康甲丞北京日報徐瀛從公論言報林萬里日知報王博謙王威伯國是報光農聞公報吳皥如大中華日報張書閣愛國白話報馬太璞新民報烏澤聲新民國報（團員尚未確定）晨鐘報國民公報陳溥賢北京新聞婁鴻聲亞東新聞李安陸（一）决定每星期二五開會（一）公推汪君建齋康君甲丞擔任籌備處保管文件等事並對方面接洽（一）决定團員除備華裝外並各備大禮服（一）决定本團在未出發以前應公讌日本記者委員會一次（一）决定每决開會情形報告報館雜評一 
[克岳與内閣關係（默）]  
勝敗兵家之常事也前日失之而今日得之安知不又他日失之也乃段於未克岳前堅持不出山旣克岳後即有出山意併傳有提出條件之説者何歟豈段之出處視克岳與否爲轉移歟前之不出謂出亦無辦法故豈今日一克岳即有辦法歟前之不出謂恐他派反對故豈今日一克岳他派即不反對歟今日以克岳故而不堅執其辭意使明日復失之者又將幡然變計歟夫岳之得否非特與時局無關係卽與南北戰爭之全局亦無大關係故謂北軍一克岳而從此卽可操戰局前途之勝算從此即可壓倒南方不敢再有所爭奪者我恐三尺之童亦不信之然則段之於克岳後而忽傳出山者何也 
[鼠疫與梅毒●危害相同]  
鼠疫爲急性毒故惡徽飛越瞬息千里里楊梅爲慢性毒故微菌發育侵入百節然而禍害所極同關生命滬上軟紅十里此種微菌恒孕育於花界青樓中稍不自檢乘虚侵染少則淋濁痃疳大則梅瘋惡瘓甚且殘肢𢦤體斬宗滅嗣况値春動觸發尤易本局爲防毒計特延四明陳伯威醫士耑任毒門僅取號金以利貧病另設男女病室以備診者住院陳君四世耑家所用藥品極其王道千穩萬妥絶無流弊十餘年來口碑載道與近今之大言欺世者逈不相同而其所造各藥尤極靈驗如珠珀白濁丸八寳下疳散利劍了毒丸等均平價售世以期普及同人等知之有素爰借鼠疫互資警告海上各界幸垂注焉六馬路電車轉角處和興米店東隔壁第五家四十二號白庫門左懷安施醫局賛成人　朱葆三　周金箴　傅筱庵　謝蘅牕　王一亭　朱鑑堂　顧馨一　陳潤夫　錢達三　聞蘭亭　丁欽齋　項如松　孫彌卿同啟 
[萬國九洲第一靈驗耳聾聖品]  
京都天寳齋○謹告同胞○耳聾痼疾○我有神劑○服此立聰○奇驗神藥○包可斷根○另有立止心胃氣痛散服下立刻止痛每瓶一元 
凡患耳聾之症皆因腎水虚損相火上炎或因鬱火傷肝以致耳鳴耳脹耳熱耳痛等病本齋家藏良藥屢蒙官商試驗故敢出而問世非徒漁利已也善治男女老幼久年初起一經服此丸二三盒立覺血氣調和呼吸靈捷補眞隂生精液退浮火除邪熱雖十年廿年舊症服丸一料竟獲奇功雖極重久年老聾服此丸二料無不轉聾復聰眞乃第一聖品每盒一元每料六盒洋五元如有兩耳挖損作爛宜用八寳吹耳散無不立愈每瓶七角若有虚言欺人罪我惟天○舖設上海二馬路西鼎新里内京都天寳齋啓 
[江蘇省立第二中學校倪國緯君函服自來血治愈頭暈目眩腦脹腰痠手足無力之效]  
敬啓者鄙人自幼體弱近二三年更覺疲倦去歲冬季頭暈目眩腦脹腰痠手足無力延醫乏效服藥無靈私心自慮無法可施父母憂悶寢食不安　適有敝友錦屏君問及此病之原因曰何不服自來血乎余友梅君之病幾成不治後服自來血而愈鄙人聞之非常欣喜遂購而服之頓覺身體舒暢頭暈漸瘥連服二打不二旬而已全愈矣 
從此精神充足身體亦居然强健所謂功效如神也專此鳴謝稍伸微悃敬請　台安　江蘇省立第二中學校倪國緯敬啓三月十號　自來血總發行上海四馬路五洲大藥房錄登 
[中國紅十字會經售名畫俞達夫君人物花草中堂减收半價助振]  
俞達夫先生山陰名畫家也人物則鬚眉畢現花卉則顏色如生在滬數十年求者不絶於户其曩年所繪山陰俞氏畫稿坊肆翻印遠近流傳至今不下數十萬部可見其名貴矣　先生曾作晉遊一時當道巨公曁紳商各界莫不爭求繪事他如日本美洲各國亦皆以得其寸縑爲榮今先生年將六旬而眼力腕力較勝於前筆勢蒼老求者更多如此名畫頗不易得現蒙　先生熱心公益自七月初起至今特畫成五尺人物中堂一百張每張折價售洋十元又五尺花卉中堂一百張每張售洋五元陳列本會經售照例減收半價以助京津水災振濟　尚祈藥善諸公速來購取一舉兩得莫妙於斯外埠郵購原班回件恐未週知特此佈告　上海二馬路中國紅十字會總辦事處沈敦和啓 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月二十日星期三申報第三張舊曆戊午二月初八日（十） 
本埠新聞 
[改良租界食水之遠大計畫]  
　　公共租界自來水公司近由工部局動議擬收買改歸工部局經理此事將交納捐人常年大會公决之如可通過即將募償收買昨有人投函字林報論食水與衛生之關係其意以爲上海居民日衆溝渠穢水皆以黄浦爲尾閭而自來水公司適取水於黄浦以供居民之用難保水無惡質縱公共租界施行極完善之排泄物清潔法然亦無大裨益蓋租界外四周之濁水終潛入黄浦也故唯一補救方法厥在更換取水之地長江水質較優此後食水似宜取給於長江此事工程甚大納捐人宜先决定收買自來水公司然後設法舉辦未可視爲緩圖如因循不决他日見黄浦水質日惡大碍衛生將後悔無及或將謂此言失實自來水公司清瀘食水不致害及居民衛生此説如果確實然則英國於取水之源所施行種種保全水質清除濁物之方法不亦徒爲多事乎云云字林報著論贊成此議主張沿淞滬鐵路安置水管直達吳淞砲台外之江岸吸入長江之水以供租界之用此事有關於中外居民之衛生華人當不致反對如慮偶有亂時水管被毁則儘可保留現有之水塔以備意外之需此舉需費頗鉅但在目下行之猶覺便宜若遲五年後行之則需費更多云 
[美國禁運含鉛蛋質之轉圜消息]  
　　上海總商會奉農商部第二七○號批示云茲據該商會呈稱全國蛋廠對於美政府禁運一案亟望駐美公使折衷辦法早日解决並檢同全國蛋黄白業代表原呈轉請核辦等情當經本部以所擬辦法均尚可行惟限量能否再予稍寛應請於交涉時相機辦理以慰商民等語咨行外交部查照辦理並批示在案茲准復稱美禁含鉛蛋質進口一案經本部電知該公使查照轉商去後茲准復稱美禁含鉛蛋質事前照來電即照請美外部照所擬折衷辦法與農商部磋商一面并以美商部素注意中美商務請其協助旋准商部復稱農部態度仍堅難望轉圜但本部深知華商受損已電飭駐華商務參贊向上海蛋商接洽解釋并助其設法改良器具俾可合例云云茲准美外部復稱已轉達農部俟復再達知注先聞各等語咨行查照前來除美農部確實答復應俟外交部咨行到部再行批示外合先批示仰轉知蛋業各商遵照此批 
[赴法華工之明燈]  
　　新天安堂之文學交際會現擬籌欵收買中國幻燈影片留聲機唱片及中國書報等物以備法國華工之用藉抒心緒而慰離思茲擇於二十二日卽星期五日晚間九時在青年會由英國霍金斯大尉演述彼與華工團同行之經過情形並助以幻燈表示華工在法工作之情狀届時由英總領事法磊斯君到會主席自即日起發售入場劵每券一元所收之欵移作購備各物之經費此事與吾國工人頗有關係届時赴會者旣可諗國人在海外之情狀且可贊助善舉使其於工作餘暇稍得消閒之樂趣想滬上人士必樂觀厥成也凡有中國幻燈影片或留聲機唱片或中國書籍願爲捐助者可送交本埠圓明園路二十五號達文德敎士或黄浦灘一號亞細亞火油公司黎斯氏或黄浦灘四號天祥洋行佛爾尼氏俟收得若干後卽當彚寄法國云 
[美國留學生今晚開會]  
　　留學美國回國之學生寓居滬地一帶者定今晚六時三十分在南京路東方旅館開聚餐會並籌議組織俱樂部事宜此事於上年十二月間由學生六十人開會提議當時曾舉定陸達權等爲籌備員云 
[米糧並不弛禁]  
　　上海縣沈知事致南巿縣商會函云逕啓者案奉江蘇省長快郵代電内開訪聞滬寗等處近日因有開弛米禁運輸出口之謡以致糧價騰漲查蘇省禁米出口已歷多年斷無弛禁之理仰該知事傳知米商切勿誤聽謡言囤積居奇致妨民食一面將近三月每日米價列表呈報勿延爲要等因除將近三月每日米價查塡呈報外相應函達即希貴會查照轉致各米商一體知照爲荷 
[蘇常道尹注意滬巿米價]  
　　蘇常道尹王可耕因滬地米價近頗昻貴蘇錫亦同受影響特委本署總務科劉科長於昨日附乘滬寗火車來滬調查申地究有存米若干及有無囤積居奇與私運出口情事聞劉科長抵埠後即與各團體分投接洽從事調查云 
[海參崴急須軍艦協防]  
　　海軍司令部昨接參辦公處辦曁海軍部來電准吉省孟督軍電迅派軍艦二艘前往海參崴助防等因聞饒總司令以滬地現無兵艦可以調撥惟該省防務吃緊亦係實情故擬設法抽調停泊長江下游之某兵艦先行駛赴該處助防餘俟續撥云 
[檢查東三省來滬輪船]  
　　江海關威税務司因俄德媾和以後海船火車已任聽德奥人自由來往而東三省與俄接壞海參崴船隻亦可繞至渤海所有進口輪船自應愼重檢查故飭令扦巡各員嗣後遇有東省來滬輪船須於入口之時詳細檢查有無敵國人民附乘來滬現各扦巡員已遵照檢查矣 
[日本軍艦開往長江]  
　　駐泊浦江保護日僑之日本軍艦ＣＨＩＹＯＤＡ號（裝有快砲二十二尊水手士兵二百五十人）奉該國政府電令略謂長江上游流域僑居日商甚多現在中國秩序不寗武穴岳州一帶頗爲危險着即駛往保護等因故該艦已於前日由滬出口駛往揚子江上游一帶遊巡以保僑商 
[護軍使署會議紀聞]  
　　松滬慮護軍使迭接皖督倪嗣冲來電請派軍隊前往協助昨特召集所部軍官參謀秘書副官長等開緊急軍事會議由盧使發表意見謂當今政局糾紛皖閩鄂等省均岌岌可危蘇省亦謡言不息本省軍隊亟應謹愼自衛實難抽調等語旋經各軍官參謀長等討論之下咸謂駐防軍隊礙難抽調等語旋經各尤無可撥之軍設竟調動必於治安有碍云云經衆决定即日婉言電復乃散會 
[浦江外國軍艦之調查]  
　　調查現泊浦江之軍艦計有法英美三國各一艘船外錄下法艦ＤＤＥＬＡＧＲＥＥ號英艦ＮＩＣＨＴＮＣＡＬＬ號美艦ＶＩＬＬＡＬＯＢＯＳ號載有快砲四尊士兵五十七人法英二艦之砲兵未詳 
[在滬新兵均已赴閩]  
　　閩省在徐州所招新兵一千六百餘名遣送到滬後業於前日先調一千名由新濟輪船載送往閩已誌昨報茲悉尚有留滬之新兵六百餘名因接閩省李督軍來電着速由滬起程故劉董二排長遵於昨日逐一點驗於晚間乘基隆丸輪船赴閩 
[新疆輪船發現染疫搭客]  
　　江海關馮監督近因晋省等處現鼠疫深恐傳染來滬故對於進口輪船均令停泊吳淞口外委派西醫查驗後始能進口茲有太古公司新疆輪船由香港載貨來滬於前日清晨七時駛抵吳淞口外當由醫員懸旗知照停駛登輪查驗除内載大批洋燭二萬餘箱外尚有搭客二百餘人經西醫逐一查騐内有二人均患此疫就近送交吳淞醫院醫治以免傳染 
[續誌沈强夫案引渡後之消息]  
　　奉天人尹神武被松滬護軍使署偵探指爲黨人沈强夫與暗殺鄭汝成案有關拘送公共租界捕房解經公廨迭次訊供判决引渡已迭紀前報茲悉昨日（十九號）上香九時許松滬護軍使署特開軍法審判由軍法課鄧課長將偵探所指之沈强夫（卽尹神武）提案研訊關防頗嚴惟聞審訊時特許坐於案下頗爲優待研訊數小時之久至午膳時給食饅首大麵旋又審問至三時餘退庭仍命還押並聞軍署對於此案非常愼重於此次審訊後卽着手調查務成信讞云 
[妓女誤入圈套之結果]  
　　公共租界九江路湖北路口新旅社一百零四號房間前有寓客閩人李文元（即李文全）與湯雲生王姓於夏曆去找 
年十二月初四夜箋召小花園妓女雲蘭閣到寓侑酒强攫雲妓值洋二百七十元之金表小鑽戒等物逃出當由雲妓與跟局之老四尾追喊捕經該旅館看門華捕追至福建路口由老閘捕房探捕帮同將李攔獲餘則逸去後將李解送公共公廨迭次訊供判令押候會商核辦在案昨晨又由捕房將李解案並派包探上堂禀明偵緝同黨迄尚未獲請爲核示等語又據原告代表律師譯稱被告串黨搶攫飾物迭經堂上訊明應請懲治被告李文全亦延律師到堂代爲辯護王襄讞商之美博副領事以李串黨攫飾罪已成立判押西牢九月以昭爛戒 
[盧卜票價值增漲]  
　　大陸報云俄國盧卜票價值昨忽漲起七分每元已退　洋二角二三分據熟悉巿情者謂此次漲價始自日本此間今亦有人訂購盧卜票爲數甚鉅足證日本已準備西比利亞出兵事宜蓋日本於其地須備有鉅欵之盧卜票也又有一説謂此次漲價係因流通巿上者缺少之故蓋以起數月内投機家收購極夥此票幾絶跡於巿而西比利亞之農商均須以現欵交易故票值因之增高或謂德人現亦廣購此票查上星期内每銀百兩可購盧卜票一千五百元或尚不止此數上海盧卜最低價每元僅值銀五分而昨日則有大宗買賣數起一起爲五十萬元乃前以一角一分近入者云 
[修改税則委員會今日開會]  
　　修改現行進口税則委員會曾正主任所擬之暫行通融辦法業經四次審查因日本國方面堅持附帶條件迄未通過茲悉曾主任業已定星期三（今日）開末次審查會後其表决與否再開大會討論 
[棉花檢查局之布告]  
　　棉花檢查局昨出布告云案奉上海縣公署訓令第一百十九號内開查本公署前奉省令飭將該局原訂檢查章程妥爲修訂當經函據商會轉知花業行商推定代表程酉山等到會公議修改復縣呈奉省長咨准農商部酌改暫行備案飭仍遵照修正呈部備核等因令行到縣奉經轉行遵辦由該代表等遵照部飭修正各條繕開清摺並檢附原訂章則送由商會呈請核轉前來業經據情分别呈報在案茲奉省長指令呈及附件均悉候咨部查核備案仰即轉行知照此令等因奉此除函復商會查照外合行抄錄修正章程繕發布告仰該局長查收張貼此後即按照改訂章程妥爲檢查其取締花行辦法尤當切實遵行勿使鄉販有所藉口以示大公而收實效仍將辦理情形隨時具報以備考核並發布告等因奉此自應遵照辦理除隨時呈報外合行布告仰鄉販花商一體知悉此次改訂檢查辦法不但並無偏苛而且查見濕花祗令退回於整頓之中仍寓體恤之意本局照章執行鄉民不得再以攙水濕花上巿混售並不得違抗繞越致干扣罰各花行亦不得私行收買其各遵照母違特此布告 
[浦東謀殺親夫案六誌]  
浦東陸家渡崇明婦人趙施氏謀殺親夫趙才元一案業由地方檢察廳法警李漢樑在崇明縣北沙地方拘獲兇犯及關係人王兆福等五名解滬歸案訊究詳情已迭紀前報茲悉此案所獲之王兆福邢金生並趙華郎吳洪福施才郎等業經該廳檢察官提出趙施氏隔别研訊已有端倪仍將男婦各犯分别收押候再覆訊所有牽涉之在逃各犯亦已由林檢察長函請各機關一體協緝矣 
[禁止敗壞風俗之出版物]  
滬海道尹淞滬警察廳長上海縣知事均接省長公署訓令云案准内務部咨開查出版法第十一條第三欵敗壞風俗之出版物不得出版第十二條在外國發行之文書圖畫違反前條各欵者不得在國内出售或散布等十三條依第十一條禁止出版之文書圖畫及依第十二條禁止出售或散布之文書圖畫有出版或出售散布者該管警察官署認爲必要時得没收其印本及其印版第十六條違反第十一條第三欵至第七欵者除没收其印本或印版外處著作人發行人以一百五十圓以下十五圓以上之罰金各等語是關於敗壞風俗之出版物法令禁止規定具有明文亟應詳爲申明以重法紀而端風化除通行外相應咨請查照轉飭警察機關查照出版法規定分别切實辦理可也等因准此合行訓令該道尹廳長知事卽使轉飭遵照辦理此令 
[頒發農商統計調查報告之一規則]  
上海縣知事署接江蘇實業廳長訓令云案奉農商部第一二四號訓令開本部農商統計歷經辦理五年成書四次程序綦繁規模粗具現届民國六年度查報之期復經訂定農商統計調查報告各項規則並將前定表式分别修正以全國總攬其綱以省縣巿鎭鄉分司其職總期簡繁適當切實易行惟調查手續旣應依據規程而報告内容尤宜力求完備該廳爲一省實業行政高級機關對於辦理　商統計自應特加注意蓋查報必趨於精詳斯統計方增其價值地方物力可用以覘其盛衰社會産業藉足以促其發展顧念茲事體大關係綦重端賴羣策羣力共圖實效除將規則曁各項表式用紙咨由省公署轉令遵辦外合亟檢發農商統計調查報告各砃規則四册令仰該廳知照此令並奉省長公署第八一九號訓令開案准農商部咨開本部農商統計歷經頒行表式迭次出版在案所有民國六年度查報事項自應賡續舉行以重計政（中略）除省表另行續送外相應檢同農商統計調查報告各項規則曁用紙式樣咨行查照請煩轉令實業廳分行各屬遵照辦理所有前發農商統計表式及暫緩調查塡報一覽表應即廢止以符定案等因並附各項票表等件到署准此合將各項票表檢齊發仰該廳如式照印咨道行縣調查塡報彚總轉呈核咨此令各等因並各附農商统計調查報告各項規則及各項調查表票簿式到廳奉此除將各項調查表票簿俟印成再行發塡並咨道查照外合卽先發調查報告各項規則一份令仰各該縣知事遵照規則遴派妥員詳愼辦理查農商統計可觀民生之舒蹙可覘國力之優劣歷經辦理有案惟商民不知輕重敷衍塞責在所不免塡報不實反惑觀聽試舉其尤謬誤者民國三年統計表棉花項下江蘇收穫量僅載六百三十餘萬斤按諸南通一縣所産亦尚不止此數如此虚應故事不獨塡寫核編之勞等諸虚擲卽印刷裝訂之費亦同歸廢棄凡有事於審訂編輯者不得不引以爲恥往者不可謙來者猶可追本廳願與該知事等共勉之此令 
[公民調和會所接復函]  
漢川商會來函德立先生偉鑒接奉台函浣誦再三古道熱腸溢於言表愛華之深關懷之切人非木石誰不感戴此次南北相爭毫無理由商困於巿農輟於野兼之水災地震飢　疫癘言念同　曷勝浩歎長此以往國將渝胥爭於何有敝會財力棉薄呼籲無門今得先生以人道大同主義在上海設立南北議和公會合黨派爲同類聚南北於一堂先生乃非常之人是以有非常之舉引領高風曷勝欽佩先生旣首先提倡敝會極表同情敢不勉同贊助用効馳驅專此肅復敬頌遵安熊尚醒阮秉鉞謹復黄陂商會來函敬復者天禍中國亂糜有定承辱高義飛楮奔號謹論忠言深切時疚夷然返願愧汗交馳南北議和倡爲公會藎籌偉　欽佩莫鳴念自搆兵曾歷歲月疎通無效繼以調停星使往還卒成晝餅先生維持人道酷愛和平幸鑒前車宏茲毅力竊擬更組民團合辭請願藉作後　　竟　功作楫熱　鼓盪艱大不遺亟欲來滬劻勷盛舉尚有管見諸待面陳臨穎徬徨整裝待命肅此布復順頌籌祺段作楫護復瑞昌商會來函敬復者久耳大名未由晤對接奉賜簡益增欽遲承示憫時局之阽危作調停之計劃建議在上海設立南北和議公會不分畛域一視同仁種種困難自易解决我公籌高借箸悉本愛華熱腸誠爲救時萬全之善策敝會極表歡迎一辦心香惟有遥向台端濃藝耳肅此奉復順頌日祉瑞昌商會啓 
[少年宣講團宣講紀]  
少年宣講團諸員於前日（十七日）赴江灣鎭宣講並挨户分送印刷品沿街聽講者途爲之塞嗣又在村間舉行露天學校共集兒童二十餘人乃振鈴開課分發圖字各半之課纸詳爲解釋該敎員或唱歌以娱樂或施游戲方法各兒童頗爲歡洽并分贈果餌食品以奬之該隊本擬再赴張華浜因時已晚乃各回申 
[工業學校敎職員之請奬]  
徐家滙交通部工業專門學校辦理多年成績卓著聞唐校長爲敎職員請奬已由交通部核准有敎員胡克戴粹李雨卿黄世祚黄宗榦朱文熊甘育材朱鼎元湯存德吳廷璜職員俞慶恩周熙陸修瀛柴福沅沈炳燾陸承濟等十六人均給予奬章並聞唐校長又爲洋敎員西門等三人職員沈慶鳴等二人請奬勳章交通部已據呈總統俟核准後即行頒給云 
[工業學生赴杭測量]  
交通部工業專門學校土木科學生肄習測量夙著成績今春又往杭州西湖等處實習庚校長派洋敎員萬特克畢登樸爾佛職員張孝安沈炳燾等率同學生隨帶僕役計其三十餘人定於本月二十一起程洋敎員於二十日先往此次借住西湖劉莊該處房屋精雅宏敞旣可增進學問又便瞻覽湖山該生等極爲歡忻聞事竣後各生均有日記圖畫呈送交通部以覘成績云 
[華僑學生會招生回國之響應]  
華僑學生會已在本埠立招待所又在南洋設立招生回國處茲將該會接到南洋新嘉坡埠華僑敎育總會來函照錄於下逕覆者昨接貴會第五十九號函開各等因准此具見熱心敎育嘉惠南僑之至意此後僑學青年必然聞風興起梯航歸國源源而來用藉南針得循正軌旣無却曲之嗟自乏迷津之憾將來南金東箭蔚起人文則髦士興歌南風頌美執事諸公之令德必與民國之光榮並耀矣承委設立招生回國處已經遵照進行（下略 
[普益社施種牛痘]  
大東門外青年普益社以時届春令天花易於發育特於日内邀請西醫到社施種牛痘凡前往種痘者祗須報名不取分文種痘時間除星期日及星期六下午外每日上午九時至十一時下午二時至四時爲止 
[蘇關監督索取護照表式]  
江蘇持派交涉公署昨接蘇州關監督兼交涉員來咨略謂近有赴美學生呈請本署發給赴美護照查敝署向未置有此種護照亦未給發有案該照之式樣及辦法均屬盲然特爲咨懇檢送赴美空白護照一張並表式以憑核辦等因陳交涉員當即飭承檢送護照表式各一紙即日咨復 
[申明民事訴訟通例]  
上海地方審判廳昨出布告云查民事訴訟應歸被告住居地之審判衙門管轄早爲吾國現行訴訟律所規定現在本埠人民不諳訴訟通例遇有被告住居本廳管轄區域以内之案件往往以原告住居租界之故赴租界會審公廨起訴迨會審公廨於傳訊後以管轄錯誤决定駁回則在原告一方必至因訴訟之遲延爲受無形之損失本廳爲維持原告人利益起見合亟布告本埠人民一體知悉嗣後凡遇被告住居本廳管轄區域以内之民事案件仰該原告人逕向本廳起訴以憑依法辦理特此布告 
[輪船更夫跌傷殞命]  
某公司輪船近在楊樹浦船塢修理前日清晨該輪水手洋人披脱洛克（譯音）等偕同粤妓阿滿等六人正欲登岸其時扶梯旁 
 
 
 

Page 11

 
 
　　中華民國七年三月二十日星期三申報第三張舊曆戊午二 
姑有更夫揚州人張登銀忽然跌下因該扶梯有三丈五尺之高以致受傷甚重立時殞命當經該管楊樹浦捕房得悉立飭包探季立仁前往將屍舁送驗屍所報請公共公廨張襄讞與英白副領事於午後蒞所驗明張登銀委係跌傷腦部身死當卽塡明屍格諭飭死者之母張朱氏領屍棺殮並飭捕房傳同見證到廨於二句半鐘由張襄讞與英白副領事升坐刑庭研訊先由見證陳阿根投案供稱昨早六句鐘見有水手六七人帶同粤妓從輪船給内走出將欲登岸見死者站立扶梯旁即被披脱洛克掌頰一下致張登銀從高跌下立時氣絶云云並由粤妓阿滿到堂作證惟供詞頗爲含糊質之披脱洛克譯稱我並未將張掌頰亦未推跌掠必死者失足跌下等語後由死者之母張朱氏投案供稱婦人一家數口全賴兒子一人事蓄此次慘遭非命務求伸雪云云中西官判候妥商核奪 
[取締渡夫勒索]  
　　滬南工巡捐局長姚石蓀前因八長渡各渡夫往往違背定章每一渡客勒收銅元一枚曾傳各該處渡夫頭目到局諭令督同查察每客祇許收資五文不得違章多素在案乃近日周家渡等處各渡船仍不遵章辦理經姚局長派員查明屬實業已咨呈淞滬警察廳長轉令浦江水巡隊潘隊長派警嚴查取締矣 
[浦東香烟廠加開夜工]  
　　浦東陸家嘴英美香烟廠接漢口分廠來函略謂該處邇來北軍屯集工人類皆移家遠避故暫行停止工作等語該廠經理接此電後爲推廣出貨起見知照男女工人卽日起加作夜工規定女工加作二小時自上午七時起至晚八時止男工則通宵工作暫定四星期觀察時局動靜再行核奪 
[控訴店夥强姦女兒]  
　　向在小南門開設破布頭店之婦人張陳氏近因該處營業不佳於前日將店遷移小西門口當晚該氏命十七歲長女阿毛在彼看守至夜半時忽有店夥王某突入阿毛臥室將阿毛污辱黎明後爲氏子得悉將王之衣褲取去報告伊母該氏即以强姦乃女等詞控訴二區二分駐所由該所將王拘獲連同該氏母女函送地方廳經檢察官預審一過判王收押阿毛交伊母領回管束 
[女子捲逃之追究]  
　　住居南巿十六舖協興里二號門牌之甬人賀俊傑昨至第一區警署報稱女兒雲林今年二十三歲前被紙店夥周某時常來家勾引前日下午四時竟將女拐逃出外並捲去衣物找尋無蹤請爲派警查緝云云 
[寡媳不知去向]  
　　江北婦人芮郭氏昨扭周兆標至閘北四區警署控稱伊子學儒於去年病故寡媳戴氏昨晚被周糾人來家刦去請求究辦經余署長訊據周供原告之媳與民弟兆才私姘偕逃是實余署長諭押候查明核辦 
[夫妻反目遷怒房東]  
　　張錦鶴與妻黄氏同居閘北寳山路義品里夫婦時常口角前日又起衝突吵閙不休二房東劉善生之妻王氏上前解勸詎張遷怒該氏手持劈柴斧向氏猛砍王氏急卽避開未被砍傷旋由劉告知崗警將張夫婦一併拘區咋解司法科押候訊辦 
[騙案辯論終結]  
　　向爲保險掮客之平湖人沈介祉以代薦周雲龍承包南京路先施公司屋頂花園點心生意爲由騙取運動費洋四百五十元被周察破報告老閘捕房派探將沈拘解公共公廨訊供押候補傳人證到堂質訊在案昨由捕房傳同見證沈隆生袁寳芝等將被告解廨復訊先由原告代表律師上堂譯訴被告欺騙情形前次已經堂上訊明應請嚴辦訊之見證沈隆生供詞支吾被告沈介祉亦延律師到堂辯稱被告與袁寳芝股開鑫源氷號原告之欵係在袁名下附股業已償還請爲明察旋由袁寳芝投訴被告所供全屬子虚萬難承認中西官以被告供詞前後矛盾題見欺騙無疑遂判沈介祉帶回捕房候會商堂諭宣佈飭遵 
[婦人控告騙洋]  
　　住居虹口肇勤路八十七號門牌之婦人戴姚氏控被浦東人盛老龍騙去洋四百五十元前日由探將盛拘獲收押昨解公共公廨請究先由中西包探上堂禀明前情訊之盛延責美律師到堂代表請將被告交保候訊中西官判盛交一千元人洋並保候禮拜四傳案研訊 
[三誌越界誘捕之控訴]  
　　寓居山東路某旅館之四种人廖樹山以住在交通路之同鄉人戴動臣在原籍犯有拐案將戴誘至城内逮捕拘留於地方檢察廳後由戴之家屬得悉以廖不應越界誘捕延請海德禮律師禀准公共公廨將廖與同謀之魏漢卿先後拘解公共公廨管押候究在案昨晨由廨提訊據原告代表海德禮律師譯稱原告戴勳臣因其妾蕭氏不守婦道與婢女毛弟屢次私逃故由戴將蕭氏改嫁於王姓爲室毛弟送留婦孺救濟會詎被告廖樹山與王石林許協揆等以戴拐賣婦女爲詞於舊曆去年十一月初八日將戴誘至城内扭入二區警署業已移解檢察廳拘留應請函致該廳將戴移歸公堂訊問俾明眞相而伸寃抑等語王石林亦偕代表律師投案候質訊之廖樹山延律師到堂代辯良久中西官判魏漢卿還押廖王兩人各交一千元人洋並保候移催檢察廳將戴解廨以憑質訊 
[吳縣又請協緝逃犯]  
　　日前蘇州吳縣監獄脱逃人犯當時捕獲孫金壽高三嚴叙良張壽生等四名逸去顧銀壽等六名前日已將王春林一名捕獲尚有顧銀壽等數犯在逃故孔典獄長除購覔眼線派警跟往各處偵查外昨又致函上海模範監獄敖雲亭典獄長請爲注意放典獄長已派幹士分往各輪埠車站密爲偵察爲 
[竹排横阻河道]  
　　竹匠鍾國明因將竹排横阻虹口港内被美捕房西捕查見以其阻塞水路交通有違工部局定章將鍾拘入捕房禀明捕頭飭鍾退去候請公堂訊究 
[兄弟牆]  
　　鄉人陳清卿至法公堂控稱胞弟桂卿日前將新置之籃無端砍壞民人向之責問非但不服反被扭住兇毆並用菜刀將民人之頭顱砍傷幸有巡捕到來拘入捕房未至傷命當由捕頭諭將民人送往醫院業已醫愈請求訊究詰之陳桂卿供實係胞兄先自動手民人情急回擊以致帶傷今日自知不合求宥中西官判令罰洋五元充公以儆 
[電車售票人舞弊]  
　　法租界某號電車售票人林召計因日前有一搭客由小東門至老北門給以銅元兩枚林祗劃一分車票付於搭客適爲稽查員楊鳳岐查悉向林責問詎林不服且將售票之皮袋抛下而逸旋由楊稽查員告知公司轉報捕房飭探將林拘獲帶入捕房昨解法公堂請訊先由該公司車務總管洋人投訴前情次據稽查員禀稱是日林賣票舞弊被我察悉向之責問詎林反扭住搭客行兇旋將皮袋抛棄逃逸是以報捕拘案詰之林供此搭客祗給銅元一枚因被誣害故欲將此搭客扭至捕房理論並不行兇餘言支吾中西官以事已證明豈容抵賴着押西牢　一月以儆 
[西洋商人與源通公司之交涉]  
　　西洋商貽拿其什亞主松司華爾（譯音）延請律師在公共公廨控告源通公司代表錢聲遠張石古抵輪悔議請追損失等情前日午後山關讞員與西洋副領事索君會訊被告延律師到堂辯護先據原告西人投稱去年七月初有楊瑞生曹星聨來説有源通公司代表錢聲遠買辦張石古欲將專走上海福州之升平輪船抵押銀二萬兩我即代覓資本與錢張二人訂定俟抵押品到申可即成交並限至七月三十一號爲止如抵押品不能由福州來申被告願罰洋一千元如到後原告無欵亦同洋一千元各立洋文字據簽字執證不料届期抵押品不能到滬向索罰欵亦不付給是以控請訊奪又由掮客西人錫佛爾與見證華人楊瑞生曹星聨先後上堂證明抵輪不成情形質之錢聲遠供福州人去年公司内之升平輪船因欲改走福州須將船面大加修理欵無着落據買辦張石古説及上海可做押欵故由曹星聨介紹與原告會面據云順全蕯有銀可抵當時談話由楊瑞生繙譯訂定七月三十一號將抵押品送至滬上逾期須罰千元倘原告無銀亦罰千元各立憑據其時輪船在福建馬尾地方这船塢内修理我即追往福州將一切憑證檢齊乘基隆九輪船趕回上海其時正在七月三十一號由張石古咨照曹星聨經曹約定八月一號在四馬路第一樓茶館啜茗届時曹與楊瑞生均到我將抵押品單據給付伊等閲看當時曹等即欲取去然後付欵成交我以此等重要憑據不能擅交他人拒絶不允詎原告竟徒託空言並無的欵無奈將该輪向福建台灣銀行抵押乞鑒供畢原被律師互辯良久經中西官會商宣諭曰是案辯論終結候會商堂諭宣佈飭遵 
[網袋内軋斃活鷄]  
　　小販陳三資昨將活鷄七隻裝置網袋内以致軋斃兩隻携至楊樹浦大連灣路附近被捕查見以其虐待畜類將陳連同軋斃之鷄一併帶入捕房存洋保出聽候公堂傳訊 
[私帶烟土之科罰]  
　　山東人丁克眞前晚携帶烟土一包行經虹口百老滙路被美捕房四百五十五號印捕及二百三十四號華捕查出帶入捕房押至昨晨解送公共公廨請究先由華印各捕上堂禀明前情並將烟土呈案請察訊之被告供稱此係料子並非烟土乃由友人托爲代銷求察俞襄讞商之美柯副領事判丁罰洋三十元充公如無力繳洋改押西牢一月土送海關銷燬 
[捋取金釧之指控]  
　　住居虹口密勒路七百零五號門牌之婦人傳王氏指控唐阿四串同在逃之某甲於前日突入其家捋取臂上金鐲逃遁等情業已由捕將唐拏獲昨解公共公廨經中西官略訊一遇判唐押候查明並補提人證再訊 
[茶館主聚賭受罰]  
　　劉子琴在開封路五百七十八號門牌開設小茶館聚衆賭博被捕查見禀請公共公廨出單於昨日將劉傳案經中西官訊明判劉罰洋五元充公賭具銷燬 
[茶館聚賭打架]  
　　浦東賈溝灣地方係上海南滙交界前日該處朱姓茶館内有流氓聚賭起釁將鄉民陳某毆打受傷經陳投報張江栅第七區警署徐區員立即飭警拘拿肇事之人從嚴慾辦一面諭令長警查禁賭博以安閭閻 
[賭徒分别處罰]  
　　王雙喜前晚在愛多亞路亞内糾衆賭博被老閘捕房捕頭查悉率同中西包探前往拿獲賭徒陳山榮吳元康林金生陸金壽陳小芬等六人連同賭具帶入捕房准各存洋保出咋經公共公廨傳案訊明判王罰洋六十元陳山榮罰三十元餘人各罰五元一併充公賭具銷燬 
[不能直接起訴]  
李聘賢僐同其甥費資善至法公堂控稱去年由楊書　發起合股開設烟紙店商人名下得股洋二百元由費寳善經手過付惟當時未立股單後費亦在此店司賬詎被楊串令股東應　章應耀庭出場以資本虧折爲詞將商人名下之股本悉數除去謂尚虧洋一百二十五元强指費爲經理逼寫筆據請求訊究並由費寳善訴稱商人在店爲司賬所得股份係由舅父李聘賢出名後被楊串同應等逼書筆據實有其事詰之揚稱開店時曾收費寳善股本洋二百元商人與李聘賢並不相識請察中西官以李合股並無股單且所繳股本由費過手自應由費具訴李祗有問接關係不能逕與涉訟判李退去着費另行具詞到案核明傳訊 
[追償虧欠貨欵]  
顧企淵控湯魁霖不還交易貨欵洋五十二元昨經法公廨傳訊據湯之學徒楊金壽投稱湯於去年去世店由民人接開此項貨欵湯在日已經付訖有賬薄可證請察顧稱商人店中向章收洋時均出收條爲憑讞員向楊問曰有無收條並問接開此店時有無憑證楊答並無收條亦無憑證中西讞員以旣無收條憑證所有湯身前虧欠之欵自應由接開之人擔負責任遂判楊交人銀並保限七天償還 
[錢債案辯論終結]  
陳泰豐陳鑑銓控吳林泉不理擔保陳志純所開泰昌牛皮行虧欠勤昌莊往來銀五百數十兩一案前經地方審判廳開庭辯論當以原被供詞各執判候覆審再核在案昨午又由推事官續開辯論吳林泉與泰昌司賬陳鳳亭並經手過付原告銀洋之徐蘭生等均到案候示陳泰豐陳鑑銓亦到案將陳志純前與該錢莊來往銀兩之抵押品即寳山縣界高橋地方田單三紙計地十餘畝呈繳到案並稱被告所付現洋五十元實有其事但作價一百元之牛皮係劃入他項欠欵云云而吳林泉則稱並非劃入他項欠欵即以過付之徐蘭生當庭作證問官得供即諭辯論終結判兩造退去聽候送達判詞 
[䏼扇店欠欵被封]  
滬南竹行碼頭同益里口國華堂䏼扇店近因虧負欵項被債權人王慶餘在地方審判廳起訴當經陸廳長傳訊後判將店中動産假扣押在案茲於昨日派承發吏携帶封條至一區一分駐所請爲派警與十六舖地甲喬忠協同前往除將各種動産逐一點明開單呈廳核示外即將該店發封 
[借洋不還之扭控]  
南京婦人王毛氏住居閘北北梅園路前日扭龔周氏至四區警署控稱去年十二月被龔信去洋三十元向索不還請爲訊追經余署長訊據龔周氏供稱因胞弟周成茂與王毛氏姘識近忽不知去向今借弟媳周朱氏前往詢間致起口角並無向原告借洋情事當由周朱氏到案作證余署長諭送司法科訊辦 
[游巡隊士查獲竊賊]  
游巡第四隊隊士袁維賢王福祿等前夜在浦東陸家嘴鐵廠後面查獲竊取鐵板之南滙人王文生一名並生鐵大小十八塊將人證併解至三區警署押候訊究 
[過犯又被拘捕]  
過犯陳阿桂潛入北山西路六十五號門牌陳王氏家竊取皮箱一隻現洋二百餘元携贓圖逃被包探查見向詰支吾連贓帶入捕房捕頭諭令押候解送公堂訊究 
[女工竊取綢衣]  
長安路慶華永絲廠女工沈陳氏前日扭同廠女工蔡高氏至閘北四區警署控稱今日與蔡同在廠中工作被竊去衣架上綢夾袄一件請爲訊究經余署長質之蔡高氏供認行竊不諱並稱贓物在某當舖當洋兩元云云余署長諭飭暫押候核 
[小工竊取鐵條]  
小工張阿如昨在虹口滙山碼頭行竊鐵條一根被管碼頭印人瞥見將張拘獲連鐵帶入捕房捕頭諭着押候解廨訊究 
[事主撞見竊賊]  
李阿福前日竊得東唐家弄六百五十三號門牌陳阿有家棉被等物携贓圖逃被陳撞見嗚捕帶入捕房昨解公共公廨經中西官訊知李係過犯判押西牢一年期滿逐出租界 
[兩竊案解送檢廳]  
西門内金家牌樓三區二分所救火會前晚有竊賊楊福生串同俞友子入内竊得紫銅龍頭二個内一個由俞賣與西門外方板橋舊貨店得洋六角尚有一個由楊持出兜售爲警查獲押送二區二分駐所警署旋又將俞續獲詰悉詢情吊到原贓昨午將人贓函送地方檢察廳訊辦又竊賊陳阿根至徐家滙天主堂竊得玻璃窗六扇銷贓於老北門地方嗣爲二區一分駐所警署將陳拘獲吊到原贓昨午將人贓函送檢察廳訊辦一面知照失主投檢廳具領中華職業敎育社通訊 
[敎育與職業第四期出版]  
每册一角五分十二册一元本期内容如左民國六年之職業敎育（黄炎培）鐵路機務處用人談（鄭保三）理科敎授之革新（顧樹森）美國職業敎育空前絶後之大計畫（莊澤宣）美國亨潑登學校之課程（俞子夷）日本青霖師範學校附屬小學校附設農業補習學校農物實習之槪况（顧樹森）南京高等師範學校添設農工商各專修科報告書沛縣高等小學校手工科要目雜評二 
[改良食水（訥）]  
租界食水問題有人動議改良方法擬取之於揚子江中此種工大費繁之遠大計劃驟聆之似不易成爲事實然而各國注重人民生命凡關有益於衛生及地方上一切思患預防之事無一不極意經營故雖至難極巨之工程每线竭全力以赴之而不稍退却初以爲必不成者而後竟大功告成人民受賜無窮此蓋恒見之事也然則今日改良食水之動議安知他日不竟成事實乎吾因之有感於内地自來水主其事者苟能注重衛生稍稍設法使食水較前清潔則地方居民必已感激不盡雖稍昻其值諒亦未必不願也竊願主持内地食水者鄭重思之 
[本館啟事]  
各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[函授學校之弊（續昨）] [  縱鷄]  
　　（二）騙郵票騙取至於郵花亦云至奇矣詎知實爲近來局騙家之一大收入也海上各日報中輙見贈書之廣告謂請附郵票二十分或三十分即將奇書或各種函授講義郵呈奉贈廣告中罔不大吹法螺迎合世人心理説得天花亂墮偶一不愼墮其術中有郵去而久不得回件者有寄來之件並糊牕覆瓿而無用者大率廣告中有由某某轉交某某收等字樣即爲其弊之破綻蓋彼輩防偶有詰責及查問傳交人可以眞之事外不負其責也此爲化身法在彼輩以爲三窟已成必無破壞之日豈知適授人以破綻也 
　　（三）鈔襲惡劣之函授多直鈔各書獺祭　飣無有是處吾友馮君入某某國文函授學校月得古文觀止所有之古文選出二三篇註釋亦多誤解處吾友怒甚去書詰責渠固厚顔不知天下有羞恥事也又或故作新奇之論架空之譚轇轕曼衍支離破碎轉以問其典何所出並作者亦不自知也友人臧君嘗費墨銀五元學冬菰種植法於海上某函授學校（據云有國會議員某君之保證書）如法泡製久之菰出其小如鈕且爲數亦至少奇甚去書敂其故不答再上書則一紙明片略云諒因貴處土地不宜云云可發一噱又如某某俱樂部某某學友會主其事者乃斯文之敗類爲余所深悉而廣告上痛詆他種函授不遺餘力得母爲識者所齒冷蓋句句夫子自道不啻自供其罪狀也 
　　（四）懸賞國人生計多奇窘辦函授諸君生計未必不奇窘然辦函授諸君能利用國人生計之奇窘謀生之心熾且亟而補自已生計之奇窘其心思亦殊巧也蓋國人因生計之奇窘謀職業之心熾且亟見有本輕利重之職業函授不惜典衣質物以就之而不知皆紙上空談毫無實濟本欲救窮適以促其速窮而函授者則已自救其窮矣其尤黠者以懸賞爲名謂畢業後第一名可得酬金數十元第二名以下廿元至三四元不等或謂畢業後可來院或來社聘用月薪二十元至五十元不等寒士聞此喜心翻倒典衣質物節衣縮食忻然入學酬金未得而修金去矣此與贈福引劵以火烘之張張皆一等得酬金表者其機詐正一轍也雖然害馬亂羣稂秀害苗黄茆白葦雜茁其間未必天下滔滔皆函授之罪人也大率素負聲譽之士及著名書局所辦之函授皆信而可靠亦未必藉廣告一震之法螺其價值固自有在也故有志學問者當敏鋭其目光而知所敵從焉（六） 
家庭常識 
[製松節油法] [  罧] 　　 
榨松杉之針葉卽得黏性之樹脂取出與水共蒸溜之則生松油精類之粗製品名松節油一名的列並油此油有溶解樹脂脂肪等之性作用甚大故製假漆繪具等多用之製薔薇油檸檬油法取薔薇檸檬之花或果依上法榨成爲汁與水同蒸溜之卽得日常用爲香料之薔薇油與檸檬油凡蘋果露香蕉露之製成都仿此後和糖精味愈甘 
[自製糟油] [  左印] 　　 
用磁蓋碗盛陳黄酒大半碗加入氷糖二十文再加花椒數十粒鹽少許將蓋縫緊封在飯鍋上連蒸七日（每日蒸類清香可口葷素咸宜 
[螟蟲治病新發明] [  楓涇新慈社] 　　 
螟蟲即稻蟲伏於薪伏於薪性善動陰中之陽也色白微黄形如春蠶無二味甘淡無毒服法或爲粉吞或煎湯飲去嘴或焙或囇生於夏秋得金氣以平肝日蝕榖精藉土氣以培脾治虚勞退内熱咳血腸風痔漏溺血淋濁膨痕熱痢咽喉等患輒見奇功好善者亟當收儲之久則生子化蛾仍爲禾害一以療疾一以除災一舉兩行之功詎淺鮮哉 
詩囊 
[繪原村莊讌梅四首賦謝中洲太傳] [  南湖] 　　 
瘦似詩人靜似僧魯靈光殿自　峻溪雲斷續香風起　袂相逢喚　　 
　　名士美人原一例每於冰雪見英姿依然梅鶴閑滋味那識林逋是帝師 
　　老病維摩自寫眞聊憑短札見交親倚蘭看盡千株雪都是雄門載酒人 
　　鷗邊搜句懺花魂月落參横何處村萬里傷心游讌日春風幾樹看中原 
　　附中洲先生約廉南湖至繪原莊讌梅啓春喧日加道履定安健敬賀敬賀林下美人遲君久矣卜來三月十七日不問晴雨欲招先生及門生數輩過敝莊同賞之先生蹈前約枉高躅何幸如之其日卓午命季男復（三島復）至高齋奉迓同伴來臨謹掃病牀以待携通譯生來省筆談尤妙王冕詩曰斷雲流水孤山路看得春風幾樹花是日與先生説故鄉遣吟興諾否如何煩零簡回答大正七年三月六日八十九叟三島毅頓首敬白 
集益錄 
[第八十九問] [  梅里嚴智農]  
　　諺云欲養蠶先栽桑是故我國之蠶皆食桑之蠶非可以他物代充其饑餓蓋蠶不過一化桑成絲之機械也如無桑何有絲故養蠶當以栽桑爲急先之務也庸詎知從事提倡此學者亟亟焉僅曰養蠶養蠶而未嘗一言乎桑試以我邑梅里言之爲養蠶最著盛之地及觀鄉間村落桑園荒廢一任天然似於栽桑一道莫不淡漠視之一若桑於養蠶無關係焉者一至春期有桑而不養蠶者固多而無桑而養蠶者亦不鮮彼有桑之家專營採賣價必取昻利己損人在所不免若無桑者蠶旣待食葉尚難求以多金而買劣葉比比皆是言之可歎亦復可憐若至此時而講栽桑則臨渴掘井悔之不及計自栽植苗木及乎培溉成林至短亦須四五年方足以供採用惟近聞泰西養蠶國有雜草養蠶之發明未知雜草是否普通之草（青草等類）是否餇於普通之蠶仰有特種之蠶種法若何飼法若何尚祈海内養蠶家曁實驗家有以敎之則受賜多矣 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十二章（一） 
曼萊居泰爾生銀行中勞雷固樂與周旋然至身在辦公室中則其心爲銀行而思乃覺曼萊居此於銀行實有不便且行中司事亦復嘖有煩言以爲銀行之中固未嘗居婦人也勞雷因思俟老人歸時當再從長計議然至日午老人猶未歸勞雷遂不得不向曼萊述其誠意且委婉其説謂民黨中人朝夕出入於此於女郎亦殊不便也曼萊則曰丈言良善蓋吾父來意亦云自擬賃屋而居良以湯訥臨行本謂有事於巴黎即使早晚出獄勾當亦未必即了丈旣允爲覔屋此事即以屬丈但求與銀行近者即可矣勞雷諾而出即在聖裘鳴近處得一屋當此時空宅至多但向街尾一望當見十室之中閉其百葉者八九蓋國度一亂主人早挾其所有向海外而逃矣故租值之廉亦較常時不過十一勞雷賃定即日引其主僕入宅並留楷萊爲之守户屋中器具皆備蓋主人出國未能携之去者勞雷週視一度見已妥適然後獨步返其銀行治今日之事顧手雖握筆而心殊忐忑不似常時寗靜乃復輟筆而起則已有人突然推門而進其人至頎偉冠紅色之冠袒其右臂傲然問勞雷之名勞雷即亦不疑應曰我也壯士問何爲而其人殊不答轉問勞雷曰先生亦識我乎言次目炯炯視勞雷不已勞雷不禁搔首胡疑曰君何人哉面善乃爾然苦憶不得其名其人乃大笑曰君健忘哉乃不憶聖安東街賣酒之人矣勞雷始　然曰乃竇瑪齊乎然則必自曼萊老人處來矣曰然且有一緘致君遂自懷中出信授與勞雷果爲老人手筆匆匆寫數字曰湯訥平安但我尚未能遽離竇瑪齊來可引之一見吾女湯訥有信致吾女也勞雷讀已大喜如得赦詔竟前摔竇瑪齊之手握之再三曰國民今即與我往見女公子乎竇瑪齊曰但君得便卽往亦佳言時態度至冷而勞雷方欣喜竟未之覺（未完） 
 
 
 

Page 15

 
 
   
 
 

Page 16

 
 
   
 
