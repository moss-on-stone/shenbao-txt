# 1890 - 104 - 4906105

 

Page 1

 
 
[點石齋發售各李石印書]  
　　　批雍正上諭　纂五經經　　　五經女準經　淵海五經借旨三層佩文韻府三層淵鐵　朝各直省地　十三　　　史策案大　　海初二集小題　海大題文府小題文府試帖三萬選試帖五風樓試帖宗海經餘必　八手札元　　成　補角山　先正事略○本齋種類繁多不及備載擇其尤者登報以供海内文人賞鋻價當格外從　卽希光　爲盼發售處一在三　　申報舘東隔　又　分局在二馬路横街三層樓紅墻洋房内此佈 
[閱申報記會侯噩耗書此志悼]  
　　賓紅閣外史閱閏二月二十五日申報載會劼剛襲侯於二十三日因病出缺云云不禁喟然長歎曰嗟乎天之奪我襲侯何竟若是之速乎豈土事賢勞精神易涸以致不永其年乎抑電音輾轉飛傳或者尚非確耗乎晚與西友言及西友曰頃閱西字日報言襲侯疾似痁熱甚時舌苔至烏黑以致諸藥無功卒以不起嗚呼我襲侯竟死矣天竟不永其年矣猶憶幼時讀文正公文集見有先哲畫像記始知襲侯於誦讀之暇尚留意於丹靑其時方以一等侯爵廕襲出爲部郎意亦惟席先人之餘榮得以一官表著不之異也歲戊寅出使英法兩國大臣郭筠仙侍郎任滿回國例須有人瓜代朝廷知襲侯以名相子夙通華洋交涉事宜遂命秉節出洋任專對之責英大國也素以經商爲急務一有齟齬輙數載相持不能下而法又專意傳教每不滿意於華民使者一或剛柔矢宜卽不免詒譏於隕越襲侯獨不卑不亢肆應咸宜用能使海外强隣帖然而服西例每值讌會主人必夫婦相陪以爲敬襲侯於未出洋時卽致書名法蘭亭者滔滔辦論獨以從俗爲非一時日報流傳人皆以爲知禮光緒六年伊犁事起主其事者過於畏葸以致分疆劃界事事任俄人之虎視鯨呑朝廷威武奪揚赫然震怒問主其事者以應得之罪詔侯重往訂約章其時羣議洶洶僉謂兩國旣已𥞊馬厲兵整頓武備勢必出於一戰始得言和襲侯率參贊劉康侯觀察及隨員繙譯諸君詰難詳明力持大體自是年六月二十九日至次年正月二十五日會議數十次始能歸我侵地和好重教觀襲侯所上章疏略稱軍機大臣密奉上諭令臣據理相爭剛柔互用多爭一分卽少受一分之害聖訓周詳莫名欽佩臣受恩深重目擊時艱統籌中外之安危細察事機之得失苟獲稍酬高厚不敢不勉竭駑庸無如上年約章雖未奉御筆批准業經前出使大臣畫押俄人卽視爲已得之權利臣奉旨來商俄廷諸臣堅不肯就我範圍固執不允自布策回俄後臣按照致外部照會大意分條繕具　略付之布策但允奏陳不置可否意若有甚難相商者嗣是屢向熱梅尼處催訽彼見臣相偪太甚遂有海部尚書擬呈遞戰書之說臣不得已乃遵總理衙門疉次電報言可緩索伊犁全廢舊約熱梅尼又欲臣具牘言明永遠不索伊黎臣嚴詞拒之而微示以伊犁雖云緩索通商之務尚可與商旋接外部覆文除歸還帖克斯川外餘事悉無實際爰據總理衙門電示分列四碌照覆外部又與之事事固爭至十一月二十六日送來照會兩件節略一件第二次又送來照會一件始允交收伊犁辦法三條歴敘允攺條約之事七端其第一端卽言交還伊犁之事查原約中伊犁西南兩境分歸俄屬但南境之帖克斯川當南北通衢尤　險要若任其割據則俄有歸地之名我無得地之實緩索一說誠屬萬不得已之舉否則祖宗創業艱難以百戰而得之土地豈忍置爲緩圖至於償欵一端臣以爲照前約祇可議减不可議増彼遂謂中國各路徵兵顯欲搆釁俄人遣兵防備費去盧布一千二百萬圓向臣索償且謂如未嘗交綏無索兵費之理則請一戰以補糜費臣答以勝負難知若中國獲勝則俄國亦須償兵費而彼之言詞依然倔强云云又奏陳續攺條約蔬臚敘五難纎悉畢備一時爭相抄錄幾於寰海風行說者謂襲侯偉烈宏功足與文正公後先輝映而其卓卓在人耳目者則以索取　犁一事爲最昭焉洎乎任滿回華朝廷方創設海軍卽簡侯綜理其事整軍經武氣象一新海外之人咸謂中朝　襲侯其人他時國富兵强必將駕乎歐洲之上正不第折衝樽爼足以懾服隣邦也不料噩耗傳來大星遽隕年方服政卽痛騎箕嗚呼我襲侯旣具若此經綸天何不令竟其所長而遽奪其算耶猶憶襲侯當回華時僕嘗一接其儀容見其淸削威嚴無異貞松古柏及聆其言論則又樸實懇摯切理饜心嗚呼其繼我文正公而成相業者非襲侯而誰而奈何竟遽奪其算耶今日者天子追念藎臣恩綸特下恭讀閏二月二十五日上諭户部右侍郎曾紀澤才猷練逹任事勤能由廕生部屬承襲一等侯同治年間特旨以四品京堂用朕御極後迭加遷擢洊陟卿貳簡任出使大臣聨絡邦交熟悉一切情形辦理悉臻安洽嗣在總理各國事務衙門行走並帮辦海軍事務均能盡心職守日前偶感微疴賞假調理方謂卽可就痊長資倚畀忽聞溘逝軫恤殊深加恩賞給太子少保銜照侍郎例賜卹任内一切處分悉予開復應得卹典該衙門察例具奏伊子廕生曾廣鑾着俟服闋後由該部帶領引見兵部主事曾廣銓着以員外郎補用以示篤念藎臣至意欽此聖恩優渥下逮重泉行見賜謚酬庸立祠報享恩施疉沛無以復加嗚呼襲侯雖死誠不死已 
[本館接奉電音]  
　　昨由京友電傳上諭二道敬謹譯登○三月初一日奉上諭李瀚章奏拿獲著名海盜請將出力人員奬勵一摺廣東濵海等處盜匪設立堂名肆行刼掠久爲閭閻巨患其中匪首鱸魚全一名多年稔惡糾集黨與在廣東一帶洋面出沒靡常時至内地搶刦並殺傷事主拒斃官兵犯案不計次數現經李瀚章會同提督方耀督飭署副將何長淸奮力搜捕將該犯擒拿正法奪獲賊船五隻賊械多件並緝獲各堂匪首八名　黨多名分别懲辦在事出力員弁不無微勞足錄署香山協副將何長淸署香山縣知縣李徵庸游　丁志澂盧滿江副將黄金福均着交部從優議叙把總何長虹着以千總補用並加都司銜署把總武舉麥國昌把總何長祺均着以千總卽補並加守備銜千總陳到把總梁榮均着加守備銜以示鼓勵餘着照所議辦理該部知道欽此同日奉上諭京師八春後雨澤稀少朕此次自東陵回京沿途查看麥苗情形雖尚蔥鬱惟時値布種早秋農田亟盼渥澤允宜虔申祈禱朕於本月初四日親詣大高殿拈香時應宫着派貝勒載濓昭顯廟着派貝勒載漪宣仁廟着派貝勒載瀅凝和廟着派貝子奕謨同於是日分詣拈香欽此 
 
 

Page 2

 
 
[俠路相逢]  
　　城北丁庄爲天津縣屬之邊鄙人安耕鑿俗尚敦龎惟有龎洛者惡覇一方素以魚肉鄉愚爲事前年乞糴於村中孀婦程氏氏以自顧不睱辭龎肆口詈駡令人耳不忍聞該氏無如之何卒給菽米兩石而去龎又鳩工建屋嫌地低窪借助於某某以四套大車一輛爲伊運土月餘不給工資且解車上繩索套包搗碎和泥堊壁諸如此類不一而足略舉兩事不過卽一端以槪其餘耳現在龎年六十有餘鄉人之受其荼毒者忿不能平蓄而待發前月廿九日爲黄花店赶集之期偵龎策蹇赴店村人孫二約同某甲擬在半路攔截痛毆一頓以洩積忿嗣又有七人亦與龎有夙怨者各持器械迎候道左有頃遇赶集歸者問汝輩稱干比戈意欲何爲孫等告以將問罪於龎其人遙指曰從大道來者非龎耶轉瞬可到請養蓄以待之語未畢果見龎乘長耳公得得來在龎　　料有人圖已卽孫此舉亦不過欲飽以箠楚俾小懲大戒並非不共戴天甘以性命相拚也覿面之下喝龎下騎龎仍目無餘子怒駡不休孫等愈怒棍棒交下龎亟下驢徒手格鬥力不能支傷勢愈重駡聲愈高孫等勎成騎虎欲罷不能致龎因傷斃命龎洛有子投保報騐月初由縣署委廉騐屍塡格錄供已將孫二及某甲帶訊孫二與甲數龎罪惡互認殺人不諱並不牽涉附從之七人一鄉以爲快人快事是眞北方之强歟 
[火焚梵刹]  
　　天津河北院署東有古刹焉額曰先登寺亭臺寂靜花木淸幽夕唄晨鐘自成佛界寺中閒房甚多貨與醫卜星相者流及督署武員牧馬之所其後樓靠大胡同與直督行轅僅隔一墻上月十五夜四鼓寺中不知如何失愼頃刻燎原不可嚮邇住持僧從夢中驚覺奪門逃逸回憶一徒尚在雲房當又奔入滿擬挽之而出詎料火竟封門師徒兩人同時示寂逾刻延燒馬廐馬夫兩人牽馬逃命已　山門其一念有甘蔗在火堆中撥火取携被烟迷悶不得再出其一名曰傻子素有心疾於火熾時悞投入火又一醫生王姓一賣卜人鄭姓向寓寺中是夜春夢惺忪未遑逃遁亦斃於火當火熾時火會中人聞密邇節轅無不爭先趨救奈火勢異常猛烈轉瞬卽延及左隣宜春茶園有隣補鞋鋪由寺中後樓折入大胡同燒某鞋鋪時火星四射節轅勢甚危險傅相緣辦陵差並未在津公子又適於是日首途　京會試相夫人等甚爲驚懼幸得地方文武竭刀彈壓而火會又踴躍用命一面救災一面分車十餘輛保護督轅水勢噴薄如源泉倒瀉節署始得保全是役計燬寺門一所房屋廿餘幢燒斃六人殊覺傷心慘目云 
[武林平糶]  
　　去年水災杭垣米價騰貴低色米每石三千二三百文上色米三千六七百文巿儈藉以漁利各處添設米鋪甚有搭棚擺攤者前月每升賤二文旋卽復漲現於四隅設立平糶所每升只售二十六文較米鋪所售者大爲便宜窮民莫不欣欣然有喜色而相告曰此皆仁人之所賜也 
[保正不正]  
　　寗波有地保王某近與菱池頭某姓婦有私似漆投膠如魚得水被婦之本夫偵知於前夜破扉直入雙雙縳住勒令奸夫自寫服據然後釋之使去去後王某反以串詐誣姦擒禁勒寫等情赴縣控告徐邑尊廉得其情飭差提集訊究未悉作何懲辦也 
[義犬]  
　　杭州駐防都統衙門辦公人某甲乘醉過萬安橋適有十字埠空轎風旋而至與甲相撞互相爭閙萬安埠某乙出爲排解甲卽遷怒於乙始而鬥口繼且揮拳乙素養一狗每出外則搖尾相隨此時主人與人打架狗卽咆哮而前將乙衣褲咬穿左腿略有齒痕　益怒勢不相下有和事老設法解散將乙名抽出不準在萬安埠充當埠夫狗則立斃杖下噫人畏中勢而不敢與爭狗則何尤爲主而死何所遭之不幸也然女爲悅已者容士爲知已者死狗爲主而死狗得死所矣正不讓黄耳傳書專美於前也 
[方伯行程]  
　　新授福建臺灣布政使蒯蔗農方伯交卸藩篆後於上月二十三日啓行乘坐官舶用問津官輪拖帶東下旋聞砲聲隆隆各官均出郊恭送如禮 
[湖北管解京餉委員單]  
　　第一批前大冶縣林佐本班儘先知縣譚家贊第二批卽用知縣劉翰藻補用知縣唐殿華第三批試用同知方藻試用通判魏慶昭第四批大挑本班儘先補用知縣蘇貽英補用知縣汪元澂第五批候補班前先補用知縣陳光斗分缺先用通判王席珍第六批候補班補用知縣任彤光遇缺儘先補用知縣徐鼎臣第七批候補班前儘先補用知縣黄凝迪儘先補用通判黄辰第八批卽用知縣徐培光試用通判黄文桂第九批試用知縣聨均候補班前先補用知縣黄廷松第十批遇缺儘先補用同知直隸州沈嵩高大挑本班儘先知縣武思睿備委二十員王如松郭光𧕋馬士慶叚承霖何致祥英勳梁沛英孫長焯歐陽柄榮段鴻猷聶培源吳以圭譚爲霖何錦琮單廣炘華聘三陳壽椿趙增劉本樾王金城 
[鄂省官報]  
　　閏二月十三日候補從九吳觀孫禀見謝奉委辦轅下文案處綰校差候補典史吳世祿奉藩憲委署沔陽州鍋底灣巡檢事謝委攺指補用知州凌兆熊進見候補道恭養泉觀察釗進見奉委辦牙釐總局禀謝十四日准補督標右營游擊楊龍章禀謝准行知是日新授湖南藩臺何樞來省禀到見候補道蔡奉督憲委監造布局工程禀知湖南候補縣鄭襄候補典史戴慶霖解高鍚赴京禀辭 
[蕪湖官塲紀事]  
　　官塲接得省中確信知沈大中丞定期三月初九日出轅赴皖南校閱營伍約十一日可抵鳩江　來辦差者無不忙碌異常○蕪湖鈔關京餉經成端甫觀察派委鄭子煊二尹管運共撥解銀五萬兩於上月二十六日起程齏赴户部投納○委署繁昌縣周懷愼刺史於上月二十四日自省抵蕪晉謁道憲小住一宵怱怱赴任於二十六日接篆按繁昌僻在一隅民俗敦厚素無奢靡刁蠻習氣刺史臥而治之已綽有餘裕矣○蕪湖土藥稅厘自在和州江岸添設緝私分卡後杜越偷漏至今頗著成效近日總辦孫詞臣太守親往該處察看形勢相度機宜俾稅厘日有起色云 
[尋死遇救]  
　　上月十六日有湖南人某甲手提行裝由漢陽南岸坐划子船到漢口大碼頭上岸忽見所携錢袋破損摸索之下所有洋銀三十元已不翼而飛甲神魂喪失進退維谷同鄉人劉君在漢口充當查街委員甲立往赴愬請爲查究劉君雖首肯然海闊天空終無着落甲念洋銀三十元廿元雖是已物尚有十元係親友所託帶將來何面目見人愈思愈忿俟至夜間十二點鐘時卽在劉君公舘左近某米坊之棧房門外引帶自縊此處黑暗無燈少人行走適該棧司因縫補衣服上街購買絲線去時尚未暼見及回時於月色矇朧中見一人僵立門前定睛細視方知有人自縊不覺大驚立刻往店中呼衆爇燭視之似尚未死當卽解下取薑茶灌之少刻氣轉神回遂得復活其時劉君方查街回驚悉其狀允爲赶緊查緝云 
[兵輪起椗]  
　　停泊浦中之鈞和兵船前日開駛出口赴金陵公幹 
[恃衆行凶]  
　　浦東二十二圖人龔關林余關榮同在滬南撑駕駁船爲生前日余攬得某鐵行裝載鐡條數百担余以已船甚小招龔合載交缷後被龔向該鐵行算取水脚余向索無着龔以余尚欠會洋反揚言欲將余兇毆前晚二人在十六鋪橋相遇龔自恃人衆將余痛毆後經旁人勸散余回家後呑服生烟意圖自盡幸家人覺察尚早赶救得生昨經余之親友詢悉前情代抱不平午後向龔理論紛紛擾擾不知如何了局也 
 
 

Page 3

 
 
[認領幼孩]  
　　杜家行幼孩宋福生由其叔秀金領同來申在途走失由法捕帶至捕房留養待領均詳前報昨晨有杜家行鄉人王綏齋投案禀稱福生向在家鄉讀書於前月二十日與同學之顧姓幼孩同往浦東三林塘地方游玩現在顧姓已回家據云宋福生途中走失四出找尋毫無影響日前見申報上載明宋福生下落蒙恩留養捕房因宋父有病囑小的來案具領同轉問孩父是何名字王稱小名老四卽宋蘭亭同轉卽命包探將宋福生帶案問曰爾今年幾歲答稱九歲間來案之人爾認識否答稱不認識問爾與何人同來答稱與叔父同來尋母王綏齋聞言立卽插嘴曰爾來尋母不料爾母已歸家爾好膽大與同學幼孩出外忘返福生稱我不認識爾况與叔父同來與爾無涉王禀孩與小的不相識外邊另有李榮堂可請傳問同轉飭包探將李傳進詰孩曰此人認識否答稱此人是我隣舍向呼爲伯伯問爾知伊名姓否答稱不知同轉詰王李二人該孩究竟如何來由二人答稱實與顧姓小孩同行問其母何日歸家答稱孩母出外多年不知下落因恐福生不肯回去故說伊母已在家内騙伊回家同轉謂爾等如要領孩須請租界中店鋪盖印具領王李稱現住法界金德興客棧如請棧主代保可否恩准同轉謂總須妥當人王李叩謝而去同轉復謂福生曰王李兩人要將爾領去爾肯回家否答稱李榮堂向在杜家行桂良所開小烟館内帮夥與我父至好不如囑李回至杜家行令小的伯父如芬來案同伊回家方爲妥當同轉謂爾父爲何不來領爾答父有姘婦時常將我母親毆打且欲將我置之死地叔父秀金同我來申找尋母親問爾知母親現在何處答向在杜家行鞋子店主寳生之阿姊家帮傭問寳生之姊現在何處答聞在上海城中問爾何日離家答於上月間同叔來申時城内有會是日因看會軋散至今未面問軋散後住在何處答在小東門烟館中躭擱數日烟館人領我出外尋母不料被巡捕拘至捕房間爾之伯父如芬來領爾願隨去否答伯父若來卽知母親下落同轉着候王李二人來案再核 
[盜犯解回]  
　　行刦引翔港周邱記之盜犯王玉科等由縣三次解府翻供發囘各情均登本報前晚三鼓時松江府差勇及本縣捕役等將盜犯王玉科畢元章徐兆奎王金標等八名押解回申由捕禀明邑尊着分别收禁 
[英廨停訊]  
　　新任海關道聶仲芳觀察訂於今日拜會駐滬各國領事官等已列前報兹悉觀察拜客須與英會審員蔡太守同行太守因飭知捕房停解公事併歸明日解訊 
[縣案彚錄]  
　　船婦談周氏赴水利局滋擾經局員王司馬送縣裴邑尊訊明着交伊夫談福郎到案等情已詳本報前日晚堂談福郎投案訴稱崇明人向爲沙船生意現在租界拉東洋車度日生有四子一女長子十四歲次子七歲前日我妻赴局吵閙原是不合叩求恩典給小的領回嚴加管束邑尊謂談曰水利局專管船隻巡勇令伊撑開並無不合胆敢到局滋擾今日本應掌責姑念爾一再苦求從寛發落命提談周氏至案據供現已知過情愿隨夫回去求請施恩邑尊間現住何處供以船爲家邑尊命傳船埠陶錦泉至案問爾愿保談周氏否供稱愿保邑尊當將談周氏交陶錦泉保去談福郎叩謝而退○年租地保曹錦昌因虧欠公欵由邑尊訊供之下判令鎖項發二堂示衆前晚邑尊比訊曹錦昌求請寛限邑尊以其延宕多日著笞責一百下釘鐐交差限五天内如數交淸延干咎戾○前報紀蔣華嚴控張秋堂盜去田單九紙計田十五畝並收用客賬一百八十餘千一案前日晚堂由帮審委員詹明府提訊蔣華嚴供在馬橋開設隆興肉庄用張爲司賬被伊盜去田單銀洋本應求請追究　由張挽圖董陳秋田向小的說明將田單交還錢洋由圖董担保叩求免究張秋堂供現已向蔣理妥叩求交保明府問保人爲誰可曾來案供稱已在外面旋有張竹堂投案具保明府准令保去○康鳳吉控周安其强佔地基一案邑尊着將兩造交地保張仁元帶去調處已列前報前日晚堂由　審委員詹明府覆訊地保張仁元禀稱奉諭調處兩造已愿銷案康鳳吉供種田度日父親在時有田三分憑中賣與周安其爲業去年勒令小的取贖當卽湊齊本利贖還邇來被伊硬佔爲此來案喊控現憑親友地保等理勸求請銷案周安其供以後不敢佔地明府曰爾等現已理處明白着分别具結完案 
[案牘瑣紀]  
　　施丕全控劉牛臯等持刀硬拔妓女王張氏卽德仙由法捕房包探續獲江德奎及石某之妻石王氏經葛同轉訊供各情已列前報兹悉同轉以施丕全係在英租界蓬萊園弄開花烟舘遂將一千人移送英公廨蔡太守命分别管押候訊○瘋婦某氏在街坊吵擾甚致脫去衣褲殊不雅觀由巡街捕拘至捕房移解英公廨請爲安插蔡太守飭差查問該氏姓氏住址家有何人該氏口中喃喃不知作何語該差據情禀覆太守飭發棲流公所醫治 
[法捕房瑣事]  
　　周章章拐孩變賣經葛同轉將一干人訊責枷號着粤人郭阿亮將家中所有小孩一併交案令王陶氏將發堂留養小孩郭金福之筆據繳案已列前報昨據王陶氏之姪王阿夯偕郭金福之兄郭金成投案並齏呈買孩筆據一紙同轉將筆據閱畢問郭曰紙上載有吳奶奶是何等人笞稱鎭江人係隣居問此孩究在何處經賣是誰作主郭稱今年二月二十九日母在鎭江家内病死棺殮無資由我父作主將胞弟價賣與王陶氏得洋十八元出立筆據問爾父向爲何業答稱推車度日從前住居鎭江母死後遷往南京旱西門借屋居住同轉謂王阿夯曰爾嬸母王陶氏可有兒子答有一子今年十四歲在上海虹口學水菓店生意問旣已有子何以再買小孩想爲販賣起見王稱嬸母向來安分因伯父乏嗣轉託嬸母買孩問爾伯父現在何處王稱向在廣東問難道無處買孩答家鄉小孩非出洋一百數十元不可鎭江祗洋十八元可以賣絶問前次據爾嬸母供小孩由李姓家買來現在筆據載姓郭是何意思王稱小的向在南京廣源蠟九店生理買孩時小的並未在塲問爾此次誰人令爾出來答嬸母差人來喚小的至鎭江取回筆據並尋孩之胞兄郭金成令伊來滬同轉復問郭金成來案何爲答稱王云胞弟在大老爺案下囑令來申具領聞爾弟今年幾歲答稱五歲九月初五午時生問現在案内之郭阿亮爾可認識否答不認識據包探王榮培禀上次王陶氏供郭金福之父於正月二十八日死今郭言二月二十九日死其中情節顯有不實且郭金成旣云父死爲何身上不穿孝服同轉卽着王郭均交保出外命包探於下午帶同郭金成至城中普育堂與其弟對面問明下期再核○趙晋咸藉端朦控自稱有職人員在公堂吵閙經葛同轉押令交出執照屢列前報趙在押日久終不交出同轉遂於昨日帶案詰問爲何不交趙稱執照須俟出外後方可檢交同轉謂不交定當究辦趙稱可請公祖查問同轉謂向誰查問答稱上海縣或部中均可查問同轉怒曰爾先將執照交案再查未遲着還押下期不交定當比究○陸錦文因經手販賣嘉興沈御靑之女大寳一案經嘉興縣周大令提訊以陸年邁發回公廨並請追究在逃之汪錦山等一案屢列前報同轉因陸　押不保着帶案覆問陸供向住南巿租界中並無朋友以致無人肯保同轉曰周大老爺尚要爾將汪錦山交案方可脫累答稱汪原籍乍浦現在嘉興開烟間有妻子有田產因此事經周老爺將汪妻等提案訊問現亦交保出外問汪爲何不到案答聞人言汪因放手鎗悞傷手指出外請醫未返問爾與汪如何認識答汪載山芋來申經小的轉售所以認識如蒙大老爺恩准釋放定將汪錦山尋交同轉著還押覓得妥實保人准其保去○瞿裕昌偕蔡阿金投案控追陳江忠行竊烟槍一事昨日同轉提陳詰曰爾槍藏在何處答稱實未竊過烟槍又問瞿曰爾已查問明白否瞿稱蔡在榻吸烟被陳乘間將槍竊去當時尾追不及越一點鐘在途尋獲送案同轉以供詞各執着三人合賠洋一元完案○通事禀張阿金吳和尚醉後深夜闖禍被巡捕拘押時有人隨後擲磚已將兩人訊押斷責昨有四十六號西捕在英界遇見擲磚之人當卽告知英界巡捕拘押今晨由 
 
 

Page 4

 
 
備捕頭飭人向英捕房將擲磚之人移歸大自鳴鐘捕房同轉諭俟下期送至公廨質訊 
[正字]  
　　昨報登香界慈航一則承天寺悞作天寍寺合亟更正以昭信實 
[第十六届辦理輪船招商局情形節略]  
　　謹查本局光緒十四年第十五届結總已呈送刊布在案兹自光緒十五年正月起至年底止是爲第十六届結賬本年共得餘利五十六萬九千兩除名船棧折輕成本三十萬二千餘兩提派股分餘利八萬兩結餘十八萬六千餘兩局内各執事辦事出力酬勞奬賞蒙傅相批准酌提一成一萬八千六百餘兩淨餘十六萬七千九百餘兩連前届實計結存公積七十二萬二千餘兩查原欠洋商各欵除拔還及分存匯豐怡和旗昌備抵外計短五十萬餘兩各省官欵規兩六十萬餘兩已准於十六年正月如數歸還禀蒙傅相奏明繳本免息我國家扶持商務無微不至凡我華商尤應同心感激勉力進取前届局船二十六號本年添造新裕輪船一號江天換新機器滬津添造棧房共支銀二十萬三千餘兩通計成本比較第十五届折輕十萬兩實計碼頭船棧成本三百七十七萬兩比較光緒十一年接辦之時共已折輕成本五十八萬兩此大略也本局與怡太所訂合同已滿期限如其减輕水脚雖吾一局有損而中國商民莫不大受其利光緒二年華洋輪船趺價爭衡南北洋撥助官欵一百七十萬兩賴以不敝今日國家統籌兼顧必更有挹注保護之長策祇望同人奮勉圖功勿負君相創立斯局之初心焉所有股商利息本届仍派餘利四釐連官利共派一分照章三月初一日分給並繕上下兩册呈送商憲及津滬兩海關備案並抄存滬津漢閩廣港各局以便股商就近查閱另刊簡明帳略分送公覽○綜結一該股分資本規銀二百萬兩一該宫欵存本規銀六十萬八千兩七錢四分二釐一該官款續存規銀八萬二百四十兩五錢五分一釐一該保險股欵規銀三十萬兩一該貴池本息規銀三千七十八兩五錢一該洋商各欵存該沖計規銀五十萬二千六百二十二兩九錢三分一該往來存欵規銀二十七萬二千二百九十三兩二錢二分二釐一該各户存息規銀九千四百八十七兩一錢二分三釐一該股分存息規銀二十一萬七百十一兩二錢二分二釐一該自保船險規銀七十萬五千三十七兩九分三釐一該自保各躉船險規銀一萬兩一該綵結公積規銀七十二萬二千九百三十七兩五錢七分五釐共計結該各欵規銀五百四十二萬四千四百八兩九錢五分八釐一存舊帳欠户規銀一萬五千一百九十三兩六錢九釐一存往來欠欵規銀二十四萬八百六兩二錢五分八釐一存各户抵欵規銀十萬九千兩一存各户欠息規銀三萬八千六百三十二兩四錢六分七釐一存隨貨匯款規銀二萬四千三百九兩二錢九分四釐一存買存煤炭規銀三萬四千四百四十八兩六錢六分八釐一存開平股票售換本局股票規銀二十五萬二千三百三十九兩九錢四分四釐一存朝鮮借欵規銀二十一萬兩一存臺灣快船股本規銀二萬兩一存華棧股本規銀一萬五千兩一存舊帳股票產契抵欠規銀十九萬二千九百六十兩八錢一存現銀洋錢規銀四萬四千九百十三兩八錢三分八釐一存備還官欵規銀四十五萬六千八百四兩八分共計結存各欵規銀一百六十五萬四千四百八兩九錢五分八釐一存永淸船本規銀六萬五千兩一存富有船本規銀六萬兩一存日新船本規銀四萬五千兩一字豐順船本規銀八萬五千兩一存江寛船本規銀九萬兩一存江永船本規銀九萬兩一存鎭東船本規銀五萬兩一存海晏船本規銀七萬兩一存海琛船本規銀六萬兩一存海定船本規銀六萬五千兩一存江天船本規銀十萬兩一存江表船本規銀一萬兩一存江孚船本規銀八萬兩一存江通船本規銀四萬五千兩一存海昌船本規銀一萬五千兩一存江平船本規銀一萬兩一存致遠船本規銀九萬兩一存拱北船本規銀五萬兩一存圖南船本規銀九萬兩一存普濟船本規銀五萬五千兩一存江裕船本規銀十五萬兩一存富順船本規銀十四萬兩一存廣利船本規銀十四萬兩一存　富船本規銀六萬兩一存廣濟船本規銀四萬兩一存新盛船本規銀八萬兩一存新裕船本規銀十五萬九千兩共計結存船本規銀一百九十九萬四千兩一存各小輪船規銀三千五百兩一存各口躉船規銀八萬兩一存各埠駁船規銀一千五百兩共計結存船本規銀八萬五千兩此稿未完 
[蘇省撫轅抄]  
　　閏二月二十四日巡檢許秉玉禀辭赴常州府差遣○二十五日候補縣朱江禀知奉委解旗管加餉加復俸餉並户刑部内閣飯食銀五萬五千餘兩赴京巡檢吳之傑禀知奉委赴金壇縣帮辦保甲差楊紹祖赴震澤未入王鎔赴上海均禀辭奉委帮辦保甲差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘江浙協賑公所閏月廿六至廿九日止經收第三十五次淸單]  
　　廿六日柴源海洋五元金阿善洋二元妙仙秀七錢一千文矯矯人錢五百文千金之子錢五百以十三户來洋二元王寛福錢二百文鄭學材錢三百文四知堂錢一百文隆茂錢二百文廣豐錢二百文廣泰錢二百蕭煥章錢一百文無名氏錢一百李金海錢一百王灜洲錢一百文周浴　錢一百文湧源錢二百益順錢一百文劉姓錢一百文王姓錢一百文趙姓錢一百文鄭姓錢二百文邱姓錢二百夏姓錢一百文周姓錢二百文以上廿户來洋三元胡明貞規元五兩錢一分○廿　日浩然志氣洋二元○廿八日順昌公色缺派餘洋十三元八角濟陽黄氏洋二元○廿九日葉正泰本洋二元丁長安本洋二元鄭永泰本洋一元壽州鹽厘局徐本洋五元滄海勾波人洋三元敬德堂銀一兩合來洋乙元三角五分章武麗生氏洋二元旨愧人銅洋八元章氏因内人病灶前許愿洋二元總共收英洋三十八元一角五分九八元五兩六錢一分銅洋八元本洋十元 
[上海四馬路文報局内恊賑公所經收江浙山東賑捐閏二月上旬淸單]  
　　初一日至初十日止蘇州公益興號邵訪林募莊榮記得子求保平安助八元杭電局募姚善士銅洋廿五元英洋一元由總收　所交到本埠郎邪氏錢約五十元揚州季受之募交葉　差經募蔣虎臣二元高養田一元姚梅孫書價移賑二元吳州姑娘四百文河南孫海岑觀察何雨生楊榮庭雨善士經募浙賑庫平銀二千另二兩二錢四分合伸規元二千一百九十四兩四錢五分五厘愼裕詳行交來隱名人十八元寳昌號五元福建丁州府蓮城縣樓衛甫交來山東史成美善士募鄭灜州史徐氏有心無力子三户各助一元樓衛甫五伯文史亮孫無名氏史成美三户各錢一伯愼德堂劉錦坡雨户各二伯文以上實收爐坯洋四元申報舘恊賑所彚解第六批浙賑規元　千兩營口電局兼東三省文報處朱叔梧翁曁各紳商籌墊浙賑營平銀一千兩申合原來規元一千另六十兩本埠隱名氏求生產平安十元山東撫憲張撥助浙賑規元一千零九十六兩又規元一千七伯十二兩高易公舘賑所解第五批浙賑規元一千兩愼餘堂八元楚徵爲長媳生產求安二元絲業會舘賑所彚解第八批浙賑規元五千雨　都門全雲翁經募董子餘京平銀十五雨隱名無名隱名京兆郡西户各京平銀五兩以上申合規元三十六兩一錢二分由本埠天順祥號交到○同善十英洋二元銅　一元安慶支應局彭受臣觀察經募　册第四批欵曹平銀五百三十五兩三錢二分一厘又曹平銀廿四兩七錢九分兩共申合來規元　伯另一兩六錢五分七局細户　經另登金陵王子欽太守　　陳小浦先生募種德堂十元遂新堂琦竹軒雲心子敷錫堂留餘氏五户各五元娛輝堂四元正義堂有心人兩户各三元靑蓮堂鴻寳齋兩户各二元月香書屋一元趙育麟　十　○本旬共收規元一萬三千七百兩另另二錢三分二厘英洋一百六十九元計規元一百廿三兩三錢七分爐坯洋四元鎔見規元二兩八錢四分銅　廿六元羊規元五兩六錢九分四錢四百文規元二錢七分六厘又補收上月漏結英洋二元規元一兩四錢六分爐坯對開兩個規元五錢八分○以上七種共令規元一萬三千八百三十四兩四錢五分　厘○連前共收規元一百萬零另八千三百六十一兩四錢一分一厘○本旬付解浙賑第十批規元一萬兩○連前共解規元一百另三萬另九十九兩另二錢五分六厘○實墊解規元二萬二千六百　八兩八錢四分五厘合併聲明 
[上海北巿絲業會舘籌賑公所施少欽經收山東江浙賑捐閏二月初十至十三日二千四百另三至六次淸單]  
　　慶記助山東規元三百兩沁記助浙江規元二百三十 
一兩六錢百忍堂漢記平安還愿助山東洋十二元方惠記合家捐助五元無名氏銅洋五元江浙捐李愼恩堂一百元高菴主人廿元安慶沈莊氏求病速愈十元鄭葆貞爲第三子於惶助十元戴門祝氏完願六元梁天興五元龕山榮壽堂四元鎭江圓照和尚　不書名四元無名氏二元三興無名氏一元五角求帳平安二元尤樹德病愈完願二元尤王氏病愈完願一元無名氏一元感念氏一元安徽　應局彭受翁觀察托文報局來鳳陽府知府趙銀廿兩毫州知州陳進三十兩蒙城縣知縣陳宏勳八十兩署鳳願同知尹起鑾十兩河口厘卡湯源宜三十兩桃城堵卡李慶揚四兩金家寨厘卡王良駿三十兩孫家溝厘卡馬華宣廿兩前洪河口厘卡龍壽安集捐廿三兩三錢六分霍山縣厘卡蔣乃賓集捐十二兩四錢八分天長縣厘卡札拉蘇集捐三十兩六安州厘卡莫春壽集捐四十二兩一錢三分四厘壽春練軍右營李華文十兩另四錢五分共十三户合規元三百六十七兩七錢六分三厘浙江捐都門繼善堂由立大莊來京松銀十兩合規元十兩零零九分四厘安省鼎昌韓良臣爲妻產平安完願四元劉樹泉二角以上初十日○潘鞫生湯餅筵資移助由同源莊來三十元羅星樞求合家平安十元碧雲軒十元兪震榮求病愈一元廣方言舘劉仕熙之兄求病愈一元糖安吉銅洋十元以上十一日○昧禪子大善士求保慈親康泰家宅平安由楊立南翁來曹平銀一千兩合規元一千另七十三兩五錢又杭助洋一百元蘇州壽康莊朱瑞五善士求病速愈由惠泰莊來一百元封五桂堂由祥發源號來規元一百零五兩一錢江西吉安府沿溪渡厘卡候同知洪　奎銀二十兩漢口治甡莊募古點葉桑園氏因遇不白之事許願果未三朝切底登淸感神靈佑茲　還愿洋二十元黄阮氏求病立　十元江西永建所陳歴堂爛板洋六元同純記洋四元六角陸根祥求病愈四元淸江豐濟倉蕭芝圃三元何門沈氏求病愈二元鄭姓求兒咳嗽速愈二元陸至善爲子關佑病求速愈一元○焦　雲風大和尚募留聲閣中人洋　元還石道人畫禪室主人蕴生師三　各二元超岸寺洋一元五角孝靑堂主人亮月師普濟靜師茂生師四户各一元姓智師　平師明志師守定師日省師長恩師蓮子師靈峰師行修師九户各五角雲淸師叢海師項道人三户各二角洋共廿一户合洋廿六元六角内銅洋一元○南京臥佛寺無名氏洋二元僧靜山一元僧玉池一角僧澄宏四百文戒塵三百文靜池二百四十文吳二省亮覺朗懷德妙　本立張森茂劉發如朱增令董永慶吳德良周雲宗朱開仁劉二勝三許開其惠舟誦慧西米靈空印蘇王六雲鶴廣濤雲益本亮旭寛悟空德潤引愷現禪情風宏本韾蘭印堂心培楊天壽西蓮余理海福田九如㨗夫忘堂彭松茂淸激永鑑堂霞陳學皇徹寳四十九各一百文共五十七户合洋九元以上十二日招商津局黄花農善士由文報局　五十元基隆電報局由駕時船來爛板三十六元江西無名士求保全家淸吉爛板洋二十元　紹馨莊山陰姚補愿洋十元蓮記求妻病速愈五元無名氏五元席玉眞求療病二元江右延陵氏二元蘇州虎邱局錫康募自沙陶方棉子懺資移助爲繼慈王太孺人冥福二元丫然子一元銅洋九元甬江瑞康莊銅　三十元以上十三日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
