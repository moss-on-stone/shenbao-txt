# 1894 - 301 - 4907736

 

Page 1

 
 
[招請金陵訪事人] [  申報館主人啓]  
　　本館向用金陵訪事人現已另圖别就今擬招請一人訪事其人須常住金陵可書時事數則寄交本館以便擇定後奉訂如不合意槪不作答此布 
[皇朝東三省及朝鮮地輿全圖出售] [  點石齋啓]  
　　東三省爲　神京門户而朝鮮又爲東三省之藩籬胥　相依最爲險要其地輿全圖　經名人繪畫惜珍本難得坊間絶少流傳兹有藏書家檢得原圖一幅山川形勝界劃分明迥非時下畫家所及已託本齋石印按圖著色羅羅清疎爲目今用兵不所當加意而亦言地理者所宜講求也每幅價洋四角由本分局及各書坊發售此佈 
[新印隨園三十六種告成] [  圖書集成局啓]  
　　隨園太史全集本局　　初印善本用新　大號鉛字排印風行寰海内外早已不徑而走不翼而飛兹訪求太史遺像及隨　　延畫師摹繪　太史遺囑冠諸卷首并將湘痕閣詩稿瑶華閣詩草隨園瑣記談灜錄諸書附印於後共成三十六種可谓衋善盡美髮憾無遺矣而又字蹟疎朗紙　精良雖校再三裝潢精雅以視蠅頭細字辨認模糊者翼有天壤之别工旣竣又精製　木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[論選將]  
　　何以謂之選將有大將有戰將有善於憑城之將有善於野戰之將有勇將有强將有妨辱負重之將有能謀善斷之將固不一將也擇其宜者而用之則全在乎選之得其法必欲如古人所云不知天文者不可以爲將不知地理者不可以爲將不知人情物理者不可以爲將不知陰陽變化者不可以爲將不知古今治理者不可以爲將此則亦未免求之太苛近今來或未必有然如方伯謙之遇敵回船衛達三之在途譁潰此等將豈可用哉論者謂粤將可用閩將不可用如鄧軍門世昌林鎭軍國祥輩皆粤產故能捨身而死難林君雖未死而其志則固與鄧君無異也鄧軍門當開足火機向倭國最大之鐵甲兵輪直撞何嘗尚有生還之望以爲與倭勢不兩立以死殉事爲將之道也迨船沈而身猶未死浮沈之際人有見而援之者則摇手謂義不獨生遂自沈於海深處此則尤爲不可多得義不獨生一語足以動山岳而泣鬼神聖天子知之物優其賜卹榮之身後爲之易名鄧君之死可以無憾矣然正非謂粤將皆勇而閩將皆怯特此時則畏死之方伯謙適爲閩人死難之鄧軍門適爲粤人耳又有謂選將必取老而不可取少少年喜事往往肇禍老成持重自有深謀泰西各國其將皆由行伍拔擢而起大都得爲專閫必在五六十歲以外見事多而用兵久諳練者深而措施也當此正少不如老之証也然必身歴行间由少而老乃可以稱老將若非從行伍中磨煉而出而但因其老成宿將而遽任之則恐前時壯志已隨暮氣而銷且承平旣久安亨多年忽焉而令其出身以禦敵保身顧家之念切而能公爾忘私國爾忘家者有幾人哉前此馬江之戰中敵奸計以和爲餌突然開砲轟我兵船我兵船束手待燬統兵之張成不復能設一策而揚武兵船有美國習學水師回華之學生五人燃船尾之砲擊斃湯姆生等領港六人法帥孤拔亦死於此卽今日之鄧林二君亦皆出洋之學生出身而瞻量勇氣大有可嘉由是觀之老少之於選將猶是循資格之常套耳當此存亡危急之秋又豈可專以常套取人中國用人其最壞者卽爲循資格之一法縱有英雄豪傑與夫隱居求志之士往往限於資格而未由進身惟有扼腕咨嗟裂眦憤懑雖欲進一辭陳一説而有所不能一任夫貪夫懦子焜熠於朝市言之可爲痛心而資格之説卒牢不可破於斯時也雖有臥龍之才找鼎之勇資格不到斷不能用而事危勢迫惟太息於當世之無人才豈眞無人才也哉資格外有人才資格中無人才求將才而限於資格此大誤也夫古昔之將不可得矣然天文地理與夫人情物理陰陽變化或者果屬難能到於軍中之槍砲向背施放準頭則豈有可以不知之理卽地理一節又豈可以不知者而乃問以風濤沙線而不能對問以砲力輕重而不能答甚至有軍中所用之槍不知爲何名槍中所用之彈不知爲何等平時大率無事月領餉糈以肥家一有軍務皆縮頭而不敢出否則徒以大言欺人其尤可異者此時招勇成軍而欲爲營官尚可以鑽營謀幹而得之聞有以五百金買一營官者岳武穆所謂文官不愛錢武官不惜死今皆反其道而行之而欲期中國之能自强也又可得乎論國事者動多忌諱此固君子居是邦不非其大夫之義然而因此而緘口不言則朝廷又何由而知其積弊之所在而汲汲改絃而更張之書曰若樂不瞑眩厥疾弗瘳諺曰良藥苦口利於病忠言逆耳利於行朝臣不能言野人言之言之而見聽則天下事尚可爲也言之而不見聽則於野人之責爲已盡於食毛踐土之義庶無媿焉今日之事第一在乎選將而選將之法尤宜破除資格廣求奇材異能以中國之大懷才不遇之大英雄豪傑其爲資格所限而不能自顯者夫豈少哉羅而致之此其時矣 
[御爐烟篆] 吏部爲示傳事准軍機處交出九月十二日奉旨湖北候補道裕庚著於本月十三日預備召見欽此欽遵到部相應傳知該員於是日寅刻赴西苑門伺候預備召見○桂爵帥统率神機營馬步各隊駐紥山海關防剿旣而神機營以馬步各兵軍火是急應卽預爲籌解俾敷軍需飭由製造局撥發火藥子彈銄帽等項派委員弁兵丁於九月十三日起程取道天津用火輪車載往桂帥軍營交納○神機營在勝字隊廠點騐馬步各隊官兵一事已綴報端兹悉明全營等於各隊點名時按名識記分作三項其四十歲以下至二十以上者各於各上記以圓圈二十歲以下者記以點其五十以上者記以尖圈據聞記尖圈者駁回本旗遺缺另補記圓圈者照舊供差記點者大半練兵再行考騐汰弱留强俾練一兵可收一兵之用○新授吏部右侍郎長允升少冡宰萃現已出闈擇吉九月十八日未刻履新先期經司務廳示仰闔署官員吏役人等至期一體謁見○西安將軍榮仲華尚書祿遵旨入京祝嘏循例暫假阜成門内南順城街呂祖宮歇宿繕具安摺膳牌於九月十二夜齎往西苑門由奏事官遞入十三日寅刻尚書趨詣西苑門先於六項公所與廷臣小叙然後至宗人府茶房謁見恭邸談論許久軍機處發出傳單榮祿頭起備見尚書遵卽步入西苑覲天顔於勤政殿碰頭行禮上詢以時政數端尚書明晰條奏畢卽出殿與近臣小叙寒暄乃回南鑼鼔巷局兒胡同本宅○盛京昭陵總管懸缺由值年旗咨取各項正三品人員會同御前大臣揀擬三員交值年旗於九月十二日帶領引見本日奉硃筆圈出昭陵總管員缺著正白旗頭等侍衛裕理補授欽此○廣西按察 [ 
 
 

Page 2

 
 
使胡廉訪璚棻遵旨入京祝嘏暫假東安門外賢良寺歇宿繕具安摺膳牌於九月十二夜專差齎赴西苑門由奏事官入十三日寅刻廉訪趨詣西苑門在九卿房小憩候旨旋由軍機處發出傳單胡璚棻三起備見廉訪凛遵步入上御勤政殿詢以粤西要政廉訪敬謹奏達宸聽畢卽退出西苑乘輿回宣武門内中街本宅○山東曹州鎭總兵王鎭軍連三奉調帶隊前赴北洋備防刻已由山左起程北上矣○福建按察使張廉訪國正遵旨入京祝嘏循例借宿梵林敬繕安摺膳牌於九月十三夜子刻齎往西苑門由奏事官遞入次晨廉訪抵西苑門借工部公所候旨迨傳單軍機處發出上書張國正三起備見廉訪隨步入候二起見畢趨進勤政殿向聖上跪安畢上以閩事海防垂詢廉訪跪奏宸衷退出西苑乘輿回宅○阿拉善札薩克親王多羅特斯楞之第三胞弟早經皈依黃教兹奉旨傳諭阿拉善親王多羅特斯楞卽令該王之第三胞弟還俗迅卽來京陛見已由理藩院劄行遵照矣 
[俄皇病劇] 初三日倫敦發來電報云俄皇左肺有病咯血不止咳　較前更劇勢甚危險此亦大局所關留心時事者宜知之 
[議立和約] 西字報載有日斯巴尼亞九月廿一日電報云日本欲與日斯巴尼亞訂立通商和約並聲言如立約不成則日斯巴尼亞運往日本之貨應納關税必從重徵收又欲與日斯巴尼亞立約請准日本人前往呂宋日本亦准日斯巴尼亞人在日本租地通商並可至内地居住日斯巴尼亞商議立約之官籌商此事可行與否宰相之意則謂和約可行惟日本人至呂宋一事須另立專條按呂宋爲日斯巴尼亞屬國日本人欲往呂宋不得不與日斯巴尼亞立約固有大欲存乎其間耳 
[喝问商船] 太古公司泰遠輪船由日本開往香港行至半路遇法國兵船一艘無端開砲二門旋扯旗號問汝係何國船泰遠卽扯英國旗相示法兵船遂舍之而去泰遠船亦卽展輪同抵香港 
[英欲議和] 九月二十一日倫敦路透電音云英廷現告知中國當道謂已預備出爲排解俾中倭兩國永息干戈又佈告歐洲各國欲聨合照會倭廷道達此意並詢其肯照各國之議以言和否但窺倭奴之意似未必遽肯言和而以私意料之終亦必如各國之請至於歐洲各國現接英廷來書亦多願作魯仲連排難解紛雖其中間有未卽俯就者異日想亦一律允從也説者謂以當下情形論倭奴卽肯言和中國諒亦不能俯就緣倭奴於中國已謀之十數年一旦乘其無備興兵奮擊以致我軍小受挫傷究竟非戰之罪今若遽從各國所請委曲言和竊恐人將藉爲口實謂倭奴區區島國我軍且不能取勝後將何以爲國且恐俄人因而生心所失不更多乎故兩國和議須俟華軍大捷將倭軍之在漢陽平壤者盡驅而逐之方可倡此議也雖中國秉國大臣頗好主持和議惟是今非昔比此次戰務初開秉國者亦深惡倭奴無理太甚已决意大加撻伐務在掃盡妖氛而後已又豈肯隱忍將就耶况華人素來藐視倭奴當此之時並天率土皆欲食其肉而寢其皮卽使秉國者或肯言和而衆怒難犯亦豈能强以相從乎 
[西人論略] 前報載倭主在廣島議院中傳諭自今伊始國權畀武官一節兹有熟悉倭情之西友來信云貴報常謂倭國有内訌之患故在高麗尋　索釁以與中國爭持今又恐黨民愍不畏死乘間煽亂文官無能彈壓是以畀權武官云云以僕所聞則倭政府不獨恐民間煽亂并恐議院助之爲亂九月中旬議院各員已赴廣鳥議事倘官民兩黨聲息相通指臂相聨羣起而與倭主爲難加以薩摩叛民斬木揭竿雲合響應倭奴一國不將岌岌不可終日乎倭主深慮及此故有是諭耳今爲中國計何不遴選精通倭語熟悉倭情者行反間之計倭其國中自相戕殺豈不大妙又言中國之所以不能勝者蓋因兵艦不及倭奴之堅軍械不及倭奴之利耳兵艦不堅軍械不利斷無倖勝之道今若使中國各省殷富官商倡議捐資聚沙成塔不惜重價由南亞美利加洲各國轉購英國所造鐵甲大艦其一切新式梒砲以之勝倭尚非難事無如中國官塲皆以財力不及爲憂不知勝倭之後所有兵費可以向倭妈責償仍無損於中國又何財力不及之有若不能勝倭則目下所費餉糈　屬不少不亦重可惜乎説見香港循環日報 
[倭又購船] 中西報云天祥洋行經理之連洛士火輪船業已售與倭奴所謂輪船會社一俟修葺完竣卽須東往扶桑矣 
[電報譯登] 九月二十六日香港中外新聞接得英京來電云中倭兩軍前在義州開仗倭兵陣亡三千人餘俱退回平壤華兵死事者約千餘人又聞二十五日兩軍復鏖戰於旅順口外此項倭兵甫由廣島拔隊而至其勝負如何刻下尚未能確悉也 
[倭人實耗] 有寓居橫濵之留心時務者見中倭軍事言人人殊又倭人瓷爲簧鼓煽惑華人因將實在情形郵示云近日橫濵商務極爲冷淡每洋行雇用之華人雖未辭去然入夜不敢出門倭奴將陣上所獲華兵解回神户劓鼻刵耳押以倭兵游行街上有華人之開花會者倭官疑爲間諜梟首示衆橫濵倭娼均返内地蓋防捉去軍營當差也各砲臺尚有倭兵駐守然終日無事惟揮旗鳴鼓意其人數稀疏故布爲疑陣歟目下倭兵照册三丁抽二不拘男女均遣赴軍營故挑夫率皆老弱之輩不見有一丁壯其軍情防備甚密頗難探聽禁人講論故華人多以暗號相問答據傳海口安放水雷日前有英船進口疑其虚僞乃不用帶水船復將船橫行以試其有無各倭報館每言中國有大員數人因日本事自盡又言中國肯賠銀講和外國人有勸其勿説謊者執華人答以倭廷分付如此不得不從至市上貿易每銀一百元抽取十元每一元抽取一角以作軍需觀此足見倭奴已人財兩空其竭蹶之情具見矣 
[飭調回國] 聞日本第三王子向在德國基路水師廠當役自中倭開仗倭主飭其返國统兵王子遂辭職而歸嘻此殆如梁惠五之糜爛其民以戰不勝又驅其所愛子弟以從之者歟 
[倭船窺探] 星加坡西字報云查得日本水師官員有一事關係中國海面船隻甚鉅於中國甚爲緊要日本分兵船一旗自北而南專窺中國南方船隻行止其船泊無定所係日本第二旗兵舊日用以保護北邊運船者今日本調往南方又言中國軍火出於歐洲或美洲因特設人在星加坡細查中國船隻槍砲火藥及别項軍裝務得的實音信如中國軍裝在海面卽通知日本兵船由是以觀日本之畏懼中國可知惜乎中國仍不持以小心也 
[倭窮可憫] 日本江户來信云倭人以紙製就衣裳供給三軍之用其衣雖用紙製然冬天亦可禦寒曾經試騐有效此事也在倭奴以爲良工心苦然亦足知倭奴餉項之竭無帛縷以製征衣故用紙替代也猶憶當中元節時有人與倭奴相謔謂爾國所有經幣數亦寥寥不如以吾國放𦦨口所焚冥鏹益之今兹旣用紙鏹又用紙衣是不必呼之爲奴直可喚之爲鬼矣哈哈 
[杭諺] 杭州訪事人云武試將届各武生多在羅木營演習弓馬以期技藝精良小本營生者或賣腐漿或售水果或携糕餅之屬以博蠅頭爭設攤塲幾若附羶之蟻某日午後有某甲者手提竹筥喚賣紹興豆腐乾自東自西往來不定將近馬　適某生一鞭先著飛驶而來　旁有一馬見之忽然跳躍與生所騎之馬互相追逐其疾如飛甲不及隄防致被踼翻於地蹴傷左掌血肉模糊旁觀者急以妙藥敷之約歴二刻時始醒○久旱之後河水漸乾某日新市某航船行至太平橋適被某米船所阻急改道向岸邊行駛以致悞觸巨石水滿船中諸客紛紛登岸避之行李悉數浸濕旋有人將船主拘入糧廳不知如何了結也○太平門外東鄉鄰近海　居民大半以捕魚爲業平時習練槍砲藉以防海盜而衛桑梓現在倭奴肆意猖狂深恐前來窺伺紳董因擬募勇團練經費捐自民間惟請官給發器械藥彈大憲俯如所請深恐鄉民不諳軍律特派省使 
 
 

Page 3

 
 
防統領左軍往彼駐劄藉以教習并使兵民聨爲一氣不致有畛域之分○浙江正副主考梁秦兩星使定於九月二十八日已刻由武林門外下碼頭登舟北上廖榖帥以下文武各員弁均在武林門月城内寄請　聖安隨派候補副將李副戎世祥科砲船三艘護送出江○難民十餘人衣裳藍縷面目　黑手携蒲席竹籃及破碎包服其中婦女亦皆四首垢面襁負子女自稱上江荒歉就食而來沿途飲露餐風停辛佇苦上月二十八日在藩轅前百獅池旁或坐或立嘈雜喧嘩至傍晚始陸續引去此中眞僞莫辨難保無匪類混跡於内偵探軍事有守土之責者宜有以察之 
[蘇省决囚] 姑蘇訪事人云上月三十日傍晚江蘇臬署接到刑部釘封公文卽飭知吳縣凌敬之大令大令立卽由府縣等監内提出盜犯四名升坐大堂略詰數語喝令劊子如法綑綁旋會同守備夏亮廷守戎帶兵一哨各執火把由護龍街押赴北寺大校塲處决聞四犯皆江洋大盜案積如山内有一犯年已在花甲以外鬚髮蒼然矣 
[白鹿秋聲]  
　　温州訪事人云海防戒嚴各城門均派員弁駐守稽查異言異服之人定於晚間九點鐘鎖閉不許擅行踰越向當昇平之世縱遇城門關閉猶可用小舟渡越水門現奉劉鎭軍諭令王都戎嚴飭門目一律禁止並飭湘勇狙伏雉堞之畔伺有踰城之人卽拉入懲之九月十三夜有甲乙丙丁四人在城外店鋪工作回來潛從朔門隄門竇緣沿而進適被中哨練兵巡獲拉禀哨官移送縣署沈邑尊研審之下飭笞責四百板枷號示衆想從此不復敢以身嘗試矣○前温州府署門丁徐震山因侵虧前衛守王任公欵尚在押追迄未措繳近又在押胡行妄作沈明府於九月十三日晨親臨民壯翼房察看押犯時徐方早起睡眼朦朧在管押家丁房内盥洗詢以何不收入内籠　有串弊遂卽升坐堂皇提出斥其不安本分喝笞三百板釘鐐改押○八月杪處州縉雲縣所轄胡陳地方被匪刼掠甚至白晝持械行刦自己牌至九點鐘連刦數家從容搜索鼓噪而去土人不敢抵拒幸經鄰村鼓集團丁伺要截擊殺斃搶匪數十人并生擒五匪解送縉邑餘匪狼奔豕突竄往永嘉縣所轄四十六都上董地方復被居民要擊匪猶敢持械格拒互有損傷當經拿獲兩匪解送縣署呈請究辦沈邑尊收訊管押隨於佩萸之前一日帶同刑仵前往相騐得居民被匪所刺一死一傷死者卽飭棺殮生者傷者雖重尚非要害或可醫治諒不致有性命之虞也 
[珠聨璧合]  
　　湘撫吳清帥之女公子許字鄂督張香帥之次公子鳳諾曾書鴛盟早訂兹者清帥奉　諭北上軍務倥偬不暇料理姻事因囑吳夫人早擇吉期速了向平之願上月中旬夫人乘坐官舫親送女公子來鄂完姻香帥卽派家丁在省垣八旗奉直會館陳設一新以備蓮輿蒞止擇期奠雁香帥瞻覲在邇擬卽就道不暇久待婚禮一切均委之於夫人想届時寳帳凝輝洞房却扇當有一番佳話也 
[公餞主試]  
　　鄂闈竣事吳朱二典試命駕出轅詣督撫司道各署拜客九月二十二日鄂督張香帥撫憲譚中丞設席兩湖書院邀二典試赴宴文武僚屬咸得叨陪末坐一時衣冠濟楚翎頂輝煌良久席撤督撫憲送客畢遂排導回署各官亦紛紛散歸時則落照銜山暮烟四起但聞江干角聲嗚嗚鼓聲　　而已 
[土藥滯銷]  
　　近來土藥盛行銷行最廣其出處若河北之豐碭貴州之餅子雲南之封子以及廣土南宮究未若川土出產之饒銷塲之旺自野山關設局徵抽通行子口之税就商使民偷漏漸少厘金日增辦法之美無以復加近來楚南北行銷川土實屬手屈一指緣閩粤蘇浙商販均於此兩處採辦故也川省所產以　都臨江市二處爲最次則涪州綏定此外若川鄂毗連之施南等處所產則又其次也月前漢市上莊川土售至二十兩内目下街市冷落商販鮮有至者貨物滯消行情漸跌各土號無不蹙額咨嗟咸懼不免折閲也日内上莊川土跌至十八兩左右雲南封土二十兩上下大土十六兩零陳老廣土三十八兩豐碭北土自去歲烟苗被虫食損收成大减貨遂久缺漢市各土均可行銷惟川土銷塲大滯積存一千餘擔堆積棧中高如山阜與昔日之隨至隨消者情形大不同矣 
[甬上火災續述]  
　　甯波訪事人云郡城火患已登大略情形兹聞儒林第爲應姓後裔之產大厦三進盡已典押他人僅存小屋二楹棲其　口日來將各處市上抛棄之茭白草陸續拾歸堆積屋中藉供炊爨是夜應夫婦不知何故互相爭論怒抑火油燈於茭白草堆中登時烈烈轟轟延上椽柱急圖扑滅勢已燎原霎時間大小房屋八十六間付之一炬火熄後被害各家羣欲扭應送官究治應卽畏罪脱逃至九大水烟莊是日方祭鬼魂焚化冥鏹火星延上天花板以致四出飛楊向南焚至某提莊及嘉泰紙棧弄而止向北焚至得利釘鞋店老永春鞋店而止復由某提莊延燒對面木屐店眼鏡店鐘表店等七八家約計共燬樓房十餘幢錢天成水烟莊平日兼售香料及貴重藥品是日火起後屋雖得保然被火匪搶去錫瓶數枚内貯西黃等物火熄後莊夥往典查得空錫瓶一枚所貯西黃已付諸無何有之鄉大約所失約計千餘金之譜云 
[護送主司]  
　　浙江典試梁秦二星使於九月廿八日己刻由督署行臺起程至下馬頭登舟北上已列前報先期由仁錢兩縣雇定大號坐船二艘并備火輪拖帶星使登舟後卽令開行水軍統領李副戎世祥派委杉板船三號親兵四十名一路護送至蘇杭府陳太守曁仁和伍大令錢塘束大令亦均泛舟相送至石門而返 
[虹口火警]  
　　昨晚十二下餘鐘捕房警鐘怒吼旋分一下探悉美界華記路第二百二十六號門牌石庫門内失火立時冒穿屋頂各皮帶車風馳而至竭力灌救火始稍息至被焚房屋若干及起火緣由容今日探明再報 
[普天同慶]  
　　本月初十日恭逢皇太后六旬萬壽本邑城廂内外各衙門一律懸燈結彩徵召梨園子弟演戲侑觴南市十六鋪及廿三七鋪十二圖各民團局亦懸掛紙燈江南製造總局曁各會館則陳設骨董俾觀者眼界一新浦中所泊寍沙各舟亦掛旗燃燈以相娛樂 
[點綴風光]  
　　萬壽期近上海縣黃大令傳諭各店鋪一律懸燈結彩藉伸慶祝此已列報兹聞小東門内吳祥泰京貨店於本月初一日起在店門前懸掛明燈並鋪陳各種景物雜以奇葩異卉有黃金帶柳汁靑兩種爲菊中之翹楚○縣署書差就署西陳某新樓粉飾一新陳設花草玩物今日雇清音一班演唱預祝萬壽 
[格致書院秋季課題]  
　　今年格致書院秋季課題由署理蘇松太道憲劉康候觀察所命共計題目五道首爲聖　母萬壽頌其二目下防務宜如何布置盡善策其三擬曹子建求自試表其四趙苞棄母破賊論其五緊備水軍直搗東灜議此番觀察命題之意包藴宏深按時度勢擬古揆今以觀多士之立言并期其盡言無隱　聖母爲女中堯舜德澤覃敷兹際六旬萬壽薄海臚歡祝釐獻頌宜有篇章自日東渝盟犯順北蚊告警水陸要衝均需防堵宜先以素練之海軍渡海而東進征其國俾踞朝鮮之日兵難以兼顧此亦圍魏救趙这一法也古人或求自試或忘親而報國皆出於忠義奮發之一念今日豈無同仇敵愾之士投筆從戎請纓繫虜必有英豪拭目俟之今自出題之日爲始限至十月底截止逾期不收所有各卷仍交三馬路格致書室可也 
[東籬餘韵]  
　　本城豫園每於秋深霜冷時有品菊之舉兹有蔡君錦堂别開境界於今日在老北門内延眞觀羅列各種名菊供以磁盆佐以怪厂湘簾斐几位置井然有陶學士之癖者挈伴偕來時於此間得少佳趣莫嫌老圃秋容淡猶有黃花晚節香可於此時詠之 
[瞻禮停公]  
　　昨日禮拜四適逢天主教中衆聖瞻禮之期法繙譯官祁君先期咨照捕房並請讞員葛同轉停訊一日 
[案關拐賣]  
　　日前有郭賢登携郭蔣氏及女孩秋香桂香由蕪湖乘輪來滬借住英界滿庭芳連生客棧據言氏係其妾孩係其女該棧茶房見其形跡可疑以拐賣人口等詞投報捕房昨經包探顧阿六及兩華捕將郭等男女拘入捕房捕頭略詰緣由以婦女不便管押着轉送英 
 
 

Page 4

 
 
公廨由值日差禀明宋通刺暫交官媒收管聽候訊核 
[口角被拘]  
　　戴世才鄔阿香因索妹在途口角爲巡街捕拘入捕房轉送英公廨宋通刺著押候訊究 
[解犯赴松]  
　　日前南匯縣解到毆傷族叔身死案内之黃阿順解省勘訊由上海縣過跕黃大令飭收外監俟備文後卽行起解已紀前報昨午將文牘備齊提犯移請城汛李采臣千戎派勇丁二名護解出大東門下船望松江進發過府提勘 
[嚴辦賭棍]  
　　前經英公堂移送賭棍錢炳生朱洪春王子林三名前晚經葉司馬提訊錢供向做雜貨掮客與朱洪春素來認識朱向小的言有友人欲定造小輪船一艘小的知虹口發昌機器廠專造輪船遂到廠向主人方德榮言明此事方卽畫成圖樣索價洋六千五百元小移的將圖交会朱洪春據云前途還價不過二三千串事遂不成方欲向索畫圖銀十五兩朱不允方於口角之下鳴捕誣指局賭拉入捕房解送公堂送案下實未犯賭朱洪春供前從漢口回申舟中得遇杭州人許少卿言是宦家子到申欲定造小輪船一艘惜人地生疎小的聞之意可稍賺蠅頭因與伊結識到申後卽託錢炳生爲之代辦餘供與錢相同司馬問王子林曰據伊兩人所供定造輪船口角爾爲何揷身在内來文言明原告指稱爾等以定造輪船爲由邀伊到妓院局賭騙輸銀三百六十餘兩現在伊等狡供爾有何説王供小的自知不是實受友人周子山之愚司馬問周在何處答現往蘇州司馬曰爾等係著名賭棍本委豈不知耶判錢炳生王子林收自新所如錢炳生找許少卿到案王子林找周子山到案方可開釋如許周不來俟改過所造成永收所中朱洪春飭覓保人具結保去 
[助賑福緣]  
　　前奉李小帆仁翁交來高少泉善士弄璋彌月賀儀助賑早登報章今續奉高君來函以蒙摯友盛情無以爲報謹備湯餅洋二十元移作賑舉用答諸君仁愛之心同日接奉郭成大善士爲鄰右失愼幸獲平安助賑洋五十元陳蓮舫仁翁交來何守裕善士助賑洋二百元求病速愈棉力子善士樂助棉衣洋五十元先後祗領仰見善念交孚福緣無量吉邀天佑德動人欽敬代災黎九頓百叩望風頂祝登報揚仁[  上海六馬路仁濟善堂籌振公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前有江北人周銀貴偕妻劉氏投縣控朱長興佔匿伊妻一案經葉司馬兩次提訊朱供十六年七月廿四日因　銀　到清口捕魚缺少資洋憑潘大媽張大娘兩婦爲媒出洋五十元娶以爲妻呈出筆據手印叩請追洋周稱並無此事實係僞造　張兩婦供與朱同司馬以兩詞各執難以定案判將劉氏及潘張均交官媒看管一面著差保查明據實禀復前晚司馬升堂問案周銀貴投案訴稱憑公正人　勸小的認還朱長興洋銀求請恩准領妻回籍情願具結叩求銷案司馬准之周劉氏交周銀貴領回張兩婦從寛開釋○包金和控陸紀堂騙伊女一案奉飭收所候訊　記前報前晚葉司馬提訊　供崇明人駕船渡　有女憑陸紀堂轉托友人爲之覓主出售言明廿四元後祗肯付十六元小的不允伊將女兒藏匿還是以控諸巡防局轉送案下今由陸紀堂催促前途將女交還叩求銷案司馬著具求銷切結飭退○前有蘇人陸鳴岐赴縣喊控外甥王卓安毆傷伊妻鄒氏女素蘭一併投案叩請騐傷究辦當經黃大令飭仵騐明傷勢飭令回去自　醫治陸供王卓安已扭在英公堂叩乞移提黃大令飭差移提到案　帮審委員葉司馬訊問各呈帳簿請追帳欵司馬察核之下知是妓院中帳目大加申斥不予准理惟毆　舅母表妹情有不合判令收所此已列報兹由王父赴案具禀爲子乞恩大令批准交保前晚葉司馬升堂飭差由所提出王叩首　恩諭曰本應責爾一百板姑念苦求從寛免責飭具改過結保釋 
[法界捕房紀事]  
　　前日午後三點鐘時三茅閣　河沿某舊貨鋪夥某甲修理洋槍誤觸機關轟然一聲立刻焦頭爛額痛不可忍躍入洋涇浜經某船户援之登岸雇車送入捕房捕頭令舁回醫治○金利源碼頭小工某乙肩挑貨物上棧悞將岸上鐵欄撞斷被巡丁拘入捕房捕頭令押候遺包探查胆修費若干令乙賠補○江天輪船抵埠時諸客紛紛上岸偷兒某丙東張西望形迹可疑經某探夥役拘入捕房捕頭令管冲片時卽行釋出○義大烟店失愼後包探將店夥某丁拘入捕房昨日店中執事人曹某自投捕房伸訴捕頭令交人保出候堂期解訊 
[美界捕房紀事]  
　　江北人崔九如掩入虹口招商局中棧碼頭益利輪船竊取衣服一包水手見之急喚巡街捕拘入捕房黎副捕頭令押候飭包探江阿三查明解訊○張阿永在北河南路天后宮内設局賭錢其法用色子摇之以辨點之多少俗所謂廿一門頭四百三十號華捕見而驅逐王不依與之格鬥華捕怒甚拘入捕房捕頭令押候解送公堂究辦○前晚三下鐘時積竊邵子奎背負衣包手持燭臺行經虹口途遇某號華捕拘入捕房捕頭遣包探江阿三查知竊自虹口北山西路二百六十二號門牌王許庭家因令押候解送公堂究辦○前日北山西路一百零七號門牌袁德明家有喜慶事懸燈結彩鼓樂喧闐所用綵輿自雇輿夫承值轎班頭目王春棻惡其攘奪生意帶領輿夫羅唣并將綵輿攫　袁怒甚投報捕房捕頭遣包探竇如海雇人將彩輿舁歸王則拘押捕房候解送公堂請宋通刺嚴辦其瓷橫把持之罪○白大橋南首某整容店學徒劉子才年十四歲前日與師兄某甲口角致被甲毆破頭顱血流被面劉欲投捕房控訴悞行至漢壁禮路沿途痛哭號咷九十號巡街印度捕見之入捕房捕頭令回家訴之其父自行料理○昨晨八點二刻時馬夫某甲高乘骏馬得意飛奔行至虹口新虹橋迤東力不能支翻身墜下頭顱跌破胸前被馬蹴傷適某號印度捕得得而來喚東洋車舁入捕房轉送同仁醫院醫治馬則暫留捕房喂養 
 
 
 

Page 10

 
 
   
 
