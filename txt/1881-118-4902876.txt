# 1881 - 118 - 4902876

 

Page 1

 
 
[禮]  
　　禮有之曰無於禮者之禮也其動也中是固寧之至難者矣夫古今禮節之彰明可考者　且有未能遵循以　　　大雅之處如禮節中　無此欵而欲其從容而中不特行禮者不易從心不踰　言禮者亦將不敢謂至當不　　於彼於此皆有所是亦皆有所非非議者之兩歧其說寔欲以權其輕重長短而終不能折乎其中則亦惟兩存其說而已本報前有禮節異同說一篇登諸報首以為　國有大喪而　哀詔部咨到有遲速參差之日過久而各直省禮節遂致不同由於驛站提塘不能齊力所致而就江浙兩省于接准部咨未奉　遺詔以前之禮節觀之似乎浙江　准部咨隨卽舉哀成服較江蘇之遲遲吾行者稍為彼善於此喪事欲其總總　古人固先我言之也然平心思之部文既用藍印而外省公文　用紅印此一端不無可議而於未奉　遺詔以前　從忌辰之例亦未可以厚非也浙省於接到部咨之後即設位哭臨此正與官員於聞訃之日卽行丁憂同一意義蓋既知　大　皇太后升遐之的信　禁泣涕漣而忠悃之誠動於中不能制於外是或一道也　設位哭臨必皆喪服哭臨三日而　遺詔始到則將　喪　易素服以迎　詔乎抑竟以喪服迎也素服摘纓迎接　遺詔此係禮部奏定之禮必不可以稍違而迎　詔之後又將喪服哭臨是喪服　而復釋釋而復着既哭臨於接咨之時又哭臨於奉　詔之日其將謂之何哉且官員　丁憂也於聞訃之日卽行　卸　務遵　　丁憂然亦非卽處苫塊也或匍匐奔喪卽中途亦非赫然斬衰必俟回籍　日始行躃踊之禮其有不卽回籍而在服官之省設靈受弔者此非禮之正也若一聞訃音卽處苫塊服斬衰之　行躃踊之禮則將來回籍之日又將何以加焉如在服官之省設靈受弔及回籍之日又復　喪是重受弔也又何足為定禮也哉今接准部咨固無異於聞訃而卽行設位哭臨則是無異聞訃而卽服斬衰之服行躄踊之禮也若待　遺詔到日再行哭臨是與重受弔也何異如　詔到而反無舉動則尤斷無此理由是言之浙省之所謂是者亦不能　非矣蘇省於接到部咨之後則素服而不舉哀專待　遺詔到日設位哭臨似乎較為得體特不知何以　遺詔之與部咨其相去至如是之久耳或者謂會典通禮於此一節何以未經　載不知部咨先由驛站遞送所以使各　省知所預備以恭迎　遺詔　遺詔則由提塘　送按其次序本應部咨先到亦非盡由於提塘稽遲之故第雖有先後之次而所隔不甚遠今提塘特過於稽遲耳江蘇之於接到部咨之後酌　禮節條欵通行各屬要亦必有所本　非自今日始也惟江浙昆連之省何以竟有不同以浙江為是者必以江蘇為非以浙省為非者必以蘇省為是二者必居一於此特無由折衷耳竊謂言禮之儒往往域於一偏足於情者或歉於理厚於　者或薄於文同此一舉而先後有不能紊亂者同此一意而繁簡有不可混淆者故自古以來凡遇議禮每多紛爭聚訟自以為是古時或據　義或本古訓或守成法或順人情卒莫能衷於一是我　朝事事皆為　訂集禮經之大成　會典通禮諸書信乎　　無遺憾矣而　國有大喪外省已接部咨未奉　遺詔之際獨無作何辦理明文遂致江浙兩省　屬之地猶有紛歧雜出之處則甚矣禮之不易輕言也夫所以濟禮之窮者曰權茍能權其重輕歸於至當則雖無於禮者之禮又何患其不能從睿悉中哉然而難矣 
[新增船炮　○西報言中國近來講究水軍不遺餘力刻又加增鐵甲船三艘每艘有三千二百墩之大其器有七百五十匹馬力船上載有哀姆斯唐郎炮六尊每尊計重二十五墩另有小炮四尊并放水雷極精之機器艘係在法國製造一艘係在英國製造此外尚有戰艦兩艘現在英國趕造每船有二十二墩之炮兩尊其炮一杪時可打至二千三百尺之遠按近時各外國船上之炮不過一杪時打至一千三百尺然則中國現在之炮又捷於各外國矣其亟於戒備如此中國其庶幾乎。 
[新炮到閩] ○閩浙何制軍之夫人靈柩於上月初三日由　航輪船運回粵省隨於初七日到粵十四日由香港載　回閩聞此　名係法法華士共購四尊以為台北　　之用每尊重約四墩其式樣新舊若何皆未詳悉惟既　重價想足以壯觀瞻也。 
[閩茶滯銷] ○福州今年茶市比去年更形减色往年頭春開盤總在三四月間今則各埠滯銷辦茶者裹足不前聞茶商議於端節前後開盤然則福州如此別埠可知矣孰謂多財善買之說可恃耶。 
[追查賭案] ○昨據衢州來信云本年正月初二日道署　　之天寍寺設有賭攤人聲哄鬧直達道署上房道憲因飭西安吳大令查逐不意賭場中有營兵數名不遵查　大令怒各責二百板枷號示眾營兵不服當卽聚集多人鬧入縣署經府遵前來彈壓亦被擁擠旋亦作罷論亦不意何制憲在閩風聞始則　道查復近忽將中軍　游府摘去翎頂　任聽候查辦侯本帶領練軍在外現已委夏君接帶云。 
[溺死坑中] ○客有由閩過衢州者聞南門內道院巷中坑　甚多皆深逾兩丈內有尸身一具經地保報官時值西安縣吳明府晉省由　封江山縣朱明府詣　飭殮　招屍親來認領竟無有投案者傳得此係開化人因與 
 
 
] 

Page 2

 
 
某妒姦被某推入坑內而死然無論是何情節總之坑深若此卽無心失足亦無不死地方官亟宜嚴查示禁永革敝俗是亦一大功德也。 
[控妾案畫供] ○駱基賢控張姓一案近又連訊兩次先是問官訊駱此案究竟有無旁人唆訟何竟案　多日屢經上憲嚴催爾總一味狡展如能早日畫供案已了結然卽堅不承認眾證確鏧亦可定案喝將刑具預備并將駱之衣帽脫去而駱仍遊移無實二次傳訊駱供須俟母氏由閩來蘇方能承認訊之再四始認定姦誘義女為妾當堂畫供想承審官轉達上憲過府司兩堂當可定案也。 
[倒帳難理] ○蘇　外上塘大街某姓燭鋪於去年開張生意頗佳店主年已七旬素性誠實往來貿易人都信之今正以店主病死遺有孤兒寡婦年不及四十而兒則尚未成童各存戶恐店事難支相將提欵詎該店虧空至七千餘金存項數十戶類皆零星瑣碎各無主張統計該店可以抵數者不及十之一二故相持兩月有餘尚無人出為調處也。 
[蘇郡禁戲] ○蘇郡以　哀詔將臨部文已到所有城內外各戲園奉憲諭於前月二十七日一律停演聞該處戲園三所大小腳色不下四五百人文班皆係土著自可別圖生意獨京班優伶類皆天津各路人氏演劇時賺錢較易大都揮霍不惜自此奉禁之後他鄉坐困日引月長不亦難乎而各通商碼頭優伶尤多更不能無此慮也 
[孝媳請旌] ○前述客臘念八夜金陵花市大街失慎燒去房屋一百餘間並燒斃老夫婦兩命茲查得死者姓陸向做領帽生意夫婦年俱五旬外因無子以姪為嗣姪在別鋪為夥不常回家家僅老夫婦　姪媳同居姪媳某氏平時侍奉二老極盡孝道陸翁近得偏枯之症　廢在牀艱於轉側姪媳侍奉湯藥晨昏不倦故賢孝之稱早已嘖嘖傳於里巷矣是夜起火之家與陸姓僅隔矮牆一道陸居裱畫店後二進樓上正當火之下風火起從夢中驚覺則前進已為火阻後又無門可通姑媳于忽忙之際先謀負翁逃命奈翁已脫衣而臥只得由姑代翁穿衣某氏先下樓開門時樓下前　窗槅已著某氏趕將窗扇卸下擲置階外兩鬢及兩手均被燒傷趕緊上樓而樓上煙霧充塞翁姑均已被煙　倒在牀不知人事某氏料獨力更難施救遂决計偕翁姑同死旋樓上梁柱盡燃瓦片紛紛下墜前進店房火亦滿屋適藩憲梁方伯在外督率兵勇　水龍救火於火光中突見二進樓上有一婦人急　重賞令人前去救援某勇奮身願往奈火已封門無從得入遂將身上衣服用水潑濕並令水龍兩架向內直打分出一線之路該勇卽從一線水路下飛身前進搶步上樓令某氏隨之同出某氏跪求該勇先將翁姑救出然後隨行否則願同死不願獨生也該勇謂二老已經悶死救出亦屬徒然爾須趕緊出去稍緩則不及矣某氏仍跪求如故該勇見火勢已迫萬難再緩須臾遂硬將某氏拖起背負肩上飛身下樓從火燄中奔出回顧則樓已落架矣某氏雖經救出痛不欲生幸賴各親友再三勸慰猶復哀慟不已該勇領受重賞遂將某氏在內跪求救親情節一一稟明梁方伯不勝讚歎刻聞眾鄰右擬將某氏平時孝行公同　禀求請地方官轉詳上憲出奏請旌云噫該姓非簪纓世胄詩禮家風乃婦既殉夫而媳又欲殉其翁姑烈燄當前絕不畏死賢孝萃于一門洵足光戚里而風　俗榮邀褒典誰曰不宜。 
[拐帶類列] ○金陵某姓男孩甫四五歲係孤子而兼　兩房者近因一時不見其母疑其到隣家嬉戲呼而問之隣人應曰在此母遂返既而亭午母又呼兒午餐隣人云先曾在此今去久矣母又疑其或在他舍遍呼之無影響不覺驚皇無措料必被人拐去乃大哭倒地家人一面扶掖灌救一面分途尋覔業已兩日蹤跡全無婦惟恐隣之不送兒歸隣亦責婦之呼便返兩造徒事爭辯而已又篾街某姓女孩年八歲近亦走失四處粘帖告白其父母正悲憤間適有鄉人鳴鑼知照女孩下落父母聞知登時詢問年貌服色一一符合不覺喜出望外及詢所在蓋已被人拐至東鄉之湖墅鎮矣計距省城七十里先是某姓比隣之某甲有友某乙係異鄉人而寄居甲處者來省圖事數月一無所就窮極無聊是日適見女孩起意拐賣遂將女孩哄騙出城騎驢至湖墅既至在茶館暫憩時座中有見其語音兩處又別無眷屬僅此女孩不無可疑因乘乙出去問女何往女言彼說帶我看會去故與之來耳問者知會在城而不在鄉愈知拐來無疑於是眾鄉人互相議論擬俟乙來盤　不料乙知事已敗露登時逃遁鄉人待乙久不至遂將女細問始知家住南門內特不知是何地名耳故鄉人來城鳴鑼知照也女父母卽邀鄉人至家約與同赴湖墅領女並許以厚謝云又南門豆腐巷口有開設泰山茶館者本籍江北夫婦年均五十以外生有二子亦皆成立前年甲為二子聘某姓姊妹為婦長者年已二十次亦十六七矣甲婦平日待兩媳極嚴逐日井舀操勞不准稍有怠惰否則以鞭撻從事兩媳亦惟敢怒而不敢言近因茶館房屋狹隘另在巷內賃屋令兒媳居之不料有賣牛肉之某乙深悉其情起意拐賣遂以甘言相誘兩媳既苦於姑之嚴惡又憚於操作勞苦竟為某乙誘動於前日姊妹雙雙偕乙遁去比及某甲知悉趕緊追尋業已不知去向媳之母家得信亦來向甲索女大肆咆哮甲夫婦正在無可奈何之際適有鄉戶擔柴來城者述及頃於某處遇有兩少婦隨一男子同行未知是否甲聞言登卽追蹤趕去果於　心橋過去不遠追及的係兩媳始知乃某乙所拐當卽將人一併帶回擬將乙送縣懲辦旋經旁人再四說情並保嗣後若再有走逃等事卽惟某乙是問其事始寢云。 
[送殯紀盛] ○前辦　垣軍需局范子　觀察病沒差次柩停局中曾經列報觀察藉隸金陵前月開喪三日卽於念二日由官眷扶樞回籍在東門外官碼頭下船途間執事甚盛路祭甚多皖府　大中丞及道府各員均送柩登舟而回觀察為中丞賞識賢員今沒後猶厚待如此可使　僚感奮矣。 
[命案紀聞] ○上月十八日南昌袁家橋地方斃一婦人當經地保稟縣崔明府帶同刑忤馳詣相　聞該婦為鐵匠之妻因與隣婦口角其夫復　之氣憤之下遂吞阿芙蓉膏而斃迨既死其夫卽請人向隣婦理論隣婦以雖經鬥口而迫之服毒者實因其夫今反尋我耶其夫聞是言謂事由隣起竟不肯殮地保始往報官　畢　將其夫并隣夫婦俱帶案候訊云。 
 
 

Page 3

 
 
[無疾而逝] ○寍城醋務橋某姓子年三十許日前抵暮忽自沐浴更衣妻問故則曰壽數有定予將向去處去矣妻初不信入廚晚炊至上燈時呼與晚餐不應視之則已僵臥牀上身氷氣絕矣此係寍友所述豈因果參徹故淹忽之數自知不必問諸鵬鳥耶抑傳聞之失實耶 
[松屬府試上海縣前列名次] ○松江府試開考日期曾經列報茲悉上海縣文童招覆一百八十名前列名次附錄於後　王宗毅　葛尚賢　江紹均　唐尊　　張朝宗　鈕璈　朱有容　王煥昌　王受祺　沈悅輔　江璋達　丁其秀　楊乾清　陳敬銘　張致祥　耿光覲　郭慶颺　奚慶良　董炳章　方文基　顧祺　趙光第　徐嵩　王飛熊　陸福淦　徐本楨　秦錫圭　何秀甲　吳韞琦　徐上珍 
[龍門書院甄別取錄名次示] ○監督江南海關分巡蘇松太道劉為曉諭事照得龍門書院投考諸生本監督於三月二十八日續行甄別所有錄取投課之唐樹滋　孫淦　邵曾鑑　陳增　　張曾祥等五名准其在院外肄業俟有缺出照所取名次再行補額合行曉諭為此示諭各生遵照毋違特諭 
[請移渡稟批] ○本埠浦江自設水利局後章程井井居民大為利賴其各碼頭俱停有渡船以便載人駁貨然亦自分地　各有花名可以稽查不相紊亂今有陸家渡夫頭蔣　三思得行仁里碼頭具稟道轅請得移泊渡船昨奉劉觀察批示云行仁里碼頭現由何人興建是否無碍水利所請　三官堂碼頭各渡船移泊行仁里碼頭是否可行並續填渡船二十號曾否填給船牌仰義渡局委員汪令會同浦江水利局分別查勘議復毋　違式特飭冊并發 
[俄官回國] ○駐滬俄國正領事聶君名丁因事告假回國昨午前赴英會審署辭行卽於午後乘搭三菱公司輪船起程矣代其事者為寶君名林德云 
[賽馬三誌] ○昨為　滬西商賽馬之第三日卽末一日午刻起賽第一次得勝者為海琛之馬第二次係拉古之馬第三次則白拉太之青馬西商仍暫憩小飲三點鐘起又賽第四次四馬跑全圈又被海琛奪標第五次馬之有長力者共六匹賽跑兩圈將至定界處見拉古海琛二馬如驂之靳忽拉古馬飛駛上前捷足先到第六次九馬同跑一周又係海琛之馬獲勝第七次十一匹馬跑全圈則三保盈之青馬奪魁此後照常例應跳浜跳花蒖架因天雨初晴跑馬圈中地道泥濘不便超躍故改期於禮拜六倘是日天氣晴爽必為補賽想當更增一番熱鬧也昨日天氣不寒不暖日歛云陰與第一日相彷兼之昨日本為跳浜之期是以觀者更盛馬踏軟紅車如流水不可勝數聞三點鐘時有鄉人某姓家孩行至跑馬廳前被馬車撞倒輪碾于身因致斃命其細情容再探錄 
[悍犯圖逃] ○虹口瞿桂寶疊次犯案去年四月間經英公堂拘提訊究移解縣署管押無如在押又屢次　事兼魚肉同押人犯并于夜間私自出外被莫邑尊查知重加懲責本年正月十三日改發捕班收管將近三月尚稱安靜無如生性狡悍前日傍晚時竟然拷斷鎖簧脫去鐵鏈意圖逃脫尚未離籠幸被管班家丁及捕夥眼見當卽喝阻一面稟報邑尊未知更將如何處置也 
[索租續聞] ○索租釘門一案昨翁太守臨捕房時據俞樊氏投訴稱翁小培奉諭將門去釘及入內檢　則失去英洋四元四開洋三元銀紐扣四副借據兩紙一係虞得盛欠錢四十千文一係龔記欠錢三十千文求為查問太守謂汝昨日供稱有七歲小兒被鎖在內恐其餓死今忽報失然七歲兒在內曾否見人竊物據稱小兒亦已出外太守謂欠據失去亦屬無妨看具稟公堂判作廢紙云 
[定木搆訟] ○前仁記洋行投英公堂控稱去年十月間祥和雜貨行馮禮生定買烏木一千七百餘擔每擔計價銀三兩五錢當收其定銀五百兩屢次向催出烏木延宕不取嗣托我行將貨上棧押銀五千兩總核價銀除收定銀押欵外應向找銀六百兩亦已收足茲因應加棧租息銀無着况烏木漸漸跌價如貨果不出結歸我行應向找銀四百七十餘兩請為究追等情由公堂飭拘馮禮生當因馮不在滬案　懸擱旋由仁記　稱祥和行現改同春行所定烏木該行馮本懷趙安林亦有股分請提此二人究問陳太守飭差拘到馮趙二人馮禮生亦自投案昨午前公堂會訊馮禮生稟稱定買仁記烏木屬實因祥和行虧本閉歇無資出貨然已二次付過銀一千一百兩而貨則分毫　動今由仁記控　飭提適我有事返甯及回滬始知彼行聽人唆使與訟累及馮趙二人為此急急投到該二人實無干涉太守謂仁記行尚在追銀四百餘兩汝知之否答稱我行於正月倒閉所欠各戶銀兩經　人調停以三折料理尚是艱難前付仁記之定銀五百兩貨既不出銀歸烏有然續付之六百兩尚須求為追還以濟公攤之用如何彼反追找伏求明察太守商之　買副領事以仁記行尚未投案兩造供詞各執殊難定斷因諭馮禮生聽候覆訊各人均着交保云 
[別隴西女士倐五日矣比以塵務牽率再過春江小樓把晤喜而有作卽請霧裏看花客高昌寒食生縷馨仙史醉癡生粲政]  
　　扁舟聽罷雨潺潺宿　輕籠月一彎笑指吟身化萍葉天風吹去又吹還　不多時別動相思別後還愁相見遲幸我此來猶未晚　臺春色在楊枝　三分璧月爭奇艷一曲　琴得正聲政是海棠春夢足上頭時節最傾城　風塵青眼解憐才待覓溫　玉鏡臺一任驚波吹浪影此身只爲有情來　願花常好館主初稿 
[二仰山人近著玉塵新談二冊見示洵足消客裏之羈愁遣閒中之歲月校讀數過賦四絕句贈之] ○畢竟凌雲志未灰澆愁　有酒千杯多君一管生花筆小試詞　著作才　軼事流傳記述雖苦吟直欲嘔心肝勸懲大義乘千古莫作尋常說部看　東坡說鬼真成癖干寶　卿　太　收拾　殘成著述羡他得意疾書時　君苗筆硯不須焚旗鼓詞塲共策動難得客中同作客一編相與記奇文　曾與君同撰客中異聞錄一卷刻入屑玉叢　四集　辛已清明飯顆山樵初稿　　　　　　　　　　 
 
 

Page 4

 
 
[題曹章表兄獨立團] ○頻年作客媿專蓴　笑撫頭顱認故吾眼底林嵐莫孤負願君重譜看山圖　酒後狂談妙入神胸無城府見天真元龍豪氣消難盡白眼何須看世人　　　　辛已三月飯顆山樵初稿 
[讀上元黃烈女淑華　絕詩賦以哀之] ○藏書繼美鄴侯家　原序女父秉良諸生兄三亦褚生弟一尚幼家故多藏書其父每以課女及弟　培得兒賢女　嘉刦海滄茫珠有淚世途穢濁玉無瑕捐生翻作長生樹正命非同短命花遺訓昭然能不負未妨親向膝前誇　原序女父先卒遺訓曰予家逼處城中城克必及於難慎勿苟且偷生以玷先德○拼將性命等鴻毛先有同心赴怒濤　絕命詩註中同　有金姑眉壽女舊識也兵欲污之不從適船窓開躍入江死　烈女復　兼智勇亂兵中計死醇醪　女於湘鄉旅舍醉二男子以殺之女亦自縊見縣志　事傳旅店情何慘魂到森羅氣尚豪我讀遺詩悲憤集聊書數語當哀號　綠橘軒主呈草 
[擬都門香奩七詠并引] ○僕蛛蠶愁緒蜂蝶因綠雙櫓秋風　醉在荔枝紅處一杯春雨心　於楊柳青時是以對月長吟蛩成善怨 
[聞香倒掛鳥不忘情茲承分示新題香奩體艷敢謂懴除綺語枯管花樵愛效東顰藉償西笑] [  彈蕉臺逸史弟姚厚是草]  
　　眠　款欵東風醉海棠金閨人懶象牙牀十分喜協熊兒夢一脉春融燕子霜寶額妝添梅萼艷翠衾雲暖絮花香　游不上遼西去任聽黃鶯鬧綠楊○對鏡　一奩寒月浄無塵照出芙蓉玉樣　臨水昔曾憐影瘦挽雲今懶門妝新拈花禪悟空中我握管容描幻裹真却被畫眉人一笑遠山經雨不成春○踏青歸　醉　嬌映晚霞酡帬幄花茵宴已過釵掛落英飄紫玉鞋粘芳草涴紅羅樓台簾捲春風地蕭鼓船歸夕照波斜倚銀燈低問婿香街蜂蝶逐誰多○納履遺釵　粧成環佩出羅幃行遍花叢步履一弓盤鳳穩玉釵雙股作鶯飛欹來小罵藤多刺膩到無聲草正肥忽　嬌波紅滿頰阿姑含笑踏春歸○唾絨染碧紗　嫩玉纎纎捲綉幃綠　春靜日遲遲檀心巧幻千層錦珠唾香分一縷絲約線指停鴛刺罷拋　神醉燕歸時花痕紺碧留新樣賺得蕭郎誤口脂○清　回憶殘夢　金爐煙篆裊餘香倚枕魂銷夜漏長萬里玉門飛蛺蝶一聲　箭　鴛鴦瀟瀟桐雨敲窗冷漠漠梨雲問路茫惆悵幽歡尋不得偷彈癡淚濕流黃○斜倚郎肩問臉紅　雲　斜嚲不勝嬌紅漲桃花頰上潮醉態怕當　影對酡　生恐小姑嘲可曾兩厭惡靨脂烘暈用否雙蛾黛再　春色惱人卿　笑送鞦韆會苦相邀 
[光緒七年三月二十五日京報全錄]  
　　宮門抄○發抄　旨六道○選單○上諭一道錄前○東撫周　奏委署　篆片○陝撫馮　奏請補同知摺○又　奏循例奏　聞摺○東撫周　奏廻避知縣擬請對調摺○又　奏調署知縣片○又　奏甄別各員片○陝府馮　奏恭革武員片○黔撫岑　奏調署知府片○三月二十五日○召見軍機○皇上明日卯初二刻至　觀德殿行禮○發抄　李文敏奏義寍州盧承霨調署星子令奉　旨知道了欽此○又知府王　長期滿奉　旨吏部知道欽此○又知府潘國祥等期滿奉　旨吏部知道欽此○又使用令黃正懋改教奉　旨吏部知道欽此○杜瑞聯奏甄別知州等官奉　旨吏部知道欽此○丁寶楨奏道員唐炯等獎勵奉　自着照所請該部知道欽此○○光緒七年三月分選單小京官刑部司務吳其昌安徽監　知縣廣西融縣計崇光浙江附陝西藍田錢同潤直隸監略陽何亮標湖北貢浙江建德劉毓森江蘇監廣東增城楊　模雲南監開建謝維郛四川附長樂杜保性河南舉　吏目甘肅狄道施以恩四川監　巡檢浙江蕭山周清平四川監廣東曲江陳用中四川增廣東歸善孫培蘭四川監　典史河南鎮平李堃順天江蘇宜興莫之林浙江廣東合浦章延齡湖北俱監　○○周恒祺片　再　　靈杰前因患病稟請開缺調理業經臣奏請　簡放旋據差弁　回原摺內開軍機大臣奉　旨另有旨欽此查該司現已因病出缺所遺篆務自應委員先行接署以重職守查有監運氏林述訓廉明穩練心細才長前曾署理　篆措置裕如堪以委令接署所遺監運使員缺查有候補道張蔭桓才猷練達强幹有為堪以委署除檄飭遵照外理合附片陳明伏乞　聖鑒謹　奏軍機大臣奉　旨知道了欽此　○○陝西巡撫臣馮譽驥跪　奏為揀員請補要缺同知以資治理而重地方恭摺具陳仰祈　聖鑒事竊照佛坪廳同知張國均報捐離任請開缺以知府儘先補用遺缺接准部咨扣至光緒六年十二月十五日為開缺日期係要缺例得由外揀選升調查該廳地處南山政務　煩且值大　之後緝捕撫綏在　均關緊要非精明幹練之員不足以資治理臣與藩　兩司在於通省現任簡缺同知及府屬知州知縣卓異勞續應升應調及候補應補各項人員內逐加遴選非現居要缺卽人地未宜一時實乏堪以升調及堪補之員惟查有試用同知張兆蓉廣東南海縣人由俊秀在本籍　輪軍餉案內議叙以府經歷縣丞不論雙單月選用咸豐元年投効廣西軍管攻克古眉峽案內出力保奏奉　旨賞戴六品翎頂四年遵例報捐同知指省分發陝西試用六年四月十一日引　見奉　旨著照例發往欽此領照起程六月十三日到陝委辦涇陽厘務出力保奏奉　旨俟補缺後以知府儘先升用先換頂戴欽此委署　州直隸州知州九年正月丁　憂交卸回籍守制同治六年丁母憂先後服滿起復十二年六月十五日領咨到陝歷經委署留　乾州各廳州印務各任交代均經隨時結報清楚亦無展　各案試用期滿曾經加考補 
 
 

Page 5

 
 
行甄別在案查該員練達精細才識俱優歷署繁要各缺辦理俱臻裕如以之請補佛坪廳要缺同知實堪勝任惟該員係試用人員且　缺請補均與例有未符惟人地實在相需例得據實陳請據藩泉兩司會詳　來合無仰懇　天恩俯念南山員缺繁要　　部核覆准以試用同知張兆蓉補授佛坪廳同知均於要缺有　如蒙　俞允該員係同知請補同知銜缺相當毋庸送部引　見所有揀員請補要缺同知緣由謹會同護　陝甘督臣楊昌濬恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏欽此　○○陝西巡撫臣馮譽驥跪　奏為年滿筆帖式堪膺地方之選循例恭摺奏　聞仰祈　聖鑒事竊照各省督撫衙門筆帖式如有才具優長堪膺地方之選者例准該督撫出具考語奏請送部引　見候　旨錄用等因茲查陝西巡撫衙門筆帖式桂與年四十五歲係正白旗滿洲桂詳佐領下人由官學生捐輸筆帖式咸豐七年補授國子監筆帖式十年十一年兩次恭逢　恩詔共加三級同治三年江寍克復奉　旨賞加一級六年京察一等七年十二月初七日奉　旨陝西巡撫衙門筆帖式着桂與補授欽此八年四月十三日到任連閨扣至光緒元年二月十三日六年期滿經前撫臣郡亨豫以　員辦理妥寔附片　奏請仍留任六年奉　旨　照所請吏部知道欽此欽遵在案今自初次期滿之日起連閏扣至六年十二月十三日二次六年期滿除員缺咨部開缺請　旨另行補放外臣查該員桂與安詳謹飭辦事勤能自抵任以來兩次期滿在任十二年之久於清字譯漢公文及委辦事件均能認真經理悉臻妥協且於吏治民事均能留心洵屬勤奮向上之員堪膺地方之選相應出具考語奏請送部引　見恭候　欽定理合繕摺　例具奏伏乞　皇太后　皇上聖鑒訓示謹　奏軍機大臣奉　旨知道了欽此　○○山東巡撫臣周恒祺跪　奏為知縣例應廻避撫請分別　　以重地方恭摺仰祈　聖鑒事竊照州縣各官原籍住址與服管任所相距在五百里以內者例應廻避改調茲查有禹城縣知縣紀堪瑜　年四十七歲直隸河間府献縣人由監生考取勝錄咨送　實錄　當差嗣在徐州　臺報捐知縣並加同知升銜同治五年　實錄全　　成保以知縣　議叙班分　省分試用又因在籍辦團出力保奉　　旨加一級捐　山東同治七年七月十一日到省　經補授禹城縣知縣光緒六年正月十九日到任前據該員詳稱原　直隸献縣相距禹城縣任　在五百里以內例應廻避　經咨　　省並扎飭濟南府及直隸献縣一併　查去後今據查明屬實自應照例廻避　員對調查曹州府屬之鄆城縣知縣李維誠因與曹州府同知桂德均兒女姻親亦應廻避該員現年五十二歲安徽潁州府　上縣人由監生報捐府經歷選用同治五年　赴銘軍辦理文案歷在山東湖北江蘇等省擊賊出力得保免選本班以知縣留於山東歸候補班前先　用七年剿平西捻並六年歷在濰縣壽光等處剿平東捻出力保准　賞加同知銜並　賞戴花翎九年十二月到省光緒元年因辦理賈庄河工出力保　補缺後以直隸州知州　　題　今職三年正月初二日到任旋經呈明廻避　事查鄆城禹城兩　均係簡缺並非同府以之互相對調洵　勝任與例亦屬相符據藩　兩司會詳請奏前來臣查禹城縣知縣紀　瑜持躬謹慎辦事周詳鄆城縣知縣李維誠心地明白辦事誠實該員等　因任所距　籍在五百里以內或因兒女姻親同官一府均當照例廻避今請對調人地尚屬相宜可期勝任應請　旨將禹城　知縣　堪　訊補鄆城縣知縣所遺禹城縣知縣員缺卽以鄆城縣知縣李維誠　署如蒙　俞允該員等係廻避對調之　銜缺相當毋庸送部引　見亦毋庸聲叙　罰除咨部查照外理合恭摺具陳伏乞　皇太后　皇上聖鑒訓示謹　奏軍機大臣奉　旨吏部議奏欽此　○○周恒祺片　再夏津縣知縣姜璇因案撤省所遺員缺查有蓬萊縣知縣鄭錫　強幹有為堪以調署又署萊陽縣知縣茅方　調省遺缺查有曲阜縣知縣嚴品鈁心地誠樸堪以　署又署平陰縣知縣徐宗襄調省遺缺查有東阿縣知縣呂式　持躬謹慎堪以調署又博山縣知縣張恕　故遺缺查有觀城縣知縣周騏　　小心堪以調署以上各員任內均無承緝三恭限滿已起四恭　盜案件及錢　未完有關降調　　處　至鄭錫　嚴品鈁呂式　均係先經調省其本　有員署理周騏觀城縣本缺現委候補知州陳壽濟前往　署據　臬兩司會詳前來除分飭遵照並咨部外理合附片陳明伏乞　聖鑒謹　奏軍機大臣奉　旨知道了欽此　○○周恒祺片　再勞績保舉及捐納試用兩項人員均應於到省後察看一年詳加甄別茲查有試用知府毓賢現年四十歲內務府正　旗滿洲監生又候補知縣朱　　現年四十五歲直隸靜海縣　貢生聞知銜候補知縣楊聲釗現年五十歲湖北監利縣監生以上三員到省　滿一年之限例應甄別據　　兩司會詳請奏前來臣因請假飭委　司崇保代　得毓賢明白　練辦事勤能堪勝煩缺知　之任　衣　年富力強辦事穩練楊聲釗勤慎有為當差奮勉均堪以知縣本職補用臣複核無異除咨部查照外理合附片具陳伏乞　聖鑒謹　奏軍機大臣奉　旨吏部知道欽此　○○馮譽　片　再陝省各營旗兵勇臣自上年履任後裁汰老弱選補精壯居則　期操演出則分哨會巡並嚴飭管帶各營官加意操防鼓其忠義須　事體恤慰其艱勞庶使兵氣日揚軍心咸服臣復　時嚴密稽查如　漢隴與籌防營官均能恪守規條士卒亦俱安　茲查有接帶撫操馬重駐札乾防花翎留陝補　總兵黃超羣藉公營私罔恤兵艱　　營官花翎　先卽補副將吳永清不守營規勾串漁利竟有各向勇丁借貸之事以致眾心不服迭據勇目關漢三等稟訴前來當經臣將該營官等先行撤委一而札飭前署乾州　　州知州試用同知張兆蓉前往會同署乾州直隸州知州西拉布查辦屬實將該營官等　取之銀票追回給領結案查該營官等係二　營員似此行為貪鄙洵屬有玷官　未便稍事姑容除馬勇另行派員接帶外理合據實恭奏請　旨將花翎留陝補用總兵黃　羣花翎　先卽補副將吳永清一併革職以昭炯戒而肅營伍　附片具陳伏乞　聖鑒訓示謹　奏軍機大臣奉　旨着　所請該部知道欽此　○○岑毓英片　再鎮遠府地方冲要政事煩難必須精明強幹之員始能勝任查思舟府知府蔡同春才具精明辦事穩練堪以調署所遺思州府知府政務較簡卽以現仁鎮遠府知府祥明調署人地亦屬相宜據　臬兩司會詳前來臣覆查無異除批飭遵照外　附片具陳伏乞　聖鑒謹　奏軍機大臣奉　旨知道了欽此。 
[抄] ○四月初四日安徽候補知府李松榮辭赴平望　澤查哨　新　金山縣　煥　謝委署　洋縣事　縣丞吳敬翼稟知臬憲委赴江北緝匪差卽辭。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
