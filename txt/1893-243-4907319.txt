# 1893 - 243 - 4907319

 

Page 1

 
 
[彚解第三批順直急振銀] [  申報館協振所席裕祺謹啓]  
　　日前本館協賑所會同絲業會館仁濟善堂彚解第二批順直振銀交經佩卿善長帶往散放業已布陳公鑒兹又以規　五百兩仍會同絲業會館仁濟善堂起解作爲第三批振欵解往順天張家灣辦理急振留養災民惟此次　直　屬被災極重飢民之賴於振撫者不下恒河沙數重足而立延頸以俟有朝不保暮之勢所望普天下大善士速解囊金多多益善庶可拯蒼黎之命挽氣數之窮翹盼鴻施無任急切屏營之至 
[新出五十名家書札] [  點石齋啓]  
　　湖州陸存齋觀察功名經濟杜絶今時所交皆名公巨卿翰牘往來久成巨帙其尤著者如李傳相昆季沈仲帥吳清帥等幾得五十家曾府　人墨跡精刻計十二卷曰濳園友朋書問惟板藏觀察家内不易購覓兹將原書依八賢手札體例託本齋石印成書神采筆墨令人擊節羨美每部四本實洋八角在蘇州閶門綠蔭堂上海棋盤街文瑞樓本分局均有出售 
[捕蝗芻議下]  
　　一曰搜挖當因時以制宜凡搜遺子必須捕蝗旣畢然後搜挖其時土皆有孔易認卽去冬挖時子尙未散目下挖出之子已脱總壳一子散開卽成數千子逐一取之則工多連泥取之則鬆泥尙可篩凈倘土濕而堅篩不能出秤收時每斤作半斤或三斤作二斤鄉民藉口有挖有不挖人心渙散且挖之必有遺漏其稍隠者卽仍不挖尙有麥在田則　便挖及時而誤者正屬不少惟能挖者則必挖之少一子卽少一蝗但須變通其法有篩不出土者用水淘淨每白斤用鹽二三斤醃之解府覆騐仍淘淨秤收庶免鄉人藉口而期踴躍於蝗務乃補救盡善之法也一曰杜弊以絶觀望人心不古貪私誤公必須弊除而後利生蝻子積留咎無旁貸萌生而不報責令自集民夫開溝掃除立限凈盡免究　非使觀望人自爲工最易奏效但須地方官日逐躬親巡查庶幾夫役人等不敢懶惰若憚勞深居一切委諸丁役雖有前法亦屬具文矣一曰防範宜預立章程凡事居安防危未雨綢繆不至臨渴掘井蝗患非僅限於一省一縣設法籌治於本境而本省　鄰省毗連之縣有蝻子萌生卽須於交界處所一律開挖深溝設立窩堡每堡派夫役五名住宿給以燈鑼隨時堵捕堡外插立黄紙旗標寫堵捕竄蝗字樣如有飛蝗過境立卽鳴鑼其毗連之鄉亦鳴鑼應之預先約定各户　　俱出各户預置竹竿每人一枝臨時用　衫紥在竹上如摩旂然一面齊聲呼喝各户有銅盆洋鐵等器擊以代鑼或收爆竹燃放勿使停落鄰鄉聞之亦如此辦理如有不出者罰錢各鄉預立賞罰章程如救水火勿至臨時籌商不及凡與鄰省有蝗之州縣連界及本省有蝗之州縣與鄰省交界者通飭一體防範曉諭鄉民如法辦理一曰捕蝗兼用火攻倘鄰境飛蝗落卽行飛報縣官俾得親詣踏勘督捕該鄉民一面自行撲打分叚四面牽繩爲記各人散立該地　步前進沿路搜尋見則撲捉各携一袋收儲在内俟袋滿卽赴就近廠所按斤給價收買其甫經撲隕者亦一體收買再令前往捉捕儘一日之工獲多者錢多獲少者錢少定可鼓勵奮勤而收實效蝗性喜火將晚團聚一方就地挖作大深坑内儲柴草昏夜舉火焚燒飛蝗見有火光相率投入焚斃掩埋以補捕之所未及更省人力隨卽搜挖遺子勿使十大八天之後蝻子萌生挖有未盡者一出土立限掃除庶無後患一曰潔已禁擾凡地方官委員幕友家丁下鄉自應不　　間惟　從轎夫差役等每到一鄉地方必備點心茶飯務須辭絶卽備送亦不准受之自給飯食錢庶幾常歴督理於民無累匿報之弊可以漸除也一曰立限清理令出惟行每當蝻子萌生必期掃除凈盡須嚴定賞罰逾限　懲倘如限掃除確無遺孽酌量鼓勵一曰課種避蝗患查各鄉田土諸多種植之物有不患蝗啮者高旱之田最宜種芝麻去年　收因其有油蝗甚畏之芋頭之味蝗亦畏之惟粟味最甜蝗最喜食其餘棉花豆子黄麻俱不慮蝗嚙桑樹亦不患蝗惟水田不得不種禾稻此外高旱之田除已種桑外麥收後切勿種粟飭種芝麻棉花豆子黄麻等件收成無異蝗患可免此又善後之一法也吾子以爲此議何如耶余曰此君議論可謂詳且盡矣以是上之諸上憲未有不深爲嘉計立飭施行者然其所最要者則在乎認眞二字認眞則可不認眞則不可苟不認眞則鄉人之黠者有豢蝗以鬻錢者矣轉不如令民自保其土田之爲愈也古人云徒法不能以自行此君之法其果能行乎哉 
[本館接奉電音]  
　　昨由京友電傳上諭一道敬謹譯登○七月廿四日奉旨德克吉訥奏因病請開缺回旗調理一摺德克吉訥著加恩原品休致餘依議欽此 
[金閶瑣錄]  
　　蘇城金太史塲候補道吳觀察承潞之夫人於今夏忽得怔忡之疾遍延名醫調治奈藥石無靈延至本月十五日丑時遽爾撒手仙游觀察伉儷情深哀慟欲絶旋擇於十七日已時大殮想届時素車白馬自必異常熱閙也○七月十五日爲中元令節吳中循例舁城隍等神像出游名曰振濟孤魂是日天朗氣清惠風和暢會中人益復興高采烈遍處游行紅男緑女之聯袂往觀者到處人山人海擁擠不開蘇州府魁太守率同長元吳三縣尊總捕府惠司馬以及閶胥門二總巡於上午排導出閶門詣虎邱壇上太守首先拈香各官亦依次行禮畢然後登舟回署時已傍晚矣○有某大令者其公館向在蘇州城内今夏某日大令奉上憲委赴某處差次臨行以家務悉委於親信家人某甲經理竊以爲安如磐石矣不料甲心起不良誘通夫人某氏於本月某夜將金銀細軟席捲偕遁聞所失約有二千餘金之譜雖經親友等偵騎四出形跡毫無不知大令歸來將何以處之也○金陵人某甲向開玉器作於閶門内　妻某氏身懷六甲屈指已閲十四月矣本月十一夜勢將臨盆當喚穏婆以俟收生呻楚一晝夜始得産出穏婆見孩落地極聲呼呌羣趨視之無不駭而郤步蓋孩四肢具備而獨無首初尙渾身活動閲一時許而斃聞者莫不稱爲奇　○桃花塢某姓子年甫弱冠雖係書香子弟而不肯攻讀尤喜與游蕩子爲伍本月十二日又與　輩外出終夜不歸乃翁大怒操杖以俟之及歸見其垂頭喪氣神志昏迷乃翁愈怒呵責之餘罰令長跪詎子本以債臺百級無計可償至是愈思愈忿頓萌短見乘人不備疾趨至河邊一躍而下隨波逐浪魂赴蘇宮迨家人知覺設法撈獲已體冷如冰矣○距蘇城三十餘里地名白馬澗者亦一熱閙市鎭也有何姓子向在該鎭某雜貨鋪習業素稱誠實今年忽與無賴爲伍日積月累虧空甚鉅無計彌縫乃於本月初十日竊得師母枕畔之不動尊若干效黄鶴之高翔一去不返當由其師飭人　知其 
 
 

Page 2

 
 
家相與四處尋覓一連數日竟毫無蹤影云 
[奸蠧逞刁]  
　　前報慈谿捕役趙標緝獲賊犯周里雲逕同地保妄拿周阿槐等百般訛詐周之族人周家彦等代抱不平控府批示前已錄報兹聞慈谿附貢生成品駿等具禀於府力保捕役必無是事胡練溪太守收閲禀詞已廉得其情明知奸蠹逞刁結納劣紳立仰慈谿縣傳集嚴行申斥所有批示照錄於下以供衆覽此案前據周家彦等具查捕保教賊誣詐等情當經批縣將趙標等革辦誠以此等技倆實是捕保通病而懲辦蠹役不妨過嚴若果趙標等肯拿眞正竊盜則地方早已安靜何至今年裁撤冬防局轉較往　爲遲然則宵小之充斥竊案之疉見豈非捕保豢賊之明証乎而豢賊與教扳又相表裏蓋不開花難飽慾壑也批飭革辦百喙奚辭至於書史朦蔽舞弊更無所不于而該紳等又未與若輩形影相依奚從保其必無今不恤爲之剖辨者無非媚奥取悦耳有　面目可恥之甚假使周家彦等實有肆志矜張之事本府自能　明懲戒何用過慮若本府偶爾飭懲捕保矜釋無辜卽藉口有壯竊盜之瞻羣起挾制從此奸蠹結納一二不肖紳士則地方實有投鼠忌器之患矣此等刁風斷不可長仰慈谿縣傳集嚴行申斥並將黏抄擲還 
[去思彌永]  
　　調署蘇州府王可莊太守仁堪交卸鎭江府篆後擇定本月二十三日啓節已紀前報兹悉太守於十九日清晨接蘇州府魁太守發來電信云定於月之二十八日卸蘇州府篆太守得信後卽將案牘交代清楚赶赴任事旋於二十日上午時躬往文武各衙門辭行午刻太守起程排齊全副儀仗命駕出城萬民牌傘多至百餘起緩緩而行有曰德不能忘有曰恩威並濟届時本衙書吏差役排設香案酌酒餞行燃放鞭爆以數萬計憲駕由古樓崗繞千字橋轉至大街綿長數里大小各店鋪及居民皆排列香案上置一鏡一水蓋頌太守清以自持明以燭物如水鏡之無私也太守謙謝不遑降輿徒步洎至皇華亭碼頭王伯芳大令預飭辦差人等在是處搭蓋蓆棚懸燈結彩璀璨輝煌碼頭上闔郡紳士祖餞者計有十餘起又有數十老農執香跪送道左太守手自扶起再三勉謝然後登舟時關道憲黄幼農觀察英國領事博君諾德已在此鵠候殷勤握手驪歌三唱别緒千重在後寅僚各員又至舟中話别依依不捨直至鐘鳴三下始興辭而出斯時遥望接官廳簪裾薈萃己葆紛馳少頃客散太守命卽解纜岸上鼓樂大作城守營燃放大砲三響元凱官輪適送署府尊譚太守來鎭卽拖拖引坐船由内河行駛隨後有大號南灣船五艘係瀛眷所坐亦用宏昌小火輪帶之並有護送砲船二艘行至三江口太守猶時倚篷窓頻頻回顧有不忍遽去之意與紳民之攀轅遮道若有同情蓋太守在任未及二載公正亷明督同印委各員將地方利弊逐一搜求閭閻咸被其福遂致愛戴如此十九日東鄉紳民捐資建立去思碑三方安置府署頭門東畔以供衆覽名臣風度於此可見一斑 
[鷺江脞筆]  
　　烟館繳捐土藥厘金原有擬定數目章程按月向各烟館抽收近日忽有陳姓向總局包攬認繳每月若千元由陳另擬新章抽收并同安土漿芝蔴料膏捐欵亦歸伊巡查抽收完納禀經提調批准出示曉諭通衢兹忽因新委總局提調陳司馬與舊提調意見不合飭差傳諭各烟館主仍循舊章不必攺易新章而包商所多包徵之費由舊提調發還○税厘總局總辦提調陳司馬面奉督憲諭飭認眞整頓捐厘嚴查偷越串通賣放情事必須比較長徵方期勿負委任三卡委員亦一律撤換於七月初一日接辦各員均極力嚴查日前查得某號以高粱酒一百壜報完土酒有意隠匿重罰洋銀二千元甘號心有不甘未肯遵罰未識新任道憲作何辦理也○淡水之茶以夏秋兩季所出者爲上等莊較之春茶價值尤昻本年春茶到厦隨到隨售緣美國加芝高賽會茶貨甚缺價值雖佳究屬小盤刻下夏茶運厦者十數萬大盤未開業茶者無不懸懸深恐虧折也○厦門開辦砲捐自正月十三日開局至五月已捐廿餘萬金六月底截止在局官紳均有微勞道憲特置以義爲懷見義勇爲匾額分贈各商紳以示奬勵於七月十二日委厦防分府親送各商店　中懸掛一路鼓吹甚爲熱閙○英觀察於十一日坐琛航官輪船抵厦自提臺以下文武大小印委各官均赴接官廳迎迓砲臺升砲脚靴手版熱閙異常觀察訂於十三日接印任事許道臺於十六日坐琛航返省另候差委云 
[因色破財]  
　　蘇州郡廟前華嚴禪院住持僧海闍黎一流人也前日傍晚胥門外香火某甲以事至該院偶進僧房見有婦女二人正與該僧參歡喜禪急忙退出該僧以其有意闖入遽以禪杖作當頭棒喝繼又掌其兩頰中受此毆辱極力逃出至茶肆糾合無賴數十人一擁而進將該僧拖出飽以老拳復將其雙手緊縛繫諸山門上盡力箠楚僧痛極聲嘶大呼饒命旋經人出爲勸止僧自願以不動尊爲和事老甲等始首肯而罷 
[盜刼小划]  
　　廣東人某甲雇蘇州某信局專往滸墅關之脚划船一艘裝載大土三十件至關上求售該局又攬載某鋪洋銀一千四百元及零貨若干駛至黄埭地方時已下午四顧蒼茫毫無舟楫遥見前面有巨舟一艇揚帆而來細視舟中人貌頗兇惡舟子大驚問中曰客見來舟不善乎甲曰奈何舟子曰曷若將此舟掀翻庶可保全但客能知水性則可否則無能爲力也甲曰從未泅水將如之何語未竟而前舟一到艙中突出二十餘人手持器械將划船鈎過傍近大船用鈎鎗將土一一取上甲驚得面如土色蝟縮不敢少動舟子竭力向鎗頭上奪取當被刀鎗並舉致身受數傷旋思若再遲須臾土被搶完勢必搜擄别物我若再與之對奪非徒無益並且難保性命矣乃猛思一計以一手拉取洋銀布袋而左手迎其刃乘勢滾入河中盜黨見其受傷墮河意必有死無生遂將舟中貨物刼掠一空忽哨一聲揚帆而去舟子見盜船去遠始躍上將船攏岸偕甲檢點失物計被刼土二十五件尙有五件乃與搶奪時跌入河中所有零洋零貨皆被刼去惟某鋪之一千四百元在水復至原處與土五件一併設法撈起分毫不爽當卽回至城中投長洲縣署報案王大令准詞立卽率同差捕親往騐勘當蒙允爲緝拿一面照會緝捕營請爲協緝但不知鴻飛冥冥弋人可得而篡否 
[閩垣雜錦]  
　　興泉永道英觀察於十一日乘坐伏波輪船赴任地方文武均出城恭送台旆督辦南臺税厘總局吳觀察亦於是日由臺回省抵馬江時約十點鐘許觀察卽親到伏波船上謁送吳觀察十分歡洽迨四點許潮水漲滿始行開輪兩觀察均分袂吳觀察已有局中小汽輪伺候卽時回省○督憲譚文帥有總理船政之責惟離省窵遠文帥不能時常駐局不免鞭長之慮前已請旨委令楊雲仙觀察正儀督辦船政局務以資臂助如省會保甲善後内外税厘各局均有另委督辦之例文帥以尙未奉到上諭而船局　務紛繁未容延緩札令楊芝　觀察先行到局辦公觀察於本月十三日由省赴局新設支應委員乃候補府張子和太尊慶鈞惟船署近來公帑支絀儲材各所所藏無多芝仙觀察乃前陜甘制軍楊爵督之哲嗣隨左文襄來閩曾署糧臺卓著循聲四方稱頌今膺兹重任自必振刷精神竭力整頓也○有楚南譚少尹在閩候補充當督轅文巡捕忽得瘋癲之症於本月初十日竟不辭而出一時不知去向家中人聞知急央人四處尋覓至都司巷始見少尹獨坐某姓門首堦上不言不動詢其何以到此言詞惝恍再三勸慰始肯歸寓云○田鐺新紫鸞厝有雛妓某年甫及笄艷冶風流輕溥少年惑之者衆摀婦止倚爲錢樹子詎雛妓前日因市西瓜食之過多腹痛異常急卽延醫診視卒至不起身上發現黑色殆中瓜毒歟○有阜昌　内茶餅櫃頭　中與同事某乙始相友善通財帛情同管鮑後因一言不合易好成仇竟同　炭月初甲奉行主命往閩安某鄉代爲聘請工夥身畔帶有洋蚨數十元剛至該鄉乙正迎面而來卽率黨擒之到家將銀奪去又恐其到省控告勒寫字據甲堅不肯從以致備受私刑不堪其苦遂　勒寫票據等件得於前日回家伊母聞知現已瀝叩閩安分司孫少尹懇爲籖提追辦矣○某姓小經紀中人生有兩女年皆及笄姿色頗佳人皆以大小喬目之先 
 
 

Page 3

 
 
在城内居住兹因其次女與乙家訂姻業已納采乃遷出南臺長街鋪居住詎某心存叵測欲將兩女重配别人被乙家聞知并串其大女壻　丙於前日出其不意率衆直闖甲家將女强抱出門强之上輿鄰右見多人喧　咸出救援乙内乙燃放鞭爆厥聲紛雜衆知爲搶親不敢阻留　孤掌難鳴只得聽其呼嘯而去○閩縣陳尺珊大令下車以來善政歴歴現查出花會首在　琊鄉山上挂巴誘人猜壓以致城内外爭趨如騖種種爲害筆難罊述小巴約有數千百家皆以大巴所開之字爲輸贏設大巴不除小巴雖除無濟於事大令深知此弊禀明上憲帶同營兵前往拿辦獲到會内之人綑解上省自是城内外花花會之風　戢宜閩人士皆額手稱慶也 
[甌海秋濤]  
　　温處道蔣幹臣觀察俯准陳祖綸等所請因温郡距省窵遠寒畯艱於資斧不赴秋試擬請撥飭兵輪送試兩期兹聞超武兵輪於初七日四點鐘展輪耑送諸生應試趁　　約百餘人刻於十三辰牌又有元凱兵輪進口定期十七卯刻開往甬江凡赴秋闈者均先期到學註册寫給船票大約超武元凱各送一次彼踏槐黄者歡聲雷動足見蔣觀察體恤寒儒之至意也○玉環廳胡春舫刺史鍾駿蒞任十有餘年近因背瘍猝潰遽　西歸已於初七日出缺矣所遺篆務聞委温州總捕府吳健俟司馬中俊署理筮吉十一日接印任事云○候補通判楊雨　别駕銘鼎前在温州差次有年熟悉情形兹爲蔣觀察隨員來甌適值吳健侯司馬陞者玉環廳缺其所遺總捕府缺卽委楊别駕代理○永嘉縣邵補棠明府於初四日帶同刑仵輕輿减從前往柟溪相騐命案緣某甲與某乙爭山口角互相扭毆乙因氣悶昏暈不省人事甲固家道素豐　乙族　艷之而　隙可乘兹藉乙昏仆借命案爲詞羣將甲家搬掠一空旋乙復甦甲乃投保向乙追還搶贓詎乙族長人面獸心頓起毒計自將乙用烟毒斃以毆傷致命喊報琴堂希圖詐賴抵制現奉邑侯檢騐週身無傷委係服毒身亡根究屍屬聞已吐露奸謀想此案水落石出該族長豈能法網幸逃哉 
[園林雅集]  
　　前任山東布政使司王方伯毓藻新簡福建布政使黄方伯同日來滬在大方長發兩棧暫駐襜帷已紀本報昨日午後吳淞釐捐局督辦錢君硯觀察假滬北徐氏花園盛設華筵特請兩方伯赴讌陪坐者爲蘇松太道聶觀察松海防劉司馬提右營廖叅戎上海縣黄大令等簪裾薈萃水陸繁陳誠一時之勝會也 
[建醮迎燈]  
　　南市藥材一業定於本月二十四日起建蘭盆勝會已紀前報昨日届期設壇於泉漳會館雇緇流十餘人誦經禮懴梵唄聲喧旃　氣繞午後各藥材行將粤東揚州雇來各名司所紥五色燈彩一律整備傍晚時萬茂藥材行之商雲社正昌行之積善社茂記行之吉祥社悦泰行之平安社　龍行之餘慶社及裕大裕和源恒泰益元明記來儀俞泰記等各藥材行俱將拾閣龍燈舁至會館取齊七點鐘起馬各社　齊　後緩緩而行前導除旗鑼扇傘外各有本行牌號之牌燈一對下書盂蘭勝會萬民寳蓋共樂昇平等字樣後有繡球燈獅子燈九連燈八卦燈麒麟燈不計其數十色五光輝　奪目采蓮船十餘艘船中紥成京班中之戲劇手足頭面皆能活動玲瓏巧妙可奪天工抬閣十餘座四面點綴景色旁看側視所在皆宜各行夥手持小旗一面或執籐條一根沿途保護鑼鼓各一起更替敲打抬閣上紥成三娘教子水漫金山殺嫂上山打齋飯賣胭脂殺子報渭水河諸劇抬閣之後有人扮作無常鬼摸壁鬼大頭鬼小頭鬼城隍土地幽靈畢見如入酆都鬼國繼以醫卜星相漁樵耕讀諸故事且有五色龍燈三條夭矯攫拿不可方物周圍有雲燈八盞凉傘燈三十餘盞雕繪精工非凡手所能辦殿後者爲幽冥教主以八人舁之出會館往北過小吊橋沿城脚往東過大東門吊橋進裏鹹瓜街至陸家石橋南堍過外鹹瓜街出施相公弄往南朝西油車街過外郎家橋朝南往西紫霞殿小九華過裏倉橋往南小普陀油車碼頭朝北石街過外倉橋王家嘴角花衣街過龍德橋往東朝北至大碼頭進外鹹瓜街回廟經過之處男女縱觀途爲之塞十六鋪中南北三局委員李鍾祝三二尹恐肇事端預派勇丁十六名往來彈壓有無滋事尙待續聞 
[冒名寫捐]  
　　昨晨有口操本地音之甲乙二人身穿竹布長衫手持筆硯黄紙捐簿至西門内某姓家勸捐詭言魚行橋之福德正神建造廟宇特來募化某姓婦素有佞佛之癖不辨眞僞卽在簿上寫明捐助洋五角中言廟宇將次落成所有捐欵日後無暇來收可否今日帶去婦信之如數付給甲乙復欣然自得至茅山殿左近某内家募捐丙詢問何處廟宇甲乙仍以前詞對丙體蔡情形大有可疑再四盤詰不待圖窮而　首已見丙命從人往喚地甲甲乙見勢不佳抛棄捐簿分投竄去今之託名寫捐如甲乙者多矣甲乙特不幸而敗露耳言之可歎 
[風折古樹]  
　　上海縣署大堂後面向有梧桐樹兩株霜皮溜雨黛色叅天數十年物也左首一株當五年前裴浩亭明府在任時被風吹倒迄今祗存其一如魯靈光殿巋然獨存前夜東北風大作屋瓦皆振忽聞怒吼一聲樹已折爲兩截此後露濕銅鋪苔侵石徑不復見一葉飄秋矣惜哉 
[風雨續述]  
　　前晚本埠風雨大作壁倒舟沈不計其數本報已記之矣兹悉當大雨時潮水亦爲驟漲小南門大南門二處地勢較低被潮淹没有某氏婦年約五旬因欲進城倩人背負不料背負之人足力偶疲二人俱跌入水中赶卽扒起而歸已渾身污泥狼狽不堪背負之人頭觸於城墻之上血液淋漓更有銀行街某行所搭凉棚被風吹倒當時適有人手捧古磁瓶一個經過其下致被擊成粉碎聞此瓶係掮客之物約值洋百元一旦珠沈玉碎能無扼腕興嗟哉 
[工人慘斃]  
　　某甲者在外虹口自來水公司管理機器加油前日甲偶將油潑於衣服上當時並不覺察有頃至火倉間抄煤觸動煤氣烈　猝發致甲渾身皆火驚慌無措遂躍入水池中希圖借水滅火良久不起旁人疑之近前諦視則已長眠不醒遂報知家屬前來購棺成殮是亦慘矣 
[調戲良家]  
　　昨日滬南各藥材行建醮　燈哄動遠近城中永興橋某女郎年甫及笄濃裝艷裏於午後二點鐘出門倩傭婦作伴往大東門外親戚家借此以擴眼界行至道轅東首城根忽有甲乙兩流氓迎面而來甲乙見女秀色可餐不覺涎垂吻外四顧無人直前調戲女大聲呼救傭婦在後躡蹤而至見此情形怒不可遏扭住甲乙大呼捉賊該處居人畢集詢悉情由有勸令釋放者有欲送局究辦者有連批甲乙之頰者有厲聲辱駡者紛紛擾擾吵閙異常甲乙向傭婦再四哀求始抱頭鼠而去 
[輕薄受責]  
　　廿三七鋪局董奚姓赴保甲局禀稱有著名流氓張阿大在外拆梢打降魚肉鄉愚如有婦女經過其門張必肆行污衊職董再三勸阻張竟充耳不聞昨有某孀婦行經張門首張又口出淫詞意圖調戲職董又往勸阻反被辱駡似此兇惡若不懲辦將何以安良善局員劉穆亭二尹准詞立飭地甲將張拘案升座研究張稱小的並無不合昨日偶爾戲言奚董將小的喝阻小的旋亦進内不敢倔强二尹得供判將張阿大笞責二百下移送保甲總局辦理其母某氏匍匐案下訴稱兒子本有不是惟伊父病在垂危無人服侍求恩免送總局戴德無涯二尹准如所請將張交氏領回并飭氏代具攺過切結 
[丁役銷差]  
　　浙江藩憲派員押解京餉銀五萬兩雇民船裝運道出滬江上海縣黄大令立派值差恊同壯丁捕役更夫人等往碼頭照料前日委員著該差等雇集扛夫將餉銀裝上招商局之新豐輪船於夜半開行該差役等當卽回縣銷差 
[偷兒被獲]  
　　胡子林者不知何處人向在滬上　底作爲夥邇因賦間日久衣食難謀遂操三隻手生涯前晚行至小東門内向某姓家在 
 
 

Page 4

 
 
行竊衣服往返未獲胡尙不滿意混至縣前南首二鋪地方某甲家重施妙手甲方擁衾高臥聞窸窣聲心知有賊隠約中見有一人甲突起拘獲送交二鋪地甲看管昨晨地甲將胡及贓轉交捕役帶去未知何以處之 
[捕夥歸案]  
　　縣署捕夥謝阿二徐雲泉在法界協提竊犯葉阿金案内寄贓之阿招生等被法捕頭查明有拆梢情事卽飭包探將謝徐拘押捕房徐情急自縊身死經道憲札委寳山縣相騐迨黄大令由蘇回滬經屍妻徐錢氏阿二之妻謝徐氏攔輿喊冤已紀本報兹悉大令已備文至法公堂請將謝阿二歸縣訊辦昨日午後法廨讞員葛同轉飭差將阿二解送到縣大令著收所候訊 
[會訊拐孩]  
　　日本總領事林權助君函請蔡太守會訊德國輪船水手華人夏玉珍陳光斗拐帶日本幼孩稻葉德樹來滬一案昨晨十一點鐘會訊捕房各案畢蔡太守偕日本繙譯官加籐義三君升座會訊據虹口黎捕頭禀昨由日本署知照有德國輪船水手華人夏玉珍陳光斗從日本地方拐帶幼孩來滬囑往拘提水手華人夏陳兩人現將夏玉珍陳光斗並日本幼孩稻葉德樹一併請訊據日孩稻葉德樹訴稱家在長崎西歴八月二十一日跟從夏玉珍陳光斗上船另有日本裝束之人名粗三與小的父親言及可托德國輪船華人帶往上海薦至洋人家學習細崽父親信以爲實將小的交伊帶至船上至次日開輪卽將小的之髮剃去小的不允伊言出洋銀八元向水手名粗三者買來爲子令小的呼伊爲父伊令小的攺名阿有小的心中不愿及輪船到埠走上碼頭見有日本旗幟知係日本公館立卽進内將被拐情由禀明領事其實家中父親並未得過洋銀實被水手粗三拐賣今頭髮已被剃去一圍請騐審訊至此已鐘鳴一下矣夏陳兩人不及訊問太守商之日繙譯加籐君訂於次日十一點鐘再行會訊日孩稻葉德樹交日繙譯帶回夏陳暫押候質 
[民胞物與]  
　　人有一念之善天必報之以福此固理之確有可憑者本館協振所昨承合肥樂善堂衛助山西賑洋二十元淝西孫映雪堂求佑簉室生産平安助順直賑洋十元又誠心氏寄來了愿英洋十元囑解災區散放又隠名氏求室人生産母子平安助順直急振洋十元又承蒼溪覺非道人由貴友處帶到賑洋一十二元損有餘以補不足在施者固好義急公在受者已淪肌浹髓鵠面鳩形之輩有不合十頂禮誦大慈大悲大菩薩哉除分掣收條外合綴數言以誌雲天高誼 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　王富坤訴稱向劉硯亭索取舊欠錢一千文非但不還反持菜刀將小的脚骨戳傷是以送究太守判令暫押三禮拜俟傷　平復再核○徐德清訴稱被周尙林扒竊大錢一千文當塲獲在送究周供詞支吾太守判管押七日期滿遞回原籍○豆腐店主婦王金氏訴稱歇夥朱萬祥紏同陳茂賢時來尋釁昨日竟敢手持鐵棍前來聲勢洶洞是以交捕送究朱萬祥陳茂賢供詞游移太守判朱管押一月陳管押半月期滿均交的保○保包探禀有江西妓院龜奴羅德奎與某妓院龜奴士金桂在路爭毆拘送案下羅供被王借去洋銀十元向索不還王供所欠洋銀確係賭　業已還清太守察得兩造均非善類各判管押一天○馮金寳訴稱被許三桂竊炭　一只當塲追獲送究太守判押五日○三百八十八號華捕禀查獲前曾遞籍之陳阿二今復來滬圖竊太守判責一百板再遞原籍○黄包探禀侯之春失竊布衣三件查係張阿才所竊太守判責一百板遞回原籍○孔包探禀馬夫朱生泉駕車不愼撞傷劉德盛現在醫院太守飭俟下禮拜一受傷人來案再行質訊○三百九十九號華捕禀王寳林沈金海在路互毆拘獲請究羅供向王索欠以致爭毆太守飭押候過堂復訊○前報載一家春番菜館夥孟源昌控出店徐來法行竊綢衣一案兹悉實係吉祥春番菜館非一家春也合爲補正 
[法捕房瑣事]  
　　昨係法捕房發落之期葛同轉蒞八仙橋捕房與謝副捕頭升坐公案命將行竊紫陽觀主蔡迎漢英洋之陳大秤及分贓之俞元法謝金富杜吉才邵春山等至案著照原斷陳俞各責一百板謝杜邵掌責四十下責畢謂陳曰店主雇爾爲夥自有工資爾不顧生意竊洋逃遁實屬可惡除起案之洋外尙少若干如何料理供稱無力償還求恩寛有問爾現欲何往所少之洋如何供因老母臥病在家急欲歸里所少之洋有　蓋箱子等物作抵小的祗取棉被一條同轉謂回里盤川資約需若干供約四元又謂俞等曰陳旣竊洋逃遁被爾等拘獲須以好言相勸送回伊鋪不應分用銀洋本應將爾等懲責今因原告不到從寛辦理商之謝君判將送案之洋以一元歸還店主四元給陳爲川資遂諭包探將陳帶至該店向店主服禮取回物件送上長江輪船赶緊回里俞等斥釋○張李氏控劉阿福强借洋銀一案由葛同轉判將劉枷號十四天期滿責一百板並著交同事之劉阿楚各情曾載前報昨由郁包探將劉阿福提至照原斷責畢謂劉阿楚何不交案供劉已往外埠無從找尋同轉著還押須將洋銀四元五角交到方可釋出○又將形跡可疑之李阿才解案郁包探禀往鹹瓜街李才元處問明衣服二件却係伊弟之物請爲發落同轉謂李曰爾在輪船爲何事水烟袋究竟誰人之物供前去送信水烟袋却向友人借來同轉謂旣是借來如何一見包探卽行抛去姑念初犯格外從寛著　往其弟才元處衣服二件發還押鋪木匣暫存捕房○周順昌鐘表店主周祖興控夥徐桐生與歇夥袁初生串竊鐘表押錢各情屢詳前報昨晨周亦投案求追旋據史杏林上堂遞禀稱是袁初生之保人袁由小的荐至周處爲夥月得工資一元嗣於初八日辭歇至十八日周忽言失去鐘表小的遂將袁尋至復邀周及徐等質問係徐所爲小的立卽交代明白嗣後周不知如何將袁放去况徐非小的所荐現袁不在申曾向袁叔問過亦不知其何往徐桐生稱與袁串竊小的祗得洋二元同轉謂當本如何料理徐一味支吾同轉大怒命掌責四十下仍供須向袁取同轉得供謂周祖興曰史已將袁尋交與爾何以將袁放去况徐係由袁荐來此係咎由自取與史無干如今爾可出外找尋限一禮拜禀覆當本除呈案三元外尙少洋五元錢七十文著周於下禮拜一繳案徐還押○葉宏生等扭控朱棣卿將嫂朱何氏藏匿一案爲前報所已詳昨晨葉宏生丁東昇等投案請追同轉將在押之朱棣卿提案問爾嫂究在何處爾何以挺押不交供小的覊押日久不知嫂氏何往謂爾前期供明限三日交案供須出外方可尋交旋據十鋪地甲禀奉諭至秦燮亭左近鄰居探聽均言朱何氏實由其叔朱棣卿於本月十八日携去求大老爺究追丁東昇等同稱該氏實由朱領去尙有衣物亦被朱搬去同轉又將朱研詰仍不肯供同轉大怒喝令掌責朱始供僅搬取大鏡子一架木面盆二隻嫂氏實在秦處丁等又稱氏之衣箱其中已無所有想亦被朱携去同轉謂朱曰爾須寄信出外覔的實保人方可將氏尋交否則定須根究朱唯唯同轉飭還押○丁榮氏將生女桂貞過繼與張高氏攺名張寳寳嗣因榮氏欲將女領回遂致涉訟葛同轉飭將女斷歸丁榮氏惟令償還張高氏衣食洋廿元其詳已紀前報昨據榮殷氏遞禀稱是中人今將兩造邀案請訊同轉謂春全是爾何人答稱是丈夫同轉遂將張高氏提訊謂女旣係榮氏所生爾亦不能阻控今將女判歸榮氏兩家仍可來往如日後年紀長大爲女擇婿爾等亦須公同酌議氏初尙不允同轉一再開導始唯唯稱是丁榮氏亦遞禀並呈上英洋廿元同轉遂將洋給與張高氏該氏不愿領洋同轉著榮氏領回又謂榮殷氏曰爾係中人必須顧全兩面可將女好好送回丁榮氏處該氏等遵諭而退 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年七月十五日京報全錄]  
　　宫門抄○諭旨一道錄前○東撫福奏報銷上年堵築各口動用工需銀兩摺○將軍沙奏保留繙譯教習片○陜撫鹿奏甄别道員片○又奏查報春季分委調署同知知縣和各缺片○鄂撫譚奏前山東布政使王毓藻呈報丁憂起復日期片○晉撫張奏請將興縣知縣减議處分片○將軍依奏派官兵巡查山塲籌支餉銀片○七月十五日吏部翰林院廂藍旗值日無引見○奕年因伊子以文職用謝恩○廣東候補道陳世彬謝恩○王會英余聯沅預備召見○熙貝勒續假五日○提督衙門奏拿獲開塲聚賭人犯徐廣齡等八十二名又拿獲拆毁官廳槍　太監孫長香一名均請交刑部○召見軍機王會英余聯沅○○尙書銜山東巡撫奴才福潤跪奏爲報銷堵築濟陽灰壩桑家渡胡家岸白茅墳等處漫口並挑挖引河津貼紳民修堵民埝動用工需銀兩恭摺仰祈聖鑒事竊上年秋汛期内黄水盛漲濟陽縣南關灰壩及桑家渡章　縣胡家岸惠民縣白茅墳等堤埝漫溢成口當經籌辦堵築奏請由司道庫提撥經費招集災民以工代賑不敷之項將賑欵均匀接濟所有辦理情形節次具陳在案兹據河防局司道詳稱督飭承辦各員將用過工料銀兩詳細核明計堵築濟陽灰壩工程需銀五萬一千九百九十一兩二錢五分四釐五毫桑家渡工程需銀六萬四千三百三十九兩八錢一分五毫胡家岸工程需銀十萬八千八百九十八兩四錢二分六厘一毫白茅墳工程需銀三十一萬二千八百三十八兩六錢七分二厘四毫又挑挖桑家渡引河需銀二萬五千三百七十六兩四錢挑挖胡家岸引河需銀一萬三千九十三兩五分六厘津貼章　紳民修堵華莊民埝决口銀一千五百兩津貼平陰縣紳民修堵鄧莊民埝决口銀二千五百兩統共需銀五十八萬五百三十七兩六錢一分九厘五毫均係實支實用並無扣存成平查收欵項下先後提撥藩庫銀二十萬兩糧道庫銀五萬兩進庫收存鹽商捐輸銀五萬兩臨清關銀三萬五千兩賑撫局協濟賑欵銀二十四萬五千兩共收銀五十八萬兩計不敷銀五百三十七兩六錢一分九厘五毫業經該局籌墊至利津縣張家屋漫口係官民協力堵合白茅墳引河係提督王得魁副將馮義德督率嵩武精健兩營挑挖均未給土方工價華莊鄧莊民埝共津貼銀四千兩歸紳民自行辦理應請免其造報等情造具册結呈請奏咨前來奴才逐加覆核均屬相符並無浮冒情弊除册結咨送工部外所有報銷上年堵築各口動用工需銀兩緣由謹恭摺具奏伏乞皇上聖鑒勅部核銷施行謹奏奉硃批工部議奏欽此○○沙克都林札布片再吉林繙譯童試前於奏設時請由内繙書房揀派繙譯優長精通舉業者二員來吉作爲教習定以三年爲期差滿更換奏請奬勵如果訓迪有方諸生愛戴再當專摺奏留奉旨允准歴　照辦在　教據教習吳振安呈稱係廂紅旗漢軍吳鑑佐領下人由繙譯生員於光緒元年十一月考取實錄館補譯官三年八月考取滿教習九月充補繙譯官是月考取繙書房學習繙譯官又因恭修實錄全書過半議叙經吏部議准以筆帖式儘先選用四年七月由　房議叙經吏部議准亦以筆帖式選用五年十一月因恭修實錄全書告成議叙經吏部議准以筆帖式分部學習期滿照廕生例補用八年二月籖分工部行走四月掣補書房繙譯官六月充補國子監　教習十二月因恭修聖訓校勘告竣議叙列爲一等經吏部議准加一級紀錄二次九年五月由書房議叙註銷仍歸工部候補十年二月工部學習二年試俸期滿准以本部筆帖　補用十一年五月教習三年期滿因教有成效留學三年十四年三月由書房議叙經吏部議准加一級紀錄二次四月教習六年期滿十一月由國子監帶領引見奉旨著加一級欽此當因教有成效又留學三年十五年二月因襄辦典禮恭繙清文出力經書房奏准俟補筆帖式缺後以本部主事遇缺卽補十六年二月由書房奏請派充吉林滿教習是年五月到吉計自光緒十六年六月初一到學之日起連閏扣至十九年四月二十九日三年差滿理合呈明等情據此奴才查該教習吳振安自到學以來教誨　　絶無倦怠現届期滿本應照章奏請更換惟該教習整頓學規頗著成效察訪諸生羣深愛戴應請以報滿之日起再留吉林教讓三年　　訓迪查　振安係工部候補筆帖式補用本部主事並無别項保升官階合無仰懇天恩俯准將該教習請仍作爲本部候補主事遇缺卽　並加四品銜俟下届年滿再行咨送回京當差之處出自恩施逾格奴才係爲愼重繙譯教授得人起見除將該教習吳振安出身履歴分咨部旗查覈外是否有當謹附片具陳伏乞聖鑒訓示謹奏奉硃批吏部議奏欽此○○鹿傳霖片再准部咨道府州縣無論何項勞績保奏歸入候補班人員到省予限一年察看才具分别補用等因兹查有試用道黄澤厚於光緒十侂年五月二十七到陜之日起　閏扣至十九年四月二十七日試看一年期滿例應照章甄别據藩臬兩司會詳前來臣查該道年壯才明從公勤愼堪以照例補用謹會同陜甘總督臣楊昌濬附片具陳伏乞聖鑒謹奏奉硃批吏部知道欽此○○鹿傳霖片再查道府至州縣無論奏調委署代理每届三月彚奏一次等因遵辦在案兹查光緒十九年正月起至三月底止調署長安縣知縣傅汝梅委署臨潼縣知縣遺缺以汧揚縣知縣李端榘署理署咸寍縣知縣樊增祥飭赴准補渭南縣知縣新任遺缺委臨潼縣知縣施劭署理調補　泉縣知縣顧曾烜先行飭赴新任署汧陽縣知縣周之濟卸事遺缺委調補宜君縣知縣張鳳岐署理調署留壩廳同知王諏飭回潼關廳同知本任遺缺委升補斯缺同知文麟先行署理署商南縣知縣彭洵卸事遺缺委大挑知縣黄修健署理署寍陜廳同知余修鳳卸事遺缺委試用同知張沆署理署西鄉縣知縣張紹衡卸事遺缺委候補知縣陳砥瀾署理鳳縣知縣朱子春丁憂遺缺委教職知縣劉相清代理等情由藩司張岳年臬司唐樹楠會詳前來臣覆查無異所有光緒十九年春季分委署調署代理同知知縣各　缺緣由議附片具陳伏乞聖鑒謹奏奉硃批吏部知道欽此○○譚繼洵片再據前山東布政使王毓藻呈稱係湖北黄岡縣人由同治癸亥科進士歴蒙聖恩摧授山東布政使於光緒十六年閏二月二十八日在任丁母憂回籍守制旋於是年十二月三十日接丁父憂均經呈報在案兹自丁母憂之日起不計閏扣至十八年六月初一日又自接丁父憂之日起不計閏扣至十九年三月三十日俱二十七個月服滿例應併案起復取具供結呈請奏咨前來臣覆查無異除供結送結送部外理合附片具陳伏乞聖鑒謹奏奉硃批吏部知道欽此○○張煦片再興縣知縣程達天經徵該縣光緒十八年分地丁正耗等銀未完六分一厘以上經臣遵章於奏銷前將該員先行開單奏叅並於奏銷案内彚叅各在案兹據布政使胡聘之詳稱查該縣於十九年五月二十九日續完據解到光緒十八年地丁銀三千四百九十四兩二錢七分核計分數仍未完銀三分例得减議惟定章開單奏叅之案若於叅後續有徵完如奏咨到部在本案閣鈔三十日限外者歸另案核議等因此案雖未奉到部覆計奏咨到部已在定限之外自應歸於另案核議等情呈請具奏前來合無仰懇天恩俯准將興縣知縣和達天原叅未完經徵地丁正耗錢糧處分敕部照例减議用昭激勸除咨部核辦並飭藩司將所收銀兩俟造辦本年秋撥册如數造報外理合附片陳請伏乞聖鑒謹奏奉硃批户部議奏欽此○○依克唐阿片再前因呼蘭東北一帶靑黑山塲屢被奸民私人偷砍樹株曾經户部議覆仍令嚴行查禁以絶覬觎等因奏奉　諭旨依議欽此欽遵咨照前來奴才遵卽一面通行禁止出示曉諭一面咨會鄰封將軍副都統一體飭查並分行各屬實力梭巡仍由省加派委員前往督飭嚴行查勘以便設卡分守俾資周密等因具奏各在案兹據該委員遵將禁山一律搜查肅清並請在南路松花江迤北吞河卽湯旺河黑洞口吉灘河曁鄂勒果木孛站富拉琿站姚家店夏家店邢家店等處分設八卡北路小店鐵山包藕根河等處分設三卡以防奸民濳越偷伐樹株等情伏查此十一處水陸要隘均屬連界若如所擬設卡建房則一切需欵太鉅籌辦殊覺不易是以攺擬每年揀派明幹職官四員分爲四起各帶兵十名前赴各該處分年接替無分水陸畛域互相往來梭巡按三箇月一季具報查毋庸建設卡　以節經費至該官兵等常年在彼巡守礙難令其枵腹從公自應撙節酌給以資應用覈計每年共需京錢一萬一千五百二十千遇閏加錢九百六十千旣未便另請恊撥别項又無可指是以擬由本省徵收地租欵内隨時開支造册報銷際飭該宫兵刻卽前往實力巡查並先行咨報户兵部查覈外理合附片具陳伏乞聖鑒謹奏奉硃批該部議奏欽此 
 
 

Page 13

 
 
[光緒十九年七月十六日京報全錄]  
　　宫門抄○豫撫裕奏請將　助賑欵仍歸東省併案請奬片○東撫福奏知縣印信被刦據實叅劾摺○陜督楊奏請准甘肅提督自行建坊片○又奏揀員借補都司摺○大臣載等奏奏員外郎三年期滿循例題銷試俸摺○閩督譚奏特叅庸劣各員請分别降革摺○雲督王奏蒙自關請添書識並運解出使經費開支匯解各費摺○黔撫崧奏查收川省恊餉銀數片○又奏叅革已故知縣片○湖督張等奏拿獲湖南華容縣會匪首要各犯照章懲辦並酌保出力員弁摺○湘撫吳奏道員因病出缺請旨簡放摺○浙撫崧奏籌解第三批北洋防費片○七月十六日户部通政司詹事府八旗兩　值日無引一見○慶福耆齡各假滿請安○長麟等謝充會典館總校恩○京口副都統保年請訓○成公請假十日○信侯續假十日○嵩山續假五日○召見軍機張蔭桓保年皇上明日卯初至奉先殿壽皇殿行禮畢還海　○○裕寛片再上年衛輝府屬汲洪等縣被水災一節奴才恭摺具奏仰蒙恩准截留帮丁月糧銀兩俾資工賑並奏明就近勸捐榖石以佐賑需之不足維時直隷津海關道盛宣懷　南省義紳楊大訴等電請籌欵恊賑該道商由勸辦山東賑濟局撥銀二萬四各兩札委難廕知縣劉兆棟隨帶江浙義紳解赴衛輝府交由該府曾培祺分發被災各縣易錢由該義紳等自行分查户口核實散放完竣當據曾培祺禀報在案兹據盛宣懷以前項賑捐銀兩本係恊濟山東小清河一帶賑欵照章應准核奬當時移緩就急撥恊衛賑銀數無多未及另請刊刻豫省實收專案辦理請援照從前東省發恊鄭工義賑銀兩仍由東省核奬成案將此次撥助衛輝府屬義賑銀二萬四千兩列入山東小清河義賑案内由該道查取捐生履歴仍歸東省併案請奬詳請奏咨前來奴才查前項賑欵本由東省小清河一帶義賑項下分撥濟助所請併歸東处造册咨部給奬領照俾歸簡易而免紛岐自應准如所請除分咨查照外相應附片陳明伏乞聖鑒抑奴才更有請者該義紳等一聞衛屬成災卽請籌撥巨欵恊助鄰疆洵屬關懷飢溺畛域無分且速道奔馳於嚴寒風雪之中周歴查放災民於領得官賑之外獲兹補助受益良多各該義紳之好義樂善不敢告勞有足多者比年各省散放義賑出力員紳歴經保奬有案此次事同一律可否援案由奴才擇尤酌保數員以資觀感出自逾格鴻地合併陳明恭候訓示謹奏奉硃批准其酌保數員毋許冒濫欽此○○尙書銜山東巡撫奴才福潤跪奏爲知縣印信被刦據實叅劾恭摺仰祈聖鑒事竊山東地方遼闊盜風素熾而省西各屬爲尤甚經奴才督同臬司嚴飭各州縣力行保甲整頓捕務並檄行各防營合力巡緝連年捕獲盜匪實已不少無不從速審訊照章就地懲辦而搶刦之案仍復在所不免本年六月初九日奴才在灤口工次接據莘縣知縣曹榕禀稱該縣城垣音年毁於兵燹歲久失修坍塌不堪衙署亦毁於兵歴年　賃民房居住辦公五月二十八日該縣帶領勇役下鄉抽查保甲並順道巡緝至二更餘回城詎先被盜匪約十餘人乘間闖進公所逢人開放洋鎗嚇問藏印處所直入内宅刼去莘縣印信一顆並刦得銀兩營典聞信督領兵役往捕適該縣亦卽踵至一齊迎頭截擊當塲格傷拿獲一名該匪拚命開槍拒敵奪路奔逃勇役匪徒互有受傷追至二十餘里夜深昏黑四散無蹤回城勘明倉庫監獄文卷均無疏失點騐勇役受傷六名提訊所獲匪犯據供姓趙名冬鄆城縣人因素識在逃之濮州人王潮卽五城被莘縣購覓眼綫緝拿嚴緊經王潮知　心懷不甘素稔縣城坍塌縣官居住民房起意行刦印信報復使其無印自必叅官五月二十八日探聽縣官帶勇下鄉城内空虚卽糾邀該犯並在逃之干得芳等約二十來人各帶洋槍刀械至更餘時分由城墻缺口濳入闖進公所開放洋槍向人問明藏印處所直到内宅搜得印信一顆並刦得銀兩欲逃適兵役赶至截拿該犯卽被砍傷拿獲等語餘供均尙游移騐明該顖門刃傷一處傷重未便嚴究至王潮卽王城係著名盜匪刦案纍纍疉經該縣懸賞購綫未獲核與犯供相符合先開具究出逸犯姓名請通飭緝拿等情奴才伏查該縣曹榕在任年久官聲尙好於緝捕事宜亦甚勤奮兹因懸賞購綫緝拿盜匪王潮嚴緊致被知覺銜恨乘間刼去印信其情實有可原第城内公所重地該縣所汛弁均不能先事豫防究非尋常疎忽可比未便稍事姑容據藩臬兩司轉據該管道府揭叅前來相應請旨將莘縣知縣曹榕革職留任莘縣把總吳清杰摘去頂戴勒限一月嚴緝贓盜務獲究報如限滿無獲再行嚴叅並請敕下禮部另鑄莘縣印信一顆頒發來東以便校發啓用俾昭信守除先飭藩司刊發木質戳記暫行蓋用並飛飭各屬及各防營一體嚴密兠拿曁咨部查照外理合恭摺具陳伏乞皇上聖鑒訓示謹奏奉硃批著照所請該部知道欽此○○楊昌濬片再前據著張掖縣知縣劉　順詳據闔邑舉人李蔭桂等禀稱甘州地居邊徼絃誦素稀自遭兵燹後文教益衰現任甘州提督周達武自光緒初年由黔到甘嚴謹汛防整修武備不數年間三邊無風鶴之驚四民有袵席之慶且復關心士林有廢必興城内舊有甘泉書院向無藏書該提督憫憐寒士乏資購置孤陋貽譏因捐廉餘派員赴鄂省購置經史子集各書七十二種共五百套之多並於書院内添修藏書樓一座置造書櫃分别裝盛交紳等妥善經理以備闔郡生童觀覽考證近年以來主皆問學文風漸振未始非該　督作育之力也紳等同叨嘉　不忍聽其湮没懇請轉詳奏奬以資觀感等情當經臣批示查明取具切實册籍呈請核辦去後兹據藩司沈晉祥稱查例載凡士民人等捐資於地方實有裨益者由督撫具題造具切實清册送部捐銀至千兩以上者請旨建坊給與樂善好施字樣又道光二十八年奏准各省樂善好施原係有力之户均令自行建坊毋庸給與坊銀各等語今甘州提督周達武照置書籍及添修藏書樓共捐銀二千餘兩之多實於地方有益由該地方官造册到司詳請核奏前來臣覆查甘州提督臣周達武以專閫大員於訓練營伍之暇乃能慨捐巨欵購辦書籍嘉惠士林　儒學士子藉資考證洵於地方有裨且所捐銀數核與定例有盈無絀合無仰懇天恩俯准給予該提督樂善好施字樣令其自行建坊以順與情而昭激勸除事實清册送部查核外謹附片具陳伏乞聖鑒訓示謹奏奉硃批着照所請禮部知道欽此○○太子少保頭品頂戴陜甘總督臣楊昌濬跪奏爲揀員借補都司要缺以裨營伍恭摺仰祈聖鑒事竊臣接准部咨陜西河州鎭屬保安營都司員缺係題補第二輪第八缺應用儘先人員行令揀員請補等因當經轉行揀補去後兹據署河州鎭總兵沈福坤呈稱保安營都司設處邊檄回番雜居非熟悉邊情之員難資治理查有留陜甘花翎儘先補用遊擊沈福坤前署斯缺八載於邊塞情形極爲諳習並屬辦番案甚爲得力呈請借補前來臣查沈福坤敦厚沈毅辦事老成以之借補斯缺洵堪勝任且與部章相符合無仰懇天恩俯念員缺緊要准以該員沈福坤借補陜西河州鎭屬保安營都司員缺如蒙俞允俟奉准部覆卽行給咨送部引見以符定制除查取該員履歴清册另咨送部外謹會同陜西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○奴才載遷載卓志元跪奏爲員外　三年期滿循例題銷試俸恭摺奏聞仰　聖鑒事竊據慕陵工部員外郎伊里布呈稱係正藍旗滿洲英壽佐領下人由廕生捐納筆帖式同治五年四月補授都察院筆帖式十年四月調補户部三庫襠房筆帖式十一年　月因大婚禮成保奏奉　旨賞　六品銜十二年京察一等奉旨准其一等加一級記名以理事同知通判用十三年六月調補户部筆帖式光緒二年五月由内　書房議敘補授盛京刑部主事三年四月補授户部金銀庫副關防六年十一月補授旺清邊門章京九年十二月補授兵部驛站副監督十三年二月補授旺　邊門章京差十五年八月因驛站副監督三年期滿保題議叙以應升之缺卽用十六年四月十四日奉旨補授慕陵工部員外郎於是年六月初四日到任連閏扣至光緒十九年五月初四日試　三年期滿等情呈請前來查例載　洲人員内各項議叙升用者亦照捐納人員之例試俸三年准其調升等語今該員三年期滿與調升之例相符應請題銷試俸歸部銓選理合循例奏闻伏乞皇上聖鑒俟命下之日奴才等咨行吏部照例辦理謹奏奉硃批着照所請吏部知道欽此○○頭品頂戴閩浙總督臣譚　麟跪奏爲特叅庸劣各員請旨分别降革以肅官常恭　仰祈聖鑒事竊　　道之升降係乎人才民氣之純漓視乎　治自登進寛而流品雜以仕途爲利途於是風俗人心幾不可　自非隨時嚴劾無以懲　墨而激善良查　福建　　知府馬宏斌人 
 
 

Page 14

 
 
　　庸　　嗜好前藩司委辦泉州釐局短征鉅萬自知瓜期將及必于記過停委輒百計營謀預求攺調厦門釐局數月以來又復短征牟　　　爲同寅所側目候補通判沈壽昌前署沙縣事猝聞謡言張皇失措聽差妄拿幾罹無辜候補通判許金綬一意營私不知自愛候補知縣王　善循利忘義公事糊塗候補鹽大使華文浩嗜好甚深工於牟利辦理鹽局圖飽私囊不顧公事閩清縣典史孫盛唐膽　妄爲惟利是視候補縣丞楊繼文鮮恥募廉情　無賴相應請旨將三品頂戴福建候補知府馬宏斌卽行革職候補通判沈壽昌許金綬均以縣主簿降補候補知縣王寳善係進士出身又理尙優以教職歸部銓選候補鹽大使華文浩閩清縣典史孫盛唐二員均請卽行革職候補縣丞楊繼又請革職永不叙用所有特叅庸劣各員緣由謹緒摺具陳伏乞皇上聖鑒訓示謹奏奉硃批另有旨欽此○○雲貴總督臣王文韶跪奏爲蒙自關遵造商名貨物清册請添書識並遵解出使經費開支匯費脚價數目恭摺仰祈聖鑒事竊准户部咨議覆雲南蒙自關按結奏報並四結奏銷各摺駁令將征收商名貨物各色斤兩件數税銀數目遵照定章分晰造册隨案送部並准總理各國事務衙門咨飭令於留關備撥六成税内作爲十成提出一成斗出使經費按結解交江海關存儲備用各等因當經飭據關道遵照辦理去後兹據署臨安開廣道兼管關務陳燦詳稱迭奉户部催飭造商名　物各色斤兩件數税銀數目細册自應按照章程分結查造送部核銷惟查雲南爲各省極邊蒙自又爲雲南極邊收税情形與各處不同自開關以來洋商未到運貨進出者均是華商大帮少而小販多且山路崎嶇商人運貨均係馬馱請一半税單載銀僅一錢至數分不等貨物雖極零星不能不逐一開列所有商人名姓貨色名目斤兩件數税銀數目零星攅造瑣碎異常原設關書定額本少實屬不敷分辦應　增添清書四名俾可分年按結繕造工食照章給領彚入關用經費内造銷又提存出使經費銀兩由滇解滬道里遥遠祗能由商號　解而　省自海道通商内地商情益形寥落省城僅有匯號兩家向來匯費較鉅查由上海至天津江海關匯解餉銀每千兩係給匯　銀三十六兩自滇至滬不能徑達必由四川漢口輾轉匯兑又非津滬往來可比現向該商號再三商訂由雲南省城匯解上海每千兩酌給匯費銀六十兩較之委員起解節省尙多至由篆自至省計程十一站並無商號可匯必須委員起解計鞘　脚價等項每千兩共需銀三兩六錢二分其委員跟役夫馬另按官階照省章支給所有此項匯解各費應請照江海關成案由六成洋税項下核實開報各等情　　批據雲南善後局司道史念祖等查明詳請奏咨前來臣覆核無異除飭該關道將應送商名貨物各色斤兩件數税銀數目及　　經費並咨總理各國事務衙門户部户科查照外所有蒙自關請添書識及運解出使經費開支匯解各費緣由謹會同雲南巡撫臣　鈞培恭摺具陳伏乞皇上聖鑒飭下該衙門核覆施行謹奏奉硃批該衙門議奏欽此○○崧蕃片再光緒十九年三月分收到各省解黔軍饟銀數前經奴才奏報在案兹查四月分收四川省光緒十九年正月分鹽税厘恊餉抵捐銀二萬八各兩二月分恊餉銀一萬二千兩又收四川省光緒十九年二月分鹽税釐協餉抵捐銀二萬八千兩三月分協饟銀一萬二千兩共收銀八萬兩據署布政使唐樹森申報前來除咨部查照外謹附片具陳伏乞聖鑒謹奏奉硃批户部知道欽此○○崧蕃片再據署布政使唐樹森署糧儲道　開第詳稱查有已故前署畢節縣事候補通判黄道安經徵光緒十六十七兩年分秋糧應解餘米變價銀兩除已解外尙欠解銀一千二百九十一兩四錢二分六釐迭次札催該家屬延不完解旋回廣西河池州原籍復經前司道詳請咨追該家屬呈繳迄今未據繳解實屬玩視正項據接任縣陳廷佐揭報由該管道府查明轉移該司道詳請奏叅前來奴才覆查無異相應請　旨將已故前署畢節縣事候補判黄道安革職並懇勅下廣西巡撫飭司轉飭地方官將該故員家産查抄備抵一面勒限嚴催該家屬赶緊完解清欵照查正供除咨部查照外謹會同雲貴總督臣王文韶合詞附片具陳伏乞聖鑒訓示謹奏奉硃批另有旨欽此○○頭品頂戴湖廣總督臣張之洞湖南婦撫臣吳大澂跪奏爲湖南華容縣會匪約期起事拿獲首要各犯照章懲辦並酌保出力員弁團紳恭摺仰祈聖鑒事竊照光緒十八年十二月二十六日臣大澂據署華容縣知縣陳錕禀訪聞華容縣屬高眞團地方有會匪糾黨約期起事移營派撥勇丁恊團拿獲會匪張世得一名訊據供認聽從匪首劉先詳等入會布黨華容安鄉永定益陽及湖北石首等縣交界地方約期十二月二十一日在華容縣起事等情當飭振字營統領前陜西陜安鎭總兵余虎恩派撥弁勇前往協緝臣之洞迭據岳州府知府鍾英署華容縣知縣陳錕具報前情以時届歲暮該縣地方遼闊恐此拿彼竄飭署督標中軍副將謝得龍迅撥武防營勇二百名於本年正月初二日乘輪駛往華容檄委儘先都司蔣聲耀就近馳往接帶會同地方文武分道拿辦旋據該府縣曁各營先後禀報華容縣雷應團拿獲舒寳林都司蔣聲耀在華容縣屬黄土窖拿獲周迎椿搜獲飄布印板維時匪首劉先詳聞風遠颺該都司派弁購線分投跴緝在湖北濳江縣總口地方將劉先詳拿獲復會同振字營哨弁眭小春曁團紳等緝獲宋端林均經臣等先後批飭岳州府督同華容縣提訊劉先詳供認爲首開立山堂散放飄布糾黨約期在華容縣起事張世得宋端林舒寳林周迎椿等犯亦均供認聽從劉先詳入會撍謀不軌等情不諱批飭照章就地正法梟首示衆以昭炯戒其脅從入會並未爲匪各犯分别監禁保釋繳飄首悔者准予自新地方謡風漸息民心亦各安靜臣等往復函商猶恐伏莽未凈蔓延爲患嚴飭地方文武認眞搜緝以期除盡根株據代理華容縣知縣林壽至禀振字營哨弁眭小春會團訪得將匪首王蘭亭及褚必虎竺繼書拿獲訊據王蘭亭供認開堂放飄因劉先詳被獲正法起意料黨倡亂爲之報復　必虎竺繼書亦認聽從王蘭亭入會展轉紏人並充當左右管事名目等供經臣等批飭該縣覆審無異各照章就地斬决梟示現在脅從一律解散地方現就安謐臣等查華容界連鄂省濵臨大湖港汊紛歧匪　最易溷跡此次劉先詳等紏黨分布兩省五縣交界地方濳謀起事幸而先期破案都司蔣聲耀赴機迅速設法購線拿獲首犯劉先詳實屬智勇兼優並會同各員弁團紳等不分畛域恊力搜拿首要各犯得以悉數弋獲消患無形洵屬異常出力自應欽遵光緒十七年六月初六日欽奉諭旨照異常勞績隨案奏請優奬盡翎遊擊儘先都司蔣聲耀請免補都司以遊擊留於兩湖儘先補用卄用遊擊留南補用都司眭小春留黔補用都司顔玉才均請免補都司以遊擊仍留各原省儘先補用候選同知蔡世昌請俟選缺後以知府補用湖北試用縣丞張蔭祚指分湖北試用縣丞蔣宜孫均請俟補缺後以知縣仍留原省補用相應籲懇天恩照准給奬以示鼓勵除武職千總以下咨部給奬並飭取各員弁履歴送部外所有湖南華容縣會匪約期起事拿獲首要各犯照章辦及酌保出力員弁緣由謹合詞恭摺具陳伏乞皇上聖鑒訓示謹奏奉硃批著照所請該部知道欽此○○頭品戴湖南巡撫臣吳大澂跪奏爲鹽法長寳道因病出缺請旨簡放並委員接署印務恭摺仰祈聖鑒事竊據長沙府長沙縣申報據鹽法長寳道紹榮家丁孫成呈稱家長紹榮於光緒十九年五月二十九日因病出缺禀請轉報前來查鹽法長寳道總理鹺綱兼轄兩府事務係衝繁要缺應行請旨簡放所遺篆務查有候補道周麟　　優識卓精細勤明於鹽法地方情形素所熟悉堪以委令署理除檄飭遵　外理合會同湖廣總督臣張之洞恭摺具奏伏乞皇上聖鑒謹奏奉硃批另有旨欽此○○崧駿片再准海軍衙門咨光緒十九年分北洋海防經費撥給浙江厘金銀四十萬兩按八成解足分批逕解北洋大臣兑收等因當經先後二批共籌解銀八萬兩奏咨各在案　據布政使劉樹堂詳稱移准厘捐局在於厘金項下籌動銀四萬兩解司應卽發交源豐潤號商匯解北洋大臣直隷總督衙門投納　候掣批回銷作爲浙江省籌解光緒十九年第三批北洋防費等情詳請具奏前來奴才覆覈無異除分咨查照並取領匯日期咨報外理合附片具奏伏乞聖鑒謹奏奉硃批該衙門知道欽此 
 
