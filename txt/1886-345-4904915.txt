# 1886 - 345 - 4904915

 

Page 1

 
 
[石印賦學雞跖正之集出售] [  點石齋主人代啟]  
　　賦學雞跖正續兩集羣分類聚片美靡遺摘句解題寸圭悉拾蒐羅旣富選擇尤精早爲士林所膾炙原本巳漶漫翻刻錯悞更多且從未有合二　而彚刻之者兹覓得善本聘請名人詳校精抄付諸石印仿照古香齋袖珍版式以便舟車體例一如原書編次毫無差謬裝潢極其美緻紙料　用精良計其篇目合共四千餘題　賦苑之大觀文塲之極軌也每部分裝六本外加綾匣售洋兩元今巳出售各埠各書坊均有分售如欲躉購者　向千頃堂著易堂掃葉山房讀未樓議價可也此啟 
[增像全圖東周列國志] [  點石齋代啟]  
　　世人不能讀史未有不能讀稗官而善讀稗官亦可准於讀史如東周列國一書稗官之近正者也復加蔡元放評點愈　讀者之心目兹雙梧書屋主人交來全稿　本齋石印觀其書法工整圖像精細令人愛不釋手今開印伊始約於三月中出書如　躉售者請至本齋取閱樣本再當議價也 
[新印石印雲程必備] [  點石齋主人代啟]  
　　自石印之法行各家選印大小題文往往博採廣搜以多爲責誠盛舉焉然博而雜何如約而精蕉綠軒主人藏有名輩窗稿及近時試　千篇同　慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿　絶技豈可聽其湮没視同覆　乎爰　　　印以供同好然文藝而外古學爲尚故復精選近時舘閣賦百餘篇分韵試帖四百首重編分類文料初二集二本額之曰雲程必備至選校之　　紙墨之晶瑩大雅自能鑒别無俟　陳分訂十本用綢匣裝池每部價洋一元八角徑寸明珠精雅罕匹于本月廿三出書倘蒙惠順　向　上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[開印皇朝經世文編正編告白] [  點石齋主人代啟]  
　　經世文編一書善化賀耦庚先生撰也聚國朝以來龐儒碩彥所著學術治體曁吏户禮兵刑工諸政彚成百有二十卷計六十八本而　編不　焉但是書卷帙繁重難於携帶今本齋石印縮成正編十六本定價洋八元業經印成樣本凡有志者不妨到齋先覩樣本限明年四月終出書　　主顧躉買者亦無不可卽請來齋面議 
[論華人積習之難化]  
　　中庸有言愚而好自用賤而好自專生乎今之世反古之道如此者菑及其身者也以今日之時而尚欲言閉　謝客反古孰甚焉中國此時勵精圖治事事期駕乎泰西然譬諸欲追人而獲之其先必自亦步亦趨始迨步　旣捷　後乃可越而過之馬班之爲文李杜之爲詩其所以能空前絶後者正以其不厭不倦故也中國此時凡於泰西之所有者亦　莫不有之如電線也輪船也鐵舺也水雷也一切製造之事皆巳畢舉海軍新設衙署氣象更爲一變顧其所以輔輪船之不及濟電報而爲用者尚少一事也則鐵路是已鐵路之有裨於國家有利於商務不特外洋言之卽前此劉省三爵帥亦曾具以入　南北洋大臣會義覆奏又有七利之說其爲無損於國有益於民固可概見而迄今遲運久不行者則以需費太鉅一時未能立措亦曰姑徐徐焉云爾而無識之人乃反妄爲窺測以爲朝廷或者不願爲此田於刻下將辦未辦之際肆口狂言以冀暗相迎合而阻　大計此其人之愚而自用爲何如矣彼爲阻撓之言大都不外乎利害二字人見爲利者彼見爲害危　聳聽以求逞其志卽人不之理而彼猶自以爲是徧告於人此其人豈眞有意於爲國家哉大約初意欲攬此等事業而人不之信不受其欺廢然而返乃造作此等言語以遂其忌嫉之意此在明眼人亦會能辨之不待多言也吾則因此而竊歎中國之人其積習之深而化之之難也昔有人遊於滬適爾時由上海往來吳淞鐵路甫成游人絡繹不絶其人有事于淞往來必以一日坐小車轆轆然股痛若被笞至晚登床　睡往往作呻吟聲有勸以附火輪車者則摇手閉目不欲聞曰此西人斂錢之詭計我豈受其欺哉一日中淞至滬偶忘攜一緊要物躁急欲死時尚在日中有勸令附火車往取者仍不之信其弟見其固執不能化又憐其皇然坐立不安狀乃詢知其物藏何所無言而出急搭火車逕至吳淞取物卽返比三點鐘卽巳旋滬持物以付其兄兄見之驚詫欲絶幾疑亞夫將軍白天而下又疑孫悟空觔斗雲再三詰問其弟告以故則又曰速則速矣然冐險而爲此吾不取也弟復告以輪行之穩萬無一失詳細告之而猶若有未深信者越數日又欲赴淞其弟强之以登火車一經上車不轉瞬而輪動如飛快然遄行其價則較小車爲廉而其舒服不啻十倍速則且不止十倍焉夫然後乃知火車之妙而歎西人之不我欺而從前之疑竇以釋積習以化卽輪船甫行商局甫開之時何嘗無謡諑之言惟在乎上之聽不聽耳夫國家權操自上欲創一事欲成一物皆以乾綱獨斷豈能爲謡諑之言所阻特是中國之人民必當效忠于中國若明知此事之興于中國有利無習而乃因一己之私逞其偏見顚倒是非混淆黑白利者反以爲害勢必至害者反以爲利此其心固可誅矣中國之于鐵路自前此吳淞一路之成而復毁卽不禁爲之咨嗟扼腕旣而開平運煤小試其端長僅二十餘里然固興之機也今則重加推廣將展至六十里苟其從此愈推愈廣使見之　咸知其便捷而皆望其速成且有惟恐其不成之意然後此舉或可有成近者臺灣新設行省興辦商局招徠南洋各華人之流寓者亦旣漸有成效官醫局則已設立大有百廢具舉之勢而省三爵帥與林帮辦又不肯因陋就簡欲思建造鐵路行駛火車以使軍行而速轉運懲前此基隆滬尾不能兼顧之失爲補牢順犬之策則是此一路鐵道必可有望其成功天津近日試演活動鐵路李傅相親往試行極爲喜悅目下津沽之人樂於乘坐者殊不乏人此項鐵路不過暫時試行未必可持以永久然各商承攬此事者亦頗有人苟其擇善而從逐叚推拓爲得尺則尺得寸則寸之計則不數年而推之愈遠喜者愈多人人目擊此利便之事又安有退而後言者庶幾鐵路之興可以爲中國預卜獨奈何愚而自用賤而自專者流不顧大局不識大計而儘力阻止多方勝口至於此極中　之積習其果難化若是哉然而圖大事者不恤人言果其悉心審度明知此事之爲有益無損則卽使力排衆議尚且期於必成而况鐵路火車之舉中國人之議論尚屬可者多而否者少是何妨置之不聞付之不見而汲汲籌措經費擇妥承包限日成事一路旣成則人且見以爲益而惟恐他路之不成夫然後輿情亦洽而美舉不難推廣矣中國人之積習雖曰難化然豈見不可化哉是則在於化之者之得法而已矣 
[本館接奉電音]  
　　昨接在京訪事人來電有本月二十一日上諭四道敬謹譯登○十一月二十一日奉上諭慶愛着開缺來京另候簡用廣西按察司着張聨元補授欽此同日奉上諭順天府奏援案請賞給京倉米石　 
 
 

Page 2

 
 
備春撫等語本年順天府屬水災甚廣迭經賞給銀米分别賑濟惟來春青黄不接之時恐民力仍形拮据亟須量田接濟着再賞給京倉粟米五萬石以濟散放餘依議該衙門知道欽此同日奉上諭廣東雷瓊道員缺着朱采補授欽此同日奉上諭薛福辰奏續劾辦賑不力之知縣一摺香河縣知縣調署武清縣知縣周錦心於應辦全境賑務並不親查户口所撥冬撫銀米亦不及時領運因循怠玩實屬難膺民社惟文理尚優着開缺以教職歸部銓選餘依議該部知道欽此 
[革道進京]  
　　已革臺灣道　璈因抱重恙故未進京現巳小愈由縣丞徐愼思奉委獲解進京矣 
[方伯騎箕]  
　　前任江甯藩憲梁檀圃方伯肇　請假回籍祝嘏稱觴均巳迭登前報兹聞方伯於十四早偶占微恙痰湧如泉遍覔名醫難乞回生之術至未刻遽騎箕尾以歸道山矣越翌日申刻卽行殯殮聞者莫不悼惜 
[劫署傳聞]  
　　維新報言昨聞街上紛紛傳言謂南海縣屬神安司衙署於十二晚被劫失贓不資傳言如此是否屬實不得而知姑照日報體裁有聞必錄耳 
[盜刼疊聞]  
　　循環報云聞河南瀝𣽸鄕衛姓昨被賊匪多人明火持械刼掠一空鄕人聞聲赴救則匪已遠颺矣同夜莊頭鄕黄姓亦被賊刼所失不貲夫河南一地密適省垣營汛司衙相距咫尺乃同斯一夕連刼二鄕虎豹出柙是誰之過歟又南邑大歴四堡九十六鄕向稱穩　之區閭閣乂安無驚厖吠兹聞近月以來盜匪繁滋刼掠頻仍據其鄕人自鹽步來言是處祥益猪肉雜貨店於初九晚二更時候被匪四人僞爲購物與之議價隨以二匪駐足門前以爲把風旋卽暗號一呼蠭擁而進者十餘人持械携槍搶刼洋銀七八十兩並青蚨數貰然後呼哨出門下舟而去迨十一晚四堡之横江鄕梁姓亦遭賊劫緣梁之女將賦于歸備辦粧奩約值三四百金賊匪垂涎故施伎倆也時經鄰舍鳴鑼告警練勇出追賊已遠颺莫可蹤跡矣又十二晚横江鄕某住眷亦遭賊劫失銀約四五百兩此皆九十六鄕地面之事也夫以該處咫尺省垣鄕勇勁練有素盜匪尚如此猖獗有心時事者能勿慨然興暵哉 
[學生滋事]  
　　福州西字報云本月初三日後學堂中學生數人出外行經水果攤攤主適他去以小孩看守學生等隨手取水果亂吃孩高聲呼呌攤主聞聲奔至向之索錢不但不付反肆攅毆至次日卽行斃命屍親不欲多事並未報官經學生等糾集卹費二百千以六十千作棺殮費其餘則留以養贍其事遂寢夫國家費如許貲財欲兾得人材而用之而此輩每不知自愛動輒滋生事端釀成人命是豈朝廷設立學堂作養人才之初意哉所望主其事者亟當妥籌良法也 
[瓊州消息]  
　　瓊州來信云馮萃亭宫保辦理黎客等匪甚爲棘手緣瓊地水土旣寒烟瘴又重管中兵勇染病者多前月按戰一次大獲勝仗黎匪遁入洞中深藏不出營勇以不服水土不敢深入重地聞宫保擬設法招撫從速了結以免勞師糜餉云 
[嶺南雜組]  
　　增步鄕向有機器局一所現奉督憲之命改爲西製造局粤西軍械統由該局製造以專責成復以局房未甚堅牢飭令重建已委員規畫工程大興土木矣○番禺縣沙茭地方水陸通衢地當冲要大憲擬分紥數營俾資守禦己札委郭司馬中夔前往查察情形禀覆核辦矣○綢縀厘金改歸官辦後日有起色日前解送第一批銀五千兩赴厘局兌收局員陳同轉耀先辦理有方記功保奬○試用同知榮司馬俊業管理厘局銀庫事務幹練清勤得邀憲眷刻因别有差委所遺庫務另委沈大令麟書辦理○升補山東鹽運司潘謨卿都轉連日在省垣乘輿拜客聞涓吉本月十五日取道内河赴任云○礦政局總辦彭觀察懋　稍有不豫請假就醫并請開夫局務業蒙張制軍批准　○署理糧道閻觀　希范前往順德縣各屬丈勘沙地于初九日回轅○卽用縣史大令繼澤奉藩憲札委善後局文案差于初十日進局視事○新選廉州府吳太守錫璋于本年六月中到省卽檄委礦務局提調有爲有守措置裕如現奉憲委署理肇慶府事太守隨將差使經理清楚挈　赴肇履新按太守以編脩京察一等得擢今職此次一麾出守大展經猷肇屬紳民咸拭目以觀新政矣○本月初六至初十爲賽會之期會中頂馬皆以閨秀爲之楊柳纎腰跨上桃花撥叱鞭絲低漾越顯輕盈少年子弟之欲飽眼福者無不輕裘緩帶聨袂往觀亦昇平之勝事也○有一人年約三十許衣服麗都行至河南正欲呼渡忽倒臥于地五竅血流旋卽斃命後經屍親認領回家備棺收殮 
[查緝輪船]  
　　循環報言邇來粤垣匪徒每於劫掠而後匿跡港澳以爲逋逃淵藪洎乎爲日巳久跴緝懈弛則復回穗垣再萌故態兹聞粤督張香帥曁于廉訪查悉其弊欲塞厥流前日札委羅都戎祺黄都戎一桂曁陳都戎怡龍分飭兵勇管駕巡船遇有輪船至黄捕或抵省河即登輪舟嚴爲查緝自月朔以來各都戎均遵札恪辦想緑林之輩必聞風潛蹤不復爲鬼爲　矣 
[放火駭聞]  
　　粤垣小東門外固貧瘠之區也里無巨富户鮮蓋藏故鼠竊狗偷時聞竊發而明火糾刼殊覺尠聞何則奢願難償不若顧而之他也乃不謂巨盜雖棄同敝屣而小匪竟欲嗜一臠世風日澆良可慨矣聞昨有匪徒在該處四逹里口將竹筒二具約長尺餘滿盛火藥燃之以火半晌一筒轟發聲若巨雷隣里驚臨卽行灌滅猶幸祗燃其一不致爲災否則不堪設想矣以貧瘠之地尚欲施其伎倆則人烟稠密之所豪華萃聚之區其爲匪徒眈眈逐逐者豈有艾哉戢暴安良敢以望諸有地方之責者 
[帆船碰傷]  
　　港報言秩都勞　帆船乃往來香港倫敦者也日前抵港後泊於昻船洲俟載貨物以回英京迨十四早有晏厘帆船一帆高掛欲往依勞舟次秩都勞嘉之旁欲駛而避之詎爲潮所迫遂爾碰撞受傷數處賠補之事將來恐難免矣 
[潰兵受戮]  
　　昔諒山之戰馮宫保身先士卒凌厲無前法人心栗膽寒望風披靡此固一時之快事萬里所同欽然而臨陣不前軍有嚴律殺一　百中外同情故昨閱西報論東京法員以敗軍之將勇豈能言畏敵潰逃罪難赦宥遂于前月初七八日在諒山法署將前時失守之兵全行提訊隨於十三日將第二旗之亞非利加洲黑兵十八人在諒山梟示矣 
[嚴禁誘娼]  
　　寍波江北岸等處近有一種女媒俗稱爲話事婆往往引誘青年婦女荐入娼家其象山石浦定海奉化各邑瓊閨處女漆室孤釐墮其彀中敗名喪節者尤不可以僂指終其始令娼家多出錢文代其置買衣飾開銷一切諸費名爲帶擋及錢旣罄債仍　償或本婦含羞急思自拔或家人尋到意欲控官若輩必架就虚詞從中抑勒伎倆狡毒令人聞之怒髮衝冠現經道憲薛叔耘觀察訪聞札飭鄞縣出示嚴禁此後如再自不法媒婆及就地遊手之徒敢將象山石浦定海奉化等處婦女哄誘入娼故給帶擋者定卽嚴拿究懲决不姑寛想從此鴇兒龜子蟻棍鴆媒懾於官法之如爐不敢通同作惡　觀察之德豈淺鮮哉 
[拏獲重犯]  
　　本月十七日甯波南門外石碶街上有山客模樣之六人口操奉化音形跡可疑半在舟中半在橋上適　捕役所見當用鐵練鎖拿該處蔬菜行某甲見而喝阻以爲捕役誤拿捕役謂其容留盜賊遂將甲及舟中三人一併鎖拿上郡聞卽近刼紹興庫銀之重犯也現由甯波府押解紹郡歸案審辦矣 
[甯波士習]  
　　甯波府屬各考童大半能恪守功令現届府試之時郡中驟增數千人而市上買賣仍各公平絶少紛爭之事殆由父師之訓迪有方歟 
 
 

Page 3

 
 
[恭迎栗主]  
　　杭垣左文襄公專祠建在湖堧已於十月落成髹漆丹青　然大備遂擇於本月十五日恭奉栗主入祠是日衛　瀾中　親詣祠中　奠司道以下文武各官及在籍各紳士無不濟濟蹌蹌駿奔執事祠以内衣冠畢集祠以外車馬盈門杭人傾城出觀致湖船價增數倍誠盛矣哉 
[京口談資]  
　　西津坊某氏婦半老徐娘頗饒風韻藁砧爲人作嫁經月不歸以致江上小姑無郎獨處銀筝夜久殷勤弄心怯空房不忍歸此中岑寂情形有非他人所能喻者日前忽購服烏烟以圖自盡鄰人知覺急邀夫歸則已灌救無靈曇花萎謝矣有人憐其貧乏措洋二十一元備棺成殮斯亦慘巳○小碼頭沙遜洋行第十四號房屋賃與某甲開設烟寮矮屋碍眉殘燈照夜衣冠裙屐大都裹足不前惟本地之爲斛手者麕聚于此横陳呼吸甘之如飴一日有解手兩班一言不合遽至兇毆兩造各約二十餘人互相摶擊且有操刀以刺者某乙亦其中之矯矯者虎口忽被刀傷肩膞亦遭刺破某丙則捻碎腎囊衷衣血染後有人極力勸阻始各斂手此十四日事也翌晨復齊至第一樓啜茗講論謂若無人命重情事可寢息否則須控諸地方官說者謂若輩兇悍性成愍不畏死若不早爲嚴辦終難免滋生事端也○南門外某姓女郎弱齡失怙倚伯父家養活伯父死無所依賴經其姊夫爲之作伐邇日迨氷將泮苦無贈嫁之資輾轉籌思憂憤交作一日竟剗斷八千根煩惱絲迫令姊未向婿家索還庚帖至本月十八日女郎卽皈依浮橋左近某庵爲尼吁可哀己 
[五茸寒柝]  
　　青浦縣屬之朱家角梟匪盤踞滋擾良民經松江城守遊擊鄭游戎調副營防勇往戍梟匪卽竄入湖蕩游弋於廬韋叢中後以水陸官軍星羅棊布梟船來往無隙可乘遂横竄至金澤一帶飛揚跋扈幾於雞犬不安近蘇撫憲崧中丞復檄調駐松止營統帶楊叅戎金彪撥兩哨兵弁往金澤防守以期安堵地方云○上南兩邑毗連濱海漲出蕩田數千百頃居民種植吉貝獲利頗饒第以此種間田並未升科無須納賦故强有力者皆得起而爭之近始設立蕩董爲之經理蕩董者里中之豪富有勢力者也坐擁無主之業而收其租稅如有爭奪則糾集豪暴授以槍械若臨大敵然格殺人命視若等間雖有地方官出爲理處而丈量書役皆巳賄通官雖清廉無從辦理今有南匯錢姓與上海　姓以奪蕩涉訟相持不下兩造各約多人控諸恩詩農太守訟事牽連不知何時解釋也○前營游擊篆務現委趙子倫游戎暫署其實授之石遊戎刻巳奉到部文不日當抵任所矣○署理江南提督滕茂亭軍門太封翁仙逝後在任開喪兩江文武同寅及松屬印委各員咸詣轅門致奠自十三始至十五日止殊形熱閙也 
[軍門來滬]  
　　新任江南提督譚青崖軍門碧理由金陵來滬前日乘轎往各衙署拜會後仍回座船聞卽欲赴松履任云 
[法員更調]  
　　駐滬法總領事愷自邇君請假回國俟此次法公司輪船開赴外洋當乘之而往上海法領事缺由香港調來之某君署理聞今明兩日某君定可抵滬香港領事缺則上海法副領事邸君往代云 
[小工尋釁]  
　　公和祥棧房小工因　索工錢向方志慧爭吵等情巳詳前報昨午前十一點鐘忽有小工數百人扭方志慧至公和祥一時人多口雜聲勢洶洶竟將方攅毆嗣又擁入公和祥冩字房公和祥西人卽用德律風告知巡捕房捕房得信立派巡捕多人馳往該處拘獲小工十餘名至捕房管押想當解公堂發落也 
[濬河未竣]  
　　英法交界之洋涇浜自光緒四年開濬後潮汛往來日就淤塞近由工部局定議開濬現已開至外洋涇橋等處矣 
[鬥鳥鬥人]  
　　遊手好閒之輩于西風獵獵時則以鬥蟋蟀爲戯及至冬令則又以鬥鵪鶉爲戯又有所謂頭家者開設栅塲從中取利邑廟豫園及滬北山家園等處皆有栅塲養鳥者聞風而往勝負所在注以全力往往有鬥鳥之後繼以鬥人者前日有本邑人徐某與某中携鵪鶉一頭至豫園某茶肆中與寗波人馬夫阿米之鳥决鬥兩雄相遇各有騰擲之勢少頃阿米之鳥戢翼而奔阿米不服謂徐以老鳥鬥新鳥所以致敗遂糾黨十餘人欲與徐等一決雌雄徐見聲勢洶洶不敢與較嗣經頭家調處令徐等以烏給阿米事乃寢息 
[失火卽熄]  
　　前晚十點鐘時滬城老北門内侯家浜某姓團扇作不戒于火幸爲時尚早鄰人均未就睡一聞報警竭力奔救扯毁小屋半間而火巳息其時巡防北局金子卿明府帶同勇丁赶往彈壓匪徒無從搶火非明府彈壓之力不至此 
[不肯吐寔]  
　　富順輪船水手火夫等夾帶硝磺軍械一案屢次研訊尚無確供前晚又經帮審委員王司馬覆訊仍執前詞司馬謂水手頭陳阿泰火夫頭袁阿龍曰道憲來文言所有禁物在機器艙繩索艙等處抄出者爲多此等地方均係爾等所管何得不知袁稱我等專管火艙機器艙係洋人大副二副三副所管司馬一再盤詰陳袁堅執如故遂令將各人仍行管押候再覆訊 
[續訊租房]  
　　管徐氏租德和洋行房屋開薙髮店翻造後房東將屋租與晉泰燭店該氏向該行買辦張德和爭毆一節巳列前報兹因調處不明該氏又至燭店以索還物件爲名肆意吵閙由店主華克元報捕拘該氏等到案華供租德和房屋開燭店前房客管徐氏來索物件然伊之傢伙由房東交還有無缺少應向房東理說與我無干該氏供從前未欠房金此次翻造房屋被華挖租且剃髮店各有地叚不能任意租房開店伊曾許償我洋五十元我未允伊又置諸不理華又稱燭店樓面係開茶館亦須用剃髮匠該氏欲派人承攬我尚不許致伊挾怨然我並未許償洋五十元張彩友供與該氏爲中表親向在伊店爲夥昨囑同往索取物件致被拘案太守謂華向德和行租房開店理無不合該氏旣稱前租此房未退應向德和理說如果不妥儘可控告姑候照會領事核辦一併斥退 
[英界公堂瑣案]  
　　一百五十六號華捕稱昨見王梅亭喊賣耍貨以抽簽爲輸贏以其干碍道路喝令移開伊反恃蠻爲特送案王供湖北人以後情願改業蔡太守謂抽簽與賭博無異有干例禁今姑從寛斥釋再犯定當重辦○包探顧阿六稱孔四昌疊犯行竊曾經遞籍昨又在滬手持錫茶壺馬褂特將人贓送案請辦蔡太守判孔管押二月贓仔　房俟失主認領○捕送爭毆之徐陸氏王道林請訊該氏供前有房屋轉租與王道林同居約及一年被借洋兩元後王搬往别處無從向索今得路遇向索口角王供從未借洋蔡太守飭分别押候覆訊 
[法捕房瑣事]  
　　有某甲者平居無所事事頗不理於衆口前日携一木棍與巡捕所携者相似捕房疑其有冐充捕役招摇撞騙情事因即拘進以待解訊○前有成衣匠李春泉稱有尤愛寳託製月白綿綢褲被田新之竊料付質又竊棉被一條田則不認竊料前供明尤是女堂倌經翁太守諭着弔贓再核嗣經包探將贓弔到李尤兩人竟不到案太守復詰田據供尤在彩視街竹器店間壁之景芳園烟館爲女堂倌尚有銀珠小妹二人隨知照法捕房飭包探帶田前去將三女拘到管押候訊 
[悼亡十二絶之八錄請夢畹生政]  
　　差池歲月此覊身題到新詩淚滿巾追憶前情如隔世秋風落葉倍傷神艱辛歴盡病潜侵井臼操持力不禁弱質每勞堂上念孝思一片感親生那堪永别到泉臺欲冩情詞媿　才猶記臨行含涙語加餐珍重早些回多情何似無情好未斷情絲百轉縈十載因緣抛未了痴心何苦說他生誰知短别竟長離往事思量悔巳遲懸想纒綿床第日怨儂何故爽歸期秋風秋雨不勝悲病久伶瘦不支恨煞庸醫亂投藥苦寒滑泄一齊施一燈孤寂對簾旌幾度思卿夢不成萬種傷心更誰訴茫茫長此隔幽明菊老梧衰巳暮秋人間地上永悠悠半生缺憾何從補獨向西風涙不收南湖藕花香館主人汪少棠和滬草 
 
 

Page 4

 
 
[懴情侍者以玉梅花館主繪贈墨梅帳額索題占此以應]  
　　月明疏影覆流蘇翠羽啾啁夢醒無清福幾生修到此妻梅韻事繼林逋幾枝春色在牀頭紙帳風清夢境幽簾外月高人悄悄此身疑是在羅浮[  西湖花隱]  
[自津旋滬留别張赤山先生]  
　　歸計方成别恨牽多情老涙落尊前君年五十餘矣舊交繾綣人三兩兼謂吳君幼舲故國迢遥路幾干善哭步兵皆欲殺工愁平子却相憐君錢唐人通中西學流寓津鬥課徒自給家貧好客與余相約尤深典衣賒酒殷勤甚高義何曾愧古賢臨行典衣得錢六緍爲贐設餞於紫竹林天瑞軒貧不能償酒資立賒劵焉○落拓申江掩留旅館又將兩月餘矣舊交雲逝新况日艱塵海茫茫時流滾滾尚有袍加范叔飯進王孫者耶時艱運蹇值奇窮最苦勞生滯客中直欲覊孤成凍餒何堪得失論英雄頻年走險殊奔鹿此夜流哀想斷鴻至竟有誰憐措大典衣度日計全空○自津旋滬又擬作臺灣之游飄忽一年奔馳萬里勞人草草自哀以詩投荒又擬赴南臺放胆登波幾往回燕市悲歌聲激越吳天秋病意遲徊欲吟思苦難拈筆卜醉情稀易擲杯且向瘴烟深處去故鄕人事劇堪哀○貧病交逼日甚復擬遠游臺北占此自傷百感茫然集凄凉鼻一酸酒杯空獨把眼涙不能乾多病身逾弱長貧影况單炎荒拚命去行路敢　難○贈小鳳奎閒倚雲屏弄玉笙驀然含笑動人情無雙抵似連城璧奕奕丰神照眼明丹山鄒鳳最堪誇媚髮堆雲臉泛霞破例東風莫相笑海棠親賜狀頭花不須敷粉略施脂色藝聲華並有之劍佩雍容袍笏整高瞻闊步上塲時秀骨曾含仙子胎俊龎偏勝美人腮何當　夫隨園老招得瓊枝立雪來○　孫玉卿玉梅花襯玉丰儀玉作搔頭玉作笄最是玉屏風下立玉兒小字記親題玉闌干畔玉山穨玉樹生妍玉蕚開長憶玉郎春病起玉容消瘦倚妝臺玉樓雅稱玉人居玉影亭亭玉不如偷下玉階照春水玉魚消息未全虚玉牕無事玉琴閒玉版鐫名玉鏤環更傍玉籠調百舌玉臺新詠教綿蠻○自哀蕭索歲云暮艱危情益孤一身成棄物衆口誚狂奴痛被才名悞恥將恩義辜欲揮三尺劍斫去好頭顱[  太痴生稿於身世玉琴樓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年十一月初十日京報全錄]  
　　宫門抄○諭旨五道　前○發抄旨五道○護川督游奏爲揀員調補守備摺○又奏爲揀員請補副將等缺摺○總兵文奏報接印日期並謝恩摺○東撫張奏請修濮州等　隄片○又奏請辦理河工片○又奏委州縣辦　河工片○又奏留員差遣片○十一月初十日刑部都察院大理寺正白旗值日無引見○榮惠假滿請安○滿山　管小五處恩○廷杰謝授承德府知府恩○　申請假十日○内閣奏派騐放之大臣派出　拉喜崇阿長善薛允升沈秉成○順天府奏京師得雲四寸有餘○召見軍機伯王廷　○發抄游智開奏交卸暫　　督奉旨知道了欽此○又奏請將欠交欵項之通判等革職追繳奉旨何琨着暫行革職袁啟泰稽志文着暫行　去頂戴一併勒限　繳欽此○葉伯英奏川省利獘駐籌典除大略奉旨均着照所請行　撫務當飭屬妥辦以期興利除獘勿得徒托空言欽此○希元奏改鑄吉林將軍印信奉旨禮部知道欽此○又審明流民高生殺死一家三命案定擬奉旨該部知道欽此○○暫行護理四川總督二品銜按察使臣游智開跪奏爲揀員調補守備以資洽理恭摺仰祈聖鑒事竊查城守右營守備徐其中借補太平營遊擊遺缺前以提標左營守備李廷英儘先都司閻鳳儀先後請調借補均奉部覆應用應升應補人員駁令另揀合例人員請補等因查城守右營守備駐紥省垣事極煩劇而緝捕巡防尤　緊要非精明　練熟悉營伍之員不足以資治理前以李廷英等請補皆係因地擇人兹奉部駁臣等復子應升應補人員内逐加察看均與是缺不其相宜惟杳有越嶣營營守備何廷珍年三十五歲四川松潘　人由行伍投營食糧層次拔補馬糧隨同川軍防勦滇省回逆遞保儘先干總于剿除故壩股匪案内攻克山寨出力　以守備補用光緒五年拔補督標中營千總十年十一月奏補越嶲營守備十一年十二月赴部蒙欽派王大臣騐放奉旨准其補授欽此旋於承領札付回川現在省城當差極爲勤愼核員膂力方剛辦公奮勇以之調辦城守右營守備洵堪勝任且係隔府别營並無違碍事故人地實在相需例得專摺奏請合無仰懇天恩准以越嶲營守備何廷珍調補城守右營守備實於地方營伍大有裨益如蒙俞允該員係對品相調毋庸送部引見所遺越嶲營守備係題補之缺應請扣留外補是否有當謹會同署提督臣李培榮恭摺具奏伏乞皇太后皇上聖鑒敕部議覆施行謹奏軍機大臣奉旨兵部議奏欽此○○暫行護　四川總督二品銜按察使臣游智開跪奏爲揀員請補副將遊擊守備各缺以資治理恭摺仰祈聖鑒事竊查維協副將賡良告病開缺前以補用副將蔣宗漢擬保副將劉喜一先後請補重慶中營游擊何鑑調補城守營遊擊遺缺前以儘先遊擊何炳蔚請補又普安右營守備張世傑叅革遺缺前以儘先都司重慶右營千總李銘借補嗣奉部咨均與例章不符飭令另揀合例人員請補等因伏思維州地當邊徼重慶濵臨大江均爲川省重鎭而普安右營守備駐紥三棱崗亦屬要區前以各員請補均係因地擇人兹奉部駁按維州協副將缺應用儘先人員臣等於儘先副將内詳加查看幹練固不乏人第均與維州地方不甚合宜未便拘泥請補惟查有另補副將貴成年六十三歲廂藍旗滿洲兆覺佐領下人由外火器營護軍出師廣西直隸湖北安徽等省轉戰著績迭保叅將並戴花翎遵例報捐分發四川復因勦匪出力保免補叅將以副將留川遇缺儘先卽補同治六年領咨赴部經土大臣騐放請照例發往六月十日覆奏奉旨依議欽此七年二月到川八年補授軍標中軍副將光緒三年調補督標中軍副將調署川北鎭總兵八年交卸九年開缺另補十年調赴霆營差遣十二年差竣由兵部發給騐票回川候補該員老成諳練辦公謹愼擬請補授維州協副將又重慶中營　擊缺按照例章應輪用應升應補人員現於此兩項人員内逐一遴選非現居要缺卽人地未宜實無堪以升補　補之員查有留川補用記名提督劉德順年四十七歲湖南邵陽縣人寄籍貴州台拱廳由行伍投効川軍攻剿川甘貴州等省賊匪著績洊保總兵留於貴州補用復於同治十一年攻拔香鑪山首惡悉擒下游一律　清經前貴州撫臣曾璧光保奏於是年七月十三日奉上諭劉德順着交軍機處記名遇有提督缺出請旨簡放欽此光緒二年奏署黎平營叅將三年因川省需員咨調來川四年十一月奏請留　補用奉旨允准現在管帶安定後營駐防合江江津等處該員有胆有識洞悉機宜擬請借補重慶中營遊擊又普安右營守備一缺係題調缺現在並無堪以調補之員例得揀員請升查有城守左營左哨千總戴炳勳年四十九歲四川廣元縣人由行伍歴拔軍標右營領哨千總調補城守左營左哨千總擒獲木坪巨匪在事出力保以儘先守備並戴藍翎二次甄别保留歴署峨邊右營綏定營守備現在本任辦理均屬裕如該員年力富强才具明逹擬請升補普安右營守備以上二員均係久歴戎行並無違碍事故貴成係屬旗籍劉德順籍隸别省戴炳勳隔府别營且係俸滿甄别曾膺保洊應升人員與例符合貴成劉德順均　人地實在相需例得專摺奏請合無仰懇天恩准以另補副將貴成補授維州協副將記名提督劉德順借補重慶中營遊擊城守左營左哨千總戴炳勳升補普安右營守備實於地方營伍大　裨益如蒙俞允貴成係另補副將請補副將銜缺相當毋庸送部劉德順戴炳勳俟准部覆再行給咨送部引見是否有當會同護理成都將軍副都統臣托克湍署提督臣李培榮恭摺具陳伏乞皇太后皇上聖鑒敕部議覆施行謹奏軍機大臣奉旨兵部議奏欽此○○山東兗州鎭總兵奴才文瑞跪奏爲恭報奴才到任日期叩謝天恩恭摺仰祈聖鑒事竊奴才蒙恩簡放山東兗州鎭總兵當經遵旨入都陛見仰蒙召對二次訓誨周詳莫名欽感陛辭後遵卽束裝起　于十月初六日行抵山東省城謁見撫臣張曜面商營伍事宜旋抵兗州於十七日准署總兵事沂州營副將曹正榜將關防文卷等項賚送前來當於是日恭設香案望闕叩頭叩謝天恩祗領任事伏念兗州地當冲要總兵職在操防矧國家購武之秋正志士報恩之日奴才自維　昧懼弗克勝惟有勉竭駑誠倍矢勤愼隨時隨事咨商撫臣實心經理以期仰答高厚鴻慈　萬一除將奴才到任日期恭疏題報外所有感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○張曜片再前據河防局司道詳稱濮州范縣壽張陽榖四州縣舊有金堤一道連年被水冲刷坍塌已多亟應修培其堤尾緊靠運河曹家堤口一段向　隄身近年以來黄水每由該處冲入運河尤應添築緊隄以資攔禦現飭東昌府知府程繩武詳細勘估工程應需經費卽在此次徐家沙窩堵口節省銀兩項下動支理合附片陳明伏乞聖鑒謹奏軍機大臣奉旨知道了欽此○○張曜片再徒駭河兩岸工程最關緊要所有商河惠民濱州霑化均係武定府所屬仍派署武定府知府胡鳴泰督同所屬州縣認眞辦理其上游臨邑禹成等處地近查有直隸在籍二品頂戴江蘇候補道裘德俊養親家居該員才具穩練臣所深知擬卽就近派辦徒駭河上游堤埝工程以資得力是有當謹附片陳請伏乞聖鑒訓示謹奏軍機大臣奉旨着照所請該部知道欽此○○張曜片再臣竊維辦理河務嫺習之員固足以資熟手而志趣閎遠操守謹嚴者加以習練相助　理裨益良多兹有工部候補員外郎端方内閣候補中書李崇鑑孫承鑑三員端謹樸誠留心世務吏部候補員外郎多培係原任哈密辦事大臣文麟之子隨任關外見其心地坦白才具明幹營務亦極諳練以上各員旣非山東之官以之稽查弊竇更能破除情面可否仰懇天恩敕下各該衙門派令前來山東以資辦事出自鴻慈逾格謹附片具陳伏乞聖鑒訓示謹奏軍機大臣奉旨巳錄○○張曜片再臣恭閱邸抄兩廣督臣張之洞奏奉諭旨發往差遣陳寳箴等各員内有分省補用知府桑彬一員籍隸順天臣上年在京辦理護城河工就近泒合該員會同員弁經理工程甚爲得力該員係未經到省人員本年七月間先行調令來東擬卽具　彚陳查該員篤誠循謹辦事認眞臣無仰懇天恩俯准分省補用知府桑彬一員留於山東以資差遣又新疆劃界案内保升道員鹽運使銜留甘補用知府施補華隨令西路軍營有年忠實有爲操守可信現派會辦下游疏濬各工可期得力合併陳明謹附片具奏伏乞聖鑒訓示謹奏軍機大臣奉旨着照所請該部知道欽此 
 
 

Page 12

 
 
[光緒十二年十一月十一日京報全錄]  
　　宫門抄○上諭兩道錄前○護皖撫阿奏審明定擬摺○江撫德奏請敘奬摺○又奏揀補知縣摺○十一月十一日工部鴻醫臚寺正紅旗值日無引見○恭親王謝賞綢縀恩○耀年奕杕各假滿請安○工部奏派查勘東西陵工程之大臣派出烏拉布徐用儀○又奏派查勘會典館之大臣派出嵩申孫毓汶○召見軍機沈秉成○○護理安徽巡撫布政使臣阿克逹春跪奏爲審明强盜殺人獲犯按例分别定擬恭摺仰祈聖鑒事竊據廣德直隸州知州張崇詳報事主曾世洪店被刼洋錢布疋衣物拒傷店夥程玉培身死一案勘騐獲犯並盜首陳金奎於取供後在監病故緣由據　前撫臣吳元炳批飭緝審委騐禀道札委寗國縣知縣惠恩騐訊陳金奎實係因病身死刑禁人等並無凌虐情弊詳批覆訊繪具圖結歸入正案擬辦去後兹據該州以逸犯弋獲無期先將現犯覆訊議擬解經署徽寗道成善勘訉照章移由署臬司孫振銓核議轉詳前來臣詳加覆核緣陳金奎李幅李升牟青位分隸河南羅山及湖北孝感遠安等縣陳金奎曾當營勇因犯事斥革與李幅等均在外游蕩度日彼此認識光緒十一年四月初七日陳金奎在廣德州境内先後會遇李幅李升牟青位各道貧難陳金奎　知西鄕福巡保曾世洪雜貨店有錢起意糾刼得贓分用李幅等允從並轉　素識在逃之胡定榮胡添潰鄭老五入夥卽于是夜在僻處會齊陳金奎李幅各帶短刀其餘分携木棍油捻並徒手不等一共七人走至中途牟青位畏懼不行李升適患腹痛均在路等候陳金奎奎與李幅胡定榮胡　潰　老五於四更時分同抵事主曾世洪門首用石撞開店門一擁進内店夥程玉培驚起走入後樓喊救陳金奎與李幅追上各用刀將程玉培頭顱咽喉等處砍傷並拒傷雇工唐盖文分投刼得洋錢布疋烟土衣服逸出在途尋見牟青位等告知行刼拒捕情由一同逃至僻處查點　物俵分各散店夥陳玉培旋卽因傷殞命　主投保報經該州張崇會營勘騐勒緝由建平縣拿獲陳金奎李幅李升牟青位四犯解州訊供詳批緝審該盜首陳金奎旋卽在監病故禀道札委寗國縣知縣惠恩驗訊實係因病身死刑禁人等並無凌虐情弊詳批覆訊繪具圖結核入正案擬辦據該州以逸犯弋獲無期先就現犯覆審議擬解經徽甯道勘訊照章移司核議轉詳臣覆核此案旣經徽甯道提犯勘訊據各供晰前情不諱贓雖無獲惟所供行劫月口及拒捕情形與事主原報相符正盜無疑查例載强盜殺人不分曾否得財律所奏請審决梟示又共　爲强盜夥犯臨時因病不行事後　贓者發新疆給官兵爲奴畏懼不行事後分贓者杖一百流二千里又刑部奏准通行尋常盜案賓係距省窵遠地方酌照秋審事例將人犯解赴該管巡道訊明詳由督撫分别題奏各等語此案陳金奎起意糾同李幅夥刼曾世洪店得贓拒傷店夥程玉培身死並拒傷唐蓋文平復實屬不法自應按律問擬陳金奎李幅應如州道司所擬均合依强盜殺人六分曾否得財照得財律斬奏請審决梟　例各擬斬立决梟示該犯陳金奎有糾竊鄧學文家臨時行强拒傷事主身死一案罪名相等應歸此案擬結業已在監病故應毋庸議仍照例戮屍以昭炯戒李幅亦有聽從夥竊鄧學文家得贓臨時行强一案　名較輕應從重歸於此案擬結照例刺字李升牟青位聽從行劫雖李升臨時腹痛牟青位臨時畏懼均未同行上盜惟事後各分得贓物亦應按例問擬李升亦如所擬合依共謀爲盗夥犯臨時因病不行事後分贓者發新疆給官兵爲奴仍照名例改發極邊烟瘴充軍以足四千里爲限到配後鎖帶鐵桿石墩二年牟青位依共謀爲盜臨時畏懼不行事後分贓者杖一百流二千里例擬杖一百流二千里該犯等均有聽從行竊鄧學文家均未同行不知强情事後分贓一案罪名較輕應請歸此案擬結照例刺字餘訊　同居親屬分贓牌保得規包庇情事應　該犯等在外爲匪無從禁約覺察之原籍父兄牌保及陳金奎在監病故訉無凌虐　弊之刑禁人等均毋庸　屍棺分飭領埋盜械儲庫備撥失贓照估追賠逸犯胡定榮等飭緝獲日另結再此案已於二叅限内獲犯過半兼獲盗首文武疏防職名邀免開叅所有首先拿獲隣境斬梟盜犯二名並罪止軍流盜犯一名應敘職名係建平縣知縣崇福協獲職名係建平城守營把總王運申相應隨案開報除供招並圖結分别咨部查核外理合恭摺具奏伏乞皇太后皇上聖鑒　部議覆施行謹奏軍機大臣奉旨刑部速議具奏欽此○○頭品頂戴江西巡撫臣德馨跪奏爲江西勸辦海防第九次捐輸懇恩奬叙以昭激恭摺仰祈聖鑒事竊查光緒十年十二月問接准户部咨會同議奏海防需餉甚急請暫准部庫及各省開捐道府州縣以及各項實官分發指省花　仿照籌餉例定　數覈减二成常例捐數一併减二成核收均以八成實銀上兌由各省藩司遴委妥員核賓辦理統令交藩庫上兌發給實收　册咨送核准換給執照收有實在成數聽候部駁以裕餉項一摺奏奉懿旨依議欽此嗣又准户部咨會議海防銓補章程一摺内開請將新例八成實銀之分缺先改爲海防新班先用八成之實銀分缺間改爲海防新班卽用其照八成實銀之分缺先分缺間銀數各遞减四成報捐者應改爲海防新例分缺先海防新例分缺間其照八成實銀之儘先銀數遞减四成者應改爲海防新例本　儘先至造册請奬按兩個月彚奏一次等因於光緒十一年二月十九日具奏奉旨依議欽此各等因咨行到臣當經行司欽遵辦理並將光緒十一年二月十七日開局收捐之日起至十二年六月二十六日止報捐實官職銜貢監等項分作八次經臣奏　奬叙並查照部咨劃清界限將初次起之第六次奬册内截至本年二月初八日止共收捐銀二十萬二千六百九十兩八錢分批委解海軍衙門兌收其自二月初八日展限以後所有第六次册内劃存銀三萬七千六十九兩第七次册報收銀一萬一千四百八十三兩第八次收捐銀二千八百八十兩共銀四萬一千四百三十二兩一併發商匯解北洋交收各在案兹據署藩司瑞璋詳稱現又自十二年六月二十七日起至八月二十六日止計報捐實官職銜監生等項共十七名按照定章分别減成不減成共折收實銀七千二百九兩八錢又收遵駁補交之胡泰初實銀一百三十九兩六錢共銀七千四百三十九兩四錢悉存藩庫除遵服部咨另詳解赴北洋兌收外合將各　生姓名年貌籍貫三代履歴開造清册列爲第九次詳請奏奬等情前來臣覆加查核所捐銀數及請敘實官職銜監生等項均與例章相符合仰懇天恩俯准給予奬叙以昭激勸除將清册副實收送部外理合恭摺並繕清單具陳伏乞皇太后皇上聖鑒勅部核覆施行謹奏軍機大臣奉旨户部核議具奏單併發欽此○○頭品頂戴江西巡撫臣德馨跪奏爲要缺知縣需人揀員請旨補授以資治理恭摺仰祈聖鑒事竊照寗都州　之瑞金縣知縣又聚奎經臣奏請調補新建縣知縣接准部咨開缺所遺瑞金縣知縣係繁疲難三項　兼要缺例應在外揀選調補必得精明幹練之員方足以資治理臣與　藩臬兩司在於通省簡知縣内逐加遴選實無人地相宜合例堪調之員亦無勞績應升人員惟查定例各省縣如係奉旨命往及督撫題明留於　省候補並軍務出力以知縣補用者無論　題應調應選之缺准該督撫先　酌量補用又奏定章程内開知縣　調缺出仍令該督撫照例於現任人員内揀選　補如果實無合例堪調之員准以奉旨命往及曾往實缺候補並進士　用人員酌量補用其軍營保舉初任人員　不准請補又嗣後除曾任知縣人員例准繁簡統補外其由例應升補知縣之缺佐貳及　缺京員因勞績保舉知縣歸候補班人員准作爲曾任實　繁　統補各等因兹查有留江歸候補班另補知縣鄭照良年五十五歲順天府武清縣人由監生遵籌餉例報捐知縣並分缺先選用於同治三年七月選授浙江泰順縣知縣因親老告近改選山西榆社縣知縣五年二月到任捐加同知銜七年閏四月在任聞訃丁母憂回籍守制服滿起復十年十月初二日由吏部帶領引見奉旨善不必坐補原缺欽此十二年九月選授金谿縣知縣引見奉旨准其補授欽此領憑到省委署德安縣知縣光緒元年五月接准吏部咨因前在山西榆社縣知縣任内經徵咸豐十年至同治五年錢糧原欠一分以上等年限内未經全完議以革職照例開缺另選復于光緒二年正月接准吏部咨議准豁免原叅革職及降調罰俸處分題請開復毋庸送部引見留於江西另行請補光緒元年十月二十八日奉旨依　欽此以奉旨後第五日行文作爲十一月初三日按江西照　六十日减半計算以光緒元年十二月初三日接到部文之日作爲到江日期歸入候補班内比較先後另補曾任實缺毋庸試看甄别例應煩簡統補該員明白穩練辦事勤能以之請補瑞金縣知縣　量才具實堪勝任據署藩司瑞璋署臬可繆德棻會詳請奏前來合無仰懇天恩俯准以鄭　良補授瑞金縣知縣實于地方有裨如俞允該員係候補知縣請補知縣銜缺　當庸送部引見亦例不核計叅罰謹同兩江總督臣曾荃恭摺具奏伏乞皇太后皇上聖鑒訓示再此案署藩司于光緒十二年九月二十五日出詳合併陳明謹奏軍機大臣奉旨吏部議奏 
 
