# 1906 - 152 - 4911902

 

Page 1

 
 
   
 
 

Page 2

 
 
[電傳上諭]  
　　閏四月十五日奉上諭政務處奏開辦考查政治館請派員充當提調一摺内閣學士兼禮部侍郎銜寶熙江蘇常鎭通海道劉若曾著開缺以三品京堂候補均著充考查政治館提調仍責成該王大臣等督飭各員將中外政治悉心考核詳加纂輯用備甄採餘依議欽此 
[漁業歷史序目代論]  
　　漁業在中國開化最早。自結繩爲網罟。以至　人設官。漁政漁法。粲然以備。此爲一時代。秦皇專制。累代仍之。農工商實業苟且簡陋。衣食足是亦足矣。士夫之流。則且脾睨之曰。是農也工也商也。漁之名號。或僅爲文學士所寄託。佃漁古制。不絶蓋如縷。由秦迄明。數千年間。大都無甚興革。此又一時代。明代海疆有事。談海防者。始計及編漁户之法。國朝因之。瀕海各省。仿設漁團。經始于左文襄任兩江總督時。而劉忠誠奉命督師榆關。亦亟亟以各省籌辦漁團爲請。略言漁户熟諳風濤沙線。膂力過人。前明海盜汪直徐海之黨。多出其中。我朝名將李長庚王得祿之屬。亦出其中。一轉移間。利害已判。有詔飭沿海各督撫實力籌辦。漁業之干涉政界。自明已然。此又一時代。夫中國沿海七省。爲水產所饒。江蘇居七省之中。互市又最早。季直同年。懼實業之失墜也。創十數公司。以爲農工商所有事。罔非士夫所有事也。而漁業一途。更或農工商所弗屑弗潔。季直視之。亦士夫所有事也。歲乙已商部據所條陳者聞於朝。旣報可矣。顧以余所聞。中國漁業舊歷史蓋如彼。他日水產校傳習所之更相研究。且將以得諸實騐者爲新歷史之嚆矢。然則是編又奚爲者。因以見我國漁業開化之早。而中國語言文字。不能劃一。語言與語言。又不能劃一。則不得不取某書某志。一一條注其所自出。以見實業界亦非學無以發明。且恐同種異名。紛見沓出。將以資傳習者之考證。非侈博也。抑余聞日本明治二十二年。東京始設水產會及傳習所。提倡敎育水產之學。逾年開會。始有水產館名目。嗣後增築　舍。擴增敎務。又官設水產學習所。農商務省助其費。三十三年定入學程度。分設學科。三年卒業。又卒業生人現業科練習實業一年。又入研究科研究學理三年。方畢在學之業。又定遠洋漁業練習所。分科有九。每科分目十餘類。以爲課程。亦三年卒業。蓋十數年間。卽漁業一端。致力已如。此其瘁。然則漁業者士夫所有事。而又不僅士夫所有事也。而勿之事也。而勿之事也。嗟夫。武進沈同芳 
[目錄]  
　　前代漁史總論第一 
　　漁界總論第二 
　　漁業公司第三　漁業之附屬及章程　漁校商船校之組合漁業設官第四漁撈第五　漁具　漁船之種别　漁網之種别　捕撈法之種别　漁時　（附寗波漁時海產表）　漁產地及名稱　海洋魚產之種别　江湖河池　魚產之種别特殊魚產之種别　介類之種别 
製造第六　食用品　乾製品　淹製品　（附通州頤生罐食公司）　藥用品　（鱗類介類）　工用品　（使用具文飾具）　殖第七　移殖法　保護法　飼養法水產第八　鹽類　鹽政　各省鹽說畧　通州呂四塲攺良之鹽說畧　（附　水菜類　珍寳類 
[江督批上海北市馬路工程辦法南京]  
　　滬道瑞觀察禀開辦上海北市馬路工巡事宜奉南洋大臣批云上海北市闢界旣據該商等請歸官辦自宜速爲布置應派上海道瑞道爲督辦徐道乃斌爲總辦擇日開局一面趕緊舉董議章開辦所需關防卽由局自刊詳報啟用其文曰上海北市馬路工巡總局關防仰卽遵照將工巡等事妥議章程及將築路設捕各欵核實估計禀候核奪（愚） 
[外務部電飭濬浦條規尙須再議攺訂]  
　　道憲瑞觀察接北京外務部來電略謂開濬黃浦一事雖經議訂條規内中尙有數條未能妥善故須再加核議俟攺訂後再行參酌辦理云（宜） 
[米董會議緩請截漕]  
　　本埠米價飛漲關道瑞觀察電禀江督請照前次截漕成案借漕米二十萬石在滬平糶以濟民食茲奉玉帥電飭觀察轉知本埠商會各董集議情形復候電奏業經各董公同詳議因目下價已漸平來源略旺且鎭關早已封禁可以不虞缺乏所有截漕一事可以從緩辦理故經禀復觀察據情覆請玉帥核示矣（寳） 
[外部電咨蘇撫接待俄員蘇州]  
　　蘇撫陳筱帥於初八日接外務部電云頃准俄墣使面稱俄武職隨員額國羅本月初九日往青島曁山東兩江兩湖等省游歷並看中國各軍隊等語希於該武員到時妥爲接待照料至看各軍隊事並酌核辦理云云聞中丞接電後隨卽札行督練公所遵照並通飭各地方官俟該武員到境照章妥爲接待沿途隨時照料母許地方居民稍滋事端（愚） 
[直督袁宮保批章令紹洙議立憲禀直隷]  
　　來禀閱悉融中西政治家言於憲法源流瞭如指掌此等筆墨豈易於簿領中求之憲法期限各節俟攷察政治大臣回國後自有辦法目前無從預計日本加籐宏之有言自治制度較立憲政體尤爲重耍該令所稱外區之法現行巡警及勸學所章程卽已略見其端該令讀書旣多又歷官數邑饒有經騐如能將自治制度擬一預備章程亦足以資採擇民智雖甚糼穉然不引其端則亦終無大開之日不行投票公舉則何以别於向來之村正副不限制投票權與被選權何以屏從前把持武斷之習凡若此類始基甚難或先定一議員資格與地方官届期會議注重宣講調查二事以啟發人民之政治 
 
 

Page 3

 
 
思想而爲將來措手之方俟試行一二年逐漸增益章程以合進化自然之公理此亦牧令所當研究也仰卽參酌遵照繳（閏） 
[美國擬在中國設裁判所]  
　　十五日倫敦電云由華盛頓海綫傳來電信謂美國下議院具條件擬在中國設立地方裁判所每年在上海漢口天津廣州四處開審譯文滙報 
[政府預防達賴喇嘛之詭謀]  
　　東報云達賴喇嘛曾擬往俄國遊歷北京政府深恐其將與俄人立約以蒙古歸俄人保護已遣專使往說該喇嘛令勿赴俄但未知其已否啓行耳譯文匯報 
[西報紀聖躬康復]  
　　十四日北京電云皇上聖躬康復如初已在頤和園召見軍機大臣垂詢南昌敎案稅務新政中俄議約各大事歷兩句鐘之久聞慶王曾將中俄議約情形一一奏陳謂中俄兩國倘皆不稍退讓則此約不易議結譯字林報 
[贛省匪亂平定]  
　　十四日南京電云江西省撫州建昌兩處匪亂已由贛撫所派之兵彈壓平定譯文滙報 
[派兵彈壓臨川縣游民閙事江西]  
　　撫州府屬貧民屢因搶米閙事均誌前報茲聞本月初八日省垣接到撫州府王太守飛遞公文略稱首屬臨川縣近因米糧價高遊民藉端聚衆至千餘人連搶錢米店七八家有敎民出而干預均被毆傷幸地方文武聞警馳往當卽拿獲遊民數名管押奈因人衆不散勢甚洶洶暗中并有匪徒勾引作亂危急萬分請速派大兵馳抵彈壓吴仲帥卽飭常備軍立派數百名趁水漲時由小輪拖往相機辦理（酒） 
按此事現已平靜見前報譯電記員函述尙係前日事也 
[派兵彈壓彭澤縣竄匪九江]  
　　彭澤縣境近有饒郡匪徒竄人經陳大令麟蔚拿獲匪黨四人禀報道憲並請兵鎭壓道憲商之常備軍陳統領卽派一營何管帶率兵三百人於十一日前往彈壓保護該處敎堂云（治） 
[卾督委勘川漢鐵路形勢漢口]  
　　鄂督張宮保以川漢鐵路興工在卽特委梁星海廉訪汪荃台太守會同工程師洋員前來勘騐已於初九日渡江來漢並邀同馮司馬前往遍勘川漢鐵路線點後復至後城勘騐馬路始各渡江而返（爲） 
[粤漢鐵路馬頭擬攺設城内武昌]  
　　粤漢鐵路馬頭原擬設於武勝門外通商塲近以地勢不便擬攺設於賓陽門内（封） 
[鐵路議事所遷地廣州]  
　　日昨鐵路總副坐辦曁各行代表於總商會商酌定於初八日將前者在愛育堂東廳之鐵路議事所遷在富善街卽舊日廣益會會所云（暑） 
[商部覆粤商電]  
　　（爲粤漢鐵路事）廣東九善堂七十二行微電悉粤路旣由岑宮保奏歸商辦俟奉諭旨卽行電達商部魚印（暑） 
[巡警部新定交通規則京師]  
　　第一條凡往來行人均宜靠左不得任意東西妨害通行第二條凡車馬煩雜之地均宜以次魚貫徐行不得超前擁擠致礙交通第三條凡人衆繁盛之區不得急驅車馬以防危害第四條凡夜行須持燈火以免衝突而别良善第五條凡夜中不得急驅車馬若有急迫難緩事件須告明崗兵得其允許第六條凡車馬夜行尤須持帶燈火第七條凡當禁車馬通行之地不得任意縱行第八條凡道路遇不軍隊整行及生徒排隊婚喪儀仗均宜避讓第九條凡通行道路不得游戲舞蹈妨害往來第十條凡道路中不得無故停留辦第十一條凡通行道路不得妄弄火器抛投磚石妨害行人第十二條凡運物件不可停置道路致礙通行其前若有車馬亦當按次徐行第十三條以上各條均宜遵守若有違犯巡兵得按例勸止不服勸止時巡兵得以立卽送交該管上官按章理處（呂） 
[蘇州警察攺爲巡警蘇州]  
　　蘇垣有警察已經總辦司道等會議改爲巡警將章程詳奉蘇撫咨部查核聞現在辦法所有各總察改爲巡官各捕員改爲巡員文案改爲巡記巡捕改爲巡長巡警昨經總辦詳請蘇撫飭局刊刻巡警總局及各路巡警分局巡官各關防發局應用並分飭各總察遵照一律按照新定章程更改名目並派員劃定區分勘定崗位禀復核奪再各巡警站崗時刻定章每班六點鐘爲時太久不免疲倦現定改爲每班站立三點鐘輪流接替站巡均已通飭照辦矣（照） 
　　按蘇垣警察積習已深如出票提人收受陋規巡捕缺額以及各巡捕沿街坐臥調笑婦女等事皆宜設法禁革然後次第整頓方可日起有功若僅止更換其名於事何益耶 
[調查浙省警察各局員名單杭州]  
　　杭省警察自奉張筱帥奏調袁觀察來浙承辦後就西大街設立總局創設警察學堂挑選員弁學習外叧招巡士一百名向北洋咨調敎習二員并派畢業武備生爲助敎復以局所酌併更調年壯及格之勤愼人員充當茲特調查委定杭州城廂警察各委員銜名錄下總局辦公人員總辦袁思永提調李鏡總稽查蔣紹琬文案兼發審徐光瑩幇辦文案胡廷瑞收支李聯玠分局五所上城總巡官吴曾濤中城總巡官吴寳樾下城總巡官高廷瓚江干總巡官張兆楨湖墅總巡官潘誠志公所十八處分巡官上一叚路珩上二叚張瀚上三叚劉欽謨上四叚梁嘉迺上五叚秦光磊上六叚已裁中一叚毛鴻逵中二叚高長惠中三叚李德脩中四五六叚已裁下一叚曹士璘下二叚王用鴻下三叚呂啓源下四叚湯聲清下五六叚已裁鳳山門余充棟望江門程秉鈞武林門汪義初錢塘門程鵬萬艮山門鄒梅卿筧橋王受祿（委） 
[議奏中小學堂注重實業京師]  
　　御史顧瑗日前奏請飭各省中小學堂按照京師實業學堂章程編輯實業敎科書注重實業一科其咨送外洋游學者須令其於農工商認定一門 
 
 

Page 4

 
 
回國時不能卒業者不給奬叙等語已奉硃批學部議奏（盈） 
[常德新開商埠雜誌湖南]  
　　常德商埠經關道韓古農觀察禀准撫憲委員勘明在郡城外沙灣以下至皇經閣止沿河一帶闢作商場定於五月十一日開關徵收貨稅現已出示曉諭並招殷實妥商承充官銀號以便存放欵項滙解銀兩○日前有同泰永豐兩公司先後具禀道憲請准承充報關行已奉批准並照會稅務司照章取結准其承充○湖北候補知縣郭步賢具禀道憲請於商場安設電燈奉批常德自闢商埠所有電燈電話電機將來自必須次第興設惟事經初創將來徵收能否暢旺尙無把握卽應添設各項電具亦由官自行籌措該令所請安設電燈之處著母庸議○候補縣丞蘇儉成禀請道憲承修路工奉批承修路工關係要緊斷非一紙空言所能辦本處無甚希冀母庸嘵瀆（時） 
[十二續修律大臣編定刑事民事訴訟法]  
　　第一百九十七條凡公堂所收各費均須詳細註册按季呈報本省督撫及　臬行知户刑二部以備存查 
　　第一百九十八條凡公堂裁判案件訟勝者應交訟費可判令訟負者代繳然體察案情有時亦可判令两造分繳至數之多寡由公堂秉公核奪 
　　附民事案件訟費表 
　　公堂簽發蓋印傳被告到堂之傳票 
　　訟件之値在一百元以下者每票費銀一元另派票差費銀五錢 
　　訟件之値逾一百元至五百元者每票費銀二元另派票差費銀七錢五分 
　　訟件之値逾五百元至一千元者每票費銀三元另派票差費銀一元 
　　訟件之値逾一千元者每票費銀四元另派票差費銀一元 
　　發知會證人到堂之知單 
　　訟件之値在一百元以下者每單費銀五錢另派單差費銀二錢五分 
　　訟件之値逾一百元至一千元者每單費銀一元另派單差費銀五錢 
　　訟件之値逾一千元者每單費銀一元五錢另派單差費銀五錢 
　　拘拏被告之拘票或查封票或封查在逃被告財產票 
　　債欵在一百元以下者每票費銀一元另差費銀五錢 
　　債欵逾一百元至五百元者每票費銀一元另差費銀七錢五分 
　　債欵逾五百元至一千元者每票費銀三元另差費銀一元 
　　債欵逾一千元者每票費銀五元另差費銀一元 
　　两造爭訟請公正人决斷券約存案每張費銀一元 
　　公正人决詞存案每張費銀三元 
　　到公堂查閱案卷者每次費銀五錢 
　　抄錄案卷每百字費銀一錢 
　　知照陪審人員每次費銀八元另差銀二元 
　　陪審員到堂陪審每員一日或不足一日所得酬勞費 
　　訟件逾三百元至一千元者銀五錢逾一千元者銀一元 
　　凡人請公堂用印於文件爲表内所未載明者每張費銀一元 
　　公堂頒發表内末載之票每張費銀二元另差費銀一元 
　　各省高等公堂允准律師接辦案件注册費銀五十元 
　　會審公堂允准外國律師接辦案件注册費銀廿五元一切差費均由公堂專員 
收取轉交該差弁永不准自行接收　　未完 
[日本邊界大臣起程]  
　　十四日東京電云日本勘分薩薩哈連島邊界大臣已于今早由東京起程 
[美總統注重衞生]  
　　十四日倫敦路透電云美總統羅斯福爲裝罐肉食作弊一案已致一切實可信之報告于國會聲稱芸加高裝罐肉食廠實有違章之舉理合從速訂立規則期合乎用並有益于衛生但壞肉現旣禁止裝運出口勢不免販售于國内耳報告内所載頗注重于養生通氣二端並指明地板朽壞足爲人獸之害更聲明政府但查騐生畜不及肉食也 
[西班牙君后閱操]  
　　十四日倫敦電云西班牙君后在西班牙京城左近之加勒班溪爾地簡閱大操與操兵士共有二萬人 
[西班牙炸彈案之爲禍]  
　　十四日倫敦路透電云西班牙京城自炸彈發見後至今死者已有二十四人其苟延殘喘行將就斃者尙不少 
[英日同盟之睦誼]  
　　十四日東京電云英皇定于西六月六號在温則斯宮召見日艦香取號鹿兒號之艦長將校两艦定于八號起椗回國日艦水兵在波資末斯海口承該處官員桉日設筵欵待 
[南斐洲土匪攻擊英兵]  
　　十四日倫敦電云英提督麥金徐敘君報稱南斐洲蘇羅土匪從深林中突出攻擊聯隊長羅斯登两軍肉薄相戰倘當時無兵爲之聲援則必至敗績云 
[俄政府反對國民院之耍求]  
　　東報載聖彼得堡電云俄國新任首相高明竟君宣讀俄皇批答國民院所上禀辭之諭旨國民院建議擴充農民土地之法已被駁斥惟准移民于亞西亞以代之大數雖允照准而限制綦嚴遇有緊要大事政府仍有獨斷獨行之權利國民院所請内閣應承認擔承俄皇之責任賜給民人以言論自由集會自由各端皆不見許要而言之國民院所來者殆皆未經俞允耳國民院旣得此覆深怒内　之不足信任迫令其解職如此則内閣與國民院殆難和洽且國民院亦以謂與其解散不如仍行會議故將來尙不知如何結局反對外人之報章皆著論評議日本海戰　捷事譯字林報 
[日本兵隊解散亂黨]  
　　法報云得東京報告知日本兵隊已估領洪州高麗叛黨之受戮者言六十人被擒者一百人 
[德皇前往奥京]  
　　十四日柏林電云德皇已起程前往奥皇緋也納城 
[俄國降將求免死罪]  
　　神户東報接東京訪函云俄國降將司徒塞爾縱已明定死罪仍可望俄皇恩赦因司徒塞爾曾受德皇　以頭等實星故也又倫敦電云美國總統羅斯福接有司徒塞爾之姪之禀詞籲懇美總統代向俄皇爲司徒塞爾乞恩 
[舊金山又復地震]  
　　十五日倫敦電云禮拜一晚舊金山又復地震惟並未爲害 
[西班牙警察捕拿炸彈案内之犯]  
　　十五日倫敦電云巴西羅那（即制客摩來爾所居之地）學堂之總理及無君黨敎習數人均已爲警察拘拿據警察聲稱謂摩來爾實係五月三十號行刺西班牙皇抛擲炸彈之眞犯譯文匯報 
[贈書志謝]  
　　昨承樂羣書社贈以敎科書六種曰初等小學經學二册曰初等動物學曰最新倫理學曰初等植物曰初等物理曰初等蒙學體操各一册合書數語以志謝忱（顚） 
[志謝惠贈蘇浙表忠錄]  
　　秀水王訪沂先生希曾以名孝廉作令吴中慨然於世運之衰微忠義之不振爰撰蘇浙表忠錄三十六卷續錄八卷起自道光庚戍粤匪倡亂迄於同治年間削平各匪爲止自專閫大員以至屬吏末弁儒士匹夫能以義殉國而實有其事足以傳信者悉著於篇書成呈之前蘇撫陸春江中丞謂爲旁搜博採煞費苦心於世道人心不無裨益云云洵篤論也茲已刊刻成書昨承以一帙見贈特書數語以志欽遲（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄉鎭巡警責成朱慶瀾辦理奉天]  
　　奉省鄉鎭巡警自前任廷軍帥開辦以來毫無成效趙留守旣將總辦陳道希賢撤差旋將按畝抽收經費裁去　由財政局籌欵興辦嗣復責成西路統傾朱同知慶瀾專辦鄉鎭巡警務期實力保衛（丙） 
[准設會講警務所蘇州]  
　　蘇省巡警學堂詳請設立會講警務所並札飭留學日本警務學員來堂會講警學等情奉蘇撫批云堂内擬設立會講警務所明定日期時晷准畱學日歐畢業各員與該堂畢業官學生赴堂會講係爲研究警學起見應准照辦（永） 
[蘇州擴充小學蘇州]  
　　蘇垣總理初等小學堂刑部主事章式之現擬在蘇城續行開闢十區初等小學堂現在分别擇定地段並親自赴滬採購各種書籍及各項用品來蘇開辦章主政已於閏四月十三日啓程矣（等） 
[蘇藩因病請假傳聞蘇州]  
　　蘇藩濮方伯前在護院時偶發痰厥請假調治自回藩司本任後憲體終未復元每當上院之時必由家人攙扶進見近聞方伯有請假數月安心調養之說（愚） 
[徐紹垣復蒙起用揚州]  
　　前兩淮海州分司徐紹垣因事革職發往軍台迄今已六七年矣上年某都統於起用廢員案内奏保蒙恩釋回並賞還原銜翎枝茲徐分轉已由京南旋於又四月初十日抵揚日内又料理作出山計矣（顧） 
[蘇州官事]  
　　巡警局嚴震禀辭赴滬寗一帶查勘鐵路擬設警察○督練公所測繪所總敎員何翼然禀知到差並交卸常備第三營差○撫轅武巡捕張連賓禀知奉委管帶撫標親兵衛隊卽到差○呂國華禀知交卸衛隊卽辭赴寗（永） 
[厘局札飭展收絲捐蘇州]  
　　蘇州牙釐總局督辦朱廉訪通飭各厘捐局畧云蘇省產地絲捐仿照浙省章程加抽山東振捐每包洋兩元前經詳定從上年五月初一日起由局逕解山東駐滬振捐局沈道循案另給收據在案現在又將年滿茲准沈道咨開山東工振兩捐已准山東知照所有絲捐仍請展收並希移知淞滬總局一律照收等因前來自應再展一年每絲一包仍加抽洋兩元以濟振需合行通飭各厘捐局一體遵照辦理母違（等） 
[示奬醫士製藥戒煙通州]  
　　南通州恩牧出示勸諭云照得時世艱難民生困頓凡我國民均當爭自振作力圖富强以保種族唯當今之時圖强之道須以禁戒吸食洋烟爲第一要務蓋洋烟之爲害廢時失業敗產傾家捐體戕身碍嗣促壽富者因之而貧强者因之而弱甚至流爲匪盜迫爲下賤而終爲乞丐餓殍者種種害端不堪枚舉是以各省現皆紛紛禁戒並有專售戒烟方藥之文振武社流傳方藥最著效驗本州醫員湯銘新前亦考訂良方按經投藥在州城倉巷内設立回春堂醫局施藥開戒烟經本州出示曉諭在案茲聞該醫局戒除之人甚衆足見法良藥美功效如神誠恐吾民未盡周知特再出示勸諭爲此示仰諸色人等一體知悉爾等須知洋烟流毒爲害無窮已昅者務各急速回頭認明該處湯醫士回春堂醫局投請代戒俾早脫離苦海未吸者尤宜防微杜漸免致習染從此人人掃除痼疾漸致富强本州實有厚望焉愼勿觀望自悮是爲至要其各遵照母違切切特示（容） 
[各業籌議抵制洋價鎭江]  
　　邇來銅元充斥錢價日跌各業紛紛共議抵制之策或改洋碼或增貨價並聲明洋價禁止抬高欠帳一槪停止故城隍廟中日日演戲各戲班應接不暇無不利市三倍云（再） 
[杭省示辦平糶杭州]  
　　杭紹城鎭均因糧食價昻迭聞閙事現省垣官紳已赶辦平糶除撥倉穀外復委黃大令赴泗安運米到省曁由外省採辦回浙等米約共存有二十餘萬石委由上中下三城總巡各就管内分叚查明貧苦户口造册送縣一俟礱米告竣卽須分段設局預備平糶已奉仁錢二縣出示嘵諭矣（陳） 
[安吉舉辦平糶湖州]  
　　湖屬近來米糧昻貴安吉縣境地瘠民貧窘迫益甚鍾香樵大令當卽會紳設局舉辦平糶除撥倉穀外捐廉集欵已專人赴他省釆辦接濟矣（陳） 
[短班閙事首犯正法寗波]  
　　甬江衆短班米司前因加增工價閙事已紀本報茲悉當日衆短班閙事時實係葉昌才爲首寗府曁　縣　蒞彈墨葉乃率衆與之爲難用石亂擲府縣急卽避人萬順店内　由後門逸出葉復手持木棍率衆將城守劉都戎甬東司丁巡檢毆傷事後由高令飭差將葉昌才等四人拘住次日喻太守會同高大令提訊後卽電禀浙撫核辦十二日寗府接奉撫憲批飭將葉昌才卽行正法寗府當飭高大令會營抽赴南門外行刑其後葉之家屬老糼羣至老恊興米棧滋擾棧主好言勸慰各短班又復相率停工各米棧乃邀集紳商赴商會會議勸諭開工許將被押三人禀請府縣保釋葉之家屬已由各棧主捐集銀洋若干給恤各短班亦聞有每人每日捐錢一文爲葉之家屬養育費云（易） 
[電告緝獲巨梟蘇州]  
　　巨梟董道寛屢次拒捕迭經上憲懸賞緝拿近爲副中營管帶鍾堯階訪悉該梟匿迹安徽廣州府屬因派弁馳往掩捕十二日得該弁等來電知已拿獲鍾因禀請蘇撫飭派師船用小火輪拖帶赴院將該梟提省訊辦（康） 
[盜劫當鋪寗波]  
　　鄞縣梅墟地方惠源典當本月初十日夜突有盜匪三四十人撞門擁人内庫將金銀衣服等件搶劫而去約値三四千金當由典主報縣高大令立卽往勘飭差跴緝（易） 
[緝獲夜行兵匪目紹興]  
　　姚邑勝山頭現有匪黨多人盤踞匪首茹阿來時出刦掠名夜行兵前經官兵搜捕茹阿來已率黨避匿日前浙提呂道生軍門調派練軍正中營劉佐廷管帶會同該縣緝拿即在某處緝獲匪目茹阿潮並匪黨二人解縣收禁昨已解送甯府請辦（易） 
[創辦織布廠沙市]  
　　沙市商務日漸發達茲有富户鄧某糾集同志籌欵二十萬創立織布廠一所定於七月初一日開辦已派人赴滬購辦機器矣（英） 
[二十四橋命案揚州]  
　　西門外司徒廟某小販店夥往念四橋各菜田偷菜初六夜爲種菜者所獲毆傷殞命次早由地甲呈報 
 
 

Page 10

 
 
初八日甘泉縣宋大令目邵伯埭回署旋卽往騐並飭緝兇引 
[揚城火警揚州]  
　　本月初十日十一點鐘鈔關門外某板廠失愼延燒南河下附城一帶瓦草房二十餘家被火灼傷者五人内一人傷勢甚重當場拘獲搶犯二人隨經巡警局枷責示衆（詳） 
[小輪失愼漢口]  
　　姚冠卿購備紫雲小輪往來蔡甸漢口兩埠已有多年近因新雇機匠不諳駕駛開至麥旺嘴地方突然失愼聞有搭客五人受傷頗重（英） 
[來函]  
　　北海來電呂盛欽憲電政楊憲鈞鑒魚電敬悉舊金山華僑被災薄海同慨北海地居一隅商務稀少然誼屬同胞應効棉薄官商勉籌洋三百六十元就近匯附香港東華醫院彙滙災區知念電聞職道瀾勳卑職金良謹禀徑 
　　復北海電北海梁觀察等徑電悉官商共湊舊金山華僑賑欵三百六十元就近彙匯散放勉爲其難當其厄厄仁心義聞遐邇咸欽海宣等元○按北海官商捐助共計三百六十元除洋水匯水外合規銀二百四十六兩二錢七分二釐已由許苓西觀察交到商會列人第二十三次清單並將北海官商各捐户登報矣商會誌 
[振武宗社書記員報]  
　　桂村振武支社俆鳳標來函初一日由同爲發起組織支社每禮拜演說一小時現人曾者七十餘人誓戒者接踵社中精神日振一日爲特抄呈社友姓名干後方黃信之龔敏之陸麗和張授英管壽芬黃聘之劉培卿張曉江徐翰青徐翥青江綬紫江覲之顧樹培張蓮生陳少村戈仲耕奚少山黃蕚生龔晉康瑞藎臣徐　泉鄒朗懷范覲宸徐迪農高景文周琴生謝謹若曾象山顧炳綸楊少甫張世良陳少如徐耀青王佐才莊硯卿顧讓谷徐瑞和謝瑞卿孫吉甫周小洪劉景章毛林聖黃雲楚葉桐生陶禮生薜保關湯士卿馮一范陸嘵蘭王南來王新之李琴山龔韞玉周聘之唐鶴民沈君謙張軼才浦鍚明浦趨庭李韞石李念萱劉師竹過蔭萱應時霖楊可澄熊調侯熊仲恩鄒樂泗朱鼎伯程少愉龔溯賢汪潤民蔣東扶錢南山譚　公顧義門○王江涇顧企先來函分佈勸戒頗見影響惟鄉邨僻壤風氣未開（中畧）隸黑藉者甚衆將組織同志設立支社隨時勸戒（後畧）紹興振武支社來函　月十一日開第二次會于越之下方橋村盡心勸導勿吸鴉片當時到會者百有餘人除丁光榮張茂生周蓮噡陳盈生領藥丸誓立戒李少瞻王同广薛浩川胡杏鄉誓終身　吸外尙有周伏生君願設支社廣佈貴社宗旨勸戒同人○東臺南安豐恆裕典來函奉示并圖說簡章分貼通衢　處同胞咸謂從此尅烟有藥彼岸可登遐邇播傳歡聲遍地連日索圖說者踵錯於門承賜不敷廣送懇乞代印若干以廣分傳附　英洋五元聯　印費○揚州振武支社莊殿臣王公熱來函僕等在揚又設一支社苦勸同　方掃烟毒乞草乞圖者踵趾相接友人王君藎臣又於高郵設一支社請將簡章鵝郎草圖惠賜數十張以便轉寄高郵○九江姑嶺公司陳載　來函晚生平最恨洋烟絶不沾染即遵來式徧地找尋已覔有數百斤現同事丁君淮舫及其餘人均服此草而癮已斷（後畧） 
[武仲英等經募壽振華僑第三批報告]  
　　暑寗藩司朱恩紱方伯洋一百元江南陸軍統制徐君紹楨洋一百元秦君其增洋二十元姚君鴻法洋二十元章君亮元洋二十元吴君錫永洋二十元許君葆英洋二十元丁君鴻飛洋十元劉君荃業洋十元張君修祐洋十元吴君晉洋十元　君舉昌洋十元吴君介璋洋十元唐君樹　洋十元王君鳳之洋十元左君起慶洋十元沈君兆提洋十元何君元瀚洋二元楞華庵主洋十元何君世章洋二元菊英女史洋二元江南旅寗第一女學堂敎員學生洋五十六元九十二角糼稚園敎員學生洋三十三元十九角銅元三枚總理女學堂沈次裳代女學堂助洋六十元四角荻春軒洋二元純嘏堂洋二元吴旭峰洋二元何子瞻蓮花書屋陳厚植濮秋臣張朗秋余炳堂秦端甫盡心人余雲川陳雙成益壽堂徐策臣吴錫九吴虎臣宣州悲憫以上十五户各洋一元由發起人湊足六百元匯申 
[曾少卿經收湖南振捐第五次清單]  
　　泰興縣龍研仙大令洋五百元沈黃氏求子杏裁病愈洋二百元立餘莊滿帳筵資助振銀一百两林君世　爲封翁七十冥誕移助洋一百元長沙劉君鍚九洋五十元榮陽銘記洋四十元龍花洋十元毛　興洋二十元石談氏洋二十元有心無力人洋二十元陳君翰芬十元蛟　云慶氏洋五元隠名氏洋二元潘承喜承堉各洋一元共洋九百七十九元銀一百两正用特登報以揚仁風 
[商會經收舊金山賑欵第二十四次清單]  
　　蕪湖商務總會總理李仲絜觀察邀　在蕪十三帮董事籌捐英洋一千元此欵現由上海招商局解到除當付收照外並專函奉復時報經募第二批解到英洋二千一百零八元九角龍洋三百八十六元香港票洋二十五元江南裕蘇官錢局票洋十七元湖北官錢局票錢十六千文小洋一千二百十五角五分銅大洋兩元正合亟登報以揚仁風 
[助振撮要]  
　　啓者此次湘省大水災情奇重民苦　懸蒙諸大善士慨解囊金源源接濟俾億萬哀鴻同登栣席茲收到古吴敦仁堂李規元一千两朱有恆善士指項專辦穀種由大章綢緞莊來洋一千元溧陽洪瑞初善士因不户復發求速愈英洋五百元李萃春代募各善士洋三百元又募勤儉社洋二百元二寐由晉源莊郭子英先生交來孫芸齋善士經募洋二百五十元杭州鼎記莊潘赤文善士經募由鉅元莊來洋一百五十五元吴漱六堂本仁爲亡父虔求冥福洋一百五十元顧全記由同福莊來洋一百元朱廷樟爲妻求病速痊由德餘仁綢莊來洋一百元劉澄如京堂送袁升憲壽金移助洋一百元蘇州沈昌培洋一百元除分别繕掣收條並將捐欵彙解災區散放外　登報鳴謝奉揚仁風上海絲業會館籌振公所施子英譯詰 
[杭州西湖協德善堂經募湖南長沙等水災振捐第一次另登清單]  
　　知足堂求病速愈洋四十元茹珊節藥資求病愈洋三十五元會稽繩德堂陳移朱天廟　願戲資洋二十五元朱松春爲目疾求早愈二十元竹醉軒李愼餘堂各十元李潘氏求瘠軀康健六元田潤四元吴李氏求萱堂長壽了脩各二元九脩一元共十一户合洋一百五十五元[  上海北市絲業會館籌振公所施則敬抄登]  
[杭州西湖恊德善堂經募舊金山振捐第二次另登清單]  
　　鼎記莊據德堂潘各洋五十元茹珊朱充各十五元鹺庫移太平社神誕戲資洋十二元九角張聿修沛國氏怡怡堂竹醉軒李愼餘堂五户各洋十元思義堂德馨堂德源土棧姚孝姚珏藥資移助廣大裕恆新裕朱充募八户各洋五元高元泰三元仁大無名氏熙熙子裘守空蔡袛仁項華卿安處卽吾廬了修八户各洋二元扶風福清扶風郭氏韻莊扶風恩緯扶風達氏鳳英扶風曾貽汪耦修張李氏金樹楨金樹基揚烈堂金月梅觀樂堂十二户各洋一元金魯氏陳寅發二户各大洋半元薛陳氏西湖氏二户各小洋五角共四十三户合大洋二百六十四元小洋十九角上海北市絲業會館壽振公所施則敬抄登 
　　今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
届期彙交等因當經轉飭遵照辦理茲據湖北漢黃德道江漢關監督繼昌詳稱江漢關增收洋貨足抽五免稅之貨完稅銀兩業經遵照按月撥解聲明俟一年期滿截數詳請咨明外商部户部查照並將光緒二十七年十月初一日新章開辦之日起至上年洋十二月止應解前項銀兩截數解清詳請彙案奏咨以後仍按月撥解聲明俟一年期滿截數詳報並將本年洋正月起至洋十一月止增收稅銀隨時詳解各在案茲查洋十二月分增收稅銀三千四百八十五兩五錢四分統計一年共增收稅銀四萬四千二百五十四両八錢二分九釐除將本月增收銀兩如數飭委補用知縣張廷枚領解限於十二月二十五日以前到滬赴江海關騐收彙交所有江漢關本年增收稅銀現已解清等情詳請奏咨前來臣覆核無異除咨外務部户部查照外理合附片具陳伏乞聖監謹奏奉硃批該部知道欽此 
　　宮門抄三月初五日　部太常寺正紅旗値日無引見良揆謝授缺恩莊浪城守尉倭和謝恩景陵總管清泰謝恩成公因伊子以侍衛用謝恩恒順因伊弟以旗員用謝恩禮部奏請換戴凉帽旨著於三月二十日召見軍機學部尙書榮等奏爲大學堂總監督遵旨揀員請充繕具清單摺 
　　恊辦大學士學部尙書臣榮慶等跪奏爲大學堂總監督遵旨揀員請充繕具清單仰祈聖鑒事本年正月初六日軍機處鈔交軍機大臣面奉諭旨張亨嘉奏請開去大學堂總監督差使一摺張亨嘉著准其開去大學堂總監督差使所有大學堂總監督著學部揀員請充欽此查光緖二十九年奏設大學堂總監督原摺陳明請旨簡派三四品京堂免選俾專管大學堂事務不令兼别項要差仍受總理學務大臣節制考核等語現在總監督張亨嘉升任侍郎自請開去差使奉旨由臣部揀員請充臣等悉心商酌京師大學堂爲各省學堂標準近年開辦豫備科並擬籌設分科大學管理事宜極形繁重非學優品粹究心敎育之員不足以孚衆望而資整頓臣等公同甄擇查有翰林院侍讀學士朱益藩等四員堪以勝任謹繕具清單恭呈御覽請旨簡派一員充補再單内所開侍講于齊慶編修李家駒均非三四品人員因揀員不易是以列入如蒙派出並懇恩賞給卿階以符定章所有遵旨揀員請充緣由謹繕摺具陳伏乞皇太后皇上聖鑒謹奏奉旨欽此 
両廣總督岑奏茲據廣東布政使會同善後局司道等詳稱現將土膏統捐項下撥銀二十五兩作爲第四批練兵經費片岑春煊片再籌備練兵餉項廣東省先經每年認解銀一十五萬兩業已分第一二三批交商號匯解赴部投納先後奏報在案嗣准部咨應遵照定額籌解不得推延等因經臣督同司局設法籌措擬在土膏統捐項下撥銀二十五萬兩連前認之十五萬兩共四十萬両作爲廣東省歲認練兵經費赶於年内解清俟三十二年再行分月匀解奏奉硃批練兵處户部議奏欽此茲據廣東布政使胡湘林會同善後局司道等詳稱現將土膏統捐項下撥銀二十五萬兩作爲第四批練兵經費於光緖三十一年十二月十九日發交商號源豐潤等領匯限於三十二年二月初三日前赴户部衙門投納等情詳請奏咨前來臣復核無異除分咨外下合附片具陳伏乞聖鑒謹奏奉硃批練兵處户部知道欽此 
　　宮門抄三月初六日兵部太僕寺廂白旗値日無引見肅王前往口外請訓孫寳琦謝署缺恩廣東道張端本謝恩湖北知府存厚謝恩吉林補用道趙宗翰謝恩英傑奎弼預備召見召見軍機英傑奎弼肅王 
　　兩廣總督岑奏所有光緖卅年分購買外洋鎗砲藥彈節省價値銀兩數目據廣東善後局司道造册詳請奏咨立案片岑春煊片再廣東省辦理防務需用外洋鎗礮軍火等項價値截止光緖二十九年底止業經造册奏咨在案三十年間西省軍務未平且東省壤地相接籌防籌勦需械尤多經與各洋行分别訂購以資利用所有光緖三十年分購買外洋鎗礮櫟彈節項價値銀三十七萬五千五百三十二兩七錢四分九釐據廣東善後局司道胡湘林等造册詳請奏咨立案前來臣覆覈無異除册送部外理合附片具奏伏乞聖鑒敕部立案施行謹奏奉硃批該部知道欽此 
[安徽巡撫誠奏爲籌解光褚三十二年春季第二期新案賠欵銀两摺]  
頭品頂戴安徽巡撫奴才誠勳跪奏爲籌解光儕三十二年春季第二期新案賠欵銀兩恭摺具陳仰祈聖鑒事竊照新約賠欵安徽省每年奉派銀一百萬兩每月應解關平銀八萬三千三百三十三兩三錢三分三釐歷經遵照部文按月先解並於每季第三期多解一釐足成每季二十五萬兩以便彙總所有光緒三十二年春季第一期銀兩業經解交江海關道兌收彙付奏咨在案茲値光緒三十二年正月爲春季第二次解期據督辦籌議公所布政使馮喣等籌措關平銀八萬三千三百三十三兩三錢三分三釐飭發號商領滙限於正月初十日解赴江海關道衙門兌收彙交等情詳請奏咨前來奴才覆核無異除咨部查照外理合恭摺具陳伏乞皇太后皇上聖鑒謹奏奉硃批該部知道欽此 
[户部奏所有請辦彩票之處未便准行片]  
　　户部片奏再據河南巡撫陳夔龍片奏豫省興辦農工商一切要政需欵甚亟當此百端交迫帑藏已搜掘無遺若欲就地籌款取諸紳商集股則觀望不前勸捐則零星難集現經督同司局再四籌商惟有以變通之方爲補苴之策查湖北江南等省奏辦彩票行之已久尙無流弊應卽仿照辦理於本年十一月起開辦河南恊捐彩票在省城設立總局委員妥爲辦理並于東南各省商場煩盛之處設局分銷每月所收欵項除開彩並局用外撥濟各項要需于行政籌款不無裨益等因一片光緒三十一年十二月十一日奉硃批該部知道欽此欽遵由内閣抄出到部臣等伏查豫省興辦要政籌欵維艱清開辦協捐彩票自係必不得已之計但推其流極究屬利小害大湖北江南雖業已開辦一俟該省欵項稍裕卽擬奏請禁止而未辦省分不便准令再開縱豫省各項耍政需欵　亟應令該撫别籌良策以濟要需所有請辦彩票之處未便准行理合附片陳明伏乞聖鑒謹奏光緒三十二年二月初四日具奏奉旨依議欽此 
 
 

Page 17

 
 
[贛撫致皖撫飭屬會緝逸匪電江西]  
　　饒州府鄱陽縣東北鄉時山地方紅蓮會匪首黃淑性糾黨滋事迭紀前報上月某日該匪竄至安徽建德縣界馬搭江在方姓祠堂炊飯經饒州巡防右軍後哨劉得勝跟蹤追至殺匪數名匪卽四散二十二日副哨唐文宗復在時山附近生擒黃淑性並其子黃天雨卽黃大牙仂曁匪黨數名解交鄱陽縣陳朗儕大令訊據供認不諱由府會營轉禀批准於二十七日先將黃淑性就地正法茲將贑撫致皖撫電錄後 
　　安慶撫台鑒勘電慰悉頃據饒州府禀報拿獲匪首黃淑性供認人洪連會封爲饒州總頭目借仇敎爲名欲圖起事在時山龍華廟内會齊匪黨二百餘人用紅紥頭爲號正擬到景鎭燒燬敎堂不料已被官訪拿派兵追捕祇得竄人建德縣界聯絡建德土匪在洪家亭等處地方燒燬敎堂三處適官兵追到列陣拒敵被鎗斃七八人傷二十餘人官兵亦有傷亡有同黨朱茂盛率衆出助乘間逸祁門被鄉民阴擊同逆子大牙仂改裝潜回時山一帶不料就被官兵拿獲並供出老頭目梁彩在安徽在逃又黨羽朱先生余順昌叚福黎姓洪姓湯連發及建德同黨朱茂盛等人已將該匪首黃淑性於上月二十七日取供後先就地正法並獲匪子黃大牙仂及匪黨孫顯榮等各犯當經嚴飭會拿在逃各匪及羽黨務獲解究以凈根株請再嚴飭建德祁門營縣一體嚴拿以免竄逸爲患至要重江印（荒） 
[補錄皖撫與英領事往來電文（爲建德敎案事）]  
　　駐潯英領事致皖撫電安慶撫院恩鑒聞建德地方不靖請飛飭該管文武認眞保護敎士敎堂以防不虞閙事是否屬實有無傷害各西人望速電復九江英領事倭印 
　　皖撫復電九江英領事倭鑒來電悉前因江西鄱陽匪徒竄人建德縣境當派緝捕一營前往保護敎士敎堂已於十六日到縣昨據該縣禀報有楊林保敎民屋被匪拆毁當卽拿獲匪犯汪榮周等六名已批飭訊供照例嚴辦此外并無傷害西人之事所有各敎堂均保護嚴密安堵如常此復 
　　英領事二次電安慶撫院恩鑒復電悉嗣後皖省地方風聞亂民蠢動擾害敎士敎堂消息務望預爲電知以便先事防範希復九江英領事倭印 
　　皖撫二次復電九江英領事倭鑒來電悉尊處如有風聞亦望預爲電知彼此互相關照凡事更易商辦（本） 
[首縣開征上忙杭州]  
　　杭省仁和錢塘兩縣定於本月十三日開征上忙錢粮每兩仍帶收賠欵捐錢三百文已分别出示（陳） 
[飭縣查禁大秤杭州]  
　　杭省市廛行用之秤進出輕重懸殊曾經商局紳董籌議平均未果餘杭一帶尤甚業由商民張順發等禀奉李令允准勒石永禁而各鋪户抗違如故乃復投司其禀當奉寳方伯批示云該縣堂諭旣稱行秤洋價均已明定章程何以迄今尙未出示致繆甡源等仍有大秤抬價情弊仰杭州府卽飭餘杭縣查明示諭飭遵（陳） 
[飭查攔輿情節松江]  
　　西門外闊街徐姓婦誣鄰婦殷姓婦有暗昧事殷姓婦竟吞烟自盡經殷之親族至徐處搗毁雜物徐婦大懼于十四日飛馳入城詣府署攔輿聲控戚太守飭仍赴婁縣署控告一面卽派差　往密查底藴（夕） 
[組織地方會議公所嘉興]  
　　嘉郡士紳現議仿照湖郡組織會議公所選舉公正紳董擔承其事已爲府尊張太守允准（委） 
[浦東私塾改良會之實效]  
　　龔鎭公立私塾改良會李君平書資助經費最鉅董事張君樂山熱心提倡閏四月初六日在九團城隍廟開會計共十塾合舊歲諸塾師生及來賓等共四百餘人由張君與沈君戟儀相繼演說聽者莫不感動旋卽會考各生功課每班前列均給奬物以勵之曹鎭學生先到會體操唱歌均甚整齊衆皆稱善至會中舊學生已多有考入高等小學或升入府中學堂者可見私塾之未可輕視矣初九日沈君及陸君彙泉到周浦先閱王君一亭獨力捐辦之義務小學堂均甚合法大爲稱善初十日在同仁學堂開會私塾人會者合新舊學生共一百餘人先由沈陸二君循例演說三點鐘後分班考課唐君應塤姚君欣木二私塾功課極有進境各贈銀質褒章一面並奬賞各塾三十餘名以資激勸（也） 
[滬城官事]  
　　辦理閘北華界事宜徐孝餘觀察乃斌候補府姚太守繩武滬軍營管帶龍葆珊軍門鈞和兵輪管帶馬廷樹遊戎新委崇明縣魏純塢明府川南望棚委員劉二尹定榮刑部主事王小農主政鴻兟昨均因公到道拜會禀見○本縣汪瑤庭大令昨日飭丁到道禀知借救生局輪船前赴松郡○候補府沈鳳韶太守到道禀知起程赴蘇禀見蘇撫陳筱帥面呈耍公○候補縣丞胡二尹鏡清詣道禀知因振捐出力蒙直督奏保得缺後歸原省以知縣補用○浙江翰林黃補臣太史壽襄近接京電催令赴都編輯書籍故於昨日至申到道禀知卽日北上（合） 
[道憲飭探嚴拿惡棍]  
　　道憲瑞觀察訪有專事詐擾之惡棍多人盤踞法界肇禍刻因法總巡親率探捕拘拿甚嚴若輩分竄城内及南市一帶居民大受其害因面諭偵探楊錦山督夥務獲解縣重辦（合） 
[塘工圖保之怪現狀]  
　　前日汪大令赴浦東二十二保騐收塘工勘得二十九圖工程大爲草率卽傳圖保朱炳舟詢問詎朱出言挺撞大令喝責朱竟飛奔而逸因飭差跟追至三里之遙適朱誤觸樹枝始得追回大令大怒喝責四百板着令具結於十日内修整完固禀覆（宜） 
[新麥到滬]  
　　滬南米市昨到新小麥二船當卽開盤應市其價三元六角聞今届收成頗佳故麥價較去年略可鬆動（寳） 
[函告縣訊私鑄僞小洋案日期]  
　　福建路公興里醫生俞　波父子私鑄僞小洋銀一案由捕房拿獲判各押西牢五年俞女以僞丩由彼私鑄願請將父弟開釋自甘領罪並由俞之家屬投道轅上控奉瑞觀察一再照會領袖領事並札飭廨員與西官磋商將俞 
 
 

Page 18

 
 
鑑波父女移送上海縣訊辦疊詳本報茲悉此案縣中訊問之時領事欲派捕頭到縣觀審前日汪大令因函致關司馬謂是案定期十六日午後訊斷司馬因卽據情函告捕房矣（力） 
[成衣聚衆籲加工價]  
　　成衣匠葉忠璜劉玉成蘇金生等向祥豐合豐仁和萃豐一大等各衣莊索加工資每两一百文已誌前報茲緣各莊允加五十葉等不願相率停工前日有城内成衣周子鈞送衣出城行經棋盤街被葉等將衣搶去並肆兇毆由捕拘入捕房昨日解廨請訊各成衣聚集百有餘人投案伸訴襄讞明府商之英副領事以若輩欲增工價不應攫物毆人從寛判葉劉蘇三人各罰洋两元充公其時各成衣執香環跪公庭請增工價明府離座開導一番諭候核示旋經合豐等衣莊十家聯名禀稱葉等因加價之故停工五天遊手好閑在在堪虞請飭捕房派捕保護以安生業中西官令投捕房具報並候出示曉諭午後當發六言告示嚴戒暴動照錄如下照得成衣一業向係安分經營近因資微物貴不敷諒係實情縱欲加增工價自宜公同議允倘若聚衆要挾轉違租界章程爾等切勿故違恐干拿案究懲務各安居靜聽母負告誡諄諄（力） 
[押候追繳]  
　　美商勝家公司控龍厚生吞没貨洋一案經關司馬准詞簽差至山陰縣將龍移提到滬於前日午後會同美安副領事提訊原告投案請追代銷成衣機器洋二百餘元訊之龍供求寛限措繳司馬判押候追繳（力） 
[上海縣案]  
　　縣署捕役在徐家匯船上拘獲形迹可疑之周至春王子懷俞仲青等八人禀解到案前晚經汪大令提訊周供廣州人在湖北墾荒前　與王等合夥販漆並未犯事王子懷供湖北人耕田度日近因發水不能耕種糾同周俞等在漢口販漆欲至鎭江銷售無如漆價低小故又雇舟轉運至杭始得銷去返申買物俞仲青供詞畧同大令因判赶速回籍切勿逗遛干咎○張壽卿前在道轅禀控陸阿毛陳阿根在南市某飯館行兇拆梢奉道准詞飭探拘獲押發到縣是晚亦經大令訊究原告供向業鐵匠前在南市飯館吃飯陸陳二人借錢不遂行兇拆梢求請究辦質之陸供與張同業並不拆梢陳阿根供亦鐵匠張實同行妬忌無端揑控大令核供之下判一併退去毋許纒訟○劉世昌控侯福昌圖賴押櫃銀兩判侯赶將閘北顧開之機器作拍賣歸還在案詎侯延不清理劉復投案請追侯供實因機器生財一時無人承買之故求恩寛限大令判侯交保限三　内拍賣還銀延干比追○池浜橋籮間夫頭朱春華屢傳不到貽誤要公大令昨傳老北門夫頭馬忠至案諭飭自後遇朱隨時扭案禀訊以爲玩公者儆馬唯唯遵諭而退○鄉人彭秋江控陳沈氏糾衆搶女翠珍與子成親一案前晚復訊先詰媒人何桂棠翁全奎供彭女確由小的等爲媒許與沈氏長子大發爲室現因大發有病由沈氏搶與次子小發成親小的均未知悉訊之沈氏供實因無資迎娶故作搶親之舉其時地保彭連州在堂插供大令喝掌頰五十下斥退又提彭女翠珍覆詰女供於正月十一日被搶並未成親亦末許字小發大令核與前堂不符顯有不實判發堂禁養一年再核餘人斥退（合） 
[總工程局紀案]  
　　鎭江人陳登士願明奎在老北門内川心街裕新盛鞋底作習業被師毆虐潛取鞋底一包逃至南市被巡士查見拘局陳參軍察得陳顧體無完膚殊深憫惻斷令發堂醫冶並提作主到案究辦○無錫米船董金良在浦起鋪與駁船龔錦坤徐福壽口角互毆致董受傷由巡土解局請究參軍察得董傷腰屬實判龔徐罰洋五元充公另着給董醫傷洋五元○王家馬頭聚興樓烟館値堂張龍壽向船户何榮貴討取烟資口角由巡土解究參軍訊知張面部受傷判何給洋一元醫傷了案○久大馬頭駁船户陳富全與籮間夫張阿寳挑貨口角陳子行兇將張　傷由巡士拘究參軍判陳戒責三百押局五天○貨捐局巡船夥陳阿四向船主馬和尙討取工洋口角扭毆陳傷頭角由巡士拘訊參軍判將欠洋交還外另給陳傷費兩元完案○秀　台州號歇夥丁兆　　佳在　　　不時失竊昨由號夥　瑞勸將丁斥逐被丁毆傷面部由丁叔糼卿扭局請辦參軍　判丁戒責二百下○小工　　二與同業劉德三爭搶木　互毆劉受微傷扭局禀控參軍判　罰洋一元給　　　（尺） 
[英美公廨晚堂案]  
　　徐松林控姚桂海　没　母田單前　奉孫明府提訊徐供去年母病垂危表兄姚桂海至家探視乘　竊取方單一　向索遵約求請究追訊之姚供詞支吾明府判交保限三天繳單違干未便○馬殿揚經傭婦龔氏竊小土十四只値洋一百三十餘元求追訊之氏供此土失　之後主人責償　因無力延岩至今明府判押候追繳（當） 
[英美公廨早堂案]  
　　應毛大　張壽卿至法　婦人處　家控被竊取金四開一枚報由包探沈阿岳將張解究質之張堅不承認　讞孫明府以所控無憑商之英副領事判押候禮拜五查明再訊○良家婦月仙去冬在常州原籍被寄母某嫗誘至上海賣與會香里四弄袁大阿姐處爲雉妓計身價洋三百十元月仙之夫周耀祥前日至滬瞥見報捕解究周供住常州陽湖縣境去年妻因汲水出外人忽不見現始尋獲求恩給領訊之該婦供不願回去恐遭毒打明府判交官媒候備文移送陽湖縣著周投案訊領○匯豐洋人控祥利紙店陳炳楊德春盜賣油紙一案昨解復訊陳供商店出賣油紙均是新式與呈案之紙不符亦不與匯豐細崽往來實遭誤控明府判仍交原保候禮拜五再訊○夏翠娥年十三歲早經父母配與西門外壽祥里成衣唐梅亭爲童養媳前日唐將女兇毆乘隙逃出由巡街捕送至濟良所昨日解訊明府察得受傷屬實判函送糼女所留養候示○倪金生竊陸金甫馬阿大家衣服陳春林竊李阿才衣物由捕解辦判倪押三月陳押一月○王云生控唱書之金金生串同梅阿培及包車夫張阿福蔡漢之即阿金將王妾陳氏妹阿新婢女阿林拐匿並被捲去衣飾一千餘金經中西官判金押西牢一年梅押三月陳氏交官媒押七天後准　在案惟蔡漢之在逃未獲昨由包探朱桂生拘究明府以蔡咎有應得判押捕房三月工作○馬夫周何春姦拐顏厚英之長女素珍昨日解究周供詞含糊明府判還押再訊○王祥保前犯竊案懲辦今又搶吴顧氏金挖耳由捕解辦明府判押一年○芸蘭閣紙店主王筱紅因呑没周庠之帳洋紙貨控奉　究明府判押候過堂訊追（當） 
[法租界公堂案]  
　　法商莫尼諾控吴經一周秉忠合做湖北自來水機器請塾銀五十萬因逾期未辦欲照草議罰銀一萬兩具控法　中西官商判堂諭着胡周邀出保人照約開辦違干酌罰並償原告律費在案昨日堂期胡周投案禀稱該處自來水機器業已改爲官辦聯商即有保人亦難再做請示陳明府商之魏繙譯官判令明白補詞候核○邱慶餘投捕房控姘婦徐月英至家滋擾携去金飾等物由探解究邱供現充製造局司事與清和坊妓院大姐徐月英前曾姘識後綠另有他客彼此拆開詎竟時至家中吵閙求辦徐氏供向在寗波嫁夫鍾某雙目失明前歲與邱姘　被誘來滬未久遭棄心有不甘明府以邱不應誘領有夫之婦從寛判罰洋一百元充公徐氏發堂着夫族認領○趙根祥控堂弟趙土增黑夜打搶由捕頭飭探解究族長趙書堂投案禀稱根祥土增均係小的之姪事緣根祥有地租與唐茂生築笆佔及土增地基二尺有餘以致口角並未黑夜搶物請察明府飭傳四　地保林少卿訊問林供與書堂畧同因判根祥將佔地讓還並限三天由書堂帶土增至根祥處服禮了案○薦頭周小松卽周小叔薦姚氏至李庭侯家爲傭竊去金飾衣物値洋六百餘元　　求追判將保人徐邱氏交訊在案昨日邱氏投案訴稱與姚氏素不相識並無作保之事明府判邱氏退去周交保限十天交出姚氏訊核○某糖行夥林阿三控吴友林竊蔴袋一百五十只報知包探吊到七十五只解案請究明府判押一月（興） 
[美租界捕房事]  
　　張阿榮竊某姓家衣被由探錢盈堂拘獲押候吊　解辦○范才根東洋車行經乍浦路將某西人馬車輪盤撞損由捕拘究旋以西人未到將范斥釋○小車夫崔文希在塘山路竊某姓門首所堆沙泥由更夫胡阿全扭入捕房捕頭查係初犯管押一宵斥釋○陳金壽至天潼路三百六十八號鐘表店選表三枚囑夥陸慶桂同往取洋行至中途陳忽逸去由捕追獲押候查辦○工部局管垃圾西人至捕房聲稱華記路豐園烟間及胡德壽二户傾倒垃圾違章請函致公堂傳訊捕頭准之○龔阿記昨在吴淞路被流氓小阿福等强借不巡肆毆受傷報由捕房分派西探及華探宋掌桂前往查拿送辦（似） 
 
