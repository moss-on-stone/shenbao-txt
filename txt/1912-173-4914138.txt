# 1912 - 173 - 4914138

 

Page 1

 
 
評論 
[中央集權與地方分權之爭點（二）（寒）]  
　　地方分權最盛之國莫美國若美國行之至今而不敝且國勢蒸蒸日上者何也曰此不易輒答而舉其大者卽美國人之心目昔時畢注於州今且畢注於國愛州心不如其愛國心之日增也換言之即美國人昔時以州爲重今則以國爲重州權之形式猶存而精義已亡百年以前國權與州權之爭爲政治上最重要之問題而今已　然無然一言蔽之則地方分權之勢力漸减而中央集權之勢力日增也 
　　此事之尤易見者則美國近數十年之趨勢漸有伸張國會與大總統之勢力是也美國憲法雖爲統一各州而起而其擁護州權實甚中央立法權往往不如各州間之强也數十年以來因鐵路事件因破產法因結婚離婚律因禁止酒類販賣及制限勞動時内之提議皆有趨重於中央立法權之傾向美國大總統亦本爲箝制國會而設總統之權力實隨國會之權力以消長而勢力亦𨺗然一增焉建國以來變遷之速如此而百年之後可知矣 
　　雖然此據美國變遷之跡言之也當其建國之初已隱隱有一種集權之勢力濳伏於其間卽大總統平時權力甚微至一旦軍興之際無論外患無論内亂大總統皆操有絶大之權力是也此雖爲鞏固國家所不可缺之要素而目的不專在集中然欲永遠鞏固其國家非具有控御全國之權力而鞏固必不可期而中央集權之勢以成故曰國家之取集權說勢也亦理也 
　　此其理由可得而言者第一在求强有力之政府交通便而列强皆旦夕相見因接近而交涉生因交涉而責言起於是兩國之折衝視乎政府勢力之强弱而優劣見矣德意志之聯邦美加利亞之合衆皆自此主義而生蓋迫乎外界環伺之象勢不能不變其結合此應時局也 
　　第二在受國家干涉主義之影響今世界各國無論君主無論民主而無不言自治取國家干涉主義之國其自治依然在也惟於必須干涉範圍以内則國家絶不放任起而干涉之以爲政策蓋所謂偏於干涉之性質者也行此主義有全國一致之效有補地方權力所不逮之利故勢力足以横決一世而莫之能遏 
　　第三在交通機關之日備地方分權之制非特爲封建制度之遺也亦由於各地交通之不便而中央之權力勢有所限所謂雖鞭之長不及馬腹也自鐵路通而縮地有方汽船創而航行無險異洲之地隔海之土皆可以遙領之而視如腹地焉則犬牙相錯藩籬屏蔽之地不待言矣 
　　凡此種種皆分權之制不適於今之明徴彼權在各地之國尙集之於中以應世變而論省乃欲將已集之權散而致之各地乎抑吾國乃民主制度之國也民主之國主權在民集之於一地方與集之於中央其權皆不變也然一以中央使用之一以地方使用之而其效果乃大異以各地方使用之者有分崩决裂之虞以中央使用之者則有强大政府之實力利害之判然有如此者前淸督撫之制柄外交軍務民治財政諸端兼而有之以致中央行政號令不行於下外交不統一也軍務不統一也民治不統一也財政不統一也搶擾之局頻仍不已求整理則多阻欲改革而無從且轉輾以至於亡國焉皆分權有以致之也今民國新造乃欲從而蹈之乎此不可解者也 
 
 
 

Page 2

 
 
要件 
[湯化龍就本年財政現狀質問政府書（二）（續）]  
　　其三宣統預算中應裁减移作别用者甲該預算追加籌備費二千萬應令削去移作歲入項下而政府所列新歲出項下當照此數削去 
　　乙該預算軍事費實占一萬萬以上今除前兩項抵銷五千萬或六千萬外尙餘四千萬或五千萬可移歸歲入項下而政府所列新歲出項下當照此數削去 
　　丙該預算案中央各衙門行政費共八九千萬當裁削其半所餘卽移歸歲入項下而政府所列新歲出項下當照此數削去 
　　右三項皆據舊預算原有之歲入而節其無謂之歲出所節者即可以補新政府行政費之不足故政府所列新增歲出項下應削去 
一萬二千萬 
其四調查不確者 
　　甲政府謂今年歲入應减五千萬其實未必有此數即實行免釐後海關隨而加稅亦足相抵故所减收當不能逾二千萬 
　　右一項對於政府案歲入項下增三千萬即歲出項下削三千萬 
　　其五估算浮濫者 
甲建築物規復費得半已足 
乙恩恤費一千萬得半已足 
丙中外商民損失償欵政府未舉其數今假定爲一千萬 
　　丁熊總長將從前外債賠欵商民損失償欵遣散軍隊恩恤欵及新國經費共估算爲一萬萬兩除外債賠欵遣散軍隊欵約占六千萬前條抵銷削去外其餘四千萬屬於此條甲乙丙三項者今估算只須二千萬應去二千萬 
右四項合計應削去二千萬 
　　都凡以上十二項合計應削去三萬萬内外故熊總長所指爲歲入不足二萬六千萬者實則適爲反對之結果而賸餘四千萬内外也今恐猶有錯誤更爲出入對照表以明之 
歲入之部 
　　姑照宣統預算减去二千萬作爲二萬七千七百萬兩 
歲出之部 
　　外債費五千二百萬兩陸軍三十師團費四千萬兩海軍購艦費約三百萬兩中央行政四千五百萬兩（照宣統預算减半）地方行政費七千萬兩（照宣統預算）優待淸室費四百萬兩（此項政府報告漏算）以上經常費約共二萬一千二百萬兩 
　　解散軍隊費七百萬兩規復建築物費五百萬兩恩卹費五百萬兩中外商民損失賠償費一千萬兩以上臨時必要費約共三千二百萬兩 
　　經常臨時歲出合計約二萬四千四百萬兩以 
抵歲入尙餘三千三百萬兩可供臨時建設費也 
　　以上本員槪算大略如是然以按之政府所報告則相差乃至三萬萬兩本員未經實地調查原不敢據所懸揣以爲實錄特政府列舉之數太軼出意想範圍之外故不得不起疑問耳今當鼎革之交百事未定人心皇皇不可終日强鄰具瞻狡焉思啓若政府於全國財政眞相本無所知而悍然虚搆浮數搖惑衆聽以圖遂其借債揮霍之本懷致使中外人士咸疑我國已瀕破產國民則嗒然若喪不克自振外人則乘機議監財政則政府應負之罪責果何等者本員知政府諸公必非爾爾旣非爾爾而所報告又實難索解是故不得不敬起而質問也 
　　右所舉爲本員對於政府員演說報告不能無疑 
者此外更有欲提出敬問之數事 
　　一政擬借之債始終雖未宣布定數然墊疑之後尙須借欵唐總理蒞院時曾明言之究竟政府借得此債充何種用途有何種計畫將來償還是否有策償還精算書能否提出 
　　二南京政府前發行軍需公債一萬萬元今聞多有以個人資格挾之以五折四折售之與外人者究竟政府對於此項公債是否承認作何處置 
　　三各地軍政府所發軍用鈔票據熊總長所報告謂有三萬三千餘萬政府對於此項鈔票有收回之意否其辦法如何 
　　四整理財政應從金融機關入手熊總長前已言之現時銀行制度尙未决定忽有中國銀行監督之任命敢問政府銀行究採何種制度監督一職根據何制發生 
　　以上四項皆乞詳細聞列答復付本院審議以釋羣疑 
[命令三十日臨時大總統令]  
　　特任陸徴祥爲國務總理此令工商總長陳其美呈請辭職陳其美准免工商總長本官此令 
[專電]  
　　北京電總統府遷入國務院址前因總理間題未定稍延今已遷定　　北京電馮國璋昨在頤和園演劇徧請軍隊及各界人會宴 
　　北京電敎育長蔡元培農林長宋敎仁堅請辭職袁總統擬乃任同盟會人已電請黎副總統保荐　　北京電四川甘肅電政熊總長同盟派議員將利用之使熊速去 
　　北京電陸總理保王廣圻爲國務院秘書　雷奮爲秘書 
　　南京電特派遣散軍隊專員王芝祥今日（一號）已由滬到𡩋蔣作賓不日北上 
[特約路透電]  
　　北京電北京銀行團代表尙未接歐洲之命令致借欵一事無所變動 
　　北京電國務院官制議案股員審查議由總統任命各部次長充國務院辦事員不敷則另派各部司員並提議每部 
不得過叅事四人秘書六人 
　　北京電袁總統擬令國務院中之屬同盟會員者重行受舉未知能否得各代表同意 
　　北京電袁總統今晨（一號）遷居陸軍部沿途有重兵防範 
　　北京電北方各處遞到消息咸稱各地情形𡩋謐並無警耗 
　　北京電接奉天電已遣散軍隊一旅每名給恩餉兩個月趙爾巽對待各軍極平允故各地安靖 
　　北京電信陽州目前匪擾已一律平 
靖亂徒四竄 
　　北京電華報謂津關查見大批炸彈聞由南方運至 
　　北京電馮國璋昨大宴客各黨代表咸赴會演劇歡飲極稍投合 
　　北京電據某華人稱易州有仇敎消息傷一敎士並敎友十四人華　星夜馳往彈壓惟此信確否尙須詳探 
　　北京電據華人稱拉薩漢兵被藏番殺傷甚衆裏塘被估已侵入四川邊境爐關兵隊已漸退該處僅恃警察駐寗 
　　蕪湖電長江水師總司令李燮和前日抵湘昨日赴漢口調查沿江各軍隊 
　　蕪湖電廳音山（譯音）紳士接羅漢章交到銀萬兩修治開城橋之壩堤現距無爲州四四里地　因堤工木固突被水決沿孝禾稻被淹約損失値銀四十萬其他處隄岸現正加工堵築 
　　巴爾的　爾電民主黨大會已於昨 
夜（二十九日）夜半停議星期一日將重行續議其閉會之原因實因克拉克君已山華盛頓乘車來巴爾的摩爾擬到會陳辯白里安君祗其受代表金錢者之失辭　　巴爾的摩爾電克拉克君已抵此間與黨員會間黨中對於候選總統在會宣言之是否合禮並宣布一文謂彼之至此非因求選起見欲彰明公道請白里安君證實其說否則當由其取銷耳白里安君不肯選舉鈕約候選員代表實爲會中創有之專制此不啻要求拒絶鈕約一省之民主黨選舉候選總統維爾生君現採代表選票三分之一雖不能自求獲選然能阻撓他人之獲選現料彼必贊助白里安君耳　　巴爾的摩爾電克拉克君忽回華盛頓不欲再至巴爾的摩爾 
[譯電]  
　　羅馬電據官塲宣稱六月二十八日意軍復與土軍在西提賽特大戰土軍與阿拉伯人皆掩藏堡障之内且得大隊援兵之助意軍全隊出戰輔以三兵艦轟擊敵軍繼乃持槍刺攻入敵堡土軍敗逃遺屍二百具意軍死者七人傷者二十八人二十七日之戰意軍確死二十九人 
　　倫郭電有要求參政權之女子一人因擊碎内務大臣麥肯萊之玻窗判罰監禁兩月並作苦工 
　　倫郭電奥國陸軍議案開議以來屢遭反對今已由國會通過該議案規定陸軍兵額限二十萬人國民兵役期 
限自三年改爲二年 
　　倫敦電俄皇及德皇擬於下星期在芬蘭島盤桓一日半之久德相擬扈從德皇與會然後 
赴聖彼得堡與俄國外相一晤 
　　東京電米價仍未減貧苦之學童多雖求一　　飽某學堂有學童二十人因乏食瘦斃政府拘獲奸商二十人希圖遏絶囤米壟斷市價今亦無效東京長崎大阪之鐵店皆已閉門貧民被灾頗慘 
　　東京電朝鮮謀刺總督一案今已在漢城新造軒廠之屋内行公開審判各被告均稱無罪前豫審所供各節實出勒逼 
　　柏林電巴黎晨報擬於一千九百十三年舉行由北京至巴黎飛船賽駛會 
　　栢林電土耳其内閣因阿爾巴利亞之人羣起反對將有風潮陸軍大臣小亞西亞之軍隊已調往摩萃斯的有人在國會呈號議案請懲辦運動主張續戰之士官及阿爾巴利亞之人 
[公電]  
　　北京外交部電鄂黎副總統各省都督鑒禁烟一事三年甫經訂立條件聲明各省不得限制印藥大宗貿易欲禁運印藥必土藥已經絶種顯有確據前此各省禁種本已著有成效乃 
自運興以後無暇顧及民間又多私種土藥甚至如山西四川已經商允禁運印藥之省亦漸致私種復萌英使對於本部屢有煩言而閩浙等省禁種未凈輙將土膏店全行閉歇或焚燬餘土扣留轉運之印藥英使尤以爲違背條件限制貿易迭次抗議昨該使又來文謂和省不能遵照條件之明據若非先行改良則於承認中華民國之舉必致躭延其意與路透電所載英外部次長在下議院之言相同務望各省長官遇事遵守約章秉承中央命令勿以一端之交涉致碍全局特此通告惟希注意外部豓印 
　　南京程都督電上海陳都督鑒步兵第一十旅前由黃留守飭令駐紥寜恒該旅餉項即由南京籌發昨參議會吳師長田旅長提議擬將該旅併歸第十師直轄此後所需餉銀應由貴處籌給是否可行乞電復德全卅印 
　　福建鐵路協會分會電各報舘鑒中國鐵路協會福建分會昨日成立選舉正會長林曉副會長盧宜孟及職員二十人　　 
　　南京國民協會支部電各報舘鑒今日南京支部成立大會到會者千餘人公舉凌文淵爲部長李善徴馬良基爲副長南京支部叩 
　　浙江蔣都督復浙江旅滬同人電浙江旅滬學會轉米桂卿田澍霖孫藹人張竹生諸君鑒電均悉沈知事一再辭職迭經慰留在案夏鑄等呈控各節已飭司派員澈查以明是非而證與論蔣尊　東 
[要聞一參議院會議錄]  
　　今日（六月二十三）參議院議事日程首列國會組織法大綱此條爲目前第一重要之事院中開委員會討論不知費却多少唇舌其選舉法尙未議畢先將國會組織法大綱報告大略計分七條其稿另錄附登本報先由全院委員長谷鍾秀說明以前討論情形大致早見前報楊廷棟請將大綱先付起草員擬成條文再討論以省時日劉崇佑謂大綱是否作爲一種議案如爲議案似宜先討論再行起草王家襄云先討論亦可但須聲明將來起草不得違及已議决之大綱衆贊成因决定下次聞第二續會討論後起草至所擬條文即爲第三讀會秦瑞玠請變議事日程先議第三案内務 
部官制修正案衆贊成由法制局委員陳述理由如下 
　　原案第一條規定總長管理事務係挈内務行政之大綱惟列舉各項尙有遺漏或與其他各部官制重複或次序不免倒置者或掌不明易滋權限爭議之弊範圍不定轉增解釋紛歧之煩是以酌加修正俾與官制通例一律 
　　原案第二條列舉内務部次長以下應設各職員有已規定員額者有未規定員額者體例未能畫一現在各部官制通則旣已修正凡已規定於通則内者本官制自以不必列舉爲是惟内務部所管土木行政事項端緒紛繁原案僅設工正以下各特别職員不能綜理技術事務茲特加設技監一官使之經畫全國土木工程以收提綱絜領之效其衛生行政事務均非有專門技術人員難資襄理自應分别酌設至工正等官名亦擬酌改爲技正等官庶名稱較爲允當　 
　　技監以下各特别職員此次修正各部官制通則内均未規定職掌現在酌量事務繁簡定其員額而所掌事務如何承命辦理亦應分别定明庶與通則相銜接 
　　原案第三條設有禮敎一司不過爲禮俗宗敎約舉之詞惟旣稱曰敎似嫌與敎育行政事務相混現在敎育部增設社會敎育司迭與内務部協商擬將通俗禮儀及甄别敎宗等事劃由該司掌理則内務部原設之禮敎司名實已覺不符茲故改稱禮俗以示各有區别 
　　原案第四條至第九條列舉各司所掌事務條里本極分明惟間有事屬内務主管而竟付諸闕如者亦有名詞國語尙欠賅洽或意 
義純取古訓而非現在通常所引用者例如感化事項及國籍事項原案亦竟漏列關於地方行政等事項而無涉及經濟 
之規定則地方團體之財產幾若與中央政府毫無關係之可言將來整飭民政諸大端示免有乖名實又如保息等項本周官之遺模然其義最古按之現行法令名詞似嫌與股票保息之意解釋不甚懸殊是以改稱爲貧民賑恤及罹災救濟等項以便制定此種行政法規時範圍乃有一定 
 
 
 

Page 3

 
 
　　第三版 
　　内務部次長秘書參事事長僉事員額各部官制通則修正草案内業經限定人數其主事人數自應照通則之例限定爲最多不得過若干人其通則及本官制未定額者實應定額若干應量事務之繁箇臨時由部令定之以符設官治事之義而免人浮於事之嫌内務部主管之土木行政衛生行政及其他事務有時須歸部中直接辦理方足以策進行惟中國幅員甚廣自非就各該地方由部設局特置專員分别辦理無以收共貫同條之效故本官制修正案酌增另以官制規定一條所以明系統之有所屬也 
　　陳述畢卽交審查竟無一人質問此創例也蓋陳述委員爲汪爔芝議員大約鑒於上次失敗故寗默爾而息也向例質問者除偶有價値之言論外其無價値者輙居十之八九委員爲　葺則議員雖無價値氣燄亦甚張皇遇能言者駁斥之卽偃旗息鼓矣次議修正之議事細則逐條表决有删去一二條者有增減字句者表决甚速未及三十分鐘即通過四十條與社會亳無關係故不記至第四十三條發言或限一次或限二次忽大啓爭論張耀曾登台爲極冗長 
極無理之演說主張二次并謂各國雖 
止一次中國情形非二次不可反反復復計逾半小時汪榮寳竭力反對聲色俱厲謂有理由而反多數立法例可也并無理由而惟求與多數立法例相反不可也陳景南又起而駁汪之說謂發言必須二次時已十二時李國珍等請延會因對於本日應發之方甚多遂宣告延會此項問題非必與參議院有生死關係而各員爲是激烈之爭論豈非怪事後知審查會中已相持不下卒以七人之贊成六人之反對遂决定爲一次同盟會人反對葢因能發言者較少如拘定一次恐易致失敗故也然同盟會人發言二次他黨人亦然徒費時刻而已且記者熟聞各員發言一次中前後重復二次以上更不過引仲前說甚至有拾他人已說者爲材料何所取義而必爭發言二次乎 
[民國召集正式國會之手續] 　　 
　　中華民國國會按照臨時約法自該約法公布後十個月内卽須召集計期至遲不得過明年正月初十現大總統以非正式國會成立對外不能得各國承認對内不能採眞正民意頃有令致國務院擬催請參議院限於七月初十將國會組織及選舉法制定頒行即於七月十五日起設立籌備國會處隷屬國務院以備各省關於選舉有疑義商榷之處隨時答覆一面催促各地方速行選舉限於九月初十以前將全國初選一律辦畢十月初十以前將複選舉辦畢俾各地方議員尅期來京限十二月初十正式國會成立聞昨日國務會議全體决定遵照來令辦理矣 
[大總統維持近日現狀唐後陸前之小恐慌]  
　　大總統以唐總理去後惹起百般猜疑特於二十三日午前約集各重要人員在府密議維持現狀辦法（一）挽留各國務員不允同時聯帶辭職以期接續籌議各要政（二）飭熊總長速與銀行團商借墊欵以濟要需（三）飭叚總長通令各將佐曉諭各兵士勿生猜疑並先事預防借端生事（四）飭馮軍統安慰禁衛軍允所要求以防乘機生變（五）飭趙總長諄囑警廳嚴禁謠言力維京内秩序以上各端議畢卽飭分途切實照辦惟國務院自唐總理出京後同盟會各國務員亦辭職雖未得袁總統允許然皆不辦事叚趙陸諸總長素不願與國務院會議因之國務院會議遂戞然停止每日有二三秘書員在院中接收函電現袁總統以如此冷淡實屬不成事體除已約趙熊陸諸總長每日必到院外並請同盟會各國務員照常辦事矣 
　　 
[同盟會語必驚人]  
　　自大總統重申誓詞有近日以來各省以法蘭西拿破崙第一故事妄相揣測聞者疑之茲悉前日同盟會往萬牲園暢觀樓開會歡迎譚人鳳鄧玉麟孫少侯馬毓寳諸君忽有同盟會代表起而演說倡言袁大總統將爲第二拿破崙袁所最懼者炸彈吾輩當以炸彈從事云云嗣經鄧玉麟代表黃增祥君嚴詞詰責略謂吾輩旣經公認袁爲總統則對於總統應各盡其擁護之職若反對總統即爲反對共和如諸君以一黨私見寘大局於不顧實爲民國罪人且武漢起義時同盟會黨人潛伏海外當時血戰者鄂中志士居多今共和告成乃貪天之功以爲已力實屬無恥云云 
[南北軍將歡聯之酬酢]  
　　鄂將黃禎到京後往晤馬金叙彼此互述傾慕之意馬歴叙滿政府之腐敗並言孟子嘗云君視臣如手足則臣視君如腹心君視臣如土芥則臣視君如寇仇宣統皇帝比我的孫子還少召見時跪主數點鐘而不呌起你道人可恨不恨呢黃退出後往晤姜桂題寒暄畢姜云我輩亦久苦專制政體之壓制故對於此次革命極表同情並言淸廷親貴近年以來不獨排漢且排滿故滿人亦含有革命思想去歲武昌起義天下靡然嚮風人心思漢於此可見黃君略答數語遂由姜介紹往見馮國璋彼此　叙去歲作戰時計畫談笑甚洽黃云南北此次戰爭不得謂交戰祗可謂謂之實地演習馮聞黃言喜形於色點首者再晚六句鐘由姜桂題邀黃便飯叚祺瑞叚芝貴均在座段見面便言去歲倪嗣冲在漢口 
病院晤閣下因爲閣下一番演說所感動回來報告大總統始知淸廷人心已去東南半壁人人思漢故大總統主張共和之意益堅今日見閣下之面猶憶倪嗣冲之言閣下對中華民國之功實屬不小眞堪欽佩云黃君謙讓數語始就度繼又由叚祺瑞馮國璋提議發起一軍人俱樂部集合南北各省之軍人研究戰術並約軍界中人不得入政黨干預政事當約黃爲發起人黃亦極表同情比即認可飲至極歡而散　　 
[淸談（萍桴）]  
　　咄咄新總理又登塲矣 
溯自民國開幕以來僅僅半載政府已三易其人矣前此爲南京政府時代一般純粹革命家雲集景從支持三月東倒西扶其政蹟之爲毁爲譽人所共知繼此爲南北統一時代唐紹儀當國組織混合内閣以周旋於黨潮之間如妾婦如園下駒局促頻仍卒之羣生未蒙其福不終朝而桑中有喜微服偕行爲他年開國史上國務院總理留一絶大汚點其人可醜其志亦可憐矣 
　　比者陸總理又應運而興聲譽爛然以超出於黨流之外吾不知其自受任以後果將擺脫一切以造福於　生爲民國惇史褒然首出之總理歟抑亦追隨唐總理後先輝映以受萬衆所唾駡歟 
　　記者竊敢正告新總理曰赫赫當國民具爾瞻千秋萬歲榮爾辱爾亦在爾今日之自取而已總理其勉旃毌忽 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘省淸解償欵之義聲]  
　　國務院電長沙譚都督奉大總統令　電悉國稅偏抵洋款所論收回辦法以各省照舊淸解償欵爲主要實屬破的之論該督復能將新舊償欵照案籌匯爲各省介倡尤爲力顧大局維持信用此實民國前途之幸至應解交何處收管已分别飭部旣稅務處核議矣等因理合電達 
　　財政部電長沙譚都督銑電悉各省應解賭欵洋欵上年軍興以後均未照解前外部不得已而以關稅截抵雖屬權宜究傷國體尊處首將欠解新舊案賠欵洋七十餘萬兩立籌匯淸並稱此後復案照解具見我公體念時艱顧全大局誠民國前途之幸紉偑無旣此款應請迅匯上海中國銀行兌收一面電咨本部以便轉撥本部刻又援據湘案通電各省催其補解但使各省皆如湘省之急公紓難則關稅截抵一事自不難照舊收回也 
[湘南茶業之進步]  
　　湘省以茶業爲入欵大宗自近來農學發明其精研　茶與製茶新法者頗不乏人如永綏田君逸軒之鑪山芽茶保靖陳君　　之碧天春茶均以培植得宜製造合法早爲辰永茶葉之特品近又有古丈　楬君漢卿樹製一種愚莊茶尤属味淸色美共推優品聞楊君居古丈城南研究農學已近十載於種茶一道尤極力講求故得有此成績其茶種係分自辰州之界亭今較界茶更爲優美足見天然之品可以人力勝之彼茶業中人當亦可　風興起矣 
[張國荃抗命襄陽]  
　　駐紮襄陽之陸軍第十一協恊統張國荃率領全軍入敎藉以抵抗裁汰及第八鎭統制季雨霖遵都督命令派員前往調查擬將該軍併歸八鎭張又嗾其死黨將調查員戕斃依然抗不歸併黎都督本擬派駐襄左軍軍統劉仲文討之因劉亦擁兵跋扈省城命令向不行於襄樊若將張軍歸劉益以厚其勢力且劉張本有夙嫌誠恐釀起戰釁貽禍生靈故决計派季統制前往接收張軍相機拿解來省治罪但季劉亦不相能前次派季駐襄劉使鄖襄人堅拒其往復自陳兵戒備若待大敵今命季往殊爲可慮然除季之外别無合宜之人是以尙跱躇未卽發表云 
[侯標長平定大竹]  
　　川軍侯標長國治於五月十七日在元壩驛奉重慶鎭撫府電諭至大竹與李紹伊和平 
交涉飭令李紹伊遵從禁令如左（一）不許種煙及抗糧等事（二）不許干預本縣政治（三）李紹伊所部軍隊一律解散（四）軍隊解散一律繳槍（五）李紹伊本人具結後决不再出干預一切公事如李紹伊不遵以上各條即以武力解决侯君遂會同大竹縣知事吕廷楨及該縣紳士等前去交涉李紹伊事事遵從二十二日李紹伊遂將所部軍隊當堂解散鎗枝全行繳出侯標長尙恐有餘黨濳藏特留本標目兵二隊暫紮石橋元　驛兩處俟一月後大局平　再行調回萬縣云 
[雲陽鹽灶罷市]  
　　雲陽廠委員張應庚辦理票釐始則過於遲緩後則過於操切因該廠灶已認與鄰封縣分同時徵收而張委員忽於五月二十五早晨帶頭兵隊將 
商會總理陳達軒拿獲中途鎗斃轟死居民七八人受傷十餘人廠民大受驚恐并又大爲不平遂致罷灶罷市現已由縣知事相機辦理矣 
[繁昌國民捐釀成罷市風潮之咨文]  
　　蕪湖商務總會昨咨繁昌縣知事文云案准繁昌商務分會牒呈竊敝分會接准本邑議會咨開實行勸募國民捐業已會同自治會於六月九號張貼布告突於六月十一號有自由黨理事胡　堯章參議葛鳳來到會妄爭發起之名要挾國民捐歸自由黨統收野蠻滋閙經敝分會與自治員直斥其非胡葛二人理屈詞竊而退乃野心未已回黨後竟遍發傳單謂敝分會與城自治始則破壞國民捐後欲獨辦以圖侵蝕准於十二號假議會開會敝分會到議會文明說理胡葛等宣言各商國民捐不必彙送議會應歸自由黨統收復信口栽誣無端辱詈且有殘害毓麟取銷商會之說若非各界维持秩序幾被敺辱散會後各界多有不平商民大動公憤均謂胡葛藉事欺壓將來必受魚肉後患不可勝言寗可店不開决不承認損歸自由黨收以致全城罷市敝分會亦無可如何竊思黄留守發起國民捐爲救亡之第一政策凡有血氣者無不樂從敝分會與域自治會同出布告彰然在人耳目何爲破壞且定於十三號開會勸募尙未寫捐收捐何爲侵蝕况葛鳳來於去歲光復後呑蝕朱令補交公欵龍洋一千元大失財產信用而胡堯章本葛之黨羽素行無賴卑鄙不堪久爲社會詬訾對於國民捐欲歸其統收難保不出其呑沒慣技從中侵蝕今反藉此欺誣横暴擾亂治安實爲公理所不恕法律所不容即於自由眞理亦顯有違背除電呈都督曁民政司皖議會安慶商務總會外理合備文呈請鑒核維持以彰公理而維商務等情到會據此當以勸募國民捐係江南黄留守發起由國民量力輸捐以盡愛國之誠曁日勸募斷無強迫之 
理正在開會集議間復據該分會全體來會以黨員胡葛等怙過不悛恃黨欺壓視商民如魚肉藉運動作生涯總由洪秘書列名黨員復有助惡者造端插訟吳知事彼其欺朦出示驚嚇致令全商民欲開不能欲歇不得再乞維持保全商業並抄錄告示檢同原印傳單另行函送各前來敝會覆加查核國民捐之性質本屬聽民樂輸並不加以勉强安能强迫從事硬行由黨代收致悖黄留守之原定宗旨自不便任令該黨員恃衆强收稍涉遷就致碍商業茲據前情相應據情備文咨請貴知事希卽秉公維持以安商業此咨 
[桐城保安團謀亂敗露]  
　　桐城縣前爲保衛地方起見曾設有保安團以資保護詎近因財政困難以致餉項無着該團兵士遂起野心竟約同敗類擬於某夜爲亂舉火爲號先燒團房隨刧行政廳署再搶刦商民富户幸謀畫雖定而機事不密竟爲該團管帶魏君查知即命心腹兵士數十名先將子彈房嚴加防守復令放槍一排飭令各兵士立繳鎗械隨將爲首二兵士拿獲各團兵見事已露洩　無子彈只得將槍械繳回刻魏管帶已將爲首二犯解送由行政廳劉知事電禀都督懲辦矣 
[軍餉到寗卽發]  
　　南京軍餉已由上海匯到六十萬兩 
於七月一日發餉聞此款係北京所撥借款交由稅務司分給稅務司謂須俟北京來電而南京軍界以倘須稽核則寗餓死不取此餉後經程都督斡旋始由稅務司撥交 
[程都督對於當商之訓令]  
　　爲訓令事照得當商一案專爲接濟貧民起見必般實之户始能開設其收受利息亦視各商爲較厚非若他業　本有厚薄行市有漲落如果謹愼交易祇有盈餘决無虧折之理乃近來寗垣典商紛紛報歇十居七八民心異常悉慌揆厥理由非平時任意虚糜虧挪揮霍卽乘此時機有心呑沒其實由於泰隆典之王貢三揭虧報閉呈請破產而起各典因之效尤其實聞各典暗將收　現欵運存滬上飽圖私囊貧民　告無門公私各欵受虧尤鉅利則歸已害則歸人王貢三敗壞市而擾害治安實爲罪魁禍首非嚴加懲辦不足蔽辜除將泰隆永隆開摺　請破產一案已發該審判廳按律懲辦并通示外合行訓令令到該審判廳卽檢察廳知事商會立卽移請審判廳將王貢三提案從嚴究辦不得援用前淸未行之破產律辦理一面仍查明寗垣報閉各興何户係何人所開須飭典東趕緊淸理公私各欵不准揑報虧本意存呑沒至其餘現尙未闭各典亦卽力加保護如有軍民人等硬當强贖以及典夥侵害典東各情弊一經報告到署到會立予呈請官順嚴加懲究以儆刁風該廳該知事該商會有維持地方之責必能顧全大局使　面目見振興生民濳受幸福本都督有厚望焉切切此令 
　　同日又出示通告云（同上）除將泰隆典開摺呈請破產一案發交地方審判廳查提王貢三嚴行懲辦並行審檢兩廳及南京府商會等處查明報閉各典致虧理由如有揑飾意存呑沒照律究辦並保護未閉各典外合行出示通咨爲此示仰各典同曁軍民人等一　知悉凡現在未經報歇之典應卽照常交易母得效尤以維大局本都督常力爲保護所存公欵　不提取以保商本如有軍民人等硬當强贖或典夥意存侵害典東　情弊准該典東立時報告審判檢察兩　隨時提案　究其已報明之典除實係虧折不計外如果無大損失或被同行牽制者趕緊仍報開市自常　其旣往不予深追倘敢揑盈爲虧希禍自飽私囊現已撤底淸查一經查實立　典東究　决不寛貸其各　　母違特示 
[寗都督府組織叅議會]  
　　南京都督府現已組織參議會凡本省蘇滬江北等各處軍長師長旅長均須列席會議軍事每逢星期六開會一次已於六月二十九日首次開會當由都督府參謀處通電各軍一體遵照矣 
[灌雲縣碍難取消]  
　　民人李培賢等日前具禀都督府請派委調查灌雲分縣各弊經程都督指令云呈粘均悉查前據該縣士紳迭請以該縣面積寥廓轄治非易請將該縣劃分爲二因將東海析置灌雲已得省議會之同意並經咨部備案嗣准國務　咨開東海李培賢等請電咨取銷灌雲分縣成命等因到府當以析置灌雲縣一案前准國務院四月艷電查詢當於五月一號詳晰電復在案據禀附圖與原請 
分縣實測之圖比較來圖竟將灌雲境展大東海境縮小意圖朦混殊屬不合所請應母庸議此令 
[蘇垣瑣聞錄]  
　　金　縣公民代表　　銘等具呈都督府以商會業董曹　廷私售軍火請飭嚴查究辦等情經程都督指令云訓令該縣民政長碓切查明具復核辦矣 
　　吳縣渡村公民邱俊恒等以本鎭前辦團防董事王昌基尙稱得力現在提辦本鎭巡警可否仍令王昌基辦理等情具禀巡警總局核示該局石局長閱禀以本局現在範　僅祇城廂内外不能管及鄉鎭據禀應否准行應侯都督府民政司核示遵行等情 
指令矣 
　　蘇都督電致吳淞江防章統制駕時文云據太倉民政長電稱賭匪葛六由江防營袁排長拿獲呈請按照二十三號府令會同防營按軍律懲辦等情該賭匪有無盜取縣署船械聚衆拒捕私藏鎗械訊供確實等事希卽查明電復以憑核辦又電太倉民政長云電悉賭匪葛六旣由江防營捕獲所請按照二十三號府令辦理一節仰候電令江防營統制查明核奪再行指令 
　　程都督因接管留守府事赴寕駐節此後寕蘇統一本可兩地往來而坐井觀天者流竟疑爲常駐南京廖聞田業會會長石子元又將要求都督駐蘇擬就電稿一通聯合各社會具名請求矣　　閶門外錢萬里橋渡船前係由塘小學堂禀准設立所收渡資抵充該小學經費嗣因該小學停新渡埠遂由敎育會經理歴年收取渡資積存已屬不少現聞敎育會擬以此項渡資爲會中常年經費該渡船卽爲會中公產云 
　　蘇州民政長署本係吳縣衙址宗加彌君以舊時衙署規模雖大然非重加改造不足以新耳目而壯觀瞻特將頭二門及爾廊吏舍悉行拆卸改造新式洋房日内工匠雲集土大木興倘亦所謂當務之急歟 
[姑蘇臺上新色鬼]  
　　蘇都督府軍政司軍需科科長鄧杰陶性喜漁色惟思走馬章臺易招物議不若藏嬌金屋樂其自由遂於去冬納一妓女二民女爲妾共費去三千餘金鄧君遂從此馳騁於温柔鄉中無㗇管理公務矣詎鄧君因縱慾過度竟於六月二十八日晚間暴病而妄身後蕭條歿無以殮幸軍政司長盧鹿華君慨念同寅之誼籌措若干親往其家料理喪務一面令該三妾各回母家一面電致其家屬來蘇領柩囘籍云 
[常州小學校展覽會記盛]  
　　美國紐約哥倫波大學徵取我國小學校成績品常州市敎育會得信之後即通告各學堂從速預備於六月二十六日集齊各品於二十七八日同假圖書館開展覽會二十七日男賓已逾二千人外又有各學校學生千人而索入場劵者仍紛紛不絶二十八日上午女賓復有二千人之多皆嘖嘖稱讚懋不肯去下午男賓更多内僅冠英學堂學生已三百數十人到後場爲之滿各校員乃分爲數級依次入塲始能流通塲中特設宣講處由市敎育會會長莊百兪楊耀生及莊中希諸君逐日輪流演講開會之原因及其効果中國敎育之旣往及其將來學堂與各營業之　係舊俗之優劣及應如何存改各國敎育之比較并勸用國貨以挽利權等均明悉沈着塲中列品如男校之手工圖畫女校之剌繡摘棉等皆極隹善而竹製各品尤隹中有冠英學堂學生所製之圓規以圖貨造科學用器其意更善武陽公學冠英學堂及女子西校等復按幾何作法立有歴年學生數比較線尤足顯常州近年敎育之成績云 
[浙江銀行紙幣之調查]  
　　日前財政部電浙江都督云各省紛紛發行紙幣供過於需價値日落倘再不嚴加禁阻將見外人坐收鉅利國計民生兩受其害希卽轉飭各官立銀行凡已發行者設法收回以後如有加印鈔票關稅絶不給照放行併令各私立銀行錢號一體遵照當由蔣都督將原電發交財政司查明具復昨經胡司長查悉浙省發行紙幣之銀行現僅中華民國浙江銀行與興業銀行兩行當卽分别照會該兩行查明額發鈔票若干已發行者若干諸有準備金若干有無票面價値較低之事尅日詳細覆司以便核明呈請都督電復嗣聞中華民國浙江銀行奉到財政司照會將一元票十萬張五元票十六萬張十元票六萬張共額發票一 
百五十萬元現發行者杭州總行四十萬元上海分行十萬元準備金三十萬元各商號均通行信用倘無票面價格較低等情呈復財政司矣 
　　粤屬紛報水災 
　　惠州廣州分送都督軍統九善堂救灾公所鍾鎭統鑒惠水成灾漲未已米源竭倉榖無軍民譁乞籌賑綏靖處敬又廣州分送都督軍統陸軍司鍾師軍九善堂總商會鑒惠州大水軍民絶食乞撥米急賑惠陽縣會蓉煌叩 
　　英德總公司總恊理鈞鑒並乞分送廣州都督民政司財政司九善堂同鑒英德河水暴漲淹浸數日禾稼盡失兩岸　民嗷嗷待哺乞速派員勘灾撥欵賑濟英德縣長盧壽椿叩敬印購地總 
管黎于祥轉電 
　　淸遠淸遠昨大水浸舖街巷深二尺八寸初八日街上浸二尺零初九浸至四尺五初九晚十點鐘水頭尙未定元朝至今淸遠爲第三次大水第一次丁丑年浸五尺一寸第二次已酉年浸四尺八寸田禾一空與此次皆爲最大之水灾也 
本埠新聞 
[英使對於閘北華官之抗議]  
　　閘北與租界毗連處警捕屢起衝突前經外交部電令駐滬通商交涉使會同商會各團體與領事團妥商和平辦法未經解决茲外交部又准駐京英使照會以近來閘北地方官屢有事禁印度巡捕情事提出抗議數端請卽妥 
辦等語部中爰又令行交涉使轉飭閘北地方官吏人等以後遇事切勿經啓釁端並著將辦理情形復部備考一面又照錄英使提出抗議咨請蘇都督轉令上海民政總長知會閘北市政廳按照約章妥愼辦理所有英使提議各條附錄於後 
　　近來上海閘北地方華官有意違背英國屬民　　權利本大臣今將數端向貴部提及 
　　（一）上海工部局巡警之印度巡捕一名在北四川路被閘北巡捕兵丁數名捕拿奪去槍枝　　（二）上月十九日又有印度巡捕一名下班時並未持械惟身穿號衣因其游行走入伊等所轄之境被閘北巡捕拿獲禁押一夜 
　　（三）印度人一名以飲酒過量被閘北巡捕拿去擅敢違犯歴來約章勒繳罰欵方行釋放旋經本國總領事辯駁雖將罰款退回尙未言及賠償之意 
　　本大臣對於閘北巡警官此等屢出無故阻境英民在華照約應享之利權力爲抗議即請貴部迅速飭令俾其停止此等覇道之行爲倘仍長此相延必不免釀出巨禍也 
[林景賢案之延宕]  
　　江蘇程都督咨滬軍都督文云財政司案呈前鎭江關道林景賢經收庫款並未來蘇交代曾准鎭江都督咨以林景賢避匿在滬有運庫銀五萬兩存儲匯豐銀行請提濟軍餉當即咨請貴都督就近飭查追繳並將林景賢解鎭嚴追繼因發存鎭關道津浦鐵路債票及通商銀行義通銀號公欵期票亦未交出飭據丹徒民政長查復此項票據均歸前淸道署保存必須質之林景賢方有着落等情又經咨請貴都督確查林景賢是否在滬務獲解蘇嚴行究追以重鉅欵旋准咨復飭探嚴查該關道確係逃逸在滬但住居租界因即照會領事簽字會同西捕協拿業已交會審公廨預審一面延請律師到廨辦理將來如提到案自常解交 
 
 
 

Page 7

 
 
　處究追等因在案迄今又逾三月未准解到究竟該廨如何訊追現在林景賢是否仍在公廨除訓令會審廨員查明具復以憑核辦外合並咨請貴都督查照見復 
　　滬軍都督咨復程都督云案查前鎭江關道林景賢經收庫欵一案曾經於四月十五日准貴處前代理都督莊咨稱准駐滬交涉使温咨開（中略）貴都督查照等因旋於六月二十八日又准貴都督咨催查復查該前道虧欠運庫銀五萬兩信契據等件當時旣由温交涉使逕咨尊處稱該前道已將現銀五萬兩及契據等件繳呈領袖領事處存候轉交民國政府請卽轉致完案等情現在逾時已久該欵及契據等件尙未交來應仍由尊處咨請交涉使轉商領袖領事將林景賢繳存之現銀五萬兩及契據等從速轉交完案較爲便捷 
[米麥稅暫免重征]  
　　上海貨物稅總公所所長張君出示云照得本所長前因上海米貴呈奉都督核准暫免米麥稅一個月以示體恤現在免稅期限業已届滿而滬市米價仍然昻貴迭經函詢民政長及商會先後覆稱近日米價僅未繼長尙無減落暫雖鎭定而高等食米仍售十元有奇請顧全大局爲民請命等語昨已具呈都督續請暫免米麥稅藉維民食除通告分公所自七月初一日起仍暫免征並俟奉到都督指令再行出示通告外合先示諭仰商民等一體知悉 
[查究造謠惑衆]  
　　近日城内忽起謠言謂有人欲與行政各署爲難勢將暴發昨爲滬軍都督及民政總長等聞悉以此等謠言定係匪徒揑造希圖擾亂人心乘機刧掠爰即密令滬防統領李君及警務長穆君飭令所屬兵警預爲防範一面派探訪拿造謠之人務獲嚴究 
[工業建設會紀事]  
　　六月三十日晚工業建設會舉行第十六次星期宣講由鍾衡臧君主席演講造鹼法鍾君將歷年所心得者窮源竟委務使聽者明白曉暢後因時間侷促不及講完定於本星期（七月七號）晚仍由鍾君接續宣講 
[搗毁淸潔所之嫌疑人]  
　　西門外園地帮鄉民林金福等聚衆搗毁宋如玉設立之淸潔所並敺傷多人一案茲經民政總長李平書君訪悉前爲糞頭之童福壽吳耀祺等有唆使滋閙情事因令民政長吳君轉咨檢察長張君提案嚴鞫昨日豫審據吳耀祺供上海人年三十五歲向住西門内大街第三十七號門牌　年領帖開設糞行自商人沈昌記承辦市政廳淸潔事宜後即由民政長出示將帖取銷作爲無效業已另圖别業此次鄉民聚衆閙事實未與聞又據童福壽供上海人住南市靑龍橋地方父親在日向開柴糞行前年有商人沈昌記認包淸潔我即改業行醫今春復在黄家渡開設錦豐雜貨店此次鄉人　禍我在店中並示出外與差翌日忽有南區偵探前來傳我到區　　警務所轉送案下乞求保釋囘店以安商業　　暫行交保如須傳訊應由保人交案以便質　 
[覇阻賣菜之怪狀]  
　　前日淸晨製造局高昌廟廣東街一帶各鄉人之菜蔬担忽有人覇阻不許售賣事爲該處巡警區員錢君訪悉以園地帮鄉人爭奪挑糞一事刻已和平解决仍歸鄉人挑到何以仍有覇阻賣菜情事顯係流氓從中播弄亟應拿究當即飭派長警立往彈壓始各散去照常貿易 
[勒閉妨碍衛生之工廠]  
滬軍都督令行民政總長略云據公民袁盡之等呈稱前淸禁閉之業水廠舊基近又開設恊昌硝磺鏹水廠二家日夜燒煉氣穢酸臭實與就近居民大有妨碍等因該廠等只圖利已不顧公益殊堪痛恨業已飭由偵探科調查屬實應即勒令閉歇爲此令飭該民政總長轉飭該處巡警速令該兩鏹水廠立即停工限期遷去如違發封嚴辦 
[鄒氏二女之追悔]  
　　陳與齡前在四川與女師範生鄒季芸鄒季芝二人同時自由結婚旋來上海賃屋同居等情已紀前報茲二鄒以陳棄室不顧等詞具呈起訴昨經上海地方審判廳民庭批云據呈已悉該氏等自以二女同居謬謂終身有託須知並偶匹嫡昔賢旣已厚非一夫多妻今時亦爲陋俗六禮未備結婚猶曰自由雙軿齊驅在法豈爲正當卒也遇人不淑揮床頭易盡之金終焉棄我如遺賦陌上相絮易化爲萍涸轍枯魚終期潤澤所稱匯欸到申冀得給資返蜀是否屬實姑准移提仰候開庭再予劈斷 
[查點軍械之預備]  
滬軍陳都督以本府軍械科前發滬防各營槍砲彈藥等件除用去外現存若干自應查造表册送府查核以便派員點騐爰於前日分令滬防各營管帶迅卽造册一俟派員到營即將細册交出以憑點騐 
[程都督挽留黄廳長]  
上海地方審判廳長黄慶蘭君因病辭職昨奉江蘇都督指令云呈悉該廳長辦理上海地方廳事殫精擘畫營瘁不辭半載以來成績昭著不狥爲蘇屬各廳樹之模範且於租界交涉一切事宜均能因應攸宜不避勞怨似此實心辦事誠民國司法界中不可多得之員本都督倚畀方殷正思引重務須安心調理幸勿遽萌退志無任盼切 
[嚴而時失其所恃矣]  
　　前淸江蘇織造署書吏嚴而時於去年光復時侵呑各差役飯食銀兩逃至滬上匿居重慶路六百十二號屋内曾經差役沈啓堂等偵悉來滬索取均被以拆稍等詞扭控捕房解奉公共公堂訊明判被告各人開釋並准正式起訴在案詎前日嚴又赴新閘捕房控稱仍有差役來家圖詐請爲提究捕頭以嚴屢至捕房控人索詐其中顯有隱情 
斥不准理嚴埀頭喪氣而退 
[震旦學院畢業記]  
震旦學院創設以來迄已十載先由馬相伯君發起捐助資產繼由滬地各紳商扶植贊助成績優美在人耳目茲敎育部以震旦辦理多年諸臻妥善特准立案現屈高等文理兩科學生六年畢業之期部中特請馬相伯君代爲監試一切遵部定章於六月六十號宣布成績發表畢業諸生名次分給文憑是日中西官紳到者甚多始由上海民政總長李平書君代表江蘇程都督讀演說詞後由江蘇敎育總會會長唐蔚芝君及馬相伯君相繼演說　暢淋漓聞者感奮所有畢業名次及演說詞錄後 
　　高等科畢業名單（文科）許念曾朱鍾元張欽明胡誠臨盛愷陳文鳳顧奉榮陸鴻　（理科）高均顧行成陸翔沈綸 
　　程都督演說詞裝呈名譽昭昭在人耳目問學科程度視歐美同等學校初無遜色茲値新元六月三十號理文兩專科學生舉行畢業禮大部派員鄭重將事　盛與也溯自民國肇始世　相尋吾人日夕所接觸者財源胥同涸　軍隊半類袁鴻聆黨論之囂矜覽政權之予奪農無一事一物而不含悲觀旨趣乃滬瀆咫尺尙有進德修棄者徒棄此光陰擷其良果風聲所被心神轉爲之一曠諸君說我多矣諸君畢業學科之完善程度之優美足爲我民國新紀元第一次之異彩繼此出其所學灌溉社會必將爲我民國第一流人物今世界之論共和者首推法美歴十年或十數年安見神州大陸不與鼎峙而三斯固國民所同心　嚮而諸君負荷之重又可得而言也德全軍　覊牽不克把袂一堂躬覽其盛謹倩代表用抒懺枕言有盡而意無盡顯與諸君努力前塗期諸遠大惟　念哉 
[模範體操團開會記]  
　　前日下午三時國民總會組織之模範體操轉因光復上海有功由都督給奬紀念故在白克路成都路口該會事務所開會分領奬品並提　續辦事宜當場議决繼續開操添招新班公司同推定轉長鄭學豐君幹事王福康君陸文彬君會計何煥文君書記虞子淵君敎員資斌臣君程子鄉君並認捐臨時經費甚形踴躍至鐘鳴六下始散會 
[李統領注意用人]  
　　滬防全軍李統領以軍中用人辦别宜嚴如有心術不正者必至貽悞事機牽動全局且本軍隊爲水陸防營之模範尤關重要是以通令各營將弁凡延用人員須加考察冀免濫竽充數貽譏外人想各營長奉令後當無不凜遵辦理也 
[通俗宣講社開一周紀念會]  
　　通俗宣講社於六月三十日假座大南門外中道橋南首貧民半日學校新校所内開一周紀念大會到者十三校共學生二百餘人來賓四百餘人二時開會其秩序如下（一）兪元爵袁頌豐二君奏奉行開會式（二）發起人顧翕周顧旭侯袁頌豐三君報告（三）奏紀念歌（四）惜陰公會代表邵廷玉孔孟正學會代表梁幹臣公餘學社代表汪春鑑諸君相繼宣講（五）啓明學校少年宣講團祝歌（六）尤惜陰王立才顧翕周諸君相繼宣講（七）貧民學校學生自治會奏琴合唱（八）袁頌豐顧旭侯二君濱戒吸紙烟之餘興並唱戒吸紙煙歌（九）奏答謝來賓歌（十閉）會 
[警務所之閉門羹]  
　　上海警務長穆君通告云照得本所投効人員上自員記下至長警紛至沓來幾有山陰道上應接不　之勢查本所前當光復伊始南北尙未統一有志者奮袂從戎巡警一部不無需材孔亟以 
故四方君子　然來歸但使資格相符無不量材借重現在大局已定位置無從而投効諸君猶復聯翩而至踵趾相接未免使乘 
興而來者敗興而返本屬上級各員或因光復有功或係動能夙著固屬無可更動卽各級巡長前由各區保送投考者錄取二十餘名依次推升迄今數月有餘尙未補充完竣至於各屬巡士現在額缺已滿更無安置之處且本所附設之巡警敎練所轉瞬畢業期届卽須分派各區實地見習亦萬無錄用投効巡警之理在諸君殷勤自效固屬可嘉而本所委任無從實深抱歉本警務長深恐諸君子舟車往返跋涉徒勞合亟手此通告爲此仰投効各員及長警人等一體知悉須知本所額缺已滿無論上級人員以及各級長警　已補充完竣實係無從位置嗣後凡來本所投効者恕不接待明知遺珠之憾在所不免惟限於事勢無可如何本警務長惟有徒呼負負而已諸君子其共諒之 
[女孩被騙來滬]  
　　昨有迷途女孩年十三歲身穿柳條布單衫藍柳條布褲小脚皮鞋手帶大銀鐲一付銀戒一只據稱姓趙名彩雲武昌城西人父母俱歿被人誘騙來滬現經曹家渡裁判分所暫爲留養如有親　可往認領 
[報關公會成立]  
　　城内凝和路南北報關公會於六月三十日開成立會到會者約有三百餘人由同業公舉徐君菊如爲正會長戴君敦煌楊君　卿爲副會長並提議各項辦法（一）報告歴年成績（二）調查報關行同業與海關之接洽（三）各輪船大公司允准特别優待（四）應卽組織報關公會商圖並須設立學堂議決散會時已五下鐘矣 
[巡警邀功獲過]  
　　製造局巡警漆玉成前日在軍火處站崗忽持木棍一根到局揑詞朦報希圖邀功警務長吳君以局内巡士原爲　查偷竊料物而設今該巡士輕事重報殊爲失當姑念未　警章判令　餉二天並記常過一次儆 
[預防水師與鹽捕營之齟齬]  
　　滬防水陸全軍統領李英石昨日分令滬防水師第四五八三營管帶云爲令飭事頃准鹽捕各營王統領移稱據上南川引商具呈光復以後梟販　集迄今六月銷數毫無籌議赶辦岸巡組織上南川緝私一隊計扳　槍划船八隻分配隊官弁兵四十四人等情旋經　决呈明都督及總理核准在案嗣據舉任張占忠王廷珍兩員爲正副隊官租船募兵於六月一號齊集發給軍械派委松太小隊總巡官吳樹滋於六月二十號點驗出巡移請查照等因准此查本管水師各營責在地方防務與鹽捕事宜絶無干涉惟同泊浦江難保不生誤會爲此令飭本管第四五八各該營管帶一體知照各行本管任務不得輕啓齟齬如遇該船停泊一處應卽婉詞勸其分泊免生枝節而情權限仰即遵行 
[陸軍學生注意]  
　　上海縣民政長吳君昨出示諭云江蘇都督府頒發江蘇省第七期公報内載准陸軍部蒸電内開本部現將陸軍兵官學堂改爲軍官學校陸軍中學堂改爲陸軍預備學校現擬招集各生令其　學請將現在貴處之前保定入伍生及陸軍中學未卒業生速行招集務於陽暦八月初一日至十五日之間外派員送京以便分别送校等因到府准此除出示通告外合行令仰該民政長即便就近出示通告如有此項學生務須於陽暦八月一號以前開具姓名年籍及學期証書相片等項逕赴軍政司呈報以便即日派員偕送北京入校肄業是爲至要等因奉此合行出示曉諭爲此示仰陸軍中學未卒業學生知悉務須於陽暦八月一號以前　具姓名年籍携帶証書相片逕赴江蘇軍政司呈報愼勿愆期自誤 
[私塾學生會課]  
　　改良學塾集益社總社於陰暦五月十六日舉行第十二次學生會課因人數衆多分爲三處第一分社借小北門内市立小學校以便法租界及西門附近各學生入塾會課第二分社借大東門外市立隆德小學校爲東南兩區入社各塾會課之地第三分社借新閘勝業里啓明小學校爲英美兩租界各塾會課之地均於上午九時起至十二時止共三十餘塾學生與考極一時之盛 
[不吸捲烟會之進行]  
　　六月三十日東南城地方自治協贊會開不吸捲煙會首由尤惜陰君佈告支會已成立二十餘處及各處勸戒捲烟之成效繼由馮　孫梁幹臣兩君演講捲烟毒害勸人速戒後由陳萬運沈九成洪詩庭謝漢濱周廉生諸君相繼演講聽者感動聞下星期擬在邑廟萃秀堂開會勸導 
　　楊樹浦住户龔小二子控楊洪子奸拐其女大粉子昨由捕房將女與楊一併拘解公共公堂請究先由原告投訴前情並據包探施榮福禀稱楊將龔女誘匿後龔向理論反紏六百五十號　捕張正海一百四十八號華捕張國春兇毆原告迨報捕房奉捕頭飭令查緝又被華捕張正海在西華得路將我於車内拖出行兇當時有七百九十二號華捕目覩情形可以傳案質証訊之張正海供稱不敢毆打包探因該包探拆梢不遂致被誣控質之楊亦不認奸拐訊據龔大粉子供稱女子自已走出並非被拐王襄讞商之英康副領事判女交其父領回管束楊交保開釋至探捕互相攻訐各節均無實據斥不准理 
[認領被拐女子]  
　　虹口茂海路五百二十五號陳巧生家容留來歷不明之楊州淸江等處女子徐小七子曹阿林高阿林艾小戴子被比鄒所居之九百八十三號華捕密報捕房派探將四女與陳並陳友王松林同居人李阿四一併拘解公共公堂分别管押在案昨晨復訊由蘇州婦人張李氏投稱伊夫張桂寶在大舞臺爲後場女子徐小七子曹阿林均係夫妹請卽給領又揚州婦人王蔣氏投稱女子高阿林係是胞妹蕭唐氏帶同伊子蕭二毛投訴艾小戴子是我親生之女原告蕭大毛子被同居劉姓拐出改名圖賣訊據艾小戴子供稱實名蕭大毛子原籍安東父名蕭阿林訊之陳巧生等供多推諉王　讞商之英康副領事判李阿四交原保陳與王松林還押四女與男孩蕭二毛以及投案各婦一併留候備文分别解送各該民政署就近查明訊核 
[瑣聞城内]  
　　民政長批示○陳公興禀批據禀已悉爾執前淸牙帖並未責令捐換仍准有效開行本屬惠愛商民　牙應如何感激稅餉早　淸完旣　牙户當然之義務亦不走國民應有之天職乃所欠上年牙稅旣據禀稱牙甲一再索取迄未淸完猶得曰並非抗稅新章按照捐帖銀一百兩征稅五兩爾原帖捐銀一百五十兩每年完納牙稅七元五角縱使疊次示諭爾未聞見牙甲收稅之印照刊明可考曷不取閱同行同等二百餘家均已照納又得曰未知新章稅則迨奉吊帖竟以搪塞之詞來案具禀察核殊　　玩似此開行貿易所謂信義者何本應吊帖取銷非另捐換不准　業以爲抗完稅餉者戒姑念聲明請示呈繳尙非固執違抗格外體卹商情准予卽日赴完掣照安業並免吊帖可也 
　　地方審判廳刑庭批示○陳趙氏呈批爾子根發誘拐席新發之妻席朱氏擬搭山西輪船前往價賣其意圖營利和誘婦女之行爲業已成立案經辯論終結應候按律判擬何得以乞恩憐憫之詞妄請保釋不准 
　　地方審判廳民庭批示○孫補　訴卞春波案請强制執行由批狀悉此案據該民人呈請强制執行當以控告審判衙門未經照會無以查核業經咨詢高等審判廳在案據呈前情應候高等審判廳復到後卽行强制執行 
　　地方檢察廳批示○凌錫三訴凌行卿等拐賣寡嫂請求嚴慾由批訴悉寡婦再　律所不禁爾嫂楊氏再嫁與徐小狗爲妻旣有婚據又有聘金何得指爲拐賣卽使實有其事亦以本年三月初十以前應在赦免之列惟爾姪凌竹卿所得聘金四十五元請求追繳爲爾兄營塟之需尙屬可行俟該被告如數繳案再行飭傳具領母庸多凟 
[南市]  
　　協緝贓賊○市政廳長接通商交涉使陳貽範君函稱案准駐滬美代總領事函據鋼鐵公司總經理加利根報稱法租界寳昌路三百十九號屋内於六月二十五號晚失竊赤白金鑲成鑽石戒金戒三只嵌表金鐲及金絲墨洋式金鐲等三只又小銀盤一只共値銀數千金之譜除報各捕房查緝外請卽轉知警務長緝拿贓賊等語昨廳長已移請穆警務長分飭各區查緝矣 
　　兩敗俱傷○步兵九十二團第一營兵士趙雲標蔣良邦等前日下午在滬南大達碼頭雇渡船至某輪船送行回來仍由原船登岸悞　王銀扣子之划船口角打架兩造均有微傷當經該營連長項臣能將王拘至東區飭送醫院醫治昨由陳裁判研訊之下判送地方檢察廳訊核 
　　婢女待領○女子何秀金又名平安係常州人年十六歲在北市張姓家爲婢昨日逃出由一百六十一號巡士查見帶至東區留候認領 
[閘北]  
　　木已成舟○江北婦人茅李氏曾將伊女許與伊弟李國稽爲媳來滬後久不通信復將女嫁與徐國蘭爲妻茲被李得悉來滬控由裁判所集訊李氏供稱與弟雖有成議實未受聘孫所長以業已成婚無可設法遂判氏壻徐國蘭認償川資洋八元給李具結回籍 
　　女婿情極○沈裕堂控妻父黃兆昌將伊妻黃氏領回藏匿等情昨經孫所長集訊沈偕見証徐岐山投訴前情求究訊之黃堅不承認判黃交保帮尋 
　　限期還淸○張元順控劉金記不還米洋一案昨經孫所長復訊屬實判劉限至舊暦五月底淸還 
　　偵探獲賊○張阿二偷竊公益里某姓家衣飾經偵探隊緝獲昨解裁判所訊實判押二十天贓候失主認領 
[英租界]  
　　小販受欺○向在五福刑擺設京貨擺之錢金坤前日至總巡捕房控裱陳林元用藥迷醉將攤上貨物搬取一空請爲查究等情捕頭准飭包探陸耕山於昨日將陳拘解公堂訊供推賴判押候查明於下禮拜一訊辦　 
　　呑沒股本○王時　控吳在堯呑沒股本洋一百五十元等情昨由捕房將吳傳至公堂交保過堂候訊 
　　見証無效○龜奴王松壽前日冐充暗差華捕向福建路一百七十九號住户高張氏藉端索詐洋三元由氏探奉捕房於昨日派探朱阿巧將王拘解公堂請究原告偕見証方徐氏將所典銀鐲質劵呈案並訴明前情請究訊之王供不安認聶襄讞與英翰副領事以原告見証係是同居不足爲憑遂判將案註銷王斥釋　　女子拾遺○女子許阿桂陳阿四前日在六馬路拾得値洋三十元之金鐲一只兌洋九元分用旅被捕房查悉於昨日派探將兩女一併傳至公堂訊明卽奉讞員諭曰租界内如有人拾獲物件應照章送存捕房倘一月内無人認領卽交拾獲之人領去惟匿不報捕本應究辦今姑念均屬年幼從寛一併開釋原物留存捕房如一禮拜内無人認領卽行充公 
　　流氓横行○流氓張阿二在虹口攫取丁成忠皮夾綢衣由探查獲昨解公堂訊供屬實判押三月示儆 
　　竊案待查○錢和生竊取李金壽家鈔票現洋等物由探查獲昨解公堂訊供一過判錢押候查明於禮拜三訊辦 
　　勾引入局○胡瑞仙前日在虹口誘人至界外賭博由捕查獲昨解公堂訊實判押一禮拜示儆 
　　小孩行竊○小孩陳阿沛與顧秋臬同在某西人處爲西　前日陳孩竊取顧之金磅現洋被陳控奉捕房於昨日派探將陳孩拘解公堂訊供不諱判發押改良所習藝一年 
　　勒追房金○英商愛爾德控周益生欠租不付昨經公堂傳案訊明判周押限將所欠房租洋十五元繳淸開釋 
　　女孩待認○女孩張大有子因不辨路徑由捕帶入捕房轉　公廨昨由官媒解案請示據供江北人年九歲父名張大和尙　不知居里判留候縣牌招領 
[美租界]  
　　洋兵酗酒○前晚有法國艦兵兩名乘醉在百老匯路胡閙西捕向阻反遭肆毆由他捕幫同拿獲押候解辦 
　　女孩受傷○王松郎昨拖東洋車至密勒路撞跌王張氏所領之女孩致傷頭面由捕拘禀捕頭候查 
　　强搶金環○匪徒周新寳昨在乍浦路搶去王陳氏之金環由路人幫同追獲交探送入捕房核辦 
　　見財起意○車夫陳東生前晚拖某西人至虹口該西人以鈔票十元囑陳向錢店兌換詎陳乘隙脫逃昨報捕房飭探獲案押候解廨究辦 
　　撞翻小車○王阿二昨推場車至西華得路撞翻李阿五之小車跌傷坐車人許王氏手臂由捕併送捕房候辦 
　　少婦濳逃○應寳玉住居狄思威路二百六十四號昨至捕房報告其媳王氏乘間濳逃請爲查緝捕頭准之 
[法租界]  
　　祇可破產○烟紙店主翁寳雲控經理人翁德標舞弊呑欵曾經公堂聶讞員判令交保償還洋四百元在案詎被告無人作保挺押不理昨又提訊仍抗不遵斷著卽還押令原告出外查明有無產業再行核辦 
　　逐漸拔還○王錫福控作頭沈茂堂呑賴貨欵經公堂傳訊判令折還洋一百元交保限交在案業已届滿昨先措呈洋三十元給予原告先行具領餘請寛限措繳判再限兩禮拜還淸 
　　追繳房租○徐阿四積欠新沙遜洋行房租數月計洋二十七元由收租人控奉公廨傳訊判徐交保限七天照付 
　　拐匪刁狡○　富金拐匿徐喜桂之小孩經公堂拘案押追　未交出昨日提案復訊供仍狡賴聶讞員諭如果不交定須監　二年着卽還押候示 
來函 
[徽寗會舘致皖省旅滬同鄉書]  
　　敬啓者本會館於去年上海光復時曾由陳漢欽旅長函借暫駐所部衛隊嗣又借新造病院駐紥工兵營同人等以事属義務勉　其難豈知已閱半年之久竞不遷出旋又將馬隊移駐會館面堂内石板門窗器具等多遭毁壞所費不貲曾向關照却承允　賠償不期本届端午節日該部陡起絶大風潮各持器械開槍轟擊如臨大敵最可異者該營陳旅長於事後竟將營兵兩名綑綁至戲臺底下槍斃竊會館不比校場斷非刑人之地雕梁畫棟又非牧馬之場同人等今日特集會議僉以損央器具或可照賠至於槍砲從事查該司令部軍火頗多萬一觸發則房屋靈　均立刻成爲　粉其危險何堪設想因特公舉諸公爲全體代表請向陳旅長嚴重交涉速飭所部衛馬兵士及駐病院工程隊一併　移免得倘有差池悔莫能及其應如何交涉之處統請卓裁主持夙仰諧公平日對於同鄕公益最爲熱心况此事係爲保全兩府公產起見定蒙鼎力維持無任銘感之至特　寸楮敬請箸安徽寗會館同人公啓陰曆五月九日 
[皖南同鄕會致陸軍混戈第二旅司令都陳漢欽書]  
　　敬啓者上海光復駐有重兵當時以倉卒所招營房未築閣下所管之軍隊借敝鄕徽寗會館暫時居住爾時爲民請命興起義師志士尙思効命於疆場敝會館亦應勉盡其義務是以借住數月毫無間言今共和早成大局已定餉源難繼遣散居多地非營房本非居兵之所館爲公地何能久假不歸况民國告成百　　　同鄕避地來滬者多聯絡鄕情藉此以爲團聚籌備自治會務　應改良現在籌備進行約有數事設疾病醫療所以濟窮黎辦　等小學堂以敎旅滬子弟亟須齋舍難作緩圖况閣下之衛隊日前因事開槍互攻幾酿大禍事後復槍斃二亂兵於會館之正　竊思會館旣非行刑之地亦非養馬之場他人公共禨關何能任意蹧蹋且其中多儲危險之物萬一不愼會館不難立燬特是敝鄕會館乃鄕人數十年之經營計其價値約廿餘萬此猶其小　者館内計停靈柩一千餘口設一旦亂兵搗毁區區廿餘萬雖允賠償而一千餘口之靈柩各家之親屬子孫雖有何等之賠償亦難承允且會館駐軍原爲一時權宜之事久假不讓殊非閣下維持秩序之心况假借以來已逾半載同鄕會議廢　至今卽非兵閧已難再借爲此函告　請將所管軍隊於一星期内一律靈出並請卽行答復是所至盼此請　安皖南同鄕會公啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新孟子] [  澍棠]  
　　守財虜曰老夫之於錢也專心焉耳矣革軍起則移其錢於洋行移其家於申江賑荒起亦然察他人之謀無如老夫之刁猾者他人之錢不加少老 
夫之錢不加多何也 
　　敗子對曰兒好嫖請以嫖喩驀然見之魂靈頓失扶肩搭背而入或住宿而後出或不住宿而後出以不住宿比住宿則何如曰不可但不住宿耳是亦嫖也曰爺如知此則無望錢之多於他人也不惜小費酒不可勝食也租界不禁洋煙鴉片不可勝食也麻雀一夜叉兩塲白板不可勝摸也酒與鴉片不可勝食白板不可勝摸是使我歡喜快樂無窮也歡喜快樂無窮倒灶之始也 
　　五畝之宅挿之以標五百貫可以抵債　衣服器皿之屬尙合乎時七十千可以拍賣矣百畝之田必出其户數口之家可以受飢矣賴牛馬之力裨之以荒淫之費老賤者今始悔有當初矣所有者拍賣抵債妻子爲奴爲娼然而不亡者未之有也鄉鄰食無食而不知卹國有民捐而不知出人告則曰不捨也命也是何異於剜肉而喊之曰不可也痛也爺無公德斯兒曹之敗速焉 
[新論語] [  癡漢]  
　　都督曰吾日三省吾身吃花酒而不勤乎從妓女遊而不密乎利不貪乎 
　　君子務兵兵多而勢盛軍餉也者其爲嫖之本歟 
[遣愁說] [  龍]  
　　多愁先生日坐愁城中唏噓長嘆無以自排解乃造麴藥主人之廬而訪焉主人方左執壼右持盞歌呼鳴鳴爲樂未竟見先生問所以來造意具答之主人曰盍飲乎先生曰酒可消愁僕亦前聞之矣奈素性不飲乎曰學之曰飲可學乎曰可乃誦訣曰酒取其淡飲貴乎頻日凡數　　必微　陶陶遂遂適性怡情何物愁魔敢不退避三舍而　巡先生曰酒可消愁向雖聞之然未必如是其神且連也主人怒曰敢謗酒耶居吾語汝昔漢武帝　甘泉長平　道中有赤蟲如牛肝頭口口齒悉具莫之能名以問東方朔朔曰此謂怪哉是必秦獄處也得酒而解試之信然夫以萬人愁怨之氣尙可立消何有於浮雲富貴搏沙子女偶然棖觸獨不可以杯　　哉先生遵共敎卒以善飲問愁城變爲樂國善躋期頣他日以語無心道人曰余向微主人敎愁且病病且死矣願藉子廣其說以壽世道人軒渠而笑抵掌而言曰主人非蛙之見乃欲持下策以濟世乎吾生二百四十五年於茲矣不知若何而謂之愁而又安用酒以澆之哉酒更氏曰道人性之也主人反之也先生假之也及其遣愁一也乃著爲說 
[靑樓抵制治游黨議] [  愛]  
　　靑樓聞嫖客有冶游黨之設極形驚恐蓋因嫖客無　體之時尙有作漂匪入胡調黨者今若自成一黨將來一至節邊必倩公家律師出賴嫖債連假鈔票亦不得庽自彼賴嫖債之辯護必根據交歡　事女樂實勝於男何以反欲嫖客出資設使爭至苦樂同等亦無找資之理如是則我靑樓事業之西洋鏡穿矣倘嫖客更進一層相約一歲中大衆不至妓院則我靑樓中人豈有一年預儲之糧乎雖許以一度春風換一個燒餅不知彼黨肯許我乎尤進一層戰勝之事在最後五分鐘倘冶游黨固結團體從事於手氏像姑終身不入妓門則吾輩上下之飢餓雖堪其禍有不堪設想者矣有此數慮急宜集衆討論得一可收可放若拒若迎之良法使冶游黨黨派雖衆各不相顧則吾等可乘　破壞之俾永永懾伏於我輩裙帶之也擬辦法四則錄後 
　　一議立先賢祠供薜濤蘇小小李師師等栗主以資模範 
　　一議下楊梅毒於花酒大王之身使之形成癱瘓不能指揮冶游黨衆人 
　　一議倩人演說嫖事放言在嫖客謂極樂在妓女謂極苦使嫖客除死方休 
　　一議暗賄皮條篾片等人使之放掉頭砲以使擾亂冶游黨秩序 
海外奇談 
[西婦專横] [  頌斌]  
　　西俗男在車中一見婦女上車必須起而讓座近聞巴黎有二工人於上月十八號在電車中遇有買利司女校員生二人上車二工人不知讓座二婦默然不懌下車後即控告於警察長警長聞之大怒立命巡警拘二工人至判每人罰八法郎否則須罰作苦工一月以爲不知敬重婦女者戒二工人苦無錢祇有受罰作工云 
尊聞閣詞選 
[香妃] [  李生]  
　　明駝紫塞　香塵靜鎖深宫幾度春至竟國亡能一死傷心更有息夫人 
[西施]  
　　寥落吳宫烏自啼姑蘇臺　枊如絲明　翠羽歸何處烟水蒼茫范　祠 
[過相州吳爾壎先生一指坟] [  修生]  
　　臨　啮齒望家山怪底胡塵竟入關一指和書　遠寄此身已誓不生還心隨閣部留遺恨涙盡揚州滴血斑嬴得故鄉諸父老年年憑弔夕陽殷 
[過識村吕晚村先生墓]  
　　孤憤三尺識村留長坂橋東水咽流漢土羶腥同一哭胡奴刀斧痛千秋文间有感偏成獄蔓草無情也帶愁一曲狂歌憑弔古杜　血涙濺荒邱 
心直口快 
　　某都督專代租界某鹽棧出力顚倒是非越爼代謀此中有何關係試請一猜 
　　發軍餉則無資吃花酒則有錢鳴呼我爲民國前途哭 
　　前車可鑒信用已失國民捐之不發達此其大原因雖然監督公僕責在國民願勿以此灰心 
　　民國甫立大局可危不圖煽惑人心之語乃出諸當道此之請無法之國[  哀鴻]  
戲評[  健兒]  
 
 

Page 11

 
 
　　星期日光明學社商請新舞台及徐半梅龔曼翁合演新舊好戲籌補經費賣座甚豐鄙人入座適演四杰村張德祿之余千武藝平常惟靈敏見機幼伶中頗不易得此劇不用其父去余殊爲失望林樹森之空城計音調尙動聽做工不善摹神慢西皮一段割去（官封到武鄕侯執掌帥印東西征南北戰博古通今）二句二六一段（原來是司馬發來的兵）以下止唱（諸葛亮在城樓把駕等等候你司馬到此咱們同你談談同你談談心左右琴童人二個又無有埋伏又無有兵你休要胡思亂想心不定你就來來來請上城樓司馬同你酌酒扶琴）數句中又割去不少任意摘唱未免怠忽從事全本翠屏山毛韻珂唱做稱職夏月珊神氣活現詼諧百出座客俱發噱惟按之戲情月珊去生不宜過涉浮滑（如行外國禮白口忽京忽蘇）尤不合情理夏月潤之石秀英爽之氣望之凜凜怒形於面始終不變色尤爲難能白口欠雄壯慢西皮一叚唱工聲調俱不動聽刀法應有盡有無特長處然以月潤之演舊劇而論已算十二分巴結矣夏月華之時遷張順來之祝靑身叚活潑跌撲敏捷搭配的當無一毫疎漏處洵推獨步馬飛珠去海和尙體熊甚稱（未完） 
小說 
[家庭小說多疑郎（續）] [  頌斌譯]  
女呼曰阿父何事煩悶 
　　亨利答曰無他惟覺頭痛微熱耳轉問勤納曰今 
　　日有友來訪卿否 
　　勤納曰否 
　　亨利曰卿外出耶 
　　勤納曰否 
　　亨利曰然則當我回家時卿與誰語 
　　勤納曰無之 
　　亨利於是直呼勤納之名然聲浪震顫不復成語勤納曰夫子今日何有不豫色究因何事耶 
亨利急答曰否否我無他請勿驚異 
　　於是圍席共食默無一語較之往昔闔座歎笑時幾有天壞之别 
　　食畢數女一一前向亨利行禮遊散 
勤納目覩兒女去遠乃移身近亨利以首枕夫肩而目睨之曰吾至愛之夫子乎爾心中究有何棖觸 
　　亨利聞言不動亦不語然心中轆轤不定不能復忍遽轉身向勤納發其生平所未發之厲聲曰當余回家時卿與誰語 
言論界之　　 
　　勤納答曰無之君殆謂我匿友不使君知耶誤矣此時亨利默然沉思勤納雙眉顰蹙正在極無聊間適司閽者送一函至係郵寄勤納者勤納愁眉淚眼接信拆視無甚要語意興闌删信手投諸爐火孰意亨利見之益大疑兩目直視其妻厲聲曰勤納是爲男子之信否 
　　勤納答曰然 
　　亨利日有何要事 
　　勤納曰無他要事（未完） 
[短篇滑穃臭蟲] [  鐵血]  
　　看官我乃是極下等動物中的一　虞蟲旣不善營巢又不會覓食只好依人家的一角帳子作爲棲身之所偷吸人家的一點膏血以資養活秋風一起我的命運就要終了 
　　現當初夏天氣和煖正是我得意的時候何不趁此出去找點人民的脂膏吸吸 
　　想罷便從帳角中爬出耳内只聽得呼呼有聲抬頭一看正是一個人在此睡覺 
　　我想這兩天正餓得慌今日難得送上門來的一只食豈能舍而不吃 
　　我遂慢慢的爬到這人身上只見他面目焦黃身瘦骨立始知是一位久疾垂危的病夫咬了半天總不曾吮得一滴脂膏到嘴裏我正在無法可想之際忽又聽得遠遠的鼾聲如雷抬頭四望原來是一個看守病者的人在床前打盹我心中一喜遂爬到這人頸項中盡力吮吸果然膏血豐膄甜膩可愛我心猶未足又爬到他背脊上吸吮豈知此次用力太猛只聽得他呀的一聲驚醒道不好我身上有了東西了卽將小衣脫下遍處搜尋 
　　我此時已勢成騎虎無可如何只好先借他小衣上的中縫作爲藏身地步那曉得這人心很意毒無處不搜我遂被他捉住立刻置之死地 
　　那人口中還說道此蟲專吸人民的膏血若不將他的種族滅絶爲害不淺遂走到病者床前遍搜四面帳角所有臭蟲的子子孫孫盡被捉出處以死刑 
　　咳看官小小的一個臭蟲亦是一條生命竟以貪　二字弄得家破身亡子孫滅絶不是自取的　 
 
 
 

Page 12

 
 
   
 
