# 1905 - 274 - 4911667

 

Page 1

 
 
[電傳上諭]  
　　九月初九日内閣奉 
上諭李經羲奏參貪庸不職各員一摺廣西揀發知府書通縱丁苛商劣聲昭著下雷土州吏目劉宗海受賄縱匪宜山縣白土巡檢林顯文聲名貪劣試用巡檢陳天爵索詐分贜試用從九品趙楷苛歛索詐全國梁貪婪狡滑天保縣典史吳啓貪酷虐民試用未入流劉璧美行爲貪鄙均著革職永不叙用陳天爵現已遁逃回籍著緝拿歸案嚴審趙楷並著歸案訊辦揀發知府潤懋昏庸鄙悖敗壞榷政補用同知李編麟弊坐私肥習溺朋比試用通判張祺疲玩廢弛短缺兵額江州土州州同范錫瀛朦領兵餉見利忘義候補知縣　琦縱庇門丁藉案詐贜補 
 
 
 

Page 2

 
 
用知縣岑燮美滋弊困商利心頗重試用知縣甘祖翰縱差姦擄不恤彫殘試用縣丞余學瀋縱子爲非奉議州學正楊國楷聲名平常試用典史王大猷疲軟無能均著卽行革職周祺並著勒交門丁歸案訊辦試用通判吳青丁役滋弊失於覽查揀發知縣葉蘭芬奉公不愼檢束多疎試用知縣向口辦事浮華巧於趨避許炳煦辦公怠玩約束不嚴均著以府經歴縣丞降補太平府訓導伍建邦年力衰高著勒令休致武定縣知縣楊和塤識闇才庸難期振作著開缺察看賓州知州萬昌謹厚有餘才力不足平南縣知縣陳思悌人尚篤實煩劇非宜天保縣知縣續曾才欠開展辦事迂緩均著開缺另補揀發知縣趙邦澤性情粗率惟平日辦事尚勤試用知縣王道徵辦事任性年力富强尚堪訓導均著摘去頂戴隨時查看餘著照所議辦理該部知道欽此 
九月初十日奉 
上諭十月初一日孟冬時享太廟朕親詣行禮後殿派載功行禮兩廡派德壽英俊各分獻欽此同日奉 
上諭朕欽奉慈禧端佑康頣昭豫莊誠壽恭欽獻崇熙皇太后懿旨禮部奏萬壽聖節禮儀一摺十月初十日萬壽在皇極殿受賀停止筵宴其在外之公主福晉命婦著照例行禮餘依議欽此同日奉 
上諭巡警關係緊要迭經諭令京師及各省一體舉辦自應專設衙門俾資綂率著卽設立巡警部署兵部左侍郎徐世昌著補授該部尚書内閣學士毓朗著補授該部左侍郎直隸候補道趙秉鈞著賞給三品京堂署理該部右侍郎所有京城内外工巡事務均著管理以專責成其各省巡警並著該部督飭辦理該尚書等務即悉心通籌力任勞怨嚴定章程隨時切實稽核期于内外清謐黎民乂安用副委任一切未盡事宜卽由該部妥議具奏欽此 
[二續直隸山東江蘇三省留學生爲津鎭鐵路事致父老書代論]  
　　然則對於築路之問題以廢約與籌欵爲要領廢約之大權在政府而以我三省父老爲之主力籌欵之外援爲政府而以我三省父老肩其重任此一定不易者也約之可廢旣如上所云則關於籌欵之方法自不得不急爲研究矣夫籌欵之方法曰借外債也曰借内債也曰撥官欵也曰招商股也夫借外債一事非不可行但利少弊多應以不借之爲愈卽用欵浩繁未能絶然不借則多借亦不如少借之爲愈至撥用官欵較借用外債弊誠罕矣但今日帑藏空虚官欵亦恐不可恃且官欵過多則必受牽制招商電局旣已受其影響矣故多用官欵毋亦少用之爲愈然則所最有利而無弊者在借内債與招商股耳以全路二千里計之約需華銀二千萬兩則内債與商股卽不能全行擔任亦需一千五百萬兩再等而下之亦需一千萬兩夫以三省之力擔任此一千萬兩合之固覺其多分之則尚見其少無論殷富如江蘇此數百萬之欵固事輕而易舉即其次如直隸又其次如山東以籌此三百萬之欵固亦措置裕如也况募債與集股不僅限於三省以如此極繁盛極重要司南北機關握中央樞紐之鐵路苟債劵與股票一經發行意必有爭先恐後求應募集而不得者矣特發起無人使易廢之約無人廢易籌之欵無人籌遂使易成之鐵路亦不得不放棄耳今更將債票與股票之利益舉其大略（甲）債劵之利益 
一中國向無銀行寄資於私人恒抱莫大之危險故殷富之家有錮積金銀者固風氣未開亦勢之不得已耳若鐵路債劵有鐵路以爲擔保則財産不虞損失其利益一 
一業商賈者操奇計赢利率之增加固易而資本之虧折亦易若鐵路債劵按本計息歲有定額無或伸或縮之慮其利益二 
一吾國之交易每失信用而財債細故保護尤難以遍及此經濟上之大缺點也惟路劵之關係其負債務者直接爲造路公司間接即爲國家國家旣負間接之債務自不得不盡力保護其利益三（乙）股票之利益 
一旣有鐵路股票斯爲鐵路股東對於公司卽有種種查覈之權以保護應有利益非若向之合資營業專任執事者之操縱徒自立於仰賴之地此確實之利益也 
一此路旣開贸易繁盛股東之獲利必厚獲利旣厚則股票價格自然騰漲倘有急需而輾轉出售可收莫大之利率此便於轉移之利益也 
一水旱盜賊之警無論何業皆不免時有戒心惟鐵路股票旣不受天時影響卽社會或有紊亂而個人産業亦無單獨之傷損此安全之利益也 
債劵與股票旣有此種種利益吾三省父老應如何踴躍鼓舞出蓄藏之財産以爲此滋乳之財産更何外債之是賴官欵之是需乎卽不然則亦必使外債與官欵占少數而内債與商股占多數此我三省父老所應預定之方針也然此第言個人之利益耳至由此廢約自辦則關係於國家關係於社會者其利益更不可以數計其最大者卽因此而保我三省之主權保我三省人之性命財産使曩所謂英德代辦之無往非害者一變而無往非我之利矣我三省父老之造福於三省者其功德豈有量耶至其他商務之繁茂工業之振興礦産之開採以及貧民之收用也糧運之省卽也驛遞之裁撤也軍勢之聯絡也省界之消除也巡警之遍設也以言夫利何可勝言斯固我三省父老知之最悉者某等不復絮聒以淆我父老清聽惟冀俯採芻蕘保此危局抱自辦之方針堅持終始以解决廢約與籌欵之問題則路工告成易如反手我三省之幸實亦通國之幸也 
[本館接到德船被捕專電初十日亥刻]  
　　日本東京發來專電云初九日德船加爾號駛至對馬島日言登船查騐後卽行捕去 
[本館接到撈起俄船專電初十日亥刻]  
　　日本東京發來專電云當局發出公報謂在旅順沈没之俄國砲艦 
 
 

Page 3

 
 
埃特馬克號已於初九日撈起 
[江蘇京官議爭滬寗鐵路詳情北京]  
　　此路畫押由外部顧康民傳嘉年等覆核請令簽押聞當時盛杏蓀曾以巨欵之炭敬贈之（巨欵亦不過數千金）考工司諸人均有分潤（多者一二百少者六七十）事甚秘密同署者未盡知之自今歲爭路風潮大起尹君克昌等調查奔走諸老輩如陸鳳老顧康老皆哂而不理諸君亦無如之何嗣後翰林院吳穎芝干海帆二講官奮起欲有所言於是議論紛紛起矣時江蘇講官四人吳于外爲翁弢夫惲薇孫吳于二人初擬上公摺詢之陸鳳老陸毅然不與聞此事詢之顧康老則婉言此事不便與聞應廻避而徐中堂以素不與事聞吳于窘甚擬合翁惲以言之翁慷慨言願列名惲亦言雖與有姻此公事亦可列名群情方欣欣吳于擬摺稿未了翁惲（二人爲至密之交無日不見）云將細視袖之歸數日不還其餘回鄉方紛紛然欲開會館公議因出知單而盛忽徧拜各同鄉除編檢部屬中書外凡能言事者無不請謁至見則力剖此路之無弊且言一百萬磅可不借買地二十五萬磅可自籌估單可覆估凡同鄉所要求者無不允且立誓我亦江蘇人亦將爲子孫計深願公等助我共圖補救且公等如會議我亦探願與公等上摺我所深願亦可借助言之亹亹而又各備厚禮如金表衣料等分餽諸先逹吳于皆不受同鄉方到期公議布告冀有挽回忽有告者云有人見盛問盛以此事是否已悉允同鄉要求盛笑云予所允者允其可商量也事之成否則不能决此言布而同鄉皆知盛心之叵測吳　决計上摺再問翁惲則還其稿而托他詞以答不復列名時同鄉汪藥階侍御先不與議獨願列名於是三人聨名上摺摺上聞慶邸言此事應言然江蘇人何少也旋奉廷寄交周玉山陸春江籌辦并令盛宣懷設法收回而是日公議盛亦不到外部中僅到鄒嘉來一人商部中亦到者寥寥盛初言欲公請同鄉嗣後亦不聞而怱怱出京矣其餘同鄉先遞一呈於商部聲明盛所允同鄉要求若干件聞又將遞一呈則細剖比較其中利弊求商部代奏而同鄉公函聞亦將遞惟陸顧則仍不願列名其不負友亦可佳也（金） 
[新寗自築鐵路續聞廣東]  
　　新寗紳商余乾耀等請辦新寗鐵路經岑督札行善後商務兩局傳詢詳覆等情已誌前報現悉善後局會同商務局傳該紳等於八月三十日到局詳詢略謂该紳擬築新寗縣屬新昌至邑城及三夾海等處鐵路沿途所經地址并未禀請委員勘定究竟於民間水利墳墓田廬有無妨碍現在無從懸　惟章程議集股十萬份每股銀十元合計一百萬元現稱各埠邑商已據報認股銀一百二十萬元是已踰原擬招股之數且先收到現銀六十餘萬此項銀欵是否存於香港行店均未切實聲叙所稱并無洋股在内是否足信將來鐵路造成請永歸商辦能否照准其溢息内每萬元僅提報効五百元是否可行云云該紳如何答覆容俟探明續錄（谷） 
[胡使電請資遣被騙華人回國京師]  
　　駐俄欽使胡維德電開俄外部文稱某西人在滬雇華人五十四名來歐充飯館執役過土都西人登岸而逸該船已抵黑海口岸華人尚留船上請設法遣回等語西例□客雇騙政府只能追緝不能担承某西人疑是俄人現正嚴緝土都舟車四逹该華人窮途流落不能不問刻已經外部電令胡使資遣回籍其費作正開銷云（金） 
[照會驅逐干預詞訟之敎士廣東]  
　　日前普寗縣具禀督轅稱敎士□□□干預訟事請照會法國領事官轉致主敎撤退免滋釁端等情岑督現已照會廣州口法領事官以敎士傳敎祇係勸人爲善不得干預地方一切詞訟載在約章該敎士任性妄爲實出情理之外請貴領事轉致梅敎主卽行撤退不准再在廣東各地方傳敎以免滋事云（谷） 
[孫星使請定爲帝國立憲政體原電北京]  
　　任滿駐法欽使孫寳琦電云恭讀上諭派載澤等分赴各國考察政法等因宵旰憂勤思艱圖治薄海同欽竊維今日急務在通上下之情意振全國之精神上年寳琦曾上書軍機處請定憲法以維邦本近聞内外臣工亦多陳議及之非此不足扶持危局懇早頒明諭定爲帝國立憲政體慰天下人民之望飭該大臣等專心考查各國憲法期在必行欣逢聖明銳意更新用敢上陳（金） 
[聯名請保關涉拒約之華人廣東]  
　　前報紀馬潘諸人由美領事照請地方官拘訊卽在公所拿獲現聞已公議由各善堂曁七十二行聯名具禀督轅請保（思） 
[逹賴行程北京]  
　　逹賴於八月十七日啓程由庫至三音諾彥過札薩克圖汗南行經安西州入青海由柴逹木入藏現准報稱由庫經土謝圖汗之代臣黄旗赴三音諾彥并聞欲在代臣黄旗小住云（金） 
[弭兵會特派專使北京]  
　　美國弭兵會現届第二次舉行前日駐俄胡欽使電逹外部請派專使已奉廷寄卽著陸徵祥前往赴會（月） 
[國民捐府批照錄天津]  
　　天津府中學堂内全堂敎員學生等公同會商各解囊金名曰國民捐具禀於凌太守兹將太守批示錄左據禀本堂學生因功課餘閒講國民必讀一書激發義氣捐欵備還國債該監督敎員等因亦慨然樂輸集銀二百八十餘元係出於愛國熱誠批覽之餘良足嘉慰即此一事可以敎忠可以合羣由一堂而推於各堂由一府而推於各府由一省而推於各省人人如此我國立刻便能自强何必憂時念亂作新亭傖父之泣耶本總辦亦國民之一也思古人毁家紓難志焉而未逮感念學生之意且喜且愧自捐廉銀一百兩彚同前欵交官銀號存儲俟各處學生聞風興起捐有成數再行禀請學務處轉詳督憲核示遵辦現勿庸登報以見此國民捐乃靖獻之忱而非噉名之意如禀立案　 
 
 

Page 4

 
 
即遵照此批摺存（露） 
[張宮保趕籌還欵漢口]  
　　日前張香帥向匯豐銀行貸銀三百萬兩藉充贖回粵漢路政之款兹因償期已近限於十月中旬如數付還故刻下正在赶緊籌畫以免臨時肘掣云（民） 
[贛省課吏館添設法政科江西]  
　　省城課吏舘今春定有法律一門尚未實行近聞該舘已定於九月初一日添設法律速成科延聘臬幕杜君伯謙爲敎員（器） 
[飭議賓興公欵撥充師範傳習所經費辦法蘇州]  
　　蘇垣紳董殷樹森等逓禀撫轅請將賓興公欵開辦師範傳習所當蒙陸春帥札飭學務處籌議一俟詳定辦法卽當一體通飭（伏） 
[紀議立江蘇學會情形]  
　　昨晨九點鐘江蘇全省士紳咸至滬北愚園會議設立江蘇學會之事主席張季直先生因病不到由屠敬山大令蒞會代表先由雷君繼興代表十二起草員之意見（初六日所擬）并所擬江蘇學會應辦之事次由主席者提議爭江甯各學堂情形次由大衆公决舉張君季直惲君心耘爲正副會長又舉王丹揆李平書劉葆良許九香四君爲會董另設辦事所於小東門外大生紗廠帳房是日到會者共一百十餘人簽名入會者共九十餘人（有十餘人因事早出）其會員入會資格一發明敎育或推廣敎育者二有關係學務上經濟問題之能力者俟會章議定後尚須由各廳府州縣公舉代表人到滬再開大會公决章程并選舉各種職員以期推廣蘇省學務云（顚） 
[蘇撫量災頒給賑帑]  
　　上月初三日江蘇崇明南匯川沙寳山等廳縣風潮爲災各民紛投上憲衙門呈報經撫憲派員查勘屬實會同督憲具奏蒙皇太后俯念災情特頒恩帑銀三萬兩交江蘇巡撫分别災區輕重散賑撫憲陸中丞奉諭之下酌發崇明縣一萬二千兩川沙廳一萬兩南匯縣三千兩寳山縣五千兩卽日交該廳縣具領散放（見） 
[二續校正訂雇查勘南潯鐵路工程司合同譯文卽以此爲漢文定本]  
　　九工程司之職任係總管工程上事并察看該擬築鐵路之行向以何者爲最宜及測量该路併估計擬築該路之價值以及一切行車需用等件曁所有陸續發下關涉鐵路等事该工程司仍須隨時兼顧兼約束手下之帮工程司及丈量隊 
工程司包括丈量隊在内丈量隊卽幫工程司與小工綂歸該工程司約束指使凡工程隊均無論何人如有不能勝任及懶惰行爲不端或作事不能滿意者該工程司皆得辭退 
十查考與察看地叚後該工程司先行丈量擬築鐵路之行向繪完善之總圖樣呈於東主或其代理人然後叚丈按量分出應分之地叚另繪各叚詳細之圖并預備上言之估價以及所擬工程一切詳細造法該工程司所分測各地叚應由南昌一項起依期測量估價完竣至少以二十英里爲度俾西歴一千九百零五年七月内可以買地興工 
該工程司所呈之圖樣估值與造法所述所指清摺須極詳細完備各項一式三紙由伊簽名妥善備就該工程司須盡伊所能將丈量估價開註造法各事從速完工無論如何丈量（如非兵事叛亂與仇洋閙敎地震以及他種仿彿不克預見之禍害所阻）由延雇之日起一年内須一概完工如果該工程司勤力丈量然仍不能於一年内將查考丈量與估值各事赶完則東主准給該工程司另加之展限二個月從該一年期滿之日起薪水與膏伙依舊十足付給在展限内將各事完結如展期内仍不能將查考丈量與估值各事完工則該工程司須從速早日赶完該各事惟過展限後該工程司赶完該各事不得支取薪水或膏伙銀兩或他種酬銀未完 
[四續湯壽潛劉錦藻浙江全省鐵路議略]  
　　（十一）出洋華商未入洋籍者無論外省本省但有本國駐洋欽差或領事函知准其一體入股仍應恪守本公司定章（十二）第一叚路工告成卽行開車每年運費除各項開支及應付股息外如有赢餘即爲紅利分作二十成仿江西例先提一成報効公家再提四成作爲公積備推廣下叚又提三成作爲在事人員酬勞下餘十二成按股俵派以期利益均沾來者益勸（十三）路章第九條華人請辦鐵路如有獨力資本至五十萬以上商部專摺請旨優奬一人招集華股至五十萬兩以上俟路工告竣即照商部奏定十二等章程呈部核奬藉資鼓勵 
第四章任人三條（一）用人不外京官所擬公司銀行路工三者無論何項職員壽潛錦藻概不私署一人必有五千兩以上之股東保薦其不稱事或有過誤者保薦人擔其責任本公司惟有秉公辭退壽潛錦藻避進之嫌任退之怨無非愼重公事幸諒無他（二）本公司不自訂董事須有股本五萬兩以上或招股十萬兩以上由一正股以上之股東投票公舉以示無私照律自三名至十三名公舉時先行議决有自任十萬兩以上或自任五萬兩以上更爲招股五萬兩以上者其於本公司愛情助力已非尋常擬卽訂爲董事一年滿任仍應票舉（三）京官原議謂議董須各府均有本公司擬請各府州縣官請正紳殷商分任招股之事將來即以此招股最多之人訂爲議董惟議董必自任十正股以上者以上係壽潛錦藻二人私見未敢便爲定章登報布告並排遞各屬截至九月終先後函復自當擷要增删呈部核定有未經函復之屬作默許論其後因地因時或各省路章有可採擇者仍卽增入以期完善[  山陰湯壽潛烏程劉錦藻謹識]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[衢郡土緝組織高等小學堂衢州]  
　　衢郡中小學堂雖已開辦奈限於定額學者多抱向隅刻由詹紳等議在城内設一高等小學堂并附客籍旅學以廣造就（才） 
[都察院催結京控案蘇州]  
　　江蘇京控各案有未經斷結者兹由都察院咨催蘇撫近將各案斷結勿稍延緩陸撫卽札由臬憲委前崇明縣李如松大令往各處提催訊結聽候申復（首） 
[衛隊遷入提署清江]  
　　北洋調來衛隊二百名向駐普應寺中今因提署兵棚添築工竣已於前日遷入駐紥（松） 
[設法彌補提欵衢州]  
　　衢郡首邑西安縣缺自尹存樸大令接署後因每年例　報効練兵　費銀一千兩復須提解平餘漏規銀一千兩洋水虧貼三千餘元而稅契糧欠等項進欵曾經前任胡東清大令裁除浮收以致缺况較前大相殊異約僅餘利七千餘金而道府各　辦差供應尤甚紛繁幾至不敷故現議設法籌集藉以彌補云（貞） 
[縣宰獲保紹興]  
　　山陰會稽兩縣主王少潭俞振巖二大令自去冬蒞任以來籌商整頓地方及提倡學務不遺餘力前適山邑之顯聖寺會邑之大善寺均被敎民誘租强佔二大令竭力爭回士民同深感誦省憲知之特予紀功紀錄并優加考語咨部密保以示奬勵（才） 
[滬城事]  
　　前震澤縣知縣夏芝蓀大令輔咸寳山縣知縣王緯辰大令　庚黄渡保甲委員王仲衡明府培鈞昨日均至縣署拜會（近） 
[緩期晉省]  
　　昨報紀汪大令欲赴蘇垣謁見撫憲一則兹悉大令因另有要公故擬緩日啓程（近） 
[王參議回滬]  
　　商部參議王丹揆議堂於五月間由滬赴閩廣等省及南洋各島次第考查商務邇因水土不服偶抱微疾函禀商部尚書振貝子請開缺回里調養貝子以楊京卿士琦先已回京爰向參議再三慰請令回甲辦理實業學堂并就近考察商情振興各項實業王參議爰於本月初六日回滬同行之王部郎大貞暫回厦門單部郎鎭暫回蘇垣聞王參議身體健旺後尚須至南洋一帶考查一切也（顚） 
[札飭製造局與船塢分清界限]  
　　製造局總辦魏蕃實觀察近奉督憲札飭略謂船塢現已改照新章製局不得過問嗣後官輪入塢後理由該管船員直與船塢交接製局不必支發物料以清界限等因觀察奉文之下當即遵照辦理（近） 
[軍門查閱無烟藥廠]  
　　江南提憲楊軍門由寗公畢返滬昨至製造局與總辦魏觀察同赴　華閱祉　烟藥廠查考日本技師石籐豐太君之改良辦法（欣） 
[法租界清查户口]  
　　旅居法租界人民法工部局向例每届五年清查一次核計人數若干本年又届清查之期由工部局發出清查户口單交收捐人挨户分派諭令照式塡寫於五日後仍由收捐人收回交工部局詳細核計再行申報（索） 
[尅期竣工]  
　　製造局熟鐵廠現已裁撤昨奉總辦魏觀察諭飭委員將該廠未曾完工之件撥歸練綱機器兩廠尅期報竣（欣） 
[織廠火警]  
　　前夜二點鐘時錫金公所西首天保里二弄緯源織布廠失愼該處已在租界界線之外捕房故未鳴鐘告警惟緯源保有火險甚鉅故皮帶車亦往援救共計焚去房屋九幢（見） 
[委勘盜案]  
　　浦東製造局火藥棧委員都司李萬青都戎公館於本月初六晚被盜呌門而入拒傷事主刧去英洋三百六十元及衣飾等物報知该處三林塘巡局彭伯良二尹先生查勘并得二十四保六圖地保孫源良訊問外飛禀縣尊汪大令曁製造局總辦魏觀察請示觀察亦函致大令請爲勘緝前日大令札委捕廳趙敬臣少尉前往代勘李都戎迎迓入　面禀當晚失事情形并請騐視傷痕少尉勘騐屬實即飭捕役徐文將該圖地保孫源長帶回縣署聽候禀知汪大令傳訊（近） 
[贋票騙布]  
　　羌阿四自稱在公共公廨西班房充當庖丁以廨中各差改換衣裝需用布疋爲名至老閘街久大布號選取元色本色布一百三十六疋囑人送至廨中付源順錢莊票銀六十兩而去該號携票至莊往收詎係贋鼎因即投訴捕房捕頭飭探沈阿炳查辦沈探尋羌詢問該布已付新閘路萃昌典得洋四十元爰卽吊取原贜並羌帶入捕房捕頭著押候解廨訊辦（見） 
[工人跌傷]  
　　英大馬路福利公司自火災後翻造房屋尚未竣工前日傍晚有工人許九才從高處墜下昏不知人頭面　處均受重傷當由巡捕車入捕房轉送仁濟醫院療治據醫生云雖無性命之虞但恐一時不能全愈也（見） 
[又獲浮屍]  
　　南市救生局巡船昨日又在陸家嘴浦面撈獲男屍一具年約二十餘歲身穿藍布短衫褲衣袋内有書信一封具名阿三當卽帶至老白渡馬頭因無屍屬認領報請同仁輔元堂棺殮（欣） 
[補提人証]  
　　婦人吳顧氏控沈協州誘匿其女阿盤珠經關司馬提訊之下判沈交保限一月尋交在案昨沈將起意誘匿之王小交案奉孫大令提訊王供不敢誘拐此女實由某甲領去聞已賣與某乙爲妻大令判王收押沈交原保俟捕提人証再訊（見） 
[私造正金銀行鈔票破案]  
　　馬士良姚金桂周根保等三人僞造日本正金銀行鈔票携往租界使用爲包探趙銀河察破拘住盤詰馬等認明在滬北鄉間製造計若干張三人分藏身畔或因不能使用已經銷毁或已携往他處行用趙包探卽將馬等帶入捕房禀明捕頭押候解辦此昨日本　捕房事也而是日會審公廨關讞員接蘇州工程局洪讞員冀昌移文内稱本月某日巡捕房拿獲在租界行使日本正金銀行僞鈔票之戴柏生當經提訊戴供向在上海爲茶担生意携票至蘇購辦桌幃椅披等物此項鈔票　諸上海工部局工人周仁保係寳源祥所付地價當在戴之身畔搜出僞票一百九十五元現存捕房爲此備文至滬請移提周仁保到蘇質訊云云不知關司馬如何辦理也（見） 
[上海縣案]  
　　吳郁氏控張文祥張義生勾串夫弟吳子仁地保張岐祥等盜賣田地一案　大令於前晚復訊郁氏供又夫吳子裕有地九分四釐五毫與張義生之地合一方單此單由義生收執夫於六月病故由前地保張岐祥爲中聳令義生將地一并賣於洋商馬立師每畝洋一千元復勾通夫堂弟吳子仁到場冐名立契現充地保之張岐祥蓋戮分肥及至婦人控告張等與子仁揑寫丈夫向義生裁分方單收據意圖朦混幸有歴年　串爲憑求請追究張義生供吳地與小的之地合一方單三月初吳向其弟子仁及張岐祥裁去一角立有收條呈電張文祥供地於三月間吳子裕託小的出賣其子晉甫其弟子仁俱到塲簽押張祥岐供蓋戮時祇見子仁在塲以前予裕有無裁分方單之事小的不知吳子仁供裁單出賣均偕子裕同往當時先收定洋一百元後收五百元大令間子裕收洋作何用欵供伯母未死之前延道士金靜岩誦玉皇經三年計洋一千二百元子裕所收地價即付此欵大令謂爾伯母遺産若干萬 
 
 

Page 10

 
 
乃費此巨欵誦經顯見狡飾喝掌頰一百下判張文祥吳子仁收押張岐祥張義生交保飭吳郁氏檢呈子裕所書字據呈候核對收條筆迹以便訊明懲辦○李侯氏挈女李氏投縣禀求逓籍等情亦奉提訊侯氏供山陽縣人今春二月與夫挈女來滬覓傭未就租房新北門内暫居夫於五月回籍女被鄰人馬德元拐去近始釋回恐回籍時途中遭馬搶奪乞恩逓解李氏供年十七歲被馬拐囘家内兩月伊有父母妻室意圖價賣未遭無理刻聞母親具控始得釋回大令判候逓回山陽縣交傳氏之夫具領（近） 
[局事瑣志]  
　　十六鋪汛捕夥前日在途拘獲行竊同益弄魏公館内馬鞍等件之竊賊李仁華一名解請南局訊究賈叅軍判責一百板逐出贜給失主具領○流氓丁金桂前因向人拆梢被十六鋪中局拘辦甫經釋出又向船户王阿三索詐不遂糾黨兇毆經王投警察總局控請朱明府提究（欣） 
[會審公廨記事]  
　　沈雲樵控英美清潔局糞頭金裕卿吞没清潔盈餘洋七萬餘元向論不睬請爲提追讞員關司馬准即飭差傳案質究○喬楊氏前控妓女張菊仙圖賴借洋四百元奉關司馬批准傳追至案兹悉此案爲人調處明白楊於昨日具禀求銷（見） 
[英租界捕房事]  
　　某甲前晚携小洋銅元等約計　洋五十餘元欲往某莊兌換英洋行至寳善街突遇流氓陸阿福攫去事後投報捕房經包探竇如海將陸拘獲押候解究○歹人李少卿將劉登榮誘入茶寮騙去衣物經劉投控捕房由包探徐申慶拘獲押候解訊○馬夫吳阿長潘阿狗先後在南京路違章被捕拘入捕房捕頭著吳存保洋十元潘存保洋五元釋出○漢口路九號洋房庖人某乙之子陳瑞和與鄰人陳仁桂串取伊父皮箱一口内貯洋二百元並零物等件一去不回由乙投訴捕房捕頭飭探拘辦（見） 
[法租界捕房事]  
　　英美公廨移送大羅洋行馬夫朱富阮成根串竊馬料因大羅乃係法商歸案請辦捕頭命押候堂期解訊○流氓阿堂前晚十點鐘糾同羽黨多人在四明公所義塚旁褫去行人衣服二件並在身畔攫去洋五元投報捕房經包探拘獲捕頭命押候解辦○流氓李阿三在途調戲婦女並敢任意行兇被婦扭訴捕房捕頭亦命押候解究（索） 
[英租界捕房事]  
　　天潼路三百七十八號門牌協茂煤炭店學徒符炳廷竊店中洋五十三元逃逸昨由店主途遇扭入捕房押候解辦○山東人楊符德在　查路空地賣藝携有刀义等件爲捕拘入捕房押候訊辦○李林叔昨在河南路　售南洋籌捐票違章被包探倪仁全拘入捕房奉飭押候解究○范福生行竊施子卿等五户綢衣包車等件由包探朱桂生拘入捕房押候吊贜送辦○六千零四十二號東洋車夫昨曳一酒醉西人　北四川路遇流氓孫阿福等三人喝令停車將該西人由車拖出攫去時表一枚被捕　獲孫阿福一名拘入捕房飭押候辦（古） 
來函 
[春仙汪孝儂熊文通上商會曾少卿函]  
　　時事風潮現正吃緊孝儂等爰排一戯名曰苦旅行刺取波蘭遺事内容甚富表明不愛國之惡果與無主權國民之苦况以證波蘭亡國原因中段插寫非州紅種野蠻政治相形之下足見我國民非劣種實有優勝之資格大可有爲末後以波蘭同種相殘痛不針砭結以黄帝降諭點到本題鼓舞激揚兩面兼到擇於初十十一夜演前本十二夜演後本務求移玉一顧曲娱按汪等一優伶耳乃知愛國合羣我輩能無愧死至若命意邃遠寄託遙深尤非俗吏陋儒所能望其項背所以愛國者皆以先睹爲快也曾鑄識 
[筵資移振]  
　　胡藴之翁函云近舉一男承親友惠賜隆儀理應設筵申謝因念崇寳川南正當籌振特將筵資洋一百元移賑災區爲親友造無量之福等因本會除掣收條彚解散放外謹代登報以揚仁風而祝聰慧義務善會曾鑄等代啓 
[德發洋行經收上寳義務善會捐欵第九次清單]  
　　胡藴之筵資助賑洋一百元顧天申求病速愈洋十元隱名氏三元得天壽二元五角大政治家大敎育家各一元泰生潤銅洋十四元銅小洋四十角又錫金商會經募第七批龔仲華洋五元永大豐米行蔡志德華寳綸各三元得和莊汪逸泉徐惇裕各二元合茂昌行保大行振茂行高敦仁堂無名氏張全泰仁茂王隆茂無名氏萬和張瑞九王愼德錢費成朱自新龔軒庭胡叔勤錦昌瑞各一元俞豐記秦仲濤各五角茂記銅洋九元二角惠露軒銅洋一元又錫金商會談慕韓宋少雲經募舊棉衣二百件銜名列後朱逸亭三十五件陳鶴卿李恆記孫殿卿袁鴻成倪源記呂鹿　各十件得泰昌八件王源遠倪桂芬同豐衡記陶東昇盈華慰生朱怡豐王信泰顧叔惠周益昌大茂絲行萬昌行三和行恆興行老瑞源婁永興各五件鼎康朱劉君合五件湧泰分號四件馮順和大昌德茂森各三件　順記李雙和各二件以上共收大洋一百五十四元小洋十五角銅洋廿四元銅小洋四十二角舊棉衣二百件 
[蘇州裕大莊盧少堂先生經募南匯寳山川沙崇明水災振捐第一次另登清單]  
　　八月十一日蔭記由嚴二如來洋三百元陳辛伯四十元菊廬由彭鈺卿來龍洋十元○十三日嚴太記洋三百元和濟新記紗廠公司三百元裕大莊二百元沈仰記由沈仰期來一百元盧少堂一百元無名氏求病速痊由恆孚金店來一百元金小　由嚴府來一百元仁壽堂由陳辛伯來廿元務本堂十元西克逹里由李鑫三來五元恆寳祥五元潤德　元○十四日無名氏洋廿元沈平階由金潤身來五元又劉甘林五元又馮爲三四元又毛銘之三元又金潤清三元沈霞文　元○十五日無名氏求病速痊洋一百元○十七日和濟公記洋二百元和豐公記廿元裕大莊各友六十六元○廿二日井田來洋廿元○廿三日袁元鼎　祖父心願並求病速愈由陸宅來洋一百元○廿四日蘇州考試廠費餘欵洋十元小洋六百角錢四千文○廿五日三畏堂李洋三元共三十户合洋二千一百五十三元小洋六百角錢四千文○[  上海北市絲業會館籌振公所施則敬抄登]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
