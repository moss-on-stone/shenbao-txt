# 1900 - 186 - 4909783

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印傳靑主醫書出售]  
　　是書共分男女二科男科後附以兒科女科並附胎前產後各症按病列方用藥和平辨症明晣詳數名租治法凡病家按　　索便可一目了然誠渡津之寳筏濟世之慈航也今由煥文書局主人以家藏善本托本局用大號新鑄鋊字印成校對精詳紙墨明朗每都價洋三角在本埠三洋經橋煥文書局外埠漢口鴻文順記書局湖北省城煥文書局發兌 
[論目今宜准匪徒投効]  
　　匪徒之橫行於鄉里也或數十人或數百人成羣結隊無惡不爲其中必有一頭目統之爲頭目者雖不必果有過人之才技要必爲其黨所信服用能同生死共患難各出死力供厥指揮故其作奸犯科也地方營縣雖督率兵役協力查拿而擒獲者卒不可數數覯且黨愈衆勢愈盛犯案愈多者其神出鬼没往往窮數年之兵力而卒付之無可如何此豈其人别有遠引高飛之術耶無他衆志成城搜捕非易而其才其力蓋亦有足取者焉古來豪俠之士功勳炳若日星面其始多發跡於牧猪厝狗中如衛靑樊噲輩何代蔑有近世羅忠節公微時嘗爲盜賊一旦効力行伍卒能殺敵致果累建奇功公亦慷慨自陳不以爲諱向使時値承平不克厠名軍籍雖如公之忠勇無由自見更孰知其爲一代偉人哉咸同間名將輩出或由髮匪投誠或由捻匪歸順類能各奏斬將搴旗之績藉伸忠君愛國之忱蓋此輩瞻略武藝卓絶一時果使駕馭有方自不難績著鷹揚名題麟閣其昔之暴寡凌弱千犯名義而顧忌毫無者大抵爲飢寒所迫耳故拘資格者不足以得人才矜小節者不足以建大業惟御之得法則豪傑皆樂爲盡力而不惜頂踵捐糜漢武帝詔云馬或奔踶而致千里士或有負俗之累而立功名夫泛駕之馬𧿧𧿇之士亦在乎馭之而已雄主識　自能超越尋常中國� 
自剿平髮捻以來伏莽未淸時虞竊發其蔓延長江上下游一帶而無可究詰者莫如哥老會匪入此會者類多三湘七澤間人有事時招之爲勇至無事則散而爲匪前者兩江總督南洋通商大臣劉峴帥下車之始堅持定識通飭搜除若輩懹德畏威稍稍斂跡而根株終未能盡絶他若江浙之梟匪湖北之紅燈會匪山東安徽之小刀會匪以及一切教匪大都出自遣散之游勇無可謀生挺而走險跡其結黨自固持械拒捕其罪誠不容誅而其心則尙可諒也今者拳匪　矣敵𦦨張矣定變扶危端資武士各省大吏招軍之檄羽萃星馳峴帥卽將梟匪頭目徐老虎設法招降給以四品頂戴令率其羽黨統帶砲艇三十艘歸長江水師提督黃芍巖宮保節制俾得帶罪立功兩廣總督李傳相亦飭招集各鄉盜匪編立卒伍是豈貿然招此亡命之徒以博寛仁之譽哉蓋惟桀驁不馴之輩能爲亂亦能靖亂正無容慮其狼子野心也竊以爲此外各種匪徒尙屬不少誠能一律招撫按其人數多寡卽以其頭目爲管帶教以兵法示以紀律按日勤加操演而另以知兵營官統之果能恩威並用賞罰嚴明此輩具有天良其奮身圖報當較來自田間之子念身家顧性命者其勇怯强弱判若天淵故爲今之計莫若大張示諭令各匪頭目就近投稟地方官陳明有衆若干願効前驅之助由縣申詳上憲分派武員點騐而部勒之惕之以法結之以恩更以忠義洗其心果敢作其氣吾知此輩踴躍用命視死如歸拳匪不足平外侮亦可弭矣且獨不觀昔年台匪金滿之事乎金滿爲患温台嚴捕未獲後經彭剛直公招撫授爲偏裨俾率其衆防堵地方而台患遂息此次果將内地匪徒招之入伍卽不必安内攘外迅奏膚功而旣將羣不逞之徒收拾凈盡遠之可免勾結之患近之可消煽惑之憂至慮拳匪混入其中試問近日各處招軍皆能一一詳考其履歴乎是亦視乎督率訓練之何如耳彼虎符坐握者其能采及芻蕘否 
[使署安全]  
　　昨日本邑中外官塲同時接得山東濟南府來電云華歴本月初九日京中遣急足來此報稱本日京中某某兩國使署仍獲安全雖拳匪屢次撲攻至今無力攻入果如此使臣之幸亦中國之幸也 
[旅人出險]  
　　前日招商局新濟輪船由大沽抵埠船中執事人某君語本館同人云是船於本月初十日開至烟臺將貨物卸載後正欲折回申江駐烟英美兩領事適接英水師提督西摩君來電知紫竹林一帶中西難民甚多爰撥此船前往裝載十一日午刻駛抵大沽泊於口外西摩君派小輪船陸續載出中西男婦二百餘人渡登船上鐘鳴五點卽起椗出口聞之彼中人云自五月二十一日大沽砲臺開釁後亂兵聨合拳匪圍攻紫竹林租界租界中各洋兵合力禦之彈雨藥雲終日噴薄寓居租界之中西人士慘罹鋒鏑者不一而足卽幸免於難而水盡糧絶呼救無從其慘苦亦難言喻幸招商局執事人周君飛臣深通洋文與在津各領事素浹洽爰從中設法倩西人保護出險得以脫此虎穴其迫不及待而先避至東瀛者亦有數百人至現在逗留津上之人則須俟新豐到來始能載之離險也 
[德皇訓士]  
　　昨日倫敦來電云日前德皇詔令國中水陸諸軍聨合各國大兵剿洗中國北方拳匪迨西歴七月八號卽華歴本月十二日德皇臨幸愷爾省船政總局察騐所遣鐵甲戰艦及巡洋艦共六艘每蒞一艘必勉勵兵丁爲國戮力云云似此心精力果定能迅奏膚功也 
[美兵迭遣]  
　　昨日香港來電云西歴七月八號卽華歴六月十二日美廷已電諭小呂宋武員速調陸軍步隊二營計共二千五百餘名砲兵一營計二百四十名携帶大砲六尊立卽展輪而北大約十七日左右可抵大沽矣此外另由美國本境檄調馬軍二營計馬五百匹陸軍二營計士卒二千六百餘名駛往中國北省 
[日調大軍]  
　　昨日天津來電云泰西各國以日本與中國爲鄰咸勸其迅調大軍救援被困之使臣并將拳匪痛加剿洗兹日廷已派出大軍一萬三千餘人定於東歴七月十三十四兩日卽華歴本月十七八日行抵大沽其續調之兵則限十日内齊集津沽一帶 
[日使抵津]  
　　前報曾紀日本因北省拳匪之變特遣無任全權公使加藤氏秉節來華昨閱東京日日新聞略謂頃得烟臺來電悉東歴六月二十九日卽華歴本月初三日加藤氏已行抵天津矣 
[美員先見]  
　　香港循環日報云近有西友述及大沽砲臺未占之先美國水師提督某君與各西員會議堅持不可轟擊砲臺並云如果任情轟擊則天津租界難望保全且欲北事敉平更爲棘手衆不之信及占臺時美提督未與 
 
 

Page 2

 
 
其役繼果有天津租界被燬事衆始服其先見之明 
[俄路被毁]  
　　營口訪事友人云俄人在此所建鐵路突於本月初四日被土匪拆毁三十餘里並焚去木橋一座俄國工程司聞之已調派兵士前往保護矣 
[西報衍文]  
　　華歴六月初八日本報譯登西報記中外各官互議力保安全一事中有各國須遣兵北上剿匪云云兹聞官塲中人謂當日會議時西員並無遣兵之語然則西報其尙有衍文乎合亟聲明於此以釋羣疑 
[教士抵烟]  
　　烟臺訪事人云本月初六七等日疉有西國教士五六人由西府泰安至此述及山東巡撫袁慰庭中丞以拳匪肇事函嘱遠行若俟東省大軍北上恐沿途照料難周因由泰安派馬隊十餘名保衛至省復攺派馬步隊五十名護送至烟所過之處幸得安靜無事 
[奉天教案]  
　　營口訪事友人云本月初四日午後四點鐘時奉天省城法國所建天主堂突被土匪焚燬旋由軍帥電達法領事願卽估價賠修幸教士已先奔逃未遭戕害大約不難妥爲調停也 
[大帥啓行]  
　　姑蘇訪事友人云江蘇巡撫鹿滋帥奉召入都筮吉本月十四日啓行是日卯刻交卸巡撫關防卽由撫轅排導至胥門外大馬頭接官廳護撫憲聶仲芳中丞率同署藩司陸春江方伯署臬司朱竹石廉訪行三跪九叩首禮寄請聖安禮畢與滋帥茗談片刻芝帥卽握别登舟傳令解維導以小火輪船望淸江進發水陸各營弁勇均鳴槍放砲送之府縣各官乘舟送至境外始返至滋帥所帶四營將士則已於數日前陸續登程矣 
[接篆禮成]  
　　姑蘇訪事友人云正任江蘇巡撫鹿滋帥奉命帶兵北上剿辦拳匪筮吉本月十四日交卸撫篆然後啓行先是十三日夜半正任臬司陸春江廉訪飭監印官將印信用黃亭舁送桃花塢牙釐總局局憲朱竹石觀察降堦迎入供奉大堂迨交子刻敬謹行受篆禮陸廉訪則於丑刻在臬署接受藩篆迨交卯刻滋帥飭中軍官將巡撫關　舁送藩署交聶仲芳方伯接受禮成之後方伯卽呵殿至胥門外恭送滋帥行旌 
[電局如常]  
　　香港循環日報云傳聞中國督辦鐵路電報大臣盛杏蓀京卿遍諭各處電局人員略謂現在東南各省督撫籌商妥協保護各國人民洋人亦允仍前輯睦飭各局如常辦公無論華洋電報一律傳遞惟天津尙有變亂不在此例　 
[籌備軍需]  
　　昨日廣州采訪友人郵寄兩廣總督李傳相告示一道其文曰爲剴切曉諭事照得近畿拳匪作亂洋兵紛調入都交閧之餘匪人所在焚掠本部堂前次奉旨内召乃聞水陸梗阻無路可通又廣東紳商士庶合詞籲留懸念觚棱顧瞻職守進退維谷焦灼莫名頃奉五月二十九日寄諭令仍保守疆土盡其力之所能爲並未催令北上特是固圉必先練兵練兵必先籌餉練兵之說約有數端一曰征調之兵是宜大枝勁旅晝夜操練必使步伐整齊槍砲命中深明屯營結寨之法並擅健步矯捷之能甲明號令俾心志齊一嚴立營規使秋毫無犯月餉約十二萬兩歲餉約一百四五十萬兩行費雜用尙不預焉一日巡警之兵是宜略仿歐西各國巡捕及湖南保衛勇之法將省城内外各街巷分立巡警編分各局沿街派丁晝夜警察小而酗酒大而盜賊奸細一體查懲按户編造門牌稽查出入行業盤詰來去蹤跡一有形跡可疑者立卽執送分局訊問分别究懲原有保甲查街等事卽可歸併裁除每年約經費銀四十萬兩一日緝捕之兵現在水陸輪扒各船各江行營各叚緝勇各營練兵皆不可廢所有用欵應以所收緝捕經費抵充毋庸另籌此練兵之大較也籌餉之說亦有數端一日義捐專供舉辦之始置械購船粤人好義急公每遇國家有事皆肯樂輸其法由各約紳士置立捐簿凡有好義之士自願投捐者無論多寡自洋銀半元以上聽其自輪預發司印收票隨時塡給一面彚登捐簿由各約經管廟堂紳董分收分報按旬核實彚報總數於南海番禺兩縣明倫堂諸紳結算報院聽候提撥苟非購置槍砲子藥及添買兵艦雷艇分毫不准移作他用一日房捐每年主客各捐一月分四季繳呈專供巡警經費如有盈餘提充軍餉一日地丁色米除例支兵食外悉數提儲專供接濟京師之用一日關稅釐金悉數提儲專供撥還洋債京餉等用一日各項雜欵專供善後支發各欵並備新軍餉需及預備北征之用此籌餉之大較也夫撮舉大綱責在疆吏詳覈條目責在司道激發忠義共體時艱責在紳高擒斬盜賊滌除會黨責在將領協和民教安靖閭閻化莠爲良責在各道府州縣如果官民一心文武戮力進可奠安畿輔退可保固巖疆則本閣爵部堂之深願敢爲官紳商庶剴切言之合亟出示曉諭爲此示仰所屬紳商士庶人等知悉爾等務須協力齊心勉圖報効以維大局仍將如何集欵妥籌上可裕國下不擾民各抒良策條陳酌辦毋違特示 
[示保長江]  
　　揚州采訪友人云郡城自聞北省拳匪作亂卽謡言紛起一日數驚頃聞官塲中言日來京津匪亂漸次敉平三市六街人心爲之稍定旣而揚州府沈碧香太守繕發告示分貼通衢大旨謂奉運憲柯札奉南洋大臣兩江總督劉電開北省匪徒仇教致釀鉅釁南方若再生事大局卽不堪設想各國兵艦現欲駛入長江自衛官商深恐居民警恐業經本部堂會商及督張議定長江一帶洋商教堂由我力任保護惟省防各營分布要隘尙恐不敷斷難撥防内地其長江各埠應由關道會同營汃保護内地各教堂卽責成各府廳州縣實力保護並照會地方紳董添辦圑防練勇以資保衛須知此次保護商教卽以自衛人命財產禍福與共各該地方官如再掉以輕心釀成巨禍恐叅罰尙不足以蔽辜等因到司奉此合亟飛札飭府立卽轉飭各屬一體遵照仍將遵辦情願先行具報查　等因奉此正在照請各紳籌商保護之方並飭縣遵辦又接奉督辦電局盛急電略云已與各國議定所有長江以内及閩粤蘇浙各省由中外公共互保兩不相擾現已照會各國領事允洽所有華洋各電仍准照常發遞以免猜忌云云合亟摘錄出示爲此示仰諸色人等知悉現在長江等處已允互相保護兩不相擾該居民等務各安分守業無庸再事驚惶自取咎戾此示一出茅檐蔀屋當咸知中外仍輯睦如常彼歹人雖散播謡言可免被其蠱惑矣 
[險釀大禍]  
　　烟臺訪事友人云斯美洋行雇華工赴海參歲修造鐵路應募者三百餘人本月初四日令附某輪船前往忽喧傳將載赴天津充當兵士於是各工皆不肯行爭先登岸西人阻之不允中有投水而逃因之淹斃者各工於是紛紛滋閙奪取杉板渡登好事者一唱百和霎時聚至千餘人羣至斯美洋行尋釁喊聲雷動擊毁窓檽事爲道憲所知急偕各官出爲彈壓始漸漸解散時港中泊有西國兵艦知事由誤會並不張皇故得安然無事誠地方之幸也翌日衆工人覓得經理雇工之某某二人將置之死地後經縣主逮案訊責衆怒始平刻已安靜如常不復掀波作浪矣 
[水雷肇禍]  
　　香港循環日報云本月初六日得福州來信言初二日午後馬江口外金牌砲臺所置水雷忽無端爆炸以致轟斃士卒二十七人傾覆大厦一間 
[文闈緩辦]  
　　金陵訪事友人云江南文闈供給所早經開辦兹者兩江督憲劉峴帥因北地烽烟四起一時難望敉平瞬屇秋闈士商雲集省垣以亿陡添五六萬人倘有匪徒溷跡其間難保不乘機肇事爰商之蘇皖兩撫會銜奏請暫緩程才是以供給所中辦事人員現已停止辦公聽候旨下矣 
[紛擾何爲]  
　　金陵訪事友人云自義和拳匪倡亂山左延蔓京津一時亂耗遥傅秦淮蔣阜間遂有羣不逞之徒四布流言遍貼匿名揭 
 
 

Page 3

 
 
帖以致人心惶懼咸思遷地爲良事爲兩江督憲南洋大臣劉峴帥所聞以居民紛紛遷徙不免摇惑人心曾飭府札縣抄錄京津來電諭令民　各安生業愼毋輕舉妄動無如其愚莫破遷徙者依然接踵於途然亦有自外縣遷至省城者所謂天下本無事庸人自擾之徒自慌張誠不値識者一笑矣 
[飭演砲位]  
　　金陵訪事友人云兩江總督南洋大臣劉峴帥恐省城匪類濳蹤煽惑愚民乘機倡亂爰飭標防營伍嚴密防禦并分飭省垣各砲臺及防營各砲隊每日晨昏燃放巨砲旣可操練技藝亦藉以儆惕匪心故連日侵曉薄暮兩時霹靂發聲東鳴西應蠢爾么麽應莫不聞聲膽裂矣 
[營市日艱]  
　　營口訪事友人云自京津拳匪猖獗謡言四起人心甚屬驚惶而無賴之徒更煽惑多方冀得乘機起事以致膽小者羣思避地圖存紳富復爭提現銀市面因之異常緊急刻下寳銀貼色多至三十兩每銀一兩驟漲至牛莊錢十千零一百文洋銀每元兌牛莊錢六千八百文油每擔售銀六兩餅每擔售銀七兩豆子因輪船載運者多將次告聲各油坊大半停碾市價漲至每石售銀五兩六七錢尙苦無從購置謀生業者不亦難乎 
[匪棍待懲]  
　　松江訪事友人云山左拳匪蔓延畿輔雖電光石火瞬卽銷沈而篝火狐鳴伏莽因之蠢動各當道爲絶流遏源之計咸以密查奸究嚴拿土棍爲開宗明義第一章婁縣屈吉士大令前曾開列三十六個黨匪徒姓名飭役按圖查緝詎料個中頭目早已聞風遠　僅獲皮箱和尙一名解案懲治日前又獲土棍名阿全者押解至縣大令立卽升堂詰訊飭釘鐐收禁以待重懲 
[温郡官塲紀事]  
　　温州訪事人云温州府五雪廬太守奉文公出查點防營五月二十四日公畢回署卽牌示二十六日提審永嘉縣徐定恩控徐思文等盜掘填墓一案二十八日提審瑞安縣驅逼落河一案大約將經手案牘訊結之後荷花生日前後卽當交卸啓行矣○新任温州府啓迪齋太守抵温後適王太守公出未回爰於五月二十日輕車减從詣瑞平各邑體察風俗民情現聞五馬已蒞樂淸大約荷花香裏定卜良二千石丕煥新猷矣○新任温州衛守備陳守戎官玉於五月二十二日蒞任因前任關虎臣守戎交卸後未經出署權賃倉橋街郭姓宅爲公館○上月十九日午後土藥局總辦秦鹿苹太守乘輿拜客路經四顧橋阜華銀樓前突有甲乙兩流氓在輿前羅唣太守惡其無禮回局後卽函致永嘉縣查大令飭差拘拿到案各責一百板枷號示衆 
[上海官塲紀事]  
　　前淞滬鐵路分局總辦潘芸笙觀察自接管江南製造局務後以鐵路事宜不遑兼顧禀請督辦大臣盛杏蓀京卿札委鐵路總公司參贊二品銜候選道陳觀察善言曁候補府何太守嗣焜會同辦理業已到差視事矣○前者提標右營水師哨弁陳千戎患病逝世遺缺經右營叅將廖楚材叅戎札委廖千戎署理 
[縣訊竊彈案]  
　　歹人劉富來殷阿高濳入吳淞獅子林砲臺竊取開花彈十六枚售與張阿洪所開鐵店事爲美界包探偵知獲解英美租界公廨前日蘇松太兵備道余晉珊觀察聞之札飭讞員翁笠漁直剌著美界藍副捕頭解送上海縣訊究昨日藍副捕頭禀准原審是案之美國副領事特雇小車十餘輛將砲彈及劉殷二賊犯收贓之鐵店主張阿洪店夥鄧茂生一併解送縣署縣主汪瑶庭大令研訊之下殷供小的與劉富來同作小工日前劉偕余錫堂來言有生鐵若干托爲代售小的允之卽售與張阿洪鐵店講定每擔洋銀一元後見係砲彈問余何從得此答稱在吳淞口外捕魚時網得因不懐疑舁至張處秤見二十八擔小的與劉祗得扛力洋銀一元劉供詞一味含糊大令喝責一百板始與殷所供相同鄧茂生供小的由殷阿高薦在張阿洪鐵店内執釁收買砲彈一事小的實不知情張供此項砲彈係砲臺上試砲時放出常有人在口外撈得乞恩寛宥大令一再盤詰各人所供仍堅執如前乃飭一併收押候再訊究 
[造謡枷示]  
　　昨日業廣公司夥某甲投美界捕房聲稱有朱連生者揑造謡言聳令各房客紛紛遷徙以致空屋甚多捕頭立派包探將朱拘獲解送英美租界公堂業廣公司執事人延律師哈華托到堂申訴前情請爲重辦朱供詞狡展堅不招認襄讞委員張柄樞司馬判令枷號一月 
[團練日增]  
　　寓滬法商舉行團練以備不虞每晚必持槍佩刀齊集大自鳴鐘前操練步伐然後列隊出巡近已增至一百餘名﨣﨣桓桓儼成勁旅矣 
[盜犯解回]  
　　去年曹子山所駕松江舫船被盜搶劫事後緝獲盜犯方順卿訊實供詞解省勘訊兹經臬憲陸春江廉訪訊得所供與原訊相符遂發回原縣監禁昨日押解到申解役禀知縣主汪瑶庭大令收禁内監 
[故紳卜葬]  
　　本邑紳士前陜西布政使王竹鷗方伯于今春疾終里第擇期昨日舉殯至西門外龍華附近安葬儀仗炫赫送者如雲生榮死哀途人皆爲之感歎不置 
[火頭移縣]  
　　南市新太平馬頭雙飛雲京鞋店主曾倩滬北某洋行承保火險銀若干兩邇因生意寥寥將存貨移至對面空屋中平價求售前晚十點鐘後店中所懸保險燈忽然墜下火勢猛烈滿室通紅左右鄰人爭先往救得熄事後見店中貨物已空心滋疑竇將店主周福生扭送十六鋪巡防北局局員楊聘俟二尹研訊之下備文移解總局請傅辛崖明府轉送上海縣署究懲 
[虐婢重懲]  
　　福建某邑人任瑞林之妻任趙氏購得一婢小字翠蘭笞鳳鞭鸞任情凌虐甚至呼痛聲達於户外鄰人皆聞而惻然事爲包探劉佩芝查悉因於昨晨拘送英美租界公廨任夫婦同供此婢購自江陰甫閱三月言語不通致多誤會偶加鞭責不敢毒毆襄讞委員張柄樞司馬見翠蘭體無完膚商之梅繙譯官謂任夫婦殘忍已極法無可寛爰判令將任笞臀四百板任趙氏掌頰二百下翠蘭暫交官媒帶去候發堂留養 
[未必懸燈]  
　　西歴七月十四號爲法國攺立民主之期向來法界公館馬路及浦灘必結綵懸燈以伸慶賀今屇寂無舉動意者北省拳匪擾亂風鶴頻警寓滬法官商其亦共凛時艱暫行停止歟 
[法租界捕房紀事]  
　　紹興人徐少堂冋在某洋行當收租之役因虧欠銀二百兩被行主控諸公堂讞員朱森庭明府訊供之下飭交的實人保出限三日内繳銀昨日徐將欠欵如數繳案明府諭令卽行開釋○扒竊王阿寳在北京輪船上行竊正大信局所寄包封洋銀六百九十三元被包探拘獲解送　案明府著重責四百板然後釋出○賭棍姚阿林前經明府訊明昨日著重責三百板然後釋出○偷兒張阿三王阿二張瑞寳前經明府訊明昨日著責張阿三四百板餘人各貞二百板然後釋出 
[美租界捕房紀事]  
　　前晚偷兒某甲闖至唐家弄甬人某姓家竊取衣服若干件被事主拘獲送入捕房捕頭令押候解送公堂禀請讞員翁笠漁直刺懲辦○昨午有小流氓數人至外虹口西華德路某飯館果腹狼吞虎嚥之餘不名一錢竟欲揚長而去値堂人向之索資反遭毆擊店主怒喚令巡捕拘入捕房捕頭令押乞丐牢一日○前晚有某國水手不知在何處黃壚沽飲酕醄大醉東倒西歪行至外虹口百老匯路與途人滋擾不休某號印度捕見之恐釀禍事因卽拘入捕房捕頭令押至酒醒後釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東談薈]  
　　廣州訪事人云省垣大憲籌辦兵防日益嚴密所有撥往省外之勇酌令回省駐守日前黃鎭軍全福所帶信勇現已由潮州乘安澜輪船抵省分駐城廂内外旌旗招展壁壘一新○廣州府廣埠稅廠查獲容安同安線艇走私漏稅搜出送貨簿有送至打銅街大興聨興潤祥三家絲店者因卽將船主何二梁悅二人解送府署訊究供認串同各店走私不諱某日由稅廠深水巡勇帶赴聨興提人質訊何梁二人先入勇在店門外守候許久不出店中司事反誣巡勇入店行劫號召街勇拘拿集廟互議竟擬禀官究辦事爲府尊所聞飭差傳司事到案訊懲街衆又具呈公禀力白聨興並未走私等情府尊雖俯允暫緩訊理然仍飭將船主及水客交出方能了事○雨水經旬薄煖輕寒宛似仲春天氣居民惴惴焉愼防水患上月十九日廣西梧州忽水漲二丈有奇衝塌屋舍不少併聞肇慶府於二十一二兩日亦驟漲六七尺省河則因下流潰决田禾皆已浸沒幸不久卽退未至成災○本月初三日二點鐘時十三行溢香茶食店門樓忽然倒塌店中人聞聲趨避幸未被壓現已修整一新矣 
[上海縣署瑣案]  
　　前者寡婦陳彭氏控嗣子陳發生吞沒存欵縣主汪瑶庭大令研訊之下發生供稱叔父陳性初於去年四月憑蟻媒彭映坤娶江北人彭氏爲繼室過門後不守婦道叔父因之鬱鬱而亡臨歿嗣小的爲子近嗣母與伊姊夫朱禮賢私相往來銀錢均歸朱經理反誣小的吞沒叩乞鑒原大令諭候提集人證復訊昨日發生之本生母收拾行囊擬遷回海門故里彭氏得悉卽偕其母宋氏並朱禮賢等絆領多人將各物盡行奪去鄰人咸抱不平告知地保扭彭氏等至縣並舁發生請騐傷痕大令飭差看管聽候訊核○前日鄉人陸阿木舁母王氏至縣控被族人永修毆傷旣而永修亦偕其子瑞昌投縣請騐縣主汪瑶庭大令卽於是晚升案提訊陸阿木供胞兄順寅前買王阿虎之房屋係堂兄瑞昌爲中因價未付淸在前縣憲任内涉訟牽連瑞昌前日瑞昌以胞兄貧乏向小的强索洋銀五十元作酬謝之費小的不允其父永修遂率同瑞昌等四五人意圖將小的兇毆母親阻攔不住被毆受傷兼被擊毁門窗各物叩求騐明究辦陸瑞昌供阿木與小的同居前日因婦女之事口角阿木卽紏同伊之兩兄順寅金發將小的父親毆擊受傷并稱順寅與阿虎涉訟時小的不肯帮助故須尋仇云云其實小的不敢多事求鑒陸王氏陸永修所供各與其子相同地保金羅川禀稱伊等爭毆後始喚小的前往不知究因何事起釁惟阿木門窓確有碰壞痕跡大令飭仵役騐得陸王氏頭臂陸永修腿額各有傷痕諭令各舁回自醫并著阿木邀同順寅到案再訊 
[馬路工程局紀事]  
　　本月初七日蔣惠泉何阿福二工人在浦東某製造廠工畢乘林阿觀所駕麻雀杉板船過浦駛至中流林竟見財起意欲攫取蔣何身畔所帶洋銀及船抵馬頭蔣何急呼二號印捕及三十四號華捕將林拘入捕房捕頭令解送馬路工程局總辦程雨村大令訊究之下判責五十板枷號一月至前日十六鋪地甲投局禀稱林忽患病求賜核示大令提案騐明著將枷開去交埠頭林玉山具結保釋○前日周銘軒扭劉金秀至馬路工程局控稱劉冐稱江海關巡丁任情勒索請卽究懲總辦程大令研訊之下周供小的年二十五歲廣東潮州府人在英租界開設炳隆土行近日由池州裝運土藥來滬劉來船查問指稱所運之貨有干禁令强行訛詐請爲究辦劉供小的係浦東人駕舟爲業訛詐之事並不與聞叩求恩宥大令判責一百板枷號一月發馬路示衆○有名阿馬者被王阿弟欠洋銀一枚前日在馬路中向索致起爭端旋扭控工程局程大令研訊之下諭令王速將所欠洋銀措還阿馬免予深究 
[英美租界公堂瑣案]  
　　包探顧福其解送沈金生到案禀稱此人冐充包探向俞阿毛多方索詐適經小的查見是以拘請究懲俞投案供稱小的與沈素不相識不料伊竟冐充包探恣情訛詐今已送案叩乞訊供沈供小的擺設水果攤藉資餬口何敢冐作辦公人尙求明察襄讞委員張柄樞司馬商之梅繙譯官判責二百板○包探張天林解送李記發到案禀稱此人犯案已非一次今又竊取王沈氏家衣服九件洋傘一頂經小的緝獲人贓送請訊究王沈氏投案領贓李認竊不諱司馬判責二百板發回捕房管押一月贓給還失主○一百十一號華捕解送王寳生到案禀稱此人闖入某西人家圖竊經小的拘獲請懲王供小的向當執鞭之役因事尋友誤認門牌致有此事叩求恩宥司馬判押捕房三月○包探趙銀河解送馬張氏到案禀稱此婦行竊李阿寳家官紗衫一件經小的拘獲請懲李投案供稱小的與此婦素識前日來家絮語移時始去後忽失官紗衫一件因卽報捕查獲人贓求恩給領馮張氏府首無詞司馬判責手心一百下贓給李領去○包探竇如海解送積竊徐阿蘭到案禀稱此人竊取韓阿大家綢衣一件爲此拘請訊究韓投案领贓徐認竊求恩司馬判責二百板管押捕房半月贓給韓領去 
[金陵官報]  
　　六月初七日藩憲恩保甲局候補道張江西督銷候補道錢均見叅將何復勝見謝委督捕哨陸師學堂安徽候補道席禀知今日招考武職長江厘捐總巡知府吳炳仁辭赴巡江又郭調元奉江西藩憲委來甯偵探通判王萬選奉司委赴蕪湖公幹卽辭江甯縣孫禀知赴南鄉勘案便看團練　赴和尙港與當塗縣會哨鹽大使鄭錫倫九江營右哨千總唐魁均辭河南候補道易　鼎傳見謝委兩江營務處金陵營參將陳見由鎭江回禀謝請補江西　　營叅將轅下先鋒官劉登福傳見○初八日藩憲恩巡道徐籌防局候補道沈軍械所朱均傳見兩江營務處李洋務局汪均見候補道會紀壽到交缷淮北　　差回並禀知交代淸楚同知郭調元見提督武交淸叩謝隨員帶親軍前營參將徐萬福禀知到營遊擊李文開叩謝奏留兩江又張武友到由京來値隸州謝　辭回蘇試用直隸州陳龍昌到署江西南昌營灶備高維元叩謝鹽經歴洪定杰奉示寫履歴崇安輪船劉德輝送李鑑帥衛隊淸江回河南候補道易順鼎傳見辭赴江蘇○初九日藩憲恩巡道徐籌防局候補道沈厘捐局穆支應局郭均傳見洋務局候補道汪見謝委兼會辦機器局丁憂知縣張崇光湖南來守備張加鵬均叩謝安徽撫轅隨員都司楊紹寅由皖來奉撫憲委請領軍械均到見署江西南昌營守備高維元見湖口鎭李全彪交缷江陰協來卽辭漕中恊吳炳辰均到叩謝首府四廳兩首縣均禀知在龍王廟設壇求雨登瀛洲兵船徐振鵬由滬運砲來江蘇補用知府徐瑞昌於五月初八日在揚州寓所病故前蘇松太道察到見上海來機器局候補道吳陸師學堂安徽候補道席均見帮帶新兵左營李昌桃傳見開濟兵船李田到鎭江來江寗縣孫禀知赴南鄉勘會哨回轅下文巡捕知縣張存彝到由湖北回禀知到差 
[吳門官報]  
　　六月十一日藩轅牌示照得署丹徒縣知縣王慶埏患病請假經前署司札委試用同知莫葆辰代理在案現據王令禀請　假就醫應卽攺委莫葆辰署理辦理吳淞淸丈工程各局記名簡放道沈瑜慶由滬來知府田庚由上海公幹回知縣潘宜經禀知到撫署文案差又孫玉堂由上海布捐局來又薛葆楹由江震絲捐局來卽辭又陳昌基禀知遵奉憲諭卽日在天賜顧莊後東禪寺内設局駐巡又黎耀森禀辭赴甯見制憲指分江蘇試用知縣陳思禐安徽人由京引見來省禀到懸丞田東萊禀知到盤門水關差又張廷琛禀知本日到婁門旱關差又單希曾禀知奉撫憲隨同北上卽辭巡檢俞琥樞禀亂赴江陰縣保甲差從九陳鳳　均禀知分松差遣又陳步靑禀謝奉委奉賢縣保甲差卽辭又黃緝熙禀謝奉委保甲總局文案差叅將銜儘先前補用遊擊劉福亭禀謝帮帶蘇防中營差候補守備丁魁榜禀知奉撫憲委山塘路武巡卽日到差帮帶蘇防後營遊擊王萬美禀知代理管帶蘇防後營卽到差 
[赣省官報]  
　　候補府徐元霖查七門城外保甲沈璘慶督查章江門城防黃天懐由贯谿慶豐由義寗州馮由由高安俱催地丁回馮由禀謝輪委厘卡一次行知黃宗典加級紀錄二次林向滋江西振捐加同知銜馬肇修代南昌下鄉騐看劉芳往鉛山催桂前令征存銀兩金盛秋往　　揩資州判盧來源九江措資回指分從九孫錫　就近騐看陳寳增缷辦湖口保甲回王慶餘繳照秦蘭興國催减平回縣化城大司劉宗向缷事回署吳城同知閻賡良缷事回署豐城縣黃錫光缷事淸理交代回記名提鎭劉先文由淸江浦來省禀到新選建昌縣周租庚禀到指分通判周國琛禀到知縣檀家琮加一級紀錄二次王雜新禀謝咨補臨江府經　崔振聲禀謝咨補吉水草田司繆士華缷辦飭干保甲回宋鵬程缷萬載珠樹司回 
 
 

Page 10

 
 
   
 
