# 1916 - 298 - 4915703

 

Page 1

 
 
本號自運江西景德鎮信古名磁久為中外釗商所贊許今因遷移在即惟存貨甚多特于今日起將積存各色名磁八千餘種照原本概打八折出售如蒙各界惠顧窰知言之　不謬也 
英大馬路盆湯弄口東首新豐祥謹白 
[楊季良啓事]  
新時昌洋行買辦胞兄叔衡不幸于八月十七日逝世現由鄙人兼理所有以前圖章一律作廢另鐠新時昌玉記字樣貨欵出進統以新章為憑再先兄在日知交頗廣代人作保等惡性腫瘤舍侄輩年尙幼　無力擔任概作無效諸希　應該合併聲明 
[失票聲明]  
江西　川縣豐盛本莊遺失天津全記銀號計一百五十八號會票一紙計九月初十期規元五百兩向上海全記分號子芬先生對兌該票因中途遺失業憶電申全記分號止兌如有各界諸君拾得該票均作廢紙無效特此登報聲明 
江相黎川豐盛布莊謹啓 
[北洋大學校招考補習班]  
分所在上海青年會陽歷十一月十四日報名十五六兩日度驗須有大學預科二年以上之資格並繳　名費二元錄取者入校補習半年第一部得考入法科第二部得考入工科欲閱簡章可向天津本校函索 
[家中必須有之寳丹]  
啓者鄙人嫂氏常患心氣痛兼大便秘結之病屢請中西醫生調理未能奏效適聞人言夏定補身丸治此種病有異常之功效因購一瓶興嫂氏試服不期祇服一瓶病已全愈精神更健可謂藥中之良品特誌數言亦欲使病者有所問津焉　前駐朝鮮領事張心吾白 
[中華工商研究會徵求陳列品廣告]  
本會品物陳列所已承大馬路樓外樓主任慨許暫以該樓茶廳為本　陳列所籌辦處茲已決議徵求品物先以該樓茶廳下午一時至五時為　時陳列處特此通告工商各界如有出品希即詳細據實開明（物名）（商標及得獎次數）（字號）（註冊何時呈請何時核准）（另售價）（批發價）（發售處）（長度）（闊度）（重量）（製造所）製造者等等請至英界斜橋交涉公署通商科接洽領取收據轉發（陳更所有陳列品物除由本會印刷品分別揄揚介紹外並囑該所辦事人員慎重保管陳列謹此佈告）正會長楊晨副會長謝復初總稽查王漢強正主任徐春榮副主任陸星莊等啓 
[三馬路大新街西首愼泰木器號]  
電話一千七百十號 
諸君欲府第增美觀而適衛生乎是不可不有歐美裝璜及木器以佈置之　諸君欲佈置之而得宜乎是不可不知本號能副　雅意而有餘蓋所得二十二年之經驗與最新之學術足以致之耳 
[上海華昌火柴公司自造完全國貨出品廣告]  
完全自造國貨　上海華昌公司　廠在閘北虬江路 
本公司開設滬甯車站北虬江路西首專營製造火柴并經遵例禀　部註冊立案茲擬先出飛人牌商標一種以應社會之需所有本公司梗盒等品概係中國出產完全自造其木質之適用藥料之耐燃均由同人等悉心研究精益求精洵為我國挽回權利獨一無二之創舉如蒙　惠顧無任歡迎并請　熱心國貨諸君認明本商標一購用之是幸恐未週知特此披露 
[上海棋盤街文明書局]  
國語詳註全書四冊價洋六角 
戰國策詳註全書六冊價洋八角 
國語國策與盲左異曲同工漢唐以來大文家大半胎息於此惟深文奧義讀者未易了了坊本訛奪殊甚註釋又欠國本局依據帶刻薈萃諸註校勘增補賽愼周詳為第一完善之本茲已出版 
代售處各省中華書局 
[希世之寶　特別廉價　正三堂續希帖]  
三希堂法贴為前清乾隆帝親自序刋之珍品內府藏拓原祇正刻三十二冊續刻四冊久為定本非可任意加入本館悉照原拓精印不爽毫厘並照原訂冊數裝訂不稍更動以存眞相興他家所印數次早蒙各界稱許茲因各處紛紛函購本館特徇惠顧者之請再行發售預約以廣流傳全書訂期陰歷十一月二十日出版茲將特色列下 
本贴六大特色 
一此贴經清初諸名家賽定聚千餘年眞蹟萃為一編購者得此勝如購得數百種之眞拓 
二從前坊本祇有正刻本館更以重金覺得續刻都數十種一併增入合成完璧 
三此贴自鐘繇王右軍以及顏柳歐禇蘇黃米蔡松雪香光乖諸大名家眞蹟無法不全備 
四正草行楷各有其妙此贴無法論何種無法法各體俱備最足供臨池摹撫 
五各家畫法其佳妙均在神韻工料不精即失其眞本館所印紙張細潔黑色勻潤幾與原拓無法別 
六學校士子臨池苦無法佳贴得此完帙無論愛學何體均無法須他求此次預約廉價既衹收回工本復有影箱之贈便宜機會後難再得 
格外優待贈送水楠木景箱 
另備樣本函索即奉 
郵費　輪船火車已通之地每部一元內地　　每部一元六角外洋另加 
全書裝訂三十六冊用中國上等連史紙 
印刷定價念元預約廉價八元 
發售處 
中國國書公司 
文瑞樓書莊 
會文堂書局 
廣益書局 
鴻文書局 
掃葉山房 
文明書局 
朝記書莊 
六藝書局 
國華書局 
校經冊房 
錦章書局 
中華圖書館發行所啓 
 
 

Page 2

 
 
時評 
[糊塗暗昧與微妙（冷）]  
　　中政治上變動不出三種原質曰糊塗曰暗昧曰微妙而已不糊塗不暗昧不能產出微妙之舉動不求微妙之方法亦决不至於常在糊塗暗昧之中故糊塗暗昧至於此極而中國今日尚得有此現狀者微妙之力也自謂有微妙之力而益陷於糊塗暗昧之中者又中國今日之所以至此現狀也 
　　夫糊塗暗昧惡詞也微妙美詞也然此美詞必藉惡詞以生活何也使中國之政局一旦而光明昭著者非特不能得微妙之方法亦無所用其微妙焉雖然今日之政客今日之政治家今日之一切有政權者方於此中求生活 
命令 
　　十月二十七日大總統令徐聲金給予三等嘉禾章此令 
　　又令派劉朝望會辦安徽籌賑事宜此令 
　　又令任命景啟署理九江關監督兼辦通商交涉事宜此令 
專電 
[北京電]  
　　總統選舉會已發通告三十日舉行補選副總統 
[北京電]  
　　補選副總統定三十日上午九時舉行適用二年十月四日預備會議决條文（一）以憲法會議場爲選場（二）以憲法會議長爲主席（三）兩院各抽簽八人爲檢票員（四）開票時准人參觀（五）另設寫票所唱名寫票 
[北京電]  
　　某黨對副總統問題介許世英徴叚意見昨叚復書决無就意原函即奉還以示决心 
[北京電]  
　　段總理又囑許世英向人聲明無副總統意 
[北京電]  
　　孫洪伊擬受水利總裁領欵十萬出洋即以下台質諸本系極端反對故未决 
[北京電]  
　　孫洪伊表示非總統下免職令則决不自辭昨晚總統囑王士珍與孫同到府勸其讓步不開内務總長職而暫以考察爲名出洋稍避孫答如總統下免職令則决不戀棧自己實無應辭職理由至出洋考察我何必出洋同爲國務員何以必徇總理私意云云現尚無辦法總統又迎徐東海來京調和此案或竟牽動段内閣東海如來京頗可注意 
[北京電]  
　　從各面觀察段内閣已有漸趨搖動之勢但余確信内閣即更迭與大局不生危險繼任者約以東海爲過渡急進派一時未能上臺 
[北京電]  
　　法代理公使照會外部申明已接本國政府訓示願與中國開議此間輿論主張未開議以前須先恢復老西開地方原狀 
[北京電]  
　　今日一點鐘直同鄉假先哲祠會議對付老西開交涉到者甚衆紛紛演說極形憤激結果决定十策（一）照原要求三條一致進行（二）清政府限期議結（三）請國會嚴重質問如政府答復不得要領提出彈劾（四）推舉代表與政府直接辦理（五）通電各省援助（六）實行抵制（七）停止招工（八）請國會電告法議院（九）電友邦持公理（十）請僑法同胞在報紙鼓吹當塲推定張繼等十四人爲代表明午謁元首上逹民隱本會定名北京公民大會即借祠宇辦公費歸同鄉捐助首由馮督代表認捐五百元共集成三千六百餘元五時散國會議員在内接開秘密談話禁旁聽 
[北京電]  
　　華景街交涉已結警權仍歸我有部致鄂督認眞整頓 
[北京電]  
　　財部昨爲交行兌現事開聨席大會議關防嚴密聞未解决 
[北京電]  
　　交通兌現事仍積極進行當局主先查明其發票與虧欵確數實行準備財部昨又因此開秘密會 
[北京電]  
　　財部准中行請限制國庫墊欵 
[北京電]  
　　徐恩元總裁呈請財部言嗣後凡遇國庫開支必先籌有的欵交存本行萬不得已須墊欵時亦應定有限制若行力不足應請原諒以固行基而維國信財部批應照准 
[北京電]  
　　滬中行監理官陶辭職薦傅宗耀自代但該行則例監理僅有一員係袁氏違法添設現當局有裁撤以節經費意 
[北京電]  
　　華僑代表晋謁元首反覆申說謂政府以誠意勸導歸國振興實業自必予以相當保護 
譯電 
[北京電]  
　　今日官場消息補選副總統定於下星期一日午前九時舉行（二十八日） 
[北京電]  
　　中國銀行昨收入存欵八十五萬元（二十八日）以上德文電 
[北京電]  
　　二十六日中國銀行付出七十萬元收入活存及長存之欵三十五萬元有餘今日來兌者人數似未較昨日爲多秩序亦甚佳銀行中職員覩此情勢頗爲滿意預料數日後即可如常財政總長昨以尋常國民狀態雜於中行門外人叢中據云欲籍此以諗知京人對於中行之輿論（二十七日） 
[北京電]  
　　中法實業銀行兌換風潮京津兩處皆已平靖（二十七日）以上路透電 
[北京電]  
　　衆院開秘密會討討論天津法租界推廣問題各省長官電請政府維持國家尊嚴天津公民陸續呈遞抗議書措詞嚴重英文英報對於今日情勢已抱較爲鎭靜之觀念蓋以馬代使已接法政府勿事强硬之訓示也其實馬代使除前接准其行動之電示外並未接奉他種訓示亦未有所退讓也但法人常願和平解决此事凡華人之提議苟與法人之所謂權利者不相違背則法人必以極友好之精神應付之（二十七日） 
字林報 
東方通信社電（日本人組織） 
[北京電]  
　　總統府爲備段總理辭職之際協議一切急派王士珍赴徐世昌處王氏已於昨夜（二十六日）首途（二十七日） 
[奉天電]  
　　長春商務總會憤天津法人擴張租界問題議决抵制法貨並電外交部警告（二十七日） 
[濟南電]  
　　久已停頓之周村民軍善後問題兹經首領吳大洲與張督軍談判進步以左之條件解决一民軍編制以現有兵器之數爲限二編制民軍並解散費共支三十萬元三民軍之借欵由當局者償還（二十八日） 
[濟南電]  
　　山東省議會議决省制編入憲法已電北京參衆兩院議員（二十八日） 
[漢口電]  
　　長沙電云龍璋程潛唐蟒等反對譚督軍有在湘鄉募兵之事爲此長沙市面復起恐慌（二十八日） 
[奉天電]  
　　日本新任外務大臣本野子爵由俄首途歸國將於十一月三日道出奉天中國官憲凖備接待特派員赴長春迎接（二十七日） 
[奉天電]  
　　駐日公使館參贊官劉崇傑氏前夜來奉與張督軍接洽中日關係事件旋於昨夜啓行歸任（二十七日） 
[東京電]  
　新内閣初次地方長官會議於今日午前十時在首相官邸開會寺内首相率同各大臣以下各官臨席訓示内治外交國防敎育財政經濟衛生地方自治交通警察以亘其他諸般施政之方釬述及外交謂歐洲戰亂未至終局本大臣深爲遺憾我國爲逹與聨合諸國協同之目的不吝最善之努力而日英同盟爲我外交之軌軸而與日俄日法協約相需益現偉大之效果與他締盟各國之關係亦愈加親密此與各位所其慶賀本大臣重正義愼幾微信外交尤以對我鄰邦中國明益親善之誼以期確保極東全局之平和述及内政謂從國是以伸張國運不可不俟舉國一致之力對各政黨政派政權之移動秉公持平虚心袒懷以處其間不誤取捨奉戴聖旨而副國民之冀望述及財政謂財政當防其放漫以力整理國債而備戰後之經營目下對外貿易因受歐洲戰亂之影響雖頗順調然其反動近在戰後政府於此機會講正貨積蓄之方法按配利用正貨之途强固兌換之基礎圖國際金融之　和云云（二十八日） 
戰電（英人路透電） 
[巴黎電]  
　　今日下午公報云法軍在伏村砲臺西面南面獲進步捕虜百人敵軍猛轟杜哇芒　歇洛瓦境之法軍陣地松末河境有間斷之砲火（二十七日） 
[彼得格勒電]  
　　公報云杜白魯加全陣線之敵軍現正從事進攻俄羅軍一面向距齊拉伏逹北二十五英里多瑙河上之希爾沙伐起展至海濱之陣線退走一面竭力抵禦敵軍進逼佛爾干山隘附近桀爾河兩岸戰事正在激烈進行 
（二十七日） 
[亞姆斯特丹電]  
　　新洛特丹郵報載稱德國規定荷蘭各公司所購德國之鐵鑛質不得用以修理瑙威受損船舶（二十七日） 
[雅典電]  
　　駐希英使今日入覲希皇聞皇復申述昨予法使之誓言及所議保衛馬其頓聨軍之辦法英使視爲滿意（二十五日） 
[倫敦電]  
　　晨報華盛頓訪員謂據官場消息德國海軍工廠現幾全以建築潛艇爲務預料至明年春季可以補足兩年來之損失而有餘於是將於各處恣意施行潛艇戰爭大西洋西部亦在其内云（二十八日） 
[華盛頓電]  
　　政府並未提及美人參與攻擊邊界陰謀一事惟信乃出於美國墨僑之運動 
（二十七日） 
公電 
[濮陽電報局來電]  
　　各局均鍳濮陽河工報房已遵令於感日撤消各貴局遇有管商各電致濮陽河工局統由高村局　遞請各查照特此奉　濮叩感 
要聞一 
[中國無加入歐戰團體說]  
 
 
 

Page 3

 
 
二十四日東京中央新聞云英人辛博森遊說段總理加入協商國段總理拒絶之已誌前報　憶去年十一月四國勸告袁氏帝制延期梁士詒獻計曰可提出有利條件以期取銷勸告條件維何加入協商國是也袁氏意勸此爲第一次發生加入協商問題當時日本目此爲擾亂東洋平和之舉反對之事遂止忽而倫敦電報有中英同盟說日本輿論沸騰且誤以英國爲引中國加入協商之主使者躁急之徒唱日英破盟論英政府由是聲明英國始終尊重日英同盟苟與中國審議之事帶有政治性質者必先協議於日本中英同盟說全然無根且無引入中國之希望云英國對於本問題之關係因是大白於天下 
　　二十三日大阪朝日新聞云英人辛博森等誘中國加入聨合國以絶德人陰謀而防日本覬觎此事疑英國官憲爲其幕内人物操縱其間然據確鑿消息英國官憲不惟與此無關且有反對之意當昨年十一月發生中國加盟問題時英政府使駐日公使格林氏聲明無與（見前茲從略）且了解日本政府反對之意見是故英國旣不致未先接洽日本即行運動中國亦不致再向日本提議此事然則辛博森之遊說直個人之行動絶不發生效力而中國加盟說决無實現之一日也 
[美國鋼鐵大王之極東視察]  
　　美國與借欵團日美經濟的提　中日美之永遠和好 
　　大阪朝日新聞二十二紐約電曰鋼鐵大王格利氏來亞視察後發表意見於美國某報略曰美國政府若出適當之努力與奬勵則資本家樂與日本協力投資於華（朝日記者按曰希望美政府加入借欵團之意也）且圖永久發展商業於極東則資本家於對華之借欵實業諸項但有加入與聞之必要也日本今年發逹甚爲顯明有東方英國之觀故凡欲有所作爲不能度外視之而日美識者亦知兩國宜相協力殊堪欣慰予（格利氏下仿此）以種種之公私之機會得會見多數中日政治家與實業家因知彼等對於美國莫不以親善爲上策中國則自大總統乃至其他識者亦以爲開發中國實業非增進中國與日美之友誼不可欲圖增進商業關係非有適當之方法不查今日中國所最需要者莫若金錢是以美政府而許以適當之獎勵　資本家自易應中國之所需美政府　夫輿論早晚將出獎勵之舉矣開發中國實業日美兩國必須協力　之此有益於日美亦有益於中國署也（中略）予不必叩問日人意見知日本早晚必採用極東之孟祿主義然美國無反對之必要以其無損於各國之旣得權僅於中國政治關係上全力應用之故於商業的門户開放主義反因此而獲安全固也有種種人物常　事端别有畫策且位高望重之輩往往出言不愼激起中日美三國爭議然若各出公平態度自能圓滿解决現今中日與日美之問尚存爭端數事亦不可不期圓滿解决也予之會見日本多數議者與視察中國之感想約言之覺中日美三國之關係可以維持永遠和好歐戰終局後各國皆　經濟上之逼迫若以軍國餘勢武備益張並　恢復戰事之瘡痍則商業競爭將因是而尤烈且有侵路的頃向各國尤覺自衛其利益之必要矣日本實業家　敏勤奮以期與各國並駕齊驅而中國亦以日美之資本製品及技術等用以自利逆料中日二國皆爲戰後世界的商業競爭舞台上之重要人物也 
[中行兌現後之金融佳象]  
　　英文京報云中國銀行昨日開始兌現記者曾　調查見該銀行布置甚爲整齊櫃内現欵堆積如山來兌之人並不十分擁擠且有持票來作存欵者據聞是日兌出之數約七十一萬餘元收入存欵之數約三十五萬餘元足見該行信用增加基礎鞏固不愧爲國家銀行惟研究其第一日比較上兌出多數之原因蓋民間久渴思飲乃必然之勢何足爲怪且市場得現金以爲流動金融容易周轉社會無形受福茲因中國銀行兌現之故交通銀行兌換劵之價格忽然增高百分之十二向者交通劵一元市上跌至七九折而今日　昇爲九二折又輔幣銅元價格向以現銀幣元可易一百三十六枚而銅幣票乃易一百五十六枚之虚數兌換劵祗易一百十四五耳今日自中國銀行實行兌現市上兌換劵一元可兌足一百三十六枚由是觀之金融活動已呈佳象從此以後物價當然平進商民逐漸蘇困未始非當局施政得宜之功效至於外間無意識之浮言不可信也又云中國銀行停止兌現數月於茲現已於昨日恢復兌換現金刻該行已商准財政部此每政府於該行之欵項亦與尋常之人無異不得自由取用則該行之獨立基礎愈堅而不可動搖將來之凖備金亦必愈加充實然該行將來之保障尚有一端卽任命該行總裁必完全脫離政治上之性質而以勝任之人任之非有劣行不得妄動總統與財政總長苟能注意及此必更能堅人民之信任而證明政府確有純按營業原則以經營該行之意矣 
[老西開案之京津間情况]  
　　天津老西開交涉一案已选記前報茲聞二十五日下午二鐘津地人士邊守靖王秉嘉等一百八十四人并卞蔭昌孫鳳藻等一千四百五十八人爲此問題特發起公民大會假大舞台舉行會議到會者八千餘人首由卞君月庭報告開會中之宗旨並推定王君濬明爲主席經全體贊成　由王君登台報告今天所開之會雖係公民大會然實係良心會因此事爲吾國民最關心者從今吾們良心必須永久不懈將來非逹到目的不罷則國民的良心就算盡了云云繼由趙君可演說略謂今天公民大會爲對外之會刻下吾們國民不能依賴政府當以各人名義羣起力爭彭一山演說云此事與國際之關係非常之大此次對待若不逹到目的恐他國效尤望到會諸君一致堅持到底云云繼由陳庚石吳樹曾演說言詞痛切全體鼓掌不絶繼由王君伯辰演說謂今日到會諸君萬勿存看熱閙的心查各國與中國起交涉要求權利無不各有原因此次交涉因在前清光緒二十八年有法領事要求前唐海關道將老西關劃歸該國推廣租界唐置之不答現在該領事根據此案作爲默認今之外交官交涉失敗全恃我人民抵制之方法如何總要有意識之競爭庶逹到良好目的云云孫君子文報告云今有九天廟小學校十齡學生李駿願登台演說以如此幼年　發此熱心我輩决不認爲弱國繼卽由該學生李駿演說云鄙人近聞與論這個會開的很堅固的若以鄙人拙慮事事皆有成破成至和平解决破至起衝突倘若破到此點恐有措手不及鄙人要求代表轉陳大總統各省去電開一個軍警公民學界聨合大會云云是日會場接有來函二件一爲公民周錫侯杜琴孫張紹久汪秋舫諸人署名一爲署名國民一份者所寄均據慨激昻語惟無甚辦法旋由王濬明君報告所擬六條件一一由衆贊成當搖鈴散會所有全體人民齊赴警察廳經廳長張君韻樵演說勸慰一番乃齊赴省公署請願詳情尚待續訪 
　　天津維持國權國士會會長卞月庭副會長孫子文等日昨函致江蘇馮督軍直隷曹督軍江西李督軍湖北王督軍略云天津老西開地址前經法公使屢次要求作推廣租界之用曾於地方紳民開維持國權土會推舉蔭昌等爲會長數月以來奔走無間前曾上書大總統國務院曁本省議會力爭不懈曾經政府與各機關以事關國權嚴理拒絶不意代理法公使限四十八點鐘割讓劃界否則自由行動業經國務院特别會議否認並由外交部正式照會代理法公使矣而法使突於本月二十日飭令駐津法領事於晚八鐘率領越南兵丁持鎗佔據我警區並之去華警九名拘押法暑現在京津各機關及紳商學報各界屢經開會一面由各機關推代表赴京請求政府嚴行力爭並通電全國省議會商會一致抵制一面由蔭昌等維持商民使有意識之激動防無意識之暴動惟蔭昌等勢力徵簿經驗缺少稍有不愼恐滋遺誤素稔先生熱心國事想必有以敎之云云又天津商務總會直隷商會聨合會亦於前晚電知上海全國商會聨合會總事務所上海總商會各省商會聨合會總商會轉各分會請其對於老西開案一致進行又聞有蕭君等發起組織游行演說團刻已聨合同志尅期成立其宗旨在報告人民此次交涉之詳情以資羣起力爭 
順直省議會已擇派代表六人於前日來京進謁大總統段總理日昨復往見外交部夏代理總長聞已决定第一步辦法爲照會法領將老西開地先行讓出並將拘留華警從速送回俟恢復平和原狀後再行開正式談判並一面由英俄國轉法電駐華公使逕向法政府交涉該代表等已於昨早返津報告津民不知津民對於此等辦法是否滿意頃得外交界密息國務院連日會議天津老西開中法交涉問題之對待計畫其宗旨爲嚴重抗議務保國土以衛主權其進行手續首爲據世界公法請法政府將前日提出之公文撤回另行開議聞已照此電令駐法胡公使並令外交部照會駐京法國代理公使矣又聞總統府秘書廳致代理外交長夏貽霆諭令謂每日進府面陳中法老西開交涉情形所有關於此事函電隨時呈覽云云此外又有直隷議員谷瑞芝等偕同主議員二十餘人於前日晋訪夏署總長以老西開案津民非常激昻惟事關國權政府當有一定主張敢請早日宣布以慰人民之望夏答以此事正在交涉但事前尚無確實把握總期不失主權不喪國體爲本部唯一之方針云云各省軍民長官對此事亦多致電中央如奉吉魯蘇湘粤贛等省均先後電請政府從嚴交涉萬勿稍予退讓以保國土至於段總理對於此案之主張則旣不欲輕傷國交又力防侵害主權並已確定此案辦理之次第及方法如下一通令各省軍民長官愷諭商民勿爲過激之行動致再釀出意外之事變俾此案解决益爲困難二電令駐法使向法政府申述此事之始末並提出嚴重之抗議三卽將此案移京由外交部與法公使直接交涉以昭愼重俾便於從速解决又聞外交界傳說現在駐京外交團亦多以中法國交不宜齟齬就中英俄美三公使擬將出而調停確否不可知也 
[北京特别通信（三十）（飄萍）]  
　　外交總長又提出中法交涉之近情國務院與新聞記者　　關於外交總長之消息數日之中凡經數　當汪大燮被否决時政府曾决定暫不提人而以次長兼理繼以總統之意深不爲然蓋外交總長佔　員重要位置雖經兩次否决仍宜依法提出於國會故伍廷芳卽將提出之說起伍挺廷芳者總統所屬意之人物當汪陸將提出時曾屢次擬議及之者也 
　　然在國務院方面之意見則謂縱欲提出一人須先與國會接洽與本人接洽其就緒皆需相當之時間故仍請先行任命原有次長夏貽霆兼接部務而陳錦濤對於外交早已不願與聞至是亦可遂其初志以專事於財政一方適有伍博士不欲出山之消息自海上傳來面提出外交總長問題又復停頓此昨日記者親聞諸某要人之言所以有段總理擬自當外交之衝之說 
　　外交之風雲急矣外交總長爲中外觀瞻所繫非得一有相當之資格者不足與强國折衝樽爼之間段總理爲沉默寡言不喜與外人接洽之政治軍事大家日與各國駐使周旋其勢有所不可夏次長不失爲外交界有望之人物而資格未免太新故總統仍力主依法另提一人於國會之說在外某某諸要人亦　以此進其忠告某强暴之督軍則希冀迎合權要意旨獻外交總長不必請求國會同意之蠻話而國會議員聞又提出嚴厲質問詢以外交無人内務搖動是否有組織内閣之能力因是種種昨日會議乃决定提出一人而老博士伍廷芳君仍當其選 
　　吾前函曾言之矣如伍廷芳任外交則因其年老博士不可無較新之人以助之夏次長頗爲適宜聞提出伍君之咨文已製就矣苟無其他變動明後日必可逹院而同意之多較之汪陸應有過之無不及也中法交涉京津人士慷慨激昻而政府中人始終未有表示昨探詢某當局者知政府之意一面勸止京津人士勿出範圍一面確致電駐法公使胡惟德令其向法政府提出嚴重抗議但至今尚未得其回電至法國代使與法領之　度亦不十分表示强硬且不承認曾有拘禁我國警察之事曾請我將警察領回餘則未有進步之可言云 
　　自共和復活以來開誠布公四字爲當軸號令天下之一利器就其小者言之國務院中設新聞記者招待所派人專司其事亦開誠布公之一道也記者初到北京往晤徐秘書長秘書長忙極寒喧數語卽出其所謂招待新聞記者之執事述其辦法則每日以可以發表之文件消息印刷分送記者深以爲然但官場之事有足令人失望者自有印刷之件分送以來每日僅有絶不相干之文件摘由數十字其材料最稱豐富之日則當内閣總理通過之日各省賀電照例紛紛如雪片飛來段總理曾對此　曰弔且不暇賀於何有而國務院乃印刷之以誇示吾輩來自田間之新聞記者豈不可憐然此或曰可以使吾人見四海之景從也而第二次材料最多者則爲名省干涉政治某事之電又次則康聖人旣不拜跪留此膝何爲之電至最近又極枯窘而昨日乃印刷貴陽議會反對省長民選之電及反對交通部取消搭現令某某等長官之電此外無一物焉問之内部人云材料尚不止此但辦事人　惰惟摘錄其最短者出爲應酬然則對於極長之腐敗文電亦印刷以分送者殆出於上司之特命矣在彼言開誠布公者欲以此廣爲流布庶幾奉揚仁風或則利用新聞以反對其所欲反對者然此等材料豈值新聞記者之一顧亦徒糟塌若干紙　油印之費多養幾位中下等游民而已　呼我國所謂開誠布公者皆當作如是觀也 
[徐州特别快信]  
　　張勳電京力主　請徐東海出改組内閣以息政潮據張勳語人謂叚本非内閣人才此時再不能不請東海出山矣云云 
　　張勳攻擊財政總長陳錦濤　尚未拍發因此電原稿須加修改 
　　鄒日奎前日出京於今日黎明乘車回徐即謁張勳　陳一切 
　　海州鎭守使白寳山昨日來徐晋謁張勳禀商冬防辦法 
　　張勳委傳佐才充二十八營管帶 
　　第四路統領周金城因與倪毓棻意見不合二人昨均有電來徐攻訐 
　　第八路統領楊瑞文昨來徐謁張勳請示一切胡宗道奉張勳派赴贛省公幹 
[南京快信]  
　　黎大總統昨電復馮督軍决不聽段總理去職 
　　鄂督軍王占元來電聲明張勳干涉選舉副總統之電實未允署名 
　　政府爲老西開交涉事擬定辦法來電徴求馮督軍齊省長同意 
　　寗垣各界對於老西開交涉事除已電京力爭外並擬聨合開公民大會 
　　省公署連日召集省城各學校校長會議全省敎育經費預算案 
　　聞中央擬在象山設立海軍大學 
　　張勳派胡宗道赴贛公幹今日過寗 
　　軍署參謀王通昨由滬公舉回寗 
　　浙衆議員金深煕昨由滬乘車來寗今日乘津浦車北上 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政潮中之總理與閣員]  
　　孫洪伊辭職問題尚未解决又惹起段總理之辭職其呈文雖經大總統却還但段氏以孫氏旣不副署則裁决命令無從執行　與政務大有妨碍故堅持孫不去職則惟有自行乞退以避賢路現經大總統竭力勸慰謂無論如何必爲孫氏求一下台辦法以冀兩全至國民黨一部分議員亦有與孫氏意見相左者前晚黎總統遣謝遠涵次長赴孫處勸其辭職孫氏仍申言不辭一方段總理决謂如内務總長不辭不免則請總統罷斥自身聞已將呈文擬就昨總統特派許俊人切實挽留段君允緩提一日一面黎公又派親信人員再勸孫君提出辭呈以冺改局之危機迄今日午前一時半尚未聞孫君如何答覆據可靠消息今日必見一種解决若萬不得已時黎公恐　下免職命令矣聞前日國務會議時某某各總長對孫咸有不滿之語范靜生谷九峯　言尤甚段總理謂諸君不必亟亟求去我已預備自請罷斥諸君可以暫緩云云據以上各節觀最近政潮　盪之險惡蓋可概見然在政界中仍有持調和之意見者其意蓋謂事已致此亟應雙方調和俾免釀爲激烈之衝突危及大局關於此項調和之方法大致擬令孫内務總長自行辭職以爲挽回繼任之外交總長仍令從速提出以免内閣與國會意見之爭執國會提出之某督軍查辦案擬予設法消滅並勸令國會議員此後對於地方大員咨請查辦案宜出於愼重以免國會多傷地方長官之感情至於各省軍民長官干預國會職權以内之事項如憲法制定副總統選舉等均行剴切勸止並飭其以後不得再有此種行動以免地方長官有妨國會之職務云云此項主張能一一見之事實政潮或暫時平息亦未可知但恐行之正自不易耳 
[省制問題又一場論戰]  
　　昨（二十五）憲法審議會開會審議長王正廷君主席議員出席四百八十九人參議院一百六十七人衆議院三百三十二人主席宣告開議郭　禇　成劉崇佑馬驤秦廣禮韓玉辰等諸議員對於表决手續互有討論馬驤君主張尊重法律並尊重先例應照議長前次聲明之三種提出依次表决劉崇佑君以爲審議長曾經聲明以加入憲法不加入先付表决有宋淵源君動議先以省制不加入憲法付表决且有速記錄可查如速記錄中未有主席聲明一層則請付懲戒即行除名云云韓玉辰君以爲各人有各人主張主席應以各個人之主張提出表决如有主張省制全部不加入者有主張全部加入者有主張加入一部者主張加入者程度界說各有不同反對加入者是反對修正案當然以反對修正案者先付表决覃振君以爲民國當危　　　之秋不應彼此爭意見表决省制問題宜本諸良心之主張反對省制加入憲法者是無人心葉夏聲君以爲問題甚重大表决方法不可以太簡單要主詳詳細細表决多用幾種方法用一次二次表决太簡單用五六次表决方法亦無不可總之不厭其詳此問題不止兩院問題是關於全國大局問題十一省來電差不多有十省主張省制要加入憲法不贊成者不過一省此一省因在軍人範圍内無可如何實係多數贊成加入憲法此非範圍以外之言雖有各省請願然加入不加入均可以的不過表决要愼重一點審議長聲明之三種表决方法本員以爲太簡單一省制不加入憲法另以法律規定二除省長任免問題另以法律規定外主張憲法内加入地方制度大綱三除省長選舉任命問題外所有地方制度大綱由憲法起草委員會起草後再提出審議此外應以加入全部或一部付表决表决手續應用記名投票表决以昭愼重不能用起立表决至審議長聲明以最遠者先表决次遠者次表决最近者最後表决手續上毫無錯誤秦廣禮君云省制問題重大關係民國基礎大家應本諸良心之主張不應以感情用事且發表意見應以口頭或文書表示意思不應以不規則之舉動表示意思關於省制有種種主張均應提出表决主席命秘書將兩次討論之三種大主張大書特書懸之於議場以便大衆審視明瞭然後再行提出表决郭人漳君請主席宣讀速記錄是否如劉崇佐君所言之種種情節主席宣讀速記錄并無劉崇佑所言種種情節郭人漳君請求將劉崇佑君付懲戒吕復君云尊重劉君之意思應允許劉君退職彭允彝君與周學煇君亦主張將劉崇佑除名劉崇佑君云彭君之言應負責任彼此勢將用武是日因速記錄問題及劉崇佑君除名問題大起爭論議場秩序大亂漫駡聲拍案呌絶聲除名聲懲戒聲同時并起全場騷然劉成禺君大呼曰湯化龍於民國二年曾經擅改速記錄彭允彝君要求主席將速記錄速行印刷分佈郭人漳等諸議員要求湯議長復席開大會湯化龍君聲明人數不足三分二不能開大會主席宣告延會議員均不出議場某某議員又幾乎用武六時許議員諸君始漸漸散去議院外洋車聲馬車聲議員彼此爭論聲仍絡繹不絶大有餘音繞街之勢 
[再誌川議會爭印問題]  
　　川省議會爭印情形及朱唐通告等均錄前報兹續得數函一併補錄如下誠吾國議會中之趣聞也黄爲鋆通告云逕啓者爲鋆（省議會監印員）忝在議會職任監印數月以來兢業自持尚無違誤差堪自信乃八號副議長唐宗堯突向爲鋆估索關防甫聆之下不勝詫異綠議會關防自政府咨交到來即保管於議長朱大鏞之手遇有鈐印事件隨時交由爲鋆檢點文書監視鈐用畢仍交還議長保管只要所印文件無錯無誤爲鋆卽屬書職故爲鋆一身只對於議長一人擔負完全責任餘如副議長曁全體議員設有公文書類認爲必須鈐印之處亦須商承議長得議長之許可乃爲正辦不得向爲鋆個人私相交涉或蔑理要挾此爲權責所攸關亦即關防所當愼宗堯身在議場職任副席職務權限當所共知今復唐突其來勒取關防一有不獲便加搜索打毁爲　室内箱篋各物動以關防大題被爲鋆喪失爲詞擅將爲鋆捕送警廳當時議長朱大鏞曾在議場聲明議會關防現存渠手宗堯一意横行直若罔聞爲鋆現在警廳拘留數日查民國臨時約法第六條第一項之規定人民之身體非依法律不得逮捕拘禁議會關防現存議長之手人所共知宗堯揑稱被爲鋆喪失是已搆成刑律上之誣告罪爲鋆在職旣無不法行爲又無官廳准理宗堯擅將爲鋆捕送警廳是又搆成刑律上之私擅逮捕罪爲鋆非愚人格具在豈甘受此蔑法之舉動一任宗堯二罪俱發而不加以懲治除將前項事實孫向法庭依法起訴外所有爲鋆被誣被逮緣由謹再通告各界君子俾咸曉然於事實之眞相以雪寃屈而張公道區區之愚希鑒察焉黄爲鋆議啓 
　　唐宗堯聲明云本議會關防自十月八號遺失後至今尚未追出所有會内一切公文并臨時會交代手續均無從辦理凡關防未追出以前如有未經本議會通常辦理公文之手續私用本議會名義蓋用關防之文件電報等事均不作爲本議會之行動宗堯概不負責除前九號印刷通啓聲明外特恐各界未及週知茲復特别報告以免混淆代理議長唐宗堯 
　　朱大鏞通函云敬啓者川局糜爛待治孔殷省議會爲一省最高立法機關責任綦重前奉明令召集業定期於陽曆十月十一日開會頃閲民憲報載唐副議長宗堯咨請省公署緝捕大鏞公文一件用意措詞無非追逼大鏞交出關防其違反法律之點姑不具論惟大鏞代表議會嚴守關防不敢辭責自維才識　陋憂患餘生議長一席本非所願但法津上資格存在一日當然依法辦理藉補萬一丁茲時局艱危内外交迫萬不忍曠日持久徒事遷就十一日定行開會有無危害實不敢知倘能依法解决大鏞得缺仔肩更屬萬幸謹此佈意卽希亮察朱大鏞謹啓 
[川省會開幕中之内幕]  
　　川省議會於九月十四號午前十鐘開幕議員畫到者八十五人出席僅八十人行政官有督軍署參謀長趙鍾琦（係羅護省長代表）財政廳長楊寳民警察廳長　祖祐交涉處長錢叔元西川道尹楊端宇造幣廠長毛席豐地方檢察廳長黄鳳翔成華兩縣知事章鴻年沈燕貽是時議長朱大鏞唐宗堯未出席秘書長鄭可經前辭職亦未出席所有秘書長執行之事係由庶務科長藍懋儒代理旁聽者約百餘人會場佈置及行禮儀式一如臨時會議惟無主席行禮讀祝辭畢議員亦無人演說議員楊應璣等質問李子凡云昨十一號開會因議長問題爭持不能行禮少數人舉先生暫時籌備何至今日發到行禮單内列有議長名稱質問據何法律究係何人爲議長未開會表决聲明突然出此此報單不勝詫異希卽明白答覆旋又有一質問書云今二次發到開會行禮單又將議長名稱改爲臨時主席試問始而議長繼而變作臨時主席是非可否聽先生一人主之並不依法由同人表决省議會法尚存在視省議會法爲何物再請明白答覆李君答覆楊應璣等函云開會行禮單想係秘書廳執事人員照舊辦理本席並未過問後又將議長改爲主席亦不知何人主改請還問諸發單人可也觀此情形川議會雖勉强開幕面議長問題之風潮正方興未艾也 
[湘省會之兩大案]  
　　水口山鑛抵債案湖南水口山鉛礦與日人合辦一案經省議會一再電爭已有廢約之消息近日又聞政府有新約未成舊約難以遽發之說省議會頃又致電中央云大總統國務院各部總長鈞鑒水口山鑛與日本人合辦之約業經本會迭將種種原因電陳並具請願書要求兩院力主廢據兩院復稱已咨逹政府迄今尚未明白宣示且聞政府以新約未成舊約難廢爲辭是有意見好日本人藉詞延宕不知新約另一問題政府當有籌畫斷不能牽涉舊約而必斷送湘民公產湘人於此非常憤激誓死不承本會代表湘省民意萬難緘默謹再凟請迅與日人商决先將舊約作廢即頒明令以釋羣不勝迫切待命之郉湖南省議會叩號印 
　　湖南銀行合辦案湘省財政困難逹於極點純恃紙幣以資流通致匯水有漲無落近有改組湖南銀行定爲公商合辦之議已由財政廳袁廳長擬訂章程呈請省長咨交省議會議决咨復本月十六日省議會開第二次常會議員到八十三名首由議長彭兆璜君報告今日開會爲改組湖南銀行定爲公商合辦一案隨將省長咨交本會原文曁財政主廳擬訂章程逐一宣讀隨由省署委員賓玉瓚登台報告謂玉瓚奉省長委派代表報告改組湖南銀行一案諸君對於湘省財政應已知之甚悉欲圖補救之法厥惟改組湖南銀行爲公商合辦之一端何以言之欲整頓金融必先解决財政問題欲解决財政問題必先分清政府與人民之界限今所謂改組者使銀行脫離政府性質純粹爲地方公商合辦定股本金一千萬元公股五百萬元商股五百萬元其公股由湘路米鹽公股（粤漢鐵路湘省入有米鹽公股四百餘萬元自該路收歸國有應由交通部分年退還）充之商股俟開辦後限一年内招齊似此辦法或能於收入上有擴充之希望俾湘省人民減少直接痛苦增多直接利益至此項主張究竟是否合法請决議施行云云報告畢各議員先後出席各有主見討論多時未决而散十七日午後一時繼續開議彭議長報告後三十五席發言謂湖南銀行雖屬於省政府實含有國家意味因所發之紙幣在前清蓋有藩司印信在民國亦蓋有財政廳印信今議改爲公商合辦不特與國家毫無關係卽與省政府亦應脫離其從前虧空之數吉餘萬不先向政府交涉明定抵押作爲擔保且財政廳所擬章程尤非通行修改不可云云八席謂米鹽公股僅能抵押二百餘萬元所差之數若以礦業餘利補入卽不免含有政府性質必致受制政府本席極不贊成百零一席主張以鑛業餘利爲擔保發行地方公　作爲收回舊銀行紙幣之凖備金再議改組爲公商合辦五十六席主張以鑛業餘利及變賣公產作爲公股四十七席業於此案則極端贊成惟股權純粹屬之人民處理之方法用人之權限應由省議會代表負責政府無　過問財政廳所擬章程應就審查時逐條修改至於從前虧空須由政府以官礦餘利擔保新銀行即負收回紙幣之責且官鑛亦係湘人公產開辦時係由阜南錢局及善後局名借欵三十萬作爲經費早如數歸還惟此項鑛業旣屬人民公產不應名爲官鑛去歲之收歸國有本年之偕欵報酬（指水口山）均爲官礦二字所誤本席主張先將官礦局改組證明爲公礦即以公礦餘利爲收回舊幣之凖備金應由本會另提一案合併討論云云七十五席主張内部改組不取銷湖南銀行名義六十五席以各席主張不同應付審查八十六席主張實與政府脫離關係但表面上仍沿用湖南銀行名義云云討論完畢彭議長報告此案經諸君討論贊成者實居多數應將此案認爲成立再付審查其時彭議員希治何議員盛林等謂此案雖屬多數贊成而各席主張不一當先付審查議長將審查付表决全數起立乃搖鈴散會 
[河南省議會之風潮]  
　　昨日接河南來信一件發之則一印刷品也其標題爲議長唆使議員打人之駭聞其文如下本日上午九鐘省議會搖鈴上廳議長楊紹中因侵吞公欵證據確鑿議案涉及楊某自身本當避席乃强硬出廳受多數議員指謫彼乃唆使黨羽王一浩張蘭堂田餘三武欽丹陳麟仁李瑞堂李環瀛等肆閙議廳横毆議員并奪取警隊刺刀各排搜人有議員周密腹部受傷甚重鮑啟燦面部刺破兇横萬狀殊可驚駭議員紛紛避出訴之警署控告法廳將來結果未知如何也按此事殊駭聽聞確否難以臆斷惟旣有議員受傷又已訴之警署控之法庭將來自有水落石出之日今姑援有聞必錄之例以待是非之眞相焉 
[王湘綺逝世紀畧]  
　　湘潭王湘綺老人今年八十五歲　鑠異常去歲由北京歸來優游里　至爲娱樂本年夏間忽患腫疾旋又小愈言以爲占勿藥而享期頤也乃於今日（二十日）由督軍署忽接得湘潭來電謂老人已於本日已時逝世海内靈光又弱一個噩音所至當必有人往風微之歎矣 
[武漢最近之風鹤驚]  
　　武漢現狀雖稱安謐然謠言終未盡息前日省垣軍法處鎗斃行刦之北兵後漢口警廳亦在後城鎗斃聚衆騒擾之犯二名其罪狀并未宣布聞二十二夜省垣文昌門街軍法監獄下首周宏發飯館門首有人圖謀縱火該處逼近督軍署當被巡警查見惟縱火犯已逃事後軍署一帶遂加緊戒嚴並按户調查至今尚未偵獲人犯證據是日通湘門外居民又聞有爆炸之聲其勢甚猛因不識何事皆大爲驚慌嗣由警署傳諭云係北洋第二師在某處搜出鐵壳炸彈二枚在操場抛擲試驗其炸力人心始安然武昌之炸彈聲方止而漢口日本租界又有炸彈案繼起聞三菱公司煤炭堆中有人埋藏炸彈二十四日該公司小工挖煤觸動霹靂一聲數彈齊發當炸死管煤廠者一人小工一人又傷挑夫二人現　公司大班已向各華夥澈查此次炸彈之來歷矣 
[漢口民黨續辦資遣問題]  
　　本年夏間解散旅漢黨人有聶豫向海潛吕丹書等因所議未妥未曾領欵後以華景街之變他適現又由湘滬來漢要求解散費王子春督軍初因財難擬置不理故謝絶陳宦之請現以漢上紳商均恐若輩迫於　寒　而走險擾亂治安除訓令各軍警長官嚴密防範外仍責成漢口鎭守使警廳長武漢總稽查處切實偵查果係眞正民黨爲前次未領解散費者可援案辦理資遣回籍安業如係假冒名義希圖擾亂者卽嚴拿懲辦昨該署廳已派員與各該黨首接洽矣 
[杭商會籌議制錢案認欵]  
　　杭總商會通函各縣鎭商會商所並寗波總商會略云制錢一案由中華全國商會中聨合會兩次上書請願與政府妥訂條件參衆兩院對於商界之辦法靡不贊成大總統亦甚嘉許現在已經簽字認欵者吕會長賴副會長各擔任一百萬元或擔任三百萬元或二百萬元或八十萬元或三十萬元不等其中以西北各省最佔多數事在必行江蘇浙江兩省原擬二百萬元究竟能否籌足由聨合會會員馬息深君函請轉詢並以此事係拒絶政府借亡國條件之外債政府之有無切實表示在人民之有無實力大約合同可廢而損失由政府擔任之我浙倘不積極備欵西北方面並不嫌多等語相應黏抄中華全國商會第一二次上衆議院請願書函請察照所有前項欵銀究能籌認若干數敬祈示知俾便彚總答復是所翹盻 
[浙省會四十次常會紀]  
　　浙江省議會於二十七日開第四十次常會出席者委員三人議員一百十三人一時四十分開議第一疏濬桐江上游航路草案報告審查結果衆無疑義即開二讀會公决咨請省長轉飭水利委員會於今冬江水涸淺時派員實地測量再將施工計劃書咨會付議通過後一百四十四席動議請省長出答復自治問題之質問衆議請議長探問消息後再請省長出席第二修正地丁滯納處分暫行法及抵補金滯納處分暫行條例案報告修正原因後反對贊成兩派相問發言表决贊成者多數决定咨請省長將財政廳所定滯納處分條例即日廢止第三浙江省派遣留學生規程政務委員說明理由後某議員以留學官費係出之於省稅若缺額而由部派殊難信任以後如有缺額由本省　取不必由部選補衆贊成休息十五分復入　續議第四修濬浙西水利修正案三讀通過第五浙江省繭行單行條例報告審查結果後衆就大體討論開二讀會第一第二兩條均通過第三條距離原有繭行確在十里以外可以新　繭行一條各席頗有討論有擬改十里爲二十里者　决贊成審查報告者多數審查會請加入由財政製交繭捐委員飭令各　繳價領用十八字表决多數乃加入第六條中　定遂散會時已電火　明矣 
[杭州快信]  
[情甘登報]  
鄙人自患肝胃心痛　所投方藥幾十種　病反加劇　承商務印書館謝省三兄相訪　述徐氏乙癸丹善愈痛疾　據伊戚柳君　痛至發厥　肢冷如冰　自服乙癸丹而甦　繼服五瓶悅體　鄙人是於購服　痛果頃止　三瓶後　痼疾如失　又次婦行經脹痛甚劇屢欲　煙自盡　舉家無措　因將鄙人服剩藥服之　頃刻痛止安睡　及下次月期　痛脹白帶等病俱止　該藥奇驗若此　特代報告　以冀普及各省社會　幸免痛苦　每瓶一元　六瓶五元　上海鐵大橋河沿　老德安里二百入十八號徐氏總　所　分售英大馬咱新寶成德記銀樓大東門老寶成銀樓寶善街源康銀樓中虹橋寶興銀樓松江德豐銀樓嘉興寶成銀樓杭州菜市橋三　巷格　　廠又三元坊同泰豐綢莊紹城水澄巷陳源泰金號寗波新江橋瑞泰祥燭棧南昌翹步街和興順京貨莊湯壽臣感啓 
[遺失棧單]  
今由九月十九日洞庭輪漢來第九百三十八次五十號提單T嘜黑股皮三件該提單在途　　　　　　　　　　　　　　　　 
通利洋行啓 
[上洋小東門新開源昌祥皮貨莊]  
現值各貨　　挪陰曆十月初十日正式開張 
[上海大濟堂製藥公司]  
本公司發兌參茸大濟丸神效卓著早經全國信用頗蒙各界歡迎遠近函購原班回件近因假冒甚多故特小仿單上加印大醫士小像以別眞僞　諸公注意爲幸　發行所開設上海法大馬路大自烏鐘西首卜鄰里原址新興里對門便是 
上海大濟堂製藥公司啓 
[學英文者注意]  
茲有留美畢業生現任滬上學校敎科外尙有餘暇可應學校或住宅之聘專授英文上各種科學有意者請函寄至本館轉交詩字以便接洽 
 
 

Page 7

 
 
　　吕省長擬欲修築全省道路特設省道籌備處委吳秉元參謀爲處長 
　　塘工局長陳廷緒因迭被省議會質問自知難安於位昨向省長辭職 
　　浙省第三第四兩届免試知事吕省長限十一月二十日以前一律赴部報到聽候考詢 
　　嘉興縣議會致電省長及省議會謂水警船捐旣非議會議决更且任意苛擾乞賜取消以除虐政 
　　烟酒公賣局定於十一月一日成立 
　　商品陳列館附設勸工場議案業由議會通過現吕省長指定新市場爲館址定於明年七月一日正式開幕 
　　省議會各股公决十二月一日起開臨時會議專審查預算案 
　　吕省長昨答復任鳳崗議員質問書云塘工人造石究竟有無私賣與人現已飭海寗縣知事激底調查 
[蘇省會第七次大會（芝香）]  
　　江蘇省議會（二十六日）　第七次大會第一宣布沙議長辭職書許蘇民起言沙議長辭職措辭在因病病必有愈時應挽留某派議員述不必再留之意調停派議員則謂目前最要緊在預算及各提議事如改選議長恐有搗亂主張緩議於是錢副議長宣言主張緩議者起立起立者祇有二十餘人挽留派乃佔優勝矣但沙議長能無負此挽留美意否則未可知也次宣布沈素生提議緩辦專門工業學校擴充第一第二工業并設第三工業學校案陶議員　　起謂該議案辭費而意不明　請提議人宣布宗旨於是沈議員略爲解釋李議員荃贊助之表决付審查次宣布蔣議員等提議設立第九師範案趙議員　謂敎育事由省公署總　全局如鎭江無師範而應設師範將如往年各縣議員爭設工場致有六十工場之多况目前交通便利鎭江無師範無錫南京　往無師範何處不可投學又有某某等謂學堂愈多愈好祇欲預算寛裕總可照准請付審查於是表决付審查議以此時屠議員聲明天津老西開交涉案請議對付方法議長并宣布直省會因此事來電請協助以爲政府後勁於是公决發電致國務院及參衆兩院（電稿已錄昨報）次又宣布王議員仕良提議省立營業機關職員宜儘省立實業學校畢業生以資實習案各議員議論沸騰或謂省公署用人權不可干涉者或謂本會對於省營業各機　斷無硬　人才者有謂函請省長照案辦理者記者索到日刋一册　閲王議員提議案目錄明明指營業各機關及讀其内容若馬路工程局若農會若商會皆非營業機關責令其任用實業畢業生有是理乎馬路工程局猶是官設機關（　某議員說南京無此名目）商會農會是何種機關而謂省長可以責令用畢業生乎此眞無從索解此種議案議長雖無取去權亦可檢出與提議人磋商修正免得於大會惹人訕笑也最後宣布崇明施滋培請議恢復外沙分治案將近五點鐘矣陸議員家　登　說不能分治之理由氣急而聲微約說半點鐘聽者毫無頭緒衆咸厭之江北口音之各議員迭起說不懂不懂時法定時間已過請議長宣布延長片刻於是議長宣布延長十分鐘及到十分鐘陸議員仍刺刺不休各議員迭起不許發言陸狠狽已極然仍作發言狀而各議員已不待其辭畢而四散矣 
[地方通信]  
[南匯]  
　　通呈省道嚴追榖欵南滙縣積榖空虚自民國三年度起由邑紳張景陶顧德鉞陳佐漢等禀奉前滬海道尹楊派委確查議提餉捐之半改辦積榖並奉據情詳請巡按使齊咨陳内務部立案今邑紳張景陶黄廷珍顧德鉞等查悉前縣知事馮成將征起三年度地方榖捐五千餘元挪用一空延不移交新任遂據實通呈齊省長胡廳長徐道尹嚴令該前知事如數交出其呈稿略謂竊南邑去歲奇荒所有舊存積榖八百五十七擔榖欵洋一萬一千五百元儘數動用特是災重欵絀不敷支配由顧紳德鈺陳紳佐漢盛紳家勗等議借中國滬行鉅欵並設立機關分途勸募籌辦義工兩賑　輸積榖之不逮地方倖　安全查馮前知事徴起三年度團區榖捐洋八千五百八十元德鉞以權理積榖事宜屢次具領僅於上年六月二十七日領到洋三千二百二十元尚存洋五千三百六十元雖未照發當必移交新任嗣因義賑公所借墊省撥賑欵向縣具領暫應急需奉縣知事葉批復謂爲毫無存交除欵其被馮前知事挪用無疑現在義倉積榖顆粒無　設再凶年手足無措公議將徴存地方榖捐悉數提出趕糴新榖以備不虞除先於九月十四日呈縣轉咨馮前知事移交未奉批答外爲特呈請省長廳長道尹鈞鑒嚴令馮前知事將挪用商邑積榖捐洋五千三百六十元如數交出以備糴榖而重公欵 
[鎭江]  
　　省視學視察各校省視學員　　五於日前由省蒞鎭卽於二十四五兩號調查鎭城内外國民各學校對於敎授管理上極端注意　　甚爲詳細不日卽分别優劣當衆宣布 
　　學委　　　滬蘇屬各縣小學校之成績案以上海無錫南通各縣爲　美丹徒學務委員孫　秋巫耀渠曾於陰　七月　同赴無錫參　國民學校茲丹徒縣章知事又委學務委員顧少棠孫濯秋巫耀渠三君前往上海南通各小學校參觀敎授管理之法備資　仿訂期本月杪由　起程並令第三科核定每人給發川資洋二十元 
　　水利會辦過鎭安徽水利局會辦陳　然由皖　　晋竭齊省長籌商導淮事宜昨由寗乘車過鎭暫駐行旌翌晨即乘招商小輪渡江赴江北高郵面晤運河工程局長馬士杰君籌劃一切　　預防梟匪　擾鎭屬金壇縣倪知事通令城鎭鄉各警佐各保衞　文云照得本知事風聞　陽揚中等縣境内近有大夥匪徒肆行刦據情事查壇邑濱臨大湖地當孔道巡緝防範最關緊要值此冬防將届隣境旣經失事壇邑　地毗連亟應先事預籌以期有備無患除咨行水警並通令各警佐一體聨防外合行令仰各　總遵照立即會同水陸各警將巡防事宜認眞講求聨絡一氣嚴密防範遇有匪警互相應援協力巡緝以收守望相助之效云云 
[杭州]  
　　陳　等致吕省長電陳　等自滬致省公署電云浙江吕省長鈞鑒工業試驗場規資　等承鈞囑僅任擬草案何以省議會中關於此案係用　等名義謹電　陳提何　時葉緒耕毛毓源同叩 
[安慶]  
　　皖議會第十二次常會紀事十月二十五日午後二時二十分省議會開第十二次常會議員出席者六十五人議事課員宣布議員請假及外來函電（一）江蘇省議會反對省長民選電（二）省長咨送官中卷宗文（三）英山縣公民因王知事違法殃民請議書衆議交請議股審查遂按議事日程開議議長主席宣布第一案裁撤蕪湖補抽局案寗祖武謂此案前經彭顯庭提出審查結果請省長出席答辯衆贊成　請議長致公函於公署請省長明日出席質問一切再行討論第二案提議預備本年所收自治已提經費以便恢復時　於進行由張雲翼說明提案理由後衆議交民政股審查付表决通過第三案民政股審查報告提議速籌賑欵趕辦蒙太兩縣　　　結果照原案通過第四案民政股報告禁墾州蘆留保堤險案審查結果亦照原案通過第五案財政股審查報告牙帖仍照舊章辦理案議長請討論有謂此案若不取消不獨商業因而窒礙國稅前途不無影響有謂此案須要詳細研究有謂請省長打電中央取消議論紛紛致無結果迨休息後衆議再付審查第六案請議股審查報告廬江縣秦凈　請議案審查得廬江人秦凈植係政治犯遵照大總統令取消通緝發還財產其請議各節是否屬實應抄錄原請議書咨請省長派員前往查明核辦付表决衆贊成第七案請議股審查報告廬江丁衍請議案審查結果付表决一致通過第八案商會請議取消屠獸捐房舖捐案審查無結果衆主張明日俟省長出席附帶質問再行核議王葵臣謂審查會到者甚少時間又太短午後大會亦復如是長此不改不獨有負三千萬父老兄弟之委托且亦有愧於良心請大家以後務必遵照議事細則云云時已届五點餘鐘遂振鈴散會 
[南京]  
　　委員調查雜稅財政廳長胡翔林以各項雜稅亟廳設法整頓以裕收入特委派多員分往六十縣查辦並令嚴切進行昨已委任朱毓珍赴丹徒丹陽揚中黄穉賢赴蕭沛　山吳　赴東台興化泰興賀鳴岡赴上海松江青浦陶文煥赴常熟張元希赴江陰靖江南通蕭揆昌赴太倉川沙朱錫嘏赴江寗江浦六合李　聲赴灌雲東海贛榆趙汝梅赴金壇宜興溧陽王濟清赴高淳句容溧水李光乾直泰興如臯江都紀藴玉赴吳縣武進無錫趙繼鋆赴豐邳銅山彭年伯赴　賢金山南滙楊春霖赴崇明寳山海門劉世謙赴淮安鹽城阜寗葉在泗赴儀徴高郵寳應等縣調查各項雜稅各委員奉委後均禀辭首途矣 
[湖北]  
　　開放樊口堤消息樊口大堤濱臨外江爲鄂城圻水咸寗崇陽通城陽新大冶七邑保障自民國元年潰决三修三潰致有外人包辦之交涉經鄂政府交涉廢約咨部備案永禁堵築惟堤内良田數萬頃保障旣失影響於國課民生者實大前由七邑自治員紳會議推舉總代表魏時鉅入都請願按畝徴費弛禁修築刻經大總統批交内務部議覆照准定爲官督民辦以杜糾紛昨由中央派委杜某（前清二十九標統　）爲督辦持文回鄂籌備進行 
[山東]  
　　膠東民食缺乏之可慮膠東各屬歷年歉收所恃爲救濟者自黄河運來之外省大宗米糧裝載汽車運轉膠東一帶分銷各處平均計算每日約有五六十車之譜所以年來凶荒不甚爲害近自軍事發生交通斷絶該處居民失此接濟致糧價日增薪桂米珠貧民頗爲困苦現當秋收甫届已哀鴻嗷嗷四出待哺來春民食必更缺乏不知當道諸公已籌及維持之法否 
雜評一 
[感情（一子）]  
　　昨電謂議員與政府之感情已不如前吾謂感情之不如前者衆矣不僅議員與政府也即政府中府院間之感情亦不如前也院之中總理閣員之感情亦不如前也國會督軍之感情亦不如前也軍界與政界之感情亦不如前出推之各省之省議會怪象迭見議長議員間之感情亦大不如前各省之行政官爭執屢起官吏人民　之感情更大不如前此外所謂政黨所謂團體其感情之固結而不渙者吾未之前聞也 
　　夫一國之所以維繫於不敝者必有一種至强之粘性焉粘性維何即感情是也感情淡則視一切事泛然不相關感情　則且從而破壞之摧折之舉國之人而感情如是國家將何侍以維　耶况乎所謂感情之不如前者不僅在於國内也耶 
　　然而傷感情之　今日仍日有所見也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會選舉會長之日期]  
　　上海總商會致函各當選人略謂十月二十五號選與會　開　執事當選卽經備函通告在案茲於二十七號開選舉預備會公定選舉正副會長日期已議决於十月三十號星期一卽舊曆十月初四日午後三時當選人齊集本會當場投票以昭鄭重此次互選會長係照上期當會議决辦法選舉票到場分發不先函送惟届日必須執事親到投票萬一公忙無暇委託代表到會俾會長早日舉定則會務有人主持也 
[給發黨人善後欵項之終結]  
　　辦理在滬黨人善後事務所前次所發欵項尚未發清故由楊護軍使定於二十人日仍飭原辦善後事務所主任趙聨璜再將審定未發之欵計洋一萬三千餘元接續散放昨日届期趙主任仍在瞿眞人廟側首武學支社内督同憲兵營長張輔　連長吳玉璞排長劉庭光張子明曁范副官等經理核發並聲明此次補發如再不來具領則係黨人知誤無論審定與否即作無效茲將昨日下午補發甲乙兩種黨首姓名錄下（甲種）沈師黄朱元嶽等李迺景等王體乾陳承經等趙開運等張海濤等章杰等李文輔等胡聘臣等鄭品三等劉少如等盧子佩等程學濤等方壁等管鵬等凌毅等凌昭等鄭亞青曹震等王漢等孫傳禹等王善繼等陳和生等李振亞等宋阿得梁志軍楊滄白等蔣介石等李椿年等萬竹泉凌浩等徐劍秋等沈仲華張有誠許百齋吳忠信胡春浦以上共發三十六份（乙種）胡鉅照梅春華熊兆周吳國樑陳錫彬顧錦勝陳耀卿程樹德楊汰非孫朝選戎宗耀卜良鄭信遠王立中李成　錢剛王公野施德周金振新郭超潘永鑑許冀公范鐵山陳英傑張繼輝陳自新章武吳洪以上共發二十七份 
　　滬海道尹徐君以旅滬各黨人業奉中央撥欵散放俾便回籍各安生業惟查遵諭回籍者固居多數而逗留不去者亦尚不少現届冬令天氣漸寒各黨人遷延不散難免不爲饑寒所困因飭淞滬警察徐廳長上海地方廳林檢察長等各派探警於前日照會法捕房協同探捕傳諭各黨首領知照各黨人迅速離滬 
　　松滬護軍使署昨日布告云上海黨人善後事宜前經官廳會同紳商與各黨領袖迭次協議分電國務院曁馮督軍懇請發欵資送一再電陳仰蒙垂納徒以國家則政困難等欵維艱三次電商始有十七萬元之數西江一滴固已羅掘俱窮當於本月二十一二三等日依照審查會審定册籍就欵支配分别發給其有少數名册未及具領者亦經定期補發從此功成身退解甲歸農長享和平各安生業本使親承其事觀感尤深臨别贈言敢再爲諸君子掬誠一告慨自清政不綱羣賢救亡無術不得已而謀革命迄今五載成仁就義先後相望生命尚可犧牲財產寗何足惜義利之辨審之　嚴本無食報之思何有利權之見頃者共和再造海宇粗安皎皎此心　然不掩是以此次籌欵資送一切辦法無非羣策羣力共謀地方治安在黨人斷無所謂計較盈絀之心在政府亦所以示崇德報功之意旣經此次資遣之後凡屬在滬黨人務各早日遄歸鄉里從事農桑大鄉黨則爲安分良民在國家則爲優秀分子努力前途正未有艾愼勿躬自非薄中道流連誤入歧途致貽口實轉瞬届交冬令歲幕衣單萬一有一二踰越常軌行爲則奸民或將藉口有資翻得託名滋事甚非本使愛護諸君之意爲此再行布告務希鑒本使欵欵微忱即日各回原籍長享安樂永保令名留爲他日干城之選本使有厚望焉 
[民業錫湖鐵路銀行事務所成立]  
　　民業錫湖鐵路籌備處總代表陳其昌君發起鐵路銀行以輔助鐵路之進行一切情形已略誌報端所訂章程亦已宣布茲聞該銀行事務所於前日（二十七）成立設在牯嶺路籌備所内所有組織情形以招股爲第一手續該銀行基本金一百萬元由路欵項下撥出其餘四百萬元招股集成之近日擔任招股者及認股者頗爲踴躍總代表陳君抱定宗旨此項股本非銀行正式開幕决不動用分毫所有事務所一切開支現均由陳君一人擔任前晚陳君略備小酌齊集各職員杯酒言歡藉誌紀念席間并由陳君諄諄勸勉任職各員莫不感奮激厲云 
[公廨第十九次研訊日人被害案]  
　　中洋印刷所主日本人池原與夥鴨井被人謀斃一案由捕將與該日人私定僞造湖南湖北等處鈔票之湘人胡儒珍及高志盛冠文逮捕解送公共公堂迭次研訊均詳前報前日午後由美捕房中西包探將胡等三人解廨由原審官關讞員與日副領事加籐君升座刑庭繼續審訊經捕房代表律師詰據鴨井之妻禇巴哥卡南供稱三十號早上六時我與則商大藏及木村等前往胡儒珍家門首輪流守候至十一點鐘則商來云胡家將欲搬場我恐他不認得胡因令韓籐與包車夫郭汝高學徒烏拉（譯名浦浦）前往照顧至十二時我正欲午膳見烏拉來云胡已尋見呌他至印刷所不允我聞之即往胡家見金川（日人）正與胡儒珍談話胡見我至即向我聲稱你丈夫旣不回來不如隨我去罷我云跟你私逃家中衣物如何胡云可取則取如未便取即棄之爾無衣服我可做中國衣服給你穿着我云金川與我要好我不忍棄之胡云然則你與金川及我三人同走可也其時我欲騙他至印刷所僞應曰可惟池原之妻見夫不回心中着急你應至店中安慰他數語胡云好好我去惟你必須改扮華人始可隨我逃走說畢卽同至中洋印刷所胡與池原之妻談話我即至樓上吃飯後來胡儒珍如何出去我並未知道迨至浦東認明丈夫與池原之首級尚未疑及被胡謀斃後來廻思胡儒珍種種情節顯見是他下此毒手謀害我夫云云供畢由胡之代表律師駁詰良久因時已薄暮中日兩讞員宣諭退庭判胡等三被告還押候再訂期研訊 
[聲訴吳興里炸彈案之眞相]  
　　法新租界吳興里五十三號門牌樓上曾於七月二號爆發炸彈炸傷余亞龍送往醫院醫痊解經法公廨研訊判押一年在案今由余母龔氏投廨聲稱兒子在押患病自願罰銀贖罪求恩照准以便出外醫治又由柏文蔚韓恢等三十四人公同作保要求開釋中西讞員准卽將余提案論曰爾如能將炸彈實情供明准子贖罪否則照斷執行余供民人實住文德里内所有吳興里之房屋係江松林所居炸彈即爲江松林之物是日因江欲遷居民人前往看屋適遭是厄江已炸斃是實判余罰洋一百元贖罪開釋 
[協傳私造郵票之要證]  
　　沈忠德等因私造中國郵局郵票經法公堂拘訊究辦已迭　前報現因此案牽涉之要證金子雲家住城内特由法公堂備文飭派探捕於昨午至地方檢察廳請爲協傳林廳長准即飭派法警隨同來探往九畝地高登里二十號門牌協傳金子雲以便歸案質訊 
[地方自治研究會記事]  
　　上海地方自治研究會自本月八日成立以來入會者非常踴躍昨日該會將是日開會情形分函各會員云敬啓者本會於本月八日　成立大會所有是日會場情形另紙抄錄呈覽附上簡章一紙會員介紹書三紙尚希互相介紹以期會務之發逹諸希察照爲荷再本會於十日開第一次職員會議决本月不再開會以後每月常會先推審查認爲必要時再請全體會員公决以符定章合併奉聞附錄議案一發起人報告二通過草章（副會長公决二人餘無修改）三投票選舉正副會長用運記法共一 
百零二票李味青右之得七十八票當選爲正會長吳　地叔田得七十六票當選爲副會長莫錫綸子經得三十四票辭職以同票之沈惟燿遞補沈惟燿得三十四票當選副會長四投票選舉職員用運記法共九十三票楊逸東山得四十八票當選爲文牘姚明善玉孫得四十票當選爲文牘賈豐芸粟香得四十票當選爲文牘周文熾采臣得四十八票當選爲庶務謝永錫得二十票當選爲庶務曹　幹臣得二十三票當選爲會計 
[自由黨索還物件之復函]  
　　淞滬警察廳昨復自由黨籌備事務所函云前日接准來函以癸丑年黨部解散所有各種文件名册圖書印板器具等項一併點交孟巡官荃蓀代爲保存請轉飭發還等情查此案係於民國二年經穆前廳長任内奉前鎭守使鄭飭令解散事隔多時本廳亦兩經改組茲查當時解散黨部僅没收懸牌二面毫無餘物此有二年八月份警務叢報以及卷宗可稽面詢孟署員荃蓀據稱但將黨牌二面章程一本送廳其餘各物悉由黨中主任梁粤魂自行經理並無代收保存之事核與卷宗情形相符來函各節似有未曾接洽之處特復 
[修理浦東道路之動議]  
　　浦東爛泥渡春江碼頭陸家嘴等處洋棧林立商業發逹人烟亦頗稠密惟路政失修各街道高低不平每逢天雨行人頗爲不便茲經該處各紳董提議修理除自行籌募欵項外並函商工巡捐局請爲協助進行 
[馬團長注意航埠防務]  
　　步兵三十八團團長馬鴻烈以裏日暉港係爲内河航船停泊之處北岸爲法新租界其南岸雖屬華界尚無警察崗巡致匪徒時當出没前晚竟有盜匪三人持槍刦松江船户林開發船内貨洋携贓向北逃逸值此冬令防務自宜格外嚴密故於昨日通飭所部三營各派士兵排每日輪流馳往梭巡並令憲兵第一連吳連長飭派憲兵八名每夜各乘馬匹佩鎗馳往裏日暉港南岸巡查以弭盜患 
[拘獲盜案嫌疑犯續誌]  
　　新閘大通路八百六十五號門牌唐子森家被盜刦去值洋二百二十五元之金飾等物業經新閘捕房中西包探在閘北四區轄境緝獲與是案有關之陳阿四沈喜子徐來扣李元林及線人王和尚一併拘解該處警署寄押於前日禀請公共公廨備文將陳等五人提回昨由關讞員會同德師副領事提案略加訊問判線人王和尚開釋陳等押候提齊同黨併究 
[偵查竊案之精細]  
　　泥城外靜安寺路一百五十八號牌西人極先生一百九十七號西人開銀一千七百八十九號華人王榮全威海衛路二十一號西人白來特二十二號西人禮明重慶路一號西人克買姆長浜路四十六號西人黑姆愛文義路十八號西人好搿晏子路一號西人葛福來洋台爾弄一號西人搿立芬等各户近均失竊衣物報告捕房請爲偵緝後經中西包探勘得失主玻璃窗上撳有指印卽用照相器具攝取指印帶回捕房將已經釋出各犯所留之指模逐一比對知係積竊夏和尚所爲禀奉麥總巡通飭各捕房中西探捕一體查緝前日由滙司捕房華探目馬阿美將夏緝獲吊出原贓昨解公共公廨經俞　　會同德裴副領事研究屬實判夏押西牢二年期滿　出租界起案贓物交各原告認領 
[要求汽車傷人之恤欵]  
　　公益紗廠工頭魯金海之妻徐氏於雙十節日　坐沈阿榮所駕之七百二十一號汽車駛至南京路五　　口突將通州人崔仁祿之十六歲兒子崔成祥撞倒碾傷當由八百八十二號華捕查見車送醫院醫治無效身死報經公共公廨中西官驗明諭令屍父自行棺殮汽車夫沈阿榮交保候訊在案前日午後由王襄讞會同英康副領事提訊屍父崔仁祿投稱現年五十三歲祇此一子遽遭慘斃求恩撫恤旋由坐車之魯徐氏投稱是日適逢節日汽車經過英大馬路時因見游人衆多故不疾馳行至五福弄附近死者由側首突然跑出致被撞倒碾傷乃係自不小心致罹此禍惟念死者家屬貧苦願出撫恤洋五十元訊之沈阿榮供稱民人實因力薄祗能貼償苦主棺木費洋二十元尸父聞之不允要求撫恤洋二百元語頗堅執旋經中西官會商之下以此案並無見證證明司機人之不愼故刑事不能成立至原告請求撫恤一節判令另行具禀歸民事公堂訊斷 
[接運私土之破綻]  
　　魯人徐二（卽徐恩譜）王二均在滬上充當巡警因案斥革後仍逗遛滬上近徐王二人串通某輪船水手從他埠販運私土來滬消售漁利前日午後該輪船抵滬停泊下海浦地方徐王卽雇杉板船前去接贓正欲登岸爲水巡捕房探捕察出破綻上前查獲烟土二十二兩連同人贓解送捕房轉送地方檢察廳收押候訊烟土即着送往海關候燬 
[工商研究會今日開會]  
　　中華工商研究會自遷至望平街大馬路口十二號洋房樓上後對於會務積極進行惟陳設尚未完備故今日（星期）下午常會仍在靜安寺路斜橋交涉公署舉行 
[滬市洋釐大漲]  
　　自新棉花上市以來本埠洋釐大漲上月中旬每洋祗有七錢一分九釐之譜今則漲至七錢三分另半毫緣各鄉收花均須現洋而市上所存之洋則頗覺缺乏也 
[調查捐稅委員之行踪]  
　　江蘇財政廳前委王棟（字琦生）來滬調查上海牙稅屠宰等捐以便招商包認已誌前報茲悉王委員已至閘北南市一帶調查竣事昨日又趁輪出發前往閔行　北馬橋等處調查聞回時尚須順道至華涇梅家弄法華各鄉鎭週行查察各地情形俾便着手進行云 
[縣商會請頒新鈐記]  
　　上海南商會現已遵照農商部前頒命令改組爲縣商會所有同内部各種規則均已實行改組而該商會應用之鈐記舊存者已不適於用亦宜更換新鈐記以符法定規則業經正副會長具禀上海縣代理知事景毓華君據情詳請江蘇齊省長轉詳農商部照案頒發以便啓用 
[警察換穿冬季制服]  
　　天氣漸寒淞滬警察各區巡士均須更換冬季黑呢制服前經徐廳長令各該署所查明舊有制服堪以應用外將缺數開報以便 
 
 
 

Page 11

 
 
　　　製茲聞添製新制服現已陸續置備完全分别給發昨晨六時起已令各區署所隊一律更穿冬季制服並着將夏季黄色制服檢齊彚總繳呈警廳庶務科點收存　又聞各區署所隊冬季應穿之黑呢大衣及警帽上遮風之兩耳皮舊存者已多破舊不堪不能再用是以由徐廳長據情呈報齊省長請再添　欵項趕速製備以便於嚴寒時給發應用 
[取締黄包車夫之布告]  
　　淞滬警察廳昨日布告云照得本埠黄包車夫人數旣屬衆多良莠亦復不一以致在途偷竊車輛私挖　皮之事時有發生推厥原因皆由各該車夫並不按照規定鐘點在公司　班往往於半途之中與他人私相調換以致拖車之人並非在公司原領車輛之人遇有偷竊情事在公司旣無從追查而乘客倘或遺失物件亦復莫可究詰現經各黄包車公司一再呈請查禁等情擬具辦法五條前來察核尚屬周妥除令行各警區一體留心偵緝凡遇黄包車夫在途調班卽行拘解訊懲並責成各黄包車公司以後車夫領取車輛均須覔具妥保外合亟布告仰乘車之人並各黄包車公司及各車夫一體查照後開各條遵行可也勿得故違切切計開一旅乘車時須認明車上號碼以便失物易查 
一公司中責成包頭愼雇車夫凡無妥保者不准拖車以免串竊物件一公司中督飭車夫均着號衣遇有乘客各遺物呈送警區招領一嚴禁車夫沿路換班以免串賣車輛及私挖橡皮一凡車夫在途營業巡警照章保護 
[剖驗屍體後之宣判]  
　　金朝義之子金小麻扣曾在虹口滙山碼頭竊柴被東洋公司更夫徐阿生瞥見毆傷斃命報由公共公廨驗無傷痕嗣因屍屬不服判徐押候函請工部局西醫剖驗屍體再行核辦在案茲由捕房於前日午後傳同屍父金朝華見證朱文銀將徐解送公共公廨經關會審員與日本副領事加籐君升座將工部局西醫與日本醫生佐佐木剖驗單察核會商之下援筆判斷曰此案據見證朱阿銀供稱死者因在滙山碼頭竊柴被看更夫徐阿生查見拳擊兩下受傷身死等情檢驗無傷復經依法剖驗據工部局西醫曁日醫均稱死者因患病脾部素有脆弱漲大驗有狹長形傷痕查係柔質長形鞭棍之類擊打所致如被拳擊傷處應屬圓形等語茲據尸父金朝義禀稱死者於未死一禮拜前已患病未愈具結請求撫恤了案查死者之傷憑據醫生驗明確非拳擊所致則徐阿生毆人致死罪不成立惟獲賊延不報捕擅自毆打殊屬不合着徐阿生賠洋二百元交屍父金朝義具領以示撫恤此諭 
[成衣匠投河遇救]  
　　成衣匠寗波人裘炳桃失業已久無可依靠昨至北蘇州路投河圖盡幸經停泊該處之船户救起鳴捕送入捕房轉送同仁醫院療治候再核奪 
[行兇案罰洋贖罪]  
　　夏仁昌前　某甲相爭毆傷甲之　　由捕拘解法公廨判押六個月並償還醫費洋五元尚未繳出昨由夏　張氏投案　稱婆婆年已七旬患病甚重求恩贖罪出外侍奉湯藥當經中西讞員飭查屬實判罰洋一百元充公再繳醫費洋五元　予開釋 
[股東算賬之衝突]  
　　蹙銀和前與朱桂芳在閘北共和路合股開設　貨店業已閉歇前日盛朱二人因算服不符大起衝突由四區崗警一併拘署轉解司法科訊問以兩造均違警章判各罰洋兩元以儆 
[水手酗酒滋事]  
　　某軍艦水手西人某甲前晚酒醉于密勒路三百十號興泰祥　貨店兌換角洋忽起衝突該西人以洋瓶擲傷店夥趙佐福之右目迨喚巡捕到來甲已逃逸當由該捕將趙帶入捕房捕頭諭送同仁醫院療治聽候查究 
[收殮路斃]  
　　前晚有年約四旬之某甲倒斃於美租界唐家弄地方由捕查見歸報捕頭將屍車送斐倫路驗屍所昨因查無屍屬卽着地保報堂收殮 
[限期交出女子]  
　　江北人李金龍之弟小龍前憑許萬奎張大文爲媒聘定陳松林之女毛團子爲室近將迎娶陳女忽然逃避當由李姓偵知該女與媒人許萬奎之弟萬山有私控經四區警署傳到萬奎及其母許陳氏轉解司法科質訊一過判交妥保限五日將陳女尋交到案再行核辦 
[輪船上又獲拐匪]  
　　著名清江拐匪王錦元昨又拐得五歲男孩名三鳳擬趁太古公司淡水輪船往汕頭等處圖賣當爲水巡捕房探捕查獲一併拘送地方廳訊問後判押候究辦一面着查明該孩家屬來案認領 
[開設報關行之騙局]  
　　馬辛藩蔣松源鄒少卿等同在江西路虚設報關行串騙舊壽甫金耀甫沈錫章殷元書沈柏如張聖鹤秦炳甫秦少齋曹順福等綢緞皮貨白木耳共值洋二千餘元價賣分用嗣經　等察悉報告總巡捕房派探將馬蔣鄒三人拘獲昨解公共公廨請究蕭等公延律師上堂譯訴前情請將該報關行發封並提某某等數人到案澈究中西讞員判被告還押候訂期研訊 
[同居索詐之懲治]  
　　住居閘北禎祥里之何德松至四區警署控稱同居王德高因索詐不遂串同僞證李雲台誣指民人借伊洋九元請求究辦等情昨由姚警正傳到王李二人併解司法增訊同李供王專事拆　此次欲央民人冒充證人已經拒　是實判王德高處拘役五天以儆 
[轉換道契之周折]  
　　麥馬氏至法公廨控稱前清光緒二十八年間曾由丈夫向朱姓購買坐落七　内之地基一方現在丈夫已故婦人欲轉道契　章知照地保錢心安詎該地保謂皮地已轉道契有意　吞惟婦人可以指明該地坐落之處請求查究訊之錢供麥姓購買此地係由前地保經手我未知其詳細求察判限該地保於三天内查明禀覆候核 
[查明債務人產業]  
　　陸四祥前至法公廨控被作頭陳咸豐虧欠磚瓦貨價洋五百六十元請求追繳等情當因飭傳避匿缺席判决嗣於上月間將陳提案判交人銀兩保將洋設法措還陳又挺押並不覔保故着查產作抵在案昨日陸又禀稱查明陳在南市開設陳大興石作又在斜橋地方置有房產兩幢開設烟紙店一所請求發封訊之陳供稱求恩將子陳錦初代押以便出外料理聶讞員駁斥不准判陳　押候移華界官廳封產備抵 
[驗配眼鏡之專家]  
　　滬上驗配眼鏡一藝自美國眼光學博士高德醫生發明後華人漸次步武風氣大開營業稱盛周君憲章從高德君游十餘年悉心研究盡得高德君傳授嗣因高德君作古周君自設中華眼鏡公司於英大馬路其驗先配鏡實有出類拔卒之妙聞凡經周君驗配者莫不滿意云 
[英商會總理遊歷東瀛]  
　　本埠英國商會總理施球君前日向董事部請假三星期赴日本游歷所管會務暫由會員薛文詩君庖代 
[查獲吸烟犯]  
　　馬長甫陳阿大等昨日在小北門内家中私食洋烟爲巡警查悉入内拘獲抄出烟具等物押送二區轉送地方檢察廳訊辦 
[長警捉賭獲賞]  
　　淞滬警察第一區署巡長王德山等日前查獲裏毛家弄住户某姓家賭博一案經　警正將聚賭之周德勝李寳東周阿大張阿坤王寳庭等五名訊問後判王從寛外餘人各罰洋四元另再補提爲首之人究罰旋以王巡長在事勤能不受賄洋當將該賄洋一元及抄出小洋四十三角銅元二十五枚均撥充出力長警獎賞昨發條諭云查巡長王德山抓獲賭案經賭犯賄洋不受顧全名譽洵屬難得著獎洋二十角以示鼓勵其巡警石崇有周景泰韓文玉等均尚認眞職守着各獎洋六角其餘小洋五角銅元二十五枚獎給辦公處帮　大洋一元獎給　差室均分此令 
[密查攫物匪徒]  
　　英租界大馬路　錦里一帶　來時有匪徒　　婦女　　之飾物雖經捕房嚴拿懲辦若輩仍不稍歛迹現聞總巡捕房　總巡已於山西路之南二三馬路問密派暗探及暗差中西捕往來　巡以資保衛云 
[澈查車輛來歷]  
　　黄包車夫劉甲禮至閘北四區警署控告住居新德里收　貨之王孝良偷竊車輛等情由姚警正傳到被告解送司法科訊問據供車輛係向某甲購買出價洋一元六角判王交保限三天尋交售車人到案再行究辦 
[匪徒搶攫皮包]  
　　皖省桐城縣人方湘濤賃居南市十六舖悅來旅館昨晨因事由北市雇坐黄包車回南行抵該旅館附近被匪將其所帶之皮包攫之而逸皮包内有大洋三百十二元方因追捕不及投報一區署轉咨警廳偵緝隊查緝旋由隊士戎仁生緝獲朱二寶一名搜出賊洋二百十四元帶區問明數目不符飭即帶隊詰究俟追齊餘贜再行給領 
[體面賊怙惡不悛]  
　　蔣銀正（混名小張）身穿華服專以租房爲由混入人家内室乘間行竊迭經公共公廨訊辦有案茲又以賃屋爲由先後竊取梅白克路五百零三號門牌朱陳氏及陳朱氏徐周氏等金飾被該氏等報告捕房派探將蔣查獲昨晨押解公共公廨經中西官訉悉前情判蔣押候查明他案訊明嚴辦 
[原告認虧息事]  
　　住居雲南路十一號門牌之天津婦人劉張氏控隣女馬阿二與丁榮生串竊值洋一百八十元之金飾由捕將馬女與丁一併拘解公共角廨訊據女供係由小毛頭唆使行竊贜物已經變價被小毛頭賭博輸去判馬女與丁分别押候補提人證再核在案昨晨復訊據劉張氏投訴失贜已由女母自願賠洋八十元婦人亦願認虧了事請免深究中西官以原告旣願認虧准免深究遂判馬女交其母領回管束丁榮生罰洋二十元充公無洋改押三禮拜以儆 
[日商控告用人]  
　　日商東麟洋行控用人駱靜甫私收賑洋一千三百八十一元昨由捕房將駱拘解公共公廨經中西官訊供一過判被告押候照會日領訂期研究 
[索債不還之訴訟]  
胡綏之在公共公廨呈控黄震之不理票銀二千五百兩一案前日由　讞員會同美博副領事研訊原告　證胡綬之及代表律師投案訴稱被告虧欠伯父胡北禮之欵於前清光緒二十七年六月十四日出立筆據現伯父已故向索不還請求追繳云云訊之黄亦延律師到堂辯護中西官判被告仍交原保候再訊核 
[撤去鐙桿之布告]  
　　中國各口巡工司布告航商略謂查津海關稅務司所屬界内海河口老砲台地方曾設鐙桿一架現經撤去不用各處船隻務宜留心詳記以免疏虞云云 
[謝劵]  
　　舊上海縣署東私立光華女學校定於十一月三四兩日開書畫手工成績展覧會昨承惠贈入覧劵二紙書此誌謝 
[氣候報告]  
（上海徐家滙天文臺） 
　　已過者之報告十月二十七日中國中部反旋風仍頗重大惟自蒙古略退移往日本此間信風盛猛天雨而寒北方凉風柔和而無定向二十八日天陰而雨風向仍爲東北二十八日下午四時前二十四小時内上海氣候温度至高六○至低五三二去年同日至高六三八至代五四四 
　　未來者之推測二十八日下午四時三十分預測海濱一帶風力和議緩本區天陰而有霧尚將降雨 
雜評二 
[善後問題（訥）]  
　　共和已恢復政當團體已聲明取消而黨人名稱至今仍日見於報紙者以所謂民黨尚未解散也民黨所以未解散以未有善後費以資遣之也今則善後費已發給終了從上各回其原籍各營其職業黨人之臭味從此完全消滅而掀天動地之革命事業至是亦遂完全告終矣 
　　此後政府能爲守法之政府國民能爲守法之國民則革命之源自絶今次結收而後永不復營此種之事業詎非民國之幸科然而我觀多數之民黨中不無少數人尚戀戀於黨之一字且不問其爲何黨而皆不忍割捨其數年來慣營之生活焉是則在爲之領袖者有以潛移而默公之矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽新聞二] [  顯西]  
　　徐州之新建築　　王宫徐州形勢優勝王氣所鍾反抗中央爲獨立國號令諸省亦小朝廷近築王宫文物集衣冠今古妃嬪徴樂部笙歌一人尸坐顧而樂之百姓流離莫或恤也 
　　前清遺老院清室推翻項城傾覆帝家功狗無所依歸自有徐王廣招遺老又設院以儲之贍養祿厚禮金近一般遺老　流東海者咸欣欣然有喜色多作盍歸乎來之思矣 
　　帝孽人壽保險公司君子太保帝制遺孽也自下逮捕令無不逃之遙遙杳無蹤跡或謂入仙已過海矣或謂古鼈已出甕矣多是揣測之詞未可據爲徴信近得可靠消息謂帝孽多以徐州爲逋逃藪逍遙法外不怕嚴緝已有人設立帝孽人壽保險公司爲之擔保一生無恙不受逮捕云 
　　竄客行臺逋逃客紛紛竄至居留無館何以符縱奸容惡之名茲設竄客行台無論新舊罪惡諸徒一概收留且招待周至頗極囚自來歸之盛 
　　軍用無軌鐵道徐州原爲津浦路所經之地而以限於軌道不合辮軍之用故車中受辱與車下殞命之事時有所聞今卽津浦路旁添築鐵道若干均不設軌便横行也 
　　各省區聨合會議場議場周圍黑幕四布内容秘密外觀離奇新築纔成只以基址不固已有破壞之說矣 
　　此外復有辮子軍運動場總機關報館正在籌備興築之中省區聨合會所存津滬某國總行之三百八十餘萬經费可以撥用云一串珠 
[羅霄女俠彈詞（十一續）] [  寄塵]  
　　第五回還湘阿青曉起淚盈盈不見情人暗自驚萬水千山同至此如何不别竟先行若說是昨宵盜　追蹤至爲甚麽羅網偏能放我生若說是前路艱難行不得汝不應隻身冐險上征程若說是有心抛我翩然去是這般半夜潛逃更不情這正是千種心情無處說這正是萬般愁恨一齊并百忙裏驀然檢得三行字是五兒留别殷勤說一聲還說道抬頭望見醴陵成從此分途各自行 
　　五兒的留别書道阿青小姐惠鑒珂鄉已到五兒從此去矣前途珍重祝小姐平安還鄉然小姐亦知五兒爲何如人乎五兒乃江湖俠盜也任俠好義扶弱抑强一歲之中劫掠奸商猾吏不知多少拯救孤兒弱女亦不知多少此番又救得小姐一人私衷自慰前恐涉姐驚疑不得已託言盜子以前所述盡是虚詞實則五兒有命若輩不敢不從今日珂鄉在望不須我沿路扶持自此分道揚鞭我又將救他人而去茫茫人海再見無期救人乃是我本分小姐其母以恩惠挂懷五兒亦非我眞名使重逢亦不相識矣當時阿青看罷此書方知道　兒的來歷見他這般俠義越發感　莫名只是俠客行蹤飄忽無定諒此生也不能和他再見了看看時候不早檢點行李獨上征程 
（未完） 
小說 
[言情小說媸鏡] [  天虚我生]  
　　第四章（續） 
　　予笑曰乃不幸遇見賬簿今汝所算者已就緒乎勞倫司蹙額曰嗟乎願君赦我吾殊不能再理此事設更理者腦脹且裂矣吾意不如往花園散步予曰君欲見曼睞否勞倫司曰令姊耶吾意彼亦未必樂於見我不如不見言次逕自向園次而行予亦置筆起而從之此園已舊久不修葺然亦頗饒雅致故予喜之雖無噴泉及幾何學之花畦盛飾如桐樹莊而小徑苔生老籐花落疎秀實有過之其中尤有叢桂老幹紛披葉葉如展琉璃而蘋婆之　時方着花微風吹之　　乃如飛雪勞倫司且行且賞意至愉悅且顧予笑曰若得於此結茅以居享受清福則人生亦當知足予笑應之勞倫司又曰每當晚日風和倘能坐　樹下予曰勞倫司誤矣此榆樹也勞倫司曰無論爲榆爲橡但能於此小坐吸雪茄一支佐以美酒寗非樂事予曰君有雪茄者但恣吸之若酒吾亦可以供應唯當此時而欲夕陽晚風雖耳勞倫司笑曰安得令我爲此地之主人則我可以坐待夕陽之來予聞語乃微笑蓋念前日故宫之次彼母子商適之語果使勞倫司能遵母訓而行則彼直可爲桐樹莊之主人更何樂此荒園而勞倫司又曰此間風景直勝基白勒島萬萬密斯當知凡人欲領略此中滋味必非經過幾度滄桑不可故凡軍人長年遠出一見家鄉風物便生留　之心而在土著視之則亦不過如此而已勞倫司言時顏色微見不豫然不轉瞬即已歡笑如故與子挽臂而行同至一石　上小坐予亦竟忘結賬之事勞倫司又指示予曰彼緣陰深處炊烟裊裊而起者非桐樹莊歟予曰然曰然則樹陰之右崇垣高峙者當爲雷格萊爵邸知予頷之曰君識勳爵乎曰識之并識菲雪言次現爲微笑予曰君可笑勞倫司曰吾蓋念及菲雪臃腫之狀乃不期而笑夫數年以前菲雪特一尋常猶太人耳今則身分之高直同偶像衆人仰望如恐不及故吾以爲凡人之身不必果有奇才異能但有金錢足矣予曰然則君亦崇拜其人乎勞倫司毅然曰吾無所求於彼胡爲崇拜錢虜予曰但吾以爲世問之人實唯多金者始佳勞倫司視予曰此言何謂予曰第一賬目之事不須自理第二凡人有所欲望金錢無不能致惟人有求於我而我可無求於入勞倫司　曰君言雖近是然而黄金亦能祻人一切恐怖危難黄金亦能致之故吾以爲黄金非吉祥物也予曰然則君意以爲世界之上何物最美勞倫司視予有頃囁嚅曰吾則以爲句言次忽止於時小徑之中已聞足音蹀　予廻首則已見一美人湧現晨妝初罷媚態萬千則曼睞也 
藝文餘載 
[十月二十五日有作] [  鵠雛]  
　　剗地西風意不平翻江吳雨晚難晴夜郎身世無憀甚虚負人皆欲殺名 
　　宿雨初收化　烟爐香漠漠絶羣喧熟思邱壑眞長物莫　嵇康與巨源 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[交通部訂定各路管理局編制專章（續）]  
　　第六條工務處依左之規定分掌事務文牘課掌文牘案卷及本處所屬員司進退考績並不屬於各課事項工程課掌設計製圖施工及材料事項地畝課掌全路地畝及種植事項工務總叚工務分叚掌本叚工務事項 
　　第七條機務處依左之規定分掌事務文牘課掌文牘案卷及本處所屬員司進退考績並不屬於各課事項工事課掌設計製圖工作材料及機車事項濟南機廠掌製造修理裝配車輛及機件事項浦口機廠掌製造修理裝配車輛及機件事項機務總叚機務分叚掌本叚機務事項 
　　第八條會計處依左之規定分掌事務文牘課掌文牘案卷及本處所屬員司進退考績並不屬於各課事項綜核課掌預算决算及稽核收支調撥欵項並帳册事項出納課掌全路欵項收支事項檢查課掌客票貨票之稽核及其印刷事項 
　　第九條本專章所列各課各設主任員一人所設所長一人廠設廠長一人均以主任員充之 
　　第十條津浦鐵路管理局職員之名額依附表所定 
　　第十一條津浦鐵路管理局雇用各洋員依合同之規定分任各職務但改訂或續訂合同時應先呈請交通總長核准 
　　第十二條津浦鐵路管理局辦事規則課所廠細則警察專章由局長擬訂呈請交通總長核定 
　　第十三條本專章自公布日施行 
津浦鐵路管理局職員名額表 
職别額數 
局長一人 
副局長一人 
處長不得逾五人 
所長二人 
廠長二人 
主任員不得逾十九人 
事務員不得逾一百八十人 
段長每總段一人 
分段長每分段一人 
站長每站一人 
副站長不得逾四十人 
車隊長不得逾六十人 
總工程司一人 
工程司不得逾五人 
工務員不得逾二十人 
[京綏鐵路管理局編制專章]  
　　第一條京綏鐵路管理局管轄北京至綏遠之鐵路及其枝線　　第二條京綏鐵路管理局掌理國有鐵路局編制通則条三條所列事項 
　　第三條京綏鐵路管理局依國有鐵路局編制通則第四條設左列各處一總務處二車務三工務處四會計處 
　　第四條總務處依左之規定分掌事務文書課掌文牘案卷機要關防及本路所屬各員司進退考績事項編查課掌統計章制編輯調查及全路臺帳事項警務課掌本路警察及醫務事項庶務課掌本局庶務及不屬於各課事項 
　　第五條車務處依左之規定分掌事務文牘課掌文牘案卷及本處所屬員司進退考績並不屬於各課事項運輸課掌營業運輸及車輛事項電務課掌本路電報電話事項計核課掌行車里程及客貨票事項車務總段車務分段掌本段車務事項站掌本站一切事項 
　　第六條工務處依左之規定分掌事務文牘課掌文牘案卷及本處所屬員司進退考績並不屬於各課事項工程課掌設計製圖施工材料及地畝事項材料課掌採買保管及分配材料事項機務課掌全路機務事項工務總叚工務分叚掌本叚工務機務事項南口機廠掌製造修理裝配車輛及機件事項張家口分機廠掌製造修理裝配車輛及機件事項 
　　第七條會計處依左之規定分掌事務文牘課掌文牘案卷及本處所屬員司進退考績並不屬於各課事項總核課掌預算决算及稽核收支調撥欵項並帳册事項出納課掌全路欵項收支事項檢查課掌客票貨票之稽核及其印刷事項 
　　第八條本專章所列各課各設主任員一人廠各設廠長一人以主任員充之 
　　第九條京綏鐵路管理局職員之名額依附表所定 
　　第十條京綏鐵路管理局辦事細則課廠細則及警察專章由局長擬訂呈請交通總長核定 
　　第十一條本專章自公布日施行 
[京綏鐵路管理局職員名額表]  
　　職别額數 
局長一人 
副局長一人 
處長不得逾四人 
廠長二人 
主任員不得逾十六人 
事務員不得逾八十人 
段長每總叚一人 
分段長每分叚一人 
站長每站一人 
副站長不得逾二十二人 
車隊長不得逾三十二人 
總工程司一人 
工程司不得逾六人 
工務員不得逾十六人（完） 
 
 
 

Page 18

 
 
   
 
