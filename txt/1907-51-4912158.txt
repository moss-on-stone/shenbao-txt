# 1907 - 51 - 4912158

 

Page 1

 
 
   
 
 

Page 2

 
 
[電傳上諭]  
　　正月十四日奉 
上諭倉塲侍郎劉永亨由翰林洊升卿貳調任倉塲侍郎克勤厥職茲聞溘逝軫惜殊深加恩著照侍郎例賜恤任内一切處分工予開復應得恤典該衙門查例具奏欽此同日奉 
上諭倉塲侍郎着李紱藻補授欽此 
[報紀松郡官紳議籌遷移藥局經費事咸言（事）]  
記者曾憶某說部載一事云。有某甲以富著名。某乙聞而羡之。造廬請問其致富之術。甲微哂曰。有是哉。子能留意於此。眞孺子可敎哉。雖然吾術甚簡。祇有二語。曰爲怎的不在乎此。有甚麽不好意思。子能於此二。語神而明之石崇王愷。將不得專美於前矣乙俯首良久。恍然若有所悟。歸而揣摩之。卒以巨富聞。嗚呼。斯言也。其有諷世之意耶。抑有嫉世之心。耶然吾觀今日中國内地之所謂富户者。推其所以致富所以保富之原因。實不能外此二語也。何言之。蓋常人之情。於一身之起居飲食。一家之往來酬酢。任意揮霍固有所不敢。苟使爲數尙微而於事無損。有時亦不能免俗焉。然積少可以成多。積微可以成巨。况乎有本則必有利。子母相生。循環不已。而貧者不難漸臻富饒。此删除不在乎此一說。足以致富之原因也。凡人旣處人類之中。友朋之借貸。親族之周恤。鄰里之酬應。人云亦云。亦何能一槪謝絶。他若地方慈善業。桑梓公益事。或迫於情不能已。或由於勢不能拒。大廷廣衆中。稍一瞻顧情面。而虧損已受於不自知是必具絶堅毅力焉。不恤人言。不顧公理。笑駡由他笑駡。利權我自守之始不致爲外誘所搖而根本於以日固。此删除不好意思一說。足以保富之原因也。夫此二說。理甚平而用則甚廣。知甚易而行則實難。故滔滔大下。能致富能保富者。竟百不一二覯焉。智哉杜君。竟於此二說知之而又能行之。愚哉楊君。竟於此二說知之而且自背之 
杜君富者也。然其初則並不以富著名也。楊君亦富者也。然其後恐未必能曰益加富也。此其故蓋在致富與保富二者。能實行與不能實行之别耳。推杜君之用意。非物火藥局之爲害尙遠。未必於吾身親見之。固可置之不問。卽使有一事焉。害甚於剝膚。患在於胕腋。而 
 
 

Page 3

 
 
欲稍損我固有之利。以爲驅除。亦將效爲我之楊子。拔一毛而有所不欲。推楊君之用心。非特火藥局之遷移。可以保萬姓之安全固將竭力以爲贊助。卽有一事。苟有益地方。有利會。亦將不惜破產爲之。以求合於吾心之所安。（楊君曾售產購江蘇鐵路股票以興辦女學）然則使天下之人。而盡如杜君。則世間所爲公益事慈善業。將從此絶迹矣。使天下之人而盡如楊君。則大之而興學育才。小之而救灾禦患。將無不舉行矣。吾之此說非有憾於杜君。亦非有媚於楊君。特以中國人數雖四百兆。而其用心。其行事。類乎杜君者多。類乎楊君則寥寥無人焉。故特借二君以立論。蓋其餘無不可作二君觀也。 
雖然。記者嘗思之矣。富也有涯。名也無涯。世無千年永保之富而世有萬古不朽之名。吾聞歐美風俗。有舉所有家產。悉數捐納歸公。而譽播全球。名埀史册者矣。吾願杜君鑒於此而攺悟焉。吾尤願楊君觀於此而益勵焉
　 
[專電北京（正月十五日丑刻）]  
　　飭議津鎭鐵路條欵○津鎭鐵路現須建築經郵傳部電飭梁敦彥周長齡妥籌辦法並先會議各項條欵（以） 
[日本購買南滿洲鐵路用品]  
　　十四月倫敦電云泰晤士報駐紐約訪事報稱日本已購置鋼車五萬墩爲南滿洲鐵路之用譯文匯報 
[江督委購榖米抵寗南京]  
　　江督端午帥因去冬米價昻貴派員分投江西安徽三河蕪湖等處採辦榖米來省以備急需各委員業已購得榖一萬五千石米三萬石裝載民船現有百艘於十二日抵省聞起運入城後即須存積倉厫云（王） 
[江督電借卾銅漢口]  
　　江督端午帥去歲曾向川省購買紫銅七干担已經議定價値惟因此項紫銅存貯宜昌一時不能起運現特電商鄂督先借鄂省造幣廠紫銅二千担以便運赴寗垣赶鑄銅元將餘利放賑俟宜昌所購紫銅運經鄂省時卽行截留歸還鄂督允之已諭交某輪船裝運至甯矣（今） 
[鄂小擴充陸軍學堂漢口]  
　　鄂省陸軍學堂本年須大加擴充已添蓋高大洋房四府可容學生二各餘人聞該堂監督已奉鄂督札諭開印後卽由各營挑選優等兵士來堂考試并須添聘德國海尼士君敎授德語已禀明鄂督一俟批示即行訂立合同（今） 
[桂林學界腐敗廣西]  
　　廣西來函云沈道贊淸把持學界欲知其事實請先述其權勢如下 
一學務處副長 
二高等學堂總辦 
三巾學堂總辦 
四各小學堂總辦 
五廣東商立學堂總辦 
六法政學堂會辦 
舉凡學務無不包攬之稍違私臆者則攻擊皆不遺餘力今更述其學生程度及組織方法并沈公之行爲如下 
本年（指去年）七月各府代表人因自辦鐵路事件開會議於桂林沈公乃使其高等學生某某數人入會參與乃學生極力反對持不可修築之說甚堅其宗是不過鐵路旣通洋人來得更快如要修鐵路必當先修砲台也廣西本民智閉塞之區一聞其說大多數皆以爲然於是有桂林梧州之不贊成黨生焉齟齬旬月仍無頭緖各府代表人深惡之於是始遷議會於廣東以致廣西鐵路今日尙無成局其過誰尸 
廣西學務乃萌芽於柯中丞承辦者即沈道贊淸一組而爲大學堂再组而變爲高等學堂三組而變爲簡易師範學堂四組而變爲小學堂其昏庸组織無腦筋之動作可見一斑以實事言之固不在名稱之間但有完全之小學亦勝於不完全之大學而沈公之小學亦世界未有之小學也考其學生程度惟知愛皮西提問其所學只唱多來米法沙幸跳舞甚佳聊足令人解頤當道以唱歌跳舞可觀卽爲程度甚高云有由小學升至高等學堂識字不滿百者甚多 
沈道又甞登壇演說手執小旗數方以爲暗號搖黃者學生當大笑搖黑者學生當大哭搖藍者學生當拍掌搖綠者學生當呐喊馴服學生無不動作合宜故沈公甞言吾之演說能使人慷慨悲歌沈道最喜音樂圖畫體操故其所辦學堂中亦惟以三者爲重如某敎習約中本每日五時敎授除在沈公館敎授之時外堂内只有兩時以公家之欵而多半爲私故其女公子數四英文樂歌皆高出高等學生數倍夫音樂圖畫爲美術之一無倫理修身以涵養之必流於下作荒淫也敎育原理沈公又何從知之 
沈公善建築故桂林學堂外貌可觀高等學堂費四萬金小學堂費五萬金法政學堂費八萬金廣東公益學堂費四萬金平樂中學費六萬金據木匠云實得六成沈已實得八萬餘金矣 
沈公善應酬一月之中必請張署撫大筵二三回席間又作音樂張公甞云筵於沈氏之家如在月宫故凡心之所爲張無为從之是故亦得林贊師之保舉蒙傳旨嘉獎 
沈公手叚最佳無知官塲甞爲其所効用卽如某某等事張鳴岐中丞爲之傀儡破壞師範學堂亦以張鳴岐爲中樞張固頑蠢無知沈亦居心甚苦 
沈公曾以梧州之款至日本觀賽會以是頗自驕矜大門懸一聨 
 
 

Page 4

 
 
云過客喜聞瀛海事諸兒攺唱國民歌 
沈公善經濟甞爲學界代辦儀器千金者値不過二百元二千金者値不過三四百元兵燹後各處尙未興學沈則嚴札力催急不待時或記過或撤委時時有之官塲知其心理者乃先請代辦儀器沈即從寛不言故各處有學堂儀器而無學堂者恒居其多 
沈公喜受賄賂初次因學生與廚房齟齬沈卽得賄百金寗革退全班學生不加咎於廚子故沈公所請之敎員皆須先納贄拜門而後可有英文敎習早間在福音堂讀書午間至學堂敎授學生不以爲然沈公卽不准吃飯必須悔過而後始准吃飯餓至一日多有悔過而吃飯者竟自不悔過昨不吃飯者晚聞賣米粉者過堂不吃飯皆買吃米粉故有所謂米粉黨及悔過黨二種悔過黨爲强有力云 
沈公所聘敎習多屬不通有吳某者以東床而兼西賓者也名則東文敎授實則片假平假皆認不全 
中學堂某學生家資素豪以一千金拜門第二日則委爲本班體操敎習學生大不公認沈即革退全班後又命心腹敎習某某從巾調停始各納悔過金二十元而再入 
沈前在梧州辦學以受賄及侵蝕公欵故爲梧州人手持洋鎗立逼下船途向逢岑督又以小人手段而運動得桂林之席至使全省學界黑暗如斯嗚呼眞不堪設想矣（川） 
[蘇小撥解新舊賠欵銀兩蘇州]  
　　蘇藩陳伯平方伯以蘇小應解光緖三十三年第二期部籌賠欵銀一萬三百餘兩又新案賠欵銀六萬三千餘兩均將屇期方伯業於日前如數動放發交號商承解赴江海關道兌收以便轉付（有） 
[奉省電催速解商品奉天]  
　　奉天將軍趙巽帥近日電咨各小略云奉省商品陳列所前經咨請飭解貴省商品以資陳列現在所屋業將竣工查各小有解到者有尙未解到者茲因不日開辦務乞催飭從速解奉以俻陳列（有） 
[節錄江西商務說略南昌]  
　　總辦江西農工商礦局傅春官觀察上年調查江西商務撰有說略大致謂江西風俗素稱勤樸故有三善一營業堅忍二智識靈敏三熟練商業然有四種短處一無遠及之槪二無宏大之志三不顧公益四偏於鄙吝其論商務頽敗之原因則謂一因釐稅之困二因息銀之重三因市面銀根日緊錢商資本不厚四因公估未立銀色高低不一五因商人道德不修智識未開當擬攺良辦法六條一廣商會以興市政二設商報以濬民智三興林業以闢地利四集巨股以開各礦五建工廠以宏製造六攺良官銀錢號以維商務其說頗有可釆（存） 
[贛省上年商務情形江西]  
　　贛省上年商務鹽號因錢賤銀貴最獲厚利票號亦佳此外大錢號亦略有微利但銀根颇緊幸官銀錢總號定購今春申票三十萬兩將該銀如數發出市面賴以周轉典鋪則因開設太多無利可圖且官塲近議每典一家限用大票二萬串内以一萬串之餘利報効公家計歲繳二千四百串此外一律通行官錢票及銅圓故各典頗有恐慌之意至布鋪衣鋪京果等鋪均因粮食太貴市面平平洋貨洋紗洋油土藥各鋪生意較旺惟木　茶　或因下江水災貨不能銷或因洋商抑價銷不能暢均虧折不少（存） 
[又擬奏請考試各部奏調人員北京]  
　　去臘某御史奏請將各部院奏調人員俟定奪後簡派大學士按照各部應用之才認眞考試如度支部則試以財政法部則試以法律郵傳部則試以輪路郵電其餘仿此庶狥情濫竿之弊可以剔除眞才得以輩出而於部務亦可得人治理云云摺上留中近聞有某御史以此議似乎有理擬再遞封奏以免各部瞻狥情面特未知大學士能有如此全才考試各部司員否（僞） 
[調查香港臺灣禁烟章程]  
　　蘇撫陳中丞因現在實行禁烟並在省垣設立稽征官膏總公所雖經議訂章程仍恐未盡善美故特致電滬道飭即考查香港臺灣禁烟章程赶緊抄寄以资取法瑞觀察接電後已派人調查此項章程矣（有） 
[大淸國礦務正章（續）]  
　　第三章舊商限制 
第七欵（淸理舊商礦界）几現在開礦之礦商與已經准領礦地之人必須將原有礦產禀報本省總局照現定章程立案核明數目劃分礦界准自此章頒行之日起儘二年之内一律辦淸一切須遵照本次所定礦章辦理 
第八欵（舊礦商之章程不妥者宜設法修攺增補）凡現在開礦之礦商與已經准領礦地之人若以新章之第一欵或若干欵與共已得之權利有所損碍者准自新章頒行之日起儘六個月内將其損碍之情形具禀本省礦務總局詳請督撫轉咨商部察核下奪其關係洋商者並咨外務部會核必須於華民生計及中國主　地方治理均無侵奪妨損方可酌予通融如從前所訂合同條欵有占奪華民生計及有碍中國主權地方治理者仍應妥爲修攺期與新章不致違背此外各商凡於新章頒行後呈請開礦者一切均按新章辦理槪不得援舊日礦商爲例 
[按此節應在第四章之上十三日本報内爲手民脫漏未經校正爰補於此記者識]  
第五章礦質分類 
第十一欵（礦質分三類）礦地所出之礦質或在地腹或在地面無論如何變質綜分三類以便分别辦理 
（甲）凡土性之礦質如矽石靑石沙石巒石土灰白石（雲石）元精石駄羅美石沙類含鈣養之土韌泥火泥及一切有關建造應用材料各種礦質由開坑而取者分之爲第一類 
（乙）所散礦流積礦鐵養礦（卽無名異）錳養礦寳沙可倫都末 
（卽寳沙石）不灰木千層石（或千層紙礦）紅黃土類紅土　石波格歲得雪形石含淡養五之質燐養灰　養鈣弗石肥皂石石脂（即漂白家）貝里底亞司土鎂養二開所嘉爾梯來波勒特燒瓷筆鉛礦水類（鹽水不計）琥珀美耳山末石硼沙比得浮石分之爲第二類 
（丙所有金屬礦質如銻鉀鉍銅鉻鈷金銥鐵鉛錳（錳養礦不計）汞鉏鑷銖鉑（卽白金類）銀鍚（流積不計）鈾　無論原質或構質皆包在内　石油礦油類阿司弗辣得柏油硬煤烟煤木煤硫磺寳石綜分之爲第三類凡各種鹽係歸國家專司不在此律之内 
第十二款（續出之礦質）設有礦質爲本章第六款所未詳載者其應列歸何類如不能辦别詳確應咨送商部核定通咨各省嗣後照辦　　　　　（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[林提學定期來贛江西]  
　　新簡江西提學司林學使擬於開印前到贛接印已略誌昨報茲悉贛撫瑞中丞前日電催學使迅速赴任以便開考舉貢優職旋接回電云奉電敬悉開謨定十二日乘火車赴任斷不少延並擬於本月二十日接篆（存） 
[學員學生不准請獎南昌]  
　　贛省學務處去冬將考取高等學堂及師範學堂畢業各生姓名籍貫年歲履歷及平日考試品行各科分數造具淸册詳請奏咨立案獎勵並將總監督以下各委員履歷銜名淸册隨案請奬現聞學部僅准將畢業生立案其請獎一節批駁不准（來） 
[學生開會交換智識紹興]  
　　越郡學界於本月十二日假達材學堂開學生會先期由發起人王介淸孫德卿二君傳知入邑官私各學堂並備接待所以便寄宿聞此後尙須按季開會討論學業俾可交換智識云（正） 
[定期選舉縣視學鎭江]  
　　丹徒縣宗能述大令奉蘇提學札催會同紳士選定縣視學員將該員姓名履歷詳細禀報以憑札派爰照會學務中人定期十三日午後齊集縣小學堂照章公舉（入） 
[游學豫備科暫擬停辦長沙]  
　　湘省游學豫備科開辦迄今已歷兩載其常年經費向係於銅元餘利項下開支現在銅元停鑄經費無出經湘撫岑堯帥核議暫行停辦所有該學堂東文一班現在儘可卒業其英文法文兩班則與實業學堂程度相等擬卽併人以期節小經費云（亦） 
[處置畢業兵學生之辦法]  
　　蘇省巡　學堂第三期畢業兵學生四十五名業經給憑咨送巡警總局差遣現總辦嚴太守已通飭七路巡官將各學生暫行分派各路作爲巡查俟巡警學堂開學時再由各路選派巡警入堂肄業遺出之額卽將各學生抵補目下應給火食津貼等項仍由學堂發給云（欲） 
[擬擇將弁學堂校地廣州]  
　　去年將弁學堂附屬於陸軍速成因人數衆多不能容納現聞大吏擬於燕塘擇地另建將弁校地須能容一千五百餘人云（貳） 
[加收串捐撥充學費金華]  
　　金華紳士汪某等近擬組織師範學堂禀請府縣代籌經費茲議於金屬八邑串票項下每張帶收捐錢四文作爲常年經費其校舍卽以考棚修葺借用云（分） 
[添委德文繙譯武昌]  
　　　鄂督署内向有各國繙譯委員以便接見外賓及迻譯往來文牘惟德語一席無人能膺斯任現有候補知縣楊佑　大令其昌於德國語文研求有素鄂督張宫保特札委該員充當是差（令） 
[蘇州官事]  
　　長洲縣蘇大令於本月十一日隨同蘇藩赴觀音山石湖等處巡遊約元宵左右返蘇○考察江南商務事宜四品京堂龐卿元濟京於本月十三日由滬來蘇現住顏家巷（物） 
[統領出巡蘇州]  
　　統領蘇捕飛划等營郎蘇堂軍門於本月十二日率同弁勇出巡並赴上海公幹（物） 
[改委牙釐核對員漢口]  
　　湖北牙釐局核對委員候補縣汪承雲現有别差攺委知縣高令甡接辦（今） 
[易員徵兵揚州]  
　　揚郡去歲自方君咸五徵兵後冬季由鄒君等三人來揚續徵以足其額辦無成效而去茲又攺易十七協之書記員韓君接辦（司） 
[李都統經營衙署廣州]  
　　新任粤省右都統李國杰現年念八有侍妾七人此次祇攜第二妾來粤並帶有隨員二十餘人日前懇周督代其另覓一衙謂右都衙門殘舊而小不敷居住又謂如代覓必須地方壯麗始可周頗難之適叚提學使在坐謂李曰衙門非局可比斷難遷徙若閣下他日調升他處則後任將何所適從周督甚然其說而李催促如故周督乃商於李水提李曰中協衙門頗爲整潔若飭中協讓出彼必悅矣周督允之遂飭巡捕引李往看李果悅聞擬於正月底卽遷往云（留） 
[周督暫定監視演說新章廣州]  
　　粤督干涉演說特札行巡警局略謂照得現在振興學務商務原不禁人演說惟未訂定演說法律誠恐流弊滋大前年本部堂咨商各部會訂演說例尙未奏定頒行本部堂在南洋大臣任内因仿照北洋辦法凡演說聚十五人以上須報知巡警局派官監視違者飭令卽刻停演曾飭上海等處遵照後因上海學會請由學會派員監視亦經批准在案今廣東省時有聚衆演說之事查演說主席人須有品學智識特負時望之人應由學界商界人推選至於何時演說應由該演說主席人隨時將演說地名時候報知巡警局以便派員監視記載所說各事如有悖逆不經造謠激亂等語立即飭令停演若報明演說學務應由警局報知提學使派員紳會同監視若報演說商務由巡警局轉吿農工商務局派員會同監視其有偉言卓論可以啟發人心者併准載入官報總期於世道人心學務商務有益而於地方治安之道絶無損碍方爲正辦除俟部律到時再行曉諭外合行札飭遵照云云（留 
[巡警執法不避藩司陜西]  
　　陜省上年八月考入巡警學堂類者多文士三月卒業循例站崗每月僅給薪費銀四兩伙食衣服均在内可謂廉矣　縣嚴振邦索性戇直日前錫方伯公出護從烜赫中道而行至大西街諸站崗者均退立示敬而嚴則挺身不動示以左行之例詎轎夫狐假虎威將嚴用膀旁推幾至撲地錫方伯頗不善轎夫所爲歸署集訊該轎夫俯伏階下站堂者呵嚴使跪錫　伯飭令勿跪且曰渠故巡警學生卽　門生也豈可與轎夫並肩而跪乎將轎夫重責二百板以爲仗官肆橫者戒並諭嚴曰汝執法不撓眞不愧爲巡警學生嗣後仍須照此辦法因計大功一次以示鼓勵錫方伯平日舉動向不滿意於人此舉尙差强人意（卜） 
[日領事返國漢口]  
　　駐漢日本正領事水野幸吉君現奉本國外務人臣電諭乘輪回國署中一切事件由副領事山琦君代理（今） 
[贛省禁運米榖出口南昌]  
　　江西京官熊太史方燧蔡侍御 
 
 

Page 10

 
 
金臺等去冬以省屬注價奇昻電請當道禁運出口旋經各憲會議札飭湖口統稅分局於去臘十五日起將米榖稅釐原捐十五分加捐十三分一律停止免收不准出日違者船貨充公至本省境内仍照常流通不准禁阻（來） 
[贛省加收行帖典帖捐欵南昌]  
　　贛省各項牙行未領部帖者業經當道一律限令領帖否則勒閉凡有帖者每年上户亦須捐銀十六兩中户十四兩下户十二兩以爲報効各典鋪開張在二十年以前者每年捐銀四十兩在二十年以後者免捐聞有此一舉每年可多集十餘萬金（來） 
[標兵全行駐鎭之傳聞鎭江]  
　　南洋步兵第九鎭第三十六標第一營昨歲經端午帥派駐鎭江爲保敎防匪之用日前該標統帶官杜淮川蒞鎭檢閱標房尙稱宏廠聲言午帥注重鎭地恐不久仍須飭發全標前來駐紥云（入） 
[梟匪械紹興]  
　　上虞縣屬莊家埠地方前日忽來梟匪兩幫始則聚飲賭博旣卽互相械鬭開放洋鎗相持不下因而致死者各有四五人鋪户居民不堪其擾現已聨名具禀府縣請派營兵駐防保衛矣（分） 
[甘邑盜案揚州]  
　　甘泉縣屬十里長庄十一日夜間忽來盜匪多人連刧三家刃傷事主經鄉人鳴鑼集衆格斃盜匪一名遺有六響洋槍一桿次日赴縣報案並請驗勘緝捕（司） 
[逃犯復獲鎭江]  
　　初六日丹徒縣署脫逃重要監犯兩名經宗大令派差購緝在鮎魚套地方復行獲住（入） 
[飛划領哨開賭拒捕蘇州]  
　　蘇省巡防飛划水師中營右領哨吳某率帶飛划各船在橫涇鎭開塲聚賭事爲統領訪聞卽派飛划左旗某艙長前往查辦乃某艙長到彼吳竟不服大肆毆打幸該鎭董事地保人等出爲帮助始由某艙長將吳某及某部下勇丁一併拿住現已捆解來省押送統領處聽候核辦矣（但） 
[鐵橋定期開工廣州]  
　　省河建築鐵橋屢有是議茲經候選道劉慶孫定議建設橋身由油欄門步頣起直過河南經府尊札飭南番兩縣會同文武各員勘丈聞定期初七日開工（貳） 
[紳妾擬請增築枝路廣州]  
　　近聞彭紳光瑩之妾某氏擬請增築一支路由書院崗起直達土聖堂經大北門雙井街外以便城内就近附搭火車日前已繪圖帖說繕具條陳呈遞富道未悉能尤准否（留） 
[部飭保護小輪公司蘇州]  
　　蘇省商務議員陸純伯觀察接農工商部札略謂本部奏定章程如有商人設立公司無論何項均須由部批准註册札知商務議員切實保護茲查有蘇州瑞豐輪船公司遵章到部呈請註册業經本部核准註册給照仰即妥爲保護云云（但） 
[請辦江門電車公司廣州]  
　　香港華益公司葉恩現擬招集股本一百二十萬元興辦江門電車以便商旅酌提溢利以爲報効等情具禀農工商局局員以將來新寗粤漢鐵路均須展拓交通未悉有無違碍特札行新會縣查明該處安置電車有無　碍詳細繪圖禀覆察核并轉飭該商知照（測） 
[西興通行人力車之阻力紹興]  
　　蕭山縣屬西興埠爲杭紹要道去歲由職商俞鍾禮等投省禀請通行人力車計程十里直達鐵嶺關取資一角茲奉警察總局札行胡克之大令查復謂路窄人多諸多窒碍必須另築車路或可試辦云（正） 
[商業盈虧紀聞揚州]  
　　揚城去歲各業獲利之厚首推米業柴業錢業皮貸業土藥業次之綢業洋貨業香粉業紙業油業槽醬業肉業其古董布業棉花業等聞皆虧本因此拆股閉歇者日有所聞（司） 
[又來萬國動物會揚州]  
　　去歲揚城曾來異言異服之人携有大蛇猩猩等動物堅以大旗招人往看經前署甘泉縣白大令驅逐而去今若輩運動巡警總局在敎塲靑蓮閣内竪立牌額名曰萬國動物會府縣礙於警總黎分轉情面未經禁止（司） 
[郵船又報失事續紀]  
　　十三日倫敦電云澳斯達利亞輪船公司郵船伊孟褒勒克司號失事情形尙未得其詳惟該船現在所處地位經則頗危險其失事時乃在夜間船上搭客共有二百人死亡者恐必不少已登岸者有十二人然皆力盡精疲不復能口述一切矣又電云得救者又有十七人然尙有在船者譯字林報○十四日倫敦電云澳斯達利亞輪船公司郵船伊孟褒勒克司號在克利島海岸失事羣以謂其已全毀壞除三等機噐帥一人外船主船員及搭客均已在克尼亞地方登岸水手溺斃者三十九人譯文匯報 
[俄國政界近聞]  
　　十三日柏林電云俄國國民院會員反對政府者計有三分之二 
[德法外交情形]  
　　十三日柏林電云德皇接見議院議長時謂外交情形可以維持和局法國外務部大臣畢初昨晚席問演說謂法與各國之邦交與前無異譯文匯報 
[西人作僞定罪]  
　　十三日東京電云西人魯易司希爾两人前有設計用輪船愛基诺號畧裝貨物向保險行朦保巨險中途將船損毀沈沒冀得賠欵旋經查出被拿到案已由橫濱理刑廳定罪監禁終身西人好完德則已宣布無罪 
[德使行抵東京]  
　　十三日東京電云駐日本德國公使穆默男　於今早抵東京 
[英人公舉大學監督]  
　　十三日倫敦電云印度總督寇仲伯爵已公舉充歐斯福大學監督以繼顧斯慶伯爵又電云公舉充歐斯福大學監督者尙羅司貝伯爵蜜爾南伯爵愛爾德温伯爵三人然賀助寇仲伯爵者則居多數 
[德皇之政見]  
　　十三日倫敦電云德皇接見議院議長副議長時宣言接照議院之選舉可見社會民政黨必須推翻深望德國人民之不忘此會也 
[英將游歷美日兩國]  
　　十日倫敦電云英國陸軍大將蒲史已起程赴美國日本游歷 
[俄將對於日俄戰史一書之評語]  
　　十三日倫试敦電云俄國陸軍大將軍爾德林評論柯魯伯金大將所著日俄戰史援引古語以譏剌之曰是蓋拙工不自知其工之拙而徒怨其噐之不良也畢大將復駁斥柯大將指摘翼軍之語而謂其失之不公兼不知愛國也譯字林報 
今日尙有小說及本埠新聞列入第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[寗藩蒞申]  
　　江寗藩司繼蓮溪方伯昨已由寗抵申聞勾留數日擬卽赴蘇謁見蘇撫（哲） 
[再紀各學堂開校日期]  
　　本城金家牌樓如意里覺民學堂定於正月十五日開學侯家浜典質業學堂定於二十三日開學縣橋浜私塾攺良學堂定於二十日開學（疏） 
[批斥售田須憑方單]  
　　昨日滬道瑞觀察批耆民布錦禀云置買田地向以方單爲憑該民所買陳印氏奚頴玉户名之地並無方單賣契内雖已聲明田單遺失然此單早有陳錫榮賣於寳源祥轉租德商加立司換立道契管業何能平空立契成交無怪迭次控廨控縣均不得直來禀所稱案經黃前縣訊斷責押可見藉端索詐决非無因乃時閱十年夏又來道翻控殊屬刁狡不准（車） 
[嚴查散布謠言]  
　　上海縣王少谷大令前晚訪悉有匪徒布散流言駭入聽聞因卽飭差頭薛貴及家丁等在各處查察並即知會總工程局竭力防備（夏） 
[捕房更調包探]  
　　美租界匯山捕房包探沈阿岳現奉總巡調至英租界老閘捕房當差又美捕房包探劉阿炳自行辭差（西） 
[匪徒挾仇縱火]  
　　前晚新租界奥禮和路荒地所堆之蘆柴萬餘担爲匪徒挾仇縱火霎時火起幸經各皮帶車馳往救息（浩） 
[查究起火]  
　　昨早四點一刻時公共租界新閘路第七十七號門牌某薙髮店起火延燒七十八七十九恒泰炒貨店八十號門樓八十一八十二號元豐泰木行旋經救火會救熄詳共焚去房屋五幢天明後捕頭飭探馬阿美至該處詳查起火緣由並傳薙髮店主訊辦聞薙髮店保有火險銀五百兩故捕頭必須查究云（莊） 
[監犯褫縣役衣服]  
　　收禁上海縣監命犯嚴阿春向與縣役吳某交好昨日邀吳至監懇爲設法吳以案經詳定無從設法却之嚴向借洋銀吳又不允因將吳之皮襔皮褂褫下作抵現吳備洋三十元往贖嚴尙未允（尾） 
[尼姑勾引婦女私逃]  
　　城内白衣庵女尼金四太勾引某華捕之妾陳氏與曹阿五私通捲物潛逃控由上海縣王大令補提曹到案訊究茲因曹現匿崇明因由縣差禀請王大令移文關提（車） 
[發封家產備抵]  
　　駐滬日領事永瀧久吉君前日照會英美公共公廨内開四川路三十七號門牌日商志户商會代表人志户茂一君控華商胡維賚以售煤爲由騙去棧單請卽將胡所住之北河南路桃源坊八弄一百二十三號門牌屋内家產發封拍賣備抵等情關讞員已於昨日派差協探前往發封（泉） 
[瘋女發堂]  
　　日前有十餘齡之女孩忽患瘋病在途胡鬧爲捕送入法捕房昨日公堂以無人認領飭送普育堂留養（浩） 
[公共公廨會訊案]  
　德副領事會訊冒收客帳案德商天福洋行控楊永記私刋圖章冒收客帳等情經駐滬德師副領事照會讞員關太守將楊之保人莊子祥及楊妻張氏提案管押限交楊永記到案後由莊訪悉楊避匿蘇垣卽至蘇將楊拘回前日午後關太守會同師謀君提訊據天福買辦供稱楊永記私刋圖章向和豐等户私收帳銀一千三百數十兩求請訊追訊之楊供商人與該行合做靛靑生意各處馬頭均由商人開闢共售出靛靑有三千餘桶應得用錢一千二百餘兩該行只付二百餘兩尙求明察復據買辦供楊經手售出之靛只有二百餘桶故應派用錢二百二十九兩中西官得供判將楊押限一月内先繳銀五百兩所有開闢馬贖一節俟繳銀後自向原吿情商保人莊子祥及楊妻張氏著卽開釋 
　西洋副領事會訊抵單不贖案西洋商人李越南控陸金榮唐德順唐仲芳徐忠海張如山等抵單不贖等情前日午後西洋領事署繙譯官沙嘉士君蒞廨會同襄　王肇之明府訊問因欵係各人分用判陸金榮繳還洋銀一百元唐德順繳還三百元唐仲芳繳還三百五十元徐忠海繳還三百五十元張如山繳還五百元利息一併在内均著人銀並保限卽日繳案（莊） 
[上海縣案]  
○候查賣藝人是否作竊浦東廿四保十六圖許張出家於本月初　下午被竊一案經浦東總巡獲解丁得勝蕭得勝並　力鏢旂　連　棍與丁　名片到縣　　洪明府提案研訊許張氏供夫爲扛夫頭目本月初　屬忽來丁董二人　　過路費洋八角婦人向鄰家借小洋二角給之午後婦人回歸毌家僅存十六歲　兒　大看守門户婦人於旁晚回家園大正在啼哭詢之被　搜竊當時檢查枕　已失去現洋五十元並皮袍褂各一件報局拿獲丁蕭二人求向究問　大供小女在客堂内綉鞋突聞房内聲响即往查看倐有一人持菜刀嚇禁聲張當時不能看淸是否即係丁蕭二人丁供宿遷縣人寓滬三載初九晨與蕭路過許張氏村中侖小的等要拳一次各户出資許張氏亦給小洋二角而去並無前往竊物之事蕭供安徽人餘語與丁相同明府核供判丁蕭不應强索鄉户錢洋押候查究刀棍暫存許張氏母女還去候示 
○竊褲受責南門外粥廠委員蔣明於查得煮粥人王松林與護勇患竊粥米將勇送交營主懲辦外又查王曾竊匿棉褲等物於昨日送縣請訊王供並未行竊明府判責二百板交捕帶往起吊棉褲再審 
○寛釋第四次訛人押犯甬人林大生屢犯拆梢已押攺　局四次刻又押滿解縣發落奉明府訊判省釋卽日回籍違干拿究（車） 
[總工程局紀事]  
○悞差巡土潛逃總工程局巡士張少和屢悞警差被警務處查悉斥革交裁判所訊辦詎張忽然逃逸業已飭追保証人尋交候究 
○法捕房移請吊贓昨日法捕房包探帶小竊張阿榮至總工程局請吊陸家石橋慶雲樓下餅攤上收買之洋麵十一袋由局飭探恊同吊到原贓即交探帶回併師陳阿四交保候示 
○迷孩待領小孩趙和尙前晚在南市馬路迷失由巡士帶至總工徎局詰知湖北人伊父在某輪船執業當判發堂留養候其父來領 
○逃婦受責胡錦華之侄媳王氏於去年逃去前日在大王廟前見與張吳氏沈王氏同行扭交東區解局陳叅軍判戒責三十下發堂候伊夫桂山具領两氏斥退 
○笞責騙售僞飾陳金生將銅首飾賣與施陳氏得洋八角當被察出扭控到案官判陳戒責一百下斥退僞飾銷毁 
○竊柴榮大藥材行扭周阿生至東區控被竊柴轉解到局奉判戒責一百下逐出○爭鋪盖楊家渡來億藥店夥黃福田顧有文因失去一相爭論扭案判自行尋覓○欠會洋駁船户葉如田扭許寳林到局控被欠會洋十六元官判交保調處（車） 
[公共公廨早堂案]  
○流氓分押西牢著名流氓毛阿五徐福來戴福生蔣木生等身帶刀械手槍　房飭中西包探拘獲供出由小關關小弟顧心濤等糾同與打鐵連生互毆奉判押候補提各人到案再核昨解請復譸讞員關太守判毛戴各押西牢王年蔣押西牢三年徐押西牢兩年分别示儆刀械手槍變價充公 
○拘押搶物流氓捕房查知楊阿慶徐桂生王和尙等有夥刦婦人金挖耳簪情事因飭包探楊掌生拿獲於昨日解究太守判押候查明事主再行解辦 
 
 

Page 18

 
 
○母代子匿贓物顧福生專搶路人衣飾匿交伊母顧胡氏處茲經包探陸協庭將氏拘案請究並稱福生已逃往蘇州太守判氏交官媒候移請吳縣派差協拿顧福生到廨再行訊奪 
○判押串騙人犯岳小玉與鮑永茂朱愛福以曹胡氏之夫曹觀量因賭案判押西牢六月向氏騙取開銷洋四十二元報探沈阿岳解案判押候繳洋再奪昨由探解案據稱洋已交淸請示太守以岳不應騙洋判押捕房三月朱鮑各押二月 
[令節停訊]  
　　今日爲上元令節向例公共公廨將捕房各案停訊一期昨日關太守循例照會英副領事巴君照常停訊一天（莊） 
[法租界公堂案]  
○女夫跌傷誣控沈士甫扭探王阿金索借不遂用刀戳傷肩膊質之王供沈前因與妻有姦送案懲辦詎仍時來姦宿今被小的撞見奔逃跌傷是實判沈交保不准再往 
○竊賊判押周阿三竊江新船老籃判押十天王奎桃竊金阿堂皮馬褂判押一月曹阿桂偷車照年阿金搶米五斗奚星福搶小孩手鐲楊得仁搶途人馬褂俱押七天○押犯斥梢蘇東來判押捕房期滿昨解發落因拆梢同押犯人衣鞋等物判再押攺過所三月 
○押犯朦圖開釋王阿毛向同押人犯掉換號碼朦圖開竊當被察出解訊判再押攺過局一月 
○烟妓誣控小販烟妓徐金南扭控張秀卿携刀行兇訊之張供在西門賣粥糊口爲徐妓硬拖入内敲許並不行兇陳讞員以張有同興米店作保著探帶往交保 
○累及同伴葉老裕在碼頭爲王仁山竊去考籃　同伴帮同追獲迨回碼頭詎同伴之鋪盖又被該黨偷去故將王送案判押七天候查（舟） 
[美租界捕房事]  
　　永義昌成衣店主某甲前晚行經西華得路被流氓多人軋入姻間拆稍不遂被毆而散甲即投報捕房請究奉飭自後遇見鳴捕拘辦○馬夫葉和相駕車于黃浦路兇攬坐客二百十四號捕以其違章當即拘入押辦○楊阿一　車在百老匯路違章橫路由二百五十一號捕拘入押究○唐根生昨與蕩婦張王氏在途一毆由捕一併拘入捕頭以均屬無耻逐出不理○陳茂堂報爾走失女孩两口請予飭查捕頭允之（西） 
[黃必讀棲霞女俠小傳不准複印第節（塔夜傾談）]  
此時余與俊伯偎拘而坐。漸覺兩人熱電相感。寒氣遽散。因問俊伯年幾何矣。答曰十七又問岡雪峰乃卿何人。答曰。伊母爲妾同堂姊。問彼何以深知我。答曰。雪峰非能知君。伊聞君同宿舍生之言。偶爲妾述之耳 
余問卿以羅箋詩相貺是幾時。答曰。二月上旬。妾曾於鶴巖寺中遇君。見君風度儁逸。心慕之。後又遇君於寺左。適岡雪峰亦在。指吿妾。妾遂私瞷君。而知君常登此塔也。淸明日。聞雪峰謂君歸劍麗村。妾卽於是日之午後來。留詩於此。余正欲有所問。俊伯又曰甚奇。甚奇。問何謂。答曰。妾是時。見一淡絳衫女郎登延雲閣。初不經意。及下塔。返寺。伊亦向此道中來。旣見妾。注視良久。妾頗疑之。頃所見者。定卽。此人。 
此時約八名鐘。又矆矆然連掣數電。余審諦俊伯。麗如美玉。俊伯亦凝睇睞余。余益緊抱之。以頰相偎。俊伯曰。母得及亂。余曰。勿勿。固不敢有他。 
俊伯又曰。淸明後三日。妾於亭午時見君返校。又登塔留一步原韻詩。及返寺中。又見絳衫女郎在延雲閣上。余問此兩次來。已攺男裝否。答曰未。問何故。答曰。初冀以詩感君。不欲與君。覿面語。十二日。妾又來此。見君留詩相約。卒不悔悟。本擬自此絶跡。語至。此略定。時又。訇然一雷。俊伯緊抱余作顫聲似甚懼。少頃。又曰。妾見君仍不悟。殊恨恨。不得已。乃於十五日午後。携妾父所遺之衣巾。於延雲閣東首一斗室中易之。今革囊尙在此室中。 
余曰。曩時道中僕呼卿。卿不應。向小徑中去。曾見絳衫女郎否。答曰。此時妾行怱怱。未留意也。問所居校。答曰。在君之校東。約十丈許余曰。僕乃未知。無怪同學少年。皆徘徊此地也。問其家。答。曰妾家以貨瓷器爲業。肆在校北之五陌街。前年妾父已逝世矣。妾毌不欲久居此地。云將於五月間移住東京。余急問此後奈何。答曰。妾歸以情吿於妾毌當無不允然成禮須俟君畢業後語畢似見其俯夔沈吟時逾九句。鐘風雨皆定。雲漸開朗。略有星光余曰。僕側会已久。甚苦。俊伯曰。易位坐之。余又曰。坐以待日乎。答曰。然余曰。僕甚不勝。奈何。俊伯忽又歎曰。一大魔鬼。一大魔鬼。余曰。豈謂僕乎。答曰否。有一豪商。名曰菊田。年三十餘。狀貌匈惡。勇暴有力。此人與一英國人相善。因倚其勢力。無惡不作。去年冬。適來妾家購瓷器。見妾。數數遣人求委禽。近日尙有人來妾家。誠恐此人殊未肯休。將有不祥。余曰。國中治平。彼雖匈惡。焉能爲暴。俊伯曰。不然。余兩年前。常見此。人甚畏。之先父因以此人之名吿妾。且謂昔有一富商。乃八丈島人。其名姓。妾已忘之。爲此人所謀殺。占其家產之半。人皆知之。然警察偵探年餘。未見實據。竩置不問。此固不可不防者。妾毌不欲居此地。即爲是也。余又再四慰之曰。卿勿憂倘有意外之變。僕當乞余舅笹川子爵保護之。俊伯曰。得非警察長笹川紫城君之兄乎。余曰然。俊伯首諾。心少安。 
余計此時將三鼓。實不復能支坐。强俊伯臥。堅不肯。余曰。豈疑僕爲輕薄兒耶。俊伯默然。余曰。手相抱矣。身相偎矣。頰相摩矣。然余不敢。有他。卿疑僕耶。抑避嫌耶。俊伯乃釋手開罽褥。余遂與俊伯緊裹罽。　相抱而臥。 
 
 

Page 19

 
 
　　儒冠和尙歎曰。相距十丈。是有粲者。視而不見。何共高也。切於愛 
慕。未能絶跡。相見漠然。何其潔也。磨而不磷。湼而不淄。可以久則 
久。可以速則速。仰不愧於天。俯不怍於人。蘭軒俊伯。殆有之矣。來函 
[職商鮑寳琳被誣節畧]  
　　敬畧者竊琳在法馬路開設豐號烟葉號家住小東門内東街已有八載詎於二十三晚回家時八點鐘據内人云有一年約五十形如工人來家尋職琳想與商學補習會茶房相似即到會詢問據老茶房云已歸去琳亦不爲意至九點鐘回家將睡忽有地甲來傳云東局老爺傳我琳問何事傳我甲答不知我想夜深不便約明晨八點鐘一准到局甲允面去琳亦就睡至下點半鐘忽聞敲門聲急同居開門進來即直呼我名琳問何事答有要事相吿快下樓來琳性爽直卽赤脚單褲披衣而起持燈下樓見甲與一差役形似兇橫異常不令分辯將琳髮辫倒拉面出時同居者卲燕山君及婦人數人未睡目擊情形跟蹤面出到門外卽東大街甲呼巡士有着軍服两人來甲云鮑寳琳已獲軍服者云好速速帶局着軍服者擁護差役扭琳髪辫倒拖至益慶橋忽北忽西意似未定幾跌仆一路橫虐至局中又有如虎狼野蠻不受敎育之巡士敎人污言辱駡等半點鐘許見局長出來卽前在門外之着軍服者呼余人問我姓名住處我實吿局長說不錯喝我跪我不依卽禀云我是職商未定罪名不敢自藝局長說你稱商人我不當你商人只當賭棍你敢不跪麽時傍巡警助虐欲用强　手叚無奈受壓跪下局長遂說姓夏的與姓祁的在本局控吿你我說不知且不認識姓夏姓祁局長說混帳你一同賭錢過還說不認旘將原吿節畧擲與我看琳細辨見原吿夏某福建候補知縣現会松江府至戚我說如此糊言恐嚇難以爲憑局長說尙有寳在憑據我說如有實在憑據願廿照例重辦局長卽擲出两顆骰子向桌上一拍云這不是憑據麽我說這骰子到處有的不能揑作磪證局長說原吿從你家裹拿來你敢抵賴麽我說平空拿两粒骰子可定人罪倘琳將四粒骰子可誣两人局長無言老羞變怒連說放屁放屁囑巡士速請原吿來跪了半點餘原吿不來巡士敎我起來到外面立候訊時鄰人五六人俱在外面我囑鄰人情蘇筠尙君來保報蘇君卽到將我保出然嚴寒凜冽困憊非常次早九點鐘至局候訊等到十點鐘催巡士請示局長速交原吿而局長出來到招接處傳我進去云原吿昨夜睡在四馬路尙未來須再等數刻我說商人年底事忙延誤要事不能久等局長說我不問你事忙你被人控吿總要等在這裹我沒法只得再等兩刻鐘有一局差來云原吿尋不到局長說下午二點鐘你再來候訊并知照我云　某在松江府裹辦公事去你須小心名譽攸關我說費心關照請原吿下午必到局長說姓祁的一定可到案你須先到如你不逨定是情虚我說是出來到行料理號事到二點鐘後至局候訊有同業董事黃玉書君及及友數友同去聽訊原吿仍不到局長說原吿今日尋找不到明日三點鐘一定可到黃君云如原吿再不到如保辦法局長說如原吿不到將原吿保人問誣吿之罪我已叫原吿保入到店家打圖書就是了後聞原吿保入黃慶雲來身披一拍鐘我見此人早上到局長所住樓上歷二刻鐘之久似與局長頗有交情很有關擊是以查問此人是保職業云是踏布坊董事面局長如此親暱不無可疑二十五日三點鐘往局候訊有敝業同人及商學補習會各友同去聽訊等至四點一刻鐘原吿方到由局巡目指我間原吿云這穿天靑緞馬褂是鮑寳末你認旘否原吿說認識時同人皆云原吿吿人何用你指顯見串揑當時局長傳原吿到招接處問其在那裹賭原吿說在法馬路豐號局長問你與鮑寳琳有同塲賭否原吿答同賭局長問你認識鮑寳琳否原吿答認識局長問那一個是鮑寳琳原吿竟指黃玉書觀察爲琳盖黃玉翁亦穿天靑緞馬褂也局長自知輕舉妄動就不問了傳我進去敷衍幾名方語甚輕我亦聽不明白只聽得這案子是誣控我莫有權限辦將統案移縣辦理又要我尋保人當由黃玉翁擔任寫信作保即行退出按當訊時若竟認我爲賭棍尙要誣纏不休正値年關商界最要緊之時則琳之大局幾乎被其敗壤而局長吕獄輝聞係優貢生出身東京法政學堂高等畢業生以曾受敎育之人何爲憑一紙胡言兩顆骰子藉作𥗫證羞辱商人乃至於此其中機械實所難測琳無端被誣情有不廿特將當日　在情形率直臚陳伏惟公鑒 
[益友社演劇捐款淸單]  
　　收入塲劵洋一伯六十八元小洋三十三角收特别捐計開藍橋别墅十元惠心堂卲六元翁梅倩五元無名氏三元五角何痒士四元吳太太五元守愚子二元刑一元侯一元何一元何二元宋二元許仲光一元無名氏一元許君德一元沙曙雲宋蘭　合一元林丞一元胡棣華一元陸季椿一元潘福楚一元祝伊才二元新善士一元吳善十二元程善士一元林善士一元王善士一元吳善十二元嚴善士一元林一元林一元任一元王一元林二元金一元盛三元張二元各善十共捐小洋九十六角又對開兩個共收時别捐洋七十三元小洋九十六角對開两個共收二伯四十一元小洋一伯三十四角對開二個盡數付申報館代解江北賑捐 
[定期開診]  
　　啓者仍循曩例於正月廿一日開診敦請韓少懹岑仲良周小農朱竹坪葉希珍王照亭諸君治内科李文瀾岑曙嵐陳偉生諸君治外科張雲洲君治兒科女醫俞氏治推拿吕孟卿君治眼科每於單日上午到堂施診又李意城君因求診日繁無暇按期至堂爰自出與資逢一五到堂施診内科及小兒科凡至本堂就醫均各照方給藥不取分文并請内外專科巢崇山丁廿仁巢松亭巢仰蜂徐宗楊等諸名醫遇有危難重症令其持本堂號票踵門求治亦不取醫金號費其藥仍由本堂給發滬北天后宫前廣益善堂司董曾鑄龔心銘施則敬朱佩珍祝大椿葉貽釗嚴義彬葉璋葉貽銓周鴻孫等謹誌 
 
 

Page 20

 
 
   
 
