# 1907 - 308 - 4912415

 

Page 1

 
 
   
 
 

Page 2

 
 
今日本報目次 
第一張上諭諭說說林專電緊要新聞淞滬要聞 
第二張專件（内城總廳申覆民部推行地方自治文）分類新　　　　記事（舟山鄕民事變記） 
第三張小說（幻邦奇遇錄）國外新聞本埠新聞訟案來　　　　件通信各業行情表 
[上諭]  
　　七月十三日奉 
　　上諭朕欽奉慈禧端佑康頣昭豫莊誠壽恭欽獻崇熙皇太后懿旨大理院少卿劉若曾等奏近畿水災甚重顩懇恩賞銀兩賑濟一摺本年春間天氣亢旱近畿一帶二麥歉收夏秋之際乂復山水暴漲河流缺口通州香河十數州縣卑下之區皆成巨浸小民蕩折離屬朝廷貫深軫念著賞給帑銀四萬兩由度支部給發交直隷總督順天府府尹遴選員紳分往散放務使實惠及民毌任一夫失所所有歷年留存備荒經費銀兩著度支部順天府儘數撥充賑欵嗣後各省送到此項銀兩着由度支部徑送銀行存儲生息遵照成例專備賑荒不准任意挪用該衙門知道欽此同日奉 
　　上諭朕欽奉慈禧端佑康頤昭豫莊誠壽恭欽獻崇熙皇太后懿旨農工商部奏南洋華僑商會成立請派員考查奬勵一摺南洋各處華僑居多類以商業自謀生聚現在商會漸次成立朝廷時深注念甚爲嘉許民派楊士琦前往各該埠考查情形凱切宣布德意優加撫慰如有慨集巨資回華振興大宗商務者除從優予以爵賞外定飭地方官妥爲保護以重實業而惠僑民欽此 
代論 
蘇路公司二撫帥函 
敬　者松江采石一案業將官紳反對及種種困難情形另摺開呈台鑒本應靜候核示但近來滋事情狀及官紳對於此事之辦法尙有不得不爲大公祖縷晰陳者查未滋事之先戚守通禀辦法三條由瑞道函知公司酌議當即逐條聲復適瑞道赴蘇未及接閱此函而已有初六日暴動之舉前奉鈞電亦以戚守辦法三條爲圓妥茲特分晰詳陳知戚守前後之自相矛盾與公司之遇事通融而釀成暴動之根由卽難逃洞鑒中矣查戚守辦法第一條由松人自行採運公司定價收買本月初二日公司曾復戚守電告以松人採運事屬可行遂將現在承攬之價目並照贸易性質預訂期限過期不交當賠償損失請戚守擔其責任此電去後至初六日始接戚守復函謂據吳紳伯庚面稱太湖石連運費每方六元尙可減　又謂何令稱方紳面告松石每方六元以公司承攬價目强人所難等語查公司承攬價目每方連運費二元七角係翁紳順孫經辦詰之方紳亦並無對何令每方六元之說吳紳所稱太湖石每方連運費六元自不爲無據此層已詳載說略是第一策本屬可行而戚守非惟不肯擔任且輕信浮言語多推宕視公司采石有如尋常之贸易多寡任便遲早不妨不知公司無論購買何項材料無不訂期及聲明過期賠償等欵蓋遲延一日則縻費一日此第一策之果行與否仍視戚守之能否按訂條欵公司固毫無成見且所樂從者也至第二策謂公司小工已來數日紳民願貼工費數百千贈石子數十船似此政體視公司爲何如地位視穆等爲何如人自毌庸置議第三策則仍主張太湖採石此實屬戚守心中唯一無二最初之目的經數月之盤旋曲折始披豁呈露顧公司亦何德於 
 
 
 

Page 3

 
 
太湖而何嫉於松江但採運石子以運費爲大宗太湖之與松江道里之遠近及運費之多寡戚守旣面採紳之言知湖石連運費每方六元而松石承攬經翁紳經辦每方連運費僅二元七角以四萬方計之所省甚鉅且滬寗同在一省在蘇則採湖石在鎭則採鎭石所過常州無錫無非隨地開採若如戚守所云公司以同等之價舍近取遠雖至愚亦不出此此第三策亦無庸置議者也此猶就採石一案與戚太守往返函電而言之其事在上月二十二日暴動之後在本月初六日暴動之前敝公司以戚守不肯出示工人雖集槁坐路隅未採一石未傷一墓然上月二十二日鄕民見縣官下鄕衆衆要挾並毁壞張紳門窗敝公司查明爲首係莊銀壽宋鶴昌徐成祥沈德中李桂祥徐老二等此外未加牽涉一人乃戚守於滋事以後於禀牘中並不叙明當日滋事情形反時時爲某舉人等開脫一若此次暴動非鄕民之咎鄕民初尙畏懼後見無拿辦消息益自得計此又釀成第二次暴動之原因也 
說林 
　　鄂督入都矣。異哉其所抱之主義。鄂督之主義。非入都懷此也。其所抱之主義。猶昔也。主義爲何。對於行政。則主張緩者三。對於革命。則主張急者一。 
　　實行立憲。則曰主緩。革改宜制。則曰主緩。建設内閣。則曰主緩。其所持之主義。未嘗不持之有故。言之成理。曰程度未。臻程度未臻誠是也。試問必有何等之程度而後方謂之不緩。必至如何之一日。而後方。云當急也。今韓亡矣。前車也。英日俄法之協約定矣。履霜也。黯殺黨持破壞主義於前。土匪乘利道之勢於後。而吾。中國之僅有存者寡矣。吾恐鄂督。以爲不緩。已無及也 
　　對於革命不必謀所以排解之方針。而惟以慘殺。黯殺有惟一之對付。全恃搜。捕要之殺則不能盡殺。而每多株連無罪。誅旣不能盡。誅而爲害必至愈烈。革命軍自萍鄕起後。軍火之發現者。幾何起矣黯。殺自吳樾死後今院撫且被戕矣。在鄂督之意。將持刑戮以立其威。而彼黨固以。破壞爲手段者。其視死。固如歸也以。視死如歸之革命黨。而以刑。迫之吾見其操術之未得其道也。 
然則鄂督者吾何以名之。名之曰。老成悮國之鄂督。（通） 
專電 
[電一奉天（十四日午後九點三分）]  
　　奉省奏署司道各缺交涉司陶大釣度支司張錫鑾民政司張元奇旂務司恩志勸業道黄開文巡　道鄧嘉縝惟蒙務司尙懸缺無人（慕） 
緊要新聞 
[直督袁慰帥請派大臣赴德日考察憲法近支王公赴英德學習政治軍備片]  
　　再立　綱目端緒至繁近數十年來環球各國無不頒布憲法顧國旣　情勢之不同則法亦有有範圍之互異况憲法一定永永不易則所以綢繆未雨斟酌而别擇之者非假以歲月不爲功前者載澤等奉使出洋原爲考求一切政法本非專意憲法且往返僅八閱月當無暇洞見源流臣聞日本之預備立憲也遣伊藤博文等周遊歐美視察憲政綿歷九年始宣布七十六條之憲法各國政體以德意志日本爲近似吾國現奉詔切實預備立憲柯則具在詢度攸資擬請特簡明逹治體之大臣分赴德日兩國會同出使大臣專就憲法一門詳細調查博訪通人詳徵故事何者爲入手之始何者爲收效之時懸鑑照形立竿取影分别後先緩急隨時呈報政府核交資政院會議定奪請旨施行政府居出治之　資政院當發　之初遇有疑難正可與該大臣函電相商使其發明眞理巨細不遺爲斷庶可由淺及深隨時蒐錄俾憲法未定以前折衷至當層遞推行模範旣良釐訂自易抑臣更有請者宗支之盛衰動關國本之强弱國朝舊制每以王公首領樞廷親賢夾輔鞏我皇基比者朝廷銳意國强親貴屢膺專使但皆交鄰之聘問未聞求學之勤劬若歐洲各國往往遣皇子游學異邦或入軍隊或入學堂以裒與國之專長起國民之觀感而傳所謂苦其心志勞其筋骨者亦於此寓焉擬請簡擇王公近支聰頴特出者遺赴英德兩國學習政治兵備不限員數多多益善每員愼選精通漢文洋文之隨員各一人祇帶僕從二三人母取儀從煊　之華力屏貴遊驕惰之習務與遊學士紳相去不遠乃得專精學業而不至旁騖於酬應之繁此外貴胄廷臣亦宜輪流選派遊歷以袪錮蔽而廓見聞或謂逆黨方張　聚海外乘間竊發危險堪虞不知逆黨陰謀深恐立憲旣成絕　生路故乘此人心未定之日以洞嚇爲阻撓如果因噎廢食憚此一行詎非墮脅制之奸謀長猖狂之聲勢且上年載澤等派出洋在都門炸藥轟發之後而東西徂征往返固皆無恙今若遊學英德該兩國 
 
 

Page 4

 
 
警察嚴密防範甚周似亦無庸過　也謹附片具陳（民） 
[山東礦穴爆烈巨災]  
　　德文報專電云山東礦務公司所開採之方芝（譯音礦突然爆發炸死德人一名華人一百十名該礦之穴尙無損壞譯文匯報 
[新票塩商又求區别報効銀兩揚州]  
　　江督前飭　　運司補捐老商票本二百七十萬嗣經各商籲求核减改爲報効一百萬公借八十萬無分新舊按票均攤新商不願承認履次禀求寛免均奉批駁各節迭紀本報日前新商咸臨吉等又復聨名公禀督轅略謂前奉憲批飭司行局傳集諭導商等方冀一開談判私意獲伸環禀司轅求傳集議旋奉司批禀奉憲電不聞集議之言轉申限繳之令羣情惶迫謹再披瀝爲大帥陳之此項補繳票本改爲報効公借逕由舊商朦禀嫁禍新商等本未嘗與議於先嗣經兩次禀陳懇恩核减尤未嘗承認於後初終原無二致何反復之可言今以十七萬少數之私意侵四十四萬多數之主權商律旣已大失公理亦復何在難保非舊商從中鼓弄所致值此朝廷講求立憲必須上下通情方稱允治似此專用壓力羣情實難甘服此次報借兩項商等只求區别不敢推諉旣與公家無捐當家商界持平爲此迫切電叩伏維大帥以輿論爲重公理爲衡仍照前批飭局傳集新舊各商公同集議分别輕重核定多寡以昭平秩而泯偏頗不勝迫切待命之至（論） 
[郵傳部爲陳昭常施肇基辨誣片]  
　　再臣部開缺右丞陳昭常撤銷署理右參議施肇基到任未久卽被論失職一時言者多疑爲無藉之流查陳昭常由翰林部屬改官道員經故尙書張百熙保薦經濟特科今尙書戴鴻慈保舉使才兩經出使大臣奏充參贊隨員周歷各國迭經直隷河南廣西雲貴各督撫臣奏調差遣保舉人才再蒙特旨交軍機處存記三署司道要缺歷充新政要差施肇基由美國大學堂專門學生畢業回華卽在招商鐵路各處當差前署湖廣督臣端方派流出洋學生監督今大學士湖廣督臣張之洞派充收回粤漢鐵路隨員上年考試專科特賞進士是該二員服官行政具有本末歷被任使著有資勞特以候補道員新科進士超摺三四品京秋爲人指目致列彈章若就原奏所列多端卽立予罷斥亦不爲過乃蒙恩僅予開缺撤署仰見聖朝愛惜人才之至意實寓激勵於裁抑之中現陳昭常業經東三省督臣徐世昌調赴奉天前經商部奏充鐵路議員臣部仍應照章加札派充以備採訪施肇基現充鐵路監督該二員本非淪棄不敢代乞恩施惟應將其資歷據實上聞 
旣責望其效力卽不能不愛惜其聲名所冀聖明之世無屈抑之才於激勸羣下不無補益謹附片陳明（南） 
淞滬要聞 
[採石肇禍事最近文牘]  
　　滬道禀蘇撫電庚電敬悉據天馬山張紳葆培禀電初六府縣到鄕議採鄕民聚衆毁家毆母拿住數人當塲劫回請派兵彈壓保護究係如何起釁應否派兵當卽電囑戚守酌復初九又據蘇路事務所電天馬山民暴動張紳家未出險風聲日惡恐禍及路局乞迅保護職道又將採石一事奉憲飭調查勸諭暫緩開辦電府速出曉諭聽候商辦勿得聚閙如違卽是亂民拿究茲戚守電復赤壁鄰近敎堂張紳素與敎民有隙並結怨鄕民此次鄕民懇免藥轟張紳反以大言嚇芝致激衆怒先委婁縣何令與沈令駐鄕公司有初六動工之說人心愈恨知府於初五漏夜赴鄕與公司李紳磋讓出人力開採之示李不允距泊船半里忽聞張紳家被衆打毁門窗器具府縣往勘衆已逃散現勒交犯逾限不交擬就近借提兵督拿體察民情聞開則聚不開則散其於張紳則係挾仇遷怒所致餘尙相安所　僅張紳一家已飭彈壓並遵出示路局無碍公司電請督憲飭拿犯甚急爲地方計惟有相機辦理云查蘇路工線經過松屬或拆屋或遷坆各鄕紛紛禀求一經戚守督縣開導皆知公益所在未敢違延此次公司就近采取山石省工節費起見雖在綫外然果無碍廬墓未嘗不可相安無事紳民旣奉採石保坆兩不相妨之文忽聞改爲遷葬並須藥轟視爲公司反復有意相欺以致空地試驗一層亦難下手此愈解說彼愈危疑此紳民與公司反對之原因然爲公司計舍此非無石可採不過運費略重爲地方計欲求公益須順民情衡以目下情形操之過激誠恐别生枝節昨與王總理清穆面商暫緩開採從長計議議妥再行動工王已應允督憲所派陳丞卽日赴松並添派陸令長蓓會商公司府縣妥辦除移行外是否仍乞示遵 
　　滬道批張葆培禀此案該鄕民不俟府縣會委商辦飭遵竟敢藉端逞兇毆人毁物殊屬目無法紀應將滋事省犯拘案懲儆已派朱守馳往會府查辦矣著卽知照 
　　瑞觀察批松江山民趙寳仁等禀此案迭遵督撫憲電諭會商籌議乃無知頑民遽敢藉端遷怒糾衆擊毁紳家實屬目無法紀業經本道派員馳往查辦築路事關奏案總期籌策萬全於路政民情兩相兼顧惟採 
 
 

Page 5

 
 
石必用藥轟各處鐵路皆係如此辦法近年工部局在杭州採取每歲用藥至四千磅之多未聞稍有居民警擾之事可見用藥得當必無妨礙况現准公司議送合同底稿採石以辰山赤壁空曠無墳之官地爲區城擇定後須待知照地方官認可轟藥不傷一墳一墓有碍卽避倘或傷及墳墓並附近房屋各項其賠償之法由地方印委公同勘估公司不得異言每用藥二次或三次有一定時刻藥力所至之地預先插標布告一切極主和平爾等何妨會同公司員匠先就曠地試轟臨試之時公司中人所佔避險地位不得比山民爲遠果其轟法猛烈則公司中人應首先受害誰不愛惜身家性命肯贸然冒險從事乎且試轟之後如騐得確與民居墳墓萬分危險再與公司另擬妥善之策尙不爲遲今爾等不受商量聚集山隅一味抵抗旣未得實在妨害憑証以執公司之口徒居破壞公益之名更因以自誤農功甚爲非計務卽各目醒悟解散歸農靜候地方官妥商辦理毌再滋生事端致干重咎 
並發仍繳 
　　附蘇路公司採採石合同 
　　一公司在松屬各山採石以辰山小赤壁二山空曠無墳之地爲區域　　一爲該二山官地不敷採伐准公司另擇别山但必須無碍墳墓房屋之官地由公司擇定知照地方官認可 
　　一公司採石可用轟藥但不得傷及墳一墓如有妨碍應卽避去如因用藥石傷墳墓及附近房屋各項應由公司賠償損害應賠若干由地方官會同彈壓委員公同勘估公司不得異言 
　　一公司採石旣有一定之區域如用藥轟則藥力所至之地亦應預先插標幟記號明白布告附近居民俾可避讓 
　　一公司用藥一日二次或三次須有一定時刻預先布告以免居民驚疑 
　　一公司照以上辦法戚太守允准擔任地方治安如有愚民藉端阻撓戚太守當隨時飭縣彈壓保護以免公司有意外虧損 
　　一此合同立一式五份由公司及戚太守蓋印爲憑以三份呈督撫憲曁道憲存案餘由公司及太守各執一份存照（仿） 
　　一公司照以上辦法戚太守允准擔任地方治安如有愚民藉端阻撓戚太守當隨時飭縣彈壓保護以免公司有意外虧損 
　　一此合同立一式五份由公司及戚太守蓋印爲憑以三份呈督撫憲曁道憲存案餘由公司及太守各執一份存照（仿） 
[滬道致稅務司函] （爲戴生昌湖州航路改綫事） 
　　啓者接日本總領事來函據日商戴生昌禀商局於念二年八月開行上海至湖州航路（見昨報不再錄）等情到道查此事先據招商總局沈觀察來函業經函請貴稅務司查核飭遵未荷示復茲准前因用再函布卽祈貴稅務查照速將飭令改道行駛緣由見示以憑轉復能否　照向章辦理並希核明飭遵至嘉興乃杭州所設之關並無作爲通商口岸明文順以附及（零） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[内城總廳申覆民部推行地方自治文]  
　　爲申覆事竊奉札開地方自治爲間接行政之機關卽預備立憲之基礎京師爲首善之區各省觀聽所擊自應將自治局　治研究所等事提倡組織逐漸推行所有從前内外城凡事關公益如市政等會皆地方自治之一端其已經辦有頭緒訂有章程者應由該廳分别聲叙造册報部以憑查核其現經議辦者應如何助其成立未經議辦者應如何設法提倡仰該廳丞等均隨時斟酌情形提議興辦等因奉此伏讀　年七月十三日上諭著官吏紳民籌辦地方自治以豫儲立憲國民之資格欽此聖謨洋洋薄海臣民莫不延頭舉踵喁喁望治矧亦師爲四方所觀聽萬國所擊瞻允宜首樹風聲用資表率豈可因循敷衍自隘規模是以上年秋間卽與地紳商籌立市政會　勸諭商民捐設路燈置備土車並由會中官商合力創設博濟敎養工廠一所以瞻恤窮黎興起工藝凡屬公益之舉在會紳商尙能踴躍賛成此業經籌辦而粗著成效者也其他裨益地方之事若公園雖禀辦而尙未　准市場雖已設立而尙未擴充勸學所雖由學部創設而學齡尙待編　戒烟會雖經紳民開辦而專賣尙需時日此現經籌議而成立猶難者也雖然如上所規畫謂之有利益於地方則可謂之卽地方自治則其制猶有未備其義猶有未詳也夫地方自治之要素必合地方之公民籌地方之公費以任地方之公事而已無公民之資格不足言自治無公費之準備尤不易言自治蓋自治之程度實視夫智識之高下財力之厚薄以爲衡甚非可倉卒以集事也京城五方雜處土著少而客籍多强迫之敎育未行普通之知識未充其有合於公民之資格者百不獲一如是則擇人難各國市政之制凡一市之中學校慈善衞生清道諸事皆市長董理之而用費則取給於地方稅今都　之内經濟困乏實業未興生利什一而分利什九區區國稅尙虞苛重奚從更增取地方稅以裒益其公費乎如是則得財難以無才無財之時會而欲推行自治是猶望盲者之能視跛者之孔履縱塗飾美觀固未敢信其有裨實事也然則地方自治將如何組織提倡而後可竊以爲天下事作始之時皆有一番困難情形在善籌其豫備之方法而已（未完） 
内治部 
[禀請整頓巡警之督批。南京]  
　　南洋巡警總局警事股長趙大令灼熙爲整頓巡警以保國權而行憲政謹繕條陳禀請江督代奏奉端午帥批示云綜閱所陳各節尙有切中時弊之語惟警政之進退視辦理之人爲轉移在精神而不在名義縱使民政部規復舊名各省警察亦未必卽能收效南北　添設巡警道已見明文巡警道旣設各省巡警名目自然劃一所請簡放巡警使及劃一巡警名目兩條應毌庸議至頒布巡警法令一條固不可少然府州縣鄕之法令若概由巡官規定不繳大部認可人民程度未及法令密如牛毛恐必轉滋紛擾定巡警冠服及定巡警保奬專章兩條所見極是惟民政部早經提議及此俟奏定後自當頒行刋發巡警諭表一條非實行立憲推行不易儘可由寕省巡警先行試辦俟辦有成效再行奏請通飭各省一律仿行至巡警官報固多裨益然非各省警政已極發逹不能舉辦况南北洋現有警務通告若再行推廣果舉官報何異　卽知照（商） 
[擬定開設宣講所章程。南]  
　　湘省道州車直牧擬在署中開設宣講所專爲開通下等社會智識起見并闡明朝廷預備立憲興學化民振興實業之宗旨務化頑固之氣習俾具普通之知識其所定章程每月於房虚昴星等日由州官及宣講生於午前九時至午後一時當衆講演講畢將講義挨次編輯按月列山彚報並用眞筆版書印成帙凡下期來所聽講者按名分給以期普及亦地方自治之一端也（敏） 
[電詢奏減牙稅確聞常州]  
　蘇省牙稅加徵十倍各商會聨合請 
减未蒙允准茲武陽商會接寗波某君函稱牙稅事已由惲學士毓鼎奏 
請减加五成業邀諭允現商會總理惲紳特致電詢問以便遵辦（桐） 
[鎭郡禁烟事宜彚誌鎭江]  
　　鎭道榮觀察近委周錦堂協戎會同商會總理吳澤民君籌議收買烟具辦法現已定議借城外商務局爲收買之所烟槍凡吸過者無論新舊每枝給大洋三角全新者不收銅盤烟燈及煮烟之銅鍋概作廢銅每斤給大洋二角紅木大烟盤每只給大洋二角雜木大烟盤每只給大洋一角烟扦以廢鐵　每斤給大洋五分其烟鎗等項交本處須開明店名及店主姓名開設何處何日閉歇核與底册相符方准給價鎭城各紳董曁商學兩界以鎭城内外各烟館業已恪遵禁令一律閉歇實爲地方之幸福爰定於初八日在萬壽宫特開大會以申慶賀（退） 
[革除陋規撥充警察經費南昌]  
　　江西上猶縣具詳贛撫略謂燈捐奉文停止郡城警察無費可籌每月由屠案捐繳三十六千之内提出錢七千文解府爲警察之用自六月初一日起革除屠案差價陋規充作警察經費挹彼注茲於商民毫無所損地方大有裨益亦足爲辦理警察之一助云（孟） 
[請設警察駐在所武昌]  
　　江夏縣東南北三鄕地方遼闊搶劫之案時有所聞現由警察學堂畢業生條陳鄂臬請於山坡五里界油坊嶺等處設立警察駐在所以資防範其經費責成農戶担任一俟批准卽當按段設局（退） 
外交錄 
[德人在黑省擴充勢力黑龍江]  
　　黑龍江署撫程雪帥前在該省設立農務公司經營懇荒事業其資本係半宫半民曾與德國會商訂立合同凡有需用之各種農具皆自德國購買其工程師亦延聘德人所有條件彼此允諾聞近時德人極意經營滿洲農工業期與日英美各國並 
 
 

Page 11

 
 
駕云（辰） 
[私賣敎堂地基之繆葛安慶]  
　　安省聖公會近在太湖縣境購買基地設立分堂有該縣職員葉克勤將與人同業之地基一方私央中証賣與該堂事爲前途探悉遂與該職理論詎竟一味持强現彼此各赴縣呈控陳令以案關交涉未便率行擬斷卽將兩造互控各節具詳撫軍請另委員查辦（孔） 
[咨請保護日人遊歷安慶]  
　　院撫接鄂督張香帥咨開有日本加籐吉太郎等擬赴安徽等省遊歷請俟該日人到境時務飭屬照約保護現馮中丞已轉飭各屬一體遵照矣（孔） 
[請飭保護開設敎堂漢口]  
　　駐漢美總領事照會洋務局據本國聖公會主敎吳德施函稱本會議定江西省城内西大街開設敎堂一所特派本會牧師余文卿携眷前往該處主理敎務憑船行傅長盛雇定漢川縣民羅春臣滿杆船一隻逕下江西誠恐沿途關卡及地方官未及周知不能隨時保護懇爲照請轉飭該地方官及沿途關卡隨時保護以特約章而重邦交等情理合照會貴總局查照請巡撫部院立案並飭該屬照約出示保護一面先飭該地方官及沿途關卡隨時保護爲荷（乙） 
[英。國之中國艦隊抵海參威。]  
　　十二日海參威電云英國艦隊四艘已來海參威此間大爲歡迎並已佈置舉行園游會以欵各艦員目下本港原有俄國兵艦十五艘茲又加以英艦頗爲壯觀譯字林報 
軍事界 
[札飭標營設立軍佐講堂鎭江]  
　　蘇撫陳中丞札飭各鎭標營設立軍佐講堂每日由本標敎練官授課二點鐘並以隊司書生敎授不識字目兵每日授課一點鐘以敎認十字爲限不得逾格亦不准减少並須詳解字義如有不解之處卽問書記長講解不得含混如隊司書生請假卽以營司代理又於每棚提正目一名充當學長統限本月開辦現駐鎭各標營均已奉札遵照矣（御） 
[傳諭台官嚴防黨匪南昌]  
　　撫近因各省變端迭出湖口地方又爲各國兵輪以及民船入口必經之路雖設有砲台駐紥防守仍恐不能周密特於初三日電傳該湖口台官陳志能敎習高大任晋省面諭盤查革命黨入口秘密事宜以備不虞（功） 
[函請整理軍政長沙]  
　　近來湘省常備軍兵丁時有私入會黨及吸食鴉片之事當由湘撫岑堯帥致書常備軍協統張紫楓軍門謂湘省瀏醴亂事雖平匪首未獲餘氛未凈勾結煽惑防範不可不嚴而講求防範則必自整飭軍備始務望督飭該統帶管帶等將軍隊一切事宜遵照練兵處奏定章制核實整頓其緊要關鍵約分數端一愼選募一嚴紀律一勤訓練一禁鴉片情詞極爲懇　（亦） 
[陸軍小學第三期招考長沙]  
　　湘省小吳門外陸軍小學堂現值第三期招考業由湘撫岑堯帥出示曉諭略謂查陸軍小學堂章程内載湖南省建設陸軍小學堂一所學生定額二百一十名如願展三百名者聽乂全堂學生三年收足每年限收三分之一以　年所收分爲三班又考收學生按原定額數以一成爲備額各等語湘省陸軍學生業經前部院先後考錄頭二班正取學生一百八十名備取二十名入堂肄業在案現届續招第三班學生之期自應照額考錄正取學生九十名備取十名先期由各屬按格選送以符定章（放） 
[分任經費招練民團嘉興]  
　　禾郡各帮匪徒未能及早殲除兵力尙虞不足日前嘉興縣沈思齊大令發起議招民兵辦理團防計需經費四千元卽由官紳商學界分别擔任現已招募足額（計一百名遴）委前任嘉善汛姚蓉洲君管帶暫駐祥符寺每日勤加訓練姚君年力正强頗不憚勞聞此項募兵半係舊時裁勇故易敎練成軍也（振） 
敎育誌 
[詳覆籌議師範學堂經費杭州]  
　　浙省信方伯詳覆籌議師範學堂經費文云竊奉憲台面諭以籌辦師範學堂尙缺開辦經費銀一萬五千兩建築經費一萬數千兩共需五萬兩將前項經費在於文革守錦罰欵項下動支洋五萬七千八十二元七角六分八厘二毫一絲六忽作爲建築開辦經費其常年經費每年約需五萬兩已蒙憲台捐給銀一萬兩舊有三書院經費九千九百七十餘兩尙短三萬兩左右原奉飭由每生繳學費洋四十元再由各縣籌給合成銀二萬兩竊思學生多寡未定由各州縣分籌又恐欵絀爲詞分告賠累設或催解不前轉難輔苴似宜寛爲預籌擬請飭由運庫在於鹽斤加價項下籌勸銀二萬兩卽於司庫丁漕平餘項下挪足銀一萬兩似此一展騰間則建築開辦常年各欵均已定有規則似無虞臨時掣肘再省城高等學堂附設兩等小學堂經費原奉飭由厘餉局撥給屢催未解應請照案責成厘餉局籌解轉給俾資周轉俟奉批示再行轉移（木） 
[大同女學添設編輯科蘇州]  
　　蘇城大同女學現擬組織專事編輯之女學生一班專作女子所習之國文敎課書由高等師範法政三學堂擔任删改義務定期十七日考試二十日開學（命） 
[示期考驗留學生江西]  
　　江西提學使近日發出示諭略謂凡留學外洋各學生已回國者均着開具籍貫年貌以及遊學何國所入何等學堂是否專門以備彚册俟八月間考騐錄用（雖） 
[批准改設三江兩浙旅學武昌]  
　　湖北提學司據内閣中書楊模等禀請改設三江兩浙旅學轉詳江督立案當奉端午帥批云鄂省三江旅學經衆公議改爲三江兩浙旅學範圍旣廣造就益宏所呈開辦簡章規制尙屬妥洽應准立案並札行寕學司知照希卽督令認眞經理務收實效一面飭將開校日期及課程規則學生姓名籍貫册送備閱至查高等小學四年畢業摺開三年核與定章微有不符併飭更正云（宫） 
[派委區學敎員南昌]  
　　江西省城内外官立區學共計八數現届暑假開學之期當由林學使派委高等學堂補習中學畢業生張樹韓兩江師範畢業生趙致遠明經學堂肄業生羅燦奎爲各區學敎員以期敎育進步云（模） 
 
 

Page 12

 
 
[假期講習會紀事荆溪]  
　　宜荆風氣尙未甚開學務亦不發逹蜀山東坡學校各同學錢君允斌潘君序倫等惄焉憂之特於暑假後組織一假期講習會以策本邑學風之進步期限公定一月延請本邑同志周君綱仁陳君宣文擔任算學化學英文等科開課講皆一切規則悉照尋常學校辦理茲届期滿於七月初一日二句鐘開本會紀會會場一切佈置秩序井然來賓甚形擁擠本邑勸學員潘韶九先生本校監學吕承卿先生亦相繼演說鼓掌之聲雷動散會時已鐘鳴五下矣開會秩序列下（一）開會（二）來賓曁會員入座（三）開會歌（四）會長報告（五）講員演說（六）琴樂管樂迭奏（七）來賓演說（八）會員演說（九）會長致謝來賓（十）閉會歌（十一）散會歌（亮） 
實業類 
[禀陳苧蔴夏布改良辦法南昌]  
　　江西宜春縣將苧蔴夏布改良辦法具禀贛撫略謂近來時事多艱民窮財匱欲圖補救自以種植爲先宜春山多田少民間雖有種植究未講求卽如苧蔴一項原屬出産大宗惟色不潔白績蔴乂粗所織夏布售價稍减自將栽蔴法略廣義摘要示衆飭令仿辦後已較前細白貨亦暢銷亦足爲民間生利一道云（存） 
[批准抽收磁商路股江西]  
　　江西鐵路總局擬抽收磁商　股詳請贛撫察核等情已誌前報茲悉瑞中丞批示云磁商股欵現已就近於景德鎭設立磁業商股公局無論何項磁器按照該運商完納統稅數目每錢一千抽錢五十文擇期開辦旣與衆磁商公同議妥應准如申立案仰農工商礦局照會商務總會諭飭該磁商等嗣後務各照章繳欵以維公益而興路政（規） 
[擬定調查商貨表式鎭江]  
　　鎭江商會各董近日提議改良出口土貨并擬定表式發交各帮分董切實調查各貨良窳彚交總會考核以求商業之進步（數） 
瑣事欄 
[定海又獲首從要犯寕波]  
　　前日兼署定海鎭吳吉人軍門諭令劉守備張千總督率練軍一哨前往岑港會同定海廳幹役嚴密查拿滋事首要當卽拘獲徐明東王娘子一名押送廳署究辦由高子勛司馬將徐明東提案訊供不諱當卽飭差暫行收禁尙有王娘子一犯訊係裏脅附從亦飭笞責千板並用巨枷示衆（金） 
[常府諭禁盂蘭會常州]  
　　常郡舊俗每逢中元節必懸張燈彩仿紥神鬼模形糜費頗鉅現由署府陸太守出示禁止略謂中元會係多年舊習所有施放燄口焚化楮帛暫不禁阻而懸掛燈彩仿紥鬼怪引誘遊人莫此爲甚飭卽一律嚴禁並函致商會轉飭各業一體遵照（章） 
[南潯特開禁烟大會南潯]  
　　南潯於初九日假坐龐園開禁烟大會議到者數百人先由水利廳孫君宣布開會宗　次由張君篤生報告設會辦法繼　吳君支義演說擬定開南潯禁烟及工藝等局當日籌欵約得三千之譜　面烟間已一律封閉甚爲可喜云（木） 
[批飭嚴拿敎習神拳南昌]  
　江西萬安縣王大令以夏翔樑等在縣屬靈山地方開設油榨敎徒學習拳打當卽會營前往拿獲近將訊辦情形禀奉瑞中丞批示云此案前據該縣禀報拿獲温世蘭訊係鄕愚被惑業經批飭酌量責懲保釋並飭嚴拿廖文棠等務獲究報在案茲據禀續獲夏翔樑夏勛春夏勛昆盧聖玉四名如果實係爲首敎習神拳棍徒應卽從嚴究懲仰按察司飭提研訊明確録供通詳察辦仍飭分别勒交嚴拿盧聖容廖文棠等解究（成） 
[幸無性命之虞常州]  
　　常州錢紳某素喜獵取飛　前日爲該紳壽辰親友多人前往慶祝正在園中遊戲時有左某忽見洋鎗横臥在地擎舉玩弄誤觸機關鎗彈齊發將廳房玻璃盡行彈破並傷及瞿惠叔君左腿致瞿君昏迷倒地後經錢紳電請蘇州西醫某君來常醫治現聞腿中鎗子業已取出不至有性命之憂（去） 
紀事 
舟山鄕民事變記（十三續） 
[莊書四續]  
廿六日早晨飯罷有王老者到中立住處告知學老師聞鑼聲已進城去汝可否函致張瑞照包立驂請其出來講事中立允從函致旋聞包立驂已逃至午後有馬蠶唐君千　姚君偕小沙張先生瑞照及傅君到沙黄塘廟議事邀中立同到廟中衆人見中立又大聲疾呼汝丁某借學堂爲名如酒捐茶捐米費糧串稅契以及牛猪石米婚書放脚纏脚等項無一不捐是何道理中立答以中立所辦之中學堂係就景行書院舊管産業並城廂店鋪一文願捐及楊廳主所撥米費陋規每年洋八十元又奉文提舊收庫串每張十九文内之五文申義初等學堂係寓滬各紳集捐及歷任廳主捐廉勸學所以另提公欵辦理以上三處並未向鄕民勸捐絲毫酒捐茶捐係别人所辦外加串票稅契各十文係各莊紳耆會議允從合詞公禀作爲高等小學及各莊公立初小學學費中立所管之中學堂勸學所申義初等學堂三處並未得有分毫均通詳有案可查其餘米捐以至纏脚等捐爾衆有何証據况中立所辦之事均係不支薪水夫馬且墊欵至數千元爾衆亦當深知衆聞中立之說且承張瑞照先生等勸導衆喙始息衆人復言官兵已到定海中立告以官兵必到定海但此時决不進鄕以中立等六人尙未被爾衆打死儘可放心中立一面函求錢廳主懇其轉致帶兵官暫勿進兵以免生靈塗炭無何又人一羣人擁一老者姜姓來廟聲言吊打及見中立亦欲將中立吊打一擁而前銳不可當兇惡不可理喻中立中表夏廷茂好言相勸被衆揪髮毆打致傷左腿右額幸　張瑞照先生等解勸衆人遂轉向姜姓老者用绳綑縛正在擾攘之間張瑞照等遂將中立保護出廟走出廟門不遠背後又有人赶叫不可放丁某逃走一面用烟桿從背後當頭而下只聞拍撻一聲幸打在肩上未受大傷張瑞照聞聲大怒回首叱曰爾係何人予前尙欲如此可惡之極行兇者乃垂手無言而立中立遂同張瑞照等齊至戴行照家晚飯與張瑞照同榻而眠是晚聞大少爺仍在土修善家住宿二少爺等四人則移至合門鄭姓家住宿後問二少爺云鄭姓相待甚優 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄] （美國企格林原著）（十六） 
　　然度尼卡忒於此。必不致過於嬌情。於何懲之。蓋前者未浴時。楷麥大肆其接吻之技。以施之於尼卡忒。尼卡忒亦旋不自禁。出二手以摟其腰。是知尼卡忒亦非心腸鐵石。如支那人所謂魯男子者。是時二人偎立於欄前。觀者蟻聚而二人則心有專注。未遑他及也。偎立旣久。楷麥復嬌　音而謂尼卡忒曰。吾所親愛者乎。言未已瞥見洋臺之下。圍觀若堵。而直提亦鵠立於人羣之中。 
[第八章醋海興波]  
　　楷麥突擁尼卡忒入。以手引帶若有所思。少焉。趨而出。氣喘而謂曰。請君待我於此。勿他往也。楷麥旣去。尼卡忒獨坐無聊　念所遇各情。自憐而又堪目嘆。思欲出洋臺一覘衆民之舉動。方舉步。忽又恐違楷麥之約。復趦趄而不前。乃據榻坐以待楷麥之人時。　臺之下。聲息寂然。因自語曰身羅情綱。後果不識若何。頃者我與楷麥親愛之情。稍不自檢。致爲直提所目擊。度彼必謂我愛情之薄。幾若過眼之雲烟顧我在圍場中。受其所進之劍。初未知結婚之意卽庽於中且安知此間亦無此奇異之俗。而彼特藉是說以迫我之允乎。我卽廢前約。鍾情於其妹。奚不可者。默思未己。楷麥已啓鑰入華裝盛飾。煥然一新。鑽石之屬。綴之殆遍。夫容華之秀麗。無待乎外求。皮相天然。不容假借。然能盛加修飾。未嘗不愈足以增其美。楷麥麗質天成。卽在前者衣鹿皮衣縞帽　巾時已覺風流自在。豔麗無雙。而今更點綴光明。交相耀映。正如芙蓉初出水中得旭日以掩映之。其嬌豔有非言語所能形容者。然其最足使人動心而警魄者。莫如秀媚清靈之二目。波光一轉百媚俱生。不惟寳石之光華燦爛不足以掩其明且因是而愈見其澄然不滓。初無異於秋波也。尼卡忒未悟其爲此爭　關聲之計。正所以與乃姊角而固已之心。然旣見之餘。不禁胸頭小鹿。亂撞不少已。笑語曰楷麥乎。爾之花容月貌果一至於此也楷麥亦莞爾而笑。輕移蓮步。斌媚益増。近尼卡忒之側。出手握之。柔聲答曰。君所言者。其果自肺腑中出乎。抑但謬加奬飾也。尼卡忒曰。寗謬加奬飾。而有此讚嘆失聲之言哉。楷麥於是大權。謂曰。願君以此言銘諸腦中。則妾之前途幸甚。言已。四目相對。默不作聲。是時尼卡忒中心之希冀。恍於目眶中流出。以逹於楷麥之腦。而楷麥亦如之。幾不知舍爾我而外。復有何物。足以攖其念慮者。 
國外新聞 
[召見統監]  
　　十二日東京電云統監大臣伊籐候於今晨入朝日本天皇并蒙優渥之詔諭本星期四擬舉行國會大宴以寵之 
[美大臣出行之期]  
　　十二日紐約電云美國兵務大臣泰虎脫將乘美郵船米内沙他號前赴菲立濱島所有立法議會開會之期約在西十月中 
[福多那輪船被焚]  
　　十二日倫敦電云英國某公司輪船福資號近抵羅易埠時載有他公司輪船福多那號之水手及塔客人等據稱該輪船自印度克爾泰開赴美爾蓬途中於六月廿二日失火沉没現該沉船在蘇門塔拉南六百英里之地撈起計該船人員中祇失火夫一名 
[摩人敢死]  
　　十二日倫敦電云昨晨摩民集攻克薩勃朗卡城當爲法兵火砲所轟退開貝萊族土人未有軍火僅藉刀劍爲兵器是次法人死者二名傷三名摩人死傷甚衆 
[决議進獻寳物]  
　　十二日倫敦電云脫國首相巴塞欲以克立孟大鑽石進呈英皇之議已經衆人贊成者四十二反對者十九人 
[波蘭流疫]  
　　十二日倫敦電云俄屬波蘭現有霍亂疫 
[抵制托辣斯之言]  
　　十二日倫敦電云美兵大臣泰虎脫在亞嚇霞之哥倫勃司地方演說論公衆對於商業弊端之是非心并謂鐵路價目案各省商務案抵制托辣斯法律將來必須更改以伸張政府之權力云　 
[瑞典親王遊美]  
　　十二日紐約電云瑞典威爾痕親王現在美國及姆斯名城遊歷以上譯字林報 
[摩國亂事紀略]  
　　十二日栢林電云摩民攻擊克薩孛朗城法人時法國兵隊不借西班牙軍之助力卒將摩民攻退卡巴黎電云摩洛哥仍形騷擾有法國郵差二人被民殺死目下摩民之軍火亦已盡竭云 
[邀請法相]  
　　十二日栢林電云英皇愛德華現在波希米之開爾司外地方近柬邀法國首相克利綿蘇氏前赴波希米之瑞林白地方晤談云以上譯文匯報 
本埠新聞 
[張督電飭辜部郎赴鄂P ] 
　　浚浦局會辦辜湯生部郎昨日奉到鄂督張中堂電飭速卽到鄂隨同晋京故於昨日到道辭行乘江永船赴漢（厘） 
[英新總巡之公正]  
　　公共租界捕房新總巡勃羅斯君蒞差深悉滬上每有無賴匪徒混充捕房探捕在外拆稍因擬設立郵筒於各馬路要口凡遇商民抱寃莫白者准其繕叙情由住址投入郵筒隨時察究惟不得挾嫌妄指致干反坐云（根） 
 
 
] 

Page 19

 
 
[樂舞生預演秋祭儀節]  
　　至聖先師秋祭定於八月初八日各學董以樂舞學生應值班祭時須先期演習故定於本月十四日傳集各生在明倫堂試演以期嫻熟（泳） 
[監院去思]  
　　滬南清心書院監院薛思培君美國有道君子也駐滬辦理敎育已二十餘年其敎法之良善心地之篤厚素爲敎員學生等所感佩昨係重度旋美之期於五點鐘由該院師生等鼓吹軍樂排隊恭送行至河干送呈紀念旗兩柄薛公再三謙遜而受旋卽勸勉數語向各人握手言别師弟均覺依依云（小） 
[法總董讌客]  
　　法工部局總董栢爾德大律師行將北上已誌前報茲悉栢君定於今日動身昨晚八點鐘偕其夫人在寳昌路公庽特設西宴邀請惠副領事法銀行法書信館大班及蒲石龍仁各律師總巡麥蘭君等飲讌並開跳舞會至夜闌始散（泉） 
[賽會除去附屬品]  
　　本月十五日係中元令節城内例有行賽城隍神會之舉縣宰李大令以迎神貴在敬禮祇須清道不尙增華所有逍遥傘花十景陰皂大肚劊清客串女犯人等一概不許隨行除循例出示嚴諭外並移知各區巡局届時一體查禁（厘） 
[滬道讌客]  
　　滬道瑞觀察昨日上午在洋務局柬請卸任兩廣鹽運使恩雨三都轉飲讌（軋） 
[清道韵示]  
　　本城清道局昨出四　韻示一道文曰。傾倒垃圾九時以前諭爾居民不可遲延清道夫役挨次運遷站崗巡士稽查宜嚴倘敢故違拘局罰錢（尾） 
[道批三則]  
　　商人陳思卿此案現准稅務司函復其咎實在報關行已飭將大順報關行主楊紫卿曁通事陸增祥送縣分别訊究著赴縣自行投質可也○蘇本炎禀批所請是否可行仰上海縣核明會商總工程局查勘復奪飭遵○汪錫增等禀批前據上邑紳士李鍾珏等公禀鄕約改良在廟園布業公所内宣講一面次弟推廣等情業經給示曉諭並批飭禀縣知照在案據禀前情仰上海縣照會李紳等查議復奪（杞） 
[令節停訊]  
　　明日爲中元令節公共公廨讞員關太守飭承照會輪審之英巴副領事循例停訊一天（莊） 
[法廨停訊一期]  
　　法讞員聶司馬近以偶抱小恙故禮拜三公堂 
案停訊一期（泉） 
[英印各捕持鎗查夜]  
　　公共租界捕房前晚探有匪黨混人租界深恐擾亂治安特令英印各捕　帶洋槍子藥嚴密梭巡以防不測（莊） 
[戲園開幕之先聲]  
　　英界大新街口春桂戲園現已落成園主李春來愼重角色各處延請故尙未開本月二十前後必能開演云（周） 
[請保無辜被拘]  
　　昨報誌各糞夫執香投縣環請釋放凌德泉陳阿四二人一案茲悉昨有二十五保十二圖地保沈阿多十五圖地保宋憲文到縣禀稱在押之凌陳二人並非當時滋事之人亦未附和實係事後誤拘現該二人在押患重痧務求暫交小的等保出願具甘保如奉傳訊立即交案等語當奉李大令諭俟禀明道憲請示酌辦（泳） 
[挑糞暫循舊例]  
　　本縣李令昨出硃諭飭傳六門糞頭張長順俞東昇等到署諭知各人速向各糞夫善言開導十日内仍照舊章挑倒十日後俟與各董及巡警各區磋商定章禀明道憲核示再行曉諭各糞頭　遵諭而退故昨日各糞夫均已照常挑倒矣（泳） 
[重傷案送縣辦理]  
　　南市行仁弄魚販施杏生與吳阿一細故口角將吳毆傷　其兄吳阿昌舁至總工程局控訴局董因吳受傷頗重飭送縣訊辦（永） 
[上海官事]  
　　海防聽秦錫鎭前日奉到蘇藩司陳方伯札委赴南匯縣驗收新塘工程差昨到道禀辭縣丞胡士楨奉委查察松屬四縣禁烟差到轅謝委禀辭塘橋巡局委員楊永康禀銷病假浙江候補縣丞王祖培到道禀見（軋） 
訟案 
[上海縣案]  
　　總工程局解命案要証金掌全到縣奉李大令先詰十二圖副保陳春圃供滬嘉　路　站小溝内上月十六早上發見無名男尸禀經南區報堂棺殮當時查無尸屬不知死者姓氏金供嘉善人蔡阿大來滬謀充馬夫生意無著與小的同宿校場内阿　馬棚中上月十五夜由贛大金生小江北來喚蔡與小的隨至泥城橋外摘田間辣焦途遇一人將蔡兇毆金生小江北帮兇將蔡毆斃金生不許小的聲張拉至伊家看守六天始得逃出大令斥不近理喝令掌頰五十下收押判令陳保查明實情禀候訊究○寡婦張談氏控夫兄張子卿霸吞祖遺方單一案昨提族人訊判令子卿將方單十二張交案存卷俟談氏及次房工氏承繼後嗣再具公禀領回仍邀族公議三房匀分○王張氏控追徐金和花洋三百十五元提訊徐供已還氏故子一百元大令以還洋無憑判徐交差還洋（車） 
[總工程局紀事]  
　　向爲廣貨業之王芝鳳前由同居寗波婦人陳曹氏將生女許配爲室詎氏近忽賴婚王即謀諸其兄暗將女領至月浦地方寄與成衣匠處氏遂扭控工程局奉陳叅軍訊判王押候限將陳女交出再核○局探見鄕人曹阿三將銀飾在某押店求質以其形迹可疑拘解到案訊供委係已物判押候家屬來案具領否則充公○十一號巡士在太平碼頭查見徐阿炳竊衣服十餘件在押店求質拘解到案訊供係竊取伊兄之物判戒責一百下押候其兄到案具領○長源米行斛手周章元在姚樹舟船上斛米與人口角周被毆傷行主周維卿得悉一併送案請訊旋由米業董事到局保出調處○怡和土行主唐鑑章控鴻園烟館主沈賢增閉歇後共欠土價銀三百二十六两延不付楚控追到案奉孫明　訊判交保限一禮拜交到伊兄德增再訊（永） 
[公共公廨早堂案]  
　　無賴莊阿榮　族婦莊張氏收回舊債鈔票洋一千元於前日乘隙紏約族人莊勝金及其子莊長生等五六人夤夜擁入攫去鈔票衣箱並將氏毆傷翌晨報探拘究帮讞寳子觀明府以各供不　商之英巴副領事判押候補提人証到案再訊○流氓王阿三帶刀在美租界攫取施張氏頭上金挖耳簪逃逸幸被西洋人追獲交捕解訊判押　見証到案再訊昨復解案西洋人稱見王攫物逃走該氏口中喊叫追不上前由商人帮同拿獲王即將刀棄諸地下並不寃枉明府以見証確鑿判押西牢两年○公共公廨女押犯王阿鳳等六名挖洞逃逸一案事後廨中查得有姚張氏實係知情昨日解訊姚供實不知情求宥判除原押禁外加押官媒六月○婦人施阿金與包車夫趙關福妍識未幾趙竊取大成公司英洋五百餘元逃逸經失主將保　之郁連方交捕解廨判交保候示在案目前郁妻投案指稱施氏處匿　贓洋故於昨日解追明府以堅不供認未便押追判氏交保候訊○陳炳全竊取王根家布衣報捕拘究判押三禮拜期滿遞解原籍○嚴銀桂竊取姚濤濤家布衣各物由捕解辦明府以該犯甫行開釋一天卽又犯竊實屬可惡判抑西牢九月○公益紗廠機噐匠朱正元之妾陳阿二與應顧成口角始而報捕以打失鑽戒等詞串同流氓陳愛生俞阿保等冒充包探到廠内坐索朱正元出爲理楚否則押解公廨究辦等情經廠主祝伊才知係假冒報捕解究明府以陳阿二未到判押候下禮拜一陳到再訊○捕送迷路女孩張阿弟到案判送濟良所留養候領○衛阿培與周桂春上年用刀將開花烟間之席寳成戳傷逃逸茲由包探沈阿岳將衛徐拘究判衛押西牢三年徐押西牢一年○蘇人吳小弟與王阿春在蘇將張鳳妹奸騙來滬押入王宋氏花烟間内經氏翁張炳文偵知來申報探沈阿岳解究張炳文投訴前情並請給領訊之吳王同供伊母亦知在王宋氏家帮工實非拐押賣娼訊之鳳妹供實被吳王两人先姦後押爲娼吳等又取去洋十一元是實明府以吳王二人法難寛恕判各押捕房半年宋氏押一月女交伊翁張炳文具領○巢鳳初卽吉孫曾令流氓韓土生張月 
 
 

Page 20

 
 
卿陳春生等將轎夫王懷卿私閉家内硬指竊取已故伊母之金戒等物經王控由捕房飭探李星福將巢拘獲判禮拜三復訊在案昨解請斷帮讞寳子觀明府以巢誣人偷竊未便姑容判罰銀一千两以五百两分充濟良棲流两所經費餘銀充公仍押滿十天示儆（根） 
[法租界捕房事]  
　　陳廣福施阿林串竊北京輪船上搭客洋拿由捕拘入押候解辦○婢女姜德英因被主母凌虐逃出爲捕拘入捕房候解公堂核辦○林金榮行竊路燈殷阿福收買東洋車賊贓朱阿六掩入美最時洋行圖竊均被捕拘入奉飭押辦○潘天厚之妻在某西商家傭工前日潘向其妻尋衅至西人家肆擾被鳴捕送入捕押候解辦（泉） 
[美租界捕房事]  
　　前日午後有七百十九號華捕落差後行經塘山路被某西人家惡犬奔出嚙傷左腿報由捕頭飭將該犬拘獲一併送請西醫驗明核辦○西華得路包廷發水菓店昨經工部局西人查有腐爛菓物出售顯違衛生章程報由捕房飭探請單傳訊○戚阿安之人力車與有恆路一號洋房之馬車相碰被該屋西人將車拔入室中不放戚遂股控捕房飭探咨照該西人將車給還了事○西華得路七百五十七號屋被人以穢物塗於門上由屋主陳伯安投請捕房查緝捕頭准之（西） 
來件 
[上海戒烟公局新訂改良章程]  
自去歲明降諭旨實行禁烟復經各大憲三令五申將上海城廂内外各烟館一律禁閉實爲吾國前途莫大之幸神然欲實行禁烟不可不先籌實行戒烟之法滬上近日出售之各種戒烟藥雖名目繁多大抵不攙十粉卽用嗎啡戒烟者往往烟未戒絕而受害轉較吸烟時爲深殊堪痛恨是以同人有鑒於斯竭盡棉力特創一戒烟公局延請精通中西醫理之醫員主持戒烟事務其最大之特色在量身體之强弱烟癮之淺深旣除烟累兼理宿疾俾有志之士得以早除沈疴共蹈康和凡我同人有厚望焉謹擬章程如左 
一本公局首創於光緒三十二年十一月初在新閘愛文義路租賃房屋開辦至今業有半載前後走戒住戒不下數百人之多有口皆碑無不同聲稱頌近因房金太昻經費浩大難以支持同人因商諸保安善堂將本局遷設該堂内以省經費而持久遠　藥本過貴送戒者多仍望熱心之士力爲提倡慨助經費維持公益是所深禱 
一凡有志戒烟者無論貧富均可來局報名本局一律診視惟藥本旣屬匪輕經費又多支絀若一時紛至疊來必致漫無限制同人思維再四特商一萬全之策分上中下三等上等有力者戒除之後仍須酌量身家捐助經費中等減收藥本每名五元下等貧乏無力出資者由本局給發免票概不取資庶挹彼以注茲俾有興而無敗惟下等來戒者須有的實保人如有半途中止或戒而不淨者須向保人償還醫藥各費以爲遊移無主者戒 
一市肆所售各種戒烟藥率皆攙入嗎啡或各種醉性毒藥以毒易毒遺害無窮本局醫生曾著有戒烟說理一書通行各省於戒烟理法詳載　遺凡來局戒烟者皆按各人之體質對症配藥分别戒除卽有因病吸烟者亦可先治其病而後斷其癮使戒者旣無痛苦又無流弊必掃除烟毒而後己 
一來局戒烟之人必須先行掛號塡明姓名年歲籍貫住址并吸烟幾何一一註册惟下等戒烟者須覓保來局具有切實保單其不致半途中止本局方行收戒（未完） 
通信 
謹啓者敝會黄勳伯君仗義衛鄰受傷捐軀上有祖母下無嗣續在滬紳商念其身後蕭條慨惠楮儀共計英洋一千九百五十五元又承金琴孫君送洋念元虞洽卿君袁恒之君加送洋各十三元三角又泰和洋行送來辛俸洋七十四元二角九分拍賣傢私洋念六元六角大共計洋二千一百零二元四角九分除去身後備辦事宜支銷一切外淨餘洋一千四百元正七二七五銀兌伸銀一千零十八兩五錢現今黄君祖母潘氏老太太及黄君承繼子鎭奇來滬搬運靈柩回籍由勞君敬修商向敝會提出是項欵内銀一百六十八兩五錢以作運柩川費及丁未年秋冬兩季赡費尙餘銀八百五十兩由敝會交存北市瑞豐莊生息立存摺一扣交勞君暫執周息八釐起算所得息金每年分兩次匯粤由永利威號代收面交黄君祖母以作赡養之資黄君營葬議於所存欵内提用銀二百兩潘氏黄老太太異日百年身後辦喪葬各費議於折存欵内提銀一百四十兩均届期由黄族紳耆亟告勞君協同敝會照數撥出由永利威匯粤俟以上各節日後如數開支外計剩存銀三百六十兩如數再由申撥歸黄氏宗祠由黄族耆紳代存每届清明節前由宗嗣給發銀四兩永遠交與承嗣勳伯之子孫手領以作婦墓費用如此辦法於各人致送黄君藉以瞻養重闈之宗旨似相脗合經將議妥情形由虞君勞君等簽字分别繕交潘氏黄老太太及黄族紳耆收執存照矣敬請貴報登入來函欄内是荷並頌暑安滬北商團公會謹啓 
塞厥熱厥辨 
凡看霍亂轉䈥吐瀉不可以四肢厥冷便斷爲寒必須以兼證參之方知端的如手足厥逆兼以喜視日光與火光腹滿瀉利清白不黏小便亦清白口不渴惡寒戰慄面如刀刮皆寒症也若惡日光與火光腹滿後重瀉利稠黏黄赤小便赤澁心煩口大渴而好飲冷者皆熱症也宜詳察之凡今之所謂吊脚痧者請以此數者辨之經云治熱以寒治寒以熱此之謂也 
治乾霍亂及霍亂轉䈥吐瀉四肢冰冷（但看心煩口渴欲飲冷水二便極臭者是） 
地漿千金方掘黄土地作坎深三尺以井水沃入攪濁少頃取清飲三五盞即愈大忌米湯若吐瀉一日後元氣虚者須用清米湯凉飲之服地漿水後其勢稍定卽服藥如左 
鮮藿香四錢眞川蓮水炒一錢廣木香錢半飛滑石絹包四錢玉樞丹研冲三分炒淡芩錢半切只壳三錢扁豆衣四錢茯苓四錢紅靈丹冲一分香青蒿二錢陳皮炙一錢淡木瓜切炒三錢半夏粬炒三錢（煎好冷服熱服必吐） 
按此方係鄙人應驗之方一服不愈卽連服之或轉發熱或轉類瘧其有舌胎乾燥强硬又須甘寒養陰如洋參鮮霍斛譫語加珠粉犀黄以存陰化𤍽矣苦寒藥禁用鄙人所治之症或得鼻衂而愈或發紅痧白㾦　愈或生瘠廱而愈治疫者可知其故矣如或造言欺世陽譴陰誅所不敢辭因見流俗不經之方故爲此大聲疾呼非得已也蘇城司前街顧子選叩上 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
